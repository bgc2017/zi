皇極經世書卷六上宋邵雍撰
觀物篇三十一以運經世七
經元之甲一
經會之午七
經運之巳一百八十六
經世之子二千二百二十一
甲子周威烈王九年魏城少梁
乙丑秦靈公卒季父立是謂簡公
丙寅
丁卯魏伐秦韓伐鄭
戊辰齊伐晉魏伐中山
己巳
庚午齊田莊子卒子太公和繼趙城平城
辛未魯元公卒子顯繼是謂穆公
壬申晉韓武子卒子景侯度繼趙獻子卒子烈侯籍繼
魏伐秦
癸酉韓伐鄭取雍邱魏滅中山楚簡王卒子當繼是謂
聲王
甲戌鄭伐韓取負黍
乙亥宋昭公卒子悼公購繼趙以田公仲為相
丙子齊宣公卒子康公貸繼田惠以廪邱叛
丁丑
戊寅晉韓趙魏求為諸侯于周
己卯周威烈王崩太子驕嗣位是謂安王楚聲王遇盜
卒子疑立是謂悼王
庚辰秦攻魏陽狐
辛巳秦簡公卒子惠公繼韓景侯卒子烈侯繼趙烈侯
卒弟武侯立魏文侯以卜子夏段干木為師西門
豹為將守鄴吳起為將守西河田成子為相樂羊
為將同韓趙伐楚至于乘丘
壬午
癸未
甲申韓盜殺相俠累
乙酉
丙戌晉烈公卒子孝公繼
丁亥
戊子魏伐鄭取酸棗又敗秦軍于注楚伐韓取負黍
己丑
庚寅齊田和徙其君康公于海上食一城秦伐韓宜陽
拔六城韓趙大敗楚師于大梁
辛卯魯敗齊于平陸齊伐魏取襄陵
壬辰秦伐魏侵晉
癸巳齊田和會魏文侯于濁澤求為諸侯魏請于周及
諸侯皆許之
經世之丑二千二百二十二
甲午周安王十五年秦惠公卒出子悼公繼韓烈侯卒
子文侯繼魏文侯卒子武侯繼趙武侯卒烈侯子
敬侯繼
乙未田和稱諸侯于齊列于周紀魏攻趙邯鄲
丙申韓伐鄭取陽城伐宋執宋公于彭城魏城安邑及
王垣趙師破齊于靈丘齊太公和卒子桓公午繼
秦庶長改殺出子及其母迎靈公之子于河西立
之是謂獻公
丁酉趙破齊師于廪丘
戊戌魏敗趙師于兔臺
己亥齊魏以衛伐趙取剛平
庚子趙會楚伐魏取棘蒲楚悼王卒盗殺相吳起王子
繼是謂肅王誅害吳起者七十餘家
辛丑齊伐燕取桑丘
壬寅齊康公死于海上齊桓侯卒子因齊立是謂威王
癸卯晉孝公卒子静公俱酒繼韓趙魏伐齊至于靈丘
甲辰韓文侯卒子哀侯繼趙攻中山戰于房子魯穆公
卒子共公繼
乙巳周安王崩太子喜嗣位是謂烈王魏武侯韓哀侯
趙敬侯同滅晉而三分其地以靜公爲家人食端
氏一城
丙午韓滅鄭徙都之趙敬侯卒子成侯繼宋休公卒子
辟公繼
丁未
戊申魯伐齊入陽關趙伐齊至博陵
己酉衛拔齊薛陵攻趙北藺趙拔魏卿邑七十三宋辟
公卒子剔成繼
庚戌韓嚴弑其君哀侯立其子懿侯魏武侯卒公子争
國趙伐魏立公子罃是謂惠王趙敗秦軍于鄗安
辛亥趙伐齊至鄄魏敗趙師于覃懷齊威王烹阿夫夫
封即墨大夫萬家楚肅王卒弟良夫繼是謂宣王
壬子周烈王崩弟扁嗣位是謂顯王齊西敗趙魏之師
于濁澤趙輸長城魏入觀齊魏敗韓于馬陵
癸丑韓魏攻周
甲寅趙韓分周為二
乙卯魏會趙攻秦不利于洛陽
丙辰齊攻秦不利于石門魏伐宋取儀臺
丁巳周顯王西賀秦獻公魏與秦會于杜平
戊午
己未秦獻公卒子孝公繼敗魏師于少梁魏敗韓師于
澮
庚申魏拔趙皮牢
辛酉致文武胙于秦孝公東周君惠公卒子傑繼韓趙
魏伐齊
壬戌秦用衛鞅韓懿侯卒子昭侯繼
癸亥
經世之寅二千二百二十三
甲子周顯王十二年宋取韓黃池齊封鄒忌為成侯
乙丑趙會燕于河上會齊于平陸魯衛宋鄭朝魏
丙寅魯共公卒子康公繼齊會趙于郊會魏于平陸會
秦于杜平
丁卯秦攻魏師于元里取少梁魏圍趙邯鄲
戊辰韓攻東周君取陵觀及邢邱齊田忌孫臏救趙敗
魏于桂陵是年齊始稱王
己巳秦大良造衛鞅會韓趙之師圍魏襄陵
庚午韓用申不害為相秦趙伐魏魏歸趙邯鄲盟于漳
水之上
辛未趙成侯卒世子繼是謂肅侯秦開阡陌大築冀闕
于咸陽自雍徙都之
壬申
癸酉趙奪晉君端氏徙之屯留秦初為賦
甲戌
乙亥魯康公卒子景公繼
丙子
丁丑
戊寅周顯王錫秦孝公命為伯齊威王卒子宣王辟疆
繼
己卯諸侯西賀秦
庚辰齊人救韓田忌田嬰孫臏大敗魏師于馬陵獲將
龐㳙及世子申
辛巳楚宣王卒子威王繼秦奪魏河西七百里魏去安
邑徙都大梁
壬午
癸未秦孝公卒子惠文君繼是謂惠王商鞅奔魏魏不
受入于秦
甲申秦惠文君夷商鞅族蘇秦入秦秦不受
乙酉周顯王西賀秦孟軻為魏卿
丙戌秦拔韓宜陽魏惠王卒子襄王繼齊宣王會魏襄
王于鄄
丁亥蘇秦會趙燕韓魏齊楚六國之師盟于洹水之上
以攻秦至于凾谷韓作高門是年楚滅越獲王無
疆盡取其地東開地至浙江魏始稱王田嬰為相
戊子燕文公卒子易王立韓昭侯卒子惠王立楚敗齊
師于徐州齊田嬰詐楚故不利
己丑齊會魏伐趙又伐燕取十城
庚寅秦伐魏
辛卯宋亂公弟偃弑其君代立是謂元王
壬辰楚威王卒子懷王槐繼魏伐楚取陘山秦伐魏取
汾隂
癸巳秦用張儀為相陳軫適楚楚滅蜀魏輸秦上郡
經世之卯二千二百二十四
甲午周顯王四十二年齊會魏攻韓之桑邱
乙未趙肅侯卒子定繼是謂武靈王齊用孟軻為上卿
丙申孟軻去齊
丁酉秦始稱王齊宣王卒子湣王地繼秦築上郡塞
戊戌韓燕稱王楚破魏襄陵入城移兵攻齊秦張儀會
齊楚執政于齧桑
己亥秦張儀出相魏燕會韓魏二君于區鼠
庚子周顯王崩子定嗣位是謂慎靚王是年趙始稱王
齊封田嬰于薛盜殺蘇秦于齊蘇代復相燕燕王
卒子噲繼子之專國蘇代使齊
辛丑宋伐楚取地三百里始稱王秦齊交婚
壬寅魏襄王卒子哀王繼張儀復相秦
癸卯楚會齊趙韓魏燕攻秦不利齊獨後秦樗里疾大
敗六國之師獲將申差及韓魏二公子
甲辰齊敗魏師于觀津與秦争雄雌魯景公卒子平公
繼秦敗韓師于濁澤韓請割名都一以助伐楚既
而背之秦又伐韓敗韓師于岸門楚救不至燕王
噲以國属子之
乙巳齊伐燕秦伐趙拔中都及西陽
丙午周慎靚王崩子延繼是謂赧王稱西周君秦拔義
渠二十五城又取韓之石章
丁未楚齊和親燕亂將市被攻子之不克返攻世子又
不克死
戊申楚攻秦不利秦伐齊楚救不至秦張儀結楚樗里
疾攻趙
己酉楚懷王大伐秦不利又伐又不利秦庶長魏章會
齊韓之師大敗楚師于藍田又敗之于丹水之陽
獲其將屈丐遂取漢中地置黔中郡韓宣王卒世
子蒼繼是謂襄王齊以五都兵攻燕燕亂國人立
太子平是謂昭王
庚戌楚屈原使齊秦張儀使楚會楚會齊韓趙魏燕六
國西事秦至咸陽而秦惠王卒子武王繼燕起金
臺以禮郭隗樂毅自魏至鄒衍自齊至劇辛自趙
至
辛亥秦會魏于臨晉張儀魏章適衛樗里疾甘茂為相
壬子楚合齊以善韓
癸丑秦武王會魏哀王于應會韓襄王于臨晉
甲寅東西二周君相攻楚圍韓之雍邱秦甘茂拔韓之
宜陽武王舉周鼎絶脈而死國人迎母弟稷于趙
而立之是謂昭襄王太后臨朝稱制魏冉專政趙
武靈王改用胡服
乙卯秦復韓武遂嚴君疾向壽為相甘茂適魏
丙辰楚絶齊以善秦
丁巳秦昭王與楚懷王會于黃棘復之上庸
戊午齊韓魏攻楚楚求救于秦魯平公卒子文公賈繼
秦取韓武遂拔魏蒲坂
己未秦復魏蒲坂會韓于武遂
庚申楚伐秦不利秦昭襄王會齊韓魏伐楚敗之于重
邱
辛酉齊孟嘗君入秦為質
壬戌楚懷王放大夫屈原于江濱與秦昭襄王會于武
關不復國人迎太子橫于齊而立之是謂頃襄王
其弟子蘭為令尹齊歸秦涇陽君孟嘗君自秦逃
歸秦會齊魏伐楚取八城趙拔燕中山攘地北至
燕代西至九源
癸亥齊會韓魏伐秦至于函谷秦伐楚取十六城趙武
靈王稱主父會羣臣于東宮廢太子章而授庶子
何立是謂惠文王以肥義為之相北略地南入秦
稱使者
經世之辰二千二百二十五
甲子周赧王十八年楚懷王于秦逃歸不克
乙丑楚懷王卒于秦楚遂絶秦魏哀王卒子昭王繼齊
會韓魏趙宋五國之兵攻秦至鹽氏而還秦與韓
魏河北及封陵以和韓襄王卒子釐王繼趙主父
滅中山徙其王于膚施封廢太子章于代號安陽
君使田不禮為之相
丙寅秦免樓緩相穰侯魏冉復相率師攻魏趙安陽君
及不禮作難公子成及大夫李兊平之主父死于
沙邱宮
丁卯秦向夀伐韓拔武始
戊辰楚與秦復和韓伐秦不利秦左庶長白起大敗韓
及諸侯之師于伊闕取城五坑軍二十四萬獲將
公孫喜
己巳楚逆婦于秦秦魏冉免相大良造白起伐魏取垣
攻楚拔宛
庚午秦魏冉復相封陶邑司馬錯伐韓軹及鄧
辛未齊有田甲之難免孟嘗君相魏獻河東地方四百
里入秦韓獻武遂二百里入秦趙會齊伐韓
壬申齊復孟嘗君相秦伐韓拔六十一城
癸酉齊秦約稱東西帝復罷
甲戌齊孟嘗君謝病秦昭襄王廵漢中及上郡河北拔
魏新垣及曲陽
乙亥齊滅宋至于泗上十二諸侯鄒魯之君皆稱臣南
取楚之淮北西侵韓趙魏魏獻秦安邑秦伐魏之
河内攻韓之夏山
丙子齊孟嘗君以薛属魏秦昭襄王會楚頃襄王于宛
會趙惠文王于中陽伐齊拔九城
丁丑燕樂毅會秦楚韓魏五國之師伐齊大敗齊師于
濟西遂入臨菑拔城七十拜樂毅上卿封昌國君
留圍齊即墨及莒齊湣王保莒楚使淖齒救齊殺
齊湣王于莒莒人立其子法章是謂襄王荀卿行
祭酒
戊寅楚頃襄王會秦昭襄王于鄢秦穰侯伐衛至于國
己卯秦昭襄王會韓釐王于新城會魏昭王于新明伐
趙拔二城伐韓取六邑
庚辰楚會魏趙伐秦秦伐楚魏冉復相趙使藺相如入
秦獻璧
辛巳楚割上庸及漢中請和于秦秦白起拔趙二城司
馬錯拔楚上庸燕昭王卒子惠王繼以騎劫代樂
毅樂毅奔趙趙惠文王與秦昭襄王會于澠池藺
相如相
壬午齊田單大敗燕君于即墨獲將騎劫復城七十迎
襄王自莒入臨菑封田單安平君秦白起拔楚西
陵
癸未楚頃襄王出奔陳郢陷于秦大良造白起破楚入
郢燒夷陵以郢為南郡封起武安君
甲申秦拔楚巫及黔中作黔中郡魏昭王卒子安釐王
繼
乙酉楚東取江旁十五邑以扞秦魏拔秦二城封無忌
信陵君
丙戌秦兵圍大梁魏入温請和秦以穰侯為相國韓暴
䳒救魏不利趙廉頗拔魏房子安陽
丁亥魏芒卯攻韓不利秦師救韓敗趙魏之師十五萬
于華陽魏入南陽請和以其地為南陽郡
戊子韓釐王卒子桓惠王繼趙取東胡地
己丑楚黃歇奉太子完入秦為質求平又取韓魏伐燕
田單拔燕中陽秦會楚韓趙魏伐燕燕惠王卒子
武成王繼趙藺相如伐齊
庚寅秦穰侯伐齊取剛壽以廣陶邑范雎自魏入秦
辛卯秦師伐韓以逼周
壬辰秦中更胡傷攻趙&KR0146;與趙奢擊之有功封馬服君
與廉頗同位秦人為之少懼
癸巳秦拔魏懷義
經世之巳二千二百二十六
甲午周赧王四十八年秦太子卒于魏
乙未秦拔魏郪邱罷穰侯相國及宣太后權以客卿范
雎為相封應侯魏冉就國趙惠文王卒子丹繼是
謂孝成王太后專政
丙申齊襄王卒子建繼田單攻趙秦以安國君為太子
宣太后卒拔趙三城進圍邯鄲趙出長安君為質
于齊求救趙勝為相封平原君
丁酉齊用田單為相秦白起伐韓拔九城
戊戌楚頃襄王卒太子完自秦亡歸繼是謂考烈王以
左徒黃歇為令尹號春申君封于吳食淮北地秦
白起拔韓南郡
己亥楚獻地于秦乞和秦五大夫賁伐韓拔十五城以
絶太行路韓馮亭以上黨入于趙趙受韓上黨廉
頗軍長平
庚子楚伐魯取徐州秦白起攻趙長平
辛丑秦武安君大敗趙軍于長平進圍邯鄲趙以趙括
代廉頗將長平遂陷兵四十萬為秦所坑
壬寅秦分軍為三罷武安君白起將以王齕代攻趙拔
趙武安及皮牢司馬梗北定上黨趙使蘇代使秦
癸卯秦加范雎相國王齕圍邯鄲張唐攻魏燕武成王
卒子孝王繼趙平原君求救于楚魏
甲辰楚春申君魏信陵君救趙秦起武安君白起不克
殺之于杜郵
乙巳周赧王會齊韓趙魏兵出伊闕攻秦不利西奔秦
秦昭王滅周盡入其地三十六城徙其王于&KR1222;狐
楚滅魯以齊荀卿為蘭陵令
丙午秦徙周民及九鼎于咸陽蔡澤自燕入秦代范雎
相燕孝王卒子喜繼
丁未楚齊韓燕趙皆服于秦魏獨後秦使將軍樛伐之
取吳城
戊申秦郊上帝于雍邱趙徙都鉅鹿
己酉趙平原君卒
庚戌秦昭襄王卒太子安國繼是謂孝王立三日又卒
子楚立是謂莊襄王以華陽夫人為后子政為太
子吕不韋為丞相封文信侯食河南十萬戶楚春
申君入弔于秦燕將栗腹攻趙不利趙廉頗破燕
軍于鄗封信平侯
辛亥東周君會諸侯攻秦不利没于秦秦丞相吕不韋
平東周盡入其地置三川郡徙其君于陽人趙廉
頗伐燕圍其國
壬子秦蒙驁拔趙太原拔韓滎陽及成臯
癸丑秦蒙驁拔魏高都又舉趙三十城楚齊魏韓燕趙
攻秦不利
甲寅秦莊襄王卒太子政繼是謂始皇帝以吕不韋為
相國號仲父同太后專政李斯為舍人齊田單屠
聊城魏無忌自趙歸國率楚齊韓趙燕五國之師
敗秦軍于河外走蒙驁追至函谷
乙卯秦蒙驁平晉陽
丙辰趙孝成王卒子偃繼是謂悼襄王以樂乘代廉頗
將頗奔魏
丁巳秦蒙驁攻魏拔二城攻韓拔十二城
戊午魏釐王卒子景湣王卒信陵君亦卒趙將李牧取
燕二城
己未秦拔魏二十城置東郡趙伐燕獲將劇辛
庚申楚考烈王會齊韓趙魏燕五國之兵伐秦至于函
谷不利東徙都壽春春申君就國于吳
辛酉秦拔魏之汲趙拔魏之鄴
壬戌秦封嫪毒長信侯關政于内韓桓惠王卒子安繼
癸亥長信侯嫪毒作難攻鄿年宮不克伏誅徙太后于
雍流蜀者四千家楚考烈王卒子幽王悍繼
經世之午二千二百二十七
甲子秦始皇帝十年吕不韋坐嫪毒事免相李斯為相
齊趙來置酒復華陽太后于甘泉宮
乙丑秦王翦桓齮拔趙九城趙悼襄王卒子遷繼秦兵
攻鄴
丙寅秦會魏伐楚及韓文信侯呂不韋自殺
丁卯秦桓齮大敗趙軍十萬于平陽韓公子非使秦不
還
戊辰秦桓齮破趙宜安及赤巖韓王安朝秦
己巳秦伐趙一軍攻鄴一軍攻狼孟燕太子丹自秦逃
歸趙李牧扞秦有功
庚午魏獻秦麗邑
辛未秦内史勝滅韓獲其王以其地為潁川郡
壬申秦王翦下井陘大破趙軍進圍鉅鹿趙以趙葱代
李牧顔聚代司馬尚將
癸酉秦王翦滅趙獲其王以其地為趙郡楚幽王卒母
弟猶立庶兄負芻殺猶代立魏景湣王卒子假繼
趙亡太子喜稱王于代會燕軍于上谷
甲戌秦王翦破燕軍于易水燕荆軻使秦不還
乙亥秦王翦王賁滅燕獲其太子丹剪謝病還拔楚城
丙子秦王賁滅魏決河灌大梁獲其王
丁丑秦王翦破楚殺其將項燕楚喪師于蘄走壽春
戊寅秦王翦蒙武滅楚獲其王以其地為楚郡
己卯秦王賁平遼東獲燕王平代獲趙太子王翦定越
以其地為會稽郡
庚辰秦王翦滅齊獲其王以其地為齊郡東至海及朝
鮮西至臨洮羌中南至北嚮戶北至隂山遼東分
天下地為三十六郡罷侯置守鑄天下兵為十二
金人徙天下豪富十二萬戶于咸陽大建宮室作
阿房為萬世業稱始皇帝更以建亥月為歲首
辛巳西廵狩至于隴右北地及回中乃復
壬午東廵狩至于鄒嶧封太山禪梁甫南登琅邪丞相
隗林王綰卿士李斯王戊五大夫趙嬰將軍楊樛
及九侯勒帝功于金石表于海上遂南至于衡山
浮江自南郡由武關乃復
癸未東廵狩至博浪沙中遇盜遂登之罘刻石紀功北
由上黨乃復
甲申
乙酉
丙戌北廵狩至于碣石由上郡乃復使蒙恬擊胡取河
南地
丁亥南取陸梁地為桂林象郡又北斥匃奴自榆中並
河以東属之隂山為三十四縣城河上為塞又使
蒙恬渡河取高闕陶山北假中築亭障
戊子置酒咸陽宮聚天下書焚之
己丑聚天下學士于驪山坑之廣阿房宫自咸陽達于
渭南
庚寅
辛卯南廵狩至于雲夢左丞相馮去疾留守右丞相李
斯從行少子胡亥請行至九疑浮江東至于會稽
又北至于琅邪由平原達沙丘崩左丞相李斯宦
氏趙高假帝書更立少子胡亥賜上郡太子將軍
蒙恬死遂還咸陽胡亥立是謂二世皇帝葬始皇
帝驪山
壬辰宦氏趙高為中郎令專政東廵狩至于會稽北又
至于遼東乃復大殺王族及羣臣復廣阿房徵天
下材士以五萬人為屯衛咸陽三百里不得食其
榖戍卒陳勝稱王于楚關東郡邑皆殺其令長以
應陳勝而西攻秦陳勝將武臣稱王于趙魏咎稱
王于魏狄人田儋稱王于齊楚人項梁兵會稽徐
人劉季稱兵豐沛陳勝兵西攻秦至于戲
癸巳秦殺右丞相馮去疾將軍馮劫及囚左丞相李斯
諫罷阿房故也將軍章邯滅陳勝于城父破項梁
于定陶平田儋于臨濟渡河北攻趙田儋死其弟
榮立儋子市為王陳勝將秦嘉立勝子景駒為王
項梁殺景駒求楚懷王孫心立之保旴台項梁死
其子羽軍彭城其將劉季軍碭山楚王心收項梁
軍自旴台徙彭城以劉季為碭郡長封武安侯俾
南略地而西攻秦以項羽為魯國公封長安侯俾
北救趙而西攻秦約先入關者王
經世之未二千二百二十八
甲午秦二世三年中郎令趙高稱丞相殺李斯及弑其
君胡亥于望夷宮代立不克立二世兄之子嬰為
王嬰立夷趙高三族沛公兵十萬由武關入至咸
陽秦子嬰降于軹道收圖籍封宮室府庫示衆人
以約法三章還軍灞上以待東諸侯項羽北救趙
殺大將軍宋義至鉅鹿大敗章邯軍于洹水秦軍
降者二十萬悉坑之于新安合齊趙魏韓燕五國
之兵四十萬由函谷而入會沛公于戲而屠咸陽
殺子嬰收子女玉帛焚宫室府庫
乙未項羽渝約自主封建立楚王心為義帝徙之江南
都郴封沛公季為漢王遷之漢中都南鄭分秦關
中為三一封降將張邯為雍王都廢邱一封降將
司馬欣為塞王都櫟陽一封降將董翳為翟王都
高奴分齊為三一封齊將田都為臨菑王都臨菑
一封齊將田安為濟北王都博陽一封齊王田市
為膠東王都即墨分楚為三一封楚將英布為九
江王都六一封楚將共敖為臨江王都江陵一封
番君吳芮為衡山王都邾分趙為二一封楚將張
耳為常山王都襄國一封趙王歇為代王都鴈門
分韓為二一封楚將申陽為河南王都洛陽一封韓
成為韓王都陽翟分魏為二一封趙將司馬卬為
殷王都朝歌一封魏王豹為魏王都平陽分燕為
二一封燕將臧茶為燕王都薊一封燕王韓廣為
遼東王都無終封吳芮將梅鋗十萬戶侯趙歇將
陳餘環三縣田市將田榮不及封羽自稱西楚伯
王王梁地九郡都彭城諸王之在戲下者咸遣罷
兵就國羽亦東出使人殺義帝于江上殺韓王成
以鄭昌代之臧茶殺韓廣于燕并有其地田榮殺
田都田安田市于齊并有其地稱齊王彭越受榮
符以覆梁地陳餘受榮兵以破常山趙王歇自代
遷都鉅鹿張耳走漢項羽北破田榮于齊榮死弟
橫立榮子廣復保城陽
丙申漢王自南鄭東收三秦二韓五侯兵合三河士五
十六萬東伐楚入彭城取重寳美女為置酒高會
項羽至自伐齊大敗漢軍于睢水殺十餘萬并獲
漢王父母妻子漢王退保滎陽築甬道以通敖倉
粟使將韓信張耳攻魏趙丞相蕭何兵至自關中
自此日戰于京索間
丁酉楚圍漢于滎陽拔之紀信周苛樅公死之漢退師
保成臯九江王英布降于漢彭越破楚軍于下邳
韓信張耳平魏趙還軍脩武漢王自成臯北渡河
至脩武使張耳收兵越地韓信伐齊盧綰劉賈南
渡白馬津會彭越攻楚楚又拔漢成臯
戊戌漢復取成臯與楚對兵廣武韓信平齊乞封假王
項羽請和約分天下于鴻溝歸漢王父母妻子還
軍至陽夏漢軍復至楚復敗漢軍漢又大會韓信
彭越英布及諸侯兵于垓下
己亥漢滅楚項羽死于東城漢王以魯國公禮葬羽于
穀城楚之諸侯而王者並降封侯封齊王韓信為
楚王治下邳建成侯彭越為梁王治定陶九江王英
布為淮南王治廣陵韓王信為韓王治陽翟衡山
王吳苪為長沙王治臨湘肇帝位于汜水之陽西
都長安大建宮室燕王臧茶不恭命攻下代郡往
平之獲臧茶以太尉盧綰為燕王齊王田廣卒叔
橫立入于海
庚子帝游雲夢會諸侯于陳執楚王韓信歸降為淮隂
侯分其地為二一封劉賈為荆王治淮東一封弟
交為楚王治淮西别封子肥為齊王徙韓王信為
太原王匈奴寇馬邑韓王信以衆叛帝尊父太公
為太上皇
辛丑帝北征韓王信于銅鞮信走匃奴遂及匃奴至于
平城匃奴圍帝于平城七日樊噲北定代以兄仲
為代王
壬寅建未央宮代王劉仲自雁門逃歸廢為合陽侯以
陳豨為代王
癸卯大朝諸侯于未央宮趙相貫高事覺
甲辰太上皇及太上后崩陳豨以雁門叛帝北征誅淮
隂侯韓信并夷三族以蕭何為相國
乙巳梁王彭越以定陶叛平之夷三族淮南王英布以
廣陵叛兼有淮東西地
丙午帝征淮南平之夷英布三族周勃平代獲陳豨于
當城帝崩太子盈踐位是謂惠帝太后呂氏臨朝
稱制蕭何曹參陳平周勃輔政葬高祖于長陵盧
綰以燕叛
丁未太后殺趙王如意及其母夫人戚氏齊王肥獻陽
城為魯元公主湯沐邑
戊申相國蕭何卒曹參為相國
己酉城長安
庚戌除挾書律
辛亥相國曹參卒王陵為右丞相陳平為左丞相
壬子太尉樊噲卒周勃為太尉
癸丑惠帝崩立無名子為帝葬惠帝于安陵封呂氏四
人為王六人為侯罷王陵相進陳平右丞相以審
食其為左丞相關政于内太后專制名雉
申寅
乙卯
丙辰
丁巳幽無名子于永巷殺之立恒山王義為帝
戊午尉它稱帝南越
己未匈奴寇狄道
庚申太后殺趙王友以梁王呂産為相國趙王呂禄為
上將軍分綂南北軍
辛酉太后呂氏崩丞相陳平太尉周勃朱虛侯劉章曲
周侯酈商及子寄誅呂禄呂産獲南北軍夷呂氏
三族廢恒山王義迎高祖中子代王恒于鴈門立
之是謂文帝以宋昌為衛將軍專南北軍丞相陳
平讓周勃右丞相而為左丞相灌嬰為太尉張武
為中郎
壬戌以皇子啓為皇太子周勃免相陳平兼左右丞相
癸亥丞相陳平卒周勃復相始作銅虎符
經世之申二千二百二十九
甲子漢孝文皇帝三年免周勃相以灌嬰為相王興居
以濟北叛平之匃奴寇北地
乙丑絳侯周勃下廷尉
丙寅
丁卯王長以淮南叛徙之蜀放賈誼于長沙
戊辰
己巳
庚午
辛未
壬申
癸酉
甲戌除肉刑
乙亥
丙子祀上帝
丁丑
戊寅改稱元年是謂後元
己卯
庚辰
辛巳
壬午
癸未匈奴寇雲中上郡命六將屯備周亞夫軍細柳
甲申文帝崩太子啓踐位是謂孝景皇帝葬太宗于灞
陵
乙酉與匈奴約和親
丙戌
丁亥吳王濞膠西王卬楚王戊趙王遂濟南王辟光菑
川王賢膠東王雄渠七國連叛誅御史大夫晁錯
七國平梁孝王霸有東土
戊子以皇子榮為皇太子
己丑以公主嬪于匃奴
庚寅
辛卯廢皇太子榮以膠東王徹為皇太子太尉周亞夫
為丞相
壬辰改稱元年是謂中元
癸巳
經世之酉二千二百三十
甲午漢孝景皇帝十年周亞夫免相
乙未
丙申
丁酉
戊戌再改元年是謂後元周亞夫下獄死
己亥
庚子景帝崩皇太子徹踐位是謂孝武皇帝葬景帝于
陽陵
辛丑改建元元年
壬寅竇嬰免相田蚡免太尉
癸卯
甲辰
乙巳
丙午
丁未改元元光始令郡國貢孝廉董仲舒起焉
戊申命將五兵三十萬大伐匈奴不利
己酉
庚戌竇嬰棄市田蚡卒
辛亥廢皇后陳氏以衛夫人為皇后弟青為將軍
壬子命將四大伐匈奴無功
癸丑改元元朔
甲寅衛青伐匃奴有功收河南置朔方五原郡
乙卯
丙辰匈奴寇上郡
丁巳匈奴寇鴈門衛青伐之有功拜大將軍公孫弘為
丞相封平津侯
戊午衛青征匃奴大有功霍去病為嫖姚校尉張騫通
西域有功封博望侯
己未改元元狩獲白麟故也淮南王安衡山王賜二國
叛平之册據為皇太子
庚申霍去病征匈奴至于居延拜驃騎將軍李廣征匃
奴無功謫為庶人
辛酉
壬戌衛青霍去病李廣大伐匈奴李廣自殺
癸亥丞相李蔡自殺
經世之戌二千二百三十一
甲子漢孝武皇帝二十四年大司馬霍去病卒
乙丑改元元鼎
丙寅丞相翟青下獄死
丁卯徙函谷關于新安
戊辰封方士欒大為樂通侯
己巳南越王相呂嘉叛諸侯坐酎金輕奪爵者一百六
十人丞相趙周下獄死樂通侯欒大坐誣罔棄市
西羌及匈奴寇五原
庚午南寇平東越王餘善叛卜式為御史大夫
辛未改元元封帝征匈奴至于北海東越殺餘善降有
事于東西中三嶽及禪梁甫東廵狩至于碣石西
歴九原歸于甘泉
壬申復巡太山作瓠子隄朝鮮寇遼東
癸酉朝鮮殺其王右渠以降祀汾隂后土
甲戌
乙亥南廵狩至于盛唐大司馬衛青卒
丙子西幸回中及祀汾隂后土
丁丑改元太初東廵太山更以建寅月為歲首西伐大
宛起建章
戊寅北幸河東祀后土騎二萬征匈奴不復
己卯東廵海上匈奴寇張掖酒泉
庚辰李廣利平大宛獲其王及汗血馬
辛巳改元天漢中郎將蘇武使匈奴北幸河東
壬午東廵至于海上又西幸回中將軍李陵征匃奴不
還
癸未東廵太山又北幸常山匈奴寇鴈門
甲申大伐匈奴不利朝諸侯于甘泉宮
乙酉改元太始
丙戌西幸回中
丁亥東廵海上
戊子東廵太山
己丑改元征和巫蠱事起
庚寅太子殺江充丞相劉屈氂攻太子戰于長安太子
敗死皇后自殺諸邑公主皆坐巫蠱死
辛卯大伐匈奴巫蠱事覺誅丞相劉屈氂
壬辰東廵海上天下疲于兵革
癸巳改元後元重合侯馬通叛
經世之亥二千二百三十二
甲午漢孝武皇帝五十四年冊皇子弗陵為皇太子帝
幸盩厔五柞宮崩太司馬霍光受顧命太子弗陵
嗣皇帝位是謂昭帝葬世宗于茂陵大將軍霍光
專政
乙未改元始元
丙申
丁酉
戊戌
己亥
庚子
辛丑改元元鳳誅鄂邑長公主及燕王旦左將軍上官
桀謀害霍光事覺故也
壬寅
癸卯
甲辰丞相田千秋卒
乙巳丞相王訢卒
丙午
丁未改元元平帝崩昌邑王賀立葬昭帝于平陵賀立
不明大將軍霍光廢之迎戾太子孫詢立之是為
孝宣皇帝丙吉為相
戊申改元本始
己酉命將五兵十五萬大伐匈奴
庚戌
辛亥皇后許氏遇毒崩霍光以女上皇后
壬子改元地節
癸丑大司馬大將軍霍光卒子禹繼事
甲寅冊皇子奭為皇太子
乙卯大司馬霍禹謀逆事覺夷三族廢皇后霍氏
丙辰改元元康
丁巳冊王氏為皇后
戊午太子太傅䟽廣太子少傅䟽受謝病歸東海
己未
庚申改元神雀趙充國伐西羌
辛酉
壬戌蕭望之為御史大夫
癸亥潁川太守黃霸賜爵關内侯河南太守嚴延年棄
市
觀物篇三十二以運經世八
經元之甲一
經會之午七
經運之庚一百八十七
經世之子二千二百三十三
甲子漢孝宣皇帝十七年改元五鳳左馮翊太守韓延
夀棄市貶蕭望之為太子太傅坐慢丞相邴吉也
平通侯楊惲棄市坐怨望也
乙丑
丙寅丞相邴吉卒黃霸為相
丁卯
戊辰改元甘露
己巳
庚午匈奴呼韓邪單于來朝于定國為相
辛未
壬申改元黃龍宣帝崩于未央宮皇太子奭之踐位是
謂孝元皇帝
癸酉改元初元葬中宗于杜陵
甲戌冊皇子驁為皇太子盜殺蕭望之
乙亥
丙子幸河東
丁丑
戊寅改元永光
己卯西羌叛韋元成為相
庚辰西羌平
辛巳
壬午
癸未改元建昭
甲申
乙酉匡衡為相
丙戌
丁亥
戊子改元竟寧帝崩皇太子驁踐位是謂孝成皇帝葬
高宗于渭陵王鳳為大司馬大將軍專政
己丑改元建始
庚寅
辛卯王商薛宣免相匡衡為庶人
壬辰河大決王商為相
癸巳改元河平
經世之丑二千二百三十四
甲午漢孝成皇帝六年
乙未
丙申
丁酉改元陽朔京兆尹王章下獄死張禹為相
戊戌王音為御史大夫
己亥大司馬王鳳卒弟音繼事
庚子
辛丑改元鴻嘉
壬寅幸雲陽
癸卯廢皇后許氏
甲辰
乙巳改元永始封王莽新都侯冊趙飛燕為皇后
丙午大司馬王音卒王商為大司馬翟方進為相孔光
為御史大夫
丁未
戊申大司馬王商免王根為大司馬
己酉改元元延
庚戌
辛亥
壬子
癸丑改元綏和
甲寅成帝崩皇太子欣踐位是謂孝哀皇帝太后王氏
臨朝稱制大司馬王根專政葬成帝于延陵王根
罪免丁明為大司馬孔光為丞相
乙卯改元建平冊傅氏為皇后傅喜為大司馬朱博為
大司空
丙辰傅喜免丁明復為大司馬孔光免朱博自殺
丁巳相王商薨王嘉為相
戊午息夫躬下獄死
己未改元元壽相王嘉下獄死大司馬丁明免
庚申三公分職董賢為大司馬孔光為大司徒彭宣為
大司空帝崩太皇太后王氏稱制罷董賢大司馬
以王莽為大司馬錄尚書事廢太后趙氏迎元帝
庶孫中山王衍立之是謂平帝葬哀帝于義陵王
莽專政
辛酉改元元始封大司馬王莽安漢公
壬戌
癸亥
經世之寅二千二百三十五
甲子漢孝平皇帝四年王莽以女上皇后
乙丑王莽弑帝于未央宮立元帝孫孺子嬰莽加九錫
丙寅王莽改元居攝
丁卯王莽稱假皇帝翟義立嚴鄉侯信于東都莽將王
邑滅之
戊辰王莽改元初始
己巳王莽竊國命改國為新室元曰始建國降孺子嬰
為定安公
庚午王莽大殺宗室校書郎揚雄投天禄閣不克死
辛未
壬申
癸酉
甲戌王莽改元天鳳四夷交侵中國
乙亥
丙子
丁丑羣盜起
戊寅
己卯校書郎揚雄卒
庚辰王莽改元地皇兵起綠林
辛巳
壬午劉玄稱兵宛鄴劉秀及兄伯升稱兵舂陵
癸未劉玄稱帝元曰更始以劉伯升為司徒劉秀為太
常偏將軍是年大破莽將王尋王邑軍于昆陽三
輔遂滅莽于漸臺劉玄拜劉秀破虜大將軍行大
司馬事使持節廵撫河北王郎以王子林稱帝邯
鄲
甲申劉玄西入長安殺漢孺子嬰大將軍劉秀北徇薊
還拔邯鄲誅王郎受玄封蕭王又敗銅馬賊于鄡
又敗赤眉賊于射犬赤眉西攻長安劉永擅命睢
陽公孫述稱王巴蜀李憲稱王淮南秦豐稱王黎
邱張步稱兵瑯琊董憲稱兵東海延岑稱兵漢中
田戎稱兵夷陵
乙酉蕭王肇帝位于河朔之鄗國曰漢元曰建武南拔
洛陽都之赤眉陷長安稱帝殺劉玄公孫述稱帝
成都元曰龍興劉永稱帝睢陽隗囂稱兵隴右盧
芳稱兵安定彭寵稱兵薊門
丙戌赤眉焚長安宮室陵寢銅馬赤犢尤來立孫登為
帝于上郡其將樂方殺之
丁亥赤眉降漢于宜陽長安平蓋延平劉永于睢陽隗
囂以西州格命李憲稱帝淮南
戊子
己丑彭寵為家奴所殺來降封不義侯薊門平朱祐平
秦豐于黎邱滅張步于臨淄盧芳稱帝五原帝徵
嚴光不起
庚寅馬成平李憲于淮南吳漢平董憲于東海隗囂以
入西州入于蜀
辛卯
壬辰西征馮異竇融破隗囂于隴右
癸巳隗囂死子純立來歙馮異伐蜀入大水
經世之卯二千二百三十六
甲午漢光武皇帝十年西征滅隗純于隴右
乙未西征蜀至于南陽吳漢岑彭大破蜀軍于荆門
丙申吳漢拔成都誅公孫述及將田戎岑延
丁酉盧芳自五原亡入匈奴
戊戌天下平
己亥大司徒歐陽歙下獄死
庚子交阯女徵側叛青徐幽冀盜起
辛丑南廵廢皇后郭氏為中山太后冊貴人隂氏為皇
后
壬寅西廵史歆以成都叛吳漢復平之馬援伐交阯幸
長安
癸卯南廵馬援平交阯封新息侯廢皇太子疆為東海
王以東海王陽為皇太子改名莊
甲辰大司徒戴涉下獄死
乙巳
丙午
丁未
戊申
己酉馬援破武陵蠻
庚戌作壽陵
辛亥
壬子
癸丑
甲寅東廵狩
乙卯
丙辰東封太山禪梁甫改元中元西幸長安馮魴為司
空
丁巳帝崩皇太子莊踐位是謂孝明皇帝葬世祖于原
陵
戊午改元永平
己未
庚申
辛酉
壬戌北廵至于鄴
癸亥東廵至于岱
經世之辰二千二百三十七
甲子漢孝明皇帝七年
乙丑
丙寅
丁卯南廵狩
戊辰
己巳牟融為司空
庚午河大決
辛未
壬申東廵狩
癸酉司徒邢穆駙馬都尉韓光下獄死
甲戌
乙亥帝崩皇太子炟踐位是謂孝章皇帝葬顯宗于節
陵
丙子改元建初
丁丑
戊寅
己卯鮑昱為太尉桓虞為司徒詔于白虎觀議五經異
同
庚辰
辛巳
壬午廢皇太子慶為清河王冊皇子肇為皇太子北幸
鄴西幸長安
癸未東廵狩
甲申改元元和南廵狩鄭弘為太尉
乙酉東廵狩
丙戌北廵狩
丁亥改元章和南廵狩
戊子帝崩皇太子肇踐位是謂孝和皇帝太后竇氏臨
朝稱制竇憲為車騎將軍專政葬肅宗于敬陵鄧
彪為太尉錄尚書事
己丑改元永元竇憲敗匈奴于稽落勒功燕然還為大
將軍
庚寅
辛卯帝加元服班超平西域
壬辰竇憲作逆事覺伏誅帝始親萬機
癸巳
經世之已二千二百三十八
甲午漢孝和皇帝六年
乙未
丙申
丁酉司徒劉方有罪自殺
戊戌
己亥
庚子張酺罷太尉張禹為太尉
辛丑魯恭為司徒
壬寅廢皇后隂氏冊貴人鄧氏為皇后徐防為司空
癸卯南廵
甲辰司徒魯恭罷免徐防為司徒陳寵為司空
乙巳改元元興帝崩皇子隆立是謂殤帝太后鄧氏臨
朝稱制車騎將軍鄧隲專政
丙午改元延平葬穆宗于慎陵帝又崩鄧隲迎章帝孫
祐立之是謂孝安皇帝葬殤帝于康陵尹勤為司
空
丁未改元永初魯恭為司徒張禹為太尉張敏為司空
周章謀廢立不克自殺
戊申鄧隲為大將軍
己酉帝加元服
庚戌海寇亂
辛亥西羌入寇張禹免太尉
壬子太后鄧氏有事于太廟劉愷為司空
癸丑
甲寅改元元初司馬苞為太尉
乙卯冊閻氏為皇后劉愷為司徒袁敞為司空
丙辰李咸為司空
丁巳
戊午
己未
庚申改元永寧楊震為司徒
辛酉改元建光太后鄧氏崩帝始親政事特進鄧隲度
遼將軍鄧遵下獄死
壬戌改元延光
癸亥司徒楊震為太尉
經世之午二千二百三十九
甲子漢孝安皇帝十八年東廵廢皇太子保為濟隂王
楊震罷太尉馮石為太尉
乙丑帝南廵崩于葉太后閻氏臨朝稱制閻顯為車騎
將軍專政立章帝玄孫北鄉侯懿誅大將軍耿寳
葬恭宗于恭陵懿又卒車騎將軍閻顯及大長秋
江京閉宮門擇立它子中黃門孫程十九人殺江
京迎濟隂王立之是謂孝順皇帝顯兵入北宮不
勝孫程取閻顯及江京之黨殺之亂乃定以王禮
葬北鄉侯馮石為太傅劉喜為太尉李郃為司徒
丙寅改元永建皇太后閻氏崩桓焉為太傅朱寵為太
尉朱倀為司徒
丁卯
戊辰
己巳帝加元服龐參為太尉王龔為司空劉俊為司徒
庚午班勇棄市
辛未
壬申改元陽嘉冊梁氏為皇后
癸酉施延為太尉
甲戌黃尚為司徒王卓為司空
乙亥
丙子改元永和王龔為太尉
丁丑郭虔為司空
戊寅劉壽為司徒
己卯誅中常侍張逵
庚辰
辛巳趙誠為司空梁冀為大將軍
壬午改元漢安遣張綱等八使持節廵行天下廣陵寇
亂趙峻為太尉胡廣為司徒
癸未彭門寇亂
甲申改元建康帝崩皇太子炳踐位是謂冲帝太后梁
氏臨朝稱制大將軍梁冀專政葬敬宗于憲陵盜
發憲陵免尚書欒巴為庶人
乙酉改元永嘉帝崩太后梁氏大將軍梁冀迎肅宗孫
纉立之是謂質帝葬冲帝于懷陵江淮寇亂九江
賊稱黃帝歷陽賊稱黑帝
丙戌改元本初梁冀弑帝迎肅宗曾孫志立之是謂桓
帝李固罷免梁冀專政
丁亥改元建和梁冀以女上皇后杜喬為太尉胡廣罷
免李固杜喬下獄死
戊子帝加元服趙戒為太尉袁湯為司徒
己丑
庚寅改元和平太后梁氏崩
辛卯改元元嘉黃瓊為司空尋罷免
壬辰
癸巳改元永興袁成逢隗為三公
經世之未二千二百四十
甲午漢孝桓帝八年黃瓊為太尉尹頌為司徒
乙未改元永壽韓縯為司空
丙申
丁酉
戊戌改元延熹
己亥皇后梁氏崩大將軍梁冀謀逆事覺夷三族黃門
單超擅命胡廣韓縯減死
庚子白馬令李雲直諫死于獄太山及長沙寇亂
辛丑武庫火
壬寅
癸卯
甲辰南廵楊秉為太尉
乙巳廢皇后鄧氏冊貴人竇氏為皇后陳蕃為太尉竇
武為大將軍
丙午黨錮事起司隸李膺等三百人下獄
丁未改元永康帝崩太后竇氏臨朝稱制
戊申竇氏迎肅宗玄孫解瀆亭侯宏立之是謂靈帝竇
武錄尚書事專政改元建寧葬威宗于宣陵中常
侍曹節王甫殺太傅陳蕃大將軍竇武及尚書尹
勲侍中劉瑜屯騎校尉馮述夷其族徙太后竇氏
于南宮謀誅宦氏不克故也胡廣為太尉劉寵為
司徒
己酉朋黨事復起殺李膺等百人
庚戌
辛亥帝加元服冊宋氏為皇后
壬子改元熹平太后竇氏崩誣搆事大起
癸丑段熲為太尉楊賜為司空
甲寅李咸為太尉
乙卯五經文皆刻石于太學袁隗為司徒
丙辰劉寬為太尉楊賜為司徒
丁巳大伐鮮卑孟&KR1442;為太尉陳耽為司空
戊午改元光和合浦交阯内寇廢皇后宋氏大鬻爵至
三公袁滂為司徒
己未諸貴臣下獄死者相繼宦氏誣故也劉郃為司徒
段熲為太尉張濟為司空
庚申陳耽為司徒冊何氏為皇后
辛酉作宮市帝遊以驢為駕
壬戌
癸亥
經世之申二千二百四十一
甲子改元中平漢孝靈皇帝十七年黃巾寇起鄧盛為
太尉張温為司空侍中向栩張鈞下獄死閹人大
起誣搆黃巾平
乙丑黑山賊起崔烈為司徒張延為太尉許相為司空
三輔寇亂陳耽劉陶坐直言死
丙寅張温為太尉江夏兵起前太尉張延下獄死
丁卯賣官至關内侯曹嵩為太尉三輔盜起漁陽賊稱
帝
戊辰天下羣盜起黃巾賊復寇羣國稱帝置八校尉以
捕天下羣盜馬日磾為太尉曹操為典軍校尉袁
紹為中軍校尉董重為驃騎將軍
己巳帝崩皇太子辯踐位皇太后何氏臨朝稱制大將
軍何進專政改元光熹封皇弟恊為勃海王殺上
軍校尉蹇碩驃騎將軍董重及皇太后董氏議立
恊故也徙恊為陳留王中常侍張讓段珪殺大將
軍何進中郎袁術以兵攻東宮張讓叚珪以帝及
陳留王走北宮何苗攻北宮司隸校尉袁紹兵入
大殺閹豎讓珪以帝及陳留王出走小平津尚書
盧植兵追及之讓珪投于河死盧植以帝及陳留
王還宮改元昭寧董卓自太原入廢帝為弘農王
立陳留王協是謂獻帝徙太后何氏于永安宮改
元永漢卓弑太后何氏及弘農王辯于永安宮稱
相國專制黃琬為太尉楊彪為司徒荀爽為司空
袁紹入冀州
庚午改元初平天下兵起羣校尉推袁紹為主同攻董
卓卓大殺宗室及官屬遷帝西都長安孫堅兵起
荆州白波賊寇東郡劉虞為太傅种拂為司空
辛未董卓稱太師大焚洛陽宮闕及徙居民于長安孫
堅敗董卓兵于陽人入洛脩完諸帝陵寢引軍還
魯陽黑山賊寇常山黃巾賊擾太山
壬申董卓將王允呂布誅卓于長安夷三族卓將李傕
郭汜陷長安殺王允呂布走袁紹傕汜擅政以皇
甫嵩為太尉淳于嘉為司徒曹操破黃巾于壽張
孫堅卒子策代總其衆
癸酉李傕郭汜屠三輔朱㒞為太尉趙温為司空袁紹
袁術交兵東方
甲戌改元興平帝加元服楊彪為太尉孫策據有江南
乙亥李傕郭汜争權相攻于長安楊定楊奉董承以帝
東還曹操破呂布于定陶遂有兖州布走劉備
丙子帝還洛陽改元建安曹操徙帝都許昌
丁丑袁術稱帝九江并袁紹大將軍曹操破袁術于揚
州呂布襲劉備于下邳劉備走曹操
戊寅曹操平呂布于下邳兼有徐州
己卯袁術死袁紹破曹操將公孫瓉于易水孫策破劉
勲于廬江
庚辰曹操大敗袁紹于官渡劉備去曹操奔劉表于荆
州江南孫策卒弟權繼事
辛巳
壬午袁紹卒子尚繼事以弟譚為將軍
癸未袁尚袁譚相攻譚敗奔曹操
甲申曹操破袁尚于鄴兼有冀州尚走青州譚復奔尚
乙酉曹操滅袁氏于青州譚死尚走烏丸
丙戌曹操破高幹于太原幹走荆州
丁亥曹操破烏丸于聊城袁尚走遼東死
戊子曹操殺太中大夫孔融遂領丞相荆州劉表卒子
琮繼事劉備起諸葛亮于南陽亮以吳周瑜兵大
破曹操于赤壁遂有荆州稱牧治公安
己丑孫權會劉備于京口劉備表孫權為徐州牧孫權
表劉備為荆州牧
庚寅曹操起銅爵臺于鄴孫權南牧交州
辛卯曹操平關中益州劉璋會劉備于葭萌孫權自京
口徙治秣陵
壬辰曹操割河以北屬鄴孫權城石頭改秣陵為建業
癸巳曹操以冀之十郡稱魏國公加九錫劉備攻劉璋
于成都孫權捍曹操于濡須
經世之酉二千二百四十二
甲午漢獻帝二十六年曹操殺皇后伏氏及二皇子又
破張魯米賊于漢中劉備克成都據有巴蜀孫權
取劉備三郡
乙未曹操以女上皇后又平張魯于漢中孫權劉備連
兵攻曹操
丙申曹操進爵為魏王南伐吳
丁酉曹操用天子服器孫權稱表曹操報以婚禮
戊戌少府耿紀司直韋晃殺曹操不克伏誅操攻劉備
進攻漢中
己亥劉備取曹操漢中稱王孫權取劉備荆州稱牧關
羽死之
庚子改元建康曹操卒子丕繼事是年丕代漢命于鄴
是謂文帝改國曰魏元曰黃初降帝為山陽公葬
太祖曹操于西陵自鄴徙都洛陽
辛丑魏郊祀天地是年劉備稱帝成都建國曰蜀元曰
章武諸葛亮為相孫權自建業徙都鄂改鄂為武
昌
壬寅魏加兵于吳蜀伐吳不利敗于猇亭是年孫權稱
王武昌是謂文帝建國曰吳元曰黃武通使于蜀
以脩前好
癸卯蜀主備卒于白帝城太子禪繼是謂後主改元建
興魏與蜀和親
甲辰魏伐吳
乙巳魏伐吳治兵廣陵蜀諸葛亮平四郡蠻
丙午魏帝丕終太子叡嗣位是謂明帝司馬懿為驃騎
大將軍
丁未魏改元太和有事于南郊及明堂蜀諸葛亮出師
漢中
戊申蜀諸葛亮圍魏陳倉吳破魏石亭
己酉蜀克魏武都吳孫權稱帝改元黃龍自武昌復徙
都建業
庚戌魏伐蜀假司馬懿黃鉞蜀諸葛亮攻魏天水
辛亥蜀圍魏祁山
壬子蜀息軍黃沙吳改元嘉和
癸丑魏改元青龍蜀伐魏師出褒斜
甲寅魏南伐吳至于壽春西伐蜀至于渭南蜀諸葛亮
卒于師吳伐魏師出合肥是年漢山陽公卒
乙卯魏大起洛陽宮室司馬懿為太尉蜀以蔣琬為大
將軍專國事
丙辰
丁巳魏改元景初公孫淵以遼東叛稱王
戊午魏司馬懿平遼東蜀改元延熙吳改元赤烏
己未魏明帝叡終齊王芳繼司馬懿及曹爽輔政
庚申魏改元正始
辛酉吳全琮伐魏軍出淮南
壬戌蜀姜維伐魏軍出漢中
癸亥魏帝加元服司馬懿伐吳至于舒蜀蔣琬伐魏軍
出漢中吳伐魏軍出六安
經世之戌二千二百四十三
甲子魏主芳五年蜀主禪二十一年吳主權二十三年
魏曹爽伐蜀無功
乙丑蜀伐魏費褘師出漢中吳將馬茂作難夷三族
丙寅
丁卯魏曹爽專政何晏秉機司馬懿稱病
戊辰蜀伐魏費禕師出漢中
己巳魏曹爽奉其君謁高平陵太傅司馬宣王稱兵于
内夷大將軍曹爽及其支黨曹義曹訓曹彦何晏
丁謐鄧颺畢軌李勝桓範張當三族迎帝還宮改
元嘉平復皇太后懿加九錫專國事
庚午魏伐吳南郡
辛未魏司馬懿宣王卒子師繼事吳改元太元
壬申魏伐吳不利吳改元神鳳權卒子亮繼改元建興
癸酉吳蜀伐魏
甲戌魏亂司馬師廢其君芳立高貴鄉公髦改元正元
師假黃鉞專制稱景王蜀伐魏姜維拔魏三城吳
改元五鳳
乙亥魏司馬師伐吳平淮南還許昌卒子昭繼事為大
將軍錄尚書事專制蜀姜維敗魏軍于臨洮吳孫
峻敗魏軍于壽春
丙子魏改元甘露大敗蜀軍于上邽司馬昭稱文王假
黃鉞吳改元太平大將軍孫峻卒國亂
丁丑魏大將軍諸葛誕以揚州叛入于吳蜀伐魏姜維
師出駱谷吳主亮始親政事
戊寅魏司馬昭伐吳拔壽春誅諸葛誕蜀改元景耀宦
氏黃皓專政吳亂大將軍孫綝廢其君亮立亮弟
休改元永安綝作逆伏誅
己卯
庚辰魏亂司馬昭弑其君髦立常道鄉公璜改元景元
昭加九錫稱晉國公專制
辛巳
壬午魏鄧艾鍾會伐蜀
癸未魏滅蜀徙其君于洛陽蜀改元炎興是年國亡吳
出軍壽春救蜀不克
甲申司馬昭進爵為晉王增郡二十用天子服器改元
咸熙以檻車徵鄧艾鍾會以蜀叛吳孫休卒濮陽
王興中軍張布廢休子而立權廢子和之子皓改
元元興皓立誅興及布
乙酉魏司馬昭卒子炎繼事是年炎代魏命是謂武帝
改國為晉元曰太始降其君璜為陳留王徙于鄴
吳徙都武昌改元甘露
丙戌吳改元寳鼎復還建業
丁亥晉立子衷為皇太子
戊子吳伐晉
己丑吳改元建衡南伐交趾
庚寅吳孫秀奔晉
辛卯吳平交趾蜀劉禪卒于晉
壬辰晉賈充以女上太子妃遂為司空吳改元鳳凰
癸巳晉何曾為司徒吳師寇晉弋陽
經世之亥二千二百四十四
甲午晉武帝十年吳王皓十年晉分幽州城平州
乙未晉改元咸寧吳改元天璽
丙申晉東西夷十七國内附
丁酉晉四夷内附吳改元天紀將邵凱夏祥逃入于晉
戊戌吳將劉翻祖始逃入于晉
己亥晉命賈充督楊渾瑯琊王伸王戎胡奮杜預唐彬
王濬七將兵二十萬伐吳是年汲人發魏襄王塜
得書七十五卷
庚子晉平吳徙孫皓于洛陽改元太康
辛丑
壬寅東西夷二十九國脩貢山濤為司徒衛瓘為司空
賈充卒
癸卯孫皓卒魏舒為司徒
甲辰
乙巳
丙午
丁未
戊申
己酉汝南王亮為司馬假黃鉞
庚戌改元太熙武帝崩太子衷踐位是謂惠帝冊妃賈
氏為皇后改元永熙葬武帝于峻陵王渾為司徒
何邵為太師裴楷為少師和嶠為少保王戌為少
傅衛瓘為太保石鑒為司空
辛亥改元元康皇后賈氏專制夷十二大臣族太傅楊
駿太保衛瓘汝南王亮皆被戮焉廢太后楊氏為
庶人徙之金墉遣諸王就國改元元康趙王倫為
征西將軍
壬子賈后弑皇太后楊氏于金墉
癸丑
甲寅
乙卯武庫火
丙辰張華為司空秦雍寇亂齊萬年稱兵涇陽楊茂搜
稱兵百頃
丁巳王戎為司徒何劭為僕射
戊午
己未賈后廢皇太子遹為庶人及其二子送之金墉裴
頠為僕射
庚申改元永康皇后賈氏徙皇庶人于許昌殺之趙王
倫梁王彤廢皇后賈氏為庶人送金墉殺之誅宰
相張華及僕射裴頠侍中賈謐又誅嵇康呂安石
崇潘岳于東市倫假黃鉞稱國相專制以彤為太
宰冊羊氏為皇后賈氏黨趙廞以成都叛
辛酉趙王倫竊命徙帝于金墉改元建始齊王冏成都
王穎河間王顒兵入誅趙王倫及其黨迎帝反正
冏大司馬專制以穎為大將軍顒為太尉改元永
寧流人李特殺趙廞于成都張軌以梁州叛
壬戌長沙王乂河間王顒成都王穎新野王歆范陽王
虓兵入誅齊王冏送其族于金墉殺之乂稱太尉
專制改元太安流人李特以六郡稱兵廣漢
癸亥河間王顒成都王穎東海王越執長沙王乂送之
金墉殺之顒稱太宰專制于長安陸機陸雲兵死
石冰以楊徐亂李特攻成都不克死子雄繼
皇極經世書卷六上
皇極經世書卷六中宋邵雍撰
觀物篇三十三以運經世九
經元之甲一
經會之午七
經運之辛一百八十八
經世之子二千二百四十五
甲子晉惠帝十四年河間王顒廢皇后羊氏及皇太子
覃徙之金墉表成都王穎為太弟加九錫鎮鄴改
元永安右衛將軍陳眕復羊氏皇后及覃太子大
會司徒王戎及東海王越高密王簡平昌公模吳
王晏豫章王熾襄陽王範左僕射荀藩八部兵奉
帝北伐鄴師敗于湯隂嵇紹死之帝如北軍穎以
帝歸鄴改元建武顒將張方入洛復廢皇后羊氏
及覃太子安北將軍王浚東瀛公騰以烏丸兵攻
鄴穎師敗帝還洛陽河間王使張方徙帝西都長
安亦復羊氏皇后及永安年號廢穎太弟以豫章
王熾為太弟改元永興王戎豫朝政始分東西臺
是年李雄逐羅尚于成都稱王單于左賢王劉淵
稱王離石國曰漢元曰元熙
乙丑東海王越嚴兵徐方范陽王虓抗師許昌成都王
潁擁兵河間北河間王顒又復廢羊氏皇后以穎
為大將軍都督河北虓越將周權入洛又復羊氏
皇后洛陽令何喬殺周權又廢羊氏皇后虓越兵
攻潁不已穎敗棄鄴走洛陽虓越攻洛陽穎奔顒
于長安漢劉淵攻晉劉琨于板橋不利
丙寅東海王越范陽王虓兵攻長安河間王顒成都王
穎走南山虓越將祁弘宋胄以帝東還洛陽復以
羊氏為皇后改元光熙越稱太傅錄尚書事專制
虓為司空卒越遂弑帝立太弟熾是謂懷帝引温
羨為司徒王衍為司空顒穎野死李雄稱帝成都
國曰蜀元曰太武謂之後蜀
丁卯晉改元永嘉東海王越稱大丞相鎮許昌以后父
梁芬為太尉成都王黨汲桑陷鄴王彌稱兵青徐
漢劉淵破晉河東諸郡晉劉琨獨保晉陽
戊辰劉淵稱帝蒲子改元永鳳拔晉平陽居之王彌石
勒附于漢石勒攻常山王彌攻洛陽焚建春門
己巳東海王越入洛殺大臣十餘人以左僕射山簡征
東大將軍都督荆州南鎮襄陽漢劉淵改元河瑞
石勒兵出鉅鹿王彌兵出上黨劉聰兵出壺關同
攻晉洛陽
庚午東海王越徵兵天下諸侯咸無從者自率兵出許
昌漢劉淵卒子和繼叔楚王聰殺和代立改元光
興以北海王義為皇太弟劉曜為相國石勒為大
將軍
辛未天下亂晉詔兖州苟晞會諸侯兵伐許昌會東海
王越卒乃止是年洛陽陷王衍為軍帥王師十二
敗帝及傳國六璽皆沒于寇長安亦陷南陽王模
亦没于寇漢劉曜王彌石勒拔晉洛陽俘其帝于
平陽改元嘉平劉曜拔晉長安保之石勒害王彌
于己吾而并其衆蜀李雄拔晉梓潼及涪城改元
玉衡
壬申晉懷帝在平陽賈疋逐劉曜于長安三輔與閻鼎
梁芬梁綜麴允共奉秦王鄴為皇太子以入長安
鎮東將軍瑯琊王睿帥亡衆大集壽春苟晞保蒙
城不利降于石勒劉琨保晉陽不利奔常山拓䟦
猗盧以兵六萬來救大敗劉曜劉粲于狼猛劉琨
復保陽曲漢劉聰納劉殷女二人為皇后孫四人
為貴妃拔晉太原復失之
癸酉晉懷帝死于平陽皇太子鄴稱帝長安是謂愍帝
改元建興以梁芬為司徒麴允為使持節領軍錄
尚書事索綝為尚書左僕射瑯琊王睿為左丞相
都督陜東諸軍事南陽王保為右丞相都督陜西
諸軍事山東郡縣悉陷于寇漢石勒鎮襄國曹嶷
攻下三齊據有廣固
甲戌晉以瑯琊王睿為大司馬荀組為司空劉琨為大
將軍封凉州張軌為太尉西平郡王軌卒子寔繼
稱西河王國曰凉元曰永興城姑臧是謂前凉漢
劉聰立三皇后改元建元劉曜圍晉長安石勒圍
晉幽州
乙亥晉進左丞相瑯琊王睿都督中外諸軍事右丞相
南陽王保為相國司空荀組為太尉大將軍劉琨
為司空陶侃平江表獲杜弢漢劉聰立七皇后授
石勒專命俾征伐晉勒拔晉濮陽
丙子晉長安陷于寇帝出降于豆田中漢劉曜拔晉長
安俘其帝于平陽改元麟嘉石勒拔晉太原劉琨
走幽州依段匹磾
丁丑晉帝在平陽瑯琊王睿渡江稱晉王于建康元曰建
武以西陽王業為太尉王敦為大將軍王導都督
中外帝死于平陽
戊寅晉王睿稱帝于建康改元太興以子紹為太子是
謂東晉元帝劉琨為段匹磾所害王敦稱牧荆州
王導開府建康漢劉聰卒子粲繼改元漢昌將靳
凖殺粲代立相國劉曜自長安入至赤壁稱帝改
元光初加大將軍勒九錫封趙國公國人誅勒準
以迎曜
己卯晉南陽王保保祁山稱晉王漢劉曜還長安改國
曰趙是謂前趙殺石勒使者王循石勒稱王襄國
國曰趙元曰趙是謂後趙以張賓為之相號大執
法以弟虎為之將號元輔
庚辰晉南陽王保走桑城死涼亂殺張寔寔弟茂代領
其衆
辛巳晉王導為司空錄尚書事幽州陷段匹磾没于石
勒鮮卑慕容廆受晉持節都督遼東遼西
壬午晉改元永昌大將軍王敦以武昌叛破石頭自為丞
相都督中外太保西陽王羕進位太宰加司空王
導進位尚書令石虎寇太山梁碩以淮隂叛帝憂
憤死皇太子紹嗣位是謂明帝石勒拔劉曜河南
癸未晉改元太寧王敦假黃鉞劉曜石勒皆入寇趙劉
曜拔晉陳安收隴城陜西城及上邽趙石勒滅晉
曹嶷于廣固涼張茂稱藩于前趙
甲申晉王敦寇江寧帝御六軍敗敦于越城敦死于蕪
湖王導為太保蜀李雄以兄之子班為太子涼張
茂卒兄子駿立改元太光
乙酉晉以子衍為皇太子石勒入寇以陶侃為征西大
將軍都督荆湘梁雍明帝終太子衍嗣位是謂成
帝太后庾氏稱制司徒王導錄尚書事同中書令
廋亮輔政遼西亂段遼殺其主自立趙石勒拔晉
荆兖豫三州及劉曜新安許昌
丙戌晉改元咸和進王導大司馬假黃鉞都督中外軍
事蜀李雄攻晉涪城趙石勒攻晉汝南
丁亥晉豫州祖約歴陽蘇峻彭城王雄章武王休連兵
犯建業司馬流距戰不克死于慈湖
戊子晉蘇峻敗内師于西陵入宮稱驃騎將軍錄尚書
事徙帝于石頭虞潭庾冰王舒稱義三吳會征西
將軍陶侃平南將軍温嶠平北將軍魏該圍峻于
白石滅之峻弟逸代總其衆韓晃寇宣城祖約奔
石勒大敗劉曜于洛陽獲之遂滅前趙以徐光為
中書令
己丑晉蘇逸拔石頭帝野次滕含敗逸于石頭逸退保
吳興王允之敗逸于溧陽滅之趙(闕)安石
虎破上邽殺劉(闕)劉允三千人
庚寅晉陸玩孔愉為左右僕射起新宮于(闕)郭
默于尋陽蜀李雄(闕)東涼張駿(闕)于石勒
趙石勒稱帝自襄國徙都鄴改元建平
辛卯晉以陸玩為尚書令
壬辰晉徙居新宫進太尉陶侃大將軍趙石勒卒子宏
繼改元延熙加石虎九錫專政稱丞相魏(闕)殺中
書令徐光及右長史程遐
癸巳晉遼東公慕容廆卒子皝繼蜀李雄卒子班繼叔
父壽專政趙亂石堪出奔譙城石朗稱兵洛陽石
生抗軍長安石虎咸滅之
經世之丑二千二百四十六
甲午東晉成帝九年蜀李班為庶兄越所殺立雄子期
改元玉恒越專政涼張駿受晉大將軍命
乙未晉改元咸康石虎入寇假大司馬王導黃鉞出兵
戍慈湖牛渚蕪湖趙亂石虎殺弘代立稱攝天王
改元建武
丙申
丁酉鮮卑慕容皝稱王遼東趙石虎稱趙天王
戊戌單于冐頓拓䟦什翼犍稱王定襄國曰代元曰建
國蜀亂李壽自漢中入殺期代立改國為漢元曰
漢興慕容皝攻後趙
己亥晉王導卒伐蜀
庚子晉陸玩為司空遼東慕容皝獻伐石虎之捷漢李
壽拔晉丹州
辛丑晉慕容皝求為假燕王徙居和龍
壬寅晉成帝崩母弟瑯琊王岳立是謂康帝封成帝二
子丕為瑯琊王奕為東海王中書監庾冰中書令
何充參錄尚書事諸葛恢輔政漢李壽卒子勢繼
改元太和
癸卯晉改元建元
甲辰晉康帝崩太子耼繼是謂穆帝太后稱制趙石虎
伐涼不利伐燕有功
乙巳晉改元永和會稽王昱為撫軍大將軍錄尚書六
條事專政
丙午晉桓温伐蜀漢李勢平李弈改元嘉寧涼張駿卒
子重華繼改元永樂趙石虎攻涼金城
丁未晉桓温滅蜀徙李勢于建康蜀復亂范賁稱帝成
都涼張重華敗石虎于枹罕
戊申晉桓温為征西大將軍入長安至于灞上遼東慕
容皝卒子雋繼趙石虎攻晉竟陵
己酉晉平蜀亂鮮卑慕容雋稱王遼東國曰燕元曰燕
元是謂前燕趙石虎稱帝改元太寧虎卒子世繼
張豺為相專制内難作石遵自關右入殺世及張
豺代立石冰自薊門入殺遵不克石閔殺遵立石
鑒改元青龍閔稱大將軍專政苻洪稱兵廣川
庚戌趙石鑒殺大將軍閔及李農不克閔殺鑒代立復
姓冉氏改國曰魏元曰永興大滅石氏宗室鑒弟
祗稱帝襄國以將劉顯南攻冉氏不克殺祗以降
閔破襄國誅顯滅其族將苻健自枋頭入關逐杜
洪于長安據之將魏綂以兖州冉遇以豫州樂引
以荆州鄭系以洛州入于晉劉淮以幽州入于燕
燕南略地至幽冀
辛亥趙將周成以廪丘高昌以野王樂立以許昌李歴
以衛州請附于晉劉啓姚弋仲亦奔于晉魏冉閔
攻燕不利死國亡石虎將苻健稱天王于長安國
曰秦元曰皇始是謂前秦敗晉軍于五丈原燕慕
容雋南伐魏滅冉閔于昌城
壬子晉武陵王晞為太宰會稽王昱為司徒大將軍桓
温為太尉魏冉智以鄴降燕慕容雋稱帝自和龍
徙居中山改元元璽秦苻健稱帝長安
癸丑涼秦相攻涼張重華卒子曜靈繼伯父祚殺曜靈
代立改元和平
甲寅晉太尉桓温伐秦至灞上秦苻健敗晉軍于白鹿
原又敗之于子午谷
乙卯晉將叚龕敗燕軍于狼山右軍王羲之辭官歸涼
宋混張瓘殺張祚立曜靈弟元靚改元大始燕南
攻晉不利秦苻健卒子生繼
丙辰晉桓温敗姚襄軍于伊水遂復洛陽秦苻生改元
壽元
丁巳晉改元升平帝加元服王彪之為左僕射燕改元
光壽自中山徙都鄴秦苻生虐用其人雄子堅殺
生代立去帝號稱天王改元永興以王猛呂婆樓
強汪梁平老為之輔
戊午晉將馮鴦以衆入于燕燕拔晉上黨
己未晉伐燕不利燕敗晉于東阿秦改元甘露以王猛
為中書令尹京兆
庚申晉仇池公楊駿卒子世繼燕慕容雋卒子暐繼改
元建熙慕容恪為太宰專政慕容評為太傅慕容
根為太師慕容垂為河南大都督根作逆伏誅
辛酉晉穆帝終立成帝子瑯琊王丕是謂哀帝
壬戌晉改元隆和燕師攻晉洛陽
癸亥晉改元興寧桓温為大司馬假黃鉞都督中外軍
事北伐涼張天錫殺元靚代立改元太清燕將慕
容評攻晉許昌
經世之寅二千二百四十七
甲子東晉哀帝三年餌丹有疾太后稱制燕秦入寇洛
陽
乙丑晉哀帝終于餌丹母弟瑯琊王弈立洛陽陷于燕
司馬勲以梁州叛稱成都王秦改元建元匈奴左
右賢王以朔方叛平之
丙寅晉改元太和會稽王昱為丞相燕秦入寇涼張天
錫受晉命大將軍都督隴右燕拔晉魯郡秦拔晉
南鄉
丁卯燕攻晉竟陵秦攻晉涼州
戊辰秦苻雙以上邽苻柳以蒲阪叛王猛悉平之
己巳晉大司馬桓温北伐燕不利歸罪袁真袁真以壽
陽入于燕燕大將慕容垂敗晉師于枋頭以衆降
秦評害功故也秦救燕有功取燕之金墉責無信
也
庚午晉壽陽袁真卒子瑾繼桓温敗瑾于壽陽廣漢及
成都寇亂王猛滅燕于鄴徙慕容暐于長安收郡
五十七猛留鎮鄴
辛未晉桓温平壽陽獲袁瑾以歸廢其君弈為海西王立
會稽王昱改元咸安是謂文帝温稱丞相鎮姑熟
專制殺太宰武陵王晞新蔡王晃仍降海西王為
公及害其二子與母
壬申晉命百濟餘句為鎮東將軍領樂浪守庾希以海
陵叛入于京口文帝昱終子曜嗣是謂武帝桓温
還姑熟秦王猛平慕容桓于遼東滅仇池公楊纂
于秦州
癸酉晉改元寧康大司馬桓温卒太后稱制王彪之為
尚書令謝安為尚書僕射專制張天錫貢方物秦
拔晉成都及梓潼
甲戌晉桓石破秦軍于墊江張育稱王于蜀秦復平之
乙亥秦大將軍王猛卒
丙子晉改元太元加元服皇太后委政桓冲桓豁為將
軍謝安為尚書鑒錄尚書事秦滅前凉徙張天錫
于姑臧又平朔方獲拓拔什翼犍徙之長安
丁丑晉秦二國抗衡天下
戊寅晉作新宮
己卯晉敗秦軍于淮南遂拔秦襄陽
庚辰晉李遜以交趾叛秦苻洛以和龍叛
辛巳晉謝石為尚書僕射桓石攻秦有功四夷六十二
國脩貢于秦
壬午
癸未晉伐蜀敗秦軍于武當秦苻堅舉國南伐晉謝安
帥謝琰謝元桓冲桓伊大敗秦師于肥水進圍洛
陽秦苻堅喪師壽陽秦苻融没于戰諸將咸叛慕容
垂稱王滎陽北居中山國曰燕元曰燕元是謂後
燕攻苻丕于鄴丁零翟斌以行唐叛仇池公楊世
入于晉
甲申晉假謝安黃鉞都督軍事鎮廣陵領荆江十五州
復襄陽秦苻朗以青州降秦苻堅來乞師遣劉牢
之救鄴秦將姚萇稱王萬年國曰秦元曰白雀是
謂後秦慕容冲稱王阿房慕容泓稱王華池慕容
永稱王長子呂光稱王酒泉萇冲稱兵進逼長安
燕北伐高句麗復遼東故也
乙酉晉謝安救秦至于長安復洛陽而還卒秦苻堅没
于姚萇子丕自鄴攻晉陽稱帝改元太安慕容冲
屠長安秦將乞伏國仁稱牧秦河二州國曰秦元
曰建義是謂西秦燕慕容垂南平鄴徙都之秦姚
萇獲苻堅于五將山歸殺之于新市是年冐頓拓
拔什翼珪稱王定襄之成樂國曰魏元曰登國是
謂後魏道武皇帝
丙戌秦苻丕為慕容永所敗走晉東垣為晉將馮該所
殺其衆奔杏城苻登稱帝于隴東改元太初苻堅
將呂光稱牧姑臧國曰凉元曰太安是謂後涼燕
慕容垂稱帝于鄴改元建興慕容冲為將叚隨韓
延所害其衆奔垂慕容永稱帝長子秦姚萇稱帝
徙居長安改元建初
丁亥晉以子德宗為太子敗翟遼于洛口秦苻登東攻
姚萇封乞伏國仁為苑川王
戊子秦苻登攻姚萇不利秦乞伏國仁卒弟乾歸立稱
河南王改元太初徙都金城
己丑晉陸納為尚書令彭城妖賊亂翟遼圍滎陽秦姚
萇西攻苻登凉呂光稱三河王改元麟嘉
庚寅晉敗翟遼于&KR0632;臺永嘉寇亂秦苻登攻姚萇不利
辛卯晉王珣為左僕射謝琰為右僕射
壬辰晉蔣喆以青州亂慕容垂平丁零翟釗于滑臺西
秦乞伏乾歸開地至巴及隴
癸巳秦苻登攻姚萇不利秦姚萇卒子興繼去帝稱王
經世之卯二千二百四十八
甲午東晉孝武帝二十二年後魏道武皇帝十年秦苻
登攻姚興不利戰死子崇立奔湟中稱帝改元延
初為乞伏乾歸所滅燕慕容垂平慕容永于長子
秦姚興復稱帝魏里改元皇初凉呂光徙居樂都
乙未燕慕容垂攻魏不利魏破燕師于參合陂
丙申晉武帝泛舟于泉池沒太子德宗嗣位是謂安帝
會稽王道子專政燕慕容垂拔魏平城垂卒于上
谷子寳繼改元永康太原陷于魏魏拔燕并州圍
中山稱帝改元皇始凉呂光稱天王改元龍飛
丁酉晉改元隆安兖州王恭豫州庾楷吳郡王欽各以
城叛燕慕容寳北走龍城慕容詳稱帝中山慕容
麟殺詳代立慕容德自丁零入又殺麟代立徙居
鄴中山陷于魏呂光寇西秦自金城復徙居苑川
凉呂光將秃髮烏孤稱王廉川國曰凉元曰太初
是謂南凉凉呂光將沮渠蒙遜立段業為牧于張
掖國曰凉元曰神璽是謂北凉
戊戌晉北伐燕師敗于管城兖州王恭豫州庾楷荆州
殷仲堪廣州桓玄兵犯建業敗内師于白石假會
稽王道子黃鉞玄師敗走潯陽杜冏以京口亂燕
慕容寳南伐至于黎陽乃復將蘭汗殺寳代立于
龍城稱昌黎王改元青龍寳子盛誅蘭汗稱王改
元建平稱帝再改元長樂鄴陷于魏范陽王慕容
德自鄴南走滑臺稱王改元年是謂南燕魏拔燕
之鄴及信都改元天興自盛樂徙居平城凉秃髮
烏孤克金城敗呂光于街亭稱武威天王
己亥秦姚興拔晉洛陽燕慕容德拔晉青州仇池楊盛
稱藩于晉妖賊孫恩陷晉會稽晉謝琰劉牢之往
伐劉裕始參軍政秦姚興去帝號稱王改元洪始
魏南攻滑臺涼呂光傳子紹位稱太上皇光卒兄
纂殺紹代立凉秃髮烏孤徙居樂都烏孤卒弟利
鹿孤立又徙居西平仍附于姚興凉叚業稱天王
改元天璽大將沮渠蒙遜出守西安燕慕容德逐
辟閭渾于廣固徙居之滑臺没于魏
庚子晉司馬劉裕敗孫恩于臨海以揚州元顯為十六
州都督燕慕容盛去帝號稱庶人天王破高句麗
秦姚興破西秦俘其王乞伏乾歸于長安凉呂纂
改元咸寧大司馬吕宏殺纂不克凉利鹿孤改元
建和凉將李暠稱牧秦州國曰凉元曰庚子是謂
西凉燕慕容德稱帝廣固改元建平
辛丑晉平孫恩劉裕出守下邳燕慕容盛將叚璣行殺
盛叔父熙誅璣稱帝改元光始秦姚興放乞伏乾
歸還苑川凉吕超殺其君纂立其兄隆改元神鼎
稱藩于姚興凉秃髮利鹿孤稱河西王凉大將沮
渠蒙遜自西安入殺叚業代立改元永安
壬寅晉改元元興桓玄據荆州建牙夏口假揚州元顯
黃鉞顯軍敗玄入于建業稱侍中丞相錄尚書事
又稱太尉總百揆乃殺都督元顯及會稽王道子
以瑯琊王德文為太宰改元大亨劉軌以冀州叛
秦姚興伐呂光有功拒魏不利魏敗秦軍于蒙坑
凉秃髮利鹿孤卒弟傉檀立改元弘昌徙居樂都
凉沮渠蒙遜稱藩于姚興
癸卯晉加桓玄九錫稱相國楚王用天子器服玄竊命
徙其帝于永安宮降為平固王遷之潯陽改國曰
楚元曰光始
甲辰晉帝在潯陽劉裕唱義帥沛國劉毅東海何無忌
二州兵大破桓玄兵于京口又敗玄將桓宏于廣
陵吳甫之于江乘皇甫敷于羅落玄逼帝走江陵
裕又敗玄兵于湓口玄復逼帝東下裕又敗玄兵
于崢嶸洲又破之于覆舟山迎帝入江陵玄敗死
子枚洄洲其將桓振復陷江陵幽帝譙縱以成都
叛稱王秦姚興入十二郡脩貢于晉魏改元天錫
凉呂隆奔姚興國亡凉傉檀去王號求姑臧于姚
興燕慕容德卒兄之子超立
乙巳晉平桓振帝自江陵還建業改元義熙劉裕都督
中外錄尚書事還鎮丹徒凉傉檀受姚興命徙姑
臧燕慕容超改元太上涼李暠徙居酒泉改元建
初稱藩于晉
丙午晉伐蜀敗譙縱于白帝孔安國為尚書左僕射大
將軍劉裕開府京口仇池楊盛稱藩燕慕容超三
將奔晉燕慕容熙將馮䟦殺熙立慕容雲復姓高
氏稱王改元正始秦姚興將赫連勃勃稱天王于
朔方國曰夏元曰龍昇
丁未晉劉裕入朝殺東陽太守殷仲文南蠻校尉殷叔
文晉陵太守殷道叔永嘉太守駱求姚興攻秃髮
傉檀及赫連勃勃乞伏乾歸復稱王苑川改元更
始凉秃髮傉檀攻沮渠蒙遜及赫連勃勃
戊申晉劉裕入總朝政北敗慕容超于臨朐出大峴進
圍廣固魏國亂后萬人同子申殺其君珪次子紹
誅萬人及申自立是謂明帝(魏史云賀大人及子如弑珪)秦乾
歸南攻姚興凉傉檀復稱王姑臧改元嘉平夏勃
勃南攻姚興
己酉晉劉裕滅南燕徙慕容超于建業後燕國亂苻將
馮䟦用幸臣離班殺雲代立稱天王改元太平是
謂北燕魏改元永興秦乾歸平枹罕夏赫連勃勃
攻姚興
庚戌晉始興賊盧循兵寇建業劉裕大破之循走潯陽
再破之于豫章裕假黃鉞蜀兵陷巴東秦乞伏乾
歸為兄之子公府所殺子熾磐誅公府而自立改
元永康涼沮渠蒙遜攻李暠有功夏赫連勃勃攻
姚興不利
辛亥晉劉裕南敗盧循盧循走交州死劉毅以江陵叛
涼沮渠蒙遜攻秃髮傉檀有功夏赫連勃勃攻姚
興不克
壬子晉劉裕殺劉藩及謝琨遂平劉毅于江陵凉傉檀
徙居樂都姑臧陷于沮渠蒙遜涼蒙遜拔秃髮傉
檀姑臧徙居之稱西河王改元弘始
癸丑晉朱齡石平蜀魏改元神瑞與秦姚興和親秦熾
磐破土谷渾于澆河凉傉檀攻蒙遜不利夏改元
鳳翔築統萬城
甲寅秦乞伏熾磐滅南凉秃髮傉檀
