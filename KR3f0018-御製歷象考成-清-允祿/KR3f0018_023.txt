欽定四庫全書
御製歷象考成下編卷六
木星歷法
推木星用數
推木星法
用表推木星法
推木星用數
康熙二十三年甲子天正冬至為歷元
周天三百六十度(入算化作一百二十九萬六千秒)
周日一萬分
周歲三百六十五日二四二一八七五
紀法六十
木星每日平行二百九十九秒小餘二八五二九六
八(木星每日平行四分五十九秒一十七微零七纖零四忽零七芒以秒法通之即得)
木星最高每日平行十分秒之一又五八四三三(木星)
(最高每歲平行五十七秒五十一微五十九纖五十八忽一十九芒以周歲三百六十五日二四二)
(一入七五除之得最高每日平行九微三十纖二十一忽四十芒以秒法通之即得)
木星正交每日平行百分秒之三又七二三五五七
(木星正交每歲平行一十三秒三十五微五十九纖五十九忽五十八芒以周歲三百六十五日二)
(四二一八七五除之得正交每日平行二微一十四纖零二忽五十三芒以秒法通之卽得)
木星本天半徑一千萬
木星本輪半徑七十萬五千三百二十
木星均輪半徑二十四萬七千九百八十
木星次輪半徑一百九十二萬九千四百八十
木星本道與黃道交角一度一十九分四十秒
氣應七日六五六三七四九二六
木星平行應八宫零九度一十三分一十三秒一十
一微
木星最高應九宫零九度五十一分五十九秒二十
七微
木星正交應六宮零七度二十一分四十九秒三十
五微(按新法歷書載崇禎元年戊辰木星平行距冬至十一宫一十八度五十一分五十一秒)
(最高距冬至九宫零八度五十七分五十九秒正交距冬至六宫零七度零九分零八秒自崇禎戊)
(辰年天正冬至次日至歷元甲子年天正冬至次日積二萬零四百五十三日以積日各與每日平)
(行相乘得數各與崇禎戊辰年諸應相加即歷元甲子年諸應也)
推木星法
求積年
自歷元康熙二十三年甲子距所求之年共若干年
減一年得積年
求中積分
以積年與周歲三百六十五日二四二一八七五相
乘得中積分
求通積分
置中積分加氣應七日六五六三七四九二六得通
積分上考往古則置中積分減氣應得通積分
求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
求積日
置中積分加氣應分六五六三七四九二六(不用日)減
本年天正冬至分(亦不用日)得積日上考往古則置中積
分減氣應分加本年天正冬至分得積日
求木星年根
以積日與木星每日平行二百九十九秒二八五二
九六八相乘滿周天一百二十九萬六千秒去之餘
為積日木星平行加木星平行應八宫零九度一十
三分一十三秒一十一微得木星年根上考往古則
置木星平行應減積日木星平行得木星年根
求最高年根
以積日與木星最高每日平行十分秒之一又五八
四三三相乘得數為積日最高平行加木星最高應
九宫零九度五十一分五十九秒二十七微得最高
年根上考往古則置木星最高應減積日最高平行
得最高年根
求正交年根
以積日與木星正交每日平行百分秒之三又七二
三五五七相乘得數為積日正交平行加木星正交
應六宫零七度二十一分四十九秒三十五微得正
交年根上考往古則置木星正交應減積日正交平
行得正交年根
求木星日數
以所設日數與木星每日平行二百九十九秒二八
五二九六八相乘得數為秒以宫度分收之得木星
日數
求最高日數
以所設日數與木星最高每日平行十分之一一又
五八四三三相乘得最高日數
求正交日數
以所設日數與木星正交每日平行百分秒之三又
七二三五五七相乘得正交日數
求木星平行
以木星年根與木星日數相加得木星平行
求最高平行
以最高年根與最高日數相加得最高平行
求正交平行
以正交年根與正交日數相加得正交平行
求引數
置木星平行減最高平行得引數
求初均數
均輪心自本輪最高左旋行引數度次輪心自均輪
最近點右旋行倍引數度用兩三角形法求得地心
之角為初均數(法詳五星歷理三求初均數篇)引數初宫至五宫為
減六宫至十一宫為加隨求次輪心距地心之邊為
求次均數之用
求初實行
置木星平行加減初均數得初實行
求星距日次引
置本日太陽實行減初實行得星距日次引
求次均數
星自次輪最遠點右旋行距日度用三角形法以次
輪心距地心線為一邊(即求初均數時所得次輪心距地心之邊)次輪半
徑一百九十二萬九千四百八十為一邊星距日度
為所夾之外角(過半周者與全周相減用其餘)求得地心對次輪半
徑之角為次均數星距日初宫至五宫為加六宫至
十一宫為減隨求星距地心之邊為求視緯之用
求本道實行
置初實行加減次均數得本道實行
求距交實行
置初實行減正交平行得距交實行
求升度差
以半徑一千萬為一率本道與黃道交角一度一十
九分四十秒之餘弦為二率距交實行之正切線為
三率求得四率為黃道之正切線檢表得黃道度與
距交實行相減餘為升度差距交實行不過象限為
減過象限為加過二象限為減過三象限為加
求黃道實行
置本道實行加減升度差得黃道實行
求初緯
以半徑一千萬為一率本道與黃道交角一度一十
九分四十秒之正弦為二率距交實行之正弦為三
率求得四率為初緯之正弦檢表得初緯
求星距黃道線
以半徑一千萬為一率初緯之正弦為二率次輪心
距地心線為三率求得四率即星距黃道線
求視緯
以星距地心線為一率(即求次均數時所得星距地心之邊)星距黃道
線為二率半徑一千萬為三率求得四率為視緯之
正弦檢表得視緯距交實行初宫至五宫為黃道北
六宫至十一宮為黃道南
求黃道宿度
依日躔求宿度法求得本年黃道宿鈐察黃道實行
足減本年黃道宿鈐内某宿度分則減之餘為黃道
宿度
用表推木星法
求諸年根
用木星年根表察本年距冬至宫度分秒(三十微進一秒下倣)
(此)得木星年根察本年最高行宫度分秒得最高年
根察本年正交行宫度分秒得正交年根
求諸日數
用木星周歲平行表察本日平行宫度分秒得木星
日數察本日最高行秒微得最高日數察本日正交
行秒微得正交日數
求木星平行
以木星年根與木星日數相加得木星平行
求最高平行
以最高年根與最高日數相加得最高平行
求正交平行
以正交年根與正交日數相加得正交平行
求引數
置木星平行減最高平行得引數
求初均及中分
用木星均數表以引數宫度分察其與初均所對之
度分秒得初均察其與中分所對之分秒得中分并
記初均加減號
求初實行
置木星平行加減初均數得初實行
求星距日次引
置本日太陽實行減初實行得星距日次引
求次均及較分
用木星均數表以星距日次引宫度分察其與次均
所對之度分秒得次均察其與較分所對之度分秒
得較分并記次均加減號
求實次均
以三千六百秒為一率較分化秒為二率中分化秒
為三率求得四率為秒以度分收之為加差與次均
相加得實次均加減號與次均同
求本道實行
置初實行加減實次均得本道實行
求距交實行
置初實行減正交平行得距交實行
求升度差
用木星升度差表以距交實行官度察其所對之分
秒得升度差并記加減號
求黃道實行
置本道實行加減升度差得黃道實行
求星距黃道線
用木星距黃道表以距交實行官度察其所對之數
得星距黃道線并記南北號
求星距地心線
用木星距地表以星距日次引宫度察其所對之數
得星距地心線
求視緯
以星距地心線為一率星距黃道線為二率半徑一
千萬為三率求得四率為視緯之正弦檢表得視緯
求黃道宿度
依日躔求宿度法求得本年黃道宿鈐察黃道實行
足減本年黃道宿鈐内某宿度分則減之餘為黃道
宿度
御製歷象考成下編卷六
