欽定四庫全書
御製歷象考成下編卷十
恒星歷法
推中星法
推中星時刻法
推凌犯法
推凌犯視差法
推中星法
(推中星及中星時刻亦可用三角形法推筭但求太陽赤道經度已詳日食歷法求恒星赤道經度)
(已詳恒星歷理而本年諸恒星赤道經度又須逐一推定然後可以求某星方中及偏東偏西之度)
(數故立法用表以從簡易)
求本時太陽黃道經度
以一千四百四十分為一率本日太陽實行與次日
太陽實行相減餘為二率以所設時刻化分為三率
求得四率與本日太陽實行相加得本時太陽黃道
經度
求本時太陽赤道經度
用日躔黃赤升度表以本時太陽黃道經度察其所
對之赤道宫度分秒得本時太陽赤道經度
求本時太陽距午後赤道經度
以所設時刻變赤道度(一小時變為十五度一分變為十五分一秒變為十五秒)
加減半周(不及半周則加半周過半周則減半周)得本時太陽距午後
赤道經度
求本時正午赤道經度
以本時太陽赤道經度與本時太陽距午後赤道經
度相加(加滿全周去之用其餘)得本時正午赤道經度
求中星
用恒星赤道經緯度表察各星赤道經度又用恒星
赤道經緯度歲差表察各星經度歲差與各星經度
相加減為本年各星赤道經度乃察本年某星赤道
經度與本時正午赤道經度相同即為某星方中如
經度不相同則察其相近者與本時正午赤道經度
相減餘為偏東偏西之度凡星之赤道經度大於正
午赤道經度者為偏東小於正午赤道經度者為偏
西
推中星時刻法
求星赤道經度
用恒星赤道經緯度表察本星赤道經度又用赤道
經緯度歲差表察本星經度歲差按歲積之與本星
赤道經度相加減得星赤道經度(或用恒星黃道經緯度表察本星黃)
(道經度自歷元甲子起算每年加歲差五十一秒求得本年本星黃道經度又用黃赤經緯互推表以本)
(年黃道經度及黃道緯度察其所對之赤道宫度分亦得星之赤道經度如黃道經緯度俱有零分者用)
(中比例三次求之)
求太陽赤道經度
用日躔黃赤升度表以本日太陽黃道經度察其所
對之赤道宫度分秒得太陽赤道經度
求太陽距午後赤道經度
星赤道經度内減太陽赤道經度(不及減者加十二宫減之)餘為
太陽距午後赤道經度
求中星時刻
以太陽距午後赤道經度加減半周(不及半周者加半周過半周者)
(減半周)變時自子正初刻起算得中星時刻(推中星用本時太陽)
(赤道度而推中星時刻則用子正太陽赤道度因無時刻可設故即用子正耳又太陽每日東行一度變)
(時約得四分雖有微差亦不甚遠若必欲按本時太陽赤道度立筭則於所得中星時刻内每一小時減十)
(秒則一日二十四時即減四分於理更密)
推凌犯法
求凌犯入限
太陰凌犯恒星以本日太陰經度與次日太陰經度
察本年凌犯恒星經緯度表某星在此限内為凌犯
入限復察其間各星緯度如太陰緯與星緯同在黃
道北者太陰緯多為太陰在上太陰緯少為太陰在
下太陰緯與星緯同在黃道南者太陰緯多為太陰
在下太陰緯少為太陰在上一緯北一緯南者太陰
緯北為太陰在上太緯緯南為太陰在下(近天頂為上近地平)
(為下)太陰在上者相距二度以内取用太陰在下者相
距一度以内取用(太陰有地半徑差常變高為卑太陰在上者雖相距二度或因地半)
(徑差而相距一度故於二度以内取用若太陰在下者雖相距一度而加以地半徑差則相距益遠故止)
(於一度以内取用也)兩緯相距十七分以内為凌十八分以外
為犯(逼近為凌略遠為犯)兩緯相同為掩
太陰凌犯五星以本日太陰經度在星前次日太陰
經度在星後為凌犯入限餘與凌犯恒星同
五星凌犯恒星無論在上在下皆於相距一度以内
取用(五星地半徑差甚小故皆於一度以内取用)兩緯相距三分以内為
凌四分以外為犯(五星光小故三分以内方為凌四分以外即為犯)兩緯相
同為掩餘與太陰凌犯恒星同
五星自相凌犯以行速者為凌犯之星以行遲者為
受凌犯之星如兩星行度相同而一順行一逆行者
則以順行者為凌犯之星逆行者為受凌犯之星皆
以本日此星經度在彼星前次日此星經度在彼星
後為凌犯入限餘與五星凌犯恒星同
求日行度
太陰凌犯恒星以本日太陰經度與次日太陰經度
相減得日行度(日行度者乃太陰與恒星一日相距之行度因恒星之行甚遲有似不動)
(故止以太陰之行度為日行度也)
太陰凌犯五星以本日太陰經度與次日太陰經度
相減餘為太陰一日之行度又以本日星經度與次
日星經度相減餘為星一日之行度星順行者則以
兩數相減得日行度(與交食月距日之理同)星逆行者則以兩
數相加得日行度(與交食距交之理同)
五星凌犯恒星以本日星經度與次日星經度相減
得日行度(與太陰犯恒星之理同)
五星自相凌犯以本日此星經度與次日此星經度
相減餘為此星一日之行度又以本日彼星經度與
次日彼星經度相減餘為彼星一日之行度兩星俱
順行或俱逆行者則以兩數相減得日行度兩星一
順行一逆行者則以兩數相加得日行度(與太陰犯五星之理)
(同)
求相距度
太陰凌犯恒星以本日太陰經度與恒星經度相減
得相距度
太陰凌犯五星以本日太陰經度與本日星經度相
減得相距度
五星凌犯恒星以本日星經度與恒星經度相減得
相距度
五星自相凌犯以本日兩星經度相減得相距度
求凌犯時刻
以日行度化分為一率一千四百四十分為二率相
距度化分為三率求得四率為分以時刻收之得凌
犯時刻
推凌犯視差法
(凡太陰凌犯諸星夜所可見者則復推視差以求其凖與日食三差之理同其推之之法亦可用三)
(角形立算因其理已詳日食故立法用表以從簡易其推可見不可見之法則以太陰出入時刻法)
(求之或用天球比算亦得大槩至於五星凌犯恒星及五星自相凌犯其視差甚微可以不計不必)
(復推矣)
求本時太陽黃道度
以一千四百四十分為一率本日太陽實行與次日
太陽實行相減餘為二率凌犯時刻化分為三率求
得四率與本日太陽實行相加得本時太陽黃道度
求春分距午時分
用交食北極高四十度黃平象限表以本時太陽黃
道度察黃道宫度取其與時分所對之數為太陽距
春分後時分又以凌犯時刻加減十二時(不及十二時則加十)
(二時過十二時則減十二時)為太陽距午後時分兩數相加(加滿二十)
(四時去之用其餘)得春分距午時分(春分距午時分者即本時春分距午後之時分)
(也與日食春分距午時分之理同)
求黃平象限宫度
用交食北極高四十度黃平象限表以春分距午時
分察表内時分相近者取其與黃平象限相對之數
得黃平象限宫度(日食推黃平象限宫度與月距限同在一條凌犯視差有專用黃平)
(象限宫度之處故另列一條以便於用)
求月距限
以黃平象限宫度與星經度相減餘為月距限度(凌犯)
(時太陰與星同度故以星經度與黃平象限宫度相減餘即為月距限度)星經度大於黃
平象限宫度為限東小於黃平象限宫度為限西
求限距地高
用交食北極高四十度黃平象限表以春分距午時
分察表内時分相近者取其與限距地高相對之數
得限距地高
求正交經度
依月離歷法推得本時正交實行得正交經度
求限距交
黃平象限宫度内減正交經度(不足減者加十二宫減之)餘為限
距交
求限距緯
用月離黃白距度表以限距交宫度按本日月離黃
白大距相近限内察其所對之度分秒得限距緯并
記南北號
求白道高度
置限距地高加減限距緯(北加南減)得白道高度(白道高度者黃)
(平象限上白道距地平之高度雖黃白距緯與地平高弧不同然數度之間相去不遠故先求得黃平象)
(限距交之度以求其距緯乃與限距地高相加減即為白平象限距地平之高雖黃平象限與白平象限)
(經度亦自不同而白平象限之高與當黃平象限處略相等且以求白道高弧交角所差無多故借用以)
(從簡易)
求太陰高弧
用交食太陽高&KR0707;表以月距限及白道高度察其所
對之度分秒(八表以白道高度當限距地高)得太陰高&KR0707;
求白道高&KR0707;交角
用交食黃道高&KR0707;交角表以月距限及白道高度察
其所對之度分秒(入表以白道高度當限距地高)得白道高&KR0707;交角
(黃道高&KR0707;交角表以月距限及限距地高立算今旣以白道高度當限距地高故所得即為白道高&KR0707;交)
(角)
求太陰引數
依月離歷法求得本時太陰平引得太陰引數
求太陰距地
用交食視半徑表以太陰引數宫度察其與月距地
相對之數得太陰距地
求高下差
用月離太陰地半徑差表以太陰高&KR0707;按太陰距地
限察其所對之數得高下差(恒星無視差故太陰地半徑差即高下差若太)
(陰凌犯火金水諸星則各用本星地半徑差表以太陰高&KR0707;按本星引數宫限察得本星地半徑差與太)
(陰地半徑差相減即高下差與日食高下差之理同)
求東西差及南北差
用交食東西南北差表以白道高&KR0707;交角及高下差
察其與東西差所對之數得東西差隨察其與南北
差所對之數得南北差
求太陰距交
星經度内減正交經度(不足減者加十二宫減之)得太陰距交(凌犯)
(時太陰與星同度故於星經度内減正交經度即得太陰距交)
求太陰實緯
用月離黃白距度表以太陰距交宫度按本日月離
黃白大距相近限内察其所對之度分秒得太陰實
緯并記南北號
求太陰視緯
置太陰實緯加減南北差得太陰視緯實緯在黃道
南則加南北差而視緯仍為南實緯在黃道北則減
南北差而視緯仍為北若實緯在黃道北而南北差
大於實緯則反減而視緯即變為南
求太陰距星
視緯與星緯同在黃道南或同在黃道北者則相減
得太陰距星一在黃道南一在黃道北者則相加得
太陰距星相距一度以内者用相距一度以外者不
用定太陰在上在下之法與取凌犯入限同
求太陰實行
用月離太陰實行表以太陰引數宫度察其所對之
分秒得太陰實行
求視時距分
以太陰實行化秒為一率三千六百秒為二率東西
差化秒為三率求得四率為秒以分收之得視時距
分太陰距限西為加太陰距限東為減
求凌犯視時
置凌犯時刻加減視時距分得凌犯視時
御製歷象考成下編卷十
