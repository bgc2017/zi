欽定四庫全書
御製歷象考成表卷六上
交食表二
黃平象限表上(自北極高十六度度至北極高二十二)
黃平象限表
黃平象限表自北極高一十六度至北極高四十六度
按正午黃道宫度逐叚列之(三宫初度為春分故表從三宫初度起)表名
春分距午者乃春分距午赤道度所變之時分秒也(每一)
(度變時之四分每十五分變時之一分每十五秒變時之一秒春分距午宫度愈遠則所變時分愈多不因北)
(極高下而殊也)黃平象限者乃本時黃平象限之宫度也限距
地高者乃本時黃平象限距地平之高度也其過天頂
之南北則以界線分之蓋中國地面在赤道北黃道恒
在天頂南自北極高一十六度至北極高二十三度正
午黃道近夏至則黃道過天頂北夏至後復過天頂南故
界線所分即南北差之加減所由辨也
用表之法設京師北極高四十度太陽黃道經度三宫
一十五度合朔距午後二時零三分求春分距午時分
及黃平象限宫度并限距地高則察本表正午黃道三
宫一十五度與春分距午相對之數為五十五分一十
四秒與合朔距午後二時零三分相加得二時五十八
分一十四秒為所求春分距午時分乃以二時五十八
分一十四秒察春分距午時分相近者得二時五十八
分零六秒其與黃平象限相對之數為四宫二十三度
五十三分四十四秒即所求之黃平象限宫度其與限
距地高相對之數為六十七度五十七分零四秒即所
求之限距地高也
御製歷象考成表卷六上
