春明夢餘錄雜家類三(雜說之屬)
提要
(臣)等謹案春明夢餘錄七十卷
國朝孫承澤撰承澤有尚書集解已著錄是書
首以京師建置形勝城池畿甸次以城防宫
殿壇廟次以官署終以名蹟寺廟石刻巖麓
川渠陵園似乎地志而叙沿革者甚略分列
官署似乎職志每門多錄明代章疏連篇累
牘又似乎故事體例頗為龐襍且書中標目
悉以明制為主則不當泛及前代既泛及前
代則當元元本本絲牽繩貫使端委粲然不
當挂一漏萬每門寥寥數語或有或無絶不
畫一即如禮部第一子目標曰禮制而首以
朱子儀禮經傳通解一條次以吳澄三禮考
注一條又次以朱子家禮一條此儒者之著
述非朝廷之典章不當繫于禮部又周與宋
之舊文非明代之新制尤不當繫于明之禮
部是何義也太醫院自叙官一條外皆雜錄
古人醫書序文及諸脈論以足一卷此無論
不能徧載即徧載之何預明太醫院然則翰
院門將備錄歴代制誥詩賦耶又承澤沿門
戶餘波持論皆存偏黨如萬歷以後歷法差
舛衆論交爭至崇禎中西法中法喧呶彌甚
此沿革之大者乃欽天監門于鄭世子載堉
諸說今見于明史者悉刪不錄于徐光啓等
改法之事亦僅存其略且謂舊法不過時刻
之差不害于事又謂新法將來亦必差殊有
意抑揚不為平允蓋其時論者多攻大統歷
而大統歷曾經許衡參修承澤以講學家宗
派所繫故為之左袒其反覆以衡為詞宗旨
了然可覩也又周延儒招權納賄賜死非枉
承澤乃于内閣門中錄其直房記一篇以為
美談復于刑部門中以閣臣公救延儒揭列
之慎刑條下益乖是非之公矣其好惡性情
往往如是蓋不足盡據為典要然于明代舊
聞採摭頗悉一朝掌故實多頼是書以存且
多取自實錄邸報與稗官野史據傳聞而著
書者究為不同故考勝國之軼事者多取資
于是編焉乾隆四十二年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
春眀夢餘錄目錄雜家類三(雜說之屬)
卷一
建置
卷二
形勝
卷三
城池
卷四
畿甸
卷五
城防
卷六
宫闕
宫官
内官監
卷七
正殿
卷八
殿門
卷九
文華殿
卷十
文華傍室
卷十一
武英殿
仁智殿
卷十二
文淵閣
卷十三
皇史宬
卷十四
天壇
祈榖壇
神樂觀
犧牲所
卷十五
山川壇
神祗壇
太歲壇
先農壇
旗纛廟
卷十六
地壇
朝日壇
夕月壇
卷十七
太廟
卷十八
奉先殿
景神殿
玉芝宫崇先殿
卷十九
社稷壇
先蠶壇
高禖臺
西海神祠
卷二十
帝王廟
卷二十一
文廟
卷二十二
三皇廟
都城隍廟
漢壽亭侯廟
宋丞相文信國祠
于少保忠肅祠
卷二十三
内閣一
卷二十四
内閣二
卷二十五
六科
卷二十六
尚寶司
卷二十七
光祿寺
卷二十八
中書科
卷二十九
宗人府
卷三十
五軍都督府
卷三十一
戎政府
卷三十二
翰林院
卷三十三
詹事府
卷三十四
吏部
卷三十五
戸部一
卷三十六
戸部二
卷三十七
戸部三(倉場)
卷三十八
戸部四(寶泉局)
卷三十九
禮部一
卷四十
禮部二
卷四十一
禮部三(貢院)
卷四十二
兵部一
卷四十三
兵部二
卷四十四
刑部一
卷四十五
刑部二
卷四十六
工部一
卷四十七
工部二(寶源局)
卷四十八
都察院
卷四十九
通政司
卷五十
大理寺
卷五十一
太常寺
卷五十二
四譯館
卷五十三
太僕寺
卷五十四
國子監
卷五十五
府學
卷五十六
首善書院
卷五十七
太醫院
卷五十八
欽天監一
卷五十九
欽天監二(觀象臺)
卷六十
鴻臚寺
卷六十一
行人司
卷六十二
上林苑
卷六十三
錦衣衞
卷六十四
名蹟一
卷六十五
名蹟二
卷六十六
寺廟
卷六十七
石刻
卷六十八
巖麓
卷六十九
川渠
卷七十
陵園
