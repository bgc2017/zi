容齋隨筆五集緫序
知贑州寺簿洪公伋以書來曰從祖文敏公由右
史出守是邦今四十餘年矣伋何幸遠繼其後官閑無
事取文敏隨筆紀錄自一至四各十六卷五則絶
筆之書僅有十卷悉鋟木于郡齋用以示邦人焉想像
抵掌風流宛然如在公其爲我識之僕頃備數憲幕留
贑二年至之日文敏去才旬月不及識也而經行
之地筆墨飛動人誦其書家有其像平易近民之政悉
能言之有訴不平者如訴之於其父而謁其所欲者如
謁之於其母後十五年文敏爲翰苑出鎮淛東㒒
適後至濫吹朝列相隔又旬月竟不及識而與其子太
社&KR3031;其孫參軍偃相從甚久得其文愈多而所謂隨筆
者僅見一二今所有太半出於淛東歸休之後宜其不
盡見也可以稽典故可以廣聞見可以證訛謬可以膏
筆端實爲儒生進學之地何止慰贑人去後之思㒒又
嘗風陳日華盡得夷堅十志與支志三志及四志之二
共三百二十卷就摘其間詩詞雜著藥餌符呪之屬以
類相從編刻于湖隂之計臺䟽爲十卷覽者便之㒒因
此搜索志中欲取其不涉神怪近於人事資鑒戒而佐
辯博非夷堅所宜收者別爲一書亦可得十卷俟其成
也規以附刻于章貢可乎寺簿方以課最就持憲節威
行谿洞折其萌芽民實隂受其賜願少留於此它日有
餘力則經紀文敏之家子孫未振家集大全恐馴
致散失再爲收拾實難今盤洲小隱二集士夫珍藏墨
本已久獨野處未焉寺簿推廣隨筆之用心願有以亟
圖之可也嘉定壬申仲冬初吉寶謨閣直學士太中大
夫提舉隆興府玉隆萬壽宮臨川何異謹序
容齋隨筆目錄
第一卷(二十五則)
歐率更帖羅處士誌
唐平蠻碑半擇迦
六十四種惡口八月端午
&KR1036;公少公郭璞葬地
黃魯直詩禹治水
敕勒歌淺妄書
五臣注文選文煩簡有當
地險史記世次
解釋經旨坤動也剛
樂天侍兒白公詠史
十年爲一秩裴晉公稧事
司字作入聲樂天新居詩
黃紙除書白用杜句
唐人重服章詩䜟不然
靑龍寺詩
第二卷(二十四則)
唐重牡丹長歌之哀
韋蘇州古行宮詩
隔是張良無後
周亞夫漢輕族人
漏泄禁中語田叔
孟舒魏尚秦用他國人
曹參趙括信近於義
剛毅近仁忠恕違道
求爲可知里仁
漢采衆議漢母后
田千秋郅惲戾太子
灌夫任安單于朝漢
第三卷(二十一則)
進士試題儒人論佛書
和歸去來四海一也
李太白太白雪讒
冉有問衞君商頌
俗語有所本鄱陽學
國忌休務漢昭順二帝
三女后之賢賢父兄子弟
蔡君謨帖親王與從官往還
三傳記事張嘉貞
張九齡作牛公碑唐人告命
典章輕廢
第四卷(二十三則)
張浮休書温公客位牓
李頎詩詩中用茱萸字
鬼宿度河府名軍額
馬融皇甫規孟蜀避唐諱
翰苑親近寧馨阿堵
鳳毛牛米
石鼔歌過實送孟東野序
噴嚏野史不可信
謗書王文正公
晉文公南夷服諸葛
二䟽&KR1036;李宓伐南詔
浮梁陶器
第五卷(二十五則)
漢唐八相六卦有坎
晉之亡與秦隋異上官桀
金日磾漢宣帝忌昌邑王
平津侯韓信周瑜
漢武賞功明白周召房杜
三代書同文周世中國地
李後主梁武帝詩什
易舉正其惟聖人乎
易說卦元二之災
聖人汙廿&KR1920;字
字省文負劒辟珥
國初人至誠史館玉牒所
稗沙門
第六卷(十九則)
建武中元帶職人轉官
上下四方魏相蕭望之
姓氏不可考畏無難
綠竹靑靑孔子欲討齊
韓退之誕節受賀
左氏書事狐突言詞有味
宣髮邾文公楚昭王
杜悰唐書世系表
魯昭公州縣失故名
嚴州當爲莊
第七卷(十八則)
孟子書百里奚韓柳爲文之旨
李習之論文魏鄭公諫語
虞世南七發
將軍官稱北道主人
洛中盱江八賢王導小名
漢書用字姜嫄簡狄
羌慶同音佐命元臣
名世英宰檀弓誤字
薛能詩漢晉太常
第八卷(十五則)
諸葛公沐浴佩玉
談叢失實石砮
陶淵明東晉將相
賞魚袋浯溪留題
皇甫湜詩人物以義爲名
人君壽考韓文公佚事
論韓公文治生從宦
眞宗末年
第九卷(二十八則)
霍光賞功尺棰取半
漢文失材陳軫之說疎
顔率兒童之見皇甫湜正閏論
簡師之賢老人推恩
唐三傑忠義出天資
劉歆不孝漢法惡誕謾
漢官名五胡亂華
石宣爲彗三公改它官
帶職致仕朋友之義
高科得人辛慶忌
楚懷王范增非人傑
翰苑故事唐楊州之盛
張祜詩古人無忌諱
宰我不詐李益盧綸詩
第十卷(二十則)
楊彪陳羣袁盎温嶠
日飲亡何爰盎小人
唐書判古彝器
玉蘂杜鵑禮寺失職
徐凝詩梅花橫參
致仕之失南班宗室
省郎稱謂水衡都尉二事
程嬰杵臼戰國自取亡
臨敵易將司空表聖詩
漢丞相冊禮不講
第十一卷(十六則)
將帥貪功漢二帝治盜
漢唐封禪漢封禪記
楊虞卿屯蒙二卦
漢誹謗法誼向觸諱
小貞大貞唐詩戲語
何進高叡南鄕掾史
漢景帝忍殺燕昭漢光武之明
周南召南易中爻
第十二卷(十八則)
利涉大川光武弃馮衍
恭顯議蕭望之&KR1007;錯張湯
逸詩書刑罰四卦
巽爲魚三省長官
王珪李靖虎䕫藩
曹操用人漢士擇所從
劉公榮元豐官制
耳餘袁劉周末存國
曹操殺楊脩古人重國體
第十三卷(十八則)
諫說之難韓馥劉璋
蕭房知人俞似詩
吴激小詞君子爲國
兌爲羊晏子楊雄
一以貫之裴潛陸俟
拔亡爲存孫吴四英將
東坡羅浮詩魏明帝容諫
漢世謀於衆國朝會要
孫臏減竈蟲鳥之智
第十四卷(十七則)
張文潛論詩漢祖三詐
有心避禍蹇解之險
士之處世張全義治洛
博古圖士大夫論利害
舒元輿文絶唱不可和
贈典輕重揚之水
李陵詩大曲伊涼
元次山元子次山謝表
光武仁君
第十五卷(十九則)
張文潛哦蘇杜詩任安田仁
杜延年杜欽范曅作史
唐詩人名不顯者蘇子由詩
呼君爲爾汝世事不可料
蔡君謨帖語孔氏野史
有若張天覺爲人
爲文論事連昌宫詞
二士共談張子韶祭文
京師老吏曹操唐莊宗
雲中守魏尚
第十六卷(十九則)
文章小伎三長月
兄弟直西垣續樹萱錄
館職名存南宫适
吴王殿王衞尉
前代爲監治盜法不同
和詩當和意稷有天下
一世人材王逢原
吏文可笑靖康時事
并韶䜟緯之學
眞假皆妄
