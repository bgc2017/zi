格致鏡原卷八十九大學士陳元龍撰
獸類(八)
諸獸
爾雅西方有比肩獸焉與卭卭岠虛比為卭卭岠虛齧
甘草即有難卭卭岠虛負而走其名謂之蟨註呂氏春
秋曰北方有獸其名為蟨鼠前而兔後趨則頓走則顚
然則卭卭岠虛亦宜鼠後而兔前前高不得取甘草故
須蟨食之今鴈門廣武縣夏屋山中有獸形如兔而大
相負共行土俗名之為蟨鼠庶物異名疏山海經平
丘有素獸如馬曰蛩蛩郭璞曰即蛩蛩巨虛也一走百
里尸子曰距虛不擇地而走急就注似馬而有青色一
曰距虛似驘而小孫子曰北方有獸名蹶前足鼠後足
兔食得甘草必齧以遺蛩蛩距虛蛩蛩距虛見人將來
必負蹶以走蹶非性心愛蛩蛩距虛也為假足也二獸
者亦非性心愛蹶也為其得甘草而遺之也沈括謂蟨
亦曰蛩蛩巨虛劉勰曰蛩蛩巨虛其實一獸因其詞煩
分而為二袁孝政注云蛩蛩前足長巨虛後足長其獸
出鴈山見人即巨虛負蛩蛩而走諸說不同錄以並考
通志昆蟲略爾雅曰驨如馬一角不角者騏驨音擕
郭云元康八年九眞郡獵一獸大如馬一角角如鹿茸
此即驨也今深山中人時或見之亦有無角者山海
經隄山有獸焉其狀如豹而文身名曰狕歸山有獸焉
其狀如麢羊而四角馬尾而有距其名曰䮝善還(還旋旋舞)
(也)其鳴自訆甘棗之山有獸焉其狀&KR0008;(音虺)鼠而文題其
名曰㔮(音那)食之已癭中曲之山有獸焉其狀如馬而白
身黑尾一角虎牙爪音如鼓其名曰駮是食豹可以禦
兵羭次之山有獸焉其狀如禺而長臂善投名曰囂黃
山有獸焉其狀如牛而蒼黑大目其名曰&KR2261;(音敏)玉山有
獸焉其狀如犬而豹文其角如牛(或作羊)其名曰狡其音
如吠犬見則其國大穰(晉太康七年卲陵扶夷縣檻得一獸狀如豹文有二角無前兩)
(脚時人謂之狡疑非此)即公之山有獸焉其狀如龜而白身赤頭
名曰蛫是可以禦火釐山有獸焉名曰&KR0008;(音蒼頡之頡)其狀
如獳犬而有鱗其毛如彘鬛依軲之山有獸焉其狀如
犬虎爪有甲其名曰獜善駚&KR3152;食者不風樂馬之山有
獸焉其狀如彙赤如丹火其名曰&KR2672;見則其國大疫扶
豬之山有獸焉其狀如貉而人目(貉或作&KR0008;古字)其名曰䴦(音銀)
(或作麋)曲禮卜筮者所以使民别嫌疑定猶與也註疏
猶獸名玃屬與(豫通)亦獸名𧰼屬此二獸進退多疑人多
疑惑者似之故謂之猶與說文&KR0034;𩔖犬腰以上黃腰
以下黑食母猴儀禮在國中射𣗳皮注𣗳獸名謂皮
作𣗳形以射之述異記南康郡有君山高秀重疊有
𩔖臺榭名曰女媧宮有獸名格似猩猩之形自知吉凶
人無機愛之則可馴狎欲執害之則去不來庶物異
名疏峷(音森)獸名狀如狗有角文身五彩司馬彪云詩
義疏魚獸似豬東海有之一名魚貍其皮背上斑文腹
下純青今以為弓鞬步叉者也其皮雖乾燥以為弓鞬
矢服經年海水將潮及天將雨其毛皆起水潮還及天
晴其毛復如故雖在數千里外可以知海水之潮氣自
相感也蘇鶚演義蚩者海獸也漢武帝作栢梁殿有
上疏者云蚩尾水之精能辟火災可置之堂殿今人多
作鴟字宋書&KR0008;者幽隠之獸也有明王則來為時辟
除災害通志昆蟲略贙有力郭璞云西海大秦國有
養者似狗多力獷惡物𩔖相感志㹼獸出江南武林
山狀如獅子蒼黑色常瞑目聳耳一足攀林杪若猿猴
軰逢之雖多羣輙不能動皆叩頭久則推一猴與食之
去則羣走而竄伏終日矣楊愼外集石㹼俗名尖孫
食猴者庶物異名疏石榖似狢而形短常捕取猴猿
見風土記物𩔖相感志&KR0008;獸出海中以髓入油中其
油沾水水中火上不可救止用酒噴之即滅愼於屋下
藏之彙苑詳註禺似獮猴而大赤目長尾善走出鵲
山經史直音&KR0034;獸名似犬有文故從文也黃衷海
語犺獸名出暹羅之崛隴短小精悍目圓精黃木食如
猿猱古樾蒙密者率數十巢山居夷獠畜之備驅使蒙
以敝絮飲以醨酒食以&KR0008;鮍輙喜舉族受役至死不避
嘗令入山采鶴頂𧰼齒犀角皆如期而𫉬輸其主雖它
姓奪之必不與舶人編竹為籠置犺所往來之逕機取
之以獻夷王王依犺以番綿飼犺以嘉實犺以非其主
終不附稍近烟火淚目而死山海經北海内有青獸
焉狀如虎名曰羅羅踇(音敏)隅之山有獸焉其狀如牛而
馬尾名曰精精空桑之山有獸焉其狀如牛而虎文其
音如欽其名曰軨軨見則天下大水有獸焉其狀如蜂
枝尾而反舌善呼其名曰文文䃌山有獸焉其狀如馬
而羊目四角牛尾其音如獋狗其名曰峳峳見則其國
多狡客泰山有獸焉狀如豕有珠名曰狪狪其名自訆
霍山有獸其狀如貍而白尾有鬛名曰朏朏養之可以
巳憂白澤圖賈朏千歲木精狀如豚食之味如狗
山海經蛇山有獸焉其狀如狐而白尾長耳名&KR2579;狼見
則國内有兵譙水有獸焉其狀如貆而赤豪其音如榴
榴其名曰孟槐可以禦凶石者之山有獸焉其狀如豹
而文題白身名曰孟極是善伏其鳴自呼蔓聯之山有
獸焉其狀如禺而有鬛牛尾文臂馬蹄見人則呼名曰
足訾其鳴自呼符禺之山其獸多蔥聾其狀如羊而赤
鬛小次之山有獸焉其狀如猨而白首赤足名曰朱厭
見則大兵崇吾之山有獸焉其狀如禺而文臂善投名
曰舉父尸胡之山有獸焉其狀如麋而魚目名曰妴胡
杻陽之山有獸焉其狀如馬而白首其文如虎而赤尾
其鳴如謠其名曰鹿蜀佩之宜子(佩其皮也)凡山有獸焉其
狀如彘黃身白頭白尾名曰聞□見則天下大風鮮山
有獸焉其狀如貘大赤喙赤目白尾見則其邑有火名
曰移即北囂之山有獸焉其狀如虎而白身犬首馬尾
彘鬛名曰獨𤞞梁渠之山其獸多居暨其狀如彙而赤
毛其音如豚歴石之山有獸焉其狀如狸而白首虎爪
名曰梁渠見則其國有大兵倚帝之山有獸其狀如鼣
鼠白耳白喙名曰狙如見則其國有大兵餘峩之山有
獸焉其狀如菟而鳥喙蛇尾見人則眠(佯死也)名曰犱狳
北嶽之山有獸焉其狀如牛而四角人目彘耳其名曰
諸懷音如鳴鴈昆吾之山有獸焉其狀如彘而有角其
音如號名曰蠪蚳法獄之山有獸如犬人面名山&KR0968;善
投見人則笑行如矢激見則天下大風豐山有獸焉其
狀如猨赤目赤喙黃身名曰雍和見則國有大恐鹿吳
之山注於傍水水有獸焉名曰蠱雕天帝之山有獸焉
狀如狗名曰谿邊席其皮者不蠱欽山有獸焉其狀如
豚而有牙其名曰當康其鳴自呌見則天下大穰敖岸
之山有獸焉狀如白鹿而四角名曰夫諸見則其邑大
水柜山有獸焉其狀如豚有距其音如狗吠其名曰狸
力見則其縣多土功長右之山有獸焉其狀如禺而四
耳其名長右其音如吟見則郡縣大水灌題之山有獸
焉其狀如牛而白尾其音如訆名曰那父堯光之山有
獸焉其狀如人而彘鬛穴居而冬蟄其名曰猾褢其音
如斲木見則縣有大繇苦山有獸名曰山膏其狀如逐
(即豚字)赤若丹火善詈帶山有獸名曰䑏(音歡)疏如馬一角
有錯可以辟火陽山有獸名曰領胡如牛而赤尾其頸
&KR0034;狀如勾瞿其鳴自詨食之已狂臯塗之山有獸如鹿
而白尾馬足名曰&KR1649;如爾雅闕洩多狃疏闕洩獸名
其脚多狃狃指也高誘呂覽注堂祥不庭岐母羣抵
天翟皆獸名庶物異名疏述蕩獸名覽述蕩之掔高
誘曰掔踏也威夷力弱獸也爾雅威夷長脊而泥泥弱
也劣弱少才力也時善好登山峰之獸爾雅曰時善乘
嶺上林賦格蝦蛤鋋猛氏注蝦蛤猛氏皆獸名今蜀
中有獸狀如熊而毛淺有光澤名猛氏郊祀志祠黃
帝用一梟破鏡孟康注破鏡獸名食父黃帝欲絶其類
使百吏祠皆用之破鏡如貙而虎眼蜀地志黃腰一
名墠微一名虔已鼬身狐首生子長大羣逐其母令不
得飲將有所求而易先此獸則不得矣山堂肆考黃
巢谷在漢中府金州牛山唐末黃巢作亂太白山人謁
金州刺史云請掘此谷則賊自敗掘之得一石桶上有
一劍中有黃腰獸獸見劍自撲而死後巢果敗李善
文選注蒲牢畏鯨每食於海畔鯨躍之蒲牢則鳴聲如
鐘今人多作蒲牢之形於鐘經史直音礋磀西方獸
名也物𩔖相感志却塵獸出勾驪國其獸毛色殷鮮
光軟無比剝其皮合毛為褥則塵埃無犯唐有却塵埃
褥是也南蠻傳室利佛逝有獸𩔖野豕角如山羊名
曰雩肉味美以饋膳天中記獨步獸出良州形如獅
子頭尾虎豹文身黃一角行有意氣故名獨步食草水
可以辟羣魅百感錄西北有獸𩔖黃鼠而短喙無目
性狡善聽聞人足音輙逃匿有時誤聞他聲驚惶奔竄
土人呼為瞎撞本草陳藏噐曰骨豽獸生西番突厥
國胡人呼為阿慈勃他你似狐而大長尾物𩔖相感
志梳雷波出自然山身青色一角兩枝食草木實能辟
精魅紺珠舍利孫黃黑色其皮可裘出女直庶物
異名疏阿塔必即者馬八兒國獸名至元中遣使進元
世祖似騾而巨毛黑白間錯蓋竒獸也
異獸
山海經開明身大類虎而九首皆人面東嚮立崑崙上
郭璞注天獸也上林賦射遊梟櫟飛遽張揖注飛遽
天上神獸鹿頭龍身孫氏瑞應圖周匝(宋書作印)神獸也
知星宿之變化王者德盛則至莊子西北方之下者
則泆陽處之注泆陽豹頭馬尾一作狗頭淮南子歸
終知來注歸終神獸天問鬿(音其)堆焉處注鬿堆竒獸
也陸綏海賦圖馬銜當蹊其狀馬首一角而龍形
山海經天吳在&KR1734;&KR1734;北兩水間八首人面八足八尾皆
青黃一曰虎身十尾路史神農時白民進藥獸人有
疾病則撫其獸語之語畢獸輙如野外銜一草歸搗汁
服之即愈虞卿曰黃帝師藥獸而知醫黃帝内𫝊帝
巡狩東至海登桓山於海濱得白澤神獸能言逹於萬
物之情問天下鬼神之事自古精氣為物遊魂為變者
凡萬一千五百二十種白澤言之帝令以圖寫之以示
天下帝乃作辟邪之文以示之玄池子說林少皥出
野遇一獸牛首而人身驚告皇娥娥曰昔余聞之帝子
牛首人身其名師親見之者百福胥臻十洲記聚窟
洲有辟邪天禄瑞應圖天鹿者神靈獸也如牛身披
肉甲五色光耀洞明王者道備則至漢書西域傳烏
戈地有桃拔孟康注桃拔一名符拔似鹿長尾一角者
或為天鹿兩角或為辟邪似虎正黃有髯耏尾端茸毛
大如斗後漢書章帝章和元年安息國遣使獻符拔
形似鱗而無角名義考桃拔符拔當作桃祓符祓以
是獸能祓除不祥也祓誤作拔曰桃曰符者猶度朔山
桃梗之意祓除不祥故謂之辟邪永綏百禄故謂之天
禄漢立天禄於閣門古人置辟邪於步搖上皆取祓除
永綏之意沈氏筆談至和中交趾獻麟如牛而大通
身皆大鱗首有一角考之記傳與麟不𩔖當時有謂之
山犀者然犀不言有鱗以子觀之殆天禄也後漢書中
平三年鑄天禄蝦蟆於平津門外注云天禄獸名今鄧
州南陽縣北宗資碑旁兩獸鐫其膊一曰天禄一曰辟
邪元豐中予過鄧境聞此石獸尚在使人墨其所刻天
禄辟邪字觀之似篆似隸其獸有角鬛大鱗如手掌甚
𩔖交趾所獻異獸知其必天禄也珍珠船大明會典
三品碑蓋用天禄辟邪人多不知為何物天禄一作天
鹿一作天䴪考工記鳧氏鐘縣謂之旋注今時旋有蹲
熊盤龍辟邪疏漢法鐘旋之上以銅篆作蹲熊及盤龍
辟邪辟邪亦獸名古法亦當然也宋書角端者日行
萬八千里又曉四夷之語明君聖主在位明逹方外幽
遠之事則奉書而至元史元太祖提兵回回與蘇卜
特追至印度國鐵門關侍衛見一獸高數百丈鹿形馬
尾綠毛而角能為人言曰此非帝世界汝主宜早還左
右皆震懾耶律楚材曰此獸名角端乃旄星之精蓋上
天惡殺遣之以告陛下也且此獸靈異如鬼神不可犯
願承天心宥此數國人命元主即日班師集微弦超
入泰山遇一物如獐頭若婦人鬟髻簪珥悉具歸告智
瓊瓊曰此方輝也五百年一見見者壽弦超果二百餘
歲物𩔖相感志天&KR0008;(音異)大如狐赤白色尾大有君臣
父母兄弟之别行次老少食必相譲俗云天惡虎狼殘
獸相侵生獸師以教之凡見獸必教之教之不可哀鳴
而去天曉相率號高峰之上或曰獸師教獸不得號訴
於天也天中記招賢獸出摩伽陀國性善不干人形
如獅子若國人見良賢相訪則出現庶物異名疏草
上飛西番獸王也裔乘曰形大如犬身似斑貓性純不
惡獅豹等獸見之即伏於地此獸仁愛不惡而嚴集
韻牴&KR3240;二獸名秉心甚靈蓋忠直獸也今華表頂上者
是拾遺記岱輿有獸名𠻳月形似豹飲金泉之液食
銀石之髓此獸夜噴白氣其光如月可照數十畝軒轅
之世𫉬焉瀛州有獸名嗅石其狀如麒麟不食生卉不
飲濁水嗅石則知有金玉吹石則開金沙寳璞粲而可
用鄭氏姻禮謁文贊含利(一作舍利)為獸廉而能謙禮義
乃食口無譏諐西京賦舍利颬颬化為仙車注舍利
獸名性吐金吹景集漢昏禮中紀舍利受福二獸解
云舍利獸廉而謙受福獸體恭心慈此大禹山經所未
載按蔡質漢儀云正月旦天子作九賓徹樂舍利從西
方來戲於庭極乃畢入殿前激水化為比目魚隋書音
樂志云大業二年追四方散樂大集東都有舍利獸先
來跳躍激水滿衢云云小本彌陀云鸚鵡舍利疏稱梵
語舍利此云鶖鷺則舍利復是羽族矣受福不見他書
惟南齊志云玉輅漆畫輪受福輠又云金塗受福望龍
諸校飾又云棨戟織成衣金塗沓駐及受福晉張敞東
宮舊事云皇太子納妃有銀龍頭受福蓮華鉤鏁四副
則江左玉輅銀鉤猶有此製此獸不知作何形模唐以
後不復聞矣吳書諸葛恪為丹陽太守出獵兩山之
間有物如小兒伸手欲引人恪令伸之乃引去故地即
死參佐問故恪曰此事在白澤圖名曰傒囊諸君偶未
見耳洞冥記翕韓國獻飛骸獸狀如鹿青色以寒青
之絲為繩繫之及死帝惜之而不瘞掛於苑門皮毛皆
爛朽惟骨色猶青時人咸知其神異更以繩繫其足往
視之惟見所繫處存而頭尾及骨皆飛去十洲記炎
州在南海中地方二千里去北岸九萬里上有風生獸
似豹青色大如貍張網取之積薪數車以燒之薪盡而
獸不然灰中而立毛亦不燋斫刺不入打之如灰囊以
鐵鎚鍜其頭數十下乃死而張口向風須臾復活以石
上菖蒲塞其鼻即死取其腦和菊花服之盡十斤得壽
五百年嶺南異物志風猩如猿猴而小晝日踡伏不
能動變則驚躍湛疾好食蜘蛛毒打殺以口向風復活
惟破腦不復生矣以酒浸愈風病南人得傳云此獸常
持小杖遇物則指飛走悉不能去人有得其杖者所指
必有𫉬夷人施罟網既得其獸不復見其杖杖之數百
乃肯為人取或云邕州首領寗泗得之泗資産巨萬僮
伎數百泗甚秘其事南州異物志風母獸一名平猴
狀如猴無毛赤目若行逢人便叩頭似懼罪自乞人若
撾打之愜然死地無復氣息小得風吹須臾能起停
驂錄南海中有彀焚洲有獸名狤&KR2077;狀如水獺其頭身
及他處了無毛惟從鼻上竟脊至尾廣寸許有毛青色
長三四分土人捕得之投烈火中薪盡而此獸不傷
神異經無損南方之獸如鹿豕頭有牙鹿尾善依人求
五榖割取肉不病肉自復其肉惟可作鮓使&KR0008;肥美而
鮓肉不壊吞不入&KR0008;盡更澡肉復作鮓如初愈美名曰
不盡鮓癸辛雜志西域有沙海正據要津其水熱如
湯不可向邇終古未嘗通中國忽一夕有巨獸浮水而
至其骨長數十里横於兩涘如津梁然骨中有髓竅可
容並馬於是西極之地始通中國其國課往來者每以
膏油塗其骨令潤懼其枯朽摧折則無復可通故耳
陶潛詩刑天舞干戚猛志故常在注刑天獸名口中好
銜干戚而舞太平廣記禍斗狀如犬而食火糞復為
火能燒人屋周書王會篇區陽以鼈封鼈封者若彘
前後有首山海經屏蓬出大荒山中左右有首一曰
并封狀如彘前後皆有首黑郭璞注屏蓬即并封語有
輕重也荆州記武陵郡西有獸如鹿前後有頭常以
一頭食一頭行山海經南海之外赤水之西流沙之
東有獸左右有首名曰䟣踢有三青獸相并名曰雙雙
(相并言體合為一也)洵山有獸焉其狀如羊而無口不可殺也(禀氣)
(自然)其名曰䍺秦山有獸焉其狀如牛而白首一目而蛇
尾其名曰蜚行水則竭行草則死見則天下大疫翼望
之山有獸焉其狀如貍一目而三尾名曰讙其音如奪
百聲是可以禦凶服之已癉泰戲之山有獸名曰䍶䍶
如羊一角一目目在耳後其鳴自訆基山有獸焉其狀
如羊九尾四耳其目在背其名曰猼訑佩之不畏单張
之山有獸焉其狀如豹而長尾人首而牛耳一目名曰
諸犍善吒行則銜其尾居則蟠其尾庶物異名疏䕫
出流波山如牛蒼身而無角一足出入水必風雨其光
如日月其聲如雷黃帝得之以其皮為鼓撅以雷獸之
骨聲聞五百里以威天下爾雅貀無前足注晉太康
七年召陵扶夷縣檻得一獸似狗豹文有角兩足即此
種𩔖也或說貀似虎而黑前無兩足晉書武帝太康
六年南陽獻兩足猛獸此毛蟲之孽也拾遺記因墀
國獻五足獸狀如獅子玉錢千緡其形如環環重十兩
上有天壽永吉之字問其使者五足獸是何變化對曰
東方有解形之民使頭飛於南海左手飛於東山右手
飛於西澤自臍以下兩足孤立至暮頭還肩上兩手遇
疾風飃於海外落玄洲之上化為五足獸則一指為一
足也其人既失兩手使傍人割裏肉以為兩臂宛然如
舊也因墀國在西域之北送使者以鐵為車輪十年方
至山海經栒狀之山有獸焉其狀如犬六足其名曰
從從述異記封徼山中有怒毛獸若不嗔毛短三寸
若嗔毛長三尺劉晝新編寒土有獸其名&KR2940;生角當
心俯而磨之憤心而死山海經章莪之山有獸焉其
狀如赤豹五尾一角其音如擊石其名如狰事物紺
珠䝠如貍五尾能作百種聲山海經耿山有獸焉其
狀如狐而魚翼其名曰朱獳見則其國有恐始逢之山
有獸焉其狀如狐而有翼其音如鴻雁其名曰獙獙見
則天下大旱崦嵫之山有獸名曰孰湖馬身鳥翼人面
蛇尾是好舉人(見人則抱)馬成之山有獸焉其狀如白犬而
黑頭見人則飛其名曰天馬張端義貴耳集宮禁中
有物曰&KR0008;塊然一物無頭眼手足毛如漆夜有聲如雷
禁中人皆云&KR0008;來徽廟亦避之或往諸嬪妃榻中以手
撫之亦温煖將曉莫知所在或云朱温之厲所化岳
瀆經禹導淮𫉬巫支祈形如獮猴縮鼻高額青軀白首
金目雪牙頸伸百尺力踰九𧰼命庚辰搏擊騰趠疾利
倏忽視不可久授之庚辰庚辰以戰遂去項頸大械鼻
穿金鈴徙之淮陸龜山之足淮水乃安郭氏異物志
昔建州浦城縣山有獸名駭神豕身人首狀貌醜惡百
鬼惡之好出水邊石上張平子往寫之獸入水中不出
或云此獸畏寫之故不出遂去紙筆獸果出平子拱手
不動潛以足指畫之今號巴獸潭彙苑野婆南丹獸
名黃髮椎髻跣足躶形儼然一媪也其羣皆雌無匹偶
上下山谷如飛自腰以下有皮蓋膝每遇男子必負去
求合喜盗人子女復至其家窺伺之其家知為所盗大
罵則挾以還之嘗為健夫所殺至死以手護腰間剖之
得印方寸瑩若蒼玉字𩔖符篆不可識蓋自然之文也
海錄雜事嶺南有一足反踵手足皆三指雄曰山丈
雌曰山姑夜扣人門雄求金繒雌求脂粉神異經西
南荒中出訛獸其狀若莬人面能言常欺人言東而西
言惡而善其肉美食之言不眞矣神異經㺊獸名形
如獅子北方大荒中所出咋人則疾名曰㺊㺊者恙也
食人蟲也善食人心上古之時嘗入人室屋黃帝殺之
故今人無憂疾謂之無恙蓋取此義述異記陳倉人
有得異物者其形不𩔖豬亦不似羊衆不能名忽有二
童子至云此名媪常在地下食死人腦若欲殺之栢葉
插其頭又名䊧弗述神異經崑崙西有獸其狀如犬
兩目而不見兩耳而不聞有腹而無五臟有腸直而不
旋食而徑過人有德行而往牴觕之人有凶惡而往依
憑之天使其然名曰渾沌一名無耳一名無心空居無
常咋尾回轉向天而笑(爾雅翼引帝江為渾沌誤)西方荒中有獸焉
其狀如虎而大毛長三尺人面虎足豬口牙尾長一丈
八尺攪亂荒中名檮杌一名傲狠一名難訓西北有獸
其狀似虎有翼能飛便勦食人知人言語聞人鬭輙食
直者聞人忠信輙食其鼻聞人惡逆不善輙殺獸往饋
之名曰窮竒山海經封山有獸狀如牛而蝟毛名曰
窮竒音如狗嘷是食人郭注一名神狗山海經鉤吾
之山有獸狀如羊身人面其目在腋下虎齒人爪其音
如嬰兒名曰狗鴞是食人注左傳所謂饕餮是也像在
夏鼎呂先識周鼎著饕餮有首無身食人未咽害及
其身庶物異名疏鑿齒獸名服虔曰鑿齒五尺齒似
鑿食人山海經剡山有獸名曰合窳如彘人面黃身
而赤尾音如嬰兒是食人亦食蟲蛇見則天下大水少
咸山有獸狀如牛而赤身人面馬足名曰窫窳其音如
嬰兒食人鹿吳山澤更之水南流注於滂水有獸名蠱
雕状如雕有角音如嬰兒能食人蔓蕖之山有獸焉名
曰馬腹其狀如人面虎身其音如嬰兒是食人釐山有
獸焉其狀如牛蒼身其音如嬰兒是食人其名曰犀渠
有獸焉其狀如狼赤首鼠目其音如豚名曰猲狙是食
人浮玉之山北望具區東望諸毘有獸焉其狀如虎而
牛尾其音如吠犬其名曰彘是食人北嶽之山有獸焉
其狀如牛而四角人目彘耳其名曰諸懷其音如鳴雁
是食人三危之山有獸焉其狀如牛白身四角其毫如
披蓑其名曰獓&KR2525;是食人十洲記征和三年武帝幸
安定月支國獻猛獸一頭形如五六十日犬子大似貍
而色黃羸細秃悴帝使使者令猛獸𤼵聲試聽之使者
乃指獸命喚一聲獸&KR1851;脣良久忽呌如天大雷霹靂又
兩目如䃸磹之交光光朗衝天良久乃止帝顚蹶掩耳
震動不能自止侍者及武士虎賁皆失仗伏地諸内外
牛馬豕犬之屬皆絶絆離繫驚駭放蕩久許咸定帝忌
之因以此獸付上林苑令虎食之虎聞獸來相聚屈積
如死獸入苑徑上虎頭溺虎口去十步已來顧視虎虎
輙閉目帝恨使者言不遜欲收之明日失使者及猛獸
所在致虛閣雜俎西域有獸如犬含水噀馬目則馬
瞑眩欲死故凡馬皆畏之名曰馬見愁
格致鏡原卷八十九
