外臺秘要方卷三十二
唐王燾撰
面膏面脂兼療面病方一十三首
千金翼論曰面脂手膏衣香澡豆士人貴勝皆是所要
然今之醫門極為秘惜不許子弟洩漏一法至於父子
之間亦不傳示然聖人立法欲使家家悉解人人自知
豈使愚於天下令至道不行壅蔽聖人之意甚可怪也
又面脂方主面及皴皺靨黑皯凡是面上之病皆悉主
之
丁香(十一分)零陵香桃仁(去皮)土瓜根
白斂白及防風當歸
沈香辛夷商陸麝香(研)
梔子花芎藭(各十二分)蜀水花青木香(各八)
(分)白芷萎蕤莵絲子
藿香甘松香(各十五分)木蘭皮白&KR0008;蠶
藁本(各十分)茯苓(十八分)冬瓜仁(十六分)鵝脂
羊髓(各一升半)羊腎脂(一升)猪&KR1004;(六具)清酒(五升)
生猪肪脂(三大升)
右三十二味挼生猪&KR1004;汁漬藥一宿於脂中煎三上
三下以白芷色黃去滓以上件酒五升挼猪&KR1004;以炭
火微微煎膏成貯器中以塗面
又面膏方
杜蘅杜若防風藁本
細辛白附子木蘭皮當歸
白术獨活白茯苓萎蕤
白芷天門冬玉屑(各一兩)莵絲子
防己商陸梔子花橘仁
冬瓜仁&KR0034;蕪花(各三兩)藿香丁香
零陵香甘松香青木香(各二兩)麝香(半兩)
白鵝脂(如無半升)白羊脂牛髓(各一升)羊&KR1004;(三具)
右三十二味先以水浸膏髓等五日日滿别再易水
又五日日别一易水又五日二日一易水凡二十日
止以酒一升挼羊&KR1004;令消盡去脉乃細切香於垍器
中浸之密封一宿曉以諸脂等合煎三上三下以酒
水氣盡為候即以綿布絞去滓研之千遍待凝乃止
使白如雪每夜塗面晝則洗却更塗新者十日以後
色等桃花(本方白斂人參各三兩無蘼蕪花冬瓜仁此皆是面膏藥疑更有此二味)
又方
香附子(十枚大者)白芷(二兩)零陵香(二兩)茯苓(一兩並以)
(大兩)蔓菁油(二升無以猪膏充)牛髓
羊髓(各一升)水漬白臘(八兩)麝香(二分)
右九味以油髓微火煎五物令色變去滓内麝香研
千遍凝用澡豆洗面後塗敷之
又方
杏仁(二升去皮)白附子(三兩)密陀僧(二兩研如粉)
白羊髓(二升半)真珠(十四枚𢷬研如粉)白鮮皮(一兩)
雞子白(七枚)胡粉(二兩以石米下)
(闕)
又方
防風白及芎藭(各三兩)白术(八分)
甘松白斂木蘭皮栝樓
白芷藁本桃花蜀水花
商陸密陀僧白&KR0008;蠶零陵香
杜蘅鷹屎白萎蕤土瓜根(各三)
(分)麝香丁香(各二兩)白附子
玉屑(各四分)鵝脂(五合)鹿髓(一升)羊髓(一升)
白臘(四兩)猪膏(二升)
右二十九味細切酢漬密封一宿明旦以猪膏煎三
上三下白芷色黃為藥成去滓攪數萬遍令色白以
傅面慎風日良
又方
防風芎藭白芷白&KR0008;蠶
蜀水花白斂細辛茯苓
藁本萎蕤青木香辛夷仁
當歸土瓜根栝樓(各三分)桃仁(去皮尖)
猪脂(二升)鵝脂(一升)羊腎脂(一升)
右十九味細切綿裹酒二升浸一日一夜便内脂中
急火煎之三上三下然後緩火一夜藥成去滓以寒
水石粉三分内脂中以柳木篦熟攪任用之(並出第五卷中)
千金面膏去風寒令面光悅耐老去皺方
青木香白附子芎藭白蠟
零陵香白芷香附子(各二兩)茯苓
甘松(各一兩)羊髓(一升半鍊之)
右十味以酒水各半升漬藥經宿煎三上三下候酒
水氣盡膏成去滓收貯任用塗面作粧皯&KR0845;皆落
又方
玉屑芎藭土瓜根白芷
冬瓜仁木蘭皮萎蕤桃仁(去皮)
白附子(各四兩)商陸根(五分)辛夷莵絲子
藁本白&KR0008;蠶當歸黃耆
藿香細辛防風麝香
青木香(各三分)猪&KR1004;(三具)蜀水花(一合)鷹屎白(一合)
白狗脂(一升)鵝脂(一升)熊脂(二升)
右二十七味細切以清酒漬一宿微火煎一日以新
布絞去滓以塗面切慎風任用之(出第六卷中)
崔氏蠟脂方
白蠟(十兩煉令白)桃花莵絲子白芷
木蘭皮細辛辛夷仁白茯苓
土瓜根栝樓根白附子杜蘅
桃仁(去皮)杏仁(去皮各三分)蔓菁子油(二升半)
羊髓牛髓鹿髓脂(各一合)
右十八味並細切以苦酒漬一宿用上件臘油髓脂
等煎如面脂法其蔓菁油酒在前煎令煙出後始下
蠟髓訖内諸藥候白芷色黃膏成任用每以澡豆洗
面後以塗之
又常用臘脂方
蔓菁油(三升)甘松香(一兩)零陵香(一兩)辛夷仁(五分)
白术(二升)細辛(五分)竹筎(一升)竹葉(切五合)
白茯苓(三分)蘼蕪花(三分)羊髓(半升以水浸去赤脈鍊之)
麝香(任炙)
右十二味切以綿裹酒浸經再宿絞去酒以脂中煎
緩火令沸三日許香氣極盛膏成乃鍊蠟令白看臨
熟下臘調瓷硬得所貯用之(出第九卷中)
文仲療人面無光潤黑及皺常傅面脂方
細辛萎蕤黃耆白附子
薯蕷辛夷芎藭白芷(各一分)
栝樓木蘭皮(各二分)猪脂(二十鍊成)
右十一味切以綿裹用少酒漬一宿内脂膏煎之七
上七下别出一斤白芷煎色黃藥成去滓攪凝以傅
面任用之亦主金瘡止血良
延年面脂方
白术茯苓杜蘅(各六分)萎蕤
藁本芎藭土瓜根栝樓(各五分)
木蘭皮白&KR0008;蠶蜀水花辛夷仁
零陵香藿香(各四兩)莵絲子(八分)梔子花
麝香(酒浸綿裹)鷹屎白(各三分)冬瓜仁(五分)桃仁(五合並令)
(碎)白蠟(三兩)羊脂(腎邊者一升)猪脂(三升水浸)
(七日日别易水)猪&KR1004;(一具)白附子(四分)
右二十五味並細切酒二升取猪&KR1004;桃仁冬瓜仁綿
裹内酒中挼令消絞取汁用漬藥一宿别煎猪脂令
消去滓以鵝脂羊脂白蠟於鐺中用綿裹内鐺微火
煎三上三下藥黃色去滓待澄候凝内鷹屎末攪令
勻以塗面妙
又方
防風萎蕤芎藭白芷
藁本桃仁(去皮)白附子(各六分)茯苓(八分)
細辛甘松香零陵香(各二分)當歸
栝樓(研各四分)蜀椒(五十粒)鸕鷀屎冬瓜仁(研各)
(三分)麝香(一分)
右十七味酒浸淹潤(一)夕明日以綿薄寬裹之以白
鵝脂三升羊脂三升並鍊成者以煎之於銅器中微
火上煎使之沸勿使焦也乃下之三上看白附子色
黃膏成去滓又入鐺中上火内麝香氣出仍麝香更
以綿濾度之乃内栝樓仁桃仁冬瓜仁等脂并鷹屎
鸕鷀屎粉等攪令調膏成待凝以瓷器貯柳木作槌
子於鉢中研使輕虚得所生光研之無度數二三日
研之方始好唯多則光滑任用
洗面藥方二首
千金翼面藥方
朱砂(研)雄黃水銀霜(各半兩)胡粉(二兩)
黃鷹屎(一升)
右五味合和洗淨面夜塗以一兩霜和面脂令稠如
泥先於夜欲卧時以澡豆淨極洗面并手乾拭以藥
塗面厚薄如尋常塗面厚薄乃以指細細熟摩之令
藥與肉相入乃卧一上經五日五夜勿洗面止就上
作粉即得要不洗面至第六夜洗面塗一如前法滿
三度塗洗更不塗也一如常洗面也其色光淨與未
塗時百倍佳(出第五卷中)
延年洗面藥方
萎蕤商陸根栝樓杜若
滑石(各八兩)土瓜根芎藭辛夷仁
甘松香(各三兩)黃瓜樓(五枚去皮)白茯苓白芷(一斤)
木蘭皮零陵香(各三兩)麝香(二兩)蓽豆(二升)
冬瓜(二升去皮)猪蹄(三具)
右十八味𢷬為散和蓽豆以水桃仁冬瓜仁黃瓜樓
子揉之令碎猪蹄汁中挼令散和藥作餅子暴乾𢷬
篩更和猪蹄汁又捻作餅更暴乾汁盡乃止𢷬篩為
散稍稍以洗手面妙
面色光悦方五首
千金療人令面悅澤好顔色方
猪姬(三具)蕪菁子(二兩)栝樓子(五兩)桃仁(三兩去皮)
右四味以酒和之𢷬如膏以傅面慎風日妙
又方
酒漬三月三日桃花服之好顔色治百病
又方
採三株桃花隂乾為散以酒飲服方寸匕日三令
面光悦如紅(出第六卷中)
千金翼令面生光方
密陀僧以乳煎塗面即生光(出第五卷中)
延年去風令光潤桃仁洗面方
桃仁(五合去皮)
右一味用粳米飯漿水研之令細以漿水𢷬取汁令
桃人盡即休微温用洗面時長用極妙
令面色白方四首
千金療面黑不白淨方
白鮮皮白殭蠶芎藭白附子
鷹屎白白芷青木香甘松香
白术白檀香丁子香(各三分)冬瓜仁(五合)
白梅(二七枚去核)瓜子(一兩)杏仁(三十枚去皮)雞子白(七枚)
大棗(三十枚去核)猪姬(三具)麵(三升)麝香(二分研)
右二十味先以猪姬和麵暴令乾然後合諸藥𢷬篩
又以白豆屑二升為散旦用洗面手十日以上太白
神驗(出第六卷中)
文仲令人面白似玉色光潤方
羊脂狗脂(各一升)白芷(半升)烏喙(十四枚)
大棗(十枚)麝香(少許)桃仁(十四枚)甘草(一尺炙)
半夏(半兩洗)
右九味合煎以白芷色黃去滓塗面二十日即變五
十日如玉光潤妙
又隠居效驗面黑令白去黯方
烏賊魚骨細辛栝樓乾薑
蜀椒(各三兩)
右五味切以苦酒漬三日以成鍊牛髓二斤煎之以
酒氣盡藥成作粉以塗面醜人亦變鮮妙光華
近效則天大聖皇后鍊益母草留顔方
用此草每朝將以洗手面如用澡豆法面上皯䵴
及老人皮膚兼皺等並展落浮皮皮落著手上如
白垢再洗再有效淳用此藥已後欲和澡豆洗亦
得以意斟酌用之初將此藥洗面覺面皮手滑潤
顔色光澤經十日許特異於女面經月餘生血色
紅鮮光澤異於尋常如經年久用之朝暮不絶年
四五十婦人如十五女子俗名鬱臭此方仙人秘
之千金不𫝊即用藥亦一無不效世人亦有聞說
此草者為之皆不得真法今錄真法如後可勿𫝊
之五月五日收取益母草暴令乾燒作灰取草時
勿令根上有土有土即無效燒之時預以水灑一
所地或泥一爐燒益母草良久燼無取斗羅篩此
灰乾以水熟攪和溲之令極熟團之如雞子大作
丸於日裏暴令極乾訖取黃土泥泥作小鑪子於
地四邊各開一小孔子生剛炭上下俱著炭中央
著藥丸多火經一炊久即微微著火燒之勿令火
氣絶絶即不好經一復時藥熟切不得猛火若藥
鎔變為瓷巴黃用之無驗火微即藥白色細膩一
復時出之於白瓷器中以玉搥研絹篩又研三日
不絶收取藥以乾器中盛深藏旋旋取洗手面令
白如玉女項頸上黑但用此藥揩洗並如玉色祕
之不可𫝊如無玉搥以鹿角搥亦得神驗
面皯方十三首
廣濟療面皯方
雄黃(七分)雌黃(五分並以綿裹於漿水中煮一日)光明砂
密陀僧(五分内猪脂中煮數沸煮訖洗用)真珠(三分研末)峭粉(三分)
白&KR0008;蠶(三分)白及(三分)茯苓(五分)水銀(五分和藥)
(末研令消盡)
右十味各研如粉訖相和又研之令勻少減取和猪
脂面脂攪令調每夜用澡豆漿水洗去粧勿衝風及
火
千金療面皯方
李子仁和雞子白塗上則落
又方
真白羊乳(三升)羊&KR1004;(兩具以水漬去皮細擘)甘草(二兩炙末)
右三味相和一宿先以酢漿水洗面以生布拭之夜
塗藥明旦以猪蹄湯洗却又依前為之即盡
又方
白附子末以水和塗上頻頻用即落盡
又方
桂心石薑末蜜和塗之
又方
杏仁酒浸皮脱𢷬如泥以絹囊裹夜則拭之效
又方
水和丹砂末服方寸匕男女七日皆色白也
又方
美酒浸雞子三枚蜜封四七日成塗面淨好無比
又方
狗杞根(一百斤)生地黃(三十斤)
右二味先下篩狗杞又𢷬碎地黃暴乾合下篩空腹
服方寸匕日三效
文仲療皯令人面皮薄如蕣萆方
鹿角尖(取實白處於平石上以水磨之稍濃取一升二合)乾薑(一两)
右二味𢷬篩乾薑以和鹿角汁攪使調每夜先以煖
漿水洗面軟帛拭乾取上白蜜塗面以手摩使蜜盡
手指不粘為候後塗藥平明還以煖漿水洗之二三
日顔色驚人塗藥不用過見風日妙
救急療面皯方
芍藥茯苓杏仁(去皮)防風
細辛白芷(各一兩)白蜜(一合)
右七味𢷬為散先以水銀霜傅面三日方始取前件
白蜜以和散藥傅面夜中傅之不得見風日向曉任
意作粉能常用大佳每夜先須漿水洗面後傅藥
古今錄驗療面皯方
取白蜜和茯苓粉傅面七日愈
又療面皯黯蘇合煎方
蘇合香麝香白附子(炮)女菀
蜀水花(各二兩)青木香(三兩)雞舌香鸕鷀屎(各一)
(兩)
右八味先取糯米二升淅硬炊一斗生用一斗合醇
酢用水一斛五斗稍稍澄取汁合得一斛煮並令沸
以綿裹諸藥内著沸漿中煎得三升藥熟以澡豆洗
皯處令燥以藥傅皯上日再欲傅藥常以酢漿水洗
面後塗藥塗藥至三四合皯處當小急痛皯處微微
剥去便白以漿三洗三傅玉屑膏訖白粉之若急痛
勿怪痒勿搔之但以粉粉上面按抑痒處滿百日可
用脂胡粉取差
面皯黯方二十一首
肘後療面多皯黯如雀卵色者方
以苦酒漬白木以拭面上即漸漸除之
又方
以羚羊膽酒二升合煮三沸以塗拭之日三差
又方
羊膽猪頭細辛末煎三沸塗面平旦以醋漿水洗
之
又方
茯苓白石脂等分末和蜜塗之日三除去
文仲療皯黯方
杏仁去皮𢷬末雞子白和塗經宿拭之
又方
桃花瓜子各等分𢷬以傅面
又方
茯苓末以蜜和傅之
備急療皯黯方
雞子(一枚去黃)硃砂末(一兩)
右二味硃砂末内雞子中封固口與雞同令伏鶵候
雞雛出即取之以塗面立去也
又方
七月七日取露蜂房子於漆杯中漬取汁重濾絞
之以和胡粉塗
又去黯&KR0008;方
桑灰艾灰(各三升)
右二味以水三升淋之又重淋三遍以五色帛内中
合煎令可丸以傅黯上則爛脱乃以膏塗之并滅瘢
痕甚妙
小品療面黯滅瘢痕除皯去黑&KR0008;方
薺苨(二分)桂心(一分)
右二味𢷬篩以酢漿水服方寸匕日一止即脱又服
梔子散差(千金治面靤)
千金療面皯黯令悦白潤好及手方
猪蹄(二具治如食法白粱米一升汰令升淨以水五升煮蹄爛澄取清汁三)白茯苓
商陸(各五兩)萎蕤藁本白芷(各三兩)
右六味以猪蹄汁并桃人一升合煮取二升去滓以
白瓷器中貯之内甘松零陵香各一兩以綿裹漬以
傅之
又澡豆方
猪&KR1004;(五具乾之)白茯苓藁本白芷(各四兩)
甘松香零陵香(各三兩)白商陸(五兩)大豆末(二升)
(絹篩)藋灰(一斗火鍊)
右九味𢷬篩調和訖收貯稍稍取前瓷中汁和以洗
手面只用煖酢漿洗淨後任意水洗如常八月九月
則合冷處貯之至三月已後勿用神良
又䵴皯面方
沈香牛黃薰陸香雌黃
鷹屎(各三分)丁香(一分末)水銀(一兩)玉屑(三分)
右八味作粉以蜜和塗之
又䵴面内外療方
以成鍊松脂為末温酒服二合日三服盡二升即
差
又方
白芷白蠟(各八兩)白附子辛夷
烏頭(炮)防風藿香商陸(各二分)
藁本萎蕤(各四兩)零陵香(三分)麝香(一分)
牛脂(一升)鵝脂(一升)羊脂(五合)麻油(二合)
右十六味細剉以酢漬浹浹然一宿以諸脂油煎白
芷色黃膏成以皂莢湯洗面傅之日三差
又療面䵴方
白礬(燒汁盡)硫黃白附子(各一分)
右三味𢷬篩以酢一盞漬之一宿夜淨洗面塗之勿
見風白如雪也(翼同)
又方
雞子(三枚)丁香(一兩)醋(一升)
右三味漬七日取雞子白研丁香胡粉一兩和之洗
面夜以藥塗之甚妙
又方
羚羊膽牛膽
右二味以醋二升合煮三沸塗之差
千金翼面藥方療皯䵴及㾦瘰并皮膚皴劈方
防風藁本辛夷芍藥
商陸根白芷牛膝當歸
細辛蜜陀僧芎藭獨活
萎蕤木蘭皮零陵香雞舌香
丁香麝香真珠(各一兩)蕤仁
杏仁(二兩去皮)臘月猪脂(三升鍊)油(一升)
麞鹿腦(各一具無以羊腦充)牛髓(五升)
右二十五味先以浸腦髓使白藿香已上㕮咀如麥
豆乃於腦髓脂油中煎三上三下以綿絞濾去滓入
麝香及真珠末等研攪千遍凝即塗面上(謹按千金翼云二十)
(九味遂以諸本并千金翼𢾗之但二十五味右云藿香以上㕮咀恐并藿香更有三味)
必效療䵴皯令面白悦澤白附子膏方
白附子青木香丁香(各一兩)商陸根(一兩)
細辛(三兩)酥(半升)羊脂(三兩)蜜陀僧(一兩)
(研)金牙(三兩)
右九味以酒三升漬一宿煮取一升去滓内酥煎一
升膏夜塗面上旦起温水洗不得見大風日差
面皯皰方一十五首
劉涓子療面皯皰麝香膏方
麝香(三分)附子(一兩炮)當歸芎藭
細辛杜蘅白芷芍藥(各四分)
右八味切以臘月猪膏一升半煎三上三下去滓下
香膏以傅皰上日三差
肘後療年少氣盛面生皯靤方
冬瓜子冬葵子柏子仁茯苓(各等分)
右四味為散食後服方寸匕日三服
又方
黃連(一斤)木蘭皮(十兩)猪肚(一具治如食法)
右三味㕮咀二味内肚中蒸於二斗米下以熟切暴
乾𢷬散食前以水服方寸匕日再
又方
麻黃(三兩)甘草(二兩炙)杏仁(三兩去尖皮)
右三味𢷬篩酒下一錢匕日三服
又方
黃連(二兩)蛇牀子(四合)
右二味𢷬末以面脂和塗面日再差
文仲療面皯靤方
胡粉水銀以臘月猪脂和傅之
又方
熟研水銀向夜塗之平明拭却三四度差
又方
土瓜根𢷬以胡粉水銀青羊脂合塗面皯處當差
備急療面皯靤方
糜脂塗拭面上日再
又方
鷹屎白(二分)胡粉(一分)
右二味以蜜和傅面上差
又主少年面上起細靤方
挼上浮萍㩉之可飲少許汁良(通按疑缺一水字)
又方
以三年苦酒漬雞子三宿當軟破取塗之差
古今錄驗療面皯靤及産婦黑䵴如雀卵色羊膽膏方
羊膽(一枚)猪脂(一合)細辛(一分)
右三味以羊膽煎三上三下膏成夜塗傅早起洗以
漿水洗去驗
又療面䵴靤皯玉屑膏方
玉屑珊瑚木蘭皮(各三兩)辛夷(去毛)
白附子芎藭白芷(各二兩)牛脂(五兩)
冬瓜仁(十合)桃仁(一升)猪脂(五合)白狗脂(二斤)
商陸(一升)
右十三味切煎三上三下白芷色黃其膏成洗面塗
膏神驗
又療面黑似土皯靤白藍脂方
白藍(一分)白礬(一分燒)石脂(一分)杏仁(半分去尖)
(皮)
右四味𢷬篩雞子和夜塗面明旦以井花水洗之白
藍即白斂也甚妙老與少同
面皻靤方一十三首
劉涓子療面皻靤木蘭膏方
木蘭皮防風白芷青木香
牛膝獨活藁本芍藥
白附子杜蘅當歸細辛
芎藭(各一兩)麝香(二分)
右十四味剉以臘月猪脂二升微火煎三上三下絞
去滓入麝香調以傅面上妙(出第五卷中)
肘後療面及鼻病酒皻方
木蘭皮(一斤漬酒用三年者百日出暴乾)梔子仁(一斤)
右二味合𢷬為散食前以漿水服方寸一匕日三良
(千金翼木蘭皮五兩梔子仁六兩)
又方
鸕鷀矢末以臘月猪膏和塗之(千金同)
又方
真珠胡粉水銀(等分)
右三味以猪膏研令相和塗之佳
又方
馬藺子花𢷬封之佳
集驗療面上皻靤皯䵴方
蒺藜子梔子仁豉(各一升)
右三味𢷬合如泥以醶漿和如泥臨卧以塗面上日
未出便洗差(千金有木蘭皮一斤翼云半斤)
又木蘭散方
木蘭皮(一斤)
右一味以三年酢漿漬之百日出於日中暴之𢷬末
服方寸匕日三
古今錄驗主靤方
雄黃峭粉(末)水銀(並等分)
右三味以臘月猪脂和以傅面靤上差止
又卒得面靤方
土瓜根水銀胡粉青羊脂(等分)
右四味為粉和傅面靤上差止
又方
胡粉(二兩)水銀(二分)
右二味和猪脂研勻以傅之(千金同)
又男女靤面生瘡方
黃連(二兩)牡礪(三兩熬)
右二味𢷬篩以粉瘡上頻傅之即差
又療面靤痒腫白附子散方
白附子青木香由跋(各二兩)麝香(二分)
右四味為散以水和塗面(千金翼有細辛二兩)
又療面靤氣甚如麻豆瘡痛搔之黃汁出及面黑色黯
黮不可去之葵子散方
冬葵子柏子茯苓(等分)
右三味為散以酒服方寸匕日三差(千金翼有冬瓜子)
面粉滓方四首
千金療面粉滓方
礬石(熬汁盡)
右一味以酒和塗之三數度佳甚妙
備急療婦人面上粉滓赤膏方
光明砂(四分研)麝香(二分)牛黃(半分)水銀(四分以面)
(脂和研)雄黃(三分)
右五味並精好藥𢷬篩研如粉以面脂一升内藥中
和攪令極調一如傅面脂法以香漿水洗傅藥避風
經宿粉滓落如蔓菁子狀此方秘不傳
又主去粉滓皯䵴方
白斂白石脂杏仁(各等分)
右三味𢷬散以雞子白和以井花水洗傅之三五遍
即差
又方
黃芪白术白斂萎蕤(各十一分)
商陸蜀水花鷹屎白(各一兩)防風
芎藭白芷細辛白附子(炮)
杏仁(去皮尖)青木香(各六分)
右十四味𢷬為粉以雞子白和之作挺子暴乾研之
以漿水和塗夜傅朝洗差(出第六卷中)
化面方二首
張文仲療化面方
真珠(研)光明砂(研)冬瓜仁(各二分)水銀(四分)
右四味以四五重絹袋盛於銅鐺中以酢漿水微火
煮一宿一日始堪用取水銀和面脂熟研使消合珠
冬瓜子末更和調以傅面取差為度
備急面上&KR0008;礧子化面仍令光潤皮急方
土瓜根
右一味𢷬末以漿水和令調入夜以漿水洗面塗藥
旦洗却即差
雜療面方六首
肘後療面生㾦瘰如麻子中有粟核方
石灰以水漬之才淹以米一把置上令米釋陶取
一一置㾦瘰上當漸拭之軟乃爪出粟以膏藥傅
之即差
千金療面上風方
玉屑(研)蜜陀僧(研令如粉)珊瑚(研各二大兩)白附子(三兩)
右四味細研如粉用酥和夜塗面上旦洗差(出第六卷中)
千金翼芎藭湯主面上及身體風搔痒方
麻黃(十分去節)芎藭白术吳茱萸
防風枳實(炙)羌活(各二兩)薯蕷(四兩)
蒺藜子(六兩)鳥喙(二兩炮)甘草(二兩炙)生薑(六分)
右十二味切以水九升七合煮取二升五合去滓分
服甚妙驗
又洗方
蒴藋根蒺藜景天葉(各一兩)蛇床子(五兩)
玉屑(二兩)
右五味以水一斗煮取三升稍稍洗之慎風日差
又急面皮方
火猪蹄(一具治如食法)
右一味以水二升清漿水一升煎成膠以洗面又和
澡豆塗面以漿水洗令面皮急矣(出第五卷中)
蘇澄去面皯及粉皻方
取三年大酢二升漬雞子五枚七日雞子當軟如
泥去酢瀉著瓷器中以胡粉兩雞子許和研如膏
盖口蒸之於五斗米下熟藥成封之勿泄氣夜欲
卧時研塗面靤粉刺上旦以漿水洗面日别如此
百日差勿見風效
頭風白屑方四首
廣濟療頭風白屑痒髮落生髮主頭腫旋悶蔓荆子膏
方
蔓荆子(一升)生附子(三十枚)羊躑躅花(四兩)葶藶子(四兩)
零陵香(二兩)蓮子草(一握)
右六味切以綿裹用油二升漬七日每梳頭常用之
若髮稀及秃處即以鐡精一兩以此膏油於瓷器中
研之摩秃處其髮即生也
延年松葉膏療頭風鼻塞頭旋髮落白屑風痒並主之
方
松葉(切一升)天雄(去皮)松脂杏仁(去皮)
白芷(各四兩)莽草甘松香零陵香
甘菊花(各一兩)秦芁獨活辛夷仁
香附子藿香(各二兩)烏頭(去皮)蜀椒(汗)
芎藭沈香青木香牛膝(合三兩)
躑躅花(一兩半並剉)
右二十一味㕮咀以苦酒三升浸一宿以生麻油一
斗微火煎三上三下苦酒氣盡膏成去滓濾盛貯以
塗髮根日三度摩之
又療頭痒搔之白屑起方
大麻仁(三升𢷬碎)秦椒(二升)
右二味𢷬内泔汁中漬之一宿明旦濾去滓温以沐
髮訖用後方白芷一斤雞子三枚芒硝一升三味以
水四升煮取三升去滓停小冷内雞子清及硝攪令
調更温令熱分為三度澤頭覺頭痒即作洗之不過
三度永除
又療頭風髮落或頭痒腫白屑方
蔓荆子(一升碎)防風(三兩)寄生(三兩)秦椒(一兩)
大麻仁(一升)白芷(四兩)
右六味切以水一斗五升煮取一斗去滓以洗頭三
四度差加芒硝一升亦妙
沐頭去風方五首
集驗療頭風方
甘菊花獨活茵芋防風
細辛蜀椒皂莢桂心
杜蘅莽草
右十味分等水煮以沐頭必效
又主風頭沐湯方
猪椒根(三兩)麻黃根茵芋防風(各二兩)
細辛
右五味切以水二斗煮取一斗以沐頭甚妙
又主頭風搔之白屑起雞子沐湯方
新生烏雞子(三枚)
右一味以五升沸湯揚之使温温破雞子内中攪令
勻分為三度沐令髮生去白屑風痒差
必效沐髮方
取生柏葉細剉一斗煮取湯沐髮妙
又方
取杏仁烏麻子二味𢷬以水投濾取汁並𢷬用甚
妙
頭風白屑兼生髮方八首
廣濟療頭風白屑生髮白令黑方
浮木子(五升未識以九月九日已前採臨時𢷬末去子)鐵精(四兩)
零陵香(二兩)丁香子(二兩)
右四味細切以絹袋盛用生麻油二升漬經二七日
洗頭訖每日塗之方驗
集驗療頭風痒白屑風頭長髮膏方
蔓荆子附子(炮)細辛石南草
續斷皂莢澤蘭防風
杏仁(去皮)白芷零陵香藿香
馬鬐膏熊脂猪脂(各二兩)松葉(切半升)
莽草
右十七味㕮咀以苦酒漬一宿明旦以脂膏等煎微
微火三上三下以白芷色黃膏成用以塗頭中甚妙
又療頭風痒白屑生髮膏方
烏喙莽草石南草細辛
皂莢續斷澤蘭白术
辛夷白芷防風(各二兩)柏葉(切二升)
松葉(切二升)猪脂(四升)
右十四味以苦酒浸一宿以脂煎三上三下膏成去
滓濾收沐髮了以塗之妙(千金同)
崔氏松脂膏療頭風鼻塞頭旋髮落復生長髮去白屑
方
松脂白芷(各四兩)天雄莽草
躑躅花(各一兩)秦芁獨活烏頭
辛夷仁甘松香零陵香香附子
藿香甘菊花(各二兩)蜀椒芎藭
沈香牛膝青木香(各三兩)松葉(切一升)
杏仁(四兩去皮碎)
右二十一味切以苦酒二升半漬一宿用生麻油九
升微火煎令酒氣盡不咤去滓以摩頂上髮根下一
摩之每摩時初夜卧摩時不用當風晝日依常檢校
東西不廢以差為度
又蓮子草膏療頭風白屑長髮令黑方
蓮子草(汁二升)松葉青桐白皮(各四兩)
棗根白皮(三兩)防風芎藭白芷
辛夷仁藁本沈香秦芁
商陸根犀角(屑)青竹皮細辛
杜若蔓荆子(各二兩)零陵香甘松香
白术天雄柏白皮楓香(各一兩)
生地黃(汁五升)生麻油(四升)猪鬃脂(一升)馬鬐膏(一升)
熊脂(二升)蔓青子油(一升)
右三十味細切以蓮子草汁并生地黃汁浸藥再宿
如無蓮子草汁如地黃汁五小升浸藥於微火上内
油脂等和煎九上九下以白芷色黃膏成布絞去滓
欲塗頭先以好泔沐髮後以傅頭髮摩至肌又洗髮
取棗根白皮剉一升以水三升煮取一升去滓以沐
頭髮塗膏驗(出第二卷中)
延年療頭風白屑風痒長髮膏方
蔓荆子附子(去皮)澤蘭防風
杏仁(去皮)零陵香藿香芎藭
天雄辛夷(各二兩)沈香(一兩)松脂
白芷(各二兩)馬鬐膏松葉(切)熊脂(各一兩)
生麻油(四升)
右十七味以苦酒漬一宿以脂等煎緩火三上三下
白芷色黃膏成去滓濾收貯塗髮及肌中摩之日三
兩度差
又療熱風衝髮髮落生髮膏方
松葉(切)蓮子草(切)鍊成馬鬐膏棗根皮(切各)
(一升)韭根(切)蔓荆子(碎各三合)竹瀝
猪脂(各二升)防風白芷(各二兩)辛夷仁
吳藍升麻芎藭獨活
寄生藿香沈香零陵香(各一)
(兩)
右十九味以棗根煮汁竹瀝等浸一宿以脂等煎之
候白芷色黃膏成以塗頭髮及頂上日三五度妙
古今錄驗生髮及療頭風痒白屑膏方
烏喙莽草細辛續斷
石南草辛夷仁皂莢澤蘭
白术防風白芷(各二兩)柏葉
竹葉(切各一升)猪脂(五升)生麻油(七升)
右十五味以苦酒漬一宿以油脂煎候白芷色黃膏
成濾捩收以塗頭髮先沐洗後用之妙
生髮膏方一十一首
廣濟生髮方
蓮子草(汁一大升)熊白脂(一大合)豬鬐膏(一合)生麻油(一合)
柏白皮(切三合)山韭根(切三合)瓦衣(切三合)
右七味以銅器煎之候膏成去滓收貯每欲梳頭塗
膏令頭肌中髮生又黑
又生髮膏方
細辛防風續斷芎藭
皂莢柏葉辛夷仁(各一兩八銖)
寄生(二兩九銖)澤蘭零陵香(各二兩十六銖)
蔓荆子(四兩)桑根汁(一升)韭根汁(三合三勺)竹葉(切六合)
松葉(切六升)烏麻油(四大升)白芷(六兩十六銖)
右十七味以苦酒韭根汁漬一宿以綿裹煎微火三
上三下白芷色黃去滓濾以器盛之用塗摩頭髮日
三兩度
深師療頭風烏喙膏生髮令速長而黑光潤方
烏喙莽草石南草續斷
皂莢(去皮子熬)澤蘭白术(各二兩)辛夷仁(一兩)
柏葉(切半升)猪脂(三升)
右十味以苦酒漬一宿以脂煎於東向竈釡中以葦
薪煎之先致三堆土每三沸即下致一堆土候沸定
却上至三沸又置土堆上三畢成膏訖去滓置銅器
中數北向屋溜從西端至第七溜下埋之三十日藥
成小兒當刮頭日三塗大人數沐沐已塗之甚驗
千金療脈極虚寒髮墮落安髮潤方
桑根白皮(切一升)
右一味淹漬煮五六沸去滓以洗沐髮數數為之不
復落也
又方
麻子(三升碎)白桐葉(切一把)
右二味以泔汁二升煮取八九沸去滓洗沐頭髮不
落而長也(翼同)
又生髮膏方
胡麻油(一升)鴈脂(一合)丁子香甘松香(各一)
(兩半)吳藿香細辛椒(各二兩)
澤蘭白芷牡荆子苜蓿香
大麻子(各一兩)芎藭防風莾草
杏仁(各三兩去皮)竹葉(切五合)
右十七味切以酢漬一宿煎之以微火三上三下白
芷色黃膏成去滓以塗髮及頂尤妙(出第十三卷中)
千金翼生髮膏令髮速長黑傅藥時特忌風方
烏喙莽草續斷皂莢(去皮子)
澤蘭竹葉細辛白术(各二兩)
辛夷防風(各一兩)柏葉(切四兩)杏仁(别𢷬)
松葉(各三兩)猪脂(三升)
右十四味先以米酢漬一宿以脂煎三下三上膏成
去滓塗髮及頂上
又長髮方
蔓荆子(三升)大附子(二枚)
右二味以酒一斗二升漬之以瓷器盛之封頭二十
日取雞脂煎以塗之澤以汁櫛髮十日長一尺勿近
面塗驗
又生髮附子松脂膏方
附子松脂(各二兩)蔓荆子(四兩𢷬篩)
右三味以烏雞脂和瓷器盛密縛頭於屋北隂乾百
日藥成馬鬐膏和以傅頭如澤勿近面驗
又生髮牆衣散方
牆衣(五合暴乾𢷬末)鐡精(一合)合歡木灰(二合)水萍末(三合)
右四味𢷬研末以生油和少許如膏以塗髮不生處
日夜再即生髮效(並出第五卷中)
近效生髮方
蔓荆子青箱子蓮子草(各一分)附子(一枚)
碎頭髮灰(二匕)
右五味以酒漬内瓷器中封閉經二七日藥成以烏
雞脂和塗之先以泔洗後傅之數日生長一尺也
生眉毛方二首
千金生眉毛方
爐上青衣鐡生(分等)
右二味以水和塗之即生甚妙
又方
七月烏麻花隂乾末生烏麻油二味和塗眉即生
妙
令髮黑方八首
深師療生髮黑不白澤蘭膏方
細辛續斷皂莢石南草
澤蘭厚朴烏頭莽草
白术(各二兩)蜀椒(二升)杏仁(半升去皮)
右十一味切以酒漬一宿以鍊成猪脂四斤銅器中
向東炊竈中煎三上三下膏成絞去滓拔白者以辰
日塗藥皆出黑髮十日效
又生長髮令黑有黃白者皆黑魏文帝用效秘之方
黃芪當歸獨活芎藭
白芷芍藥莽草防風
辛夷仁乾地黃藁本蛇銜(各一兩)
薤白(切半升)烏麻油(四升半)馬鬐膏(二升)
右十五味切以微火煎三上三下白芷黃膏成去滓
洗髮訖後塗之
千金令白髮還黑方
隴西白芷(一升)旋復花秦椒(一升)桂(一尺)
右四味下篩以井華水服方寸七日三三十日白髮
還黑禁房室
又方
烏麻九蒸九暴𢷬末以棗膏和丸久服之(翼同)
又方
取黑椹水漬之頻沐髮即黑效可塗𫝊之
又方
取生麻油浸烏梅塗髮良
又方
以鹽湯洗沐以生麻油和蒲葦灰傳之常用效(出第)
(十三卷中)
千金翼瓜子散主頭髮早白又虚勞腦髓空竭胃氣不
和諸藏虚絶血氣不足故令人髮早白少而生蒜髮及
憂愁早白遠視&KR1129;&KR1129;得風淚出手足煩熱恍惚忘誤連
年下痢服之一年後大驗方
瓜子(一升)白芷松子(去皮)當歸
芎藭甘草(炙各二兩)
右六味𢷬散食後服方寸匕日三酒漿湯飲任性服
之忌如常法(出第五卷中)
拔白髮良日并方三首
千金翼白髮令黑方
八角附子(一枚)大酢(半升)
右二味於銅器中煎兩沸内好礬石大如碁子許一
枚消盡内香脂三兩和令相得攪至凝内竹筒内拔
白髮以膏塗拔根即生黑髮也(出第五卷中)
備急拔白毛令黑毛生方
拔去白毛以好白蜜敷拔處即生黑毛眉中無毛
以鐡挑傷敷蜜亦生眉毛比見諸人以石子研丁
香汁拔白毛訖急手以敷孔中即生黑毛此法神
驗
延年拔白髮良日
正月四日二月八日三月十二十三日兩日並得
四月十六日五月二十日六月二十四日七月二
十八日八月十九日九月十五日十月十日十一
月十日十二月十日右並以日正午時拔當日不
得飲酒食肉五辛經一拔已後黑者更不變(千金同)
變白髮染髮方五首
范汪王子喬服菊增年變白方
菊以三月上寅日採名曰五英六月上寅日採名
曰容成九月上寅日採名曰金精十二月上寅日
採名曰長生者根莖也隂乾百日取等分以成日
合𢷬千杵下篩和以蜜丸如梧桐子日三服七丸
百日身體潤一年白髮變黑二年齒落復生三年
八十者變童兒
又染髮方
胡粉(一分)白灰(一分)
右二味以雞子白和先以泔漿洗令淨後塗之即急
以油帛裹之一宿以澡豆洗却黑軟不絶甚妙
必效染白髮方
揀細粒烏豆(四升)
右一味以醋漿水四斗煮取四升去却豆以好灰汁
淨洗髮待乾以豆汁熱塗之以油帛裹之經宿開之
待乾即以熊脂塗揩還以油帛裹即黑如漆一塗三
年不變妙驗
又方
𢷬木槿葉以熱湯和汁洗之亦佳
近效換白髮及&KR2507;方(嚴中書處得云驗)
熊脂(二大兩臘月者佳)白馬鬐脂(一兩細切熬之以綿濾絞)
(汁)婆羅勒(十顆其狀似尖齊于去皮取汁但以指甲搯之即有汁)
生薑(一兩亦鐺中熬之)母丁香(半大兩)
右五味二味𢷬為末其脂鍊濾之以藥末相和令勻
取一小槐枝左攪數千遍少頃即凝或似膏即拔白
髮以辰日良以槐枝點藥拔一條即以藥令入髮眼
孔中以措頭熟揩之令藥入十餘日便黑髮生此方
妙
髮黃方三首
肘後髮黃方
臘月猪脂膏和羊矢灰蒲灰等分傅黑也(千金并翼同)
千金髮黃方
大豆(五升)醋漿水(二斗)
右二味煮取五升汁淋之頻為之黑(翼同)
千金翼療髮黃方
熊脂塗髮梳之散頭入牀底伏地一食頃即出便
盡黑不過一升脂驗
頭髮秃落方一十八首
深師療髮白及秃落茯苓术散方
白术(一斤)茯苓澤瀉猪苓(各四兩)
桂心(半斤)
右五味𢷬散服一刀圭日三食後服之三十日髮黑
又療秃頭方
蕪菁子末和酢傅之日一兩度(千金同)
又方
麻子(二升熬焦末)
右一味以猪脂和塗之髮生為度(千金同)
又方
東行棗根(長三尺以中央空)
右一味以甑中心蒸之以器承兩邊汁以傅頭即生
髮良(千金同肘後作桑根良)
又方
麻子(三升)
右一味𢷬末研内泔中一宿去滓以沐髮便生
又方
取爛熟黑椹(二升)
右一味於瓷瓶中三七日化為水以塗洗之髮生妙
(千金同)
又療髮秃落生髮膏方
馬鬐膏驢鬐膏猪脂熊脂
狗脂(鍊成各半合)升麻防風薺苨(各二兩)
蜣蜋(四枚)莽草白芷(各兩)
右十一味以脂煎諸藥三上三下膏成去滓收以塗
之(千金并翼同)
又主髮落生髮方
大黃(六分)蔓荆子(一升)白芷防風
附子芎藭莽草辛夷
細辛椒當歸黃芩(各一兩)
馬鬐膏(五合)猪膏(三升)
右十四味煎之以白芷色黃先洗後傅之驗
又主風頭毛髮落不生方
取鐡上生衣研以臘月豬脂塗之并主眉毛落悉
生(千金云合煎三沸)
又長髮方
麻子一升熬令黑押取油以傅頭長髮鷹脂尤妙
(千金同)
又方
多取烏麻花瓷甕盛密盖封之深埋之百日出以
塗髮易長而黑妙
千金療髮落不生方
取羊糞灰淋汁洗之三日一洗不過十洗大生(翼同)
千金療髮落方
柏葉(一升)附子(二兩)
右二味𢷬以猪脂和作三十丸每洗頭時即内一丸
於泔中洗髮即不落其藥以布裹蜜器貯勿令漏泄
之
又療髮落不生方
取石灰三升水拌並令濕炒令極熱以絹袋盛之
取好酒三升漬之密封冬二七日春秋七日取酒
温服一合常令酒氣相接七日落止百日服終身
不落新髮旋生
又方
取桑根白皮一石水一石煮五沸以沐頭三遍即
落止(並出第五卷中)
必效療頭一切風髮秃落更不生主頭中二十種病頭
眩面中風以膏摩之方
䕡茹(三兩半去皮)細辛附子(各二兩)桂心(半兩)
右四味𢷬篩以猪膏勿令中水去上膜及赤脈二十
兩𢷬令脂銷盡藥成𢷬訖仍研恐其中有脂膜不盡
以生布絞掠取以密器貯之先用桑柴灰汁洗髮令
淨方云桑灰兩日洗待乾以藥摩須令入肉每日須
摩如非十二月合則用生烏麻油和極效
近效韋慈氏療頭風髮落并眼暗方
蔓荆實(三兩研)桑生寄生桑根白皮(各二两)
韭根(切三合)白芷(二兩)甘松香零陵香(各一)
(兩)馬鬐膏(三合)烏麻油(一升)甘棗根白
皮汁(三升)松葉(切二合五粒者)
右十一味細切諸藥内棗根汁中浸一宿數數攪令
調濕匝已後旦内油脂中緩火煎之勿令火熱三五
日候棗汁竭白芷色黃膏成去滓每日揩摩鬢髮及
梳洗其藥浸經宿臨時以綿寬裹煎之膏成去滓綿濾以
新瓷瓶盛稠濁者即先用却不堪久停特物近手糜壤也
又宜服防風蔓荆子丸方
防風黃連乾地黃(各十六分)甘皮(六分)萎蕤(十分)
甘草(八分炙)茯神(十二分)蔓荆子(二十分)大黃(八分錦文者)
右九味𢷬篩蜜和丸如桐子飲下二十丸稍稍加之以
大腸暢為度盡更合服除眼中黑花令眼目明以差為度
白秃方一十一首
集驗療白秃方
以大豆髑髏骨二味各燒末等分以臘月猪脂和
如泥塗之立差
千金松瀝煎療頭瘡及白秃方
松瀝(七合)丹砂(研)雄黃(研取精各二兩)水銀(研)
黃連(各一兩)礬石(一兩燒本方無礬有峭粉一兩燒)
右六味𢷬散内瀝中攪令調以塗之先以泔洗髮令
淨及瘡令無痂後敷藥日三後當作膿膿訖更洗塗
藥如此三度作膿訖以甘草湯去藥毒可十度許洗
即差
又療白秃髮落生白痂終年不差方
五味子(三分)蓯蓉(二分)松脂(二分)蛇牀子(一分)
遠志(三分)菟絲子(五分)雄黃(研)雌黃(研各一分)
白蜜(一分)雞屎白(半分)
右十味𢷬篩以豬膏一升合煎先入雄黃雌黃次雞
屎白次蜜次松脂次入諸藥末並先各各别末之候
膏成先以桑柴灰洗頭後傅之
又療白秃方
煮桃皮汁飲并洗頭訖以麫豉二味和以傅之妙
又方
炒大豆令焦黑𢷬末和臘月猪脂熱煖之以塗傅
上可裹勿令見風日(並出第六卷中)
千金翼王不留行湯主白秃及頭面久瘡去蟲止痛方
王不留行東引桃皮(各五兩)蛇牀子(三升)
東引茱萸根(五兩)苦竹葉(三升)牡荆實
蒺藜子(各三升)大麻子仁(一升)
右八味以水二斗煮取一斗洗瘡日再并療&KR1012;疽妬
乳月蝕瘡爛(千金同)
又方
以桃花末和猪脂傅上差為度
又松脂膏主白秃及癰疽百種瘡悉治方
杜蘅雄黃(研)木蘭皮礬石(燒研)
附子大黃石南秦芁
真珠苦參水銀(各一兩)松脂(六兩)
右十二味細切諸藥以酢漬一宿猪脂一斤半煎之
以附子色黃去滓乃内礬石雄黃水銀更煎三兩沸
待凝以傅之(並出第五卷中千金同)
必效主秃瘡方
以童子小便煖用洗之揩令血出取白鴿糞五合
熬末和醶醋令調塗之即差
又主秃方
取三月三日桃花開口者隂乾與桑椹等分𢷬末
以猪脂和以灰汁洗後塗藥差
又方
柳細枝(一握取皮)水銀(大如小豆)皂莢(一挺碎)
右三味以醋煎如餳以塗之
赤秃方三首
千金療赤秃方
𢷬黑椹三升如泥先灰汁洗後以塗之又服之甚
妙
又方
燒牛羊角灰和猪脂傅之
又方
馬蹄灰和臘月猪脂塗之
令髮不生方三首
千金令毛髮不生方
&KR1109;灰以鼈脂和拔却毛髮即塗永不生
又方
取狗乳塗之
又方
拔毛髮以蟹脂塗之永不復生
鬼舐頭方二首
千金療鬼舐頭方
燒猫屎灰以臘月猪脂和傅之
又方
取赤塼末以蒜𢷬和傅之
澡豆方八首
廣濟療澡豆洗面去皯䵴風痒令光色悦澤方
白术白芷白及白斂
茯苓藁本萎蕤薯蕷
土瓜根天門冬百部根辛夷仁
栝樓藿香零陵香雞舌香(各三)
(兩)香附子阿膠(各四兩炒)白麫(三斤)
楝子(三百枚)蓽豆(五升)皂莢(十挺去皮子)
右二十二味𢷬篩以洗面令人光澤若婦人每夜以
水和漿塗面至明温漿水洗之甚去面上諸疾
千金療澡豆方
丁香沈香桃花青木香
木瓜花鍾乳粉(各三兩)麝香(半兩)㮈花
櫻桃花白蜀葵花白蓮花紅蓮花(各四)
(兩)李花梨花旋復花(各六)
(兩)玉屑真珠(各二兩)蜀水花(一兩)
右十八味𢷬末乳等并研以絹下之合和大豆末七
合研之千遍蜜貯勿洩常以洗手面後作粧百日面
如玉光潤悦澤去臭氣粉滓咽喉臂膊皆用洗之悉
得如意
又澡豆方
猪&KR1004;(一具去脂)豆末(四升)細辛土瓜根
白术藁本防風白芷
茯苓商陸根白附子杏仁
桃仁(各四兩去尖皮)栝樓(三枚)皂莢(五挺炙去皮子)冬瓜仁(半升)
雀屎(半合)菟絲子(一合𢷬末)
右十八味𢷬末以麫一斗用漿水和猪&KR1004;研令爛和
諸藥及麫作餅子暴乾𢷬絹篩收貯勿令遇風洗手
面極妙
又澡豆令人洗面光潤方
白解皮鷹屎白白芷青木香
甘松香白术桂心麝香
白檀香丁子香(各三兩)冬瓜子(五合)白梅(三七枚)
雞子白(七枚)猪&KR1004;(三具)麵(五升)土瓜根(一兩)
杏仁(二兩去皮)
右十七味以猪&KR1004;和麵暴令乾然後諸藥𢷬散和白
豆末三升以洗手面十日如雪三十日如凝脂妙無
比
崔氏澡豆悦面色如桃花光潤如玉急面皮去皯&KR0845;粉
刺方
白芷(七兩)芎藭(五兩)皂莢末(四兩)萎蕤
白术(各五兩)蔓荆子(二合)冬瓜仁(五兩)梔子仁(三合)
栝樓仁(三合)蓽豆(三升)猪腦(一合)桃仁(一升去皮)
鷹屎(三枚)商陸(三兩細剉)
右十四味諸藥𢷬末其冬瓜仁桃仁梔子仁栝樓仁
别𢷬如泥其猪腦鷹屎合𢷬令相得然後下諸藥更
𢷬令調以冬瓜瓤汁和為丸每洗面用漿水以此丸
當澡豆用訖傅面脂如常粧飾朝夕用之亦不避風
日
備急蓽豆香澡豆方
蓽豆(一升)白附子芎藭芍藥
白术栝樓商陸根桃仁(去皮)
冬瓜仁(各二兩)
右九味𢷬末以洗面如常法此方甚妙
延年澡豆洗手面藥豆屑方
白茯苓土瓜根商陸根萎蕤
白术芎藭白芷栝樓
藁本桃仁(各六兩去皮)皂莢(五挺去皮子)豆屑(二升)
猪&KR1004;(三具暴乾)猪蹄(四具治如食法爛煮取汁)麵(一斗)
右十五味取猪蹄汁拌諸藥等暴乾𢷬散以作澡豆
洗手面妙
蘇澄藥澡豆方
白芷芎藭栝樓子(各五兩)青木香
雞舌香(各三兩)皂莢(十兩去皮子炙)蓽豆赤小豆(各二)
(升)
右八味𢷬末和散任用洗手面去皯靤妙
手膏方三首
千金翼手膏方
桃仁杏仁(各二兩去皮)橘仁(一合)赤匏(十枚)
辛夷仁芎藭當歸(各一兩)大棗(二十枚)
牛腦羊腦白狗腦(各二兩無白狗各狗亦得)
右十一味𢷬先以酒漬腦又别以酒六升煮赤匏以
上藥令沸待冷乃和諸腦等勻然後碎辛夷等三味
以綿裹之棗去皮核合内酒中以瓷器貯之五日以
後先洗手訖取塗手甚光潤而忌火炙手
備急作手脂法
猪&KR1004;(一具)白芷桃仁(去皮)細辛(各一兩)
辛夷冬瓜仁黃瓜樓仁(各二兩末)
酒(二升)
右八味煮白芷沸去滓膏成以塗手面光潤妙
古今錄驗手膏方
白芷(四兩)芎藭藁本萎蕤
冬瓜仁楝仁(各三兩)桃仁(一升去皮)棗肉(二十枚)
猪&KR1004;(四具)冬瓜瓤汁(一升)橘肉(十枚)栝樓子(十枚)
右十二味以水六升煮取二升酒三升挼猪&KR1004;取汁
桃人研入以洗手面
口脂方三首
千金翼口脂方
熟朱(二兩)紫草末(五兩)丁香(二兩)麝香(一兩)
右四味以甲煎和為膏盛於匣内即是甲煎口脂如
無甲煎即名唇脂非口脂也
備急作唇脂法
蠟(二分)羊脂(二分)甲煎(一合須别作自有方)
紫草(半分)硃砂(二分)
右五味於銅鍋中微火煎臘一沸下羊脂一沸又下
甲煎一沸又内紫草一沸次硃砂一沸瀉著筒内候
凝任用之
古今錄驗合口脂法
好熟硃砂(三兩)紫草(五兩)丁香末(二兩)麝香末(一兩)
口脂(五十挺武德六年十月内供奉尚藥直長蔣合進)沈香(三升)
五藥上蘇合(四兩半)麝香(二兩)甲香(五兩)
白膠香(七兩)雀頭香(三兩)丁香(一兩)蜜(一升)
右十四味並大秤大兩麤𢷬碎以蜜搃和分為兩分
一分内瓷器瓶内其瓶受大四升内訖以薄綿幕口
以竹篾交絡蔽瓶口
藿香(二兩)苜蓿香(一兩)零陵香(四兩)茅香(一兩)
甘松香(一兩半)
右五味以水一斗酒一升漬一宿於胡麻油一斗二
升内煎之為澤去滓均分著二坩各受一斗掘地著
坩令坩口與地平土塞坩四畔令實即以上甲煎瓶
器覆中間一尺以糠火燒之常令著火糠作火即散
著糠三日三夜燒十石糠即好冷出之綿濾即成甲
煎蠟七斤上硃砂一斤五兩研令精細紫草十一兩
於蠟内煎紫草令色好綿濾出停冷先於灰火上消
蠟内甲煎及攪看色好以甲煎調硬即加煎軟即加
蠟取點刀子刃上看硬軟著紫草於銅鐺内消之取
竹筒合面紙裹繩纏以鎔脂注滿停冷即成口脂模
法取乾竹徑頭一寸半一尺二寸鋸截下兩頭並不
得節堅頭三分破之去中分前兩相著合令蜜先以
冷甲煎塗摸中合之以四重紙裹筒底又以紙裹筒
令縫上不得漏以繩子牢纏消口脂瀉中令滿停冷
解開就模出四分以竹刀子約筒截割令齊整所以
約筒者筒口齊故也(前有麝香末一兩後又有麝二兩未詳)
燒甲煎法六首
千金翼甲煎法
甲香(三兩)沈香(六兩)丁香藿香(各四兩)
薰陸香楓香膏麝香(各二兩)大棗(十枚取肉)
右八味㕮咀如豆片又以蜜二合和攪内瓷坩中以
綿裹口將竹篾交絡蔽之又油六升零陵香四兩甘
松二兩綿裹内油中銅鐺緩火煎四五沸止去滓更
内酒一升半并内煎坩中亦以竹篾蔽之然後剜地
為坑置坩於上使出半腹乃將前小香坩合此口上
以濕紙纏兩口仍以泥塗上使厚一寸訖竈下煖坩
火起從旦至暮煖至四更止明發待冷看上坩香汁
半流瀝入下坩内成矣
崔氏燒甲煎香澤合口脂方
蘭澤香(半斤)零陵香(一斤)甘松香(五兩)吳藿香(六兩)
新壓烏麻油(一升)
右五味並大斤兩揀擇精細煖水淨洗以酒水漬使
調勻經一日一夜並著銅鐺中緩火煮之經一宿通
前滿兩日兩宿唯須緩火煎訖漉去香滓澄取清以
綿濾搃訖内著瓷坩中勿令香氣洩出封閉使如法
沈香(一斤)丁香甲香(各一兩)麝香
薰陸香艾納(各半小兩)白膠香蘇合香(各一)
(兩)
右八味並大斤兩令别𢷬如麻子大先鍊白蜜去上
沫盡即取沈香等於漆盤中和之使調勻若香乾取
前件香澤和使勻散内著瓷器中使實看瓶大小取
香多少别以綿裹以塞瓶口緩急量之仍用青竹篾
三條&KR3294;之即覆瓶口於前件所燒香澤瓶口上仍使
兩口上下相合然後穿地埋著香澤瓶口共地平覆
合香瓷瓶令露乃以濕紙纏瓶口相合處然後以麻
𢷬泥瓶口邊厚三寸盛香瓶上亦令遍厚一寸以炭
火繞瓶四邊緩炙使薄乾然後始用糠火馬糞火亦
佳燒經三宿四日勿得斷火看之必使調勻不得有
多少之處香汁即下不勻三宿四日燒訖即住火其
香澤火傷多即焦令帶少生氣佳仍停經兩日使香
餅冷訖然始開其上瓶搃除却更取别瓶内一分香
於瓶中燒之一依前法若無别瓶還取舊瓶亦得其
三分者香並燒訖未得即開仍經三日三夜停除火
訖又經兩日其甲煎成訖澄清斟量取依色鑄瀉其
沈香少即少著香澤只一遍燒上香瓶亦得好味五
升銅鐺一口銅鉢一口黃蠟一大斤右件蠟置於鐺
中緩火煎之使沫銷盡然後傾鉢中停經少時使蠟
冷凝還取其蠟依前銷之即擇紫草一大斤用長竹
著挾取一握置於蠟中煎取紫色然後擢出更著一
握紫草以此為度煎紫草盡一斤蠟色即足若作紫
口脂不加餘色若造肉色口脂著黃蠟紫蠟各少許
若朱色口脂凡一兩蠟色中和兩大豆許硃砂即得
但𢷬前件三色口脂法一兩色蠟中著半合甲煎相
和著頭點置竹上看堅柔得所瀉著竹筒中斟酌凝
冷即解看之
又煎甲煎先須造香油方
零陵香藿香(各一兩並剉之以酒拌微濕用綿裹内烏麻生油二升緩火一)
(宿絞去滓將油安三升瓶中掘地作坑埋瓶於中瓶口向地面平)沈香(一斤)
小甲香(八兩)麝香(三兩)蘇合香(一兩)
右六味並𢷬如大豆粒以蜜拌内一小角瓶中用竹
篾封其口勿令香漏將此角瓶倒捶土中瓶口内以
紙泥泥兩瓶接口處不令土入用泥泥香瓶上厚六
七分用糠火一石燒上瓶其火微微不得烈使糠盡
煎乃成矣(並出第九卷中)
古今錄驗甲煎方
沈香甲香(各五兩)檀香(半兩)麝香(一分)
香附子甘松香蘇合香白膠香(各二)
(兩)
右八味𢷬碎以蜜和内小瓷瓶中令滿綿幕口以竹
篾十字絡之又生麻油二升零陵香一分半藿香二
分茅香二分又相和水一升漬香一宿著油内微火
上煎之半日許澤成去滓别一瓷瓶中盛將小香瓶
覆著口入下瓶口中以麻泥封并泥瓶厚五分埋土
中口與地平泥上瓶訖以糠火微微半日許著瓶上
放火燒之欲盡糠勿令絶三日三夜煎成停二日許
得冷取澤用之云停二十日轉好云燒不熟即不香
須熟燒此方妙
又方
蠟蜜(各十兩)紫草(一兩半)
右三味和蠟煎令調紫草和朱砂併澤瀉筒中
蔡尼甲煎方
沈香(六兩)丁香&KR0034;香(四兩)楓香
青木香(各二兩)麝香(一具)大棗(十枚)肉甲香(三兩)
右八味剉以蜜一合和拌著坩内綿裹竹篾絡之油
六升零陵香四兩甘松香二兩綿裹著油中煎之緩
火可四五沸即止去香草著坩中埋出口將小香坩
合大坩濕紙纏口泥封可七分須多著火從旦至午
即須緩火至四更即去火至明待冷發看成甲煎矣
造燕脂法一首
崔氏造燕脂法
準紫鉚(一斤别𢷬)白皮(八錢别𢷬碎)胡桐淚(半兩)波斯白石
蜜(兩磥)
右四味於銅鐵鐺器中著水八升急火煮水令魚眼
沸内紫鉚又沸内白皮訖攪令調又沸内胡桐淚及
石蜜搃經十餘沸紫鉚並沈向下即熟以生絹濾之
漸漸浸疊絮上好淨綿亦得其番餅小大隨情每浸
訖以竹夾如乾脯獵於炭火上炙之燥復更浸浸經
六七遍即成若得十遍以上益濃美好(出第九卷中)
造水銀霜法二首
千金翼飛水銀霜法
水銀(一斤)朴硝(八兩)大醋(半升)黃礬(十兩)
鍚(二十兩成鍊三遍者)玄精(六兩)鹽花(三斤)
右七味先鍊鍚訖又温水銀令熱乃投鍚中又𢷬玄
精黃礬令細以絹下之又𢷬鍚令碎以鹽花并玄精
等合和以醋拌令濕以鹽花一斤藉底乃布藥令平
以朴硝盖上訖以盆盖合以鹽灰為泥泥縫際乾之
微火三日武火四日凡七日去火一日開之掃取極
須勤心守勿使須臾間解慢則大失矣(出第五卷中)
崔氏造水銀霜法
水銀石硫黃伏龍肝(各十兩細研)
鹽花(一兩鹽末是也)
右四味以水銀别鐺熬石硫黃碎如豆並别鐺熬之
良久水銀當熱石硫黃消成水即併於一鐺中和之
宜急傾併併不急即兩物不相入併訖下火急攪不
得停手若停手即水銀别在一邊石硫黃如灰死亦
别在一處攪之良久硫黃成灰不見水銀即與伏龍
肝和攪令調并和鹽末攪之令相得别取鹽末羅於
鐺中令遍底厚一分許乃羅硫黃伏龍肝鹽末等於
鐺中如覆蒸餅勿令全遍底羅訖乃更别羅鹽末覆
之亦厚一分許即以盆覆鐺以灰鹽和土作泥塗其
縫勿令乾裂裂即塗之唯令勿洩炭火氣飛之一復
時開之用火先緩後急開訖以老雞羽掃取皆在盆
上凡一轉後即分舊土為四分以一分和成霜研之
令調又加二兩鹽末準前法飛之訖弃其土又以餘
一分土和飛之四分凡得四轉及初飛與五轉每一
轉則弃其土五轉而土盡矣若須多轉更用新土依
前法飛之七轉而可用之(出第九卷中)
鹿角桃花粉方二首
崔氏鹿角粉方
取角三四寸截之乃向炊竈底燒一遍去中心虚
惡者并除黑皮訖𢷬作末以絹篩下水和帛練四
五重置角末於中絞作團大小任意於炭火中熟
燒即將出火令冷又𢷬碎作末還以水和更以帛
練四五重絞作團如此四五遍燒𢷬碎皆用水和
已後更三遍用牛乳和燒𢷬一依前法更𢷬碎於
瓷器中用玉鎚研作末將和桃花粉佳
又桃花粉方
光明砂雄黃熏黃(並研末)真硃末
鷹糞珊瑚雲母粉麝香(用當門子)
鹿角粉(無問多少各等分)
右九味研以細為佳就中鹿角粉多少許無妨
薰衣濕香方五首
千金濕香方
沈香(三分)零陵香&KR0034;香麝香(各六分)
薰陸香(一分)丁子香(二分)甲香(半分以水洗熬)甘松香(二分)
檀香(一分)藿香(二分)
右十味麤𢷬下篩蜜和瓦燒之為濕香薰衣(出第六卷中)
千金翼薰衣濕香方
薰陸香(八兩)詹糖香(五兩)覽探藿香(各三兩)
甲香(二兩)青桂皮(五兩)
右六味先取硬者黏濕難碎者各别𢷬或細切㕮咀
使如黍粟然後二薄布於盤上自餘别𢷬亦别於其
上有頃篩下者以紗不得太細别煎蜜就盤上以手
搜搦令勻後乃𢷬之燥濕必須調適不得過度太燥
則難丸太濕則難燒易盡則香氣不發難盡則煙多
煙多則唯有焦臭無復芬芳是故香須麤細燥濕合
度蜜與香相稱火又須微使香與綠煙共盡(出第五卷中)
備急六味薰衣香方
沈香麝香(一兩)蘇合香(一兩半)丁香(二兩)
甲香(一兩酒洗蜜塗微炙)白膠香(一兩)
右六味藥𢷬沈香令碎如大豆粒丁香亦𢷬餘香訖
蜜丸燒之若薰衣加艾納香半兩佳
又方
沈香(九兩)白檀香(一兩)麝香(二兩並和𢷬)丁香(一兩二銖)
蘇合香(一兩)甲香(二兩酒洗準前)薰陸香(一兩二銖和𢷬)
甘松香(一兩别𢷬)
右八味蜜和用瓶盛埋地底二十日出丸以薰衣
又薰衣香方
沈水香(一斤剉酒漬一宿)&KR0034;香(五兩雞骨者)甲香(二兩酒洗)
蘇合香(一兩如無亦得)麝香(一兩)丁香(一兩半)
白檀香(一兩别研)
右七味𢷬如小豆大小相和以細羅羅麝香内中令
調以蜜器盛封三日用之七日更佳欲薰衣先於潤
地陳令浥浥上籠頻燒三兩大佳火炷籠下安水一
椀燒訖止衣於大箱中裛之經三兩宿後復上所經
過處去後猶得半日以來香氣不歇正觀年中勑賜
此方
裛衣乾香方五首
千金乾香方
麝香沈香甘松香(各二兩)丁香
&KR0034;香(各一兩)藿香(四兩)
右六味合𢷬下篩用裛衣大佳(出第六卷中)
千金翼裛衣乾香方
沈香苜蓿香(各五兩)白檀香(三兩)丁香
藿香青木香(各一兩)甘松香(各一兩)雞舌香(一兩)
零陵香(十兩)艾納香(二兩)雀頭香(一兩)麝香(半兩)
右十二味各𢷬如黍粟麩糠勿令細末乃和相得若
置衣箱中必須綿裹之不得用紙秋冬猶著盛熱暑
之時香速絶凡諸香草必須及時乃佳若欲少作者
準此為大率也(出第五卷中)
備急裛衣香方
藿香零陵香甘松香(各一兩)丁香(二兩)
右四味細剉如米粒微𢷬以絹袋盛衣箱中南平公
主方
又方
澤蘭香甘松香麝香(各二兩)沈香
檀香(各四兩)苜蓿香(五兩)零陵香(六兩)丁香(六兩)
右八味麤𢷬絹袋盛衣箱中貯之
又方
麝香(研)蘇合香鬱金香(各一兩)沈香(十兩)
甲香(四兩酒洗熬)丁香(四兩)吳白膠香詹糖香(六兩)
右八味𢷬以絹袋盛裛衣中香炒
外臺秘要方卷三十二
