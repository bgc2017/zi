翰苑新書後集上卷十六
進封
歴代事實惟三(書武成篇列爵惟五分土惟三)列五(同上又晉劉頌傳三代則並建明德)
(及興王之顯親列爵五等開國承家蕃屏帝室)山河之誓(高惠功臣表封爵之誓曰使黃河如帶泰)
(山若礪國以永存爰及苖裔於是申以丹書之信重以白馬之盟乂作十八侯之位次)土田之錫
(詩閟宫俾侯于魯大啓土宇為周室輔乃命魯公俾侯于東錫之山川土田附庸)命下國(詩殷武命)
(于下國封建厥福注所以上天眷之奄有下國之廣而福慶之來封之使大建之使益周焉)裂名都
(漢章帝本紀詔割裂名都以崇建周親)勸功(前陳湯傳尊爵以勸有功)厲世(前梅福傳爵祿束帛)
(者天下之底石高祖之所以厲世磨鈍也)丹書(見山河之誓注)赤牒(唐高祖本紀賜為父後者襲勲)
(爵赤牒官得為真)踐侯位(書蔡仲之命王命蔡仲踐諸侯位曰肆予命爾侯于中土往即乃封敬哉)
錫土姓(書禹貢錫土姓注封建諸侯錫之以土地姓氏)割地(後祭遵傳高祖制爵割地與下分功)
(著勲功臣頌其德美生則寵以殊禮死則酧其爵邑丹書鐵劵傳之無窮)分土(見惟三注)崇德(文王)
(世子宗廟之中以爵為位崇德也登餕受爵以上嗣尊祖之道也)因才(後劉元傳李淑諫更始曰宜延)
(英俊因才受爵以正王國)車馬器服(木瓜詩衛國有狄人之難出廬於曺齊桓公救而封之遺之車)
(馬器服焉)黼黻冕旒(郭賀傳為荆州刺史有殊政顯宗賜以三公之服使百姓見其容服以彰有德)
(通鑑)賜級(高祖紀大夫以上賜爵各一級又曰士大夫公乘以上皆高爵也)尚齒(記祭義夏后氏)
(貴爵而尚齒)褒德(漢張安世傳聖王爵祿褒有德以懷萬方顯有功以勸百僚)賞勲(漢光武紀)
(羣臣議曰陛下褒德賞勲親睦九族功臣宗室咸蒙封爵多受廣地)使自擇齊(漢高祖曰運籌帷幄)
(之中決勝千里之外子房功也使自擇齊三萬戶)先封為酇(通典羣臣爭功上以蕭何功最盛先)
(封為酇侯)罔及惡德(書說命爵罔及惡德惟其賢)以勸有功(通鑑唐玄宗時牛仙客上)
(欲加實封張九齡曰不可封爵所以勸有功也)執玉(舜典脩五禮五玉注五等諸侯各執其玉)析珪
(後杜詩𫝊求避功臣疏如使臣詩必有補益復受大位雖析珪受爵所不辭也)使當其實(應劭傳凢)
(爵列官秩皆以類相從使當其實若德不副位能不稱官不祥莫大焉)不可以私(左雄傳疏王者)
(可私人以財不可私人以爵)容賢士(荀王霸故百里之地其等位爵服足以容天下之賢士矣)予
善人(周頌賚大封于廟也賚予也言所以錫予善人也)
自叙鳴玉(唐馬周傳上疏王長通白明達本樂工輿皂雜類無他伎才獨解調馬雖術踰等夷可厚)
(賜金帛以富其家令超授高爵與外廷朝會騶孺倡子鳴玉曳履臣竊恥之)續貂(晉趙王倫僭即帝王)
(諸黨皆令登卿相並列大封其餘同謀者咸超陞越次至于奴卒厮役亦加以爵位每朝會貂蟬盈坐時人為)
(之諺曰貂不足狗尾續)取非其人(前鮑益傳哀帝奴從賓客酒漿霍肉蒼頭廬兒皆用致富及汝)
(昌侯傅商亡功而封夫官爵非陛下之官爵乃天下之官爵也陛下取非其官官非其人)不次之位
(明帝紀泰始初軍功既多爵秩無序僕從射隸皆受不次之位從車者郎將倍馬者員外)德不副位
(見使當其實注)能不稱官(同上)
皇朝事實食邑(凢加食邑宰相千戶實封四百戸餘降麻官食邑七百戸實封三百戶直學士)
(以上食邑五百戶實封二百戸舍人待制散尚書至少卿監已上食邑三百戸實封一百戸凢食邑三百戸封)
(縣開國男五百戶封子七百戸封伯千戶封郡侯三千戸封公千五百戸以上始加實封春明退朝錄)十
二爵(十二爵者王也嗣王也郡王也國王也郡公也開國公也開國郡公也開國縣公也開國侯也開國)
(伯也開國子也開國男也)國朝五等之爵(蔡龍圖官制凢官初轉少卿監諸司所帶遥郡即封)
(某縣開國男食邑三百戸故事如勲階至立法專加封爵自元豐改官制及除宰臣以下至待制觀察使加三)
(四種外餘但加一種耳若加恩禮勲至上柱國方封男食邑三百戸再該加恩又增食邑二百戶及次加恩遂)
(封子增二百戶次加封某郡九國伯又增二百戸次加恩又增食邑二百戸及次加恩方封侯亦增食邑二百)
(戶其凢偶加恩即增二百戶至二千戶方封公)爵位役使(治平初司馬温公上疏今爵位品秩譬如)
(金玉珠璣苟道路階庭處處有之則與瓦礫無異若一稱滿其意將無以役使羣臣)
事對(進官加地)(異數隆恩)(等級品秩)(大封孚號)(出明綸彰盛典)
起聯(合宫大享莫陪顯相之勞惠澤旁流亦被重封之賜)
警聮(貴誠享帝肆覃沛於萬方謝事居家亦加封於一等)
(偏秩羣神莫嚴宗祀肇分五等實重公圭)(氓受一鄽上方行於仁政侯封萬戶位乃極於布衣)
(弼殿其鄙六十遠過晏嬰公田之車三千更超方叔)
(同時流輩悉已掛於朝冠無德癡頑獨尚縻於廩稍)
(法從屬車間慨孤臣之掃轍明光執戟哀矜曩歲之服休)(當四海以職來祭示庶邦惟正之供)
(長發其祥應七百卜年之神筴多與之邑記二三執政之舊人)(窺絲綸之温厚顧襏襫之光華)
(謂天地祖宗之並貺已敷錫于神民則股肱心腹之同休宜申加于爵邑)已上並係明
堂進封
結聯(則其土壤厥惟上上之田賁乃丘園奚止戔戔之帛)
(無階報德雖筋力之已愆刻意教忠尚子孫之不已)
加職(事實見前集閣職門)
起聯(操觚入館貢以舊氊乘𫝊起家榮於晝繡)(中禁寳儲上應奎璧之象先朝謨訓遠同河洛之符)
(解繁機而宅牧重愧罔功聮祕殿以升班更叨申命)(東璧寳儲上應垂象西清玉府中有翔龍)
(引年求退顧曲禮之甚明易職寵行敢直情而妄受)(淑問周咨蔑然事稱崇班顯職不以次升)
(遯跡山林久隔闕廷之望寓名鉛槧驟參館殿之班)(雖愜循陔之志詎忘存闕之心)
警聯(端取其端方而不撓明取其明潔而不汙)(古因殿以名官今緣名而取義)端明殿
(粤從紹聖復論譔以優去國之臣爰暨政和易名稱以示崇儒之意)
(切考聖代集仙之職蓋遵唐朝麗正之規)
(知臣拙不通方難以追陪新進憐臣禮宜謝事許之歸老故園)
(迨兹新渥之鼎來恍若舊遊之夢到)(東班清峻方懷負乘之羞南廩豐盈深恐素餐之愧)
(加禮於秀眉之老推誠於黃髮之年)
結聯(此恩莫報信洪造之難酬揣分宜休嘆赤心之尚在)(敢期奔走於英躔尚可矜誇於野老)
乞外任
歴代事實純願試郡(後耿純𫝊願試一郡盡力自效)績求為丞(唐王績傳不樂)
(在朝求為六合丞自號東臯子)願治一方(唐沈𫝊師傳願治人一方為陛下長養之)出補二
息(源乾曜傳請出二息補外以示自近始由是公卿子弟皆出補外)洪州别駕(李泌傳雀祐甫)
(任吏部員外求為洪州别駕)淮南節度(李吉甫傳吉甫乞免出為淮南節度使)博士求
令(韓柳宗元誌銘皇考諱鎮以事母孝棄太常博士求為令江南)近臣典州(韋嗣立傳李嶠曰朝)
(廷重内官輕外職請分典大州自近臣始后曰誰為朕行嗣立曰内典樞要非臣所堪請先行以示羣臣由是)
(近臣十八人悉補外)求外職(柳惲𫝊拜監察御史放曠不樂檢局乃求外職)棄太常(見博士求)
(令注)
皇朝新事苟全素履(治跡統類熙寧三年秋八月司馬光對垂拱殿乞知許州或西京留)
(司御史臺上曰卿何得出外朕欲申卿前命卿且受光曰臣舊職且不能供况當進用上曰何故光曰臣不敢)
(留上沈吟久之曰安石素與卿善何自疑曰臣素與安石善但自其執政為迕甚多今迕安石者如蘇軾輩皆)
(毁其素履中以危法臣不敢避削黜但欲苟全素履)不任勞劇(同上熙寧間安石留身乞東南一郡)
(上怪安石求去安石曰疲病不任勞劇兼任亊久中外怨惡多又人情容有壅塞)寵祿過分(元祐)
(間蘇軾奏曰臣賦性剛拙議論不隨而寵祿過分地勢親迫故致紛紜亦理之當然也臣只欲堅乞一郡則是)
(孤負聖主上違恩旨今既未許請郡臣亦不敢遠去左右只乞解罷學士除臣京師閑慢差遣)重難不
辭(同上奏曰云云陛下知臣危言危行獨立不回以犯衆怒者所從來遠矣伏望聖慈察臣至誠特賜指揮)
(執政檢會臣累奏只作親嫌迴避早除一郡若朝廷不以臣不才猶欲驅使或除一重難邊郡臣不敢辭)不
貪寵於進退(元祐間蘇轍劉摯具劄陳乞外任重念臣居位歲久略無勞能心實自知果招彈劾)
(雖有旨陳罪狀仰蒙聖明洞賜照察然大防既致人言以為累國若又安然不去臣實何施面目所以不敢上)
(貪睿寵遲遲進退之間取輕于天下也伏望皇帝察臣孤危早賜開允除臣一外任差遣上以明朝廷之大公)
(下以全臣子之名節)以全臣子之名節(上注)堅欲乞郡(見寵祿過分注)屢請
補外(元祐間范祖禹為龍圖閣直學士知陜州先是祖禹屢請補外上曰不須入文字執政官有闕明日)
(蘇轍謫汝州祖禹再上章請郡不許蓋上欲以祖禹代轍既而阻之者甚衆祖禹因求出乃有是命)
警聮(事君以忠本期盡瘁不能者止亦貴自知)(鴛行五載苐深愒日之慙虎渡一麾遽冐自天之命)
(待罪郎闈未有秋毫之補承流軍壘遽分旰食之憂)(方理就荒之菊忽聞及戍之瓜)
(温顔曲奬朽質殊榮)(引疾去朝甫遂漳濱之卧冐恩典郡復成番水之行)
(張五技以奚施請一麾而自試)(幸蒙從欲仍獲便私)
(備官六察之廉訖無執效分職百工之寄深愧叨踰)(謂當宁謹惟良之選于中臺擇已試之臣)
(忠以事上雖見義而必為力有不能則知難而當止)(敢希當世之功名徒慕古人之節行)
翰苑新書後集上卷十六
