翰苑新書前集卷六十五
通問
書翰
歴代事實奉咫尺書(史記廣武君謂韓信曰君若使一介奉咫尺書云云)中涓(史記)
(萬石君傳萬石君為中涓受書謁)青泥封書(東觀漢記鄧訓故吏知訓好青泥封書從黎陽步推)
(鹿車至上谷遺訓)草書(三國志劉廙曰尊卑有分不可修草書)水中沈浮(晉殷浩傳殷羨)
(為豫章太守都下人士因其致書百餘函行次石頭皆投之水中曰沈者自沈浮者自浮殷洪喬不為置書郵)
達空函(晉書殷浩荅桓温書慮有謬誤開閉數十竟達空函)一紙書(晉陽秋劉弘為荆州刺史)
(每發手書郡國叮嚀欵密莫不感悅咸曰得劉公一紙書賢於十部從事)尺牘音詞流暢(沈約)
(宋書徐湛之善於尺牘音詞流暢)五雲體(唐韋陟傳陟常以五采牋為書記使侍妾主之其裁荅受)
(意而已皆有楷法陟惟署名自謂所書陟字若五朵雲時人慕之號郇公五雲體)繫鴿(王仁裕開元天)
(寳遺事張九齡家養羣鴿每與親知書繫鴿足上飛往投之目為飛奴)繫鴈(前蘇武傳漢使者謂匈奴)
(曰天子射上林得鴈足有繫帛書)
羣書精語馳一介之使(孔文舉書云馳一介之使奉咫尺之書)文采巨麗
(魏吳質荅曹植書發函伸紙是何文采之巨麗而慰諭之綢繆乎)曄若春華瀏若清風
(曹子建荅吳季重書得所來信文采委曲曄若春華瀏若清風)裁書叙心(文選書東望於邑裁書叙)
(心)千里眉目(顔氏家訓書疏尺牘千里眉目)手筆以問之(韓昌黎文足下猶復以為)
(可教貶損道德乃至手筆以問之辭義高遠足下於故舊之道得矣)穆然清風發在簡素
(柳集序)時飛寶刻之音(王臨川集)
前賢詩詞看取北來魚(杜酬韋韶州見寄深慙長者轍重得故人書云云雖無南過鴈)
(看取北來魚)遺我一書札(古詩云客從遠方來遺我一書札)遺我雙鯉魚(古樂)
(府客從遠方來遺我雙鯉魚呼童烹鯉魚中有尺素書長跪讀素書書中意何如上有加餐食下有長相憶)
盡書非尺牘(謝宣遠王撫軍詩誰謂情可書盡書非尺牘)巴牋染翰光(杜甫詩巴)
(牋染翰光)舊好飛雲翰(元微之詩)蘭章忽有贈(韋應物詩云云)衡陽有歸
鴈(黃山谷詩衡陽有歸鴈他日更傳音)不枉故人書(韓愈寄鄂岳李大夫湓城去鄂渚風便一)
(日耳不枉故人書無因帆江水)願君别後垂尺素(岑參送竇漸入京水底鯉魚幸無數願君)
(别後垂尺素)書成欲寄孔安西(韓愈寄劉連州書成欲寄孔安西紙背應勞手自題)手
把一封書(韓寄皇甫湜敲門驚晝睡問報睦州吏手把一封書上有皇甫字)開緘宛見
諫議面(盧仝茶歌日高丈五睡正濃將軍扣門驚周公口云諫議送書信白絹斜封三道印開緘宛見)
(諫議面手奉月團三百片)盈把那須滄海珠(杜工部詩久客多枉朋友書素書一月凡一束)
(道州手札適復至紙長要自三過讀盈把那須滄海珠入懷本擬崑山玉)猶見北枝梅(陳后山詩)
(此老三年别何時萬里回更無南過鴈猶見北枝梅)
四六警語(貺貽雙鯉良佩謙光報之七襄姑酬先辱)
(江頭春草目方送於燕檣隴首寒梅手忽披於魚素)
(李北海求識少陵面久切於懷陳南陽輒遺子公書大踰所望)
(栢臺增肅心實切於瞻烏竹簡紓誠言莫殫於賀燕)
(游談所及既弗間於賢愚妙語相先更曲蒙於契好)
(望夫子之仞牆莫遑躬詣賁孟公之尺牘獨切神馳)
(燕厦崇成徒劇依歸之意魚緘染布難形抃蹈之私)
(眷戀斗升之禄悵莫掃門飛持咫尺之書敬伸賀厦)
(聳聞孚號阻趨賀於翹材敷叙慶悰敢馳書於光範)
(慶君子之得輿喜而不寐效小夫之貢牘言莫能宣)
自叙
歴代事實牆面(語陽貨其猶正牆面而立也與)儒緩(通鑑晉海西公紀儒緩機事不稱耳)
遲頓不及事(前漢翟方進傳方進給事太守府為小吏號遲頓不及事)猶有童心(左襄)
(三十一年昭公生十九年矣猶有童心)口尚乳臭(前漢高帝紀魏大將誰曰柏直曰是口尚乳臭)
(不能當吾韓信)童騃無知(白居易集童騃無知雖籍祖父之寵曾微分寸之勞)小丈夫(孟公)
(孫丑下予豈若小丈夫然哉諫於其君而不受則怒悻悻然見於其面)不能遣諸胸中(通鑑)
(晉武帝紀王濬曰不能遣諸胸中是吾褊也)性狷介(通鑑唐蕭瑀性狷介與同僚多不合)直性
狹中(山巨源絶交書直性狹中多所不堪)俯仰於人(莊子天運篇獨不見夫桔槔者乎引之則)
(俯舍之則仰彼人之所引非引人者也故俯仰而不得罪於人)畏首畏尾(左傳文十七年畏首畏尾)
(身其餘幾)白面書生(通鑑晉武帝紀高陽王隆曰温詳之徒皆白面書生)怯懦不任事
(唐趙宗儒𫝊宗儒怯懦不任事)首鼠兩端(前漢灌夫傳云云)摸稜手(唐蘇味道𫝊味道為)
(相謂人曰決事不欲明白誤則有悔摸稜持兩端可也故世號曰摸稜手)禪僧飛鷹(通鑑五代晉齊)
(王紀馮道為首相依違兩可無所操決或謂帝曰馮道承平之良相今艱難之際譬如使禪僧飛鷹耳)鄙
夫患得(語陽貨篇鄙夫可與事君也與哉其未得之也患得之既得之患失之苟患失之無所不至矣)
俗儒不達時宜(前宣帝紀帝曰俗儒不達時宜好是古非今)俗吏務在刀筆
(前賈誼策夫俗吏之所務者惟在刀筆筐篋)智盡此耳(後馬援傳援曰朱勃小器智盡此耳)螢
爝末光(唐岑文本傳云)無尺寸之效(前孔光傳云)錄錄未有竒節(前蕭)
(何傳云)罷駑之質(前公孫弘傳云云)為人在下中(前李廣傳云師古曰在下輩之)
(中)僕遫不足數(前息夫躬傳云云)委瑣握&KR1029;(前司馬相如傳云)公等碌
碌(通鑑周赧王紀毛遂曰公等碌碌所謂因人成事者也)闒茸之中(前司馬遷傳遷曰今巳虧)
(形為掃除之吏闒茸之中)娖娖廉謹(前申屠嘉傳嘉娖娖廉謹備位而已無所能發明功名有著於)
(當世者)老無能為(左傳燭之武曰臣之壯也猶不如人今老矣無能為也)老夫耄矣
(左傳隠四年老夫耄矣無能為也)忘其前語(前漢師丹傳丹老人忘其前語)耳聵(通鑑唐德)
(宗紀喬林衰老耳聵上或時訪問應對失次)不才明主棄(唐孟浩然傳王維私邀浩然入内署)
(俄而玄宗至浩然匿牀下維以實對帝曰朕聞其人而未見也詔浩然出帝問其詩浩然自誦所為至不才明)
(主棄之句帝曰卿不求仕而朕未嘗棄卿奈何誣我因放還)三欲命李白官(李翰林别集序)
(上嘗三欲命李白官卒為宫中所捍而止)行歌道中(前朱買臣傳買臣獨行歌道中負薪墓間)
惜廣不逢時(前李廣傳文帝曰惜廣不逢時令當高祖世萬戶侯豈足道哉)廣數竒(李廣)
(傳云)三葉不遇(漢武帝故事顔駟對武帝曰文帝好文臣好武景帝好老而臣尚少陛下好少而臣)
(巳老是以三葉不遇)濫吹其間(韓非子齊宣王好竽南郭先生不知竽而濫吹於三百人之中以食)
(禄)罪我春秋(孟子知我者其惟春秋乎罪我者其惟春秋乎)忘乎故吾(莊子山木篇云)
(云)東郭先生(史滑稽傳東郭先生貧困孤寒衣敝履不全行雪中履有上無下足盡踐地)家
四壁立(司馬相如傳相如家徒四壁立自著犢鼻禈)積土編蓬(東方朔傳積土為室編蓬)
(為戶)莊子衣大布(莊子山木篇莊子衣大布而補之王曰何先生之憊耶莊子曰衣敝履穿貧也)
(非憊也)甑中生塵(范丹傳丹甑中生塵釜中生魚)環堵蕭然(晉陶潜傳潜環堵蕭然不)
(蔽風雨裋褐穿結簞瓢屢空晏如也)蓬戶桑樞(莊子原憲居魯蓬戶不全桑以為樞而甕牖上漏下)
(濕)一介草茅(唐馬周傳周一介草茅言天下事若素宦於朝)有何閥閱(通鑑唐玄宗紀)
(玄宗謂張九齡曰卿嫌牛仙客寒微如卿有何閥閱)窶人子(前霍光傳諸儒生多窶人子)無代
步之乘(李陽冰論陽冰家無宿舂之儲出無代步之乘)鷫鸘裘貰酒(西京雜記司馬相如)
(與文君久益貧以所著鷫鸘裘貰酒)
羣書精語縮首猶鼎鼈(杜牧之集縮首不出猶鼎鼈耳)抗塵容走俗狀
(文選北山移文云)懷空似蜀瓠(抱朴子云懷空抱虚有似蜀人瓠壺喻胸中無一紙之識不過)
(酒炙)坎井之蛙(莊子秋水篇坎井之蛙謂東海之鱉曰吾跳梁乎井幹之上入休乎缺甃之崖赴水)
(則接掖持頥蹶泥則沒足滅跗還虷蠏與科斗莫吾若也且夫擅一壑之水而跨跱埳井之樂此亦至矣夫子)
(奚不時來入觀乎)井蛙拘於墟(同上井蛙不可以語於海者拘於墟也夏蟲不可以語於冰者)
(篤於時也曲士不可以語於道者束於教也)管中窺豹(世說新語管中窺豹時見一斑)見虎
一毛(金樓子云見虎一毛不知其斑)遼東豕(後朱浮傳遼東有豕生子白頭異而獻之至河東郡)
(豕皆白懷慙而退)管中闚天(史記梁王世家少見之人如管中闚天也)如龜居殼(白樂)
(天集如龜居殼不知海寬)雷轟薦福(類說范文正守鄱陽有書生自言寒餓時盛行歐陽率更字薦)
(福碑石本直千錢文正為打千本售於京紙墨已具一夕雷碎其碑)欵啓寡聞(莊達生篇注云欵空)
(也如空之開所見小也)么䯢尚不及數子(班彪王命論云云)楶梲之材(同上)
(楶梲之材不荷棟梁之任)鉛刀一割(前班超傳超曰無鉛刀一割之用)百不逮人(杜牧)
(之集百不逮人所尚業復不能尺寸銖兩自強自進乃庸人輩也)螾螘之材(韓非難勢篇有盛雲)
(濃霧而不能乘遊者螾螘之材也)斗筲之人(語子路篇斗筲之人何足算也)齪齪自保
(文中子述史齪齪焉自保不足以發也)智不足以權變(前漢貨殖傳智不足以權變勇不足)
(以決斷仁不足以取予強不足以有守)專習小人賤事(通鑑唐憲宗紀專習小人賤事以為)
(已能)委靡輭熟(唐書忠義傳云云)陳力就列不能者止(語季氏篇云)懼
不能任其先人之祿(左傳云)懼不任君之事(子華子曰顛毛種種懼不)
(任君之事以為司敗憂也)無汗馬之勞(前公孫弘傳罷駑之質無汗馬之勞)牛馬走(司馬)
(子長書注言已為太史公掌牛馬之走自謙之也)懼蒙塵於叩缶(陸士衡文賦懼蒙塵於叩)
(缶顧取笑乎鳴玉)以犬羊之質服虎豹之文(吳質云)持布鼓過雷
門(前漢王尊云)操斧般郢之門(柳子厚文操斧於般郢之門斯強顔耳)恇怯淟
涊下才末技(柳文云)力薄志劣無異能解(柳子厚荅許孟容書云)黔
驢技止此耳(上文云云黔無驢有好事者船載以入至則無可用放之山下虎見龐然大物也以)
(為神蔽林間窺之稍出近之憗憗然莫相知它日驢一鳴虎大駭遠遁以為且噬巳也甚恐然往來視之覺無)
(異能者益習其聲又近出前後終不敢搏稍近益狎蕩倚衝冒驢不勝怒蹄之虎因喜計之曰技止此耳跳踉)
(大闞斷其喉盡肉乃去)鼯技(楊子鼯鼠五技而窮)捧心效矉(莊子西施病之心而矉其里)
(醜人見而美之歸亦捧心效矉其里人知美矉而不知矉之所以美)顧揣涯分實靦心顔
(陳子昂集云)槐葉為虀(通鑑唐僖宗紀盧攜曰貧者磑蓬實為麵蓄槐葉為虀)投閒置
散乃分之宜(韓愈進學解云云)月費俸錢歲縻廩粟(同上)齊門鼓
瑟(同上荅陳商書齊王好竽有求仕於齊者操瑟而往立王之門三年不得入叱曰吾瑟鼓之能使鬼神上)
(下吾鼓瑟合軒轅氏之律吕客罵之曰王好竽而子鼓瑟瑟雖工如王不好何所謂工於瑟而不工於求齊也)
太學四年朝虀暮鹽(韓文云)進寸退尺卒無所成(同上云)學
成而道益窮(同上)利居衆後責在人先(同上)四五十而無聞
焉(論語四十五十而無聞焉斯亦不足畏也已)何為官之拓落也(揚雄云)踽踽
凉凉(孟盡心下)落落難合(後漢耿弇云)圓鑿方枘(歐陽六一集惟枉尋直尺之不)
(為故圓鑿方枘而難合)坎軻而流滯(楚辭年既巳過太半然坎軻而流滯)和抱璞而
泣血(同上伯牙絶弦無鍾子期而聽之和抱璞而泣血安得良工而别之)低徊岐路杼軸
蓬心(文粹云)貧賣漿值天凉(白氏六帖姜子牙貧賣漿值天凉)不如意十
居八九(唐李衛公平泉記人生不如意乃十居八九)視茫茫髮蒼蒼(韓退之文年未)
(四十而視茫茫而髮蒼蒼而牙動搖也)蒲柳之質先零(白集桑榆之光未暮蒲柳之質先零)
篳門圭竇(記儒行篇儒有一畝之宫環堵之室篳門圭竇蓬戶甕牖易衣而出并日而食)一簞
食一瓢飲(語)槁項黃馘(莊列禦寇篇)捉衿而肘見(莊讓王篇捉衿而肘)
(見納履而踵決)無衣裘以御冬(楚詞無衣裘以御冬兮恐溘死而不自得見乎陽春)面目
可憎語言無味(韓送窮文)無一㕓之地一畝之宫(柳子厚文無一㕓之)
(地以處其子孫無一畝之宫以聚其族屬)蓬戶下客篳戶輕生(皮日休文)頭童齒
豁(韓愈進學解三年博士冗不見治命與仇謀取敗幾時冬暖而兒號寒年豐而妻啼飢頭童齒豁竟死何)
(禆)
前賢詩詞縮縮循牆兒(杜牧之云云)醯雞仰甕口(劉賓客云醯雞仰甕)
(口亦謂雲漢津)醯雞甕裡天幾大(黃山谷云云)顧我蓬屋姿(杜甫云顧我蓬)
(屋姿謬通金闥籍)方托麋鹿羣(柳子厚云方托麋鹿羣敢同騏驥皂)行又無町畦
(韓退之大内朝賀回詩文才不如人行又無町畦問之朝廷事類不知東西)無庸類散樗(駱賓)
(王云有志慙刊朽無庸類散樗)取笑類黔驢(歐陽六一云貪榮同衛鶴取笑類黔驢)自笑
疎庸似麋鹿(羅隠詩自笑疎庸似麋鹿也教臺上費黃金)蚉力何能負太山
(狄梁公家傳云蚉力何能負太山牛涔不足增滄海)才疎正類孔文舉(東坡詩才疎正類孔)
(文舉癡絶還同顧長康)沽哉價莫酧(杜牧之云云去矣時難遇沽哉價莫酧)未見有
知音(杜甫詩百年歌自苦未見有知音)潦倒聲名壅腫材(劉禹錫云潦倒聲名壅腫)
(材一生多故苦邅迴)垂白馮唐老(杜甫垂白馮唐老)白首不見招(詠史云馮公豈)
(不偉白首不見招)酸寒溧陽尉(韓愈詩酸寒溧陽尉五十幾何耄)罕有知音者
(江總云罕有知音者空勞流水聲)賤與老相尋(張季鷹詩榮與壯俱去賤與老相尋)白頭
趨幕府(杜甫詩)白首壯心違(同上云)共被微官縛(同上)本賣文
為活(同上本賣文為活翻令室倒懸)十步九太行(李白云壯夫或未達十步九太行)一
字不救饑(東坡云平生五千卷一字不救饑)壯心付與東流水(黃山谷詩)桑蠶
作繭自纏褁(山谷詩桑蠶作繭自纏褁蛛蝥結網空遮羅)才短如蠶只自纏
(同上)一官來往似秋燕(山谷詩一官來往似秋燕薄俸包褁如春蠶)網羅應不
到沙鷗(東坡詩聞道鴛鴻滿臺閣網羅應不到沙鷗)溝中枯木應笑人(同上云溝)
(中枯木應笑人鑚灼不然誰似我)可憐老驥真老矣(同上云可憐老驥真老矣無人更秣)
(天山禾)綠鬢朱顔老自悲(王荆公詩青天白日春常好綠鬢朱顔老自悲)此生多
轗軻(鄭谷投時相詩勤苦流螢信吁嗟宿燕知此生多轗軻半世足漂離)内顧無斗儲(左太)
(沖詠史詩外望無寸禄内顧無斗儲)顛倒在短褐(杜甫詩海圖圻波濤舊繡移曲折天吳及紫鳳)
(顛倒在短褐)老大意轉拙(同上自詠杜陵有布衣老大意轉拙許身一何愚竊比稷與契居然)
(成濩落白首甘契闊云云以兹悟生理獨恥事干謁兀兀遂至今忍為塵埃没)寂寥守窮巷(陳子)
(昂集寂寥守窮巷幽獨卧空床)經年在茅屋(杜甫詩經年在茅屋妻子衣百結)不爨井
晨凍(同上不爨井晨凍無衣床夜寒囊空更羞澁留得一錢看)鶉衣寸寸鍼(同上)故人
供禄米(同上云故人供禄米鄰舍與畦蔬)坐客寒無氊(杜甫詩才名四十年坐客寒無)
(氊)破屋數間而已矣(韓愈寄盧仝玉川先生洛城裏破屋數間而已矣一奴長鬚不裹頭)
(一婢赤脚老無齒辛勤奉養十餘人上有慈親下妻子云云)
四六警語(鹿鹿凡材魚魚末學)(鹿鹿無庸狙狙有志)(楚狂一介鄭重半生)
(學不知方仕未能信)(志雖語上才不逮中)(質窳無竒學落不殖)(學既粃糠才尤蕪穢)
(材真樗散性實棗昏)(志本熊熊才真鹿鹿)(癖惟嗜古樣不入時)(雕篆腐儒斗筲小器)
(乾坤腐儒造化棄物)(箕裘末裔韋布晚生)(庠序寒生衣冠冷族)(江海孤生泥途棄物)
(離竒孤孽漫浪微蹤)(伶仃弱植窽啓謏聞)(閉吝如蝸鑚研則蠧)(抱槧迂儒抗塵下走)
(人中下品海内單門)(潦倒不堪嶔崎可笑)(骯髒不媚乾槁無華)(性天不韻材地亡竒)
(語學未優聞道最淺)(本操耕耒誤把差符)(不慣於吏徒窮於儒)(深慙鞅掌無補驅馳)
(竊科雖晚從政有年)(聞名巳久竊蔭方新)(久厪仰斗兹遂披雲)(長而無聞老將安用)
(自揣頭顱不堪指目)(無能為役豈不懷歸)(宦情冰冷歸興雲飛)(久棄紳裳退編農圃)
(年侵衰鬢春憶故山)(狂編虎鬚窮卷龜殼)(日之夕矣人謂斯何)(貧而漫仕老矣倦遊)
(曲卷擁腫潦倒粗疎)(羈酸牢落勃窣媻珊)(品凡質窳志大材疎)(生而嗜書愚不解事)
(學墮家傳仕由門蔭)(初無時譽獨有家聲)(斥燕卑棲蠧魚末學)(屠龍無用刻鵠不成)
(蠧書儒腐蝗粟官卑)(少不勉旃今何為者)(樗櫟散材菰蒲冷族)(探囊無智學冶不工)
(一介朱愚半生清苦)(有七不堪負四宜去)(羇旅百拙零落五窮)上並自述用
(竦聽麻音實深栢悅)(尚阻鳬趍敢陳燕賀)(躍冶情深班庭跡阻)(綴以司存隔於賀列)
(屬以杜門末由慶厦)(辱知甚厚在治有初)(猥辱甄陶欣聞播告)上並賀啓用
(努力斯文盡忠所事)(退省所蒙恪共乃職)(益思磨勵勿玷品題)(力磨其鈍期稱所蒙)
(無以報恩期於強學)(自保歲寒勿孤月旦)(縱無以報敢負此心)上並謝啓用
(邂逅六條之察吉蠲一瓣之香)(僅可竊升斗而養母不能效尺寸以瘉人)
(身未可以許人仕有時乎為養)(偶圓得鹿之夢獲脫相牛之經)
(妻孥當豐歲以啼飢士友問何官而觸熱)(命壓頭其奈何笑指舌而徒在)
(蓬蒿仲蔚之園風雨子桑之室)(弱羽不足以當雄風小材不足以勝重任)
(心惓惓而雖在髮種種而奚為)(歸尋黃獨之苗甘老青精之飯)
(早忝韓文公之四舉晚賜石曼卿之一官)(因蹙縮于鯉庭更婆娑于萊服)
(人不可以無學仕有時乎為貧)(肯低其頭送窮鬼之途不屈此膝拜天孫之巧)
(冀雙親之便養難萬里之遠遊)(冒焉為東閣之趍志在便南陔之養)
(一科玷鄉老之賓三仕作諸侯之客)(每持直道以示人安敢大言而忤世)
(少而熊膽之苦嘗壯也羊腸之飽歴)(山鬼吹燈而不寐野鼠欵門而莫驚)
(正自面牆而不學得無血指於旁觀)(儒科僅竊於還丹世味殆如於嚼蠟)
(三年而勞力勞心一身而畏首畏尾)(夢魂欲付於潮回歸興尤濃於山色)
(把犂鋤而卧空谷乃無端於讀書裏章服而揖上官還不習於為吏)
(人憐王某之文最宜為誥自笑盧殷之讀止用資詩)
(二親高年一則以喜而一則以懼三釡微禄時乎為養而時乎為貧)
(蛙拘墟而局促何所見聞燕巢幕以徘徊若為才識)
(小人可以小知無廣大高明之見大慙謂之大好乃瑣碎俳偶之辭)
(呻其佔畢缺師友之淵源著之話言皆童孺之糠粃)
(甲第粱肉之紛紛豈為我設窮年膏油之兀兀反教人為)
(生辰挹斗而揚箕竟失餘而得少奴星結柳而送鬼奈驅去以復還)
(索長安之米衆固椰榆對昆明之荷再逢搖落)
(早荒家訓不自策力田之科晚藉世資乃就食代耕之禄)
(起家至二千石萬有餘榮倚門有九十親一則以懼)
(少年躁妄夏蟲語冰而不知中歲險艱吳牛見月以尤喘)
(青精可飯居然乏大藥之資黃獨無苗聊爾托長鑱之寄)
(掘雲而破嵽嵲歸尋黃獨之苗乘月而弄潺湲飽飲紅泉之水)
(既不及親何樂一行作吏早知有命悔不十年讀書)
(糞壤孤豚初豈願犧於太廟榆枋斥鷃抑難附鳳於高崗)
(所謂馬曹難久稽於足下豈無狗監能力薦於上前)
(身類蠧魚生死不離於文字心如斥鷃飛搶在止於榆枋)
(仰破屋以哦詩嘔肝不悔俯大廷而對策空臆盡言)
(黃甲同年半是雲霄之雋武青燈共夜依然山澤之癯儒)
(銅花欲蝕凜秋氣之劍鋩鐡硯未穿淬毛錐之筆陣)
(望城南尺五之天仙凡遠甚上玉階方寸之地夢想無之)
(十年太學身嘗百甕之&KR1085;一第集英袍己半霜之葉)
(少也勃乎負元龍湖海之氣今其老矣倦司馬山川之遊)
(讀相牛之經分甘襏襫圓得鹿之夢誤綴簪裳)
(諸大夫之唯而周舍之諤見者忌之一齊人之傳而衆楚之咻嘻其甚矣)
(世無廣厦孰庇寒蹤天閔窮途忽移春脚)
(雖三年悶悶占下考以自書然一念惓惓對上穹而無愧)
(應舉覓官粗識文章之小技逢時筮仕惟知節義之大閑)
(從大將軍之出塞嘗草檄書及妄校尉之封侯獨無功級)
(厭學書而去學劍已負初心念為箕而習為弓有慙先世)
(少豪出塞意輕妄校之封侯晚慕歸田甘就老農而學稼)
(搔首著書頗欲為千年之計折腰作吏長恐寒三逕之盟)
(瘦妻僵稚子仆嗟井臼之長勤明主棄故人疎捨山林而焉往)
(乘風破萬里之浪已負初心累土起九層之臺方從此始)
(父析薪子負荷雖緒業之失傳身織屨妻辟纑亦生涯之粗給)
(技拙汗流昔固慙於巧匠年衰氣索今復見於大巫)
(伏櫪常在千里徒有苦心巢林不過一枝已踰愚分)
(斥鷃翺朔豈出蓬蒿之外蠧魚生死不離文字之間)
(驚蛇迅速寧留赴壑之蹤客燕徘徊獨荷捲簾之意)
(昔而少徤黔驢之技已殫今也病衰駑馬之力難強)
(地近蓬萊風引舟而自遠景薄崦屺駒過隙以難留)
(昔揚子雲被嘲老不解事而燭之武自謂壯不如人)
(燭之武壯不如人老將安用公西華小猶可使大恐非宜)
(少在兵間嘗秉陳琳之檄筆晚歸林下始為杜牧之罪言)
(滿七除二之跳踉誠覺語言之無味駢四儷六之啽哢底堪豪傑之跪呈)
(鵜濡其翼乃理之常猴沐而冠夫誰不笑)
(顧嵇康之多難懷七不堪念孔戣之已衰負三宜去)
(慕安期生之畫策始亦談兵尚魯仲連之為人已而拂袖)
(樂琴書以消憂自適園林之趣懷稻梁以怡老不萌簮紱之心)
(仕而不偶合追誓墓之風貧能驅人復草問鈞之賦)
(窺陳編而盜竊率皆糟粕之餘撫孤松而盤旋自放山林之下)
(製芰荷以為裳難追時好焚膏油而繼晷見謂書癡)
(亦嘗奏賦少而便悔其雕蟲豈不說經聽者或嘲其狗曲)
(虀甕之量得此已盈榆枋之飛它復何望)
(汲古而綆不修學焉道遠捉衿而肘乃見貧甚衣單)
(賣文為活浪𫝊錚佼之聲作賦遂貧贏得揶揄之笑)
(問祈招而不知退慙承學讀撑犂而靡識謾曰知書)
(不觀非聖之書僅承遺業竊冀上農之禄庶代躬耕)
(風際船回悵又違於蓬島日邊人至幸未遠於長安)
(拂塵冠於壁上更欲激昂視霜髮於鏡中已驚衰晚)
(滄浪濯纓早嘆鬢毛之颯太行倚劍徒驚髀肉之生)
(蠻素掉頭早厭香山之老雍端拍手亦嗤栗里之貧)
(九年擯去玄都之樹已空一日喚回少林之壁忽倒)
(未嘗讀律既非几案之才素不言錢安得錐刀之智)
(駿馬雕弓憶少年而自笑蹇驢破帽嗟晚節之可哀)
(兒從郎罷拾杮葉以學書妻對藁砧然松明而理績)
(飢寒逐祿非如處士之倫蔭補得官浪有文人之目)
(戶外屨空但有莓苔之逕床頭金盡况無䆉椏之圩)
(東西隨牒飽郵𫝊之風霜旦暮坐曹老簿書之歲月)
(臂紅旗於塞上力戰無功叱黃犢於田間躬耕不飽)
(掻首著書頗為千載之計閉門覓句足了一生之愁)
(少慕功名蓋嘗中夜起舞晚更憂患恨不十年讀書)
(嘻其不遇曾二鳥之不如已矣歸休雖萬牛而莫挽)
(横戈出塞悼往日之狂圖築室反耕付此生於定命)
(顧斷斷鼠窮之技雖匪才堪然拳拳烏哺之情能無祿養)
(所祈便養徑歸綿上之田亦欲投閒少養漳濱之疾)
(動張翰秋風之興君薄淮陽耶起仁傑白雲之思吾在汶上矣)
(感太行之雲飛長途將母悸西山之日暮回首驚心)
(桂嶺梅花應笑滯留之久桐江釣竹終期歸去之宜)
(續東華之夢又聽朝雞誦北山之移只慙夜鶴)
(宦情寂歴冷於楓落之江歸夢紛紜空繞菊荒之徑)
(誰念班超坐嘆玉關之老終同賀監願乞鑑湖以歸)
(甲兵之問不至乃所願聞山林之味更長奚其不去)
(腰黃何補愧山靈之移文頭曰早歸煩謫仙之寄語)
(惟是識鄭崇之履莫報君恩正當掛弘景之冠歸歌聖德)
(吾車吾馬漸為膏秣之謀某水某邱或遂釣遊之願)
(君薄淮陽耶計登庸之不遠吾在汶上矣恐邂逅之無期)
(栽花滿縣敢希潘岳之風流種柳當門行賦淵明之歸去)
慕尚
歴代事實紫芝眉宇(唐元德秀傳房琯見德秀嘆曰紫芝眉宇使人名利之心都盡蘇源)
(明常語人曰吾不幸生衰俗所不恥者識元參紫芝也)泰山北斗(唐韓愈傳學者斗仰之如泰山北)
得御李君(後李膺傳膺性簡亢無所交接南陽樊陵求為門徒荀爽嘗謁膺因為其御既還喜曰今)
(日乃得御李君矣其見慕如此)登龍門(後李膺傳士有被其容接者名為登龍門)豪傑莫不
到門(後陳遵傳陳遵居長安近臣貴戚皆貴重之牧守當之官及郡國豪傑至京師者莫不相因到遵門)
(所到衣冠懷之惟恐在後)若水歸海(通鑑漢憲帝紀劉豫州士慕仰若水歸海)劉义徒步
歸韓(唐書劉义傳义聞韓愈接天下士徒步歸之)龍門遊(梁陸倕傳任昉為中丞簮裾輻湊預)
(其宴者號為龍門遊)名公折輩行願交(韓愈王仲舒碑仲舒家江南讀書著文其譽藹鬱當)
(時名公皆折官位輩行願為交)一時慕與之交(韓愈柳子厚墓誌名聲大振一時慕與之交諸)
(公要人爭欲令出我門下交口薦譽之)一世龍門(晉王衍傳朝野翕然謂之一世龍門後進之士)
(莫不景慕放效)人中之龍(晉書宋纖沈靜不與世交隠居南山太守楊公畫其像於閣上出入視之)
(酒泉太守馬岌具威儀造焉纖不見岌嘆曰吾今知先生人中之龍也)聞暴公子威名(前雋)
(不疑傳不疑曰竊伏海瀕聞暴公子威名舊矣)
皇朝事實從事李崔間(五朝言行錄王禹偁嘗云吾若生元和從事於李絳崔羣間斯)
(無愧矣)道洛者之先生之廬(邵康節先生墓誌康節居洛士人之道洛者有不入公府)
(而必之先生之廬)聞其名而慕(歐陽六一作蘇舜欽墓銘短章醉墨落筆爭為人所傳天下之)
(士聞其名而慕見其所𫝊而喜往揖其貌而竦聽其論而驚以服久與其居而不能捨以去也)不知有
程伯淳(范太史遺事陳左司瓘送其姪淵貴沈文曰予元豐乙丑夏為禮部貢院點檢官適與校書郎)
(范公淳夫同舍公嘗論顔子不遷怒貳過惟伯淳能之予問公曰伯淳誰也公默然久之曰不知有程伯淳邪)
(予謝之曰生長東南實未知也予嘗以寡陋自愧了翁之子正由云了翁自是每得明道先生之文必冠帶然)
(後讀之)
羣書精語夫山萬人之所觀仰(韓詩外傳云)羽儀之拜日月
以數(皇甫湜文)星鳳爭先覩之為快(韓愈與李渤書朝廷之士引頸東望若景星鳳)
(凰之始見也爭先覩之為快)四嶽仰維嵩之高(劉賓客文)飽聞聲名渴見
風采(杜牧之文)瞻仰德宇高踰嵩岱(柳文)四瀆宗海衆星拱天
(唐文粹)洗心瞻仰天漢彌高(唐文粹)游談布衣往往竊庇門
下(歐陽六一集天下之士得一識面者退誇於人以為榮至於游談布衣之賤往往竊庇門下之名)天
下願一識韓荆州(李白上韓荆州書白聞天下談士相聚而言曰生不用萬戶侯但願一識)
(韓荆州何令人之景慕一至於此耶豈不以有周公之風躬吐握之事使海内豪俊奔走而歸之一登龍門則聲)
(譽十倍所以龍蟠鳳逸之士皆欲收名定價於君侯)逖懷英俊之並遊(歐陽六一集逖懷英)
(俊之並遊恨無羽翮而飛肉)白雲在天引領何及(蘇東坡文)講聞高誼之
日久矣(前漢董仲舒策)竊高下風之行(前鄒陽傳)固願聞名於將命
者(記少儀)高山仰止(詩車牽篇高山仰止景行行止)泰山巖巖魯邦所瞻
(毛詩)
前賢詩詞猶如仰昭回(李白詩所恨不見之猶如仰昭回)後世仰末照
(李白詩)向來一瓣香(陳后山詩向來一瓣香敬為曾南豐)李邕求識面(杜甫詩李)
(邕求識面王翰願卜隣)未出魯山空此生(東坡詩欲過叔度留終日未出魯山空此生)
人人願得出君門(欒城集)五雲多處是三台(杜甫詩)寤寐想
風采(韓退之贈元十八協律吾友柳子厚其人藝且賢吾未識子時已覽贈子篇寤寐想風采於今已三)
(年云云嶷嶷桂林伯矯矯義勇身生平所未識待我逾交親)江湖春動有來鴻(陳后山詩)
(傳語元龍要相識江湖春動有來鴻)
間闊
歴代事實時月不見則鄙吝復存(後漢黃憲傳陳蕃周舉相謂曰時月之間)
(不見黃生則鄙吝復存於心)一日不見則鄙吝生(唐賀知章傳陸象先曰季真清談風)
(流吾一日不見則鄙吝生矣)
羣書精語間者闊焉久不聞問(前漢嚴助傳)道里遙遠山川
阻深(文選司馬長卿檄)隔千里兮共明月(謝莊月賦美人邁兮音塵闕隔千里兮共)
(明月)雲山間之造謁無路(唐文粹)其室則邇其人甚遠(詩東門之)
(墠)
前賢詩詞登臨憶侍郎(杜甫寄王侍郎風物悲遊子登臨憶侍郎)三移斗柄
春(杜甫詩一别星橋夜三移斗柄春)檣稀月滿湖(鄭谷詩樹盡雲垂野檣稀月滿湖傷心遶)
(村落應少舊耕夫)秋來憶君夢(杜荀鶴寄顧雲秋來憶君夢夜夜逐征鴻)軒車在何處
(方干寄李頻衆木又搖落望君還不還軒車在何處雨雪滿前山)江東日暮雲(杜甫詩渭北春)
(天樹江東日暮雲何時一樽酒重與細論文)各在天一涯(杜甫詩常恨結歡淺各在天一涯)
萬里音塵闊(元微之詩千山道路阻萬里音塵闊)尚阻青天霧(元微之詩尚阻青天)
(霧空瞻白玉塵)晤語懷雋彦(朱晦庵懷黃子厚寂寞謝朋儔晤語懷雋彦良無一水遙阻闊何由)
(見)各在天一端(朱晦菴寄黃子厚我友客京都肅肅雲天翰别去今幾時各在天一端)契闊
三秋永(朱晦庵送王季山赴龍溪故人千石令便道此之官契闊三秋永逢迎一笑懽)思君一
寤對(朱晦庵秋夕懷黃子厚思君一寤對耿耿何能忘)别來幾度見歸鴻(朱晦庵次)
(益公道人韻别來幾度見歸鴻歲月悠悠一夢中莫望相忘湖海闊爭知千里不同風)遙憐故人
思故鄉(高適寄杜二拾遺人日題詩寄草堂遙憐故人思故鄉柳條弄色不忍見梅花滿枝空斷腸)
相思惟有霜臺月(賈島酬朱侍御見寄相思惟有霜臺月望盡孤光見却生)憶君時
復下階行(杜荀鶴寄張書記數樹秋風滿庭月憶君時復下階行)千里書回碧樹
秋(許渾寄京洛友人吳門烟月昔同遊楓葉蘆花並客舟聚散有期雲北去浮沈無計水東流一樽酒盡青)
(山暮千里書回碧樹秋何處相思不相見鳳城宫闕楚江樓)自憐豈是風引舟(李文饒詩)
(自憐豈是風引舟如何漸與蓬山遠)故人各在天一涯(東坡詩故人各在天一涯相望落落)
(如晨星)
四六警語(桃源路斷但空記於落花蓬島夢回恍已遙於弱水)
翰苑新書前集卷六十五
