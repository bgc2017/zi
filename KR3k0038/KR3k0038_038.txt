翰苑新書前集卷三十八
奉使(附國信使)
奉使(周有行人之職時聘以結諸侯之好間問以諭諸侯之志周禮春秋列國亦多有之漢唐以來有廵)
(行之博士直指之繡衣觀風之八使按察之六條皆所以宣道德意延問疾苦本朝當神宗熙寧中嘗遣使察)
(訪哲宗紹聖中詔三歲一遣郎中御史按察諸路監司續會要)
歴代事實王人(見羣書精語類)敕使(柳公綽奏敕使衣緋紫者所乘至三四十騎黃緣者)
(不下十數)一介行李(左傳子員曰君有楚命亦不使一介行李告於寡君注云一介獨使也行李行)
(人也)一乘之使(漢武涉說□信曰不如發一乘之使奉咫尺之書以使燕)行人之官(西漢)
(藝文志縱横家者流盖出於行人之官孔子曰使乎使乎言其當權事制宜)英蕩(周禮地官掌節皆以)
(英蕩輔之杜子春云以函器盛此節或曰英蕩畫函)旌節(周禮道路用旌節注今使者所擁節是也)六
轡(皇皇者華詩六轡如濡載馳載驅周爰咨度又六轡如絲六轡㓇若)單車(後漢來歙以單車遠使隗)
(囂)輶軒(風俗通曰周秦常以歲八月遣輶軒之使採異代方言還奏之藏於秘室)朱軒(謝承後漢)
(書李夀乘法駕緋驂朱軒就路)星駕(白帖詩云星言宿駕)使□(會要注□音閭集韻云傳也如今遽)
(馬亦作□)張&KR0950;(儀禮使者及境張&KR0950;)建節(初終軍步入關關吏予軍繻軍棄繻而去及軍為謁者使)
(行郡國建節東出關吏識之曰此使者乃前日棄繻生也)大使車(輿服志有大使車有小使車)虎
節龍節(周禮邦國之使節山國用虎節土國用人節澤國用龍節皆金也)軺車驛騎(白氏)
(六帖云並使車也)衣繡持斧(見督課郡國注)朱衣前導(唐職林舊制兩省客出使得朱)
(衣吏前導)執圭(禮大夫執圭而使者以申信)負弩先驅(司馬相如建節往使蜀太守以下郊)
(迎負弩先驅)節旄三重(後漢書注曰節所以為信也以竹為之柄長八尺以旄牛尾為其旄三重)
有澄清之志(後范滂傳滂少勵清節時冀州盗起以滂為清詔使按察之滂登車攬轡慨然有澄)
(清天下之志)耆儒知名(見埋輪當道注)號曰八俊(漢順帝漢安元年詔遣八使分行州)
(郡班宣風化舉寔臧否皆選素有威名者同時俱拜天下號曰八俊)銜君命而使(禮)近臣
銜命(劉歆傳乃遣命近臣奉旨銜)通命達旨(吳越春秋奉令受使結和諸侯通命達旨)受命
不私(唐陸元方字希仲為觀察御史武后時使嶺外涉海風濤元方曰吾受命不私神豈害我趍使濟而)
(風濤訖息)光輝君命(左傳云皇皇者華君教使臣曰必諮於周注云皇皇者華君遣使臣之詩言忠)
(臣奉使能光輝君命如華之皇皇然又當諮于忠信以補已不及忠信為周)使星臨益(漢和帝分)
(遣使者微服單車各至州縣觀採風謠使者二人當到益部投李郃候舍郃問曰二君發朝廷時知朝廷遣二)
(使邪二人默然驚相視曰不聞也問郃何以知之郃指星示曰有二使星向益州分野故知之耳)越疆
而使(范獻子言於魯侯曰以君命越疆而使)埋輪當道(漢遣八使循行風俗皆耆儒知名多)
(歴顯位唯張綱年少官次最微餘人受命之部而綱獨埋其車輪於&KR0982;陽都亭曰豺狼當道安問狐狸遂奏梁)
(冀等條其無君十五事京師震恐)攬轡登車(見有澄清之志注)動搖山嶽(唐韋思謙)
(曰御史出使不能動搖山嶽為不任職銜)揚虎視之威(華覈表云今雖遣大夫循行風俗銜命糾)
(察以黜陟為名楊虎視之威厲秋鷹之爪)督課郡國(雋不疑傳暴勝之為直指使者衣繡持斧督課)
(郡國)持節行郡國(前昭帝紀始元元年遣王平等五人持節行郡國舉賢良問民所疾苦冤失職)
(者)持節詔郡國(前宣帝紀初遣使者持節詔郡國二千石謹牧養而風德化)宣布聖
德(咸宣傳立春遣使者循行風俗宣布聖德存恤孤寡問民所勞二千石)發粟賑貧(武帝時河)
(内失火使黯往視之黯曰不足憂臣過河内貧人傷水旱萬餘家臣謹以便宜持節發河内倉粟以賑貧民請)
(歸節㐲矯制罪)覧觀風俗(王莽傳遣使者分行天下覧觀風俗)五術察風俗(德宗遣黜)
(陟使十一人行天下陸贄言使者請以五術察風俗)馳四乘之傳(前司馬相如傳時卭筰之君長)
(願為内臣妾上遣相如建節往使王然于壼充國吕越人馳四乘之傳以通卭筰)素聞不疑賢
(雋不疑𫝊暴勝之為直指使者素聞不疑賢至渤海遣吏請與相見不疑盛服至門上謁勝之望見不疑容貌)
(尊嚴起迎登堂坐定不疑據地曰竊伏海濱聞暴公子威名舊矣乃承顔接辭凡為吏太剛則折太柔則廢威)
(行施之以恩則永終天禄勝之薦不疑)識廣平於下僚(劉禹錫上權舍人書曰宋廣平之沈)
(下僚也蘇公味道時為繡衣直指使者廣平投以梅花賦蘇盛稱之自是方列於聞人之目)送以禮
樂(詩皇皇者華君遣使臣也送之以禮樂言遠而有光華也)漢帝臨遣(漢元帝詔臨遣光禄大夫)
(王褎等十二人循行天下注臨遣謂自臨面約敕遣之)勞以四牡(詩四牡勞使臣之來也有功見)
(知則悦矣)還璧(藺相如為趙宦者令繆賢舍人趙求人可使秦者賢曰臣舍人藺相如可使也遂還趙璧)
獻鵠(魏文侯使蔡無澤獻鵠於齊侯行路失之謂齊侯曰寡君使臣獻鵠路而失之乃冲天而去非不能)
(買鵠不敢易君幣非不能逃亡恐絶兩君之好非不能矣自殺惡貴鵠賤人是以獻空籠齊侯曰得言勝如得鵠)
皇朝事實賜手歴(紹興三年遣劉太中等兵使宣諭諸道以詔書御寳賜手歴上諭曰此下)
(詔書徙掛墻壁卿等務令實惠及民欲使無擾若不賜予何以養廉)陳八事(楊龜山集周憲之宣和二)
(年淮南荒旱詔公察視賑濟公登對陳八事一乞免租税二支諸司錢斛三倚閣民間積欠四乞支常平錢五)
(豪戸出粟濟飢者推賞六在官山林塘聽民採食七販米斛入本路者免取力勝八民願充軍者多方招刺上)
(皇一一開允)進烏昧草(言行錄歲大蝗旱詔公奉使安撫江淮還因貧民所食烏昧草進呈乞宣)
(示六宫戚里用抑奢侈范文正公)自叙行人失辭(左傳謂誤對也)無若潘孟陽
(唐憲宗詔潘孟陽往江淮察諸使治否孟陽所至流連倡樂招金錢其後鄭放宣慰江淮帝誡之曰無若潘孟)
(陽殫財費酣飲游山寺而已)威福便行(竟陵王子良論遣使之弊云朝辭禁門情態即異暮宿州)
(縣威福便行)
羣書精語安國家利社稷者顓之(春秋之義大夫出疆有可以安國家利社)
(稷者則顓之可也)大夫受命不受辭(公羊傳三公聘禮大夫受命不受辭)王人序
諸侯之上(公羊僖八年公會王人齊侯宋公鄭侯許男曹伯盟於洮王人者何微者也曷序乎諸侯)
(之上先王命也又漢書曰王人雖微序乎諸侯之上)聘者王之所以撫萬國(國語周語)
(定王使單襄公聘於宋注聘者王之所以撫萬國)朝受命而夕飲冰(類要葉公子高將使)
(於齊曰吾子高出使朝受命而夕飲冰我其内熱歟注曰所饌儉薄而内熱飲冰言憂事之難非食之為)令
百姓知天子之意(司馬相如傳時蜀長老多言通南夷之不為用相如乃著書藉蜀父老為)
(辭且因宣其使指令百姓皆知天子之意)辯於辭習於禮(說苑晏子使吳辯於辭習於禮)君
言不宿於家(儀禮聘禮急君使也)
前賢詩詞皇華御史雄(孟浩然和李侍御渡松滋江詩南紀西江闊皇華御史雄截流)
(寧假楫挂席自生風寮寀争攀鷁魚龍亦避驄坐聞白雲唱翻入棹歌中)翻翻走驛馬(韓退之奉)
(使常山呈副使吳郎中朗朗聞街鼓晨起似朝時翻翻走驛馬春盡是歸期)銜命山東撫亂
師(韓退之酬裴司空見寄銜命山東撫亂師日馳三百自嫌遲風霜滿面無人識何處如今更有詩)劉
郎今日擁旌麾(王荆公送劉和甫奉使江南劉郎今日擁旌麾傳到江南喜可知上冢還須擊)
(羊豕下車應不問狐狸)萬里采風謠(方于送崔拾遺出使江東九閽思諫諍萬里采風謠)故
人方乘使者車(岑參送劉評事使關西故人方乘使者車吾知郭丹却不如)
國信使(歴代雖不以國信為官然使絶域事多亦可備用併載於此漢高祖遣婁敬使匈奴結和親)
(約此中國與北庭通使之始也本朝之始興太祖平一海内契丹勢弱願講和好明年遣使克妙骨謹思奉書)
(自是使命始通我朝遣閤門使郝崇信太常丞吕端為使此報聘也復遣直史館宋凖假朝請大夫少府監殿)
(直郝文度假右衛率為契丹國信使是時以國信為名未有賀正之目也又明年太宗即位命馮正張玘為使)
(繼好未有告登寳位之名也太平興國二年命李續為命契丹正旦使而賀正之名自此始景德澶淵之役二年)
(周漸為契丹生辰使而生辰之名自此始不特此也國母亦有生辰正旦使真宗上仙遣薛貽廓使於是有告)
(哀之名遣薛由使於是有遣留禮物之名遣任中行使於是有告登寳位之名遣劉錯趙賀使於是有皇太后)
(皇帝廻謝禮物之名慶歷中契丹遣使求關南地富弼增弊與平因為報使嘉祐三年契丹母蕭氏卒遣朱處)
(約為祭奠使李師中為弔慰使建中靖國六年命張舜民為遼國賀登位國信使至是使名益衆矣已上用會)
(要續會要纂緝建炎中興未和則有祈請使通問使建炎元年遣𫝊雱為祈請使王倫為通問使已和則有報)
(謝使紹興十二年沈昭遠充生辰使揚愿充正旦使自是歲遣金國生辰正旦使焉中興會要)
歷代事實夷使(白氏六帖四夷之使)報使(後漢永平八年遣越騎司馬鄭衆報使北單于)
揚旌出疆(白集元稹制揚旌出疆反駕奔命有所啓奏多叶便宜)擁節(漢舊儀云使匈奴中)
(郎將擁節秩比二千石)持節(見斬樓蘭王注)請纓(終軍請受長纓必羈南越王而致之闕下)冠
盖結轍(文紀二年詔使者冠盖相望結轍於道以諭朕志於單于)第一人(李揆德宗時為入蕃)
(會盟使揆至酋長曰聞唐有第一人李揆公是否)為世使表(馮奉世傳杜欽訟馮奉世功曰奉世)
(信命殊俗威功白著為世使表)埋金還敵(唐杜暹使還敵以金遺暹暹因辭左右曰公使絶域不可)
(失戎心乃受焉隂埋幕下已出境乃移文俾取之突厥大驚)東夷傳其清德(唐歸崇敬字正)
(禮大歷初充弔祭冊立新羅使東夷傳其清德)堂堂漢使(蘇武傳匈奴脅蘇武令拜武不後以刀臨)
(之武曰堂堂漢使安能屈於四夷哉)不失漢節(張騫傳騫使月氏匈奴得之留騫十餘載持漢節不)
(失)杖節牧羊(蘇武傳武字子卿使匈奴匃奴欲降武乃幽武置大窖中絶不飲食天雨雪武卧齧)
(雪與旃毛并咽之數日不死乃徙武北海上使牧羝武杖節牧羊卧起操持節毛盡落武留匈奴十九年始以)
(強壯出及還鬚髮盡白)不肯去節(漢楊信使匈奴信崛強不肯去節迺於穹廬外見楊信)奉
使之首(元和制誥云獨以張博望傅介子為奉使之首明取才之難也)奉使稱逢堯(突厥)
(默啜請尚主和逢堯攝鴻臚報可默啜遣頡利來曰詔送金縷鞍具乃塗金非天子意請罷和親逢堯曰漢法)
(重女壻而送鞍具欲安且久不以金為貴可汗今重金而不貴信耶默啜聞曰漢使至吾國重矣斯食鐵石人)
(不可易因備禮以見逢堯再拜稱臣遣子入朝唐興奉使稱逢堯)口伐可汗(唐鄭元璹字德芳突)
(厥攻太原詔璹持節往勞既至敵以不信咎中國元璹随語折讓無所屈徐乃數其背約突厥愧服好謂頡利)
(曰突厥得唐地無所用今掠財資劫人口皆入所部可汗一不得豈若仆旗接好則好玉重幣一歸可汗今坐)
(受其利不肯乃蔑貽怨自取勞苦若何頡利引還太宗賜書曰知公口伐可汗邊火息燧朕何惜金石賜於公)
(哉)占對詳敏(見三使絶域注)喻國威信(唐婁師德因使吐蕃喻國威信開陳利害敵為)
(畏悦)銜國威靈(唐儉傳儉使突厥還太宗謂曰頡利可取乎儉曰銜國威靈庶有成功)斬樓
蘭王(前漢𫝊介子傳先是龜兹樓蘭皆嘗殺漢使者元鳳中介子使大宛因詔令責樓蘭龜兹國至皆謝)
(服龜兹言匈奴使在此介子因率其吏士共斬匈奴使者還奏拜為中郎介子謂大將軍霍光曰樓蘭龜兹𢾗)
(反覆不誅無所懲艾龜兹道遠且驗之於樓蘭於是白遣之介子齎金幣以賜外國為名至樓蘭樓蘭王不親)
(介子介子陽引去以金幣示譯譯報王王貪漢物求見使者介子與飲陳物示之飲皆醉介子曰天子使我私報王)
(王随介子入帳中屏語壯士從後刺之立死介諭以王負漢罪遂持王首還詣闕議者咸嘉其功下詔封介子)
(為義陽侯)斬郅支單于(前陳湯傳元帝時湯數求使外國久之遷西域副校尉與甘延夀俱出先)
(是郅攴單于殺漢使谷言尹等湯為人沉勇有大志喜立竒功乃矯制發城郭諸國兵車師戊巳校尉屯田吏)
(士前至郅支城四面圍擊單于被創死軍候假丞杜勲斬單于首湯遂上䟽乞懸首藁街以示萬里丞相御史)
(惡其矯制皆不與湯既至論功中書石顯丞相匡衡以為擅興師矯制幸得不誅如復加爵則後奉使者生事)
(於蠻夷為國招難議久不决宗正劉向上䟽云論大功者不錄小過舉大美者不疵細瑕於是天子下詔赦延)
(夀湯罪封延夀為義成侯湯爵關内侯)察茂異使絶國(前漢武帝詔州郡察吏民有茂材異)
(等可為將相及使絶國者)三使絶域(唐張薦字孝舉占對詳辨三使絶域)五聘絶域(鄭元)
(璹傳元璹五聘絶域)以中舍待卿(真觀初新羅告急朱子奢雅有儀觀以散騎侍郎充使太宗曰)
(海夷頗重學問卿為大國使必勿藉其束修為人講說使還稱旨當以中書舍人待卿)留為待制
(員半千使吐蕃將行武后曰久聞爾名境外事不足行宜留待制即召入閣供奉)鴈足書(匈奴與漢)
(和親漢求武等匈奴詭言已死後漢使復至匈奴武夜見使者教之謂單于言天子射上林中得鴈足有繫帛)
(書言武在某澤中使者以讓單于單于驚謝漢使遣武歸)槖中裝(陸賈使南越尉佗賜賈槖中装直千金)
皇朝事實國信司(職略國初雄州當用兵之際有機密事擇馴謹吏主之號機宜司及契丹)
(請和改為國信司)有臣如此(四朝國史張方平傳神宗時方平使契丹契丹主顧左右曰有臣如)
(此佳哉)南朝少年状元(同上王拱辰字君貺至和三年以三司使聘契丹見其主於混同江)
(設宴垂鈎每得魚必酌酒飲客親鼔琵琶以侑謂其相曰此南朝少年狀元)聚觀南朝状元
(同上許將字仲元奉使契丹涉北境居人騎屋棟聚觀曰看南朝狀元)前無古人後無來
者(言行錄王信奉使北國肄射都亭首破的館人駭愕問譯者曰尚書得非黑王相公子孫乎謂其弧矢之)
(妙侔武恭公德用也乂妙於筆法擯使有求書與之趨而謝曰所謂前無古人後無來者)夷人投兵
聽命(東都事略唐恪牂牁獻地命往撫諭夷人始自疑衷甲以逆之恪盡徹兵衛獨將騶卒數十人往夷)
(人望見歡呼投兵聽命感泣拜舞曰不圖今日得沾聖化)拒增幣之請(同上富弼仁宗朝使契丹)
(既至劉六符館之往反十數皆論割地弼示必不可状敵專欲增幣曰南移我書當曰獻否則曰納弼争不可)
(聲色俱厲敵於是留增幣誓書復使邪律仁及六符以其國誓書來且求獻弼奏曰臣既以死拒之敵氣折矣)
(仁宗從之增歲幣二十萬而契丹平)絶割地之議(同上曹利用景德初契丹南牧真宗親御六軍)
(契丹有求和之意以利用使於兵間奉書以行真宗曰契丹如貪歲賂乃國家細事或求關南之地當以理絶)
(之利用對曰敵若妄有所求臣不敢生還利用見敵果首及關南地利用曰割地之議死不敢聞敵度不可屈)
(遂决通好之議復往仍歲遺銀絹三十萬成約而還)不和固無害(東都事略孔道輔使契丹夷人)
(酌以大巵曰天寒飲此可以致和氣道輔曰不和固無害既還言者以為生事他日仁宗問之曰契丹新為黑)
(水所破勢甚蹙臣恐其益慢中國故荅以此言仁宗然之)西夏陪臣不當與王人齒
(同上沈起字興宗奉使契丹至其庭其著位與西夏使同班起曰西夏陪臣不當與王人齒□不就列力争遂)
(升本朝使者班)信以成命義不可留(同上辛仲甫傳仲甫字之翰太平興國初奉使契丹)
(契丹主問党進何如人仲甫曰國家異人間出党進何足道哉契丹主欲留之仲甫曰信以成命義不可留有)
(死而已契丹主竟不能屈)知虜山川道理(同上劉敞字原父奉使契丹敞博聞彊記素知敵山)
(川道里敵自言北至柳河回曲千餘里敞問曰自松亭趨柳河甚徑不數日可至中都何不道彼而道此敵相)
(顧驚愧曰誠如公言自通好以來置驛如此不敢易也使還知揚州)繪西域圖以獻(同上東都)
(事略盛度字公量為三司戶部判官奉使陜西參質漢唐故地繪為西域圖以獻)荅冬至歷差
(言行錄蘇頌充北朝生辰使在北漠遇冬至本朝歷先北朝一日北人問公孰是公曰歷家筭術小異遲速不)
(同謂如亥時節氣當交則猶是今夕若踰數刻即為子時為明日矣或先或後各從本朝之歷可也敵深以為)
(然)自叙不能專對(語誦詩三百授之以政不達使於四方不能專對)
羣書精語丁年奉使白首而歸(李陵與蘇武書云云)出禮義之鄉
入無知之俗(同上)隨絶域之聘人領天隅之歸客(白六帖云)馳
中郎之使(後漢匈奴傳其後匈奴争立日逐來降乃詔有司馳中郎之使盡法度以臨之)使萬
里外國獨無幾微見於言面(韓愈送殷侑使回鶻序曰今人適數百里出門惘惘有可)
(憐之色持被入直三省丁寧顧婢子語刺刺不能休今子使萬里外國獨無幾微見於言面豈不真知輕重大丈夫哉)
折衝口舌之間(老蘇送石昌言使北引云昌言官兩制及為天子出使萬里外建大旆從騎數)
(百送車千乘出都門意氣慨然丈夫生不為將得為使折衝口舌之間足矣)授冊臨遣遠有
光華(白集裴通制授冊與節臨軒遣之庶乎遠而有光華且使絶俗殊鄰益敬吾使也)
前賢詩詞漢節野童看(杜甫送楊判官使西蕃儒衣山鳥怪漢節野童看)口傳
天語到鷄林(劉禹錫送源中丞充新羅冊立使詩身𢃄霜威辭鳳闕口傳天語到鷄林)金函
持詔拜夷王(姚合送源中丞赴新羅赤墀賜對使殊方官重霜臺紫綬光王節在船清海怪金函)
(持詔拜夷王)要使天驕識鳳麟(蘇東坡送子由使契丹不辭驛騎凌風雪要使天驕識鳳)
(麟)又見子卿持漢節(蘇東坡次韻子由使契丹見寄又見子卿持漢節遥知遺老泣山前)
時時鴂舌問三蘇(前人氊毳年來亦甚都時時鴂舌問三蘇)中原父老識詞
臣(楊誠齋送王成之中書使邊帝遣唐朝第一人玉門關外賜金銀使星芒動梅花早漢月光垂塞草春故)
(國山河迎詔旨中原父老識詞臣十分宣慰華戎了歸為君王轉大鈞)笑語春風入貝州
(王荆公道逢文通北使歸朱顔使者錦貂裘笑語春風入貝州)
四六警語(夷使漢使)(榮持漢節光歴周原)
發端(奉辭螭陛諭指龍荒)
警聯(景德澶淵之盟寇萊公約歲賂不過三十萬慶歷契丹之聘富文忠保和好盖又百餘年)
(日邊輟鰲禁之英遐宣帝詔天外納龍荒之欵新返使&KR0950;)
(使臣遠有光載驅原隰之外丈夫不為將折衝口舌之間)
(布漢使絶域之威國有人矣上虞廷來王之戒帝曰俞哉)
(雖古邊使劣諸豈特能於專對告嗣天子王矣俾復獻於觀盟)
(說燕下以辯土尺書雖廣武君之策使趙重於大吕九鼎真毛先生之功)
(赤手探蛟龍之窟白戰挫犬羊之䰟)
(掉三寸而折數十萬甲兵之鋒合二國而蘇千百億生靈之命)
(許仲元定代州地之爭王君貺宴混同江之上)
(可汗讋伏立非常之功必待非常之人中國尊安建無窮之基亦有無窮之問)
(執琬圭而專對護全璧以言還)
(指畫山河何必按黃河吐蕃之錄宣播威德會將獻白狼槃木之詩)
(喬木參天諒切故鄉之感雪花如席可堪漠地之寒)
(魏王之守留京遼使異書名之禮儀公之將聘幣豪酋審貎象之圖)
(來從絶域驚伏節之猶存歸献異書笑象龍之可用)
(叱馭曰驅之凌九折卭崍之坂傳檄可定也諭三秦關陜之民)(萬里請行片言排難)
(從移中監而使匈奴雖莫諧於應募封居胥山而禪姑衍倘或附於勒功)
翰苑新書前集三十八
