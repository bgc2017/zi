翰苑新書後集上卷六
改元
歴代事實順天(郎顗傳對陽嘉初復欲改元據何經典其以實對顗曰方春東作布德之元陽)
(氣開發養導萬物王者因天視聽奉順時氣宜務崇温厚導其行令是知令變常而善可以除灾變常而惡必)
(能致異今年仲竟來年入季仲終季始歴運變改故可改元所以順天道也)正歷(賈逵傳曰陛下改元)
(正歷垂示世則)始年(春秋隠元年疏君之始年必書曰元年)立號(公羊隠元年注惟王者改元立)
(號)建元(漢武帝紀建元元年)始起(上文注上古帝王未有年號始起於此)長星見(元光)
(元年注以長星見故為元光)更始(元朔元年注朔猶始也言更為始初也)獲白麟(元狩元年)
(注獲白麟因改元曰元狩)得寳鼎(元鼎元年注得寳鼎因是改元)封泰山(元封元年注始封泰)
(山故改元)太初(太初元年注初用夏正以正月為歲首故改元為太初也)天漢(天漢元年注大雅有)
(雲漢詩美宣王遇旱脩德而致雨故改為年號)太始(太始元年注言蕩滌天下與民更始故以冠元)發
號(終軍傳獲白麟終軍對曰宜因昭時令日改定告元苴白茅於江淮發嘉號於營丘以應緝熙由是改元)
(為元狩)天鳳(昭帝紀天鳳元年注二年中鳳凰比下於是冠元)神爵(宣帝紀神爵元年注前年)
(神爵集長樂宫故改年)體元居正(春秋隠公元年春王正月注隠公之始年周王之正月也凢人)
(君即位欲其體元以居正故不言一年一月也)物所從始(前董仲舒傳謹按春秋謂一元之意一者)
(萬物之所從始也元者辭之所謂大也謂一為元者視大始而欲正本也)氣之始(唐劉蕡策元者氣之)
(始也春者歲之元也春秋以元加于歲以春加于王)
皇朝新事神靈感召(真宗朝咸平六年議改元中書上三號上曰朕不欲過取美名惟景)
(德之號可也所議未決因以三號納器中以此決疑復得景德二字豈非神靈感召乎)元豐紀年
(熙寧末神宗欲改元近臣擬美成豐亨以進上指美成曰犬羊帶戈不可又指亨字曰為子不成可去亨而加)
(元遂以元豐紀年出麈史)天聖改元(仁宗即位改元天聖時章獻臨朝時撰號者取天字於文為二)
(人以謂天聖者以尊太后也三十年改元明道又得於文日月並也與二人之意同)勿用舊號(建隆)
(四年議改元上謂宰相曰勿用舊號於是改乾德他日帝見内人鏡背有乾德四年鑄字上曰安得四年鑄問)
(學士陶穀穀曰偽蜀時年號也宫人故蜀王時人帝於是益重儒者云)改寳元為康定(仁宗)
(改元明道無何以犯契丹主耶律明記諱改曰景祐後改寳元時趙元昊以河西叛改姓元氏朝廷惡之改曰)
(康定)取慕商周(開禧四年詔取商宗嘉靖之言暨周王耆定之義用光嗣典咸迓休祥其以今年為)
(嘉定元年)尊朝廷(紹興五年詔親君子遠小人慶歷元祐所以尊朝廷也省刑罰薄稅斂慶歷元祐所)
(以惠天下也朕掇取美號因以改元)錢文書號(國朝錢文背書年惟開寳寳元以二寳字書曰皇宋)
(二元)
事對(正歷體元)(順天奉時)(立號更始)(白麟黃龍)(元鳳神爵)(考三統法五始)
起聯(光膺堯禪既紹帝圖茂對夏時聿新年紀)
(舜中允執聿嚴一二日之幾周命維新更卜千萬年之運)
(握符御極親承神器之𫝊發號改元茂對王春之首)
(行會通之禮肇三歲之明禋下寬大之書新一元之美號)
(聖人相受光開御極之符明詔下頒肇舉改元之典)
(聖德重光誕膺神器王言施命肇易新元)(重明麗正方光揖遜之𫝊改定吉元併法興淳之懿)
(受禪法宫丕承天序更元正朔仰合帝心)
警聯(天作高山億萬年而不拔龍飛白水二百載以中興)
(膺籙受圖接藝祖鴻基之統廣聲繼代遵上皇燕翼之謀)
(承命紹開偉文謨之丕顯重熙累洽章舜德之誕敷)
(正次王王次春開鴻禧于有永聖法天天法道標鳳歷于無疆)
(神筴周而復始已卜延洪祖宗傳之無窮方資潤色)(璿璣默運玉歷告新)
(兼舉鴻名之懿一標鳳紀之新)(祈來年于天宗載昭國是卜正月之朔旦大聳民瞻)
(惟建隆紹興之始過開元貞觀之時)
結聯(受四海之圖阻趨朝賀賜十行之札敢布王言)
(鳳歷告新喜對吏民而鼓舞龜圖益固允為風俗之權輿)
(阻趨禁闕陪表年首事之書樂與吏民副厲精更始之意)
(王春受四海之圖雖阻造庭之列天子接千歲之統欣逢過歷之期)
元會
歴代事實慶會(南史元正慶會國之大體)受朝(張齊賢傳今元日通天宫受朝有司遂讀)
(時令布政古之禮也)景福惟新(禮樂志皇帝受羣臣朝賀曰元正首祚景福惟新陛下與天同休臣)
(等謹上千秋萬歲夀制曰履新之慶與公等同之)漢儀(晉禮志漢儀有正會禮正旦夜漏未盡七刻鍾)
(鳴受賀公侯以下執䞇來庭二千石以上升殿稱萬歲)受圖籍(班固東都賦春正三朝會同漢京天)
(子受四海之圖籍膺萬國之貢珍)陪朝賀(後禮儀志正月元旦天子幸德陽殿臨軒公卿郎將大夫)
(百官各陪朝賀屬郡計吏皆覲庭燎)藩國奉聘(東京賦孟春元日藩國奉聘要荒來賀)獸樽
(正旦元會設白獸樽於殿廷能獻直言者則發此樽飲酒)晨賀(夜漏未盡七刻謂之晨賀晝漏上三刻百)
(官奉夀酒謂之畫賀)萬國咸亨(傅玄朝會賦定元正之嘉會萬國咸亨各以其職羣后德遜海内來)
(同獻贄奉璋人肅其容)庭燎(先正一日有司各宿設夜漏未盡七刻羣臣集則庭燎起火上賀如臨軒)
(儀)正旦大會(正旦大會行禮歌聲龍曜宸極鍾振泰清)文物充庭(禮儀志隋梁間元旦)
(會禮明庭燎設文物充庭)設華燈(晉禮志元會文昌殿用漢儀又設百華燈)雪瑞(南本紀正月朔)
(華雪降散為六出上悅以為瑞)百福(晉樂志上夀秦介雅歌百福四象初萬夀三元始)夏正(夏正)
(肇旦周物充庭同上)慶夀(慶隨百禮合夀與三朝升同上)百華照曉(百華照曉千門洞晨同上)
讀令布政(見受朝注)羔贄(晉禮志漢以高帝十月定正旦為歲首至武帝改用夏正然每月朔)
(朝至於十月朔猶常饗會其儀夜漏未盡七刻受賀及䞇公侯璧中二千石羔千石六百石㕍四百石以下雉)
(三公奉璧上殿百官受賜宴享大作樂如元正之儀)嘉會(晉傅玄朝會賦考夏后之遺訓綜商周之典制)
(采秦漢之舊儀定朝元之嘉會)獻贄奉璋(見萬國咸亨注)太極殿(唐禮樂志元正受羣臣朝)
(賀而會前一日尚舍設御幄于太極殿)說經奪席(後漢本傳正旦朝賀光武令羣臣能說經者更)
(相詰難義有不通輒奪其席以益通者戴憑遂奪五十餘席)中華門(晉禮志咸寧注元正賀朝畢又)
(賀皇后從雲能來中華門入詣東閣下便坐漏未盡七刻百官及受䞇郎官已下至計吏皆入立其次其陛衛)
(皆如臨軒)排正仗(元日天子受朝賀謂之排正仗冬至謂之排冬仗百官皆依朝服如大禮祭祀太常)
(作雅樂賀畢百官以次就坐酒五行太常以樂侑食凢燕享而朝服古樂惟冬正會為然如不受賀則請東上)
(閣門拜表而已出風土歲時記)
名賢詩詞祥煙雉扇開(薛逢元日觀仗詩曈曈初日照樓臺漠漠祥煙雉扇開)天
臨玉几(天臨玉几班初合日照金雞仗欲回同上)日照金雞(上注)佳氣滿樓臺
(更傍紫微瞻北斗上林佳氣滿樓臺同上)星駐冕旒(薛逢詩星駐冕旒三殿曉露翻珠翠六宫來)
山呼聖夀(山呼聖夀煙霞動風轉旂章鳥獸回)萬方懽抃(欲識皇恩無遠近萬方懽抃一)
(聲雷并同上)休氣氤氲(歐陽詹元日陪早朝詩和風彷彿樓臺曉休氣氤氲天地春)千官
喜(楊巨源元日詩天顔入曙千官喜日色迎春萬物知)賜辛盤(丁謂元日立春詩戴歸雙綵勝就賜)
(五辛盤)玉署金鑾(同上相思邈霄漢玉署通金鑾)吉日惟良(選曺子建元會詩初歲元)
(祚吉日惟良)獻賀帝里(方干詩軒車欲識人間盛獻賀須來帝里看)樺燭(盧延遜新歲朝)
(賀詩元日燕脂色朝天樺燭香)寳馬占堤(薛逢元日觀仗詩寳馬占堤朝闕去香車爭路進名來)
事對(漢儀晉禮)(羔䞇獸樽)(考圖籍來玉帛)(獻䞇奉璋受圖膺貢)
起聯(接千歲之統方啟昌期盛九賓之儀又朝獻歲)
(正上下之則講元會以尊王見天地之情慶人正而協紀)
(元會蕆儀仗入龍樓之曉孟陬占象歷新鳳紀之編)
(春入東郊協四方之正朔星環北極拜萬國之衣冠)
(七政旋觀爰接龍杓之宿三儀交泰重頒象魏之春)
(端月紀辰載履夏時之正條風獻節俶觀春亊之新)
警聮(歲月日時於焉先正聲名文物粲若可觀)(乘乾之健凝鼎之新)
(適因頒歷之初肆舉受圖之舊)(始初之政應天地之發生寬大之書繼祖宗之温厚)
(樞永無疆命隆有僕)(辟象魏以頒常履春期而謹始)
(孝備愛欽洽三宫之和氣書頒寬大翔四海之仁風)
(秉震執規令適更於三朔受圖膺貢慶溥及於萬民)
結聮(慶五百載之符適遭盛世上千萬年之夀敢效微誠)
(戮力同心永惟春秋五始之義拜手稽首敢奏天子萬年之詩)
(側聽遒人誓究心於職業更諧農扈期畢力於耕耘)
(拜手稽首詩歌周雅之萬年數貢考圖願見漢家之一統)
翰苑新書後集上卷六
