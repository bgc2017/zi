翰苑新書後集上卷十三
祥瑞(附玉璽醴泉)(慶雲靈芝)(景星嘉禾)(瑞雪麟鳳)(甘露)
歴代事實魚入舟(史記武王渡河中流白魚入王舟中武王俯取以祭此受命之符也)烏
流屋(同上有火自上復於下至于王屋流為烏其色赤其聲魄)和氣(唐權德輿曰和氣洽則祥應至)
天休(書君奭篇天休滋至)白麟(武帝本紀太始二年詔有司議曰往者朕郊見上帝西登隴首獲白)
(麟以饋宗廟渥洼水出天馬泰山見黃金宜改故名今更黃金為麟趾褭蹏以協瑞焉)赤㕍(同上三年)
(獲赤㕍作朱㕍之歌)萬年玉册(晉元帝本紀于時玉册白玉麒麟神璽出于江寧其文曰長夀萬年)
(日有重暈皆以為中興之象焉)九莖金芝(漢宣帝神爵元年詔神雀仍集金芝九莖産於涵德殿銅)
(池中)天氣清靜(同上東濟大河天氣清靜神魚舞河幸萬歲宫神爵翔集朕之不德懼不能任)神
光顯著(四年修興泰一五帝后土之祠齋戒之直日神光顯著薦鬯之夕神光交錯或降于天或登于)
(地其赦天下)功茂德盛(前宣帝紀詔武帝瑞應功茂德盛)家給人足(通鑑太宗曰比)
(見羣臣屢上表賀祥瑞夫家給人足而無瑞不害為堯舜百姓怨咨而多瑞不害為桀紂)休氣並臻
(白虎通符所以來至者以為王者承天統理調和隂陽隂陽和萬物序休氣充塞符瑞並臻皆應德而至)應
德(明帝紀祥瑞之降以應有德)蒙福(五鳳六年詔朕郊上帝甘露降神雀集朕之不敏懼不能任屢)
(蒙嘉瑞獲兹福祉)福物畢至(前董仲舒傳天瑞應誠而至諸福之物可致之祥莫不畢至而王道)
(終矣)醴泉(光武紀中元二年夏京師醴泉湧出又有赤草生於水崖郡國頻上甘露羣臣奏言宜令太史)
(撰集以傳來世帝不納自謙無德每郡國所上輒抑不當故史官罕得記焉)甘露(神爵三年詔迺者鳳)
(凰甘露降集京師羣鳥從以萬數朕屢獲天福祇事不怠)
事對(白麟赤㕍)(烏流屋魚入舟)(萬年玉册九莖金芝)(休氣並臻福物畢至)
警聯(天其申命用休福皆不召而至)(九功之叙惟歌諸福之物畢至)
玉璽
歴代事實龜紐(晉輿服志皇太子金璽龜紐朱英綴)螭文(後輿服志晉陽秋曰前大將軍)
(蔣幹以傳國璽付汝南太守戴施獻之璽光昭洞徹上蟠螭文)綴朱英(見龜紐注)紆黃組(張平)
(子東京賦冠通天佩玉璽紆黃組)受命(吴志孫堅軍城南井上見有五色氣堅令人入井探得漢國璽)
(文曰受命于天既夀永昌)傳國(南史孔林曰璽印者所以辨官爵立契符信傳國之璽歴代遞用襲封之)
(印奕世相傳貴在仍舊)出江寧(見祥瑞萬年玉册注)得宜陽(後漢建武三年劉盆子及丞相)
(徐宣以下三十餘人肉袒降上所得璽綬積甲兵宜陽城西與熊耳山齊赤眉衆尚十餘萬人帝令縣厨皆賜)
(食)烏足(璽譜乾元二年竇沼掌璽龍鼻一角烏足缺組以黃絲)螭頭(唐輿服志天子有傳國璽)
(及八璽皆玉為之神璽以鎮中國藏而不用皆泥封太宗刻受命元璽以白玉為蟠頭)獸紐(晉輿服志)
(乘輿六璽秦制也曰皇帝行璽皇帝信璽天子行璽天子之璽天子信璽天子璽漢秦不改又有秦始皇藍田)
(玉璽螭獸紐在六璽之外文曰受天之命皇帝夀昌漢高祖佩之後世名曰傳國璽與斬白蛇劔俱為乘輿所)
(資斬白蛇劔至惠帝時武庫火燒之遂亡及懷帝蒙塵傳國璽没劉聰後又没石勒及季龍死國亂穆帝世乃)
(還江南)刻白玉(見螭頭注)封紫泥(晉輿服志凢天子之璽六皆以武都紫泥封之)
警聯(明王謹德來異琙之貢珍博士辨文審先朝之藏璽)(三朡俘而商受球五畤郊而漢薦璧)
慶雲
歴代事實屬龍(淮南子龍舉而景雲屬)隨馬(唐天寳十三年封泰山有慶雲隨馬)瑞
氣(晉天文志瑞氣一曰卿雲亦曰慶雲太平之應)非煙(史天官書若煙非煙若雲非雲郁郁紛紛蕭索)
(輪囷是為卿雲見喜氣也)百工歌(宋符瑞志舜時慶雲興焉若煙非煙若雲非雲百工相和而歌慶雲)
(帝乃唱之曰慶雲爛兮糺縵縵兮)賢人隠(夫雲五色具其下有賢人隠)紀事(左昭十七年注)
(黃帝受命有雲瑞故以雲紀官)名官(史黃帝紀注張宴曰黃帝有景雲之應以師名官)郁郁(見非)
(煙注)漫漫(見百工歌注)為瑞(尚書中候云堯沈璧於河白雲起回風搖落又吳淑雲賦周則為瑞)
(觀河堯則呈祥沈璧)呈祥(上注)金枝(崔豹古今注黃帝與蚩尤戰於涿鹿之野常有五色雲氣金枝)
(玉葉止于帝上有華葩之象故因作華蓋也)玉葉(同上注)采色浮空(韓賀慶雲表有慶雲)
(見五采五色非煙非雲抱日增麗浮空不收既變化而無窮亦卷舒而莫定斯為上瑞實應太平臣謹按宋沈)
(書曰慶雲五色者太平之應也)黃氣抱日(代宗即位日慶雲見黃氣抱日酉陽雜記)太平之
應(見采色浮空注)輪囷而歌(見非煙注)
名賢詩詞籠日襯霞(黃山谷詩玉葉籠殘日金枝襯薄霞)聖治昌時(仝上氤氲)
(符聖治紛郁表昌時)祥輝(于季子詩瑞雲千里應祥輝四望新)
景星
歴代事實耀天(帝王世紀堯時景星耀天)助月(晉天文志瑞星一曰景星如半月生于晦)
(朔助月為明)天暒(前天文志天暒而見景星注孟康曰暒精明也)月盛(白虎通景星大星也月盛)
(不見)舒光(選景星宵而舒光)連氣(史天官書天晴見景星注有赤方氣與青方氣相連赤方中兩)
(黃星青方中有一黃星聚為景星)出有道(前天文志景星者德星其狀無常出于有道之國)聚
賢人(異苑陳寔與諸子姪造荀淑父子討論于時德星聚太史奏曰五百里内有賢人聚)美瑞(韓文)
(景星鳳凰賢愚知為美瑞)休祥(前天文志景星者德星也又郊祀太乙贊饗曰德星照衍厥惟休祥)出
房翼(隋天文志景星出翼又宋符瑞志帝堯時景星出房)生晦明(見助月注)元氣之英
(三五歷記景星者元氣之英水之精也)有德之慶(唐天寳九年五月五星聚于箕尾占曰有德則)
(慶無德則妖)
警聫(圓穹錫貺兆一人有慶之符景緯宣精申萬夀無疆之福)
瑞雪
歴代事實玉花(舒元輿序重雪終日玉花攪空舞下散地)瑞葉(冷齋夜話何事月娥應不)
(在亂飄瑞葉滿人間注仙人燕華君天下㙐木花開六出故也)麰迎三白(坡詞三白事注泗州語欲)
(宜麥見三白三度見雪也)花為六出(韓詩外傳云凢草木花皆五出雪降花為六出上大悅以為祥)
(瑞)方圭(謝惠連雪賦既因方而為圭亦遇圓而成璧)圓璧(上注)五榖之精(紀勝書曰)
(雪為五榖之精)六花之瑞(韓詩外傳云雪花曰霙雪又見前六出注)遺蝗入地(坡詩云遺)
(蝗入地應千尺蓋蝗遺子於地雪深一尺則入地一丈)舞鶴下簷(毛澤民詩危簷下舞鶴)
名賢詩詞豐年瑞(李義山詩不覩豐年瑞安知變理才撒鹽如可擬願糝和羹梅)清都
瓊蘂(洪芻詩清都瓊蘂飛空下淨界空花種種開)瑤臺玉蘂(毛澤民詩先拂瑶臺玉蘂業聮)
(翩時落玲瓏片)豐年消息(坡詩天工呈瑞足人心平地今開一尺深此為豐年報消息滿田何止萬)
(黃金)種玉(李義山詩有田皆種玉無樹不開花)
警聯(三微更始正王道之大端六出呈祥兆豐年之嘉慶)
(見而知象偉善治之日來視以考祥實自今其歲有)
(七政齊於璿璣有合璧連珠之瑞四時和為玉燭無鳴條破塊之灾)
甘露
歴代事實寳甕(拾遺記帝嚳時有丹丘獻瑪瑙甕以盛甘露舜移寳露甕於零陵東方朔作寳)
(露銘曰寳露起於靈臺)銅盤(曺植露臺銘氣之清者莫如露盛之安者莫如盤詔有司鑄銅建承露盤)
(云云)金莖(選班固西都賦抗仙掌以承露擢雙立之金莖)瓊爵(曺植魏德論甘露已降蜜淳冰凝覩)
(陽弗晞瓊爵是承獻之帝朝以明聖徵)滋液厥壤(選司馬相如封禪頌甘露時雨厥壤可遊滋液)
(滲漉何生不育)沆瀣為糧(選飲沆瀣以為糧注沆瀣露氣也)天地合(老子三十章天地相)
(合以降膏露)隂陽和(公孫弘傳策制上古至治甘露降弘曰天地之和應故隂陽和甘露降)著
草木(拾遺記崑崙山有甘露色如丹著草木皎然如霜雪寳器盛之如飴)降林園(魏明帝紀昔甘)
(露屢降於仁夀殿自吾已建承露盤復降芳林園於仁夀殿前)晨降(曺子建七啓甘露紛紛而晨降)宵
凝(選孟堅賦甘露宵凝於豐草)豐草(上注)仗木(唐太和元年韓約奏甘露降金吾左仗木)脂
凝(晉中興書甘露者仁澤也其凝如脂其美如飴)飴美(上注又見著草木注)天瑞(王元長詩序天)
(瑞降地符升注甘露)天酒(瑞應圖甘露一名膏露一名天酒)狀若細雪(南史元嘉中甘露頻)
(降狀若細雪)
前賢詩詞甘醴(丁謂詩遥聞甘似醴不特在金莖)雲牙(朝朝薦天酒寧讓服雲牙)瑞
露(瑞露零宵極仙盤奉帝家並丁謂詩)
警聯(神人所飲何殊姑射之仙厥壤可游願繼相如之頌)(色瑩珠璣味兼飴醴)
醴泉
歴代事實湧出(光武本紀京師醴泉湧出飲者痼疾皆愈)滂流(宣帝本紀詔乃者醴泉滂)
(流枯槁榮茂)流唐(前揚雄傳醴泉流其唐注爾雅廟中路謂之曰唐)清室(選司馬相如上林賦)
(醴泉涌於清室)榮枯槁(見滂流注)愈痼疾(見上湧出注)吐液(晉紀瞻曰醴泉吐液)至
淵(白虎通曰德至淵泉則醴泉出)地出(記禮運篇地出醴泉)俊又在官(尚書中候俊乂在官)
(則醴泉出)
警聯(測土以圭旁得澗瀍之秀氣配天之澤永為動植之深恩)(假以溢我挹彼注兹)
靈芝
歴代事實瑞應(漢光武本紀甘泉中産芝九莖注應劭曰芝朱草也其葉相連如淳曰瑞應圖)
(王者敬事耆老不失舊臣則芝草生)秀敷(孫綽天台賦玉芝含秀而晨敷)九莖(前宣帝紀元康四年)
(金芝九莖産於涵德殿銅池中)三秀(選嵇康詩煌煌靈芝一年三秀)煌煌(上注)蔓蔓(禮樂志齋)
(房歌齋房産草九莖連葉宫童效異效異披諜元氣之精回復此都蔓蔓日茂茂成靈華)延英殿(唐肅宗紀)
(上元中延英殿御座生玉芝一莖一花御製玉靈芝詩)甘泉宫(前武帝紀元封二年廿泉宫内産九)
(莖連葉作芝房之歌)賢愚知瑞(韓愈與崔羣書鳳凰芝草賢愚皆知其為瑞)宗廟薦歌
(班固西都賦序武帝之世芝房寳鼎之歌薦於宗廟)元氣復都(見蔓蔓注)神光照殿(唐玄)
(宗紀天寳中有玉芝産于大同殿之柱礎一本兩莖神光照于殿)晨敷日茂(見前秀敷蔓蔓二注)
天開地成(李賀芝草詩瑞自天開與地成)産金莖(見九莖注)含玉秀(見秀敷注)孫
綽賦(同上注)嵇康詩(見三秀注)
前賢詩詞靈根盤錯(李紳詩靈根盤錯呈天瑞寳葉蟬聮表地鮮)寳葉蟬聮
(見上注)
警聯(自根自本光開蕃衍之先有宗有元默得繼承之正)
(皇躬底豫動愉色於親闈帝孝格幽發靈華於祖社)
(煌煌三秀豈特延年而神仙蔓蔓九莖且將施祉于孫子)(玉英明潤寳葉紛敷)
嘉禾
歴代事實同穎(書微子之命唐叔得禾異畝同穎獻諸天子王命唐叔歸周公于東作歸禾周)
(公既得命禾旅天子之命作嘉禾)共穗(選顔延年曲水詩序共穗之瑞史不絶書注嘉禾也皆太平之)
(瑞也)實圓(唐郭子儀傳子儀言寧朔縣界荒治十五里有黑禾榖出遍地掃盡經宿復生其禾實圓味甘)
(美臣以為天啓興王先瑞百榖故漢稱雨粟周頌來牟豈若瑞禾自出家給人足蓋陛下富教安人務農崇本)
(之應也)味美(上注)六穗(選司馬相如封禪頌嘉禾六穗我穡曷蓄)一莖(後光武紀論光武生)
(於濟陽縣舍是歲縣界有嘉禾生一莖九穗因名曰秀)何道而臻(前公孫弘傳武帝制曰上古至)
(治嘉禾興朱草生今何道而臻乎此弘對曰上古堯舜之時聲和則地之和應嘉禾興和之至也)和聲
之應(上注)出寧朔(見實圓注)生中牟(魯恭本傳為中牟令嘉禾生恭便坐廷中)太平
之瑞(見前共穗注下)富安之應(見實圓注)
警聯(祥風甘雨物無疵癘之傷潔粢豐盛神有馨香之感)
麟鳳
歴代事實木精(公羊注麟仁獸木之精也)竹實(晉苻堅傳鳳凰非梧桐不棲非竹實不食)
(乃植梧桐竹於柯城以待之)獸之伯(薛綜麟頌麒麟推獸之伯德以衛身不布牙角)羽之美
(莊子鳳凰羽族之美也)含仁(廣雅麒麟狼頭肉角含仁懷義)覽德(前賈誼弔屈原賦鳳凰翔於千)
(仞兮覽德輝而下之)獲西狩(春秋哀十四年春西狩獲麟注麟者仁獸聖王之嘉瑞也公羊哀十四年)
(注麟者太平之符聖人之類也)集東海(前昭帝紀鳳凰集於東海)一角(春秋感精符曰麟一角明)
(海内共一王也)五章(李白文集鳳飛九千仞五章備珍綵)步中規(廣雅麟者含仁懷義行步中規)
(折旋中矩不履生蟲不折生草不羣居不族行文章彬彬)首戴德(書益稷鳳凰來儀疏首戴德背負仁)
(頸荷義足履禮)書春秋(唐韓愈獲麟解麟之為靈昭昭也載於詩書於春秋)鳴朝陽(詩卷阿篇)
(鳳凰鳴兮于彼高岡梧桐生兮于彼朝陽)信而應禮(詩麟之趾注麟信而應禮)仁也喻賢
(詩卷阿鳳凰于飛翽&KR1304;其羽注鳳凰靈鳥仁瑞也喻賢者所在羣士皆慕而往仕也)銜書(李白文集鳳凰)
(丹禁裏銜出𬗋泥書)絶筆(左哀十四年西狩獲麟孔子絶筆於獲麟之一句)儀儀(揚子孝至麟之)
(儀儀)翽翽(卷阿翽&KR1304;其羽)臻圃(前揚雄二帝三王麒麟臻其圃)冲霄(唐馬周傳太宗飛白書曰)
(鸞鳳冲宵必假羽翼)狼蹄麕身(京房易傳白麟麕身牛尾又瑞應圖云麟王者嘉祥也羊頭狼蹄食)
(嘉禾之實)雞冠燕喙(韓詩外傳鳳雞冠燕喙)興九韶(史舜紀興九韶之樂鳳凰來翔)祠
五畤(前武帝紀終軍從武帝祠五畤獲白麟一角而五蹄軍曰今野獸并角明同本也殆將有解編髮削)
(左袵襲冠帶要衣裳而蒙化焉)作歌(漢武帝獲白麟作白麟之歌)調律(抱璞子軒轅候鳳鳴調律)
蹌蹌(揚鳳鳴蹌蹌匪堯之庭)濯濯(史記麟之濯濯)音中律吕(草木疏麟麕身馬足黃色)
(圓蹄音中律吕行中規矩)食惟琅玕(李白文集飢鳳不喙粟所食惟琅玕)五采(京房易傳曰麟)
(狼額馬蹄有五采腹下黃高二丈)九苞(丹穴有九苞之鳳)元枵之精(鶡冠子麟者蓋元枵)
(之精)王者之瑞(瑞應圖鳳王者之嘉瑞)順之實(記禮運鳳麟皆在郊藪故曰順之實也)
和之極(前公孫弘制策上古至治麟鳳在郊藪弘曰德配天地明並日月則麟鳳至此和之極也)循
循幽閒(劉向說苑麒麟音中吕律紛兮其有質文也幽閒則循循如也)&KR1304;&KR1304;飛集(詩卷阿鳳)
(凰于飛翽翽其羽亦集爰止)
名賢詩詞五色羽(韓岐山下詩丹穴五色羽其鳴為鳳凰)集南嶽(劉楨詩鳳凰集)
(南嶽徘徊孤竹根)羞羣鳥雀(同上豈不常辛苦羞與鳥雀羣)照影龍門(張正詩影照龍)
(門水聲入洞庭風)趾定(麟詩詩人歌信厚趾定咸振振)聲和(韓鳳詩聲和随祥風)仁獸(麟詩)
(天地重太和鍾為獸之仁)雛好(杜鳳穴雛皆好)來儀(劉楨詩何時當來儀要須聖明君)
翰苑新書後集上卷十三
