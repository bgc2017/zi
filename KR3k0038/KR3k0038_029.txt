翰苑新書前集卷二十九
東宫
總東宫官(官制見後各官之下此但載通用之事如舍人等官今雖不置亦附載於内)
歴代事實宫宷(劉洎䟽云云)端輔(見羣書精語類)儲宷(續通典寳歷三年詔長慶)
(以来兩河用兵偏禆立勲擢其周行率以儲宷王官雜補之)儲隸(見羣書精語)輔儲宫(唐太)
(宗貞觀中謂羣臣曰公等為朕搜訪賢德以輔儲宫)鶴禁衛(神龍初復舊焉)相東禁(常衮庶子)
(制云輔相東禁)左右皆正人(賈誼曰王者之於太子皆選天下端士孝悌博聞有才學者以衛翼)
(之使與太子居處出入故其坐則見正事聞正言行正道左右前後皆正人也)矯迹入崇賢(注崇)
(賢太子門)選端士(見左右皆正人注)用賢才(東漢世祖嘗問誰可輔太子者博士張佚曰為)
(天下則固宜用天下之賢才帝稱善即拜佚為太子太傅)性質温敏(見儒宗注)孝悌博聞
(見選端士注)晁錯智囊(前漢文帝以晁錯為太子家令稱為智囊)陸亮忠心(晉武帝詔)
(曰太子家令陸亮有忠心可補吏部郎)儒宗(唐王玄感為四門博士詔曰王玄感性質温敏博聞強記)
(掎前達之失究先聖之旨是謂儒宗可授太子司議郎兼崇賢館學士)習於春秋(晉悼公問司馬)
(侯曰何謂德義曰在君側以其善行以其惡戒公曰孰能對曰羊舌肸習於春秋乃召向使傅太子)四海
才德(山濤啓事曰瑯琊王第三子皆為國器宜令四海英俊才德傅於東宫也)才經文雅(荀氏)
(家傅遽字道玄拜太子洗馬戴若思特見欽重作詩頌之序曰洗馬荀道玄累葉重光才經文雅所以弱冠登)
(朝)後進模範(梁庾信幼而俊邁聰敏絶倫博覽羣書父肩吾為梁太子中庶子東海徐陵父摛為)
(左衛率陵及子儉並為抄撰學士父子東宫出入禁闥恩禮莫與比陵儉文並綺艷故世號為徐庾體當時後)
(進競相模範)號徐庾體(見上注)文號宫體(梁徐摛屬文好為新變不拘舊體為皇太)
(子家令兼管書記文體既别春坊盡學之宫體之號自斯而起矣)參兩宫文翰(唐徐浩傳浩字)
(季海玄宗時太子司議郎肅宗即位詔令多出於浩玄宗傳位誥冊皆浩為之參兩宫之文翰寵遇罕與為比)
保訓東宫(漢中宗勑令劉向王褒蕭朢之周堪之徒以文章儒術保訓東宫)調護青闈
(白居易除趙昌制云夫望優四皓然後能調護青闈)青襟受學(斛斯正字士亮精三禮周武帝令皇)
(太子服青襟受學於正號為夫子儒者榮之)行嚴師問道之禮(元稹字微之願令皇子洎)
(諸王齒胄行嚴師問道之禮輟禽色之娛資游習之善豈不美哉)獻諭善箴(韋承慶遷太子賢司)
(議郎儀鳳中詔皇太子賢監國時太子頗近聲色承慶上書諫又為獻諭善以箴太子善之)以五事
諫(晉江統為太子洗馬太子頗好遊宴或闕朝侍統以五事而諫之)妙選人望(唐貞觀初置太)
(子司議郎妙選人望以来濟為之仍兼崇文館直學士)搜訪賢德(見輔儲宫注)選有才
學(見選端士注)
皇朝事實宫寮(晏公類要云云)儲局宫邸(並晏公類要云云)繼照堂
(在開封廨東首宗尹京日射堂)資善堂(在元符觀南大中祥符八年置仁宗隸學之所)慶寧堂
(英宗潛邸有閣蔵御覽經籍續會要)睿成宫(元祐元年詔神宗所居東宫改為睿成宫續會要)龍
德宫(元符三年詔賜名龍德宫是為徽宗舊邸續會要)司馬名重(王定國聞見政錄神宗諭執)
(曰延安郡王可出閣當議宫僚乃曰司馬光名重宜為宫官乃漢羽翼之謂如吕公著孫文皆可任之後當擇)
(功臣子弟如文貽慶可洗馬之類孟子所謂大家巨室足以取重東宫矣)晏殊謹厚(言行錄晏元獻)
(公殊為館職時天下無事許臣僚擇勝飲晏公貧甚不能出獨家居與昆弟講習一日選東宫官忽中批除晏)
(殊執政莫諭所因次日進呈上諭曰近聞館閣臣寮無不嬉遊戲賞彌日繼夕惟殊杜門與兄弟讀書如此謹)
(厚正可為宫官公既受命得對上面諭除授之意公曰臣非不樂燕遊者直以貧無可為之具上益嘉其誠實)
(知事君體眷注日深仁宗時卒至大用)王韓皆厚德之士(言行錄神宗就邸英宗命韓魏)
(公擇官僚用王陶韓維等皆厚德之士王一日侍坐内侍以宫樣靴進維曰王安用舞靴神宗亟令毁去嘗引)
(疾請郡將去王府採東平樂善之語為贊以獻慈聖垂簾諭宰臣曰諸王仁孝日聞皆卿等擇宫臣所致宜召)
(至中書褒諭)范朱極天下之選(趙鼎事實一日上語鼎曰欲令孝宗御諱出閣選官教之)
(且就禁中置學館便建資善堂庶幾正當鼎乃與同列議選范沖朱震為翊善朝論以二人為極天下之選上)
(謂鼎曰臺諫語及資善之建皆曰如朱震范沖天生此二人為今日資善之用可謂得人矣)中書褒
諭(見王韓皆厚德之士注)採東平樂善語為贊(見上注)上謂得人(見上)
(注)誦韓愈諫建封書以諷(言行錄陳俊卿公在普安郡王邸每當講必傳經啓沃王)
(深器之一日王習毬鞠公微誦韓愈諫張建封書以諷王即為誦全文不遺一字公退而喜曰王聦明而樂諫)
(社稷之福也)作渾天儀以勉學(樓攻媿集黃裳為嘉王府翊善因王誕日乃作渾天儀以)
(獻為歌詩勉王進學如天而不息)初置翊善贊讀(資善堂翊善贊讀紹興五年六月初置以)
(命朱子開范元長孝宗以建國公就傅故也其後孝宗出閣就第而信王幼亦命近臣踵為之開禧元年皇子)
(初封榮王命程少逸兼贊讀少逸以祖諱辭乃命趙子中兼領其不稱王府而以資善繋御蓋以未出閣之故)
羣書精語三妨儲隸(顔延年應詔曲水詩三妨儲隸五塵朝黻)敬詢端輔(李義)
(甫承華箴曰思皇茂則敬詢端輔)審諭之任輔導之官(于志寧書鄧禹名臣方居審諭)
(之任疏受宿望始除輔導之官)師友必天下英俊(漢地節中許伯使其弟中郎將舜監護太)
(子家疏廣曰太子國儲副君師友必天下英俊不宜獨親外家)文詞高於甲觀(晏公類要云)
前賢詩詞薄宦奉儲明(唐禇亮詩薄宦奉儲明)託身承華側(陸機赴洛)
(詩託身承華側撫劔遵銅輦注銅輦太子車也)
太子詹事(秦官應劭曰詹省也給也漢因之掌太子家位在長秋上成帝省魏復置詹事領東宫衆)
(務後魏有太子左右詹事隋開皇收置詹事唐置詹事府掌内外衆務糾彈非違總判府事置少詹事以貳之)
(龍朔改端尹少尹咸通復垂拱改宫尹神龍復通典本朝東宫官有詹事仁宗神宗欽宗升儲皆置詹事二人)
(多以他官兼充及登位亦省兩朝國史志職名云)
歴代事實儲端(沈約齊安陸碑曰儲端任顯東西兩晉兹選特難注云儲端謂太子詹事也)
宫端(分紀江總為宫端)端尹(李藩太子詹事制尚居端尹之榮)龍樓上寮(白集宋榮)
(制云)宫坊清班(白集行張偉除詹事制云)清操過人(北堂書抄晉中興書太原王恭領詹)
(事學問清操過人)儲端華重(分紀梁陸倕除詹事免讓表云儲端華重實異常司)彈肅一
宫(北堂書抄王珉答徐邈書曰詹事彈肅一宫如尚書令中丞也)總務宫端(唐大宗詔令李寬太)
(子詹事冊弼諧儲副必俟才英總務宫端允資忠諒)總司之任(見妙東材賢注)弼諧審諭
(李綱字文紀為太子詹事綱在東宫太子建成尤加禮太子嘗遊有進魚者太子使膾之唐儉趙元楷自言其)
(能太子曰操刀膾腥和鼎味公等善之若弼諧審諭固屬綱矣)弼諧儲副(見總輔宮端注)經授
太子(漢書孔霸字次孺宣帝時以經授太子為詹事也)四上書諫(唐姚珽遷詹事兼左庶子)
(節愍太子稍失道珽凡四上書諫中宗嘉歎焉)妙柬材賢(晉起居注武帝以王恭為丹陽尹領太子)
(詹事恭讓表曰今日王儲始建四方是式總司之任崇替所由宜妙柬材賢盡一時之勝)謝琰領(晏公)
(類要晉謝琰征羌有功為輔國將軍領太子詹事)李勣為(唐高宗為皇太子轉李勣為太子詹事右)
(弼率太宗謂曰我兒新登儲貳卿舊長史故有此除雖屈階資可勿怪也)兄弟代為(郭鏦字利用為)
(太子詹事鏦卒兄代弟為詹事云)
自叙輔弼非材(陳後主在東宫欲以江總為太子詹事令管記陸瑜言於孔奐奐曰江總有潘)
(陸之材而無園綺之實輔弼儲貳竊謂非材後主深以為恨乃自言於宣帝將許之奐乃奏曰江總文華之人)
(今皇太子文華不少無藉於總如臣愚見願選敦重之才以居輔導帝曰誰可奐曰都官尚書王廓代有懿德)
(立性敦敏可以居之後主時在側乃曰廓王泰之子不可居太子詹事奐又曰宋朝范曄即范泰之子亦為太)
(子詹事後主固争之帝遂以總為詹事)
羣書精語戚貴西亰風嘉東國(齊孔稚圭讓詹事表云皇太子霞騫青殿日晃)
(春宫駕紫谷之英振洛笙之響自非器上白雲韻同明月何以延芳芝苑插羽瓊條竇嬰戚貴於西亰陸曄風)
(嘉於東國伊人之美方曰可舉)漢禮峻於竇卿晉榮歸於謝琰(唐大詔令李寬)
(太子詹事冊漢朝選德禮秩峻於竇卿晉代任賢光榮歸於謝琰)肅事東朝(嗣許王太子詹事制)
(云彈違是屬宜肅事於東朝)
太子左右庶子(周太子之官有庶子官職諸侯卿大夫士之庶子之倅掌其戒令與其教治庶)
(子猶諸子也周禮諸子之官司馬之屬也秦置中庶子員漢太子少傅屬官有庶子後漢有中庶子官員五人)
(歴代建置不一然皆以庶子名官本朝東宫官有左右庶子舊制不常設儲闈之建随宜置官以備寮寀多以)
(他官兼領仁宗神宗欽宗升儲並置二人見四朝志乾道中庶子諭德除左不除右見職源七年詔庶子諭德)
(輪日入宫仍随日供故事)
歴代事實左中護(唐龍朔二年改門下坊為左春坊典書坊為右春坊左庶子為左中護右)
(庶子為右中護)右中護(見上)沈静履素(晉起居注武帝咸寧元年詔皇甫謐沈静履素守學)
(好古其以謐為太子中庶子)清白有節(魏志鮑勛清白有高節知名當世為中庶子在東宫正色)
(不撓)以肅敬稱(前漢王商字子威為太子中庶子以肅敬見稱)有正始風(齊書袁粲言於)
(帝曰臣觀張緒有正始遺風宜為宫職後轉中庶子)有志行(武帝以傅喜有志行拜為太子中庶子)
端居守道(趙宗儒字秉文罷相為右庶子端居守道德宗聞而嘉之遷吏部侍郎召見勞之曰知卿)
(閉關六年故有此拜)通詩(馮野王通詩以父任為太子中庶子)明詩易(陶氏家傳伉遷中庶子曰)
(君少而好學善談玄理尤明詩易以好學聞於時儲選殊難其人特召君焉)該識舊典(肅宗在東)
(宫孔寅為中庶子于時中興庶事草創寅經學滋博又該識舊典朝儀軌制多取正焉由是明章二帝並親愛)
(之)東宫顯職(齊王假與山濤太子中庶子東宫顯職加以侍接左右誠宜得篤粹有行之人必允)
(重望)儲職為重(郭子儀家傳曰詔以公弟為左庶子公上讓表曰况儲宮命職中庶為重)官最
親密(吳志孫登為太子時太傅張温言於孫權曰夫中庶子官最親密切問近對宜用雋選於是乃用陳)
(表為中庶子)一宫要任(晉起居注云武帝置中庶子四人一宫要任)八舍之職(環濟)
(要略云庶子謂八舍之職)輔相東禁(常衮庶子制云云)奉翊儲后(柳宗元為相國柳渾)
(行狀云拜右庶子奉翊儲后修其宫政)管綜門下(王珣唘以桓譚為太子庶子云宫選宜盡一時)
(之美中庶子管綜門下不可不得其才)官主調護(李綱事隋為庶子綱曰今則官主調護)衛
太子家(班彪牋云竊見國家故事選公卿列侯子孫衛太子家為中庶)俾尹宫坊(陸集姜公)
(輔左庶子制)日直東宫(劉洎字思道唐太子敕洎與岑文本馬周遞日直東宫)獻侍臣
箴(晉温嶠為中庶子獻侍臣箴甚見補益)撰諫苑(類要于志寧為右庶子以承乾數虧禮度志在)
(匡救撰諫苑二十卷諷之太宗大悦)作贊道賦(李百藥為右庶子作贊道賦以諷悉述古儲副事)
援古義規諫(蜀志後主立太子璿以霍弋為中庶子太子好騎射出入弋援引古義盡言規諫甚)
(得切磋之體)非為弄臣(隋劉行本為左庶子太子嘗得良馬令行本乘行本正色而進曰至尊置)
(臣於庶子之位者欲令輔導殿下以正道非為殿下弄臣太子慙而止)授太子經(歐陽地餘字長)
(賓為中庶子授皇太子以經)進藥石之言(高季輔為右庶子上疏切諫時政得失特賜鍾乳一)
(劑曰進藥石之言故以藥石報)輟卿以佐太子(杜正倫帝詔正倫曰吾兒幼未有就德我常物)
(物戒之故輟卿於朝以佐太子)以太守參(山公唘事中庶子闕宜得俊荗者欲以濟隂太守劉儀城)
(陽太守石崇參選)以宰相兼(宋璟以宰相兼庶子)久留承華(陳書王瑒父沖嘗為瑒辭)
(領中庶子文帝謂沖曰所以久留瑒於承華正欲使太子微有瑒風法耳)遷中書令(房喬方太宗入)
(春官拜太子右庶子貞觀初遷中書令)
皇朝事實參典機密(言行錄晏元獻公殊字同叔遷左庶子公既佐佑東宫真宗所以諮)
(訪多以方寸小紙細書問之由是參典機密凡所對必以其藳進示不洩)以諫議兼(東都事略張士)
(遜傳遜字順之仁宗為皇太子遷右諫議大夫兼右庶子又為賓客既而兩府大臣皆領東宫官遂換太子詹)
(事)以判官兼(東都事略楊徽之傳徽之字仲猷真宗為開封尹妙選僚屬召徽之為府判官兼左)
(庶子)
羣書精語俾同三令之班(唐休璟自夏官尚書授右庶子制宜輟五曹之務俾同三)
(令之班)委戈執笏入賓皇儲(南豐集晉陸褘碑委戈執笏入賓皇儲)仍參翼
贊之榮(唐休璟右庶子制巨源諸老仍參翼贊之榮)列位龍樓(唐大詔令宋申錫制)
前賢詩詞寄言東曹長(白集寄皇甫庶子云寄言東曹長當知幽獨心)
太子左右諭德(唐龍朔二年置左右諭德各一人掌諭太子以道德其内外之政有可為規諷)
(者随事而贊諭焉國朝東宫官有左右諭德建儲則置否則闕仁宗神宗欽宗升儲皆置三人並他官兼四朝)
(志乾道中置一人惟除左不除右七年詔庶子諭德輪日入宫仍随日供故事孝宗會要)
歴代事實東寮(唐德宗拜崔芊為諭德芊對東宫曰臣不識朝廷典故見殿下合稱臣否東宫)
(曰卿是東寮)清班優秩(白集元稹制云東宫之有諭德猶上臺之有騎省清班優秩所選非輕)
猶上臺之騎省(上注)東朝諭導(杜牧除郭錥制云云)申贊諭之美(白居)
(易集行崔承寵制云就列宫坊申贊諭之美)
皇朝事實忠實可大用(言行錄仁宗在東宫魯質肅公宗道為諭德一日真宗召使者)
(及門而公不在移時乃在肆中飲歸中使遽先入白乃與公約曰上若怪公来遲當託何事公曰但以實告中)
(使曰然則得罪公曰飲酒人之常情欺君臣子之大罪中使嗟歎而去真宗果問使者具如公對自此竒公以)
(為忠實可用)楊礪兼(東都事略楊礪字汝礪真宗為襄王以礪為記室王甚重之東宫建兼右諭德)
(真宗即位召入翰林為學士)陳薦擢(東都事略陳薦字彦升神宗為穎王薦為王府記室參軍神宗)
(為皇太子擢右諭德)
太子侍讀侍講(唐太宗為晉王府有侍講及為太子亦置焉其後或置或否開元初十王宅引)
(辭學工書者入教亦為侍讀職林分紀向無侍讀聖朝始置焉職林神宗升儲置侍讀侍講各一人會要乾道)
(七年禮部太常言討論東宫開講儀宫僚遇講讀詹事以下至講讀官上堂並用賓禮參見如延英儀講罷復)
(位續會要)
歴代事實儒素見稱(晉王紹宗遷祕書少監仍侍皇太子讀書紹宗性澹雅以儒素見稱)
(當時王廷之士咸敬慕之)當世仲尼(王起宗文宗時為皇太子侍讀號當世仲尼)讜言直
氣(唐吕元英為同州刺史及中謝論奏辭氣激切上嘉之謂宰臣曰吕元膺有讜言直氣宜留給事左右仍)
(兼太子侍講)學問操履(國史孝宗乾道七年以劉焞為國子司業兼太子侍讀先是上謂輔臣曰)
(古人以教子為重其事備見於文王世子須當多置僚屬博選忠良使左右前後罔匪正人不然一薛居州亦)
(無益也又曰舊来官屬幾人虞允文等奏詹事二人庶子諭德兼講讀者二人上曰宜增置二員誰可當此選)
(者允文奏李彦穎劉焞二人上曰焞有學問彦穎有操履皆好)借御書讀(李敬玄博覽羣書高宗在)
(東宫馬周啓薦之召入崇賢館兼領侍讀仍借御書讀之敬玄風格高峻有不可犯之色)授經講業
(唐蕭德言博涉經史尤精左氏春秋好屬文晚年尤篤志於學每開五經必盥濯束𢃄危坐對之高宗為晉王)
(詔德言授經講業及升春宫仍兼侍讀)博涉經史(見上注)講導經學(唐百官志太子)
(侍讀無常員掌講導經學)經義輔導(憲宗謂侍臣曰凡侍讀者當以經義輔導太子)露門講
論語(北史儒林傳沈重字子厚天和六年授驃騎大將軍開府儀同三司露門博士仍於露門館為皇太)
(子講論語)露門教授(樂遜字遵賢保定中詔魯公斌畢公賢俱以授業焉尋授湖州刺史還朝拜皇)
(太子諫議復在露門教授見北史)五日一侍讀(陳夷行充翰林院學士兼充皇太子侍讀詔五)
(日一入長生院侍太子讀經)撰翼善記(唐禇無量玄宗在春宫兼侍讀嘗撰翼善記以進之)獻
龍樓箴(歸登有文學為東宫侍讀獻龍樓箴以諷)廣五位圖(王起宗字舉之文宗時為皇太)
(子侍讀帝題詩太子箴以賜詔畫像便殿又使廣五位圖俾太子知古今治亂)進毛詩纂義(唐許)
(叔牙少精於毛詩禮記貞觀初累授晉王文學兼侍讀高宗昇東遷太子洗馬仍兼侍讀嘗撰毛詩纂義十卷)
(以進皇太子賜帛二百段令寫本付司經局)諫觀韓子(晉庾亮字元規侍講東宫與温嶠俱為太)
(子布衣之好時元帝方任刑法以韓子賜太子亮諫以申韓刻薄傷化不足以留聖心太子甚納焉)請問
安西宫(韋温兼太子侍讀每晨至少陽院午見莊恪太子温曰殿下盛年宜早起學周文王為太子雞)
(鳴時請問安西宫太子幼不能行其言遂稱疾)嵩山禮聘(唐孔述睿孤隠於嵩山德宗以諫議大夫)
(玄纁束帛就嵩山以禮聘述睿既至召對於别殿以為皇太子侍讀)承兩宫恩(徐岱字處仁充皇太)
(子及舒王以下侍讀承兩宫恩顧時無與比而謹慎過甚未嘗洩禁中語)深見親敬(玄宗在春宫張)
(說禇無量俱為侍讀深見親敬)腰輿(無量為侍讀公年老為造腰輿令内殿給使輿於内殿)特賜
廏馬(孔述睿德宗以禮聘述睿既至特賜第宅給以廏馬)開經必盥濯(唐蕭德言事見前授)
(業講經注)
皇朝事實忠義剛正(楊長孺奏狀臣楊萬里以忠義剛正受知孝宗皇帝淳熙間御筆親)
(擢先臣為太子侍講凡先臣有所奏陳嘉納如流先臣感激主知未嘗不喜極而繼之以泣也)遷右補
闕(東都事略郭贄傅太子任京尹得侍讀藩邸太宗即位擢贄著作郎兼皇太子侍讀遷為右補闕)擢
工部郎(同上孫固傳神宗為穎王以固侍講王府東宫建為太子侍讀神宗即位後擢工部郎)
羣書精語翊弦誦於青闈(唐大詔令許敬宗冊翊弦誦於青闈彯長纓於鶴籥)發
揮啓廸執經尊道(先天命張說等兩省侍臣講讀勅朕往在儲副旁求儒雅則張說禇无量)
(等為朕侍讀咸能發揮啓廸執經尊道)
左右春坊東宫之務歴代以中庶子領之(北齊有門下坊庶子領之)
(典書坊庶子領之隋門下坊置左庶子典書坊置右庶子唐龍朔中改門下坊曰左春坊右庶子中允司議郎)
(左諭德左贊善大夫崇文館學士校書郎洗馬文學校書正字等隸焉典春坊曰右春坊右庶子中舍人太子)
(舍人右諭德右贊善大夫太子通事舍人家令率更令等隸焉國朝建儲闈即置仁宗神宗升儲並以内臣為)
(左右春坊勾當左右春坊事中興不置孝宗乾道元年立皇太子置左右春坊二員同左右春坊二員孝宗會)
(要注又朱文公語錄或問東宫官屬曰唐六典載太子東宫官制甚詳如一小朝廷置詹事以統衆務則猶朝)
(廷之尚書也置左右二春坊以領衆局則猶朝廷之中書門下省也左右春坊又皆設官有各帥其屬之意崇)
(文館猶朝廷之館閣贊善大夫猶朝廷之諫議大夫其官職一視朝廷而為之隆殺此等制度猶好今之東宮)
(官屬極苟簡左右春坊舊制選賢德者為之今遂用武弁之小有才者其次惟有講讀數員而已如贊善大夫)
(諸官又但為階官非實有職業神宗以唐六典改官制當時亦有不曾討論者如東宫官屬之不備是也舊嘗)
(入一劄子論東宮官制疎略宜倣舊損益之不改)
歴代事實青宫列局(續通典太和四年左庶子孫革奏云云青宫列局護翼元良)
皇朝事實備儲坊之采(胡文恭行趙沐制云)
資善堂翊善贊讀
官制總說(資善堂翊善贊讀紹興五年六月初置以命朱子開范元長時孝宗以建國公就傅故也)
(其後孝宗出閣就第而信王幼亦命近臣踵為之開禧元年七月皇子初封榮王命程少逸左史兼贊讀少逸)
(以祖諱辭乃命軍器監趙子中夢極兼領其不稱王府而以資善繫銜蓋以未出閣之故朝野雜記)
皇朝事實極天下選(見前總東宫官范朱極天下之選注)
資善堂小學授
皇朝事實陳正言正道(樓攻媿集婁機字彦發諡忠簡為資善堂小學教授時皇太子)
(為惠國公日陳正言正道又以累朝事親修身治國愛民四事手書以獻置之左右朝夕觀省周旋四載不懈)
(益虔同寮予告公每當之首尾如一日擢監察御史請未退而命已頒國公戀戀幾不忍舍公亦為之感泣)
發端(擢用真儒入贊儲器)(光奉宸綸入侍儲幄)(輟從貳卿擢寘儲尹)
起聯(元良以正知國家有道之長翼衛既隆信宗社無窮之福)
(選用正直符三代有道之長翊衛元良信萬世無窮之福)
警聯(漢景帝之於竇嬰徒崇禮秩唐太宗之用李勣謾屈階資)
(紫宸持槖方允賴於論思朱邸談經正有資於衛翼)(天方唘於元良時正需於調護)
(或資羽翼之成或蒙藥石之報)(必盡言如霍氏得切磋之體必獻箴如温嶠有補益之稱)
(太子正而天下定允資翊衛之賢有德進而朝廷尊增重元良之勢)
(奉祠真館世高沖退之風置尹儲宫帝有顯明之命)
(雖賢聖仁孝聞天下稟於岐嶷之資必左右前後皆正人助其緝熙之學)
(自昔孔霸之授經漢嚴是選厥後王恭之遜表晉缺其人)
(伯夷之清伊尹之任至夫子而大成召公為保太公為師宜成周之能久)
(方南國教明笑指梅花而歸去適東宫位正屈從芝嶺以来游)
(朝夕論思日月獻納久陪黃屋之游心春秋禮樂冬夏詩書庸弼清宫之毓德)
(燕翼之謀尤重龍顔之眷益深)
結聯(庶子同三令之班暫兹養望宰相為百僚之長行矣登庸)
(既招四皓於商山用成羽翼行立三公於周室兼理隂陽)
翰苑新書前集卷二十九
