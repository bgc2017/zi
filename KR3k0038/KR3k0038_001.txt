翰苑新書前集卷一
三公
總三公(太師太傅太保古官殷太甲時伊尹為太傅紂時胥餘為太師漢儀注成王作周官立太師太)
(傅太保兹惟三公尚書漢承秦制闕三師之位吕后以王陵為太傅陵免官省平帝元始年始置太師太傅太)
(保太師位在太傅上太保次太傅漢百官表太師位在三公上崇號為上公東漢以後常曰上公初學記其後)
(或置或廢大抵無所統職至後魏特稱三師以正其名正一品然非道德崇重不居其位無其人則闕之六典)
(後周改為三公隋氏又為三師李唐因之國朝之制以太師太傅太保為三師職略政和二年詔曰太師太傅)
(太保此古三公之官為宰相之任今為三師然古無三師之稱合依三代為三公官不必備惟其人為宰相之)
(任若除三公即為宰相靖康末詔依元豐故事以僕射為宰相三公止為階官不復與三省之政焉職略國朝)
(三公官未始兼備惟元豐末文潞公守太尉雍王曹王守司空富鄭公曹濟陽守司徒皆同一時其後宣和間)
(蔡魯公為太師王將眀為太傅鄭達夫為太保方相繼兩見石林燕語三公自祖宗以来罕嘗官備獨宣和末)
(三公至十八人三少不論也太師三人蔡京童貫鄭紳太傅四人王黼燕王俁越王偲鄆王楷太保十一人蔡)
(攸肅王樞至儀王㮙渡江後以用兵故紹興十二年奉申王為太師張循王韓蘄王為太傅劉安城王為太保)
(其後乾道初陽和王吳信王並為太傅紹興初史會稽王為太師嗣秀王為太保盖自紹興而後三公未嘗備)
(官焉朝野雜記)
歴代事實面槐(周禮秋官朝士掌建邦外朝之法面三槐三公位焉)夢松(吳志嗣王傳注)
(曰丁固夢松生其腹上謂人曰松字十八公也後十八歲吾其為公乎卒如夢焉)天柱(天文上三台六)
(星兩兩而居起文昌列抵太微一曰天柱三公之位也在人曰三公在天曰三台主開德宣符也)台階
(後郎顗傳三公上應台階下同元首主三公上象天之台階)泰階(同上𫝊注春秋元命也曰魁下六星)
(兩兩而比曰三台漢書音義曰泰階三台也又黃帝泰階六符經泰階者天之三階也三階平則隂陽和風雨)
(時)鼎足(後漢三公鼎足承君又環濟要略云三公者象鼎三足共承其上也)鼎司(後楊秉𫝊三公)
(鼎司無所不統)鼎象(後顯宗紀永平六年王維山出寳鼎詔曰鼎象三公豈公卿奉職得其理耶)三
府(後郎顗拜章曰選舉牧守委任三府注三府三公也)三事(韋賢傳於赫三事匪後匪作三事三公之)
(位也言三公顯職以賢俊為其官)玄玉朱組(記玉藻公佩山玄玉而朱組綬)金章紫綬
(齊職儀云三師品第一金章紫綬進賢三梁冠絳朝服)一命衮(王制曰三公一命衮若有加則賜也)
(不過九命三公八命復加一命則服衮龍與王者之後同)桓圭繅藉(禮秋官大行人上公之禮執桓)
(圭九寸繅藉九寸冕服九章建常九斿樊纓九就貳車九乘)黃閣鴟尾(分紀陳舊制三公黃閤聽)
(事制鴟尾後主時蕭摩訶以功授侍中驃騎大將軍時詔摩訶開閤門施行馬聽事寢堂並置鴟尾)黃閤
内屏(隋百官志三公府三門當中開黃閤設内屏)槐鼎之任(分紀光武尤信讖言以王梁係)
(成名圖籙越登槐鼎之任)國之棟梁(高柔傳公輔之臣國之棟梁)朕之腹心(師丹𫝊策)
(勉曰夫三公者朕之腹心也輔善相𨗳正率百僚和合天下者也)股肱(劉愷𫝊陳忠薦曰三公上則台)
(階下象山岳股肱元首鼎足居職協和隂陽調劑五品)㗋咽(分紀云春秋合讖圖曰天理在斗中司三)
(公如人㗋在咽以理舌語宋均注曰斗為天之舌口主出政教三公𨗳宣君命諭於人則宜如人㗋在咽以理)
(舌語如言有條理)承天象極(後王龔𫝊李固曰三公尊重承天象極)巖石具瞻(詩節)
(彼南山維石巖巖赫赫師尹民具爾瞻又荀勖别𫝊勖曰三公具瞻所歸不用非其人)大儒(荀儒效大)
(儒者天子三公也)上賢(荀上賢使之為三公)訓導之官(六典三師訓導之官也)論道
之官(分紀徐邈拜司空歎曰三公論道之官無其人則闕豈可以老病處之哉固辭不受)國之輔
佐(同上漢成帝時何武建言國之輔佐必得賢聖然猶天之三光備三公官各有分職宜建三公官分職授)
(政以考功效)台輔之任(同上李固曰台輔之任實和隂陽)改容而禮(前賈誼傳昔者)
(成王幼在襁褓之中召公為太保周公為太傅太公為太師保保其身體傅傅之德義師道之教訓此三公之)
(職也云云三公之貴皆天子之所改容而禮貌之也)待以殊敬(後陳忠傳上疏曰三公稱曰冢宰王)
(者待以殊敬在輿為下御坐為起入則參對而議政事出則監察而董是非)策拜設會(分紀前代)
(三公策拜皆設小會所以崇宰輔之制自魏末以後廢不復行至王鑒拜司徒有詔令會遂以為常)中令
讀策(唐張延賞奏故事冊拜三公中書令讀策侍中奉禮如闕即以宰相攝之)載輿上殿(魏志)
(太傅鍾繇有膝疾拜起不便朝見使載輿車虎賁舁就坐是後三公有疾遂以為故事)論道(書周官立)
(太師太傅太保兹惟三公論道經邦燮理隂陽官不必備惟其人)議政(西漢百官表太師太傅太保是)
(為三公盖參天子坐而議政)佐王(書周官孔安國注三公之任佐主論道以經緯國事和理隂陽言有)
(德乃堪之三公之官不必備員有德乃處之)興化(晉庾純與賈充宴充譏純上表自劾云云充為三公)
(論道興化)總務(代宗大歷四年詔西漢以二府分理東京以三公總務)宣德化(前天文志杓南)
(三星及魁第一星西三星皆曰三公主宣德化調七政和隂陽之官也)美風俗(前王尊傳尊劾丞相)
(衡御史大夫譚位三公典五常九德以總方略一統類廣教化美風俗為職)聽獄成(記王制大司寇)
(以獄之成告於王王命三公參聽之三公以獄之成告於王)論得失(分紀魏初三公無事希預朝政)
(高柔上疏曰古者刑政有缺輒議於槐棘之下自今之後朝有疑議及刑獄大事宜數以咨訪三公三公朝朔)
(朢之日可特延入講論得失文帝嘉納焉)議國大事(隋百官志三公參議國之大事置府僚)總
方而議(荀王霸篇三公總方而議則天子共己而已矣)謠言奏事(蔡邕上疏曰五年制書令)
(三公謠言奏事是時奉公者欣然得制注漢官儀曰三公聽察長吏臧否人所疾苦條奏之是謂舉謠言也)
與王論道(地官鄉老注三公者内與王論道中參六官之事外與六鄉之教)銓時論道
(選袁宏名臣贊三公銓時論道)道以德義(宋百官志三公所以訓人主道以德義者)糾非法
振威風(後章帝二年詔春秋之義以貴理賤今自三公並宜明糾非法宣振威風)冠冕百辟
從容論道(齊職品令冠冕百辟從容論道自非勲德重臣無以居之)調隂陽(漢書丙吉傳吉)
(出逢牛喘吉問牛行幾里或以譏吉吉曰方春少陽用事恐有所傷害三公典調和隂陽職當憂)理隂
陽(𫝊子曰三公佐天子理隂陽)節風雨(說苑三公正天下調隂陽節風雨)典天地(晉禮)
(志衛瓘奏曰三公職典天地寳掌人物國之大事取義於此)法三光(韓非子背私曰公象鼎足也數)
(三者法三光)調七政(見前宣德化注)統萬類(前王嘉傳君以道德位置三公以總方略一統)
(萬類分明善惡為職)象五嶽(春秋演孔圖三公象五嶽)號萬石(前百官表注漢制三公號稱萬)
(石)秩萬石(六典注梁制十八班班高者為貴上公班第十八秩萬石)序庶僚(後劉愷𫝊三公)
(考功量才以序庶僚)天子之毗諸矦之師(韓上于相公書貴窮乎公相威動乎樞極天子)
(之毗諸矦之師)百僚之率(史張丞相𫝊太史公曰三公者百僚之率萬民之表也)一代之
偉(魏文帝即位時司徒華歆司徒王朗並先世名臣文帝罷朝謂左右曰此三公者乃一代之偉人後人殆)
(難繼矣)三公共選(晉劉寔作崇譲論以一官缺擇衆官所譲最多者用之此為一公缺三公豫選)
(之且主選之吏不必任公而選三公不如令三公自共選一公)雀環(續齊諧記弘農楊寳者嘗見一黃雀)
(墜樹下為螻蟻所困寳愍之食以黃花百餘日毛羽成放之後寳讀書有黃衣童子向寳再拜曰我王母侍臣)
(為鴟梟所摶賴君拯濟今當使南海不得復住以白環四枚與寳曰令公子孫潔白登三公辭去遂絶寳生震)
(震生秉秉生賜賜生彪四世為三公)佩刀(晉吕虔有佩刀工相之當為三公虔以賜别駕王祥曰以子有)
(台輔之望故相贈後祥果為太保臨薨以刀授弟覽曰汝後必與兄稱比及覽後歷世多賢才興於江左)
手文(異苑陶侃左手有文直達中指至横文上節便絶占者以為此文通位無極侃鍼挑令徹血流彈壁)
(上仍作公字以紙裛之公字愈明)聞車馬之聲(晉書魏舒未達時嘗詣野王主人妻夜産俄而)
(聞車馬之聲相問寢者誰曰魏公舒自知當為公矣其後果為司徒)食不兼味(分紀長孫道生拜司)
(空加侍中性忠厚廉謹身為三司而衣不華飾食不兼味一熊皮障泥十年不易時人比之晏嬰)一肉
脫粟飯(荀悦漢紀荀爽為三公食不過一肉脱粟飯)父子上公(分紀晉司馬望安平王孚)
(之次子有才略早著名咸熙中任司徒入晉封義陽王遷太傅大司馬時孚為大宰父子居上公位百代以来)
(未之有也)累世三公(續漢書楊彪博覽衆書有恭孝稱位至司徒太尉自以累世三公恥為魏臣乃)
(不復仕)四世五公(袁宏袁紹四世五公)黑頭三公(晉諸葛恢𫝊為臨沂令名亞王導庾)
(亮謂曰明府當作黑頭三公又後魏書宗室元或少有才學當時甚美侍中崔光見而謂人曰黑頭侍中當此)
(人也)三公封侯(分紀崔邑為司空封安陽亭侯三公封侯自此始也)在公台二十餘
年(謝承後漢書胡廣在公台二十餘年禮任甚優凡一履司空再作司徒三登太尉又為太傅其所辟命皆)
(天下之士與故吏陳蕃李咸並為三司蕃等每朝會輒稱疾避廣時人榮之)天子所師(唐百官志)
(三公天子所師法無所總職)明聖曷嘗無師傅(同上唐太宗手詔曰朕觀前代明王聖主)
(曷嘗無師傅哉况朕鍾百代之末智不周物其無師𫝊何以匡朕之不逮詩云不愆不忘率由舊章宜依古道)
(置三公官)雖天子必有所歸(唐六典漢哀平間始尊師傅之位明雖天子必有所歸)師
範一人儀刑四海(職略身踐三司師範一人儀刑四海)有其人然後充(前百)
(官表記曰三公無官言有其人然後充之舜之於堯伊尹之於湯召公周公之於周是也)非勲德者
不居(隋百官志陳深置官太宰太傅太保是為三師古上公非勲德崇者不居)不以一職名
官(唐六典三公無所不統究不以一職名官周以来代存其任至漢末以大司馬大司徒大司空為三公師)
(傅之官在三公上)不必備惟其人(書周官三百官不必備惟其人又記文王世子篇三公不)
(必備惟其人語使能也)位之上公(唐六典師傅位之上公)皆正一品(唐百官志)宰
夫正位(禮天官宰夫掌治朝之法以正王及三公之位)八命加等(春官典命王之三公八命)
(及其出封皆加一等)刺史入為(唐張九齡傳古者刺史入為三公)五嶽秩比(韓文衡山)
(詩五嶽祭秩比三公)兼領六卿(容齋隨筆周成王立三公而云官不必備帷其人以書傳考之皆兼)
(領六卿未嘗特置也)分部九卿(唐六典注漢制三公府分部九卿)
皇朝事實德被生民(六一文晝錦堂記桓圭衮裳不足為公貴帷德被生民而功施社稷)
(勒之金石播之聲詩以耀後世而垂無窮)維枳(容齋隨筆逸書云公枳維卿言上下相維逓為藩蔽也其)
(數有八與東觀記同予詳考之乃九枳也宋景文公賀宰相啓云或維公枳盖用此云)除雙員(國朝)
(真宗天禧元年司徒平章事王旦彭王元儼同日除制加太保三公並除雙員)廟坐見庶僚(事略)
(文彦博傳元豐三年除太尉判河南彦博至河南未交印先至第廟坐以見監司既交府事見監司府官如常)
(式或以問彦博彦博曰吾未視府事三公見庶僚也既交印河南尹見監司矣六年請老拜太師致仕)位
貌隆重(同上彦博凝簡莊重有大臣體位將相者五十餘年徧歷公孤兩以太師致仕雖位貌隆重而)
(平居接物謙抑尊德樂善如恐不及邵雍程顥程頤以道學名世而彦博與之遊元豐中與富弼等十一人為)
(洛陽耆英會)兼節麾備典策(王安石上韓魏公啓寵辤上宰歸榮故鄉兼兩鎮之節麾備三)
(公之典策)備物典策(東坡上文潞公書太尉執事承以元功正位政府備物典策首冠三公)旄
鉞箴儆(東坡文太師批荅昔師尚父秉旄仗鉞猶未告老此諸葛元遜所以屈張昭也而衛武公百年)
(猶箴儆于國曰無以我老耄而舍我此左史倚相所以誨申公也)義重股肱望隆堂陛
(同上文彦博辭不拜批答卿義重股肱望隆堂陛陛廉遠則堂皇峻股肱逸而元首安故出異恩特削苛禮)
大計元老(同上吕公著批答夫司空之官自唐以來雖無執事而孔子所謂天子有争臣七人者三)
(公首當之朕欲聞仁人之言與天下之大計非此元老將安取斯)手植三槐(王文正公旦沈默好)
(學父祐器之常曰此兒異日必為三公輔臣因手植三槐于庭以為識)業與槐俱(東坡作三槐堂)
(銘魏公之業與槐俱萌封植之勤必世乃成既相真宗四方砥平歸視其家槐隂滿庭王城之東晉公所廬鬱)
(鬱三槐惟德之符)就第康寧福夀(事略張齊賢四踐兩府九居八座以三公就第康寧)
(福夀世罕其比)
四六警語(槐位公台)(鼎鉉上台)(衮席保衡)(上衮師垣)
(天昌一相地觀三孤)(疏寵宸旒躋榮公衮)(當宁眷隆維垣望重)(祗奉白麻晉登黃閣)
(誕揚庭告進步帝師)(功嘉元老國建上公)(黃麻敷告赤舄躋榮)
(恪持一德孰高柱石之元臣進長百僚獨應台階之上象)
(天子必有所師進顓槐面廷臣無出其右聳聽麻音)
(社稷蓍龜邦家柱石)(衮繡龍盤廳横鴟尾)(任天下重為帝者師)
(位莫隆於象極禮特重乎改容)(鎮重有符於象極崇高式副於巖瞻)
(明主腹心之寄庶僚冠冕之尊)(典五常而美俗秉一德以佐王)
(道高位重表率百僚德盛望隆儀型四海)(商樂阿衡欲有謀而必就唐尊德裕恨無官之可酬)
(登大老而民歸石巖赫尹惟其人而官備鼎足承君)
(心腹股肱之注委皆社稷臣隂陽政化之調和俱耆舊俊)
(官不必備惟人雖百曺參何敢上所改容而禮舍二仲父其誰)
(身如尚父獨關天下之安危心似武侯終仗老臣之開濟)
(祝公難老豈特中書二十四考之云乎與國同休蓋將三代千七百年而未已)
太師
歴代事實維垣(詩大雅太師維垣)巖瞻(節彼南山惟石巖巖赫赫師尹民具爾瞻)秉
均(詩尹氏太師惟周之氐秉國之均四方是維天子是毗俾民不迷)帝師(選蔚為帝師)父師
(書畢命王若曰父師今予祇命公以周公之事)國師(續漢書曰趙典篤學博聞宜備國師即太師也)師
臣(晉書軒轅聖人伏師臣而授)維師(李德裕行裴度贈太師制寵既極於維師)訓禮(大戴禮天)
(子禮樂不經學業不法凡是之屬太師訓之)為左右(召公為保周公為師相成王為左右)道教
(大戴禮師道之教訓)訓帝躬(漢官儀太師孔光道術通明宜居輔職訓道帝躬)官之極品
(後唐天福三年詔曰太師官之極品)為元老(馮道為太師以舊德自處然當世之士無賢愚皆仰道為)
(元老而喜為之稱譽五代史)首三公之職(宋百官志首三公之職太師居上)冠三公
之首(白氏六帖云冠三公之首為四逸之儀)位在太傅上(前百官表)天子所法
(書周官太師注師天子所師法也)師範一人(分紀唐置太師以師範一人儀型四海)贊拜
不名(分紀隋高祖受禪李穆來朝高祖降座禮之拜太師贊拜不名子孫雖在襁褓悉拜儀同一品執象)
(笏者百餘人貴盛當時莫比)賜靈夀杖(平帝制詔孔光曰國之將興尊師而重傅其令太師毋朝)
(賜靈夀杖十日一賜食)得於磻溪(史記文王得尚父於磻溪以為師)鷹揚(詩大雅維師尚)
(父時維鷹揚)表東海(左襄十四年太公股肱周室世祚太師以表東海)
皇朝事實師垣(曾文肅除皇叔穎制登拜師垣)一品(紹聖除皇叔冀王制以一品之貴)
上公(初寮除鄭紳制躋上公之品秩)帝師(吳正仲制)師台(楊大年德茂師台)公師極
品(曾曲阜制)帝師維垣(曲阜制)維師極品(曲阜行黃汝濟贈太師制)勛在廟
社(東坡文太師口宣卿勛在廟社名聞華夷)尊老成(東都事略文彦博召赴闕司馬公言若令以正)
(太師平章軍國重事亦足以尊老成矣遂詔一月兩赴經筵六日一入朝至都堂商量事)賜生辰禮
物(淳元二年遣右正言張康齎太師趙普生辰噐幣鞍馬就西京賜之故事非同平章事無生辰賜物之例)
(上以普為勲舊大臣故特加異典賜生辰禮物)優拜非常例(分紀西京留守大臣趙普為太師西)
(京養疾以普開國元臣故優拜之非常例也)獨班減拜(會要元祐元年四月詔守太師致仕文彦)
(博赴闕獨班起居減拜肩輿至下馬處子弟一人扶掖出入儀制異現任宰臣)以勲以舊(職源國朝)
(三公之官尤重太師趙韓王以勲文潞公以舊方得之自此曠年不拜)特拜加恩(同上國朝自建)
(隆至紹熙宰臣生拜太師者五趙普文彦博蔡京秦檜史浩惟蔡秦以相臣拜其他皆還政加恩云)特拜
用優禮(同上本朝親王生拜太師者五人楚王元佐燕王元儼吳王顥燕王俁越王偲皆以父兄行而)
(得之紹熙中嗣秀王伯圭以宗室特拜太師蓋王於光宗為親叔父用優禮也)自司空五遷(同上)
(自司空五遷至太師注王文正公吕文靖公皆任相二十餘年纔以太尉致仕可見國家重太師之官也)告
老尊賢(東都事略趙普上章告老拜太師封魏國給宰相俸仍遣其弟賫詔賜之又遣使以璽書賜普)
(曰朕以居守之重慮煩耆耋維師之命用表尊賢仍賜銅羊上尊酒禮太師其愛精神以副眷注之意)
前賢詩詞常苦勲業尋(東坡次韻韓太師詩惟我厭富貴常苦勲業尋)居為百
辟師(韓文和裴公詩文武成功後居為百辟師)
太傅
歴代事實周畢之任(周畢之任史記云成王即位畢公周公並為之)相德義(孔安)
(國注尚書傅相天子於德義)掌以善道(續漢書云太傅一人掌以善道無常職)博聞宣
惠(國語晉悼公知士貞子之師博聞宣惠於教也使為太傅注師循宣徧惠順也)練事體解朝
章(後漢胡廣字伯始為太傅年八十四練達事體明解朝章雖無謇直之風屢有補闕之益故京師語曰萬)
(事不理問伯始天下中庸有胡公)羣言係口典誥總心(曹植輔臣論曰精微聽察)
(理析毫分規矩可則阿保不傾羣言係於口而研覈是非典誥總於心而唯所用之者遂拜太傅)如賓
(漢明帝以鄧禹先帝元功拜為太傅進見東向甚見尊禮注曰臣當北向尊如賓故令東向)與三公
絶席(後漢張禹拜太傅錄尚書事劉蒼以殤帝幼育欲令重臣居禁内乃詔禹舍宮中給帷帳床褥大官)
(朝夕進食五日一歸府每朝贊與三公大臣等絶席)載輿上殿(魏志太傅鍾繇有膝疾使載輿車虎)
(賁舁上殿就坐是後三公有疾皆因繇始遂為故事)劍履上殿(晉何曾為太傅乞遜位詔令會朝劍)
(履乘輿上殿如漢相國蕭何魏太傅鍾繇故事焉)賜女樂果園(北齊高歸彦作亂冀州段紹與)
(東安王婁叡率衆討平之遷太傅賜女樂十人并歸彦果園一千畆)大拜有樂(職官分紀武威臨軒)
(遣使拜太傅儀注蔡謨議曰凡敬其事則備其禮今大拜輔相宜有金石之樂從之)恩寵之異(華嶠)
(後漢書鄧彪為太傅賜爵關内侯百官總己以聽於彪恩寵之異莫與為比)名冠天下(後漢卓茂)
(光武即位詔曰前密令卓茂名冠天下宜受天下重賞今以茂為太傅封褒德侯賜几杖車馬)亢功之
族(和帝策鄧彪曰亢功之族三譲彌高可令為太傅)一代偉人(魏志鍾繇為太傅明帝曰三公)
(者一代之偉人也兼華歆王朗而言)三為(分紀後魏淮陽王欣大統中為太傅文帝謂欣曰王欣為太傅)
(再為太師自古人臣未有此例欣但遜謝而已)三世在位(東觀漢紀章帝詔曰行太尉事趙熹三世)
(在位為國元老其以熹為太傅時年八十繼母在堂言不稱老)朝之雋老(本紀晉鄭冲抗表致仕詔)
(曰太傅韜德深粹履行高潔可謂朝之雋老以年高告退今聽其所執以夀光公就第並几杖不朝)行常
單馬(分紀達奚武拜太傅賤時好華飾及居重位不理威儀行常單馬門不施戟常畫掩一扇或謂武曰)
(公位冠羣后功名蓋代出入儀衛不稱具瞻何輕率若是武曰天下未平國恩未報安所事威儀乎言者慚而)
(退)東山之志(謝傅東山之志始末不渝謝安也)
皇朝事實帝傅(歐公李昭亮制增其帝傅之崇)公傅(宣和除梁師成制乃加公傅之崇又)
(童貫制仍公傅之崇貴)經拜之傅(初寮除皇子楷制衮舄位經拜之傅)宰相謝事(東都)
(事略張士遜𫝊上章請老就拜太傅進封鄧國公致仕宰相謝事自士遜始也就第十年而薨年八十士遜歸)
(老號退傅啟國於鄧范仲淹適守鄧州士遜還鄉仲淹置酒高會明日士遜復置會揮金甚盛時人榮之)求
閒杜門謝客(係年錄紹興十一年韓世忠以太傅奉朝請秦檜主和議世忠乃力求閒退自此杜)
(門謝客絶口不言兵時騎驢擕酒從一二童奴遊西湖以自樂平時將佐亦罕得見其面云)
自叙無咎無譽(後漢胡廣贊曰鄧張作傅無咎無譽胡公庸庸飾情恭貌朝章雖理據正則撓)
前賢詩詞高揖九州外(文選謝靈運述祖德詩高揖九州外拂衣五湖裏謂太傅謝安)
(也)
太保
歴代事實天下取平(言其處位不端受業不敬教誨不誠諷誦禮不經不法言語不序天)
(下取平者其屬太保之任也)有若保衡(君奭在太甲時則有若保衡保衡伊尹也)尚德篤
誠(太保何曾尚德依仁明允篤誠翌贊先皇光濟帝業晉帝詔)匪躬之志(太保衛瓘明允篤誠)
(有匪躬之志起居注)含素運暮(鄭冲含素王祥運暮祥與冲俱曾為太保冲後遷太傅晉書贊)崇
道弘化(王祥乞休徵拜太保制曰耆艾元老高行清粹朕深所倚毗)即其家拜(趙光逄以)
(司徒致仕天成中即其家拜太保封齊國公五代史)相宅(召誥惟太保先周公相宅)為王左右
(君奭召公為保周公為師相成王為左右)訓王(太保乃作旅獒用訓于王書經)訓護(太保古官商太)
(甲時伊尹為保周成王時召公為太保漢平帝用王莽為之魏初以鄭冲為之晉武初以王祥為之進爵為公)
(加置七官之職蓋太保所以訓護人主𨗳以德義者通典)輔𨗳(唐大詔王祥輔𨗳之秩杜佑制)善撫
士(蜀李雄母兄李始為太保善撫士衆多歸之時人語曰欲養老屬太保崔鴻春秋)掌朝政(晉汝)
(南王亮為錄尚書事與太保衛瓘對掌朝政分紀)清達(晉王祥薨奔赴者非朝廷之賢則親舊故吏而)
(已門無襍進之人族孫王戎歎曰太保可謂清達矣)
皇朝事實再任加封(熙寧元年潞國公文彦博守太保兼侍中再任彦博受太保不受所)
(封再任從之會要)
前賢詩詞天地荷成功(詔出未央宮登壇近總戎上公周太保副相漢司空弓抱關西)
(月旗翻渭北風弟兄皆許國天地荷成功岑參送李太保)
三少
總三少(周以少師少傅少保為三孤貳公弘化寅亮天地弼予一人通典曰孤特也言卑於公尊於卿特置)
(此三人秦漢而下省後周置三孤以貳公宋初沿唐制置三師以太尉司徒司空為三公元豐肇新官制於三)
(師三公無所改政和元年詔司徒司空周六卿之官非三公之任乃今六曹尚書是也太尉秦官居主兵之任)
(亦非三公太尉司徒司空并罷按周制立三孤之官乃次輔之任或稱三少為次相之任續會典前漢百官公)
(卿表云既立三公又立三少以為之副少師少傅少保是為六卿又云三少謂為孤卿)
少師
歴代事實少師之責(太傅注天子燕業反其學左右之習詭其師答諸侯遇大臣不知文)
(雅之辭言語之道簡文少誦不博不習此少師之責也後漢百官志)棘木下(成獄辭大司寇聽之於棘)
(木之下王制)爵弁(春官司服孤之服自弁冕而下注大夫爵弁自祭家廟惟孤爾)特揖(夏官司士)
(正朝儀之位孤卿特揖注一一揖之)棘位(秋官朝士掌建邦外朝之法左九棘孤卿位焉羣士在其後注)
(植棘以為位者取其赤心而外棘也周禮)與六卿為九(以三少為孤卿與六卿為九焉)貳三
公弼一人輔治(副貳三公弘大道化敬信天地之教以輔我一人之治咸通典)通
寒暑(九卿通寒暑晉百官志)皮帛(大宗伯以禽作六摯以等諸侯孤摯皮帛者束帛而表以皮為)
(之飾皮虎豹皮帛如今碧色繒也天子之孤飾摯以虎皮公之孤飾摯以豹皮類雋)
皇朝事實極貳公位(極貳公之位叙除童貫制)亞師(視秩亞師除藍從熙制又俾陟)
(亞師之列除楊戩制)節度除(紹興九年節度使韓世忠除少師十年少傅節度使張俊除少師二十八)
(年少傅節度使楊存忠除少師孝宗即位九日少傅四川宣撫使吳璘除少師宋會要)
少傅
歴代事實少傅之責(太傅注天子居處出入不以禮衣服冠帶不以制御器列側不以度)
(采服從好不以章忿悅不以義與奪不以節此少傅之責也後漢百官志)
皇朝事實少保除(紹興六年少保節度使張俊除少傅七年少保節度使楊存忠除少傅三)
(十一年少保四川宣撫使吳璘除少傅)奏事特授(紹興三十二年孝宗即位張浚特授少傅進封)
(魏國公浚以樞密使都督江淮軍馬入朝奏事繼有是命出宋史會要)次傅(元袞赤舄進次傅之崇名)
(宋除錢景臻制)亞傅(俾公洪化越陞亞傅之班除余深制)
少保
歴代事實少保之責(少保注天子居處燕私安而易樂而耽飲食不時醉飽不節寢起蚤)
(宴無常玩好器弄無制此少保之責也後漢百官志)孤保(眷於孤保寮除鄭洵武制)
皇朝事實使相除(宋紹興五年武成威德軍節度使開府儀同三司充鎮江建康府淮東)
(宣撫韓世忠除少保又紹興六年兩鎮使相江東宣撫使張浚除少保又九年六月武勝定國軍節度使岳飛)
(除少保又十二年保成軍節度使開府楊存忠除少保又二十九年奉國軍節度使判興州吳璘除少保)特
授進爵(隆興元年左僕射陳康伯特授少保進封福國公判信州乾道八年左丞相華國公虞允文特)
(授少保武安軍節度使充四川宣撫使進封雍國公會要)亞保(峻陞亞保位孤之棘於外朝除余深制)
平章事
平章事(唐書貞觀中僕射李靖以疾辭位詔疾小瘳兩三日一至中書門下平章事平章之名蓋始於)
(此永淳元年以黃門侍郎郭待舉兵部侍郎岑長倩等同中書門下平章事入銜自待舉等始自是之後終唐)
(之世不能改朝野雜記云宋舊相特命平章决軍國者凡四天禧中王文正公以首相告老拜太尉兼侍中五)
(日一朝遇軍國大事不以時入參决公懇辭不拜慶歷初吕文靖公亦以首相求罷拜司空平章軍國重事公)
(辭之元祐初文忠烈公自太師懇致仕除平章軍國重事未幾吕正獻公以右揆求去亦除司空同平章軍國)
(事潞公五日一朝申公兩日一朝開禧初年初置平章軍國事以命韓侂胄蓋侂胄策銜比申公省同字則其)
(體尤尊比潞公省重字則其所與者廣)
歴代事實平章總載時遊廟堂(屢貢封章力求退避朕重失此三益之友而閔)
(以萬機之煩又云毋廢議論時遊廟堂可特授司空平章軍國事一月三赴經筵二日一入朝因至都堂議軍)
(國事吕公著平章制)典禮刑政與聞(平章軍國事祖宗所以優待元勲重德之意非他相比也)
(王吕二公所平章重事之日不可得而考潞公所謂重事則大典禮大刑政侍從管軍三京尹三路帥以上乃)
(與聞之比申公去重字則政事無所不關苐省其常程細務而已朝野雜記)助理萬幾(掌丞天子)
(助理萬幾)五日一入(鄭覃以病乞去位有詔解太子太師許以五日一入中書商量政事)三五
日一入(太和四年裴度數引疾不任機事詔進司徒平章軍國重事三五日一入中書平章政事度狀)
(貎不踰中人而神觀爽邁操守正善占對既有功名震四夷用不用常為天下重輕)尊禮不名(杜佑)
(拜檢校司空同中書平章政事歲餘乞致仕詔三五日一入中書平章政事佑每進見天子尊禮之而不名後)
(數年因乞骸骨許之分紀)
皇朝事實與執政商量事(文彦博平章軍國重事詔一月兩赴經筵六日一入朝因)
(至廟堂與執政商量事朝廷有大政令即與輔臣共議東都事略)不限時日參决(天禧元年)
(王旦太尉兼侍中許五日一赴起居每起居日入中書或遇軍國重事不限時日並令入預參决)與中
書樞密同議(慶歷三年詔宰相吕夷簡每有軍國大事與中書樞密院同議以聞以夷簡宿疾在)
(告故有是命分紀)士豔其榮(天祐三年國朝大臣以三公平章國事四人其二人則吕公著父子)
(也士豔其榮通略)
翰苑新書前集卷一
