翰苑新書前集卷四十五
安撫使附(總帥屬機宜)(參議帥幹)
安撫使(梁武帝普通五年魏以&KR1073;道元為大使慰撫六鎮大使隋仁壽四年以楊素為并州道行軍總)
(管河北道安撫大使竝通鑑聖歴中狄仁傑為河北道安撫德宗貞元又置副使今職略聖朝自咸平二年以)
(翰林學士王欽若為西川安撫使知制誥梁顥為陜西安撫使安撫使之名始此其後景德三年始置河北沿)
(邊安撫使而陜西諸州亦有安撫使慶歷二年詔置湖南安撫司八年詔置河北四路安撫以韓琦王拱辰賈)
(昌朝等充諸路使皇祐四年詔廣桂二州帶經略安撫使崇寧二年置河北安撫使宣和三年臣僚言睦賊猖)
(獗乞以杭越知州兼本路安撫鎮撫一方詔杭越州江寧府守臣竝帶安撫使詔洪州守臣可依江寧府安撫)
(使凢諸路安撫逐州知州竝以直祕閣以上充掌總護諸將統制軍旅察治奸宄以肅清一道凢兵民之政皆)
(掌焉帥其屬而聽其獄訟頒其禁令定其賞罰稽其錢榖甲械出納之名籍若事難專决則具可否禀奏即于)
(機速邊防及士卒抵罪則聽以便宜裁斷竝會要續會要建炎元年李綱請沿河淮泗沿江置安撫使兼馬步)
(軍都總管以文臣充二年令將兵處知州帶管内安撫使後省四年置鎮撫使罷逐路安撫使後罷鎮撫使置)
(安撫使如故時諸路又有安撫大使自兩浙西路劉光世始二品以上為帥即為安撫大使中興會要)
歴代事實藩岳(陸宣公行韓滉制)岳政(唐大詔令蘇頲撰惠文太子哀冊出咨岳政入)
(填邦紀)列岳(唐會昌五年冊尊號赦繫我輔臣洎茲列岳)方州大臣(韓文荅元侍御書)
五都伯長(韓文贈張童子序)文武兼僃(唐職林裴行儉字守約儀鳳二年詔行儉為安)
(撫大使使滿至京師將吏為刻石碎葉城紀功帝勞曰行儉提孤軍深入萬里兵不血刃叛黨禽夷可謂文武)
(兼僃矣)士服威愛(唐會要程務挺以左衛大將軍為單于道安撫大使禦突厥務挺善綏士服其)
(威愛突厥憚不敢盗邊)許以便宜(馬儉為并州道安撫大使許以便宜唐職林)請赦脅
從(唐職林狄仁傑字懷英突厥入趙定剽掠遁去拜仁傑河北安撫大使時民多脅從於賊仁傑願曲赦河)
(北一切不問詔可)
皇朝事實帥節(丁未錄韓琦判相州制無安帥節之樂猶待衮衣之還)大旆高牙
(楊億代表大旆高牙任雄節制)襲衣金帶(咸平四年張齊賢充涇原儀渭邠寧環慶鄜延州保安鎮)
(戎清遠軍安撫經略使賜襲衣金帶白金有差命中使祖於瓊林苑)宣布德澤(會要咸平三年以翰)
(林學士王欽若為并州道安撫大使知制誥梁顥為陜西路安撫使所使錄問繫囚真宗諭之曰朕觀省風俗)
(尤難其人數日思之無易卿等各宜宣布德澤使知朕勤恤意)尤著惠愛(見百姓繪像以事注)政
尚寬厚(見活饑民二萬六千注)發廪振貧(言行錄韓康國獻肅公絳字子華江淮兩浙歲)
(饑以公體量安撫江南東西二路到部則發倉廩振貧乏問百姓疾苦)蠲租募粟(見下注)活
饑人百九十餘萬(言行錄韓魏國忠獻王琦益利路人饑為體量安撫使公至則蠲租減税)
(以募人入粟招募壯者刺以為廂禁軍檄劍門關民流移欲東者勿禁活饑人一百九十餘萬蜀人曰使者之)
(來更生我也)活饑民二萬六千(許龍圖份行状知鄧州兼荆南西路安撫使政尚寬厚務)
(為勸戒而人盡其情庭無留訟蓋一本於誠信故人愛服之在鎮四年一路獄空者八十縣鄰路饑流詔公賑)
(濟全活饑民二萬六千九百有竒去之日百姓遮道拜泣比之召父杜母而立祠于堂)察訪邊民
利害(范雍充陜西緣邊州軍體量安撫使詔所至察訪邊民利害及體量官吏能否會要)體量官
吏能否(上注)薦諸將二十餘人(言行錄王文忠公堯臣元昊反以公為陜西體量安)
(撫使視四路山川險易還言某路宜益兵若干某路賊所不到某路宜急為備至於薦諸將其可用者二十餘)
(人後皆為名將)治兵以法(程明道先生撰彭思永行状河朔謀帥以公鎮高陽時狃於承平治兵者)
(鮮明紀律公為帥方重嚴正犯者頗以軍法從事驕兵大戢)修戰陣之法(宋若水撰劉忠肅公)
(珙諡議公鎮江陵條上兵少財匱之状除去詭名虛籍之弊大修部伍戰陣之法且謂襄陽兵戍久屯不歸為)
(不便則立番休之制軍情大悅)錄功状不以私(朱晦菴撰行状劉忠肅公珙巨寇李金奮起為)
(亂以公為荆湖南路安撫使公入境則賊衆已數萬公檄鄰道謹斥堠守隘塞亟奏請下荆襄發卒又遺書制)
(置使沈介請毋湏報而亟遣以來介為遣兵官軍日盛而賊勢日衰於是賊徒執李金以降酋黨盡戮旣乃錄)
(諸將功状列上一毫無所私上嘉歎再三璽書褒美)弭盗三策竝用(莫濟撰葉夢得行述宰執)
(奏福建安撫葉夢得措畫弭盗之事上曰盗之竊發多緣守令非人掊克所致宜令帥司條具凢有害於民者)
(除之自此公或招或捕或誘之弭盜三策竝用)諭木斗以威德(東都事略熊本神宗朝詔本安)
(撫䕫路營佛&KR0309;破賊黨與焚蕩聚落諭木斗以威德氣索以溱州地歸建南平)諸鎮畫像立祠
(言行錄韓魏公所歴諸大鎮皆有遺愛人人畫像事之獨魏人立生祠為塑像歲時瞻奠比狄梁公戎狄尤畏)
(公名凢使契丹及來使者必問韓侍中安否)百姓繪像以事(周益公集張忠定公燾外和内)
(剛臨事有仁者之勇在蜀四年尤著惠愛百姓皆繪像以事後帥李璆贊云公昔在蜀千載一人公今去蜀千)
(百其身願公冄來以慰斯民盖實錄也)邊使必問安否(見諸鎮畫像立祠注)帥揚年
職與父同(張守撰許龍圖份墓誌除知揚州公言異時帥臣於經賦之外增上供九萬四千餘斛而)
(民不堪願如舊額上從之文定公許蔣公之父也嘗以學士帥淮揚年四十五及公之至年職皆同縉紳榮之)
比召父杜母(見活饑民二萬六千注)比狄梁公(見諸鎮畫像立祠注)
羣公精語來帥熊羆(韓文河中府連理木頌云來帥熊羆四方作儀)受瑞析珪
建麾作牧(文選燕昭王碑云)以鈇鉞鎮河陽(韓文送温造序云大夫烏公以鈇鉞)
(鎮河陽之三月)有弓矢鈇鉞之權(韓文送俱文珍序云當藩垣屏翰之任有弓矢鈇鉞之權)
以文昌為帥長(白集制詳見參議門注)猶待衮衣之還(見前節帥注)尹正
大都節度羣州(皇甫湜荆南判官廳壁記)視公之令如風雲(柳子厚武岡銘)
(序元和七年黔巫東鄙蠻獠雜擾賊脅守帥時潭部戎帥御史中丞柳公綽練立將校提卒五百屯於武岡不)
(震不騫如山如林告天子威命明白信順亂人大恐視公之師如百萬視公之令如風雲)
前賢詩詞改命付忠良(韓退之送李尚書赴襄陽帝憂南國切改命付忠良云云賜書)
(寬屬郡戰馬隔隣疆)威風挾惠氣(韓退之酬山南鄭相公榮公鼎軸老烹幹力健倔帝咨女予往)
(牙纛前坌沸威風挾惠氣盖壤兩劘拂)衛甲綴朱綅(王荆公送鄆州宋諫議通班三殿邃行部)
(十城兼申甫周之翰龜蒙魯所曕云云首路龍旗盛提封虎節嚴賜衣纏錦艾衛甲綴朱綅)旌旗蔽
牛斗(王荆公和吴仲庶出守潭州浩然江湖思果得東南守傳鼓上清湘旌旗蔽牛斗)元侯文
章翁(王荆公送元厚之知福州令為大帥府千里來赴愬元侯文章翁更以吏能著銜詔出黎嶺方為遠)
(人慕旌旗滿流水冠蓋東門駐)講德蜀人思(岑參送嚴黃門再鎮蜀川授鉞辭金殿承恩戀玉墀)
(登壇漢主用講德蜀人思)乘軺遐布一方春(陳充送陳學士入川安撫凝旒西顧蜀川民白)
(玉堂前命侍臣捧詔暫辭三萬侣乘軺遐布一方春)趙公玉立高歌起(杜甫詩分閫救世用)
(賢豪趙公玉立高歌起)先聲已振越溪山(蘇東坡送穆越州舊政猶傳蜀父老先聲已振)
(越溪山云云)會稽聊喜得方回(蘇東坡送錢穆父出守越州京兆從教思廣漢會稽聊喜)
(得方回)春生儘有秋殺無(楊誠齋餞洪帥張伯子移鎮京口夢入飛雲卷雨簾袖却築巖)
(作霖手滕王閣上唐阿舒春生秋殺震江湖吏部未見張尚書春生儘有秋殺無江西千州百萬戶父非姓召)
(母非杜)畫船簫鼓出都時(王荆公送福建張比部畫船簫鼓出都時萬里驚鷗去不追却)
(望塵沙應駐節會逢山水即吟詩)近來廊廟多西帥(楊誠齋送丘宗卿帥蜀近來廊廟多)
(西帥出相誰言只在東)西蜀宣威百萬兵(楊誠齋送丘宗卿帥蜀西蜀宣威百萬兵會湏)
(號令自精明)錦水花潭照碧油(楊誠齋餞趙子直出帥益州錦水花潭照碧油西清學士舊)
(鼇頭隨身琴鶴如清獻治蜀功名更武侯)
四六警語(帥垣帥閫)(玉帳油幕)(雄藩分閫)(碧幢外閫)
發端(疇咨舊弼出牧价藩)(升班東觀宅牧南郊)(出綸中禁建纛大藩)(陞華邃閣作鎮輔藩)
(光奉宸綸榮分帥閫)(顯疇碩輔丕緫元戎)(揚庭播告分閫保釐)(光奉綸言移牧會府)
(詔下法宫寵分帥閫)(綠底藉綸紅牙易閫)(金鳳銜書玉麟分閫)
起聯(外臺借重早疇八使之庸内閣聯華就畀十連之寄)
(璇樞拱北夙披霧於青霄玉節奠南茲分波於綠水)
(玉佩丁東雲近方丈蓬萊之上碧幢閒暇風行洞庭青草之間)
(衮衣繡裳尚欝歸周之命櫜兜戟纛有嚴制閫之權)
(道古今而譽盛德既將相之兼資至將相而歸故鄉在古今而有幾)
(九重圖任起東府之元勲十乘申咨撫南昌之故郡)
(畫舫青簾昔固誡灔澦之馬碧油紅旆今重認常山之蛇)
(泰階六符下照星沙之地元戎十乘大開天柱之雲)
(去國六年雖走卒知有司馬奏功千里以東郊就煩畢公)
(遙瞻入益之星未離楚分適及戍齊之日將拜荆州)
(帝謀連帥付江湖襟帶之區公以名儒當禮樂詩書之選)
(截江而屹廬山仰高有日披雲而覩衡嶽拜下可期)
(十乘自天而下官輟言語侍從之臣七閩在國之南今得禮樂詩書之帥)
警句(坐鎮北寇之游魂抑使西聞而破膽)(揮周郎之羽扇岸蜀相之幅巾)
(雖輕裘而緩帶甚堅甲以利兵)(令嚴而部伍訓齊氣和而鼓角讙亮)
(錫盾琱戈之持重輕裘緩帶之雍容)
警聯(裴度在外實係重輕猶欝蒼生之望富相處中大勝夢卜方深當宁之思)
(入踐斗樞本五兵於宥密出臨鉞鎮借六纛以蕃宣)
(范老子之制黠&KR0034;胷有數百萬兵富青州之活饑民功過二十四考)
(崇詩書說禮樂天稟有餘羅弓矢植旂旄人疑為晚)
(雖若防制水四鄰賴鄆帥以為安然如渴赴泉萬里徯温公之入相)
(盧矢&KR0686;弓新元戎之號令白鹽赤甲壯全蜀之藩垣)
(好音南下巳光卷雨之臺隍紫氣西來佇迓蔽天之旌鉞)
(其如赤子盗弄黃池之兵暫借元戎談笑青油之幕)
(通都大邑無奸伏得容其間百姓三軍有父師之臨其上)
(彤弓盧矢已頒錫晉之恩衮衣繡裳即迓歸周之命)
(五馬建牙民重逢於謝守元戎分閫士願識於荆州)
結聯(櫜鞬迎謁行將趍節制之嚴衮繡祝歸自此喜生成之造)(喜聞千騎之上頭敢貢雙魚之中素)
(有河陽之幕以致温造雖愧非材勒淮西之碑以頌晉公已思濡筆)
(依大邦節制之尊伸小夫竿牘之敬)(熏心削牘姑馳誠大纛之前拭目予環即迎拜修門之外)
(裹章服而揖上官行披符采受約束而詣大府一聽指呼)
(慚無好語敢賡岳牧用詞人之詩尚冀異時願作聖主得賢臣之頌)
(願毖寝興之節永為宗社之休)
(問起居於大府雖未遑靴袴之趨托坱圠於化鈞將終借甄陶之造)
(望高牙而引領馳尺牘以通誠)
(八命作牧九命作伯暫歸緹騎之臨二節以走一節以趍行有黃麻之拜)
總帥屬經屬附
皇朝事實直言不隱(楊誠齋撰向節之行状公字節之調廣西經略司幹辦公事桂帥李)
(浩與公有舊事無小大必直言不隱李浩欲於近城為營田從事皆承意取逃戶絶産籍入之務多其數以合)
(浩意公曰桂環城皆山土田瘠少今所籍者多涸源嶢崅徒勞人工無益也其後卒如公言廢之)遇事
慷慨(詹定庵先生撰孫昭遠墓誌公字顯叔佐河東經略司幕府陜西方用師夏人乃窺河東帥司奉朝)
(命聚師令王舜臣將之敵知有僃去它路朝廷謂不當擅追舜臣兵入塞并劾主議者公請獨坐其遇事慷慨)
(如此)詣闕議攻守之策(職官分紀元昊反夏竦為經略招討使辟尹洙為經略判官上意必欲誅)
(元昊詔遣近臣督戰韓琦時為招討副使與洙詣闕議攻守之策)有用之材(言行錄湯思退為相)
(時武舉第一人趙應熊擬授江東帥司屬官上曰應熊有用之材觀其所試皆有可采公曰應熊初入仕宜如)
(此處之飬其資望上曰善)納降上䟽(東都事略趙卨傳字公才夏人不庭郭逵宣撫陜西帥延安卨)
(皆在幕府种諤擅納綏州降羌數萬朝廷病其生事議誅諤卨上䟽云云)得發遣三昩(東都事略)
(李之儀傳之儀字端叔善屬文工於尺牘蘇軾嘗謂得發遣三昩軾帥定武辟置幕下)不願出他
門(東都事略王巖叟字彦霖韓琦留守北京辟巖叟為屬韓絳代琦欲留巖叟巖叟謝曰巖叟魏公之客不)
(願出他門也士君子稱之)除宗正簿(東都事略游師雄字景昇趙卨帥延安辟為屬久之除宗正寺)
(主簿)同游嵩山(邵氏聞見錄謝希深歐陽永叔官洛陽時同游嵩山歸暮抵龍門香山雪作留守錢)
(文僖公遣吏以厨傳歌伎至且勞之曰山行良勞當少留龍門賞雪府事簡無遽歸也錢遇諸公之厚類此)
參議(唐置藩鎮皆有參謀至行軍亦有之關預軍中機密張建封署温造字簡輿說劉濟使納忠於朝本)
(朝建炎四年詔兩浙西路安撫大使許置參謀參議各一員紹興四年詔沿江三大使司亦許置參謀參議官五年)
(詔江東西路湖南浙西安撫大使許置參議安撫使許置參議其參謀參議請給依本路提舉茶鹽攴破中興會要)
歴代事實參幕(常集實參戎幕俾倅中權)賓介(白居易裴敞制藉賓介以參謀猷)佐
戎之任(常集授韓厥佐戎之任)介僎之重(晏公類要權集將柱後惠文之冠委以謀謨介)
(僎之重)請倅戎旃(常集云云)陳琳草檄(白六帖任居軍要權制兵機參謀幕府制勝樽)
(爼從軍則望重仲宣王粲佐幕則才高阮瑀字元瑜魯連飛書燕將得而自殺陳琳草檄魏祖讀以愈風)魯
連飛書(見上)杜甫不冠(嚴武鎮成都奏杜甫為參謀甫放恣常醉登武床瞪目視武曰嚴挺)
(之乃有此兒武不為忤結廬浣花里武過之甫有時不冠其傲誕如此)
皇朝事實議論知無不言(真西山撰墓誌劉文節公光祖時趙忠定帥蜀請公參謀)
(議以自助時同幕皆一時選相與上下議論知無不言羈制諸蠻弭耳妥伏其他建明甚衆成都之政遂為天)
(下最)論君子小人(劉岑撰墓誌向子忞字宣卿朱丞相勝非以督府討李成於江西屈公參議有)
(一縣令以不廉被訟方求薦書入幕中公具以姦贓白丞相俱斥去因論君子小人不可使混雜以亂政丞相)
(皆納用之)
羣書精語以才佐賢蜀必理(白集制西川曰益都以文昌為帥長俾鎮撫焉命審)
(規為上介俾為左右焉文昌賢而審規軰才以才佐賢蜀必理矣輟三署郎加命服以遣之其於張大光榮與)
(四方鎮征之賓寮不侔矣苟佐吾相以善政聞吾寧久遺汝於諸侯乎)致元翼於羊杜間
(白行張洪制云元翼殿我漢南求賢乞能以自參貳今以命洪苟致吾元翼於羊杜間别有陟命之典)藉
賓介以參謀猷(白居易行裴敞制云)
前賢詩詞翰飛逐溟鵬(韓退之送侯參謀詩今君行得所勢若脫韝鷹檄筆無與讓幕)
(謀識其&KR0574;收績開史牒翰飛逐溟鵬)妙選異高標(杜甫贈盧琚參謀恭惟同自出妙選異高標入)
(幕知孫楚披襟得鄭僑丈人藉門地閥閱冠雲霄藻翰惟牽率湖山合動搖)
機宜(國朝安撫司其屬有管勾機宜文字建炎初許置主管機宜文字書寫機宜文字各一員紹興四年)
(詔書寫機宜文字除係事干機密其餘文字並不得簽書俸給京官依通判選人依簽判中興會要)
皇朝事實内贊密謀(晦庵集張忠獻公宣撫都督諸軍事奏以栻書寫機宜文字是時年)
(甫三十内贊密謀外參庶務夙夜懔懔直以君父之責為己憂)部分方略(南軒集劉子羽字彦脩父)
(忠顯帥真定復辟以從女真入寇圍城數匝父子相與死守部分方略多公之謀寇不能拔而去名聞河朔間)
(除直祕閣)雍容幕畫(初寮行劉伯壽涇原機宜制雍容幕畫)築堡控衝(哲宗實錄楚建)
(中管勾鄜延經略司機宜時元昊納欵建中數白主帥請僃之乃命建中築安定黑水等八堡以控東路之衝)
(元昊犯邊以鄜延有僃不敢入)募民為兵(晦庵集劉忠顯韐帥越辟其子子羽主管機宜方臘反佐)
(忠顯募民為兵卒全其城)召問邊事(哲宗實錄趙卨郭逵帥延安辟掌機宜文字上知其才召見問)
(邊事除集賢校理還延安)直抵戎帳招諭(東都事略王韶傳韶字子純上平戎策神宗竒之以)
(為秦鳳路經略司機宜文字時青唐俞龍珂族大難制韶親帥數騎直抵其帳且留宿以示不疑龍珂遂率其)
(屬十二萬口來附於是青唐渭源諸族俱納地周環二千里詔直集賢院)神宗知強至(神宗實錄)
(熙寧三年韓琦判大名府奏乞不散青苖上閱其奏曰此必強至之丈也時至為大名府安撫司機宜)河
朔聞子羽(見部分方略注)除史館(哲宗實錄韓維字持國富弼安撫辟掌機宜文字未幾除)
(史館檢討)除檢詳(國史本傳趙君錫韓琦守大名辟主管機密文字改大理評事再任召除檢詳)薦
堪大任(哲宗實錄王安禮字和甫唐介帥太原辟機宜文字後帥呂公弼薦於朝謂堪大任代還召見)
(占對詳明神宗勞問甚久)不負韓公(丁未錄李清臣字邦直韓絳宣撫陜西即奏掌機密文字就遷)
(太子中允檢正中書公事絳貶清臣曰我不負韓公者因求還所遷秩補外)
前賢詩詞韓侯冰玉人(王荆公送韓持國從富并州辟註富弼安撫河東辟維管勾機)
(宜文字韓侯冰玉人不可塵土雜云云子材宜用世談者為嗚唈矧今名主人氣力足呼吸推賢為時輔勢若)
(朽易拉會當薦還朝立子在閶闔)
帥幹(皇朝安撫司屬有勾當公事高宗即位避御諱改為幹辦公事建炎三年詔浙西安撫大使許置幹)
(辦公事官五員紹興四年江東西湖南浙西安撫大使許置幹辦公事五員安撫使置幹辦公事四員中興會)
(要)
皇朝事實畫策(平園集張忠簡公闡字大猷參政席益帥湖南辟公幹辦公事洞庭羣盗熾張)
(公畫策造戰櫂訓水軍賊勢以衰諸司交薦)直言不隱(楊誠齋撰向節之行狀公調廣西經略司)
(幹辦公事桂帥李浩與公有舊事無小大必直言不隱餘詳帥屬)
四六警語(上介元僚)(賓僚參佐)(機幕)
發端(正位掖垣贊戎督府)
起聯(蘭茝衆芳之所在雅稱游湘芙蓉八月之方酣驩迎入幕)
(皇皇使者之華方慙誤渥婉婉幕中之畫近借餘光)
(桂林勞從子之賢講聞高誼久矣草堂就參謀之辟邂逅適我願兮)
(望太白於岷峨知登上佐辭石洪之瀍穀來託底寮)
(若為碧落之功名淹此青油之談笑)(盍徑造紅藥綠松之列顧詘為紅蓮綠水之遊)
(典刑足以領䄂諸儒嚬笑足以慘舒一道)(赤墀文石宜得斯賢綠水紅蓮乃有此客)
(排紛剔劇而刃不頓飛書走檄而筆不停)(甘贊碧油幢之畫諾小施素宦譜之緒餘)
(孔明用蜀府中實委之費褘嚴武鎮川幕下固謀之杜甫)
(方禮樂詩書之帥妙簡乃僚謂風流醖籍之賢宜寘之幕)
結聯(賓郄超於姑熟要令聽謝吏部之言起温造於河陽斷可落杜將軍之膽)
(在檄走書飛之際敢不趨承若心勞政拙之時惟祈寬假)
(號三語椽姑借重於賓筵賜一札書倚褒陞於朝著)
(詩吟朱紱未誇書記之凱歌敵死皂林切頌雍公之材業)
翰苑新書前集卷四十五
