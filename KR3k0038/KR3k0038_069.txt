翰苑新書前集卷六十九
薦辟(提拔通用)
歷代事實舉管庫七十家(禮記趙文子所舉於晉國管庫之士七十有餘家)薦
白屋六十家(韓子趙武薦白屋之士六十餘家)大士貢名(陳壽益部耆舊傳嚴羽字)
(子翼仕郡功曹刺史辟為從事郡舉孝廉曰大士貢名下士貢身齎函貢身非高士也辭孝廉取吏部除無錫)
(長)貢之天朝(晉書何楨字元幹為弘農郡守有楊囂生為郡吏楨一見便待以不臣之禮遂貢之)
(天朝)薦人起家(前田蚡傳薦人或起家至二千吏石上曰君除吏盡未吾亦欲除)推轂士(前鄭)
(當時傳當時推轂士及官屬常引以為賢於巳)齒牙餘論(南史謝朓字元暉好奬人才會稽孔闓粗)
(有才筆未貴時孔珪嘗令草讓表以示朓朓嗟吟良久手自折簡薦之謂珪曰士子聲名未立應共奬成無惜)
(齒牙餘論)李膺奇林宗(後漢郭林宗别傳林宗遊洛陽始見河南尹李膺膺大奇之遂相友善於)
(是名震京師)鍾皓識陳寔(通鑑漢質帝紀陳寔出於單微鍾皓為郡功曹辟司徒府臨辭太守)
(問誰可代卿者皓曰明府必欲得人西門亭長陳寔可寔聞之曰鍾君似不察人不知何獨識我太守遂以為)
(功曹)羊陟薦趙壹(後漢趙壹傳河南尹羊陟造趙壹言談至曛夕極歡而執其手曰良璞不剖必)
(有泣血以相明者矣陟乃與司徒袁逢共稱薦之名動京師士大夫想望其風采)下車辟文舉
(李白與韓朝宗書昔王子師為豫州未下車即辟荀慈明既下車又辟孔文舉山濤為冀州甄拔三十餘人或)
(為侍中尚書)鷙鳥不如一鶚(後禰衡傳孔融上疏曰竊見平原處士禰衡英才卓爍初涉藝)
(文升堂覩奥目所一見輒誦於口耳所暫聞不忘於心云云鷙鳥累百不如一鶚使衡立朝必有可觀)對
揚紫庭(劉琨薦任尤識量簡大執心正固使其得對揚紫庭必能輔翼霜露增崇台曜料蒙亮采以弘)
(急賢之義)珥筆丹墀(杜預賢良方正表案蘇贊若珥筆丹墀必有諤諤匪躬之節)論道紫
宫(陸雲薦張贍曰若得垂纓玉陛論道紫宫誠帝室之瑰寶)增輝日月(續漢書陳蕃薦徐孺子姜)
(肱若登三事必能增輝日月)白首一節(後漢吳良字大儀東平王蒼辟為西曹薦良曰良資質敦)
(固公方廉恪躬儉安貧白首一節臣私慕公叔同升之義懼於臧文竊位之罪顯宗以良為議郎)御二
龍於長途(吳志劉繇字正禮兄岱字公山云云共薦繇欲令舉茂才刺史曰前年舉公山奈何復舉)
(正禮乎曰若明使君用公山於前擢正禮於後所謂御二龍於長途騁騏驥於千里)桃李悉在公
門(通鑑武后紀秋仁傑為相薦張柬之有宰相才武后卒用為相又嘗薦姚元崇等數十人悉為名臣或曰)
(天下桃李悉在公門仁傑曰薦賢為國非為私也)拔十得五(蜀龐統字士元性好人倫每所稱述)
(多過其才人問之曰拔十得五猶可崇邁世教使人自勵)不進不休(魏志荀令君之舉善不進不休)
一字拔人(晉蔡謨傳父克未仕時河内山簡嘗與瑯琊王衍書曰蔡子尼今之正人衍以書示衆曰)
(山子以一字拔人)卿我輩人(晉書石苞求為小縣許允曰卿我輩人當相引在朝)不納不
止(宋書劉穆之為丹陽尹凡所薦達不納不止)筆疏三十人(通鑑唐憲宗紀李吉甫同平章)
(事謂中書舍人裴垍曰朝廷後進罕所接識君有精鑒願悉為我言之垍取筆疏三十人數月之間選用略盡)
(當時翕然稱吉甫為得人)辟荀孔(見下車辟文舉注)甄拔三十人(見辟文舉注)羅
温石(韓愈送温造處士赴河陽軍大夫烏公以鈇鉞鎮河陽之三月以石生為才以禮為羅羅而致之幕)
(下未數月以温生為才於是以石生為媒以禮為羅又羅而致之幕下東都雖多才士朝取一人焉拔其尤暮)
(取一人焉拔其尤)表留幕府(杜如晦傳高祖平京師秦王引杜如晦為府兵曹參軍徙陜州總管)
(幕長屬多外遷房玄齡如晦王佐才也表留幕府)三返乃應(唐薛戎傳年四十餘不仕江西李衡)
(辟幕府三返乃肯應)辟為屬(前孫寶傳以明經為郡吏御史大夫張忠辟寶為屬欲令授子經更為除)
(舍寶自劾去忠固還之)諸府交辟(唐權德輿傳德輿未冠以文章稱諸儒間韓洄李兼杜佑裴胄)
(交辟之)奏辟幕府(唐張建封傳建封治徐性樂士賢不肖遊其門者其禮必均故其往如歸許孟)
(容韓愈皆奏辟幕府)乞火曹相國(前蒯通傳客謂通曰先生之於曹相國拾遺舉過顯賢進能知)
(梁石君東郭先生何不進於相國乎通曰諾臣之里婦夜亡肉姑怒逐之里母即束縕請火於亡肉家曰昨暮)
(犬得肉爭鬭相殺請火治之亡肉家遽呼其婦歸臣請乞火於曹相國迺見相國曰婦人有夫死三日而嫁者)
(有幽居守寡而不出門者足下即欲求婦何取曰取不嫁者通曰於臣亦猶是也彼東郭先生梁石君齊之俊)
(士也隠居不嫁未嘗卑節下意以求仕願足下使人禮之相國曰敬受命皆以為上賓)
皇朝事實薦韓維靜退(東都事略韓維字持國篤志好學文彦博薦維好古嗜學安於)
(靜退)更薦范仲淹(東都事略范仲淹字希文晏殊薦一士為館職王曾謂殊曰公知范仲淹捨不)
(薦而他薦乎公宜薦范仲淹也殊從之遂用為祕閣校理)薦晦庵以詩(晦庵朱先生行狀先生翫)
(意聖賢之學慨然有不仕之意侍郎胡公銓素與先生無一面之雅特以詩薦於孝宗先生辭不赴)薦張
載講學(吕氏家傳申公薦張載修身講學為關右士人師表且深知邊境利害上特召對以為崇文院)
(校書)以薦賢為務(童蒙訓吕正獻公之在侍從也專以薦賢為務如孫莘老覺李公擇常王正仲)
(存顧子敦臨程伯淳顥張天祺戩等皆為一時顯人)薦滎公自代(言行錄吕希哲字原明號滎陽)
(公豐相之初除禮部尚書郎薦滎公自代薦辭云具官吕希哲心與道潛湛然淵靜所居則躁人化聞風則薄)
(夫敦)薦張王以激風俗(吕氏家塾記歐陽公嘗患士大夫少高退之節乃薦正獻公及張唐)
(公王荆公韓持國欲以激勵風俗又薦正獻公與王荆公作諫官)以無書薦(言行錄劉安世字器)
(之司馬温公薦充館職因謂公曰知所以相薦否公曰獲從公遊舊矣公曰非也光居閒足下時節問訊不絶)
(光位政府足下獨無書此光所以相薦也)知名十餘人(言行錄富鄭國文忠公弼平生所薦甚衆)
(尤知名者十餘人如王質與其弟素余靖張瓌石介孫復吳奎韓維陳襄王鼎張顯之杜杞陳希亮之流皆有)
(聞於世世以為知人)許公薦包拯(巵史吕許公夷簡聞包拯之才欲見之一日見班次有包拯名)
(頗喜又聞知居同里巷意以拯便於求見無幾報拯朝辭乃注一知縣而出尤奇之遽使人追還遂薦之除裏)
(行自此擢用)李文正薦王文正(李文正公常期王文正旦必為相自小官薦進之謂其子)
(弟曰此人後日必為太平宰相然東封西祀亦不能救也)祁公薦之翰(東都事略孫甫字之翰常)
(從杜衍辟永興軍司錄衍為樞密副使又薦之得祕閣校理)十科求遺材(言行錄司馬温公以)
(文學德行吏事武略等為十科以求天下遺材命文臣升朝以上歲舉經明行修一人如進士高選悉皆從之)
吕相囊中(吕蒙正夾袋中有冊子每四方人謁見必問有何人才客去即疏之朝廷求賢取之囊中)
古靈為藁(陳述古襄薦温公等三十三人列名為藁)
自敘法不敢私(狄青受命來廣南有因貴近求從青行者青曰能擊賊者往不能則軍中法重)
(青不敢私聞者遂沮)不為已利(言行錄范文正公辟歐陽脩於幕下脩曰吾嘗救范公豈以為已利)
(竟不往)
羣書精語玉無翼而飛(劉子連城之璧瘞影荆山夜光之珠潛輝鬱浦玉無翼而飛珠)
(無脛而行揚聲於華章之臺炫燿於綺羅之堂者蓋人為之舉也)夜光之璧顯價於和
氏(藝文類聚載應璩薦和慮則牋夜光之璧顯價於和氏之肆千里之足定功於伯樂之庭)翼靈
鳳於蒼梧(晉陸士衡雲賦翼靈鳳於蒼梧起滯龍於潢汙)猶金玉生於沙礫(鍾子)
(芻蕘論賢者之處猶金玉生於沙礫豫章産乎幽谷下不進之於上則無由而至矣)生其羽翼長
其光價(唐文粹)汲引之惠如帆得風(李習之集)玉不韜輝蘭無
沈馨(唐吕温文網羅遺賢推轂羣英玉不韜輝蘭無沈馨飛鴻出冥振鷺充庭)竊竊焉欲俎
豆予于賢人之間(莊子)驥遇孫陽而得代(楚辭驥躊蹰於弊輦兮遇孫陽)
(而得代孫陽伯樂姓名也)借說於先達之口(劉賓客集宋廣平之沈下僚蘇公味道為使者)
(廣平投以梅花賦蘇盛稱之自是方列于聞人之目是知英賢可外文字猶用片言借說於先達之口席其勢)
(而後能驤首當時矧碌碌者疇能自異)士非玉璧談者為價(物理論)朝拔其
尤暮拔其尤(見歷代事實類)奇寶横道側(韓愈薦樊宗師於袁滋相公書誠不忍奇)
(寶横棄道側)厚地無際之陽春(歐陽行言文朝無一命之親路無回眸之舊猶孤根寄不)
(食之田也人人耘耨所不及家家溉灌所不沾其濯乃條枚成乃華實者上天至仁之膏澤厚地無際之陽春)
(乎相公為上天霖雨佐厚地無際之陽春發生者也何以處某焉)宰相不辱焉而薦之
天子(韓退之上宰相書今若聞有以書進宰相而求仕者而宰相不辱焉而薦之天子而爵命之而布其)
(書於四方枯槁沈溺魁閎寬通之士必且洋洋焉動其心峨峨焉纓其冠于于然而來矣)孜孜以進
良士為己任(韓退之與祠部陸員外書執事好賢樂善孜孜以薦進良士明白是非為己任方今天)
(下一人而已愈之獲幸於左右其足跡於門牆之間陞乎堂望乎室者亦將一年於今矣)
前賢詩詞寒谷借吹噓(歐陽六一詩無鹽煩刻畫寒谷借吹噓)韶光如見
借(温飛卿詩折簡能榮瘁遺簪莫棄捐韶光如見借寒谷變風烟)誰當假毛羽(韋應物詩誰當)
(假毛羽雲路相追奪)自愧掃門士(杜牧之詩自愧掃門士誰為乞火人)浮雲亦有梯
(杜甫詩巨海能無釣浮雲亦有梯)青冥送吹噓(韓退之薦士有窮者孟郊受材實雄驁寒酸溧)
(陽尉五十幾何耄聖皇索遺逸髦士日登造廟堂有賢相愛遇均覆燾况承歸與張二公迭嗟悼青冥送吹噓)
(強箭射魯縞)惟待吹噓送上天(杜甫詩揚雄更有河東賦惟待吹噓送上天)可能
全忘未燃灰(羅隠詩宣室夜闌如有問可能全忘未燃灰)遺簪墜履應留念
(羅隠詩遺簪墜履應留念門客如今只下寮)荷衣欲出却徘徊(南岳一昨聞公幕府開夢)
(魂頻遶隴頭梅久抛鞾袴辭君去忽有弓旌扣戶來茅舍相過爭借問荷衣欲出却徘徊舊時檄草今焚棄辜)
(負黃金百尺臺)
四六警語(忱恂推轂議論噓枯)(心存奬善志在達人)(以忠報國用廉取人)
(人物指南文章司命)(地望如山門庭似水)(胷中水鏡筆下化爐)(望重羣工眼高四海)
(士流涇渭人物權衡)(範世清規鑄人妙道)(緇衣好賢華衮褒善)(大庇烝民並延髦士)
(斯民先覺吾道主盟)(王室股肱時人耳目)(佐王保極為國惜才)(羽儀聖代冠冕儒流)
(一洗炎凉之習大開寒畯之門)(公今日之選掄基一時之吐握)
(取人不得其全論士要歸於正)(謂棄雞肋之可惜如收馬勃以無遺)
(宫商爨下之焦桐黼黻溝中之斷木)(正色拒公子之書奮筆作巨源之啓)
(身擁綉衣以謙接物家傳夾袋所至收材)
(翁歸不受邑子之私大開公道林宗喜拔後進之士畢使成材)
(羊祜之舉不容私謝孔光之薦嘗恐人知)
(先覺覺後運作成士類之陶鈞已逹達人開收拾英材之藥籠)
(閣權要之筆而不敢舞禠苞苴之魄而不能伸)
(事君以人備見山公之啓事量材任事肯拘李相之同年)
(循循然善誘人俾皆有得斷斷猗無他技亦與兼容)
(布武膺門盡今日南州之選掛名禰牘皆異時東閣之儲)
(轉移風俗力可挽於萬牛主張人才言足重於九鼎)
(執贄而見還贄而見亦多矣内舉不避外舉不避何間乎)
(選拔諸賢將羣空於冀北棲遲一士歎獨滯於周南)
(閔常鱗於溝壑而轉之清波出頑鑛於塵埃而納之大冶)
(尺度權衡之下有劑量焉毫毛絲粟之能無棄遺者)
(古洪鍾畔濁清方判於羣音大圓鏡中妍醜始披於萬象)
(北海之書直上得之若驚南山之勢莫回聞者稱頌)
(定力如山輕重靡移於指下清心似水妍蚩具照於目前)
(竹頭木屑並游斤斧之場馬勃牛溲盡入刀圭之錄)
(忠宣知人密傳先范老之法晦叔引類推廣大申公之心)
(識張籍於衆人慙非輩行問車師於半面辱記姓名)
(手中刀尺先識器而後文辭胷次權衡重安帖而輕浮競)
(以器使人曾不遺於扂楔相馬賞駿初何計於驪黃)
(謂朽木可雕未忍輕於棄置而老馬知道猶堪責以馳驅)
(握髮求賢小試化鈞之手俛眉揖客旁搜藥籠之奇)
(親見前修以舉善達能為大節樂成後進以拔淹起滯為宏規)
(麟角鳳嘴既待用以得宜蟬腹龜腸亦屬饜而自足)
(昔焉漢壘雅多彰善癉惡之風今也周原獨任激濁揚清之責)
(誠有味其言也左右斯文顧舍我其誰哉主張吾道)
(朝暮而拔其尤既廣羅於烏幕近遠而觀所主猶兼取於楚材)
(謂駑馬在御難堪鞭策之勤然飛鳥依人蓋有稻粱之念)
(度木鄧林梗楠杞梓之並蓄求馬燕市驊騮驪駱之兼收)
(進見之士豈復賢於周公猶躬吐握之禮生民以來未有盛於孔子亦推循誘之誠)以上並
薦舉頌德
(鶚薦一飛馬價三倍)(八字回春一緘照日)(膺龍岌嶪禰鶚崢嶸)(采及菲葑實諸桃李)
(恩斯勤斯至矣盡矣)(肯期抵鵲誤及點蠅)(喜溢顔間事彌望表)(仰銜恩意退激懦衷)
(徑援筆以點睛當勒銘於刻骨)(不待識邕之面已知見蔑之心)
(故驟借之齒牙若稔識其顔面)(勒敝箒於千金韻啞鍾於六律)
(乃興憐於半面欲放出於一頭)(綴魚目於夜光補狐裘以羔袖)
(魯國之男子不生開元之老監難作)(苟睥睨孔鸞之翼皆覬覦難犬之仙)
(已甘墮地之棄甑不謂中流之得人)(既無蟠木之先容又匪祥金之自躍)
(青黃溝中之斷木芻秣廏下之病駒)(一經片語之品題便係平生之榮悴)
(杜衍用則所引皆知名輩司馬相則其徒有行道心)
(羽而翼之所謂如天之福我顔之厚矣未知何地以報公)
(隨驃騎之幕濫備執鞭剡公車之章遽蒙推轂)
(塵埃委吏悉依夏屋之萬間造化全功遂拜春風之一紙)
(據地承顔非有豚蹄之祝為天啓齒迺蒙蟲臂之收)
(日邊龍節上連縹緲之蓬萊雲表鶚書遠及泥塗之枳棘)
(周公還贄近收三士之材毛遂備賢輒在一人之數)
(卑飛控地焉敢望附尾之謀暖律回春乃特剡需頭之奏)
(求食畫墁又占芙蓉之幕飛章推轂遂依桃李之門)
(后山歸老徐州喜得於鄭君祠部好賢韓愈轉言於侯喜)
(取寶於山閔道間之横棄市駿之骨懷廏下之長鳴)
(韓公德量然猶年少之見疑坡老風流追悟詞人之已去)
(諸大夫皆曰賢真成殊遇聖天子可其奏殆愧隆恩)
(求者則與詎聞有與於不求舉爾所知寧見不知而獲舉)
(薦希文而用之昉於元獻援老蘇者衆矣倡則歐陽)
(凡挾貴挾故而求皆避三舍視舉讐舉子之事如出一人)
(奔蜂之祝化藿蠋以何能黃狗之皮補狐裘而終累)
(公於士甚士於公久無是事子生孫又孫生子難報此恩)
(驅孫復於遼東竟無他異望騰驤於冀北猶踵後塵)
(孔丞相恐人之知於今復見魏獻子唯善所在顧我何堪)
(垂耳之駒驟增十倍之價拖腸之鼠如遇九仙之丹)
(若王良為御志豈在於十禽遇伯樂長鳴價果增於三倍)
(為文乞巧素絶望於九霄聞絃賞音忽蒙知於一日)
(匠石見曲轅之木皆曰不材象罔索赤水之珠偶先獲寶)
(抗公與於私謁盛行之際施大恩於孤寒無援之蹤)
(百里之行將至忍抛棄於半塗千尋之綆既垂免沈淪於遠海)
(為山九仞極知一簣之虧撞鍾千鈞此豈寸莛之力)
(孔融之拔禰衡謂不如於一鶚趙鞅之思周舍歎無用於千羊)
(安石之薦謝玄才能是舉吕相之知夷簡公輔相期)
(見彈而求鴞炙人竊誚於狂愚入淵而得驪珠已實懷於慚懼)
(太白眼高已掃空於海内浩然肩聳且攜入於禁中)
(其求士甚士之求公公無愧古不即人而人自即我我則靦顔)
(以市道交疇匪廉頗之客取富人子幾滿衛青之門)
(以侍中之貴肯憐負薪之買臣知鄰婦之賢至欲乞火於曹相)
(獻子之友五人例宜超絶曾晳之後三子自覺叨逾)
(謂權出於巳何須蟠木之先容而善取諸人不憚采葑於下體)
(元禮之門爭願於登龍北海之章尤榮於薦鶚)
(諸公濫為之賞音已誤子期之聽先生復以之充數恐累祁奚之明)
(薦永叔於館曰府屬官譽柳渾於朝曰臣從事)
(士固伸於知巳蓋非搖尾而後憐德不待於成身端合銘心而自厲)
(猥蒙三握髮而與之進固知一舉手之不為勞)
(憐其樸直固將曲進於君子之躔念此蹉跎且欲蚤脱於選人之海)
(儻不在舉爾所知之數未免有使予不遇之嗟)
(如唐玄宗之用馬懷素始當上心若王志愔之薦白履忠乃符人望)
(請裁小子狂簡之章少謝大鈞坱圠之賜)
(若為題品俾居永嘉百六掾之先意者矜憐尚在元和三十人之後)
(假以王衍雌黃之論期之馮唐垂白之秋)
(豈必求乃予至有如程子之所規故敷奏以言猶愈知仲淹而不薦)
(搜尋十六字之好辭結裹二三年之薦目)
(逢麴車而流涎孰能無一日之望過屠門而大嚼聊足快平生之心)
(陳篇以希未免為䛕挾貴而問尚容借勢)
(月明星稀烏南飛徒歎孤蹤之誰附夜静水寒魚不食已甘千里之空歸)
(自非青白眼之過人安得雌黃口之及已)
(師魯之從事陜西容有知之而弗薦永叔之退居潁上乃虞賢者之不聞)
(廣平下坐而揖之前相如未至而進諸右)
(所可貴者遇大賢韓子所以賀侯喜不待求而後施德柳侯於是感崔卿)
(文朽木以青黃之華傅鳴鳩以羽翼之飾)
(孫公抃之舉吳中復因識面之未嘗陳師道之為曾南豐即瓣香而有祝)
(方枯臘竛竮之際忽陽暉駘蕩之中)
(謂當今之急務非患無賢而患蔽其賢要知古之大臣不有其伎而有人之伎)
(苟囊底之錐自露雖道傍之寶亦收)
(蘇文忠言語妙天下惟引山谷以同升吕正獻節行過古人獨薦濂溪而為代)
(豈期刺史之天決無將軍之地)
(得人朝廷得人幕下無愧石洪温造之流遇我國士遇我衆人明辨中行智伯之報)
(小人屬饜而已非惡此而逃之大鈞坱圠無垠果何修而得此)
(網涸鱗於沼沚之細此意何如目駑馬以渥洼之良其榮已甚)
(步亦步趨亦趨未遂摳衣之願筆則筆削則削先騰踰袞之褒)
(如賦狙即四以較三未知損益若書馬宜五而缺一或係成虧)
(未嘗出意見論利害何有精明不過摘紙尾行文書安足稱道)
(不疑既受勝之之薦永矢餘年周穜敢負東坡之知有如今日)
(大夫薦人與之大夫固無是事國士遇我報以國士惟既厥心)
(我有二天已幸厠七十家之舉士更三日猶希與八百吏之除)
(闕黨童子何所取材汝南旦評胡然過聽)
(號門生而知恩例欲自同於蛇雀報國士之遇我誓為小異於馬牛)
(號門生而不知恩者非人也詎敢弭忘視匹夫不獲其所者若推之更祈終惠)
(不知下俚之何聲得契陽春之孤唱)
(白頭已負平生雖不能致吾君堯舜之上黃金不如一諾或可使得此聲梁楚之間)以上並
謝舉
(黃綬抗塵幸蒙恩而受代碧幢率屬辱剡薦以充員)
(羊公威德可無峴首之賓僚庾亮風流必有南樓之參佐)
(剡章天上夙蒙褒袞之華辟掾幕中重拜禮羅之辱)
(鵲欲求枝永夜豈勝於三繞燕惟有主此時不誤於重來)
(方將收拾毫髮絲粟之材于以主張欂櫨扂楔之用)
(寘諸清流亦既有鳬鸞之愧參以前輩必難逃虎鼠之嘲)
(珠履滿前已有先登之客褐衣入見許陪後至之賓)
(忠定之薦辟必孝廉恬退之人清獻之奏揚皆骨鯁敢言之士)
(初開玉帳陪碧油談笑之餘首築金臺立青珮講論之列)
(宜得孝直幼宰之材俾居鄒生枚叟之右)(會元帥大開於幕府而諸賢畢入於禮羅)
(雖云處囊中初無見穎羅而置幕下欲使空羣)(山澤之癯何心於進丘園之䀻無德以堪)
(草陳琳之檄思苦鈍遲吟王粲之詩語多悽婉)
(郭子儀之羅絡雖六十人烏大夫之招延止一二輩)
(持國就并州之辟專以富公端叔為中山之遊蓋依坡老)
(行臺開大幕府選吏如小朝廷)
(烏大夫既招石處士復置温生之才裴晉公已用韓退之兼採柏耆之策)
(共遊兔苑雖慚蜀客之才不省馬曹當矯晉人之敝)
(致石與温首述烏公之求士以柳易潘次言禹錫之有親)
(將母來諗身雖未可以許人懷德惟君士固必伸於知已)
(登山置酒固難陪叔子之風流載筆勒碑或可紀晉公之勲業)以上並謝辟
翰苑新書前集卷六十九
