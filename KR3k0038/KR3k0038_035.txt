翰苑新書前集卷三十五
殿學士(觀文殿大學士士資政大學士學)(觀文殿學士端明殿學士)
觀文殿大學士(皇祐元年詔特置觀文殿學士寵待舊相今後須是曾任宰相乃得除授會要)
(時賈昌朝由使相除右僕射觀文殿大學士判尚書都省觀文殿置大學士自昌朝始會要三年詔觀文殿大)
(學士在觀文殿學士之前六尚書之上會要自是嘗任宰相者出必為大學士韓絳宣撫陜西河東得罪罷守)
(本官熙寧四年用明堂赦授觀文殿學士宰相不為大學士自絳始會要)
皇朝事實祕殿(歐陽修除劉流制惟兹祕□之嚴)書殿(又賜□籍詔云書殿之職號為)
(凊優自謝表亦曰職凊書殿)延恩别殿(皇祐詔置觀文殿大學士略曰因延恩之别殿觀前代之)
(秘文榜以嘉名置諸禁職且為訪道之所以延稽古之臣云云備經術之咨詢廣政機之延訪)訪道之
所禁職經術咨詢政機延訪(並上注)
觀文殿學士(觀文殿即舊延恩□初為文明殿學士四朝國史太平興國五年以禮部侍郎程羽)
(為文明殿學士序立在樞密副使之下會要&KR4244;歷七年参政宋庠言文明殿學士稱呼正同眞宗諡號兼禁中)
(無此殿額乞擇見今正寢或秘殿以名易之詔改為紫宸殿學士以丁度為之時學士多以殿名為官稱丁遂)
(稱曰丁紫宸歸田錄八年御史何郯以紫宸不可為官稱於是改延恩殿為觀文殿歐陽公云觀文乃隋煬帝)
(殿名理宜避之盖當時不知然則朝廷之士果不可以無學也自後非曾任執政弗除續會要熙寧中王韶以)
(熙河功元豐中王陶以宫僚雖未歴二府亦除是職盖異恩也會要)
皇朝事實改觀文殿詔(略曰惟延恩之寳殿乃集瑞之秘庭福貺所開深嚴莫二矧先)
(聖齋心之地資冲人覧古之懷仍建崇儒之秩且為備問之榮)殿幄(元祐除蔡確制宜升殿幄之嚴)集
瑞祕庭齋心之地崇儒備問(並見上)隋殿名(見官制)
資政殿大學士(資政殿在龍圖閣之東序景德二年王欽若罷参政眞宗特置資政殿學士以)
(寵之在翰林學士下欽若不悦訴於上曰臣向自翰林學士拜参知政事今無罪而罷班反在下是貶也真宗)
(特為置大學士以處之十二月復以欽若為資政殿大學士班在文明殿學士之下翰林學士承旨之上資政)
(殿置大學士皆自欽若始自冀公班翰林承旨上一時以為殊寵祥符初向文簡公以前宰相再入為東京留守)
(復加此職自是訖天聖末二十餘年不以除人明道元年李文定公知河陽召還始再命之景祐四年王沂公)
(罷相復除三十年間除三人而皆前宰相也宋宣獻公罷參知政事仁宗眷之厚因加此職自冀公後非宰相)
(而除者惟宣獻一人而已康定二年右正言梁適請遵先朝故事定以員數於是詔大學士置二員學士三員)
(並會要舊制資政殿大學士學士並以寵輔臣之去位者元豐中韓維陳薦皆以東宫舊臣故特授焉續會要)
羣書精語月殿(楊億代表增秧狄曹兼榮月殿)書殿(曲阜除孫永制進書殿之寵名頒眞)
(宫之優秩)祕殿隆名(欒城除李易制)兼華祕殿(吕正獻謝資政殿學士表)著作禁
庭(楊億代表祕殿宏開皇墳允集又曰著作禁庭特異深嚴之選)崇儒之班(曲阜行蔡卞除資政)
(殿學士制)寵名儒之賢(胡文恭行富弼制)
端明殿學士(端明殿即西京正衙殿也退朝錄後唐明宗即位之初四方書奏命樞密使安重誨)
(進讀懵於文義孔循獻議始置端明殿學士命馮道趙鳳俱以翰林學士充班在翰林學士上夲朝明道二年)
(改承明殿為端明殿復置端明殿學士以翰林侍讀學士宋綬為之詔略曰雖夙御中宸咨詢於輔弼而再臨)
(便坐省决於幾微自明道訖元豐無前執政為之者近來以待學士之久次者元豐中以前執政為之自曾孝)
(寬始以前執政為之自王安禮始政和中嘗改為延康殿職略建炎二年都省言延康殿學士舊係端明殿學)
(士詔依舊中興會要近拜簽樞者多領焉)
歴代事實紫殿(續通典天成二年端明殿學士馮道趙鳳制擢自玉堂升於紫殿常新顧問每)
(預論思位既益於深嚴禮合加於優異宜令班在翰林學士上)拜相謝於本殿(續會要後唐長)
(興四年劉昫新入相中謝是日大祠明宗不御中興殿而坐於端明殿昫至中興殿門閣門使曰舊禮宰臣謝)
(恩須於正殿通唤請俟來日趙延夀曰命相之制下已三日中謝豈宜後時即奏聞昫遂中謝於端明殿廷昫)
(自端明殿學士拜相復謝於本殿人士榮之)班樞密使之右(退朝錄後唐明宗以樞密使安)
(重誨不通丈義置端明殿學士以翰林學士馮道趙鳳為之班樞密使之右食於其院)殿前學士
兩人(馮道笏記云天下儒生僅餘萬數殿前學士只有兩人)
皇朝事實祕殿之職(四朝國史王珪傳英宗即位之四年忽詔至蘂珠殿傳詔令兼端明)
(殿學士諭之曰祕殿之職非直器卿於翰墨間二府員缺即出命矣)麟趾之舊(東坡謝表曰以殿名)
(官本緣麟趾之舊)通班右府侍立殿中(乾道行汪應辰制端明之職盖自五代時通班)
(右府侍立殿中專以備顧問寵儒臣者也)特拜纔兩人(歸田錄端明殿學士國朝尤多以翰林學)
(士兼之其不以翰苑兼職及換職者百年間特拜纔兩人程戡王素是也)儲議推恩(言行錄范蜀公)
(鎮韓維上言公在仁宗朝首開建儲之議其後大臣繼有論奏追錄其言存没皆推恩而鎮未嘗以語人悉以)
(公十九䟽上之拜端明殿學士)
閣職(閣學士直學士顯謨閣徽猷閣)(總待制敷文閣)(龍圖閣煥章閣)(天章閣華文閣)
(寳文閣寳章閣)
總閣學士直學士(國朝庶官之外别加職名所以厲行義文學之士高以備顧問其次與論)
(議典校讐得之為榮選擇尤謹元豐中修三省寺監之制其職並罷滿歲補外然後加恩兼職直龍圖閣省郎)
(寺監長貳補外或領監司帥臣則除之待制惟學士給諫以上補外則除之係一時恩旨非有必得之理劉忠)
(肅公奏議元祐二年詔增復館職及職事官並許𢃄職尚書二年加直學士中丞侍郎給舍諫儀通及一年加)
(待制石林燕語紹聖二年詔職事官罷帶職非職事官仍舊續會要)
皇朝事實西班(續會要宣和三年詔西班學士待制員多令中書省具名取旨以班圖觀之學)
(士待制班在西故曰西班)侍從顧問為職(續會要劉摯上言待制學士以侍從顧問為職自祖)
(宗以來極天下之選)極天下選(見上注)
總待制(唐永徽中命弘文館學士一人日待制於武德殿西門先天木又命朝集使六品以上二人随)
(仗待制崔祐甫為相建議文官一品以上更直待制開元中每日以六品以上清官兩人待制於衙内唐職林)
(據紀元云永徽中詔許敬宗每日待制於武德殿此始有待制之名永泰元年勅裴冕等並集賢待制此始有)
(待制之所然則盖唐設官也夲朝景德元年置龍圖閣待制以杜鎬戚綸充並依舊充職祥符二年詔班視知)
(制誥列其下元祐令從四品掌侍從備顧問有所獻納則請到或奏封會要)
歴代事實次對(宣宗大中三年勑待制官宜令典刑法官次對)候對(五代會要後唐長興)
(二年勑朔望入閣待制候對一依舊規)清官(見官制)延英候對(憲宗元和九年因武元衡)
(□正衛待制官詔於延英候對)松階(續通典開成元年勅自今已後每遇入閣日次對官未要随班出並)
(於東階松樹下立待宰相奏事退令齊至香案前各奏本司公事左右史待次對官奏事訖同出)以備
顧問(唐德宗建中初自文官六品以上清望官每日二人更置待制以備顧問仍以延英南藥院故地為)
(廨)召咨時政(續通典太和元年五月淮南節度檢校司徒平章事王播入見召對於延英殿又召)
(待制官崔郾工部侍郎獨孤朗同對一刻時待制官虚設其名未曾引覿及此屢召咨以時政焉)以文
儒公卿寵之(代宗永泰中勲臣罷節制無職事乃令待制於禁門書院間以文儒公卿寵之)給
餐錢(永泰初詔裴冕十三人同於集賢院待制特給餐錢以優其禮)
皇朝事實訪對制閣(胡文恭行張昇充天章閣待制制云朕選通經術有行義之士訪對)
(制閣参掌祝圖置在内朝之聯本惟儒者之職)參掌内圖(見上注)以侍從顧問為
職(夲朝劉忠肅公摯奏議曰待制學士以侍從顧問為職自祖宗以來極天下之選不為定員今不考治行)
(不察流品幸而給諫以上則計日而得之)非口舌任(范仲淹徙蘇州為天章閣待制還朝言亊愈亟)
(宰相使人喻之曰待制官非口舌任也仲淹曰論思侍臣職也余敢不勉)
羣公精語訪對制閣參掌祕圖(見皇朝事實)
龍圖閣(國朝大中祥符中建龍圖閣在會慶殿西偏以奉太宗御書御製文集及典籍圖畫寳瑞之物)
(會要及宗正寺所進属籍世譜四朝志有學士直學士待制直閣)
皇朝事實西清(元祐中蘇轍奏祖宗御集皆於西清建重屋以藏其書為不朽計)
龍圖閣學士(大中祥符三年置以杜鎬為之班在樞密要直學士之下六年詔結街在夲官之上會)
皇朝事實老龍(蔣樞密之竒為淮漕求字於徐守信徐書龍字而闕三點蔣曰何書之不全也)
(曰它日當為足此是歲寒計稱旨除龍圖閣直學士及回持前字見徐徐索筆為作三點未幾遂進老龍)中
禁寳儲(東坡謝表中禁寳儲上應奎璧之象先朝謨訓遠同河洛之符)内閣深嚴(同上)凝
嚴之職(見寳文閣學士門)淵圖祕職(蔡襄行歐陽公服闋制)冠於五閣(初寮)
(除龐寅助淛河圖遂在西清朝位冠於五閣)進羲圖之序(蘇魏公集賜鄧温伯辭龍圖閣學士)
(詔云仍進羲圖之序)一言乃拜(長編孔道輔論廢后事天下聳聞其風采近臣獻詩十首執政請以)
(為龍圖閣學士上曰千首詩豈士如孔道輔一言乃拜龍圖閣學)龍圖老子(言行錄范文正公仲淹以)
(龍圖直學土帥邠延涇慶四路威德著聞夷夏竦服熟戶蕃部率稱曰龍圖老子至於元昊亦以此呼之)奉
祠(淳熙中林安宅以學士奉祠)
羣公精語用進祕圖之拜(胡文恭行歐陽修制)
前賢詩詞羣玉天中開策府(楊億龍圖閣觀御書詩羣玉天中開策府神龜温洛)
(薦圖書)冊府藏書在紫薇(楊億詩冊府藏書在紫薇退朝稽古助論思)龍閣便
為黃閣老(周益公賀胡邦衡除龍圖閣學士詩云云)
龍圖閣直學士(景德四年置以杜鎬為之班在樞密直學士之下祥符六年詔結銜在本官之上會要)
皇朝事實學士貴班(淇水除李承之制延閣秘藏學士貴班)凝嚴之職(見寳)
(文閣學士門)河圖峻列(曲阜集賜李南公辭免不允詔云河圖寵名增峻班列)清近之
職(長編知鄧州陳堯咨會赦當復龍圖閣直學士真宗曰學士清近之職非會赦可復)龍闕三點
(見龍圖閣學士門)以杜鎬為(會要景德四年八月以龍圖閣待制杜鎬為龍圖閣直學士班在樞)
(密直學士之下待制知制誥之上並赴内殿起居)賜酒調藥(真宗尤禮杜鎬上開樽酒親封題以)
(賜鎬素不飲飲之疾作上親至閣下手調藥撫慰令安卧乃歸)
龍圖閣待制(景德初置以杜鎬戚綸為之並依舊充職四年詔班在知制誥之下為學士初復之職)
皇朝事實物論榮之(戚綸字仲言時初待制創與杜鎬並命物論榮之)
羣公精語河圖美職(曲阜行徐鐸龍圖閣待制制)河圖廣内之職(曲阜)
(除傅堯俞制)河圖近綴(曲阜除錢勰制改河圖之近綴)延閣侍從之職(曲阜行張)
(商英制)内閣應對之職(曲阜行王覿制)
天章閣(天禧四年初建天章閣在會慶之西龍圖閣之北明年仁宗即位奉真宗御製安於天章閣以)
(在位天書祥符故曰取為章於天之義天聖八年置待制慶歴七年又置學士直學士會要周益公宏編題)
皇朝事實冠於策府(天聖八年詔曰膀以天章之美冠於策府之名)玉府藏書
之盛(見下天章閣學士門)西清(見前龍圖閣門)
天章閣學士(慶歷七年初置在龍圖閣學士之下八月詔曰欽惟聖考濬發宸文百篇森布於寳)
(函三襲肇興於華閣肆予纂紹之始務闡師儒之隆遂延勸講之臣欽佇論思之益掩玉府藏書之盛延金門)
(待詔之才宜令廣侍從之員抑亦副遹追之念特置天章閣學士直學士在龍圖閣之下會要學士罕以命人)
(迄仁宗世纔王摯一人官制舊典天章閣只除待制不除學士難稱呼也)
天章閣直學士(慶歷七年初置天章閣直學士在龍圖閣直學士之下會要)
天章閣待制(天聖八年初置寓直於秘閣興龍圖遞宿尋命范諷鞠詠充職官分紀詔曰真宗皇)
(帝躬上哲之資據大寧之會受翠媯之瑞籙發谷口之璿源勒銘喬封□玉方澤凢經禮樂之制纉成辰象之)
(篇爰即禁途肇新層閣榜以天章之號煥乎策府之華宜擇雅才俾參近省可特置天章閣待制位龍圖閣待)
(制之下)
皇朝事實策府之華(見官制)以言識大體擢(高若訥言古者三公坐而)
(論道今二府對纔數刻安能盡萬機宜賜坐從客如唐延英故事上以兹言識大體擢拜天章閣待制)凝
嚴之職(見寳文閣學士門)
羣書精語西序(曲阜行黃履天章閣待制進職西序)延對禁途(王岐公除張友直制)
進聯内閣(王岐公除許亢制云)延閣侍從之邃(曲阜行范純禮復天章閣待制制)
以待碩儒(王岐公除張反直制萃帝文於寳締以待碩儒)
前賢詩詞峩峩天中閣(王荆公送元待制知福州峩峩天中閣鳴玉改新步)
寳文閣(在天章閣之東西序羣玉蘂珠殿之北即舊日夀昌閣慶歷改曰寳文英宗即位詔以仁宗御)
(書御集藏於寳文閣命王珪撰記立石神宗即位始置要學士直學士待制恩賜依龍圖閣英宗御書附於閣會)
皇朝事實西清(見龍圖閣門又治平四年置學上待制詔曰乃規層閣邃在西清)憲上
帝藏書之府(見學士門)
寳文閣學士(治平四年初置以吕公著兼詔曰昔我祖宗咸有制作煥於簡編河漢昭回奎壁相)
(映乃規層宇邃在西清憲上帝藏書之府彰累朝稽古之盛並揭嘉名以登俊望俾服凝嚴之職因為咨訪之)
(地云云)
皇朝事實邃在西清(見官制)夢邃清殿(宋敏求春明退朝錄治平三年予為)
(知制誥夏六月夢丞相遣朱衣吏召命草某人為邃清殿學士制明年五月丞相遣朱衣吏召當制舍人吕縉)
(叔除邵不疑為寳文閣學士後數日得承旨張公所作詔云乃規層構邃在西清記去歲之夢與詔文相合其)
(名若符契焉)
寳文閣直學士(治平四年初置以邵必為之會要)
寳文閣待制(治平四年詔置寳文閣待制)
皇朝事實特處章衡(四朝國史章衡知澶州神宗曰卿為仁宗朝魁甲寳文藏御集之處)
(未始除人今處卿)
奎文寳訓(東坡荅李寳文啟曰奎文寳訓入直禁嚴)
羣書精語通籍延閣(曲阜行王欽若制)延閣近職(曲阜除范純粹制)延
閣禁途(又除王汾制)侍從之班(又除李之純制)儒學討論(又除蔣之竒制三聖)
(圖書萃在延閣儒學之士列職其中諷議討論維時妙選)
顯謨閣(元符元年曾布鄧洵仁各申請建閣詔翰林學士中書舍人撰閣名五以聞續建閣藏神宗御)
(集以顯謨為名徽宗建中靖國元年詔以顯謨閣為熙明閣詔略曰神宗皇帝言則為文昭如雲漢寳之垂世)
(炳若丹青肆冲人之纂紹惟往憲之欽承用揭嘉名乃登俊望詒謀有永豈徒琬琰之並陳與天無窮是惟奎)
(壁之相照宜以顯謨為熙明閣續奉聖旨仍以顯謨為額此據周益公宏詞編題而續會要之復顯謨舊名年)
(月無考按次年已詔顯謨閣學士如三閣故事復名顯謨恐在此年三年又詔以熙寧元豐功臣圖形於顯謨)
(閣續會要)
皇朝事實寳宇(崇寧圖畫功臣於顯謨閣詔曰仰瞻寳宇)華宇(建中靖國詔邃在西清並)
(崇華宇)禁閣(元豊詔神宗御集藏於禁閣愒以顯謨)
顯謨閣學士(建中靖國元年詔置顯謨學士)
顯謨閣直學士(建中靖國元年詔置)
顯謨閣待制(建中靖國元年詔置)
徽猷閣(大觀二年初建藏哲宗御集詔曰哲宗皇帝云云若昔祖宗述作皆有寳藏之所参列廣内揭)
(為嘉名世擇儒臣以資訪納今轉祗率成憲匹休前烈則夫名以出信不可無所考也在詩有云君子有徽猷)
(其哲宗皇帝御書建閣以徽猷為名仍置學士直學士待制)
皇朝事實寳藏參列擇儒臣資訪納(並見官制)詢德之美(建徽)
(猷閣詔有曰君子有徽猷是為詢德之美觀道之成於是乎在)
徽猷閣學士(大觀二年詔置)
徽猷閣直學士(大觀二年詔置)
徽猷閣待制(大觀二年詔置)
敷文閣(紹興十年置以藏徽宗聖製詔閣以敷文為名詔略曰徽宗皇帝宸章奎畫煥乎若三辰之文)
(麗天垂光賁飾羣物殆與詩書相表農崇建層閣以嚴宅藏恭以敷文為名宜置學士直學士待制直閣以次)
(列職備西凊之咨訪為儒學之華寵其著於令)
敷文閣學士(紹興十年詔置)
敷文閣直學士(紹興十年詔置)
敷文閣待制(紹興十年詔置)
煥章閣(淳熙間建藏高宗御製詔略曰載稽帝世之隆無若堯章之煥因揭名於層宇仍列職於清廂)
皇朝事實堯章(見官制)堯章邃閣(淳熙批荅)
煥章閣學士(淳熙十五年詔置)
煥章閣直學士(淳熙十五年詔置)
煥章閣待制(淳熙十五年詔置初除劉國瑞)
華文閣(慶元二年置藏孝宗御製詔曰朕惟孝宗皇帝濬闡聖圖粹昭王度經緯天地道存灝噩之書)
(鼔舞風雷仁盪温純之命寫之琬琰炳若丹青太微三光之庭丕闡鳳巢之勢上帝羣玉之府邃通龍紀之聯)
(寳典謨訓誥之垂黻禮樂刑政之用華協堯章之煥文光舜哲之明典輯鴻徽禮嚴燕翼以華文為名置學士)
(直學士待制直閣式遵邦獻竈陟儒英庸飭攸司其刊諸令)
皇朝事實媯閣(慶元批荅)寵陟儒英(見官制)
前賢詩詞華文使者典刑存(楊誠齋送韓漕詩華文使者典刑存)
華文閣學士(慶元二年詔置)
皇朝事實華閣增學士之寵(慶元批荅)
華文閣直學士(慶元二年詔置)
華文閣待制(慶元二年詔置)
寳謨閣(藏光宗御製置學士直學士待制直閣慶元二年詔置)
寳章閣(藏寧宗御製置學士直學士待制直閣慶元二年詔置)
直寳章閣貼職(集英殿修撰直龍圖閣)(右文殿修撰直天章閣)(祕閣修撰直寳文閣)
(直顯謨閣直煥章閣)(直徽猷閣直華文閣)
(直敷文閣直秘閣)
貼職(祖宗以來重之有集賢殿修撰後改右文殿直龍圖閣直祕閣三等政和四年二浙福建諸路監司)
(郡守往往交通内官多以應奉有勞遷職遂有未嘗朝覲天子因忽為待制班從官者蔡京不樂六年因增其)
(目置修撰與舊為三等曰集英殿修撰右文殿修撰祕閣修撰直閣與舊為六等曰直龍圖閣天章寳文顯謨)
(徽猷祕閣朝廷除授自此密矣舊貼職無雜壓至是因增置乃定為雜壓蔡絛國史外補紹興十年置直敷文)
(閣淳熙十五年置直煥章閣會要淳熙令自集撰至直祕閣為貼職)
集英殿修撰(唐張昌齡為北門修撰孫逖為集賢院修撰修撰之名始於唐也唐書本朝政和六)
(年置集英殿修撰會要其增置來歴見貼職門)
歴代事實論譔禁中(元萬頃傳武后詔諸儒論譔禁中)
羣公精語論譔集英(初寮除余靖制朕惟承平日久人才衆多欲侈朝廷得賢之光乃新)
(殿閣九等之制褒延兹始遠近所觀論譔集英首以命汝)冷撰熱撰(筆談集賢修撰舊多以館閣久)
(次為之近歲有自常参官未至從官者起授修撰有冷撰熱撰時人謂熱中允不博冷修撰)
右文殿修殿(唐有集賢院修撰唐書本朝元祐五年九月詔復置集賢院學士紹聖二年四月詔)
(職事官罷𢃄職易集賢院學士為集賢院修撰政和六年四月御筆集賢院無此名秘書省殿以右文殿為名見)
(任集賢殿修撰並政作右文殿修撰)
羣書精語書殿(初寮除張諤制其班書殿)邃在道山(又除鄭修年制朕肇營書殿邃)
(在道山維時論譔之聯必極譽髦之選)論譔之名(初寮除李孝端制朕設高華之職以待中外之)
(材升其班聯進以秩等爾才既優宜加論譔之名)
秘閣修撰(政和六年置詳見貼職門)
皇朝事實待館閣之資深者(官制舊典云貼職修撰以待館閣之資深者仍多由)
(直龍圖閣遷焉)
羣公精語中祕論譔(初寮除王本制具陞中祕論譔之列)
直龍圖閣(祥符九年以馮元為大子中允直龍圖閣會要直閣之名始此馮元傳)
皇朝事實久侍經筵(會要慶歷四年以楊安國直龍圖閣上謂侍臣曰安國久侍經筵行)
(又淳質乃先朝遵度之比以褒擢之也)除館職久次(官制舊典云凡除館職之久次者必選直)
(龍圖閣而皆為擢待制之基也)
羣書精語嚴閣(荆公除王綽制進直嚴閣)内閣美名(曲阜除孫覺制進内閣之美名)
内閣之華(初寮除徐禋制其班内閣之華)西序龍馬之名(曲阜行李周直龍圖閣制)
應對之職(曲阜除李覿制内閣應對之職)
直天章閣(政和中始置)
直寳文閣(政和中始置)
直顯謨閣(政和中始置)
直徽猷閣(政和中始置)
直敷文閣(紹興中置)
直煥章閣(淳熙中置)
直華文閣(慶元二年置)
直祕閣(國朝以史館昭文館集賢院為三館皆寓崇文院太宗端拱元年詔就崇文院中堂建祕閣擇)
(三館眞本書籍萬餘卷及内出古畫墨跡藏其中會要直館直院則謂之館職以它官兼者謂之貼職元豊以)
(前凢状元制科一任還即試詩賦各一而入否則用大臣薦而試謂之十館官制行廢崇文院為祕書監建祕)
(閣於中自監少至正字列為職事官罷直館直院之名獨以直秘閣為貼職皆不試而除盖特以為恩數而已)
(石林燕語)
皇朝事實木天(類說本朝内諸司舍屋唯秘書最宏壮閣下穹窿高敞謂之木天)為賦
知名(會要端拱元年以殿中丞夏侯嘉正兼直秘閣嘉正嘗為洞庭賦由此帝知其名詔試禁中稱旨特)
(有是命)作贊書扁(會要淳化三年詔增修秘閣成帝作贊賜之宰臣李昉等請刻石閣下李至上)
(表願賜新額以光秘府詔中書密院近臣觀新閣又賜上尊酒大官供膳是日遣中使齎御飛白書祕閣二字)
(以賜)叙同僚之好(職源故事外官除館職如祕閣校理直祕閣者必先移書在省執事叙同僚之)
(好乃即館設盛會燕之自崇寧以來外官除館職既多此禮寖廢)不通政府書薦(言行錄温)
(公薦劉公安世充館職曰知所以相薦否公曰獲從公遊舊矣温公曰非也光居閒足下時節問訊不絶光位)
(政府足下獨無書此光之所以相薦也)
羣公精語寓直蓬山(初寮除劉緯制)職聯中祕(曲阜除路昌衡制)陞榮
冊府(初寮除劉緯制)列於芸閣(初寮除文維瑞制)進直書閣(欒城除陳同制)
前賢詩詞宸翰照星躔(容齋四筆范景仁為館閣校勘當遷校理宰相龐籍言范鎮有)
(異才恬於進取乃除直祕閣司馬公作詩賀之曰延閣屹中天積書雲漢連神宗謂太宗也重其選國上比為)
(仙玉檻勾陳上丹梯北斗邊帝容瞻日月宸翰照星躔職秩曾無貴光華在得賢)祕閣鎻書深
(鄭谷詩祕閣鎻書深牆南别晚岑吏人同野鹿庭木似山林淺井寒蕪入廻廊疊蘚侵閒看薛稷鶴共起五湖心)
四六警語(書殿鸞殿)(祕殿紫殿)(羲閣寳儲)(西清寓直)(寳宇禁閣)(次對松蝔)
(祕譔中祕)(道山冊府)(蓬山芸閣)(𢡟賞外臺升班中祕)(寳儲進直璽命諭留)
(報政潜藩茂著承宣之效陞華延閣罙高侍從之班)
(諭蜀良勞勉徇假留之願登瀛固寵况加真拜之榮)
學士(激西江之水已驗澄清貫東壁之星有光臨照)
直祕閣(簡於楓陛之知華以蓬山之直)
(學士象八節不過一歲之少留刺史入三公便在五雲之多處)
(仍魚鳬之開國峻龍馬之負圖)(咨岳牧於詞人教明南國號瀛洲之學士職冠西清)
翰苑新書前集卷三十五
