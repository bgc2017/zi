翰苑新書前集卷三十二
三衙
總三衙(國朝沿五代之制有侍衛親軍及殿前兩司蓋侍衞親軍起於後唐職略又石林燕語云自梁)
(置在京馬步軍都指揮使後唐遂改為侍衞親軍殿前始於周世宗顯德元年五代會要世宗詔募天下豪傑)
(俱送於闕下選武藝超絶者分署為殿前諸班本朝國初侍衞親軍置都指揮使雖都虞候亦在殿前都指揮)
(使之上自王超罷職無復任者而侍衛司軍馬步軍遂分為二并殿前號三衙而馬步二軍始居殿前司之下)
(焉職略三司之權雖重而軍政號令則在樞密院與漢周間史洪肇之徒為之者異矣此祖宗微意石林燕語)
皇朝事實八桄梯(官制舊典管軍八信武弁軍八桄梯蓋殿前馬軍步軍副都指揮使三軍)
(都虞候天武捧日龍衛神衛四廂都指揮使為管軍)周廬之帥(國史親衛諸軍虎旅百萬蓋天下武)
(鋒之萃也既建三帥以護周廬之帥)士卒預識威名(言行錄高武烈王瓊為殿前都指揮使管)
(軍員缺王兼領二司乃言曰先朝自殿前而下各置副都指揮使及都虞候常有十人職近事親易以第進又)
(使士卒預識威名緩急臨戎上下得以附習此軍制之大要上從之)招丁壯營牧圉(中興繫年)
(錄楊沂中提舉宿衞親兵時衞兵不滿三千病其寡弱於是招丁壯營牧圉未半歲軍容果張上由是益眷之)
三帥禮繼二府(續會要熙寧九年殿前都指揮使郝質言往軍器監與劉判監劉奉世會議軍)
(器上批殿前馬步三帥禮朝廷大遇繼二府事體至重寺監小官豈可呼召使赴期會自今止令移文定議)
與學士分道(歐公歸田錄寳元康定間余自貶所還京見王君貺初作舍人在坐見殿前馬步軍)
(聮騎立門外呈榜稱不敢求見舍人遣人謝之而去慶歴三年余作舍人此禮已廢然三衙軍相逢而斂馬駐)
(立前呵者傳聲太尉立馬急遣人謝之比舍人馬過然後敢行後余官于外十年而還遂入翰林與學士相逢)
(分道而過更無斂避之禮盖兩制漸輕三衙漸重)
自叙見宰執皆横杖(筆談云三衙内中見宰執皆横杖於文德殿後主廊階下唱喏宰相)
(出立皆上揖之外過從官於通衢皆避馬此禮久廢惟内中横杖之禮至今不廢也)
殿前司(都指揮使副都指揮使都虞候掌殿前諸班直及步騎諸指揮之名籍入則侍衛殿陛出則扈)
(從乘輿大禮則提點編排整肅禁衞鹵簿儀仗掌宿衞之事都指揮使以節度使為之而副都指揮使都虞候)
(以刺史以上充馬步軍亦如之四朝志本朝國初沿後周有殿前都檢點在都指揮使上太祖由此承禪後不)
(置焉中興以來主管殿前司一員其屬有幹辦公事主管禁衞各二員准備差遣准備差使點檢醫藥飯食各)
(一員尋咸幹辦公事一員增書寫機宜文字一員)
歴代事實爪士(杜牧行高軿制禁旅典兵為吾爪士)典行宫省(曺植東征賦曰建安)
(十九年王師東征余典禁兵行宫省)
皇朝事實帥鉞(王岐公除李璋制仗帥鉞於殿除)巖除之帥(同上屬領巗除之帥)
殿巖(東坡除苖授制云祇護殿巗)嚴衛(司馬温公賜郝質詔曰内典嚴衛外秉節旄)扈從
(温公除殿帥建節制云嘉其扈從之勤)八屯(同上錫以六纛總此八屯)七萃(温公除郝質制内總)
(七萃之師外分十連之任)手不釋卷(燕達傳達字逢辰元祐初為殿前都指揮使達起行伍然喜讀)
(書手不釋卷神宗嘗問用兵當何先達曰莫如愛上曰愛克厥威可乎達曰威非不用要以愛為主)虎臣
(温公制總領禁衞為王虎臣)髯將軍銳不可及(中興繫年錄劉猊以衆數萬欲犯建康楊)
(和王沂中至藕塘與猊遇遣勁騎五千突入其軍賊兵亂沂中縱大軍乘之賊衆大敗猊以首抵謀主李諤曰)
(適見髯將軍銳不可及果楊敗前地即以數騎遁)董率王旅(温公賜郝質詔云)置帥殿
陛(南豐擬制置帥殿陛屬之董齊)典綏王旅(曲阜行燕達制云惟朕虎臣典綏王旅環列增肅周)
(廬不驚)候視軍中(南豐擬制士及林武宿衞左右而虞度候視于軍中者其任綦寵)總凝
嚴之護(王岐公除李璋制進總嚴凝之護歴圖勁傑之資)虞度軍中之事(荆公除宋)
(守約制營衞之士皆天下武臣之高選虞度軍中之事是可非其人哉)選廂軍補禁旅(東軒)
(筆錄王德用為樞密使許懷德為殿前都指揮使役奏選廂軍補以禁族增數萬人)選補以勞舊
第進(言行錄王德用為殿前都指揮使先是軍中選補不以公其貧亡貲雖當補不可得公典禁軍親為)
(按籍以勞舊第進騎士請馬集於廷中混而給之吏無所容其私)令寓捕蟬(石林燕語宋守約為)
(殿帥自入夏日輪軍校十數輩捕蟬不使得聞聲有鳴於前者皆重笞之人頗不堪神宗一日以問守約曰然)
(上以為過守約曰軍中以號令為先臣承平總兵殿陛無所信其號令故寓以捕蟬耳蟬鳴固難禁而臣能使)
(必去若陛下誤令守一障臣庶幾或可使人上以為然)諫興宫室(張耆傳耆字元弼真宗朝為殿)
(中都虞候是時大興宫室之役以奉符瑞宰臣丁謂欲殫國財力雖大臣不敢議耆上言土木之役不足以承)
(天意後為樞密使)勸進澶州(言行錄高武烈王瓊為殿前都指揮使契丹直抵澶州真宗北幸駐)
(蹕韋城大臣有勸上南巡者召問王行幄王曰誰為陛下建此者國之安危事在轉漏遂發韋城次澶州將抵)
(浮橋左右猶躊躇未進王下馬自扶輦擁衆渡河既而請帝御北城觀兵漢軍望黃蓋皆仰呼萬歲敵衆駭視)
(失色有頃弩伏發射契丹貴將逹蘭死遂奉書請盟)責衛士言粟腐(同上有衞士白陳粟腐王)
(曰邊防戰守之兵暴露寒苦而所食者與豉同色若等日既食太官月所給又先進樣於上前豈特諸軍比也)
(有一言以動吾軍者斬於是衆莫敢有言)居殿巖十年(言行錄郭觀察棣字子華淳熙五年擢殿)
(前副都指揮使居殿巖十年嘗為上言騎兵駐輦轂下固以重内然江上有警奔涉至勞未及對敵勁氣已挫)
(願纔留所當用者餘悉牧之丹陽於計為便)
馬軍司(都指揮使副都指揮使都虞候都指揮使侍衛扈從及大禮宿衞所掌如殿前司中興以後主)
(管侍衞馬軍司一員幹辦公事准備差遣點檢醫藥飯食中興會要乾道虞忠肅為相移騎軍屯于建康號馬)
(軍行司)
皇朝事實騎帥(玉堂集明道初除夏守斌制策勵於徒兵遂階升於騎帥)侯奄之職
(王岐公除某人制既建三帥以護周廬之師又設侯奄之職以訓齊其政又守次事勞宜進侯奄)徒騎
之虞(又曰益遷徒騎之虞)軍候之職(東坡除劉舜卿制仍遷軍候之職)典司禁戎
(唐大詔令劉希暹制)參司親衛(文恭集賜侍衛都虞候三從政參司親衞出護邊兵)成五陣
法教戰士(東都事略燕達傳達以功遷榮州防禦使為馬步軍副都指揮使神宗閱武騎患未精達)
(請躬自巡教悉精銳又采諸葛亮李靖遺意成五陣法以教戰士進殿前副都指揮使哲宗即位遷殿前都指)
(揮使)師徒技能日進(會要元豐二年上批馬軍都虞候權主管步軍燕達能體朝廷訓齊士伍)
(之意故二司所總師徒技能日進宜與二子閤職)號噭萬旅(淇水除盧政制材官車騎之衆號噭)
(萬旅命爾將之)
步軍司(都指揮使副都指揮使都虞候掌步軍諸指揮之名籍凢統制訓練番衞戍守遷補賞罰皆總)
(其政令侍衞扈從及大禮宿衞如殿前司中興以來主管侍衞步軍司一員幹辦公事准備差遣點檢醫藥飯)
(食)
歴代事實典司禁戎(唐大詔令劉希暹制云)
皇朝事實督將(淇水除苖侵等制云補督將之缺)侯奄(王岐公行步軍都虞候制事見)
(侯奄之職注)虞度兵計(淇水除苖侵等制虞度兵計候司戎事亦統護之)參典親衞
(曲阜行賈嵓制)擐甲胄視若神人(長編党進權步軍司事先是禁軍校自都虞候以上悉以)
(所掌卒伍之數細書於所執之梃謂之杖記如笏記焉上一日問進兵籍幾何進不能對舉梃曰盡在是矣上)
(笑謂其忠厚益厚之進每擐甲胄則髭髯皆磔堅目光如電視之若神人)鎮戍兵譁言(范蜀公蒙)
(求高武烈王瓊為步軍都指揮使會戍兵以廩食陳弱譁言者瓊知之一日巡營士卒方聚食因取其飯啖之)
(謂曰邊鄙無事而坐飽此宜知幸也)言合孫吳以名將稱(國朝元昊既叛劉平遷副指揮)
(使靜江軍觀察留後遂上攻守之策極論二寇利害時以其言合孫吴以名將稱)
四六警語(環列衛戟)(入衞干廬羽林壁壘)殿前司(巖除巗師)(殿巖巖陛)
馬軍司(宣威越騎領建章騎)(以護周廬闕)步軍司(掌握七萃密侍交戟)
(羽林佽飛之士闕)(誕敡垣制申命周廬)
(析羽葺幢夙壯轅門之勢金章紫綬旁聮棘位之班)
(總漢殿佽飛之士肅萬族以無譁疇虞淵洗日之功豈一蛇之獨處)
(大將軍之印綬官屬方憺朝儀郭汾陽之夀考康寧更䋲祖武)
閣職
知閣門事(聖朝横班有客省使崇政殿受朝則升東階侍立掌四方進奉及四夷朝貢牧伯朝覲酒)
(饌饔餼宰相近臣禁衞將校節儀諸州進奉使賜物回詔之事引進使四方館使皇朝初以檢校官判館淳熙)
(四年改置使名掌文武官正衙謝辭國忌賜香諸道月旦正至章表郊祀朝蕃官貢舉人進奉使京官致仕官)
(道釋父老陪位之事會要東上閣門使西上閣門使凢取稟旨命供奉乘輿朝會游宴及贊導三公羣臣蕃國)
(朝見辭謝糾彈失儀之事使副專之舍人以下但通班贊唱而已會要其供職于内者多用國戚世族號為華)
(要禮均侍從政和官制横班使副之名既改為大夫而其職任則命内外官知焉職略紹興三年詔客省四方)
(館並隸臺察四年詔依祖宗舊制隸中書省不隸臺察中興會要五年詔右武大夫以上並稱知閣門事兼客)
(省四方館事若官未至右武大夫者即稱同知同兼序在閣門之下中興會要)
歴代事實館主(類要舊儀於通事舍人中以宿長一人總知館事謂之館主凢四方貢納及章)
(表皆受而進之)宿長(見上注)熟於宣導(續通典晉天福二年檢校兵部尚書陳瓚守衞尉卿)
(兼通事舍人判館事以其熟於宣導故雖位三品猶總管事)
皇朝事實館老(長編咸平四年故事閣門長一人判四方館謂之館老又續通典以為唐故事)
上閣(見官制)沮宦官(國朝仁宗時内殿崇班錢晦累遷閣門使宦官王守忠領節度觀察留後)
(牒閤門定朝位燕坐晦因對言天子大朝令宦官坐殿上必為四夷所笑守忠又欲以禮服進酒晦以為不可)
(禮官議與晦同而言事官亦有言守忠由是一沮)宣贊推能(長編太祖朝客省使張保績為衞尉)
(卿判客省閤門事保績在閤門前後四十年宣贊詞令聽者皆聳儕輩推其能故特寵之)非横門不
許知閤(中興會要紹興元年詔主管閤門宋籛孫轉行横行一官落權字上曰籛孫乃藩邸内知客稍)
(習閤門儀注而法非横門不許知閤門故與進以横行一官)名式未正(國朝承五代之弊名式未)
(正文德殿東西有上閤門而無上閤按唐宣政殿門之中朝也是為正衙紫宸直其北是謂上閣蓋自晉太極)
(有東西閤天子間以聽政閣之名起於此方唐盛時立仗於宣政天子坐紫宸而金吾殿中細仗自東西閤門)
(入謂之唤仗今文德殿唐宣政正衙也而垂拱直其北紫宸乃在東偏文德殿東西但有上閤二門未審以何)
(處為上閤宜參詳典故正上閤之名復有唐盛事焉文昌雜錄)
羣書精語既崇三揖之儀爰設九賓之禮(張鷟集制云)上閤
之闈(政和制)長賓贊之寮(龍溪除俞隨等制思得戎班之俊長吾賓贊之寮其服端闈統)
(司謁者肅等威於表著之位傳臚句於陛廉之間)主禁閽之謁(胡文恭行向傳范制)贊相
上下(政和制内朝之使若朱華二閤贊相上下時為榮近)練習朝章(曲阜四方館使曺誘制)
同知閣門事(國朝東西上閤門副使雖無定員然選任不及疎遠而所置常少於正使之數政和)
(官制以左武右武郎易二閤副使而閤門事乃命横行知焉則同知之職乃昔時之所謂副使也)
皇朝事實朱華副介(胡文恭行馬懷德制惟朱華之上閤當太微之法宮置副介之名用)
(承諸使)
閣門宣贊舍人(故事閤門無通事舍人而通事舍人沿唐制自隸中書省始抽赴閤門並稱閤)
(門祇候其後直授閤門通事舍人非舊制也天禧中去閤門二字政和六年改為宣贊舍人政和七年日筆閤)
(門通事舍人名稱鄙俗可改為宣贊舍人詔旨)
歴代事實進止可觀(宗室復字初陽從父若水為金吾大將軍兼通事舍人容貌瑰偉在)
(朝廷三十年多識舊儀每宣勞揖贊進止閑華有可觀者)周旋吐納(孫處約曰得為通事舍人在殿)
(中周旋吐納可也)善詞令進止(唐職林崔崇禮字安止涉獵書𫝊以節義自將武德中官通事舍)
(人善詞令進止觀者皆竦)
皇朝事實賜忠孝勤謹字(國朝仁宗時李惟賢為閤門通事舍人在閤門習朝廷儀)
(制數奏事稱旨仁宗嘗以忠信李惟賢五字賜之後又賜以李惟賢忠孝勤謹七字)
羣書精語典謁天墀之華(胡文恭行王威制云)特陞宣納之名(同上)
宣納禁職於上閣而特清(胡文恭行曺修制)再隸朱華之閤(胡文)
(恭行柴貽範制云再隸朱華之閣久侍赤墀之塗)相導通奏之節宣揚拜起之
儀(白集李晟制相導通奏之節宣揚拜起之儀引而贊之不聞失禮)升降揖遜進退閑
習(同上管仲曰升降揖遜進退閑習臣不如隰朋今之通事舍人近此選也)束帶曳裾為吾
謁者(同上)束帶贊謁出入省戸(公是行夏伸制束帶贊謁出入省戶以與賓客言)
正錯立族談之儀宣注意登庸之命(元微之行盧均制云辨色而朝百辟)
(輯瑞以會萬方正錯立族談之儀宣注意登庸之命鏘鏘濟濟進退以時名為侍臣以贊導吾左右者通事舍)
(人之任)宣傳詞令相導儀矩(曲阜行高世賞通事舍人制云宣傳詞令相導儀矩閑于)
(其事必得其人)上閤贊導之官武列之高選(曲阜行賈祐制)升贊殿中
(胡文恭行柴貽範制云特升贊于殿中)宣傳中制(同上行江從可制)典司中謁(同上)
(行李繼明制)參典中涓之謁(同上行王思文制)賓贊之職(龍溪除甘暉制宸闈)
(二閤處天下扈班之俊而掌賓贊之職者其選尤高)贊宣朝命(公是行夏伸制)領朱閤(胡文)
(恭行李惟寳制云舊典通事本隸西臺近制建官則領朱閤非善音吐有姿範者不得與選)
閣門舍人(乾道中孝宗始倣儒臣館閤之職增置閤門舍人以待武舉之入官者先召試而後命又)
(許轉對如職多官供職滿三年與邊郡遂為戎帥部刺史之選云近歲熊提刑飛䧺知閤熙載姜節使特立之)
(進皆自此階故武臣以舍人為清要紹熙初蔣介有召試之命葛楚輔丞相言介武舉第一人乞免試上從之)
(朝野雜記)
皇朝事實視館職(淳熙中孝宗幸祕書省丞相史浩奏閤門舍人陛下方以視館職亦各參)
(與坐於西廊見浩行狀)
閣門祗候(國朝舊以閤門通事舍人閤門祇候二等謂之閤職蓋武臣之清選也閤門通事舍人閤)
(門祇候二等比館職清流為進取之基非熟於朝儀不在此選又有看班祇候以命世家新進及擢閤門點檢)
(使臣為之而點檢官乃知班使之長者二年無過遂改看班舊止三五員熙寧中閤門請擇武臣子弟六人前)
(後殿日祇應以閤門看班祇候為名五年熟儀數乃除閤門祇候)
皇朝事實上閤贊導(曲阜行姚師望閤門祇候制云寘之上閤往參贊導)武臣清
選館職清流(並見官制)蓄養賢才在文臣為館職(神宗即位之初)
(用宫邸直省官郭昭選為閤門祇候司馬光言此祖宗蓄養賢才在文臣為館職其重如此今豈可責以求才)
(乞賜裁省故詔閤門並立員額)此職非可以恩澤授(真宗時王夫人恩聖節乞補閤門帝)
(曰此職非可以恩澤授不許)
羣書精語祇事上閤(曲阜行向子華除閤門祇候制云祇事上閤爾實宜之)上閤
聮班(初寮除杜宰制上閤聮班維時高選)掌朝廷之客(又除曺俊制掌朝廷之客在上閤)
翰苑新書前集卷三十二
