翰苑新書後集上卷十五
遜謝
歴代事實遜誠美德(唐房元齡傳進司空仍總朝政元齡固辭帝曰遜誠美德也公筋力)
(未衰毋多遜)召不受官(唐孫思邈傳太宗召至欲官之不受)乞回所授(韓為裴相公遜)
(官表豈可叨居以彰非據乞回所授以協羣情)不奪其志(隂興賜爵關内侯帝復召欲封之置印綬)
(於前興固遜曰云云誠為盈溢至誠不願帝嘉隂興之遜不奪其志見本傳)舉茂才不應(雷義)
(舉茂才遜於陳重刺史不聽義遂徉狂被髮走不應命鄉里為之語曰膠漆自謂堅不如雷與陳本傳)薦
長者自代(郭丹為更始諫議大夫光武立丹因歸鄉里太守杜詩請為功曺丹薦人長者自代而去)
(詩嘆曰昔明王興化卿士遜位今功曺推賢可謂至德制以丹事編黃堂以為後法)速官謗(左莊二十)
(二年齊侯使陳敬仲為卿敬仲辭曰敢辱高位以速官謗請以死告)協羣情(見乞回所授注)不拜
拾遺(唐李渤傳元和初詔以右拾遺召渤上書謝曰昔屠羊說有言位之旌祿萬鍾知貴於屠羊不可使)
(吾君妄施臣雖欲盗榮以濟所欲得無愧屠羊乎不拜)敢辱高位(見前速官謗注)固辭舍
人(唐權臯傳召拜起居舍人固辭)不就太祝(唐陸羽傳拜太常寺太祝不就職)善為辭
焉(語季氏使閔子騫為費宰閔子騫曰善為我辭焉)無能為也(左僖三十年鄭使燭之武見秦)
(君辭曰臣今老矣無能為也已)九辟不就(後鍾浩前後九辟三府召為廷尉正博士皆不就)再
召固辭(唐盧鴻開元初備禮再召不至召拜大夫固辭)埋車輪(後張綱傳漢安元年選遣八使)
(循行風俗綱獨埋其車輪)置印綬(見不奪其志注)韓起願上趙武(左襄十三年晉侯蒐)
(于綿上以治兵使士匄將中軍辭曰伯游長苟偃將中軍士匄佐之使韓起將上軍辭以趙武又使欒黶辭曰)
(臣不如韓起韓起願上趙武君其聽之使趙武將上軍韓起佐之欒黶將下軍魏絳佐之晉國之民是以大和)
(諸侯遂睦君子曰讓禮之主也范宣子讓其下皆讓)陳平遜謝周勃(漢王陵傳文帝力舉陳平)
(以為相太尉周勃親以兵誅諸吕氏功多平欲遜勃位乃謝以病文帝怪而問之平曰高帝時勃功不如臣及)
(誅諸吕臣功不如勃)不願為郎(前卜式傳召拜為中郎式不願為郎)以病辭郡(前汲黯傳)
(召為淮陽太守黯辭曰臣今病力不能任郡事先遷滎陽令以病歸)
皇朝新事上還相事(事略仁宗嘉祐八年韓琦上還相事上詔曰卿有大德于朕有大功)
(于時一旦無名謝事豈不駭天下之耳目而重朕之過乎其輔朕使無忝於先帝則卿之終惠也)乞解
機政(聖政孝宗紹興三十二年十月左僕射陳康伯乞解機政御筆曰太上除卿以佐朕卿忍違太上之)
(意耶亟就位太上御筆曰皇帝以卿元老耆舊方委任機務留卿之意甚堅不得再有陳請)上表懇
辭(聖政景祐元年召知鳳翔府司馬池知諫院池上表懇辭上謂宰相曰人皆嗜進池獨嗜退亦難能也加)
(直史館復知鳳翔)抽身求去(同上紹興八年仁宗曰昨尹焞講筵抽身求去朕諭之云除卿在京)
(宫觀焞再三辭免且云士人若不理會進退焉用所學)嗜退難能(上注)不足勝任(畢士)
(安初知政事入謝帝曰未也行且相卿公謝曰臣材駑朽不足以勝任推寇準兼資忠義此宰相才也帝曰然)
(當藉卿宿德以鎮之閱月拜公平章亊寇公並命而以公監脩國史位在上)一再遜官(邵氏聞見)
(錄仁宗皇帝時士大夫遜官或四五遜至七八下至布衣陳烈初除吏亦辭劉敞建言諸遜官或一或再或不)
(得遜一以故事舊典為準)屢辭召命(聖政乾道九年進呈左迪功郎朱熹辭免召命乞岳廟梁克家)
(奏熹博學有守而安於請退屢召不起執政俱稱之上曰熹以疾辭然安貧樂道廉退可嘉可特與改合入主)
(管台州崇道觀)
起聯内除辭表(曲煩温詔增震危衷)(大廷涣號仰承茂渥之頒細札成文未徇愚衷之請)
(龐恩曲被實深非據之憂温詔下頒益重若驚之寵)
(囊封上奏重干咫尺之威使日下臨復拜丁寧之訓)並通用
(職參論道宜極選於一時授匪其人實駭聞於衆聽)參政
(銀臺入奏力辭端拱之崇鑾禁批章特屈王人之重)相
(疑丞任重方陳控避之言神聖恩隆遽下往諧之詔)
(貳公任重兩儀資寅亮之功特揖禮尊萬乘屈崇高之勢)
(登備宰司久當策免晉持魁柄倏奉廷揚)並相
(嚢封上達懇還右府之隆名綈詔中頒飭遣左璫之信使)樞
(掌武升華具言不稱摛文有爛申戒弗俞)
(乾元用九以御天爰下博施之澤巽號以重而申命未俞懇免之章)覃恩
(封章洊奏善辭孤保之榮批旨繼頒飭遣王人之重)少保
(備位中台久宜顯黜陞華左棘倏奉褒除)少保
(作君師而相上帝幸際龍飛亮天地而弼一人敢叨鴻霈)少傅
(奏牘上聞謂汗青之無補詔函中錫愧情愫之未伸)史官
(敢干威尺仍瀝忱辭)(愚固守於不移令必聞於惟反)(循牆亟被於殊榮出綍隨頒於温詔)
(威命涣揚危衷震惕)(惟敬俟于岩誅或退尋于故步)(揣分知逾於始望輸誠敢緩於終辭)
已上通用
外除辭表(雖從言之俯暨然危慮之難安)
(保全其去已銜莫大之恩寵賁其行敢冐甚優之禮)
(名器者上所重未始假人廉恥者下之維詎容冐寵)
(恩隆申命加一字之衮褒禮重馭臣下十行之玉札)通用
内除謝表(宗伯綴文昌之度已高曳履之班翰林依華蓋之星尚玷演綸之直)禮書
兼學士
(頻年入侍徧塵清近之班兩職並陞復冐殊尤之寵)吏書兼學士
(諫省充員迄無補報儀曺寘長遽使攝承)禮書兼侍讀
(民曺置貳人無再試之庸帝命升卿庸攝久虚之次)戸書
(久玷藩垣召還漢闕遽頒綸綍攝長垂工)工書
(掌祕省之圖書久玷英游之列奉甘泉之筆索驟汚法從之班)禮侍
(典三禮於曲臺已冐高華之選貳六卿於民部遽登峻近之班)戸侍
外除謝表(擢乘畿漕之軺方圖報塞簡授邊藩之鉞又玷寵光)帥
(出領軍麾未聞善政升持使節遂總祥刑)(戴豸冠而糾務蔑報明恩乘日騎以按刑誤將隆指)
(支郡分符已慚善政明時持節濫撫祥刑)並提刑
(委節從天將輸東部疏恩易地飛輓西陲)廣漕
(嶺表觀風已慚地效坤維按饟復玷寵除)漕
(濫陪樞屬曷裨借箸之籌擢領使華遽玷司泉之寄)提舉
(列居省戸實號要塗分總軍儲最為劇任)總
(假節閩中方露引嫌之奏乘軺江表載叨易地之恩)監司通用
(掛冠得謝方安田里之居留鑰分憂復冐藩維之寄)留守
(攝起曺之長何補程工分神甸之符尤驚申命)京尹
(貳職宗卿方假星躔之寵進官戎監仍叨天邑之除)京尹
(一麾出守方切兢危三命疊榮不容控避)守
中聯自叙(恩深厚以未酬心焦勞而何補)(遭逢特異曾莫報於主知玩愒懷慚徒有妨於賢路)
(扶明堂者資棟梁安用條枚薦宗廟者須鼎鼐寧參瓦礫)
(九載之績不成當從鯀殛三考之明弗陟孰底舜功)
(謂如髮之引千鈞其誰云可因循牆而走三命亟報曰俞)
(白首摧頽懷壯圖而惕若丹心激烈思來效之茫然)
(入朝見嫉妨市虎之相侵憂國無聞笑井蛙之奚算)
(久趨龍尾親依日月之光盡上鰲頭畏懼雲霄之逼)(矧逢大有為之時難用小有才之佐)
(器淺易盈才疎無補)(神聖在上若為參前箸之籌哲艾滿朝徒使愧後薪之積)
(况故官不可復居而新命又為非據)(倘昧循牆深虞負乘)(孤忠寡與薄質早衰)
(心炳炳而全丹髮種種而半白)(進退交違於自諒勸懲將累於大公)(立賢無方選衆而舉)
(筋力久衰幾坐消於髀肉星霜十易每竊歎於鬢絲)
(倘不能披肝瀝膽力回當宁之恩則有如血指汗顔坐取旁觀之笑)
(彈文雜襲雖投裔未快其私淵度矜容使歸田以避其毒)
(察臣不易之素守念臣知止之夙心)(借欲冐居將加公議)
(五十之年已過非復壯心八千之路來歸恍如昨夢)
(雖君制命而臣承命當即拜於絲綸然天虧盈而神害盈合荐殫於悃愊)已上並通用
(自維淺陋豈嘗軍旅之間何意選掄亦預甲兵之問)
(雖文武並用常欲適平然軍國異容固難代匱)樞使
(聽德維聡豈不察臣乏尊主庇民之學知人則哲豈不鑒臣非助天理物之才)
(有德者不必真除况臣無弼諧之德有勞者未嘗序進况臣無翊戴之勞)
(諸大夫皆曰賢尚當採國人之論一男子即得相寧不貽使者之羞)宰相
(既不能潤色討論上議郎之奏又無以鋪張揚厲賡儒館之歌)
(馬融三入東觀漫誇漢代之至榮知幾屢為史臣克就唐朝之大典)
(裏行豸列折韈線以無庸侍直螭頭結絇繩而有愧)脩史
(有萬鍾之藏久見欺於鼠雀開一盧以賣方并按於狐狸)提舉
(綉斧以持付以刑獄之重脂車即邁免其需次之遲)提刑
(比年重鼔鑄之令尤遴選人合行嚴坯銷之利務在行法)泉使
(六師飛輓欲操贏資以佐軍一道澄清宜擇良吏而布詔)漕
(流馬木牛諸葛有蜀中之運革車驪駕寇恂資河内之軍)總領
(畫棟朱簾慨江山而似昔碧油紅旆驚雨露之方新)帥
(雲屯萬旅肅營壘以無譁棋布四民安里閭而自樂)
(佩犢帶牛丕變潢池之習羹魚飯稻洊逢樂歲之豐)帥守
(方在丁年即班綴千官之底迨更劇寄倏駈馳兩紀之餘)
(尸禄素餐在宿愆而莫蓋牧民御衆曾來效之未伸)太守
結聯内除辭表(選于衆而舉倘不遇聖主知人之明素其位而行庶少安愚臣量已之分)
(令惟行而弗反固干方命之誅民所欲而必從迄賴曲成之造)(從欲之仁鞠躬以俟)
(邑辭多而受少尚晞子雅之賢印趣刻而令銷益顯高皇之聖)
(遜于殳斨伯與敢忘稽首有若閎夭虢叔尚助迪威)
(與其因績用弗成始從易置孰若及賢和相遜即賜允俞)
(大辭如慢非晞難進之風小智自私姑逭貪天之誚)
内除謝表(感風雲而依日月期黽勉于壯圖效犬馬而收桑榆尚激昂于晚節)
(左右惟其人期共尊于國勢終始謹厥與庶允協于民瞻)
(智力弗強雖未協棟隆之吉鳳霄自獻庶免貽鼎渥之凶)
外除謝表(息市抱無偷盜惟憑真主之威靈錄囚徒問平反恪守慈親之告戒)府尹
(無廢前勞少助足食足兵之政更圖後效永堅惟忠惟孝之心)總領
(事有可陳敢緩民言之酌刑期無犯庶寬帝念之深)提刑
(究熙寧兩路之復合財貨宜通記元祐八條之具存舉察胥當)漕使
(發粟以賑貧民何須矯制乘傳而張空簿孰敢效尤)庾使
(問幾何於庾氏仰副玉音通付一於商人少禆金府)庾使
遷轉(事實見前集)
起聯(雖曰次遷實由大造)(控辭弗獲祇受為慙)通用
(叙寳潢之派甫遂成編被華渥之沾猥叨進秩)玉牒
(天開禹績親承歷數之傳德愧尹躬叨被保衡之拜)大拜
(述四朝之史志夙愧瘝官陞三品之文階今慙誤寵)
(假守封疆幸息潢池之警寵疏綸綍遽叨紫誥之榮)捕盜轉官
(政講聚民莫效布宣之力恩疏增秩誤沾褒賞之榮)救荒轉官
(閫制非才莫效秋毫之末階升過寵猶書歲計之餘)
(承乏偏州已抱空飡之愧疏恩中禁遽叨增秩之榮)帥守
接句(祗若絲綸之下凜如淵谷之臨)通用
中聮(受官而官不以私人以爵而爵罔及惡德)
(或赴功趨事内殫夙夜之勤或禦侮折衝外竭封疆之力)
(𦕈然弱植將曷芘其本根托於至仁曾莫酬於覆幬)
(屝屨資糧幸不愆於供億部曲旗幟曾未覩於精明)調兵
自叙(承明三入忝冐為多甘茂十官貪饕已甚)
(懦質何堪豈能治千乘之賦空餐是懼謾求居一鄣之間)
(縻祿郡防未免無功之刺通班禁從敢希錫命之榮)
(衆訿齗齗每費栽培之地孤忠㗲㗲幸依覆護之天)
(起家寒苦逢運休明)(既微汗馬之勞又匪屠龍之筆)
(初無萬一分之功勞復佩二千石之印綬)
結聯(官崇祿厚未知稱塞之才恩重命輕惟誓縻捐之報)
(桑榆暮景知已絶於瞻天葵藿此心終不忘於向日)
翰苑新書後集上卷十五
