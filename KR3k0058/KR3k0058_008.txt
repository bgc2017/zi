欽定四庫全書
御定子史精華卷八
地部三
山
祈羊(管子山高而不傾則丨丨至矣注山不傾興雨之祥故烹羊以祭)不童而用贍(管子)
(山丨丨丨丨丨澤不弊而養足注山無草木曰童)見榮(管子上有丹砂者下有黃金上有慈石者下有)
(銅金上有陵石者下有鉛錫赤銅上有赭者下有鐡此山之丨丨者也)木脩(文子川廣者魚大山高者)
(丨丨)累凷不止(文子丨丨丨丨邱山從成)基扶(文子木大者根瞿山高者丨丨)石為身
草木為髮(晏子靈山固以丨丨丨以丨丨丨丨)孱顔嶇峿之區(子華子豫章楩柟之)
(可以大斲者必在夫大山穹谷丨丨丨丨丨丨)毆驥(墨子子墨子怒耕柱子耕柱子曰我毋愈於人乎子)
(墨子曰我將上大行駕驥與羊我將誰毆耕柱子曰將丨丨也子墨子曰何故毆驥也耕柱子曰驥足以責)
土氣融結(慎子丨之所附其丨丨丨則峙而為山)氣暮合而為風(慎子山丨丨丨)
(丨丨丨水氣朝降而為霧)兩水夹行(慎子丨丨丨丨其中必有山)五山(列子渤海之東有丨)
(丨焉一曰岱輿二曰員嶠三曰方壺四曰瀛洲五曰蓬莱其上臺觀皆金玉禽獸皆純縞珠玕之樹皆叢生華)
(實皆有滋味所居之人皆仙聖之種)珠玕叢生(見上)巨鼇戴(列子五山之根無所連著常随)
(潮波上下往還不得暫峙焉仙聖毒之訴之於帝帝命禺彊使丨丨十五舉首而丨之迭為三番六萬歲一交)
(焉)運於海尾(列子太形王屋二山方七百里高萬仞北山愚公面山而居懲山北之塞出入之迂)
(也遂率子孫叩石墾壤箕畚丨丨渤丨之丨操蛇之神聞之懼其不已也告之於帝帝感其誠命夸蛾氏二子)
(負二山一厝朔東一厝雍南注形當作行)夸蛾負(見上)神人居(莊子藐姑射之山有丨丨丨焉)
(肌膚若冰雪淖約若處子音義淖昌略反)畏隹(莊子山林之丨丨音義畏於鬼反隹醉癸反畏隹山阜貌)
疾雷破(莊子丨丨丨山風振海而不能驚)堪坏襲(莊子丨丨得之以丨崑崙音義堪坏神名)
(人面獸形)藏金(莊子丨丨於山)南行至郢不見冥山(莊子夫丨丨者丨於丨北面而)
(丨丨丨丨是何也則去之遠也注冥山在乎北極而南行以觀之故郢雖見而愈遠)蚊負(莊子且夫知不)
(知是非之竟而猶欲觀於莊子之言是猶使丨丨山商蚷馳河也必不勝任矣)積卑為高(莊子邱山)
(丨丨而丨丨)木石同壇(莊子比於大澤百材皆度觀乎大山丨丨丨丨)名山三百(莊子)
(丨丨丨丨支川三千)出口(莊子山丨丨音義呼於一山一山皆應一山之聲入於耳形與聲竝行是山猶)
(有口也)龍頭(吴子武侯問三軍進止起對曰無當天竈無當龍頭天竈者大谷之口丨丨者大山之端)
風雨興(荀子積土成山丨丨丨焉)塊阜(淮南子丨丨之山無丈之材注塊阜小山)增城九
重(淮南子禹乃以息土填洪水以為名山掘崑崙墟以下地中有丨丨丨丨其高萬一千里百一十四步二)
(尺六寸上有木禾其脩五尋注掘猶平也地或作池增重也有五城十二樓)木禾五尋(見上)五
城十二樓(見上)積德(淮南子山為丨丨注山仁萬物生焉故為積德)虎豹樂(淮南子高)
(山險阻深林叢薄丨丨之所丨也人入之而畏)秃山(淮南子石上不生五榖丨丨不遊麋鹿)出嘄
陽(淮南子山丨丨丨水生罔象人怪之聞見鮮而識物淺也注嘄陽山精也嘄音交)雲蒸礎潤
(淮南子山丨丨柱丨丨)峡崥(揚子崔嵬不傾賴被丨丨注峽崥山足也)南海浮石(抱朴子重)
(類應沈而丨丨有丨丨之山)草木萌秀(抱朴子天地雖含囊萬物而萬物非天地之所為也譬猶)
(丨丨之因山林以丨丨而山林非有事焉)和璧生(抱朴子荆山者丨丨之所由丨也)一面四
百四十門(抱朴子崑崙山上丨丨輙有丨丨丨丨丨五河皆出山隅弱水繞之惟仙人乃得越)閬
風凌霄(抱朴子嶷若丨丨之丨丨而諸下不得以輕重料焉)衆石之積(抱朴子元圃極天蓋)
(由丨丨丨丨)不借高於坵垤(抱朴子閬風元圃丨丨丨丨丨丨)靈鶬振翅(抱朴)
(子丨丨丨丨元圃之峰以違罩羅之患)韜琳瑯(抱朴子峻山不極天則不能丨丨丨播雲雨)懸
車束馬(國語丨丨丨丨踰太行與辟耳之谿拘夏)銀溢(史記封禪書殷得金德丨自山丨)綱
紀天下(史記孔子世家仲尼曰山川之神足以丨丨丨丨其守為神)玉石采來(史記大宛)
(𫝊漢使窮河源河源出于寘其山多丨丨丨丨天子按古圖書名河所出山曰崑崙云注漢使采取持將来至)
(漢)百卉殖(漢書禮樂志大山崔丨丨丨注言大山以崔嵬之故能生養百卉)矗矗(漢書司馬)
(相如𫝊崇山丨丨巃嵸崔巍)甗錡(漢書司馬相如𫝊巖阤丨丨嶊崣崛﨑注阤岸際音豸甗錡隆屈窊)
(折貌甗音魚晚反錡音嶬)九折阪(漢書王尊𫝊王陽為益州刺史行部至卭郲丨丨丨歎曰奉先人遺)
(體奈何數乘此險注郲山名也音來)駊騀(漢書揚雄𫝊崇邱陵之丨丨兮深溝嶔巖而為谷注駊騀音叵)
(我高大狀也)阺隤(漢書揚䧺𫝊留侯畫策陳平出竒功若泰山嚮若丨丨注阺音氏巴蜀人名山旁堆)
(欲堕落曰阺)不茬蘖(漢書貨殖𫝊既順時而取物然猶山丨丨丨澤不伐夭注茬古槎字也槎邪斫)
(木也蘖髠斬之也此夭謂草木之方長未成者也槎音土牙反蘖音五葛反)千章萩(漢書貨殖𫝊山)
(居丨丨之丨注大材曰章萩即楸樹字也)縣度(漢書罽賓國𫝊凡中國所㠯為通厚蠻夷惬快其求者為)
(壤比而為寇也今丨丨之阸非罽賓所能越也)騎步相持繩索相引(漢書罽賓國𫝊歴大)
(頭痛小頭痛之山赤土身熱之阪又有三池盤石阪道陿者尺六七寸長者径三十里臨峥嶸不測之深行者)
(丨丨丨丨丨丨丨丨二千餘里乃到縣度)山犬吠(後漢書郡國志牟平惤侯國注南有蹲犬山似犬蹲)
(有神劉寵出西都經此山丨丨丨之寵曰山神謂我人也)九谿相似(後漢書郡國志營道南有九疑)
(山注其山丨丨皆丨丨故曰九疑)仙人廬(後漢書郡國志尋陽南有九江注廬山記曰山在尋陽南)
(有匡俗先生者出殷周之際隠遁潜居其下受道於仙人而其嶺時謂所止為丨丨之丨而命焉其山大嶺凡)
(七重圓基周廻垂三五百里其南嶺臨宫亭湖下有神廟七嶺會同莫升之者東南有香爐山其上氛氲若香)
(烟)七嶺會同(見上)氛氲香煙(見上)一夕自来(後漢書郡國志山隂注句踐築)
(城已成怪山自至怪山者琅邪海中山也丨丨丨丨故名怪山)九石如蓮(後漢書郡國志太末注龍)
(邱山有丨丨特秀林表色丹白遠望盡丨丨花龍邱長隠居於此因以為名)地門天齊(後漢書劉)
(盆子𫝊注武關山為丨丨上為丨丨星)雙巒競舉狀同熊耳(後漢書劉盆子𫝊注洛水)
(之北有熊耳山丨丨丨丨丨丨丨丨在宜陽西也)鷄頭道(後漢書隗囂𫝊王孟塞丨丨丨注鷄頭山)
(道也一名崆峒山在今原州西)佩刀刺(後漢書耿恭𫝊昔貳師將軍拔丨丨丨山飛泉涌出)封神
邱建隆嵑(後漢書竇憲𫝊憲登燕然山刻石勒功紀漢威德令班固作銘曰鑠王師兮征荒裔勦凶)
(虐兮&KR0914;海外夐其邈兮亘地界丨丨丨兮丨丨丨注神邱即燕然山也方者謂之碑圓者謂之碣嵑碣也)穹
岫(後漢書張衡𫝊寒風凄而永至兮拂丨丨之騷騷)鏘鏘&KR1936;&KR1936;(後漢書馬融𫝊金山石林殷起)
(乎其中峩峩磑磑丨丨丨丨隆穹槃回嵎峗錯崔注竝高峻貌按&KR1936;同崔)嶁領嵩巒(後漢書馬融𫝊)
(廋疏丨丨犯歴丨丨注廋疏猶搜索也嶁山巔也山大而高曰嵩山小而高銳曰巒)山頭鶴駐(後漢)
(書王喬𫝊注王子喬周靈王太子晉也好吹笙作鳳鳴遊伊洛間道士浮邱公接上嵩山二十餘年後来告桓)
(良曰告我家七月七日待我緱氏丨丨果乘白丨丨山巔望之不得到舉手謝時人而去)石鹿夾道
(後漢書龐公𫝊注鹿門山舊名蘇嶺山建武中㐮陽侯習郁立神祠於山刻二丨丨丨神丨口俗因謂之鹿門)
(廟遂以廟名山也)峭危百倍歧道(後漢書莋都夷𫝊朱輔上疏曰詩云彼徂者歧有夷之行)
(𫝊曰岐道雖僻而人不遠今白狼王唐菆等慕化歸義路經卭来大山零高坂丨丨峻險丨丨丨丨繈負老幼)
(若歸慈母)岐峻(後漢書莋都夷𫝊高山丨丨緣崖磻石)在滄洛間(後漢書白馬氐𫝊仇池方)
(百頃四面斗絶注仇池山丨丨丨二谷之丨常為水所衝激故下石而上土形似覆壺)形似覆壺
(見上)自然樓櫓(後漢書白馬氐𫝊注仇池百頃周回九千四十步天形四方壁立千仞丨丨丨丨却)
(敵分置調均竦起數丈有踰人功仇池凡二十一道可攀緣而上上則岡阜低昂泉流交灌)二十一
道(見上)岡阜低昂泉流交灌(見上)繩行沙度(後漢書西域𫝊論梯山棧谷丨)
(丨丨丨之道)江出其腹(蜀志秦宓𫝊蜀有汶阜之山丨丨丨丨帝以會昌神以建福故能沃野千)
(里)帝會昌神建福(見上)精為井絡(蜀志秦宓傳注左思蜀都賦曰遠則岷山之丨)
(上丨丨丨)劍岫(晉書簡文孝武帝紀論西踰丨丨而跨靈山北振長河而臨淸洛)青非真色
(晉書天文志天高遠無極眼瞀精絶故蒼蒼然也譬之旁望遠道之黃山而皆青俯察千仞之深谷而窈黑夫)
(丨丨丨丨而黑非有體也)令聞令望必與此山俱傳(晉書羊祜傳祜樂山水每風景)
(必造峴山置酒言詠嘗慨然歎息顧謂鄒湛等曰自有宇宙便有此山由来賢達勝士登此遠望如我與卿者)
(多矣皆湮滅無聞使人悲傷湛曰公德冠四海道嗣前哲丨丨丨丨丨丨丨丨丨丨至若湛軰乃當如公言耳)
自有宇宙便有此山(見上)焉知此後不為陵谷(晉書杜預𫝊預好為)
(後世名常言高岸為谷深谷為陵刻石為二碑紀其勲績一沈萬山之下一立峴山之上曰丨丨丨丨丨丨丨)
(丨乎)蘇門長嘯(晉書阮籍𫝊嘗於丨丨山遇孫登與商略終古及栖神道氣之術登皆不應籍因丨)
(丨而退至半嶺聞有聲若鸞鳳之音響乎巖谷乃登之嘯也)石髓如飴(晉書嵇康𫝊遇王烈共入)
(山烈嘗得丨丨丨丨即自服半餘半與康皆凝而為石)挹玉膏(晉書摯虞𫝊丨丨丨於萊嵎兮掇紫)
(英於瀛濱)積石峩峩(晉書張載𫝊巖巖梁山丨丨丨丨遠属荆衡近綴岷嶓南通卭僰北達褒斜狭)
(過彭碣高喻嵩華注僰音匐)狭過彭碣高踰嵩華(見上)嶰谷㟹嶆(晉書張協)
(𫝊溟海渾濩涌其後丨丨丨丨張其前尋竹竦莖蔭其壑百籟羣鳴籠其山按文選李善注㟹嶆深空之貌㟹)
(音聊)百籟羣鳴(見上)瓊巘層陵金岸崥嵽(晉書張協𫝊既乃丨丨丨丨丨丨丨)
(丨右當風谷左臨雲谿按崥嵽山貌)翠阜(晉書張協𫝊登丨丨臨丹谷華草錦繁飛采星燭陽葉春青隂)
(條秋綠)華草錦繁飛采星燭(見上)黃岑青巒(晉書張協𫝊張修罠布飛羅凌)
(丨丨挂丨丨)積秀(晉書陸機陸雲𫝊制高詞迴映如朗月之懸光叠意迴舒若重巖之丨丨)牛眠
(晉書周光𫝊陶侃微時家中忽失牛而不知所在遇一老父謂曰前岡見一丨丨山汙中其地若葬位極人臣)
(矣)致有爽氣(晉書王徽之𫝊為車騎桓冲騎兵參軍冲嘗謂徽之曰卿在府日久比當相料理徽)
(之初不酬答直高視以手版拄頬云西山朝来丨丨丨丨耳)洞庭西門(晉書許邁𫝊邁謂餘杭懸)
(霤山近延陵之茅山是丨丨丨丨潜通五嶽陳安世茅季偉常所遊處於是立精舍於懸霤而往来茅嶺之洞)
(室放絶世務以尋仙館)潜通五嶽(見上)陳安世茅季偉所常遊處(見上)
金堂玉室(晉書許邁𫝊遺羲之書云自山隂南至臨安多有丨丨丨丨仙人芝草左元放之徒漢末)
(諸得道者皆在焉)崑崙之體(晉書張駿𫝊酒泉南山即丨丨丨丨也周穆王見西王母樂而忘歸)
(即謂此山此山有石室玉堂珠璣鏤飾煥若神宫)石室玉堂(見上)磊落羅峙(晉書成公)
(綏傳川瀆浩汗而分流山嶽丨丨而丨丨)千巖競秀(晉書顧愷之𫝊還至荆州人問以會稽山川之)
(狀愷之云丨丨丨丨萬壑争流草木蒙龍若雲興霞蔚)國鎮(宋書孝武帝紀霍山是曰南嶽實惟丨丨)
(韞靈呈瑞肇光宋道)韞靈呈瑞(見上)磪䃬砟硌(宋書樂志游君山甚為真丨丨丨丨爾自)
(為神)雲容容而在下(宋書樂志表獨立山之上丨何丨丨丨丨丨)羊腸詰屈(宋書)
(樂志北上太行山艱哉何巍巍丨丨坂丨丨車輪為之推)林冥冥(宋書樂志巫山高三峡峻青壁千尋)
(深谷萬仞崇巖冠靈丨丨丨)百川發源(宋書天文志凡五行相生於金是故丨丨丨丨皆自山出)
常有鐘聲十二(宋書符瑞志廬江霍山丨丨丨丨丨丨帝將征關洛霍山傾有六鐘出制度精)
(竒上有古文書一百六十字)象車(宋書符瑞志丨丨者山之精也王者德澤流洽四境則出)盤曲
(宋書謝靈運傳石参差山丨丨)四水之裏(宋書謝靈運傳其居也左江右湖往渚還汀面山背阜東)
(徂西傾注往渚還汀謂四面有水面山背阜亦謂東西有山是丨丨丨丨也)二韭四眀五奥
三菁(宋書謝靈運𫝊遠東則天台桐柏方石太平丨丨丨丨丨丨丨丨注天台桐柏七縣餘地南帶海二)
(韭四明五奥皆相連接韭以菜為名四明方石四面自然開忩也五奥者曇濟道人蔡氏郗氏謝氏陳氏各有)
(一奥竝是竒地三菁太平之北諸山竝見圖緯神仙所居)以菜為名(見上)方石四面自
然開忩(見上)各有一奥竝是竒地(見上)竝見圖緯神仙所居
(見上)枕水通阡(宋書謝靈運𫝊田連岡而盈疇嶺丨丨而丨丨)員巒(宋書謝靈運傳還回往匝)
(枉渚丨丨)松石間意(宋書蕭思話𫝊常從太祖登鍾山北嶺中道有盤石清泉上使於石上弹琴因)
(賜以銀鍾酒謂曰相賞有丨丨丨丨)集雪懷鏡昭春自華(齊書張融𫝊嶺丨丨以丨丨巖)
(丨丨而丨丨)回峰蹴月(齊書張融𫝊樹遏日以飛柯嶺丨丨以丨丨)珠岫㻁岑(齊書)
(張融𫝊瓊池玉壑丨丨丨丨按㻁與瑰同)題地(梁書武帝紀山岳丨丨柔博所以成功)喬枝拂
日墜石堆星(梁書沈約𫝊惟鍾巖之隐欎表皇都而作峻蓋望秩之所宗含風雲而吐潤其為狀)
(也巍峩崇崒丨丨丨丨嶤嶷岧&KR0034;丨丨丨丨千丈萬仞三襲九成亘繞州邑欵跨郊坰素煙晚帶白霧晨縈)
亘繞州邑欵跨郊坰(見上)素煙晚帶白霧晨縈(見上)一巖異
色百嶺俱青(梁書沈約𫝊近循則丨丨丨丨遠望則丨丨丨丨)罩日(梁書張充𫝊驚巖丨)
(丨壯海逢天)桂蘭叢雜(梁書張充𫝊丨丨綺靡丨丨於山幽松柏森隂相繚於澗曲)異羽
逢迎(梁書張充𫝊竒禽丨丨或巖際而丨丨)頳文翠嶂(梁書張纉𫝊標素嶺乎青壁葺丨丨)
(於丨丨)参差辨旦(梁書張纉𫝊水泓澄以闇夕山丨丨而丨丨)曾岨(梁書謝幾卿𫝊漾桂)
(棹於清池席落英於丨丨)天闕(梁書何胤𫝊世傳晉室欲立闕王丞相指牛頭山云此丨丨也)第八
洞宫(梁書陶弘景𫝊永明十年上表辭禄許之於是止於句容之句曲山恒曰此山下是丨丨丨丨名金)
(壇華陽之天周圍一百五十里昔漢有咸陽三茅君得道来掌此山故謂之茅山)金壇華陽之
天(見上)三茅君掌此山(見上)金飛如螢(梁書林邑國𫝊其國有金山石皆赤色其)
(中生金丨夜則出丨狀丨丨火)著屐上下(南史謝靈運𫝊常丨木丨丨山則去其前齒丨山去其後)
(齒)卧遊(南史宗少文𫝊少文好山水愛遠游西陟荆巫南登衡岳有疾還江陵歎曰名山恐難徧覩惟)
(澄懷觀道丨以丨之凡所游履皆圖之於室謂之撫琴動操欲令衆山皆響)遊履皆圖於室
(見上)撫琴動操衆山皆響(見上)檉柏五采(南史徐伯珍𫝊宅南九里有高山班)
(固謂之九巖山後漢龍邱萇隐處也山多龍鬚丨丨望之丨丨世呼為婦人巖)婦人巖(見上)教授
成市(南史沈麟士𫝊隐居餘不吴差山講經教授從學士數十百人各營屋宇依止其側時為之語曰差)
(山中有賢士開門丨丨居丨丨)果石三封(魏書太武帝紀詔於壺關東北大王山丨丨為丨丨)積
雪消液下流成川(魏書崔浩𫝊自温圉河以西至於姑臧城南天梯山上冬有丨丨深一丈)
(餘至春夏丨丨丨丨丨丨引以溉灌)挺和(魏書宗欽𫝊嵬峩恒嶺混瀁滄溟山丨其丨水燿其精)龍
道(魏書崔挺𫝊除光州刺史治西北有斧山峯嶺高峻挺於頂上欲營觀宇故老曰此嶺秋夏之際常有暴)
(雨迅風巖石盡落相𫝊云是丨丨恐此觀不可久立挺曰人神相去何遠之有虬龍倏忽豈惟一路乎遂營之)
(果無風雨之異)銀峯(魏書鉢和國𫝊有大雪山望若丨丨)一曲雙岑(北齊書顔之推𫝊譬欲秦)
(而更椘假南路於東尋乘龍門之丨丨歷砥柱之丨丨)枉人(周書庾信𫝊始則地名全節終則山稱丨)
(丨按酈道元水經注沅水又東歴小灣謂之枉渚渚東里許便得枉人山)桃區一嶺盡是琉
璃(隋書禮儀志宫城之内及在山谷石變為玉不可勝數丨丨丨丨丨丨丨丨)黃銀神山碧
玉瑞巘(隋書禮儀志丨丨出于丨丨丨丨生于丨丨)仁静(北史郭祚𫝊山以丨丨水以智流)
帝福夀玉版(舊唐書明皇紀太白山人李渾言太白山金星洞有丨丨丨丨丨石記求得之乃封)
(太白山為神應公金星洞為嘉&KR1444;公)松樹清泉(舊唐書潘師正𫝊居於嵩山之逍遥谷高宗幸東都)
(召見問師正山中有何所湏對曰所須丨丨丨丨山中不乏)仕宦捷径(唐書盧藏用𫝊藏用與兄)
(徵明偕隠終南少室二山始隐山中時有意當世晚乃徇權利素節盡矣司馬承禎嘗召至闕下將還山藏用)
(指終南曰此中大有嘉處承禎徐曰以僕視之丨丨之丨丨耳藏用慚)白鹿山(唐書杜鴻漸𫝊鴻漸)
(父鵬舉與盧藏用隠丨丨丨)郎君谷(唐書王龜𫝊龜性高簡博知書𫝊無貴胄氣侍父至河中廬中)
(條山朔望一歸省州人號丨丨丨)九日山(唐書秦系𫝊系客泉州南安有丨丨丨系結廬其上其後)
(東度秣陵南安人思之號其山為高士峰云)高士峰(見上)九嵕紫府(唐書薛頥𫝊頥固丐)
(為道士帝為築觀丨丨山林曰丨丨)精氣為星(唐書嚴善思𫝊山川丨丨上丨列丨)覆錦(五代)
(史錢鏐世家鏐游衣錦城宴故老山林皆丨以丨)黃雲白草(五代史附錄論登天嶺嶺東西連亘)
(有路北下四顧冥然丨丨丨丨不可窮極契丹曰此辭鄉嶺也)辭鄉嶺(見上)馬[騣-凶+(鬯-匕)]虎頭(宋史)
(度宗紀張珏表請城丨丨丨丨兩山或先築其一以據險要)堯山虞山(宋史禮志淳熙四年静江)
(守臣張拭奏初領州有唐帝祠其山曰丨丨有虞帝祠其山曰丨丨請著之祀典)梯路(宋史王漙𫝊刺)
(商州以俸錢募人開大秦山岩丨丨行旅感其惠)築雲巢(宋史沈遼𫝊徙池州既至池得九華秋浦)
(間&KR2412;其林泉喜曰使我自擇不過爾耳即丨室於齊山之上名曰丨丨好事者多往游)武夷九曲
(宋史辛棄疾𫝊棄疾常同朱熹遊丨丨山賦丨丨櫂歌)掩抱六重(遼史地理志毉巫閭山水竒秀)
(山形丨丨丨丨)十三山(遼史地理志應歴元年穆宗葬世宗於顯陵西山仍禁樵採有丨丨丨有沙河)
龍門石壁(遼史地理志龍門縣有丨丨山丨丨對峙高數百尺望之若門徼外諸河及沙漠潦水皆)
(於此趣海)勢衍氣清(金史禮志瑞聖公即瑪達格山也章宗生於此世宗愛此山丨丨丨丨故命章)
(宗名之)下綿乾分上植樞輝(金史禮志瑪達格山冊文丨丨丨丨丨丨丨丨盤析木之)
(津達中原之氣)陽多玉隂多金(山海經堯光之山其丨丨丨其丨丨丨)凱風自出
(山海經旄山之尾其南有谷曰育遺丨丨丨是丨)玉榮(山海經黃帝乃取峚山之丨丨而投之鍾山之)
(陽注謂玉華也以為玉種)其光熊熊其氣魂魂(山海經槐江之山南望崑崙丨丨丨丨丨)
(丨丨丨注皆光氣炎盛相焜燿之貌)帝之平圃(山海經槐江之山實惟丨丨丨丨神英招司之注即)
(元圃也招音韶)鷹鸇所宅(山海經槐江之山北望諸毗槐鬼離侖居之丨丨之丨丨也)三青
鳥居(山海經三危之山丨丨丨丨之是山也廣圓百里注三青鳥主為西王母取食者别自棲息於此山)
(也)密都(山海經青要之山實惟帝之丨丨注天帝曲密之邑)河之九都(山海經和山其上無)
(草木而多瑶碧實惟丨丨丨丨注九木所潜故曰九都)觴百神(山海經鼓鐘之山帝臺之所以丨丨)
(丨也其上多礪其下多砥)上多礪下多砥(見上)九門八隅(山海經崑崙之墟面有丨)
(丨門有開明獸守之百神之所在在丨丨之巖)帝之下都(山海經海内崑崙之墟在西北丨丨丨丨)
天子鄣(山海經廬江出三天子都入江彭澤西一曰丨丨丨)眀星(山海經大荒中有山名曰丨丨)
(日月所出)十巫升降(山海經大荒之中有靈山巫咸巫即巫朌巫彭巫姑巫真巫禮巫扺巫謝巫羅)
(丨丨從此丨丨百藥爰在)日月山(山海經大荒之中有山名曰丨丨丨天樞也)天樞(見上)黃
帝宫(穆天子𫝊天子升於毘侖之邱有觀丨丨之丨注黃帝廵遊四海登毘侖山起宫室於其上)四
徹中繩(穆天子𫝊羣玉田山阿平無險丨丨丨丨先王之所謂策府注言邊無險阻皆平直)策府
(見上注言往古帝王以為藏書丨之丨所謂藏之名山者也)樹槐(穆天子𫝊天子遂驅升於弇山乃紀)
(丌跡於弇山之石而丨之丨眉曰西王母之山注丌音其)好石之器(穆天子傳爰有采石之山凡丨)
(丨丨丨於是出)高且神(越絶書烏傷縣常山古人所採藥也丨丨丨)破而出錫(越絶書薛)
(燭曰當造劍之時赤堇之山丨丨丨丨)&KR2448;集(師曠禽經&KR2448;以山言自南而北注丨音鴈中春寒盡鴈始)
(北嚮燕代尚寒猶丨於山陸岸谷之間故字從斥)得地體(董仲舒春秋繁露其丨丨丨者莫如山阜)
圓海繞(東方朔十洲記蓬邱蓬萊山是也對東海之東北岸周廻五千里外别有丨丨丨山圓海水正)
(黑而謂之冥海也無風而洪波百丈不可得往來惟飛仙能到其處耳)干辰之輝(東方朔十洲記)
(崑崙山三角其一角正北丨丨丨丨名曰閬風巔)金臺五所玉樓十二(東方朔十洲記)
(崑崙山積金為天墉城面方千里城上安丨丨丨丨丨丨丨丨所)上通璿璣(東方朔十洲記崑崙)
(山真官仙靈之所宗丨丨丨丨天人濟濟不可具記此乃天地之根紐萬度之綱柄也)周圓如削
(東方朔神異經崑崙之山有桐柱焉其高入天所謂天柱也圍三千里丨丨丨丨)大夏金牆(東方)
(朔神異經西北裔外有丨丨山有宫以丨為丨)鷹鷲增巢(劉向說苑丨丨以山為卑而丨丨其上)
麟鳳室堂(焦氏易林南山高岡丨丨丨丨)翳日(焦氏易林牆高蔽目崑崙丨丨)九登十
陟(焦氏易林丨丨丨丨馬跌不前管子佐之乃能上山)鹿下(焦氏易林丨丨西山欲保其羣)阯大
少泉(焦氏易林高原峻山丨丨丨丨)舍靈仙館真人(班固武帝内傳貴昆陵以丨丨丨尊)
(蓬邱以丨丨丨)發金簡書(吴越春秋禹登宛委山丨丨丨之丨案金簡玉字得通水之理)地林
(吴越春秋越王曰寡人聞崑崙之山乃丨之丨)採銅(王充論衡黃帝丨首山丨鑄鼎於荆山下)雨一
國(王充論衡大山雨天下小山丨丨丨)五色雲水(張華博物志崑崙山出丨丨丨氣五色流丨八)
(十城布繞之)八十城布繞(見上)有沙生金有穀生玉(張華博物志山丨丨)
(者丨丨丨丨者丨丨)天中都南(潘岳關中記終南山一名中南言在丨丨居丨之丨)落猿棲
龍(葛洪西京雜記梁孝王作曜華之宫築園園中有百靈山山有丨丨巖丨丨岫)得玉歴(干寳搜神)
(記虞舜耕於歴山丨丨丨於河際之巖舜知天命在已體道不倦)地首(干寳搜神記崑崙之墟丨丨也)
(是惟帝之下都其外絶以弱水之深環以炎火之山)催放雙甘(干寳搜神記南康郡南東望山有三)
(人入山見山頂有果樹甘子正熟三人共食致飽乃懷二枚欲出示人聞空中語云丨丨丨丨乃聽汝去)三
壺(王嘉拾遺記丨丨則海中三山也一曰方壺則方丈也二曰蓬壺則蓬萊也三曰瀛壺則瀛洲也形如壺)
(器此三山上廣中狭下方皆如工制猶華山之似削成)鑿龍關(王嘉拾遺記禹丨丨丨之山亦謂之)
(龍門)出日月上(王嘉拾遺記崑崙山有昆陵之地其高丨丨丨之丨)玉梁駕流(王嘉拾遺)
(記岱輿山北有丨丨千丈丨元丨之上紫苔覆漫味甘而柔滑)四時金石絲竹之聲(王嘉)
(拾遺記洞庭山浮於水上其下有金堂數百間玉女居之丨丨聞丨丨丨丨丨丨徹於山頂)銀山素
霧(羅含湘中記曲江縣有丨丨山常多丨丨)五丁移(常璩華陽國志蜀有丨丨力士能丨山舉萬鈞)
天彭闕(常璩華陽國志秦孝文王以李冰為蜀守冰能知天文地理謂汶山為天彭門乃至湔及縣見)
(兩山對如闕因號丨丨丨)如馬鞍(雷次宗豫章古今記馬鞍山在豫章西山遥看丨丨丨也)藥王
山(雷次宗豫章古今記丨丨丨在新吳西北五十里晉吳猛騎虎入山處)㠑巍(劉義慶世說王武子)
(孫子荆各言其地土人物之美孫云其山丨丨以嵯峨其水㳌渫而揚波其人磊砢而英多)應接不
暇(劉義慶世說王子敬云從山隂道上行山川自相映發使人丨丨丨丨若秋冬之際尤難為懷)秋冬
之際尤難為懷(見上)就深公買(劉義慶世說支道林因人丨丨丨丨印山深公答曰)
(未聞巢由買山而隠)銅之母(劉峻世說注銅者山之子山者丨丨丨)鸑鷟鳴(沈約竹書紀年)
(注文王夢日月著其身丨丨丨於岐山)煥綺(劉勰文心雕龍日月叠璧以垂麗天之象山川丨丨以鋪)
(地理之形)金雞玉犬(任昉述異記濟陽山麻姑登仙處俗說山上千年丨丨鳴丨丨吠)彈筝
聲(任昉述異記安定西隴道其谷中有丨丨之丨行人過聞之謂之彈筝谷)神女搗衣(任昉述異)
(記搗衣山一名靈山在瑯琊郡山南絶險巖有方石昔有丨丨於此丨丨其石明瑩謂之玉女𢷬練碪)俞
兒(任昉述異記齊桓公北征孤竹見人長尺具衣冠左袪而走於馬前管仲曰此山之神也名曰丨丨覇王)
(之君興則見也)辨藥處(任昉述異記咸陽山中有神農丨丨丨一名神農原)九山相似(任昉)
(述異記九疑山隔湘江跨蒼梧野連營道縣界丨丨丨丨行皆望之有疑因名九疑山)三十六洞
天(任昉述異記人閒丨丨丨丨丨知名者十耳餘二十六天出九微志不行於世也)白芝紫泉
(任昉述異記林屋洞為左神幽虛之天即天后真君之便闕中有丨丨丨丨乃神仙之飲餌)左神幽
虚之天(見上)天后真君便闕(見上)玉泉交流(任昉述異記荆州清溪秀壁諸)
(山山洞往往有乳窟窟中多丨丨丨丨)三級(酈道元水經注崑崙之山丨丨下曰樊桐一名板松二曰)
(元圃一名閬風上曰增城一名天庭是謂大帝之居)鵰鷲窟(酈道元水經注耆闍崛山有一石窟阿難)
(坐禪處天魔波旬化作鵰鷲恐阿難佛以神力隔石舒手摩阿難肩怖即得止鳥跡手孔悉存故曰丨丨丨也)
望似鷲鳥(酈道元水經注耆闍崛山山是靑石頭似鷲鳥阿育王使人鑿石假安兩翼兩脚鑿治其)
(身今見存遠丨丨丨丨形故曰靈鷲山也)崑崙支輔(酈道元水經注崑崙山東南接積石圃西北接)
(北戶之室東北臨大戸之井西南至承淵之谷此四角大山實丨丨之丨丨也)壁岸無階(酈道元水)
(經注河北有層山山甚靈秀層巖峭舉丨丨丨丨縣巖之中多石室焉室中若有積卷矣而世士罕有津逮者)
(因謂之積書巖巖堂之内每時見神人往還矣蓋鴻衣羽裳之士練精餌食之夫耳)室有積卷(見上)
巖堂之内時見神人往還(見上)五巒俱峙(酈道元水經注鳳林山名也丨)
(丨丨丨耆諺云昔有鳳鳥飛游五峰故山有斯目矣)畫石(酈道元水經注去北城五百里山石之上自然)
(有文盡若戰馬之狀粲然成著類似圖焉故亦謂之丨丨山也)童阜(酈道元水經注自臺西出南上山山)
(無樹木唯丨丨耳)巖層岫衍(酈道元水經注吕梁之山丨丨丨丨澗曲崖深)巖際鐫跡
(酈道元水經注梁山北有龍門山大禹所鑿通孟津河口廣八十步丨丨丨丨遺功尚存岸上并有廟祠)層
密三成(酈道元水經注三累山其山丨丨丨丨故俗以三累名山按爾雅山三成為崑邱斯山豈亦崑)
(邱乎)獨秀孤峙(酈道元水經注關之直北隔河有層阜巍然丨丨丨丨河陽世謂之風陵戴延之之)
(所謂風堆者也)風陵(見上)聖人窟(酈道元水經注北出虞山東南迳傅巖歴傅說隱室前俗名之)
(為丨丨丨)叠秀干霄(酈道元水經注羣山丨丨重嶺丨丨)峰次青松巖懸頳石
(酈道元水經注孟門東南有平山水出于其上潜于其下其水南流歴鼓鐘上峽懸洪五丈飛流注壑夾岸深)
(高壁立直上經崖秀舉百有餘丈丨丨丨丨丨丨丨丨於中歴落有翠柏生焉丹靑綺分望若圖繡矣)丹
青綺分望若圖繡(見上)欹叠若城(酈道元水經注石城山複澗重嶺丨丨丨丨)
青壇承祀高碑頌靈(酈道元水經注劉楨黎陽山賦曰南蔭黃河左覆金城丨丨丨丨丨)
(丨丨丨)翠柏蔭峰清泉灌頂(酈道元水經注方嶺雲廻竒峰霞舉孤標秀出罩絡羣山)
(之表丨丨丨丨丨丨丨丨郭景純云世所謂鴦漿也發於上而潜於下矣)縻鎖之跡(酈道元水經注)
(鹽道山路出北巘勢多懸絶於東則連木乃陟百梯方降巖側丨丨丨丨仍今存焉故亦曰百梯山也)百
梯(見上)南峰北嶺東巖西谷(酈道元水經注丨丨丨丨多結禪栖之土丨丨丨丨又是)
(刹靈之圖竹柏之懷與心神妙遠仁智之性共山水效深更為勝處也)騰雲冠峰高霞翼
嶺(酈道元水經注丨丨丨丨丨丨丨丨岫壑冲深含烟罩霧)秀鄣分霄層崕刺天(酈道)
(元水經注丨丨丨丨丨丨丨丨積石之峻壁立直上)霞峰隠日(酈道元水經注滱水南山上起御坐)
(於松園建祇洹於東圃東北二面岫鄣高深丨丨丨丨)委折五廻(酈道元水經注廣昌嶺高四十)
(餘里二十里中丨丨丨丨方得達其上嶺故嶺有五廻之名)小黌大黌(酈道元水經注涞水又北)
(逕丨丨東又東逕丨丨南蓋霍原隐教授處也徐廣云原隠居廣陽山教授數千人雖千古世懸猶表二黌之)
(稱)十二崿(酈道元水經注美溝水歴丨丨丨崿流相承泉響不斷)大翮小翮(酈道元水)
(經注丨丨丨丨山高巒截雲層陵斷霧郡人王次仲變蒼頡舊文為今隸書始皇以簡便於事召之三徵而輒)
(不至始皇怒令檻車送之次仲於道化為大鳥出在車外飜飛而去落二翮於斯山故其峰巒有大翮小翮之)
(名矣)高巒截雲層陵斷霧(見上)長霄冒巔層霞冠峰(酈道元水經注)
(鵜鶘山有二峯峻極於天高崕雲峰亢石無階猿徒喪其捷巧鼯族窮其輕工及其丨丨丨丨丨丨丨丨方乃)
(就辨優劣耳故有大小鵜鶘之名矣)大小鵜鶘(見上)洛有四闕(酈道元水經注伊水又北)
(入伊闕昔大禹疏以通水兩山相對望之若闕陸機云丨丨丨丨斯其一焉東巖西嶺竝鎸石開軒高甍架峰)
鐫石開軒(見上)龍門暢化伊闕達聰(酈道元水經注傅毅賦曰因丨丨以丨丨)
(開丨丨以丨丨)羊腸蟠道三十六廻(酈道元水經注瞿堆南絶壁峭峙孤嶮雲高丨丨丨)
(丨丨丨丨丨開山圖謂之仇夷所謂積石嵯峿嶔岑隐阿者也)積石嵯峿嶔岑隱阿(見上)
嶺紆曦軒峰駐月駕(酈道元水經注秦岡山山高入雲遠望增狀若丨丨丨丨丨丨丨丨)
(矣)墨山頳壁二岫殊觀(酈道元水經注黃水北有丨丨山石悉黑繢彩奮發黝焉若墨)
(故謂之墨山今河南新安縣有石墨山斯其類也丹水南有丹崖山山悉丨丨霞舉若紅雲秀天丨丨更為丨)
(丨矣)繢彩若墨紅雲秀天(見上)林藿綿濛(酈道元水經注自萊蕪谷夹路連山)
(丨丨丨丨崖壁相望或傾岑阻徑或廻巖絶谷清風鳴條山壑俱響淩高降深兼惴慄之懼)轉輪縣
閣(酈道元水經注鹿皮公者少為府小史才巧舉手成器岑山上有神象人不能到小史白府君請木工三)
(十人作丨丨造丨丨意思横生數十日梯道成上其嶺作祠屋留止其傍)插漢(酈道元水經注魯陽關左)
(右連山丨丨秀木干雲是以張景陽詩云朝登魯陽關峡路峭且深)峡路峭深(見上)淮南道
室(酈道元水經注八公山有隱室石井即崔琰所謂余下夀春登北嶺丨丨之丨丨八公石井在焉)恒
有落勢(酈道元水經注源出青山故以青谿為名裯水旁生淩空交合危樓傾岳丨丨丨丨風泉傳響)
(於青林之下巖猨流聲於白雲之上遊者常若目不周翫情不給賞是以林徒栖託雲客宅心)風泉𫝊
響巖猨流聲(見上)目不周翫情不給賞(見上)林徒栖託雲客
宅心(見上)抗峰岷峨偕嶺衡疑(酈道元水經注大巫山非惟三峡所無乃當丨丨丨)
(丨丨丨丨丨其翼附羣山竝概靑雲更就霄漢辨其優劣耳)江如縈帶舟如鳧雁(酈道)
(元水經注江南岸有山孤秀袁崧為郡嘗登之矚望故其記云今自山南上至其嶺四面望諸山略盡其勢俯)
(臨大丨丨丨丨焉視丨丨丨丨矣)虎牙(酈道元水經注荆門在南上合下開丨丨在北石壁色紅間有)
(白文類牙形此二山椘之西塞也)黃鵠山(酈道元水經注船官浦東即丨丨丨林澗甚美)頽巖
臨水懸蘿鈎渚(酈道元水經注綠蘿山丨丨丨丨丨丨丨丨漁詠幽谷浮響若鐘)挺崿
盤阯(酈道元水經注滇石山廣圓三十里丨丨大江之北丨丨長川之際)赭嵓迭起冠以
青林(酈道元水經注堯山盤紆數百里有丨丨丨丨丨丨丨丨與雲霞亂采)峩嶺千蕤(酈道)
(元水經注武陽龍尾山竝仙者羽化之處上有仙人及龍馬跡於其處得遺咏其略曰登武陽觀樂藪丨丨丨)
(丨洋湖口命蜚螭駕白駒臨天水心踟蹰蓋勝賞神鄊秀情超拔矣)勝賞神鄉秀情超拔
(見上)鸞岡鵠嶺(酈道元水經注散原山有丨丨洪崖先生乘鸞所憩泊也岡西有丨丨云王子喬控)
(鶴所逕過也)小蕭(酈道元水經注散原山有二崖號曰丨丨言蕭史所遊萃處也)三石梁(酈道)
(元水經注廬山上有丨丨丨長數十丈廣不盈尺杳然無底吴猛將弟子登山過此梁見一翁坐桂樹下以玉)
(杯承甘露漿與猛又至一處見數人為猛設玉膏)峰若劍杪(酈道元水經注博山山上有石特起)
(十丈上丨丨丨丨)天目(酈道元水經注吴興郡於潜縣北丨丨山山極高峻崕嶺竦叠山上皆是數百)
(年樹謂之翔鳳林)翔鳳林(見上)年占射的(酈道元水經注射的之西有石室名之為射堂)
(丨登否常丨丨丨以為貴賤之凖的明則米賤的闇則米貴故諺云射的白斛米百射的圓斛米千)五芝
(叚成式酉陽雜爼句曲山丨丨求之者投金環二雙于石間勿顧念必得矣)二桃二年(叚成式酉)
(陽雜爼長白山古肅然山也峴南有鐘鳴釋惠霄自廣固至此峴聽鐘聲稍前忽見一寺遂求中食一沙彌摘)
(一桃與霄湏臾又與一桃語霄曰至此已淹留可去矣霄出廻顧失寺至廣固見弟子言失和尚已二年霄始)
(知丨丨兆丨丨矣)七榻七箱(叚成式酉陽雜爼積崖山高三百由旬有丨丨丨丨)鹿迷峰
旋(叚成式酉陽雜爼不見頂山十三處丨丨丨丨)鎖斷飛来(叚成式酉陽雜爼齊郡接歴山上有)
(古鐡鎖大如人臂繞其峯再浃相𫝊本海中山山神好移故海神鎖之挽丨丨丨丨於此矣)上蔥下
銀上薤下金(叚成式酉陽雜爼山丨有丨丨有丨山丨有丨丨有丨)鷲頭鷄足(叚成)
(式酉陽雜爼丨丨作嶺丨丨名山)十二重(范攄雲溪友議李端詩巫山丨丨丨皆在碧巖中)買
山錢(范攄雲溪友議匡廬符載山人遣三尺童子齎數幅文書乞丨丨丨百萬公遂與之按公謂于司空)
(頔也)翠屏丹嶂(鄭棨𫝊信記上幸蜀回車駕次劍門門左右巖壁峭絶因駐蹕題詩曰劍閣横空峻)
(鑾輿出狩回丨丨千仞合丨丨五丁開灌木縈旗轉仙雲拂馬來乘時方在德嗟爾勒銘才)九華半
臂(馮贄雲仙雜記關文衍畫九華山圖於白綾半臂號丨丨丨丨自云令吾此身常在雲泉之内)此身
常在雲泉内(見上)稚川仙府(張讀宣室志浮屠氏契虚遇桻子謂契虛曰吾師安所詣)
(乎契虚曰吾願遊稚川桻子驚曰丨丨丨丨也吾師安得而至乎契虛曰嘗遇至人勸我遊稚川耳栙子曰師)
(能偕我而去乎契虛曰誠得游稚川死不足悔於是栙子與契虛俱至藍田上治具其夕即登玉山注栙音奉)
(即荷竹槖而販者)璣玉交映(張讀宣室志栙子引契虚躡石徑而去至山下見巨絙系一竹槖自)
(山頂縋下栙子命契虚瞑目坐槖中僅半日已在山頂見有城邑宫闕丨丨丨丨於雲霞之外栙子指語此稚)
(川也)不拘之鄉(樂史太平寰宇記桐澗水北流經九山昔密有卜成身遊九山之上放心丨丨丨丨)
(謂此山也)峰四面(樂史太平寰宇記析城山丨丨丨其形如城有南門焉)垂簪峰(樂史太平)
(寰宇記清虛洞有丨丨丨)二華争高(樂史太平寰宇記雷首山與丨丨丨丨峰巒巉崒)鹿蹄
(樂史太平寰宇記丨丨山山中石上有自然鹿跡非人功所為)蘭巖雙鵠(樂史太平寰宇記丨丨山)
(峭拔千丈常有丨丨不絶往來𫝊云昔有夫婦隠此山數百年化為此鵠忽一旦一鵠為人所害其一鵠歲常)
(哀鳴至今響動巖谷莫知年歲)纜船巖石(樂史太平寰宇記浮山堯時大水此山浮於水上時有人)
(丨丨於丨丨間今猶有斷鐵鎖存焉)玉環廻旋(樂史太平寰宇記玉環山又名女山狀如丨丨形勢)
(丨丨)與天靈冲(樂史太平寰宇記相山碑銘曰巍巍相山盤紆穹崇上應房心丨丨丨丨興雲布雨)
(稼穡以豐)如塔(樂史太平寰宇記溉源山山形丨丨舊名塔山)曲如几(樂史太平寰宇記小几山)
(山形丨丨丨)三峰叢角(樂史太平寰宇記叢角山有丨丨岌如丨丨)雲雨長白(樂史)
(太平寰宇記章邱縣長白山丨丨丨丨西南有太湖山竝有石室而有漆船俗謂之堯時物)漆船(見上)
神雞晨鳴(樂史太平寰宇記衛國縣西有雞山人云昔有丨丨丨丨於此有人候之獲一石潔白如)
(玉因以為名)文人登(樂史太平寰宇記文登山秦始皇東廵召集丨丨丨此山論功頌德因名)草
生垂屈(樂史太平寰宇記繫馬山秦始皇遊此山攬草繫馬至今山中丨春丨竝皆丨丨若人繫結之)
(狀)七子八峰(樂史太平寰宇記丨丨山山有丨丨大峯居中七山在側俗謂之七子山若大峰之)
(子也)嵖岈(樂史太平寰宇記嵖岈山其山形勢丨丨因名)海中飛至(樂史太平寰宇記東海縣)
(蒼梧山古老相𫝊元在丨丨後丨丨此)紅壁丹崕(樂史太平寰宇記朱紫山有丨丨丨丨自相輝)
(映遠而望之若朱紫因名)天下強者(樂史太平寰宇記丨丨之丨丨東海之沃焦焉沃焦山名也在)
(海東面方三萬里海水灌之而即消故水東南流而不盈也)頭入渭水尾達樊川(樂史)
(太平寰宇記龍首山長六十里丨丨丨丨丨丨丨丨秦時有黑龍從南山出飲渭水其行道因成土山)半
日村(樂史太平寰宇記丨丨丨此村山高蔽虧陽影常照其一半)去天三百(樂史太平寰宇)
(記太白山在武功縣南去長安三百里不知高幾許俗云武功太白丨丨丨丨山下軍行不得鳴鼓角鳴則疾)
(風暴雨立至)横雲如瀑布(樂史太平寰宇記太白山上恒積雪無草木半山有丨丨丨丨丨則)
(㴻雨人常以為候驗之如離畢焉故語曰南山瀑布非朝即暮)鳳凰堆(樂史太平寰宇記岐山上多白)
(金周之興也鸑鷟鳴于山上時人亦謂此山為丨丨丨)振履堆(樂史太平寰宇記丨丨丨故老云夸)
(父逐日振履於此阜上)青白如駮馬(樂史太平寰宇記賀蘭山上多有白草遥望丨丨丨丨丨)
(北人呼駮馬為賀蘭鮮卑之類多依山谷為氏族今賀蘭姓者皆因此山名)青崕點黛(樂史太平)
(寰宇記絳縣絳山丨丨若丨丨素湍如委練極為竒觀)五巒巍然(樂史太平寰宇記五臺山丨丨)
(丨丨故謂之五臺)亘十二州界(樂史太平寰宇記述征記曰太行山首始於河内北至幽州凡)
(百嶺巖丨丨丨丨之丨)三足峻峙(樂史太平寰宇記武安縣三門山山有丨丨丨丨如門)蠶
崖(樂史太平寰宇記交州縣雪山在縣西南百里外有丨丨路險人罕得到)龍盤虎踞(樂史太平)
(寰宇記鹽亭縣負戴山自劍門南来過劍州其山丨丨丨丨起伏四百餘里至此却蹲)金粟散出
(樂史太平寰宇記金山在涪縣東每夏淹雨有傾處即丨丨丨丨)鷰子屏風(樂史太平寰宇記江)
(安縣三峡者即明月峡巫山峽廣澤峡其有瞿唐灔澦丨丨丨丨之類皆不預三峡之數)盤紆似龍
(樂史太平寰宇記丹徒縣京峴山梁典云武帝望京峴山丨丨丨丨掘其石為龍目二湖也)三鳥翔
集(樂史太平寰宇記江寕縣鳳臺山宋元嘉十六年有丨丨丨丨状如孔雀文采五色音聲諧和衆鳥羣集)
(仍置鳳凰里起臺于山號為鳳凰山)高不抗雲深無藏景(樂史太平寰宇記顧野王為虎)
(邱山序云丨丨丨丨丨丨丨丨卑非培塿淺異棘林路若絶而復通石將斷而更綴抑巨麗之名山信大吴之)
(勝壌也)路絶復通石斷更綴(見上)採香(樂史太平寰宇記香山吴地記云吴王遣)
(美人丨丨於此山以為名故有採香徑)洞庭寶室(樂史太平寰宇記吳國西有巨區澤中有色山)
(山有丨丨丨丨入地下潜行通瑯琊東武)石鳳飛(樂史太平寰宇記鳳凰山晉太康二年於此掘得丨)
(丨凰從穴而丨因而名之)金鵝集(樂史太平寰宇記義興縣計山西一峰名金鵝峰昔有丨丨飛丨此)
(峯因以名)觀濤(樂史太平寰宇記富陽縣石頭山山有丨丨所)嵌空如室(樂史太平寰宇記昌)
(化縣室山丨丨丨丨)蘭茝畹(樂史太平寰宇記長興縣南嶼山昔西施種香之所上有丨丨丨)聞
簫笛聲(樂史太平寰宇記壇宴山即謝靈運遊宴之處今往往丨有丨丨之丨也)射堂(樂史太平)
(寰宇記會稽縣石船山下有縣巖名為丨丨傳云仙人常射於此使白鶴取箭又有白鶴山在射的山西也)
白鶴取箭(見上)大白小白(樂史太平寰宇記剡縣西六十里有丨丨山連巖崔嵬吐雲含)
(景又有丨丨山相連即趙廣信鍊九華丹登仙之所也)鍊九華丹(見上)天姥歌謠(樂史)
(太平寰宇記吳錄云剡縣有天姥山𫝊云登者聞丨丨丨丨之響)蘭芎山(樂史太平寰宇記會稽錄)
(云昔葛元隱於丨丨丨後於此仙去所隠几化為鹿此山今有素鹿三脚此鹿若鳴官吏必有殿黜)素鹿
三脚(見上)鶴挂(樂史太平寰宇記臨海縣白鶴山郡國志云漢末有徐公於此山成道控鶴騰空而)
(去又有丨丨嶺猶有翶翔之勢)紅蓮始開(樂史太平寰宇記臨海記云州東北七十里海中有芙蓉)
(山智者禪師𫝊云出海口望芙蓉山竦若丨丨之丨丨)八重如一(樂史太平寰宇記臨海記云天)
(台山超然秀出山有丨丨視之丨丨凡高一萬八千丈周廻二百里)雙嶺青霄(樂史太平寰宇記天)
(台山前有石橋路逕不盈尺長數十丈下臨絶澗濟者梯巖壁援蘿葛之茎度得平路見天台山蔚然綺秀列)
(丨丨於丨丨上有瓊樓玉闕天堂碧林醴泉仙物畢具也)牽三青羊(樂史太平寰宇記餘姚人虞洪)
(入山採茗遇一道士丨丨丨丨引洪至瀑布山下曰吾丹邱子也聞子善具飲常思見惠山中有大茗可以相)
(給)連障巘崿(樂史太平寰宇記永嘉縣西射堂在州西南二里謝靈運晚出西射堂詩云步出西)
(城門遥望城西岑丨丨叠丨丨青翠杳深沉)靑翠深沉(見上)七十二福地(樂史太平)
(寰宇記麗水縣括蒼山洞道書為丨丨丨丨丨之一)地仙宅(樂史太平寰宇記武夷山高五百丈巖石)
(悉紅紫二色顧野王謂之丨丨之丨)雲屛(樂史太平寰宇記歙縣深度與睦州分界從新安江上崇山峻)
(流爽秀尤異欲到州界峰巒掩映狀若丨丨實百城之襟帶)主簿山(樂史太平寰宇記飛布山舊名)
(丨丨丨天寶六年勅改飛布新安記云昔因寇亂有歙縣主簿率百姓保據此山因名主簿山)妻壻山
(樂史太平寰宇記婺源縣善山在縣南又有惡山隔溪對聳高下廻環一里風俗以善山為善王惡山為惡婦)
(人因謂之丨丨丨)九芙蓉(樂史太平寰宇記青陽縣九華山舊名九子山李白以有九峰如蓮花削)
(成改為九華山因有詩云天河挂綠水秀出丨丨丨)松門山(樂史太平寰宇記丨丨丨北臨大江謝靈)
(運入彭蠡湖口詩云攀崖照石鏡牽葉入松門)自然石城(樂史太平寰宇記安遠縣歸美山四面險)
(峻丨丨有丨丨高數十丈)金室(樂史太平寰宇記安遠縣歸美山有石室石色如黃金號為丨丨)九
嶺嶠(樂史太平寰宇記南野縣有大庾山丨丨丨以通廣州嶺路峻阻螺轉而上)螺轉(見上)象
銜蓮藕(樂史太平寰宇記臨川縣有花姑姓黃氏修行八十餘顔色如處子嘗於井山遇一狂丨為毒)
(箭所中花姑拔去之後嘗丨丨丨来置花姑所)紫芝田(樂史太平寰宇記廬山有丨丨丨四十畝嘗有)
(二仙童採芝)神人白鹿(樂史太平寰宇記武昌縣神人山歴代帝紀云吳建衡二年有丨丨乘丨)
(丨從此山出)魚嶽孤峙(樂史太平寰宇記蒲圻縣下流有丨丨小山丨丨於中洲)大銅(樂史)
(太平寰宇記江都縣丨丨山在縣西七十二里漢書稱吴王濞即山鑄錢此其處也)地軸(樂史太平寰宇)
(記崑崙山横為丨丨)試丹處(樂史太平寰宇記巢縣四鼎山魏伯陽以白犬丨丨丨)埋金(樂史)
(太平寰宇記夀春縣八公山昔淮南王與八公登山丨丨於此)雲覆如笠(樂史太平寰宇記襃城縣)
(牛頭山高百仞丨丨丨丨即雨故彼人一號為戴笠山)音聲鳥(樂史太平寰宇記岳池縣岳安山上)
(有丨丨丨)層冰積雪(樂史太平寰宇記白石山遠望之状若丨丨丨丨耀奕雲日)列仙之
陬(樂史太平寰宇記比陽縣大胡山即天封山張衡南都賦天封大胡丨丨丨丨是也)重山朝揖
(樂史太平寰宇記武當山中央有一峰名曰参嶺望之秀絶出於雲表清朗之日然後見峰輕霄蓋其上白雲)
(帶其前旦必西行夕而東返謂之朝山蓋以丨丨丨丨之主也)嶷然半天(樂史太平寰宇記房陵縣)
(建鼓山袁崧記云登勾將山見馬鬛建鼓丨丨丨丨)鴈塞(樂史太平寰宇記房陵縣景山一名鴈浮山鴈)
(南翔北歸偏經其上土人由兹改名為丨丨山)畫扇峰(樂史太平寰宇記江陵縣丨丨丨荆州記云修)
(竹亭西一峯迥然西映落月遠而望之全如畫扇)修竹亭西一峰迥然(見上)紫蓋
(樂史太平寰宇記當陽縣丨丨山頂上方而四垂若繖蓋之狀石皆紺色故以紫為稱)麝香(樂史太平)
(寰宇記秭歸縣丨丨山多麝)為鴻鷺栖(樂史太平寰宇記鴻鷺山穆天子𫝊云天子循黑水至於)
(璧玉之山謂此也今丨丨丨所丨得名)璇房瑶室七十二所(樂史太平寰宇記羅浮山)
(本名蓬萊山一峰在海中與羅山合因名之山有丨丨丨丨丨丨丨丨)斧柯爛(樂史太平寰宇記高)
(要縣爛柯山郡國志云昔有道士王質負斧入山採桐為琴遇赤松與安期先生碁而丨丨丨處)嶮尖
之峰(樂史太平寰宇記增城縣東有羅浮山丨丨丨丨四百四十有三)玳瑁山(樂史太平寰宇)
(記博羅縣有丨丨丨山下有池池出玳瑁因以名之)聯巖亘地累嶂分天(樂史太平寰宇)
(記南越志云河源縣北有龍穴山丨丨丨丨丨丨丨丨嘗有五色龍乘雲出入此穴)夜聞射聲(樂史)
(太平寰宇記交州記云射堋山丨静恒丨丨丨)振衣(宋祁筆記左太冲詩丨丨千仞岡濯足萬里流)行
人乞靈(宋敏求春明退朝錄大小孤山以孤獨為字有廟江壖乃為婦人狀陳公簡夫留詩曰山稱狐)
(獨字廟塐女郎形過客雖知誤丨丨但丨丨時稱佳句)彭郎小姑(歐陽修歸田錄江南有大小孤)
(山在江水中嶷然獨立而世俗轉孤為姑江側有一石磯謂之澎浪磯遂轉為彭郎磯云丨丨者丨丨壻也)
闕塞(歐陽修歸田錄西京龍門山夾伊水上自端門望之如雙闕故謂之丨丨)無增無虧(司馬)
(光潜虛岳鎮之巍丨丨丨丨)雲還(司馬光潜虛丨丨於山水泮於川)日晃如銀積雪
如玉(張舜民畫墁錄自岷州趨宕州㳂水而行至臨江塞臨江之上一處當大山中西望雪山丨丨丨丨)
(其高無際出衆山上居人曰此雪山佛居也有獅子人常見之東北望隴山丨丨丨丨也)雪山佛居
(見上)江湖作鎮風浪蟠根(吴處厚靑箱雜記丞相劉公沆小孤山詩擎天有八柱一柱此)
(焉存石聳千尋勢波留四面㾗丨丨中丨丨丨丨裏丨丨平地安然者饒他五嶽尊覽者皆知公有宰相器矣)
玉鑑光中金鰲背上(吴處厚青箱雜記蘇公紳題潤州金山寺一聯云僧依丨丨丨丨住)
(人踏丨丨丨丨行)寶蓋巖(吴處厚青箱雜記太傅張公嘗至寶蓋巖寺留題曰每到雲泉中便擬㤀)
(歸跡况兹丨丨丨天造清凉宅)高下相吞(吳處厚青箱雜記内臣裴愈有子曰湘喜為小詞有詠并)
(門浪淘沙詞云鴈塞說并門郡枕西汾山形丨丨遠丨丨)手捫星辰(趙德麟侯鯖錄黃梅縣峰頂寺)
(李白題詩云夜宿峰頂寺舉丨丨丨丨不敢高聲語恐驚天上人)大小玲瓏(范成大驂鸞錄霅川)
(有兩玲瓏山石林為丨玲瓏又有丨丨丨在長興縣界路口一邱在空中洞穴十數皆旁相通貫故名玲瓏)
翠浪起伏(范成大吳船錄自丈人觀西登山五里至上淸宫宫在最高峰之巔岷山數百峰悉在闌)
(檻之下如丨丨丨丨勢皆東傾)出聖燈(范成大吳船錄至上清宫夜有燈丨此山以千百數謂之丨丨)
(聖燈所至多有說者不能决或云古人所藏丹藥之光或草木之靈者亦有光或有謂神龍山鬼所作)玉
筍瑶篸(范成大桂海虞衡志桂之千峯皆旁無延緣悉自平地崛然特立丨丨丨丨森列無際)植
立一魚(范成大桂海虞衡志立魚峰在西山後䧺偉高峻如丨丨丨丨)七峰如北斗(范成)
(大桂海虞衡志棲霞洞在七星山七星山者丨丨位置丨丨丨)壓洪泉撑碧落(姚寬西溪叢語)
(建康鳳凰臺有小碑在亭上云五言三十韻詩一首題鳳臺山亭子陳獻司空嵯峨丨丨丨岝峉丨丨丨宜哉)
(秦始皇不驅亦不鑿)不驅不鑿(見上)横成嶺側成峰(姚寬西溪叢語南山宣律師感)
(通錄云廬山七嶺共會於東合而成峰因知東坡丨看丨丨丨丨丨之句有自來矣)三石笋(姚寬西溪)
(叢語予嘗上會稽東山自秦望山之嶺竝黃茅無樹木其山側有丨丨丨中有水一泓復自小逕别至一山俗)
(名鵝鼻山)鵝鼻(見上)尖似劍鋩(陸游老學菴筆記柳子厚詩云海上丨山丨丨丨秋来處處割)
(愁腸東坡用之云割愁還有劔鋩山)罨畫(陸游老學菴筆記紹興中有貴人好為俳諧體詩云綠樹帶雲)
(山丨丨斜陽入地竹銷金)有無中(陸游老學菴筆記水流天地外山色丨丨丨王維詩也權德輿晚渡)
(揚子江詩云遠岫有無中片帆烟水上已是用維語歐陽公長短句云平山闌檻依晴空山色有無中詩人至)
(是蓋三用矣)蔽綠蘿(陸游老學菴筆記歐陽公謫夷陵時詩云江上孤峰丨丨丨縣樓終日對嵯峨)
(蓋夷陵縣治下陵峡江名綠蘿溪孤峰者即甘泉寺山)五嶠(葉廷珪海錄碎事張九齡荔支賦云山丨)
(丨兮白雲)銅闕(葉廷珪海錄碎事陸龜蒙詩巉巉見丨丨注太湖中穹窿山有銅闕)曾曲(葉廷珪海)
(錄碎亊陸士衡詩西山何其峻丨丨欎崔巍注曾重也)擎&KR1128;&KR1128;(葉廷珪海錄碎事林逋詩已被遠峯)
(丨丨丨更禁初月吐娟娟按&KR1128;音悚)碧叢叢(葉廷珪海錄碎事巫山高歌云丨丨丨高插天)文章
嶺(葉廷珪海錄碎事九域圖貴州有丨丨丨以山石文麗故名之)屏風九叠(葉廷珪海錄碎事李)
(白廬山謠廬山秀出南斗旁丨丨丨丨雲錦張又李白詩吾非濟代人且隠屏風叠)去天一握(葉廷)
(珪海錄碎事興元之南有路通巴州三日而達於山頂其絶高處謂之孤雲兩角諺云孤雲兩角丨丨丨丨)
瑶臺十二(葉廷珪海錄碎事崑崙山有丨丨丨丨各廣千步皆五色玉)九上下(葉廷珪海)
(錄碎事丨丨丨山在施州坡險重叠凡九上下乃過)謝家靑山(葉廷珪海錄碎事輿地志丨丨丨丨)
(在蕪湖謝元暉築室於山南因呼謝家靑山)左帶牛頭右據龍尾(葉廷珪海錄碎事南)
(越志羅浮山丨丨丨丨嶺丨丨丨丨山)玉綺岑(葉廷珪海錄碎事逍遥丨丨丨)三十二蓮
峰(葉廷珪海錄碎事李白詩黃山四千仞丨丨丨丨丨)欲界仙都(葉廷珪海錄碎事陶弘景云山)
(林竒處乃丨丨之丨丨)岫幌雲關(葉廷珪海錄碎事北山移文宜扄丨丨掩丨丨)二别雙
崤(葉廷珪海錄碎事丨丨阻漢岷丨丨望河澳大别小别二山也)客山主山(范致明岳陽風土記)
(州地丨丨高丨丨隐伏不甚利土人而僑居多興)湘君所遊(范致明岳陽風土記郭景純謂巴陵)
(是丨丨丨丨處故曰君山)若吳船(范致明岳陽風土記君山東對艑山兩山相去數十里迥峙相望孤)
(影丨浮湘人以丨丨為艑山形類之故以名山)排闥靑來(釋惠洪冷齋夜話荆公曰一水護田將綠)
(遶兩山丨丨送丨丨)
御定子史精華卷八
