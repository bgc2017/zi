欽定四庫全書
御定子史精華卷三十
禮儀部三
廵幸
脩游馳發地氣(管子君子丨丨丨以丨丨丨出皮幣命行人脩春秋之禮於天下諸侯注游馳)
(謂游戲馳馬也)史告(愼子古者天子將廵狩必先告於祖禰命丨丨羣廟及社稷圻内名山大川告者七)
(日而遍親告用牲史告用幣)空同問道(莊子黃帝立為天子十九年令行天下聞廣成子在於丨)
(丨之上故往見之曰我聞吾子逹於至道敢丨至丨之精)周流五嶽(淮南子堯廵狩行教勤勞天下)
(丨丨丨丨)行教(見上)兵衛少徵求寡(文中子叔恬曰舜一歲而廵五嶽國不費而民不勞)
(何也子曰無他道也丨丨丨而丨丨丨也)舉功行賞(史記孝文帝紀三年幸太原見故羣臣皆賜之)
(丨丨丨丨諸民里賜牛酒)祠八神(史記孝武帝紀上東廵海上行禮丨丨丨)與神會(史記封禪)
(書天下名山八而五在中國中國華山首山太室太山東莱此五山黃帝之所常游丨丨丨)攝袵枹
机(史記魯仲連傳天子廵狩諸侯辟舍納筦籥丨丨丨丨視膳於堂下天子已食乃退而聽朝注枹本作抱)
(机音紀)詔中郎將參乘(史記衛綰傳景帝幸上林丨丨丨丨丨丨)建華旗鳴玉
鸞(史記司馬相如𫝊上林賦於是歴吉日以齊戒襲朝衣乘法駕丨丨丨丨丨丨游乎六藝之囿騖乎仁義)
(之途)駕應龍象輿驂赤螭青蚪(史記司馬相如𫝊大人賦丨丨丨丨丨之蠖略逶麗)
(兮丨丨丨丨丨之&KR1894;蟉蜿蜒)五帝先導(史記司馬相如𫝊大人賦互折窈窕以右轉兮横厲飛泉)
(以正東悉徵靈圉而選之兮部乘衆神於瑶光使丨丨丨丨兮反太一而從陵陽注仙人陵陽子眀也)祝
融蹕御(史記司馬相如𫝊大人賦左元冥而右含靁兮前陸離而後潏湟厮征北僑而役羡門兮屬岐)
(伯使尚方丨丨警而丨丨兮清雰氣而後行注祝融南方炎帝之佐也獸身人面乘兩龍應火正也火正祝融)
(警蹕清氛氣也)清氛氣(見上)徧覽八紘(史記司馬相如𫝊大人賦丨丨丨丨而觀四荒兮朅)
(渡九江而越五河經營炎天而浮弱水兮杭絶浮渚而涉流沙)悉從外國客(史記大宛𫝊上方數)
(廵狩海上乃丨丨丨丨丨大都多人則過之散財帛以賞賜厚具以饒給之以覽示漢富厚焉)射蛟江
中(漢書武帝紀元封五年冬行南廵狩至於盛唐望祀虞舜於九嶷登灊天柱山自尋陽浮江親丨丨丨丨)
(獲之舳艫千里薄樅陽而出作盛唐樅陽之歌)舳艫千里(見上注舳船後持柂處也艫船前頭刺櫂)
(處也言其船多前後相銜千里不絶也)樅陽歌(見上)輯物會氣(漢書武帝紀詔曰朕廵荆)
(揚丨江淮丨丨大海丨以合泰山上天見象增修封禅其赦天下)作朱雁歌(漢書武帝紀太始三)
(年行幸東海獲赤雁丨丨丨之丨)神魚舞河(漢書宣帝紀神爵元年三月行幸河東詔曰朕東濟)
(大河天氣清静丨丨丨丨幸萬歲宫神爵翔集朕之不德懼不能任其以五年為神爵元年賜天下勤事吏爵)
(二級民一級女子百戶牛酒鰥寡孤獨高年帛)徼循(漢書東方朔𫝊上廹於太后未敢遠出丞相御史知)
(指乃使右輔都尉丨丨長楊以東右内史發小民共待會所注徼遮繞也循行視也戒備非常也)駟蒼
螭六素蚪(漢書揚䧺傳甘泉賦乘輿乃登夫鳳皇兮翳華芝丨丨丨兮丨丨丨蠖略蕤綏灕虖幓纚)
(注四六駕數也言或四或六也)登椽欒(漢書揚䧺傳甘泉賦陵高衍之嵱嵷兮超紆譎之清澄丨丨丨)
(而羾天門兮馳閶闔而入凌兢注椽欒甘泉南山也)風扶轄(漢書揚䧺𫝊甘泉賦丨傱傱而丨丨兮鸞)
(鳳紛其御蕤注御猶乘也蕤車之垂餙纓蕤也)鸞鳳御蕤(見上)乘翠龍(漢書揚雄𫝊河東賦)
(丨丨丨而超河兮陟西岳之嶢崝雲霏霏而来迎兮澤滲灕而下降注翠龍穆天子所乘馬也)歴天之
旂捎星之旃(漢書揚雄傳羽獵賦天子廼以陽&KR1007;始出乎元宫撞鴻鐘建九旒六白虎載靈輿蚩)
(尤並轂蒙公先驅立丨丨丨丨曳丨丨丨丨)行在所(後漢書光武帝紀悉令罷兵詣丨丨丨注蔡邕)
(獨斷曰天子以四海為家故謂所居為行在所)有恩幸(後漢書光武帝紀幸懷注懷縣名天子所行必)
(丨丨丨故稱幸)置酒舊宅(後漢書光武帝紀建武三年冬十月幸舂陵祠園廟因丨丨丨丨大會故)
(人父老注光武舊宅在今随州陽縣東南宅南二里有白水焉)棗觀田廬(後漢書光武帝紀建武十)
(七年冬十月幸章陵脩園廟祠舊宅丨丨丨置酒作樂賞賜)東過洛汭歎禹之績(後漢)
(書明帝紀永平十三年行幸滎陽廵行河梁詔曰河汴分流復其舊迹陶邱㠯北漸就壤墳故薦嘉玉絜牲以)
(禮河神丨丨丨丨丨丨丨丨注水北曰汭洛汭洛水入河處也河洛皆禹所加功故歎之)行秋稼(後漢)
(書章帝紀建初七年詔曰車駕丨丨丨觀收獲因涉郡界皆精騎輕行無他輜重所過欲令貧弱有利無違詔)
(書遂覽淇園)精騎輕行(見上)覽淇園(見上)岐山銅器(後漢書章帝紀幸長安進)
(幸槐里丨丨得丨丨形似酒樽獻之又獲白鹿)無設儲跱(後漢書章帝紀元和元年八月南廵狩詔)
(所經道上郡縣丨得丨丨丨注儲積也跱具也言不預有蓄備)考同遐邇(後漢書章帝紀元和三年)
(正月北廵狩二月告常山魏郡清河鉅鹿平原東平郡太守相曰朕惟廵狩之制以宣聲教丨丨丨丨解釋結)
(冤也今四國無政不用其良駕言出遊欲親知其劇易前祠園陵遂望祀華霍東柴岱宗為人祈福今將禮常)
(山遂徂北土歴魏郡經平原升踐隄防詢訪耆老)親知劇易(見上)升踐隄防詢訪
耆老(見上)儒館獻歌(後漢書章帝紀贊丨丨丨丨戎亭虚候注獻歌謂崔駰游太學時上四廵)
(等頌)寤寐歎息想望舊京(後漢書和帝紀永元三年十月行幸長安詔曰北狄破滅名王)
(仍降西域諸國納質内附豈非祖宗廸哲重光之鴻烈歟丨丨丨丨丨丨丨丨其賜行所過二千石長吏以下)
(及三老官屬錢帛各有差)覽書林(後漢書和帝紀永元十三年帝幸東觀丨丨丨閱篇籍)會隂
鄧故人(後漢書光烈隂皇后紀顯宗即位尊后為皇太后永平三年冬帝從太后幸章陵置酒舊宅丨)
(丨丨丨丨諸家子弟並受賞賜)作黃門武樂(後漢書祭遵𫝊從車駕上隴及帝東歸過汧幸遵營)
(勞饗士卒丨丨丨丨丨良夜乃罷注武樂執干戚以舞也良猶深也)登屬玉館歴長楊榭
(後漢書班固傳天子乃丨丨丨之丨丨丨丨之丨覧山川之體勢觀三軍之殺獲原野蕭條目極四裔禽相鎮)
(厭獸相枕籍)風舉雲搖(後漢書班固𫝊兩都賦遂丨丨丨丨浮遊普覧前乘秦嶺後越九嵕東薄)
(河華西陟岐雍宫館所歴百有餘區行所朝夕儲不改供)游童歡謠從臣嘉頌(後漢書班)
(固傳兩都賦禮上下而接山川究休祐之所用採丨丨之丨丨第丨丨之丨丨注列子曰堯游康衢聞兒童謠)
(曰立我烝民莫匪爾極不識不知順帝之則前書曰宣帝好神仙王褒張子僑等並待詔所幸宫館輙為歌頌)
(第其高下以差賜帛焉)動大路遵皇衢(後漢書班固𫝊兩都賦乃丨丨丨丨丨丨省方廵狩)
(窮覽萬國之有無考聲教之所被散皇明以燭幽注大路玉路也皇衢馳道也)禮官正儀(後漢書班)
(固傳兩都賦順時節而蒐狩簡車徒以講武則必臨之以王制考之以風雅歴騶虞覧駟鐵嘉車攻来吉日丨)
(丨丨丨乘輿乃出)天官景從祲威盛容(後漢書班固傳兩都賦於是發鯨魚鏗華鐘登)
(玉輅乘時龍鳳盖颯灑和鸞玲瓏丨丨丨丨丨丨丨丨注百官小吏曰天官祲亦盛也)山靈護野
屬御方神(後漢書班固傳兩都賦丨丨丨丨丨丨丨丨雨師汎灑風伯清塵千乘靁起萬騎紛紜元)
(戎竞野戈鋋彗雲羽旄埽電旌旗拂天注山靈山神也屬連也音燭方四方也)戈鋋彗雲(見上)觀
覽城第(後漢書東平王蒼傳帝每廵狩蒼嘗留鎮侍衛皇太后四年春車駕近出丨丨丨丨注第宅也)
(有甲乙之次故曰第)吏人諷誦甘棠之德(後漢書東平王蒼傳聞當校獵河内蒼上書曰)
(臣知車駕今出事從約省所過丨丨丨丨丨丨丨丨惟陛下因行田野循視稼穡消搖仿佯弭節而旋)弭
節而旋(見上注前書音義曰弭節猶案節也言不盡意馳驅也)嚴宿衛(後漢書朱暉傳帝幸)
(長安欲丨丨丨故臣暉為衛士令)南禮大江(後漢書張禹傳和帝南廵祠園廟禹以太尉兼衛尉)
(留守聞車駕當進幸江陵以為不宜冒險遠驛馬上諫詔報曰祠謁既訖當丨丨丨丨會得君奏臨漢回輿而)
(旋)觀宿麥(後漢書馬融傳廣成頌今年五月以来雨露時㴻祥應將至方涉冬節農事閒隙宜幸廣)
(成覽原隰丨丨丨勸收藏因講武校獵使寮庶百姓復覩羽旄之美聞鐘鼔之音歡欣喜樂鼔舞疆畔以迎和)
(氣招致休慶)六驌騻(後漢書馬融傳廣成頌乘輿乃以吉月之陽朔登於疏鏤之金路丨丨丨之元)
(龍建雄虹之旌夏揭鳴鳶之脩橦曳長庚之飛髾載日月之太常羽毛紛其髟鼬揚金㚇而扡玉瓖注續漢志)
(曰天子五路駕六馬驌騻馬名馬高八尺曰龍)建雄虹之旌夏揭鳴鳶之脩橦
(見上注虹䨇出色鮮盛者為雄左𫝊云舞師題以旌夏注云旌夏大旌也揭舉也禮記曰前有塵埃則載鳴鳶)
(鳶䲭也鳴則風動故畫之於旌旗以候埃塵也橦者旗之竿也)曳長庚之飛髾(見上注長庚即)
(太白星髾音所交反即旌旗所垂之羽毛也)揚金㚇扡玉瓖(見上注金㚇者馬冠也高廣各)
(四寸在馬&KR1058;前㚇音子公反瓖馬帶以玉飾之音襄)方餘皇連舼舟(後漢書馬融傳廣成頌乃)
(命壺涿驅水蠱逐罔螭滅短狐簎鯨鯢然後丨丨丨丨丨丨張雲帆施蜺幬靡颸風陵迅流發櫂歌縱水謳注)
(方並也餘皇吴之船名舼小舟也音渠恭反)雲帆蜺幬(見上注幬帳也音直由反)上東廵
頌(後漢書馬融傳車駕東廵岱宗融丨丨丨丨帝竒其文召拜為郎中)崇禮先師增輝聖
德(後漢書孔僖傳元和二年春帝東廵狩還過魯幸闕里以太牢祠孔子及七十二弟子作六代之樂大會)
(孔氏男子二十以上者六十三人命儒者講論僖因自陳謝帝曰今日之會寕於卿宗有光榮乎對曰臣聞明)
(王聖主莫不尊師貴道今陛下親屈萬乘辱臨敝里此乃丨丨丨丨丨丨丨丨至於光榮非所敢承帝大笑曰)
(非聖者子孫焉有斯言乎遂拜僖郎中)觀阸崤黽圖險隴蜀(後漢書杜篤𫝊論都賦皇)
(帝升輿洛邑廵於西嶽推天時順斗極排閶闔入函谷丨丨於丨丨丨丨於丨丨三月丁酉行至長安即詔京)
(兆乃命扶風齊肅致敬告覲園陵凄然有懷祖之思喟乎㠯思諸夏之隆遂天旋雲游造舟于渭北&KR2246;涇流注)
(圖規度也&KR2246;舟度也音胡郎反)告覲園陵(見上)天旋雲遊(見上)北&KR2246;涇流(見上)
千乘方轂萬騎駢羅(後漢書杜篤傳論都賦丨丨丨丨丨丨丨丨衍陳於岐梁東横乎大)
(河瘞后土禮邠郊其歲四月反於洛都明年有詔復函谷關作大駕宫)大駕宫(見上注丨丨丨即天)
(子行幸也)小出(蜀志譙周傳世祖在洛陽嘗欲丨丨車駕已御銚期諫曰天下未寕臣誠不願陛下細行)
(數出即時還車)細行(見上)崑峯振轡(晉書地理志序黃帝則東海南江登空躡岱至于丨丨丨)
(丨風山訪道)存問高年(晉書禮志魏明帝凡三東廵狩所過丨丨丨丨恤疾苦或賜榖帛有古廵)
(幸之風焉)休聲(晉書禮志武帝泰始四年詔曰古之王者以歲時廵狩方岳其次則二伯述職不然則行)
(人順省故雖幽遐側微心無壅隔下情上通上指遠諭至於鰥寡罔不得所用垂風遺烈丨丨猶存)前驅
魚麗屬車鱗萃(晉書潘岳傳岳作籍田賦曰丨丨丨丨丨丨丨丨閶闔洞啟參途方駟常伯陪)
(乘太僕執轡挈壺掌升降之節宫正設門閭之蹕天子乃御玉輦蔭華蓋衝牙錚鎗綃紈綷䌨)設門閭
蹕(見上)風澤遐被(宋書高祖紀詔曰古之王者廵狩省方躬覽民物搜揚幽隐拯灾䘏患用能丨)
(丨丨丨遠至邇安)羽儀絡繹(宋書高祖紀上性簡易常著連齒木履好出神虎門逍遥時徐羡之)
(住西州嘗幸羡之便步出西掖門丨丨丨丨追随已出西明門矣)九臯有聞(宋書文帝紀詔曰哲)
(王宰世廣逹四聰猶廵嶽省方採風觀政所以情偽必審幽遐罔滯王澤無擁丨丨丨丨者也)廵三湘
奠衡嶽次九河檢云岱(宋書孝武帝紀詔曰方丨丨丨而丨丨丨丨丨丨而丨丨丨今)
(恢覽功成省風畿表觀民六合蒐校長洲敬舉王公之觴廣納士民之夀八風循通卿雲叢聚盡天罄瑞率宇)
(竭歡思散大極之泉以福無方之外可大赦天下行幸所至無出今歲租布)省風(見上)舉王公
觴納士民夀(見上)散大極之泉福無方之外(見上)周王驥跡
漢帝鸞軫(宋書孝武帝紀詔曰昔丨丨丨丨實窮四溟丨丨丨丨夙徧五嶽皆所以上對幽靈下理)
(民土朕聿含五光奄一天下當㳂時省方觀察風俗外詳考舊典以副側席之懷)采言聆風(宋書)
(孝武帝紀詔曰賞慶刑威奄國彝軌黜幽升明闢寓恒憲故丨丨丨丨式觀侈質貶爵加地于是乎在今類帝)
(宜社親廵江甸因覲嶽守躬求民瘼思弘明試之典以申考績之義行幸所經蒞民之職功宣于聽即加甄賞)
覲嶽守(見上)屯吹(宋書樂志苦寒行悠悠發洛都茾我征東行征行彌二旬丨丨隴陂城)二
龍負舟(宋書符瑞志禹南廵狩濟江中流有丨黃丨丨丨舟人皆懼禹笑曰吾受命于天屈力以養人)
(奚憂龍哉龍於是曳尾而逝)澤獸出(宋書符瑞志黃帝時廵狩至於東濱丨丨丨能言逹知萬物之)
(精以戒於民為時除害賢君明德幽遠則来)天行樞運焱舉烟外(宋書袁淑𫝊淑上議)
(曰然後丨丨丨丨丨丨丨丨青蓋西廵翠華東幸)八靈案衛三祗觧途(齊書樂志祠明)
(堂歌辭神儀駐景華漢高虛丨丨丨丨丨丨丨丨)轉翠(齊書樂志休成樂歌昭事上祀饗薦具陳回鑾)
(丨丨拂景翔宸)龍犧(齊書樂志雩祭歌辭停丨丨徧觀此)聞鐘早起(齊書武穆裴皇后傳上數)
(遊幸諸苑囿載宫人從後車宫内深隱不聞端門鼔漏聲置鐘於景陽樓上宫人丨丨聲丨丨裝飾至今此鐘)
(惟應五鼔及三鼔也)清除(齊書豫章王嶷傳上每幸第丨丨不復屏人)情貌孜孜(梁書武帝)
(紀大同十年三月詔曰朕自違桑梓五十餘載乃眷東顧靡日不思今國務小閑始獲展敬園陵故鄕老少接)
(踵遠至丨丨丨丨若歸於父宜有以慰其此心並可錫位一階)白雀集華蓋(南史宋孝武帝紀大)
(明七年十月車駕廵南豫州十一月祀梁山大閡水師於中江有丨丨二丨丨丨)賦還舊鄉詩
(南史梁武帝紀幸蘭陵詔賜蘭陵老少位一階并加頒賚因丨丨丨丨丨己酉幸京口城北固樓庚戌幸回賓)
(亭宴帝鄕故老)宴帝鄉故老(見上)雞鳴埭(南史齊武穆裴皇后傳車駕數幸琅邪城宫人)
(常從早發至湖北埭雞始鳴故呼為丨丨丨)所經山川莫不顧問(南史王勱傳梁武帝)
(謁園陵道出朱方勱随例迎候勅令從輦側丨丨丨丨丨丨丨丨勱随事應對咸有故實)觀九十九
泉(魏書道武帝紀天賜三年八月西登武要北原丨丨丨丨丨造石亭遂之石漠九月幸漠南鹽池至漠中)
(觀天鹽池度漠北之吐鹽池)觀漁延水(魏書道武帝紀天賜五年正月行幸犲山宫遂如參合陂)
(丨丨于丨丨至甯川)石壇薦饗(魏書明元帝紀永興五年六月西幸五原校獵于骨羅山獲獸十萬)
(七月還幸薄山帝登觀太祖遊幸刻石頌德之處乃於其傍起丨丨而丨丨焉賜從者大酺于山下)射白
熊(魏書明元帝紀神瑞二年六月幸去畿陂觀漁次於濡源築立蚌臺丨丨丨於頽牛山獲之)祚山
射虎(魏書明元帝紀泰常六年七月西廵獵于丨丨親丨丨獲之遂至于河)厮賤霑給(魏書)
(明元帝紀泰常八年夏閏月幸高都還至晉陽班賜從官王公以下逮于丨丨無不丨丨)築馬射臺
(魏書太武帝紀始光三年六月幸雲中舊宫謁陵廟西至五原田於隂山東至和兜山七月丨丨丨丨于長川)
(帝親登臺觀走馬王公諸國君長馳射中者賜金錦繒絮各有差)温泉歌(魏書太武帝紀神䴥三年)
(正月行幸廣甯臨温泉作丨丨之丨)觀連理樹(魏書太武帝紀太平真君六年正月行幸定州引見)
(長老存問之二月遂西幸上黨丨丨丨丨於元氏)累石紀行(魏書文成帝紀太安四年十月北廵)
(至隂山辛夘車駕次于車輪山丨丨丨丨)慶國頌(魏書程駿傳謹竭老鈍之思上丨丨丨十六章并序)
(廵狩甘雨之德焉)南道主人(魏書裴仲規傳咸陽王禧為司州牧辟為主簿仍表行建興郡事車)
(駕自代還洛次於郡境仲規備供帳朝于路側車駕逹河梁見咸陽王謂曰昨得汝主簿為丨丨丨丨六軍豊)
(贍元弟之寄殊副所望)靈駕電飄(魏書張淵傳觀象賦觀閣道之穹隆想丨丨之丨丨注閣道六)
(星在王良東北天帝之所乘躡靈駕之所由從電飄疾也)覽山川險要(北齊書文宣帝紀北廵至)
(逹速嶺丨丨丨丨丨將起長城)過白水入新豐(周書明帝紀二年九月幸同州過故宅賦詩曰)
(玉燭調秋氣金輿歴舊宫還如丨丨丨更似丨丨丨霜潭漬晚菊寒井落疎桐舉杯延故老令聞歌大風)霜
潭晚菊寒井疎桐(見上)祭兩軹(隋書禮儀志隋制行幸駕至太僕丨丨丨及軌前乃)
(飲授爵遂轢軷上)警百靈綏萬福(隋書虞綽傳大鳥銘曰旌門外設欵跨重阜帳殿周施降)
(望大壑息清蹕下輕輿丨丨丨丨丨丨踐素沙步碧沚同軒皇之㐮野邁漢宗於河上)招搖東指
天駟西驅(隋書王胄傳帝自東都還京師為五言詩詔冑和之其詞曰大君苞二代皇居盛兩都丨)
(丨正丨丨丨丨乃丨丨展軨齊玉[車犬]式道耀金吾)置行臺(北史魏道武帝紀天興元年正月帝至鄴)
(廵登臺榭徧覽宫城將有定都之志乃丨丨丨遂還中山所過存問百姓)鑿恒嶺(北史魏道武帝紀天)
(興元年正月幸鄴車駕將北還發卒萬人通直道自望都鐵關丨丨丨至代五百餘里)班禽(北史魏明)
(元帝紀泰常五年正月朔自薛林東還至屋竇城饗勞將士大酺二日丨丨獸以賜之)觀石經(北史)
(魏明元帝紀泰常八年四月幸洛陽丨丨丨)勒石漠南(北史魏太武帝紀神䴥四年十月行幸漠)
(南因而大狩丨丨丨丨以記功德)仰射山峯(北史魏文成帝紀和平二年二月幸信都靈邱南有)
(山高四百餘丈乃詔羣臣丨丨丨丨無能踰者帝彎&KR0707;發矢出三十餘丈過山南二百二十步遂刊石勒銘)
不湏去草(北史魏孝文帝紀南北征廵有司奏請脩道帝曰粗脩橋梁通輿馬便止丨丨丨丨剗令)
(平也)伐樹畱絹(北史魏孝文帝紀廵幸淮南如在内地軍事須丨人丨者必丨丨以□其直苖稼無)
(所傷殘)畱香草(北史長孫晟傳大業三年帝幸榆林欲出塞外陳兵耀武經突厥中指於涿郡恐染)
(干驚懼先遣晟往喻旨染干聽之因召所部數十酋長咸萃晟見牙中草穢欲令染干親自除之示諸部落乃)
(指帳前草曰此根大香染干遽取嗅之曰殊不香也曰國家法天子行幸所在諸侯躬親灑掃芸除御路以表)
(至敬之心今牙中蕪穢謂是丨丨丨耳染干悟遂拔所佩刀親自芟草)駐蹕山(舊唐書太宗紀貞觀)
(十九年六月高麗别將高延夀等以其衆降因名所幸山為丨丨丨刻石紀功焉)馬上口摘(舊唐)
(書中宗紀景龍四年正月上游櫻桃園引中書門下五品已上諸司長官學士等入芳林園嘗櫻桃便令丨丨)
(丨丨置酒為樂)彩雲浮空白鶴前引(舊唐書肅宗紀上初發平凉有丨丨丨丨丨丨丨丨)
旌門文物(舊唐書職官志殿中侍御史郊祀廵幸則於鹵簿中紏察非違具服從於丨丨視丨丨有)
(所虧闕則紏之凡兩京城内則分知左右廵各察其所廵之内有不法之事)風伯清塵雨師
灑道(舊唐書狄仁傑傳高宗將幸汾陽宫以仁傑為知頓使并州長史李冲元以道出妬女祠俗云盛服)
(過者必致風雷之炎乃發數萬人别開御道仁傑曰天子之行千乘萬騎丨丨丨丨丨丨丨丨何妬女之害耶)
(遽令罷之)廳事題贊(舊唐書盧懷愼傳子奐早脩整歴任皆以清白聞開元中為陜州刺史明皇幸)
(京師次陜城頓審其能政于丨丨丨丨而去)知頓之最(舊唐書裴耀卿𫝊十三年為濟州刺史車)
(駕東廵州當大路道里綿長而戶口寡弱耀卿躬自條理科配得所大駕所歴凡十餘州耀卿稱為丨丨丨丨)
近臣掌計(舊唐書蕭遘傳僖宗出幸以供饋不給須丨丨丨丨改兵部侍郎判度支)朝元閣
賦詩(舊唐書席豫傳明皇幸温泉登丨丨丨丨丨羣臣屬和帝以豫詩為工手製褒美曰覽卿所進實詩)
(人之首出作者之冠冕也)觀底柱(唐書太宗紀貞觀十二年二月如河北縣丨丨丨)告至圜
壇(唐書禮樂志天子廵狩既至刺史令皆先奉見將作築丨丨丨丨于嶽下四出陛)山車綵船
(宋史禮志真宗東封所過州府上御子城門樓設丨丨丨丨載樂從臣侍坐本州父老進奉使蕃客悉預)綵
殿(宋史禮志真宗兖州駐蹕所在改賜門名兖州曰回鑾覃慶鄆州曰升中延福濮州曰告成延慶澶州以)
(行宫廹隘當衢結丨為丨名曰延禧)號𫝊詩(宋史禮志凡廵省翰林進丨丨丨付樞密院每夕摘字令)
(衛士相應為識)賜裝錢(宋史禮志廵幸之制將進發近臣諸軍丨丨丨出京留司馬步諸軍夾道左至)
(新城門外奉辭留守辭于門内百官父老辭于苑前召留守等賜飲苑中州縣長吏留司官待于境)時服
錢履(宋史禮志廵狩所過賜巡警兵守津梁行郵治道卒丨丨丨丨父老綾袍茶帛塗中賜衛士緡錢)
龍眉宫(遼史太祖紀七年八月幸丨丨丨國語解太祖取天梯蒙國别魯三山之勢於葦淀射金齪箭)
(以識之名龍眉宫神冊三年築都城於其地臨潢府是也齪測角切箭名)燕子城(遼史景宗紀保寕五)
(年七月駐蹕丨丨丨)觀魚濬淵(遼史聖宗紀統和元年十二月東幸丨丨于丨丨是夕然萬魚燈于)
(䨇溪)然萬魚燈(見上)五花樓(遼史聖宗紀統和七年正月幸易州御丨丨丨撫御士庶)進
賢車(遼史儀衛志安車一名丨丨丨臨幸用之金飾重輿曲壁八鑾在衡紫油纁朱裹幰朱絲絡網駕赤)
(騮朱鞶纓)雌雄箭(遼史儀衛志木箭内箭為雄外箭為雌皇帝行幸則用之還宫勘箭官執丨箭東上)
(閤門使執丨丨如勘契之儀國語解車駕遠歸閤門使持雄箭勘箭官持雌箭比較相合而後入宫)一麾
萬里(遼史儀衛志王通氏言舜歲徧四岳民不告勞營衛省徵求寡耳太祖匹馬丨丨斥地丨丨經營四)
(方未嘗寕居所至樂從用此道也)馳驅五京(遼史儀衛志太宗兼制中國秦皇漢武之儀文日至)
(後嗣因之旄頭豹尾丨丨丨丨之間)常在四樓之間(遼史國詔解遼有四樓在上京者曰西樓)
(木葉山曰南樓龍化州曰東樓唐州曰北樓歲時游獵丨丨丨丨丨丨)洗眼秋光(金史樂志天眷)
(三年駕幸燕京導引曲五年一狩仙仗到人間問稼穡艱難蒼生丨丨丨丨裏今日見天顔)天子夀
南山(金史樂志天眷三年駕幸燕京導引曲金戈玉斧臨香火馳道六龍閑歌謠到處皆相似丨丨丨丨)
(丨)鈎陳萬旅(金史樂志貞元元年駕幸中都導引曲鑾輿順動嘉氣滿神京輦路宿塵清丨丨丨)
(丨随天仗縹緲轉霓旌都人望幸傾堯日鰲抃溢歡聲臨觀八極辰居正寰宇慶昇平)新都春色
(金史樂志貞元元年駕幸中都采茨曲丨丨丨丨滿華蓋定全燕時運千齡協星辰五緯連六龍承曉日丹鳳)
(倚中天王氣盤仙海皇居億萬年)五雲仙仗(金史樂志正隆六年駕幸南京導引曲神宫壮麗宫)
(殿壓蓬莱向曉九門開聖明天子初廵幸遥駕六龍来丨丨影裏排丨丨清蹕絶塵埃都人齊唱昇平曲更進)
(萬年杯)堯臺舜臺(山海經海内北經帝丨丨帝嚳臺帝丹朱臺帝丨丨各二臺臺四方在崑崙東)
(注此蓋天子廵狩所經過慕聖人恩德輙共為築立臺觀以標顯其遺跡也)銘迹縣圃(穆天子傳)
(天子五日觀于舂山之上乃為丨丨于丨丨之上以詔後世)弇山樹槐(穆天子𫝊天子遂摳升於)
(弇山乃紀一行跡于丨丨之石而丨之丨眉曰西王母之山注弇山日入處也)里西土之數(穆天)
(子傳天子大朝于宗周之廟乃丨丨丨丨丨注里謂計其道里也紀年曰穆王西征還里天下億有九萬里)
乘鳥舟(穆天子𫝊天子丨丨丨龍卒浮于大沼注沼池龍下有舟字舟皆以龍鳥為形制今吴之青雀)
(舫此其遺制)舞九韶(竹書紀年帝啟十年帝廵狩丨丨丨于大穆之野)黃魚䨇湧(竹書)
(紀年湯東至于洛觀帝堯之壇沈璧退立丨丨丨丨黑鳥随之止于壇化為黑玉)五岳禹書(東方)
(朔十洲記禹經諸丨丨使工刻石識其里數高下其字科斗書今丈尺里數皆丨時丨也)順陽義(孔叢)
(天子廵狩覲方岳之諸侯有功德者則發爵賜服以丨丨丨無功者則削黜貶退以順隂義)采詩謠
(孔叢天子巡狩命史丨民丨丨以觀其風命市納賈察民之所好惡以知其志)辰次降婁(焦氏易林)
(丨丨丨丨王嘉廵狩廣佑施惠萬國咸喜子孫榮品長安不殆)黃龍負船(王充論衡禹渡于江丨丨)
(丨丨)親識顔色(蔡邕獨斷廵狩還公卿以下陳洛陽都亭前街上乘輿到公卿下拜天子下車公卿)
(丨丨丨丨然後還宫)臣民僥倖(蔡邕獨斷幸者宜幸也世俗謂幸為僥倖車駕所至丨丨被其德澤)
(以丨丨故曰幸也)甘泉鹵簿(三輔黃圖天子出車駕次第謂之鹵簿有大駕有法駕有小駕大駕)
(則公卿奉引大將軍參乘太僕御屬車八十一乘作三行尚書御史乘之備千乘萬騎出長安祠天于甘泉有)
(其儀注名曰丨丨丨丨)靜室(三輔黃圖舊典行幸所至必遣丨丨令先按行清淨殿中以虞非常)埆
工考德(應劭風俗通廵者循也狩者守也道德太平恐遠不同化幽隱有不得所者故自親行之也所)
(以五載一出者蓋五歲冄閏天道大備嶽者丨丨丨丨黜陟幽明也)負書荷劍(王嘉拾遺記黃帝使)
(風后丨丨常伯丨丨旦游洹流夕歸隂浦行萬里而一息)萬里一息(見上)傍氣乘風(王嘉)
(拾遺記穆王即位三十二年廵行天下馭黃金碧玉之車丨丨丨丨起朝陽之岳自明及晦窮㝢縣之表)瑤
華載書(王嘉拾遺記穆王廵行天下有書史十人記其所行之地又副以丨丨之輪十乘随王之後以)
(丨其丨也)春宵宫(王嘉拾遺記三十六年王東廵大騎之谷指丨丨丨集諸方士仙術之要而螭鵠龍)
(蛇之類竒種凴空而出)清宫收鑰(李蘩鄴侯外傳肅宗南幸扶風每頓必令泌領元帥兵先發丨)
(行丨丨管丨奏報然後肅宗至)題詩劍閣(鄭棨開天𫝊信記上幸蜀回車駕次劍門因駐蹕丨丨曰)
(丨丨横空峻鑾輿出狩回翠屏千仞合丹嶂五丁開灌木縈旗轉仙雲拂馬来乘時方在德嗟爾勒銘才)灌
木縈旗仙雲拂馬(見上)紫氣如蓋(蘇鶚杜陽雜編代宗幸陜常有丨丨丨車丨以)
(迎馬首)瑞鞭(蘇鶚杜陽雜編貞元三年中常侍自蜀使回進丨丨一其文節高有麟鳳龜龍之形體質)
(微而鱗甲毛羽無不備具其色照爛有類虎珀上西幸有二馬一號神智驄一號如意騮皆耳中有毛引之可)
(長一尺而進退緩急皆如上意故謂之功臣一日花木方春上欲幸諸苑内廐控馬侍者進瑞鞭上指二駿語)
(近臣曰昔朕西幸有二駿謂之二絶今獲此鞭可謂三絶矣遂命酒飲之左右引翼而去)玉堂盛事
(沈括夢溪筆談學士院玉堂東承旨閣子窗格上有火燃處太宗嘗夜幸玉堂蘇易簡為學士已寝遽起無燭)
(具衣冠宫嬪自窗格引燭入照之至今不欲更易以為丨丨一丨丨)衛仗禁圍(沈括夢溪筆談車駕)
(行幸前驅謂之隊則古之清道也其次丨丨衛仗者視闌入宫門法則古之外仗也其中謂之丨丨)得宰
相(邵伯温聞見前錄張文定公齊賢少為舉子貧甚太祖幸西都文定公獻十策于馬前召至行宫賜衛士)
(廊飡文定就大盤中以手取食帝用柱斧擊其首問所言十事文定且食且對略無懼色賜束帛遣之帝歸謂)
(太宗曰吾幸西都為汝丨一張齊賢丨丨也)乘七寳輦(陸游老學庵筆記徽宗南幸還京服赭紅)
(羽衣丨丨丨丨蓋吴敏定儀注云)帝狩王游(葉廷珪海錄碎事顔延年詩虞風載丨丨夏諺頌丨)
(丨)宸駕(葉廷珪海錄碎事顔延年詩春方動丨丨東方也)蹕嶠路(葉廷珪海錄碎事顔延年)
(詩山祗丨丨丨水若警滄流)天儀(葉廷珪海錄碎事顔延年詩神御出瑶軫丨丨降藻舟畫舟也)崇
文駐步(葉廷珪海錄碎事丨丨時丨丨東觀還停輦)填街蹕(王應麟漢制攷鄭司農云國有)
(事王當出則宫正主禁絶行者若今時衛士丨丨丨也)
御定子史精華卷三十
