欽定四庫全書
御定子史精華卷八十七
品行部一
德行
高行(管子為主而惠為父母而慈為臣下而忠為子婦而孝四者人之丨丨也高行在身雖有小過不為)
(不肖)仁祖交慶(管子孝弟者丨之丨也忠信者丨之丨也)聰明當物(管子丨丨丨丨生之)
(德也注非禮勿視聽故曰當物)以德予人(管子臣聞之丨丨丨丨者謂之仁以財予人者謂之良)
大仁(管子且朋之為人也居其家不忘公門居公門不忘其家事君不二其心亦不忘其身舉齊國之幣)
(握路家五十室其人不知也丨丨也哉其朋乎)眴眴莊莊由由(管子桓公放春三月觀於野桓)
(公曰何物可比於君子之德乎隰朋對曰夫粟内甲以處中有卷城外有兵刃未敢自恃自命曰粟此其可比)
(於君子之德乎管仲曰苖始其少也丨丨乎何其孺子也至其壯也丨丨乎何其士也至其成也丨丨乎兹免)
(何其君子也天下得之則安不得則危故命之曰禾此其可比於君子之德矣桓公曰善注眴眴柔順貌莊莊)
(矜直貌由由悅也)上德若谷(老子丨丨丨丨注上德之人若深谷不耻垢濁也)美言尊
行(老子丨丨可以市丨丨可以加人)三寳(老子夫我有丨丨持而寳之一曰慈二曰儉三曰不敢為)
(天下先)被褐懷玉(老子夫唯無知是以不我知知我者希則我貴矣是以聖人丨丨丨丨)大
方(老子丨丨無隅注大方正之人無委曲廉隅)行無轍迹言無瑕讁(老子善丨丨丨)
(丨善丨丨丨丨)自勝(老子丨丨者強注人能自勝己情欲則天下無有能與己爭者故為強)神清
智公(文子神者智之淵也丨丨則智明智者心之府也丨丨則心平)不慙影魂(晏子嬰聞之君)
(子獨立丨丨於丨獨寢不慙於丨)和調不緣溪盎不苛(晏子君子之大義丨丨而丨丨)
(丨丨而丨丨莊敬而不狡和柔而不銓刻廉而不劌)天地之大府(尸子聖人之身猶日也夫日圜)
(尺光盈天地聖人之身小其所燭遠矣聖人正已而四方治故曰丨丨丨丨丨)德進乎日(莊子昔者)
(十日並出萬物皆照而况丨之丨丨丨者乎)與物為春(莊子使之和豫通而不失於兌使日夜無)
(郤而丨丨丨丨是接而生時於心者也是之謂才全)接而生時於心(見上)天鬻(莊子聖人)
(不謀惡用智不斲惡用膠無喪惡用德不貨惡用商四者丨丨也天鬻也者天食也旣受食於天又惡用人)
觚而不堅(莊子與乎其丨丨丨丨也張乎其虚而不華也)與有足者至於邱(莊子)
(以德為循者言其丨丨丨丨丨丨丨也)尸居龍見淵默雷聲(莊子君子苟能無解其五)
(蔵無擢其聰明丨丨而丨丨丨丨而丨丨神動而天随從容無為而萬物炊累焉)神動天随(見上)
役德(莊子孝悌仁義忠信貞廉此皆自勉以丨其丨者也)人貌而天(莊子其為人也真丨丨丨)
(丨虛緣而葆真清而容物物無道正容以悟之使人之意也消)虚緣葆真(見上)正容悟物
使人意消(見上)辟金(莊子至信丨丨)飲人以和(莊子其於人也樂物之通而保己焉)
(故或不言而丨丨丨丨與人並立而使人化)中心欣然愛人(韓非子仁者謂其丨丨丨丨丨)
(丨也其喜人之有福而惡人之有禍也生心之所不能已也非求其報也故曰上仁為之而無以為也)内
外相應言行相稱(韓非子所謂方者丨丨丨丨丨丨丨丨也)積善成德(荀子積土)
(成山風雨興焉積水成淵蛟龍生焉丨丨丨丨而神明自得聖心循焉)德操(荀子是故權利不能傾也)
(群衆不能移也天下不能蕩也生乎由是死乎由是夫是之謂丨丨)志廣體恭(荀子君子貧窮而丨)
(丨隆仁也富貴而丨丨殺勢也安燕而血氣不惰柬理也勞勌而容貌不枯好交也)難狎難脅(荀子)
(君子易知而丨丨易懼而丨丨)至文(荀子君子寬而不僈廉而不劌辯而不爭察而不激寡立而不勝堅)
(彊而不暴柔從而不流恭敬謹慎而容夫是之謂丨丨)大心小心(荀子君子丨丨則天而道丨丨)
(則畏義而節)君子安雅(荀子越人安越楚人安楚丨丨丨丨)言有壇宇行有防
表(荀子君子丨丨丨丨丨丨丨丨道有一隆)國寳國器國用(荀子口能言之身能行之丨丨)
(也口不能言身能行之丨丨也口能言之身不能行丨丨也)色澤洽(荀子德至者丨丨丨行盡而聲)
(聞遠)百善至百邪去(呂氏春秋夫執一術而丨丨丨丨丨丨天下從者其惟孝也)霜雪
旣降知松栢之茂(呂氏春秋孔子窮於陳蔡之間七日不嘗食藜羹不糝宰予憊矣孔子絃)
(歌於室顔回擇菜於外子路與子貢相與而言曰夫子逐於魯削迹於衞伐樹於宋窮於陳蔡殺夫子者無罪)
(籍夫子者不禁夫子絃歌鼔舞未嘗絶音盖君子之無所醜也若此乎顔回無以對入以告孔子孔子憱然推)
(琴喟然而歎曰由與賜小人也召吾語之子路與子貢入子貢曰如此者可謂窮矣孔子曰是何言也君子達)
(於道之謂達窮於道之謂窮今丘也拘仁義之道以遭亂世之患其所也何窮之謂故内省而不疚於道臨難)
(而不失其德大寒旣至丨丨丨丨吾是以丨丨丨丨丨也)至貴(呂氏春秋得道之人貴為天子而不驕倨)
(富有天下而不聘夸卑為布衣而不瘁攝貧無衣食而不憂懾狠乎其誠自有也覺乎其不疑有以也桀乎其)
(必不渝移也循乎其與隂陽化也怱怱乎其心之堅固也空空乎其不為巧故也迷乎其志氣之遠也昏乎其)
(深而不測確乎其節之不庳也就就乎其不肯自是鵠乎其羞用智慮也假乎其輕俗誹譽也以天為法以德)
(為行以道為宗與物變化而無所終窮精充天地而不竭神覆宇宙而無望莫知其始莫知其終莫知其門莫)
(知其端莫知其源其大無外其小無内此之謂丨丨)與隂陽化(見上)以天為法以德
為行以道為宗(見上)扄閉(呂氏春秋中欲不出謂之丨外欲不入謂之丨旣扄而又閉天)
(之用密有准不以平有䋲不以正)顔氏樂内(揚子紆朱懷金之樂不如顔氏子之樂丨丨子之丨)
(也丨紆朱懷金之樂也外)修身為弓矯思為矢立義為的(揚子丨丨以丨丨丨)
(丨以丨丨丨丨以丨丨奠而後發發必中矣)處宅由路正服明燭執符(揚子或曰)
(仁義禮智信之用曰仁宅也義路也禮服也智燭也信符也丨丨丨丨丨丨丨丨丨丨君子不動動斯得矣)
弘深肅括(揚子或問士何如斯可以禔身曰其為中也丨丨其為外也丨丨則可以禔身矣)德
表(揚子或問丨丨曰莫知作上作下請問莫知曰行禮於彼而民得於此奚其知)弸中彪外(揚子)
(或問君子言則成文動則成德何以也曰以其丨丨而丨丨也注弸滿也)操冠秋雲神棲九
元(抱朴子邈世之丨眇焉丨丨丨之表遺俗之丨緬然丨丨丨之端)太極合德神道並
行(文中子子遊孔子之廟出而歌曰大哉乎君君臣臣父父子子兄兄弟弟夫夫婦婦夫子之力其與丨丨)
(丨丨丨丨丨丨乎)無負幽明(文中子孝哉薛收行丨丨於丨丨)太和為表至心
為内(文中子芮城府君起家為御史將行謂文中子曰何以贈我子曰清而無介直而無節曰何以加乎)
(子曰丨丨丨之丨丨丨丨之丨行之以恭守之以道)居於鄉里而爭者息(文中子陳守謂)
(薛生曰吾行令於郡縣而盗不止夫子丨丨丨丨丨丨丨丨何也薛生曰此以言化彼以心化陳守曰吾過矣)
(退而静居三月盗出境子聞之曰收善言叔達善德)善德(見上)三有七無君子之職
(文中子仇璋謂薛收曰子聞丨丨丨丨乎收曰何謂也璋曰無諾責無財怨無專利無苟說無伐善無棄人無)
(畜憾薛收曰請聞三有璋曰有慈有儉有不為天下先收曰子及是乎曰此丨丨丨丨也璋何預焉子聞之曰)
(唯其有之是以似之)能文則得天地(國語晉孫談之子周適周事單襄公立無跛視無還聽無)
(聳言無遠言敬必及天言忠必及意言信必及身言仁必及人言義必及利言知必及事言勇必及制言教必)
(及辯言孝必及神言惠必及龢言讓必及敵晉國有憂未嘗不戚有慶未嘗不怡襄公有疾召頃公而告之曰)
(必善晉周將得晉國其行也文丨丨丨丨丨丨天地所胙小而後國夫敬文之恭也忠文之實也信文之孚也)
(仁文之愛也義文之制也知文之輿也勇文之帥也教文之施也孝文之本也惠文之慈也讓文之材也象天)
(能敬帥意能忠思身能信愛人能仁利制能義事建能知帥義能勇施辯能教昭神能孝慈和能惠推敵能讓)
(此十一者夫子皆有焉天六地五數之常也經之以天緯之以地經緯不爽文之象也文王質文故天胙之以)
(天下夫子被之矣其昭穆又近可以得國且夫立無跛正也視無還端也聽無聳成也言無遠慎也夫正德之)
(道也端德之信也成德之終也慎德之守也守終純固道正事信明令德矣慎成端正德之相也為晉休戚不)
(背本也被文相德非國何取)經天緯地(見上)被文相德(見上)國棟(國語不厚其棟)
(不能任重重莫如國棟莫如德注言國至重非德不任丨丨)受命不遷為敬敬順所
安為孝(國語事君以敬事父以孝丨丨丨丨丨丨丨丨丨丨丨丨注遷徙也敬順敬順父之所安)木
彊敦厚(史記絳侯周勃世家勃為人丨丨丨丨高帝以為可屬大事)擇地而蹈(史記伯夷)
(傳或丨丨丨丨之時然後出言行不由徑非公正不發憤而遇禍災者不可勝數也)齊魯諸儒質
行不及(史記萬石君傳萬石君家以孝謹聞乎郡國雖丨丨丨丨丨丨皆自以為丨丨也)無他
腸(史記衞綰傳上以為廉忠實丨丨丨乃拜綰為河間王太傅)方聞(漢書武帝紀詳延天下丨丨之)
(士咸薦諸朝注師古曰方道也聞博聞也言悉引有道博聞之士而進於朝也一曰方謂方正也)鞠躬
履方(漢書馮奉世傳贊宜鄉侯參丨丨丨丨擇地而行可謂淑人君子)道不可詘身詘
何傷(漢書孫寳傳以明經為郡吏御史大夫張忠辟寳為屬欲令授子經更為除舍設儲偫寳自劾去忠)
(固還之心内不平後署寳主簿寳徙入舍祭竈請比鄰忠隂察怪之使所親問寳前大夫為君設除大舍子自)
(劾去者欲為高節也今兩府高士俗不為主簿子旣為之徙舍甚說何前後不相副也寳曰高士不為主簿而)
(大夫君以寳為可一府莫言非士安得獨自高前日君男欲學文而移寳自近禮有来學義無往教丨丨丨丨)
(丨丨丨丨且不遭者可無不為况主簿乎忠聞之甚慙上書薦寳經明質直宜備近臣)悃愊無華
(後漢書章帝紀安静之吏丨丨丨丨日計不足月計有餘)篤行淳備(後漢書鄧禹傳禹内文明丨丨)
(丨丨事母至孝天下旣定常欲遠名埶有子十三人各使守一藝修整閨門教養子孫皆可以為後世法)野
無煙火而獨在冡側(後漢書祭彤傳彤字次孫早孤以至孝見稱遇天下亂丨丨丨丨丨)
(丨丨丨丨每賊過見其尚幼而有志節皆竒而哀之)經為人師行為儀表(後漢書伏湛傳)
(竊見故大司徒陽都侯伏湛自行束修訖無毁玷篤信好學守死善道丨丨丨丨丨丨丨丨)清修雪
白(後漢書宋弘傳策曰太中大夫宋漢丨丨丨丨正直無邪按漢弘從孫)仁不遺舊忠不
㤀君(後漢書鮑永傳永行縣到覇陵路經更始墓引車入陌從事諫止之永曰親北面事人寧有過墓不)
(拜雖以獲罪司隸所不避也遂下拜哭盡哀而去西至扶風椎牛上苟諫冡帝聞之意不平問公卿曰奉使如)
(此何如太中大夫張湛對曰仁者行之宗忠者義之主也丨丨丨丨丨丨丨丨行之高者也帝意乃釋)過
人者四(後漢書桓彬傳彬少與蔡邕齊名初舉孝廉拜尚書郎時中常侍曹節女壻馮方亦為郎彬厲)
(志操與左丞劉歆右丞杜希同好交善未嘗與方共酒食之會方深怨之遂章言彬等為酒黨事下尚書令劉)
(猛猛雅善彬等不舉正其事節大怒劾奏猛以為阿黨請收下詔獄在朝為之寒心猛意氣自若旬日得出免)
(官禁錮彬遂以廢光和元年卒於家年四十六諸儒莫不傷之所著七說及書凡三篇蔡邕等共論序其志僉)
(以為彬有丨丨丨丨夙智早成岐嶷也學優文麗至通也仕不苟禄絶高也辭隆從窊絜操也廼共樹碑而頌)
(焉)常聞烈士乃今見之(後漢書劉平傳更始時天下亂平弟仲為賊所殺其後賊復忽)
(然而至平扶侍其母奔走逃難仲遺腹女始一歲平抱仲女而棄其子母欲還取之平不聽曰力不能兩活仲)
(不可以絶類遂去不顧與母俱匿野澤中平朝出求食逢餓賊將烹平叩頭曰今旦為老母求菜老母待曠為)
(命願得先歸食母畢還就死因涕泣賊見其至誠哀而遣之平還旣食母訖因白曰屬與賊期義不可欺遂還)
(詣賊衆皆大驚相謂曰丨丨丨丨丨丨丨丨子去矣吾不忍食子於是得全)江巨孝(後漢書江革傳)
(少失父獨與母居遭天下亂盗賊並起革負母逃難備經險阻常採拾以為養數遇賊或劫欲將去革輒涕泣)
(求哀言有老母辭氣愿欵有足感動人者賊以是不忍犯之或乃指避兵之方遂得俱全於難革轉客下邳窮)
(貧裸跣行傭以供母便身之物莫不必給建武末年與母歸鄉里每至歲時縣當案比革以母老不欲搖動自)
(在轅中輓車不用牛馬由是鄉里稱之曰丨丨丨元和中天子思革至行制詔齊相曰諫議大夫江革前以病)
(歸今起居何如夫孝百行之冠衆善之始也國家每惟志士未嘗不及革縣以見榖千斛賜巨孝常以八月長)
(吏存問致羊酒以終厥身如有不幸祠以中牢由是巨孝之稱行於天下)三不惑(後漢書楊秉傳秉性)
(不飲酒又早喪夫人遂不復娶所在以淳白稱嘗從容言曰我有丨丨丨酒色財也)郭有道無愧
色(後漢書郭泰傳卒於家時年四十二四方之士千餘人皆来會葬同志者乃共刻石立碑蔡邕為文旣而)
(謂涿郡盧植曰吾為碑銘多矣皆有慚德惟丨丨丨丨丨丨耳)二弟成名自取大譏(後漢)
(書許荆傳祖父武太守第五倫舉為孝廉武以丨丨晏普未顯欲令丨丨乃請之曰禮有分異之義家有别居)
(之道於是共割財産以為三分武自取肥田廣宅奴婢強者二弟所得並悉劣少鄉人皆稱弟克讓而鄙武貪)
(婪晏等以此並得選舉武乃會宗親泣曰吾為兄不肖盗聲竊位二弟年長未豫榮禄所以求得分財丨丨丨)
(丨今理産所增三倍於前悉以推二弟一無所留於是郡中翕然遠近稱之)閉戸自撾(後漢書繆)
(彤傳少孤兄弟四人皆同財業及各娶妻諸婦遂求分異又數有鬭爭之言彤深懷憤歎乃丨丨丨丨曰繆彤)
(汝修身謹行學聖人之法將以齊整風俗柰何不能正其家乎弟及諸婦聞之悉叩頭謝罪遂更為敦睦之行)
不使王彦方知(後漢書王烈傳王烈字彦方太原人也少師事陳寔以義行稱鄉里有盗牛者)
(主得之盗請罪曰刑戮是甘乞丨丨丨丨丨丨也烈聞而使人謝之遺布一端或問其故烈曰盗懼吾聞其過)
(是有耻惡之心旣懷耻惡必能改善故以此激之)廬於里門晨昏不廢(後漢書劉趙淳)
(于江劉周趙列傳序安帝時汝南薛包孟嘗好學篤行喪母以至孝聞及父娶後妻而憎包分出之包日夜號)
(泣不能去至被歐杖不得已廬於舍外旦入而灑掃父怒又逐之廼丨丨丨丨丨丨丨丨積歲餘父母慙而還)
(之後行六年服喪過乎哀旣而弟子求分財異居包不能止乃中分其財奴婢引其老者曰與我共事久若不)
(能使也田廬取其荒頓者曰吾少時所理意所戀也噐物取朽敗者曰我素所服食身口所安也弟子數破其)
(産輙復賑給)奴婢引老者田廬取荒頓噐物取朽敗(見上)雷震
輙圜冡泣(後漢書周磐傳同郡蔡順字君仲亦以至孝稱順少孤養母嘗出求薪有客卒至母望順)
(不還廼噬其指順即心動棄薪馳歸跪問其故母曰有急客来吾噬指以悟汝耳母年九十以壽終未及得葬)
(里中灾火將逼其舍順抱伏棺柩號哭呌天火遂越燒他室順獨得免太守韓崇召為東閣祭酒母平生畏雷)
(自亡後每有丨丨順丨丨丨丨曰順在此崇聞之每雷輒為差車馬到墓所)退能守静進能
不苟(蜀志龐統傳注蔣濟萬機論云許子將褒貶不平以拔樊子昭而抑許文休劉曅曰子昭拔自賈豎)
(年至耳順丨丨丨丨丨丨丨丨濟答曰子昭誠自長幼貌潔然觀其臿齒牙樹頰胲吐唇吻自非文休敵也)
秉心公亮(蜀志董允傳丞相亮將北征住漢中慮後主富於春秋朱紫難别以允丨丨丨丨欲任以)
(宮省之事)犯禁委官(吳志三嗣主傳注吳錄曰孟仁遷吳令時皆不得將家之官每得時物来以寄)
(母常不先食及聞母亡丨丨丨丨孫權特為減死一等使復為官盖優之也)含素(晉書王祥鄭冲傳贊)
(鄭冲丨丨王祥遲暮百行斯融雙飛天路)孝子百世之宗仁人天下之命(晉書)
(何曾傳司隸校尉傅元著論稱曾及荀顗曰以文王之道事其親者其潁昌何侯乎其荀侯乎古稱曾閔今曰)
(荀何内盡其心以事其親外崇禮讓以接天下丨丨丨丨丨丨丨丨丨丨丨丨有能行孝之道君子之儀表也)
(詩曰高山仰止景行行止令德不遵二夫子之景行者非樂中正之道也又曰荀何君子之宗也又曰潁昌侯)
(之事親其盡孝子之道乎存盡其和事盡其敬亡盡其哀予於潁昌侯見之矣又曰見其親黨如見其親六十)
(而孺慕予於潁昌侯見之矣)清恐人知(晉書胡威傳武帝語及生平因歎其父清謂威曰卿孰與)
(父清對曰臣不如也帝曰卿父以何為勝耶對曰臣父丨丨丨丨臣清恐人不知是臣不及遠也)手不
驅蚊(晉書吳猛傳少有孝行夏日常丨丨丨丨懼其去已而噬親也)改獨楓里為孝行
(宋書郭世道傳郭世道會稽永興人也生而失母父更娶世道事父及後母孝道淳備年十四又喪父居喪過)
(禮殆不勝喪家貧無産業傭力以養繼母婦生一男夫妻共議曰勤身供養力猶不足若養此兒則所費者大)
(乃垂泣瘞之母亡負土成墳親戚或共賻助微有所受葬畢傭賃倍還先直服除後哀戚思慕終身如喪者以)
(為追遠之思無時去心故未嘗釋衣幍仁厚之風行於鄉黨隣村小大莫有呼其名者元嘉四年遣大使廵行)
(天下散騎常侍袁愉表其淳行太祖嘉之敕郡牓表閭門蠲其稅調丨所居丨丨丨丨丨丨焉)虚中竟
日義不獨飽(宋書郭世道傳子原平禀至行養親必已力性閑木功傭賃以給供養性謙虚每為)
(人作匠取散夫價主人設食原平自以家貧父母不辦有肴味唯飡鹽飯而已若家或無食則丨丨丨丨丨丨)
(丨丨要須日暮作畢受直歸家於里中買糴然後舉㸑)采筍置籬外(宋書郭世道傳宅上種少)
(竹春月夜有盗其筍者原平偶起見之盗者奔走墜溝原平自以不能廣施至使此人顛沛乃於所植竹處溝)
(上立小橋令足通行又丨丨丨丨丨隣曲慙愧無復取者)尊老在東何心獨饗白粲
(宋書何子平傳少有志行見稱於鄉曲事母至孝揚州辟從事史月俸得白米輒貨市粟麥人或問曰所利無)
(幾何足為煩子平曰丨丨丨丨不辦常得生米丨丨丨丨丨丨每有贈鮮肴者若不可寄致其家則不肯受)
雖處闇室如接大賓(宋書何子平傳幼持操檢敦厲名行丨丨丨丨丨丨丨丨學義堅明)
(處之以默安貧守善不求榮進好退之士彌以貴之)一生不侮闇室(宋書阮長之傳在中書省)
(直夜往鄰省誤着履出閤依事自列門下門下以闇夜人不知不受列長之固遣送之曰丨丨丨丨丨丨)不
衣綿帛(宋書朱百年傳與同縣孔凱友善凱亦嗜酒相得輒酣對飲盡歡百年家素貧母以冬月亡衣)
(並無絮自此丨丨丨丨嘗寒時就凱宿衣悉裌布飲酒醉眠凱以卧具覆之百年不覺也旣覺引卧具去體謂)
(凱曰綿定竒温因流涕悲慟凱亦為之傷感)經其戸寂若無人披其帷其人
斯在(梁書傅昭傳太原王延秀薦昭於丹陽尹袁粲深為所禮辟為郡主簿使諸子從昭定其所制每經)
(昭戸輙歎曰丨丨丨丨丨丨丨丨丨丨丨丨丨丨豈得非名賢)還淳反樸激薄停澆(梁書)
(明山賓傳山賓性篤實家中嘗乏用貨所乘牛旣售受錢乃謂買主曰此牛經患漏蹄治差已久恐後脫發無)
(容不相語買主遽追取錢處士阮孝緒聞之歎曰此言足使丨丨丨丨丨丨丨丨矣)此牛經患漏
蹄無容不相語(見上)得一妄語謝一縑(梁書何遠傳每戲語人云卿能丨我)
(丨丨丨則丨卿以丨丨衆共伺之不能記也)常噉麥(陳書徐孝克傳所生母患欲粳米為粥不能常)
(辦母亡之後孝克遂丨丨丨有遺粳米者孝克對而悲泣終身不復食之焉)有王祥之性(陳書)
(蔡徵傳繼母劉氏性悍忌視之不以道徵供侍益謹初無怨色徵本名覽景歴以為丨丨丨丨丨更名徵字希)
(祥)孝門有孝子(陳書謝貞傳貞哀毁羸瘠終不能之官舍時尚書右丞徐祚尚書左丞沈客卿)
(俱来候貞見其形體骨立祚等愴然歎息徐喻之曰弟年事已衰禮有恒制小宜引割自全貞因又感慟氣絶)
(良久二人涕泣不能自勝憫默而出祚謂客卿曰信哉丨丨丨丨丨客卿曰謝公家傳至孝士大夫誰不仰止)
(此恐不能起如何)投書相告置靴中不視(南史齊豫章王嶷傳嶷性汎愛不樂聞人)
(過失左右丨丨丨丨丨丨丨竞丨丨取火焚之)晝夜伏戸外(南史虞悰傳悰少以孝聞父病不欲)
(見人雖子弟亦不得前時悰年十二三丨丨丨丨丨問内豎消息問未知轉嗚咽流涕如此者百餘日)終
身不嘗㯽榔(南史任昉傳昉父遥本性重㯽榔以為常餌臨終嘗求之剖百許口不得好者昉亦)
(所嗜好深以為恨遂丨丨丨丨丨丨)宗曾子(南史解叔謙傳宗元卿字希蔣南陽人有至行早孤為祖)
(母所養祖母病元卿在遠輒心痛大病則大痛小病則小痛以此為常鄉里宗事之號曰丨丨丨)掬吐
噉之(魏書宗室子華傳子華母房氏曾就親人飲食夜還大吐人以為中毒甚憂懼子華遂丨丨盡丨丨)
(其母乃安)古之遺孝(魏書王慧龍傳慧龍自以遭難流離常懷憂悴乃作祭伍子胥文以寄意焉生)
(一男一女遂絶房室布衣蔬食不參吉事舉動必以禮太子少傅游雅言於朝曰慧龍丨丨丨丨也)以産
則貧論道則富(魏書高允傳士衡孤立内省靡疚言不崇華交不遺舊丨丨丨丨丨丨丨丨所)
(謂伊人實邦之秀按士衡杜銓字)縮屋稱貞嫗而不亂未若此翁白首
不娶(北齊書廢帝紀文宣在晉陽太子監國集諸儒講孝經令楊愔傳旨謂國子助教許散愁曰先生在)
(世何以自資對曰散愁自少以来不登孌童之床不入季女之室服膺簡策不知老之將至平生素懷若斯而)
(已太子曰顔子丨丨丨丨柳下丨丨丨丨丨丨丨丨丨丨丨丨者也乃賚絹百疋)人寳(周書蘇綽傳若)
(刀筆之中而得志行是則金相玉質内外俱美實為丨丨也)誠孝為首(隋書高祖紀詔曰君子立)
(身雖云百行唯丨與丨最丨其丨)志除三惑心慎四知(隋書韋世康傳與弟子書曰吾)
(生因緒餘夙霑纓弁驅馳不已四紀於茲亟登衮命頻涖方岳丨丨丨丨丨丨丨丨以不貪而為寳處膏脂而)
(莫潤如斯之事頗為時悉)孝敬村和順里(隋書李德饒傳性至孝父母寢疾輒終日不食十旬)
(不解衣及丁憂水漿不入口五日哀慟歐血數升及送葬之日會仲冬積雪行四十餘里單縗徒跣號踴幾絶)
(會葬者千餘人莫不為之流涕後甘露降於庭樹有鳩巢其廬納言楊達廵省河北詣其廬弔慰之因改所居)
(村名丨丨丨里為丨丨丨)圖形定省(隋書徐孝肅傳孝肅早孤不識父及長問其母父狀因求畫工)
(丨其丨像構廟置之而丨丨焉)非機杼之物不願侵人(隋書趙軌傳東隣有桑葚落其)
(家軌遣人悉拾還其主誡其諸子曰吾非以此求名意者丨丨丨丨丨丨丨丨丨汝等宜以為誡)牽牛
置涼處飼之(隋書李士謙傳有牛犯其田者士謙牽置涼處飼之過於本主)崔九作孝
風吹即倒(北史崔子約傳子約五歲喪父不肯食肉後喪母居喪哀毁骨立人云丨丨丨丨丨丨丨)
(丨禫月兄子度死又百日不入房)天子就諸侯度卿大夫譽士究庶人
畜(舊唐書禮儀志按孝經援神契云丨丨孝曰丨就之為言成也天子德被天下澤及萬物始終成就則其)
(親獲安故曰就也丨丨孝曰丨度者法也諸侯居國能奉天子法度得不危溢則其親獲安故曰度也丨丨丨)
(孝曰丨譽之為言名也卿大夫言行布滿能無惡稱譽達遐邇則其親獲安故曰譽也丨孝曰丨究者以明審)
(為義士始升朝辭親入仕能審資父事君之禮則其親獲安故曰究也丨丨孝曰丨畜者含畜為義庶人含情)
(受朴躬耕力作以畜其德則其親獲安故曰畜也)何忍以汝為賤隸(舊唐書李大亮傳以)
(功賜奴婢百人大亮謂曰汝軰多衣冠子女破亡至此吾亦丨丨丨丨丨丨丨乎一皆放遣高祖聞而嗟異復)
(賜婢二十人)故人雖微賤必與抗禮(舊唐書岑文本傳文本自以出自諸生每懷撝)
(損平生丨丨丨丨丨丨丨之丨丨居處卑陋室無茵褥帷帳之飾事母以孝聞撫弟姪思義甚篤太宗每言其)
(弘厚忠謹吾親之信之)愛人如赤子不殺非時草(舊唐書顔思古傳時劉黑闥初)
(平人多以強暴寡禮風俗未安遊秦撫恤境内敬讓大行邑里歌曰廉州顔有道性行同莊老丨丨丨丨丨丨)
(丨丨丨丨高祖璽書勞勉之按遊秦師古叔父)以一介易十囚之命(舊唐書崔仁師傳時)
(青州有逆謀事發州縣追捕反黨俘囚滿獄詔仁師按覆其事仁師至州悉去杻械仍與飲食湯沐以寬慰之)
(唯坐其魁首十餘人餘皆原免及奏報詔使將往决之大理少卿孫伏伽謂仁師曰此獄徒侶極衆而足下雪)
(免者多人皆好生誰肯讓死今既臨命恐未甘心深為足下憂也仁師曰嘗聞理獄之體必務仁恕故稱殺人)
(刖足亦皆有禮豈有求身之安知枉不為申理若丨丨丨暗短但丨得丨丨丨丨亦所願也伏伽慙而退及敕)
(使至青州更訊諸囚咸曰崔公仁恕事無枉濫請伏罪皆無異辭)性合元和身齊律度
道匡雅俗噐重宗彛(舊唐書楊綰傳代宗詔曰楊綰丨丨丨丨丨丨丨丨丨丨丨丨丨丨)
(丨丨寬柔敬恭協於九德文行忠信弘於四教内無耳目之役以孝弟傳於家外無車服之容以貞實形於代)
脫械縦賊(舊唐書呂元膺傳出為蘄州刺史頗著恩信嘗歲終閱郡獄囚囚有自告者曰某有父母)
(在明日元正不得相見因泣下元膺憫焉盡丨其丨丨之與為期守吏曰丨不可縦元膺曰吾以忠信待之及)
(期無後到者由是群盗感義相引而去)書百餘忍字(舊唐書張公藝傳鄲州夀張人張公藝九)
(代同居北齊時東安王高永樂詣宅慰撫旌表焉隋開皇中大使邵陽公梁子恭亦親慰撫重表其門貞觀中)
(特勑吏加旌表麟德中高宗有事泰山路過鄲州親幸其宅問其義由其人請紙筆但丨丨丨丨丨高宗為之)
(流涕賜以縑帛)貫徹幽微(舊唐書劉德威傳子審禮少喪母為祖母元氏所養隋末德威從裴仁基)
(討擊道路不通審禮年未弱冠自鄉里負載元氏渡江避亂及天下定始西入長安元氏若有疾審禮必親嘗)
(湯藥元氏顧謂孫曰我兒孝順丨丨丨丨吾一顧念宿疾頓輕)人瑞(舊唐書孝友傳贊麒麟鳳凰飛走之)
(類惟孝與悌亦為丨丨)海東曾閔(舊唐書東夷百濟國傳義慈事親以孝行聞友於兄弟時人號)
(丨丨丨丨)賜清白箴(唐書許圉師傳為虔州刺史稍遷相州專以寬治州人刻石頌美部有受賕者)
(圉師不忍按但丨丨丨丨其人自愧後修飾更為廉士)言長者稱婁郝(唐書婁師德傳總邊)
(要為將相者三十年恭勤樸忠心無適莫方酷吏殘鷙人多不免獨能以功名始終與郝處俊相亞世之丨丨)
(丨丨丨丨)僕不去曹囚無死法(唐書李日知傳李日知鄭州滎陽人及進士第天授中歴)
(司刑丞時法令嚴吏爭為酷日知獨平寬無文致嘗免一囚死少卿胡元禮執不可曰吾不去曹囚無生理日)
(知曰丨丨丨丨丨丨丨丨皆以狀讞而武后用日知議)為蠱不誅(唐書李勉傳屯部人父病丨丨)
(求厭者以木偶署勉名埋之掘治騐服勉曰是為其父則孝也縦丨丨)門樹六闕(唐書楊炎傳父)
(喪廬墓側號慕不廢聲有紫芝白雀之祥詔表其閭炎三世以孝行聞至丨丨丨丨古所未有)倭子勸
吾食吾輙飽(唐書李遜傳遜弟建字杓直與兄俱客荆州鄉人爭鬭不詣府而詣建平决無頗母)
(憐其孝每字之曰丨丨丨丨丨丨丨丨進藥吾意其瘳)生子多以其姓字之(唐書韓愈)
(傳愈貶山陽令有愛在民民丨丨丨丨丨丨丨丨)鑱名泰華(唐書安金藏傳金藏母喪營石墳晝)
(夜不息地本卭燥泉忽湧流廬之側李冬有華犬鹿相擾元宗屬其事於史官詔丨其丨於丨丨二山碑以為)
(榮)關中曾子(唐書賈循傳父會有高節親亡負土成墓廬其左手蒔松栢時號丨丨丨丨)盗
樹自匿(唐書陽城傳閭里有爭訟不詣官而詣城决之有丨其丨者城過之慮其耻退丨丨)寒而
飲何責焉(唐書陽城傳嘗絶糧遣奴求米奴以米易酒醉卧於路城怪其故與弟迎之奴未醒乃負)
(以歸及覺痛咎謝城曰丨丨丨丨丨丨)六院一庖(唐書劉君良傳武德中深州别駕楊弘業至其)
(居凡丨丨共丨丨子弟皆有禮節歎挹而去)二孝贊(唐書侯程傳侯知道程俱羅者靈州靈武人居)
(親喪穿壙作塜皆身執其勞鄉人助者即哭而卻之廬墳次哭泣無節知道七年俱羅三年不止知道垢塵積)
(首率夜半傅墳踴而哭鳥獸為悲號李華作丨丨丨表其行曰厥初生人有君有親孝親為子忠君為臣兆自)
(天命降及人倫背死不義忘生不仁過及智就為之禮文至哉侯氏創巨病殷手足腁胝以成高墳夜黑飈動)
(如臨鬼神哭無常聲迥徹蒼旻苴斬三年爾獨終身嗟嗟程生其哀也均顧後絶配瞻前無隣)孝友童
子(唐書陳饒奴傳饒奴年十二親併亡窶弱居喪又歲饑或教其分弟妹可全性命饒奴流涕身丐訴相全)
(養刺史李復異之給資儲署其門曰丨丨丨丨)平生不欺(五代史叚希堯傳希堯使於吳越是時江)
(淮不通凡使吳越者皆泛海而多風波之患希堯過海遭大風左右皆恐懼希堯曰吾丨丨丨丨汝等恃吾可)
(無恐也已而風亦止)閨門食不異品(宋史范質傳以廉介自持未嘗受四方饋遺前後所得祿)
(賜多給孤遺丨丨之中丨丨丨丨身没家無餘貲)西舍封識宛然(宋史劉温叟傳太宗在晉)
(邸聞其清介遣吏遺錢五百千温叟受之貯廳西舍中令府吏封署而去明年重午又送角黍紈扇所遣吏即)
(遺錢者視丨丨丨丨丨丨還以白太宗太宗曰我錢尚不用况他人乎昔日納之是不欲拒我也今周歲不啟)
(封其苦節愈見命吏輦歸邸)買田宅營林榭(宋史張觀傳觀性至孝初為秘書郎其父方為)
(州從事因上書願以官授父真宗嘉之以居業為京官及觀貴居業由恩至太府卿居業嘗過洛喜其山川風)
(物曰吾得老於此足矣觀於是丨丨丨丨丨丨以適其志蚤起奉藥饍然後出視事未嘗一日廢也按居業觀)
(父)計直掛錢於樹(宋史查道傳嘗出按部路側有佳棗從者摘以獻道即丨丨丨丨丨丨而)
(去)不持一硯(宋史包拯傳拯字希仁知端州遷殿中丞端土産硯前守緣貢率取數十倍以遺權)
(貴拯命製者才足貢數歲滿丨丨丨丨歸)得竒繒文錦恣兄弟擇取(宋史張存傳存)
(性孝友嘗為蜀郡丨丨丨丨丨以歸悉布於堂上丨丨丨丨丨常曰兄弟手足也妻妾外舍人耳柰何先外人)
(而後手足乎收恤宗屬嫁聘窮嫠不使一人失所)盛夏不袒跣(宋史馬從先傳從先性嚴整雖)
(丨丨丨丨丨)奉之如嚴父保之如嬰兒(宋史司馬光傳光孝友忠信恭儉正直居)
(處有法動作有禮在洛時每往夏縣展墓必過其兄旦旦年將八十丨丨丨丨丨丨丨丨丨丨)不知為
帥客(宋史范鎮傳鎮字景仁成都華陽人薛奎守蜀一見愛之舘於府舍俾與子弟講學鎮益自謙退每)
(步行趨府門踰年人丨丨其丨丨丨也)露坐達明(宋史趙汝愚傳父善應性純孝親病嘗刺血和)
(藥以進母畏雷每聞雷則披衣走其所嘗寒夜遠歸從者將扣門遽止之曰無恐吾母丨丨丨丨門啟而後入)
朱墨銘(宋史陳宓傳宓天性剛毅信道尤篤嘗為丨丨丨謂朱屬陽墨屬隂以騐理欲分寸之多寡)
舉家不食筍(宋史張載傳弟戩出知公安縣徙監司竹監丨丨丨丨丨)灼背燒頂刺
血書經(宋史朱夀昌傳字康叔揚州天長人夀昌母劉氏㢲妾也㢲守京兆劉氏方娠而出夀昌生數)
(歲始歸父家母子不相聞五十年行四方求之不置飲食罕御酒肉言輙流涕用浮屠法丨丨丨丨丨丨丨佛)
(丨力所可致無不為者熙寧初與家人辭訣棄官入秦曰不見母吾不反矣遂得之於同州劉時年七十餘矣)
(嫁党氏有數子悉迎以歸)投金庭下(宋史穆修傳字伯長鄆州人張知白守亳亳有豪士作佛廟成)
(知白使人召修作記記不書士名士以白金五百遺修為夀且求載名於記修丨丨丨丨趣裝去郡士謝之絶)
(不受且曰吾寧糊口為旅人終不以匪人汚吾文也)懷金不敢出(宋史陳師道傳初遊京師踰年)
(未嘗一至貴人之門傅堯俞欲識之先以問秦觀曰是人非持刺字俛顔色伺候乎公卿之門者殆難致也堯)
(俞曰非所望也吾將見之懼其不吾見也子能介於陳君乎知其貧丨丨欲為餽比至聽其論議益敬畏丨丨)
(丨)歸直取牛(遼史蕭罕嘉努傳家有一牛不任驅策其奴得善價鬻之罕嘉努曰利己誤人非吾)
(所欲乃丨丨丨丨)刲股作羹(金史龐迪傳迪性純孝父病醫藥弗效迪仰天泣禱丨丨丨丨由是)
(獲安昆弟析家財迪盡以與之一無所取官爵之廕率先諸侄)蔭先諸侄(見上)此金槀氏
物(金史宋可傳其姑適大族槀氏貞祐之兵夫及子皆死於難姑以白金五十笏遺可可受不辭其後姑得)
(槀氏疎族立為後挈之省外家可乃置酒會鄉鄰謂姑曰姑往時遺可以金可以槀氏無子故受之今有子矣)
(丨丨丨丨丨非姑物也可何名取之因呼妻子舁金歸之)受孔子戒(元史廉希憲傳時方尊禮國師)
(帝命希憲受戒對曰臣丨丨丨丨矣帝曰孔子亦有戒耶對曰為臣當忠為子當孝孔子之戒如是而已)果
熟墮地亦不睨視(元史許衡傳庭有丨丨爛丨丨童子過之丨丨丨丨而去其家人化之如)
(此)身不懷幣口不論錢(元史劉敏中傳敏中平生丨丨丨丨丨丨丨丨)求来諫
(劉向說苑㦯謂趙簡子曰君何不更乎簡子曰諾左右曰君未有過何更君曰吾謂是諾未必有過也吾將丨)
(以丨丨者也今我却之是却諫者諫者必止我過無日矣)敦敦悾悾(嚴遵道德指歸論盛德之人丨)
(丨丨丨若似不足無形無容)大雅之稱(劉劭人物志具體而微謂之德行德行也者丨丨丨丨也)
九行(王嘉拾遺記軒轅使丨丨之士以統萬國九行者孝慈文信言忠恭勇義以觀天地以祠萬靈亦為)
(九德之臣)閒室之内嚴若朝典(劉義慶世說華歆遇子弟甚整雖丨丨丨丨丨丨丨丨)
未嘗臧否人物(劉義慶世說晉文王稱阮嗣宗至慎每與之言言皆元遠丨丨丨丨丨丨)不
言而四時之氣備(劉義慶世說謝太傅絶重褚公常稱褚季野雖丨丨丨丨丨丨丨亦丨)
作人無長物(劉義慶世說王恭從會稽還王大看之見其坐六尺簟因語恭卿東来故應有此物)
(可以一領及我恭無言大去後即舉所坐者送之旣無餘席便坐薦上後大聞之甚驚曰我本謂卿多故求耳)
(對曰丈人不悉恭恭丨丨丨丨丨)庇其宇下使人忘寒暑(劉義慶世說庾太尉少為)
(王眉子所知庾過江歎王曰丨丨丨丨丨丨丨丨丨)德星聚(劉峻世說注檀道鸞續晉陽秋曰陳仲弓)
(從諸子侄造荀父子於時丨丨丨太史奏五百里賢人聚按荀荀淑)理感英獸(酈道元水經注縣東)
(北上亦有孝子楊威母墓威少失父事母至孝常與母入山采薪為虎所逼自計不能禦於是抱母且號且行)
(虎見其情遂佴耳而去自非誠貫精微孰能丨丨於丨丨矣)三品不逾一尉(劉肅大唐新語)
(楊嶠為祭酒謂人曰吾雖丨丨非不榮貴意謂丨丨疇昔丨丨也時議重之)鄉葬(李肇國史補大歴初)
(關東人疫死者如麻滎陽人鄭損率有力者每鄉大為一墓以葬棄尸謂之丨丨翕然有仁義之聲損則廬藏)
(用外甥不仕鄉里號曰雲居先生)恂恂如小子弟(趙璘因話錄僕射柳元公家行為士林儀)
(表居大官奉繼親薛太夫人盡孝敬之道凡事不異布衣時薛夫人左右僕使至有連小字呼公者性嚴重居)
(外下輦常惕懼在薛夫人之側未嘗以毅顔待家人丨丨丨丨丨丨敦睦内外當時無比)自舁肩轝
兩肩皆瘡(趙璘因話錄滎陽鄭還古少有俊才嗜學而天性孝友初家青齊間遇李師道漸阻王命)
(扶侍老親歸洛與其弟丨丨丨丨晨昏奔廹丨丨丨丨)公庭可從權簿書當仍舊
(趙璘因話錄崔相國羣為華州刺史鄭縣陸鎮以名與崔公近諱音同請假崔視事後遍問官屬怪鎮不在列)
(左右以廻避對公曰縣尉旨授官也不可以刺史私避而使之罷不治事召之令出鎮因陳牒請權改名瑱公)
(判准狀仍戒之曰丨丨丨以丨丨丨丨則丨丨丨臺省中無陸瑱名也其知大體如此)有脚陽春
(王仁裕開天遺事宋璟愛民恤物朝野歸美時人咸謂璟為丨丨丨丨言所至之處如陽春煦物也)魏公
之客不敢出他門(王偁東都事略王巖叟傳韓琦留守北京辟巖叟為屬韓絳代琦復欲留)
(巖叟巖叟曰巖叟丨丨丨丨丨丨丨丨丨也士君子稱之)嗇用廣施(王偁東都事略鄭俠傳俠性清)
(儉布衣糲食終其身平居進止必以禮法閨門帖然不肅而治喜賓客樂教訓丨丨丨丨鄉里敬之)歸錦
囊珠(李元綱厚德錄林積南劍人少時入京師至蔡州息旅邸旣卧覺牀第間有物逆其背揭席視之見)
(一布囊其中有錦囊又其中則錦囊實以北珠數百顆明日詢主人曰前夕何人宿此主人以告乃巨商也林)
(語之此吾故人脫復至幸令来上庠相訪又揭其名於室曰某年某月日劍浦林積假館遂行商人至京師取)
(珠欲貨則無有急沿故道處處物色之至蔡邸見其牓即還訪林於上庠林具以告曰原珠具在然不可但取)
(可投牒府中當悉以歸商如其教林詣府盡以珠授商府尹使中分之商曰固所願林不受曰使積欲之前日)
(以為已有矣秋毫無所取商不能強以數百千就佛寺作大齋為林君祈福)置器投豆(徐度却掃)
(編趙康靖公槩旣休致居鄉里宴居之室必置三噐几上一貯黃豆一貯黑豆一空又間投數豆空噐中人莫)
(喻其意所親問之曰吾平日興一善念則投一黃豆興一惡念則投一黑豆用以自警始則黑多於黃中則黃)
(多於黑近者二念俱忘亦不復投矣)
度量
德善德信(老子善者吾善之不善者吾亦善之丨丨信者吾信之不信者吾亦信之丨丨)和光
同塵(老子塞其兌閉其門挫其銳解其紛丨其丨丨其丨是謂元同)元同(見上)孩之(老子聖人)
(在天下怵怵為天下渾其心百姓皆注其耳目聖人皆丨丨)孔德之容(老子丨丨丨丨唯道是從)
(注孔大也有大德之人無所不容能受垢濁處謙卑也)衆人歸之如魚有依(晏子臣聞)
(君子如美淵澤容之丨丨丨丨丨丨丨丨極其游泳之樂)兼術(荀子故君子賢而能容罷知而能容愚博)
(而能容淺粹而能容雜夫是之謂丨丨)殺白騾取肝(呂氏春秋趙簡子有兩白騾而甚愛之陽)
(城胥渠處廣門之官夜欵門而謁曰主君之臣胥渠有疾醫教之曰得白騾之肝病則止不得則死謁者入通)
(董安于御於側愠曰嘻胥渠也期吾君騾請即刑焉簡子曰夫殺人以活畜不亦不仁乎殺畜以活人不亦仁)
(乎於是召庖人丨丨丨丨丨以與陽城胥渠處)遍飲(呂氏春秋昔者秦繆公乘馬而車為敗右服失而野)
(人取之見野人方將食之於岐山之陽繆公歎曰食駿馬之肉而不還飲酒余恐其傷女也於是丨丨而去)
取酒張坐歌呼應和(史記曹相國世家相舍後園近吏舍吏舍日飲歌呼從吏惡之無如)
(之何乃請參遊園中聞吏醉歌呼從吏幸相國召按之乃反丨丨丨丨飲亦丨丨與相丨丨)可溺矣
公等足與治乎(史記韓長孺傳安國坐法抵罪蒙獄吏田甲辱安國安國曰死灰獨不復然乎)
(田甲曰然即溺之居無何梁内史缺漢使使者拜安國為梁内史起徒中為二千石田甲亡走安國曰甲不就)
(官我滅而宗甲因肉袒謝安國笑曰丨丨丨丨丨丨丨丨丨卒善遇之按安國韓長孺名)務掩過揚
善(漢書丙吉傳於官屬掾史丨丨丨丨丨吉馭吏嗜酒數逋蕩嘗從吉出醉歐丞相車上西曹主吏白欲斥)
(之吉曰以醉飽之失去士使此人將復何所容西曹地忍之此不過汙丞相車茵耳遂不去也按地第同)若
非公馬幸至丞相府歸我(後漢書卓茂傳初辟丞相府史事孔光光稱為長者時嘗)
(出行有人認其馬茂問曰子亡馬幾何時對曰月餘日矣茂有馬數年心知其謬嘿解與之挽車去顧曰丨丨)
(丨丨丨丨丨丨丨丨丨他日馬主别得亡者乃詣府送馬叩頭謝之)下駕步歸(後漢書劉寬傳寬嘗)
(行冇人失牛者乃就寬車中認之寬無所言丨丨丨丨有頃認者得牛而送還叩頭謝曰慙負長者随所刑罪)
(寬曰物有相類事容脫誤幸勞見歸何為謝之州里服其不校)視奴疑必自殺(後漢書劉寬傳)
(嘗坐客遣蒼頭市酒迂久大醉而還客不堪之罵曰畜産寬須臾遣人丨丨丨丨丨丨顧左右曰此人也罵言)
(畜産辱孰甚焉故吾懼其死也)羹爛汝手(後漢書劉寬傳夫人欲試寬令恚伺當期會裝嚴已訖使)
(侍婢奉肉羹翻汙朝衣婢遽收之寬神色不異乃徐言曰丨丨丨丨其性度如此)以邑毁超故
今遣之(後漢書班超傳八年拜超為將兵長史假鼔吹幢麾以徐幹為軍司馬别遣衞侯李邑護送烏)
(孫使者賜大小昆彌以下錦帛李邑始到于寘而值龜兹攻疏勒恐懼不敢前因上書陳西域之功不可成又)
(盛毁超擁愛妻抱愛子安樂外國無内顧心超聞之歎曰身非曾參而有三至之讒恐見疑於當時矣遂去其)
(妻帝知超忠乃切責邑曰縦超擁愛妻抱愛子思歸之士千餘人何能盡與超同心乎令邑詣超受節度詔超)
(若邑任在外者便留與從事超即遣邑將烏孫侍子還京師徐幹謂超曰邑前親毁君欲敗西域今何不緣詔)
(書留之更遣他吏送侍子乎超曰是何言之陋也丨丨丨丨丨丨丨丨内省不疚何恤人言快意留之非忠臣)
(也)千頃波(後漢書黃憲傳郭林宗少遊汝南先過袁閎不宿而退進往從憲累日方還或以問林宗)
(林宗曰奉高之噐辟諸泛濫雖清而易挹叔度汪汪若丨丨丨澄之不清淆之不濁不可量也)終不言
盗(後漢書姜肱傳肱嘗與季江謁郡夜於道遇盗欲殺之肱兄弟更相爭死賊遂兩釋焉但掠奪衣資而已)
(旣至郡中見肱無衣服怪問其故肱託以他辭丨丨丨丨盗聞而感悔後乃就精廬求見徵君肱與相見皆叩)
(頭謝罪而還所掠物肱不受勞以酒食而遣之)荷甑墮地不顧而去(後漢書郭泰傳孟敏)
(字叔達鉅鹿楊氏人也客居太原丨丨丨丨丨丨丨丨林宗見而問其意對曰甑已破矣視之何益林宗以此)
(異之因勸令遊學十年知名三公俱辟並不屈云)牽牛著涼處(魏志管寧傳注鄰有牛暴寧田)
(者寧為丨丨丨丨丨自為飲食過於牛主主得牛大慙若犯嚴刑)旣無戚容又無喜色
(蜀志蔣琬傳亮卒以琬為尚書令俄而加行都護假節領益州刺史遷大將軍錄尚書事封安陽亭侯時新喪)
(元帥遠近危悚琬出類拔萃處羣僚之右丨丨丨丨丨丨丨丨神守舉止有如平日由是衆望漸服)心無
適莫(蜀志蔣琬傳督農楊敏曾毁琬曰作事憒憒誠非及前人或以白琬主者請推治敏琬曰吾實不如)
(前人無可推也主者重據聽不推乞問其憒憒之狀琬曰苟其不如則事不當理事不當理則憒憒矣復何問)
(耶後敏坐事繫獄衆人猶懼其必死琬丨丨丨丨得免重罪)以稻與人(吳志鍾離牧傳牧少爰居)
(永興躬自墾田種稻二十餘畝臨熟縣民有識認之牧曰本以田荒故墾之耳遂丨丨丨縣丨縣長聞之召民)
(繫獄欲䋲以法牧為之請長曰君慕承宮自行義事僕為民主當以法率下何得寢公憲而從君耶)餘肉
可共啖(晉書郭舒傳鄉人盗食舒牛事覺来謝舒曰鄉饑所以食牛耳丨丨丨丨丨之世以此服其弘)
(量)不問貴賤長幼皆為彈之(晉書阮瞻傳善彈琴人聞其能多往求聽丨丨丨丨)
(丨丨丨丨丨丨神氣冲和而不知向人所在)二十年未嘗見喜愠之色(晉書嵇康)
(傳所與神交者惟陳留阮籍河内山濤豫其流者河内向秀沛國劉伶籍兄子咸琅邪王戎遂為竹林之遊世)
(所謂竹林七賢也戎自言與康居山陽丨丨丨丨丨丨其丨丨丨丨)方清歌鼔琴不以屑
意(晉書謝鯤傳太傅東海王越聞其名辟為掾任達不拘尋坐家僮取官槀除名於時名士王元阮修之徒)
(並以鯤初登宰府便至黜辱為之歎恨鯤聞之丨丨丨丨丨丨丨丨丨莫不服其遠暢而恬於榮辱)逸羣
之量(晉書索靖傳靖少有丨丨丨丨)何須壁後置人(晉書謝安傳温入赴山陵止新亭大)
(陳兵衞將移晉室呼安及王坦之欲於坐害之坦之甚懼問計於安安神色不變曰晉祚存亡在此一行旣見)
(温坦之流汗沾衣倒執手板安從容就席坐定謂温曰安聞諸侯有道守在四隣明公丨丨丨丨丨丨邪温笑)
(曰正自不能不爾耳遂笑語移日)圍棋賭别墅(晉書謝安傳時苻堅強盛疆埸多虞諸將敗退)
(相繼安遣弟石及兄子元等應機征討所在尅捷堅後率衆號百萬次於淮肥京師震恐加安征討大都督元)
(入問計安夷然無懼色答曰已别有旨旣而寂然元不敢復言乃令張元重請安遂命駕出山墅親朋畢集方)
(與元丨丨丨丨丨安常棋劣於元是日元懼便為敵手而又不勝安顧謂其甥羊曇曰以墅乞汝安遂遊涉至)
(夜乃還)青氊我家舊物可特置之(晉書王獻之傳夜卧齋中而有偷人入其室盗)
(物都盡獻之徐曰偷兒丨丨丨丨丨丨丨丨丨丨群偷驚走)捫虱而言旁若無人(晉書)
(苻堅載記桓温入關猛被褐而詣之一面談當世之事丨丨丨丨丨丨丨丨按猛王猛)覓新者備
君(宋書劉凝之傳有人嘗認其所著屐笑曰僕著之已敗今家中丨丨丨丨丨也此人後田中得所失屐送)
(還之不肯復取)取絹繫牛角(齊書豫章王嶷傳世祖即位頻發詔拜陵不果行遣嶷拜陵還過延)
(陵季子廟觀沸井有水牛突部伍直兵執牛推問不許丨丨一匹横丨丨丨放歸其家)索轝徐去
(齊書褚淵傳性和雅有噐度不妄舉動宅嘗失火烟熖甚逼左右驚擾淵神色怡然丨丨来丨丨)藏客
引咎(齊書江斆傳出為寧朔將軍豫章内史還除太子中庶子領驍騎將軍未拜門客通贜利世祖遣信)
(檢覈斆丨此丨而躬自丨丨上甚有怪色王儉從容啟上曰江斆若能治郡此便是具美耳上意乃釋)器
㝢深邵(梁書蕭穎逹傳齊故侍中丞相尚書令穎胄風格峻遠丨丨丨丨清猷盛業問望斯歸)先
遣迎蓽(梁書鄧元起傳初元起在荆州刺史随王板元起為從事别駕庾蓽堅執不可元起恨之大軍)
(旣至京師蓽在城内甚懼及城平元起丨丨丨丨語人曰庾别駕若為亂兵所殺我無以自明因厚遺之)豈
以鳥傷人(梁書安成王秀傳性仁恕喜愠不形於色左右嘗以石擲殺所養鵠齋帥請治其罪秀曰)
(吾丨丨丨丨丨)壯哉雀鼠(梁書張率傳在新安遣家僮載米三十石還吳旣至遂耗大半率問其故)
(答曰雀鼠耗也率笑而言曰丨丨丨丨竟不問)延燒七十餘艘命酒不輟(梁書羊侃)
(傳性寬厚有器局嘗南還至漣口置酒有客張孺才者醉於船中失火丨丨丨丨丨丨所燔金帛不可勝數侃)
(聞之都不挂意丨丨丨丨孺才慚懼自逃匿侃慰喻使還待之如舊)為橋渡盗(梁書范元琰傳有涉)
(溝盗其筍者元琰因伐木為橋以渡之自是盗者大慙一鄉無復草竊)終日怡怡無愠喜
之色(魏書穆觀傳觀字闥拔襲崇爵少以文藝知名選充内侍太祖器之太宗即位為左衞將軍綰門下)
(中書出納詔命及訪舊事未嘗有所遺漏太宗竒之尚宜陽公主拜駙馬都尉稍遷太尉世祖之監國觀為右)
(弼出則統攝朝政入則應對左右事無巨細皆關决焉丨丨丨丨丨丨丨丨丨勞謙善誘不以富貴驕人)卓
公寬中文饒洪量(魏書高允傳初允與游雅及太原張偉同業相友雅嘗論允曰夫喜怒者)
(有生所不能無也而前史載丨丨丨丨丨丨丨丨褊心者或之弗信余與高子遊處四十年矣未嘗見其是非)
(喜愠之色不亦信哉)失不繫心得不形色(魏書高允傳張綱柔謙叔術正直道雅洽聞弼)
(為兼識拔萃衡門俱漸鴻翼發憤㤀餐豈要斗食率禮從仁罔愆於式丨丨丨丨丨丨丨丨按叔術張誕字道)
(雅王道雅弼閔弼)不自申曲直(魏書崔光傳光少有大度喜怒不見於色有毁惡之者必善言)
(以報之雖見誣謗終丨丨丨丨丨)遵罪又非唾面之責(隋書伊婁謙傳武帝將伐齊引)
(入内殿從容謂曰朕將有事戎馬何者為先謙對曰愚臣誠不足以知大事但偽齊僭擅跋扈不恭沉溺倡優)
(耽昏麴蘖其折衝之將斛律明月已斃讒人之口上下離心道路仄目若命六師臣之願也帝大笑因使謙與)
(小司寇拓拔偉聘齊觀舋帝尋發兵齊王知之令其僕射陽休之責謙曰貴朝盛夏徵兵馬首何向謙答曰僕)
(憑式之始未聞興師設復西增白帝之城東益巴邱之戍人情恒理豈足怪哉謙參軍高遵以情輸於齊遂拘)
(留謙不遣帝克并州召謙勞之曰朕之舉兵本俟卿還不圖高遵中為叛逆乖朕宿心遵之罪也乃執遵付謙)
(任令報復謙頓首請赦之帝曰卿可聚衆唾面令知愧也謙跪曰以丨之丨丨丨丨丨丨丨帝善其言而止謙)
(竟待遵如初其寬厚仁恕皆此類也)六畜相觸自關常理(隋書盧昌衡傳嘗行至浚儀所)
(乘馬為佗牛所觸因致死牛主陳謝求還價直昌衡謂之曰丨丨丨丨丨丨丨丨此豈人情也君何謝拒而不)
(受)賜清白詩以激之(舊唐書許圉師傳嘗有官吏犯贜事露圉師不令推究但丨丨丨丨)
(丨丨丨犯者愧懼遂改節為廉士其寬厚如此)爾非故也何至於是(舊唐書裴行儉傳初)
(平都支遮匐大獲瓌寳蕃酋將士願觀之行儉因宴設遍出歴示有馬腦盤廣二尺餘文彩殊絶軍吏王休烈)
(捧盤歴階趨進誤躡衣足跌便倒盤亦随碎休烈驚惶叩頭流血行儉笑而謂曰丨丨丨丨丨丨丨丨更不形)
(顔色)今日氣逆不宜哀泣(舊唐書唐臨傳儉薄寡欲不治第宅服用簡素寬於待物嘗欲)
(弔喪令家僮自歸家取白衫家僮誤將餘衣懼未敢進臨察知之使召謂曰丨丨丨丨丨丨丨丨向取白衫且)
(止之也又嘗令人煮藥失制潛知其故謂曰隂暗不宜服藥宜即棄之竟不揚言其過其寬恕如此)隂暗
不宜服藥(見上)銀杯羽化(舊唐書柳公權傳公權志躭書學不能治生為勲戚家碑板問)
(遺歲時鉅萬多為主藏䜿海鷗龍安所竊别貯酒器杯盂一笥緘縢如故其器皆亡訊海鷗乃曰不測其亡公)
(權哂曰丨丨丨丨耳)行酒進醯勉飲盡之(舊唐書任廸簡傳初為天德軍使李景略判官)
(性重厚嘗有軍宴行酒者誤以醯進廸簡知誤以景略性嚴慮坐主酒者乃勉飲盡之而偽容其過以酒薄白)
(景略請換之於是軍中皆感悦)安然無屑意(唐書于休烈傳宰相李揆矜已護前羞與同史任為)
(等列奏徙休烈為國子祭酒權留史舘修撰以卑下之休烈丨丨丨丨丨)唾面自乾(唐書婁師德傳)
(其弟守代州辭之官教之耐事弟曰人有丨丨潔之乃已師德曰未也潔之是違其怒正使丨丨耳)墨汙
爾(唐書婁師德傳在夏官注選選者就案閱簿師德曰容我擇之可乎選者不去乃灑筆曰丨丨丨)譖
者乃不願知(唐書狄仁傑傳天授二年以地官侍郎同鳳閣鸞臺平章事武后謂曰卿在汝南有)
(善政然有譖卿者欲知之乎謝曰陛下以為過臣當改之以為無過臣之幸也丨丨丨丨丨丨后嘆其長者)
暴風舉榻鼎無懼色(遼史王鼎傳乾統六年鼎宰縣時憩於庭俄有丨丨丨卧丨空中丨)
(丨丨丨但覺枕榻俱高乃曰吾中朝端士邪無干正可徐置之須臾榻復故處風遂止)中矢託疾
(金史宗雄傳嘗從上獵誤丨流丨而神色不變恐上知之而罪及射者旣拔去其矢丨丨歸家)使碩常
聞斯言庶乎寡過(金史毛碩傳皇統四年真授拱州刺史元帥梁王宗弼承制超武義將軍)
(改知曹州有書生投書於碩辭涉謗訕僚屬皆不能堪碩延之上座謝曰丨丨丨丨丨丨丨丨丨丨士論以故)
(嘉之)百負不恨(金史王庭筠傳庭筠儀觀秀偉善談笑外若簡貴人初不敢與接旣見和氣溢於顔)
(間殷勤慰藉如恐不及少有可取極口稱道他日雖丨丨丨丨也)先所爭者私情今所
陳者國事(王粲英雄記鈔袁紹以逢紀聰達有計策甚親厚之與共舉事後審配任用與紀不睦或)
(有讒配於紹紹問紀紀稱配天性烈直古人之節不宜疑之紹曰君不惡之邪紀答曰丨日丨丨丨丨丨丨丨)
(丨丨丨丨紹善之卒不廢配配由是更與紀為親善)角巾徑還私第(劉義慶世說有往来者云)
(庾公有東下意或謂王公可潛稍嚴以備不虞王公曰我與元規雖俱王臣本懷布衣之好若其欲来吾丨丨)
(丨丨丨丨何所稍嚴)誤呼先名不罪(趙璘因話錄韓僕射臯為京兆尹韋相貫之以畿尉趨事)
(及韋公入相僕射為吏部尚書每至中書韋常異禮以伸故吏之敬又僕射為尹時久旱祈雨縣官讀祝文一)
(心記公之家諱及稱官䘖畢而丨丨丨相公丨公但慘然因命重讀亦丨之丨在夏口嘗病小瘡令醫傳膏藥)
(藥不濡公問之醫云天寒膏硬公笑曰韓臯實是硬竟不以為事得大賢體矣)物破亦自有時
(彭乘墨客揮犀韓魏公知北都有中外親獻玉杯一隻云耕者入壊塜而得表裏無纖瑕可指真絶寳也公以)
(百金答之尤為寳玩乃開醇召漕使顯官特設一卓覆以繡衣置玉杯其上且將用之將酒遍勸坐客俄為吏)
(將誤觸臺倒玉杯俱碎坐客皆愕然吏將伏地待罪公神色不動笑謂坐客曰丨丨丨丨丨丨謂吏將曰汝誤)
(也非故也公之度量寬厚如此)大耐官職(沈括夢溪筆談真宗皇帝時向文簡拜右僕射麻下日李)
(昌武為翰林學士當對上謂之曰朕自即位以来未嘗除僕射今日以命敏中此殊命也敏中應甚喜對曰臣)
(今自早候對亦未知宣麻不知敏中何如上曰敏中門下今日賀客必多卿往觀之明日却對来勿言朕意也)
(昌武候丞相歸乃往見丞相謝客門闌悄然無一人昌武與向親徑入見之徐賀曰今日聞降麻士大夫莫不)
(歡慰朝野相慶公但唯唯又曰自上即位未嘗除端揆此非常之命自非勲德隆重眷倚殊越何以至此公復)
(唯唯終未測其意又歴陳前世為僕射者勲勞德業之盛禮命之重公亦唯唯卒無一言旣退復使人至庖廚)
(中問今日有無親戚賓客飲食宴會亦寂無一人明日再對上問昨日見敏中否對曰見之敏中之意何如乃)
(具以所見對上笑曰向敏中丨丨丨丨)天下安知無同姓者(陳惟宣步里客談富文忠)
(公少日有詬者如不聞知或問曰恐罵他人曰斥公名云富某曰丨丨丨丨丨丨丨丨)印朱濺襟
色不少動(陶宗儀輟耕錄河南王為本省丞相時一日掾吏田榮甫抱牘詣府請印王留田侍宴命)
(司印開匣取印至前田誤觸墜地王適更新衣而丨丨丨汙滿丨王丨丨丨丨歡飲竟夕又一日行郊天氣且)
(暄王易涼帽左右捧笠侍風吹墮石上擊碎御賜玉頂王笑曰是有數也諭令毋懼噫此其所以為丞相之量)
御定子史精華卷八十七
