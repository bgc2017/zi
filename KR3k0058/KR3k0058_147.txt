欽定四庫全書
御定子史精華卷一百四十七
居處部一
宫苑
三階(管子立丨丨之上南面而受要)扶臺(管子今君立丨丨五衢之衆皆作)以平國筴
(管子民失本則修宫室臺榭以前無狗後無彘者爲庸故修宫室臺榭非麗其樂也丨丨丨丨也)土事
不文木事不鏤(晏子明堂之制下之潤濕不能及也上之寒暑不能入也丨丨丨丨丨丨丨丨)
(示民之節也)横木龍蛇立木鳥獸(晏子景公爲西曲潢其深滅軌高三仞丨丨丨丨丨)
(丨丨丨)西曲潢(見上)璿室玉門傾宫靈臺(晏子古者之爲宫室也足以便生不)
(以爲奢侈也故節於身謂於民及夏之衰也其王桀背棄德行爲丨丨丨丨殷之衰也其王紂作爲丨丨丨丨)
(卑狹者有罪高大者有賞是以身及焉又楚靈王作傾宫三年未息)長庲(晏子景公爲丨丨將欲美之有)
(風雨作公與晏子入坐飲酒致堂上之樂酒酣晏子作歌曰穗乎不得穫秋風至兮殫零落風雨之弗殺也太)
(上之靡弊也歌終顧而流涕張躬而舞公就晏子而止之曰今日夫子爲賜而誡於寡人是寡人之罪遂廢酒)
(罷役不果成長庲)塗髹(子華子堯不以土階爲陋而有虞氏惕戒於丨丨)衢室(子華子堯居於)
(丨丨之宫垂衣而襞幅䆳如神明之居)神明居(見上)瑶臺九纍(尸子人之言君天下者丨)
(丨丨丨而堯白屋)合宫總章陽館明堂(尸子夫黃帝丨丨有虞氏曰丨丨殷人曰丨丨)
(周人曰丨丨皆所以名休其善也按吕氏春秋天子夏居明堂秋居總章春冬則居青陽元堂疑陽館即青陽)
(也合宫即元堂也)禁室(商子丨丨中封以禁印)中天之臺(列子周穆王時西極之國有化)
(人來入水火貫金石反山川移城邑乘虛不墜觸實不硋千變萬化不可窮極既已變物之形又且易人之慮)
(穆王敬之若神事之若君推路寢以居之化人以爲王之宫室卑陋而不可處穆王乃爲之改築土木之功赭)
(堊之色無遺巧焉五府爲虛而臺始成其高千仞臨終南之上號曰丨丨丨丨)義臺(莊子雖有丨丨路寢)
(無所用之)貴文(荀子子貢觀於魯廟之北堂出而問於孔子曰鄉者賜觀於太廟之北堂吾亦未輟還復)
(瞻被九蓋皆繼彼有說耶匠過絶耶孔子曰太廟之堂亦嘗有說官致良工因麗節文非無良材也盖曰丨丨)
(也)觀望勞形(吕氏春秋昔先聖王之爲苑囿園池也足以丨丨丨丨而已矣)修闔扇(吕氏)
(春秋乃丨丨丨寢廟必備)有娀九成(吕氏春秋丨丨氏有二佚女爲之丨丨之臺飲食必以鼓注鼓)
(樂)青陽(吕氏春秋孟春之月天子居丨丨左个又仲春之月天子居青陽太廟又季春之月天子居青)
(陽右个)左个(見上)太廟(見上)右个(見上)元堂(吕氏春秋孟冬之月天子居丨丨左个又)
(仲冬之月天子居元堂太廟又季冬之月天子居元堂右个)金在其後(吕氏春秋周明堂丨丨丨)
(丨有以見先德後武也)蒿柱(吕氏春秋明堂茅茨丨丨土階三等以見節儉)五采爭勝流
漫陸離(淮南子乃至夏屋宫駕縣聯房植橑檐榱題雕琢刻鏤喬枝菱阿芙蓉芰荷丨丨丨丨丨丨丨)
(丨修掞曲挍夭矯會橈芒繁紛挐以相交持公輸王爾無所措其剞&KR1403;削鋸然猶未能贍人主之欲也)公
輸王爾無所措其剞&KR1403;削鋸(見上)遁木遁水遁土(淮南子大構駕)
(興宫室延樓棧道雞栖井幹檦枺欂櫨以相支持木巧之飾盤紆刻儼嬴鏤雕琢詭文回波淌游瀷淢菱杼紾)
(抱芒繁亂澤巧爲紛挐以相摧錯此丨於丨也鑿汙池之深肆畛崖之遠來谿谷之流餙曲岸之際積牒旋石)
(以純修碕抑淢怒瀨以揚激波曲拂邅回以像湡浯益樹蓮菱以食鼈魚鴻鵠鷫鷞稻梁饒餘龍舟鷁首浮吹)
(以娛此丨於丨也高築城郭設樹險阻崇臺榭之隆侈苑囿之大以窮要妙之望魏闕之高上際青雲大厦增)
(加擬於崑崙修爲墻垣甬道相連殘高增下積土爲山接徑歴遠直道夷險終日馳鶩而無蹟蹈之患此丨於)
(丨也)木巧(見上)像湡浯(見上)擬於崑崙(見上)厚其棟(國語不丨丨丨不能任重)
匏居之臺(國語先君莊王爲丨丨丨丨高不過望國氛大不過容宴豆木不妨守備用不煩官府民)
(不廢時務官不易朝常)榭講軍實臺望氛祥(國語故先王之爲臺榭也丨不過丨丨丨)
(丨不過丨丨丨故榭度於大卒之居臺度於臨觀之高其所不奪穡地其爲不匱財用其事不煩宫業其日不)
(廢時務瘠磽之地於是乎爲之城守之木於是乎用之官寮之暇於是乎臨之四時之隙於是乎成之)鍊
銅爲柱質(戰國策董子之治晉陽也公宫之室皆以丨丨丨丨丨注質礎也)元英歴室
寧臺(戰國策大吕陳乎丨丨故鼎反乎丨丨齊器設於丨丨注元英歴室燕二宫名)金人十二
(史記秦始皇紀收天下兵聚之咸陽銷以爲鐘鐻丨丨丨丨重各千石置宫廷中)極廟(史記秦始皇紀)
(作信宫渭南已更命信宫爲丨丨象太極注索隱曰爲宫廟象天極故曰極廟天官書曰中宫曰天極是也)
複道周閣(史記秦始皇紀秦每破諸侯寫放其宫室作之咸陽北坂上南臨渭自雍門以東至涇渭)
(殿屋丨丨丨丨相屬所得諸侯美人鐘鼓以充入之)上可以坐萬人下可以建五
丈旗(史記秦始皇紀於是始皇以爲咸陽人多先王之宫廷小吾聞周文王都豐武王都鎬豐鎬之間帝)
(王之都也營作朝宫渭南上林苑中先作前殿阿房東西五百步南北五十丈丨丨丨丨丨丨丨丨丨丨丨丨)
(丨周馳爲閣道自殿下直抵南山表南山之巔以爲闕爲複道自阿房渡渭屬之咸陽以象天極閣道絶漢抵)
(營室也)象天極閣道絶漢扺營室(見上)非壯麗無以重威(史記)
(漢高祖紀八年高祖東擊韓王信餘反寇於東垣蕭丞相營作未央宫立東闕北闕前殿武庫太倉高祖還見)
(宫闕壯盛怒謂蕭何曰天下匈匈苦戰數歲成敗未可知是何治宫室過度也蕭何曰天下方未定故可因遂)
(就宫室且夫天子以四海爲家丨丨丨丨丨丨丨且無令後世有以加也高祖乃悅)直百金(史記漢文)
(帝紀嘗欲作露臺召匠計之丨丨丨上曰百金中民十家之産吾奉先帝宫室嘗恐羞之何以臺爲)栢梁
銅柱(史記封禪書其後又作丨丨丨丨承露仙人掌之屬矣)益延壽觀(史記封禪書上令長)
(安作蜚廉桂觀甘泉作丨丨丨丨)通天(史記封禪書作丨丨莖臺置祠具其下將招來仙神人之屬注)
(索隱曰莖字疑衍)青雲(史記封禪書公孫卿曰黃帝就丨丨臺十二日燒黃帝乃治明廷)明廷
(見上)千門萬戸(史記封禪書於是作建章宫度爲丨丨丨丨前殿度高未央其東則鳳闕高二十餘)
(丈其西則唐中數十里虎圜其北治大池漸臺高二十餘丈命曰太液池中有蓬萊方丈瀛洲壺梁象海中神)
(仙龜魚之屬其南有玉堂壁門大鳥之屬乃立神明臺井幹樓度五十丈輦道相屬焉)神明臺井
幹樓(見上)十二樓(史記封禪書方士有言黃帝時爲五城丨丨丨以候神人於執期命曰迎年上)
(許作之如方命曰迎年)迎年(見上)宣房(史記河渠書於是卒塞瓠子築宫其上名曰丨丨宫)榮
椽(史記趙世家魏獻丨丨因以爲檀臺注索隱曰劉氏云榮椽盖地名其中有高處可以爲臺非也按榮椽)
(是良材可爲椽登飾有光榮所以魏獻之故趙因用之以爲檀臺)沉沉(史記陳涉世家入宫見殿屋帷)
(帳客曰夥頥涉之爲王丨丨者注沉沉宫室深䆳之貌也)離宫(史記范雎傳於是范睢乃得見於丨丨詳)
(爲不知永巷而入其中)永巷(見上)宣室(史記賈生傳上方受釐坐丨丨)陽雲之臺(史記)
(司馬相如傳於是楚王乃登丨丨丨丨泊乎無爲澹乎自持勺藥之和具而後御之)南榮(史記司馬相如)
(傳偓佺之倫暴於丨丨注應劭曰南榮屋擔兩頭如翼也故鄭元云榮屋翼也七誘云飛榮似鳥舒是也暴偃)
(臥日中也)華榱璧璫(史記司馬相如傳於是乎離宫别館彌山跨谷高廊四注重坐曲閣丨丨丨丨)
(輦道纚屬步櫩周流長途中宿)步櫩(見上)西清(史記司馬相如傳奔星更於閨闥宛虹拖於楯軒青)
(虬蚴蟉於東箱象輿婉蟬於丨丨)楯軒(見上)鳷鵲露寒(史記司馬相如傳過丨丨望丨丨注)
(漢書音義曰皆甘泉宮左右觀名也)宜春(史記司馬相如傳下棠梨息丨丨注正義曰括地志云宜春宫)
(在應州萬年西南三十里)宣曲(史記司馬相如傳西馳丨丨濯鷁牛首注漢書音義曰宣曲宫名在昆明)
(池西)細柳(史記司馬相如傳登龍臺掩丨丨注正義曰郭云觀名在昆明南柳市)高門(史記汲黯)
(傳黯請間見丨丨注如淳曰黃圖未央宫中有高門)罘罳(漢書文帝紀七年夏六月癸未未央宫東闕丨)
(丨災注師古曰罘罳謂連闕曲閣也以覆重刻垣墉之處其形罘罳然一曰屏也)明光(漢書武帝紀太)
(初四年秋起丨丨宫)建章(漢書武帝紀太初元年二月起丨丨宫)五柞(漢書武帝紀後元二年二)
(月行幸盩厔丨丨宫注張晏曰有五柞樹因以名宫也)太液(漢書昭帝紀始元元年春二月黃鵠下建)
(章宫丨丨池中公卿上壽)池籞(漢書宣帝紀又詔丨丨未御幸者假與貧民注蘇林曰折竹以繩緜連禁)
(禦使人不得往來律名爲籞應劭曰池者陂池也籞者禁苑也)銅池(漢書宣帝紀金芝九莖産於函德殿)
(丨丨中注如淳曰銅池承霤也)樂遊苑(漢書宣帝紀神爵三年春起丨丨丨)屬玉(漢書宣帝紀甘)
(露二年冬十二月行幸萯陽宫丨丨觀注服虔曰以玉飾因名焉在扶風晉灼曰屬玉水鳥似鵁名觀也)舊
貫之居(漢書元帝紀惟德淺薄不足以充入丨丨丨丨其令諸宫館希御幸者勿繕治注師古曰論語)
(稱閔子騫云仍舊貫帝自謙言不足充入先帝之宫室故引以爲言也)甲觀畫堂(漢書成帝紀元)
(帝在太子宫生丨丨丨丨爲世嫡皇孫注如淳曰甲觀觀名畫堂堂名)桂宫(漢書成帝紀初居丨丨上)
(嘗急召太子出龍樓門不敢絶馳道西至直城門得絶乃度還入作室門上迓之問其故以狀對上大悅乃著)
(令令太子得絶馳道云)龍樓(見上)馳道(見上)博望苑(漢書成帝紀建始二年秋罷太子丨)
(丨丨以賜宗室朝請者注文穎曰武帝爲衛太子作此苑令受賓客也)號令所由出(漢書五行)
(志門闕丨丨丨丨丨也)叢臺(漢書五行志高后元年五月丙申趙丨丨災)白鶴館(漢書五行)
(志元帝初元三年四月乙未孝武園丨丨丨災)輅軫(漢書五行志未央殿丨丨中雌鷄化爲雄注孟康曰)
(輅軫廐名也)玉堂金門(漢書五行志元帝時童謠曰井水溢滅竈烟灌丨丨流丨丨井水隂也竈)
(烟陽也玉堂金門至尊之居象隂盛而滅陽竊有宫室之應也)倉琅根(漢書五行志木門丨丨丨謂宫)
(門銅鍰)南臨渭北臨涇(漢書五行志秦文惠王初都咸陽廣大宫室丨丨丨丨丨丨)非
常室(漢書五行志上前殿入丨丨丨中注如淳曰殿上室名)河竒號非(漢書地理志靈州注)
(惠帝四年置有丨丨苑丨丨苑)鐘鼓帷幄不移而具(漢書賈山傳起咸陽而西至雍離宫)
(三百丨丨丨丨丨丨丨丨又爲阿房之殿殿高數十仞東西五里南北千步從車羅騎四馬騖馳旌旗不撓爲)
(宫室之麗至於此)承明之廬(漢書嚴助傳君厭丨丨丨丨勞侍從之事懷故土出爲郡吏)鳳
闕神明(漢書東方朔傳起建章左丨丨右丨丨號稱千門萬戸)文石之陛赤墀之
塗(漢書梅福傳故願一登丨丨丨丨涉丨丨丨丨當戸牖之法坐盡平生之愚慮)林光(漢書金日磾傳)
(是時上行幸丨丨宫)孝文臺基(漢書翼奉傳丨丨欲作一丨度用百金重民之財廢而不爲其積土)
(丨至今猶存)重轑(漢書張敞傳敞自將郡國吏車數百兩圍守王宫搜索調等果得之殿屋丨丨中注)
(蘇林曰轑椽也重轑重棼中師古曰重棼即今之廊舍也一邊虛爲兩夏者也轑音老棼音扶分反)雲譎
波詭(漢書揚雄傳於是大夏丨丨丨丨摧嗺而成觀)曳紅采颺翠氣(漢書揚雄傳丨丨丨)
(之流離兮丨丨丨之冤延)玉戸金鋪(漢書揚雄傳排丨丨而颺丨丨兮發蘭蕙與穹窮)璇題
玉英蜵蜎蠖濩(漢書揚雄傳盖天子穆然珍臺間館丨丨丨丨丨丨丨丨之中)上比帝
室紫宫(漢書揚雄傳甘泉本因秦離宫既奢泰而武帝復增通天高光迎風宫外近則洪厓旁皇儲胥)
(弩阹遠則石關封巒枝鵲露寒棠梨師得遊觀屈竒瑰偉非木摩而不彫墻塗而不畫周宣所考盤庚所遷夏)
(卑宫室唐虞採椽三等之制也且其爲已久矣非成帝所造欲諫則非時欲嘿則不能已故遂推而隆之廼丨)
(丨於丨丨丨丨若曰此非人力之所爲黨鬼神可也注師古曰棠梨宫在甘泉苑垣外師得宫在櫟陽界其餘)
(皆甘泉苑垣内之宫觀也)高光迎風(見上)洪厓旁皇儲胥弩阹(見上)棠梨
師得(見上)出入日月(漢書揚雄傳章皇周流丨丨丨丨天與地杳)椒風(漢書佞幸傳詔)
(賢女弟爲昭儀位次皇后更名其舍爲丨丨以配椒房云)銅沓冒黃金塗(漢書外戚傳皇后既)
(立後寵少衰而弟絶幸爲昭儀居昭陽舍其中庭彤朱而殿上髤漆切皆丨丨丨丨丨丨白玉階壁帶往往爲)
(黃金釭函藍田璧明珠翠羽飾之自後宫未嘗有焉)宴昵殿(漢書敘傳大將軍王鳳薦伯宜勸學召見)
(丨丨丨注張宴曰親戚宴飲會同之殿)金華(漢書敘傳時上方嚮學鄭寬中張禹朝夕入說尚書論語)
(於丨丨殿中注師古曰金華殿在未央宫)却非(後漢書光武帝紀冬十月癸丑車駕入洛陽幸南宫丨丨)
(殿遂定都焉注蔡質漢典職儀曰南宫至北宫中央作大屋複道三道行天子從中道從官夾左右十步一衞)
(兩宫相去七里又洛陽宫閣名有却非殿臣賢按俗本或作御北殿者誤)始生堂(後漢書章帝紀癸酉)
(還幸元氏祠光武顯宗於縣舍正堂明日又祠顯宗於丨丨丨皆奏樂)廣成圃(後漢書和帝紀自京)
(師離宫果園上林丨丨丨悉以假貧民恣得採捕不收其稅)承善闥(後漢書桓帝紀秋七月己未南)
(宫丨丨丨火注爾雅曰宫中門謂之闈廣雅曰闈謂之闥)罼圭靈昆苑(後漢書靈帝紀作丨丨丨)
(丨丨注罼圭苑有二東罼圭苑周一千五百步中有魚梁臺西罼圭苑周三千三百步並在洛陽宣平門外也)
一柱三帶韜以赤緹(後漢書禮儀志注蔡質漢儀曰德陽殿周旋容萬人陛高二丈皆文)
(石作壇激沼水於殿下畫屋朱梁玉階金柱刻鏤作宫掖之好厠以青翡翠丨丨丨丨丨丨丨丨天子正旦節)
(會朝百官於此自到偃師去宫四十三里望朱雀五闕德陽其上鬱嵂與天連雒陽宫閣傳云德陽宫殿南北)
(行七丈東西行三十七丈四尺)上鬱嵂與天連(見上)周家所造(後漢書五行志夫雲)
(臺者乃丨丨之丨丨也圖書術籍珍玩寳怪皆所蔵在也)濯龍(後漢書百官志丨丨亦園名近北宫直里)
(亦園名也在雒陽城西南角)直里(見上)放泰紫(後漢書班固傳其宫室也體象天地經緯乎隂)
(陽據坤靈之正位丨丨丨之圓方樹天中之華闕豐冠山之朱堂因瑰材而究竒抗應龍之虹梁列棼橑以布)
(翼荷棟桴而高驤)冠山朱堂(見上)三十六所(後漢書班固傳西郊則有上囿禁苑林麓)
(藪澤陂池連乎蜀漢繚以周墻四百餘里離宫别館丨丨丨丨神池靈沼往往而在)裛以藻繡絡
以綸連(後漢書班固傳昭陽特盛隆乎孝成屋不呈材墻不露形丨丨丨丨丨丨丨丨隨侯明月錯落)
(其間金釭銜璧是爲列錢翡翠火齊流燿含英懸黎垂棘夜光在焉)釦砌(後漢書班固傳於是元墀丨丨)
(玉階彤庭碝磩采緻琳珉青熒珊瑚碧樹周阿而生)柧棱(後漢書班固傳設璧門之鳳闕上丨丨而棲金)
(雀)棲金雀(見上)左牽牛右織女(後漢書班固傳集乎豫章之宇臨乎昆明之池丨丨)
(丨丨丨丨似雲漢之無涯)左開鴻池右作上林(後漢書楊賜傳先帝之制丨丨丨丨丨丨)
(丨丨不奢不約以合禮中)金虎(魏志武帝紀作丨丨臺鑿渠引漳水入白溝以通河)九華(魏志文帝)
(紀黃初七年三月築丨丨臺)紫廬(晉書后妃傳左貴嬪離思賦既愚陋而寡識兮謬忝厠於丨丨)仰
模元象合體辰極(晉書謝安傳是時宫室毁壊安欲繕之尚書令王彪之等以外寇爲諫安)
(不從竟獨決之宫室用成皆丨丨丨丨丨丨丨丨而役無勞怨)以文石綷之下穿伏室
(晉書石季龍載記太武殿基高二丈八尺丨丨丨丨丨丨丨丨丨置衛士五百人於其中東西七十五步南北)
(六十五步皆漆瓦金鐺銀楹金柱珠簾玉壁窮極技巧)漆瓦金鐺銀楹金柱珠簾
玉壁(見上)連房數百觀閣相交(晉書慕容熙載記大築龍騰苑廣袤十餘里役徒二)
(萬人起景雲山於苑内基廣五百步高十七丈又起逍遥宫甘泉殿丨丨丨丨丨丨丨丨鑿天河渠引水入宫)
(又爲其昭儀苻氏鑿曲光海清涼池)玉燭(宋書武帝紀孝武大明中壊上所居隂室於其處起丨丨殿)
員淵方井兼植荷花(宋書禮志殿屋之爲丨丨丨丨丨丨丨丨者以厭火祥也)刮楹
接緯逹嚮承虹(宋書樂志蒿宫仰盖日館希旌複殿留景重檐結風丨丨丨丨丨丨丨丨)清
暑爽立雲堂特起(宋書符瑞志乃造陵霄遂作景陽有藹景陽天淵之涘丨丨丨丨丨丨丨)
(丨植類斯育動類斯止極望江波遍對岳峙)壁畫古賢烈士(宋書百官志奏事明光殿殿以)
(胡粉塗丨丨丨丨丨丨以丹朱色地謂之丹墀)考星創制揆日興功(齊書武帝紀永明二)
(年詔曰青谿宫體天含暉則地栖寳光定靈源允集符命在昔期運初開經綸方遠繕築之勞我則未暇時流)
(事往永惟哽咽朕以寡薄嗣奉鴻基思存締構式表王迹丨丨丨丨丨丨丨丨子來告畢規摹昭備宜申釁落)
(之禮以暢感慰之懷可克曰小會)九日臺(齊書武帝紀永明五年九月己丑詔曰九日出商颷館登)
(高宴羣臣辛夘車駕幸商颷館館上所立在孫陵岡世呼爲丨丨丨者也)商颷館(見上)青樓(齊書)
(東昏侯紀世祖興光樓上施青漆世謂之丨丨帝曰武帝不巧何不純用琉璃)何不純用琉璃
(見上)壽昌前興鳳華晚搆(齊書后妃傳論世祖嗣位運藉休平丨丨丨丨丨丨丨丨香柏)
(文檉花梁繡柱雕金鏤寳照燭房帷趙瑟吳趨承閑奏曲歲費傍思足使克牣事由私蓄無損國儲)旁列
修竹内施高障(齊書文惠太子傳風韻甚和而性頗奢麗宫内殿堂皆雕飾精綺過於上宫開)
(拓元圃園與臺城北塹等其中樓觀塔宇多聚竒石妙極山水慮上宫中望見乃丨丨丨丨丨丨丨丨造遊觀)
(數百間施諸機巧宜須鄣蔽須臾成立若應毁徹應手遷徙)玟陛(齊書竟陵王子良傳臣一月入朝六)
(登丨丨廣殿稠人裁奉顔色縱有所懷豈敢自逹)繞黃山欵牛首(齊書徐孝嗣傳從世祖幸)
(方山上曰朕經始此山之南復爲離宫之所故應有邁靈邱靈邱山湖新林苑也孝嗣答曰丨丨丨丨丨丨乃)
(盛漢之事今江南未曠民亦勞止願陛下少更留神上竟無所修立)白樓(齊書魏虜傳自佛狸至萬民世)
(增雕飾正殿西築土臺謂之丨丨)微風暫至香聞數里朝日初照光映
後庭(陳書張貴妃傳論至德二年乃於光照殿前起臨春結綺望仙三閣閣高數丈竝數十間其窗牖壁)
(帶懸楣欄檻之類並以沉檀香木爲之又飾以金玉間以珠翠外施珠簾内有寳牀寳帳其服玩之屬瑰竒珍)
(麗近古所未有每丨丨丨丨丨丨丨丨丨丨丨丨丨丨丨丨其下積石爲山引水爲池植以竒樹雜以花藥後)
(主自居臨春閣張貴妃居結綺閣龔孔二貴嬪居望仙閣並複道交相往來又有王李二美人張薛二淑媛袁)
(昭儀何婕妤江修容等七人並有寵遞代以游其上)雕欒綺節珠窗網戸(南史循吏傳序)
(晉世諸帝多處内房朝晏所臨東西二堂而已孝武末年清暑方構及永初受命無所改作所居唯稱西殿不)
(制嘉名文帝因之亦有合殿之稱及孝武承綂制度滋長犬馬餘菽粟土木衣綈繡追陋前規更造正光玉燭)
(紫極諸殿丨丨丨丨丨丨丨丨)北距長城東包白登(魏書道武帝紀天興二年以所獲高)
(車衆起鹿苑於南臺隂丨丨丨丨丨丨丨丨屬之西山廣輸數十里鑿渠引武川水注之苑中疏爲三溝分流)
(宫城内外又穿鴻雁池)雲母堂金華室(魏書道武帝紀天興三年秋七月壬子車駕還宮起)
(中天殿及丨丨丨丨丨丨)模鄴洛長安之制(魏書莫題傳太祖欲廣宫室規度平城四方數)
(十里將丨丨丨丨丨丨丨運材數百萬根以題機巧徵令監之召入與論興造之宜)朝會萬國安
御聖躬觀望遠近(魏書高允傳給事中郭善明性多機巧欲逞其能勸高宗大起宫室允諫)
(曰臣聞太祖道武帝既定天下始建都邑其所營立非因農隙不有所興今建國已久宫室已備永安前殿足)
(以丨丨丨丨西堂温室足以丨丨丨丨紫樓臨望可以丨丨丨丨若廣修壯麗爲異觀者宜漸致之不可倉卒)
(計斫材運土及諸雜役須二萬人丁夫充作老小供餉合四萬人半年可訖古人有言一夫不耕或受其饑一)
(婦不織或受其寒况數萬之衆其所損廢亦已多矣推之於古騐之於今必然之效也誠聖主所宜思量高宗)
(納之)小牙(魏書波斯傳王於其國内别有丨丨十餘所猶中國之離宫也每年四月出遊處之十月乃還)
三臺(北齊書文宣帝紀天保九年八月乙丑至自晉陽甲戌帝如晉陽是月陳江州刺史沈泰以三千人)
(内附先是發丁匠三十餘萬營丨丨於鄴下因其舊基而高博之大起宫室及游豫園至是三臺成改銅爵曰)
(金鳳金獸曰聖應冰井曰崇光十一月甲午帝至自晉陽登三臺御乾象殿朝讌羣臣並命賦詩以新宫成丁)
(酉大赦内外文武並進一大階)玳瑁樓(隋書食貨志大綂中又毁東宫造修文偃武隆基嬪嬙諸院起)
(丨丨丨)天樞(舊唐書則天皇后紀梁王武三思勸率諸蕃酋長奏請大徵歛東都銅鐵造丨丨於端門)
(之外立頌以紀上之功業)沉香亭子(舊唐書敬宗紀波斯大商李蘇沙進丨丨丨丨材拾遺李漢諫)
(云沉香爲亭子不異瑶臺瓊室上怒優容之)曲江四岸皆有行宫臺殿(舊唐書文)
(宗紀内出曲江新造紫雲樓彩霞亭額左軍中尉仇士良以百戱於銀臺門迎之時鄭注言秦中有災宜興土)
(功厭之乃濬昆明曲江二池上好爲詩每誦杜甫曲江行云江頭宫殿鏁千門細柳新蒲爲誰綠乃知天寳已)
(前丨丨丨丨丨丨丨丨丨丨百司廨署思復昇平故事故爲樓殿以壯之)以會諸王子孫(舊唐)
(書宣宗紀神策軍奏修百福殿成名其殿曰雍和殿樓曰親親樓凡廊舍屋宇七百間丨丨丨丨丨丨)合
宫聽朔靈府通和(舊唐書禮儀志乾封二年詔曰丨丨丨丨闡皇軒之茂範丨丨丨丨敷帝)
(勛之景化)處二儀之中定三才之本(舊唐書禮樂志乾封二年詔曰其明堂院每面)
(三百六十步當中置堂按周易乾之策二百一十有六坤之策一百四十有四總成三百六十故方三百六十)
(步當中置堂丨丨丨丨丨丨丨丨丨丨構茲一字臨此萬方)開乾坤之奥策法氣象
之運行(舊唐書禮儀志垂拱三年詔曰夫明堂者天子宗祀之堂朝諸侯之位也丨丨丨丨丨丨丨丨)
(丨丨丨丨故能使災害不生禍亂不作眷言盛烈豈不美歟)蘭殿竹宫(舊唐書音樂志宣武之世)
(天子弘儒采夜誦之詩考從臣之賦朝吟丨丨暮奏丨丨)螭頭(舊唐書文宗紀甲子勑左右省起居齎筆)
(硯及紙於丨丨下記言記事)花萼相輝(舊唐書讓皇帝憲傳及先天之後興慶是龍潛舊邸因以)
(爲宫憲於勝業東南角賜宅申王撝岐王範於安興坊東南賜宅薛王業於勝業西北角賜宅邸第相望環於)
(宫側元宗於興慶宫西南置樓西面題曰丨丨丨丨之樓南面題曰勤政務本之樓元宗時登樓聞諸王音樂)
(之聲咸召登樓同榻宴謔或便幸其第賜金分帛厚其歡賞諸王每日於側門朝見歸宅之後即奏樂縱飲擊)
(毬鬭雞或近郊從禽或别墅追賞不絶於歲月矣)勤政務本(見上)引水四簷飛溜
懸波如瀑(舊唐書西戎拂䔉國傳其殿以瑟瑟爲柱黃金爲地象牙爲門扇香木爲棟梁其俗無瓦)
(擣白石爲末羅之塗屋上其堅密光潤還如玉石至於盛暑之節人厭囂熱乃丨丨潛流上徧於屋宇機制巧)
(密人莫之知觀者惟聞屋上泉鳴俄見丨丨丨丨丨丨丨丨激氣成涼風其巧妙如此)營寢殿側
爲别院(唐書高宗紀太宗嘗命皇太子遊觀習射太子辭以非所好願得奉至尊居膝下太宗大喜乃)
(丨丨丨丨丨丨丨使太子居之太宗每視朝皇太子嘗侍觀決庶政)以木爲瓦(唐書禮樂志至則天)
(始毁東都乾元殿以其地立明堂其制滛侈無復可觀皆不足記其後火焚之既而又復立開元五年復以爲)
(乾元殿而不毁初則天丨丨丨丨夾紵漆之二十五年元宗遣將作大匠康𧦬素毁之𧦬素以爲勞人乃去其)
(上層易以真瓦)萬歲臺(唐書禮樂志詔立登封降禪朝覲之碑名封祀壇曰舞鶴臺登封壇曰丨丨丨)
(降禪壇曰景雲臺以紀瑞焉)仙晨帝所(唐書裴矩傳帝在東都矩以蠻夷朝貢踵至諷帝悉召天)
(下竒倡怪伎大陳端門前曳金縠珥金琲者十餘萬詔百官都人列繒樓幔閣夾道被服光麗廛邸皆供帳池)
(酒林胾譯長縱蠻夷與民貿易在所令邀飲食相娛樂蠻夷嗟咨謂中國爲丨丨丨丨天子以爲誠謂宇文述)
(牛弘曰矩所建白皆朕之志要未發矩輒先聞非悉心奉國疇能是邪按帝隋煬帝)與賢者樂於
此(唐書張說傳說乂倡封禪議受詔與諸儒草儀多所裁正帝召說與禮官學士置酒集仙殿曰朕今丨丨)
(丨丨丨丨當遂爲集賢殿乃下制改麗正書院爲集賢殿書院而授說院學士知院事)詔公卿得
列舍隄上(唐書鄭注傳帝嘗詠杜甫曲江辭有宫殿千門語意天寳時環江有觀榭宫室聞注言即)
(詔兩神策治曲江昆明作紫雲樓采霞亭丨丨丨丨丨丨丨丨)玉堂珠殿(五代史南漢世家劉龑好)
(奢侈悉聚南海珍寳以爲丨丨丨丨)洞開諸門此如我心少有邪曲人皆
見之(宋史太祖紀汴京新宫成太祖御正殿坐令丨丨丨丨謂左右曰丨丨丨丨丨丨丨丨丨丨丨丨)
寫尚書無逸篇(宋史仁宗紀景祐二年春正月癸丑置邇英延義二閣丨丨丨丨丨丨於屏)
柱有金書六字(宋史理宗紀端平元年鄭清之等進奏選德殿丨丨丨丨丨丨曰毌不敬思無)
(邪上曰此座右銘也)壘石爲山象飛來峰(宋史輿服志北内苑中則有大池引西湖水注)
(之其上丨丨丨丨丨丨丨丨)以桃花文石爲流杯之所(宋史職官志天章閣天禧)
(四年建在令慶殿之西龍圖閣之北明年仁宗即位修天章閣畢以奉安真宗御製東曰羣玉殿西曰蘂珠殿)
(北曰壽昌殿南曰延康殿内丨丨丨丨丨丨丨丨丨丨以在位受天書祥符改曰天章取爲章於天之義)取
爲章於天之義(見上)西池水心(宋史魏悼王廷美傳邇者鑿丨丨丨丨殿成橋梁未)
(備朕將泛舟往焉)以水銀浮金鳬魚(宋史汪應辰傳德壽宫方甃石池丨丨丨丨丨丨丨)
(於上)日月宫(遼史太祖紀五年八月以大聖皇帝皇后宴寢之所號丨丨丨)萬春千秋(遼史)
(聖宗紀綂和二十四年八月改南京宫宣教門爲元和外三門爲南端左掖門爲丨丨右掖門爲丨丨)朵
殿(遼史禮志曲晏宋使儀祗候舍人引大臣使相臣僚使副及方茵丨丨應坐臣僚並於西階上殿就位立)
(其餘不應坐臣僚並於西洞門出)徧傅黃金間以五采(金史海陵本紀至營南京宫殿)
(運一木之費至二千萬牽一車之力至五百人宫殿之飾丨丨丨丨而後丨丨丨丨金屑飛空如落雪一殿之)
(費以億萬計成而復毁務極華麗)涼樓(金史世宗本紀勑有司於東宫丨丨前增建殿位孟浩諫曰皇)
(太子雖爲儲貳宜示以儉德不當與至尊宫室相侔乃罷之)象駕金脊(元史英宗紀至治元年四)
(月己未造丨丨丨丨殿)四阿反玷重亢重郎(逸周書乃位五宫太廟宗宫考宫路寢明)
(堂咸有丨丨丨丨丨丨丨丨常累復格藻梲設移旅楹惷常畫内階元階堤唐山廧應門庫臺元閫)龍疏
(劉向新序漸臺五重黃金白玉琅玕丨丨翡翠珠璣莫落連飾)上圓下方八窗四闥(班固)
(白虎通丨丨丨丨丨丨丨丨布政之宫在國之陽上圓法天下方法地八窗象八風四闥法四時九室法九州)
(十二坐法十二月三十六戸法三十六雨七十二牖法七十二風)鳳凰廬(王充論衡元帝之初有鳳)
(凰下濟陽宫故今濟陽宫有丨丨丨)木衣綈繡土被朱紫(三輔黃圖始皇窮極奢侈築咸)
(陽宫因北陵營殿端門四逹以制紫宫象帝居引渭水灌都以象天漢横橋南渡以法牽牛橋廣六丈南北二)
(百八十步六十八間八百五十柱二百一十二梁橋之南北堤繳立石柱咸陽北至九嵕甘泉南至鄠杜東至)
(河西至汧渭之交東西八百里南北四百里離宫别館相望聯屬丨丨丨丨丨丨丨丨宫人不移樂不改懸窮)
(年忘歸猶不能徧)欲與南山齊(三輔黃圖雲閣二世所造起雲閣丨丨丨丨丨)風至其
聲玲瓏然(三輔黃圖未央宫周回二十八里前殿東西五十丈深十五丈高三十五丈營未央宫因)
(龍首山以制前殿至孝武以木蘭爲棼橑文杏爲梁柱金鋪玉戸華榱璧鐺雕楹玉磶重軒鏤檻青瑣丹墀左)
(磩右平黃金爲壁帶間以和氏珍玉丨丨丨丨丨丨丨也)落猿巖栖龍岫(三輔黃圖曜華宫梁)
(孝王好營宫室苑囿之樂作曜華宫築兔園園中有百靈山有膚寸石丨丨丨丨丨丨又有雁池池間有鶴洲)
(鳬渚其諸宫觀相連延亘數十里竒果異樹珍禽怪獸畢有王日與宫人賓客弋釣其中)鶴洲鳬渚
(見上)雲母窗日曜之有光(陸機洛陽記宫中有臨高陵雲宣曲廣望閬風萬世修齡總章)
(聽訟凡九觀皆高十六七丈丨丨丨丨丨丨丨丨)三雲(葛洪西京雜記成帝設雲帳雲幄雲幕於甘泉)
(紫殿世謂丨丨殿)四寳(葛洪西京雜記武帝爲七寳牀雜寳按厠寳屛風列寳帳設於桂宫時人謂之)
(丨丨宫)木有龍蛇百獸之形(王嘉拾遺記周靈王二十三年起昆昭之臺亦名宣昭聚)
(天下異木神工得崿谷隂生之樹其樹千尋文理盤錯以一樹而臺用足焉大幹爲桁棟小枝爲栭桷其丨丨)
(丨丨丨丨丨丨)芳塵粘雨(王嘉拾遺記石虎起樓高四十丈集諸羌於樓上時亢旱舂雜寳異香爲)
(屑使數百人樓上吹散之名曰丨丨臺上有銅龍腹容數百斛酒使人於樓上𠻳酒風至望之如露名曰丨丨)
(臺用以灑塵)靈禽園(王嘉拾遺記明帝即位二年起丨丨丨遠方國所獻異鳥珍獸皆畜此園)太
極殿前起樓高四十丈(王嘉拾遺記石虎於丨丨丨丨丨丨丨丨丨丨結珠爲簾垂五)
(色玉珮風至鏗鏘和鳴清雅盛夏之時登高樓以望四極)隨風搖動終無傾倒之理
(劉義慶世說凌雲臺樓觀精巧先稱平衆木輕重然後造構乃無錙銖相負揭臺雖高峻常丨丨丨丨而丨丨)
(丨丨丨丨魏明帝登臺懼其勢危别以大材扶持之樓即頽壊論者謂輕重力偏故也)銅溝玉檻
(任昉述異記&KR0931;差作天池池中造青龍舟舟中盛陳伎樂日與西施爲水嬉吳王於宫中作海靈館館娃宫丨)
(丨丨丨宫之楹檻珠玉飾之)圖以丹青色以輕素遠望苕亭巍若仙
居(酈道元水經注渠水又南逕止車門下魏武封於鄴爲北宫宫有文昌殿溝水南北夾道枝流引灌所在)
(通溉東出石竇下注之湟水故魏武登臺賦曰引長明灌街里謂此渠也石氏於文昌故殿處造東西太武二)
(殿於濟北殿城之山采丈石爲基一基下五百武直宿衛屈柱趺瓦悉鑄銅爲之金漆圖飾焉义徙長安洛陽)
(銅人置諸宫前以華國也城之西北有三臺皆因城之爲基巍然崇舉其高若山建安十五年魏武所起其中)
(曰銅臺高十丈有屋百餘間石虎更增二丈立一屋連棟接檐彌覆其上盤廽隔之名曰命子窟又於屋上起)
(五層樓高十五丈去地二十七丈又作銅雀於樓巔舒翼若飛南則金雀臺高八丈有屋一百九間北曰冰井)
(臺亦高八丈有屋一百四十間上有冰室室有數井井深十五丈藏冰及石墨焉石墨可書又然之難盡亦謂)
(之石炭又有粟窖及監以備不虞今窖上猶有石銘存焉左思魏都賦曰三臺列峙而崢嶸者也城有七門南)
(曰鳳陽門中曰中陽門次曰廣陽門東曰逹春門北曰廣德門次曰廐門西曰金明門一曰白門鳳陽門三臺)
(洞開高三十五丈石氏作層觀架其上置銅鳳頭高一丈六尺東城上石氏立東明觀觀上加金博山謂之鏘)
(天北城上有齊午樓超出羣榭孤高特立其城東西七里南北五里飾表以塼百步一樓凡諸宫殿門臺隅雉)
(皆加觀榭層甍及宇飛檐拂雲丨丨丨丨丨丨丨丨當其全盛之時去鄴六七十里丨丨丨丨丨丨丨丨)霜
文翠照陸離眩目(酈道元水經注魏太和中皇都遷洛陽經構宫極修理街渠務窮隱發石)
(視之嘗無毁壊乂石工細密非今之所擬亦竒爲精至也遂因用之其一水自千秋門南流逕神虎門下東對)
(雲龍門二水衡栿之上皆列雲龍風虎之狀以火齊薄之及其晨光初起夕景斜輝丨丨丨丨丨丨丨丨)臺
以停停(酈道元水經注皇居創徙宫極未就止蹕於此搆宵榭於故臺所謂丨丨丨丨也)乘虛
來往(楊衒之洛陽伽藍記泉西有華林園高祖以泉在園東因名蒼龍海華林園中有大海即漢天淵池)
(池中猶有文帝九華臺高祖於臺上造清涼殿世宗在海内作蓬萊山山上有仙人館上有釣臺殿並作虹蜺)
(閣丨丨丨丨至於三月禊日季秋九辰皇帝駕龍舟蠲首遊於其上)承天門聽政(唐六典若元正)
(冬至大陳設燕令赦過宥罪除舊布新受萬國之朝貢四夷之賓客則御丨丨丨丨丨其北曰太極門其内曰)
(太極殿朔望則坐而視朝焉次北曰朱明門左曰虔化門右曰肅章門肅章之西曰暉政門虔化之東曰武德)
(西門又北曰兩儀門其内曰兩儀殿常日聽朝而視事焉兩儀殿之東曰萬春殿西曰千秋殿兩儀之左曰獻)
(春門右曰宜秋門宜秋之右曰百福門其内曰百福殿百福之西曰承慶門内曰承慶殿獻春之左曰立政門)
(其内曰立政殿立政之東曰大吉門其内曰大吉殿兩儀之北曰甘露門其内曰甘露殿左曰神龍門其内曰)
(神龍殿右曰安仁門其内曰安仁殿大明宫在禁苑之東南西接宫城之東北隅南面五門正南曰丹鳳門東)
(曰望仙門次曰延政門西曰建福門次曰興安門丹鳳門内正殿曰含元殿夾殿兩閣左曰翔鸞閣右曰棲鳳)
(閣其北曰宣政門門外東廊曰齊德門西廊曰興禮門内曰宣政殿殿前東廊曰日華門門東門下省省東南)
(北街南直含耀門出昭訓門宣政殿前西廊曰月華門門西中書省省西南北街南直昭慶門出光範門宣政)
(之左曰東上閣右曰西上閣次西曰延英門其内之左曰延英殿右曰含象殿宣政北曰紫宸門其内曰紫宸)
(殿殿之南面紫宸門左曰崇明門右曰光順門殿之東曰左銀臺門西曰右銀臺門次北曰九仙門殿之北面)
(曰元武門左曰銀漢門右曰青霄門)北臨渭水東拒滻川(唐六典禁苑在大内宫城之北)
(丨丨丨丨丨丨丨丨西盡故都城禽獸疏果莫不毓焉若祠禴烝嘗四時之薦蠻夷戎狄九賓之享則蒐狩以)
(爲儲供焉)京都制備(唐六典東都城左成臯右函谷前伊闕後邙山南面三門中曰定鼎左曰長夏)
(右曰厚載東面三門中曰建春南曰永通北曰上東北面二門東曰安喜西曰徽安西連禁苑苑西四門南曰)
(迎秋次曰游義次曰籠烟北曰靈溪皇城在都城之西北隅南面三門中曰端門左曰左掖門右曰右掖門東)
(面一門曰賓耀西南二門南曰麗景北曰宣耀東城在皇城之東東曰宣仁門南曰承福門皇城在東城之内)
(百僚廨署如京城之制皇宫在皇城之北南面三門中曰應天左曰興教右曰光政其内曰乾元門興教之内)
(曰會昌其北曰章善光政之内曰廣運其北曰明福乾元之左曰萬春右曰千秋其内曰乾元殿殿之左曰春)
(暉門右曰秋□門北曰燭龍門明福之東曰武成門其内曰武成殿明福之西曰崇賢門其内曰集賢殿武成)
(之北曰ꇰ壽殿集賢之北曰仙居殿其東曰億歲殿又東曰同明殿其西北出曰洛城西門其内曰德昌殿北)
(曰儀鸞殿德昌南出曰延慶門又南曰韶暉門西南曰洛城南門其内曰洛城殿又北曰飲羽殿上陽宫在皇)
(城之西南東面三門南曰提象門北曰星躔門提象門内曰觀風門南曰浴日樓北曰七寳閣其内曰觀風殿)
(其西則有西上陽宫北曰化成院西南曰甘露殿殿東曰䨇曜亭又西曰麟趾殿東曰神和亭西曰洞元堂觀)
(風之西曰本枝院又西曰麗春殿東曰含蓮亭西曰芙蓉亭又西曰宜男亭北曰芬芳門其内曰芬芳殿宫之)
(南面曰仙洛門又西曰通仙門其内曰甘湯院次北東上曰玉京門門内北曰金闕門南曰泰初門玉京之西)
(曰客省院蔭殿翰林院又西曰上陽宫宫西曰含露門玉京西北出仙桃門又西曰壽昌門門北出曰元武門)
(門内之東曰飛龍廐禁苑在皇都之西北拒北邙西至孝水南帶洛水支渠榖洛二水會於其間丨丨之丨丨)
(焉)池底鋪錦(李石開城錄文宗論德宗奢靡云聞得禁中老宫人每引泉先於丨丨丨丨王建宫)
(詞曰魚藻宫中鎖翠娥先皇行處不曾過只今池底休鋪錦菱角雞頭積漸多是也)金鋪玉觀輝
映溢目(馮贄南部烟花記帝觀書處窗戸玲瓏相望丨丨丨丨丨丨丨丨號爲閃電窗)閃電窗
(見上)覆海(沈括夢溪筆談屋上覆橑古人謂之綺井亦曰藻井又謂之丨丨今令文中謂之鬭八吳人謂)
(之罳頂唯宫室祠觀爲之)鬭八(見上)罳頂(見上)非時不御(邵伯溫聞見前錄劉溫叟事本)
(朝太祖皇帝爲御史中丞太祖一日與數謁者登正陽門之西樓溫叟自臺歸過其下或告溫叟當避溫叟不)
(顧明日求對面謝曰陛下御前樓則六軍必有希賞賜者臣所不避者欲陛下丨丨丨丨也太祖大悅出内帑)
(三千緡付有司自罰)壽山艮嶽(王偁東都事略政和初天子命作丨丨丨丨於禁城之東陬詔閹人)
(董其役舟以載石輿以輦土驅散軍萬人築岡阜高十餘仞增以太湖靈壁之石雄拔峭峙功奪天造石皆激)
(怒觝觸若踶若齧牙角口鼻首尾爪距千態萬狀殫竒盡怪輔以蟠木癭藤雜以黃楊對青蔭其上又隨其旋)
(斡之勢斬石開徑憑險則設磴道飛空則架棧閣仍於&KR1247;頂增高榭以冠之搜遠方珍材盡天下蠧工&KR1247;技而)
(經始焉山之上下致四方珍禽竒獸動以億計猶以爲未也鑿池爲谿澗壘石爲提捍任其石之性不加斧鑿)
(因其餘土積而爲山山骨虣露峰稜如削飄然有雲姿鶴態曰飛來峰高於雉堞翻若長鯨腰徑百尺植梅萬)
(本曰梅嶺接其餘岡種丹杏鴨脚曰杏岫又增土疊石間留隙穴以栽黃楊曰黃楊巘築修岡以植丁香積石)
(其間從而設險曰丁障又得赬石任其自然增而成山以椒蘭雜植於其上曰椒厓接衆山之末增土爲大坡)
(徙東南側栢枝幹柔密揉之不斷華華結結爲幢盖鸞鶴蛟龍之狀動以萬數曰龍柏坡循壽山之西移竹成)
(林復開小徑至數百步竹有同本而異幹者不可紀極皆四方珍貢又雜以對青竹十居八九曰斑竹麓又得)
(紫石滑淨如削面徑數仞因而爲山貼山卓立山隂置木櫃&KR1247;頂開深池車駕臨幸則驅水工登其頂開閘注)
(水而爲瀑布曰紫石壁又名瀑布幈從艮嶽之麓琢石爲梯石皆溫潤淨滑曰朝真磴又於洲上植芳木以海)
(棠冠之曰海棠川壽山之西别治園囿曰藥寮其宫室臺榭卓然著聞者曰瓊津殿絳霄樓萼綠華堂築臺高)
(九仞周覽都城近若指顧造碧虛洞天萬山環之開三洞爲品字門以通前後苑建八角亭於其中央榱椽窗)
(楹皆以瑪瑙石間之其地琢爲龍礎導景龍江東出安遠門以備龍舟幸東西擷景二園西則溯舟造景龍門)
(以幸曲江池亭復自瀟湘江亭開閘通金波門北幸擷芳園隄外築壘衞之瀕水蒔絳桃海棠芙蓉垂楊略無)
(隙地又於舊地作野店麓治農圃開東西二關夾懸巖磴道隘廹石多峯稜過者膽戰股栗凡自苑中登羣峯)
(所出入者此二關而已义爲勝遊六七曰躍龍澗漾春陂桃花閘雁池迷真洞其餘勝跡不可殫紀工已落成)
(上名之曰華陽宫然華陽大氐衆山環列於其中得平蕪數十頃以治園圃以闢宫門於西入徑廣於馳道左)
(右大石皆林立僅百餘株以神運昭功敷慶萬壽峯而名之獨神運峯廣百圍高六仞錫爵盤固侯居道之中)
(束石爲小亭以庇之高五十丈御製記文親書建三丈碑附於石之東南陬其餘石若羣臣入侍帷幄正容凛)
(若不可犯或戰慄若敬天威或奮然而趨又若僂取布危言以示廷諍之姿其怪狀餘態娛人者多矣上既悅)
(之悉予賜號守吏以奎畫列於石之陽其它軒榭庭徑各有巨石碁列星布並與賜名唯神運峯前羣石以金)
(飾其字餘皆青黛而已此所以第其甲乙者也乃命羣峯其略曰朝日昇龍望雲坐龍矯首玉龍萬壽老松棲)
(霞捫參銜日吐月排雲衝斗靁門月窟蹲螭坐師堆青凝碧金鼉玉龜壘翠獨秀棲烟嚲雲風門靁穴玉秀玉)
(竇銳雲巢鳳雕琢渾成登封日觀蓬瀛須彌老人壽星卿雲瑞靄溜玉噴玉蘊玉琢玉積玉壘玉叢秀而在於)
(渚者曰翔鱗立津涘者曰舞仙獨踞洲中者曰玉麒麟冠於壽山者曰南幈小峯而附於池上者曰伏犀怒猊)
(儀鳳烏龍立於沃泉上者曰留雲留霧又爲藏烟谷滴翠岩摶雲幈積雪嶺其間黃石仆於亭際者曰抱犢天)
(門又有大石二枚配神運峯異其居以壓衆石作亭庇之寘於環春堂者曰玉京獨秀太平巖寘於萼綠華堂)
(者曰卿雲萬態竒峯括天下之美藏古今之勝於斯盡矣)過者膽戰股栗(見上)神運峰
錫爵盤固侯(見上)玉京獨秀太平巖(見上)卿雲萬態竒峰(見上)
四園(葉夢得石林燕語瓊林苑金明池宜春苑玉津園謂之丨丨)瓊鋪珠箔合沓炳
煥(周輝清波雜志已而陪從天步至會寧殿丨丨丨丨丨丨丨丨)黃闥(黃朝英緗素雜記天子曰丨丨)
(三公曰黃閣給事舍人曰黃扉太守曰黃堂)紅錦泥窗(陸游老學庵筆記蜀人謂糊窗曰泥窗花)
(蘂夫人宫詞云丨丨丨丨遶四廊非曾遊蜀亦所不觧)貢雲(周密齊東野語宣和中艮嶽初成令近山)
(多造油絹囊以水濕之曉張於絶巘危巒之間既而雲盡入遂括囊以獻名曰丨丨每車駕所臨則盡縱之須)
(臾滃然充塞如在千巖萬壑間)
廨署
朝夕虔君命(國語文公欲弛孟文子之宅使謂之曰吾欲利子於外之寬者對曰夫位政之建也)
(署位之表也車服表之章也宅章之次也禄次之食也君議五者以建政爲不易之故也今有司來命易臣之)
(署與其車服而曰將易而次爲寬利也夫署所以丨丨丨丨丨也臣立先臣之署服其車服爲利故而易其次)
(是辱君命也不敢聞命若罪也則請納禄與車服而違署唯里人之所命次公弗取)命於司里(國語)
(公欲弛郈敬子之宅對曰先臣惠伯以丨丨丨丨嘗禘蒸享之所致君胙者有數矣出入受事之幣以致君命)
(者亦有數矣今命臣更次於外爲有司之以班命事也無乃違乎請從司徒以班徙次)藏室(史記老子)
(傳老子者楚苦縣厲鄉曲仁里人也姓李氏名耳字伯陽謚曰𣆀周守丨丨之史也)莫府(史記李牧傳李)
(牧者趙之北邊良將也嘗居代雁門備匈奴以便宜置吏市租皆輸入丨丨爲士卒費注如淳曰將軍征行無)
(常處所在爲治故言莫府莫大也)東閣(漢書嚴助傳公孫弘起徒步數年至丞相開丨丨延賢人)畫
室(漢書霍光傳光聞之止丨丨中不入注如淳曰近臣所止計畫之室也或曰雕畫之室師古曰雕畫是也)
玉堂之署(漢書李尋傳臣尋位卑術淺過隨衆賢待詔食太官衣御府久汙丨丨丨丨)射室
(漢書韓延壽傳歌者先居丨丨望見延壽車噭咷楚歌延夀坐射室騎吏持戟夾陛列立騎士從者帶弓鞬羅)
(後)寺舍(後漢書光武帝紀壬申幸南陽進幸汝南南頓縣舍置酒會賜吏人復南頓田租歲父老前叩)
(頭言皇考居此日久陛下識知丨丨每來輒加厚恩願賜復十年)與蒼龍闕對(後漢書百官志)
(注蔡覽漢儀曰司徒府丨丨丨丨丨厭於尊者不敢稱府)蓬萊山(後漢書竇章傳是時學者稱東觀爲)
(老氏臧室道家丨丨丨注老子爲守臧史復爲柱下史四方所記文書皆歸柱下事見史記言東觀經籍多也)
(蓬萊海中神山爲仙府幽經秘錄並皆在焉)海流(後漢書班固傳太液昆明鳥獸之囿曷若辟雍丨丨)
(道德之富注三輔黃圖曰辟雍水四周於外象四海也)雕畫山神海靈(後漢書西南夷傳肅)
(宗初輔坐事免是時郡尉府舍皆有丨飾丨丨丨丨丨竒禽異獸以炫燿之夷人益畏憚焉)東西臺
(晉書惠帝紀行次新安河間王顒帥官屬步騎三萬迎於霸上顒前拜謁帝下車止之以征西府爲宫唯僕射)
(荀藩司隸劉暾太常鄭球河南尹周馥與其遺官在洛陽爲留臺承制行事故號爲丨丨丨焉)留臺(見上)
一同方色(晉書張駿傳于姑臧城南築城起謙光殿畫以五色飾以金玉窮盡珍巧殿之四面各起)
(一殿東曰宜陽青殿以春三月居之章服器物皆依方色南曰朱陽赤殿夏三月居之西曰政刑白殿秋三月)
(居之北曰元武黑殿冬三月居之其傍皆有直省内官寺署丨丨丨丨)挈壺署(晉書石勒載記置丨)
(丨丨鑄豐貨錢)總明觀(宋書明帝紀立丨丨丨徵學士以充之置東觀祭酒)士林館(梁書武帝)
(紀大同中於臺西立丨丨丨領軍朱異太府卿賀琛舍人孔子袂等遞相講述)晉王移鎮以來
府舍未有(梁書樂藹傳武帝引見藹問以西事藹上對詳敏帝悅焉用爲荆州治中敕付以脩復府)
(州事藹還州繕修廨署數百區頃之咸畢而役不及民荆部以爲自丨丨悅丨丨丨丨丨丨丨之丨也)塵
埃滿積(梁書周捨傳每入官府雖廣厦華堂閨閣重邃捨居之則丨丨丨丨以荻爲障壞亦不營)荻
障(見上)施行馬置䲭尾(陳書蕭摩訶傳舊制三公黃閣廳事置䲭尾後主特賜摩訶開黃閣)
(門丨丨丨廳事寢室並丨丨丨)尚書下舍(魏書趙郡王幹傳幹貪滛不遵典法御史中尉李彪將紏)
(劾之會遇幹於丨丨丨丨因屏左右而謂幹曰殿下比有風聞即欲起彈恐損聖明委託之旨若改往修來彪)
(當不言脫不悛改夕聞旦發而幹悠然不以爲意彪乃表彈之)槐棟棘宇(魏書李崇傳使辟雍之禮)
(蔚爾而復興諷誦之音焕然而更作美榭高墉嚴壯於外丨丨丨丨顯麗於中道發明令重遵鄉飲敦進郡學)
(精課經業如此則元凱可得之於上序游夏可致之於下國豈不休歟)麟趾學(周書于翼傳世宗雅)
(愛文士立丨丨丨在朝有藝業者不限貴賤皆預聽焉乃至蕭撝王褒等與卑鄙之徒同爲學士翼言於帝曰)
(蕭撝梁之宗子王褒梁之公卿今與趨走同儕恐非尚賢貴爵之義帝納之詔翼定其班次於是有等差矣)
儀等石渠司同天禄(周書黎景熙傳時外史廨宇屢移未有定所季明又上言曰外史之)
(職漢之東觀丨丨丨丨丨丨丨丨是乃廣内秘府藏言之奥帝王所寳此焉攸在自魏及周公館不立臣雖愚)
(瞽猶知其非是以去年十一月中敢冒陳奏將降中旨即遣修營荏苒一周未加功力臣職思其憂敢不重請)
(帝納焉於是廨宇方立)文學館(舊唐書太宗紀于是海内漸平太宗乃銳意經籍開丨丨丨以待四)
(方之士行臺司勲郎中杜如晦等十有八人爲學士每更值閣下降以溫顔與之討論經義或夜分而罷)桂
坊(舊唐書高宗紀置太子左右諭德及桂坊大夫等官員改司經局爲丨丨館崇賢館罷隸左春坊)控
鶴府(舊唐書則天皇后紀初爲寵臣張易之及其弟昌宗置丨丨丨官員尋改爲奉宸府班在御史大夫)
(下)延英南藥院(舊唐書德宗紀丙午舉先天故事非供奉侍衞之官自文武六品已上清望官)
(每日二人更值待制以備顧問仍以丨丨丨丨丨故地爲廨)鵲巢樹(舊唐書刑法志大理少卿除嶠)
(上言大理獄院由來相傳殺氣太盛烏鵲不栖至是有丨丨其丨於是百竂以幾至刑措上表陳賀)學直
(舊唐書裴耀卿傳少聰敏數歲觧屬文童子舉弱冠拜秘書正字俄補相王府典籖時睿宗在蕃甚重之令與)
(掾邱悅文學韋利器更直府中以備顧問府中稱爲丨丨)例竟門(舊唐書來俊臣傳則天於麗景門别)
(置推事院俊臣推勘必獲專令俊臣等按鞠亦號爲新開門但入新開門者百不全一弘義戲謂新開門爲丨)
(丨丨言入此門者例皆竟也)東頭學士(舊唐書熊望傳昭愍嬉遊之隙學爲歌詩以翰林學士崇)
(重不可䙝狎乃議别置丨丨丨丨以備曲宴賦詩令採卑官才堪任學士者爲之栖楚以望名薦送)六廐
(唐書百官志武后萬歲通天元年置仗内六閑一曰飛龍二曰祥麟三曰鳳苑四曰鵷鸞五曰吉良六曰六羣)
(亦號丨丨)五坊(唐書百官志閑廐使押丨丨以供時狩一曰雕坊二曰鶻坊三曰鷂坊四曰鷹坊五曰狗)
(坊)東西二府(宋史職官志惟樞密本兵與中書對掌機務號丨丨丨丨)計省(宋史職官志三)
(司之職國初沿五代之制置使以總國計應四方貢職賦入朝廷不預一歸三司通管鹽鐵度支戸部號曰丨)
(丨位亞執政目爲計相其恩數廪禄與參樞同)鎖院鎖門(宋史職官志翰林學士院凡拜宰相及事)
(重者晚漏上天子御内東門小殿宣召面諭給筆札書所得旨禀奏歸院内傳丨丨門禁止出入夜漏盡其詞)
(進入遲明白麻出閤門使引授中書中書授舍人宣讀其餘除授并御札但用御寳封遣内侍送學士院丨丨)
(而已至於赦書德音則中書遣吏持送本院内侍鎖院如除授焉)御書摛文堂榜(宋史職官)
(志政和五年丨丨丨丨丨丨賜學士院)北庫(宋史食貨志以丨丨爲司空吕公著廨)瓊林大
盈(宋史食貨志元祐元年右司諫蘇轍論河北保甲之害因言元豐及内課財物山委皆先帝多方蓄藏以)
(備緩急若積而不用與東漢西園錢唐之丨丨丨丨二庫何異願以三十萬緍募保甲爲軍尋用其議)宰
相廳事豈置鷹隼處(金史世宗本紀幸鷹房主者以鷹隼置内省堂上上怒曰此丨丨丨)
(丨丨丨丨丨丨耶痛責其人俾置他所)四賓庫(元史太祖紀二十五年七月壬辰改會同館爲丨丨)
(丨)靈金内府(王嘉拾遺記高祖常佩劍於身天下已定吕后藏於寳庫庫中守藏者見白氣如雲)
(出於戸外壯如龍蛇吕后改庫名曰靈金藏及惠帝即位以此庫貯禁兵器名曰丨丨丨丨也)畫五羊
像(顧微廣州記廣州廳事梁上丨丨丨丨又作五糓囊隨象懸之云昔高固爲楚相五羊銜榖萃於楚庭故)
(圖其像爲瑞六國時廣州屬楚)龍雲逞勢(酈道元水經注小城西又一城是大司馬瑯邪王所修因)
(項羽故臺經始即構宫觀門閣惟新厥制義熙十二年霖雨驟澍汴水暴長城遂崩壞冠軍將軍彭城劉公之)
(子也登更築之悉以塼壘宏壯堅峻樓櫓赫翼南北所無宋平北將軍徐州刺史河南薛安都舉城歸魏魏遣)
(博陵公尉苟仁城陽公孔伯恭援之邑閣如初觀不異昔自後毁撤一時俱盡間遺工雕鏤尚存丨丨丨丨竒)
(爲精妙矣)崔公望省樓(劉餗隋唐嘉話崔潞府日知歴職中外恨不居八座及爲太常於都寺廳)
(事後起一樓正與尚書省相望人謂之丨丨丨丨丨)冰廳(趙璘因話錄都堂南門東道有古槐垂隂至廣)
(相傳夜深聞絲竹之音省中即有入相者俗謂之音聲樹祠部呼爲丨丨言其清且泠也)有落星石
(趙璘因話錄秘書省内丨丨丨丨薛少保畫鶴賀監草書郎餘令畫鳳相傳號爲四絶元和中韓公武爲秘書)
(郎挾彈中鶴一眼時謂之五絶)四絶(見上)五絶(見上)松廳(趙璘因話錄會昌初監察御史鄭路)
(所葺禮察廳謂之丨丨南有古松也刑察廳謂之魘廳寢於此多魘兵察常主院中茶茶必市蜀之佳者貯於)
(陶器以防暑濕御史躬親緘啓故謂之茶瓶廳吏察主院中入朝人次第名籍謂之朝簿廳)魘廳(見上)
茶瓶廳(見上)朝簿廳(見上)賜度支錢造(裴庭裕東觀奏記故事京兆尹在私第但)
(竒日入府偶日入遞院崔郢爲京兆尹囚徒逸獄而走上始命造京兆尹廨宅京兆尹不得離府上以崔郢敗)
(官面召翰林學士韋澳授京兆尹便令赴上丨丨丨丨二萬貫令丨府宅澳公正方嚴吏不敢欺委長安縣尉)
(李信主其事造成廨字極一時壯麗尚有羡緍却進)五花館(錢希白南部新書荆南舊有丨丨丨待賓)
(之上地也)視草臺(沈括夢溪筆談學士院玉堂太宗皇帝曾親幸至今唯學上日許正坐他日皆不敢)
(獨坐故事堂中設丨丨丨每草制則具衣冠據臺而坐今不復如此但存空臺而已)槐廳(沈括夢溪筆談)
(學士院第三廳學士閤子當前有一巨槐素號丨丨舊傳居此閤者多至入相學士爭槐廳至有扺徹前人行)
(李而強據之者予爲學士時目觀此事)五司廳(沈括夢溪筆談予爲鄜延經略使日新一廳謂之丨)
(丨丨延州正廳乃都督廳治延州事五司廳治鄜延路軍事如唐之使院也五司者經略安撫總管節度觀察)
(也)木天(沈括夢溪筆談内諸司舍屋唯秘閣最宏壯閣下穹窿高敞相傳謂之丨丨)廳後露
籬(東坡志林元祐元年余爲中書舍人時執政惡本省事多漏泄欲於舍人丨丨作丨丨禁同省往來余曰)
(諸公應須簡要清通何必栽籬插棘諸公笑而止明年竟作之)郭熙畫樹石待詔書周
官(葉夢得石林燕語官制行内兩省諸廳照壁自僕射而下皆丨丨丨丨丨外尚書諸廳照壁自令僕而下)
(皆丨丨丨丨丨)鮑詢花竹郭熙江景(葉夢得避暑錄話舊學士僅有直舍分於門之兩旁)
(每鎖院受詔乃與中使坐主廊余爲學士時始請闢兩直舍各分其一間與北門通爲三以照壁限其中屏間)
(命待詔丨丨畫丨丨於上與玉堂丨丨春丨晚丨屏相配當時以爲美談)一新羣玉之構(陸游)
(老學庵筆記秘書新省成徽廟臨幸孫叔詣參政作賀表云蓬萊道山丨丨丨丨丨丨勾陳羽衞共仰六飛之)
(臨同時無能及者)青壁畫雪(王楙野客叢書魯直言唐省中皆丨丨丨丨僕因考之漢省中皆粉)
(壁畫古列士列女見漢官典職而沈約宋志亦曰郎官奏事明光殿殿以胡粉畫古列賢列士唐翰苑粉壁畫)
(海中曲龍山憲宗臨幸中使懼而塗之是後皆畫松鶴見李德裕詩畫壁看飛鶴注秘閣廊壁薛稷畫鶴見鄭)
(谷詩淺井寒蕪入迴廊壘蘚侵因看薛稷鶴共起五湖心畫斷云畢弘大歴二年爲給事中畫松石於左省廳)
(壁集賢注記云集賢院南壁畫隂鏗詩圖北壁畫叢竹雙鶴四庫當門畫夫子坐於元帳左右諸弟子執經問)
(道東觀記謂靈帝詔蔡邕畫赤泉侯五代將相於省唐錄謂文宗自撰集尚書君臣事蹟命畫於太液亭省禁)
(畫壁見於所載班班若此應劭謂畫堂畫九子母疑有所據)粉壁畫古列士列女(見上)
畫松鶴(見上)南壁隂鏗詩圖北壁叢竹雙鶴(見上)合香(周密癸辛)
(雜識後集先君子於紹定四年辛卯出宰富春九月到任未幾值慈明太后上仙應辨梓宫百色之冗先子優)
(爲之略無科擾民稱之爲周佛子撙節浮費百廢俱舉修建縣學一新釋奠祭器刻之於石又重定釋奠儀重)
(建合江驛驛後爲大閣扁曰清涵萬象闢縣圃鑿池建堂適有雙蓮之瑞因名之曰丨丨取古詩風合雨花香)
(之意)子司(趙彥衛雲麓漫抄唐有三院御史侍御史謂之臺院殿中侍御史謂之殿院監察御史謂之監)
(院太常寺有四院天府院御衣院樂懸神廚院皆丨丨耳)
御定子史精華卷一百四十七
