欽定四庫全書
御定子史精華卷一百二十八
言語部四
品藻下
台鼎人(宋書謝方明傳方明嚴恪善自居遇雖處闇室未嘗有惰容無他伎能自然有雅韻丹陽尹劉)
(穆之白高祖曰謝方明可謂名家駒直置便自是丨丨丨無論復有才用)應有盡有應無盡
無(宋書江智淵傳為隨王誕佐在襄陽誕待之甚厚時咨議參軍謝莊府主簿沈懷文並與智淵友善懷文)
(每稱之曰人所丨丨丨丨人所丨丨丨丨者其江智淵乎)始平始安可謂二始(宋書顔延)
(之傳時尚書令傅亮自以文義之美一時莫及延之不為之下亮甚疾焉廬陵王義真頗好辭義待接甚厚徐)
(羡之等疑延之為同異意甚不悦少帝即位出為始安太守領軍將軍謝晦謂延之曰昔荀勖忌阮咸斥為丨)
(丨郡今卿又為丨丨丨丨丨丨黃門郎殷景仁亦謂之曰所謂俗惡俊異世疵文雅)俗惡俊異世
疵文雅(見上)望雖不足才能有餘(宋書臧質傳任薈之樂安人也歷世祖南平王)
(鑠撫軍右軍司馬長史行事太祖稱之曰丨丨丨丨丨丨丨丨)氣概高亮有太尉彦雲
之風(宋書王元謨傳元謨幼而不羣世父蕤有知人鑒常笑曰此兒丨丨丨丨丨丨丨丨丨丨丨)清
節必繼美吳隱之(宋書王鎮之傳出為使持節都督交廣二州諸軍事建威將軍平越中郎)
(將廣州刺史高祖謂人曰王鎮之少著丨丨丨將丨丨丨丨丨嶺南之弊非此不康也在鎮不受俸祿蕭然無)
(所營去官之日不異始至)荆楚仙人(宋書龔祈傳風姿端雅容止可觀中書郎范述見而歎曰此丨)
(丨丨丨也)此人作公應繼王太保(宋書自序沈林子簡素廉靖不交接世務義讓之美)
(著於閨門雖在戎旅語不及軍事所著詩賦贊三言箴祭文樂府表牋書記白事啟事論老子一百二十一首)
(太祖後讀林子集歎息曰丨丨丨丨丨丨丨丨丨)後來佳器(齊書豫章王嶷傳入為宋順帝車騎)
(諮議參軍府掾轉驃騎仍遷從事中郎詣司徒袁粲粲謂人曰丨丨丨丨也)江左風流宰相
唯有謝安(齊書王儉傳儉長禮學諳䆒朝儀每博議證引先儒罕有其例八坐丞郎無能異者令史)
(諮事賓客滿席儉應接銓序傍無畱滯十日一還學監試諸生巾卷在庭劍衛令史儀容甚盛作解散髻斜插)
(幘簪朝野慕之相與放效儉嘗謂人曰丨丨丨丨丨丨丨丨丨丨盖自比也)今之樂廣(齊書張緒)
(傳緒少知名清簡寡欲叔父鏡謂人曰此兒丨丨丨丨也)正始遺風(齊書張緒傳吏部尚書袁粲言)
(於帝曰臣觀張緒有丨丨丨丨宜為宫職)過江未有人(齊書張緒傳僕射王儉謂人曰北士中覓)
(張緒丨丨丨丨丨不知陳仲弓黃叔度能過之不耳)使人不衣自暖(齊書謝超宗傳為義興太)
(守昇明二年坐公事免詣東府門自通其日風寒慘厲太祖謂四座曰此客至丨丨丨丨丨丨矣超宗既坐飲)
(酒數甌辭氣横出太祖對之甚歡)風流不墜政在江郎(齊書江斆傳尚孝武女臨汝公)
(主拜駙馬都尉除著作郎太子舍人丹陽丞時袁粲為尹見斆歎曰丨丨丨丨丨丨丨丨數與宴賞留連日夜)
江東裴樂(齊書陸慧暁傳慧曉清介正直不雜交游會稽内史同郡張暢見慧曉童幼便嘉異之張)
(緒稱之曰丨丨丨丨也)閣下自有二驥(齊書劉繪傳豫章王嶷為江州以繪為左軍主簿隨)
(鎮江陵轉鎮西外兵曹參軍驃騎主簿繪聰警有文義善隸書數被賞召進對華敏僚吏之中見遇莫及琅邪)
(王詡為功曹以吏能自進嶷謂僚佐曰吾雖不能得應嗣陳蕃然丨丨丨丨丨丨也)卿過季偉我
非林宗(齊書樂頤傳吏部郎庾杲之嘗往候頤為設食枯魚菜葅而已杲之曰我不能食此母聞之自)
(出常膳魚羹數種杲之曰丨丨於茅丨丨丨丨郭丨丨)祖逖之流(梁書鄭紹叔傳時刺史蕭誕以)
(弟諶誅臺遣收兵卒至左右莫不驚散紹叔聞難獨馳赴焉誕死侍送喪柩衆咸稱之到京師司空徐孝嗣見)
(而異之曰丨丨丨丨也)精神秀朗(梁書范雲傳嘗就親人袁照學書一夜不怠照撫其背曰卿丨)
(丨丨丨而勤於學卿相才也)卿相才(見上)王訓無謝彦回(梁書王訓傳遷侍中既拜)
(入見高祖從容問何敬容曰禇彦回年幾為宰相敬容對曰少過三十上曰今之丨丨丨丨丨丨)神情
不凡必成佳器(梁書傅昭傳昭十一隨外祖於朱雀航賣歷日為雍州刺史袁顗客顗嘗來昭)
(所昭讀書自若神色不改顗難曰此兒丨丨丨丨丨丨丨丨)宋得其武梁得其文(梁書)
(到洽傳御華光殿詔洽及沆蕭琛任昉侍讌賦二十韻詩以洽辭為工賜絹二十匹高祖謂昉曰諸到可謂才)
(子昉對曰臣常竊議丨丨丨丨丨丨丨丨五年遷尚書殿中郎洽兄弟羣從遞居此職時人榮之)昂昂
千里之駒(梁書袁昂傳昂本名千里齊永明中武帝謂之曰丨丨丨丨丨丨在卿有之今改卿名為)
(昂即千里為字)金山玉海(梁書朱异傳尋有詔求異能之士五經博士明山賓表薦异曰竊見錢塘)
(朱异年時尚少德備老成在獨無散逸之想處闇有對賓之色器宇弘深神表峰峻丨丨萬丈緣陟未登丨丨)
(千尋窺映不測加以珪璋新琢錦組初搆觸響鏗鏘值采便發觀其信行非惟十室所稀若使負重遙遠必有)
(千里之用)鄒魯遺風英賢不絶(梁書羊侃傳高祖製武宴詩三十韻以示侃侃即席應詔)
(高祖覽曰吾聞仁者有勇今見勇者有仁可謂丨丨丨丨丨丨丨丨)荆南秀氣(梁書劉之遴傳時張)
(稷新除尚書僕射託昉為讓表昉令之遴代作操筆立成昉曰丨丨丨丨果有異才後仕必當過僕)千里
絶迹百尺無枝(梁書王規傳大同二年卒詔贈散騎常侍光祿大夫皇太子出臨哭與湘東王)
(繹令曰威明昨宵奄復殂化甚可痛傷其風韻遒正神峰標映丨丨丨丨丨丨丨丨文辨縱横才學優贍跌宕)
(之情彌遠濠梁之氣特多斯實俊民也)端右材(梁書蕭介傳侍中闕選王筠等四人並不稱旨高祖)
(曰我門中久無此職宜用蕭介為之介博物強識應對左右多所匡正高祖甚重之遷都官尚書每軍國大事)
(必先詢訪於介焉高祖謂朱异曰丨丨之丨也)臧盾之飲蕭介之文(梁書蕭介傳初高祖)
(招延後進二十餘人置酒賦詩臧盾以詩不成罰酒一斗盾飲盡顔色不變言笑自若介染翰便成文無加點)
(高祖兩美之曰丨丨丨丨丨丨丨丨即席之美也)東南美(梁書劉孺傳孺少好文章性又敏速嘗於)
(御坐為李賦受詔便成文不加點高祖甚稱賞之後侍宴夀光殿詔羣臣賦詩時孺與張率並醉未及成高祖)
(取孺手板題戲之曰張率丨丨丨劉孺雒陽才攬筆便應就何事久遲回其見親愛如此)雒陽才(見上)
滕曾子(梁書滕曇恭傳太守王僧度引曇恭為功曹固辭不就王儉時隨僧度在郡號為丨丨丨)當
為儒者宗(梁書賀瑒傳瑒少傳家業齊時沛國劉瓛為會稽府丞見瑒深器異之嘗與俱造吳郡張)
(融指瑒謂融曰此生神眀聰敏將來丨丨丨丨丨)賞德標竒未過此子(梁書庾詵傳子)
(曼倩亦早有令譽世祖在荆州辟為主簿遷中錄事每出世祖常目送之謂劉之遴曰荆南信多君子雖美歸)
(田鳳清屬桓階丨丨丨丨丨丨丨丨)意聖人(陳書沈不害傳博綜墳典而家無卷軸每製文操筆立成)
(曾無尋檢僕射汝南周弘正嘗稱之曰沈生可謂丨丨丨乎)兩玉人(南史謝晦傳時謝琨風華為江)
(左第一嘗與晦俱在武帝前帝目之曰一時頓有丨丨丨耳)蕭散直上(南史王惠傳素不與謝靈)
(運相識嘗得交言靈運辯博辭義鋒起惠時然後言時荀伯子在坐退而告人曰靈運固自丨丨丨丨王郎有)
(如萬頃陂焉)有如萬頃陂(見上)分其才藝足了十人(南史柳惲傳帝謂周)
(捨曰吾聞君子不可求備至如柳惲可謂具美丨丨丨丨丨丨丨丨)明珠(南史劉孺傳孺幼聰敏七歲能)
(屬文叔父瑱為義興郡擕以之官常置坐側謂賓客曰此吾家丨丨也)益者三友此實其
人(南史劉遵傳遵自隨蕃及在東宫以舊恩偏蒙寵遇時輩莫及卒官皇太子深悼惜之與遵從兄陽羡令)
(孝儀令曰賢從弟中庶奄至殞逝痛可言乎其孝友淳深立身貞固内含玉潤外表瀾清言行相符終始如一)
(文史該富琬琰為心辭章博贍元黃成采既以鳴謙表性又以難進自居吾昔在漢南連翩書記及忝朱方從)
(容坐首鷁舟乍動朱鷺徐鳴未嘗一日而不追隨一時而不會遇丨丨丨丨丨丨丨丨及弘道下邑未申善政)
(而能使人結去思野多馴雉此亦威鳳一羽足以騐其五德)半天朱霞雲中白鶴(南史)
(劉訏傳族祖孝標與書稱之曰訏超超越俗如丨丨丨丨歊矯矯出塵如丨丨丨丨皆儉歲之粱稷寒年之纖)
(纊按歊訏族兄)此子當凖的人物(魏書宗室孚傳少有令譽侍中游肈幷州刺史高聰司徒)
(崔光等見孚咸曰丨丨丨丨丨丨丨恨吾徒衰暮不及見耳)言同百舌膽若鼷鼠(魏書)
(宗室慶和傳東豫州刺史為蕭衍將所攻舉城降之衍以為北道總督魏王至項城朝廷出師討之望風退走)
(衍責之曰丨丨丨丨丨丨丨丨遂徙合浦)當為宗室領袖我不妄談人物(魏書)
(任城王澄傳以氏羌反叛除都督梁益荆三州諸軍事征南大將軍梁州刺史文明太后引見澄誡厲之顧謂)
(中書令李沖曰此兒風神吐發德音閑婉丨丨丨丨丨丨是行使之必稱我意卿但記之丨丨丨丨丨丨也)
文武頓出其門(魏書宗室嵩傳高祖南伐蕭寳卷將陳顯逹率衆拒戰嵩身備三仗免胄直前)
(將士從之顯逹奔潰斬獲萬計嵩於爾日勇冠三軍高祖大悦而言曰任城康王大有福德丨丨丨丨丨丨以)
(功賜爵高平縣侯)胸中所懷踰於甲兵(魏書崔浩傳召新降高車渠帥數百人賜酒食)
(於前世祖指浩以示之曰汝曹視此人尫纖懦弱手不能彎弓持矛其丨丨丨丨乃丨丨丨丨朕始時雖有征)
(討之意而慮不自決前後克捷皆此人導吾令至此也)唯須誦離騷飲美酒自為
佳器(魏書盧元明傳元明善自標置不妄交遊飲酒賦詩遇興忘返性好元理作史子新論數十篇文筆)
(别有集錄少時嘗從鄕還洛途遇相州刺史中山王熙熙博識之士見而歎曰盧郎有如此風神丨丨丨丨丨)
(丨丨丨丨丨丨丨遂留之數日贈帛及馬而别)黃中内潤文明外照(魏書高允傳允少孤)
(夙成有竒度清河崔元伯見而異之歎曰高子丨丨丨丨丨丨丨丨必為一代偉器但恐吾不見耳)劉生
堂堂搢紳領袖(魏書劉懋傳肅宗初大軍攻硤石懋為李平行臺郎中城拔懋頗有功太傅清)
(河王懌愛其風雅常目而送之曰丨丨丨丨丨丨丨丨)朝之儒秀(魏書郭祚傳百官夕飲清徽後)
(園高祖舉觴賜祚及崔光曰郭祚憂勞庶事獨不欺我崔光温良博物丨丨丨丨不勸此兩人當勸誰也其見)
(知若此)浩浩如黃河東注(魏書崔光傳太和六年拜中書博士轉著作郎與祕書丞李彪)
(參撰國書遷中書侍郎給事黃門侍郎甚為高祖所知待常曰孝伯之才丨丨丨丨丨丨丨固今日之文宗也)
有規檢禰衡無冰稜文舉(北齊書盧文偉傳長廣太守邢子廣目二盧云詢祖丨丨)
(丨丨丨思道丨丨丨丨丨)謦欬為洪鍾響胸中貯千卷書(北齊書崔㥄傳趙郡)
(李渾嘗讌聚名輩詩酒正驩譁㥄後到一坐無復談話者鄭伯猷歎曰身長八尺面如刻畫丨丨丨丨丨丨丨)
(丨丨丨丨丨使人那得不畏服)物外司馬(北齊書王晞傳性閒淡寡欲雖王事鞅掌而雅操不移在)
(幷州雖戎馬填閭未嘗以世務為累良辰美景嘯咏遨遊登臨山水以談讌為事人士謂之丨丨丨丨)此
人風流警拔(北齊書裴讓之傳為太原公開府記室與楊愔友善相遇則清談竟日愔每云丨丨)
(丨丨丨丨裴文季為不亡矣)佳舍人(北齊書裴讓之傳歷文襄大將軍主簿兼中書舍人後兼散騎)
(常侍聘梁文襄嘗入朝讓之導引容儀藴藉文襄目之曰士禮丨丨丨遷長兼中書侍郎領舍人)獨孤
公猶鏡(隋書高熲傳右衛將軍龐晃及將軍盧賁等前後短熲於上上怒之皆被疎黜因謂熲曰丨丨)
(丨丨丨也每被磨瑩皎然益明按熲父賓賜姓獨孤氏)河朔英靈(隋書李德林傳德林美容儀善)
(談吐齊天統中兼中書侍郎於賓館受國書陳使江總目送之曰此即丨丨之丨丨也)襄陽水鏡
復在於茲(隋書柳莊傳莊少有遠量博覽墳籍兼善辭令濟陽蔡大寳有重名於江左時為岳陽王)
(蕭詧諮議見莊便歎曰丨丨丨丨丨丨丨丨矣)德為人表行為士則(隋書盧昌衡傳出為)
(徐州總管長史甚有能名吏部尚書蘇威考之曰丨丨丨丨丨丨丨丨論者以為美談)金城湯池
(隋書辛彦之傳吳興沈重名為碩學高祖嘗令彦之與重論議重不能抗於是避席而謝曰辛君所謂丨丨丨)
(丨無可攻之勢高祖大悦)齊平寳鼎歸(北史魏宗室偉傳偉性温柔好虛静篤學愛文初自鄴還)
(庾信贈其詩曰梁亡垂棘反丨丨丨丨丨為辭人所重如此)精神太遒(北史崔㥄傳㥄有文學偉)
(風貌寡言辭端嶷如神以簡貴自處齊神武言崔㥄應作令僕恨其丨丨丨丨)趙李人物(北史李渾)
(傳武定初兼散騎常侍聘梁使主梁武謂曰伯陽之後久而彌盛丨丨丨丨今實居多使還為東郡太守)北
間第一才士(北史邢邵傳于時與梁和妙簡聘使邵與魏收及從子子明被徵入朝當時文人皆)
(邵之下但以不持威儀名高難副朝廷不令出境南人曾問賓司邢子才故應是丨丨丨丨丨丨何為不作聘)
(使答云子才文辭實無所愧但官位已高恐非復行限南人曰鄭伯猷護軍猶得將命國子祭酒何為不可)
能賦能詩(北史陽休之傳休之字子烈儁爽有風槩好學愛文藻時人為之語曰丨丨丨丨陽休之)
有君子貌兼君子心(北史楊逹傳逹為人弘厚有局度楊素每曰丨丨丨丨丨丨丨丨者)
(唯楊逹耳)業重籝金器成琢玉(舊唐書禮儀志永泰二年勅曰諸道節度觀察都防禦使)
(等朕之腹心久鎮方面眷其子弟各奉義方脩德立身事資括羽恐干戈之後學校尚微僻居遠方無所諮禀)
(山東寡學質疑必就於馬融關西盛名尊儒乃稱於楊震負經來學當集京師幷宰相朝官及神策六軍將子)
(弟欲習業者自今已後並令補國子生欲其丨丨丨丨丨丨丨丨日新厥德代不乏賢)激濁揚清
(舊唐書王珪傳時房元齡李靖温彦博戴胄魏徵與珪同知國政後嘗侍宴太宗謂珪曰卿識鑒清通尤善談)
(論自房元齡等咸宜品藻又可自量孰與諸子賢對曰孜孜奉國知無不為臣不如元齡才兼文武出將入相)
(臣不如李靖敷奏詳明出納惟允臣不如温彦博處繁理劇衆務必舉臣不如戴胄以諫諍為心恥君不及於)
(堯舜臣不如魏徵至如丨丨丨丨嫉惡好善臣於數子亦有一日之長太宗深然其言羣公亦各以為盡巳所)
(懷謂之確論)飛鳥依人自加憐愛(舊唐書長孫無忌傳太宗目無忌曰禇遂良學問稍)
(長性亦堅正既寫忠誠甚親附於朕譬如丨丨丨丨丨丨丨丨)一代楷模(舊唐書李靖傳尋以足疾)
(上表乞骸骨言甚懇至太宗遣中書侍郎岑文本謂曰朕觀自古已來身居富貴能知止足者甚少不問愚智)
(莫能自知才雖不堪強欲居職縱有疾病猶自勉強公能識逹大體深足可嘉朕今非直成公雅志欲以公為)
(丨丨丨丨乃下優詔加授特進)倉曹人物志(舊唐書李守素傳守素尤工譜學自晉宋已降四海)
(士流及諸勲貴華戎閥閱莫不詳究當時號為行譜嘗與虞世南共談人物言江左山東世南猶相酬對及言)
(北地諸侯次第如流顯其世業皆有援証世南但撫掌而笑不復能答歎曰行譜定可畏許敬宗因謂世南曰)
(李倉曹以善談人物乃得此名雖為美事然非雅目公既言成凖的宜有以改之世南曰昔任彦昇美談經籍)
(梁代稱為五經笥今目丨丨為丨丨丨可矣)霞開颷起(舊唐書孔穎逹傳貞觀十八年圖形於凌)
(烟閣讚曰道光列第風傳闕里精義丨丨掞辭丨丨)海曲明珠東南遺寳(舊唐書狄仁傑)
(傳以明經舉授汴州判佐時工部尚書閻立本為河南道黜陟使仁傑為吏人誣告立本見而謝曰仲尼云觀)
(過知仁矣足下可謂丨丨之丨丨丨丨之丨丨薦授幷州都督府法曹)後來詞人稱首(舊唐)
(書張九齡傳開元十年三遷司勲員外郎時張說為中書令與九齡同姓叙為昭穆尤親重之常謂人曰丨丨)
(丨丨丨丨也九齡既欣知已亦依附焉)塵外孤標雲間獨步(舊唐書杜審權傳制曰開)
(府儀同三司檢校司空守尚書左僕射上柱國襄陽郡開國公食邑二千戶杜審權韻合黃鍾行直白璧冲粹)
(孕靈岳之秀精明含列宿之光丨丨丨丨丨丨丨丨)春蘭秋菊俱不可廢(舊唐書裴守真)
(傳子子餘事繼母以孝聞舉明經累補鄠縣尉時同列李朝隱程行諶皆以文法著稱子餘獨以詞學知名或)
(問雍州長史陳崇業子餘與朝隱行諶優劣崇業曰譬如丨丨丨丨丨丨丨丨也)醍醐乳腐(舊唐)
(書穆贊傳贊與弟質員賞以家行人材為搢紳所仰質兄弟俱有令譽而和粹世以滋味目之贊俗而有格為)
(酪質美而多入為酥員為丨丨賞為丨丨近代士大夫言家法者以穆氏為高)寒松千丈(舊唐書穆)
(寧傳論穆祕監之剛正如丨丨倚巖丨丨勁節)鷙鳥逐雀英氣動人(舊唐書竇羣傳論竇)
(容州之敢決如丨丨丨丨丨丨丨丨)瑞玉晴川(舊唐書鄭朗傳詔曰鄭朗植操端方禀氣莊重藹若)
(丨丨澹如丨丨)天下文宗(舊唐書陳子昂傳家世豪富子昂獨苦節讀書尤善屬文初為感遇詩三)
(十首京兆司功王適見而驚曰此子必為丨丨丨丨矣由是知名)不意培塿而松柏成
林(舊唐書郎餘令傳初授霍王元軌府參軍數上詞賦元軌深禮之先是餘令從父知年為霍王友亦見推)
(仰元軌謂人曰郎氏兩賢人之望也相次入府丨丨丨丨丨丨丨丨丨)當為國器聳壑昂
霄(唐書房元齡傳年十八舉進士授羽騎尉校讎祕書省吏部侍郎高孝基名知人謂裴矩曰僕觀人多矣)
(未有如此郎者丨丨丨丨但恨不見其丨丨丨丨云)明珠兼乘未若一言(唐書薛收傳嘗)
(上書諫王止畋獵王答曰覽所陳知成我者卿也丨丨丨丨丨丨丨丨今賜黃金四十挺)鳶肩火色
騰上必速(唐書馬周傳岑文本謂所親曰馬君論事會文切理無一言可損益聽之纚纚令人忘倦)
(蘇張終賈正應此耳然丨丨丨丨丨丨丨丨恐不能久)我家龜龍(唐書崔液傳液字潤甫尤工五)
(言詩湜歎因字呼曰海子丨丨丨丨也)多識君子(唐書禇遂良傳時飛雉數集宫中帝問是何祥)
(也遂良曰昔秦文公時有侲子化為雉雌鳴陳倉雄鳴南陽侲子曰得雄者王得雌者霸文公遂雄諸侯始為)
(寳雞祠漢光武得其雄起南陽有四海陛下本封秦故雄雌並見以告明德帝悦曰人之立身不可以無學遂)
(良所謂丨丨丨丨哉)五百歲一賢者生(唐書員半千傳羈丱通書史客晉州州舉童子房元)
(齡異之對詔高第已能講易老子長與何彦先同事王義方以邁秀見賞義方常曰丨丨丨丨丨丨丨子宜當)
(之因改今名凡舉八科皆中)形如死灰心若鐵石(唐書唐臨傳累遷大理卿高宗嘗錄)
(囚臨占對無不盡帝喜曰為國之要在用法刻則人殘寬則失有罪惟是折中以稱朕意他日復訊餘司斷者)
(輙紛訴不已獨臨所訊無一言帝問故答曰唐卿斷囚不冤所以絶意帝歎曰為獄者固當若是乃自述其考)
(曰丨丨丨丨丨丨丨丨云)識清貌古(唐書韓思復傳初鄭仁傑李無為者隱居大白山思復少從二)
(人游嘗曰子丨丨丨丨恨仕不及宰相也)稚圭今之管蕭(唐書張文瓘傳貞觀初第明經補并)
(州參軍時李勣為長史嘗歎曰丨丨丨丨丨丨吾所不及)盛德遺範(唐書韋陟傳開元中居喪以父)
(不得志殁乃與斌杜門不出八年親友更往敦暁乃彊調為洛陽令宋璟見陟歎曰丨丨丨丨盡在是矣)遺
直遺愛兼之者魏公(唐書魏知古傳卒年六十九宋璟聞而歎曰叔向古丨丨子産古丨)
(丨丨丨丨其丨丨乎)斯為國寳不墜家風(唐書盧奐傳開元二十四年帝西還次陜嘉其)
(美政題贊於聽事曰專城之重分陜之雄亦既利物内存匪躬丨丨丨丨丨丨丨丨)後出詞人之
冠(唐書張九齡傳改司勲員外郎時張說為宰相親重之與通譜系常曰丨丨丨丨丨丨也)朝廷羽
翮(唐書李程傳最為帝所遇嘗曰高飛之翮長者在前卿丨丨丨丨也)本求茂才乃得遷
固(唐書韋述傳舉進士時述方少儀質陋侻考功員外郎宋之問曰童子何業述曰性嗜書所撰唐春秋三)
(十篇恨未畢它唯命之問曰丨丨丨丨丨丨丨丨遂上第)當交二郗之間(唐書郗士美傳士美)
(年十二通五經史記漢書皆能成誦父友蕭穎士顔真卿柳芳與相論繹嘗曰吾曹異日丨丨丨丨丨丨矣)
國瑞(唐書劉晏傳劉晏字士安曹州南華人元宗封泰山晏始八歲獻頌行在帝竒其幼命宰相張說試)
(之說曰丨丨也即授太子正字公卿邀請旁午號神童名震一時)楊氏之慶(唐書楊嗣復傳楊嗣)
(復字繼之父於陵始見識於浙西觀察使韓滉妻以其女歸謂妻曰吾閱人多矣後貴且夀無若生者有子必)
(位宰相既而生嗣復滉撫其頂曰名與位皆踰其父丨丨丨丨也因字曰慶門)日角珠廷非庸
人相(唐書李珏傳甫冠舉明經李絳為華州刺史見之曰丨丨丨丨丨丨丨丨明經碌碌非子所宜乃更)
(舉進士高第)清廟之器(唐書李珏傳武昌牛僧孺辟署掌書記還為殿中侍御史宰相韋處厚曰)
(丨丨丨丨豈擊搏才乎除禮部員外郎)飣座棃(唐書崔澹傳子遠有文而風致整峻世慕其為目曰)
(丨丨丨言座所珍也)百鍊鋼(唐書元德秀傳李華兄事德秀而友蕭穎士或問所長華曰穎士若丨丨)
(之丨不可屈)藥籠中物(唐書元行冲傳狄仁傑器之嘗謂仁傑曰下之事上譬富家儲積以自資)
(也脯腊膎胰以供滋膳參术芝桂以防疾疢門下充旨味者多矣願以小人備一藥石可乎仁傑笑曰君正吾)
(丨丨丨丨不可一日無也)三珠樹(唐書王勃傳初勔勮勃皆著才名故杜易簡稱丨丨丨)干將
莫邪難與爭鋒(唐書李邕傳邕雖詘不進而文名天下時稱李北海盧藏用嘗謂邕如丨丨丨)
(丨丨丨丨丨但虞傷缺耳)謫仙人(唐書李白傳天寳初南入會稽與吳筠善筠被召故白亦至長安往)
(見賀知章知章見其文歎曰子丨丨丨也言於元宗召見金鑾殿論當世事奏頌一篇帝賜食親為調羹)玉
界尺(五代史六臣傳趙光逄在唐以文行知名時人稱其方直温潤謂之丨丨丨)桂林之下
無雜木(宋史李昉傳昭遘字逄吉宗諤從子也幼時楊億嘗過其家出拜億命為賦既成億曰丨丨丨)
(丨丨丨丨非虛言也)大事不糊塗(宋書吕端傳時吕蒙正為相太宗欲相端或曰端為人糊塗太宗)
(曰端小事糊塗丨丨丨丨丨決意相之)風流安石瀟灑淵明(宋史沈遼傳遼故受知於)
(王安石安石嘗與詩有丨丨謝丨丨丨丨陶丨丨之稱)經馳萬馬中能駐足(宋史王存)
(傳存性寬厚平居恂恂不為詭激之行至其所守確不可奪司馬光嘗曰丨丨丨丨丨丨丨丨者其王存乎)
驚鶴摩霄不可籠縶(宋書謝枋得傳性好直言與人論古今治亂國家事必掀髯抵几跳)
(躍自奮以忠義自任徐霖稱其如丨丨丨丨丨丨丨丨)光風霽月(宋史周敦頤傳黃庭堅稱其人)
(品甚高胷懷灑落如丨丨丨丨)晴雲秋月塵埃不到(宋史文同傳操韻高潔自號笑笑先)
(生善詩文篆隸行草飛白文彦博守成都竒之致書同曰與可襟韻灑落如丨丨丨丨丨丨丨丨司馬光蘇軾)
(尤敬重之)冰壺玉尺纖塵弗汙(元史黃溍傳溍天資介特在州縣唯以清白為治月俸弗)
(給每鬻産以佐其費及升朝行挺立無所附足不登鉅公勢人之門君子稱其清風高節如丨丨丨丨丨丨丨)
(丨)消堅釋石(桓寬鹽鐵論東方朔自稱辨略丨丨丨丨當世無䨇)憤憤僊僊姚姚
(劉向說苑孔子北遊東上農山子路子貢顔淵從焉孔子喟然歎曰登高望下使人心悲二三子者各言爾志)
(丘將聽之子路曰願得白羽若月赤羽若日鐘鼔之音上聞乎天旌旗翩飜下蟠於地由且舉兵而擊之必也)
(攘地千里獨由能耳使夫二子為我從焉孔子曰勇哉士乎丨丨者乎子貢曰賜也願齊楚合戰於莽洋之野)
(兩壘相當旌旗相望塵埃相接接戰搆兵賜願著縞衣白冠陳說白刃之間解兩國之患獨賜能耳使夫二子)
(者為我從焉孔子曰辯哉士乎丨丨者乎顔淵獨不言孔子曰回來若獨何不願乎顔淵曰文武之事二子已)
(言之回何敢焉與孔子曰若鄙心不與焉苐言之顔淵曰回聞鮑魚蘭芷不同篋而藏堯舜桀紂不同國而治)
(二子之言與回言異回願得明王聖主而相之使城郭不修溝池不越鍜劒戟以為農器使天下千歲無戰鬭)
(之患如此則由何憤憤而擊賜又何僊僊而使乎孔子曰美哉德乎丨丨者乎子路舉手問曰願聞夫子之意)
(孔子曰吾所願者顔氏之計吾願負衣冠而從顔氏子也)浸水膏雨(孔叢縣子問子思曰吾聞同聲)
(者相好子之先君見子産時則兄事之而世謂子産仁愛稱夫子聖人是謂聖道事仁愛乎吾未論其人之孰)
(先後也故質於子子思曰然子之問也昔季孫問子游亦若子之言也子游答曰以子産之仁愛譬夫子其猶)
(丨丨之與丨丨乎康子曰子産死鄭人丈夫舍玦珮婦女舍珠瑱巷哭三月竽瑟不作夫子之死也吾未聞魯)
(人之若是也奚故哉子游曰夫浸水之所及也則生其所不及則死故民皆知焉膏雨之所生也廣莫大焉民)
(之受賜也普矣莫識其由來者上德不德是以無德季孫曰善縣子曰其然)文之烏獲(王充論衡)
(世稱力者常褒烏獲然則董仲舒揚子雲丨丨丨丨也)超而又超(王充論衡故儒生過俗人通人)
(勝儒生文人踰通人鴻儒超文人故夫鴻儒所謂丨丨丨丨者也以超之竒退與儒生相料文軒之比於敝車)
(錦繡之方於緼袍也其相過遠矣如與俗人相料太山之巔墆長狄之項跖不足以喻)鴻儒世之
金玉(王充論衡故夫邱山以土石為體其有銅鐵山之竒也銅鐵既竒或出金玉然丨丨丨丨丨丨也竒)
(而又竒矣)河漢涇渭(王充論衡漢作書者多司馬子長揚子雲丨丨也其餘丨丨也)精潔心
過於丹青(荀悦前漢高后紀讚曰王陵之徒丨丨丨丨丨丨丨矣)通而不泰清而
不介(王粲英雄記華歆淡於財欲前後寵賜諸公莫及然終不殖産業陳羣常嘆曰若華公可謂丨丨丨)
(丨丨丨丨丨者矣)風雲之器(袁宏後漢紀袁宏曰馬援才氣智略足為丨丨丨丨躍馬委質編名)
(功臣之錄遇其時矣天下既定偃然休息猶復垂白據鞍慷慨不亦過乎)稱量天下繩墨四
海(袁宏後漢紀末世陵遲臧否聿興執銓提衡丨丨丨丨之人揚清激濁丨丨丨丨之士於是德不周而怨)
(有餘故君子道亢而無必全之體小人塗窮而有害勝之心風俗彫薄大路險巇其在斯矣)顯處視
月(劉義慶世說禇季野語孫安國云北人學問淵綜廣博孫答曰南人學問清通簡要支道林聞之曰聖賢)
(固所忘言自中人以還北人看書如丨丨丨丨南人學問如牖中窺日)牖中窺日(見上)世之
干將(劉義慶世說陳仲舉嘗歎曰若周子居者真治國之器譬諸寳劍則丨丨丨丨)謖謖如勁
松下風(劉義慶世說世目李元禮丨丨丨丨丨丨丨)平輿二龍(劉義慶世說謝子徵見許)
(子將兄弟曰丨丨之淵有丨丨焉)九臯鳴鶴空谷白駒(劉義慶世說有問秀才吳舊姓)
(何如答曰吳府君聖王之老成明時之儁乂朱永長理物之至德清選之高望嚴仲弼丨丨之丨丨丨丨之丨)
(丨顧彦先八音之琴瑟五色之龍章張威伯歲寒之茂松幽夜之逸光陸士衡士龍鴻鵠之裵徊懸鼔之待槌)
八音琴瑟五色龍章(見上)巖巖清峙壁立千仞(劉義慶世說王公目)
(太尉丨丨丨丨丨丨丨丨)三年少(劉義慶世說阮光祿云王家有丨丨丨右軍安期長豫)吐佳
言如屑(劉義慶世說胡母彦國丨丨丨丨丨後進領䄂)豐年玉荒年榖(劉義慶世說世)
(稱庾文康為丨丨丨穉榖為丨丨丨)標鮮(劉義慶世說世目杜弘治丨丨季野穆少)穆少(見上)林
澤中為自遒上(劉義慶世說王右軍道謝萬石在丨丨丨丨丨丨丨歎林公器朗神儁道祖士)
(少風領毛骨恐没世不復見如此人道劉真長標雲柯而不扶疎)風領毛骨不復見如
此人(見上)標雲柯而不扶疎(見上)樂託(劉義慶世說謝中郎云王修載丨丨之性)
(出自門風)文學鏃鏃無能不新(劉義慶世說謝鎮西道敬仁丨丨丨丨丨丨丨丨)亭
亭直上(劉義慶世說司馬太傅為二王目曰孝伯丨丨丨丨阿大羅羅清疎)羅羅清疎(見上)
觸目琳琅(劉義慶世說有人詣王太尉遇安豐大將軍丞相在坐往别屋見季胤平子還語人曰今)
(日之行丨丨見丨丨珠玉)日月入懷(劉義慶世說時人目夏侯太初朗朗如丨丨之丨丨)單衣
襜褕有餘(劉義慶世說邊文禮才辯俊逸孔北海嘗薦於曹公曰邊讓為九州之被則不足為丨丨)
(丨丨則丨丨)嵯蘖(劉義慶世說人問丞相周侯何如和嶠答曰長輿丨丨)攀安提萬(劉義)
(慶世說或問林公司州何如二謝林公曰故當丨丨丨丨)遊雲驚龍(劉義慶世說時人目王右軍飄)
(如丨丨矯若丨丨)有天際真人想(劉義慶世說桓大司馬曰諸君莫輕道仁祖企脚北窗下)
(彈琵琶故自丨丨丨丨丨丨)不復似世中人(劉義慶世說王長史為中書郎往敬和許爾時)
(積雪長史從門外下車步入尚書著公服敬和遥望歎曰此丨丨丨丨丨丨)湛若神君(劉義慶世)
(說簡文作相王時與謝公共詣桓宣武王珣先在内桓語王卿嘗欲見相王可住帳裏二客既去桓謂王曰定)
(何如王曰相王作輔丨丨丨丨公亦萬夫之望不然僕射何得自没)嶽峙淵清(劉峻世說注李氏家)
(傳曰膺丨丨丨丨峻貌貴重華夏稱曰穎川李府君頵頵如玉山汝南陳仲舉軒軒如千里馬南陽朱公叔飂)
(飂如行松柏之下)頵頵如玉山(見上)軒軒如千里馬(見上)飂飂如行
松柏之下(見上)德為龍光聲化鶴鳴(酈道元水經注漢末多士其中刺史二千)
(石卿長數十人朱軒華盖同會於廟下荆州刺史行部見之雅歎其盛號為冠盖里而刻石銘之此碑於永嘉)
(中始為人所毁其餘文尚有可傳者其辭曰峩峩南岳烈烈離明實敷儁乂君子以生惟此君子作漢之英丨)
(丨丨丨丨丨丨丨)傑出薄域(酈道元水經注孺子名稚南昌人高尚不仕太尉黃瓊辟不就桓帝)
(問尚書令陳蕃徐稚袁閎誰為先後蕃答稱袁生公族不鏤自雕至於徐稚丨丨丨丨故宜為先)孤峰
絶岸壁立萬仞叢雲鬱興震雷俱發(劉肅大唐新語張說徐堅同為集賢)
(學士十餘年好尚頗同情契相得時諸學士凋落者衆唯說堅二人存焉說手疏諸人名與堅同觀之堅謂說)
(曰諸公昔年皆擅一時之美敢問孰為先後說曰李嶠崔融薛稷宋之問皆如良金美玉無施不可富嘉謩之)
(文如丨丨丨丨丨丨丨丨丨丨丨丨丨丨丨丨誠可畏乎若施於廊廟則為駭矣閻朝隱之文則如麗色靚裝)
(衣之綺繡燕歌趙舞觀者忘憂然類之風雅則為罪矣堅又曰今之後進文詞孰賢說曰韓休之文有如太羹)
(元酒雖雅有典則而薄於滋味許景先之文有如豐肌膩體雖穠華可愛而乏風骨張九齡之文有如輕縑素)
(練雖濟時適用而窘於邊幅王翰之文有如瓊林玉斝雖爛然可珍而多有玷缺若能箴其所闕濟其所長亦)
(一時之秀也)半英雄(殷芸小說傅巽有知人之鑑在房州目龐統為丨丨丨後統附劉備見待次諸)
(葛亮如其言)醉聖(王仁裕開天遺事李白嗜酒不拘小節然沉酣中所撰文章未嘗錯誤而與不醉之)
(人相對議事皆不出太白所見時人號為丨丨)滕屠鄭沽(魏泰東軒筆錄王荆公為館職與滕甫同)
(為開封府試官甫屢稱一試卷荆公重違其言寘在高等及拆封乃王觀也觀平日與甫親善其為人薄於行)
(荆公素惡之至是疑為滕所賣忿見於色辭滕遽操俚言以自辯且曰苟有意賣公者令甫老母不吉荆公怏)
(然答曰公何不愷悌凡事須權輕重豈可以太夫人為呪也荆公又不喜鄭獬至是目為丨丨丨丨)竒逸
通脱驥子墮地(葉夢得避暑錄話俞澹字清老揚州人少與魯直同從孫莘老學於漣水軍魯)
(直時年十七八自稱清風客清老云丨丨丨丨真丨丨丨丨也)
御定子史精華卷一百二十八
