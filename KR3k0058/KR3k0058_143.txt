欽定四庫全書
御定子史精華卷一百四十三
儀飾部一
儀仗
畫日月於太常(子華子舜遊於巖廊之上被袗衣而鼓五絃之琴丨丨丨丨丨丨備十有二章)
(黼黻元黃爛如也)十有二章(見上)設張容(苟子居則丨丨丨負依而坐諸侯趨走乎堂下)
持輪挾輿先馬(荀子乘大路越席以養安側載睪芷以養鼻前有錯衡以養目和鸞之聲步中)
(武象騶中韶濩以養耳三公奉軛持納諸侯丨丨丨丨丨丨大侯編後大夫次之小侯元士次之庶士介而坐)
(道)介而坐道(見上)養信(荀子龍旗九斿所以丨丨也)養威(荀子寢兕持虎蛟韅絲末)
(彌龍所以丨丨也)婦官染采(吕氏春秋命丨丨丨丨黼黻文章必以法故無或差忒黑黃蒼赤莫)
(不質良勿敢偽詐以給郊廟祭祀之服以為旗章以别貴賤等級之度)昭庸顯明(國語服物丨丨)
(采飾丨丨注庸功也冕服旗章所以昭有功采色之服所以顯明德也)渠門(國語大路龍旂九旒丨丨)
(赤旂注渠門亦旂名)旃旄(戰國策王抽丨丨而抑兕首注旃曲柄旗旄幢也補曰爾雅旄牛尾箸竿頭)
百夫荷以先驅(史記周本紀丨丨丨罕旗丨丨丨)皂游(史記秦本紀咨爾費贊禹功其)
(鍚爾丨丨)黃屋左纛(史記項羽紀紀信乘丨丨車傳丨丨曰城中食盡漢王降楚軍皆呼萬歲)法
駕(史記漢文帝紀奉天子丨丨迎於代邸注索隱曰漢官儀云天子鹵簿有大駕法駕小駕大駕公卿奉引)
(大將軍參乘屬車八十一乘法駕公卿不在鹵簿中惟京兆尹執金吾長安令奉引侍中參乘屬車三十六乘)
畫雲氣車(史記封禪書文成言曰上即欲與神通宫室被服非象神神物不至乃作丨丨丨丨及各)
(以勝日駕車辟惡鬼)翠鳳(史記李斯傳建丨丨之旗)執職傳警(史記叔孫通傳於是皇帝輦出)
(房百官丨丨丨丨按職徐廣曰一作幟)六尺輿(史記袁盎傳孝文帝出趙同參乘袁盎伏車前曰臣)
(聞天子所與共丨丨丨者皆天下豪英今漢雖乏人陛下獨奈何與刀鋸餘人載於是上笑下趙同趙同泣下)
(車)魚須明月(史記司馬相如傳靡丨丨之橈旃曳丨丨之珠旗注郭璞曰以海魚須為旒旌言橈)
(弱也通帛為旃也漢書音義曰以明月珠綴飾旗)羽蓋玉綏(史記司馬相如傳下摩蘭蕙上拂丨)
(丨錯翡翠之威蕤繆繞丨丨)鏤象(史記司馬相如傳背秋涉冬天子校獵乘丨丨六玉蚪注郭璞曰鏤)
(象山所出輿言有雕鏤蚪龍屬也)皮軒道游(史記司馬相如傳前丨丨後丨丨注郭璞曰皮軒革)
(車也或曰即曲禮前有士師則載虎皮者也道道車游游車皆見周禮也)雲䍐(史記司馬相如傳載丨丨)
(注索隱曰張楫曰䍐車也前有九旒雲䍐之車說者以雲䍐為旌旗皆非也且案中朝鹵簿圖云雲䍐駕駟不)
(兼言九旒雲䍐與九旒車别也)朱兩轓(漢書景帝紀令長吏二千石車丨丨丨千石至六百石朱左轓)
陛戟(漢書霍光傳期門武士丨丨陳列殿下)繡絪馮黃金塗韋絮薦輪(漢書)
(霍光傳作乘輿輦加畫丨丨丨丨丨丨丨丨丨丨)幢棨羽葆(漢書韓延壽傳駕四馬傅總建丨丨)
(植丨丨)華芝(漢書揚雄傳於是乘輿廼登夫鳳皇兮翳丨丨)郅偈旖柅(漢書揚雄傳騰清霄)
(而軼浮景兮夫何旟旐丨丨之丨丨也)萬騎千乘(漢書揚雄傳敦丨丨於中營兮方玉車之丨丨)
華覆威威(漢書揚雄傳建光燿之長旓兮昭丨丨之丨丨注服虔曰華覆華蓋也師古曰威威猶威)
(蕤也)洪頤靈旗(漢書揚雄傳招搖泰壹舉丨丨樹丨丨注服虔曰洪頤旗名也)豹尾(漢書揚雄)
(傳是時趙昭儀方大幸每上甘泉常法從在屬車間丨丨中)犇星流旃(漢書揚雄傳廼撫翠鳳之)
(駕六先景之乘掉丨丨之丨丨彏天狼之威弧張燿日之元旄)燿日元旄(見上)歴天捎星
(漢書揚雄傳立丨丨之旂曳丨丨之旃)綠車(漢書王莽傳車駕乘丨丨從注師古曰綠車皇孫之車天)
(子出行令莽乘之以從)朱鉞金戚(漢書王莽傳左建丨丨右建丨丨)乾文車坤六
馬(漢書王莽傳五威將乘丨丨丨駕丨丨丨背負鷩鳥之毛服飾甚偉每一將各置左右前後中帥凡五帥)
(衣冠車服駕馬各如其方面色數將持節稱太一之使帥持幢稱五帝之使)馬衣(漢書王莽傳三年正)
(月九廟蓋搆成納神主莽謁見大駕乘六丨以五采毛為龍文丨著角長三尺注師古曰以被馬上也)法
物(後漢書光武帝紀益州傳送公孫述瞽師郊廟樂器葆車與輦於是丨丨始備)王靑蓋車(後漢)
(書安帝紀太后與兄鄧隲定策禁中其夜使隲持節以丨丨丨丨迎帝齋於殿中皇太后御崇德殿注續漢志)
(曰皇太子皇子皆安車朱班輪靑蓋金華蚤皇子為王鍚以乘之故曰王靑蓋車皇孫則綠車)充庭(後漢)
(書安帝紀四年春正月元日會徹樂不陳丨丨車注每大朝會必陳乘輿法物車輦於庭故曰充庭車也以年)
(饑故不陳)朱班重牙(後漢書輿服志乘輿金根安車立車輪皆丨丨丨丨貳轂兩轄金簿繆龍為輿)
(倚較文虎伏軾龍首銜軛左右吉陽筩鸞雀立衡&KR1017;文畫輈羽蓋華蚤建大旂十二斿畫日月升龍駕六馬象)
(鑣鏤鍚金鍐方釳插翟尾朱兼樊纓赤罽易茸金就十有二左纛以氂牛尾為之在左騑馬軛上大如斗是為)
(德車五時車安立亦皆如之各如方色馬亦如之白馬者朱其髦尾為朱鬛云所御駕六餘皆駕四後從為副)
(車)繆龍文虎(見上)吉陽筩(見上)華蚤(見上)金鍐方釳(見上)朱鬛(見上)
羽析幢翳(後漢書輿服志戎車蕃以矛麾金鼓丨丨丨丨&KR1945;胄甲弩之箙)縵輪(後漢書輿服志)
(獵車其飾皆如之重輞丨丨繆龍繞之一曰闟豬車親校獵乘之)闟豬(見上)交路帷裳(後漢)
(書輿服志太皇太后皇太后法駕皆御金根加丨丨丨丨非法駕則乘紫罽軿車雲&KR1017;文畫輈黃金塗五末蓋)
(蚤左右騑駕三馬)黃金塗五末(見上)八十一乘(後漢書輿服志乘輿大駕公卿奉引)
(太僕御大將軍參乘屬車丨丨丨丨備千乘萬騎西都行祠天郊甘泉備之官有其注名曰甘泉鹵簿)武
剛車(後漢書輿服志輕車古之戰車也洞朱輪輿不巾不蓋建矛戟幢麾&KR1945;輒弩箙藏在武庫大駕法駕)
(出射聲校尉司馬吏士載以次屬車在鹵簿中諸車有矛戟其飾幡斿旗幟皆五采制度從周禮吳孫兵法云)
(有巾有蓋謂之丨丨丨武剛車者為先驅又為屬車輕車為後殿焉)鳳凰闟戟(後漢書輿服志前驅)
(有九斿雲䍐丨丨丨丨皮軒鸞旗皆大夫載鸞旗者編引旄列繫幢旁民或謂之雞翹非也後有金鉦黃鉞黃)
(門鼓車)雞翹(見上)豹尾以前比省中(後漢書輿服志古者諸侯貳車九乘秦滅九國)
(兼其車服故大駕屬車八十一乘法駕半之屬車皆皂蓋赤裏木轓戈矛弩箙尚書御史所載最後一車懸豹)
(尾丨丨丨丨丨丨丨)赤扇汗(後漢書輿服志諸馬之文案乘輿金鍐方釳插翟象鑣龍畫總洙升龍丨)
(丨丨靑兩翄鷰尾附馬左右赤珥流蘇飛鳥節赤膺兼皇太子亦如之王公列侯鏤鍚义髦朱鑣朱鹿朱文絳)
(扇汗青翄鷰尾卿以下有騑者緹扇汗青翄尾當盧义髦上下皆通中二千石以上及使者乃有騑駕云)鷰
尾(見上)棨戟(後漢書杜詩傳時將軍蕭廣放縱兵士暴横民間百姓惶擾詩勑曉不改遂格殺廣還以)
(狀聞世祖召見賜以丨丨注漢雜事曰漢制假棨戟以代斧鉞崔豹古今注曰棨戟前驅之器也以木為之後)
(代刻偽無復典刑以赤油韜之亦謂之油戟亦曰棨戟王公以下通用之以前驅也)傳車驂駕垂
赤帷裳(後漢書賈琮傳為冀州刺史舊典丨丨丨丨丨丨丨丨迎於州界及琮之部升車言曰刺史當)
(遠視廣聽紏察美惡何有反垂帷裳以自掩塞乎廼命御者褰之百城聞風自然竦震)長庚飛髾
(後漢書馬融傳乘輿乃以吉月之陽朔登於疏鏤之金路六驌驦之元龍建雄虹之旌夏揭鳴鳶之修橦曳丨)
(丨之丨丨載日月之太常棲招搖於元戈注枉矢於天狼羽毛紛其髟鼬揚金㚇而拖玉瓖)金華靑
蓋爪畫兩轓(後漢書董卓傳卓遂僭擬車服乘丨丨丨丨丨丨丨丨時人號竿摩車言其服飾近)
(天子也注金華以金為華飾車也爪者蓋弓頭為爪形也幡音甫袁反廣雅云車箱也畫爲文彩續漢志曰幡)
(長六尺下屈廣八寸又云皇太子青蓋金華蚤畫幡竿摩謂相逼近也今俗以事干人者謂之相干摩)竿
摩(見上)騶虞幡(晉書安帝紀以後將軍元顯為驃騎大將軍征討大都督鎮北將軍劉牢之為元顯)
(前鋒前將軍譙王尚之為後部以討桓元遣兼侍中齊王柔之以丨丨丨宣告荆江二州)鴈羽仗(晉書)
(禮志元帝太興四年詔左右衞及諸營教習依大習儀作丨丨丨)重轂貳轄(晉書輿服志玉金象)
(革木等路是為五路並天子之法車皆朱班漆輪畫為&KR0008;文三十幅法月之數丨丨丨丨以赤油廣八寸長三)
(尺注地繫兩軸頭謂之飛鈴金薄繆龍之為輿倚較較重為文獸伏軾龍首銜軛左右吉陽筩鸞雀立衡&KR0008;文)
(畫轅及轓青蓋黃為裏謂之黃屋金華施橑朱橑二十八以象宿兩箱之後皆玳瑁為鵾翅加以金銀雕飾故)
(世人亦謂之金鵾車斜注旂旗於車之左又加棨戟於車之右皆槖而施之棨戟韜以黼繡上為亞字繫大蛙)
(蟆幡)法月(見上)飛鈴(見上)象宿(見上)金鵾(見上)韜以黼繡上為亞字
(見上)鉤膺玉瓖龍輈華轙(晉書輿服志五路皆有鍚鸞之飾和鈴之響丨丨丨丨丨丨丨)
(丨朱幩法駕行則五路各有所主不俱出臨軒大會則陳乘輿車輦旌鼓於其殿庭)五時五帝(晉書)
(輿服志周禮惟皇后有安車也王亦無之自漢已來制乘輿乃有之有靑立車靑安車赤立車赤安車黃立車)
(黃安車白立車白安車黑立車黑安車合十乘名為丨丨車俗謂之丨丨車)耕根(晉書輿服志丨丨車)
(駕四馬建赤旗十有二旒天子親耕所乘者也一名芝車一名三蓋車置耒耜於軾上)三蓋(見上)蹋
獸(晉書輿服志獵車駕四馬天子校獵所乘也重輞漫輪繆龍繞之一名闒戟車一名蹋猪車魏文帝改名)
(丨丨車)鸞旗(晉書輿服志丨丨車駕四先輅所載也鸞旗者謂析羽旄而編之列繫幢傍也)建華
(晉書輿服志丨丨車駕四凡二乘行則分居左右)記里鼓車(晉書輿服志丨丨丨丨駕四形制如)
(司南)羊車(晉書輿服志丨丨一名輦車其上如軺伏兔箱漆畫輪軛)畫輪(晉書輿服志畫輪車駕牛)
(以綵漆畫輪轂故名曰丨丨車)御衣(晉書輿服志丨丨車御書車御軺車御藥車皆駕牛)御書(見上)
御軺(見上)御藥(見上)雲母(晉書輿服志丨丨車以雲母飾犢車臣下不得乘以賜王公耳)皂
輪(晉書輿服志丨丨車駕四牛形制猶如犢車但皂漆輪轂上加青油幢朱絲繩絡諸王三公有勲德者特)
(加之)四望(晉書輿服志位至公或丨丨三望夾望車步幢車駕牛形制如皂輪但不漆轂耳王公大臣有)
(勲德者特給之)三望(見上)夾望(見上)通幔(晉書輿服志丨丨車駕牛猶如今犢車制但舉其幔)
(通覆車上也諸王三公並乘之)小使(晉書輿服志丨丨車不立乘駕四輕車之流也)追鋒(晉書輿服)
(志丨丨車去小平蓋如通幰如軺車駕二追鋒之名蓋取其迅速也施於戎陣之間是為傳乘)紫罽軿
(晉書輿服志皇太后皇后法駕乘重翟羽蓋金根車駕青輅青帷裳雲&KR1017;畫轅黃金塗五采蓋爪施金華駕三)
(左右騑其廟見小駕則乘丨丨丨車雲&KR1017;畫輈黃金塗五采駕三)雲&KR1017;畫轅(見上)赤罽軿
(晉書輿服志長公主丨丨丨車駕兩馬公主王太妃王妃皆油軿車駕兩馬右騑公主油畫安車駕三青交路)
(以紫絳罽軿車駕三為副王太妃三夫人亦如之)油罽(見上)給鼓吹駙馬(晉書平原王幹)
(傳武帝踐阼封平原王邑萬一千三百戶丨丨丨丨丨二匹加侍中之服)緹幢(晉書賈充傳伐吳之役詔)
(充為使持節假黃鉞大都督總統六師給羽葆鼔吹丨丨兵萬人騎二千)赤幢曲蓋(晉書向雄傳泰)
(始中累遷秦州刺史假丨丨丨丨鼔吹)皇軒(晉書潘岳傳望丨丨而肅振)方綵(晉書潘岳傳表)
(朱元於離坎兮飛青縞於震兊中黃&KR0929;以發輝兮丨丨紛其繁會)五路九旗(晉書潘岳傳丨丨鳴)
(鑾丨丨揚旆瓊鈒入蘂雲䍐晻藹)瓊鈒入蘂(見上)文虎伏軾龍首銜軛(宋書)
(禮志丨丨丨丨丨丨丨丨鸞雀立衡&KR1017;文畫轅翠羽蓋黃裏所謂黃屋也金華施橑末建太常十二旒畫日月)
(升龍駕六黑馬施十二鸞金為义髦插以翟尾又加氂牛尾大如斗置左騑馬軛上所謂左纛輿也)行一
里木人輒擊一槌(宋書禮志計里車未詳所由來亦高祖定三秦所獲制如指南其上有鼓)
(車丨丨丨丨丨丨丨丨丨大駕鹵簿以次指南)竒怪畏旄頭(宋書禮志晉武帝嘗問侍臣旄頭何)
(義彭推對曰秦國有丨丨觸山截水無不崩潰唯丨丨丨故虎士服之則秦制也張華曰有是言而事不經臣)
(謂壯士之怒髮踊衝冠義取於此摰虞决疑無所是非也徐爰曰彭張之說各言意義無所承據案天文畢昴)
(之中謂之天街故車駕以罼罕前引畢方昴員因其象星經昴一名旄頭故使執之者冠皮毛之冠也)畢
方昴員(見上)玉鑣息節金輅懷音(宋書樂志皇帝詣便殿奏休成之樂歌詞翠蓋)
(燿澄罼奕疑震丨丨丨丨丨丨丨丨)旒帟雲舒翠華景搏(齊書樂志諦容輟序佾文静縣)
(辰儀聳蹕宵衛浮鑾丨丨丨丨丨丨丨丨)羽鑾金駕(齊書樂志丨丨從動丨丨時遊)重蓋麒
麟頭(齊書輿服志世祖永明初加玉輅為丨丨又作丨丨丨采畫以馬首戴之竟陵王子良啓曰臣聞車)
(騎有章載自前史器必依禮服無舛法凡蓋員象天軫方法地上無二天之儀下設兩蓋之飾求之志錄恐為)
(乖衷又假為麟首加乎馬頭事不師古鮮或可施建武中明帝乃省重蓋等)香衣(齊書輿服志晉武帝)
(給安平獻王孚雲母輦晉中朝又有丨丨輦江左唯御所乘)青萌(齊書輿服志丨丨車是謂㩉慢車)
三公禮行所乘(齊書輿服志青蓋安車朱轓漆班輪駕一左右騑通幰車為副諸王禮行所乘)
(皂蓋安車朱轓漆班輪駕一通幰牛車為副丨丨丨丨丨丨)俠轂白直(齊書豫章王嶷傳啓自陳)
(曰臣自還朝便省儀刀捉刀左右十餘亦省唯郊外遠行或復暫有入殿亦省服身今所牽仗二丨丨二丨丨)
(共七八十人事無大小臣必欲上啓伏度聖心脫未委曲或有言其多少不附事實仰希即賜垂敕又啓揚州)
(刺史舊有六白領合扇二白拂臣脫以為疑不審此當云何)白領合扇(見上)白拂(見上)煥
煥蕭四繖(齊書長沙王晃傳晃便弓馬多從武容燻赫都街時人為之語曰丨丨丨丨丨)儀繖
(齊書始安王遥光傳遙光行還入城風飄丨丨出城外)大小輦(齊書魏虜傳其車服有丨丨丨皆五)
(層下施四輪三二百人牽之四施絙索備傾倒軺車建龍旂尚黑)四輪車(齊書魏虜傳為丨丨丨元)
(會日六七十人牽上殿)三駕(魏書太武帝紀天興二年春正月甲子初祠上帝於南郊以世祖神元皇)
(帝配降壇視燎成禮而反乙丑曲赦京師始制丨丨之法)十二牙旗(魏書奚斤傳自魏初大將行師)
(唯長孫嵩距劉裕斤征河南獨給漏刻及丨丨丨丨)朱畫步挽(魏書高車傳正光中伊匐遣使朝貢)
(因乞丨丨丨丨一乘并幔褥鞦䩛一副繖扇各一枚青曲蓋五枚赤漆扇五枚鼓角十枚詔給之)繖扇
(見上)靑曲蓋(見上)赤漆扇(見上)大樓小樓(魏書禮志丨丨輦輈十二加以玉飾衡輪)
(雕綵與輦輅同駕牛十丨丨輦輈八衡輪色數與大樓輦同駕牛十二天子太皇太后皇太后郊廟亦乘之)
以二十四為節(周書宣帝紀改大成元年為大象元年帝於是自稱天元皇帝所居稱天臺冕)
(有二十四旒車服旗鼔皆丨丨丨丨丨丨)武賁持鈒馬上(周書宣帝紀行幸同州增候正前驅)
(戒道為三百六十重自應門至於赤岸澤數十里間幡旗相蔽鼓樂俱作又令丨丨丨丨丨丨稱警蹕以至於)
(同州)鼓節(周書李延孫傳父長壽性雄豪有武藝少與蠻酋結託屢相招引侵滅關南孝昌中朝議恐其)
(為亂乃以長壽為防蠻都督給其丨丨以慰其意長壽冀因此遂得任用亦盡其智力防遏羣蠻伊川左右寇)
(盗為之稍息)&KR0769;眊(隋書煬帝紀大業二年三月庚午車駕發江都先是太府少卿何稠太府丞雲定興)
(盛脩儀仗於是課州縣送羽毛百姓求捕之網羅被水陸禽獸有堪丨丨之用者殆無遺類至是而成夏四月)
(庚戌上自伊闕陳法駕備千乘萬騎入於東京)初駕二象後以六駝代之(隋書禮儀)
(志大象初遣鄭譯閱視武庫得魏舊物取尤異者並加雕飾分給六宫有乾象輦羽葆圓蓋畫日月五星二十)
(八宿天街雲罕山林竒怪及游麟飛鳳朱雀元武騶虞青龍駕二十四馬以給天中皇后助祭則乘又有大樓)
(輦車龍輈十二加以玉飾四轂六衡方輿圓蓋金雞樹羽寳鐸旒蘇鸞雀立衡六螭龍銜軛建太常畫升龍日)
(月駕二十牛又有象輦左右金鳳白鹿仙人羽葆旒蘇金鈴玉佩丨丨丨丨丨丨丨丨丨丨并有游觀小樓等)
(輦駕十五馬車等合十餘乘皆魏天興中之所制也宣帝至是咸復御之復令天下車皆以渾成木為輪)以
渾成木為輪(見上)赤檉杖(隋書禮儀志左右衞左右武衞左右武候大將軍領左右大將)
(軍並武弁絳朝服劍佩綬侍從則平巾幘紫衫大口袴褶金玳瑁装兩襠甲唯左右武衞大將軍執丨丨丨左)
(右衞左右武衞左右武候將軍領左右將軍左右監門衞將軍太子左右衞左右宗衞左右内等率左右監門)
(郎將及諸副率並武弁綘朝服劍佩綬侍從則平巾幘紫衫大口袴金装兩襠甲惟左右武衞將軍太子左右)
(宗衞率執白檀杖)白檀杖(見上)龍環金飾長刀(隋書禮儀志後周警衞之制置左右)
(宫伯掌侍衞之禁各更直於内小宫伯貳之臨朝則分在前侍之首並金甲各執丨丨丨丨丨丨行則夾路車)
千秋萬歲(隋書盧賁傳奏改周代旗幟更為嘉名其青龍騶虞朱雀元武丨丨丨丨之旗皆賁所制)
(也)大駕依秦法駕依漢小駕依宋(隋書閻毗傳帝嘗大備法駕嫌屬車太多)
(顧謂毗曰開皇之日屬車十有二乘於事亦得今八十一乘以牛駕車不足以益文物朕欲減之從何為可毗)
(對曰臣初定數共宇文愷參詳故實據漢胡伯始蔡邕等議屬車八十一乘此起於秦遂為後式故張衡賦云)
(屬車九九是也次及法駕三分減一為三十六乘此漢制也又據宋孝建時有司奏議晉遷江左惟設五乘尚)
(書令建平王宏曰八十一乘議兼九國三十六乘無所準憑江左五乘儉不中禮但帝王文物旗旒之數爰及)
(冕玉皆同十二今宜準此設十二乘開皇平陳因以為法今憲章往古丨丨丨丨丨丨丨丨丨丨丨丨以為差)
(等帝曰何用秦法乎大駕宜三十六法駕宜用十二小駕除之毗研精故事皆此類也)須彌平坐
(隋書何稠傳舊制五輅於轅上起箱天子與參乘同在箱内稠曰君臣同所過為相逼乃廣為盤輿别構欄楯)
(侍臣立於其中於内復起丨丨丨丨天子獨居其上)刺史鹵簿(北史崔㥄傳初㥄為常侍求人修起)
(居注或曰魏收可㥄曰收輕薄徒耳更引祖鴻勲為之又欲䧟收不孝之罪乃以盧元明代收為中書郎由是)
(收銜之及收聘梁過徐州㥄備丨丨丨丨迎之使人相聞收曰勿怪儀衞多稽古力也收語蹇急報曰崔徐州)
(建義之勲何稽古之有㥄自以門代素高特不平此言收乘宿憾故以此挫之)假旌節(舊唐書潁王璬)
(傳初奉命之藩卒遽不遑受節綿州司馬史賁進說曰王帝子也且為節度大使今之藩而不持節單騎徑進)
(人所瞻仰請建大槊蒙之油囊為旌節狀先驅道路足以威衆璬笑曰但為真王何用丨丨丨乎)籠街
喝道(舊唐書温造傳左拾遺舒元褒等上疏論之曰臣聞元和長慶中中丞行李不過半坊今乃遠至兩)
(坊為之丨丨丨丨但以崇高自大不思僭擬之嫌若不糺繩實虧彛典)衙内五衞(唐書儀衞志衙)
(凡朝會之仗三衞番上分為五仗號丨丨丨丨一曰供奉仗以左右衞為之二曰親仗以親衞為之三曰勲仗)
(以勲衞為之四曰翊杖以翊衞為之皆服鶡冠緋衫裌五曰散手杖以親勲翊衞為之服緋絁裲襠繡野馬皆)
(帶刀捉仗列坐於東西廊下)一嚴再嚴三嚴(唐書儀衞志天子將出前二日太樂令設宫縣)
(之樂於庭晝漏上五刻駕發前發七刻擊一鼓為丨丨前五刻擊二鼔為丨丨侍中版奏請中嚴有司陳鹵簿)
(前二刻擊三鼓為丨丨諸衞各督其隊與鈒戟以次入陳殿庭)香蹬(唐書儀衞志次丨丨一有衣繡以黃)
(龍執者四人服如折衝都尉)雉尾障扇(唐書儀衞志次丨丨丨丨四執者騎夾繖)花蓋(唐書)
(儀衞志次丨丨二义二次俾倪十二左右横行)俾倪(見上)黃鉞(唐書儀衞志次丨丨車上建黃鉞駕)
(二馬左武衞隊正一人在車駕士十二人)飾以鳥翅(唐書儀衞志次告止旛四傳教旛四信旛八凡)
(旛皆綘為之署官號篆以黃丨丨丨丨取其疾也)儀刀誕馬(唐書儀衞志皇太子常行清道丨丨)
(丨丨皆減半乘軺車而已)排城(唐書百官志行幸設三部帳幕有古帳大帳次帳小次帳小帳凡五等各)
(三部其外則蔽以丨丨)南衙立仗馬(唐書百官志飛龍廐日以八馬列宫門之外號丨丨丨丨)
(丨)拂翟(宋史禮志皇帝自大次至版位内臣二人執翟羽前導號曰丨丨)厭翟車(宋史禮志)
(前出宫一日兵部率其屬陳小駕鹵簿於宣德門外太僕陳丨丨丨東偏門内南向其日未明外命婦應採桑)
(及從採桑者先詣親蠶所幕次以俟起居)半仗角仗細仗(宋史儀衞志其殿庭之儀則有黃麾)
(大仗黃麾丨丨黃麾丨丨黃麾丨丨凡正旦冬至及五月一日大朝會大慶冊受賀受朝則設大仗月朔視朝)
(則設半仗外國使來則設角仗發冊授寳則設細仗)合璧連珠雷公電母(宋史儀衞志日)
(月丨丨旗一在左五星丨丨旗一在右丨丨丨丨旗各一分左右)扶拽(宋史儀衞志每旗丨丨一十七)
(人撘材一名武弁五色寳相花衫勒帛)撘材(見上)珍珠七寳翠毛華樹(宋史儀衞)
(志宫中導從之制奉丨丨丨丨丨丨丨丨二人衣緋袍奉金寳山二人衣綠繍袍奉龍腦合二人衣緋銷金袍)
(並高脚幞頭)金寳山(見上)龍腦合(見上)行子(宋史儀衞志太上皇儀衞編排禁衞丨丨)
(一十人)行門(宋史儀衞志皇太后儀衞殿前指揮使兩班左班都虞候一人都知一人丨丨三人長行)
(二十人帶器械右班指揮使一人都知一人行門三人長行二十人帶器械)寳符(宋史儀衞志元符二)
(年徽宗即位兵部侍郎黃裳言南郊大駕諸旗名物除用典故制號外餘因時事取名伏見近者璽授元符茅)
(山之上日有重輪太上老君眉門發紅光武夷君廟有仙鶴臣請制為旗號曰丨丨曰重輪曰祥光曰瑞鸖從)
(之)重輪(見上)瑞鸖(見上)駕頭(宋史儀衞志丨丨一名寳牀正衙法坐也香木為之四足瑑山)
(以龍卷之坐面用藤織雲龍四圍錯采繪走龍形微曲上加緋羅繡褥裹以緋羅繡帕每車駕出幸則使老内)
(臣馬上擁之為前驅焉不設則以朱匣韜之)柯舒(宋史儀衛志丨丨黑漆棒也制同車輻以金銅釘飾)
(按又作哥舒)甲騎具装(宋史儀衞志丨丨丨丨甲人鎧也具装馬鎧也甲以布為裏黃絁表之青)
(綠畫為甲文紅錦禒青絁為下帬絳韋為絡金銅鐡長短至膝前膺為人面二自背連膺纏以錦騰蛇具装如)
(常馬甲加珂拂於前膺及後鞦)孔雀傘(宋史占城國傳開寳七年又貢丨丨丨二西天烽鐡四十斤)
韝絡臂綰(遼史儀衞志輿以人肩之天子用丨丨丨丨)龍翔虎步(金史海陵本紀罷護)
(駕軍置丨丨丨丨軍)一品&KR0987;(金史按答海傳性端重不輕發有父之風年十五太祖賜以丨丨丨)内
外仗(元史世祖紀聖誕節初立丨丨丨及雲和署樂位)劈正斧(元史禮樂志元正受朝儀皇帝)
(出閤陞輦鳴鞭三侍儀使并通事舍人分左右引擎執護尉丨丨丨中行導至大明殿外劈正斧直正門北面)
(立導從倒卷序立)繡氅竿(元史輿服志龍頭竿丨丨丨如戟無鉤下有小横木刻龍頭垂朱綠蓋每)
(角綴珠佩一帶帶末有金銅鈴)鳧旌(逸周書其西天子車立馬乘亦青隂羽丨丨)國君旗齊
軫大夫旗齊軾(劉向新序芉尹文者荆之歐鹿彘者也司馬子期獵於雲夢載旗之長拖地芉)
(尹文拔劍齊諸軫而斷之貳車抽弓於韔援矢於筩引而未發也司馬子期伏軾而問曰吾有罪於夫子乎對)
(曰臣以君旗拽地故也丨丨之丨丨於丨丨丨之丨丨於丨今子荆國有名大夫而滅三等文之斷也不亦可)
(乎子期悅載之王所王曰吾聞有斷子之旗者其人安在吾將殺之子期以文之言告王悅使文為江南令而)
(大治)御仗二百一十有九羽儀三百(唐六典胄曹掌甲仗之事凡丨丨之物丨)
(丨丨丨丨丨丨丨之物丨丨自千牛以下各分而典掌之)火城(李肇國史補凡拜相禮絶班行府縣載沙)
(填路自私第至於城東街名曰沙堤有服假或百僚問疾有司就私第設幕次排班每元日冬至立仗大官皆)
(備珂傘列燭有至五六百炬者謂之丨丨宰相火城將至則衆少皆撲滅以避之)洞案(宋祁筆記予昔)
(領門下省會天子排正仗吏供丨丨者設於前殿兩螭首間案上設燎香爐修注官夾案立予詰吏何名洞吏)
(辭不知予思之通朱漆為案故名曰洞耳丞相公序語然唐人鄭谷嘗用之)䂍槊(宋祁筆記宣獻宋公)
(著鹵簿記至丨丨不能得其始徧問諸儒無有知者予後十餘年方得其義云江左有瓝槊以首大如瓝故云)
(䂍一作犦)狨座(朱彧可談丨丨文臣兩制武臣節度使以上許用每歲九月乘二月徹無定日視宰相乘)
(則皆乘之徹亦如之狨似大猴生川中其脊毛最長色如黃金取而縫之數十斤成一座價直錢百千背用紫)
(綺緣以簇四金金鵰法錦其制度無殊别政和中有久次卿監者意必遷兩制預買狨座得躁進之目坐此斥)
(罷或云狨毛以藉衣不皺先公使北時已作兩制乘狨座副使武臣乘紫絲座故事雖非兩制亦乘狨張繖金)
(帶金魚重將命也大觀中國信以禮部郎中鄭久中允使奉寧節度使童貫充副使遂俱乘狨座)䡶輗
(馬縞中華古今注武王伐紂大風折蓋太公因折蓋之形制曲蓋焉戰國常以賜將帥自漢朝乘輿用謂曰丨)
(丨蓋有軍號者賜其一焉)玉斧(葉夢得石林燕語崇政殿卽舊講武殿舊制不甚大崇寧初徙向後數十)
(步因增舊制發舊基正中得丨丨大七八寸玉色如截肪兩旁碾波濤戲龍文如屈鬟制作極工妙余為左史)
(時每見之蓋古殿其下必有寳器為之鎮今乘輿行幸最近駕前所持玉斧是也)文臣以朱武
臣以黑(葉夢得石林燕語節度使旌節門旗二龍虎旌一節一麾槍二豹尾二凡八物旗以紅繒為之)
(凡幅上為塗金銅龍頭以揭旌加木盤節以金銅葉為之盤三層加紅絲為旄麾槍亦施木盤豹尾以赤黃布)
(畫豹文皆以髹漆為杠丨丨丨丨丨丨丨丨旗則綢以紅繒節及麾槍則綢以碧油故謂之碧油紅旆受賜者)
(藏於公宇私室皆别為堂號節堂每朔望之次日祭之號衙日唐制有六纛今無有也)碧油紅旆
(見上)
御定子史精華卷一百四十三
