欽定四庫全書
御定子史精華卷一百十五
靈異部五
怪異
豕人立而啼(管子齊人殺彭生以謝於魯襄公田於貝邱見豕彘從者曰公子彭生也公怒曰公)
(子彭生安敢見射之丨丨丨丨丨公懼墜於車下傷足喪履按此與左傳文相似管子在左氏前故錄之)數
&KR0008;(莊子夫芻狗之未陳也盛以篋衍巾以文繡尸祝齋戒以將之及其已陳也行者踐其首脊蘇者取而㸑)
(之而已將復取而盛以篋衍巾以文繡遊居寝卧其下彼不得夢必且丨丨焉注廢棄之物於時無用則更致)
(他妖也)沙邱銘(莊子狶韋曰夫靈公也死卜葬於故墓不吉卜葬於丨丨而吉掘之數仞得石槨焉)
(洗而視之有丨焉曰不馮其子靈公奪而里之夫靈公之為靈也久矣)藏血化碧(莊子萇弘死於)
(蜀丨其丨三年而丨為丨)星墜木鳴(荀子丨丨丨丨國人皆恐曰是何也曰無何也是天地之變隂)
(陽之化物之罕至者也)怪星黨見(荀子夫日月之有蝕風雨之不時丨丨之丨丨是無世而不常)
(有之上明而政平則是雖並世起無傷也上闇而政險則是雖無一至者無益也)牛馬相生六
畜作祅(荀子勉力不時則丨丨丨丨丨丨丨丨可怪也而不可畏也傳曰萬物之怪書不說)五世
之廟可以觀怪(吕氏春秋商書曰丨丨丨丨丨丨丨丨注廟者鬼神之所在五世久遠故於其)
(所觀魅物之怪異也)化空桑(吕氏春秋有侁氏女子採桑得嬰兒於空桑之中獻之其君其君令烰人)
(養之察其所以然曰其母居伊水之上孕夢有神告之曰臼出水而東走母顧明日視臼出水告其鄰東走十)
(里而顧其邑盡為水身因丨為丨丨故命之曰伊尹)牛哀化虎(淮南子昔公丨丨轉病也七日丨為)
(丨其兄掩尸而入覘之則虎搏而殺之)嘄陽㒺象畢方墳羊(淮南子山出丨丨水生丨)
(丨木生丨丨井生丨丨注嘄陽山精畢方状如鳥青色赤脚一足)知其物名不能為害
(抱朴子山中寅日有自稱虞吏者虎也稱當路君者狼也稱令長者老狸也夘日稱丈人者兔也稱東王父者)
(麋也稱西王母者鹿也辰日稱雨師者龍也稱河伯者魚也稱無腸公子者蟹也巳日稱寡人者社中蛇也稱)
(時君者龜也午日稱三公者馬也稱僊人者老樹也未日稱主人者羊也稱吏者麞也申日稱人君者猴也稱)
(九卿者老猿也酉日稱將軍者雞也稱捕賊者雉也戌日稱人姓字者犬也稱成陽公者狐也亥日稱婦人者)
(金玉也稱神君者猪也子日稱社君者鼠也稱神人者伏翼也丑日稱書生者牛也但丨丨丨丨則丨丨丨丨)
(也)虞吏(見上)當路君(見上)東王父(見上)雨師(見上)河伯(見上)無腸公
子(見上)成陽公(見上)雲陽(抱朴子山中有大樹能語者非樹能語也其精名曰丨丨呼之則吉)
熱内(抱朴子人入山若夜聞人音聲大語其名曰蚑知而呼之即不敢犯人也一名丨丨亦可兼呼之)
衣裘戴笠(抱朴子又有山精如鼓赤色亦一足其名曰暉又或如人長九尺丨丨丨丨名曰金累或)
(如龍而五色赤角名曰飛飛見之皆以名呼之即不敢為害也)金累(見上)飛飛(見上)如偃盖
(抱朴子千歲松樹四邊枝起上杪不長望而視之有丨丨丨其中有物或如青牛或如青羊或如青犬或如青)
(人皆壽千歲)䕫蝄蜽(國語季桓子穿井獲如土缶其中有羊焉使問之仲尼曰吾穿井而獲狗何也)
(對曰以丘之所聞羊也丘聞之木石之怪曰丨丨丨水之怪曰龍罔象土之怪曰墳羊)化為黃能
(國語昔者鯀違帝命殛之於羽山丨丨丨丨以入於羽淵)龍漦(國語訓語有之曰夏之衰也褒人之神化)
(為二龍以伺於王庭而言曰余褒之二君也夏后卜殺之與去之與止之莫吉卜請其漦而藏之吉乃布幣焉)
(而策告之丨亡而丨在櫝而藏之傳郊之及殷周莫之發也及厲王之末發而觀之漦流於庭不可除也王使)
(婦人不幃譟之化為元黿以入於王府府之童妾未既齔而遭之既笄而孕當宣王而生不夫而育故懼而棄)
(之為弧服者方戮在路夫婦哀其夜號也而取之以逸逃於褒褒人褒姁有獄而以為入於王王遂置之而嬖)
(是女也使至於為后而生伯服)桑穀共生(史記殷紀亳有祥丨丨丨丨於朝一暮大拱)南山
大梓豐大特(史記秦紀㐮公二十九年伐丨丨丨丨丨丨丨注徐廣曰今武都故道有怒特祠圖)
(大牛上生樹本有牛從木中出後見於風水之中)鈞天廣樂九奏萬舞(史記趙世家趙)
(簡子疾五日不知人大夫皆懼醫扁鵲視之出董安于問扁鵲曰血脈治也而何怪在昔秦繆公嘗如此七日)
(而寤今主君之疾與之同不出三日疾必間間必有言也居二日半簡子寤語大夫曰我之帝所甚樂與百神)
(遊於丨丨丨丨丨丨丨丨不類三代之樂其聲動人心有一熊欲來援我帝命我射之中熊熊死又有一羆来)
(我又射之中羆羆死帝甚喜賜我二笥皆有副我見兒在帝側帝囑我一翟犬曰及而子之壮也以賜之帝告)
(我晉國且世衰七世而亡驘姓將大敗周人於范魁之西而亦不能有也今余思虞舜之勲適余將以其胄女)
(孟姚配以七世之孫董安于受言而書藏之以扁鵲言告簡子簡子賜扁鵲田四萬畆)賜二笥有
副(見上)視地生毛(史記趙世家幽繆王遷六年大饑民譌言曰趙為號秦為笑以為不信丨丨之)
(丨丨)山下黃石(史記留侯世家子房始所見下邳圯上老父與太公書者後十三年從高祖過濟北)
(果見穀城丨丨丨丨取而葆祀之)天雨粟馬生角(史記刺客傳贊世言荆軻其稱太子丹之)
(命丨丨丨丨丨丨也太過)鳥嗛肉狼乳之(史記大宛傳烏孫王號昆莫昆莫之父匈奴西邊小)
(國也匈奴攻殺其父而昆莫生棄於野丨丨丨蜚其上丨往丨丨單于怪以為神而收長之)夏后啓
母石(漢書武帝紀見丨丨丨丨丨注師古曰啓夏禹子也其母塗山氏女也禹治鴻水通轘轅山化為熊)
(謂塗山氏曰欲餉聞鼓聲乃来禹跳石誤中鼔塗山氏往見禹方作熊慙而去至嵩高山下化為石方生啓禹)
(曰歸我子石破北方而啓生事見淮南子按今淮南子無此文)兩月相承(漢書成帝紀建始元年秋)
(八月有丨丨丨丨晨見東方)鐡不下隆隆如雷聲(漢書五行志成帝河平二年正月沛)
(郡鐡官鑄鐡丨丨丨丨丨丨丨丨又如鼔音工十三人驚走音止還視地地陷數尺鑪分為十一鑪中銷鐡散)
(如流星皆上去)石鼓鳴(漢書五行志成帝鴻嘉三年五月乙亥天水冀南山大石鳴聲隆隆如雷有頃)
(止聞平㐮二百四十里壄雞皆鳴石長丈三尺廣厚略等旁著岸脅去地二百餘丈民俗名曰石鼓丨丨丨有)
(兵)雌雞化雄(漢書五行志宣帝黃龍元年未央殿輅軨中丨丨丨為丨毛衣變化而不鳴不將無)
(距元帝初元中丞相府史家雌雞伏子漸化為雄冠距鳴將)鼠舞(漢書五行志昭帝元鳳元年九月燕)
(有黃鼠銜其尾舞王宫端門中王往視之丨丨如故王使吏以酒酺祠鼠舞不休一日一夜死)鼠為巢
(漢書五行志成帝建始四年九月長安城南有丨銜黃蒿柏葉上民冢柏及榆樹上丨丨桐柏尤多巢中無子)
(皆有乾鼠矢數十)蟲食葉成文字(漢書五行志昭帝時上林苑中大柳樹斷仆地一朝起立)
(生枝葉有丨丨其丨丨丨丨曰公孫病已立)天雨草(漢書五行志元帝永光二年八月丨丨丨而葉)
(相樛結大如彈丸)脂夜(漢書五行志在人腹中肥而包裹心者脂也心區霿則冥晦故有丨丨之妖一)
(曰有脂物而夜為妖若脂水夜汚人衣淫之象也一曰夜妖者雲風並起而杳冥故與常風同象也)五足
牛(漢書五行志秦孝文王五年斿胊衍有獻丨丨丨者)馬生人(漢書五行志史記秦孝公二十一年)
(有丨丨丨)男化為女女化為男(漢書五行志史記魏㐮王十三年魏有女子化為丈夫京)
(房易傳曰女子化為丈夫兹為隂昌賤人為王丈夫化為女子兹為隂勝厥咎亡一曰丨丨丨丨宫刑濫也丨)
(丨丨丨婦政行也哀帝建平中豫章有男子化為女子嫁為人婦生一子長安陳鳳言此陽變為隂將亡繼嗣)
(自相生之象)葬陌上聞嗁聲(漢書五行志哀帝建平四年四月山陽方與女子田無嗇生子)
(先未生二日兒嗁腹中及生不舉丨之丨丨三日人過丨丨丨母掘收養)趙春(漢書五行志平帝元始元)
(年二月朔方廣牧女子丨丨病死歛棺積六日出在棺外自言見夫死父曰年二十七不當死太守譚㠯聞)
人生角(漢書五行志景帝二年九月膠東下密丨年七十餘丨丨角有毛)行詔籌(漢書五行)
(志哀帝建平四年正月民驚走持稾或掫一枚傳相付與曰丨丨丨道中相過逢多至千數或被髮徒跣或夜)
(折關或踰墻入或乘車騎奔馳以置驛傳行經歴郡國二十六至京師其夏京師郡國民聚會里巷阡陌設祭)
(張博具歌舞祠西王母又傳書曰母告百姓佩此書者不死不信我言視門樞下當有白髮至秋止)棗水
魚鼠之怪(漢書廣陵厲王胥傳胥宫園中棗樹生十餘莖莖正赤葉白如素池水變赤魚死有鼠晝)
(立舞王后廷中胥謂姬南等曰丨丨丨丨丨丨甚可惡也)舊宅聞鐘磬琴瑟之聲(漢書)
(魯恭王傳恭王初好治宫室壊孔子丨丨㠯廣其宫丨丨丨丨丨丨丨遂不可復壊)人居屋上(漢書)
(霍光傳巷端人共見有丨丨雲丨丨徹瓦投地就視亡有大怪之按雲光子)鼠以尾畫地(漢書)
(霍光傳第中丨暴多與人相觸丨丨丨丨)大石自立僵柳復起(漢書眭弘傳孝昭元鳳三)
(年正月泰山莱蕪山南匈匈有數千人聲民視之有大石自立高丈五尺大四十八圍入地深八尺三石為足)
(石立後有白烏數千下集其旁是時昌邑有枯社木卧復生又上林苑中大柳樹斷枯卧地亦自立生有蟲食)
(樹葉成文字曰公孫病已立孟推春秋之意以為石柳皆隂類下民之象而泰山者岱宗之嶽王者易姓告代)
(之處今丨丨丨丨丨丨丨丨非人力所為此當有從匹夫為天子者按孟弘字)矛端生火(漢書西域)
(傳車師復城長國姑句家丨丨丨丨其妻股紫陬謂姑句曰矛端生火此兵氣也利以用兵)小人景
(漢書王莽傳池陽縣有丨丨丨長尺餘或乘車馬或步行據持萬物小大各相稱三日止)白頭公青
衣(漢書王莽傳殿中鈎盾土山仙人掌傍有丨丨丨丨丨郎吏見者私謂之國師公衍功侯喜素善卦莽使)
(筮之曰憂兵火莽曰小兒安得此左道是廼予之皇祖叔父子僑欲来逆我也)草状似鳥獸(後漢)
(書五行志中平元年夏東郡陳留濟陽長垣濟隂冤句離狐縣界有丨生其莖靡纍腫大如手指丨丨鳩雀龍)
(蛇丨丨之形五色各如其状毛羽頭目足翎皆具)空樹中人面(後漢書五行志中平中長安城)
(西北六七里丨丨丨有丨丨生鬢)化黿(後漢書五行志靈帝時江夏黃氏之母浴而丨為丨入於深淵)
(其後時出見初浴簮一銀釵及見猶在其首)闕里自開(後漢書鮑永傳孔子闕里無故荆棘自除)
(從講堂至於里門永異之謂府丞及魯令曰方今危急而丨丨丨丨斯豈夫子欲令太守行禮助吾誅無道邪)
匹練昇天(後漢書虞延傳延初生其上有物若一丨丨遂上丨丨占者以為吉)天下玉棺
(後漢書王喬傳每當朝時葉門下鼓不擊自鳴聞於京師後丨丨丨丨於堂前吏人推排終不搖動喬曰天帝)
(獨召我邪乃沐浴服飾寝其中盖便立覆宿昔葬於城東土自成墳其夕縣中牛皆流汗喘乏而人無知者)
呼穆者三(後漢書公孫穆傳居建城山中依林阻為室獨宿無侣時暴風震雷有聲於外丨丨丨丨)
(穆不與語有頃呼者自牖而入音状甚怪穆誦經自若終亦無他妖異)盜社公馬(後漢書費長房)
(傳長房曾與人共行見一書生黃巾被裘無鞍騎馬下而叩頭長房曰還他馬赦汝罪人問其故長房曰此狸)
(也丨丨丨丨耳)氣如雞子来降(後漢書東夷傳夫餘國在元莵北千里南與高句驪東與挹婁)
(西與鮮卑接北有弱水地方二千里本濊地也初北夷索離國王出行其侍兒於後&KR1494;身王還欲殺之侍兒曰)
(前見天上有丨大丨丨丨丨丨我因㠯有身王囚之後遂生男王令置於豕牢豕以口氣噓之不死復徙於馬)
(蘭馬亦如之王㠯為神乃聽母收養名曰東明)魚鼈聚浮水上(後漢書東夷傳東明長而善射)
(王忌其猛復欲殺之東明奔走南至掩㴲水以弓擊水丨丨皆丨丨丨丨東明乘之得渡因至夫餘而王之焉)
世為白虎(後漢書南蠻傳廩君死魂魄丨丨丨丨巴氏㠯虎飲人血遂㠯人祠焉)竹王三
郎神(後漢書西南夷傳夜郎者初有女子浣於遯水有三節大竹流入足間聞其中有號聲剖竹視之得)
(一男兒歸而養之及長有才武自立為夜郎侯㠯竹為姓武帝元鼎六年平南夷為牂牁郡夜郎侯迎降天子)
(賜其王印綬後遂殺之夷獠咸以竹王非血氣所生甚重之求為立後牂牁太守吴霸以聞天子乃封其三子)
(為侯死配食其父今夜郎縣有丨丨丨丨丨是也)觸木懷姙(後漢書西南夷傳哀牢夷者其先有)
(婦人名沙壹居於牢山嘗捕魚水中丨沈丨若有感因丨丨十月產子男十人後沈木化為龍出水上沙壹忽)
(聞龍語曰若為我生子今悉何在九子見龍驚走獨小子不能去背龍而坐龍因䑛之其母鳥語謂背為九謂)
(坐為隆因名子曰九隆及後長大諸兄以九隆能為父所䑛而黠遂共推以為王)景象如虎為
其蔽火(後漢書西羌傳爰劒初藏穴中秦人焚之有丨丨丨丨丨丨丨丨得㠯不死既出又與劓女遇)
(於野遂成夫婦女恥其状被髮覆面羌人因㠯為俗遂俱亡入三河間諸羌見爰劒被焚不死怪其神共畏事)
(之推㠯為豪)雹入口姙身(後漢書鮮卑傳桓帝時鮮卑檀石槐者其父投鹿侯初從匈奴軍三)
(年其妻在家生子投鹿侯歸怪欲殺之妻言常晝行聞雷震仰天視而丨丨其丨因吞之遂丨丨十月而產此)
(子必有竒異且宜長視投鹿侯不聽遂棄之妻私語家令收養焉名檀石槐年十四五勇健有智略異部大人)
(抄取其外家牛羊檀石槐單騎追擊之所向無前悉還得所亡者由是部落畏服乃施法禁平曲直無敢犯者)
(遂推以為大人檀石槐乃立庭於彈汗山歠仇水上去高柳北三百餘里兵馬甚盛東西部大人皆歸焉因南)
(抄緣邊北拒丁零東却夫餘西擊烏孫盡據匈奴故地東西萬四千餘里網羅山川水澤鹽池)大討曹
(魏志明帝紀注漢晉春秋曰氐池縣大柳谷口夜激波涌溢其聲如雷曉而有蒼石立水中長一丈六尺高八)
(尺白石畫之為十三馬一牛一鳥八卦玉玦之象皆隆起其文曰丨丨丨適水中甲寅帝惡其討也使鑿去為)
(計以蒼石窒之宿昔而白石滿焉至晉初其文愈明馬象皆煥徹如玉焉)地陷有二鵝出(晉書)
(懷帝紀洛陽步廣里丨丨丨丨丨丨色蒼者冲天白者不能飛)玉龜出神馬鳴(晉書愍帝紀時)
(有丨丨丨霸水丨丨丨城南)雞三足(晉書五行志彭城人劉象之家丨有丨丨)木如人面
(晉書五行志明帝太寧元年九月會稽剡縣丨生丨丨丨)飯化螺(晉書石崇傳崇家稻米丨在地經宿)
(皆丨為丨又衞瓘傳瓘家人炊飯墮地盡化為螺)取金環(晉書羊祜傳祜年五歲時令乳母丨所弄)
(丨丨乳母曰汝先無此物祜即詣鄰人李氏東垣桑樹中探得之主人驚曰此吾亡兒所失物也云何持去乳)
(母具言之李氏悲惋時人異之謂李氏子則祜之前身也)大蛇垂頭而吐(晉書杜預傳預初在)
(荆州因宴集醉卧齊中外人聞嘔吐聲竊窺於戶止見一丨丨丨丨丨丨聞者異之)化龍(晉書張華傳煥)
(卒子華為州從事持劒行經延平津劒忽於腰間躍出墮水使人沒水取之不見劒但見兩龍各長數丈蟠縈)
(有文章沒者懼而反須臾光彩照水波浪驚沸於是失劒華嘆曰先君化去之言張公終合之論此其騐矣按)
(煥雷煥)黃衣人(晉書謝鯤傳嘗行經空亭中夜宿此亭舊每殺人將曉有丨丨丨呼鯤字令開戶鯤)
(憺然無懼色便於窗中度手牽之胛斷視之鹿也尋血獲焉爾後此亭無復妖怪)素衣小兒(晉書)
(趙王倫傳倫於殿上得異鳥問皆不知名累日向夕宫西有丨丨丨丨言是服劉鳥倫使錄小兒并鳥閉置牢)
(室明旦開視戶如故並失人鳥所在)服劉鳥(見上)二客化為䨇鶴(晉書陶侃傳以母憂)
(去職常有丨丨来弔不哭而退丨丨丨丨冲天而去時人異之)燃犀照水(晉書温嶠傳至牛渚磯水)
(深不可測世云其下多怪物嶠遂燃犀角而照之須臾見水族覆火竒形異怪或乘馬車著赤衣者嶠其夜夢)
(人謂己曰與君幽明道别何意相照也意甚惡之)金櫃鳴聲似槌鏡(晉書甘卓傳其家丨)
(丨丨丨丨丨丨清而悲巫云金櫃將離是以悲鳴)見物若兩眼(晉書卞壼傳初粹如厠丨丨丨)
(丨丨俄而難作按粹壼父)䢼亭驢山君鼠(晉書郭璞傳璞既過江宣城太守殷祐引為恭軍時)
(有物大如水牛灰色卑脚脚類象胸前尾上皆白大力而遲鈍来到城下衆咸異焉祐使人伏而取之令璞作)
(卦遇遯之蠱其卦曰艮體連乾其物壮巨山潜之畜匪兕匪虎身與鬼并精見二午法當為禽兩翼不許遂被)
(一創還其本墅按卦名之是為驢鼠卜適了伏者以戟刺之深尺餘遂去不復見郡綱紀上祠請殺之巫曰廟)
(神不悦此是丨丨丨丨丨丨使詣荆山暫来過我不須觸之其精妙如此)開墓婢如生(晉書干寳)
(傳寳父先有所寵侍婢母甚妬忌及父亡母乃生推婢於墓中寶兄弟年小不之審也後十餘年母喪丨丨而)
(丨伏棺丨丨載還經日乃蘇言其父嘗取飲食與之恩情如生在家中吉凶輒語之考校悉騐地中亦不覺為)
(惡既而嫁之生子)擣衣杵相語(晉書諸葛長民傳丨丨丨丨丨如人聲)柳化為松
火生泥中(晉書張天錫傳自天錫之嗣事也連年地震山崩水泉湧出丨丨丨丨丨丨丨丨而天錫)
(荒於聲色不䘏政事)食蠐螬目開(晉書盛彦傳母王氏因疾失明彦每言及未嘗不流涕於是不)
(應辟召躬自侍養母食必自哺之母既疾久至於婢使數見捶撻婢忿恨伺彦暫行取蠐螬炙飴之母食以為)
(美然疑是異物密蔵以示彦彦見之抱母慟哭絶而復蘇母目豁然即開從此遂愈)童子化成青
鳥(晉書顔含傳次嫂樊氏因疾失明含課勵家人盡心奉養每日自嘗省藥饌察問息耗必簮屨束帶醫人)
(疏方應須髯蛇膽而尋求偹至無由得之含憂歎累時嘗晝獨坐忽有一青衣童子年可十三四持一青囊授)
(含含開視乃蛇膽也丨丨逡巡出戶丨丨丨丨飛去得膽藥成嫂病即愈)得二物似烏鴨(晉書)
(鮑靚傳王機時為廣州刺史入厠忽見二人著烏衣與機相捍良久擒之丨丨丨丨丨丨靚曰此物不祥機焚)
(之徑飛上天機尋誅死)二鯉化&KR0008;(晉書范文傳嘗牧牛澗中獲丨丨魚丨成丨用以為刀刀成乃)
(對大石嶂而呪之曰鯉魚變化治成䨇刀石嶂破者是有神靈進斫之石即瓦觧)照鏡不見面
(晉書殷仲文傳仲文將丨丨丨丨其丨數日而遇禍)歛手状(晉書劉曜載記西明門内大樹風吹折經)
(一宿樹撥變為人形髮長一尺鬚眉長三寸皆黃白色有丨丨之丨亦有兩脚著裙之形惟無目鼻每夜有聲)
(十日而生柯條遂成大樹枝葉甚茂)兩脚著裙形(見上)屐長七尺三寸(晉書苻健)
(載記新平有長人見語百姓張靖曰苻氏應天受命今當太平外面者歸中而安泰問姓名不答俄而不見新)
(平令以聞健以為妖下靖獄會大雨霖河渭溢蒲津監寇登得一丨於河丨丨丨丨丨人跡稱之指長尺餘文)
(深一寸健歎曰覆載之中何所不有張靖所見定不虛也赦之)小人黑衣(晉書苻堅載記初堅之將)
(為赦也與王猛苻融密議於露堂悉屏左右堅親為赦文猛融供進紙墨有一大蒼蠅入自牖間鳴聲甚大集)
(於筆端驅而復来俄而長安街巷市里人相告曰官今大赦有司以聞堅驚謂融猛曰禁中無耳屬之理事何)
(從泄也於是敕外窮推之咸言有一丨丨衣丨丨大呼於市曰官今大赦須臾不見堅歎曰其向蒼蠅乎聲状)
(非常吾固惡之諺曰欲人勿知莫若勿為聲無細而勿聞事未形而必彰者其此之謂也)長安水影
(晉書苻堅載記丨丨有丨丨遠觀若水視地則見人)嚮言(宋書五行志吴孫休世烏程民有得困疾及差)
(能以丨丨者言於此而聞於彼自其所聽之不覺其聲之大也自遠聽之如人對言不覺聲之自遠来也聲之)
(所往随其所向遠者不過十數里其鄰人有責息於外歴年不還乃假之使為責譲懼以禍福負物者以為鬼)
(神即傾倒畀之其人亦不自知所以然也)三公鋤司馬如(宋書五行志孫休永安二年將守質)
(子羣聚嬉戲有異小子忽来言曰丨丨丨丨丨丨又曰我非人熒惑星也言畢上升仰視若曳一匹練有頃沒)
地狼(宋書五行志晉惠帝元康中吴郡婁縣民家聞地中有犬聲掘視得雌雄各一還置窟中覆以磨石)
(宿昔失所在元帝太興中吴郡府舍又得二物頭如此其後太守張茂為吴興兵所殺案夏鼎志曰掘地得狗)
(名曰賈尸子曰地中有犬名曰丨丨同實而異名也)自謂嘗一再宿(宋書五行志晉惠帝世杜)
(錫家葬而婢誤不得出後十餘年開冢附葬而婢尚生其始如瞑有頃漸覺問之丨丨丨丨丨丨耳初婢之埋)
(年十五六及開冢更生猶十五六也嫁之有子)青衣攜食白狼銜衣(宋書王懿傳年十七)
(與兄叡同起義兵與慕容垂戰敗仲德被重創走與家屬相失路經大澤不能前困卧林中忽有丨丨童兒騎)
(牛行見仲德問曰食未仲德告饑兒去頃之復来丨丨與之仲德食畢欲行會水潦暴至莫知所如有一丨丨)
(至前仰天而號號訖丨仲德丨因渡水仲德随之獲濟又仲德之臨徐州威德著於彭城立佛寺作白狼童子)
(像於塔中以河北所遇也)白狼童子像(見上)空中投芒屩墜敬宣食槃
(宋書劉敬宣傳先是敬宣未死嘗夜與僚佐宴集丨丨有丨一隻丨丨於坐中丨丨丨丨丨上長三尺五寸已)
(經人著耳鼻間並欲壊頃之而敗喪至)鳥飛入帳(宋書胡藩傳夜佐史並集忽有丨大如鵝蒼黑)
(色丨丨高祖丨裏皆駭愕以為不祥藩起賀曰蒼黑者胡虜之色胡虜歸我大吉之祥也明旦攻城陷之)斗
覆雀殞(宋書蕭思話傳初在青州常所用銅斗覆在藥厨下得二死雀思話曰丨丨而䨇丨丨其不祥)
(乎)官須髮為鞘眊(宋書竟陵王誕傳左右侍直眠中夢人告之曰丨丨丨丨丨丨既覺已失)
(髻矣如此者數十人誕甚怪懼)禍不入六慎門(宋書竟陵王誕傳大明二年發民築治廣陵城)
(誕循行有人干輿揚聲大罵曰大兵尋至何以辛苦百姓誕執之問其本末答曰姓夷名孫家在海陵天公去)
(年與道佛共議欲除此間民人道佛苦諫得止大禍將至何不立六慎門誕問六慎門云何答曰古時有言丨)
(丨丨丨丨丨誕以其言狂悖殺之)馬芻苖秀(齊書武帝紀臨沂縣麥不登刈為丨丨至夏更丨丨)
青牛入草(齊書州郡志宋泰始中西江督護陳伯紹獵北地見二丨丨驚走丨丨使人逐之不得乃)
(誌其處云此地當有竒祥啓立為越州)吹灰火燃(齊書祥瑞志世祖宋元嘉十七年六月己未夜)
(坐無火婢丨丨而丨自丨)空中箎聲調節相應(齊書祥瑞志世祖於南康郡内作伎有絃)
(無管於是丨丨有丨丨丨丨丨丨)一角羊頭龍翼馬足(齊書祥瑞志宋泰始末武進舊)
(塋有獸見丨丨丨丨丨丨丨丨父老咸見莫之識也)木理有法大德三字(齊書祥瑞志永)
(明九年秣陵縣闘場里安明寺有古樹衆僧改架屋宇伐以為薪剖樹丨丨自然丨丨丨丨丨丨)湖水
出綿(齊書祥瑞志建元元年郢州監利縣天井丨丨色忽澄清丨丨百姓採以為纊)栢柱生花
(齊書五行志建元四年巴州城西鼓樓脚丨丨數百年忽丨丨)野火生精(齊書五行志永明三年三)
(月庚午丙夜北面有丨丨光上丨丨長六尺戌夜又有一枚長五尺並黃赤色)五色幡飛翔雲
中(齊書五行志崔慧景圍臺城有一丨丨丨丨丨在丨丨半日乃不見衆皆驚怪相謂曰幡者事尋當飜覆)
(也數日慧景敗)蘭馬走逐路上女子(齊書五行志建武中南岸有一丨丨丨丨丨丨丨丨)
(女子窘急走入人家牀下避之馬終不置發牀食女子股脚間肉都盡禁司以聞敕殺此馬是後頻有寇賊)
淮魚浮水向城(齊書竟陵文宣王子良傳進督南徐州其年疾篤謂左右曰門外應有异遣人)
(視見丨中丨萬數皆丨出丨上丨丨門尋薨)持堊刷門(齊書到撝傳弟遁元徽中為寧遠將軍輔)
(國長史海南太守在廣州昇明元年沈攸之反刺史陳顯達起兵以應朝廷遁以猶預見殺遁家人在都從野)
(夜歸見兩三人丨丨丨其家丨須臾滅明日而遁死問至)移公牀(齊書徐孝嗣傳初孝嗣在率府晝卧)
(齋北壁下夢兩童子遽云丨丨丨孝嗣驚起聞壁有聲行數步而壁崩壓牀)石鼓村地自開
成井(梁書武帝紀始平郡中丨丨丨丨丨丨丨丨方六尺六寸深三十二丈)殿柱繞節生
花(梁書武陵王紀傳紀將僣號妖怪非一其最異者内寝栢丨丨丨丨丨丨其莖四十有六靃靡可愛状似)
(荷花)青衣童子擣藥(南史宋武帝紀伐荻新州見大蛇長數丈射之傷明日復至洲裏聞有杵)
(臼聲往覘之見童子數人皆青衣擣藥問其故答曰我王為劉寄奴所射合散傅之帝曰王神何不殺之答曰)
(劉寄奴王者不死不可殺帝叱之皆散仍收藥而反)地鏡(南史宋文帝紀二十五年冬青州城南遠望見)
(地中如水有影謂之丨丨)錢龍(南史梁元帝紀帝與宫人幸元洲苑見大蛇盤屈於前羣小蛇繞之並黑)
(色帝惡之宫人曰此非怪也恐是丨丨帝敕所司即日取數千萬錢鎮於蛇處以壓之)栢樹變梧
桐(南史王晏傳父普曜齋前丨丨忽丨成丨丨論者以為梧桐雖有棲鳳之美而失後凋之節及晏敗果如)
(之又未敗前見屋桷子悉是大蛇就視之猶木也晏惡之方以紙裹桷子猶紙内搖動簌簌有聲)屋桷
子悉是大蛇(見上)塹中小兒呼蕭丹陽(南史齊宗室新吴侯景先傳沈攸之)
(於荆州舉兵武帝時鎮江州盆城景先夜乘城忽聞丨丨有丨丨丨丨丨丨未測何人聲聲不絶試問誰空中)
(應云賊尋當平何事嚴防語訖不復言即窮討之了不見明旦以白帝帝曰攸之自無所至焉知汝後不作丹)
(陽尹景先曰寧有作理尋而攸之首至及永明三年詔以景先為丹陽尹謂曰此授欲驗往年盆城塹中空中)
(言耳)碑石涌起(南史梁宗室恭傳尋除寧蠻校尉雍州刺史政績有聲百姓請於城南立碑頌德詔)
(許焉名為德政碑是夜聞數百人大呌丨丨明旦視之碑丨丨一尺恭命以大柱置於碑上使力士數十人抑)
(之不下又以酒脯祭之使人守視俄而自復視者竟不見之)黃雪雰糅(南史梁邵陵王綸傳葬之)
(日丨丨丨丨唯冢壙所獨不下雪)人頭魚身龍形馬首(南史康絢傳其秋淮水暴長堰)
(壊奔流於海殺數萬人其聲若雷聞三百里水中怪物随流而下或丨丨丨丨或丨丨丨丨殊類詭状不可勝)
(名)金龜(南史王僧辨傳時有安城望族劉敬躬者田間得白蛆化為丨丨將銷之龜生光照室敬躬以)
(為神而禱之所請多驗無賴者多依之)蛇上靈牀(南史傅縡傳縡雖強直有才而毒惡傲慢為當)
(世所疾及死有惡丨来丨丨丨當前受祭酎去而復来者百餘日)神獸導引(魏書聖武帝紀獻帝)
(命南移山谷高深九難八阻於是欲止有丨丨其形似馬其聲類牛先行丨丨歴年乃出)天池簫鼓
(魏書尒朱榮傳秀容界有池三所在高山之上清深不測相傳曰祁連池魏言丨丨也父新興曾與榮遊池上)
(忽聞丨丨之音新興謂榮曰古老相傳凡聞此聲皆至公輔吾今年已衰暮當為汝耳汝其勉之)一局
之子盡皆倒立(魏書尒朱世隆傳初世隆曾與吏部尚書元世儁握槊忽聞局上歘然有聲丨)
(丨丨丨丨丨丨丨世隆甚惡之)日子河伯外孫(魏書高句麗傳高句麗者出於夫餘自言先祖)
(朱蒙朱蒙母河伯女為夫餘王閉於室中為日所照引身避之日影又逐既而有娠生一卵大如五升夫餘王)
(棄之與犬犬不食棄之與豕又不食棄之於路牛馬避之後棄之野衆鳥以毛茹之夫餘王割剖之不能破遂)
(還其母其母以物裹之置於暖處有一男破殼而出及其長也字之曰朱蒙其俗言朱蒙者善射也夫餘人以)
(朱蒙非人所生將有異志請除之王不聽命之養馬朱蒙每私試知有善惡駿者減食令瘦駑者善養令肥夫)
(餘王以肥者自乘以瘦者給朱蒙後狩於田以朱蒙善射限之一矢朱蒙雖矢少殪獸甚多夫餘之臣又謀殺)
(之朱蒙母隂知告朱蒙曰國將害汝以汝才略宜遠適四方朱蒙乃與烏引烏違等二人棄夫餘東南走中道)
(遇一大水欲濟無梁夫餘人追之甚急朱蒙告水曰我是丨丨丨丨丨丨今日逃走追兵垂及如何得濟於是)
(魚鼈並浮為之成橋朱蒙得渡魚鼈乃觧追騎不得渡朱蒙遂至普述水遇見三人其一人著麻衣一人著納)
(衣一人著水藻衣與朱蒙至紇升骨城遂居焉號曰高句麗因以為氏焉)馬登牀(周書盧光傳及為京)
(兆而郡舍先是數有妖怪前後郡將無敢居者光曰吉凶由人妖不妄作遂入居之未幾光所乘丨忽升廳事)
(丨丨南首而立又食噐無故自破光並不以介懷其精誠守正如此)井甃生花如蓮(隋書李景)
(傳景府内丨中丨上丨丨丨丨並有龍見時變為鐡馬甲士)黃蛇有角(隋書薛濬傳濬初為童兒)
(時與宗中諸兒遊戲於澗濱見一丨丨丨丨及足召羣兒共視了無見者濬以為不祥歸大憂悴母逼而問之)
(濬以實對時有胡僧詣宅乞食濬母怖而問之僧曰此乃兒之吉應且是兒也早有名位然壽不過六七耳言)
(終而出忽然不見時咸異之)禾生銅研(北史齊文宣帝紀四月夜丨丨於魏帝丨丨旦長數寸有)
(穗五)石佛舉頭(北史盧辯傳永熙二年平等浮屠成孝武會萬人於寺丨丨低丨其丨終日乃止帝)
(禮拜之辯曰石立社移自古有此陛下何怪)石燃(舊唐書太宗紀貞觀十三年壬寅雲陽丨丨者方丈)
(畫如灰夜則有光投草木於上則焚歴年而止)小鳥生大鳥(舊唐書高宗紀永徽五年七月辛巳)
(有丨丨如雀丨丨丨如鳩於萬年宫皇帝舊宅)連心異體(舊唐書高宗紀涇州獻二小兒丨丨丨丨)
(年四歲)地色如水(舊唐書中宗紀洛陽城東七里許丨丨丨丨側近樹木往来車馬歴歴影見水)
(中經月餘乃滅)金剛臂有黑汗(舊唐書代宗紀大歴十三年甲辰太僕寺佛堂有小脱空丨丨)
(右丨忽丨丨丨滴下以紙承之色類血)猫鼠同乳(舊唐書代宗紀隴右節度使朱泚於軍士趙貴)
(家得丨丨丨丨不相害籠而獻之)雨木(舊唐書德宗紀陳留丨丨如大指長寸餘有孔通中下而植於)
(地凡十里許)啣柴為城(舊唐書德宗紀汴鄭管内烏皆入田緒李納之境丨丨丨丨方十餘里高)
(二三丈緒納惡而去之信宿復如之烏口皆流血)海凍(舊唐書穆宗紀青州奏丨丨二百里)石麵
(舊唐書文宗紀太原柳公綽奏雲代蔚三州山谷間丨化為丨人取食之)衆禽成巢(舊唐書宣宗紀)
(舒州吴塘堰有丨丨丨丨闊七尺高七丈而水禽山鳥鷹隼燕雀之類無不馴狎又有鳥人面綠毛爪啄皆紺)
(色其聲曰甘人呼為甘虫)甘虫(見上)矟刃有花文(舊唐書崔義元傳大業末往依李密初不)
(見用義元見羣鼠渡洛又丨丨丨丨丨謂所親曰此王敦敗亡之兆也)日鬭(唐書僖宗紀十一月丙辰)
(兩丨並出而丨)池中龍鳳形(唐書五行志垂拱二年九月己巳雍州新豐縣露臺鄉大風雨雷電)
(有山湧出高二十丈有池周三百畆丨丨有丨丨之丨米麥之異武后以為休應名曰慶山)魚頭戴
蚓(唐書五行志貞元十年四月江西溪澗丨丨皆丨蚯丨)風陵堆(唐書五行志乾元二年六月乙)
(未夜瀕河人聞有風雷聲曉見其墓踊出下有巨石上有䨇柳各長丈餘時號丨丨丨占曰塚墓自移天下破)
石鳴(唐書五行志開元二十三年十二月乙巳龍池聖德頌丨自丨其音清遠如鐘磬石與金同類春秋)
(傳怨讟動於民則有非言之物言石鳴近石言也)鼠變為狗(唐書五行志天寳十一載李林甫晨)
(起盥飾將朝取書囊視之中有物如丨躍於地即丨丨丨壮大雄目張牙視林甫林甫射之中殺然有聲随箭)
(沒)聖水(唐書裴度傳汴宋觀察使令狐楚言亳州丨丨出飲者疾輒愈度判曰妖由人興水不自作命)
(所在禁塞)菌生帶上(唐書鄭注傳注敗前丨丨所服丨丨楮中藥化為蠅數萬飛去)大蛇垂
闌楯(宋史魚周詢傳在安州時園吏見丨丨丨丨丨即視之乃周詢醉而假寐世傳其異)丹砂化
雙雉(宋史李大臨傳大臨以工部郎中出知汝州辰溪貢丨丨道葉縣其二篋丨為丨丨闘小谷間耕者)
(獲之人疑為盜械送於府大臨識其異訊得實釋耕者)一緡起立(宋史文苑傳夏侯嘉正端拱初)
(太宗知其名召試辭賦擢為右正言直史舘兼直秘閣賜緋魚元夕上御乾元門觀燈嘉正獻五言十韻詩上)
(依韻和以賜之未幾被詔以為益王生辰使所獲金幣鬻得錢輦歸家忽丨丨自地丨丨良久而仆聞者異之)
蛇遶身(遼史蕭蒲奴傳幼孤貧傭於醫家牧牛傷人稼數遭笞辱醫者嘗見蒲奴熟寐有丨丨丨異之)
(教以讀書聰敏嗜學不數年涉獵經史習騎射)生焰(元史順帝紀石州民所持槍忽丨火丨抹之即無搖)
(之即有)紅稭黑字(元史五行志至元十六年六月彰德路有黍自生成文丨丨丨丨其上節云天)
(下太平其下節云天下刀兵)樹癭裂得嬰兒者五(元史巴而术阿而忒的斤傳先世居)
(畏兀兒之地有和林山二水出焉曰禿忽刺曰薛靈哥一夕有神光降於樹在兩河之間人即其所而候之樹)
(乃生癭若懷娠状自是光常見越九月又十日而丨丨丨丨丨丨丨丨土人收養之其最稚者曰不可罕既壯)
(遂能有其民人土田而為之君長)逐日杖化鄧林(山海經夸父與日逐走入日渴欲得飲飲)
(於河渭河渭不足北飲大澤未至道渴而死棄其杖化為鄧林)貳負之臣(山海經丨丨丨丨曰危危)
(與貳負殺窫窳帝乃梏之䟽屬之山桎其右足反縛兩手與髮繫之山上木在開題西北)黑羊白血
(穆天子傳壬戌至於雷首犬戎胡觴天子於雷首之阿乃獻食馬四六天子使孔牙受之曰雷水之平安寡人)
(具犬馬羊牛爰有黑牛白角爰有丨丨丨丨注記異也)靈鼓化黃蛇(穆天子傳季冬甲戌天子)
(東遊飲於留祈射於麗虎讀書於菞邱獻酒於天子乃奏廣樂天子遺其丨丨乃丨為丨丨是日天子鼓道其)
(下而鳴乃樹之桐以為鼓則神且鳴則利於戎以為琴則利注洪範所謂鼓妖也)巨靈化青雀
(郭憲洞冥記有一女人愛悦於帝名曰丨丨帝傍有青珉唾壺巨靈乍出入其中或戲笑帝前東方朔望見巨)
(靈乃目之巨靈因而飛去望見丨成丨丨因其飛去帝乃起青雀臺時見青雀来則不見巨靈也)椽桷
化龍鳳(三輔黃圖通天臺武帝元封二年作甘泉通天臺漢舊儀云通天者言此臺高通於天也漢武)
(故事築通天臺於甘泉去地百餘丈望雲雨悉在其下望見長安城武帝時祭泰乙上通天臺舞八歲童女三)
(百人祠祀招仙人祭泰乙云令人升通天臺以候天神天神既下祭所若大流星乃舉烽火而就竹宫望拜上)
(有承露盤仙人掌擎玉杯以承雲表之露元鳳間自毁丨丨皆丨為丨丨從風雨飛去)狗蓄火(應劭)
(風俗通謹按桂陽太守汝南李叔堅少時為從事在家狗人立行家言當殺之叔堅云犬馬喻君子狗見人行)
(效之何傷叔堅見縣令還觧冠榻上狗戴持走家大驚時復云誤觸冠冠纓挂著之耳丨於竈前丨丨家益怔)
(忪復云兒婢皆在田中狗助蓄火幸可不煩隣里此有何惡里中相罵不言無狗怪遂不肯殺後數日狗自暴)
(死卒無纖介之異叔堅辟太尉掾固陵長原武令終享大位)大樹白頭公(應劭風俗通謹按桂)
(陽太守江夏張遼叔高去鄢令家居買田田中有丨丨十餘圍扶疎盖數畆地播不生榖遣客伐之木中血出)
(客驚怖歸具事白叔高大怒老樹汁出此何等血因自嚴行復斫之血大流灑叔高使先斫其枝上有一空處)
(丨丨丨可長四五尺忽出往赴叔高高乃逆格之凡殺四頭左右皆怖伏地而叔高恬如也徐熟視非人非獸)
(也遂伐其木其年應司空辟侍御史兖州刺史以二千石之尊過鄉里薦祝祖考白日繡衣榮羡如此其禍安)
(居春秋國語曰木石之怪䕫魍魎物惡能害人乎)乘槎到天河(張華博物志舊說云天河與海)
(通近世有人居海渚者年年八月有浮槎去来不失期人有竒志立飛閣於查上多齎糧丨丨而去十餘日中)
(猶觀星日月辰自後芒芒忽忽亦不覺晝夜去十餘日奄至一處有城郭状屋舍甚嚴遥望宫中多織婦見一)
(丈夫牽牛渚次飲之牽牛人乃驚問曰何由至此此人具說来意并問此是何處答曰君還至蜀郡訪嚴君平)
(則知之竟不上岸因還如期後至蜀問君平曰某年日月有客星犯牽牛宿計年月正是此人丨丨丨時也)
細腰(干寳搜神記魏郡張奮者家本巨富忽衰老敗散遂賣宅與程應應入居舉家疾病轉賣鄰人阿文)
(文先獨持大刀暮入北堂中梁上至三更竟忽有一人長丈餘高冠黃衣升堂呼曰丨丨細腰應喏曰舍中何)
(以有生人氣也答曰無之便去須臾有一高冠青衣者次之又有高冠白衣者問答並如前及將曙文乃下堂)
(中如向法呼之問曰黃衣者為誰曰金也在堂西壁下青衣者為誰曰錢也在堂前井邊五步白衣者為誰曰)
(銀也在墻東北角柱下汝復為誰曰我杵也今在竈下及曉文按次掘之得金銀五百斤錢千萬貫仍取杵焚)
(之由此大富宅遂清寧)五酉(干寳搜神記夫六畜之物及龜蛇魚鱉草木之屬久者神皆憑依能為妖)
(怪故謂之丨丨五酉者五行之方皆有其物酉者老也物老則為怪殺之則巳夫何患焉)鳥獸能言
(王嘉拾遺記含塗國去王都七萬里丨丨皆丨丨語雞犬死者埋之不朽經歴數世其家人遊於山阿海濱地)
(中聞雞犬鳴吠主乃掘取還家養之毛羽雖秃落更生久乃悦澤)雞犬更生(見上)華表照
形(吴均續齊諧記張華為司空於時燕昭王墓前有一斑狸化為書生欲詣張公過問墓前丨丨曰以我才)
(貎可得見司空耶華表曰張公制度恐難籠絡出必遇辱殆不得返非但喪子千年之質亦當深誤老表狸不)
(從遂詣華華見其容止風流雅重之於是論及文章聲實華未嘗勝次復商略三史探貫百氏華無不應聲屈)
(滯言卒便退華已使人防門不得出豐城人雷煥博物士也謂華曰聞魅鬼忌狗所别者數百年物耳千年老)
(精惟千年枯木丨之則丨見昭王墓前華表已當千年使人伐之至洛陽變成枯木遂燃以照之書生乃是一)
(斑狸)小兒驅鳥(吴均續齊諧記東海蔣潜常至不其縣路次林中露一屍已自臭爛鳥来食之輒見)
(一丨丨長三尺丨丨鳥即起如此非一潜異之看見屍頭上著通天犀纛揣其價可數萬錢潜乃拔取既去見)
(衆鳥集無復驅者潜後以纛上晉武陵王晞晞薨以襯衆僧王武剛以九萬錢買之後落褚太宰處復以餉齊)
(故丞相豫章王王薨後納入江夫人遂斷以為釵每夜輒見一兒繞牀啼呌云何為見屠割必祈天當相報江)
(夫人惡之月餘乃亡)鵝籠書生(吴均續齊諧記陽羡許彦于綏安山行遇一書生年十七八卧路側)
(云脚痛求寄丨丨中彦以為戲言丨丨便入籠籠亦不更廣書生亦不更小宛然與雙鵝並坐鵝亦不驚彦負)
(籠而去都不覺重前行息樹下書生乃出籠謂彦曰欲為君薄設彦曰善乃口中吐一銅奩子奩子中具諸飾)
(饌珍羞方丈其噐皿皆銅物氣味香旨世所罕見酒數行謂彦曰向將一婦人自随今欲暫邀之彦曰善又於)
(口中吐一女子年可十五六衣服綺麗容貎殊絶共坐宴俄而書生醉卧此女謂彦曰雖與書生結妻而實懷)
(怨向亦竊得一男子同行書生既眠暫喚之君幸勿言彦曰善女子於口中吐出一男子年可二十三四亦穎)
(悟可愛乃與彦叙寒温書生寤欲覺女子口吐一錦行障遮書生書生乃留女子共卧男子謂彦曰此女子雖)
(有心情亦不甚向復竊得一女人同行今欲暫見之願君勿洩彦曰善男子又於口中吐一婦人年可二十許)
(共酌戲談甚久聞書生動聲男子曰二人眠已覺因取所吐女人還納口中須臾處女乃出謂彦曰書生欲起)
(乃呑向男子獨對彦坐然後書生起謂彦曰暫眠遂久君獨坐當悒悒邪日又晚當與君别遂呑其女子諸噐)
(皿悉納口中留大銅盤可二尺廣與彦别曰無以藉君與君相憶也彦大元中為蘭臺令史以盤餉侍中張散)
(散看其銘題云是永平三年作)蛟妾(任昉述異記夏桀宫中有女子化為龍不可近俄而復為婦人甚麗)
(而食人桀命為丨丨告桀吉凶)封使君(任昉述異記漢宣城郡守封邵亘化為虎食郡民呼之曰丨丨)
(丨因去不復来故時語云無作封使君生米治民死食民夫人無德而壽則為虎虎不食人人化虎則食人盖)
(耻其類而惡之)青羊(任昉述異記梓樹之精化為丨丨生百年而紅五百年而黃又五百年而色蒼又五)
(百年而色白)螺中女(任昉述異記晉安郡有一書生謝端為性介潔不染聲色嘗於海岸觀濤得一)
(大丨大如一石米斛割之丨有美丨曰予天漢中白水素女天帝憐卿純正令為君作婦端以為妖呵責遣之)
(女歎息升雲而去)兄弟石(任昉述異記儋耳郡明山有二石如人形云昔有兄弟二人向海捕魚因)
(化為石因號丨丨丨)池中風籜有淪輒有小鳥銜出(酈道元水經注池在山原)
(之上世謂之天池方里餘其水澄渟鏡淨而不流若安定朝那之湫淵也清水流潭皎焉冲照丨丨嘗無斥草)
(及其丨丨丨丨丨丨丨丨翠色投淵丨丨若會稽之耘鳥也)落翮(酈道元水經注郡人王次仲少有異)
(志年及弱冠變蒼頡舊文為今隸書秦始皇時官務煩多以次仲所易文簡便於事要竒而召之三徵而輒不)
(至次仲履真懷道窮數術之美始皇怒其不恭令檻車送之次仲首發於道化為大鳥出在車外翻飛而去丨)
(二丨於斯山故其峰巒有大翮小翮之名矣)赤灰䟦(酈道元水經注故道縣有怒特祠云神本南山)
(大梓也昔秦文公二十七年伐之樹瘡随合秦文公乃遣四十人持斧斫之猶不斷疲士一人傷足不能去卧)
(樹下聞鬼相與言曰勞攻戰乎其一曰足為勞矣又曰秦公必特不休答曰其如我何又曰丨丨丨於子何如)
(乃默無言卧者以告令士皆赤衣随所斫以灰䟦樹斷化為牛入水故秦為立祠)社樹腹蛇(酈道)
(元水經注城南門外舊有郡社栢樹大三十圍蕭欣為郡伐之言有大蛇從樹腹中墜下大數圍長三丈羣小)
(蛇數十随入南山聲如風雨伐樹之前見夢於欣欣不以厝意及伐之吏少日果死)月朔自正(酈道)
(元水經注按郭公世語及干寳晉紀並言中牟縣故魏任城王臺下池中有漢時鐵錐長六尺入地三尺頭西)
(南指不可動止丨丨丨丨以為晉氏中興之瑞而今不知所在)飛夜遊女(酈道元水經注西北流逕)
(陽縣故豫章之屬地多女鳥元中紀曰新陽男子於水次得之遂與共居生二女悉衣羽而去豫章間養兒不)
(露其衣言是鳥落塵於兒衣中則令兒病故亦謂之丨丨丨丨矣)石豬(酈道元水經注水出蜻蛉縣西)
(東逕其縣下縣以氏焉有石豬圻長谷中有丨丨子母數千頭長老傳言夷昔牧此一朝化為石迄今夷人不)
(敢往牧)鬼彈(酈道元水經注此水傍瘴氣時惡氣中有物不見其形其作有聲中木則折中人則害名)
(曰丨丨)數女取螺化石(酈道元水經注漢水下流歴峽南出是峽謂之貞女峽峽西岸高巖)
(名貞女山山下際有石如人形高七尺状如女子故名貞女峽古来相傳有丨丨丨丨於此遇風雨晝晦忽丨)
(為丨斯誠巨異難以聞信但啓生石中摯呱空桑抑斯類矣物之變化寧以理求乎)旱則鞭隂石
多雨則鞭陽石(酈道元水經注夷水自沙渠入縣水流淺狹裁得通船東逕難留城南城即山)
(也獨立峻絶西面上里餘得石穴把火行百許步得二大石磧並立穴中相去一丈俗名隂陽石隂石常濕陽)
(石常燥每水旱不調居民作威儀服飾往入穴中丨丨丨丨丨應時雨丨丨丨丨丨丨俄而天晴相承所說往)
(往有效但捉鞭者不壽人頗惡之故不為也)蘇秦家金(楊衒之洛陽伽藍記大統寺在景明寺西)
(即所謂利民里寺南有三公令史高顯略宅每夜見赤光行於堂前如此者非一向光明所掘地丈餘得黃金)
(百斤銘云丨丨丨丨得者為吾造功德顯略遂造招福寺)青石浮水(崔鴻夏錄赫連昌永光元年查)
(城劉睹川有丨丨大如馬頭丨在丨上逆流而行)鼠渡(崔鴻北燕錄馮弘二年六月有丨集城西盈數)
(里地中西行至水前啣馬尾後者迭相啣尾而丨識者以為民遷之象)銅佛生毛(崔鴻前凉錄張)
(天錫三年東苑丨丨丨丨)樹變人形(崔鴻前趙錄劉曜光初三年西明門内大丨風吹折經一宿撥)
(撥丨為丨丨髮長一尺鬚眉三寸皆黃白色有歛手之狀亦有兩脚著履之形)葛作黃鳥形(崔鴻)
(西凉錄李暠二年燉煌有丨緣木而生丨丨丨之丨)提茗鬻市旦夕不減(陸羽茶經廣陵)
(耆老傳晉元帝時有老姥每旦獨丨一噐丨往市丨之丨人強買自丨至丨其噐丨丨所得錢散路傍孤貧乞)
(人人或異之州法曹縶之獄中至夜老姥執所鬻茗噐從獄牖中飛出)羅浮梅花(柳宗元龍城錄)
(隋開皇中趙師䧺遷丨丨一日天寒日暮在醉醒間因憩僕車於松林間酒肆傍舍見一女人淡粧素服出迓)
(師䧺時已昏黑殘雪對月色微明師䧺喜之與之語但覺芳香襲人語言極清麗因與之扣酒家門得數杯相)
(與飲少頃有一綠衣童来笑歌戲舞亦自可觀頃醉寢師䧺亦懵然但覺風雨相襲久之時東方已白師䧺起)
(視乃在大丨丨樹下上有翠羽啾嘈相顧月落参横但惆悵而已)小兒化龍(柳宗元龍城錄茅山)
(隐士吴綽素擅潔譽神鳳初因採藥於華陽洞口見一丨丨手把大珠三顆其色瑩然戲於松下綽見之因前)
(詢誰氏子兒犇忙入洞中綽恐為虎所害遂連呼相從入欲捄之行不三十步見兒丨作丨形一手握三珠填)
(左耳中綽素剛膽以藥斧斸之落左耳而三珠已失所在龍亦不見出不十餘步洞門閉矣)中箭孤
鶴(薛用弱集異記明皇天寳十三載重陽日獵於沙苑雲間有孤鶴徊翔焉上親御弧矢一發而中其鶴則)
(帶箭徐墜將及地丈許歘然矯翰西南而逝萬衆極目良久乃滅益州城距郭十五里有明月觀焉依山臨水)
(松桂深寂道流非脩習精慤者莫得而居觀之東廊第一院尤為幽絶每有自稱青城道士徐佐卿者風局清)
(古一歲率三四而至焉觀之耆舊因虛其院之正堂以俟其来而佐卿至則接焉或三五日或旬朔言歸青城)
(甚為道流之所傾仰一日忽自外至神爽不怡謂院中人曰吾行山中偶為飛矢所加尋已無恙矣然此箭非)
(人間所有吾留之於壁上後年箭主到此即宜付之慎無墜失仍援毫記壁云留箭之時則十三載九月九日)
(也及明皇幸蜀暇日命駕行遊偶至斯觀樂其佳景因遍幸道室既入此堂忽觀挂箭則命侍臣取而玩之盖)
(御箭也深異之因詢觀之道士皆以實對即是佐卿所題乃前歲沙苑縱畋之日也佐卿盖丨丨丨丨耳䆒其)
(題乃沙苑翻飛當日集於斯歟上大竒之因收其箭而寳焉自後蜀人亦無復有逢佐卿者矣)上帝失
樂神二人藏於君女鼻中(叚成式酉陽雜俎永真年東市百姓王布知書藏鏹千萬)
(商旅多賓之有女年十四五豔麗聰晤鼻兩孔各垂息肉如皂莢子其根如麻線長寸許觸之痛入心髓其父)
(破錢數百萬治之不差忽一日有梵僧乞食因問布知君女有異疾可一見吾能止之布被問大喜即見其女)
(僧乃取藥色正白吹其鼻中少頃摘去之出少黃水都無所苦布賞之白金梵僧曰吾脩道之人不受厚施唯)
(乞此息肉遂珍重而去行疾如飛布亦意其賢聖也計僧去五六坊復有一少年美如冠玉騎白馬遂扣門曰)
(適有胡僧到無布遽延入具述胡僧事其人吁嗟不悦曰馬小踠足竟後此僧布驚異詰其故曰丨丨丨丨丨)
(丨丨近知丨丨丨丨丨丨我天人也奉帝命来取不意此僧先取之吾當獲譴矣布方作禮舉首而失)磬
神聖戀光政(叚成式酉陽雜俎歴城縣光政寺有磬石形如半月膩光若滴扣之聲及百里北齊)
(時移於都内使人擊之其聲杳絶却令歸本寺扣之聲如故士人語曰丨丨丨丨丨丨)滿山悉是
黑漆匙筯(叚成式酉陽雜俎近有海客往新羅吹至一島上丨丨丨丨丨丨丨丨其處多大木客仰)
(窺匙筯乃木之花與鬚也因拾百餘雙還用之肥不能使後偶取攪茶随攪而消焉)常見燭影在
雙旌上(叚成式酉陽雜俎成式見大理丞鄭復說淮西用兵時劉沔為小將軍頭頗易之每捉生踏伏)
(沔必在數前後重創將死數四後因月黑風甚又令沔捉生沔憤激深入意必死行十餘里因坐將睡忽有人)
(覺之授以雙燭曰君方大貴但心有此燭在無憂也沔後拜將丨丨丨丨丨丨丨丨及不復見燭乃詐疾歸宗)
海影翻(叚成式酉陽雜俎諮議朱景元見鮑容說陳司徒在揚州時東市塔影忽倒老人言丨丨丨則)
(如此)石破有鳥飛去(叚成式酉陽雜俎崔元亮常侍在洛中常步沙岸得一丨子大如雞卵黑)
(潤可愛翫之行一里餘&KR1154;然而丨丨丨大如巧婦丨丨)斫鱠化蝶(叚成式酉陽雜俎進士叚碩常)
(識南孝廉者善丨丨縠薄絲縷輕可吹起操刀嚮捷若合節奏因會客衒技先起魚架之忽暴風雨雷震一聲)
(鱠悉丨為胡丨飛去南驚懼遂折刀誓不復作)池柳化魚(叚成式酉陽雜俎河陽城南百姓王氏莊)
(有小池丨邊巨丨數株開成末葉落池中旋丨為丨大小如葉食之無味至冬其家有官事)負碑入
水(叚成式酉陽雜俎碑龜臨邑縣北有華公墓碑尋失唯趺龜存焉石趙世此龜夜常丨丨丨丨至曉方出)
(其上常有萍藻有伺之者果見龜將入水因呌呼龜乃走墜折碑焉)壁影(叚成式酉陽雜俎丨丨高郵縣)
(有一寺不記名講堂西壁枕道每日晚人馬車轝影悉透壁上衣紅紫者影中鹵莾可辨壁厚數尺難以理䆒)
(辰午之時則無相傳如此二十餘年矣或一年半年不見成式大和初揚州見寄客及僧說)靤中人
(叚成式酉陽雜俎瓷椀江淮有士人庄居其子年二十餘常病魘其父一日飲茗甌中忽丨起如漚高出甌外)
(瑩淨若琉璃丨有一丨長一寸立於漚高出甌外細視之衣服状貎乃其子也食頃爆破一無所見茶椀如舊)
(但有微璺耳數日其子遂着神譯神言斷人休咎不差謬)染翰題頰(叚成式酉陽雜俎郭代公嘗山)
(居中夜有人面如盤瞚目出於燈下公了無懼色徐丨丨丨其丨日久戍人偏老長征馬不肥公之警句也題)
(畢吟之其物遂滅數日公隨樵閑步見巨木上有白耳大如數斗所題句在焉)反首髻及地腰
勢如規(叚成式酉陽雜俎元和初有一士人失姓字因醉卧廳中及醒見古屏上婦人等悉於牀前踏)
(歌歌曰長安女兒踏春陽無處春陽不斷腸舞袖弓腰渾忘却蛾眉空帶九秋霜其中雙鬟者問曰如何是弓)
(腰歌者笑曰汝不見我作弓腰乎乃丨丨丨丨丨丨丨丨丨焉士人驚懼因叱之忽然上屏亦無其他)骨
珠隨視而長頃刻及人(叚成式酉陽雜俎和州劉錄事者大歷中罷官居和州旁縣食)
(兼數人尤能食鱠常言鱠味未嘗果腹邑客乃網魚百餘斤會於野亭觀其下筯初食鱠數疊忽似哽咯出一)
(骨珠子大如黑豆乃置於茶甌中以疊覆之食未半怪覆甌傾側劉舉視之向者丨丨已長數寸如人状座客)
(競觀之丨丨丨丨丨丨長丨丨遂捽劉因歐流血良久各散走一循廳之西一轉廳之左俱及後門相觸翕成)
(一人乃劉也神已癡矣半日方能言訪其所以皆不省自是惡鱠)飰躍出蔽地著牆勻
若蠶子(叚成式酉陽雜俎工部員外郎張周封言舊庄城東狗脊觜西嘗築牆於太歲上一夕盡崩且)
(意其基虛功不至乃率庄客指揮築之高未數尺炊者驚呌曰怪作矣遽視之丨數斗悉丨丨丨丨丨丨丨丨)
(丨丨無一粒重者矗牆之半如界焉因詣巫酹地謝之亦無他焉)猪都鳥都(叚成式酉陽雜俎伍)
(相奴或擾人許於伍相廟多已舊說一姓姚二姓王三姓汪昔值洪水食都樹皮餓死化為鳥都皮骨為猪都)
(婦女為人都鳥都左腋下有鏡印闊二寸一分右脚無大指右手無三指左耳缺右目盲在樹根居者名丨丨)
(在樹半可攀及者名人都在樹尾者名丨丨其禁有打土壟法山鵲法其掌訣右手苐二指上節邊禁山都眼)
(左手目禁其喉南中多食其巢味如木芝窠表可為履&KR2456;治脚氣)月夜有小人五六遊
花上(叚成式酉陽雜俎東都尊賢坊田令宅中門内有紫牡丹成樹發花千朵花盛時每月夜有小人五)
(六長尺餘遊於上如此七八年人將掩之輒失所在)石長不已經年重四十斤(叚成)
(式酉陽雜俎于季友為和州刺史時臨江有一寺寺前漁釣所聚有漁子下網舉之重壊網視之乃一石如拳)
(因乞寺僧寘於佛殿中丨遂丨丨丨丨丨丨丨丨丨張周封員外入蜀親覩其事)異蜂如人(叚成)
(式酉陽雜俎東都龍門有一處相傳廣成子所居也天寳中北宗雅禪師者於此處建蘭若庭中多古桐枝幹)
(拂地一年中桐始華有丨丨聲丨丨吟咏禪師諦視之具體人也但有翅長寸餘禪師異之乃以捲竹羃巾網)
(獲一焉寘於紗籠中意嗜桐花採華致其傍經日集於一隅微聆吁嗟聲忽有數人翔集籠者若相慰状又一)
(日其類數百有乘車輿者其大小相稱積於籠外語聲甚細亦不懼人禪師隐於柱聽之有曰孔昇翁為君筮)
(不祥君頗記無有曰君已除死籍又何懼焉有曰叱叱予與青桐君奕勝獲琅玕紙十幅君出可為禮星子祠)
(當為料理語皆非世人事終日而去禪師舉籠放之因祝謝之經次日有人長三尺黃羅衣步虛止禪師屠蘇)
(前状如天女我三清使者上仙伯致意多謝指顧間失所在自是遂絶)小兒衣豹犢鼻攜
五色繩覓趙相(韋絢劉賓客嘉話錄趙相將薨時長安諸城門金吾官見一丨丨丨丨丨丨丨)
(丨丨丨子丨丨丨不經旬日趙相薨)宰相碑(韋絢劉賓客嘉話錄杜相鴻漸之父名鵬舉父子而似兄)
(弟之名盖有由也鵬舉父嘗有所之見一大碑云是丨丨丨也作者金填其字未作者刊名於上杜問曰有杜)
(家兒否曰有任自看之記得姓下是鳥偏旁曳脚而忘其字乃名鵬舉而謂之曰汝不為相即世世名鳥旁而)
(曳脚也鵬舉生鴻漸而名字亦前定矣况其官與壽乎)黑松使者(馮贄雲仙雜記元宗御案墨曰)
(龍香劑一日墨上有小道士如蠅而行上叱之即呼萬歲曰臣即墨之精丨丨丨丨也凡世人有文者其墨上)
(皆有龍賓十二上神之乃以墨分賜掌文官)世上有文者墨上有龍賓十二
(見上)具見冥中事(張彦遠歴代名畫記張孝師為驃騎尉尤善畫地獄氣候幽默孝師曾死復蘇)
(丨丨丨丨丨故備得之吴道元見其畫因號為地獄變)鬼使請馬(張彦遠歴代名畫記韓君端居)
(亡事忽有人詣門稱丨丨丨丨一匹韓君畫馬焚之他日見鬼使乘馬来謝其感神如此)碧芙蓉唱
玉樹後庭花(蘇鶚杜陽雜編蕓輝之前有池悉以文石砌其岸中有蘋陽花亦類白蘋其花紅大)
(如牡丹不知自何而来也更有丨丨丨香潔菡蓞偉於常者載因暇日憑欄以觀忽聞歌聲清響若十四五子)
(丨焉其曲則丨丨丨丨丨也載驚異莫知所在及審聽之乃芙容中也俯而視之聞喘息之音載惡之既甚遂)
(剖其花一無所見即秘之不令人說及載受戮而逸奴為平盧軍卒人故得其實按載謂元載)金玉化
蝶(蘇鶚杜陽雜編穆宗皇帝殿前種千葉牡丹花始開香氣襲人一朵千葉大而且紅上每覩芳盛歎曰人)
(間未有自是宫中每夜即有黃白蛺蝶萬數飛集於花間輝光照耀達曉方去宫人競以羅巾撲之無有獲者)
(上令張網於空中遂得數百於殿内縱嬪御追捉以為娱樂遲明視之則皆丨丨也其状工巧無與為比而内)
(人争用絳縷絆其脚以為首飾夜則光起粧奩中其後開寳厨覩金錢玉屑之内將有丨為丨者宫中方覺焉)
響石(鄭常洽聞記南嶽&KR1174;嶁峰有丨丨呼喚則應如人共語而不可觧也南州南河縣東南三十里丹溪)
(中有響石高三丈五尺闊二丈状如卧獸人呼之應笑亦應之塊然獨處亦號曰獨石也)黑犬化丈
夫(張讀宣室志貞元中有大理評事韓生者僑居西河郡南有一馬甚豪駿嘗一日清晨忽委首於櫪汗而)
(且喘若涉遠而殆者圉人怪之具白於韓生韓生怒若盜馬夜出使吾馬力殆誰之咎乃令撲馬圉人無以辭)
(遂受朴至明日其馬又汗而喘圉人竊異之莫可測是夕圉人卧於廐舍闔扉乃於隙中視之忽見韓生所蓄)
(丨丨至廐中且嘷且躍俄丨為一丨丨衣冠盡黑即挾鞍鞭馬馳騁而去行至門門垣甚高其黑衣人以鞭策)
(馬馬竟躍而過黑衣者乘馬而去復歸既下馬觧鞍其黑衣人又嘷躍還化為犬圉人驚異不敢洩於人後一)
(夕黑犬又駕而往逮曉方歸圉人因尋馬蹤以天雨新霽其為蹤歴歴可辨至南十餘里一古墓前其蹤方息)
(圉人乃結茅齋於墓側来夕先止於齊中以伺之夜將分黑衣人果駕馬而来下馬繫於野樹其人入墓與數)
(軰笑言極歡圉人在茅齋中俯而聽之不敢動近數食頃黑衣人告去數軰送出墓穴於内有一褐衣者顧謂)
(黑衣人曰韓氏名籍今安在黑衣人曰吾已收在擣練石下吾子無以為憂褐衣者曰慎無泄兹事泄之則吾)
(屬不遺噍類矣黑衣人曰謹受教褐衣者又曰韓氏穉兒有字乎曰未也吾俟彼有字即當編於名籍必不致)
(弛懈也褐衣者曰明夕再来當得以笑語黑衣人推而去及曉圉者歸遂以其事密告於韓生生即命肉餵其)
(犬犬既至因以繩系及次所聞遂窮擣練石下果得一軸書具載韓氏弟兄妻子家童名氏紀莫不具載盖所)
(謂韓氏名籍者也有子生一月矣獨此子黑衣人所謂穉兒未字也韓生大驚命致犬於庭鞭而殺之熟其肉)
(以食家童已而率鄰居士子十餘軰執弧矢兵仗至郡南古墓前發其塜穴中有數犬毛状甚惡盡殺之以歸)
生魂未歸(張讀宣室志通州有王居士者有道術會昌中刺史鄭君有幼女甚愛之而自幼多疾若)
(神魂不足者鄭君因請居士居士曰此女非疾乃丨丨丨丨其身鄭君詢其事居士曰某縣令某者即此女前)
(身也當死數歲矣以平生為善故幽明佑之得過期今年九十餘矣令卒之日此女當愈鄭君即遣人馳訪之)
(其令果九十餘矣後月其女忽若醉醒疾愈鄭君又使往騐之令以此女病愈之日無疾而卒)屐化為
白鳥(張讀宣室志汧陽郡有張女郎廟上元中有韋氏子客於汧陽途至其廟遂觧鞍以憩忽見廟宇中)
(有二屐子在地上生視之乃結草成者文理甚細色白而製度極妙韋生至收貯於槖中既而别去及至郡郡)
(守舍韋生於舘亭中是夕生以所得屐置於前而寝明日已亡其所在莫窮其處僅食頃乃於舘亭屋瓦上得)
(焉僕夫驚愕告於韋生生即命升屋而取之既得又致於前明日仍失其屐復於瓦屋上得之如是者三韋生)
(竊謂僕日此其怪乎可潜伺之是夕其僕乃竊於隙中窺之夜將半其丨忽丨丨丨丨飛於屋上韋乃命取之)
(卒飛而去)諸葛武侯後身(張讀宣室志唐故劍南節度使太尉兼中書令韋臯既生一月其家)
(召羣僧會齋有一胡僧貎甚陋不召而至韋氏家童咸怒以弊席坐於庭中既食韋氏命乳母出嬰兒請羣僧)
(祝其壽胡僧忽自升階謂嬰兒曰别久無恙乎嬰兒若有喜色衆皆異之韋氏先君曰此子生纔一月吾師何)
(故言别久耶胡僧曰此非檀越之所知也韋氏固問之胡僧曰此子乃丨丨丨丨之丨丨耳武侯當東漢之季)
(為蜀丞相蜀人受其賜且久今降生於世將為蜀門帥蜀人當受其福吾往歲在劍門與此子友善今聞生於)
(韋氏吾故不遠而来韋氏異其言因以武侯字之後韋氏自左金吾節制劍南軍累遷太尉兼中書令門下在)
(蜀十八年果契胡僧之語也)鬼在臆中(張讀宣室志天寳中有渤海高生者亡其名病熱而瘠其)
(臆痛不可忍召醫視之醫曰有丨丨丨丨藥亦可療於是煮藥而飲之忽覺臆中動搖有頃嘔涎斗餘其中凝)
(固不可觧以刀割之有一人自涎中起初甚么麽俄長數尺高生欲苦之其人起出降階遽不見自是疾愈)
隨手作痕深可數寸(康駢劇談錄咸通中有左軍張季弘勇而多力嘗雨中經勝業坊遇)
(泥濘深隘有村人驅驢負薪而至適當其道季弘怒之因捉驢四足擲過水渠數步觀者無不驚駭後供奉㐮)
(州暮泊商山逆旅有老嫗謂其子曰惡人將歸矣速令備辦茶飯勿令喧噪既而愁憤吁嘆咸有所懼季弘問)
(之媪曰有新婦悖惡制之不可季弘曰向来見媪憂恐有何事若是新婦豈不能共語媪曰客未知子細新婦)
(壯勇無敵衆皆畏懼遂至於此季弘笑曰其他則非某所知若言壯勇當為主人除之母與子遽叩頭曰若此)
(則母子無患矣雖然窮闕當為酧贈頃之都伍鄉社悉来觀視日暮婦人負束薪而歸状貎亦無他異逆旅後)
(囿有磐石季弘坐其上置驢鞭於側召而謂曰汝是主人新婦我在長安城即聞汝倚有氣力不伏承事阿家)
(豈敢如此新婦拜季弘曰乞押衙不草草容新婦分雪新婦不敢不承事阿家自是大人憎嫌新婦其媪在傍)
(謂曰汝勿向客前妄有詞理新婦因言曰只如某年月日如此事豈是新婦不是每言一事引手於季弘所坐)
(石上以中指畫之丨丨丨丨丨丨丨丨季弘汗落神駭但言道理不錯闔扉假寐伺晨而發及廻問之新婦已)
(他適矣)劉敦(杜光庭錄異記廬山九天使者真君廟門外有石如瓦甑光滑瑩潔人嘗看翫之頗有靈)
(異或廟中穢觸者多被靈官執於石邊撲之忽有寄居士人家小童戲弄此石或坐或溺如此數四俄有丨丨)
(者詣州陳状訟此小童州官差人就廟所追尋但有小童戲弄此石之事而無劉敦廟前居住蹤跡時有毛尊)
(師寄止廟中云近有官人劉敦云在廟前居止曾相訪言話甚是風流稽古之人亦曾訪之不知居處既言坐)
(其頭上又云溺之恐是此石耳因與衆人斸掘其下纔三四尺即連大石根甚廣闊衆共神異因立小亭作紗)
(忩以護净之)蠅集化石(杜光庭錄異記會稽進士李眺偶拾得小石青黑平正温滑可翫用為書)
(鎮焉偶有丨丨其上驅之不去視之已丨為丨求他蟲試之隨亦化焉殼落堅重與石無異)餐物之
僧立化為石(杜光庭錄異記天台僧乾符中自台山之東臨海縣界得一洞穴同志僧相將尋之)
(初一二十里徑路低狭率多泥塗自外稍平闊漸有山川十里許見市肆居人與世無異此僧素習嚥氣不覺)
(饑渴其同行之僧饑甚詣食肆乞食人或謂曰若能忍饑渴速還無苦或餐噉此地之食必難出矣饑甚固求)
(食焉食畢相與行十餘里路漸隘小得一小穴而出丨丨丨丨丨丨丨丨矣天台僧出山逄人問其所管已在)
(牟平海濱矣)釡戴山鹿鳴(孫光憲北夢𤨏言嚴司空震梓州鹽亭縣人所居枕釡戴山但有鹿)
(鳴即嚴氏一人必殞或一日有親表對坐聞鹿鳴其表曰丨丨丨中丨又丨嚴曰此際必應到表兄其表兄遽)
(對曰表兄不是嚴家子合是三兄與四兄不日嚴氏子一人果亡是何異也)天帝取著棋(孫光)
(憲北夢𤨏言唐僖宗朝翰林待詔滑能棋品甚高少逄敵手有一張小子年近十四來謁覓棋請饒一路滑生)
(棋思甚遲沉吟良久方下一子張生隨手應之都不介意仍於庭際取適候滑生更下又隨手著應之一旦黃)
(寇犯闕僖宗幸蜀滑以待詔供職謀赴行在欲取金州路入辦装挈家將行張生曰不必前邁某非棋客丨丨)
(命我丨公丨丨請指揮家事滑生驚愕妻子啜泣奄然而逝京都共知)魯校書(錢希白洞微志汴都)
(之南百餘里有周令公墓墓前一石人能為怪人或過之多稱丨丨丨或云石押衙)木中有上天
大國四字(沈括夢溪茟談丨丨有文多是柿木治平初杭州南新縣民家析柿木中丨丨丨丨丨丨)
(丨予親見之書法類顔真卿極有筆力國字中間或字仍挑起作尖口全是顔筆知其非偽者其横畫即是横)
(理斜畫即是斜理其木直剖偶當天字中分而天字不破上下兩畫并一脚皆横挺出半指許如木中之節以)
(兩木合之如合契焉)朝廷頒詔池水盡黑(方勻泊宅編山隂蘭亭有逸少硯池寺曰天章)
(以蔵真廟御製故也當時丨丨每有丨丨禮則丨丨丨丨可以染緇太常少卿沈紳常記其事)如人月
下吹笛像(范正敏遯齋閑覽余尚書靖慶歷中知桂州州境窮僻處有林木延袤數十里每至月盈)
(之夕輒有笛聲發於林中甚清遠土人云聞之已數十年終不詳其何怪也公遣人尋之見其聲自一大栢木)
(中出乃伐之取以為枕聲如期而發公甚寳惜凡數年公之季弟欲窮其怪命工觧視之但見木之文理正丨)
(丨丨丨丨丨之丨雖善畫者不能及重以膠合之則無聲矣)海市(范正敏遯齋閑覽登州海中遇晴霽)
(忽見臺觀城市人物往還者謂之丨丨東坡嘗一見之)馬死剖得小蛇於心間(張唐)
(英蜀檮杌王建所乘丨丨丨之丨一丨丨丨丨丨私自異之)石鬭(魯應龍閑忩括異志陳山龍王廟後)
(有觀音殿曩年忽有兩丨從半山丨墜而下一從殿後壁滾入觀音座下一墜殿之西屋瓦無所損不知從何)
(而入殿中也今二石尚存亦可異留題者甚多余乙夘歲到祠中嘗賦詩於壁以紀其事)楊戩乃一
蝦蟆(陸游老學菴筆記中貴丨丨於堂後作一大池環以廊廡扄鐍周密每浴時設浴具及澡豆之屬於)
(池上乃盡屏人躍入池中游泳率移時而出人莫得窺然但謂其性喜浴於池耳一日戩獨寝堂中有盜入其)
(室忽見牀上丨丨丨丨兩目如金光彩射人盜為之驚仆而蝦蟆已復變為人乃戩也起坐握劍問曰汝為何)
(人盜以實對戩擲一銀香球與之曰念汝廹貧以此賜汝切勿為人言所見也盜不敢受拜而出後以他事繫)
(開封獄自道如此)兩目如金光彩射人(見上)螺婦(皇甫氏原化記義興吴堪為縣)
(吏家臨荆溪忽得大螺已而化女子號丨丨)冰自成花(李玫纂異記元豐末秀州人家屋瓦霜後)
(丨丨丨丨於瓦上工如畫家所為折枝有大花如牡丹花葉者細花如萱草海棠者皆有枝葉無毫髮不具雖)
(巧筆不能為之以紙摹之無異石刻)王城嵳峩若萬頃琉璃(周密癸辛雜識異聞錄云)
(開元中明皇與申天師洪都客夜遊月中見所謂廣寒清虛之府下視丨丨丨丨丨丨丨丨丨田翠色冷光相)
(射炫目素娥十餘舞於廣庭音樂清麗遂歸製霓裳羽衣之曲)劍化金蟬(周密癸辛雜識金泰和四)
(年磁州武安縣南鼓山北石聖臺鳳凰見鳳從東南来衆鳥周圍之大者近内小者在外以萬萬計地在屯區)
(村村民懼為官司所擾謀逐去之驅牛數十頭擊柝從之牛未至二里即有鷙鳥振翼而起翼長丈餘下擊二)
(水牯肉盡見骨水牯即死於是衆始報官鳳凰高丈餘尾作鯉魚状而色殷九子差小翼其傍鳳為日影所照)
(則有二大鳥更迭盤旋庇廕之至日入則下留三日乃從西北摩空而上縣中三日無鳥雀鳳去後人視其處)
(有鯉魚重五六十斤者食餘尚有數頭臺旁禽鳥糞兩溝皆滿小禽不敢飛動餓死者不可勝計村民疑臺下)
(有異私掘之三尺餘石罅中直插金劍一取不能盡擊折得其半以火煆欲分之丨見火丨丨丨散飛而去)
木乃伊(陶宗儀輟耕錄回回地有年七十八歲老人自願捨身濟衆者絶不飲食惟澡身啖蜜經月便)
(溺皆蜜既死國人殮以石棺仍滿用蜜浸鐫志歲月於棺盖瘞之俟百年後啓封則蜜劑也凡人損折肢體食)
(少許立愈雖彼中亦不多得俗曰蜜人番言丨丨丨)鬼贓(陶宗儀輟耕錄陜西某縣一老嫗者住村莊間)
(日有道流乞食與之無吝色忽問曰汝家得無為妖異所苦乎嫗曰然曰我為汝除之即命取火焚嚢中符篆)
(頃之聞他所有震霆聲曰妖已誅殛纔遁其一廿年後汝家當有難今以鐡簡授汝至時亟投諸火言訖而去)
(自是久之嫗之女長而且美一日有曰大王者騎從甚都借宿嫗家遣左右謂曰聞嘗得異人鐡簡可出示否)
(盖嫗平日數為他人借觀因造一偽物而以真者懸腰間不置也遂用偽獻留不還謂曰可呼汝女行酒以疾)
(辭大王怒便欲為姦意嫗竊思道流之語計筭歲數又合乃觧所佩鐡簡投酒竈火内既而電掣雷轟煙火滿)
(室須臾平息擊死獼猴數十其一最鉅疑即向之逃者所齎隨行噐用悉係金銀寳玉赴告有司籍入官庫泰)
(不華元師為西臺御史日閱其案朱語曰丨丨云余親聞秦公說甚詳且有鈔具案文惜不随即記錄今則忘)
(邑里姓名歲月矣)黑雲類人馬火光若燈燭(陶宗儀輟耕錄至正乙未正月廿三)
(日日入時平江在城忽聞東南方軍聲且漸近驚走覘視他無所有但見丨丨一簇中彷彿皆丨丨丨而前後)
(丨丨丨丨丨者莫知其筭迤邐由西北方而沒惟葑門至齊門居民屋脊龍腰悉揭去屋内牀榻屏風俱仆醋)
(坊橋董家雜物舖失白米十餘石醬一缸不知置之何地此等怪事竟不可曉)樹鳴(陶宗儀輟耕錄金石)
(草木之變異雜見於傳記數年来天下擾擾怪事尤甚信前人之書不誣也至正丙申浙西諸郡皆有兵正月)
(嘉興楓涇鎮戴君實門首柳丨若牛丨者三主人與僕從悉聞之斬其樹不一月苗軍抄掠貲産又兩月屋燬)
(於兵是歲寒食日海鹽州趙初心率子姓軰詣先壟汎掃松楸忽聞如老鶴作聲戞戞不絶審聽所在乃是一)
(栢樹頃間衆樹同聲和之一二時方止舉家惶惑至八月苗軍火其居明年六月紅軍掠貨財婦女而姪善如)
(死於難予親見君實舘賓黃伯成與初心之孫元衡說元衡善如子也其事雖遲速不同而二家之遭禍則一)
(吁誠異哉)彜作牛鳴(陶宗儀輟耕錄義興王子明家饒於財所蔵三代彜鼎六朝以来法書名畫實)
(冠浙右每年必祈一籖於烈帝廟以卜休咎一歲籖詞有曰開溝鑿井當得古鼎殊不以為意家人以商賈至)
(汴夾谷郎中者蔵一商彜絶精妙示之曰恐爾主翁未必有此物也歸以白即遣齎金購得之比舊蔵皆不能)
(及至正壬辰寇起蘄黃將由義興取道犯浙西子明罄其所蔵鑿深窖以埋之丨亦在列既入窖丨丨丨者七)
(夜頗可怪取出寄田家其窖後遭發掘獨此彜獲存)弊帚開花(陶宗儀輟耕錄至正辛邜夏松江普)
(照寺僧舍一丨丨丨丨又嘉興儒學閽人陶氏磨上木肘發青條開白花又吳江分湖里煆工一柳樹樁以安)
(鐡碪者且十餘年矣發長條數莖如葦三家雖有此怪而皆無恙豈非關係國家之氣數乎)犬脇生
子(陶宗儀輟耕錄元貞丙申秋大都城南武仲祥家有乳犬懷胎在脇下忽腫成瘡六七日後於瘡生五子)
(色皆青蒼每當脊梁自頂至尾生逆毛一道他無所異又數日瘡亦平復)馬絆(鄭元佑遂昌雜錄今嘉議)
(大夫吏部尚書致仕許昌馮公夢弼字士硌其始仕由八蕃雲南宣慰司吏繼觧掾湖廣省士硌嘗言其在八)
(蕃時乘驛出向某所最後至一驛驛吏語以今夕晚矣且丨丨出在江上不若毋行士硌漫不省即選馬亟行)
(行未三四十里忽烏剌赤者急下拜跪伏其言侏離莫能曉而其意則甚哀窘士硌問之搖手意謂且死矣於)
(是士硌亦下馬禱之曰某萬里遠客從吏遐方使有禄命固不死無之敢逃死時月微明覩一物如小屋大竞)
(衮入江水腥風臭浪襲人行數里許乃問烏剌赤曰是之謂馬絆問馬絆何物搖手不敢對三更後至前驛驛)
(吏出迎錯鍔曰是何大膽敢越馬絆来乎士硌問馬絆驛吏乃言此馬黃精也遇之者輒為所啖)狙猿
朝廟(仇遠稗史道州有舜祠凡遇正月初吉山狙羣聚於祠旁以千百數跳踉奮擲狂奔疾超如是者五)
(日而後去次年亦如之三日乃去土人謂之丨丨丨丨)
御定子史精華卷一百十五
