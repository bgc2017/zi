欽定四庫全書
御定子史精華卷二十三
皇親部
公主
天女(史記天官書織女天女孫也注織女一名丨丨天子女也)共養省中(漢書昭帝紀帝姊鄂)
(邑公主益湯沐邑為長公主丨丨丨丨注共讀曰供音居用反養音弋亮反)甲舍門(漢書胡建𫝊蓋)
(主使人上書告建侵辱長公主射丨丨丨注甲舍即甲第謂公主之宅)為子求郎(後漢書明帝紀)
(帝遵奉建武制度後宮之家不得封侯與政館陶公主丨丨丨丨不許而賜錢千萬謂羣臣曰郎官上應列宿)
(出宰百里苟非其人則民受其殃是㠯難之)赤罽軿車(後漢書輿服志長公主丨丨丨丨)沁
水園田(後漢書竇憲𫝊建初二年女弟立為皇后憲恃宫掖聲勢遂㠯賤直請奪丨丨公主丨丨主逼)
(畏不敢計)助蠶(晉書輿服志公主丨丨乘油畫安車)爵非食采之君(魏書常景傳公主之)
(丨既丨丨丨丨丨家令之官又無純臣之式)脂粉磑兩輪(舊唐書郭子儀𫝊曖子儀第六子尚)
(代宗第四女昇平公主大歴十三年有詔毁除白渠水支流碾磑以妨民溉田昇平有丨丨丨丨丨郭子儀私)
(磑兩輪所司未敢毁徹公主見代宗訴之帝謂公主曰我行此詔蓋為蒼生爾豈不識我意耶可為衆率先公)
(主即日命毁)動循矩法(唐書太宗二十一女傳襄城公主下嫁蕭銑性孝睦丨丨丨丨帝敕諸公)
(主視為師式)韶悟(唐書代宗十八女𫝊華陽公主丨丨過人帝愛之視帝所喜必善遇所惡曲全之)
乘金根車(唐書代宗十八女𫝊趙國莊懿公主下嫁魏博節度使田緒德宗幸望春亭臨餞厭翟敝)
(不可乘以金根代之公主出降丨丨丨丨自主始)鐵簪書壁(唐書順宗十一女𫝊漢陽公主下嫁)
(郭鏦永貞元年與諸公主皆進封戚近爭為奢詡事主獨以儉常用丨丨丨丨記田租所入)聞婦(唐書)
(宣宗十一女𫝊廣德公主下嫁于琮主治家有禮法凡内外冠婚喪祭主皆身答勞疏戚咸得其心為世丨丨)
天姬(唐書諸公主𫝊贊婦人内夫家雖丨丨之貴史官猶外而不詳)九翬四鳳(宋史禮志公主)
(笄禮冠笄冠朵丨丨丨丨冠各置於盤蒙以帕首飾随之陳於服椸之南)飛楼閣道密邇宫
苑(宋史周漢國公主𫝊以楊太后姪孫鎮尚主帝欲時時見之乃為主起第嘉會門丨丨丨丨丨丨丨丨)
儒生主壻(宋史王師約傳師約少習進士業英宗欲求丨丨為丨丨命宰相諭旨令師約持所為文)
(至第明日獻賦一編遂賜對選為駙馬都尉尚徐國公主)陶唐之典帝乙之訓(荀悅申鑒)
(釐降二女丨丨丨丨歸妹元吉丨丨丨丨)公主山(任昉述異記丨丨丨在華山中漢末王莽秉政南陽)
(公主避亂奔入此峯學道後得升仙至今嶺上有一雙朱履𫝊云公主既於山中得道駙馬王咸追之不及故)
(畱二履以示之潘安仁有公主峯記)畱二履(見上)定昆池(武平一景龍文舘記神龍中安樂公)
(主西莊在延平門外二十里引流鑿沼延袤十數里時號丨丨丨)娘子兵(劉餗隋唐嘉話平陽公主)
(聞高祖起義太原乃於鄠司竹園招集亡命以迎軍時謂之丨丨丨)鬱輪袍(薛用弱集異記王維為岐)
(王所眷重方將應舉岐王出錦繡衣服遣維衣之令賫琵琶同至公主之第公主顧之謂岐王曰斯何人哉答)
(曰知音者也即令獨奏新曲公主自詢曰此曲何名維起曰號丨丨丨公主大竒之岐王曰此生非止音律至)
(於詞學無出其右維即出獻懷中詩卷公主覽讀驚駭曰何不遣其應舉岐王曰此生不得首薦義不就試公)
(主召試官至第遣宫婢𫝊教維遂作解頭)天母調粉日兄賜花(范攄雲溪友議陸暢登蘭)
(省遇雲陽公主下降劉都尉百僚舉為儐相詔作催粧五言詩一首得花字雲陽公主貴出嫁五侯家丨丨看)
(丨丨丨丨憐丨丨催舖百子帳待障七香車借問粧成未東方欲曉霞)金麥銀米(蘇鶚杜陽雜編)
(咸通九年同昌公主出降宅於廣化里賜錢五百萬貫仍罄内庫寳貨以實其宅又賜丨丨丨丨共數斛)連
珠帳却寒簾(蘇鶚杜陽雜編同昌公主堂中設丨丨之丨丨丨之丨犀簟牙席龍罽鳳褥又有鷓)
(鴣枕翡翠匣神絲繡被)犀簟牙席龍罽鳳褥(見上)鷓鴣枕翡翠匣(見上)
神絲繡被(見上)澄水帛(蘇鶚杜陽雜編同昌公主一日大會韋氏之族於廣化里玉饌俱列)
(暑氣將甚公主命取丨丨丨以水蘸之掛於南軒良久滿座皆思挾纊澄水帛長八九尺似布而細明薄可鑒)
(云其中有龍涎故能消暑毒也)珠明如晝(蘇鶚杜陽雜編韋氏諸家好為葉子戲夜則公主以紅琉)
(璃盤盛夜光丨令僧祁捧立堂中而光丨丨丨焉)宅家子(李濟翁資暇錄公郡縣主宫禁呼為丨丨)
(丨蓋以至尊以天下為宅四海為家不敢斥呼故曰宅家亦猶陛下之義至公主已下則加子字亦猶帝子也)
帝姬(徐度却掃編帝者之女謂之公主政和間始采周之王姬之稱而改公主曰丨丨郡主曰宗姬縣主)
(曰族姬)例降昭穆一等(王闢之澠水燕談錄英宗治平中徐國惠和公主下降王師約異時)
(尚主之家丨丨丨丨丨丨以為恭帝疾之曰此廢人倫之序不可以為法思有以厚風俗亟命正之)行盥
饋禮(王闢之澠水燕談錄神宗踐祚乃詔公主出降皆行見舅姑禮是時師約父克臣為開封府判官前)
(一日中使促就第受主見丨丨丨丨成遂大設樂天下榮之三宫嬪御還者莫不嗟歎近姻貴戚相與震動以)
(為天姬之貴尚執行婦道蓋自惠和始耳)滿月杯(葉廷珪海錄碎事沈佺期安樂公主滿月侍宴詩除)
(夜子星廻天孫丨丨丨)梅花粧(葉廷珪海錄碎事宋武帝女夀陽公主人日臥於含章簷下梅花落)
(公主額上成五出之花拂之不去自後有丨丨丨)湯邑外舘以尚天姻(釋文瑩湘山野)
(錄太宗第七女申國大長公主平生不茹葷端拱初幸延聖寺抱對佛願捨為尼真宗即位遂乞削髮上曰朕)
(之諸妹皆厚賜丨丨築丨丨丨丨丨丨酬先帝之愛也汝獨願出家可乎申國曰此先帝之願也)
公族
二十五宗(子華子昔者軒轅丨丨丨丨故黃祚衍於天下於今未亡也宗周之王也姬姓之封者凡)
(七十)黃祚衍(見上)宗周之封七十(見上)展親(國語古者分同姓以珍玉丨丨也注)
(展重也)文昭武穆(國語康叔丨之丨也唐叔丨之丨也)得姓十四人(史記五帝紀黃)
(帝二十五子其丨丨者丨丨丨注按國語胥臣云皇帝之子二十五宗其得姓者十四人為十二姓姬酉祁己)
(滕葴任荀僖姞嬛依是也唯青陽與夷鼓同己姓又云青陽與蒼林為姬姓是則十四人為十二姓其文甚明)
(唯姬姓再稱青陽蓋國語文誤當為元囂耳)十二姓(見上)十六族(史記五帝紀高陽氏有才)
(子八人世得其利謂之八愷高辛氏有才子八人世謂之八元此丨丨丨者世濟其美)八元八愷
(見上)世濟其美(見上)若肺腑(史記惠景間侯者年表孝惠訖孝景間五十載追修高祖時遺)
(功臣及從代来吳楚之勞諸侯子弟丨丨丨注肺音柿腑音附柿木札也附木皮也以喻人主疏末之親如木)
(札出於木樹皮附於樹也)天施之屬(史記三王世家陛下奉承天統明開聖緒昭六親之序明丨丨)
(丨丨)軍法行酒(史記齊悼惠王世家朱虛侯入侍高后燕飲高后令為酒吏章自請曰臣將種也請)
(得㠯丨丨丨丨高后曰可)耕田歌(史記齊悼惠王世家酒酣章進飲歌舞已而曰請為太后言丨丨丨)
(高后笑曰顧而父知田耳若生而為王子安知田乎章曰臣知之太后曰試為我言田章曰深耕概種立苖欲)
(疏非其種者鋤而去之呂后默然)支庶畢侯(漢書王子侯表孝武㠯諸侯王畺土過制輕重不相)
(準於是制詔御史諸侯王或欲推私恩分子弟邑者令各條上朕且臨定其號名自是丨丨丨丨矣)論議
冠諸宗室(漢書楚元王交𫝊辟疆武帝時㠯宗室子隨二千石丨丨丨丨丨丨清靜少欲常㠯書自)
(娛按辟疆元王孫)㠯書自娛(見上)持老子知足之計(漢書楚元王交𫝊德少脩)
(黃老術有智略數言事召見甘泉宫武帝謂之千里駒常丨丨丨丨丨丨丨按德元王曾孫)國之枝
葉(漢書劉向𫝊向每召見數言公族者丨丨丨丨枝葉落則本根無所庇廕)三世成名(漢書叙𫝊)
(子政博學丨丨丨丨注謂劉德劉向劉歆俱有名聞)泗水三侯(後漢書泗水王歙𫝊歙子終與光武)
(少相親愛更始敗歙終東奔洛陽建武二年立歙為泗水王終為淄川王十年歙薨封小子燀為堂谿侯奉歙)
(後終薨封長子柱為邔侯㠯奉終祀又封終子鳳曲陽侯贊丨丨丨丨或恩或功注燀音充善反邔音其紀反)
豐沛枝胤(後漢書劉瑜傳上書陳事曰臣瑜自念東國鄙陋得㠯丨丨丨丨被蒙復除不給卒伍)
名宗子(後漢書劉虞𫝊記劉虞守道慕名㠯忠厚自牧美哉乎季漢之丨丨丨也)宗室顏淵
(吳志孫桓傳注桓器懷聰朗博學強記能論議應對權常稱為丨丨丨丨)星如綺文(晉書天文志宗)
(人四丨在宗正東主錄親疏享祀族人有序則丨丨丨而明正)血脈之臣(晉書天文志宗星二在候)
(星東宗室之象帝輔丨丨丨丨也)本枝菴藹(晉書左貴嬪芬𫝊濟濟南陽為屏為藩丨丨丨丨四)
(海蔭焉)皇屬(晉書譙王承𫝊甘卓與承書勸使固守承答書曰吾以闇短託宗丨丨仰豫密命作鎮南)
(夏親奉中詔成規在心)同虞虢尊受魯衞祉(晉書宗室𫝊論秦始之初竝建宗室以為)
(藩翰諸父丨丨丨之丨兄弟丨丨丨之丨)戚藩之胤(晉書司馬彪𫝊論紹統丨丨丨丨研機載籍按)
(彪字紹統)玉林皆實(晉書慕容超載記天族多竒丨丨丨丨)善用短楯(宋書長沙王道)
(憐𫝊子義融有質幹丨於丨丨丨)吾家豐城(宋書臨川王道規𫝊道規無子以長沙景王第二子)
(義慶為嗣義慶幼為高祖所知常曰此丨丨丨丨也年十三襲封南郡公)宗室令美(宋書臨川王道)
(規𫝊義慶在京尹九年出為荆州刺史荆州居上流之重地廣兵彊資實兵甲居朝廷之半故高祖使諸子居)
(之義慶以丨丨丨丨故特有此授)子弟竝如迦葉(梁書長沙嗣王業𫝊弟藻頻涖數鎮民吏)
(稱之高祖每歎曰丨丨丨丨丨丨吾復何憂迦葉藻小名也)牀有膝㾗(梁書長沙嗣王業𫝊弟藻)
(性恬靜獨處一室丨丨丨丨宗室衣冠莫不楷則)衣冠楷則(見上)布衣蒲席不食
鮮禽(梁書長沙嗣王業𫝊弟藻常以爵祿太過每思屏退門庭閒寂賓客罕通恒丨丨丨丨丨丨丨丨非)
(在公庭不聽音樂高祖每以此稱之)宗老(梁書蕭琛𫝊高祖在西邸早與琛狎每朝讌接以舊恩呼為丨)
(丨)宗中佳器(梁書蕭子顯𫝊詔曰吳興太守子顯神韻峻舉丨丨丨丨)枝戚(陳書始興王伯)
(茂𫝊詔曰日者皇基肇建封樹丨丨)卿文弟武(南史蕭穎冑𫝊穎胄好文義弟穎基好武勇武帝登)
(烽火楼詔羣臣賦詩穎冑詩合旨上謂穎胄曰丨丨丨丨宗室便不乏才)和高松賦(南史齊豫章王)
(嶷子子恪𫝊年十二丨從兄司徒竟陵王子良丨丨丨衛軍王儉見而竒之)蕭監州符如火
(南史梁吳平侯景𫝊詔景以為安右將軍監揚州置佐使即宅為府在州明斷符教嚴整有田舍老姥訴得符)
(還至縣縣吏未即發姥語曰丨丨丨丨丨丨汝手何敢留之)口策(南史梁始興王憺子暎𫝊暎年十二)
(為國子生天監十七年詔諸生丨丨宗室可否帝知暎聰解特令問策又口對竝見竒謂祭酒袁昂曰吾家千)
(里駒也)被服必於儒者(南史梁宗室通明𫝊美才仗氣言多激揚嘗乘折角牛榖木履丨丨)
(丨丨丨丨名盛海内為宗室推重)王孫公子不鏤自雕(魏書河間公孫志𫝊志為洛陽)
(令與御史李彪爭路俱入見面陳得失高祖曰洛陽我之豐沛自應分路揚鑣自今以後可分路而行及出與)
(彪折尺量道各取其半高祖謂邢巒曰此皃竟可所謂丨丨丨丨丨丨丨丨巒曰露枝霜條故多勁節非鸞則)
(鳳其在夲枝也)露枝霜條(見上)射鴟都將(魏書衛王儀子幹𫝊太宗出遊於白登之東北)
(幹以騎從有雙鴟飛鳴於上太宗命左右射之莫能中幹自請射之以二箭下雙鴟太宗嘉之軍中於是號曰)
(丨丨丨丨)金兔旌能(魏書昭成子孫𫝊庫汗從北廵有兔起乘輿前命庫汗射之應弦而斃世祖悅)
(賜一丨丨以丨其丨)几案才(魏書陽平王熙孫慶智𫝊慶智美容貌有丨丨丨)黑頭三公
(魏書臨淮王譚曾孫彧𫝊少有才學時譽甚美侍中崔先見彧退而謂人曰丨丨丨丨當此人也)風神
運吐比荀文若(魏書臨淮王譚曾孫彧𫝊彧本名亮字仕明詔曰仕明丨丨丨丨當自以丨丨)
(丨丨可名彧以取定體相倫之美)衣冠之下雅有容則(魏書臨淮王譚曾孫彧𫝊彧美)
(風韻善進止丨丨丨丨丨丨丨丨)準的人物(魏書臨淮王譚孫孚𫝊高聰崔光等見孚咸曰此子)
(當丨丨丨丨)黑面僕射(魏書陽平王新成子欽𫝊位中書監尚書右僕射儀同三司欽色尤黑故)
(時人號為丨丨丨丨)皇宗略略(魏書陽平王新成子欽𫝊欽字思若少好學早有令譽時人語曰丨)
(丨丨丨夀安思若)散生齋(魏書京兆王子推子太興𫝊初太興遇患請諸沙門行道所有資財一時)
(布施乞求病愈名曰丨丨丨)一日三羊三日一犢(魏書濟隂王小新成孫暉業傳暉業)
(唯事飲啗丨丨丨丨丨丨丨丨)風神吐發德音閒婉(魏書任城王雲長子澄𫝊文明太后)
(曰此兒丨丨丨丨丨丨丨丨當為宗室領袖)宗室領袖(見上)黃童不得無雙(魏書)
(任城王雲孫順𫝊師事樂安陳豐初書王羲之小學篇數千言晝夜誦之旬有五日一皆通徹豐竒之白澄曰)
(豐十五從師迄於白首耳目所經未見此比江夏丨丨丨丨丨丨也澄笑曰藍田生玉何容不爾)藍田
生玉(見上)寄想琴書託情紙翰(魏書任城王雲孫順𫝊順為蠅賦曰余以仲秋休沐)
(端坐衡門丨丨丨丨丨丨丨丨)有汲黯風(魏書任城王𫝊贊順騫諤俶儻丨丨丨之丨)匠成
(魏書咸陽王禧𫝊文明太后令曰皇子皇孫可於閒靜之所别置學舘選忠信博聞之士為之師傅以丨丨之)
一經為立身之本(北齊書齊王憲子貴𫝊少聰敏始讀孝經便謂人曰讀此丨丨足丨丨丨)
(丨丨)皇條(隋書音樂志丨丨俊茂帝系靈長)乘步挽(北史魏宗室武衛將軍謂𫝊子丕封東陽)
(王尋遷太尉錄尚書事時淮南王佗淮陽王尉元河東王苟頽竝以舊老見禮每有大事引入禁中丨丨丨杖)
(於朝進退相隨丕佗元三人皆容貌壯偉腰帶十圍大耳秀眉鬚鬢斑白百僚觀瞻莫不祗聳)大耳秀
眉(見上)箭孔銀童(北史魏宗室常山王遵傳順字敬叔善射初孝武在洛於華林園戲射以銀酒)
(巵容二升許懸於百步外命射中者即以賜之順發矢即中帝大悅并賞金帛順仍於丨丨處鑄一丨丨足蹈)
(金蓮手持剗炙遂勒背上序其射工)雄耿(北史魏宗室遼西公意烈𫝊除廣平太守時和跋為鄴行臺意)
(烈性丨丨自以帝屬恥居跋下)分支若水疏派天潢(北史魏宗室𫝊論魏氏始自幽都肇)
(基帝業上谷公等丨丨丨丨丨丨丨丨)吒詠虛室(北史任城王雲𫝊順字子和下帷讀書篤志愛)
(古好飲酒解鼓琴每長吟永歎丨丨丨丨按吒丑亞切)自備三仗(北史任城王雲𫝊嵩字道岳孝)
(文南伐齊將陳顯逹率衆拒戰嵩丨丨丨丨免胄直前勇冠三軍將士從之顯逹奔潰帝大悅曰任城康王大)
(有福德文武頓出其門按嵩任城王雲之子)文武頓出其門(見上)好學好文(北史)
(蕭大圜𫝊文帝嘗問五經要事數十條大圜詞約指明帝歎美之因曰昔河間丨丨爾既有之臨淄丨丨爾亦)
(兼之然有東平為善彌高前載)李將軍山水(舊唐書長平王叔良𫝊思訓歷益州長史左羽林大)
(將軍轉右武衛大將軍思訓尤善丹青迄今繪事者推丨丨丨丨丨按思訓叔良之孫)宗枝羽儀
(舊唐書讓皇帝憲𫝊制曰同安郡王珣禀氣淳和執心忠順邦國垣翰丨丨丨丨按珣憲之子)百孫院
(舊唐書凉王璿傳諸孫成長又於十宅外置丨丨丨)宗室翹楚(舊唐書李暠等𫝊論暠孝友清慎居)
(官有稱齊物貞廉整肅復節制權謀國貞清白守法皆神通之曾元丨丨之丨丨按暠齊物國貞皆淮安王神)
(通之元孫)帝宗千里駒(唐書宗室孝節𫝊曾孫暠始為枝江丞荆州長史張柬之曰丨丨丨丨丨)
(吾得其人)宣勞揖贊進止閑華(唐書宗室齊物𫝊從父若水為左金吾大將軍兼通事舍)
(人容貌瓌偉在朝三十年多識舊儀每丨丨丨丨丨丨丨丨有可觀者)奬目後進(唐書襄邑王神)
(符𫝊五世孫從晦姿質偉岸所至以風力聞少與崔龜從李景讓裴休善丨丨丨丨名知人楊收方布衣進謁)
(從晦一見如雅識即待以公輔後果宰相)宗室標的(唐書宗室𫝊贊景元子孫當草昧之初乘運而)
(奮方高祖攘除四方所以宣力皆顯顯為世英豪至河間之功江夏之略可謂丨丨丨丨者也)家無畱
儲(唐書嗣吳王祇𫝊子瓛累至宗正卿檢校刑部尚書歴官清白居室不能庇風雨收恤甥姪慈愛過人丨)
(丨丨丨)創欹器(唐書嗣曹王臯𫝊臯嘗自丨意為丨丨以髤木上出五&KR1152;下銳圜為盂形所容二豆)
(少則水弱多則彊中則水器力均雖動搖乃不覆云)飡和染教(唐書禇遂良𫝊於時皇子雖幼皆外)
(任都督刺史遂良諫曰昔東漢明章諸帝友愛子弟雖各有國幼者率畱京師訓飭以禮訖其世諸王數十百)
(丨丨丨丨皆為善良此前世已騐惟陛下省察)六箴(宋史英宗紀時吳王宫教吳充進宗室丨丨仁宗付)
(宗正帝書之屏風以自戒)仙源積慶圖(宋史孝宗紀葉顒等上三祖下丨丨丨丨丨)聖系
彪鴻(宗史樂志丨丨丨丨景命溥將)親賢宅置講書(宋史職官志舊制丨丨丨丨丨丨紹)
(興十二年改為府教授掌教親賢宅南班宗子)朕之陽冰(宋史魏王廷美𫝊克繼善楷書尤工篆隸)
(宗正薦之仁宗親臨試及令臨蔡邕古文法寫論語詩書帝曰李陽冰唐室之秀今克繼丨丨丨丨也按克繼)
(廷美曾孫)五秀才(宋史魏王廷美𫝊德文少好學凡經史百家手自抄撮工為辭章眞宗以其刻勵如)
(諸生嘗因進見戲呼之曰丨丨丨宫中由是悉稱之德文本廷美第八子其兄三人早卒故德文於次為第五)
(也)棣萼會(宋史燕王德昭𫝊世清愛諸弟作丨丨丨於邸中按世清德昭曾孫)西外南外
(宋史燕王德昭𫝊建元二年分丨丨宗子於泰州命令懬知西外宗正事尋擢集英殿修撰知丨丨宗正事案)
(令懬燕王之元孫)賦祼玉詩(宋史漢王元佐𫝊大清楼侍宴預坐悉丨丨丨丨宗立詩先成仁宗)
(稱善屡賜飛帛書旌其文雅按宗立元佐孫)置自訟齋(宋史宗室不&KR1418;𫝊不&KR1418;以文行訓勉族屬)
(薦其秀傑者奏新學宫增廣弟子員倣太學校定法丨丨丨丨使有過者讀書其中)一言賢於數
十萬兵(遼史耶律和卓𫝊和卓智而有文曉暢戎政鎮范陽時嘗領數騎徑詣雄州北門與郡將立馬)
(陳兩國利害及周師侵邊本末辭氣慷慨左右壯之自是邊境數年無事識者以謂合住丨丨丨丨丨丨丨丨)
(按和卓太祖弟密拉之孫)書載數車(金史始祖以下諸子勖𫝊勖穆宗第五子好學問國人呼為秀)
(才宗翰宗望定汴州太宗使勖就軍中往勞之宗翰等問其所欲曰惟好丨耳丨丨丨而還)獻射虎
賦(金史始祖以下諸子勖𫝊熙宗獵於海島三日之間親射五虎勖丨東狩丨丨丨上悦賜以佩刀玉𢃄良)
(馬)天孫帝子與日月處(焦氏易林丨丨丨丨丨丨丨丨光榮於世福禄繁祉)才子
四人(王符潛夫論少曎有丨丨丨丨曰重曰該曰修曰熙實能金木及水故重為勾芒該為蓐收修及熙)
(為元冥恪恭厥業世不失職)卯金之子(三輔黃圖劉向校書天禄閣夜有老人著黃衣植青藜杖)
(叩閣而進見向暗中獨坐誦書老父乃吹杖端烟然因以見向授五行洪範之文云我是太乙之精天帝聞丨)
(丨丨丨有博學者下而觀焉)八翌八英(王嘉拾遺記帝嚳之妃鄒屠氏之女也妃常夢吞日則生)
(一子凡經八夢則生八子世謂為八神亦謂丨丨翌明也亦謂丨丨亦謂八力言其神力英明翌成萬象億兆)
(流其神睿焉)駿馬成羣(王嘉拾遺記曹洪武帝從弟家盈産業丨丨丨丨武帝討董卓夜行失馬)
(洪以其所乘馬讓帝其馬號曰白鵠此馬走時惟覺耳中風聲足似不踐地時人謂乘風而行亦一代神駿也)
(諺曰憑空虚躍曹家白鵠)九天分派(何薳春渚紀聞雖自丨丨丨丨不與萬李同林步處雷驚電遶)
(空餘翰墨窺尋此趙德麟跋薳所藏李太白醉草後其實自謂也)敦宗院(朱彧可談崇寕初分置丨)
(丨丨於三京以居疎冗選宗子之賢者涖治)南班(洪邁容齋随茟丨丨宗室自來只以本官奉朝請自)
(隆興後始𢃄宫觀使及提舉)無參選法(洪邁容齋三茟祖宗時宗室丨丨丨丨以天支之貴其問)
(不為無人而膏梁之習出為民害者不少罷百十人之私恩為億萬人之公利誠為至當)天支(見上)
外戚
退讓君子(史記外戚世家竇皇后兄竇長君弟曰竇廣國字少君為丨丨丨丨不敢㠯尊貴驕人)
君子長者(史記齊悼惠王世家代王母家薄氏丨丨丨丨)戚里(史記萬石君𫝊高祖召其姊為)
(美人㠯奮為中涓徙其家長安中丨丨㠯姊為美人故也注於上有姻戚者皆居之故名里為戚里)學槃
盂諸書(史記田蚡𫝊田蚡者孝景后同母弟也及孝景晚節蚡益貴幸為太中大夫蚡辯有口丨丨丨)
(丨丨王太后賢之注孔甲槃盂二十六篇雜家書兼儒墨名法)肺腑(史記田蚡𫝊上初即位富於春秋蚡)
(㠯丨丨為京師相注言田蚡為帝之腹心親戚也)宗家(史記周陽由𫝊其父趙兼㠯淮南王舅父侯周)
(陽故因姓周陽氏由㠯丨丨任為郎注與國家有外戚姻屬比於宗室故曰宗家)屏居藍田(漢書)
(竇嬰𫝊嬰字王孫孝文皇后從兄子也封魏其侯四年立栗太子㠯嬰為傅七年謝病丨丨丨丨南山下注屏)
(隠也)跪起如子姓(漢書田蚡𫝊田蚡孝景王皇后同母弟也生長陵竇嬰已為大將軍方盛蚡為)
(諸曹郎未貴往来侍酒嬰所丨丨丨丨丨)推轂(漢書田蚡𫝊蚡㠯舅封為武安侯會丞相綰病免㠯嬰為)
(丞相蚡為太尉嬰蚡俱好儒術丨丨趙綰為御史大夫王臧為郎中令注推轂謂升薦之若轉車轂之為也按)
(嬰竇嬰也)大官私官竝供其第(漢書張延夀𫝊放㠯公主子開敏得幸放取皇后弟平恩)
(侯許嘉女上為放供張賜甲第充㠯乘輿服飾號為天子取婦皇后嫁女丨丨丨丨丨丨丨丨兩宮使者冠蓋)
(不絶注私官皇后之官也按放延壽之孫)一門九侯二十朱輪(漢書李尋𫝊帝舅曲陽侯)
(王根為大司馬驃騎將軍厚遇尋廼說根曰將軍丨丨丨丨丨丨丨丨漢興㠯来臣子貴盛未嘗至此)不
為三公不備九卿(漢書馮野王𫝊為大鴻臚數年御史大夫李延壽病卒在位多舉野王上)
(曰吾用野王為三公後世必謂我私後宫親屬㠯野王為比廼避嫌不用㠯昭儀兄故也野王廼歎曰人皆㠯)
(女寵貴我兄弟獨㠯賤野王雖丨丨丨丨甚見器重有名當世成帝立有司奏野王三舅丨宜丨丨丨㠯秩出)
(為上郡太守)秉義醇壹(漢書史丹𫝊元帝即位為駙馬都尉侍中上㠯丹舊臣皇考外屬親信之)
(成帝初即位下詔曰夫褒有德賞元功古今通義也左將軍丹往時導朕㠯中正丨丨丨丨舊德茂焉其封丹)
(為武陽侯)貌若儻蕩不備(漢書史丹𫝊丹為人足知愷悌愛人丨丨丨丨丨丨然心甚謹密故)
(尤得信於上注儻蕩疎誕無檢也)内輔之臣(漢書傅喜傳喜字稚游哀帝祖母定陶傅太后從父)
(弟太后始與政事喜數諫之由是太后不欲令喜輔政㠯光禄大夫養病大司空何武尚書令唐林上書言喜)
(行義修絜忠誠愛國丨丨丨丨也今㠯寢病一旦遣歸衆庶失望皆曰傅氏賢子㠯論議不合於定陶太后故)
(退百寮莫不恨之)傅氏賢子(見上)重侯累將窮貴極富(漢書王商史丹傅喜)
(𫝊贊自宣元成哀外戚興者許史三王丁傅之家皆丨丨丨丨丨丨丨丨見其位矣未見其人也陽平之王多)
(有材能好事慕名其勢尢盛曠貴最久注陽平謂王鳳之家也)陽平曠貴(見上注言居非其位是為)
(曠官故云曠貴)外屬舊恩(漢書黃霸𫝊樂陵侯史高㠯丨丨丨丨侍中貴重霸薦高可太尉天子使)
(尚書召問霸將相之官朕之任焉侍中樂陵侯高帷幄近臣朕之所自親君何越職而舉之)帷幄近
臣(見上)黃牛嫗(漢書史皇孫王夫人𫝊宣帝即尊位追尊母王夫人諡曰悼后地節三年求得外祖)
(母王媪媪男無故無故弟武皆隨使者詣闕時乘黃牛車故百姓謂之丨丨丨)歴二卿(漢書孝元皇后)
(𫝊王章薦中山孝王舅琅邪太守馮野王先帝時丨丨丨忠信質直知謀有餘野王㠯王舅出㠯賢復入明聖)
(主樂進賢也)㠯舅出㠯賢入(見上)王許子弟為羣(漢書敘𫝊班况成帝之初)
(女為偼伃生三子伯斿穉伯少受詩於師丹大將軍王鳳薦伯宜勸學召見宴昵殿拜為中常侍時上方鄉學)
(鄭寬中張禹朝夕入說尚書論語於金華殿中詔伯受焉既通大義又講異同於許商遷奉車都尉數年金華)
(之業絶出與丨丨丨丨丨丨在於綺襦紈絝之間非其好也)綺襦紈絝(見上)與兩師竝
侍中(漢書敘𫝊上引商丹入為光禄大夫伯遷水衡都尉丨丨丨丨丨丨皆秩中二千石有大政俱使諭)
(指於公卿注兩師許商師丹桉伯班况子)進讀羣書(漢書敘𫝊班斿博學有俊材與劉向校祕書每)
(奏事斿㠯選受詔丨丨丨丨上器其能賜㠯祕書之副時書不布自東平思王㠯叔父求太史公諸子書大將)
(軍白不許注此言東平王求書不得而斿獲賜祕書明見寵異按斿班况子)賜祕書副(見上)後
宮賢家(漢書敘𫝊班穉遷廣平相平帝即位太后&KR0916;朝莽秉政方欲文致太平使使者分行風俗采頌)
(聲而穉無所上琅琊太守公孫閎言災害於公府大司空甄豐諷吏民劾閎空造不祥穉絶嘉應嫉害聖政皆)
(不道太后曰不宣德美宜與言災害者異罰且丨丨丨丨我所哀也按穉班况子)許班之貴(漢書)
(敘𫝊建始河平之際丨丨丨丨傾動前朝)好節慕聲(漢書敘傳魏其翩翩丨丨丨丨)四姓小
侯(後漢書明帝紀為丨丨丨丨開立學校置五經師注為外戚樊氏郭氏隂氏馬氏諸子弟立學號四姓小)
(侯㠯非列侯故曰小侯禮記曰庶方小侯亦其義也)車如流水馬如游龍(後漢書明德馬)
(皇后紀太后詔曰前過濯龍門上見外家問起居者丨丨丨丨丨丨丨丨)外舍(後漢書和熹鄧皇后紀后)
(有疾特令后母兄弟入親醫藥不限㠯日數后言於帝曰宫禁至重而使丨丨久在内省誠不願也注外舍外)
(家)温衣美飯乘堅驅良(後漢書和熹鄧皇后紀今末世貴戚食禄之家丨丨丨丨丨丨)
(丨丨而面牆術學不識臧否注堅謂好車良謂善馬)東西京十有餘族(後漢書鄧隲𫝊論漢)
(世外戚自丨丨丨丨丨丨丨注高帝呂后昭帝上官后宣帝霍后成帝趙后平帝王后章帝竇后和帝鄧后安)
(帝閻后桓帝竇后順帝梁后靈帝何后等家)幃幄恩(後漢書竇憲𫝊論衞青霍去病連年㠯事匈奴)
(國耗大半矣而後世猶𫝊其良將豈非㠯身名自終邪竇憲一舉而空朔庭而後世莫稱者章末釁㠯降其實)
(也夫二三子得之不過房幄之間非復搜揚仄陋選舉而登也當青病奴僕之時竇將軍念咎之日乃庸力之)
(不暇思鳴之無晨何意裂膏腴享崇號乎注二三子謂衛霍及憲也皆緣椒房丨丨之丨耳)收進時
輩(後漢書竇章𫝊順帝初章女選入掖庭與梁皇后竝為貴人章謙虚下士丨丨丨丨甚得名譽)伯孫
帝壻(後漢書馬援𫝊援嘗有疾梁松來候之獨拜牀下援不答松去後諸子問曰梁丨丨丨丨貴重朝廷)
(公卿已下莫不憚之大人奈何獨不為禮援曰我乃松父友也雖貴何得失其序乎)雲臺不及(後漢)
(書馬援𫝊永平初援女立為皇后顯宗圖畫建武中名臣列將於丨丨㠯椒房故獨丨丨援東平王蒼觀圖言)
(於帝曰何故不畫伏波將軍像帝笑而不言)一門國封(後漢書馬防𫝊詔曰舅氏丨丨俱就丨丨)
(四時陵廟無助祭先后者朕甚悼之)畱仁壽闥(後漢書馬嚴𫝊明德皇后立皇后敕使移居洛陽顯)
(宗召見嚴進對閑雅意甚異之有詔丨丨丨丨與校書郎杜撫班固等雜定建武注記)進對閑雅
(見上)馮衛二族(後漢書中屠剛𫝊平帝時王莽專政朝多猜忌遂隔絶帝外家丨丨丨丨不得交官)
(注馮謂馮昭儀平帝祖母也衞謂衞姬平帝母也)薄史之親(後漢書梁竦𫝊貴人姊南陽樊調妻)
(嫕上書自訟曰妾聞太宗即位薄氏蒙榮宣帝繼統史族復興妾門雖有丨丨丨丨獨無外戚餘恩誠自悼傷)
申呂(魏志文帝紀注昔在丨丨實匡有周苟以天下為心惟德是仗則親疏之授至公一也何至后族而)
(必斥遠之)九親賜拜(魏志杜畿𫝊注孟康字公休黃初中以於郭后有外屬并受丨丨丨丨遂轉為)
(散騎侍郎是時散騎皆以高才英儒充其選而康獨緣妃嬙雜在其間故於時皆共輕之)少民大民
(晉書天文志女主南小星女御也左一星丨丨后宗也右一星丨丨太后宗也)杜姥宅(晉書成恭杜皇)
(后𫝊后母裴氏為廣德縣君裴氏名穆長水校尉綽孫太傅主簿遐女太尉王夷甫外孫中表之美高於當世)
(遐隨東海王越遇害唯穆渡江遂享榮慶立第南掖門外世所謂丨丨丨云)中表之美高於
當世(見上)佳對舊門(晉書簡文宣鄭太后𫝊后有二妹未有所適帝謂劉隗曰鄭氏二妹卿可)
(為求丨丨使不失舊隗舉其從子傭娶第三者以小者適漢中李氏皆得丨丨)廕望(晉書孝武定王皇后)
(𫝊后父藴初帝將納后訪於公卿於時藴子恭以弱冠見謝安安深敬重之謂人曰若帝納后有父者唯丨丨)
(如王藴乃可既而訪藴女容德淑令乃舉以應選)諸生之胄婚對微素(晉書衛瓘𫝊武)
(帝敇瓘第四子宣尚繁昌公主瓘自以丨丨丨丨丨丨丨丨抗疏固辭不許)主壻(晉書王濟𫝊尚常山)
(公主起家拜中書郎累遷侍中仕進雖速論者不以丨丨之故咸謂才能致之)金溝(晉書王濟𫝊性豪侈)
(麗服玉食時洛京地甚貴濟買地為馬埒編錢滿之時人謂之丨丨)麗服玉食(見上)婚族(晉書)
(庾亮𫝊前後二漢咸以抑后黨安進丨丨危向使西京七族東京六姓皆非姻族各以平進縱不悉全決不盡)
(敗)西京七族東京六姓(見上)根援扶疏(晉書庾亮𫝊庶姓在世無黨於朝無)
(援於時植根之本輕也薄也至於外戚憑託天地連勢四時丨丨丨丨重矣大矣)連耀椒掖同
氣蘭閨(晉書庾亮𫝊論外戚之家丨丨丨丨舅氏之族丨丨丨丨)靡與契稷同驅不
預燕齊等列(晉書庾亮𫝊論塗山在夏丨丨丨丨丨丨姒氏居周丨丨丨丨丨丨聖人慮遠殊有)
(旨哉)莫近禁臠(晉書謝混𫝊孝武帝為晉陵公主求壻謂王珣曰主壻但如劉眞長王子敬便足對)
(曰謝混雖不及真長不減子敬帝曰如此便足未幾袁崧欲以女妻之珣曰卿丨丨丨丨初元帝始鎮建業公)
(私窘罄每得一㹠以為珍膳頂上一臠尤美輒以薦帝羣下未嘗敢食於時呼為禁臠故珣因以為戲混竟尚)
(主)才地高華(晉書王恭𫝊恭定皇后之兄也自負丨丨丨丨恆有宰輔之望謝安常曰王恭人地)
(可以為將来伯舅)華池豐屋(晉書嵇含𫝊帝壻王弘遠丨丨丨丨廣延賢彦圖莊生垂綸之象記)
(先逹辭聘之事畫真人於刻桷之室載退士於進趣之堂)畫眞人載退士(見上)連耀三
光(晉書嵇含𫝊王生沈淪名利身尚帝女丨丨丨丨有出無處池非巖石之溜宅非茅茨之宇馳屈産於皇)
(衢畫茲象其焉取)靡卿父子廣國弟兄(晉書外戚傳序樊丨丨之丨丨竇丨丨之丨丨)
(隂興之守約戒奢史丹之掩惡揚善斯竝后族之所美者也)守約戒奢(見上)領護十年
(晉書羊琇𫝊琇景獻皇后之從父弟也少與武帝通門甚相親狎每接筵同席嘗謂帝曰若富貴見用任丨丨)
(各丨丨帝戲而許之)屑炭作獸(晉書羊琇𫝊琇性豪侈費用無限而丨丨和丨丨形以温酒洛下豪)
(貴咸競效之)神仙人(晉書杜乂𫝊乂成恭皇后父也性純和美姿容有盛名於江左王羲之見而目)
(之曰膚若凝脂眼如點漆此丨丨丨也桓彝亦曰衛玠神清杜乂形清)杜乂形清(見上)第五
之名何減驃騎(晉書何準𫝊準穆章皇后父也兄充為驃騎將軍勸其令仕凖曰丨丨丨丨丨)
(丨丨丨凖兄弟中第五故有此言)散帶衡門(晉書何凖𫝊充居宰輔之重權傾一時而凖丨丨丨)
(丨不及人事唯誦佛經修營塔廟而已)入室賓(晉書王濛𫝊濛哀靖皇后父也簡文帝為會稽王嘗)
(與孫綽商略諸風流人綽言曰劉惔清蔚簡令王濛温潤恬和及簡文帝輔政益貴幸之與劉惔號為丨丨之)
(丨)國姻(晉書王藴𫝊授徐州刺史固讓謝安謂藴曰卿居后父之重不應妄自菲薄以虧時遇可暫臨)
(此任以舒丨丨之重)託屬丹掖承輝紫宸(晉書外戚傳贊丨丨丨丨丨丨丨丨地既權寵)
(任惟執鈞)姻婭皇極(晉書桓靈寳𫝊疏曰先臣蒙國殊遇丨丨丨丨常欲以身報德投袂乘機)門
泰宗榮(宋書孝武文穆王皇后𫝊江斆當尚世祖女上乃使人為斆作表讓婚曰自惟門慶屬降公主)
(雖丨丨丨丨於臣非幸)美胄名才(宋書孝武文穆王皇后𫝊自晉氏以来配尚王姬者累經丨丨)
(亟有丨丨)餼賚不過肴漿(宋書后妃𫝊論愛止帷房權無外授戚屬丨丨歲時丨丨丨丨)恩
戚家子(宋書蕭惠開𫝊家雖貴戚而居服簡素意趣與人多不同外祖劉成戒之曰汝丨丨丨丨當應)
(將迎時俗緝外内之歡)美兼何孟(南史徐湛之傳湛之幼孤為武帝所愛永初三年詔以公主一)
(門嫡長且湛之致節之胤封枝江縣侯湛之貴戚豪強産業甚厚文帝每嫌其侈縦時安成公何勖無忌之子臨汝)
(公孟靈休昶之子也竝名奢豪與湛之以肴膳器服車馬相尚都下爲之語曰安成食臨汝飾湛之丨丨丨丨)
(按湛之父逵之尚武帝長女會稽宣公主)三媾帝姻(南史檀珪𫝊王僧虔為吏部尚書珪與僧虔書)
(曰僕一門雖謝文通乃黍武逹羣從姑叔丨丨丨丨姻媾位宦亦不後物)歴十二州(南史蕭思話𫝊)
(思話宋孝懿皇后弟子也外戚令望早見任待丨丨丨丨杖節監督者九焉)嬪王尚主(南史王騫)
(𫝊性凝簡慕樂廣為人未嘗言人之短諸女子姪皆丨丨丨丨朔望来歸輜軿填咽非所欲也)輜軿填
咽(見上)風流不墜正在江郎(南史江斆𫝊斆少有美譽尚孝武女臨汝公主拜駙馬都)
(尉為丹陽丞時袁粲為尹見斆歎曰丨丨丨丨丨丨丨丨)外氏英華(南史張纘𫝊纘出繼從伯弘籍)
(武帝舅也年十一尚武帝第四女富陽公主武帝詔曰纘丨丨丨丨朝中領袖司空已後名冠范陽可尚書僕)
(射)一爵高人(南史檀超𫝊超解褐州西曹蕭惠開為别駕超便抗禮惠開自以地位居前稍相陵)
(辱超張目謂曰我與卿俱是國家微賤時外戚耳何足以丨丨丨丨蕭太后惠開之祖姑長沙景王妃超祖姑)
(也)國甥(魏書奚斤𫝊世典馬牧父簞有寵於昭成皇帝時國有良馬曰騧騮一夜忽失求之不得後知)
(南部大人劉庫仁所盗簞聞而馳往取焉庫仁以丨丨恃寵慙而逆擊簞簞捽其髮落傷其一乳)禁中
内宅(舊唐書張垍𫝊垍以主壻明皇特深恩寵許於丨丨置丨丨)儷崇銀牓攄美金章
(舊唐書郭子儀𫝊詔曰駙馬都尉曖夙禀義方居忠履孝丨丨丨丨丨丨丨丨按曖子儀苐六子尚代宗女昇)
(平公主)薰香荀令傅粉何郎(舊唐書李虞仲𫝊父端工詩大歴中與韓翃錢起盧綸等)
(號大歴十才子時郭尚父少子曖尚代宗女昇平公主曖因拜官會十子端獻警句云丨丨丨丨偏憐小丨丨)
(丨丨不觧愁主即以百縑賞之錢起曰李校書誠有才此篇宿搆也願賦一韻正之請以起姓為韻端即襞牋)
(而獻曰方塘似鏡草芊芊初月如鉤未上弦新開金埒教調馬舊賜銅山許鑄錢曖曰此愈工也)金埒
調馬銅山鑄錢(見山)握槊賭佩刀(唐書高祖十九女𫝊丹陽公主下嫁薛萬徹萬)
(徹惷甚公主羞不與同席者數月太宗聞笑焉為置酒悉召它壻與萬徹從容語丨丨丨所丨丨陽不勝遂觧)
(賜之主喜命同載以歸)三后族(唐書竇威𫝊武德元年授内史令帝嘗引入卧内謂曰昔周有柱國)
(吾與公家是也今我為天子而公為内史令事固有不等邪威懼頓首謝曰臣家在漢再為外戚至元魏有三)
(皇后今陛下龍興臣復以姻戚進夙夜懼不克任帝笑曰公以丨丨丨夸我邪關東人與崔盧婚者猶自矜大)
(公世為帝戚不亦貴乎)宫中稱舅(唐書竇抗𫝊焬帝遣抗出靈武逴護長城聞高祖已定京師喜)
(曰此吾家壻豁逹有大度眞撥亂主也因歸長安為左武侯大將軍帝聽朝或引升御坐既退入卧内從容談)
(笑極平生歡以兄呼之丨丨丨為丨按逴音綽行貌)支胄扶疏(唐書高儉竇威𫝊贊高竇雖緣外戚)
(姻家然自以才猷結天子厠跡名臣垂榮無窮時有遇合故見諸事業古来賢豪不遭興運埋光鏟采與草木)
(俱腐者可勝咤哉竇宗自魏迄唐丨丨丨丨數百年所馮厚矣)兼文武兩器(唐書長孫無忌傳無)
(忌以外戚位三公謙議者謂天子私后家帝曰朕任官必以才不者雖親若襄王神符不妄授若才雖讐如魏)
(徵不棄也夫緣后兄愛昵厚以子女玉帛豈不得以其丨丨丨丨丨朕故相之)逍遙公(唐書韋嗣立𫝊)
(嗣立與韋后屬疏帝特詔附屬籍顧待甚渥營别第驪山鸚鵡谷帝臨幸命從官賦詩制序冠篇賜貺優備因)
(封嗣立丨丨丨)階三等家數侯(唐書武平一𫝊平一請抑母黨上言陛下天性孝愛戚屬外家)
(恩洽澤濡臣一宗丨丨丨丨丨丨朱輪華轂過許史梁鄧遠甚願思抑損之宜長遠之策推遠時權以全親親)
(帝慰勉不許)江左悉取名士(唐書李吉甫傳吉甫奏自古尚主必慎擇其人丨丨丨丨丨丨)
(獨近世不然)平地公府(唐書張果𫝊帝欲以玉真公主降果未言也果忽謂祕書少監王迥質太)
(常少卿蕭華曰諺謂娶婦得公主丨丨生丨丨可畏也二人怪語不倫俄有使至𫝊詔曰玉真公主降先生果)
(笑固不奉詔)大車載日月行(唐書鄭光𫝊光孝明皇太后弟也會昌末夢御丨丨丨丨丨丨)
(中衢光輝洪洞照六合寤而占之工曰君且暴貴)繋親(宋史禮志公主下降初被選尚者即拜駙馬都)
(尉賜玉帶襲衣銀鞍勒馬采羅百匹謂之丨丨)二石雁(宋史楊廷璋𫝊父洪裕少時嘗漁於貂裘陂忽)
(有馳騎至者以丨丨丨授洪裕一翼掩左一翼掩右曰吾北嶽使者也言訖忽不見是年生淑妃明年生廷璋)
(家遂昌盛按廷璋姊為周祖淑妃)帝壻中獨賢(宋史吳元扆𫝊元扆尚太宗第四女蔡國公主)
(真宗深所嘉歎於丨丨丨丨稱其丨)雙節堂(宋史曹誘𫝊進安德軍節度使與兄評同日拜立丨丨丨)
(於家戚里榮之按誘曹皇后姪也)築萬卷堂(元史竒爾濟蘇傳篤於儒術丨丨丨丨於私第日與)
(諸儒討論經史性理隂陽術數靡不該貫公主尚呼圖克坦默色公主繼尚阿裕爾實哩)束髮好道(葛洪)
(神仙𫝊隂長生者漢皇后之親屬聞馬鳴生得度世之道乃尋求之鳴生以太清神丹經授之長生乃合丹服)
(半劑不盡即昇天著詩三篇以示將来其三章曰惟余丨丨少丨丨德棄家隨師東西南北)郭氏之
室不雨而雷(王嘉拾遺記郭况光武皇后之弟也累金數億家僮四百餘人以黃金為器工冶之)
(聲震於都鄙時人謂丨丨丨丨丨丨丨丨言其鑄鍜之聲盛也)稱量珠玉(王嘉拾遺記郭况庭中起)
(高閣長廡置衡石於其上以丨丨丨丨也)藏金窟(王嘉拾遺記郭况閣下有丨丨丨列武士以衛之錯)
(雜寳以飾臺榭懸明珠於四垂畫視之如星夜望之如月里語曰洛陽多錢郭氏室夜月晝星富無匹)夜
月晝星(見上)一時之智(王嘉拾遺記郭况小心畏慎雖居富勢閉門優游未曾干世事為丨)
(丨丨丨也)裁錦萬里(楊衍之洛陽伽藍記太傅李延實者莊帝舅也永安年中除青州刺史臨去辭)
(曰陛下渭陽興念寵及老臣使夜行罪人丨丨丨丨謹奉明敕不敢失墜)粉面仙郎(范攄雲溪友議)
(陸暢登蘭省遇雲陽公主下降劉都尉百僚舉為儐相詩頃刻而成其詩曰丨丨丨丨選聖朝偶逄秦女學吹)
(簫須教翡翠聞王母不奈烏鳶噪鵲橋)瓊厨金穴(馮贄雲仙雜記光武皇后弟郭况家東京謂為)
(丨丨丨丨)外家是帝(王保定摭言劉得仁貴主之子昆弟皆歴貴仕而得仁苦於詩出入舉場三十)
(年竟無所成嘗自述曰丨丨雖丨丨當路且無親)門戶清素(玉泉子文宗命中使宣兩軍中尉及)
(諸司使内官等不許著紗縠綾羅巾其後駙馬韋處仁冠布夹羅巾以進上曰本慕卿丨丨丨丨故俯從選尚)
(如此巾服從他諸戚為之卿不須為也)元功隂德(王闢之澠水燕談錄曹冀王彬前後帥師征討)
(諸國凡降四國主功名顯著為諸將之首少子玘追封王爵實生光憲太后輔佐仁宗母儀天下非丨丨丨丨)
(享報深厚何以及此雖漢之馬郭殆無以過)漢之馬郭(見上)龍衣拂地(釋文瑩玉壺清)
(話杜審琦昭德皇太后之兄視太祖太宗皆甥也一日陳内宴於福寧宮憲后臨之祖宗以渭陽之重終宴侍)
(焉及為壽之際二帝皆捧觴列拜樂人史金著致辭曰前殿展君臣之禮虎節朝天後宫伸骨肉之情丨丨丨)
(丨祖宗特愛之)
御定子史精華卷二十三
