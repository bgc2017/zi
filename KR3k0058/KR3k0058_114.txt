欽定四庫全書
御定子史精華卷一百十四
靈異部四
夢
二丈夫(晏子景公舉兵將伐宋師過泰山公夢見丨丨丨立而怒其怒甚盛公恐覺辟門召占夢者至)
(公曰今夕吾夢二丈夫立而怒不知其所言其怒甚盛吾猶識其状識其聲占夢者曰師過泰山而不用事故)
(泰山之神怒也請趨召祝史祠乎泰山則可公曰諾明日晏子朝見公告之如占夢之言也晏子俯有問對曰)
(占夢者不識也此非泰山之神是宋之先湯與伊尹也公疑以為泰山神晏子曰公疑之則嬰請言湯伊尹之)
(状也湯質哲而長顔以髯兑上豐下倨身而揚聲公曰然是已伊尹黑而短蓬而髯豐上下兌僂身而下聲公)
(曰然是已散師不果伐宋)五丈夫(晏子景公畋於梧邱夜猶早公姑坐睡而夢有丨丨丨北面韋廬稱)
(無罪焉公覺召晏子而告其所夢公曰我其嘗殺不辜誅無罪耶晏子對曰昔者先君靈公畋五丈夫罟而駭)
(獸故殺之斷其頭而葬之命曰五丈夫之邱此其地耶公令人掘而求之則五頭同穴而存焉公曰嘻令吏葬)
(之)二日鬭(晏子景公病水卧十數日夜夢與丨丨丨不勝晏子朝公曰夕者夢與二日鬭而寡人不)
(勝我其死乎晏子對曰請召占夢者出於閨使人以車迎占夢者至曰曷為見召晏子曰夜者公夢二日與公)
(鬭不勝公曰寡人死乎故請君占夢是所為也占夢者曰請反其書晏子曰毋反書公所病者隂也日者陽也)
(一隂不勝二陽故病將已以是對占夢者入公曰寡人夢與二日鬭而不勝寡人死乎占夢者對曰公之所病)
(隂也日者陽也一隂不勝二陽公病將已居三日公病大愈公且賜占夢者占夢者曰此非臣之力晏子教臣)
(也公召晏子且賜之晏子曰占夢以占之言對故有益也使臣言之則不信矣此占夢之力也臣無功焉公兩)
(賜之曰以晏子不奪人之功以占夢者不蔽人之能)遊華胥國(列子黃帝晝寝而夢丨于丨丨氏之)
(丨華胥氏之國在弇州之西台州之北不知斯齊國幾千萬里蓋非舟車足力之所及神游而已其國無帥長)
(自然而已其民無嗜欲自然而已不知樂生不知惡死故無夭殤不知親已不知疎物故無愛憎不知背逆不)
(知向順故無利害都無所愛憎都無所畏忌入水不溺入火不熱斫撻無傷痛指擿無痟癢乘空如履實寝虚)
(若處牀雲霧不硋其視雷霆不亂其聽美惡不滑其心山谷不躓其步神行而已)寢虚若處牀
(見上)通於天地應於物類(列子一體之盈虚消息皆丨丨丨丨丨丨丨丨故隂氣壯則夢)
(涉大水而恐懼陽氣壯則夢涉大火而燔&KR0778;隂陽俱壯則夢生殺甚飽則夢與甚饑則夢取是以以浮虚為疾)
(者則夢揚以沈實為疾者則夢溺藉帶而寝則夢蛇飛鳥銜髮則夢飛將隂夢火將疾夢食飲酒者憂歌儛者)
(哭)甚飽夢與甚饑夢取(見上)神遇(列子丨丨為夢形接為事故晝想夜夢神形所)
(遇故神凝者想夢自消信覺不語信夢不逹物化之往來者也古之真人其覺自忘其寝不夢幾虛語哉)眞
人不夢(見上)八徵六候(列子覺有丨丨夢有丨丨奚謂八徵一曰故二曰為三曰得四曰喪)
(五曰哀六曰樂七曰生八曰死此八者徵形所接也奚謂六候一曰正夢二曰蘁夢三曰思夢四曰寤夢五曰)
(喜夢六曰懼夢此六者神所交也)神交(見上)君僕(列子周之尹氏大治産其下趣役者侵晨昏而)
(弗息有老役夫筋力竭矣而使之彌勤晝則呻呼而即事夜則昏憊而熟寐精神荒散昔昔夢為國丨居人民)
(之上總一國之事遊燕宫觀恣意所欲其樂無比覺則復役人有慰喻其懃者役夫曰人生百年晝夜各分吾)
(晝為僕虜苦則苦矣夜為人君其樂無比何所怨哉尹氏心營世事慮鍾家業心形俱疲夜亦昏憊而寐昔昔)
(夢為人丨趨走作役無不為也數罵杖撻無不至也眠中啽囈呻呼徹旦息焉尹氏病之以訪其友友曰若位)
(足榮身資財有餘勝人遠矣夜夢為僕苦逸之復數之常也若欲覺夢兼之豈可得耶尹氏聞其友言寬其役)
(夫之程减已思慮之事疾並少間)蕉鹿(列子鄭人有薪於野者遇駭鹿御而擊之斃之恐人見之也遽)
(而藏諸隍中覆之以蕉不勝其喜俄而遺其所藏之處遂以為夢焉順塗而詠其事傍人有聞者用其言而取)
(之既歸告其室人曰向薪者夢得鹿而不知其處吾今得之彼直眞夢者矣室人曰若將是夢見薪者之得鹿)
(耶詎有薪者耶今眞得鹿是若之夢眞邪夫曰吾據得鹿何用知彼夢我夢耶薪者之歸不厭失鹿其夜眞夢)
(藏之之處又夢得之之主爽旦案所夢而尋得之遂訟而争之歸之士師士師曰若初眞得鹿妄謂之夢眞夢)
(得鹿妄謂之實彼眞取若鹿而與若争鹿室人又謂夢認人鹿無人得鹿今據有此鹿請二分之以聞鄭君鄭)
(君曰嘻士師將復夢分人鹿乎)夢分人鹿(見上)君乎牧乎(莊子夢飲酒者旦而哭泣夢哭)
(泣者旦而田獵方其夢也不知其夢也夢之中又占其夢焉覺而後知其夢也且有大覺而後知此其大夢也)
(而愚者自以為覺竊竊然知之丨丨丨丨固哉丘也與汝皆夢也予謂汝夢亦夢也是其言也其名弔詭)周
為胡蝶胡蝶為周(莊子昔者莊周夢為胡蝶栩栩然胡蝶也自喻適志與不知周也俄然覺)
(則蘧蘧然周也不知丨之夢丨丨丨與丨丨之夢丨丨與周與胡蝶則必有分矣此之謂物化)夢鳥厲
天夢魚没淵(莊子且汝丨為丨而丨乎丨丨為丨而丨於丨不識今之言者其覺者乎其夢者乎)
髑髏見夢(莊子莊子之楚見空髑髏髐然有形撽以馬捶因而問之曰夫子貪生失理而為此乎將)
(子有亡國之事斧鉞之誅而為此乎將子有不善之行愧遺父母妻子之醜而為此乎將子有凍餒之患而為)
(此乎將子之春秋故及此乎於是語卒援髑髏枕而卧夜半丨丨丨丨曰子之談者似辨士諸子所言皆生人)
(之累也死則無此乎子欲聞死之說乎莊子曰然髑髏曰死無君於上無臣於下亦無四時之事從然以天地)
(為春秋雖南面王樂不能過也莊子不信曰吾使司命復生子形為子骨肉肌膚反子父母妻子閭里知識子)
(欲之乎髑髏深矉蹙頞曰吾安能棄南面王樂而復為人間之勞乎)駁馬朱蹄(莊子昔者寡人夢見)
(良人黑色而&KR0971;乘丨丨而偏丨丨)清江使(莊子宋元君夜半而夢人被髮闚阿門曰予自宰路之淵)
(予為丨丨丨河伯之所漁者余且得予元君覺使人占之曰此神龜也君曰漁者有余且乎左右曰有君曰令)
(余且會朝明日余且朝君曰漁何得對曰且之網得白龜焉箕圓五尺君曰獻若之龜龜至君再欲殺之再欲)
(活之心疑卜之曰殺龜以卜吉乃刳龜七十二鑽而無遺莢)秋栢之實(莊子鄭人緩也呻吟裘氏)
(之地祇三年而緩為儒河潤九里澤及三族使其弟墨儒墨相與辨其父助翟十年而緩自殺其父夢之曰使)
(而子爲墨者予也闔胡嘗視其良既為丨丨丨丨矣)煬竈(韓非子衛靈公之時彌子瑕有寵專於衛國侏)
(儒有見公者曰臣之夢賤矣公曰何夢對曰夢見竈為見公也公怒曰吾聞夢見人主者夢見日奚為見寡人)
(而夢見竈對曰夫日兼燭天下一物不能當也人君兼燭一國人一人不能擁也故將見人主者夢見日夫竈)
(一人煬焉則後人無從見矣今或者一人有煬君者乎則臣雖夢見竈不亦可乎)索形期得(呂氏)
(春秋齊莊公之時有士曰賓卑聚夢有壮子白縞之冠丹績之䘩東布之衣新素履墨劍室從而叱之唾其面)
(惕然而寤徒夢也終夜坐不自快明日召其友而告之曰吾少好勇年六十而無所挫辱今夜辱吾將丨其丨)
(丨丨之則可不得之將死之每朝與其友立乎衢三日不得却而自殁)夢受秋駕(呂氏春秋尹儒)
(學御三年而不得焉苦痛之夜丨丨丨丨於其師明日往朝其師望而謂之曰吾非愛道也恐子之未可與也)
(今日將教子以秋駕尹儒反走北面再拜曰今昔臣夢受之先為其師言所夢所夢固秋駕)醜夢(淮南)
(子身有丨丨不勝正行國有妖祥不勝善政)不勝正行(見上)行者思居者夢(淮南)
(子丨丨丨於道而丨丨丨於牀)規其臀以墨(國語且吾聞晉成公之生也其母夢神丨丨丨丨丨)
(曰使有晉國三而畀驩之孫故名之曰墨臀)賀夢(國語虢公夢在廟有神人面白毛虎爪執鉞立於西)
(阿公懼而走神曰無走帝命曰使晉襲於爾門公拜稽首覺召史嚚占之對曰如君之言則蓐收也天之刑神)
(也天事官成公使囚之且使國人丨丨)黃能入寢(國語鄭簡公使公孫成子來聘平公有疾韓宣)
(子贊授客館客問君疾對曰寡君之疾久矣上下神祗無不徧諭也而無除今夢丨丨丨於丨門不知人殺乎)
(抑厲鬼邪)與海神戰(史記秦始皇紀方士徐市等入海求神藥數歲不得費多恐譴乃詐曰蓬莱藥)
(可得然常為大蛟魚所苦故不得至願請善射與俱見即以連弩射之始皇夢丨丨丨丨如人狀問占夢博士)
(曰水神不可見以大魚蛟龍為候今上禱祠備謹而有此惡神當除去而善神可致乃令入海者齎捕巨魚具)
(而自以連弩候大魚出射之自瑯邪北至榮成山弗見至之罘見巨魚射殺一魚)黃蛇自天屬
地(史記封禪書文公夢丨丨丨丨下丨丨其口止於鄜衍文公問史敦敦曰此上帝之徵君其祠之於是作)
(鄜畤用三牲郊祭白帝焉)秦繆公上天(史記封禪書秦繆公立病卧五日不寤寤乃言夢見上帝)
(上帝命繆公平晉亂史書而記藏之府而後世皆曰丨丨丨丨丨)草蘭為符(史記鄭世家文公之)
(賤妾曰燕姞夢天與之蘭曰余為伯儵余爾祖也以是為而子蘭有國香以夢告文公文公幸之而予之丨丨)
(丨丨遂生子名曰蘭)顔若苕華(史記趙世家王遊大陵他日王夢見處女鼓琴而歌詩曰美人熒熒)
(兮丨丨丨之丨命乎命乎曾無我嬴異日王飲酒樂數言所夢想見其狀吳廣聞之因夫人而納其女娃嬴孟)
(姚也)衣偏裻乘飛龍(史記趙世家孝成王四年王夢丨丨丨之衣丨丨丨上天不至而墜見金)
(玉之積如山明日王召筮史敢占之曰夢衣偏裻之衣者殘也乘飛龍上天不至而墜者有氣而無實也見金)
(玉之積如山者憂也)日入懷(史記外戚世家男方在身時王美人夢丨丨其丨以告太子太子曰此貴)
(徵也)黃頭郎從後推之上天(史記佞幸傳孝文帝夢欲上天不能有一丨丨丨丨丨丨)
(丨丨丨顧見其衣裻帶後穿覺而之漸臺以夢中隂自求推者郎即見鄧通其衣後穿夢中所見也)夢青
蠅矢(漢書昌邑哀王髆傳王丨丨丨之丨積西階東可五六石以屋板瓦覆發視之青蠅矢也)竈居
樹上(漢書霍光傳顯夢第中井水溢流庭下丨丨丨丨)銅人起立(漢書王莽傳莽夢長樂宫)
(丨丨五枚丨丨莽惡之念銅人銘有皇帝初兼天下之文即使尚方工䥴滅所夢銅人膺文)飛虫著
身(後漢書明德馬皇后紀有司奏立長秋宫帝未有所言皇太后曰馬貴人德冠後宫即其人也遂立為皇)
(后先是數日夢有小丨丨無數赴丨丨又入皮膚中而後飛去)捫天(後漢書和熹鄧皇后紀后嘗夢丨丨)
(蕩蕩正青若有鍾乳狀廼仰𠻳飲之以訊諸占夢言堯夢攀天而上湯夢及天而咶之斯皆聖王之前占吉不)
(可言)首陽神馬(後漢書五行志注蔡邕作伯夷叔齊碑曰熹平五年天下大旱禱請名山求獲答應)
(時處士平陽蘇騰字元成夢陟丨丨有丨丨之使在道明覺而思之以其夢陟狀上聞天子開三府請兩使者)
(與郡縣戸曹掾吏登山升祠手書要曰君况我聖主以洪澤之福天尋興雲即降甘雨也)八厶子系
十二為期(後漢書公孫述傳述夢有人語之曰丨丨丨丨丨丨丨丨覺謂其妻曰雖貴而祚短若何)
(妻對曰朝聞道夕死尚可况有十二乎)乘赤龍上天(後漢書馮異傳諸將勸光武即帝位光武)
(乃召異詣鄗問四方動静異曰三王反畔更始敗亡天下無主宗廟之憂在於大王宜從衆議上為社稷下為)
(百姓光武曰我昨夜夢丨丨丨丨丨覺悟心中動悸異因下席再拜賀曰此天命發於精神心中動悸大王重)
(愼之性也異遂與諸將定議上尊號)太極殿上三穗禾(後漢書蔡茂傳茂初在廣漢夢坐丨)
(丨丨丨有丨丨丨茂跳取之得其中穗輒復失之以問主簿郭賀賀離席慶曰大殿者宫府之形象也極而有)
(禾人臣之上禄也取中穗是中台之位也於字禾失為秩雖曰失之乃所以得禄秩也袞職有闕君其補之旬)
(月而茂徵焉乃辟賀為掾)禾失為秩(見上)今年歲在辰明年歲在已(後漢)
(書鄭康成傳夢孔子告之曰起起丨丨丨丨丨丨丨丨丨丨既寤以讖合之知命當終)講於隂堂
之奧(後漢書周磐傳建光元年年七十三歲朝會集諸生講論日因令其二子曰吾日者夢見先師東里)
(先生與我丨丨丨丨丨丨既而長歎豈吾齒之盡乎)帶印綬登樓而歌(後漢書張奐傳初奐)
(為武威太守其妻懷孕夢丨奐丨丨丨丨丨丨訊之占者曰必將生男復臨兹邦命終此樓既而生子猛㠯建)
(安中為武威太守殺刺史邯鄲商州兵圍之急猛恥見擒乃登樓自焼而死卒如占云)虎銜雷公
(魏書曹爽傳注世語曰初爽夢二丨丨丨丨雷公若二升椀放着庭中爽惡之以問占者靈臺丞馬訓曰憂兵)
(訓退告其妻曰爽將以兵亡不出旬日)兩手捧日(魏志程昱傳注魏書曰昱少時常夢上泰山丨)
(丨丨丨昱私異之以語荀彧及兗州反頼昱得完三城於是彧以夢白太祖太祖曰卿當終為吾腹心昱本名)
(立太祖乃加其上日更名昱也)山上流水(魏志鄧艾傳初艾當伐蜀夢坐丨丨而有丨丨以問殄虜)
(護軍爰邵邵曰按八卦山上有水曰蹇蹇繇曰蹇利西南不利東北孔子曰蹇利西南往有功也不利東北其)
(道窮也往必克蜀殆不還乎艾憮然不樂)瓦化䨇鴛(魏志周宣傳文帝問宣曰吾夢殿屋兩丨墮地)
(丨為丨丨此何謂也宣對曰後宫當有暴死者帝曰吾詐卿耳宣對曰夫夢者意耳苟以形言便占吉凶言未)
(畢而黃門令奏宫人相殺)三夢芻狗(魏志周宣傳嘗有問宣曰吾昨夜夢見芻狗宣答曰君欲得美)
(食耳有頃出行果遇豐膳後又問宣曰昨夜復夢見芻狗何也宣曰君欲墮車折脚宜戒慎之頃之果如宣言)
(後又問宣昨夜復夢見芻狗何也宣曰君家欲失火當護之俄遂火起語宣曰前後三時皆不夢也聊試君耳)
(何以皆驗邪宣對曰此神靈動君使言故與眞夢無異也又問宣曰丨丨丨丨而其占不同何也宣曰芻狗者)
(祭神之物故君始夢當得飲食也祭祀既訖則芻狗為車所轢故中夢當墮車折脚也芻狗既車轢之後必載)
(以為樵故後夢憂失火也)夢猪嚙足(蜀志關羽傳羽初出軍圍樊丨丨丨其丨語子平曰吾今年衰)
(矣)井中生桑(蜀志楊洪傳注益都耆舊傳曰何祗嘗夢丨丨丨丨以問占夢趙直直曰桑非井中)
(之物會當移植然桑字四十下八君夀恐不過此祗笑言得此足矣)牛角及鼻公字之象
(蜀志蔣琬傳琬見推之後夜夢有一牛頭在門前流血滂沱意甚惡之呼問占夢趙直直曰夫見血者事分明)
(也丨丨丨丨丨丨丨丨君位必至公大吉之徵也)腸繞閶門(吳志孫堅傳注吳書曰堅母懷姙堅)
(夢丨出丨吳丨丨寤而懼之以告鄰母母曰安知非吉徵也)松生腹上(吳志三嗣主傳注吳書曰)
(丁固為尚書夢丨樹丨其丨丨謂人曰松字十八公後十八歲吾其為公乎卒如夢焉)吞易三爻
(吳志虞翻傳注翻别傳曰又臣郡吏夢臣與道士相遇放髮被鹿裘布易六爻撓其三以飲臣臣乞盡丨之道)
(士言丨道在天丨丨足矣)三馬一槽(晉書宣帝紀魏武察帝有雄豪志聞有狼顧相欲驗之乃召使)
(前行令反顧面正向後而身不動又嘗夢丨丨同食丨丨甚惡焉)日環城(晉書明帝紀敦將舉兵内)
(向帝密知之微行至於湖隂察敦營壘敦正晝寝夢丨丨其丨)三刀(晉書王濬傳濬夜夢懸丨丨於卧屋)
(梁上須臾又益一刀濬驚覺意甚惡之主簿李毅再拜賀曰三刀為州字又益一者明府其臨益州乎及賊張)
(弘殺益州刺史皇甫宴果遷濬為益州刺史)生八翼飛上天(晉書陶侃傳夢丨丨丨丨而丨)
(丨見天門九重已登其八唯一門不得入閽者以杖擊之因墜地折其左翼及寤左腋猶痛)得大象
(晉書張茂傳茂少時夢丨丨丨以問占夢萬推推曰君當為大郡而不善也問其故推曰象者大獸獸者守也)
(故知當得大郡然象以齒焚為人所害果如其言)乘溫輿行十六里見一白雞
而止(晉書謝安傳自以本志不遂深自慨失因悵然謂所親曰昔桓溫在時吾常懼不全忽夢丨丨丨丨)
(丨丨丨丨丨丨丨丨丨乘溫輿者代其位也十六里止今十六年矣白雞主酉今太歲在酉吾病殆不起乎乃)
(上䟽遜位)斷盤囊(晉書鄧攸傳為淮南太守夢行水邊見一女子猛獸自後丨其丨丨占者以為水邊)
(有女汝字也斷盤囊者新獸頭代故獸頭也不作汝隂當汝南也果遷汝隂太守)一鳥文彩異
常飛入口中(晉書羅含傳含幼孤為叔母朱氏所飬少有志尚嘗晝卧夢丨丨丨丨丨丨丨丨丨)
(丨因起驚說之朱氏曰鳥有文彩汝後必有文章自此後藻思日新)羣魚負羊(晉書佛圖澄傳季龍)
(常晝寝夢見丨丨丨丨從東北來寤以訪澄澄曰不祥也鮮卑其有中原乎)立冰上與冰下
人語(晉書索紞傳孝廉令狐策夢丨丨丨丨丨丨丨丨紞曰冰上為陽冰下為隂隂陽事也士如歸妻迨)
(冰未泮婚姻事也君在冰上與冰下人語為陽語隂媒介事也君當為人作媒冰泮而婚成策曰老夫耄矣不)
(為媒也會太守田豹因策為子求鄉人張公徵女仲春而成婚焉)脚肉被啖為却(晉書索紞)
(傳功曹張邈嘗奉使詣州夜夢狼啖一脚紞曰丨丨丨丨丨丨字會東虜反遂不行)魚變為人(晉書)
(劉元海載紀豹妻呼延氏魏嘉平中祈子於龍門俄而有一大魚頂有二角軒鬐躍鱗而至祭所久之乃去巫)
(覡皆異之曰此嘉祥也其夜夢旦所見丨丨丨丨左手把一物大如半雞子光景非常授呼延氏曰此是日精)
(服之生貴子寤而告豹豹曰吉徵也吾昔從邯鄲張冏母司徒氏相云吾當有貴子孫三世必大昌仿像相符)
(矣自是十三月而生元海左手文有其名遂以名焉)日精(見上)金面丹唇(晉書劉曜載紀咸和)
(三年夜夢三人丨丨丨丨東向逡廵不言而退曜拜而履其跡)天神遣使者命拜龍驤
將軍(晉書苻堅載記健之入關也夢丨丨丨丨丨朱衣赤冠丨丨堅為丨丨丨丨健翼日為壇於曲沃以)
(授之健泣謂堅曰汝祖昔受此號今汝復為神明所命可不勉之堅揮劍捶馬志氣感勵士卒莫不惮服)鬼
兵(晉書姚萇載記萇在長安至於新支堡疾篤輿疾而進夢苻堅將天官使者丨丨數百突入營中萇懼走)
(入宫宫人迎萇刺鬼誤中萇隂鬼相謂曰正中死處拔矛出血石餘寤而驚悸遂患隂腫醫刺之出血如夢)
夢聞鼓吹(宋書樂志晉江左初臨川太守謝摛每寝輒丨丨丨丨有人為其占之曰君不得生鼔吹)
(當得死鼓吹爾摛擊杜弢戰没追贈長水校尉葬給鼓吹焉)白龍夾舫(宋書劉穆之傳穆之嘗夢)
(與高祖俱泛海忽值大風驚懼俯視船下見有二丨丨丨丨既而至一山峯㟧聳秀林樹繁密意甚悅之)丸
土(宋書劉敬宣傳敬宣數曉天文知必有興復晉室者尋夢丨丨服之既覺喜曰丸者桓也桓既吞矣吾復)
(本土乎)此絹足度(宋書沈慶之傳初慶之夢有人以兩匹絹與之謂曰丨丨丨丨謂人曰老子今)
(年不免兩匹八十尺也足度無盈餘矣)天門開(宋書薛安都傳安都後征關陜至臼口夢仰頭視天)
(正見丨丨丨謂左右曰汝見天門開不至是歎曰夢天開乃中興之象耶)乘龍逐日(齊書祥瑞志太)
(祖年十七夢丨青丨西行丨丨日將薄山乃止覺而恐懼家人問占者云至貴之象也蘇偘云青木色日暮者)
(宋氏末運也)捉龍脚(齊書祥瑞志泰始七年明帝遣前淮南太守孫奉伯往淮隂監元會奉伯與太)
(祖同寝夢上乘龍上天於下丨丨丨不得覺謂太祖曰兗州當大庇生民弟不見也奉伯卒於宋)第十
九子(齊書祥瑞志清河崔靈運為上府參軍夢天帝謂已曰蕭道成是我丨丨丨丨我去年已授其天子)
(位自三王五帝至齊受命君凡十九人也)舉體生毛髮生至足(齊書祥瑞志世祖年十三)
(夢丨丨丨丨丨丨丨丨又夢人指上所踐地曰周文王之田又夢虚空中飛又夢着孔雀羽衣庾溫云雀爵位)
(也又夢鳳凰從天飛下青溪宅齋前兩翅相去十餘丈翼下有紫雲氣)桑屐(齊書祥瑞志世祖在襄陽)
(夢着丨丨行度太極殿階庾溫云屐者運應木也臣案桑字為四十而二點世祖年過此即帝位)畫衣
(齊書祥瑞志世祖在郢州夢人從天飛下頭插筆來丨上丨兩邊不言而去庾溫釋云畫者山龍華蟲也)兩
甌麻粥(齊書宣孝陳皇后傳后生太祖太祖年二歲乳人之乳后夢人以丨丨丨丨與之覺而乳大出)
(異而說之)吞玉勝(齊書高昭劉皇后傳后母桓氏夢丨丨丨生后時有紫光滿室)羣蛇緣城
四出(齊書始安王遥光傳遥光未敗一夕城内皆夢丨丨丨丨丨丨各共說之咸以為異)半身熱
舉體熱(齊書張敬兒傳妻謂敬兒曰昔時夢手熱如火而君得南陽郡元徽中夢丨丨丨而君得本州)
(今復夢丨丨丨矣有閹人聞其言說之事逹世祖世祖疑其有異志永明元年敕朝臣華林八關齋於坐收敬)
(兒少日㐲誅)騎五色師子(齊書王敬則傳敬則年長兩腋下生乳各長數寸夢丨丨丨丨丨)
黃衣老公(齊書劉懷珍傳靈哲所生母嘗病靈哲躬自祈禱夢見丨丨丨丨曰可取南山竹笋食之)
(疾立可愈靈哲驚覺如言而疾瘳按靈哲懷珍子)草中肅九五相追逐(齊書荀伯玉傳)
(初太祖在淮南伯玉假還廣陵夢上廣陵城南樓上有二青衣小兒語伯玉云丨丨丨丨丨丨丨丨伯玉視城)
(下人頭上皆有草)時乘之夢(齊書荀伯玉傳泰始七年伯玉夢太祖乘船在廣陵北渚見上兩腋)
(下有翅不舒伯玉問何當舒上曰却後三年伯玉夢中自謂是咒師向上唾咒之凡六咒有六龍出兩腋下翅)
(皆舒還而復歛元徽二年而太祖破桂陽威名大震五年而廢蒼梧太祖謂伯玉曰卿丨丨丨丨今且效矣)
蕭生斷流(齊書紀僧眞傳僧眞夢蕭艾生滿江驚而白之太祖曰詩人採蕭蕭即艾也丨丨丨丨卿)
(勿廣言)金席(齊書南夷林邑國傳林邑王范楊邁初產母夢人以丨丨藉之光色奇麗中國謂紫磨金)
(夷人謂之楊邁故以為名)太尉以褥席見賜(梁書柳慶遠傳初慶遠從父兄衛將軍世隆嘗)
(謂慶遠曰吾昔夢丨丨丨丨丨丨丨吾遂亞台司適又夢以吾褥席與汝汝必光吾公族至是慶遠亦繼世隆)
(焉)墜鈴入懷(梁書任昉傳父遥齊中散大夫遥妻裴氏嘗晝寝夢有彩旗蓋四角懸鈴自天而丨)
(其一丨落丨丨中心悸動既而有娠)著朱衣行水上(梁書鮑泉傳初泉之為南討都督也其友)
(人夢泉得罪於世祖覺而告之後未旬果見囚執頃之又夢泉丨丨丨而丨丨丨又告泉曰君勿憂尋得免矣)
(因說其夢泉密記之俄而復見任皆如其夢)折臂太守(梁書劉之遴傳之遴出為征西鄱陽王長)
(史南郡太守後轉為西中郎湘東王長史太守如故初之遴在荆州嘗寄居南郡廨忽夢前太守袁彖謂曰卿)
(後當為丨丨丨丨即居此中之遴後果損臂遂臨此郡)執丹漆之禮器隨仲尼而
南行(梁書劉勰傳予齒在踰立嘗夜夢丨丨丨丨丨丨丨丨丨丨丨丨旦而寤廼怡然而喜大哉聖人之)
(難見也廼小子之垂夢歟)授丸一掬(梁書何點傳點少時嘗患渴痢積歲不愈後在吳中石佛寺建)
(講於講所晝寝夢一道人形貎非常丨丨丨丨夢中服之自此而差)衣帢行列至前俱拜
牀下(梁書何胤傳先是胤疾妻江氏夢神人告之曰汝夫夀盡既有至德應獲延期爾當代之妻覺說焉)
(俄得患而卒胤疾乃瘳至是胤夢一神女并八十許人竝丨丨丨丨丨丨丨丨丨丨覺又見之便命營凶具既)
(而疾動因不自治)青龍自懷出(梁書陶弘景傳母夢丨丨丨丨而丨并見兩天人手執香爐來)
(至其所已而有娠遂生弘景)仰見天中字(梁書沈瑀傳初瑀在竟陵王家素與范雲善齊末嘗)
(就雲宿夢坐屋樑柱上丨丨丨丨丨曰范氏宅至是瑀為高祖說之高祖曰雲得不死此夢可驗)中國
今有聖主(梁書干陀利國傳天監元年其王瞿曇修䟦陁羅以四月八日夢見一僧謂之曰丨丨丨)
(丨丨丨十年之後佛法大興汝若遣使供奉敬禮則土地豐樂商旅百倍若不信我則境土不得自安修䟦陁)
(羅初未能信既而又夢此僧曰汝若不信我當與汝往觀之乃於夢中來至中國拜覲天子既覺心異之陁羅)
(本工畫乃寫夢中所見高祖容質餙以丹青仍遣使并畫工奉表獻玉盤等物使人既至模寫高祖形以還其)
(國比本畫則符同焉因盛以寳函日加禮敬)三分取一(陳書世祖紀梁太清初夢兩日鬭一大一)
(小大者光滅墜地色正黃其大如斗世祖因丨丨丨丨而懷之)憶夢償夢(陳書張昭逹傳克定閩中)
(以功授鎮前將軍開府儀同三司初世祖嘗夢昭逹升于台鉉及旦以夢告之至是侍醼世祖顧昭逹曰卿丨)
(丨不何以丨丨昭逹對曰當效犬馬之用以盡臣節自餘無以奉償)五色雲化鳳(陳書徐陵傳母)
(臧氏嘗夢丨丨丨丨而為丨集左肩上已而誕陵焉)鄭郎開口(陳書鄭灼傳灼性精勤尢明三禮少)
(時嘗夢與皇侃遇於途侃謂灼曰丨丨丨丨侃因唾灼口中自後義理逾進)誦觀世音(南史王元)
(謨傳初元謨始將見殺夢人告曰丨丨丨丨千遍則免元謨夢中曰何可竟也仍見授既覺誦之且得千遍明)
(日將刑誦之不輟忽傳唱停刑)天子在門(南史孔靖傳宋武帝東征孫恩屢至會稽過季恭宅季恭)
(正晝卧有神人衣服非常謂曰起丨丨丨丨既而失之遽出適見帝延入結交執手曰卿後當大貴願以身為)
(託於是曲意禮接贍給甚厚)引鹵簿入厠(南史沈慶之傳初慶之嘗夢丨丨丨丨丨中慶之甚)
(惡入厠之鄙時有善占夢者為解之曰君必大富貴然未在旦夕問其故答云鹵簿固是富貴容厠中此謂後)
(帝也知君富貴不在今主及中興之功自五校至是而登三事)夢母如平生(南史齊宜都王鏗傳)
(生三歲喪母及有識問母所在左右告以早亡便思慕蔬食自悲不識母常祈請幽冥求一夢見至六歲遂丨)
(見一女人云是其丨鏗悲泣向舊左右說容貎衣服事皆丨丨丨聞者莫不歔欷)犬子有角(南史)
(張敬兒傳始其母於田中卧夢丨丨丨丨䑛之已而有娠而生敬兒故初名狗兒又生一子因狗兒之名復名)
(猪兒)鹿皮十一領(南史吉士贍傳士贍夢得一積丨丨從而數之有丨丨丨及覺喜曰鹿者禄也)
(吾當居十一禄也)標度處所有若人功(南史庾子輿傳欲為父立佛寺未有定處夢有)
(僧謂曰將修勝業嶺南原即可營造明往履歴果見丨丨丨丨丨丨丨丨因立精舍)一匹錦(南史江淹)
(傳為宣城太守時罷歸始泊禪靈寺渚夜夢一人自稱張景陽謂曰前以丨丨丨相寄今可見還淹探懷中得)
(數尺與之此人大恚曰那得割截都盡顧見邱遲謂曰餘此數尺既無所用以遺君自爾淹文章躓矣又嘗宿)
(於冶亭夢一丈夫自稱郭璞謂淹曰吾有筆在卿處多年可以見還淹乃探懷中得五色筆一以授之爾後為)
(詩絶無美句時人謂之才盡)五色筆(見上)青鏤管筆(南史紀少瑜傳少瑜嘗夢陸倕以一)
(束丨丨丨丨授之云我以此筆猶可用卿自擇其善者其文因此遒進)日出室内(魏書道武帝紀)
(太祖道武皇帝諱珪昭成皇帝之嫡孫獻明皇帝之子也母曰獻明賀皇后初因遷徙遊於雲澤既而寝息夢)
(丨丨丨丨寤而見光自牖屬天歘然有感以建國三十四年七月七日生太祖於參合陂北其夜復有光明昭)
(成大悅羣臣稱慶大赦告於祖宗)日化為龍(魏書宣武帝紀世宗宣武皇帝諱恪高祖孝文皇帝)
(第二子母曰高夫人初夢為日所逐避於牀下丨丨丨丨繞已數匝寤而驚悸既而有娠太和七年閏四月生)
(帝於平城宫)日照之徵(魏書孝文昭后高氏傳初后幼曾夢在堂内立而日光自窗中照之灼灼)
(而熱后東西避之光猶斜照不已如是數夕后自怪之以白其父颺颺以問遼東人閔宗宗曰此奇徵也貴不)
(可言颺曰何以知之宗曰夫日者君人之德帝王之象也光照女身必有恩命及之女避猶照者主上來求女)
(不獲已也昔有夢月入懷猶生天子况丨丨丨丨此女必將被帝命誕育人君之象也遂生世祖後生廣平王)
(懷次長樂宫主)老翁賜子(魏書宗室瑞傳初瑞母尹氏有娠致傷後晝寝夢一丨丨具衣冠告之曰)
(吾丨汝一丨汝勿憂也寤而私喜又問筮者筮者曰大吉未幾而生瑞禎以為協夢故名瑞字天賜)豪盛
齊下(魏書酈範傳範前解州還京也夜夢隂毛拂踝他日說之時齊人有占夢者曰史武進云丨丨於丨)
(丨矣使君臨撫東秦道光海岱必當重牧全齊再禄營邱矣範笑而答曰吾將為卿必驗此夢果如其言)攜
酒言别賦詩為贈(魏書盧元明傳永熙末居洛東緱山乃作幽居賦焉於時元明友人王由)
(居潁川忽夢由丨丨丨就之丨丨丨丨丨及明憶其詩十字云自兹一去後市朝不復遊元明嘆曰由性不狎)
(俗旅寄人間乃今有夢又復如此必有他故經三月果聞由為亂兵所害尋其亡日乃是得夢之夜)星墜
壓脚(魏書陳奇傳奇初被召夜夢丨丨丨丨明而告人曰星則好風星則好雨夢星壓脚必無善徵但時)
(命峻切不敢不赴耳)數年中嘗夢兩人教授(魏書江式傳式少專家學丨丨之丨丨丨)
(丨丨時相丨丨及寤每有記識)履衆星而行(北齊書神武帝紀神武自隊主轉為函使嘗乘驛過)
(建興雲霧晝晦雷聲隨之半日乃絶若有神應者每行道路往來無風塵之色又嘗夢丨丨丨丨丨覺而内喜)
以筆點額(北齊書文宣帝紀既為王夢人丨丨丨巳丨旦以告舘客王曇哲曰吾其退乎曇哲再拜)
(賀曰王上加點成主字乃當進)海上坐玉盆日入裙下(北齊書後主紀母曰胡皇后夢)
(於丨丨丨丨丨丨丨丨丨遂有娠天保七年五月五日生帝於并州邸)孕六男二女皆感
夢(北齊書神武婁后傳后凡丨丨丨丨丨丨丨丨孕文襄則夢一斷龍孕文宣則夢大龍首尾屬天地張口)
(動目勢狀驚人孕孝昭則夢蠕龍於地孕武成則夢龍浴於海孕魏二后竝夢月入懷孕襄城博陵二王夢鼠)
(入衣下)電光奪目駛雨霑灑(北齊書竇泰傳初泰母夢風雷暴起若有雨狀出庭觀之)
(見丨丨丨丨丨丨丨丨寤而驚汗遂有娠朞而不產大懼有巫曰渡河湔裙產子必易便向水所忽見一人曰)
(當生貴子可徙而南泰母從之俄而生泰)光照先人(北齊書李元忠傳初元忠將仕夢手執炬火入)
(其父墓中夜驚起甚惡之旦告其受業師占云大吉此謂丨丨丨丨終致貴逹矣)山上挂絲(北齊)
(書張亮傳薛琡嘗夢亮於丨丨丨丨以告亮且占之曰山上絲幽字也君其為幽州乎數月亮出為幽州刺史)
超棘(北齊書馬敬德傳世祖為後主擇師傅趙彦深進之入為侍講其妻夢猛獸將來向之敬德走丨叢)
(丨妻伏地不敢動敬德占之曰吾當得大官超棘過九卿也爾伏地夫人也)見一人出身中
(北齊書李廣傳廣曾欲早朝未明假寐忽驚覺謂其妻云吾向似睡忽丨丨丨丨吾丨丨語云君用心過苦非)
(精神所堪今辭君去因而恍惚不樂數日便遇疾積年不起)抱子昇天(周書文帝紀太祖德皇帝)
(之少子也母曰王氏孕五月夜夢丨丨丨丨纔不至而止寤而告德皇帝德皇帝喜曰雖不至天貴亦極矣)
賜爾是子俾壽且貴(周書宇文貴傳貴母初孕貴夢有老人抱一兒授之曰丨丨丨丨丨)
(丨丨丨及生形類所夢故以永貴字之)浮磬之精寳持必生令子(周書高琳傳琳)
(母嘗祓禊泗濱遇見一石光彩朗潤遂持以歸是夜夢見一人衣冠有若仙者謂其母曰夫人向所將來之石)
(是丨丨丨丨若能丨丨丨丨丨丨其母驚寤便舉身流汗俄而有娠及生因名琳字季珉焉)與坐席
(周書柳霞傳霞幼而爽邁神彩嶷然髫歲便有成人之量篤好文學動合規矩其世父慶遠特器異之謂霞曰)
(吾昔逮事伯父太尉公嘗語吾云我昨夢汝登一樓樓甚峻麗吾以坐席與汝汝後名宦必逹恨吾不及見耳)
(吾向聊復晝寝又夢將昔時坐席還以賜汝汝之官位當復及吾特宜勉勵以應嘉祥也)金錍治目
(周書張元傳元年十六其祖喪明三年元恒憂泣晝夜讀佛經禮拜以祈福祐後讀藥師經見盲者得視之言)
(遂請七僧然七燈七日七夜轉藥師經行道每言天人師乎元為孫不孝使祖喪明今以燈光普施法界願祖)
(目見明元求代闇如此經七日其夜夢見一老公以丨丨丨其祖丨謂元曰勿憂悲也三日之後汝祖目必差)
(元於夢中喜躍遂即驚覺乃遍告家人居三日祖果目明)柱轉三匝(北史楊休之傳初休之在洛將)
(仕夜夢見黃河北驛道上行從東向西道南有一冡極高大休之步登冡頭見一銅柱趺為蓮花形休之從西)
(北登一柱礎上以手捉一柱柱遂右轉休之咒曰丨丨丨丨吾至三公柱遂三匝而止休之尋寤意如在鄴城)
(東南者其夢竟驗云)乘龍昇天(舊唐書宣宗紀嘗夢丨丨丨丨言之於鄭后乃曰此不宜人知者幸)
(勿復言)遺大秤(舊唐書上官昭容傳初婉兒在孕時其母夢人丨已丨丨占者曰當生貴子而秉國)
(權衡既生女聞者嗤其無效及婉兒專秉内政果如占者之言)神人覆鼎(舊唐書元宗元獻皇后楊)
(氏傳后景雲元年八月選入太子宫時太平公主用事尤忌東宫宫中左右持兩端而潛附太平者必隂伺察)
(事雖纖芥皆聞於上太子心不自安后時方娠太子密謂張說曰用事者不欲吾多息胤恐禍及此婦人其如)
(之何密令說懷去胎藥而入太子於曲室躬自煑藥醺然似寐夢丨丨丨丨既寤如夢如是者三太子異之告)
(說說曰天命也宜無他慮既而太平誅后果生肅宗)車中載日月光芒燭六合(舊唐)
(書憲宗孝明皇后鄭氏傳后弟光夢丨丨丨丨丨丨丨丨丨丨占者曰必暴貴)進讜言有如平
生(舊唐書虞世南傳卒後數歲太宗夜夢見之有若平生翌日下制曰禮部尚書永興文懿公虞世南德行)
(淳備文為辭宗宿夜盡心志在忠益奄從物化倏移歲序昨因夜夢忽覩其人兼丨丨丨丨丨丨丨之日追懷)
(遺美良增悲歎宜資冥助申朕思舊之情可於其家為設五百僧齋并為造天尊象一區又勒圖其形於凌烟)
(閣)講堂照鏡(舊唐書崔湜傳行至荆州夢於丨丨丨丨曰鏡者明象吾當為人主所明也以告占)
(夢人張由對曰講堂者受法之所鏡者於文為立見金此非吉徵其日追使至縊於驛中)神人遺䨇
筆(舊唐書李嶠傳為兒童時夢有丨丨丨之丨丨自是漸有學業)紫色大鳥(舊唐書張薦傳祖鸑)
(字文成聰警絶倫書無不覧為兒童時夢丨丨丨丨五采成文降於家庭其祖謂之曰五色赤文鳳也紫文鸑)
(鷟也為鳳之佐吾兒當以文章瑞於明廷因以為名字初登進士第對策尤工考功員外郎謇味道賞之曰如)
(此生天下無䨇矣)屋棟飾黃土賓從皆所識(舊唐書鄭澣子處誨傳處誨族父朗)
(初朗為定州節度使處誨為工部侍郎因早朝假寐於待漏院忽夢已為浙東觀察使經過汴州而朗為汴帥)
(留連飲餞仰視丨丨丨以丨丨丨丨丨丨丨明年朗果自定州鎮宣武辟韋重掌書記重將行處誨告以所夢)
(明年處誨轉刑部侍郎其年秋授浙東觀察使行及潼關朗遣從事迎勞仍至手書令先疏所夢比至汴宴於)
(清暑亭賓佐悉符夢中朗仰視屋棟曰此亦黃土也四座感歎)烱然䨇光(舊唐書劉沔傳初沔為忠)
(武小校從李光顔討淮西為捉生將前後遇賊血戰鋒刃所傷幾死者數四嘗傷重卧草中月黑不知歸路昏)
(然而睡夢人授之䨇燭曰子方大貴此行無患可持此而還既行丨丨有丨丨在目前自後破虜危難每行嘗)
(有此光及罷鎮後䨇光息)鑿心(舊唐書尹知章傳少勤學嘗夢神人以大丨開其丨以藥納之自是日益)
(開朗盡通諸經精義未幾而諸師友北面受業焉)靈鳳集身(舊唐書王遠知傳父曇選母梁駕部)
(郎中丁超女也嘗晝寢夢丨丨丨其丨因而有娠又聞腹中啼聲沙門寶誌謂曇選曰生子當為神仙之宗伯)
(也)日墜首承(唐書賈循傳循從子隐林為永平兵馬使當入衛屬朱泚難率衆扈行在德宗引至)
(卧内以手板畫地陳攻守計奏曰臣嘗夢丨丨以丨丨之帝曰非朕耶)論大衍數(唐書李適傳嘗)
(夢與人丨丨丨丨寤而曰吾夀盡此乎敕其子曰霸陵原西視京師吾樂之可營墓樹十松焉及未病時衣冠)
(往寝石榻上置所譔九經要句及素琴於前士貴其逹)濮字方丈餘(宋史安守忠傳初守忠嘗)
(夢一丨丨丨丨丨及領是郡幾二十年於是始寤)牛相公來(宋史劉沆傳沆母夢衣冠丈夫曰丨)
(丨丨丨已而有娠乃生沆)呂丞相至(宋史梅詢傳在濠州夢人告曰丨丨丨丨矣既而吕夷簡通判)
(州事故待之甚厚其後援詢於廢斥中以至貴顯夷簡力也)懷玉山人(宋史楊億傳字大年建州)
(浦城人祖文逸南唐玉山令億將生文逸夢一道士自稱丨丨丨丨來謁未幾億生有毛被體長尺餘經月乃)
(落)六印加劍上(宋史凌策傳初策登第夢人以丨丨丨丨丨遺之其後往劍外凡六任時以為)
(異)授玉像(宋史章得象傳得象母方娠夢登山遇神人丨以丨丨及生父奐復夢家庭積笏如山)
積笏如山(見上)旌旗鶴雁降庭(宋史富弼傳富弼字彦國河南人初母韓有娠夢丨)
(丨丨丨丨其丨云有天赦已而生弼)金書名簿(宋書趙槩傳槩初名禋嘗夢神人丨丨丨丨有趙槩)
(遂更云)持六刀(宋史儒林傳洪興祖徙知饒州先夢丨丨丨覺曰三刀為益今倍之其饒乎已而果)
(然)神捧土培缺(宋史吳越世家惟治初鎮四明嘗夢神人披甲自稱西嶽神謂惟治曰公面有)
(缺文即捧土培之後領華州節鉞三十年)綠衣中人召賦曉寒歌(宋史文苑傳蕭貫初)
(感疾夢丨丨丨丨丨至帝所丨禁中丨丨丨詞語清麗人以比唐李賀)後七年復為君婦
(宋史列女傳王氏婦梁臨川人歸夫家才數月會大元兵至一夕與夫約曰吾遇兵必死義不受汚辱若復娶)
(當告吾頃之夫婦被掠有軍千戸強使從已婦紿曰夫在伉儷之情有所不忍乞歸之而後可千戸以所得金)
(帛與其夫而歸之並與一矢以却後兵約行十餘里千戸即之婦拒且罵曰吾與夫誓天地鬼神寔臨之此身)
(寧死不可得也因奮搏之乃被殺時有同掠脫歸者道其事越數年夫以無嗣謀更娶議輒不諧因告其故妻)
(夜夢妻曰我死後生某氏家今十歲矣丨丨丨當丨丨丨丨明日遣人聘之一言而合詢其生與婦死年月同)
(云)持巨鑑剖腹納之(宋史方技傳王處訥少時有老叟至舍煮洛河石如麵令處訥食之)
(且曰汝性聰悟後當為人師又嘗夢人丨丨丨星宿燦然滿中丨丨丨丨覺而汗洽月餘心胷猶覺痛因留意)
(星歴占候之學深究其旨)羊去角尾為王字(遼史耶律乙辛傳初乙辛母方娠夜夢手搏羖)
(羊拔其尾角既寤占之術者曰此吉兆也丨丨丨丨丨丨丨汝後有子當王)神人授寶珠(金史)
(顯宗皇后徒單氏傳后以皇統七年生於遼陽母夢丨丨丨以丨丨光熖滿室既寤而生紅光燭於庭)二
玉梳化月(金史宣宗皇后王氏傳宣宗皇后王氏中都人明惠皇后妹也其父微時嘗夢丨丨丨丨)
(為丨已而生二后)鼠銜明珠(金史黃久約傳母劉氏尚書右丞長言之妹一夕夢丨丨丨丨寤而)
(久約生歲實在子也)夢元夷蒼水使者(吳越春秋禹傷父功不成循江泝河盡濟甄淮乃勞)
(身焦思以行七年聞樂不聽過門不入冠挂不顧履遺不躡功未及成愀然沈思乃案黃帝中經歴蓋聖人所)
(記曰在於九山東南天柱號曰宛委赤帝在闕其巖之巔承以文玉覆以盤石其書金簡青玉為字編以白銀)
(皆瑑其文禹乃東廵登衡嶽血白馬以祭不幸所求禹乃登山仰天而嘯因丨見赤繡衣男子自稱丨丨丨丨)
(丨丨聞帝使丈命於斯故來候之非厥歲月將告以期無為戲吟故倚歌覆釡之山東顧謂禹曰欲得我山神)
(書者齋於黃帝巖嶽之下三月庚子登山發石金簡之書存矣禹退又齋三月庚子登宛委山發金簡之書案)
(金簡玉字得通水之理)夢有直有象有精有想有人有感有時有
反有病有性(王符潛夫論凡丨丨丨丨丨丨丨丨丨丨丨丨丨丨丨丨丨丨丨丨丨在昔武王邑)
(姜方震太叔夢帝謂已命爾子虞而與之唐及生手掌曰虞因而為名成王滅唐遂以封之此謂直應之夢也)
(詩云惟熊惟羆男子之祥惟虺惟蛇女子之祥衆惟魚矣實惟豐年旐惟旟矣室家蓁蓁此謂象之夢也孔子)
(生於亂世日思周公之德夜即夢之此謂意精之夢也人有所思即夢其到有憂即夢其事此謂記想之夢也)
(今事貴人夢之即為祥賤人夢之即為妖君子夢之即為榮小人夢之即為辱此謂人位之夢也晉文公於城)
(濮之戰夢楚子伏已而盬其腦是大惡也及戰大勝此謂極反之夢也隂雨之夢使人厭迷陽旱之夢使人亂)
(離大寒之夢使人怨悲大風之夢使人飄殘此謂感氣之夢也春夢發生夏夢高明秋冬夢熟藏此謂應時之)
(夢也隂病夢寒陽病夢熱内病夢亂外病夢發百病之夢或散或集此謂氣之夢也人之情性好惡不同或以)
(此吉或以此凶當各自察常古所從此謂情性之夢也)十者占夢之大路(王符潛夫論晝)
(有所思夜夢其事作吉作善凶惡不信者謂之想貴賤賢愚男女長少謂之人風雨寒暑謂之感五行王相謂)
(之時隂極即吉陽極即凶謂之反觀其所疾察其所夢謂之病心精好惡於事驗謂之性凡此丨丨丨丨丨丨)
(丨也而決吉凶者之類以多反其故哉豈人覺為陽人寐為隂隂陽之務相反故邪此亦謂其不甚者爾借如)
(使夢吉事而已意大喜樂發於心精則眞吉矣夢凶事而已意大恐懼憂悲發於心精即眞惡矣所謂秋冬夢)
(死傷也吉者順時也雖然財為大害爾由弗若勿夢也凡察夢之大體清潔鮮好貎堅徤竹木茂美宮室器械)
(新成方正開通光明溫和升上向興之象皆為吉喜謀從事成諸臭汚腐爛枯槁絶霧傾倚徵邪劓刖不安閑)
(塞幽昧解落墜下向衰之象皆為計謀不從舉事不成妖孽怪異可憎可惡之事皆為憂圖畫䘏胎刻鏤非眞)
(瓦器虚空皆為見欺紿倡優俳儛侯小兒所戲弄之象皆為懽笑此其大部也夢或甚顯而無占或甚微而有)
(應何也曰本所謂之夢者困不了察之稱而懵憒冐名也故亦不專信以斷事人對計事起而行之尚有不從)
(况於忘忽雜夢亦可必乎唯其時有精誠之所感薄神靈之有告者乃有占爾是故君子之異夢非妄而已也)
(必有事故焉小人之異夢非桀而已也時有禎祥焉是以武丁夢獲聖而得傅說二世夢白虎而滅其封夫奇)
(異之夢多有故而少無為者矣今一寝之夢或屢遷化百物代至而其主不能究道之故占者有不中也此非)
(占之罪也乃夢者故也)張車子賜錢(干寶搜神記周擥嘖者貧而好道夫婦夜耕困息卧夢天)
(公過而哀之敕外有以給與司命按錄籍云此人相貧限不過此惟有丨丨丨應丨丨千萬車子未生請以借)
(之天公曰善曙覺言之於是夫婦戮力晝夜治生所為輒得貲至千萬先時有張嫗者嘗往周家傭賃野合有)
(身月滿當孕便遣出外駐車屋下產得兒主人往視哀其孤寒作粥糜食之問當名汝兒作何嫗曰今在車屋)
(下而生夢天告之名為車子周乃悟曰吾昔夢從天換錢外白以張車子錢貸我必是子也財當歸之矣自是)
(居日衰減車子長大富於周家)羽人(王嘉拾遺記昭王坐祗明之室晝而假寐忽夢白雲蓊蔚而起有人)
(衣服並皆毛羽因名丨丨夢中與語問以上仙之術)授以芳茅(王嘉拾遺記孫堅母姙堅之時夢腸)
(出繞腰有一童女負之繞吳閶門外又丨丨丨丨一莖童女語曰此吉祥也必生才雄之子今賜母以土王於)
(翼軫之地鼎足於天下)名在月中(謝承會稽先賢傳闞澤字德潤在母胞八月叱聲震外年十三)
(夢見丨字炳然丨丨丨)日在臍中(崔鴻後燕錄慕容皝宫人公孫夫人方姙夢丨丨丨丨獨喜而)
(不敢言晉咸康二年晝寝生德)皆得肉食(劉昞燉煌新錄宋桶夢内中有一人著衣桶一手把兩杖)
(極打之索紞占曰内中有人是肉字也兩杖著之象極打肉食也過三日過三家丨丨丨丨矣)當令君
延一算(余知古渚宫故事梁劉之亨仕南郡嘗夢二人姓李詣之亨乞命之亨不解其意既明有人遺)
(生鯉兩頭之亨曰必夢中所感乃放之其夕夢二人謝恩云丨丨丨丨丨丨)赤衣人持鑿破
腹(柳宗元龍城錄尹知章字文叔絳州翼城人少時性懵夢一丨丨丨丨巨丨丨其丨若内草茹於心中痛)
(甚驚寤自後聰敏為流輩所尊)吞丹篆(柳宗元龍城錄退之嘗說少時夢人與丹篆一卷令強吞之傍)
(一人撫掌而笑覺後亦似胷中如物噎經數日方無恙尚由記其上一兩字筆勢非人間書也後識孟郊似與)
(之目熟思之乃夢中傍笑者信乎相契如此)子建求序(柳宗元龍城錄韓仲卿一日夢一烏幘少)
(年風姿磊落神仙人也拜求仲卿言某有文集在建鄴李氏公當名出一時肻為我討是文而序之俾我亦隂)
(報爾仲卿諾之去復回曰我曹植子建也仲卿既寤檢鄴中書得子建集分為十卷異而序之即仲卿作也)
魄妖(段成式酉陽雜爼漢儀大儺侲子辭有伯奇食夢道門言夢者丨丨或謂三尸所為釋門言有四一)
(善惡種子二四大偏增三賢聖加持四善惡徵祥成式嘗見僧首素言之言出藏經亦未暇尋討又言夢不可)
(取取則著著則怪入夫瞽者無夢則知夢者習也成式表兄盧有則夢看擊鼓及覺小弟戲叩門為街鼓也又)
(成式姑婿裴元裕言羣從中有悅憐女者夢女遺二櫻桃食之及覺核墜枕則)善惡種子(見上)四
大偏增(見上)賢聖加持(見上)善惡徵祥(見上)夢中身人可見(段成)
(式酉陽雜爼李鉉著李子正辯言至精之夢則丨丨丨丨丨丨如劉幽求見妻夢中身也則知夢不可以一事)
(推矣愚者少夢不獨至人問之騶皂百夕無一夢也)衛生相負足下不沾(段成式酉陽雜)
(爼秘書郎韓泉善解夢衛中行為中書舍人時有故舊子弟選投衛論屬衛欣然許之駮牓將出其人忽夢乘)
(驢蹶墜水中登岸而靴不濕焉選人與韓有舊訪之韓被酒半戲曰公今選事不諧矣據夢丨丨丨丨丨丨丨)
(丨及牓出果駮放韓有學術韓僕射猶子也)瀉白米(段成式酉陽雜爼威遠軍小將梅伯成以善占)
(夢近有優人李伯怜遊涇州乞錢得米百斛及歸令弟取之過期不至晝夢洗白馬訪伯成占之伯成停思曰)
(凡人好反語洗白馬丨丨丨也君所憂或有風水之虞乎數日弟至果言渭河中覆舟一粒無餘)炊臼
(段成式酉陽雜爼卜人徐道昇言江淮有王生者榜言解夢賈客張贍將歸夢丨於丨中問王生生言君歸不)
(見妻矣臼中炊固無釡也賈客至家妻果卒已數月方知王生之言不誣矣)萬歲樓掛冰(趙璘)
(因話錄初公自貶所量移錢塘與李庶人不協後公在鄂州錡夢丨丨丨上丨丨因自解曰冰者寒也樓者高)
(也豈韓臯來代我乎意甚惡之其後公果移鎮浙右焉)生則柳樹仆則柳木(趙璘因話)
(錄柳員外宗元自永州司馬徵至京意望錄用一日詣卜者問命且告以夢曰余柳姓也昨夢柳樹仆地其不)
(吉乎卜者曰無苦但憂為遠官耳徵其意曰夫丨丨丨丨丨丨丨丨木者牧也君其牧柳州乎卒如其言)裁
錦(馮贄雲仙雜記蕭潁士少夢有人投紙百番開之皆是綉花又夢丨丨因此文思大進)四者甚
佳(鍾輅前定錄豆盧署本名輔眞貞元六年舉進士下第將遊信安以文謁郡守鄭式瞻甚禮之舘給數日)
(稍狎因謂署曰子復姓不宜兩字為名將為改之何如署因起謝且求其所改式瞻書數字若著者助者署者)
(曰吾慮子宗從中有同者故書數字子當自擇之其夕宿於舘夢一老人謂曰聞使君與子更名子當四舉成)
(名丨丨丨丨後二十年為此郡守因指郡隙地曰此可以建亭臺既悟思之四者署字也遂以為名既二年又)
(下第以為夢無徵知者或誚之後二年果登第蓋自更名後四舉也太和九年署自秘書監為衢州刺史既至)
(周覽郡内得夢中所指隙地遂命建一亭名曰徵夢亭)安吉(鍾輅前定錄杭州臨安縣令張宣寶歴中)
(自越府戸曹掾調授本官以家在浙東意求蕭山宰出謁已前三日忽夢一女子年二十餘修刺來謁宣素貞)
(介夢中不與之見女子云某是明府邑中之客安得不相見耶宣遂見之禮貎甚肅曰妾有十一口依在貴境)
(有年數矣今聞明府將至故來拜謁宣因問縣名竟不對宣因告其族人曰且誌之及後補湖州丨丨縣令宣)
(以家事不便將退之族人曰不然前夕所夢一女子安字乎十一口吉字乎此隂隲已定退亦何益宣悟且笑)
(曰若然固應有定遂受之及秩滿數年又將選時江淮水歉宣移家河東固求宋亳一官將引家住又夢前時)
(女子顔貎如舊曰明府又當宰妾之邑也宣曰某已為夫人之邑今豈再授乎女子曰妾自明府罷秩即遷居)
(今之所止非舊地也然往者家屬凋衰略盡今止三口為累耳明府到後數月亦當辭去言訖似若悽愴宣亦)
(未喻及唱官日乃得杭州臨安縣令宣歎曰三口臨字也數月而去吾其憂乎到任半年而卒)臨安(見上)
衛公精爽(裴庭裕東觀奏記太尉衛國公李德裕上即位後坐貶崖州司戸參軍卒於貶所一日丞)
(相令狐綯夢德裕曰某巳謝明時幸相公哀之許歸葬故里綯且為其子滈言滈曰李衛公犯衆怒又崔魏二)
(丞相皆敵人也見持政必將上前異同未可言之也後數日上將坐延英綯又夢德裕曰某委骨海上思還故)
(里與相公有舊幸憫而許之既寤召其子滈曰向來見李丨丨丨丨尚可畏吾不言必掇禍明日入中書具為)
(同列言之既於上前論奏許其子蒙州立山縣尉護喪歸葬)昆脚皆頭(玉泉子杜紫微頃於宰執)
(處求一小儀不遂請小秋又不遂嘗夢人謂曰辭春不及秋丨丨與丨丨後果得比部員外)剪舌(杜光)
(庭錄異記䕫州道士王法元舌大而長呼文字不甚典切常以為恨因發願讀道德經夢老君與丨其丨覺而)
(言詞輕利精誦五千言頗有徵應)大槐安國(李昌齡樂善錄淳于棼嘗晝寝夢二紫衣吏引自宅)
(南古槐下入俄至一城重樓傑閣金題其榜曰丨丨丨丨既入城又見一吏迎揖曰駙馬遠來且少憩於此此)
(東華舘也居數日王引見一見大悅即以公主名瑤芳者妻之未幾出典南柯郡政大舉王甚禮焉在任凡二)
(十年許生男子五人女子二人無何主卒方悲慟間忽然驚覺乃知是夢立命發掘其槐下果有二穴中有一)
(臺色赤如丹二大蟻處之即所謂大槐安國都邑也又窮其穴直上南枝即棼所典南柯也棼大駭異復命掩)
(之)鬚髯剃削俱盡(吳處厚青箱雜記李文定公廸美丨丨未御試一夕忽夢被人丨丨丨丨)
(廸亦惡之有解者曰秀才須作狀元緣今歲省元是劉滋已替滋矣非狀元而何是歲果第一人)替滋
(見上)在西漢為鄒陽(何薳春渚紀聞薳一日謁冰華丈於其所居烟雨堂語次偶誦人祭先生)
(文至降鄒陽於十三世天豈偶然繼孟軻於五百年吾無間也之句冰華笑曰此老夫所為者因請降鄒陽事)
(冰華云元祐初劉貢甫夢至一官府案間文軸甚多偶取一軸展視云在宋為蘇某逆數而上十三世云丨丨)
(丨丨丨丨蓋如黃帝時為火師周朝為柱下史只一老聃也)五葉餌之(韓元吉桐隂舊話王夫人)
(初未有子夢一僧手持蓮花曰汝欲生男子摘丨丨丨丨後生舍人及獻肅公職方宫師莊敏公五子皆貴顯)
魚袋墜地(魏泰東軒筆錄石參政中立事太宗為館職至真宗末年猶為學士一夕夢朝太宗面諭)
(以將有進用之意石謝訖將下簾不覺鏘然有聲顧視乃魚袋墜於墀上及覺大異之不數日有參預之命謝)
(日方拜起亦覺有聲顧視則丨丨丨丨矣)銘鞋(趙德麟侯鯖錄東坡少時夢召入禁中既至小殿裕陵坐)
(其上脫絲鞋令坡銘之坡即書云寒女之絲銖積寸累步武所臨雲生雷起裕陵稱賞)相公來謁
(趙德麟侯鯖錄梅詢侍讀嘗從眞宗東封因卜命於岳神夢三牛鬭於庭有稱丨丨丨丨者雖異之而不曉其)
(兆既而得濠梁守廨有三石牛後吕許公夷簡以殿中丞來倅詢見之疑若所夢詢者於是委遇至厚不數年)
(許公果大拜)相公食料羊(周輝清波雜志淳化宰相張公齊賢布衣時嘗春游嵩嶽醉卧巨石)
(上夢人驅羣羊于前曰此張丨丨丨丨丨也既貴每食數斤猶未厭飫徤啖世無比者)油沃首(岳珂)
(桯史清漳楊汝南少年時以鄉貢試臨安待捷旅邸夜夢有人以丨丨其丨驚而寤牓既出輒不利如是者三)
(竊怪之紹興乙丑復與計偕懼其復夢也榜揭之夕招同邸者告以故益市酒殽明燭張博具相與劇飲期以)
(逹旦夜向闌四壁咸寂有僕曰劉五卧西牗下呻呼如魘亟振而呼之醒乃具言初以執炙之勩視博方酣幸)
(主人不呼竊就枕忽有二人者扛油鼎自樓而登倉皇若有所訪顧見主之在坐也執而注之我怒而争是以)
(魘汝南聞之大慟曰二千里遠役今復已矣同邸亦相與歎咤為之罷博及明漫強之觀榜而其名儼然中焉)
(視榜陳於地黯若有迹振衣拂之油漬其上蓋御史涖書淡墨以夜倉猝覆燈盌吏不敢以告也)衣褐
挽車(郭彖暌車志平江潘擇可崇寧五年以舍法貢入京未至夜夢丨丨丨丨三十輛其弟端夫衣綠隨)
(其後至政和三年擇可以上舍釋褐後三十年端夫始就恩科乃悟挽車三十者三十載也)四克(張世)
(南游宦紀聞先伯字汝弼登淳熙丁未第初隆興乙酉諸鄉舉時主司命題云平康正直疆勿友剛克爕友柔)
(克沉潛剛克高明柔克已而春官失利夢神人告曰汝若再遇丨丨始克有濟自以為經旨中别無四克矣淳)
(熙丁酉再試題云撫於五辰庶績其凝無教逸欲有邦競競業業一日二日萬幾場中遇程三畏字景宣厲聲)
(云汝弼可賀矣不記向時之夢耶今果有四克是年遂再薦景宣為解首嘉定辛酉鄉人王佐起莘以免舉赴)
(省忽一日告從姪慶辰云昨宵夢趙宰拉赴鹿鳴與公隣坐已而杳然後三舉庚午慶辰豫薦時新舉只六人)
(宰招巳第者十人同宴起莘豫焉果與慶辰隣坐宰亦天族信知得失莫非前定云)人人異夜夜
異(張仲才文始眞經天下之人蓋不可以億兆計丨丨之夢各丨丨丨之夢各丨有天有地有人有物皆思)
(成之蓋不可以塵計)天地通我(張仲才文始眞經將隂夢水將晴夢火丨丨丨丨)老叟引
渡(陶宗儀輟耕錄世皇取江南大軍次黃河苦乏舟楫夜夢一丨丨曰陛下欲渡河當隨我來丨至一所指)
(曰此即是巳帝遂以物標識之乃覺歴歴可記明日循行河滸尋夢中所見據果是方驚顧間忽有人進曰此)
(間水淺可丨時帝徵夢中語因謂曰汝能先涉否其人乃行大軍自後從之無一不濟帝欲重旌其功對曰富)
(與貴悉非所願但得自在足矣遂封為答刺罕與五品印撥三百戸以食之今其子孫尚有存者)
御定子史精華卷一百十四
