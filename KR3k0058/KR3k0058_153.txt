欽定四庫全書
御定子史精華卷一百五十三
珍寳部一
珠玉
九德(管子夫玉之所貴者丨丨出焉夫玉温潤以澤仁也鄰以理者知也堅而不蹙義也廉而不劌行也)
(鮮而不垢潔也折而不撓勇也瑕適皆見精也茂華光澤並通而不相陵容也叩之其音清搏徹遠純而不殺)
(辭也)起於禺氏(管子玉丨丨丨丨又北用禺氏之玉南貴江漢之珠)牛氏邊山赤野
末光(管子玉起於丨丨丨丨珠起於丨丨之丨丨)握不見於手含不見於口
(管子丨而丨丨丨丨丨而丨丨丨丨而辟千金者珠也)懷不見於披挾不見於掖
(管子丨而丨丨丨丨丨而丨丨丨丨而辟千金者白璧也)珪中四千瑗中五百(管子尺者)
(萬泉八寸者八千七寸者七千丨丨丨丨丨丨丨丨)末用(管子珠玉丨丨也)珠勝火玉勝
水(管子丨者隂之陽也故丨丨丨者隂之隂也故丨丨)上幣(管子以珠玉為丨丨)江陽之珠
(管子黃金一筴也丨丨丨丨一筴也秦之明山之曾青一筴也)以先駟馬(老子雖有拱璧丨丨丨丨)
(不如坐進此道)生漩栢之淵(子華子夫物之有材者其精華之藴神明之所固護而秘惜不可以)
(知力窺也蒙金以沙固玉以璞珠之所丨丨丨丨丨而隈澳之下也)廉貞温粹(子華子猶之售玉者)
(然不論其丨丨丨丨而無瑕者而以大小徑廣為儀則篋無連城矣)井里之璞(子華子昔吾之宗君)
(為周日正周公作成周定鼎於郟鄏修和周郊於是吾之宗君薦其所以為祥者其族有三曰丨丨丨丨也曰)
(太山之器車也曰唐叔異畝之禾也)三棘六異(墨子和氏之璧隋侯之珠丨丨丨丨此諸侯之所謂)
(良寳也)良寳(見上)玉明光照一室(尹文子魏田父有耕於野者得寳玉徑尺弗知其玉)
(也以告隣人隣人隂欲圖之謂之曰怪石也畜之弗利其家弗如復之田父雖疑猶錄以歸置於廡下其夜丨)
(丨丨丨丨丨田父稱家大怖復以告隣人曰此怪之徵遄棄殃可銷於是遽而棄於遠野隣人無何盗之以獻)
(魏王魏王召玉工相之玉工望之再拜而立敢賀王玉得此天下之寳臣未嘗見王問價玉工曰此無價以當)
(之五城之都僅可一觀魏王立賜獻玉者千金長食上大夫祿)五城之都僅可一觀(見上)
泳河得珠(列子范氏之黨指河曲之滛隈曰彼中有寳珠泳可得也商邱開從而泳之既出果得珠)
(焉)彈千仞雀(莊子以隋侯之珠丨丨丨之丨世必笑之)驪龍頷下(莊子河上有家貧恃)
(緯蕭而食者其子没於淵得千金之珠其父謂其子曰取石來鍜之夫千金之珠必在九重之淵而丨丨丨丨)
(子能得珠者必遭其睡也使驪龍而寤子尚奚微之有哉)和氏之璧(韓非子楚人和氏得玉璞楚山)
(中奉而獻之厲王厲王使玉人相之玉人曰石也王以和為誑而刖其左足及厲王薨武王即位和又奉其璞)
(而獻之武王武王使玉人相之又曰石也王又以和為誑而刖其右足武王薨文王即位和乃抱其璞而哭於)
(楚山之下三日三夜淚盡而繼之以血王聞之使人問其故曰天下之刖者多矣子奚哭之悲也和曰吾非悲)
(刖也悲夫寳玉而題之以石貞士而名之以誑此吾所以悲也王乃使玉人理其璞而得寳焉遂命曰丨丨丨)
(丨)至美不餙(韓非子和氏之璧不餙以五采隋侯之珠不餙以銀黃其質丨丨物丨足以丨之)
宜爲君子器(韓非子宋之鄙人得璞玉而獻之子罕子罕不受鄙人曰此寳也丨丨丨丨丨不宜)
(為細人用)木草潤崖不枯(荀子玉在山而丨丨丨淵生珠而丨丨丨)璇玉瑶珠(荀子)
(丨丨丨丨不知佩也)君子比德(荀子子貢問於孔子曰君子之所以貴玉而賤珉者何也為夫玉之)
(少而珉之多耶孔子曰惡賜是何言也夫君子豈多而賤之少而貴之哉夫玉者丨丨丨丨焉温潤而澤仁也)
(縝栗而理知也堅剛而不屈義也廉而不劌行也折而不撓勇也瑕適並見情也扣之其聲清揚而遠聞其止)
(輟然辭也故雖有珉之彫彫不若玉之章章詩曰言念君子温其如玉此之謂也)其聲清揚遠
聞(見上)珉之彫彫不若玉之章章(見上)蒼璧小璣(吕氏春秋人不愛昆)
(山之玉江漢之珠而愛已之一丨丨丨丨有之利故也注蒼璧石多玉少珠不圓者曰璣)炊以鑪炭
色澤不變(淮南子譬若鍾山之玉丨丨丨丨三日三夜而丨丨丨丨則至德天地之精也)天地
之精(見上)圓折方折(淮南子水丨丨者有珠丨丨者有玉清水有黃金龍淵有玉英土地各以)
(其類生)鐫山石擿蚌蜃(淮南子逮至衰世丨丨丨䤿金玉丨丨丨消銅鉄而萬物不滋)碧
瑜(淮南子凡萬物有所施之無小不可為無所用之丨丨糞土也)碧盧(淮南子故劍工惑劍之似莫邪)
(者唯歐冶能名其種玉工惑玉之似丨丨者唯猗頓不失其情)出蠬蜄(淮南子明月之珠丨於丨丨)
玉英白(淮南子銅英青金英黃丨丨丨)摩尼宵朗(抱朴子丨丨不丨丨則無别於磧礫)珧
華黎綠(抱朴子丨丨丨丨連城之寳也委之泥滓則瓦礫積其上焉)玉膏流出凝而
成芝(抱朴子玉脂芝生於有玉之山常居懸危之處丨丨丨丨萬年已上則丨丨丨丨有似鳥獸之形色)
(無常采率多似山元水蒼玉也亦鮮明如水精)鬯圭玉磬(國語魯飢臧文仲以丨丨與丨丨如齊告)
(糴齊人歸其玉而與之糴)白珩(國語王孫圉聘於晉定公饗之趙簡子嗚玉以相問於王孫圉曰楚之丨)
(丨猶在乎對曰然簡子曰其為寳也幾何矣曰未嘗為寳)庇廕嘉榖(國語玉足以丨丨丨丨使無水)
(旱之災則寳之)禦火災(國語珠足以丨丨丨則寳之)砥厄結綠懸黎和璞(戰國)
(策臣聞周有丨丨宋有丨丨梁有丨丨楚有丨丨此四寳者工之所失也而為天下名器)天下名器
(見上)明月之珠(戰國策李兑送蘇子丨丨丨丨和氏之璧黑貂之裘黃金百鎰)保玉(史記周本)
(紀命南宫括史佚展九鼎保玉)照車十二乘(史記田敬仲完世家二十四年魏王會田於郊魏王)
(曰王亦有寳乎威王曰無有梁王曰若寡人國小也尚有徑寸之珠丨丨前後各丨丨丨者十枚奈何以萬乘)
(之國而無寳乎)十五城易璧(史記藺相如傳趙惠文王時得楚和氏璧秦昭王聞之使人遺趙王)
(書願以丨丨丨請丨丨)昆山玉隨和寳(史記李斯傳今陛下致丨丨之丨有丨丨之丨垂明)
(月之珠)槖中裝(史記陸賈傳賜陸生丨丨丨直千金他送亦千金注張晏曰珠玉之寳也)珠胎
(漢書揚雄傳方椎夜光之流離剖明月之丨丨)滅瘢(漢書王莽傳美玉可以丨丨)含景耀吐
英精(漢書叙傳賓又不聞龢氏之璧韞於荆石隋侯之珠臧於蜯蛤乎歴世莫眡不知其將丨丨丨丨丨)
(丨曠千載而流夜光也)流夜光(見上)藍田玉(後漢書郡國志丨丨出美丨)火齊(後漢)
(書班固傳翡翠丨丨流燿含英)大如酸棗(後漢書東夷傳夫餘國土宜五榖出名馬赤玉貂豽丨珠)
(丨丨丨)綴衣為餙(後漢書東夷傳韓唯重瓔珠以丨丨丨丨及懸頸垂耳)白珠青玉
(後漢書東夷傳倭出丨丨丨丨其山有丹)光珠(後漢書西南夷傳出銅鉄鉛錫金銀丨丨虎魄水精琉璃)
(軻蟲蚌珠孔雀翡翠犀象猩猩貊獸注華陽國志曰蘭滄水有金沙洗取融為金有光珠穴博物志曰光珠即)
(江珠也徐衷南方草物状曰凡採珠常三月用五牲祈禱若祠祭有失則風攪海水或有大魚在蚌左右蚌珠)
(長三寸半凡二品珠也)採常三月(見上)光色精奇(晉書慕容儁載記常山大樹自拔根)
(下得璧七十珪七十三丨丨丨丨有異常玉儁以為嶽神之命遣其尚書郎叚勤以大牢祀之)狀若璽
(晉書慕容德載記漳水得白玉丨丨丨)地珠(宋書符瑞志丨丨王者不以財為寳則生珠)自然
作思惟佛像(齊書祥瑞志永明七年越州獻白珠丨丨丨丨丨丨丨長三寸上起禪靈寺置刹下)
于闐玉(齊書皇后傳叙永明元年有司奏貴妃淑妃並加金章紫綬佩丨丨丨)玉河(梁書于闐)
(國傳有水出玉名曰丨丨)玉羊金獸(南史阮孝緒傳父彦之宋太尉從事中郎以清幹流譽孝緒七)
(歲出繼從伯胤之胤之母周氏卒遺財百餘萬應歸孝緒孝緒一無所納盡以歸胤之姊琅邪王晏之母聞者)
(咸歎異之乳人憐其傳重辛苦輙竊丨丨丨丨等物與之孝緒見而駭愕啓彦之送還王氏)林邑美
玉(魏書崔挺傳掖縣有人年踰九十板輿造州自稱少曾充使丨丨得一丨丨方尺四寸甚有光彩蔵之海)
(島垂六十歲忻逢明治今願奉之挺曰吾雖德謝古人未能以玉為寳遣船隨取光潤果然竞不肯受乃表送)
(京都)出苜拔河(魏書于闐傳于闐城東三十里有苜拔河中出玉石土宜五榖井桑麻山多美玉)
白琁(隋書禮儀志陳永定元年武帝即位徐陵白所定乘輿御服皆採梁之舊制又以為冕旒後漢用白)
(玉珠晉過江服章多闕遂用珊瑚雜珠飾以翡翠侍中顧和奏今不能備玉珠可用丨丨從之蕭驕子云白琁)
(蜯珠是也)明珠徑寸(隋書史萬歲傳先是南寧夷㸑翫來降拜昆州刺史既而復叛遂以萬歲為行)
(軍總管率衆擊之入自蜻蛉川經弄凍次小勃弄大勃弄至於南中賊前後屯據要害萬歲皆擊破之行數百)
(里見諸葛紀功碑銘其背曰萬歲之後勝我者過此萬歲令左右倒其碑而進度西二河入渠濫川行千餘里)
(破其三十餘部虜獲男女二萬餘口諸夷大懼遣使請降獻丨丨丨丨於是勒石頌美隋德)定國寳
玉(舊唐書肅宗紀楚州刺史崔侁獻丨丨丨丨十三枚一曰元黃天符如笏長八寸闊二寸上圓下方近圓)
(有孔黃玉也二曰玉雞毛文悉備白玉也三曰榖璧白玉也徑可五六寸其文粟粒無雕鐫之迹四曰西王母)
(玉環二枚白玉也徑六七寸五曰碧色寳圓而有光六曰如意寳珠形圓如雞卵光如月七曰紅靺鞨大如巨)
(栗赤如櫻桃八曰琅玕珠二枚長一寸二分九曰玉玦形如玉環四分缺一十曰玉印大如半手斜長如鹿形)
(䧟入印中以印物則鹿形著焉十一曰皇后採桑鈎長五六寸細如筯屈其末似真金又似銀十二曰雷公石)
(斧長四寸闊二寸無孔細緻如青玉十三寳置於日中皆白氣連天侁表云楚州寺尼真如者恍惚上昇見天)
(帝帝授以十三寳曰中國有災宜以第二寳鎮之按新唐書只載獻定國寳玉句以下不詳今入此)白氣
連天(見上)正午向日以艾蒸之即燃(舊唐書林邑國傳貞觀四年其王范頭黎)
(遣使獻火珠大如雞卵圓白皓潔光照數尺狀如水精丨丨丨丨丨丨丨丨丨丨)元黃天符(唐書)
(五行志上元二年楚州獻寳玉曰丨丨丨丨形如笏長八寸有孔云辟兵疫)十二稻玉帶(五代)
(史東漢世家兀欲聞旻自立頗幸中國多故乃遣其貴臣𫐠軋高勲以自愛黃騮九龍丨丨丨丨丨報聘按兀)
(欲契丹永康王名旻東漢主劉旻)一珠易一良馬(五代史四夷附錄吐蕃珠之好者丨丨丨)
(丨丨丨)北珠(宋史食貨志戶部尚書聶山輒取元豐庫丨丨宰相吳敏白帝言朝廷有元豐大觀庫猶)
(在陛下有内藏庫朝廷有闕用需於内藏必得旨然後敢取戶部豈可擅取朝廷庫務物哉若人人擅取庫物)
(則綱紀亂矣欽宗然之)非昆吾刀蟾肪不可治(宋史李公麟傳玉質堅甚丨丨丨丨)
(丨丨丨丨丨)押忽大珠(元史尚文傳西域賈人有奉珍寳進售者其價六十萬錠省臣平章顧謂)
(文曰此所謂丨丨丨丨也六十萬酬之不為過矣一坐傳玩文問何所用之平章曰含之可不渴熨面可使目)
(有光文曰一人含之千萬人不渴則誠寳也若一寳止濟一人則用已微矣)大如榛實(元史耶律)
(希亮傳王遺以耳環其二珠丨丨丨丨價直千金欲穿其耳使帶之希亮辭曰不敢因是以傷父母之遺體也)
(且無功受賞於禮尤不可按王定宗幼子大名王)㻬琈(山海經小華之山其木名荆杞其獸多㸲牛其)
(隂多磬石其陽多丨丨之玉)嬰垣(山海經羭次之山漆水出焉北流注於渭其上多棫橿其下多竹箭)
(其隂多赤銅其陽多丨丨之玉)藻玉(山海經泰冐之山浴水出焉東流注於河其中多丨丨注藻玉玉有)
(文彩者)灌丹木(山海經又西北四百二十里曰峚山其上多丹木員葉而赤莖黃華而赤實其味如)
(飴食之不飢丹水出焉西流注於稷澤其中多白玉是有玉膏其源沸沸湯湯黃帝是食是饗是生元玉玉膏)
(所出以丨丨丨丹木五歲五色乃清五味乃馨黃帝乃取&KR0034;山之玉榮而投之鍾山之陽瑾瑜之玉為良堅粟)
(精密濁澤有而光五色發作以和柔剛天地鬼神是食是饗君子服之以禦不祥注玉有粟文)堅粟精
密濁澤有光(見上)五色發作以和柔剛(見上)吉玉(山海經凡薄山之首)
(自苟林之山至於陽虛之山凡十六山二千九百八十二里升山冢也其祠禮太牢嬰用丨丨首山䰠也其祠)
(用稌黑犧太牢之具蘖釀於儛置鼔嬰用一壁尸水合天也配牲祠之用一黑犬於上用一雌雞於下刉一牝)
(羊獻血嬰用吉玉彩之饗之)葉皆為珠(山海經三珠樹在厭火北生赤水上其為樹如柏丨丨丨)
(丨一曰其為樹若彗)文玉樹(山海經開明北有視肉珠樹丨丨丨玗琪樹不死樹注五彩玉樹)天
智(逸周書時甲子夕商王紂取丨丨玉琰㻱身厚以自焚凡厥有庶告焚玉四千五日武王乃俾於千人求)
(之四千庶則銷天智玉五在火中不銷凡天智玉武王則寳與同凡武王俘商舊玉億有百萬)元繚碧
基(逸周書陳幣當外臺天元&KR0034;宗馬十二王丨丨丨丨十二参方元繚璧豹虎皮十二四方元繚璧琰十二)
江歴(逸周書正西崑崙狗國鬼親枳已闟耳貫胸雕題離邱漆齒請令以丹青白旄紕罽丨丨龍角神龜)
(為獻注江歴珠名)春山之瑶(穆天子傳河宗又號之帝曰穆滿士女丨丨丨丨詔女崑崙口舍四)
(平泉七十乃至於崑崙之邱以觀春山之珤賜語誨天子受命南向再拜)玉果璿珠(穆天子傳天子)
(大朝於黃之山乃披圖視典用觀天子之珤器曰天子之珤丨丨丨丨燭銀黃金之膏)玉榮枝斯
之英(穆天子傳天子於是得丨丨丨丨丨丨注英玉之精華也尸子曰龍泉有玉英山海經曰黃帝乃取)
(密山之玉榮而投之鍾山之陽是也)三乘萬隻(穆天子傳天子於是取玉丨丨玉器服物於是載玉)
(丨丨天子四日休羣玉之山乃命邢侯待攻玉者)璿瑰&KR0008;瑶(穆天子傳爰有采石之山重&KR0008;氏之)
(所守曰枝斯丨丨丨丨琅玕玲□□□玕琪微尾凡好石之器於是出)内有瑕穢必見之
於外(董仲舒春秋繁露玉有似君子子曰人而不曰如之何如之何者吾末如之何也矣故匿病者不得)
(良醫羞問者聖人去之以為遠功而近有災是則不有玉至親而不蔽其惡丨丨丨丨丨丨丨丨丨故君子不)
(隱其短不知則問不能則學取之玉也君子比之玉玉潤而不汚是仁而至清潔也廉而不殺是義而不害也)
(堅而不磨過而不濡視之如庸展之如石狀如石搔而不可從繞潔白如素而不受汚玉類儒者故公侯以為)
(贄)瀛洲玉(東方朔十洲記丨丨有丨石高千丈出泉如酒味甘名之為玉醴)光照千里
(東方朔神異經西北荒中有二金闕高百丈金闕銀盤圓五十丈二闕相去百丈上有明月珠徑三丈丨丨丨)
(丨中有金階西北入兩闕中名天門)滄淵虬子静海遊珠(郭憲洞冥記方朔再拜於帝前)
(曰臣東遊萬林之野獲九色鳳雛涔源丹瀨之水赤色西過洞壑得丨丨丨丨丨丨丨丨洞壑在虞淵西)如
花一枝(郭憲洞冥記太初三年起甘泉望風臺臺上得白珠丨丨丨丨帝以錦盖覆之如照月矣因名)
(照月珠以賜董偃盛以琉璃之筐)錦盖覆之如照月(見上)鮫人淚珠(郭憲洞冥)
(記吠勒國貢文犀四頭状如水兕角表有光因名明犀置暗中有光影亦曰影犀織以為簟如錦綺之文此國)
(去長安九千里在日南人長七尺被髮至踵乘犀象之車乘象入海底取寳宿於丨丨之舍得丨丨則鮫所泣)
(之珠也亦曰泣珠)寧失千里駒不失黃蛇珠(郭憲洞冥記有鳳葵草色丹葉長四)
(寸味甘久食令人身輕肌滑赤松子餌之三歲乘黃蛇入水得黃珠一枚色如真金或言是黃蛇之卵故名蛇)
(珠亦名銷疾珠語曰丨丨丨丨丨丨丨丨丨丨)抵鵲(桓寬鹽鐵論崑山之旁以玉璞丨烏丨)象天
地(班固白虎通璧方中圓外位在中央璧之為言積也中央故有天地之象所以據用也内方象地外圓象)
(天也)方中圓外(見上)昔魚之報(三輔黃圖三秦記曰昆明池中有靈沼名神池云堯時治)
(水嘗停船於此池通白鹿原原人釣魚綸絶而去夢於武帝求去其鈎三日戲於池上見大魚銜索帝曰豈不)
(榖昨所夢耶乃取鈎放之間三日帝復遊池池濱得明珠一䨇帝曰豈丨丨丨丨耶)擲米成珠(葛洪)
(神仙傳王方平降於蔡經家令人相訪麻姑麻姑至欲見蔡經母及婦姪時弟婦新産數十日麻姑望見乃知)
(之曰噫且止勿前即求少許米得米便撒之丨地視其丨乃丨美丨矣方平笑曰姑故年少吾老矣了不喜復)
(作此狡獪變化也)七采九華(葛洪西京雜記漢帝相傳高祖斬白蛇劍劍上有丨丨珠丨丨玉以)
(為飾雜厠五色琉璃為劍匣)織為簾(葛洪西亰雜記昭陽殿丨珠丨丨風至則鳴如珩珮之聲)色
黑如漆(王嘉拾遺記昭王坐握日之臺参雲上可捫日時有黑鳥白頭集王之所銜洞光之珠圓徑一)
(尺此珠丨丨丨丨懸照室内百神不能隐其精靈此珠出隂泉之底隂泉在寒山之北員水之中言水波常圓)
(轉而流也有黑蚌飛翔來去如五岳之上昔黃帝時霧成子遊寒山之嶺得黑蚌在高崖之上故知黑蚌能飛)
(矣至燕昭王時有國獻於昭王王取瑶漳之水洗其沙泥乃嗟歎曰自懸日月以來見黑蚌生珠已八九十遇)
(此蚌千歲一生珠也珠漸輕細王常懷此珠當隆暑之月體自輕凉號曰消暑招凉之珠也)百神不
能隱其精靈(見上)銷暑招凉(見上)晝星夜日(王嘉拾遺記郭况光武皇后之)
(弟也累金數億閣下有藏金窟列武士以衞之錯雜寳以飾臺榭懸明珠於四垂丨視之如丨丨望之如丨里)
(語曰洛陽多錢郭氏室夜日晝星富無匹)爲衣(王嘉拾遺記太始元年魏帝為陳留王之歲有頻斯國人)
(來朝以五色玉丨丨如今之鎧)益性靈利精神(王嘉拾遺記石季倫愛婢名翔風妙别玉聲能)
(觀金色石氏之富方比王家珍寳瑰奇視如瓦礫積如糞土皆殊方異國所得莫有辨識其出處者乃使翔風)
(别其聲色悉知其所出之地言西方北方玉聲沉重而&KR1167;温潤佩服者丨人丨丨東方南方玉聲輕潔而性清)
(凉佩服者丨人丨丨)賜百琲(王嘉拾遺記石崇嘗屑沉水之香如塵末布象牀上使所愛者踐之無跡)
(者丨以真珠丨丨冇跡者節其飲食令體輕弱故閨中相戲曰爾非細骨輕軀那得百琲真珠)黑玉(王嘉)
(拾遺記溟海之北有勃鞮之國人皆衣羽毛無翼而飛日中無影夀千歲食以黑河水藻飲以隂山桂脂憑風)
(而翔乘波而至中國獻丨丨之環色如淳漆)玉版方尺(王嘉拾遺記帝堯在位聖德光洽河洛之)
(濱得丨丨丨丨圖天地之形)獸狀如豕銜珠如燭(王嘉拾遺記禹鑿龍關之山亦謂之)
(龍門至一空巖深數十里幽暗不可復行禹乃負火而進有丨丨丨丨丨夜明之丨其光丨丨)鳥吐(王嘉)
(拾遺記瀛洲有丨如鳳身紺翼丹名曰藏珠每鳴翔而丨珠累斛仙人常以其珠飾仙裳盖輕而耀於日月也)
種玉(干寳搜神記陽公伯雍雒陽縣人也本以儈賣為業性篤孝父母亡葬無終山遂家焉山高八十里)
(上無水公汲水作義漿於坂頭行者皆飲之三年有一人就飲以一斗石子與之使至高平好地有石處種之)
(云玉當生其中陽公未娶又語云汝後當得好婦語畢不見乃種其石數歲時時往視見玉子生石上人莫知)
(也有徐氏者右北平著姓女甚有行時人求多不許公乃試求徐氏徐氏笑以為狂因戲云得白璧一雙來當)
(聽為婚公至所丨丨田中得白璧五䨇以聘徐氏大驚遂以女娶公天子聞而異之拜為大夫乃於種玉處四)
(角作大石柱各一丈中夾一頃地名曰玉田)可照面(郭義恭廣志白玉善者丨以丨丨出交洲)置
之平地終日不停(郭義恭廣志莫難珠其色黃生東夷又有明珠又有夜光大珠皆徑寸或)
(圍二寸已上出黃支形至圓丨丨丨丨丨丨丨丨)豐年玉(劉義慶世說世稱庾文康為丨丨丨稚恭)
(為荒年榖庾家論云是文康稱恭為荒年榖庾長仁為豐年玉)蚌病(劉勰文心雕龍敬通雅好辭說而坎)
(壈盛世顯志自序亦丨丨成珠矣)蛇珠千枚不如一玫瑰(任昉述異記凡珠有龍珠)
(龍所吐者蛇珠蛇所吐者南海俗諺云丨丨丨丨丨丨丨丨丨言蛇珠賤也越人諺云種千畝木奴不如一龍)
(珠)種千畝木奴不如一龍珠(見上)觀日(張說梁四公記扶桑國使使貢方物)
(又貢丨丨玉大如鏡方圓尺餘明徹如琉璃映日以觀見日中宫殿皎然分明)珠母(劉恂嶺表錄異記取)
(小蚌肉貫之篾曝乾謂之丨丨容桂人率如脯燒之以薦酒内有細珠如粱粟乃知珠池之蚌隨其大小悉胎)
(中有珠矣)非能言而利物(皮日休鹿門隐書金貝珠玉丨丨丨丨丨丨者也)寳苗(馮贄)
(雲仙雜記山中有葱下必有銀有薤下必有金有薑下必有銅錫山中有玉者木旁枝下垂謂之丨丨)香
玉辟邪(蘇鶚杜陽雜編肅宗賜輔國丨丨丨丨二各高一尺五寸奇巧殆非人間所有其玉之香可聞)
(於數百步雖鏁之於金函石匱終不能掩其氣或以衣裾誤拂則芬馥經年縱澣濯數四亦不消歇)芬馥
經年(見上)上清珠(蘇鶚杜陽雜編上寬厚之德出於天然為兒時常為明皇所器每坐於玉案前)
(熟視上貌謂武惠妃曰此兒甚有異相他日亦是吾家一有福天子也因命取丨丨丨以紺紗裹之繫於頸上)
(上清珠即開元初罽賓國所貢其珠光明潔白可照一室視之則有仙人玉女雲鶴絳節之象搖動於其中及)
(上即位寳庫中往往有神光異氣掌庫者具以事告上曰豈非上清珠耶遂令出之綘紗猶在注上謂代宗)
神光異氣(見上)履水(蘇鶚杜陽雜編順宗皇帝即位歲拘弭國貢丨丨珠色黑類鐵大如雞卵)
(其上鱗皴其中有竅云持入江海内可行於洪波之上下上始不謂之實遂命善游者以五色絲貫之繫於左)
(臂遣入龍池其人則步驟於波上若在平地亦潛於水中良久復出而遍體略無霑濕上奇之因以御饌賜使)
(人至長慶中嬪御試弄於海池上遂化為黑龍入於池内俄而雲烟暴起不復追討矣)冷暖玉(蘇鶚)
(杜陽雜編日本國王子出楸玉局丨丨丨棋子云本國之東三萬里有集真島島上有凝霞臺臺上有手談池)
(池中出玉棋子不由製度自然黑白分明冬温夏冷謂之冷暖玉又産楸玉状類楸木琢之為棋局光潔可鑑)
靈粟珠(蘇鶚杜陽雜編同昌公主出降有神絲綉被綉三千鴛鴦仍間以奇花異葉其精巧華麗絶比)
(其上綴以丨丨之丨珠如粟粒五色輝煥)圓龍方虎(蘇鶚杜陽雜編憲宗時西域有進美玉者二一)
(圓一方徑各五寸光彩凝冷可鑑毛髮時伊祈元觧方坐於上前熟視之曰此一龍玉此一虎玉也上驚而問)
(曰何謂龍虎玉耶元觧曰丨者丨也生於水中為龍所寳若投之水必有虹霓出焉丨者丨也生於巖谷為虎)
(所寳若以虎毛拂之即紫光迸逸而百獸懾伏上異其言遂令試之各如所說)火玉(蘇鶚杜陽雜編武宗)
(皇帝會昌元年夫餘國貢丨丨三斗又松風石火玉色赤長半寸上尖下圓光照數十步積之可以燃鼎置之)
(室内則不復挾纊)清水(張讀宣室志馮翊嚴生者家於漢南嘗遊峴山得一物其状若彈丸色黑而大)
(有光視之潔徹若輕冰焉生持以示於人或曰珠也生因以彈珠名之常置於箱中其後生遊長安乃於春明)
(門逢一胡人叩馬而言衣槖中有奇寳願有得一見生即以彈珠示之胡人捧之而喜曰此天下之奇貨也願)
(以三十萬為價曰此寳安所用而君厚其價如是哉胡人曰我西國人此乃吾國之至寳國人謂之丨丨珠若)
(置於濁水冷然洞徹矣自亡此寳且三歲吾國之井泉盡濁國人俱病故此越海踰山來中夏以求之今果得)
(於子矣胡人即命注濁水於缶以珠投之俄而其水澹然清瑩纖毫可辯生於是以珠與胡獲其價而去)䨇
珠宴(張泌糚樓記洛陽人有妓樂者三月三日結錢為龍為簾作錢龍宴四圍則撒真珠厚盈數寸以斑)
(螺命妓女酌之仍各具數得䨇者為吉妓乃作丨丨丨以勞主人)上石之標(羅隐兩同書龜龍為)
(鱗介之長麟鳳處羽毛之宗金玉乃丨丨丨丨芝松則卉木之秀)鑑潤之奇(羅隐兩同書龜龍有)
(神靈之别麟鳳有仁愛之異金玉有丨丨丨丨芝松有貞秀之姿)上有古篆天下太平
字(王仁裕開天遺事開元元年内中因雨過地潤微裂至夜有光宿衛者記其處所曉乃奏之上令鑿其地)
(得寳玉一片如拍板樣丨丨丨丨丨丨丨丨丨百僚稱賀收之内庫)記事(王仁裕開天遺事開元中張說)
(為宰相有一人惠說一珠紺色有光名曰丨丨珠或有闕忘之事則以手持弄此珠便覺心神開悟事無巨細)
(渙然明曉一無所忘說秘而至寳也)占風鐸(王仁裕開天遺事岐王宫中於竹林内懸碎玉片子每夜)
(聞玉片子相觸之聲即知有風號為丨丨丨)照物形狀毛髮形色一一備足
(杜光庭錄異記柳子華唐朝為成都令一旦方午有車騎犢車前後女騎導從徑入廳事使一介告柳云龍女)
(且來矣俄而下車左右扶衞升階與子華相見云宿命與君子為匹偶因止命酒樂極歡成禮而去自是往復)
(為常遠近咸知之子華罷秩不知所之俗云入龍宫得水仙矣柳孫君慶乾符中為節度押衙青城鎮遏使頗)
(好善常以藥石救貧民之疾每自躬親撫視健卒民庶孳孳焉勤恪奉公推誠及物為時人所重有一珠大如)
(毬子云是其祖所留數世傳寳矣丨丨丨丨丨丨丨丨丨丨丨丨但皆倒立耳)歲星之精(杜光庭錄)
(異記丨丨丨丨墜於荆山化而為玉側而視之色碧正而視之色白卞和得之獻其王後入趙獻秦始皇一統)
(天下琢為受命璽)火星之精墜於南海為大珠(杜光庭錄異記丨丨丨丨丨丨)
(丨丨中丨丨丨徑寸餘時出海上光照數百里紅氣亘天今名其地為珠池亦名珠厓後有時出焉)鶴銜
舞(孫氏瑞應圖晉平公鼔琴有元丨二䨇自天而下丨明珠丨於庭一鶴失珠覓得而走師曠掩口而笑)
浮波如日(沈括夢溪筆談嘉祐中揚州有一珠甚大天晦多見初出於天長縣陂澤中後入甓社湖)
(又後乃在新開湖中凡十餘年居民行人常常見之予友人書齋在湖上一夜忽見其珠甚近初微開其房光)
(自吻中出如横一金線俄頃忽張殼其大如半席殼中白光如銀珠大如拳爛然不可正視十餘里間林木皆)
(有影如初日所照遠處但見天赤如野火倏然遠去其行如飛丨於丨中杳杳丨丨古有明月之珠此珠色不)
(類月熒熒有芒熖殆類日光崔伯易嘗為明珠賦伯易高郵人盖嘗見之近歲不復出不知所往樊良鎮正當)
(珠往來處行人至此往往維船數宵以待現名其亭為玩珠)滴翠(沈括夢溪筆談士人宋述家有一珠)
(大如雞卵微紺色瑩徹如水手持之映空而觀則末底一點凝翠其上色漸淺若回轉則翠處常在下不知何)
(物或謂之丨丨珠佛書西域有琉璃珠投之水中雖深皆可見如人仰望虛空月影疑此近之)琉璃珠
(見上)撒殿(沈括夢溪筆談熙寧中注輦國使人入貢乞依本國俗丨丨詔從之使人以金盤貯珠跪捧於)
(殿楹之間以金蓮花酌珠向御座撒之謂之撒殿乃其國至敬之禮也朝退有司掃徹得珠十餘兩分賜是日)
(侍殿閤門使副内臣)酣酣如醉肌(沈括夢溪筆談古之節如今之虎符其用則有圭璋龍虎之别)
(皆櫝收之英蕩是也漢人所持節乃古之旌也予在漢東得一玉琥美玉而紅丨丨丨丨丨温潤明潔或云即)
(玫瑰也古人有以為幣者春官以白琥禮西方是也有以為貨者左傳加以玉琥二是也有以為瑞節者山國)
(用虎節是也)浮遊湖面(邵伯温聞見前錄孫覺龍圖未第時家高郵一夕晦夜忽月光入窗隙孫)
(異之與同舍望光所在行二十餘里見大珠丨丨丨丨上其光屬天旁照遠近有崔伯易者作感珠賦記之)
其光屬天旁照遠近(見上)珠熟(范成大桂海虞衡志珠出合浦海中有珠池蜑戶投)
(水採蚌取之歲有豐耗多得謂之丨丨相傳海底有處所如城郭大蚌居其中有怪物守之不可近蚌之細碎)
(蔓延於外者始得而采)蔥符(沈懷遠南越志威寕縣有穿洲其上多珠有九品大五分以上至一寸八)
(九分為大品有光彩一邊小平似覆釡者多璫珠璫珠之次為走珠走珠之次為滑珠滑珠之次為磥砢磥砢)
(之次為官雨珠官雨珠之次為税珠税珠之次為丨丨珠)如彈丸大(周密癸辛雜識續集蒙古反之)
(在福建省時有村落小民家一婦人以織麻為業每夜漚麻於大水盎中忽一日視之盎中水涸矣視之初無)
(罅漏凡數夕皆然怪其異至夜俟之夜過半果有一物來徑入盎中飲水其身通明如月光照滿室婦細視之)
(乃一白蜘耳其大如五斗栲栳其婦遂急以大雞籠罩之割其腹内得一珠丨丨丨丨照明一室)破霧
(南墅閒居錄蘇子瞻嘗言其先祖光祿云有一書生晝坐簷下見大蜂觸蛛網相螫久之俱墮地起視之已化)
(為小石矣書生異而收之因置衣帶中一日過市遇蠻賈數軰視書生愕眙揖曰願見神珠書生戲以帶中石)
(示之羣賈相顧喜曰此丨丨珠蠻人至海上採珠寳常以霧暗為苦有此珠即霧自開因以寳貨易之值數干)
(緡耳)南海明胎(釋文瑩湘山野錄一歲潭州一巨賈私藏蚌胎為關吏所搜盡籍之皆丨丨丨丨也)
(在仕無不垂涎而愛之太守而下輕其估悉自售焉唐質肅公介時以言事謫潭倅分珠獄發奏方入仁宗預)
(料謂近侍曰唐介必不肯買案具奏覈上覽之果然)衆音互作(伊世珍瑯嬛記河伯宴伯禹於河上)
(獻亥既之珠亥既珠者夜中宴樂懸於殿中光徹如白日客甫持觴而珠中丨丨丨丨宴罷音亦己)亥既
(見上)
五金
與粟争貴(管子金丨丨丨丨)用量(管子黃金者丨之丨也)儉賤侈貴(管子儉則)
(傷事侈則傷貨丨則金丨金賤則事不成故傷事丨則金丨金貴則貨賤故傷貨)金九(管子五舉而務)
(輕丨丨注五會之後兵戰既息事務轉輕而金得九分一以供官也)百乘一宿之盡(管子方一)
(里九夫之田也黃金一鎰丨丨丨丨丨丨也)一篋(管子黃金百鎰為丨丨)美金惡金(管子)
(丨丨以鑄戈劍矛戟試諸狗馬丨丨以鑄斤斧鉏夷鋸&KR2049;試諸土木)中幣(管子以珠玉為上幣以黃金為)
(丨丨以刀布為下幣)銅山四百六十七鐵山三千六百九(管子地之東西)
(二萬八千里南北二萬六千里其出水者八千里受水者八千里出丨之丨丨丨丨丨丨山出丨之丨丨丨丨)
(丨丨山)山之見榮(管子上有丹沙者下有黃金上有慈石者下有銅金上有陵石者下有鉛錫赤)
(銅上有赭者下有鐵此丨丨丨丨者也)起於汝漢右洿(管子金丨丨丨丨之丨丨)紫山
白金(管子燕之丨丨丨丨一筴也)首山銅(子華子黃帝之治天下也百神出而受職於明堂之)
(庭帝乃采銅於首山作大爐焉鑄神鼎於山上)蒙沙(子華子夫物之有材者其精華之藴神明之所固護)
(而秘惜不可以知力窺也丨金以丨固玉以璞)麗水生金(韓非子荆南之地丨丨之中丨丨)銅
英青金英黃(淮南子丨丨丨丨丨丨玉英白)鉛可為丹(淮南子丨之與丹異類殊色而)
(丨以丨丨者得其數也)藏金嶄巖(淮南子故舜深丨黃丨於丨丨之山所以塞貪鄙之心也)銀
自山溢(史記封禪書殷得金德丨丨丨丨)造白金(史記張湯傳於是承上指請丨丨丨及五)
(銖錢籠天下鹽鐵排富商大賈出告䋋令)山出棋置(史記貨殖傳銅鐵則千里往往丨丨丨丨注索)
(隐曰言如置棋子往往有之)連錫(史記貨殖傳豫章出黃金長沙出丨丨)偽黃金(漢書景帝)
(紀中六年冬十二月改諸官名定鑄錢丨丨丨棄市律注應劭曰文帝五年聽民放鑄律尚未除先時多作偽)
(金偽金終不可成而徒損費轉相誑燿窮則起為盗賊故定其律也)麟趾褭蹏(漢書武帝紀詔曰有)
(司議曰往者朕郊見上帝西登隴首獲白麟以饋宗廟渥洼水出天馬泰山見黃金宜改故名今更黃金為丨)
(丨丨丨以協瑞焉注應劭曰獲白麟有馬瑞故改鑄黃金如麟趾褭蹏以協嘉祉也古有駿馬名要褭赤喙黑)
(身一日行萬五千里也師古曰既云宜改故名又曰更黃金為麟趾馬蹏是則舊金雖以斤兩為名而官有常)
(形制亦由今時吉字金挺之類矣武帝欲表祥瑞故普改鑄為麟足馬蹏之形以易舊法耳今人往往於地中)
(得馬蹏金金甚精好而形製巧妙)吉字金挺(見上)名自名(漢書律歴志凡律度衡量用銅)
(者丨丨丨也所以同天下齊風俗也注師古曰取銅之名以合於同也)有似士君子之行
(漢書律歴志銅之為物至精不為燥濕寒暑變其節不為風雨暴露改其形介然有常丨丨於丨丨丨丨丨)
銀貨二品(漢書食貨志黃金重一斤直錢萬朱提銀重八兩為一流直一千五百八十它銀一流直)
(千是為丨丨丨丨案地理志朱提山名)朱提銀八兩為一流(見上)石空錫盢
町銀鉛(漢書地理志律高注西丨丨山出丨東南丨丨山出丨丨)從&KR1980;山銅(漢書地理志來)
(唯注丨丨丨出丨注師古曰&KR1980;音胡工反)萬斤為一匱(漢書王莽傳時省中黃金丨丨者丨丨丨)
(尚有六十匱)鹽洗(後漢書王符傳洗金以鹽注今之金工發金色者皆淬之於鹽水焉)以鐵為
貨(後漢書東夷傳韓國出鐵濊倭馬韓並從市之凡諸貿易皆丨丨丨丨)黃銀(宋書符瑞志丨丨紫)
(玉王者不藏金玉則丨丨紫玉光見深山)下方黃鐵(齊書蕭穎冑傳長沙寺僧業富沃鑄黃金為龍)
(數千兩埋土中歴相傳付稱為丨丨丨丨莫有見者)嚴道銅山(齊書劉悛傳永明八年悛啓世祖曰)
(南廣郡界蒙山下有城名蒙城可二頃地有燒爐四所高一丈廣一丈五尺從蒙城渡水南百許步平地掘土)
(深二尺得銅又有古掘銅坑深二丈并居宅處猶存鄧通南安人漢文帝賜丨丨縣丨丨鑄錢今蒙山近青衣)
(水南青衣在側並是故秦之嚴道地青衣縣又改名漢嘉且蒙山去南安二百里按此必是通所鑄近喚蒙山)
(獠出云甚可經略此議若立潤利無極并獻蒙山銅一片又銅石一片平州鐵刀一口上從之遣使入蜀鑄錢)
(得千餘萬功費多乃止)蒙山銅(見上)銅石(見上)楊邁(齊書林邑國傳中國謂紫磨金夷人)
(謂之丨丨按南史楊作陽)金汁流出於浦(齊書林邑國傳林邑有金山丨丨丨丨丨丨)夜
則出飛狀如螢火(梁書林邑國傳有金山石皆赤色其中生金金丨丨丨丨丨丨丨丨)一
斤為餅百餅為簉(南史梁武陵王紀傳金丨丨丨丨丨丨丨丨至有百簉銀五倍之其他錦)
(罽繒采稱是)露生石上(南史扶南國傳毗騫國去扶南八千里有山出金金丨丨丨丨無央限也)
出自夫餘(魏書高句麗傳正始中世祖於東堂引見其使芮悉弗悉弗進曰高麗係誠天極累葉純)
(臣地産土毛無愆王貢但黃金丨丨丨丨珂則涉羅所産今夫餘為句吉所逐涉羅為百濟所并國王臣雲惟)
(繼絶之義悉遷於境内二品所以不登王府實兩賊是為)銀官(魏書食貨志世宗延昌三年春有司奏長)
(安驪山有銀鑛二石得銀七兩其年秋桓州又上言白登山有銀鑛八石得銀七兩錫三百餘斤其色潔白有)
(踰上品詔並置丨丨常令採鑄又漢中舊有金戶千餘家常於漢水沙淘金年終總輸後臨淮王彧為梁州刺)
(史奏罷之其鑄鐵為農器兵刃在所有之然以相州牽口冶為工故常鍊鍜為刀送武庫)金戶(見上)銅
官舊迹(魏書食貨志尚書崔亮奏恒農郡銅青谷有銅鑛計一斗得銅五兩四銖葦池谷鑛計一斗得)
(銅五兩鸞帳山鑛計一斗得銅四兩河内郡王屋山鑛計一斗得銅八兩南青州苑燭山齊州商山並是往昔)
(丨丨丨丨見在謹按鑄錢方興用銅處廣既有冶利並宜開鑄詔從之)金坑潤國(舊唐書德宗紀)
(詔邕州所奏丨丨誠為丨丨語人以利非朕素懷其坑任人開採官不得禁按新唐書只載罷金坑三字不詳)
(今入此)黃銀為鬼神所畏(舊唐書杜如晦傳太宗嘗賜房元齡黃銀帶顧謂元齡曰昔如)
(晦與公同心輔朕今日所賜惟獨見公因泫然流涕又曰朕聞丨丨丨丨丨丨丨命取黃金帶遣元齡親送於)
(靈所)火燒其上當有五色氣(舊唐書孟詵傳詵少好方術嘗於鳳閣侍郎劉褘之家見)
(其敕賜金謂褘之曰此藥金也若丨丨丨丨丨丨丨丨丨試之果然)金苗(宋史食貨志有丨丨無官監者)
(許道部内州縣官及使臣掌幹)花金(宋史食貨志知桂州王覺奏枕門等處産金及生丨丨田)瓜子
金(宋史趙普傳開寳六年帝又幸其第時錢王俶遣使致書於普及海物十瓶置於廡下會車駕至倉卒不)
(及屛帝顧問何物普以實對上曰海物必佳即命啟之皆丨丨丨也)掘地得鐵若山形(宋史)
(王昭遠傳端拱初召為殿前都虞侯領勤州防禦使命有司治綾錦院為公署丨丨丨丨丨丨丨或言此地即)
(鐵山故營)西天烽鐵(宋史占城國傳開寳七年又貢孔雀傘二丨丨丨丨四十斤)賓鐵(宋史)
(高昌國傳次歴伊州地有野蠶生苦参上可為綿帛又有礪石剖之得丨丨謂之喫鐵石)赤錫(山海經服)
(山其木多苴其上多封石其下多丨丨)燭銀金膏(穆天子傳天子大朝於黃之山披圖視典用觀)
(天子之珤器曰天子之珤玉果璿珠丨丨黃丨之丨)出若耶(越絶書赤壁之山破而出錫若耶之溪涸)
(而出銅)金犀(東方朔神異經西方日宫之外有山焉其長十餘里廣二三里高百餘丈皆大黃之金其)
(色殊美不雜土石不生草木上有金人高五丈餘皆純金名曰丨丨入山下一丈有銀又一丈有錫又一丈有)
(鉛又入一丈有丹陽銅似金可鍜以作錯塗之器)丹陽銅(見上)精和(班固白虎通金者丨丨之)
(至也玉者德美之至也鬯者芬香之至也)廬江出金(王充論衡永平十一年廬江皖侯國民際有湖)
(皖民小男曰陳爵陳挺年皆十歲以上相與釣於湖涯挺先釣爵後往爵問挺曰釣寧得乎挺曰得爵即歸取)
(竿綸去挺四十步所見湖涯有酒罇色正黃没水中爵以為銅也涉水取之滑重不能舉挺望見號曰何取爵)
(曰是有銅不能舉也挺往助之涉水未持罇頓行更為盟盤動行入深淵中復不見挺爵留顧見如錢等正黃)
(數百千枚即共掇摝各得滿手走歸示其家爵父國故免吏字君賢驚曰安所得此爵言其状君賢曰此黃金)
(也即馳與爵俱往到金處水中尚多賢自涉水掇取爵挺鄰伍並聞俱競採之合得十餘斤賢自言於相相言)
(太守太守遣吏收取遣門下椽程躬奉獻具言得金状詔書曰如章則可不如章有正法躬奉詔書歸示太守)
(太守以下思省詔書以為疑隐言之不實苟飾美也即復因却上得黃金實狀如前章事寢十二年賢等上書)
(曰賢等得金湖水中郡牧獻訖今不得直詔書下廬江上不畀賢等金直狀郡上賢等所採金自官湖水非賢)
(等私瀆故不與直十二年詔書曰視時金價畀賢等金直漢瑞非一金出奇怪故獨紀之)凝鉛為銀
(葛洪神仙傳淮南王劉安篤好方術有八公詣門一人能煎泥成金丨丨丨丨水鍊入石飛騰流珠)柔弱
可以緘縢(王嘉拾遺記炎帝採峻鍰之銅以為器峻鍰山名也下有金井白氣冠其上人升於其間)
(雷霆之聲在於地下井中之金丨丨丨丨丨丨也)蘭金泥(王嘉拾遺記元封元年浮忻國貢丨丨之)
(丨此金出湯泉盛夏之時水常沸湧有若湯火國人常見水邊有人冶此金為器金状混混若泥如紫磨之色)
(百鑄其色變白有光如銀即銀燭是也)銀燭(見上)辟寒(王嘉拾遺記魏明帝即位二年昆明國貢)
(漱金鳥形如雀而色黃羽毛柔密常翺翔海上羅者得之以為至祥來獻帝得此鳥畜於靈禽之園飴以真珠)
(飲以龜腦鳥常吐金屑如粟鑄之可以為器此鳥畏霜雪乃起小屋處之名曰辟寒臺宫人争以鳥吐之金用)
(飾釵佩謂之丨丨金)色青而利(王嘉拾遺記昆吾山其下多赤金色如火地中多丹鍊石為銅銅丨)
(丨丨丨)鳬鴈羣飛(王嘉拾遺記日南之南有淫泉之浦時有丨丨色如金丨丨戲於沙瀨羅者得)
(之乃真金鳬也)鳴山湧地(王嘉拾遺記少昊以金德王時金丨於丨銀丨於丨)銀山(羅含湘中)
(記曲江縣有丨丨山常多素霧)瀉牛後(常璩華陽國志周顯王之世蜀王有褒漢之地因獵谷中與秦)
(惠王遇惠王以金一笥遺蜀王王報珍玩之物物化為土惠王怒羣臣賀曰天奉我矣王將得蜀土地惠王喜)
(乃作石牛五頭朝瀉金其後曰牛便金有養卒百人蜀人悦之使使請石牛惠王許之乃遣五丁迎石牛既不)
(便金怒遣還之乃嘲秦人曰東方牧犢兒秦人笑之曰吾雖牧犢當得蜀也)金沙(常璩華陽國志博南)
(縣西山高四十里越之得蘭滄水有丨丨以火融之為黃金)鳥鬭(劉敬叔異苑永康王曠井上有洗石)
(時見赤氣後有二胡人寄宿忽求買之曠怪所以未及度錢子婦孫氏覩二黃丨丨於石上疾往掩取變成黃)
(金胡人不知索市愈急既得撞破内空叚有二鳥處)虹吐(劉敬叔異苑晉義熙初晉陵薛願有丨飲其釡)
(澳須臾噏響便竭願輦酒灌之隨投隨涸便丨金滿釡於是災弊日祛而豐富歲臻)胎銅(酈道元水經注)
(河中有貝子丨丨以羊祠之則可取也)銅神(酈道元水經注東合略塘相傳云此塘中有丨丨今猶時)
(聞銅聲於水水輙變淥作銅腥魚為之死)柿子金(李石續博物注襄趙之間故舂陵白水之地多得金)
(麟趾褭蹏金趾中空四旁有文刻工巧褭蹏似於平物上滴成如乾柿土人謂之丨丨丨或曰此婁敬所為藥)
(金和藥最良)辱金不可合鍊(叚成式酉陽雜俎金曾經在邱塚及為釵釧溲器陶隐居謂之)
(丨丨丨丨丨丨)牡銅牝銅(叚成式酉陽雜俎鍊銅時與一童女俱以水灌銅銅當自分為兩叚有凸)
(起者丨丨也凹䧟者丨丨也)螻頂(叚成式酉陽雜俎金中丨丨金最上六兩為一垜有卧螻蛄穴及水)
(臯形當中䧟處名曰趾腹又鋌上凹處有紫色名紫膽)紫膽(見上)白牛遺糞(叚成式酉陽雜)
(俎太原縣北有銀牛山漢建武三十一年有人騎丨丨蹊人田田父訶詰之乃曰吾北海使將看天子登封遂)
(乘牛上山田父尋至山上惟見牛跡丨丨皆為銀也明年世祖封禪)蘇秦金(叚成式酉陽雜俎丨丨丨)
(魏時洛陽令史高顯掘得黃金百斤銘曰蘇秦金)辛銳(張讀宣室志寳應中有京兆韋思元僑居洛陽)
(性尚奇嘗慕神仙之術後遊嵩山有道士教曰夫餌金液者可以延夀吾子當先學鍊金如是則可以肩赤松)
(駕廣成矣思元於是求煉金之術積十年遇術士數百終不能得其妙後一日有居士丨丨者貌甚清瘦偢然)
(有寒色衣敝裘叩思元門謂思元曰吾病亡窮無所歸聞先生好古尚奇集天下異人方士我故來謁耳願先)
(生納之思元即止居士於舍其後居士身疾臛盡潰血且甚韋氏一家盡惡之思元嘗詔術士數人會食而居)
(士不得預既具膳居士突至客前溺於筵席上盡濕客怒皆起韋氏家僮亦競來罵之居士遂告去行至庭忽)
(亡所見思元與諸客甚異之因視其溺乃紫金也奇光燦然真曠代之寳思元且驚且歎有觧者曰居士紫金)
(精也徵其名氏信矣且辛者盖西方庚辛金也而銳字兑從金兑亦西方之正位推其義則吾之觧若合符然)
化土(康駢劇談錄李汧公鎮鳳翔有屬邑編甿因耨田得馬蹄金一甕里民送於縣署訟牒將至府庭宰)
(邑者喜於獲寳欲以自為殊績慮公藏主守不嚴因使置於私室信宿與官吏重開視之則皆為土塊矣瓮金)
(出穴之際鄉社悉來觀騐遽為變更靡不驚駭以狀聞於府主議者僉云奸計換之遂遣理曹椽與軍吏數人)
(就鞠案其事獲金之社咸共證焉宰邑者為衆所擠推沮莫能自白既而詘辱滋甚遂以為易金伏罪詞欵具)
(存未窮隐用之所遂令拘繫僕隸脅以刑辟或云藏於糞壤或云投於水中紛紜枉撓結成獄具備以詞案上)
(聞汧公覽之愈怒俄而因有筵席停杯語及斯事列坐賓客咸共驚歎或云效齊人之攫或云有楊震之癖談)
(笑移時以為胠箧穿窬無足訝也時袁相公滋亦在幕中俯首略無詞對李公目之數四曰宰邑非判官親懿)
(乎袁相曰與之無素李曰聞彼之罪何不樂之甚袁相曰某疑此事未了更請相國詳之汧公曰換金之状極)
(明若言未了當别有見非判官莫探情偽袁相曰諾因俾移獄府中按問乃令閱甕間得三十五塊詰其初獲)
(者即本質在焉遂於列肆索金鎔寫與塊形相等既成始秤其半已及三百斤矣詢其負擔人力二農工詎中)
(舁至縣境計其負金大數非二人以竹擔可舉明其即路之時金已丨為丨矣於是羣情大豁宰邑者遂獲清)
(雪汧公歎服無已每言才智不如其後履歴清途至德宗朝皆為宰相)鴉觜金(沈括夢溪筆談祥符)
(中方士王捷本黔卒嘗以罪配沙門島能作黃金有老鍜工畢升曾在禁中為捷鍜金升云其法為爐竈使人)
(隔墻鼔鞲盖不欲人覘其啟閉也其金鐵為之初自冶中出色尚黑凡百餘兩為一餅每餅輻觧鑿為八片謂)
(之丨丨丨者是也今人尚有藏者上令上坊鑄為金龜金牌各數百龜以賜近臣人一枚時受賜者除戚里外)
(在廷者十有七人餘悉埋玉清昭應宫寳符閣及殿基之下以為寳鎮牌賜天下州府軍監各一今謂之金寳)
(牌者是也洪州李簡夫家有一龜乃其伯祖虚已所得者盖十七人之數也其龜夜中往往出遊爛然有光掩)
(之則無所得其家至今匱藏)印子金(沈括夢溪筆談夀州八公山側土中及溪澗之間往往得小金)
(餅上有篆文劉主字世傳淮南王藥金也得之者至多天下謂之丨丨丨是也然止於一印重者不過半兩而)
(已鮮有大者予嘗於夀春漁人處得一餅言得於淮水中凡重七兩餘面有二十餘印背有五指及掌痕紋理)
(分明傳者以謂埿之所化手痕正如握埿之迹襄隨之間故舂陵白水地發土多得金麟趾中空四旁皆有文)
(刻極工巧趙飛燕外傳帝窺趙昭儀浴多褏金餅以賜侍兒私婢殆此類也)紫熖(何薳春渚紀聞法空)
(首座無相師留心煆事嘗於焦山與僧法全語及點化全曰我年二十無家為道人同侣三人共學丹竈歴年)
(無成因紹聖元年七月十五日相語曰我軰所學遊訪未遠今當各散行以十年為期却以此月此日會於此)
(地遂舉酒為約三人者散在川陜京洛間我即留二浙轉首之間忽復至期出豐樂橋三人者次第俱集相得)
(歡甚劇飲數日各出所得方訣参較之内一茆法差似簡易即試為之而銅色不盡一人曰我於成都藥市遇)
(一至人得去暈藥彼云奇甚而我未試也因取同烹而色益黃意謂藥少未至增藥再烹及出坯中則真金矣)
(更相驚喜䄂市肆中云良金也衆復相與謀曰嘗聞京師欒家金肆為天下第一若往彼市之無疑則真仙秘)
(術也至都以十兩就市欒氏取其家金較之則體柔而加丨丨即得高直以歸)膽水浸膽土煎
(周煇清波雜志信州鉛山膽水自山下注勢若瀑布用以浸銅鑄冶是頼雖乾溢係天旱澇大抵盛於春夏微)
(於秋冬古傳一人至水濱遺匙鑰翌日得之已成銅矣近年水流斷續浸銅頗費工力凡古坑有水處曰膽水)
(無水處曰膽土丨丨丨銅工省利多丨丨丨銅工費利薄水有盡土無窮今上林三官提封九路檢踏無遺膽)
(水膽土其亦兼收其利)丹竈須生金(范成大桂海虞衡志生金出西南州峒生山谷田野沙土)
(中不由石出也峒民以淘沙為生坏土出之自然融結成顆大者如麥粒小者如麩片便可鍜作服用但色差)
(淡耳欲令精好則重鍊取足色耗去什二三既鍊則是熟金丨丨所丨丨丨故錄其所出)玉龍膏(姚寬)
(西溪叢語安南有丨丨丨南人用之化銀液)握雪(陸游南唐書耿先生者少為女道士玉貌鳥爪嘗著)
(碧霞帔自稱比邱先生始因宋齊邱進嘗見宫婢持糞埽謂元宗曰此物可惜勿令棄之取置鐺中烹煉良久)
(皆成白金嘗遇雪擁爐索金盆貯雪令宫人丨丨成鋌投火中徐舉出之皆成白金指痕猶在)絲金(朱輔)
(溪蠻叢笑絲金沙中揀金又出於石碎石而取者色視沙金為勝金有苗路夫匠識之名丨丨)如蚯蚓
泥(周密癸辛雜識續集廣西諸洞産生金洞丁皆能淘取其碎粒丨丨丨丨大者如甜瓜子故世名瓜子金)
(其碎者如麥片則名麩皮金金色深紫比之尋常金色復加二等此金之絶品也銀之品有紋如羅甲者有松)
(紋者有中窪而郭高者皆為精銀其絶品則色青故官品有金紫銀青之目盖金至於紫銀至於青為絶品也)
麩皮(見上)羅甲松紋(見上)聖鐵(陶宗儀輟耕錄杭州張存幼患一目時稱張眼子忽遇巧)
(匠為安一磁睛障蔽於上人皆不能辨其偽至元丙子後流寓泉州起家販舶越六年壬午回杭自言於蕃中)
(獲丨丨一塊厚闊僅及二寸作法撒沙布地噙鐵於口刀刃不能傷其身後傳聞既廣有烏馬兒奉使來取試)
(以鐵納於羊口籠其首作法撒沙驗之劍果無所傷去鐵復揮應手首落遂就進呈)
御定子史精華卷一百五十三
