欽定四庫全書
御定子史精華卷五十五
政術部十一
刑獄
璋兩原(管子上無量則民乃妄文巧不禁則民乃滛不丨丨丨則刑乃繁注璋當為章章明也兩原謂)
(妄之原上無量也滛之原不禁文巧也能明此法者刑簡)三侑一赦(管子文有丨丨武毋丨丨惠者)
(多赦者也先易而後難久而不勝其禍法者先難而後易久而不勝其福故惠者民之仇讐也法者民之父母)
(也)斧鉞不上因(管子善用民者軒冕不下儗而丨丨丨丨丨注不因上有私憾妄以斧鉞有所)
(誅戮也)入金鈞入半鈞(管子小罪丨以丨丨分宥薄罪丨以丨丨注三十金曰鈞分宥謂從)
(坐者分其首犯而寬宥之)入束矢(管子無坐抑而訟獄者正三禁之而不直則丨一丨丨以罰之注謂)
(其人自無所坐而被抑屈為訟者正當禁之三日得其不直者則令入束矢也)貴必(管子用賞者貴誠用)
(刑者丨丨刑賞信必於耳目之所見則其所不見莫不闇化矣)疏獄(管子夫勝民之為道非天下之大道)
(也君欲勝民則使有司丨丨而謁有罪者償數省而嚴誅若此則民勝矣注謂疏錄獄囚謁告有罪者則償之)
(也)傷槐法犯槐囚(晏子景公有所愛槐令吏謹守之植木縣之下令曰犯槐者刑有不聞令)
(醉而犯之者公使吏拘之且加罪焉其子往辭晏子之家晏子曰吾將為子言之明日早朝而復於公公令趣)
(罷守槐之役拔置縣之木廢丨丨之丨出丨丨之丨)斬竹囚(晏子景公樹竹令吏謹守之公出過之有)
(斬竹者將加罪焉晏子入見令捨之公令出丨丨之丨)五民不生(商子重刑而連其罪則褊急之)
(民不鬭狠剛之民不訟怠惰之民不游費資之民不作巧䛕惡心之民無變也丨丨者丨丨於境内則草必墾)
(矣)重刑顛頡之脊(商子晉文公將欲明刑以親百姓於是合諸侯大夫於侍千宫顛頡後至)
(吏遂斷顛頡之脊以徇晉國之士稽焉皆懼曰顛頡之有寵也斷以徇况於我乎三軍之士無敢犯禁者故一)
(假道丨丨於丨丨丨丨而國治)草纓菲履艾鞾(慎子有虞之誅以幪巾當墨以丨丨當劓以丨)
(丨當刖以丨丨當宫布衣無領當大辟此有虞之誅也畫衣冠異章服謂之戮上世用戮而民不犯也)畫
衣冠異章服(見上)治之體(莊子以刑為體以禮為翼注刑者丨丨丨非我為)宵人
離(莊子為外刑者金與木也為内刑者動與過也丨丨之丨外刑者金木訙之離内刑者隂陽食之注金謂)
(刀鋸斧鉞木謂捶椘桎梏不由明坦之塗者謂之宵人音義訙又作訊音信問也)金木訙(見上)椎
拍輐斷(莊子丨丨丨丨與物宛轉注法家雖妙猶有椎拍故未泯合)王鈇非一世之
器(鶡冠子丨丨丨丨丨丨丨者厚德隆俊也注王鈇法制也權勢法制人主之斤斧)遂令懲下
(韓非子嚴刑所以丨丨丨丨也注遂通也)轡策御駻馬(韓非子夫古今異俗新故異備如欲以寬)
(緩之政治急世之民猶無丨丨而丨丨丨此不知之患也今儒墨皆稱先王兼愛天下則視民如父母何以明)
(其然也曰司寇行刑君為之不舉樂夫以君臣為如父子則必治推是言之是無亂父子也)十仞之
城樓季弗踰(韓非子父母之愛不足以教子必待州部之嚴刑者民固驕於愛聽於威矣故丨丨)
(丨丨丨丨丨能丨者峭也千仞之山跛牂易牧者夷也故明王峭其法而嚴其刑也)聽斷以類明
振毫末(荀子王者之人飾動以禮義丨丨丨丨丨丨丨丨舉措應變而不窮注王者之人王者之佐類)
(謂輕重得中也)析愿禁悍(荀子尚賢使能而等位不遺丨丨丨丨而刑罰不過注分其愿慤之民使)
(與凶悍之民異也刑罰不過但禁之而已不刻深也)為刻削(淮南子鑿五刑丨丨丨乃背道德之本而)
(争於錐刀之末)草律不如弘恭草奏不如陳湯(揚子或曰載使子丨丨曰吾丨)
(丨丨丨丨丨曰吾丨丨丨丨)寢厝(抱朴子囹圄虛陳五刑丨丨)捍刃甲胄(抱朴子德教者)
(黼黻之祭服也刑罰者丨丨之丨丨也)懲非之具(抱朴子仁者養物之器刑者丨丨丨丨我欲利)
(之而彼欲害之加仁無悛非刑不止刑為仁佐於是可知也)為仁佐(見上)匠石繩墨(抱朴)
(子丨丨不舍丨丨故無不直之木明主不廢戮罰故無凌遲之政也)國之神器(抱朴子刑之為物丨)
(丨丨丨君所自執不可假人猶長劔不可倒捉巨魚不可脫淵也)惟静(史記虞舜紀欽哉欽哉丨刑之)
(丨哉)夏臺(史記夏本紀湯囚丨丨已而釋之注索𨼆曰獄名夏曰均臺皇甫謐曰地在陽翟是也)胥
靡(史記殷本紀武丁夜夢得聖人名曰說迺使百工營求之野得說於傅險中是時說為丨丨築於傅險注)
(孔安國曰傅氏之巖在虞虢之界通道所經有澗水壊道常使胥靡刑人築護此道說賢而隠代胥靡築之以)
(供食也)官獄内獄(史記周本紀五罰不服正於五過五過之疵丨丨丨丨閱實其罪注孔安國曰)
(不服不應罰也正於五過從赦免之閱實其罪使與罰名相當)城旦(史記秦始皇紀黥為丨丨注律說論)
(決為髠鉗輸邊築長城晝日伺寇夜暮築城城旦四歲也)隠宫(史記秦始皇紀丨丨徒刑者七十餘萬人)
(乃分作阿房宫注餘刑見於市朝宫刑一百日𨼆於蔭室養之乃可故曰隠宫下蠶室是)種族(史記高祖)
(紀蕭曺等皆文吏自愛恐事不就後秦丨丨其家盡讓劉季)三章(史記高祖紀沛公還軍覇上召諸縣)
(父老豪傑曰父老苦秦苛法久矣誹謗者族偶語者棄市吾與諸侯約先入關者王之吾當王關中與父老約)
(法丨丨耳殺人者死傷人及盜抵罪餘悉除去秦法諸吏人皆案堵如故)楚痛(史記文帝紀詔曰夫刑至)
(斷支體刻肌膚終身不息何其丨丨而不德也豈稱為民父母之意哉)連營(史記天官書有句圜十五)
(星屬杓曰賤人之牢其牢中星實則囚多虚則開出注丨丨賤人牢宋均以為連營貫索星也)廢格沮
誹(史記平準書自公孫弘以春秋之義繩臣下取漢相張湯用峻文決理為廷尉於是見知之法生而丨丨)
(丨丨窮治之獄用矣注廢格天子文法使不行也誹謂非上所行)尋端治(史記平準書淮南衡山江)
(都王謀反迹見而公卿丨丨丨之竟其黨與長吏益慘急而法令明察)釱左趾(史記平準書敢私鑄)
(鐵器煮鹽者丨丨丨没入其器物注釱徒計反釱以鐵為之著左趾以代刖也)株送徒(史記平準書所)
(忠言世家子弟富人或鬭雞走狗馬弋獵博戲亂齊民乃徵諸犯令相引數千人命曰丨丨丨注應劭曰株根)
(本也送引也如淳曰株根蔕也諸坐博戲事決為徒者)封三錢府(史記越世家莊生間時入見楚)
(王言某星宿某此則害於楚楚王素信莊生曰今為奈何莊生曰獨以德為可以除之楚王曰生休矣寡人將)
(行之王乃使使者丨丨丨之丨楚貴人驚告朱公長男曰王且赦曰何以也曰每王且赦常封三錢之府昨暮)
(王使使封之注賈逵云虞夏商周金幣三等或赤或白或黃黃為上幣銅錢為下幣封三錢之府者錢幣至重)
(慮人或逆知有赦盜竊之所以封錢府備盜竊也)輸織室(史記外戚世家漢使曺參等擊魏王豹以)
(其國為郡而薄姬丨丨丨)獄市勿擾(史記曺相國世家參相齊九年蕭何卒參告舍人趣治行吾將)
(入相居無何果召參參去屬其後相曰以齊丨丨為寄慎丨丨也後相曰治無大於此者乎參曰夫獄市者所)
(以并容也今君擾之姦人安所容也吾是以先之)并容(見上)書牘背(史記絳侯周勃世家人有)
(上書告勃欲反下廷尉勃以千金與獄吏獄吏乃丨丨丨示之曰以公主為證公主者孝文帝女也勃太子勝)
(之尚之故獄吏教引為證)收司(史記商君傳衛鞅定變法之令令民為什伍而相丨丨連坐注收司謂相)
(糾發也一家有罪而九家連舉若不糾舉則什家連坐恐變令不行故設重禁)棄灰(史記李斯𫝊商君之)
(法刑丨丨於道夫棄灰薄罪也而被刑重罰也彼惟明主為能深督輕罪夫罪輕且督深而况有重罪乎故民)
(不敢犯也)檻車膠致(史記張耳陳餘𫝊上逮捕趙王貫高等十餘人乃丨丨丨丨詣長安注謂其車)
(上著板四周如檻形膠密不得開送致京師也按趙王張耳子敖也)刺剟(史記張耳陳餘𫝊貫高至對獄)
(吏治榜笞數千丨丨身無可擊者按漢書作刺爇張晏曰爇灼也應劭曰以鐵刺之)論輸(史記黥布𫝊布)
(已丨丨麗山麗山之徒數十萬人布皆與其徒長豪傑交通注言布論決受黥竟麗山作陵也時會稽郡輸身)
(徒)輸身徒(見上)清室(史記袁盎傳絳侯免相之國國人上書告以為反徵繫丨丨注漢書作請)
(室應劭曰請室請罪之室若今鍾下也如淳曰請室獄也若古刑於甸師氏也)繫居室(史記灌夫𫝊武)
(安乃麾騎縳夫置𫝊舍召長史曰今日召宗室有詔劾灌夫罵坐不敬丨丨丨遂按其前事注百官表居室為)
(保宫今守宫也)網漏吞舟之魚(史記酷吏𫝊序漢興破觚而為圜斲雕而為朴丨丨於丨丨丨)
(丨而吏治烝烝不至於姦黎民乂安)見知(史記趙禹𫝊與張湯論定諸律令作丨丨吏𫝊得相監司用法)
(益刻蓋自此始)傅爰書(史記張湯𫝊張湯父為長安丞出湯為兒守舍還而鼠盜肉其父怒笞湯湯掘)
(窟得盜鼠及餘肉劾鼠掠治丨丨丨訊鞫論報注謂傅囚也爰易也以此書易其辭處)亭疑法(史記)
(張湯𫝊湯決大獄欲傅古義乃請博士弟子治尚書春秋補廷尉史丨丨丨注亭平也)三尺法(史記)
(杜周𫝊客有讓周曰君為天子決平不循丨丨丨專以人主意指為獄獄者固如是乎周曰三尺安出哉前主)
(所是著為律後主所是疏為令當時為是何古之法乎注以三尺竹簡書法律也)文罔(史記游俠𫝊漢)
(興有朱家田仲王公劇孟郭解之徒雖時扞當世之丨丨然其私義廉潔退讓有足稱者)繳繞(史記太史)
(公自序名家苛察丨丨使人不得反其意專決於名而失人情故曰使人儉而善失真注繳繞猶纏繞不通大)
(體也)辨告(漢書高帝紀詔曰吏以文法教訓丨丨勿笞辱注辨告者分别義理以曉諭之)耐以上
(漢書高帝紀令郎中有罪丨丨丨請之注應劭曰輕罪不至於髠完其耏鬢故曰耐古耏字從彡髮膚之意也)
(師古曰耏當音而彡毛髮貌音所廉反)完其耏鬢(見上)薪粲(漢書惠帝紀上造以上及内外)
(公孫耳孫有罪當刑及當為城旦舂者皆耐為鬼丨白丨注上造滿十六者也以上造有功勞内外孫有骨血)
(屬㜕施德布惠故事從其輕城旦旦起行治城舂者婦人不豫外徭但舂作米皆四歲刑也今皆就鬼薪白粲)
(取薪給宗廟為鬼薪坐擇米使正白為白粲皆三歲刑也)讁作(漢書文帝紀詔曰民丨丨縣官及貸種食)
(未入入未備者皆赦之)斷獄數百幾致刑措(漢書文帝紀贊海内殷富興於禮義丨丨)
(丨丨丨丨丨丨嗚呼仁哉)文致(漢書景帝紀詔曰有罪者不伏罪姦法為暴甚亡謂也諸獄疑若雖丨丨)
(於法而於人心不厭者輙讞之注讞平議也音魚列反)治獄先寬(漢書景帝紀詔曰獄重事也人)
(有智愚官有上下獄疑者讞有司有司所不能決移廷尉有令讞而後不當讞者不為失欲令丨丨者務丨丨)
減笞法定箠令(漢書景帝紀酷吏奉憲失中迺詔有司丨丨丨丨丨丨)顧山錢(漢書)
(平帝紀元始元年天下女徒已論歸家丨丨丨月三百注已論者罪已定也令甲女子犯罪作如徒六月顧山)
(遣歸說以為當於山伐木聽使入錢頋工直故為之顧山)入竹二萬箇(漢書景武昭宣元成功臣)
(表將梁侯楊僕元封四年坐為將軍擊朝鮮畏懦丨丨丨丨丨贖完為城旦注箇枚也)無一人獄
(漢書禮樂志古之王者莫不以教化為大務立太學以教於國設庠序以化於邑教化以明習俗以成天下常)
(丨丨丨之丨矣)九章(漢書刑法志漢興高祖初入關約法三章蠲削煩苛兆民大說其後三章之法不足)
(以禦姦於是相國蕭何攗摭秦法取其宜於時者作律丨丨)監臨部主(漢書刑法志孝武即位招)
(進張湯趙禹之屬條定法令作見知故縦丨丨丨丨之法緩深故之罪急縦出之誅其後姦猾巧法轉相比况)
(禁罔寖密注見知人犯法不舉告為故縦而所監臨部主有罪并連坐也)緩深故罪(見上注孝武欲)
(急刑吏深害及故入人罪者皆寬罰)轉相比况(見上)典文(漢書刑法志元帝初立下詔曰夫法)
(令者所以抑暴扶弱欲其難犯而易避也今律令煩多而不約自丨丨者不能分明而欲羅元元之不逮斯豈)
(刑中之意哉)頌繫(漢書刑法志孝景詔曰高年老長人所尊敬也鰥寡不屬逮者人所哀憐也其著令)
(年八十以上八歲以下反孕者未乳師朱儒當鞠繫者丨丨之注頌讀曰容寬容之不桎梏)獄豻(漢書)
(刑法志原獄刑所以蕃若此者禮教不立刑法不明民多貧窮豪傑務私姦不輙得丨丨不平之所致也注獄)
(豻獄訟也詩云宜岸宜獄)殷天人之和(漢書刑法志合刑罰之中丨丨丨丨丨順稽古之制成時)
(雍之化)别獄(漢書地理志尉氏注古獄官曰尉氏鄭之丨丨也)編之徒官(漢書賈誼𫝊夫)
(嘗已在貴寵之位天子改容而禮貌之矣吏民嘗俯伏以敬畏之矣今而有過帝令廢之可也退之可也若夫)
(束縛之係緤之輸之司寇丨丨丨丨司寇小吏詈罵而榜笞之非所以令衆庶見也注編次列也)奏當
(漢書張釋之𫝊拜為廷尉上行出中渭橋有一人從橋下走乘輿馬驚於是使騎捕之屬廷尉釋之治問曰縣)
(人來聞蹕匿橋下久以為行過既出見車騎即走耳釋之丨丨此人犯蹕當罰金注當謂處其罪也)拉脅
折齒(漢書鄒陽𫝊范睢丨丨丨丨於魏卒為應侯)棰楚(漢書路溫舒𫝊丨丨之下何求而不得故)
(囚不勝痛則飾辭以視之)畫獄木吏(漢書路溫舒𫝊俗語曰丨地為丨議不入刻丨為丨期不對此)
(皆疾吏之風悲痛之辭也注畫獄木吏尚不入對况真實乎期猶必也)督姦(漢書董仲舒𫝊殷人執五)
(刑以丨丨傷肌膚以懲惡成康不式四十餘年天下不犯囹圄空虚)成康不式(見上注式用也)威
惡(漢書董仲舒𫝊爵禄以養其德刑罰以丨其丨)去酒省食(漢書杜延年𫝊延年子緩拜太常治)
(諸陵縣每冬月封具獄日常丨丨丨丨官屬稱其有恩)在筆端(漢書杜欽𫝊欽兄緩子業與丞相翟)
(方進定陵侯淳于長不平上書言方進本與長深結厚長䧟大惡獨得不坐苟欲鄣塞前過不為陛下廣持平)
(例又無恐懼之心反因時信其邪辟報睚眦怨刑罰無平丨方進之丨丨衆庶莫不疑惑)從吏議(漢書)
(司馬遷𫝊因為誣上卒丨丨丨家貧財賂不足自贖交游莫救左右親近不為壹言身非木石獨與法吏為伍)
法吏為伍(見上)茸以蠶室(漢書司馬遷𫝊故人任安予遷書遷報之曰李陵既生降隤其)
(家聲而僕又丨丨丨丨重為天下觀笑注茸音人勇反推也蠶室腐刑所居溫密之室也謂推致蠶室之中也)
關木索(漢書司馬遷𫝊太上不辱先其次不辱身其次不辱理色其次不辱辭令其次詘體受辱其次)
(易服受辱其次丨丨丨被箠楚受辱其次鬄髦髮嬰金鐵受辱其次毁肌膚斷支體受辱最下腐刑極矣)鬄
髦髮嬰金鐵(見上注鬄音上計反)圜牆(漢書司馬遷𫝊今交手足受木索暴肌膚受榜箠幽)
(於丨丨之中當此之時見獄吏則頭槍地視徒隸則心惕息注圜牆獄也周禮謂之圜土)三木(漢書司馬)
(遷𫝊魏其大將也衣赭關丨丨注三木在頸及手足)圉空(漢書王褒𫝊昔周公躬吐捉之勞故有丨丨之)
(隆注一飯三吐餐一沐三捉髮以賓賢士故能成太平之化刑措不用囹圉空虚也)輸府(漢書陳萬年𫝊)
(子咸為南陽太守所居以殺伐立威豪猾吏及大姓犯法輙論丨丨以律程作司空為地臼木杵舂不中程或)
(私解脫鉗釱衣服不如法輙加罪)冤訟(漢書陳湯傳免湯為庶人徙邊敦煌太守奏湯前親誅郅支單)
(于威行外國不宜近邊塞詔徙安定議郎耿育上書言便宜因丨丨湯)平反(漢書雋不疑𫝊擢為京兆)
(尹每行縣錄囚徒還其母輙問不疑有所丨丨活幾何人即不疑多有所平反母喜笑飲食語言異於他時或)
(亡所出母怒為之不食故不疑為吏嚴而不殘注反音幡奏使從輕也)抱具獄哭府上(漢書)
(于定國𫝊其父于公為郡決曹東海有孝婦養姑甚謹姑欲嫁之終不肯姑謂鄰人曰孝婦事我勤苦哀其亡)
(子守寡我老久絫丁壯奈何其後姑自經姑女告吏婦殺我母吏捕孝婦驗治孝婦自誣服其獄上府于公以)
(為此婦以孝聞必不殺也太守不聽于公争之弗能得乃丨其丨丨丨于丨丨太守竟論殺孝婦郡中枯旱三)
(年後太守至殺牛自祭孝婦冢因表其墓天立大雨)多隂德(漢書于定國𫝊始定國父于公其閭門壊)
(父老方共治之于公謂曰少高大閭門令容駟馬高蓋車我治獄丨丨丨未嘗有所冤子孫必有興者至定國)
(為丞相永為御史大夫封侯𫝊世云按永定國子)共工獄(漢書劉輔𫝊上迺徙繫輔丨丨丨注蘇林)
(曰考工也師古曰少府之屬官也亦有詔獄)金選(漢書蕭望之𫝊甫刑之罰小過赦薄罪贖有丨丨之)
(品所從來久矣注應劭曰選音刷金銖兩名也師古曰字本作鋝鋝即鍰也其重十一銖二十五分銖之十三)
(一曰重六兩吕刑曰墨辟疑赦其罰百鍰是其品也)一律兩科(漢書馮野王𫝊令曰吏二千石告過)
(長安謁不分别予賜令有司以為予告得歸賜告不得是丨丨丨丨失省刑之意)薛侯故事(漢書)
(薛宣傳宣為相府詞訟例不滿萬錢不為移書後皆遵用丨丨丨丨)耳剽(漢書朱博𫝊遷廷尉當讞平天)
(下獄博恐為官屬所誣召見正監典法掾史謂曰廷尉治郡斷獄以來且二十年亦獨丨丨日久三尺律令人)
(事出其中掾史試與正監共撰前世決事吏議難知者數十事持以問廷尉得為諸君覆意之注剽劫也猶言)
(行聽也)覆意(見上注但欲用意覆之不近法律事故也)探意立情(漢書王嘉𫝊聖王斷獄必)
(先原心定罪丨丨丨丨)靡敝(漢書揚雄𫝊甫刑丨丨秦法酷烈)司空城旦書(漢書轅固)
(𫝊竇太后好老子書召問固固曰此家人言耳太后怒曰安得丨丨丨丨丨乎注道家以儒法為急比之於律)
(令也)兩劾(漢書嚴延年𫝊為涿郡太守時郡比得不能太守涿人畢野白等由是廢亂大姓西高氏東高)
(氏自郡吏以下皆畏避之延年至遣掾蠡吾趙繡按高氏繡見延年新將心内懼即為丨丨欲先白其輕者觀)
(延年意怒乃出其重劾延年已知其如此矣趙掾至果白其輕者延年索懷中得重劾即收送獄夜入晨將至)
(市論殺之)名捕(漢書樓護𫝊為廣漢太守王莽專政吕寬謀以血塗莽第門發覺吕寬亡丨丨寬注舉姓)
(名而捕之也)攝錄(漢書叙𫝊班伯遷奉車都尉會定襄大姓石季羣輩報怨殺追捕吏即拜伯為定襄)
(太守定襄聞伯素貴年少畏其下車作威吏民竦息伯請問耆老父祖故人有舊恩者迎坐滿堂日為供具執)
(子孫禮郡中益弛諸所賓禮皆名豪懷恩醉酒共諫伯宜頗丨丨盜賊具言本謀亡匿處伯曰是所望於父師)
(矣迺召屬縣長吏選精進掾史分部收捕旬日盡得)潤鑊(漢書叙𫝊班彪王命論曰勇如信布彊如梁籍)
(成如王莽然卒丨丨伏質亨醢分裂)薰胥(漢書叙𫝊嗚呼史遷丨丨以刑注詩小雅雨無正之萹曰若此)
(無罪淪胥以鋪胥相也言無罪之人横相牽率徧得罪也韓詩淪字作薰薰者謂相薰蒸亦漸及之義耳此叙)
(言史遷因坐李陵横得罪也)令甲令乙令丙(後漢書章帝紀詔曰律云掠者惟得榜笞立又)
(令丙箠長短有數注令有先後有丨丨丨丨丨丨)報囚(後漢書章帝紀律十二月立春不以丨丨注報)
(論也立春陽氣至可以施生故不論囚)讞篋(後漢書靈帝紀制詔州郡大舉鉤黨注續漢志曰建寕中)
(京都長者皆以葦方笥為裝具時有識者竊言葦笥郡國丨丨也後黨人禁錮會赦有疑者皆讞廷尉人名悉)
(入方笥中)馬將軍故事(後漢書馬援𫝊援條奏越律與漢律駮者十餘事與越人申明舊制以約)
(束之自後駱越奉行丨丨丨丨丨)廉考(後漢書魯恭𫝊司隸典司京師四方是則而近於春月分行諸)
(部託言勞來貧人而無隠惻之實煩擾郡縣丨丨非急)立秋為斷(後漢書魯恭𫝊決獄案考皆以)
(丨丨丨丨以順時節育成萬物)司宼論(後漢書魯丕傳擢拜青州刺史務在表賢明慎刑罰七年坐事)
(下獄丨丨丨注司寇刑名也決罪曰論言奏而論法之前書曰司寇二歲刑也)立疏網(後漢書杜林𫝊)
(大漢初興詳覽得失故破矩為圓斵雕為樸蠲除苛政更丨丨丨)開二門(後漢書桓譚𫝊又見法令)
(決事輕重不齊或一事殊法同罪異論姦吏得因緣為市所欲活則出生議所欲陷則與死比是為刑丨丨丨)
(也)可論在東無理居西(後漢書虞延𫝊遷洛陽令是時隂氏有客馬成者常為姦盜延)
(收考之信陽侯隂就迺訴帝譖延多所冤枉帝迺臨御道之館親錄囚徒延陳其獄狀丨丨者丨丨丨丨者丨)
(丨成迺回欲趨東延前執之謂曰爾人之巨蠧久依城社不畏熏燒今考實未竟宜當盡法帝知延不私謂成)
(曰汝犯王法身自取之呵使速去後數日伏誅)首匿科知從律(後漢書梁統𫝊武帝值中國隆)
(盛財力有餘征伐遠方軍役數興豪傑犯禁姦吏弄法故重丨丨之丨著丨丨之丨以破朋黨以懲隠匿注凡)
(首匿者為謀自蔵匿罪人至宣帝時除子匿父母妻匿夫孫匿祖父母罪餘至殊死上請知從謂見知故縦武)
(帝時立見知故縦之罪使張湯等著律)律謝臯蘇(後漢書曺褒𫝊論丨丨丨丨而制令亟易注臯)
(陶虞士官蘇忿生周武王之司寇也)械節(後漢書度尚𫝊徵交阯刺史張磬下廷尉辭狀未正會赦見原)
(磬不肯出獄方更牢持丨丨)徒衣(後漢書鍾離意𫝊舉孝廉再遷辟大司徒侯覇府詔部送徒詣河内)
(時冬寒徒病不能行路過弘農意輙移屬縣使作丨丨縣不得已與之而上書言狀意亦具以聞光武得奏以)
(見覇曰君所使掾何乃仁於用心誠良吏也)輸作左校(後漢書朱穆傳徵穆詣廷尉丨丨丨丨太)
(學書生劉陶等數千人詣闕上書訟穆曰伏見弛刑徒朱穆處公憂國拜州之日志清姦惡注左校署名屬將)
(作掌左工徒)輕侮法(後漢書張敏傳建初中有人侮辱人父者而其子殺之肅宗貰其刑而降宥之)
(自後因以為比是時遂定其議以為丨丨丨)楚獄(後漢書袁安𫝊永平十三年楚王英謀為逆事下郡)
(覆考明年三府舉安能理劇拜楚郡太守是時英辭所連及繫者數千人安先往案獄理其無明驗者條上出)
(之帝感悟即報許得出者四百餘家論袁公理丨丨未嘗鞫人於臧罪其仁心足以覃乎後昆子孫之盛不亦)
(宜乎)小杜律(後漢書郭躬𫝊躬家世衣冠父弘習丨丨丨注前書杜周斷獄深刻少子延年亦眀法律)
(對父故言小)重比(後漢書陳寵𫝊曾祖父咸性仁恕常戒子孫曰為人議法當依於輕雖有百金之利)
(慎無與人丨丨)撰辭訟比(後漢書陳寵𫝊寵少為州郡吏辟司徒鮑昱府轉為辭曹掌天下獄訟時)
(司徒辭訟久者數十年事類溷錯易為輕重不良吏得生因緣寵為昱丨丨丨丨七卷決事科條皆以事類相)
(從昱奏上之其後公府奉以為法)篣格(後漢書陳寵𫝊斷獄者急於丨丨酷烈之痛注篣即榜也古字)
(通用聲類曰笞也說文曰格擊也)鉆鑽科(後漢書陳寵𫝊帝敬納寵言每事務於寬厚其後遂詔有)
(司絶丨丨諸慘酷之丨解妖惡之禁除文致之請讞五十餘事定著於令是後人俗和平屢有嘉瑞注蒼頡萹)
(曰鉆持也說文曰鉆鐵鋷也其炎反鋷音陟葉反鑽臏刑謂鑽去其髕骨也鑽音作喚反)報重(後漢書陳)
(寵𫝊漢舊事斷獄丨丨常盡三冬之月)斷獄不以三微(後漢書陳寵𫝊殷周丨丨丨丨丨丨)
(而化致康平無有災害)奉微之惠(後漢書陳寵𫝊陛下探幽析微允執其中革百載之失建永年)
(之功上有迎承之敬下有丨丨丨丨注三正之月不用斷獄敬承天意奉順三微也)決事比(後漢書陳)
(忠𫝊初父寵在廷尉上除漢法溢於甫刑者未施行及寵免後遂寢而苛法稍繁人不堪之忠依寵意上二十)
(三條為丨丨丨以省請讞之敝)收孥(後漢書楊終𫝊終上疏曰秦政酷烈違牾天心一人有罪延及三族)
(高祖平亂約法三章太宗至仁除去丨丨萬姓廓然蒙被更生注文帝除去收孥相坐之律)作春秋
決獄二百三十二事(後漢書應劭𫝊劭刪定律令為漢儀建安元年奏之曰故膠東相董)
(仲舒老病致仕朝廷每有政議數遣廷尉張湯親至陋巷問其得失於是丨丨丨丨丨丨丨丨丨丨丨動以經)
(對言之詳矣臣輙撰具律本章句尚書舊事廷尉板令決事比例司徒都目五曺詔書及春秋斷獄凡二百五)
(十萹蠲去復重為之節文又集駮議三十萹以類相從)駮議三十篇(見上)重梏(後漢書王)
(符𫝊性惡之民民之豺狼雖得放宥之澤終無改悔之心旦脫丨丨夕還囹圄嚴眀令尹不能使其斷絶)周
氏祕典(後漢書仲長統𫝊今令五刑有品輕重有數科條有序名實有正非殺人逆亂鳥獸之行甚重)
(者皆勿殺嗣丨丨之丨丨續吕侯之祥刑此又宜復之善者也)九刑(後漢書崔駰𫝊威械蔵而俎豆布六)
(典陳而丨丨厝)治亂藥石(後漢書崔寔𫝊夫刑罰者丨丨之丨丨也德教者興平之粱肉也)義
錢(後漢書虞詡𫝊時長吏二千石聽百姓讁罰者輸贖號為丨丨託為貧人儲而守令因以聚斂)抱鉗
扭(後漢書蔡邕𫝊論當伯喈丨丨丨徙幽裔仰日月而不見照燭臨風塵而不得經過其意豈及語平日倖)
(全人哉)刊章(後漢書黨錮𫝊序自是正直廢放邪枉熾結海内希風之流遂共相標榜指天下名士為)
(之稱號刻石立墠共為部黨而張儉為之魁靈帝詔丨丨捕儉等注刊削不欲宣露並名故削除之而直捕儉)
(等)案經三府(後漢書李膺𫝊及遭黨事當考實膺等丨丨丨丨太尉陳蕃卻之曰今所考案皆海)
(内人譽憂國忠公之臣此等猶將十世宥也豈有罪名不章而致收掠者乎不肯平署帝愈怒遂下膺等於黃)
(門北寺獄)黃門北寺獄(見上)錄牒(後漢書李膺𫝊時侍御史蜀郡景毅子顧為膺門徒而未)
(有丨丨故不及於譴毅乃慨然曰本謂膺賢遣子師之豈可以漏奪名籍苟安而已遂自表免歸時人義之)
漏奪名籍(見上)被急徵(後漢書魏朗𫝊竇武等誅朗以黨丨丨丨)祭臯陶(後漢書范)
(滂𫝊牢修誣言鉤黨滂坐繫黃門北寺獄獄吏謂曰凡坐繫皆丨丨丨滂曰臯陶賢者古之直臣知滂無罪將)
(理之於帝如其有罪祭之何益衆人由此亦止獄吏將加掠考滂以同囚多嬰病乃請先就格)就格(見上)
賈生之謀(後漢書賈彪𫝊延熹元年黨事起太尉陳蕃争之不能得朝廷寒心莫敢復言彪謂同志)
(曰吾不西行大禍不解乃入洛陽說城門校尉竇武尚書霍諝武等訟之桓帝以此大赦黨人李膺出曰吾得)
(免此丨丨丨丨也)若盧都内(後漢書竇武𫝊有詔原李膺杜密等自黃門北寺丨丨丨丨諸獄繫)
(囚罪輕者皆出之注都内主蔵官名前書有都内令)古刑(後漢書孔融𫝊融曰古者敦龐善否不别吏端)
(刑清政無過失百姓有罪皆自取之末世政撓其俗法害其人而欲繩之以丨丨投之以殘棄非所謂與時消)
(息者也)進寳得刑(後漢書孔融𫝊信如卞和注韓子和氏得璞玉於楚山獻之武王玉人曰石也)
(刖其左足及文王即位又奉其璞玉人又曰石也刖其右足成王即位和乃抱璞而哭於楚山之下王使玉人)
(攻璞而得寳焉和作怨歌琴操曰丨丨丨丨足離分兮)中刑(後漢書孔融𫝊一離刀鋸注國語丨丨用)
(刀鋸也)漢世輕法(後漢書循吏𫝊序初光武長於民間頗達情偽見稼穡艱難百姓病害至天下)
(已定務用安静解王莽之繁密還丨丨之丨丨)善風吉問(後漢書李南𫝊南少䔍學眀於風角永元)
(中太守馬稜坐盜賊事被徵當詣廷尉南特通謁賀稜意有恨謂曰太守不德今將即罪而君反相賀耶南曰)
(旦有丨丨明日中時應有丨丨故來稱慶旦日乃有驛使齎詔書原停稜事)劇獄(後漢書董宣𫝊遷北)
(海相大姓公孫丹令其子殺道行人宣即收丹父子殺之丹宗族親黨三十餘人操兵詣府稱冤呌號宣乃悉)
(收繫丨丨注劇縣之獄)科防(魏志袁紹𫝊注細政苛慘丨丨互設繒繳充蹊坑穽塞路)國網(魏志)
(曺洪𫝊注老惛倍貪觸突丨丨罪廹三千不在赦宥)促械我(魏志賈逵𫝊注太祖欲征吳而大霖雨三)
(軍不願行逵謂其同僚三主簿曰今不可不諫乃進諫草以示三人三人不獲已皆署名太祖怒收逵等當送)
(獄取造意者逵遂走詣獄獄吏以逵主簿也不即著械謂獄吏曰丨丨丨尊者且疑我在近職求緩於卿今將)
(遣人來察我逵著械適訖而太祖果遣家中人就獄視逵既而教曰逵無惡意原復其軄)問事杖(魏志)
(賈逵𫝊注李孚到梁洪使從者斫丨丨丨三十枚繫著馬邊自著平上幘將三騎投暮詣鄴下)衆猥(魏志)
(倉慈𫝊先是屬城獄訟丨丨縣不能決多集治下慈躬往省閱料簡輕重鞭杖遣之一歲決刑曾不滿十人)
昔慚柳下今愧孫登(魏志王粲𫝊注嵇康遭吕安事為詩自責曰欲寡其過謗議沸騰性)
(不傷物頻致怨憎丨丨丨丨丨丨丨丨内負宿心外赧良朋)楚掠(魏志滿寵𫝊注楊公身為名臣縱有)
(愆負猶宜保佑况滛刑所濫而可加其丨丨乎)蜀科(蜀志伊籍𫝊遷昭文將軍與諸葛亮法正劉巴李嚴)
(共造丨丨蜀科之制由此五人焉)楚撻(蜀志許慈𫝊時尋丨丨以相震攇)偏枯之物(蜀志)
(孟光傳赦者丨丨丨丨非明世所宜有也)平當(蜀志楊戲𫝊戲年二十餘從州書佐為督軍從事軄典刑)
(獄論法決疑號為丨丨)黃沙獄(晉書武帝紀太康五年六月初置丨丨丨)密網(晉書成帝紀詔)
(曰思蠲丨丨咸同斯惠其赦五歲刑以下)庚戌制(晉書哀帝紀興寕二年三月庚戌朔大閱戶人嚴法)
(禁稱為丨丨丨)皂巾丹服黑體雜履(晉書刑法志序犯黥者丨其丨犯劓者丨其丨犯臏)
(者丨其丨犯宫者丨其丨)犴逐情遷科隨意往(晉書刑法志序漢王以三章之法以弔之)
(文帝以刑厝之道以臨之於時百姓欣然將逢交泰而丨丨丨丨丨丨丨丨獻瓊杯於闕下徙青衣於蜀路覆)
(醢裁刑傾宗致獄)甲子科(晉書刑法志魏武帝定丨丨丨犯釱左右趾者易以木械是時乏鐵故易)
(以木焉)木械(見上)網捕二篇(晉書刑法志李悝撰次諸國法著法經以為王者之政莫急於)
(盜賊故其律始於盜賊盜賊須劾捕故著丨丨丨丨其輕狡越城博戲借假不廉滛侈踰制以為雜律一篇又)
(以其律具其加減是故所著六篇而已然皆罪名之制也)洪赦(晉書左貴嬪𫝊蠲釁滌穢與時惟新沛然)
(丨丨恩詔遐震)繩墨斷例(晉書杜預𫝊與賈充等定律令既成預為之注解乃奏之曰法者蓋丨丨)
(之丨丨非窮理盡性之書也故文約而例直聽省而禁簡例直易見禁簡難犯易見則人知所避難犯則幾於)
(刑厝刑之本在於簡直故必審名分審名分者必忍小理)簡直(見上)長沙獄(晉書高光𫝊時武帝)
(置丨丨丨以典詔囚以光歷世明法用為長沙御史)獄官惟實法吏惟文(晉書劉頌𫝊夫)
(監司以法舉罪獄官案劾盡實法吏據辭守文大較雖同然至於施用監司與夫法獄體宜小異丨丨丨丨丨)
(丨丨丨監司則欲舉大而略小何則夫細過微闕人情之所必有而悉紏以法則朝野無立人此所謂欲理而)
(反亂者也)得法外意(晉書陶侃𫝊謝安每言陶公雖用法而恒丨丨丨丨)皇人闊網帝
者約法(晉書紀瞻𫝊唐虞密丨丨之丨丨夏殷繁丨丨之丨丨機心起而日進淳德往而莫返)漢
斧(晉書伏滔𫝊黥布衆潰於一戰身脂於丨丨)辛亥制度(晉書石勒載記下書曰今律令滋煩)
(其採集律令之要為施行條制於是命法曹令史貫志造丨丨丨丨五千文施行十餘歲乃用律令)蠅集
筆端(晉書苻堅載記初堅之將為赦也與王猛苻融密議於露堂堅親為赦文猛融供進紙墨有一大蒼)
(丨入自牖間鳴聲甚大丨於丨丨驅而復來俄而長安街巷市里人相告曰官今大赦有司以聞堅驚謂融猛)
(曰禁中無耳屬之理事何從泄敕外窮推之咸言有一小人衣黑衣大呼扵市曰官今大赦須臾不見堅歎曰)
(其向蒼蠅乎聲狀非常吾固惡之)黑衣大呼(見上)猶左右手(晉書慕容超載記王者之)
(有刑糾丨人之丨丨丨焉故孔子曰刑罰不中則民無所措手足)中否格(宋書武帝紀詔曰杖罰雖)
(有舊科然軄務殷碎推坐相尋若皆有其實則體所不堪文行而已又非設罰之意可籌量觕為丨丨之丨)
犴圄(宋書孝武帝紀詔曰昔姬道方凝刑法斯厝漢德初明丨丨用簡良由上一其道下淳其性)嬰
金屨校(宋書孝武帝紀詔曰向因廵覽見二尚方徒隸丨丨丨丨既有矜復加國慶民和獨隔凱澤益)
(以慙焉可詳所原宥)魯師致捷漢史飛聲(宋書孝武帝紀詔曰㳂情察訟丨丨丨丨市獄)
(勿擾丨丨丨丨)幽國(宋書孝武帝紀詔曰廷尉遠邇疑讞平決攸歸而一蹈丨丨動逾歲時民嬰其困吏)
(容其私)滯劾(宋書孝武帝紀詔曰自今囚至辭其並即以聞朕當悉詳斷庶無留獄若繁文丨丨證逮)
(遐廣必須親察以盡情狀)逭役違調(宋書孝武帝紀詔曰頃化弗能孚而民未知禁丨丨丨丨起觸)
(刑網)料省(宋書孝武帝紀詔曰近道刑獄當親丨丨其王畿内及神州所統可遣尚書與所在共訊)曲
令密文(宋書帝子業紀凡丨丨丨丨繁而作治宜寬徭輕憲以救民切)降辟次網(宋書明帝)
(紀詔曰夫愆有小大憲隨寬猛故五刑殊用三典異施而丨丨丨丨便暨鉗撻求之法科差品滋遠)鉗撻
(見上)裁風茂典(宋書帝昱紀緩法昭恩丨丨丨丨蠲憲貸𤯝訓俗彛義)洗遂(宋書帝昱紀詔)
(曰尚書令可與執法以下就訊衆獄使冤訟丨丨困弊昭蘇頒下州郡咸令無壅)盪萌漸(宋書樂志)
(大赦丨丨丨文教被黃支)獬豸至(宋書符瑞志丨丨知曲直獄訟平則丨)時網(宋書王弘𫝊多)
(僮者傲然於王憲無僕者怵廹於丨丨)訊牒(宋書謝晦𫝊高祖嘗訊囚其旦刑獄參軍有疾札晦代之)
(於車中一鑒丨丨催促便下相府多事獄繫殷積晦隨問酧辨曾無違謬高祖竒之即日署刑獄賊曹)機
心冥戢(宋書蔡廓𫝊肉刑之設肇自哲王蓋由曩世風淳民多惇謹圖象既陳則丨丨丨丨刑人在途)
(則不逞改操)恢繁息(宋書蔡廓𫝊申哀矜以革濫移大辟扵支體全性命之至重丨丨丨於將來使)
(將斷之骨荷更榮於三陽干時之華監商飇而知懼威惠俱宣感畏偕設全生拯暴於是乎在)監商飇
(見上)霜准(宋書蔡興宗𫝊亂辟害政混穢大猷不有丨丨軌憲斯淪)戮諷(宋書王僧達傳殛凶誅邪)
(聖典所同丨丨剪律漢法攸尚)楚對(宋書謝莊𫝊丨丨之下鮮不誣濫)慶宥(齊書高帝紀詔曰宸)
(運肇創寳命惟新宜弘丨丨廣敷蠲汰劫賊餘口没在臺府者悉原赦諸負舋流徙普聽還本土)蠲汰
(見上)方風霜(齊書崔祖思𫝊以教化比雨露名法丨丨丨)罰丁赦丙(齊書崔祖思𫝊如令)
(丙罪重丁𤯝輕丨丨而丨丨天下必有不悛矣)一宿髮白(齊書謝超宗𫝊超宗下廷尉丨丨丨丨皓)
(首)荆革(齊書竟陵王子良𫝊宋孝武徵求急速以郡縣遲緩始遣臺使公役勞擾太祖踐祚子良陳之)
(曰凡此輩使人開亭正㯓便振丨丨萬姓駭廹人不自固遂漂衣敗力競致兼漿值今夕酒諧肉飫既許附申)
(赦格明日禮輕貸薄便復不入恩科)赦格(見上)恩科(見上)獄圄(齊書竟陵王子良𫝊子良密啟)
(曰明詔深矜丨丨恩文累墜今科網嚴重稱為峻察負罪離愆充積牢戶暑時鬱蒸加以金鐵聚憂之氣足感)
(天和)恩文(見上)科網(見上)律章(齊書孔稚珪𫝊尚書刪定郎王植撰定丨丨表奏之)律吏
(齊書孔稚珪𫝊今府州郡縣千有餘獄如令一獄歲枉一人則一年之中枉千餘人致此之由非但丨丨之咎)
(列邑之宰亦亂其經)法學(齊書孔稚珪𫝊尋古之名流多有丨丨故釋之定國聲光漢臺元常文惠績映)
(魏閣今之士子莫肯為業縦有習者世議所輕將恐此書永墜下走之手矣今若弘其爵賞開其勸慕課業宦)
(流班習胄子拔其精究使處内局簡其才良以居外仕則臯繇之謀指掌可致杜鄭之業鬱焉何遠)杜鄭
之業(見上)剪韭(齊書孔稚珪𫝊論刑開二門法有兩路刀筆之態深舞弄之風起承喜怒之機隙挾)
(千金之奸利丨丨復生寧失有罪抱木牢戶未必非冤)入縑(梁書武帝紀詔曰金作贖刑有聞自昔丨)
(丨以免施於中代)鉗釱(梁書武帝紀斷弊之書日纏於聽覽丨丨之刑歲積扵牢犴)牢犴(見上)
三訊(梁書武帝紀詔曰丨丨五聽著自聖典哀矜折獄義重前誥按周禮小司寇以三刺斷庶民獄訟之)
(中一曰訊羣臣二曰訊郡吏三曰訊萬民)梁律(梁書武帝紀尚書刪定郎蔡法度上丨丨二十卷令三十)
(卷科四十卷)嬰網(梁書武帝紀丨丨陷辟日夜相尋)權典(梁書武帝紀遐邇知禁圄犴稍虚率)
(斯以往庶幾刑措金作丨丨宜在蠲息可除贖罪之科)逋讁(梁書武帝紀詔曰自今丨丨之家及罪應)
(質作若年有老小可停將送)質作(見上)讁運(梁書武帝紀詔曰頃聞外間多用九陌錢徒亂王制)
(無益民財自今可通用足陌錢令書行後百日為期若猶有犯男子丨丨女子質作並同三年)裁問(梁書)
(武帝紀詔曰緣邊初附諸州部内百姓先有負罪流亡逃叛入北一皆曠蕩不問往諐并不得挾以私讐而相)
(報復若有犯者嚴加丨丨)鏁士(梁書元帝紀長徒丨丨特加原宥)徽繩(梁書王僧孺𫝊為南康王)
(長史典籖湯道愍謗訟僧孺逮詣南司奉牋辭府曰下官既貽疵辱方致丨丨解籙收簮且歸初服)嚴棘
(梁書劉孝綽𫝊漏斯密網免彼丨丨)在縲嬰纆(梁書劉孝綽𫝊舞文虛謗不取信於宸明丨丨丨丨)
(幸得蠲於庸暗)殷牖(陳書武帝紀仁霑葭葦信及豚魚丨丨斯空夏臺虚設)幽圄(陳書文帝紀詔)
(曰惠澤未流愆陽累月今歲序云暮年正向肇欲使丨丨之内同被時和可曲赦京師)清乂(陳書宣帝)
(紀其三獄等事前須詳斷然後啟聞凡諸辨決務令丨丨)秋憲(陳書蔡景歷𫝊御史中丞宗元饒奏曰景)
(歷專擅貪汙彰於遠近宜寘刑書以明丨丨)重械(陳書沈洙𫝊丨丨之下危墮之上無人不服誣枉者)
(多)危墮(見上)行獄(南史宋孝武帝紀大眀七年原放丨丨徒繫)察判(南史齊武帝紀以水)
(潦為患尅日訊都下囚諸遠獄委刺史以時丨丨)訊辨(南史梁武帝紀下令通檢尚書衆曹諸諍訟失)
(理及主者淹停不時施行者精加丨丨依事議奏)洗除前注(南史梁武帝紀其犯鄉論清議贓汙)
(滛盜一皆蕩滌丨丨丨丨與之更始)建康三官(南史梁武帝紀天監五年初立詔獄詔丨丨縣置丨)
(丨與廷尉三官分掌獄事號建康為南獄廷尉為北獄)南獄北獄(見上)訊簿(南史宋江夏王)
(義恭𫝊為荆州刺史文帝與書戒之曰凡訊獄前一二日可取丨丨密與劉湛輩粗共詳論)曩科(南史)
(蕭琛𫝊郎有杖起自後漢爾時郎官位卑與令史不異自魏晉以來郎官稍重今方參用高華吏部又近於通)
(貴不應官高昔品而罰遵丨丨)杜郵之賜(南史謝莊𫝊孝武嘗賜莊寳劍莊以與魯爽後爽叛帝因)
(宴問劍所在答曰昔以與魯爽别竊為陛下丨丨丨丨上甚悅)憲劾(南史王融𫝊一介罪身獨嬰丨丨)
冶中貴囚(南史袁彖𫝊彖監吳興郡到郡坐過用禄錢免官付東冶既而帝遊孫陵望東冶曰丨丨)
(有一好丨丨數日與朝臣幸冶見彖與語明日釋之後為侍中)緩憲賖刑(南史袁昂傳丨丨於斯戮)
(之人丨丨扵耐罪之族)三署囚(南史齊文惠太子長懋𫝊詔太子於元圃園宣猷堂錄丨丨丨原宥)
(各有差)律生(南史崔祖思𫝊憲律之重由來尚矣實宜清置廷尉茂簡三官漢來習律有家子孫並𫝊)
(其業今廷尉丨丨乃令史門戶刑之不厝抑此之由)張杜律(南史孔珪𫝊江左承用晉時丨丨丨二十)
(卷)圓門(南史江淹𫝊抱痛丨丨含憤獄戶)就測(南史何遠𫝊遷武昌太守為人所訟徵下廷尉)
(被劾十數條當時士大夫坐法皆不受測遠度已無贓丨丨立三七日不欵猶以私蔵禁仗除名)法者
人之父母(南史郭祖深𫝊丨丨丨丨丨丨惠者人之仇讐法嚴則人思善德多則物生惡)測囚
(南史沈洙𫝊梁代舊律丨丨之法日一上起自晡鼓盡扵二更及比部郎范泉刪定律令以舊法測立時久非)
(人所堪分其刻數日再上廷尉以為新制過輕時宣帝錄尚書集衆議之洙議曰夜中測立緩急易欺兼用畫)
(漏於事為允但漏刻賖促今古不同願去夜測之昧從畫漏之明斟酌今古之聞參會二漏之義捨秋冬之少)
(刻從夏日之長晷不問寒暑並依今之夏至朝夕上測各十七刻庶罪人不以漏短而為捍獄囚無以在夜而)
(致誣宣帝曰沈長史議得中依事施行)東冶徒賦(南史卞彬𫝊永明中琅邪諸葛勗為國子生作)
(雲中賦指祭酒以下皆有形似之目坐事繫東冶作丨丨丨丨武帝見赦之)鑊魚賦(南史卞彬𫝊廣)
(陵高爽坐事被繫作丨丨丨以自况其文甚工後遇赦免)釐恤(魏書肅宗紀熙平元年詔曰尚書可丨丨)
(獄犴察其淹枉簡量輕重隨事以聞)誣壅(魏書肅宗紀熙平元年詔曰比日獄犴繁廣嗟訴驟聞雖曰司)
(存每多丨丨)三約(魏書任城王澄𫝊三季之弊由於煩刑火德之興在於丨丨是以老𥅆云法令滋彰)
(盜賊多有)憲墨(魏書高陽王雍𫝊細人犯刑猶寬丨丨朝廷貴仕不戮一人)口誤(魏書刑罰志顯)
(祖即位除丨丨開酒禁)拷石(魏書刑罰志從今斷獄皆依令盡聽訊之理量人強弱加之拷掠不聽非)
(法拷人兼以丨丨自是枷杖之制頗有定準)貫索九星(隋書天文志丨丨丨丨賤人之牢也一曰)
(連索一曰連營一曰天牢主法律禁暴彊也牢口一星為門欲其開也九星皆明天下獄煩七星見小赦五星)
(大赦)昴眀(隋書天文志昴七星天之耳目也主西方主獄事丨丨則天下牢獄平)簡憲(隋書刑法)
(志歲布平典年垂丨丨昭然如日月望之者不迷曠乎如大路行之者不惑)易釱(隋書刑法志魏武造)
(丨丨之科)測罰(隋書刑法志凡繫獄者不即答欵應加丨丨不得以人事為隔若人事犯罰違扞不欵宜)
(測罰者先參議牒唘然後科行斷食三日聽家人進粥二升女及老小一百五十刻乃與粥滿千刻而止)鶴
頭紐(隋書刑法志鞭有制鞭法鞭常鞭凡三等之差制鞭生革廉成法鞭生革去廉常鞭熟靻不去廉皆)
(作丨丨丨長一尺一寸)冶士(隋書刑法志髠鉗補冶鎻士終身其下又讁運配材官丨丨尚方鎖士皆)
(以輕重差其年數其重者或終身)愆目(隋書刑法志切見南北郊壇材官車府太官下省左裝等處上)
(啓並請四五歲已下輕囚助充使役自有刑均罪等丨丨不異而甲付錢署乙配郊壇錢署三所於辛為劇郊)
(壇六處在役則優今聽獄官詳其可否舞文之路自此而生將恐玉科重輕全關墨綬金書去取更由丹筆)
甲付錢署乙配郊壇(見上)玉科金書(見上)權今(隋書刑法志河清三年尚)
(書令趙郡王叡等奏上齊律十二篇是後法令明審科條簡要又敕仕門之子弟常講習之齊人多曉法律蓋)
(由此也其不可為定法者别置丨丨二卷與之並行)刑經聖制(隋書刑法志用宣帝廣刑書要制而)
(更峻其法謂之丨丨丨丨)經義量決(北史魏太武紀太平真君六年詔諸有疑獄皆付中書以丨丨)
(丨丨)聽訟觀(北史魏宣武紀永平元年詔依洛陽舊圖修丨丨丨)理訴殿申訟車(北史)
(魏宣武紀廷昌元年詔立丨丨丨丨丨丨以盡冤窮之理)麟趾格(北史齊文宣紀天保元年詔曰魏世)
(議定丨丨丨遂為通制官司施用猶未盡善羣官可更論討新令未成之間仍以舊格從事按隋書經籍志於)
(麟趾殿刪正刑典謂之麟趾格)配雜(北史周武帝紀建德六年詔曰以刑止刑以輕代重罪不及嗣皆有)
(定科雜役之徒獨異常憲一從罪配百代不免罰既無窮刑何以措凡諸雜戶悉放為百姓丨丨之科因之永)
(削)彌尾青(北史宋翻𫝊翻為河隂令縣舊有大枷時人號曰丨丨丨及翻為縣主吏請焚之翻曰置)
(南墻下以待豪右未幾有内監楊小駒詣縣請事辭色不遜翻命取尾青以鎖之於是威振京師)文帳
(北史崔暹𫝊有獄囚數百文襄盡欲誅之每催丨丨暹故緩之不以時進文襄意釋竟免)官戶(北史麥鐵)
(杖𫝊陳大建中結聚為羣盜廣州刺史歐陽頠俘之以獻没為丨丨配執御繖)舉烟(北史燕𫝊苻堅每臨)
(聽訟觀令民有怨者丨丨於城北觀而錄之長安為之語曰欲得必存當舉烟)得法華經力(北史)
(梁蕭氏𫝊甄元成隨蕭詧鎮襄陽以江陵甲兵殷盛密書與元帝具申誡欵有得其書送於詧詧深信佛法常)
(願不殺誦法華經人元成素誦法華經遂獲免詧後見之常曰甄公好丨丨丨丨丨)三覆奏五覆
奏(舊唐書太宗紀貞觀五年七月初令天下決刑必丨丨丨在京諸司丨丨丨其日尚食進蔬食内教坊及)
(太常不舉樂)律學(舊唐書太宗紀貞觀六年二月初置丨丨)烏巢獄上(舊唐書明皇紀大理)
(少卿徐岵奏天下今歲斷刑五十八幾致刑措丨丨寺之丨丨)竹章牙簡(舊唐書肅宗紀大歷七年)
(詔圖土嘉石之下積有繫囚丨丨丨丨之中困於法吏)節目書於食堂(舊唐書宣宗紀大理)
(卿劉濛奏太和二年刑部侍郎高鉞條疏准勘丨丨一十一件下諸州府粉壁丨丨錄事參軍丨丨每申奏罪)
(人須依前件節目歲月滋久文字湮淪今後請下諸道令刻石置於會食之所使官吏起坐觀省記憶條目庶)
(令案牘周詳從之)十二章(舊唐書職官志凡律丨有丨丨一名例二禁衛三職制四戶婚五廐庫六)
(擅興七賊盜八鬭訟九詐偽十雜律十一捕亡十二斷獄而大凡五百條)金雞竿(舊唐書敬宗紀寳歴)
(元年正月御丹鳳樓大赦鄠縣令崔發坐誤辱中官下獄是日與諸囚陳於丨丨丨下俟釋放)留司格
散頒格(舊唐書刑法志永徽初敕太尉長孫無忌等共撰定律令格式舊制不便者皆隨刪改遂分格)
(為兩部曹司常務為丨丨丨天下所共行者為丨丨丨其散頒格下州縣留司格但留本司行用焉)通法
(舊唐書劉文静𫝊時制度草創命文静與當朝通識之士更刊隋開皇律令而損益之以為丨丨高祖謂曰本)
(設法令使人共解而往代相承多為隠語執法之官緣此舞弄宜更刊定務使易知)律議(舊唐書劉祥道)
(傳父林甫武德初為内史舍人以才幹見稱尋詔與中書令蕭瑀等撰定律令林甫因著丨丨萬餘言)遇
徐杜者生(舊唐書杜景儉傳轉司刑丞天授中與徐有功來俊臣侯思止專理制獄時人稱云丨丨)
(丨丨必丨)侯卿杖(舊唐書尹思貞𫝊為司府少卿時卿侯知一亦厲威嚴吏人為之語曰不畏丨丨丨)
(惟畏尹卿筆)御史雨(舊唐書顔真卿𫝊為監察御史充河西隴右軍試覆屯交兵使五原有冤獄久)
(不決真卿至立辯之天方旱獄決乃兩郡人呼為丨丨丨)獄持(舊唐書索元禮𫝊御史周矩疏曰推劾之)
(吏相矜以虛泥耳籠頭枷研揳揔摺脅籖爪縣髮薰耳卧隣穢溺曾不聊生號為丨丨)鐫詰(唐書河間)
(王孝恭𫝊孝恭再破巨賊欲以威重夸遠俗乃築第石頭城陳廬徼自衛或誣其反召還頗為憲司丨丨既無)
(狀赦為宗正卿)前雨沉懣(唐書邠王守禮𫝊岐王嘗奏守禮知雨𤾉帝問故答曰臣無它當天后時)
(臣被敕杖凡四三累創痕膚丨丨則丨丨霽則佳以此知之因泣下帝為惻然)州犂上下其手
張湯輕重其心(唐書魏徵𫝊昔丨丨丨丨丨丨而楚法以敝丨丨丨丨丨丨而漢刑以謬)賣
獄(唐書戴胄𫝊時選者盛集有詭資蔭冐牒取調者詔許自首俄有詐得者獄具胄以法當流帝曰朕詔不)
(首者死而今當流是示天下不以信卿丨丨耶胄曰陛下登殺之非臣所及既屬臣敢虧法乎)參處法
意至析秋毫(唐書戴胄𫝊胄犯顔據正數矣丨丨丨丨丨丨丨丨隨類指擿言若泉湧帝益重之)
一介易十囚(唐書崔仁師𫝊時青州有男子謀逆有司捕支黨纍係填獄詔仁師按覆坐止魁惡)
(十餘人它悉原縱仁師曰治獄主仁恕故諺稱殺人刖足亦皆有禮豈有知枉不申為身謀哉使吾丨丨丨丨)
(丨命固吾願也及敕使覆訊諸囚咸叩頭曰崔公仁恕必無枉者舉無異辭由是知名)訴犴(唐書蔣儼)
(𫝊進蒲州刺史戶産充夥丨丨積年不平儼發隠禁姦號良二千石)申挺(唐書虞世南𫝊山東及江淮大)
(水遣使賑饑民丨丨獄訟多所原赦)捉搦(唐書韓琬𫝊貪冐者謂能清貞者謂孤浮沉者謂黠剛正者謂)
(愚位下而驕家貧而奢歲月漸漬不救其弊何由變浮之淳哉不務省事而務丨丨夫捉搦者法也法設而滋)
(章滋章則盜賊多矣)銖秒罪(唐書蔣欽緒𫝊欽緒精治道馭吏整嚴雖丨丨丨不貸)唐卿不
冤(唐書唐臨𫝊累遷大理卿高宗嘗錄囚餘司斷者輙紛訴不承獨臨所訊無一言帝問故答曰丨丨斷囚)
(丨丨所以絶意帝歎曰為獄者固當如是)句杖判徙(唐書狄仁傑𫝊時太學生謁急后亦報可仁傑)
(曰左右丞不丨丨左右丞相不丨丨况天子乎學徒取告丞簿職耳若為報可則胄子數千凡幾詔耶為定令)
(示之而已后納其言)獄決而霽(唐書崔碣𫝊再為河南尹邑有大賈王可久轉貨江湖間值龐勛亂)
(盡亡其貲不得歸妻詣卜者楊乾夫咨在亡乾夫悅妻色且利其富既占陽驚曰乃夫不還矣隂以百金謝媒)
(者誘聘之妻乃嫁乾夫它年徐州平可久困甚丐衣食歸里往見妻乾夫逐之妻詣吏自言乾夫厚納賄可久)
(反得罪再訴復坐誣碣之來可久陳冤碣得其情即敕吏掩乾夫并前獄史下獄一日殺之以妻還可久時滛)
(潦丨丨丨丨都民歌舞於道)不枉不漏(唐書張說𫝊譙王重福支黨數百人獄久不決詔說往按)
(一昔而罪人得乃誅張靈均鄭愔餘詿誤悉原帝嘉其丨丨直丨丨惡慰勞之)刑耳列冤(唐書張說)
(𫝊宇文融與崔隠甫李林甫共劾奏說其言醜慘帝怒詔即尚書省鞠之說兄光詣朝堂丨丨丨丨)獄官
箴(唐書裴諝𫝊諝惡法吏舞文或挾宿怨為重輕因獻丨丨丨以諷)繫廚院(唐書崔隠甫𫝊初臺)
(無獄凡有囚則繫大理貞觀時李乾祐為大夫始置獄由是中丞侍御史皆得繫人隠甫執故事廢掘諸獄其)
(後患囚往來或漏泄復丨之丨丨云)杖架(唐書宇文融𫝊遷大理評事以夏楚大小無制始創丨丨以高)
(庳度杖長短又鑄銅為規齊其巨細)袚瑕洗釁(唐書韋處厚𫝊敬宗初李逢吉得柄搆李紳逐為端)
(州司馬其黨劉栖楚等建言當徙醜地處厚上言紳先朝舊臣就令有過尚當丨丨丨丨成無改之美况被讒)
(乎)律明人信法一主尊(唐書趙冬曦𫝊律令格式宜刊定科條犯者雖貴必坐丨丨則)
(丨丨丨丨則丨丨)静獄(五代史蘇逢吉𫝊高祖嘗以生日遣逢吉疏理獄囚以祈福謂之丨丨逢吉入)
(獄中閱囚無輕重曲直悉殺之以報曰獄静矣)更一字以活千人(五代史張居翰𫝊魏王破)
(蜀王衍朝京師行至秦川而明宗軍變於魏莊宗東征慮衍有變詔魏王殺之詔書已印畫而居翰發視之詔)
(書言誅衍一行居翰以謂殺降不祥乃以詔傅柱揩去行字改為一家時蜀降人與衍俱東者千餘人皆獲免)
(又論居翰丨丨丨丨丨丨丨吾於斯人有所取焉)氣樓凉窗(宋史哲宗紀紹聖四年令諸獄置丨)
(丨丨丨設漿飲薦席杻械五日一浣繫囚以時沭浴遇寒給薪炭)騎置上下(宋史刑法志羣臣受)
(詔鞠獄獄既具丨丨來丨有司斷已復騎置丨之)審刑銘(宋史刑法志理宗初即位即詔天下恤刑)
(又親製丨丨丨以警有位)若呼吸(宋史竇儼𫝊刑有制丨人之丨丨)御人銜勒救敝
斧斤(宋史劇可久傳刑法者丨丨之丨丨丨丨之丨丨有國家者不可一日而廢也雖堯舜之世亦不能)
(捨此而致治)隂擇善水土處(宋史王博文𫝊為政務平恕常語諸子曰吾平生決罪至流刑)
(未嘗不丨丨丨丨丨丨汝曹志之)辨獄記(宋史杜衍𫝊以太常博士提點河東路刑獄遷尚書祠部)
(員外郎按行潞州折冤獄知州王曙為作丨丨丨)雪活(宋史喬執中𫝊執中寬厚有仁心屢典刑獄丨)
(丨以百數)黥籍(宋史吕本中𫝊監階州草場苖亘以贓敗有詔從黥本中奏近歲官吏犯贓多至丨丨然)
(四方之遠或有枉濫何由盡知願酌處常罰從之)取伏(宋史王衣𫝊升大理卿先是百司愆戾付寺劾)
(之至三問取伏狀被劾者懼對莫敢辨衣奏曰伏與辨二事也若一切丨丨是以威廹之不使自直非法意也)
(乞三問未承者聽辨從之)木劍背(遼史太宗紀會同二年乙室大王坐賦調不均以丨丨丨撻而釋之)
鍾院(遼史刑法志太祖置丨丨以達民冤)推析律意(遼史康默記𫝊時諸部新附文法未備默)
(記丨丨丨丨論決重輕不差毫釐罹禁網者人人自以為不冤)赦書日行五百里(遼史劉景)
(𫝊召草赦既成留數月不出景奏曰唐制丨丨丨丨丨丨丨今稽期弗發非也)怨鼓(遼史國語解有冤者)
(擊鍾以達於上猶丨丨云)木鶴仙人(金史禮志應天門頒赦設雞竿於樓下之左竿上置大盤盤中)
(置金雞雞口銜絳幡幡上金書大赦天下四字卷而銜之又設捧制書丨丨丨丨一以紅繩貫之引以轆轤置)
(於御前欄子上又設捧鶴畫臺於樓下正中)捧鶴畫臺(見上)柳葼(金史刑志金國舊俗輕罪)
(笞以丨丨)秦以為巢(陸賈新語堯以仁義為巢丨丨刑罰丨丨)國之維檝(桓寬鹽鐵論執)
(法者國之轡銜刑罰者丨丨丨丨)坊非矯邪(桓寬鹽鐵論聖人審於是非察於治亂故設明法陳)
(嚴刑丨丨丨丨若檼栝輔檠之正弧刺也注檼揉曲者也栝正方者也輔檠輔正弓弩者也弧刺弓之不正者)
(也刺音辣)若檼栝輔檠(見上)猶魚仰水(桓寬鹽鐵論民之仰法丨丨之丨丨水清則静)
(濁則擾擾則不安其居静則樂其業樂其業則富富則仁生澹則争止注澹古音贍)大理為務(劉向)
(說苑衛靈公問於史鰌曰政孰為務對曰丨丨丨丨聽獄不中斷者不可屬也故曰大理為務)聖人自
來(劉向說苑仲尼見梁君梁君問仲尼曰吾欲使日月當時吾欲使聖人自來為之奈何仲尼對曰丘聞之)
(尊天敬鬼則日月當時善為刑罰則丨丨丨丨)無轡用策(孔叢以禮齊民譬之於御則轡也以刑齊)
(民譬之於御則鞭也執轡於此而動於彼御之良也丨丨而丨丨則馬失道矣)稽五赦(荀悅申鑒惟丨)
(丨丨以綏民中一曰原心二曰明德三曰勸功四曰襃化五曰權計凡先王之攸赦必是族也)小加弘
潤(劉義慶世說賈充初定律令與羊祜共咨鄭冲冲曰臯陶嚴明之旨非僕闇懦所探羊曰上意欲令丨丨)
(丨丨冲乃粗下意)上捎雲眼下拂地足(劉義慶世說桓公在荆州全欲以德被江漢恥)
(以威刑肅物令史授杖正從朱衣上過桓式年少從外來云向從閣下過見令史授杖丨丨丨丨丨丨丨丨意)
(譏不著桓公云我猶患其重)髀背分受(劉餗隋唐嘉話太宗閱醫方見明堂圖五藏之系咸附於)
(背乃愴然曰今律杖笞佘何令丨丨丨丨乃詔不得笞背)平典(劉肅大唐新語則天朝御史裴懷古曰臣)
(守丨丨庶無冤濫)憲問(劉肅大唐新語朱履霜著丨丨五卷撮刑獄之機要)參酌院(李肇國史)
(補長慶初上以刑法為重每有司斷大獄又令中書舍人一員參酌而出之百司呼為丨丨丨)涿鹿黥
(叚成式酉陽雜俎周官墨刑罰五百鄭言先刻面以墨窒之窒墨者使守門尚書刑德考曰涿鹿者鑿人顙也)
(黥人者馬羈窄人面也鄭云丨丨丨世謂之刀墨之民)蘇門之風出於赭衣(范攄雲溪)
(友議李尚書翺初守廬江時有重繫者合當大辟引讞之時啓鳴曰某偶黷典章即從誅戮然昔於羣小專習)
(一藝願於貴人之前試之乃長嘯也公命緩繫而聽之清聲上徹雲漢公曰不意丨丨丨丨丨丨丨丨之下可)
(命鸞鶴同遊當與孫阮齊躅去其械梏蠲其罪戾)詩獄(張舜民畫墁錄元豐中丨丨興凡館舍諸人與)
(子瞻和詩罔不及)閱佛書(方勻泊宅編宗澤任館陶尉凡獲逃軍即殺之邑境為之無盜時呂惠卿)
(帥大名因薦之且戒云此雖警盜賊之一策恨子未丨丨丨人命難得安可輕殺况國有常刑乎)刻桐
象囚(陳翥桐譜李子長為政欲知囚情丨丨丨丨形鑿地為坎卧木囚其中罪若正木囚不動若有冤木)
(囚動出蓋人之精誠著木人也)左讞(李元綱厚德錄故事州郡之獄有疑及情可憫者雖許上請而法寺)
(多舉駁則官吏當不應奏之罪故皆移情就法不以上請燕肅判刑部奏天聖三年天下斷大辟二千四百三)
(十六豈無法疑情可憫者而州郡無所奏讞蓋畏罪也請自今奏而不應奏者不科以罪自是丨丨者歲不減)
(千人皆情可憫法疑者無不貸免)勅裁(李元綱厚德錄呂申公奏請天下獄有情可疑及情理可憫者)
(皆取丨丨今為著令)入古器贖(葉夢得避暑錄話吳珏為光州固始令先申伯之國而楚之故封也)
(間有異物以僻遠人未之知乃令民有罪皆丨丨丨自丨既而罷官幾得五六十器)風動琅璫(葉夢)
(得避暑錄話蘇子瞻元豐間赴詔獄乃作詩寄子由今附於此柏臺霜氣夜凄凄丨丨丨丨月向低夢繞雲山)
(心似鹿䰟飛湯火命如雞)詳定刑統(朱子名臣言行錄范質一日坐封邱巷茶肆中有人貎怪陋前)
(揖曰相公無慮時署中所執扇偶書大暑去酷吏清風來故人二句其人曰世之酷吏冤獄何止如大暑也公)
(它日當深䆒此弊公後至祅廟後門見一土木短鬼其貌肖茶肆見者公心異焉亂定公大用首建議律條繁)
(廣輕重無據吏得以因緣為姦周祖特詔丨丨是為丨丨)戒民集(朱子名臣言行錄張詠每斷事有情)
(輕法重情重法輕者必為判語讀以示之蜀人鏤板謂之丨丨丨)五房例(朱子名臣言行錄中書習)
(舊弊每事必用例五房史操例在手顧金錢惟意所去取所欲與白舉用之所不欲行或匿例不見韓魏公琦)
(令刪取丨丨丨及刑房斷例除其冗繆不可用者為綱目類次之封縢謹掌每用例必自閱自是人知賞罰可)
(否出宰相五房史不得高下於其間)分珠獄(朱子名臣言行錄潭州巨賈私藏蚌胎為關吏所搜太守)
(而下輕其估悉自售焉唐公介時以言事謫潭倅丨丨丨發奏方入仁宗謂近侍曰唐介必不肯買案具奏覆)
(覽之果然)
御定子史精華卷五十五
