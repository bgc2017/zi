欽定四庫全書
御定子史精華卷一
天部一
天
淯陽無計量(管子天丨丨丨丨丨地化生無法崖注淯古肓字天以陽氣育生萬物物生不可計)
(量)若鼓有楟(管子夫天地一險一易丨丨之丨丨擿擋則擊注楟當為響險易猶否泰夫天地否)
(泰應德而至猶鼓之合響應擊而鳴者也)萬物槖(管子天地丨丨之丨也天地苴萬物故曰萬物之槖)
(注苴裹萬物在天地之中故為槖也)四時云下(管子天不動丨丨丨丨而萬物化注云運動貌也)
常象(管子天有丨丨地有常肜人有常禮一設而不更此謂三常)動化從新(管子天地不可)
(留故丨丨故丨丨注天施地化日夜不息故能生成不已以天地變不可留停故動化其故以就其新然亦循)
(故之四時周而復始無所易之也)虛滿合離(管子夫運謀者天地之丨丨也丨丨也注言歷運之)
(謀崇替相因若天地之有虛滿合離乃理之不可已者也春夏為合秋冬為虛)精氣有五(管子且夫)
(天地丨丨丨丨不必為沮注謂五行之時也其時之氣不能必則為沮敗也)虛其無形(管子天之)
(道丨丨丨丨虛則不屈無形則無所位&KR3086;無所位&KR3086;故徧流萬物而不變注&KR3086;逆也)苞物衆(管子丨丨)
(丨者莫大於天地化物多者莫多於日月)或維之(管子天丨丨丨地或載之天莫之維則天以墜矣地)
(莫之載則地以沈矣夫天不墜地不沈夫或維而載之也夫)以九制(管子天道丨丨丨地理以八制)
(人道以六制注九老陽之數以老陽制天所以君長之也)粤宛(管子天為丨丨草木養長五榖蕃實秀大)
(注粤厚也宛順也天為厚順不逆時氣也)因人(管子天丨丨聖人因天)主正(管子天丨丨地主平)
(人主安靜注平分四時天之正也)大圜(管子人能正靜皮膚裕寬耳目聰明筋信而骨強乃能戴丨丨)
(而履大方注大圜天也)萬物母(老子無名天地之始有名丨丨之丨注有名謂天地)槖籥(老子)
(天地之間其猶丨丨乎虛而不屈動而愈出)能長生(老子天長地久天地所以能長且久者以其不)
(自生故丨丨丨)法道(老子人法地地法天天丨丨道法自然)得一以清(老子天丨丨丨丨地)
(得一以寕)不爭善勝不言善應(老子天之道丨丨而丨丨丨丨而丨丨不召而自來)道
猶張弓(老子天之丨其丨丨丨乎高者抑之下者舉之有餘者損之不足者與之天之道損有餘而補)
(不足)利而不害(老子天之道丨丨丨丨聖人之道為而不爭)日暴夜息風乾露
濡(文子天設日月列星辰張四時調陰陽丨以丨之丨以丨之丨以丨之雨丨以丨之)圓而無端
(文子天丨丨丨丨故不得觀其形)且冬且夏(文子陰陽不能常丨丨丨丨月不知晝日不知夜)
元運無窮(子華子丨太初之中氣也天帝得之丨乎丨丨)長贏隨以揫斂沍陰
隨以敷榮(子華子朱明丨丨不能盡其所以為温也必丨之丨丨丨之氣而為秋元武丨丨不能盡)
(其所以為寒也必丨之丨丨丨之氣而為春孰為此者天也)出三入一(子華子天之精氣其大數)
(常丨丨而丨丨一之謂專二之謂耦三之謂化專者才也耦者幹也化者神也)徧覆包涵昭明
顯融(子華子丨丨丨丨天之所以為大也丨丨丨丨帝之所以為功也)捭闔(鬼谷子丨丨者天地)
(之道捭闔者以變動隂陽四時開閉以化萬物縱横反出反覆反忤必由此矣)持樞(鬼谷子丨丨謂春生)
(夏長秋收冬藏天之正也)左舒(尸子天丨丨而起牽牛地右闢而起昴畢)如彈丸(愼子天地既判)
(而生兩儀輕清浮而為天重濁凝而為地天形丨丨丨半覆地上半隱地下其勢斜倚故天行健)相因
為氤相昷為氲(愼子天地之所以能長能久者以其陽中有隂下降極而生陽隂中有陽上升)
(極而生隂二者交通合為太和丨丨而丨丨丨丨而丨丨以此施生化之功此變化之所以兆也)含精
物生(列子清輕者上為天濁重者下為地故天地丨丨萬丨化丨)職生覆(列子天地無全功聖)
(人無全能萬物無全用故天丨丨丨地職形載聖職教化物職所宜)密移(列子運轉亡已天地丨丨疇覺)
(之哉)積氣(列子杞國有人憂天墜身無所寄廢寢食者又有憂彼之所憂者因往曉之曰天丨丨耳無處)
(無氣若屈伸呼吸終日在天中行止奈何憂墜乎)煉石補闕(列子天地亦物也物有不足故昔者)
(女媧氏丨五色丨以丨其丨斷鼇之足以立四極)窈然無際漠然無分(列子丨丨丨丨)
(天道自會丨丨丨丨天道自運)清都紫微(列子周穆王執化人之袪騰而上者中天廼止暨及化人)
(之宮王實以為丨丨丨丨鈞天廣樂帝之所居)蒼蒼正色(莊子天之丨丨其丨丨邪其遠而無所至)
(極邪其視下也亦若是則已矣)神而不可不為(莊子丨丨丨丨丨丨者天也)無為而
尊(莊子丨丨丨丨者天道也)運而無積(莊子天道丨丨丨所丨故萬物成)晝夜有經
(莊子天德而出寧日月照而四時行若丨丨之丨丨雲行而雨施矣)六極五常(莊子天有丨丨丨丨)
機緘不得已運轉不能止(莊子天其運乎地其處乎日月其爭於所乎孰主張是孰)
(綱維是孰居無事推而行是意者其有丨丨而丨丨丨邪意者其丨丨而丨丨自丨邪)隆施(莊子雲者)
(為雨乎雨者為雲乎孰丨丨是孰居無事淫樂而勸是注隆施居高而施也)萬物出乎無有
(莊子天門者無有也丨丨丨丨丨丨)不賜歲成(莊子四時殊氣天丨丨故丨丨)成體成始
(莊子天地者萬物之父母也合則丨丨散則丨丨)大美不言(莊子天地有丨丨而丨丨四時有明)
(法而不議萬物有成理而不說)始卒若環(莊子丨丨丨丨莫得其倫是謂天均天均者天倪也)守
度量而不可濫(鶡冠子彼天地之以無極者以丨丨丨丨丨丨丨)柄以臨斗(鶡冠)
(子日不踰辰月宿其&KR0844;當名服事星守弗去弦望晦朔終始相巡踰年累歲用不縵縵此天之所丨丨丨丨者)
(也)不離一(鶡冠子天之不違以丨丨丨)捐物任勢(鶡冠子丨丨丨丨者天也捐物任勢)
(故莫能宰而不天)萬物立(鶡冠子天者丨丨所以得丨也)燥而水生(鶡冠子天者神也地)
(者形也地濕而火生焉天丨丨丨丨焉)然物無勝(鶡冠子所謂天者非是蒼蒼之氣之謂天也言)
(其丨丨而丨丨者也注可天下之物而莫之勝也)太清(鶡冠子唯聖人能正其音調其聲故其德上及)
(丨丨下及泰寧中及萬靈注太清天也泰寧地也)誠信明因一(鶡冠子天者誠其日德也日誠)
(出誠入南北有極故莫弗以為法則天者信其月刑也月信死信生終則有始故莫弗以為政天者明星其稽)
(也列星不亂各以序行故小大莫弗以為章天者因時其則也四時當名代而不干故莫弗以為必然天者一)
(法其同也前後左右古今自如故莫弗以為常天丨丨丨丨丨不為衆父易一故莫能與爭先)執大同
之制調泰鴻之氣(鶡冠子泰一者丨丨丨丨丨丨丨丨丨丨正神明之位者也注泰一天皇)
(大帝也)神明所根(鶡冠子天也者丨丨之丨丨也醇化四時陶埏無形刻鏤未萌離文將然者也)
陶埏無形刻鏤未萌(見上)明三定一(鶡冠子天丨丨以丨丨則萬物莫不至矣)
(三時生長一時煞形四時而定天地盡矣)受藻華(鶡冠子天丨丨丨以為神明之根者也注天受道之)
(英華以生神明)九鴻(鶡冠子天有丨丨注九鴻九方)不見形臠(鶡冠子精微者天地之始也丨)
(丨丨丨而天下歸美焉)循文以動(鶡冠子天丨丨丨丨地循理以作)氣之總出(鶡冠)
(子天者丨丨所丨丨也注虹霓霜露風雨積氣之成乎天者也)行不徑請(鶡冠子欲驗九天之高者)
(丨丨丨丨注安可以問塗而至也)親比相隨(荀子山淵平天地比注天無實形地之上空虛者盡)
(皆天也是天地長丨丨丨丨無天高地下之殊也在高山則天亦高在深淵則天亦下故曰天地比)隆物
示民(荀子皇天丨丨以丨下丨或厚或薄帝不齊均注隆猶備也)圜周復雜(呂氏春秋天道)
(之圜也精氣一上一下丨丨丨丨無所稽留)順維生(呂氏春秋天曰順丨丨丨地曰因因維寧)微
以成(呂氏春秋天地有始天丨丨丨地塞以形天地合和生之大經注天陽也虛而能施故微以生萬物)
九野(呂氏春秋天有丨丨中央曰鈞天其星角亢氐東方曰蒼天其星房心尾東北曰變天其星箕斗牽)
(牛北方曰元天其星婺女虛危營室西北曰幽天其星東壁奎婁西方曰顥天其星胃昴畢西南曰朱天其星)
(觜巂參東井南方曰炎天其星輿鬼柳七星東南曰陽天其星張翼軫)斟萬物(呂氏春秋天丨丨丨)
(聖人覽焉)至長反短至短反長(呂氏春秋丨丨丨丨丨丨丨丨天之道也注夏至極長過)
(至則短冬至極短過至則長)閶闔(淮南子排丨丨鑰天門注閶闔始升天之門也)大區(淮南子乘)
(雲陵霄與造化者俱縱志舒節以馳丨丨注區宅大宅謂天也)大昭(淮南子天地未形馮馮翼翼洞洞灟)
(灟故曰丨丨)虛霩(淮南子道始於丨丨虛霩生宇宙)清陽薄靡(淮南子丨丨者丨丨而為)
(天重濁者凝滯而為地注薄靡者若塵埃飛揚之貌)清妙(淮南子丨丨之合專易重濁之凝竭難故天先)
(成而地後定)圓者主明(淮南子天道曰圓地道曰方方者主幽丨丨丨丨明者吐氣者也幽者含)
(氣者也吐氣者施含氣者化)吐氣者施(見上)紫宮執斗(淮南子丨丨者太一之居也丨)
(丨而左旋)報德維(淮南子東北為丨丨之丨也注報復也隂氣極於北方陽氣發於東方自隂復陽故)
(曰報德之維四角為維也)背陽維(淮南子西南為丨丨之丨注西南已過陽將復隂故曰背陽之維)
常羊維(淮南子東南為丨丨之丨注常羊不進不退之貌東南純陽用事不盛不衰常如此故曰常羊)
(之維)蹏通維(淮南子西北為丨丨之丨注西北純隂陽氣閉結陽氣將萌蹏始通之故曰蹏通之維)
帝張四維(淮南子丨丨丨丨運之以斗月徙一辰復反其所)物宗(淮南子天為繩繩之為度)
(也直而不爭修而不窮久而不弊遠而不忘與天合德與神合明所欲則得所惡則亡自古及今不可移匡厥)
(德孔密廣大以容是故上帝以為丨丨)芒芠漠閔澒濛鴻洞(淮南子古未有天地之時)
(惟像無形窈窈冥冥丨丨丨丨丨丨丨丨莫知其門有二神混生經天營地)二神混生(見上注丨)
(丨隂陽之神丨丨俱生也)節章光愛神明(淮南子夫天地之道至紘以大尚猶丨其丨丨丨其)
(丨丨)矩表識(淮南子天地之大可以丨丨丨也注矩度表影也)無容無則(淮南子天道元)
(默丨丨丨丨大不可極深不可測尚與人化知不能得)得和之精(淮南子天地之氣莫大於和和)
(者隂陽調日夜分而生物春分而生秋分而成生之與成必丨丨丨丨)洞同(淮南子丨丨天地渾沌為)
(樸未造而成物謂之太一)無予無奪(淮南子天地丨丨也故丨丨也日月無德也故無怨也)嘔
生吹落(淮南子夫天地之施化也丨之而丨丨之而丨豈此契契哉)無為之為(揚子或問)
(天曰吾於天歟見丨丨丨丨矣或問彫刻衆形者匪天歟曰以其不彫刻也如物刻而彫之焉得力而給諸)
為萬物郭(揚子或問聖人之經不可使易知歟曰不可天俄而可度則其覆物也淺矣地俄而可測)
(則其載物也薄矣大哉天地之丨丨丨丨五經之為衆說郛)高其目下其耳(揚子敢問大聰)
(明曰眩眩乎惟天為聰惟天為明夫能丨丨丨而丨丨丨者匪天也夫)樂天(揚子天非獨勞仲尼亦自)
(勞也天病乎哉天丨丨聖樂聖)經南北緯西東(揚子丨則有丨有丨丨則有丨有丨注經緯相)
(錯以成天文也)鬱化精(揚子天奥西北丨丨丨也)穹隆周下(揚子天丨丨而丨乎丨地旁薄)
(而向乎上)渾而㩣(揚子天丨丨丨故其運不已地隤而靜故其生不遲注㩣猶移也渾侖而運無窮也)
(㩣同揮)僑躆(揚子天彊健而丨丨注僑躆猶動作也)含囊萬物(抱朴子天地雖丨丨丨丨)
(而萬物非天地之所為也)乾穹高蓋(抱朴子儀坤德以厚載擬丨丨以丨丨)穹隆仰燾
(抱朴子冲昧既闢降濁升清丨丨丨丨旁泊俯停乾坤定位上下以形)統元氣(文中子天者丨丨丨)
(焉非止蕩蕩蒼蒼之謂也)三紀大備(史記天官書天運三十歲一小變百年中變五百載大變三大)
(變一紀丨丨而丨丨)五官五佐(史記天官書紫宫房心權衡咸池虛危列宿部星此天之丨丨坐位)
(也為經不移徙大小有差闊狹有常水大金木填星此五星者天之丨丨為經緯見㐲有時所過行贏縮有度)
天廷(史記天官書三能三衡者丨丨也客星出天廷有竒令)貴者太一(史記封禪書謬忌奏)
(祠太一方曰天神丨丨丨丨太一佐曰五帝)帝所(史記趙世家趙簡子疾五日不知人寤語大夫曰我)
(之丨丨甚樂與百神游於鈞天廣樂九奏萬舞不類三代之樂)含靁(史記司馬相如傳左元冥而右丨丨)
(兮前陸離而後潏湟注含靁天上造化神名也)寒門(史記司馬相如傳遺屯騎於元闕兮軼先驅於丨丨)
(注寒門天北門)昊穹(史記司馬相如傳伊上古之初肇自丨丨兮生民)垂恩儲祉(史記司馬)
(相如傳上帝丨丨丨丨將㠯薦成)質闇(史記司馬相如傳天為丨丨珍符固不可辭注言天道質昧㠯)
(符瑞見意不可辭讓也)曠曠(史記日者傳天地丨丨物之熙熙或安或危莫知居之)出五色
辨白黑(史記龜筴傳天丨丨丨㠯丨丨丨地生五榖㠯知善惡)生百財(史記龜筴傳天地合)
(氣㠯丨丨丨)穆清(史記自序漢興㠯來至明天子獲符瑞建封禪改正朔易服色受命於丨丨)博
臨(漢書武帝紀詔曰上帝丨丨不異下房賜朕弘休)兼地(漢書律歷志天丨丨人則天)玉衡
杓建(漢書律歷志丨丨丨丨天之綱也日月初躔星之紀也)六氣五味(漢書律歷志天有丨)
(丨降生丨丨)若日月光(漢書禮樂志孝奏天儀丨丨丨丨注言㠯孝道進承於天天神下降故有)
(光)四方承宇(漢書禮樂志帝臨中壇丨丨丨丨注言天神尊者來降中壇四方之神各承四宇也)
泰元(漢書禮樂志惟丨丨尊媪神蕃釐注泰元天也媪神地也言天神至尊而地神多福也)玉臺
(漢書禮樂志游閶闔觀丨丨注玉臺上帝之所居)詄蕩蕩(漢書禮樂志天門開丨丨丨注詄讀如迭)
(蕩蕩天體堅清之狀也)堅清(見上)寂漻知時(漢書禮樂志丨丨上天丨厥丨注言天雖寂漻)
(高遠而知我饗薦之時也)九閡(漢書禮樂志專精厲意逝丨丨注閡亦陔也陔重也謂九天之上也閡音)
(亥)象載昭庭(漢書禮樂志丨丨丨丨日親㠯察注象謂縣象也載事也縣象祕事昭顯於庭日來)
(親近甚明察也)腹齊(漢書郊祀志八神將自古而有之或曰太公㠯來作之齊所㠯為齊㠯天齊也注蘇)
(林曰當天中央齊也師古曰謂其衆神異如天之丨丨也)好隂(漢書郊祀志天丨丨祠之必於高山之下)
有五帝(漢書郊祀志高祖入關問故秦時上帝祠何帝也對曰四帝有白青黃赤帝之祠高祖曰吾聞)
(天丨丨丨而四何也莫知其說於是高祖曰吾知之矣廼待我而具五也廼立黑帝祠)報德星(漢書)
(郊祀志望氣王朔言候獨見填星出如瓜食頃復入有司皆曰陛下建漢家封禪天其丨丨丨云注德星即填)
(星也)增授泰元神策(漢書郊祀志天子幸泰山㠯十一月甲子朔旦冬至日祀上帝於明堂後)
(每修封其贊饗曰天丨丨皇帝丨丨丨丨周而復始皇帝敬拜泰一)大律(漢書郊祀志正稽古立功立事)
(可㠯永年丕天之丨丨注丕奉也律法也)上質不飾(漢書郊祀志神祗功德至大雖修精微而備庶)
(物猶不足㠯報功惟至誠為可致丨丨丨丨㠯章天德)日月星辰所昭仰(漢書郊祀志天)
(文丨丨丨丨丨丨丨也地理山川海澤所生殖也)坱圠無垠(漢書賈誼傳大鈞播物丨丨丨丨)
隂陽為炭萬物為銅(漢書賈誼傳天地為鑪造化為工丨丨丨丨丨丨丨丨)陽居
大夏隂居大冬(漢書董仲舒傳天道之大者在隂陽陽為德隂為刑刑主殺而德主生是故丨)
(常丨丨丨而㠯生肓養長為事丨常丨丨丨而積於空虛不用之處㠯此見天之任德不任刑也)報降
符應(漢書兒寬傳癸亥宗祀日宣重光上元甲子肅雝永亨光輝充塞天文粲然見象日昭丨丨丨丨)
貴信(漢書杜欽傳天道丨丨地道貴貞不信不貞萬物不生)表應(漢書東方朔傳謙遜靜慤天丨)
(之丨應之㠯福)不為惡寒輟冬(漢書東方朔傳天丨丨人之丨丨而丨其丨地不為人之惡險)
(而輟其廣)筦闚(漢書東方朔傳語曰㠯丨丨天㠯蠡測海)紫宫極樞通位帝紀太
微四門廣開大道(漢書李尋傳丨丨丨丨丨丨丨丨丨丨丨丨丨丨丨丨注紫宫天之北宫)
(也極天之北極星也樞是其廻轉者也太微天之南宫也四門太微之四門也)清則(漢書揚雄傳正皇天)
(之丨丨兮度后土之方貞)堪輿(漢書揚雄傳屬丨丨㠯壁壘兮梢䕫魖而抶獝狂注堪輿天地總名也)
天閫(漢書揚雄傳丨丨决兮地垠開八荒協兮萬國諧)旭卉(漢書揚雄傳上天之縡杳丨丨兮注)
(杳高遠也旭卉疾速也)玉衡正太階平(漢書揚雄傳丨丨丨而丨丨丨注玉衡天儀也)麗
彌(漢書揚雄傳天丨且丨地普而深注麗日月星辰之所著也彌廣也)九閎(漢書揚雄傳獨不見夫翠)
(蚪絳螭之將登虖天必聳身於蒼梧之淵不階浮雲翼疾風虛舉而上升則不能撠膠葛騰丨丨注膠葛上清)
(之氣也九閎九天之門)紘覆(漢書叙𫝊觀天岡之丨丨兮實棐諶而相順)渾元(漢書叙𫝊丨丨)
(運物流不處兮注渾元天地之氣也)蕩蕩正青(後漢書和熹鄧皇后紀嘗夢捫天丨丨丨丨若有鍾)
(乳狀廼仰𠻳飲之㠯訊諸占夢言堯夢攀天而上湯夢及天而咶之斯皆聖王之前占吉不可言)夢咶
(見上注咶音是)一晝一夜而運過周(後漢書律歷志天之動也丨丨丨丨丨丨丨丨星從)
(天而西日違天而東日之所行與運周)約而不費(後漢書祭祀志論天道質成丨丨丨丨者也)
合元垂耀(後漢書天文志天者北辰星丨丨丨丨建帝形運機授度張百精)八極之維
(後漢書天文志注丨丨丨丨徑二億三萬二千三百里南北則短減千里東西則廣增千里自地至天半於八)
(極則地之深亦如之)兩儀儛道中(後漢書天文志注天有丨丨㠯丨丨丨其可覩樞星是也謂之)
(北極在南者不著故聖人弗之名焉)禀氣舒光(後漢書天文志注天致其動丨丨丨丨)幽奥
(後漢書馮衍𫝊覽天地之丨丨兮統萬物之維綱)大宅(後漢書馮衍傳游精神於丨丨兮抗元妙之常)
(操注大宅謂天地)重人惜物(後漢書郅惲傳天地丨其丨丨其丨故運機衡垂日月含元包一甄)
(陶品類)含元包一(見上)㠯虛為德(後漢書郎顗𫝊天地之道其猶鼓籥丨丨丨丨自近)
(及遠者也)敏於影響(後漢書郎顗傳天之應人丨丨丨丨)文象設教(後漢書襄楷傳皇天)
(不言㠯丨丨丨丨)五載成化(後漢書朱浮𫝊傳曰五年再閏天道乃備夫㠯天地之靈猶丨丨㠯)
(丨其丨况人道哉)猶慈父(後漢書鄭興傳天於賢聖之君丨丨丨之於孝子也)尚剛(後漢書丁)
(鴻傳天不可㠯不剛不剛則三光不明注天道丨丨終日乾乾是其剛也)四表(後漢書班固傳四瀆五嶽)
(𢃄河泝洛圖書之淵注天有丨丨㠯布精魄地有四瀆㠯出圖書)乾則(後漢書班固傳若夫上稽丨丨)
(降承龍翼而炳諸典謨㠯冠德卓蹤者莫崇乎陶唐注惟天為大惟堯則之龍翼謂稷契等為堯之羽翼)浮
清(後漢書班固𫝊太極之原兩儀始分烟烟煴煴有沈而奥有丨而丨)九乾(後漢書崔駰𫝊俯鈎深于)
(重淵仰探遠乎丨丨注九乾謂天有九重也)厖澒(後漢書張衡𫝊踰丨丨于宕冥兮貫倒景而高厲注)
(天度濛澒未分之象也)虹洞(後漢書馬融𫝊天地丨丨固無端涯注虹洞相連也)務剛其氣
(後漢書黃瓊𫝊天者丨丨丨丨君者務彊其政)五將三門(後漢書高彪傳天有太一丨丨丨丨注太)
(一式凡舉事皆欲發三門順五將發三門者開門休門生門五將者天日文昌等)大順成德(魏志)
(孫資傳注天地以丨丨丨丨君子以善恕成仁)規量(魏志陳思王植𫝊注同天地之丨丨兮齊日月之暉)
(光)物不答施(魏志劉廙𫝊丨丨丨丨於天地子不謝生於父母)運星精流神明
(魏志管輅傳注夫天雖有大象而不能言故丨丨丨於上丨丨丨於下驗風雲以表異役鳥獸以通靈)驗
風雲以表異役鳥獸以通靈(見上)神明君父(魏志管輅傳注天地至大)
(為丨丨丨丨覆載萬物生長撫肓)布治房心決政參伐(蜀志秦宓𫝊天帝丨丨丨丨丨)
(丨丨丨)有頭有耳有足(蜀志秦宓𫝊吳遣使張温來聘百官皆往餞焉衆人皆集而宓未往)
(亮累遣使促之温曰彼何人也亮曰益州學士也及至温問曰天丨丨乎宓曰有之温曰在何方也宓曰在西)
(方詩曰乃眷西顧以此推之頭在西方温曰天丨丨乎宓曰天處高而聽卑詩云鶴鳴九臯聲聞於天若其無)
(耳何以聽之温曰天丨丨乎宓曰有詩云天步艱難之子不猶若其無足何以步之)靈威棐諶(吳志)
(吳主傳注天高聽下丨丨丨丨)穹圓(晉書簡文帝紀論靜河海於既泄補丨丨於已紊)言天者
三家(晉書天文志古丨丨丨有丨丨一曰蓋天二曰宣夜三曰渾天)南高北下(晉書天文志天)
(形丨丨而丨丨日出高故見日入下故不見)中高外下(晉書天文志天地各丨丨丨丨)旁轉
如磨(晉書天文志天丨丨丨推丨而左行)磨疾蟻遲(晉書天文志天左行日月右行故日月實)
(東行而天牽之以西没譬之於蟻行磨石之上磨左旋而蟻右去丨丨而丨丨故不得不隨磨以左廻焉)了
無質(晉書天文志天丨丨丨仰而瞻之高遠無極眼瞀精絶故蒼蒼然也譬之旁望遠道之黃山而皆青)
(俯察千仞之深谷而窈黑夫青非眞青而黑非有體也)覆奩(晉書天文志天形穹隆如雞子幕其際周)
(接四海之表浮於元氣之上譬如丨丨以抑水而不没者氣充其中故也)出入水中(晉書天文志黃)
(帝書曰天在地外水在天外水浮天而載地者也又易曰時乘六龍夫陽爻稱龍龍者居水之物以喻天天陽)
(物也又丨丨丨丨與龍相似故以龍比也)上下規(晉書天文志繞北極徑七十二度常見不隱謂之丨)
(規繞南極七十二度常隱不見謂之丨丨)赤黃道(晉書天文志丨道帶天之紘去兩極各九十一度少)
(彊丨丨日之所行也半在赤道外半在赤道内與赤道東交於角五少弱西交於奎十四少彊)隂陽陶
烝萬品一區(晉書張華傳丨丨丨丨丨丨丨丨巨細舛錯種繁類殊)劍精上徹(晉書)
(張華傳斗牛之間常有紫氣華聞雷煥妙逹緯象乃要煥登樓仰觀煥曰寳丨之丨丨丨於天耳)含羅
萬類旁薄羣生(晉書皇甫謐傳天元而清地靜而寧丨丨丨丨丨丨丨丨)四節環轉
(晉書摯虞傳一儀泊焉其無央兮丨丨丨丨而靡窮)霄堮(晉書張協傳旌拂丨丨軌出蒼垠)清泠
無霞(晉書張協𫝊天丨丨而丨丨野曠朗而無塵)八翼飛上(晉書陶侃傳侃夢生丨丨丨而)
(丨天見天門九重已登其八惟一門不得入)奓闊(晉書成公綏傳何隂陽之難測偉二儀之丨丨)乾
軸(晉書袁宏傳赫赫三雄並廻丨丨)剛簡(晉書董京𫝊乾道丨丨坤體敦密)恢恢乾德
(晉書四夷傳序夫丨丨丨丨萬類之所資始蕩蕩坤儀九區之所均載)神光燭庭(晉書馮䟦載記)
(嘗夜見天門開丨丨赫然丨於丨内)列宿分方(宋書歷志天以丨丨丨丨而不在於四時)乾式
(宋書禮志惟皇配極惟帝祀天故能上稽丨丨照臨黔首)質誠章德(宋書禮志掃地而祭器用陶匏)
(惟丨與丨以丨天丨)清穹(宋書樂志烟薌鬯報丨丨)乾樞(宋書樂志地紐謐卜丨回)紫穹(宋書)
(樂志膺華丹耀登瑞丨丨)乾衡(宋書樂志撫丨丨鎮地機)猶殼裹黃(宋書天文志天地之體狀)
(如鳥卵天包地外丨丨之丨丨也周旋無端其形渾渾然故曰渾天也)窮於無窮(宋書天文志天)
(高丨丨丨丨地深測於不測地有居靜之體天有常安之形)常安形(見上)員神(宋書符瑞志丨)
(丨降祥方祇薦裕)假照三辰(宋書謝靈運傳坤寄通於四瀆乾丨丨於丨丨)渾四游幹
五緯(宋書顏延之傳丨丨丨而丨丨丨天道弘也)青昊(宋書樂志烟贄丨丨震颺紫場)賦氣
自均(齊書崔祖思𫝊天地無心丨丨丨丨)榮光(齊書陸澄傳時東海王摛史學博聞永明中天忽黃)
(色照地衆莫能解摛云是丨丨世祖大悦)判氣(齊書張融傳分渾始地丨丨初天)抗暉東曲
(齊書張融𫝊天丨丨於丨丨日倒麗於西阿)皇乾(梁書武帝紀丨丨降命難以謙拒)星回日
薄擊雷鞭電(梁書元帝紀丨丨丨丨丨丨丨丨者之謂天)穹儀(梁書元帝紀鑿河津于孟)
(門百川復啓補丨丨以五石萬物再生)渾蓋為一(梁書崔靈恩傳儒者論天互執渾蓋二義論蓋)
(不合於渾論渾不合於蓋靈恩立義以丨丨丨丨焉)元胎(陳書高祖紀丨丨剖判太素氤氲)以運
為德(南史文惠太子傳乾健震動天丨丨丨丨故言帝出乎震)景測(魏書高允𫝊箕子陳謨而洪範)
(作宣尼述史而春秋著皆所以彰明列辟丨丨皇天者也)十二次(魏書張淵𫝊注天有丨丨丨日月之)
(所經歷)恢恢寥寥(魏書張淵傳丨丨太虛丨丨帝庭)三十六天(魏書釋老志二儀之)
(間有丨丨丨丨中有三十宫宫有一主)華闕乾宫(隋書音樂志闢丨丨下丨丨乘精氣御祥風)
烟衢宸路(隋書音樂志神之靈慶隂隂丨丨洞丨丨深)七種殊說(隋書天文志蓋及宣)
(夜三說並驅平昕安穹四天騰沸豈容天體丨丨丨丨)人主象(舊唐書禮儀志天是丨丨之丨故况)
(之曰帝)上靈(舊唐書禮儀志答眷丨丨聿追孝享)陽元(舊唐書禮儀志柱為隂數天實丨丨)乾
圖(舊唐書禮儀志仰則丨丨上符景宿)圓清(舊唐書禮儀志按周易天數九地數十以九乘十數當九)
(十故去基上面九十尺所以上法丨丨下儀方載)君位(舊唐書禮儀志昊天上帝丨丨五方時帝臣位)
有赫圓宰(舊唐書音樂志丨丨丨丨深仁曲成)皇穹(舊唐書音樂志欽惟大帝載仰丨丨)混
成沖䆳(舊唐書音樂志乾儀丨丨丨丨天道下濟高明)九元著象七曜甄明(舊唐)
(書音樂志攸哉廣覆大矣曲成丨丨丨丨丨丨丨丨)至誠與鄰(舊唐書音樂志天道無親丨丨丨丨)
蒼霄(舊唐書音樂志調露初迎綺春節承雲遽踐丨丨馭)品類既一崇高以均(舊唐)
(書柳公綽傳天布寒暑不私於人丨丨丨丨丨丨丨丨)五音司日(唐書歷志天有丨丨所以丨丨)
(也)誠神監仁(唐書柳宗元傳載陽於雅承天之嘏天之丨丨宜丨於丨神之曷依宜仁之歸)常
數(唐書孫思邈𫝊天有四時五行寒暑迭居和為雨怒為風凝為雪霜張為虹霓天丨丨也)智象圓
(唐書孫思邈傳丨者動天之丨故欲丨易曰見幾而作不俟終日圓之謂也)霆砰電射(唐書吳武)
(陵傳丨丨丨丨天怒也不能終朝)運為四時(唐書許敬宗傳天有五星丨而丨丨丨地有五嶽流)
(而為四瀆)稱以舉事(五代史司天考自堯舜三代以來莫不丨天丨丨丨)紘帶(五代史司天考)
(赤道者天之丨丨也其勢圜而平紀宿度之常數焉)北倚(宋史天文志沈括渾儀議曰舊說以謂天常傾)
(西北極星不得居中臣謂以中國規觀之天常丨丨可也謂極星偏西則不然)天中為北(宋史天文)
(志黃帝素書立于午而面子立于子而面午至於自卯而望酉自酉而望卯皆曰北面立于卯而負酉立于酉)
(而負卯至于自午而望南自子而望北則皆曰南面乃常以丨丨丨丨也常以天中為北則蓋以極星常居天)
(中也)黃道横絡(宋史天文志蓋天度之不齊古人特紀其大綱後世漸極於精密也若夫丨丨丨丨)
(天體列宿躔度自隨歲差而增減)元氣廣大(宋史禮志按開寳通禮丨丨丨丨則稱昊天據遠視)
(之蒼然則稱蒼天)蒼昊為體(宋史禮志在天成象在地成形蓋明辰象非天草木非地是則天以)
(丨丨丨丨不入星辰之列)陽嘘而生(宋史樂志莫神乎天丨丨丨丨)默定幽贊降祥
福善(宋史樂志天何言哉至清而健丨丨丨丨丨丨丨丨)眞宇(宋史樂志巍巍丨丨奕奕殊庭)監
觀萬㝢繞治九清(宋史樂志無體之體強名之名丨丨丨丨丨丨丨丨)高穹(宋史樂志)
(赫赫藝祖受命丨丨)青圓(宋史樂志雲旗飛揚神光肅然當駕颷歘來乎丨丨)雲恩雨澤(宋史)
(樂志丨丨有截丨丨霈無涯君王愉樂龢氣溢瑶巵)高明清粹凝德無累(宋史叚少連𫝊)
(丨丨丨丨丨丨丨丨者天之道也)宣通則和(宋史尤袤𫝊天地之氣丨丨丨丨壅遏則乖)冲
冲漠漠(宋史夏侯嘉正𫝊又若太始未有仁義丨丨丨丨二氣交錯)範金走水不出
戸而知(遼史歷象志觀天之變而制器以候之八尺之表六尺之筒百刻之漏日月星辰示諸掌上運)
(行既察度分既審於是像天圜以顯運行置地櫃以驗出入渾象是作天道之常尋尺之中可以俯窺陶唐之)
(象是矣設三儀以明度分管一衡以正人極渾儀是作天文之變六合之表可以仰觀有虞之璣是矣體莫固)
(於金用莫利於水丨丨丨丨丨丨丨丨丨天道此聖人之所以為聖也)主流行(遼史世表天丨丨丨)
(地主蓄泄二氣無往而弗逹)不可體形(元史天文志丨丨丨丨莫天大也)乾文弘朗
(元史禮樂志肇此大禋丨丨丨丨)恢恢上圓(元史禮樂志丨丨丨丨無聲無臭)大恩生
(隂符經天之无恩而丨丨丨迅雷列風莫不蠢然)笠寫(周髀算經丨以丨天注寫猶象也言笠之體象)
(天之形)中央高(周髀算經凡日月運行四極之道極下者其地高人所居六萬里滂沲四隤而下天)
(之丨丨亦丨四旁六萬里)四極四和(周髀算經日運行處極北北方日中南方夜半日在極東東方)
(日中西方夜半日在極南南方日中北方夜半日在極西西方日中東方夜半凡此四方者天地丨丨丨丨注)
(四和者謂之極子午卯酉得東西南北之中天地之所合四時之所交風雨之所會隂陽之所和然則百物阜)
(安草木蕃庶故曰四和)蓋笠(周髀算經天象丨丨地法覆槃)尚右(逸周書天道丨丨日月西移)
有九列(逸周書天丨丨丨别時隂陽)嘏命(逸周書用能承天丨丨)夏數得(逸周書丨)
(丨丨天百王所同)有滄熱(逸周書天地之間丨丨丨善用道者終不竭注滄寒)有嚴教(竹書)
(紀年黃帝五十年秋七月庚申天霧晝昏帝問天老力牧容成曰於公何如天老曰天丨丨丨以賜帝帝勿犯)
(也遊於洛水之上見大魚殺五牲以醮之魚遊於海得圖書焉)再旦(竹書紀年懿王元年春正月王即位)
(天丨丨於鄭)持盈(越絶書天貴丨丨持盈者言不失隂陽日月星辰之綱紀)三表(越絶書范子曰)
(夫八榖貴賤之法必察天之丨丨即決矣越王曰請問三表范子曰水之勢勝金隂氣蓄積太盛水據金而死)
(故金中有水如此者歲大敗八榖皆貴金之勢勝木陽氣蓄積太盛金據木而死故木中有火如此者歲大美)
(八榖皆賤金木水火更相勝此天之三表者也)倡而見符(越絶書天丨丨丨丨地應而見瑞聖人上)
(知天下知地中知人此之謂天平地平以此為天圖)聽卑視察(賈誼新書天之處高其丨丨其目芒)
(其丨丨)高位下施蔵形見光(董仲舒春秋繁露天丨其丨而丨其丨丨其丨而丨其丨)
(序列星而近至精考隂陽而降霜露高其位所以為尊也下其施所以為仁也蔵其形所以為神也見其光所)
(以為明也序列星所以相承也近至精所以為剛也考隂陽所以成歲也降霜露所以生殺也)序列星
近至精考隂陽降霜露(見上)積精自剛(董仲舒春秋繁露天丨衆丨以丨丨)
(聖人積衆賢以自強天序日月星辰以自光聖人序爵禄以自明)盛積壹陽(董仲舒春秋繁露天)
(道務盛其精聖人務衆其賢丨其丨而丨其丨衆其賢而同其心)四選三長(董仲舒春秋繁露天)
(地之理分一歲之變以為四時四時亦天之丨丨已是故春者少陽之選也夏者太陽之選也秋者少隂之選)
(也冬者太隂之選也四選之中各有孟仲季是選之中有選故一歲之中有四時一時之中有丨丨天之節也)
十端(董仲舒春秋繁露天有丨丨天為一端地為一端隂為一端陽為一端火為一端金為一端木為一)
(端水為一端土為一端人為一端凡十端而畢天之數也)三而一成(董仲舒春秋繁露天之大經三)
(起而成日三日而成規三旬而成月三月而成時三時而成功寒暑與和三而成物日月與星三而成光天地)
(與人三而成德由此觀之丨丨丨丨天之大經也)廣大無極(董仲舒春秋繁露天地者萬物之本)
(先祖之所出也丨丨丨丨其德昭明歷年衆多永永無疆)化生養成(董仲舒春秋繁露天覆育萬物)
(既丨而丨之有丨而丨之事功無己終而復始凡舉歸之以奉人察於天之意無窮極之仁也)愛利為
意(董仲舒春秋繁露天常以丨丨丨丨以養為事春秋冬夏皆其用也)顯經隱權前德後
刑(董仲舒春秋繁露天以隂為權以陽為經陽出而南隂出而北經用於盛權用於末以此見天之丨丨丨)
(丨丨丨而丨丨也)少霜多露(董仲舒春秋繁露天之所以成物者丨丨而丨丨也)暖清(董仲)
(舒春秋繁露人之好惡化天之丨丨人之喜怒化天之寒暑)喜怒氣哀樂心(董仲舒春秋繁)
(露天亦有丨丨之丨丨丨之丨春喜氣也故生秋怒氣也故殺夏樂氣也故養冬哀氣也故藏)出陽為
煖出隂為清(董仲舒春秋繁露天地之道丨丨丨丨以生之丨丨丨丨以成之)親陽疎
隂(董仲舒春秋繁露陽之出也常縣於前而任事隂之出也常縣於後而守空處而見天之丨丨而丨丨任)
(德而不任刑也)百神之君(董仲舒春秋繁露天者丨丨丨丨也王者之所最尊也)萬物之
祖(董仲舒春秋繁露天者丨丨丨丨萬物非天不生)三起而成四轉而終(董仲舒春)
(秋繁露天之大經丨丨丨丨丨丨丨丨)集地之靈降甘風雨(董仲舒春秋繁露郊祝曰)
(皇皇上帝照臨下土丨丨丨丨丨丨丨丨庶物羣生言而已矣)兩和二中(董仲舒春秋繁露天有丨)
(丨以成丨丨歲立其中用之無窮是北方之中用合隂而物始動於下南方之中用合陽而養始美於上其動)
(於下者不得東方之和不能生中春是也其養於上者不得西方之和不能成中秋是也)盛牡(董仲舒春)
(秋繁露天氣先丨丨而後施精故其精固地氣盛牝而後化故其化良)薺成告甘芬成告
苦(董仲舒春秋繁露天無所言而意以物物不與羣物同時而生死者必深察之是天所告人也故丨丨丨)
(之丨丨丨丨之丨也)和德平威(董仲舒春秋繁露天有丨有丨有丨有丨春者天之和也夏者天之)
(德也秋者天之平也冬者天之威也天之序必先和然後發德必先平然後發威)不能兩盈(桓寬)
(鹽鐵論夫李梅實多者來年為之衰新榖熟者舊榖為之虧自天地丨丨丨丨而况於人事乎)三光照
記(桓寬鹽鐵論天設丨丨以丨丨天子立公卿以明治)萬歲長安(焦氏易林天地高明丨丨丨丨)
黃帝所直(焦氏易林天門帝室丨丨丨丨藩屏周衞不可得入)堯舜所居(焦氏易林天之)
(奥隅丨丨丨丨)為人鎮(班固白虎通天之為言鎮也居高理下丨丨丨也)一蒼(吳越春秋大夫)
(種進祝酒其辭曰皇天祐助我王受福良臣集謀我王之德宗廟輔政鬼神承翼君不忘臣臣盡其力上天丨)
(丨不可掩塞)浩廣(魏伯陽參同契天道甚丨丨)神在四宫(王充論衡天神之處天猶王者)
(之居也王者居宮室之内則天亦有太微紫宫軒轅文昌之坐天丨丨丨丨之内)輒知輒應(王充)
(論衡儒者曰天氣也故其去人不遠人有是非隂為德害天丨丨之又丨丨之)里度(王充論衡或言天之)
(離天下六萬餘里數家計之三百六十五度一周天下有周度高有里數如天審氣氣如雲烟安得丨丨)若
覆盆(王充論衡天平正與地無異然而日出上日入下者隨天轉運視天丨丨丨之狀故視日上下然似)
(若出入地中矣)蓋葆蓋莖(王充論衡或曰天若倚蓋極星在上之北若丨之丨矣其下之南有若丨)
(之丨者正何所乎)陶鈞運弩矢流(王充論衡天行三百六十五度積凡七十三萬里也其行)
(甚疾無以為驗當與丨丨之丨丨丨之丨相類似乎)鶴唳雞鳴(王充論衡夜及半而丨丨晨將旦而)
(丨丨此天氣動物物應天氣之驗也)普施(王充論衡天者丨丨氣萬物之中)氣出物生(王充)
(論衡天之動行也施氣也體動丨乃丨丨乃丨矣)老聃得以夀(王充論衡謂天自然無為者何)
(氣也恬澹無欲無為無事者也丨丨丨丨丨矣老𣆀禀之於天使天無此氣老𣆀安所禀受)圖書自
成(王充論衡河出圖洛出書天安得以筆墨而為圖書乎天道自然故丨丨丨丨)晏暘(王充論衡天丨)
(丨者星辰曉爛人性竒者掌文藻炳)多文(王充論衡上天丨丨而厚土多理瑞應符命莫非文者)持
日月轉(王充論衡日月行遲天行疾天丨丨丨丨故日月實東行而反西旋也)國基(王符潛夫)
(論天者丨之丨也)羣生大仰(楊泉物理論天者旋也均也積陽純剛其體廻旋丨丨之所丨丨)
南陽北隂(楊泉物理論自極以丨天之丨自極以丨天之丨)晝分夜合(葛洪神仙𫝊天)
(地丨丨而丨丨一歲三百六十交而精氣和合故能生産萬物而不窮)以寳為信(葛洪西京雜記)
(瑞者寳也信也天丨丨丨丨應人之德)萬象廻薄(王嘉拾遺記皇娥倚瑟而歌曰天清地曠浩茫)
(茫丨丨丨丨化無方)貺以萬吉(温大雅創業起居注太原獲青石龜形文有丹書四字曰李治萬世)
(齊王遣使獻之於是内外畢賀帝曰上天明命丨丨丨丨恭承休祉須安萬方孤寧堪預此)四人境
(叚成式酉陽雜俎三界外曰丨丨丨謂常融玉隆梵度覆奕四天也)三清(叚成式酉陽雜俎四人天外曰)
(丨丨大赤禹餘清微也)大羅(叚成式酉陽雜俎三清上曰丨丨又有九天波利等九名)六宫(叚成)
(式酉陽雜俎洞天丨丨周一萬里高二千六百里洞天六宫是為六天鬼神之宫)蔚藍(陸游老學菴筆)
(記杜子美梓州金華山詩云上有丨丨天垂光抱瓊臺)
御定子史精華卷一
