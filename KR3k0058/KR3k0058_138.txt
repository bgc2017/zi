欽定四庫全書
御定子史精華卷一百三十八
動植部四
鱗
小如蠶蠋大藏天下(管子龍生於水被五色而游故神欲丨則丨丨丨欲丨則丨於丨丨)
(欲上則凌於雲氣欲下則入於深泉)上凌雲氣下入深泉(見上)被五色而游
(見上)得水神可立(管子蛟龍丨丨而丨丨丨也)天之使者(管子龍鬭於馬謂之陽牛)
(山之隂管子入復於桓公曰天使使者臨君之郊請使大夫初飭左右元服丨丨丨丨乎天下聞之曰神哉齊)
(桓公天使使者臨其郊不待舉兵而朝者八諸侯)不可脫淵(老子魚丨丨丨於丨)河伯民
(晏子丨丨以水為國以魚鼈為丨)六鼇(列子一釣而連丨丨)盈車(列子詹何以獨繭絲為綸芒鍼)
(為鈎荆蓧為竿剖粒為餌引丨丨之魚於百仞之淵汨流之中)吞舟(列子丨丨之魚不游枝流)呴濕
濡沫(莊子泉涸魚相與處於陸相丨以丨相丨以丨不如相忘於江湖)相忘於江湖(見上)
合而成體散而成章(莊子龍丨丨丨丨丨丨丨丨乘乎雲氣而養乎隂陽)傅沫(莊子)
(烏鵲孺魚丨丨細要者化)魚樂(莊子莊子與惠子遊於濠梁之上莊子曰鯈魚出游從容是丨丨也)東
海波臣(莊子周昨来有中道而呼者周顧視車轍中有鮒魚焉周問之曰鮒魚来子何為者耶對曰我)
(丨丨之丨丨也君豈有升斗之水而活我哉周曰諾我且南遊吳越之王激西江之水而迎子可乎鮒魚忿然)
(作色曰吾失我常與我無所處吾得升斗之水然活耳君乃言此曾不如早索我於枯魚之肆)枯魚之
肆(見上)奮鬐(莊子己而大魚食之牽巨鈎䤾沒而下騖揚而丨丨白波若山海水震蕩聲侔鬼神憚赫)
(千里)畏鵜鶘(莊子魚不畏網而丨丨丨)喉下有逆鱗徑尺(韓非子夫龍之為蟲也柔)
(可狎而騎也然其丨丨丨丨丨丨丨若人有嬰之者則必殺人)神君(韓非子子獨不聞涸澤之蛇乎涸澤)
(蛇將徙有小蛇謂大蛇曰子行而我隨之人以為蛇之行者必有殺子不如相銜負我以行人以我為丨丨也)
(乃相銜負以越公道而行人皆避之曰神君也)蕩而失水螻蟻得意(韓非子君聞大魚乎)
(網不能止繳不能絓也丨丨丨丨丨丨丨丨焉)鱣似蛇(韓非子丨丨丨蠶似蠋人見蛇則驚駭見蠋則)
(毛起然而婦人拾蠶漁者握鱣利之所在則忘其所惡)乘雲遊霧(韓非子飛龍丨丨騰蛇丨丨雲)
(罷霧霽而龍蛇與螾螘同矣則失其所乘也)無足而飛(荀子螣蛇丨丨丨丨)胠於沙而
思水(荀子儵䱁者浮陽之魚也丨丨丨丨丨丨則無逮矣)儵䱁(見上)别一成羣(荀子黿鼉)
(魚鼈鰌鱣以時丨丨而丨丨)上冰(吕氏春秋孟春之月魚丨丨)薦鮪(吕氏春秋天子焉始乘舟)
(丨丨於寢廟)洞庭&KR2120;(吕氏春秋魚之美者丨丨之丨東海之鮞)東海鮞(見上)藿水鰩
(吕氏春秋丨丨之魚名曰丨其狀若鯉而有翼常從西海夜飛游於東海)從西海游東海(見上)
食清游濁(吕氏春秋孔子曰龍食乎清而游乎清螭丨乎丨而丨乎丨魚食乎濁而游乎濁今丘上)
(不及龍下不若魚丘其螭耶)食清游清食濁游濁(見上)負舟(吕氏春秋禹南省方)
(濟於江黃龍丨丨舟中之人五色無主禹仰視天而歎曰吾受命於天竭力以養人生性也死命也奈何憂於)
(龍焉龍俛首低尾而逝)牛蹄涔無尺鯉(淮南子夫丨丨之丨丨丨之丨)月虛腦减
(淮南子丨丨而魚丨丨月死而蠃蛖膲)八竅卵生(淮南子齕吞者丨丨而丨丨注魚鳥之屬)螭
虬游冀(淮南子今夫赤丨青丨之丨丨州也天清地定毒獸不作飛鳥不駭入榛薄食薦梅噆味含甘)
(步不出頃畝之區而蛇鱓輕之以為不能與之爭於江海之中若乃至於元雲之素朝隂陽交爭降扶風雜凍)
(雨扶搖而登之威動天地聲震海内蛇鱓著泥百仞之中熊羆匍匐邱山磛巖虎豹襲穴而不敢咆猨狖顛蹶)
(而失木枝又况直蛇鱓之類乎)扶搖而登威動天地聲震海内(見上)時飛
則飛時潛則潛(楊子或曰龍必欲飛天乎曰丨丨丨丨丨丨丨丨)不制(揚子龍以丨丨)
(為龍)潛升在己用之以時(揚子或曰龍何可以貞利而亨曰時未可而潛不亦貞乎可而)
(升不亦利乎丨丨丨丨丨丨丨丨不亦亨乎)升卿(抱朴子山中見大蛇著冠幘者名曰丨丨呼之即吉)
名魚(國語古者大寒降土蟄發水虞於是乎講罛羀取丨丨登川禽而嘗之寢廟行諸國人助宣氣也)
鯤鮞(國語魚禁丨丨注鯤魚子也鮞未成魚也)别孕(國語今魚方丨丨不教魚長又行網罟貪無蓺)
(也注别别於雄而懷子也蓺極也)合兩如一(戰國策比目之魚不相得則不能行故古人稱之以)
(丨丨而丨丨也)異物之神(史記漢文帝紀黃龍見成紀天子乃復召魯公孫臣以為博士申明土德)
(事於是上乃下詔曰有丨丨丨丨見於成紀無害於民歲以有年朕親郊祀上帝諸神禮官議無諱以朕勞)
騰遠(史記司馬相如傳丨丨射干注索隠曰孟康云騰遠鳥名非也司馬彪云騰遠蛇也郭璞云騰蛇龍)
(屬能興雲霧)揵鰭振鱗(史記司馬相如傳於是乎蛟龍赤螭䱇䲛螹離鰅鱅鰬魠禺禺鱋魶丨丨)
(擢尾丨丨奮翼潛處於深巖)騰蛇殆於即且(史記龜策傳丨丨之神丨丨丨丨注郭璞曰騰)
(蛇龍屬也蝍蛆似蝗入腹食蛇腦也正義曰即津日反且則餘反即吳公也状如蚰蜒而大黑色)襄首
奮翼(漢書鄒陽傳臣聞交龍丨丨丨丨則浮雲出流霧雨咸集)䵷魚(漢書東方朔傳土宜薑芋水多)
(丨丨注䵷即蛙字也似蝦蟇而小長脚盖人亦取食之)竢慶雲(漢書揚雄傳懿神龍之淵潛丨丨丨)
(而將舉亡春風之被離兮孰焉知龍之所處)躆顥蒼(漢書叙傳應龍潛於潢汙魚黿媟之不覩其能)
(奮靈德含風雲超忽荒而丨丨丨也)遥視如戴鐵釜(後漢書郡國志卭都注南中志曰縣東南)
(數里有水名卭廣都河從廣二十里深百餘丈有魚長一二丈頭特大丨丨丨丨丨丨状)點額(後漢書郡)
(國志封谿注交州記曰有堤防龍門水深百尋大魚登此門化成龍不得過曝鰓丨丨血流此水恒如丹池)
黃暉采鱗(後漢書班固傳升丨丨丨丨於沼注黃暉采鱗謂黃龍也)陵雲奮鱗(後漢書張)
(衡傳夫元龍迎夏則丨丨而丨丨樂時也涉冬則淈泥而潛蟠避害也)矜鱗并波(後漢書張衡傳)
(魚丨丨而丨丨兮鳥登木而失條)配龍騰蟄(後漢書張奐傳蛇能屈伸丨丨丨丨)從魚(後漢)
(書東夷傳海出丨丨使来皆獻之)軒鬐躍鱗(晉書劉元海載記豹妻呼延氏魏嘉平中祈子於龍)
(門俄而有一大魚頂有二角丨丨丨丨而至祭所久之乃去巫覡皆異之曰此嘉祥也按豹元海父)交首
解角(晉書慕容皝載記時有黑龍白龍各一見於龍山皝親率羣僚觀之去龍二百餘步祭以太牢二龍)
(丨丨嬉翔丨丨而去)神獸(晉書呂光載記營外夜有一黑物大如斷堤搖動有頭角目光若電及明而雲)
(霧四周遂不復見旦視其處南北五里東西三十餘步鱗甲隠地之所昭然猶在光笑曰黑龍也俄而雲起西)
(北暴雨滅其迹杜進言於光曰龍者丨丨人君利見之象易曰見龍在田德施普也斯誠明將軍道合靈和德)
(符幽顯願將軍勉之以成大慶)龍見西方半天騰上廕五綵雲(宋書王曇首傳)
(景平中有丨丨丨丨丨丨丨丨丨丨丨丨京都遠近聚觀太史奏曰西方有天子氣)唼藻戲浪汎
苻流淵(宋書謝靈運傳輯采雜色錦爛雲鮮丨丨丨丨丨丨丨丨或鼔鰓而湍躍或掉尾而波旋鱸鮆)
(乘時以入浦鱤&KR2607;沿瀨以出泉)乘時入浦沿瀨出泉(見上)海燕(齊書五行志永明九)
(年鹽官縣石浦有海魚乘潮来水退不得去長三十餘丈黑色無鱗未死有聲如牛土人呼為丨丨取其肉食)
(之)髯蛇膽(齊書虞愿傳為晉平太守郡舊出丨丨丨可為藥)戲渚成文噴流揚
白(梁書沈約傳其魚則赤鯉青魴纖儵鉅鱯碧鱗朱尾修顱偃頟小則丨丨丨丨大則丨丨丨丨不興羡於)
(江海聊相忘於余宅)纖儵鉅鱯(見上)頭有王字(魏書孝文昭后高氏傳初開終寧陵數丈)
(於梓宫上獲大蛇長丈餘黑色丨丨丨丨蟄而不動靈櫬既遷置蛇舊處)蛇頭兩角(魏書尒朱榮傳)
(父新興太和中繼為酋長家世豪擅財貨豐贏曾行馬羣見一白丨丨有丨丨遊於馬前新興異之謂曰爾若)
(有神令我畜牧蕃息自是之後日覺滋盛牛羊駝馬色别為羣谷量而已)龍王龍婦龍子(魏書)
(波知傳有三池傳云大池有丨丨次者有丨丨小者有丨丨行人經之設祭乃得過不祭多遇風雪之困)建
同(隋書真臘傳九真海中有魚名丨丨四足無鱗其鼻如象吸水上噴高五六十尺有浮胡魚其形似䱇觜)
(如鸚鵡有八足多大魚半身出水望之如山)浮胡(見上)雙魚夾舟(舊唐書明皇紀秋七月癸)
(丑朔壬戌次益昌縣渡吉栢江有丨丨丨丨而躍議者以為龍)金龍晝見(舊唐書僖宗紀奉天鎮上)
(言丨丨丨丨自河昇天)恩魚(舊唐書音樂志丨丨不似昆明釣瑞鵠長如太液仙)青蛇乘高
而下(舊唐書楊朝晟傳軍次方渠無水師徒囂然遽有丨丨丨丨丨丨視其跡水隨而流朝晟令築防環)
(之遂為停泉軍人仰飲以足圖其事上聞詔置祠焉)蛇篋(舊唐書裴度傳宣徽院五坊小使每歲秋按鷹)
(犬於畿甸所至官吏必厚邀供餉小不如意即恣其湏索百姓畏之如寇盗先是貞元末此輩暴横尤甚乃至)
(張網羅於民家門及井不令出入汲水曰驚我供奉鳥雀又羣聚於賣酒食家肆情飲啖將去留蛇一篋誡之)
(曰吾以此蛇致供奉鳥雀可善飼之無使饑渴主人賂而謝之方肯攜丨丨而去)大魚如山(舊唐)
(書真臘傳海中丨丨有時半出望之丨丨)如蜥蜴而五色(宋史程顥傳顥舉進士調鄠上元主)
(簿茅山有池産龍丨丨丨丨丨丨祥符中曾取二龍入都半塗失其一中使云飛空而逝民俗嚴奉不懈顥捕)
(而脯之)一爪承嬰兒(金史五行志天眷元年夏有龍見於熙州野水凡三日初於水面見一蒼)
(龍良久而没次日見金龍丨丨丨一丨丨兒為龍所戲略無懼色三日如故)光燄爍人(元史順帝)
(紀皇太子寝殿後新甃井中有龍出丨丨丨丨)繞槐(元史順帝紀長慶寺有龍纏丨丨樹飛去樹皮皆剝)
赤鱬(山海經青邱之山英水出焉南流注於即翼之澤其中多丨丨其状如魚而人面其音如鴛鴦食之)
(不疥)虎蛟(山海經禱過之山泿水出焉而南流注於海其中有丨丨其状魚身而蛇尾其音如鴛鴦食者)
(不腫可以已痔)肥&KR1414;(山海經太華之山有蛇焉名曰丨丨六足四翼見則天下大旱)何羅(山海經譙)
(明之山譙水出焉西流注於河其中多丨丨之魚一首而十身其音如吠犬食之已癰)鰼鰼(山海經涿)
(光之山囂水出焉而西流注於河其中多丨丨之魚其状如鵲而十翼鱗皆在羽端其音如鵲可以禦火食之)
(不癉)䰽䰽(山海經少咸之山敦水出焉東流注於雁門之水其中多丨丨之魚食之殺人)&KR1515;父(山海)
(經陽山其上多玉其下多金銅留水出焉而南流注於河其中有丨丨之魚其状如鮒魚魚首而彘身食之已)
(嘔)鱅鱅(山海經樕&KR2739;之山北臨乾昧食水出焉而東北流注於海其中多丨丨之魚其状如犂牛其音)
(如彘鳴)箴魚(山海經栒状之山&KR3044;水出焉而北流注於湖水其中多丨丨其状如儵其喙如箴食之無)
(疫疾)寐魚(山海經諸鈎之山無草水多沙石是山也廣員百里多丨丨)鮯鮯(山海經流沙行五百)
(里有山焉曰跂踵之山廣員二百里無草木有大蛇其上多玉有水焉廣員四十里皆涌其名曰深澤其中多)
(蠵龜有魚焉其狀如鯉而六足鳥尾名曰丨丨之魚其名自叫)修辟(山海經槖山其木多樗多構木其陽)
(多金玉其隂多鐵多蕭槖水出焉而北流注於河其中多丨丨之魚状如黽而白喙其音如䲭食之已白癬)
巴蛇食象(山海經丨丨丨丨三歲而出其骨君子服之無心腹之疾)解隃寇(逸周書揚州禺)
(禺魚名丨丨丨注亦奇魚也)光如聚炬火(郭憲洞冥記西域獻火龍高七尺映日看之丨丨丨)
(丨丨)一有一亡(劉向說苑神龍能為高能為下能為大能為小能為幽能為明能為短能為長昭乎)
(其高也淵乎其下也薄乎天光高乎其著也丨丨丨丨忽微哉斐然成章虛無則精以和動作則靈以化)鰥
雖難得貪以死餌(孔叢子思居衛衛人釣於河得鰥魚焉其大盈車子思問之曰鰥魚魚之)
(難得者也子果何得之對曰吾始下釣垂一魴之餌鰥過而弗視也更以豚之半體則吞之矣子思喟然曰丨)
(丨丨丨丨丨丨丨士雖懷道貪以死禄矣)偶視俱走(孔叢比目之魚所以不見得於人者以丨丨而)
(丨丨也)詡詡(焦氏易林南有嘉魚駕黃取&KR0008;魴鱮丨丨利来毋憂)鯉子(焦氏易林臨河求鯉燕婉)
(笑弭屏氣攝息不得丨丨)九色班龍(班固武帝内傳王母乘紫雲之輦駕丨丨丨丨别有五十天仙)
(側近鸞輿皆長丈餘同執綵旄之節佩金剛靈璽戴天真之冠咸住殿下)餘腹(干寳搜神記江東名丨丨)
(者昔吴王闔閭江行食膾有餘因棄中流悉化為魚今魚中有名吴王膾餘者長數寸大者如筯猶有膾形)
毛龍(王嘉拾遺記南潯之國有洞穴隂源其下通地脉中有丨丨時脫骨於曠澤之中魚龍同穴而處其)
(國獻毛龍一雌一雄放置豢龍之宫)噴水為雲(王嘉拾遺記瀛洲東有淵洞有魚長千丈色斑鼻端)
(有角時鼔舞羣戲遠望水間有五色雲就視乃此魚丨丨丨丨如慶雲之麗無以加也)清水&KR2518;濁
水鮒(常璩華陽國志漢中志沔陽縣有度水水有二源一曰清梌二曰濁梌有魚穴丨丨出丨丨丨出丨)
(常以二月八月取)鼔浪成雷噴沫為雨(崔豹古今注鯨魚者海魚也大者長千里小者)
(數十丈一生數萬子常以五月六月就岸邊生子至七八月導從其子還大海中丨丨丨丨丨丨丨丨水族驚)
(畏皆逃匿莫敢當者其雌曰鯢大者亦長千里眼為明月珠)婢&KR0008;土父(崔豹古今注江東呼青衣)
(魚為丨丨呼童子魚為丨丨)河伯度事小吏(崔豹古今注烏賊魚一名丨丨丨丨丨丨)鱗
甲成字(顧野王玉符瑞圖虞舜時黃龍從洛水出詣舜丨丨丨丨舜即位與三公臨觀黃龍五采負圖)
(出舜前)諏隅(劉義慶世說郝隆為謝公南蠻参軍三月三日會作詩不能者罰酒三升隆初以不能受)
(罰既飲攬筆便作一句云丨丨躍清池桓問諏隅是何物答曰蠻名魚為諏隅桓公曰作詩何以作蠻語隆曰)
(千里投公始得蠻府参軍那得不作蠻語也)横公(任昉述異記北方荒外有石湖方十里中有丨丨魚)
(夜即化為人刺之不入煮之不死若以烏梅二七箇煮之即熟可治邪病)印頰(任昉述異記城陽縣城南)
(有堯慶都墓廟前一池魚頭間有印文謂之丨丨魚若非祀者捕而不得)懶婦魚(任昉述異記在南有)
(丨丨丨俗云昔楊氏家婦為姑所溺而死化為魚其脂膏可燃燈燭以之照鳴琴博奕則爛然有光及照紡績)
(則不復明焉)琵琶(任昉述異記海魚千歲為劍魚一名丨丨形如琵琶而善鳴因以名焉)頭在
南岸尾在中渚(酈道元水經注郭頒世語曰晉文王之世大魚見孟津長數百步高五丈丨丨)
(丨丨丨丨丨丨)非時及佗處則無(酈道元水經注縣北有山臨城謂之崟㟶邱其下有穴謂)
(之鞏穴言潛通浦北達於河直穴有渚謂之鮪渚成公子安大河賦曰鱣鯉王鮪暮来遊周禮春薦鮪然丨丨)
(丨丨丨丨丨)擔生(酈道元水經注邑人有行於途者見一小蛇疑其有靈持而養之名曰丨丨長而吞)
(噬人里中患之遂捕繋獄擔生負而奔邑淪為湖縣長及吏咸為魚矣)春秋有白魚出穴
(酈道元水經注水出郡之西南聖水谷東南流逕大防嶺之東首山下有石穴東北洞開高廣四五丈入穴轉)
(更崇深穴中有水耆舊傳言昔有沙門釋惠彌者好精物隠嘗煹火尋之傍水入穴三里有餘穴分為二穴殊)
(小西北出不知趣詣一穴西南出入水逕五六日方還又不測窮深其水夏冷冬温丨丨丨丨丨丨丨數日而)
(返人有採捕食者美珍常味盖亦丙穴嘉魚之流類也)聲如小兒(酈道元水經注廣志曰鯢魚丨)
(丨丨丨有四足形如鱧可以治牛出伊水也司馬遷謂之人魚故其著史記曰始皇帝之葬也以人魚膏為燭)
(徐廣曰人魚似鮎而四足即鯢魚也)性馴良不為物毒(酈道元水經注漢水又東合洛谷谷)
(冇二源合同注一壑於神蛇戌西左右山溪多五色蛇丨丨丨丨丨丨丨)割血塗足可以步
行水上(酈道元水經注水出丹魚先夏至十日夜伺之魚浮水側赤光上照如火網而取之丨其丨以)
(丨丨丨丨丨丨丨丨長居淵中)嘉魚出於丙穴(酈道元水經注襃水又東南得丙水口水上承)
(丙穴穴出嘉魚常以三月出十月入地穴口廣五六尺去平地七八尺泉懸注魚自穴下透入水穴口向丙故)
(曰丙穴下注襃水故左思稱丨丨丨丨丨丨良木攅於襃谷矣)望濤直上(酈道元水經注洪波渀盪)
(漰浪雲頽古耆舊言有鱣魚奮鰭遡流丨丨丨丨至此則爆鰓失濟故因名湍矣)春末遊渚冬
初入穴(酈道元水經注山下有丙穴穴方數丈中有嘉魚常以丨丨丨丨丨丨丨丨抑亦襃漢丙穴之)
(類也)大魚將欲鼔作諸魚皆浮聚水側(酈道元水經注川之北石盧塘塘池)
(八頃其深不測有大魚常至五月輒一奮躍水湧數丈波襄四陸細魚奔迸隨水登岸不可勝計又云丨丨丨)
(丨丨丨丨丨丨丨丨丨丨)以婦人衣投之則蟠而不起走(酈道元水經注山多)
(大蛇名曰髯蛇長十丈圍七八尺常在樹上伺鹿獸鹿獸過便低頭繞之有頃鹿死先濡令濕訖便吞頭角骨)
(皆鑚皮出山夷始見蛇不動時便以大竹籖籖蛇頭至尾殺而食之以為珍異故楊氏南裔異物志曰髯惟大)
(蛇既洪且長采色駮犖其文錦章食豕吞鹿腴成養創賓享嘉宴是豆是觴言其養創之時肪腴甚肥摶之丨)
(丨丨丨丨丨丨丨丨丨丨丨便可得也)暮從臍入旦從口出(酈道元水經注裴淵廣州)
(記曰䱜魚長二丈大數圍皮皆鑢物生子子小随母覓食驚則還入母腹吳錄地理志曰䱜魚子朝索食暮入)
(母腹南越志曰丨丨丨丨丨丨丨丨腹裏兩洞腸貯水以養子腸容二子兩則四焉)一首十身(叚公)
(路北戶錄鮆魚丨丨丨丨)受戒說苦空(叚成式酉陽雜俎邙山有大蛇樵者常見頭若邱陵夜常)
(承露氣見不空人語曰弟子惡報和尚何以見度常欲翻河水陷洛陽城以快所居也不空為丨丨丨丨丨且)
(曰汝以瞋心受此苦復忿恨吾力何及當思吾言此身自捨昔而来後旬月樵者見蛇死於澗中臰達數十里)
龍親家(叚成式酉陽雜爼王彦威尚書在汴州二年夏旱時袁王傅季玘寓汴因宴王以旱為言季醉)
(曰欲雨甚易耳可求蛇醫四頭十石甕二枚每甕實以水浮二蛇醫以木盖密泥之分置於閒處甕前後設席)
(燒香選小兒十歲以下十餘令執小青竹晝夜更擊其甕不得少輟王如言試之一日兩夜雨大注舊說丨與)
(蛇師為丨丨焉)黑氣如香烟徑出簷外(叚成式酉陽雜爼僧無可言近傳有白將軍者)
(常於曲江洗馬馬忽跳出驚走前足有物色白如衣帶縈繞數匝遽令解之血流數升白異之遂封紙帖中藏)
(衣箱内一日送客至滻水出示諸客客曰盍以水試之白以鞭築地成竅置蟲於中沃盥其上少頃蟲蠕蠕如)
(長竅中泉湧倏忽自盤若一席有丨丨丨丨丨丨丨丨丨衆懼曰必龍也遂急歸未數里風雨怱至大震數聲)
葉上鱗起栗栗而動(叚成式酉陽雜爼有史秀才者元和中曾與道流遊華山時暑環憩)
(一小溪忽有一葉大如掌紅潤可愛隨流而下史獨接得寘懷中坐食覺懷中漸重潛起觀之覺丨丨丨丨丨)
(丨丨丨史驚懼棄林中遽白衆曰此必龍也可速去矣湏臾林中白烟生彌於一谷中下山未半風雷大至)
龍無尺木不能昇天(叚成式酉陽雜爼龍頭上有一物如博山形名尺木丨丨丨丨丨丨)
(丨丨)大小皆三十六鱗(叚成式酉陽雜爼鯉脊中鱗一道每鱗有小黑點丨丨丨丨丨丨丨)
(國朝律取得鯉魚即宜放仍不得喫號赤鯶公賣者杖六十言鯉為李也)逾年字消唯空紙
(叚成式酉陽雜爼烏賊舊說名河伯度事小吏遇大魚輒放墨方數尺以混其身江東人或取墨書契以脫人)
(財物書跡如淡墨丨丨丨丨丨丨丨耳海人言昔秦皇東遊棄算袋於海化為此魚形如算袋兩帶極長一說)
(烏賊有矴遇風則虯前一鬚下矴&KR1515;魚凡諸魚欲產䱤魚輒䑛其腹世謂之衆魚之生母)河伯健兒
(叚成式酉陽雜爼䱜魚章安縣出出入䱜腹子朝出索食暮入母腹腹中容四子頰赤如金甚健網不能制俗)
(呼為丨丨丨丨)鬐鬛挂山半山為之摧折(杜光庭錄異記南海中有山高數千尺兩)
(山相去十餘里有巨魚相鬭丨丨丨丨丨丨丨丨丨丨)三度過海兩度上漢(杜光庭錄)
(異記天復初馮行襲侍中節制金州洵陽縣永南鄉百姓栢君懷於漢江勒漠潭採得魚長數尺身上有字云)
(丨丨丨丨丨丨丨丨行至勒漠命屬栢君)龍有五苦(黃休復茅亭客話又聞丨丨丨丨謂生時眠時)
(媱時怒時蜕骨時也)王鮪岫居(宋祁筆記莒公言河陽出王鮪即今黃魚也形如豕口與目俱在腹)
(下每春二月出於石穴逆河而上人乃取之其腥不可近官以為鮓獻御其味甚美然有毒所謂丨丨丨丨者)
鱓喜睡鰍好遊(江休復隣幾雜志販鱓者器中置鰍云丨丨丨丨丨丨不爾睡死)鰻井
(沈括夢溪筆談越州應天寺有丨丨在一大磐石上其高數丈井纔方數寸乃一石竅也其深不可知唐徐浩)
(詩云深泉鰻井開即此也其来亦遠矣鰻將出遊人取之置懷袖間了無驚積如鰻而有鱗兩耳甚大尾有刃)
(跡相傳云黃巢曾以劍刜之凡鰻出遊越中必有水旱疫癘之災鄉人常以此候之)枳首(沈括夢溪筆談)
(宣州寕國縣多丨丨蛇其長盈尺黑鱗白章兩首文彩同但一首逆鱗耳人家庭楹間動有數十同穴略如蚯)
(蚓)水梭花(東坡志林僧謂酒為般若湯謂魚為丨丨丨雞為鑚籬菜)赤驥青馬元駒
白旗黃雉(馬縞中華古今注鯉魚之大者鱣魚即今之赤鯉也兖州人謂赤鯉為丨丨謂青鯉為丨)
(丨謂黑鯉為丨丨謂白鯉為丨丨謂黃鯉為丨丨)龍蜕(何薳春渚紀聞横海清池縣尉張澤居於鄆州)
(東城夜自庄舍還而月色昏暗殆不分道行遇道傍木枝有光因折以燭路至家插壁間醉不復省也晨起怪)
(而取視則枝間一龍蜕才大如新蝉之殼頭角爪尾皆具中空而堅扣之有聲如玉石且光瑩奪目遇暗則光)
(燭於室遂寳之於家傳玩好焉)通印子魚(范正敏遯齋閒覽莆陽丨丨丨丨名著天下盖其地有通)
(應侯廟廟前有港港中魚最佳今人必求其大可容印者謂之通印子魚故荆公亦有詩云長魚俎上通三印)
(此傳聞之訛者)誦紅娘子三字蟒輒不動(邵博聞見後錄廣西人喜食巨蟒每見之)
(即丨丨丨丨丨丨丨丨丨丨且誦且以藤蔓繋其首於木刺殺之)玳瑁魚(岳珂桯史别有雪質而黑)
(章的皪若漆曰丨丨丨文采尤可觀)絳綃青綃(王明清揮麈後錄昭靈侯南陽張公諱路斯隋初家)
(潁上縣百社村年十六中明經第唐景龍中為宣城令以才能稱夫人石氏生九子自宣城罷歸常釣於焦氏)
(臺之隂一日顧見釣處有宫室樓殿遂入居之自是夜出旦歸歸輒體寒而濕夫人驚問之公曰我龍也蓼人)
(鄭祥遠者亦龍也與我爭此居明日當戰使九子助我領有丨丨者我也丨丨者鄭也明日九子以弓矢射青)
(綃者中之怒而去)馬嘉(周密齊東野語海有魚曰丨丨銀膚燕尾大者視睟兒臠用火燻之可致遠常)
(淵潛不可捕春夏乳子則隨潮出波上漁者用此時簾而取之簾為疏目廣袤數十尋兩舟引張之縋以鐵下)
(垂水底魚過者必鑚觸求進愈觸愈怒觸怒則頰張鬛鈎若鎖岐者不可脫向使觸網而能退却則悠然逝矣)
(知進而不知退用罹烹醢之酷悲夫)如惠文冠(周密癸辛雜識後集嘗侍先子觀潮有道人負一簏)
(自隨啓而視之皆枯蟹也多至百餘種丨丨丨丨如皮弁如箕如瓢如虎如龜如螘如蝟或赤或黑或紺或斑)
(如玳瑁或粲如茜錦其一上有金銀絲皆平日目所未覩信海涵萬類無所不有)斑如玳瑁粲
如茜錦(見上)上有金銀絲(見上)大青小青(異聞總錄太原府二龍威靈甚著廟)
(貎特雄府帥每至必修整焉常化形為青蛇人因為丨丨丨丨小青極暴猛人不可犯)嗔魚(儒林公議)
(張詠性剛急嘗作鯸鮧魚賦其序略曰江有若覆甌者漾於中流移晷不沒舟人曰此丨丨也觸物則怒多為)
(鷂鳶所食遂索書騐名古謂之鯸鮧因而賦之亦欲刺世人之褊薄者)沼島環游(張仲才文始真)
(經以盆為丨以石為丨魚丨丨之不知幾千萬里而不窮也)波明食動幸賜於天(張仲)
(才文始真經重雲蔽天江湖黯然游魚茫然忽望丨丨丨丨丨丨丨丨即而就之魚釣斃焉不知我無我而逐)
(道者亦然)放肆大海(張仲才文始真經一鰕至微亦能丨丨乎丨丨)代漏龍(採蘭雜志薛若)
(社好讀書往往徹夜一日遇比邱告之曰夜半不卧則血不歸心君雖好學非延益之道薛謂潛心傳記則心)
(昧於時何夜半之可得知乎僧因就水捉一魚赤色與薛曰此謂知更魚夜中每至一更則為之一躍薛畜盆)
(中置書几凡至三更魚果三躍薛始就寢更名曰丨丨丨)
介
為萬物先為禍福正(管子龜生於水發之於火於是丨丨丨丨丨丨丨丨)御神用
寳(管子桓公問管子曰輕重准施之矣筴盡於此乎管子曰未也將丨丨丨丨桓公曰何謂御神用寳管子)
(對曰北郭有掘闕而得龜者此檢數百里之地也桓公曰何謂得龜百里之地管子對曰北郭之得龜者今過)
(之平盤之中君請起十乘之使百金之提命北郭得龜之家曰賜若服中大夫曰東海之子類於龜託舍於若)
(賜若大夫之服以終而身勞若以百金之龜為無貲而藏之泰臺一日而釁之以四牛立寳曰無貲還四年伐)
(孤竹丁氏之家粟可食三軍之師行五月召丁氏而命之曰吾有無貲之寳於此吾今將有大事請以寳為質)
(於子以假子之邑粟丁氏北鄉再拜入粟不敢受寳質桓公命丁氏曰寡人老矣為子者不知此數終受吾質)
(丁氏歸草築室賦籍藏龜注無貲無價也立龜為寳號曰無貲)東海之子(見上)藏之泰臺
(見上)無貲(見上)草築室賦籍藏龜(見上)白若之龜(墨子昔者夏后開使蜚廉)
(折金於山而陶鑄之於昆吾是使翁難雉乙卜於丨丨丨丨曰鼎成三足而方不炊而自烹不舉而自藏不遷)
(而自行以祭於昆吾之墟上乙又言兆之由曰饗矣逄逄白雲一南一北一西一東)留骨而貴(莊子)
(吾聞楚有神龜死已三千歲矣王巾笥而藏之廟堂之上此龜者寧其死為丨丨丨丨乎寧其生而曳尾於塗)
(中乎)曳尾塗中(見上)為清江使河伯(莊子宋元君夜半而夢人被髮闚阿門曰予自)
(宰路之淵予丨丨丨丨丨丨之所漁者余且得予元君覺使人占之曰此神龜也君曰漁者有余且乎左右曰)
(有君曰令余且會朝明日余且朝君曰漁何得對曰且之網得白龜焉箕圜五尺君曰獻若之龜龜至君再欲)
(殺之再欲活之心疑卜之曰殺龜以卜吉乃刳龜七十二鑚而無遺筴)箕圜五尺(見上)珠蛤
(鶡冠子月望而晨月毁於天丨丨蠃蚌虛於深渚上下同離也)六跪二螯(荀子蟹丨丨而丨丨非蛇)
(蟺之穴無所寄託者用心躁也)用心躁(見上)紫紶(荀子東海則有丨丨魚鹽焉)伐蛟取
鼉升龜取黿(呂氏春秋季夏之月令漁師丨丨丨丨丨丨丨丨)月望則實月晦
則虛(呂氏春秋月也者羣隂之夲也丨丨丨蚌蛤丨羣隂盈丨丨丨蚌蛤丨羣隂虧)隂盈隂虧
(見上)朱鼈(呂氏春秋醴水之魚名曰丨丨六足有珠百碧)蠃蛖(淮南子月虛而魚腦减月死而丨丨)
(膲)蛤梨(淮南子倦龜殼而受丨丨)鼈無耳(淮南子丨丨丨而目不可以瞥精於明也)郭索
(揚子蟹之丨丨後蚓黃泉)浮於蓮葉之上或在叢蓍之下(抱朴子玉策記曰千)
(歲之龜五色具焉其額上兩骨起似角丨丨丨丨丨丨丨丨丨丨丨丨其上時有白雲蟠蛇)灼中文
外(國語如龜焉丨其丨必丨其丨)憲臧否(國語龜足以丨丨丨則寳之)葆龜(史記樂書青黑)
(緣者天子之丨丨也注公羊傳曰青黑緣何休曰緣甲&KR0971;也千歲之龜青&KR0971;明乎吉凶也按樂記葆作寳文不)
(同故錄)青&KR0971;(見上)紫貝(史記司馬相如傳罔瑇瑁釣丨丨注正義曰毛詩虫魚疏云貝水之介虫)
(大者蚢音下朗反小者為貝其白質如玉紫點為文皆成行列當大者徑一尺小者七八寸今九真交趾以為)
(杯盤實物也)八名龜圖(史記龜策傳凡丨丨丨龜丨各有文在腹下文云云者此某之龜也)各
有文在腹下(見上)千歲乃滿尺二寸(史記龜策傳龜丨丨丨丨丨丨丨)在
嘉林中(史記龜策傳萬畢石朱方傳曰有神龜丨江南丨丨丨嘉林者獸無虎狼鳥無䲭梟草無毒螫)
(野火不及斧斤不至是為嘉林龜在其中常巢於芳蓮之上左脅書文曰甲子重光得我者匹夫為人君有土)
(正諸侯得我為帝王求之於白蛇蟠杅林中者齋戒以待譺然狀如有人来告之因以醮酒他髮求之三宿而)
(得由是觀之豈不偉哉故龜可不敬與南方老人用龜支牀足行二十餘歲老人死移牀龜尚生不死龜能行)
(氣導引問者曰龜至神若此然太卜官得生龜何為輒殺取其甲乎近世江上人有得名龜畜置之家因大富)
(與人議欲遣去人教殺之勿遣遣之破人家龜見夢曰送我水中無殺吾也其家終殺之殺之後身死家不利)
(人民與君王者異道人民得名龜其狀類不宜殺也)甲子重光(見上)支牀(見上)名龜(見上)
非四民所得居(漢書食貨志元龜為蔡丨丨丨丨丨丨有者入太卜求直)能陸處(漢書)
(五行志龜丨丨丨非極隂也)鮚埼(漢書地理志鄞注有鎮亭有丨丨亭師古曰鮚音結蚌也長一寸廣)
(二分有一小蟹在其腹中埼曲岸也其中多鮚故以名亭)木盧(後漢書郡國志中盧侯國注荆州記縣南)
(十五里有陵水東流注沔水中有物如馬甲如鯪鯉不可入七八月中好在磧上自曝膝頭如虎掌爪小兒不)
(知欲取弄戲便殺人或曰生得者摘其鼻厭可小小便名為丨丨)蝦鬚長四丈四尺(吳志)
(呂岱傳注交廣記曰吴後置廣州以南陽滕修為刺史或語修蝦鬚長一丈修不信其人後故至東海取丨丨)
(丨丨丨丨丨封以示修修乃服之)化鼠(晉書五行志太康四年會稽彭蜞及蟹皆丨為丨甚衆)八
足二螯(晉書蔡謨傳謨初渡江見彭蜞大喜曰蟹有丨丨加以丨丨令烹之既食吐下委頓方知非蟹)
(後詣謝尚而說之尚曰卿讀爾雅不熟幾為勸學死按荀子勸學篇蟹六跪而二螯)六目萬歡四
目萬齊(齊書祥瑞志永明八年四月長山縣王惠獲丨丨龜一頭腹下有丨丨字并有卦兆六月建城)
(縣昌城田獲丨丨龜一頭下有丨丨字)綺貝繡螺(齊書張融傳蟕蠵瑁蛑丨丨丨丨)眉目
内闕礦殼外緘(齊書周顒傳後何胤言斷食生猶欲食肉白魚䱇脯糖蟹以為非見生物疑食)
(蚶蠣使學生議之學生鍾岏曰䱇之就脯驟於屈伸蟹之將糖躁擾彌甚仁人用意深懷如怛至於車螯蚶蠣)
(丨丨丨丨慚渾沌之竒丨丨丨丨非金人之慎不悴不榮曾草木之不若無馨無臭與瓦礫其何算故宜長充)
(庖厨永為口實)光采五色(陳書高祖章皇后傳高祖宣皇后章氏諱要兒吳興烏程人也本姓鈕父)
(景明為章氏所養因改焉景明梁代官至散騎侍郎後母蘇嘗遇道士以小龜遺己丨丨丨丨曰三年有徵及)
(期后生而紫光照室因失龜所在)為授三歸(北齊書陸法和傳嘗至襄陽城北大樹下畫地方二)
(尺令弟子掘之得一龜長尺半以杖叩之曰汝欲出不能得已數百歲不逄我者豈見天日乎丨丨丨丨龜乃)
(入草)鼉鳴鼈應(舊唐書李密傳豹變鵲起今也其時丨丨丨丨見機而作)鳥首虺尾(山海)
(經杻陽之山怪水出焉而東流注於憲翼之水其中多元龜其狀如龜而丨丨丨丨其名曰旋龜其音如判木)
(佩之不聾可以為㡳)封者若彘前後有首(逸周書區陽以鼈丨丨丨丨丨丨丨丨注區陽)
(亦戎之名也按封大也)千載而人寳(董仲舒春秋繁露龜丨丨丨丨丨)百足蟹(郭憲)
(洞冥記善苑國嘗貢一蟹長九尺有百足四螯因名丨丨丨煮其殼勝於黃膠亦謂之螯膠勝於鳳喙之膠也)
夜未央待龜黃(郭憲洞冥記影娥池中有鼊龜望其羣出岸上如連璧弄於沙岸也故語曰丨)
(丨丨丨丨丨)能言龜飲桂露(郭憲洞冥記元封三年數過國獻能言龜一頭長一尺二寸盛)
(以青玉匣廣一尺九寸匣上豁一孔以通氣東方朔曰唯承桂露以飲之置於通風之臺上欲往卜命朔而問)
(焉言無不中)文著象二十八宿(劉向說苑靈龜文五色似玉似金背隂向陽上隆象天下)
(平法地槃衍象山四趾轉運應四時丨丨丨丨丨丨丨蛇頭龍翅左精象日右精象月千歲之化下氣上通能)
(知吉凶存亡之變寧則信信如也動則著矣)象日象月(見上)成市(焦氏易林江河横流魚鼈)
(成市)天地間夀考之物(班固白虎通乾草枮骨衆多非一獨以灼龜何此丨丨之丨丨丨丨)
(丨故問之也)長卿(干寳搜神記蟛&KR1209;蟹也嘗通夢於人自稱丨丨今臨海人多以長卿呼之)黑蚌
能飛(王嘉拾遺記隂泉在寒山之北員水之中言水波常圓轉而流也有黑蚌飛翔来去於五岳之上昔)
(黃帝時務成子遊寒山之嶺得丨丨在高崖之上故知黑蚌丨丨矣)四翼(王嘉拾遺記崑崙山第五層有)
(神龜長一尺九寸有丨丨萬年則升木而居亦能言)升木而居(見上)生卵著石則軟
取之則堅(王嘉拾遺記蓬莱山西有含明之國有大螺名躶步負殼露行冷則復入其殼丨丨丨丨)
(丨丨丨丨丨丨明王出世則浮於海際焉)八足六眼(王嘉拾遺記員嶠山西有星池千里池中有神)
(龜丨丨丨丨背負七星日月八方之圖腹有五岳四凟之象時出石上望之煌煌如列星矣)河伯使
者(崔豹古今注江東呼鼉為丨丨丨丨)元衣督郵河伯從事(崔豹古今注龜名丨丨丨)
(丨鼈名丨丨丨丨)筯開甲食蟹出筯合甲蟹還(任昉述異記南海有水蟲名曰)
(筯蚌蛤之類也其小蟹大如榆莢丨丨丨丨則丨亦丨食丨丨丨丨亦丨入為筯取食以終始生死不相離)
蟹奴(任昉述異記璅&KR1436;似小虯有一小蟹在腹中&KR1436;出求食故淮海之人呼為丨丨)背文負八
卦古字(酈道元水經注苻堅建元十二年高陸縣民穿井得龜大二尺六寸丨丨丨丨丨丨丨堅以石)
(為池養之十六年而死取其骨以問吉凶名為客龜)擁劍(顔氏家訓異物志云丨丨狀如蟹但一&KR1722;偏大)
(爾)海鏡(劉恂嶺表錄異記丨丨庶人呼為豪菜盤兩片合以成形殼圓口中産滑日照如雲母内光有)
(小肉如蚌胎腹中有小紅蟹子其小如豆黃而頭足俱備海鏡饑即蟹子走出離腹即斃出食蟹飽歸腹海鏡)
(亦飽)力與虎鬭(李石續博物志蝤蛑大者丨能丨丨丨取之不戒螯能剪殺人)吐五色氣
彌滿一室(叚成式酉陽雜俎史論作將軍時忽覺妻所居房中冇尤異之因與妻遍索房中且無所)
(見一日妻蚤妝開奩奩中忽有五色龜大如錢丨丨丨丨丨丨丨丨後常養之)鱟帆(叚成式酉陽雜俎鱟)
(雌常負雄而行漁者必得其雙南人列肆賣之雄者少肉舊說過海輒相負於背高尺餘如帆乘風遊行今鱟)
(殼上有一物高七八寸如石珊瑚俗呼為丨丨成式荆州嘗得一枚至今閩嶺重鱟子醬鱟十二足殼可為冠)
(次於白角南人取其尾為小如意也)向東輸與海神(叚成式酉陽雜俎蟹八月腹中有芒芒真)
(稻芒也長寸許丨丨丨丨丨丨未輸不可食)以殼為翅(叚成式酉陽雜俎蛤梨候風雨能以殼為)
(翅飛)無腸公子(馮贄雲仙雜記蟹曰丨丨丨丨龜曰先知君)先知君(見上)辟巨蛇
毒(杜光庭錄異記明皇帝時嘗有方士獻一小龜徑寸而金色可愛云此龜神明而不食可置諸枕笥之中)
(丨丨丨之丨上常貯巾箱中忽有小黃門恩渥方深而為骨肉所累將竄南徼不欲屈法免之密授此龜敇之)
(曰南荒多巨蟒常以龜置於側可以無苦閹者拜授而懷之洎達象郡之屬邑里市館舍悄然無一人投宿於)
(旅館飲膳芻豢燈燭俱具一無所闕是夜月明如晝而有風雨之聲其勢漸近因出此龜置於階上良久神龜)
(伸頸吐氣其大如綖直上高三四尺徐徐散去己而龜遊息如常向之風雨聲亦已絶矣及明驛吏稍稍而至)
(羅拜亭下曰昨知天使將至合備迎奉適緣行旅悮殺一蛇衆知報冤蛇必此夕為害側近居人皆出三五十)
(里外避其毒氣某等不敢遠去止在近山巖穴之中伏而待旦今則天使無恙乃神明所佑非人力所及也久)
(之行人漸至云當道有巨蛇十數皆已糜爛自此無復報冤之物人莫測其由逾年黃門應召歸長安復以金)
(龜進上泣而謝曰不獨臣之性命賴此生全南方之人永祛毒類所全人命不知紀極實聖德所及神龜之力)
(也)蟹泉(彭乘墨客揮犀蒲陽壺公山有丨丨在嵌嵓之側一杖大可容臂其源常竭求涓滴不可得州)
(縣遇旱暵即遣吏齋沐置净器於前以茅接之泉乃徐徐引出滿器而止有一蟹大如錢色紅可愛緣茅入器)
(中戲泳俄頃乃去若遇蟹出雨必霑足此亦應天寺鰻井之類也)車渠(沈括夢溪筆談海物有丨丨蛤)
(屬也大者如箕背有渠壟如蚶殼故以為器緻如白玉生南海)病瘧者挂門戶上(沈括夢溪)
(筆談關中無螃蟹元豐中予在陜西聞秦州人家收得一乾蟹土人怖其形狀以為怪物每人家有丨丨丨則)
(借去丨丨丨丨往往遂差不但人不識鬼亦不識也)鬼亦不識(見上)蝳蝐齋日(范成大桂)
(海虞衡志蝳蝐形似龜黿輩背甲十三片黑白斑文相錯鱗差以成一背其邊裙闌闕囓如鋸齒無足而有四)
(鬛前兩鬛長狀如檝後兩鬛極短其上皆有鱗甲以四鬛擢水而行海人養以鹽水飼以小鱗俗傳甲子庚申)
(日輒不食謂之丨丨丨丨其說甚俚)内則黃中通理外則戈甲森然(陳随隠漫)
(錄姑蘇守臣進蟹應制程奎草批答云新酒菊天惟其時矣上曰茅店酒旗語豈王言耶令陳藏一擬聞先臣)
(援茟立成略曰丨丨丨丨丨丨丨丨丨丨丨丨此卿出將入相文在中而横行匈奴之象也上乃悅)十月
雄(周密齊東野語賈收耘老隐者隐居苕城南横塘上沈嘗以詩遺之蟹曰黃秔稻熟墜西風肥入江南丨)
(丨丨横跪蹣跚鉗齒白圓臍吸脇斗膏紅韲湏園老香研柚羹藉庖丁細擘葱分寄横塘溪上客持螯莫放酒)
(杯空耘老得之不樂曰吾未之識後進輕我且聞其不羈因和韵詆之云彭越孫多伏下風蝤蛑奴視敢稱雄)
(江湖縦養膏腴紫鼎鑊終烹爪眼紅嘲稱吳兒牙似鍍劈慚湖女手如葱獨憐盤内秋臍實不比溪邊夏殼空)
(君與怒曰吾聞賈多與郡將往還預政言人短長曾為人所訟吾以長上推之乃鄙我若此復用韻報之云蟲)
(腹無端苦動風團雌還却勝尖雄水寒且弄雙鉗利湯老難逃一背紅液入幾家煩海滷醢成何處汚園葱好)
(收心躁潛蛇穴毋使雷驚族類空)横跪圓臍(見上)秋臍實夏殼空(見上)團雌
尖雄(見上)雙鉗利一背紅(見上)
御定子史精華卷一百三十八
