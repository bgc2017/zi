欽定四庫全書
御定子史精華卷一百三十六
動植部二
獸上
得幽威可載(管子虎豹丨丨而丨丨丨也)墜岸飲(管子丨丨三仞人之所大難也而猨)
(猱丨焉)乘黃(管子昔人之受命者龍龜假河出圖雒出書地出丨丨注乘黃神馬也)嘊嘊(管子)
(東郭有狗丨丨旦暮欲齧我猳而不使也)應隂陽之變(管子狐白丨丨丨丨丨六月而壹見)虎
疑(管子桓公乘馬虎望見之而伏桓公問管仲曰今者寡人乘馬虎望見寡人而不敢行其故何也管仲對)
(曰意者君乘駮馬而洀桓迎日而馳乎公曰然管仲對曰此駮象也駮食虎豹故丨丨焉)行野(管子馬者)
(所乘以丨丨也故雖不行於野其養食馬也未嘗解惰也)虎室(晏子景公出獵上山見虎下澤見蛇歸召)
(晏子而問之曰今日寡人出獵上山則見虎下澤則見蛇殆所謂不祥也晏子對曰國有三不祥是不與焉夫)
(有賢而不知一不祥知而不用二不祥用而不任三不祥也所謂不祥乃若此者今上山見虎丨之丨也下澤)
(見蛇蛇之穴也如虎之室如蛇之穴而見之曷為不祥也)林樾弗除(子華子山有猛虎丨丨丨丨)
色物毛澤(子華子猶之買馬者然不論其足力而以丨丨丨丨而為儀則廐無走馬矣)歸窟
首邱(文子飛鳥反鄉兔走丨丨狐死丨丨)善噬(尹文子康衢長者字僮曰善搏字犬曰丨丨賓客不)
(過其門者三年長者怪而問之乃實對於是改之賓客復往)鼠未腊者為璞(尹文子鄭人謂)
(玉未理者為璞周人謂丨丨丨丨丨丨周人懷璞謂鄭賈曰欲買璞乎鄭賈曰欲之出其璞視之乃鼠也)太
行之獶(尸子中黃伯曰我左執丨丨丨丨右執雕虎唯象之吾或焉有力者則又願為牛與象自謂天)
(下之義人也惡乎試之曰夫貧窮太行之獶也跡賤者義之雕虎也吾日試之矣)雕虎(見上)騏驎
青龍(尸子人之言君天下者瑶臺九纍而堯白屋黻衣九種而堯大布宫中三市而堯鶉居糲飯菜粥丨)
(丨丨丨而堯素車元駒)元駒(見上)松柏之鼠不知美樅(尸子丨丨丨丨丨丨堂密)
(之有丨丨)一日千里(商子騏驎騄駬每丨丨走丨丨有必走之勢也)自孕而生(列子亶爰)
(之獸丨丨丨丨曰類)&KR2194;騮綠耳赤驥白&KR2059;渠黃踰輪盗驪山子(列子)
(命駕八駿之乘右丨丨而左丨丨右驂丨丨而左丨丨主車則造父為御离商為右次車之乘右服丨丨而左)
(丨丨左驂丨丨而右丨丨柏夭主車參百為御奔戎為右)梁鴦養虎(列子周宣王之牧正有役人丨)
(丨者能養野禽獸委食於園庭之内雖虎狼鵰鶚之類無不柔馴者雄雌在前孳尾成羣異類雜居不相搏噬)
(也王慮其術終於其身令毛邱園傳之梁鴦曰鴦賤役也何術以告爾懼王之謂隐於爾也且一言我丨丨之)
(法凡順之則喜逆之則怒此有血氣者之性也然喜怒豈妄發哉皆逆之所犯也夫食虎者不敢以生物與之)
(為其殺之之怒也不敢以全物與之為其碎之之怒也時其饑飽達其怒心虎之與人異類而媚養己者順也)
(故其殺之逆也然則吾豈敢逆之使怒㦲亦不順之使喜也夫喜之復也必怒怒之復也常喜皆不中也今吾)
(心無逆順者也則鳥獸之視吾猶其儕也故游吾園者不思高林曠澤寢吾庭者不願深山幽谷理使然也)
不順使喜(見上)狙公養狙(列子宋有狙公者愛狙養之成羣能解狙之意狙亦得公之心)
(損其家口充狙之欲俄而匱焉將限其食恐衆狙之不馴於己也先誑之曰與若芧朝三而暮四足乎衆狙皆)
(起而怒俄而曰與若芧朝四而暮三足乎衆狙皆伏而喜物之以能鄙相籠皆猶此也注好養猿猴者因謂之)
(狙公也)黑牛生白犢(列子宋人有好行仁義者三世不懈家無故有丨丨丨丨丨以問孔子孔)
(子曰此吉祥也)飲河(莊子偃鼠丨丨不過滿腹)捕鼠不如狸狌(莊子騏驥驊騮一日而馳)
(千里丨丨丨丨丨丨言殊技也)跳梁(莊子子獨不見狸狌乎卑身而伏以候敖者東西丨丨不避高下中)
(於機辟死於㒺罟)不能執鼠(莊子今夫斄牛其大若垂天之雲此能為大矣而丨丨丨丨)麋
鹿食薦(莊子民食芻豢丨丨丨丨蝍且甘帶鴟鴉耆鼠四者孰知正味)決驟(莊子毛嬙麗姬人之)
(所美也魚見之深入鳥見之高飛麋鹿見之丨丨四者孰知天下之正色哉)蚊䖟僕緣(莊子夫愛)
(馬者以筐盛矢以蜃盛溺適有丨丨丨丨而拊之不時則缺銜毁首碎胸意有所主而愛有所亡可不慎耶注)
(僕僕然羣著馬)穴神邱下(莊子鼷鼠深丨乎丨丨之丨以避薰鑿之患)來田來藉(莊子)
(虎豹之文丨丨猨狙之便執斄之狗丨丨)齕草飲水翹足而陸(莊子馬蹄可以踐霜雪毛)
(可以禦風寒丨丨丨丨丨丨丨丨此馬之真性也雖有義臺路寝無所用之伯樂曰我善治馬燒之剔之刻之)
(雒之連之以羈&KR0919;編之以皂棧馬之死者十二三矣饑之渴之馳之驟之整之齊之前有橛飾之患而後有鞭)
(筴之威而馬之死者已過半矣)連以羈馽編以皂棧(見上)前有橛飾後有
鞭筴(見上)交頭分背(莊子夫馬陸居則食草飲水喜則丨丨相靡怒則丨丨相踶馬知已此矣)
(夫加之以銜扼齊之以月題而馬知介倪闉扼鷙曼詭銜竊轡故馬之知而能至盗者伯樂之罪也)介倪
闉扼鷙曼詭銜竊轡(見上)虎狼仁(莊子商太宰蕩問仁於莊子莊子曰丨丨丨也)
(曰何謂也莊子曰父子相親何為不仁)皮為之災(莊子夫豐狐文豹棲於山林伏於巖穴静也夜)
(行晝居戒也雖饑渴隐約猶且胥疏於江湖之上而求食焉定也然且不免於㒺羅機辟之患是何罪之有哉)
(其丨丨丨丨也)胥疏江湖之上(見上)王長其間(莊子王獨不見夫騰猿乎其得柟梓)
(豫章也攬蔓其枝而丨丨丨丨雖羿蓬蒙不能眄睨也及其得楣棘枳枸之間也危行側視振動悼慄此筋骨)
(非有加急而不柔也處勢不便未足以逞其能也)函車(莊子丨丨之獸介而離山則不免於㒺罟之患)
介而離山(見上)白顙(莊子解之以牛之丨丨者與豚之亢鼻者與人有痔病者不可以適河注)
(巫祝解除棄此三者)亢鼻(見上)逃深蓁(莊子吳王浮於江登乎狙之山衆狙見之恂然棄而走丨)
(於丨丨有一狙焉委蛇攫抓見巧乎王王射之敏給搏捷矢王命相者趨射之狙執死)見巧(見上)衣
以文繡食以芻菽(莊子或聘於莊子莊子應其使曰子見夫犧牛乎丨丨丨丨丨丨丨丨及)
(其牽而入於太廟雖欲爲孤犢其可得乎)元枵之獸(鶡冠子騏麟者丨丨丨丨隂之精也)似鹿
(韓非子夫馬丨丨者而題之千金然而有百金之馬而無一金之鹿者馬為人用而鹿不為人用也)虎目
(韓非子趙王遊於圃中左右以菟與虎而輟觀之盻然環其眼王曰可惡哉丨丨也)盻然環其眼
(見上)五技而窮(荀子梧鼠丨丨丨丨)乳彘乳狗(荀子丨丨觸虎丨丨不遠遊不忘其親也)
剸車(荀子六畜禽獸一切而丨丨)祭魚(吕氏春秋孟春之月獺丨丨)田鼠化為鴽
(吕氏春秋仲春之月丨丨丨丨丨注田鼠鼠也鴽鵲青州謂之鴹鴹周雒謂之鴽幽州謂之鵲也)不可
譙詬(吕氏春秋草木雞狗牛馬丨丨丨丨遇之譙詬遇之則亦譙詬報人)用齒角爪牙必
託於卑微隱蔽(吕氏春秋諸搏攫抵噬之獸其丨丨丨丨丨也丨丨丨丨丨丨丨此所以成勝)
常祥不庭(吕氏春秋地大則有丨丨丨丨岐母羣抵天翟不周注皆獸名)岐母羣抵(見上)
天翟不周(見上)鼠前兔後趨跲走顛(吕氏春秋北方有獸名曰蹶丨丨而丨丨)
(丨則丨丨則丨常為蛩蛩距虚取甘草以與之蹶有患害也蛩蛩距虛必負之而走此以其所能託其所不能)
取甘草與之負而走(見上)飛兔要褭(吕氏春秋丨丨丨丨古之駿馬也)角
為城尾為旌(吕氏春秋鮌欲得三公怒甚猛獸欲以為亂比獸之丨能以丨丨舉其丨能以丨丨)
(召之不來仿佯於野以患帝舜於是殛之於羽山副之以吳刀)茹黃(吕氏春秋荆文王得丨丨之狗宛路)
(之矰以畋於雲夢三月不反)時顧(吕氏春秋使獐疾走馬弗及至己而得者其丨丨也)貍處堂
而衆鼠散(吕氏春秋窺赤肉而烏鵲聚丨丨丨丨丨丨丨)背日西走(吕氏春秋驥鷔綠耳)
(丨丨而丨丨至乎夕則日在其前矣)蹠實(淮南子獸丨丨而走)文章成獸(淮南子昔公牛哀轉)
(病也七日化為虎其兄掩戶而入覘之則虎搏而殺之是故丨丨丨丨爪牙移易志與心變神與形化)牛
哀化(見上)無角無前有角無後(淮南子四足者無羽翼戴角者無上齒丨丨者膏而)
(丨丨丨丨者指而丨丨)飛黃(淮南子青龍進駕丨丨伏皂)居牙(淮南子鳳凰不下句爪丨丨戴)
(角出距之獸於是鷙矣)猰貐鑿齒(淮南子逮至堯之時十日竝出焦禾稼殺草木而民無所食丨)
(丨丨丨九嬰大風封豨修蛇皆為民害堯乃使羿誅鑿齒於疇華之野殺九嬰於凶水之上繳大風於青邱之)
(澤上射十日而下殺猰貐斷修蛇於洞庭擒封豨於桑林萬民皆喜置堯以為天子)得木而捷(淮南)
(子猨丨丨丨丨魚得水而騖)知水高下(淮南子獺穴丨丨之丨丨注水之所及則獺避而為穴)
雞斯之乘(淮南子於是散宜生乃以千金求天下之珍怪得騶虞丨丨丨丨元玉百工大貝百朋元)
(豹黃羆青犴白虎文皮千合以獻於紂)猩猩知往(淮南子丨丨丨丨而不知來乾鵲知來而不知)
(往此修短之分也)逮日歸風(淮南子以兔之走使犬如馬則丨丨丨丨及其為馬則又不能走矣)
卑體彌耳(淮南子狐之捕雉也必先丨丨丨丨以待其來也雉見而信之故可得而擒也使狐瞋目)
(植覩見必殺之勢雉亦知驚憚遠飛以避其怒矣)聾蟲(淮南子夫馬之為草駒之時跳躍揚&KR1389;翹尾而)
(走人不能制齕咋足以噆肌碎骨蹶&KR1389;足以破盧䧟匈及至圉人擾之良御教之掩以衡扼連以轡銜則雖歴)
(險超壍弗敢辭故其形之為馬馬不可化其可駕御教之所為也馬丨丨也而可以通氣志猶待教而成又况)
(人乎)草駒(見上)晞驥(揚子丨丨之馬亦驥之乘也)李父(揚子虎陳魏宋楚之間或謂之丨丨)
(江淮南楚之間謂之李耳或謂之於䖘自關東西或謂之伯都)李耳(見上)伯都(見上)風生獸
(抱朴子丨丨丨似豹青色大如狸生於南海大林中張網取之積薪數車以燒之薪盡而此獸在灰中不燃其)
(毛不燋斫刺不入打之如皮囊以鐵鎚鍜其數千下乃死死而張其口以向風須臾便活而起走以石上菖蒲)
(塞鼻即死取其腦以和菊花服之盡十斤得五百歲也)騰黃之馬吉光之獸(抱朴子丨)
(丨丨丨丨丨丨丨皆壽三千歲)仲能(抱朴子鼠壽三百歲滿百歲則色白善憑人而下名曰丨丨知一年)
(中吉凶及千里外事)麟不吠守(抱朴子夫丨丨丨丨鳳不司晨)蘭筋(抱朴子騁丨丨以陟六方)
(者不爭途乎蹇驢之羣)麑䴠(國語獸長丨丨注鹿子曰麑麋子曰䴠)狐埋狐搰(國語夫諺)
(曰丨丨之而丨丨之是以無成功)胡貉代馬(戰國策蘇秦始將連横說秦惠王曰大王之國西有)
(巴蜀漢中之利北有丨丨丨丨之用南有巫山黔中之限東有殽函之固田肥美民殷富戰車萬乘奮擊百萬)
(沃野千里蓄積饒多地勢形便此所謂天府天下之雄國也)戾蟲(戰國策虎者丨丨)韓盧(戰國)
(策以秦卒之勇車騎之多以當諸侯譬若施丨丨而逐擊駑兔也)駑兔(見上)錯木據水(戰國)
(策猿獮猴丨丨丨丨則不若魚鼈注錯舍置也)投骨相牙(戰國策王見大王之狗卧者卧起者起行)
(者行止者止毋相與鬭者丨之一丨輕起丨丨者何則有爭意也)韓子盧東郭逡(戰國策丨)
(丨丨者天下之疾犬也丨丨丨者海内之狡兔也韓子盧逐東郭逡環山者三騰山者五兔極於前犬廢於後)
(犬兔俱罷各死其處)環山三騰山五(見上)三窟(戰國策馮煖曰狡兔有丨丨僅得免其死)
(耳)有執(戰國策人有以其狗為丨丨而愛之其狗嘗溺井其鄰人見狗之溺井也欲入言之狗惡之當)
(門而噬之鄰人憚之遂不得入言注執言善守)溺井(見上)&KR2040;車依輪(戰國策楚王遊於雲夢結)
(駟千乘旌旗蔽天野火之起也若雲蜺兕虎嘷之聲若雷霆有狂兕丨丨丨丨而至王親引弓而射一發而殪)
(注&KR2040;趨行也)還走冐人(戰國策山澤之獸無黠於麋麋知獵者張網前而驅已也因丨丨而丨丨)
(至數獵者知其詐偽舉網而進之麋因得矣)俛噴仰鳴聲達於天若出金石
(戰國策汗明曰君亦聞驥乎驥之齒至矣服鹽車而上太行蹄申膝折尾湛胕潰漉汗灑地白汗交流外阪遷)
(延負棘而不能上伯樂遭之下車攀而哭之解紵衣以羃之驥於是丨而丨丨而丨丨丨丨丨丨丨丨丨聲者)
(何也彼見伯樂之知己也)服鹽車(見上)虎即禽(戰國策丨將丨丨禽不知虎之即已也而相鬭)
(兩罷而歸其死於虎故使禽知虎之即已決不相鬭矣)不可叱(戰國策齊大夫諸子有犬犬猛丨丨)
(丨叱之必噬人客有請叱之者疾視而呼叱之犬不動復叱之犬遂無噬人之心)太一貢(史記樂書)
(嘗得神馬渥洼水中復次㠯為太一之歌歌曲曰丨丨丨兮天馬下霑赤汗兮沬流赭騁容與兮跇萬里今安)
(匹兮龍與友按漢書禮樂志作太一况天馬下霑赤汗沬流赭志俶儻精權竒籋浮雲晻上馳體容與迣萬里)
(今安匹龍為友)天馬(見上)赤汗(見上)龍友(見上)蒲梢(史記樂書伐大宛得千里馬名丨丨)
含血戴角(史記律書丨丨丨丨之獸見犯則校)若麟(史記封禪書其明年郊雍獲一角獸丨丨)
(然有司曰陛下肅祇郊祀上帝報享錫一角獸蓋麟云注徐廣曰武帝立已十九年)蒼兕(史記齊太公世)
(家師尚父左杖黃鉞右把白旄㠯誓曰丨丨蒼兕總爾衆庶與爾舟楫後至者斬注王充云蒼兕水獸九頭)
不見人犬之憂(史記李斯傳斯入倉觀倉中鼠食積粟居大廡之下丨丨丨丨丨丨於是李斯)
(乃歎曰人之賢不肖譬如鼠矣)纖離(史記李斯傳乘丨丨之馬)駿良駃騠(史記李斯傳丨丨丨)
(丨不實外廐)柔和(史記張釋之傳馬賴丨丨令它馬固不敗傷我乎)寳馬(史記匈奴傳是時東)
(胡彊盛聞冐頓殺父自立乃使使謂冐頓欲得頭曼時有千里馬冐頓問羣臣羣臣皆曰千里馬匈奴丨丨也)
(勿與冐頓曰奈何與人鄰而愛一馬乎遂與之千里馬)赤猿(史記司馬相如傳其上則有丨丨蠷蝚注)
(正義曰蠷蠗劬蝚蝚柔皆猿猴類)射干(史記司馬相如傳騰遠丨丨注漢書音義曰射干似狐能緣木)
蟃蜒(史記司馬相如傳其下則有白虎元豹丨丨貙豻注郭璞曰蟃蜒大獸長百尋)馴駁之駟
(史記司馬相如傳楚王乃駕丨丨丨丨注漢書音義曰馴擾也駁如馬白身黑尾一角鋸牙食虎而駕之㠯當)
(駟馬也)野馬(史記司馬相如傳軼丨丨而&KR1495;騊駼注郭璞曰野馬如馬而小)遺風(史記司馬相如)
(傳乘丨丨而射游騏注漢書音義曰遺風千里馬)角&KR1511;(史記司馬相如傳獸則麒麟丨丨注角&KR1511;音端)
(似豬角在鼻上堪作弓李陵嘗㠯此弓十張遺蘇武也)沈牛(史記司馬相如傳丨丨麈麋注漢書音義)
(曰沈牛水牛也)螹胡(史記司馬相如傳丨丨豰蛫注索隐曰張揖云螹胡似獮猴頭上有髮腰㠯後黑)
瑕蛤猛氏(史記司馬相如傳格丨丨鋋丨丨注漢書音義曰瑕蛤猛氏皆獸名郭璞曰今蜀中有獸)
(状如熊而小毛淺有光澤名猛氏)游梟蜚虡(史記司馬相如傳射丨丨櫟丨丨注郭璞曰梟梟羊)
(也似人長脣反踵被髮食人蜚虡鹿頭龍身神獸)䨇觡共抵(史記司馬相如傳犧丨丨丨丨之獸)
(注漢書音義曰犧牲也觡角也底本也武帝獲白麟兩角共一本因㠯為牲也)汗血(史記大宛傳其俗土)
(著耕田田稻麥有蒲陶酒多善馬馬丨丨其先天馬子也)天馬子(見上)遠方歸義騶牙
先見(史記滑稽傳建章宫後閤重櫟中有物出焉其状似麋㠯聞武帝往臨視之問左右羣臣習事通經)
(術者莫能知詔東方朔視之朔曰臣知之願賜美酒粱飯大飱臣臣乃言詔曰可已飱又曰某所有公田魚池)
(蒲葦數頃陛下㠯賜臣臣朔乃言詔曰可於是朔乃肯言曰所謂騶牙者也丨丨當來丨丨而丨丨丨丨其齒)
(前後若一齊等無牙故謂之騶牙其後一歲所匈奴混邪王果將十萬衆來降漢乃復賜東方生錢財甚多)
生余吾水中(漢書武帝紀元狩二年夏馬丨丨丨丨丨注應劭曰在朔方北也)馴象(漢書)
(武帝紀南越獻丨丨注應劭曰馴者教能拜起周章從人意也)竒獸(漢書宣帝記九真獻丨丨注蘇林曰)
(白象也晉灼曰漢注駒形鱗色牛角仁而愛人)名獸(漢書哀帝紀禁郡國無得獻丨丨)虎脊兩
化若鬼(漢書禮樂志天馬徠從西極涉流沙九夷服天馬徠出泉水丨丨丨丨丨丨天馬徠歴無草徑)
(千里循東道天馬徠執徐時將搖舉誰與期天馬徠開遠門竦予身逝昆侖天馬徠龍之媒游閶闔觀玉臺注)
(應劭曰馬毛色如虎脊者有兩也師古曰言其變化若鬼神)守禦類(漢書天文志狗丨丨丨也天狗)
(所降㠯戒守禦)祭天尊物(漢書五行志牛大畜丨丨丨丨也)麋之言迷(漢書五行志丨)
(丨為丨丨也蓋牝獸之淫者也)犬㠯吠守而不可信(漢書五行志於易兌為口丨丨丨丨)
(丨丨丨丨言氣毁故有犬旤)剛而包柔(漢書五行志羊上角下蹏丨丨丨丨羊大目而不精明視)
(氣毁故有羊旤)國之武用(漢書五行志馬丨丨丨丨)搖尾而求食(漢書司馬遷傳猛虎)
(處深山百獸震恐及其在穽檻之中丨丨丨丨丨積威約之漸也)一角五蹄(漢書終軍傳軍為謁)
(者給事中從上幸雍祠五畤獲白麟丨丨而丨丨)嘯而冽風(漢書王褒傳故虎丨丨丨丨龍興而)
(致雲)鼱鼩(漢書東方朔傳譬猶丨丨之襲狗孤豚之咋虎至則靡耳何功之有)重馬(漢書劉屈氂傳)
(丨丨傷耗注師古曰重謂懷孕者也)黠馬(漢書張敞傳馭丨丨者利其銜策)象龍(漢書馮奉世傳)
(奉世遂西至大宛大宛聞其斬莎車王敬之異於它使得其名馬丨丨而還)小步馬(漢書西域傳烏)
(秅國出丨丨丨)封牛大狗(漢書西域傳罽賓國出丨丨水牛象丨丨沐猴孔爵注師古曰封牛項上)
(隆起者也郭義恭廣志云罽賓大狗大如驢赤色數里搖鞉㠯呼之沐猴即彌猴也)桃拔(漢書西域傳烏)
(弋地暑熱莽平其草木畜産五榖果菜食飲宫室市列錢貨兵器金珠之屬皆與罽賓同而有丨丨師子犀牛)
一封槖駝(漢書西域傳大月氏出丨丨丨丨注師古曰脊上有一封也)魚目(漢書西域傳贊)
(蒲梢龍文丨丨汗血之馬充於黃門)於檡(漢書叙傳楚人謂乳榖謂虎丨丨)鼻角(後漢書章帝紀)
(注劉欣明交州記曰犀其毛如豕蹏有三甲頭如馬有三角丨上丨短額上頭上角長)通天犀(後漢)
(書章帝紀注異物志曰角中特有光耀白理如線自本達末則為丨丨丨)似虎正黃有䫇耏
(後漢書順帝紀疏勒國獻師子封牛注東觀記曰疏勒王盤遣使文時詣闕師子丨丨丨丨丨丨丨尾端茸毛)
(大如斗封牛其領上肉隆起若封然因㠯名之即今之峯牛)峯牛(見上)一匹至二百萬
(後漢書靈帝紀初置騄驥廐丞領受郡國調馬豪右辜𣙜馬丨丨丨丨丨丨注辜障也𣙜專也謂障餘人賣買)
(而自取其利)野人所用(後漢書五行志靈帝於宫中西園駕四白驢躬自操轡驅馳周旋㠯為大)
(樂於是公卿貴戚轉相放效至乘輜軿㠯為騎從互相侵奪賈與馬齊案易曰時乘六龍㠯御天行天者莫若)
(龍行地者莫如馬詩云四牡騤騤載是常服檀車煌煌四牡彭彭夫驢乃服重致遠上下山谷丨丨之丨丨耳)
(何有帝王君子而驂服之乎遲鈍之畜而今貴之天意若曰國且大亂賢愚倒植凡執政者皆如驢也)遲
鈍之畜(見上)潛水牛(後漢書郡國志注交州記曰有丨丨丨上岸共鬭角軟還復出)神羊
(後漢書輿服志獬豸丨丨能别曲直楚王常獲之)款段馬(後漢書馬援傳乘下澤車御丨丨丨)刻
毛為識(後漢書梁冀傳又起兔苑於河南城西經亘數十里發屬縣卒徒繕修樓觀數年廼成移檄所)
(在調發生兔丨其丨㠯丨丨人有犯者罪至刑死嘗有西域賈胡不知禁忌誤殺一兔轉相告言坐死者十餘)
(人)毁壊檻穽不得妄捕山林(後漢書法雄傳遷南郡太守斷獄省少戶口益增郡)
(濱帶江沔又有雲夢藪澤永初中多虎狼之暴前太守賞募張捕反為所害者甚衆雄迺移書屬縣曰凡虎狼)
(之在山林猶人之居城市古者至化之世猛獸不擾皆由恩信寬澤仁及飛走太守雖不德敢忘斯義記到其)
(丨丨丨丨丨丨丨丨丨丨是後虎害消息人㠯獲安)緇文皓質(後漢書班固傳擾丨丨丨丨於郊注)
(緇文皓質謂騶虞也)東遊度江(後漢書宋均傳遷九江太守郡多虎暴數為民患常募設檻穽而猶)
(多傷害均到下記屬縣曰夫虎豹在山黿鼉在水各有所託且江淮之有猛獸猶北土之有雞豚也今為民害)
(咎在殘吏而勞勤張捕非憂恤之本也其務退姦貪思進忠善可一去檻穽除削課制其後傳言虎相與丨丨)
(丨丨)血從前髆上小孔中出(後漢書東平憲王傳中元二年已賦諸國故不復送并遺)
(宛馬一匹丨丨丨丨丨丨丨丨丨常聞武帝歌天馬霑赤汗今親見其然也)赤莬(後漢書呂布傳布嘗)
(御良馬號曰丨丨能馳城飛塹)呪虎(後漢書童恢傳民嘗為虎所害乃設檻捕之生獲二虎恢聞而出丨)
(丨曰天生萬物唯人為貴虎狼當食六畜而殘暴於人王法殺人者死傷人則論法汝若是殺人者當垂頭伏)
(罪自知非者當號呼稱冤一虎低頭閉目状如震懼即時殺之其一視恢鳴吼踴躍自奮遂令放釋)果下
馬(後漢書東夷傳濊多文豹有丨丨丨注高三尺乘之可於果樹下行)神鹿兩頭(後漢書西南夷)
(傳雲南縣冇丨丨丨丨能食毒草)食藥鹿(後漢書西南夷傳又有丨丨丨鹿麑有胎者其腸中糞亦)
(療毒疾)靈羊(後漢書西南夷傳冉駹夷有丨丨可療毒注本草經曰靈羊角味鹹無毒主療青盲蠱毒)
(去惡鬼安心氣強筋骨也)童牛(後漢書西南夷傳宜畜牧有旄牛無角一名丨丨肉重千斤毛可為眊)
麡羊(後漢書西南夷傳地有鹹土煮㠯為鹽丨丨牛馬食之皆肥注麡即麡狼也異物志状似鹿而角觸)
(前向入林樹挂角故恒在平淺草中肉肥脆香美逐入林則搏之皮可作履韈角正四據南人因㠯為牀)符
拔(後漢書西域傳安息國居和櫝城去洛陽二萬五千里北與康居接南與烏弋山離接地方數千里小城)
(數百戶口勝兵最為殷盛其東界木鹿城號為小安息去洛陽二萬里章帝章和元年遣使獻獅子丨丨符拔)
(形似麟而無角)絶影(魏志武帝紀注魏書曰曹公所乘馬名丨丨)迹大如斛(魏志王凌傳注)
(魏略曰初東郡有譌言云白馬河出妖馬夜過官牧邊嗚呼衆馬皆應明日見其丨丨丨丨行數里還入河中)
端牛(魏志鮮卑傳其獸異於中國者野馬羱羊丨丨端牛角為弓世謂之角端者也)辟毒鼠(魏志)
(東夷傳注魏略曰大秦多金銀銅鐵鉛錫神龜白馬朱髦駭雞犀瑇琄元熊赤螭丨丨丨)一踊三丈
(蜀志先主傳注世語曰備屯樊城劉表禮焉憚其為人不甚信用曾請備宴會蒯越蔡琄欲因會取備備覺之)
(偽入厠潛遁出所乘馬名的盧走渡襄陽城西檀溪水中溺不得出備急曰的盧今日危矣可努力的盧乃丨)
(丨丨丨遂得過乘桴渡河中流而追者至以表意謝之曰何去之速乎)的盧(見上)卷葉塞創
(蜀志鄧芝傳注華陽國志曰芝征涪陵見元猿緣山芝性好弩手自射猿中之猿拔其箭丨木丨丨其丨芝曰)
(嘻吾違物之性其將死矣一曰芝見猿抱子在樹上引弩射之中猿母其子為拔箭以木葉塞創芝乃歎息投)
(弩水中自知當死)踣地呼鳴(吳志孫堅傳注吳書曰堅乘勝深入於西華失利堅被創墮馬卧草)
(中軍衆分散不知堅所在堅所乘馬馳還營丨丨丨丨將士隨馬於草中得堅)直錢一萬(吳志三嗣)
(主傳注江表傳曰何定佞邪僭媚使諸將各上好犬皆千里遠來一犬直至數千匹御犬率具纓丨丨丨丨一)
(犬一兵養以捕兔供廚所獲無幾吳人皆歸罪於定而皓以為忠勤賜爵列侯)巴滇駿馬(晉書明帝)
(紀敦將舉兵内向帝密知之乃乘丨丨丨丨微行至於湖隂察敦營壘而出按敦王敦)迅若飛禽
(晉書石崇傳嘗與愷出游争入洛城崇牛丨丨丨丨愷絶不能及)八百里駁(晉書王濟傳王愷以)
(帝舅奢豪有牛名丨丨丨丨常瑩其蹄角濟請以錢千萬與牛對射而賭之愷亦自恃其能令濟先射一發破)
(的因據胡牀叱左右速探牛心來須臾而至一割便去)惜障泥(晉書王濟傳濟善觧馬性嘗乘一馬)
(著連乾鄣泥前有水終不肯渡濟云此必是丨丨丨使人解去便渡故杜預謂濟有馬癖)巨象逸駿
(晉書陸機傳丨丨丨丨擾於外閑)黃耳(晉書陸機傳初機有駿犬名曰丨丨甚愛之既而羈寓京師久)
(無家問笑語犬曰我家絶無書信汝能齎書取消息不犬搖尾作聲機乃為書以竹筩盛之而繋其頸犬尋路)
(南走遂至其家得報還洛其後因以為常)葱犗(晉書潘岳傳丨丨服於縹軛兮紺轅綴於黛耜)白額
駒(晉書凉武昭王傳常與呂光太史令郭黁及其同母弟宋繇同宿黁起謂繇曰君當位極人臣李君有國)
(士之分家有騧草馬生丨丨丨此其時也)隂精(晉書石勒載記兔丨丨之獸)朱龍(晉書冉閔載記)
(閔所乘赤馬名曰丨丨日行千里)赭白(晉書慕容㒞載記初廆有駿馬曰丨丨有竒相逸力石季龍之)
(伐棘城也皝將出避難欲乘之馬悲鳴踶齧人莫能近皝曰此馬見異先朝孤常仗之濟難今不欲者蓋先君)
(之意乎乃止季龍尋退皝益竒之至是四十九歲矣而駿逸不虧儁比之於鮑氏驄命鑄銅以圖其象親為銘)
(贊儁勒其傍置之薊城東掖門是歲象成而馬死)竒相逸力(見上)比鮑氏驄(見上)鑄
銅圖象(見上)鳳膺麟身(晉書苻堅載記大宛獻天馬千里駒皆汗血朱鬛五色丨丨丨丨及)
(諸珍異五百餘種)純靈之獸(宋書符瑞志天鹿者丨丨丨丨也五色光耀洞明王者道備則至)
周印(宋書符瑞志丨丨者神獸之名也星宿之變化王者德盛則至)七百里馬(宋書江夏王義)
(恭傳孝建元年南郡王義宣臧質魯爽等反加黃鉞白直百人入六門事平以臧質丨丨丨丨賜義恭)威
服百獸(宋書宗慤傳林邑王范陽邁傾國來拒以具装被象前後無際士卒不能當慤曰吾聞師子丨)
(丨丨丨乃製其形與象相禦象果驚奔衆因潰散)雙璧應範三封中圖(宋書謝莊傳舞)
(馬賦曰觀其丨丨丨丨丨丨丨丨元骨滿燕室虛陽理竟潛策紆汗飛赭沬流朱至於肆夏已升采齊既薦始)
(徘徊而龍俛終沃若而鸞盻迎調露於飛鍾赴承雲於驚箭寫秦坰之彌塵狀吳門之曳練窮虞庭之蹈蹀究)
(遺野之環袨)秦坰彌塵吳門曳練(見上)龍驤赤(齊書高帝紀太祖夜從承明門)
(乘常所騎赤馬入殿内驚怖既知蒼梧王死咸稱萬歲及太祖踐阼號此馬為龍驤將軍世謂為丨丨丨)麟
首鹿形龍鸞共色(齊書祥瑞志永明十年鄱陽郡獻一角獸丨丨丨丨丨丨丨丨瑞應圖云)
(天子萬福允集則一角獸至)白虎仁(齊書祥瑞志瑞應圖云王者不暴丨丨丨)虎身龍脚
(齊書祥瑞志昇明二年騶虞見安東縣五界山獅子頭丨丨丨丨詩傳云騶虞義獸白虎黑文不食生物至德)
(則出)陳世子青王三郎烏(齊書陳顯達傳家既豪富諸子與王敬則諸兒竝精車牛麗服)
(飾當世快牛稱丨丨丨丨丨丨丨丨呂文顯折角江瞿曇白鼻)呂文顯折角江瞿曇白
鼻(見上)白&KR0008;牛(齊書蕭穎胄傳賜穎胄以常所乘丨丨丨)秦西冀北實多駿驥
(齊書王融傳上以虜獻馬不稱使融問曰丨丨丨丨丨丨丨丨而魏王所獻良馬乃駑駘之不若求名檢事殊)
(為未孚將旦旦信誓有時而爽駉駉之牧不能復嗣宋弁曰不容虚偽之名當是不習土地融曰周穆馬跡徧)
(於天下若騏驥之性因地而遷則造父之策有時而躓弁曰王主客何為懃懃於千里融曰卿國既異其優劣)
(聊復相訪若千里日至聖上當駕鼓車弁曰向意既須必不能駕鼓車也融曰買死馬之骨亦郭隗之故弁不)
(能答)羊性淫而狠猪性卑而率(齊書卞彬傳彬目禽獸云丨丨丨丨丨丨丨丨丨丨)
(鵝性頑而傲狗性險而出)素文(梁書武帝紀仁風既被丨丨自擾)逐日追風(梁書元帝紀騎)
(則丨丨丨丨弓則吟猿落雁)就場雅拜赴曲徐趨(梁書張率傳擢龍首回鹿軀睨兩鏡)
(蹙雙鳧既丨丨而丨丨時丨丨而丨丨敏躁中於促節捷繁外於驚桴騏行驥動虎發龍驤雀躍鷰集鵠引鳧)
(翔妍七盤之綽約陵九劍之抑揚豈借儀於䄖袂寧假器於髦皇婉脊投頌俛膺合雅露沬歕紅沾汗流赭乃)
(却走於集靈馴惠養於豐夏鬱風雷之壮心思展足於南野按此舞馬賦語)龍首鹿軀兩鏡
雙鳧(見上)鬱風雷之壯心(見上)掘尾狗子山家小兒(梁書侯景傳天)
(監中有釋寳誌曰丨丨丨丨自發狂當死未死嚙人傷須臾之間自滅亡起自汝際死三湘又曰丨丨丨丨果)
(猱臂太極殿前作獸視掘尾狗子山家小兒皆猴狀)黃蒼(南史張彪傳王僧辯遇之甚厚引為爪牙與杜)
(龕相似世謂之張杜貞陽侯踐位為東揚州刺史并給鼓吹室富於財晝夜樂聲不息剡令王懷之不從彪自)
(征之留長史謝岐居守會僧辯見害彪不自展拔時陳文帝已據震澤將及會稽彪乃遣沈泰吳寳真還州助)
(岐保城彪後至泰等反與岐迎陳文帝入城彪因其未定踰城而入陳文帝遂走出彪復城守沈泰說陳文帝)
(曰彪部曲家口竝在香巖寺可往收取遂往盡獲之彪將申進密與泰相知因又叛彪彪復敗走不敢還城據)
(城之西山樓子及暗得與弟崑崙妻楊氏去猶左右數人追隨彪疑之皆發遣惟常所養一犬名丨丨在彪前)
(後未曾捨離乃還入若耶山中沈泰說陳文帝遣章昭達領千兵重購之并圖其妻彪眠未覺黃蒼驚吠劫來)
(便嚙一人中喉即死彪拔刀逐之映火識之曰何忍舉惡卿須我者但可取頭誓不生見陳蒨劫曰官不肯去)
(請就平地彪知不免謂妻楊呼為鄉里曰我不忍令鄉里落他處今當先殺鄉里然後就死楊引頸受刀曾不)
(辭憚彪不下刀便相随下嶺到平處謂劫曰卿須我頭我身不去也呼妻與訣曰生死從此而别若見沈泰申)
(進等為語曰功名未立猶望鬼道相逢劫不能生得遂殺彪并弟致二首於昭達黃蒼號呌彪屍側宛轉血中)
(若有哀状昭達進軍迎彪妻便拜稱陳文帝教迎為家主楊便改啼為笑欣然意悦請昭達殯彪喪墳冢既畢)
(黃蒼又俯伏冢間號呌不肯離楊還經彪宅謂昭達曰婦人本在容貌辛苦日久請暫過宅莊飾昭達許之楊)
(入屋便以刀割髮毁面哀哭慟絶誓不更行陳文帝聞之歎息不已遂許為尼後陳武帝軍人求取之楊投井)
(決命時寒比出之垂死積火温燎乃甦復起投於火彪始起於若耶興於若耶終於若耶及妻犬皆為時所重)
(異)其形似馬其聲類牛(魏書聖武帝紀聖武皇帝諱詰汾獻帝命南移山谷高深九難)
(八阻於是欲止有神獸丨丨丨丨丨丨丨丨先行導引歴年乃出)角容一石(魏書桓帝紀帝英傑)
(魁岸馬不能勝常乘安車駕大牛牛角容一石)一角如麟(魏書文成帝紀庫莫奚國獻名馬有丨丨)
(狀丨丨)名駞(魏書孝文帝紀太和二年秋七月戊辰龜兹國遣使獻丨丨七十頭)請付太僕
以充國閑(魏書任城王澄傳西域嚈噠波斯諸國各因公使竝遺澄駿馬一匹澄丨丨丨丨丨丨丨)
(丨詔曰王廉貞之德有過楚相可敕付廐以成君子大哉之美)騧騮(魏書奚斤傳父簞有寵於昭成皇帝)
(時國有良馬曰丨丨一夜忽失求之不得後知南部大人劉庫仁所盗養於窟室簞聞而馳往取焉庫仁以國)
(甥恃寵慙而逆擊簞簞捽其髮落傷其一乳及苻堅使庫仁與衛辰分領國部簞懼將家竄於民間庫仁求之)
(急簞遂西奔衛辰及太祖滅衛辰簞晚乃得歸)護羣戀駒(魏書崔浩傳蠕蠕恃其絶遠謂國家力不)
(能至自寬來久故夏則散衆放畜秋肥乃聚背寒向温南來寇抄今出其慮表攻其不備大軍卒至必驚駭星)
(分望塵奔走牡馬丨丨牝馬丨丨驅馳難制不得水草未過數日則聚而困敝可一舉而滅暫勞永逸長久之)
(利時不可失也)鯪鯉(魏書高祐傳高宗末兖州東郡吏獲一異獸獻之京師時人咸無識者詔以問祐祐)
(曰此是三吳所出厥名丨丨餘域率無今我獲之吳楚之地其有歸國者乎)三尺馬(魏書高句麗傳)
(出丨丨丨云本朱蒙所乘馬種即果下馬也)四角羊(魏書吐谷渾傳拾寅奉修貢職受朝廷正朔又)
(受劉義隆封爵號河南王世祖遣使拜為鎮西大將軍沙州刺史西平王後拾寅自恃險遠頗不恭命通使於)
(劉或獻善馬丨丨丨或加之官號)龍種(魏書吐谷渾傳青海周回千餘里海内有小山每冬冰合後以)
(良牝馬置此山至來春收之馬皆有孕所生得駒號為丨丨必多駿異吐谷渾嘗得波斯草馬放入海因生驄)
(駒能日行千里世傳青海驄者是也)青海驄(見上)老駝豫知熱風(魏書且末傳且末西)
(北方流沙數百里夏日有熱風為行旅之患風之所至惟老駝豫知之即鳴而聚立埋其口鼻於沙中人每以)
(為候亦即將氊擁蔽鼻口其風迅駛斯湏過盡若不防者必至危斃)赤彪儀同逍遙郡君
(北齊書幼主紀御馬則籍以氈罽食物有十餘種將合牝牡則設青廬具牢饌而親觀之狗則飼以梁肉馬及)
(鷹犬乃有儀同郡君之號故有丨丨丨丨丨丨丨丨凌霄郡君高思好書所謂駮龍逍遙者也犬於馬上設褥)
(以抱之鬭雞亦號開府犬馬雞鷹多食縣邑鷹之入養者稍割犬肉以飼之至數日乃死)色類既殊
或多駿逸(周書齊王憲傳太祖嘗賜諸子良馬惟其所擇憲獨取駮馬太祖問之對曰此馬丨丨丨)
(丨丨丨丨丨若從軍征伐牧圉易分太祖喜曰此兒智識不凡當成重器後從獵隴上經官馬牧太祖每見駮)
(馬輒曰此我兒馬也命左右取以賜之)揜于(周書楊忠傳嘗從太祖狩於龍門忠獨當一猛獸左挾其)
(腰右拔其舌太祖壮之北臺謂猛獸曰丨丨因以字之)一角同蹄(隋書高祖紀開皇四年春正月)
(辛卯渝州獲獸似麋丨丨丨丨)師子&KR0008;(隋書李景傳帝令景營遼東戰具於北平賜御馬一匹名丨丨)
(丨)脊有肉鞍(隋書王劭傳千里馬者蓋至尊舊所乘騧騮馬也屯卦震下坎上震於馬作足坎於)
(馬為美脊是故騧騮馬丨丨丨丨行則先作弄四足也)大驢(舊唐書高宗紀辛未吐蕃使人獻馬百匹)
(及丨丨可高五丈廣袤各二十七步)赤兔(舊唐書代宗紀十一月甲寅乾陵令於陵署得丨丨以獻)舞
象(舊唐書德宗紀丁亥詔文單國所獻丨丨三十二令放荆山之陽五坊鷹犬皆放之出宫女百餘人)嘉
禾麟食(舊唐書憲宗紀東川觀察使潘孟陽奏龍州武安縣丨丨生有丨丨之麟之來羣鹿環之光彩)
(不可正祖使畫工圖之以獻)神牛(舊唐書地理志日南漢屬風地縣界有屬風山上有風門嘗令民至)
(山事金牛往往夜見照耀十里時鬭則海水沸溢有霹靂人家牛病則書曰丨丨)三花飛鳳(舊唐)
(書職官志凡外牧進良馬印以丨丨丨丨之字而為志)稱左稱右(舊唐書職官志凡馬有左右監)
(以别其麄良以數紀名著之簿籍細馬丨丨麄馬丨丨)嶲州鬭羊(舊唐書張說傳說初為相時明)
(皇意欲討吐蕃說密奏許其通和以息邊境明皇不從及瓜州失守王君㚟死說因獲丨丨丨丨上表獻之以)
(申諷諭其表臣聞勇士冠雞武夫戴鶡推情舉類獲此鬭羊遠生越嶲蓄性剛决敵不避強戰不顧死雖為微)
(物志不可挫伏惟陛下選良家於六郡求猛士於四方鳥不遁才獸不藏伎如蒙效竒靈圃角力天場却鼔怒)
(以作氣前躑躅以奮擊趹若奔雲之交觸碎如轉石之相叩裂骨賭勝濺血爭雄敢毅見而衝冠鷙狠聞而擊)
(節冀將少助明主市駿骨揖怒蛙之意也若使羊能言必將曰若鬭不解立有死者所頼至仁無殘量力取勸)
(焉)拂&KR0034;狗(舊唐書高昌傳武德七年文泰獻狗雌雄各一高六寸長尺餘性甚慧能曳馬銜燭云本)
(出拂&KR0034;國中國有丨丨丨自此始也)波斯犬(舊唐書波斯傳又多白馬駿犬或赤日行七百里者駮犬)
(金所謂丨丨丨也)活褥(舊唐書波斯傳伊嗣侯遣使獻一獸名丨丨蛇形類鼠而色青身長八九寸能)
(入穴取鼠)十驥(舊唐書鐵勒傳獻良馬十匹太宗奇其駿異為之制名號為丨丨一曰騰霜白二曰皎雪)
(驄三曰凝露驄四曰懸光驄五曰決波騟六曰飛霞驃七曰發電赤八曰流金&KR1719;九曰翺麟紫十曰奔虹赤又)
(為文以叙其事)小馬庳牛(唐書高祖紀戊申禁獻侏儒短節丨丨丨丨異獸竒禽者)鬭象(唐書)
(中宗紀丁丑幸洛城南門觀丨丨)黃驄驃(唐書禮樂志帝之破竇建德也乘馬名丨丨丨及征高麗)
(死於道頗哀惜之命樂工製黃驄疊曲)兩首犬(唐書五行志神功元年安國獻丨丨丨)肘膝
有鬛(唐書五行志文德元年李克用獻馬二丨丨皆丨丨長五寸許蹄大如七寸甌)鱗臆(唐書五行)
(志開元二十九年滑州刺史李邕獻馬肉鬉丨丨嘶不類馬日行三百里)龍媒(唐書百官志尚乘局左右)
(六閑三曰丨丨)龍骼鳳臆蛇頸貉膝(唐書王績傳績以醉失職託無心子以見趣曰無心)
(子見機士機士曰子賢者而以罪廢邪曰子聞蜚廉氏馬乎一者丨丨丨丨驟馳如舞不釋轡而死一者丨丨)
(丨丨踶齧善蹶棄諸野而肥)翔麟(唐書李適傳凡天子饗會游豫惟宰相及學士得從給丨丨馬)豹
文而形小(唐書盧藏用傳弟若虛多才博物隴西辛怡諫為職方有獲異鼠者豹首虎臆大如拳怡)
(諫謂之鼮鼠而賦之若虚曰非也此許慎所謂鼨鼠丨丨丨丨丨一坐驚服)津梁種(唐書劉從諫傳)
(潞州牧津梁寺地美水草馬如鴨而健世所謂丨丨丨者歲入馬價數百萬)稍割牛(唐書天竺傳其)
(畜有丨丨丨黑色角細長四尺許十日一割不然困且死)越睒駿(唐書南詔傳越睒之西産善馬世稱)
(丨丨丨始生若羔歲中紐莎縻之飲以米瀋七年可御日馳數百里)一丈烏(五代史梁臣傳寇彦卿善)
(伺太祖意動作皆如旨太祖愛之賜以所乘愛馬丨丨丨)黃龍九騮(五代史東漢世家兀欲聞旻自)
(立頗幸中國多故乃遣其貴臣述軋高勲以自愛丨丨丨丨十二稻玉帶報聘按兀欲契丹永康王名旻東漢)
(主劉旻)自在將軍(五代史東漢世家旻攻潞州世宗親征戰於高平旻大敗輜重器甲乘輿服御)
(物皆為周師所獲旻獨乘契丹黃騮自鵬窠嶺間道馳去悞趨平陽得佗道以歸歸為黃騮治廐餙以金銀食)
(以三品料號丨丨丨丨)南州毓質中區效祥(宋史樂志嘉彼馴象來歸帝鄉丨丨丨丨)
(丨丨丨丨)大烏小烏(宋史薛懷讓傳懷讓好畜馬駞馬有丨丨丨丨者尤竒駿)異獸如馬
(宋史劉敞傳順州山中有丨丨丨丨而食虎豹契丹不能識問敞敞曰此所謂駮也為說其音聲形状且誦山)
(海經管子書曉之契丹益歎服)鐵象(宋史曲端傳端有馬名丨丨日馳四百里)兩齒馬(宋史張威)
(傳金人之來也擇丨丨丨及精兵凡三千人至是殲焉)虎脊龍媒(宋史路振傳房駟之精降為驪)
(騂飲泉呀風流沙激霆丨丨孤聳丨丨鷙獰丹髦曉霞的顙秋星茀方著榦宜乘旋膺巉臚角起方背珠明)
丹髦曉霞的顙秋星(見上)戰象(宋史真臘傳其國有丨丨幾二十萬馬多而小)霄
霄(宋史闍婆傳本國山多猴不畏人呼以丨丨之聲即出)三羊角(金史熙宗紀七年十一月乙亥)
(兵部尚書秉德進丨丨丨)秃耳(金史石顯等贊景祖有黃馬服乘如意景祖沒遼貴人爭欲得之世祖弗)
(與曰難未息也馬不可以與人遂割其兩耳謂之丨丨馬遼貴人乃弗取)能言四方語(元史耶律)
(楚材傳甲申帝至東印度駐鐵門關有一角獸形如鹿而馬尾其色綠作人言謂侍衛者曰汝主宜早還帝以)
(問楚材對曰此瑞獸也其名角端丨丨丨丨丨好生惡殺此天降符以告陛下陛下天之元子天下之人皆陛)
(下之子願承天心以全民命帝即日班師)軀體大步行遲(元史安南傳忽籠海牙謂陛下須索)
(巨象數頭此獸丨丨甚丨丨丨甚丨不如上國之馬伏候敕旨於後貢之年當進獻也)
御定子史精華卷一百三十六
