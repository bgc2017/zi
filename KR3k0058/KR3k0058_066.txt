欽定四庫全書
御定子史精華卷六十六
文學部二
史學
左氏品藻太史實錄(揚子或問周官曰立事丨丨曰丨丨丨丨遷曰丨丨)六代之
得失明(文中子銅川府君之述曰興衰要論七篇其言丨丨丨丨丨丨矣注六代晉宋後魏北齊後周)
(隋也)三者同出於史而不可雜(文中子子謂薛收曰昔聖人述史三焉其述書也帝)
(王之制備矣故索焉而皆獲其述詩也興衰之由顯故究焉而皆得其述春秋也邪正之跡明故考焉而皆當)
(此丨丨丨丨丨丨丨丨丨丨也故聖人分焉)遷固而下述作紛紛(文中子吾視丨丨丨)
(丨丨丨何其丨丨乎帝王之道其暗而不明乎天人之意其否而不交乎制理者參而不一乎陳事者亂而無)
(緒乎)無苟作(文中子繁師元將著北齊錄以告子子曰丨丨丨也)依大義而削異端
(文中子子謂陳壽有志於史丨丨丨丨丨丨丨)記繁志寡(文中子史之失自遷固始也丨丨而丨丨)
辯道耀文(文中子古之史也丨丨今之史也丨丨)十紀(史記三皇紀春秋緯稱自開闢至於)
(獲麟凡三百二十七萬六千歲分為丨丨凡世七萬六百年一曰九頭紀二曰五龍紀三曰攝提紀四曰合雒)
(紀五曰連通紀六曰序命紀七曰修飛紀八曰回提紀九曰禪通紀十曰流訖紀蓋流訖當黃帝時制九紀之)
(間是以錄於此補紀之間)疑則傳疑(史記三代世表太史公曰五帝三代之紀尚矣自殷以前諸侯)
(不可得而譜周以來乃頗可著孔子因史文次春秋紀元年正時日月蓋其詳哉至於序尚書則略無年月或)
(頗有然多闕不可錄故丨丨丨丨蓋其慎也余讀牒記黃帝以來皆有年數稽其歴譜牒終始五德之傳古文)
(咸不同乖異夫子之弗論次其年月豈虛哉於是以五帝繫牒尚書世紀黃帝以來訖共和為世表)黃帝
以來訖共和為世表(見上)盛衰大指著於篇(史記十二諸侯表太史公)
(曰儒者斷其義馳說者騁其辭不務綜其終始歴人取其年月數家隆於神運譜牒獨記世謚其辭略欲一觀)
(諸要難於是譜十二諸侯自共和訖孔子表見春秋國語學者所譏丨丨丨丨丨丨丨為成學治古文者要刪)
(焉)諸侯史記(史記六國表秦既得意燒天下詩書丨丨丨丨尤甚為其有所刺譏也詩書所以復)
(見者多藏人家而史記獨藏周室以故滅惜哉惜哉獨有秦記又不載日月其文略不具然戰國之權變亦有)
(可頗采者何必上古)史記獨藏周室(見上)述陶唐至麟止(史記太史公自序於)
(是卒丨丨丨以來丨於丨丨自黃帝始)貫穿經傳馳騁古今(漢書司馬遷傳贊自古書)
(契之作而有史官其載籍博矣至孔子纂之上繼唐堯下訖秦繆唐虞以前雖有遺文其語不經故言黃帝顓)
(頊之事未可明也及孔子因魯史記而作春秋而左邱明論輯其本事以為之傳又纂異同為國語又有世本)
(錄黃帝以來至春秋時帝王公侯卿大夫祖世所出春秋之後七國並争秦兼諸侯有戰國策漢興伐秦定天)
(下有楚漢春秋故司馬遷據左氏國語采世本戰國策述楚漢春秋接其後事訖於大漢其言秦漢詳矣至於)
(采經摭傳分散數家之事甚多疎略或有扺梧亦其涉獵者廣博丨丨丨丨丨丨丨丨上下數千載間斯以勤)
(矣)唐虞以前其語不經(見上)采經摭傳分散數家(見上)綜其
行事旁貫五經上下洽通(漢書叙傳固以為唐虞三代詩書所及世有典籍故雖堯)
(舜之盛必有典謨之篇然後揚名於後世冠德於百王故曰巍巍乎其有成功煥乎其有文章也漢紹堯運以)
(建帝業至於六世史臣乃追述功德私作本紀編於百王之末厠於秦項之列太初以後闕而不錄故探纂前)
(記綴輯所聞以述漢書起於高祖終於孝平王莽之誅十有二世二百三十年丨丨丨丨丨丨丨丨丨丨丨丨)
(為春秋考紀表志傳凡百篇)長樂宫注(後漢書和熹鄧皇后紀元初五年平望侯劉毅以太后多)
(德政欲令早有注記上書安帝曰宜令史官著丨丨丨丨聖德頌以敷宣景耀勒勲金石縣之日月攄之㒺極)
(以崇陛下烝烝之孝帝從之)與班固賈逵共述漢史(後漢書北海王興傳初臨邑侯)
(復好學能文章永平中每有講學事輒令復典掌焉丨丨丨丨丨丨丨丨丨傳毅等皆宗事之按復興子)留
仁壽闥定建武注記(後漢書馬嚴傳顯宗召見嚴進對閑雅意甚異之有詔丨丨丨丨與)
(校書郎杜撫班固等雜丨丨丨丨丨)斟酌前史譏正得失(後漢書班彪傳彪既才高而好)
(述作遂專心史籍之間武帝時司馬遷著史記自太初以後闕而不錄後好事者頗或綴集時事然多鄙俗不)
(足以踵繼其書彪乃繼採前史遺事傍貫異聞作後傳數十篇因丨丨丨丨而丨丨丨丨)辨而不華
質而不野(後漢書班彪傳孝武之世太史令司馬遷採左氏國語刪世本戰國策據楚漢列國時事)
(上自黃帝下訖獲麟作本紀世家列傳書表凡百三十篇而十篇缺焉遷之所記從漢元至武則以絶其功也)
(至於採經摭傳分散百家之事甚多疎略不如其本務欲以多聞廣載為功論議淺而不篤其論術學則崇黃)
(老而薄五經序貨殖則輕仁義而羞貧窮道游俠則賤守節而貴俗功此其大敝傷道所以遇極刑之咎也然)
(善述序事理丨丨丨丨丨丨丨丨文質相稱蓋良史之才也誠令遷依五經之法言同聖人之是非意亦庶幾)
(矣)平易正直(後漢書班彪傳傳曰殺史見極丨丨丨丨春秋之義也按殺去聲)聖人耳
目(後漢書班彪傳夫百家之書猶可法也若左氏國語世本戰國策楚漢春秋太史公書今之所以知古後)
(之所以觀前丨丨之丨丨也)刊落不盡尚有盈辭(後漢書班彪傳若遷之著作採獲古)
(今貫穿經傳至廣博也一人之精文重思煩故其書丨丨丨丨丨丨丨丨多不齊一若序司馬相如舉郡縣著)
(其字至蕭曹陳平之屬及董仲舒並時之人不記其字或縣而不郡者蓋不暇也)遷文直而事
覈固文贍而事詳(後漢書班固傳論司馬遷班固父子其言史官載籍之作大義燦然著矣)
(議者咸稱二子有良史之才丨丨丨丨丨丨丨丨丨丨丨丨若固之序事不激詭不抑抗贍而不穢詳而有體)
(使讀之者亹亹而不厭信哉其能成名也)不激詭不抑抗(見上)贍而不穢詳而
有體(見上)著漢官禮儀故事(後漢書應劭傳時始遷都於許舊章堙没書記罕存劭慨)
(然歎息乃綴集所聞丨丨丨丨丨丨丨凡朝廷制度百官典式多劭所立初父奉為司隸時並下諸官府郡國)
(各上前人像贊劭乃連綴其名錄為狀人紀又論當時行事著中漢輯序)中漢輯序(見上)漢紀
論辨多美(後漢書荀悦傳帝好典籍常以班固漢書文繁難省乃令悦依左氏傳體以為丨丨三十)
(篇詔尚書給筆札辭約事詳丨丨丨丨)致有典要(魏志荀彧傳注張蟠漢紀曰悦被詔刪漢書作)
(漢紀三十篇因事以明臧否丨丨丨丨其書大行於世按悅彧從父兄也)因事以明臧否(見上)
洞紀(吳志韋曜傳尋按傳記考合異同采摭耳目所及以作丨丨起自庖犠至於秦漢凡為三卷)未
若陳壽實錄(晉書王沉傳與荀顗阮籍共撰魏書多為時諱丨丨丨丨之丨丨也)徧觀祕
籍遂就其緒(晉書華嶠傳初嶠以漢紀煩穢慨然有改作之意會為臺郎典官制事由是得丨丨)
(丨丨丨丨丨丨起於光武終於孝獻一百九十五年為帝紀十二卷皇后紀二卷十典十卷傳七十卷及三譜)
(序傳目錄凡九十七卷嶠以皇后配天作合前史作外戚傳以繼末編非其義也故易為皇后紀以次帝紀又)
(改志為典以有堯典故也而改名漢後書奏之詔朝臣會議時中書監荀勖令和嶠太常張華侍中王濟咸以)
(嶠文質事核有遷固之規實錄之風藏之祕府)文質事核有遷固之規(見上)固不
如遷(晉書張輔傳又論班固司馬遷云遷之著述辭約而事舉叙三千年事唯五十萬言班丨叙三百年)
(事乃八十萬言煩省不同丨丨丨一也良史述事善足以奬勸惡足以監誡人道之常中流小事亦無取焉而)
(班皆書之不如二也毁貶晁錯傷忠臣之道不如三也遷既造創固又因循難易益不同矣又遷為蘇秦張儀)
(范雎蔡澤作傳逞辭流離亦足以明其大才故述辨士則辭藻華靡叙實錄則隠核名檢此所以遷稱良史也)
良史才(晉書陳壽傳撰魏吳蜀三國志凡六十五篇時人稱其善叙事有丨丨之丨夏侯湛時著魏書)
(見壽所作便壞已書而罷張華深善之謂壽曰當以晉書相付耳其為時所重如此)當以晉書相
付(見上)文艷不若相如而質直過之(晉書陳壽傳梁州大中正尚書郎范頵等)
(上表曰昔漢武帝詔曰司馬相如病甚可遣悉取其書使者得其遺書言封禪事天子異焉臣等按故治書侍)
(御史陳壽作三國志辭多勸誡明乎得失有益風化雖丨丨丨丨丨丨丨丨丨丨丨願垂採錄於是詔下河南)
(尹洛陽令就家寫其書)後代佳史(宋書王韶之傳父偉之本國郎中令韶之家貧父為烏程令因)
(居縣境好史籍博涉多聞初為衛將軍謝琰行參軍偉之少有志尚當世詔命表奏輒自書寫泰元隆安時事)
(小大悉撰錄之韶之因此私撰晉安帝陽秋既成時人謂宜居史職即除著作佐郎使續後事訖義熙九年善)
(叙事辭論可觀為丨丨丨丨)粗立條流(宋書謝靈運傳以晉氏一代自始至終竟無一家之史令)
(靈運撰晉書丨丨丨丨書竞不就)博贍不及整理未必愧(宋書范&KR0929;傳既造後漢轉)
(得統緒詳觀古今著述及評論殆少可意者班氏最有高名既任情無例不可甲乙辨後贊於理近無所得唯)
(志可推耳丨丨可丨丨之丨丨丨丨丨也吾雜傳論皆有精意深旨既有裁味故約其詞句至於循吏以下及)
(六夷諸序論筆勢縱放實天下之奇作其中合者往往不减過秦篇嘗共比方班氏所作非但不愧之而已欲)
(徧作諸志前漢所有者悉令備雖事不必多且使見文得盡又欲因事就卷内發論以正一代得失意復未果)
(贊自是吾文之傑思殆無一字空設奇變不窮同合異體乃自不知所以稱之此書行故應有賞音者紀傳例)
(為舉其大略耳)無一字空設(見上)隨國立篇(宋書謝莊傳分左氏經傳丨丨丨丨製木)
(方丈圖山川土地各有分理離之則州别郡殊合之則㝢内為一)魏以武命國志晉以
宣啓陽秋(宋書徐爰傳丨丨丨丨丨丨丨丨丨丨丨丨明黃初非更姓之本太始為造物之末)述
一代盛典(宋書自序臣遠愧南董近謝遷固以閭閻小才丨丨丨丨丨屬辭比事望古慙良鞠躬跼)
(蹐靦汗無厝)史功(齊書檀超傳建元二年初置史官以超與驃騎記室江淹掌史職上表立條例開元)
(紀號不取宋年封爵各詳本傳無假年表立十志律歴禮樂天文五行郊祀刑法藝文依班固朝會衣服依蔡)
(邕司馬彪州郡依徐爰百官依范曄合州郡班固五星載天文日蝕載五行改日蝕入天文志以建元為始帝)
(女體自皇宗立傳以備甥舅之重又立處士列女傳詔内外詳議左僕射王儉議金粟之重八政所先食貨通)
(則國富民實宜加編錄以崇務本朝會志前史不書蔡邕稱先師胡廣說漢舊儀此乃伯喈一家之意曲碎小)
(儀無煩錄宜立食貨省朝會洪範九疇一曰五行五行之本先乎水火之精是為日月五行之宗也今宜憲章)
(前軌無所改革又立帝女傳亦非淺識所安若有高德異行自當載在列女若止於常美則仍舊不書詔日月)
(災隸天文餘如儉議超丨丨未就卒官江淹撰成之猶未備也)袁粲自是宋家忠臣(齊書)
(王智深傳世祖使太子家令沈約撰宋書擬立袁粲傳以審世祖世祖曰丨丨丨丨丨丨丨丨約又多載孝武)
(明帝諸鄙凟事上遣左右謂約曰孝武事迹不容頓爾我昔經事宋明帝卿可思諱惡之義於是多所省除)
諱惡之義(見上)須卿書成當相論以祿(齊書王智深傳敕智深撰宋紀召見)
(芙蓉堂賜衣服給宅智深告貧於豫章王王曰丨丨丨丨丨丨丨丨丨書成三十卷世祖復召見智深璿明殿)
(令拜表奏上)悉朝儀故事(梁書江蒨傳蒨好學尤丨丨丨丨丨撰江左遺典三十卷)葫蘆
中漢書(梁書蕭琛傳琛在宣城有北儈南渡惟賫一丨丨丨有丨丨序傳儈曰三輔舊老相傳以為班)
(固真本琛固求得之其書多有異今者而紙墨亦古文字多如龍舉之例非隸非篆琛甚秘之)暗寫無
遺脫(梁書陸倕傳嘗借人漢書失五行志四卷乃丨丨還之略丨丨丨)彌綸首尾勒成
一代(梁書裴子野傳時中書范縝與子野未遇聞其行業而善焉會遷國子博士乃上表讓之曰伏見前)
(冠軍府錄事參軍河東裴子野年四十字幾原幼禀至人之行長勵國士之風居喪有禮毁瘠幾滅免憂之外)
(蔬水不進栖遲下位身賤名微而性不憛憛情無汲汲是以有識嗟推州閭歎服且家傳素業世習儒史苑囿)
(經籍遊息文藝著宋略二十卷丨丨丨丨丨丨丨丨屬辭比事有足觀者且章句洽悉訓故可傳脱置之膠庠)
(以弘奬後進庶一䕫之辯可尋三豕之疑無謬矣)皮裏晉書(梁書劉孝綽傳孝綽子諒字求信少)
(好學有文才尤博悉晉代故事時人號曰丨丨丨丨)通史(梁書蕭子顯傳高祖雅愛子顯才又嘉其容止)
(吐納每御筵侍坐偏顧訪焉嘗從容謂子顯曰我造丨丨此書若成衆史可廢子顯對曰仲尼贊易道黜八索)
(述職方除九邱聖製符同復在兹日時以為名對)聖製符同復在兹日(見上)古本
漢書(梁書劉之遴傳時鄱陽嗣王範得班固所上漢書眞本獻之東宫皇太子令之遴與張纘到溉陸襄)
(等參校異同之遴具異狀十事其大略曰案丨丨丨丨稱永平十六年五月二十一日己酉郎班固上而今本)
(無上書年月日字又案古本叙傳號為中篇今本稱為叙傳又今本叙傳載班彪事行而古本云稚生彪自有)
(傳又今本紀及表志列傳不相合為次而古本相合為次總成三十八卷又今本外戚在西域後古本外戚次)
(帝紀下又今本高五子文三王景十三王武五子宣元六王雜在諸傳秩中古本諸王悉次外戚下在陳項傳)
(前又今本韓彭英盧吳述云信惟餓隸布實黥徒越亦狗盗芮尹江湖雲起龍驤化為侯王古本述云淮陰毅)
(毅杖劍周章邦之傑子實惟彭英化為侯王雲起龍驤又古本第三十七卷解音釋義以助雅詁而今本無此)
(卷)儀注之學(梁書許懋傳尤曉故事稱為丨丨丨丨)旁行邪上並效周譜
(梁書劉杳傳王儈孺被敕撰譜訪杳血脉所因杳云桓譚新論云太史三代世表丨丨丨丨丨丨丨丨以此而)
(推當起周代儈孺歎曰可謂得所未聞)方之壺遂(梁書諸葛璩傳師徵士臧榮緒榮緒著晉書稱)
(璩有發摘之功丨丨丨丨)開此一書分為六意(陳書何之元傳屏絶人事銳精著述以為)
(梁氏肇自武皇終於敬帝其興亡之運盛衰之迹足以垂鑒戒定褒貶䆒其始終起齊永元元年迄於王琳遇)
(獲七十五年行事草創為三十卷號曰梁典梁有天下自中大同以前區㝢寧晏太清以後寇盗交侵首尾而)
(言未為盡美故丨丨丨丨丨丨丨丨以高祖創基因乎齊末尋宗討本起自永元今以前如干卷為追述高祖)
(生自布衣長於弊俗知風教之臧否識民黎之情偽爰逮君臨弘斯政術四紀之内實云殷阜今以如干卷為)
(太平世不常夷時無恆治非自我後仍屬横流今以如干卷為叙亂洎高祖晏駕之年太宗幽辱之歲謳歌獄)
(訟向西陜不向東都不庭之民流逸之士征伐禮樂歸世祖不歸太宗撥亂反正厥庸斯在治定功成其勲有)
(屬今以如干卷為世祖至於四海困窮五德升替則敬皇紹立仍以禪陳今以如干卷為敬帝驃騎王琳崇立)
(後嗣雖不逹天命然是其忠節今以如干卷為後嗣主)孔獨誦(南史孔休源傳武帝嘗問吏部尚書)
(徐勉求一有學藝解朝儀者為尚書儀曹郎勉曰孔休源識見淸通詳練故事自晉宋起居注誦略上口武帝)
(亦素聞之即日除兼尚書儀曹郎時多所改作每逮訪前事休源即以所誦記随機斷决會無疑滯吏部郎任)
(昉常謂之為丨丨丨)凉州之畜爲天下饒(魏書崔浩傳尚書古弼李順之徒皆曰自温圉)
(河以西至於姑臧城南天梯山上冬有積雪深一丈餘至春夏消液下流成川引以溉灌彼聞軍至決此渠口)
(水不通流則致渴乏去城百里之内赤地無草又不任久停軍馬斤等議是也世祖乃命浩以其前言與斤共)
(相難抑諸人不復餘言唯曰彼無水草浩曰漢書地理志稱丨丨丨丨丨丨丨丨若無水草何以畜牧又漢人)
(為居終不於無水草之地築城郭立郡縣也又雪之消液纔不歛塵何得通渠引漕溉灌數百萬頃乎此言大)
(詆誣於人矣按斤奚斤)揚於王廷之言(魏書毛修之傳位次崔浩之下浩以其中國舊門雖)
(學不博洽而猶涉獵書傳每推重之與共論說言次遂及陳壽三國志有古良史之風其所著述文義典正皆)
(丨丨丨丨丨丨微而顯婉而成章班史以來無及壽者修之曰昔在蜀中聞長老言壽會為諸葛亮門下書佐)
(被撻百下故其論武侯云應變將略非其所長浩乃與論曰承祚之評亮乃有故義過美之譽案其迹也不為)
(負之非挾恨之矣何以云然夫亮之相劉備當九州鼎沸之會英雄奮發之時君臣相得魚水為喻而不能與)
(曹氏争天下委棄荆州退入巴蜀誘奪劉璋僞連孫氏守窮踦&KR1764;之地僭號邊夷之間此策之下者可與趙佗)
(為偶而以為管蕭之亞匹不亦過乎謂壽貶亮非為失實且亮既據蜀恃山嶮之固不逹時宜弗量勢力嚴威)
(切法控勒蜀人矜才負能高自矯舉欲以邊夷之衆抗衡上國出兵隴右再攻祁山一攻陳倉疎遲失會摧衂)
(而反後入秦川不復攻城更求野戰魏人知其意閉壘堅守以不戰屈之知窮勢盡憤結攻中發病而死由是)
(言之豈合古之善將見可而進知難而退者乎修之謂浩言為然)壽貶亮非爲失實(見上)
欲神其事不復推之於理(魏書高允傳詔允與司徒崔浩造成國記以本官領著作)
(郎時浩集諸術士考校漢元以來日月薄蝕五星行度幷識前史之失别為魏歴以示允允曰天文歴數不可)
(空論夫善言遠者必先驗於近且漢元年冬十月五星聚於東井此乃歴術之淺今譏漢史而不覺此謬恐後)
(人譏今猶今之譏古浩曰所謬云何允曰按星傳金水二星常附日而行冬十月日在尾箕昏沒於申南而東)
(井方出於寅北二星何因背日而行是史官丨丨丨丨丨丨丨丨丨丨浩曰欲為變者何所不可者獨不疑三)
(星之聚而怪二星之來允曰此不可以空言爭宜更審之時坐者咸怪唯東宫少傳游雅曰高君長於歴數當)
(不虛也後歲餘浩謂允曰先所論者本不注心及更考究果如君語以前三月聚於東井非十月也又謂雅曰)
(高允之術陽元之射也衆乃嘆服)願直筆東觀(北齊書魏收傳初帝令羣臣各言爾志收曰臣)
(丨得丨丨丨丨早成魏書故帝使收專其任)以蕭包爲宗匠(隋書包愷傳其兄榆明五經愷)
(悉傳其業又從王仲通受史記漢書尤稱精䆒大業中為國子助教於時漢書學者丨丨丨二人丨丨丨聚徒)
(教授著錄者數千人卒門人為起墳立碣焉按蕭蕭該)漢聖(隋書劉臻傳精於兩漢書時人稱為丨丨)
小說短書(北史序傳北朝自魏以還南朝從宋以降運行迭變時俗汚隆代有載筆人多好事考之)
(篇目史牒不少互陳聞見同異甚多而丨丨丨丨易為湮落脫或殘滅求勘無所)止資一手(北史)
(序傳臣既夙懷纂尚又備得尋聞私為抄錄一十六年凡所獵略千有餘卷連綴改定丨丨丨丨故淹時序迄)
(今方就)務存簡正(舊唐書魏徵傳初有詔遣令狐德棻岑文本撰周史孔穎逹許敬宗撰隋史姚)
(思廉撰梁陳史李百藥撰齊史徵受詔總加撰定多所損益丨丨丨丨隋史序論皆徵所作梁陳齊各為總論)
(時稱良史)時政記每月送史館(舊唐書趙憬傳長壽中姚璹知政事以為親承德音謨訓)
(若不宣旨宰相史官無以得書璹請宰相一人記錄所論軍國政事謂之丨丨丨丨丨丨丨丨既而時政記又)
(廢上曰君舉必書義存勸誡既嘗有時政記宰臣宜依故事為之起居)蔣氏日歴(舊唐書蔣伸傳)
(蔣氏世以儒史稱不以文藻為事唯伸有文才登進士第然不為文士所譽與柳氏沈氏父子相繼修國史實)
(錄時推良史京師云丨丨丨丨士族靡不為家藏焉)以力士所傳載於年歴之下
(舊唐書柳登傳芳勤於記注含毫罔倦屬安史亂離國史散落編綴所聞率多闕漏上元中坐事徙黔中遇内)
(官高力士亦貶巫州遇諸途芳以所疑禁中事咨於力士力士說開元天寳中時政事芳隨口志之又以國史)
(已成經於奏御不可復改乃别撰唐㻺四十卷丨丨丨丨丨丨丨丨丨丨丨)緯人倫經世道
(舊唐書沈傳師傳奏議史氏之作本乎懲勸以正君臣以維家邦前端千古後法萬代丨丨丨而丨丨丨為百)
(王凖的不止屬辭比事以日繋月而已)大秦君小秦君(舊唐書秦景通傳秦景通常州晉陵)
(人也與弟暐尤精漢書當時習漢書者皆宗師之常云景通為丨丨丨暐為丨丨丨若不經其兄弟指授則謂)
(之不經師匠無足採也)極為治之體盡君臣之義(舊唐書李大亮傳又賜荀悦漢)
(紀一部下書曰卿立志方直竭節至公處職當官每副所委方大任使以申重寄公事之閑宜尋典籍然此書)
(叙致既明論議深博丨丨丨丨丨丨丨丨丨丨今以賜卿宜加尋閱也)李淳風三志最可
觀採(舊唐書房元齡傳尋與中書侍郎禇遂良受詔重撰晉書於是奏取太子左庶子許敬宗中書舍人)
(來濟著作郎陸元仕劉子翼前雍州刺史令狐德棻太子舍人李義府薛元超起居郎上官儀等八人分功撰)
(錄以臧榮緒晉書為主參考諸家甚為詳洽然史官多是文詠之士好採詭謬碎事以廣異聞又所評論競為)
(綺豔不求篤實由是頗為學者所譏唯丨丨丨深明星歴善於著述所修天文律歴五行丨丨丨丨丨丨太宗)
(自著宣武二帝及陸機王羲之四論於是總題云御撰至二十年書成凡一百三十卷詔藏於秘府)御撰
(見上)注范&KR0929;後漢書表上之(舊唐書章懷太子賢傳賢又招集當時學者太子左庶子)
(張大安洗馬劉納言洛州司戸格希元學士許叔牙成元一史藏諸周寳寧等丨丨丨丨丨丨丨丨丨賜物三)
(萬叚仍以其書付秘閣)五不可(舊唐書劉知幾傳時侍中韋巨源紀處訥中書令楊再思兵部尚書)
(宗楚客中書侍郎蕭至忠並監修國史知幾以監修者多甚為國史之弊蕭至忠又嘗責知幾箸述無課知幾)
(於是求罷史任奏記於至忠曰僕自策名士伍待罪朝列三為史臣再入東觀竟不能勒成國典貽彼後來者)
(何哉静言思之其不可者五也何者古之國史皆出自一家魯漢之邱明子長晉齊之董狐南史咸能立言不)
(朽藏諸名山未聞藉以衆功方云絶筆唯後漢東觀大集羣儒而著述無主條章靡立由是伯度議其不實公)
(理以為可焚張蔡二子紀之於當代傅范兩家嗤之於後葉今史司取士有倍東京人自以為荀袁家自稱為)
(政駿每欲記一事載一言皆閣筆相視含毫不斷故首白可期而汗靑無日其不可一也前漢郡國計書先上)
(太史副上丞相後漢公卿所撰始集公府乃上蘭臺由是史官所修載事為博原自近古此道不行史臣編錄)
(唯自詢採而左右二史闕注起居衣冠百家罕通行狀求風俗於州郡視聽不該討㳂革於臺閣簿籍難見雖)
(使尼父再出猶且成其管窺况限以中才安能遂其博物其不可二也昔董狐之書法也以示於朝南史之書)
(弑也執簡以往而近代史局皆通籍禁門幽居九重欲人不見尋其義者由杜彼顔面防諸請謁故也然今館)
(中作者多士如林皆願長喙無聞䶦舌儻冇五始初成一字加貶言未絶口而朝野具知筆未棲毫而搢紳咸)
(誦夫孫盛實錄取嫉權門王韶直書見讐貴族人之情也能無畏乎其不可三也古者刊定一史纂成一家體)
(統各殊指歸咸别夫尚書之教也以疏通知遠為主春秋之義也以懲惡勸善為先史記則退處士而進姦雄)
(漢書則抑忠臣而餙主闕斯並曩賢得失之例良史是非之凖作者言之詳矣頃史官注記多取禀監修楊令)
(公則云必須直詞宗尚書則云宜多隠惡十羊九牧其事難行一國三公適從焉在其不可四也竊以史置監)
(修雖無古式尋其名號可得而言夫言監者蓋總領之義耳如創紀編年則年有斷限草傳叙事則事有豊約)
(或可略而不略或應書而不書此失刊削之例也屬詞比事勞逸宜均揮鉛奮墨勤墮須等某袠某篇付之此)
(職某紀某傳歸之此官此銓配之理也斯並宜明立科條審定區域儻人思自勉則書可立成今監之者既不)
(指授修之者又無尊奉用使爭學苟且務相摧避坐變炎凉徒延歲月其不可五也)三長(舊唐書劉知幾)
(傳禮部尚書鄭惟忠嘗問知幾曰自古以來文士多而史才少何也對曰史才須有丨丨才也學也識也夫有)
(學而無才亦猶有良田百頃黃金滿籯而使愚者營生終不能致於貨殖者矣如有才而無學亦猶思兼匠石)
(巧若公輸而家無楩柟斧斤終不果成其宮室者矣猶須好是正直善惡必書使驕主賊臣所以知懼此則為)
(虎傳翼善無可加所向無敵者矣脱苟非其才不可叨居史任)譙周陳壽之流(舊唐書韋述傳)
(述在書府四十年居史職二十年嗜學著書手不釋卷國史自令狐德棻至於吳兢雖累有修撰竟未成一家)
(之言至述始定類例補遺續闕勒成國史一百一十三卷并史例一卷事簡而記詳雅有良史之才蘭陵蕭穎)
(士以為丨丨丨丨丨丨)廣國史闕(唐書百官志長壽中宰相姚璹建議仗下後宰相一人錄軍國)
(政要為時政記月送史館然率推美讓善事非其實未幾亦罷而起居郎猶因制敕稍稍筆削以丨丨丨之丨)
五家史(唐書令狐德棻傳貞觀三年復詔撰定議者以魏有魏收魏澹二家書為已詳惟丨丨丨當立)
(德棻更與秘書郎岑文本殿中侍御史崔仁師次周史中書舍人李百藥次齊史著作郎姚思廉次梁陳二史)
(秘書監魏徵次隋史左僕射房元齡總監修撰之原自德棻發之書成賜絹四百匹)卒父業(唐書姚思)
(廉傳思廉陳吏部尚書察之子初察在陳嘗修梁陳二史未就死以屬思廉思廉表父遺言冇詔聽續高祖定)
(京師授秦王府文學王為皇太子遷洗馬即位改著作郎弘文館學士詔與魏徵共撰梁陳書思廉采謝炅顧)
(野王等諸家言推究綜括為梁陳二家史以丨丨丨)北史南史過本書遠甚(唐書李延)
(壽傳初延壽父大師多識前世舊事常以宋齊梁陳齊周隋天下參隔南方謂北為索虜北方指南為島夷其)
(史於本國詳他國略往往訾美失傳思所以改正擬春秋編年刊究南北事未成而殁延壽既數與論撰所見)
(益廣乃追終先志本魏登國元年盡隋義寧二年作本紀十二列傳八十八謂之丨丨本宋永初元年盡陳禎)
(明三年作本紀十列傳七十謂之丨丨凡八代合二書百八十篇上之其書頗有條理删落釀辭丨丨丨丨丨)
(時人見年少位下不甚稱其書)一書進官一資一篇絹十匹(唐書于休烈傳遷太)
(常少卿知禮儀事兼修國史帝嘗謂曰良史者君舉必書朕有過失顧卿何如對曰禹湯罪已其興也勃焉有)
(德之君不忘規過於時經大盗後史籍燔缺休烈奏國史開元實錄起居注及餘書三千八百餘篇藏興慶宫)
(兵興焚煬皆盡請下御史覈史舘所由購府縣有得者許上送官丨丨丨丨丨丨丨丨丨丨丨凡數月止獲一)
(二篇唯韋述以其家藏國史百三十篇上獻中興文物未完休烈獻五代論討著舊章天子嘉之)史官
兼制生死(唐書朱敬則傳遷正諫大夫兼修國史乃請高史官選以求名才侍中韋安石嘗閱其槀)
(史嘆曰董狐何以加世人不知史官權重宰相宰相但能制生人丨丨丨丨丨丨古之聖君賢臣所以畏懼者)
(也)通覽羣史(唐書劉知幾傳年十二父藏器為授古文尚書業不進父怒楚督之及聞為諸兄講)
(春秋左氏冐往聽退輒辨析所疑歎曰書如是兒何怠父奇其意許授左氏踰年遂丨丨丨丨)譏評今
古(唐書劉知幾傳始子元修武后實錄有所改正而武三思等不聽自以為見用於時而志不遂乃著史通)
(内外四十九篇丨丨丨丨徐堅讀之嘆曰為史氏者宜置此座右也)為史氏者宜置此座
右(見上)自比揚雄者四(唐書劉知幾傳又嘗丨丨丨丨丨丨雄好雕蟲小伎老而為悔吾幼)
(喜詩賦而壯不為期以述者自名雄準昜作經當時笑之吾作史通俗以為愚雄著書見尤於人作解嘲吾亦)
(作釋蒙雄少為范逡劉歆所器及聞作經以為必覆醬瓿吾始以文章得譽晚談史傳由是减價其自感槩如)
(此)期以述者自名(見上)簡核(唐書吳兢傳時張說罷宰相在家修史大臣奏國史不容)
(在外詔兢等赴館撰錄兢叙事丨丨號良史)世謂今董狐(唐書吳兢傳初與劉子元撰定武后)
(實錄叙張昌宗誘張說誣證魏元忠事頗言說已然可頼宋璟等邀勵苦切故轉禍為忠不然皇嗣且殆後說)
(為相讀之心不善知兢所為即從客謬謂曰劉生書魏齊公事不少假借奈何兢曰子元已亡不可受誣地下)
(兢實書之其草故在聞者歎其直說屢以情蘄改辭曰徇公之情何名實錄卒不改丨丨丨丨丨云)省天
后紀合中宗紀(唐書沈旣濟傳執政薦既濟有良史才召拜左拾遺史館修撰初吳兢撰國史)
(為則天本紀次高宗下既濟奏議以為則天皇后進以彊有退非德讓史臣追書當稱為太后不宜曰上中宗)
(雖降居藩邸而體元繼代本吾君也宜稱皇帝不宜曰廬陵王睿宗在景龍前天命未集假臨大寳於誼無名)
(宜曰相王未容曰帝且則天改周正朔立七廟天命革矣今以周厠唐列為帝紀考於禮經是謂亂名中宗嗣)
(位在太后前而叙年製紀反居其下方之躋僖公是謂不智昔漢高后稱制獨有王諸呂為負漢約無遷鼎革)
(命事時孝惠已殁子非劉氏不紀呂后尚誰與哉議者猶謂不可况中宗以始年即位季年復祚雖尊名中奪)
(而天命未改足以首事表年何所拘閡而列為二紀魯昭公之出春秋歲書其居曰公在乾侯君在雖失位不)
(敢廢也請丨丨丨丨丨丨丨丨每歲首必書孝和在所以統之曰皇帝在房陵太后行某事改某制紀稱中宗)
(而事述太后名不失正禮不違常矣夫正名所以尊王室書法所以觀後嗣且太后遺制自去帝號及孝和上)
(謚開元册命而后之名不易今袝陵配廟皆以后禮而獨承統於帝是有司不時正失先旨若后姓氏名諱才)
(蓺智略崩葬日月宜入皇后傳題其篇曰則天順聖武皇后云議不行)左邱明班孟堅忠
臣(唐書顔師古傳為太子承乾注班固漢書上之賜物二百叚良馬一時人謂杜征南顔秘書為丨丨丨丨)
(丨丨丨丨)内廷日歷(宋史李榖傳進位司空門下侍郎監修國史以史事所述本於起居注喪亂以)
(來遂廢其職上言請令端明樞密直學士編記言動為丨丨丨丨以付史官)終日讀史不如
一日聽孫論(宋史孫甫傳著唐史記七十五卷每言唐君臣行事以推見當時治亂若身履其間)
(而聽者曉然如目見之時人言丨丨丨丨丨丨丨丨丨丨丨也)經緯治亂(宋史張昭傳未冠徧讀九)
(經盡通其義後至贊皇遇程生者專史學以為專䆒經旨不通今古率多拘滯繁而寡要若極談王覇丨丨丨)
(丨非史不可)文直事詳(宋史李淸臣傳召為兩朝國史編修官撰河渠律歴選舉諸志丨丨丨丨)
(人以為不減史漢)唐鑑公(宋史范祖禹傳祖禹嘗進唐鑑十二卷帝學八卷仁宗政典六卷而唐鑑)
(深明唐三百年治亂學者尊之目為丨丨丨云)寧負鄉人(宋史袁樞傳兼國史院編修官分修國史)
(傳章惇家以其同里宛轉請文餙其傳樞曰子厚為相負國欺君吾為史官書法不隠丨丨丨丨不可負天下)
(後世公議)朱墨書(宋史范冲傳冲之修神宗實錄也為考異一書明示去取舊文以墨書删去者以黃)
(書新修者以朱書世號丨丨丨)何幸得此家作傳(金史韓玉傳玉明昌五年經義辭賦兩科)
(進士入翰林為應舉應制一日百篇文不加點又作元勲傳稱旨章宗嘆曰勲臣丨丨丨丨丨丨丨耶)搆
亭著述名曰野史(金史元德明傳子好問晚年尤以著作自任以金源氏有天下典章法度)
(幾及漢唐國亡史作已所當任時金國實錄在順天張萬戸家乃言於張願為撰述既而為樂䕫所沮而止好)
(問曰不可令一代之跡冺而不傳乃丨丨於家丨丨其上因丨丨丨丨凡金源君臣遺言往行采摭所聞有所)
(得輒以寸紙細字為記錄至百餘萬言今所傳者有中州集及壬辰雜編若干卷)中州集(見上)萬
世公論(元史仁宗記皇慶元年春正月帝諭省臣曰翰林集賢儒臣朕自選用汝等毋輒擬進人言御)
(史臺任重朕謂國史院尤重御史臺是一時公論國史院實丨丨丨丨)一覽而得離合之
槩(元史姚燧傳時讀通鑑綱目嘗病國統散於逐年不能丨丨丨丨其丨丨丨丨至告病江東著國統離合)
(表若干卷年經而國緯之如史記諸表)年經國緯(見上)修史以用人為本用
人以心術為本(元史揭傒斯傳詔修遼金宋三史傒斯與為總裁官丞相問丨丨丨何為本曰)
(丨丨丨丨有學問文章而不知史事者不可與有學問文章知史事而心術不正者不可與丨丨之道又當丨)
(丨丨丨丨也且與僚屬言欲求作史之法須求作史之意古人作史雖小善必錄小惡必記不然何以示懲勸)
(由是毅然以筆削自任)欲求作史之法須求作史之意(見上)動為春
秋言為尚書得失一朝而榮辱千載(荀悦申鑒古者天子諸侯有事必告)
(於廟朝有二史左史記言右史記動丨丨丨丨丨丨丨丨君舉必記臧否成敗無不存焉下及士庶等各有異)
(咸在載籍或欲顯而不得或欲隠而名彰丨丨丨丨丨丨丨丨丨善人勸焉滛人懼焉故先王重之以嗣賞罸)
(以輔法教)以副本書以爲要記(荀悦漢紀昔在上聖唯建皇極經緯天地觀象立法乃作)
(書契以通宇宙揚於王庭厥用大焉先王以光演大業肆於時夏亦唯翼翼以監厥後永世作典夫立典有五)
(志焉一曰逹道義二曰彰法式三曰通古今四曰著功勲五曰表賢能於是天人之際事物之宜粲然顯著罔)
(不能備矣世濟其軌不殞其業損益盈虛與時消息雖臧否不同其揆一也是以聖上穆然惟文之䘏瞻前顧)
(後是紹是維臣悦職監秘書攝官承乏祗奉明詔竊惟其宜謹約撰舊書通而叙之總為帝紀列其年月比其)
(時事撮要舉凡存其大體旨少所缺務從省約丨丨丨丨丨丨丨丨未克厥中亦各其志如其得失以俟君子)
(焉)立典有五志(見上)朝夕鳥(顏氏家訓漢書御史府中列柏樹常有野鳥數千棲宿其)
(上晨去暮來號丨丨丨而文士往往誤作烏鳶用之)班固譏遷論甚不慊(沈括補筆談班)
(固論司馬遷為史記是非頗謬於聖人論大道則先黃老而後六經序游俠則退處士而進姦雄述貨殖則崇)
(勢利而羞貧賤此其蔽也予按後漢王允曰武帝不殺司馬遷使以謗書流於後世班固所論乃所謂謗也此)
(正遷之微意凡史記次序論說皆有所指不徒為之丨丨乃丨丨是非頗謬於聖賢丨丨丨丨)都廳閒
話(邵伯溫聞見前錄錢文僖公自樞密留守西都謝希深為通判歐陽永叔為推官尹師魯為掌書記梅聖)
(俞為主簿皆天下之士錢相謂希深曰君輩臺閣禁從之選也當用意史學以所聞見擬之故有一書謂之丨)
(丨丨丨者諸公之所著也)瘞藁(張邦基墨庄漫錄濠州州宅含桃閣下因斸土得一石匣始疑中藏金玉)
(開之得巨編數帙乃陳留鄭向所述五代開皇紀三十卷乾興元年向以尚書屯田員外郎為郡守瘞此書於)
(閣下中有銘曰自朱矯命終紫遊位二十四年一十三帝興亡行事魚貫珠綴丨丨於斯如地之利此書亦行)
(於世)
御定子史精華卷六十六
