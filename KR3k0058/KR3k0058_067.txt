欽定四庫全書
御定子史精華卷六十七
文學部三
文辭上
長庲歌(晏子景公為丨丨將欲美之有風雨作公與晏子入坐飲酒致堂上之樂酒酣晏子作丨曰穗)
(乎不得穫秋風至兮殫零落風雨之弗殺也太上之靡弊也歌終顧而流涕張躬而舞公就晏子而止之曰今)
(日夫子為賜而誡於寡人是寡人之罪遂廢酒罷役不果成長庲)古詩(列子堯治天下五十年不知天)
(下治歟不治歟不知億兆之願戴已歟不願戴已歟顧問左右左右不知問外朝外朝不知問在野在野不知)
(堯乃微服游於康衢聞兒童謠曰立我蒸民莫匪爾極不識不知順帝之則堯喜問曰誰教爾為此言童兒曰)
(我聞之大夫問大夫大夫曰丨丨也)康衢謠(見上)無端崖之辭(莊子以謬悠之說荒唐之)
(言丨丨丨丨丨時恣縱而不讜不以觭見之也以天下為沈濁不可與莊語以巵言為曼衍以重言為真以寓)
(言為廣)巵言重言寓言(見上)瓌瑋連犿(莊子其書雖丨丨而丨丨無傷也其辭雖)
(參差而諔詭可觀彼其充實不可以已)諔詭(見上)紀綱道德經緯人事(淮南子夫)
(作為書論者所以丨丨丨丨丨丨丨丨上考之天下揆之地中通諸理雖未能抽引元妙之中才繁然足以觀)
(終始矣)雕蟲篆刻壯夫不爲(揚子或問吾子少而好賦曰然童子丨丨丨丨俄而曰丨)
(丨丨丨也)不免於勸(揚子或曰賦可以諷乎曰諷則已不已吾恐丨丨丨丨也)麗以則麗
以滛(揚子或問景差唐勒宋玉枚乘之賦也益乎曰必也滛滛則奈何曰詩人之賦丨丨丨辭人之賦丨)
(丨丨如孔氏之門用賦也則賈誼升堂相如入室矣知其不用何)賈誼升堂相如入室
(見上)事辭稱則經(揚子事勝辭則伉辭勝事則賦丨丨丨丨丨足言足容德之藻矣)有意
於慎(揚子或問銘曰銘哉銘哉丨丨丨丨也)渾渾若川(揚子聖人之辭丨丨丨丨)瓏&KR0008;
其聲(揚子聖人之言遠如天賢人之言近如地丨丨丨丨者其質玉乎注玉之瓏&KR0008;其聲亦猶君子清冷)
(其德音)子長愛奇(揚子多愛不忍子長也仲尼多愛愛義也丨丨多愛丨丨也)義深元
淵辭贍波濤(抱朴子漢魏以來羣言彌繁丨丨於丨丨丨丨於丨丨)振翰摛藻(抱朴)
(子丨丨丨丨德音無窮斯則貴矣)彈毫屬筆祖述六藝(抱朴子出不能安上治民移風)
(易俗入不能丨丨丨丨丨丨丨丨)四聲八病(文中子李伯藥見子而論詩子不答伯藥退謂薛收)
(曰吾上陳應劉下之沈謝分丨丨丨丨剛柔清濁各有端序音若塤箎而夫子不應我其未逹歟薛收曰吾嘗)
(聞夫子之論詩矣上明三綱下逹五常於是徵存亡辨得失故小人歌之以貢其俗君子賦之以見其志聖人)
(采之以觀其變今子營營馳騁乎末流是夫子之所痛也不答則有由矣)音若塤箎(見上)貢俗
見志觀變(見上)馳騁末流(見上)思苦言艱(文中子或問揚雄張衡子曰古之振)
(奇人也其丨丨其丨丨)急以怨怪以怒(文中子鮑照江淹古之狷者也其文丨丨丨吳筠孔)
(珪古之狂者也其文丨丨丨)霸心之存悔志之萌(文中子大風安不忘危其丨丨丨丨)
(乎秋風樂極哀來其丨丨丨丨乎)言典致博(文中子叔恬曰敢問策何謂也子曰其丨也丨其丨)
(也丨)僊真人詩(史記秦始皇紀使博士為丨丨丨丨及行所游天下傳令樂人歌絃之)爾雅
之文(史記樂書至今上即位作十九章令侍中李延年次序其聲拜為協律都尉通一經之士不能獨知)
(其辭皆集會五經家相與共講習讀之乃能通知其意多丨丨丨丨)通一經之士不能獨
知其辭(見上)屬書離辭(史記莊子傳莊子者蒙人也名周周嘗為蒙漆園吏與梁惠王齊宣)
(王同時其學無所不闚然其要本歸於老子之言故其著書十餘萬言大抵率寓言也作漁父盗跖胠篋以詆)
(訿孔子之徒以明老子之術畏累虛亢桑子之屬皆空語無事實然善丨丨丨丨指事類情用剽剝儒墨雖當)
(世宿學不能自解免也其言洸洋自恣以適已故自王公大人不能器之)剽剝儒墨(見上)洸洋
自恣(見上)國風小雅離騷兼之(史記屈原傳丨丨好色而不滛丨丨怨誹而不亂若)
(丨丨者可謂丨丨矣上稱帝嚳下道齊桓中述湯武以刺世事明道德之廣崇治亂之條貫靡不畢見其文約)
(其辭微其志潔其行廉其稱文小而其指極大舉類邇而見義遠其志絜故其稱物芳其行廉故死而不容自)
(疎)其志絜故其稱物芳(見上)遊梁著子虛賦(史記司馬相如傳事孝景)
(帝為武騎常侍會景帝不好辭賦是時梁孝王來朝從遊說之士齊人鄒陽淮隂枚乘吳莊忌夫子之徒相如)
(見而說之因病免客丨丨梁孝王令與諸生同舍相如得與諸生遊士居數歲乃丨丨丨之丨)尚書給
筆札(史記司馬相如傳蜀人楊得意為狗監侍上上讀子虛賦而善之曰朕獨不得與此人同時哉得意)
(曰臣邑人司馬相如自言為此賦上驚乃召問相如相如曰有是然此乃諸侯之事未足觀也請為天子遊獵)
(賦賦成奏之上許令丨丨丨丨丨相如以子虛虛言也為楚稱烏有先生者烏有此事也為齊難無是公者無)
(是人也明天子之義故空藉此三人為辭以推天子諸侯之苑囿其卒章歸之於節儉因以風諫奏之)飄
飄有凌雲之氣(史記司馬相如傳相如既奏大人之頌天子大說丨丨丨丨丨丨丨似游天地)
(之間)曲終奏雅(史記司馬相如傳注揚雄以為靡麗之賦勸百風一猶馳騁鄭衛之聲丨丨而丨丨)
(不已虧乎)建元元狩間文辭粲如(史記太史公自序自孔子卒京師莫崇庠序惟丨丨)
(丨丨之丨丨丨丨丨也)詩妖(漢書五行志言之不從是謂不艾時則有丨丨)登高能賦(漢書)
(藝文志丨丨丨丨可以為大夫言感物造耑材知深美可與圖事故可以為列大夫也)有惻隱古
詩之義(漢書藝文志春秋之後周道寢衰聘問歌詠不行於列國學詩之士逸在布衣而賢人失志之)
(賦作矣大儒孫卿及楚臣屈原離䜛憂國皆作賦以風咸丨丨丨丨丨丨丨)受詔輙成(漢書枚乘)
(傳子臯從行至甘泉雍河東東廵狩封泰山塞决河宣房游觀三輔離宫舘臨山澤弋獵射馭走馬蹵鞠刻鏤)
(上有所感輙使賦之為文疾丨丨丨丨故所賦者多司馬相如善為文而遲故所作少而善於臯臯賦辭中自)
(言為賦不如相如又言為賦廼俳見視如倡自悔類倡也故其賦有詆娸東方朔又自詆娸其文骫骳曲随其)
(事皆得其意頗詼笑不甚閒靡凡可讀者百二十篇其尤嫚戲不可讀者尚數十篇)詆娸(見上)骫骳
(見上)文約指明(漢書河間獻王傳武帝時獻王來朝獻雅樂對三雍宫及詔策所問三十餘事其對)
(推道術而言得事之中丨丨丨丨)藏之名山(漢書司馬遷傳僕誠已著此書丨丨丨丨傳之其人)
(通邑大都則僕償前辱之責雖萬被戮豈有悔哉)成一家言(漢書司馬遷傳僕竊不遜近自託於)
(無能之辭網羅天下放失舊聞考之行事稽其成敗興壞之理凡百三十篇亦欲以䆒天人之際通古今之變)
(丨丨丨之丨)爲聖主得賢臣頌其意(漢書王褒傳褒既為刺史作頌又作其傳益州)
(刺史因奏褒有軼材上廼徵褒既至詔褒丨丨丨丨丨丨丨丨丨)辨麗可喜(漢書王褒傳辭賦大)
(者與古詩同義小者丨丨丨丨)八言七言(漢書東方朔傳朔之文辭此二篇最善其餘有封泰山責)
(和氏璧及皇太子生禖屏風殿上柏柱平樂觀賦獵丨丨丨丨上下從公孫弘借車凡劉向所錄朔書具是矣)
(世所傳他事皆非也)作詩諷諫(漢書韋賢傳韋賢字長孺魯國鄒人也其先韋孟家本彭城為楚元)
(王傅傅子夷王及孫王戊戊荒滛不遵道孟丨丨丨丨後遂去位徙家於鄒又作一篇)畔牢愁(漢書)
(揚雄傳又旁惜誦以下至懷沙一卷名曰丨丨丨)草元(漢書揚雄傳時雄方丨太丨有以自守泊如也)
陶冶大鑪旁薄羣生(漢書揚雄傳客難揚子曰凡著書者為衆人之所好也美味期乎合)
(口工聲調於比耳今吾子乃抗辭幽說閎意眇指獨馳騁於有亡之際而丨丨丨丨丨丨丨丨歴覽者滋年矣)
(而殊不寤亶費精神於此而煩學者於彼譬畫者畫於無形弦者放於無聲殆不可乎)廼玉廼金
(漢書揚雄傳昔人之辭丨丨丨丨)口占數百封(漢書陳遵傳為河南太守既至官嘗遣從史西)
(召善書吏十人於前治私書謝京師故人遵馮几丨丨書吏且省官事書丨丨丨親疎各有意河南大驚)摛
藻如春華(漢書叙傳雖馳辯如濤波丨丨丨丨丨猶無益於殿最)文豔用寡(漢書叙傳)
(丨丨丨丨子虛烏有寓言滛麗託風終始多識博物有可觀采蔚為辭宗賦頌之首)辭宗(見上)帝之
下書有四(後漢書光武帝紀注漢制度曰丨丨丨丨丨丨一曰策書二曰制書三曰詔書四曰誡敕)
(策書者編簡也其制長二尺短者半之篆書起年月日稱皇帝以命諸侯王三公以罪免亦賜策而以隸書用)
(尺一木兩行唯此為異也制書者帝者制度之命其文曰制詔三公皆璽封尚書令印重封露布州郡也詔書)
(者詔告也其文曰告某官云如故事誡敕者謂敇刺史太守其文曰有詔敕某官他皆倣此)燕然刻
石班固作銘(後漢書竇憲傳與北單于戰於稽落山大破之虜衆崩潰單于遁走追擊諸部遂臨)
(私渠北鞮海斬名王已下萬三千級獲生口馬牛羊槖駝百餘萬頭於是温犢須日逐温吾夫渠五柳鞮等八)
(十一部率衆降者前後二十餘萬人憲秉遂登丨丨山去塞三千餘里丨丨勒功紀漢威德令丨丨丨丨)作
七序而竊位素餐者慙(後漢書梁竦傳竦閉門自養以經籍為娛著書數篇名曰七序)
(班固見而稱曰孔子著春秋而亂臣賊子懼梁竦丨丨丨丨丨丨丨丨丨丨)頌文典雅(後漢書東)
(平憲王傳十五年春行幸東平賜蒼錢千五百萬布四萬疋帝以所作光武本紀示蒼蒼因上光武受命中興)
(丨帝甚善之以其丨丨丨特令校書郎賈逵為之訓詁)弘雅温麗(後漢書周榮傳古者帝王有所)
(號令言必丨丨辭必丨丨垂於後世列於典經)上四廵頌辭甚典美(後漢書崔駰傳元和)
(中肅宗始修古禮巡狩方嶽駰丨丨丨丨以稱漢德丨丨丨丨文多故不載帝雅好文章自見駰頌後常嗟歎)
(之謂侍中竇憲曰卿寧知崔駰乎對曰班固數為臣說之然未見也帝曰公愛班固而忽崔駰此葉公之好龍)
(也)精思傳會十年乃成(後漢書張衡傳時天下承平日久自王侯以下莫不踰侈衡乃)
(擬班固兩都作二京賦因以諷諫丨丨丨丨丨丨丨丨)揚班儔(後漢書孔融傳魏文帝深好融文辭)
(歎曰丨丨丨也募天下有上融文章者輙賞以金帛所著詩頌碑文論議六言策文表檄教令書記凡二十五)
(篇)如祖腹中所欲言(後漢書禰衡傳劉表及荆州士大夫先服其才名甚賓禮之文章言)
(議非衡不定表嘗與諸文人共屮章奏竝極其才思時衡出還見之開省未周因毁㠯抵地表憮然為駭衡乃)
(從求筆札須臾立成辭義可觀表大悦益重之後復侮慢於表表恥不能容㠯江夏太守黃祖性急故送衡與)
(之祖亦善待焉衡為作書記輕重疎密各得體宜祖持手曰處士此正得祖意丨丨丨丨之丨丨丨也)須
臾立成辭義可觀(見上)文無加點辭采甚麗(後漢書禰衡傳射時大會)
(賓客人有獻鸚鵡者射舉巵於衡曰願先生賦之以娛嘉賓衡攬筆而作丨丨丨丨丨丨丨丨按射黃祖長子)
度尚碑(後漢書孝女曹娥傳孝女曹娥者會稽上虞人也父盱能弦歌為巫祝漢安二年五月五日於)
(縣江泝濤迎婆娑神溺死不得屍骸娥年十四乃沿江號哭晝夜不絶聲旬有七日遂投江而死至元嘉元年)
(縣長丨丨改葬娥於江南道傍為立丨焉注會稽典錄曰上虞長度尚弟子邯鄲淳字子禮時甫弱冠而有異)
(才尚先使魏朗作曹娥碑文成未出會朗見尚尚與之飲宴而子禮方至督酒尚問朗碑文成未朗辭不才因)
(試使子禮為之操筆而成無所點定朗嗟歎不暇遂毁其草其後蔡邕又題八字曰黃絹幼婦外孫虀臼)黃
絹幼婦外孫虀臼(見上)下筆成章(魏志陳思王植傳陳思王植字子建善屬文太)
(祖嘗視其文謂植曰汝倩人耶植跪曰言出為論丨丨丨丨願當面試奈何倩人時鄴銅爵臺新成太祖悉將)
(諸子登臺使各為賦植援筆立成可觀太祖甚異之)人握靈蛇之珠家抱荆山之
玉(魏志陳思王植傳注典略曰臨淄侯植與楊修書昔仲宣獨步於漢南孔璋鷹揚於河朔偉長擅名於青)
(土公幹振藻於海隅德璉發跡於大魏足下高視於上京當此之時丨人自謂丨丨丨丨丨丨家自謂丨丨丨)
(丨丨也)後世誰相知定吾文者(魏志陳思王植傳注典略曰臨淄侯植與楊修書世)
(人著述不能無病僕常好人譏弹其文有不善者應時改定昔丁敬禮嘗作小文使僕潤飾之僕自以才不能)
(過若人辭不為也敬禮云卿何所疑難乎文之佳麗吾自得之丨丨丨丨丨丨丨丨丨耶僕常歎此逹言以為)
(美談)好人譏彈其文(見上)若成誦在心借書於手(魏志陳思王植傳注)
(典略曰臨淄侯植與楊修書修答曰又嘗親見執事握牘持筆有所造作丨丨丨丨丨丨丨丨丨會不斯須少)
(留思慮)鍾繇王朗閣筆(魏志王粲傳注典略曰粲既才高辯論應機丨丨丨丨雖各為魏卿)
(相至於朝廷奏議皆丨丨不能措手)愈頭風(魏志王粲傳注典略曰陳琳作諸書及檄草成呈太祖太)
(祖先苦頭風是日疾發臥讀琳所作翕然而起曰此愈我病數加厚賜)七子(魏志王粲傳注典論曰今)
(之文人魯國孔融廣陵陳琳山陽王粲北海徐幹陳留阮瑀汝南應瑒東平劉楨斯丨丨者於學無所遺於辭)
(無所假咸自以騁騏驥於千里仰齊足而並馳)於學無所遺於辭無所假(見上)好
為梁父吟(蜀志諸葛亮傳亮躬畊隴畆丨丨丨丨丨)文藻壯美(蜀志秦宓傳評秦宓始慕)
(肥遯之高而無若愚之實然專對冇餘丨丨丨丨可謂一時之才士矣)雄伯(吳志張紘傳注吳書曰紘)
(見柟橊枕愛其文為作賦陳琳在北見之以示人曰此吾鄉里張子綱所作也後紘見陳琳作武庫賦應機論)
(與琳書深歎美之琳答曰自僕在河北與天下隔此間率少於文章易為丨丨故使僕受過差之譚非其實也)
(今景興在此足下與子布在彼所謂小巫見大巫神氣盡矣)小巫大巫(見上)私載(吳志薛綜)
(傳凡所著詩賦難論數萬言名曰丨丨)馳文檄若春榮(吳志虞翻傳注會稽典錄曰其文章)
(之事立言粲盛則御史中丞句章任奕鄱陽太守章安虞翻各丨丨丨&KR0929;丨丨丨)天才綺練(吳志)
(陸抗傳注機雲别傳曰陸機丨丨丨丨文藻之美獨冠於時)飛翰騁藻(吳志華覈傳以卿研精墳)
(典博覽多聞可謂悦禮樂敦詩書者也當丨丨丨丨光贊時事以越揚班張蔡之疇)抽藻思(晉書樂志)
(王粲等各造新詩丨其丨丨吟詠神靈贊揚來饗)勝十萬衆(晉書荀勖傳時將發使聘吳並遣當)
(時文士作書與孫皓帝用勖所作皓既報命和親帝謂勖曰君前作書使吳思順丨丨丨之丨也)名筆
(晉書樂廣傳累遷侍中河南尹廣善清言而不長於筆將譲尹請潘岳為表岳曰當得君意廣乃作二百句語)
(述已之志岳因取次比便成丨丨)小道(晉書盧欽傳所著詩賦論難數十篇名曰丨丨)辭甚淸
壯(晉書阮籍傳會帝譲九錫公卿將勸進使籍為其辭籍沈醉忘作臨詣府使取之見籍方據案醉眠使者)
(以告籍便書案使寫之無所改竄丨丨丨丨為時所重)屬文初不留思(晉書阮籍傳籍能丨)
(丨丨丨丨丨作詠懷詩八十餘篇為世所重著逹莊論叙無為之貴)在有無之間(晉書庾敳傳著)
(意賦以豁情衍賈誼之服鳥也從子亮見賦問曰若有意也非賦所盡若無意也復何所賦答曰丨丨丨丨丨)
(耳)廣談虞筆(晉書摰虞傳東平太叔廣樞機淸辨丨丨虞不能對丨丨廣不能答更相嗤笑紛然)
(於世云)人恨才少子患其多(晉書陸機傳機天才秀逸辭藻宏麗張華嘗謂之曰丨之)
(為文嘗丨丨丨而丨更丨丨丨弟雲嘗與書曰君苖見兄文輙欲燒其筆硯)善構新詞(晉書夏侯)
(湛傳幼有盛才文章宏富丨丨丨丨)染彤管吐洪煇(晉書夏侯湛傳入閶闔躡丹墀丨丨丨丨)
(丨丨)乍幽乍蔚(晉書夏侯湛傳志則乍顯乍昧文則丨丨丨丨)别見孝弟之性(晉書)
(夏侯湛傳初湛作周詩成以示潘岳岳曰此文非徒温雅乃丨丨丨丨丨丨)文淸旨詣(晉書潘岳)
(傳選為長安令作西征賦述所經人物山水丨丨丨丨)未知文生於情情生於文
(晉書孫楚傳初楚除婦服作詩以示濟濟曰丨丨丨丨丨丨丨丨丨丨覽之悽然增伉儷之重按濟王濟)擲
地當作金石聲(晉書孫綽傳嘗作天台山賦辭致甚工初成以示友人范榮期云卿試丨丨丨)
(丨丨丨丨也榮期曰恐此金石非中宫商然每至佳句輙云應是我輩語)五經鼓吹(晉書孫綽傳絶)
(重張衡左思之賦云三都二京丨丨之丨丨也)出其胸臆乃是一國所推(晉書楊方)
(傳恢嘗遣方為文薦郡功曹主簿虞預稱美之送以示循循報書曰此子開拔有志意只言異於凡猥耳不圖)
(偉才如此其文甚有奇分若丨丨丨丨丨丨丨丨丨丨豈但收豎中逸羣耶按恢諸葛恢循賀循)富於
班馬(晉書葛洪傳洪博聞深洽江左絶倫著述篇章丨丨丨丨)不如方回故常奴(晉書)
(劉惔傳郗愔有傖奴善知文章羲之愛之每稱奴於惔惔曰何如方回邪羲之曰小人耳何比郗公惔曰若丨)
(丨丨丨丨丨丨耳)碎金(晉書謝安傳温常以安所作簡文帝謚議以示坐賓曰此謝安石丨丨也)處
優出劣(晉書謝萬傳善屬文敘漁父屈原季主賈誼楚老龔勝孫登嵇康四隠四顯為八賢論其旨以)
(丨者為丨丨者為丨)金羈齊騖玉軑並馳(晉書文苑傳序姬歴云季歌頌滋繁荀宋之流)
(導源自遠總丨丨而丨丨揚丨丨而丨丨言泉會於九流文律諧於六變)言泉文律(見上)耀靈
蛇於掌握發雕龍於綈槧(晉書文苑傳序西都賈馬丨丨丨丨丨丨東漢班張丨丨)
(丨丨丨丨)綜採繁縟抒抽淸英(晉書文苑傳序金行纂極文雅斯盛張載擅名山之美陸)
(機挺焚研之竒藩夏連輝頡頏名輩並丨丨丨丨丨丨丨丨窮廣内之靑編緝平臺之麗曲嘉聲荗迹陳諸别)
(傳)江右才傑中興時秀(晉書文苑傳序吉甫太冲丨丨之丨丨曹毗庾闡丨丨之丨丨)
(信乃金相玉潤野會川冲埓美前修垂裕來葉)金相玉潤野會川冲(見上)洛陽紙
貴(晉書左思傳造齊都賦一年乃成復欲賦三都會妹芬入宫移家京師乃詣著作郎張載訪岷卭之事遂)
(構思十年門庭藩溷皆著筆紙遇得一句即便疎之自以所見不博求為袐書郎及賦成時人未之重思自以)
(其作不謝班張恐以人廢言安定皇甫謐有高譽思造而示之謐稱善為其賦序張載為注魏都劉逵注吳蜀)
(而序之司空張華見而歎曰班張之流也使讀之者盡而有餘久而更新於是豪貴之家競相傳寫丨丨為之)
(丨丨初陸機入洛欲為此賦聞思作之撫掌而笑與弟雲書曰此間有傖夫欲作三都賦須其成當以覆酒甕)
(耳及思賦出機絶歎服以為不能加也遂輟筆焉)門戸藩溷皆著紙筆(見上)盡而
有餘久而更新(見上)覆酒甕(見上)續蘭香歌(晉書曹毗傳時桂陽張碩為神)
(女杜蘭香所降毗因以二篇詩嘲之幷丨丨丨丨詩十篇甚有文彩)藻拔(晉書袁宏傳少孤貧以運租自)
(業謝尚時鎮牛渚秋夜乘月率爾與左右微服泛江會宏在舫中諷詠聲既淸會辭又丨丨遂駐聽久之遣問)
(焉答云是袁臨汝郎誦詩即其詠史之作也尚傾率有勝致即迎升舟與之譚論申旦不寐)高麗(宋書)
(謝惠連傳是時義康治東府城城壍中得古冡為之改葬使惠連為祭文留信待成其文甚美又為雪賦亦以)
(丨丨見奇文章並傳於世)江左莫逮(宋書謝靈運傳靈運少好學博覽羣書文章之美丨丨丨丨)
英辭潤金石高義薄雲天(宋書謝靈運傳論周室既衰風流彌著屈平宋玉導清源)
(於前賈誼相如振芳塵於後丨丨丨丨丨丨丨丨丨丨)風流彌著(見上)導清源振芳
塵(見上)豔發(宋書謝靈運傳論若夫平子丨丨文以情變絶唱高蹤久無嗣響)漢魏文體
三變(宋書謝靈運傳論自丨至丨四百餘年辭人才子丨丨丨丨相如巧為形似之言班固長於情理之)
(說子建仲宣以氣質為體並摽能擅美獨映當時是以一世之士各相慕習原其飇流所始莫不同祖風騷徒)
(以賞好異情故意製相詭降及元康潘陸特秀律異班賈體變曹王縟旨星稠繁文綺合綴平臺之逸響採南)
(皮之高韻遺風餘烈事極江右)同祖風騷(見上)縟旨星稠繁文綺合(見上)冠
絶當時(宋書顔延之傳延之少孤居貧負郭室巷甚陋好讀書無所不覽文章之美丨丨丨丨)比
物荃蓀連類龍鸞(宋書顔延之傳延之之郡道經汨潭爲湘州刺史張紀祭屈原文以致其)
(意曰蘭薰而摧玉貞則折物忌堅方人諱明潔曰若先生逢辰之缺温風待時飛霜急節嬴芊遘紛昭懷不端)
(謀折儀尚貞蔑椒蘭身絶郢闕迹遍湘干丨丨丨丨丨丨丨丨聲溢金石志華日月如彼樹芬寔潁寔發望汨)
(心欷瞻羅思越藉用可塵昭忠難闕)聲溢金石志華日月(見上)述竹林七賢
(宋書顔延之傳出為永嘉太守延之甚怨憤乃作五君詠以丨丨丨丨丨山濤王戎以貴顯被黜詠嵇康曰鸞)
(翮有時鎩龍性誰能馴詠阮籍曰物故可不論塗窮能無慟詠阮咸曰屢薦不入官一麾乃出守詠劉伶曰韜)
(精日沉飲誰知非荒宴此四句蓋自序也)顔謝(宋書顔延之傳延之與陳郡謝靈運俱以詞彩齊名自潘)
(岳陸機之後文士莫及也江左稱丨丨焉所著並傳於世)口受師伯(宋書沈慶之傳上嘗歡飲普令)
(羣臣賦詩慶之手不知書眼不識字上逼令作詩慶之曰臣不知書請丨丨丨丨上即令顔師伯執筆慶之口)
(授之曰微命値多幸得逄時運昌朽老筋力盡徒步還南岡辭榮此聖世何愧張子房上甚悦衆坐稱其辭意)
(之美)辭高一座(宋書沈懷文傳隱士雷次宗被徵居鍾山後南還廬岳何尚之設祖道文義之士畢)
(集為連句詩懷文所作尤美丨丨丨丨)江東無我卿當獨秀(宋書謝莊傳南平王鑠獻)
(赤鸚鵡普詔羣臣為賦太子左衛率袁淑文冠當時作賦畢齎以示莊莊賦亦竟淑見而歎曰丨丨丨丨丨丨)
(丨丨我若無卿亦一時之傑也遂隠其賦)速藻(宋書自序璞嘗作舊宫賦久而未畢濬與璞疏曰卿嘗有)
(丨丨舊宫何其淹耶想行就耳璞因事陳答辭義可觀按璞沈約父)得賖促之中(齊書樂志近世)
(王韶之顔延之並四韻乃轉丨丨丨丨丨)手筆典裁(齊書王儉傳丨丨丨丨為當時所重)安仁
士衡深可宗尚(齊書武陵王&KR0929;傳&KR0929;剛潁㒞出工奕棋與諸王共作短句詩學謝靈運體以呈)
(上報曰見汝二十字諸兒作中最為優者但康樂放蕩作體不辨有首尾丨丨丨丨丨丨丨丨顔延之抑其次)
(也)恨不道鹽(齊書張融傳融作海賦以示鎮國將軍顧凱之凱之曰卿此賦寔超元虛但丨丨丨)
(丨耳融即求筆注之曰漉沙構白熬波出素積雪中春飛霜暑路此四句後所足也)師耳以心(齊書)
(張融傳永明中遇疾為問律自序曰吾文章之體多為世人所驚汝可丨丨丨丨不可使耳為心師也夫文豈)
(有常體但以有體為常政當使常有其體丈夫當刪詩書制禮樂何至因循寄人籬下且中代之文道體闕變)
(尺寸相資彌縫舊物吾之文章體亦何異何嘗顛温凉而錯寒暑綜哀樂而横歌哭哉政以屬辭多出比事不)
(羈不阡不陌非途非路耳然其傳音振逸鳴節竦韻或當未極亦已極其所矣汝若復别得體者吾不拘也)
傳音振逸鳴節竦韻(見上)得父膏腴(齊書謝㵸傳世祖嘗問王儉當今誰能為)
(五言詩儉對曰謝朏丨丨丨丨江淹有意)覽王生詩序見齊王之盛(齊書王融傳九)
(年上幸芳林園禊宴羣臣使融為曲水詩序文藻富麗當世稱之上以融才辨十一年使兼主客接虜使房景)
(高宋弁弁見融年少問主客年幾何融曰五十之年久踰其半因問在朝聞主客作曲水詩序景高又云在北)
(間主客此製勝於顔延年實願一見融乃示之後日宋弁於瑤池堂謂融曰昔觀司馬封禪以知漢武之德今)
(丨丨丨丨丨用丨丨丨丨丨融曰皇家盛明豈直比蹤漢武更慙鄙製無以遠匹相如)二百年來
無此詩(齊書謝朓傳朓善草隸長五言詩沈約常云丨丨丨丨丨丨丨也)才操不羣文
多指刺(齊書卞彬傳彬丨丨丨丨丨丨丨丨作蚤虱賦蝦蟇賦文章傳於閭巷)永明體(齊書)
(陸厥傳永明末盛為文章吳興沈約陳郡謝朓瑯琊王融以氣類相推轂汝南周顒善識聲韻約等文皆用宫)
(商以平上去入為四聲以此制韻不可增減世呼為丨丨丨沈約宋書謝靈運傳後又論宫商厥與約書曰范)
(詹亊自序性别宫商識清濁特能適輕重濟艱難古今文人多不全了斯處縱有會此者不必從根本中來沈)
(尚書亦云自靈均以來此秘未覩或闇與理合匪由思至張蔡曹王會無先覺潘陸顔謝去之彌遠大旨鈞使)
(宫羽相變低昂舛節若前有浮聲則後須切響一簡之内音韻盡殊兩句之中輕重悉異辭既美矣理又善焉)
(但觀歴代衆賢似不都闇此處而云此秘未覩近於誣乎約答曰宫商之聲有五文字之别累萬以累萬之繁)
(配五聲之約高下低昂非思力所舉又非止若斯而已也十字之文顛倒相配字不過十巧歴已不能盡何况)
(復過於此者乎靈均以來未經用之於懷抱固無從得其髣髴矣若斯之妙而聖人不尚耶此蓋曲折聲韻之)
(巧無當於訓義非聖哲立言之所急也是以子雲譬之雕蟲篆刻云壯夫不為自古辭人豈不知宫羽之殊商)
(徵之别雖知五音之異而其中參差變動所昧實多故鄙意所謂此秘未覩者也以此而推則知前世文士便)
(未悟此處若以文章之音韻同弦管之聲曲則美惡妍蚩不得頓相乖反譬由子野操曲安得忽有闡緩失調)
(之聲以洛神比陳思他賦有似異手之作故知天機啓則律呂自調六情滯則音律頓舛也士衡雖云炳若縟)
(錦寧有濯色江波其中復有一片是衛文之服此則陸生之言即復不盡者矣韻與不韻復有精麤輪扁不能)
(言老夫亦不盡辨此)靈均以來此秘未覩(見上)天機啓則律呂自調
六情滯則音律頓舛(見上)韻與不韻復有精麤(見上)情性風
標神明律呂(齊書文學傳論史臣曰文章者蓋丨丨之丨丨丨丨之丨丨也藴思含毫遊心内運)
(放言落紙氣韵天成莫不禀以生靈遷乎愛嗜機見殊明賞悟紛雜若子柏之品藻人才仲治之區判文體陸)
(機辨於文賦李充論於翰林張眎摘句褒貶顔延圖寫情興各任懷抱共為權衡屬文之道事出神思感召無)
(象變化不窮俱五聲之音響而出言異句等萬物之情狀而下筆殊形吟咏規範本之雅什流分條散各以言)
(區若陳思代馬羣章王粲飛鸞諸製四言之美前超後絶少卿離辭五言才骨難與爭騖桂林湘水平子之華)
(篇飛館玉池魏文之麗篆七言之作非此誰先卿雲巨麗升堂冠冕張左恢廓登高不繼賦貴披陳未或加矣)
(顯宗之述傅毅簡文之摛彦伯分言制句多得頌體裴頠内侍元規鳳池子章以來章表之選孫綽之碑嗣伯)
(喈之後謝莊之誄起安仁之塵顔延楊瓚自比馬督以多稱貴歸莊為允王褒僮約束晳發蒙滑稽之流亦可)
(竒瑋五言之製獨秀衆品習翫為理事久則凟在乎文章彌患凡舊若無新變不能代雄建安一體典論短長)
(互出潘陸齊名機岳之文永異江左風味盛道家之言郭璞舉其靈變許珣極其名理仲文元氣猶不盡除謝)
(混情新得名未盛顔謝竝起乃各擅奇休鮑後出咸亦標世朱藍共研不相祖述今之文章作者雖衆總而為)
(論略有三體一則啓心閑繹托辭華曠雖存巧綺終致迂回宜登公宴本非准的而疎慢闌緩膏盲之病典正)
(可採酷不入情此體之源出靈運而成也次則緝事比類非對不發博物可嘉職成拘制或全借古語用申今)
(情﨑嶇牽引直為偶說唯覩事例頓失精采此則傳咸五經應璩指事雖不全似可以類從次則發唱驚挺操)
(調險急雕藻淫豔傾炫心魂亦猶五色之有紅紫八音之有鄭衛斯鮑照之遺烈也三體之外請試妄談若夫)
(委自天機參之史傳應思悱來勿先構聚言尚易了文憎過意吐石含金滋潤婉切雜以風謠輕唇利吻不雅)
(不俗獨申胸懷輪扁斵輪言之未盡文人談士罕或兼工非惟識有不周道實相妨談家所習理勝其辭就此)
(求文終然翳奪故兼之者鮮矣)屬文之道事出神思(見上)前超後絶(見上)華
篇麗篆(見上)若無新變不能代雄(見上)三體(見上)巧綺(見上)全借
古語用申今情(見上)委自天機參之史傳(見上)不雅不俗獨
申胸懷(見上)宫體(梁書簡文帝紀雅好題詩其序云余七歲有詩癖長而不倦然傷於輕豔當時)
(號曰丨丨)宿搆(梁書范雲傳少機警有識且善屬文便尺牘下筆輙成未嘗定藁時人每疑其丨丨)天
子聖哲(梁書沈約傳帝問周捨曰何謂四聲捨曰丨丨丨丨是也)才盡(梁書江淹傳淹少以文章)
(顯晚節才思微退時人皆謂之丨丨)雙文二少(梁書謝覽傳覽為人美風神善辭令高祖深器之嘗)
(侍坐受敕與侍中王暕為詩答贈其文甚工高祖善之仍使重作復合旨乃賜詩云丨丨既後進丨丨寔名家)
(豈伊爾棟隆信乃俱國華)書齋璧(梁書柳惲傳天監元年除長史兼侍中與僕射沈約等共定新律惲)
(立行貞素以貴公子早冇令名少工篇什始為詩曰亭臯木葉下隴首秋雲飛瑯琊王元長見而嗟賞因丨丨)
(丨至是預曲宴必被詔賦詩嘗奉和高祖登景陽樓中篇云太液滄波起長楊高樹秋翠華承漢遠雕輦逐風)
(遊深為高祖所美當時咸共稱傳)盈帙滿笥(梁書徐勉傳悱始踰立歲孝悌之至自幼而長文章)
(之美得之天然好學不倦居無塵雜多所著述丨丨丨丨按悱勉第二子)製石闕銘辭義典
雅(梁書陸倕傳遷太子中舍人管東宫書記又詔為石闕銘記奏之敕曰太子中舍人陸倕所丨丨丨丨丨)
(丨丨丨足為佳作昔虞邱辨物邯鄲獻賦賞以金帛前史美談可賜絹三十匹)人皆成於手我
獨成於心(梁書裴子野傳子野為文典而速不尚麗靡之辭其制作多法古與今文體異當時或有)
(詆訶者及其末皆翕然重之或問其為文速者子野答云丨丨丨丨丨丨丨丨丨丨雖有見否之異其於刊改)
(一也)江左以來未有此作(梁書顧協傳舉秀才尚書令沈約覽其策而歎曰丨丨丨丨丨)
(丨丨丨)多用新事(梁書王僧孺傳少篤志精力於書無所不覩其文麗逸丨丨丨丨人所未見者)
(世重其富)兼二子於金馬(梁書張率傳率又為待詔賦奏之甚見稱賞手敕答曰省賦殊佳相)
(如工而不敏枚臯速而不工卿可謂丨丨丨丨丨丨矣)朝成暮遍流聞絶域(梁書劉孝)
(綽傳孝綽辭藻為後進所宗世重其文每作一篇丨丨丨丨好事者咸諷誦傳寫丨丨丨丨文集數十萬言行)
(於世)指物呈形無假題署(梁書王筠傳約於郊居宅造閣齋筠為草木十詠書之於壁皆)
(直寫文辭不加篇題約謂人云此詩丨丨丨丨丨丨丨丨按約沈約下同)所以相要正在此
數句(梁書王筠傳約製郊居賦構思積時猶未都畢乃要筠示其草筠讀至雌霓連踡約撫掌欣抃曰僕)
(嘗恐人呼為霓次至墜石磓星及冰懸埳而帶坻筠皆擊節稱贊約曰知音者希真賞殆絶丨丨丨丨丨丨丨)
(丨丨耳按為霓霓字注五雞反)聲和被紙光影盈字(梁書王筠傳筠又嘗為詩呈約即報)
(書云覽所示詩寔為麗則丨丨丨丨丨丨丨丨䕫牙接響顧有餘慙孔翠羣翔豈不多愧古情拙目每佇新奇)
(爛然總至權輿已盡會昌昭發蘭揮玉振克諧之義寧比笙篁思力所該一至乎此歎服吟研周流忘念昔時)
(幼壯頗愛斯文含咀之間倏焉疲暮不及後進誠非一人擅美推能寔歸吾子遲比閑日清覯乃申)晚來
名家惟見王筠獨步(梁書王筠傳筠為文能壓強韻每公宴並作辭必妍美約嘗從容啓)
(高祖曰丨丨丨丨丨丨丨丨丨丨)一官為一集(梁書王筠傳筠自撰其文章以丨丨丨丨丨自)
(洗馬中書中庶子吏部佐臨海太府各十卷尚書三十卷凡一百卷行於世)幽通之流(梁書蕭子)
(顯傳好學工屬文嘗著鴻序賦尚書令沈約見而稱曰可謂得明道之高致蓋丨丨丨丨也)有來斯
應每不能已(梁書蕭子顯傳子顯嘗為自序其略云余為邵陵王友忝還京師遠思前比即楚之)
(唐宋梁之嚴鄒追尋平生頗好辭藻雖在名無成求心已足若乃登高目極臨水送歸風動春朝月明秋夜早)
(雁初鸎開花落葉丨丨丨丨丨丨丨丨也前世賈傳崔馬邯鄲繆路之徒並以文章顯所以屢上歌頌自比古)
(人天監十六年始預九日朝宴稠人廣坐獨受旨云今雲物甚美卿得不斐然賦詩詩既成又降帝旨曰可謂)
(才子余退謂人曰一顧之恩非望而至遂方賈誼何如哉未易當也每有製作特寡思功須其自來不以力構)
(少來所為詩賦則鴻序一作體兼衆製文備多方頗為好事所傳故虚聲易遠)雲物甚美得不
斐然賦詩(見上)須其自來不以力構(見上)舊手(梁書蕭子顯傳時中庶子)
(謝嘏出守建安於宣猷堂宴餞並召時才賦詩同用十五劇韻愷詩先就其辭又美太宗與湘東王令曰王筠)
(本自丨丨後進有蕭愷可稱信為才子)限三刻成(梁書禇翔傳中大通五年高祖宴羣臣樂遊苑)
(别詔翔與王訓為二十韻詩丨丨丨丨翔於坐立奏高祖異焉)琬琰爲心元黃成采(梁書)
(劉遵傳文史該富丨丨丨丨辭章博贍丨丨丨丨)謝故巧不可階裴亦質不宜
慕(梁書庾肩吾傳時有效謝康樂裴鴻臚文者亦頗有惑焉何者謝客吐言天拔出於自然時有不拘是其)
(糟粕裴氏乃是良史之才了無篇什之美是為學謝則不届其精華但得其冗長師裴則滅絶其所長惟得其)
(所短丨丨丨丨丨丨丨丨丨丨丨丨)吐言天拔出於自然(見上)巧心妍手(梁書)
(庾肩吾傳陽春高而不和妙聲絶而不尋竟不精討錙銖覈量文質有異丨丨終愧丨丨是以握瑜懷玉之士)
(瞻鄭邦而知退章甫翠履之人望閩鄉而歎息詩既若此筆又如之徒以烟墨不言受其驅染紙札無情任其)
(搖襞甚矣哉文之横流一至於此至如近世謝朓沈約之詩任昉陸倕之筆斯寔文章之冠冕述作之楷模張)
(士簡之賦周升逸之辨亦成佳手難可復遇文章未墜必有英絶領袖之者非弟而誰)驅染搖襞
(見上)文章冠冕述作楷模(見上)英絶領袖(見上)含清濁中今古
(梁書何遜傳弱冠州舉秀才南鄉范雲見其對策大相稱賞因結忘年交好自是一文一詠雲輙嗟賞謂所親)
(曰頃觀文人質則過儒麗則傷俗其能丨丨丨丨丨丨見之何生矣)何劉(梁書何遜傳初遜文章與劉孝)
(綽並見重於世世謂之丨丨)照爥三才輝麗萬有(染書鍾嶸傳嶸嘗品古今五言詩論)
(其優劣名為詩評其序曰氣之動物物之感人故搖蕩性情形諸舞詠欲以丨丨丨丨丨丨丨丨靈祗待之以)
(致響幽微藉之以昭告動天地感鬼神莫近於詩)鬱爲文棟(梁書鍾嶸傳降及建安曹公父子篤)
(好斯文平原兄弟丨丨丨丨劉楨王粲為其羽翼次有攀龍托鳳自致於屬車者蓋將百計彬彬之盛大備於)
(時矣)俊上之才淸剛之氣(梁書鍾嶸傳郭景純用丨丨丨丨創變其體劉越石仗丨丨丨)
(丨贊成厥美)富豔難蹤(梁書鍾嶸傳元嘉初有謝靈運才高辭盛丨丨丨丨固已含跨劉郭陵轢)
(潘左故知陳思為建安之傑公幹仲宣為輔陸機乃太康之英安仁景陽為輔謝客為元嘉之雄顔延年為輔)
(此皆五言之冠冕文辭之命世)含跨劉郭陵轢潘左(見上)潤之以丹采(梁書)
(鍾嶸傳詩有六義一曰興二曰賦三曰比文已盡而意有餘興也因物喻志比也直書其事寓言寫物賦也弘)
(斯三義酌而用之幹之以風力丨丨丨丨丨使味之者無極聞之者動心是詩之至也)四候之感
(梁書鍾嶸傳春風春鳥秋月秋蟬夏雲暑雨冬月祁寒斯丨丨丨丨諸詩者也)吳均體(梁書吳均傳均)
(文體清拔有古氣好事者或斆之謂為丨丨丨)飾羽尚畫文繡鞶帨(梁書劉勰傳去聖久)
(遠文體解散辭人愛竒言貴浮詭丨丨丨丨丨丨丨丨離本彌甚將遂訛濫)案轡文雅之場
環絡藻繪之府(梁書劉勰傳擘肌分理唯務折衷丨丨丨丨丨丨丨丨丨丨丨丨亦幾乎備矣)
文外獨絶(梁書王籍傳會稽郡境有雲門天柱山籍嘗遊之或累月不反至若邪溪賦詩其略曰蟬)
(噪林逾静鳥鳴山更幽當時以為丨丨丨丨)郊居以後無復此作(梁書劉杏傳以本官)
(兼廷尉正又以足疾解因著林庭賦王僧孺見之歎曰丨丨丨丨丨丨丨丨)今之蔡伯喈(梁書)
(陸雲公傳雲公先製太伯廟碑吳興太守張纘罷郡經途讀其文歎曰丨丨丨丨丨也)不尚浮華
(梁書沈顗傳顗幼清静有至行慕黃叔度徐孺子之為人讀書不為章句著述丨丨丨丨常獨處一室人罕見)
(其面)典裁淸拔(梁書虞寄傳大同中嘗驟雨殿前往往有雜色寳珠梁武觀之甚有喜色寄因上瑞)
(雨頌帝謂寄兄荔曰此頌丨丨丨丨卿家之士龍也)託異代之交(陳書蕭允傳鄱陽王出鎮會稽)
(允又為長史帶會稽郡丞行經延陵季子廟設蘋藻之薦丨為丨丨丨丨為詩以敘意辭理淸異)大手
筆(陳書徐陵傳世祖高宗之世國家有丨丨丨皆陵草之其文頗變舊體緝裁巧密多有新意每一文出手)
(好事者已傳寫成誦遂被之華夷家藏其本後逄喪亂多散失存者三十卷)被之華夷家藏
其本(見上)側篇(陳書江總傳好學能屬文於五言七言尤善然傷於浮豔故為後主所愛幸多有丨)
(丨好事者相傳諷玩於今不絶)綺密(陳書姚察傳尤好研覈古今諟正文字精采流贍雖老不衰兼諳識)
(内典所撰寺塔及衆僧文章特為丨丨)每製文筆敕便索本(陳書姚察傳後主所製文)
(筆卷軸甚多乃别寫一本付察有疑悉令刊定察亦推心奉上事在無隠後主嘗從容謂朝士曰姚察逹學洽)
(聞手筆典裁精當自古猶難輩匹在於今世足為師範且訪對甚詳明聽之使人忘倦察丨丨丨丨丨丨丨丨)
(上曰我於姚察文章非惟翫味無已故是一宗匠)宗匠(見上)文華理暢(陳書陸瓊傳第三子)
(從典年十五本州舉秀才解褐著作佐郎轉太子舍人時後主賜僕射江總井其父瓊詩總命從典為謝啓俄)
(頃便就丨丨丨丨總甚異焉)追步惠連(陳書謝貞傳八歲嘗為春日閒居五言詩從舅尚書王筠)
(奇其有佳致謂所親曰此兒方可大成至如風定花猶落乃丨丨丨丨矣)喜霽三絶(南史謝瞻傳與)
(從叔崐族弟靈運俱有盛名嘗作丨丨詩靈運寫之崐詠之王弘在坐以為丨丨)好詩圓美流
轉如彈丸(南史王筠傳筠又嘗為詩呈約約卽報書歎咏以為後進擅美筠又能用強韻每公宴並)
(作詞必妍靡約嘗啓上言晚來名家無先筠者又於御筵謂王志曰賢弟子文章之美可謂後來獨步謝朓嘗)
(見語云丨丨丨丨丨丨丨丨丨近見其數首方知此言為寔)攬筆便有就何事久遲
回(南史劉孺傳侍宴壽光殿詔羣臣賦詩時孺與張率並醉未及成帝取孺手板題戲之曰張率東南美劉)
(孺洛陽才丨丨丨丨丨丨丨丨丨丨其見親愛如此)平頭上尾蜂腰鶴膝(南史陸厥傳時)
(盛為文章吳興沈約陳郡謝朓瑯琊王融以氣類相推轂汝南周顒善識聲韻約等文皆用宫商將平上去入)
(四聲以此制韻有丨丨丨丨丨丨丨丨五字之中音韻悉異兩句之内角徵不同不可增減世呼為永明體)
天下文章何限那忽作此(南史梁臨川王宏傳晉時有錢神論豫章王綜以宏貪吝)
(遂為錢愚論其文甚切帝知以激宏宣旨與綜丨丨丨丨丨丨丨丨丨丨雖令急毁而流布已遠宏深病之聚)
(歛稍改)賦競病(南史曹景宗傳帝於華光殿宴飲連旬令左僕射沈約賦韻景宗不得韻意色不平)
(啓求賦詩帝曰卿伎能甚多人才英拔何必止在一詩景宗已醉求作不已詔令約賦韻時韻已盡惟餘競病)
(二字景宗便操筆斯須而成其辭曰去時兒女悲歸來笳鼔競借問行路人何如霍去病帝歎不已約及朝賢)
(驚嗟竟日)打銅鉢立韻響滅詩成(南史王僧孺傳竟陵王子良嘗夜集學士刻燭為詩)
(四韻者則刻一寸文琰曰頓燒一寸燭而成四韻詩何難之有乃與令楷江洪等共丨丨丨丨丨丨丨則丨丨)
(皆可觀覽)寸燭四韻(見上)後生準的(南史孔休源傳就吳興沈麟士受經略通大義州舉)
(秀才太尉徐孝嗣省其策深善之謂同坐曰董仲舒華令思何以尚此可謂丨丨之丨丨也)流風迴
雪落花依草(南史邱遲傳遲辭采麗逸時有鍾嶸著詩評云范雲婉轉清便如丨丨丨丨遲點綴)
(映媚似丨丨丨丨雖取賤文通而秀於敬子其見稱如此)辭宏於范意淺於江(南史鍾嶸)
(傳嶸嘗求譽於沈約約拒之及約卒嶸品古今詩為評言其優劣云觀休文衆製五言最優齊永明中相王愛)
(文王元長等皆宗附約於時謝朓未遒江淹才盡范雲名級又微故稱獨步故當丨丨丨丨丨丨丨丨蓋追宿)
(憾以此報約也)
御定子史精華卷六十七
