欽定四庫全書
御定子史精華卷三十九
設官部
御史臺
覆稽趨留(淮南子趙政晝决獄而夜理書御史冠盖接於郡縣丨丨丨丨)無以易堯(史記)
(周昌𫝊高祖持御史大夫印弄之曰誰可以為御史大夫者熟視趙堯曰丨丨丨丨遂拜趙堯為御史大夫)
蘭臺(漢書百官公卿表御史大夫秦官位上卿銀印青綬掌副丞相有两丞秩千石一曰中丞在殿中丨)
(丨掌圖籍祕書)銀印青綬(見上)繡衣直指(漢書百官公卿表御史中丞更名御史長史侍)
(御史有丨丨丨丨出討姦猾治大獄武帝所制不常置)主柱下方書(漢書張蒼𫝊秦時為御史)
(丨丨丨丨丨注方板也謂事在板上者也柱下居殿柱之下若今侍立御史矣)從問尚書(漢書兒寬)
(𫝊舉侍御史見上語經學上說之丨丨丨丨一萹)居父官府(漢書杜延年𫝊徵入為御史大夫延)
(年丨丨丨丨不敢當舊位坐卧皆易其處)持斧(漢書王訢𫝊武帝末軍旅數發郡國盜賊羣起繡衣御史)
(暴勝之使丨丨逐捕盗賊)賈區(漢書胡建𫝊時監軍御史為姦穿北軍壘垣以為丨丨注坐賣曰賈為賣)
(物之區也)宰相之副九卿之右(漢書朱雲𫝊元帝時貢禹為御史大夫而華隂守丞嘉上)
(封事言御史之官丨丨丨丨丨丨丨丨不可不選平陵朱雲兼資文武忠正有智略可使以六百石秩試守御)
(史大夫以盡其能)有伯夷史魚風(漢書朱雲𫝊御史大夫禹絜白廉正經術通明丨丨丨丨)
(丨之丨按禹貢禹)數處駮議(漢書于定國𫝊代黃覇為丞相時陳萬年為御史大夫與定國並位)
(八年論議無所拂後貢禹代為御史大夫丨丨丨丨定國明習政事率常丞相議可注言與定國不同)宜
從橋(漢書薛廣德𫝊代貢禹為長信少府御史大夫上酎祭宗廟出便門欲御樓船廣德當乘輿車免冠)
(頓首曰丨丨丨)白去副封(漢書魏相𫝊遷御史大夫故事諸上書者皆為二封署其一曰副領尚書)
(者先發副封所言不善屏去不奏相復因許伯丨丨丨丨以防雍蔽宣帝善之詔相給事中皆從其議)貶
退稱進白黑分眀(漢書薛宣𫝊為中丞執法殿中外總部刺史數言政事便宜舉奏部刺史)
(郡國二千石所丨丨丨丨丨丨丨丨繇是知名注稱舉也白黑猶言清濁也)執憲轂下(漢書薛宣)
(𫝊谷永上疏曰御史大夫内承本朝之風化外佐丞相統理天下非庸材所能堪竊見少府宣材茂行絜逹於)
(從政前為御史中丞丨丨丨丨不吐剛茹柔舉錯時當唯陛下留神考察上然之遂以為御史大夫)朝夕
烏(漢書朱博𫝊御史府中列柏樹常有野烏數千棲宿其上晨去暮来號曰丨丨丨)柱後(後漢書輿)
(服志法冠一曰丨丨高五寸以纚為展筩鐡柱卷執法者服之侍御史廷尉正監平也或謂之獬豸冠獬豸神)
(羊能别曲直椘王常獲之故以為冠)獬豸冠(見上注異物志曰東北荒中有獸名獬豸一角性忠見人)
(鬭則觸不直者聞人論則咋不正者椘執法者所服也今冠兩角非豸也)避驄馬(後漢書桓典𫝊拜侍)
(御史是時宦官秉權典執政無所回避常乘驄馬京師畏憚為之語曰行行且止丨丨丨御史)宫正(魏志)
(鮑勛𫝊黃初四年尚書令陳羣僕射司馬宣王並舉勛為丨丨宫正即御史中丞也百竂嚴憚罔不肅然)右
執法(晉書天文志南蕃中二星間曰端門西曰丨丨丨御史大夫之象也)南鷂北鷹(晉書崔洪)
(𫝊洪博陵安平人也武帝世為御史治書朝廷憚之尋為尚書左丞時人為之語曰叢生荆刺来自博陵在丨)
(為丨在丨為丨)捧白簡整簪帶(晉書傅休奕𫝊泰始四年以為御史中丞每有奏劾或值日暮)
(丨丨丨丨丨丨竦踊不寐坐而待旦於是貴游懾伏臺閣生風)臺閣生風(見上)鮑葛何加
(晉書傅休奕𫝊論及乎位居三獨彈擊是司遂能使臺閣生風貴戚歛手雖前代丨丨丨以丨之)繞行
宫垣白壁(宋書百官志御史中丞每月二十五日丨丨丨丨丨丨史臣按漢志執金吾每月三繞行)
(宫城疑是省金吾以此事併中丞)唯解彈事(宋書王淮之𫝊除御史中丞為僚友所憚淮之四世)
(居此職嘗作五言范泰嘲之曰卿丨丨丨丨耳)蓬首緩帶風貌清嚴(宋書孔覬𫝊先是庾)
(徽之為御史中丞性豪麗服玩甚華覬代之衣冠器用莫不麤率蘭臺令史並三吴富人咸有輕之之意覬丨)
(丨丨丨丨丨丨丨皆重迹屏氣莫敢欺犯)騶輻禁呵(齊書百官志晉江左中丞司隷分督百僚傅咸)
(所云行馬内外是也今中丞則職無不察專道而行丨丨丨丨加以聲色)烏衣諸郎坐處(齊書)
(王僧虔𫝊入為侍中遷御史中丞領驍騎將軍甲族向来多不居憲臺王氏以分枝居烏衣者位宦微減僧虔)
(為此官乃曰此是丨丨丨丨丨丨我亦可試為耳)圖形臺省(梁書張緬𫝊遷御史中丞權䋲無所)
(顧望號為勁直高祖乃遣畫工丨其丨於丨丨以勵當官)進讀奏版(陳書徐陵𫝊除御史中丞時安)
(成王頊為司空以帝弟之尊勢傾朝野直兵鮑叔叡假王威權抑塞詞訟大臣莫敢言者陵乃為奏彈導從南)
(臺官属引奏案而入世祖見陵服章嚴肅為歛容正坐陵丨丨丨丨時安成王殿上侍立仰視世祖流汗失色)
南奔(南史謝幾卿𫝊梁天監中自尚書三公郎為書侍御史舊郎官轉為此職者世謂之丨丨幾卿頗失)
(志多陳疾臺事略不復理)蘭臺聚(南史到溉𫝊任昉為御史中丞後進皆宗之時有彭城劉孝綽劉苞)
(劉孺吴郡陸倕張率陳郡殷芸沛國劉顯及溉洽車軌日至號曰丨丨丨)龍門游(南史陸倕𫝊任昉為)
(中丞簪裾輻湊預其讌者殷芸到溉劉苞劉孺劉顯劉孝綽及倕而已號曰丨丨之丨雖貴公子孫不得預也)
權換廨宇(南史陸繕𫝊除御史中丞以父任所終固辭後復拜御史中丞固辭不許乃丨丨丨丨徙)
(以居之)南司(南史江淹𫝊少帝初兼御史中丞明帝作相謂淹曰君昔在尚書中非公事不妄行在官)
(寬猛能折衷今為丨丨足以振肅百僚也淹於是彈中書令謝朏司徒左長史王繢護軍長史庾弘遠又奏收)
(劉悛隂智伯及諸郡二千石并大縣官長多被劾内外肅然明帝謂曰自宋以来不復有嚴明中丞君今日可)
(謂近世獨步)嚴明中丞(見上)正色直繩(南史孔休源傳遷御史中丞丨丨丨丨無所回)
(避百寮憚之)給三騶(南史何思澄𫝊自廷尉正遷治書侍御史宋齊以来此職甚輕天監初始重其)
(選車前依尚書二丞丨丨丨執盛印青囊舊事糾彈官印綬在前故也)印綬在前(見上)避承
華車盖駐論道劔鼓(魏書河間公孫志𫝊志為洛陽令與御史中尉李彪爭路俱入見彪)
(言御史中尉丨丨丨丨丨丨丨丨丨丨安有洛陽縣令與臣抗衡)赤牛中尉(魏書京兆王子推孫)
(仲景𫝊性嚴峭莊帝時兼御史中尉京師肅然每向臺恒駕赤牛時人號丨丨丨丨)風聞是司(魏書)
(任城王雲長子澄𫝊御史之體丨丨丨丨)金璫蟬冕(魏書李彪𫝊綢繆恩眷䋲直憲臺左加丨丨右)
(珥丨丨)騶唱之儀(魏書李彪𫝊初登憲臺始居司直首復丨丨丨丨肇正直繩之體當時識者僉)
(以為難而彪秉志信行不避豪勢)三公憚其風鯁(魏書高道悦𫝊轉治書侍御史加諫議大)
(夫詔曰道悅資性忠䔍禀操貞亮居法樹平肅之規處諫著必犯之節丨丨丨丨丨丨朕實嘉其一至謇諤之)
(誠何愧黯鮑也)嘉其一至(見上)何愧黯鮑(見上)赤棒(北史高恭之𫝊恭之字道穆以)
(字行除御史中尉帝姊夀陽公主行犯清路執丨丨卒呵之不止道穆令卒棒破其車公主訴帝帝曰高中尉)
(清直人彼所行者公事豈可私恨責之也)清直人(見上)千步清道(北史齊瑯琊王儼𫝊魏氏)
(舊制中丞出丨丨丨丨與皇太子分路行王公皆遥住車去牛頓軛於地以待中丞過其或遲違則赤棒棒之)
住車頓軛(見上)大司憲(舊唐書職官志御史臺大夫一員注龍朔改為丨丨丨)憲臺
長(舊唐書職官志中丞注中丞為丨丨丨)西推東推(舊唐書職官志侍御史掌糺舉百竂推鞫)
(獄訟注侍御史年深者一人判臺事知公廨雜事次一人知丨丨一人知丨丨)動搖山岳(舊唐書韋)
(思謙𫝊擢授監察御史嘗謂人曰御史出都若不丨丨丨丨震慴州縣誠曠職耳)鵰鶚鷹鸇豈
衆禽之偶(舊唐書韋思謙𫝊永復初歴御史大夫思謙在憲司每見王公未嘗行拜禮或勸之荅曰)
(丨丨丨丨丨丨丨丨丨奈何設拜以狎之且耳目之官固當獨立也)耳目之官獨立(見上)位
亞中台(舊唐書尹思貞傳制曰國之副相丨丨丨丨自匪邦直孰司天憲思貞剛不護缺清而畏知簡)
(言易從莊色難犯鷹隼是擊豺狼自遠宜承弄印之榮式允登車之志可御史大夫)弄印之榮登
車之志(見上)皂鵰(舊唐書王志愔傳累除左臺御史執法剛正百僚畏憚時人呼為丨丨言其顧)
(瞻人吏如鵰鶚之視鷰雀也)人中屈軼(舊唐書袁高薛存誠𫝊贊靈草指佞諫臣匡失惟袁與薛)
(丨丨丨丨)籠街喝道(舊唐書温造𫝊元和長慶中中丞行李不過半坊今乃遠至兩坊謂之丨丨丨)
(丨)七品清要(舊唐書李素立傳高祖令所司授以丨丨丨丨官所司擬雍州戶参軍高祖曰此官)
(要而不清又擬祕書郎高祖曰此官清而不要遂擢授侍御史高祖曰此官清而復要)白兔御史
(舊唐書王弘義𫝊長夀中拜左臺侍御史弘義常於鄉里傍舍求瓜主恡之弘義乃狀言瓜園中有白兔縣官)
(命人捕逐斯湏園苖盡矣内史李昭德曰昔聞蒼鷹獄吏今見丨丨丨丨)理匭使(唐書百官志垂拱二)
(年有魚保宗者上書請置匭以受四方之書乃鑄銅匭四塗以方色列於朝堂青匭曰延恩丹匭曰招諫白匭)
(曰申冤黑匭曰通元以御史中丞侍御史一人為丨丨丨天寳九載明皇以匭聲近鬼改理匭使為獻納使)
朱衣纁裳白紗中單(唐書百官志侍御史六人彈劾則大夫中丞押奏大事法冠丨丨丨)
(丨丨丨丨丨小事常服)四推(唐書百官志侍御史六人次一人知西推贓贖二司受事號副端次一人)
(知東推理匭等有不糾舉者罰之以殿中侍御史第一人同知東推莅太倉出納第二人同知西推莅左藏出)
(納號丨丨御史)隻日臺院䨇日殿院(唐書百官志侍御史六人丨丨丨丨受事丨丨丨丨)
(受事)戴黑豸(唐書百官志殿中侍御史九人元日冬至朝會則乘馬具服丨丨丨升殿)正衙抨
劾(唐書温造𫝊召授侍御史知彈奏夏州節度李祐拜大金吾違詔進馬造丨丨丨丨祐曰吾夜入蔡州擒)
(吴元濟未嘗心動今日膽落於温御史)膽落(見上)以圖購宅(唐書馬周傳初帝遇周厚周頗)
(自負為御史時遣人丨丨丨丨衆以其興書生素無貲皆竊笑他日白有佳宅直二百萬周遽以聞詔有司給)
(直由是人乃悟)左右無為卿地(唐書韋挺𫝊貞觀初拜御史大夫太宗謂挺曰卿之任大夫獨)
(朕意丨丨丨丨丨丨者挺曰臣非勲非舊而在藩邸故僚上願後臣以勸立功者不聽)鳳鳴朝陽
(唐書韓瑗𫝊内外以言為諱將二十年帝造奉天宫御史李善感始上疏極言時人喜之謂為丨丨丨丨)加
七階(唐書李義琛𫝊貞觀中文成公主貢金遇盗於岐州主名不立太宗召羣御史至目義琛曰是人神)
(情爽拔可使推捕義琛往數日獲賊帝喜為丨丨丨)接武蘷龍簉羽鵷鷺(唐書上官儀𫝊)
(時以雍州司士参軍韋絢為殿中侍御史或疑非遷上官儀曰此野人語耳御史供奉赤墀下丨丨丨丨丨丨)
(丨丨豈雍州判佐比乎時以為清言)處大體不急細事(唐書崔縱𫝊授御史大夫丨丨丨丨)
(丨丨丨獄訴付成僚属而已)督察姦訛(唐書李嶠𫝊請率十州置一御史以期歲為之限容其身)
(到属縣過閭里丨丨丨丨)相百相十(唐書李嶠𫝊御史出入天禁勵已自修比他吏丨丨也按劾回)
(庸糾擿隐欺比他吏丨丨也)按劾回庸(見上)臺無長官(唐書蕭至忠𫝊神龍初為御史)
(中丞始至忠為御史而李承嘉為大夫嘗譲諸御史曰彈事有不咨大夫可乎至忠曰故事丨丨丨丨御史天)
(子耳目也其所請奏當專逹若大夫許而後論即劾大夫者又誰白哉承嘉慙)抨按(唐書許景先𫝊宋璟)
(蘇頲擇殿中侍御史久不補以授景先時議愈惬丨丨不避近強)知朝廷尊(唐書李勉𫝊擢監察)
(御史時武臣崛興無法度大將管崇嗣背闕坐笑語譁縱勉劾不恭帝嘆曰吾有勉乃丨丨丨之丨)多與
宰相駁異(唐書竇参𫝊入為御史中丞舉劾無所回忌德宗數召見語天下事或決大議帝器之然)
(丨丨丨丨丨丨)企聽風采(唐書李元素𫝊元和初召為御史大夫大夫自貞元後難其人不補而元)
(素以夙望召拜中外丨丨丨丨)未繩輙肅(唐書孔緯𫝊擢御史中丞緯方雅疾惡若讎中外聞風丨)
(丨丨丨)呈身御史(唐書韋澳𫝊方静寡欲十年不肯調御史中丞高元裕與其兄温善欲薦用之)
(諷澳謁已温歸以告澳不荅温曰元裕端士若輕之邪澳曰然恐無丨丨丨丨)辱臺(唐書李景譲𫝊進御)
(史大夫三月宣宗擇宰相盡書羣臣當選者以名内器中禱憲宗神御前射取之而景譲名不得世謂除大夫)
(百日有他官相者謂之丨丨景譲愧艴不能平)擊搏才(唐書李珏𫝊為殿中侍御史宰相韋處厚曰清)
(廟之器豈丨丨丨乎除禮部員外郎)兄弟同臺(唐書楊收傳兄假自浙西判官擢監察御史而收亦)
(自西川遷丨丨丨丨世榮其友)彈奏格(宋史孝宗紀班御史臺丨丨丨)鐵面(宋史趙抃𫝊為殿中)
(侍御史彈劾不避權倖聲稱凛然京師目為丨丨御史)鐡肝(宋史錢顗𫝊為殿中侍御史二年而貶蘇)
(軾遺以詩有烏府先生丨作丨之句世因目為鐡肝御史)夙興露告(宋史朱倬𫝊除右正言累遷中)
(丞嘗言人主任以耳目非報怨任氣之地必上合天心每上疏輙丨丨丨丨若上帝鑒臨)四百奏(宋史)
(沈與求𫝊與求歴御史三院知無不言前後幾丨丨丨其言切直自敵已已下有不能堪者上時有所訓敕每)
(曰汝不識沈中丞耶)横榻(宋史張燾𫝊監察御史施廷臣力贊和議擢為侍御史燾上疏曰御史府朝廷)
(紀綱之地而陛下耳目之司前日勾龍如淵以附會而得中丞今廷臣又以此而躋丨丨一臺之中長貳皆然)
(既同鄉曲又同心腹豈不紊紀綱而蔽陛下之耳目乎)鷹鸇放逐鵷鷺遊陪(劉肅大唐)
(新語劉懷一有才藻自瀛州司法拜右臺殿中時右臺監察鄧茂遷左臺殿中懷一贈之詩曰惟昔参多士無)
(䨇仰異才丨丨同丨丨丨丨忝丨丨入任光三命遷榮歴二臺隔墻欽素躅對問限清埃紫署春光早蘭闈曙)
(色催誰憐夕陽至空想鄧林隈)歴二臺(見上)庭竹詠(劉肅大唐新語吕太一拜監察御史裏行)
(自負才華而不即真因詠院中竹葉以寄意焉其詩曰濯濯當軒竹青青重歲寒心貞徒見賞籜小未成竿同)
(列張沈和之曰聞君丨丨丨幽意歲寒多歎息為冠小良工將奈何)立五花磚(李肇國史補御史故)
(事大朝會則監察押班常参則殿中知班入閣則侍御史監奏盖含元殿最遠用八品宣政其次用七品紫宸)
(最近用六品殿中得丨丨丨丨綠衣用紫案褥之類號為七貴)七貴(見上)事長如事端(李肇)
(國史補監察院長與同院禮隔語曰丨丨丨丨丨)給公劵(李肇國史補寳應二年大夫嚴武奏在外)
(新除御史食宿私舍非宜自此乃丨丨丨)拗項橋(趙璘因話錄尚書省東南隅道衢有小橋相承目為)
(丨丨丨言侍御史及殿中諸郎久次者至此必拗項而望南宫也)三院(趙璘因話錄御史臺丨丨一曰)
(臺院二曰殿院三曰察院)雜端散端(趙璘因話錄侍御史衆呼為端公知雜事謂之丨丨非知雜者)
(乃俗號丨丨)兩廵使(趙璘因話錄殿中侍御史最新入知右廵以次知左廵號丨丨丨所主繁劇)
柱裏柱外(趙璘因話錄每出入行步侍御史在丨丨殿察两院在丨丨有時殿中入柱裏則共咍之)
(曰著去也)臺揖卧揖馬揖(趙璘因話錄揖者古之肅拜也往往自臺拜他官執事亦誤作丨丨)
(人皆笑之每赴朝序行至待漏院偃息則有丨丨上門有丨丨)松廳(趙璘因話錄察院南院會昌初監察)
(御史鄭路所葺謂之丨丨南有古松也)茶缾廳(趙璘因話錄兵察常主院中茶茶必市蜀之佳者貯)
(於陶器以防暑濕御史躬親緘啓故謂之丨丨丨)朝簿廳(趙璘因話錄吏察主院中入朝人次第名)
(籍謂之丨丨丨)南臺(趙璘因話錄高宗朝改門下省為東臺中書省為西臺尚書省為文昌臺故御史臺)
(呼為丨丨)左右臺(趙璘因話錄御史臺有左右肅政之號當時亦謂之丨臺丨丨則憲府未曾有束西)
(臺之稱惟俗間呼在京為西臺東都為東臺)烏臺上客(范攄雲溪友議崔侍御元範自府幕而拜)
(即赴闕庭李訥連夕餞崔君於鑑湖光候亭在座各為一絶句處士盧激詩曰丨丨丨丨紫髯公共捧天書静)
(鏡中)踐歴五院(李綽尚書故實臺儀自大夫已下至監察通謂之五院御史國朝丨丨丨丨者共三)
(人為李朝隠張魏公延賞温僕射造也)朝長(裴庭裕東觀奏記侍御史馬緘與三院退朝入臺路遇集)
(賢校理楊收不為之却緘為丨丨拉收僕臺笞之集賢大學士馬植奏論緘乞黜之御史中丞令狐綯又引故)
(事論救之上两釋之始著令三館學士不避行臺注臺中故事三院退朝入一人謂之朝長)金沙鸂
䳵(康駢劇談錄河南府伊闕縣前臨大溪每僚佐有入臺者即水中先有小灘漲出石礫丨丨澄澈可愛牛)
(相國為縣尉一旦忽報灘出翌日宰邑者與同僚列筵於亭上觀之因召耆宿詢其事有老吏云此必分司御)
(史非西臺之命若是西臺灘上當有䨇丨丨立相國因舉杯祝曰既能有灘何惜一䨇鸂鶒宴未終俄有飛下)
(不句日拜西臺御史)御史牀(樂史太平寰宇記丨丨丨虞飜為長沙桓王所待設此牀以表賢飜仕漢)
(至御史故梁元帝元覽賦云御史之牀猶在都護之門不修)鸞鳳與鷹隼異(錢希白南部新)
(書開成中文皇一日謂執政曰牛僧孺可為御史大夫鄭覃曰頃為中丞未嘗摶擊恐無風望上曰不然丨丨)
(丨丨丨事丨)曳紫腰金(彭乘墨客揮犀張相昇為御史數上封章論及两府仁廟因謂曰卿本孤)
(寒何故屢言近臣公奏曰臣安得謂之孤寒臣自布衣不數年致身清近丨丨丨丨)壓朱雲(吳處厚青)
(箱雜記雷德驤太祖時久居諫諍之任有直名王禹偁贈詩曰當時詞氣丨丨丨老作皇家諫諍臣章疏罷封)
(無事日朝廷猶指直言人)諫諍臣(見上)横梃直梃(魏泰東軒茟錄御史有閽吏隸臺中四十)
(餘年事二十餘中丞矣頗能道其事尤喜評其優劣每聲諾之時以所執之梃待中丞之賢否中丞賢則丨其)
(丨中丞不賢則丨其丨此語諠於縉紳凡為中丞者唯恐其梃之直也)饑隼(魏泰東軒茟錄丁寳臣守)
(端州儂智高入境寳臣棄州遁坐廢累年嘉祐末大臣薦除集賢校理是時蘇宷新得御史知雜首採其端州)
(棄城事遂出寳臣通判永州王存有詩云病鸞方振翼丨丨乍離韝盖謂是也)餓烏(魏泰東軒茟錄曾魯)
(公公亮自嘉祐秉政至熙寧中尚在中書雖年甚高而精力不衰故臺諫無非之者唯李復圭以為不可作詩)
(云老鳳池邊蹲不去丨丨臺上噤無聲未幾魯公亦致仕而去)識面臺官(魏泰東軒茟錄孫参政抃)
(為御史中丞薦唐介吴中復為御史人或問曰聞君未嘗與二人相識而遽薦之何也孫荅曰昔人恥呈身御)
(史今豈求丨丨丨丨也後二人皆以風力稱於天下)六察官(魏泰東軒華錄熙寧中執政建言天下官)
(吏皆持禄養交政事頽靡務相容貸盖由在上無督責之實於是出臺閣新進分按諸路謂之察訪既而又分)
(三院御史為丨丨丨以督舉中外事自是按察之政復行矣)預宴(魏泰東軒茟錄舊制憲府不預遊宴)
(太宗幸金明池召中丞趙昌言上元觀燈召知雜謝泌憲官丨丨自二人始)不肻階墀見府
尹(周煇清波雜志蔡忠懷持正初仕邠州理掾属韓康公薦之康公弟持國尹開封辟主左廂公事後尹劉)
(公庠責蔡廷参蔡曰此禮起於藩鎮辟除掾属輦轂之下比肩事主雖有故事亦不可用劉不能屈神宗聞而)
(嘉之他日臺官闕執政奏除官上曰只用丨丨丨丨丨開封丨丨者遂除確監察御史)亞相(洪邁容齋)
(續茟漢御史大夫名為丨丨)抨彈(洪邁容齋四茟唐世臺官雖職在丨丨然進退從違皆出宰相不若)
(今之雄緊觀其遷叙定限可知矣)䧺緊(見上)霜稜(葉廷珪海錄碎事林逋詩老持臺憲減丨丨)
癡牀(葉廷珪海錄碎事唐御史雜端最為雄劇坐之南設横榻號南床殿中監察不得坐亦曰丨丨言居)
(其上使人驕傲如癡也)烘堂(葉廷珪海錄碎事唐制三院上堂絶言笑雜端大笑則合坐皆笑謂之丨)
(丨)合口椒(葉廷珪海錄碎事唐賈忠言撰御史本草以裏行為丨丨丨最有毒監察為開口椒毒微)
(歇殿中為蘿蔔侍御史為脆梨漸入佳味遷員外為柑子言可以久)脆梨(見上)冷峭御史(葉廷)
(珪海錄碎事唐御史官糾察羣司衆呼為丨丨丨丨)班心(葉廷珪海錄碎事東坡次韻張舜民詩張自御)
(史出作倅云樊口凄凉已陳迹丨丨突兀見長身注臺吏謂御史立處為班心)南北榻(葉廷珪海錄碎)
(事公堂會食雜端在丨榻主簿在丨丨舊儀也)門北闢(葉廷珪海錄碎事御史臺丨丨丨主隂殺也)
截卿角(葉廷珪海錄碎事尚書郭彰呵御史劉暾曰我不能丨丨丨耶以御史著法冠有兩角故也暾)
(曰天子法冠而欲截角命紙茟奏之)
尚書省
百官本(漢書賈捐之𫝊京兆郡國首尚書丨丨丨)先發副封(漢書魏相𫝊故事諸上書者皆)
(為二封署其一曰副領尚書者丨丨丨丨所言不善屏去不奏)履聲(漢書鄭崇𫝊哀帝擢為尚書僕射數)
(求見諫争上初納用之每見曳革履上笑曰我識鄭尚書丨丨)門如市心如水(漢書鄭崇𫝊為)
(尚書僕射上責崇曰君門如市人何以欲禁切主上崇對曰臣丨丨丨臣丨丨丨)削草槀(漢書孔光)
(𫝊後為光禄勲復領尚書諸吏給事中如故凡典樞機十餘年守法度修故事時有所言輙丨丨丨以為章主)
(之過以奸忠直人臣大罪也注奸求也音干)温室樹(漢書孔光𫝊沐日歸休兄弟妻子燕語終不及)
(朝省政事或問光丨丨省中丨皆何木也光嘿不應更答以他語其不泄如是)六曹(後漢書百官志尚書)
(六人六百石本注曰成帝初置尚書四人分為四曹常侍曹尚書主公卿事二千石曹尚書主郡國二千石事)
(民曹尚書主凡吏上書事客曹尚書主外國事世祖承遵後分二千石曹又分客曹為南主客曹北主客曹凡)
(丨丨)白衣尚書(後漢書鄭均傳帝東巡過任城乃幸均舍敕賜尚書祿以終其身故時人號為丨丨)
(丨丨)清乎尚書(後漢書鍾離意𫝊交趾太守張恢坐臧千金徵還伏法以資物簿入大司農詔班賜)
(羣臣意得珠璣悉以委地而不拜賜帝怪而問其故對曰此臧穢之寳誠不敢拜帝嗟歎曰丨丨丨丨之言)
喉舌官(後漢書左雄𫝊虞詡上疏薦之曰議郎左雄數上封事實有王臣蹇蹇之節周公謨成王之風)
(宜擢在丨丨之丨必有匡弼之益由是拜雄尚書再遷尚書令)猶天北斗(後漢書李固𫝊今陛下之)
(有尚書丨丨之有丨丨也斗為天喉舌尚書亦為陛下喉舌斗斟酌元氣運平四時尚書出納王命賦政四海)
(權尊勢重責之所歸)居中持重(魏志荀彧𫝊進彧為漢侍中守尚書令常丨丨丨丨)選舊名
為令僕(魏志虞詡𫝊乃更拜詡尚書典選舉注詡典選舉多丨丨丨以丨丨丨論者以此多詡)車
駕回車(魏志陳矯𫝊遷尚書令明帝丨丨嘗卒至尚書門矯跪問帝曰陛下欲何之帝曰欲案行文書)
(耳矯曰此自臣職分非陛下所宜臨也若臣不稱其職則請就黜退陛下宜還帝丨丨而反)門無停
賓(蜀志吕乂𫝊後入為尚書代董允為尚書令衆亊無留丨丨丨丨)奪鳳凰池(晉書荀勖𫝊以)
(勖守尚書令勖久在中書專管機事及失之甚惘惘悵悵或有賀之者勖曰丨我丨丨丨諸君賀我耶)端
右之副(晉書顧和𫝊遷為尚書僕射以母老固辭詔書敕諭特聽暮出朝還尋朝議以丨丨丨丨不宜)
(處外更加銀青光祿大夫領國子祭酒)庶績樞機(宋書孝武帝紀尚書百官元本丨丨之丨丨)
紫荷(宋書禮志尚書令僕射尚書手板頭復有白筆以紫皮裹之名笏朝服肩上有紫生袷囊綴之朝服)
(外俗呼曰丨丨或云漢代以盛奏事負荷以行未詳也)八坐(宋書百官志五尚書二僕射一令謂之丨)
(丨)領六郎(宋書百官志漢官云置郎三十六人不知何帝增員然則一尚書則丨丨丨也)五時
衣(宋書百官志天子所服丨丨丨以賜尚書令僕)解交(宋書百官志八坐丞郎初拜並集都坐交禮遷)
(又解交漢舊制也今唯八坐丨丨丞郎不復觧交也)翼平辰衡(宋書沈懷文𫝊時議省錄尚書懷文)
(曰昔天官正紀六典序職載師掌均七府成務所以丨丨丨丨經贊邦極故夏因虞禮有深冡司之則周承殷)
(法無損掌邦之儀用乃調佐王均緝亮帝度及乎爵以事變級以時改皆興替之道無害國章八統八任靡或)
(省革)調佐王均緝亮帝度(見上)挈囊(梁書劉杳𫝊周捨問杳尚書官著紫荷槖相𫝊)
(云丨丨竟何所出杳答曰張安世𫝊曰特槖簮筆事孝武皇帝數十年韋昭張晏注並云槖囊也近臣簮筆以)
(待顧問)飛白書題省壁(南史王僧虔𫝊昇明二年為尚書令嘗為丨丨丨丨尚書丨丨曰圓)
(行方止物之定質修之不已則濫高之不已則慄馳之不已則躓引之不已則迭是故去之宜疾當時嗟賞以)
(比座右銘)回豐貂以步文昌聳高蟬而趨武帳(南史何敬容𫝊納言加首)
(鳴玉在腰丨丨丨丨丨丨丨丨丨丨丨丨丨丨可謂盛矣)口不言禁中事(魏書古弼𫝊遷尚書)
(令弼雖事務殷湊而讀書不輟端謹慎密丨丨丨丨丨之丨功名等於張黎而廉不及也)青儀囊(隋書)
(百官志尚書令僕御史中丞各給威儀十人其八人武冠絳韝執丨丨丨在前囊題云宜官吉以受辭訴)下
意處不可異(北史崔休𫝊休久在臺閣明習典故每朝廷疑議咸取正焉諸公咸謂崔尚書丨丨)
(丨丨丨丨也)六俊(北史唐瑾𫝊轉吏部尚書雅有人倫之鑒時六尚書皆一時之秀周文自謂得人號)
(為丨丨)萬機本(唐書劉洎𫝊尚書丨丨丨貞觀初未有令僕職併務繁左丞戴胄右丞魏徵應事彈)
(舉無所回撓百司震肅不敢懈)健職(唐書劉洎𫝊拜尚書右丞洎丨於丨於是尚書復治)振眀綱
轄(唐書韋思謙𫝊累遷左司郎中尚書左丞丨丨丨丨朝廷肅然)郎吏望風修整(唐書韋弘)
(景𫝊拜尚書左丞駮正吏銓所除六十餘官不當進資丨丨肅然丨丨丨丨)白筆紫紗(叚成式酉)
(陽雜爼梁八座尚書執笏者丨丨綴頭以丨丨囊之其餘公卿但執手版)朱點廳(錢希白南部新書尚)
(書諸廳歴者有壁記入相則以朱點之元和後唯膳部廳持國柄者最多時省中謂之丨丨丨)新省舊
省(朱彧可談三省俱在禁中元豐間移尚書省於大内西切近西角樓人呼為丨丨崇寧間又移於大内西)
(南其地遂號丨丨)南省(陸游老學菴茟記唐人本以尚書省在大明宫之南故謂之丨丨)白黃
案(葉廷珪海錄碎事丨案則右丞上署左丞次署丨丨則左丞上署右丞次署齊朝如此)
省掖
少文多實(漢書鮑宣𫝊復徵為諫大夫宣每居位常上書諫爭其言丨丨丨丨)客止靈臺
(後漢書第五倫𫝊少子頡注頡為諫議大夫洛陽無主人鄉里無田宅丨丨丨丨中或十日不炊)清切
(宋書殷淳𫝊淳居黃門為丨丨下直應留下省以父老特聽還家)采薪得貂蟬(南史江淹𫝊累)
(遷秘書監侍中衛尉卿初淹年十三時孤貧常丨丨以飬母曾於樵所丨丨丨一具將鬻以供養其母曰此故)
(汝之休徵也汝才行若此豈常貧賤也可留待得侍中著之至是果如母言)願寄一名(舊唐書歸)
(登𫝊拜右拾遺時右補闕熊執易以危言忤旨初執易草疏成示登登愕然曰丨丨丨丨雷電之下安忍令足)
(下獨當自是同列切諫登每聫署其奏無所迴避)柳箧子(舊唐書柳璨𫝊遷左拾遺公卿朝野託為)
(牋奏時譽日洽以其博奥目為丨丨丨)八貂(唐書百官志左散騎常侍二人掌規諷過失侍從顧問注)
(顯慶二年分左右隸門下中書省皆金蟬珥貂左散騎與侍中為左貂右散騎與中書令為右貂謂之丨丨)
知匭事(唐書百官志垂拱二年有魚保宗者上書請置匭以受四方之書乃鑄銅匭四塗以方色列於)
(朝堂青匭曰延恩丹匭曰招諫白匭曰申冤黑匭曰通元以諫議大夫補闕拾遺一人充使丨丨丨)塗歸
(唐書百官志給事中四人掌侍左右分判省事察弘文館繕寫讐校之課凡百司奏抄侍中既審則駮正違失)
(詔敕不便者塗竄而奏還謂之丨丨)遺補(唐書温造𫝊造進中丞道遇左補闕李虞恚不避捕從者笞辱)
(左拾遺舒元褒等建言丨丨雖卑侍臣也中丞雖高法吏也侍臣見陵則恭不廣法吏自恣則法壊)論事
有廻天力(唐書張元素𫝊遷給事中貞觀四年詔發卒治洛陽宫乾陽殿且東幸元素上書曰陛下)
(向平東郡曾觀廣殿皆撤毁之天下翕然一口頌歌豈有初惡侈靡而後好雕麗哉帝即詔罷役魏徵名梗挺)
(聞元素言歎曰張公丨丨丨丨丨之丨可謂仁人之言哉)更疏論執(唐書崔植𫝊博通經史於易尤)
(邃與鄭覃同時為補闕皆賢宰相後每朝廷有得失兩人者丨丨丨丨譽望蔚然)言音鴻&KR1065;(唐書)
(齊映𫝊擢給事中映為人白晳長大丨丨丨丨故帝常令侍左右或前馬臚𫝊詔旨)臚𫝊詔旨(見上)
有諍臣風(唐書柳公權𫝊與周墀同對論事不阿墀為惴恐公權益不奪帝徐曰卿丨丨丨丨可屈)
(居諫議大夫乃自舍人下遷)懇愊(唐書劉瑑𫝊遷左拾遺諫罷武宗方士言多丨丨)魯直(宋史)
(魯宗道傳為右正言多所論列帝意頗厭其數後因對自訟曰臣竊耻尸祿請得罷去帝撫諭良久他日書殿)
(壁曰丨丨盖思念之也)殿上虎(宋史劉安世𫝊遷起居舍人兼左司諫進左諫議大夫在職累歲面)
(折廷爭或帝盛怒則執簡却立伺怒稍解復前抗辭旁侍者遠觀蓄縮悚汗目之曰丨丨丨一時無不敬懾)
引衣裾落(宋史陳禾𫝊遷左正言俄除給事時童貫權益張禾拜命首疏劾貫論奏未終上拂衣起)
(禾丨上丨請畢其說衣丨丨上曰正言碎朕衣矣禾言陛下不惜碎衣臣豈惜碎首言愈切上曰卿能如此朕)
(復何憂内侍請易衣上曰留以旌直臣)繳奏(宋史劉一止傅遷給事中居瑣闥百餘日丨丨不已用事)
(者始忌)金石人(宋史金安節𫝊龍大淵曾覿以潛邸舊恩並除知閤門事安節封還錄黃潛邸舊人)
(李珂擢編修官安節又奏罷之張浚聞之語人曰金給事真丨丨丨也)畫室玉堂(應劭漢官儀侍)
(中秩千石黃門有丨丨署丨丨署各有長一人)日月左右贊暉揚光(常璩華陽國志任熙)
(太康中徵給事中熙以侍臣丨丨丨丨丨丨丨丨不可苟私終以疾辭)白麻必裂(李肇國史補陽)
(城為諫議大夫德宗欲用裴延齡為相城曰丨丨若出吾丨丨之德宗聞之以為難竞寢之)鵲喜(趙璘)
(因話錄河南孔尹温裕任補闕日諫討党項事貶彬州司馬久之得堂兄尚書温業書報云憲府欲取爾作侍)
(御史日望敕下忽又得書云宰相以右史處之皆無音耗一日有丨丨於庭直若語状孩穉拜且祝云願早得)
(官鵲既飛去墜下方寸紙有補闕二字無幾却除此官)雙名並席(范攄雲溪友議南卓初為拾遺)
(與崔詹事黯因諫諍出宰崔為支江令南為松滋令二諫垣矯翼翩翩無所羈束丨丨丨丨二邑綏然公府常)
(為高榻相待)焚香捧衣(魏泰東軒茟錄謝泌諫議居官不妄薦士或薦一人則丨丨丨丨望闕再)
(拜)四諫(魏泰東軒筆錄慶歴中余靖歐陽修蔡㐮王素為諫官時謂丨丨)参朝議(洪邁容齋)
(三茟白樂天初授拾遺詩曰奉詔登左掖束帶丨丨丨何言初命卑且脫風塵吏)御筆新除(洪邁)
(容齋三茟仁宗慶歷三年用歐陽修余靖王素為諫官當時名士作詩有丨丨丨丨三諫官之句)諫垣
存稿(朱子名臣言行錄韓魏公為諫官三年所存諫稿欲歛而焚之以效古人慎密之義然恐無以見人)
(主從諫之美乃集七十餘章為三卷曰丨丨丨丨自序於首大略曰諫止於理勝而以至誠將之)隨宰
相入閣(朱子名臣言行錄王荆公在臺閣侍從時每為人言唐太宗令諫官丨丨丨丨丨最切於治道)
(後世所當行也及入司視政而孫萃老李公擇在諫職二人者熟公此論遂列奏請舉行之公不可曰是又益)
(两参政也)法筵龍象當觀第一義(朱子名臣言行錄吕公希哲既除諫官累辭未獲蘇)
(子瞻在邇英戲謂公曰丨丨丨丨丨丨丨丨丨公笑而不答退謂范淳夫曰若辭不獲命必以楊畏為首時畏)
(方在言路以險詐自任頗為子瞻所厚公故及之)左掖臣(葉廷珪海錄碎事李嘉祐送王諫議東都)
(留守判官詩衰柳寒關道高車丨丨丨)
吏部
長吏羸衣柴車(魏志毛玠𫝊魏國初建為尚書僕射復典選舉注玠典選舉拔貞實斥華偽諸)
(宰臣治民功績不著而私財豐足者皆免黜停廢於時四海翕然莫不勵行至乃丨丨還者垢面丨丨常乘丨)
(丨軍吏入府朝服徒行人擬壺餐之潔家象濯纓之操吏潔於上俗移乎下民到於今稱之)自選代
(魏志盧毓𫝊詔曰官人秩才聖帝所難必湏良佐進可替否侍中毓禀性貞固心平體正可謂明試有功不懈)
(於位者也其以毓為吏部尚書使毓丨丨丨曰得如卿者乃可毓舉常侍鄭冲帝曰文和吾自知之更舉吾所)
(未聞者乃舉阮武孫邕帝於是用邕)裴楷清通王戎簡要(晉書裴楷𫝊楷字叔則吏部郎)
(闕文帝問其人於鍾會會曰丨丨丨丨丨丨丨丨皆其選也於是以楷為吏部郎楷風神高邁容儀俊&KR1065;時人)
(謂之玉人义稱見裴叔則如近玉山照映人也按裴楷王戎後俱為尚書)玉山照映(見上)山公
啓事(晉書山濤傳除尚書僕射加侍中領吏部濤所奏甄拔人物各為題目時稱丨丨丨丨)惠絶
臣名恩馳天口(晉書山濤𫝊論委以銓綜則羣情自抑通乎魚水則專用生疑將矯前失歸諸)
(後正丨丨丨丨丨丨丨丨世稱山公啓事者豈斯之謂歟)甲午制(晉書王戎𫝊遷尚書左僕射領吏部)
(戎始為丨丨丨凡選舉皆先治百姓然後授用)戸調門選(晉書王戎𫝊戎自經典選未嘗進寒素退)
(虚名但與時浮沉丨丨丨丨而已)署紙尾(宋書蔡廓𫝊徵為吏部尚書錄尚書徐羡之曰黃門郎以)
(下悉以委蔡自此以上故宜共参同異廓曰吾不能為徐干木丨丨丨也遂不拜干木羡之小字也選案黃紙)
(錄尚書與吏部尚書連名故廓云署紙尾也)書置閣上(宋書王惠𫝊以蔡廓為吏部尚書不肻拜)
(乃以惠代焉惠被召即拜未嘗接客人有與丨求官者得輙聚丨丨丨及去職印封如初時談者以廓之不拜)
(惠之即拜事雖異而意同也)不拜即拜事異意同(見上)不視求官書疏
(宋書王球𫝊居選職接客甚稀丨丨丨丨丨丨而銓衡有序朝野稱之)提鈞懸衡(宋書謝莊𫝊丨)
(丨丨丨委之選部)與錄共選(宋書謝莊𫝊吏部尚書由来丨丨丨丨良以一人之識不辨治通兼)
(與奪威權不宜專一故也)玉石朱素由斯而定(齊書王儉𫝊遷右僕射領吏部儉固請解)
(選表曰九流任要風猷所先丨丨丨丨丨丨丨丨臣亦不謂文案之間都無微解至於品裁臧否特所未閑)
清立(齊書禇炫𫝊為吏部尚書炫居身丨丨在選部門庭蕭索賓客罕至出行左右捧黃紙帽箱風吹紙)
(剝殆盡)帽箱紙剝(見上)今夕止談風月(梁書徐勉傳遷吏部尚書嘗與門人夜集)
(客有虞暠求詹事五官勉正色答云丨丨丨可丨丨丨不宜及公事)喉舌之任(渠書張纘𫝊河東裴)
(子野曰張吏部在丨丨丨丨已恨其晚矣)舉扇一撝(梁書蕭子顯𫝊遷吏部尚書性凝簡頗負其才)
(氣及掌選見九流賓客不與交言但丨丨丨丨而已)典選難才(陳書姚察𫝊吏部尚書蔡徵移中書)
(令江總等咸共薦察敕荅曰姚察非惟學藝優博亦是&KR0757;行清修丨丨丨丨今得之矣乃神筆草詔讀以示察)
神筆草詔(見上)筵席虚静(南史王球𫝊歴位侍中中書令吏部尚書球簡貴勢不交遊丨)
(丨丨丨門無異客)選牒(南吏王繢𫝊齊武帝為撫軍吏部尚書張岱選繢為長史呈丨丨高帝笑曰此)
(可謂素望)黑頭尚書白頭尚書(南史袁昂𫝊遷吏部尚書帝謂曰齊明帝用卿為丨丨丨)
(丨我用卿為丨丨丨丨良以多愧對曰臣生四十七年於兹矣四十以前臣之自有七年以後陛下所養七歲)
(尚書未為晚逹帝曰士固不妄有名)七歲尚書(見上)詳練百氏(南史孔奐𫝊為吏部尚書)
(時有事北邊尅復淮泗封賞叙用紛紜重叠奐應接引進門無停賓加以識鑒人物丨丨丨丨凡所甄拔衣冠)
(縉紳莫不悅服)選曹要重(南史孔覬𫝊丨丨丨丨常侍閑淡)選事相付(南史蔡興宗𫝊)
(累遷尚書吏部侍郎時尚書何偃疾患上謂興宗曰卿詳練清濁今以丨丨丨丨便可開門當之無所譲也)
俯身拾牒(南史蔡撙𫝊累遷吏部尚書嘗奏用琅邪王筠為殿中郎武帝嫌不取参掌通署乃推白)
(牒於香橙地下曰卿殊不了事撙正色丨丨丨丨起曰臣謂舉爾所知許允已有前事既是所知而用無煩参)
(掌署名臣撙少而仕宦未嘗有不了事之目因捧牒直出)端坐西齋(南史蔡凝𫝊授吏部侍郎凝年)
(位未高而才地為時所重常丨丨丨丨自非素貴名流罕所交接)顔竣瞋謝莊笑(南史顔竣)
(傳轉吏部尚書留心選舉自強不息任遇既隆奏無不可後謝莊代竣領選意多不行竣容貌嚴毅莊風姿甚)
(美賓客喧訴常歡笑答之人言丨丨丨而與人官丨丨丨而不與人官)澣衣稱疾(南史江湛𫝊轉)
(吏部尚書家甚貧不營財利餉饋盈門一無所受無兼衣餘食嘗為上所召遇丨丨丨丨經日衣成然後起)
居衡尺(南史張纘𫝊大同二年徵為吏部尚書五年詔曰纘外氏英華朝中領袖可尚書僕射纘為譲)
(表曰自出守股肱入丨丨丨可以仰首伸眉論列是非者矣而寸衿所滯近蔽耳目深淺清濁豈有能預)手
不停筆(南史徐勉𫝊遷吏部尚書勉居選官彛倫有序既閑尺牘兼善辭令雖文案填積坐客充滿應)
(對如流丨丨丨丨)為十八班(南史徐勉𫝊遷吏部尚書天監初官名互有省置勉撰立選簿奏之)
(有詔施用其制開九品丨丨丨丨自是貪冐苟進者以財貨取通守道淪退者以貧寒見沒矣)停年格
(魏書崔亮傳遷吏部尚書亮乃奏為格制不問士之賢愚專以停解日月為斷雖復官湏此人停日後者終於)
(不得庸才下品年月久者灼然先用亮外甥劉景安書規亮曰舅属當銓衡如之何反為丨丨丨以限之天下)
(士子誰復修厲名行哉亮答書曰吾乘時徼倖得為吏部尚書當其壮也尚不如人况今朽老而居帝難之任)
(常思同升舉直以報明主之恩盡忠竭力不為貽厥之累昨為此格有由而然今已為汝所怪千載之後誰知)
(我哉)帝難之任(見上)德同者盡年勞等者進德(北史城陽王長夀𫝊徽字)
(顯順改授度支尚書兼吏部尚書尋為正徽以選舉法期在得人限以停年有乖舊體但行之日久難以頓革)
(以丨丨丨丨丨丨丨丨丨丨於是稱為中平按徽長夀之孫)取士以才以器(北史辛術𫝊遷)
(吏部尚書術性尚貞明丨丨丨丨丨丨循名責實新舊参舉管庫必擢門閥不遺考之前後銓衡在術最為折)
(衷)分三銓(舊唐書職官志吏部尚書侍郎丨為丨丨注尚書為尚書銓侍郎二人分為中銓東銓也)
前有馬裴後有盧李(舊唐書盧從愿𫝊初高宗時裴行儉馬載為吏部最為稱職及是從)
(愿與李朝隐同時典選亦有美譽時人稱曰吏部丨丨丨丨丨丨丨丨)司列(唐書百官志龍朔元年改)
(吏部曰丨丨)文部(唐書百官志天寳十一載改吏部曰丨丨)雅負裁鑒(唐書高儉𫝊入為吏)
(部尚書丨丨丨丨又詳氏譜所署用人地無不當者)時議嘉仰(唐書岑羲𫝊進吏部侍郎時崔湜鄭)
(愔及大理少卿李元恭分掌選皆以賄聞獨羲勁廉為丨丨丨丨)金背鏡(唐書高季輔𫝊為吏部侍)
(郎善銓叙人物帝賜丨丨丨一况其清覧焉)清覽(見上)鉗鍵周密(唐書李敬元𫝊檢校司列)
(少常伯時員外郎張仁禕有敏才敬元委以曹事仁禕為造姓歴状式銓簿丨丨丨丨敬元因其法衡綜有序)
衡綜有序(見上)長名榜(唐書裴行儉𫝊行儉始設丨丨丨銓注等法又定州縣升降資擬高)
(下為故事)麟之口光廷手(唐書裴光廷𫝊拜侍中兼吏部尚書任門下省主事閻麟之專主過)
(官凡麟之裁定光廷輙然可時語曰丨丨丨丨丨丨)白衣領職薦人如初(唐書陸元方𫝊)
(擢天官侍郎或言其薦引皆親黨后怒免官令丨丨丨丨元方丨丨丨丨后召譲之對曰舉臣所知不暇問讐)
(黨)李下無蹊徑(唐書李乂𫝊進吏部侍郎仍知制誥與宋璟等同典選事請謁不行時人語曰)
(丨丨丨丨丨)令史設齋(唐書崔元暐𫝊為天官侍郎當公介然不受私謁執政忌之改文昌左丞)
(不踰月武后曰卿向改職乃聞丨丨丨丨相慶此欲肆其貪耳卿為朕還舊官乃復拜天官侍郎)拔十
得五(唐書張九齡𫝊夫吏部尚書侍郎以賢而授者也豈不能知人如知之難丨丨丨丨斯可矣)朱
點頭(唐書蘇珦𫝊子晉歴戶部侍郎遷吏部時宋璟兼尚書亊晉與齊澣更典二都選既糊名校判而晉)
(獨事賞拔當時譽之及裴光廷知尚書有過官被却者就籍以丨丨丨而已晉因榜選院曰門下點頭者更擬)
(光廷以為侮已出晉汝州刺史)推知人號席公(唐書席豫𫝊拜吏部侍郎典選六年拔寒遠士)
(多至臺閣當時丨丨丨丨丨丨云)臺選(唐書齊澣𫝊李元紘杜暹當國表宋璟為吏部尚書澣及蘇晉)
(為侍郎世謂丨丨)奬用皆一時茂秀(唐書王邱𫝊遷吏部侍郎典選號平允其丨丨如山)
(隂尉孫逖桃林尉張鏡微湖城尉張晉明進士王泠然丨丨丨丨丨)分甲乙丙三科(唐書苗晉)
(卿𫝊進吏部侍郎李林甫為尚書專國政以銓事委晉卿及宋遥然歲命它官同較書判覈才實天寳二載判)
(入等者凡六十四人丨丨丨丨丨丨以張奭為第一)就第注官(唐書裴遵𫝊改吏部尚書復知選事)
(朝廷優其老聽丨丨丨丨時以為榮)品裁清允(唐書楊綰𫝊歴禮部侍郎俄遷吏部丨丨丨丨人服)
(其公)榜事曹門(唐書張薦𫝊孫讀中和初為吏部選牒精允調者丐留二年詔可丨其丨丨丨)毁
懷不受(唐書韋夏卿𫝊為吏部侍郎從弟執誼在翰林嘗受人金有所干請密以金内夏卿懷中夏卿)
(丨丨丨丨曰吾與爾頼先人遺德致位及此顧當是哉執誼大慙)私謁盈几(唐書孔緯𫝊遷吏部)
(侍郎權要丨丨至丨丨一不省)擿發清明(唐書奚陟𫝊知吏部選事遷侍郎銓綜平允時謂與李朝)
(隐略等不能丨丨丨丨如裴行儉盧從愿也)審官院(宋史選舉志元豐定制而後銓注之法悉歸選)
(部以丨丨東丨為尚書左選流内銓為侍郎左選審官西院為尚書右選三班院為侍郎右選於是吏部有四)
(選之法)四選(見上)榜闕(宋史趙及𫝊權判吏部流内銓初銓吏匿員闕與選人為市及奏闕至即)
(榜之吏部丨丨自及始)智意材(劉劭人物志丨丨之丨冡宰之佐也注師事制宜以佐天官)自
任之能清節之才(劉劭人物志丨丨丨丨丨丨丨丨故在朝也則冡宰之任為國則矯直之)
(政)諧合之政(劉劭人物志人事之能智意之材也故在朝也則冡宰之佐為國則丨丨丨丨注智)
(意審故佐天官而諧内外)料理此人(劉義慶世說吴道助附子兄弟居在丹陽郡遭母童夫人艱韓)
(康伯時為丹陽尹母殷在郡每聞二吴之哭輙為悽惻語康伯曰汝若為選官當好丨丨丨丨韓後果為吏部)
(尚書大吴不免哀制小吴遂大貴逹注道助坦之小字附子隐之小字也)王濟鞅裴楷鞦(劉峻)
(世說注山濤領吏部潘岳内非之密為作謠曰閣東有大牛丨丨丨丨丨丨和嶠刺促不得休濤之處選非望)
(路絶故有是言)内廳共食(劉餗隋唐嘉話吏部侍郎高孝基銓人至梁公房蔡公杜愕然端視良久)
(降階與之抗禮延入丨丨丨丨甚恭曰二賢當為興王佐命位極人臣杜年夀稍減於房耳願以子孫相託)
校内外官考(劉肅大唐新語盧承慶為吏部尚書總章初丨丨丨丨丨有一官督運遭風失米承)
(慶為之考曰監運損糧考中下其人容止自若無一言而退承慶重其雅量改注曰非力所及考中中既無喜)
(容亦無愧詞又改曰寵辱不驚考中上衆推承慶之弘恕)衆推弘恕(見上)何必䜿籬插
棘(劉肅大唐新語吕太一遷戶部員外戸部與吏部隣司吏部移牒戸部令墻宇悉豎棘以防令史交通太)
(一牒報曰眷彼吏部銓綜之司當湏簡要清通丨丨丨丨丨丨省中賞其㑓拔)大開銓門(劉肅大唐)
(新語姜晦為吏部侍郎性聪悟識理體舊制吏曹舍宇悉布棘以防令史為與選人交通及晦領選事盡除之)
(丨丨丨丨示無所禁)白嘲(劉肅大唐新語温彦博為吏部侍郎有選人裴略被放乃自贊於彦博稱解丨)
(丨彦博即令嘲廳前叢竹略曰竹冬月不肻凋夏月不肻熱肚裏不能容國士皮外何勞生枝節又令嘲屏墻)
(略曰高下八九尺東西六七步突兀當廳坐幾許遮賢路彦博曰此語似傷博略曰即扳公肋何止傷博博慙)
(而與官)南院(李肇國史補自開元二十二年吏部置丨丨始懸長名以定留放)省眼(李肇國史)
(補舊說吏部為丨丨)文章二百年(葉夢得避暑錄話王荆公初未識歐文忠公至和初為羣牧判)
(官文忠還朝始見知遂有翰林風月三千首吏部丨丨丨丨丨之句)怨響(葉廷珪海錄碎事袁聿修為吏)
(部尚書素品孤官頗有丨丨)
戸部
杜武庫(晉書杜預𫝊拜度支尚書在内七年損益萬機不可勝數朝野稱美號曰丨丨丨言其無所不)
(有也)量計運漕(晉書張華𫝊帝潛與羊祜謀伐吴羣臣多以為不可唯華贊成其計及將大舉以華)
(為度支尚書乃丨丨丨丨決定廟算)掌軍國支計(晉書安平王孚𫝊初魏文帝置度支尚書專丨)
(丨丨丨丨及明帝嗣位欲用孚問左右曰有兄風不答云似兄天子曰吾得司馬懿二人復何憂哉轉為度支)
(尚書)竹篷屏風(晉書吴隠之𫝊拜度支尚書以丨丨為丨丨坐無氊席)令早拜(南史蔡景)
(歴𫝊入守度支尚書舊式拜官在午後景歴拜日適逄輿駕幸元武觀在位皆侍宴帝恐景歴不預特丨丨丨)
(其見重如此)乘小犢車(北史楊機𫝊除度支尚書機方直之心久而彌厲家貧無馬多丨丨丨丨)
(時論許其清白)民部(舊唐書職官志戶部尚書一員注隋為丨丨尚書貞觀二十三年改為戸部顯慶元)
(年改為度支龍朔二年改為司元太常伯光宅元年改為地官尚書神龍復為戸部)司元(見上)伏獵
侍郎(舊唐書嚴挺之𫝊李林甫引蕭炅為戸部侍郎嘗與挺之同行慶弔客次有禮記蕭炅讀之曰蒸嘗)
(伏獵炅無學術不識伏獵之意誤讀之挺之白九齡曰省中豈有丨丨丨丨由是出為岐州刺史)風績
(唐書鄭善果𫝊檢校大理卿兼民部尚書奉法持正丨丨顯公卿間)戸版增損曲折(唐書盧承)
(慶𫝊累遷民部侍郎帝問歴代丨丨承慶叙夏商至周隋丨丨丨丨引據該詳帝嗟賞)内宰相(唐書)
(王琚𫝊琚進戶部尚書帝於琚眷委特異豫大政事時號丨丨丨)可丞輔(唐書李元紘𫝊帝欲擢為)
(尚書宰相以資薄乃為戸部侍郎條陳利害及政得失帝才之謂丨丨丨明年遂拜中書侍郎同平章事)言
利病尤詳(唐書楊瑒𫝊歴戶部侍郎帝嘗召宰相大臣議天下戸版延英殿瑒丨丨丨丨丨帝咨賞)
主計八年多所關訪(唐書王紹𫝊進戸部侍郎判度支頃之遷尚書紹謹密眷待殊厚丨)
(丨凡丨丨每政事丨丨丨丨紹亦未嘗一言漏於人)徙東庫實西庫(唐書李絳𫝊遷戸部侍郎)
(判本司帝以戶部故有獻而絳獨無有何哉答曰臣為陛下謹出納烏有羡贏若以為獻是丨丨丨丨丨丨進)
(官物結私恩帝瞿然悟)左戸(唐書孟簡傳戸部有二員判使按者居别一署謂之丨丨元和後選委華)
(重宰相多由此進)占額圖供軍圖(唐書王彦威𫝊為戸部侍郎判度支經總財用出入米鹽)
(非所長也因上丨丨丨又為丨丨丨上之雖自謂楗柅姦冐著定其費於利害無益也)裒會嚴亟
(唐書皇甫鏄𫝊改戸部侍郎憲宗方伐蔡急於用度鏄丨丨丨丨以辦濟師)利權歸一(宋史職官)
(志事有散在五曹寺監者並歸戶部使尚書周知其數則丨丨丨丨)猶口腹(宋史蘇轍𫝊國之有財猶)
(人之有飲食飲食之道當使口司出納而腹制多寡然後分布氣血以養百骸耳目頼之以為聪明手足頼之)
(以為力若不專任口腹而使手足耳目得分治之則雖欲求一飽不可得矣而况於安且夀乎今戶部之在朝)
(廷丨丨丨也而使他司分治其事何以異此)邇列(宋史李稙𫝊向子諲以戶部尚書居丨丨語及龍飛)
(舊事識稙姓名除戸部郎中)經治國用(金史移刺道𫝊遷戶部尚書上曰戸部丨丨丨丨卿其勉)
(之)有心力(金史劉瑋𫝊世宗器瑋材幹以為無施不可及將幸上京以行在所湏皆隸太府欲瑋領)
(其事故移戶部侍郎張大節于工部而以戶部授瑋上謂宰臣曰劉瑋極丨丨丨臨事閒暇居心正當其人才)
(不可得也)不欺官(金史馬琪傳戶部闕官上命宰臣選可任者或舉琪上然之曰琪丨肻丨丨亦不肻)
(害民是可用也遂擢為戸部尚書)版使(葉廷珪海錄碎事韋澳辭判戶部歸謂甥姪曰已譲丨丨矣)
禮部
修撰五禮(隋書牛弘𫝊拜禮部尚書奉勅丨丨丨丨勒成百卷行於當世)論議避席(隋書)
(辛彦之𫝊拜禮部尚書與祕書監牛弘撰新禮吴興沈重名為碩學高祖嘗令彦之與重丨丨重不能抗於是)
(丨丨而謝曰辛君所謂金城湯池無可攻之勢)天下高其議(唐書楊綰𫝊歴禮部侍郎建復古孝)
(廉力田等科丨丨丨丨丨)柬宰相(唐書韋貫之𫝊改禮部侍郎嘗從容奏曰禮部侍郎重於宰相帝曰)
(侍郎是宰相除安得重曰然為陛下丨丨丨者得無重乎帝美其言)得才實(唐書高鍇𫝊為禮部侍郎)
(閱三歲頗丨丨丨)書笏(遼史劉景𫝊擢禮部侍郎遷尚書上方欲倚用乃丨其丨曰劉景可為宰相)
以文章復用(金史趙秉文𫝊復為禮部尚書入謝上曰卿春秋高丨丨丨故須丨丨卿)僚佐
肅然(元史巙巙𫝊拜禮部尚書正色率下國制大樂諸坊咸隸本部遇公讌衆伎畢陳巙巙視之泊如丨)
(丨以下皆丨丨)親書官階(元史郭貫𫝊除禮部尚書帝丨丨其丨丨曰嘉議大夫以授有司)如
古圖畫(元史張起巖𫝊拜禮部尚書文宗親郊起巖充大禮使導帝陟降步武有節衣前後襜如陪位)
(百官望之丨丨丨丨中所覩帝甚嘉之賜賚優渥)一日二恩(劉肅大唐新語賀知章自太常少卿)
(遷禮部侍郎兼集賢學士丨丨併謝丨丨)衣冠華選望實具美(劉肅大唐新語禮部侍郎)
(自皇朝已來為丨丨之丨丨自非丨丨丨丨無以居之)冰廳(趙璘因話錄祠部呼為丨丨言其清且冷)
(也)綜覈才名規模禮物(王保定摭言張椘與逹奚侍郎書公横海殊量干霄偉材其遷)
(侍郎也則丨丨丨丨丨丨丨丨)
兵部
為王虎臣(子華子子華子召子元而訓之曰宣王之時吾之宗君入董六師丨丨丨丨是為司馬)
司戎(舊唐書職官志兵部尚書一員注南朝謂之五兵尚書隋曰兵部尚書龍朔改為丨丨太常伯咸亨)
(復也)試能有五較異有三(舊唐書職官志兵部尚書侍郎分為三銓凡丨丨丨丨丨丨丨)
(丨審其功能而定其留放注尚書為中銓侍郎分東西五謂長垜馬步射馬槍步射應對五有優長即可取之)
(三謂驍勇藝及可為統領之用也)越公兒郎故有家風(唐書楊弘禮𫝊弘禮隋尚書令)
(素弟之子太宗征遼東拜兵部侍郎駐蹕之役領步騎二十四軍跳出賊背所向摧靡帝自山下望其衆袍仗)
(精整人人盡力壮之謂許敬宗曰丨丨丨丨丨丨丨丨)朕信卿卿何不自信(唐書盧承)
(慶𫝊俄兼檢校兵部侍郎知五品選辭曰選事在尚書臣掌之為出位帝不許曰丨丨丨丨丨丨丨丨)灑
筆(唐書婁師德𫝊長夀元年詔授夏官侍郎判尚書事在夏官注選選者就案閱簿師德曰容我擇之可乎)
(選者不去乃丨丨曰墨汙爾)十不當一(唐書唐璿𫝊璿字休璟以字行進拜夏官尚書同鳳閣鸞)
(臺三品武后誚楊再思李嶠姚元崇等曰休璟練知邊事卿軰丨丨丨丨)諳記(唐書姚崇𫝊三為宰相常)
(兼兵部故屯戍斥候士馬儲械無不丨丨)三起三留(唐書蒋伸𫝊改兵部侍郎判戶部宣宗雅信愛)
(伸每見必咨天下得失帝嗟歎伸丨丨丨丨曰它日不復獨對卿矣伸不喻未幾以本官同中書門下平章事)
獨省文書(洪邁容齋續茟蘇東坡當元祐中拜兵部謝表云武選隸于天官兵政總於樞輔故司馬)
(之職丨丨丨丨盖紀其實也)四松手栽(葉廷珪海錄碎事白居易和李相公任兵部日移四松詩)
(右相歴兵署丨丨皆丨丨)
刑部
貞正(南史徐孝克𫝊禎明元年入為都官尚書自晉以来尚書官僚皆擕家属居省都官省年代久遠多)
(有怪鬼孝克居之經兩載祅變皆息時人咸以為丨丨所致)都官(舊唐書職官志刑部尚書一員注隋)
(初改丨丨尚書又改為刑部龍朔改為司刑太常伯光宅改為秋官尚書神龍復也)司憲(唐書百官志天)
(寳十一載改刑部曰丨丨)覆獄歔欷(唐書劉祥道𫝊遷司刑太常伯每丨大丨必丨丨累歎奏決日)
(為再不食)宰相才(唐書張東之𫝊武后謂狄仁傑曰安得一竒士用之仁傑曰荆州長史張柬之雖老)
(丨丨丨也即召為洛州司馬他日又求人仁傑曰臣嘗薦張柬之未用也后曰遷之矣曰臣薦宰相而為司馬)
(非用也乃授司刑少卿遷秋官侍郎)案無留辭(唐書李適之𫝊遷刑部尚書飲酒至斗餘不亂夜宴)
(娱晝决事丨丨丨丨)置格律坐隅(唐書王播𫝊進刑部侍郎是時大理議讞科條叢繁悉丨丨丨)
(丨丨商處重輕判決如流吏不能竄其私)裒彙敕令(唐書劉瑑𫝊遷刑部侍郎乃丨丨丨丨可用者)
(由武德訖大中凡二千八百六十五事類而析之参訂重輕號大中刑律統類以聞)與宰相争是
非(金史高德基𫝊遷刑部侍郎轉刑部尚書有犯罪者宰相欲從末減德基曰法無二門失出猶失入也不)
(從及奏上曰刑部議是也因召諸尚書諭之曰自朕即位以来以政事丨丨丨丨丨丨者德基一人而已)精
律學(元史謝譲𫝊改刑部尚書上言古今有天下者皆有律以輔治堂堂聖朝詎可無法以準之帝嘉納)
(之乃命中書省纂集典章以譲丨丨丨使為校正官)不責稽遲(元史謝譲𫝊朝廷以吏多滯事責曹)
(按不如程者令下譲曰刑獄非錢榖銓選之比寬以歲月尚應失實豈可律以常法乎乃入白於宰相曰尚書)
(言是也由是刑曹獨得丨丨丨丨)法家材(劉劭人物志丨丨之丨司寇之任也注掌以刑法禁制姦)
(暴)督責之政(劉劭人物志行事之能譴譲之材也故在朝也則司寇之任為國則丨丨丨丨注辨)
(衆事故任秋官而督傲慢)白首丹書(徐度却掃編汪彦章言頃有一士人忘其名初以進士登科後)
(為法官至刑部侍郎嘗有表曰臣本實儒生初非法吏清朝奪其素守丨丨困於丨丨雖以文辭自名者無以)
(過也)白雲司(葉廷珪海錄碎事黃帝以雲紀事秋官為白雲類要刑部曰丨丨丨職人命是懸孫逖行)
(裴敦復刑部侍郎制云俾踐白雲之司)比盤(葉廷珪海錄碎事比部得廊下食以飯從者號丨丨)
工部
行輜治賦丈均(淮南子隧路亟丨丨丨丨丨丨處軍輯井竈通此司空之官也注行輜道路輜)
(重也賦治也軍壘尺丈均平也)水土之官(後漢書王梁𫝊世祖即位議選大司空而赤伏符曰王梁)
(主衛作元武帝以野王衛之所徙元武水神之名司空丨丨丨丨也於是擢拜梁為大司空)起部(舊唐)
(書職官志工部尚書一員注南朝謂之丨丨有所營造則置起部尚書畢則省之隋初改置工部尚書龍朔為)
(司平太常伯光宅改為冬官尚書神龍復舊也)司平(見上)公族領袖朝廷羽儀(舊唐)
(書李暠𫝊制曰工部尚書李暠體含柔嘉識致明允為丨丨之丨丨是丨丨之丨丨)魁然有宰相
望(唐書李栖筠傳進工部侍郎丨丨丨丨丨丨元載忌之出為常州刺史)晝夜倍功(元史唐仁)
(祖𫝊丞相桑哥秉政仁祖議論不回屢忤桑哥遷工部尚書桑哥考工部織課稍緩怒曰誤國家歲用遽命直)
(吏拘往督工且促其期曰違期必致汝於法仁祖召諸署長諭之曰丞相怒在我不在爾也汝等勿懼宜力加)
(勉衆皆感激丨丨丨其丨期未及而辦乃罷)不治鷹食(元史董文用𫝊丞相安童奏文用為工部)
(侍郎代紇石里紇石里阿合馬私人也其徒既䜛間安童罷相即使鷹監奏曰自紇石里去工部侍郎丨給鷹)
(食帝怒促召治之因急捕文用入見帝望見曰董文用乃為爾丨丨丨者耶置不問)伎倆材(劉劭人物)
(志丨丨之丨司空之任也注錯意施巧故掌冬官)藝事之政(劉劭人物志權竒之能伎倆之材也)
(故在朝也則司空之任為國則丨丨丨丨注伎能巧故任冬官而成藝事)蘭省真除(周煇清波雜志)
(王元樞初以中書舍人權直學士院除試工部侍郎託一故人草謝表内一聯云百工之事丨丨遽冐於丨丨)
(一札之書花磚復遵於故步)
御定子史精華卷三十九
