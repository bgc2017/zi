欽定四庫全書
御定子史精華卷二十七
歲時部四
冬
六行時節(管子丨丨丨丨君服黑色味鹹味用六數飲於黑后之井以鱗獸之火㸑注水成數六水)
(氣行君則順時節而布政)飲黑后井(見上)兵尚脇盾(管子旗物尚黑丨丨丨丨注象時物)
(之閉盾或署之於脇故曰脇盾)月德(管子北方曰月其時曰冬其氣曰寒寒生水與血其德淳越溫怒周)
(密其事號令修禁徙民令靜止地乃不泄斷刑致罰無赦有罪以符陰氣大寒乃至甲兵乃強五穀乃熟國家)
(乃昌四方乃備此謂丨丨月掌罰罰為寒注月以閉藏罰罪為德也)淳越(見上注冬時花葉凋落惟根幹)
(存焉故以丨質為德丨散也)壬癸五政(管子冬三月以丨丨之日發丨丨一政曰論孤獨恤長老)
(二政曰善順陰修神祀賦爵禄授備位三政曰效會計母發山川之藏四政曰捕姦遁得盗賊者有賞五政曰)
(禁遷徙止流民圉分異五政苟時冬事不適所求必得所惡必伏)水行御(管子睹壬子丨丨丨天子)
(出令命左右使人内御御其氣足則發而止注使人御理冬政其閉藏之氣足則發令休止也)不濫(管子)
(冬日之丨丨非愛冰也為不適於身便於體也注濫謂泛冰於水以求寒所謂濫漿)收五藏最萬
物(管子冬丨丨丨丨丨丨所以内作民也注五藏五榖之藏最聚也)土剛(管子當冬三月不利作土)
(功之事利耗什分之七丨丨不立晝日益短而夜日益長利以作室不利以作堂)王者謹(管子其冬)
(厚則夏熱其陽厚則陰寒是故丨丨丨於日至)冰月(晏子景公為履黃金之綦飾以銀連以珠良玉之絇)
(其長尺丨丨服之以聽朝晏子朝公迎之履重僅能舉足)暢月(呂氏春秋仲冬之月命之曰丨丨注陰氣)
(在上民人空閒無所事作故命之曰暢月)寒信地剛(呂氏春秋冬之德寒丨不丨其丨不丨地不剛)
(則凍閉不開)草諯大月(呂氏春秋丨丨丨丨注大月孟冬月也)元明(呂氏春秋冬至日行)
(遠道周行四極命曰丨丨)日至峻狼(淮南子丨冬丨丨丨之山注南極之山)斗北中繩
(淮南子日冬至則丨丨丨丨陰氣極陽氣萌故曰冬至為德注德始生也)蟄蟲首穴(淮南子陰氣極)
(則北至北極下至黃泉故不可以鑿地穿井萬物閉藏丨丨丨丨故曰德在室)德在室(見上)水正
陰勝(淮南子日冬至則水從之故十一月丨丨而丨丨注水正水王也)炭輕(淮南子陽氣為火陰)
(氣為水水勝故夏至濕火勝故冬至燥燥故丨丨濕故炭重)井水盛盆水溢(淮南子日冬至)
(丨丨丨丨丨丨)人氣鍾首(淮南子陽生於子故十一月日冬至鵲始加巢丨丨丨丨)萬物仰
生(淮南子冬日至則陽乘陰是以丨丨丨而丨)鍾已黃(淮南子斗指子子者兹也律受黃鍾黃鍾)
(者丨丨丨也)旅旅而去(淮南子斗指丑丑者紐也律受大呂大呂者丨丨丨丨也)松燧火
(淮南子孟冬之月服八風水㸑丨丨丨)擊磬石(淮南子孟冬之月北宫御女黑色衣黑采丨丨丨)
煬竈(淮南子貧人冬則羊裘解札短褐不掩形而丨丨口注解札裘敗解也)陽萌黃宫(揚子)
(丨氣潛丨於丨丨信無不在乎中注冬至之節萬物萌芽於黃宫之中)周神反始(揚子陽氣丨丨)
(而丨乎丨物繼其彙注冬至之後陽氣之所始也周復也易曰七日來復是也)扶物鑽堅(揚子陽氣)
(丨丨而丨乎丨鉿然有穿注大寒氣也言是時隂氣堅乎上陽氣扶萬物下而鑚之則鉿然而穿)黃純
(揚子深合丨丨廣含羣生注黃純謂十月也純坤用事坤為土其色黃故言黃純也)竹柏茂(抱朴子謂)
(夏必長而薺麥枯焉謂冬必凋而丨丨丨焉)欬唾凝珠(抱朴子嚴寒之夜索雪墮於上元冰結於)
(下寒風摧條而宵駭丨丨丨丨於唇吻)蒿麥生(抱朴子一條之枯不損繁林之蓊藹丨丨冬丨無解)
(畢發之肅殺)五明捐(抱朴子元冰結則丨丨丨隆暑熾則裘鑪退按五明扇也)行五火炁
(抱朴子或問不寒之道抱朴子曰或以立冬之日服六丙六丁之符或閉口丨丨丨之丨千二百遍則十二月)
(中不寒也)嘉平(史記秦始皇紀三十一年十二月更名臘曰丨丨注茅盈内紀曰始皇三十一年九月庚)
(子盈曾祖父蒙乃於華山之中乘雲駕龍白日升天先是其邑謠歌曰神仙得者茅初成駕龍上升入太清時)
(下元洲戲赤城繼世而往在我盈帝若學之臘嘉平始皇聞謠歌欣然有尋仙之志因改臘曰嘉平)秦歲
首(史記高祖紀漢元年十月注㠯高祖十月至霸上故因丨㠯十月為丨丨)一陽上舒(史記律書)
(日冬至則一陰下藏丨丨丨丨)産氣始萌(史記天官書冬至日丨丨丨丨)縣土炭(史記天官)
(書冬至極短丨丨丨炭動鹿角解蘭根出泉水躍)蘭根出泉水躍(見上)天關動(史記)
(天官書黑帝行德丨丨為之丨注黑帝北方協光紀之帝也冬萬物閉藏為之動為之開閉也)文史足
用(漢書東方朔傳朔初來上書曰臣年十三學書三冬丨丨丨丨注貧子冬日乃得學書言文史之事足可)
(用也)皸瘃(漢書趙充國傳將軍士寒手足丨丨注皸坼裂也瘃寒創也皸音軍瘃音竹足反)乘坎
執權(漢書魏相傳北方之神顓頊丨丨丨丨司冬)休吏(漢書薛宣傳日至丨丨注冬夏至之日不)
(省官事故休吏)凌兢(漢書揚雄傳登椽欒而羾天門兮馳閶闔而入丨丨注凌兢寒凉戰慄之處也)隆
烈(漢書揚雄傳元冬季月天地丨丨)順陽助生(後漢書章帝紀月令冬至之後有丨丨丨丨之)
(文)萬物始牙(後漢書章帝紀注十二月丨丨丨丨而色白白者隂氣故殷為地正色尚白)緹
室葭灰(後漢書律歷志候氣之法為室三重戶閉塗釁必周密布丨縵丨中㠯木為案每律各一内卑)
(外高從其方位加律其上㠯丨革丨抑其内端案歷而候之氣至者灰去其為氣所動者其灰散人及風所動)
(者其灰聚殿中候用玉律十二惟二至乃候靈臺用竹律六十)極遠景長(後漢書律歷志日道發南)
(去丨彌丨其丨彌丨遠長乃極冬乃至焉)迎氣黑郊(後漢書禮儀志立冬之日京都百官皆衣皂丨)
(丨於丨丨禮畢皆衣絳)安身靜體(後漢書禮儀志冬至前後君子丨丨丨丨百官絶事不聽政擇)
(吉辰而後省事)八能言事(後漢書禮儀志冬至使八能之士八人合五音律先唱五音並作二十五)
(闋皆音㠯竽訖丨丨士各書板丨丨文曰今月若干日甲乙日冬至黃鐘之音調君道得孝道褒商臣角民徵)
(事羽物各一板夏至禮亦如之)火家以戍(後漢書禮儀志注帝王各㠯其行之盛而祖㠯其終而臘)
(火生於寅盛於午終於戍故丨丨㠯午祖丨丨臘)十二獸儛(後漢書禮儀志先臘一日大儺選中)
(黃門子弟為侲子作方相與丨丨丨丨三過持炬火送疫出端門設桃梗鬱儡葦茭畢葦戟桃杖㠯賜公卿將)
(軍特侯諸侯云)葦戟桃杖(見上)畫虎於門(後漢書禮儀志注度朔山有神荼鬱儡主閱領)
(衆鬼之惡害人者執㠯葦索而用食虎於是黃帝法而象之敺除畢丨丨丨丨當食鬼也)助天誅(後漢)
(書祭祀志注自秋分數四十六日則天子迎冬於北堂距邦六里堂高六尺堂階六等黑税六乘旗旄尚黑田)
(車載甲鐡鍪號曰丨丨丨唱之㠯羽舞之㠯干戈此迎冬之樂也)合凍涸凍(後漢書祭祀志注十)
(月祀岱宗名曰丨丨十二月丨丨)黃羊祀竈(後漢書隂識𫝊宣帝時隂子方者至孝有仁恩臘日)
(晨炊而竈神形見子方再拜受慶家有丨丨因㠯祀之自是已後暴至巨富至識三世而遂繁昌故後常㠯臘)
(日丨丨而薦黃羊焉)臘會(後漢書鄭康成傳注康成年十一二隨母還家正丨丨同列十數人皆美服盛)
(飾語言閑通康成獨漠然如不及母私督數之乃曰此非我志不在所願也)閒月(後漢書劉般傳今濱)
(江湖郡率少蠶桑民資漁採㠯助口實且以冬春丨丨不妨農事)蘭射干芸荔之應(後漢)
(書陳寵傳夫冬至之節陽氣始萌故十一月有丨丨丨丨丨丨丨時令曰諸生蕩安形體天㠯為正周以為春)
(注易通卦騐曰十一月廣莫風至則蘭射干生月令仲冬日短至隂陽爭諸生蕩芸始生荔挺出射音夜即今)
(之烏扇也芸香草荔馬薤)天以為正周以為春(見上)水宿藏(後漢書崔駰傳陰事)
(終而丨丨丨注立冬之後水星伏藏不見也)黿鼉蟄(後漢書張衡傳寒冰沍而丨丨丨)林衡
戒田(後漢書馬融傳至於陽月百草畢落丨丨丨丨焚萊柞木注十月為陽)使還溫食(後漢)
(書周舉傳遷并州刺史太原一郡舊俗㠯介子推焚骸有龍忌之禁舉既到州乃作弔書㠯置子推之廟言盛)
(冬去火殘損民命非賢者之意㠯宣示愚民丨丨丨丨)瘦羊博士(後漢書甄宇傳注建武中每臘)
(詔書賜博士一羊羊有大小肥瘦時博士祭酒議欲殺羊分肉又欲投鉤宇復恥之因先自取其最瘦者由是)
(不復有爭訟後召會問丨丨丨丨所在京師因㠯號之)歲之餘(魏志王朗傳董遇歴注經傳頗傳於)
(世注從學者云苦渴無日遇言當以三餘或問三餘之意遇言冬者丨丨丨夜者日之餘隂雨者時之餘也)
北天氣至(晉書天文志冬至極低而天運近南故日去人遠而斗去人近丨丨丨丨故冰寒也)亞
歲(晉書禮志魏晉則冬至日受方國及百寮稱賀因小會其儀丨於獻丨之旦)奉壽升朝(晉書)
(樂志冬至初歲小會歌庶允羣后丨丨丨丨我有壽禮式晏百寮)耨鎛停置農收積場
(晉書樂志孟冬十月北風徘徊天氣肅清繁霜霏霏丨丨丨丨丨丨丨丨逆旅整設以通賈商)懰慄(晉書)
(左貴嬪傳風騷騷而四起兮霜皚皚而依庭日掩曖而無光兮氣丨丨以冽清)冰解鯉躍(晉書王祥)
(傳祥繼母嘗欲生魚時天寒冰凍祥解衣將剖冰求之丨忽自丨雙丨丨出持之而歸)韭蓱韲(晉書)
(石崇𫝊每冬得丨丨丨王愷密貨崇帳下問其所以答云韭蓱韲是擣韭根雜以麥苖耳)杪歲(晉書桓彝)
(傳論交霜雪於丨丨晦風雨於將晨)元武黑殿(晉書張駿傳謙光殿北曰丨丨丨丨冬三月居之)
尋汾叩凌(晉書王延傳延繼母卜氏嘗盛冬思生魚敕延求而不獲延丨丨丨丨而哭忽有一魚長)
(五尺踊出水上延取以進母卜氏食之積日不盡於是心悟撫延如已生)節日取柴(晉書范喬傳喬)
(邑人臘夕盗斫其樹人有告者喬陽不聞邑人媿而歸之喬往喻曰卿丨丨丨丨欲與父母相歡娛耳何以愧)
(為)舉觴賜子(晉書周顗母李氏傳李氏字絡秀嘗冬至置酒丨丨丨三丨曰吾夲渡江託足無所)
(不謂爾等竝貴列吾目前吾復何憂)冰壮(宋書禮志季冬之月丨丨之時凌室長率山虞及輿隸取冰於)
(深山窮谷涸陰沍寒之處以納於凌陰)河朔流澌(宋書樂志鄊土不同丨丨隆寒丨丨浮漂舟船)
(行難)霜鍾鳴(齊書樂志丨丨丨冥陵起星回天月窮紀)使人不衣自暖(齊書謝超宗傳)
(昇明二年詣東府門自通其日風寒慘厲太祖謂四座曰此客至丨丨丨丨丨丨矣)把燭看事(梁書)
(武帝紀勤於政務孜孜無怠每至冬月四更竟即敕丨丨丨丨執筆觸寒手為皴裂)元英告中(陳書)
(後主紀丨丨丨丨履長在御)籠爐(南史梁南平王偉傳立游客省寒暑得宜冬有丨丨夏設飲扇)邪
呼逐除(南史曹景宗傳臘月於宅中使人作丨丨丨丨)小歲賀(魏書高祖紀太和十五年冬十)
(有一月丙戌初罷丨丨丨)桂樹榮(周書王褒傳木皮春厚丨丨冬丨)司智莅坎(隋書音樂)
(志丨丨丨丨駕鐵衣元祁寒坼地晷度廻天)瓶凍知寒(北史崔浩傳夫見丨水丨丨天下之丨嘗)
(肉一臠識鑊中之味)野罄人閑(北史王肅傳元冬務隙丨丨丨丨)天地交際之始
(舊唐書禮儀志一陽交生為丨丨丨丨丨丨故易曰復其見天地之心乎即冬至卦象也)日麗蒼璧
烟開紫營(舊唐書音樂志冬至祀圜丘樂章丨丨丨丨丨丨丨丨)律周玉琯星廻
金度(舊唐書音樂志丨丨丨丨丨丨丨丨次極陽烏紀窮陰兔)勁序(舊唐書音樂志緹籥丨丨元英)
(晚候)姬蜡開儀豳歌入奏(舊唐書音樂志丨丨丨丨丨丨丨丨蕙馥彫爼蘭芬玉酎)祭
司寒(唐書禮樂志孟冬丨丨丨)獻口脂(唐書百官志中尚署臘日丨丨丨)伏獵侍郎
(唐書嚴挺之傳李林甫與九齡同輔政戶部侍郎蕭炅林甫所引不知書嘗與挺之言稱烝嘗伏臘乃為伏獵)
(挺之白九齡省中而有丨丨丨丨乎乃出炅岐州刺史)賜浴湯池(唐書李適傳天子饗會遊豫惟)
(宰相及學士得從冬幸新豐歴白鹿觀上驪山丨丨丨丨給香粉蘭澤)辟寒丸(宋史眞宗紀祥符元)
(年冬十月甲寅次太平驛賜從官丨丨丨花茸袍)香藥金花(宋史禮志元祐二年十一月冬至詔)
(賜御筵於呂公著私第遣中使賜上尊酒丨丨果實縷丨丨等以御飲器勸酒)葭飛璇籥(宋史樂志)
(丨丨丨丨孕初陽雲絶清臺薦景祥)題桃符(宋史五行志每歲除日命翰林為詞丨丨丨正旦置寝門)
(左右)蹙凌水(宋史河渠志十一月十二月斷冰雜流乘寒復結謂之丨丨丨)黑烏浴(夏小正十)
(月丨丨丨傳烏浴也者飛乍高乍下也)鳴弋(夏小正十有二月丨丨𫝊弋也者禽也先言鳴而後言弋)
(者何也鳴而後知其弋也)虞人入梁(夏小正丨丨丨丨傳虞人官也)陽照三(周髀算經冬至)
(晝極短日出辰而入申丨丨丨不覆九注陽日也覆徧也照三者南三辰巳午未)日月權輿(逸周)
(書惟一月既南至昏昴畢見日短極基踐長微陽動於黃泉陰慘於萬物是月斗柄建子始昏北指陽氣虧草)
(木萌蕩日月俱起於牽牛之初右回而行月周天起一次而與日合宿日行月一次周天歴舍於十有二辰終)
(則復始是謂丨丨丨丨)鳱集江干(師曠禽經丨以水言自北而南注鳱音雁隨陽鳥也冬適南方)
(丨於丨丨之上故字從干)凝水裂地(董仲舒春秋繁露陰陽之會冬合北方而物動於下夏合南方)
(而物動於上上下之大動皆在日至之後為寒則丨丨丨丨為熱則焦沙爛石)薺美(董仲舒春秋繁露丨)
(以冬丨冬水氣也薺甘味也乘於水氣而美者甘勝寒也)衛保散臘(桓寬鹽鐵論貧者雞豕五芳丨)
(丨丨丨傾蓋社場)主冬者昴(劉向說苑丨丨丨丨昏而中可以斬伐田獵)常冰不溫
(焦氏易林固陰沍寒丨丨丨丨)萬物空枯(焦氏易林丨丨丨丨藏於北陸)大陰在庭(焦氏)
(易林秋季冬孟寒露霜降丨丨丨丨庶物不生)歲尾(焦氏易林丨丨民安國樂無咎)率天下靜
(班固白虎通冬至所以休兵不舉事閉關商旅不行何此日陽氣微弱王者承天理物故丨丨丨丨不復行役)
萬物皆赤(班固白虎通十一月之時陽氣始養根株黃泉之下丨丨丨丨赤者盛陽之氣也故周為)
(天正色尚赤也)詡張得芽(班固白虎通殷冔而祭謂之詡者十二月之時施氣受化丨丨而後丨丨)
(故謂之詡)薦黍糕(崔寔四民月令冬至之日丨丨丨先薦元冥以及祖禰其進酒餚及謁賀君師耆老)
(如正旦日)扇以翣火(王充論衡冬時丨丨丨丨)凝冰坼土(王充論衡北方至寒丨丨丨丨)
虎星(王充論衡參伐以冬出心尾以夏見參伐則丨丨心尾則龍象)薦稻雁(蔡邕獨斷冬丨丨丨)
麋鹿解角(蔡邕獨斷冬至陽氣始起丨丨丨丨故寝兵鼓身欲寧志欲靜不聽事送迎五日)寝
兵鼔(見上)君道長(蔡邕獨斷冬至陽氣起丨丨丨故賀)買水(應劭風俗通山居谷汲者膢臘)
(而丨丨楚俗常以十二月祭飲食也)新故交接(應劭風俗通臘者獵也田獵取獸以祭祀先祖也或)
(曰臘者接也丨丨丨丨故大祭以報功也)同巷夜績(荀悅漢紀冬則民既入婦人丨丨丨丨女功一)
(月得四十五功必相從者所以省費燭火同巧拙而合習俗也)月得四十五功(見上)守歲
(周處風土記蜀之風俗晚歲相與餽問謂之餽歲酒食相邀為别歲至除夕逹旦不眠謂之丨丨)綈几
玉硯(葛洪西京雜記漢制天子玉几冬則加綈錦其上謂之丨丨以象牙為火籠籠上皆散華文後宫則)
(五色綾文以酒為書滴取其不冰以丨為丨亦取其不冰公侯皆以竹木為几冬則以細罽為槖以憑之不得)
(加綈錦)素蓮茂(王嘉拾遺記周穆王東廵大騎之谷西王母來共玉帳高會進崑流丨丨素蓮者一)
(房百子凌冬而丨)黍臛(宗懍荆楚歲時記十月朔日丨丨俗謂之秦歲首注今北人此日設麻羹豆飯)
(當為其始熟嘗新耳禰衡别傳云十月朝黃祖在艨艟上會設黍臛是也)臘鼓鳴(宗懔荆楚歲時記十)
(二月八日為臘日諺語丨丨丨春草生村人竝擊細腰鼓作金剛力士以逐疫)藏彄(宗懔荆楚歲時記歲)
(前為丨丨之戲注按周處風土記曰醇以告蜡竭恭敬於明祀乃有藏彄臘日之後叟嫗各隨其儕為藏彄分)
(二曹以校勝負)迎新年(宗懍荆楚歲時記歲暮家家具肴䔩詣宿歲之位以丨丨丨相聚酣飲)祝
歲(劉峻世說注秦漢以來臘之明日為丨丨)橘蒜韲(賈思勰齊民要術冬日丨丨丨)楊桃熟
(賈思勰齊民要術丨丨似橄欖其味甜五月十月丨諺曰楊桃無蹙一歲三熟)采旁勃(賈思勰齊民要)
(術神仙服食經曰七禽方十一月丨丨丨旁勃白蒿也白兔公食之壽八百年)炙&KR1869;(賈思勰齊民要術及)
(臘日祀丨丨注&KR1869;一作&KR1206;燒飲治刺入肉中)持椒内井(賈思勰齊民要術臘夜令丨丨卧房床旁)
(無與人言丨丨中除病)嚴辰肅月(酈道元水經注丹水東南歴西巖下巖下有大泉涌發淵深不)
(測蘋藻冬芹竟川含綠雖丨丨丨丨燕麥暄萋)嘉魚入穴(酈道元水經注丙穴中丨丨常以春末遊)
(渚冬初丨丨)霜旦(酈道元水經注每至晴初丨丨林寒澗肅)北風驅雁(楊衒之洛陽伽藍記)
(丨丨丨丨飛雪千里)嚴雲起山(韓鄂歲華紀麗注鮑照冬日詩云丨丨丨亂丨白日欲還次)乾
風更肅(韓鄂歲華紀麗羽律纔移丨丨丨丨注十月乾風至)菊謝籬金冰生池玉
(韓鄂歲華紀麗丨丨丨丨丨丨丨丨)履長之賀(韓鄂歲華紀麗注冬至律中黃鐘其管最長故有丨)
(丨丨丨)菁茅集圭黻連(韓鄂歲華紀麗注牛弘冬至乾元殿受賀詩作貢丨丨丨來朝丨丨)
(丨)持丹筆(韓鄂歲華紀麗注後漢盛吉為廷尉每冬至夜定罪决斷妻執燭吉丨丨丨夫妻相向垂)
(泣决事)進履韈(叚成式酉陽雜俎北朝婦人常以冬至日丨丨丨及鞾)山茶開(叚成式酉)
(陽雜俎丨丨花葉似茶樹高者丈餘花大盈寸色如緋十二月丨)河冰一合便勝車馬
(叚成式酉陽雜俎崔劼問明少遐曰今歲竒寒江淮之間不乃冰凍少遐曰在此雖有薄冰亦不廢行不似丨)
(丨丨丨丨丨丨丨)鷓鴣十二起(叚成式酉陽雜俎丨丨飛數逐月如十二月丨丨丨最難採南)
(人設網取之)水底蘋(叚成式酉陽雜俎太原晉祠冬有丨丨丨食之甚美)楷木布陰(叚成)
(式酉陽雜俎蜀丨丨蜀中有木類柞衆木榮時枯枿隆冬方萌芽丨丨蜀人呼為楷木)暖香(馮贄雲仙)
(雜記寳雲溪有僧舍盛冬若客至則撚薪火丨丨一炷滿室如春)水盆燈(馮贄雲仙雜記洛陽人家)
(除夜銅刀刻門埋小兒硯點丨丨丨)祭詩(馮贄雲仙雜記丨丨賈島常以歲除取一年所得詩祭以酒脯)
(曰勞吾精神以是補之)碬磨齋(馮贄雲仙雜記都下寺院每歲除用碬磨是日作丨丨丨)商陸
火(馮贄雲仙雜記裴度除夜迨曉不寐爐中丨丨丨凡數添也)脂花餤(馮贄雲仙雜記洛陽人家)
(臘日造丨丨丨)天垂餘慶地接長春(黃休復茆亭客話先是蜀至每歲除日諸宫門各給)
(桃符一對俾題元亨利貞四字時偽太子善書札選本宫策勲府桃符親自題曰丨丨丨丨丨丨丨丨八字以)
(為詞翰之美也)晚絮(宋祁筆記攝生不可不知冬許丨丨春許徐褫)上距下嘴(陸游老學庵筆)
(記淮南諺曰雞寒上樹鴨寒下水騐之皆不然有一媼曰雞寒丨丨鴨寒丨丨耳上距謂縮一足下嘴謂藏其)
(咮于翼間)冬除(陸游老學庵筆記陳師錫家享儀謂冬至前一日為冬住與歲除夜為對蓋閩音也予讀)
(太平廣記有盧頊傳云是夕冬至除夜乃知唐人冬至前一日亦謂之除夜詩唐風日月其除除音直慮反則)
(所謂冬住者丨丨也蓋傳其語而失其字耳)
御定子史精華卷二十七
