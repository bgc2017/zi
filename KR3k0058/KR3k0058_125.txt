欽定四庫全書
御定子史精華卷一百二十五
言語部一
名言
天日人心(管子道之在丨者丨也其在丨者丨也)天道至則反人心有餘
則驕(管子丨丨之數丨丨丨盛則衰丨丨之變丨丨丨丨驕則緩怠)今日不為明日忘
貨(管子時之處事精矣不可藏而舍也故曰丨丨丨丨丨丨丨丨昔之日已往而不來矣)别而聽
之則愚合而聽之則聖(管子夫民丨丨丨丨丨丨丨丨丨丨丨丨雖有湯武之德復合)
(於市人之言)益忠損欲(管子日丨之而患少者惟丨日丨之而患多者惟丨)壯者無怠
老者無偷(管子公曰仲父年長雖寡人衰矣吾願一朝安仲父也對曰臣聞丨丨丨丨丨丨丨丨順)
(天之道必以善終者也)多賤寡貴散輕聚重(管子夫物丨則丨丨則丨丨則丨丨則丨)
(人君知其然故視國之羡不足而御其財物)大器晚成(老子大方無隅丨丨丨丨)甘泉先
竭直木先伐(文子其文好者身必剝其角美者身見殺丨丨丨丨丨丨丨丨)膏燭以明
自消(文子鳴鐸以聲自毁丨丨丨丨丨丨)謀度於義者必得事因於民者
必成(晏子景公問晏子曰謀必得事必成有術乎晏子對曰有公曰其術如何晏子曰丨丨丨丨丨丨丨)
(丨丨丨丨丨丨丨)惡言不出口苟語不留耳(鄧析子一聲而非駟馬勿追一言而)
(急駟馬不及故丨丨丨丨丨丨丨丨丨丨)早圖(鄧析子不困在丨丨不窮在早稼)不鏡於水
鏡於人(墨子君子丨丨丨丨而丨丨丨鏡於水見面之容鏡於人則知吉與凶)利不百不
變法(商子杜摯曰丨丨丨丨丨丨功不十不易器臣聞法古無過循禮無邪君其圖之)行賢而
去自賢之行(列子楊朱過宋東之於逆旅逆旅人有妾二人其一人美其一人惡惡者貴而美者)
(賤楊子問其故逆旅小子對曰其美者自美吾不知其美也其惡者自惡吾不知其惡也楊子曰弟子誌之丨)
(丨丨丨丨丨丨丨安往而不愛哉)小言人毒(列子與汝遊者莫汝告也彼所丨丨盡丨丨也注小)
(言細巧易以惑人)成大功者不成小(列子將治大者不治細丨丨丨丨丨丨丨)度在
身稽在人(列子丨丨丨丨丨丨人愛我我必愛之人惡我我必惡之)慎爾言將有和
之慎爾行將有隨之(列子關尹子謂子列子曰言美則響美言惡則響惡身長則影長身)
(短則影短名也者響也身也者影也故曰丨丨丨丨丨丨丨丨丨丨丨丨丨丨)名軋知爭(莊子丨也)
(者相丨也丨也者丨之器也二者凶器非所以盡行也)菑人者人必反菑之(莊子且德)
(厚信矼未逹人氣名聞不爭未達人心而強以仁義繩墨之言術暴人之前者是以人惡有其美也命之曰菑)
(人丨丨丨丨丨丨丨丨)刻核太至不肖之心應之(莊子故忿設無由巧言偏辭獸)
(死不擇音氣息茀然於是並生心厲丨丨丨丨則必有丨丨丨丨丨丨而不知其然也)美成在久
惡成不及改(莊子法言曰無遷令無勸成過度益也遷令勸成殆事丨丨丨丨丨丨丨丨丨可不)
(慎與)無為名尸無為謀府(莊子丨丨丨丨丨丨丨丨無為事任無為知主體盡無窮而遊)
(無朕盡其所受乎天而無見得亦虚而已)天損人益(莊子無受丨丨易無受丨丨難)兵莫憯
於志寇莫大於隂陽(莊子丨丨丨丨丨鏌鋣為下丨丨丨丨丨丨無所逃於天地之間非)
(隂陽賊之心則使之也)邱山積卑為高江河合水為大(莊子丨丨丨丨而丨)
(丨丨丨丨丨而丨丨大人合并而為公)内刑(莊子為外刑者金與木也為丨丨者動與過也)吡其
所不為(莊子凶德有五中德為首何為中德中德也者有以自好也而丨丨丨丨丨者也)忤於
耳而倒於心(韓非子且至言丨丨丨丨丨丨丨非賢聖莫能聽)恃人不如自恃
(韓非子此明夫丨丨丨丨丨丨也明於人之為己者不如己之自為也)不聽窕言不受窕
貨(韓非子李兌曰語言辯聽之說不度於義謂之窕言無山林澤谷之利而入多者謂之窕貨君子丨丨丨)
(丨丨丨丨丨)苟難苟察苟傳(荀子君子行不貴丨丨說不貴丨丨名不貴丨丨唯其當之為)
(貴)致誠則無他事(荀子君子飬心莫善於誠丨丨丨丨丨丨矣)六生(荀子公生明偏)
(生闇端慤生通詐偽生塞誠信生神夸誕生惑此丨丨者君子慎之而禹桀所以分也)煖於布帛
深於矛戟(荀子故與人善言丨丨丨丨傷人之言丨丨丨丨)好度好同好謙(荀子)
(巧而丨丨必節勇而丨丨必勝知而丨丨必賢)中事中說(荀子凡事行有益於理者立之無益於理)
(者廢之夫是之謂丨丨凡知說有益於理者為之無益於理者舍之夫是之謂丨丨)安久移質(荀子)
(注錯習俗所以化性也并一而不貳所以成積也習俗移志丨丨丨丨并一而不貳則通於神明參於天地矣)
守少守多(荀子故孔子曰知者之知固以多矣有以丨丨能無察乎愚者之知固以少矣有以丨丨)
(能無狂乎)官人守數君子養源(荀子故械數者治之流也非治之源也君子者治之源也)
(丨丨丨丨丨丨丨丨源清則流清源濁則流濁)狂生(荀子丨丨者不胥時而落)狎虎(荀子人賢而不)
(能則是禽獸也人不肖而不敬則是丨丨也)流言流說流事流謀流譽流愬
(荀子朋黨比周之譽君子不聽殘賊加累之譖君子不用隐忌壅蔽之人君子不近貨財禽犢之請君子不許)
(凡丨丨丨丨丨丨丨丨丨丨丨丨不官而衡至者君子慎之)聖人無兩心(荀子天下無二道丨)
(丨丨丨丨)仁心學心公心(荀子以丨丨說以丨丨聽以丨丨辯)迷者不問路溺
者不問遂亡人好獨(荀子天下國冇俊士世有賢人丨丨丨丨丨丨丨丨丨丨丨丨丨丨)
(詩曰我言維服勿以為笑先民有言詢於芻蕘言博問也)禍生自纖纖(荀子丨之所由生也丨丨)
(丨丨也是故君子早絶之)流言止於智者(荀子流丸止於甌臾丨丨丨丨丨丨)區蓋之
間(荀子言之信者在乎丨丨丨丨注區藏物處蓋所以覆物者凡言之可信者如物在器皿之間言有分限)
(不流溢也器名區者與邱同義漢書儒林傳唐生禇生應博士弟子選試誦說有法疑者邱蓋不言邱與區同)
(也)不蹶於山而蹶於垤(呂氏春秋人之情丨丨丨丨丨丨丨丨)心欲小志
欲大智欲圓行欲方(淮南子凡人之論丨丨丨而丨丨丨丨丨丨而丨丨丨能欲多而事)
(欲鮮)誹譽在俗窮逹在時(淮南子道德之論譬猶日月也江南河北不能易其指馳騖千)
(里不能易其處趨舍禮俗猶室宅之居也東家謂之西家西家謂之東家雖臯陶為之理不能定其處故趨舍)
(同丨丨丨丨意行鈞丨丨丨丨)取四重去四輕(揚子何如斯謂之人曰丨丨丨丨丨丨則可謂)
(之人曰何謂四重曰重言重行重貌重好言重則有法行重則有德貌重則有威好重則有觀敢問四輕曰言)
(輕則招憂行輕則招辜貌輕則招辱好輕則招淫)存神索至(揚子聖人丨丨丨丨成天下之大順)
(致天下之大利和同天人之際使之而無間者也)和同天人之際使之無間(見上)
吉人凶其吉(揚子丨丨丨丨丨凶人吉其凶)姑息敗德(揚子謣言敗俗謣好敗則丨丨)
(丨丨君子謹於言慎於好亟於時)三好三檢三門(揚子天下有丨丨衆人好己從賢人好己)
(正聖人好己師天下有丨丨衆人用家檢賢人用國檢聖人用天下檢天下有丨丨由於情欲入自禽門由於)
(禮義入自人門由於獨智入自聖門)上士訓德下士訓已(揚子丨丨之耳丨乎丨丨丨之)
(耳丨乎丨言不慙行不恥者孔子憚焉註訓順)聖人之言似水火(揚子丨丨丨丨丨于丨丨)
(或問水火曰水測之而益深窮之而益遠火用之而彌明宿之而彌壯)天常為筆舌(揚子吾見)
(諸子之小禮樂也不見聖人之小禮樂也孰有書不由筆言不由舌吾見丨丨丨帝王之丨丨也)勝已
之私(揚子丨丨丨丨之謂克)為者如牛毛獲者如麟角(抱朴子若夫覩財色)
(而心不戰聞俗言而志不沮者萬夫之中有一人為多矣故丨丨丨丨丨丨丨丨丨丨也)修學務早
(抱朴子盖少則志一而難忘長則神放而易失故丨丨丨丨及其精專習與性成不異自然也)昌潛弊
寢(文中子聖人之道其丨也丨其丨也丨亹亹焉若寒暑進退物莫不從之而不知其由也)孝立則
忠遂(文中子楊元感問孝子曰始於事親終於立身問忠子曰丨丨丨丨丨矣)自知者英自
勝者雄(文中子李密問英雄子曰丨丨丨丨丨丨丨丨)無辯無爭(文中子賈瓊問何以息謗)
(子曰丨丨曰何以止怨曰丨丨)言之大甘其中必苦(國語丨丨丨丨丨丨丨丨譛在中矣)
福基(國語夫德丨之丨也無德而福隆猶無基而厚墉也其壊也無日矣)德義之樂(國語悼公)
(與司馬侯升臺而望曰樂夫對曰臨下之樂則樂矣丨丨丨丨則未也公曰何謂德義對曰諸侯之為日在君)
(側以其善行以其惡戒可謂德義矣)善行惡戒(見上)善人在患弗救不祥(國語)
(丨丨丨丨丨丨丨丨惡人在位弗去亦不祥)君子自以為不足(國語趙簡子問於壯馳兹)
(曰東方之士孰為瘉壯馳兹拜曰敢賀簡子曰未應吾問何賀對曰臣聞之國家之將興也丨丨丨丨丨丨丨)
(其亡也若有餘今主任晉國之政而問及小人又求賢人吾是以賀)蜹蛾蠭蠆皆能害人
(國語丨丨丨丨丨丨丨丨况君相乎)人之化(國語趙簡子嘆曰雀入於海為蛤雉入於淮為蜃黿鼉魚)
(鼈莫不能化唯人不能哀夫竇犨侍曰臣聞之君子哀無人不哀無賄哀無德不哀無寵哀名之不令不哀年)
(之不登夫中行范氏不恤庶難而欲擅晉國今其子孫將耕於齊宗廟之犧為畎畝之勤丨丨丨也何日之有)
可高可下(國語吾聞之曰唯仁者可好也可惡也丨丨也丨丨也)嗜其疾味(國語吾聞)
(國家將敗必用姦人而丨丨丨丨)驟近其小喜(國語夫天之所棄必丨丨丨丨丨而遠其大憂)
削株掘根(戰國策丨丨丨丨無與禍鄰禍乃不存)常數常道(戰國策語曰日中則移月)
(滿則虧物盛則衰天之丨丨也進退盈縮變化聖人之丨丨也)前事之不忘後事之師
(戰國策丨丨丨丨丨丨丨丨丨君若弗圖則臣力不足)毫毛斧柯(戰國策周書曰綿綿不絶蔓蔓)
(若何丨丨不拔將成丨丨)有德於人不可不忘(戰國策信陵君殺晉鄙救邯鄲破秦人存)
(趙國趙王自郊迎唐雎謂信陵君曰臣聞之曰事有不可知者有不可不知者有不可忘者有不可不忘者信)
(陵君曰何謂也對曰人之憎我也不可不知也吾憎人也不可得而知也人之有德於我也不可忘也吾丨丨)
(丨丨也丨丨丨丨也今君殺晉鄙救邯鄲破秦人存趙國此大德也今趙王自郊迎卒然見趙王臣願君之忘)
(之也信陵君曰無忌謹受教)勞神苦民(史記秦本紀聞繆公賢故使由余觀秦秦穆公示以宫室)
(積聚由余曰使鬼為之則丨丨矣使人為之亦丨丨矣)時難得而易失(史記齊太公世家武)
(王已平商而王天下封師尚父於齊營邱東就國道宿行遲逆旅之人曰吾聞丨丨丨丨丨丨客寢甚安殆非)
(就國者也太公聞之夜衣而行黎明至國)隂謀道家所禁(史記陳丞相世家始陳平曰我多丨)
(丨是丨丨之丨丨吾世即廢亦已矣終不能復起以吾多陰禍也)盛德容貌若愚(史記老子)
(傳吾聞之良賈深藏若虛君子丨丨丨丨丨丨去子之驕氣與多欲泰色與淫志是皆無益於子之身)恭
正以靜可以報上(史記仲尼弟子傳子路為蒲大夫辭孔子孔子曰蒲多壯士又難治然吾)
(語汝恭以敬可以執勇寬以正可以比衆丨丨丨丨丨丨丨丨)貌言華至言實(史記商君傳丨)
(丨丨也丨丨丨也苦言藥也甘言疾也)為將三世必敗(史記王翦傳王翦之孫王離擊趙客)
(曰夫丨丨丨丨者丨丨必敗者何也以其所殺伐多矣其後受其不祥今王離已三世將矣居無何項羽救趙)
(擊秦軍果虜王離)偏聽獨任(史記鄒陽傳丨丨生姦丨丨成亂)倚伏(史記賈生傳禍兮福)
(所丨福兮禍所丨憂喜聚門兮吉凶同域)水激矢激(史記賈生傳丨丨則旱兮丨丨則遠萬物回薄)
(兮振蕩相轉)流逝坻止(史記賈生傳乘丨則丨兮得丨則丨縱軀委命兮不私與已注徐廣曰坻)
(一作坎駰案張晏曰坻水中小洲也)為治不在多言顧力行何如耳(史記申公)
(傳天子使使束帛加璧安車駟馬迎申公弟子二人乘軺傳從至見天子天子問治亂之事申公時已八十餘)
(老對曰丨丨者丨丨丨丨丨丨丨丨丨丨是時天子方好文詞見申公對默然然已招致則以為太中大夫舍)
(魯邸議明堂事)無曲學以阿世(史記轅固傳固之徵也薛人公孫弘亦徵側目而視固固曰公)
(孫子務正學以言丨丨丨丨丨丨)不敢於飬人(漢書禮樂志或曰不能具禮禮以飬人為本如)
(有過差是過而飬人也刑罸之過或至死傷今之刑非臯陶之法也而有司請定法削則削筆則筆救時務也)
(至於禮樂則曰不敢是敢於殺人丨丨丨丨丨也)正其誼不謀其利明其道不
計其功(漢書董仲舒傳夫仁人者丨丨丨丨丨丨丨丨丨丨丨丨丨丨是以仲尼之門五尺之童羞稱)
(五覇為其先詐力而後仁義也)五尺之童羞稱五覇(見上)賢而多財則損
其志愚而多財則益其過(漢書疏廣傳居歲餘廣子孫竊謂其昆弟老人廣所愛信)
(者曰子孫幾及君時頗立産業基阯今日飲食費且盡宜從丈人所勸說君買田宅老人即以閒暇時為廣言)
(此計廣曰吾豈老誖不念子孫哉顧自有舊田廬令子孫勤力其中足以共衣食與凡人齊今復增益之以為)
(盈餘但教子孫怠墮耳丨丨丨丨丨丨丨丨丨丨丨丨丨丨丨丨且夫富者衆之怨也吾既無以教化子孫不)
(欲益其過而生怨又此金者聖主所以惠飬老臣也故樂與鄉黨宗族共饗其賜以盡吾餘日不亦可乎於是)
(族人悦服)日慎一日(後漢書光武帝紀戰戰慄慄丨丨丨丨注太公金匱曰黃帝居人上惴惴若臨)
(深淵舜居人上矜矜如履薄冰禹居人上慄慄如不滿日敬勝怠則吉義勝欲則昌日慎一日夀終無殃)為
貴當使可賤(後漢書馬援傳詔百官祖道援謂黃門郎梁松竇固曰凡人丨丨丨丨丨丨如卿等)
(欲不可復賤居高堅自持勉思鄙言)何其往來屑屑不憚煩(後漢書王良傳後以病歸)
(一歲復徵至滎陽疾篤不任進退乃過其友人友人不肯見曰不有忠言竒謀而取大位丨丨丨丨丨丨丨丨)
(丨也遂拒之良慚自後連徵輙稱病詔以元纁聘之遂不應)人生一世但當畏敬於
人(後漢書張覇傳丨丨丨丨丨丨丨丨丨丨若不善加已直為受之)墻高基下雖得必
失(後漢書郭泰傳史叔賓者陳留人也少有盛名林宗見而告人曰丨丨丨丨丨丨丨丨後果以議論阿枉)
(敗名云)知足常足(魏志王昶傳語曰如不丨丨則失所欲故知足之足丨丨矣)勿以惡
小而為之勿以善小而不為(蜀志劉先主傳注先主遺詔敕後主曰丨丨丨丨丨)
(丨丨丨丨丨丨丨丨丨惟賢惟德能服於人汝父德薄勿效之)在前必奉在下則扶(吴志)
(陸遜傳遜謂諸葛恪曰丨我丨者吾丨丨之同升丨我丨者丨丨持之今觀君氣陵其上意蔑乎下非安德之)
(基也)明鏡照形古事知今(吴志吴主五子傳孫奮數越法度諸葛恪上牋諫曰語曰丨丨)
(所以丨丨丨丨所以丨丨大王宜深以魯王為戒)情恕理遣(晉書衛玠傳玠嘗以人有不及可以)
(丨丨非意相干可以丨丨故終身不見喜慍之容)衣不經新何緣得故(晉書桓冲傳冲)
(性儉素而謙虚愛士嘗浴後其妻送以新衣冲大怒促令持去其妻復送之而謂曰丨丨丨丨丨丨丨丨冲笑)
(而服之)過爾優逸恐不堪事(晉書陶侃傳侃在州無事輒朝運百甓於齋外暮運於齋)
(内人問其故答曰吾方致力中原丨丨丨丨丨丨丨丨其勵志勤力皆此類也)惜分陰(晉書陶侃傳嘗)
(語人曰大禹聖者乃惜寸隂至於衆人當丨丨丨豈可逸遊荒醉生無益於時死無聞於後是自棄也)言
高一世處之愈嘿器重一時體之滋冲(宋書顔延之傳夫内居德本外)
(夷民譽丨丨丨丨丨丨丨丨丨丨丨丨丨丨丨丨不以所能干衆不以所長議物淵泰入道與天為人者士之)
(上也)恥以身為溪壑(宋書顔延之傳君子道命愈難識道愈堅古人丨丨丨丨丨丨者屛欲之)
(謂也)恐宜移在此器(齊書蕭潁胄傳上慕儉約欲鑄壊太官元日上夀銀酒鎗尚書令王晏等)
(咸稱盛德潁胄曰朝廷盛禮莫過三元此一器既是舊物不足為侈帝不悦後預曲晏銀器滿席潁胄曰陛下)
(前欲壊酒鎗丨丨丨丨丨丨也)人笑禇公至今齒冷(齊書樂頤傳弟預官至驃騎錄事隆)
(昌末預謂丹陽尹徐孝嗣曰外傳藉藉似有伊周之事君蒙武帝殊常之恩荷托付之重恐不得同人此舉丨)
(丨丨丨丨丨丨丨孝嗣心甚納之)應萬物為有體至理為無(梁書王份傳天監初)
(除散騎常侍領步兵校尉兼起部尚書高祖嘗於宴席問羣臣曰朕為有為無份對曰陛下丨丨丨丨丨丨丨)
(丨丨丨高祖稱善)今夕止談風月(梁書徐勉傳嘗與門人夜集客有虞暠求詹事五官勉正)
(色答云丨丨丨可丨丨丨不宜及公事故時人咸服其無私)今使爾識有饑苦(南史宋文)
(帝紀宴於武張堂上將行敕諸子且勿食至會所賜饌日旰食不至有饑色上戒之曰汝曹少長豐佚不見百)
(姓艱難丨丨丨丨丨丨丨知以節儉期物)貧賤常思富貴富貴必踐危機(南史)
(劉穆之傳穆之謂所親曰丨丨丨丨丨丨丨丨丨丨丨丨今日思為丹徒布衣不可得也)垂綸者清
不獲貪餌(南史王彧傳文帝嘗與羣臣臨天泉池帝垂綸良久不獲景文越席曰臣以為丨丨丨丨)
(故丨丨丨丨衆皆稱善)何必蓬頭垢面然後為賢(魏書封軌傳善自修潔儀容甚)
(偉或曰學士不事修飾此賢何獨如此軌聞笑曰君子整其衣冠尊其瞻視丨丨丨丨丨丨丨丨丨丨言者慙)
(退)苟有良田何憂晚歲(魏書楊侃傳侃字士業頗愛琴書尤好計畫時播一門貴滿朝)
(廷兒姪早通而侃獨不交遊公卿罕有識者親朋勸其出仕侃曰丨丨丨丨丨丨丨丨但恨無才具耳)衰
至便驕(魏書賈思伯傳性謙和傾身禮士雖在街途停車下馬接誘恂恂曾無倦色客有謂思伯曰公)
(今貴重寕能不驕思伯曰丨丨丨丨何常之有當世以為雅談)凡人官爵莫若處中(北齊)
(書張瓊傳有二子長忻次遵業忻普泰中為都督隨爾朱世隆以功尚魏平陽公主除駙馬都尉大將軍開府)
(儀同三司建州刺史南鄭縣伯瓊常憂其太盛每語親識曰丨丨丨丨丨丨丨丨忻位秩太高深為憂慮而忻)
(豪險放縱遂與公主情好不恊尋為武帝所害時稱瓊之先見)惡木之隂不可暫息盜
泉之水無容悞飲(周書寇儁傳性又廉恕不以財利為心家人曾賣物與人而剰得絹五匹)
(儁於後知之乃曰丨丨丨丨丨丨丨丨丨丨丨丨丨丨丨丨得財失行吾所不取遂訪主還之其雅志如此)
路旁有公(舊唐書竇羣傳羣嘗謁王叔文叔文命撤榻而進羣揖之曰去年李實伐恩恃貴傾動一)
(時此時公逡巡路旁乃江南一吏耳今公已處實形勢又安得不慮丨丨丨丨者乎)事難全遂物
不兩興(唐書李義琰傳宅無正寝弟義璡為市堂材送之義琰曰以吾為國相且自媿尚營美宇是速)
(吾禍豈愛我者邪義璡曰凡仕為丞尉且崇第舍兄位高安可偪下哉荅曰不然丨丨丨丨丨丨丨丨既處貴)
(仕又廣居宇非有令德必受其殃卒不許後其木久腐乃棄之)可闕事不可多事(唐書沈傳)
(師傳嘗擇邸吏尹倫遲魯不及事官屬屢白易之傳師曰始吾出長安誡倫曰丨丨丨丨丨丨丨倫如是足矣)
(故所莅以廉靖聞)省事不如省官省官不如省吏(唐書李德裕傳嘗謂丨丨)
(丨丨丨丨丨丨丨丨丨丨能簡冗官誠治本也)善言不可離口善藥不可離手
(唐書孟詵傳居嘗語人曰飬性者丨丨丨丨丨丨丨丨丨丨丨丨當時傳其當)繁暑坐變清凉
(五代史唐臣傳莊宗使人問郭崇韜曰昔吾與梁對壘於河上雖祁寒盛暑被甲跨馬不以為勞今居深宫蔭)
(廣厦不勝其熱何也崇韜對曰陛下昔以天下為心今以一身為意艱難逸豫為慮不同其勢自然也願陛下)
(無忘創業之難常如河上則可使丨丨丨丨丨丨莊宗嘿然)慮深獲全患生所忽(五代)
(史雜傳天成長興之間歲屢豐熟中國無事馮道嘗戒明宗曰臣為河東掌書記時奉使中山至井陘之險懼)
(馬蹶失不敢怠於御轡及至平地謂無足慮遂跌而傷凡蹈危者丨丨而丨丨居安者丨丨於丨丨此人情之)
(常也)文官不愛錢武臣不惜死(宋史岳飛傳或問天下何時太平曰丨丨丨丨丨丨)
(丨丨丨丨天下平矣)儉可助廉恕可成德(宋史范純仁傳親族有請教者純仁曰惟丨丨)
(以丨丨惟丨丨以丨丨其人書於坐隅)亭沼如爵位林木似名節(宋史盧苹傳子)
(秉未冠有雋譽嘗謁蒋堂坐池亭堂曰亭沼粗適恨林木未就爾秉曰丨丨丨丨丨時來或有之丨丨非培植)
(根株弗成大丨士大夫立丨丨也堂賞味其言)十二時中莫欺自己(宋史葛邸傳嘗曰丨)
(丨丨丨丨丨丨丨其實踐如此)梨無主吾心獨無主乎(元史許衡傳過河陽暍甚道有)
(梨衆爭取啖之衡獨危坐樹下自若或問之曰非其有而取之不可也人曰世亂此無主曰丨丨丨丨丨丨丨)
(丨丨)義勝欲敬勝怠(六韜太公曰見善而怠時至而疑知非而處此三者道之所止也柔而靜)
(恭而敬強而弱忍而剛此四者道之所起也故丨丨丨則昌欲勝義則亡丨丨丨則吉怠勝敬則滅)愚色
(六韜鷙鳥將擊卑飛歛翼猛獸將摶弭耳俯伏聖人將動必有丨丨)壤非壤不高水非水
不流(逸周書非本非標非微非煇丨丨丨丨丨丨丨丨丨丨)榮華之言後有茅(逸周)
(書故曰文之美而以身剝自謂智也者故不足角之美殺其牛丨丨丨丨丨丨丨凡彼濟者必不怠觀彼聖人)
(必趣時石有玉而傷其山萬民之患在口言)石有玉而傷其山(見上)好船者溺
好騎者墮(越絶書夫丨丨丨丨丨丨丨丨君子各以所好為禍)吉莫吉於知足苦
莫苦於多欲(黃石公素書先莫先於修德明莫明於體物丨丨丨丨丨丨丨丨丨丨丨丨)足
寒傷心人怨傷國(黃石公素書棄玉取石者盲羊質虎皮者柔衣不舉領者倒走不視地者)
(顛柱弱者屋壊輔弱者國傾丨丨丨丨丨丨丨丨山將崩者下先隳國將衰者人先弊根枯枝朽人困國殘)
以仁安人以義正我(董仲舒春秋繁露丨丨丨丨丨丨丨丨故仁之為言人也義之為言)
(我也)非患無旃罽橘柚患無狹廬糟糠(桓寬鹽鐵論當今世非患禽獸不損)
(材木不勝患僣侈之無窮也丨丨丨丨丨丨丨丨丨丨丨丨丨也)味食味言(劉向說苑湯曰藥食)
(先嘗於卑然後至於貴藥言先獻於貴然後聞於卑故藥嘗乎卑然後至乎貴教也藥言獻於貴然後聞於卑)
(道也故使人丨丨然後食者其得味也多使人丨丨然後聞言者其得言也少)河以委蛇故能
遠山以陵遲故能高(劉向說苑蒲且修繳鳬鴈悲鳴逢蒙撫弓虎豹晨嘷丨丨丨丨丨丨)
(丨丨丨丨丨丨丨丨道以優游故能化德以純厚故能豪言人之善澤於膏沐言人之惡痛於柔戟為善不直)
(必終其曲為醜不釋必終其惡)福堂(吳越春秋禍為德根憂為丨丨)一激之怒炎於火
三寸之舌芒於劍(黃憲天祿閣外史丨丨丨丨丨丨丨丨丨丨丨丨丨丨是以身危而功不)
(成夫焉利於諸侯哉)寤口之言若羹寤心之言若冰(黃憲天禄閣外史丨丨丨)
(丨丨丨丨丨丨丨丨丨今左右之諫雖不甘君之口其亦寒心哉)不取於人謂之富不
辱於人謂之貴(孔叢子思曰吾之富貴甚易而由不能夫丨丨丨丨丨丨丨丨丨丨丨丨丨丨)
(不取不辱其於富貴庶矣哉)清受塵白取垢(王充論衡以壁搏泥以黑點繒孰有知之丨丨)
(丨丨丨丨青蠅所沔常在練素處顛者危勢豐者虧頹墜之類常在懸垂)力勝貧慎勝禍(王充)
(論衡天命難知人不耐審雖有厚命猶不自信故必求之也如自知雖逃富避貴終不得離故曰丨丨丨丨丨)
(丨勉力勤事以致富砥才明操以取貴廢時失務欲望富貴不可得也)四者世之毒(王充論衡)
(生妖怪者常由好色為禍難者常發勇力為毒害者皆在好色美酒為毒酒難多飲蜂液為蜜蜜難益食勇夫)
(強國勇夫難近好女悦心好女難畜辯士快意辯士難信故美味腐腹好色惑心勇夫招禍辯口致殃丨丨丨)
(丨丨也)止謗莫如修身(徐幹中論語稱救寒莫如重裘丨丨丨丨丨丨療暑莫如親冰)中
國饒士大夫遨遊何必故鄉(王粲英雄記孟公威思鄉里欲北歸亮謂之曰丨丨)
(丨丨丨丨丨丨丨丨丨丨邪按亮諸葛亮)縱君不驕我豈無畏(皇甫謐高士傳曾參字子)
(輿魯哀公賢之致邑焉參辭不受曰吾聞受人者常畏人與人者常驕人丨丨丨我丨丨丨丨丨乎終不受)
餘地(顔氏家訓人足所履不過數寸然而咫尺之途必顛蹶於崖岸拱抱之梁每沉溺於川谷者何哉為)
(其傍無丨丨故也君子之立己抑亦如之至誠之言人未能信至潔之行物或見疑皆由言行聲名無餘地也)
何必竪籬插棘(劉肅大唐新語呂太一遷戸部員外戸部與吏部鄰司吏部移牒戸部令墻宇)
(悉竪棘以防令史交通太一牒報曰眷彼吏部銓綜之司當湏簡要清通丨丨丨丨丨丨省中服其俊拔)三
尺童子皆知之百歲老人行不得(叚成式酉陽雜俎相傳云釋道欽住徑山)
(有問道者率爾而對皆造宗極劉忠州晏嘗乞心偈令執爐而聽再三稱諸惡莫作衆善奉行晏曰此三尺童)
(子皆知之欽曰丨丨丨丨丨丨丨丨丨丨丨丨丨丨至今以為名理予讀梁元帝雜傳云晉惠末洛中沙門耆)
(域盖得道者長安人與域食於長安寺流沙人與域食於石人前數萬里同日而見沙門竺法行嘗稽首乞言)
(域升高坐曰守口攝意心莫犯戒竺語曰得道者當授所未聽今有八歲沙彌亦以誦之域笑曰八歲而致誦)
(百歲不能行嗟乎人皆敬得道者不知行即是得)守口如瓶防意如城(晁迥晁氏客話)
(劉器之云富鄭公年八十書座屛云丨丨丨丨丨丨丨丨)清慎勤(吕本中官箴當官之法惟冇三事曰)
(丨曰丨曰丨)忍之一事衆妙之門(呂本中官箴丨丨丨丨丨丨丨丨當官處事尤是先)
(務若能凊慎勤之外更行一忍何事不辦)公罪不可無私罪不可有(呂本中官箴前)
(輩嘗言丨丨丨丨丨丨丨丨丨丨此亦要言私罪固不可有若無公罪則自保太過無任事之意)落便
宜是得便宜(卲伯溫聞見前錄康節先生嘗誦希夷先生之語曰得便宜事不可冄作得便宜處)
(不可再去又曰丨丨丨丨丨丨丨故康節詩曰珍重至人嘗有語落便宜是得便宜盖可終身行之也)饑
可下飯(范公稱過庭錄王子野待制家舊飬學老子曰水先生頗能前知禍福甚敬信之子野正食羅)
(列珍品甚盛水生適至子野指謂公曰試觀之何物可下飯乎生遍視良久曰此皆未可唯丨丨丨丨爾)仕
宦常以不遇處之(徐度却掃編王侍郎渙之嘗言乘車常以顛墜處之乘舟常以覆溺處之)
(丨丨丨丨丨丨丨丨無事矣)常調官好做家常飯好吃(趙德麟侯鯖錄范堯夫丞)
(相嘗教子弟云文正公冇云丨丨丨丨丨丨丨丨丨丨)作德日休為善最樂(羅大經鶴)
(林玉露余家藏山谷八大字云丨丨丨丨丨丨丨丨摘經史語混然灭成可置座右)毋以一魁寘
胸中(周密齊東野語趙忠定汝愚初登第謁趙彦端德莊德莊故餘干令因家焉故與忠定父兄遊語之)
(曰謹丨丨丨丨丨丨丨)
寓言
陰水厥陽冰厚五寸(晏子景公伐魯傅許得東門無澤公問焉魯之年榖何如對丨丨丨)
(丨丨丨丨丨不知以告晏子晏子對曰君子也問年穀而對以冰禮也陰水厥陽冰厚五寸者寒溫節節則刑)
(政平平則上下和和則年榖熟年充衆和而伐之臣恐罷民弊兵不成君之意請禮魯以息吾怨遣其執以明)
(吾德公曰善廼不伐魯)白馬非馬(公孫龍子丨丨丨丨可乎曰可曰何哉曰馬者所以命形也白)
(者所以命色也命色者非命形也故曰白馬非馬曰有白馬不可謂無馬也不可謂無馬者非馬也有白馬為)
(有馬白之非馬何也曰求馬黃黑馬皆可致求白馬黃黑馬不可致使白馬乃馬也是所求一也所求一者白)
(者不異馬也所求不異如黃黑馬有可有不可何也可與不可其相非明故黃黑馬一也而可以應有馬而不)
(可以應有白馬是白馬之非馬審矣曰以馬之有色為非馬天下非有無色之馬也天下無馬可乎曰馬固有)
(色故有白馬使馬無色有馬如已耳安取白馬故白者非馬也白馬者馬與白也馬與白馬也故曰白馬非馬)
(也曰馬未與白為馬白未與馬為白合馬與白復名白馬是相與以不相與為名未可故曰白馬非馬未可曰)
(以有白馬為非馬謂有白馬為有黃馬可乎曰未可曰以有馬為異有黃馬是異黃馬於馬也異黃馬於馬是)
(以黃馬為非馬以黃馬為非馬而以白馬為有馬此飛者入池而棺槨異處此天下之悖言亂辭也曰有白馬)
(不可謂無馬者離白之謂也不離者有白馬不可謂有馬也故所以為有馬者獨以馬為有馬耳非有白馬為)
(有馬故其為有馬也不可以為馬馬也曰白者不定所白忘之而可也白馬者言白定所白也定所白者非白)
(也馬者無去取於色故黃黑皆所以應白馬者有去取於色黃黑馬皆所以色去故惟白馬獨可以應耳無去)
(者非有去也故曰白馬非馬)指物(公孫龍子物莫非指而指非指天下無指物無可以謂物非指者天)
(下而物可謂指乎丨也者天下之所無也丨也者天下之所有也以天下之所有為天下之所無未可天下無)
(指而物不可謂指也不可謂指者非指也非指者物莫非指也天下無指而物不可謂指者非有非指也非有)
(非指者物莫非指也物莫非指者而指非指也天下無指者生於物之各冇名不為指也不為指而謂之指是)
(兼不為指以有不為指之無不為指未可且指者天下之所兼天下無指者物不可謂無指也不可謂無指者)
(非有非指也非有非指者物莫非指指非非指也指與物非指也使天下無物指誰徑謂非指天下無物誰徑)
(謂指天下有指無物指誰徑謂非指徑謂無物非指且夫指固自為非指奚待於物而乃與為指)堅白
石(公孫龍子丨丨丨三可乎曰不可曰一可乎曰可曰何哉曰無堅得白其舉也二無白得堅其舉也二曰)
(得其所白不可謂無白得其所堅不可謂無堅而之石也之於然也非三也曰視不得其所堅而得其所白者)
(無堅也拊不得其所白而得其所堅者無白也曰天下無白不可以視石天下無堅不可以謂石堅白石不相)
(外藏三可乎曰有自藏也非藏而藏也曰其白也其堅也而石必得以相盛盈其自藏奈何曰得其白得其堅)
(見與不見離不見離一一不相盈故離離也者藏也曰石之白石之堅見與不見二與三若廣修而相盈也其)
(非舉乎曰物白焉不定其所白物堅焉不定其所堅不定者兼惡乎甚石也曰循石非彼無石非石無所取乎)
(白石不相離者固乎然其無已曰於石一也堅白二也而在於石故有知焉有不知焉有見焉有不見焉故知)
(與不知相與離見與不見相與藏藏故孰謂之不離曰目不能堅手不能白不可謂無堅不可謂無白其異任)
(也其無以代也堅白域於石惡乎離曰堅未與石為堅而物兼未與為堅而堅必堅其不堅石物而堅天下未)
(有若堅而堅藏白固不能自白惡能白石物乎若白者必白則不白物而白焉黃黑與之然石其無有惡取堅)
(白石乎故離也離也者因是力與知果不若因是且猶白以目以火見而火不見則火與目不見而神見神不)
(見而見離堅以手而手以捶是捶與手知而不知而神與不知神乎是之謂離焉離也者天下故獨而正)竈
鼈(闕子義渠之人烹丨丨不熟臊穢腥臭中國之民雖饑餓三日不啓口至死不食也吳章莊吉受而和之)
(病人食之為之體輕萬乘飫之為之解怒故竈鼈至腥臊不可加然而病人為之體輕萬乘為之解怒何也吳)
(章莊吉之調存也)北山愚公河曲智叟(列子太行王屋二山方七百里高萬仞本在冀)
(州之南河陽之北丨丨丨丨者年且九十面山而居懲山北之塞出入之迂也聚室而謀曰吾與汝畢力平險)
(指通豫南達於漢陰可乎雜然相許其妻獻疑曰以君之力曾不能損魁父之邱如太行王屋何且焉置土石)
(雜曰投諸勃海之尾隱土之北遂率子孫荷擔者三夫即石墾壤箕畚運於勃海之尾鄰人京城氏之孀妻有)
(遺男始齓跳往助之寒暑易節始一反焉丨丨丨丨笑而止之曰甚矣汝之不惠以殘年餘力會不能毁山之)
(一毛其如土石何北山愚公長息曰汝心之固固不可徹曾不若孀妻弱子雖我之死有子存焉子又生孫孫)
(又生子子又有子子又有孫子子孫孫無窮匱也而山不加增何苦而不平河曲智叟無以應操蛇之神聞之)
(懼其不已也告之於帝帝感其誠命夸蛾氏二子負二山一厝朔東一厝雍南自此冀之南漢之隂無隴斷焉)
折春螽之股堪秋蟬之翼(列子公儀伯以力聞諸侯堂谿公言之於周宣王王備禮)
(以聘之公儀伯至觀形懦夫也宣王心惑而疑曰女之力何如公儀伯曰臣之力能丨丨丨丨丨丨丨丨丨丨)
(王作色曰吾之力者能裂犀兕之革曳九牛之尾猶憾其弱女折春蟲之股堪秋蟬之翼而力聞天下何也公)
(儀伯長息退席曰善哉王之問也臣敢以實對臣之師有商邱子者力無敵於天下而六親不知以未嘗用其)
(力故也臣以死事之乃告臣曰人欲見其所不見視人所不窺欲得其所不得修人所不為故學眎者先見輿)
(薪學聽者先聞撞鐘夫有易於内者無難於外於外無難故名不出其一家今臣之名聞於諸侯是臣違師之)
(教顯臣之能者也然則臣之名不以負其力者也以能用其力者也不猶愈於負其力者乎)罔兩問
景(莊子丨丨丨丨曰曩子行今子止曩子坐今子起何其無特操與景曰吾有待而然者邪吾所待又有待)
(而然者邪吾待蛇蚹蜩翼邪惡識所以然惡識所以不然注罔两景外之微陰也)庖丁解牛(莊子)
(丨丨為文惠君丨丨手之所觸肩之所倚足之所履膝之所踦砉然嚮然奏刀騞然莫不中音合於桑林之舞)
(乃中經首之會文惠君曰譆善哉技蓋至此乎庖丁釋刀對曰臣之所好者道也進乎技矣始臣之解牛之時)
(所見無非牛者三年之後未嘗見全牛也方今之時臣以神遇而不以目視官知止而神欲行依乎天理批大)
(卻導大窽因其固然技經肯綮之未嘗而况大軱乎良庖歲更刀割也族庖月更刀折也今臣之刀十九年矣)
(所解數千牛矣而刀刃若新發於硎彼節者冇間而刀刃者無厚以無厚入有間恢恢乎其於游刃必有餘地)
(矣是以十九年而刀刃若新發於硎雖然每至於族吾見其難為怵然為戒視為止行為遲動刀甚微謋然已)
(解如土諉地提刀而立為之四顧為之躊躇滿志善刀而藏之文惠君曰善哉吾聞庖丁之言得養生焉)天
地一指萬物一馬(莊子以指喻指之非指不若以非指喻指之非指也以馬喻馬之非馬不)
(若以非馬喻馬之非馬也丨丨丨丨也丨丨丨丨也)炊累(莊子從容無為而萬物丨丨焉注若遊塵之自)
(動)赤水遺珠象罔得之(莊子黃帝遊於丨丨之北登乎崑崙之邱而南望還歸丨其元)
(丨使知索之而不得使離朱索之而不得使喫詬索之而不得也乃使象罔丨丨丨丨黃帝曰異哉象罔乃可)
(以得之乎)冶金踴躍(莊子今大丨鑄金丨丨丨曰我且必為鏌鋣大冶必以為不祥之金今一犯人)
(之形而曰人耳人耳夫造化者必以為不祥之人今一以天地為大鑪以造化為大冶惡乎往而不可哉成然)
(寐蘧然覺)成寐蘧覺(見上)三劍(莊子臣有丨丨惟王所用請先言而後試王曰願聞三劍曰有)
(天子劍有諸侯劍有庶人劍王曰天子之劍何如曰天子之劍以燕谿石城為鋒齊岱為鍔晉魏為脊周宋為)
(鐔韓魏為鋏包以四夷裹以四時繞以渤海帶以常山制以五行論以刑德開以隂陽持以春夏行以秋冬此)
(劍直之無前舉之無上案之無下運之無旁上決浮雲下絶地紀此劍一用匡諸侯天下服矣此天子之劍也)
(文王芒然自失曰諸侯之劍何如曰諸侯之劍以智勇士為鋒以清廉士為鍔以賢良士為脊以忠勝士為鐔)
(以豪傑士為鋏此劍直之亦無前舉之亦無上案之亦無下運之亦無旁上法圓天以順三光下法方地以順)
(四時中和民意以安四鄉此劍一用如雷霆之震也四封之内無不賓服而聽從君命者矣此諸侯之劍也王)
(曰庶人之劍何如曰庶人之劍蓬頭突鬢垂冠曼胡之纓短後之衣瞋目而語難相擊於前上斬頸領下決肝)
(肺此庶人之劍無異於鬭雞)觸蠻(莊子有國於蝸之左角者曰丨氏有國於蝸之右角者曰丨氏時相)
(與爭地而戰伏尸數萬逐北旬有五日而後反)國蝸左右角(見上)黃馬驪牛三(莊子)
(惠施以此為大觀於天下而曉辯者天下之辯者相與樂之卵有毛雞三足郢有天下犬可以為羊馬有卵丁)
(子有尾火不熱山出口輪不蹍地目不見指不至至不絶龜長於蛇矩不方規不可以為圜鑿不圍枘飛鳥之)
(景未嘗動也鏃矢之疾而有不行不止之時狗非犬丨丨丨丨丨白狗黑狐駒未嘗有母一尺之棰日取其半)
(萬世不竭辯者以此與惠施相應終身無窮)棘猴(韓非子宋人有請為燕王以丨刺之端為母丨者必)
(三月齋然後能觀之燕王因以三乘養之右御冶工言王曰臣聞人主無十日不燕之齋今知王不能久齋以)
(觀無用之器也故以三月為期凡刻削者以其所以削必小今臣冶人也無以為之削此不然物也王必察之)
(王因囚而問之果妄乃殺之冶人謂王曰計無度量言談之士多棘刺之說也)藏三牙(吕氏春秋孔穿)
(公孫龍相與論於平原君所深而辯至於丨丨丨公孫龍言藏之三牙甚辯孔穿不應少選辭而出明日孔穿)
(朝平原君謂孔穿曰昔者公孫龍之言甚辯孔穿曰然幾能令藏三牙矣雖然難願得有問於君謂藏三牙甚)
(難而實非也謂藏兩牙甚易而實是也不知君將從易而是也者乎將從難而非者乎平原君不應明日謂公)
(孫龍曰公無與孔穿辯按孔叢作臧三耳)海大魚(戰國策靖郭君將城薛客多以諫靖郭君謂謁者無)
(為客通齊人有請者曰臣請三言而已矣益一言臣請烹靖郭君因見之客趨而進曰丨丨丨因反走君曰客)
(有於此客曰鄙臣不敢以死為戲君曰亡更言之對曰君不聞大魚乎網不能止鈎不能牽蕩而失水則螻蟻)
(得意焉今夫齊亦君之水也君長齊奚以薛為失齊雖隆薛之城到於天猶之無益也君曰善乃輟城薛)土
偶桃梗(戰國策臣來過於淄上有丨丨人與丨丨相與語桃梗謂土偶人曰子西岸之土也挺子以為)
(人至歲八月降雨下淄水至則汝殘矣土偶曰不然吾西岸之土也土則復西岸耳今子東國之桃梗也刻削)
(子以為人降雨下淄水至流子而去則子漂漂者將如何耳)見鳥六雙可得囊載(戰國)
(策楚人有好以弱弓微繳加歸雁之上者頃襄王聞召而問之對曰小臣之好射鶀雁羅鷲小矢之發也何足)
(為大王道也且稱楚之大因大王之賢所弋非直此也昔者三王以弋道德五覇以弋戰國故秦魏燕趙者鶀)
(雁也齊魯韓衛者青首也鄒費郯邳者羅鷲也外其餘則不足射者丨丨丨丨以王何取王何不以聖人為弓)
(以勇士為繳時張而射之此六雙者丨丨而丨丨也其樂非特朝夕之樂也其獲非特鳬雁之實也王朝張弓)
(而射魏之大梁之南加其右臂而徑屬之於韓則中國之路絶而上蔡之郡壊矣還射圉之東觧魏左肘而外)
(擊定陶則魏之東外棄而大宋方與二郡者舉矣且魏斷二臂顛越矣鷹擊剡國大梁可得而有也王請繳蘭)
(臺飲馬西河定魏大梁此一發之樂也若王之於弋誠好而不厭則出寳弓碆新繳射噣鳥於東海還蓋長城)
(以為防朝射東莒夕發浿邱夜加即墨顧據午道則長城之東收而泰山之北舉矣西結境於趙而北達於燕)
(三國市&KR1452;則從不待約而可成也北游目於燕之遼東而南登望於越之會稽此再發之樂也若夫泗上十二)
(諸侯左縈而右拂之可一旦而盡也今秦破韓以為長憂得列城而不敢守也伐魏而無功擊趙顧病則秦魏)
(之勇力屈矣楚之故地漢中析酈可得而復有也王出寳弓碆新繳涉鄳塞而待秦之倦也山東河内可得而)
(一也勞民休衆南面稱王矣故曰秦為大鳥負海内而處東面而立左臂據趙之西南右臂傅楚鄢郢膺擊韓)
(魏垂頭中國處既行便勢有地利奮翼鼓&KR1452;方三千里則秦未可得獨招而夜射也)一發再發之
樂(見上)秦為大鳥(見上)蚌鷸(戰國策趙且伐燕蘇代為燕謂惠王曰今者臣來過易水丨方)
(出曝而丨啄其肉蚌合而箝其喙鷸曰今日不雨明日不雨即有死蚌蚌亦謂鷸曰今日不出明日不出即有)
(死鷸兩者不肯相舍漁者得而并擒之今趙且伐燕燕趙久相攻以敝大衆臣恐強秦之為漁父也願王熟計)
(之也惠王曰善乃止)得全全昌(史記田敬仲完世家騶忌子見三月而受相印淳于髠見之曰善說)
(哉髠有愚志願陳諸前騶忌子曰謹受教淳于髠曰丨丨丨丨失全全亡騶忌子曰謹受令請謹無離前淳于)
(髠曰狶膏棘軸所以為滑也然而不能運方穿騶忌子曰謹受令請謹事左右淳于髠曰弓膠昔幹所以為合)
(也然而不能傅合疎罅騶忌子曰謹受令請謹自附於萬民淳于髠曰狐裘雖敝不可補以黃狗之皮騶忌子)
(曰謹受令請謹擇君子毋雜小人其間淳于髠曰大車不較不能載其常任琴瑟不較不能成其五音騶忌子)
(曰謹受令請謹修法律而督奸吏淳于髠說畢趨出至門而面其僕曰是人者吾語之微言五其應我若響之)
(應聲是人必封不久矣居期年封以下邳號曰成侯)狶膏棘軸不能運方穿(見上)弓
膠昔幹不能傅合疏罅(見上)狐裘不可𥙷以黃狗之皮(見上)
大車不較不能載常任琴瑟不較不能成五音(見上)兩黃
鵠(漢書翟方進傳王莾時常枯旱郡中追怨方進童謠曰壊陂誰翟子威飯我豆食羹芋魁反乎覆陂當復)
(誰云者丨丨丨注師古曰托言有神來告之)翰林主人子墨客卿(漢書揚雄傳雄從至)
(射熊舘還上長楊賦聊因筆墨之成文章故藉丨丨㠯為丨丨丨丨為丨丨以風)莫傾人梁棟
(晉書陸玩傳以玩有德望乃遷侍中司空給羽林四十人玩既拜有人詣之索杯酒瀉諸柱梁之間呪曰當今)
(乏材以爾為柱石丨丨丨丨丨邪玩笑曰戢卿良箴)丁剛不可屈(晉書符堅載記堅饗羣臣於前)
(殿樂奏賦詩秦州别駕天水姜平子詩有丁字直而不曲堅問其故平子曰臣丨至丨丨丨以丨且曲下者不)
(正之物未足獻也堅笑曰名不虛行因擢為上第)麝本多忌沈實易和(宋書范&KR0929;傳&KR0929;)
(性精微有思致觸類多善衣裳器服莫不增損制度世人皆法學之撰和香方其序之曰丨丨丨丨過分必害)
(丨丨丨丨盈斤無傷零霍虚燥詹唐黏濕甘松蘇合安息鬱金㮈多和羅之屬竝被珍於外國無取於中土又)
(棗膏昏鈍甲煎淺俗非惟無助於馨烈乃當彌增於尤疾也此序所言悉以比類朝士麝本多忌比庾炳之零)
(藿虚燥比何尚之詹唐黏濕比沈演之棗膏昏鈍比羊元保甲煎淺俗比徐湛之甘松蘇合比慧琳道人沈實)
(易和以自比也)狂泉(宋書袁粲傳嘗謂周旋人曰昔有一國國中一水號曰丨丨國人飲此水無不狂唯)
(國君穿井而汲獨得無恙國人既並狂反謂國主之不狂為狂於是聚謀共執國主療其狂疾火艾鍼藥莫不)
(畢具國主不任其苦於是到泉所酌水飲之飲畢便狂君臣大小其狂若一衆乃懽然我既不狂難以獨立比)
(亦欲試飲此水)反謂不狂為狂(見上)此中唯宜飲酒(齊書謝瀹傳初兄朏為吳)
(興瀹於征虜渚送别朏指瀹口曰丨丨丨丨丨丨)混沌書眉(南史齊江夏王鋒傳江祏謂王晏曰)
(江夏王有才行亦善能匿迹以琴道授羊景之景之著名而江夏掩能於世非惟七絃而已百氏亦復如之鋒)
(聞嘆曰江祏遂復為丨丨丨丨欲益反弊耳)枯魚蚤蝨(南史卞彬傳擯廢數年不得仕進乃擬趙)
(壹窮鳥為丨丨賦以喻意後為南康郡丞彬頗飲酒擯棄形骸仕既不遂乃著丨丨蝸蟲蝦蟇等賦皆大有指)
(斥又為禽獸決錄目禽獸云羊性淫而狠猪性卑而率鵝性頑而傲狗性險而出皆指斥貴勢其羊淫狠謂呂)
(文顯猪卑率謂朱隆之鵝頑傲謂潘敞狗險出謂文度其險詣如此蝦蟇賦云紆青拖紫名為蛤魚世謂比令)
(僕也又云蝌斗唯唯羣浮闇水唯朝繼夕聿役如鬼比令史諮事也文章傳於閭巷)北風甚勁(金史)
(施宜生傳正隆四年冬為宋國正旦使宜生自以得罪北走恥見宋人力辭不許宋命張燾舘之都亭因間以)
(首邱風之宜生顧其介不在旁為庾語曰今日丨丨丨丨又取几間筆扣之曰筆來筆來於是宋始警其副使)
(耶律闢離刺使還以聞坐是烹死)筆來(見上)日飲天酒五斗(東方朔神異記西北海外)
(有人長二千里兩脚中間相去千里腹圍一千六百里但丨丨丨丨丨丨)背上小處無羽一
萬九千里(東方朔神異記崑崙之山有銅柱焉其高入天所謂天柱也圍三千里周圓如削下有回)
(屋方百丈仙人九府治之上有大鳥名曰希有南向張左翼覆東王公右翼覆西王母丨丨丨丨丨丨丨丨丨)
(丨丨西王母歲登翼上之東王公也故其柱銘曰崑崙銅柱其高入天圓周如削膚體美焉其鳥銘曰有鳥希)
(有碌赤煌煌不鳴不食東覆東王西覆西王母王母欲東登之自通隂陽相湏唯會益工)以智為愚
(劉向說苑齊桓公出獵逐鹿而走入山谷之中見一老公而問之曰是為何谷對曰為愚公之谷桓公曰何故)
(對曰以臣名之桓公曰今視公之儀状非愚人也何為以公名對曰臣請陳之臣故畜牸牛生子而大賣之而)
(買駒少年曰牛不能生馬遂持駒去傍隣聞之以臣為愚故名此谷為愚公之谷桓公曰公誠愚矣夫何為而)
(與之桓公遂歸明日朝以告管仲管仲正衿再拜曰此夷吾之愚也使堯在上咎繇為理安有取人之駒者乎)
(若有見暴如是叟者又必不與也公知獄訟之不正故與之耳請退而修政孔子曰弟子記之桓公覇君也管)
(仲賢佐也猶有丨丨丨丨者也况不及桓公管仲者也)陽橋(劉向說苑宓子賤為單父宰過於陽晝曰)
(子亦有以送僕乎陽晝曰吾少也賤不知治民之術有釣道二焉請以送子子賤曰釣道奈何陽晝曰夫扱綸)
(錯餌迎而吸之者丨丨也其為魚薄而不美若存若亡若食若不食者魴也其為魚也博而厚矣宓子賤曰善)
(於是未至單父冠蓋迎之者交接於道子賤曰車驅之車驅之夫陽晝之所謂陽橋者至矣於是至單父請其)
(耆老尊賢者而與之共治單父)白龍化魚(劉向說苑吴王欲從民飲酒伍子胥諫曰不可昔丨丨下)
(清泠之淵丨為丨漁者豫且射中其目白龍上訴天帝天帝曰當是之時若安置而形白龍對曰我下清泠之)
(淵化為魚天帝曰魚固人之所射也若是豫且何罪夫白龍天帝貴畜也豫且宋國賤臣也白龍不化豫且不)
(射今棄萬乘之位而從布衣之士飲酒臣恐其有豫且之患矣王乃止)齒亡舌存(劉向說苑常摐)
(有疾老子往問焉曰先生疾甚矣無遺教可以語諸弟子者乎常摐曰子雖不問吾將語子常摐曰過故鄉而)
(下車子知之乎老子曰過故鄉而下車非謂其不忘故耶常摐曰嘻是已常摐曰過喬木而趨子知之乎老子)
(曰過喬木而趨非謂敬老耶常摐曰嘻是已張其口而示老子曰吾舌存乎老子曰然吾齒存乎老子曰亡常)
(摐曰子知之乎老子曰夫舌之存也豈非以其柔耶齒之亡也豈非以其剛耶常摐曰嘻是已天下之事已盡)
(矣無以復語子哉)不能更鳴東徙猶惡子之聲(劉向說苑梟逢鳩鳩曰子將安)
(之梟曰我將東徙鳩曰何故梟曰鄉人皆惡我鳴以故東徙鳩曰子能更鳴可矣丨丨丨丨丨丨丨丨丨丨丨)
蜉蝣戴盆(焦氏易林丨丨丨丨不能上山)螳螂黃雀(吳越春秋太子友知子胥忠而不用)
(太宰嚭佞而專政欲切言之恐罹尤也乃以諷諫激於王清旦懷丸持彈從後園而來衣祫履濡王怪而問之)
(曰子何為祫衣濡履體如斯也太子友曰適游後園聞秋蜩之聲往而觀之夫秋蟬登高樹飲清露隨風撝撓)
(長吟悲鳴自以為安不知丨丨超枝緣條曳腰聳距而稷其形夫螳螂翕心而進志在有利不知丨丨盈綠林)
(徘徊枝隂□&KR0008;微進欲啄螳螂夫黃雀但知伺螳螂之有味不知臣挾彈危擲&KR0008;蹬飛丸而集其背今臣但虚)
(心志在黃雀不知空塪其旁闇忽塪中塪於深井臣故祫體濡履幾為大王取笑)穀必凋於歲
寒(黃憲天祿閣外史今有榖生於千仞之岡其葉如雲其幹如虹蔭於春夏不知秋冬沐之以芳雨暢之以)
(薰風受天澤之寵而根蒙葺乎一壑其青松朱桂之樹不得雨露而槁悴者三匝下有萬草凋零在隂其孤蘭)
(與衆英皆不得被乎陽春有牧者頓足於北陵之陂而盻之欲繫則無修繩欲伐則無斧斤使山之草木離披)
(偃蹇垂榮而待於幽焦萌而聽於榖當是之時臣不知牧者之何所觧也晉王曰是丨也丨丨丨丨丨奈春夏)
(何意者其伐之乎牧者無斧柯請於樵蘇)東方有兔小首兀尾(張讀宣室志太和中有柳)
(光者嘗南遊因行山道會日晚誤入山崦中松徑盤曲行數里至一石室雲水環擁清泉交噴室有䄄榻若人)
(居者前對霞翠固非人境光因臨流凝佇忽見一缶合於地光即啟之其缶下有泉周不盡尺其水清激舉巵)
(以飲若甘醴盡十餘巵而已醉甚遂偃於榻及曉方寤因視石壁有雕刻文字極多遂寫其字置於神祠曰武)
(之在卯堯王八季我棄其寝我去其扆深深然高高然人不吾知人不吾謂由今之後二百餘祀熖熖其光和)
(和其始丨丨丨丨丨丨丨丨經過吾道來至吾里飲吾泉以醉登吾榻而寐刻乎其壁奥乎其義人誰以辯其)
(東平子光閱而異之遂行出徑約數十步回望其室盡無見矣光究之不得友人呂生者視而觧之未幾告曰)
(吾盡詳矣此乃得道者語也大唐氏之初建號武德武之二年其歲己卯武之在夘其義見矣蓋武德二年也)
(堯王者謂高祖之號神堯曰八季者亦二年也我棄其寢我去其扆者言其去蓋絶去之時乃武德二年也深)
(深然高高然人不吾知人不吾謂者言其隐而人不知也由今之後二百餘祀者言君之來也且唐氏之初今)
(果二百餘矣熖熖其光和和其始者熖熖其光謂歲在丁未也熖者火豈非南方丙丁之謂乎未亦火之位也)
(和和其始謂今天子建號曰太和其始蓋元年也東方有兔小首兀尾者叙君之名氏東方甲乙木也兔者卯)
(也卯以附木是柳字也小首兀尾是光也經吾道來吾里言君之來也飲吾泉以醉登吾榻而寐言君之止也)
(刻乎其壁奥乎其義誰人以辯其東平子謂其義奥而獨吾能辯之東平吾之邑也益又信矣如是而辯果得)
(道者之遺記也)
御定子史精華卷一百二十五
