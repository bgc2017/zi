欽定四庫全書
御定子史精華卷八十八
品行部二
廉儉
博帶梨大袂列(管子丨丨丨丨丨丨文繡染刻鏤削雕琢采注數者皆去奢就儉之事)緇
布衣麋鹿裘棧軫車駕駑馬(晏子晏子衣丨丨之丨丨丨之丨丨丨之丨而丨丨)
(丨以朝)中食而肉不足(晏子晏子相齊三年政平民說梁邱據見晏子丨丨丨丨丨丨以告)
(景公旦日割地將封晏子晏子辭不受曰富而不驕者未嘗聞之貧而不恨者嬰是也所以貧而不恨者以善)
(為師也今封易嬰之師師已輕封已重矣請辭)十總布一豆食(晏子景公曰晏子之家若是其)
(貧也使吏致千金與市租請以奉賓客晏子辭三致之終再拜而辭曰嬰之家不貧以君之賜澤覆三族延及)
(交遊以振百姓君之賜也厚矣嬰之家不貧也夫丨丨之丨丨丨之丨足於中免矣)長寵廣名(晏子)
(景公賜晏子邑晏子辭田桓子謂晏子曰君歡然與子邑必不受以恨君何也晏子對曰嬰聞之節受於上者)
(寵長於君儉居處者名廣於外夫丨丨丨丨君子之事也嬰獨庸能已乎)三弋(晏子晏子相景公食脫粟)
(之食炙丨丨五卵苔菜耳矣公聞之往燕焉睹晏子之食也公曰嘻夫子之家如此其貧乎)大布衣
脫粟飯(尹文子昔晉國苦奢文公以儉矯之乃衣不重帛食不兼肉無幾時人皆丨丨之丨丨丨之丨)
清尅潔慤(韓非子西門豹為鄴令丨丨丨丨秋毫之端無私别也)偋五六(荀子橋泄者人)
(之殃也恭儉者丨丨丨也雖有戈矛之刺不如恭儉之利也)嬰弘節儉(抱朴子追周全之盡規准)
(二鮑之直視蹈丨丨之丨丨執恬毅之守終按嬰晏嬰弘公孫弘)冰霜粹素(抱朴子體丨丨之丨)
(丨不染於勢利者清人也)取塉(抱朴子疏廣散金以除子孫之禍叔敖丨丨以彌可欲之憂)全拔
萃之業(抱朴子潔操履之拘苦者所以丨丨丨丨丨)廉者常樂無求(文中子丨丨丨)
(丨丨丨貪者常憂不足)惡衣薄食少思寡欲(文中子丨丨丨丨丨丨丨丨今人以為詐)
(我則好詐焉)宫室不崇噐無彫鏤(國語丨丨丨丨丨丨丨丨儉也)妾不衣帛
馬不食粟(國語季文子相宣成無衣帛之妾無食粟之馬仲孫它諫曰子為魯上卿相二君矣丨丨)
(丨丨丨丨丨丨人其以子為愛且不華國乎文子曰吾亦願之然吾觀國人其父兄之食麤而衣惡者猶多矣)
(吾是以不敢人之父兄食麤衣惡而我美妾與馬無乃非相人者乎且吾聞以德榮為國華不聞以妾與馬文)
(子以告孟獻子獻子囚之七日自是子服之妾衣不過七升之布馬餼不過稂莠文子聞之曰過而能改者民)
(之上也使為上大夫)妾衣不過七升之布馬餼不過稂莠(見上)廉忠
(史記魯世家季文子家無衣帛之妾廐無食粟之馬府無金玉以相三君君子曰季文子丨丨矣)不治
垣屋(史記蕭相國世家何置田宅必居窮處為家丨丨丨丨曰後世賢師吾儉不賢毋為勢家所奪)位
在丞相而為布被脫粟飯(史記平津候傳論丨丨丨丨丨丨丨丨丨丨之丨不過一)
(肉故人所善賓客皆分奉祿以給之無有所餘)拔葵燔機(史記循吏傳公儀休為魯相食茹而美丨)
(其園丨而棄之見其家織布好而疾出其家婦丨其丨云欲令農士工女安所售其貨乎)公廉(史記酷吏)
(傳都為人勇有氣力丨丨不發私書問遺無所受請寄無所聽按都郅都)舍毋食客(史記酷吏傳趙)
(禹為人廉倨為吏以来丨丨丨丨公卿相造請禹禹終不報謝務在絶知友賓客之請孤立行一意而已)子
無立錐地(史記滑稽傳孫叔敖之為楚相盡忠為廉以治楚楚王得以霸今其丨丨丨丨之丨)持
廉(史記滑稽傳廉吏安可為也楚相孫叔敖丨丨方今妻子窮困負薪而食)寡欲易足(漢書景帝)
(紀其惟廉士丨丨丨丨)所載不過囊衣(漢書王吉傳自吉至崇世名清廉遷徙去處丨丨丨)
(丨丨丨注一囊之衣按吉子駿駿子崇)清行(漢書龔勝龔舍傳初琅邪邴漢以丨丨徵用至京兆尹)
臣心如水(漢書鄭崇傳尚書令趙昌佞讇素害崇知其見疏因奏崇與宗族通疑有姦請治上責崇)
(曰君門如市人何以欲禁切主上崇對曰臣門如市丨丨丨丨)案上不過三桮(漢書朱博傳博)
(為人廉儉不好酒色游宴自微賤至富貴食不重味丨丨丨丨丨丨)許丞廉吏(漢書黃霸傳長吏許)
(丞老病聾督郵白欲逐之霸曰丨丨丨丨雖老尚能拜起送迎正頗重聽何傷且善助之毋失賢者意)不
起第(後漢書吳漢傳漢嘗出征妻子在後買田業漢還讓之曰軍師在外吏士不足何多買田宅乎遂盡)
(以分與昆弟外家注東觀記曰漢但修里宅丨丨丨)韋袴(後漢書祭遵傳遵為人廉約小心克己奉公賞)
(賜輒盡與士卒家無私財身衣韋袴布被夫人裳不加緣帝以是重焉)身無竒衣(後漢書祭遵傳)
(清名聞於海内廉白著於當世丨丨丨丨家無私財)衣無兼副(後漢書祭彤傳彤在遼東幾三十年)
(丨丨丨丨顯宗既嘉其功又美彤清約拜日賜錢百萬馬三匹衣被刀劍下至居室什物大小無不悉備)清
修雪白(後漢書宋弘傳大中大夫宋漢丨丨丨丨正直無邪按漢弘從孫)二龔不如(後漢)
(書宣秉傳秉字巨公遷司隸校尉性節約常服布被蔬食瓦噐帝嘗幸其府舍見而歎曰楚國丨丨丨丨雲陽)
(宣巨公即賜布帛帳帷什物注二龔謂龔勝字君實龔舍字君倩二人皆以清苦立節著名)妻曳柴
(後漢書王良傳代宣秉為大司徒司直在位恭儉妻子不入官舍布被瓦噐時司徒史鮑恢㠯事到東海過候)
(其家而良丨布裙丨丨從田中歸恢告曰我司徒史也故来受書欲見夫人妻曰妾是也苦掾無書恢乃下拜)
(歎息而還)甘疏薄(後漢書宣秉王良傳論宣秉王良處位優重而秉丨丨丨良妻荷薪可謂行過乎儉)
(然當世咨其清人君高其節豈非臨之以誠哉)子孫蒙寢邱之封(後漢書郭丹傳宗正劉匡)
(曰昔孫叔敖相楚馬不秣粟妻不衣帛丨丨竟丨丨丨丨丨注吕覽曰孫叔敖戒其子曰王封汝必無受利地)
(楚越之間有寢邱者此其地不利而名甚惡可長有者惟此也王以美地封其子辭請寢邱至今不失)奉
身清方(後漢書宣秉王丹王良鄭均傳贊宣鄭二王丨丨丨丨)身處脂膏不能自
潤(後漢書孔奮傳守姑臧長姑臧稱為富邑市日四合每居縣者不盈數月輒至豐積奮在職四年財産無)
(所增事母孝謹雖為儉約奉飬極求珍膳躬率妻子同甘菜茹時士多不修節操而奮力行清潔為衆人所笑)
(或以為丨丨丨丨丨丨以丨丨徒益苦辛耳)乘折轅車(後漢書張堪傳帝嘗召見諸郡計吏問其)
(風土及前後守令能否蜀郡計掾樊顯進曰漁陽太守張堪昔在蜀漢仁以惠下威能討姦前公孫述破時珍)
(寳山積捲握之物足富十世而堪去職之日丨丨丨丨布被嚢而已帝聞良久歎息)生魚懸庭(後漢)
(書羊續傳為南陽太守敝衣薄食車馬羸敗府丞嘗獻其丨丨續受而丨於丨丞後又獻之廼出前所懸者以)
(杜其意)單席縕袍(後漢書羊續傳靈帝欲以續為太尉時拜三公者皆輸東園禮錢千萬令中使)
(督之名為左騶其所之往輒迎致禮敬厚加贈賂續廼坐使人於丨丨舉丨丨㠯示之曰臣之所資惟斯而已)
辭隆從窊(後漢書桓彬傳彬少與蔡邕齊名初舉孝廉拜尚書郎蔡邕等論序其志僉以為彬有過)
(人者四夙智早成岐嶷也學優文麗至通也仕不苟祿絶高也丨丨丨丨絜操也注窊下也音烏瓜反)白
衣步擔(後漢書趙孝傳父普王莽時為田禾將軍任孝為郎每告歸常丨丨丨丨嘗從長安還欲止郵)
(亭亭長先時聞孝當過㠯有長者客掃洒待之孝既至不自名長不肯内因問曰聞田禾將軍子當從長安来)
(何時至乎孝曰尋到矣於是遂去)計日受奉(後漢書趙咨傳拜東海相在官清簡丨丨丨丨豪黨)
(畏其儉節又楊秉傳自為刺史二千石計日受奉餘祿不入私門)躬自斬芻(後漢書第五倫傳拜)
(會稽太守雖為二千石丨丨丨丨養馬妻執炊㸑受俸裁留一月糧餘皆賤貿與民之貧羸者)客止靈
臺十日不炊(後漢書第五倫傳少子頡注三輔決錄注曰頡字子陵為郡功曹州從事公府辟舉)
(高第為侍御史南頓令桂陽南陽廬江三郡太守諫議大夫洛陽無主人鄉里無田宅丨丨丨丨中或丨丨丨)
(丨司隸校尉南陽左雄太史令張衡尚書廬江朱建孟興皆與頡故舊各致禮餉頡終不受)得珠璣
不拜賜(後漢書鍾離意傳徵為尚書時交阯太守張恢坐臧千金徵還伏法㠯資物簿入大司農詔班)
(賜羣臣意丨丨丨悉以委地而丨丨丨帝怪而問其故對曰臣聞孔子忍渴於盗泉之水曾參回車於勝母之)
(閭惡其名也此臧穢之寳誠不敢拜帝嗟歎曰清乎尚書之言)庇蔭草廬(後漢書胡廣傳注李咸自)
(大鴻臚拜太尉㠯老乞骸骨家舊貧狹丨丨丨丨)麤袍糲食(後漢書袁安傳彭字伯楚順帝初為)
(光禄勲行至清為吏丨丨丨丨終於議郎按彭安孫也)屏居人外荆棘生門(後漢書陳)
(寵傳南陽尹勤為司空勤字叔梁篤性好學丨丨丨丨丨丨丨丨時人重其節)豈以口腹累安
邑(後漢書周黃徐姜申屠列傳序太原閔仲叔者客居安邑老病家貧不能得肉日買猪肝一片屠者或不)
(肯與安邑令聞敕吏常給焉仲叔怪而問之知乃歎曰閔仲叔丨丨丨丨丨丨丨邪遂去)畏四知(後漢)
(書楊震傳遷荆州刺史東萊太守當之郡道經昌邑故所舉荆州茂才王密為昌邑令謁見至夜懷金十斤以)
(遺震震曰故人知君君不知故人何也密曰暮夜無知者震曰天知神知我知子知何謂無知密愧而出贊楊)
(氏載德仍世柱國震丨丨丨秉去三惑)清白吏(後漢書楊震傳轉涿郡太守性公廉不受私謁子孫)
(常蔬食步行故舊長者或欲令為開産業震不肯曰使後世稱為丨丨丨子孫㠯此遺之不亦厚乎)悉以
金馬還羌(後漢書張奐傳遷安定屬國都尉羌豪帥感奐恩德上馬二十匹先零又遺金鐻八枚奐)
(並受之而召主簿於諸羌前㠯酒酹地曰使馬如羊不㠯入廐使金如粟不㠯入懷丨丨丨丨丨之丨性貪而)
(貴吏清前有八都尉率好財貨為所患苦及奐正身絜已威化大行)蜀珍不入於門(後漢書李)
(膺傳注謝承書曰出補蜀郡太守丨之丨玩丨丨丨丨益州紀其政化)敝衣繩履食無兼
肉(後漢書劉虞傳虞雖為上公天性節約丨丨丨丨丨丨丨丨遠近豪俊夙僣奢者莫不改操而歸心焉)
去珠復還(後漢書孟嘗傳嘗遷合浦太守郡不産榖實而海出珠寳先時宰守並多貪穢詭人採求)
(不知紀極珠遂漸徙於交阯郡界於是行旅不至人物無資嘗到官革易前敝求民病利曾未踰歲丨丨丨丨)
(百姓皆反其業商貨流通稱為神明)清省(魏志曹爽傳注桓範拜大司農範前在臺閣號為曉事及為大)
(司農又以丨丨稱)清尚(魏志夏侯元傳注許遐字思祖以丨丨稱位至侍中)士不妄有名
(魏志王修傳袁氏政寬在職埶者多畜聚太祖破南皮閱修家榖不滿十斛有書數百卷太祖歎曰丨丨丨丨)
(丨)穀不滿十斛(見上)羸衣柴車(魏志毛玠傳注玠典選舉拔貞實斥華偽四海翕然)
(莫不勵行至乃長吏還者垢面丨丨常乘丨丨軍吏入府朝服徒行人擬壺餐之絜家象濯纓之操)壺餐
絜濯纓操(見上)無方面珍物(魏志梁習傳文帝踐阼復置并州復為刺史進封申門亭)
(侯邑百戶政治常為天下最太和二年徵拜大司農習在州二十餘年而居處貧窮丨丨丨丨丨明帝異之禮)
(賜甚厚)借舍從兒(魏志賈逵傳注楊沛前後宰歴城守不以私計介意又不肯以事貴人故身退)
(之後家無餘積治疾於家丨丨丨丨無他奴婢)欲作沐德信(魏志常林傳注沐並字德信袁紹父)
(子時始為名吏有志介嘗過姊姊為殺雞炊黍而不留也丞相召署軍謀掾正始中為三府長史時吳使朱然)
(諸葛瑾攻圍樊城遣船兵於峴山東斫材牂牁人兵作食有先熟者呼後熟者言共食来後熟者荅言否也呼)
(者曰汝丨丨丨丨丨邪其名流布播於異域如此)姊為殺雞炊黍而不畱(見上)畱
犢(魏志常林傳注時苗為夀春令始之官乘薄軬車黃㹀牛布被囊居官歲餘牛生一犢及其去丨其丨謂)
(主簿曰令来時本無此犢犢是淮南所生有也羣吏曰六畜不識父自當随母苗不聽時人皆以為激)义
手上車(魏志趙儼傳注舊故四征有官厨財籍遷轉之際無不因緣而儼丨丨丨丨發到霸上忘持其)
(常所服藥雍州聞之乃追送雜藥材數箱儼笑曰人言語殊不易我偶問所服藥耳何用是為邪遂不取)織
䔧芘(魏志裴潛傳注始潛自感所生微賤無舅氏又為父所不禮即折節仕進雖多所更歷清省恪然每)
(之官不將妻子妻子貧乏丨丨丨以自供)牀挂柱(魏志裴潛傳注潛為兖州時嘗作一丨及其去也留)
(以丨丨)甕缶無儲(魏志高柔傳注高慎歷二縣令東萊太守老病歸家草屋蓬戶丨丨丨丨其妻)
(謂之曰君累經宰守積有年歲何能不少為儲畜以遺子孫乎慎曰我以勤身清名為之基以二千石遺之不)
(亦可乎按慎柔高祖)舉袖受金(魏志田豫傳注鮮卑素利等密懷金三十斤謂豫曰願避左右豫從)
(之因跪曰我見公貧前後遺公牛馬公輒送官今密以此上公可以為家資豫張袖受之荅其厚意去後悉付)
(外具以状聞詔褎之曰昔魏絳開懷以納戎今卿丨丨以丨丨朕甚嘉焉賜絹五百匹)賜絹一匹
(魏志胡質傳子威官至徐州刺史注威少有志尚質之為荆州也威自京都省之驅驢單行拜見父停廐中十)
(餘日告歸質丨其丨丨丨為道路糧威跪曰大人清白不審於何得此絹質曰是吾俸禄之餘故以為汝糧耳)
(威受之辭歸質帳下都督先其將歸請假還家隂資装百餘里要之因與為伴每事佐助經營之威密誘問乃)
(知其都督也因取向所賜絹荅謝而遣之後具以白質質杖其都督一百除吏名其父子清慎如此於是名譽)
(著聞歷位宰牧晉武帝歎其父清謂威曰卿清孰與父清威對曰臣父清恐人知臣清恐人不知是臣不如者)
(遠也)清恐人知(見上)不别治生以長尺寸(蜀志諸葛亮傳亮自表後主曰成都)
(有桑八百株薄田十五頃子弟衣食自有餘饒至於臣在外任無别調度随身衣食悉仰於官丨丨丨丨丨丨)
(丨丨)號為窶陋(吴志劉繇傳注劉寵前後歷二郡入居九列四登三事家不藏賄丨丨丨丨三去相)
(位輒歸本土按寵繇伯父)疏帳縹被(吳志蔣欽傳權嘗入其堂内母丨丨丨丨妻妾布裙權歎其在)
(貴守約即敕御府為母作錦被改易帷帳妻妾衣被悉皆錦繡)如布衣寒士(晉書高密文獻王泰)
(傳奉性廉静不近聲色雖為宰輔食大國之租服飾肴膳丨丨丨丨丨任真簡率每朝會不識者不知其王公)
(也)不知其王公(見上)葦茭車(晉書譙剛王遜傳遜子承監湘州諸軍事南中郎將湘州)
(刺史承之鎮時湘土荒殘公私困弊承躬自儉約乘丨丨丨而傾心綏撫甚有能名)酒肉返餘(晉書)
(劉寔傳寔每還州里鄉人載丨丨以候之寔難逆其意輒共啖而丨其丨)薪水之事皆自營
給(晉書劉寔傳寔少貧窶杖策徒行每所憩止不累主人丨丨丨丨丨丨丨丨及位通顯每崇儉素不尚華)
(麗)遺絲藏閣(晉書山濤傳陳郡袁毅為鬲令貪濁而賂遺公卿亦丨濤丨百斤濤不欲異於時受)
(而丨於丨上後毅事露檻車送廷尉凡所受賂皆見推檢濤乃取絲付吏積年塵埃印封如初)潔慎不
染(晉書鄭默傳鬲令袁毅坐交通貨賂在朝多見引逮唯默以丨丨丨丨其流)手不執珠玉
(晉書崔洪傳洪口不言貨財丨丨丨丨丨)衣不重帛家無儋石之儲(晉書劉超傳超)
(職典文翰而畏慎静密彌見親待加以處身清苦丨丨丨丨丨丨丨丨丨丨每帝所賜皆固辭曰凡陋小臣横)
(竊賞賜無德而禄殃咎是懼帝嘉之不奪其志)市絹還官(晉書庾冰傳冰天性清慎常以儉約自居)
(中子襲嘗貸官絹十匹冰怒捶之丨丨丨丨)版付船官(晉書桓嗣傳詔以嗣督荆州之三郡豫州)
(之四郡軍事涖事簡約修所住齋應作板檐嗣命以茅代之丨丨丨丨)素德清規(晉書王承傳論)
(安期英姿挺秀籍甚一時雖崇勲懋績有闕於旂常丨丨丨丨足傳於汗簡矣按承字安期)止有被
襆(晉書陸納傳出為吳興太守納至郡不受俸禄徵拜左民尚書將應召外白宜装幾船納曰私奴装糧食)
(來無所復湏也臨發丨丨丨丨而已)壊烏布帳(晉書謝尚傳出為歴陽太守轉督江夏義陽随三郡)
(軍事尚為政清簡始到官郡府以布四十匹為尚造烏布帳尚壊之以為軍士襦袴)駒犢付官(晉書)
(王遜傳遷上洛太守私牛馬在郡生丨丨者秋滿悉以丨丨云是郡中所産也)去如初至(晉書杜軫)
(傳除建寧令導以德政秩滿將歸羣蠻追送賂遺甚多軫一無所受丨丨丨丨)飲吳水(晉書鄧攸傳吳)
(郡闕守帝以授攸攸載米之郡俸禄無所受唯丨丨丨而已)披絮(晉書吳隠之傳遷左衛將軍雖居清)
(顯禄賜皆班親族冬月無被嘗澣衣乃丨丨勤苦同於貧庶)挹貪泉(晉書吳隠之傳廣州包𢃄山海)
(珍異所出前後刺史皆多黷貨朝廷欲革嶺南之弊以隠之為廣州刺史未至州二十里有水曰貪泉飲者懷)
(無厭之欲隠之至泉所酌而飲之因賦詩曰古人云此水一歃懷千金試使夷齊飲終當不易心在州清操踰)
(厲贊唯嘗吳水但丨丨丨人風既偃俗化斯遷)菲已(晉書吳隠之傳為廣州刺史常食不過菜及乾魚而)
(已帳下人進魚每剔去骨存肉隠之覺其用意罰而黜焉元興初詔曰吳隠之孝友過人禄均九族丨丨絜素)
(儉愈魚餐朕有嘉焉)儉愈魚餐(見上)竹篷屏風(晉書吳隠之傳拜度支尚書太常以丨丨)
(為丨丨坐無氊席)沉香一片(晉書吳隠之傳隠之至自番禺其妻劉氏齎丨丨丨丨隠之見之遂)
(投於湖亭之水)廉慎門法(晉書吳隠之傳子延之復厲清操為鄱陽太守延之弟及子為郡縣者常)
(以丨丨為丨丨)贏糧述職酌水厲精(晉書良吏傳論鄧攸丨丨以丨丨吴隠丨丨以丨丨)
(晉代良能此焉為最)私童樵採(晉書禇裒傳除江州刺史在官清約雖居方伯恒使丨丨丨丨)衣
爛戸内(晉書郭文傳餘杭令顧颺與葛洪共造之而擕與俱歸颺以文山行或湏皮衣贈以韋袴褶一)
(具文不納辭歸山中颺追遣使者置衣室中而去文亦無言韋丨乃至丨于丨丨竟不服用)茅屋蔬
飱(宋書臧燾傳徵拜太常雖外戚貴顯而彌自冲約丨丨丨丨不改其舊所得俸禄與親戚共之)衣櫛
蕭然(宋書宗慤傳元嘉二十二年伐林邑慤自奮請行克林邑收其異寳雜物不可勝計慤一無所取丨)
(丨丨丨文帝甚嘉之)以錢乞守園人(宋書柳元景傳時在朝勲要多事産業唯元景獨無所營)
(南岸有數十畝菜園守園人賣得錢二萬送還宅元景曰我立此園種菜以供家中啖耳乃復賣菜取錢奪百)
(姓之利邪丨丨丨丨丨丨按乞音氣)宋世清約稱二人(宋書孔覬傳性真素不尚矯飾遇得)
(寳玩服用不疑而他物麤敗終不改易時吳郡顧覬之亦尚儉素衣裘器服皆擇其陋者丨丨言丨丨丨此丨)
(丨)冰心霜情(宋書陸徽傳廣州别駕從事史朱萬嗣年暨知命廉尚愈高丨丨與貪流爭激丨丨)
(與晚節彌茂歴宰金山家無寳鏤之飾連組珠海室靡璫珥之珍确然守志不求聞逹實足以澄革汙吏洗鏡)
(貪氓如得提名禮闈抗迹朝省搏嶺表之清風負冰宇之潔望則恩融一臣而施光萬物)家無寳鏤
室靡璫珥(見上)洗鏡貪氓(見上)冰宇潔望(見上)公奉私餼(宋史良吏)
(傳晉夀太守郭啓元丨丨丨丨纖毫弗納布衣蔬食飭躬惟儉)所居茅齋斧木而已(齊書)
(劉善明傳質素不好聲色丨丨丨丨丨丨丨丨牀榻几案不加剗削)臣買宅百三十萬餘
物稱之(齊書王琨傳出為持節都督廣交二州軍事建威將軍平越將軍平越中郎廣州刺史南土沃)
(實在任者常致巨富世云廣州刺史但經城門一過便得三千萬也琨無所取納表獻祿俸之半州鎮舊有鼓)
(吹又啓輸還及罷任孝武知其清問還資多少琨曰丨丨丨丨丨丨丨丨丨丨丨帝悅其對)此屐著
已二十年(齊書虞玩之傳太祖鎮東府朝野致敬玩之猶躡屐造席太祖取屐視之訛黑斜銳蒵斷)
(以芒接之問曰卿丨丨已幾載玩之曰初釋褐拜征北行佐買之丨丨丨丨丨貧士竟不辦易太祖善之按二)
(十年南史作三十年)獻乾薑二十斤(齊書孔琇之傳為臨海太守在任清約罷郡還丨丨丨丨)
(丨丨世祖嫌少及知琇之清乃歎息)如素士之貧賤者(梁書馮道根傳雖貴顯而性儉約所)
(居宅不營牆屋無噐服侍衛入室則蕭然丨丨丨丨丨丨丨當時服其清退)以荻為鄣(梁書周捨)
(傳性儉素衣服器用居處牀席如布衣之貧者每入官府雖廣厦華堂閨閔重䆳捨居之則塵埃滿積丨丨丨)
(丨壊亦不營)插燭板牀(梁書傅昭傳為中書通事舍人時居此職皆勢傾天下昭獨廉静無所干)
(預噐服率陋身安粗糲常丨丨於丨丨)冠履十年一易(梁書到溉傳溉所蒞以清白自修性)
(又率儉不好聲色虚室單牀旁無姬侍自外車馬不事鮮華丨丨丨丨丨丨朝服或至補穿傳呼清路示有朝)
(章而已)請書數篋(梁書庾黔婁傳鄧元起為益州刺史表黔婁為府長史巴西梓潼二郡太守及)
(成都平城中珍寳山積元起悉分與僚佐惟黔婁一無所取元起惡其異衆厲聲曰長史何獨爾為黔婁示不)
(違之丨丨丨丨)郡多麻苧無以為繩(梁書伏暅傳徵為東陽太守在郡清恪如永陽丨丨)
(丨丨家人乃至丨丨丨丨其厲志如此)麻繩為帶(陳書沈衆傳恒服布袍芒屩以丨丨丨丨)留
奉鎮庫(南史劉秀之傳遷益州刺史折丨丨祿二百八十萬付梁州丨丨此外蕭然)百城貺
贈一無所受(南史朱修之傳立身清約丨丨丨丨丨丨丨丨惟以蠻人宜存撫納有餉皆受得輒)
(與佐史賭之未嘗入已)與佐史賭(見上)數多劉寵(南史謝朏傳子諼為東陽内史及還)
(五官送錢一萬止留一百答曰丨丨丨丨更以為媿)王晉平恐富求歸(南史王秀之傳為晉)
(平太守期年求還或問其故答曰此郡沃壤珍阜日至人所昩者財財生則祸逐智者不昩財亦不逐禍吾山)
(資已足豈可久留以妨賢路乃上表請代時人以為丨丨丨丨丨丨丨)少來不願當之(南史)
(王悅之傳悅之少厲清操亮直有風檢為吏部郎隣省有會同者遺悅之餅一甌辭不受曰此費誠小然丨丨)
(丨丨丨丨)單船臨郡(南史孔奐傳除晉陵太守清白自守妻子並不之官惟以丨丨丨丨所得秩俸)
(随即分贍孤寡郡中號曰神君)衣氊一具(南史孔奐傳曲阿富人殷綺見奐居處儉素乃餉以丨丨)
(丨丨奐曰太守身居美禄何為不能辦此但百姓未周不容獨享温飽勞卿厚意幸勿為煩)何至還
東作賈客(南史孔覬傳覬弟道存從弟徽頗營産業二弟請假東還覬出渚迎之輜重十餘船皆是)
(綿絹紙席之屬覬見之偽喜謂曰我比乏得此甚要因命置岸側既而正色謂曰汝輩忝預士流丨丨丨丨丨)
(丨丨邪命燒盡乃去)載米上水(南史孔覬傳弟道存代覬為江夏内史時東土旱都邑米貴道存慮)
(覬甚乏遣吏載五百斛米餉之覬呼吏謂曰我在彼三載去官之日不辦有路糧郎至彼未幾那能得此米邪)
(可載還彼吏曰自古無丨丨丨丨者都下米貴乞於此貨之不聽吏乃載米而去)寧可賣餉(南史)
(褚彦回傳時淮北屬江南無復鰒魚或有間關得至者一枚直數千錢人有餉彦回鰒魚三十枚彦回時雖貴)
(而貧薄過甚門生有獻計賣之云可得十萬錢彦回變色曰我謂此是食物非曰財貨且不知堪賣錢聊爾受)
(之雖復儉乏丨丨丨丨取錢也悉與親游噉之少日便盡)黃紙帽箱(南史禇彦緒傳為吏部尚書門)
(庭蕭索賓客罕至出行左右常捧一丨丨丨丨風吹紙剥殆盡)市藥以冠劍為質(南史禇彦)
(緒傳罷江夏郡還病無以丨丨丨丨丨丨丨)種蔬自給(南史禇玠傳除山隂令在任歲餘守禄奉)
(而已去官之日不堪自致因留縣境丨丨菜以丨丨)白莧紫茄以為常餌(南史蔡撙傳為)
(吴興太守不飲郡井齋前自種丨丨丨丨丨丨丨丨詔襃其清)上庫藏奉(南史張瓌傳封義城縣侯)
(建元元年改封平都侯出為吳興太守瓌以既有國秩不取郡奉高帝敕丨丨别丨其丨以表其清)借官
地起茅屋(南史裴子野傳子野在禁省十餘年無宅丨丨丨二畆丨丨丨數間妻子恒苦飢寒)楊
公所以遺子孫(南史沈憲傳同郡邱仲起為晉平郡清廉自立禇彦回歎曰目見可欲心能不)
(亂此丨丨丨丨丨丨丨也)無兼衣餘食(南史江湛傳轉吏部尚書家甚貧餉饋盈門一無所受丨)
(丨丨丨丨嘗為上所召遇澣衣稱疾經日衣成然後起)澣衣稱疾(見上)書案留庫(南史)
(江秉之傳出補新安太守在郡作丨丨一枚去官丨以付丨)還裝輕素(南史王珍國傳遷桂陽内)
(史罷任還都路經江州刺史柳世隆臨渚餞别見珍國丨丨丨丨歎曰此真良二千石也)著廉吏論
(南史劉懷慰傳為齊郡太守不受禮謁有餉其新米一斛者懷慰出所食麥飯示之曰食有餘幸不煩此因丨)
(丨丨丨以逹其意)外府賜將帥内藏歸王府(南史蕭藻傳為益州刺史初鄧元起)
(在蜀崇於聚歛財貨山積金玉珍帛為一室名曰内藏綺縠錦罽為一室號曰外府藻以丨丨丨丨丨丨丨丨)
(丨丨)租秩悉寄天府(南史梁南康王績傳績寡玩好少嗜欲躬事儉約所有丨丨丨丨丨丨後)
(少府有南康國無名錢數千萬)南康國無名錢(見上)為百城表(南史樂法才傳為建)
(康令不受奉秩比去將至百金縣曹啓輸臺庫武帝嘉其清節曰居職若斯可以丨丨丨丨矣)遣裙衫
迎(南史任昉傳被代登舟止有絹七匹米五石至都無衣鎮軍將軍沈約丨丨丨丨之)欲遺子孫
不在越裝(南史王僧孺傳為南海太守外國舶物高涼生口歲數至皆外國賈人以通貨易舊時州)
(郡就市回而即賣其利數倍歴政以為常僧孺歎曰昔人為蜀郡長史終身無蜀物吾丨丨丨丨者丨丨丨丨)
(並無所取)梓材巾箱(南史范岫傳每所居官恒以廉潔稱為長城令時有丨丨丨丨至數十年經貴)
(遂不改易)牙管一雙(南史范岫傳在晉陵唯作丨丨筆丨丨猶以為貴)不容獨當故
人筐篚(南史江革傳除會稽郡丞門生故吏家多在東聞革應至並賫持緣道迎候革曰我通不受餉)
(丨丨丨丨丨丨丨丨)西陵石(南史江革傳除會稽郡丞人安吏畏乃除都官尚書將還贈遺一無所受)
(唯乘臺所給一舸舸艚偏欹不得安卧或請濟江徙重物以迮輕艚革既無物乃於丨丨岸取丨十餘片以實)
(之其清貧如此)寺卿憚其清嚴(南史顧協傳少清介有志操初為廷尉正冬服單薄丨丨蔡法)
(度欲觧𥜗與之丨丨丨丨不敢發口謂人曰我願觧身上襦與顧郎顧郎難衣食者竟不敢遺之)不敢
解襦(見上)蔬菲(南史姚察傳察自居顯要一不交通嘗有私門生不敢厚餉送南布一端花綀一匹)
(察厲色驅出隋文帝知察丨丨别日獨召入内殿賜果菜)還金之美(南史甄法崇傳法崇孫彬有行)
(業嘗以一束苧就州長沙寺庫質錢後贖苧還於苧束中得五兩金以手巾裹之彬得送還寺庫道人以金半)
(仰酬彬堅然不受梁武帝布衣聞之及踐阼以西昌侯藻為益州刺史乃以彬為府錄事參軍將行同列五人)
(帝誡以廉慎至彬獨曰卿昔有丨丨丨丨故不復以此言相屬)越王石見(南史虞愿傳為晉安太守)
(海邊有丨丨丨常隠雲霧相傳云清廉太守乃得丨愿往就觀視清徹無所隠蔽)掃地拂牀(南史)
(虞愿傳除後軍將軍禇彦回常詣愿愿不在見其眠牀上積塵埃有書數袠彦回歎曰虞君之清至於此令人)
(丨丨丨丨而去)二十籠簿書(南史范述曾傳吴興邱師施亦廉潔稱罷臨安縣還唯有丨丨丨丨)
(丨並是倉庫劵帖當時以比述曾)借車廏居(南史孫謙傳每去官輒無私宅丨空丨丨丨焉)廉
貞之德有過楚相(魏書任城王澄傳西域嚈噠波斯諸國各因公使並遺澄駿馬一匹澄請)
(付太僕以充國閑詔曰王丨丨丨丨丨丨丨丨可敇付廐以成君子大哉之美)出無車乘(魏書崔元)
(伯傳深為太祖所任勢傾朝廷而儉約自居不營産業家徒四壁丨丨丨丨朝晡步上母年七十供養無重膳)
(太祖嘗使人密察聞而益重之厚加饋賜)一熊皮鄣泥數十年(魏書長孫道生傳道生廉)
(約身為三司而衣不華飾食不兼味丨丨丨丨丨丨丨丨不易時人比之晏嬰)穿角履(魏書王遵業傳)
(轉司徒左長史黃門郎時政歸門下世謂侍中黃門為小宰相而遵業從容恬素若處邱園嘗著丨丨丨好事)
(者多毁新履以學之)吾為德請財何為(魏書胡叟傳叟孤飄坎壈未有仕路遂入漢中劉義)
(隆梁秦二州刺史馮翊吉翰以叟才士頗相禮接授叟末佐不稱其懷未幾翰遷益州叟随入蜀多為豪㒞所)
(尚時蜀沙門法成鳩率僧旅幾于千人鑄丈六金像劉義隆惡其聚衆將加大辟叟聞之即赴丹陽啓申其美)
(遂得免焉復還於蜀法成感之遺其珍物價直千餘匹叟謂法成曰緯蕭何人能棄明珠丨丨丨丨丨丨丨也)
(一無所受)惟守墓田(魏書崔挺傳三世同居門有禮譲於後頻值饑年家始分析挺與弟振推讓田)
(宅舊資丨丨丨丨而已家徒壁立兄弟怡然手不釋卷時榖糴踊貴鄉人或有贍者遺挺辭譲而受仍亦散之)
開福之源(魏書李彪傳夫尚儉者丨丨丨丨好奢者起貧之兆)口手俱足餘無所
須(北齊書庫狄士文傳嘗入朝遇上賜公卿入左藏任取多少人皆極重士文獨口銜絹一匹兩手各持一)
(匹上問其故士文曰臣丨丨丨丨丨丨丨丨上異之别齎遺之)我門前幸無此物(北齊書楊)
(愔傳自居大位門絶私交輕貨財重仁義前後賞賜積累巨萬散之九族架篋之中惟有書數千卷太保平原)
(王隆之與愔隣宅嘗見其門外有富胡數人謂左右曰丨丨丨丨丨丨丨)乘舊馬以歸(周書韋夐)
(傳孝寬為延州總管夐至州與孝寬相見將還孝寬以所乘馬及轡勒與夐夐以其華飾心弗欲之笑謂孝寬)
(曰昔人不棄遺簪墜履者惡與之同出不與同歸吾雖不逮前烈然捨舊錄新亦非吾志也於是乃丨丨丨丨)
(丨)唯取素琴(周書裴寬傳寬弟尼從于謹平江陵大獲軍實謹恣諸將校取之餘人皆競取珍玩)
(尼丨丨梁元帝丨丨一張而已)人皆因祿富我獨以官貧(隋書房彦謙傳前後居官)
(所得俸禄皆以周䘏親友家無餘財車服器用務存素儉自少及長一言一行未嘗涉私雖致屢空怡然自得)
(嘗從容獨笑顧謂其子元齡曰丨丨丨丨丨丨丨丨丨丨所遺子孫在於清白耳)水火不與百
姓交(隋書趙軌傳轉齊州别駕有能名徵入朝父老相送者各揮涕曰别駕在官丨丨丨丨丨丨丨是以)
(不敢以壺酒相送公清若水請酌一杯水奉餞軌受而飲之論柳儉去官妻子不贍趙軌秩滿酌水餞離清矣)
酌水餞離(見上)不受公料(隋書庫狄士文傳拜貝州刺史性清苦丨丨丨丨家無餘財其)
(子嘗噉官廚餅士文枷之於獄累日杖之一百步送還京)改名以彰雅操(北史長孫儉傳儉本)
(名慶明周文謂儉曰名實湏相稱尚書志安貧素可丨丨儉丨丨丨丨)福輿(北史崔冏傳冏性廉謹恭)
(儉自脩所得俸秩必分親故終鴻臚卿臨終誡其二子曰夫恭儉福之輿傲侈禍之機乘丨丨者浸以康休蹈)
(禍機者忽而傾覆汝其誡歟)清徹底(北史宋世良傳拜清河太守在郡聲問甚高醴泉出於界内及)
(代至傾城祖道有老人丁金剛者泣而前謝曰老人年九十記三十五政府君非唯善政丨亦丨丨今失賢者)
(人何以濟)草屋數間(北齊高允傳拜中書令帝幸允第惟丨丨丨丨布被縕袍厨中鹽菜而已帝歎)
(息曰古人之清貧豈有此乎即賜帛五百匹粟千斛拜長子忱為長樂太守)宅不過三十步
(北史裴佗傳佗清白任真不事家産丨丨丨丨丨丨又無田園暑不張盖寒不衣裘其貞儉若此)漁獵
夫(北史裴俠傳俠除河北郡守此郡舊制有丨丨丨三十人以供郡守俠曰以口腹役人吾所不為也乃悉)
(罷之又有丁三十人供郡守役俠亦不以入私並收庸為市官馬歲時既積馬遂成羣去職之日一無所取人)
(歌曰肥鮮不食丁庸不取裴公貞惠為世規矩)肥鮮不食丁庸不取(見上)獨立使
君(北史裴俠傳俠嘗與諸牧守俱謁周文周文命俠别立謂諸牧守曰裴俠清慎奉公為天下之最令衆中)
(有如狹者可與之俱立衆皆默然無敢應者周文乃厚賜俠朝野服焉號為丨丨丨丨)門無挾貨
之賓(北史程駿傳文明太后詔曰駿歴官清慎言事每愜丨丨丨丨丨丨室有懷道之士可賜帛六百匹)
(旌其儉德駿悉散之親舊)妻事舂簸(北史崔亮傳亮雖歴顯任其丨不免親丨丨丨孝文聞之嘉其)
(清貧詔帶野王令)假賃居止(北史鹿悆傳悆雖任居通顯自無屋宅常丨丨丨丨布衣糲食寒暑)
(不變孝莊嘉其清潔時復賜以錢帛)清郎(北史袁聿修傳為尚書郎十年未曾受升酒之遺尚書邢邵與)
(聿修舊欵每省中語戲常呼聿修為丨丨大寧初聿修以太常少卿出使廵省仍令考校官人得失經兖州時)
(邢邵為刺史别後送白紬為信聿修不受與邰書云瓜田李下古人所慎願得此心不貽厚責邵亦欣然領觧)
(報書云老夫忽忽意不及此敬承來旨吾無間然弟昔為清郎今日復作清卿矣)清卿(見上)小犢
車(北史楊機傳除度支尚書奉公正已為時所稱家貧無馬多乘丨丨丨時論許其清白)木枕亦
不須作(北史郎基傳除鄭州長史帶潁川郡守基性清慎無所營求嘗語人曰任官之所丨丨丨丨丨)
(丨况重於此乎唯頗令人寫書潘子義曾遺之書云在官寫書亦是風流罪過基答云觀過知仁斯亦可矣)
風素(北史賀蘭祥傳除都督荆州刺史性甚清素公私贈遺一無所受梁雍州刺史岳陽王蕭詧欽其丨)
(丨乃以竹屏風絺綌之屬及經史贈之祥難違其意取而付諸所司周文後聞之並以賜祥)封金送
上(北史王思政傳加特進兼尚書左僕射行臺都督荆州刺史境内卑濕城塹多壊思政乃命都督藺小歡)
(督工匠繕修之掘得黃金三十斤夜中密送至旦思政召佐史以金示之曰人臣不宜有私悉丨丨丨丨周文)
(嘉之賜錢二十萬)乘錦數疋(北史柳慶傳與楊寬有隙慶除宜州刺史寬為小冢宰乃囚慶故吏)
(求其罪失按騐六十餘日吏終無所言唯得丨丨丨丨時人服其廉慎)得書兩車(北史唐瑾傳于)
(謹南伐江陵以瑾為元帥府長史諸將大獲財物瑾一無所取唯丨丨丨丨載之以歸)畫楊震像
(北史申徽傳為裏州刺史時南方初附舊俗官人皆通餉遺徽性廉慎乃丨丨丨丨於寢室以自戒)還葚
(北史趙軌傳為齊州别駕其東隣有桑葚落其家軌遣人悉拾還其主戒其諸子曰吾非以此求名意者非機)
(杼物不願侵人汝等宜以為戒)非機杼物不願侵人(見上)酒既自有不能
相費(北史孟信傳從孝武帝入關封東州子趙平太守政尚寬和山中老人曾以㹠酒饋之信和顔接引)
(殷勤勞問乃自出酒以鐵鐺温之素木盤盛蕪菁&KR0034;唯此而已又以一鐺借老人但執一杯各自斟酌申酧酢)
(之意謂老人曰吾至郡來無人以一物見遺今卿獨有此餉且食菜已久欲為卿受一㹠膊耳丨丨丨丨丨丨)
(丨丨老人大悅再拜擘㹠進之酒盡方别)食菜久(見上)食麥衣皮(北史劉璠傳左遷同和郡)
(守善於撫御涖職未期生羌降附者五百餘家前後郡守多經營以致貲産唯璠秋毫無所取妻子並随羌俗)
(丨丨丨丨始終不改)清德頌(北史樊遜傳為臨漳小吏縣令裴鑒涖官清苦致白雀等瑞遜上丨丨丨)
(十首鑒大加賞重擢為主簿)潁瓜猶在(北史蘇瓊傳除南清河太守郡人趙潁官至樂陵太守年)
(餘八十致事歸五月中得新瓜一雙自來奉潁恃年老苦請遂便為留乃致於聽事梁上竟不割人聞受趙穎)
(餉瓜欲貢新果至門問知丨丨丨丨相顧而去)斷帶續燈(舊唐書皇甫無逸傳累轉益州大都督府)
(長史每按部樵採不犯於人嘗夜宿人家遇燈炷盡主人將續之無逸抽佩刀斷衣帶以為炷論絶賓客以閉)
(府門丨衣丨以丨丨炷廉介之志彰矣)堂材為霖雨所腐(舊唐書李義琰傳義琰宅無正)
(寢弟義璡為岐州司功參軍乃市丨丨送焉及義璡來覲義琰謂曰以吾為相國豈不懷愧更營美室是速吾)
(禍此豈愛我哉義璡曰凡人仕為丞尉即營第宅兄官高祿重豈宜卑陋以逼下也義琰曰事難全遂物不兩)
(興既有貴仕又廣其宇若無令德必受其殃吾非不欲之懼獲戾也竟不營構其木丨丨丨丨丨而棄之)無
淮南一物(舊唐書朱敬則傳授廬州刺史經數月洎代到還鄕里丨丨丨丨丨惟有所乘馬一匹諸)
(子姪步從而歸)好消息(舊唐書崔元暐傳母盧氏嘗誡之曰吾見姨兄屯田郎中辛元馭云兒子從宦)
(者有人來云貧乏不能存此是丨丨丨若聞貲貨充足衣馬輕肥此惡消息吾嘗重此言以為確論)金埋
幕下(舊唐書杜暹傳安西副都護郭虔瓘與西突厥可汗史獻等不叶更相執奏詔暹按其事實蕃人賫)
(丨以遺暹固辭不受左右曰公遠使絶域不可失蕃人情暹不得已受之丨丨丨既去出境乃移牒令收取之)
(蕃人度磧追之不及而止)祐甫家法(舊唐書崔祐甫傳朱泚之亂祐甫妻王氏陷於賊中泚嘗與祐)
(甫同列雅重其為人乃遺王氏繒帛菽粟王氏受而緘封之及德宗還京具陳其狀以獻士君子益重丨丨丨)
(丨)衣裘茵袵十年一易(舊唐書韓滉傳性持節儉志在奉公丨丨丨丨丨丨丨丨)搜
南貨(舊唐書李勉傳除廣州刺史兼嶺南節度觀察使前後西域舶泛海至者歲纔四五勉性廉潔舶來)
(都不檢閱在官累年器用車服無增飾及代歸至石門停舟悉丨家人所貯丨丨犀象諸物投之江中)新
茶一串(舊唐書陸贄傳授華州鄭縣尉罷秩東歸省母路由夀州刺史張鎰請結忘年之契及辭遺贄)
(錢百萬曰願備太夫人一日之膳贄不納唯受丨丨丨丨而已曰敢不承君厚意)無他第墅(舊唐)
(書李吉甫傳吉甫為相不殖財産京師一宅之外丨丨丨丨公論以此重之)羡財治廨(舊唐書令)
(狐楚傳檢校禮部尚書汴州刺史宣武軍節度汴宋亳觀察等使汴帥前例始至率以錢二百萬實其私藏楚)
(獨不取以其丨丨丨丨舍數百間)官側朱書(舊唐書牛僧孺傳韓弘入朝子公武以家財厚賂權)
(幸俄而父子俱卒孤孫幼小穆宗命中使至其家閱其宅簿以付家老簿上具有納賂之所唯於僧孺丨丨丨)
(丨曰某月日送牛侍郎物若干不受却付訖穆宗按簿甚悅居無何議命相帝首可僧孺之名)受酒一
杯(舊唐書李素立傳為瀚海都護有闕泥孰别部為邊患素立遣使招諭降之感其惠率馬牛以饋素立素)
(立唯丨其丨丨丨餘悉還之)馬作齊(舊唐書馮元常傳從父弟元淑歷浚儀始平二縣令皆單騎赴)
(職未嘗以妻子之官所乘丨午後則不與芻云令其丨丨身及奴僕每日一食而已俸祿之餘皆供公用併給)
(與貧士人或譏其邀名元淑曰此吾本性不為苦也)家無畱儲(唐書嗣吳王祇傳子巘歴官清白居)
(室不能庇風雨收恤甥姪慈愛過人丨丨丨丨)寫荔支圖(唐書劉崇龜傳仕累華要姻舊或干以財)
(率不答但丨丨丨丨與之)性不喜財(唐書李襲譽傳召為太府卿居家儉厚於宗親祿稟随多少散)
(之嘗謂子孫曰吾丨丨丨丨遂至窶乏)寫書畱署(唐書李大亮傳在越州丨丨數百卷及去丨都)
(督丨)奉稍已重尚何殖産(唐書岑文本傳或勸其營産文本歎曰吾漢南一布衣徒步入)
(關所望不過祕書郎縣令耳今無汗馬勞以文墨位宰相丨丨丨丨丨丨丨丨業邪故口未嘗言家事)清
其身易使吏盡清難(唐書姚璹傳遷益州長史始蜀吏貪暴璹摘發之無所容貸后聞降)
(璽詔慰勞因謂左右曰為二千石丨丨丨者丨丨丨丨丨者丨唯璹為兼之)取牋一番(唐書高智)
(周傳蔣渙永泰初歷鴻臚卿日本使嘗遺金帛不納惟丨丨丨丨為書以貽其副云)景倩真淸(唐書)
(陸景倩傳為扶溝丞河南按察使畢構覆州縣殿最欲必得實有吏言狀曰某彊清某詐清惟丨丨曰丨丨)
百綾完封(唐書韓思復傳永淳中家益窶歲饑京兆杜瑾者以丨丨餉思復思復方併日食而綾丨)
(丨不發)豆兩器菜數柸(唐書盧懷慎傳赴東都掌選奉身之具止有布囊懷慎既屬疾宋璟)
(盧從愿候之見敝簣單藉門不施箔會風雨至舉席自障日晏設食蒸丨丨丨丨丨丨而已)僮馬敝
弱(唐書李元紘傳元紘再世宰相有清節其當國累年未嘗改治第宅丨丨丨丨)受紙百番(唐書)
(杜進傳補婺州參軍秩滿歸吏以紙萬番贐之暹為受百番衆嘆曰昔清吏受一大錢何異哉)堂無挾
廡(唐書韓滉傳滉雖宰相子性節儉居處陋薄取庇風雨門當列戟以父時第門不忍壊乃不請丨先丨丨)
(丨弟洄稍增補之滉見即撤去曰先君容焉吾等奉之常恐失墜若摧圯繕之則已安敢改作以傷儉德)五
馬終櫪下(唐書韓滉傳居重位清潔疾惡不為家人資産自始仕至將相乘五馬無不丨丨丨)清
最(唐書尹思真傳前後為刺史十三郡其政皆以丨丨聞)絜吏(唐書王邱傳邱更履華劇而所守清)
(約未嘗通饋遺室宅童騎敝陋既老藥餌不自給帝歎之以為有古人節下制給全禄以旌丨丨)待上
賓惟豚魚(唐書鄧景山傳景山清約子弟饌不過草具用器止烏漆丨丨丨丨丨丨而已)儒先
生家(唐書趙憬傳憬性清約位台窣而第室童獲猶丨丨丨丨也)有車一乘圖書半
之(唐書陸長源傳長源好諧易無威儀而清白自將去汝州送車二乘曰吾祖罷魏州丨丨丨丨而丨丨丨)
(丨吾愧不及先人云)劬儉瞿瞿(唐書吳湊傳京兆尹韓臯罷召湊代臯湊為人彊力丨丨丨丨未嘗)
(擾民)人清可用(唐書馮伉傳醴泉令缺宰相高選德宗曰前使澤潞不受幣者其丨丨丨丨也遂以)
(授伉)毁懷不受(唐書韋夏卿傳為吏部侍郎時從弟執誼卿在翰林嘗受人金有所干請密以金内夏)
(懷中夏卿丨丨丨丨曰吾與爾賴先人遺德致位及此顧當是哉執誼大慚)橘熟既食納直
於官(唐書柳玭傳為嶺南節度副使廨中丨丨丨丨乃丨丨丨丨)噉豆糜(唐書韋貫之傳補伊)
(闕渭南尉河中鄭元澤潞郗士美以厚幣召皆不應居貧丨丨丨自給)樂和李公(唐書李景讓傳)
(元和後大臣有德望者以居里顯景譲宅東都樂和里世稱清德者號丨丨丨丨云)始終完潔(唐書)
(劉瞻傳瞻為人廉約所得俸以餘濟親舊之窶困者家不留儲無第舍四方獻饋不及門行已丨丨丨丨)笥
餘一縑(唐書元德秀傳為魯山令歲滿丨丨丨丨駕柴車去)木枕質錢(唐書陽城傳拜右諫)
(議大夫常以丨丨布衾丨丨人重其賢爭售之)服用無贏副(唐書陽城傳丨丨丨丨丨客或稱其)
(佳可愛輒喜舉授之)鬱林石(唐書陸龜蒙傳陸氏在姑蘇其門有巨石遠祖績常事吳為鬱林太守罷)
(歸無裝舟輕不可越海取石為重人稱其廉號丨丨丨世保其居云)羸馬繩羈(唐書賈敦頤傳數歴)
(州刺史資廉潔入朝常盡室行車一乘敝甚丨丨丨丨道上不知其刺史也)茅菴臥芻(五代史雜)
(傳馮道為人能自刻苦為儉約當晉與梁夾河而軍道居軍中為一丨丨不設床席丨一束丨而已所得俸祿)
(與僕厮同器飲食意恬如也)敗氈弊席四壁蕭然(五代史雜傳李愚為相不治第宅借)
(延賓館以居愚有疾明宗遣宦官視之見其丨丨丨丨丨丨丨丨明宗嗟嘆命以供帳物賜之)食不異
品(宋史范質傳以廉介自持未嘗受四方饋遺前後所得祿賜多給孤遺閨門之中丨丨丨丨家無餘貲)
衣弋□袍(宋史曹彬傳為晉州兵馬都監一日與主帥暨賓從環坐於野會鄰道守將走价馳書來)
(詣使者素不識彬潛問人曰孰為曹監軍有指彬以示之使人以為紿已笑曰豈有國戚近臣而丨丨丨丨坐)
(素胡床者乎審視之方信)緱氏一鎌(宋史王旭傳嚴於治内恕以接物嘗知緱氏縣時官鄰邑者多)
(貪猥民有永寧三钁丨丨丨丨之謠按鎌亦作䥥釋名云䥥廉也薄其所刈似廉也)吾家素風(宋史)
(王質傳初旦為中書舍人家貧與昆弟貸人息錢違期以所乘馬償之質閱書得故劵召子弟示之曰此丨丨)
(丨丨爾曹毋忘也)二茶匕(宋史畢仲游傳提點河東路刑獄太原銅器名天下獨不市一物懼人以)
(為矯也且行買丨丨丨而去韓縝曰如公叔可謂真清矣)引鍾離意事(宋史向敏中傳權判大理)
(寺時沒入祖吉贓錢分賜法吏敏中丨丨丨丨委珠丨獨不受)知餘子(宋史陳堯佐傳堯佐性儉約器)
(服壊随輒補之曰毋使不全見棄也號丨丨丨)掛錢於樹(宋史查道傳嘗出按部路側有佳棗從者)
(摘以獻道即計直丨丨丨丨而去)不持一硯(宋史包拯傳知端州遷殿中丞端土産硯前守緣貢)
(率取數十倍以遺權貴拯命製者才足貢數歲滿丨丨丨丨歸)一琴一鶴(宋史趙抃傳知成都以寬)
(為治神宗立召知諫院帝曰聞卿匹馬入蜀以丨丨丨丨自随為政簡易亦稱是乎)清長官(宋史王獵)
(傳徙林慮令居官無絲髮擾吏民愛信共目為丨丨丨)欽賢堂(宋史張田傳知廣州作丨丨丨繪古)
(昔清刺史像日夕師拜之蘇軾常讀其書以侔古廉吏)柳亭(宋史張唐英傳調榖城令縣圃歲畦薑貸)
(種與民還其陳復配賣取息銓曹指為富縣唐英至空其圃植千株柳作丨丨其中聞者咨羨)家無南
物(宋史曾幾傳幾三仕嶺表丨丨丨丨人稱其廉)蒲團紙帳(宋史杜莘老傳始莘老自蜀造朝不)
(以家行高宗聞其清修獨處甚重之一日因對褎諭曰聞卿出蜀即丨丨丨丨如僧然難及也)無屋可
廬(宋史王希吕傳居官廉潔至丨丨丨丨由紹興歸有終焉之意然猶寓僧寺上聞之賜錢造第)售銀
鞍韉(宋史蔡洸傳奉祠歸去朝之日囊無餘貲至丨所賜丨丨丨治行人服其清潔云)篋藏酬
唱詩(宋史劉宰傳調江陵尉與吏卒同疏食水飲去官惟丨丨主簿趙師秀丨丨丨而已)自舉几
案(宋史掌禹錫傳禹錫矜慎畏法居家勤儉至丨丨丨丨)數軸簡紙皆他人書後
裁取(宋史王曾傳平生自奉甚儉有故人子孫京來告别曾留之具饌食後合中送丨丨丨丨啓視之丨)
(丨丨丨簡丨丨丨者也)然一燈(宋史楊文仲傳遷國子博士匃外添差通判台州故事守貳尚華侈)
(正月望取燈民間吏以白文仲曰為吾丨丨丨足矣)持布三端(遼史張儉傳儉衣惟紬帛食不重味)
(方冬奏事便殿帝見衣袍敝惡密令近侍以火夾穿孔記之屢見不易帝問其故儉對曰臣服此袍已三十年)
(時尚奢靡故以此諷喻之上憐其清貧令恣取内府物儉奉詔丨丨丨丨而出益見奬重)篋無舊蓄
椸無新衣(遼史耶律罕巴傳重熙十二年再為北院大王丨丨丨丨丨丨丨丨)衣食外何
用蓄積(金史伯特德哩布傳德哩布為人孝謹為政簡静不積財常曰俸祿已足養廉丨丨之丨丨丨)
(丨丨凡調官行李止車一乘婢僕數人而已)芥視珠犀(元史庫庫傳轉祕書監丞奉命往覈泉舶)
(丨丨丨丨不少留目)冰壺玉尺(元史黃潛傳溍在州縣唯以清白為治及升朝行挺立足不登鉅公)
(勢人之門君子稱其清風高節如丨丨丨丨纖麈弗汙)不增一疃不易一椽(元史王都)
(中傳其清白之操得於家傳所賜田宅之外丨丨丨丨丨丨丨丨廩祿悉以給族姻之貧者人尤以是多之)
削心約志(六韜太公曰帝堯王天下之時金銀珠玉不飾錦繡文綺不衣竒怪珍異不視玩好之器)
(不寳淫佚之樂不聽宫垣屋室不堊甍桷椽楹不斲茅茨徧庭不剪鹿裘禦寒布衣掩形糲梁之飯藜藿之羹)
(不以役作之故害民耕織之時丨丨丨丨從事乎無為)舫無坐處(劉義慶世說周鎮罷臨川郡還)
(都未及上住泊青溪渚王丞相往看之時夏月暴雨卒至丨至狹小而又大漏殆丨復丨丨王曰胡威之清何)
(以過此即啓用為吳興郡)清水見底眀鏡照心(劉肅大唐新語馮履謙補河北尉有部人)
(張懷道任河陽尉與謙疇舊餉一鏡焉謙謂縣吏曰吾效官但以俸禄自守豈私受遺哉曷言曰丨丨丨丨丨)
(丨丨丨余之效官必同於此復書於使者乃歸之聞者莫不欽尚)國寳家風(劉肅大唐新語盧懷)
(慎家無餘蓄妻子不免匱乏子夐歷任以清白聞為陜郡太守明皇次陜城頓題贊於其廳事曰為丨之丨不)
(墜丨丨)千里無代步之馬(劉肅大唐新語裴景昇為尉氏尉以無異效不居最課考滿刺)
(史皇甫亮曰裴尉苦節若是豈可使無上考為之詞曰考秩已終言歸有日丨丨丨丨丨丨丨三月乏聚糧之)
(資食惟半菽室如懸磬苦心清節從此可知)槩以中槩以節(宋祁筆記古語曰斛滿人槩之)
(人滿神槩之聖人其善槩與大奢丨丨丨溢欲丨丨丨寢慢槩以威由是治身由是化人)對使扄鑰
(李昌齡樂善錄劉温叟為御史中丞時太宗皇帝尹開封知其貧賜以五百千錢温叟丨丨者丨丨如故歸白)
(其事太宗歎曰吾之錢尚不肯受况他人者乎亟命輦歸以成其美)市白集(沈括夢溪筆談蔡君謨嘗)
(書小吳牋云李及知杭州丨丨丨一部乃為終身之恨此君殊清節可為世戒)文章之外别有
清節(邵伯温聞見前錄太宗即位謂輔臣曰王祐丨丨丨丨丨丨丨丨朕所自知以兵部侍郎召)咬
得菜根(邵伯温聞見前錄汪信民常言人常丨丨丨丨則百事可做胡康侯聞之擊節歎賞)連底
清(李元綱厚德錄連君錫為人清修孤潔故當官人號為丨丨丨)跨驢歸(王闢之澠水燕談錄祥符)
(中有劉偁者久困銓調為陜州司法參軍廉慎至貧及罷官無以為歸計賣所乘馬辦裝丨丨以丨魏野以詩)
(贈行云誰似甘棠劉法掾來時騎馬去騎驢)浮梁甆(洪邁容齋随筆彭器資有送許屯田詩曰丨丨)
(巧燒丨顔色比瓊玖因官射利疾衆喜君獨不父老爭歎息此事古未有注云浮梁父老言自來作知縣不買)
(甆器者一人君是也作饒州不買者一人今程少卿是也)無銖金寸錦之附(朱子名臣言行)
(錄曹彬討蜀初克成都有獲婦女者彬悉閉以一第竅以度食且戒左右曰是將御當密衞之洎事罷咸訪其)
(親以還之無者備禮以嫁之及師還輜重甚多或譛言悉竒貨也太祖密令伺之圖書也丨丨丨丨丨丨丨焉)
巢林一枝(朱子名臣言行錄李沆自奉甚薄所居陋巷頹垣敗壁不以屑慮家人勸治居第沆曰念)
(内典以此世界為缺䧟安得圓滿如意丨丨丨丨聊自足耳安事豐屋哉)平生止於賜帶(朱子)
(名臣言行錄王旦為太尉有貨玉帶者公弟以呈公公曰如何弟曰甚佳公命係之曰還見佳否弟曰係之安)
(得自見公曰自負重而使觀者稱好無乃勞乎我腰不稱此物亟還之丨丨所服丨丨丨丨)禪室不
如(朱子名臣言行錄張詠寢室中無侍婢服玩之物閒如也李畋嘗侍坐廡下因謂公寢丨丨丨丨)一
青幃二十餘年(朱子名臣言行錄寇凖外奢内儉無聲色之娛寢處丨丨丨丨丨丨丨時時有)
(破壊益命補葺)無地起樓臺相公(釋文瑩湘山野錄寇萊公歴富貴四十年無田園邸舍入)
(覲則寄僧舍或僦居在大名日詩人魏野獻詩曰有官居鼎鼐無地起樓臺遼使至大名問公曰莫是丨丨丨)
(丨丨丨丨否)
御定子史精華卷八十八
