欽定四庫全書
御定子史精華卷九十
品行部四
陰德
夜行(管子召遠者使無為焉親近者言無事焉唯丨丨者獨有也注夜行謂陰行其德)心行(管子)
(四方所歸丨丨者也注心行與上夜行合)穆行(吕氏春秋荆莊哀王獵於雲夢射随兕中之申公子培劫)
(王而奪之王曰何其暴而不敬也命吏誅之左右大夫皆進諫曰子培賢者也又為王百倍之臣此必有故願)
(察之也不出三月子培疾而死荆興師戰於兩棠大勝晉歸而賞有功者申公子培之弟進請賞於軍旅曰臣)
(兄之有功也於車下王曰何謂也對曰臣之兄犯暴不敬之名觸死亡之罪於王之側其愚心將以忠於君王)
(之身而持千歲之夀也臣之兄嘗讀故記曰殺随兕者不出三月是以臣之兄驚懼而爭之故伏其罪而死王)
(令人發平府而視之於故記果有乃厚賞之申公子培其忠也可謂丨丨矣穆行之意人知之不為勸人不知)
(不為阻行無高乎此矣)鍾離葉陽(戰國策齊王使使者問趙威后威后問使者曰齊有處士曰丨)
(丨子無恙耶是其為人也有糧者亦食無糧者亦食有衣者亦衣無衣者亦衣是助王養其民者也何以至今)
(不業也丨丨子無恙耶是其為人哀鰥寡䘏孤獨振困窮補不足是助王息其民者也何以至今不業也)償
金(史記直不疑傳塞侯直不疑者南陽人也為郎事文帝其同舍有告歸誤持其同舍郎金去已而金主覺)
(妄意不疑不疑謝有之買金償而告歸者来而歸金而前郎亡金者大慚以此稱為長者索隠述贊綰無他腸)
(塞有陰德)唯恐人知其為吏跡(史記直不疑傳不疑學老子言其所臨為官如故丨丨丨)
(丨丨丨丨丨也不好立名稱稱為長者)何知不反水漿(漢書張安世傳為光禄勲郎有醉小)
(便殿上主事白行法安世曰丨以丨其丨丨丨丨耶如何以小過成罪)于公所決皆不恨
(漢書于定國傳于定國字曼倩東海郯人也其父于公為縣獄吏郡決曺決獄平罹文法者丨丨丨丨丨丨丨)
(郡中為之生立祠號曰于公祠)恩及四海(漢書丙吉傳後元二年武帝疾往来長楊五柞宫望氣者)
(言長安獄中有天子氣於是上遣各使者分條中都官詔獄繫者亡輕重一切皆殺之内謁者令郭穰夜到郡)
(邸獄吉閉門拒使者不納曰皇曾孫在他人亡辜死者猶不可况親曾孫乎相守至天明不得入穰以聞因劾)
(奏吉武帝亦寤曰天使之也因赦天下郡邸獄繫者獨頼吉得生丨丨丨丨矣)絶口不道前恩
(漢書丙吉傳武帝末巫蠱事起吉以故廷尉監徵詔治巫蠱郡邸獄時宣帝生數月以皇曾孫坐衛太子事繫)
(吉見而憐之又心知太子無事實重哀曾孫無辜吉擇謹厚女徒令保養曾孫置閒燥處吉治巫蠱事連歲不)
(決曾孫病幾不全者數焉吉數勅保養乳母加致醫藥視過甚有恩惠以私財物給其衣食宣帝初即位賜吉)
(爵關内侯吉為人深厚不伐善自曾孫遭遇丨丨丨丨丨丨故朝廷莫能明其功也地節三年立皇太子吉為)
(太子太傅數月遷御史大夫及霍氏誅上躬親政省尚書事是時掖庭官婢則令民夫上書自陳嘗有阿保之)
(功章下掖庭令考問則辭引使者丙吉知状掖庭令將則詣御史府以視吉吉識謂則曰汝嘗坐養皇曾孫不)
(謹督笞汝安得有功獨渭城胡組淮陽郭徵卿有恩耳分别奏組等共養勞苦状詔吉求組徵卿已死有子孫)
(皆受厚賞詔免則為庶人賜錢十萬上親見問然後知吉有舊恩而終不言上大賢之制詔丞相朕微渺時御)
(史大夫吉與朕有舊恩厥德茂焉詩不云乎亡德不報其封吉為博陽侯邑千三百戶臨當封吉疾病上將使)
(人加紼而封之及其生存也上憂吉疾不起太子太傅夏侯勝曰此未死也臣聞有陰德者必饗其樂以及子)
(孫今吉未獲報而疾甚非其死疾也後病果愈)活千人有封子孫(漢書元后傳翁孺為武帝)
(繡衣御史逐捕魏郡羣盗堅盧等黨與及吏畏懦逗留當坐者翁孺皆縱不誅以奉使不稱免嘆曰吾聞丨丨)
(丨丨丨丨丨吾所活者萬餘人後世其興乎)盜去迺起(後漢書淳于恭傳家有山田果樹人或侵)
(盗輙助為收採又見偷刈禾者恭念其愧因伏草中丨丨丨丨里落化之)天錫符策(後漢書何敞傳)
(注何氏家傳曰六世祖父比干字少卿經明行修兼通法律為汝陰縣獄吏決曺掾平活數千人後為丹陽都)
(尉獄無冤囚淮汝號曰何公正和三年三月辛亥天大陰雨比干在家日中夢貴客車騎滿門覺以語妻語未)
(巳而門有老嫗可八十餘頭白求寄避雨雨甚而衣履不霑漬雨止送出門乃謂比干曰公有陰德今丨丨君)
(策以廣公之子孫因出懷中丨丨狀如簡長九寸凡九百九十枚以授比干子孫佩印綬者當如此算比干年)
(五十八有六男又生三子本始元年自汝陰徙平陵代為名族)邴昌紹國(後漢書袁閎傳論陳平多)
(陰謀而知其後必廢邴吉有陰德夏侯勝識其當封及子孫陳掌不侯而丨丨丨丨雖有不類未可致詰其大)
(致歸然矣袁公竇氏之間乃情帝室引義雅正可謂王臣之烈及其理楚獄未嘗鞫人於臧罪其仁心足以覃)
(乎後昆子孫之盛不亦宜乎)仁心覃乎後昆(見上)殺一大尹贖二千人
蓋所願也(後漢書崔駰傳以篆為建新大尹篆不得已乃歎曰吾生無妄之世值澆羿之君上有老)
(母下有兄弟安得獨潔已而危所生哉乃遂單車到官稱疾不視事三年不行縣門下掾傀敞諫篆乃強起班)
(春所至之縣獄犴填滿篆垂涕曰嗟乎刑罰不中乃䧟人於穽此皆何罪而至於是遂平理所出二千餘人掾)
(吏叩頭諫曰朝廷初政州牧峻刻宥過伸枉誠仁者之心然獨為君子將有悔乎篆曰邾文公不以一人易其)
(身君子謂之知命如丨丨丨丨丨丨丨丨丨丨丨丨遂稱疾去)子孫何必不為九卿(後漢)
(書虞詡傳祖父經為郡獄吏案法平允務存寬恕每冬月上其状恒流淚随之嘗稱曰東海于公高為里門而)
(其子定國卒至丞相吾決獄六十年雖不及于公其庶幾乎丨丨丨丨丨丨丨丨故字詡曰升卿)賈子
賈女(後漢書賈彪傳初仕州郡舉孝廉補新息長小民困貧多不養子彪嚴為其制與殺人同罪城南有)
(盜劫害人者北有婦人殺子者彪出案發而掾吏欲引南彪怒曰賊寇害人此則常理母子相殘&KR0647;天違道遂)
(驅車北行案騐其罪城南賊聞之亦面縳自首數年間人養子者千數僉曰賈父所長生男名為丨丨生女名)
(為丨丨)埋金(後漢書王忳傳王忳字少林廣漢新都人也忳嘗詣京師於空舍中見一書生疾困愍而)
(視之書生謂忳曰我當到洛陽而被病命在須臾腰下有金十斤願以相贈死後乞蔵骸骨未及問姓名而絶)
(忳即鬻金一斤營其殯葬餘金悉置棺下人無知者後歸數年縣署忳大度亭長初到之日有馬馳入亭中而)
(止其日大風飄一繡被復墮忳前即言之於縣縣㠯歸忳忳後乘馬到雒縣馬遂奔走牽忳入他舍主人見之)
(喜曰今禽盜矣問忳所由得馬忳具說其状并及繡被主人悵然良久乃曰被随旋風與馬俱亡卿何陰德而)
(致此二物忳自念有葬書生事因說之并道書生形貎師及丨丨處主人大驚號曰是我子也姓金名彦前在京)
(不知所往何意卿乃葬之大恩久不報天以此章卿德耳忳悉以被馬還之彦父不取又厚遺忳忳辭讓而去)
牛馬蹄齧者不貨於市(晉書庾峻傳父道廉退貞固養志不仕丨丨有丨丨丨恐傷人)
(丨丨丨丨)使奴開道(晉書桑虞傳虞有園在宅北數里瓜果初熟有人踰垣盗之虞以園援多棘刺)
(恐偷見人驚走而致傷損乃丨丨為之丨丨)以車送病人徒步而歸(晉書郭翻傳嘗)
(以車獵去家百餘里道中逄病人以車送之徒步而歸)埋我惟有劉長史(晉書劉驎之傳)
(去驎之家百餘里有一孤姥病將死歎息謂人曰誰當丨丨丨丨丨丨丨耳何由令知驎之先聞其有患故往)
(侯之值其命終乃身為營棺殯送之)宣語遠近負三郎責不須還(宋書顧覬之傳)
(覬之子綽私財甚豐鄊里士庶多負其責覬之每禁之不能止及後為吴郡誘綽曰我常不許汝出責定思貧)
(薄亦不可居民間與汝交關有幾許不盡及我在郡為汝督之將来豈可得凡諸劵書皆何在綽大喜悉出諸)
(文劵一大厨與覬之覬之悉焚焼丨丨丨丨丨丨丨丨皆丨丨丨凡劵書悉焼之矣綽懊歎彌日)景惠
遐紀(宋書顧覬之傳罕樂以陽施長世丨丨以陰德丨丨)以巳錢充數送還(宋書郭世)
(道傳嘗與人共於山陰市貨物誤得一千錢當時不覺分背方悟請其伴求以此錢追還本主伴大笑不答世)
(道丨丨丨丨丨丨之錢主驚歎以半直與世道世道委之而去)以耕比漢卜式(宋書孝義傳徐)
(耕晉陵延陵人也自令史除平原令元嘉二十一年大旱民飢耕詣縣陳辭曰今年亢旱禾稼不登氓黎飢餒)
(採掇存命聖上哀矜已垂存拯但饉罄来久困殆者衆米穀轉貴糴索無所方涉春夏日月悠長不有微救永)
(無濟理不惟凡璅敢憂身外鹿鳴之求思同野草氣類之感能不傷心民糴得少米資供朝夕志欲自竭義存)
(分餐今以千斛助官賑貸此境連年不熟今歲尤甚晉陵境特為偏佑此郡雖弊猶有富室承陂之家處處而)
(是並皆保熟所失盖微陳積之榖皆有巨萬旱之所弊實鍾貧民溫富之家各有財寳謂此等並宜助官得過)
(儉月所損至輕所濟甚重今敢自勵為勸造之端實願掘水揚塵崇益山海縣為言上當時議者丨丨丨丨丨)
(丨詔書褒美酬以縣令大明八年東土飢旱東海嚴成東莞王道蓋各以榖五百斛助官賑䘏)勿令居
士知(宋書沈道虔傳有人竊其園菜者還見之乃自逃隠待竊者取足去後乃出人拔其屋後筍令人止)
(之曰惜此筍欲令成林更有佳者相與乃令人買大筍送與之盗者慚不取道虔使置其門内而還常以捃拾)
(自資同捃者爭穟道虔諫之不止悉以其所得與之爭者愧恧後每争輙云丨丨丨丨丨)待竊者取
足去後乃出(見上)更有佳者相與(見上)決獄無冤慶昌枝裔
(齊書崔祖思傳祖思曰漢来治律有家子孫並世其業聚徒講授至數百人故張于二氏絜譽文宣之世陳郭)
(两族流稱武明之朝丨丨丨丨丨丨丨丨槐衮相襲蝉紫傳輝)續命田(齊書劉善明傳元嘉末青州飢)
(荒人相食善明家有積粟躬食饘粥開倉以救鄊里多獲全濟百姓呼其家田為丨丨丨)蛇還牀下
(齊書虞愿傳為晉平太守在郡不治生産前政與民交關質錄其兒婦愿遣人於道奪取將還在郡立學堂教)
(授郡舊出髯蛇膽可為藥有餉愿蛇者愿不忍殺放二十里外山中一夜丨丨丨丨復送四十里外山經宿復)
(還故處愿更令遠乃不復歸論者以為仁心所致也)愚人易動不足窮法(梁書王瞻傳時)
(大司馬王敬則舉兵作亂路經晉陵郡民多附敬則軍敗臺軍討賊黨瞻言於朝曰丨丨丨丨丨丨丨丨明帝)
(許之所全活者萬數)載與俱歸為營醫藥(梁書嚴植之傳植之性仁慈好陰德雖在闇室)
(未嘗怠少嘗山行見一患病者問其姓名不能答丨丨丨丨丨丨丨丨六日死植之為棺殮殯之卒不知何許)
(人也)福門子(魏書刁肅傳肅嘗經篤疾幾死見神明救免言是丨丨之丨當享長年按肅北史作遵)
燔契(魏書盧義僖傳義僖少時幽州頻遭水旱先有榖數萬石貸民義僖以年榖不熟乃丨其丨州閭悅)
(其恩德)家粟造粥以飼饑人(魏書韋朏傳朏年十八辟州主簿時属歲儉朏以丨丨丨)
(丨丨丨丨丨所活甚衆)夀應享百年(魏書高允傳初允每謂人曰吾在中書時有陰德濟救民)
(命若陽報不差吾丨丨丨丨丨矣)還金珠(魏書趙柔傳柔嘗在路得人所遺金珠一貫價直數百縑)
(柔呼主還之後有人與柔鏵數百枚者柔與子善明鬻之於市有從柔買索絹二十匹有商人知其賤與柔三)
(十匹善明欲取之柔曰與人交易一言便定豈可以利動心也遂與之搢紳之流聞而敬服焉其推誠秉信皆)
(此類也)一身獲罪且活千室(北齊書蘇瓊傳天保中郡界大水人災絶食者千餘家瓊)
(普集部中有粟家自從貸粟以給付飢者州計戸徵租復欲推其貸粟綱紀謂瓊曰雖矜飢餒恐罪累府君瓊)
(曰丨丨丨丨丨丨丨丨何所怨乎)猶耳鳴(隋書李士謙傳或謂士謙曰子多陰德士謙曰所謂隂德)
(者何丨丨丨已獨聞之人無知者今吾所作吾子皆知何陰德之有)閱婦人有乳汁者悉
放之(舊唐書程務挺傳名振夜襲鄴縣俘其男女千人以歸去鄴八十里丨丨丨丨丨丨丨九十餘人丨)
(丨遣丨鄴人感其仁恕為之設齋以報其恩按名振務挺父)出囚歸耕(舊唐書唐臨傳臨為萬泉)
(丞縣有輕囚十數人會春暮時兩臨白令請丨之令不許臨曰明公若有所疑臨請自當其罪令因請假臨召)
(丨悉令丨家丨種與之約令歸繫所囚等皆感恩貸至時畢集詣獄臨因是知名)其後庶幾福
不衰(舊唐書陸元方傳元方在官清謹再為宰相則天將有遷除每先以訪之必密封以進未嘗露其私)
(恩臨終取前後草奏悉命焚之且曰吾陰德於人多矣丨丨丨丨丨丨丨乎)焚劵(舊唐書羅讓傳譲累)
(遷至福建觀察使兼御史中丞甚著仁惠有以女奴遺讓者讓問其所因曰本某等家人兄娣九人皆為官所)
(賣其留者惟老母耳讓惨然焚其劵書以女奴歸其母)治獄主仁恕(唐書崔仁師傳時青州有)
(男子謀&KR0647;有司捕支黨累係填獄詔仁師按覆始至悉去囚械為具食飲湯瀋以情訊之坐止魁惡十餘人他)
(悉原縱大理少卿孫伏伽謂曰原雪者衆誰肯讓死就決而事變奈何仁師曰丨丨丨丨丨故諺稱殺人刖足)
(亦皆有禮豈有知枉不伸為身謀哉使吾以一介易十囚命固吾願也及敕使覆訊諸囚咸叩頭曰崔公仁恕)
(必無枉者舉無異辭由是知名)置金棺下(唐書李勉傳勉少貧狭客梁宋與諸生共逆旅諸生疾且)
(死出白金曰左右無知者幸君以此為我葬餘則君自取之勉許諾既葬密丨餘丨丨丨後其家謁勉共啟墓)
(出金付之)潛為人耕(五代史雜傳馮道觧學士居父喪於景城遇歲飢悉出所有以賙鄊里而退耕)
(於野躬自負薪有荒其田不耕者與力不能耕者道夜往潛為之耕其人後来媿謝道殊不以為德)陳公
堤(宋史陳尭佐傳天禧中河決起知滑州造木龍以殺水怒又築長堤人呼為丨丨丨)後隆山聰
明臺(宋史劉沆傳祖景洪嘗告人曰我不從彭玕幾活萬人後世當有隆者因名所居北山曰丨丨丨山)
(有牛僧孺讀書堂即故基築臺曰丨丨丨)每臨案牘至忘寢食(宋史陳太素傳丨丨丨丨)
(丨丨丨丨大寒暑不變子弟或止之答曰囹圄之苦豈不甚於我哉)輟女奩嫁之(宋史陳規傳嘗)
(為女求從婢得一婦甚閑雅&KR0988;而詢之乃雲夢張貢士女也亂離夫死無托鬻身求活規即丨丨丨丨丨聞者)
(感泣)蕭家渡(宋史蕭振傳振居瀕江自父微時見過客與撑渡者爭多溺死振造大舟傭工以濟人感)
(其德相與名其江為蕭家渡云)種瓜待過客(宋史陳思道傳陳思道夏日丨丨以丨丨丨)善
善道人(金史左光慶傳平時喜為善言蓄善藥號丨丨丨丨)埋蛇(劉向新序孫叔敖為嬰兒之時)
(出遊見兩頭蛇殺而埋之歸而泣其母問其故叔敖對曰聞見兩頭之蛇者死嚮者吾見之恐去母而死也其)
(母曰蛇今安在曰恐他人又見殺而埋之矣其母曰吾聞有隂德者天報之福汝不死也及長為楚令尹未治)
(而國人信其仁也)吞蛭(劉向新序楚惠王食寒葅而得蛭因遂吞之腹有疾而不能食令尹入問曰王)
(安得此疾也王曰我食寒葅而得蛭念譴之而不行其罪乎是法廢而威不立也非所以使國聞也譴而行其)
(誅乎則庖宰食監法皆當死心又不忍也故吾恐蛭之見也因遂吞之令尹避席再拜而賀曰臣聞天道無親)
(惟德是輔君有仁德天之所奉也病不為傷是夕也惠王之後蛭出故其久病心腹之疾皆愈天之視聽不可)
(不察也)陽報(劉向說苑夫有陰德者必有丨丨有隱行者必有昭名)名津為君子濟
(酈道元水經注昔漢桓帝十三年西幸榆中東行代地洛陽大賈齎金貨随帝後行夜迷失道往投津長曰子)
(封送之渡河賈人卒死津長埋之其子尋求父喪發塚舉尸資費一無所損其子悉以金與之津長不受事聞)
(於帝曰君子也即丨其丨丨丨丨丨)呷醋節帥(李肇國史補任廸簡為天德軍判官軍讌後至當飲)
(觥酒軍吏誤以醋進廸簡以軍使李景略嚴暴發之則死者多矣乃強飲之吐血而歸軍中聞者皆感泣後景)
(略因為之省刑及景略卒軍中請以為主自衛佐拜御史中丞為軍使後至易定節度使時人呼為丨丨丨丨)
正欲拔冤非敢希賞(李昌齡樂善錄錢公若水為同州推官有冨民走失一小女奴莫知)
(所在父母以訴州州委錄參鞫之錄參舊有求於富民不獲遂劾其父子共殺女奴投水中法外凌窘不勝其)
(苦遂自誣伏獄具上于州州委官審覆亦無反異獨若水遲疑錄參詣廳詬罵曰豈公受富民錢故出之乎若)
(水但笑曰今數人當死安可容易不熟察又越旬不決知州亦有語若水終不奪上下皆&KR0988;訝一日若水詣知)
(州屏人告曰向某所以遲留此獄者蓋慮其冤嘗以家財訪求女奴今得之矣知州驚曰女奴安在若水歸使)
(人密送女奴於知州所知州垂簾呼其父母謂曰汝女今至還識之否曰安有不識即揭簾推出父母喜曰是)
(也於是引出富民釋之富民號泣謝曰非使君某一旦遂至滅門知州曰此乃推官非我也富民亟詣推官求)
(謝若水閉門不納富民遮垣而哭歸傾家財飯僧以為若水夀知州欲以其事聞若水曰休也某初心丨丨丨)
(丨丨丨丨丨萬一敷奏在某固好於錄參却如何知州益加敬重未幾太宗聞知驟加進擢自幕職不半年知)
(制誥又二年為樞密)焚案帳(錢惟演宗王故事太平興國中趙普再入相盧多遜罷為兵部尚書一日)
(普召從兄惟濬到中書語曰朝廷知盧多遜求取元帥財物甚多今未亟行者為元帥故也請具所遺之物列)
(狀上之辭意亹亹冀在必致惟濬歸而白之且曰侍中之言未必不是上旨先臣曰上英明大臣有過行即自)
(行何&KR1421;吾狀惟濬懼普與寮吏等又堅請曰逆侍中意恐致不測先臣知不可已乃曰汝將案帳来吾與汝審)
(視之乃盡取當時所與大臣近密財物之數籍俟惟濬等退命取火悉焚之既而召語曰我受主上非常之恩)
(是以入朝之初上所顧遇者皆以金幣為之土物耳且非有他求為故也况侍中之下皆有之何獨盧相豈有)
(見人之將溺而加石焉汝等少年勿為此案籍已焚祸福吾自當之惟濬等惕息而退後果知是事非太宗意)
先求婿嫁前令女(魏泰東軒筆錄有縣令鍾離君與縣令許君結婣鍾離女將出適買一婢)
(以從嫁一日其婢執箕箒治地至堂前熟視地之窊處惻然泣下鍾離君適見&KR0988;問之婢泣曰幼時吾父於此)
(穴地為毬窩道我戲劇歲久矣而窊處未改也鍾離君驚曰父何人婢曰我父乃兩考前縣令也身死家破我)
(遂落民間而更賣為婢鍾離君復呼牙儈問之復質於老吏是得其實是時許令子納采有日鍾離君遽以書)
(抵於令而止其子且曰吾買婢得前令之女吾特憐而悲之義不可久辱當輟吾女之奩篚丨丨丨以丨丨丨)
(之丨也更俟一年别為吾女營辦嫁資以歸君子可乎許君答書曰蘧伯玉恥獨為君子何自專仁義願以前)
(令之女配吾子然後君别求良奥以嫁君女於是前令之女卒歸許氏)負骨千里(馬令南唐書廉)
(隅傳許規高陽人嘗羈旅宣歙間聞旁舍呻呼就訊之曰我某郡人也察君長者且死願以骸骨属因指槖中)
(黃金十斤曰以是交長者規許諾敬丨其丨丨丨并黃金置死者家父驚媿之因獻金如亡兒言以為許君夀)
(規不顧竟去聞者以規為長者云)編竹渡蟻(李元綱厚德錄二宋丱角之年同於黌舍肄業有胡)
(僧見而謂曰小宋他日當魁天下大宋亦不失甲科後十餘年春試罷復遇僧於㕓邸僧執大宋手而驚曰公)
(風神頗異昔時能活數百萬命者大宋笑曰貧儒何力及是僧曰不然肖翹之物亦命也公試思之大宋俯思)
(良久乃笑而言曰旬日前所居堂下有蟻穴為暴雨所侵羣蟻繚繞穴旁吾乃&KR0008;丨丨為橋以丨之由是丨命)
(獲全得非此乎僧曰是也)以集驗方刻石挂州驛舍(李元綱厚德錄陳文忠公尭叟)
(嘗為廣西轉運使其俗有疾不服藥惟禱神尭叟丨丨丨丨丨丨丨丨丨丨是後始有服藥者)植三槐
於庭(葉夢得石林燕語太祖與符彦卿有舊常推其善用兵知大名十餘年有告謀叛者亟徙之鳳翔而)
(以王晉公祐為代且委以密訪其事戒曰得實吾當以趙普所居命汝面授旨徑使上道祐到察知其妄數月)
(無所聞驛召面問因力為辯曰臣請以百口保之太祖不樂徙祐知襄州彦卿竟亦無他祐後創居第于曹門)
(外手丨丨丨丨丨曰吾雖不為趙普後世子孫必有登三公者已而魏公果為太保歐陽文忠作王魏公神道)
(碑略載此語而國史本傳不書余嘗親聞其家子弟言之)百鳥飛鳴就食(曾應龍閑窗括異志)
(陳元植好積陰德禽鳥悉蒙其惠每食高原之上丨丨丨丨丨丨一夕夢緋衣人曰汝有隂德及物夀本不逾)
(四十延至九十九無疾而終)對嫗焚屋劵(方嶽深雪偶談坡公自儋北歸卜居陽羡陽羡士大)
(夫猶畏而不敢與遊獨士人邵民瞻從學於坡坡公亦喜其人時時相與杖策過長橋訪山水為樂邵為坡買)
(一宅為緡五百坡傾囊僅能償之卜吉入居既得日矣夜與邵步月偶至邨落聞婦人哭聲極哀坡從旁聽之)
(曰異哉何其悲也豈有大難割之愛觸於其心歟吾將問之遂與邵推扉而入則一老嫗見坡泣自若坡公問)
(嫗何為哀傷至是嫗曰吾有一居相傳百年保守不動以至于此吾子不肖舉以售人吾今日遷徙百年舊居)
(一旦訣别此吾所以泣也坡亦為之慘然問其故居所在則坡以五百緡所得者也因再三慰撫謂曰嫗之故)
(居乃吾所售也不必深悲當以是居還嫗即命取屋劵對嫗焚之呼其子命翼日迎母還舊居不索其直坡自)
(是遂還毗陵不復置宅)百蟲所蟄不可傷其生(朱子名臣言行錄曹彬其所居堂室)
(弊壊子弟請加修葺公曰時方大冬墻壁瓦石之間丨丨丨丨丨丨丨丨丨其仁心愛物如此)一錢為
一事(周密癸辛雜識陳宜中之先為吏每以利物為心日計所及以錢投大缶中丨丨丨丨丨久而不可)
(勝計人多德之)救一老陰少陽之命(陶宗儀輟耕錄昔真州一巨商每歲販鬻至杭時有)
(挟姑布子之術曰鬼眼者設肆省前言皆竒中故門常如市商方坐下坐忽指之曰公大富人也惜乎中秋前)
(後三日内數不可逃商懼即戒程時八月之初舟次揚子江見江濱一婦仰天大號商問焉答曰妾之夫作小)
(經紀止有本錢五十緡每買鵝鴨過江貨賣歸則計本于妾然後持贏息易柴米餘資盡付酒家率以為常今)
(妾偶遺失所留本錢非惟飲食之計無所措亦必被箠死寧自沉商聞之歎曰我今厄于命設令鑄金可代我)
(無虞矣彼乃自夭其生哀哉亟贈錢一百緡婦感謝去商至家具以鬼眼之言告父母且與親戚故舊叙永訣)
(閉戶待盡父母親故宛轉寬觧終弗自悟踰期無他故復之杭舟阻風偶泊向時贈錢處登岸散適此婦襁負)
(嬰孩遇諸道迎拜且告曰自蒙恩府持拔數日後乃産母子二人沒齒感再生之賜者豈敢忘哉商至杭便過)
(鬼眼所驚顧曰公中秋胡不死乃詳觀形色而笑曰公陰德所致必曾丨丨丨丨丨丨丨丨矣商異其術捐錢)
(若干以報之)
退讓
臥名利者寫生危(管子丨丨丨丨丨丨丨注臥猶息也寫猶除也能息名利則除身之危)
上善若水(老子丨丨丨丨水善利萬物而不爭處衆人之所悪故幾于道)功成弗居(老子)
(丨丨而丨丨夫唯弗居是以不去)不欲琭琭如玉珞珞如石(老子故致數車無車)
(丨丨丨丨丨丨丨丨丨丨)若冬涉川(老子與乎丨丨丨丨)知雄守雌知白守黑
知榮守辱(老子丨其丨丨其丨為天下谿為天下谿常德不離復歸于嬰兒丨其丨丨其丨為天下)
(式為天下式常德不忒復歸于無極丨其丨丨其丨為天下谷為天下谷常德乃足復歸于樸)曲則全
(老子不自見故明不自是故彰不自伐故有功不自矜故長夫唯不爭故天下莫能與之爭古之所謂丨丨丨)
(者豈虛言哉)江海善下百谷(老子丨丨所以為百谷王者以其丨丨之故能為丨丨王)雌
節(文子聖人随時而舉事因資而立功守清道拘丨丨因循而應變常後而不先)德主(晏子嬰聞之禁)
(者政之本也讓者丨之丨也欒高不讓以至此祸可母慎乎廉之謂公正讓之謂保德凡有血氣者皆有爭心)
(怨利生孽維義可以為長存且分爭者不勝其祸辭讓者不失其福)保德(見上)常有以自下
(晏子晏子為齊相出其御之妻從門間而闚其夫為相御擁大盖策駟馬意氣揚揚甚自得也既而歸其妻請)
(去夫問其故妻曰晏子長不滿六尺身相齊國名顯諸侯今者妾觀其出志念深矣丨丨丨丨丨者今子長八)
(尺廼為人僕御然子之意自以為足妾是以求去也其後自抑損晏子&KR0988;而問之御以實對晏子薦以為大夫)
鍖然不滿退託於族(晏子晏子使魯見昭公昭公說曰寡人聞大國之君盖回曲之君也)
(曷為以子大夫之行事回曲之君乎晏子逡循對曰嬰不肖嬰之族又不若嬰待嬰而祀先者五百家故嬰不)
(敢擇君晏子出昭公語人曰丨丨丨丨丨丨丨丨晏子可謂仁人矣)慆焉不自居(子華子昔光大)
(夫随武子之在位也明睿以博識晉國之隽老也然且丨丨而丨丨丨惟曰余有所不見惟曰余有所不知惟)
(曰余有所不聞)不雄成(莊子古之真人不逆寡丨丨丨不謩士)繜絀(荀子君子能則寬容易直)
(以開道人不能則恭敬丨丨以畏事人)不以衆威受賞(荀子子發將西伐蔡克蔡獲蔡侯歸)
(致命曰蔡侯奉其社稷而歸之楚舍属二三子而理其地既楚發其賞子發辭曰發誡布令而敵退是主威也)
(徙舉相攻而敵退是將威也合戰用力而敵退是衆威也臣舍丨宜丨丨丨丨丨)為人下猶土
(荀子子貢問于孔子曰賜為人下而未知也孔子曰丨丨丨者其丨丨也深抇之而得甘泉焉樹之而五榖蕃)
(焉草木殖焉禽獸育焉生則立焉死則入焉多其功而不息為人下者其猶土也)倚相於門(吕氏)
(春秋子産相鄭往見壷邱子林與其弟子坐必以年是丨其丨丨丨也)處墝埆湍瀨(淮南子昔)
(舜耕於歴山期年而田者爭丨丨丨以封壤肥饒相讓釣扵河濱期年而漁者爭處丨丨以曲隈深潭相予)
㧖攲(揚子或問持滿曰丨丨注㧖持也魯桓公之廟有攲器)惡其蓋人(國語君子不自稱也)
(非以讓也丨丨丨丨也夫人性陵上者也不可盖也求盖人其抑下滋甚故聖人貴讓)趙衰三讓
(國語公曰丨丨丨丨其所讓皆社稷之衛也廢讓是廢德也以趙衰之故蒐於清原作五軍使趙衰將新上軍)
(箕鄭佐之胥嬰將新下軍先都佐之)以狂疾賞不如亾(國語下邑之役董安于多趙簡子賞)
(之辭固賞之對曰方臣之少也進秉筆贊為名命稱于前世義於諸侯而主弗志及臣之壮也耆其股肱以從)
(司馬苛慝不産及臣之長也端委鞸𢃄以随宰人民無二心今臣一旦為狂疾而曰必賞汝是丨丨丨丨也丨)
(丨丨趨而出乃釋之)知賢而讓(國語少室周為趙簡子右聞牛談有力請與之&KR0008;弗勝致右焉簡子)
(許之使少室周為宰曰丨丨丨丨可以訓矣)辭梁(國語惠王以梁與魯陽文子文子丨曰丨險而在北)
(境懼子孫之有貳者也夫事君無憾憾則懼偪偪則懼貳夫盈而不偪憾而不貳者臣能自夀也不知其他縱)
(臣而得保其首領以歿懼子孫以梁之險而乏臣之祀也王曰子之仁不忘子孫施及楚國敢不從子與之魯)
(陽)匑匑如畏(史記魯周公世家及七年後還政成王北面就臣位丨丨丨丨然)大名之
下難以久居(史記越世家勾踐以覇而范蠡稱上將軍還反國范蠡以為丨丨丨丨丨丨丨丨且)
(勾踐為人可與同患難與處安為書辭勾踐)以貴下人(史記孔子世家孔子由大司宼攝行相事)
(有喜色門人曰聞君子祸至不懼福至不乎喜孔子曰有是言也不曰樂其丨丨丨丨)道引不食榖
(史記留侯世家高帝西都關中留侯從入關留侯性多病即丨丨丨丨丨杜門不出)從赤松子遊
(史記留侯世家留侯曰以三寸舌為帝者師封萬戶位列侯此布衣之極於良足矣願棄人間事欲丨丨丨丨)
(丨耳乃學辟榖道引輕身)跪結韤(史記張廷尉傳王生者善為黃老言處士也嘗召居廷中三公)
(九卿盡會立王生老人曰吾韤觧顧謂張廷尉為我結韤釋之跪而結之既已人或謂王生曰獨奈何廷辱張)
(廷尉使丨丨丨王生曰吾老且賤自度終無益于廷尉張廷尉乃天下名臣吾故聊使結韤欲以重之諸公聞)
(之賢王生而重張廷尉)一謙而四益(漢書藝文志道家者流合於尭之克讓易之嗛嗛丨丨丨)
(丨丨此其所長也)匿名跡遠權勢(漢書張安世傳莫府長史遷辭去之官安世問以過失長)
(史曰將軍為明主股肱而士無所進論者以為譏安世曰明主在上賢不肖較然臣下自修而已何知士而薦)
(之其丨丨丨丨丨丨如此)桑霍為戒(漢書張安世傳臨亦謙儉每登殿閣常歎曰丨丨丨我丨豈不)
(厚哉按臨安世孫)父子相随出關歸老故鄕(漢書疏廣傳廣謂受曰吾聞知足不)
(辱知止不殆功遂身退天之道也今仕宦至二千石宦成名立如此不去懼有後悔豈如丨丨丨丨丨丨丨丨)
(丨丨以夀命終不亦善乎受叩頭曰從大人議即日父子俱移病滿三月賜告廣遂稱篤上疏乞骸骨上以其)
(年篤老皆許之加賜黃金二十斤皇太子贈以五十斤公卿大夫故人邑子設祖道供帳東都門外送者車數)
(百兩辭決而去及道路觀者皆曰賢哉二大夫或歎息為之下泣)賢哉二大夫(見上)縣車
(漢書薛廣德傳廣德為御史大夫凡十月免東歸沛太守迎之界上沛以為榮丨其安丨傳子孫)陽狂
讓爵辟兄(漢書韋元成傳初元成兄弘為太常丞職奉宗廟典諸陵邑煩劇多罪過父賢以弘當為)
(嗣故勅令自免弘懷謙不去官及賢病篤弘竟坐宗廟事繫獄罪未决室家問賢當為後者賢恚恨不肯言於)
(是賢門下生博士義倩等與室家計議共矯賢令使家丞上書言大行以大河都尉元成為後賢薨元成在官)
(聞喪又言當為嗣元成深知其非賢雅意即丨為病丨卧便利妄笑語昏亂徵至長安既葬當襲爵以病狂不)
(應召大鴻臚奉狀章下丞相御史案驗元成素有名聲士大夫多疑其欲丨丨丨丨者案事丞相史廼與元成)
(書曰古之辭讓必有文義可觀故能垂榮於後今子獨壊容貎蒙耻辱為狂癡光曜晻而不宣微哉子之所託)
(名也僕素愚陋過為宰相執事願少聞風聲不然恐子傷高而僕為小人也元成友人侍郎章亦上疏言聖王)
(貴以禮讓為國宜優養元成勿枉其志使得自安衡門之下而丞相御史遂以元成實不病劾奏之有詔勿劾)
(引拜元成不得已受爵宣帝高其節以元成為河南太守兄弘太山都尉遷東海太守)懷謙不去
官(見上)謂掾吏為師友(漢書何並傳徙穎川太守代陵陽嚴詡詡本以孝行為官丨丨丨丨)
(丨丨)上疏至於五六(後漢書鄧隲傳永初元年封隲上蔡侯悝葉侯弘西平侯閭西華侯食邑)
(各萬戶隲以定策功增邑三千戶隲等辭讓不獲遂逃避使者間關詣闕上疏自陳太后不聽隲頻丨丨丨丨)
(丨丨乃許之)伏不鬭(後漢書伏湛傳初自伏生以後世傳經學清靜無競故東州號為丨丨丨云)
富貴已極不可復加(後漢書陰興傳帝後召興欲封之置印綬於前興固讓曰臣未有先)
(登䧟陣之功而一家數人並蒙爵土令天下觖望誠為盈溢臣蒙陛下貴人恩澤至厚丨丨丨丨丨丨丨丨至)
(誠不願帝嘉興之讓不奪其志貴人問其故興曰貴人不讀書記邪亢龍有悔夫外戚家苦不知謙退嫁女欲)
(配侯王取婦眄睨公主愚心實不安也富貴有極人當知足夸奢益為觀聽所譏貴人感其言深自降挹卒不)
(為宗親求位)身之文德之昭(後漢書陳蕃傳臣聞讓丨丨丨丨丨丨也)小吏抗禮
(吴志闞澤傳澤性謙恭篤慎官府丨丨呼召對問皆為丨丨)步入寺門(吴志凌統傳統過本縣丨)
(丨丨丨見長吏懷三版恭敬盡禮親舊故人恩義益隆)拜鄉邑舊齒(晉書宣帝紀帝勲德日盛)
(而謙恭愈甚以太常常林鄉邑舊齒見之每拜)吾即其人襆被而出(晉書魏舒傳時欲沙)
(汰郎官非其才者罷之舒曰丨丨丨丨也丨丨丨丨同寮素無清論者咸有愧色談者稱之)謙而識
體(晉書王渾傳渾以司徒文官主史不持兵持兵乃吏属絳衣自以偶因時寵權得持兵非是舊典皆令皂)
(服論者美其丨丨丨丨)有識莫不高彬此舉(晉書唐彬傳彬知賊寇已殄孫皓將降未)
(至建業二百里稱疾遲留以示不競果有先到者爭物後到者爭功於時丨丨丨丨丨丨丨丨)須飲者
畢乃進(晉書阮瞻傳瞻常羣行冒熱渴甚&KR0647;旅有井衆人競趣之瞻獨逡廵在後丨丨丨丨丨丨其夷)
(退無競如此)太陽下同萬物蒼生何由仰照(晉書王導傳及帝登尊號百官)
(陪列命導升御牀共坐導固辭至于三四曰若丨丨丨丨丨丨丨丨丨丨丨丨帝乃止)服造役衣
杖鍤荷斧(晉書庾衮傳元康末穎川太守召為功曺衮丨丨丨之丨丨丨丨丨不俟駕而行曰請受)
(下夫之役太守餙車而迎衮逡廵辭退請徒行入郡將命者遂逼扶升車納於功曺舍既而衮自取巳車而寝)
(處焉形雖恭而神有不可動之色太守知其不屈乃歎曰非常士也吾何以降之厚為之禮而遣之)取巳
車而寢處(見上)持芻送牛(晉書朱冲傳有牛犯其禾稼冲屢丨丨丨丨而無恨色主愧之)
(乃不復為暴)自稱鄙人(宋書蒯恩傳高祖北伐留恩侍衛世子命朝士與之交恩益自謙損與人)
(語常呼位官而丨丨為丨丨撫待士卒甚有紀綱衆咸親附之)志在素官(宋書謝弘微傳六年東宫)
(始建領中庶子尋加侍中弘微丨丨丨丨畏忌權寵固讓不拜)内人皆化弘微之讓(宋書)
(謝弘微傳東鄉君薨資財鉅萬園宅十餘所又會稽吴興琅琊諸處太傅司空琰時事業奴僮猶有數百人公)
(私咸謂室内資財宜歸二女田宅僮僕應属弘微弘微一無所取自以私禄營葬混女夫殷叡素好摴蒲聞弘)
(微不取財物乃濫奪其妻妺及伯母兩姑之分以還&KR0008;責丨丨丨丨丨丨丨丨一無所爭弘微舅子領軍將軍)
(劉湛性不堪其非謂弘微曰天下事宜有裁衷卿此不治何以治官弘微笑而不荅或有譏之曰謝氏累世財)
(産充殷君一朝&KR0008;責理之不允莫此為大卿親而不言譬棄物江海以為廉耳設使立清名而令家内不足亦)
(吾所不取也弘微曰親戚爭財為鄙之甚今内人尚能無言豈可導之使爭今分多共少不至有乏身死之後)
(豈復見關)處於不競之地(宋書王敬弘傳子恢之被召為秘書郎敬弘為求奉朝請與恢之書)
(曰秘書有限故有競朝請無限故無競吾欲使汝丨丨丨丨丨丨太祖嘉而許之)自嫌蚤逹逡
廵乃答(宋書王僧綽傳為侍中年二十九始興王濬常問其年僧綽丨丨丨丨丨丨良久丨丨其謙虚)
(自退若此)為蚿賦以自况(宋書王素傳素既屢被徵辟聲譽甚高山中有蚿蟲聲清長聽之使)
(人不厭而其形甚醜素乃丨丨丨丨丨丨)語功推事臣門之恥(齊書張岱傳兄子瓌弟恕)
(誅吴郡太守劉遐太祖欲以恕為晉陵郡岱曰恕未閑從政美錦不宜濫裁太祖曰恕為人我所悉且又與瓌)
(同勲自應有賞岱曰若以家貧賜禄此所不論丨丨丨丨丨丨丨丨)戒盈守滿屈己自容
(齊書王僧虔傳論王僧虔有希聲之量兼以藝業丨丨丨丨丨丨丨丨方之諸公實平世之良相)恐富
求歸(齊書王秀之傳為晉平太守至郡朞年謂人曰此邦豐壤禄俸常充吾山資已足豈可久留以妨賢)
(路上表請代時人謂王晉平丨丨丨丨)我性惡人無禮不容不以禮處人
(齊書陸慧暁傳慧暁歴輔五政治身清肅僚佐以下造詣趣起送之或謂慧曉曰長史貴重不宜妄自謙屈答)
(曰丨丨丨丨丨丨丨丨丨丨丨丨丨未嘗卿士大夫或問其故慧暁曰貴人不可卿而賤者可卿人生何容立)
(輕重於懷抱終身常呼人位)人生何容立輕重於懷抱(見上)歸老舊廬
立身退素(齊書蕭惠基傳思話先於曲阿起私宅有閒曠之致惠基嘗謂所親曰須婚嫁畢當丨丨)
(丨丨丨丨丨丨朝廷稱為善士按思話惠基父)不為福始不為祸先(梁書夏侯詳傳齊明)
(帝為刺史雅相器遇及輔政招令出都將大用之每引詳及鄉人裴叔業日夜與語詳輙末略不酧帝以問叔)
(業叔業告詳詳曰丨丨丨丨丨丨丨丨由此微有忤)起臺榭以表損挹(梁書夏侯詳傳三年)
(遷使持節散騎常侍車騎將軍湘州刺史詳善吏事在州四載為百姓所稱州城南臨水有峻峰舊老相傳云)
(刺史登此山輙被代因是歴政莫敢至詳於其地丨丨丨延僚属丨丨丨丨之志)速反蔥肆(梁書)
(吕僧珍傳僧珍在任平心率下不私親戚從父兄子宏以販蕙為業僧珍既至乃棄業欲求州官僧珍曰吾荷)
(國重恩無以報效汝等自有常分豈可妄求叨越但當丨丨丨丨耳)反盧作塞(梁書韋叡傳初邵陽)
(之役昌義之甚德叡請曹景宗與叡會因設錢二十萬官賭之景宗擲得雉叡徐擲得盧遽取一子反之曰異)
(事遂作塞景宗時與羣帥爭先啟之捷叡獨居後其不尚勝率多如是世尤以此賢之)口不論勲
(梁書馮道根傳高祖嘗指道根示尚書令沈約曰此人丨丨丨丨約曰此陛下之大樹將軍也)恥以讓
俸受名(梁書樂藹傳出為招遠將軍建康令不受俸秩比去任將至百金縣曹啟輸臺庫高祖嘉其清)
(節曰居職若斯可以為百城表矣即日遷太府卿尋除南康内史丨丨丨丨丨丨辭不拜)竹間茨茅
而居(陳書馬樞傳鄱陽王為南徐州刺史欽其高尚鄙不能致乃卑辭厚意令使者邀之前後數反樞固)
(辭以疾門人或進曰鄱陽王待以師友非關爵位市朝之間何妨靜默樞不得已乃行王别築室以處之樞惡)
(其崇麗乃於丨林丨自營丨丨丨丨焉每王公餽餉辭不獲已者率十分受一)仕宦至二千石
斯可矣(南史羊欣傳為新安太守在郡十三年樂其山水嘗謂子弟曰人生丨丨丨丨丨丨丨丨丨及)
(是便懷止足轉義興太守非其好也頃之稱病篤免歸除中散大夫)麈尾蠅拂即取燒除
(南史陳顯逹傳子休尚為郢府主簿過九江拜别顯逹曰凡奢侈者鮮有不敗丨丨丨丨是王謝家物汝不須)
(捉此自随丨丨於前丨丨之)以穴為室(魏宗室弼傳弼絶棄人事託疾還私第世宗徵為侍中弼)
(上表固讓入嵩山丨丨丨丨布衣疏食)不堪兼文武之任(魏書于忠傳遷侍中領軍將軍)
(忠面陳讓云臣無學識丨丨丨丨丨丨丨世宗曰當今學識有文者不少但心直不如卿欲使卿劬勞於下我)
(當無憂於上)今日舉措不如封生(魏書封軌傳軌既以方直自業高綽亦以風槩立名)
(尚書令高肇拜司徒綽送迎往来軌竟不詣綽顧不見軌乃遽歸曰吾一生自謂無愆規矩丨丨丨丨丨丨丨)
(丨遠矣)不勞遠詣臺閣(魏書宋隐傳謂其子侄等曰苟能入順父兄出悌鄉黨仕郡幸而至)
(功曹史以忠清奉之則足矣丨丨丨丨丨丨恐汝不能富貴而徒延門戶之累耳)任理栖遲(魏書)
(高允傳燕常篤信百行靡遺位不苟進丨丨丨丨居冲守約好讓善推思賢樂古如渴如飢)靡矜於
高莫恥於下(魏書高允傳倚歟彦鑒思參文雅率性任真器成非假丨丨丨丨丨丨丨丨乃謝朱)
(門歸跡林野按彦鑒劉遐字)道士還鄉(舊唐書明皇紀太子賓客賀知章請度為丨丨丨丨遣左)
(右相以下祖别於長樂坡上賦詩贈之)栖遁之資(舊唐書蕭瑀傳煬帝為太子也授太子右千牛)
(及踐祚遷尚衣奉御檢校左翊衛鷹揚郎將忽遇風疾命家人不即醫療仍云若天假餘年因此望為丨丨丨)
(丨耳蕭后聞而誨之以爾才智足堪揚名顯親豈得輕毁形骸而求隠逸若以此致譴則罪在不測病且愈其)
(姊勸勉之故復有仕進志)有塵外意(舊唐書舒王元名傳高宗每欲授元名大州刺史固辭曰忝預)
(藩戚豈以州郡戶口為仕進之資辭情懇到故在石州二十年賞玩林泉丨丨丨之丨)追蹤范蠡
繼跡留侯(舊唐書郭子儀傳子儀以懷恩未誅不宜讓使堅辭太尉曰苟西戎即叙懷恩就擒疇昔)
(官爵誓無所受必當丨丨丨丨丨丨丨丨臣之鄙懷切在于此)重宰相尊朝廷(舊唐書柳公綽)
(傳長慶三年改尚書左丞又拜檢校戶部尚書襄州刺史山南東道節度使牛僧孺罷相鎮江夏公綽具戎容)
(於郵舍候之軍吏以漢上地高於鄂禮太過公綽曰竒章纔離台席方鎮丨丨丨是丨丨丨也竟以戎容見)
守職猶懼其盈(唐書岑文本傳晉王為皇太子大臣多兼宫官帝欲文本兼攝辭曰臣丨一丨)
(丨丨丨丨不願希恩東宫請一心以事陛下帝乃止但詔五日一參東宫每進見太子答拜)願以有
餘賜不足(唐書于志寕傳嘗與右僕射張行成中書令高季輔俱賜田志寕奏曰臣家自周魏来世)
(居關中貲業不墜今行成季輔始營産土丨丨臣丨丨丨丨丨者帝嘉之分其田以與二人)終身讓
路不枉百步(唐書朱敬則傳敬則兄仁軌字德容隠居養親嘗誨子弟曰丨丨丨丨丨丨丨丨終)
(身讓畔不失一段)與部曲語未嘗不名(五代史唐臣傳史建瑭子匡翰為將沉毅有謀)
(而接下以禮丨丨丨丨丨丨丨丨)安能與英俊為准格(五代史李懌傳右散騎常侍張)
(文寳知貢舉所放進士中書有覆落者乃請下學士院作詩賦為貢舉格學士竇夢徵張礪等所作不工乃命)
(懌為之懌笑曰予少舉進士登科盖偶然耳後生可畏来者未可量假令予復就禮部試未必不落第丨丨丨)
(丨丨丨丨丨耶聞者多其知體)退匿楹間(宋史崔遵度傳掌右史十餘歲立墀上常丨丨丨丨慮上)
(之見)宰相非養病之地(金史張浩傳正隆二年改封魯國公表乞致仕海陵曰人君不明諫)
(不行言不聽則宰相求去宰相老病不能任事則求去卿於二者何居浩對曰臣羸病不堪任事丨丨丨丨丨)
(丨丨也是以求去)芻豆待養豈可責以筋力(金史程輝傳大定二十六年以老致)
(仕次年復起知河南府事輝辭衰老不任召入香閣諭之曰卿年老而精力尚強雖久歴外未嘗得嘉郡河南)
(地勝事簡故以處卿卿可優游頤飬輝曰臣猶老馬也丨丨丨丨丨丨丨丨丨丨向者南京宫殿火非聖恩寬)
(貸臣死久矣今河之徑河南境上下千餘里河防之責視彼無重此臣所以憂不任也於是特詔不預河事)
即日解兵符者十七人(元史史天澤傳言者或謂李璮之變由諸侯權太重天澤遂奏)
(兵民之權不可併於一門行之請自臣家始於是史氏子姪丨丨丨丨丨丨丨丨丨)賞一人以慙
萬夫義者不取(劉向新序佛肸以中牟叛置鼎於庭致士大夫曰與我者受邑不吾與者烹大)
(夫皆從之至於田卑田卑中牟之邑人也曰義死不避斧鉞之罪義窮不受軒冕之服無義而生不仁而富不)
(如烹褰衣將就鼎佛肸脫屨而生之趙氏聞其叛也攻而取之聞田卑不肯與也求而賞之田卑曰不可也一)
(人舉而萬夫俛首智者不為也丨丨丨丨丨丨丨丨丨丨丨也我受賞使中牟之士懷恥不義辭賞從處曰以)
(行臨人不道吾去矣遂南之楚)國為雌下(嚴遵道德指歸論吏忠卒信主憂將恐累柔積弱常在民)
(後被羞蒙恥丨丨丨丨諸侯信之比於赤子天下往之若歸父母人物同欲威勢自起)功一美二
(劉劭人物志君子知自損之為益故丨丨而丨丨小人不知自益之為損故一伐而並失)輙引以他
端(劉義慶世說謝安南免吏部尚書還東謝太傅赴桓公司馬出西相遇破岡既當遠别遂停三日共語太)
(傅欲慰其失官安南丨丨丨丨丨雖信宿中途竟不言此事太傅深恨在心未盡謂同舟曰謝奉故是竒士)
思菰羹鱸膾(劉義慶世說張季鷹辟齊王東曺掾在洛見秋風起因丨吴中丨菜丨丨魚丨曰人)
(生貴得適意耳何能羈宦數千里以要名爵遂命駕便歸)願納符節入備宿衛(黃鑑揚文)
(公談苑太祖微時常遊鳳翔從王彦超超貽十千遣之後即位悉徵藩侯入覲苑中縱酒為樂諸帥競論疇昔)
(功勲惟彦超獨言久忝藩寄無功能可紀丨丨丨丨丨丨丨丨上喜曰前朝異世事安足論彦超之言是也)
奉勅江南勾當公事(歐陽修歸田錄曺武惠王既平江南回詣閣門入見牓子稱丨丨丨)
(丨丨丨丨丨回其謙恭不伐如此)乘小駟至銅壼閣下步行趨府(邵伯温聞)
(見前錄薛簡肅公知成都范蜀公方為舉子一見愛之館於府第俾與子弟講學每曰范君廊廟人也公益自)
(謙退丨丨丨丨丨丨丨丨即丨丨丨丨門踰年人不知為師也)先進甚多不當超處其
右(邵伯溫聞見前錄王安石嘉祐中除館職三司度支判官固辭不許未幾命修起居注辭以新入館職中)
(丨丨丨丨丨丨丨丨丨丨章十餘上有旨令閤門吏齎勅就三司授之安石不受吏随而拜之安石避之於厠)
(吏置勅于案而去安石使人追而與之朝廷卒不能奪)忠孝兩全(徐度却埽編韓忠憲公平日嘗)
(語子弟曰進取在於止足寵禄不可過溢年若至六十可以退身謝事歸守父母墳墓則是丨丨丨丨矣)自
安一壑(葉夢得避暑錄話元次山父延祖為舂陵丞輙棄官去曰人生衣食可適飢飽不宜復有所須)
(每灌園掇薪以為有生之役外此吾不思也子少觀此未嘗不三復其言今叨冐已過多乃得復行延祖之志)
(丨丨丨丨某愧之深矣)渚宫二疏(王闢之澠水讌談錄荆南朱昂博學有清德晚年以工部侍郎)
(乞骸骨既得謝真宗賜坐寵詔留候秋凉還荆南故吴淑贈詩曰浴殿東凉初閣筆渚宫秋晚得懸車比行錫)
(宴玉津園侍臣皆赴坐中内侍傳詔各賦詩餞行凡四十八篇獨李翰長維詩最竒絶云清朝納禄猶強健白)
(首還家正太平弟協亦退居里中皆八十餘時謂丨丨丨丨)築堂曰見一(岳珂桯史孝宗朝尚)
(書郎鹿何年四十餘一日上章乞致其事上驚諭宰相使問其繇何對曰臣無他顧德不稱位欲稍矯世之不)
(知分者耳遂以其語奏上曰姑遂其欲時何秩未員郎詔特官一子凡在朝者皆師而祖之何歸丨丨扁丨丨)
(丨盖取人人盡道休官去林下何嘗見一人之句而反之也何去國時齒髮壯不少衰居二年以微疾卒)乞
罷禁林(釋文瑩湘山野錄鄭毅夫公入翰林為學士後數月今左揆王相國繼入其玉堂故事以先入)
(者班列居上鄭公奏曰臣德業學術及天下士論皆在王某之下今班列翻居其上臣所不遑欲乞在下主上)
(面諭之揆相固辭曰豈可徇鄭某謙抑而變祖宗典故耶又數日鄭公丨丨丨丨以避之主上特傳聖語王某)
(班列在鄭某之上不得為永例)無間親疎貴賤必送之門外(陶宗儀輟耕錄武林)
(錢思復先生嘗言年十六七時以詩見息齋李公於州橋寓居既拜公公答拜命坐辭之再公曰仲尼之席童)
(子隅坐因不敢辭徐永之先生為江浙提舉日客往訪之者丨丨丨丨丨丨丨丨丨丨丨凡客請納步則曰不)
(可婦人送迎不踰閾右二事可見前軰諸老謙恭退抑汲引後進待人接物者如此)
御定子史精華卷九十
