欽定四庫全書
御定子史精華卷一百四十四
儀飾部二
符節
相揆(管子符節印璽典法筴藉以丨丨也)尺六寸(商子諸官吏及民有問法令之所謂也於主法)
(令之吏皆各以其故所欲問之法令明告之各為丨丨丨之符明書年月日時所問法令之名以告吏民)左
劵右劵(商子以丨丨予吏之問法令者主法令之吏謹藏其丨丨木柙以室藏之封以法令之長印即)
(後有物故以劵書從事)如月應日(鶡冠子節璽相信丨丨丨丨)質律(荀子關市幾而不征)
(丨丨禁止而不偏如是則商賈莫不敦慤而無詐矣注質律質劑也可以為法故言質律也)珪璧瑗
玦環(荀子聘人以丨問士以丨召人以丨絶人以丨反絶以丨)毁璜為符(吕氏春秋墨者鉅子)
(孟勝善荆之陽城君陽城君令守於國丨丨以丨丨約曰符合聽之)瑞節(國語為車服旗章以旌之為贄)
(幣丨丨以鎮之)剖符(戰國策穣侯使者操王之重决裂諸侯丨丨於天下)合符釡山(史記黃帝)
(紀丨丨丨丨注合諸侯符契圭瑞而朝之於釡山猶禹會諸侯於塗山然也)符六寸(史記秦始皇紀)
(數以六為紀丨法冠皆丨丨)銅虎竹使(史記漢文帝紀二年九月初與郡國守相為丨丨符丨丨)
(符按銅虎後亦名金虎見吳志吳主傳)持節歸節(史記汲黯傳臣謹以便宜丨丨發河南倉粟以)
(振貧民臣請丨丨伏矯制之罪上賢而釋之)臥起操持(漢書蘇武傳杖漢節牧羊丨丨丨丨節旄)
(盡落)棄繻(漢書終軍傳初軍從濟南當詣博士步入關關吏予軍繻軍問以此何為吏曰為復傳還當以)
(合符軍曰大丈夫西遊終不復傳還棄繻而去軍為謁者使行郡國建節東出關關吏識之曰此使者廼前丨)
(丨生也)謁者代持(漢書王莽傳宰衡常持節所止令丨丨丨丨之)新使五威節(漢書)
(王莽傳使節之旄旛皆純黃其署曰丨丨丨丨丨㠯承皇天上帝威命也)旄牛尾眊(後漢書輿服志)
(注漢官儀曰節所㠯為信也㠯竹為之柄長八尺㠯丨丨丨為丨)鐵印文符(後漢書百官志凡居)
(宫中者皆有口籍於門之所屬宫名兩字為丨丨丨丨案省符乃内之)封棨𫝊(後漢書百官志若外)
(人㠯事當入本宫長史為丨丨丨其有官位出入令御者言其官)明著國命歛持威重
(後漢書杜詩傳初禁網尚簡但㠯璽書發兵未有虎符之信詩上疏曰臣聞兵者國之凶器聖人所慎舊制發)
(兵皆㠯虎符其餘徵調竹使而已符策合會取為大信所㠯丨丨丨丨丨丨丨丨也間者發兵但用璽書或㠯)
(詔令如有姦人詐偽無由知覺愚㠯為軍旅尚興賊虜未殄徵兵郡國宜有重慎可立虎符㠯絶姦端)白
虎幡銀字棨(宋書王曇首傳元嘉四年車駕出北堂嘗使三更竟開廣莫門南臺云應湏丨丨丨)
(丨丨丨不肯開門尚書左丞羊元保奏免御史中丞傅隆以下曇首繼啟曰既無墨敕又闕幡棨雖稱上旨不)
(異單刺元嘉二年雖有再開門例此乃前事之違今之守舊未為非禮其不請白虎幡銀字棨致門不時開由)
(尚書相承之失亦合糾正上特無所問)棨信或虛執不奉旨(宋書謝莊傳為侍中領前)
(軍將軍於時世祖出行夜還敇開門莊居守以丨丨丨丨丨丨丨丨湏墨詔乃開上後因酒讌從容曰卿欲效)
(郅君章邪對曰臣聞蒐廵有度郊祀有節盤於遊田著之前誡陛下今蒙犯塵露晨往宵歸容恐不逞之徒妄)
(生矯詐臣是以伏湏神筆乃敢開門耳)禀命出彊憑此而已(梁書蔡道恭傳道恭疾篤)
(令取所持節謂僧勰曰丨丨丨丨丨丨丨丨即不得奉以還朝方欲擕之同逝可與棺柩相隨衆皆流涕按僧)
(勰道恭兄子也)朝廷授此非以為飾(梁書韋叡傳四年王師北伐詔叡都督衆軍叡遣長)
(史王超宗梁郡太守馮道根攻魏小峴城未能拔叡廵行圍柵魏城中忽出數百人陳於門外叡欲擊之諸將)
(皆曰向本輕來未有戰備徐還授甲乃可進耳叡曰不然魏城中二千餘人閉門堅守足以自保無故出人於)
(外必其驍勇者也若能挫之其城自拔衆皆猶遲疑叡指其節曰丨丨丨丨丨丨丨丨韋叡之法不可犯也乃)
(進兵士皆死戰魏軍果敗走因急攻之中宿而城拔)火爄(梁書蕭景傳在州尤稱明斷符教嚴整有田舍)
(老姥嘗訴得符還至縣縣吏未即發姥語曰蕭監州符丨丨汝手何敢留之其為人所敬畏如此按南史作符)
(如火則火爄當為句)青龍騶虞朱雀元武(隋書高祖紀開皇七年夏四月癸亥頒丨丨符)
(於東方總管刺史西方以丨丨南方以丨丨北方以丨丨按北史騶虞作白虎)水魚符(隋書高祖紀開)
(皇九年閏月丁丑頒丨丨丨於總管刺史雌一雄一)雌一雄一(見上)銅魚符(隋書高祖紀開)
(皇十五年夏五月丁亥制京官五品已上佩丨丨丨)玉麟符(隋書樊子蓋傳進位光禄大夫封建安侯)
(尚書如故賜縑三千匹女樂五十人子蓋固讓優詔不許帝顧謂子蓋曰朕遣越王留守東都示以皇枝盤石)
(社稷大事終以委公特宜持重戈甲五百人而後出此亦勇夫重閉之義也無頼不軌者便誅鋤之凡可施行)
(無勞形迹今為公别造丨丨丨以代銅獸)銀菟符(舊唐書高祖紀義寧二年停竹使符頒丨丨丨於諸)
(郡)木契(舊唐書職官志倉部郎中員外之職掌判天下倉儲受納租税出給禄廪之事凡中外文武官)
(品秩有差歲再給之乃置丨丨一百枚以與出給之司合諸司官人及諸色人應給食者皆給米)藏左
班右(舊唐書職官志凡國有大事則出納符節辯其左右之異丨其丨而丨其丨以合中外之契焉一曰)
(銅魚符所以起軍旅易守長二曰傳符所以給郵驛通制命三曰隨身魚符所以明貴賤應徵召四曰木契所)
(以重鎮守慎出納五曰旌節所以委良能假賞罰)左三右一左五右一(舊唐書職官志)
(魚符之制王畿之内丨丨丨丨王畿之外丨丨丨丨大事兼敇書小事但降符凾封遣使合而行之)雙龍
符(舊唐書職官志傳符之制太子監國曰丨丨之丨左右各十京都留守曰麟符左二十其右一十有九東)
(方曰青龍之符西方曰騶虞之符南方曰朱雀之符北方曰元武之符左四右三)專賞專殺(舊唐)
(書職官志旌節之制命大將帥及遣使於四方則請而佩之旌以丨丨節以丨丨)交魚廵魚(唐書)
(車服志宫殿門城門給丨丨符丨丨符)雄雌各十二(唐書車服志蕃國給符丨丨丨丨丨銘以)
(國名雄者進内雌者付其國朝貢使各齎其月魚而至不合者劾奏)月魚(見上)魚袋(唐書車服志隨)
(身魚符盛以丨丨三品以上飾以金五品以上飾以銀)節樓(唐書百官志節度使行則建節入境州縣)
(築丨丨迎以鼔角)墨敕玉契(唐書崔神慶傳是時突厥使者入見皇太子應朝有司移文東宫召)
(太子神慶諫曰五品以上佩龜者蓋防徵召之詐内出龜以合之况太子乎古者召太子用玉契此誠重慎防)
(萌之意不可不察凡慮事於未萌之前故長無悔吝之咎今太子與陛下異宫非朝朔望而别喚者請降丨丨)
(丨丨詔可)罷牌給牒(宋史太宗紀端拱二年正月戊午丨乘傳銀丨復丨樞密院丨)傳信牌
(宋史真宗紀咸平六年十月戊寅給軍中丨丨丨)金字牙符(宋史高宗紀紹興五年十一月庚午)
(朔初置節度使以下丨丨丨丨命都督府掌之給將帥立戰功者)一虎一豹(宋史兵志凡發兵樞)
(密院下符一至五周而復始指揮三百人至五千人用丨丨丨丨符五千人已上用雙虎豹符)雙虎豹
(見上)雄雌木箭(遼史儀衛志木箭内箭為雄外箭為雌皇帝行幸則用之還宫勘箭官執雌箭東上)
(閤門使執雄箭如勘契之儀)綠油紅字(金史百官志大定二十九年製丨丨丨丨者尚書省文字)
(省遞用之朱漆金字者敕遞用之並左右司掌之有合遞文字則牌送各部付馬舖轉遞日行二百五十里如)
(臺部别奉聖旨文字亦給如上制)朱漆金字(見上)鹿符(金史百官志符制貞祐三年更定樞)
(密院用丨丨宣撫司用魚符統軍司用虎符)銀海青(元史世祖紀賜河西行省金符丨丨丨符各一)
圓符(元史世祖紀至元十四年九月壬辰製鑌鐵海青丨丨)趺為伏虎首為明珠
(元史兵志萬戶佩金虎符符丨丨丨丨形丨丨丨丨而有三珠二珠一珠之别)隨符牒而合之
(唐六典置木契與應出物之司相合以次行用丨丨丨丨丨丨以明出納之恡)太子以玉親王
以金庶官以銅(唐六典隨身魚符之制左二右一丨丨丨丨丨丨丨丨丨丨丨丨佩以為飾刻)
(姓名者去官而納焉不刻者傳而佩之)圭璋龍虎之别(沈括夢溪筆談古之節如今之虎符)
(其用則有丨丨丨丨丨丨皆櫝將之英蕩是也)英蕩(見上)
印綬
璽問(管子凡諸侯之臣有諫其君而善者以丨丨之以信其言)纚纚(子華子結綬丨丨)印塗
(子華子如以璽丨丨也)法令之長印(商子以左劵予吏之問法令者主法令之吏謹藏其右劵)
(木柙以室藏之封以丨丨丨丨丨即後有物故以劵書從事)禁印(商子禁室中封以丨丨有擅發禁室)
(印及入禁室視禁法令及禁剟一字以上罪皆死不赦)收璽請璽納璽(韓非子西門豹為鄴)
(令清尅潔慤秋毫之端無私利也而甚簡左右左右因相與比周而惡之居期年上計君丨其丨豹自請曰臣)
(昔者不知所以治鄴今臣得矣願丨丨復以治鄴不當請伏斧鑕之罪文侯不忍而復與之豹因重歛百姓急)
(事左右期年上計文侯迎而拜之豹對曰往年臣為君治鄴而君奪臣璽今臣為左右治鄴而君拜臣臣不能)
(治矣遂丨丨而去文侯不受曰寡人曩不知子今知子矣願子勉為寡人治之遂不受)抑埴(淮南子若)
(璽之丨丨正與之正傾與之傾注璽印埴泥也)龜紐(淮南子丨丨之璽賢者以為佩)五兩之綸
半通之銅(揚子由其德舜禹受天下不為泰不由其德丨丨丨丨丨丨丨丨亦泰矣)古者大
夫印亦稱璽(國語㐮公在楚季武子取卞使季冶逆追而予之璽書注璽印也丨丨丨丨之丨丨)
(丨丨璽書璽封書也)懷通侯印歸鄉里(史記李斯傳君侯終不丨丨丨之丨丨於丨丨明矣)
刓弊(史記淮隂侯傳項王見人恭敬慈愛言語嘔嘔人有疾病涕泣分食飲至使人有功當封爵者印丨)
(丨忍不能予此所謂婦人之仁也)持御史大夫印弄之(史記周昌傳高祖丨丨丨丨丨)
(丨丨丨曰誰可㠯為御史大夫者熟視趙堯曰無㠯易堯遂拜趙堯為御史大夫)青緺(史記滑稽傳佩)
(丨丨出宫門行謝主人)銀青(漢書百官公卿表御史大夫秦官位上卿丨印丨綬)金紫(漢書百官)
(公卿表相國丞相皆秦官丨印丨綬掌丞天子助理萬機秦有左右高帝即位置一丞相十一年更名相國綠)
(綬)綠綬(見上)銅印墨綬(漢書百官公卿表秩比六百石㠯上皆丨丨丨丨)方寸之
印丈二之組(漢書嚴助傳陛下㠯丨丨丨丨丨丨丨丨填撫方外不勞一卒不頓一戟而威德並)
(行)少見其綬(漢書朱買臣傳買臣衣故衣懷其印綬步歸郡邸直上計時會稽吏方相與羣飲不)
(視買臣買臣入室中守邸與共食食且飽丨丨丨丨守邸怪之前引其綬視其印會稽太守章也)懷銀
黃垂三組(漢書楊僕傳士卒暴露連歲為朝會不置酒將軍不念其勤勞而造佞巧請乘傳行塞因)
(用歸家丨丨丨丨丨丨夸鄉里是三過也)纍纍若若(漢書石顯傳顯與中書僕射牢梁少府五鹿充)
(宗結為黨友諸附倚者皆得寵位民歌之曰牢邪石邪五鹿客邪印何丨丨綬丨丨邪)易單于故
印(漢書匈奴傳建國元年遣五威將王駿率甄阜王堸陳饒帛敞丁業六人多齎金帛重遺單于諭曉以受)
(命代漢狀因丨丨丨丨丨故印文曰匈奴單于璽莽更曰新匈奴單于章)銅墨(漢書西域傳會宗㠯翎侯)
(難栖殺末振將雖不指為漢合於討賊奏㠯為堅守都尉貴大禄大吏大監㠯雌栗靡見殺狀奪金印紫綬更)
(與丨丨云)傳國璽(漢書外戚傳初漢高祖入咸陽至覇上秦王子嬰降於軹道奉上始皇璽及高祖誅)
(項籍即天子位因御服其璽世世傳受號曰漢丨丨丨)韍印(漢書王莽傳賜公太夫人號曰功顯君食)
(邑二千戶黃金印赤韍注師古曰此丨丨之祖也)御史刻印章(漢書王莽傳臣愚㠯為宰衡官)
(㠯正百僚平海内為職而無印信名實不副臣莽無兼官之才今聖朝既過誤而用之臣請丨丨丨宰衡丨丨)
(曰宰衡太傅大司馬印成授臣莽上太傅與大司馬之印太后詔曰可韍如相國朕親臨授焉)高皇帝
璽綬(後漢書光武帝紀丙午赤眉君臣面縳奉丨丨丨丨丨注蔡邕獨斷曰皇帝六璽皆玉螭虎紐文曰)
(皇帝行璽皇帝之璽皇帝信璽天子行璽天子之璽天子信璽皆㠯武都紫泥封之玉璽譜曰傳國璽是秦始)
(皇初定天下所刻其玉出藍田山丞相李斯所書其文曰受命於天既夀永昌高祖至覇上秦王子嬰獻之至)
(王莽篡位就元后求璽不與㠯威逼之廼出璽投地璽上螭一角缺及莽敗李松持璽詣宛上更始更始敗璽)
(入赤眉劉盆子既敗㠯奉光武)武都紫泥封(見上)李斯所書(見上)受命於天
既夀永昌(見上)螭一角缺(見上)光明章表轉相結受(後漢書輿服志)
(古者君臣佩玉尊卑有度上有韍貴賤有殊佩所㠯章德服之衷也韍所以執事禮之共也故禮有其度威儀)
(之制三代同之五伯迭興戰兵不息佩非戰器韍非兵旗於是觧去韍佩多其係璲㠯為章表故詩曰鞙鞙佩)
(璲此之謂也韍佩既廢秦乃㠯采組連結於璲丨丨丨丨丨丨丨丨故謂之綬漢承秦制用而弗改故加之㠯)
(雙印佩刀之飾至孝明皇帝乃為大佩衝牙雙瑀璜皆㠯白玉乘輿落㠯白珠公卿諸侯㠯綵絲其視冕旒為)
(祭服云)剛卯(後漢書輿服志佩雙印長寸二分方六分乘輿諸侯王公列侯㠯白玉中二千石㠯下至)
(四百石皆㠯黑犀二百石㠯至私學弟子皆㠯象牙上合絲乘輿㠯縢貫白珠赤罽蕤諸侯王㠯下㠯絝赤絲)
(蕤縢綔各如其印質刻書文曰正月丨丨既决靈殳四方赤青白黃四色是當帝令祝融㠯教夔龍庶疫剛癉)
(莫我敢當疾日嚴夘帝令夔化慎爾周伏化兹靈殳既正既直既觚既方庶疫剛癉莫我敢當凡六十六字)
印文六十六字(見上)乘輿黃赤綬(後漢書輿服志丨丨丨丨丨四采黃赤紺縹淳)
(黃圭長丈九尺九寸五百首)四采(見上)施玉環鐍(後漢書輿服志紫綬㠯上縌綬之間得丨)
(丨丨丨云)扶首文圭(後漢書輿服志凡先合單紡為一系四系為一丨五扶為一丨五首為一丨文)
(采淳為一丨首多者系細少者系麤皆廣尺六寸)觧所佩綬㠯𢃄忠(後漢書李忠傳忠遂)
(與任光同奉世祖㠯為右大將軍封武固侯時世祖自丨丨丨丨丨丨丨)正郡國印章(後漢書馬)
(援傳注東觀記曰援上書臣所假伏波將軍印書伏字犬外嚮城臯令印臯字為白下羊承印四下羊尉印白)
(下人人下羊即一縣長吏印文不同恐天下不正者多符印所以為信也所宜齊同薦曉古文字者事下大司)
(空丨丨丨丨丨奏可)犬外嚮(見上)白下羊(見上)紫艾(後漢書馮魴傳定弟石襲母公主封)
(獲嘉侯亦為侍中稍遷衛尉能取悦當世為安帝所寵帝常幸其府留飲十許日賜駁犀具劍佩刀丨丨綬玉)
(玦各一)飛鵲化石椎破得金印(後漢書靈帝紀注張顥為梁相新雨後有鵲飛翔近)
(地令人擿之墮地化為圓石顥命椎破得一金印文曰忠孝侯印)𢃄金銀(後漢書班超傳今臣幸得)
(奉節丨丨丨護西域注金銀謂印也金印紫綬銀印青綬也)六印磊落駢組流離(後漢)
(書蔡邕傳連衡者丨丨丨丨合從者丨丨丨丨)銀艾(後漢書張奐傳吾前後仕進十要丨丨注銀印綠綬)
(也吕艾草染之故曰艾也)暉景燭燿靈光徹天(蜀志先主傳㐮陽男子張嘉王休獻玉璽)
(璽潜漢水伏於淵泉丨丨丨丨丨丨丨丨)文成信字(蜀志向朗傳注㐮陽記魏咸熙元年六月鎮南)
(將軍衛瓘至於成都得碧玉印一枚丨似丨丨丨魏人宣示百官藏於相國府)井上五色氣(吳志)
(孫堅傳注吳書曰堅入洛掃除漢宗廟祠以太牢堅軍城南甄宫丨丨旦有丨丨丨舉軍驚怪莫有敢汲堅令)
(人入井探得漢傳國璽文曰受命於天既夀永昌方圓四寸上紐交五龍上一角缺)紐交五龍(見上)
蜜印(晉書山濤傳策贈司徒丨丨紫綬侍中貂蟬新沓伯蜜印青朱綬)斗大(晉書周顗傳今年殺)
(諸賊奴取金印如丨丨繫肘)印龜左顧(晉書孔愉傳以討華軼功封餘不亭侯愉嘗行經餘不亭)
(見籠龜於路者愉買而放之溪中龜中流左顧者數四及是鑄侯印而丨丨丨丨三鑄如初印工以告愉乃悟)
(遂佩焉)受天之命皇帝夀昌(宋書禮志乘輿六璽秦制也漢舊儀曰皇帝行璽皇帝之)
(璽皇帝信璽天子行璽天子之璽天子信璽此則漢遵秦也初高祖入關得秦始皇藍田玉璽螭虎紐文曰丨)
(丨丨丨丨丨丨丨高祖佩之後代名曰傳國璽與斬白蛇劍俱為乘輿所寳傳國璽魏晉至今不廢斬白蛇劍)
(晉惠帝武庫火燒之今亡晉懷帝沒胡傳國璽沒於劉聪後又屬石勒及石勒弟石虎死胡亂晉穆帝代乃還)
(天府虞喜志林曰傳國璽自在六璽之外天子凡七璽也漢注曰璽印也自秦以前臣下皆以金玉為印龍虎)
(紐唯所好秦以來以璽為稱又獨以玉臣下莫得用漢制皇帝黃赤綬四采黃赤縹紺皇后金璽綬亦如之於)
(禮士綬之色如此後代變古也吳無刻玉工以金為璽孫皓造金璽六枚是也又有麟鳳龜龍璽駞馬鴨頭雜)
(印今代則闕也)傳國璽在六璽外(見上)金璽(見上)麟鳳龜龍璽(見上)駞
馬鴨頭(見上)鞶嚢(宋書禮志鞶古制也漢代著丨丨者側在腰間或謂之傍嚢或謂之綬嚢然則)
(以此嚢盛綬也或盛或散各有其時乎)長夀萬年(宋書符瑞志晉愍帝建武元年三月己酉丹陽)
(江寧民虞由墾土得白麒麟璽一紐文曰丨丨丨丨獻晉王)多識者負璽參乘(宋書百官)
(志法駕出則丨丨丨一人丨傳國丨操斬白蛇劍丨丨)辨章官爵立契符信(宋書孔琳)
(之傳夫璽印者所以丨丨丨丨丨丨丨丨官莫大於皇帝爵莫尊於公侯而傳國之璽歴代迭用襲封之印奕)
(世相傳貴在仍舊無取改作今世唯尉一職獨用一印至於内外羣官每遷悉改討尋其義私所未逹若謂官)
(各異姓與傳襲不同則未若異代之為殊也若論其名器雖有公卿之貴未若帝王之重若以或有誅夷之臣)
(忌其凶穢則漢用秦璽延祚四百未聞以子嬰身戮國亡而棄之不佩帝王公侯之尊不疑於傳璽人臣衆僚)
(之卑何嫌於即印載籍未聞其說推例自乖其准而終年刻鑄喪功消實金銀銅炭之費不可稱言非所以因)
(循舊貫易簡之道愚謂衆官即用一印無煩改作若有新置官又官多印少文或零失然後乃鑄)一片
金(齊書百官志樂安任遐為光禄就王晏乞丨丨丨晏乃啟轉為金紫不行)帝真(齊書祥瑞志永明九)
(年十一月寧蜀廣漢縣於陶所瓦間見有白光窺尋無物自後夜夜輒復有光既經旬日村民張慶宣瓦作屋)
(又於屋間見光照内外慶宣疑之以告孔休先乃共發視獲玉璽一紐璧方八分上有鼻文曰丨丨曲阿縣民)
(黃慶宅左有園園東南廣袤四丈每種菜輒鮮異雖加採拔隨復更生夜中恒有白光皎質屬天狀似縣絹私)
(疑非常請師卜候道士傅德占使掘之深三尺獲玉印一紐文曰長承萬福)長承萬福(見上)六
鑄六毁(梁書王瑩傳天監十五年遷左光禄大夫開府儀同三司丹陽尹侍中如故瑩將拜印工鑄其)
(印丨丨而龜丨丨既成頸空不實補而用之居職六日暴疾卒)糾彈官印綬在前(梁書何思)
(澄傳遷治書侍御史宋齊以來此職稍輕天監初始重其選車前依尚書二丞給三騶執盛印青嚢舊事丨丨)
(丨丨丨丨丨故也)秦始皇玉璽(南史宋武帝紀九月帝至長安帑藏盈積帝先收其彝器渾儀)
(土圭記里鼔指南車及丨丨丨丨丨送之都)印字為龍鳥形(魏書太武帝紀有鄙婦人持方)
(寸玉印詣潞縣侯孫家既而亡去莫知所在玉色鮮白光照内映丨有三丨丨丨丨之丨要妙竒巧不類人跡)
(文曰旱疫平)泥像中得玉璽(魏書太武帝紀鄴城毁五層佛圖於丨丨丨丨丨丨二其文皆)
(曰受命於天既夀永昌其一刻其旁曰魏所受漢傳國璽)大小組綬(魏書孝文帝紀給尚書五等品)
(爵已上朱衣玉珮丨丨丨丨)宋夀(魏書高祐傳又有人於零邱得玉印一以獻詔以示祐祐曰印上有)
(籀書二字文曰丨丨夀者命也我獲其命亦是歸我之徵)黃素朱印(魏書盧同傳肅宗世朝政稍衰)
(人多竊冐軍功同閱吏部勲書因加檢覆覈得竊階者三百餘人同乃表言竊見吏部勲簿多皆改換乃校中)
(兵奏按並復乖舛臣聊爾揀練已得三百餘人明知隠而未露者動有千數愚謂罪雖恩免猶湏刊定請遣一)
(都令史與令僕省事各一人總集吏部中兵二局勲簿對勾奏按若名級相應者即於黃素楷書大字具件階)
(級數令本曹尚書以朱印印之明造兩通一關吏部一留兵局與奏按對掌進則防揩洗之偽退則無改易之)
(理從前以來勲書上省唯列姓名不載本屬致令竊濫之徒輕為苟且今請征職白民具列本州郡縣三長之)
(所其實官正職者亦列名貫列錄歴階仰本軍印記其上然後印縫各上所司統將都督並皆印記然後列上)
(行臺行臺關太尉太尉撿練精實乃始關刺省重究括然後奏申奏出之日丨丨丨丨關付吏部頃來非但偷)
(階冐名改換勲簿而已或一階再取或易名受級凡如此者其人不少良由吏部無簿防塞失方何者吏部加)
(階之後簿不注記緣此之故易生僥倖自今叙階之後名簿具注加補日月尚書印記然後付曹郎中别作抄)
(自印記一如尚書郎中自掌遞代相付此制一行差止姦罔詔從之)印縫(見上)于闐玉印(魏書)
(祖瑩傳孝昌中於廣平王第掘得古玉印敕召瑩與黃門侍郎李琰之辨是何代之物瑩云此是于闐國玉晉)
(太康中所獻乃以墨塗字觀之果如瑩言時人稱為博物)天皇后璽(北齊書穆后傳初有折衝將軍)
(元正烈於鄴城東水中得璽以獻文曰丨丨丨丨蓋石氏所作詔書頒告以為穆后之瑞焉)以璽告
於太廟(北齊書辛術傳王僧辯破侯景術招擕安撫城鎮相繼欵附前後二十餘州於是移鎮廣陵獲)
(傳國璽送鄴文宣丨丨丨丨丨丨此璽即秦所制方四寸上鈕交盤龍其文曰受命於天既夀永昌二漢相傳)
(又傳魏晉懷帝敗没於劉聰聰敗没於石氏石氏敗晉穆帝永和中濮陽太守戴僧施得之遣督護何融送於)
(建鄴歴宋齊梁梁敗侯景得之景敗侍中趙思賢以璽投景南兖州刺史郭元建送於術故術以進焉)三
鈕(周書文帝紀其先出自炎帝神農氏為黃帝所滅子孫遯居朔野有葛烏莬者雄武多筭略鮮卑慕之奉)
(以為主遂總十二部落世為大人其後曰普回因狩得玉璽丨丨有文曰皇帝璽普回心異之以為天授其俗)
(謂天曰宇謂君曰文因號宇文國并以為氏焉)受命璽(隋書高祖紀改傳國璽曰丨丨丨)督攝
萬機(隋書禮儀志又有丨丨丨丨印一鈕以木為之長一尺二寸廣二寸五分背上為鼻鈕鈕長九寸厚)
(一寸廣七分腹下隠起篆書為督攝萬機凡四字此印常在内唯以印籍縫用則左戶郎中度支尚書奏取印)
(訖輸内)皇太后皇后璽不行用(隋書禮儀志丨丨丨丨丨丨並以白玉為之方一寸)
(二分螭獸鈕文各如其號璽丨丨丨有令則太后以宫名衛尉印皇后則以長秋印)太后以宫名
衛尉印皇后以長秋印(見上)神璽(隋書禮儀志皇帝八璽有丨丨有傳國璽皆寳)
(而不用皇帝負扆則置神璽於筵前之右置傳國璽於筵前之左又有六璽其一皇帝行璽封命諸侯及三公)
(用之其二皇帝之璽與諸侯及三公書用之其三皇帝信璽發諸侯之兵用之其四天子行璽封命蕃國之君)
(用之其五天子之璽與蕃國之君書用之其六天子信璽徵蕃國之兵用之六璽皆白玉為之方一寸五分高)
(寸螭獸鈕)方一寸五分高寸(見上)獸頭小綬(隋書何稠傳從省之服初無佩綬稠)
(曰此乃晦朔小朝之服安有人臣謁帝而去印綬兼無佩玉之節乎乃加丨丨丨丨及佩一隻)隨身魚
(舊唐書高宗紀開府儀同三司及京官文武職事四品五品並給丨丨丨)弄印之榮(舊唐書尹思貞)
(傳其年懷貞伏誅乃下制曰國之副相位亞中台自匪邦直孰司天憲將作大匠尹思貞賢良方正碩儒耆德)
(剛不獲缺清而畏知簡言易從莊色難犯徵先王之體要敷袵必陳折佞臣之怙權拂衣而謝故以事聞海内)
(名動京師鷹隼是擊豺狼自遠必能條理前弊發揮舊章宜承丨丨丨丨式允登車之志可御史大夫)加
官告兩字(舊唐書李暠傳時吏部告身印與曹印文同行用參雜難以區分暠奏請准司勲兵部印)
(文例丨丨丨丨丨至今行之)倒用司農印(舊唐書段秀實傳韓旻追駕秀實以為宗社之危期)
(於頃刻乃使人走諭靈岳竊令言印不遂乃丨丨丨丨丨印符以追兵旻至駱驛得符軍人亦莫辨其印文惶)
(遽而迴)貞元册南詔印(舊唐書南詔蠻傳以祠部郎中兼御史中丞袁滋持節册南詔仍賜)
(牟尋印鑄用黃金以銀為窠文曰丨丨丨丨丨丨)承天大寳(唐書明皇紀改傅國寳為丨丨丨丨)
皇天景命有德者昌(唐書車服志初太宗刻受命元璽以白玉為螭首文曰丨丨丨丨丨)
(丨丨丨至武后改諸璽皆為寳中宗即位復為璽開元六年復為寳天寳初改璽書為寳書)宫官印
(唐書車服志太皇太后皇太后封令書以丨丨丨皇后以内侍省印皇太子以左春坊印妃以内坊印)備
天地四方之色(唐書車服志大雙綬黑質黑黃赤白縹綠為純以丨丨丨丨丨丨丨)洗印
(唐書百官志節度使入境州縣齎印迎於道左視事之三日丨丨視其刓缺)欽崇國祀(宋史仁宗)
(紀慶歴八年十一月己亥作皇帝丨丨丨丨之寳)鎮國神寳(宋史仁宗紀皇祐五年十月壬子作)
(丨丨丨丨)五使印(宋史禮志真宗大中祥符元年以王旦為大禮使王欽若為禮儀使參知政事馬拯)
(為儀仗使知樞密院陳堯叟為鹵簿使趙安仁為橋道頓遞使仍鑄丨丨丨及經度制置使印給之)有光
照室(宋史輿服志紹聖三年咸陽縣民叚義得古玉印自言於河南鄉劉銀村修舍握地得之丨丨丨丨)
(四年上之詔禮部御史臺以下參驗元符元年三月翰林學士承旨蔡京及講議官十三員奏按所獻玉璽色)
(綠如藍温潤而澤其文曰受命於天既夀永昌其背螭鈕五盤鈕間有小竅用以貫組又得玉螭首一白如膏)
(亦温潤其背亦螭鈕五盤鈕間亦有貫組小竅其面無文與璽大小相合篆文工作皆非近世所為臣等以歴)
(代正史考之璽之文曰皇帝夀昌者晉璽也曰受命於天者後魏璽也有德者昌唐璽也惟德允昌石晉璽也)
(則既夀永昌者秦璽可知今得璽於咸陽其玉乃藍田之色其篆與李斯小篆體合飾以龍鳳鳥魚乃蟲書鳥)
(跡之法於今所傳古書莫可比擬非漢以後所作明矣)令温柔重改鑄(宋史輿服志乾德三)
(年太祖詔重鑄中書門下樞密院三司使印先是舊印五代所鑄篆刻非工及得蜀中鑄印官祝溫柔自言其)
(祖思言唐禮部鑄印官世習繆篆即漢書藝文志所謂屈曲纏繞以模印章者也思言隨僖宗入蜀子孫遂為)
(蜀人自是臺省寺監及開封府興元尹印悉丨丨丨丨丨丨焉)瑱以金盤龍鈕係以暈
錦(宋史輿服志凡上尊號有司製玉寳則以所上尊號為文寳用玉篆文廣四寸九分厚一寸二分丨丨丨)
(丨丨丨丨丨丨丨大綬赤小綬連玉環)以龍蚓鳥魚為文(宋史李公麟傳紹聖末朝廷得)
(玉璽下禮官諸儒議言人人殊公麟曰秦璽用藍田玉今玉色正青丨丨丨丨丨丨丨著帝王受命之符玉質)
(堅甚非昆吾刀蟾肪不可治琱法中絶真泰李斯所為不疑議由是定)杓窊(遼史儀衛志丨丨印杓窊)
(鷙鳥之總名以為印鈕取疾速之義行軍詔賜將帥用之道宗賜耶律仁先鷹鈕印即此)天璽(葛洪西京)
(雜記元后在家嘗有白燕銜白石大如指墜后績筐中后取之石自剖為二其中有文曰母天地后乃合之遂)
(復還合乃寳錄焉後為皇后嘗并置璽笥中謂為丨丨也)水德將滅木祚方盛(王嘉拾遺)
(記武王伐紂樵夫牧豎探高鳥之巢得玉璽文曰丨丨丨丨丨丨丨丨文皆大篆)蘭金泥封(王嘉)
(拾遺記浮忻國貢丨丨之丨常以此泥丨諸函匣及諸宫門鬼魅不敢干當漢世上將出征及使絶國多以此)
(泥為璽封衛青張騫蘇武傅介子之徒皆受金泥之璽封也)傭力得富錢至億庾一
土三田軍門主簿(王嘉拾遺記王溥先時家貧穿井得鐵印銘曰丨丨丨丨丨丨丨丨丨丨)
(丨丨丨丨丨丨後以一億錢輸官得中壘校尉積善降福明神報焉)從於黃鉞之内(唐六典符)
(寳郎掌天子之八寳及國之符節辨其所用有事則請於内既事則奉而藏之八寳一曰神寳所以承百王鎮)
(萬國二曰授命寳所以修封禪禮神祗三曰皇帝行寳答疏於王公則用之四曰皇帝之寳勞來勲賢則用之)
(五曰皇帝信寳徵召臣下則用之六曰天子行寳答四夷書則用之七曰天子之寳慰撫蠻夷則用之八曰天)
(子信寳發蕃國兵則用之凡大朝會則捧寳以進於御座車駕行幸則奉寳以丨丨丨丨丨丨)六合大
同(尉遲樞南楚新聞肅宗在靈武時鑄印徵兵文曰丨丨丨丨印)印畫(王曾筆錄舊制宰相早朝上殿)
(命坐有軍國大事則議之常從容賜茶而退自餘號令除拜刑賞廢置事無巨細並熟狀擬定進入上於禁中)
(親覽批紙尾用御寳可其奏謂之丨丨降出奉行而已)敲廢印(宋敏求春明退朝錄予治平初同判)
(尚書禮部掌諸處納到廢印極多率皆無用按唐舊說禮部郎中掌省中文翰謂之南宫舍人百日内湏知制)
(誥王元之與宋給事詩云須知百日掌絲綸又謂員外郎為瑞錦窠員外郎廳前有大石諸州府送到廢印皆)
(於石上碎之又圖寫祥瑞亦員外郎廳所掌令狐楚元和初任禮部員外郎有詩曰移石幾回丨丨丨開箱何)
(處送新圖是也今之廢印宜凖故事碎之)塗金(沈括夢溪筆談舊制中書樞密院三司使印並丨丨近制)
(三省樞密院印用銀為之塗金餘皆銅鑄而已)印不開匣(張邦基墨莊漫錄河南縣尉司丨前後相)
(傳丨敢丨丨開必境内有盜起但以一水朱記用代行移新舊官交印但易匣之封耳)六字為文
(周必大玉堂雜記翰苑印以翰林院學士印丨丨丨丨背鐫景德二年少傅監鑄上兩字微刓自南渡京百司)
(印無如此久者)璞純白鈕墨色(陶宗儀輟耕錄文帝開奎章閣作二璽一曰天歴之寳一曰奎)
(章閣寳命臣虞集篆文今上作二小璽一曰明仁殿寳一曰洪禧命臣楊瑀篆文洪禧丨丨丨而龜丨丨丨)
武氏印永存(陶宗儀輟耕錄後至元間太師伯顔出太府監所藏歴代玉璽磨去篆文改造押字)
(圖書及鷹墜等物以分散其黨與蓋先以奏請故也獨唐武氏一璽玉色瑩白製作如官印璞僅半寸許因不)
(可他用遂付藝文監收之竟獲永存豈武氏之智能料之乎)
御定子史精華卷一百四十四
