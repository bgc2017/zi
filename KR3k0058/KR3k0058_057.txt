欽定四庫全書
御定子史精華卷五十七
政術部十三
荒政
終月之委期年之食(晏子景公之時霖雨十有七日晏子請發粟於民三請不見許請身)
(而去公趣駕追晏子曰惟夫子之令遂拜於塗晏子乃返命禀廵氓家有布縷之本而絶食者使有丨丨丨丨)
(絶本之家使有丨丨丨丨無委積之氓與之薪橑使足以畢霖雨)與薪橑(見上)損祿(一榖)
(不收謂之饉二榖不收謂之旱三榖不收謂之凶四榖不收謂之餽五榖不收謂之饑歲饉則仕者大夫以下)
(皆丨丨五分之一旱則損五分之二凶則損五分之三餽則損五分之四饑則盡無祿禀食而已)徹鼎
食(墨子凶饑存乎國人君丨丨丨五分之五)衣七緵布(史記景帝紀後二年地一日三動令徒隸)
(丨丨丨丨止馬舂注正義曰衣於既反緵祖工反八十縷也與布相似七升布用五百六十縫)止馬舂
(見上注丨人為丨丨粟為歲不登也)虛倉廥(史記平準書山東被水菑民多饑乏於是天子遣使者丨)
(郡國丨丨以振貧民猶不足又募豪富人相貸假尚不能相救乃徙貧民於關以西及充朔方以南新秦中七)
(十餘萬口衣食皆仰給縣官數歲假予産業使者分部護之冠蓋相望注廥音膾)出禁錢(史記平準)
(書公卿言郡國頗被菑害貧民無産業者募徙廣饒之地陛下損膳省用丨丨丨以振元元)就食江
淮(史記平準書山東被河菑及歲不登天子詔曰江南火耕水耨令饑民得流丨丨丨丨間欲留之處遣使)
(冠蓋相屬於道護之下巴蜀粟以振之)下巴蜀粟(見上)便宜發粟(史記汲黯𫝊河内失)
(火延燒千餘家上使黯往視之還報曰家人失火屋比延燒不足憂也臣過河南河南貧人傷水旱萬餘家臣)
(謹以丨丨持節丨河南倉丨以振貧民臣請歸節伏矯制之罪上賢而釋之)弛山澤(漢書文帝紀五)
(年夏四月大旱蝗令諸侯無入貢丨丨丨減諸服御損郎吏員發倉庾以振民注弛解也解而不禁與衆庶同)
(其利)流宂籍内(漢書成帝紀詔曰水旱為菑關東丨丨者衆青幽冀部尤劇朕甚痛焉未聞在位有)
(惻然者孰當助朕憂之已遣使者循行郡國被菑害什四以上民貲不滿三萬勿出租賦逋貸未入皆勿收流)
(民欲入關輙丨丨所之郡國謹遇以理務有以全活之思稱朕意注宂散失其事業也籍内錄其名籍而内之)
處業振贍(漢書溝洫志勃海清河信都河水湓溢灌縣邑三十一敗官亭民舍四萬餘所滿昌師丹)
(等數言百姓可哀上數遣使者丨丨丨丨之注謂安處之使得其居業)勞倈有意(漢書平當𫝊以)
(明經為博士使行流民幽州舉奏刺史二千石丨丨丨丨者)弛解鉗衣絲絮(後漢書光武帝)
(紀詔曰日者地震南陽尤甚其令南陽勿輸今年田租芻藁遣謁者案行其繫囚在戊辰以前減罪一等徒皆)
(丨丨丨丨丨丨注弛解脱也鉗釱也音竒炎反舊法在徒役者不得衣絲絮今赦許之)麋三盂(後漢)
(書獻帝紀帝使侍御史侯汶出太倉米豆為饑人作麋粥帝親於御坐前量試作麋注時敕侍中劉艾取米豆)
(五升於帝前作丨得滿丨丨於是詔尚書曰米豆五升得麋三盂而人委頓何也)實減無事之
物(後漢書樊準𫝊永平之初郡國多被饑困準上疏曰今可先令太官尚方考功上林池籞諸官丨丨丨丨)
(丨丨五府調省中都官吏京師作者如此則化及四方人勞省息注實減謂實覆其數減之也)征和故
事(後漢書樊準𫝊準上疏曰伏見被災之郡百姓凋殘恐非振給所能勝贍雖有其名終無其實可依丨丨)
(元年丨丨遣使持節慰安尤困乏者徙置荆陽孰郡既省轉運之費且令百姓各安其所今雖有西屯之役宜)
(先東州之急如遣使者與二千石隨事消息悉留富人守其舊土轉尤貧者過所衣食誠父母之計也注武帝)
(征和元年詔曰當今務在禁苛暴止擅賦力本農桑無乏武備而已)義穀(後漢書黃香𫝊遷魏郡太守郡)
(舊有内外園田常與人分種收榖歲數千斛香乃悉以賦人課令耕種時被水年饑乃分俸祿及所得賞賜班)
(贍貧者於是豐富之家各出丨丨助官禀貸荒民獲全)都亭饘粥(後漢書陸續𫝊仕郡戶曺史時)
(歲荒民饑困太守尹興使續於丨丨賦民丨丨續悉簡閱其民訊以名氏事畢興問所食幾何續因口說六百)
(餘人皆分别姓氏無有差謬)畜乾椹收䝁豆(魏志賈逵傳注楊沛字孔渠馮翊萬年人也初)
(平中為公府令史以牒除為新鄭長興平末人多饑渴沛課民益丨丨丨丨丨丨閱其有餘以補不足如此積)
(得千餘斛藏在小倉)廩貸(晉書武帝紀泰始六年復隴右五郡遇宼害者租賦不能自存者丨丨之)詔
書比之汲黯(晉書鄭默𫝊出為東郡太守値歲荒人饑默輙開倉賑給乃舍都亭自表待罪朝廷)
(嘉默憂國丨丨褒歎丨丨丨丨)給長賑(宋書武帝紀窮獨不能存者丨其丨丨)溫拯(宋書孝武)
(帝紀詔曰去歲東境偏旱田畝失收可出倉米付建康秣陵二縣隨宜贍恤若丨丨不時以至捐棄者嚴加糾)
(劾)沾䘏(齊書武帝紀詔曰頃風水為災加以貧病六疾孤老稚弱彌足矜念遣中書令人履行丨丨)
雜物當租(南史宋孝武帝紀大明七年浙江東諸郡大旱遣俠開倉賑恤聽受丨丨丨丨)禁餳
(南史顔竣𫝊時歲旱人饑竣上言丨丨一月息米近萬斛)第北立解(南史齊竟陵王子良𫝊都下大)
(水吳興偏劇子良開倉賑救貧病不能立者於丨丨丨丨收養給衣及藥)活國(南史王珍國𫝊仕齊為南)
(譙太守郡境苦饑乃發米散財以賑窮乏高帝手敕云卿愛人丨丨甚副吾意)州曹失簿(南史明山)
(賓𫝊出為北兖州刺史所部平陸縣不稔唘出倉米以賑百姓後刺史檢丨丨丨丨以山賓為耗損有司追責)
(籍其宅入官山賓不自理更市地造宅)造倉窖(隋書食貨志令諸州百姓及軍人勸課當社共立義)
(倉收穫之日隨其所得勸課出粟及麥於當社丨丨丨貯之即委社司執帳檢校每年收積勿使損敗若時或)
(不熟當社有饑饉者即以此榖賑給)就穀六鎮(北史魏宣武帝紀延昌元年詔饑人丨丨丨丨)路
糧(北史魏道武七王𫝊河南王曜子平原為齊州刺史時歲頻不登平原以私米三千餘斛為粥以全人命)
(北州戍卒一千餘人還者皆給丨丨百姓咸稱詠之)餘糧簿(北史郎茂𫝊遷戶部侍郎時右僕射蘇威)
(為丨丨丨擬有無相贍以為繁紆不急皆奏罷之)活千室(北史蘇瓊𫝊除南清河太守郡界大水絶)
(食者千餘家瓊普集郡中有粟家自從貸粟悉以給付饑者州計戶徵租復欲推其貸粟綱紀謂瓊曰雖矜□)
(餒恐罪累府君瓊曰一身獲罪且丨丨丨何所怨乎遂上表陳狀使檢皆免人戶保安)開十場(舊唐)
(書明皇紀天寳十三載秋霖雨積六十餘日京城物價暴貴人多乏食令出太倉米一百萬石丨丨丨賤糶以)
(濟貧民)分兩街(舊唐書食貨志元和十二年詔出粟二十五萬石丨丨丨降估出糶)接新之
儲俟荒之蓄(唐書宋務光𫝊數年以來公私乏竭戶口減耗家無丨丨丨丨國乏丨丨丨丨)置
莊(宋史宗室善譽𫝊移潼川路提刑轉運判官以羡貲給諸郡丨丨民生子及娠者俱給米威惠並孚)出
私廩(宋史慕容德豐𫝊知慶州改靈州兼部署榖價湧貴德豐丨丨丨賑□民全活者衆)召和氣
(宋史沈倫傳奉使吳越歸道出揚泗屬歲饑郡長史白於倫曰郡中軍儲百萬餘斛倘貸於民至秋復收新粟)
(如此則公私俱利還具以白朝論沮之倫曰國家以廪粟濟民自當丨丨丨致豐稔豈復有水旱耶太祖即令)
(發廩貸民)吏人獻米(宋史陳堯佐傳知夀州歲大饑出奉米為麋粥食餓者丨丨悉丨丨至賑數萬)
(人)免上供米(宋史蘇軾傳知杭州杭大旱軾請於朝丨本路丨丨丨三之一復得賜度僧牒易米)
(以救饑者明年春又減價糶常平米多作饘粥藥劑遣使挟醫分坊治病活者甚衆)支貸倚閣(宋史)
(黃廉傳為監察御史裏行言比年水旱民蒙丨丨丨丨之恩今幸歲豐有司悉當舉催久饑初稔累給併償是)
(使民過豐年而思歉歲也請令諸道以漸督取之)講富弼青州荒政(宋史薛弼𫝊改湖南)
(運判進直秘閣時道殣相望弼以聞帝惻然命給錢六萬緡廣西長平米六萬斛鄂州米二十萬斛賑之且使)
(丨求丨丨丨丨丨丨民賴以甦)封樁米(宋史龔茂良傳拜參知政事淮南旱茂良奏取丨丨丨十四萬)
(委漕帥賑濟或謂救荒常平事今遽取封樁米毋乃不可茂良以為淮南咫尺敵境民久未復業饑寒所逼萬)
(一嘯聚患害立見寧能計此米乎他日上奬諭曰淮南旱荒民無饑色卿之力也)植五色旗(宋史)
(謝諤𫝊改吉州錄事參軍歲大祲饑民萬餘求廪官吏㒺措諤丨丨丨丨分部給糶頃刻而定)丁糴戊
濟(宋史史彌鞏𫝊出提點江東刑獄歲大旱饒信南康三郡大祲謂賑荒在得人俾釐戶為五甲乙以等第)
(賑糴丙為自給丨丨而丨丨合活為口一百一十四萬有竒)勸糴歌(宋史劉應龍傳京師米貴應龍)
(為丨丨丨宦者取以上聞)閣秋苖(宋史黃灝𫝊出知常州提舉本路常平秀州海鹽民伐桑柘毁廬屋)
(莩殣盈野而州縣方督促逋欠灝見之蹙然時有旨倚閣夏税遂奏乞併丨丨丨不俟報行之言者罪其專移)
(居筠州已而寢謫命止削兩秩而從其蠲閣之請)蠲閣(見上)豐糴儉糶(金史食貨志明昌三)
(年敕常平倉丨丨丨丨有司奉行勤惰褒罰之制其徧諭諸路奉行滅裂者提刑司糾察以聞)借僧粟
(金史盧孝儉𫝊遷同知廣寧尹廣寧大饑民多流亡失業乃丨丨丨留其一歲之用使平其價市與貧民既以)
(救民僧亦獲利)紅貼糧(元史食貨志賑糶糧之外復有丨丨丨紅貼糧者成宗大德五年始行令有司)
(籍兩京貧乏戶口之數置半印號簿文貼各書其姓名口數逐月對貼以給大口三斗小口半之)儲小
倉不若儲大倉(元史張弘範𫝊移守大名歲大水租税無從出弘範輙免之朝廷罪其專擅弘)
(範請入見進曰臣以為朝廷丨丨丨丨丨丨之丨丨帝曰何說也對曰今歲水潦不收而必責民輸倉庫雖實)
(而民亡殆盡明年租將安出曷若活其民使不致逃亡則歲有恒收非陛下大倉庫乎帝曰知體其勿問)知
體(見上)惠歸一尉(劉肅大唐新語員半千授武陟尉時屬旱歉勸縣令開倉賑恤貧餒縣令不從)
(俄令上府半千悉發倉粟以給百姓刺史鄭齊宗大怒因而按之時薛元超為河北存撫使謂齊宗曰公百姓)
(不能救之而使丨丨丨丨豈不愧也遽令釋之)師古救時(鄭綮開天𫝊信記開元初山東大蝗姚元)
(崇請分遣使捕蝗曰臣聞大田詩曰秉畀炎火者捕蝗之術也古人行之於前陛下用之於後古人行之所以)
(安農陛下用之所以除害上喜曰事既丨丨用可丨丨是朕心也遂行之)金帶置庭(李元綱厚德錄)
(趙閱道知越州歲大歉公召州之富民勸誘以賑濟之義即自解腰間丨丨丨丨下於是施者雲集所全活十)
(數萬人)航海糴(李元綱厚德錄明道末天下蝗旱知通州吳遵路乘民未饑募富者得錢幾萬貫分)
(遣衙校丨丨丨米於蘇秀使物價不增又使民採薪芻官為收買以其直糴官米即以元價易薪芻與民官不)
(傷財民且蒙利不知其凶歲也)採薪芻(見上)出祿米(李元綱厚德錄扈稱為梓州路轉運使屬)
(歲饑稱先丨丨丨以濟民故富家大族皆願以米輸入官而全活者數萬人)罷官糴(李元綱厚德錄)
(馬亮知昇州行次九江屬歲旱民饑乃邀湖湘漕米數千艘以賑之因奏瀕江諸郡皆大歉而吏不之救願丨)
(丨丨令民轉粟以相賙足朝廷從其言)伐桑以給酒官(李元綱厚德錄楊告除京西轉運副)
(使時屬部歲饑民丨丨易粟不能售告命高其估丨丨丨丨由是獲濟者甚衆)出俸錢(李元綱厚德錄)
(王待制居易知漢州會歲大饑乃丨丨丨率僚吏及郡豪得榖數萬斛賑饑民全活者以萬計安撫使韓琦薦)
(之)軄田粟(李元綱厚德錄陳郎中貫擢利州路轉運使屬歲饑出所得丨丨丨盡以賑民富民有積)
(粟者率令計口自占其數有餘則皆發之)家貲為質(李元綱厚德錄李允則知潭州會湖南饑欲發)
(官廪先賑之而後奏轉運使以為不可允則乃願以丨丨丨丨由是全活者數萬人)勝二十四考
中書令(葉夢得避暑錄話富鄭公徙青州會河北大饑流民轉徙東下者六七十萬人公皆招納之勸)
(民出粟自為區畫散處境内屋廬飲食醫藥繊悉無不備從者如歸市明年河北二麥大熟始皆襁負而歸則)
(公所全活也公嘗與一所厚書曰在青州二年偶能全活得數萬人丨丨丨丨丨丨丨丨遠矣)行部閱
實(葉夢得避暑錄話叔祖溫叟與子瞻議論每不相下元祐末子瞻守杭州公為轉運使浙西適大水子瞻)
(銳於賑濟且以杭人樂其政隂欲厚之公每持之不下即親丨丨一皆丨丨更為條畫上聞朝廷主公議)待
蠶麰(洪邁容齋隨筆韓文公赴江陵塗中詩云是年京師旱田畆少所收有司恤經費未免煩誅求𫝊聞)
(閭里間赤子棄渠溝我時出衢路餓者何其稠適會除御史誠當得言秋拜疏移閤門為忠寧自謀上陳人疾)
(苦無令絶其喉下言畿甸内根本理宜優積雪騐豐熟幸寬丨丨丨天子惻然感司空歎綢繆謂言即施設乃)
(反遷炎洲)燕子田(朱子名臣言行錄鄭俠又上書言大臣奏以三路流民皆為南北下各有田名丨丨)
(丨若北旱則南南荒又北此皆誣㒺上聽臣乞勘會三路之民自去冬流移至今不已何人是南方有田者)
粟價平(朱子名臣言行錄曾公鞏通判越州歲饑度常平不足以賑給而田居野處之人不能皆至城)
(郭至者羣聚有疾病之虞前期喻屬縣召富人使自實粟數總得十五萬石視常平價稍增以予民民得從便)
(受粟不出田里而食有餘丨丨為丨)穀貯佛寺(朱子名臣言行錄范忠宣公知襄城縣久旱不雨公)
(度將來必闕食遂盡籍境内客舟召其主而諭之曰民將無食爾等商販惟以五丨丨於丨丨中後闕食時吾)
(為汝主糶衆賈從命運販不停以至春首所蓄無慮十數萬諸縣饑獨境内之民不知也)和買絹(王闢)
(之澠水燕談錄祥符初王旭知潁州因歲饑出庫錢貸民約蠶熟一千輸一縑其後李士衡行之陜西民以為)
(便今行於天下於歲首給之謂之丨丨丨)
惠澤
德頌碑(抱朴子今世君長遷轉吏民思戀而樹丨丨之丨者往往有焉)導利而布之上
下(國語夫王人者將丨丨丨丨丨丨丨者也)欒公社(史記欒布𫝊布以軍功封俞侯復為燕相燕齊)
(之間皆為欒布立社號曰丨丨丨)石相祠(史記萬石君𫝊萬石君少子慶為齊相舉齊國皆慕其家)
(行不言而齊國大治為立丨丨丨)于公祠(漢書于定國𫝊其父于公為縣獄史郡決曺決獄平羅文)
(法者于公所決皆不恨郡中為之立生祠號曰丨丨丨)守關上書(漢書魏相𫝊遷河南太守人有)
(告相賊殺不辜事下有司河南卒戍中都官者二三千人遮大將軍自言願復留作一年以贖太守罪河南老)
(弱萬餘人丨丨欲入丨丨關吏以聞)案行廬室(漢書蓋寬饒𫝊寬饒初拜為司馬未出殿門斷其襌)
(衣令短離地冠大冠帶長劍躬丨丨士卒丨丨視其飲食居處有疾病者身自撫循臨問加致醫藥遇之甚有)
(恩及歲盡交代上臨饗罷衛卒衛卒數千人皆叩頭自請願復留共更一年以報寬饒厚德)共更一
年(見上注更猶今言上番也)大小馮君(漢書馮立𫝊遷五原太守徙西河上郡立居軄公廉治行)
(略與野王相似而多知有恩貸好為條教吏民嘉美野王立相代為太守歌之曰丨馮君丨丨丨兄弟繼踵相)
(因循聰明賢知惠吏民政如魯衛德化鈞周公康叔猶二君)子孫奉嘗不如桐鄉民
(漢書朱邑𫝊初邑病屬其子曰我故為桐鄉吏其民愛我必葬我桐鄉後世丨丨丨丨我丨丨丨丨丨)身
為煮藥(後漢書鄧訓𫝊遷護烏桓校尉鮮卑聞其威恩皆不敢南近塞下注東觀記曰吏人常大病瘧)
(轉易至數十人訓丨丨丨湯丨咸得平愈其無妻者為適配偶)水排農器(後漢書杜詩𫝊遷南陽太)
(守性節儉而政治清平以誅暴立威善於計略省愛民役造作丨丨鑄為丨丨用力少見功多百姓便之注排)
(音蒲拜反冶鑄者為排以吹炭今激水以鼓之也排當作&KR1060;古字通用也)不禁火民安作(後漢)
(書廉范𫝊范字叔度遷蜀郡太守成都民物豐盛邑宇逼側舊制禁民夜作以防火災而更相隠蔽燒者日屬)
(范迺毁削先令但嚴使儲水而已百姓為便迺歌之曰廉叔度來何暮丨丨丨丨丨丨平生無襦今五袴)候
民病利(後漢書羊續𫝊拜續為南陽太守班宣政令丨丨丨丨百姓歡服注損於人曰病益於人曰利)
載租城門(後漢書梁商𫝊以商為大將軍每有饑饉輙丨丨榖於丨丨賑與貧餒不宣已惠)作
褐衣(後漢書王望傳遷青州刺史甚有威名是時州郡災旱百姓窮荒望行部道見饑者裸行草食五百)
(餘人愍然哀之因以便宜出所在布粟給其廪糧為丨丨丨)隠親(後漢書鍾離意𫝊少為郡督郵太守)
(甚賢之遂任以縣事會稽大疫意獨身自丨丨經給醫藥注隠親謂親自隠恤之經給謂經營濟給之)溫
給(後漢書張禹𫝊遷下邳相徐縣北界有蒲陽坡傍多良田而堙廢莫修禹為開水門通引灌溉遂成孰田)
(數百頃勸率吏民假與種糧親自勉勞遂大收榖實鄰郡貧者歸之千餘戶室廬相屬其下成市後歲至墾千)
(餘頃民用丨丨)賈子賈女(後漢書賈彪𫝊舉孝廉補新息長小民困貧多不養子彪嚴為其制與殺)
(人同罪數年間人養子者千數僉曰賈父所長生男名為丨丨生女名為丨丨)載肴糧(後漢書竇武𫝊)
(拜城門校尉是時羌蠻寇難歲儉民饑武得兩宫賞賜悉散與太學諸生及丨丨丨於路匄施貧民)内外
園田賦人(後漢書黃香𫝊遷魏郡太守郡舊有丨丨丨丨常與人分種收榖歲數千斛香曰田令商)
(者不農王制仕者不耕伐冰食祿之人不與百姓争利迺悉以丨丨課令耕種時被水年饑迺分奉祿及所得)
(賞賜班贍貧者)男女以鄭為字(魏志鄭渾𫝊遷下蔡長邵陵令天下未定民皆剽輕不念産殖)
(其生子無以相活率皆不舉渾所在奪其漁獵之具課使耕桑又兼開稻田重去子之法民初畏罪後稍豐給)
(無不舉贍所育丨丨多丨丨丨丨)教作樓犁(魏志倉慈𫝊注皇甫隆為太守初燉煌不甚曉田常)
(灌溉滀水使極濡洽然後乃耕又不曉作樓犁用水及種人牛功力既費而收榖更少隆到丨丨丨丨又教衍)
(溉歲終率計其所省庸力過半得榖加五)得榖加五(見上)家有丁車大牛(魏志倉慈)
(𫝊注顔斐為京兆太守乃令屬縣整阡陌樹桑果是時民多無車牛斐又課民以閑月取車材使轉相教匠作)
(車又課民無牛者令畜猪狗賣以買牛始者民以為煩一二年間家丨丨丨丨丨丨)改戶曹為辭
曹(晉書羊祜𫝊襄陽百姓於峴山祜平生游憩之所建碑立廟歲時饗祭焉望其碑者莫不流涕杜預因名)
(為墮淚碑荆州人為祜諱名屋室皆以門為稱丨丨丨丨丨丨焉)杜父(晉書杜預𫝊預勤於講武修立)
(泮宫江漢懷德化被萬里又修邵信臣遺蹤公私同利衆庶賴之號曰丨丨)請天三日(晉書束晳)
(𫝊太康中郡界大旱晳為邑人請雨三日而雨注衆為晳誠感為作歌曰束先生通神明丨丨丨丨甘雨零我)
(黍以育我稷以生何以疇之報束長生)報束長生(見上)配食縣社(晉書陸雲𫝊補浚儀)
(令縣居都會之要名為難理雲到官肅然下不能欺市無二價一縣稱其神明郡守害其能屢遣責之雲乃去)
(官百姓追思之圖畫形像丨丨丨丨)甘瓠脯(晉書祖逖𫝊逖為豫州刺史由是黃河以南盡為晉土百)
(姓感悅嘗置酒大會耆老中坐流涕乃歌曰三辰既朗遇慈父元酒㤀勞丨丨丨何以咏恩歌且舞其得人心)
(如此)韋袍複帽(晉書劉弘𫝊以弘為鎮南將軍都督荆州諸軍事弘嘗夜起聞城上持更者歎聲甚)
(苦遂呼省之兵年過六十羸疾無襦弘愍之乃謫罰主者遂給丨丨丨丨轉以相付)聽捕魚(晉書劉弘)
(𫝊舊制峴方二山澤中不丨百姓丨丨弘下教曰禮名山大澤不封與共其利今公私并兼百姓無復厝手地)
(當何謂耶速改此法)守闕十人(晉書張軌𫝊武威太守張琠表曰順陽之為劉陶丨丨者丨丨刺史)
(之蒞臣州若慈母之於赤子百姓之愛臣軌若旱苖之得膏雨)拖不留(晉書鄧攸𫝊吳郡闕守帝以授)
(攸攸在郡刑政清明百姓歡悅後稱疾去軄百姓數千人留牽攸船不得進攸乃小停夜中發去吳人歌之曰)
(紞如打五鼓鷄鳴天欲曙鄧侯丨丨丨謝令推不去)蘭艾同潤(宋書殷景仁𫝊惠澤廣流丨丨丨丨)
仰澤懷風(宋書王歆之𫝊北譙梁二郡太守申季歷綏穆初附招攜荒遠郊境之外丨丨丨丨)惠
和千里(宋書陶潛𫝊為命子詩曰肅矣我祖慎終如始直方二臺丨丨丨丨)留銘江介墮
淚漢南(齊書豫章王嶷𫝊昔子香淳德丨丨丨丨鉅平遺烈丨丨丨丨)大小南郡(南史劉之)
(亨𫝊代之遴為南郡太守在郡有異績荆土懷之不復稱名號為丨南郡丨丨丨)濟者千室(南史)
(任昉𫝊為義興太守時産子者不舉昉嚴其制罪同殺人孕者供其資費丨丨丨丨)蜜巖勿封(南史)
(傅昭𫝊臨海有丨丨前後太守皆自封固專收其利昭以周文之囿與百姓共之大可喻小乃教丨丨)以
秩米助租課(南史宗元饒𫝊遷南康内史丨丨丨三千餘斛丨人丨丨存問高年拯救乏絶百姓)
(甚賴馬)扣馬(隋書王仁恭𫝊為汲郡太守有能名遷信都太守汲郡吏民丨丨號哭於道數日不得出)
(境其得人情如此)含笑判(隋書庫狄士文𫝊拜貝州刺史法令嚴肅韋焜為貝州司馬趙達為清河)
(令二人並苛刻惟長史有惠政時人為之語曰刺史羅刹政司馬腹蛇瞋長史丨丨丨清河生喫人)境稱
慈父鄰號神君(北史魏太武五王𫝊孚拜冀州刺史勸課農桑丨内丨丨丨丨州丨曰丨丨按)
(孚臨淮王譚之孫)戶輸絹粟(北史魏景穆十二王𫝊任城王雲遷冀州刺史甚得下情於是合州)
(請丨丨丨五尺丨五升以報雲恩孝文嘉之詔宣告天下)清德樓(北史長孫儉𫝊周文表授儉荆州刺)
(史荆蠻舊俗少不敬長儉殷勤勸𨗳風俗大革務廣耕桑兼習武事故邊境無虞人安其業吏人表請為儉搆)
(丨丨丨樹碑刻頌朝議許之)聚會歌舞(北史于翼𫝊出為安州總管時大旱溳水絶流舊俗每逢)
(亢旱禱白兆山祈雨帝先禁羣祀山廟已除翼遣主簿祭之即日澍雨歲遂有年百姓感之丨丨丨丨頌之)
封公復來(北史封隆之𫝊四為冀州刺史每臨冀部州中舊齒咸曰我丨丨丨丨其得物情如此)
長廣公寺(北史陸俟𫝊俟子馛為相州刺史假長廣公為政清平抑強扶弱徵為散騎常侍吏人大)
(斂布帛以遺之馛皆不受人亦不取於是以此物起佛寺焉因名丨丨丨丨)香花緣道(北史盧潜)
(傳除揚州刺史徵為五兵尚書揚州吏人以潛篤信釋氏大設僧會以丨丨丨丨流涕送之潛曰正恐不久復)
(來耳未幾復為揚州道行臺尚書)忠清君(北史宋游道𫝊兖州人為游道生立祠堂像題曰丨丨丨)
緝我荒土(北史吕羅漢𫝊祖顯拜鉅鹿太守清身奉公妻子不免饑寒百姓頌之曰時維府君克清)
(克明丨丨丨丨人胥樂生萬夀無疆以享長齡)清德頌(北史張晏之𫝊行北徐州事尋即真為吏人所)
(愛御史崔子武督察州郡至北徐無所案劾惟得百姓所制丨丨丨數萹乃歎曰本求罪狀遂聞頌聲)立
形孔像之西(北史劉道斌𫝊歷恒農太守斌修立學館建孔子廟堂圖畫形像去郡後故吏追思)
(之復丨道斌丨於丨丨丨丨而拜謁焉)駐馬舉酌(北史袁聿修𫝊出為信州刺史為政清靖不言)
(而化及還都人庶道俗追列滿道或將酒脯涕泣流連競欲遠送時既盛暑恐其勞敝往往為之丨丨隨丨一)
(丨示領其意)寒冰銷液(北史齊趙郡王叡𫝊叡為定州刺史監築長城於時六月叡途中屏蓋扇)
(親與軍人同勞苦定州長史宋欽道以叡冒熱倍道送冰叡歎曰三軍皆飲温水吾何義獨進丨丨遂至丨丨)
(竟不一嘗兵人感悦)趙郡王泉(北史齊趙郡王叡𫝊除都督北朔州刺史叡撫慰新遷量置烽戍備)
(有條法大為兵人所安無水處禱而掘井泉源湧出至今號曰丨丨丨丨)房公馬(北史房謨𫝊除太寧)
(太守為賊黨是蘭安定執繫州獄謨先所乘馬安定别給將士戰敗蜀人得之謂謨遇害莫不悲泣善養其馬)
(不聽乘騎兒童婦女競投草粟皆言此丨丨丨也其結愛人心如此)趙行臺頓(北史趙彦深𫝊為東)
(南道行臺尚書徐州刺史政尚恩信為吏人所懷多所降下所營軍處士庶追思號丨丨丨丨)想望德
音(北史李和𫝊出為洛州刺史和前在夏州頗留遺惠及有此授商洛父老莫不丨丨丨丨和至州以仁恕)
(訓物獄訟為之簡静)從他道還(北史柳敏𫝊為郢州刺史甚得物情及將還朝士人感其惠政並齎)
(酒餚及物産候之於路敏乃丨丨丨而丨)申使君手蹟(北史申徽𫝊徽為襄州刺史性廉慎及代)
(還人吏送者數十里不絶徽自以無德於人慨然懷愧因賦詩題於清水亭長幼聞之皆競來就讀遞相謂曰)
(此是丨丨丨丨丨並寫誦之)扣河迎(北史孟業𫝊遷東郡太守以寬惠著名河清三年敕人間養驢)
(催買甚切業權出庫錢貸人取辦後為憲司所劾被攝之日郡人皆泣而隨之送業度關者數百人詣闕訴冤)
(者非一人敕乃放還郡中父老丨丨丨接)貴鄉歌呼館陶悲泣(北史魏德深傳遷貴鄉長)
(為政清静不嚴而肅尋轉館陶長貴鄉父老詣闕請留有詔許之館陶父老復詣郡相訟以貴鄉文書為詐會)
(持節使者韋霽杜整等至兩縣詣使訟之乃斷從貴鄉丨丨吏人丨丨滿道互相稱慶丨丨衆庶合境丨丨因)
(從而居住者數百家)太平官府(舊唐書姜謨𫝊拜秦州刺史至州撫以恩信州人相謂曰吾輩復見)
(丨丨丨丨矣盜賊悉來歸首士庶安之)狄使君活汝(舊唐書狄仁傑𫝊轉寧州刺史郡人勒碑)
(頌德轉文昌左丞出為豫州刺史越王貞稱兵汝南事敗緣坐者六七百人籍沒者五千口司刑使逼促行刑)
(仁傑緩其獄密表奏特敕原之配流豐州豫囚次於寕州父老迎而勞之曰我丨丨丨丨丨輩耶相攜哭於碑)
(下齋三日而後行)解鞾斷鐙(舊唐書崔戎𫝊改華州刺史遷兖海沂密都團練觀察等使將行州)
(人戀惜遮道至有丨丨丨丨者)鐺脚刺史(舊唐書薛大鼎𫝊轉滄州刺史時與瀛州刺史賈敦頤曹)
(州刺史鄭德本俱有美政河北稱為丨丨丨丨)棠棣碑(舊唐書賈敦實𫝊轉洛州長史甚有惠政初敦)
(頤為洛州刺史百姓樹碑於大市通衢及敦實去軄復刻石頌美立於兄之碑側時人號為丨丨丨)童稚
慇懃(舊唐書韋景駿𫝊轉肥鄉令及去任人吏立碑頌德累轉趙州長史路由肥鄉人吏驚喜來犒餞留)
(連經日有丨丨數人年甫十餘歲亦在其中景駿謂曰計我為此令時汝輩未生既無舊恩何丨丨之甚也咸)
(對曰此間長宿傳說縣中廨宇學堂館舍隄橋並是明公遺蹟將謂古人不意親得瞻覩不覺欣戀倍於常也)
(其為人所思如此)將謂古人(見上)清白箴(唐書許圍師𫝊遷相州專以寬治州人刻石頌)
(美部有受賕者圉師不忍按但賜丨丨丨其人自愧後修飾更為廉士)韓公井(唐書韓朝宗𫝊襄州)
(南楚故城有昭王井行人雖暍困不敢視朝宗移書諭神自是飲者無恙人更號丨丨丨)移書諭神
飲者無恙(見上)𠢐耳請(唐書陽嶠𫝊歷魏州刺史荆州長史本道按察使率以清白聞魏州)
(人丨丨闕下丨嶠為刺史故再治魏)欲粟賤追李峴(唐書李峴傳天寳時遷京兆尹出為零陵)
(太守峴為政得人心時京師米翔貴百姓乃相與謠曰丨丨丨丨丨丨)書庸還質(唐書柳宗元𫝊)
(徙柳州刺史柳人以男女質錢過期不贖子本均則没為奴婢宗元設方計悉贖歸之尤貧者令丨丨視直足)
(相當丨其丨已没者出已錢助贖)蒞凡九州皆有惠愛(唐書張萬福𫝊萬福自始終祿)
(食七十年未嘗一日言病丨丨丨丨丨丨丨丨)牛田錢(唐書錢徽𫝊出虢州刺史入拜禮部侍郎貶江)
(州刺史州有丨丨丨百萬刺史以給宴飲贈餉者徽曰此農耕之備可他用哉命代貧民租入)敏之以
利煦之以和(唐書劉蕡傳選清慎之官擇仁惠之長丨丨丨丨丨丨丨丨)詣闕請留
(唐書李蔚𫝊為宣武節度使徙淮南代還民丨丨丨丨詔許一歲)大功德被八州(唐書韋丹)
(𫝊宣宗讀元和實錄見丹政事卓然它日與宰相語元和時治民孰第一周墀對臣嘗守江西韋丹有丨丨丨)
(丨丨丨四十年老幼思之不㤀乃召觀察使紇干泉上丹功狀命刻功於碑)北韓南郭(五代史韓)
(建傳為華州刺史督民耕植出入閭里問其疾苦荆南成汭時冒姓郭亦善緝荆楚當時號為丨丨丨丨)償
粟治橋(五代史王周𫝊歴武勝保義義武成德四鎮皆有善政定州橋壊覆民租車周曰橋梁不修刺)
(史過也乃丨民丨為丨其丨)緝為一編(宋史宗室𫝊趙汝愚帥福建趙希懌為屬吏嘗言治人如)
(修身治政如理家愛民如處昆弟取古今官著惠愛者丨丨丨丨曰是吾師矣汝愚嘉之)開山岩梯
路(宋史王溥𫝊父祚刺商州以俸錢募人丨大秦丨丨丨丨行旅感其惠)補闕柳(宋史辛仲甫傳)
(知彭州先是州少種樹暑無所休仲甫課民栽柳蔭行路郡人德之名為丨丨丨)郭公所種(宋史)
(郭進𫝊改洺州團練使有善政嘗於城四面植柳壕中種荷芰蒲薍後益繁茂郡民見之有垂涕者曰此丨丨)
(丨丨也)枯竹生筍(宋史寇準𫝊歸葬西京道出荆南公安縣人皆設祭哭於路折竹植地掛紙錢)
(踰月視之丨丨盡丨丨衆因為立廟歲時享之)魯公浦(宋史魯宗道𫝊調海鹽令縣東南舊有港𨗳海)
(水至邑下歲久湮塞宗道發鄉丁疏治之人號丨丨丨)范公菴(宋史范純禮𫝊出知遂州瀘南有邊)
(事調度苛棘純禮一以静待之辦其可具者不取於民民圖像於廬而奉之如神名曰丨丨丨)公實活
我(宋史范純仁𫝊徙知慶州秦中方饑擅發常平粟振貸僚屬請奏而須報純仁曰報至無及矣吾當獨任)
(其責或謗其所全活不實帝遣使按視會秋大稔民讙曰丨丨丨丨忍累公耶晝夜争輸還之使者至已無所)
(負)開古五塘(宋史蔡襄𫝊以母老求知福州改福建路轉運使丨丨丨丨溉民田)種蠣於
礎(宋史蔡襄𫝊徙知泉州距州二十里萬安渡絶海而濟往來畏其險襄立石為梁其長三百六十丈丨丨)
(丨丨以為固至今賴焉又植松七百里以庇道路閩人刻碑紀德)松七百里(見上)革漁并
(宋史韓璹𫝊為開封府司錄嘉祐寬恤諸道分遣使者璹曰京師諸夏本頋獨不蒙惠乎乃具徭役利害上之)
(詔司馬光陳洙詳定條式遂丨大姓丨丨之弊)百井及泉(宋史孫長卿𫝊知慶州州據險高患無水)
(蓋嘗疏引澗谷汲城中未幾復絶長卿鑿丨丨皆丨丨)治築(宋史劉彜𫝊移朐山令治簿書恤孤寡作)
(陂池教種藝平賦役抑姦猾凡所以惠民者無不至邑人記其事目曰丨丨)寒極而春旱極
而雨(宋史司馬光𫝊論熙寧新法病民海内騷動光一旦起而為政凡新法之為民害者次第取而更張)
(之不數月間剗革略盡海内之民如丨丨丨丨丨丨丨丨如解倒懸如脫桎梏如出之水火之中也相與咨嗟)
(歎息驩欣鼓舞甚若更生)飲食必祝(宋史蘇軾𫝊軾二十年間再蒞杭有德於民家有畫像丨丨丨)
(丨又生作祠以報)配島法(宋史馬默𫝊除知登州沙門島囚衆官給糧者纔三百人每溢數則投諸)
(海砦主李慶以二年殺七百人默責之曰人命至重恩既貸其生汝胡不以乏糧告而顓殺之默為奏請更定)
(丨丨丨凡二十條溢數而年深無過者移登州自是多全活者)洪佛子(宋史洪皓𫝊宣和中為秀州司)
(錄大水民多失業皓白郡守以拯荒自任發廩損直以糶民坌集皓恐其紛競乃别以青白幟湼其手以識之)
(令嚴而惠徧浙東綱米過城下皓白守邀留之守不可皓曰願以一身易十萬人命人感之切骨號丨丨丨其)
(後秀軍叛縱掠郡民無一得脫惟過皓門曰此洪佛子家也不敢犯)築圩萬數(宋史洪遵𫝊知太平)
(州圩田壊民失業遵鳩民丨丨凡丨丨方冬盛寒遵躬履其間載酒食親餉饁恩意傾盡人㤀其勞)抉藪
甃道(宋史王大寳𫝊知溫州提點福建刑獄道臨漳有峻嶺曰蔡岡叢薄蔽翳山石犖确盜乘間剽劫大)
(寳以囊金三十萬募民丨丨丨丨十餘里行者便之)王公甘棠(宋史王剛中𫝊知成都府成都萬歲)
(池廣袤十里溉三鄉田歲久淤澱剛中集三鄉夫共疏之累土為防上植榆柳表以石柱州人指曰丨丨之丨)
(丨也)狀元雨(宋史汪應辰𫝊初任趙鼎為帥幕府事悉諮焉歲小旱命應辰禱雨名山即應越人語之)
(曰此相公雨鼎曰不然乃丨丨丨也)斷橋(宋史王十朋𫝊出知饒州饒並湖盜出没其間聞十朋至一夕)
(遁去移知䕫州饒民走諸司乞留不得至丨其丨乃以車從間道去衆葺斷橋以王公名之)旱入境
雨霖入境霽(宋史王十朋𫝊知饒州移知湖州饒久丨丨丨丨至湖積丨丨丨即丨凡禱必應其)
(至誠不獨感人而亦動天地鬼神)留賢碑(宋史沈作賓𫝊知台州首訪民疾苦五十日間盡除前政)
(之不便民者邦人胥悅而前守嫉其勝已巧媒孽之罷去民請於朝借留不遂為立丨丨丨)蘇我撫
我(遼史楊佶𫝊出為武定軍節度使境内亢旱苖稼將槁視事之夕雨澤霑足百姓歌曰何以丨丨上天降)
(雨誰其丨丨楊公為主)立像層觀(金史宗道𫝊知河中府有惠政民丨丨於丨丨以時祭之)覆
籍爐中(金史石琚𫝊琚父臯守定州唐縣人王八謀亂書其縣人於籍無慮數千人其黨持其籍詣州)
(發之臯主鞫治是時冬月臯抱籍上廳事佯為頓仆丨其丨丨火丨盡焚之不可復得其姓名止坐為首者餘)
(皆得釋)沙河舊民(金史孫德淵𫝊察廉遷沙河令丁父憂去官民為刻石祠之大安初遷昭義軍)
(節度使潞州破被執俄有拜於前者皆丨丨丨丨也密護德淵由是得脫)寧課殿(金史趙重福𫝊改滄)
(州監副使歲饑民煮鹵為鹽賣以給食鹽官往往杖殺之重福曰丨使丨丨不忍殺人歲滿課殿當降尚書右)
(丞完顔匡三司使按出虎知其事乃以歲荒薄其罰除織染署令)三至碑(元史史弼𫝊弼凡三官揚)
(州人喜刻石頌之號丨丨丨)别駕雨(元史宇文公諒𫝊同知餘姚州事夏不雨公諒出禱輙應歲以)
(有年民頌之以為丨丨丨)釋臺罷役(劉向說苑趙簡子春築臺於邯鄲天雨而不息謂左右曰可無)
(趨種乎尹鐸對曰公事急厝種而懸之臺夫雖欲趨種不能得也簡子惕然乃丨丨丨丨曰我以臺為急不如)
(民之急也民以不為臺故知吾之愛也)三月溝渠修十月津梁成(劉向說苑景差)
(相鄭鄭人有冬涉水者出而脛寒景差過之下陪乘而載之覆以上衽晉叔向聞之曰景子為人國相豈不固)
(哉吾聞良吏居之丨丨而丨丨丨丨丨而丨丨丨六畜且不濡足而况人乎)更生鄉(酈道元水經注)
(零陵先賢傳曰鄭産字景載泉陵人也為白土嗇夫漢末多事國用不足産子一歲輙出口錢民多不舉子産)
(乃敕民勿得殺子口錢當自代出産言其郡縣為表上言錢得除更名白土為丨丨丨也)祈佛力(裴庭)
(裕東觀奏記上校獵城西漸入渭水見父老一二十人於村佛祠設齋上問之父老曰臣醴泉縣百姓本縣令)
(李君奭有異政考秩已滿百姓借留詣府乞未替兼此丨丨丨也上還宫後於御扆上大書君奭名中書兩擬)
(醴泉令上皆抹去之踰歲用君奭懷州刺史)方兒(李元綱厚德錄方慎言知泉州會歲饑大發倉廩以)
(貸民又恤其鰥寡孤獨民皆愛之至有生子以丨丨為名者)拔茶植桑(朱子名臣言行錄張詠知)
(崇陽民以茶為業公曰茶利厚官將𣙜之不若早自異也命丨丨而丨丨民以為苦其後𣙜茶他縣皆失業而)
(崇陽之桑皆已成為絹而比者歲百萬疋民富至今)萊公柏(朱子名臣言行錄寇準知歸州巴東縣手)
(植雙柏於縣庭至今民以比甘棠謂之丨丨丨)著作林(朱子名臣言行錄范忠宣公知襄城縣襄城民)
(素不事蠶織鮮有植桑者公患之因民有罪而情輕者使植桑於家多寡隨其罪之輕重後按其所植榮茂與)
(除罪自此人得其利公去民懷不㤀至今號為丨丨丨著作公宰縣時官也)
御定子史精華卷五十七
