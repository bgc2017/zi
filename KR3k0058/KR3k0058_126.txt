欽定四庫全書
御定子史精華卷一百二十六
言語部二
比喻
尊天貴風雨(管子萬物丨丨而丨丨丨所以尊天者為其莫不受命焉也所以貴風雨者為其莫)
(不待風而動待雨而濡也若使萬物釋天而更有所受命釋風而更有所仰動釋雨而更有所仰濡則無為尊)
(天而貴風雨矣)平原之澤奚有於高大山之隈奚有於深(管子大失)
(在身雖有小善不得為賢所謂平原者下澤也雖有小封不得為高故曰丨丨丨丨丨丨丨丨高行在身雖有)
(小過不為不肖所謂大山者山之高者也雖有小隈不以為深故曰丨丨丨丨丨丨丨丨)祈羊沈玉
(管子山高而不崩則丨丨至矣淵深而不涸則丨丨極矣)懷繩與准鉤(管子丨丨丨丨丨夫繩扶)
(撥以為正准壞險以為平鉤入枉而出直此言聖君賢佐之制舉也博而不失因以備能而無遺)風雨
無鄉而怨怒不及(管子風漂物者也風之所漂不避貴賤美惡雨濡物者也雨之所墮不避)
(大小強弱風雨至公而無私所行無常鄉人雖遇漂濡而莫之怨也故曰丨丨丨丨丨丨丨丨丨也)蛟龍
得水而神可立(管子蛟龍水蟲之神者也乘於水則神立失於水則神廢人主天下之有威者)
(也得民則威立失民則威廢蛟龍待得水而後立其神人主待得民而後成其威故曰丨丨丨丨丨丨丨丨也)
虎豹託幽而威可載(管子虎豹獸之猛者也居深山廣澤之中則人畏其威而載之人主)
(天下之有勢者也深居則人畏其勢故虎豹去其幽而近於人則人得之而易其威人主去其門而廹於民則)
(民輕之而傲其勢故曰丨丨丨丨丨丨丨丨也)迹求履憲(管子猶丨丨丨之丨也夫焉有不適善注)
(迹者履之所出憲法也擬迹而求履法履法可得)蜚蓬之問不在所賓(管子無儀法程)
(式蜚搖而無所定謂之蜚蓬之問蜚蓬之問明主不聽也無度之言明主不許也故曰丨丨丨丨丨丨丨丨)
燕雀之集道行不顧(管子道行則君臣親父子安諸生育故明主之務務在行道不顧小)
(物燕雀物之小者也故曰丨丨丨丨丨丨丨丨)堂上百里堂下千里門廷萬里
(管子丨丨遠於丨丨丨丨遠於丨丨丨丨遠於丨丨今步者一日百里之情通矣堂上有事十日而君不聞此)
(所謂遠於百里也步者十日千里之情通矣堂下有事一月而君不聞此所謂遠於千里也步者百日萬里之)
(情通矣門廷有事期年而君不聞此所謂遠於萬里也)景不為曲物直響不為惡
聲美(管子丨丨丨丨丨丨丨丨丨丨丨丨是以聖人明乎物之性者必以其類来也故君子繩繩乎愼其)
(所先)鳥飛准繩(管子丨丨丨丨此言大人之義也夫鳥之飛也必還山集谷不還山則困不集谷則)
(死山與谷之處也不必正直而還山集谷曲則曲矣而名繩焉以為鳥起於北意南而至於南起於南意北而)
(至於北苟大意得不以小缺為傷)大意得不以小缺為傷(見上)一樹百穫
(管子一年之計莫如樹榖十年之計莫如樹木百年之計莫如樹人一樹一穫者榖也一樹十穫者木也丨丨)
(丨丨者人也)立朝夕於運均之上(管子不明於則而欲出號令猶丨丨丨丨丨丨丨丨)
(擔竿而欲定其末)朝揉輪而夕乘車(管子不明於化而欲變俗易教猶丨丨丨丨丨欲丨)
(丨)鼎足(管子召忽曰吾三人者之於齊國也譬之猶丨之有丨也去一焉則必不立矣按三人召忽管)
(仲鮑叔)左書右息(管子不明於法而欲治民一衆猶丨丨而丨丨之注反用左手書右手息而不)
(動倒行逆施之譬)百馬伐驥(管子驥之材而百馬伐之驥必罷矣)澤下尺生上尺
(管子如天雨然丨丨丨丨丨丨注澤從上降潤有一尺則苗從下生上引一尺澤下降苗上引猶君恩下流人)
(心上就也)使水逆流(管子不明於決塞而欲毆衆移民猶丨丨丨丨)唯陶所為恣冶
所鑄(管子猶埴之在埏也丨丨之丨以丨猶金之在鑪丨丨之丨以丨)水平雲平(管子丨丨)
(而不流無源則遫竭丨丨而雨不甚無委雲雨則遫已)毋代馬走毋代鳥飛(管子丨丨)
(丨丨使盡其力丨丨丨丨使弊其羽翼毋先物動以觀其則)風與波(管子能若夫丨丨丨乎唯其所)
(欲適)登春臺(老子衆人熙熙如享大牢如丨丨丨)飄風驟雨(老子丨丨不終朝丨丨不終日)
(孰為此者天地天地尚不能久而况於人乎)跂者不立跨者不行(老子丨丨丨丨丨丨)
(丨丨自見者不明自是者不彰自伐者無功自矜者不長注跂進也謂貪權慕名進取功榮也則不可以久立)
(身行道也自以為貴而跨於人衆共蔽之使不得行)琭琭如玉珞珞如石(老子不欲丨丨)
(丨丨丨丨丨丨注琭琭喻少珞珞喻多玉少故見貴石多故見賤言不欲如玉為人所貴如石為人所賤當處)
(其中也)合抱之木生於豪末(老子為之於未有治之於未亂丨丨丨丨丨丨丨丨九層)
(之臺起於累土千里之行始於足下)九層之臺起於累土(見上)千里之行始
於足下(見上)操煙之徒(晏子五尺童子操寸之煙天下不能足以薪今君之左右皆丨丨丨)
(丨而君終不知)星之昭昭不若月之曀曀(晏子丨丨丨丨丨丨丨丨丨丨小事之成)
(不若大事之廢君子之非賢於小人之是也)社鼠(晏子景公問於晏子曰治國何患晏子對曰患夫丨)
(丨公曰何謂也對曰夫社束木而塗之鼠因往托焉熏之則恐燒其木灌之則恐敗其途此鼠所以不可得殺)
(者以社故也夫國亦有焉人主左右是也)公狗之猛(晏子人有酤酒者為器甚潔清置表甚長而酒)
(酸不售問之里人其故里人云丨丨丨丨人挈器而入且酤公酒狗迎而噬之此酒所以酸而不售也夫國亦)
(有猛狗用事者是也)美哉水乎清清堅哉石乎落落(晏子景公問晏子廉政而)
(長久其行何也晏子對曰其行水也丨丨丨丨丨丨其濁不無雩途其清無不洒除是以長久也公曰廉政而)
(遫亡其行何也對曰其行石也丨丨丨丨丨丨視之則堅循之則堅内外皆堅無以為久是以遫亡也)鹿
生於野命懸於厨(晏子丨丨丨丨丨丨丨丨嬰命有繋矣)臨難而遽鑄兵
噎而遽掘井(晏子夫愚者多悔不肖者自賢溺者不問墜迷者不問路溺而後問墜迷而後問路)
(譬之猶丨丨丨丨丨丨丨丨丨丨丨雖速亦無及已)秋蓬(晏子輔拂無一人諂諛我者甚衆譬之猶丨丨)
(也孤其根而美枝葉秋風一至根且拔矣)懸牛首賣馬肉(晏子靈公好婦人而丈夫飾者國人)
(盡服之公使吏禁之曰女子而男子飾者裂其衣斷其帶裂衣斷帶相望而不止晏子見公問曰寡人使吏禁)
(女子而男子飾裂斷其衣帶相望而不止者何也晏子對曰君使服之於内而禁之於外猶丨丨丨於門而丨)
(丨丨於内也公何以不使内不服則外莫敢為也公曰善使内勿服踰月而國莫之服)假以指喻
(子華子太古之聖人所以範世訓俗者有直言者有曲言者直言者直以情貢也曲言者丨丨丨丨也言之致)
(曲則其傳也久傳久而譌則知者正之譌甚而淆亂則知者止之夫黃帝之治天下也其精微之感蕩上浮而)
(下沉故為百福之宗為百福之所宗則是百神受職於庭也帝乃采銅者鍊剛質也登彼首山就高明也作為)
(大爐鼔神化也神鼎熟物之器也上水而下火二氣升降以相濟中和之實也羣龍者衆陽氣也雲者龍屬也)
(帝鄉者靈臺之關而心術之變也帝之謂所類也形也氣也知識也雖與人同爾然而每成而每上也每成而)
(每上則其精微之所徹達神明之所之適其去人也遠矣羣小臣知識之所不及者也攀龍之胡有見於下也)
(不得上升無見於上也有見於下無見於上者士也上下無見者民也弓裘衣冠者帝所以善世制俗之具也)
(民無見也懷其所以治我者而已矣故帝之逝也號以決其慕藏以奉其傳此假以指喻之言也而人且亟傳)
(之以相詆欺甚矣世之好譎怪也)曲言(見上)拯溺錘石救火投薪(鄧析子令煩則)
(民詐政擾則民不定不治其本而務其末譬如丨丨丨之以丨丨丨丨之以丨)倒裳索領(鄧析子責)
(疲者以舉千鈞責兀者以及走馬驅逸足於庭求猨捷於檻斯逆理而求之猶丨丨而丨丨)抱薪加
火爍者先然平地注水濕者先濡(鄧析子謀莫難於必聽事莫難於必成成)
(必合於數聽必合於情故丨丨丨丨丨丨必丨丨丨丨丨丨丨丨必丨丨故曰動之以其類安有不應者獨行)
(之術也)染蒼則蒼染黃則黃(墨子子墨子言見染絲者而嘆曰丨於丨丨丨丨於丨丨)
(丨所入者變其色亦變五入而已為五色矣故染不可不慎也)魚水不務陸將何及(墨子)
(昔者晉有六將軍而智伯莫為強焉計其土地之博人徒之衆欲以抗諸侯以為英名攻戰之速故差論其爪)
(牙之士皆列舟車之衆以攻中行氏而有之以其謀為既已足矣又攻兹范氏而大敗之并三家以為一家而)
(不止又圍趙襄子於晉陽及若此則韓魏亦相從而謀曰古者有語唇亡則齒寒趙氏朝亡我夕從之趙氏夕)
(亡我朝從之詩曰丨丨丨丨丨丨丨丨乎是以三主之君一心戮力辟門除道奉甲興士韓魏自外趙氏自内)
(擊智伯大敗之)敺驥(墨子子墨子怒耕柱子耕柱子曰我毋俞於人乎子墨子曰我將上大行駕驥與羊)
(我將誰敺耕柱子曰將丨丨也子墨子曰何故敺驥也耕柱子曰驥足以責子曰我亦以子為足以責)童
子為馬(墨子大國之攻小國譬猶丨丨之丨丨也童子之為馬足用而勞今大國之攻小國也攻者農)
(夫不得耕婦人不得織以守為事攻人者亦農夫不得耕婦人不得織以攻為事故大國之攻小國也譬猶童)
(子之為馬也)文軒敝轝粱肉糟糠錦繡裋褐(墨子子墨子見王曰今有人於)
(此舍其文軒鄰有敝轝而欲竊之舍其文繡鄰有䄈褐而欲竊之舍其粱肉鄰有糟糠而欲竊之此為何若人)
(王曰必為竊疾矣子墨子曰荆之地方五千里宋方五百里此猶丨丨之與丨丨也荆有雲夢犀兕麋鹿滿之)
(江漢之魚鼈黿鼉為天下富宋所為無雉兔狐狸者也此猶丨丨之與丨丨也荆有長松文梓楩楠豫章宋無)
(長木此猶丨丨之與丨丨也臣以三事之攻宋也為與此同類王曰善哉)分定(尹文子彭蒙曰雉兔在野)
(衆人逐之分未定也雞豕滿市莫有志者丨丨故也)飛蓬乘風(商子今夫丨丨遇飄風而行千里丨)
(丨之勢也)投策分馬(慎子夫投鈎以分財丨丨以丨丨非鈎策為均也使得美者不知所以美使得)
(惡者不知所以惡此所以塞願望也)海與山爭水海必得之(慎子不聰不明不能王不)
(瞽不聾不能公丨丨丨丨丨丨丨丨丨)醉者神全(列子夫醉者之墜於車也雖疾不死骨節與人)
(同而犯害與人異其神全也乘亦弗知也墜亦弗知也死生驚懼不入乎其胸是故遌物而不慴彼得全於酒)
(而猶若是而况得全於天乎)堯牽舜菙(列子君見其牧羊者乎百羊為羣使五尺童子荷菙而隨)
(之欲東而東欲西而西使丨丨一羊丨荷丨而隨之則不能前矣)爭魚者濡爭獸者趨
(列子丨丨丨丨丨丨丨丨非樂之也)岐路之中又有岐(列子楊子之鄰人亡羊既率其黨又)
(請楊子之䜿追之楊子曰嘻亡一羊何追者之衆鄰人曰多岐路既反問獲羊乎曰亡之矣曰奚亡之曰丨丨)
(丨丨丨丨丨焉吾不知所之所以反也楊子戚然變容不言者移時不笑者竟日)白往黑歸(列子)
(楊朱之弟曰布衣素衣而出天雨解素衣衣緇衣而反其狗不知迎而吠之楊布怒將扑之楊朱曰子無扑矣)
(子亦猶是也嚮者使汝狗丨而丨丨而丨豈能無怪哉)爝火(莊子日月出矣而丨丨不息其於光也不)
(亦難乎時雨降矣而猶浸灌其於澤也不亦勞乎)樂出虛蒸成菌(莊子喜怒哀樂慮歎變慹)
(姚佚啟態丨丨丨丨丨丨日夜相代乎前而莫知其所萌)今日適越而昔至(莊子夫隨其成)
(心而師之誰獨且無師乎奚必知代而心自取者有之愚者與有焉未成乎心而有是非是丨丨丨丨丨丨丨)
(也)醫門多疾(莊子回嘗聞之夫子曰治國去之亂國就之丨丨丨丨願以所聞思其則庶幾其國)
(有瘳乎)山木自寇膏火自煎(莊子丨丨丨丨也丨丨丨丨也桂可食故伐之漆可用故)
(割之人皆知有用之用而莫知無用之用也)桂伐漆割(見上)鑑於止水(莊子人莫鑑於)
(流水而丨丨丨丨)藏舟於壑藏山於澤(莊子夫丨丨丨丨丨丨丨丨謂之固矣然而夜)
(半有力者負之而走昧者不知也)有力者負之而走(見上)續鳬斷鶴(莊子鳬脛)
(雖短續之則憂鶴脛雖長斷之則悲故性長非所斷性短非所續無所去憂也)亡羊(莊子臧與榖二人相)
(與牧羊而俱亡其羊問臧奚事則挾篋讀書問榖奚事則博塞以遊二人者事業不同其於亡羊均也)胠
篋探囊發匱(莊子將為丨丨丨丨丨丨之盗而為守備則必攝緘縢固扄鐍此世俗之所謂知也)
(然而巨盗至則負匱揭篋擔囊而趨惟恐緘縢扄鐍之不固也然則向之所謂知者今乃為大盗積者也)播
糠迷目蚊虻噆膚(莊子老𣆀曰夫丨丨丨丨則天地四方易位矣丨丨丨丨則通夕不寐矣)
大澤礨空大倉稊米(莊子計四海之在天地之間也不似礨空之在大澤乎計中國之在)
(海内不似稊米之在大倉乎)仁義先王之蘧廬(莊子丨丨丨丨丨丨丨也止可以一宿而)
(不可久處覯而多責)推舟於陸(莊子夫水行莫如用舟而陸行莫如用車以舟之可行於水也而求)
(推之於陸則没世不行尋常今古非水陸與周魯非舟車與今蘄行周於魯是猶丨丨丨丨也)柤梨橘
柚味相反而皆可口(莊子故譬三皇五帝之禮義法度其猶丨丨丨丨邪其丨丨丨丨丨)
(丨於丨)褚小懷大綆短汲深(莊子丨丨者不可以丨丨丨丨者不可以丨丨夫若是者)
(以為命有所成而形有所適也)求馬唐肆(莊子女殆著乎吾所以著也彼已盡矣而女求之以為有)
(是丨丨於丨丨也注唐肆非停馬處)去其害馬者(莊子夫為天下者亦奚以異乎牧馬者哉亦去)
(其害馬者而已矣)椎拍輐斷(莊子丨丨丨丨與物宛轉注法家雖妙猶有椎拍故未泯合)無
嬰逆鱗(韓非子夫龍之為蟲也柔可狎而騎也然其㗋下有逆鱗徑尺若人有嬰之者則必殺人人主)
(亦有逆鱗說者能無嬰人主之逆鱗則幾矣)飛必冲天鳴必驚人(韓非子楚莊王莅政)
(三年無令發無政為也右司馬御座而與王隱曰有鳥止南方之阜三年不翅不飛不鳴嘿然無聲此為何名)
(王曰三年不翅將長羽翼不飛不鳴將以觀民則雖無飛丨丨丨丨雖無鳴丨丨丨丨子釋之不榖知之矣處)
(半年乃自聽政所廢者十所起者九誅大臣五舉處士六而邦大治)越人不疑羿慈母逃
弱子(韓非子羿執鞅持扞操弓關機越人爭為持的弱子扞弓慈母入室閉戸故曰可必則丨丨丨丨丨)
(不可必則丨丨丨丨丨)一葉之行(韓非子宋人有為其君以象為楮葉者三年而成豐殺莖柯毫)
(芒繁澤亂之楮葉之中而不可别也此人遂以功食禄於宋邦列子聞之曰使天地三年而成一葉則物之有)
(葉者寡矣故不乘天地之資而載一人之身不隨道理之數而學一人之智此皆丨丨丨丨也)三人成
虎(韓非子龐恭與太子質於邯鄲謂魏王曰今一人言市有虎王信之乎曰不信二人言市有虎王信之乎)
(曰不信三人言市有虎王信之乎王曰寡人信之龐恭曰夫市之無虎也明矣然而丨丨言而丨丨今邯鄲之)
(去魏也遠於市議臣者過於三人願王察之龐恭從邯鄲反竟不得見)楚人鬻珠秦伯嫁
女(韓非子楚王謂田鳩曰墨子者顯學也其身體則可其言多而不辯何也曰昔秦伯嫁其女於晉公子令)
(晉為之飾装從衣文之媵七十人至晉晉人愛其妾而賤公女此可謂善嫁妾而未可謂善嫁女也楚人有賣)
(其珠於鄭者為木蘭之櫃薰桂椒之櫝綴以珠玉飾以玫瑰輯以羽翠鄭人買其櫝而還其珠此可謂善賣櫝)
(矣未可謂善鬻珠也今世之談也皆道辯說文辭之言人主覽其文而忘有用墨子之說傳先王之道論聖人)
(之言以宣告人若辯其辭則恐人懷其文忘其直以文害用也此與丨丨丨丨丨丨丨丨同類故其言多不辯)
塵飯塗羹(韓非子夫嬰兒相與戲也以塵為飯以塗為羹以木為胾然至日晚必歸饟者丨丨丨丨)
(可以戲而不可食也)守株(韓非子宋人有耕田者田中有株兔走觸株折頸而死因釋其耒而丨丨冀復)
(得兔兔不可復得而身為宋國笑)冰炭不同器而久寒暑不兼時而至
(韓非子夫丨丨丨丨丨丨丨丨丨丨丨丨丨丨雜反之學不兩立而治)磐石千里不可謂
富象人百萬不可為強(韓非子丨丨丨丨丨丨丨丨丨丨丨丨丨丨丨丨石非不大數)
(非不衆也而不可謂富強者磐不生粟象人不可使距敵也)玉巵無當(韓非子堂谿公見昭侯曰)
(今有白玉之巵而無當有瓦器而有當君渴將何以飲君曰以瓦器堂谿公曰白玉之巵美而君不以飲者以)
(其無當邪君曰然堂谿公曰為人主而漏泄其羣臣之語譬猶丨丨之丨丨堂谿公每見而出昭侯必獨臥惟)
(恐夢言泄於妻妾)登高而招順風而呼(荀子丨丨丨丨臂非加長也而見者遠丨丨丨)
(丨聲非加疾也而聞者彰)所漸者然(荀子蘭槐之根是為芷其漸之&KR0949;君子不近庶人不服其質非)
(不美也丨丨丨丨也)挈裘領(荀子將原先王本仁義則禮正其經緯蹊徑也若丨丨丨詘五指而頓之)
(順者不可勝數也不道禮憲以詩書為之譬之猶以指測河也以戈舂黍也以錐飱壺也不可以得之矣)指
測河戈舂黍錐飱壺(見上)厭源開瀆(荀子丨其丨丨其丨江河可竭)六驥
不致(荀子一進一退一左一右丨丨丨丨)曲得所謂(荀子府然若渠堰櫽括之於己也丨丨丨)
(丨焉然而不折傷)度已以繩接人用抴(荀子故君子之丨丨則丨丨丨丨則丨丨度已)
(以繩故足以為天下法則矣接人用抴故能寬容因求其成天下之大事矣)咶天(荀子是猶伏而丨丨)
(救經而引其足也)霜雪將將(荀子詩云如丨丨之丨丨如日月之光明)覺跌千里(荀子)
(楊朱哭衢途曰此夫過舉蹞步而丨丨丨丨者夫哀哭之)川淵深山林茂(荀子丨丨丨而魚鼈)
(歸之丨丨丨而禽獸歸之)郊草不瞻曠芸(荀子堂上不糞則丨丨丨丨丨丨)塼塗塞
江海僬僥戴太山(荀子譬之是猶以丨丨而丨丨丨也以丨丨而丨丨丨也蹎跌碎折不待)
(頃矣)墨以為明(荀子詩曰丨丨丨丨狐狸其蒼此言上幽而下險也)欲南無多惡北
無寡(荀子假之有人而丨丨丨丨而丨丨丨丨豈謂夫南者之不可盡也離南行而北走也哉注有人欲)
(往南而惡往北也欲南無多謂南雖至多猶欲之也惡北無寡謂北雖至寡猶惡之也言此人既欲南而惡北)
(豈為夫南之不可得盡因肻捨南而走北乎)眸而見之(荀子今夫亡箴者終日求之而不得其得)
(之非目益明也丨丨丨丨也心之扵慮亦然)見大水必觀(荀子孔子觀于東流之水子貢問扵)
(孔子曰君子之所以丨丨丨丨丨焉者是何孔子曰夫水大徧與諸生而無為也似德其流也埤下裾拘必循)
(其理似義其洸洸乎不淈盡似道若有决行之其應佚若聲響其赴百仞之谷不懼似勇主量必平似法盈不)
(求摡似正淖約微逹似察以出以入以就鮮潔似善化其萬折也必東似志是故君子見大水必觀焉)及
其得也必以餌故(荀子曾子病曾元持足曾子曰元志之吾語汝夫魚鼈黿鼉猶以淵為淺)
(而崛其中鷹鳶猶以山為卑而增巢其上丨丨丨丨丨丨丨丨故君子苟能無以利害義則恥辱亦無由至矣)
弓調馬服(荀子丨丨而後求勁焉丨丨而後求良馬士信慤而後求知能焉)不長一類
不私一物(吕氏春秋隂陽之和丨丨丨丨甘露時雨丨丨丨丨)取之衆白(吕氏春秋天下)
(無粹白之狐而有粹白之裘丨丨丨丨也)石不奪堅丹不奪赤(吕氏春秋丨可破也而丨)
(可丨丨丨可磨也而丨可丨丨堅與赤性之有也性也者所受扵天也非擇取而為之也)竭澤焚藪
(呂氏春秋雍季曰丨丨而漁豈不獲得而明年無魚丨丨而田豈不獲得而明年無獸詐偽之道雖今偷可後)
(將無復非長術也)契舟求劍(呂氐春秋楚人有涉江者其劍自舟中墜扵水遽丨其丨曰是吾劍)
(之所從墜舟止從其所契者入水求之舟已行矣而劍不行丨丨若此不亦惑乎)有居車無去
車(呂氏春秋人與驥俱走則人不勝驥矣居於車上而任驥則驥不勝人矣人主好治人官之事則是與驥)
(俱走也必多所不及矣夫人主亦丨丨丨丨丨丨則衆善皆盡力竭能矣)兔化而狗則不為
兔(吕氏春秋非狗則不得兔丨丨丨丨丨丨丨丨)射魚指天(吕氏春秋非其人而欲有功譬之若)
(夏至之日而欲夜之長也丨丨丨丨而欲發之當也舜禹猶苦困而况俗主乎)絶江託船致遠
託驥(吕氏春秋丨丨者丨於丨丨丨者丨於丨霸王者託於賢)塞上馬(淮南子近丨丨之人有善)
(術者丨無故亡而入胡人皆弔之其父曰此何遽不為福乎居數月其馬將胡駿馬而歸人皆賀之其父曰此)
(何遽不能為禍乎家富良馬其子好騎墮而折其髀人皆弔之其父曰此何不遽為福乎居一年胡人大入塞)
(丁壮者引弦而戰近塞之人死者十九此獨以跛之故父子相保)禮樂為鉤仁義為餌
(淮南子是故以道為竿以德為綸丨丨丨丨丨丨丨丨投之扵江浮之於海萬物紛紛孰非其有)膠漆
相賊冰炭相息(淮南子天下莫相憎於膠漆而莫相愛於冰炭丨丨丨丨丨丨丨丨也)百
舌之聲不脂之戸(淮南子人有多言者猶丨丨丨丨人有少言者猶丨丨丨丨注不脂之戶)
(難開閉也)唯止能止衆止(淮南子矢之發無能貫待其止而能有穿丨丨丨丨丨丨)貍變
則豹豹變則虎(揚子聖人虎别其文炳也君子豹别其文蔚也辯人貍别其文萃也丨丨丨丨)
(丨丨丨丨)龍蟠蚖肆(揚子丨丨於泥丨其丨矣蚖哉蚖哉惡覩龍之志也與)六翮傅尸
鳩(揚子鷦明冲天不在丨丨乎拔而丨丨丨其累矣夫)貂狐燠(揚子或問處秦之世抱周之書益乎)
(曰舉世寒丨丨不亦丨乎)剛則甈柔則坯(揚子甄陶天下者其在和乎丨丨丨丨丨丨)方
斧方刀(揚子始皇丨丨將相丨丨六國方木將相方肉)鳳鳴鷙翰(揚子孔子讀而儀秦行何)
(如也曰甚矣丨丨而丨丨也)航不漿衝不薺(揚子或問丨丨丨丨丨丨有諸曰有之或曰大)
(器固不周於小乎曰斯械也君子不械注樓航不挹漿衝車不載薺)麟之儀儀鳳之師師
(揚子丨丨丨丨丨丨丨丨其至矣乎螭虎桓桓鷹隼䎒䎒未至也)蜉蝣校巨鰲白芨料
大椿(抱朴子目察百步不能了了而欲以所見為有所不見為無則天下之所無者亦必多矣所謂以指)
(測海指極而云水盡者也丨丨丨丨丨丨丨丨丨丨豈所能及哉)以指測海指極而云
水盡(見上)金舟玉馬(抱朴子丨丨不能凌陽侯之波丨丨不任騁千里之迹也)禽魚結
侶冰炭同器(抱朴子丨丨之丨丨丨丨之丨丨欲其久合安可得乎)枯楊瑚簋(抱朴)
(子比之材也則結根于嵩岱者雖竦盖千仞垂隂萬畝而莫之知也插株於途要者雖鈎曲戾細而速朽而猶)
(見用也故廟堂有丨丨之丨丨窮谷多不伐之梓豫也)瓊艘瑤楫金弧玉絃(抱朴子丨)
(丨丨丨無涉川之用丨丨丨丨無激矢之能)牛緣木馬逐鳥(抱朴子及責如此之人令信神)
(仙是使丨丨丨丨丨丨也)投魚於淵寘猿於木(文中子楊素謂子曰甚矣古之為衣冠裳)
(履何樸而非便也子曰先王法服不其深乎為冠所以莊其首也為履所以重其足也衣裳䄡如劍佩鏘如皆)
(所以防其躁也故曰儼然人望而畏之以此防民猶有疾驅於道者今捨之曰不便是丨丨丨丨丨丨丨丨也)
(天下庸得不馳騁而狂乎引之者非其道也)流為川塞為淵升則雲施則雨
潛則潤(文中子太原府君曰天下冇道聖人推而行之天下無道聖人述而藏之所謂丨之斯丨丨焉)
(丨之斯丨丨焉丨丨丨丨丨丨丨丨丨何往不利也)厚棟任重(國語不丨其丨不能丨丨重莫如國)
(棟莫如德)醉怒醒喜(國語丨而丨丨而丨庸何傷)卬浦(國語夫教者因體能質而利之者也)
(若川然有原以丨丨而後大)一个負矢百羣皆奔(國語夫吴民離矣體有所傾譬如羣)
(獸然丨丨丨丨將丨丨丨丨王其無方收也)農夫作耦(國語昔吾先王體德聖明逹於上帝譬如)
(丨丨丨丨以刈殺四方之蓬蒿以立名於荆此則大夫之力也)自踰短垣(國語今君掩王東海以淫)
(名聞於天子君有短垣而自踰之况蠻荆則何有於周室)連雞(戰國策諸侯不可一猶丨丨之不能俱止)
(於棲亦明矣)兩虎相鬭駑犬受敝(戰國策頃襄王二十年秦白起拔楚西陵或拔鄢郢)
(夷陵燒先王之墓王徙東北保於陳城楚遂削弱為秦所輕於是白起又將兵來伐楚人有黃歇者遊學博聞)
(襄王以為辯故使於秦說昭王曰天下莫強於秦楚今聞大王欲伐楚此猶丨丨丨丨而丨丨丨其丨不如善)
(之)纆牽長(戰國策叚干越人謂新城君曰王良之弟子駕云取千里馬遇造父之弟子造父之弟子)
(曰馬不千里王良弟子曰馬千里之馬也服千里之服也而不能取千里何也曰子丨丨丨故纆牽於事萬分)
(之一也而難千里之行今臣雖不肖於秦亦萬分之一也而相國見臣不釋塞者是纆牽長也)指大於
臂臂大於股(戰國策臣未嘗聞丨丨丨丨丨丨丨丨若有此則病必甚矣)輿瓢(戰國策百)
(人丨丨而趨不如一人持而走疾百人誠輿瓢瓢必裂)懷寶夜行(戰國策臣聞丨重寳者不以丨)
(丨任大功者不以輕敵)騏驥之衰孟賁之倦(戰國策丨丨丨丨也駑馬先之丨丨丨丨)
(也女子勝之)百獸畏虎(戰國策荆宣王問羣臣曰吾聞北方之畏昭奚恤也果誠何如羣臣莫對)
(江乙對曰虎求百獸而食之得狐狐曰子無敢食我也天帝使我長百獸今子食我是逆天帝命也子以我為)
(不信吾為子先行子隨我後觀百獸之見我而敢不走乎虎以為然故遂與之行獸見之皆走虎不知畏已而)
(走也以為畏狐也今王之地方五千里帶甲百萬而專屬之昭奚恤故北方之畏奚恤也其實畏王之甲兵也)
(猶丨丨之丨丨也)積羽沉舟(戰國策張儀為秦連横說魏王曰臣聞丨丨丨丨羣輕折軸衆口鑠)
(金故願大王之熟計之也)至楚北行(戰國策魏王欲攻邯鄲季梁聞之中道而反衣焦不申頭塵不)
(去往見王曰今者臣来見人于大行方北面而持其駕告臣曰我欲之楚臣曰君之楚將奚為北面曰吾馬良)
(臣曰馬雖良此非楚之路也曰吾用多臣曰用雖多此非楚路也曰吾御者善此數者愈善而離楚愈遠耳今)
(王動欲成霸王舉欲信于天下恃王國之大兵之精銳而攻邯鄲以廣地尊名王之動愈數而離王愈遠耳猶)
(丨丨而丨丨也)井中求火(戰國策夫攻形不如越攻心不如吳而君臣上下少長貴賤畢呼霸王臣)
(竊以為猶之丨丨而謂曰我將為爾丨丨也)摶牛之蝱不可以破蟣蝨(史記項羽)
(紀項羽曰吾聞秦軍圍趙王鉅鹿疾引兵渡河楚擊其外趙應其内破秦軍必矣宋義曰不然夫丨丨丨丨丨)
(丨丨丨丨丨今秦攻趙戰勝則兵罷我承其敝不勝則我引兵鼓行而西必舉秦矣故不如先闘秦趙)衣
繡夜行(史記項羽紀富貴不歸故鄉如丨丨丨丨誰知之者按漢書作衣錦)高屋建瓴(史記)
(漢高祖紀地勢便利其以下兵扵諸侯譬猶居丨丨之上丨丨水也)目論(史記越世家齊使者曰幸也越)
(之不亡也吾不貴其用智之如目見毫毛而不見其睫也今王知晉之失計而不自知越之過是丨丨也)啜
汁(史記魏世家彼勸太子戰攻欲丨丨者衆太子雖欲還恐不得矣注冀功勲者衆也)照千里(史記)
(田敬仲完世家梁王曰寡人國小也尚有徑寸之珠照車前後各十二乘者十枚何以萬乘之國而無寳乎威)
(王曰寡人所為寳與王異吾臣有檀子者使守南城則楚人不敢為宼東取泗上十二諸侯皆来朝吾臣有朌)
(子者使守高唐則趙人不敢東漁扵河吾吏有黔夫者使守徐州則燕人祭北門趙人祭西門徙而從者七千)
(餘家吾臣有種首者使備盗賊則道不拾遺將以丨丨丨豈特十二乘哉)奉漏甕沃焦釡(史說)
(田敬仲完世家周子曰趙之扵齊楚扞蔽也猶齒之有唇也唇亡則齒寒今日亡趙明日患及齊楚且救趙之)
(務宜若丨丨丨丨丨丨也)鳥能擇木(史記孔子世家衛孔文子將攻太叔問策扵仲尼仲尼辭不知)
(退而命載而行曰丨丨丨丨木豈能擇鳥乎)豈暇先言大人而後救火(史記齊悼)
(惠王世家大臣乃謀迎立代王而遣朱虛侯以誅吕氏事告齊王令罷兵灌嬰在滎陽聞魏勃本教齊王反既)
(誅吕氏罷齊兵使使召責問魏勃勃曰失火之家丨丨丨丨丨丨丨丨丨丨乎因退立股戰而栗恐不能言者)
(終無他語灌將軍熟視笑曰人謂魏勃勇妄庸人耳何能為乎乃罷魏勃)發縱指示(史記蕭相國世)
(家高祖以蕭何功最盛封為鄼侯所食邑多功臣皆曰臣等身披堅執銳多者百餘戰少者數十合攻城略地)
(大小各有差今蕭何未嘗有汗馬之勞徒持文墨議論不戰顧反居臣等上何也高帝曰諸君知獵乎曰知之)
(知獵狗乎曰知之高帝曰夫獵追殺獸兔者狗也而丨丨丨丨獸處者人也今諸君徒能得走獸耳功狗也至)
(如蕭何發縱指示功人也且諸君獨以身隨我多者兩三人今蕭何舉宗數十人皆隨我功不可忘也羣臣皆)
(莫敢言)白沙在泥與之皆黑(史記三王世家傳曰蓬生麻中不扶自直丨丨丨丨中丨)
(丨丨丨者土地教化使之然也)莫邪鈍鉛刀銛(史記賈生傳丨丨為丨兮丨丨為丨)章甫
薦屨(史記賈生傳丨丨丨丨兮漸不可久)陰陽為炭萬物為銅(史記賈生傳且夫天)
(地為爐兮造化為工丨丨丨丨兮丨丨丨丨)竈上騷除(史記李斯傳夫以秦之強大王之賢由丨)
(丨丨丨足以滅諸侯成帝業為天下一統此萬世之一時也)跖犬吠堯(史記淮隂侯傳丨之丨丨)
(丨堯非不仁狗固吠非其主)痿人不忘起盲者不忘視(史記韓王信傳僕之思歸)
(如丨丨丨丨丨丨丨丨丨丨勢不可耳)搤肮拊背(史記劉敬傳夫與人鬭不丨其丨不丨其丨未)
(能全其勝也今陛下入關而都案秦之故地此亦搤天下之肮而拊其背也)效轅下駒(史記魏其)
(武安侯傳上怒内史曰公平生數言魏其武安長短今日廷論乃局趣丨丨丨丨)死灰復然(史記)
(韓長孺傳獄吏田甲辱安國安國曰丨丨獨不丨丨乎田甲曰然即溺之)穿魯縞漂鴻毛(史記)
(韓長儒傳強弩之極矢不能丨丨丨衝風之末力不能丨丨丨)不食馬肝(史記儒林傳於是景帝曰)
(食肉丨丨丨丨不為不知味言學者無言湯武受命不為愚)破觚斵雕(史記酷吏傳漢興丨丨而)
(為圜丨丨而為樸)奔踶(漢書武帝紀馬或丨丨而致千里士或有負俗之累而立功名夫泛駕之馬跅)
(弛之士亦在御之而已注師古曰奔踶者乘之則奔立則踶人也泛覆也)泛駕(見上)踐薄冰以
待白日(漢書宣帝紀或擅興繇役飾厨傳稱過使客越職踰法以取名譽譬猶丨丨丨丨丨丨丨豈不)
(殆哉)更張(漢書禮樂志辟之琴瑟不調甚者必觧而丨丨之乃可鼓也為政而不行甚者必變而更化之)
(乃可理也)阪上走丸(漢書蒯通傳為君計者莫若以黃屋朱輪迎范陽令使馳騖扵燕趙之郊則邊)
(城皆將相告曰范陽令先下而身富貴必相率而降猶如丨丨丨丨也此臣所謂𫝊檄而千里定者也按數語)
(見史記張耳陳餘傳無走丸之喻)束縕乞火(漢書蒯通傳臣之里婦與里之諸母相善也里婦夜)
(亡肉姑以為盜怒而逐之婦晨去過所善諸母語以事而謝之里母曰女安行我今令而家追女矣即束緼請)
(火于亡肉家曰昨暮夜犬得肉争鬭相殺請火治之亡肉家遽追呼其婦故里毋非談說之士也丨丨丨丨非)
(還婦之道也然物有相感事有適可)抱火厝薪(漢書賈誼傳夫丨丨丨之積丨之下而寢其上火未)
(及然因謂之安方今之勢何以異此)芒刃斤斧(漢書賈誼傳屠牛坦一朝觧十二牛而丨丨不頓者)
(所排擊剝割皆衆理觧也至於髖髀之間非丨即丨)聖人有金城(漢書賈誼傳故父兄之臣誠死)
(宗廟法度之臣誠死社稷輔翼之臣誠死君上守圉捍敵之臣誠死城郭封疆故曰丨丨丨丨丨者此物此志)
(也)黑子著面(漢書賈誼傳陛下所以為蕃扞及皇太子之所恃者惟淮陽代二國耳代北邊匈奴)
(與強敵為鄰能自完則足矣而淮陽之比大諸侯厪如丨丨之丨丨適足以餌大國耳不足以有所禁禦注師)
(古曰黑子今所謂黶子也)虎翼(漢書賈誼傳予之衆積之財此非有子胥白公報于廣都之中即疑有剸)
(諸荆軻起于兩柱之間所謂假賊兵為丨丨者也)鼠不容穴銜窶數(漢書楊敞傳惲上書)
(訟延夀郎中邱常謂惲曰間君侯訟韓馮翊當得活乎惲曰事何容易脛脛者未必全也我不能自保真人所)
(謂丨丨丨丨丨丨丨者也)鐵炭低卬(漢書李尋傳政治感隂陽猶丨丨之丨丨見效可信者也)土
美飬禾(漢書李尋傳丨之丨者善丨丨君之明者善飬士)有狐白之裘而反衣
之(漢書匡衡傳夫富貴在身而列士不譽是丨丨丨丨丨丨丨丨丨也)乘雁集不為多雙
鳬飛不為少(漢書揚雄傳譬若江湖之雀勃觧之鳥丨丨丨丨丨之丨丨丨丨丨丨之丨)失
一狼走千羊(漢書西域傳匈奴常言漢極大然不能饑渴丨丨丨丨丨丨)口中蚤蝨
(漢書王莽傳以新室之威而吞胡虜無異丨丨丨丨)駑馬鉛刀不可強扶(後漢書隗囂傳)
(昔文王三分猶服事殷但丨丨丨丨丨丨丨丨)緩其銜轡(後漢書鮑永傳永以吏人痍傷之後廼丨)
(丨丨丨注銜轡喻法律以控御人也)物微志信(後漢書襄楷傳臣聞布榖鳴扵孟夏蟋蟀吟於始秋)
(丨有丨而丨丨人有賤而言忠)鳬藻(後漢書杜詩傳陛下起兵十有三年將軍和睦士卒丨丨注言其和)
(睦歡悦如鳬之戲扵水藻也)攻玉以石洗金以鹽濯錦以魚浣布以
灰(後漢書王符傳夫明君之詔也若聲忠臣之和也如響長短大小清濁疾徐必相應也且丨丨丨丨丨丨)
(丨丨丨丨丨丨丨丨丨丨夫物固有以賤理貴以醜化好者矣智者棄短取長以致其功)須幅以成
度(後漢書孝明八王傳論人情須節以正其德亦猶布帛丨丨丨丨其丨焉)水薤(後漢書龐參傳郡人)
(任棠者有竒節隱居教授參到先候之棠不與言但以薤一大本水一盂置戸屏前自抱孫兒伏扵戸下主簿)
(白以為倨參思其微意良久曰棠是欲曉太守也丨者欲吾清也拔大本丨者欲吾擊強宗也抱兒當戸欲吾)
(開門恤孤也於是嘆息而還)雞肋(後漢書楊修傳操自平漢中欲因討劉備而不得進欲守之又難為)
(功護軍不知進止何依操扵是出教唯曰丨丨而已外曹莫能曉修獨曰夫雞肋食之則無所得棄之則如可)
(惜公歸計決矣)鑿墉之址以益其高(後漢書皇甫規傳夫德不稱禄猶丨丨丨丨丨丨丨)
(丨豈量力審功安固之道哉)塵加嵩岱霧集淮海(後漢書楊雄傳夫聖王所以聽僮夫)
(匹婦之言者猶丨丨丨丨丨丨丨丨雖未有益不為損也)窮鳥(後漢書李壹傳有一丨丨戢翼原野罼網)
(加上機穽在下前見蒼隼後見驅者繳弹張右羿子彀左飛丸激矢交集扵我思飛不得欲鳴不可舉頭畏觸)
(搖足恐墮内獨怖急乍冰乍火幸頼大賢我矜我憐昔濟我南今振我西鳥也雖頑猶識密恩内以書心外用)
(告天天乎祚賢永年且公且侯子子孫孫)臣每即禽虎亦即臣(後漢書野王二老傳初光)
(武貳扵更始會關中擾亂遣前將軍鄧禹西征送之扵道既反因扵野王獵路見二老者即禽光武問曰禽何)
(向並舉手西指言此中多虎丨丨丨丨丨丨丨丨大王勿往也光武曰苟有其備虎亦何患父曰何大王之謬)
(邪昔湯即桀扵鳴條而大城千亳武王亦即紂扵牧野而大城扵郟鄏彼二王者其備非不深也是以即人者)
(人亦即之雖有其備庸可忽乎光武悟其旨顧左右曰此隐者也將用之辭而去莫知所在)磨蕭斧
伐朝菌(蜀志郤正傳注雍門周謂孟嘗君曰天下未嘗無事不從即衡從成則楚王衡成則秦帝夫以)
(泰楚之強而報弱薛猶丨丨丨而丨丨丨也有識之士莫不為足下寒心)驅羊拾芥(晉書懷愍紀論)
(擾天下如丨羣丨舉二都如丨遺丨)生繁華於枯荑育豐肌於朽骨(晉書元帝)
(紀司空廣武侯并州刺史劉琨等勸進表願陛下存舜禹至公之情狹由巢抗矯之節以社稷為務不以小行)
(為先以黔首為憂不以克譲為事上慰宗廟乃顧之懷下釋普天傾首之勤則所謂丨丨丨丨丨丨丨丨丨丨)
(丨丨神人獲安無不幸甚)喬柯茂葉南金北銑(晉書職官志泰始盡於太康丨丨丨丨来)
(居斯位自太興訖扵建元丨丨丨丨用處兹秩)冰炭不言冷熱自明(晉書王澄傳堯舜周)
(公所以能致忠諫者以其欵誠之心著也丨丨丨丨而丨丨之質丨丨者以其有實也)蜂蠆作於
懷袖(晉書劉毅傳猛獸在田荷戈而出凡人能之丨丨丨丨丨丨勇夫為之驚駭出扵意外故也)魚
懸由於甘餌(晉書改灼傳臣聞丨丨丨丨丨丨勇夫死於重報)蘭怨桂親(晉書陛機)
(傳唐太宗制是知蘭植中途必無經時之翠桂生幽壑終保彌年之丹非丨丨而丨丨豈途害而壑利而生滅)
(有殊者隱顕之勢異也)常山之蛇首尾相衛(晉書温嶠傳嶠重與侃書曰僕與仁公當)
(如丨丨丨丨丨丨丨丨)騎猛獸安可中下哉(晉書温嶠傳今之事勢義無旋踵丨丨丨)
(丨丨丨丨丨)松栢之姿經霜猶茂蒲柳常質望秋先零(晉書顧悦)
(之傳少有義行與簡文同年而髮早白帝問其故對曰丨丨丨丨丨丨丨丨丨丨丨丨丨丨丨丨簡文悅其對)
芝蘭玉樹(晉書謝元傳少穎悟與從兄朗俱為叔父安所器重安常戒約子侄因曰子弟亦何豫人)
(事而正欲使其佳諸人莫有言者元答曰譬如丨丨丨丨欲使其生扵庭階耳)采菽中原勤者
功多(晉書凉武昭王傳經史道德如丨丨丨丨丨之丨則丨丨)窮猿投林豈暇擇木
(晉書李充傳征北將軍褚裒又引為参軍充以家貧苦求外出裒將許之為縣試問之充曰丨丨丨丨丨丨丨)
(丨乃除剡縣令)榱椽之材不為藩落(晉書禇裒傳祖䂮有局量以幹用稱嘗為縣吏事有)
(不合令欲鞭之䂮曰物各有所施丨丨丨丨丨合以丨丨丨也願明府垂察乃捨之)得薪保耀(晉書)
(孫登傳嵇康從之遊三年問其所圖終不答康每嘆息將别謂曰先生竟無言乎登乃曰子識火乎火生而有)
(光而不用其光果在於用光人生而有才而不用其才而果在于用才故用光在乎丨丨所以丨其丨用才在)
(乎識真所以全其年今子才多識寡難乎免扵今之世矣)千斤大牛不若羸牸(晉書桓溫)
(傳與諸僚屬登平乘樓眺矚中原慨然曰遂使神州陸沈百年邱墟王夷甫諸人不得不任其責袁宏曰運有)
(興廢豈必諸人之過温作色謂四座曰頗聞劉景升有丨丨丨丨噉芻豆十倍於常牛負重致遠曾丨丨一丨)
(丨魏武入荆州以享軍士意以况宏坐中皆失色)快犢破車(晉書石季龍載記性殘忍好馳獵游)
(蕩無度尤善弹數彈人軍中以為毒患勒白王將殺之王曰丨牛為丨子時多能丨丨汝當小忍之)黃犬
之皮恐當終補狐裘(晉書慕容超載記以慕容鍾都督中外諸軍錄尚書事慕容法為征)
(南都督徐兖揚南兖四州諸軍事慕容鎮加開府儀同三司尚書令封孚為太尉麴仲為司空潘聰為左光禄)
(大夫封嵩為尚書左僕射自餘封拜各有差後又以鍾為青州牧叚宏為徐州刺史公孫五樓為武衛將軍領)
(屯騎校尉内參政事封孚言於超曰臣聞五大不在邊五細不在庭鍾國之宗臣社稷所賴宏外戚懿望親賢)
(具瞻正應參翼百揆不宜遠鎮方外今鍾等出藩五楼内輔臣竊未安超新即位害鍾等權逼以問五樓五樓)
(欲專斷朝政不欲鍾等在内屢有閒言孚說竟不行鍾宏俱有不平之色相謂曰丨丨丨丨丨丨丨丨丨丨也)
(五樓聞之嫌隙漸遘)火含煙而妨火桂懷蠧而殘桂(宋書顔延之傳欲者性之)
(煩濁氣之蒿蒸故其為害則燻心智耗真情傷人和犯天性雖生必有之而生之德猶丨丨丨丨丨丨丨丨丨)
(丨丨丨)饑虎能嚇人遽與肉餓麟不噬誰為落毛(齊書王僧虔傳)
(高平檀珪罷沅南令僧虔以為征北板行參軍訴僧虔求禄不得與僧虔書曰五常之始文武為先文則經緯)
(天地武則撥亂定國僕一門雖謝文通乃忝武逹羣從姑叔三媾帝室祖兄二世糜軀奉國而致子姪餓死草)
(壤去冬今春頻荷二敇既無中人屡見蹉奪經涉五朔踰歴四晦書牘十二接覲六七遂不荷潤反更曝鰓九)
(流䋲平自不宜獨苦一物蝉腹龜腸為日已久丨丨丨丨丨丨丨丨丨丨丨丨丨丨丨丨去冬乞豫章丞為馬)
(超所争今春蒙敇南昌縣為史偃所奪二子勲蔭人才有何見勝若以貧富相奪則分受不如身雖孤微百世)
(國士姻媾位宦亦不後物尚書同堂姊為江夏王妃檀珪同堂姑為南譙王妃尚書婦是江夏王女檀珪祖姑)
(嬪長沙景王尚書伯為江州檀珪祖亦為江州尚書從兄出身為後軍參軍檀珪父釋褐亦為中軍參軍僕於)
(尚書人地夲懸至扵婚宦不肯殊絶今通塞雖異猶忝氣類尚書何事乃爾見苦泰始之初八表同逆一門二)
(世粉骨衛主殊勲異績已不能甄常階舊途復見侵抑)曝鰓(見上)蝉腹龜腸(見上)屈曲
從俗能蔽風露(齊書王秀之傳秀之宗人僧祐太尉從祖兄也父遠光祿勲宋世為之語曰王)
(遠如屏風丨丨丨丨丨丨丨丨)王遠如屏風(見上)墜茵落溷(梁書范縝傳初縝在齊世)
(嘗侍竟陵王子良子良精信釋教而縝盛稱無佛子良問曰君不信因果世間何得有富貴何得有貧賤縝荅)
(曰人之生譬如一樹花同發一枝俱開一蒂隨風而墮自有拂簾幌丨於丨席之上自有關籬墻丨於丨糞之)
(側墜茵席者殿下是也落糞溷者下官是也貴賤雖復殊途因果竟在何處子良不能屈深怪之)如花
同發一枝俱開一蒂(見上)未聞刀没而利存(梁書范縝傳神之扵質猶)
(利之扵刀形之于用猶刀之扵利利之名非刀也刀之名非利也然而舍利無刀舍刀無利丨丨丨丨丨丨丨)
(豈容形亡而神在)神之於質猶利之於刀(見上)麏䴥可驂何異驥
騄(梁書阮孝緒傳南平元襄王聞其名致書要之不赴孝緒曰非志驕富貴但性畏廟堂若使丨丨丨丨丨)
(以丨夫丨丨)蓄魚於樹棲鳥於泉(南史吳慶之傳王琨為吳興太守欲召為功曹答曰)
(走素無人世情直以明府見接有禮所以奔走歲時若欲見吏則是丨丨丨丨丨丨丨丨耳不辭而退)御
人如馬(魏書神武帝紀先是劉貴事榮盛言神武美至是始得見以憔悴故未之竒也貴乃為神武更)
(衣復求見焉因隨榮之廐廐有惡馬榮命剪之神武乃不加羈絆而剪竟不蹄齧已而起曰丨惡丨亦丨此丨)
(矣榮遂坐神武于牀下屏左右而訪時事按榮爾朱榮)堅木利器(魏書甄琛傳凡使人攻堅木者)
(必為之擇良器今河南郡是陛下天山之丨丨盤根錯節亂植其中六部里尉即攻堅之丨丨非貞剛精銳無)
(以治之今擇尹既非南金里尉鉛刀而割欲望清肅都邑不可得也)玉石駑驥(周書蘇綽傳夫良玉)
(未剖與瓦石相類名驥未馳與駑馬相雜及其剖而瑩之馳而試之丨丨丨丨然後始分彼賢士之未用也混)
(扵凡品竟何以異要任之以事業責之以成務方與彼庸流較然不同)十步之内必有芳
草(隋書煬帝紀方今宇宙平一文軌攸同丨丨丨丨丨丨丨丨四海之中豈無竒秀)水間墻(隋書)
(元諧傳元諧河南洛陽人也家代貴盛諧性豪俠有氣調少與高祖同受業扵國子甚相友愛後以軍功累遷)
(大將軍及高祖為丞相引致左右諧白高祖曰公無黨援譬如丨丨一堵丨大危矣公其勉之尉廻作亂遣兵)
(宼小卿令諧擊破之及高祖受禪上顧諧笑曰水間墻竟何如也扵是賜宴極歡)十羊九牧(隋書)
(楊尚希傳尚希時見天下州郡過多上表曰自秦并天下罷侯置守漢魏及晉邦邑屢改竊見當今郡縣倍多)
(於古或地無百里數縣並置或戸不滿千二郡分領具寮以衆資費日多吏卒又倍租調歲減清幹良才百分)
(無二動動數萬如何可覓所謂民少官多丨丨丨丨琴有更張之義瑟無膠柱之理今存要去閒并小為大國)
(家則不虧粟帛選舉則易得賢才敢陳管見伏聽裁處)飛鳥過故鄉猶躑躅徘徊
(舊唐書太宗紀上扵武城殿賜宴因從容謂侍臣曰朕少在太原喜羣聚博戲暑往寒逝將三十年矣時會中)
(有舊識上者相與道舊以為笑樂因謂之曰他人之言或有面諛公等朕之故人實以告朕即日政教扵百姓)
(何如人間得無疾苦耶皆奏即日四海太平百姓歡樂陛下力也臣等餘年日惜一日但眷戀聖化不知疾苦)
(固請過并州上謂曰丨丨丨丨丨丨丨丨丨丨况朕於太原起義遂定天下復少小遊觀誠所不忘岱禮若畢)
(或冀與公等相見於是賜物各有差)北叟失馬(舊唐書蕭瑀傳太宗嘗從容謂房元齡曰蕭瑀大業)
(之日進諫隋主出為河池郡守應遭割心之禍翻見太平之日丨丨丨丨事亦難常瑀頓首拜謝)壅以
黑墳暖以春日(舊唐書岑文本傳上封事曰譬之種樹年祀綿遠則枝葉扶疎若種之日淺根)
(本未固雖丨之丨丨丨丨之丨丨丨一人搖之必致枯槁今之百姓頗類扵此)脯腊膎胰以供
滋膳參术芝桂以防疴疾(舊唐書元行冲傳行冲性不阿順多進規誡嘗謂仁傑曰)
(下之事上亦猶蓄聚以自資也譬貴家聚積則丨丨丨丨丨丨丨丨丨丨丨丨丨丨丨丨伏想門下賓客堪充)
(旨味者多願以小人備一藥物仁傑笑而謂人曰此吾藥籠中物何可一日無也按仁傑狄仁傑)一摘
使瓜好再摘令瓜稀(舊唐書承天皇帝倓傳賢每日憂惕知必不保全與二弟同侍扵父)
(母之側無由敢言乃作黃臺瓜辭令樂工歌之冀天后聞之省悟即生哀愍辭云種瓜黃臺下瓜熟子離離丨)
(丨丨丨丨丨丨丨丨丨三摘猶尚可四摘抱蔓歸而太子賢終為天后所逐死扵黔中)蝸蚓之餌
垂海而望吞舟之魚(唐書選舉志李栖筠曰取士試之小道而不以遠大是猶以丨丨丨)
(丨丨丨丨丨丨丨丨丨不亦難乎所以食垂餌者皆小魚就科目者皆小藝)自比於金(唐書魏徵)
(傳多病辭職帝曰公獨不見金在鑛何足貴邪善冶鍜而為器人乃寳之朕方丨丨丨丨以卿為良匠而加礪)
(焉卿雖疾未及衰庸得便爾)鑽皮出羽洗垢索瘢(唐書魏徵傳今之刑賞或由喜怒或)
(出好惡喜則矜刑於法中怒則求罪扵律外好則丨丨丨丨惡則丨丨丨丨)懲沸羹者吹冷
虀傷弓之鳥驚曲木(唐書傅奕傳時國制草具多仍隋舊奕謂承亂世之後當有變更乃)
(上言陛下撥亂反正而官民律令一用隋舊且丨丨丨丨丨丨丨丨丨丨丨丨丨丨况天下久苦隋暴安得不)
(新其耳目哉改正朔易服色變律令革官名功極作樂治終制禮使民知盛德之隆此其時也)薦圭璧
於房闥(唐書陳子昂傳贊子昂說武后興明堂太學其言甚高殊可怪笑后竊威柄誅大臣宗室脅逼)
(長君而奪之權子昂乃以王者之術勉之卒為婦人訕侮不用可謂丨丨丨丨丨丨以脂澤汗漫之也瞽者不)
(見泰山聾者不聞震霆子昂之扵言其聾瞽與)急趨者無善迹促柱者無和聲
(唐書朱敬則傳臣聞丨丨丨丨丨丨丨丨丨丨丨丨拯溺不規行療饑不鼎食即向時秘策今之芻狗也)臣
猶鹿也羅織吏如獵者(唐書魏元忠傳因侍宴武后曰卿累負謗鑠何邪對曰丨丨丨)
(丨丨丨之丨丨丨丨苟須臣肉為之羹耳彼將殺臣以求進臣顧何辜)縱秋氣之移奪終
感恩於篋中(唐書張九齡傳九齡既戾帝旨固内懼恐遂為林甫所危因帝賜白羽扇乃獻賦自)
(況其末曰苟效用之得所雖殺身而何忌又曰丨丨丨丨丨丨丨丨丨丨丨丨帝雖優答然卒以尚書右丞相)
(罷政事而用仙客)猶髮有梳(唐書吳兢傳明皇初立收還權綱銳扵决事羣臣畏伏兢慮帝果而)
(不及精乃上疏曰夫帝王之德莫甚扵納諫故曰木從䋲則正后從諫則聖又曰朝有諷諫丨丨之丨丨)方
若棋局圓若棋子(唐書李泌傳禁中有員俶者九歲升堂詞辯注射坐人皆屈帝異之曰半)
(千孫固當然因問童子豈有類若者俶跪奏臣舅子李泌帝即馳召之泌既至帝方與燕國公張說觀奕因使)
(說試其能說請賦方圓動静泌逡廵曰願聞其略說因曰丨丨丨丨丨丨丨丨動若棋生静若棋死泌即答曰)
(方若行義圖若用智動若騁材静若得意說因賀帝得竒童帝大悅曰是子精神要大於身)不可復
合如此葉(唐書李泌傳時李懷光叛歲又蝗旱議者欲赦懷光帝博問羣臣泌破一桐葉附使以進)
(曰陛下與懷光君臣之分丨丨丨丨丨丨丨矣由是不赦)衒玉賈石(唐書柳渾傳李希烈據淮蔡關)
(播用李元平守汝州渾曰是夫丨丨而丨丨者也往必見擒何賊之攘既而果為賊縳)兔葵燕麥
動搖春風(唐書劉禹錫傳由和州刺史入為主客郎中復作游元都詩且言始謫十年還京師道士)
(植桃其盛若霞又十四年過之無復一存唯丨丨丨丨丨丨丨丨耳以詆權近聞者益薄其行)烏鳶遭
害仁鳥逝(唐書楊虞卿傳穆宗立逸游荒恣虞卿上疏曰丨丨丨丨丨丨丨誹謗不誅良臣進)倒
植浮圖(宋史兵志熙寕初嘗與輔臣論河北守偹韓絳等曰漢唐重兵皆在京師其邊戍裁足守偹而)
(已故邊無横費強本弱末其勢亦順開元後有事四夷權臣皆節制一方重兵在西北天寳之亂由京師空虛)
(賊臣得以肆志也帝曰邊上老人亦謂今之邊兵過扵昔時其勢如丨丨丨丨朕亦每以此為急也)如水
在器方圓不常(宋史王化基傳盖中人之性丨丨之丨丨丨丨丨丨顧用之者如何耳)孫
臏用兵扁鵲醫疾(宋史畢士安傳曾孫仲游為文切扵事理而有根柢蘇軾在館閣頗有言)
(語文章規切時政仲游憂其及禍貼書戒之曰天下論君之文如丨丨之丨丨丨丨之丨丨固所指名者矣雖)
(無是非之言猶有是非之疑又況其有邪)一蛇二首(元史姚天福傳侍御史臺置二大夫綱紀無統)
(天福言扵世祖曰古稱一蛇九尾首動尾隨丨丨丨丨不能寸進今臺綱不張有一蛇二首之患)王道
如龍首(六韜夫丨者之丨丨丨丨高居而遠望深視而審聽示其形隐其情)逐獸分肉(六韜)
(取天下者若丨野丨而天下皆有丨丨之心若同舟而濟濟則皆同其利敗則皆同其害)濟則同利
(見上)如毛在躬拔之痛無不省(逸周書助余體民無小不敬丨丨丨丨丨丨丨丨丨)
(丨)緜緜蔓蔓豪末斧柯(逸周書丨丨不絶丨丨若何丨丨不掇將成丨丨)冬陽
夏陰不召自來(逸周書王若欲求天下民先設其利而民自至譬之若丨日之丨丨日之丨丨)
(丨而民丨丨此謂歸德)狐雉之戲(越絶書中胥曰越無罪吾君王急之不遂絶其命又聽其言此)
(天之所反也忠諫者逆而諛諫者反親今丨丨丨丨也狐體卑而雉懼之夫獸蟲尚以詐相就而况于人乎)
興利猶草除害若海(董仲舒春秋繁露故聖人之為天下丨丨也其丨春氣之生丨也各)
(因其生小大而量其多少其為天下丨丨也丨川瀆之瀉扵丨也各順其勢傾側而制扵南北)壬人敗
歲(董仲舒春秋繁露肢體移易其處謂之丨丨寒暑移易其處謂之丨丨)水常漸魚(董仲舒春)
(秋繁露天地之間有隂陽之氣常漸人者若丨丨丨丨也所以異扵水者可見與不可見耳其澹澹也然則人)
(之居天地之間其猶魚之離水一也其無間若氣而淖扵水水之比扵氣也若泥之比於水也是天地之間若)
(虛而實人常漸是澹澹之中而以治亂之氣與之流通相殽饌也故人氣調和而天地之化美殽扵惡而味敗)
(此易之物也)反裘負薪愛其毛不知皮盡(桓寬鹽鐵論且利不從天来不從地)
(出一取之民間謂之百倍此計之失者也無異扵愚人丨丨而丨丨丨丨丨丨丨其丨丨也)馬效千
里不必胡代(桓寬鹽鐵論故丨丨丨丨丨丨丨丨士貴成功不貴文辭)代馬依北風
飛鳥翔故巢(桓寬鹽鐵論文學曰樹木數徙則&KR1430;蟲獸徙居則壞故丨丨丨丨丨丨丨丨丨丨莫)
(不哀其生由此觀之民非利避上公之事而樂流亡也)潦歲鼃(桓寬鹽鐵論昔李斯與包邱子俱事)
(荀卿既而李斯入秦遂取三公據萬乘以制海内功侔伊望名巨泰山而包邱子不免扵甕牖蒿蘆如丨丨之)
(丨口非不衆也然卒死扵溝壑而已)虎兕相據螻蟻得志(桓寬鹽鐵論文學曰地廣而不)
(德者國危兵強而凌敵者身亡丨丨丨丨而丨丨丨丨兩敵相機而匹夫乘間)江海流蒿火怒
(桓寬鹽鐵論夫禮讓為國者若丨丨丨彌久不竭其本美也苟為無本若丨丨暴丨而無繼)腹毳背
毛(劉向新序晉平公浮西河中流而嘆曰嗟乎安得賢士與共此樂者船人固桑進對曰君言過矣夫劍産)
(於越珠産江漢玉産昆山此三寳者皆無足而至今君苟好士則賢士至矣平公曰固桑来吾門下食客者三)
(千餘人朝食不足暮收市租暮食不足朝收市租吾尚可謂不好士乎固桑對曰今夫鴻鵠高飛冲天然其所)
(恃者六翮耳夫丨下之丨丨上之丨增去一把飛不為高下不知君之食客六翮邪將腹背之毳也平公默然)
(而不應焉)江海長為百川主(劉向說苑夫丨丨無不受故丨丨丨丨之丨明王聖君無不容)
(故安樂而長久因此觀之則安主利人者非獨一士也)浸水天雨(劉向說苑季康子謂子游曰仁)
(者愛人乎子游曰然人亦愛之乎子游曰然康子曰鄭子産死鄭人丈夫舍玦珮婦人舍珠珥夫婦巷哭三月)
(不聞竽琴之聲仲尼之死吾不聞魯國之愛夫子奚也子游曰譬子産之與夫子其猶丨丨之與丨丨乎浸水)
(所及則生不及則死斯民之生也必以時雨既以生莫愛其賜故曰譬子産之與夫子也猶浸水之與天雨乎)
樹蒺藜(劉向說苑陽虎得罪扵衛北見簡子曰自今以来不復樹人矣簡子曰何哉陽虎對曰夫堂上)
(之人臣所樹者過半矣朝廷之吏臣所立者亦過半矣邊境之士臣所立者亦過半矣今夫堂上之人親却臣)
(扵君朝廷之吏親危臣於衆邊境之士親劫臣扵兵簡子曰唯賢者為能報恩不肖者不能夫樹桃李者夏得)
(休息秋得食焉丨丨丨者夏不得休息秋得其刺焉今子之所樹者蒺藜也自今以来擇人而樹毋已樹而擇)
(之按簡子趙簡子)順針縷者成帷幕(劉向說苑公叔文子為楚令尹三年民無敢入朝公)
(叔子見曰嚴矣文子曰朝廷之嚴也寧云妨國家之治哉公叔子曰嚴則下喑下喑則上聾聾喑不能相通何)
(國之治也盖聞之也丨丨丨丨丨丨丨合升斗者實倉廪并小流而成江海明主者有所受命而不行未嘗有)
(所不受也)大樽(劉向說苑子貢見大宰嚭太宰嚭問曰孔子何如對曰臣不足以知之太宰曰子不知何)
(以事之對曰惟不知故事之夫子其猶大山林也百姓各足其材焉太宰嚭曰子增夫子乎對曰夫子不可增)
(也夫賜其猶一累壤也以一累壌增大山不益其高且為不知大宰嚭曰然則子有所酌也對曰天下有丨丨)
(而子獨不酌焉不識誰之罪也)飲江海(劉向說苑趙簡子問子貢曰孔子為人何如子貢對曰賜不能)
(識也簡子不悦曰夫子事孔子數十年終業而去之寡人問子子曰不能識何也子貢曰賜譬渴者之丨丨丨)
(知足而已孔子猶江海也賜則奚足以識之簡子曰善哉子貢之言也)美惡自服輕重自
得(劉向說苑鏡以精明丨丨丨丨衡下無私丨丨丨丨蓬生枲中不扶自直白沙入泥與之皆黑)響不
辭聲鑑不辭形(劉向說苑曾子曰丨丨丨丨丨丨丨丨君子正一而萬物皆成夫行非為影也)
(而影隨之呼非為響也而響和之故君子功先成而名隨之)聚沙而雨(劉向說苑仲尼曰非其地)
(而樹之不生也非其人而語之勿聽也得其人如丨丨丨丨之非其人如聚聾而鼓之)燕雀處屋
(孔叢秦兵攻趙魏大夫以為扵魏便子順曰何謂曰勝趙則吾因而服焉不勝趙則可乘弊而擊之子順曰不)
(然秦自孝公以来戰未嘗屈今皆良將何弊之乘大夫曰縱其勝趙於吾何損鄰之不修國之福也子順曰秦)
(貪暴之國也勝趙必復他求吾恐於時受其師也先人有言丨丨丨丨子母相哺喣喣然其相樂也自以為安)
(矣竈突炎上楝宇將㷊燕雀顔不變不知禍之及已也今子不悟趙破患將及已可以人而同扵燕雀乎)教
羊牧兔使魚捕鼠(焦氏易林丨丨丨丨丨丨丨丨任非其人費日無功)虎卑勢貍
卑身(吳越春秋夫丨之丨丨將以有擊也丨之丨丨將求所取也雉以眩移拘扵網魚以有悦死于餌)
夏罏炙濕冬扇翣火(王充論衡丨時丨以丨丨丨時丨以丨丨世可希主不可准也說可)
(轉能不可易也)氣猶粟米形猶囊(王充論衡形之血氣也猶囊之貯粟米也一石囊之高大)
(亦適一石如損益粟米囊亦增減人以氣為夀丨丨丨丨丨丨丨也增减其夀當亦增減其身形安得如故)
魚之於淵蟣虱之於人(王充論衡人生于天地也猶丨丨丨丨丨丨丨丨丨因氣而生)
(種類相産萬物生天地之間皆一實也)王良登車馬無罷駑(王充論衡丨丨丨丨丨丨)
(丨丨堯舜治世民無狂悖王良馴馬之心堯舜順民之意)不酤飴蜜未為知味(王充論衡)
(夫古今之事百家之言其為深多也豈徒師門高學之生哉甘酒醴丨丨丨丨丨丨丨丨也)見馬見
牛(王充論衡人病見鬼猶伯樂之丨丨庖丁之丨丨也伯樂庖丁所見非馬與牛則亦知夫病者所見非鬼)
(也)吠形吠聲(王符潜夫論諺曰一犬丨丨百犬丨丨世之疾此固久矣哉)麴豉(王符潜夫)
(論民蒙善化則有士君子之心被惡政則人有懷姦亂之慮故善者之飬夫民也猶良工為丨丨也起居以其)
(時寒温得其適則一蔭之麴豉盡美而多量其餘拙工則一蔭之麴䜴皆臭敗而棄損今六合亦猶一蔭也黔)
(首之屬猶豆麥也)鶉鳥欺孺子(徐幹中論夫俗士之牽逹人也猶丨丨之丨丨丨也鶉鳥之性)
(善近人飛不峻也不速也蹲蹲然似若將可獲也卒至乎不可獲是孺子之所以䠅膝踠足而不以為弊也俗)
(士之與逹人言也受之則不肯拒之則無說然而有贊焉有和焉若將可寤卒至乎不可寤是逹人之所以乾)
(唇竭聲而不舍也)蹲蹲然若將可獲(見上)耿介過人(劉義慶世說孫休好射雉)
(至其時則晨去夕反羣臣莫不止諫此為小物何足甚耽休曰雖爲小物丨丨丨丨朕所以好之)斵梓
染絲(劉勰文心雕龍才冇天資學慎始習丨丨丨丨功在初化器成綵定難可翻移)肌豐力沈
(劉勰文心雕龍夫翬翟備色翾翥百步丨丨而丨丨也鷹隼乏采翰飛戾天骨勁而氣猛也)本采為
地(劉勰文心雕龍是以括囊雜體切在銓别宫商朱紫隨勢各配章表奏議則準的乎雅頌賦頌歌詩則羽)
(儀乎清麗符檄書移則楷式于明斷史論序注則師範扵覈要箴銘碑誄則體制扵弘深連珠七辭則從事于)
(巧豔此循體而成勢隨變而立功者也雖復契會相參節文互雜譬五色之錦各以丨丨丨丨矣)春葩
含日似笑秋葉泫露如泣(劉勰新論陽氣主生物所樂也隂氣主殺物所憾也故丨)
(丨丨丨丨丨丨丨丨丨丨丨)雕不增文磨不加瑩(酈道元水經注文士傳曰文帝之在)
(東宫也宴諸文學酒酣命甄后拜坐坐者咸伏唯劉楨平仰觀之太祖以為不敬送徒隸簿後太祖乘步牽車)
(乘城降觀簿作諸徒咸敬而楨摳坐磨石不動太祖曰此非劉楨邪石如何性楨曰石出荆山懸岩之下外炳)
(五色之章内秉堅貞之志丨之丨丨丨丨之丨丨丨禀氣貞正禀性自然太祖曰名豈虛哉復為文學)至
方不能加矩至圓不能過規(宋祁筆記予謂老子道德篇為元言之祖屈宋離騷)
(為詞賦之祖司馬遷史記為記傳之祖後人為之如丨丨丨丨丨丨丨丨丨丨丨丨矣)鵶頭白(王㮊)
(野客叢書今人喻事之難濟有老丨丨丨之說)
御定子史精華卷一百二十六
