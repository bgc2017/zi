欽定四庫全書
御定子史精華卷八十六
倫常部六
宗族
族子(史記五帝紀高辛於顓頊為丨丨)疏屬(史記田單傳田單者齊諸田丨丨也)綱紀門
戶(吳志陸遜傳遜少孤隨從祖廬江太守康在官袁術與康有隙將攻康康遣遜及親戚還吳遜年長於康)
(子績數歲為之丨丨丨丨)我家世不乏公(晉書陸士光傳少有雅望從兄機每稱之曰丨丨丨)
(丨丨丨矣)焚香囊(晉書謝元傳元少好佩紫羅香囊安患之而不欲傷其意因戲賭取即焚之於此遂)
(止)吾家麒麟(晉書顧和傳總角便有清操族叔榮雅重之曰此丨丨丨丨興吾宗者必此子也)
兒無常父衣無常主(晉書汜毓傳奕世儒素敦睦九族客居青州逮毓七世時人號其家)
(丨丨丨丨丨丨丨丨)宗姑(宋書蔡興宗傳興宗幼立風槩家行尤謹奉丨丨事寡嫂養孤兄子有聞於世)
後來秀令(宋書王惠傳惠恬静不交游未嘗有雜事高祖聞其名以問從兄誕誕曰惠丨丨丨丨鄙)
(宗之美也)烏衣之遊(宋書謝弘微傳混風格高峻少所交納唯與族子靈運瞻曜弘微竝以文義賞)
(會嘗共宴處居在烏衣巷故謂之丨丨丨丨混五言詩所云昔為烏衣遊戚戚皆親姓者也)僕射平
生重此子(宋書謝弘微傳義熙八年混以劉毅黨見誅妻晉陵公主改適琅邪王練公主雖執意不)
(行而詔與謝氏離絶公主以混家事委之弘微混仍世宰輔一門兩封田業十餘處僮僕千人唯有二女年數)
(歲弘微經紀生業事若在公一錢尺帛出入皆有文簿遷通直郎高祖受命晉陵公主降為東鄉君以混得罪)
(前代東鄉君節義可嘉聽還謝氏自混亡至是九載而室宇修整倉庫充盈門徒業使不異平日田疇墾闢有)
(加於舊東鄉君歎曰丨丨丨丨丨丨丨可謂知人僕射為不亡矣中外姻親道俗義舊見東鄉之歸者入門莫)
(不歎息或為之涕流感弘微之義也)宗中千里駒(宋書自序沈正字元直淹詳有器度美風姿善)
(容止好老莊之學弱冠州辟從事宗人光祿大夫演之稱之曰此丨丨丨丨丨也)大成吾門(齊書)
(垣崇祖傳崇祖年十四有幹略伯父豫州刺史護之謂門宗曰此兒必丨丨丨丨汝等不及也)六世同
爨(齊書劉悛傳漢壽人邵榮興丨丨丨丨表其門閭)服屬易疎不忍言族(梁書夏侯)
(亶傳亶宗人夏侯溢為衡陽内史辭日亶侍御坐高祖謂亶曰夏侯溢於卿疎近亶答曰是臣從弟高祖知溢)
(於亶已疎乃曰卿傖人好不辯族從亶對曰臣聞丨丨丨丨所以丨丨丨丨時以為能對)七十人竝
能屬文(梁書劉孝綽傳孝綽兄弟及羣從諸子姪當時有丨丨丨丨丨丨丨近古未之有也)吾家
眀珠(梁書劉孺傳叔父瑱為義興郡擕以之官常置坐側謂賓客曰此兒丨丨之丨丨也)譚子奔
莒所以有僕(南史王儉傳時客有姓譚者詣儉求官儉謂曰齊桓滅譚那得有君答曰丨丨丨丨)
(丨丨丨丨儉賞其善據卒得職焉)宗豪(南史薛安都傳安都世為強族族姓三千家父廣為丨丨)外
無異門内無異烟(南史劉瑜傳西陽縣人董陽三世同居丨丨丨丨丨丨丨丨詔榜門曰篤)
(行董氏之閭蠲一門租布)房分(魏書宗室深傳其往世丨丨留居京者得上品通官在鎮者便為清途所)
(隔)因事分姓(魏書源賀傳源賀自署河西王秃髮傉檀之子也傉檀為乞伏熾磐所滅賀自樂都)
(來奔賀偉容貌善風儀世祖素聞其名及見器其機辯賜爵西平侯加龍驤將軍謂賀曰卿與朕源同丨丨丨)
(丨今可為源氏)開李魚川(北史李靈傳顯甫豪俠知名集諸李數千家於殷川西山丨丨丨丨方五)
(六十里居之顯甫為其宗主按顯甫靈孫)南祖(北史李士謙傳案趙郡李氏出自趙將武安君牧當楚漢)
(之際廣武君左車則其先也左車十四世恢字仲興漢桓靈間高尚不仕號有道大夫恢生定字文義仕魏位)
(漁陽太守有子四人竝事晉平字伯括為樂平太守機字仲括位國子博士隱字叔括保字季括位竝尚書郎)
(兄弟皆以儒素著名時謂之四括機子楷字雄方位書侍御史家於平棘南有男子五人輯晃䒩勁叡輯字獲)
(宗晃字仲黃䒩字季黃勁字少黃叡字幼黃竝以友悌著美為當世所宗時所謂四黃者也輯位高密郡守二)
(子慎敦晃位鎮南府長史一子義勁位書侍御史四子盛敏隆喜叡位高平太守二子勖充其後慎敦居柏仁)
(子孫甚微義南徙故壘世謂之丨丨勖兄弟居巷東盛兄弟居巷西世人指其所居因以為目蓋自此也)始
族兄(北史劉芳傳齊使劉纘至芳之丨丨丨也擢芳兼主客郎與纘相接)門戶所寄(舊唐書任)
(瓌傳任瓌字瑋廬州合肥人陳鎮東大將軍蠻奴弟之子也父七寳仕陳定遠太守瓌早孤蠻奴愛之情踰己)
(子每稱曰吾子姪雖多竝傭保耳丨丨丨丨惟在於瓌)推聚昭穆(唐書高儉傳贊古者受命受氏)
(以旌有功是時人皆土著故名宗望姓舉郡國自表而譜系興焉所以丨丨丨丨使百代不得相亂也)自
遠會食(唐書崔元瑋傳元瑋三世不異居家人怡怡如也貧寓郊墅羣從皆丨丨丨丨無它㸑族人孤)
(貧者撫養教勵)書忍字(唐書孝友傳序張公藝九世同居高宗有事泰山臨幸其居問本末丨丨丨以)
(對天子為流涕賜縑帛而去)粟帛無私(唐書劉君良傳四世同居族兄弟猶同産門内斗丨尺丨)
(丨所丨)均有無(五代史翟光鄴傳雍睦親族粗衣糲食與丨丨丨)東眷西眷中眷
(五代史裴皡傳裴氏自晉魏以來世為名族居燕者號丨丨居凉者號丨丨居河東者號丨丨)七百口
共食(五代史南唐世家江州陳氏宗族七百口每食設廣席長幼以次坐而食有畜犬百餘共一牢食一)
(犬不至諸犬為之不食)東李西李(宋史李昉傳晉侍中崧者與昉同宗且同里時人謂崧為丨丨)
(家昉為丨丨家)義莊(宋史范仲淹傳置丨丨里中以贍族人)義門(宋史陳崇傳為江州長史為家)
(法戒子孫擇羣從掌其事建書堂教誨之僖宗時嘗詔旌其門南唐又為立丨丨免其徭役崇子袞衮子昉昉)
(家十三世同居長幼七百口不畜僕妾上下姻睦人無間言)道南道北(劉義慶世說阮仲容步兵)
(居丨丨諸阮居丨丨北阮皆富南阮貧)四從同居(劉肅大唐新語陸大同闔門雍睦丨丨丨丨)
大柳舍人小柳舍人(趙璘因話錄尚書與族孫璟開成中同在翰林時稱丨丨丨丨丨丨)
(丨丨按尚書謂柳尚書公權)
姻戚
魚牲糵酒相召(管子舉春祭塞久禱以丨為丨以丨為丨丨丨所以屑親戚也)母姼父
姼(揚子南楚瀑洭之間母謂之媓謂婦妣曰丨丨稱婦考曰丨丨注姼音多)贅壻(史記秦始皇紀三十)
(三年發諸嘗逋亡人丨丨賈人取陸梁地注瓚曰贅謂居窮有子使就其婦家為贅壻)有連(史記南越)
(尉佗傳其相呂嘉年長矣相三王宗族官仕為長吏者七十餘人男盡尚王女女盡嫁王子兄弟宗室及蒼梧)
(秦王丨丨其居國中甚重越人信之多為耳目者得衆心愈於王注漢書音義曰蒼梧越中王自名為秦王連)
(親婚也)友壻(漢書嚴助傳上問助居鄉里時助對曰家貧為丨丨富人所辱上問所欲對願為會稽太)
(守於是拜為會稽太守)葭莩(漢書鮑宣傳侍中駙馬都尉董賢本無丨丨之親注師古曰葭莩喻輕薄)
(而附著也)連昏(漢書王商傳初大將軍鳳丨丨楊彤為琅邪太守注如淳曰連昏者婚家之婚親也)黃
牛嫗(漢書外戚傳史皇孫王夫人宣帝母也地節三年求得外祖母王媪媪男無故無故弟武皆隨使者)
(詣闕時乘黃牛車故百姓謂之丨丨丨)蟬嫣(漢書揚雄傳有周氏之丨丨兮或鼻祖於汾隅注應劭曰)
(蟬嫣連也言與周氏親連也)外兄(後漢書來歙傳君叔雖單車遠使而陛下之丨丨也注光武之姑子)
(故曰外兄也)篣婦公(後漢書第五倫傳帝戲謂倫曰聞卿為吏丨丨丨不過從兄飯寧有之邪倫對)
(曰臣三娶妻皆無父少遭饑亂實不敢妄過人食帝大笑)似我家性(後漢書鍾皓傳皓兄子瑾母膺)
(之姑也瑾好學慕古有退讓風與膺同年俱有聲名膺祖太尉修常言瑾丨丨丨丨邦有道不廢邦無道免於)
(刑戮復以膺妺妻之按膺李膺)綢繆恩紀(蜀志劉先主傳劉琦病死羣下推先主為荆州牧治公安)
(孫權稍畏之進妺固好先主至京見權丨丨丨丨)呂子衡寧久貧者耶(吳志呂範傳少)
(為縣吏有容觀姿貌邑人劉氏家富女美範求之女母嫌欲勿與劉氏曰觀丨丨丨丨當丨丨丨丨遂與之)
珠玉在側覺我形穢(晉書衞玠傳驃騎將軍王濟玠之舅也儁爽有風姿每見玠輙歎曰)
(丨丨丨丨丨丨丨丨)冰清玉潤(晉書衞玠傳玠妻父樂廣有海内重名議者以為婦公丨丨女壻丨)
(丨)豈以五男易一女(晉書樂廣傳成都王穎廣之壻也及與長沙王乂遘難而廣既處朝)
(望羣小讒謗之乂以問廣廣神色不變徐答曰廣丨丨丨丨丨丨丨又猶以為疑廣竟以憂卒)慕舅夏
侯元之為人(晉書和嶠傳嶠少有風格丨丨丨丨丨丨丨丨厚自崇重有盛名於世朝野許其能)
(整風俗理人倫)内兄(晉書阮瞻傳丨丨潘岳每令鼓琴)鄉親(晉書皇甫謐傳時魏郡召上計掾舉)
(孝廉景元初相國辟皆不行其後丨丨勸令應命謐為釋勸論以通志焉)不有此舅焉有此
甥(晉書王忱傳弱冠知名與王恭王珣俱流譽一時歴位驃騎長史嘗造其舅范寗與張元相遇寗使與元)
(語元正坐歛袵待其所發忱竟不與言元失望便去寗讓忱曰張元吴中之秀何不與語忱笑曰張祖希欲相)
(識自可見詣寗謂曰卿風流儁望真後來之秀忱曰丨丨丨丨丨丨丨丨既而寗使報元元束帶造之始為賓)
(主)風流儁望後來之秀(見上)飯著兩頰邊還吐與二兒(晉書)
(郗鑒傳初鑒值永嘉喪亂在鄕里甚窮餒鄉人以鑒名德傳共飴之時兄子邁外甥周翼竝小嘗擕之就食鄉)
(人曰各自饑困以君賢欲共相濟耳恐不能兼有所存鑒於是獨往食訖以丨丨丨丨丨丨丨丨丨丨後竝得)
(存同過江邁位至護軍翼為剡縣令鑒之薨也翼追撫育之恩解職而歸席苫心喪三年)培塿無松
柏薰蕕不同器(晉書陸玩傳時王導初至江左思結人情請婚於玩玩對曰丨丨丨丨丨丨丨)
(丨丨丨)慟哭西州門(晉書謝安傳羊曇者太山人知名士也為安所愛重安薨後輟樂彌年行)
(不由西州路嘗因石頭大醉扶路唱樂不覺至州門左右白曰此西州門曇悲感不已以馬策扣扉誦曹子建)
(詩曰生存華屋處零落歸山邱慟哭而去)世無渭陽情(晉書謝朗傳子絢字宣暎曾於公坐戲調)
(無禮於其舅袁湛湛甚不堪之謂曰汝父昔已輕舅汝今復來加我可謂丨丨丨丨丨也絢父重即王胡之外)
(孫與舅亦有不協之論湛故有此及云按重朗字)東牀坦腹(晉書王羲之傳時太尉郄鑒使門生)
(求女壻於導導令就東廂徧觀子弟門生歸謂鑒曰王氏諸少竝佳然聞信至咸自矜持惟一人在丨丨丨丨)
(食獨若不聞鑒曰正此佳壻邪訪之乃羲之也遂以女妻之)酷似其舅(宋書武帝紀何無忌劉牢)
(之甥丨丨丨丨)一物不具不坐(宋書庾登之傳謝晦為撫軍將軍荆州刺史請為長史南郡太)
(守仍為衛軍長史太守如故登之與晦俱曹氏壻名位本同一旦為之佐意甚不愜到廳牋惟云即日恭到初)
(無感謝之言每入覲見備持箱囊几席之屬丨丨丨丨丨丨晦常優容之)制不相糺(宋書鄭鮮之傳)
(外甥劉毅權重當時朝野莫不歸附鮮之盡心高祖獨不屈意於毅毅甚恨焉義熙六年鮮之使治書侍御史)
(邱洹奏彈毅曰上言傳詔羅道盛輙開牋遂盜發密事依法棄市奏報行刑而毅以道盛身有侯爵輙復停宥)
(按毅勲德光重任居次相既殺之非已無緣生之自由又奏之於先而勿請於後閫外出疆非此之謂中丞鮮)
(之於毅舅甥丨丨丨丨臣請免毅官詔無所問)此鄭君何為者(宋書鄭鮮之傳劉毅嘗鎮江陵)
(高祖會於江寧朝士畢集毅素好摴蒲於是會戲高祖與毅斂局各得其半積錢隱人毅呼高祖併之先擲得)
(雉高祖甚不悅良久乃答之四坐傾矚既擲五子盡黑毅意色大惡謂高祖曰知公不以大坐席與人鮮之大)
(喜徒跣繞床大叫聲聲相續毅甚不平謂之曰丨丨丨丨丨丨無復甥舅之禮)奉姨有若所生
(宋書何尚之傳父叔度恭謹有行業姨適沛縣劉璩與叔度母情愛甚篤叔度母早卒丨丨丨丨丨丨姨亡朔)
(望必往致哀并設祭奠食竝珍新躬自臨視若朔望應有公事則先遣送祭皆手自料簡流涕對之公事畢即)
(往致哀以此為常至三年服竟)親戚中表列門同閈(宋書沈慶之傳居清明門外有宅四)
(所室宇甚麗又有園舍在婁湖慶之一夜擕子孫徙居之以宅還官悉移丨丨丨丨於婁湖丨丨丨丨焉)劉
家月旦(齊書王延之傳延之與金紫光禄大夫阮韜俱宋領軍劉湛外甥竝有早譽湛甚愛之曰韜後)
(當為第一延之為次也延之甚不平每致餉下都韜與朝士同例太祖聞其如此與延之書曰韜云卿未嘗有)
(别意當緣丨丨丨丨故邪)修外舅姑之敬(齊書王繢傳繢女適安陸王子敬世祖寵子永明三)
(年納妃丨丨丨丨丨丨世祖遣文惠太子相隨往繢家置酒設樂公卿皆冠冕而至當世榮之)幹國家
成功業皆莫汝逮(梁書韋叡傳時叡内兄王憕姨弟杜惲竝有鄉里盛名祖征謂叡曰汝自)
(謂何如憕惲叡讓不敢對祖征曰汝文章或小減學識當過之然而丨丨丨丨丨丨丨丨丨丨也)無對
日下惟舅與甥(梁書陸杲傳舅張融有高名杲風韻舉動頗類於融時稱之曰丨丨丨丨丨丨)
(丨丨)通親(梁書陸杲傳領軍張稷是杲從舅杲嘗以公事彈稷稷因侍宴訴高祖曰陸杲是臣丨丨小事)
(彈臣不貸高祖曰杲職司其事卿何得為嫌)汝家陽元(梁書陸倕傳幼為外祖張岱所異嘗謂諸)
(子曰此兒丨丨之丨丨也)吾不失信於故友(梁書韋放傳初放與吳郡張率皆有側室懷孕)
(因指為婚姻其後各産男女未及成長而率亡遺嗣孤弱放常贍恤之及為北徐州時有勢族請姻者放曰丨)
(丨丨丨丨丨丨乃以息岐娶率女又以女適率子時稱放能篤舊)當成吾宅相(梁書王規傳規)
(子褒字子漢七歲能屬文外祖司空袁昂愛之謂賓客曰此兒丨丨丨丨丨)在家則曾子之
流事君則藺生之匹(梁書謝藺傳藺五歲每父母未飯乳媪欲令藺先飯藺曰既不覺饑)
(彊食終不進舅阮孝緒聞之歎曰此兒丨丨丨丨丨丨丨丨丨丨丨丨丨丨因名之曰藺稍受以經史過目便)
(能諷誦孝緒每曰吾家陽元也)金柈貯㯽榔一斛(南史劉穆之傳穆之少時家貧誕節嗜酒)
(食不修拘檢好往妻兄家乞食多見辱不以為恥其妻江嗣女甚明識每禁不令往江氏後有慶會屬令勿來)
(穆之猶往食畢求㯽榔江氏兄弟戲之曰㯽榔消食君乃常饑何怱須此妻復截髮市肴饌為其兄弟以餉穆)
(之自是不對穆之梳沐及穆之為丹陽尹將召妻兄弟妻泣而稽顙以致謝穆之曰本不匿怨無所致憂及至)
(醉穆之乃令廚人以丨丨丨丨丨丨丨以進之)額類袁公(南史王筠傳沈約見筠以為似外祖袁粲)
(謂僕射張稷曰王郎非惟丨丨丨丨風韻都欲相似稷曰袁公見人輙矜嚴王郎見人必娛笑惟此一條不能)
(酷似)二門婚媾(魏書李順傳初崔浩弟娶順妺又以弟子娶順女雖丨丨丨丨而浩頗輕順順又弗)
(之伏也由是潛相猜忌)指腹為親(魏書王寳興傳事母至孝尚書盧遐妻崔浩女也初寳興母及)
(遐妻俱孕浩謂曰汝等將來所生皆我之自出可丨丨丨丨及婚浩為撰儀躬自監視謂諸客曰此家禮事宜)
(盡其美按寳興母崔浩弟恬之女也)推計中表致其恭恤(魏書盧元傳度世李氏之甥其)
(為濟州也國家初平升城無鹽房崇吉母傅氏度世繼外祖母兄之子婦也兖州刺史申纂妻賈氏崇吉之姑)
(女也皆亡破軍途老病憔悴而度世丨丨丨丨丨丨丨丨每覲見傅氏跪問起居隨時奉送衣被食物亦存賑)
(賈氏供其服膳青州既陷諸崔墜落多所收贖及淵昶等竝循父風遠親疎屬敘為尊行長者莫不畢拜致敬)
(閨門之禮為世所推謙退簡約不與世競父母亡後同居共財自祖至孫家内百口在洛時有饑年無以自贍)
(然尊卑怡穆豐儉同之親從昆弟常旦省謁諸父出坐别室至暮乃入朝府之外不妄交遊其相勖以禮如此)
(按度世元子)外生(魏書盧道虔傳道虔丨丨李彧尚莊帝姊豐亭公主因相藉託永安中除輔國將軍)
(通直常侍)快女壻(魏書劉昞傳昞年十四就博士郭瑀學時瑀弟子五百餘人通經業者八十餘人瑀)
(有女始笄妙選良偶有心於昞遂别設一席於坐前謂諸弟子曰吾有一女年向成長欲覓一丨丨丨誰坐此)
(席者吾當婚焉昞遂奮衣來坐神志肅然曰向聞先生欲求快女壻昞其人也瑀遂以女妻之)未覺元
禮賢於魏收但知妺夫疎於婦弟(北齊書鄭元禮傳崔昂妻即元禮之姊也)
(魏收又昂之妺夫嘗持元禮數篇詩示盧思道乃謂思道云看元禮比來詩詠亦當不減魏收答云丨丨丨丨)
(丨丨丨丨丨丨丨丨丨丨丨丨)崔昂直臣魏收才士婦兄妺夫俱省罪
過(北齊書崔昂傳侍讌金鳳臺帝歴數諸人咸有罪負至昂曰丨丨丨丨丨丨丨丨丨丨丨丨丨丨丨丨)
刮目視之(北齊書楊愔傳幼喪母曾詣舅源子恭子恭與之飲問讀何書曰誦詩子恭曰誦至渭陽)
(未邪愔便號泣感噎子恭亦對之歔欷遂為之罷酒子恭後謂津曰常謂秦王不甚察慧從今以後更欲丨丨)
(丨丨按愔小名秦王)阿翁真得好壻(周書陸騰傳尚安平主即東萊王貴平女也魏孝武幸貴)
(平第見騰與語悅之謂貴平曰丨丨丨丨丨丨)二人相赴若影響(周書陳訢傳訢與韓雄里)
(閈姻婭少相親眤俱總兵境上三十餘載每有禦捍丨丨丨丨常丨丨丨故得數對勍敵而常保功名雖竝有)
(武力至於挽彊射中訢不如雄散財施惠得士衆心則雄不如訢)敝衣冠騎驢而至(隋書)
(崔儦傳越國公楊素時方貴幸重儦門地為子元縱娶其女為妻聘禮甚厚親迎之始公卿滿座素令騎迎儦)
(儦故丨其丨丨丨丨丨丨素推令上座儦有輕素之色禮甚倨言又不遜素忿然拂衣而起竟罷座後數日儦)
(方來謝素待之如初)妻姨(北史李順傳祖勲性貪慢兼其妻崔氏驕豪干政時論鄙之女侍中陸媪母元)
(氏即祖勲丨丨為此附會又除西兖州刺史殿中尚書按祖勲順孫)翟輔訟冤寗氏宅相
(舊唐書禮儀志母之昆弟情切渭陽丨丨丨舅之丨丨丨丨甥之丨我之出也義亦殷焉)僚壻(舊唐書蕭)
(嵩傳初娶會稽賀晦女與吳郡陸象先為丨丨象先時為洛陽尉宰相子門望甚高嵩尚未入仕宣州人夏榮)
(稱有相術謂象先曰陸郎十年内位極人臣然不及蕭郎一門盡貴官位高而有壽時人未之許)外家
之寳(舊唐書韋述傳景龍中景駿為肥鄉令述從父至任洺州刺史元行冲景駿之姑子為時大儒常載)
(書數車自隨述入其書齋忘寝與食行冲異之引與之談貫穿經史事如指掌探賾奥旨如遇師資又試以綴)
(文操牘便就行冲大悅引之同榻曰此吾丨丨丨丨也)一日不見則鄙悋生(舊唐書賀)
(知章傳工部尚書陸象先即知章之族姑子也與知章甚相親善象先嘗謂人曰賀兄言論倜儻真可謂風流)
(之士吾與子弟離闊都不思之丨丨丨丨賀兄丨丨丨丨矣)密親(舊唐書韋處厚傳管仲拘囚齊桓舉)
(為國相冶長縲絏仲尼選為丨丨)外成它姓(唐書禮樂志舅為母族姨乃丨丨丨丨)脫紫
半臂易斗麵(唐書明皇王皇后傳始后以愛弛不自安承間泣曰陛下獨不念阿忠丨丨丨丨丨)
(丨丨為生日湯餅邪帝憫然動容阿忠后呼其父仁晈云)媦壻(唐書李密傳淮陽歲饑削木皮以食變姓)
(名為劉智遠教授諸生自給鬱鬱不得志哀吟泣下人有告太守趙佗者佗捕之遁免往依丨丨雍邱令邱君)
(眀)七壻(唐書郭子儀傳子儀八子丨丨貴顯朝廷)佳壻(唐書楊於陵傳十八擢進士調句容主簿)
(節度使韓滉剛嚴少許可獨竒於陵謂妻柳曰吾求丨丨無如於陵賢因以妻之)負以出入(唐書)
(陽城傳寡姊依城居其子四十餘癡不知人城常丨丨丨丨)碧鸛雀(唐書裴寬傳景龍中為潤州參)
(軍事刺史韋詵有女擇所宜歸會休日登樓見人於後圃有所瘞藏者訪諸吏曰參軍裴寬居也與偕來詵問)
(狀答曰寬義不以包苴汙家適有人以鹿為餉致而去不敢自欺故瘞之詵嗟異乃引為按察判官許妻以女)
(歸語妻曰常求佳壻今得矣明日幃其族使觀之寬時衣碧瘠而長既入族人皆笑呼為丨丨丨詵曰愛其女)
(必以為賢公侯妻也何可以貌求人卒妻寬)得芾筆意(金史吳激傳激米芾之壻也工詩能文字)
(畫俊逸丨丨丨丨)傳賦學(金史王元節傳元節幼穎悟雖家世貴顯而從學甚謹渾源劉撝愛其才)
(俊以女妻之遂丨其丨丨)離孫歸孫(劉熙釋名姊妺之子曰出出嫁於異姓而生之也出之子曰丨)
(丨言遠離己也姪之子曰丨丨婦人謂嫁曰歸姪子列故其所生為孫也)躡履問訊(劉義慶世說王)
(子敬兄弟見郗公丨丨丨丨甚修外生禮及嘉賓死皆著高屐儀容輕慢命坐皆云有事不暇坐既去郗公慨)
(然曰使嘉賓不死鼠輩敢爾)頰似鎮西(劉義慶世說殷顗庾恒竝是謝鎮西外孫殷少而率悟庾)
(每不推嘗俱詣謝公謝公熟視殷曰阿巢故似鎮西於是庾下聲語曰定何似謝公續復云巢丨丨丨丨庾復)
(云頰似足作健不注巢殷顗小字也)潛畫門堂(劉義慶世說鍾會是荀濟北從舅二人情好不協荀)
(有寳劍可直百萬常在母鍾夫人許會善書學荀手蹟作書與母取劍仍竊去不還荀勖知是鍾而無由得也)
(思所以報之後鍾兄弟以千萬起一宅始成甚精麗未得移住荀極善畫乃丨往丨鍾丨丨作太傅形象衣冠)
(状貌如平生二鍾入門便大感慟宅遂空廢)形神相似(劉義慶世說桓豹奴是王丹陽外生形似)
(其舅桓甚諱之宣武云不恒相似時似耳恒似是形時似是神桓逾不悅)同時為相(陳翺卓異記與)
(妻父丨丨丨丨杜黃裳韋執誼初黃裳為相時執誼自吏部郎中賜緋紫直及平章事自近古未有)我女
壻不如德輿女壻(李肇國史補獨孤郁權相子壻歴掌内職綸詔有美名憲宗嘗歎曰丨丨)
(丨丨丨丨丨丨丨)作道旁孤兒歌以諷外氏(馮翊桂苑叢談崔膺博陵人也性狂)
(少長於外家不齒及長能文首出衆子丨丨丨丨丨丨丨丨丨丨)泰山之力(叚成式酉陽雜俎明)
(皇封禪泰山張說為封禪使說女壻鄭鎰本九品官舊例封禪後自三公以下皆遷轉一級惟鄭鎰因說驟遷)
(五品兼賜緋服因大脯次明皇見鎰官位騰躍怪而問之鎰無詞以對黃旛綽曰此丨丨丨丨也)良壻
(叚成式酉陽雜俎信都民蘇氏有二女擇丨丨時魏知古方及第乃以長女妻之後知古拜相封夫人云)杖
壻(叚成式酉陽雜爼北朝婚禮壻拜閤日婦家親賓婦女畢集各以丨打丨為戲樂至有大委頓者)兒
姪連名(王讜唐語林姚崇每與兒孫會集曰外甥自非疏但别姓耳遣與丨丨丨丨)臠壻(彭乘)
(墨客揮犀今人於榜下擇壻號丨丨)官職非籠篋中物(吴處厚青箱雜記世傳陳執中作相)
(有壻求差遣執中曰丨丨是國家的丨臥房丨丨丨丨壻安得有之竟不與)竝居二府(葉夢得石)
(林燕語趙中令為相李處耘為樞密使處耘之女為中令子婦丨丨丨丨不避姻家皇祐中文潞公為相程康)
(肅為樞密副使熙寧中王荆公為相吴正憲為樞密副使皆不避)連𬒮連襟(馬永卿嬾真子今江)
(東人呼同門為僚壻嚴助傳呼友壻江北人呼丨丨又呼丨丨)嬌客(陸游老學菴筆記秦會之有十客吴)
(益以愛壻為丨丨)五馬入門(陶宗儀輟耕錄吾鄕陳剛中先生孚臨海縣人國初時嘗為僧以避)
(世變一日大書所作詩於其父執某之粉墻上云我不學寇丞相地黃變髮髮如漆又不學張長史醉後揮毫)
(掃狂墨平生紺髮三十丈幾度和雲眠石上不合感時怒衝冠天公罰作圓頂相肺肝本無兒女情亦豈惜此)
(䨇髩青只憶山間秋月冷搔首不見髼鬆影父執見之曰此子欲歸俗也呼來館榖之命養髮經半年餘謂曰)
(汝當娶吾將以女事汝先生辭謝再三既而命寓他所遣媒妁行言擇日迎歸父執喜曰丨丨丨丨矣先生雖)
(獲佳偶自妻母以至妻之兄姊弟妺皆不然遂挈家入京館閣諸老交章薦舉入翰林會朝廷遣使交趾授先)
(生禮部郎中副之至交州嘗有詩曰老母越南垂白髮病妻塞北倚黃昏蠻煙瘴雨交州客三處相思一夢魂)
(及抵安南國以文字言語諭之其國遂降將其世子并國相入朝後以功授治中典鄉郡終老焉若父執者可)
(謂識人也已)布代(潛居錄馮布少時絶有才幹贅於孫氏其外父有煩瑣事輙曰畀丨丨之至今吴中)
(謂倩為布代)
御定子史精華卷八十六
