欽定四庫全書
御定子史精華卷六十二
政術部十八
仕宦上
三旌位(莊子楚昭王謂司馬子綦曰屠羊說居處卑賤而陳義甚高子其為我延之以丨丨之丨音義)
(三旌三公位也)就官一列(莊子伯夷叔齊至於岐陽武王聞之使叔旦往見之與之盟曰加富二等)
(丨丨丨丨血牲而埋之)厚敦合羣(荀子古之所謂士仕者丨丨者也丨丨者也樂富貴者也樂分)
(施者也遠罪過者也務事理者也羞獨富者也注士仕謂士之入仕合謂和合羣衆也)紆朱懷金
(楊子或曰使我丨丨丨丨其樂不可量也曰紆朱懷金之樂不如顔氏子之樂顔氏子之樂也内紆朱懷金之)
(樂也外)五兩綸半通銅(楊子由其德舜禹受天下不為泰不由其德丨丨之丨丨丨之丨亦)
(泰矣)委龍蛇穴(抱朴子願先生丨丨丨之丨升利見之塗釋戶庭之獨潔覽二鼠而遠寤越窮谷以)
(登高襲丹藻以改素競驚颷於清晨不盤旋以詣夜收名器於崇高饗鐘鼎之慶祚)投竿解屩(抱朴)
(子及其達也則淮隂丨丨而稱孤文種丨丨而紆青傅說釋築而論道管子脱桎為上卿盖君子蔵器以有待)
(也畜德以有為也非其時不見也)兼朱重紫(抱朴子服冕乘軺丨丨丨丨則若固有之常如布衣)
(此至人之用懷也)解犢鼻下席扉(抱朴子垂餌香則鱣鮪來懸賞厚則果毅奮長卿所以丨)
(丨丨而擁朱旄曲逆所以丨丨丨而享茅土)執珪南楚(抱朴子掇蜩之叟忘萬物於芳林垂綸之)
(生忽丨丨於丨丨)釋鉏耨(戰國策蘇代北見燕王噲曰臣東周之鄙人也竊聞大王義甚高甚順鄙)
(人不敏竊丨丨丨而干大王)漁釣奸周(史記齊世家吕尚盖嘗窮困年老矣㠯丨丨丨丨西伯注)
(奸音干)見三月而受相印(史記田敬仲完世家騶忌子㠯鼓琴見威王威王說而舍之右)
(室丨丨丨丨丨丨丨淳于髠見之曰善說哉)五世相韓(史記留侯世家留侯張良其先韓人也大)
(父開地相韓昭侯宣惠王襄哀王父平相釐王悼惠王秦滅韓良年少未宦事韓韓破良悉㠯家財求客為韓)
(報仇㠯大父父丨丨丨丨故)布衣之極(史記留侯世家畱侯曰今㠯三寸舌為帝者師封萬戶位)
(列侯此丨丨丨丨於良足矣)人臣無兩(史記絳侯世家勃子亞夫為河内守時許負相之曰君後)
(三歲而侯侯八歲為將相持國秉貴重矣於丨丨丨丨注秉音柄)三仕三逐(史記管夷吾傳管仲)
(曰吾嘗丨丨丨見丨於君鮑叔不㠯我為不肖知我不遭時也)得時則駕(史記老子𫝊君子丨其丨)
(丨丨不得其時則蓬累而行)游仕(史記吳起𫝊少時家累千金丨丨不遂遂破其家鄉黨笑之吳起殺)
(其謗已者三十餘人而東出衛郭門與其母訣齧臂而盟曰起不為卿相不復入衛)結駟連騎(史記)
(仲尼弟子傳原憲在草澤中子貢相衛而丨丨丨丨排藜藿入窮閻過謝原憲)佩六國印(史記蘇秦)
(𫝊蘇秦為從約長并相六國歎曰使吾有雒陽負郭田二頃吾豈能丨丨丨相丨乎)取十官(史記甘茂)
(𫝊惠王之明武王之察張儀之辯而甘茂事之丨丨丨而無罪茂誠賢者也)自致青雲(史記范雎)
(傳湏賈曰賈不意君能丨丨於丨丨之上賈不敢復讀天下之書不敢復與天下之事)借宦於朝
(史記鄒陽傳百里奚乞食於路繆公委之㠯政寗戚飯牛車下而桓公任之以國此二人者豈丨丨丨丨假譽)
(於左右然後二主用之哉感於心合於行親於膠漆昆弟不能離豈惑於衆口哉)竢罪長沙(史記)
(賈誼𫝊㠯賈生為長沙王太傅自㠯適去意不自得及渡湘水為賦㠯弔屈原曰共承嘉惠兮丨丨丨丨)左
遷(史記張蒼傳高祖召周昌謂曰公彊為我相趙王周昌泣曰臣初起從陛下陛下獨奈何中道而棄之於)
(諸侯乎高祖曰吾極知其丨丨然吾私憂趙王念非公無可者)減仲之産(史記張釋之𫝊有兄仲同)
(居㠯訾為騎郎事孝文帝十歲不得調無所知名釋之曰久宦丨丨丨丨不遂欲自免歸中郎將袁盎知其賢)
(惜其去乃請徙釋之補謁者)門籍(史記魏其侯𫝊太后憎竇嬰竇嬰亦薄其官因病免太后除竇嬰丨)
(丨不得入朝請)起徒中(史記韓安國傳安國坐法抵罪蒙獄吏田甲辱安國居無何梁内史缺漢使使)
(者拜安國為梁内史丨丨丨為二千石田甲亡走安國曰甲不就官我滅而宗甲因肉袒謝安國卒善遇之注)
(蒙縣名)下遷(史記韓安國𫝊安國始為御史大夫及護軍後稍斥疏丨丨)南山射獵(史記)
(李廣𫝊廣家與故潁隂侯孫屏野居藍田丨丨中丨丨嘗夜從一騎出從人田間飯還至霸陵亭霸陵尉醉呵)
(止廣廣騎曰故李將軍尉曰今將軍尚不得夜行何乃故也止廣宿亭下居無何天子召拜廣為右北平太守)
(廣即請霸陵尉與俱至軍而斬之)故李將軍(見上)人在下中(史記李廣𫝊從弟蔡代公)
(孫弘為丞相蔡為丨丨丨丨名聲出廣下甚遠然廣不得爵邑官不過九卿而蔡為列侯位至三公諸廣之軍)
(吏及士卒或取封侯廣嘗與望氣王朔燕語曰豈吾相不當侯邪且固命也)奪印(史記衛青霍去病𫝊)
(郭昌雲中人也元封四年㠯太中大夫為將軍屯朔方還擊昆明毋功丨丨)居列東第(史記司馬)
(相如𫝊位為通侯丨丨丨丨注列甲第在帝城東故云東第也)後來居上(史記汲黯𫝊始黯列為九)
(卿而公孫弘張湯為小吏及弘湯稍益貴與黯同位黯又非毁弘湯等已而弘至丞相封為侯湯至御史大夫)
(故黯時丞相史皆與黯同列或尊用過之黯褊心不能無少望見上前言曰陛下用羣臣如積薪耳丨丨者丨)
(丨上默然有間黯罷上曰人果不可㠯無學觀黯之言也日益甚)善宦(史記汲黯𫝊黯姑姊子司馬安)
(亦少與黯為太子洗馬安文深巧丨丨官四至九卿)五日洗沐(史記鄭當時𫝊孝景時為太子舍人)
(每丨丨丨丨常置驛馬長安諸郊存諸故人請謝賓客夜㠯繼日常恐不徧)白衣三公(史記儒林)
(傳序公孫弘㠯春秋丨丨為天子丨丨封㠯平津侯天下之學士靡然鄉風矣)官遷留滯(史記儒林)
(𫝊序臣謹案詔書律令下者明天人分際通古今之義文章爾雅訓詞深厚恩施甚美小吏淺聞不能究宣無)
(㠯明布諭下治禮次治掌故㠯文學禮義為丨丨丨丨)陸沉(史記東方朔𫝊詔拜為郎時坐席中酒酣)
(據其地歌曰丨丨於俗避世金馬門)佩青緺(史記東郭先生𫝊東郭先生拜為二千石丨丨丨出宫門)
(比祖道於都門外榮華道路立名當世此所謂衣褐懷寳者也)抑厭(漢書劉向𫝊周堪為河東太守下詔)
(曰河東太守堪論議正直秉心有常發憤悃愊信有憂國之心㠯不能阿尊事貴孤特寡助丨丨遂退注厭音)
(一甲反謂不伸也)依日月末光(漢書蕭何曹參𫝊贊蕭何曹參皆起秦刀筆吏當時錄錄未有)
(竒節漢興丨丨丨之丨丨二人同心遂安海内)㠯舌得官(漢書婁敬𫝊婁敬賜姓劉氏拜為郎中韓)
(王信反高帝自往擊聞信與匈奴欲擊漢上使人使匈奴使者十輩來皆言匈奴易擊上使劉敬復往使匈奴)
(㠯為不可擊是時漢兵㠯踰句注三十餘萬衆兵已業行上怒罵敬曰齊虜丨丨丨丨迺今妄言沮吾軍)萬
石君(漢書石奮𫝊奮積功勞孝文時官至太中大夫無文學恭謹舉無與比東陽侯張相如為太子太傅)
(免選可為傅者皆推奮為太子太傅及孝景即位㠯奮為九卿迫近憚之徙奮為諸侯相奮長子建次甲次乙)
(次慶皆㠯馴行孝謹官至二千石於是景帝曰石君及四子皆二千石人臣尊寵迺舉集其門凡號奮為丨丨)
(丨)中廢(漢書鄭當時𫝊當時始與汲黯列為九卿内行修絜兩人丨丨賓客益落)賓客落(見上)
門外雀羅(漢書鄭當時𫝊下邽翟公為廷尉賓客填門及廢丨丨可設丨丨後復為廷尉客欲往翟)
(公大署其門曰一貴一賤交情乃見)署門(見上)士吏去嬰歸蚡(漢書田蚡𫝊竇嬰為丞相)
(蚡為太尉竇太后好黃老而嬰蚡貶道家言太后不悦迺免丞相嬰太尉蚡嬰蚡㠯侯家居蚡雖不任職㠯王)
(太后故親幸數言事多效丨丨趨勢利者皆丨丨而丨丨蚡日益横)數奇(漢書李廣𫝊元狩四年大將軍)
(驃騎將軍大擊匈奴廣數自請行大將軍隂受上指㠯為李廣丨丨毋令當單于恐不得所欲注言廣命隻不)
(耦合也數音所角反竒音居宜反)待詔金馬門(漢書公孫弘𫝊天子擢弘對為第一召入見容)
(貌甚麗拜為博士丨丨丨丨丨)鴻漸之翼(漢書公孫弘卜式兒寬𫝊贊公孫弘卜式兒寬皆㠯丨丨)
(丨丨困於燕爵遠蹟羊豕之間非遇其時焉能致此位乎注喻弘等皆有鴻之羽儀未進之時燕爵所輕也)
有一馬(漢書杜周𫝊始周為廷史丨丨丨及久任事列三公而兩子夾河為郡守家訾累鉅萬矣)待
罪輦轂(漢書司馬遷𫝊故人任安與遷書遷報之曰僕賴先人緒業得丨丨丨丨下二十餘年矣注言)
(侍從天子之車輿)為宗族交遊光寵(漢書司馬遷𫝊不能累日積勞取尊官厚禄㠯丨丨)
(丨丨丨丨丨)出入周衛(漢書司馬遷𫝊主上幸㠯先人之故使得奉薄技丨丨丨丨之中注周衛)
(言宿衛周密也)懷印綬歸郡邸(漢書朱買臣𫝊上拜買臣會稽太守上謂買臣曰富貴不歸故)
(鄉如衣繡夜行今子何如買臣頓首辭謝初買臣免待詔常從會稽守邸者寄居飯食拜為太守買臣衣故衣)
(丨其丨丨步丨丨丨直上計時會稽吏方相與羣飲不視買臣買臣入室中守邸與共食食且飽少見其綬守)
(邸怪之前引其綬視其印會稽太守章也守邸驚出語上計掾吏皆醉大呼曰妄誕耳守邸曰試來視之其故)
(人素輕買臣者入視之還走疾呼曰實然坐中驚駭白守丞相推排陳列中庭拜謁買臣徐出戶有頃長安廏)
(吏乘駟馬車來迎買臣遂乘傳去)棄繻生(漢書終軍𫝊初軍從濟南當詣博士步入關關吏子軍繻)
(軍問㠯此何為吏曰為復𫝊還當㠯合符軍曰大丈夫西遊終不復𫝊還棄繻而去軍為謁者使行郡國建節)
(東出關關吏識之曰此使者迺前丨丨丨也)離疏釋蹻(漢書王褒𫝊聖主得賢臣頌曰及其遇明)
(君遭聖主也去卑辱奥渫而升本朝丨丨丨丨而享膏粱剖符錫壤而光祖考𫝊之子孫㠯資說士注師古曰)
(蹻即今之鞋耳音居略反)資說士(見上注談說之士𫝊㠯為資也)鴻毛遇順風巨魚
縱大壑(漢書王褒𫝊聖主得賢臣頌曰聖主必待賢臣而弘功業俊士亦俟明主㠯顯其德上下俱欲)
(驩然交欣千載壹合論說無疑翼乎如丨丨丨丨丨沛乎如丨丨丨丨丨其得意如此)解縣通籍
(漢書陳湯𫝊劉向上疏曰延壽湯不煩漢士不費斗糧比於貳師功德百之宜㠯時丨丨丨丨除過勿治尊寵)
(爵位㠯勸有功注縣罪未竟也如言縣罸也通籍不禁止令得出入也)復雁門踦(漢書段會宗𫝊)
(拜沛郡太守徙為雁門太守數年坐法免陽朔中復為都護谷永閔其老復遠出戒曰方今漢德隆盛遠人賓)
(服傅鄭廿陳之功沒齒不可復見願吾子因循舊貫毋求奇功終更亟還亦足㠯丨丨丨之丨注踦隻也會宗)
(從沛郡下為雁門又坐法免為踦隻不偶也復補也踦音居宜反)父子師傅(漢書疏廣𫝊廣為太)
(傅兄子受為少傅太子每朝因進見太傅在前少傅在後丨丨竝為丨丨朝廷㠯為榮在位五歲廣謂受曰吾)
(聞知足不辱知止不殆功遂身退天之道也今仕宦至二千石宦成名立如此不去懼有後悔豈如父子相隨)
(出關歸老故鄉㠯夀命終不亦善乎)宦成(見上)貢公彈冠(漢書王吉𫝊吉字子陽與貢禹為友)
(世稱王陽在位丨丨丨丨言其取舍同也)冠壹免安復可冠(漢書貢禹傳為河南令歲餘㠯)
(職事為府官所責免冠謝禹曰丨丨丨丨丨丨丨也遂去官)望我舊階(漢書韋少翁𫝊貶黜十年)
(之間遂繼父相位封侯故國復作詩自著復玷缺之囏難因㠯戒示子孫曰天子我監登我三事顧我傷隊爵)
(復我舊我既此登丨丨丨丨先后兹度漣漣孔懷注先后兹度父所在也古文宅度同)念牛衣中
涕泣時(漢書王章𫝊章字仲卿初為諸生學長安疾病無被卧牛衣中與妻訣涕泣其妻呵怒之曰仲)
(卿京師尊貴在朝廷人誰踰仲卿者今疾病困戹不自激卬乃反涕泣何鄙也後章仕宦歴位及為京兆欲上)
(封事妻又止之曰人當知足獨不丨丨丨丨丨丨丨邪)祭竈請鄰(漢書孫寳𫝊御史大夫張忠辟)
(寳為屬欲令授子經更為除舍寳自劾去後署寳主簿寳徙入舍丨丨丨比丨忠使問寳前大夫為君設除大)
(舍子自劾去者欲為高節也今兩府高士俗不為主簿子徙舍甚說何前後不相副也寳曰高士不為主簿而)
(大夫君㠯寳為可一府莫言非士安得獨自高前日君男欲學文而移寳自近禮有來學義無往教道不可詘)
(身詘何傷且不遭者可無不為况主簿乎)吉徵(漢書何竝𫝊徙潁川太守代陵陽嚴詡詡本㠯孝行為官)
(有過輙閉閤自責郡中亂王莽遣使徵詡官屬為設祖道詡據地哭掾史曰明府丨丨不宜若此詡曰吾哀潁)
(川士身豈有憂哉我㠯柔弱徵必選剛猛代代到將有僵仆者故相弔耳詡至拜為美俗使者)下車趨
門𫝊呼甚寵(漢書蕭望之𫝊大將軍霍光秉政丙吉薦儒生王仲翁與望之等數人皆召見光獨)
(不除用望之而仲翁等皆補大將軍史三歲間仲翁至光禄大夫給事中望之㠯射策甲科為郎署小苑東門)
(候仲翁出入從倉頭廬兒丨丨丨丨丨丨丨丨顧謂望之曰不肯錄錄反抱關為望之曰各從其志)歲中
三遷(漢書蕭望之傳天子拜望之為謁者時上初即位思進賢良多上書言便宜輒下望之問狀高者請)
(丞相御史次者中二千石試事滿歲㠯狀聞下者報聞或罷歸田里所白處奏皆可累遷諫大夫丞相司直丨)
(丨丨丨官至二千石)備皂衣(漢書蕭望之𫝊張敞曰敞丨丨丨二十餘年注雖有五等服至朝皆著皂)
(衣)二十餘為中丞(漢書蕭育𫝊始育與陳咸俱㠯公卿子顯名咸最先進年十八為左曹丨)
(丨丨丨御史丨丨)予賜(漢書馮野王傳令曰吏二千石告過長安謁不分别丨丨注予予告也賜賜告)
(也)進官蚤成(漢書孔光傳光帝師𫝊子少㠯經行自著丨丨丨丨不結黨友飬游說有求於人既)
(性自守亦其勢然也)小史有封侯骨(漢書翟方進傳年十二三給事太守府為小史從汝南蔡)
(父相問已能所宜蔡父大竒其形貌謂曰丨丨丨丨丨丨當㠯經術進努力為諸生學問)官簿(漢書翟方)
(進𫝊陳咸最先進自元帝初為御史中丞顯名朝廷後方進為京兆尹咸從南陽太守入為少府與方進厚善)
(先是逄信已從高第郡守歴京兆太僕為衛尉矣丨丨皆在方進之右注簿謂伐閱也)紆青拖紫
(漢書揚雄𫝊客嘲揚子曰吾聞上世之士人綱人紀不生則已生則上尊人君下榮父母析人之圭儋人之爵)
(懷人之符分人之禄丨丨丨丨朱丹其轂今子幸得遭明盛之世處不諱之朝與羣賢同行歴金門上玉堂有)
(日矣曾不能畫一奇出一策)戴縰垂纓(漢書揚雄𫝊家家自㠯為稷契人人自㠯為咎繇丨丨丨)
(丨而談者皆擬於阿衡注縰韜髮者也)三世不徙(漢書揚雄𫝊贊當成哀平間莽賢皆為三公權)
(傾人主所薦莫不拔擢而雄丨丨丨丨官)祿位不能動人(漢書揚雄𫝊贊嚴尤謂桓譚曰子常)
(稱揚雄書豈能𫝊於後世乎譚曰必傳顧君與譚不及見也凡人賤近而貴遠親見揚子雲丨丨容貌丨丨丨)
(丨故輕其書然後世好之者尚㠯為過於五經)百適者斥(漢書陳遵傳為京兆史日出醉歸曹事數)
(廢西曹㠯故事適之侍曹輙詣寺舍白遵遵曰滿百乃相聞故事有丨丨丨丨滿百西曹白請斥大司徒馬宫)
(重遵謂西曹此人大度士奈何㠯小文責之迺舉遵能治三輔劇縣)印纍纍綬若若(漢書石顯)
(傳顯與中書僕射牢梁少府五鹿充宗結為黨友諸附倚者皆得寵位民歌之曰牢邪石邪五鹿客邪丨何丨)
(丨丨丨丨邪言其兼官據勢也注纍纍重積也若若長貌)伊徙雁鹿徙菟(漢書石顯𫝊丞相御)
(史條奏顯舊惡及其黨牢梁陳順皆免官少府五鹿充宗左遷元菟太守御史中丞伊嘉為㕍門都尉長安謠)
(曰丨丨丨丨丨丨去牢與陳實無賈)優繇(漢書叙𫝊陸子丨丨新語㠯興注優繇不仕也)乘天衢
(漢書叙𫝊舞陽鼓刀滕公廐騶潁隂商販曲周庸夫攀龍附鳳竝丨丨丨注乘登也)晚躋金門(漢書)
(叙𫝊平津斤斤丨丨丨丨既登爵位禄賜頤賢注躋升也金門金馬門也按平津謂公孫弘)當作執
金吾(後漢書光烈隂皇后紀初光武至長安見執金吾車騎甚盛因歎曰仕宦丨丨丨丨丨)拜吏
日(後漢書伏湛𫝊十三年夏徵敕尚書擇丨丨丨)乘高箱(後漢書郭丹𫝊丹字少卿南陽穰人從師)
(長安買符入凾谷關乃慨然歎曰丹不乘使者車終不出關更始二年三公舉丹賢能徵為諫議大夫持節使)
(歸南陽安集受降丹自去家十有二年果乘高車出關如其志焉贊少卿志仕終丨丨丨)雄飛(後漢書趙)
(典𫝊典兄子溫初為京兆郡丞歎曰大丈夫當丨丨安能雌伏遂棄官去)凌雲志(後漢書馮衍𫝊衍少)
(事名賢經歴顯位懷金垂紫揭節奉使不求苟得常有丨丨之丨)平生笑盡氣力(後漢書桓)
(榮𫝊拜為太常榮初遭倉卒與族人桓元卿同饑戹而榮講誦不息元卿嗤榮曰但自苦氣力何時復施用乎)
(及為太常元卿歎曰我農家子豈意學之為利迺若是哉注東觀漢記曰榮為太常元卿來候榮榮諸弟子謂)
(曰丨丨丨丨丨丨今何如元卿曰我安能知此哉)賓戲(後漢書班固𫝊固自㠯二世才術位不過郎感)
(東方朔揚雄自論㠯不遭蘇張范蔡之時作丨丨㠯自通焉)孤宦(後漢書郭鎮𫝊廷尉河南吳雄季高)
(㠯明法律斷獄平起自丨丨致位司徒)神光照社(後漢書應劭𫝊弟子瑒璩竝㠯文才稱中興初)
(有應嫗者生四子而寡見丨丨丨丨試探之乃得黃金自是諸子宦學竝有才名至瑒七世通顯)投劾
(後漢書崔駰𫝊篆王莽時為郡文學㠯明經徵詣公車太保周豐舉為步兵校尉篆辭曰吾聞伐國不問仁人)
(戰陳不訪儒士此舉奚為至哉遂丨丨歸注投辭自劾有過不合應舉按篆駰之祖)遘辰&KR1541;時(後漢)
(書崔駰傳嘉昔人之丨丨兮美伊傅之丨丨注遘遇也辰時也伊尹干湯傅說遇高宗爾雅曰&KR1541;遇也音五故)
(反)逸禽赴林(後漢書崔駰𫝊於時太上遇天德㠯君世憲王僚而布官選利器於良材求鏌鋣於)
(明智故英人乘斯時也猶丨丨之丨深丨蝱蚋之趣大沛胡為嘿嘿而久沉滯也)泥沉(後漢書崔駰𫝊)
(竇憲擅權驕恣駰為主簿前後奏記數十指切長短憲不能容出為長岑長駰自㠯遠去不得意遂不之官而)
(歸贊永矣長岑於遼之隂不有直道曷取丨丨注長岑縣屬樂浪其地在遼東)樂貴徒(後漢書申屠蟠)
(𫝊黃瓊歸葬江夏四方名豪會帳下者六七千人互相談論莫有及蟠者唯南郡一生與相酬對既别執蟠手)
(曰君非聘則徵如是相見於上京矣蟠勃然作色曰始吾㠯子為可與言也何意乃相拘教丨丨之丨邪因振)
(手而去)通階(後漢書虞詡𫝊詡上言臺郎憲職仕之丨丨今或一郡七八或一州無人宜令均平㠯厭)
(天下之望)應間(後漢書張衡𫝊順帝初再轉復為太史令衡不慕當世所居之官輙積年不徙自去史職)
(五載復還乃設客問作丨丨㠯見其志云注間非也)滯日官(後漢書張衡𫝊作應間云有間余者曰曩)
(丨丨丨今又原之雖老氏曲全進道若退然行亦㠯需注日官史官也左𫝊曰天子有日官爾雅曰原再也)
榮家宗(後漢書蔡邕傳輯當世之利定不拔之功丨丨丨於此時遺不滅之令蹤)六印駢組
(後漢書蔡邕𫝊連衡者丨丨磊落合從者丨丨流離)久次(後漢書黃琬𫝊舊制光禄舉三署郎㠯高功丨)
(丨才德尤異者為茂才四行注久次謂久居官次也)榮路(後漢書左雄周舉等𫝊論丨丨既廣觖望難裁)
官牒(後漢書李固𫝊其列在丨丨者凡四十九人)避第仕途(後漢書皇甫規𫝊規字威明張)
(奐遷大司農規復代為度遼將軍規為人多意算自㠯連在大位欲退身避第數上病不見聽會友人上郡太)
(守王旻喪還規縞素越界到下亭迎之因令客密告并州刺史胡芳言規擅遠軍營公違禁憲當急舉奏芳曰)
(威明欲丨丨丨丨故激發我耳吾當為朝廷愛才何能申此子計邪遂無所問)十要銀艾(後漢書張)
(奐𫝊奐曰吾前後仕進丨丨丨丨注銀印綠綬也㠯艾草染之故曰艾也)解草衣(後漢書黨錮𫝊序至)
(有畫半策而綰萬金開一說而錫琛瑞或起徒步而仕執珪丨丨丨㠯升卿相)執公儀(後漢書范滂𫝊)
(遷光禄勲主事時陳蕃為光禄勲滂丨丨丨詣蕃蕃不止之滂懷恨投版棄官而去)蟬蜕滓濁(後漢)
(書陽球𫝊被蒙殊恩丨丨丨丨)榮納(後漢書趙壹𫝊丨丨由於閃榆孰知辨其蚩妍注閃榆傾佞之貌也)
(行傾佞者則享榮寵而見納用榆音輸)揚聲紫微垂光虹蜺(後漢書禰衡𫝊孔融上疏)
(薦之曰如得龍躍天衢振翼雲漢丨丨丨丨丨丨丨丨足㠯昭近署之多士增四門之穆穆鈞天廣樂必有竒)
(麗之觀帝室皇居必蓄非常之寳)官有東名(後漢書許曼𫝊祖父峻善卜占之術多有顯騐曼少)
(傳峻學桓帝時隴西太守馮緄始拜郡開綬笥有兩赤蛇分南北走緄令曼筮之卦成曼曰三歲之後君當為)
(邊將丨丨丨丨當東北行三千里復五年更為大將軍南征延熹元年緄出為遼東太守討鮮卑至五年復拜)
(車騎將軍擊武陵蠻賊皆如占)雲梯(魏志公孫淵𫝊注淵令官屬上書於魏曰無尺寸之功有負乘之累)
(遂蒙褒奬名登天府竝㠯駑蹇附龍托驥紆青拖紫飛騰丨丨)印綬易餅(魏志曹爽𫝊注丁斐字文)
(侯性好貨從太祖征吳自㠯家牛羸困乃私易官牛被收送獄奪官其後太祖問斐曰文侯丨丨所在斐亦知)
(見戲對曰以丨丨耳)顯選(魏志王修𫝊注為司金中郎將太祖與修書曰昔孤初立司金之官念非屈君)
(餘無可者或恐衆人未暁此意自是以來在朝之士每得一丨丨常舉君為首傍人淺見將言前後百選輙不)
(用之而使此君沉滯冶官張甲李乙尚猶先之此主人意待之不優之效也)百選不用(見上)沉
滯冶官(見上)守天門(魏志賈逵𫝊注逵為豫州逵進曰臣丨丨丨出入六年天門始開而臣在)
(外)驅鹿車馳(魏志蘇則𫝊注舊儀侍中省親起居故俗謂之執虎子始則同郡吉茂者是時仕甫)
(歴縣令遷為冗散茂見則嘲之曰仕進不止執虎子則笑曰吾誠不能效汝蹇蹇丨丨丨丨也)不願平
原(魏志倉慈𫝊注顔斐為京兆太守後數歲遷平原太守吏民啼泣遮道車不得前東行至崤而疾困斐素)
(心戀京兆家人從者見斐病甚勸之言平原當自勉勵作健斐曰我心丨丨丨丨汝曹等呼我何不言京兆邪)
停家(魏志陳思王植傳注成都王知楊準不治猶以為其名士惜而不責召以為軍謀祭酒府散丨丨)
釋褐三十六日擁麾蓋(魏志鄧艾𫝊注宣王為州泰會使尚書鍾繇調泰君丨丨登宰)
(府丨丨丨丨丨丨丨守兵馬郡乞兒乘小車一何駛乎泰曰誠有此君名公之子少有文采故守吏職獼猴騎)
(土牛又何遲也)乞兒乘小車(見上)獼猴騎土牛(見上)年官(蜀志楊儀傳初儀為)
(先主尚書蔣琬為尚書郎後雖俱為丞相參軍長史儀每從行當其勞劇自惟丨丨先琬才能踰之於是怨憤)
(形於聲色)游散(蜀志廖立𫝊先主為漢中王徵立為侍中後主襲位徙長水校尉立本意自謂才名宜為)
(諸葛亮之貳而更丨丨在李嚴等下常懷怏怏)門施行馬(晉書王覽𫝊詔以大中大夫歸老後轉光)
(禄大夫丨丨丨丨)雙飛天路(晉書王祥鄭沖𫝊贊鄭沖含素王祥遲暮百行斯融丨丨丨丨)白
士重位(晉書羊祜𫝊嘗與從弟琇書曰既定邊事當角巾東路歸故里以丨丨而居丨丨何能不以盛)
(滿受責乎疎廣是吾師也)班在時類之下(晉書裴楷𫝊楷性不競於物與楊駿不平求為衛尉)
(及轉東宫丨丨丨丨丨丨安於淡退有識有以見其心也)奪鳳凰池(晉書荀勖𫝊以勖守尚書令勖)
(久在中書專管機事及失之甚惘惘悵悵或有賀之者勖曰丨我丨丨丨諸君賀我邪)襆被出(晉書)
(魏舒𫝊為尚書郎時欲沙汰郎官非其才者罷之舒曰吾即其人也丨丨而丨同寮素無清論者咸有愧色談)
(者稱之)懸三刀(晉書王濬𫝊濬夜夢丨丨丨於臥屋梁上湏臾又益一刀濬驚覺意甚惡之主簿李)
(毅再拜賀曰三刀為州字又益一者明府其臨益州乎果遷為益州刺史)宦情(晉書王衍𫝊衆共推為元)
(帥衍懼不敢當辭曰吾少無丨丨隨牒推移遂至於此今日之事安可以非才處之)隨牒推移(見上)
僑仕(晉書劉毅𫝊王基薦毅於公府曰毅往日丨丨平陽為郡股肱正色立朝)守散卿(晉書任愷)
(傳初魏舒未被任遇愷薦舒為散騎常侍至是舒為右光禄開府領司徒帝臨軒使愷拜授時以愷有佐世器)
(局而舒登三公愷止丨丨丨莫不為之憤歎也)亦復可爾(晉書阮修傳王敦時為鴻臚卿謂修曰卿)
(常無食鴻臚丞差有祿能作不修曰丨丨丨丨耳遂為之)曲躬二郡(晉書阮裕傳拜臨海太守少時)
(去職司空郗鑒請為長史詔徵祕書監皆以疾辭復除東陽太守尋徵侍郎不就還剡山有肥遯之志或問裕)
(曰子屢辭徵聘而宰二郡何邪裕曰雖屢辭王命非敢為高也吾少無宦情兼拙於人間既不能躬耕自活必)
(有取資故丨丨丨丨豈以騁能私計故耳)一行作吏(晉書嵇康𫝊山濤將去選官舉康自代康乃與)
(濤書告絶曰吾聞道士遺言餌术黃精令人久夀意甚信之游山澤觀魚鳥心甚樂之丨丨丨丨此事便廢安)
(能舍其所樂而從其所懼哉)清歌鼓琴(晉書謝鯤傳東海王越辟為掾尋坐家僮取官槀除名於)
(時名士竝以鯤初登宰府便至黜辱為之歎恨鯤聞之方丨丨丨丨不以屑意莫不取其遠暢而恬於榮辱)
拜官佳設(晉書羊曼𫝊為丹陽尹時朝士過江初丨丨相飾供饌曼拜丹陽客來早者得丨丨日晏)
(則漸罄不復及精隨客早晚而不問貴賤有羊固拜臨海太守竟日皆美雖晚至者猶獲盛饌論者以固之豐)
(腆乃不如曼之眞率)通夢感主(晉書皇甫謐𫝊謐為釋勸論曰士或同升於唐朝或先覺於有莘或)
(丨丨以丨丨或釋釣於渭濱或叩角以□齊或解褐以相秦或冐謗以安鄭或乘駟以救屯或班荆以求友或)
(借術於黃神故能電飛景拔超次邁倫騰高聲以奮遠抗宇宙之清音)電飛景拔(見上)濯髮
雲漢(晉書皇甫謐𫝊謐為釋勸論曰委聖明之主偶知己之會時清道眞可以沖邁此眞吾生丨丨丨丨)
(鴻漸之秋也)振藻皇途(晉書皇甫謐𫝊謐為釋勸論曰方今同命竝臻饑不待飡丨丨丨丨咸秩)
(天官)天池濯鱗(晉書皇甫謐傳謐為釋勸論曰冲靈翼於雲路浴丨丨以丨丨排閶闔步玉岑登紫)
(闥侍北辰翻然景曜雜沓英塵)步玉岑(見上)文裘拖繡(晉書束晳𫝊恥布衣以肆志寧丨丨)
(而丨丨)排蘭闥(晉書束晳傳或背豐榮以巖栖或丨丨丨而求入在野者龍逸在朝者鳳集雖其軌)
(迹不同而道無貴賤必安其業交不相羡)雲翔閶闔(晉書華譚𫝊吳阻長江舊俗輕悍所安之計當)
(先籌其人士使丨丨丨丨進其賢才待以異禮可以永保無窮長為人臣也)高步雲衢(晉書卻詵)
(等𫝊論卻詵等竝韞價州里褒然應召對揚天問丨丨丨丨求之前哲亦足稱矣)鳥路曾飛龍
津脉泳(晉書卻詵阮种華譚𫝊贊卻阮洽聞含章體政華生毓德禠巾應命丨丨丨丨丨丨丨丨素業)
(可久高芬斯盛)含奇宰府婆娑公門(晉書陸雲𫝊雲移書太常府薦同郡張贍曰伏見衛)
(將軍舍人張贍丨丨丨丨丨丨丨丨棲静隠寳淪虚藏器褧裳襲錦緇衣被玉考槃下位歲聿屢遷搢紳之士)
(具懷愾恨)褧裳襲錦緇衣被玉(見上)抵疑(晉書夏侯湛𫝊拜郎中累年不調乃作丨)
(丨以自廣曰當路子有疑夏侯湛者而謂之曰吾子少而流聲長而垂名而官不過散郎舉不過賢良鳳棲五)
(期龍蟠六年英耀秃落羽儀摧殘)耀金𢃄白(晉書夏侯湛𫝊若乃羣公百辟卿士常伯被朱佩紫)
(丨丨丨丨坐而論道者又充路盈寢黃幄玉階之内飽其尺牘矣)矯身擢手(晉書夏侯湛𫝊伊尹)
(起庖厨而登阿衡寗戚出車下而階大夫外無微介内無請謁丨丨丨丨徑躡名位)栖遲十年(晉書)
(潘岳𫝊岳才名冠世為衆所疾遂丨丨丨丨出為河陽令)閒居賦(晉書潘岳𫝊岳仕宦不逹乃作丨丨)
(丨以歌事遂情焉)歌事遂情(見上)黻班(晉書張載傳軒冕丨丨之士苟不能匡化輔政佐時)
(益世而徒俯仰取容要榮求利此沐猴而冠耳尚焉足道哉)内侍外鎮(晉書吾彦𫝊何元幹侯孝)
(明唐儒宗張義允等竝起自寒微皆丨丨丨丨)三世益州(晉書周光𫝊初陶侃微時丁艱將葬家中)
(忽失牛而不知所在遇一老父謂曰前岡見一牛眠山汚中其地若葬位極人臣矣又指一山云此亦其次當)
(世出二千石言訖不見侃尋牛得之因葬其處以所指别山與訪訪父葬焉果為刺史著稱寧益自訪以下丨)
(丨為丨丨四十一年如其所言)振纓(晉書周馥𫝊丨丨中朝素有俊彦之稱)參陪朝伍(晉書)
(郭默傳論默既拔迹危亡丨丨丨丨)朝匠(晉書會稽王道子𫝊時有人為雲中詩曰東山安道執操高抗)
(何不徵之以為丨丨)解錄(晉書會稽王道子𫝊元顯求領徐州刺史加侍中後將軍開府儀同三司都督)
(十六州諸軍事封其子彦璋為東海王尋以星變元顯丨丨復加尚書令按元顯道子之世子)除節(晉書)
(王導𫝊遷驃騎將軍加散騎常侍都督中外諸軍領中書監錄尚書事假節刺史如故導以敦統六州固辭中)
(外都督後坐事丨丨)四十擁旄(晉書王珣𫝊弱冠與陳郡謝元為桓溫掾俱為溫所敬重嘗謂之曰)
(謝椽年丨丨必丨丨杖節王椽當作黑頭公皆未易才也)黑頭公(見上)困於無津(晉書陶侃)
(傳侃早孤貧為縣吏鄱陽孝廉范逵嘗過侃侃追送百餘里逵曰卿欲仕郡乎侃曰欲之丨丨丨丨耳)寒
宦(晉書陶侃𫝊伏波將軍孫秀以侃丨丨召為舍人)朱衣介幘(晉書陶侃傳嘗如廁見一人丨)
(丨丨丨斂板曰以君長者故來相報君後當為公位至八州都督)中指豎理(晉書陶侃傳有善相)
(者師圭謂侃曰君左手丨丨有丨丨當為公若徹於上貴不可言侃以鍼決之見血灑壁而為公字以紙裛手)
(公字愈明)均分顯路(晉書賀循𫝊臺郎所以使州州有人非徒以丨丨丨丨惠及外州而已)進
序(晉書賀循𫝊為武康令無援於朝久不丨丨)絶霞肆跨天津(晉書郭璞𫝊傲岸榮悴之)
(際頡頏龍魚之間進不為諧隱退不為放言無沉冥之韻而希風乎嚴先徒費思於鑚味摹洞林乎連山尚何)
(名乎夫攀驪龍之髯撫翠禽之毛者而不得丨丨丨丨丨丨者未之前聞也)白衣領職(晉書蔡謨)
(𫝊轉掌吏部冬烝謨領祠部主者忘設明帝位與太常張泉俱免丨丨丨丨)夢得大象(晉書張茂)
(𫝊茂少時丨丨丨丨以問占夢萬推推曰君當為大郡問其故推曰象者大獸獸者守也故知當得大郡)褫
薜蘿(晉書謝安𫝊贊文靖始居塵外高謝人間蕭然有陵霞之致暨於丨丨丨而襲朱組去衡泌而踐丹)
(墀庶績於是用康彛倫以之載穆)位遇懸邈(晉書王羲之𫝊為會稽内史時驃騎將軍王述少有)
(名譽與羲之齊名而羲之甚輕之及述為揚州刺史羲之耻為之下謂諸子曰吾不減懷祖而丨丨丨丨當由)
(汝等不及坦之故邪按述字懷祖)殊勝東山(晉書王羲之𫝊劉惔為丹陽令許詢嘗就惔宿牀帷)
(新麗飲食豐甘詢曰若此保全丨丨丨丨惔曰卿若知吉凶由人吾安得保此羲之在坐曰令巢許遇稷契當)
(無此言)人船吏侍(晉書虞預𫝊宜勒屬縣若令尉先去官者丨丨丨丨皆具條列到當依法減省)
(使公私允當)水中有岸(晉書殷仲堪𫝊先是仲堪門前之溝忽起為岸其夕有人通仲堪自稱徐)
(伯元仲堪因問門前之岸是何祥乎對曰丨丨丨丨其名為洲君將為州言終而沒至是果臨荆州)官無
中人(晉書李密𫝊遷漢中太守賜餞東堂密賦詩曰人亦有言有因有緣丨丨丨丨不如歸田)上綱
(晉書易雄𫝊舉孝廉為州主簿遷别駕自以門寒不宜久處丨丨謝職還家)水邊有女(晉書鄧攸)
(𫝊為淮南太守夢行水邊見一女子猛獸自後斷其盤囊占者以為丨丨丨丨汝也斷盤囊者新獸頭代故獸)
(頭也不作汝隂當汝南也果遷汝隂太守)送迎錢(晉書鄧攸𫝊吳郡闕守帝以授攸後稱疾去職郡常)
(有丨丨丨數百萬攸去郡不受一錢)清級(晉書吳隱之傳韓康伯為吏部尚書隱之遂階丨丨解褐輔國)
(功曹)先達(晉書虞喜傳喜邑人賀循為司空丨丨貴顯每詣喜信宿忘歸自云不能測也)解韋索
舍徒擔(晉書王沉𫝊前賢有丨丨丨而佩朱韍丨丨丨而乘丹轂由此言之何恤而無禄)門資
(晉書王沉𫝊袞龍出於縕褐卿相起於匹夫故有朝賤而夕貴先卷而後舒當斯時也豈計丨丨之高卑論勢)
(位之輕重乎)公門有公卿門有卿(晉書王沉𫝊上聖下明時隆道寧百辟君子奕世相)
(生丨丨丨丨丨丨丨丨多士豐於貴族爵命不出閨庭)羈宦(晉書張翰𫝊翰因見秋風起乃思吳中菰)
(菜蓴羹鱸魚膾曰人生貴得適志何能丨丨數千里以要名爵乎)五斗折腰(晉書陶潛𫝊為彭澤)
(令素簡貴不私事上官郡遣督郵至縣吏白應束帶見之潛歎曰吾不能為丨丨米丨丨拳拳事鄉里小人邪)
(解印去縣)卯年剖符酉年曲蓋(晉書陳訓𫝊都水參軍淮南周亢嘗問訓以官位訓曰君)
(至丨丨當丨丨近郡丨丨當有丨丨亢曰脱如來言當相薦拔訓曰性不好官惟欲得米耳後亢果為義興太)
(守金紫將軍)性不好官(見上)蔭後(晉書慕容皝載記叚眷為晉驃騎大將軍遼西公雅好人)
(物虚心延裕裕友人成泮曰少游有云郡掾足以丨丨况國相乎裕乃應之)榮轉(宋書武帝紀文武勞)
(滿未蒙丨丨者便隨班序報)清階(宋書王弘𫝊奏曰御史中丞王淮之邦之司直風聲噂&KR0689;曾不彈舉)
(豈可復預丨丨式是國憲請免所居官以侯還散輩中)散輩(見上)三州七郡(宋書劉敬宣𫝊)
(自義熙以來首尾十載遂忝丨丨丨丨)朱輪疊轍華冕重肩(宋書臨川王義慶𫝊閭閈)
(有盈歌吹無絶丨丨丨丨丨丨丨丨)儀迓光赫(宋書庾登之𫝊為吳郡太守以事免官弟炳之時為)
(臨川内史登之隨弟之郡優游自適俄而除豫章太守便道之官登之初至臨川吏民咸相輕侮豫章與臨川)
(接境郡又華大丨丨丨丨士人竝驚歎焉)榮伍(宋書謝惠連傳被徙廢塞不豫丨丨)唯阿之間
(宋書蔡興宗𫝊時薛安都為散騎常侍征虜將軍太子左率殷常為中庶子興宗先選安都為左衛將軍常侍)
(如故殷常為黃門領校太宰嫌安都為多欲單為左衛興宗曰率衛相去丨丨丨丨且已失征虜非乃超越復)
(奪常侍頓為降貶若謂安都晚逹微人本宜裁抑令名器不輕宜有貫序謹依選體非私安都義恭曰官宜加)
(超授者殷常便應侍中那得為黃門而已興宗又曰中庶侍中相去實遠且安都作率十年殷常中庶百日今)
(又領校不為少也)晚達微人(見上)作率十年(見上)中庶百日(見上)素門
平進(宋書蔡興宗𫝊興宗曰吾丨丨丨丨與主上甚疎)亥年作公(宋書蔡興宗𫝊初興宗為)
(郢州府參軍彭城顔敬以式卜曰丨丨當丨丨及有開府之授而太歲在亥)蒙時私(宋書王微𫝊微)
(與從弟僧綽書曰諸舍闔門皆丨丨丨此既未易陳道兄弟尤為叨竊臨海頻煩二郡謙亦越進清階吾高枕)
(家巷遂至中書郎)頻煩二郡(見上)越進清階(見上)高枕至中書郎(見上)
仕子(宋書王華𫝊公路日清私請漸塞處士砥自求之節丨丨藏交馳之情)殊次之寵(宋書)
(殷景仁𫝊入補侍中累表辭讓又固陳曰竊惟丨丨丨丨必歸器望喉脣之任非才莫居三省諸躬無以克荷)
(豈可苟順甘榮不知進退上虧朝舉下貽身咎)榮覲(宋書王敬弘𫝊抱疾東荒志絶丨丨不悟聖恩猥復)
(加寵)參清顯(宋書范蔚宗𫝊頻加榮爵遂丨丨丨)蚤達(宋書王僧綽傳為侍中時年二十九始興)
(王濬常問其年僧綽自嫌丨丨逡廵良久乃答其謙虛自退若此)榮牒(宋書顔延之傳上表自陳曰臣)
(延之人薄寵厚宿塵國言而雪效無從丨丨增廣)榮齒(宋書王僧達𫝊廕托門世夙列丨丨)衣狐
坐熊(宋書王僧達𫝊如使臣享厚禄居重榮丨丨丨丨而無事於世者固所不能安也)官轍(宋書)
(顔竣𫝊長自閭閻不窺丨丨門無富貴志絶華伍)華伍(見上)雲飛海泳(宋書顔竣𫝊倚附興)
(運擢景神塗丨丨丨丨冠絶倫等曾未三期殊命八萃)殊命八萃(見上)願乘長風破
萬里浪(宋書宗慤𫝊叔父炳高尚不仕慤年少時炳問其志慤曰丨丨丨丨丨丨丨丨)願還鄉
里(宋書柳元景𫝊以元景為雍州刺史上在巴口問元景事平何所欲對曰若有過恩丨丨丨丨故有此授)
徼寵津探榮轍(宋書顧覬之𫝊深澗乖丨丨之丨空谷絶丨丨之丨)藉榮揮價(宋書)
(顧覬之𫝊昔兩都全盛六合殷昌霧集貴寵之閭雲動權豪之術鈞貿貽談豈惟陳張而已觀夫二子才未越)
(衆而此以丨丨丨丨彼獨擯景淪聲通否之運斷可知矣)恩價(宋書周朗𫝊身無他技而出値明君變官)
(望主歲增丨丨竟不能柔心飾帶取重左右)鼔鰓豎鱗之肆振翮軒毳之間
(宋書周朗𫝊若以賢未登則今之登賢若此以才應進則吾之非才若是豈可欲以殞海之鬐望丨丨於丨丨)
(丨丨墜風之羽覬丨丨於丨丨丨丨其不能俱陪淥水負青天可無待於明見)陪淥水負青天
(見上)委玉揭金(宋書周朗傳横議於雲臺之下切辭於宣室之上衍王德而批民患進貞白而酖姦)
(猜丨丨入而齊聲禮丨丨出而烹勍宼)整笏振豪(宋書周朗𫝊丨丨丨丨已議於帷筵之上提鞭)
(鳴劍復呵於軍埸之間)散位(宋書周朗𫝊置官者將以燮天平氣贊地成功防姦御難治煩理劇使官)
(稱事立人稱官置無空樹丨丨繁進宂人)通資(宋書陸徽𫝊朱萬嗣雖仕非世禄宦無丨丨而隨牒南服)
(位極僚首九綜州綱三端府職頻掌蕃機屢績符守)九綜州綱三端府職(見上)外典
(宋書自序沈林子參相國事高祖器其才智不使出也故出仕以來便管軍要自非戎軍所指未嘗丨丨焉)
疾寧(宋書自序時謝晦任當國政晦每丨丨輒攝沈林子代之)遷謝(齊書武帝紀詔曰宋德將季風)
(軌陵遲列宰庶邦彌失其序丨丨遄速公私凋弊)鳴笳舊鄉衣繡故國(齊書劉善明𫝊)
(與崔祖思友善祖思出為青冀二州善明遺書曰足下今丨丨丨丨丨丨丨丨)栖遲下邑(齊書張岱)
(𫝊出補東遷令時殷沖為吳興謂人曰張東遷親貧須飬所以丨丨丨丨然名位方顯終當大至)大至
(見上)美錦濫裁(齊書張岱𫝊岱兄子瓌弟恕誅吳郡太守劉遐太祖欲以恕為晉陵郡岱曰恕未閑)
(從政丨丨不宜丨丨)文通武達(齊書王僧虔𫝊遷吏部尚書高平檀珪罷沅南令僧虔以為征北板)
(行參軍訴僧虔求禄不得與僧虔書曰僕一門雖謝丨丨乃忝丨丨身雖孤微百世國士姻媾位宦亦不後物)
(殊勲異績已不能甄常階舊途復見侵抑)位宦亦不後物(見上)常階舊途(見上)處
遇小優(齊書王僧虔傳僧虔報書曰征北板比歲丨丨丨丨殷主簿從此府入崇禮何儀曹即代殷亦)
(不見訴為苦足下積屈一朝超升政自小難)積屈(見上)希小祿(齊書王僧虔𫝊檀珪書曰本丨)
(丨丨無意階榮自古以來有沐食侯近代有王官府佐非沐食之職參軍非王官之謂質非匏瓜實羞空懸)
沐食之職(見上)匏瓜空懸(見上)奪勞(齊書謝超宗𫝊王逡之奏曰治書侍御史司馬)
(侃雖承稟有由而初無疑執亦合及咎請丨丨百日)一年再澤(齊書劉祥𫝊聖明御寓榮渥彌隆諮)
(議中郎丨丨丨丨)賜假(齊書虞悰𫝊悰稱疾篤還東上表乞解所職詔丨丨百日)帶帖(齊書劉瓛)
(𫝊瓛曰先朝曲申從許故得連年不拜榮授而丨丨薄祿)陋禄(齊書張融𫝊與吏部尚書王僧虔書曰家)
(貧累積孤寡傷心豈能山海丨丨申融情累)通塗(齊書王思遠𫝊建武中遷吏部郎上表固譲曰聖恩)
(方置之丨丨而臣固求擯壓自愍自悼不覺涕流)纓劍紫複(齊書王融𫝊融以父官不通弱年便)
(欲紹興家業啟世祖求自試曰臣自奉望宫闕沐浴恩私拔迹庸虛參名盛列丨丨丨丨趨走丹墀歲時歸來)
(誇榮邑里)穰侯印詎便可解(齊書王融𫝊從叔儉初有儀同之授融贈詩及書儉甚奇憚之)
(笑謂人曰丨丨丨丨丨丨丨)勞吏(齊書孔稚珪𫝊或以軍勲餘力或以丨丨暮齒獷情濁氣忍并生靈)
(昏心狠態吞剝氓物)宦流(齊書孔稚珪𫝊尋古之名流多有法學今之士子莫肯為業今若弘其爵賞開)
(其勸慕課業丨丨班習胄子拔其精究使處内局簡其才良以居外任)峻級清階(齊書邱巨源傳)
(絓隸帖戰無拳無勇竝隨資丨丨矣凡豫臺内不文不武已坐拱丨丨矣)三十侍中(梁書武帝紀帝)
(遷衛將軍王儉東閣祭酒儉謂何憲曰此蕭郎丨丨内當作丨丨出此貴不可言)階緒(梁書武帝紀或)
(有晦善藏身自埋衡蓽又以名不素著絶其丨丨必湏畫刺投狀然後彈冠則是驅迫廉撝奬成澆競)朝
伍(梁書武帝紀振衣丨丨長揖卿相)脫巾(梁書范雲𫝊詔曰霄城侯雲爰初立志素履有聞丨丨來)
(仕清績仍著燮務登朝具瞻惟允)憑風矯翼(梁書沈約𫝊郊居賦曰伊皇祖之弱辰逢時艱之孔)
(棘値龍顔之鬱起乃丨丨而丨丨指皇邑而南轅駕修衢以騁力)取空名(梁書江淹𫝊以秘書監兼)
(衛尉固辭不獲免遂視職謂人曰此非吾任路人所知正丨吾丨丨耳)上秩(梁書江淹任昉𫝊論江非)
(先覺任無舊恩則丨丨顯贈亦末由也已)解巾(梁書蕭昱傳丨丨臨郡事不為薄)賚假(梁書徐勉)
(𫝊加中書令勉肺疾轉劇久闕朝覲固陳求解詔乃丨丨湏疾差還省)尺板斗食之吏(梁書)
(王僧孺傳困於衣食迫於饑寒依隱易農所志不過鍾庾久為丨丨丨丨丨丨以從皂衣墨綬之役非有竒才)
(絶學雄略高謨)限於岑石(梁書王僧孺𫝊及除舊布新清晷方旦抱樂銜圖訟謳有主而猶丨一吏)
(丨丨丨隔千里於泉亭)操撮雄官(梁書王僧孺傳一旦陪武帳列文陛備𣆀佚之柱下充嚴朱之)
(席上入班九棘出專千里據丨丨之丨丨參人倫之顯職雖古之爵人不次取士無名未有躡景追風奔驟之)
(若此者也)鵷行之首(梁書張緬𫝊殿中郎缺高祖謂徐勉曰此曹舊用文學且居丨丨丨丨宜詳擇)
(其人勉舉緬充選)井汲明時(梁書張纘𫝊逢濯纓之嘉運遇丨丨之丨丨)上才下秩
(梁書顔協傳鴻漸殊未昇丨丨淹丨丨)婆娑人世(梁書止足𫝊論顧憲之陶季直引年者也蕭眎)
(嘉則宦情鮮焉比夫懷祿耽寵丨丨丨丨則殊間矣)銅駝觀國金馬來庭(陳書後主紀其)
(有負能仗氣擯壓當時著賓戲以自憐草客嘲以慰志人生一世逢遇誠難亦宜去此幽谷翔兹天路趨丨丨)
(以丨丨望丨丨而丨丨便當隨彼方圓飭之矩矱)薄官輕資(陳書蔡景歴𫝊丨丨丨丨焉能遠大)
通官(陳書王沖傳沖有子三十人竝致丨丨)轖駕列庭(陳書沈不害傳入仕登朝資優學以)
(自輔莅官從政有經業以治身丨丨丨丨青紫拾地按轖音色)頓轡(陳書許亨傳王僧辨素聞其名召為)
(儀同從事中郎晉安王承制授給事黃門侍郎亨奉牋辭府僧辨答曰卿學優而官自致青紫久羈駿足將成)
(丨丨枳棘棲鵷常以增歎)枳棘棲鵷(見上)過立試吏(南史梁武帝紀甲族以二十登仕後)
(門以丨丨丨丨豈所以弘奬風流希向後進)一蹙青雲(南史劉瑀傳年位本在何偃前孝武初偃)
(為吏部尚書瑀圖侍中不得與偃同從郊祀偃乘車在前瑀策駟居後相去數十步瑀蹋馬及之謂偃曰君轡)
(何疾偃曰牛駿馭精所以疾耳君馬何遲曰騏驥羅於羈絆所以居後偃曰何不著鞭使致千里答曰丨丨自)
(造丨丨何至與駑馬爭路)長居戸限(南史劉瑀𫝊謂所親曰人仕宦不出當入不入當出安能丨丨)
(丨丨上因求益州)萬里思愆(南史劉祥𫝊祥著連珠譏議有以啟上付廷尉上别遣敕祥曰我當)
(令卿丨丨丨丨乃徙廣州)湏祿(南史傅亮傳宋武帝以其久直之勤勞欲以為東陽郡亮馳見武帝陳不)
(樂出帝笑曰謂卿丨丨耳能如此甚協所望也以為太尉從事中郎掌記室)因托風雲(南史王鎮)
(惡𫝊鎮惡曰吾等丨丨丨丨竝蒙抽擢)抽擢(見上)奮鱗羽(南史劉敬宣等𫝊論或攀附風雲丨)
(其丨丨或能振拔塵滓自致封侯)歴十二州(南史蕭思話𫝊思話外戚令望早見任待丨丨丨丨)
(杖節監督者九焉)低頭入中(南史蕭惠開傳尋除少府加給事中惠開素剛至是益不得志曰大)
(丈夫入管喉舌出蒞方伯乃復丨丨丨丨邪)高華通貴(南史蕭琛𫝊郎有杖起自後漢爾時郎官)
(位卑親主文案與令史不異是以古人多耻為此職自魏晉以來郎官稍重今方參用丨丨吏部又近於丨丨)
(不應官高昔品而罰遵曩科)昔品(見上)三十方佐著作郎(南史謝裕傳裕字景仁桓)
(靈寳既誅元顯見景仁謂四坐曰司馬庶人父子云何不敗遂令謝景仁丨丨而丨丨丨丨丨)南奔(南史)
(謝才卿𫝊天監中自尚書三公郎為書侍御史舊郎官轉為此職者世謂之丨丨)素宦(南史謝弘微𫝊)
(歴位中庶子加侍中志在丨丨畏忌權寵固譲不拜)恩秩(南史謝莊𫝊黃霸莅潁川累稔杜畿居河東歴)
(載或就加丨丨或入崇暉寵)鄧禹笑人(南史王融傳融躁於名利自恃人地三十内望為公輔及)
(為中書郎嘗撫案歎曰為爾寂寂丨丨丨丨)車前八騶(南史王融𫝊行遇朱雀桁開路人填塞乃)
(槌車壁曰車中乃可無七尺丨丨豈可乏丨丨)朝隱(南史王微𫝊僧祐為著作佐郎遷司空祭酒謝病不)
(與公卿游齊高帝謂王儉曰卿從可謂丨丨答曰臣從非敢妄同高人直是愛閒多病耳按僧祐微兄子也)
依流平進(南史王蹇傳嘗從容謂諸子曰吾家本素族自可丨丨丨丨不湏苟求也)比蹤昔
人(南史王筠𫝊仕為尚書殿中郎王氏過江以來未有居郎署或勸不就筠曰陸平原東南之秀王文度獨)
(步江東吾得丨丨丨丨何所多恨)蟬聯(南史王筠𫝊沈約嘗語人曰自開闢以來未有爵位丨丨文才)
(相繼如王氏之盛也)始免寒士(南史王奐𫝊奐繼從祖球甚見愛奐諸兄出身諸王國常侍而奐起)
(家著作佐郎顔延之與球情欵稍異嘗撫奐背曰阿奴丨丨丨丨)處不競之地(南史王裕之傳)
(裕之字敬弘以字行子恢之被召為秘書郎敬弘求為奉朝請與恢之書曰彼秘書有限故有競朝請無限故)
(無競吾欲使汝丨丨丨丨丨文帝嘉之竝見許)格外官(南史王綸之傳為安成王記室參軍偃仰召會)
(退居僚末司徒袁粲聞而歎曰丨丨之丨便今日為重貴游居此位者遂以不掌文記為高自綸之始也)門
前生洲(南史張興世𫝊興世居臨沔水自襄陽以下至於江二千里先無洲嶼興世初生當其丨丨水)
(中一旦忽丨丨年年漸大及興世為方伯而洲上遂十餘頃)守秩(南史袁昂𫝊往年濫職丨丨東隅)
階榮(南史袁昂𫝊昂曰自念負罪私門丨丨望絶保存性命以為幸甚不謂叨竊寵靈一至於此)清
序(南史殷景仁傳景仁子道矜幼而不慧道矜子恒位侍中度支尚書屬父疾積久為有司所奏詔曰道矜)
(生便有病更無横疾恒因愚習惰久妨丨丨可除散騎常侍)傾朝相送(南史何尚之𫝊尚之字彦)
(德遷吏部郎告休定省傾朝送别於冶渚及至郡叔度謂曰聞汝來此丨丨丨丨可有幾客答曰殆數百人叔)
(度笑曰此是送吏部耳非關何彦德也按叔度尚之父)今日何不著鹿皮冠(南史何尚)
(之傳以左光祿開府儀同三司侍中如故尚之在家常著鹿皮帽及拜開府天子臨軒百僚陪位沈慶之於殿)
(庭戲之曰丨丨丨丨丨丨丨丨)左珥(南史何戢傳上欲轉戢領選問尚書令禇彦回以戢資重欲加散騎)
(常侍彦回曰宋時王球從侍中中書令單作吏部尚書資與戢相似領選職方昔小輕不容頓加常侍聖旨每)
(以蟬冕不宜過多臣與王儉既已丨丨若復加戢則八座便有三蟬若帖以驍游亦不為少乃以戢為吏部尚)
(書加驍騎將軍)八座三蟬(見上)豐貂文昌高蟬武帳(南史何敬容𫝊納言加首)
(鳴玉在腰回丨丨以步丨丨聳丨丨而趨丨丨)巧宦(南史何尚之何偃等傳論尚之洗閤取譏皮冠獲誚)
(貞粹之地高人未之全許然父子一時竝處權要雖處屯詖咸以功名自卒古之所謂丨丨此之謂乎)彯
纓天閣綴組雲臺(南史張充𫝊丨丨丨丨既謝廊廟之華丨丨丨丨終愧衣冠之秀)不
知階級(南史張融傳家貧欲祿與從叔征北將軍永書曰昔求三吳一丞雖屬舛錯今聞南康缺守應)
(得為之融丨丨丨丨階級亦可不知融政以求丞不得所以求郡求郡不得亦可復求丞)翳迹仕流
(南史范蔚宗傳初何尚之處銓衡自謂天下無滯才及熙先就拘帝詰尚之曰孔熙先有美才地胄猶可論而)
(丨丨丨丨豈非時匠失乎尚之曰君子之有智能猶鵷鳳之有文采俟時而振羽翼何患不出雲霞之上若熙)
(先必蘊文采自棄汙泥終無論矣)時匠失(見上)出雲霞上(見上)今日答颯去
人遼遠(南史鄭鮮之𫝊時𫝊亮謝晦位遇日隆范泰嘗衆中讓誚鮮之曰卿與謝傅俱從聖主有功關)
(洛卿乃居僚首丨丨丨丨丨丨丨丨何不肖之甚鮮之熟視不對)作拍張賦(南史何遜𫝊遜從叔)
(僴宦游不達丨丨丨丨以喻意末云東方曼倩發憤於侏儒遂與火頭食子稟賜不殊)火頭食子
稟賜不殊(見上)二始(南史顔延之𫝊廬陵王義眞待之甚厚徐羨之等疑延之為同異意甚不)
(悦少帝即位遷始安太守謝晦謂曰昔荀勖忌阮咸斥為始平郡今卿又為始安可謂丨丨)名器不
升(南史顔延之傳延之疎誕不能取容當世見劉湛殷景仁專當要任意有不平辭意激揚每犯權要又少)
(經為湛父柳後將軍主簿至是謂湛曰吾丨丨丨丨當由作卿家吏耳湛恨焉言於彭城王義康出為永嘉太)
(守延之甚怨憤乃作五君詠以述竹林七賢山濤王戎以貴顯被黜)作五君詠(見上)誦西征
賦(南史庾登之𫝊謝晦為荆州刺史請為長史登之與晦俱曹氏壻名位本同一旦為之佐意甚不惬嘗於)
(晦坐丨丨丨丨云生有修短之命位有通塞之遇晦雖恨而常優容之)好官缺先憶羊元
保(南史羊元保傳文帝嘗曰人仕宦非唯湏才亦湏運命每有丨丨丨我未嘗不丨丨丨丨丨)高流
官序不為臺郎(南史江智深傳除尚書庫部郎時丨丨丨丨丨丨丨丨智深門孤援寡獨有此)
(選意甚不悦)競等華儕(南史江謐𫝊齊建元三年為左戶尚書尋敕選曰江謐寒士誠當不得丨)
(丨丨丨然甚有才幹可遷掌吏部)在省十年(南史沈慶之𫝊上使領隊防東掖門稍得引接出入)
(禁省領軍劉湛知之欲相引接謂曰卿在省年月久遠比當相論慶之正色曰下官丨丨丨丨自應得轉不復)
(以此仰累)故是昔時沈公(南史沈慶之𫝊慶之既通貴鄉里老舊素輕慶之者後見皆膝行而)
(前慶之歎曰丨丨丨丨丨丨)顯級(南史宋夬𫝊論夬蹈履清正用升丨丨)夢褥席(南史柳慶)
(遠𫝊初慶遠從父兄世隆嘗謂慶遠曰吾昔丨太尉以丨丨見賜吾遂亞台司適又夢以褥席與汝汝必光我)
(門族至是慶遠亦繼世隆焉按太尉謂柳元景)歸沐詩(南史劉孝綽𫝊梁天監初起家著作佐郎為丨)
(丨丨贈任昉)今日當無折轅事(南史齊新吳侯景先𫝊初武帝少年與景先共車行泥路)
(車久故壞至領軍府西門車轅折俱狼狽景先謂帝曰兩人脱作領軍亦不得忘今日艱辛及武帝踐祚詔以)
(景先兼領軍將軍拜日羽儀甚盛傾朝觀矚拜還未至府門中詔相聞領軍丨丨故丨丨丨丨丨邪景先奉謝)
驗空中言(南史齊新吳侯景先𫝊昇明中沈攸之舉兵武帝時鎮江州盆城景先夜乘城忽聞壍中)
(有小兒呼蕭丹陽聲聲不絶試問誰空中應云賊尋當平何事嚴防語訖不復言即窮討之了不見明旦以白)
(帝帝曰攸之自無所至焉知汝後不作丹陽尹景先曰寧有作理尋而攸之首至及永明三年詔以景先為丹)
(陽尹謂曰此授欲丨往年盆城壍丨丨丨耳)輕朱被身(南史蕭穎胄𫝊起家秘書郎高帝謂赤斧)
(曰穎胄丨丨丨丨覺其趨進轉美足慰人意按赤斧穎胄父)江公盪我輩出(南史蕭穎胄𫝊)
(為西中郎長史南郡太守行荆州府事時江祐專執朝權此行由祐穎胄不平曰丨丨丨丨丨丨)羞年
鬢(南史蕭子範傳歴官十餘年不出蕃府而諸弟竝登顯列意不能平為到府牋曰上蕃首僚於兹再忝河)
(南雌伏自此重叨老少異時盛衰殊日雖佩恩寵還丨丨丨)老子與韓非同𫝊(南史王敬)
(則𫝊與王儉俱即本號開府儀同三司時徐孝嗣於崇禮門候儉因嘲之曰今日可謂連璧儉曰不意丨丨遂)
(丨丨丨丨丨人以告敬則敬則欣然曰我南沙縣吏僥倖得細鎧左右逮風雲以至於此遂與王衛軍同日拜)
(三公王敬則復何恨了無恨色朝士以此多之)宿命應得雨(南史王敬則𫝊明帝即位為大司馬)
(臺使拜授日雨大洪注敬則文武皆失色一客旁曰公由來如此昔拜丹陽尹吳興時亦然敬則大悦曰我丨)
(丨丨丨丨乃引羽儀備朝服導引出聽事拜授)班蘭物(南史張敬兒傳既得開府又望班劍語人曰我)
(車邊猶少丨丨丨)文授(南史吕安國傳武帝即位累遷光禄大夫加散騎常侍安國欣有丨丨謂其子)
(曰汝後勿袴褶驅使單衣猶恨不稱當為朱衣官也)朱衣官(見上)休外(南史荀伯玉𫝊伯玉掌軍)
(國密事權動朝右每暫丨丨軒蓋填門)婦父領選(南史陸慧曉傳齊高帝輔政除為尚書殿中郎)
(鄰族來相賀慧暁舉酒曰陸慧暁年踰三十丨丨丨丨始作尚書郎卿輩乃復以為慶乎)殊階(南史劉蓋)
(明𫝊忠貞孝弟宜擢以丨丨)榮級(南史劉瓛𫝊固辭丨丨)上朝詩(南史劉顯傳為尚書儀曹)
(郎嘗為丨丨丨沈約見而美之命工書人題之於郊居宅壁)是前舉秀才(南史劉之亨𫝊州舉)
(秀才除太學博士大通六年出師南鄭詔湘東王節度諸軍之亨以司農卿為行臺承制途出本州北界總督)
(衆軍杖節而西樓船戈甲甚盛老少緣岸觀曰丨丨丨丨丨者鄉部偉之)美出(南史劉之亨𫝊之亨美績)
(嘉聲在朱异之右既不協懼為所害故丨丨之以代之遴為安西湘東王繹長史南郡太守)一積鹿
皮(南史吉士瞻𫝊始士瞻夢得丨丨丨丨從而數之有十一領及覺喜曰鹿者祿也吾當居十一祿乎)十
一祿(見上)出守股肱入居衡尺(南史張纘傳自丨丨丨丨丨丨丨丨可以仰首伸眉)
(論列是非)分騶兩塗(南史張綰傳遷御史中丞大同四年元日舊制僕射中丞坐位東西時當綰兄)
(纘為僕射及百司就列兄弟竝導騶丨丨丨丨前代未有時人榮之)榮以本州(南史吕僧珍傳僧珍)
(去家久表求拜墓武帝欲丨丨丨丨乃拜南兖州刺史)得八車輻(南史樂藹傳天監初累遷御史)
(中丞初藹發江陵無故於船丨丨丨丨如中丞健步避道者至是果遷焉)賣論取官(南史范縝𫝊時)
(竟陵王子良精信釋教而縝盛稱無佛著神滅論子良使王融謂之曰以卿之大美何患不至中書郎而故乖)
(剌為此可使毁棄之縝大笑曰使范縝丨丨丨丨已至令僕矣何但中書郎邪)落驊騮前(南史韋黯)
(傳初黯為太僕卿而兄子粲為左衛率黯謂人曰韋粲已丨丨丨丨朝廷是能用才不識者頗以此窺之)三
始(南史裴邃傳左遷始安太守致書於吕僧珍曰昔阮咸顔延之有二始之歎吾才不逮古人今為丨丨非)
(其願也)局影凝嚴側身扃禁(南史江淹傳謬得升降承明之闕出入金華之殿何嘗不)
(丨丨丨丨丨丨丨丨者乎)樵所貂蟬(南史江淹𫝊初淹年十三時孤貧常采薪以飬母曾於丨丨得)
(丨丨一具將鬻以供飬其母曰此汝之休徵也汝才行若此豈貧賤可留待得侍中著之至是果如母言)早
綰銀黃(南史任昉𫝊劉孝標廣絶交論曰近世有樂安任昉海内髦傑丨丨丨丨夙昭人譽)彯組
(南史任昉𫝊丨丨雲臺者摩肩趨走丹墀者疊蹟)珥貂插筆(南史孔休源𫝊有敕夜召休源入宴)
(居殿與羣公參定謀議自公卿丨丨丨丨奏決於休源前休源怡然無愧)八府長史四王行
事(南史江革𫝊歴官丨丨丨丨丨丨丨丨三為二千石傍無姬侍家徒壁立時以此高之)飛蟬集
冠(南史朱异𫝊除中書郎時秋日始拜有丨丨正丨异武丨上時咸謂蟬珥之兆)四職竝驅鹵
簿(南史朱异傳歴官自員外常侍至侍中四官皆珥貂自右衛率至領軍丨丨丨丨丨丨近代未之有也)
嚴助東歸長卿西反(南史沈炯𫝊昔承明見厭丨丨丨丨駟馬可乘丨丨丨丨恭聞故實)
(竊有愚心)參權軸(南史虞荔傳遷通直散騎侍郎兼中書舍人時左右之任多丨丨丨内外機務互有)
(帶掌唯荔與顧協泊然静退)買名求仕(南史虞寄𫝊起家梁宣城王國左常侍大同中上瑞雨頌)
(帝謂寄兄荔曰此頌典裁清拔卿之士龍也將如何擢用寄聞之歎曰美盛德之形容以申擊壤之情耳吾豈)
(丨丨丨丨者乎)赤衣諸賢(南史𫝊琰傳丹徒沈巑之自以清廉不事左右浸潤日至遂鎖繫尚方歎)
(曰一見天子足矣上召問曰復欲何陳答曰臣坐清所以獲罪上曰清復何以獲罪曰無以承奉要人上曰要)
(人為誰巑之以手板四面指曰此丨丨丨丨皆是若臣得更鳴必令清譽日至)循階(南史伏暅𫝊始興内)
(史何遠累著清績武帝擢為黃門侍郎遷信武將軍監吳郡事暅自以名輩素在遠前為吏俱稱廉白遠累見)
(擢暅丨丨而已意望不滿)薄宦(南史顧越傳越上疏曰臣梁世丨丨祿不代耕幸屬聖期得奉昌運擢臣)
(以貴仕資臣以厚秩)貴仕(見上)妨我輩塗轍(南史邱靈鞠傳永明二年領驍騎將軍靈鞠不)
(樂武位謂人曰我應還東掘顧榮冢江南地方數千里士子風流皆出此中顧榮忽引諸傖輩度丨丨丨丨丨)
邱公才退(南史邱靈鞠傳好臧否人物在沈深坐見王儉詩深曰王令文章大進靈鞠曰何如我未)
(進時此言達儉靈鞠宋時文名甚盛入齊頗減王儉謂人曰丨丨仕宦不進丨亦丨矣)枯魚賦(南史)
(卞彬傳擯廢數年不得仕進乃擬趙壹窮鳥為丨丨丨以喻意)十擲輒鞬(南史卞彬𫝊彬自稱卞田)
(居婦為𫝊蠶室或謂曰卿都不持操名器何由得升彬曰擲五木子丨丨丨丨豈復是擲子之拙吾好擲政極)
(此耳)門品(南史鍾嶸𫝊吏姓寒人聽極其丨丨不當因軍遂濫清級)見識貴臣被知英
主(南史周興嗣𫝊嘗出自姑熟投宿逆旅夜有人謂曰子才學邁世初當丨丨丨丨卒丨丨丨丨言終不測)
(所之)始願畢(南史陶季直傳梁臺建為給事黃門侍郎嘗稱仕至二千石丨丨丨矣無為久預人間事)
(乃辭疾還鄉里)聊欲絃歌(南史陶潛𫝊為鎮軍建威將軍謂親朋曰丨丨丨丨以為三徑之資可乎)
(執事者聞之以為彭澤令)副職(南史恩倖𫝊論自宋中世以來宰御朝政萬機碎密不關外司尚書八座)
(五曹各有恒任係以九卿六府事存丨丨)
御定子史精華卷六十二
