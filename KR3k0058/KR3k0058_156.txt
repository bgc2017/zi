欽定四庫全書
御定子史精華卷一百五十六
器物部二
軍器
犀脇(管子制重罪入以兵甲丨丨二戟輕罪入蘭盾鞈革二戟)蘭盾(見上)鞈革(見上)三革
五兵(管子定丨丨偃丨丨朝服以濟河而無怵惕焉文事勝也注車馬人皆有革甲曰三革)鉤弦
(管子疏藏器弓弩之張衣夾鋏丨丨之造戈戟之緊其厲何若其宜修而不修者故何視注鉤弦所以挽弦)
三官(管子丨丨一曰鼓鼓所以任也所以起也所以進也二曰金金所以坐也所以退也所以免也三曰)
(旗旗所以立兵也所以利兵也所以偃兵也此之謂三官)九章(管子丨丨一曰舉日章則晝行二曰舉月)
(章則夜行三曰舉龍章則行水四曰舉虎章則行林五曰舉鳥章則行陂六曰舉蛇章則行澤七曰舉鵲章則)
(行陸八曰舉狼章則行山九曰舉韟章則載食而駕九章既定而動静不過)雍狐之戟芮戈
(管子雍狐之山發而出水金從之蚩尤受而制之以為丨丨丨丨丨丨)烏號之弓(子華子黃帝之)
(治天下也百神出而受職於明堂之庭帝乃采銅於首山作大爐焉鑄神鼎於山上鼎成羣龍下迎乘彼白雲)
(至於帝鄉羣小臣不得上升攀龍之胡力顫而絶帝之弓裘墮焉於是百姓奉之以長號名之曰丨丨丨丨而)
(藏其衣冠於橋陵)及高入深(墨子良弓難張然可以丨丨丨丨)金劍木盾(墨子昔者)
(齊桓公高冠博帶丨丨丨丨以治其國其國治)鉤強之備(墨子公輸子自魯南遊楚焉始為舟戰之)
(器作為丨丨丨丨退者鉤之進者強之量其鉤強之長而制為之兵楚之兵節越之兵不節楚人因此若執函)
(敗越人)雲梯之械(墨子公輸盤為楚造丨丨丨丨成將以攻宋子墨子聞之起於齊行十日十夜)
(而至於郢見公輸盤)邱牛火車(孫子甲胄矢弩戟楯矛櫓丨丨丨丨)一人耳目(孫子夫金)
(鼓旌旗者所以丨丨之丨丨也)繁弱忘歸(公孫龍子楚王張丨丨之弓載丨丨之矢以射蛟兕於雲)
(夢之圃)宛鉅鐵拖利若蜂蠆(商子楚國之民齊疾而均速若飄風丨丨丨丨丨丨丨丨)
(脇蛟犀兕堅若金石)脇蛟犀兕堅若金石(見上)餘力逸勁飲羽於石
梁(闕子宋景公使弓工為弓九年來見公公曰為弓亦遲矣對曰臣之精盡於弓矣獻弓而歸三日而死公)
(張弓東向而射矢踰西霜之山集彭城之東其丨丨丨丨丨丨丨丨丨)精盡於弓(見上)含光
承影宵練(列子魏黑卵以暱嫌殺邱邴章邱邴章之子來丹謀報父之讐丹氣甚猛形甚露計粒而)
(食順風而趨雖怒不能稱兵以報之恥假力於人誓手劍以屠黑卵黑卯悍志絶衆力抗百夫筋骨皮肉非人)
(類也延頸承刃披胸受矢鋩鍔摧屈而體無痕撻負其材力視來丹猶雛鷇也來丹之友申他曰子怨黑卵至)
(矣黑卵之易子過矣將奚謀焉來丹垂涕曰願子為我謀申他曰吾聞衞孔周其祖得殷帝之寳劍一童子服)
(之却三軍之衆奚不請焉來丹遂適衛見孔周執僕御之禮請先納妻子後言所欲孔周曰吾有三劍惟子所)
(擇皆不能殺人且先言其狀一曰丨丨視之不可見運之不知有其所觸也泯然無際經物而物不覺二曰丨)
(丨將旦昧爽之交日夕昏明之際北面而察之淡淡焉若有物存莫識其狀其所觸也竊竊然有聲經物而物)
(不疾也三曰丨丨方晝則見影而不見光方夜見光而不見形其觸物也騞然而過隨過隨合覺疾而不血刃)
(焉此三寳者傳之十三世矣而無施於事匣而藏之未嘗啟封來丹曰雖然吾必請其下者孔周乃歸其妻子)
(與齋七日晏隂之間跪而受其下劍來丹再拜受之以歸來丹遂執劍從黑卵時黑卵之醉偃於牖下自頸至)
(腰三斬之黑卵不覺來丹以黑卵之死趨而退遇黑卵之子於門擊之三下如投虛黑卵之子方笑曰汝何蚩)
(而三招予來丹知劍之不能殺人也歎而歸黑卵既醒怒其妻曰醉而露我使我嗌疾而腰急其子曰疇昔來)
(丹之來遇我於門三招我亦使我體疾而支彊彼其厭我哉)切玉如切泥(列子周穆王大征西)
(戎西戎獻錕鋙之劍其劍長尺有咫練鋼赤刃丨丨丨丨丨焉)干越(莊子夫有丨丨之劍者柙而藏之不)
(敢用也寳之至也)蕭楯(鶡冠子究賢能之變極丨丨之元謂之無方之傳注蕭斧也)示目語
耳(韓非子以表丨丨以鼓丨丨)水擊鵠鴈陸斷駒馬(韓非子夫視鍜錫而察青黃區)
(冶不能以必劍丨丨丨丨丨丨丨丨則臧獲不疑鈍利)犀楯犀櫓(韓非子趙簡子圍衞之郛郭丨)
(丨丨丨立於矢石之所及)狐父之戈(荀子是人也所謂以丨丨丨丨钃牛矢也)剝脫砥礪
(荀子刑范正金錫美工冶巧火齊得剖刑而莫耶已然而不丨丨不丨丨則不可以斷繩剝脱之砥礪之則劙)
(盤盂刎牛馬忽然耳)劙盤盂刎牛馬(見上)渠衝入穴(荀子是丨丨丨丨而求利也注)
(渠大也渠衝攻城之大車也)浮游作矢(荀子倕作弓丨丨丨丨而羿精於射)鉅黍(荀子繁弱)
(丨丨古之良弓也然而不得排擏則不能自正桓公之葱太公之闕文王之錄莊君之䀜闔閭之干將莫邪鉅)
(闕辟閭此皆古之良劍也然而不加砥礪則不能利不得人力則不能斷)桓公葱太公闕文
王錄莊君&KR1544;(見上)干將莫邪鉅闕辟閭(見上)利械(呂氏春秋蚩尤作兵)
(蚩尤非作兵也丨其丨矣未有蚩尤之時民因剝林木以戰矣)五戎(吕氏春秋是月也天子乃教於田獵)
(以習丨丨獀馬注五戎五是謂刀劍矛戟矢也)冬寒夏暑(吕氏春秋田贊衣補衣而見荆王荆王曰)
(先生之衣何其惡也田贊對曰衣又有惡於此者也荆王曰可得而聞乎對曰甲惡於此王曰何謂也對曰丨)
(日則丨丨日則丨衣無惡乎甲者)得於干遂(吕氏春秋荆有次非者丨寳劍丨丨丨還反涉江至)
(於中流有兩蛟夾繞其船次非謂舟人曰子嘗見兩蛟繞船能兩活者乎船人曰未之見也次非攘臂祛衣拔)
(寳劍曰此江中之腐肉朽骨也棄劍以全已余奚愛焉於是赴江刺蛟殺之而復上船舟中之人皆得活荆王)
(聞之仕之執圭)宛路之矰(吕氏春秋荆文王得茹黃之狗丨丨丨丨以畋於雲夢三月不反)谿
子弩(淮南子烏號之弓丨丨之丨不能無弦而射注谿蠻夷也以柘桑為弩)淳鉤(淮南子故嶢山)
(崩而薄落之水涸區冶生而丨丨之劍成)槽柔無擊修戟無刺(淮南子古之兵弓劍而已)
(矣丨丨丨丨丨丨丨丨晚世之兵隆衝以攻渠蟾以守連弩以射銷車以鬭)隆衝渠蟾(見上)修
鎩短鏦(淮南子丨丨丨丨齊為前行積弩陪後錯車衞旁)霜文沈居(淮南子夫鍾鼎美重)
(器華蟲流鏤以相繆紾寝兕伏虎蟠龍連組焜昱錯眩照燿煇煌偃蹇蓼糾曲成文章雕琢之飾鍜錫文鏡乍)
(晦乍明抑微滅瑕丨丨丨丨若簟籧蒢纏綿經穴似數而疏此遁於金也)水斷龍舟陸剸犀
甲(淮南子夫純鉤魚腸劍之始下型擊則不能斷刺則不能入及加之砥礪摩其鋒㓵則丨丨丨丨丨丨丨)
(丨)墨陽(淮南子服劍者期於恬利而不期於丨丨莫邪注美劍名)絶側羸文齧缺卷
銋(淮南子今劍或丨丨丨丨丨丨丨丨而稱以頃襄之劍則貴人爭帶之)可以愛身(揚子劍客)
(論曰劍丨丨丨丨曰狴犴使人多禮乎)弛而不失其良(揚子見弓之張兮丨丨丨丨丨丨兮)
(或曰何謂也曰擏之而已矣)飲馬槖(揚子丨丨丨自關而西謂之䄋囊或謂之䄋篼或謂之㡞篼)
䄋篼㡞篼(見上)鉤釨鏝胡(揚子戟楚謂之孑凡戟而無刃秦晉之間謂之釨或謂之鏔吳)
(揚之間謂之戈東齊秦晉之間謂其大者曰鏝胡其曲者謂之丨丨丨丨)羊頭(揚子凡箭鏃胡合嬴者四)
(鎌或曰拘腸三鎌者謂之丨丨)鉀鑪(揚子箭其小而長中穿二孔者謂之丨丨其三鎌長尺六者謂之飛)
(䖟[夙-歹+ㄙ]者謂之平題)飛䖟(見上)平題(見上)鶴䣛(揚子凡矛骹細如鴈脛者謂之丨丨)無升
(揚子丨丨謂之刁斗)青萍豪曹(抱朴子丨丨丨丨剡鋒之精絶也操者非羽越則有自傷之患焉)
斷馬指雕(抱朴子雖有丨丨丨丨之劍猶謂不及歐冶之所鑄也)楛矢石砮(國語仲尼)
(在陳有隼集於陳侯之庭而死丨丨貫之丨丨其長尺有咫陳惠公使人以隼如仲尼之館問之仲尼曰隼之)
(來也遠矣此肅慎氏之矢也昔武王克商通道於九夷百蠻使各以其方賄來貢使無忘職業於是肅慎氏貢)
(楛矢石砮其長尺有咫先王欲昭其令德之致遠也以示後人使永監焉故銘其栝曰肅慎氏之貢矢以分大)
(姬配虞胡公而封諸陳古者分同姓以珍玉展親也分異姓以遠方之職貢使無忘服也故分陳以肅慎氏之)
(貢君若使有司求諸故府其可得也使求得之金櫝如之)銘栝(見上)得之金櫝(見上)申孫
(國語乾時之役丨丨之矢集於桓鉤注乾時之戰在魯莊九年申孫矢名鉤帶鉤也)錞于丁寧(國語)
(戰以丨丨丨丨儆其民也注錞于形如碓頭與鼓相和丁寧謂鉦也儆戒也唐尚書云錞于鐲也非也鐲與錞)
(于各異物)檿弧箕服(國語宣王之時有童謠曰丨丨丨丨實亡周國)&KR1497;鐸拱稽(國語行頭)
(皆官帥丨丨丨丨建肥胡奉文犀之渠注肥胡幡也文犀之渠謂楯也)肥胡(見上)文犀之渠
(見上)建鼓秉枹(國語十旌一將軍載常丨丨挾經丨丨)長兵強弩(戰國策秦令樗里疾)
(以車百乘入周周君迎之以卒甚敬楚王怒讓周以其重秦客游騰謂楚王曰昔智伯欲伐厹由遺之大鐘載)
(以廣車因隨入以兵厹由卒亡無備故也桓公伐蔡也號言伐楚其實襲蔡今秦虎狼之國也兼有吞周之意)
(使樗里疾以車百乘入周周君懼焉以蔡厹由惑之故使丨丨在前丨丨在後名曰衞疾而實囚之)富韓
勁魏之庫(戰國策今富非有齊威宣之餘也精兵非有丨丨丨丨丨丨也而將非有田單司馬之慮)
(也)素甲(戰國策昔者紂為天子帥天下將百萬左飲於淇谷右飲於洹水淇水竭而洹水不流以與周)
(武為難武王將丨丨三千領戰一日破紂之國禽其身據其地而有其民天下莫不傷注素絹素為之非金革)
(也)弦機(戰國策堅箭利金不得丨丨之利則不能遠殺矣)刀金(戰國策攻城之費百姓理䄡蔽)
(舉衝櫓家雜總窟穴中罷於丨丨而士困於土功將不釋甲期數而能拔城者為亟耳)少府時力
距來(戰國策天下之強弓勁弩皆自韓出谿子丨丨丨丨丨丨皆射六百步之外注皆弩名按史記注少)
(府時力距來謂少府所造二種弩也)甲盾鞮鍪鐵幕革抉㕹芮(戰國策丨丨丨丨丨)
(丨丨丨丨丨無不畢具注鞮革履鐵幕謂以鐵為臂脛之衣以革為射決決射鞲也㕹與黻同謂楯也芮音如)
(字謂繫楯之紛綬也)甲札甲絣(戰國策王居處不安食飲不甘思念報齊身自削丨丨妻自組丨丨)
徐夫人匕首(戰國策於是太子預求天下之利匕首得趙人丨丨丨丨丨取之百金使工以藥淬)
(之以試人血濡縷人無不立死者注索隱曰徐姓夫人名謂男子也)大鉞小鉞(史記周本紀周公旦)
(把丨丨畢公把丨丨以夾武王)句戟長鎩(史記秦始皇紀鉏櫌棘矜非錟於丨丨丨丨也)靈旗
(史記封禪書其秋為伐南越告禱太一以牡荆畫幡日月北斗登龍以象天一三星為太一鋒命曰丨丨為兵)
(禱則太史奉以指所伐國)太史奉以指所伐國(見上)劍撥(史記孔子世家旍旄羽祓)
(矛戟丨丨鼓譟而至注索隱曰撥大楯)堅新(史記仲尼弟子列傳夫吳城高以厚地廣以深甲丨以丨)
(士選以飽)屈盧步光(史記仲尼弟子列傳越使大夫種頓首言於吳王曰東海役臣孤句踐使者臣)
(種敢修下吏問於左右今竊聞大王將興大義誅彊救弱困暴齊而撫周室請悉起境内士卒三千人孤請自)
(被堅執銳以先受矢石因越賤臣種奉先人藏器甲二十領鈇丨丨之矛丨丨之劍以賀軍吏吳王大說)蒯
緱(史記孟嘗君傳孟嘗君問傳舍長曰客何所為答曰馮先生甚貧猶有一劍耳又丨丨注蒯草名緱謂把)
(劍之物)&KR1922;矢(史記信陵君傳平原君自迎公子於界平原君負丨丨為公子先引)太阿(史記李斯)
(傳服丨丨之劍)全兵(史記韓王信傳護軍中尉陳平言上曰胡者丨丨請令彊弩傅兩矢外嚮徐行出圍)
(入平城漢救兵亦到胡騎遂解去漢亦罷兵歸注全兵言唯弓矛無雜仗也)尚盛未服(史記衞綰)
(傳上賜之劍綰曰先帝賜臣劍凡六劍不敢奉詔上曰劍人之所施易獨至今乎綰曰具在上使取六劍劍丨)
(丨丨嘗丨也)大黃(史記李將軍傳廣乃令士持滿母發而廣身自以丨丨射其禆將注韋昭曰角弩色)
(黃而體大也)長兵短兵(史記匈奴傳其丨丨則弓矢丨丨則刀鋋)鳴鏑(史記匈奴傳冐頓乃)
(作為丨丨習勒其騎射)白挺(漢書諸侯王表陳吳奮其丨丨注應劭曰白挺大杖也)竹矢骨
鏃(漢書地理志儋耳珠厓郡兵則矛盾刀木弓弩丨丨或丨為丨)燿金割革(漢書藝文志後世丨)
(丨為刃丨丨為甲器械甚備)弓鞬(漢書韓延壽傳延壽坐射室騎吏持戟夾陛列立騎士從者帶丨丨)
(羅後)抱弩負籣(漢書韓延壽傳令騎士兵車四面營陳被甲鞮鞪居馬上丨丨丨丨)武庫兵
器(漢書母將隆傳丨丨丨丨天下公用國家武備繕治造作皆度大司農錢)徑路(漢書匈奴傳昌猛與)
(單于及大臣俱登匈奴諾水東山刑白馬單于㠯丨丨刀金留犂撓酒㠯老上單于所破月氐王頭為飲器者)
(共飲血盟注徑路匈奴寳刀也)服刀(漢書西域傳婼羌山有鐵自作兵兵有弓矛丨丨劍甲注劉德曰服)
(刀拍髀也)拍髀(見上)玉具寳劍(漢書王莽傳休謁見莽莽盡禮自納休亦聞其名與相答後莽)
(疾休候之莽緣恩意進其丨丨丨丨欲㠯為好注休孔休)虞帝匕首(漢書王莽傳時莽紺袀服帶璽)
(韍持丨丨丨丨)衝輣(漢書敘傳戎車七征丨丨閑閑注鄧展曰輣兵車名也)雲車(後漢書光武帝)
(紀列營百數丨丨十餘丈注雲車即樓車稱雲言其高也升之㠯望敵猶墨子云公輸般為雲梯之械)耀
日絳天(後漢書竇憲傳元甲丨丨朱旗丨丨)歐刀(後漢書馮緄傳建光元年怨者廼詐作璽書譴)
(責煥光賜㠯丨丨又下遼東都尉龐奮使速行刑注煥緄父光姚光)楚龍淵蜀漢文濟南
椎成(後漢書韓稜傳肅宗嘗賜諸尚書劍唯此三人特㠯寳劍自手署其名曰韓稜丨丨丨郅壽丨丨丨)
(陳寵丨丨丨丨)羽矛為矢(後漢書陳球傳弦大木為弓丨丨丨丨引機發之遠射千餘步多所殺傷)
霹靂車(後漢書袁紹傳操乃發石車擊紹樓皆破軍中呼曰丨丨丨)貊弓(後漢書東夷傳句驪)
(一名貊耳有别種依小水為居因名曰小水貊出好弓所謂丨丨是也)檀弓(後漢書東夷傳濊少寇盗)
(能步戰作矛長三文或數人共持之樂浪丨丨出其地)鞬韇丸(後漢書南匈奴傳今齎雜繒五百匹)
(弓丨丨丨一矢四發遣遺單于注方言云藏弓為鞬藏箭為韇丸即箭箙也發四矢曰發見儀禮也)角端
弓(後漢書鮮卑傳角端牛㠯角為弓俗謂之丨丨丨)流馬木牛(蜀志劉後主傳十年丞相亮休)
(士勤農於黃沙作丨丨丨丨畢教兵講武)元戎(蜀志諸葛亮傳注魏氏春秋亮損益連弩謂之丨丨以鐵)
(為矢矢長八寸一弩十矢俱發)望之若山(吳志賀齊傳齊性奢綺尤好軍事兵甲器械極為精好所)
(乘船雕刻丹鏤青蓋絳襜干櫓戈矛葩瓜文畫弓弩矢箭咸取上材蒙衝鬭艦之屬丨丨丨丨)鉤橦(晉書)
(宣帝紀遂合圍起土山地道楯櫓丨丨發矢石雨下晝夜攻之)斗牛紫氣平津兩龍(晉書)
(張華傳初吳之未滅也丨丨之間常有丨丨平吳之後紫氣愈明華聞豫章人雷煥妙逹緯象乃要煥宿因登)
(樓仰觀煥曰僕察之久矣斗牛之間頗有異氣華曰是何祥也煥曰寳劍之精上徹於天耳華曰吾少時有相)
(者言吾年出六十位登三事當得寳劍佩之斯言豈效與因問曰在何郡煥曰在豫章豐城華曰欲屈君為宰)
(密共尋之可乎煥許之華即補煥為豐城令煥到縣掘獄屋基入地四丈餘得一石函光氣非常中有䨇劍並)
(刻題一曰龍泉一曰太阿其夕斗牛問氣不復見焉煥以南昌西山北巖下土以拭劍光芒艷發遣送一劍并)
(土與華留一自佩或曰得兩送一張公豈可欺乎煥曰本朝將亂張公當受其禍此劍當繫徐君墓樹耳靈異)
(之物終當化去不永為人服也華得劍寳愛之以南昌土不如華隂赤土報煥書曰詳觀劍文乃干將也莫邪)
(何復不至雖然天生神物終當合耳因以華隂土一斤致煥煥更以拭劍倍益精眀華誅失劍所在煥卒子華)
(為州從事持劍行經延丨丨劍忽於腰間躍出墮水使人没水取之不見劍但見丨丨各長數丈蟠縈有文章)
(没者懼而反華歎曰先君化去之言張公終合之論此其驗乎)隨四時而變為五色(晉書)
(劉曜載記嘗夜閑居有二童子入跪曰菅涔王使小臣奉謁趙皇帝獻劍一口置前再拜而去以燭視之劍長)
(二尺光澤非常赤玉為室背上有銘曰神劍御除衆毒曜遂服之劍丨丨丨丨丨丨丨丨)蛇矛(晉書劉曜)
(載記安左手奮七尺大刀右手執丈八丨丨按安陳安)夕火爭光秋月競色(晉書慕容)
(德載記奮劍與丨丨丨丨揮戈與丨丨丨丨)大夏龍雀(晉書赫連勃勃載記又造百鍊剛刀為龍)
(雀大環號曰丨丨丨丨銘其背曰古之利器吳楚湛盧大夏龍雀名冠神都可以懷遠可以柔邇如風靡草威)
(服九區世甚珍之)飛樓木幔(宋書武帝紀張綱治攻具成設諸竒巧丨丨丨丨之屬莫不畢備城)
(上火石弓矢無所用之)遠兵(宋書樂志弩為丨丨軍之鎮其發有機體難動往必速重而不遲銳精分)
(鏄射遠中微)杜郵之賜(宋書謝莊傳初世祖嘗賜莊寳劍莊以與豫州刺史魯爽送别爽後反叛)
(世祖因宴集問劍所在答曰昔以與魯爽别竊為陛下丨丨丨丨上甚說當時以為知言)筩䄂鎧帽
(宋書殷孝祖傳太宗初即位徵孝祖入朝御仗先有諸葛亮丨丨丨丨二十五石弩射之不能入上悉以賜孝)
(祖)火車(齊書高帝紀俄頃賊馬步奄至又推丨丨數道攻戰)編㯶皮為馬具裝(齊書)
(高帝紀江州刺史晉安王子勛遣臨川内史張淹自鄱陽嶠道入三吳臺軍主沈思仁與偽龍驤將軍任皇鎮)
(西参軍劉越緒各據險相守明帝遣太祖領三千人討之時朝廷器甲皆充南討太祖軍容寡闕乃丨丨丨丨)
(丨丨丨析竹為寄生夜舉火進軍賊望見恐懼未戰而走)七寳縛矟(齊書東昏侯紀執丨丨丨丨戎)
(服急装不變寒暑)金銀鏤弩牙瑇瑁帖箭(齊書東昏侯紀翳中帷帳及步鄣皆祫以)
(綠紅錦丨丨丨丨丨丨丨丨丨)平州鐵刀(齊書劉悛傳并獻蒙山銅一片又銅石一片丨丨丨丨一)
(口)萬鈞弩(齊書通復侯子響傳子響自與百餘人袍騎將丨丨丨三四張宿江隄上)玉環刀
(齊書劉懷慰傳懷慰為輔國將軍齊郡太守上謂懷慰曰齊邦是王業所基吾方以為顯任經理之事一以委)
(卿又手敕曰有文事者必有武備今賜卿丨丨丨一口)烏楯槊(齊書魏虜傳鐵騎為羣前後相接步)
(軍皆丨丨丨綴接以黑蝦蟆幡)朱色鼓綠色鼓黑色鼓(齊書魏虜傳其諸王軍丨丨丨)
(公侯丨丨丨伯子男丨丨丨並有鼙角吹脣沸地)吹脣沸地(見上)神鋒弩(梁書楊公則傳)
(大軍至新林公則自越城移屯領軍府壘北樓與南掖門相對嘗登樓望戰城中遙見麾蓋縱丨丨丨射之)
銀裝刀(梁書席闡文傳高祖之將起義也闡文深勸之穎胄同焉仍遣田祖恭私報高祖并獻丨丨丨)
(高祖報以金如意)善勝成勝(梁書陶弘景傳大通初令獻二刀於高祖其一名丨丨一名丨丨並)
(為佳寳)拍車步艦(陳書黃法氍傳五年大舉北伐都督吳明徹出秦郡以法氍為都督出歴陽齊)
(遣其歴陽王步騎五萬來援於小峴築城法氍遣左衞將軍樊毅分兵於大峴禦之大破齊軍盡獲人馬器械)
(於是乃為丨丨及丨丨竪拍以逼歴陽歴陽人窘蹴乞降法氍緩之則又堅守法氍怒親率士卒攻城施拍加)
(其樓堞時又大雨城崩克之盡誅戍卒)隨機損益妙思出入(陳書徐世譜傳高祖之拒)
(王琳其水戰之具悉委世譜世譜性機巧諳解舊法所造器械並丨丨丨丨丨丨丨丨)銑鋧(陳書蕭摩)
(訶傳馳馬衝齊軍胡挺身出陣前十餘步彀弓未發摩訶遥擲丨丨正中其額應手而仆)烏幡(南史梁宗)
(室會理傳紹先入以丨丨麾衆單馬遣之至都)鐵纏矟(南史王茂傳從武帝東下為軍鋒師次秣陵東)
(昏遣大將王珍國盛兵朱雀門衆號二十萬及戰梁武軍引却茂下馬單刀直前外甥韋欣慶勇力絶人執丨)
(丨丨翼茂而進故大破之茂勲第一欣慶力也)四石烏漆大弓(南史蔡道恭傳魏大造梯衝攻)
(圍日急道恭用丨丨丨丨丨丨射所中皆洞甲飲羽一發或貫兩人敵人望弓皆靡)折樹矟(南史羊侃)
(傳駕幸樂遊苑侃與宴時少府奏新造兩刃矟成長二丈四尺圍一尺三寸帝因賜侃河南國紫騮令試之侃)
(執矟上馬左右擊刺特盡其妙觀者登樹帝曰此樹必為侍中折矣俄而果折因號此矟為丨丨丨)霜眀
朱弓斑絲纏矟(南史杜崱傳&KR0034;膂力絶人便馬善射一日中戰七八合所佩丨丨丨丨四石餘)
(力丨丨丨丨長二丈五同心敢死士百七十人每出殺傷數百人敵人憚之號為杜彪按&KR0034;崱兄)普嵐
寳劍(魏書文成帝紀丨丨國獻丨丨)量造四萬人雜仗(魏書宣武帝紀詔曰比軍役頻)
(興仗多毁敗在庫戎器見有無幾安不忘危古人所戒五兵之器事須充積經造既殷非衆莫舉今可丨丨丨)
(丨丨丨丨)綴鈴刃下(魏書陳留王虔傳虔姿貌魁傑武力絶倫每以常矟細短大作之猶患其輕復)
(丨丨於丨丨)彊弩十二牀(魏書賀源傳是時每歲秋冬遣軍三道並出以備北寇至春中乃班)
(師賀以勞役京都又非禦邊長計乃上言請募諸州鎮有武健者三萬人復其徭賦厚加賑恤分為三部二鎮)
(之間築城城置萬人給丨丨丨丨丨武衞三百乘弩一牀給牛六頭武衞一乘給牛二頭多造馬槍及諸器械)
(使武略大將二人以鎮撫之冬則講武春則種殖並戍並耕則兵未勞而有盈畜矣)馬槍(見上)刺虎
矛(魏書畢衆敬傳獻真珠璫四具銀装劍一口丨丨丨一枚仙人文綾一百匹)細明光人馬
鎧(魏書蠕蠕傳詔賜阿那瓌丨丨丨丨丨丨二具鐵人馬鎧六具露絲銀纏槊二張并白眊赤漆槊十張并)
(白眊黑漆槊十張并幡露絲弓二張并箭朱漆柘弓六張并箭黑漆弓十張并箭赤漆楯六幡并刀黑漆楯六)
(幡并刀赤漆鼔角二十具五色錦被二領黃紬被褥三十具私府繡袍一領并帽内者緋納襖一領緋袍二十)
(領井帽内者雜綵千叚緋納小口袴褶一具内中宛具紫納大口袴褶一具内中宛具百子帳十八具黃布幕)
(六張新乾飯一百石麥麨八石榛麨五石銅烏錥四枚柔鐵烏錥二枚各受二斛黑漆竹榼四枚各受五升婢)
(二口父草馬五百匹駝百二十頭㹀牛一百頭羊五千口朱畫盤器十合粟二十萬石至鎮給之)削木
為箭剪紙為羽(北齊書郎基傳梁吳明徹率衆攻圍海西基奬勵兵民固守百餘日軍糧且罄)
(戎仗亦盡乃至丨丨丨丨丨丨丨丨圍解還朝僕射楊愔迎勞之曰卿本文吏遂有武略削木剪紙皆無故事)
(班墨之思何以相過)河陽幡(北齊書綦母懷文傳武定初官軍與周文戰於邙山是時官軍旗幟盡赤)
(西軍盡黑懷文言於高祖曰赤火色黑水色水能滅火不宜以赤對黑土勝水宜改為黃高祖遂改為赭黃所)
(謂丨丨丨者也又造宿鐵刀其法燒生鐵精以重柔鋌數宿則成剛以柔鐵為刀脊浴以五牲之溺淬以五牲)
(之脂斬甲過三十札)斬甲過三十札(見上)旌旗畫猛獸鷙鳥之象(周書)
(武帝紀詔諸軍丨丨皆丨以丨丨丨丨丨丨)火䂎(周書王思政傳東魏太尉高嶽行臺慕容紹宗儀同)
(劉豐生等率步騎十萬來攻潁川城内臥鼓偃旗若無人者嶽恃其衆謂一戰可屠乃四面鼓譟而上思政選)
(城中驍勇開門出突嶽衆不敢當引軍亂退嶽知不可卒攻乃多修營壘又隨地勢高處築土山以臨城中飛)
(梯大車晝夜攻之思政亦作丨丨因迅風便投之土山又以火箭射之燒其攻具仍募勇士縋而出戰嶽衆披)
(靡其守土山人亦棄山而走)象劍(隋書禮儀志劍案漢自天子至於百官無不佩刀蔡謨議云大臣優)
(禮皆劍履上殿非侍臣解之蓋防刃也近代以木未詳所起東齊著令謂為丨丨言象於劍)旋機弩
(隋書禮儀志每車上張幕幕下張平一弩傳矢五人更守兩車之門施車軨馬槍皆外其轅以為外圍次内布)
(鐵菱次内施蟄鞬每一蟄鞬中施弩牀長六尺闊三尺牀桄陛插鋼錐皆長五寸謂之蝦鬚皆施機關張則錐)
(皆外向其牀上施丨丨丨以繩連弩機人從外來觸繩則弩機旋轉向觸所而發)木狗(隋書高熲傳尉)
(迥之起兵也遣子惇率步騎八萬進屯武陟高祖令韋孝寬擊之軍至河陽莫敢先進高祖以諸將不一令崔)
(仲方監之仲方辭父在山東時熲又見劉昉鄭譯竝無去意遂自請行深合上旨遂遣熲熲受命便發遣人辭)
(母云忠孝不可兩兼歔欷就路至軍為橋於沁水賊於上流縱大栰熲豫為丨丨以禦之既渡焚橋而戰大破)
(之)綠沉甲(隋書張奫傳拜大將軍高祖命升御坐而宴之謂奫曰卿可為朕兒朕為卿父今日聚集)
(示無外也其後賜綺羅千匹丨丨丨獸文具装)矢皆石鏃(隋書靺鞨傳自拂湼以東丨丨丨丨即古)
(之肅慎氏也)布甲(隋書流求傳煬帝令羽騎尉朱寬入海求訪異俗何蠻言之遂與蠻俱往因到流求)
(國言不相通掠一人而返明年帝復令寬慰撫之流求不從寬取其丨丨而還)輪刀(隋書婆利國傳國人)
(善投丨丨其大如鏡中有竅外鋒如鋸遠以投人無不中)桃竹白羽箭(隋書突厥傳其酋長射匱)
(遣使來求婚裴矩因奏曰處羅不朝恃強大耳臣請以計弱之分裂其國即易制也射匱者都六之子逹頭之)
(孫世為可汗君臨西面今聞其失職附隸於處羅故遣使來以結援耳願厚禮其使拜為大可汗則突厥勢分)
(兩從我矣帝曰公言是也因遣裴矩朝夕至館微諷諭之帝於仁風殿召其使者言處羅不順之意稱射匱有)
(好心吾將立為大可汗令發兵誅處羅然後當為婚也帝取丨丨丨丨丨一枝以賜射匱因謂之曰此事宜速)
(使疾如箭也)火弩(舊唐書太宗紀貞觀十九年五月丁丑車駕渡遼甲申上親率鐵騎與李世勣會圍)
(遼東城因烈風發丨丨斯湏城上屋及樓皆盡麾戰士令登乃拔之)浪人劍(舊唐書德宗紀辛夘南詔)
(獻鐸槊丨丨丨吐蕃印八紐)霍錐(舊唐書懿宗紀初龐勛據徐州倉庫素無貯蓄乃令羣兇四出於揚)
(楚廬壽滁和兖海沂密曹濮等州界剽牛馬輓運糧糗以夜繼晝招致亡命有衆二十萬男女十五以上皆令)
(執兵其人皆舒鋤鉤為兵號曰丨丨首尾周歲十餘郡生靈受其酷毒至是盡平)拍刃(舊唐書闞稜傳)
(善用大刀長一文施兩刃名為丨丨每一舉輙斃數人前無當者)半叚槍(舊唐書哥舒翰傳吐蕃寇)
(邊翰拒之於苦拔海其衆三行從山差池而下翰持丨丨丨當其鋒擊之三行皆敗)雲橋(舊唐書渾瑊傳)
(賊造丨丨成闊數十丈以巨輪為脚推之使前施濕氊生牛革多懸水囊以為障直指城東北隅兩旁構木為)
(廬冐以牛革廻環相屬負土運薪於其下以填壕塹矢石不能傷)藤甲竹弓(舊唐書林邑國傳以)
(丨為丨以丨為丨)胡綠甲榆&KR1076;矢(唐書地理志媯州媯川郡土貢樺皮丨丨丨丨丨丨麝香)
平陸(唐書宗室齊物傳天寳初擢累陜州刺史開砥柱通漕路發重石下得古鐵戟若鏵然銘曰丨丨上)
(之詔因以名縣)雲旝(唐書李密傳命護軍將軍田茂廣造丨丨三百具以機發石為攻城械號將軍礟)
將軍礟(見上)翔旝雲輣(唐書禇遂良傳帝欲自討遼東遂良固勸無行一不勝師必再興再)
(興為忿兵兵忿者勝負不可必帝然可會李勣詆其計帝意遂决東遂良懼上言臣請譬諸身兩京腹心也四)
(境手足也殊裔絶域殆非支體所屬高麗王陛下所立莫離支殺之討其逆夷其地固不可失但遣一二慎將)
(付銳兵十萬丨丨丨丨唾手可取昔侯君集李靖皆庸人爾猶能撅高昌纓突厥陛下止發蹤指示得歸功聖)
(明前日從陛下平天下虓士爪臣氣力未衰可驅策惟陛下所使臣聞涉遼而左或水潦平地淖三尺帶方元)
(莬海壤荒漫决非萬乘六師所宜行)襞紙鎧(唐書徐商傳拜河中節度使置備征軍凡千人丨丨為丨)
(勁矢不能洞)大横(唐書王及善傳除右千牛衞將軍帝曰以爾忠謹故擢三品要職羣臣非搜辟不得)
(至朕所爾佩丨丨刀在朕側亦知此官貴乎)短長三制(唐書馬燧傳遷河東節度留後進節度使)
(太原承鮑防之敗兵力衰單燧募厠役得數千人悉補騎士教之戰數月成精卒造鎧必丨丨丨丨稱士所衣)
(以便進趨為戰車冐以狻㹸象列戟於後行以載兵止則為陣遇險則制衝冐器用完銳)裹罽為鎧
剡蒿為矢(唐書李元諒傳德宗出奉天賊遣將何望之襲華州於是刺史董進棄城走望之欲聚兵)
(以絶東道元諒自潼關引兵徑薄其城拔之時兵興倉卒丨丨丨丨丨丨丨丨募兵數日至萬餘軍氣乃振)
弋鎧犀密(唐書王鍔傳回鶻并麾尼師入朝鍔欲示威武傾駭之乃悉軍迎廷列五十里旗幟光鮮)
(丨丨丨丨回鶻恐不敢仰視鍔偃然受其禮)疥癆賓(唐書顧彦暉傳梓有鏡堂世稱其麗彦暉嘗會)
(諸將堂上養子瑤尤親信彦暉以所佩劍號丨丨丨佩之使侍左右嘗語諸將曰與公等生死同之違者先齒)
(疥癆賓)金髤(唐書高麗傳以李勣為遼東道行軍大總管帥騎士六萬趨遼東又發契丹奚新羅百濟)
(諸君長兵悉會十九年四月勣濟遼水遂圍遼東城帝度遼水營馬首山身到城下時百濟上丨丨鎧又以元)
(金為山五文鎧士被以從帝與勣會甲光炫日)鎖子(唐書康國傳開元初貢丨丨鎧水精杯碼碯瓶駝鳥)
(卵及越諾侏儒胡旋女子)竹龍(五代史死節傳李景以劉仁贍鎮壽州世宗圍之束巨竹數十萬竿上施)
(版屋號為丨丨載甲士以攻之)板橋王氏劍(五代史雜傳馮暉鎮靈武行至梅戍蕃夷稍稍來謁)
(暉顧首領一人指其佩劍曰此丨丨丨丨丨邪吾聞王氏劍天下利器也俯而取諸腰間若將翫之因擊殺首)
(領者)捷馬牌(五代史南唐世家劉彦貞之兵施利刃於拒馬維以鐵索又刻木為獸號丨丨丨以皮囊)
(布鐵蒺藜於地周兵見而知其怯一鼔敗之)儀鍠(宋史儀衞志丨丨鉞屬也刻木如斧塗以青柄以黃)
(上綴小錦幡五色帶)木羽(宋史兵志咸平元年六月御前忠佐石歸宋獻丨丨弩箭箭裁尺餘而所激甚)
(遠中鎧甲則簳去而鏃存牢不可拔詔增歸宋月俸且補其子為東西班侍)鐵輪撥渾(宋史兵志)
(先是相國寺僧法山本洺州人彊姓其族百口悉為戎人所掠至是願還俗隸軍伍以效死力且獻丨丨丨丨)
(重三十三斤首尾有刃為馬上格戰具詔補外殿直)狼牙鴨觜(宋史兵志熙寧七年是歲始造箭曰)
(丨丨曰丨丨曰出尖四楞曰一插刃鑿子凡四種推行之)馬蝗弩(宋史兵志席益言諸州造丨丨丨不)
(若令造弓詔並改造弓弩内馬蝗弩改手射弓)木鸖觜無羽箭(宋史兵志淳熙九年衢州守臣)
(製到丨丨丨弩二千箭十萬又湖北京西造納丨丨丨上曰箭不用羽可謂精巧其屋藏之)殺重為
輕(宋史畢再遇傳揚州有北軍二千五百人再遇請分隸建康鎮江軍每隊不過數人使不得為變更造輕)
(甲長不過膝披不過肘兜鍪亦丨丨丨丨馬甲易以皮車牌易以木而設轉軸其下使一人之力可推可挈務)
(便捷不使重遲)小矢激三百步(宋史趙振傳高平蠻叛徙湖北都廵檢使兼制置南路以南方)
(暑濕弓弩不利别創丨丨丨丨丨丨中輙洞穿蠻遂駭散)連鎖甲狻㹸鍪(宋史韓世忠傳器械)
(規畫精絶過人今克敵弓丨丨丨丨丨丨及跳澗以習騎洞貫以習射皆其遺法也)淨天鶻旗(宋史)
(張威傳威初在行伍以勇見稱進充偏禆每戰輙克立丨丨丨丨以自表)紫大蟲(宋史張威傳威每戰)
(不操它兵有木棓號丨丨丨圜而不刃長不六尺揮之掠陣敵皆靡)狀若大筒(宋史勃泥國傳戰鬭)
(者則持刀被甲甲以銅鑄丨丨丨丨穿之於身護其腹背)震天雷(金史赤盞合喜傳合喜先以守鳳翔)
(自誇及令守西北隅其地受攻最急而合喜當之語言失措面無人色軍士特以車駕數出慰勞人自激昂爭)
(為效命耳其攻城之具有火炮名丨丨丨者鐵礶盛藥以火點之砲起火發其聲如雷聞百里外所爇圍半畝)
(之上火點著甲鐵皆透大兵又為牛皮洞直至城下掘城為龕間可容人則城上不可奈何矣人有獻策者以)
(鐵繩懸震天雷者順城而下至掘處火發人與牛皮皆碎迸無迹又飛火槍注藥以火發之輙前燒十餘步人)
(亦不敢近大兵惟畏此二物云)牛皮洞(見上)飛火槍(見上)去物(金史張彀傳時出兵備邊)
(州徵箭十萬限以鵰鴈羽為之其價翔躍不可得彀曰矢丨丨也何羽不可節度使曰當湏省報彀曰州距京)
(師二千里如民急何萬一有責下官身任其咎一日之間價減數倍尚書省竟如所請)汝之副(元史)
(張弘範傳帝出武庫劍甲聽其自擇且諭之曰劍丨丨丨也不用令者以此處之)混江龍(元史賀祉)
(傳宋兵以巨索横截淮水號丨丨丨)疊盾(元史孫威傳子拱别製丨丨其製張則為盾斂則合而易持世)
(祖以為古未有)飛鳬電影(六韜大黃參連弩大扶胥三十六乘材士強弩矛戟為翼丨丨丨丨自副)
(飛鳬赤莖白羽以銅為首電影青莖赤羽以鐵為首)木螳螂(六韜三軍拒守丨丨丨劍刃扶胥廣二丈)
(百二十具一名行馬平易地以步兵敗車騎)行馬(見上)天棓天鉞天搥(六韜方首鐵棓)
(維朌重十二斤柄長五尺以上千二百枚一名丨丨大柯斧刃長八寸重八斤柄長五尺以上千二百枚一名)
(丨丨方首鐵搥重八斤柄長五尺以上千二百枚一名丨丨)天羅虎落(六韜三軍拒守丨丨丨丨)
(鎖連一部廣一丈五尺高八尺百二十具虎落劍刃扶胥廣一丈五尺高八尺五百一十具)飛江天
船(六韜渡大水丨丨廣一丈五尺長二丈以上八具以環利通索張之天浮鐵螳螂矩内圓外徑四尺以上)
(環落自副三十二具以天浮張飛江濟大海謂之天潢一名丨丨)三軍用備(六韜凡三軍有大事)
(莫不習用器械若攻城圍邑則有轒輼臨衝視城中則有雲梯飛樓三軍行止則有武衝大櫓前後拒守絶道)
(遮街則有材士強弩衞其兩旁設營壘則有天羅虎落行馬蒺藜晝則登雲梯遠望立五色旌旗夜則設雲火)
(萬炬擊雷鼓振鼙鐸吹鳴笳越溝塹則有飛橋轉關轆轤鉏鋙濟大水則有天潢飛江逆波上流則有浮海絶)
(江丨丨丨丨主將何憂)種麻以為弓弦(越絶書麻林山一名多山句踐欲伐吳丨丨丨丨丨)
(丨使齊人守之越謂齊人多故曰麻林多以防吳)五色竝見(越絶書昔者越王句踐有寳劍五聞)
(於天下客有能相劍者名薛燭王召而問之曰吾有寳劍五請以示之薛燭對曰愚理不足以言大王請不得)
(已乃召掌者王使取豪曹薛燭對曰豪曹非寳劍也夫寳劍丨丨丨丨莫能相勝豪曹已擅名矣非寳劍也王)
(曰取巨闕薛燭曰非寳劍也寳劍者金錫和銅而不離今巨闕已離矣非寳劍也王曰然巨闕初成之時吾坐)
(於露壇之上宮人有四駕白鹿而過者車奔鹿驚吾引劍而指之四駕上飛揚不知其絶也穿銅釡絶鐵䥶胥)
(中決如粢米故曰巨闕王取純鉤薛燭聞之忽如敗有頃懼如悟下階而深惟簡衣而坐望之手振拂揚其華)
(捽如芙蓉始出觀其釽爛如列星之行觀其光渾渾如水之溢於塘觀其斷巗巖如瑣石觀其才煥煥如冰釋)
(此所謂純鉤耶王曰是也客有直之者有市之鄉二駿馬千匹千戶之都二可乎薛燭對曰不可當造此劍之)
(時赤堇之山破而出錫若耶之溪涸而出銅雨師掃灑雷公擊槖蛟龍捧鑪天帝装炭太乙下觀天精下之歐)
(冶乃因天之精神悉其伎巧造為大刑三小刑二一名湛盧二曰純鉤三曰勝邪四曰魚腸五曰巨闕今赤堇)
(之山已合若耶溪深而不測羣神不下歐冶子即死雖復傾城量金珠玉竭河猶不能得此一物有市之鄉二)
(駿馬千匹千戶之都二何足言哉)穿銅絶鐵決如粢米(見上)純鉤(見上)華如
芙蓉(見上)爛如列星(見上)巖巗如瑣石煥煥如冰釋(見上)太乙
下觀(見上)因天精神悉其伎巧(見上)傾城量金珠玉竭河(見上)
干將歐冶(越絶書楚王召風胡子而問之曰寡人聞吳有丨丨越有丨丨子此二子甲世而生天下)
(未嘗有精誠上通天下為烈士寡人願齎邦之重寳皆以奉子因吳王請此二人作鐵劍可乎風胡子曰善於)
(是乃令風胡子之吳見歐冶子干將使人作鐵劍歐冶子干將鑿茨山洩其溪取鐵英作為鐵劍三枚一曰龍)
(淵二曰泰阿三曰工布畢成風胡子奏之楚王楚王見此三劍之精神大悦風胡子問之曰此三劍何物所象)
(其名為何風胡子對曰一曰龍淵二曰泰阿三曰工布楚王曰何為龍淵泰阿工布風胡子對曰欲知龍淵觀)
(其状如登高山臨深淵欲知泰阿觀其釽巍巍翼翼如流水之波欲知工布釽從文起至脊而止如珠不可袵)
(文若流水不絶晉鄭王聞而求之不得興師圍楚之城三年不解倉榖粟索庫無兵革左右羣臣賢士莫能禁)
(止於是楚王聞之引泰阿之劍登城而麾之三軍破敗士卒迷惑流血千里猛獸歐瞻江水折揚晉鄭之頭畢)
(白楚王於是大悅曰此劍威耶寡人力耶風胡子對曰劍之威也因大王之神楚王曰夫劍鐵耳固能有精神)
(若此乎風胡子對曰時各有使然軒轅神農赫胥之時以石為兵斷樹木為宮室死而龍藏夫神聖主使然至)
(黃帝之時以玉為兵以伐樹木為宮室鑿地夫玉亦神物也又遇聖主使然死而龍藏禹穴之時以銅為兵以)
(鑿伊闕通龍門決江導河東注於東海天下通平治為宮室豈非聖主之力哉當此之時作鐵兵威服三軍天)
(下聞之莫敢不服此亦鐵兵之神大王有聖德楚王曰寡人聞命矣)洩溪取英(見上)巍巍翼
翼如流水之波(見上)晉鄭之頭畢白(見上)光明洞照如水精
(東方朔十洲記流洲在西海中地方三千里去東岸十九萬里上多山川積石名為昆吾冶其石成鐵作劍丨)
(丨丨丨丨丨丨状割玉物如割泥亦饒仙家按今昆吾地石中出鐵作刀劍猶然但無所謂仙家也)鳴鴻
(郭憲洞冥記帝解丨丨之刀以賜朔刀長三尺朔曰此刀黃帝采首山之銅鑄之雄已飛去雌者猶存帝臨崩)
(舉刀以示朔恐人得此刀欲銷之刀以手中化為鵲赤色飛去雲中)化鵲飛去雲中(見上)吳
魁(劉熙釋名盾遯也跪其後避以隱遯也大而平者曰丨丨本出於吳為魁帥者所持也)中有七
星(吳越春秋胥乃解百金之劍以與漁者此吾前君之劍丨丨丨丨價值百金以此相答)陽作龜
文隂作漫理(吳越春秋干將者吳人也與歐冶子同師俱能為劍越前來獻三枚闔閭得而寳之)
(以故使劍匠作為二枚一曰干將二曰莫邪莫邪干將之妻也干將作劍采五山之鐵精六合之金英候天伺)
(地隂陽同光百神臨觀天氣下降而金鐵之精不銷淪流於是干將不知其由莫邪曰子以善為劍聞於王使)
(子作劍三日不成其有意乎干將曰吾不知其理也莫邪曰夫神物之化須人而成今夫子作劍得無得其人)
(而後成乎干將曰昔吾師作冶金鐵之類不銷夫婦俱入冶爐中然後成物至今後世即由作冶麻絰葌服然)
(後敢鑄金於山今吾作劍不變化者其若斯耶莫邪曰師知爍身以成物吾何難哉於是干將妻乃斷髮剪爪)
(投於爐中使童女童男三百人鼓槖装炭金鐵刀濡遂以成劍陽曰干將隂曰莫邪丨丨丨丨丨丨丨丨干將)
(匿其陽出其隂而獻之闔閭甚重既得寳劍適會魯使季孫聘於吳闔閭使掌劍大夫以莫邪獻之季孫拔劍)
(之鍔中缺者大如黍米歎曰美哉劍也雖上國之師何以加之夫劍之成也吳霸有缺則亡矣我雖好之其可)
(受乎不受而去)吳鴻扈稽(吳越春秋闔閭既寳莫邪復命於國中作金鉤今曰能為善鉤者賞之百)
(金吳作鉤者甚衆而有之貪王之重賞也殺其二子以血釁金遂成二鉤獻於闔閭詣宮門而求賞王曰為鉤)
(者衆而子獨求賞何以異於衆夫子之鉤乎作鉤者曰吾之作鉤也貪而殺二子釁成二鉤王乃舉衆鉤以示)
(之何者是也王鉤甚多形體相類不知其所在於是鉤師向鉤而呼二子之名丨丨丨丨我在於此王不知汝)
(之神也兩鉤俱飛著父之胸吳王大驚曰嗟乎寡人誠負於子乃賞百金遂服而不離身)鉤飛(見上)水
行如楚(吳越春秋湛盧之劍惡闔閭之無道也乃去而出丨丨丨丨楚昭王臥而寤得吳王湛盧之劍)
(於牀昭王不知其故乃召風胡子而問曰寡人臥覺而得寳劍不知其名是何劍也風胡子曰此謂湛盧之劍)
殷高宗伐鬼方時所作(三輔黃圖靈金内府太上皇微時佩一刀長三尺上有銘字難)
(識傳云丨丨丨丨丨丨丨丨丨)四兵(陸機要覽東弓南矛西劍北戟中鼓亦曰丨丨)十二年一
磨瑩刃上常若霜雪(葛洪西京雜記漢帝相傳以秦王子嬰所奉白玉璽高祖斬白蛇劍)
(劍上七采珠九華玉以為飾雜厠五色琉璃為劍匣劍在室中光景猶照於外與挺劍不殊丨丨丨丨加丨丨)
(丨丨丨丨丨丨開匣拔鞘輙有風氣光彩射人)直千金壽萬歲(葛洪西京雜記昭帝時茂陵家)
(人獻寳劍上銘曰丨丨丨丨丨丨)曳影(王嘉拾遺記顓頊有丨丨之劍騰空而舒若四方有兵此劍則)
(飛起指其方則尅伐未用之時常於匣裏如龍虎之吟)如龍虎吟(見上)八劍(王嘉拾遺記昆)
(吾山草木皆劍利土亦鋼而精至越王句踐使工人採金鑄之以成丨丨之精一名揜日二名斷水三名轉魄)
(四名懸翦五名驚鯢六名滅魂七名郤邪八名真剛以切玉斷金如削土木矣以應八方之氣鑄之也)䨇
兔食鐵(王嘉拾遺記昆吾山有獸大如兔食銅鐵膽腎皆如鐵其雌者色白如銀昔吳國武庫之中兵)
(刃俱被食盡王令撿庫穴獵得䨇兔一白一黃殺之開其腹而有鐵膽腎方知兵刃之鐵為兔所食王乃召其)
(劍工令鑄其膽腎以為劍一雌一雄號干將者雄號鏌鎁者雌其劍可以切玉斷犀王深寳之)殱三猾
(王嘉拾遺記漢太上皇微時佩一刀長三尺上有銘其字難識疑是殷高宗伐鬼方時所作也上皇遊豐沛山)
(中寓居窮谷裏有人歐冶鑄上皇息其旁問曰此鑄何器工者笑而答曰為天子鑄劍慎勿泄言上皇謂為戲)
(言而無疑色工人曰今所鑄鐵鋼礪難成若得翁腰間佩刀雜而冶之即成神器可以尅定天下星精為輔佐)
(以丨丨丨木衰火盛此為異兆也上皇則解匕首投於爐中俄而烟燄衝天日為之晝晦及乎劍成工人即持)
(劍授上皇上皇以賜高祖高祖常佩於身以殱三猾及天下已定呂后藏於寳庫庫中守藏者見白氣如雲出)
(於戶外状如龍蛇呂后改庫名曰靈金藏)白虹(崔豹古今注吳大皇帝有寳劍六一曰丨丨二曰紫電三)
(曰辟邪四曰流星五曰青冥六曰百里)漏景(崔豹古今注吳大皇帝有寳刀三一曰百鍊二曰青犢三)
(曰丨丨)各投五嶽(陶弘景刀劍錄周昭王鑄五劍丨丨丨丨銘曰鎮嶽)定業(陶弘景刀劍錄)
(齊高帝蕭道成以建元二年造一刀銘曰丨丨)永治四方(陶弘景刀劍錄梁武帝命弘景造神劍十)
(三口用金銀銅錫鐵五色合為之文曰服之者丨丨丨丨)騰馬(陶弘景刀劍錄後蜀李雄以晏平元年造)
(刀五百口文曰丨丨)赤冶(陶弘景刀劍錄後魏昭成帝拓拔犍以建國元年於赤冶城鑄刺刀十口金鏤)
(丨丨字)白鹿(陶弘景刀劍錄後魏宣武帝恪以景明元年於白鹿山造一刀文曰丨丨)神術(陶弘)
(景刀劍錄前秦苻堅以甘露四年造一刀用五千工銘曰丨丨)麟嘉(陶弘景刀劍錄後凉呂光以麟嘉元)
(年造一刀銘背曰丨丨長三尺六寸)建平(陶弘景刀劍錄南燕慕容元明以建平元年作刀四口文曰丨)
(丨)百勝(陶弘景刀劍錄西凉李暠以永建元年造珠碧刀一口銘曰丨丨)永安(陶弘景刀劍錄)
(北凉沮渠蒙遜以永安三年造刀百口銘曰丨丨)幼平(陶弘景刀劍錄周幼平擊曹公勝拜平虜將軍)
(因造一刀銘背曰丨丨)斷蒙(陶弘景刀劍錄董元代少果勇自打鐵作刀後討黃祖蒙衝挾河元代引)
(刀斷蒙衝纜分為二流拜大司馬號其刀曰丨丨刀)安國(陶弘景刀劍錄朱理君少愛征討黃武中累功)
(作安國將軍作一佩刀文曰丨丨)萬人(陶弘景刀劍錄關侯為先主所重不惜身命自采武都山鐵為)
(二刀銘曰丨丨及羽敗惜刀投於水)張飛刀(陶弘景刀劍錄丨丨初拜新亭侯自命匠鍊赤珠山鐵為)
(一丨銘曰新亭侯蜀大將也)淒然風氣(陶弘景刀劍錄鄧艾年十二曾讀陳太邱碑碑下掘得一)
(刀黑如漆長三尺餘刀上常有風氣淒淒然時人以為神物)隱起雲文(陶弘景刀劍錄董卓少時)
(耕野得一刀無文字四面丨丨作山丨丨劚玉如泥及卓貴示五官中郎將蔡邕邕曰此項羽之刀也)武
庫令辨名數備國用(唐六典丨丨丨掌藏天下之兵仗器械丨其丨丨以丨丨丨丞為之)
(貳凡軍鼓之制有三一曰銅鼓二曰戰鼓三曰鐃鼓金之制有四一曰錞二曰鐲三曰鐃四曰鐸弓之制有四)
(一曰長弓二曰角弓三曰稍弓四曰格弓弩之制有七一曰擘張弩二曰角弓弩三曰木單弩四曰大木單弩)
(五曰竹竿弩六曰大竹竿弩七曰伏遠弩箭之制有四一曰竹箭二曰木箭三曰兵箭四曰弩箭刀之制有四)
(一曰儀刀二曰鄣刀三曰横刀四曰陌刀槍之制有四一曰漆槍二曰木槍三曰白幹槍四曰撲頭槍甲之制)
(十有三一曰明光甲二曰光要甲三曰細鱗甲四曰山文甲五曰烏鎚甲六曰白布甲七曰皂絹甲八曰布背)
(甲九曰步兵甲十曰皮甲十有一曰木甲十有二曰鎖子甲十有三曰馬甲彭排之制有六一曰膝排二曰團)
(排三曰漆排四曰木排五曰聯木排六曰皮排旗之制三十有二一曰青龍旗二曰白獸旗三曰朱雀旗四曰)
(元武旗五曰黃龍負圖旗六曰應龍旗七曰龍馬旗八曰玉馬旗九曰鳳凰旗十曰鸞旗十一曰鵕䴊旗十二)
(曰太平旗十三曰麒麟旗十四曰飛麟旗十五曰飛黃旗十六曰駃騠旗十七曰白澤旗十八曰五牛旗十九)
(曰犀牛旗二十曰金牛旗二十一曰兕旗二十二曰三角獸旗二十三曰角端旗二十四曰吉利旗二十五曰)
(騼䮷旗二十六曰騶牙旗二十七曰黃鹿旗二十八曰白狼旗二十九曰赤熊旗三十曰辟邪旗三十一曰茞)
(艾旗三十二曰刃旗袍之制有五一曰青袍二曰緋袍三曰黃袍四曰白袍五曰皂袍器用之制有八一曰大)
(角二曰纛三曰鉞斧四曰鐵蒺藜五曰棒六曰鉤七曰鐵盂八曰水斗)迸光出室環燭方
丈(叚成式酉陽雜爼開元中河西騎將宋青春驍果暴戾為衆所忌及西戎歲犯邊青春每陣常運臂大呼)
(執馘而旋未嘗中鋒鏑西戎憚之一軍始頼焉後吐蕃大地獲生口數千軍帥令譯問衣大蟲皮者爾何不能)
(害青春答曰嘗見青龍突陣而來兵刃所及若叩銅鐵我為神助將軍也青春乃知鉤之有靈青春死後鉤為)
(瓜州刺史李廣琛所得或風雨後丨丨丨丨丨丨丨丨哥舒鎮西知之求易以它寳廣琛不與因贈詩刻舟尋)
(化去彈鋏未酬恩)鱗鋏星鐔有時而吼(叚成式酉陽雜爼鄭雲逹少時得一劍丨丨丨)
(丨丨丨丨丨常在莊居晴日藉膝玩之忽有一人從庭樹窣然而下紫衣朱虬髮露劍而立黑氣周身状如重)
(霧鄭素有膽氣佯若不見其人因言我上界人知公有異劍願借一觀鄭謂曰此凡鐵耳不堪君玩上界豈藉)
(此乎其人求之不已鄭伺便良久疾起斫之不中忽墜黑氣著地數日方散)藕中得劍(叚成式酉)
(陽雜爼成式相識温介云大歴中高郵百姓張存以踏藕為業嘗於陂中見旱丨稍大如臂遂併力掘之深二)
(丈大至合抱以不可窮乃斷之丨丨一丨長二尺色青無刃存不之寳邑人有知者以十束薪獲焉其藕無絲)
毒槊(叚成式酉陽雜爼丨丨南蠻有毒槊無刃状如朽鐵中人無血而死言從天雨下入地丈餘祭地方)
(撅得之)風羽(叚成式酉陽雜爼又言雕翎能食諸鳥羽復善作丨丨風羽法去括三寸鑽小孔令透笴)
(及鎪風渠深一粒自括逹於孔則不必羽也)寒骨白(叚成式酉陽雜爼單雄信幼時學堂前植一棗)
(樹至年十八伐為鎗長丈七尺拱圍不合刃重七十斤號為丨丨丨常與秦王卒相遇秦王以大白羽射中刃)
(火出因為尉遲敬德拉折)火精光如電(蘇鶚杜陽雜編上將欲幸奉天自擕丨丨劍出内殿因歎)
(曰千萬年社稷豈為狗鼠所竊耶遂以劍斫檻上鐵狻㹸應手而碎左右皆呼萬歲上曰若碎小寇如斬狻㹸)
(不足慮也及乘輿遇夜侍從皆見上仗數尺光明即火精劍也建中二年大林國所貢云其國有山方數百里)
(出神鐵其山有瘴毒不可輕為採取若中國之君有道神鐵即自流溢鍊之為劍必多靈異其劍之丨丨丨切)
(金玉如泥以杇磨之則生烟焰以金石擊之則火光流起)一丈威(陶榖清異錄隋煬帝將征遼將軍麥)
(鐵杖見帝慷慨誓死捍敵帝賜御副槍丨丨丨)戰棚(彭乘墨客揮犀邊城守具中有丨丨以長木抗於女)
(墻之上大體類敵樓可以離合設之頃刻可就以備倉卒城樓摧壊或無樓處受攻則急張戰棚以臨之)葛
黨(沈括夢溪筆談唐人詩多有言吳鉤者吳鉤刀名也刃彎今南蠻用之謂之丨丨刀)臂師虞士
耳師張柔(沈括夢溪筆談鄆州發地得一銅弩機甚大製作極工其側有刻文曰丨丨丨丨丨丨丨)
(丨史傳無此色目人不知何代物也)瘊子(沈括夢溪筆談凡鍜甲之法其始甚厚不用火冷鍜之比元厚)
(三分减二乃成其末留筯頭許不鍜隱然如丨丨欲以驗未鍜時厚薄如浚河留土筍也謂之瘊子甲)靈
寳(沈括夢溪筆談錢唐有聞人紹者常寳一劍以十大釘陷柱中揮劍一削十釘皆截隱如秤衡而劍鋒無)
(纖迹用力屈之如鉤縱之鏗然有聲復直如弦關中种諤亦蓄一劍可以屈置盒中縱之復直張景陽七命論)
(劍曰若其丨丨則舒屈無方蓋自古有此一類非常鐵能為也)劑鋼柔鐵(沈括夢溪筆談古人以丨)
(丨為刃丨丨為莖榦不爾則多斷折)闌牛盡驚(邵博聞見後錄近歲犍為資官二縣接境地名龍透)
(向氏佃民耕田忽聲出地中耕牛驚走得銅劍一長二尺餘民持歸掛牛闌上入夜劍有光丨丨丨丨移之舍)
(中其光益甚民愚亦驚懼擲於戶外即飛去蓋神物也)竹穎(王稱東都事略李覺又嘗效韓愈毛穎傳)
(作丨丨傳竹穎者謂矢也)玉腰(康譽之昨夢錄西夏有牛重數百斤角甚長而黃黑相間用以製弓極佳)
(尤且健勁其近弝黑者謂之後醮近稍近弝俱黑而弓面黃者謂之丨丨夏人常雜犀角以市焉)火油
機(馬令南唐書義死傳令贇先創巨舟實葭葦灌膏油欲順風縱火謂之丨丨丨按令贇馬令贇)將戰
鬭則夜響(馬令南唐書歸明傳茂忠微時所執大矟後丨有丨丨丨丨丨按茂忠劉茂忠)綠沉
(趙德麟侯鯖錄吳淑事類賦云丨丨亦復精堅引廣志曰綠沉古弓名)開庫出試宛然如
新(馬永卿嬾真子藝祖既平江南詔以兵器盡納揚州不得支動號曰禁庫方臘作亂童貫出征許於逐州)
(軍選練兵仗既丨禁丨西方將士望見所貯弓挺直大喜曰此良弓也因丨丨之丨丨丨丨是日弓數千張立)
(盡噫自開寳之乙亥至宣和之辛丑一百四十七年而膠漆不脫可謂異矣)一百四十七年
膠漆不脫(見上)鳳凰弓(岳珂桯史詵因上制勝彊遠弓式詔施行之弓製實弩極輕利能破)
(堅於三百步外即邊人所謂丨丨丨者)象皮(范成大桂海虞衡志蠻甲惟大理國最工甲胄皆用丨丨)
(胸背各一大片如龜殼堅厚與鐵等又聯綴小皮片為披膊護頂之屬製如中國鐵甲)赤羽(趙彦衞雲)
(麓漫抄杜少陵故衞將軍挽詞有曰丨丨千夫膳黃河十月冰修可注云家語赤羽者日白羽者月千夫膳言)
(所膳者千兵也師古曰古詩云桃花亂落如紅雨赤羽言落葉也此章言將軍善舞劍及彎弧故曰舞劍過人)
(絶鳴弓射獸能銛鋒行㥱順猛噬失蹻騰赤羽千夫膳黃河十月冰横行沙漠外神速至今稱則赤羽謂箭言)
(弦不虛發發必得獸可以供千軍之膳苟如所注則不與下句對而意殊遠矣)終歸之野鑿鐵
鍊精(伊世珍瑯嬛記東美有古劍其子得之甚竒上有篆書十六字極古不可辨太白見之曰是薛燭劍)
(也其文曰丨丨丨丨丨丨丨丨薛燭所造百日斯成)
御定子史精華卷一百五十六
