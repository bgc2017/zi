欽定四庫全書
御定子史精華卷一百四十
動植部六
百榖
四種五穫(管子常山之東河汝之間早生而晚殺五榖之所蕃熟也丨丨而丨丨中年畝二石一夫)
(為粟二百石)鄗上黍北里禾(管子古之封禪丨丨之丨丨丨之丨所以為盛)内甲以
處(管子夫粟丨丨丨丨中有卷城外有兵刃未敢自恃自命曰粟)少也眴眴壯也莊莊
成也由由(管子苗始其丨丨丨丨乎何其孺子也至其丨丨丨丨乎何其士也至其丨丨丨丨乎兹)
(免何其君子也)大重細重白莖白秀(管子其種丨丨丨丨丨丨丨丨無不宜也)黑秀
箭長(管子其種大苗細苗赨莖丨丨丨丨)大細水腸(管子其種丨水腸丨丨丨赨莖黃秀以慈)
(忍水旱無不宜也)慈忍水旱(見上)白稻長狹(管子五桀之狀甚鹹以苦其物為下其種)
(丨丨丨丨)如箭如葦如雚如䒱(管子其麻大者丨丨丨丨大長以美其細者丨丨丨丨)
民之司命(管子五榖食米丨丨丨丨也)萬物之主(管子凡五榖者丨丨丨丨也榖貴則)
(萬物必賤榖賤則萬物必貴兩者為敵則不俱平故人君御榖物之秩相勝而操事於其不平之間故萬民無)
(籍而國利歸於君也)榖始(管子正月之朝丨丨也日至百日黍秫之始也九月歛實牟麥之始也)黍
秫之始牟麥之始(見上)麥者榖之始(管子天子祀於太宗其盛以麥丨丨丨丨)
(丨也宗者族之始也)黍榖之美者(管子天子祀於太祖其盛以黍丨者丨丨丨丨也祖者國之重)
(者也)唐叔異畝禾(子華子昔吾之宗君為周日正周公作成周定鼎於郟鄏脩和周郊於是吾之)
(宗君薦其所以為祥者其族有三曰井里之璞也曰太山之器車也曰丨丨丨丨之丨也唐叔得禾異畝同穎)
(吾之宗君請以為獻王命分寳玉於魯公時庸展親歸禾於周公作歸禾周公旅天子之命作嘉禾)戎菽
(列子進其丨丨有稻梁之味)萬寳成(莊子夫春氣發而百草生正得秋而丨丨丨)黍為上
盛(韓非子孔子御坐於魯哀公哀公賜之桃與黍哀公請用仲尼先飯黍而後啗桃左右皆掩口而笑哀公)
(曰黍者非飯之也以雪桃也仲尼對曰邱知之矣夫丨者五榖之長祭先王丨丨丨果蓏有六而桃為下祭先)
(王不得入廟邱聞之也君子以賤雪貴不聞以貴雪賤今以五榖之長雪果蓏之下是從上雪下也邱以為妨)
(義故不敢以先於宗廟之盛也)五種(呂氏春秋令告民出丨丨命司農計耦耕事脩耒耜具田器)穗
大堅均粟圓薄糠(呂氏春秋后稷曰子能以窐為突乎子能藏其惠而揖之以隂乎子能使)
(吾士請而甽浴士乎子能使保溼安地而處乎子能使雚夷毋淫乎子能使子之野盡為泠風乎子能使藁數)
(節而莖堅乎子能使丨丨而丨丨乎子能使丨丨而丨丨乎子能使米多沃而食之彊乎無之若何)稑不
為稑重不為重(呂氏春秋種丨禾丨丨丨種丨禾丨丨丨是以粟少而失功)四時不
正正五榖(呂氏春秋得時之禾長秱而穗大本而莖殺疏穖而穗大其粟圓而薄糠其米多沃而食)
(之彊如此者不風先時者莖葉帶芒以短衡穗鉅而芳奪秮米而不香後時者莖葉帶芒而末衡穗閱而青零)
(多粃而不滿得時之黍芒莖而徼下穗芒以長摶米而薄糠舂之易而食之不噮而香如此者不飴先時者大)
(本而華莖殺而不遂葉藁短穗後時者小莖而麻長短穗而後糠小米鉗而不香得時之稻大本而莖葆長秱)
(疏穖穗如馬尾大粒無芒博米而薄糠舂之易而食之香如此者不益先時者大本而莖葉格對短秱短穗多)
(粃厚糠薄米多芒後時者纖莖而不滋厚糠多粃&KR0146;辟米不得恃定熟卬天而死得時之麻必芒以長疎節而)
(色陽小本而莖堅厚枲以均後熟多榮日夜分復生如此者不蝗得時之菽長莖而短足其美二七以為族多)
(枝數節競葉蕃實大菽則圓小麥則摶以芳稱之重食之息以香如此者不蟲先時者必長以蔓浮葉疏節小)
(英不實得時之麥秱長而頸黑二七以為行而服薄䅵而赤色稱之重食之致香以息使人肌澤且有力如此)
(者不蚼蛆先時者暑雨未至胕動蚼蛆而多疾其次羊以節後時者弱苗而穗蒼狼薄色而美芒黃帝曰丨丨)
(之丨丨也丨丨丨而已矣)秱穗(見上)青零(見上)不噮而香(見上)穗如馬尾大
粒無芒(見上)莖葉格對(見上)辟米(見上)疎節而色陽(見上)二七以
為族(見上)小英不實(見上)弱苗而穗蒼狼(見上)平土宜五榖(淮南)
(子汾水濛濁而宜麻濟水通和而宜麥河水中濁而宜菽雒水輕利而宜禾渭水多力而宜黍漢水重安而宜)
(竹江水肥仁而宜稻丨丨之人慧而丨丨丨)汾宜麻濟宜麥河宜菽雒宜禾
渭宜黍江宜稻(見上)三變(淮南子夫子見禾之丨丨也滔滔然曰狐鄉邱而死我其首禾)
(乎注三變始於粟生於苗成於穗)夫子首禾(見上)稻生於水(淮南子丨丨丨丨而不能)
(生於湍瀨之流)嘉生(國語隂陽序次風雨時至丨丨繁祉人民和利按史記民神異業敬而不凟故神降)
(之嘉生注應劭曰嘉榖也)黍稷無成不能為榮(國語諺曰丨丨丨丨丨丨丨丨黍不為黍)
(不能蕃廡稷不為稷不能蕃殖所生不疑唯德之基)薦在宗廟(國語子餘使公子降拜秦伯降辭子)
(餘曰君以天子之命服命重耳重耳敢有安志敢不降拜成拜卒登子餘使公子賦黍苗子餘曰重耳之卭君)
(也若黍苗之卭隂雨也若君實庇蔭膏澤之使能成嘉榖丨丨丨丨君之力也)卬隂雨(見上)榖明
(國語物莫伏於蠱莫嘉於榖榖興蠱伏而章明者也故食榖者晝選男德以象丨丨宵靜女德以伏蠱慝)異
母(史記魯周公世家唐叔得禾丨丨同穎獻之成王注索隠曰尚書母作畝並通)漸漸油油(史記)
(宋世家乃作麥秀之詩以歌詠之其詩曰麥秀丨丨兮禾黍丨丨注索隠曰漸漸麥芒之状音子簾反油油者)
(禾黍之苗光悅貌)一莖六穗(史記司馬相如傳導丨丨丨丨於庖)宿麥(漢書武帝紀遣謁者)
(勸有水災郡種丨丨注師古曰秋冬種之經歲乃熟故云宿麥)草之彊者(漢書五行志菽丨丨丨丨)
含秀垂穎(漢書禮樂志西顥沆碭秋氣肅殺丨丨丨丨續舊不廢注師古曰五榖百草秀穎成實皆)
(因舊苗無廢絕也)旅生(後漢書光武帝紀初王莽末天下旱蝗黃金一觔易粟一斛至是野榖丨丨麻)
(尗尤盛注旅寄也不因播種而生故曰旅今字書作穭音呂古字通)自然榖(後漢書郡國志注博物記)
(曰扶海洲上有草名蒒其實食之如大麥從七月稔熟民歛穫至冬乃訖名曰丨丨丨或曰禹餘糧)禹餘
糧(見上)含含方秀(後漢書梁鴻傳惟季春兮華阜麥丨丨兮丨丨)東牆(後漢書烏桓傳其土)
(地宜穄及丨丨東牆似蓬草實如穄子至十月而熟)同本異穗異本同秀(宋書符瑞志嘉)
(禾五榖之長王者德盛則二苗共秀於周德三苗共穗於商德丨丨丨丨於夏德丨丨丨丨)禎穟秋
秀(宋書符瑞志誕降嘉種呈祥初構甘露春凝丨丨丨丨於今匪烈嗣歲仍富)榮區蔭斥(宋書)
(符瑞志治人奉天廼勤廼格黛耒俶載高廩已積嘉禾重穋甘露流液擢秀辰畦揚穎角澤離穗合豪丨丨丨)
(丨)送夏蚤秀迎秋晚成(宋書謝靈運傳阡陌縱横塍埓交經導渠引流脉散溝幷蔚蔚)
(豐秋苾苾香秔丨丨丨丨丨丨丨丨兼有陵陸麻麥粟菽候時覘節遞蓺遞孰)二頃五十畝種
秫五十畝種秔(宋書陶潛傳為彭澤令公田悉令吏種秫稻妻子固請種秔乃使丨丨丨丨丨)
(丨丨丨丨丨丨丨)一莖二十三穗(齊書祥瑞志永明二年八月梁郡睢陽縣界野田中獲嘉)
(禾丨丨丨丨丨丨)元苗紅粒(梁書元帝紀化俗移風常在所急勸耕且戰彌湏自許豈直燕垂寒)
(谷積黍自温寧可墮此丨丨坐飱丨丨)桃花米(南史任昉傳為政清省吏人便之卒於官惟有丨丨)
(丨二十石無以為歛)秋榖懸黃(魏書古弼傳車駕畋於山北大獲麋鹿數千頭詔尚書發車牛五百)
(乘以運之世祖尋謂從者曰筆公必不與我汝輩不如馬運之速遂還行百餘里而弼表至曰今丨丨丨丨麻)
(菽布野猪鹿竊食鳥鴈侵費風波所耗朝夕参倍乞賜矜緩使得收載世祖謂左右曰筆公果如朕所卜可謂)
(社稷之臣)九期禾(隋書音樂志需雅曲五味九變兼六和令芳甘旨庶且多三危之露丨丨丨圓案方)
(丈粲星羅皇舉斯樂同山河)嶺石化為瑞麰(舊唐書明皇紀武威郡上言番禾縣天寳山有)
(醴泉湧出丨丨丨丨丨丨遠近貧乏者取以給食改番禾為天寳縣)嘉禾麟食(舊唐書憲宗紀東川)
(觀察使潘孟陽奏龍州武安縣丨丨生有丨丨之麟之来羣鹿環之光彩不可正視使畫工圖之以獻)穭
稻(唐書明皇紀揚州丨丨生)烏節(唐書地理志揚州廣陵郡土貢黃稑米丨丨米)琅邪稻(唐書)
(李百藥傳百藥隋内史令德林子也七歲能屬文父友陸乂等共讀徐陵文有刈丨丨之丨之語歎不得其事)
(百藥進曰春秋鄅子藉稻杜預謂在琅邪客大驚號奇童)聖米(唐書杜悰傳出為劍南東川節度使徙西)
(川復鎮淮南時方旱道路流亡藉藉民至漉漕渠遺米自給呼為丨丨取陂澤茭蒲實皆盡悰更表以為祥)
供大人米(唐書西域傳摩揭陀土沃宜稼穡有異稻巨粒號丨丨丨丨)連理麥(宋史神宗)
(紀安州臨江軍産芝及丨丨丨)占城種(宋史食貨志大中祥符四年帝以江淮兩浙稍旱即水田不登)
(遣使就福建取丨丨稻三萬斛分給三路為丨擇民田高仰者蒔之盖旱稻也内出種法命轉運使揭榜示民)
(後又種于玉宸殿帝與近臣同觀畢刈又遣内侍持于朝堂示百官稻比中國者穗長而無芒粒差小不擇地)
(而生)京糧(元史順帝紀命大司農司屯種雄覇二州以給京師號丨丨)華新(元史禮樂志我黍既)
(丨我稷宜丨)木禾(山海經海内崑崙之墟在西北帝之下都崑崙之墟方八百里高萬仞上有丨丨長)
(五尋大五圍面有九井以玉為檻面有九門門有開明獸守之按賈思勰齊民要術郭璞曰木禾䅽類也)膜
稷(穆天子傳甲戌巨蒐之&KR0034;奴傷天子於焚留之山乃獻馬三百牛羊五千秋麥千車丨丨三十車)養
性(陸賈新語聖人貴寬而世人賤衆五榖丨丨而棄之於地珠玉無用而寳之於身)禾實粟缺
(董仲舒春秋繁露丨丨於野而丨丨於倉)天以賜人(董仲舒春秋繁露五榖食物之性也丨之所丨)
(為丨丨也)尊實(董仲舒春秋繁露宗廟之祭夏上丨丨尊實麰也夏之所初受也)杌實(董仲舒春)
(秋繁露宗廟之祭秋上丨丨杌實黍也秋之所先成也)敦實(董仲舒春秋繁露宗廟之祭冬上丨丨敦)
(實稻也冬之所畢實也)芳花當齒(焦氏易林下田種黍丨丨丨丨大雨淋集紛榮滿壅按淋一作)
(林)三月種(崔寔四民月令丨丨可丨秔稻)甘而多腴(王充論衡五榖之於人也食之皆飽)
(稻梁之味丨丨丨丨豆麥雖糲亦能愈饑)鴈翼重(張華博物志丨食粟則丨丨不能飛)九穗禾
(王嘉拾遺記炎帝時有丹雀銜丨丨丨其墜地者帝乃拾之以植於田食者老而不死)盈車嘉穟
(王嘉拾遺記燕昭王時有白鸞孤翔銜千莖穟穟於空中自生花實落地則生根葉一歲百穫一莖滿車故曰)
(丨丨丨丨)浹日翻形(王嘉拾遺記樂浪之東有背明之國宜種百榖有丨丨之稻種之十旬而熟有)
(丨丨稻言食者死而更生有明清稻食者延年也清腸稻食一粒歴年不饑)一粒歴年不饑
(見上)搖枝粟(王嘉拾遺記背明國有丨丨丨其枝長而弱無風自搖食之益髓有鳳冠粟似鳳鳥之冠)
(食者多力有遊龍粟葉屈曲似遊龍瓊膏粟白如銀食此二粟令人骨輕)繞明豆挾劍豆(王嘉)
(拾遺記背明國冇丨丨丨其莖弱自相縈繞有丨丨丨其莢形似人挾劍横斜而生冇傾離豆言其豆見日葉)
(垂覆地食者不老不疾)延精輕心(王嘉拾遺記背明國有丨丨麥延夀益氣有昆和麥調暢六府)
(有丨丨麥食者體輕有醇和麥為麴以釀酒一醉累月食之凌冬可袒有含露麥穟中有露味甘如飴)紫
沉雲冰(王嘉拾遺記背明國有丨丨蔴其實不浮有丨丨蔴實泠而有光宜為油澤有通明蔴食者夜)
(行不持燭是苣蕂也食之延夀後天而老)不周粟(王嘉拾遺記員嶠山多大鵲高一丈銜丨丨之丨粟)
(穗高三丈粒皎如玉鵲銜粟飛於中國故世俗間往往有之其粟食之歴月不饑)菊灰止蠧(宗懍)
(荆楚歲時記夏至日取丨為丨以丨小麥丨)虎沙(崔豹古今注虎豆一名丨丨似貍豆而大實如小兒)
(拳亦可食)貍沙(崔豹古今注貍豆一名丨丨一名獵沙葉似葛而實大如李核可啗食)早熟及
麥(郭義恭廣志秫有赤有白有胡秫丨丨丨丨)蓋下白(郭義恭廣志稻有丨丨丨正月種五月穫)
(穫其莖根復生九月復熟)烏秔黑穬青函白夏(郭義恭廣志稉有丨丨丨丨丨丨丨丨之)
(名)蟬鳴稻(郭義恭廣志有丨丨丨七月熟)鹽鑚(郭義恭廣志丨丨粱粒如蟣子魏文帝以為粥)
禾生於寅壯於丁午(賈思勰齊民要術丨丨丨丨丨丨丨丨長於丙老於戊死於申惡於)
(壬癸忌於乙丑)九榖忌日(賈思勰齊民要術汜勝之書曰小豆忌夘稻麻忌辰禾忌丙黍忌丑秫忌)
(寅未小麥忌戌大麥忌子大豆忌申夘凡丨丨有丨丨種之不避其忌則多傷敗)畏露(賈思勰齊民要)
(術黍心初生丨天丨令兩人對持長索槩去其露日出乃止)黍生於己壯於酉(賈思勰齊)
(民要術丨丨丨丨丨丨丨長於戌老於亥死於丑惡於丙午忌於丑寅夘穄忌於未寅)戴甲(賈思勰齊)
(民要術種大豆夏至後二十日尚可種丨丨而生不用深耕)憎日(賈思勰齊民要術豆花丨見丨見日)
(則黃爛而根焦也)豆生於申壯於子(賈思勰齊民要術丨丨丨丨丨丨丨長於壬老於丑)
(死於寅惡於甲乙忌於夘午丙丁)麥生於亥壯於夘(賈思勰齊民要術丨丨丨丨丨丨丨)
(長於辰老於己死於午惡於戌忌於子丑)地麵(賈思勰齊民要術種瞿麥法以伏為時注一名丨丨)扶
疎生(賈思勰齊民要術感禾丨丨丨實似大麥)左折右炊(賈思勰齊民要術楊禾似藋粒細丨)
(丨丨丨停則牙生)火禾(賈思勰齊民要術丨丨高丈餘子如小豆出粟特國)牡麻(賈思勰齊民要)
(術夏至先後各五日可種丨丨注牡麻有花無實)班黑(賈思勰齊民要術種麻子止取實者種丨丨麻)
(子注班黑者饒實)燕麥暄萋(酈道元水經注丹水又東南歴西巖下巖下有大泉湧發洪源巨輪)
(淵深不測蘋藻冬芹竟川含綠雖嚴辰肅月丨丨丨丨)洋川米(酈道元水經注洋川者漢戚夫人之)
(所生處也高祖得而寵之夫人思慕本鄉追求丨丨丨帝為驛致長安蠲復其鄉更名曰縣)交麻(杜寳)
(大業拾遺記大業四年改胡麻曰丨丨)覆雉(韓鄂歲華紀麗鷹化鳩而及候麥丨丨以當時)重思
(叚成式酉陽雜俎酆都稻名丨丨其米如石榴子粒稍大味如菱杜瓊作重思賦曰霏霏春暮翠矣重思雲氣)
(交被嘉榖應時)黃兒米(馮贄雲仙雜記杜甫在蜀日以七金買丨丨丨半籃細子魚一串籠桶衫市油)
(巾皆蜀人奉養之粗者)甑香齒碎(馮贄雲仙雜記吳興米炊之丨丨白馬豆食之丨丨)靈光
豆(蘇鶚杜陽雜編大歴中日林國獻丨丨丨大小類中國之菉豆其色殷紅而光芒長數尺本國人亦呼為)
(詰多珠和石上菖蒲葉煮之即大如鵝卵其中純紫秤之可重一觔上啗一丸香美無比而數日不復言饑渴)
光芒數尺(見上)詰多珠(見上)碧麥紫米(蘇鶚杜陽雜編丨丨大於中華之麥粒表)
(裏皆碧香氣如粳米食之體輕久則可以御風丨丨有類苣蕂炊一升得飯一㪷食之令人髭髮縝黑顔色不)
(老久則後天不死)盆草(黃休復茅亭客話蜀人每中元節多生五榖俗謂之丨丨盛以供佛初至時介)
(意禁觸謂嘗有雷護之既中元節後即棄之糞壤)佛豆(宋祁益部方物略記豐粒茂苗豆别一類秋種)
(春歛農不常蒔右丨丨)六稜(沈括夢溪筆談胡麻直是今油麻其角有丨丨有八稜者中國之麻今謂)
(之大麻是也有實為苴麻無實為枲又曰牡麻張騫始自大宛得油麻之種亦謂之麻故以胡麻别之謂漢麻)
(為大麻也)八拗(莊綽雞肋編胡麻俗呼芝麻言其性有丨丨謂雨暘時薄收大旱方大熟開花向下結子)
(向上炒焦壓榨才得生油膏車則滑鑚鍼乃澁也拗於教切)備四時氣具五方色(朱弁)
(曲洧舊聞麥秋種夏熟丨丨丨之丨蕎麥葉青花白莖赤子黑根黃亦丨丨丨之丨)紅蓮稻(龔明之中)
(吳紀聞丨丨早丨從古有之陸魯望詩云遙為曉風吟白菊近炊香稻識紅蓮)能賤金玉(胡錡耕祿)
(稿一日無食則饑司命之本三代處農而教為道之原其和足召隂陽之和其貴丨丨丨丨之貴)坤黃
賁白(胡錡耕祿稿隴西郡開國侯来牟外叶丨丨内含丨丨載行於野懷大夫君子之心斯饗我農成先)
(公風化之業)視時登損(胡錡耕祿稿持常平使者之權丨丨丨丨佐地官司徒之職待國賙頒)
金釵(姚寬西溪叢語王琪君玉金陵飲酒詩云蜀江雪浪来天際一派泉舂寳釵碎蓋謂水碓舂丨丨糯)
(也)青箱嘉種(王明清揮塵餘話屈帝尊以秉耒動天步而降軒三推告畢貴賤以班遂播丨丨之)
(丨丨以成高廩之豐年按此李元叔上廣汴賦語)稻為貴(程棨三柳軒雜識五榖以丨丨丨古人各)
(以其類配之如以殺雞配為黍謂野人之餐也以啜菽配飲水謂貧者之孝也以蔬食配菜羹謂貶降之食也)
(惟食稻則對衣錦又祭祀以稻為嘉蔬公享大夫則以為吉饎是五榖以稻為貴也)西天菉豆(釋文)
(瑩湘山野錄真宗深念稼穡聞占城稻耐旱丨丨丨丨子多而粒大各遣使以珍貨求其種占城得種二十石)
(至今在處播之西天中印土得菉豆種二石不知今之菉豆是否始種於後苑秋成日宣近臣嘗之仍賜占稻)
(及西天菉豆御詩)
蔬菜
葷菜(管子六畜育於家瓜瓠丨丨百果備具國之富也)生蓏(管子春采丨秋采丨夏處隂冬處陽)
老韭為莧(列子朽瓜之為魚也丨丨之丨丨也)以澤量(荀子葷菜百疎丨丨丨)漢上
石耳(呂氏春秋江浦之橘雲夢之柚丨丨丨丨)赤木元木之葉(呂氏春秋指姑之東中容)
(之國有丨丨丨丨丨丨焉餘瞀之南南極之崖有菜其名曰嘉樹其色若碧)嘉樹(見上)崑崙蘋
夀木華(呂氏春秋菜之美者丨丨之丨丨丨之丨)陽華芸雲夢芹(呂氏春秋丨丨之丨)
(丨丨之丨具區之菁浸淵之草名曰土英)具區菁浸淵草(見上)土英(見上)苦菜死
資生(呂氏春秋日至丨丨丨而丨丨)蘴蕘(揚子丨丨蕪菁也陳楚之郊謂之蘴魯齊之郊謂之蕘關)
(之東西謂之蕪菁趙魏之郊謂之大芥其小者謂之辛芥或謂之幽芥其紫華者謂之蘆菔東魯謂之菈&KR2776;)
幽芥(見上)菈&KR2776;(見上)園葵(史記公儀休傳食茹而美拔其丨丨而棄之)菜茹有畦
(漢書食貨志還廬樹桑丨丨丨丨瓜瓠果蓏殖於疆場)冬生(漢書召信臣傳大官園種丨丨葱韭菜茹)
(覆以屋廡晝夜㸐藴火待温氣乃生信臣以為不時之物有傷於人不宜以供奉養)種蕪菁助人
食(後漢書桓帝紀詔司隸校尉部刺史曰蝗災為害水變仍至五榖不登人無宿儲其令所傍郡國丨丨丨)
(以丨丨丨)鬼目菜(吳志三嗣主傳有丨丨丨生工人黃耉家依緣棗樹長丈餘莖廣四寸厚三分)春
初早韭秋末晚菘(齊書周顒傳清貧寡欲終日長蔬食雖有妻子獨處山舍衛將軍王儉謂)
(顒曰卿山中何所食顒曰赤米白鹽綠葵紫蓼文惠太子問顒菜食何味最勝顒曰丨丨丨丨丨丨丨丨)食
菜不食心(齊書江泌傳母亾後以生闕供養遇鮭不忍食丨丨丨丨丨以其有生意也)白莧
紫茄(南史蔡樽傳初樽在臨海百姓楊元孫以婢采蘭貼與同里黃權約生子酧乳哺直權死後元孫就)
(權妻吳贖婢母子五人吳背約不還元孫訴樽判還本主吳能為巫出入樽内以金釧賂樽妾遂改判與吳元)
(孫撾登聞鼔訟之為有司劾時樽已去郡雖不坐而常以為耻口不言錢及在吳興不飲郡井齋前自種丨丨)
(丨丨以為常餌)氣味終不改(舊唐書高力士傳為李輔國所搆配流黔中道力士至巫州地多薺)
(而不食因感傷而詠之曰兩京作斤賣五谿無人採夷夏雖不同丨丨丨丨丨)鳬茨(宋史趙立傳承楚間)
(有樊梁新開白馬叁湖賊張敵萬窟穴其間立絶不與通故楚糧道愈梗始受圍菽麥野生澤有丨丨可采後)
(皆盡至屑榆皮食之)卵䔉(夏小正納丨丨傳卵䔉也者本如卵者也納者何也納之君也)薺以冬
美芥以夏成(董仲舒春秋繁露丨丨丨丨而丨丨丨丨此可以見冬夏之所宜服矣冬水氣也薺)
(甘味也乘於水氣而美者甘勝寒也薺之為言濟與濟大水也夏火氣也芥苦味也乘於火氣而成者苦勝暑)
(也)甘味苦味(見上)冬葵温韭浚茈蓼蘇(桓寬鹽鐵論驅殲網置掩捕麑鷇躭)
(湎沉猶鋪百川鮮羔䍮&KR3490;胎扁皮黃口春鵝秋雛丨丨丨丨丨丨丨丨豐奕耳菜毛果蟲貉)龍爪薤
(郭憲洞冥記鳥哀國有丨丨丨長九尺色如玉煎之有膏以和紫桂為丸服一粒千歲不饑故語曰薤和膏身)
(生毛)薤和膏身生毛(見上)掌中芥(郭憲洞冥記有丨丨丨葉如松子取其子置掌中吹)
(之而生一吹長一尺至三尺而止然後可移於地上若不經掌中吹者則不生也食之能空中孤立足不躡地)
(亦名躡空草)躡空草(見上)瞑菜(嵇含南方草木狀綽菜夏生於池沼間葉類茨菰根如藕條南)
(海人食之云令人思睡呼為丨丨按叚公路北戶錄睡菜五六月生田塘中葉類茨菰根如藕梢土人採根為)
(鹽葅與此同)種子水中(嵇含南方草木狀蕹葉如落葵而小性冷味甘南人編葦為筏作小孔浮)
(於水上丨丨於丨丨則如萍根浮水面及長莖葉皆出於葦筏孔子隨水上下南方之奇蔬也冶葛有大毒以)
(蕹汁滴其苖當時萎死𫝊魏武能噉冶葛至一尺云先食此菜)芸薇(王嘉拾遺記咸寧四年立芳蔬園於)
(金墉城東多種異菜有菜名丨丨類有三種其色紫為上蔬其味辛色黃為中蔬其味甘色青為下蔬其味鹹)
(常以三蔬充御膳)三轉乃佳(賈思勰齊民要術䪥宜白輭良地丨丨丨丨)三剪再剪
(賈思勰齊民要術種葱四月始鋤鋤遍乃剪剪與地平剪欲旦起避熱時良地丨丨薄地丨丨八月止種韭剪)
(如葱法一歲之中不過五剪)内生(賈思勰齊民要術種韭法以升盞合地為處布子於圍内注韭性丨)
(丨不向外畏圍種令科成)椒目(賈思勰齊民要術種椒熟時收取黑子四月初畦種之注黑子一名丨丨)
(不用人手數近促則不生也)雉尾蓴(賈思勰齊民要術食膾魚蓴羹芼羹之菜蓴為第一四月蓴生)
(莖而未葉名作丨丨丨第一作肥羹葉舒長足名曰絲蓴五月六月用絲蓴入七月盡九月十月内不中食蓴)
(有&KR1599;虫著故也十月水凍虫死蓴還可食)形似珊瑚(賈思勰齊民要術從十月盡三月皆食環蓴環)
(蓴者根上頭絲蓴下芨絲蓴既死上有根芨丨丨丨丨一寸許肥滑處任用深取即苦澀)鹿角(賈思勰齊)
(民要術南越志曰猴葵色赤生石上南越謂之丨丨)冬風(賈思勰齊民要術廣州記云丨丨菜陸生宜配)
(肉作羹也)旁勃(賈思勰齊民要術神仙服食經曰七禽方十一月采丨丨旁勃白蒿也白兔食之夀八百)
(年)風吹别分(酈道元水經注夷水又東逕佷山縣縣東十許里至平樂村從平樂順流五六里山)
(甚高峻上合下空中有石林甚整頓旁生野韭人往乞者神許則丨丨丨丨隨偃而揃不得過越)十八
種(楊衒之洛陽伽藍記陳留侯李崇為尚書令儀同三司富傾天下而性多儉恡惡衣麤食常無肉味止有)
(韭薤崇客李元祐語人云李令公一食丨丨丨人問其故元祐曰二韭一十八聞者大笑)合歡(盧肇盧氏)
(雜記番禺有菜四葉相對晝開夜合名丨丨菜)稼茄子(叚成式酉陽雜爼茄子熟者食之厚腸胃動氣)
(發疾根能治竈瘃欲其子繁待其花時取葉布於過路以灰規之人踐之子必繁也俗謂之丨丨丨僧人多炙)
(之甚美有新羅種者色稍白形如雞卵西明寺僧造元院中有其種)諸葛菜(韋絢劉賓客嘉話錄公曰)
(諸葛所止令兵士獨種蔓菁者何絢曰莫不是取其纔出甲者生㗖一也葉舒可煮食二也久居隨以滋長三)
(也棄去不惜四也回則易尋而採之五也冬有根可劚食六也比諸蔬屬其利不亦漙乎曰信矣三蜀之人今)
(呼蔓菁為丨丨丨江陵亦然)猿啼一聲遽生萬莖(馮贄雲仙雜記丨丨之地蕨乃多有)
(每丨丨丨丨丨丨)筍奴菌妾(陶榖清異錄江右多菘菜粥筍者惡之罵曰心子菜盖丨丨丨丨也)
鸇芋(宋祁益部方物略記芋種不一丨丨則貴民儲於田可用終歲)張知縣菜(沈括補筆談忠)
(定張尚書曾令鄂州崇陽縣崇陽多曠土民不務耕唯以植茶為業忠定令民伐去茶園誘之使種桑麻自此)
(茶園漸少而桑特盛於鄂岳之間至嘉祐中改茶法湖湘之民苦於茶租獨崇陽無茶租民監他邑思公之惠)
(立廟以報之民有入市買菜者公召諭之曰邑居之民無地種植且有他業買菜可也汝村民皆有土田何不)
(自種而費錢買菜笞而遣之自後人皆置圃至今謂蘆菔為丨丨丨丨)落蘇(陸游老學庵筆記茄子一)
(名丨丨今吳人正謂之落蘇)跛鼈還丹(張端義貴耳集浮萍作楊花之義子紅莧為丨丨之丨丨)
蒼玉束(周密齊東野語世傳涪翁喜苦筍嘗從斌老乞苦筍詩云南國苦筍味勝肉籠擇稱冤莫採錄)
(煩君更致丨丨丨明日風雨吹成竹又和坡翁春菜詩云公如端為苦筍歸明日青衫誠可脫坡得詩戲語坐)
(客云吾固不愛做官魯直遂欲以苦筍硬差致仕聞者絶倒嘗賦苦筍云苦而有味如忠諫之可活國放翁又)
(從而奬之云我見魏徵殊嫵媚約束兒童勿多取於是世以諫筍目之)諫筍(見上)十分甜(周密)
(齊東野語南康簡寂觀有甜苦筍周益公詩云蔬食山間茶亦甘况逢苦筍丨丨丨君看齒頰留餘味端為森)
(森正且嚴)紫花菘(周密癸辛雜識今成都麵店中呼蘿蔔為葖子曰市井語然亦有謂按爾雅曰葖蘆)
(服也郭璞以萉為菔俗呼雹葖先北反或作蔔釋曰丨丨丨也一名葖蓋其性能消食解麵毒)龍孫(釋贊)
(寧筍譜俗呼筍為丨丨)冰壺先生(釋文瑩玉壺清話太宗命蘇易簡講文中子有楊素遺子食經)
(羹藜含糗之說上因問食何品何物最珍對曰食無定味適口者珍臣止知&KR1085;汁為美臣憶一夕寒甚擁爐痛)
(飲夜半吻燥中庭月明殘雪中覆一&KR1085;盂連茹數根臣此時自謂上界仙厨鸞脯鳳胎殆恐不及屢欲作丨丨)
(丨丨傳記其事因循未果也上笑而然之)玉版和尚(釋惠洪冷齋夜話東坡嘗要劉器之同參丨丨)
(丨丨器之每倦山行聞見玉版欣然從之至廉泉寺燒筍而食器之覺筍味勝問此筍何名東坡曰即玉版也)
(此老師善說法要能令人得禪悅之味於是器之乃悟其戲為大笑)稚子(釋惠洪冷齋夜話老杜詩曰竹)
(根丨丨無人見沙上鳬雛並母眠世或不解稚子無人見何等語唐人食筍詩曰稚子脫錦䙀駢頭玉香滑則)
(稚子為筍明矣)
果蓏
雁膳(管子其種丨丨黑實朱跗黃實)卵菱(管子冰解而凍釋草木區萌贖蟄蟲丨丨)絶芋(管子)
(五政曰無殺麑夭母蹇華丨丨)淮南橘淮北枳(晏子嬰聞之橘生丨丨則為丨生於丨丨則為)
(丨葉徒相似其實味不同所以然者何水土異也)瓜桃不削橘柚不剖(晏子景公使晏)
(子於楚楚王進橘置削晏子不剖而並食之楚王曰當去剖晏子對曰臣聞之賜人主前者丨丨丨丨丨丨丨)
(丨今者萬乘無教令臣故不敢剖不然臣非不知也)珠玕華實(列子丨丨之樹皆叢生丨丨皆有滋)
(味食之皆不老不死)碧樹冬生實丹味酸(列子吳楚之國有大木焉其名為櫾丨丨而丨)
(丨丨丨而丨丨食其皮汁已憤厥之疾齊州珍之渡淮而北而化為枳焉)五石瓠(莊子惠子謂莊子曰)
(魏王貽我大瓠之種我樹之成而實五石以盛水漿其堅不能自舉也剖之以為瓢則瓠落無所容非不呺然)
(大也吾為其無用而掊之莊子曰夫子固拙於用大矣子有丨丨之丨何不慮以為大樽而浮乎江湖而憂其)
(瓠落無所容則夫子猶有蓬之心也夫)中河失船一壺千金(鶡冠子不提生於弗器賤)
(生於無所用丨丨丨丨丨丨丨丨)果蓏有六而桃為下(韓非子孔子御坐於魯哀公哀)
(公賜之桃與黍哀公請用仲尼先飯黍而後㗖桃左右皆掩口而笑哀公曰黍者非飯之也以雪桃也仲尼對)
(曰丘知之矣夫黍者五榖之長也祭先王為上盛丨丨丨丨丨丨丨丨祭先王不得入廟丘聞之也君子以賤)
(雪貴不聞以貴雪賤今以五榖之長雪果蓏之下是從上雪下也丘以為妨義故不敢以先於宗廟之盛也)
數以盆鼔(荀子然後瓜桃棗李一本丨丨丨丨)沙棠實(呂氏春秋冀州之原果之善者丨丨)
(之丨常山之北投淵之上有百果焉羣帝所食箕山之東青島之所有甘櫨焉江浦之橘雲夢之柚)羣帝
所食(見上)甘櫨(見上)江浦橘雲夢柚(見上)雁頭(楊子&KR0034;芡鷄頭也北燕謂之&KR0034;)
(青徐淮泗之間謂之芡南楚江湘之間謂之鷄頭或謂之丨丨或謂之烏頭)光明洞徹(抱朴子崑)
(崙有玉李玉瓜玉桃其實形如世間桃李但為丨丨丨丨而堅湏以玉井水洗之便軟而可食)共濟(國語)
(夫苦匏不材於人丨丨而已注佩匏可以度水也)大如瓜(史記封禪書安期生食巨棗丨丨丨)東
陵瓜(史記蕭相國世家召平者故秦東陵候秦破為布衣貧種瓜於長安城東瓜美世俗謂之丨丨丨從)
(召平以為名也)取獻宗廟(史記叔孫通傳孝惠帝曾春出游離宫叔孫生曰古者有春嘗菓方今櫻)
(桃熟可獻願陛下出因丨櫻桃丨丨丨上乃許之諸菓獻由此興)榙&KR2925;(史記司馬相如傳隠夫鬱棣丨)
(丨荔支注徐廣曰榙&KR2925;似李)蹲鴟(史記貨殖傳汶山之下沃野下有丨丨至死不飢注徐廣曰古蹲字)
(作踆駰案漢書音義曰水鄉多鴟其山下有沃野灌溉一曰大芋)狐入瓜中食之首尾
不出(漢書地理志敦煌注師古曰即春秋左氏傳所云允姓之戎居於瓜州者也其地今猶出大瓜長者)
(丨丨丨丨丨丨丨丨丨丨)薑芋(漢書東方朔傳土宜丨丨水多䵷魚)遠國珍羞(後漢書和帝紀)
(舊南海獻龍眼荔支十里一置五里一候奔騰阻險死者繼路時臨武長汝南唐羌縣接南海乃上書陳狀帝)
(下詔曰丨丨丨丨本以薦奉宗廟苟有傷害豈愛民之本其勅太官勿復受獻由是遂省焉注廣州記曰荔支)
(樹高五六丈大如桂樹實如鷄子甘而多汁似安石榴有甜醋者至日禺中翕然俱赤即可食)似安石
榴(見上)至日禺中翕然俱赤(見上)龍邱巖桃(後漢書郡國志東陽記曰龍邱)
(山有九石特秀林表色丹白遠望盡如蓮花丨丨長隠居於此因以為名其峯際復有巖穴外如窗牖中有石)
(牀丨前有一丨樹其實甚甘非山中自有莫知誰植)馬韓大栗如梨(後漢書東夷傳丨丨出丨)
(丨丨丨)啖畢伐樹(晉書王濟傳和嶠性至儉家有好李帝求之不過數十濟候其上直率少年詣)
(園共丨丨丨丨而去)好李(見上)桑葚甜甘(晉書張天錫傳會稽王道子嘗問其西土所出天錫)
(應聲曰丨丨丨丨鴟鴞革響乳酪飬性人無妬心)食尾至本漸入佳境(晉書顧愷之傳)
(每丨廿蔗恒自丨丨丨人或怪之云丨丨丨丨)嘉瓜(宋書符瑞志晉武帝太康三年六月丨丨異體同蔕)
(生河南洛陽輔國大將軍王濬園)嘉瓠(宋書符瑞志晉武帝太康元年十二月戊子丨丨生寧州寕州)
(刺史費綂以聞)早青瓜(齊書到撝傳宋世上數遊會撝家同從明帝射雉郊野渴倦撝得丨丨丨與上)
(對剖食之上懷其舊德意盻良厚至是一歲三遷)明藕移玉青蓮代金(齊書張融傳蘋)
(藻留映荷芰提隂扶容曼綵秀遠華深丨丨丨丨丨丨丨丨眄芬芳於遙渚汎灼爍於長潯)三十子
共蔕(梁書元帝紀太寳元年正月辛亥朔左衛將軍王僧辯獲橘丨丨丨丨丨以獻)經寸半(梁書)
(沈約傳約嘗侍讌值豫川獻栗丨丨丨帝奇之問曰栗事多少與約各疏所憶少帝三事)冬李(南史王僧)
(孺傳有餽其父丨丨先以一與之僧孺不受曰大人未見不容先嘗)嘉瓜合蔕(魏書太武帝紀所在)
(甘露流液降於殿内丨丨丨丨生於中山野木連理植於魏郡)房中多子(北齊書魏收傳安德王延)
(宗納趙郡李祖收女為妃後帝幸李宅宴而妃母宋氏薦二石榴於帝前問諸人莫知其意帝投之收曰石榴)
(丨丨丨丨王新婚妃母欲子孫衆多帝大喜詔收卿還將来仍賜收美錦二匹)千年棗(隋書波斯傳土)
(多良馬大驢師子白象大鳥卵真珠頗黎獸魄珊瑚瑠璃碼碯水精瑟瑟呼洛羯呂騰火齊金剛金銀瑜石銅)
(鑌鐵錫錦叠細布氍㲣毾㲪護那越諾布檀金縷織成赤麖皮朱沙水銀薰陸鬱金蘇合青木等諸香胡椒畢)
(撥石蜜半蜜丨丨丨附子訶黎勒無食子鹽綠雌黃)馬上口摘(舊唐書中宗紀甲子夏四月丁亥上)
(遊櫻桃園引中書門下五品已上諸司長官學士等入芳林園嘗櫻桃便令丨丨丨丨置酒為樂)山南
枇杷江南柑橘(舊唐書德宗紀詔丨丨丨丨丨丨丨丨歲一貢以供宗廟餘貢皆停)近湯
先毓(舊唐書職官志凡近湯之地潤澤所及瓜果之屬先時而毓者必苞匭而進之以薦陵廟)新苽
(舊唐書穆宗貞獻皇后蕭氏傳太和中太皇太后居興慶宫寳歴太后居義安殿皇太后居大内時號三宫太)
(后上五日參拜四節獻賀皆由複道幸南内朝臣命婦詣宫門起居上尤執禮造次不失有司嘗獻丨丨櫻桃)
(命獻陵寢宗廟之後中使分送三宫十宅)殼如紅繒映如紫綃(舊唐書白居易傳南賓郡)
(當峽路之深險處也花木多奇居易在郡為木蓮荔枝圖寄朝中親友各記其狀曰荔枝生巴峽間形圓如帷)
(蓋葉如桂冬青葉如橘春榮貫如丹夏熟朵如葡萄核如枇杷丨丨丨丨丨丨丨丨瓤肉瑩白冰雪漿液甘酸)
(如醴酪大略如此其實過之若離本枝一日而色變二日而香變三日而味變四五日外色香味盡去矣)金
桃銀桃(舊唐書康國傳武德十一年獻丨丨丨丨詔令植之於苑囿)龍骨棗鳳棲梨
(唐書地理志河中府河東郡土貢氈&KR3204;扇丨丨丨丨丨丨)旱藕(唐書姜撫傳撫又言終南山有丨丨餌之)
(延年狀類葛粉帝作湯餅賜大臣右驍衛將軍甘守誠能銘樂石曰常春者千歲藟也旱藕杜蒙也方家久不)
(用撫易名以神之)合歡瓜(遼史太祖紀二年秋八月壬子幽州進丨丨丨)青蔓離披(元史)
(王薦傳母沈氏病渴語薦曰得瓜以啖我渴可止時冬月求於鄉不得行至深奥嶺值大雪薦避雪樹下思母)
(病仰天而哭忽見巖石間丨丨丨丨有二瓜焉因摘歸奉母母食之渴頓止)食之宜子(逸周書康)
(民以桴苡者其實如李丨丨丨丨)&KR1884;嵻細棗(郭憲洞冥記進丨丨丨丨出&KR1884;嵻山山臨碧海上萬)
(年一實如今之軟棗咋之有膏)塗山紫梨(郭憲洞冥記塗山之背梨大如升或云斗紫色千年一花)
(亦曰紫輕梨)紫輕梨(見上)琳國碧李(郭憲洞冥記琳國去長安九千里生玉葉李色如碧)
(玉數十年一熟味酸昔韓終常餌此李因名韓終李)韓終李(見上)闇衣柰(郭憲洞冥記有紫柰)
(大如斗甜如蜜核紫花青研之有汁如漆可染衣其汁着衣不可湔浣亦名丨丨丨)龍肝瓜(郭憲洞冥)
(記有丨丨丨長一尺花紅葉素生於冰谷所謂冰谷素葉之瓜仙人瑕邱仲採藥得此瓜食之千歲不渴瓜上)
(恒如霜雪刮嘗如蜜滓及帝封泰山從者皆賜冰谷素葉之瓜)冰谷素葉(見上)翠水菱(郭憲)
(洞冥記有元都翠水水中有菱碧色狀如鷄飛亦名翔鷄菱仙人鳬伯子常遊丨丨之涯采丨而食之令骨輕)
(舉身生毛羽也)荷囊載香(焦氏易林北方多棗橘柚所聚丨丨丨丨盈我筐莒)肥腯多脂
(焦氏易林文山蹲鴟丨丨丨丨)大如鴨卵(班固武帝内傳又命侍女更索桃果湏臾以玉盤盛仙桃)
(七顆丨丨丨丨形圓青色以呈王母母以四顆與帝三顆自食桃味甘美口有盈味帝食輙收其核王母問帝)
(帝曰欲種之母曰此桃三千年一生實中夏地薄種之不生帝乃止)三千年一生實(見上)朱
火靈瓜(班固武帝内傳王母告上元夫人曰吾嘗與夫人造丨丨丹陵食丨丨味甚好憶此未久而已)
(七千歲矣)糞種(吳越春秋西坂中可以匿止王行有頃因得生瓜已熟吳王掇而食之謂左右曰何冬而)
(生瓜近道人不食何也左右曰謂丨丨之物人不食也吳王曰何謂糞種左右曰盛夏之時人食生瓜起居道)
(旁子復生秋霜惡之故不食)含消(三輔黃圖三秦記云御宿園出栗十五枚一勝天梨如五勝落地則)
(破其取梨先以布囊承之號曰丨丨此園梨也)青華朱實(嵇含南方草木狀荔枝樹高五六丈餘如)
(桂樹綠葉蓬蓬冬夏榮茂丨丨丨丨實大如鷄子核黃黑似熟蓮實白如肪甘而多汁似安石榴有甜酢者至)
(日將中翕然俱赤則可食也一樹下子百斛)一樹下子百斛(見上)壺柑(嵇含南方草木)
(狀柑乃橘之屬滋味甘美特異者也有黃者有頳者頳者謂之丨丨交趾人以席囊貯蟻鬻於市者其窠如薄)
(絮囊皆連枝葉蟻在其中并窠而賣蟻赤黃色大於常蟻南方柑樹若無此蟻則其實皆為羣蠧所傷無復一)
(完者矣)甘美特異(見上)無蟻則為蠧傷(見上)人面子(嵇含南方草木狀丨)
(丨丨樹似含桃結子如桃實無味其核正如人面故以為名以蜜漬之稍可食以其核可玩於席間飣餖御客)
(出南海)細李(周處風土記南居丨丨四月先熟)萬歲一實(王嘉拾遺記窮桑者西海之濱)
(有孤桑之樹直上千尋葉紅椹紫丨丨丨丨食之後天而老)桂實如棗(王嘉拾遺記闇河之北有)
(紫丨成林其丨丨丨羣仙餌焉韓終採藥四言詩曰闇河之桂實大如棗得而食之後天不老)磅磄山
桃(王嘉拾遺記扶桑東五萬里有丨丨丨上有丨樹百圍其花青黑萬歲一實)崑流素蓮隂
岐黑棗(王嘉拾遺記西王母進洞淵紅蘤嵰山甜雪丨丨丨丨丨丨丨丨萬歲冰桃千常碧藕青花白)
(橘素蓮者一房百子凌冬而茂黑棗者其樹百尋實長二尺核細而柔百年一熟)瓜如桂(王嘉拾遺)
(記崑崙山上有九層第三層有丨丨丨)穹隆(王嘉拾遺記後漢明帝母隂貴人夢食瓜甚美帝使求諸)
(方國時燉煌獻異瓜種瓜名丨丨長三尺而形屈曲味美如飴父老云昔道士從蓬莱山得此瓜云是崆峒靈)
(瓜四劫一實西王母遺於此地世代遐絶其實頗在)四劫一實(見上)積冰方盛(王嘉拾遺)
(記恒山獻巨桃核巨桃霜下結花隆暑方熟亦云仙人所食帝使植於霜林園園皆植寒果丨丨之後百果丨)
(丨俗謂之相陵與霜林之聲悞也)官梨(鄭緝之永嘉郡記青田邨人家多種梨樹名曰丨丨子大一圍)
(五寸恒以供獻名御梨吏司守視土人有未知味者梨實落至地即融汁)狗牙鷄心獮猴細
腰(郭義恭廣志棗有丨丨丨丨牛湏羊矢丨丨丨丨之名)貍頭女臂龍蹄羊髓(郭義)
(恭廣志瓜之所出以遼東廬江燉煌之種為美有烏瓜魚瓜丨丨瓜蜜筩瓜丨丨瓜丨丨瓜丨丨瓜縑瓜瓜州)
(大瓜如斛御瓜也有青登瓜大如三斗魁有桂枝瓜長二尺餘蜀地温良瓜冬熟有春日瓜細小小瓣宜藏正)
(月種三月熟有秋泉瓜秋種十月熟形如羊角色蒼黑)同心梨(叚龜龍涼州記呂光時燉煌太守宋)
(歆獻丨丨之丨)紫石榴紅縹李(任昉述異記瀨鄉老子祠有丨丨丨丨丨丨一李二色)一
實二蒂(任昉述異記漢章帝元年上虞縣獻瓜丨丨丨丨及玉色橘)安陽李(任昉述異記魏)
(文帝安陽殿前天降朱李八枚啖一枚數日不食今李種有丨丨丨大而有甘者即其種也)七尺棗
三尺梨(任昉述異記北方有丨丨之丨南方有丨丨之丨凡人不得見或見而食之即為地仙)瓜
籠(賈思勰齊民要術治丨丨法旦起露未解以杖舉瓜蔓散灰於根下後一兩日復以土培其根則迥無蟲)
(矣)一歲三熟(賈思勰齊民要術臨海異物志曰楊桃似橄㰖其味甜五月十月熟諺曰楊桃無蹙)
(丨丨丨丨其色青黃核如棗核)壺橘(賈思勰齊民要術廣州記曰盧橘皮厚氣色大如甘酢多九月正白)
(色至二月漸變為青至夏熟味亦不異冬時土人呼為丨丨其類有七八種不如吳會橘)雷柚(賈思勰齊)
(民要術裴淵記曰廣州别有柚號曰丨丨實如升大)内空外勁(賈思勰齊民要術㯽榔其丨丨其丨)
(丨其屈如覆虹其申如縋繩)餘甘(賈思勰齊民要術臨海異物志曰丨丨子大如梭形初入口苦澀後)
(飲水更甘大如梅實核兩頭銳東岳呼餘甘柯㰖同一果耳)益智(賈思勰齊民要術吳氏夲草曰龍眼)
(一名丨丨一名比目)比目(見上)本母子(賈思勰齊民要術收瓜子法常歲歲先取丨丨丨瓜截去)
(兩頭止取中央子注本母子者瓜生數葉便結子子復早熟用中輩瓜子蔓長二三尺然後結子用後輩子者)
(蔓長足然後結子子亦晚熟種早子熟速而瓜小種晚子熟遲而瓜大去兩頭者近蔕子瓜曲而細近頭子瓜)
(短而喎凡瓜落䟽青黑者為美黃白及斑雖大而惡若種苦瓜子雖爛熟氣香其味猶苦也)中央子
(見上)不並固安之實(酈道元水經注汝水又東逕懸瓠城北耆彦云城北名焉灣中有地數頃)
(上有栗園栗小殊丨丨丨丨丨丨也然歲貢三百石以充天府水渚即栗州也樹木高茂望若屯雲積氣矣)
僊人棗長五寸把之兩頭俱出(楊衒之洛陽伽藍記景陽山南有百果園果列)
(作林林各有堂有丨丨丨丨丨丨丨丨丨丨丨丨核細如鍼霜降乃熟食之甚美俗傳云出崑崙山一曰西王)
(母棗又有仙人桃其色赤表裏照徹得嚴霜乃熟亦出崑崙山亦曰王母桃也)白馬甜榴一實
直牛(楊衒之洛陽伽藍記浮圖前柰林葡萄異于餘處枝葉繁衍子實甚大柰林實重七斤葡萄實偉于)
(棗味並殊美冠于中京帝至熟時常詣取之或復賜宮人宮人得之轉餉親戚以為奇味得者不敢輙食乃歴)
(數家京師語曰丨丨丨丨丨丨丨丨)寄舉之首(李肇國史補李直方嘗第果實名如貢士之目者以)
(綠李為首楞梨為副櫻桃為三甘子為四蒲桃為五或薦荔枝曰丨丨丨丨又問栗如之何曰取其實事不出)
(八九)無核(叚公路北戶錄南方果之美者有荔枝梧州火山出者夏初先熟而味少劣其高潘者最佳五)
(六月方熟有丨丨類鷄卵大者其肪瑩白不減水晶性熱液甘乃奇實也)變柑(叚公路北戶錄新州出丨)
(丨有苞大于升者且皮薄如洞庭之橘橘之所弗及傳云移植不百里形味俱變因以為名)草龍珠
帳(叚成式酉陽雜爼貝邱之南有蒲萄谷谷中蒲萄可就其所食之或有取歸者即失道世言王母蒲萄也)
(天寳中沙門曇霄因遊諸岳至此谷得蒲萄食之又見枯蔓堪為杖大如指五尺餘持還本寺植之遂活長高)
(數仞蔭地幅員十丈仰觀若帷蓋焉其房實磊落紫瑩如墜時人號為丨丨丨丨)無石子(叚成式酉)
(陽雜爼丨丨丨出波斯國波斯呼為摩賊樹長六七丈圍八九尺葉似桃葉而長三月開花白色花心微紅子)
(圓如彈丸初青熟乃黃白蟲食成孔者正熟皮無孔者入藥用其樹一年生無石子一年生跋屢子大如指長)
(三寸上有殼中仁如栗黃可噉)瓜惡香(叚成式酉陽雜爼丨丨丨香中尤忌麝鄭注太和初赴職河中)
(姬妾百餘盡騎香氣數里逆於人鼻是歲自京至河中所過路瓜盡死一蔕不獲)木威(叚成式酉陽雜)
(爼橄㰖子獨根樹東向枝曰丨丨南向枝曰橄㰖)莫拗折項(盧氏雜說鄭餘慶清儉有重德一日)
(召親朋會食呼左右曰處分厨家爛蒸去毛丨丨丨丨諸人相顧以為必蒸鵝鴨之類良久就餐每人前下粟)
(米飯一椀蒸葫蘆一枚相國餐美諸人強進而罷)龍耳李(馮贄雲仙雜記崔奉國家一種李肉厚而)
(無核識者曰天罰乖龍必割其耳耳血墮地故生此李)日精(馮贄雲仙雜記陸展郎中見楊梅歎曰此)
(果恐是丨丨然若無蜂兒採香誰勝難和之味即以竹絲籃貯千枚并茶花蜜送衡山道士)當以太
原尹相授(馮贄雲仙雜記楊炎食蒲桃曰汝若不澁丨丨丨丨丨丨丨)鼠精李(馮贄雲仙)
(雜記王付中家堂前有鼠從地出其穴即生李樹花實具好此丨丨丨也)分蔕(蘇鶚杜陽雜編滄浪洲產)
(丨丨瓜瓜長二尺其色如椹一顆二蔕)桃大如石甕(鄭常洽聞記吐谷渾有丨丨丨一丨丨)
五色林檎(鄭常洽聞記永徽中魏郡人王方言拾得此樹以果獻刺史紀王慎王貢於高宗以為朱)
(柰又名丨丨丨丨或謂之聫珠果上重賜王方言文林郎亦號此果為文林果俗云頻婆果)聯珠果
(見上)文林果(見上)相思子(李濟翁資暇錄豆有圓而紅其首烏者舉世呼為丨丨丨即紅豆之)
(異名也其木斜斫之則有文可為彈博局及琵琶槽其樹也大株而白枝葉似槐其花與皂莢花無殊其子若)
(&KR0008;豆處於甲中通身皆紅李善云其實赤如珊瑚是也)百子甕(陶榖清異錄果中子繁者惟夏瓜冬)
(瓜石榴故嗜果者目瓜為丨丨丨)獨子青(陶榖清異錄遼東一處有瓜若澆沃則以酒代水實成破)
(為十叚每叚中止有一子而長數寸食一顆可作十日糧國人珍之名丨丨丨)挹腰綠(陶榖清異錄洛)
(南會昌中瓜圃結五六實長幾尺而極大者類蛾綠其上雛文酷似蟬形圃中人連蔓移土檻貢上命之曰御)
(蟬香丨丨丨)尉佗方物(蔡襄荔枝譜荔閩粤南粤巴蜀有之漢初南粤王丨丨以之備丨丨於是)
(始通中國司馬相如賦上林云答遝離支蓋夸言之無有是也)命工寫生(蔡襄荔枝譜予家莆陽再)
(臨泉福二郡十年往還道出鄉國每得其尤者丨丨丨丨)膜如桃花紅核如丁香母
(蔡襄荔枝譜陳紫其樹晚熟其實廣上而圓下大可徑寸有五分香氣清遠色澤鮮紫殼薄而平瓤厚而瑩丨)
(丨丨丨丨丨丨丨丨丨剝之凝如水精食之消如絳雪其味之至不可得而狀也)桃核半枚容
米三四斗(張邦基墨庄漫錄王黼將明盛時搜求四方瓌奇之物以充玩好有人以丨丨丨丨來獻)
(中丨丨丨丨丨其間題咏之字滿矣李之儀端叔題云觀此桃則退之所謂華山十丈蓮信有之矣今不知存)
(否也予嘗觀洽聞記云吐谷渾桃大如石甕豈非此桃也耶)義塘瓜(張邦基墨庄漫錄㐮邑丨丨邨)
(出一種丨大者如拳破之色如黛味甘如蜜餘瓜莫及頃歲貢之以其子蒔他處即變而稍大味亦減矣)桃
奴(趙德麟侯鯖錄桃實經冬不落者謂之丨丨)語兒梨(趙德麟侯鯖錄丨丨丨果實之珍因其地)
(名耳)洞庭人以為業(葉夢得避暑錄話吳中橘亦惟洞庭東西兩山最盛他處好事者園囿僅)
(有之不若丨丨丨丨丨丨也)木竹子(范成大桂海虞衡志丨丨丨皮色形狀全似大枇杷肉甘美秋)
(冬間實)羅望子(范成大桂海虞衡志丨丨丨殼長數寸如肥皂又如刀豆色正丹内有二三實煨食)
(甘美)紅鹽(范成大桂海虞衡志鸚鵡舌即丨丨草果之珍者實始結即頻取紅鹽乾之纔如小舌)五
㯶子(范成大桂海虞衡志丨丨丨形甚詭異瓣五出如田家碌碡狀味酸久嚼微甘閩中謂之羊桃)波
羅蜜(范成大桂海虞衡志丨丨丨大如冬瓜外膚礧砢如佛髻削其皮食之味極甘子練悉如冬瓜生大)
(木上秋熟)櫓罟子(范成大桂海虞衡志丨丨丨大如半升椀諦視之數十房攅聚成毬每房有縫冬生)
(青至夏紅破其瓣食之微甘)火炭子(范成大桂海虞衡志丨丨丨如烏李)山韶子(范成大桂)
(海虞衡志丨丨丨色紅肉如荔枝)部諦子(范成大桂海虞衡志丨丨丨色黃大如石榴)特乃
子(范成大桂海虞衡志丨丨丨狀似榧而圓長端正)秋風子(范成大桂海虞衡志丨丨丨色狀俱)
(似楝子)鳳棲(程大昌演繁露陜州有梨樹貞觀中有鳳止其上結實香脆其色赤黃號丨丨梨)亮
功紅(陸游老學庵筆記余深罷相居福州第中有荔枝初實絶大而美名丨丨丨亮功者深家御書閣名)
(也)監州見樹(陸游老學庵筆記薛許昌亦嘗以成都幕府来攝郡未久罷去故其荔枝詩曰歲杪)
(丨丨曾丨丨時新入座但聞名蓋恨不及時也)崖蜜(王楙野客叢書東坡橄㰖詩曰待得微甘回齒頰已)
(輸丨丨十分甜冷齋夜話謂事見鬼谷子崖蜜櫻桃也漫叟漁隠諸公引本草石崖間蠭蜜為證僕謂坡詩為)
(橄㰖而作疑以櫻桃對言)側生(王楙野客叢書杜詩丨丨野岸及江浦不熟丹宫與玉壺雲壑布衣台背)
(老勞生重寫翠眉湏歐本作勞人害馬或者又引西漢害馬出處以證二字所自)丹宮玉壺(見上)
比伯夷(史繩祖學齋呫嗶朱文公謂受命不遷謂橘踰淮為枳也屈原自比志節如橘不可移徙也末)
(乃言橘之高潔可丨丨丨宜立以為像而效法之)榲桲(張世南遊宦紀聞唐鄧間多大柿初生澁堅實)
(如石凡百十柿以一榠楂置其中則紅爛如泥而可食丨丨亦可代榠楂用此歐公歸田錄所載但江南人不)
(識榲桲世南侍親官蜀至梁益間方識之大者如梨味甜而香用刀切則味損而黑凡食時先以巾拭去毛以)
(巾包於柱上擊碎其味甚佳蜀人以榲桲切去頂剜去心納檀香沉香末并麝少許覆所切之頂線縳蒸爛取)
(去候冷硏如泥入腦子少許和勻作小餅燒之香味不減龍涎)黃澹(張世南遊宦紀聞丨丨大如小橘色)
(褐味微酸而甜本草載於橘柚條豈橘中别有名黃澹者長樂志曰王壇子舊記又云相傳生於王霸壇側)
王壇子(見上)諫果(周密齊東野語涪翁在戎州日過蔡次律家小軒外植餘甘子乞名於翁因名)
(之曰味諫軒其後王宣子予以橄㰖送翁翁賦云方懷味諫軒中果忽見金盤橄㰖来想見餘甘有瓜葛苦中)
(真味晚方回然則二物亦可名之為丨丨也)
御定子史精華卷一百四十
