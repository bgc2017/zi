欽定四庫全書
御定子史精華卷八十
邊塞部四
外域下
金夜出飛狀如螢火(梁書林邑國傳其國有金山石皆赤色其中生金丨丨則丨丨丨丨)
(丨丨又出瑇瑁貝齒吉貝沈木香吉貝者樹名也其華成時如鵝毳抽其緒紡之以作布潔白與紵布不殊亦)
(染成五色織為斑布也沈木香者土人斫斷之積以歲年朽爛而心節獨在置水中則沈故名曰沈香次不沈)
(不浮者&KR0034;香也)吉貝作布(見上)門戶北向(梁書林邑國傳其國俗居處為閣名曰干闌丨)
(丨皆丨丨書樹葉為紙男女皆以横幅吉貝繞腰以下謂之千漫亦曰都縵穿耳貫小鐶貴者著革屣賤者跣)
(行自林邑扶南以南諸國皆然也其王著法服加瓔珞如佛像之飾出則乘象吹螺擊鼓罩吉貝繖以吉貝為)
(幡旗國不設刑法有罪者使象蹋殺之其大姓號婆羅門嫁娶必用八月女先求男由賤男而貴女也同姓還)
(相婚姻使婆羅門引壻見婦握手相付咒曰吉利吉利以為成禮死者焚之中野謂之火葬其寡婦孤居散髮)
(至老國王事尼乾道鑄金銀人像大十圍)書樹葉為紙(見上)千漫都縵(見上)王法
服如佛像之飾(見上)嫁娶必用八月(見上)婆羅門咒曰吉利
吉利(見上)寡婦孤居散髮至老(見上)風車火徼(梁書武帝紀北闕藁街之)
(使丨丨丨丨之民)頓遜酒樹(梁書扶南國傳其南界三千餘里有丨丨國在海﨑上地方千里城)
(去海十里有五王並羈屬扶南頓遜之東界通交州其西界接天竺安息徼外諸國往還交市所以然者頓遜)
(廻入海中千餘里漲海無崖岸船舶未曾得逕過也其市東西交會日有萬餘人珍物寶貨無所不有又有丨)
(丨似安石榴采其花汁停甕中數日成酒)長頸王(梁書扶南國傳又有毗騫國去扶南八千里傳其王)
(身長丈二頭長三尺自古來不死莫知其年王神聖國中人善惡及將來事王皆知之是以無敢欺者南方號)
(曰丨丨丨國俗有室屋衣服噉粳米其人言語小異扶南有山出金金露生石上無所限也國法刑罪人並於)
(王前噉其肉國内不受估客有往者亦殺而噉之是以商旅不敢至王常樓居不血食不事鬼神其子孫生死)
(如常人唯王不死扶南王數遣使與書相報答常遺扶南王純金五十人食器形如圓盤又如瓦塸名為多羅)
(受五升又如椀者受一升王亦能作天竺書可三千言說其宿命所由與佛經相似並論善事)能作天
竺書(見上)樹生火中(梁書扶南國傳又傳扶南東界即大漲海海中有大洲洲上有諸薄國國)
(東有馬五洲復東行漲海千餘里至自然大洲其上有丨丨丨丨洲左近人剝取其皮紡績作布極得數尺以)
(為手巾與焦麻無異而色微青黑若小垢洿則投火中復更精潔或作燈炷用之不知盡)俗事天神
二面四手四面八手(梁書扶南國傳丨丨丨丨天神以銅為像丨丨者丨丨丨丨者丨丨)
(手各有所持或小兒或鳥獸或日月其王出入乘象嬪侍亦然王坐則偏踞翹膝垂左膝至地以白疊敷前設)
(金盆香鑪於其上)土氣暑熱如中國之盛夏(梁書婆利國傳婆利國在廣州東南)
(海中洲上去廣州二月日行國界東西五十日行南北二十日行有一百三十六聚丨丨丨丨丨丨丨丨丨丨)
(榖一歲再熟草木常榮海出文螺紫貝有石名蚶貝羅初採之柔軟及刻削為物乾之遂大堅彊其國人披吉)
(貝如帊及為都縵王乃用班絲布以瓔珞繞身頭著金冠高尺餘形如弁綴以七寶之飾帶金裝劍偏坐金高)
(坐以銀蹬支足侍女皆為金花雜寶之飾或持白眊拂及孔雀扇王出以象駕輿輿以雜香為之上施羽蓋珠)
(簾其導從吹螺擊鼓)一百三十六聚(見上)榖一歲再熟草木常榮(見上)
在天地之中(梁書中天竺國傳人民敦厖土地饒沃其王號茂論所都城郭水泉分流繞於渠壍)
(下注大江其宫殿皆雕文鏤刻街曲市里屋舍樓觀鐘鼓音樂服飾香華水陸通流百賈交會竒玩珍瑋恣心)
(所欲左右嘉維舍衛葉波等十六大國去天竺或二三千里共尊奉之以為丨丨丨丨丨也)止有鬼
神及龍居之(梁書師子國傳師子國天竺旁國也其地和適無冬夏之異五榖隨人所種不須時)
(節國舊無人民丨丨丨丨丨丨丨丨諸國商估來共市易鬼神不見其形但出珍寶顯其所堪價商人依價取)
(之諸國人聞其土樂因此競至或有停住者遂成大國)固麻檐魯(梁書百濟傳號所治城曰丨丨)
(謂邑曰丨丨如中國之言郡縣也其國有二十二檐魯皆以子弟宗族分據之)語言待百濟而
後通(梁書新羅傳其俗呼城曰健牟羅其邑在内曰啄評在外曰邑勒亦中國之言郡縣也國有六啄評)
(五十二邑勒土地肥美宜植五榖多桑麻作縑布服牛乘馬男女有别其官名有子賁旱支壹旱支齊旱支謁)
(旱支壹吉支竒貝旱支其冠曰遺子禮𥜗曰尉解袴曰柯半靴曰洗其拜及行與高麗相類無文字刻木為信)
(丨丨丨丨丨丨丨丨焉)健牟羅(見上)啄評邑勒(見上)自云太伯之後(梁書)
(倭傳倭者丨丨丨丨丨丨俗皆文身)大蛇吞獸(梁書倭傳有獸如牛名山鼠又有丨丨丨此丨蛇皮)
(堅不可斫其上有孔乍開乍閉時或有光射之中蛇則死矣)文直者貴文小者賤(梁書)
(文身國傳文身國在倭國東北七千餘里人體有文如獸其額上有三文丨丨丨丨丨丨丨丨土俗歡樂物豐)
(而賤行客不齎糧有屋宇無城郭其王所居飾以金銀珍麗繞屋為壍廣一丈實以水銀雨則流於水銀之上)
(市用珍寶犯輕罪者則鞭杖犯死罪則置猛獸食之有枉則猛獸避而不食經宿則赦之)繞屋為壍
實以水銀(見上)土多扶桑故以為名(梁書扶桑國傳扶桑國者齊永元元年其)
(國有沙門慧深來至荆州說云扶桑在大漢國東二萬餘里地在中國之東其丨丨丨丨丨丨丨丨扶桑葉似)
(桐而初生如笋國人食之實如梨而赤績其皮為布以為衣亦以為綿作板屋無城郭有文字以扶桑皮為紙)
(無兵甲不攻戰)其衣色隨年改易(梁書扶桑國傳國王行有鼓角導從丨丨丨丨丨丨丨甲)
(乙年青丙丁年赤戊巳年黃庚辛年白壬癸年黑有牛角甚長以角載物至勝二十斛車有馬車牛車鹿車國)
(人養鹿如中國畜牛以乳為酪有桑梨經年不壊多蒲桃其地無鐵有銅不貴金銀市無租估)養鹿如
畜牛(見上)入水則娠(梁書東夷傳扶桑東千餘里有女國容貎端正色甚潔白身體有毛髮長)
(委地至二三月競丨丨丨任丨六七月産子女人胸前無乳項後生毛根白毛中有汁以乳子一百日能行三)
(四年則成人矣見人驚避偏畏丈夫食鹹草如禽獸鹹草葉似邪蒿而氣香味鹹)人身狗頭其
聲如吠(梁書東夷傳天監六年有晉安人渡海為風所飄至一島登岸有人居止女則如中國而言語)
(不可曉男則丨丨而丨丨丨丨丨丨其食有小豆其衣如布築土為牆其形圓其戶如竇云)獸有兩
脚駱駝野驢有角(梁書滑國傳元魏之居桑乾也滑猶為小國屬芮芮後稍彊大征其旁國)
(波斯盤盤罽賓焉耆龜兹疎勒姑墨于闐句盤等國開地千餘里土地温暖多山川樹木有五榖國人以麨及)
(羊肉為糧其丨丨師子丨丨丨丨丨丨丨丨人皆善射著小袖長身袍用金玉為帶女人被裘頭上刻木為角)
(長六尺以金銀飾之少女子兄弟共妻無城郭氊屋為居東向開戶其王坐金牀隨太歲轉與妻並坐接客無)
(文字以木為契與旁國通則使旁國胡為胡書羊皮為紙無職官事天神火神每日則出戶祀神而後食)王
坐金牀隨太歲轉(見上)羊皮為紙(見上)玉河(梁書于闐國傳其地多水潦沙)
(石氣温宜稻麥蒲柳有水出玉名曰丨丨其治曰西山城有屋室市井瓜蓏菜蔬與中國等尤敬佛法王所居)
(室加以朱畫王冠金幘如今胡公帽與妻並坐接客國中婦人皆辮髮衣裘袴其人恭相見則跪其跪則一膝)
(至地書則以木為筆札以玉為印國人得書戴於首而後開札)國人得書戴於首而後
開札(見上)中有鷲鳥噉羊(梁書波斯國傳波斯國其先有波斯匿王者子孫以王父字為)
(氏因為國號有城周迴三十二里城高四丈皆有樓觀城内屋宇數百千間城外佛寺二三百所西去城十五)
(里有土山山非過高其勢連接甚遠丨丨丨丨丨丨土人極以為患國中有優鉢曇花鮮華可愛出龍駒馬鹹)
(池生珊瑚樹長一二尺亦有琥珀馬腦眞珠玫㻁等國内不以為珍市買用金銀)日子河伯外
孫(魏書高句麗傳高句麗先出夫餘王嘗得河伯女因閉於室中為日所照引身避之日影又逐既而孕生)
(一卵大如五升夫餘王棄之與犬犬不食與豕豕不食棄於路牛馬避之棄之野衆鳥以毛茹之夫餘王割剖)
(之不能破遂還其母母以物裹之置於暖處有一男破殼而出及其長也字曰朱蒙其俗言朱蒙者善射也夫)
(餘人以朱蒙非人所生將有異志請除之王不聽命之養馬朱蒙每私試知有善惡駿者減食令瘦駑者善養)
(令肥夫餘王以肥者自乘以瘦者給朱蒙後狩於田以朱蒙善射限之一矢朱蒙雖矢少殪獸甚多夫餘之臣)
(又謀殺之朱蒙母隂知告朱蒙曰國將害汝以汝才略宜適四方朱蒙乃與烏引烏違等二人棄夫餘東南走)
(中道遇一大水欲濟無梁夫餘人追之甚急朱蒙告水曰我是丨丨丨丨丨丨今日逃走追兵垂及如何得濟)
(於是魚鱉並浮為之成橋朱蒙得渡魚鱉乃解追騎不得渡朱蒙遂至普述水遇見三人其一人著麻衣一人)
(著納衣一人著水藻衣與至紇升骨城遂居焉號曰高句麗因以高為氏)平壤城(魏書高句麗傳遣員)
(外散騎侍郎李敖拜璉為都督遼海諸軍事征東將軍領護東夷中郎將遼東郡開國公高句麗王敖至其所)
(居丨丨丨訪其方事云遼東南一千餘里東至柵城南至小海北至舊夫餘民戶參倍於前魏時其地東西二)
(千里南北一千餘里民皆土著隨山谷而居衣布帛及皮土田薄塉蠶農不足以自供故其人節飲食其俗媱)
(好歌舞夜則男女羣聚而戲無貴賤之節然潔淨自喜其王好治宫室其官名有謁奢太奢大兄小兄之號頭)
(著折風其形如弁旁插鳥羽貴賤有差)謁奢太奢大兄小兄(見上)頭著折風
(見上)鹽生樹上(魏書勿吉傳勿吉國在高句麗北舊肅愼國也其國無牛有車馬佃則偶耕車則步)
(推有粟及麥穄菜則有葵水氣醎凝丨丨丨丨亦有鹽池多䐗無羊嚼米醞酒飲能至醉婦人則布裙男子䐗)
(犬皮裘初婚之夕男就女家執女乳而罷便以為定仍為夫婦)嚼米醞酒飲能至醉(見上)
執乳為定(見上)夏則城居冬逐水草(魏書失韋傳失韋國在勿吉北千里頗有)
(粟麥及穄唯食猪魚養牛馬俗又無羊丨丨丨丨丨丨丨丨亦多貂皮丈夫索髮用角弓其箭尤長女婦束髮)
(作义手髻其國少竊盜盜一徵三殺人者責馬三百匹男女悉衣白鹿皮襦袴有&KR0008;釀酒俗愛赤珠為婦人飾)
(穿挂於頸以多為貴女不得此乃至不嫁)叉手髻(見上)男女悉衣白鹿皮襦袴
(見上)赤珠挂頸以多為貴(見上)嫁娶之際以青氊為上服(魏書)
(契丹傳熙平中契丹使人祖眞等三十人還靈太后以其俗丨丨丨丨丨丨丨丨丨丨人給青氊兩匹賞其誠)
(欵之心餘依舊式朝貢至齊受禪常不絶)繩髮皮服以珠為飾(魏書烏洛侯傳烏洛侯國)
(在地豆于之北去代都四千五百餘里其土下濕多霧氣而寒民冬則穿地為室夏則隨原阜畜牧多豕有榖)
(麥無大君長部落莫弗皆世為之其俗丨丨丨丨丨丨丨丨民尚勇不為姦竊故慢藏野積而無寇盜好獵射)
(樂有箜篌木槽革面而施九弦其國西北有完水東北流合於難水其地小水皆注於難東入於海又西北二)
(十日行有於已尼大水所謂北海也)慢藏野積而無宼盜(見上)號妻為恪尊
(魏書吐谷渾傳伏連籌死子夷呂立始自號為可汗居伏俟城在青海西十五里雖有城郭而不居恒處夸廬)
(隨水草畜牧其地東西三千里南北千餘里官有王公僕射尚書及郎將將軍之號夸呂椎髻眊珠以皂為帽)
(坐金師子牀丨其丨丨丨丨衣織成裙披錦大袍辮髮於後首戴金花冠其俗丈夫衣服略同於華夏多以羅)
(羃為冠亦以繒為帽婦人皆貫珠貝束髮以多為貴兵器有弓刀甲矟國無常賦須則稅富室商人以充用焉)
不識五榖唯食魚及蘇子(魏書吐谷渾傳吐谷渾北有乙弗勿敵國風俗與吐谷渾)
(同丨丨丨丨丨丨丨丨丨丨蘇子狀若中國枸杞子)體輕工走(魏書吐谷渾傳北又有阿蘭國與鳥)
(獸同不知鬭戰忽見異人舉國便走土無所出大養羣畜丨丨丨丨逐之不可得)以女為主(魏書)
(吐谷渾傳北又有女王國丨丨丨丨)其屋織犛牛尾及羖羊毛覆之(魏書宕昌)
(傳宕昌羌者其先蓋三苖之胤周時與庸蜀微盧等八國從武王滅商漢有先零燒當等世為邊患其地東接)
(中華西通西域南北數千里姓别自為部落酋帥皆有地分不相統攝宕昌即其一也俗皆土著居有屋宇丨)
(丨丨丨丨丨丨丨丨丨丨丨國無法令又無徭賦惟戰伐之時乃相屯聚不然則各事生業不相往來皆衣裘)
(褐收養犛牛羊豕以供其食父子伯叔兄弟死者即以繼母叔母及嫂弟婦等為妻俗無文字但候草木榮落)
(記其歲時三年一相聚殺牛羊以祭天有梁懃者世為酋帥得羌豪心乃自稱王焉)各事生業不
相往來(見上)候草木榮落記其歲時(見上)出赤鹽白鹽(魏書高昌)
(傳國有八城皆有華人地多石磧氣候溫暖厥土良沃榖麥一歲再熟宜蠶多五果又饒漆有草名羊刺其上)
(生蜜而味甚佳引水溉田丨丨丨其味甚美復有丨丨其形如玉高昌人取以為枕貢之中國多蒲萄酒俗事)
(天神兼信佛法國中羊馬牧在隠僻處以避寇非貴人不知其處北有赤石山七十里有貪汙山夏有積雪此)
(山北鐵勒界也)俗事天神兼信佛法(見上)羊馬牧在隱僻處非貴
人不知(見上)阿謩阿段阿夷阿等(魏書獠傳獠者蓋南蠻之别種自漢中逹於卭)
(筰川洞之間所在皆有種類甚多散居山谷略無氏族之别又無名字所生男女惟以長幼次第呼之其丈夫)
(稱丨丨丨丨婦人丨丨丨丨之類皆語之次第稱謂也依樹積木以居其上名曰干蘭干蘭大小隨其家口之)
(數往往推一長者為王亦不能遠相統攝父死則子繼若中國之貴族也獠王各有鼓角一雙使其子弟自吹)
(擊之好相殺害多不敢遠行能卧水㡳持刀刺魚其口嚼食並鼻飲)干蘭(見上)能卧水底持
刀刺魚(見上)鼻飲(見上)十六國四域(魏書西域傳西域自漢武時五十餘國後稍相)
(并至太延中為丨丨丨分其地為丨丨自蔥嶺以東流沙以西為一域蔥嶺以西海曲以東為一域者舌以南)
(月氏以北為一域兩海之間水澤以南為一域内諸小渠長蓋以百數其出西域本有二道後更為四出自玉)
(門度流沙西行二千里至鄯善為一道自王門度流沙北行二千二百里至車師為一道從莎車西行一百里)
(至蔥嶺蔥嶺西一千三百里至伽倍為一道自莎車西南五百里蔥嶺西南一千三百里至波路為一道焉)
老駝知風(魏書且末傳且末西北有流沙數百里夏日有熱風為行旅之患風之所至唯丨丨豫丨)
(之即鳴而聚立埋其口鼻於沙中人每以為候亦即將氊擁蔽鼻口其丨迅駛斯須過盡若不防者必至危斃)
産子非六指不育(魏書疏勒傳人手足皆六指丨丨丨丨丨者即丨丨)老子化胡
成佛之所(魏書于闐國傳俗重佛法寺塔僧尼甚衆王尤信尚每設齋日必親自灑掃饋食焉城南)
(五十里有贊摩寺即昔羅漢比邱盧旃為其王造覆盆浮圖之所石上有辟支佛跣處雙跡猶存于闐西五里)
(有比摩寺云是丨丨丨丨丨丨丨丨)山有膏服之髮齒落更生(魏書龜兹國傳其國)
(西北大丨中丨如丨者流出成川行數里入地如䬾餬甚臭丨丨丨丨已丨者能令丨丨病人服之皆愈)醍
醐塗髮(魏書悅般傳其風俗言語與高車同而其人清潔於胡俗剪髮齊眉以醍醐塗之昱昱然光澤)
(日三澡潄然後飲食其國南界有火山山傍石皆燋鎔流地敷十里乃凝堅人取為藥即石流黃也)日三
澡潄然後飲食(見上)火山(見上)狗國(魏書悅般傳與蠕蠕結好其王嘗將數千人入)
(蠕蠕國欲與大檀相見入其界百餘里見其部人不浣衣不絆髮不洗手婦人舌䑛器物王謂其從臣曰汝曹)
(誑我入此丨丨中乃馳還大檀遣騎追之不及自是相仇讐數相征討)能作霖雨狂風大
雪及行潦(魏書悦般傳眞君九年遣使朝獻并送幻人稱能割人喉脉令斷擊人頭令骨陷皆血出)
(或數升或盈斗以草藥内其口中令嚼咽之須臾血止養瘡一月復常又無痕瘢世祖疑其虛乃取死罪囚試)
(之皆驗云中國諸名山皆有此草乃使人受其術厚遇之又言其國有大術者蠕蠕來抄掠術人丨丨丨丨丨)
(丨丨丨丨丨丨蠕蠕凍死漂亡者十二三)幻人(見上)角帽(魏書嚈噠傳其俗兄弟共一妻夫無兄弟)
(者其妻戴一丨丨若有兄弟者依其多少之數更加角焉衣服類加以纓絡頭皆剪髮其語與蠕蠕高車及諸)
(胡不同)女與天(魏書高車傳高車蓋古赤狄之餘種也初號為狄歴北方以為勑勒諸夏以為高車)
(丁零其語略與匈奴同而時有小異或云其先匈奴之甥也其種有狄氏表紇氏斛律氏解批氏護骨氏異奇)
(斤氏俗云匈奴單于生二女姿容甚美國人皆以為神單于曰吾有此丨安可配人將以丨丨乃於國北無人)
(之地築高臺置二女其上曰請天自迎之經三年其母欲迎之單于曰不可未徹之間耳復一年乃有一老狼)
(晝夜守臺嘷呼因穿臺下為空穴經時不去其小女曰吾父處我於此欲以與天而今狼來或是神物天使之)
(然將下就之其姊大驚曰此是畜生無乃辱父母也妹不從下為狼妻而産子後遂滋繁成國故其人好引聲)
(長歌又似狼嘷)好引聲長歌似狼嘷(見上)鳥了帥(隋書流求傳流求國居海島之)
(中當建安郡東水行五日而至土多山洞其王姓歡斯氏名渴剌兜不知其由來有國世數也彼土人呼之為)
(可老羊妻曰多拔茶所居曰波羅檀洞塹柵三重環以流水樹棘為藩王所居舍其大一十六間琱刻禽獸多)
(鬭鏤樹似橘而葉密條纖如髮然下垂國有四五帥統諸洞洞有小王往往有村村有丨丨丨並以善戰者為)
(之自相樹立主一村之事男女皆以白紵繩纏髮從項後盤繞至額其男子用鳥羽為冠裝以珠貝飾以赤毛)
(形製不同婦人以羅紋白布為帽其形方正織鬭鏤皮并雜毛以為衣製裁不一綴毛垂螺為飾雜色相間下)
(垂小貝其聲如珮綴璫施釧懸珠於頸織藤為笠飾以毛羽有刀矟弓箭劍鈹之屬其處鐵刃皆薄小多以骨)
(角輔助之編紵為甲或用熊豹皮王乘木獸命左右轝之而行導從不過十數人小王乘機鏤為獸形)王
乘木獸(見上)呼名而飲(隋書流求傳凡有宴會執酒者必待丨丨丨後丨上王酒者亦呼王)
(名)門懸金花鈴毦(隋書赤土傳居僧祗城有門三重相去各百許步每丨圖畫飛仙仙人菩)
(薩之象丨丨丨丨丨婦人數十人或奏樂或捧金花又飾四婦人容飾如佛塔邊金剛力士之狀夾門而立門)
(外者持兵仗門内者執白拂夾道垂素網綴花王宫諸屋悉是重閣北戶北面而坐三重之榻衣朝霞布冠金)
(花冠垂雜寳纓絡四女子立侍左右兵衛百餘人王榻後作一木龕以金銀五香木雜鈿之龕後懸一金光熖)
(夾榻又樹二金鏡鏡前並陳金甕甕前各有金香鑪當前置一金伏牛牛前樹一寶蓋左右皆有寶扇婆羅門)
(等數百人東西重行相向而坐其官有薩陁迦邏一人陁拏逹义一人迦利密迦三人共掌政事但羅末帝一)
(人掌刑法每城置那邪迦一人鉢帝十人其俗皆穿耳翦髮無跪拜之禮以香油塗身其俗敬佛尤重婆羅門)
(婦人作髻於項後男女通以朝霞朝雲雜色布為衣豪富之室恣意華靡唯金鏁非王賜不得服用每嫁婚擇)
(吉日女家先期五日作樂飲酒父執女手以授壻七日乃配焉既娶即分財别居唯少子與父居)金鏁
非王賜不得服用(見上)以右手為淨左手為穢(隋書眞臘傳性氣捷)
(勁居處器物頗類赤土丨丨丨丨丨丨丨丨丨每旦澡洗以楊枝淨齒讀誦經咒又澡灑乃食食罷還用楊枝)
(淨齒又讀經咒飲食多酥酪沙糖秔粟米餅欲食之時先取雜肉羹與餅相和手擩而食之)楊枝淨
齒(見上)善投輪刀(隋書婆利傳婆利國自交趾浮海南過赤土丹丹乃至其國國界東西四月行)
(南北四十五日行王姓刹利邪伽名護濫那婆官曰獨訶邪挐次曰獨訶氏挐國人丨丨丨丨其大如鏡中有)
(竅外鋒如鋸遠以投人無不中)金聚(隋書女國傳女國在蔥嶺南其國代以女為王王姓蘇毗字末羯在)
(位二十年女王之夫號曰丨丨不知政事國内丈夫唯以征伐為務山上為城方五六里人有萬家王居九層)
(之樓侍女數百人五日一聽朝復有小女王共知國政其俗婦人輕丈夫而性不妬忌男女皆以彩色塗面而)
(一日中或數度變改之人皆披髮以皮為鞋課稅無常氣候多寒以射獵為業出鍮石朱砂麝香犛牛駿馬蜀)
(馬尤多鹽恒將鹽向天竺興販其利數倍亦數與天竺黨項戰爭其女王死國中厚歛金錢求死者族中之賢)
(女二人一為女王次為小王貴人死剝皮以金屑和骨肉置於瓶内而埋之經一年又以其皮肉内於鐵器埋)
(之俗事阿修羅神又有樹神歲初以人祭或用獮猴祭畢入山祝之有一鳥如雌雉來集掌上破其腹視之有)
(衆粟則年豐沙石則有災謂之鳥卜)小女王(見上)彩色塗面一日數變(見上)鳥
卜(見上)傅金屑於鬚上(隋書波斯傳王著金花冠坐金師子座丨丨丨丨丨丨以為飾衣錦)
(袍加瓔珞於其上)順天神(隋書漕國傳漕國在蔥嶺之北漢時罽賓國也其王姓昭武字順逹康國)
(王之宗族都城方四里勝兵者萬餘人國法嚴整殺人及賊盗皆死其俗重滛祠蔥嶺山有丨丨丨者儀制極)
(華金銀鍱為屋以銀為地祠者日有千餘人祠前有一魚脊骨有孔中通馬騎出入)魚脊骨孔通
馬騎出入(見上)籠官(舊唐書韋臯傳五年臯遣大將王有道簡習精卒以入蕃界與東蠻於故)
(雋州臺登北谷大破吐蕃青海臘城二節度斬首二千級生擒丨丨四十五人其投崖谷而死者不可勝計蕃)
(將乞臧遮遮者蕃之驍將也又為邊患自擒遮遮城柵無不降數年之内終復雋州)兄弟讓國(舊唐)
(書尉遲勝傳于闐王珪之長子少嗣位聞安禄山反乃命弟曜行國事自率兵五千赴難國人留勝以少女為)
(質而後行肅宗待之甚厚授特進兼殿中監廣德中令還國勝固請留宿衛以本國王授曜詔從之貞元中曜)
(遣使上疏稱有國已來代嫡承嗣兄勝既讓國請傳勝子銳上乃以銳為檢校光禄卿兼毗沙府長史還勝固)
(辭且曰曜久行國事人皆悅服銳生於京華不習國俗不可遣丨丨丨丨人多稱之)列星(舊唐書温彥博)
(傳時高麗遣使貢方物高祖謂羣臣曰名實之間理須相副高麗稱臣於隋終拒煬帝此亦何臣之有朕敬於)
(萬物不欲驕貴但據土宇務共安人何必令其稱臣以自尊大可即為詔述朕此懷也彥博進曰遼東之地周)
(為箕子之國漢家之元菟郡耳魏晉以前近在隄封之内不可許以不臣若與高麗抗禮則四夷何以瞻仰且)
(中國之與夷狄猶太陽之比丨丨理無降尊俯同夷貊高祖乃止)興亡以羊馬為凖(舊唐)
(書鄭元璹傳元璹自義寧已來五入蕃充使幾至於死者數矣貞觀三年又使入突厥還奏曰突厥丨丨唯丨)
(丨丨丨丨今六畜疲羸人皆菜色又其牙内炊飯化而為血徵祥如此不出三年必當復滅太宗然之無幾突)
(厥果敗)十設十箭五咄五弩(舊唐書突厥沙鉢羅咥利失可汗傳以貞觀九年上表請)
(婚獻馬五百疋朝廷惟厚加撫慰未許其婚俄而其國分為十部每部令一人統之號為丨丨每設賜以一箭)
(故稱丨丨焉又分十箭為左右廂一廂各置五箭其左廂號丨丨六部落置五大啜一啜管一箭其右廂號為)
(丨丨失畢置五大俟斤一俟斤管一箭都號為十箭其後或稱一箭為一部落大箭頭為大首領五咄六部落)
(居於碎葉已東五弩失畢部落居於碎葉已西自是都號為十姓部落)黃姓黑姓(舊唐書突厥蘇)
(祿傳有大首領莫賀逹於都摩度兩部落最為強盛百姓分為丨丨丨丨兩種互相猜阻)廻旋轉捷
如鶻(舊唐書廻紇傳元和四年藹德曷里祿没弭施合密里迦可汗遣使改為廻鶻義取丨丨丨丨丨丨)
(也)麥熟為歲首(舊唐書吐蕃傳其人或隨畜牧而不常厥居然頗有城郭其國都城號為[泳-永+羅]些)
(城屋皆平頭高者至數十尺貴人處於大氊帳名為拂廬寢處汙穢絶不櫛沭接手飲酒以氊為盤捻麨為椀)
(實以羹酪并而食之多事羱羝之神人信巫覡不知節侯丨丨丨丨丨)拂廬(見上)敗北者懸
狐尾於其首(舊唐書吐蕃傳軍令嚴肅每戰前隊皆死後隊方進重兵死惡病終累代戰没以為)
(甲門臨陣丨丨丨丨丨丨丨丨丨表其似狐之怯稠人廣衆必以徇焉其俗恥之以為次死)飛鳥使
(舊唐書吐蕃傳適有丨丨丨至飛鳥猶中國驛騎也)夏衙(舊唐書吐蕃傳元鼎初見贊普於悶懼廬川蓋)
(贊普丨丨之所其川在邏娑川南百里臧河之所流也)稻每月一熟(舊唐書墮娑登國傳其國)
(種丨丨丨丨丨亦有文字書之於貝葉)水眞臘陸眞臘(舊唐書眞臘國傳自神龍已後眞臘)
(分為二半以南近海多陂澤處謂之丨丨丨半以北多山阜謂之丨丨丨)六詔合為一詔(舊唐)
(書南詔傳皮邏閣立二十六年詔授特進封越國公賜名曰歸義其後破洱河蠻以功策授雲南王歸義漸強)
(盛餘五詔浸弱先是劍南節度使王昱受歸義賂奏丨丨丨丨丨丨歸義既併五詔服羣蠻破吐蕃之衆兵日)
(以驕大每入覲朝廷亦加禮異)金繩牀(舊唐書驃國傳其王近適則舁以丨丨丨遠適則乘象嬪姝甚)
(衆常數百人其羅城構以磚甃周一百六十里壕岸亦構磚相傳本是舍利佛城城内有居人數萬家佛寺百)
(餘區其堂宇皆錯以金銀塗以丹彩地以紫鑛覆以錦罽)本是舍利佛城(見上)錢不穿
孔(舊唐書泥婆羅傳泥婆羅國在吐蕃西其俗剪髮與眉齊穿耳揎以竹筩牛角綴至肩者以為姣麗食用)
(手無匕箸其器皆銅多商賈少田作以銅為丨面文為人背文為馬牛丨丨丨衣服以一幅布蔽身日數盥浴)
(以板為屋壁皆雕畫俗重博戲好吹蠡擊鼓頗觧推測盈虛兼通歷術事五天神鐫石為像每日清水浴神烹)
(羊而祭其王那陵提婆身著眞珠玻瓈車渠珊瑚琥珀纓絡耳垂金鈎玉璫佩寶裝伏突坐獅子牀其堂内散)
(花香大臣及諸左右並坐於地持兵數百列侍其側宫中有七層之樓覆以銅瓦欄檻楹栿皆飾珠寳樓之四)
(角各懸銅槽下有金龍激水上樓注於槽中從龍口而出狀若飛泉那陵提婆之父為其叔父所簒那陵提婆)
(逃難於外吐蕃因而納焉克復其位遂羈屬吐蕃貞觀中衛尉丞李義表往使天竺塗經其國那陵提婆見之)
(大喜與義表同出觀阿耆婆沴池周廻二十餘步水恒沸雖流潦暴集爍石焦金未嘗增減以物投之即生烟)
(熖懸釜而炊須臾而熟)清水浴神烹羊而祭(見上)金龍激水上樓狀
若飛泉(見上)阿耆婆沴池(見上)生子必以石蜜内口中明膠
置掌内(舊唐書康國傳丨丨丨丨丨丨丨丨丨丨丨丨丨丨欲其成長口嘗甘言掌持錢如膠之黏物)
進食有毒其鳥輙鳴(舊唐書拂菻傳拂䔉國一名大秦其王冠形如鳥舉翼冠及瓔珞皆)
(綴以珠寶著錦繡衣前不開襟坐金花牀有一鳥似鵝其毛綠色常在王邊倚枕上坐每丨丨丨丨丨丨丨丨)
(其都城疊石為之尤絶高峻凡有十萬餘戶南臨大海城東面有大門其高二十餘丈自上及下飾以黃金光)
(輝燦爛連曜數里自外及王室凡有大門三重列美寶雕飾第二門之樓中懸一大金秤以金丸十二枚屬於)
(衡端以候日之十二時焉為一金人其大如人立於側每至一時其金丸輙落鏗然發聲引唱以紀日時豪釐)
(無失其殿以瑟瑟為柱黃金為地象牙為門扇香木為棟梁其俗無瓦𢷬白石為末羅之塗屋上其堅密光潤)
(還如玉石至於盛暑之節人厭囂熱乃引水潛流上徧於屋宇機制巧密人莫知之觀者惟聞屋上泉鳴俄見)
(四簷飛溜懸波如瀑激氣成凉風其巧妙如此風俗男子剪髮披帔而右袒婦人不開襟錦為頭巾家資滿億)
(封以上位有羊羔生於土中其國人候其欲萌乃築牆以院之防外獸取食也然其臍與地連割之則死唯人)
(著甲走馬反擊鼓以駭之其羔驚鳴而臍絶便逐水草)金丸候時(見上)衣前不開襟
(見上)屋上泉鳴四簷飛溜(見上)羔生土中(見上)獅子人語(舊唐書大)
(食傳大食國本在波斯之西大業中有波斯胡人牧駞於俱紛摩地那之山忽有丨丨丨丨謂之曰此山西有)
(三穴穴中大有兵器汝可取之穴中並有黑石白文讀之便作王位胡人依言果見穴中有石及矟刃甚多上)
(有文教其反叛於是紏合亡命渡恒曷水劫奪商旅其衆漸盛遂割據波斯西境自立為王波斯拂䔉各遣兵)
(討之皆為所敗)樹上生小兒(舊唐書大食傳嘗遣人乘船將衣糧入海經八年而未及西岸海中)
(見一方石石上有樹幹赤葉青丨丨總丨丨丨長六七寸見人皆笑動其手脚頭著樹其使摘取一枝小兒便)
(死收在大食王宫)號為君子之國(舊唐書新羅傳開元二十五年興光卒詔贈太子太保仍)
(遣左贊善大夫邢璹攝鴻臚少卿往新羅弔祭並冊立其子承慶襲父開府儀同三司新羅王璹將進發上製)
(詩序太子以下及百寮咸賦詩以送之上謂璹曰新羅丨丨丨丨丨丨頗知書記有類中華以卿學術善與講)
(論故選使充此到彼宜闡揚經典使知大國儒教之盛又聞其人多善奕碁因令善碁人率府兵曹楊季鷹為)
(璹之副璹等至彼大為蕃人所敬其國碁者皆在季鷹之下)悉曇章(舊唐書天竺國傳其人皆學丨)
(丨丨云是梵天法書於貝多樹葉以紀事)夕胹羊髀纔熟而曙(唐書天文志骨利幹居瀚)
(海之北晝長而夜短既夜天如曛不暝丨丨丨丨丨丨丨丨蓋近日出没之所)兩戒(唐書天文志初貞觀)
(中淳風譔法象志因漢書之二次度數始以唐之州縣配焉而一行以為天下山河之象存乎丨丨北戒自三)
(危積石負終南地絡之隂東及太華逾河並雷首底柱王屋太行北抵常山之右乃東循塞垣至濊貊朝鮮是)
(謂北紀所以限戎狄也南戒自岷山嶓冢負地絡之陽東及太華連商山熊耳外方桐栢自上洛南逾江漢攜)
(武當荆山至於衡陽乃東循嶺徼逹東甌閩中是謂南紀所以限蠻夷也)北紀南紀(見上)晝長
夜短(唐書地理志骨利幹之東室韋之西有鞠部落亦曰祴部落其東十五日行有俞折國亦室韋部落)
(又正北十日行有大漢國又北有骨師國骨利幹都播二部落北有小海冰堅時馬行八日可度海北多大山)
(其民狀貌甚偉風俗類骨利幹丨丨而丨丨)西山八國(唐書韋臯傳天寶中鮮于仲通下兵南溪)
(道遂閉至是蠻徑北谷近吐蕃故臯治復之繇黎州出卭部直雲南置清溪關號曰南道乃詔臯統押近界諸)
(蠻丨丨丨丨雲南安撫使)月光盛處必得美玉(唐書于闐傳有玉河國人夜視丨丨丨丨)
(丨丨丨丨)四樓(五代史四夷附錄契丹以其所居為上京起樓其間號西樓又於其東千里起東樓北三)
(百里起北樓南木葉山起南樓往來射獵丨丨之間)人身牛足(五代史四夷附錄牛蹄突厥丨丨丨)
(丨其地尤寒水曰葫蘆河夏秋冰厚二尺春冬冰徹底常燒器銷冰乃得飲)嫗厥律(五代史四夷附)
(錄丨丨丨其人長大髦頭酋長全其髮盛以紫囊地苦寒水出大魚契丹仰食又多黑白黃貂鼠皮北方諸國)
(皆仰足其人最勇鄰國不敢侵)捻崖天子(五代史四夷附錄沙嶺黨項牙也其酋曰丨丨丨丨)鳴
沙(五代史四夷附錄瓜洲南十里丨丨山云冬夏殷殷有聲如雷云禹貢流沙也)濕沙止渴(五代)
(史四夷附錄仲雲者小月支之遺種也自仲雲界西始涉&KR1838;磧無水掘地得丨丨人置之胸以丨丨)澇玉
(五代史四夷附錄河源所出至于闐分為三東曰白玉河西曰綠玉河又西曰烏玉河三河皆有玉而每歲秋)
(水涸國王丨丨然後國人得澇玉)鐵林相公(宋史何繼筠傳子承矩字正則至道元年契丹精騎)
(數千夜襲城下伐鼓縱火以逼樓堞承矩整兵出拒遲明列陣酣戰久之斬馘甚衆擒其酋所謂丨丨丨丨者)
(契丹遁去)指環為印(宋史外國三佛齊傳國中文字用梵書以其王丨丨丨丨)李陵題字
處(宋史外國高昌傳次歷阿墩族經馬騣山望鄉臺上石龕有丨丨丨丨丨)白衣黑衣(宋史外國)
(大食傳其王盆泥未換之前謂之丨丨大食阿蒲羅拔之後謂之丨丨大食)鴉飛不到山(宋史)
(蠻夷傳元豐四年熟夷楊光震殺阿訛詔林廣與光震同力討賊乞弟恐復送欵帝以其前後反覆無眞降意)
(督廣進師廣遂破樂攻城至斗蒲村斬首二千五百級次落婆乞弟乃納降廣盛陳兵以受之對語良久乞弟)
(疑有變引衆遁廣帥兵深入會大雨雪浹旬始次老人山山形劍立度黑崖至丨丨丨丨丨)氊車硬
寨(遼史百官志遼之先世未有城郭溝池宫室之固丨丨為營丨丨為宫御帳之官不得不謹)白山
黑水(金史世紀生女直地有混同江長白山混同江亦號黑龍江所謂丨丨丨丨是也)殿宇沉
檀(元史郭侃傳至克實密爾部呼嚕蘇勒坦降西戎大國也地方八千里父子相傳四十二世勝兵數千萬侃兵)
(至破其兵七萬屠西城又破其東城東城丨丨皆構以丨丨木舉火焚之香聞百里)結胸(山海經丨丨國)
(在其西南其為人結匈南山在其東南自此山來蟲為蛇蛇號為魚)蟲為蛇蛇為魚(見上)羽
民長頰(山海經丨丨國在其東南其為人長頭身生羽一曰在比翼鳥東南其為人丨丨)不死
(山海經丨丨民在其東其為人黑色夀不死一曰在穿匈國東)岐舌(山海經海外南經丨丨國在其東一)
(曰在不死民東)交脛穿匈(山海經丨丨國在其東其為人交脛一曰在丨丨東)三身一臂
(山海經丨丨國在夏后啟北一首而三身丨丨國在其北一臂一目一鼻孔有黃馬虎文一目而一手)竒
肱(山海經丨丨之國在其北其人一臂三目有隂有陽乘文馬)丈夫(山海經丨丨國在維鳥北其為)
(人衣冠帶劍)女子(山海經丨丨國在巫咸北兩女子居水周之一曰居一門中)不夀者八
百歲(山海經軒轅之國在此窮山之際其丨丨丨丨丨丨在女子國北人面蛇身尾交首上窮山在其北)
(不敢西射畏軒轅之邱)天野(山海經在軒轅國北其邱方四蛇相繞此諸丨之丨鸞鳥自歌鳳鳥自舞)
(鳳凰卵民食之甘露民飲之所欲自從也百獸相與羣居)鸞鳥自歌鳳鳥自舞(見上)長
股(山海經丨丨之國在雄常北被髮一曰長脚)為人無䏿(山海經無䏿之國在長股東丨丨丨)
(丨)深目無腸(山海經丨丨國在其東為人舉一手一目在共工臺東丨丨之國在深目東其為人)
(長而無腸)聶耳(山海經丨丨之國在無腸國東使兩文虎為人兩手聶其耳縣居海水中及水所出入竒)
(物兩虎在其東)據樹歐絲(山海經歐絲之野在大踵東一女子跪丨丨丨丨三桑無枝在歐絲東其)
(木長百仞無枝)大人君子(山海經丨丨國在其北為人大坐而削船一曰在&KR1818;邱北奢比之尸在其)
(北獸身人面大耳珥兩青蛇一曰肝榆之尸在大人北丨丨國在其北衣冠帶劍食獸使二大虎在旁其人好)
(讓不爭有薰華草朝生夕死一曰在肝榆之尸北)毛民(山海經丨丨之國在其北為人身生毛一曰在)
(元股北)衣魚食䳼(山海經元股之國在其北其為人丨丨丨丨使兩鳥夾之一曰在雨師妾北)
思士不妻思女不夫(山海經有司幽之國帝俊生晏龍晏龍生司幽司幽生丨丨丨丨丨)
(丨丨丨食黍食獸是使四鳥有大阿之山者)卵民(山海經有丨丨之國其民皆生卵)菌人(山海)
(經有蓋猶之山者其上有甘柤枝幹皆赤黃葉白華黑實東又有甘華枝幹皆赤黃葉有青馬有赤馬名曰三)
(騅有視肉有小人名曰丨丨有南類之山爰有遺玉青馬三騅視肉甘華百榖所在)漚鬋(逸周書臣請正)
(東符婁仇州伊慮漚深九夷十蠻越丨丨文身)闟耳貫胸雕題漆齒(逸周書正西崑崙狗)
(國鬼親枳已丨丨丨丨丨丨離邱丨丨)畱骨之邦(穆天子傳天子留骨六師之屬天子乃封長肱)
(於黑水之西河是惟鴻鷺之上以為周室主是曰丨丨丨丨)郅支餌石(郭憲洞冥記元鼎五年丨)
(丨國貢馬肝石百斤常以水銀養之内玉櫃中金泥封其上國人長四尺惟丨此丨而已半青半白如今之馬)
(肝舂碎以和九轉之丹服之彌年不饑渴也以之拂髮白者皆黑)乘象入海底取寶(郭憲)
(洞冥記吠勒國貢文犀四頭狀如水兕角表有光因名明犀置暗中有光影亦曰影犀織以為簟如錦綺之文)
(此國去長安九千里在日南人長七尺被髮至踵乘犀象之車丨丨丨丨丨丨丨宿於鮫人之舍得淚珠則鮫)
(所泣之珠也亦曰泣珠)甜水(郭憲洞冥記丨丨去虞淵八十里有甜溪水味如蜜東方朔遊此水得數)
(斛以獻帝投水於井井常甜而寒洗沐則肌理柔滑)羣飛往日下自曝(郭憲洞冥記勒畢國)
(人長三寸有翼善言語戲笑因名善語國常丨丨丨丨丨丨丨身熱乃歸飲丹露為漿丹露者日初出有露汁)
(如珠也)取犀象相投擲為樂(郭憲洞冥記太初四年東方朔從支提國來國人長三丈)
(二尺三手三足各三指多力善走國内小山能移之有澗泉飲能盡結海苔為衣其戲笑丨丨丨丨丨丨丨丨)
人在鵠腹中不死而鵠一舉千里(東方朔神異記西海之外有鵠國焉男女)
(皆長七寸為人自然有禮好經綸拜跪其人皆夀三百歲其形如飛日行千里百物不敢犯之唯畏海鵠過輙)
(吞之亦夀三百歲此丨丨丨丨丨丨丨丨丨丨丨丨丨)孔雀珥門戶玉璞抵烏鵲
(桓寬鹽鐵論昔周公處謙以卑士執禮以治下天下辭越裳之贄見恭讓之禮既與入文王之廟是見大孝之)
(禮也目覩威儀千戚之容耳聽清歌雅頌之聲心充至德欣然以歸此四夷所以慕義内附非重譯狄鞮來觀)
(猛獸熊羆也夫犀象兕虎南夷之所多也騾驢馲駞北夷之常畜也中國所鮮外國賤之南越以丨丨丨丨丨)
(崑山之旁以丨丨丨丨丨今貴人之所賤珍人之所饒非所以厚中國明盛德也)織柳為室旃
廗為蓋(桓寬鹽鐵論匈奴無城郭之守溝池之固修戟強弩之用倉廩府庫之積上無義法下無文理)
(君臣嫚易上下無禮丨丨丨丨丨丨丨丨素弧骨鏃馬不粟食内則備不足畏外則禮不足稱)一旦有
急貫弓上馬(桓寬鹽鐵論文學曰匈奴車器無銀黃絲漆之飾素成而務堅絲無文采裙禕曲襟)
(之制都成而務完男無刻鏤竒巧之事宫室城郭之功女無綺繡滛巧之貢纖奇羅紈之作事省而致用易成)
(而難弊雖無修戟強弩戎馬良弓家有其備人有其用丨丨丨丨丨丨丨丨而已貲糧不見案首而支數十日)
(之食因山谷為城郭因水草為倉廩法約而易辦求寡而易供是以刑省而不犯指麾而令從嫚於禮而篤於)
(信略於口而敏於事故雖無禮義之書刻骨卷衣百官有以相記而君臣上下有以相使)連蹇(焦氏易林)
(胡言丨丨譯瘠且聾)狗邦(焦氏易林穿胸丨丨僵離旁舂天地易紀日月更始)孕三十六年
生(張華博物志大人國其人丨丨丨丨丨丨白頭其兒則長大能乘雲而不能走蓋龍類去會稽四萬六千)
(里)光出口中(張華博物志厭光國民丨丨丨丨形盡似猨猴黑色)眠能泣珠(張華博物)
(志南海外有鮫人水居如魚不廢織績其丨丨丨丨)化虎(張華博物志江陵有猛人能丨為丨俗又曰虎)
(化為人好著紫葛人足無踵)兩角如蠒(王嘉拾遺記東極扶桑之外有泥離之國來朝其人長四)
(尺丨丨丨丨牙出於唇自乳已來有靈毛自蔽居於深穴其夀不可測也)無老純孝(王嘉拾遺記盧)
(扶國人皆三百歲至死不老咸知孝讓夀登百歲以上相敬如至親之禮大禹隨山導川乃旌其地為丨丨丨)
(丨之國)常行水上(王嘉拾遺記員嶠山北有浣腸之國甜水繞之味甜如蜜而水強流迅急千鈞)
(投之久久乃没國人丨丨於丨丨)無翼而飛(王嘉拾遺記溟海之北有勃鞮之國人皆衣羽毛丨)
(丨丨丨日中無影夀千歲食以黑河水藻飲以隂山桂脂憑風而翔乘波而至中國氣暄羽毛之衣稍稍自落)
憑風而翔乘波而至(見上)孝養國(王嘉拾遺記冀州之西二萬里有丨丨之丨其)
(俗人年三百歲有親死者刻木為影事之如生善養禽獸入海取虬龍育於圜室以充祭祀昔黃帝表此為孝)
(養之鄉萬國莫不欽仰)鐵峴沸海蛇洲蜂岑(王嘉拾遺記燃&KR0960;之國經歷百有餘國方)
(至京師其中路山川不可記越丨丨泛丨丨丨丨丨丨鐵峴峭礪剛金為輞比至京師輪皆銚銳幾盡泛沸海)
(之時以銅薄舟底蛟龍不能近經蛇洲以豹皮為屋於屋内推車經蜂岑燃胡蘇之木木烟能殺百虫經五十)
(餘年乃至洛邑)佛外祖國(酈道元水經注恒水又逕波麗國即是丨丨丨丨也)騎步相持
絙橋相引(酈道元水經注釋法顯曰度葱嶺已入北天竺境於此順嶺西南行十五日其道艱岨崖)
(岸險絶其山唯石壁立千仞臨之目眩欲進則投足無所下有水名新頭河昔人有鑿石通路施傍梯者凡度)
(七百渡梯已躡縣絙過河河兩岸相去咸八十步九譯所絶漢之張騫甘英皆不至也余診諸史傳即所謂罽)
(賓之境有盤石之磴道狹尺餘行者丨丨丨丨丨丨丨丨二十許里方到縣渡阻險危害不可勝言郭義恭曰)
(烏秅之西有縣渡之國山谿不通引繩而渡故國得其名也其人山居佃於石壁間累石為室民接手而飲所)
(謂猨飲也)猨飲(見上)三千日月萬二千天地之中央(酈道元水經注竺法)
(維曰迦維國佛所生天竺國也丨丨丨丨丨丨丨丨丨丨丨丨也)田織信厚(酈道元水經注朝鮮)
(故箕子國也箕子教民以義丨丨丨丨約以八法而下知禁遂成禮俗)其田從潮水上下
(酈道元水經注交州外域記曰交阯昔未有郡縣之時土地有雒田丨丨丨丨丨丨丨民墾食其田因名為雒)
(民)採香為業(酈道元水經注朱吾以南有文狼人野居無室宅依樹止宿魚食生肉丨丨丨丨與)
(人交市若上皇之民矣)狼䐠(酈道元水經注其水又東南流逕船官口船官川源徐即外夷皆祼身男)
(以竹筒掩體女以樹葉蔽形外名丨丨所謂躶身者也雖習俗躶袒猶耻無蔽惟依暝夜與人交市闇中齅金)
(便知好惡明朝曉看皆如其言)闇中齅金便知好惡(見上)元國(酈道元水經注林邑)
(記曰漢置九郡儋耳預焉民好徒跣耳廣垂以為飾雖男女䙝露不以為羞暑䙝薄日自使人黑積習成常以)
(黑為美離騷所謂丨丨矣)馬流(酈道元水經注俞益期牋曰馬文淵立兩銅柱於林邑岸北有遺兵十餘)
(家不反居夀泠岸南而對銅柱悉姓馬自婚姻今有二百戶交州以其流寓號曰丨丨言語飲食尚與華同山)
(川移易銅柱今復在海中正賴此民以識故處也)須人祭天即取呵&KR0008;部落子
孫(叚成式酉陽雜爼突厥之先曰射摩舍利海神神在阿史德窟西射摩有神異又海神女每日暮以白鹿)
(迎射摩入海至明送出經數十年後部落將大獵至夜中海神謂射摩曰明日獵時爾上代所生之窟當有金)
(角白鹿出尒若射中此鹿畢形與吾來往或射不中即緣絶矣至明入圍果所生窟中有金角白鹿起射摩遣)
(其左右固其圍將跳出圍遂殺之射摩怒遂手斬呵&KR0008;首領仍誓之曰自殺此之後丨丨丨丨丨丨丨丨丨丨)
(丨丨斬之以祭也至今突厥以人祭纛常取呵&KR0008;部落用之射摩即斬呵&KR0008;至暮還海神女報射摩曰尒手斬)
(人血氣腥穢因緣絶矣)仰樹汁為用(叚成式酉陽雜爼木飲州珠崖一州其地無泉民不作井)
(皆丨丨丨丨丨)一日造食一月食之(叚成式酉陽雜爼孝億國界周三千餘里在乎川中)
(以木為柵周十餘里柵内百姓二千餘家周國大柵五百餘所氣候常煖冬不凋落宜牟馬無駞牛俗性質直)
(好客侶軀貌長大䗙鼻黃髮綠眼赤髭被髮面如血色戰具唯矟一色宜五榖出金鐵衣麻布舉俗事妖不識)
(佛法有妖祠三百餘所馬步甲兵一萬不尚商販自稱孝億人丈夫婦人俱帶每丨丨丨丨丨丨丨丨常喫宿)
(食)所有種植待雨而生(叚成式酉陽雜爼仍建國無井及河澗丨丨丨丨丨丨丨丨以)
(紫鑛泥地承雨水用之穿井即若海水又鹹土俗潮落之後平地為池取魚以作食)起春以後屯
集甲兵與猿戰(叚成式酉陽雜爼婆彌爛國去京師二萬五千五百五十里此國西有山巉巖)
(峻嶮上多猿猿形絶長大常暴雨年有二三十萬國中丨丨丨丨丨丨丨丨丨丨丨雖歲殺數萬不能盡其巢)
(穴)東西互擊甲人(叚成式酉陽雜爼拔汙那十二月十九日王及首領分為兩朋各出一人)
(著甲衆人執瓦石東西捧杖丨丨丨丨丨丨先死即止以占當年豐儉)飛頭(叚成式酉陽雜爼嶺南溪)
(洞中往往有丨丨者故有飛頭獠子之號頭將飛一日前頸有痕匝項如紅縷妻子遂看守之其人及夜狀如)
(病頭忽生翼脫身而去乃於岸泥尋蟹蚓之類食將曉飛還如夢覺其腹實矣梵僧菩薩勝又言闍婆國中有)
(飛頭者其人目無瞳子聚落時有一人據于氏志怪南方落民其頭能飛其俗所祠名曰蟲落因號落民)蟲
落(見上)解形之民(叚成式酉陽雜爼王子年拾遺言漢武時因墀國使南方有丨丨丨丨能先使)
(頭飛南海左手飛東海右手飛西澤至暮頭還肩上兩手遇疾風飄於海水外)繡面狫子(叚成式酉)
(陽雜爼越人習水必鏤身以避蛟龍之患今南中丨丨丨丨蓋雕題之遺俗也)神廚(叚成式酉陽雜爼丨)
(丨俱振提國尚鬼神城北隔眞珠江二十里有神春秋祀之時國王所須什物金銀器神廚中自然而出祠畢)
(亦滅天后使驗之不妄)六十四種書(叚成式酉陽雜爼西域書有驢脣書蓮葉書節分書大秦)
(書䭾乘書牸牛書樹葉書起屍書石旋書覆書天書龍書鳥音書等有六十四種)仙人鏡(蘇鶚杜陽)
(雜編大歷中日林國獻靈光豆龍角釵其國在海東北四萬里國西南有怪石方數百里光明澄澈可鑑人五)
(藏六腑亦謂之丨丨丨其國人有疾輙照其形遂知起於某藏府即自採神草餌之無不愈焉)酒山紫
海(蘇鶚杜陽雜編敬宗皇帝寶歷元年南昌國獻玳瑁盆浮光裘夜明犀其國有丨丨丨丨蓋山有泉其味)
(如酒飲之甚美醉則經月不醒紫海水色如爛椹可以染衣其龍魚龜鱉砂石草木無不紫焉)
御定子史精華卷八十
