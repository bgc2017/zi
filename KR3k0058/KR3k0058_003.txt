欽定四庫全書
御定子史精華卷三
天部三
星
半星辰序(管子歲有春秋冬夏月有上下中旬日有朝暮夜有昏晨丨丨丨丨各有其司故曰天不)
(一時注半星辰序言其星辰晝隠夜出常見半至於次序有司以為法也)掌發為風(管子東方曰星)
(其時曰春其氣曰風星者丨丨丨丨注主以風發生)掌和(管子日掌陽月掌隂星丨丨陽為德隂為刑和)
(為事)井中視邱上望(尸子自丨丨丨星所見不過數星自丨丨以丨則見始出也私心井中也)
(公心邱上也)司夜(尸子使星丨丨月司時猶使鷄司晨也)體生於地精浮於天
(慎子丨丨丨丨丨丨丨丨者謂之星)當名服事(鶡冠子彼天地之以無極者以守度量而不可濫日)
(不踰辰月宿其&KR0844;丨丨丨丨星守弗去注當箕之名服箕之事當斗之名服斗之事其他放此)前張後
極左角右鉞(鶡冠子四氣為政丨丨丨丨丨丨丨丨九文循理以省宮衆小大畢舉注張南方之)
(星極北方之星角東方之星鉞西方之星)柄運事立(鶡冠子斗柄東指天下皆春斗柄南指天下皆)
(夏斗柄西指天下皆秋斗柄北指天下皆冬斗丨丨於上丨丨於下)與天俱遊(呂氏春秋極星丨丨)
(丨丨而天樞不移)天之期(淮南子星辰者丨丨丨也注期會也)四守天阿(淮南子紫宮太)
(微軒轅咸池丨丨丨丨注皆星名)四宮(淮南子紫宮者太一之居也軒轅者帝妃之舍也咸池者水魚)
(之囿也天阿者羣神之闕也丨丨者所以為司賞罰)帝妃舍(見上)水魚囿(見上)神有雌
雄(淮南子北斗之丨丨丨丨十一月始建於子月從一辰雄左行雌右行)資糧萬物(淮南子取)
(焉而不損酌焉而不竭莫知其所由出是謂瑶光瑶光者丨丨丨丨者也注瑶光謂北斗杓第七星也居中而)
(運歴指十二辰擿起隂陽以殺生萬物也)德隆晷星星隆晷德(揚子或問星有甘石何如)
(曰在德不在星丨丨則丨丨丨丨則丨丨也注晷觀也德之隆盛星無不順觀星之隆盛亦觀德而已)華
藻之力(揚子王陽貢禹遇仲尼乎曰眀星皓皓丨丨丨丨也歟)一北物虛一南物
盈(揚子斗丨丨而萬丨丨斗丨丨而萬丨丨注斗指亥子寒氣殺物斗行已午温氣長物)振天而
進(揚子斗丨丨丨丨日違天而退或振或違以立五紀注振動也斗之衡随天動左回故言進也)飄滭
(抱朴子或倏爍而景逝或丨丨而星流)出如瓠(史記武帝紀元封元年秋有星茀於東井後十餘日)
(有星茀於三能望氣王朔言候獨見其星丨丨丨食頃復入焉有司言曰陛下建漢家封禪天其報德星云其)
(来年祝祠泰一贊饗曰德星昭衍厥維休祥夀星仍出淵耀光眀信星昭見皇帝敬拜泰祝之饗)昭衍
(見上)淵耀光眀(見上)太一常居(史記天官書中宮天極星其一眀者丨丨丨丨也注泰一)
(天帝之别名天神之最尊貴者也)紫宮(史記天官書環之匡衛十二星藩臣皆曰丨丨注元命包曰紫)
(之言此也宮之言中也言天神運動隂陽開閉皆在此中也)端兌(史記天官書前列直斗口三星随北)
(丨丨若見若不曰隂德注漢書天文志端作耑兊作銳謂星形尖邪也)攜龍角殷南斗枕
参首(史記天官書北斗七星杓丨丨丨衡丨丨丨魁丨丨丨用昏建者杓杓自華以西南夜半建者衡衡)
(嚴中州河濟之間平旦建者魁魁海岱以東北也)帝車中央(史記天官書斗為丨丨運於丨丨臨)
(制四鄕分隂陽建四時均五行移節度定諸紀皆繫於斗)三能色齊(史記天官書魁下六星兩兩相)
(比者名曰丨丨三能丨丨君臣和注能音台)内矛外盾(史記天官書杓端有兩星一丨為丨招搖)
(一丨為丨天鋒)鼎足句(史記天官書大角者天王帝廷其兩旁各有三星丨丨丨之曰攝提注如鼎之)
(句曲)三光之庭(史記天官書衡太微丨丨丨丨)西將東相(史記天官書匡衛十二星藩臣)
(丨丨丨丨)蔚然(史記天官書五帝坐後聚一十五星丨丨曰郎位傍一大星將位也)郎位將位
(見上)黃龍體(史記天官書權軒轅丨丨丨注形如騰龍)北河南河(史記天官書曲星曰鉞鉞)
(北丨丨南丨丨兩河天闕間為關梁)隂陽國(史記天官書昴畢間為天街其隂丨國陽丨丨)左右
肩股(史記天官書参為白虎三星直者是為衡石下有三星兌曰罰其外四星丨丨丨丨也)南極
老人(史記天官書狼比地有大星曰丨丨丨丨老人見治安常㠯秋分時候之注比地近地也)離宮
閣道(史記天官書營室為清廟曰丨丨丨丨注元命包云營室十星挻陶精類始立紀綱包物為室)包
物為室(見上)歲星所在(史記天官書丨丨丨丨國不可伐可以罰人)蒼蒼有光
(史記天官書歲隂左行在寅歲星右轉居丑正月與斗牽牛晨出東方名曰監德色丨丨丨丨)赤黃而
沈(史記天官書歲星星色丨丨丨丨所居野大穰)五星一舍(史記天官書填星所居丨丨皆從而)
(聚於丨丨其下之國可重致天下注五星皆從填星其下之國倚重而致天下㠯填主木土故也)歸邪
(史記天官書如星非星如雲非雲命曰丨丨歸邪出必有歸國者)金之散氣(史記天官書星者丨)
(丨丨丨本曰火漢者亦金之散氣其本曰水)天精而見(史記天官書丨丨丨丨景星景星者德星)
(也其状無常常出於有道之國注精眀也有赤方氣與青方氣相連赤方中有兩黃星青方中一黃星凡三星)
(合為景星)赤方青方(見上)留俞隕光(漢書禮樂志星丨丨塞丨丨照紫幄珠熉黃注俞荅)
(也言衆星留神荅我饗薦降其光燿四面充塞也熉黃貌言光照紫幄故其珠色熉然而黃也)顯見彪
列(漢書禮樂志景星丨丨信星丨丨象載昭庭日親㠯察)中外官百一十八(漢書天文)
(志凡天文在圖籍昭昭可知者經星常宿丨丨丨凡丨丨丨丨名積數七百八十三星)地事天位
(漢書天文志箕星為風東北之星也東北丨丨丨丨也注東北陽日月五星起於牽牛故為天位坤在西南紐)
(於陽為地統故為地事也)大如缶(漢書天文志陽朔四年閠月庚午飛星丨丨丨出西南入斗下占曰)
(漢使匈奴)三十輻共一轂(漢書司馬遷𫝊二十八宿環北辰丨丨丨丨丨丨運行無窮輔弼股)
(肱之臣配焉注言衆星共繞北辰諸輻咸歸車轂若文武之臣尊輔天子也)泰階六符(漢書東方)
(朔傳願陳丨丨丨丨㠯觀天變注黃帝泰階六符經曰泰階者天之三階也上階為天子中階為諸侯公卿大)
(夫下階為士庶人上階上星為男主下星為女主中階上星為諸侯三公下星為卿大夫下階上星為元士下)
(星為庶人三階平則隂陽和風雨時社禝神祗咸獲其宜天下大安是為太平)翼張舒布(漢書李尋)
(𫝊丨丨丨丨燭臨四海注翼二十八星十八度翼翅夹張故言也)處士比輔(漢書李尋𫝊少微丨)
(丨為丨為丨故次帝廷女官在後注少微四星在太微西主處士儒學之官為太微輔佐也)上相上
將顓面正朝(漢書李尋𫝊天官丨丨丨丨皆丨丨丨丨注朝太微宮垣也西垣為上將東垣為上)
(相各專一面正天之朝事也)五行之精五帝司命(漢書李尋𫝊五星者丨丨丨丨丨丨)
(丨丨應王者號令為之節度)垂精(漢書叙傳日月周輝星辰丨丨)郎官上應(後漢書眀帝紀)
(館陶公主為子求郎不許而賜錢千萬謂羣臣曰丨丨丨丨列宿出宰百里苟非其人則民受其殃是㠯難之)
合見留逆(後漢書律歴志月有晦朔星有丨丨月有弦望星有丨丨其歸一也步術生焉)天田
官(後漢書祭祀志高帝令天下立靈星祠言祠后禝而謂之靈星者㠯后稷又配食星也舊說星謂天田星)
(也一曰龍左角為丨丨丨主糓杞用壬辰位祠之注農祥晨見而祭也)三階九列(後漢書天文志)
(丨丨丨丨二十七大夫八十一元士斗衡太微攝提之屬百二十官二十八宿各布列下應十二子天地設位)
(星辰之象備矣)山嶽精種(後漢書天文志注地有丨丨以宣其氣丨丨為星)大角有席
天市有坐(後漢書天文志注紫宮為皇極之居太微為五帝之廷眀堂之房丨丨丨丨丨丨丨丨蒼)
(龍連蜷於左白虎猛據於右朱雀奮翼於前靈龜圈首於後黃神軒轅於中六擾既畜而狼蚖魚鱉㒺有不具)
(在野象物在朝象官在人象事於是備矣)六擾既畜(見上)象物象官象事(見上)五
列(後漢書天文志注衆星列布其以神著有丨丨焉是為三十五名一居中央謂之北斗動變挺占實司王)
(命四布於方為二十八宿日月運行歴示吉凶五緯經次用告禍福則天心於是見矣)常眀百二
十四可名三百二十(後漢書天文志注中外之官丨丨者丨有丨丨丨丨丨者丨丨丨丨)
(為星二千五百而海人之占未存焉微星之數盖萬一千五百二十庶物蠢蠢咸得繫命不然何以總而理諸)
蠢蠢繫命(見上)貴使(後漢書天文志流星為丨丨星大者使大星小者使小)魁方杓
曲(後漢書輿服志後世聖人觀於天視斗周旋丨丨丨丨㠯攜龍角為帝車於是迺曲其輈乘牛駕馬)重
華留(後漢書郎顗𫝊月行中道移節應期德厚受福丨丨丨之重華者謂歲星在心也注歲星一曰攝提)
(一曰重華也)艷珠(後漢書仲長統傳恒星丨丨朝霞潤玉)四七炳耀(後漢書劉瑜𫝊諸侯)
(之位上法丨丨垂文丨丨闋之盛衰者也注四七二十八宿也諸侯為天子守四方猶天之有二十八宿)肅
肅閬閬(後漢書張衡𫝊出紫宮之丨丨兮集太微之丨丨注肅肅清也閬閬眀大也)青林(後漢)
(書張衡𫝊建罔車之幕幕兮獵丨丨之芒芒注青林天苑也)低回剹流綢繆遹皇(後漢)
(書張衡傳倚招搖攝提㠯丨丨丨丨兮察二紀五緯之丨丨丨丨注低徊剹流回轉之貌綢繆相次之貌遹皇)
(行貌也)爲天喉舌(後漢書李固𫝊斗丨丨丨丨斟酌元氣運平四時)斟酌元氣運
平四時(見上)益州二使(後漢書李郃𫝊和帝分遣使者微服單行各至州縣觀採風謠使者)
(二人當到益部投郃候舍時夏夕露坐郃因仰觀問曰二君發京師時寧知朝廷遣二使耶二人默然驚相視)
(曰不聞也問何以知之郃指星示云有二使星向益州分野故知之耳)故人共卧(後漢書嚴光傳)
(引光入論道舊故因共偃卧光以足加帝腹上眀日太史奏客星犯御坐甚急帝笑曰朕丨丨嚴子陵丨丨耳)
得歲者興(魏志文帝紀注丨丨星丨道始丨昔武王伐殷歲在鶉火有周之分野也高祖入秦五星)
(聚東井有漢之分野也)酒旗(魏志崔琰𫝊注天有丨丨之星地列酒泉之郡)天綱(蜀志先主𫝊頃)
(者熒惑復追歲星見在胃昴畢昴畢為丨丨經曰帝星處之衆邪消亡)井絡(蜀志秦宓𫝊注岷山之地)
(上為東丨丨帝以會昌神以建福)南箕虛而不用(蜀志劉巴傳注劉先主欲遣周不疑就巴)
(學巴荅曰昔游荆北時涉師門記問之學不足記名内無楊朱守静之術外無墨翟務時之風猶天之丨丨丨)
(丨丨丨)稠穊(晉書天文志星辰丨丨)布政教授農時(晉書天文志華盖杠旁六星曰)
(六甲可以分隂陽而配節候故在帝旁所以丨丨丨而丨丨丨也)七政樞機隂陽元本
(晉書天文志北斗七星在太微北丨丨之丨丨丨丨之丨丨也故運乎天中而臨制四方以建四時而均五行)
(也)天之六府(晉書天文志文昌六星在北斗魁前丨丨丨丨也主集計天道)集計天道
(見上)臨水臺(晉書天文志漸臺丨丨之丨也主晷漏律呂之事)天之都關(晉書天文志建)
(星六星在南斗北亦曰天旗丨丨丨丨也)圖書秘府(晉書天文志東壁二星主文章天下丨丨之丨)
(丨也星眀王者興道術行國多君子)羽林垣壘(晉書天文志壘壁陣十二星在羽林北丨丨之丨丨)
(也主軍衛為營壅也)地雁天雁(晉書天文志若小流星色青赤名曰丨丨其所墜者起兵流星有光)
(青赤長二三丈名曰丨丨軍中之精華也其國起兵將軍當從星所之)車區占(晉書律歷志丨丨丨)
(星氣)離離舒光(晉書衛恒𫝊雲委蛇而上布星丨丨以丨丨)珠連雁翔(晉書成公綏𫝊)
(垣屛絡繹而丨丨三台差池而丨丨)華布鼎跱(晉書成公綏𫝊軒轅丨丨而曲列攝提丨丨而相望)
二寸火珠(晉書桓靈寶傳母馬氏常夜坐於月下見流星墜銅盆水中忽如丨丨丨丨冏然眀净馬)
(氏得而呑之遂有娠生靈寳)五才之靈(宋書歷志羣生之性章為五才丨丨丨丨五星是也)河
渚五老(宋書符瑞志堯潔齋修壇場於河雒率舜等升首山遵丨丨有丨丨遊焉盖五星之精也相謂)
(曰河圖將来告帝以期知我者重瞳黃姚五老因飛為流星上入昴)連珠(宋書符瑞志帝堯在位日月如)
(合璧五星如丨丨)五緯聚房(宋書符瑞志文王夢日月著其身孟春六旬丨丨丨丨)聚東
井(宋書符瑞志高帝為沛公入秦五星丨於丨丨歲星先至而四星從之)重暉清漢(齊書高帝)
(紀秬草騰芳於郊園景星丨丨於丨丨)機象冥緬(魏書張淵𫝊丨丨丨丨至理幽元豈伊管智所)
(能究暢)皦皦冋冋(魏書張淵𫝊三台丨丨以䨇列皇座丨丨以垂輝注皦皦冋冋皆星光眀之貌)
前階後闈(魏書張淵𫝊虎賁執銳於丨丨常陳屯聚於丨丨注&KR0849;賁一星在下台南故言前階常陳)
(七星在皇座北皆宿衛天帝前後備非常)天帝馭官(魏書張淵𫝊仰見造父爰及王良注王良五星)
(在奎北王良者為趙簡子御精託於星為丨丨之丨丨)傅說乘尾奚仲託精(魏書張淵)
(𫝊丨丨登天而丨丨丨丨丨丨於津陽注傅說一星在尾後傅說殷相精上為星乘尾在龍駟之間奚仲四星)
(在天津北近河傍太古時造車輿者精上為星)朗列河湄(魏書張淵𫝊織女丨丨於丨丨牽牛煥然)
(而舒光)兩河俠井(魏書張淵傳丨丨丨丨而相望注兩河南河北河六星俠東井東西遥相對)
灼灼羣位(魏書張淵𫝊丨丨丨丨落落幽紀設官分職罔不悉置注灼灼落落皆星光眀希疎之貌)
(羣位謂天設三公九卿之官王后嬪御之位)三吏(魏書張淵𫝊庭延丨丨注三吏三公星在太微宮中)
磥落電燭(魏書張淵𫝊天市建肆於房心帝座丨丨而丨丨)麗珠珮珍(魏書張淵𫝊扶)
(匡照耀丨丨丨丨注麗珠五星在湏女北麗桂衣珠珮珍后夫人之盛飾其星主皇后之服也)人星優
游(魏書張淵傳人星麗元以閑逸注石氏經曰丨丨丨丨人乃安寧)醇醪旌(魏書張淵𫝊酒旗建)
(丨丨之丨注酒旗天設置酒官為飲燕之事故建牙旗為檦)玉井天淵(魏書張淵𫝊乃有咸池鴻)
(沼丨丨丨丨建樹百果竹林在焉注建樹百果星在胃南竹林二十五里在園西南)建樹百果(見上)
江河炳著(魏書張淵𫝊丨丨丨丨於上穹素氣霏霏其帶天注江天江四星在尾北)龍魚暎
連(魏書張淵𫝊丨丨摛光以丨丨注魚一星在尾後河中尾為龍宿故言龍魚此星在河中暎水有光曜也)
絲竹娱歡(魏書張淵𫝊南門鼓吹器府之官奏彼丨丨為帝丨丨注南門鼔吹二星在庫樓南翼西)
(南器府三十二星在軫南器府典掌絲竹之事以娱樂天帝也)綿絡儵煜(魏書張淵𫝊熊羆丨丨於)
(天際虎豹丨丨而暉爛)雨落雲征(魏書張淵𫝊雷電霹靂丨丨丨丨注征行也雷電六星在營室)
(南霹靂五星在土公西南雲雨四星在霹靂南)天船横漢(魏書張淵𫝊丨丨丨丨以普濟注天船九)
(星在大陵北)五侯議疑(魏書張淵𫝊執法刺舉於南端丨丨丨丨於水衡注五侯五星在東北東)
(井為水衡辨疑獄五侯議而評之也)粲若春榮(魏書張淵𫝊丨丨三丨之丨注言星辰布曜若春日)
(之榮華也)作則華京(魏書張淵𫝊覩夫天官之羅布故丨丨於丨丨注言天官羅布於上王者法效)
(於下論語曰惟天為大惟堯則之也)不可麤理尋難以熒燎觀(魏書張淵𫝊象外之)
(妙丨丨丨丨丨重元之内丨丨丨丨丨)嚴陵客氣(魏書張淵𫝊丨丨来游而丨丨著於乾象)繼
書靡鋒(魏書張淵𫝊美景星之丨丨大唐堯之德盛嘉黃星之丨丨眀虞舜之不兢注景星大如半月)
(生於晦朔助月光眀堯時有此星見舜將受禪先有星見員而無鋒芒)大如半月(見上)助月
光眀(見上)呂尚宵夢(魏書張淵𫝊疇丨丨之丨丨善登輔而翼聖注太公未遇文王時釣魚於)
(磻溪夢北斗輔星神告以伐紂之事)管仲察微(魏書張淵𫝊欽丨丨之丨丨見虛危而知命注管仲)
(與鮑叔牙商賈於南陽見三星聚虛危之分知齊將有霸主遂共戮力来投齊地)不識北斗(北齊)
(書和士開傳父安恭敏善事人稍遷中書舍人魏孝靖嘗夜中與朝賢講集命安看斗柄所指安荅曰臣丨丨)
(丨丨高祖聞之以為淳直)五緯同漢帝之聚(隋書高祖紀八風比夏后之作丨丨丨丨丨丨)
(丨)周穹圓之度(隋書天文志天之七曜二十八星丨於丨丨丨丨以麗十二位)五精從
歲(隋書天文志漢高祖驅駕英雄墾除災&KR0675;丨丨丨丨七重暈畢)爲天扛轂爲天橑輻
(隋書天文志北極丨丨丨丨二十八宿丨丨丨丨)進賢(隋書天文志平道西一星曰丨丨主卿相舉逸)
(才)陽為金錢隂為珠玉(陏書天文志市中六星臨箕曰市樓市府也主市價律度其丨)
(丨丨丨其丨丨丨丨)八榖(隋書天文志天璜北八星曰丨丨主候歲)農丈人(隋書天文志丨丨丨)
(一星在南斗西南老農主稼穡也)三天兩地之道(隋書天文志三星經天二星不經天丨丨)
(丨丨丨丨也)布政宮(隋書宇文愷𫝊在天成象房心為丨丨之丨在地成形丙午居正陽之位)驛
馬星流(北史張深𫝊眀元時有容城令徐路善占候坐繫冀州獄别駕崔隆宗就禁慰問之路曰昨夜)
(丨丨丨丨計赦湏臾應至隆宗遣人出城候焉俄而赦至)九宮貴神(舊唐書禮儀志丨丨丨丨壇東)
(面曰招搖正東曰軒轅東北曰太隂正南曰天一中央曰天符正北曰太一西南曰攝提正西曰咸池西北曰)
(青龍四孟月祭禮次昊天上帝)天地子男日月侯伯(舊唐書禮儀志舒元輿奏九宮貴神)
(於丨丨猶丨丨也於丨丨猶丨丨也)掌八氣九精(舊唐書禮儀志天一丨丨丨丨丨之政令以佐)
(天極徵眀而有常則隂陽序大運興)掌十六神法度(舊唐書禮儀志太一丨丨有丨丨之丨丨)
(以輔人極徵眀而得中則神人和而王道昇平)統八卦運五行(舊唐書禮儀志九宮之神丨丨)
(丨丨丨丨土飛於中數轉於極雖敬事迎釐不聞經見而範圍亭育有助昌時)斡權化於混茫
賦品彙於隂隲(舊唐書禮儀志星之運行必繫於物貴而居者則必統八氣總萬神丨丨丨丨)
(丨丨丨丨丨丨丨丨)編珠流彩(舊唐書音樂志叠壁凝影皇壇路丨丨丨丨帝郊前)近日疾
遠日遲(五代史司天考星之行也丨丨而丨丨丨而丨去日極遠勢盡而留)五星聚奎(宋史)
(太祖紀乾德五年三月丨丨丨丨)光禄廚(宋史天文志天廚六星在扶筐北主盛饌今丨丨丨也)
五車三柱(宋史天文志丨丨五星丨丨九星在畢宿北五帝坐也又五帝之車舍也主五榖豐耗一)
(車主蕡麻一車主麥一車主豆一車主黍一車主稻米)五行冲和之氣(宋史天文志景星德)
(星也其名各異曰周伯曰含譽曰格澤曰歸邪而上有蓋曰天保皆丨丨丨丨丨丨所生也)芒角鍳
物(宋史天文志景德三年四月戊寅周伯星見出氐南騎官酉一度状如半月有丨丨煌煌然可以丨丨歴)
(庫樓東)離丙躔(宋史樂志倬彼星象於昭於天維南有極丨丨之丨既眀且大應聖乘乾)既眀
且大應聖乘乾(見上)昭然瑞文(宋史樂志現彼南極丨丨丨丨騰光西位薦夀中宸)
騰光西位薦夀中宸(見上)黃眀潤大(宋史臧丙傳丙舊名愚嘗夢其父召丙偶)
(立於庭向空指曰老人星見矣丙仰視之丨丨丨丨既寤私喜曰吉祥也以夀星出丙入丁乃改名焉)出
丙入丁(見上)三家官星(遼史歷象志古者官星萬餘名遭秦焚滅圖籍世秘不𫝊漢收散亡)
(得甘德石申巫咸三家圖經經緯合千餘官僅存什一後世保章守候無出丨丨丨丨之外者)展管望
(元史郭守敬𫝊天樞附極而動昔人嘗丨丨丨之未得其的作候極儀)文昌眀(元史張起巖𫝊至元)
(乙酉三月乙亥太史奏丨丨星丨文運將興)部星三百衛星三千(董仲舒春秋繁露星)
(莫大於太辰北斗常星丨丨丨丨丨丨丨丨)指星木(郭憲洞冥記帝常見彗星東方朔折丨丨之丨)
(以授帝帝以木指彗星星尋則沒也)公卿萬民(桓寬鹽鐡論常星猶丨丨也衆星猶丨丨也)五
神所舍(焦氏易林天宮列宿丨丨丨丨)逐雲吹火(焦氏易林魁行搖尾丨丨丨丨)可以
夜作(班固白虎通景星者大星也月或不見景星常見丨丨丨丨有益於人民也)百官布精
(王充論衡天有丨丨有衆星天施氣而衆星丨丨)四獸(王充論衡天有蒼龍白虎朱鳥元武之象地亦)
(有龍虎鳥龜之物四星之精降生丨丨)爲日月舍(王充論衡二十八宿丨丨丨丨猶地有郵亭為)
(長吏廨矣)各異光色(王充論衡星有五五行之精丨丨丨丨)鳳卵(王充論衡數等星之質百)
(里體大光盛故能垂耀人望見之若丨丨之状)萬物之精(王充論衡星丨丨丨丨與日月同)以
文為瑞(王充論衡高祖將入咸陽五星聚東井星有五色天或者憎秦滅文章欲漢興之故先受命丨)
(丨丨丨也)五三周應龍虎晉祥(荀悅申鑒或問丨丨之位丨丨也丨丨之會丨丨也注五)
(三五星三辰周師初發歲在鶉火日在析木月在天駟辰在斗柄星在天黿是也晉獻公問於卜偃曰攻虢何)
(月也曰童謠曰丙之晨龍尾伏辰均服振振取虢之旂鶉之賁賁天策焞焞火中成軍虢公其奔火中而旦其)
(九月十月之交乎)降庭(王嘉拾遺記夫子未生時有麟吐玉書於闕里人家二龍繞室五星丨丨)温
潤(羅泌路史星宿丨丨而鬼神受職)五百里賢人聚(劉峻世說注陳仲弓從諸子姪造荀)
(父子於時德星聚太史奏丨丨丨丨丨丨)
風
灑乎天下滿(管子視則不見聽則不聞丨丨丨丨丨不見其塞集於顔色知於肌膚責其往来莫)
(知其時薄乎其方也韕乎其圜也韕韕乎莫得其門注謂風)薄乎其方韕乎其圓(見上)
(注謂遇方則為方遇圓則為圓也韕復貌)無鄉(管子風漂物者也風之所漂不避貴賤美惡雨濡物者也)
(雨之所堕不避小大強弱風雨至公而無私所行無常鄕人雖遇漂濡而莫之怨也故曰風雨丨丨而怨怒不)
(及也)大元中精(子華子風涵丨丨之丨丨故能動化百物而行乎天上)解愠阜財(尸子)
(帝舜彈五絃之琴以歌南風其詩曰南風之薰兮可以丨吾民之丨兮南風之時兮可以丨吾民之丨兮)山
氣暮合(慎子丨丨丨丨而為風水氣朝降而為霧)叩商叩角(列子師文當春而丨丨絃以召)
(南呂凉風忽至草木成實及秋而丨丨絃以激夾鍾温風徐廻草木發榮)扶搖(莊子鵬之徙於南溟也水)
(擊三千里摶丨丨而上者九萬里注夫翼大則難舉故摶扶搖而後能上九萬里)積厚(莊子風之丨也)
(不丨則其負大翼也無力故九萬里則風斯在下矣)羊角(莊子冥海有鳥焉其名為鵬背若泰山翼若垂)
(天之雲摶扶搖丨丨而上者九萬里)泠然善(莊子列子禦風而行丨丨丨也)地籟天籟(莊子)
(南郭子綦曰女聞人籟而未聞丨丨女聞地籟而未聞丨丨夫)大塊噫氣(莊子丨丨丨丨其名為風)
(是惟無作作則萬竅怒呺而獨不聞之翏翏乎)唱于唱喁小和大和(莊子前者丨丨而随)
(者丨丨冷風則丨丨飄風則丨丨)衆竅為虛(莊子厲風濟則丨丨丨丨注濟止也)吹萬(莊子)
(子游曰敢問天籟子綦曰夫丨丨不同而使其自己也)嘘吸披拂(莊子風起北方一西一東有上)
(彷徨孰丨丨是孰居無事而丨丨是)一西一東(見上)蓬蓬然(莊子蛇謂風曰今子丨丨丨起)
(於北海蓬蓬然入於南海而似無有何也風曰然予蓬蓬然起於北海而入於南海也然而指我則勝我鰌我)
(亦勝我雖然夫折大木蜚大屋者惟我能也故以衆小不勝為大勝也)小不勝為大勝(見上)
過河有損(莊子風之丨丨也丨丨焉日之過河也有損焉)暍者反冬(莊子凍者假衣於春)
(丨丨丨丨乎冷風)八等(呂氏春秋風有丨丨東北曰炎風東方曰滔風東南曰薰風南方曰巨風西南)
(曰凄風西方曰飂風西北曰厲風北方曰寒風)㪍木(淮南子疾風丨丨而不能拔毛髮注㪍亦拔也)虎
嘯(淮南子丨丨而谷風至龍舉而景雲屬)爲笙爲管為柷為絃為塤為鐘
為磬為鼓(淮南子何謂八風距日冬至四十五日條風至條風至四十五日眀庶風至眀庶風至四)
(十五日清眀風至清眀風至四十五日景風至景風至四十五日凉風至凉風至四十五日閶闔風至閶闔風)
(至四十五日不周風至不周風至四十五日廣莫風至注條風艮卦之風也一名融丨丨眀庶風震卦之風也)
(丨丨清眀風㢲卦之風也丨丨景風離卦之風也丨丨凉風坤卦之風也丨丨閶闔風兌卦之風也丨丨不周)
(風乾卦之風也丨丨廣莫風坎卦之風也丨丨)鵲作巢卑(淮南子鵲巢知風之所起注歲多風則丨)
(丨丨丨)鳥翔(淮南子天之未風草木未動而丨已丨矣注鳥巢居知風也)識虎(揚子風而丨丨)
(雲而知龍)摧條宵駭(抱朴子寒風丨丨而丨丨欬唾凝珠於唇吻)衝飈傾山(抱朴子丨)
(丨丨丨而不能效力於拔毫)棲鴻階(抱朴子?靈俟慶雲以騰竦丨丨丨勁風以凌虛)轉蓬
山峙(抱朴子衝飈謐氣則丨丨丨丨)摧千仞木(抱朴子驚風丨丨丨之丨不能拔弱草之荄)
飛廊瓦(史記樂書師曠援琴而鼓之一奏之有白雲從西北起再奏之大風至而雨随之丨丨丨)大
人之符(史記天官書雲風此天之客氣其發見亦有大運然其與政事俯仰最近丨丨丨丨)五至
大赦三至小赦(史記天官書風從西北来必以庚辛一秋中丨丨丨丨丨丨丨丨)駭飈
(史記司馬相如𫝊陵驚風歷丨丨)起波(漢書郊祀志祠后土還臨河當渡疾風丨丨船不可御)大
臣之象(漢書天文志㢲在東南為風風陽中之隂丨丨丨丨也)匽薄(漢書王吉𫝊冬則為風寒)
(之所丨丨注匽與偃同言遇疾風則偃靡也薄廹也)翍桂椒鬱栘楊(漢書揚雄𫝊回猋肆其碭)
(駭兮丨丨丨而丨丨丨注翍古披字言回風放起過動衆樹則椒桂披散而栘楊欝聚也)排玉戶颺
金鋪(漢書揚雄𫝊丨丨丨而丨丨丨兮發蘭惠與穹窮注鋪門首也言風之所至排門揚鋪擊動鍰鈕回)
(旋入宮發奮衆芳)為號令(後漢書宼榮𫝊風丨丨丨注凡風者天之號令所以譴告人也)天之
威怒(後漢書郎顗𫝊風者號令丨丨丨丨)旦南暮北(後漢書鄭宏𫝊注會稽記曰射的山南有)
(白鶴山此鶴為仙人取箭漢太尉鄭宏嘗采薪得一遺箭頃有人覓宏還之問何所欲宏識其神人也曰常患)
(若耶溪載薪為難碩得丨丨風丨丨風後果然故若耶溪風至今猶然呼為鄭公風也)鄭公風(見上)
清塵(後漢書班固𫝊雨師汎灑風伯丨丨)拂岫騷騷(後漢書張衡傳寒風凄而永至兮丨穹丨)
(之丨丨)含津吐榮(後漢書馬融𫝊翕習春風丨丨丨丨)八卦之氣(後漢書黃瓊𫝊先農)
(之禮所宜自勉㠯逆和氣㠯致時風注八風者丨丨丨丨八風㠯時至則隂陽變化之道成萬物得㠯時育生)
(也)動物通氣(後漢書張奐𫝊風為號令丨丨丨丨)顯宣(後漢書杜篤𫝊湛恩沾洽時風丨丨)
激靡草(後漢書趙壹𫝊順風丨丨丨富貴者稱賢)吹削哺(後漢書楊由傳由少習風雲占候有)
(風丨丨丨太守㠯問由由對曰方當有薦木實者其色黃赤頃之五官掾獻橋數包注哺當作柹音孚廢反削)
(則札也)幢幢回轉(魏志管輅𫝊輅至列人典農王宏直許有飄風高三尺餘從申上来在庭中丨)
(丨丨丨息而復起)毛髮(魏志管輅𫝊注王宏直問輅風之推變乃可爾乎輅言此但風之丨丨何足為)
(異)参出(魏志管輅𫝊注火星者龍参星者虎火出則雲應丨丨則風到此乃隂陽之感化非龍虎之所)
(致也)嘯動㢲林(魏志管輅𫝊注虎者隂精而居於陽依木長丨丨於丨丨二氣相感故能運風)少
女少男(魏志管轉𫝊注樹上已有丨丨微風樹間又有隂鳥和鳴又丨丨風起衆鳥和翔其應至矣)
騶虞嘯(蜀志諸葛亮傳注谷風發而丨丨丨雲雷升而潛鱗驤)風利不得泊(晉書王濬𫝊濬)
(將至秣陵王渾遣信要令暫過論事濬舉帆直指報曰丨丨丨丨丨也)逐暑(晉書皇甫謐𫝊秋風丨丨)
(冬冰乃結)回日(晉書張恊𫝊衝飈發而丨丨飛礫起而灑天)九秋鳴飈(晉書張協𫝊晞三春)
(之溢露愬丨丨之丨丨)送秋(晉書張協𫝊飛霜迎節高風丨丨)儀鳳(晉書陸雲𫝊慶雲興以招)
(龍和風起而丨丨)扇海(晉書袁宏傳洪飈丨丨二溟揚波)布帆無恙(晉書頋愷之𫝊嘗因)
(假還仲堪特以布帆借之至破冢遭風大敗愷之與仲堪箋曰地名破冡真破冡而出行人安稳丨丨丨丨)
清厲(宋書樂志悲風丨丨秋氣寒羅幃徐動驚秦軒)發芳(宋書樂志謀言協秋蘭清風丨其丨)陵
幌(宋書傅亮傳風蕭瑟以丨丨)矜籟(宋書謝靈運傳凌結湍而凝清風丨丨以揚哀)流蕙(宋書)
(謝靈運傳風丨丨兮水增瀾)鳴柯(宋書謝靈運𫝊月隠山而成隂木丨丨以起風)生浪蘭渚
(宋書謝靈運𫝊風丨丨於丨丨日倒景於椒塗)舞輕籜(宋書袁淑𫝊涸澤而漁焚林而狩若浚風之丨)
(丨丨杲日之拂浮霜)破萬里浪(宋書宗慤𫝊叔父炳高尚不仕慤年少時炳問其志慤曰碩乘長風)
(丨丨丨丨)知勁草(宋書頋覬之𫝊疾風丨丨丨)驚飇瀄汨(齊書蘇侃𫝊丨丨兮丨丨淮流)
(兮潺湲)長物成春(齊書劉祥𫝊清風以丨丨丨丨素霜以凋嚴戒節)通吹(漢書元帝紀五)
(星夜聚八風丨丨)騷屑園樹(梁書沈約𫝊風丨丨於丨丨月籠連於池竹)瑟瑟鳴松
(梁書張纉𫝊風丨丨以丨丨水琤琤而響谷)引蜩嘶譟(陳書江總𫝊風丨丨而丨丨雨鳴林而修)
(䬃)襲於齊臺(南史江淹𫝊庶女告天振風丨丨丨丨)矢不逆(南史周文育傳武帝拒嗣)
(徽於白城適與文育會捋戰風急武帝曰丨丨丨風文育用古法抽槊上馬而進衆軍随之風亦尋轉)風
道在人(魏書崔浩傳世祖討赫連昌次其城下收衆偽退昌鼔譟而前會有風雨從東南来揚沙昏冥)
(宦者趙倪進曰碩陛下攝騎避之浩叱之曰是何言歟千里制勝一日之中豈得變昜丨丨丨丨豈有常也)
速籜(魏書田益宗傳霜葉將淪非勁飈無以丨其丨)激沙破石(魏書李諧𫝊風丨丨而丨丨雪)
(浮河而漫野)搖枝為弄(魏書袁翻𫝊風丨丨而丨丨日照水以成文)隂精乘箕(魏書)
(張淵傳丨丨丨丨則大飈暮鼔)羽扇麾(北齊書陸法和𫝊侯景遣將任約擊梁湘東王於江陵法和登)
(艦至赤沙河與約相對縦火舫於前逆風不便法和執白丨丨丨風風勢即退)飄蓮葉衣(周書韋夐)
(𫝊眀帝詩曰香動秋蘭佩風丨丨丨丨)老駝鳴(周書鄯善𫝊夏日有熱風為行旅之患風之欲至惟)
(丨丨知之即丨而聚立埋其口鼻於沙中人每以為候)鼓莖(隋書音樂志嚴風丨丨繁霜殞蔕)彭
怒(北史尒朱兆𫝊暴風丨丨黃塵漲天)小人風(北史李業興𫝊芒山之役有風從西来入營業興曰)
(丨丨丨来當大勝神武曰若勝以爾為本州刺史既而以為太原太守)步帳遮(北史張景仁傳恩遇)
(日隆車駕或有行幸在道宿處每送丨丨為丨風寒)振樹(北史王早𫝊早與客清晨立於門内遇有卒風)
(丨丨早語客曰依法當有千里外急使至日中時有兩疋馬一白一赤從西南来)鵲鬭(北史張子信𫝊)
(武衛奚永洛與子信對坐有丨鳴庭樹丨而堕焉子信曰向夕當有風從西南来歴此樹拂堂角後果有風如)
(其言)一年七十二(舊唐書禮儀志太平之時五日一風丨丨有丨丨丨風)海神来迎
(舊唐書禮儀志車駕至岳西来蘇頓有大風從東北来自午至夕張說倡言曰此必是丨丨丨丨也及至岳下)
(天地清晏)絲竹之聲飄若天外(舊唐書禮儀志其日平眀山上清迥下望山下休氣四塞)
(登歌奏樂有祥風自南而至丨丨丨丨丨丨丨丨)石尤(舊唐書音樂志碩作丨丨風四面斷行旅)清
金縣(舊唐書音樂志八牖晨披五精朝奠霧凝璇篚風丨丨丨)殿閣生凉(舊唐書柳公權𫝊文)
(宗夏日與學士聫句帝曰人皆苦炎熱我愛夏日長公權續曰薰風自南来丨丨丨微丨)萬空不約
而號(唐書劉文静䓁傳贊震風薄怒丨丨丨丨丨丨)偃旗裂膚(唐書李愬𫝊會大雨雪天晦凛)
(風丨丨丨丨馬皆縮慄)肌革慘懔毛髮蕭條(唐書柳宗元傳忽遇北風晨起薄寒中體)
(則丨丨丨丨丨丨丨丨)㢲宮離離(宋史夏侯嘉正𫝊丨丨丨丨為之騰風)附天(風后握竒)
(經風丨於丨)育遺出(山海經旄山之尾其南有谷曰丨丨凱風自是丨)合冰觧冰(夏小)
(正時有俊風傳俊者大也大風南風也何大於南風也曰丨丨必於南風丨丨必於南風生必於南風收必於)
(南風故大之也)北来助吴(越絶書吴王夫差興師伐越敗兵就李大風狂發子胥曰王其勉之哉越)
(在南火吴在北水水制火王何疑乎風丨丨丨丨也)風翔(師曠禽經丨丨則風注風禽鳶類越人謂之風)
(伯飛翔則天大風)行令一威(董仲舒春秋繁露風丨丨而丨其丨雨布施而均其德)鳳鳥
乘(劉向新序神蛟濟於淵而丨丨丨於風聖人因於時)落兵(劉向說苑武王伐紂至於有戎之隧大風)
(折旆散宜生諫曰此其妖與武王曰非也天丨丨也)生十二律(劉向說苑天地之氣合以生風日至)
(則日行其風以丨丨丨丨)隂生燥至(嚴遵道德指歸論日昃丨丨丨丨風起谿谷)毛芥飛
(王充論衡丨丨因異風而丨沙石遭猛流而轉)巢居蟲動(王充論衡天且風丨丨之丨丨且雨穴處)
(之物擾)土乕不能致(王充論衡丨丨丨丨丨風土龍安能致雨)飛廉(應劭風俗通椘辭後)
(丨丨使奔屬飛廉風伯也)箕主簸揚(應劭風俗通周禮以柳燎祀風師風師者箕星也丨丨丨丨能)
(致風氣)戍神(應劭風俗通丨之丨為風伯故以丙戌日祀於西北)簾鳴珩珮之聲(葛洪)
(西京雜記昭陽殿織珠為丨風至則丨如丨丨丨丨)開甲散萌(葛洪西京雜記太平之世則風不鳴)
(條丨丨丨丨而己)起於月館(王嘉拾遺記東方朔寶甕銘曰寳雲生於露壇祥風丨丨丨丨)袪
塵(王嘉拾遺記崑崙山有丨丨之風若衣服塵汚者風至吹之衣則净如浣濯)離合風(任昉述異)
(記列禦寇御風而行常以立春日歸乎八荒立秋日遊於風穴是風至即草木皆生去則草木皆落謂之丨丨)
(丨)衆風門(酈道元水經注河水南逕北屈縣故城西十里有風山上有穴如輪風氣蕭瑟習常不止)
(當其衝飄也而略無生草盖不定丨丨之丨故也)寳鐸和鳴(楊衒之洛陽伽藍記高風永夜丨丨)
(丨丨鏗鏘之聲聞及十餘里)驅鴈(楊衒之洛陽伽藍記北風丨丨飛雪千里)潮信上信鳥
信麥信(李肇國史補舟船之盛盡於江西自白沙泝流而上常待東北風謂之丨丨七月八月有丨丨)
(三月有丨丨五月有丨丨)颶母(李肇國史補南海人言海風四面而至名曰颶風颶風將至則多虹蜺名)
(曰丨丨然三五十年始一見)相風烏(韓鄂歲華紀麗注述征記長安宮南靈臺上有丨丨銅丨遇千)
(里風乃動)析酲(韓鄂歲華紀麗愈病丨丨注出選風賦)轉蕙泛蘭(韓鄂歲華紀麗丨丨丨丨)
(注椘詞光風轉蕙泛崇蘭些)起青蘋末(韓鄂歲華紀麗注宋玉風賦夫風生於地丨於丨丨之丨)
五方異色(韓鄂歲華紀麗五色各異注太皥氏之王天下丨丨風並丨丨也)奔䱐作聲
(段成式酉陽雜俎丨丨非魚非蛟大如船取其子着岸上聲如嬰兒啼頂上有孔通頭氣出嚇嚇丨丨必大風)
(行者以為候)封十八姨(段成式酉陽雜俎處士崔元微洛東有宅時春季夜間女伴有十餘人曰)
(楊氏李氏陶氏一緋衣小女姓石名阿措曰欲到丨丨丨丨坐未定封家姨来輕佻翻酒汚阿措衣阿措拂衣)
(起眀日阿措来言曰諸女伴皆住苑中每歲多被惡風所撓但求處士作一朱旛上圖日月五星之文於苑東)
(立之則免難矣元微依其言立旛是日東風振地而苑中繁花不動乃悟諸女姓楊姓李皆衆花之精阿措即)
(安石榴封十八姨乃風神也)過簫(段成式酉陽雜俎范𫝊正省試風丨丨賦為從竹之簫非蕭艾之蕭)
(也淮南子云若風之過簫也忽然感之可以清濁應矣高誘注云清商濁宮也)五色旌(王仁裕開天遺)
(事五王宮中各於庭中豎長竿挂丨丨丨於竿頭旌之四垂綴以小金鈴有聲即使侍從者視旌之所向可以)
(知四方之風候也)玉片子(王仁裕開天遺事岐王宮中於竹林内懸碎丨丨丨每夜聞相觸之聲即)
(知有風號為占風鐸)報使入城(范成大攬轡錄成大被命奉使大金過良鄕縣大風幾拔木接伴吏)
(云此謂之信風使人遠来此風先丨丨丨丨也)斷渡(釋惠洪冷齋夜話三月七日偶與瑩中濟湘江是日)
(大風當丨丨)
御定子史精華卷三
