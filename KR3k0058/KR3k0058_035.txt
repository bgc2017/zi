欽定四庫全書
御定子史精華卷三十五
禮儀部八
陵廟
九蓋皆繼(荀子子貢觀於魯廟之北堂問於孔子曰賜觀於太廟之北堂丨丨丨丨彼有說耶匠過)
(絶耶孔子曰太廟之堂亦嘗有說官致良工因麗節文非無良材也蓋曰貴文也)貴文(見上)喬山
劒舄(抱朴子列仙𫝊云黃帝葬於丨丨墓空但丨丨在焉)懷精氣(文中子三才不相離也措之事)
(業則有主焉圓丘尚祀觀神道也方澤貴祭察物類也宗廟用饗丨丨丨也)歌兒吹樂(史記高祖)
(紀孝惠五年㠯沛宫為高祖原廟高祖所教丨丨百二十人皆令為丨丨)霸陵瓦器(史記孝文帝紀)
(治丨丨皆以丨丨不得㠯金銀銅錫為飾不治墳欲為省母煩民)埏陶精類(史記天官書營室為)
(清廟注營室十星丨丨丨丨始立紀綱包物為室)太常論著(史記叔孫通𫝊孝惠謂叔孫生曰先)
(帝園陵寢廟羣臣莫能習徙為太常定宗廟儀法及稍定漢諸儀法皆叔孫生為丨丨所丨丨也)游衣
冠(史記叔孫通𫝊孝惠帝為東朝長樂宫又間往來數蹕煩人廼作複道方築武庫南叔孫生請問曰願陛)
(下為原廟渭北衣冠月出遊之益廣多宗廟大孝之本也注月出高帝衣冠備法駕名曰丨丨丨)果獻
(史記叔孫通𫝊孝惠帝曾春出遊離宫叔孫生曰古者有春嘗果方今櫻桃熟可獻願陛下出因取櫻桃獻宗)
(廟上廼許之諸丨丨由此興)綴祀(漢書高帝紀贊豐公蓋太上皇父其遷日淺墳墓在豐鮮焉高祖即)
(位置祠祀官則有秦晉梁荆之巫世祠天地丨之㠯丨豈不信哉)斥上(漢書惠帝紀視作丨丨者將軍)
(四十金注斥上壙上也)世世獻(漢書宣帝紀尊孝武廟為世宗廟奏盛德文始五行之舞天子丨丨)
(丨)嘉至永至(漢書禮樂志高帝時叔孫通因秦樂人制宗廟樂大祝迎神於廟門奏丨丨猶古降)
(神之樂也皇帝入廟門奏丨丨㠯為行步之節猶古采齊肆夏也注嘉善也善神之至也)休成永安
(漢書禮樂志登歌再終下奏丨丨之樂美神明既饗也皇帝就酒東廂坐定奏丨丨之樂美禮已成也)白
鶴集(漢書郊祀志宣帝即位尊孝武廟為世宗行所廵狩郡國皆立廟告祠世宗廟日有丨丨丨後庭㠯)
(立世宗廟告祠孝昭寢有雁五色集殿前西河)珍物陳(漢書燕王旦𫝊遣中大夫至京師上書言孝武)
(皇帝封泰山禪梁父廵狩天下遠方丨丨丨於太廟德甚休盛)貢酎(漢書嚴助𫝊淮南王安上書曰越人)
(名為藩臣丨丨之奉不輸大内注越國僻遠珍竒之貢宗廟之祭皆不與也大内都内也國家寳藏也)羔
菟鼃(漢書霍光𫝊魏大夫為丞相數燕見言事時霍山領尚書上令吏民得奏封事不關尚書羣臣進見)
(獨往來於是霍氏甚惡之山曰丞相擅減宗廟丨丨丨可㠯此罪也注羔菟鼃所以供祭也)薦功(漢書)
(陳湯𫝊丨丨祖廟告類上帝)取土東山與榖同賈(漢書陳湯𫝊起昌陵邑下有司議皆)
(曰卒徒工庸以鉅萬數至㸐脂火夜作丨丨丨丨且丨丨丨丨故陵因天性據眞土處勢高敞旁近祖考前又)
(已有十年功緒宜還復故陵勿徙民上廼下詔罷昌陵)酎祭(漢書薛廣德傳上丨丨宗廟出便門欲御)
(樓船廣德當乘輿車免冠頓首曰宜從橋光禄大夫張猛進曰乘船危就橋安御史大夫言可聽上曰曉人不)
(當如是耶)日於寢月於廟時於便殿(漢書韋元成𫝊丨祭丨丨丨祭丨丨丨祭丨丨)
(丨寢日四上食廟歲二十五祠便殿歲四祠)建威銷萌一民至權(漢書韋元成𫝊永光)
(四年詔曰往者天下初定遠方未賓因嘗所親㠯立宗廟盖丨丨丨丨丨丨之丨丨也注親謂親臨幸處也)
尊尊大義親親至恩(漢書韋元成𫝊盖聞王者祖有功而宗有德丨丨之丨丨也存親廟)
(四丨丨之丨丨也)交神之禮清靜(漢書韋元成𫝊議者以為清廟之詩言丨丨丨丨無不丨)
(丨今衣冠出遊有車騎之衆風雨之氣非所謂清靜也)禘嘗之序靡有過五(漢書韋元)
(成傳告謝毁廟曰天序五行人親五屬天子奉天故率其意而尊其制是㠯丨丨丨丨丨丨丨丨)昭祖
宗之德順天人之序(漢書韋元成𫝊匡衡曰即㠯令日遷太上孝惠廟孝文太后孝昭太)
(后寢將㠯丨丨丨丨丨丨丨丨丨丨定無窮之業)義有所斷禮有所承(漢書韋元成𫝊)
(匡衡曰天子之祀丨丨丨丨丨丨丨丨皇帝宜厚蒙祉福嘉氣日興永保宗廟與天亡極)嘉氣日興
(見上)德厚流光(漢書韋元成𫝊天子三昭三穆與太祖之廟而七諸侯二昭二穆與太祖之廟而五)
(故丨丨者丨丨德薄者流卑)宗無數(漢書韋元成𫝊劉歆曰臣聞苟有功德則宗之不可預為設數)
(故於殷太甲為太宗太戊曰中宗武丁曰高宗周公為無逸之戒舉殷三宗㠯勸成王繇是言之丨丨丨也)
宗其道(漢書韋元成𫝊詩云蔽芾甘棠勿翦勿伐邵伯所茇思其人猶愛其樹况丨丨丨而毁其廟乎)
難㠯疑文虛說定(漢書韋元成𫝊祖宗之序多少之數經𫝊無明文至尊至重丨丨丨丨丨)
(丨丨也)德盛遊廣(漢書韋元成𫝊春秋外𫝊曰祖禰則日祭曾高則月祀二祧則時享壇墠則歲)
(貢大禘則終王丨丨而丨丨親親之殺也彌遠則彌尊故禘為重矣)彌遠彌尊(見上)取齋衣
(漢書丙吉𫝊子顯少為諸曺嘗從祠高廟至夕牲日乃使出丨丨丨丞相吉大怒謂其夫人曰宗廟至重而顯)
(不敬慎亡吾爵者必顯也)珍貢(漢書夏侯勝𫝊宣帝欲褒先帝詔丞相御史曰孝武皇帝躬仁誼厲威武)
(百蠻率服欵塞自至丨丨陳於宗廟)郡國四十九皆立廟(漢書夏侯勝𫝊有司請尊孝武)
(帝廟為世宗廟奏盛德文始五行之舞天下世世獻納㠯明盛德武帝廵狩所幸丨丨凡丨丨丨丨丨丨如高)
(祖太宗焉)齊酎(漢書趙廣漢𫝊丞相奉丨丨入廟祠)陵不崇墓(漢書叙𫝊太宗穆穆允恭元默)
(化民㠯躬帥下㠯德農不供貢辠不收拏宫不新館丨丨丨丨)不邑(漢書叙𫝊離宫不衛山陵丨丨)更
立為原(後漢書光武帝紀建武五年七月幸沛祠高原廟注原再也謂已立廟丨丨者丨丨)遠方
口實(後漢書光武帝紀建武十三年詔曰往年已勅郡國異味不得有所獻御今猶未止非徒有豫養導)
(擇之勞至乃煩擾道上疲費過所其令太官勿復受明勅下㠯丨丨丨丨所㠯薦宗廟自如舊制注口實膳羞)
(之事也)陶人茅馬(後漢書光武帝紀初作夀陵帝曰古者皆丨丨瓦器木車丨丨今所制地不過)
(二三頃無為山陵陂池裁令流水而已)裁令流水(見上)觀田廬(後漢書光武帝紀建武十)
(七年冬十月幸章陵修園廟祠舊宅丨丨丨置酒作樂賞賜)如元會儀(後漢書明帝紀永平元年)
(春正月帝率公卿㠯下朝於原陵丨丨丨丨注漢諸陵寢皆㠯晦望二十四氣三伏社臘及四時上飯其親陵)
(所宫人隨鼓漏理被枕具盥水陳莊具)上飯(見上)隨鼔漏理被枕具盥水陳
莊具(見上)詠祉福舞功德(後漢書明帝紀永平二年春正月登靈臺使尚書令持節詔驃)
(騎將軍三公曰今令月吉日宗祀光武皇帝於明堂㠯配五帝禮備法物樂和八音丨丨丨丨丨丨其班時令)
(勅羣后事畢升靈臺望元氣吹時律觀物變羣寮藩輔宗室子孫衆郡奉計百蠻貢職烏桓濊貊咸來助祭單)
(于侍子骨都侯亦皆陪位斯固聖祖功德之所致也)衆郡奉計(見上注奉計謂計吏也)百蠻
貢職(見上)侍子陪位(見上)歴覽館邑(後漢書明帝紀永平二年十月西廵狩幸長安)
(祠高廟遂有事於十一陵丨丨丨丨會郡縣吏勞賜作樂)小厨(後漢書明帝紀初作壽陵注陵東北作廡)
(長三丈五步外為丨丨財足祠祀)除日祀法(後漢書章帝紀有司奏言孝明皇帝深執謙謙無起)
(寢廟埽地而祭丨丨丨之丨遂藏主於光烈皇后更衣别室陛下至孝烝烝奉順聖德臣愚㠯為更衣在中門)
(之外處所殊别宜尊廟曰顯宗其四時禘祫於光武之堂間祀悉還更衣共進武德之舞如孝文皇帝祫祭高)
(廟故事制曰可注春秋外𫝊曰日祭月祀時享祖禰則日祭高曾則月祀三祧則時享今此除日祀之法從時)
(月之祭)更衣别室(見上)間祀(見上注續漢書曰四時正祭外有五月嘗麥三伏立秋嘗粢盛)
(酎十月嘗稻等謂之丨丨即各於更衣之殿更衣者非正處也園中有寢有便殿寢者陵上正殿便殿寢側之)
(别殿即更衣也)明哲之祀(後漢書章帝紀建初七年詔書云祖考來假丨丨丨丨予末小子仰惟先)
(帝烝烝之情前修禘祭㠯盡孝敬朕得識昭穆之序寄遠祖之思今年大禮復舉雖祭亡如在而空虚不知所)
(裁庶或饗之豈亡克慎肅雍之臣辟公之相皆助朕之依依今賜公錢四十萬卿半之及百官執事各有差)
助朕依依(見上)始生堂即位壇(後漢書章帝紀元和三年幸中山還幸元氏祠光武)
(顯宗於縣舍正堂明日又祠顯宗於丨丨丨皆奏樂三月丙子詔高邑令祠光武丨丨丨注明帝生於常山元)
(氏傳舍也)小黃園(後漢書章帝紀章和元年八月南廵狩遣使者祠昭靈后於丨丨丨注昭靈后高祖)
(母作園廟於小黃柵)如平生歡(後漢書光烈隂皇后紀明帝性孝愛十七年正月當謁原陵夜夢先)
(帝太后丨丨丨丨遂率百官及故客上陵其日降甘露於陵樹帝令百官采取㠯薦會畢帝從席前伏御床視)
(太后鏡奩中物感動悲涕令易脂澤裝具左右皆泣莫能仰視焉)甘露陵樹(見上)伏御床
視鏡奩(見上)方中(後漢書和熹鄧皇后紀康陵丨丨秘藏注方中陵中也冢藏之中故言秘也)
上陵(後漢書禮儀志西都舊有丨丨東都之儀百官四姓親家婦女公主諸王大夫外國朝者侍子郡國)
(計吏會陵畫漏上水大鴻臚設九賓隨立寢殿前鍾鳴謁者治禮引客羣臣就位如儀乘輿自東廂下太官上)
(食太常樂奏食舉文始五行之舞郡國上計吏㠯次前當神軒占其郡穀價民所疾苦欲神知其動靜孝子事)
(親盡禮敬愛之心也八月飲酎上陵禮亦如之)設九賓(見上注九賓謂王侯公卿二千石六百石下及)
(郎吏侍子凢九等)文始五行之舞(見上注文始舞者本韶舞也高祖六年更名五行舞者本)
(周舞也秦更名)當神軒占榖價(見上)八月飲酎(見上注丁孚漢儀曰酎金律文帝所)
(加正月旦作酒八月成名酎酒因合諸侯助祭貢金)斬牲(後漢書禮儀志立秋之日自郊禮畢始揚威武)
(丨丨於郊東門㠯薦陵廟其儀乘輿御戎路白馬朱鬛躬執弩射牲牲㠯鹿麛太宰令謁者各一人載獲車馳)
(駟送陵廟)獲車馳駟(見上)侍祠(後漢書祭祀志光武帝詔曰園廟去太守治所遠者在所令長)
(行太守事丨丨注宗廟在章陵南陽太守稱使者往祭不使侯王祭者諸侯不得祖天子凡臨祭宗廟皆為侍)
(祠)繡帳繡絪(後漢書祭祀志注漢舊儀曰宗廟三年大祫祭高祖南面幄丨丨望堂上西北隅帳)
(中坐長一丈廣六尺丨丨厚一尺著之㠯絮四百斤曲几黃金釦器高后右坐亦幄帳却六寸白銀釦器每牢)
(中分之左辨上帝右辨上后俎餘委肉積於前數千斤名曰帷俎)黃金釦器(見上)左辨右
辨(見上)仰見榱桷俯視几筵(後漢書祭祀志注章帝賜東平王蒼書曰有司奏上尊號)
(曰顯宗藏主更衣不敢違詔祫食世祖廟皆如王議㠯正月十八日始祠丨丨丨丨丨丨丨丨眇眇小子無所)
(奉承愛而勞之所望於王也)十八太牢皆有副倅(後漢書祭祀志靈帝時京都四時所)
(祭高廟五主世祖廟七主少帝三陵追尊后三陵凡牲用丨丨丨丨丨丨丨丨)迎送皆蹕(後漢書祭)
(祀志注毁廟之主藏於始祖之廟禱則迎主出陳於壇墠而祭之事訖還藏故室丨丨丨丨禮也)象生
之具(後漢書祭祀志廟㠯藏主㠯四時祭寢有衣冠几杖丨丨丨丨㠯薦新物)寢殿(後漢書祭祀志)
(秦始出寢起於墓側漢因而弗改故陵上稱丨丨)小駕(後漢書輿服志行祠天郊㠯法駕祠地明堂省)
(什三祠宗廟尤省謂之丨丨)陵樹枝蘖皆諳其數(後漢書虞延𫝊東廵路過小黃高帝)
(母昭靈后園陵在焉時延為部督郵詔呼引見問園陵之事延進止從容占拜可觀其丨丨丨丨丨丨丨丨俎)
(豆犧牲頗曉其禮帝善之)禘㠯夏祫㠯冬(後漢書張純傳純奏曰丨祭丨丨四月夏者陽氣在)
(上隂氣在下故正尊卑之義也丨祭丨丨十月冬者五榖成熟物備禮成故合聚飲食也)祠謁(後漢書張)
(禹傳和帝南廵祠園廟禹㠯太尉兼衛尉留守聞車駕當進幸江陵㠯為不宜冒險遠驛馬上諫詔報曰丨丨)
(既訖當南禮大江會得君奏臨漢回輿而旋)朱軒軿馬(後漢書陳忠𫝊忠上疏曰陛下㠯不得親)
(奉孝德皇園廟比遣中使致敬甘陵丨丨丨丨相望道路可謂孝至矣注孝德皇安帝父軿竝也)置令
丞設兵車(後漢書清河孝王慶𫝊告祠高廟使司徒持節與大鴻臚奉策書璽綬清河追上尊號尊)
(陵曰甘陵廟曰昭廟丨丨丨丨丨丨周衛比章陵注皇考南頓君陵)陪陵(魏志武帝紀建安二十三年令)
(曰其規西門豹祠西原上為夀陵因高為基不封不樹周禮冡人掌公墓之地凡諸侯居左右以前卿大夫居)
(後漢制亦謂之丨丨)農不易畝(魏志文帝紀黃初三年表首陽山東為夀陵曰昔禹葬會稽丨丨丨)
(丨)因山為體(魏志文帝紀夀陵丨丨丨丨無為封樹無立寢殿造園邑通神道)羡思慈
親(魏帝甄皇后𫝊初營宗廟掘地得玉璽方一寸九分其文曰天子丨丨丨丨明帝為之改容以太牢告廟)
荆山木華山石(晉書武帝紀泰始二年秋七月帝營太廟致丨丨之丨采丨丨之丨鑄銅柱十)
(二塗以黃金鏤以百物綴以明珠)銅柱十二(見上)薦荔枝(晉書武帝紀咸寧二年六月癸)
(丑丨丨丨於太廟)薦酃淥(晉書簡文帝紀咸安元年初丨丨丨酒於太廟)赤牲(晉書禮志郊廟)
(牲幣璧玉之色雖有成文秦世多以騮駒漢則但云犢未辯其色江左南北郊同用元牲明堂廟社同以丨丨)
上古一宫(晉書禮志泰始二年正月有司奏置七廟帝重其役詔宜權立一廟於是羣臣議奏以丨)
(丨清廟丨丨尊遠神祗逮至周室制為七廟以辯宗祧聖旨深弘遠跡上世敦崇唐虞舍七廟之繁華遵一宫)
(之遠旨)七室(晉書禮志古雖七廟近代以來皆廟丨丨於禮無廢於情為叙亦随時之宜也)次殿
解息(晉書禮志魏故事天子為次殿於廟殿之北東天子入自北門新禮設次殿於南門中門外之右天)
(子入自南門摯虞以為丨丨所以為丨丨之處入自南門非謙猒之義宜定新禮皆如舊說從之)嘉豢
(晉書樂志祠廟夕牲歌我夕我牲猗歟敬止丨丨孔時供兹享祀)告出告至(宋書禮志天子諸侯)
(將出必以幣帛皮圭告於祖禰反必告至天子諸侯雖事有大小其理略鈞丨丨丨丨理不得殊)前廟
後寢(宋書禮志漢氏諸陵皆有園寢者承秦所為也說者以為古丨丨丨丨以象人君前有朝後有寢也)
乘金路(宋書禮志泰始四年詔曰法冕五綵繅元衣絳裳丨丨丨祀太廟)蒿宫仰盖日
館希旌(宋書樂志内靈八輔外光四瀛丨丨丨丨丨丨丨丨右歌太祖文皇帝辭)複殿留景
重檐結風(宋書樂志丨丨丨丨丨丨丨丨刮楹接緯逹嚮承虹右歌太祖文皇帝辭)刮楹接
緯逹嚮承虹(見上)瑤戺珠簾(宋書樂志宋明堂歌構丨丨聳丨丨漢拂幌月棲檐)慶
雲承掖甘露飛甍(宋書樂志世祖孝武帝歌澤牣九有化浮八瀛丨丨丨丨丨丨丨丨肅肅)
(清廟徽徽閟宫舞蹈象德笙磬陳風)笙磬陳風(見上)朱絃玉籥式載瓊芳(宋書)
(樂志宣皇太后廟歌母臨萬㝢訓藹紫房丨丨丨丨丨丨丨丨)分枝颺烈黼構周張(宋書)
(樂志章廟舞樂歌詞司儀具序羽容夙彰丨丨丨丨丨丨丨丨助寳奠軒酎珍充庭璆縣凝會涓朱竚聲先期)
(選禮肅若有承祇對靈祉皇慶昭膺)助寳酎珍(見上)璆縣凝會涓朱竚聲(見上)
依微昭旦物色輕宵(宋書樂志章廟舞樂歌詞戒誠望夜端列承朝丨丨丨丨丨丨丨丨)
(鴻慶遐鬯嘉薦令芳翊帝明德永祚流光)鴻慶遐鬯嘉薦令芳(見上)蕭芳華火
(宋書樂志章廟舞樂歌詞丨丨四舉丨丨周𫝊神監孔昭嘉是柔牷)柔牷(見上)牲柔儀剛(宋書)
(樂志章廟舞樂歌詞丨丨既昭丨丨既陳恭滌惟清敬事惟神加籩再御兼俎重薦節動軒越聲流金縣奕奕)
(閟幄娓娓嚴闈潔誠夕鑑端服晨暉)節動軒越聲流金縣(見上)閟幄嚴闈(見上)
璿除釭璧(宋書樂志迎神奏韶夏樂歌詞閟宫黝黝複殿微微丨丨肅炤丨丨彤煇黼帟神凝玉堂)
(嚴馨圜火夕燿方水朝清)黼帟(見上)嚴馨(見上)圜火方水(見上)金枝委樹翠
鐙竚縣(宋書樂志迎神奏韶夏樂歌詞丨丨丨丨丨丨丨丨渟波澄宿華漢浮天)行金景送
步玉風韶(宋書樂志皇帝入廟北門奏永至樂歌詞皇明鬯矣孝容以昭申申嘉夜翊翊休朝丨丨)
(丨丨丨丨丨丨師承祀則肅對禋祧)庶旄委佾(宋書樂志太祝祼地奏登歌樂詞帝容承祀練時涓)
(日九重徹關四靈賓室肅倡函音丨丨丨丨)玉瑚列桂簋陳(宋書樂志太祝祼地奏登歌樂)
(詞丨丨飾丨丨丨昭丨)膺華丹燿登瑞紫穹(宋書樂志表靈躔象纘儀緯風丨丨丨丨)
(丨丨丨丨)玉頌金籥(宋書樂志宣皇太后神室奏宣德凱容之樂舞歌詞薰靄中寓景躔上微丨丨)
(鏤德丨丨𫝊徽)端庭嚴殿(宋書樂志皇帝詣便殿奏休成之樂歌詞蹕動丨丨鑾回丨丨)福草
(宋書符瑞志丨丨者宗廟肅則生宗廟之中)五色雲(宋書符瑞志太始四年崇寧陵令上書言自大)
(明八年至今四年二月宣太后陵明堂前後數有光及丨丨丨又芳香四滿又五色雲在松樹下狀如車盖)
芳香四滿(見上)白烏至(宋書符瑞志丨丨王者宗廟肅敬則丨)三禺之禾(宋書)
(符瑞志巨鬯丨丨丨丨一稃二米王者宗廟修則出)黑丹(宋書符瑞志陵出丨丨王者修至孝則出)廟
僚(齊書禮志建元二年太祖親祀太廟六室如儀拜伏竟次至昭后室前儀注應倚立上以為疑欲使丨丨)
(行事)世必限七主無定數(齊書禮志論江左賀循立議以後弟不繼兄故丨丨丨丨丨丨)
(丨丨)流光之典(齊書禮志論閟宫之德周七非數楊元之祀晉八無傷今謂之七廟而上唯六祀使)
(受命之君丨丨丨丨不足若謂太祖未登則昭穆之數何繼斯故禮官所宜詳也)薦所嗜(齊書禮志)
(詔太廟四時祭丨宣帝麵起餅鴨臛孝皇后筍鴨卵脯醬炙白肉高皇帝薦肉膾葅羹昭皇后茗粣炙魚皆丨)
(丨也)重檐閟寢(齊書禮志論漢氏之廟徧在郡國求祀已瀆緣情又疎丨丨丨丨不可兼建故前儒)
(抗議謂之遷毁)五漢同休(齊書樂志太祖高皇帝配饗奏高德宣烈之樂丨丨丨丨六幽咸泰)十
三篇(齊書樂志夏侯湛造宗廟歌丨丨丨)十六章(齊書樂志建元初黃門侍郎謝超宗造廟樂歌)
(詩丨丨丨)十室同辭(齊書樂志永明二年尚書殿中曺奏按傅元云登歌廟異其文饗神丨丨丨丨)
(此議為允)金華樹藻(齊書樂志太廟羣臣出入奏肅咸樂歌辭丨丨丨丨肅哲騰光)芬滌(齊書)
(樂志太廟引牲樂歌辭丨丨既肅犠牷既整聳誠流思端儀選景)聳誠流思(見上)凝旒若
慕傾璜載竚(齊書樂志皇帝入廟北門奏永至樂歌辭鑾迾靜陳縵樂具舉丨丨丨丨丨丨丨丨)
(按迾音列車駕清道也)鋗玉登聲(齊書樂志太祝祼地奏登歌辭欎祼升禮丨丨丨丨)桂樽
瑤俎(齊書樂志皇帝上福酒奏永祚樂歌辭丨丨既滌丨丨既薰)聳蹕浮鑾(齊書樂志皇帝)
(詣便殿奏休成樂歌辭辰儀丨丨宵衛丨丨)金罍渟桂冲幄舒薰(齊書樂志太廟登歌)
(辭丨丨丨丨丨丨丨丨備僚肅列駐景開雲)秬草流芳(齊書樂志太祖神室奏高德宣烈樂歌辭)
(信星含曜丨丨丨丨七廟觀德六樂宣章惟先惟敬是饗是將)表闕騏驎(齊書豫章文獻王嶷𫝊上)
(數幸嶷第宋長寧陵𡑞道出第前路上曰我便是入他家墓内尋人乃徙其丨丨丨丨於東岡上騏驎及闕形)
(勢甚巧宋孝武於襄陽致之後皆模範而莫及也)松草變色(梁書武帝紀拜掃山陵涕淚所灑丨)
(丨丨丨)設淨饌(梁書武帝紀立七廟堂月中再過丨丨丨)華表龍鳴(南史齊高帝紀所樹)
(丨丨柱忽丨丨震饗山谷)奢儉之中(南史齊武帝紀詔曰山陵内殿鳳華夀昌曜靈三處是吾所改)
(制夫貴有天下富兼四海宴處寢息不容乃陋謂此為丨丨丨丨慎勿壊去)增基九尺(南史梁武)
(帝紀天監十二年新作太廟丨丨丨丨)枯泉流水(南史梁武帝紀大同十年謁建陵有紫雲蔭陵)
(上食頃乃散陵傍有丨丨至是而丨丨香潔)油殿(南史宋路太后𫝊有司奏請修寧陵補葺毁壊權施)
(丨丨)崇嚴(南史蕭琛𫝊國之大事在祀與戎將營宫室宗廟為首古先哲王莫不致肅恭之誠心盡丨丨)
(乎祖考然後能流淳化於四海通幽感於鬼神固宜詳廢興於古典修情禮以求中者也)萬年堂(魏書)
(馮皇后𫝊初高祖孝於太后乃於永固陵東北里餘豫營夀宫有終焉瞻望之志及遷洛陽乃自表瀍西以為)
(山園之所而方山虛宫至今猶存號曰丨丨丨云)神鄉福地(魏書韓顯宗𫝊顯宗上書曰代北宗)
(廟在焉山陵托焉王業所基聖躬所載其為丨丨丨丨實亦遠矣宜建畿置尹一如故事崇本重舊以光萬葉)
車騎聲(魏書禮志帝嘗於白登廟將薦熟有神異焉太廟博士許鍾上言曰臣聞聖人能饗帝孝子能)
(饗親伏惟陛下孝誠之至通於神明近嘗於太祖廟有丨丨丨從北門入殷殷轞轞震動門闕執事者無不肅)
(慄斯乃國祚永隆之兆宜告天下使知聖德之深遠)石室(魏書禮志魏先之居幽都也鑿石為祖宗之廟)
(於烏洛侯國西北自後南遷其地隔遠眞君中烏洛侯國遣使朝獻云石廟如故民常祈請有神騐焉其歲遣)
(中書侍郎李敞詣丨丨告祭天地以皇祖先妣配祝曰天子謹遣敞等用駿足一元大武敢昭告於皇天之靈)
(自啟闢之初佑我皇祖聿來南遷具知舊廟弗毁悠悠之懷仰希餘光)悠悠之懷仰希餘
光(見上)人禮(隋書禮儀志唐虞之時祭宗廟之屬為丨丨)六彝畫幕(隋書禮儀志鬯者盛)
(以丨丨覆以丨丨備以文飾施之宗廟)共庭別室(隋書禮儀志太祖之廟與六親廟爲七皆同一)
(堂丨丨而丨丨)陳珍竒(隋書禮儀志禘祫之月則停時饗而丨諸瑞物及伐國所獲丨丨於廟庭)跣
韈(隋書禮儀志尚書參議按禮跣韈事由燕坐履不宜陳尊者之側今則極敬之所莫不皆跣清廟崇嚴既)
(絶恒禮凡有履行者應皆丨丨詔可)閟宫靈宅(隋書音樂志宗廟省迎送之樂以其丨丨丨丨也)
佩鳴階纓拂樹(隋書音樂志宗廟皇帝初獻登歌峩峩卿士駿奔是務丨上丨丨丨還丨丨)
福至有兆慶來無際(隋書音樂志宗廟皇帝初獻登歌有命自天於皇后帝悠悠四海莫)
(不來祭繁祉具膺八神聳衛丨丨丨丨丨丨丨丨)薦三清陳四璉(隋書音樂志皇曾祖神室)
(奏凱容舞辭享丨丨丨筵丨丨丨)洞洞自形斤斤表步(隋書音樂志進熟皇帝入北門)
(奏皇夏樂辭聳誠載仰翹心有慕丨丨丨丨丨丨丨丨)神居(隋書音樂志太祝祼地奏登歌樂辭太室)
(窅窅丨丨宿設)惕薦(隋書音樂志皇帝升殿登歌樂辭寒來署反丨丨在年)蘭芬(隋書音樂志皇)
(帝還東壁飲福酒奏皇夏樂辭多品斯奠備物攸膺丨丨敬挹玉爼恭承)國圖日鏡家歴天
長(隋書音樂志皇帝詣便殿奏皇夏辭靈之相矣有錫無疆丨丨丨丨丨丨丨丨)欹器防滿金
人戒言(隋書音樂志皇帝入廟門奏皇夏辭肅肅清廟巖巖寢門丨丨丨丨丨丨丨丨)春鮪新
䓑(隋書音樂志皇帝入廟門奏皇夏辭閑安象設緝熙清奠丨丨初登丨丨先薦)浮蘭合鬯(隋書)
(音樂志皇帝還東璧飲福酒奏皇夏辭縮酌丨丨澄罍丨丨磬折禮容旋回靈貺)雕梁霞複繡
橑雲重(隋書音樂志太廟登歌辭惟皇肅事有來雝雝丨丨丨丨丨丨丨丨)幽金繢錯(隋書)
(音樂志爼入歌辭明酌盈樽豐犧實爼丨丨既薦丨丨維旅)神臯福壤(隋書楊素𫝊獻皇后塋兆)
(安厝委素經營素徧歴川原親自占擇遂得丨丨丨丨營建山陵)石壇(北史魏明元帝紀永興五年幸)
(薄山帝登觀宣武遊幸刻石頌德之處乃於其旁起丨丨而薦饗焉)勿聽耕稼(北史魏明元帝紀熙)
(平元年詔古帝諸陵四面各五十步丨丨丨丨)不備鼓吹勿設樂縣(北史隋文帝紀開皇)
(十七年詔曰祭享宗廟瞻敬如在㒺極之感情深茲日而禮畢升路鼔吹發音還入宫門金石振響斯則哀樂)
(同日心事相違情所不安理實未允自今享廟日丨須丨丨丨殿庭丨丨丨丨)理無獨祀(北史魏明)
(元皇后杜氏𫝊相州刺史表修后廟詔曰婦人外成丨丨丨丨隂必配陽以成天地未聞有莘之國立太姒之)
(饗比乃先皇所立一時之至感非經世之遠制便可罷祀)香街(北史臨淮王彧𫝊彧表以為漢祖創業丨)
(丨有太上之廟光武中興南頓立舂陵之寢)賜郎將爵(舊唐書太宗紀貞觀十三年正月拜獻陵)
(丨宿衛陵邑丨丨三原令丨一級)金粟(舊唐書明皇紀初上皇親拜五陵至橋陵見丨丨山岡有龍盤)
(鳳翥之勢復近先塋謂侍臣曰吾得奉先陵不忘孝敬矣至是追奉先旨以創寢園)龍盤鳳翥(見上)
千味食(舊唐書穆宗紀詔景陵合供丨丨丨魚肉肥鮮恐致薰穢宜令尚藥局以香藥代食)威靈
盛於軒臺風雲還於豐沛(舊唐書武宗紀會昌五年十月中書奏池水縣武牢關是)
(太宗擒王世充竇建德之地關城東峰有二聖塑容在一堂之内伏以山河如舊城壘猶存丨丨皆丨丨丨丨)
(丨丨疑丨丨丨丨誠宜百代嚴奉萬邦式瞻西漢故事祖宗嘗行幸處皆令邦國立廟合於東峰造一殿名為)
(昭武廟以昭聖祖武功之盛從之)風吹飀飀(舊唐書禮儀志開元十七年皇帝謁昭陵陪葬功臣)
(盡來受饗丨丨丨丨若神祗之所集陪位文武百僚皆聞先聖嘆息功臣蹈舞之聲)聞功臣蹈舞
聲(見上)祥烟遍空(舊唐書禮儀志開元十七年皇帝初至橋陵質明栢樹甘露降曙後丨丨丨丨)
相百辟貢九瀛(舊唐書音樂志享太廟樂章丨丨丨丨丨丨神休委帝孝成)玉節肆
夏金鏘五鍾(舊唐書音樂志享太廟樂章致誠勤薦在貌思恭丨丨丨丨丨丨丨丨繩繩雲步穆)
(穆天容)雕桐(舊唐書音樂志儀坤廟樂章瑶爼既列丨丨發聲)玉醇(舊唐書音樂志儀坤廟樂)
(章祼圭既濯欎鬯既陳畫幕雲舉黃流丨丨)縮茅潔秬(舊唐書音樂志儀坤廟樂章丨丨以獻丨)
(丨維馨)嘉薌(舊唐書音樂志儀坤廟樂章迎神有樂歆此丨丨)登歌去籥(舊唐書裴漼𫝊)
(漼從弟寬轉太常博士禮部擬國忌之辰享廟用樂下太常寬深逹禮節特建新意以為廟尊忌卑則丨丨廟)
(卑忌尊則丨丨中書令張說謂寬明識舉而行之)五饗六告(舊唐書李翺𫝊古者廟有寢而不墓)
(祭秦漢始建寢廟於園陵而上食焉國家因之而不改貞觀開元禮并無宗廟日祭月祭之禮盖以日祭月祭)
(既已行於陵寢矣故太廟之中每歲丨丨丨丨而已)貴誠之義食味之道(舊唐書李翺𫝊)
(太廟之饗籩豆牲牢三代之通禮是丨丨丨丨也園陵之奠改用常饌秦漢之權制乃丨丨丨丨也)營九
嵕山(唐書太宗紀十一年正月丨丨丨丨為陵賜功臣密戚陪塋地)陳腰輿(唐書禮樂志未明二)
(刻丨丨丨於東階之東每室各二皆西向北上贊者引太廟令太祝宮闈令帥内外執事者以腰輿升自東階)
(入獻祖室開塪室太祝宮闈令奉神主各置於輿出置於座次出懿祖以下神主如獻祖)塪室(見上)薦
衣(唐書禮樂志天寳二年始以九月朔丨丨於諸陵又常以寒食薦餳粥雞毬雷車)餳粥雞毬
(見上)斵石象拔箭狀(唐書邱行恭𫝊初從討王世充戰邙山太宗與數十騎衝出陣後流矢著)
(太宗馬行恭回射之發無虛鏃賊不敢前遂下拔箭以己馬進太宗步執長刀大呼導之斬數人突陣而還貞)
(觀中詔丨丨為人馬丨丨丨丨立昭陵前以旌武功云)周制漢法(唐書崔沔𫝊國家清廟時享禮)
(饌具設丨丨也古物存焉園寝上食時膳偹列丨丨也它珍極焉)告瑞(唐書儒學𫝊賈大隐儀鳳中為)
(太常博士會太常仲春丨丨太廟高宗問禮官何世而然對曰古者祭以首時薦以仲月近世元日奏瑞則二)
(月告廟)柏城(唐書韋彤𫝊昭陵寝宫為原火延燔欲即行宫作寢詔宰相百官議楊於陵議曰寢宫所)
(占在丨丨中距陵不遠故寝已燔行宫已久因以治飾亦復何嫌)室柱生芝(宋史高宗紀太廟仁)
(宗丨丨丨丨九莖)酒投温器(宋史禮志太廟飲福尚食奉御酌上尊丨丨丨丨以進)三廟
萬世不遷(宋史禮志景祐二年郊詔以太祖太宗眞宗丨丨丨丨丨丨南郊以太祖定配二宗迭配)
(親祀皆侑)恭受八寳(宋史禮志大觀元年十二月以丨丨丨丨告天地宗廟社稷)釦寳(宋史)
(禮志康定元年直秘閣趙希言奏太廟自來有寢無廟因堂為室豈若每主為一廟一寝或前立一廟以十六)
(間為寝更立一祧廟逐室各題廟號丨丨神御物宜銷毁之同判太常寺宋祁言周禮天府掌祖廟之守藏寳)
(物世𫝊者皆在焉其神御法物寳盖釦牀請别為庫藏之自是室題廟號而建神御庫焉)寳盖釦牀
(見上)神御庫(見上)八室圖(宋史禮志嘉祐四年仁宗將祔廟修奉太廟使蔡襄上丨丨丨為十)
(八間初禮院請增廟室孫抃等以為晉之廟十一室而六世唐之廟十一室而九世國朝太祖之室太宗稱孝)
(弟真宗稱孝子而禘祫圖太祖太宗同居昭位南向真宗居穆位北向盖先朝稽用古禮著之祀典請增為八)
(室以備天子事七世之禮)八朝異宫(宋史禮志元豐元年詳定郊廟禮文所圖上丨丨丨丨之制以)
(始祖居中分昭穆為左右自北而南僖祖為始祖翼祖太祖太宗仁宗為穆在右宣祖真宗英宗為昭在左皆)
(南面北上)五享(宋史禮志宗廟之禮每歲以四孟月及季冬凡丨丨)宰臣為大禮使(宋史)
(禮志嘉祐四年十月仁宗親詣太廟行祫享禮以丨丨富弼丨祫享丨丨丨韓琦為禮儀使樞密使朱庠為儀)
(仗使參知政事曾公亮為橋道頓遞使樞密副使程戡為鹵簿使)三閣瑞石(宋史禮志嘉祐四年)
(祫享出丨丨丨丨篆書玉璽印青玉環金山陳於庭)九祫八禘(宋史禮志四十九年間丨丨丨丨例)
(皆太速事失於始則歲月相乘不得而正)上局食手饌造(宋史禮志大中祥符八年兼宗正卿)
(趙安仁言凖詔以太廟朔望上食品味令臣詳定望自今委御厨取親享廟日所上牙盤例參以四時珍膳選)
(丨丨丨丨十人赴廟丨丨上副聖心式表精慤詔所上食味委宫闈令監造訖安仁省視之)禮料(宋史)
(禮志元豐三年詳定所言今太廟四時雖有薦新而孟享丨丨無祠禴蒸嘗之别伏請春加韭卵夏加麥魚秋)
(加黍豚冬加稲雁當饋熟之節薦於神主其籩豆於常數之外别加時物之薦豐約各因其時以應古禮從之)
宰臣班迎(宋史禮志元豐六年十一月帝親祀南郊前期三日奉仁宗英宗徽號冊寳於太廟是日)
(齋於大慶殿翊日薦享於景靈宫禮畢帝服通天冠絳紗袍乘玉輅至太廟丨丨百官丨丨於廟門)古今
之食(宋史禮志元祐七年詔復用牙盤食舊制竝於禮饌外設元豐中罷之禮官吕希純建議曰先王之)
(祭皆備上古中古及今世之食所設禮饌即上古中古之食牙盤常食即今世之食議者乃以為宗廟牙盤原)
(於秦漢陵寝上食殊不知三代以來自偹丨丨丨丨請依祖宗舊制薦一牙盤從之乃更其名曰薦修)薦
修(見上)副爵(宋史禮志禮官呂希純請帝后各奠一爵后爵謂之丨丨)太尊(宋史禮志議禮局言)
(太廟每享各設丨丨二則是以追享朝享之尊施之於禴祠蒸嘗失禮尤甚請今四時之享不設太尊)二
十八種(宋史禮志景祐三年宗正丞趙良規請每歲春孟月薦蔬以韭以菘配以卵仲月薦冰季月薦)
(蔬以筍果以含桃夏孟月嘗麥配以彘仲月薦果以瓜以來禽季月薦果以芡以芰秋孟月嘗粟嘗穄配以雞)
(果以棗以梨仲月嘗酒嘗稲蔬以茭筍季月嘗豆嘗蕎麥冬孟月羞以兔果以栗羞以藷藇仲月羞以雁以麞)
(季月羞以魚凡丨丨丨丨所司烹治自彘以下令御廚於四時牙盤食烹饌卜日薦獻一如開寳通禮)一
歲八薦(宋史禮志詳定所言天子諸侯物熟則薦不以孟仲季為限吕氏月令丨丨之間丨丨新物開)
(元禮加以五十餘品)呂紀唐令(宋史禮志景祐中禮官議以丨丨簡而近薄丨丨雜而不經於是更)
(定四時所薦凡二十八物除依時禮月令外又增多十有七品)祠殿(宋史禮志后廟之制建隆三年追冊)
(會稽郡夫人賀氏曰孝惠皇后止就陵所置丨丨奉安神主薦常饌不設牙盤祭器)立戟(宋史禮志禮院)
(言后廟祀事一凖太廟亦當丨丨)五后寳冊(宋史禮志慶歷四年將郊所司導丨丨丨丨赴三朝)
(各於神門外幄次以待奏告畢皆納於室)朝獻分日(宋史禮志元豐中每歲四孟月天子徧詣諸殿)
(朝獻元祐初議者請以四孟分獻一歲而徧至是復用舊儀詔自今四孟丨丨丨二丨先日詣天興殿保寧閣)
(天元太始皇武儷極大定德輝諸殿次日詣熙文衍慶美成繼仁治隆徽音顯承七殿)上元燈樓
寒食鞦韆(宋史禮志紹興十三年初築三殿聖祖居前宣祖至祖宗諸帝居中殿元天大聖后與祖)
(宗諸后居後掌宫内侍七人道士十人吏卒二百七十六人丨丨結丨丨丨丨設丨丨)奉安御容
(宋史禮志神御殿古原廟也以丨丨先朝之丨丨)循陵三匝(遼史禮志冇司設酒饌於山陵皇帝)
(皇后詣位四拜訖大臣命婦燔胙皇帝皇后率羣臣命婦丨諸丨各丨丨還宫翼日羣臣入謝)頭鵝(金史)
(世宗紀大定四年正月獲丨丨遣使薦山陵自是歲以為常)朔用素望用肉(金史世宗紀大)
(定八年命涿州刺史兼提點山陵每以朔望致祭丨則丨丨丨則丨丨仍以明年正月為首)圖畫功
臣(金史世宗紀大定八年命丨丨丨丨於太祖廟其未立碑者立之)點寳(金史禮志太廟冊寳殿太)
(常官一人季視其封緘謂之丨丨)影廟(金史禮志大定二十六年勅别建昭德皇后丨丨於太廟内)
都宫别殿(元史祭祀志至元十五年太常卿言丨丨丨丨七廟九廟之制晉博士孫毓以謂外為都)
(宮内各有寝廟别有門垣太祖在北左昭右穆以次而南是也)陵山(吳越春秋祭丨丨於會稽注陵山禹)
(陵之山先秦古書皆不稱陵陵之名自漢始)象耕鳥田(王充論衡舜葬蒼梧丨為之丨禹葬會稽)
(丨為之丨盖以聖德所致天使鳥獸報佑之也)三月示潔(蔡邕獨斷帝牲牢三月在外牢一月在中)
(牢一月在明牢一月詣近明堂也三月一時已足肥矣徙之丨丨丨其丨也)首山宫(三輔黃圖漢武)
(帝元封元年封禪後夢高祖坐明堂朝羣臣於是祀高祖於明堂以配天還作丨丨丨以為高靈館)香室
南酒池北(三輔黃圖太上皇廟在長安故城中丨丨街丨鴻翔府北關輔記曰在丨丨丨)鐘聞
百里(三輔黃圖漢舊儀云高祖廟丨十枚各受十石撞之聲丨丨丨)龍淵(三輔黃圖武帝廟號丨丨)
(今長安西茂陵東有其處作銅飛龍故以冠名)鸖觀(三輔黃圖武帝茂陵在長安城西北有丨丨)追
養(楊泉物理論古者尊祭重神祭宗廟丨丨也)樂遊原(潘岳關中記宣帝少依許氏長於杜縣樂)
(之後葬於南原立廟於曲池之北亭曰丨丨丨)竹簾(葛洪西京雜記漢諸陵寢皆以丨為丨簾皆為水紋)
(及龍鳳之像)憑霄銜土(王嘉拾遺記舜葬蒼梧之野有鳥如雀吐五色之氣氤氲如雲名曰丨丨)
(雀能羣飛丨丨成邱墳)髣髴靈貌(崔豹古今注廟者貌也所以丨丨先人之丨丨也)嵩高
竹簡(劉峻世說注文士𫝊曰束晳字廣微博學多識元康中有人自丨丨山下得丨丨一枚上两行科斗)
(書司空張華以問晳晳曰此明帝顯節陵中策文也檢核果然)車馬朝陵(孫思邈千金月令十月朔)
(都城士庶皆出城饗墳禁中丨丨丨丨如寒食節)封輒雨至(李肇國史補京輔故老言每營山陵)
(丨丨丨丨)薦羊(韓鄂歲華紀麗陳儀丨宗廟之丨注見易通卦驗冬至日)交横莫邪(段成式酉)
(陽雜俎按漢舊儀將作營陵地内方石外沙演戶丨丨丨丨設伏弩伏火弓矢與沙盖古制有其機也)金
像(宋敏求春明退朝錄列聖神御殿始咸平初真宗令供奉僧元藹寫太宗聖容於啟聖院後玉清昭應宫)
(範丨祖宗丨餘多塑像)奏告(沈括夢溪筆談按唐故事凡有事於上帝則百神皆預遣使祭告惟太清)
(宫太廟則皇帝親行其冊祝皆曰取某月某日有事於某所不敢不告宫廟謂之丨丨餘皆謂之祭告惟有事)
(於南郊方為正祠至天寳九年乃下詔曰告者上告下之詞今後太清宫宜稱朝獻太廟稱朝饗自此遂失奏)
(告之名)朝饗(見上)西向(沈括夢溪筆談宗廟之祭丨丨者室中之祭也藏主於西壁以其生者之)
(處奥也即主祀而求之所以西向而祭至三獻則尸出於室坐於戸西南面此堂上之祭也上堂設法而亦東)
(向者設用室中之禮也)在渭涘(張舜民畫墁錄前漢京師有太廟曰原廟顔師古以原為重謂京城)
(已有廟而又立為重至引原蠶之原大抵漢陵皆作原京城丨丨丨故謂之原廟)玉斝(竇苹酒譜舜祀)
(宗廟用丨丨)雅器(陳翥桐譜書曰嶧陽孤桐詩曰倚桐梓漆謂其可以為清廟之丨丨含太古之正音)
(也)文臣二人侑食(周煇清波雜志國朝配享功臣於太廟横街南東西相向設位太祖室趙)
(普曺彬太宗室薛居正石熙載真宗室李沆王旦李繼隆仁宗室王曾吕夸簡英宗室韓琦曾公亮神宗室富)
(弼曺瑋哲宗室司馬光徽宗室韓宗彦高宗室吕頤浩趙鼎韓世忠張俊視祖宗丨丨各用丨丨丨丨盖中興)
(將相勲烈之盛不得而遺也)萬山來朝(趙彥衛雲麓漫抄自永安縣小考山觀安昌熙三陵在平)
(川柏林如織丨丨丨丨)
御定子史精華卷三十五
