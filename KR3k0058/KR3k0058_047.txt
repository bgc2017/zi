欽定四庫全書
御定子史精華卷四十七
政術部三
薦舉
抽淪玉掇沉珠(抱朴子弘偉之士履道之生短近不能賞而淺促不能測自匪明並懸象元鑒)
(表微者焉能披泥丨丨丨澄川丨丨丨哉)守學彌敦(國語公問元帥于趙衰對曰郤縠可行年五十)
(矣丨丨丨丨夫先王之法志德義之府也夫德義生民之本也能惇篤者不忘百姓也請使郤縠公從之)薦
所能擇(國語祁傒辭於軍尉公問焉曰孰可對曰臣之子午可人有言曰擇臣莫若君擇子莫若父午)
(之少也婉以從令游有鄉處有所好學而不戲其壯也彊志而用命守業而不淫其冠也和安而好敬柔惠小)
(物而鎮定大事有直質而無流心非義不變非上不舉若臨大事其可以賢於臣也臣請丨丨丨丨而君比義)
(焉公使祁午為軍尉没平公軍無秕政)外不隠仇内不隠子(史記晉世家悼公問羣臣)
(可用者祁傒舉解狐解狐傒之仇復問舉其子祁午君子曰祁傒可謂不黨矣丨舉丨丨丨丨舉丨丨丨)受
上賞(史記蕭相國世家列侯畢已受封及奏位次皆曰平陽侯曹參身被七十創攻城略地功最多宜第)
(一關内侯鄂君進曰漢與楚相守滎陽數年軍無見糧蕭何轉漕關中給食不乏此萬世之功也蕭何第一曹)
(參次之高祖曰吾聞進賢丨丨丨蕭何功雖高得鄂君乃益明於是因鄂君故所食關内侯邑封為安平侯)
賞魏無(口史記陳丞相世家與功臣剖符定封於是與矢平剖符世世勿絶為戶牖侯平辭曰此非臣)
(之功也上曰吾用先生謀計戰勝尅敵非功而何平曰非魏無知臣安得進上曰若子可謂不背本矣乃復丨)
(丨丨丨)僕御抑損(史記晏嬰𫝊晏子為齊相出其御之妻從門間而闚其夫其夫為相御擁大蓋)
(策駟馬意氣揚揚甚自得也既而歸其妻請去夫問其故妻曰晏子長不滿六尺身相齊國名顯諸侯今者妾)
(觀其出志念深矣常有㠯自下者今子長八尺乃為人丨丨然子之意自㠯為足妾是㠯求去也其後夫自丨)
(丨晏子怪而問之御㠯實對晏子薦㠯為大夫)禹稷臯陶傳相汲引(漢書劉向𫝊昔孔子)
(與顔淵子貢更相稱譽不為朋黨丨丨與丨丨丨丨丨丨不為比周)埽舍人門(漢書高五王𫝊魏勃)
(少時欲求見齊相曹參家貧無㠯自通乃常獨早丨齊相丨丨丨外舍人怪之㠯為物而伺之得勃勃曰願見)
(相君無因故為子埽欲㠯求見于是舍人見勃曹參因以為舍人壹為參御言事㠯為賢言之悼惠王王召見)
(拜為内史)乞火相國(漢書蒯通𫝊齊處士東郭先生梁石君相與入深山隠居客謂通曰先生之於)
(曹相國拾遺舉過顯賢進能齊國莫若先生者先生知梁石君東郭先生何不進之於相國乎通曰諾臣之里)
(婦與里之諸母相善也里婦夜亡肉姑㠯為盜怒而逐之婦晨去過所善諸母語㠯事而謝之里母曰女安行)
(我今令而家追女矣即束縕請火於亡肉家曰昨暮夜犬得肉爭鬭相殺請火治之亡肉家遽追呼其婦故里)
(母非談說之士也束縕乞火非還婦之道也然物有相感事有適可臣請丨丨於曹丨丨)推轂士(漢書)
(鄭當時𫝊每朝候上間說未嘗不言天下長者其丨丨丨及官屬丞史誠有味其言也常引㠯為賢於己注推)
(轂言薦舉人如推轂之運轉也有味者其言甚美也)有味其言(見上)先游(漢書鄒陽𫝊明月之)
(珠夜光之璧㠯闇投人於道衆莫不按劍相眄者何則無因而至前也蟠木根柢輪囷離竒而為萬乘器者㠯)
(左右先為之容也故無因而至前雖出隋珠和璧祇怨結而不見德有人丨丨則枯木朽株樹功而不忘注先)
(游謂進納之也)賓客計策(漢書田蚡𫝊武帝即位蚡新用事卑下賓客進名士家居者貴之欲㠯傾)
(諸將相上所填撫多蚡丨丨丨丨注多薦名士名士得進為帝畫計策也)歲貢(漢書董仲舒𫝊臣愚以為)
(使諸列侯郡守二千石各擇其吏民之賢者丨丨各二人㠯給宿衛且㠯觀大臣之能所貢賢者有賞所貢不)
(肖者有罰夫如是諸侯吏二千石皆盡心于求賢天下之士可得而官使也)私謝弗通(漢書張安)
(世𫝊嘗有所薦其人来謝安世大恨㠯為舉賢達能豈有丨丨邪絶丨復為丨注有欲謝者皆不通也)顯
巖穴士(漢書司馬遷𫝊不能拾遺補闕招賢進能丨丨丨之丨)三人能在臣右(漢書)
(丙吉𫝊吉病篤上自臨問吉曰即有不諱誰可㠯自代者吉頓首曰西河太守杜延年明于法度曉國家故事)
(前為九卿十餘年今在郡治有能名廷尉于定國執憲詳平天下自㠯不冤太僕陳萬年事後母孝惇厚備于)
(行止此丨丨丨皆丨丨丨惟上察之上㠯吉言皆是而許焉)尉薦(漢書趙廣漢𫝊廣漢為二千石㠯和)
(顔接士其丨丨待遇吏殷勤甚備事推功善歸之於下曰某掾卿所為非二千石所及注尉薦謂安尉而薦達)
(之)蕭朱結綬王貢彈冠(漢書蕭育𫝊少與陳咸朱博為友著聞當世往者有王陽貢禹)
(故長安語曰丨丨丨丨丨丨丨丨言其相薦達也)貢薦(漢書匡衡𫝊史高為大司馬車騎捋軍領尚書)
(事前將軍蕭望之為副望之名儒有師傅舊恩天子任之多所丨丨高充位而已)兩龔兩唐(漢書)
(何武𫝊武為人仁厚好進士奬稱人之善為楚内史厚丨丨在沛郡厚丨丨及為公卿薦之朝廷此人顯於世)
(者何侯力也注兩龔龔勝龔舍也兩唐唐林唐遵也)何侯力(見上)口薦(漢書黃覇傳夏侯勝為諫)
(大夫令左馮翊宋畸舉覇賢良勝又丨丨覇於上擢覇為揚州刺史)須魏倩賴蕭公(漢書朱邑)
(傳昔陳平雖賢丨丨丨而後進韓信雖奇丨丨丨而後信注蘇林曰魏無知也師古曰倩士之美稱)議曹
教戒(漢書龔遂𫝊為渤海太守數年上遣使者徵遂議曹王生願從會遂引入宮王生曰天子即問君何)
(㠯治渤海君不可有所陳對宜曰皆聖主之德非小臣之力也遂受其言既至前上果問㠯治狀遂對如王生)
(言天子說其有譲笑曰君安得長者之言而稱之遂因前曰臣非知此乃臣丨丨丨丨臣也上㠯遂年老不任)
(公卿拜為水衡都尉議曹王生為水衡丞㠯褒顯遂云)舉主(後漢書明帝紀詔曰今選舉不實邪佞未)
(去權門請託殘吏放手百姓愁怨情無告訴有司明奏罪名並正舉者注放手謂貪縦為非也舉非其人並正)
(丨丨之罪)博衍(後漢書安帝紀詔曰二千石長吏明㠯詔書丨丨幽隠朕將親覽待㠯不次注衍猶引也)
備帷幄臣(後漢書魯丕𫝊丕在二郡數薦達幽隠名士注續漢書曰薦王龔等皆丨丨丨近丨)推
進賢士(後漢書宋弘𫝊弘丨丨丨丨馮翊桓梁三十餘人或相及為公卿者)上理狀(後漢書牟)
(融𫝊㠯司徒茂才為豐令視事三年縣無獄訟為州郡最司徒范遷薦融忠正公方經行純備宜在本朝并丨)
(其丨丨)子其宿留(後漢書韋彪𫝊族子豹字季明數辟公府輙㠯事去司徒劉愷復辟之謂曰卿)
(㠯輕好去就爵位不躋今歲垂盡當選御史意在相薦丨丨丨丨乎注宿留待也宿音秀留音力救反)報
恩之義莫大薦士(後漢書吴良𫝊東平王蒼上疏薦良曰臣聞為國所重必在得人丨丨丨)
(丨丨丨丨丨竊見臣府西曹掾吴良宜備宿衛㠯輔聖政臣蒼榮寵絶矣憂責深大私慕公叔同升之義懼於)
(臧文竊位之罪敢秉愚瞽犯冒嚴禁)慕同升懼竊位(見上)設壇而拜不復考
試(後漢書吴良𫝊東平王蒼上疏薦良顯宗以示公卿曰薦賢助國宰相之職蕭何舉韓信丨丨丨丨丨丨)
(丨丨今以良為議郎)四府表薦(後漢書趙典𫝊建和初丨丨丨丨徵拜議郎侍講禁中注四府太尉)
(司徒司空大將軍府)何仲弓力(後漢書桓榮𫝊擢榮弟子豫章何湯為虎賁中郎將㠯尚書授太子)
(世祖從容問湯本師為誰湯對曰事沛國桓榮帝即召榮令說尚書甚善之注何湯字仲弓榮拜五更封關内)
(侯榮嘗言曰此皆丨丨丨之丨也)拔用皆厲行士(後漢書朱暉𫝊再遷臨淮太守暉好節槩)
(有所丨丨丨丨丨丨)清德長者(後漢書朱穆𫝊穆前在冀州所辟用皆丨丨丨丨多至公卿州郡)
牖間占察(後漢書胡廣𫝊廣隨輩入郡為散吏太守法雄之子真從家来省其父真頗知人會歲終)
(應舉雄敕真助其求才雄因大會諸吏真自於丨丨密丨丨之乃指廣㠯白雄遂舉孝廉既到京師試㠯章奏)
(安帝㠯廣為天下第一注續漢書曰故事孝廉高第三公及尚書輙優之特勞来其舉將於是公府下詔書勞)
(来雄焉及拜郎恪勤職事所掌辨護也)勞來舉將(見上)故吏三司(後漢書胡廣𫝊廣所)
(辟命皆天下名士與丨丨陳蕃李咸並為丨丨)臣子同貫(後漢書周景𫝊遷河内太守拔才薦善常)
(恐不及每至歲時延請舉吏入上後堂與共宴會如此數四乃遣之贈送什物無不充備既而選其父兄子弟)
(事相優異嘗稱曰丨丨丨丨若之何不厚先是司徒韓演在河内志在無私舉吏當行一辭而已恩亦不及其)
(家曰我舉若可矣豈可令偏積一門故當時論者議此二人)擢於徒中(後漢書龐參𫝊樊準上疏)
(薦參曰臣伏見故左校令河南龐參勇謀不測卓爾竒偉高才武略有魏尚之風前坐微法輸作經時今羌戎)
(為患大軍西屯臣㠯為如參之人宜在行伍惟明詔採前世之舉觀魏尚之功免赦參刑㠯為軍鋒必有成效)
(鄧太后納其言即丨參丨丨丨召拜謁者使西督三輔諸軍屯)能獻器收(後漢書張晧王龔𫝊論張)
(晧王龔稱為推士若其好通汲善明發收薦仁人之情也夫士進則世收其器賢用則人獻其能丨丨既已厚)
(其功丨丨亦理兼天下其利甚博而人莫之先豈同折枝於長者㠯不為為難乎)自用一名士
(後漢書种暠𫝊始為縣門下吏時河南尹田歆外甥王諶名知人歆謂之曰今當舉六孝廉多得貴戚書命不)
(宜相違欲丨丨丨丨丨㠯報國家爾助我求之明日諶送客於大陽郭遙見暠異之還白歆曰為尹得孝廉矣)
(近洛陽門下吏也歆笑曰當得山澤隠滯近洛陽吏邪諶曰山澤不必有異士異士不必在山澤)洛陽
吏(見上)異士不必在山澤(見上)編署黃堂(後漢書郭丹𫝊南陽太守杜詩請為)
(功曹丹薦鄉人長者自代而去詩乃歎曰昔明王興化卿士譲位今功曹推賢可謂至德勅㠯丹事丨丨丨丨)
(㠯為後法)合符而去(後漢書𫝊爕𫝊出為漢陽太守初郡將范津舉爕孝廉及津為漢陽與爕交代)
(丨丨丨丨鄉邦榮之)韓厥之舉(後漢書左雄𫝊初雄薦周舉為尚書及在司隸又舉故冀州刺史馮)
(直㠯為將帥而直嘗坐臧受罪舉㠯此劾奏雄雄說曰吾嘗事馮直之父而又與直善今宣光㠯此奏吾乃是)
(丨丨丨丨也由是天下服焉注韓厥韓獻子也國語曰趙宣子舉獻子於靈公㠯為司馬河曲之役宣子使人)
(㠯其乘車干行獻子執而戮之宣子告諸大夫曰可賀我矣吾舉厥也而中吾乃今知免於罪矣按周舉字宣)
(光)斷書屬(後漢書史弼𫝊弼為政特挫抑彊豪其小民有罪多所容貸遷河東太守被一切詔書當)
(舉孝廉弼知多權貴請託乃豫勅丨絶丨丨)長請屬路(後漢書陳蕃𫝊三署郎吏二千餘人三府)
(掾屬過限未除但當擇善而授之簡惡而去之豈煩一切之詔㠯丨丨丨之丨乎)自同寒蟬(後漢)
(書杜密𫝊密去官還家每謁守令多所陳託同郡劉勝亦自蜀郡告歸鄉里閉門掃軌無所干及太守王昱謂)
(密曰劉季林清高士公卿多舉之者密知昱激已對曰劉勝位為大夫見禮上賓而知善不薦聞惡無言隠情)
(惜已丨丨丨丨此罪人也今志義力行之賢而密達之違道失節之士而密糾之使明府賞刑得中令聞休揚)
(不亦萬分之一乎)抽拔幽陋(後漢書范滂𫝊顯薦異節丨丨丨丨)槃木朽株為萬
乘用(後漢書孟嘗𫝊桓帝時尚書同郡楊喬上書薦嘗曰士㠯稀見為貴丨丨丨丨丨丨丨丨者左右為)
(之容耳)鷙鳥累百不如一鶚(後漢書禰衡𫝊孔融上疏薦之曰丨丨丨丨丨丨丨丨使)
(衡立朝必有可觀)臺牧所貪良樂所急(後漢書禰衡𫝊孔融上疏薦之曰若衡等輩不)
(可多得激楚揚阿至妙之容丨丨者之丨丨飛兔騕褭絶足奔放丨丨之丨丨注王良伯樂善御人也)說
士猶甘於肉(後漢書李充𫝊大將軍鄧騭㠯充高節每卑敬之嘗置酒請充賓客滿堂酒酣騭跪)
(曰幕府初開欲辟天下奇偉以匡不逮惟諸君博求其器充乃為陳海内隠居懷道之士頗有不合騭欲絶其)
(說㠯肉啖之充抵肉於地曰丨丨丨丨丨丨)唱清廟歌致来儀鳳(後漢書法真𫝊田羽)
(薦真曰法真體兼四業學窮典奥幽居恬泊樂㠯忘憂臣願聖朝就加衮職必能丨丨丨之丨丨丨丨之丨矣)
(會順帝西廵羽又薦之前後四徵真終不降屈)諸所進達皆稱職(魏志荀彧𫝊彧言策謀士)
(進戲志才又進郭嘉太祖以彧為知人丨丨丨丨丨丨丨)二荀令(魏志荀彧𫝊注彧德行周備非正道)
(不用心名重天下莫不以為儀表前後所舉者命世大才邦邑則荀攸鍾繇陳羣海内則司馬宣王及引致當)
(世知名郄慮華歆王朗荀悅杜襲辛毗趙儼之儔終為卿相以十數人取士不以一揆戲志才郭嘉等有負俗)
(之譏杜畿簡傲少文皆以智策舉之終各顯名荀攸後為魏尚書令亦推賢進士太祖曰丨丨丨之論人久而)
(益信吾没世不忘)不進不休(魏志荀攸𫝊注太祖稱荀令君之進善丨丨丨丨荀軍師之去惡不)
(去不止也)西門亭長可用(魏志鍾繇𫝊注鍾皓為郡功曹時太邱長陳實為西門亭長皓深獨)
(敬異實少皓十七歲常禮待與同分義會辟公府臨辭太守問誰可代君皓曰明府欲必得其人丨丨丨丨丨)
(丨實曰鍾君似不察人為意不知何獨識我)鍾君似不察人為意(見上)因左右
介(魏志陳思王植𫝊伊尹呂尚見舉於湯武周文誠道合志同元謨神通豈復假近習之薦丨丨丨之丨哉)
策後人不能(蜀志李嚴𫝊嚴改名為平九年春亮軍祁山平催督運事平違錯章灼首謝罪負乃)
(廢平為民徙梓潼郡平常冀亮當自補復丨丨丨丨丨也)御二龍(吴志劉繇𫝊繇字正禮兄岱字公山)
(陶邱洪薦繇欲令舉茂才刺史曰前年舉公山奈何復舉正禮乎洪曰若明使君用公山於前擢正禮於後所)
(謂丨丨丨於長塗騁騏驥於千里不亦可乎)慷慨之趨惟篤人物(吴志步騭𫝊張奮威)
(丨丨丨丨丨丨丨丨)欲為祁奚(吴志呂蒙𫝊常以部曲事為江夏太守蔡遺所白蒙無恨意及豫章)
(太守顧邵卒權問所用蒙因薦遺奉職佳吏權笑曰君丨丨丨丨耶於是用之)長者事(吴志陸遜𫝊會)
(稽太守淳于式表遜枉取民人愁擾所在遜後詣都言次稱式佳吏權曰式白君而君薦之何也遜對曰式意)
(欲養民是以白遜若遜復毁式以亂聖聽不可長也權曰此誠丨丨之丨顧人不能為耳)出才路博
(晉書衛瓘𫝊今除九品則宜準古制使朝臣共相舉任於丨丨丨丨既博且可以厲進賢之公心覈在位之明)
(闇誠令典也)高狀(晉書劉寔𫝊舉者知在上者察不能審故敢漫舉而進之或舉所賢因及所念一頓)
(而至人數猥多各言所舉者賢加之丨丨相似如一難得而分矣)斂板而稱(晉書唐彬𫝊奉使詣)
(相府計事於時僚佐皆當世英彥見彬莫不欽悅稱之於文帝薦為掾屬帝以問其參軍孔顥忌其能良久不)
(荅陳騫在坐丨丨丨丨曰彬之為人勝騫甚遠帝因辟彬為鎧曹屬)援弩自射(晉書崔洪𫝊薦雍州)
(刺史郤詵代已為左丞詵後糾洪洪謂人曰我舉郤丞而還奏我是丨丨丨丨也詵聞曰崔侯為國舉才我以)
(才見用惟官是視各明至公何故言乃止此洪聞言而重之)移書太常(晉書陸雲𫝊雲愛才好士)
(多所貢達丨丨丨丨府薦同郡張贍)垂一鱗廻一翼(晉書夏侯湛𫝊湛拜郎中累年不調作抵)
(疑以自廣曰當路子有疑夏侯湛者而謂之曰以言乎才則吾子優矣以言乎時則子之所與二三公者富於)
(德貴於官其所彂明雖叩牛操築之客傭賃抱關之隸負俗懷譏之士猶將登為大夫顯為卿尹向若丨丨丨)
(丨丨丨令吾子攀其飛騰之勢挂其羽翼之末猶奮迅於雲霄之際騰驤於四極之外)攀飛騰勢
挂羽翼末(見上)西國良器(晉書羅憲𫝊初憲侍讌華林園詔問蜀大臣子弟後問先輩宜)
(時叙用者憲薦蜀人常忌杜軫等皆丨丨之丨丨武帝並召而任之)掇孔翠毛(晉書劉弘𫝊論自幽)
(徂荆亟歛豺狼之迹舉賢登善窮丨丨丨之丨)移植豐壤必成嘉榖(晉書楊方𫝊方為郡)
(鈴下威儀公事之暇輙讀五經鄉邑未之知内史諸葛恢見而竒之嘗遣方為文薦郡功曹主簿虞預稱美之)
(送以示賀循循報書曰如方者乃荒莱之特苖鹵田之善秀資質已良但沾染未足耳丨丨丨丨丨丨丨丨足)
(下才為世英位為朝右道隆化立然後為貴昔許子將拔樊仲昭於賈豎郭林宗成魏德公於畎畝足下志隆)
(此業二賢之功不為難及也循遂稱方於京師司徒王導辟為掾)強與衣幘(晉書熊遠𫝊遠有志)
(尚縣召為功曹不起丨丨丨丨扶之使謁十餘日薦於郡由是辟為文學掾遠曰辭大不辭小也)覓佳
吏部(晉書桓彝𫝊嘗過輿縣縣宰徐寧通朗博涉彝遇之欣然停留累日結交而别先是庾亮屬彝丨一)
(丨丨丨及至都謂亮曰為卿得一吏部矣亮問所在彝曰徐寧真海岱清士因為叙之即遷吏部郎)一字
拔人(晉書蔡謨𫝊父克未仕時河内山簡嘗與琅邪王衍書曰蔡子尼今之正人衍以書示衆曰山子以)
(丨丨丨丨)宜登宰門(晉書孔沉𫝊何充薦沉於王導曰文思通敏丨丨丨丨辟丞相司徒掾)抽
引(晉書虞預𫝊為國之要在於得才得才之術在於丨丨苟其可用讐賤必舉)罩網遠籠(晉書)
(李暠𫝊休矣時英茂哉雋哲庶丨丨以丨丨豈徒射鈎與斬袂或脫梏而纓蕤或後至而先列)特發優
論(晉書范喬𫝊張華領司徒天下所舉凡十七人於喬丨丨丨丨)襃立(宋書明帝紀詔曰若乃林津貞)
(棲邱園耿㓗博洽古今敦崇孝譲四方在任可明書搜揚具即以聞隨就丨丨)嘉薦(宋書帝昱紀虚輪佇)
(帛俟聞丨丨)摽采(宋書順帝紀詔曰今可宣下州郡搜揚幽仄丨丨鄉邑隨名薦上朕將親覽甄其茂)
(異庶野無遺彥永激遐芬)永激遐芬(見上)探援潛寳傾海求珠(宋書王微𫝊吏)
(部尚書江湛舉微為吏部郎微與湛書曰今王道鴻鬯或有激朗于天表必欲丨丨丨丨丨丨丨丨自可卜肆)
(巫祠之間馬棧牛口之下賞劇孟於博徒拔卜式於芻牧亦有西戎孤臣東都戒士上窮範馳之御下盡詭遇)
(之能兼鱗雜襲者必不乏於世矣)吹拂(宋書王微𫝊微又與從弟僧綽書曰江不過彊丨丨吾云是巖)
(穴人按江即江湛)抽登臺皂(宋書袁淑𫝊舉薦板築之下丨丨丨丨之間)舉元薦凱
(宋書王景文𫝊丨丨丨丨咸由疇咨)陵雪襃穎尊風賞流(宋書陸徽𫝊上表薦士曰臣聞)
(丨丨丨丨貞柯必振丨丨丨丨清原斯挹)登賢之賞(齊書武帝紀詔公卿已下各舉所知隨才授職)
(進得其人受丨丨丨丨薦非其才獲濫舉之罰)貢玉論珠(梁書顧協𫝊會有詔舉士湘東王表薦協)
(曰臣聞丨丨之士歸之潤山丨丨之人出於枯岸是以芻蕘之言擇於廊廟者也)申薦淪屈(陳書)
(文帝紀詔曰王公以下其各進舉賢良丨丨丨丨庶衆才必萃大厦可成使棫樸載歌由庚在詠)騰奏
(南史梁武帝紀若懷寳迷邦蘊奇待價蓄響蔵真不求聞達各依名丨丨㒺或遺隠)州望郡宗鄉
豪(南史梁武帝紀天監七年詔於州郡縣置丨丨丨丨丨丨各一人專掌搜薦)不納不止(南史)
(劉穆之𫝊凡所薦達丨丨丨丨常云我雖不及荀令君之舉善然不舉不善)登臣升盜(南史謝莊)
(𫝊昔公叔丨丨管仲丨丨趙文非私親疎嗣祁奚豈諂讐比子)任薦(南史謝莊傳自古丨丨宏明賞罰成)
(子舉三哲而身致魏輔應侯任二士而已捐秦相)三哲二士(見上)疇以田采(南史謝莊)
(𫝊臼季稱冀缺而丨丨丨丨張勃進陳湯而坐之褫爵此則先事之盛準亦後王之彝鑒)盛準(見上)談
薦(南史齊曲江公遙欣𫝊明帝入輔遙欣與始安王遙光等參預政事凡所丨丨皆得其人)不負呂
公(南史呂僧珍𫝊宋季雅罷南康郡市宅居僧珍宅側僧珍言於帝陳其才能以為壯武將軍衡州刺史將)
(行謂所親曰丨可以丨丨丨在州大有政績)舉杯屬陵(南史徐陵𫝊朝議北侵宣帝命舉元帥衆)
(議在淳于量陵獨曰吴明徹家在淮左悉彼風俗將略人才當今無過者於是爭論數日不決都官尚書裴忌)
(曰臣同徐僕射陵應聲曰非但明徹良將忌即良副也是日詔明徹為大都督令忌監軍事遂尅淮南數十州)
(地宣帝因置酒丨丨丨丨曰賞卿知人)太常旌舉(南史吉翂𫝊裴儉臧盾張仄連名薦翂以為孝)
(行純至明通易老勅付丨丨丨丨)賞一階(魏書孝莊紀詔求德行文藝政事強直者縣令太守刺史)
(皆叙其志業具以表聞得三人以上縣令太守刺史丨丨丨舉非其人亦黜一階)將来津梁(魏書)
(封軌傳軌深為郭祚所知嘗謂子曰封軌高綽並幹國之才吾平生不妄進舉而每薦此二公非直為國進賢)
(亦為汝等丨丨之丨丨也)齊行聖庭(魏書張彝𫝊崔光表曰昔衛之公叔引下同舉晉之士匄推長)
(伯游敢緣斯義乞降臣位一階授彼汎級丨丨丨丨帖穆選叙)臨淮之務(北齊書祖鴻勲𫝊臨淮王)
(彧表薦鴻勲有文學宜試以一官敕除奉朝請人謂之曰臨淮舉卿便以得調竟不相謝恐非其宜鴻勲曰為)
(國舉才丨丨丨丨祖鴻勲何事從而謝之彧聞而喜曰吾得其人矣)少微明大(隋書天文志丨丨四)
(星在太微西士大夫之位也第一星處士第二星議士第三星博士第四星大夫丨丨而黃則賢士舉也)進
引貞良為一代名臣(隋書高熲𫝊熲蒙任寄之後竭誠盡節丨丨丨丨以天下為己任蘇)
(威楊素賀若弼韓擒等皆熲所推薦各盡其用丨丨丨丨丨當朝執政將二十年朝野推服物無異議治致昇)
(平熲之力也論者以為真宰相)真宰相(見上)懼明靈(隋書李德林𫝊任城王湝為定州刺史重)
(其才嘗語德林云竊聞蔽賢蒙顯戮久令君沈滯吾獨得潤身朝廷縦不見尤亦丨丨丨所譴於是舉秀才入)
(鄴)效節一管(隋書辛德源𫝊劉逖上表薦德源曰實後進之辭人當今之雅器必能丨丨丨丨騁)
(足千里由是除員外散騎侍郎)人倫表式(隋書房彥謙𫝊徵授司隸刺史彥謙慨然有澄清天下之)
(志凡所薦舉皆丨丨丨丨)海内當共推此一人(隋書虞世基𫝊秘書監柳顧言博學有才)
(罕所推謝至是與世基相見歎曰丨丨丨丨丨丨丨丨非吾儕所及也)無愧幽明(北史盧昌衡𫝊)
(昌衡字子均歷平恩令右僕射祖孝徵薦為尚書金部郎孝徵每曰吾用盧子均為尚書郎自謂丨丨丨丨)
給三日假(北史崔亮𫝊孝文在洛欲創革舊制選置百官謂羣臣曰與朕舉一吏部郎必使才望兼)
(允者丨卿丨丨丨又一日孝文曰朕已得之不煩卿輩也驛徵亮兼吏部郎)一祁二奚(北史陽尼)
(𫝊為國子祭酒兼幽州中正孝文臨軒令諸州中正各舉所知尼與齊州大中正房千秋各舉其子帝曰昔有)
(丨丨名垂往史今有丨丨當聞来牒)宗情(北史孫搴𫝊孫騰以丨丨薦之齊神武)雲興四嶽
(北史魏愷𫝊遷青州長史固辭文宣怒由是積年沉廢後遇楊愔於路微自陳愔云咸由中旨愷應聲曰雖復)
(零雨自天終待丨丨丨丨公豈得言不知愔欣然曰此言極為簡要數日除霍州刺史)唯此一人
稱吾所舉(北史蘇䕫𫝊仁夀三年詔天下舉達禮樂源者䕫與諸州所舉五十餘人謁見帝望䕫謂)
(侍臣曰丨丨丨丨丨丨丨丨)有意少年(北史宗懍𫝊梁元帝鎮荆州謂長史劉之遴曰貴鄉多士)
(為舉一丨丨丨丨之遴以懔應命即日引見令兼記室)舉卿適以自罰(北史榮毗𫝊楊素薦)
(毗為華州長史素之田宅多在華隂左右放縦毗以法繩之素謂曰素之丨丨丨丨丨丨也毗曰奉法一心者)
(但恐累公所舉素笑曰前言戲耳卿之奉法素之望也)草澤高才(舊唐書明皇紀開元十五年正)
(月制丨丨有文武丨丨令詣闕自舉)聞薦(舊唐書明皇紀開元二十六年内外八品以下及草澤有博學)
(文辭之士各委本司本州丨丨)九品亦令舉人(舊唐書魏元同𫝊遷吏部侍郎上疏曰臣竊見)
(制書每令三品五品薦士下至丨丨丨丨丨丨此聖朝側席旁求之意也)已官廻授(舊唐書韋嗣立)
(𫝊子恒為碭山令御史中丞宇文融嘗密薦恒有經濟之才請以丨之丨秩丨丨乃擢拜殿中侍御史)除
吏八百(舊唐書崔祐甫𫝊常衮當國雖賄賂稍絶然無所甄異故賢愚同滯及祐甫代袞薦延推舉無)
(復疑滯日除十數人作相未逾年凡丨丨幾丨丨員多稱允當)雙居(舊唐書張楚金𫝊少有志行事親以)
(孝聞初與兄越石同預鄉貢進士州司將罷越石而薦楚金辭曰以順則越石長以才則楚金不如固請俱退)
(時李勣為都督歎曰貢士本求才行相推如此何嫌丨丨也乃俱薦擢第)寒穴躐進(唐書太平公主)
(𫝊睿宗即位主所言皆從有所論薦或自丨丨丨丨至侍從旋踵將相)獨收人物(唐書房元齡𫝊)
(征伐未嘗不從衆爭取怪珍元齡丨丨丨丨致幕府)家客馬周(唐書馬周𫝊至長安舍中郎將常何)
(家貞觀五年詔百官言得失何武人不涉學周為條二十餘事皆當世所切太宗怪問何何曰此非臣所能丨)
(丨丨丨教臣言之客忠孝人也帝即召之)忠孝人(見上)才任麤使(唐書韋挺𫝊帝將討遼東)
(擇主餉運者馬周言挺丨丨丨丨帝謂然)汨振(唐書陳叔達𫝊叔達明辯善為容每占奏搢紳屬目江左)
(士客長安或丨丨多薦諸朝)預柬(唐書令狐德棻𫝊修晉家史房元齡奏起之丨丨凡十有入人德棻)
(為先進)白衣領職薦人如初(唐書陸元方𫝊擢天官侍郎兼司衛卿或言其薦引皆親)
(黨后怒免官令丨丨丨丨元方丨丨丨丨后召譲之對曰舉臣所知不暇問讐黨又薦其友崔元暐有宰相才)
(后知無他復拜鸞臺侍郎同鳳閣鸞臺平章事)薦藉(唐書陸餘慶𫝊餘慶於寒品晚進必悉力丨丨)推
藉(唐書張說𫝊說敦氣節立然許喜丨丨後進於君臣朋友大義甚篤)可備顧問(唐書張九齡𫝊)
(始說知集賢院嘗薦九齡丨丨丨丨)令君四俊(唐書張嘉貞𫝊所薦中書舍人苖延嗣呂太一考功)
(員外郎員嘉靜殿中侍御史崔訓皆位清要日與議政事故當時語曰丨丨丨丨苖呂崔員)權許(唐書)
(沈𫝊師𫝊給事中許孟容禮部侍郎權德輿樂挽轂士號丨丨)来謝為恥(唐書裴遵慶𫝊性醇正老)
(而彌謹每薦賢有丨丨者以丨丨)書參聞(唐書薛珏𫝊德宗命使者分諸道察官吏升黜焉而李承)
(狀珏之簡趙贊言其廉盧翰稱其肅丨丨丨於是拜中散大夫賜金紫)不負楊臨賀(唐書楊憑)
(𫝊憑所善客徐晦者字大章第進士賢良方正擢櫟陽尉憑得罪姻友憚累無往候者獨晦至藍田慰餞宰相)
(權德輿謂曰君送臨賀誠厚無乃為累乎晦曰方布衣時臨賀知我今忍遽棄邪有如公異時為姦邪譖斥又)
(可爾乎德輿歎其直稱之朝李夷簡遽表為監察御史晦過謝問所以舉之之由夷簡曰君丨丨丨丨丨肯負)
(國乎)崖略疏三十許人(唐書裴垍𫝊李吉甫始執政以情謂垍曰吾落魄遠裔更十年始相)
(天子比日人物吾懵不及知且宰相職當進賢任能君精鑒為我言之垍即丨丨丨丨丨丨丨吉甫藉以薦於)
(朝天下翕然稱得人)入居翁右(唐書韋表微傳進知制誥後與處厚議增選學士復薦路隋處厚以)
(諸父事表微因曰隋位崇丨且丨丨丨奈何荅曰選德進賢初不計私也)驛召引對(宋史選舉志太)
(宗猶嚴牧守之任詔諸道使者察部内履行著聞政術尤異文學茂異者州長吏擇判司簿尉之清廉明幹者)
(具名以聞丨丨丨丨授之知縣)皆良吏(宋史選舉志供奉官劉文質嘗入奏察舉兩浙部内官高輔之)
(李易直艾仲儒梅詢高鼎高貽慶姜嶼戚倫八人有治迹並降璽書褒諭帝曰文質所舉丨丨丨也特選文質)
(為西京作坊副使)用唐故事舉官自代(宋史選舉志咸平間秘書丞陳彭年請丨丨丨)
(丨丨丨丨丨詔秘書直學士馮拯陳堯叟參詳之拯等上言往制常參官及節度觀察防禦刺史少尹畿赤令)
(幷七品以上清望官授訖三日内於四方舘上表讓一人以自代其表付中書門下每官闕以見舉多者量而)
(授之今官品制度沿革不同請令兩省御史臺尚書省六品以上諸司四品以上授訖具表讓一人自代於閣)
(門投下方得入謝在外者授訖三月内具表附驛以聞遂著為令)踏逐(宋史選舉志元祐初左司諫王)
(巖叟言自罷辟舉而用選格可以見功過而不可以見人才中外病之於是不得已而别為之名以用其平日)
(之所信故有丨丨申差之目踏逐實薦舉而不與同罪且選才薦能而謂之踏逐非雅名也况委人以權而不)
(容舉其所知豈為通術遂復内外舉官法)十科舉士(宋史選舉志司馬光為相奏乞朝廷設丨丨丨)
(丨一曰行義純固可為師表科二曰節操方正可備獻納科三曰智勇過人可備將帥科四曰公正聰明可備)
(監司科五曰經術精通可備講讀科六曰學問該博可備顧問科七曰文章典麗可備著述科八曰善聽獄訟)
(盡公得實科九曰善治財賦公私俱便科十曰練習法令能斷請讞科應職事官自尚書至給舍諫議寄祿官)
(自開府儀同三司至大中大夫職自觀文殿大學士至待制每歲須於十科内舉三人仍具狀保任中書置籍)
(記之異時有事須材即執政案籍視其所嘗被舉科格隨事試之)人材簿(宋史選舉志帝謂輔臣曰)
(朕有一丨丨丨臣下有所薦揚退則記其姓名遇有選用披而得之無不適當)聰爽可任(宋史安僖)
(秀王子偁𫝊師揆字元輔除婺州通判守臣韓元吉薦其材上以問史浩浩言其丨丨丨丨召對除江東提舉)
成邊功(宋史王溥𫝊世宗將討秦鳳求帥於溥溥薦向拱事平世宗因宴酌酒賜溥曰為吾擇帥丨丨)
(丨者卿也)補綴舊紙(宋史趙普𫝊嘗奏薦某人為某官太祖不用普明日復奏其人亦不用明日普)
(又以其人奏太祖怒碎裂奏牘擲地普顔色不變跪而拾之以歸他日丨丨丨丨復奏如初太祖乃悟卒用其)
(人)二子皆堪為將(宋史曹彬𫝊咸平二年被疾上趣駕臨問對曰臣無事可言臣丨丨材器)
(可取臣若内舉丨丨丨丨上問其優劣對曰璨不如瑋)少子可任(宋史曹瑋𫝊李繼遷叛諸將數)
(出無功太宗問彬誰可將者彬曰臣丨丨瑋丨丨即召見以本官同知渭州時年十九)朴能薦士
榖能知人(宋史李榖𫝊周顯德中扈載以文章馳名樞密使王朴薦令知制誥除書未下朴詣中書)
(言之榖曰斯人薄命朴曰公在衡石之地當以材進人何得言命而遺材載遂知制誥遷翰林學士世謂丨丨)
(丨丨丨丨丨丨)獻文自薦(宋史李宗諤𫝊第進士授校書郎明年丨丨丨丨遷秘書郎集賢校理同)
(修起居注)三問三對(宋史呂蒙正𫝊上嘗欲遣人使朔方諭中書選才蒙正退以名上上不許他日)
(丨丨丨以其人丨上曰卿何執邪蒙正曰臣非執陛下未諒耳上退謂左右曰蒙正氣量我不如卒用蒙正所)
(薦果稱職)有姪宰相才(宋史呂蒙正𫝊上謂蒙正曰卿諸子孰可用對曰諸子皆不足用丨丨夷)
(簡任潁州推官丨丨丨也夷簡由是見知於上)同掌誥命(宋史郭贄𫝊宋白以文學沉下位贄薦引)
(之遂丨丨丨丨)奏名首(宋史郭贄𫝊趙昌言兒時贄一見器之及掌貢部以為丨丨之丨後卒貴顯)
抗疏自薦(宋史王化基𫝊入為著作郎遷右拾遺丨丨丨丨太宗覽奏曰化基自結人主慷慨之士)
(也召試知制誥)一疏數十人(宋史王化基𫝊太宗嘗令薦士即丨丨丨丨丨王嗣宗薛映耿望皆)
(其人也)塞詔(宋史王明𫝊乾德初詔公卿近臣各舉清白有吏幹者一人給事馬士元以明丨丨召為)
(左拾遺)四薦(宋史侯涉𫝊周廣順初試校書為西州回鶻固信使還補雷澤主簿司門員外郎姚恕凡)
(丨丨涉為襄城令汝州防禦判官)密疏姓名(宋史王旦𫝊每有差除先丨丨四三人丨丨以請所)
(用者帝以筆點之同列不知爭有所用惟旦所用奏入無不可)可為大臣者十餘人(宋史)
(王旦𫝊一日獨對滋福殿因薦丨丨丨丨丨丨丨丨其後不至宰相惟李及凌策二人亦為名臣)朝官
真館(宋史蘇紳𫝊太宗皇帝始用趙普議置考課院以分中書之權或有異才高行許别論奏如寇凖判)
(銓薦選人錢若水等三人並遷丨丨為丨丨其非才亦許奏殿如唐盧從愿為吏部非才實者並令罷選十不)
(取一是也)願回兩子恩(宋史趙師民𫝊舉進士第孫奭辟兗州說書領諸城主簿師民學問精博)
(奭自以為不及夏竦尤所奇重稱為盛德君子論其文行丨丨丨丨丨授以京秩除齊州推官)十得二
三亦足報國(宋史蔣堂𫝊出為江南東路轉運使徙淮南兼江淮彂運事在江淮歲薦部吏二百)
(人或謂曰一有謬舉且得罪何以多為堂曰丨丨丨丨丨丨丨丨)臺閣多賢(宋史晏殊𫝊慶歷中)
(拜集賢殿學士同平章事兼樞密使殊平居好賢當世知名之士如范仲淹孔道輔皆出其門及為相益務進)
(賢材而仲淹與韓琦富弼皆進用至於丨丨丨一時之丨)薦士錄(宋史梁燾𫝊燾自立朝一以引援人)
(物為意在鄂作丨丨丨具載姓名客或見其書曰公所植桃李乘時而發但不向人開耳燾笑曰燾出入侍從)
(致位執政八年之間所薦用之不盡負愧多矣)桃李乘時(見上)三薦(宋史陳師錫𫝊元祐初蘇)
(軾上章丨丨其學術淵源行已㓗素議論剛正器識靖深德行追蹤於古人文章冠絶於當世乃入為秘書省)
(校書郎)分布朝列(宋史趙鼎𫝊鼎嘗薦胡寅魏矼晏敦復潘良貴呂本中張致遠等數十人丨丨)
(丨丨)謫籍起家(宋史張俊𫝊薦士大夫監司郡守者甚衆雖劉子羽自丨丨丨丨亦俊力也)從
子可用(宋史胡交修𫝊蜀帥席益既去帝問交修孰可守蜀者對以臣丨丨世將丨丨遂以世將為樞)
(密直學士四川安撫制置使世將在蜀五年號為名帥)一時聞人(宋史胡松年𫝊自持橐至執政)
(所舉代皆丨丨丨丨所薦一以至公權勢莫能奪)材館錄(宋史虞允文𫝊允文多薦知名士如洪适)
(汪應辰及為相籍人才為三等有所見聞即記之號丨丨丨凡所舉上皆收用如胡銓周必大王十朋趙汝愚)
(晁公武李燾其尤章明者也)薦百有十八人(宋史汪徹𫝊徹為殿中日薦陳俊卿王十朋陳)
(之茂為臺官高宗曰名士也次第用之矣在樞府孝宗密訪人材丨丨丨丨丨丨)門多佳士(宋史)
(何澹𫝊澹憾周必大及長諫垣即劾必大必大遂策免澹嘗與所善劉光祖言之光祖曰周丞相豈無可論第)
(其丨丨丨丨不可併及其所薦者澹不聽)銅山鐵壁(宋史李伯玉𫝊趙汝騰嘗薦八士各有品目於)
(伯玉曰丨丨丨丨立朝風節大較似之)移書錄句(宋史李度𫝊周顯德中舉進士度工於詩時翰)
(林學士申文炳知貢舉樞密使王朴丨丨丨其丨以薦之文炳即擢度為第三人)一代之寳(遼史)
(張儉𫝊統和十四年舉進士第一調雲州幕官故事車駕經行長吏當有所獻聖宗獵雲中節度使進曰臣境)
(無他産惟幕僚張儉丨丨丨丨願以為獻先是帝夢四人侍側賜食人二口至聞儉名始悟召見容止僕野訪)
(及世務占奏三十餘事由此顧遇特異踐歴清華號稱明幹)白屋下(劉向新序趙武之為人也立若)
(不勝衣言若不出於口然其身舉士於丨丨丨者四十六人皆得其意而公家甚賴之)鮑叔子皮
為賢(劉向說苑子貢問孔子曰今之人臣孰為賢孔子曰往者齊有丨丨鄭有丨丨賢者也子貢曰然則)
(齊無筦仲鄭無子産乎子曰賜汝聞進賢丨丨耶用力為賢耶子貢曰進賢為賢子曰然吾聞鮑叔之進筦仲)
(也聞子皮之進子產也未聞筦仲子産有所進也)人主之師人臣之才(劉向說苑李克)
(過翟黃翟黃問曰吾聞君問相於先生未知果孰為相李克曰季成子為相君問相於我對曰貴視其所舉富)
(視其所與貧視其所不取窮視其所不為由此觀之可知也君曰出矣寡人之相定矣以是知季成子為相翟)
(黃不悅曰觸何遽不為相乎西河之守觸所任也計事内史觸所任也王欲攻中山吾進樂羊無使治之臣吾)
(進先生無使傅其子吾進屈侯附觸何負於季成子李克曰不如季成子季成子食采千鍾什九居外一居中)
(是以東得卜子夏田子方叚干木彼其所舉丨丨丨丨也子之所舉丨丨丨丨也翟黃迮然而慚曰觸失對於)
(先生)車轝厚(劉向說苑田子方渡西河造翟黃翟黃乘軒車載華蓋黃金之勒約鎮簟席如此者其駟)
(八十乘子方曰何子賜丨丨之丨也翟黃對曰昔者西河無守臣進吴起而西河之外寧鄴無令臣進西門豹)
(而魏無趙患酸棗無令臣進北門可而魏無齊憂魏欲攻中山臣進樂羊而中山拔魏無使治之臣臣進李克)
(而魏國大治是以進此五大夫者爵祿倍以故至于此子方曰魏國之相不去子而之他矣翟黃對曰君母弟)
(有公孫季成者進子夏而君師之進段干木而君友之進先生而君敬之臣之所進者皆守職守祿之臣也何)
(以至魏國相乎子方曰吾聞身賢者賢也能進賢者亦賢也子之五舉者盡賢子勉之矣子終其次也)五
舉盡賢(見上)百福之宗神明之主(劉向說苑孔子曰舉賢者丨丨丨丨也而丨丨)
(丨丨也)秀羸多能(劉向說苑楚令尹虞邱子復於莊王曰臣為令尹十年矣久踐高位妨羣賢路)
(臣竊選國俊下里之士曰孫叔敖丨丨丨丨其性無欲君舉而授之政國可使治而士民可使附莊王從之以)
(孫叔敖為令尹)操竿下釣(孔叢魯穆公謂子思曰公儀子必輔寡人參分魯國而與之一子其言之)
(子思對曰如君之言則公儀子愈所以不至也君徒以高官厚祿釣餌君子無信用之意公儀子智若魚鳥可)
(也且臣不佞又不任為君丨丨丨丨以蕩守節之士也)明知鑒辨(吴越春秋孫子者名武吴人也)
(善為兵法辟隠深居世人莫知其能胥乃丨丨丨丨知孫子可以折衝銷敵乃一旦與吴王論兵士薦孫子吴)
(王召孫子問以兵法每陳一篇王不知口之稱善)繁弱登御孤竹在肆(劉峻世說注陸)
(機薦戴淵曰蓋聞丨丨丨丨然後高墉之功顯丨丨丨丨然後降神之曲成伏見處士戴淵誠東南之遺寳朝)
(廷之貴樸也)大開耳目(劉肅大唐新語杜如晦房元齡為僕射太宗謂之曰公為僕射當須丨丨)
(丨丨求訪賢哲此乃宰相之宏益)海曲明珠東南遺寳(劉肅大唐新語狄仁傑以資授)
(汴州判佐工部尚書閻立本黜陟河南仁傑為吏人誣告立本驚謝曰仲尼云觀過斯知仁矣足下可謂丨丨)
(丨丨丨丨丨丨特薦為并州法曹)蒲州好客(劉肅大唐新語張嘉貞自平鄉尉免歸鄉里時人莫)
(之知也張循憲以御史出還至丨丨驛方復命使務有不决者意頗病之問驛吏曰此有丨丨乎吏白以嘉貞)
(循憲召見咨以疑滯嘉貞隨機應之莫不豁然及命表又出意外他日則天以問循憲具以實對因請以已官)
(譲之則天曰卿舉能賢美矣朕豈可無一官自進賢耶乃召見内殿翌日拜監察御史)久闢一室
(邵伯溫聞見前錄富韓公初游場屋穆修伯長謂之曰進士不足以盡子之才當以大科名世公果禮部試下)
(西歸次陜范文正公尹開封遣人追公曰有旨以大科取士可亟還公復上京師見文正辭以未嘗為此學文)
(正曰已同諸公薦君矣丨為君丨丨丨皆大科文字正可往就館)焚香捧表(魏泰東軒筆錄謝泌)
(諫議居官不妄薦士或薦一人則丨丨丨丨望闕再拜而遣所薦雖少而無不顯者)蕭房知人(洪邁)
(容齋隨筆漢祖至南鄭韓信亡去蕭何自追之何曰諸將易得至如信國士無雙唐太宗為秦王時府屬多外)
(遷王患之房喬曰去者雖多不足吝杜如晦王佐才也乃表留幕府二人之去留係興替治亂如此丨丨之丨)
(丨所以為莫及也)立宮門不去(朱子名臣言行錄太祖時嘗有羣臣立功當遷官上素嫌其人)
(不與普堅以為請上怒曰朕固不為遷官將若何普曰刑以懲惡賞以酬功古今通道陛下豈得以喜怒專之)
(上怒甚起普亦隨之上入宮普丨於丨丨久之丨丨上悟乃可其奏)夾袋册子(朱子名臣言行錄呂)
(文穆公丨丨中有丨丨每四方人替罷謁見必問其有何人才客去隨即疏之悉分門類朝廷求賢取之囊中)
(故公為相文武各稱其職)天使亦好官員(朱子名臣言行錄范延貴為殿直押兵過金陵張公)
(詠為守問曰天使沿路来曾見好官員否延貴曰昨過袁州萍鄉縣邑宰張希顔者雖不識之知其好官員也)
(公曰何以言之延貴曰自入縣境驛𫝊橋道皆完葺田莱墾闢野無惰農及至縣則㕓肆無賭博市易不敢諠)
(爭夜宿邸中聞更鼔分明以是知其必善政也公大笑曰希顔固善矣丨丨丨丨丨丨也即日同薦於朝)唯
薦二臺官為無愧(朱子名臣言行錄孫參政抃為御史中丞薦唐公介與吴中復為御史人)
(或問曰聞君未嘗與二人相識而遽薦之何也孫荅曰昔人耻呈身御史今豈求識面臺官也後二人皆以風)
(力稱於天下孫晚年執政嘗歎曰吾何功以輔政丨丨丨丨丨丨丨丨耳)持國服義(朱子名臣言行)
(錄程氏遺書云丨丨丨丨最不可得一日頤與持國范夷叟泛舟於潁昌西湖須臾客將云有一官員上書謁)
(見大資某將謂有甚急切公事乃是求知已頤云大資居位却不求人乃使人倒来求已是甚道理夷叟云只)
(為正叔大執求薦章常事也頤云不然只為曾有不求者不與来求者與之遂致人如此持國便服按韓維字)
(持國)求知已(見上)天下公議(朱子名臣言行錄范忠宣公在相位凡薦引人材必以丨丨丨)
(丨所薦士未嘗知出於公公亦未嘗示恩意于人人或謂公曰身為宰相豈可不牢籠天下士使知出於門下)
(公曰但願朝廷進用不失正人何必使知出我門下邪)雙井一斤(朱子名臣言行錄蘇公頌云平)
(生薦舉不知幾何人唯孟安序朝奉分寧人歲以丨丨丨丨為餉知我無苞苴之饋也)政府無書
(朱子名臣言行錄溫公薦劉公安世充館職因謂公曰知所以相薦否公曰獲從公游舊矣溫公曰非也光居)
(閒足下時節問訊不絶光位丨丨足下獨丨丨此光之所以相薦也)預化筆(釋文瑩湘山野錄孫集賢)
(冕晚守姑蘇拂衣歸九華竟召不起王冀公以宮保出鎮餘杭艤舟蘇臺歡好欵密醉謂孫曰老兄淹遲日久)
(且寬衷當别致拜聞公正色曰二十年出處中書一素交潦倒江湖不丨一點丨丨迨事權屬他出廟堂數千)
(里為方面始以此語見說得為信乎)捲簾人(釋文瑩湘山野錄呂申公乞致仕仁宗詢之曰卿退何人)
(可代申公引陳文惠堯佐仁宗然之遂大拜後文惠懷薦引之德因撰燕詞一闋擕觴相館使人歌之曰二社)
(良辰千秋庭院翩翩又見新来燕鳳凰巢穏許為鄰瀟湘煙暝来何晚亂入紅樓低飛綠岸畫樑時拂歌塵散)
(為誰歸去為誰来主人恩重珠簾捲申公聽歌醉笑曰自恨丨丨丨已老文惠應曰莫愁調鼎事無功)
徵辟
十四辟(抱朴子鄭康成州辟舉賢良方正茂才公府丨丨丨皆不就)軺輪(抱朴子桓帝以元纁)
(玉帛安車丨丨聘韓伯休不到)玉帛幽求(抱朴子大人受命則逸倫之士集丨丨丨丨則邱園之俊)
(起)先禮郭隗(史記樂毅𫝊燕昭王怨齊未嘗一日而忘報齊也燕國小辟遠力不能制於是屈身)
(下士丨丨丨丨以招賢者)束帛加璧安車駟馬(史記儒林𫝊王臧趙綰請天子欲立明堂)
(以朝諸侯不能就其事乃言師申公於是天子使使丨丨丨丨丨丨丨丨迎申公弟子二人乘軺𫝊從)士
有特招(漢書武帝紀元狩六年六月詔曰舉獨行之君子徵詣行在所朕嘉賢者樂知其人廣宣厥道)
(丨丨丨丨使者之任也注士有殊才異行當特招者任在使者分别之)駕一封軺𫝊(漢書平帝)
(紀徵天下通知逸經古記天文歴算鍾律小學史篇方術本草及㠯五經論語孝經爾雅教授者在所為丨丨)
(丨丨丨遣詣京師注㠯一馬駕軺車而乘𫝊𫝊音張戀反)蒲輪(漢書公孫弘卜式兒寬𫝊贊上方欲用文)
(武求之如弗及始㠯丨丨迎枚生見主父而歎息羣士慕嚮異人並出)有詔為駕(漢書龔勝龔舍)
(𫝊勝薦舍及亢父寗夀濟隂侯嘉有詔皆徵勝曰竊見國家徵醫巫常為駕徵賢者宜駕上曰大夫乘私車来)
(邪勝曰唯唯丨丨丨丨)待詔承明(漢書揚雄𫝊孝成帝時客有薦雄文似相如者上方郊祠甘泉)
(泰畤汾隂后土㠯求繼嗣召雄丨丨丨丨之庭正月從上甘泉還奏甘泉賦㠯風)詔留仁夀闥
(後漢書馬嚴𫝊顯宗召見嚴進對閑雅意甚異之有丨丨丨丨丨與校書郎杜橅班固等雜定建武注記)徵
試輩(後漢書韋彪𫝊諫議之職應用公直之士通才謇正有補益於朝者今或從丨丨丨為大夫注輩類)
(也)解巾(後漢書韋彪𫝊族子豹豹子著少㠯經行知名不應州郡之命靈帝即位就家拜著東海相詔)
(書逼切不得已丨丨之郡注既服冠冕故解幅巾)往来屑屑(後漢書王良𫝊為大司徒司直後㠯)
(病歸一歲復徵至滎陽過其友人友人不肯見曰不有忠言奇謀而取大位何其丨丨丨丨不憚煩也)比
牒併名早為宰相(後漢書鄭康成傳康成㠯書戒子曰公車再召丨丨丨丨丨丨丨丨注比)
(牒猶連牒也併名謂齊名也言連牒齊名被召者併為宰相也)稟食公車(後漢書丁鴻𫝊永平十年)
(詔徵鴻至即召見說文侯之命篇賜御衣及綬丨丨丨丨注公車署名)府檄至(後漢書劉趙淳于等)
(𫝊序廬江毛義㠯孝行稱南陽人張奉慕其名往候之坐定而丨丨適丨㠯義守令義奉檄而入喜動顔色注)
(檄召書也)詔三府為辟首(後漢書寒朗𫝊章和元年上行東廵狩過濟陽三老吏人上書陳朗)
(前政治狀帝至梁召見朗丨丨丨丨丨丨由是辟司徒府)驃騎辟君而来(後漢書周黃徐姜申)
(屠等𫝊序荀恁光武徵㠯病不至永平初東平王蒼為驃騎將軍開東閣延賢俊辟而應焉及後朝會顯宗戲)
(之曰先帝徵君不至丨丨丨丨丨丨何也對曰先帝秉德㠯惠下故臣可得不来驃騎執法㠯檢下故臣不敢)
(不至)羣雅(後漢書馬融𫝊聘畎畝之丨丨宗重淵之潛龍注羣雅謂大雅小雅之人也)設壇席
(後漢書黃瓊𫝊陽春之曲和者必寡盛名之下其實難副魯陽樊君被徵初至朝廷丨丨丨猶待神明雖無大)
(異而言行所守亦無所缺而毁謗布流應時折減者豈非觀聽望深聲名太盛乎)觀聽望深(見上)
旌車之招(後漢書左雄周舉等𫝊論順帝知能任使故士得用情遂乃備元纁玉帛㠯聘樊英天子)
(降寢殿設壇席尚書奉引延問失得急登賢之舉虚降已之禮於是處士鄙生忘其拘儒拂巾衽褐㠯企丨丨)
(丨丨矣)五就州招九膺台輔(後漢書鍾皓𫝊徵為廷尉正博士林慮長皆不就諸儒頌)
(之曰林慮懿德非禮不處悅此詩書弦琴樂古丨丨丨丨丨丨丨丨逡巡王命卒歲容與)羔雁成羣
(後漢書陳紀𫝊紀字元方弟諶字季方與紀齊德同行父子並著高名時號三君每宰府辟召常同時旌命丨)
(丨丨丨按寔紀父也)鄉佐異器(後漢書杜密𫝊遷太山太守到高密縣見鄭康成為丨丨知其丨丨)
(即召署郡職遂遣就學)遊平賣印(後漢書竇武𫝊注續漢書曰桓帝初京師童謠曰丨丨丨丨自)
(有評不避賢豪及大姓武字遊平與陳蕃合策戮力唯德是建咸得其人賢豪大姓皆絶望矣)屈染高
規(晉書唐彬𫝊拜雍州刺史下教曰處士皇甫申叔嚴舒龍姜茂時梁子遠等並志節清妙履行高潔思加)
(延致待以不臣之典幅巾相見論道而已豈以吏職丨丨丨丨郡國備禮發遣以副於邑之望於是四人皆到)
(彬敬而待之)旌命(晉書山濤𫝊出為冀州刺史冀州俗薄無相推轂濤甄拔隠屈搜訪賢才丨丨三十)
(餘人皆顯名當時)辟書(晉書阮籍𫝊太尉蒋濟聞其有儁才而辟之籍詣都亭奏記曰明公開府之日)
(人人自以為掾屬丨丨始下而下走為首)補吏之召(晉書阮籍𫝊籍詣都亭奏記曰負薪疲病足力)
(不彊丨丨丨丨非所克堪乞廻謬恩以光清舉)參嘉命(晉書陳頵𫝊元康中舉孝廉而州將留之頵薦)
(同縣焦保曰保出自寒素禀質清沖若得丨丨丨必能光贊大猷允清朝望)蒲帛之招(晉書郭璞)
(𫝊龍德時乘羣才雲駭藹若鄧林之會逸翰爛若溟海之納奔濤不煩咨嗟之訪不假丨丨丨丨羈九有之竒)
(駿咸總之於一朝是以水無浪士巖無幽人刈蘭不暇㸑桂不給安事錯薪乎)水無浪士(見上)敦
逼(晉書謝安𫝊揚州刺史庾冰以安有重名必欲致之累下郡縣丨丨不得已赴召月餘告歸)蒼生
今如卿何(晉書謝安𫝊桓溫請為司馬將發新亭朝士咸送中丞高崧曰卿累違朝旨高臥東山諸)
(人每相與言安石不肯出將如蒼生何丨丨丨亦將丨丨丨)版檄(晉書王遜𫝊為寧州刺史未到州遙)
(舉董聯為秀才建寧功曹周悅謂聯非才不下丨丨)拔巖徒載釣老(晉書虞預𫝊高宗文王思)
(佐發夢丨丨丨以為相丨丨丨而師之)州司臨門(晉書李密𫝊密上疏曰明詔特下拜臣郎中尋)
(蒙國恩除臣洗馬臣具以表聞辭不就職詔書切峻責臣逋慢郡縣逼廹催臣上道丨丨丨丨急於星火)三
徵七辟(晉書王裒𫝊隠居教授丨丨丨丨皆不就)百六掾(晉書虞悝𫝊悝長沙人也弟望字子)
(都並有士操元帝為丞相招延四方之士多辟府掾時人謂之丨丨丨望亦被召耻而不應)旌輿整
駕(晉書虞喜𫝊何充上疏曰今聖德欽明思恢遐烈丨丨丨丨俟賢而動伏見賢良虎喜高枕柴門怡然自)
(足宜使蒲輪紆衡以旌殊操)禮賁巖穴贄委窐衡(晉書隠逸𫝊序徵聘之丨丨於丨丨)
(玉帛之丨丨於丨丨)聘逸(宋書明帝紀舉賢丨丨宏化之所基)虚輪佇帛(宋書帝昱紀詔曰可)
(普下牧守廣加搜采其有孝友聞族義讓光閭或匿名屠釣隠身耕牧足以整厲澆風扶益淳化者凡厥一善)
(咸無遺逸丨丨丨丨俟聞嘉薦)潛虬聳鱗翔鳳弭翼(宋書江夏王義恭𫝊陛下發慮英髦)
(垂情仄陋是以丨丨丨丨佇利見之期丨丨丨丨應来儀之感)投竿(宋書江夏王義恭𫝊義恭上表曰竊)
(見南陽宗炳操履閑遠思業貞純砥節邱園息賓盛世貧約而苦内無改情軒冕屢招確爾不拔若以蒲帛之)
(聘感以大倫之美庶丨丨釋褐飜然来儀必能毗夑九官宣贊百揆)虎爪板(宋書王微𫝊吏部尚書江)
(湛舉微為吏部郎微與湛書曰任官惟賢才而君擢士先疹廢芃芃棫樸似不如此誠不能顧影負心純盜虚)
(聲所以綿絡累紙本不營尚書丨丨丨也)馳山獵草(宋書翟法賜𫝊尋陽太守鄧文子表曰奉詔徵)
(翟法賜法賜隠迹廬山於今四世栖身幽巖人罕見者如當逼以王憲束以嚴科丨丨丨丨以期禽獲慮致顛)
(隕有傷盛化乃止)旍賁(齊書顧歡𫝊詔曰顧歡劉思效或至自邱園或越在冗位並能獻書金門薦辭)
(鳳闕歡近已加丨丨思效可付銓序以顯讜言)輿徵(梁書武帝紀山河梁畢闕丨丨之恩金張許史忘舊)
(業之替)物色幽微耳目屠釣(梁書武帝紀詔曰重華在上五品聿修文命肇基四載斯)
(履故能丨丨丨丨丨丨丨丨致王業於緝熙被淳風於遐邇)引辟(梁書安成王秀𫝊遷荆州刺史下教)
(曰處士韓懷明韓望庾承先郭麻可加丨丨并遣喻意)理舟虚席(梁書何胤𫝊敕曰延佇之勞載)
(盈夢想丨丨丨丨須俟来秋所望惠然申其宿抱耳)衣裾里巷(陳書武帝紀物色邱圜丨丨丨丨朝)
(多君子野無遺賢)蒲幣旌弓(陳書文帝紀傅巖虚往穹谷尚淹丨丨空陳丨丨不至)朝廷
虚遲(陳書虞荔𫝊高祖遺荔書曰君才用有美聲聞許洛豈可棲遲東土獨善其身今令兄子將接出都)
(想必副丨丨丨丨也按遲去聲)披覯(陳書虞荔𫝊文帝與書曰必願便爾俶装且為出都之計惟遲丨丨)
(在於兹日)幽人虚谷(南史陳武帝紀抑揚清濁褒德進賢髦士盈朝丨丨丨丨)一禮之命
(南史裴昭明𫝊為長沙郡丞罷任刺史王蘊之謂曰卿清貧必無還資湘中人士有須丨丨丨丨者我不愛也)
(昭明曰下官忝為郡佐不能光益上府豈以鴻都之事仰累清風)挂檄於樹(南史劉訏𫝊本州刺)
(史張稷辟為主簿主者檄召訏乃丨丨丨丨而逃)蓄魚於樹棲鳥於泉(南史吴慶之𫝊)
(王琨為吴興太守欲召為功曹荅曰走素無人世情直以明府見接有禮所以奔走歲時若欲見吏則是丨丨)
(丨丨丨丨丨丨耳不辭而退)聘君(南史陶季直𫝊澹於榮利徵召不起時人號曰丨丨)謬傷海
鳥横斤山木(南史宗測𫝊齊豫章王嶷徵為參軍不起測荅府云何為丨丨丨丨丨丨丨丨)十
二命(南史沈道虔傳郡州府凡丨丨丨皆不就)築招隠館(南史雷次宗𫝊徵詣都為丨室於鍾)
(山西巖下謂之丨丨丨)山谷臣(南史顧歡𫝊齊高帝輔政徵為揚州主簿及踐祚乃至稱為丨丨丨)
手敇招(南史陶弘景𫝊帝丨丨丨之錫以鹿皮巾後屢加禮聘並不出)廵求儁逸(魏書太宗)
(紀分遣使者丨丨丨丨其豪門彊族為州閭所推者及有文武才幹臨疑能決或有先賢世胄德行清美學優)
(義博可為人師者各令詣京師當隨才叙用以贊庶政)雍容雅步(魏書世祖紀先是辟召賢良而)
(州郡多逼遣之詔曰古之君子養志衡門或丨丨丨丨三命而後至或棲棲遑遑負鼎而自達雖徇尚不同濟)
(時一也諸召人皆當以禮申諭任其進退何逼遣之有也)召人(見上)鳳舉鴻翻(周書沈重𫝊高)
(祖以重經明行修乃徵之致書曰知卿學冠儒宗行標士則卞寳復潤於荆隂隨照更明於漢浦所望丨丨丨)
(丨俄而萃止)聘申徵伏(周書沈重𫝊建德末重自以入朝既久且年過時制表請還梁高祖優詔)
(荅之曰漢南杞梓每軫虛衿江東竹箭亟被延首故束帛丨丨蒲輪丨丨)山東六儒(隋書高祖紀開)
(皇五年詔徵丨丨馬榮伯等丨丨)勤佇(隋書張煚𫝊高祖欽其德望以書徵之曰舊齒名賢實懷丨丨)
(即宜入朝用副虚想)副虚想(見上)旌帛(隋書儒林傳序高祖頓天網以掩之賁丨丨以禮之)攀
枝佇異(隋書潘徽𫝊秦孝王俊聞其名召為學士遣撰集字書名為韻纂徽為序曰秦王殿下降情汲)
(引擇善芻微築館招賢丨丨丨丨剖連城於井里賁束帛於邱園)徵士頌(北史高允𫝊允以昔歲同)
(徵零落將盡感逝懷人作丨丨丨蓋止於應命其有命而不至則闕焉其著頌者合三十四人)採逸(北史)
(高允𫝊徵士頌曰帝乃虚求搜賢丨丨巖隠投竿異人並出)三道使搜揚人物(北史王士)
(良𫝊孝昭遣丨丨丨丨丨丨丨士良與尚書令趙郡王高叡太常卿崔昂分行郡國但有一介之善者無不以)
(聞)使者八反(北史劉璠𫝊武陵王紀稱制於蜀以璠為中書侍郎遣召璠丨丨丨丨乃至蜀)命
書三至(北史馮偉𫝊偉閉門不出將三十年齊趙郡王出鎮定州以禮迎接丨丨丨丨縣令親至其門)
(猶辭疾不起)敦引(北史序𫝊李琰之弱冠舉秀才不行曾游河内北山便欲隠遁彭城王勰辟為行軍)
(參軍苦相丨丨久乃應召)六開府幕(舊唐書柳公綽𫝊凡丨丨丨丨得人尤甚錢徽掌貢之年鄭朗)
(覆落公綽將赴襄陽首辟之朗竟為名相盧簡辭崔璵夏侯孜韋長李續李拭皆至公卿)飛書(舊唐書盧)
(鴻𫝊開元六年制曰丨丨巖穴偹禮徵聘方佇獻替式弘政理)四輩敦趣(唐書馬周𫝊至長安舍中)
(郎將常何家貞觀五年詔百官言得失何不涉學周為條二十餘事皆當世所切太宗怪問何何曰此非臣所)
(能家客馬周教臣言之客忠孝人也帝即召之間未至遣使者丨丨丨丨及謁見與語帝大悅)一時選
(唐書韋抗𫝊所辟舉如王維王縉崔殷等皆丨丨丨)以巵酒辟(五代史盧程𫝊莊宗退軍太原置酒)
(謂監軍張承業曰吾丨丨丨丨一書記於坐因舉巵屬廵官馮道)得益友(宋史孫甫𫝊杜衍辟為永)
(興司錄凡吏職纖末皆倚辦甫曰待我以此可以去矣衍聞之不復以小事屬甫衍與讌語甫必引經以對言)
(天下賢俊歴評其才性所長衍曰吾辟屬官丨丨丨)賜巾入對(宋史楊畋𫝊奉使河東丁父憂會儂)
(智高陷邕州召至都門外辭以服不敢見仁宗丨以服飾御丨丨丨便殿即日除起居舍人知諫院)一日
四命(宋史王庠𫝊舉八行事下太學大司成考定為天下第一詔旌其門朝廷知其不可屈賜號處士尋)
(改潼川府教授賜出身及章服丨丨丨丨俱至竟力辭不受)執贄見王(焦氏易林圭壁琮璜丨丨)
(丨丨百里寗戚應聘齊秦)筮得利建侯卦(王嘉拾遺記傅說賃為赭衣者舂於深巖以自給夢)
(乘雲繞日而行丨丨丨丨丨之丨歲餘湯以玉帛聘為阿衡也)一言可辟(劉義慶世說阮宣子有令)
(聞太尉王夷甫見而問曰老莊與聖教同異對曰將無同太尉善其言辟之為掾世謂三語掾衛玠嘲之曰丨)
(丨丨丨何假於三宣子曰苟是天下人望亦可無言而辟復何假一遂相與為友)一爵假人(劉義)
(慶世說李廞清貞有遠操王丞相欲招禮之故辟為府掾廞得牋命笑曰茂弘乃復以丨丨丨丨按丞相謂王)
(導)年四十餘應安東命(劉義慶世說孔車騎少有嘉遁意丨丨丨丨始丨丨丨丨未仕)
(宦時嘗獨寢歌吹自箴誨自稱孔郎遊散名山)人船往迎(劉義慶世說劉驎之隠於陽岐荆州刺史)
(桓沖將盡訏謨之益徵為長史遣丨丨丨丨贈貺甚厚)李公府(劉峻世說注李廞嘗為二府辟故號)
(丨丨丨也)羽服見(邵伯溫聞見前錄華山隠士陳摶藝祖召不至太宗召以丨丨丨於延英殿顧問甚)
(久)帥幕辟(徐度却掃編韓持國年幾四十猶未出仕會富公鎮并門以丨丨丨之遂起)嘉招
(葉廷珪海錄碎事微身輕蟬翼弱冠奉丨丨潘岳嘗被辟為太祖掾)
御定子史精華卷四十七
