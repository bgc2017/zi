欽定四庫全書
御定子史精華卷七十一
文學部七
力學
朝益暮習(管子丨丨丨丨小心翼翼)不息版(管子退身不舍端修業丨丨丨)疑今察
古(管子丨丨者丨之丨不知來者視之往)爲學日益爲道日損(老子丨丨丨丨丨丨)
(丨丨損之又損以至於無為無為而無不為矣)見歲若月(晏子静處遠慮丨丨丨丨學問不厭不知)
(老之將至)君子愼所修(晏子和氏之璧井里之困也良工修之則為存國之寳故丨丨丨丨丨)
讀書百篇(墨子昔者周公旦朝丨丨丨丨夕見七十士)心齋(莊子顔回曰敢問其方仲尼曰)
(齋吾將語若有而爲之其易邪易之者皥天不宜顔回曰回之家貧唯不飲酒不茹葷者數月矣若此則可以)
(爲齋乎曰是祭祀之齋非丨丨也回曰敢問心齋仲尼曰若一志無聽之以耳而聽之以心無聽之以心而聽)
(之以氣聽止於耳心止於符氣也者虛而待物者也唯道集虛虛者心齋也)刳心(莊子夫道覆載萬物)
(者也洋洋乎大哉君子不可以不丨丨焉)行年六十而六十化(莊子蘧伯玉丨丨丨丨丨)
(丨丨丨未嘗不始於是之而卒詘之以非也未知今之所謂是之非五十九非也)勤志服知(莊子)
(惠子曰孔子丨丨丨丨也)若出金石(莊子曾子居衞縕袍無表顔色腫噲手足腁胝三日不舉火十)
(年不製衣正冠而纓絶捉襟而肘見納履而踵決曳縱而歌商頌聲滿天地丨丨丨丨)鼔琴樂道
(莊子回有郭外之田五十畞足以給饘粥郭内之田十畝足以爲絲麻鼓琴足以自娛所學夫子之道者足以)
(自樂也)輮使之然(荀子木直中繩輮以為輪其曲中規雖有槁暴不復挺者丨丨丨丨也)參
省乎已(荀子木受繩則直金就礪則利君子博學而日丨丨丨丨則知明而行無過矣)一躍十
駕(荀子騏驥丨丨不能十步駑馬丨丨功在不舍)金石可鏤(荀子鍥而不舍丨丨丨丨)眞積
力久(荀子丨丨丨丨則入學至乎沒而後止也)美七尺之軀(荀子小人之學也入乎耳出乎)
(口口耳之問則四寸耳曷足以丨丨丨丨丨哉)誦數(荀子故丨丨以貫之思索以通之為其人以處之除)
(其害者以持養之)惡卧焠掌(荀子有子丨丨而丨丨可謂能自忍矣)如蛻(荀子君子之學)
(丨丨蟠然遷之故其行效其立效其坐效其置顔色出辭氣效無留善無宿問)櫽栝不可不謹
(荀子乘輿之輪大山之木也示諸櫽栝三月五月為幬菜敝而不反其常君子之丨丨丨丨丨丨也慎之)猶
玉之於琢磨(荀子人之於文學也丨丨丨丨丨丨也詩曰如切如磋如琢如磨謂學問也和之璧)
(井里之厥也玉人琢之為天子寳)焉可息(荀子子貢問於孔子曰賜倦於學矣願息事君孔子曰詩)
(云温恭朝夕執事有恪事君難事君丨丨丨哉然則賜願息事親孔子曰詩云孝子不匱永錫爾類事親難事)
(親焉可息哉然則賜願息於妻子孔子曰詩云刑于寡妻至于兄弟以御于家邦妻子難妻子焉可息哉然則)
(賜願息于朋友孔子曰詩云朋友攸攝攝以威儀朋友難朋友焉可息哉然則賜願息耕孔子曰詩云晝爾于)
(茅宵爾索綯亟其乘屋其始播百榖耕難耕焉可息哉然則賜無息者乎孔子曰望其壙臯如也嵮如也鬲如)
(也此則知所息矣子貢曰大哉死乎君子息焉小人休焉)雞跖(呂氏春秋善學者若齊王之食丨也必食)
(其丨數千而後足雖不足猶若有跖)假長補短(呂氏春秋善學者丨人之丨以丨其丨)人將
休不敢休人將卧不敢卧(呂氏春秋甯越中牟之鄙人也苦耕稼之勞謂其友曰何)
(為而可以免此苦也其友曰莫如學學三十歲則可以達矣甯越曰請以十歲丨丨丨吾將丨丨丨丨丨丨吾)
(將丨丨丨十五歲而周威公師之)返性游心(淮南子聖人之學也欲以丨丨於初而丨丨於虚也)
(達人之學也欲以通性於遼廓而覺於寂寞也)歲賢愈昨(淮南子聖人無止無以丨丨昔日丨丨也)
(注歲賢今歲勝於昔歲所謂止也愈昨今日勝於昨日無止也)積志委正以趣明師(淮南)
(子名可務立功可彊成故君子丨丨丨丨丨丨丨丨勵節抗高以絶世俗)刀礱玉錯(揚子或曰學無)
(益也如質何曰未之思矣夫有丨者丨諸有丨者丨諸不礱不錯焉攸用)習是勝非(揚子習乎習以)
(習非之勝是也况丨丨之丨丨乎於戲學者審其是而已矣)汲汲皇皇(揚子學之為王者事其已)
(久矣堯舜禹湯文武丨丨仲尼丨丨其已久矣)斧藻其德(揚子吾未見好丨丨丨丨若斧藻其楶者)
(歟)希顔(揚子希驥之馬亦驥之乘也丨丨之人亦顔之徒也)耕道獵德(揚子或曰耕不穫獵)
(不饗耕獵乎曰丨丨而得道丨丨而得德是穫饗也)學海(揚子百川丨丨而至於海邱陵學山而不至於)
(山是故惡夫畫也)顔苦孔卓(揚子顔不孔雖得天下不足以為樂然亦有苦乎曰丨丨丨之丨也)
率馬以驥(揚子或問治已曰治已以仲尼或曰治已以仲尼仲尼奚寡也曰丨丨丨丨不亦可乎)
潛心於聖(揚子敢問丨丨丨丨曰昔仲尼潛心於文王矣達之顔淵亦潛心於仲尼矣未達一問耳)
未達一間(見上)三年通一經(揚子古之學者耕且養丨丨丨丨丨今之學也非獨為之)
(華藻也又從而繡其鞶帨注言章句華多實少)繡其鞶帨(見上)金玉琴箏鐘磬笙
簧(抱朴子夫士以三墳為丨丨五典為丨丨講肄為丨丨百家為丨丨使味道者以辭飽酣德者以義醒超)
(流俗以高蹈軼億代而揚聲)以辭飽以義醒(見上)晝競末景夕照餘暉
(抱朴子元伯先生者齒在志學固已窮覽六略旁綜河洛丨丨羲和之丨丨丨丨望舒之丨丨道靡遠而不究)
(言無微而不測)賣薪給紙筆(抱朴子自叙日伐薪賣之以給紙筆就營田園處以柴火寫書)柴
火寫書(見上)服先人之義稽仲尼之心(文中子余小子獲覩成訓勤九載矣)
(丨丨丨丨丨丨丨丨丨丨天人之事帝王之道昭昭乎)心醉六經目營四海(文中子子)
(游河間之渚河上丈人曰何居乎斯人也丨若丨丨丨丨若丨丨丨何居乎斯人也文中子去之)從嚴
揚游泳(文中子尚書召子仕子使姚義往辭焉曰必不得已署我於蜀或曰僻子曰吾得丨丨丨丨丨)
(以卒世何患乎僻注嚴君平揚雄)居近識遠處今知古(文中子丨丨丨丨丨丨丨丨惟)
(學矣乎)勤勤於述(文中子文中子曰仲尼之述廣大悉偹歷千載而不用悲夫仇璋進曰然夫子)
(今何丨丨丨丨也子曰先師之職也不敢廢焉知後之不能用也是藨是蔉則有豐年)行年五十
守學彌惇(國語公問元帥於趙衰對曰郤縠可丨丨丨丨矣丨丨丨丨夫先王之法志德義之府也)
(夫德義生民之本也能惇篤者不忘百姓也請使郤縠公從之)不能行也咫聞則多矣
(國語文公學讀書於臼季三日曰吾丨丨丨丨丨丨丨丨丨對曰然而多聞以待能者不猶愈乎)作懿
戒(國語昔衛武公年數九十有五矣猶箴儆於國曰自卿以下至於師長士苟在朝者無謂我老耄而舍我)
(必恭恪於朝朝夕以交戒我聞一二之言必誦志而納之以訓道我在輿有旅賁之規位宁有官師之典倚几)
(有誦訓之諫居寢有&KR0591;御之箴臨事有瞽史之道宴居有師工之誦史不失書矇不失誦以訓御之於是乎丨)
(丨丨以自儆也及其沒也謂之叡聖武公)讀書欲睡引錐刺股(戰國策蘇秦說秦王書十)
(上而說不行黑貂之裘敝黃金百斤盡資用乏絶去秦而歸贏縢履蹻負書擔囊形容枯槁面目黧黑狀有愧)
(色歸至家妻不下絍嫂不為炊父母不與言蘇秦喟然嘆曰妻不以我為夫嫂不以我為叔父母不以我為子)
(是皆秦之罪也乃夜發書陳篋數十得太公陰符之謀伏而誦之簡練以為揣摩丨丨丨丨丨丨自丨其丨血)
(流至足曰安有說人主不能出其金玉錦繡取卿相之尊者乎)簡練以爲揣摩(見上)韋編
三絶(史記孔子世家孔子晚而喜易象彖繫序說卦文言讀易韋編三絶曰假我數年若是我於易則彬)
(彬矣)考信六藝(史記伯夷傳夫學者載藉極博猶丨丨於丨丨詩書雖缺然虞夏之文可知也)行
常帶經(史記儒林傳兒寬既通尚書以文學應郡舉詣博士受業受業孔安國兒寬貧無資用常為弟)
(子都養及時時間行傭賃以給衣食丨丨丨丨止息則誦習之按漢書作帶經而鋤)三年不觀舍
園(史記儒林傳董仲舒廣川人也以治春秋孝景時為博士下帷講誦弟子傳以久次相受業或莫見其面)
(蓋丨丨董仲舒丨丨於丨丨其精如此進退容止非禮不行學士皆師尊之)晝誦書傳夜觀
星宿(漢書楚元王傳向為人簡易無威儀廉靖樂道不交接世俗專積思於經術丨丨丨丨丨丨丨丨或)
(不寐達旦按向楚元王元孫)蒲牒寫書(漢書路温舒傳父為里監門使温舒牧羊温舒取澤中丨)
(截以為丨編用丨丨)實事求是(漢書河間獻王傳修學好古丨丨丨丨注師古曰務得事實每求眞)
(是也)下帷發憤潛心大業(漢書董仲舒傳仲舒遭漢承秦滅學之後六經離析丨丨丨丨)
(丨丨丨丨令後學有所統壹為羣儒首)識亡書三篋(漢書張安世傳上行幸河東嘗亡書三篋)
(詔問莫能知惟安世識之具作其事後購求得書以相校無所遺失)擔薪誦書(漢書朱買臣傳買臣)
(家貧好讀書不治産業常艾薪樵賣以給食丨束丨行且丨丨)三冬文史足用(漢書東方朔傳)
(年十三學書丨丨丨丨丨丨十五學擊劍十六學詩書誦二十二萬言十九學孫吳兵法戰陣之具鉦鼔之教)
(亦誦二十二萬言凡臣朔固已誦四十四萬言)誦四十四萬言(見上)唇腐齒落(漢書)
(東方朔傳今子大夫修先王之術慕聖人之義諷誦詩書百家之言不可勝數著於竹帛丨丨丨丨服膺而不)
(釋)所問非一師(漢書夏侯勝傳勝少孤好學從始昌受尚書及洪範五行傳說災異後事簡卿)
(又從歐陽氏問為學精孰丨丨丨丨丨也)究壼奥(漢書叙傳皆及峕君之門闈丨先聖之丨丨按謂陸)
(賈董仲舒劉向揚雄)枕經籍書(漢書叙傳徒樂丨丨丨丨紆體衡門上無所蔕下無所根)究極
師法(後漢書卓茂傳元帝時學於長安事博士江生習詩禮及歷算丨丨丨丨稱為通儒)閉戶講
誦絶人間事(後漢書魯恭傳十五與母及丕俱居太學習魯詩丨丨丨丨丨丨丨丨兄弟俱為諸)
(儒所稱學士爭歸之)牧豕聽經(後漢書承宫傳少孤年八歲為人丨丨鄉里徐子盛者以春秋經授)
(諸生數百人宫過息廬下樂其業因就丨丨遂請留門下爲諸生拾薪執苦數年勤學不倦經典既明乃歸家)
(教授)拾薪執苦勤學不倦(見上)含味經籍(後漢書郎顗傳光禄大夫江夏黃瓊)
(耽樂道術清亮自然被褐懷寳丨丨丨丨)當其念至忘所之適(後漢書曹褒傳褒少篤志)
(有大度結髮傳充業博雅疎通尤好禮士常憾朝廷制度未備慕叔孫通為漢禮儀晝夜研精沈吟專思寢則)
(懷抱筆札行則誦習文書丨丨丨丨丨丨丨丨)問事不休賈長頭(後漢書賈逵傳自為兒童)
(常在太學不通人間事身長八尺二寸諸儒為之語曰丨丨丨丨丨丨丨)不自知亡失衣冠
顛隊阬岸(後漢書朱穆傳及壯躭學銳意講誦或時思至丨丨丨丨丨丨丨丨丨丨丨其父常以為)
(專愚幾不知數馬足穆愈更精篤)閉廬精誦(後漢書樂恢傳恢長好經學事博士焦永永爲河東)
(太守恢隨之官丨丨丨丨不交人物)百家衆氏投間而作(後漢書延篤傳吾嘗昧爽櫛梳)
(坐於客堂朝則誦羲文之易虞夏之書歷公旦之典禮覽仲尼之春秋夕則消搖内階詠詩南軒丨丨丨丨丨)
(丨丨丨洋洋乎其盈耳也渙爛兮其溢目也紛紛欣欣兮其獨樂也當此之時不知天之為蓋地之為輿不知)
(世之有人已之有軀也雖漸離擊筑傍若無人高鳳讀書不知暴雨方之於吾未足况也)持竿誦經
潦水流麥(後漢書高鳳傳高鳳字文通南陽葉人也少為書生家以農畝為業而專精誦讀晝夜不)
(息妻嘗之田曝麥於庭令鳳護雞時天暴雨而鳳丨丨丨丨不覺丨丨丨丨妻還怪問鳳方悟之其後遂為名)
(儒乃教授業於西唐山中)御軍三十餘年手不捨書(魏志武帝紀注魏書曰是以創)
(造大業文武並施丨丨丨丨丨丨丨丨丨丨晝則講武策夜則思經傳登高必賦及造新詩被之管絃皆成樂)
(章)采梠負販挾持經書(魏志王朗傳注魏略曰董遇字季直性質訥而好學興平關中)
(擾亂與兄季中依將軍段煨丨丨丨丨而常丨丨丨丨投閑習讀其兄笑之而遇不改)三餘(魏志王朗)
(傳注魏略曰董遇言讀書百遍而義自見從學者云苦渴無日遇言當以丨丨或問三餘之意遇言冬者歲之)
(餘夜者日之餘陰雨者時之餘也由是諸生少從遇學無傳其朱墨者)百遍義自見(見上)年
踰八十手自校書(蜀志向朗傳朗潛心典籍孜孜不倦丨丨丨丨猶丨丨丨丨刊定謬誤積)
(聚篇卷於是最多開門接賓誘納後進但講論古義不干時事以是見稱上自執政下及童冠皆敬重焉)欣
然獨笑以忘寢食(蜀志譙周傳周躭古篤學家貧未嘗問産業誦讀典籍丨丨丨丨丨丨丨)
(丨研精六經尤善書札頗曉天文而不以留意諸子文章非心所存不悉徧視也)鑽鑿推求略
皆寓目(蜀志郤正傳正安貧好學博覽墳籍弱冠能屬文入為秘書吏轉為令史遷郎至令性澹於榮)
(利而尤躭意文章自司馬王楊班傅張蔡之儔遺文篇賦及當世美書善論益部有者則丨丨丨丨丨丨丨丨)
畢覽百家(吳志三嗣主傳孫休銳意於典籍欲丨丨丨丨之言尤好射雉春夏之間常晨出夜還唯)
(此時舍書)寫畢讀徧(吳志闞澤傳家世農夫至澤好學居貧無資常為人傭書以供紙筆所丨既丨)
(誦丨亦丨)非復吳下阿蒙(吳志呂蒙傳注江表傳曰蒙就學篤志不倦其所覽見舊儒不勝後)
(魯肅上代周瑜過蒙言議常欲受屈肅撫蒙背曰吾謂大弟但有武略耳至於今者學識英博丨丨丨丨丨丨)
(蒙曰士别三日即更刮目相待大兄今喻何一稱穰侯乎)習經於桴鼓之間講論於
戎馬之上(吳志虞翻傳注翻别傳臣生遇世亂長於軍旅丨丨丨丨丨丨丨丨丨丨丨丨丨丨)折
妄語兒(吳志虞翻傳注吳書曰孫策謂翻曰孤昔再至夀春見馬日磾及與中州士大夫會語我東方)
(人多才耳但恨學問不博語議之間有所不及耳孤意猶謂未耳卿博學洽聞故前欲令卿一詣許交見朝士)
(以丨中國丨丨丨)左傳癖(晉書杜預傳王濟解相馬又甚愛之和嶠頗聚斂預嘗稱濟有馬癖嶠有)
(錢癖武帝聞之謂預曰卿有何癖對曰臣有丨丨丨)畫地成圖左右屬目(晉書張華傳華)
(強記默識武帝嘗問漢宫室制度及建章千門萬戶華應對如流聽者忘倦丨丨丨丨丨丨丨丨帝甚異之時)
(比之子産)簞食瓢飲披閱不倦(晉書安平獻王孚傳孚温厚廉譲博涉經史漢末喪亂與)
(兄弟處危亡之中丨丨丨丨而丨丨丨丨)就人借書手刊其謬(晉書齊獻王攸傳攸以禮)
(自拘鮮有過事丨丨丨丨必丨丨丨丨然後反之)百日習一經(晉書魏舒傳年四十餘郡上計)
(掾察孝廉宗黨以舒無學業勸令不就可以為高耳舒曰若試而不中其負在我安可虚竊不就之高以為已)
(榮乎於是自課丨丨丨丨丨因而對策升第)約繩誦書(晉書劉寔傳寔少貧苦賣牛衣以自給然)
(好學手丨丨口丨丨博通古今)年同呂望經籍不廢(晉書閻纘傳光祿大夫劉實寒苦自)
(立終始不衰丨丨丨丨丨丨丨丨)默識其要(晉書阮瞻傳瞻字千里性情虚寡欲自得於懷讀書)
(不甚研求而丨丨丨丨)帶經而農(晉書皇甫謐傳居貧躬自稼穡丨丨丨丨遂博綜典籍百家之)
(言)書滛(晉書皇甫謐傳耽玩典籍忘寢與食時人謂之丨丨)就帝借書(晉書皇甫謐傳自表)
(丨丨丨丨帝送一車書與之)手自抄寫(晉書紀瞻傳瞻性静默少交遊好讀書或丨丨丨丨)公
事之暇輒讀五經(晉書楊方傳初為郡鈴下威儀丨丨丨丨丨丨丨丨)從師受書
不覺日暮(晉書王承傳有犯夜者為吏所拘承問其故答曰丨丨丨丨丨丨丨丨承曰鞭撻甯越以)
(立威名非政化之本使吏送令歸家)囊螢照書(晉書車胤傳太守王胡之名知人見胤於童幼之中)
(謂胤父曰此兒當大興卿門可使專學胤恭勤不倦博學多通家貧不能得油夏月則練丨盛數十丨火以丨)
(丨以夜繼日焉)味義根(晉書劉敏元傳好星歷陰陽術數潛心易太元不好讀史常謂同志曰誦書當)
(丨丨丨何為費功於浮詞之文易者義之源太元理之門能明此者即吾師也)一門七業(晉書劉殷)
(傳有七子五子各授一經一子授太史公一子授漢書丨丨之内丨丨俱興北州之學殷門為盛)折蒲
學書忘而失羊(晉書王育傳王育字伯春京兆人也少孤貧為人傭牧羊每過小學必歔欷流)
(涕時有暇即丨丨丨丨丨丨丨丨)鑽堅研微(晉書虞喜傳丨丨丨丨有弗及之勤處静味道無風)
(塵之志)丐食誦詩(晉書王歡傳安貧樂道專精躭學不營産業常丨丨丨丨雖家無斗儲意怡如)
(也)方伯若素士(晉書符朗載記及為丨丨有丨丨丨耽玩經籍手不釋卷)息鞍披覽
投戈吟咏(宋書禮志昔魏武身親甲胄務在武功猶尚丨丨丨丨丨丨丨丨)志為之逸
腸為之抽(齊書王僧虔傳見諸元丨丨丨丨丨丨丨丨專一書轉誦數十家注自少至老手不釋卷)
(尚未敢輕言)隸事(齊書陸澄傳儉在尚書省出巾箱机案雜服飾令學士丨丨事多者與之人人各得)
(一兩物澄後來更出諸人所不知事復各數條并奪物將去按儉王儉)酬據精悉一座稱
服(齊書崔慰祖傳國子祭酒沈約吏部郎謝朓嘗於吏部省中賓友俱集各問慰祖地理中所不悉十餘事)
(慰祖口吃無華辭而丨丨丨丨丨丨丨丨之朓嘆曰假使班馬復生無以過此)班馬復生無以
過此(見上)織簾誦書口手不息(齊書沈驎士傳驎士少好學家貧丨丨丨丨丨丨丨)
(丨)累牀誦書(齊書徐伯珍傳少孤貧書竹葉及地學書山水暴至漂溺宅舍邨鄰皆奔走伯珍丨)
(丨而坐丨丨不輟)讀書隨月握卷升屋(齊書江泌傳泌少貧晝日斫屧夜丨丨丨丨光)
(丨丨丨丨)耕耘雅業(梁書武帝紀建國君民立教為首不學將落嘉植靡由朕肇基明命光宅區宇)
(雖丨丨丨丨傍闡蓺文而成器未廣志本猶闕非所以鎔範貴遊納諸軌度思欲式敦讓齒自家刑國今聲訓)
(所漸戎夏同風宜大啟庠斆博延胄子務彼十倫弘此三德使陶鈞遠被微言載表)詩癖(梁書簡文帝紀)
(雅好題詩其序云余七歲有丨丨長而不倦然傷於輕豔當時號曰宫體)埃塵滿席寂若無
人(梁書韋愛傳愛少而偏孤事母以孝聞性清介不妄交遊而篤志好學每虚室獨坐遊心墳索而丨丨丨)
(丨丨丨丨丨)各疏所意少帝三事(梁書沈約傳約嘗侍讌值豫州獻栗徑寸半帝竒之)
(問曰栗事多少與約丨丨丨丨丨丨丨丨出謂人曰此公護前不譲即羞死帝以其言不遜欲抵其罪徐勉固)
(諫乃止)手自讎校(梁書南平王偉傳世子静字安仁有美名號為宗室後進有文才而篤志好學)
(既内足於財多聚經史散書滿席丨丨丨丨)諸君進止威儀當問范長頭(梁書)
(范岫傳文惠太子之在東宫沈約之徒以文才見引岫亦與焉岫文雖不逮約而名行爲時革所與博涉多通)
(尤悉魏晉以來吉凶故事約嘗稱曰范公好事該博胡廣無以加南鄉范雲謂人曰丨丨丨丨丨丨丨丨丨丨)
(丨以岫多識前代舊事也)坐睡梁懸枝梧錐握(梁書陸倕傳折高戴於后臺異鄒顔乎董)
(幄採三詩於河間訪九師於淮曲術兼口傳之書蓺廣鏗鏘之樂時丨丨而丨丨裁丨丨而丨丨)苑囿
經籍遊息文蓺(梁書裴子野傳家傳素業世習儒史丨丨丨丨丨丨丨丨)所寫既畢
諷誦亦通(梁書王僧孺傳家貧常傭書以養母丨丨丨丨丨丨丨丨建武初有詔舉士揚州刺史始)
(安王遙光表薦秘書丞王暕及僧孺曰前候官令東海王僧孺年三十五理尚棲約思致悟敏既筆耕為養亦)
(傭書成學至乃照螢映雪編蒲緝柳先言往行人物雅俗甘泉遺儀南宫故事畫地成圖抵掌可述豈直鼮鼠)
(有必對之辨竹書無落簡之謬訪對不休質疑斯在)傭書成學(見上)年少何乃不廉
(梁書朱异傳遍治五經尤明禮易涉獵文史兼通雜蓺博弈書算皆其所長年二十詣都尚書令沈約面試之)
(因戲异曰卿丨丨丨丨丨丨异逡廵未達其旨約乃曰天下惟有文蓺棋書卿一時將去可謂不廉也)坐
策經史十事對九(梁書劉顯傳顯好學博涉多通尚書令沈約命駕造焉於丨丨顯丨丨丨)
(丨顯丨其丨約曰老夫昏忘不可受策雖然聊試數事不可至十也顯問其五約對其二陸倕聞之嘆曰劉郎)
(可謂差人雖吾家平原詣張壯武王粲謁伯喈必無此對其為名流推賞如此)過於裴顧(梁書劉顯)
(傳顯與河東裴子野南陽劉之遴吳郡顧協連職禁中逓相師友時人莫不慕之顯博聞強記丨丨丨丨時魏)
(人獻古器有隱起字無能識者顯案文讀之無有滯礙考校年月一字不差高祖甚嘉焉)經史笥(梁書)
(許懋傳永元中轉散騎侍郎兼國子博士與司馬褧同志友善僕射江祏甚雅重之號為丨丨丨)以杖
自擊(梁書沈峻傳沈峻字士嵩吳興武康人家世農夫至峻好學與舅太史叔明師事宗人沈麟士門下)
(積年晝夜自課時或睡寐輒丨丨丨丨其篤志如此)耕耘樵採懷書自隨(梁書孔子祛傳)
(少孤貧好學丨丨丨丨常丨丨丨丨投間則誦讀勤苦自勵遂通經術)紙數不登則不休
息(梁書袁峻傳峻早孤篤志好學家貧無書每從人假借必皆抄寫自課日五十紙丨丨丨丨丨丨丨丨)
燎麻炬從夕達旦(梁書劉峻傳峻好學家貧寄人廡下自課讀書常丨丨丨丨丨丨丨時或)
(昏睡爇其髮既覺復讀終夜不寐其精力如此齊永明中從桑乾得還自謂所見不博更求異書聞京師有者)
(必往祈借崔慰祖謂之書滛)取二書尋檢一如杳言(梁書劉杳傳約又云何承天纂)
(文竒博其書載張仲師及長頸王事此何出杳曰仲師長尺二寸唯出論衡長頸是毗騫王朱建安扶南以南)
(記云古來至今不死約即丨丨丨丨丨丨丨丨丨按約沈約)以瓜鎮心(陳書鄭灼傳嘗蔬食講授)
(多苦心熱若瓜時輒偃卧丨丨丨丨起便誦讀其篤志如此)我常目耕(南史王韶之傳韶之家貧)
(好學嘗三日絶糧而執卷不輟家人誚之曰困窮如此何不耕答曰丨丨丨丨耳)學府(南史傅昭傳博)
(極古今尤善人物魏晉以來官宦簿伐姻通内外舉而論之無所遺失世稱為丨丨)鐘鳴為限(南史)
(邱仲孚傳仲孚靈鞠從孫也少好學讀書常以中宵丨丨丨丨靈鞠常稱為千里駒也)然糠自照
(南史顧歡傳家世寒賤父祖並為農夫歡獨好學鄉中有學舍歡貧無以受業於舍壁後倚聽無遺忘者夕則)
(然松節讀書或丨丨丨丨)數尋伊霍之傳不讀曹馬之書(魏書宗室暉業傳暉)
(業少險薄多與寇盜交通長乃變節涉子史亦頗屬文而慷慨有志節歷位司空太尉加特進領中書監錄尚)
(書事齊文襄嘗問之曰比何所披覽對曰丨丨丨丨丨丨丨丨丨丨丨丨)鳩集圖籍萬有餘
卷(魏書宗室延明傳延明既博極羣書兼有文藻丨丨丨丨丨丨丨丨性情儉不營産業與中山王熙及弟)
(臨淮王彧等並以才學令望有名於世雖風流造次不及熙彧而稽古淳篤過之)年過七十手
執經書刊定乖失(魏書張衮傳衮丨丨丨丨闔門守静丨丨丨丨丨丨丨丨愛好人物善誘)
(無倦士類以此高之)十猶通六(魏書李先傳太祖曰卿既宿士屢歷名官經學所通何典為長先對)
(曰臣才識愚闇少習經史年荒廢忘丨丨丨丨)夢共鬼爭義(魏書崔浩傳浩又上五寅元歴表曰)
(太宗即位元年勑臣解急就章孝經論語詩尚書春秋禮記周易三年成訖復詔臣學天文星歴易式九宫無)
(不盡看至今三十九年晝夜無廢臣禀性弱劣力不及健婦人更無餘能是以專心思書忘寝與食至乃丨丨)
(丨丨丨遂得周公孔子之要術始知古人有虚有實妄語者多真正者少自秦始皇燒書之後經典絶滅漢高)
(祖以來世人妄造歴術者有十餘家皆不得天道之正大悮四千小悞甚多不可言盡臣愍其如此今遭陛下)
(太平之世除偽崇真宜改誤歴以從天道是以臣前奏造歴今始成訖謹以奏呈惟恩省察以臣歴術宣示中)
(書博士然後施用)擔笈負書千里就業(魏書高允傳性好文學丨丨丨丨丨丨丨丨博)
(通經史天文術數尤好春秋公羊)白首彌勤(魏書趙逸傳性好墳典丨丨丨丨年踰七十手不釋)
(卷凡所著述詩賦銘頌五十餘篇)兵難之間講誦不廢(魏書宋繇傳雅好儒學雖在丨)
(丨丨丨丨丨丨丨每聞儒士在門嘗倒屣出迎停寢政事引談經籍)宿讀(魏書闞駰傳駰博通經傳聰敏)
(過人三史羣言經目則誦時人謂之丨丨)注記典籍以燭繼晝(魏書劉昞傳李暠私署徵)
(為儒林祭酒從事中郎暠好尚文典書史穿落者親自補治昞時侍側前請代暠暠曰躬自執者欲人重此典)
(籍吾與卿相值何異孔明之會元德遷撫夷護軍雖有政務手不釋卷暠曰卿丨丨丨丨丨丨丨丨白日且然)
(夜可休息昞曰朝聞道夕死可矣不知老之將至孔聖稱焉昞何人斯敢不如此)欲人重此典
籍(見上)許其博未許其精(魏書李琰之傳琰之少機警善談經史百家無所不覽朝廷疑)
(事多所訪質每云崔博而不精劉精而不博我既精且博學兼二子謂崔光劉芳也論者丨丨丨丨丨丨丨當)
(時物議咸共宗之又自誇文章從姨兄常景笑而不許每休閒之際恒閉門讀書不交人事嘗謂人曰吾所以)
(好讀書不求身後之名但異見異聞心之所願是以孜孜搜討欲罷不能豈為聲名勞七尺也此乃天性非為)
(力強)異見異聞心之所願(見上)豈為聲名勞七尺(見上)知眞師
所在(魏書徐遵明傳徐遵明字子判華陰人也身長八尺幼孤好學年十七隨鄕人毛靈和等詣山東求)
(學至上黨乃師屯留王聰受毛詩尚書禮記一年便辭聰詣燕趙師事張吾貴吾貴門徒甚盛遵明伏膺數月)
(乃私謂其友人曰張生名高而義無檢格凡所講說不惬吾心請更從師遂與平原田猛略就范陽孫買德受)
(業一年復欲去之猛略謂遵明曰君年少從師每不終業千里負帙何去就之甚如此用意終恐無成遵明曰)
(吾今始丨丨丨丨丨猛略曰何在遵明乃指心曰正在於此乃詣平原唐遷納之居於蠶舍讀孝經論語毛詩)
(尚書三禮不出門院凡經六年時彈筝吹笛以自娛慰)不出門院凡經六年(見上)丈
夫擁書萬卷何假南面百城(魏書李謐傳每曰丨丨丨丨丨丨丨丨丨丨丨丨遂)
(絶跡下帷杜門却掃棄産營書手自刪削卷無重複者四千有餘矣猶括次專家搜比讜議隆冬達曙盛暑通)
(宵雖仲舒不窺園君伯之閉戶高氏之遺漂張生之忘食方之斯人未足為喻)夏月坐板牀隨
樹陰諷誦(魏書自叙收字伯起小字佛助年十五頗已屬文及隨父赴邊值四方多難好習騎射欲)
(以武藝自達滎陽鄭伯調之曰魏郎弄戟多少收慚遂折節讀書丨丨丨丨丨丨丨丨丨丨積年牀板為之銳)
(減而精力不輟以文華顯)欲與楊子雲周旋(北齊書司馬子如傳好讀太元經注揚雄蜀都)
(賦每云我丨丨丨丨丨丨丨)應奉五行俱下禰衡一覽便記今復見
之裴生(北齊書裴諏之傳常從常景偕書百卷十許日便返景疑其不能讀每卷策問應荅無遺景嘆)
(曰丨丨丨丨丨丨丨丨丨丨丨丨丨丨丨丨於丨丨矣)日思誤書更是一適(北齊書邢)
(邵傳有書甚多而不甚讐校見人校書常笑曰何愚之甚天下書至死讀不可遍焉能始復校此丨丨丨丨丨)
(丨丨丨妻弟李季節才學之士謂子才曰世間人多不聰明思誤書何由能得子才曰若思不能得便不勞讀)
(書按邵字子才)遊宴之中卷不離手(北齊書劉逖傳逖遠離鄉家倦於羈旅發憤自勵專)
(精讀書晉陽都會之所霸朝人士攸集咸務於宴集逖在丨丨丨丨丨丨丨丨值有文集所未見者輙終日諷)
(誦或通夜不歸其好學如此)識錞于(周書斛斯徵傳樂有錞于者近代絶無此器或有自蜀得之皆)
(莫之丨徵見之曰此丨丨也衆勿之信徵遂依干寳周禮注以芒筒捋之其聲極振衆乃歎服徵乃取以合樂)
(焉)旬月不窺戶牖(周書宇文測傳測性沈密少篤學每丨丨丨丨丨丨)燭燼夜有
數升(周書呂思禮傳思禮好學有文才雖務兼軍國而手不釋卷晝理政事夜則讀書令蒼頭執燭丨丨)
(丨丨丨丨)據鞍讀書(周書樊深傳性好學老而不怠朝暮還往常丨丨丨丨至馬驚墜地損折支體)
(終亦不改後除國子博士)自杖(隋書皇甫績傳績三歲而孤為外祖韋孝寬所鞠養嘗與諸外兄博弈孝)
(寬以其惰業督以嚴訓愍績孤幼特捨之績嘆曰我無庭訓養於外氏不能克躬勵已何以成立深自感激命)
(左右丨丨三十孝寬聞而對之流涕於是精心好學略涉經史)學窮書圃(隋書文學傳序永明天監)
(之際太和天保之間洛陽江左文雅尤盛於時作者濟陽江淹吳郡沈約樂安任昉濟陰温子昇河間邢子才)
(鉅鹿魏伯起等並丨丨丨丨思極人文縟綵欝於雲霞逸響振於金石英華秀發波瀾浩蕩筆有餘力詞無竭)
(源方諸張蔡曹王亦各一時之選也)書無不可讀者(隋書王頍傳少好遊俠年二十尚不知書)
(為其兄顒所責怒於是感激始讀孝經論語晝夜不倦遂讀左傳禮易詩書乃嘆曰丨丨丨丨丨丨勤學累載)
(遂遍通五經究其旨趣大為儒者所稱)問一知二(隋書崔賾傳從駕登太行山詔問賾曰何處有)
(羊腸坂賾對曰臣按漢書地理志上黨壺關縣有羊腸坂帝曰不是又荅曰臣按皇甫士安撰地書云太原北)
(九十里有羊腸坂帝曰是也因謂牛宏曰崔祖濬所謂丨丨丨丨)手抄八千餘紙(北史崔逞)
(傳長謙少與太原王延業俱為著作佐郎監典校書後為青州司馬賊圍城二百日長謙讀書不廢凡丨丨丨)
(丨丨丨天文律歴醫方卜相風角鳥言靡不開解按長謙名愍崔夤子)居無二業(北史盧景裕傳)
(少敏專經為學居拒馬河將一老婢作食妻子不自隨從又避地大寧山不營世事丨丨丨丨唯在注解)累
旬不盥櫛(舊唐書虞世南傳世南性沈静寡欲篤志勤學少與兄世基受學於吳郡顧野王經十餘)
(年精思不倦或丨丨丨丨丨善屬文嘗祖述徐陵陵亦言世南得已之意又同郡沙門智永善王羲之書世南)
(師焉妙得其體)口誦補缺(舊唐書蔣乂傳上嘗登凌煙閣見左壁頽剝文字殘缺每行僅有三五字)
(命錄之以問宰臣宰臣遽受宣無以對即令召乂至對曰此聖歴中侍臣圖贊臣皆記憶即於御前丨丨以丨)
(其丨不失一字上嘆曰虞世南暗寫列女傳無以加也)燃木葉照書(舊唐書柳璨傳璨少孤貧)
(好學僻居林泉晝則採樵夜則丨丨丨以丨丨)故事問高仲舒(舊唐書高叡傳子仲舒博通經)
(史尤明三禮及詁訓之書神龍中為相王府文學王甚敬重之開元中累授中書舍人侍中宋璟中書侍郎蘇)
(珽每詢訪故事焉時乂有中書舍人崔琳深達政理璟等亦禮焉嘗謂人曰丨丨丨丨丨丨今事問崔琳則又)
(何所疑矣)書癡(舊唐書竇威傳威家世勲貴諸昆弟並尚武藝而威耽玩文史介然自守諸兄哂之謂為)
(丨丨)書空地(舊唐書劉仁軌傳劉仁軌汴州尉氏人也少恭謹好學遇隋末喪亂不遑專習每行坐所)
(在輙丨丨丨由是博涉文史)冠屨詩禮畋獵史傳(舊唐書王方慶傳大王爵高五等邑)
(富千室其為計者在乎脩德丨丨丨丨丨丨丨丨覽古人成敗之所由鍳既往存亡之異跡按此係方慶父弘)
(直諫漢王元諒書中語)李書樓(舊唐書李磎傳磎自在臺省聚書至多手不釋卷時人號曰丨丨丨)
口舌成瘡手肘成胝(舊唐書白居易傳十五六始知有進士苦節讀書二十已來晝課賦)
(夜課書間又課詩不遑寢息矣以至於丨丨丨丨丨丨丨丨)夜無然膏默念所記(唐書)
(宗室戡傳幼孤年十歲所即好學大寒掇薪自炙丨丨丨丨丨丨丨丨)羈丱即誦書日千
言(唐書許王素節傳始王雍授雍州牧方丨丨丨丨丨丨丨丨師事徐齊𣆀淬勉自彊帝愛之)挂漢
書一帙角上行且讀(唐書李密傳感厲讀書聞包愷在緱山往從之以蒲韉乘牛丨丨丨)
(丨丨丨丨丨丨丨越國公楊素適見於道按轡躡其後曰何書生勤如此密識素下拜問所讀曰項羽傳因與)
(語竒之)好此不為倦(唐書張文琮傳文宗好自寫書筆不釋手子弟諫止曰吾丨丨丨丨丨)
黃卷中方與聖賢對(唐書逖仁傑傳為兒時門人有被害者吏就詰衆爭辯對仁傑誦書)
(不置吏讓之答曰丨丨丨丨丨丨丨丨何暇偶俗吏語耶)觀書不知寢食(唐書韋述傳韋述宏)
(機曾孫家厨書二千卷述為兒時誦憶略徧父景駿景龍中為肥鄉令述從到官元行沖景駿姑子也為時儒)
(宗常載書數車自隨述入其室丨丨丨丨丨丨行沖異之試與語前世事孰復詳諦如指掌然使屬文受紙輙)
(就行沖曰外家之寳也)未曾一日去書(唐書權德輿傳德輿生三歲知變四聲四歲能賦詩)
(積思經術無不貫綜自始學至老丨丨丨丨丨丨不觀嘗著論辨漢所以亡西京以張禹東京以胡廣大指有)
(補於世其文雅正贍縟當時公卿侯王功德卓異者皆所銘紀十常七八雖動止無外飾其醖藉風流自然可)
(慕貞元元和間為縉紳羽儀云)晝樵夜讀(唐書馬懷素傳懷素貧無資丨丨丨輙然以丨書)所
得祿賜多以購書(宋史趙安仁傳嗜讀書丨丨丨丨丨丨丨丨三館舊闕虞世南北堂書鈔)
(唯安仁家有本眞宗命内侍取之嘉其好古手詔褒美)等身書(宋史賈黃中傳父玭嚴毅善教子黃)
(中幼聰悟方五歲玭每旦令正立展書卷比之謂之丨丨丨)帳頂如墨色(宋史范純仁傳晝夜)
(肄業至夜分不寢置燈帳中丨丨丨丨丨)映月讀書(宋史陸佃傳居貧苦學夜無燈丨丨光丨丨)
置瓶水加足於上(宋史謝深甫傳少穎悟刻志為學積數年不寐夕則丨丨丨丨丨丨丨以)
(警困怠)朱萬卷(宋史朱昂傳昂少與熊若谷鄧洵美同學朱遵度好讀書人號之為丨丨丨目昂為)
(小萬卷)小萬卷(見上)近世肉譜(宋史韓浦傳浦博學善持論詳練臺閣故事多知唐朝氏)
(族與人談亹亹然可聽號為丨丨丨丨)劬書(元史敬儼傳家居十餘年痺不能行猶丨丨不廢)削
柳為簡(元史秦起宗傳起宗生長兵間學書無從得紙父順丨丨丨丨寫以授之成誦削去更書)日
易漢書一帙(元史黃潛傳同郡吳萊字立夫天資絶人七歲能屬文凡書一經目輙成誦嘗往族)
(父家丨丨丨丨丨丨以去族父廹扣之萊琅然而誦不遺一字三易他編皆如之)刮摩淬礪日
長月益(元史吳師道傳因讀宋儒眞德秀遺書乃幡然有志於為已之學丨丨丨丨丨丨丨丨)拾
樹葉代書簡(郭憲洞冥紀董謁字仲元武都郁邑人也少好學嘗遊山澤負挾圖書患其繁重家)
(貧丨丨丨以丨丨丨言其易卷懷也編荆為牀聚鳥獸毛以寢其上)愈愚(劉向說苑孟子曰人皆知以食)
(愈饑莫知以學丨丨故善材之幼者必勤於學問以修其性)厲心(劉向說苑砥礪琢磨非金也而可以)
(利金詩書辟立非我也而可以丨丨)學積成聖(劉向說苑水積成川則蛟龍生焉土積成山則豫樟)
(生焉丨丨丨丨則富貴尊顯至焉)糞心(劉向說苑孟子曰人知糞其田莫知糞其心糞田莫過利苗得)
(粟糞心易行而得其所欲何謂丨丨博學多聞何謂易行一性止滛也)何不炳燭(劉向說苑晉平)
(公問於師曠曰吾年七十欲學恐已暮矣師曠曰丨丨丨丨乎平公曰安有為人臣而戲其君乎師曠曰盲臣)
(安敢戲其君乎臣聞之少而好學如日出之陽壯而好學如日中之光老而好學如炳燭之明炳燭之明孰與)
(昧行乎平公曰善哉)括羽鏃礪(劉向說苑孔子謂子路曰汝何好子路曰好長劍孔子曰非此之問)
(也請以汝之所能加之以學豈可及哉子路曰學亦有益乎孔子曰夫人君無諫臣則失政士無教交則失德)
(狂焉不釋其策操弓不返於檠木受繩則直人受諫則聖受學重問孰不順成毁仁惡士且近於刑君子不可)
(以不學子路曰南山有竹弗揉自直斬而射之通於犀革又何學為乎孔子曰丨而丨之丨而砥丨之其入不)
(亦深乎子路拜曰敬受教哉)公明宣三學(劉向說苑丨丨丨學於曾子三年不讀書曾子曰宣)
(而居參之門三年不學何也公明宣曰安敢不學宣見夫子居宫庭親在叱叱之聲未嘗至於犬馬宣說之學)
(而未能宣見夫子之應賓客恭儉而不懈惰宣說之學而未能宣見夫子之居朝廷嚴臨下而不毁傷宣說之)
(學而未能宣說此丨者丨而未能宣安敢不學而居夫子之門乎曾參避席謝之曰參不及宣其學而已)躬
自寫乃當十遍讀(桓譚新論高君孟頗知律令嘗自伏寫書郎署以其老欲代之不肯云我)
(丨丨丨丨丨丨丨丨)讀書三璧文如貫虹(黃憲天祿閣外史淮南漢之宗室也丨丨丨丨)
(丨丨丨丨)入聖室(王充論衡涉淺水者見蝦其頗深者察魚鼈其尤甚者觀蛟龍足行跡殊故所見之)
(物異也入道淺深其猶此也淺者則見傳記諧文深者丨丨丨觀秘書故入道彌深所見彌大)心之白
日(徐幹中論民之初載其矇未知譬如寳在於元室有所求而不見向日照焉則羣物斯辨矣學者丨丨丨)
(丨也)獨觀大略(王粲英雄記諸葛亮在荆州以建安初與穎川石廣元徐元直汝南孟公威等俱遊)
(學三人務於精熟而亮丨丨其丨丨每晨夜從容常抱膝長嘯而謂三人曰卿三人仕進可至刺史郡守也三)
(人問其所至亮但笑而不言)穿壁引光(葛洪西京雜記匡衡字稚圭勤學而無燭隣舍有燭而不)
(逮衡乃丨丨丨其丨以書映光而讀之邑人大姓文不識家富多書衡乃與其傭作而不求償主人怪問衡衡)
(曰願得主人書遍讀之主人感嘆資給以書遂成大學)樹皮編帙(王嘉拾遺記張儀蘇秦同志好)
(學遇見墳典行途無所題記以墨書掌及股夜還寫之折竹為簡二人每假食於路剥丨丨丨以為書丨以盛)
(天下良書)墨書掌股(見上)懷中竹牒(王嘉拾遺記劉向校書天祿閣專精覃思夜有老人)
(著黃衣植青藜杖登閣而進見向暗中獨坐誦書老父乃吹杖端烟然因以見向向請問姓名云我太乙之精)
(天帝聞卯金之子有博學者下而觀焉乃出丨丨丨丨有天文地圖之書)青藜吹煙(見上)削荆
爲筆尅汁爲墨(王嘉拾遺記任末年十四時學無常師負笈不遠嶮阻每言人而不學則何以)
(成或依林木之下編茅為菴丨丨丨丨丨樹丨丨丨夜則映月望星暗則縳麻蒿以自照觀書有合意者題其)
(衣裳以記其事門徒悅其勤學更以淨衣易之)入室生(王嘉拾遺記薛夏天水人也博學絶倫魏文帝)
(與之講論終日不息應對如流無有凝滯帝曰昔公孫龍稱為辨捷而迂談誣妄今子所說非聖人之言不談)
(子游子夏之儔不能過也若仲尼在魏復為入室焉帝手制書與夏題云丨丨丨)囈語通周易
(王嘉拾遺記呂蒙入吳吳主勸其學業蒙乃博覽羣籍以易為宗常在孫策座上酣醉忽卧於夢中誦周易一)
(部俄而驚起衆座皆云吕蒙丨丨丨丨丨)饋貧糧(劉勰文心雕龍然則博聞爲丨丨之丨貫一為拯亂)
(之藥博而能一亦有助乎心力矣)情纏典素(劉勰新論夫還鄉者心務見家不可以一步至也慕)
(學者丨丨丨丨不可以一讀能也)春華秋實(顔氏家訓夫學者猶種樹也丨玩其丨丨登其丨講)
(論文章春華也修身利行秋實也)買荻燃明(顔氏家訓梁世彭城劉綺交州刺史勃之孫早孤家)
(貧燈燭難辦常丨丨尺寸折之丨丨夜讀)筆頭盈瓮(劉餗隋唐嘉話虞監草行本師於釋智永嘗樓)
(上學書業成方下其所棄丨丨至丨丨)讀離騷半月如齋(馮贄雲仙雜記錢芸生好丨丨)
(丨手不暇揭忘其肉味丨丨丨丨)吹火照書(王仁裕開天遺事蘇頲少不得父意常與僕夫雜處)
(而好學不倦每欲讀書又患無燈燭常於馬廐竈中旋丨丨光丨丨誦焉其苦學如此後至相位)周禮
庫(孫光憲北夢𤨏言唐李浩尚書福相之子以開元初及第亦為小文好著述朝廷重其博學禮樂之事諮)
(禀之時人號為丨丨丨蓋籍於舊典也)三上(歐陽修歸田錄錢思公雖生長富貴而少所嗜好在西洛)
(時嘗語僚屬言平生惟好讀書坐則讀經史卧則讀小說上厠則閱小辭蓋未嘗頃刻釋卷也謝希深亦言宋)
(公垂同在史院每走厠必挾書以往諷誦之聲琅然聞於遠近其篤學如此余因謂希深曰余平生所作文章)
(多在丨丨乃馬上枕上厠上也蓋惟此尤可以屬思爾)浹日不盥(馬令南唐書儒者傳劉洞廬陵)
(人也少遊廬山學詩於陳貺精思不懈至丨丨丨丨)一策一杯(葉夢得避暑錄話孫龍圖莘老喜讀)
(書晚年病目乃擇卒伍中識字稍解事者二人使其子端取西漢左氏等數書授以句讀每暝中危坐室中命)
(二人更讀於旁終丨丨則易一人飲之酒丨丨使退卒亦自喜不難)晝夜苦學昏怠輙以
水沃面(朱子名臣言行錄公處南都學舍丨丨丨丨五年未嘗解衣就寢夜或丨丨丨丨丨丨丨往往)
(饘粥不充日昃始食同舍生或饋珍膳皆拒不受按公范仲淹)朱黃不去手(陸游南唐書徐鍇傳)
(既久處集賢丨丨丨丨丨非莫不出)肘不離案三十年(羅大經鶴林玉露胡澹菴見楊龜山)
(龜山舉兩肘示之曰吾此丨丨丨丨丨丨丨然後於道有進張無垢謫横浦寓城西寳界南其寢室有短窗每)
(日昧爽輒抱書立窗下就明而讀如是者十四年洎北歸窗下石上雙趺之跡隱然至今猶存前輩為學苦如)
(此然龜山蓋少年事無垢乃晚年尤難也)論驢故事(陶宗儀輟耕錄吾鄉呂徽之先生家仙居萬山)
(中博學能詩文問無不知者而安貧樂道常逃其名耕漁以自給一日先生與陳剛中治中遇於道治中策蹇)
(驢時猶布衣見先生風神高簡問曰得非呂徽之乎曰然足下非陳剛中乎曰然握手若平生懽共丨丨丨丨)
(先生言一事治中答一事互至四十餘事治中止矣先生曰我尚記得有某出某書某出某傳又三十餘事治)
(中深敬之)
不學
多暇日(荀子其為人也丨丨丨者其出入不遠矣)盲辨色聾辨聲(荀子不是師法而好)
(自用譬之是猶以丨丨丨以丨丨丨也)未如肬贅(荀子孔子曰如垤而進吾與之如邱而止吾已)
(矣今學曾丨丨丨丨則具然欲為人師)聞不若聾見不若盲言不若爽知
不若狂(吕氏春秋且天生人也而使其耳可以聞不學其丨丨丨丨使其目可以見不學其丨丨丨丨)
(使其口可以言不學其丨丨丨丨使其心可以知不學其丨丨丨丨)寳行良道一而弗復
(呂氏春秋今有寳劍良馬於此玩之不厭視之無倦丨丨丨丨丨丨丨丨欲身之安也名之章也不亦難乎)
學山不至於山(楊子百川學海而至於海邱陵丨丨而丨丨丨丨是故惡夫畫也注畫止)寡
聞無約寡見無卓(揚子多聞則守之以約多見則守之以卓丨丨則丨丨也丨丨則丨丨也)
擿埴索塗(揚子熒魂曠枯糟莩曠沉丨丨丨丨宜行而已矣)摭華不食實(揚子孟子)
(疾過我門而不入我室或曰亦有疾乎曰丨我丨而丨丨我丨)願魚無網(抱朴子夫不學而求知猶)
(丨丨而丨丨焉心雖勤而無獲矣)不知五經名目(抱朴子丨丨丨丨之丨丨而享儒官之祿)
問具山敖山(國語范獻子聘於魯丨丨丨丨丨魯人以其鄉對獻子曰不為具敖乎對曰先君獻)
(武之諱也獻子歸徧戒其所知曰人不可以不學吾適魯而名其二諱為笑焉唯不學也人之有學也猶木之)
(有枝葉也木有枝葉猶比蔭人而况君子之學乎)以耳食(史記六國表秦取天下多暴然世異變成)
(功大傳曰法後王何也以其近已而俗變相類議卑而易行也學者牽於所聞見秦在帝位日淺不察其終始)
(因舉而笑之不敢道此與丨丨丨無異悲夫)保殘守缺(漢書楚元王傳至於國家將有大事若立)
(辟雍封禪廵狩之儀則幽冥而莫知其原猶欲丨丨丨丨挾恐見破之私意而無從善服義之公心)皇天
報下神雀(漢書循吏傳長吏守丞對時臣敞舍有鶡雀飛止丞相府屋上丞相以下見者數百人邊)
(吏多知鶡雀者問之皆陽不知丞相圖議上奏曰臣聞上計長吏守丞以興化條丨丨丨丨丨丨後知從臣敞)
(舍來乃止郡國吏竊笑丞相仁厚有知略微信竒怪也)筆不點牘辭不辯心(後漢書陽)
(球傳案松覽等皆出於微蔑斗筲小人依憑世戚附託權豪俛眉承睫徼進明時或獻賦一篇或鳥篆盈簡而)
(位升郎中形圖丹青亦有丨丨丨丨丨丨丨丨假手請字妖偽百品莫不被蒙殊恩蟬蛻滓濁)假手請
字(見上)别字(後漢書尹敏傳讖書非聖人所作其中多近鄙丨丨頗類世俗之辭)語輙自謂
侯身(魏志毛皇后傳父嘉本典虞車工卒暴富貴明帝令朝臣會其家其容止舉動甚蚩騃丨丨丨丨丨)
(丨)䱥魚蝦鮓未可致(晉書虞嘯父傳為孝武帝所親愛嘗侍飲宴帝從容問曰卿在門下)
(初不聞有所獻替邪嘯父家近海謂帝有所求對曰天時尚温丨丨丨丨丨丨丨尋當有所上獻帝大笑)此
正是我(宋書宗室韞傳韞人才凡鄙以有宣城之勲特為太宗所寵在湘州及雍州使善畫者圖其出)
(行鹵簿羽儀常自披玩嘗以此圖示征西將軍蔡興宗興宗戲之陽若不解畫者指韞形像問曰此何人而在)
(轝上韞曰丨丨丨丨其庸底如此)營道無烈心(宋書宗室義綦傳元嘉六年封營道縣侯凡鄙)
(無識知每為始興王濬兄弟所戲弄濬常謂義綦曰陸士衡詩云丨丨丨丨丨其何意苦阿父如此義綦曰下)
(官初不識何忽見苦其庸塞可笑類如此)項羽千敗(宋書南郡王義宣傳義宣既入城猶出聽事見)
(客左右翟靈寳誡使慰撫衆賓以臧質違指授之宜用致失利今治兵繕甲更為後圖昔漢高百敗終成大業)
(而義宣忘靈寳之言誤云丨丨丨丨衆咸掩口而笑)恍若迷途失偶黶如深夜撒
燭(宋書顔延之傳若呻吟於墻室之内喧囂於黨輩之間竊議以迷寡聞妲語以敵要說是短算所出而非)
(長見所上適值尊明臨座稠覽博論而言不入於高聽人見棄於衆視則丨丨丨丨丨丨丨丨丨丨丨丨銜聲)
(茹氣腆嘿而歸豈識向之夸漫祗足以成今之沮喪耶)何不遷合朔日(宋書阮佃夫傳嘗值)
(正旦應合朔尚書奏遷元會佃夫曰元正慶會國之大禮丨丨丨丨丨丨耶其不稽古如此)太傅是
誰吾不識也(齊書張敬兒傳敬兒於襄陽城西起宅聚財貨又欲移羊叔子墮淚碑於其處立臺)
(綱紀諫曰羊太傅遺德不宜遷動敬兒曰丨丨丨丨丨丨丨丨)不絓通人(梁書任昉傳弱冠王孫綺)
(紈公子道丨丨於丨丨聲未遒於雲閣)唯作大諾(梁書陳伯之傳伯之不識書及還江州得文牒)
(辭訟丨丨丨丨而已有事典籖傳口語與奪决於主者)典籖傳口語(見上)每在公宴
必強賦詩(梁書胡僧祐傳性好讀書不解緝綴然丨丨丨丨丨丨丨丨文詞鄙俚多被嘲謔僧祐怡)
(然自若謂已實工矜伐愈甚)無為作才語見向(南史彭城王義康傳素無術學袁淑嘗詣)
(義康義康問其年荅曰鄧仲華拜袞之歲義康曰身不識也淑又曰陸機入洛之年義康曰身不讀書君丨丨)
(丨丨丨丨丨)檢覓鳳毛(南史謝超宗傳選補新安王子鸞國常侍王母殷淑儀卒超宗作誄奏之)
(帝大嗟賞謂謝莊曰超宗殊有鳳毛靈運復出時右衛將軍劉道隆在御座出候超宗曰聞君有異物可見乎)
(超宗曰懸磬之家復有異物耶道隆武人無識正觸其父名曰旦侍宴至尊說君有鳳毛超宗徒跣還内道隆)
(謂丨丨丨丨至闇待不得乃去按齊書謝超宗傳無時右衛將軍劉道隆以下數語)託云沈約便
句句嗟稱(南史張率傳至年十六向作二千餘首有虞訥者見而詆之率乃一旦焚毁更為詩示焉)
(丨丨丨丨訥丨丨丨丨丨無字不善率曰此吾作也訥慙而退)所識不過十字(南史昌義之傳)
(義之不知書丨丨丨丨丨丨)不免面墻(魏書廣陵王羽傳高祖引陸叡元贊等於前曰北人每言)
(北人何用知書朕聞此深用憮然今知書者甚衆豈皆聖人朕自行禮九年置官三載正欲開導兆人致之禮)
(教朕為天子何假中原欲令卿等子孫博見多知若永居恒北值不好文主卿等子孫丨丨丨丨也陸叡對曰)
(實如明詔金氏若不入仕漢朝七世知名亦不可得也高祖大悅)友人與之書而不能
答(魏書傅永傳年二十餘有丨丨丨丨丨丨丨丨丨請於洪仲洪仲深讓之而不為報永乃發憤讀書涉獵)
(經史兼有才華)何處龍見(北齊書高阿那肱傳尚書郎中源師嘗諮肱云龍見當雩問師云丨丨丨)
(丨作何物顔色師云此是龍星見須雩祭非是眞龍見肱云漢兒強知星宿其墻面如此)穴處(北史雷紹)
(傳年十八給事鎮府嘗使洛陽見京都禮義之美還謂同僚曰徒知邊偹尚武以圖富貴不謂文學身之寳也)
(生世不學其猶丨丨何所見焉)作屋况字(北史斛律金傳金性質直不識文字本名敦苦其難署改)
(名為金從其便易猶以為難司馬子如教為金字丨丨丨之其丨乃就)何須作書傳雅語
(北史李密傳密共化及隔水語密數之曰卿本匈奴皂隸破野頭耳父與兄弟皆受隋恩豈容躬行殺虐今若)
(速來歸義尚可全後嗣化及默然俯仰良久乃瞋目大言曰共你論相殺事丨丨丨丨丨丨丨密謂從者曰化)
(及庸懦如此忽欲圖帝王吾當折杖驅之按何須作書傳雅語隋書作何須作書語)八十宗(北史徐遵)
(明傳遵明見鄭康成論語序云書以八寸策誤作丨丨丨因曲為之說其僻也皆如此)河南將軍
晉無此號(北史熊安生傳安生在山東時歲歲遊講從之者傾郡縣或誑之曰某村古塜是晉河南)
(將軍熊光去七十二世舊有碑為村人埋匿安生掘地求之不得連年訟焉冀州長史鄭大讙判之曰七十二)
(世乃是羲皇上人丨丨丨丨丨丨丨丨訴非理記安生率其族向塜而號將通名見徐之才和士開二人相對)
(以徐之才諱雄和士開諱安乃稱觸觸生羣公哂之)觸觸生(見上)獸亦不識字而能
觸邪(舊唐書侯思止傳貧窮不能理生業乃樂事渤海高元禮家性無頼詭譎時恒州刺史裴貞杖一判)
(司則天將不利王室羅反之徒已興矣判司教思止說遊擊將軍高元禮因請狀乃告舒王元名及裴貞反周)
(興按之並族滅授思止遊擊將軍元禮懼而曲媚引與同坐呼為侯大曰國家用人以不次若言侯大不識字)
(即奏云獬豸丨丨丨丨丨丨丨丨丨則天果如其言思止以獬豸對之則天大悅)賜絹買經史
(舊唐書隴西王博义傳絃歌自娛驕侈無比與其弟渤海王奉慈俱為高祖所鄙帝謂曰我怨讐有善猶擢以)
(不次况於親戚而不委任聞汝等惟昵近小人好為不軌先王墳典不聞習學今丨丨二百匹可各丨丨丨習)
(讀務為善事)伏獵侍郎(舊唐書嚴挺之傳林甫引蕭炅為戶部侍郎嘗與挺之同行慶弔客次有)
(禮記蕭炅讀之曰蒸嘗伏獵炅早從官無學術不識伏臘之意誤讀之挺之戲問炅對如初挺之白九齡曰省)
(中豈有丨丨丨丨)杖杜(舊唐書李林甫傳自無學術僅能秉筆有才名於時者尤忌之而郭慎微苑咸)
(文士之闒茸者代為題尺林甫典選部時選人嚴迥判語有用杕杜二字者林甫不識杕字謂吏部侍郎韋陟)
(曰此云丨丨何也陟俛首不敢言)弄麞(舊唐書李林甫傳太常少卿姜度林甫舅子度妾誕子林甫手)
(書慶之曰聞有丨丨之慶客視之掩口)曳白(舊唐書苗晉卿傳晉卿及同列侍郎宋遥主文選天寳一)
(載御史中丞張倚男奭參選晉卿與遥以倚初承恩欲悅附之考選人判等凡六十四人分甲乙丙科奭在其)
(首衆知奭不讀書論議紛然明皇大集登科人御花萼樓親試登第者十無一二而奭手持試紙竟日不下一)
(字時謂之丨丨)六經則未嘗開卷三史則皆同於挂壁(舊唐書楊綰傳)
(從此積弊浸轉成俗幼能就學皆誦當代之詩長而博文不越諸家之集逓相黨與用致虚聲丨丨丨丨丨丨)
(丨丨丨丨丨丨丨丨丨)沒字碑(五代史唐臣傳明宗問誰可相者安重誨以崔恊對任圜前爭曰重)
(誨未諳朝廷人物為人所賣天下皆知崔協不識文字而虚有儀表號為丨丨丨臣以陛下誤加採擢無功幸)
(進此不知書以臣一人取笑足矣相位有幾豈容更益笑端)霍光傳不可不讀(宋史寇準)
(傳張詠在成都聞準入相謂其僚屬曰寇公竒才惜學術不足爾及準出陜詠適自成都罷還準送之郊問曰)
(何以教準詠徐曰丨丨丨丨丨丨丨也準莫諭其意歸取其傳讀之至不學無術笑曰此張公謂我矣)讀
未終紙欠伸思睡(宋史王曙傳司馬光嘗語人曰自我為資治通鑑人多欲求觀丨丨丨一)
(丨已丨丨丨丨能閱之終篇者惟王勝之耳按勝之曙孫益柔子)不識岢字至分為兩
(金史持嘉喀齊喀傳初大兵圍汴司諫陳岢屢上封事言得失切中時病喀齊喀大怒召入省呼其名責之曰子為)
(陳山可耶果如子言能退大敵我當世世與若為奴聞者無不竊笑蓋丨丨丨丨丨丨丨丨耳)雀兒參
政(金史錫默愛實傳合周姓好作詩詞語鄙俚人采其語以為戲笑因自草括粟榜文有雀無翅兒不飛蛇)
(無頭兒不行等語以而作兒掾史知之不敢易也京城目之曰丨丨丨丨)飯坑酒囊(王充論衡人生)
(禀五常之性好道樂學故辨於物今則不然飽食快飲慮深求卧腹為丨丨腸為丨丨是則物也)鸚鵡
能言之類(王充論衡凡貴通者貴其能用之也即徒誦讀讀詩諷術雖千篇以上丨丨丨丨丨丨也)
(衍傳書之意出膏腴之詞非俶儻之才不能任也)以賄玷精以乏易計(王符潛夫論當)
(世學士恒以萬計而究塗者無數十焉其故何也其富者則丨丨丨丨貧者則丨丨丨丨)無異女史
誦詩内豎傳令(徐幹中論凡學者大義為先物名為後大義舉而物名從之然鄙儒之博學也)
(務於物名詳於器械考於詁訓摘其章句而不能統其大義之所極以獲先王之心此丨丨乎丨丨丨丨丨丨)
(丨丨也)蒙然張口如坐雲霧(顔氏家訓人生在世會當有業農民則計量耕稼商賈則)
(計論貨賄工巧則致精器用伎藝則深思法術武夫則慣習弓馬文士則講議經書多見士大夫恥涉農商羞)
(務工伎射既不能穿札筆則纔計姓名飽食醉酒忽忽無事以此銷日以此終年或因家世餘緒得一階半級)
(便謂為足安能自苦及有吉凶大事議論得失丨丨丨丨丨丨丨丨公私宴集談古賦詩塞默低頭欠伸而已)
(有識旁觀代其入地何惜數年勤學長受一生愧辱哉)顧人答策假手賦詩(顔氏家訓)
(梁朝全盛之時貴遊子弟多無學術至於諺云上車不落則著作體中何如則秘書無不燻衣剃面傅粉施朱)
(駕長簷車跟高齒屐坐棋子方褥憑班絲隱囊列器玩於左右從容出入望若神仙明經求第則丨丨丨丨三)
(九公讌則丨丨丨丨)懶營饌惰裁衣(顔氏家訓世人不問愚智皆欲識人之多見事之廣而不)
(肻讀書是猶求飽而丨丨丨欲煖而丨丨丨也)損惠蹲鴟(顔氏家訓江南有一權貴讀誤本蜀都賦)
(注解蹲鴟芋也乃為羊字人饋羊肉荅書云丨丨丨丨舉朝驚駭不解字義久後尋迹方知如此元氏之世洛)
(京時有一才學重臣新得史記音而頗紕繆誤反顓頊字頊當為許錄反錯作許緣反遂一一謂言從來謬音)
(專旭當音專翾耳此人先有高名翕然信行期年之後更有碩儒苦相究討方知誤焉)王莽非特
鴟目虎吻亦紫色蛙聲(顔氏家訓漢書王莽贊云紫色䵷聲餘分閏位謂以偽亂眞爾)
(昔吾嘗共人談書言及王莽形狀有一俊士自許史學名價甚高乃云丨丨丨丨丨丨丨丨丨丨丨丨丨又禮)
(樂志云給太官挏馬酒李竒注以馬乳為酒也揰挏乃成二字並從手揰挏此謂撞𢷬挺挏之今為酪酒亦然)
(向學士又以種桐時大官釀馬酒乃熟其孤陋遂至於此)種桐時大官釀馬酒乃熟
(見上)斲窗舍人(張鷟朝野僉載陽滔為中書舍人時促命制敇令史持庫鑰他適無舊本檢尋乃斲)
(窗取得之時人號為丨丨丨丨)江漢與河東何涉(劉肅大唐新語荆州舊有河東寺後梁蕭)
(詧為其兄河東王所造良嗣見而驚曰此在丨丨之間丨丨丨有丨關丨遂改奏之良嗣寡學深為人所笑)
豈不畏二十八宿笑人(劉肅大唐新語尹伊嘗因坊州司戶尚藥局牒省索杜若省符)
(下坊州供送伊判之曰坊州本無杜若天下共知省符忽有此科應由謝朓詩誤華省曹郎如此判丨丨丨丨)
(丨丨丨向下丨丨由是知名改補雍州司法)班孟堅文章何關固事(劉肅大唐新語)
(張由古有吏才而無學術累歷臺省嘗於衆中嘆班固大才文章不入文選或謂之曰兩都賦燕山銘典引等)
(並入文選何為言無由古曰此並丨丨丨丨丨丨丨班丨丨聞者掩口而笑)挽鏡寒鴉集(叚成)
(式酉陽雜俎蜀小將韋少卿韋表微堂兄也少不喜書嗜好劄青其季父常令解衣視之胸上刺一樹樹杪集)
(鳥數十其下懸鏡鏡鼻繫索有人止側牽之叔不解問焉少卿笑曰叔不曾讀張燕公詩否丨丨丨丨丨耳)
二毛之叟不如白面書生(叚成式酉陽雜俎歷城北二里有蓮子湖周環二十里湖)
(中多蓮花紅綠間明乍疑濯錦又漁船掩映罟罾疎布遠望之者若蛛網浮杯也魏袁翻曾在湖醼集參軍張)
(伯瑜諮公言向為血羹頻不能就公曰取洛水必成也遂如公語果成時清河王怪而異焉乃諮公未審何義)
(得爾公曰可思湖目清河笑而然之而實未解坐散語主簿房叔道曰湖目之事吾實未曉叔道對曰藕能散)
(血湖目蓮子故令公思清河歎曰人不讀書其猶夜行丨丨丨丨丨丨丨丨丨丨)豈是助語(玉泉)
(子李據宰相絳之姪生長綺紈曾宰字於澠池皆以門廕也不知書因節歲索魚不得怒追漁師云緣獺暴不)
(敢打魚判云俯臨新歲猛獸驚人漁網至寬疏而不漏後又祗承人請假狀後判云白日黃昏須到夜即平明)
(放歸祗承人並不敢去又判決祗承人云如此痴頑豈合喫杖五下或語據曰豈合喫杖不合喫杖也李曰公)
(何不會丨丨丨丨共之乎者也何别哉)人日鳥(陶穀清異錄南唐王建封不識文義族子有動植疏)
(俾吏錄之其載鴿事以傳寫訛謬分一字為三變而為丨丨丨矣建封信之每人日開筵必首進此味)反
坫(沈括夢溪筆談嘗有人自負才名後為進士狀首敭歷貴近曾謫官知海州有筆工善畫水召使畫便廳)
(掩障自為之記自書於壁間後人以其時名至今嚴護之其間叙畫水之因曰設於廳事以代丨丨人莫不怪)
(之予竊意其心以謂邦君屏塞門管氏亦屏塞門邦君為兩君之好有反坫管氏亦有反坫其文相屬故謬以)
(屛為反坫耳)呼馬為韓盧染工為伶倫(馬令南唐書苛政傳德柔本無學術妄稱)
(博學每丨丨丨丨丨丨丨丨丨丨按德柔李德柔)一榻枕書(陸游老學菴筆記荆公素輕沈文通)
(以為寡學故贈之詩曰翛然丨丨丨丨卧直到日斜騎馬歸)生年二十未知周孔(陸游)
(老學菴筆記杜牧之范陽盧秀才墓誌曰丨丨丨丨丨丨古有人曰丨公丨夫子蓋謂世雖農夫卒伍下至臧)
(獲皆能言孔夫子而盧生猶不知所以甚言其不學也)梨為五臟刀斧(文瑩湘山野錄李建)
(勲罷相江南出鎮豫章一日與賓僚遊東山各事寬履輕衫攜酒餚引步於漁溪樵塢間遇佳處則飲忽平田)
(間一茒舍有兒童誦書聲相君攜策就之乃一老叟教數村童叟驚悚離席改容趨謝而翔雅有體氣調瀟灑)
(丞相愛之遂觴於其廬置之客右叟亦不敢輙談李以晚渴連食數丨賓僚有曰此不宜多食號丨丨丨丨丨)
(叟竊笑丞相曰先生之哂必有異聞叟謝曰小子愚賤偶失容於鈞重然實無所聞李堅質之仍脅以巨觥曰)
(無說則沃之叟不得已問說者曰敢問刀斧之說有稽乎曰舉世盡云必有其稽叟曰見鶡冠子所謂五臟刀)
(斧者非所食之梨乃離别之離爾蓋言人之别離戕伐胸懷甚若刀斧遂就架取一小策振拂以呈丞相乃鶡)
(冠子也檢之如其說李特加重)
御定子史精華卷七十一
