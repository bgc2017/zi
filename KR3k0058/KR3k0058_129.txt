欽定四庫全書
御定子史精華卷一百二十九
言語部五
常談上
思之思之鬼神通之(管子丨丨丨丨又重思之思之而不通丨丨將丨丨非鬼神之力也)
(精氣之極也)物之所生不若其所聚(管子道若祕云丨丨丨丨丨丨丨丨丨)□
載而歸(管子使天下諸侯以疲馬犬羊為幣齊以良馬報諸侯以縷帛布鹿皮四分以為幣齊以文錦)
(虎豹皮報諸侯之使垂櫜而入丨丨丨丨)持祿養交(管子小臣丨丨丨丨不以官為事)釣名
(管子丨丨之人無賢士焉)牆有耳(管子古者有二言丨丨丨伏寇在側牆有耳者微謀外泄之謂也伏)
(寇在側者沉疑得民之道也微謀之泄也狡婦襲主之請而資游慝也沉疑之得民也者前貴而後賤者為之)
(驅也)令不虛行(管子國不虛重兵不虛勝民不虛用丨丨丨丨)成軸(管子夫丨丨之多也其處)
(大也不究其入小也不塞猶迹求履之憲也)民未嘗可與慮始而可與樂成
功(管子丨丨丨丨丨丨丨丨丨丨丨丨丨是故仁者知者有道者不與大慮始)信言不美美
言不信(老子丨丨丨丨丨丨丨丨善者不辨辨者不善)金玉滿堂(老子丨丨丨丨莫之能守)
天網恢恢疎而不失(老子天之道不爭而善勝不言而善應不召而自來繟然而善謀丨)
(丨丨丨丨丨丨丨)舉火(晏子國之閒士待臣而後丨丨者數百家)衆口鑠金(晏子臣聞之近)
(臣嘿遠臣瘖丨丨丨丨按國語作衆心成城衆口鑠金)衣莫若新人莫若故(晏子景公)
(與晏子立於曲潢之上晏子稱曰丨丨丨丨丨丨丨丨公曰衣之新也信善矣人之故相知情)其應如
響(子華子必以其類丨丨丨丨)天地之間人為貴(子華子一人之身為骨凡三百有六)
(十精液之所朝夕也氣息之所吐吸也心意知慮之所識也手足之所運動而指股之所信屈也皆與天地之)
(大數通體而為一故曰丨丨丨丨丨丨丨)四通八逹(子華子且齊之為國也表海而負嵎輪廣隈澳)
(其塗之所出丨丨而丨丨游士之所凑也)不知甘苦(墨子今有人於此少嘗苦曰苦多嘗苦曰甘則)
(必以此人為丨丨丨丨之辨矣)出其不意(孫子攻其無備丨丨丨丨此兵家之勝不可先傳也)疑
行無成疑事無功(商子公孫鞅曰臣聞之丨丨丨丨丨丨丨丨)不瞽不聾不
能公(慎子不聰不明不能王丨丨丨丨丨丨丨海與山爭水海必得之)貧者士之常(列子)
(丨丨丨丨丨死者人之終)用志不分乃凝於神(列子孔子顧謂弟子曰丨丨丨丨丨丨丨)
(丨其痀僂丈人之謂乎)朝三暮四朝四暮三(列子宋有狙公者愛狙養之成羣能解狙)
(之意狙亦得公之心損其家口充狙之欲俄而匱焉將限其食恐衆狙之不馴於已也先誑之曰與若芧丨丨)
(而丨丨足乎衆狙皆起而怒俄而曰與若芧丨丨而丨丨足乎衆狙皆伏而喜)人不㛰宦情欲
失半(列子語有之曰丨丨丨丨丨丨丨丨人不衣食君臣道息)中傷(列子日月星辰亦積氣中之有)
(光曜者只使墜之不能有所丨丨)放生(列子邯鄲之民以正月之旦獻鳩於簡子簡子大悦厚賞之客)
(問其故簡子曰正旦丨丨示有恩也客曰民知君之欲放之競而捕之死者衆矣君如欲生之不若禁民勿捕)
河漢(莊子肩吾問於連叔曰吾聞言於接輿大而無當往而不反吾驚怖其言猶丨丨而無極也大有徑)
(庭不近人情焉)不近人情(見上)六合之外聖人存而不論(莊子丨丨丨丨)
(丨丨丨丨丨丨六合之内聖人論而不議春秋經世先王之志聖人議而不辨)孟浪(莊子夫子以為丨丨)
(之言而我以為妙道之行也)為女妄言之女以妄聽之(莊子長梧子曰是黃帝之)
(所聽熒也而邱也何足以知之且女亦大早計見卵而求時夜見彈而求鴞炙予嘗丨丨丨丨丨丨丨丨丨丨)
越爼代庖(莊子庖人雖不治庖尸祝不越樽爼而代之矣)肯綮(莊子技經丨丨之未嘗而况大)
(軱乎)新發於硎(莊子今臣之刀十九年所解數千牛矣而刀刃若丨丨丨丨)為善無近
名為惡無近刑(莊子丨丨丨丨丨丨丨丨丨丨緣督以為經可以保身可以全生可以養親可)
(以盡年)師心(莊子大多政法而不諜雖固亦無罪雖然止是耳矣夫胡可以及化猶丨丨者也)内
熱(莊子今吾朝受命而夕飲冰我其丨丨與注内熱飲冰者誠憂事之難)不可解於心(莊子)
(子之愛親命也丨丨丨丨丨臣之事君義也無適而非君也無所逃於天地之間)無所逃於天
地之間(見上)風波(莊子言者丨丨也行者實喪也夫風波易以動實喪易以危)肝膽楚
越(莊子自其異者視之丨丨丨丨也自其同者視之萬物皆一也)形骸之外(莊子今子與我遊於)
(形骸之内而子索我於丨丨丨丨不亦過乎)安排(莊子造適不及笑獻笑不及排丨丨而去化乃入於)
(寥天一)蚊負(莊子肩吾見狂接輿狂接輿曰日中始何以語女肩吾曰告我君人者以已出經式義度)
(人孰敢不聽而化諸接輿曰是欺德也其於治天下也猶涉海鑿河而使丨丨山也)既雕既琢復
歸於朴(莊子奢聞之丨丨丨丨丨丨丨丨侗乎其無識儻乎其怠疑萃乎芒乎其送往而迎來)雀
躍(莊子雲將東遊過扶搖之枝而適遭鴻蒙鴻蒙方將拊脾丨丨而遊)華封祝(莊子堯觀乎華華封)
(人曰嘻聖人請祝聖人使聖人夀堯曰辭使聖人富堯曰辭使聖人多男子堯曰辭封人曰夀富多男子人之)
(所欲也汝獨不欲何耶堯曰多男子則多懼富則多事夀則多辱是三者非所以養德也故辭封人曰始也我)
(以汝為聖人邪今然君子也天生萬物必授之職多男子而授之職則何懼之有富而使人分之則何事之有)
(夫聖人鶉居而鷇食鳥行而無彰天下有道則與物皆昌天下無道則修德就閒千歲厭世去而上仙乘彼白)
(雲至於帝鄕三患莫至身常無殃則何辱之有)呼牛呼馬(莊子昔者子丨我丨也而謂之牛丨我丨)
(也而謂之馬)有數存焉於其間(莊子得之於手而應於心口不能言丨丨丨丨丨丨丨)
可口(莊子譬三皇五帝之禮義法度其猶柤梨橘柚耶其味相反而皆丨於丨)天門開(莊子故曰)
(正者正也其心以為不然者丨丨弗丨矣)見笑大方(莊子秋水時至百川灌河涇流之大兩涘渚崖)
(之間不辨牛馬於是焉河伯欣然自喜以天下之美為盡在已順流而東行至於北海東面而視不見水端於)
(是焉河伯始旋其面目盳洋向若而歎曰野語有之曰聞道百以為莫已若者我之謂也且夫我嘗聞少仲尼)
(之聞而輕伯夷之義者始吾弗信今我睹子之難窮也吾非至於子之門則殆矣吾常丨丨於丨丨之家)盳
洋而歎(見上)落馬首穿牛鼻(莊子曰何謂天何謂人北海若曰牛馬四足是謂天丨丨)
(丨丨丨丨是謂人)筌蹄(莊子丨者所以在魚得魚而忘筌丨者所以在兔得兔而忘蹄)管闚(莊子)
(且彼方跐黃泉而登大皇無南無北奭然四解淪於不測無東無西始於元冥反於大通子乃規規然而求之)
(以察索之以辯是直用丨丨天用錐指地也不亦小乎)材與不材之間(莊子莊子行於山中)
(見大木枝葉盛茂伐木者止其旁而不取也問其故曰無所可用莊子曰此木以不材得終其天年夫子出於)
(山舍於故人之家故人喜命䜿子殺鴈而烹之䜿子請曰其一能鳴其一不能鳴請奚殺主人曰殺不能鳴明)
(日弟子問於莊子曰昨日山中之木以不材得終其天年今主人之鴈以不材死先生將何處莊子歎曰周將)
(處夫丨丨丨丨丨丨)目擊(莊子子路曰吾子欲見温伯雪子久矣見之而不言何邪仲尼曰若夫人者丨)
(丨而道存矣亦不可以容聲矣)步亦步趨亦趨(莊子顔淵問於仲尼曰夫子丨丨丨夫子丨丨)
(丨夫子馳亦馳夫子奔逸絶塵而回瞠若乎後矣)匍匐而歸(莊子且子獨不聞夫夀陵餘子之學)
(行於邯鄲與未得國能又失其故行矣直丨丨丨丨耳)數米(莊子且夫二子者又何足以稱揚哉是其)
(於辯也將妄鑿垣牆而殖蓬蒿也簡髮而櫛丨丨而炊竊竊乎又何足以濟世哉)解衣般礴(莊子)
(宋元君將畫圖衆史皆至受揖而立䑛筆和墨在外者半有一史後至者儃儃然不趨受揖不立因之舍公使)
(人視之則丨丨丨丨臝君曰可矣是真畫者也)聞人足音蛩然而喜(莊子逃虛空者藜藋)
(柱乎鼪鼬之逕踉位其空丨丨丨丨丨丨丨丨矣)日計不足歲計有餘(莊子庚桑子之)
(始來吾灑然異之今吾丨丨之而丨丨丨丨之而丨丨庶幾其聖人乎子胡不相與尸而祝之社而稷之乎)
尸而祝之社而稷之(見上)鹵莽滅裂(莊子昔予為禾耕而丨丨之則其實亦鹵)
(莽而報予芸而丨丨之其實亦滅裂而報予)陳人(莊子年先矣而無經緯本末以期年耆者是非先也)
(人而無以先人無人道也人而無人道是之謂丨丨)開口笑(莊子人上夀百歲中夀八十下夀六十除)
(病疲死喪憂患其中丨丨而丨者一月之中不過四五日而已矣)編虎須(莊子料虎頭丨丨丨幾不)
(免虎口哉)不免虎口(見上)平為福(莊子丨丨丨有餘為害者物莫不然而財其甚者也)千
里不留行(莊子臣之劍十步一人丨丨丨丨丨)布施(莊子生不丨丨死何含珠為)厚貌
深情(莊子凡人心險於山川難於知天天猶有春秋冬夏旦暮之期人者丨丨丨丨故有貌愿而益有長)
(若不肖有順懁而逹有堅而縵有緩而釬故其就義若渴者其去義若熱)人心險於山川(見上)
強聒(莊子以此周行天下上說下教雖天下不取丨丨而不舍者也)酒保(鶡冠子丨丨先貴食者注)
(酒保貨酒者也)米鹽(韓非子徑省其說則以為不智而拙之丨丨轉辦則以為多而交之)遠水不
救近火(韓非子魯穆公使衆公子或宦於晉或宦於荆犁鉏曰假人於越而救溺人雖善遊子必不生)
(矣失火而取水於海海水雖多火必不滅矣丨丨丨丨丨丨也今晉與荆雖強而齊近魯患其不救乎)知
淵中之魚者不祥(韓非子古者有諺曰丨丨丨丨丨丨丨丨)鴈鼎(韓非子齊伐魯索讒)
(鼎魯以其鴈往齊人曰鴈也魯人曰真也齊曰使樂正子春來吾將聽子魯君請樂正子春樂正子春曰胡不)
(以其真往也君曰我愛之答曰臣亦愛臣之信)膠漆(韓非子堯無丨丨之約於當世而道行舜無置錐之)
(地於後世而德結)吹毛求疵(韓非子不丨丨而丨丨不洗垢而察難知)矛楯(韓非子人有鬻)
(矛與楯者譽其楯之堅物莫能陷也俄而又譽其矛曰物無不陷也人應之曰以子之矛陷子之楯何如其人)
(弗能應也以為不可陷之楯與無不陷之矛為名不可兩立也)長袖善舞多錢善賈(韓非)
(子鄙諺曰丨丨丨丨丨丨丨丨此言多資之易為工也)蓬生麻中(荀子丨丨丨丨不扶而直)君
子道其常(荀子仁義德行常安之術也然而未必不危也汙僈突盜常危之術也然而未必不安也)
(故曰丨丨丨丨丨而小人道其怪)大君子(荀子小人之傑也彼固曷足稱乎丨丨丨之門哉)井
井有條(荀子丨丨兮其丨丨理也)有治人無浩法(荀子有亂君無亂國丨丨丨丨丨丨)
天君(荀子心居中虛以治五官夫是之謂丨丨)規磨之說(荀子是丨丨丨丨也溝中之瘠也注)
(規磨之說猶差錯之說也規者正圓之器磨久則偏盡而不圓失於度程也文子曰水雖平必有波衡雖正必)
(有差韓子曰規有磨而水有波我欲更之無奈之何此通於權言也)養欲給求(荀子人生而有欲欲)
(而不得則不能無求求而無度量分界則不能不爭爭則亂亂則窮先王惡其亂也故制禮義以分之以丨人)
(之丨丨人之丨使欲必不窮乎物物必不屈於欲兩者相持而長是禮之所起也)情文俱盡(荀子)
(凡禮始乎梲成乎文終乎悦校故至備丨丨丨丨其次情文代勝其下復情以歸大一也)坐而言起
而行(荀子凡論者貴其有辨合其符驗故丨丨丨之丨丨可設張而可施丨)天圓地方(吕氏)
(春秋丨道丨丨道丨聖人法之所以立上下)天下太平(吕氏春秋丨丨丨丨萬物安寧皆化其上)
(樂乃可成)其大無外其小無内(吕氏春秋以天為法以德為行以道為宗與物變化而無)
(所終窮精充天地而不竭神覆宇宙而無望莫知其始莫知其終莫知其門莫知其端莫知其源丨丨丨丨丨)
(丨丨丨此之謂至貴)以不解解之(吕氏春秋魯鄙人遺宋元王閉元王號令於國有巧者皆來解)
(閉人莫之能解兒說之弟子請往解之乃能解其一不能解其一且曰非可解而我不能解也固不可解也問)
(之魯鄙人鄙人曰然固不可解也我為之而知其不可解也今不為而知其不可解也是巧於我故如兒說之)
(弟子者丨丨丨丨丨也)耳而目之(吕氏春秋趙襄子之時以任登為中牟令上計言於襄子曰中)
(牟有士曰膽胥已請見之襄子見而以為中大夫相國曰意者君耳而未之目邪為中大夫若此其見也非晉)
(國之故襄子曰吾舉登也已丨丨丨丨矣登所舉吾又耳而目之矣是耳目人終無已也遂不復問而以為中)
(大夫)以石投水(吕氏春秋白公問於孔子曰人可與微言乎孔子不應白公曰若丨丨丨丨奚若孔)
(子曰没人能取之白公曰若以水投水奚若孔子曰淄澠之合者易牙嘗而知之白公曰然則人不可與微言)
(乎孔子曰胡為不可)掣肘(吕氏春秋宓子賤治亶父恐魯君之聽說人而令已不得行其術也將辭而行)
(請近吏二人於魯君與之俱至於亶父邑吏皆朝宓子賤令吏二人書吏方將書宓子賤從旁時丨搖其丨吏)
(書之不善則宓子賤為之怒吏甚患之辭而請歸宓子賤曰子之書甚不善子勉歸矣二吏歸報於君曰宓子)
(不可為書君曰何故吏對曰宓子使臣書而時掣搖臣之肘書惡而有甚怒吏皆笑宓子此臣所以辭而去也)
(魯君太息而嘆曰宓子以此諫寡人之不肖也寡人之亂子而令宓子不得行其術必數有之矣微二人寡人)
(幾過遂發所愛而令之亶父告宓子曰自今以來亶父非寡人之有也子之有也有便於亶父者子決為之矣)
(五歲而言其要宓子敬諾乃得行其術於亶父)無立錐之地(吕氏春秋無欲者其視有天下也與)
(丨丨丨丨丨同)交淺言深(淮南子賓有見人於宓子者賓出宓子曰子之賓獨有三過望我而笑是)
(攓也談語而不稱師是返也丨丨而丨丨是亂也賓曰望君而笑是公也談語而不稱師是通也交淺而言深)
(是忠也)臨河羡魚不如歸家織網(淮南子丨丨而丨丨丨丨丨丨丨丨)不今
不古(揚子童牛角馬丨丨丨丨)發策決科(揚子或曰書與經同而世不尚治之可乎曰可或人)
(啞爾笑曰須以丨丨丨丨曰大人之學為道也小人之學為利子為道乎為利乎)羊質虎皮(揚子)
(丨丨而丨丨見草而悦見豺而戰忘其皮之虎也)童而習之(揚子孔子之道其較且易也或曰丨)
(丨丨丨白紛如也何其較且易曰謂其不姦姦不詐詐也)作輟(揚子或曰何以處偽曰有人則丨之無人)
(則丨之之謂偽觀人者審其作輟而已矣)年彌高而德彌邵(揚子丨丨丨丨丨丨丨者是孔)
(子之徒歟)漏脯充饑鴆酒止渴(抱朴子咀丨丨以丨丨酣丨丨以丨丨)奴顔婢
膝(抱朴子以嶽峙獨立者為澁吝疏拙以丨丨丨丨者為暁解當世)云云(抱朴子該河洛之籍籍博)
(百氏之丨丨)三教(文中子程元曰丨丨何如子曰政惡多門久矣曰廢之何如子曰非爾所及也真君)
(建德之事適足推波助瀾縱風上燎爾子讀洪範讜議曰三教於是乎可一矣程元魏徵進曰何謂也子曰使)
(民不倦)從善如登從惡如崩(國語諺曰丨丨丨丨丨丨丨丨注如登喻難如崩喻易)
講貫(國語士朝而受業晝而丨丨夕而習復夜而計過無憾而後即安)受業(見上)民生於
三事之如一(國語丨丨丨丨丨丨丨丨父生之師教之君食之非父不生非食不長非教不知生)
(之族也故壹事之惟其所在則致死焉報生以死報賜以力人之道也)生氣(國語未報楚惠而抗宋我)
(曲楚直其衆莫不丨丨)擇禍莫若輕(國語范文子曰擇福莫如重丨丨丨丨丨福無所用輕禍)
(無所用重)爭名者於朝争利者於市(戰國策臣聞丨丨丨丨丨丨丨丨丨丨)揣
摩(戰國策得太公隂符之謀伏而讀之簡練以為丨丨)抵掌而談(戰國策見說趙王於華屋之下)
(丨丨丨丨趙王大說封為武安君)行百里者半九十(戰國策詩云丨丨丨丨丨於丨丨此)
(言末路之難)歡喜(戰國策秦軍大克趙軍大破秦人丨丨趙人畏懼)四時之序成功
者退(戰國策蔡澤曰吁君何所見之晚也夫丨丨丨丨丨丨丨丨)蛇足(戰國策楚有祠者賜其舍)
(人巵酒舍人相謂曰數人飲之不足一人飲之有餘請畫地為蛇先成者飲酒一人蛇先成引酒且飲乃左手)
(持巵右手畫蛇曰吾能為之足未成一人之蛇成奪其巵曰蛇固無足子安能為之足遂飲其酒為丨丨者終)
(亡其酒)門下(戰國策齊人有馮煖者貧乏不能自存使人屬孟嘗君願寄食丨丨)開罪(戰國策文)
(倦於是憒於憂而性懧愚沉於國家之事丨丨於先生)亡羊補牢(戰國策鄙語曰見兔而顧犬未)
(為晚也丨丨而丨丨未為遲也)公子王孫(戰國策黃雀因是以俯噣白粒仰栖茂樹鼔翅奮翼自以)
(為無患與人無爭也不知夫丨丨丨丨左挾彈右攝丸將加已乎十仞之上以其類為招書游乎茂樹夕調乎)
(酸鹹倏忽之間墜於公子之手)親友(戰國策孟嘗君擇舍人以為武城吏而遣之曰鄙語豈不曰借車者)
(馳之借衣者被之哉皆對曰有之孟嘗君曰文甚不取也夫所借衣車者非丨丨即兄弟也夫馳親友之車被)
(兄弟之衣文以為不可)抱薪救火(戰國策以地事秦譬猶丨丨而丨丨也薪不盡則火不止)寧
為鷄口無為牛後(戰國策鄙語曰丨丨丨丨丨丨丨丨今大王西面交臂而臣事秦何以異)
(於牛後乎)君子交絶不出惡聲(戰國策古之丨丨丨丨丨丨丨丨忠臣之去也不潔其名)
壹敗塗地(史記高祖紀天下方擾諸侯並起今置將不善丨丨丨丨吾非敢自愛恐能薄不能完父)
(兄子弟此大事願更相推擇可者)亡賴(史記高祖紀未央宫成高祖大朝諸侯羣臣置酒未央前殿高)
(祖奉玉巵起為太上皇夀曰始大人常以臣丨丨不能治産業不如仲力今某之業所就孰與仲多殿上羣臣)
(皆呼萬歲大笑為樂)公知其一未知其二(史記高祖紀高祖置酒雒陽南宫高祖曰列侯)
(諸將無敢隱朕皆言其情吾所以有天下者何項氏之所以失天下者何高起王陵對曰陛下慢而侮人項羽)
(仁而愛人然陛下使人攻城略地所降下者因以予之與天下同利也項羽妒賢嫉能有功者害之賢者疑之)
(戰勝而不予人功得地而不予人利此所以失天下也高祖曰丨丨丨丨丨丨丨丨夫運籌策帷帳之中決勝)
(於千里之外吾不如子房鎮國家撫百姓給餽饟不絶糧道吾不如蕭何連百萬之軍戰必勝攻必取吾不如)
(韓信此三者皆人傑也吾能用之此吾所以取天下也項羽有一范增而不能用此其所以為我擒也)妒
賢嫉能(見上)有氣力(史記吕后紀朱虛侯丨丨丨)詿誤(史記文帝紀詔有司曰濟北王)
(背信反上丨丨吏民為大逆濟北吏民兵未至先自定及以軍地邑降者皆赦之復官爵)當世得失
之林(史記高祖功臣侯年表居今之世志古之道所以自鏡也未必盡同帝王者各殊禮而異務要以成)
(功為統紀豈可緄乎觀所以得尊寵及所以廢辱亦丨丨丨丨丨丨也何必舊聞)小鬼(史記封禪書杜)
(主故周之右將軍其在秦中最丨丨之神者)陳陳相因(史記平準書漢興七十餘年之間國家無)
(事非遇水旱之災民則人給家足都鄙廪庾皆滿而府庫餘貨財京師之錢累巨萬貫朽而不可校太倉之粟)
(丨丨丨丨充溢露積於外至腐敗不可食)武斷鄕曲(史記平準書豪黨之徒以丨丨於丨丨)招
搖(史記孔子世家居衛月餘靈公與夫人同車宦者雍渠驂乘出使孔子為次乘丨丨市過之子曰吾未見)
(好德如好色者也於是醜之去衛注招搖翺翔也)不能贊一辭(史記孔子世家孔子在位聽訟)
(文辭有可與人共者弗獨有也至於為春秋筆則筆削則削子夏之徒丨丨丨丨丨)折衷(史記孔子世家)
(自天子王侯中國言六藝者丨丨於夫子)燕雀安知鴻鵠之志(史記陳涉世家涉少時嘗)
(與人傭耕輟耕之壟上悵恨久之曰苟富貴無相忘傭者笑而應之曰若為傭耕何富貴也陳涉太息曰嗟乎)
(丨丨丨丨丨丨丨丨哉)夥頤(史記陳涉世家陳勝王陳其故人嘗與傭耕者聞之之陳扣宫門曰吾欲)
(見涉宫門令欲縳之自辨數乃置不肯為通陳王出遮道而呼涉陳王聞之乃召見載與俱歸入宫見殿屋帷)
(帳客曰丨丨涉之為王沈沈者楚人謂多為夥故天下𫝊之夥涉為王由陳涉始)便宜施行(史記)
(蕭相國世家漢王與諸侯擊楚何守關中侍太子治櫟陽為法令約束立宗廟社稷宫室縣邑輒奏上可許以)
(從事即不及奏上輒以丨丨丨丨上來以聞)言人人殊(史記曹相國世家參盡召長老諸生問所)
(以安集百姓如齊故俗諸儒以百數丨丨丨丨)諸生(見上)美如冠玉(史記陳丞相世家絳侯灌)
(嬰等咸讒陳平曰平雖丨丈夫丨丨丨耳其中未必有也注飾冠以玉光好外見中非所有)因禍為
福轉敗多功(史記管晏傳其為政也丨丨而丨丨丨丨而丨丨貴輕重慎權衡)罷休(史記)
(孫子傳吳王曰將軍丨丨就舍寡人不願下觀)舟中之人為敵國(史記吳起傳武侯浮西河)
(而下中流顧而謂吳起曰美哉乎山河之固此魏國之寳也起對曰在德不在險若君不修德丨丨丨丨盡丨)
(丨丨也)魚肉(史記張儀傳鄭袖日夜言懷王曰人臣各為其主用王殺張儀秦必大怒攻楚妾請子母)
(俱遷江南毋為秦所丨丨也)將門必有將相門必有相(史記孟嘗君傳文承間問)
(其父嬰曰子之子為何曰為孫孫之孫為何曰元孫元孫之孫為何曰不能知也文曰君用事相齊至今三王)
(矣富累萬金門下不見一賢者文聞丨丨丨丨丨丨丨丨丨丨今君蹈綺縠而士不得短褐僕妾餘粱肉而士)
(不厭糟糠今君又尚厚積餘藏欲以遺所不知何人而忘公家之事日損文竊怪之)食客三千(史記)
(孟嘗君傳自齊王毁廢孟嘗君諸客皆去後召而復之馮驩迎之未到孟嘗君太息歎曰文常好客遇客無所)
(敢失丨丨丨丨有餘人先生所知也客見文一日廢皆背文而去莫顧文者今賴先生得復其位客亦有何面)
(目復見文乎如復見文者必唾其面而大辱之馮驩結轡下拜孟嘗君下車接之曰先生為客謝乎馮驩曰非)
(為客謝也為君之言失夫物有必至事有固然君知之乎孟嘗君曰愚不知所謂也曰生者必有死物之必至)
(也富貴多士貧賤寡友事之固然也君獨不見夫朝趨市者乎明旦側肩爭門而入日暮之後過市朝者掉臂)
(而不顧非好朝而惡暮所期物忘其中今君失位賓客皆去不足以怨士而徒絶賓客之路願君遇客如故孟)
(嘗君再拜曰敬從命矣聞先生之言敢不奉教焉)有何面目(見上)唾面(見上)物有必
至事有固然(見上)掉臂不顧(見上)穎脱而出(史記平原君傳平原君曰夫賢)
(士之處世也譬若錐之處囊中其末立見今先生處勝之門下三年於此矣左右未有所稱誦勝未有所聞是)
(先生無所有也先生不能先生留毛遂曰臣乃今日請處囊中耳使遂蚤得處囊中乃丨丨丨丨非特其末見)
(而已)無所有(見上)公等錄錄因人成事(史記平原君傳毛遂謂楚王之左右曰取)
(雞狗馬之血來毛遂奉銅盤而跪進之楚王曰王當歃血而定從次者吾君次者遂遂定從於殿上毛遂左手)
(持盤血而右手招十九人曰公相與歃此血於堂下丨丨丨丨所謂丨丨丨丨者也)翩翩佳公子
(史記平原君虞卿傳平原君丨丨濁世之丨丨丨也然未睹大體鄙語曰利令智昏平原君貪馮亭邪說使趙)
(陷長平兵四十餘萬衆邯鄲幾亡虞卿料事揣情為趙畫策何其工也及不忍魏齊卒困於大梁庸夫且知其)
(不可况賢人乎然虞卿非窮愁亦不能著書以自見於後世云)利令智昏(見上)窮愁著書
(見上)俾倪(史記信陵君傳侯生又謂公子曰臣有客在市屠中願枉車騎過之公子引車入市侯生下見)
(其客朱亥丨丨故久立與其客語微察公子公子顔色愈和)當斷不斷反受其亂(史記)
(春申君傳語曰丨丨丨丨丨丨丨丨春申君失朱英之謂邪)擢髮(史記范雎傳丨賈之丨以續賈之罪)
(尚未足)負荆(史記廉頗藺相如傳廉頗聞之肉袒丨丨因賓客至藺相如門謝罪曰鄙賤之人不知將)
(軍寬之至此也卒相與驩為刎頸之交)刎頸之交(見上)膠柱鼔瑟(史記藺相如傳藺相)
(如曰王以名使括若丨丨而丨丨耳括徒能讀其父書傳不知合變也)白頭如新傾盖如
故(史記鄒陽傳諺曰有丨丨丨丨丨丨丨丨何則知與不知也)不羈(史記鄒陽傳使丨丨之士與牛)
(驥同皂)先容(史記鄒陽傳蟠木根柢輪囷離詭而為萬乘器者以左右丨為之丨也)無因至
前(史記鄒陽傳明月之珠夜光之璧以闇投人於道路人無不按劍相盼者何則丨丨而丨丨也)明珠
闇投(見上)積毁銷骨(史記鄒陽傳衆口鑠金丨丨丨丨)草藁(史記屈原傳懷王使屈原)
(造為憲令屈平屬丨丨未定上官大夫見而欲奪之)闒茸(史記賈生傳丨丨尊顯兮讒䛕得志)慸葪
(史記賈生傳細故丨丨兮何足以疑)人生一世間如白駒過隙(史記魏豹傳漢王聞)
(魏豹反方東憂楚未及擊謂酈生曰緩頰往說魏豹能下之吾以萬戶封若酈生說豹豹謝曰丨丨丨丨丨丨)
(丨丨丨丨耳今漢王慢而侮人罵詈諸侯羣臣如罵奴耳非有上下禮節也吾不忍復見也於是漢王遣韓信)
(擊虜豹於河東)緩頰(見上)腐儒(史記黥布傳項籍死天下定上置酒上折隨何之功謂何為丨丨為)
(天下安用腐儒隨何跪曰夫陛下引兵攻彭城楚王未去齊也陛下發步卒五萬人騎五千能以取淮南乎上)
(曰不能隨何曰陛下使何與二十人使淮南至如陛下之意是何之功賢於步卒五萬人騎五千也然而陛下)
(謂何腐儒為天下安用腐儒何也上曰吾方圖子之功廼以隨何為護軍中尉)掉三寸舌(史記淮隂)
(侯傳酈生一士伏軾丨丨丨之丨下齊七十餘城)備員而已(史記申屠嘉傳自申屠嘉死之後景)
(帝時開封侯陶青桃侯劉舍及今上時柏至侯許昌平棘侯薛澤武彊侯莊青翟商陵侯趙周等為丞相皆以)
(列侯繼嗣娖娖廉謹為丞相丨丨丨丨按平原君傳毛遂自贊曰願君即以遂備員而行意亦相似而常談所)
(譏則仿此傳)民以食為天(史記酈生傳酈生因曰臣聞知天之天者王事可成不知天之天者)
(王事不可成王者以民人為天而丨人丨丨丨丨)目皮相(史記陸賈傳夫足下欲興天下之大事而)
(成天下之大功而以丨丨丨恐失天下之能士)千金之子坐不垂堂(史記袁盎傳文帝從)
(霸陵上欲西馳下峻阪袁盎騎並車擥轡上曰將軍怯邪盎曰臣聞丨丨丨丨丨丨丨丨百金之子不騎衡聖)
(主不乘危而徼幸今陛下騁六騑馳下峻山如有馬驚車敗陛下縱自輕奈高廟太后何上乃止)沾沾
自喜(史記魏其武安侯傳竇太后數言魏其侯孝景帝曰太后豈以為臣有愛不相魏其魏其者丨丨丨)
(丨耳多易難以為相持重遂不用用建陵侯衛綰為丞相)不直一錢(史記魏其武安侯傳時武安不)
(肯行酒次至臨汝侯臨汝侯方與程不識耳語又不避席夫無所發怒乃罵臨汝侯曰生平毁程不識丨丨丨)
(丨今日長者為夀乃效女兒呫囁耳語)首鼠兩端(史記魏其武安侯傳武安已罷朝出止車門召)
(韓御史大夫載怒曰與長孺共一老秃翁何為丨丨丨丨)死灰復然(史記韓長孺傳安國坐法抵罪)
(蒙獄吏田甲辱安國安國曰丨丨獨不丨丨乎田甲曰然即溺之)數竒(史記李將軍傳大將軍青亦隂)
(受上誡以為李廣老丨丨毋令當單于恐不得所欲)桃李不言下自成蹊(史記李將軍傳)
(贊諺曰丨丨丨丨丨丨丨丨此言雖小可以喻大也)土崩瓦解(史記主父偃傳天下之患在於丨丨)
(不在於丨丨)何相見之晚(史記主父偃傳書奏天子天子召見三人謂曰公等皆安在丨丨丨)
(丨丨也)吞雲夢者八九(史記司馬相如傳丨丨丨丨丨丨其於胸中曾不蔕芥)道不
拾遺(史記循吏傳子産為相一年䜿子不戲狎斑白不提挈僮子不犂畔二年市不豫賈三年門不夜關)
(丨丨丨丨四年田器不歸五年士無尺籍喪期不令而治)招之不來麾之不去(史記汲黯)
(傳最後病莊助為請告上曰汲黯何如人哉助曰使黯任職居官無以踰人然至其輔少主守城深堅丨丨丨)
(丨丨丨丨丨雖自謂賁育亦不能奪之矣上曰然古有社稷之臣至如黯近之矣)刀筆吏(史記汲黯)
(傳黯時與湯論議湯辨常在文深小苛黯伉厲守高不能屈忿發罵曰天下謂丨丨丨不可以為公卿果然必)
(湯也令天下重足而立側目而視矣)重足而立(見上)後來居上(史記汲黯傳始黯列為九)
(卿而公孫弘張湯為小吏及弘湯稍益貴與黯同位黯又非毁弘湯等已而弘至丞相封為侯湯至御史大夫)
(故黯時丞相史皆與黯同列或尊用過之黯褊心不能無少望見上前言曰陛下用羣臣如積薪耳丨丨者丨)
(丨上默然有間黯罷上曰人果不可以無學觀黯之言也日益甚)推轂(史記鄭當時傳每朝候上之間)
(說未嘗不言天下之長者其丨丨士及官屬丞史誠有味其言之也)有味其言之(見上)功令
(史記儒林傳序太史公曰余讀丨丨至於廣厲學官之路未嘗不廢書而歎也)藴藉(史記酷吏傳義縱者)
(河東人也補上黨郡中令治敢行少丨丨縣無逋事)不寒而栗(史記酷吏傳徙縱為定襄太守縱至)
(掩定襄獄中重罪輕繫二百餘人及賓客昆弟私入相視亦二百餘人縱一捕鞫曰為死罪解脱是日皆報殺)
(四百餘人其後郡中丨丨丨丨)救過不贍(史記酷吏傳九卿碌碌奉其官丨丨丨丨何暇繩墨之外)
(乎)不能得要領(史記大宛傳騫從月氏至大夏竟丨丨丨月氐丨丨)卑論儕俗(史記)
(游俠傳今拘學或抱咫尺之義久孤於世豈若丨丨丨丨與世沉浮而取榮名哉)與世沉浮(見上)
居間(史記郭解傳邑中賢豪丨丨者以十數)談言微中(史記滑稽傳天道恢恢豈不大哉丨)
(丨丨丨亦可以解紛)滑稽(史記滑稽傳淳于髠丨丨多辯數使諸侯未嘗屈辱)甚有文理(漢書)
(高帝紀十一年五月詔曰粤人之俗好相攻擊前時秦徙中縣之民南方三郡使與百粤雜處會天下誅秦南)
(海尉它居南方長治之丨丨丨丨中縣人以故不耗减粤人相攻擊之俗益止俱賴其力今立它為南粤王使)
(陸賈即授璽綬它稽首稱臣)饑不可食寒不可衣(漢書景帝紀黃金珠玉丨丨丨丨丨)
(丨丨丨以為幣用不識其終始)嵩呼(漢書武帝紀翌日親登丨高御史乘屬在廟旁吏卒咸聞丨萬歲者)
(三)惡少(漢書昭帝紀夏大旱六月發三輔及郡國丨丨年吏有告劾亡者屯遼東)漢家自有
制度(漢書元帝紀八歲立為太子壯大柔仁好儒見宣帝所用多文法吏以刑名繩下大臣楊惲盖寬饒)
(等坐刺譏辭語為罪而誅嘗侍燕從容言陛下持刑太深宜用儒生宣帝作色曰丨丨丨丨丨丨本以覇王道)
(襍之奈何純任德教用周政乎且俗儒不逹時宜好是古非今使人眩於名實不知所守何足委任)俗儒
不逹時宜(見上)科第(漢書元帝紀二月詔丞相御史舉質樸敦厚遜讓有行者光祿歲以此丨)
(丨郎從官)無萬(漢書成帝紀建始元年六月有青蠅丨丨數集未央宫殿中朝者坐)加功(漢書成帝)
(紀中陵司馬殿門内尚未丨丨)比比(漢書哀帝紀郡國丨丨地動)摧枯朽者易為力
(漢書異姓諸侯王表鐫金石者難為功丨丨丨丨丨丨丨其勢然也)不絶如綫(漢書高惠高后文功)
(臣表稍益衰微丨丨丨丨)一人鄕隅(漢書刑法志古人有言滿堂而飲酒有丨丨丨丨而悲泣則一)
(堂皆為之不樂)銅錢(漢書食貨志秦兼天下幣為二等黃金以溢為名上幣丨丨質如周錢文曰半兩重)
(如其文)係風捕景(漢書郊祀志聽其言洋洋滿耳若將可遇求之盪盪如丨丨丨丨終不可得)
挺身(漢書五行志丨丨獨與小人晨夜相隨烏集醉飽吏民之家)縮朒(漢書五行志肅者王侯丨)
(丨不任事臣下㢮縱故月行遲也注師古曰朒音女六反)投鼠忌器(漢書賈誼傳里諺曰欲丨丨而)
(丨丨此善喻也)反脣相稽(漢書賈誼傳秦人家富子壯則出分家貧子壯則出贅借父耰鋤慮有德)
(色母取箕箒立而誶語抱哺其子與公併倨婦姑不相說則丨丨而丨丨)履雖鮮不加於枕
(漢書賈誼傳丨丨丨丨丨丨丨冠雖敝不以苴履)頤指(漢書賈誼傳今陛下力制天下丨丨如意)如
意(見上)予之齒者去其角傅其翼者兩其足(漢書董仲舒傳夫天亦有)
(所分予丨丨丨丨丨丨丨丨丨丨丨丨丨丨是所受大者不得取小也)差以毫氂繆以千
里(漢書司馬遷傳易曰丨丨丨丨丨丨丨丨按史記作失之毫氂差以千里徐廣曰易無此語易緯有之)
戴盆望天(漢書司馬遷傳主人幸以先人之故使得奉薄技出入周衛之中僕以為丨丨何以丨丨)
(故絶賓客之知忘室家之業日夜思竭其不肖之材力務壹心營職以求親媚於主上)薄技(見上)九
牛亡一毛(漢書司馬遷傳僕之先人非有剖符丹書之功文史星歷近乎卜祝之間固主上所戲弄)
(倡優畜之流俗之所輕也假令僕伏法受誅若丨丨丨丨丨與螻螘何以異)談何容易(漢書東方)
(朔傳吳王曰可以談矣寡人將竦意而覽焉先生曰於戲可乎哉可乎哉丨丨丨丨)曲突徙薪(漢書)
(霍光傳丨丨丨丨亡恩澤焦頭爛額為上客)遺子黃金滿籝不如一經(漢書韋賢)
(傳鄒魯諺曰丨丨丨丨丨丨丨丨丨丨)取青紫如拾芥(漢書夏侯勝傳勝每講授常謂諸生)
(曰士病不明經術經術苟明其丨丨丨丨俛丨地丨耳學經不明不如歸畊)章句小儒破碎
大道(漢書夏侯勝傳勝從父子建字長卿自師事勝及歐陽高左右采獲又從五經諸儒問與尚書相出)
(入者牽引以次章句具文飾說勝非之曰建所謂丨丨丨丨丨丨丨丨建亦非勝為學疏略難以應敵建卒自)
(顓門名經)顓門名經(見上)直日(漢書京房傳分六十四卦更丨丨用事)足以自娛
(漢書翼奉傳臣願陛下徙都於成周左據成臯右阻黽池前鄕嵩高後介大河建滎陽扶河東南北千里以為)
(關而入敖倉地方百里者八九丨丨丨丨)延年益夀(漢書李尋傳宜急改元易號廼得丨丨丨丨皇)
(子生災異息矣)多謝(漢書趙廣漢傳湖都亭長西至界上界上亭長戲曰至府為我丨丨問趙君注師古)
(曰多厚也言殷勤若今人言千萬問訊矣)如神(漢書趙廣漢傳發姦擿伏丨丨)見事風生(漢書)
(趙廣漢傳專厲彊蠭氣丨丨丨丨無所廽避率多果敢之計莫為持難)不可干以私(漢書尹翁)
(歸傳拜東海太守過辭廷尉于定國定國家在東海欲屬托邑子兩人令坐後堂待見定國與翁歸語終日不)
(敢見其邑子既去定國乃謂邑子曰此賢將汝不任事也又丨丨丨丨丨)五日京兆(漢書張敞傳為)
(京兆九歲坐與光祿勲楊惲厚善後惲坐大逆誅公卿奏惲黨友不宜處位等比皆免而敞奏獨寢不下敞使)
(卒捕掾絮舜有所案驗舜以敞劾奏當免不肯為敞竟事私歸其家人或諫舜舜曰吾為是公盡力多矣今丨)
(丨丨丨耳安能復案事敞聞舜語即部吏收舜繫獄是時冬月未盡數日案事吏晝夜驗治舜竟致其死事舜)
(當出死敞使主簿持教告舜曰五日京兆竟何如冬月已盡延命乎廼棄舜市)惶恐(漢書朱博傳遷琅琊)
(太守齊部舒緩養名博新事右曹掾史皆移病卧博問其故對言丨丨)毋持布鼔過雷門
(漢書王尊傳遷為東平相是時東平王以至親驕奢不奉法度傅相連坐及尊視事奉璽書至庭中王未及出)
(受詔尊持璽書歸舍食已乃還致詔後謁見王太傅在前說相鼠之詩尊曰丨丨丨丨丨丨丨王怒起入後宫)
(尊亦直趨出就舍)卑人(漢書劉輔傳里語曰腐木不可以為柱丨丨不可㠯為主)豺狼横道
不宜復問狐狸(漢書孫寳傳徵為京兆尹故吏侯文以剛直不苟合常稱疾不肯仕寳以恩禮)
(請文欲為布衣交日設酒食妻子相對文求受署為掾進見如賓禮數月以立秋日署文東部督郵入見敇曰)
(今日鷹隼始擊當順天氣取姦惡以成嚴霜之誅掾部渠有其人乎文卬曰無其人不敢空受職寳曰誰也文)
(曰霸陵杜穉季寳曰其次文曰丨丨丨丨丨丨丨丨丨丨寳默然穉季者大俠與衛尉淳于長大鴻臚蕭育等)
(皆厚善寳前失車騎將軍與紅陽侯有郤自恐見危時淳于長方貴幸友寳寳亦欲附之始視事而長㠯穉季)
(託寳故寳窮無㠯復應文文怪寳氣索知其有故因曰明府素著威名今不敢取穉季當且闔閤勿有所問如)
(此竟歲吏民未敢誣明府也即度穉季而譴他事衆口讙譁終身自墮寳曰受教穉季耳目長聞知之杜門不)
(通水火穿舍後牆為小戶但持鉏自治園因文所厚自陳如此文曰吾與穉季幸同土壤素無睚眥顧受將命)
(分當相直誠能自改嚴將不治前事即不更心但更門戶適趣禍耳穉季遂不敢犯法寳竟歲無所譴)布
衣交(見上)耳目長(見上)同學(漢書蕭望之傳望之好學治齊詩事同縣后倉且十年以令詣)
(太常受業復事丨丨博士白竒又從夏侯勝問論語禮服京師諸儒稱述焉)千人所指無病
而死(漢書王嘉傳今賢散公賦以施私惠一家至受千金往古以來貴臣未嘗有此流聞四方皆同怨之)
(里諺曰丨丨丨丨丨丨丨丨臣常為之寒心按賢董賢)尊師重傅(漢書孔光傳太后詔書國之將)
(興丨丨而丨丨其令太師毋朝十日一賜餐賜太師靈夀杖)鼻祖(漢書揚雄傳有周氏之蟬嫣兮或丨)
(丨於汾隅)疏通證明(漢書儒林傳喜好自稱譽得易家候隂陽災變書詐言師田生且死時枕喜䣛)
(獨傳喜諸儒以此耀之同門梁邱賀丨丨丨丨之曰田生絶於施讎手中時喜歸東海安得此事注師古曰同)
(門同師學者也疏通猶言分别也證明明其偽也按喜孟喜)同門(見上)相思(漢書外戚傳上思念)
(李夫人不已方士齊人少翁言能致其神乃夜張燈燭設帳帷陳酒肉而令上居他帳遙望見好女如李夫人)
(之貌還帷坐而步又不得就視上愈益丨丨悲感作詩曰是耶非耶立而望之偏何姍姍其來遲按帷一作幄)
御定子史精華卷一百二十九
