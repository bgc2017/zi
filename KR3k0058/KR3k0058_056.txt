欽定四庫全書
御定子史精華卷五十六
政術部十二
善政
流水之原(管子下令於丨丨丨丨者令順民心也)百體從心(管子令則行禁則止憲之)
(所及俗之所被如丨丨之丨丨政之所期也)悅在施有(管子法天合德象法無親參於日月佐於)
(四時丨丨丨丨衆在廢私注將悦於下在於施無令有將欲齊衆在於廢私)若烹小鮮(老子治大)
(國丨丨丨丨)闇行若有嚴刑(吕氏春秋宓子治亶父三年巫馬期往觀化於亶父見夜漁者)
(得則舍之巫馬期問焉曰漁為得也今子得而舍之何也對曰宓子不欲人之取小魚也所舍者小魚也巫馬)
(期歸告孔子曰宓子之德至矣使民丨丨丨丨丨丨於旁)引紀萬目起引綱萬目張
(吕氏春秋用民有紀有綱壹丨其丨丨丨皆丨壹丨其丨丨丨皆丨)榖人足於晝絲人足
於夜(揚子或問民所勤曰民有三勤曰何哉所謂三勤曰政善而吏惡一勤也吏善而政惡二勤也政吏)
(駢惡三勤也禽獸食人之食土木衣人之帛丨丨不丨丨丨丨丨不丨丨丨之謂惡政)躬工人績
(揚子或曰正國何先曰丨丨丨丨)漁者宵肅(抱朴子宓生政以率俗弹琴詠詩身不下堂而丨丨)
(丨丨矣)和集(史記衛世家康叔能丨丨其民民大悦)戴愛(史記宋世家微子故能仁賢乃代武)
(庚故殷之餘民甚丨丨之)獄市勿擾(史記曺相國世家參相齊九年告舍人趣治行吾將入相居無)
(何果召參參去屬其後相曰以齊丨丨為寄慎丨丨也後相曰治無大於此者乎參曰夫獄市者所以并容也)
(今君擾之姦人安所容也吾是以先之)顜若畫一(史記曺相國世家百姓歌之曰蕭何為法丨丨)
(丨丨曺參代之守而勿失載其清淨民以寕一)清淨寕一(見上)山採(史記孫叔敖𫝊為楚相秋)
(冬則勧民丨丨春夏以水各得其所便民皆樂其生注乘多水時而出材竹)高車高梱(史記孫叔)
(敖𫝊椘民俗好庳車王以為庳車不便馬欲下令使高之相曰令數下民不知所從不可王必欲丨丨臣請教)
(閭里使丨其丨乘車者皆君子君子不能數下車王許之居半歲民悉自高其車)士無尺籍(史記)
(子産𫝊為相五年丨丨丨丨注言士民無一尺方板之籍書什伍什伍相保也)不能欺不忍欺
不敢欺(史記西門豹𫝊𫝊曰子産治鄭民丨丨丨子賤治單父民丨丨丨西門豹治鄴民丨丨丨三子)
(之才能誰最賢哉辨治者當能别之)甚有文理(漢書高帝紀詔曰粤人之俗好相攻擊前時秦徙中)
(縣之民南方三郡使與百粤雜處會天下誅秦南海尉它居南方長治之丨丨丨丨中縣人以故不耗減)省
繇費(漢書文帝紀務丨丨丨以便民)問民所不便安(漢書文帝紀詔曰其遣謁者勞賜三)
(老孝者帛人五匹悌者力田二匹廉吏二百石以上率百石者三匹及丨丨丨丨丨丨而以戶口率置三老孝)
(悌力田常員令各率其意以道民焉)風德化(漢書宣帝紀遣使者持節詔郡國二千石謹牧養民而丨)
(丨丨注以德化被於下故云風也)風流篤厚禁㒺疏闊(漢書刑法志孝文即位吏安其)
(官民樂其業畜積歲增戶口寖息丨丨丨丨丨丨丨丨)八年亡重囚(漢書地理志韓延夀為太)
(守先之以敬譲黃覇繼之教化大行獄或丨丨丨丨罪丨)詠頌其美(漢書劉向𫝊周堪為河東太守)
(詔曰堪治未期年而三老官屬有識之士丨丨丨丨使者過郡靡人不稱)天下長者(漢書田叔𫝊叔)
(為漢中守十餘年孝文帝初立召叔問曰公知丨丨丨丨乎對曰臣何足以知之上曰公長者宜知之叔頓首)
(曰故雲中守孟舒長者也)石相祠(漢書石奮𫝊少子慶出為齊相齊國慕其家行不治而齊國大治為)
(立丨丨丨)治平為天下第一(漢書賈誼𫝊文帝初立聞河内守吳公丨丨丨丨丨丨丨)琴
瑟不調解而更張(漢書董仲舒𫝊今漢繼秦之後竊譬之丨丨丨丨甚者必丨丨丨丨之乃)
(可鼓也為政而不行甚者必變而更化之乃可理也當更張而不更張雖有良工不能善調也當更化而不更)
(化雖有大賢不能善治也)羡魚結網(漢書董仲舒𫝊古人有言曰臨淵丨丨不如退而丨丨今臨政)
(而願治七十餘歲矣不如退而更化更化則可善治善治則災害日去福禄日來)裁闊狹(漢書兒寬)
(傳遷左内史收租稅時丨丨丨與民相假貸以故租多不入後有軍發左内史以負租課殿當免民聞當免皆)
(恐失之大家牛車小家擔負輸租繈屬不絶課更以最上由此愈竒寬注時裁闊狭與民相假貸謂有貧弱及)
(農要之時不即徵收也)諸生皮弁俎豆(漢書韓延夀傳遷淮陽太守徙潁川先是趙廣漢為)
(太守患其俗多朋黨故搆會吏民令相告訐延夀欲改更之乃歷召郡中長老為鄉里所信向者設酒具食人)
(人問以謠俗民所疾苦為陳和睦親愛銷除怨咎之路於是令文學校官丨丨執丨丨丨丨為吏民行嫁娶禮)
(百姓遵用其教)陳鐘鼓管絃設斧鉞旌旗(漢書韓延夀𫝊延夀為吏上禮義好古教)
(化所至必聘其賢士以禮待用廣謀議納諫爭表孝悌有行修治學宫春秋鄉射丨丨丨丨丨盛升降揖譲及)
(都試講武丨丨丨丨丨習射御之事)閉閤思過(漢書韓延夀𫝊民有昆弟相與訟田自言延夀大傷)
(之曰幸得備位為郡率表不能宣眀教化至令民有骨肉争訟咎在馮翊是日移病不聽事因入卧傳舍丨丨)
(丨丨於是訟者宗族傳相責譲此兩昆弟深自悔皆自髠肉袒謝願以田相移延夀開閤延見内酒肉與相對)
(飲食厲勉以意)嚴將不治前事(漢書孫寳𫝊為京兆尹故吏侯文寳以立秋日署東部督郵敕)
(曰今日鷹隼始擊當取奸惡以成嚴霜之誅掾部渠有其人乎文曰霸陵杜穉季寳曰其次文曰豺狼横道不)
(宜復問狐狸寳默然文怪寳氣索知其有故因曰眀府不敢取穉季當且闔閤勿有所問即度穉季而譴他事)
(衆口讙譁終身自墮寳曰受教穉季耳目長聞知之杜門不通水火因文所厚自陳如此文曰我與穉季素無)
(睚眦顧受將命分當相直誠能自改丨丨丨丨丨丨穉季遂不敢犯法寳亦竟歲無所譴)美俗使者
(漢書何竝𫝊徙潁川太守代陵陽嚴詡詡本以孝行為官謂掾史為師友有過輒閉閤自責終不大言王莾遣)
(使徵詡官屬為設祖道詡據地哭掾史曰明府吉徵不宜若此詡曰吾哀潁川士身豈有憂哉我以柔弱徵必)
(選剛猛代代到將有僵仆者故相吊耳詡至拜為丨丨丨丨)吏師(漢書薛宣朱博𫝊贊薛宣朱博皆起)
(佐史歷位以登宰相宣所在而治世為丨丨)蕭規曺隨(漢書揚雄𫝊丨丨丨丨留侯畫策陳平出)
(竒功若泰山嚮若阺隤注蕭何始作規模曺參因而從之)經術潤飾吏事(漢書循吏𫝊序孝武)
(之世少能以化治稱者惟江都相董仲舒内史公孫弘兒寬居官可紀三人皆儒者通於世務眀習文法以丨)
(丨丨丨丨丨天子器之)所居民富所去見思(漢書循吏傳序漢世良吏王成黃覇朱邑)
(龔遂鄭弘召信臣等丨丨丨丨丨丨丨丨此廩廪庶幾德譲君子之遺風矣)政平訟理(漢書循吏)
(𫝊序孝宣常稱曰庶民所以安其田里而亡歎息愁恨之心者丨丨丨丨也與我共此者其惟良二千石乎以)
(為太守吏民之本也數變易則下不安民知其將久不可欺㒺迺服從其教化故二千石有治理效輙以璽書)
(勉勵增秩賜金或爵至關内侯公卿缺則選諸所表以次用之)刀布蜀物遺博士(漢書文翁)
(傳為蜀郡守見蜀地辟陋欲誘進之迺選郡縣小吏開敏有材者張叔等十餘人遣詣京師受業博士減省少)
(府用度買丨丨丨丨齎計吏以丨丨丨數歲蜀生皆成就還歸文翁以為右軄用次察舉官有至郡守刺史者)
(注少府郡掌財物之府以供太守者也刀蜀刀布蜀布二者蜀人作之皆善故齎以為貨)學官僮子
便坐受事(漢書文翁𫝊為蜀郡守修起學宫於成都市中招下縣子弟以為學官弟子為除更繇高)
(者以補郡縣吏次為孝弟力田常選丨丨丨丨使在丨丨丨丨每出行縣益從學官諸生眀經飭行者與俱使)
(𫝊教令出入閨閤縣邑吏民見而榮之數年争欲為學官弟子繇是大化蜀地學於京師者比齊魯焉至武帝)
(時乃令天下郡國皆立學校官自文翁為之始云注學官學之官舍便坐别坐可以視事非正廷也)比齊
魯(見上)巴蜀文雅(漢書文翁𫝊至今丨丨好丨丨文翁之化也)毋失賢者意(漢書)
(黃霸𫝊為潁川太守務在成就全安長吏許丞老病聾督郵白欲逐之霸曰許丞廉吏雖老尚能拜起送迎正)
(頗重聽何傷且善助之丨丨丨丨丨或問其故霸曰數易長吏送故迎新之費及姦吏緣絶簿書盗財物公私)
(費耗甚多皆當出於民所易新吏又未必賢或不如其故徒相益為亂凡治道去其太甚者耳)治行長
者(漢書黃霸傳天子以霸丨丨終丨丨下詔稱揚)治民吏以霸為首(漢書黃霸𫝊漢興言)
(丨丨丨丨丨丨丨)賣劍買牛賣刀買犢(漢書龔遂𫝊為渤海太守見齊俗奢侈好末技)
(不田作乃躬率以儉約勸民務農桑令口種一樹榆百本䪥五十本葱一畦韭家二母彘五雞民有帶持刀劍)
(者使丨丨丨丨丨丨丨丨曰何為帶牛佩犢春夏不得不趨田畞秋冬課收斂益畜果實蔆芡勞來循行郡中)
(皆有畜積)召父(漢書召信臣傳遷南陽太守信臣好為民興利務在富之躬勸耕農出入阡陌時行視郡)
(中水泉開通溝瀆起水門提閼凡數十處府縣吏家子弟好游敖不以田作為事輒斥罷之其化大行郡中莫)
(不耕稼力田吏民親愛信臣號之曰丨丨)悃愊無華(後漢書章帝紀詔曰俗吏矯飾外貎似是而非)
(揆之人事則悦耳論之隂陽則傷化朕甚饜之甚苦之安静之吏丨丨丨丨日計不足月計有餘如襄城令劉)
(方吏人同聲謂之不煩斯亦殆近之矣注悃愊至誠也)借寇君一年(後漢書寇恂𫝊車駕南征)
(恂從至潁川盗賊悉降而竟不拜郡百姓遮道曰願從陛下復丨丨丨丨丨乃留恂長社鎮撫吏人受納餘降)
(注恂前為潁川太守故曰復借也)上林成都(後漢書馮異𫝊異屯軍上林苑中懷來百姓申理枉)
(結出入三歲丨丨丨丨注成都言歸附之多也)輿人歌(後漢書岑彭𫝊熙遷魏郡太守招聘隠逸與參)
(政事無為而化視事二年丨丨丨之曰我有枳棘岑君伐之我有蟊賊岑君遏之狗吠不驚足下生釐含哺鼓)
(腹焉知凶災我喜我生獨丁斯時美矣岑君於戲休兹按熙彭四世孫也)增秩一等(後漢書祭彤𫝊)
(遷襄賁令數年襄賁政清璽書勉勵丨丨丨丨賜縑百匹)願復得耿君(後漢書耿純𫝊為東郡太)
(守四歲免以列侯奉朝請從擊董憲道過東郡百姓老小數千隨車駕涕泣曰丨丨丨丨丨帝謂公卿曰純年)
(少被甲胄為軍吏耳治郡迺能見思若是乎)刻石頌(後漢書馬棱𫝊遷廣陵太守時榖貴民飢奏罷)
(鹽官以利百姓賑貧羸薄賦斂興復陂湖溉田二萬餘頃吏民丨丨丨之)蝗不入界(後漢書卓茂𫝊)
(遷密令時天下大丨河南二十餘縣皆被其災獨丨丨密縣丨督郵言之太守不信自出按行見乃服焉)訟
人輟耕相讓(後漢書魯恭𫝊拜中牟令恭專以德化為理不任刑罰丨丨許伯等争田累守令不)
(能决恭為平理曲直皆退而自責丨丨丨丨)亭長還牛(後漢書魯恭𫝊亭長從人借牛而不肻還)
(之牛主訟於恭恭召亭長敕令歸牛者再三猶不從恭歎曰是教化不行也欲解印綬去掾史泣涕共留之丨)
(丨乃慚悔丨丨詣獄受罪恭貰不問於是吏人信服)中牟三異(後漢書魯恭𫝊建初七年郡國螟傷)
(稼犬牙緣界不入丨丨河南尹袁安聞之疑其不實使仁恕掾肥親往廉之恭隨行阡陌俱坐桑下有雉過止)
(其傍傍有童兒親曰兒何不捕之兒言雉方將雛親瞿然而起與恭訣曰所以來者欲察君之政迹耳今蟲不)
(犯境此一異也化及鳥獸此二異也豎子有仁心此丨丨也久留徒擾賢者耳還府具以狀白安)休瑞
應行而生(後漢書魯恭𫝊嘉禾生恭便坐庭中注續漢書云恭謙不矜功封以言府府即奏上尹以)
(&KR0702;勞曰君以眀德久屈中牟物産之化流行天降丨丨丨丨丨丨尹甚嘉之)力作倍功(後漢書魏)
(霸傳徵拜將作大匠典作順陵時盛冬地凍中使督促數罰縣吏以勵霸霸撫循而已初不切責而反勞之曰)
(令諸卿被辱大匠過也吏皆懷恩丨丨丨丨)農里言(後漢書劉寬𫝊遷南陽太守典歷三郡温仁多)
(恕雖在倉卒未嘗疾言遽色吏人有過但用蒲鞭罰之示辱而已終不加苦事有功善推之自下每行縣止息)
(亭傳輙引學官祭酒及處士諸生執經對講見父老慰以丨丨之丨少年勉以孝悌之訓人感德興行日有所)
(化)情慤德滿(後漢書卓茂魯恭𫝊贊卓魯款款丨丨丨丨仁感昆蟲愛及胎卵注童兒不捕雉也)
優緩(後漢書魏霸劉寬𫝊贊寬霸臨政亦稱丨丨)造次必於文德(後漢書伏湛𫝊湛雖)
(在倉卒丨丨丨丨丨丨以為禮樂政化之首顛沛猶不可違)廣都立廟(後漢書韋彪𫝊族子義為)
(廣都長甘陵陳二縣令政甚有績官曺無事牢獄空虛丨丨為生丨丨)淮人孺慕(後漢書伏湛侯)
(霸𫝊贊湛霸奮庸維寕兩邦丨丨丨丨徐寇要降注兩邦謂湛為平原太守霸為淮平太守)緩銜轡
(後漢書鮑永𫝊遷揚州牧時南土尚多寇暴永迺丨其丨丨示誅彊横而鎮撫其餘百姓安之注銜轡喻法律)
(以控御人也)神父(後漢書鮑昱𫝊昱子德為南陽太守時歲多荒災惟南陽豐穰吏人愛悦號為丨丨)
竹馬兒曺(後漢書郭伋𫝊調為并州牧伋前在并州素結恩德及後入界老幼逢迎道路始至行部)
(到西河美稷有童兒數百各騎丨丨道次迎拜伋問丨丨何自遠來對曰聞使君到喜故來奉迎及事訖諸兒)
(復送至郭外問使君何日當還伋計日告之行部既還先期一日伋為違信於諸兒遂止扵野亭須期乃入)
杜母(後漢書杜詩𫝊遷南陽太守性節儉而政治清平以誅暴立威善於計略省愛民役造作水排鑄為)
(農器用力少見功多百姓便之又修治陂池廣擴土田郡内比室殷足時人方於召信臣故南陽為之語曰前)
(有召父後有丨丨)桑無附枝麥穗兩岐(後漢書張堪𫝊拜漁陽太守迺於狐奴開稻田)
(八千餘頃勸民耕種以致殷富百姓歌曰丨丨丨丨丨丨丨丨張君為政樂不可支)簡一(後漢書王堂𫝊)
(拜魯相政存丨丨至數年無辭訟)寳物縣衢(後漢書鄭弘𫝊拜為騶令注謝承書曰弘勤行德化)
(部人王逢等得路遺丨丨丨扵道丨求主還之)隨車雨(後漢書鄭弘𫝊遷淮隂太守注謝承書曰弘消)
(息繇賦政不煩苛行春大旱丨丨致丨)有名迹(後漢書鄭衆𫝊遷左馮翊政丨丨丨)路聞誦
聲(後漢書張霸𫝊永元中為會稽太守表用郡人處士顧奉公孫松䓁奉後為潁川太守松為司隸校尉並)
(有名稱其餘有業行者皆見擢用郡中争勵志節習經者以千數道丨但丨丨丨)棄戟捐矛(後漢)
(書張霸𫝊霸始到越賊未解郡界不寕迺移書開購眀用信賞賊遂束手歸附不煩士卒之力童謠曰丨我丨)
(丨我丨盗賊盡吏皆休)風政修眀流愛於人(後漢書滕撫傳初仕州郡稍遷為涿令有)
(文武才用太守以其能委任郡軄兼領六縣丨丨丨丨丨丨丨丨在事七年道不拾遺)增貲就賦
減年從役(後漢書劉平𫝊拜全椒長政有恩惠百姓懷感或丨丨丨丨㦯丨丨丨丨刺史太守行部)
(獄無繫囚人自以得所不知所問惟班詔書而去)禽蟲畏德(後漢書宋均𫝊遷九江太守郡多虎)
(暴常募設檻穽而猶多傷害均到下記屬縣曰虎為民患咎在殘吏其務退姦貪思進忠善可一去檻穽除削)
(課制其後𫝊言虎相與東游度江中元元年山陽椘沛多蝗其飛至九江界者輙東西散去贊宋均達政禁此)
(妖禜丨丨丨丨子民請病)畫像廳事(後漢書朱穆𫝊為冀州刺史徵詣廷尉注謝承書曰穆臨當就)
(道冀州從事欲為丨丨置丨丨上穆留板書曰勿畫我形以為重負忠義之未顯何形像之足紀也)鄭阿
之政(後漢書胡廣𫝊選舉因才無拘定制六竒之策不出經學丨丨丨丨非必奏章注子産相鄭晏子化)
(東阿)千里不得乘車(後漢書种暠𫝊暠為梁州刺史甚得百姓歡心被徵當遷吏人詣闕請留)
(之暠復留一年遷漢陽太守男女送至漢陽界暠與相揖讓丨丨丨丨丨丨)良幹(後漢書左雄周舉等)
(𫝊論吳祐蘇章种暠欒巴牧民之丨丨龐參虞詡將帥之宏規)神君(後漢書荀淑𫝊補朗陵侯相蒞事眀)
(理稱為丨丨)觀過知人(後漢書吳祐𫝊嗇夫孫性私賦民錢市衣以進其父父得而怒曰有君如)
(是何忍欺之促歸伏罪性慙懼詣閤持衣自首祐屏左右問其故性具談父言祐曰掾以親故受汚穢之名所)
(謂丨丨斯丨丨矣使歸謝其父還以衣遺之)吳翁温愛(後漢書吳祐𫝊贊丨丨丨丨義干剛烈注)
(謂以義干梁冀争李固也)延史字人(後漢書延篤史弼傳贊丨丨丨丨風和恩結)清平(後漢)
(書皇甫規𫝊力求猛敵不如丨丨勤眀吳孫未若奉法注吳起魏將也孫武吳將也言若求猛將不如撫以清)
(平之政眀習兵書不如郡守奉法使之無反也)名子為任(後漢書任延𫝊為九真太守駱越之民無)
(嫁娶禮法不識父子之性夫婦之道延乃移書屬縣各使男年二十至五十女年十五至四十皆以年齒相配)
(其貧無禮聘令長吏以下各省奉禄以賑助之同時相娶者二千餘人其產子者始知種姓咸曰使我有是子)
(者任君也多丨丨丨丨)設四誡(後漢書秦彭𫝊遷山陽太守以禮訓人不任刑罰崇好儒雅敦眀庠)
(序每春秋饗射輙修升降揖譲之儀乃為人丨丨丨以定六親長幼之禮有遵奉教化者擢為鄉三老)果
菜為限雞豕有數(後漢書仇覽𫝊為蒲亭長勸人生業為制科令至於丨丨丨丨丨丨丨丨)
(農事既畢乃令子弟羣居還就黌學)化我鳲梟(後漢書仇覽𫝊為蒲亭長有陳元者獨與母居而母)
(詣覽告元不孝覽驚曰吾近日過舍廬落整頓耕耘以時此非惡人當是教化未及至耳覽親到元家與其母)
(子飲因為陳人倫孝行譬以祸福之言元卒成孝子鄉邑為之諺曰父母何在在我庭丨丨丨丨哺所生注鳲)
(梟即鴟鴞也)鷹鸇不若鸞鳳(後漢書仇覽傳時考城令河内王渙政尚嚴猛聞覽以德化人)
(署為主簿謂覽曰主簿聞陳元之過不罪而化之得無少䳸鸇之志耶覽曰以為丨丨丨丨丨丨)千室
鳴弦(後漢書循吏𫝊贊一夫得情丨丨丨丨懷我風愛永載遺賢注一夫謂守長也千室謂黎庶言上得)
(化下之情則下鳴弦而安樂也)虎負子渡河(後漢書劉昆𫝊遷弘農太守先是崤黽驛道多&KR0849;災)
(行旅不通昆為政三年仁風大行丨皆丨丨丨丨帝聞而異之)開除廐舍親授諸生(魏志)
(王肅𫝊注賈洪歷守三縣令所在輙丨丨丨丨丨丨丨丨)長老稱詠(魏志梁習𫝊習領并州刺史邊)
(境肅清勤勸農桑貢達名士丨丨丨丨以為自所聞識刺史未有及習者)純吏(魏志梁習𫝊注王思與薛)
(悌卻嘉俱從微起官位略等三人中悌差挾儒術所在名為閑省嘉與思事行相似文帝詔曰薛悌駮吏王思)
(卻嘉丨丨也)率馬以驥(魏志杜畿𫝊注太祖稱畿功美以下州郡曰昔仲尼之扵顔子每言不能)
(不歎既情愛發中又宜丨丨丨丨今吾亦冀衆人仰高山慕景行也)樹榆成藩(魏志鄭渾𫝊為山陽)
(魏郡太守以郡下百姓苦乏材木乃課丨丨為籬並益樹五果榆皆丨丨五果豐實入魏郡界村落齊整如一)
(民得財足用饒)村落如一(見上)整頓開眀(魏志倉慈𫝊注顔斐為京兆太守風化大行吏)
(不煩民民不求吏京兆與馮翊扶風接界二郡道路既穢塞田疇又荒萊人民飢凍而京兆皆丨丨丨丨豐富)
(常為雍州十郡最斐又清已仰奉而已)重去子法(魏志鄭渾𫝊遷邵陵令民生子無以相活率皆)
(不舉渾丨丨丨之丨民初畏罪後稍豐給無不舉贍所育男女多以鄭為字)清慎勤(魏志李通𫝊注)
(李乘常答司馬文王問因以為家誡曰昔侍坐於先帝時有三長史俱見臨辭出上曰為官長當丨當丨當丨)
(修此三者何患不治乎)隠其端蹟(魏志傅嘏𫝊為河南尹注其治以德教為本然持法有恒簡而)
(不可犯見理識情訟獄不加檟椘而得其寔不為小惠有所薦達及大有益於民事皆丨丨丨丨若不由已出)
(故當時無赫赫之名吏民久而後安之)刑中於鄭教美扵魯(蜀志諸葛亮𫝊注晉永興)
(中劉弘觀亮故宅命李興為文曰丨丨丨丨丨丨丨丨蜀民知恥河渭安堵)東受七經(蜀志秦宓)
(𫝊蜀本無學士文翁遣相如丨丨丨丨還教吏民於是蜀學比扵齊魯故地里志曰文翁倡其教相如為之師)
一錢太守(吳志劉繇𫝊注劉寵遷會稽太守郡中大治徵入為將作大匠山隂縣民去治數十里有)
(五六老翁相率共送寵人齎百錢皆曰自眀府下車以來狗不夜吠吏稀至民間年老遭值聖化今聞當見棄)
(去故戮力來送寵謝之為選受一大錢故會稽號寵為取丨丨丨丨)心歌腹詠(吳志胡綜𫝊自江以)
(南戶受覆燾英雄俊傑上達之士莫不丨丨丨丨樂在歸附者也)桑枝不競瓜潤空慙
(晉書羊祜𫝊論齊有黔夫燕人祭北門之鬼趙有李牧秦王罷東并之勢丨丨丨丨丨丨丨丨垂大信扵南服)
(傾吳人於漢渚)王府君生爾(晉書王濬𫝊除巴郡太守郡邊吳境兵士苦役生男多不養濬乃嚴)
(其科條寬其徭課其産育者皆與休復所全活者數千人尋拜為龍驤將軍監梁益諸軍事議伐吳詔濬統兵)
(先在巴郡之所全育者皆堪徭役供軍其父母戒之曰丨丨丨丨丨爾必勉之)綱舉網疏(晉書劉頌)
(𫝊善為政者丨丨而丨丨綱舉則所羅者廣網疏則小必漏)三條(晉書劉頌𫝊政務多端難徧以疏舉)
(振領總綱要在丨丨凡政欲静静在息役息役在無為倉廩欲實實在利農利農在平糴為政欲著信著信在)
(簡賢簡賢在官久)壞屏鄣(晉書阮籍𫝊拜東平相乘驢到郡丨府舍丨丨使内外相望法令清簡)
緩於公調(晉書夏侯湛𫝊為野王令以䘏隠為急而丨丨丨丨政清務閒優游多暇)一紙書
賢扵十部從事(晉書劉弘𫝊弘每有興廢手書守相丁寕款密所以人皆感悦争赴之咸曰得)
(劉公丨丨丨丨丨丨丨丨丨)惠隆邱阜(晉書應詹傳督南平天門武陵三郡軍事百姓歌之曰歲)
(寒不凋孤境獨守拯我塗炭丨丨丨丨潤同江海恩猶父母)池魚何惜(晉書王承𫝊遷東海太守)
(小吏有盜池中魚者綱紀推之承曰文王之囿與衆共之丨丨復丨足丨哉)得物和(晉書王忱傳鎮)
(荆州威風肅然殊丨丨丨)供學用(晉書范寗𫝊補豫章太守大設庠序遣人往交州採磬石以丨丨丨)
(遠近至者千餘人資給衆費一出私錄)一出私錄(見上)清整(晉書劉惔𫝊遷丹陽尹為政丨)
(丨門無雜賓)鎮静流末(晉書劉惔𫝊古之善政司契而已豈不以其敦本正源丨丨丨丨乎)居
官無官官之事處事無事事之心(晉書劉惔𫝊孫綽為之誄云丨丨丨丨丨)
(丨丨丨丨丨丨丨丨丨時人以為名言)綏撫僑舊(晉書桓宣𫝊宣平襄陽陶侃使宣鎮之宣久在)
(襄陽丨丨丨丨甚有稱績)白烏集庭(晉書虞溥𫝊除鄱陽内史政嚴而不猛風化大行有丨丨丨於)
(郡丨)播風惠(晉書何無忌𫝊敷政方夏實丨丨丨)徵勢門(晉書顔含𫝊除吳郡太守王導問含)
(曰卿今蒞名郡政將何先答曰南北權豪競招遊食國弊家豐執事之憂且當丨之丨丨使反田桑數年之間)
(欲令戶給人足)惇史徽音良能準的(晉書良吏𫝊序東里相鄭西門宰鄴潁川黃霸蜀郡)
(文翁或吏不敢欺㦯人懷其惠或教移齊魯或政務寬和斯並丨丨播其丨丨丨丨以為丨丨)夾樹楊
槐(晉書苻堅載記王猛整齊風俗政理稱舉自長安至於諸州皆夾路樹槐柳二十里一亭四十里一驛旅)
(行者取給扵途工商貿販扵道百姓歌之曰長安大街丨丨丨丨下走朱輪上有鸞棲英彦雲集誨我萌黎)
捨網修綱(宋書武帝紀去弊拯民必存簡恕丨丨丨丨雖煩易理)首最(宋書劉懷肅𫝊沈演)
(之上表曰竊見錢塘令劉真道餘杭令劉道鍚皆奉公䘏民恪勤匪懈經歷諸縣訪覈名寔並為二邦之丨丨)
(治民之良宰)綱維補緝(宋書長沙王道憐𫝊子義欣遷豫州刺史鎮夀陽於是土境荒毁盗賊公)
(行義欣丨丨丨丨隨宜經理境内畏服道不拾遺城府庫蔵並皆完實遂為盛藩強鎮)和簡(宋書江夷)
(𫝊為丹陽尹吏部尚書遷右僕射歷任以丨丨著稱)宋世三人(宋書王歆之𫝊時北地傅僧祐潁川)
(陳珉高平張祐並以吏才見知丨丨言長吏者以丨丨為首)不設鉤距(梁書張緬傳為豫章内史)
(為政任恩惠丨丨丨丨吏人化其德亦不敢欺)亂羊永除害馬長息(梁書賀琛𫝊高祖敕)
(曰佇聞重奏當復省覽付之尚書班下海内庶丨丨丨丨丨丨丨丨)清能(梁書司馬中𫝊除秣陵令以丨)
(丨見紀有白雀巢於縣庭)三吏餉家(南史宋臨川王義慶𫝊為荆州刺史州統内官長親老不隨在)
(官舍者一年聽丨丨丨丨)襄陽樂歌(南史劉道産𫝊在雍部政績尤著前後不受化者皆順服百姓)
(樂業由此有丨丨丨丨自道産始也)闊略苛細(南史謝芳眀𫝊深達政體不拘文法丨丨丨丨務在)
(統領貴族豪士莫敢犯禁)何吳郡(南史謝舉𫝊出為吳郡太守先是何敬容居郡有美績世稱為丨丨)
(丨及舉為政聲蹟略相比)優允(南史王弘傳博練政體留心庶事斟酌時宜每存丨丨)平理(南史)
(王冲𫝊遷南郡太守習於法令政號丨丨)木連理(南史垣崇祖𫝊夏侯恭叔為竟陵令惠化大行丨丨)
(丨上有光如燭咸以善政所致)一郡無敢行巫(南史袁君正𫝊為豫章内史性不信巫邪有師)
(萬世榮稱道術為一郡巫長君正在郡小疾主簿熊岳薦之師云須疾者衣為信君正以所著襦與之事竟取)
(襦云神將送與北斗君正使檢諸身扵衣裏獲之以為亂政即刑於市而㷊神丨丨丨丨丨丨)端平(南史)
(張岱𫝊歷為三府諮議三王行事與典籖主帥共事事舉而情得或謂岱曰三王既幼執事多門而每能緝和)
(公私云何致此岱曰古人言一心可以事百君我為政丨丨待物以禮悔吝之事無由而及眀闇短長更是才)
(用多少耳按三王謂臨海豫章晉安也)晝日垂簾門階閒寂(南史顧覬之𫝊為山隂令)
(山隂劇邑三萬戶前後官長晝夜不得休事猶不舉覬之御繁以約縣用無事丨丨丨丨丨丨丨丨)酒醇
旨輙號為顧建康(南史顧憲之𫝊為建康令性清儉強力為政甚得人和故都下飲丨者丨)
(丨丨丨丨丨丨丨謂其清且美焉)衡陽無訟(南史頋憲之𫝊仕齊為衡陽内史刺史王奂初至惟)
(丨丨獨丨丨者乃歎曰顧衡陽之化至矣若九郡率然吾將何事)威鳳一羽(南史劉遵𫝊弘道下)
(邑未申善政而能使人結去思野多馴翟此亦丨丨丨丨足以驗其五德)英風惟穆(南史齊豫章王)
(嶷𫝊徙荆州刺史坦懷納善側席思政王儉與書曰公臨莅甫爾丨丨丨丨江漢來蘇八荒慕義庾亮以來荆)
(州無復此政古人云期月有成而公旬日成化豈不休哉)舉舊偷(南史王敬則𫝊遷吳興太守錄得一)
(偷召其親屬於前鞭之令偷身長掃街路久之乃令偷丨丨丨自代諸偷恐為所識皆逃走境内以清)懸
蒲鞭(南史崔祖思𫝊叔父景真位平昌太守有惠政常丨一丨丨而未嘗用去任之日土人思之為立祠)
静以修身儉以養性(南史陸慧曉𫝊廬陵王子卿為南豫州刺史帝使慧曉為長史行事)
(别帝問曰卿何以輔持廬陵答曰丨丨丨丨丨丨丨丨静則人不擾儉則人不煩上大悦)讐共車(南史)
(陸襄𫝊為鄱陽内史有彭李二家先因忿争遂相誣告襄引入内室和言解喻之二人感恩深自悔咎乃為設)
(酒食令其盡歡同載而還人歌曰陸君政無怨家闘既罷丨丨丨)課種榆檟(南史劉善眀𫝊除海)
(陵太守郡境邊海無樹木善眀丨人丨丨丨雜果遂獲其利)入水扳舟(南史蕭勵𫝊遷豫章内史)
(道不拾遺徙廣州刺史去郡之日吏人悲泣數百里中舟乘填塞各齎糧食以送勵勵人為納受隨以錢帛與)
(之至新淦縣岓山村有一老姥以槃擎鰌魚自送舟側奉上之童兒數十人丨丨丨丨或歌或泣)置酒
清言(南史梁永陽王敷𫝊仕齊為隨郡内史招懷遠近士庶安之以為前後之政莫及眀帝謂徐孝嗣曰)
(學士舊聞例不解理官聞蕭隨郡惟丨丨丨丨而路不拾遺行何風化以至於此答曰古者修文德以來遠人)
(况止郡境而已帝稱善)飛鳥食蟲(南史蕭修𫝊徙梁秦二州刺史人號慈父長史范洪胄有田一)
(頃將秋遇蝗修躬至田所深自咎責功曺史王廉勸修捕之修曰此由刺史無德所致捕之何補言卒忽有丨)
(丨千羣蔽日而至瞬息之間丨丨遂盡而去莫知何鳥州人表請立碑頌德)前兄後弟(南史夏侯)
(䕫𫝊為豫州刺史䕫兄亶先經此任兄弟並有恩惠於鄉里百姓歌曰我之有州頻得夏侯丨丨丨丨布政優)
(優)楓香長斷蜜嶺停絶(南史任昉𫝊在任尤以清潔著名嘗欲營佛齋調丨丨三石始)
(入三斗便出教丨丨曰與奪自己不欲貽之後人郡有丨丨及楊梅舊為太守所採昉以冒險即時丨丨吏人)
(咸以百餘年未之有也)去檻穽(南史傅昭𫝊歷安城内史郡多猛獸為害常設檻穽昭曰人不害猛)
(獸猛獸亦不害人乃命丨丨丨猛獸竟不爲害)傅聖(南史傅琰𫝊爲武康令遷山隂令並著能名二縣皆)
(謂之丨丨)理縣譜(南史傅琰𫝊琰父子並著竒績時云諸傅有丨丨丨子孫相𫝊不以示人)桑柿
成林(南史沈瑀𫝊為建德令教人一丁種十五株丨四株丨及梨栗女子丁半之人咸歡悦頃之丨丨)
所過若營家(南史何遠𫝊遠在官好開途巷修葺墻屋人居市里城隍廐庫丨丨丨丨丨焉)二
傅一邱(南史邱仲孚𫝊遷山隂令百姓歌曰丨丨沈劉不如丨丨前世傅琰父子沈憲劉元眀相繼宰)
(山隂並有政績言仲孚皆過之)浮沉得情(魏書衛操𫝊治則清斷丨丨丨丨仁如春陽威若秋零)
浮虎還珠(魏書良吏𫝊序移風革俗之美丨丨丨丨之政)物寄蘇公(北齊書蘇瓊𫝊遷南)
(清河太守零陵縣民魏䨇成失牛疑其村人魏子賓送至郡一經窮問知賓非盗者放之瓊密走私訪別獲盗)
(者從此畜牧不收多放散云但付府君有鄰郡富豪將財物寄置界内曰我丨已丨丨丨矣)學生屋
(北齊書蘇瓊𫝊遷南清河太守每年春總集大儒衛顗隆田元鳳等講於郡學朝吏文案之暇悉令受書時人)
(指吏曺為丨丨丨)博士習禮(周書柳昂𫝊拜潞州刺史昂見天下無事上表請勸學行禮上覽而)
(善之優詔答昂自是天下州縣皆置丨丨丨丨焉)如泥從印(隋書高祖紀委以連城建旌杖節教)
(因其俗刑用輕典丨丨丨丨猶草隨風)禮意風猷樂情膏潤(隋書音樂志大禮與天地)
(同節大樂與天地同和丨丨丨丨丨丨丨丨𫝊曰如有王者必世而後仁成康化致升平刑措而不用也)毗
以嚴正熾以寬平(隋書長孫熾𫝊攝長安令與大興令梁毗俱為稱軄然丨丨丨丨聞丨丨)
(丨丨顯為政不同部内各化)龔汲張杜(隋書樊子蓋傳設官之道必在用賢安人之術莫如善政)
(丨丨振德化於前丨丨垂清風於後)聲芳(隋書循吏𫝊序子産之理鄭國子賤之居單父賈琮之牧冀州)
(文翁之為蜀郡皆可以恤其災患𨗳以忠厚因而利之惠而不費其暉映千祀丨丨不絶用此道也)標映
倫伍(隋書房恭懿𫝊詔曰德州司馬房恭懿出宰百里毗贊二藩善政能官丨丨丨丨班條按部實允僉)
(屬委以方岳聲實俱美可使持節海州諸軍事海州刺史)聲實俱美(見上)兩讓(隋書辛公義𫝊)
(遷牟州刺史受領新訟皆不立文案事若不盡應須禁者公義即宿聽事終不還閤人或諫之曰此事有程使)
(君何自苦也答曰刺史無德可以𨗳人尚令百姓繫於囹圄豈有禁人在獄而心自安乎罪人聞之咸自款服)
(後有欲諍訟者其鄉閭父老遽相曉曰此盖小事何忍勤勞使君訟者多丨丨而止)佐史從容(隋書)
(柳儉𫝊拜蓬州刺史獄訟者庭遣不為文書約束丨丨丨丨而已獄無繫囚)坐棠(隋書王貞𫝊貞謝病)
(於家齊王暕鎮江都以書召之曰余屬當藩屏宣條揚越丨丨聽訟事絶詠歌攀桂摛詞眷言高遯)肉袒
自罰(北史長孫儉𫝊荆襄初附周文表授儉荆州刺史東南道行臺僕射所部鄭縣令泉璨為百姓所訟)
(推按獲實儉即大集僚屬遂於聽事前引已過丨丨丨丨捨璨不問於是屬城肅勵莫敢犯法魏文帝璽書勞)
(之)移貫他州(北史于義𫝊遷安武太守有郡人張善安王叔兒爭財相訟義曰太守德薄不勝所)
(致於是以家財分與二人喻而遣去善安等各懷恥愧丨丨丨丨於是風化大洽)神門(北史宋世良𫝊)
(拜清河太守才識閑眀尤善政術齊天保初大赦郡無一囚率羣吏拜詔而已獄内櫓生桃樹蓬蒿亦滿每日)
(牙門虛寂無復訴訟者謂之丨丨)楹棟平正(北史源賀𫝊賀子懷性寬簡不好煩碎恒語人曰為)
(政貴當舉綱何必須大子細也如為屋但外望高顯丨丨丨丨足矣斧斤不平非屋病也)起學館於
清東(北史蕭寳夤𫝊為都督徐州刺史車騎大將軍乃丨丨丨丨丨丨朔望引見士姓子弟接以恩顔與)
(論經義勤於聽理吏人愛之)表樂毅霍原墓(北史盧子真𫝊道將遷燕郡太守下車丨丨丨)
(丨丨之丨為之立祠優禮儒生勵勸學業敦課農桑墾田歲倍按道將子真曾孫)一碓一井(北史)
(高祐傳出為西兖州刺史令一家之中自立丨丨五家之外共造丨丨以給行客)退田易鞭(北史)
(崔伯謙𫝊天保初除濟北太守恩信大行富者禁其奢侈貧者勸課周給縣公田多沃壤伯謙咸易之以給人)
(又改鞭用熟皮為之不忍見血示恥而已人為歌曰崔府君能臨政丨丨丨丨布威德人無争)斧山龍
道(北史崔挺𫝊拜光州刺史州舊掖城西北數里有丨丨峯嶺高峻挺於頂上欲營觀宇故老曰此嶺上秋)
(夏之際常有暴雨相𫝊云是丨丨恐此觀不可久立挺曰人龍相去何遠之有虯龍倏忽豈一路乎遂營之數)
(年間果無風雨之異挺代即為風雨所毁衆以為善化所感)大小鄭公(北史鄭述祖𫝊齊天保中)
(歷兖州刺史初述祖父為兖州於鄭城南小山起齋亭刻石為記述祖時年九歲及為刺史往尋舊迹得一破)
(石有銘云中岳先生鄭道昭之白雲堂述祖對之嗚咽悲動羣寮有人入市盗布其父怒曰何負吾君執之以)
(歸首述祖特原之自是境内無盗百姓歌曰丨鄭公丨丨丨相去五十載風教猶相同)瀕海甘泉
(北史房豹傳遷樂陵太守郡丨丨水味多醎苦豹命鑿一井遂得丨丨遐邇以為政化所致豹罷歸後井味復)
(醎)新風(北史張彝𫝊除秦州刺史敷政隴右多所致立宣布丨丨革其舊俗人庶愛仰之)愛仰
(見上)一樓一鼓(北史李崇傳除兖州刺史兖土舊多劫盗崇乃村置丨丨樓懸丨丨盗發之處雙搥)
(亂擊四面諸村聞鼓皆守要路俄頃之間聲布百里其中險要悉有伏人盗竊始發便爾禽送諸州置樓懸鼓)
(自崇始也)損益政體多爲故事(北史高謙之𫝊尋正河隂令在縣二年丨丨丨丨丨丨丨)
(丨)人不識吏吏不欺人(北史齊宗室𫝊彭城王浟轉都督定州刺史政化為當時第一)
(徵為侍中人吏送别悲號有老公數百人相率具饌白浟曰自殿下至來五載丨丨丨丨丨丨丨丨百姓有識)
(以來始逢今化殿下惟飲此鄉水未食百姓食聊獻疏薄浟重其意為食一口)有識以來始逢
今化(見上)田鼠不入境(北史魏蘭根𫝊孝昌初為岐州刺史部内麥多五穗鄰州丨丨為災)
(犬牙丨丨其丨)六條詔書(北史蘇綽𫝊綽為丨丨丨丨奏施行之其一先修心其二敦教化其三盡)
(地利其四擢賢良其五恤獄訟其六均賦役周文甚重之常置諸座右又令百司誦習之其牧守令長非通六)
(條及計帳者不得居官)連璧(北史韋孝寬𫝊除析陽郡守時獨孤信為新野郡守同隸荆州與孝寬情)
(好款密政術俱美荆部吏人號為丨丨)夾道種樹(北史韋孝寬𫝊為雍州刺史先是路側一里置)
(一土堠經雨頽毁每須修之孝寬勒部内當堠處植槐樹代之既免修復行旅又得庇廕周文後見怪問知之)
(曰豈得一州獨爾當令天下同之於是令諸州丨丨一里丨一丨十里種三樹百里種五樹焉)山出玉
漿(北史豆盧勣𫝊拜渭州刺史甚有惠政大致祥瑞鳥鼠山俗呼為高武隴其下渭水所出其山絶壁千尋)
(由來乏水諸羌苦之勣馬足所踐忽飛泉涌出有白鳥翔止廳前乳子而後去有白狼見於襄武人為之謠曰)
(我有丹陽丨丨丨丨百姓因號其泉曰玉漿泉)訪禾主(北史趙軌𫝊衛王爽為原州總管召為司馬在)
(道夜行其左右馬逸入田中暴人禾軌駐馬待明丨知丨丨酬直而去原州人吏聞之莫不改操)學堂
歡宴(北史辛昂𫝊尉遲迥表昂行成都令到縣便與諸生祭文翁丨丨因共丨丨謂諸生曰子孝臣忠師)
(嚴友信立身之要如斯而已若不事斯語何以成名各宜自勉克成令譽昂言切理至諸生歸告其父老曰辛)
(君教誡如此不可違之於是井邑肅然咸從其化)辛君教誡(見上)老人擘㹠(北史孟信)
(傳從孝武入關封東州子趙平太守政尚寬和山中老人曾以㹠酒饋之信和顔接引殷勤勞問乃自出酒以)
(鐡鐺溫之素木盤盛蕪菁葅惟此而已又以一鐺借老人但執一杯各自斟酌申酬酢之意謂老人曰吾至郡)
(來無人以一物見遺今卿獨有此餉且食菜已久欲為卿受一㹠髆耳酒既自有不能相費丨丨大悦再拜丨)
(丨進之酒盡方別)微加貶異(北史柳遐𫝊授霍州刺史𨗳人務先以德再三不用命者乃丨丨丨)
(丨示恥而已其下感而化之不復為過咸曰我君仁惠如此其可欺乎)西河公簺(北史乞伏慧𫝊)
(破尉遲迥賜爵西河郡公後為荆州總管又領潭桂二州總管三十一州諸軍事風化大洽曾見人以簺捕魚)
(者出絹買而放之其仁心如此百姓美之號其處曰丨丨丨丨)銅斗鐵尺(北史趙煚𫝊轉冀州刺史)
(市多姦詐煚爲丨丨丨丨置於肆百姓便之)載蒿一車(北史趙煚𫝊轉冀州刺史有人盗煚田中)
(蒿為吏所執煚曰此乃刺史不能宣風化彼何罪也慰諭遣之令人丨丨丨丨賜盗者盗愧過於重刑)甑
山六駮(北史張華原𫝊為兖州刺史州境數有猛獸為暴自華原臨政州東北七十里丨丨中忽有丨)
(丨食猛獸咸以為化感所致)劉西兖欽歎(北史孟業𫝊魏彭城王韶拜定州刺史除業為典籖)
(及韶代下業亦隨還劉仁之為西兖州臨别謂吏部郎中崔暹曰貴州人士惟有孟業銓舉之次不可忘也暹)
(問業曰君往在定州有何政使丨丨丨如此丨丨業答曰惟知自修也)綿絹度樣(北史蘇瓊𫝊蠶)
(月預下丨丨丨丨於部内其兵賦次第並立眀式至於調役事必先辦郡縣吏長恒無十杖稽失)吏長
恒無十杖稽失(見上)升堂設饌(北史梁彦光𫝊復為相州刺史招致山東大儒每鄉)
(立學非聖哲之書不得教授常以季月召集之親臨策試有勤學異等聰令有聞者丨丨丨丨其餘並坐廊下)
(有好諍訟惰業無成者坐之庭中設以草具及大成當舉行賓貢之禮又於郊外祖道并以財物資之於是人)
(皆尅勵風俗大改)賓貢禮(見上)觀韓伯俞像(北史梁彦光𫝊滏陽人焦通事親禮闕為)
(從弟所訟彦光弗之罪將至州學令丨孔子廟中丨丨丨母杖不痛哀母力衰對母悲泣之丨通遂感悟悲愧)
(若無容者彦光訓喻而遣之後改過勵行卒為善士)單騎廵(北史公孫景茂𫝊轉道州刺史悉以秩俸)
(買牛犢雞猪散惠孤弱不自存者好丨丨丨人家至戶入閱視百姓産業有修理者於都會時乃褒揚稱述如)
(有過惡隨即訓𨗳而不彰也由是人行義讓有無均通)山出黃銀(北史辛公義𫝊遷并州刺史時)
(山東霖雨自陳汝至於滄海皆苦水災境内犬牙獨無所損丨丨丨丨獲之以獻詔水部郎婁崱就公義禱焉)
(乃聞空中有金石絲竹之響)空中絲竹(見上)囹圄生草庭可張羅(北史劉曠)
(𫝊為平鄉令在軄七年風教大洽獄中無繫囚諍訟絶息丨丨皆丨丨丨丨丨丨)鍾庾之量冀
同水火(舊唐書食貨志武德四年詔曰特建農圃本督耕耘思俾齊民既康且福丨丨丨丨丨丨丨丨)
(宜置常平監官以均天下之貨市肆騰踴則減價而出田穡豐羡則增糴而收庶使公私俱濟家給人足抑止)
(兼并宣通擁滯)顔有道(舊唐書顔師古傳叔父游秦武德初累遷廉州刺史時劉黑闥初平游秦撫䘏)
(境内敬讓大行邑里歌曰廉州丨丨丨性行同莊老愛人如赤子不殺非時草高祖璽書勞勉之)徐司
法杖(舊唐書徐有功𫝊轉蒲州司法參軍為政寬仁不行杖罰吏人感其恩信遞相約曰若犯丨丨丨丨)
(者衆必斥罰之由是人争用命終於代滿不戮一人)界生穭榖(舊唐書馬燧𫝊大歷四年改懷州刺)
(史兵後大旱人失耕稼燧務修教化將吏有父母者燧輙造之施敬收瘞暴骨去其煩苛至秋丨中丨丨丨人)
(頗賴之)遺衫不拾(舊唐書張允濟𫝊隋大業中為武陽令有行人候曉先發丨丨於路行十數里)
(方覺或謂曰我武陽境内路丨丨遺但能廻取物必當在如言果得遠近稱之)精誠致雨(舊唐書田)
(仁會𫝊轉郢州刺史屬時旱仁會自曝祈禱竟獲甘澤其年大熟百姓歌曰父母育我田使君丨丨為人上天)
(聞田中丨丨山出雲倉廩既食禮義申但願常在不患貧)義合里(舊唐書袁滋𫝊為華州刺史以寬易)
(清簡為政百姓有至自他境者皆給地以居名其居曰丨丨丨專以慈惠為本人甚愛之)廻山取塗
(唐書地理志商州貞元七年刺史李西華自藍田至内鄉開新道七百餘里丨丨丨丨人不病涉謂之偏路行)
(旅便之)考功堰右史堰(唐書地理志朗州武陵東北八十九里有丨丨丨長慶元年刺史李)
(翺因故漢樊陂開又有丨丨丨二年刺史温造增修翺以尚書考功員外郎造以起居舍人出為刺史故以官)
(名)韋游溝(唐書地理志和州烏江東南二里有丨丨丨引江至郭十五里溉田五百頃開元中丞韋)
(尹開貞元十六年令游仲彦又治之民享其利以姓名溝)好溪(唐書地理志處州麗水東十里有惡溪多)
(水怪宣宗時刺史叚成式有善政水怪潜去民謂之丨丨)尚書塘(唐書地理志泉州晉江東一里有丨)
(丨丨溉田三百餘頃貞元五年刺史趙昌置名常稔塘後昌為尚書民思之因更名)禬解必雨出
游必霽(唐書段文昌𫝊徙帥荆南州或旱丨丨丨丨或久雨遇丨丨丨丨民為語曰旱不苦禱而雨雨)
(不愁公出游)旱不苦雨不愁(見上)太平官府(唐書姜謨𫝊擢秦州刺史帝曰昔人)
(稱衣錦故鄉今以本州相授所以償功凉州荒梗宜有以靖之謨至撫邊俗以恩信盗賊衰止人喜曰不意復)
(見丨丨丨丨)生徒大化(唐書韋弘機𫝊為檀州刺史以邊人陋僻不知文儒貴乃修學宫畫孔子)
(七十二子漢晉名儒像自為贊敦勸丨丨由是丨丨)江東三岑(唐書岑羲𫝊遷金壇令時弟仲翔為)
(長洲令仲休為溧水令皆有治績宰相宗楚客語本道廵察御史毋遺丨丨丨丨)風績清簡(唐書)
(李元道𫝊擢常州刺史丨丨丨丨)飲乳齧肩(唐書韓思彦𫝊廵察劍南益州高貲兄弟相訟累年)
(不決思彦敕廚宰丨以丨二人寤丨丨相泣曰吾不識孝義公將以兄弟共乳而生邪乃請輟訟)二川
最(唐書韋嗣立𫝊累調雙流令政為丨丨丨)治行名天下(唐書韓思復𫝊累遷吏部侍郎復為)
(襄州刺史丨丨丨丨丨)越俗知棟梁利(唐書宋璟𫝊徙廣州都督廣人以竹茅茨屋多火璟)
(教之陶瓦築堵列邸肆丨丨始丨丨丨丨而無患災)蠶四熟(唐書尹思貞𫝊為青州刺史治州有績丨)
(至歲丨丨黜陟使路敬潛至部歎曰是非善政致祥乎表言之)善政致祥(見上)王政記(唐書)
(裴遵慶𫝊初為郎時著丨丨丨述古今治體識者知其有公輔器云)畫孝友傳(唐書李栖筠𫝊為常)
(州刺史大起學校堂上丨丨丨丨示諸生為鄉飲酒禮登歌降飲人人知勸)不敢易袁公政
(唐書袁滋𫝊為華州刺史政清簡專以慈惠為本未嘗設條教民愛向之召為左金吾衛大將軍以楊於陵代)
(之滋行耆老遮道不得去於陵使諭曰吾丨丨丨丨丨丨人皆羅拜乃得去莫不流涕)五術(唐書陸贄)
(傳以丨丨省風俗曰聽謠誦審其哀樂納市賈觀其好惡訊簿書考其争訟覽車服等其儉奢省作業察其趣)
(舍)五要(唐書陸贄𫝊以丨丨簡官事曰廢兵之冗食蠲法之撓人省官之不急去物之無用罷事之非)
(要)圖形别殿(唐書鮑防𫝊兼太原尹節度使人樂其治詔丨丨丨丨)抱持取鞾(唐書)
(崔戎傳出為華州刺史徙兖海沂密觀察使民擁留於道不得行乃休𫝊舍民至丨丨丨其丨時詔使尚在民)
(泣詣使請白天子匄戎還使許諾戎恚責其下衆曰留公而天子怒不過斬吾二三老人則公不去矣戎夜單)
(騎亡去民追不及乃止)諭蒙書(唐書馮伉𫝊醴泉令缺遂以授伉縣多嚚猾數犯法伉為著丨丨丨)
(十四篇大抵勸之務農進學而教以忠孝鄉鄉授之使轉相教督)政貴知變(唐書崔郾𫝊治虢以)
(寬經月不笞一人及莅鄂則嚴法峻誅一不貸或問其故曰陜土瘠而民勞吾撫之不暇猶恐其擾鄂土沃民)
(剽非用威莫能治丨所以丨丨丨者也)輦轂先彈壓郡邑本惠養(唐書柳仲郢𫝊)
(拜京兆尹政號嚴眀復出為河南尹以寬惠為政或言不類京兆時答曰丨丨之下丨丨丨丨丨之治丨丨丨)
(烏可類乎)陶瓦易蒲(唐書楊於陵傳為嶺南節度使教民丨丨丨丨以絶火患)疏折廛閈
(唐書杜佑傳遷嶺南節度使佑為開大衢丨丨丨丨以息火災)江虢之治(唐書錢徽𫝊出虢州刺史)
(入拜禮部侍郎貶江州刺史轉湖州時宣歙旱左丞孔戣請徙徽領宣歙宰相以其本文辭進不用戣曰相君)
(宜知天下事徽丨丨丨丨不及知况其它耶)完殘奮怯皆有條次(唐書李德裕𫝊徙劍)
(南西川蜀自南詔入寇敗杜元穎而郭釗代之病不能事民失職無聊生德裕至則丨丨丨丨丨丨丨丨)池
珠復生(唐書馬植𫝊開成初為安南都護精吏事以文雅絢飾其政清静不煩奏以武陸縣為陸州即)
(柬首領為刺史既而州部廢丨丨丨丨以政最檢校左散騎常侍)撫字心勞追科政拙
(唐書陽城𫝊賦税不時觀察使數誚責州當上考功第城自署曰丨丨丨丨丨丨丨丨考下下)民去歎
愁就妥安(唐書循吏𫝊序官得其人丨丨丨丨丨丨丨)授孝經(唐書韋景駿𫝊為貴鄉令)
(有母子相訟者景駿曰令少不天常自痛爾幸有親而忘孝耶教之不敷令之罪也因嗚咽流涕付丨丨丨使)
(習大義於是母子感悟請自新遂為孝子)率心所安暗與古合(唐書李惠登傳惠登拜刺)
(史雖朴素無學術而視人所謂利者行之所為害者去之丨丨丨丨丨丨丨丨政清静居二十年人歌舞之)
教種茶麥(唐書韋丹𫝊為容州刺史丨丨丨丨仁化大行)甘棠港(五代史閩王審知世家審)
(知好禮下士建學四門以教閩士之秀者招來海中商賈海上黃﨑波濤為阻一夕風雨雷電震擊開以為港)
(閩人以為審知德政所致號為丨丨丨)陳公塘(宋史河渠志真州之東二十里有丨丨丨乃漢陳登)
(濬源為塘用救旱饑)治略有七(宋史選舉志臣僚上言守令之丨其丨丨丨一曰宣詔令二曰厚風)
(俗三曰勸農桑四曰平獄訟五曰理財賦六曰興學校七曰實戶口)愛民如處昆弟(宋史宗室)
(希懌𫝊希懌嘗言治人如修身治政如理家丨丨丨丨丨丨取古今官著惠愛者緝為一編曰是吾師矣)自
訟齋(宋史宗室不&KR1418;𫝊知大宗正事以文行訓勉族屬置丨丨丨使有過者讀書其中人人感勵)創
火巷(宋史宗室善俊𫝊知鄂州適南市火善俊亟往視事弛竹木税發粟振民開古溝丨丨丨以絶後患)
(僚屬争言用度將不足善俊曰吾將瘠已肥人乃省燕遊車騎鼓吹之費郡計用饒代輸民役錢)瘠已
肥人(見上)方書刻石(宋史范旻𫝊遷知邕州兼水陸轉運使俗輕醫藥重鬼神旻下令禁之且)
(割已奉市藥以給病者愈者千計復以丨丨丨丨置廳壁民感化之)漸治論(宋史王易簡𫝊晉初賜金)
(紫判弘文館史館事晉祖為治務求速效易簡上丨丨丨以諫之詔書褒答以論付史館)澄清略(宋史)
(王化基𫝊嘗慕范滂為人獻丨丨丨言時事有五其一復尚書省其二慎公舉其三懲貪吏其四省宂官其五)
(擇遠官)鰐弭受網(宋史陳堯佐𫝊通判潮州民張氏子與其母濯於江鰐魚尾而食之母弗能救)
(堯佐聞而傷之命二吏挐小舟操網往捕鰐至暴非可網得至是丨丨丨丨作文示諸市而烹之人皆驚異)
二州邀留(宋史杜衍𫝊詔舉良吏擢知乾州陳堯咨安撫陜西有詔藩府乃賜宴堯咨至乾州以衍)
(賢特賜宴仍徙衍權知鳳翔府及罷歸丨丨民丨丨境上曰何奪我賢太守也)王公異斷(宋史王素)
(𫝊知成都府為政務合人情蜀人紀其目號曰丨丨丨丨)三獄院皆空(宋史王安禮𫝊知開封府)
(事立斷前滯訟不得其情及具按而未論者幾萬人安禮剖决未三月丨丨丨及畿赤十九邑囚繫丨丨書揭)
(於府前遼使過而見之歎息誇異帝聞之喜曰昔秦内史廖從容俎豆以奪由余之謀今安禮能勤吏事駭殊)
(鄰於古無愧矣特升一階)駭殊鄰(見上)韓大中(宋志韓璹𫝊知澶州坐失舉降太常少卿河決)
(晝夜捍禦神宗念其勞復故官大中大夫吏事絶人閱案牘終身不忘澶州民懷思之他日郡守或欲有所為)
(民必曰此已經丨丨丨矣以故輙止)河朔三令(宋史劉摯𫝊嘉祐中歷冀州南宫令與信都令李冲)
(清河令黃莘皆以治行聞人稱為丨丨丨丨)如侁百輩(宋史鮮于侁𫝊復以侁使京東司馬光言)
(於朝曰以侁之賢不宜使居外頋齊魯凋弊已甚須侁往救之安得丨丨丨丨布列天下乎士民聞其重臨如)
(見慈父母)良守千里安良令百里悦(宋史綦崇禮𫝊嘗進唐太宗錄刺史姓名於屏)
(風故事曰連千里之封得一丨丨則丨丨之民丨環百里之境得一丨丨則丨丨之民丨牧民之吏咸得其良)
(則治功成矣)斷機(宋史孫道夫𫝊知蜀州州産綾先是守以軍匠置機買絲虧直民病之道夫丨其丨)
官物如已物公事如私事(宋史吳芾𫝊前後守六郡各因其俗為寬猛吏莫容姦民)
(懷惠利嘗曰視丨丨當丨丨丨視丨丨當丨丨丨與其得罪於百姓寕得罪於上官)虚堂懸鏡(宋史)
(陳良翰𫝊知溫州瑞安縣聽訟咸得其情或問何術良翰曰無術苐公此心如丨丨丨丨耳)鄉無吏
迹(宋史李衡𫝊知溧陽縣夏秋二税以期日榜縣間丨丨丨丨而輸送先他邑辦)旬講(宋史袁甫𫝊知)
(衢州立丨丨務以理義淑士心歲撥助養士千緡)揭白鹿洞學規(宋史吳昌裔𫝊調眉州教)
(授眉士故尚蘇軾學昌裔取諸經為之講說祠周惇頤及顥頤載熹丨丨丨丨丨丨倣潭州釋奠儀簿正祭器)
(士習丕變)慈竹義木(宋史牟子才𫝊知太平州至郡首教民孝弟以前人丨丨丨丨二詩刻而頒之)
(間詣學為諸生講說經義)鳴缶擊筒(宋史許應龍𫝊知潮州距州六七十里曰山斜峒獠所聚匄耕)
(土田不輸賦禁兵與閧應龍平决之其首感悦率父老丨丨丨丨踊躍詣郡)葉光化豐穀城
(宋史葉康直𫝊知光化縣政皆務以利民時豐稷為榖城令亦以治繢顯人歌之曰丨丨丨丨丨丨清如水平)
(如衡)前張後楊(宋史楊泰之𫝊知果州踦零錢病民泰之以一年經費儲其贏為諸邑對減上尚書)
(省按為定式民歌之曰丨丨丨丨惠我無疆張謂張義實自發其端而泰之踵行之)烏鵲同巢(遼史)
(劉坤𫝊改崇義軍節度使政務簡静民用不擾致丨丨丨丨之異優詔褒之)投兵而拜(遼史大公)
(鼎𫝊改東京戶部使時盗殺留守蕭保先因而倡亂民亦互相猜忌家自為闘公鼎單騎行郡陳以禍福衆皆)
(丨丨丨丨曰是不欺我敢弗聽命安輯如故)盜乞自新(遼史大公鼎𫝊拜中京留守乘傳赴官時)
(丨賊充斥有遇公鼎於路者即叩馬丨丨丨公鼎給以符約俾還業聞者接踵而至不旬日境内清肅)慮
遠(遼史馬人望𫝊轉南三司度支判官會檢括戶口未兩旬而畢同知留守蕭保先怪而問之人望曰民産)
(若括之無遺他日必長厚斂之弊大率十得六七足矣保先謝曰公丨丨吾不及也)張青繩懸明
鏡(金史宗賢𫝊本名阿魯遷歸德軍節度使改定武軍百姓扶老攜幼送數十里悲號而去改永定軍秉德)
(廉訪官吏士民持盆水與鏡前拜言曰使君廉眀清直類此天德初授世襲謀克馳驛召之雄州父老相率丨)
(丨丨丨丨丨於公署老幼填門三日乃得去)十二訓(金史路鐸𫝊為景州刺史述丨丨丨以教民詔)
(曰路鐸十二訓皆勸人為善徧諭州郡使知之)兩人半(金史王競𫝊轉河内令民為之諺曰西山至河)
(岸縣官丨丨丨蓋以前政韓希甫與競相繼治縣皆有幹能絳州正平令張元亦有治績而差不及故云)公
廚代輸(金史范承吉𫝊知絳州先是軍興民有為將士所掠而逃歸者承吉使吏遍諭俾其自實凡數)
(千人具白元帥府許自贖為良或貧無貲者以丨丨丨丨)魚鷹啄食(元史順帝紀河南武陟縣禾將)
(熟有蝗自東來縣尹張寬仰天祝曰寕殺縣尹毋傷百姓俄有丨丨羣飛丨丨之)包韓之譽(元史)
(蘇天爵傳召還集賢充京畿奉使宣撫究民所疾苦察吏之姦貪其興除者七百八十有三事其糾劾者九百)
(四十有九人都人有丨丨丨丨)不訟於巷不愁於庭(陸賈新語君子之為治也塊然若無)
(事寂然若無聲官府若無吏亭落若無民閭里丨丨丨丨老幼丨丨丨丨)太公之澤五世魯
之澤十世(劉向說苑伯禽與太公俱受封而各之國三年太公來朝周公問曰何治之疾也對曰尊)
(賢先疏後親先義後仁也此霸者之跡也周公曰丨丨丨丨及丨丨五年伯禽來朝周公問曰何治之難對曰)
(親親者先内後外先仁後義也此王者之迹也周公曰丨丨丨及丨丨)樹德(劉向說苑孔子曰善為吏)
(者丨丨不善為吏者樹怨)袞衣章甫實獲我所(孔叢先君初相魯魯人謗誦曰麛裘而芾)
(投之無戾芾之麛裘投之無郵及三年政成化既行民又作誦曰丨丨丨丨丨丨丨丨章甫袞衣惠我無私)
滌暢姣好堅彊考夀(王符潜夫論德政加於民則多丨丨丨丨丨丨丨丨惡政加於民則)
(多罷癃尫病夭昏札瘥)良工麴豉(王符潜夫論善者之養民也猶丨丨為丨丨也起居以其時寒)
(溫得其適則一蔭之麴豉盡美而多量其愚拙工則一蔭之麴豉皆臭敗而棄損今六合亦由一蔭也黔首之)
(屬猶豆麥也變化云為在將者耳)大冶之爐無剛踊水之機無降(荀悦申鑒)
(問善治民者治其性者也或曰冶金而流去火則剛激水而升舍之則降惡乎治曰不去其火則常流激而不)
(止則常升故丨丨丨丨可使丨丨丨丨丨丨可使丨丨善立教者若兹則終身治矣)卿家君法孤
孤法卿父(劉義慶世說陳元方年十一時候袁公袁公問曰賢家君在太邱遠近稱之何所履行元)
(方曰老父在太邱強者綏之以德弱者撫之以仁恣其所安久而益敬袁公曰孤往者嘗為鄴令正行此事不)
(知丨丨丨丨丨丨丨丨丨)和静(劉義慶世說山遐去東陽王長史就簡文索東陽云承藉猛政故可以丨)
(丨致治)鎮流遁(劉峻世說注庾亮與周邵書曰西陽一郡戶口差實非履道真純何以丨其丨丨詢)
(之朝野僉曰足下今具上表請足下臨之無讓)黃龍應(酈道元水經注建武中曺鳳字仲理為北地太)
(守政化尤異丨丨丨於九里谷高岡亭天子嘉之賜帛百匹加秩中二千石)襃樹(酈道元水經注大城)
(東北有金城城内有沇州刺史河東薛棠像碑以郎中拜郯令甘露降園熹平四年選州明年甘露復降殿前)
(樹從事馮廵主簿華操等相與丨丨表勒棠政)掛嚢粟於樹(酈道元水經注長沙耆舊𫝊稱桓楷)
(為趙郡太守嘗有遺囊粟於路者行人丨丨丨丨丨莫敢取之)祝令特苦(酈道元水經注長沙耆舊)
(傳云祝良字石卿為洛陽令歲時亢旱天子祈雨不得良乃曝身階庭告誠引罪自晨至午紫雲沓起甘雨頓)
(降人為歌曰天久不雨烝人失所天王自出丨丨丨丨精符感應滂沱下雨)枯源揚瀾涸川
滌陂(酈道元水經注陽水魏太和中復竭輟流積年先公除州即任未期是水復通澄映盈川所為幽谷)
(枯而更溢窮泉輟而復流矣耋民河間趙嶷頌云敷化未期元澤潜施丨丨丨丨丨丨丨丨)民知織
履(酈道元水經注東觀漢記曰茨充字子何為桂陽太守丨惰嬾少躧履足多剖裂茨教作履今江南丨丨)
(丨皆充之教也)化鴟為鳳(顔氏家訓世人但知私財不入公事夙辦便云我能治民不知誠已刑物)
(執轡如組反風滅火丨丨丨丨之術也)牛羊被野(劉肅大唐新語郭元振為凉州都督軍糧積數)
(十年丨丨丨丨路不拾遺)截鐙留鞭(馮贄雲仙雜記姚崇荆州受代日闔境民泣撫馬首丨丨丨丨)
(以表瞻戀)蒲密(康駢劇談錄晉陽縣令狄惟謙守官清恪有丨丨之政)勤謹和緩(晁迥晁氏)
(客語李若谷教一初官云丨丨丨丨其人云勤謹和已聞命矣緩字未喻李云甚事不因忙後錯了)孝行
圖(李元綱厚德錄馬少保亮徙虔州錄丨丨丨於牙門以示民)萊公柏(王闢之澠水燕談錄寇萊)
(公初及第知歸州巴東縣手植雙柏於庭至今民愛至以比甘棠謂之丨丨丨焉)高閣晝掩(葉廷)
(珪海錄碎事丨丨常丨丨荒階少諍辭謂詞訟也謝元暉時為郡)汝南大魚(葉廷珪海錄碎事客)
(有貢大魚於王龔龔曰丨丨乃有此丨丨乎曰魚大由明府之德)除二苦(釋文瑩玉壺清話邵奕知)
(廣州鑿内河以泊舟楫不為颶風所害相次陳世卿代之奏乞免本州計口買鹽之害五年之後民始有完衣)
(飽食廣人歌曰邵父陳母丨我丨丨)
御定子史精華卷五十六
