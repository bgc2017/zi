欽定四庫全書
御定子史精華卷一百三十四
婦女部二
才藝
浩浩育育(管子桓公使管仲求寗戚寗戚應之曰浩浩乎管仲不知至中食而慮之婢子曰公何慮)
(管仲曰非婢子之所知也婢子曰公其毋少少毋賤賤管子曰公使我求寗戚寗戚應我曰浩浩乎我不識婢)
(子曰詩有之浩浩者水育育者魚未有室家而安召我居寗子其欲室乎)能史書習事(漢書西域)
(傳初楚主侍者馮嫽丨丨丨丨丨嘗持漢節為公主使行賞賜於城郭諸國敬信之號曰馮夫人為烏孫右大)
(將妻右大將與烏就屠相愛都護鄭吉使馮夫人說烏就屠以漢兵方出必見滅不如降烏就屠恐曰願得小)
(號宣帝徵馮夫人自問状遣謁者竺次期門甘延壽為副送馮夫人馮夫人錦車持節詔烏就屠詣長羅侯赤)
(谷城立元貴靡為大昆彌烏就屠為小昆彌皆賜印綬)錦車持節(見上)就東觀踵成
漢書(後漢書曹世叔妻傳扶風曹世叔妻者同郡班彪之女也名昭字惠班一名姬博學高才世叔早卒)
(有節行法度兄固著漢書其八表及天文志未及竟而卒和帝詔昭就東觀藏書閣踵而成之帝數召入宫令)
(皇后諸貴人師事焉號曰大家每有貢獻異物輒詔大家作賦頌)子婦為撰集(後漢書曹世叔)
(妻傳所著賦頌銘誄問注哀辭書論上疏遺令凡十六篇丨丨丁氏丨丨丨之又作大家讚焉)作大家
讚(見上)作申情賦(後漢書袁隗妻傳倫妹芝亦有才義少喪親長而追感乃丨丨丨丨云)女
尚書(魏志明帝紀注魏略曰帝嘗游燕在内乃選女子知書可付信者六人以為丨丨丨使典省外奏事)
(處當畫可)女博士(魏志甄皇后傳注魏書曰后年九歲喜書視字輒識數用諸兄筆硯兄謂后言汝當)
(習女工用書為學當作丨丨丨耶)具數十人饌不聞人聲(晉書周顗母李氏傳字絡)
(秀少時在室顗父浚為安東將軍時嘗出獵遇雨止絡秀之家會其父兄不在絡秀聞浚至與一婢子内宰猪)
(羊丨丨丨丨之丨甚精辦而丨丨丨丨)雅人深致(晉書王凝之妻謝氏傳字道韞安西將軍奕之)
(女也聰識有才辯叔父安嘗問毛詩何句最佳道韞稱吉甫作頌穆如清風仲山甫永懷以慰其心安謂有丨)
(丨丨丨又嘗内集俄而雪驟下安曰何所似也安兄子朗曰散鹽空中差可擬道韞曰未若柳絮因風起安大)
(悦)未若柳絮因風起(見上)爲小郎解圍(晉書王凝之妻謝氏傳凝之弟獻之)
(嘗與賓客談議詞理將屈道韞遣婢白獻之曰欲丨丨丨丨丨乃施青綾步鄣自蔽申獻之前議客不能屈)
風韻高邁叙致清雅(晉書王凝之妻謝氏傳太守劉柳聞其名請與談議道韞素知柳名)
(亦不自阻乃簪髻素褥坐於帳中柳束脩整帶造於别榻道韞丨丨丨丨丨丨丨丨先及家事慷慨流漣徐酬)
(問旨詞理無滯柳退而歎曰實頃所未見瞻察言氣使人心形俱服道韞亦云親從凋亡始遇此士聽其所問)
(殊開人胸府初同郡張元妹亦有才質適於顧氏元每稱之以敵道韞有濟尼者游於二家或問之濟尼答曰)
(王夫人神情散朗故有林下風氣顧家婦清心玉映自是閨房之秀)使人心形俱服(見上)林
下風氣(見上)清心玉映(見上)獻椒花頌(晉書劉臻妻陳氏傳嘗正旦丨丨丨丨其)
(詞曰旋穹周廻三朝肇建青陽散輝澄景載煥標美靈葩爰採爰獻聖容映之永壽於萬)織錦為廻
文旋圖詩(晉書竇滔妻蘇氏傳名蕙字若蘭善屬文滔苻堅時為秦州刺史被徙流沙蘇氏思之丨)
(丨丨丨丨丨丨丨以贈滔宛轉循環以讀之詞甚悽惋)韓公(晉書武穆裴皇后傳吳郡韓蘭英婦人有)
(文詞宋孝武世獻中興賦被賞入宮宋明帝世用為宮中職僚世祖以為博士教六宫書學以其年老多識呼)
(為丨丨)僕射閣筆(梁書劉孝綽傳其三妹適琅邪王叔英吳郡張嵊東海徐悱並有才學悱妻文)
(尤清拔悱丨丨徐勉子為晉安郡卒喪還京師妻為祭文辭甚悽愴勉本欲為哀文既睹此文於是丨丨)與
狎客共賦新詩互相贈答(陳書後主張貴妃傳論以宫人有文學者袁大捨等為女)
(學士後主每引賓客對貴妃等游宴則使諸貴人及女學士丨丨丨丨丨丨丨丨丨丨丨採其尤豔麗者以為)
(曲詞被以新聲選宫女有容色者以千百數令習而歌之分部迭進持以相樂其曲有玉樹後庭花臨春樂等)
(大指所歸皆美張貴妃孔貴嬪之容色也其略曰璧月夜夜滿瓊樹朝朝新)左射右射必疊
䨇(魏書李安世傳廣平人李波宗族彊盛殘掠生民前刺史薛道&KR0710;親往討之波率其宗族拒戰大破&KR0710;軍)
(遂為逋逃之藪公私成患百姓為之語曰李波小妹字雍容褰裙逐馬如卷蓬丨丨丨丨丨丨丨婦女尚如此)
(男子那可逢)當興我家(魏書李彪傳彪有女幼而聰令彪每竒之教之書學讀誦經傳嘗竊謂所)
(親曰此丨丨丨丨卿曹容得其力彪亡後世宗聞其名召為婕妤以禮迎引婕妤在宫嘗教帝妹書誦授經史)
潘將軍(魏書楊大眼傳大眼妻潘氏善騎射自詣軍省大眼至於攻陳遊獵之際大眼令妻潘戎装或)
(齊鑣戰場或並驅林壑及至還營同坐幕下對諸僚佐言笑自得時指之謂人曰此丨丨丨也)升座講
老子(北史盧道虔傳道虔又娶司馬氏有子昌裕後司馬氏見出更娉元氏甚聰悟常丨高丨丨丨丨道)
(虔從弟元明隔紗帷以聽焉)學士先生(舊唐書女學士尚宫宋氏傳名若華父庭芬生五女皆能)
(屬文長曰若華次曰若昭若倫若憲若荀貞元四年昭義節度使李抱真表薦以聞德宗俱召入宫深加賞歎)
(德宗能詩與侍臣唱和相屬亦令若華姊妹應制每進御無不稱善嘉其節概不羣不以宫妾遇之呼為丨丨)
(丨丨)著女論語(舊唐書女學士尚宫宋氏傳丨丨丨丨十篇其言模倣論語以韋逞母宣文君宋氏)
(代仲尼以曹大家等代顔閔其間問答悉以婦道所尚)曹大家東征之流(舊唐書宋庭瑜)
(妻魏氏傳父克已有詞學魏氏善屬文先天中庭瑜自司農少卿左遷涪州别駕魏氏随夫之任中路作南征)
(賦以叙志詞甚典美開元中庭瑜累遷慶州都督初中書令張說年少時為克已所重魏氏恨其夫為外職乃)
(作書與說叙亡父疇昔之事并為庭瑜申理乃錄南征賦寄說說歎曰丨丨丨丨丨丨丨也)衆篇並
作采麗益新(唐書上官昭容傳婉兒勸帝侈大書舘增學士員引大臣名儒充選數賜宴賦詩君)
(臣賡和婉兒常代帝及后長寧安樂二主丨丨丨丨而丨丨丨丨又差第羣臣所賦賜金爵故朝廷靡然成風)
(當時屬辭者大抵雖浮靡然所得皆有可觀婉兒力也)擬離騷為小山篇(唐書太宗徐賢)
(妃傳八歲自曉屬文父孝德嘗試使丨丨丨丨丨丨丨曰仰幽巖而流盻撫桂枝以凝想將千齡兮此遇荃何)
(為兮獨往孝德大驚知不可掩於是所論著遂盛傳)教妾騎射(五代史唐太祖家人傳太祖正室劉)
(氏常從征伐為人明敏多智略頗習兵機常丨其侍丨丨丨以佐太祖)織薄為屋(宋史韓世忠傳)
(世忠披草萊立軍府與士同力役夫人梁親丨丨丨丨)女秀才(遼史邢簡妻陳氏傳父陘五代時累)
(官司徒陳氏甫筓涉通經義凡覽詩賦輒能誦尤好吟咏時以丨丨丨名之)氊為甲裳為旗
(金史阿鄰妻沙里質傳天輔六年黃龍府叛卒攻抄旁近部族是時阿鄰從軍沙里質糾集附近居民得男女)
(五百人樹營栅為保守計賊千餘來攻沙里質以丨丨丨以丨丨丨男夫授甲婦女鼔噪沙里質仗劍督戰凡)
(三日賊去)率命婦自為一軍(金史完顔仲德妻傳崔立之變妻自毁其容服擕妾及二子紿)
(以采蔬自汴走蔡蔡被圍丁男皆乘城拒守謂仲德曰事勢若此丈夫能為國出力婦人獨不能耶丨諸丨丨)
(丨丨丨丨親運矢石於城下城中婦女爭出繼之)五言數家婦人居二(鍾嶸詩品漢為)
(丨丨者不過丨丨而丨丨丨丨徐淑叙别之作亞於團扇矣)老嫗吹箎(楊衒之洛陽伽藍記河間)
(王琛有婢朝雲善吹箎能為團扇歌壟上聲時琛為秦州刺史諸羌外叛屢討之不降琛令朝雲假為貧嫗吹)
(箎而乞諸羌聞之悉皆流涕迭相謂曰何為棄墳井在山谷為寇也即相率歸降秦民語曰快馬徤兒不如丨)
(丨丨丨)女太史(崔鴻後趙錄教宫人星占及馬步射置丨丨丨于靈臺仰觀災祥以考外太史之虚)
(實)書北山移文(馮贄雲仙雜記樂天女金鑾十歲忽丨丨丨丨丨示家人樂天方買終南紫石)
(欲開文士傳遂輟以勒之)女相如(馮贄南部煙花記煬帝以合歡水果賜吳綘仙綘仙以紅牋進詩謝)
(帝曰綘仙才調丨丨丨也)不櫛進士(劉訥言諧噱錄關圖有妹能文每語人曰有一進士所恨不櫛)
(耳)女學士(馬令南唐書儒者傳高越燕人也少舉進士清警有才思文價藹於北土時威武軍節度)
(使盧文進有女美而慧善屬文時稱丨丨丨越聞而慕焉往謁文進文進以妻之)詠燭(張邦基墨莊漫)
(錄浮休居士張芸叟久經遷責既還怏怏不平嘗内集分題賦詩其女得蠟燭有云莫訝淚頻滴都緣心未灰)
(浮休有慙色自是無復躁進意司馬朴之室浮休之女也有詩在鄜延路上一寺中一聯云滿目煙含芳草綠)
(倚欄露泣海棠紅或云便是丨丨者)書大雅吟(姚寬西溪叢話衛夫人名鑠字茂漪即廷尉展之弟)
(恒之從妹汝隂太守李矩之妻中書郎李充之母王逸少師善鍾法能正書入妙能品王子敬年五歲已有書)
(意夫人丨丨丨丨賜之)誦秋水篇(張端義貴耳錄真宗宴近臣語及莊子忽命呼秋水至則綠衣)
(翠鬟小女僮也能丨丨丨丨聞者駭異)能温酒(陶宗儀輟耕錄宋季參政相公鉉翁于杭將求一容)
(貌才藝兼全之妾經旬餘未能愜意忽有以奚奴者至姿色固美問其藝則曰丨丨丨左右皆失笑公漫爾留)
(試之及執事初甚熱次略寒三次微温公方飲既而每日並如初之第三次公喜遂納焉終公之身未嘗有過)
(不及時歸附後公擕入京公死囊槖皆為所有因而巨富人稱曰奚娘子者是也吁彼女流賤隸耳一事精至)
(便能動人亦其專心致志而然士君子之學為窮理正心修己治人之道而不能至于當然之極者視彼有間)
(矣)
女工
女事無文章(管子丨丨丨丨丨國之富也)薄之游女工文繡纂組(管子)
(昔者桀之時女樂三萬人端謲晨樂聞於三衢是無不服文繡衣裳者伊尹以丨丨丨丨丨丨丨丨丨一純得)
(粟百鍾於桀之國)勝事(管子某鄉女丨丨者終歲積其功業若干以功業直時而櫎之)脩絲麻
捆布絹(墨子古之民未知為衣服時衣皮帶茭冬則不輕而温夏則不輕而凊聖王以為不中人之情)
(故作誨婦人治役丨丨丨丨丨丨以為民衣)牽挺(列子紀昌歸偃卧其妻之機下以目承丨丨二年之)
(後雖錐末倒眥而不瞬也)抑黑質揚赤文(淮南子蔡之幼女衛之稚質捆纂組雜竒彩丨丨丨)
(丨丨丨禹湯之智不能逮)社而賦事蒸而獻功(國語王后親織元紞公侯之夫人加之以)
(紘綖卿之内子為大帶命婦成祭服列士之妻加之以朝服自庶士以下皆衣其夫丨丨丨丨丨丨丨丨男女)
(效績愆則有辟古之制也)何愛餘明照四壁者(戰國策甘茂亡秦且之齊出關遇蘇子曰)
(君聞夫江上之處女乎蘇子曰不聞曰夫江上之處女有家貧而無燭者處女相與語欲去之家貧無燭者將)
(去矣謂處女曰妾以無燭故常先至掃室布席丨丨於丨丨之丨丨丨丨幸以賜妾何妨於處女妾自以為有)
(益於處女何為去我處女相語以為然而留之今臣不肖棄逐於秦而出關願為足下掃室布席幸無我逐也)
秫縫(戰國策黑齒雕題鯷冠丨丨大吳之國也注秫綦鍼也言女工之拙)一月得四十五
日(漢書食貨志婦人同巷相從夜績女工丨丨丨丨丨丨丨注服虔曰一月之中又得夜半為十五日凡四)
(十五日也)手迹整理(後漢書曹世叔妻傳晚寝早作勿憚夙夜執務私事不辭劇易所作必成丨丨)
(丨丨是謂執勤也)藴習酒食(魏書崔浩傳浩著食經序曰余自少及長耳目聞見諸母諸姑所修)
(婦功無不丨丨丨丨朝夕養舅姑四時祭祀雖有功力不任僮使常手自親焉)習薾繡(元史刑法志諸)
(匠戶子女使男習工事女丨丨丨)擊絮(越絶書子胥至溧陽界中見一女子丨丨於瀨水之中子胥曰)
(豈可得托食乎女子曰諾即發簞飯清其壺漿而食之子胥食已而去謂女子曰掩爾壺漿毋令之露女子曰)
(諾子胥行五步還顧女子自縱於瀨水之中而死)飾微治細(桓寬鹽鐵論婦女丨丨丨丨以成文)
(章極技盡巧則絲布不足衣也)難成易弊(桓寬鹽鐵論女紅丨丨而丨丨車器難就而易敗)間
績(劉向說苑子獨不聞和氏之璧乎價重千金然以之丨丨曾不如瓦塼)多態(焦氏易林織縷未就)
(針折不復女工丨丨亂我政事)手狎(王充論衡齊部世刺繡恒女無不能襄邑俗織錦鈍婦無不巧日見)
(之日為之丨丨也)刺繡師(王充論衡牛刀可以割雞雞刀難以屠牛丨丨之丨能縫帷裳納縷之工)
(不能織錦)手引成錦(王嘉拾遺記成王五年有因祇之國去王都九萬里獻女工一人體貌輕潔被)
(纖羅雜繡之衣長袖修裾風至則結其衿帶恐飄颻不能自止也其人善織以五色絲内於口中丨丨而結之)
(則丨文丨)鍼神(王嘉拾遺記薛夜來妙於鍼工雖處於深帷之内不用燈燭之光裁制立成非夜來縫製)
(帝則不服宫中號為丨丨也)機絶鍼絶絲絶(王嘉拾遺記吳主趙夫人丞相達之妹善畫巧)
(妙無䨇能於指間以綵絲織雲霞龍鳳之錦大則盈尺小則方寸宫中謂之丨丨孫權嘗歎魏蜀未夷軍旅之)
(隙思得善畫者使圖山川地勢軍陣之像達乃進其妹權使寫九州江湖方岳之勢夫人曰丹青之色甚易歇)
(滅不可久寶妾能刺繡作列國方帛之上寫以五岳河海城邑行陣之形既成乃進於吳主時人謂之丨丨雖)
(棘刺木猴雲梯飛䲻無過此麗也權居昭陽宫倦暑乃褰紫綃之帷夫人曰此不足貴也權使夫人指其意思)
(焉答曰妾欲窮慮盡思能使下綃緯而清風自入視外無有蔽礙列侍者飄然自凉若馭風而行也權稱善夫)
(人乃扸髮以神膠續之神膠出鬱夷國接弓弩之斷弦百斷百續也乃織為羅縠累月而成裁為幔内外視之)
(飄飄如煙氣輕動而房内自凉時權常在軍旅每以此幔自随以為征幕舒之則廣縱一丈卷之則可内於枕)
(中時人謂之丨丨故吳有三絶四海無儔其妙)吳有三絶(見上)一尺絹繡法華經
七卷(蘇鶚杜陽雜編永貞元年南海貢竒女盧眉娘年十四稱本北祖帝師之裔自大足中流落於嶺表)
(幼而慧悟工巧無比能於丨丨丨上丨丨丨丨丨丨字之大小不逾粟粒而點畫分明細於毛髮其品題章句)
(無有遺闕更善作飛僲蓋以絲一縷分為三縷染成五彩於掌中結為傘蓋五重其中有十洲三島天人玉女)
(臺殿麟鳳之象而外列執幢捧節之童亦不啻千數其蓋闊一丈秤之無三數兩自煎靈香膏傅之則虬硬不)
(斷上歎其工謂之神助)作飛僊蓋(見上)
容貌
毛嬙西施(管子丨丨丨丨天下之美人也)小腰(管子夫楚王好丨丨而美人省食)細腰
(尹文子楚莊愛丨丨一國皆有饑色)黃公二女(尹文子齊有丨丨者好謙卑有丨丨皆國色以其美)
(也常謙辭毁之以為醜惡醜惡之名遠布年過而一國無聘者衛有鰥夫特冐娶之果國色然後曰黃公好謙)
(故毁其子不姝美於是爭禮之亦國色也)國色(見上)娥媌靡曼(列子簡鄭衛之處子丨丨丨丨)
(者施芳澤正蛾眉設筓珥衣阿錫曳齊紈粉白黛黑珮玉環雜芷若以滿之)婑媠(列子穆之後庭比房)
(數十皆擇稚齒丨丨者以盈之按穆公孫穆)娥姣(列子鄉有處子之丨丨者必賄而招之媒而挑之必)
(獲而後已)捧心(莊子西施病心而矉其里其里之醜人見而美之歸亦丨丨而矉其里其里之富人見之)
(堅閉門而不出貧人見之挈妻子而去之走彼知美矉而不知矉之所以美)美矉(見上)曼理皓
齒(韓非子丨丨丨丨說情而損精)閭娵莫媒(荀子丨丨子奢丨之丨也嫫母刁父是之喜也)惡
者之孽(荀子語曰好女之色丨丨丨丨也)安矜(吕氏春秋人有新取婦者婦至宜丨丨煙視媚)
(行)煙視媚行(見上)玉女(吕氏春秋身好丨丨注玉女美女也)&KR2679;䩉(淮南子丨丨在頰則)
(好在顙則醜注&KR2679;䩉者頰上窐也窐者在顙以槃故醜)繪為纂繹(淮南子室有美容丨丨之丨丨)
不待脂粉芳澤(淮南子曼頰皓齒形夸骨佳丨丨丨丨丨丨而性可說者西施陽文也)娥
㜲(揚子丨丨好也秦曰娥宋魏之間謂之㜲)娃媠窕豔(揚子丨丨丨丨美也吳楚衡淮之間曰娃)
(南楚之外曰媠宋衛晉鄭之間曰豔陳楚周南之間曰窕)女三為粲(國語恭王游於涇上密康公從)
(有三女奔之其母曰必致之於王夫獸三為羣人三為衆丨丨丨丨王田不取羣公行下衆王御不參一族夫)
(粲美之物也衆以美物歸女而何德以堪之王猶不堪况爾小醜小醜備物終必亡康公弗獻一年王滅密)
華落愛渝(戰國策以色交者丨丨而丨丨)粉白墨黑(戰國策張儀之楚貧舍人怒而欲歸)
(張儀曰子必以衣冠之敝故欲歸待我為子見楚王當是之時南后鄭褏貴於楚張子見楚王楚王不說張子)
(曰王無所用臣臣請北見晉君楚王曰諾張子曰王無求於晉國乎王曰黃金珠璣犀象出於楚寡人無求於)
(晉國張子曰王徒不好色耳王曰何也張子曰彼鄭周之女丨丨丨丨立於衢閭非知而見之者以為神楚王)
(曰楚僻陋之國也未嘗見中國之女如此其美也寡人見之獨何為不好色也乃資之以珠玉南后鄭褏聞之)
(大恐令人謂張子曰妾聞將軍之晉國偶有金千斤進之左右以供芻秣鄭褏亦以金五百斤張子辭楚王曰)
(天下閉關不通未知見日也願王賜之觴王曰諾乃觴之中飲再拜而請曰非有他人於此也願王召所便習)
(而觴之王曰諾乃召南后鄭褏而觴之張子再拜而請曰儀有死罪於大王王曰何也曰儀行天下徧矣未嘗)
(見人如此其美而儀言得美人是欺王也王曰子釋之吾固以為天下莫若是兩人也注墨黑謂髮也)非
知而見之者以為神(見上)天下莫若是兩人(見上)南之威(戰國)
(策晉文公得丨丨丨三日不聽朝遂推南之威而遠之曰後世必有以色亡其國者)白台閭須(戰國)
(策左丨丨而右丨丨南威之美也注皆美人)犀角偃月(戰國策臣聞趙天下善為音佳麗人之所)
(出也今者臣來至境入都邑觀人民謠俗容貌顔色殊無佳麗好美者以臣所行多矣周流無所不至未嘗見)
(人如中山隂姬者也不知者特以為神人言不能及也其容貌顔色固以過絶人矣若其眉目准頞權衡丨丨)
(丨丨彼乃帝王之后非諸侯之姬也)眉目准頞權衡(見上)尹邢(史記外戚世家丨夫人與)
(丨夫人同時並幸有詔不得相見尹夫人自請武帝願望見邢夫人帝許之即令他夫人飾從御者數十人為)
(邢夫人來前尹夫人前見之曰此非邢夫人身也帝曰何以言之對曰視其身貌形状不足以當人主矣於是)
(帝乃詔使邢夫人衣故衣獨身來前尹夫人望見之曰此真是也於是乃低頭俛而泣自痛其不如也諺曰美)
(女入室惡女之仇)美女入室惡女之仇(見上)低頭俛泣自痛不如
(見上)隨俗雅化(史記李斯傳丨丨丨丨佳冶窈窕趙女不立於側也)曼姬(史記司馬相如傳鄭)
(女丨丨注正義曰文穎云鄭國出好女曼者其色理曼澤也)宜笑(史記司馬相如傳皓齒粲爛丨丨的)
(皪長眉連娟微睇緜藐色授魂與心愉於側)衆嫭(漢書禮樂志丨丨並綽竒麗顔如荼兆逐靡)華
色(漢書杜欽傳必鄉舉求窈窕不問丨丨所以助德理内也)相態㠯麗佳(漢書揚雄傳閨中容)
(競淖約兮丨丨丨丨丨)絶世獨立(漢書外戚傳初夫人兄延年性知音善歌舞武帝愛之每為新)
(聲變曲聞者莫不感動延年侍上起舞歌曰北方有佳人丨丨而丨丨一顧傾人城再顧傾人國寧不知傾城)
(與傾國佳人難再得上嘆息曰善世豈有此人乎平陽主因言延年有女弟上乃召見之實妙麗善舞由是得)
(幸)合法相(後漢書后妃傳序漢法常因八月算人遣中大夫與掖庭丞及相工於洛陽鄉中閱視良)
(家童女年十三以上二十已下姿色端麗丨丨丨者載還後宫擇視可否廼用登御)妙婧纖腰(後漢)
(書張衡傳舒丨丨之丨丨兮揚雜錯之袿徽)嫭眼(後漢書張衡傳咸姣麗以蠱媚兮增丨丨而蛾眉)
弱腕素肘(後漢書邊譲傳擕西子之丨丨援毛嬪之丨丨)顧景裴回竦動左右
(後漢書南匈奴傳初元帝時㠯良家子選入掖庭時呼韓邪來朝帝勅以宫女五人賜之昭君入宫數歲不得)
(見御積悲怨乃請掖庭令求行呼韓邪臨辭大會帝召五女以示之昭君豐容靚飾光明漢宫丨丨丨丨丨丨)
(丨丨帝見大驚意欲留之而難於失信遂與匈奴生二子)大橋小橋(吳志周瑜傳孫策欲取荆州以)
(瑜為中護軍領江夏太守從攻皖拔之時得橋公兩女皆國色也策自納丨丨瑜納丨丨)腰圍尺六
(梁書羊侃傳儛人張淨琬丨丨一丨丨寸時人咸推能掌中儛又有孫荆玉能反腰帖地銜得席上玉簪)紅
白爪(陳書高祖章皇后傳少聰慧美容儀手爪長五寸色並紅白每有期功之服則一爪先折)宫中
遥望飄若神仙(陳書張貴妃傳論張貴妃髮長七尺鬒黑如漆其光可鑒特聰慧有神采進止)
(閑暇容色端麗每瞻視盻睞光采溢目照暎左右常於閣上靚糚臨於軒檻丨丨丨丨丨丨丨丨)髮長
七尺其光可鑒(見上)瞻視盻睞光采溢目照暎左右(見上)少
盛如花(魏書北海王詳傳詳之初禁也乃以蒸高事告母母大怒詈之苦切曰汝自有妻妾侍婢丨丨)
(丨丨何忽共許高麗婢姦通令致此罪)奇色(魏書邢巒傳初侍中盧昶與巒不平昶與元暉俱世宗所)
(寵御史中尉崔亮昶之黨也昶暉令亮糾巒事成許言於世宗以亮為侍中亮於是奏劾巒在漢中掠良人為)
(奴婢巒懼為昶等所䧟乃以漢中所得巴西太守龐景明女化生等二十餘口與暉化生等數人丨丨也暉大)
(悦)手甚纖柔(北齊書盧文偉傳宗道性麤率重任俠歴尚書郎通直散騎常侍後行南營州刺史)
(嘗於晉陽置酒賓遊滿坐中書舍人馬士達目其彈箜篌女妓云丨丨丨丨宗道即以此婢遺士達士達固辭)
(宗道便命家人將觧其腕士達不得已而受之按宗道文偉孫)花見羞(五代史唐明宗家人傳淑妃王)
(氏有美色號丨丨丨)赤烏氏美人之地(穆天子傳赤烏之人丌好獻女于天子女聽女列爲)
(嬖人曰丨丨丨丨丨丨丨也寳玉之所在也)鄭旦(越絶書美人宫周五百九十步陸門二水門一今北)
(壇利里邱土城勾踐所習教美女西施丨丨宫臺也女出於苧蘿山欲獻於吳自謂東垂僻陋恐女樸鄙故近)
(大道居去縣五里)玉膚柔軟吹氣勝蘭(郭憲洞冥記帝所幸宫人名麗娟年十四丨丨)
(丨丨丨丨丨丨不欲衣纓拂之恐體痕也每歌李延年和之於芝生殿唱廻風之曲庭中花皆翻落置麗娟於)
(明離之帳恐塵垢汚其體也帝嘗以衣帶縳麗娟之袂閉於重幕之中恐随風而去也麗娟以琥珀為佩置衣)
(裾裏不使人知乃言骨節自鳴相與為神怪也)要歛從容(桓寬鹽鐵論康莊馳逐窮巷蹋鞠秉耒抱)
(插躬耕身織者寡娶丨丨丨丨傅白黛青者衆)畫眉之妾五七卷髻之女二八
(黃憲天禄閣外史寡人雖有丨丨丨丨丨丨丨丨丨丨丨丨亦無以為也)粲姬(黃憲天祿閣外史王之宫)
(丨丨盆幕融知陽春)眉色如望遠山臉際常若芙蓉(葛洪西京雜記卓文君姣)
(好丨丨丨丨丨丨丨丨丨丨丨丨肌膚柔滑如脂十七而寡為人放誕風流故悦長卿之才而越禮焉)姣
好(見上)體輕氣馥(王嘉拾遺記燕昭王即位二年廣延國來獻善舞者二人一名旋娟一名提嫫)
(並玉質凝膚丨丨丨丨綽約而窈窕絶古無倫或行無蹤影或積年不饑昭王處以單綃華幄飲以瓀珉之膏)
(飴以丹泉之粟)動心驚魄(王嘉拾遺記越謀滅吳蓄天下奇寶美人異味進於吳越又有美女二人)
(一名夷光二名修明以貢於吳吳處以椒花之房貫細珠為簾幌朝下以蔽景夕捲以待月二人當軒並坐理)
(鏡靚糚於珠幌之内竊窺者莫不丨丨丨丨謂之神人)非雲非雨非朝非暮(王嘉拾遺)
(記文帝所愛美人薛靈芸以文車十乘迎之未至京師十里帝乘雕玉之輦以望車徒之盛嗟曰昔言朝為行)
(雲暮為行雨今丨丨丨丨丨丨丨丨改靈芸之名曰夜來)玉人齊潤(王嘉拾遺記蜀先主甘后玉質)
(柔肌態媚容冶先主召入綃帳中於戶外望者如月下聚雪河南獻丨丨高三尺乃取玉人置后側晝則講說)
(軍謀夕則擁后而玩玉人后與玉人潔白丨丨觀者殆相亂惑嬖寵者非惟嫉於甘后亦妒於玉人也后嘗欲)
(琢毁壊之乃誡先主曰昔子罕不以玉為寶春秋美之今吳魏未滅安以妖玩繫懷先主乃撤玉人像嬖者皆)
(退當斯之時君子議以甘后為神智婦人焉)愁容尚能惑人况在歡樂(王嘉拾遺)
(記吳主潘夫人父坐法輸入織室容態少儔江東絶色同幽者百餘人謂夫人為神女敬而遠之有司聞於吳)
(主使圖其容夫人憂戚不食減瘦改形工人寫其真状以進吳主見而喜悦以琥珀如意撫案即折嗟曰此神)
(女也丨丨丨丨丨丨丨丨丨丨乃命雕輪就織室納於後宫)髮委藉地(劉義慶世說桓宣武平蜀)
(以李勢妹為妾甚有寵常著齋後主始不知既聞與數十婢拔白刃襲之正值李梳頭丨丨丨丨膚色玉曜不)
(為動容徐曰國破家亡無心至此今日若能見殺乃是本懷主慙而退)膚色玉曜(見上)欲求
好婦立在津口婦立水傍好醜自彰(叚成式酉陽雜爼妬婦津相傳言晉)
(大始中劉伯玉妻叚氏字光明性妒忌伯玉常於妻前誦洛神賦語其妻曰娶婦得如此吾無憾焉明光曰君)
(何以水神善而欲輕我吾死何愁不為水神其夜乃自沈而死死後七日託夢語伯玉曰君本願神吾今得為)
(神也伯玉寤而覺之遂終身不復渡水有婦人渡此津者皆壊衣枉糚然後敢濟不爾風波暴發醜婦雖糚飾)
(而渡其神亦不妒也婦人渡河無風浪者以為已醜不致水神怒醜婦諱之無不皆自毁形容以塞嗤笑也故)
(齊人語曰丨丨丨丨丨丨丨丨丨丨丨丨丨丨丨丨)肌香(蘇鶚杜陽雜編元載寵姬薛瑶英攻詩書善歌)
(舞僊姿玉質丨丨體輕雖旋波搖光飛燕綠珠不能過也瑶英之母趙娟亦本岐王之愛妾也後出為薛氏之)
(妻生瑶英而幼以香㗖之故肌香也)紅芙蓉(蘇鶚杜陽雜編寳歴二年淛東國貢舞女二人一曰飛鸞)
(一曰輕鳳修眉黟首蘭氣融冶冬不纊衣夏不汗體上更琢玉芙蓉以為二女歌舞臺每歌聲一發如鸞鳳之)
(音百鳥莫不翔集其上及觀於庭際舞態艷逸更非人間所有每歌罷上令内人藏之金屋寳帳蓋恐風日所)
(侵故也由是宫中語曰寳帳香重重一䨇丨丨丨)解語花(王仁裕開天遺事太液池千葉白蓮開帝)
(與貴妃宴賞指妃謂左右曰何如此丨丨丨耶)鳥爪(馬令南唐書方術傳女冠耿先生丨丨玉貌宛然神)
(仙)似花蘂之翾輕(陶宗儀輟耕錄蜀主孟昶納徐匡璋女拜貴妃别號花蘂夫人意花不足)
(擬其色丨丨丨丨丨丨也或以為姓費氏則誤矣)
糚飾
簪珥辟千金(管子丨丨而丨丨丨者璆琳琅玕也)施芳澤正蛾眉設筓珥
(列子簡鄭衛之處子娥媌靡曼者丨丨丨丨丨丨丨丨丨衣阿錫曳齊紈粉白黛黑珮玉環雜芷若以滿之)
美珥(韓非子薛公相齊齊威王夫人死中有十孺子皆貴於王薛公欲知王所欲立而請置一人以為夫)
(人王聽之則是說行於王而重於置夫人也王不聽是說不行於王而輕於置夫人也欲先知王之所欲置以)
(勸王置之於是為十玉珥而美其一而獻之王以賦十孺子明日坐視丨丨之所在而勸王以為夫人)粉
題(揚子丨丨兩須不可忍瞻也)華丹亂窈窕(揚子女惡丨丨之丨丨丨也)女為悦
己者容(戰國策士為知己者死丨丨丨丨丨丨注脩其容色)玉聲璆然(史記孔子世家夫人)
(在絺帷中孔子入門北面稽首夫人自帷中再拜環佩丨丨丨丨)宛珠簪傅璣珥(史記李斯)
(傳必出於秦然後可則是丨丨之丨丨丨之丨阿縞之衣錦繡之飾不進於前而随俗雅化佳冶窈窕趙女不)
(立於側也)揚袘蜚纖(史記司馬相如傳丨丨䘏削丨丨垂髾注徐廣曰袘音迤衣袖也纖音芟駰案)
(郭璞曰纖袿衣飾)閻易戍削媥姺徶㣯(史記司馬相如傳枻獨繭之褕袘𦕈丨丨以丨)
(丨丨丨丨丨與世殊服注徐廣曰閻易衣長貌戍削言如刻畫作之郭璞曰媥姺徶㣯衣服婆娑貌)俠嘉
夜(漢書禮樂志丨丨丨茝蘭芳注如淳曰嘉夜芳草也)跕躧(漢書地理志趙中山地薄人衆猶有沙邱)
(紂淫亂餘民丈夫相惡游戲悲歌忼慨起則椎剽掘冢作姦巧多弄物為倡優女子彈弦丨丨游媚富貴徧諸)
(侯之後宫注師古曰跕音它頰反躧與屣同屣謂小履之無根者也跕謂輕躡之也)小履(見上)綢繆
(漢書張敞傳禮君母出門則乘輜軿下堂則從傅母進退則鳴玉佩内飾則結丨丨此言尊貴所以自斂制不)
(從姿之義也注師古曰組紐之屬所以自結固也)張京兆眉憮(漢書張敞傳敞為婦畫眉長安)
(中傳丨丨丨丨丨)珍髢(漢書揚雄傳資娵娃之丨丨兮鬻九戎而索頼)四起大髻(後漢書明)
(德馬皇后紀注東觀記曰明帝馬皇后美髮為丨丨丨丨但以髮成尚有餘繞髻三匝眉不施黛獨左眉角小)
(缺補之如粟)步搖(後漢書和熹鄧皇后紀又賜馮貴人玉赤綬以未有丨丨環珮加賜各一具注釋名)
(曰皇后首副其上有垂珠步則搖也)愁眉(後漢書五行志桓帝元嘉中京都婦女作丨丨啼糚墮馬髻折)
(要步齲齒笑所謂愁眉者細而曲折啼糚者薄拭目下若啼處墮馬髻者作一邊折要步者足不在體下齲齒)
(笑者若齒痛樂不欣欣始自大將軍梁冀家所為京都歙然諸夏皆放效)啼糚(見上)墮馬髻(見上)
折要步(見上)齲齒笑(見上)漆畫五采為系(後漢書五行志延熹中婦女始嫁至)
(作丨丨丨丨丨丨)瑇瑁擿(後漢書輿服志太皇太后皇太后入廟服紺上皂下蠶青上縹下皆深衣)
(制隱領袖緣以絛翦氂蔮簪珥耳璫垂珠簪以丨丨為丨長一尺端為華勝上為鳳皇爵以翡翠為毛羽下有)
(白珠垂黃金鑷左右一横簪之以安蔮結諸簪珥皆同制其擿有等級焉按蔮幗也結髻也解見史記注及三)
(國志注)華勝(見上)蔮結(見上)六獸(後漢書輿服志皇后謁廟服紺上皂下蠶青上縹下皆深)
(衣制隱領袖緣以絛假結步搖簪珥步搖以黃金為山題貫白珠為桂枝相繆一爵九華熊虎赤羆天鹿辟邪)
(南山豐大特丨丨詩所謂副筓六珈者諸爵獸皆翡翠爲毛羽金題白珠璫繞以翡翠為華云)一爵九
華(見上)高髻廣眉大袖(後漢書馬廖傳長安語曰城中好丨丨四方高一尺城中好丨丨四)
(方且半額城中好丨丨四方全匹帛)假紒(後漢書東平憲王傳今送光烈皇后丨丨帛巾各一注周禮追)
(師掌王后之首服為副編鄭康成云副婦人首服三輔謂之假紒續漢書帛字作皂案紒即髻也)隱居
服(後漢書梁鴻傳歸鄉里埶家慕其高節多欲女之鴻並絶不娶同縣孟氏有女状肥醜而黑力舉石臼擇)
(對不嫁至年三十父母問其故女曰欲得賢如梁伯鸞者鴻聞而聘之女求作布衣麻履織作筐緝績之具及)
(嫁始㠯装飾入門七日而鴻不答妻乃跪床下請曰竊聞夫子高義簡斥數婦妾亦偃蹇數夫矣今而見擇敢)
(不請罪鴻曰吾欲裘褐之人可與俱隱深山者爾今乃衣綺縞傅粉墨豈鴻所願哉妻曰㠯觀夫子之志耳妾)
(自有丨丨之丨乃更爲椎髻著布衣操作而前鴻大喜曰此真梁鴻妻也能奉我矣字之曰德曜名孟光居有)
(頃妻曰嘗聞夫子欲隐居避患今何為默默無乃欲低頭就之乎鴻曰諾乃共入霸陵山中)椎髻(見上)
屈紒(後漢書東夷傳倭女人被髮丨丨)巾幗(晉書宣帝紀亮數挑戰帝不出因遺帝丨丨婦人之)
(飾)雀釵(晉書元帝紀將拜貴人有司請市丨丨帝以煩費不許)五兵佩(晉書五行志惠帝元)
(康中婦人之飾有丨丨丨)擷子紒(晉書五行志惠帝元康中婦人結髮者既成以繒急束其環名曰丨)
(丨丨)緩鬢傾髻(晉書五行志太元中公主婦女必丨丨丨丨以為盛飾用髮既多不可恒戴乃先於)
(木及籠上装之名曰假髻)假髻(見上)状如天師(晉書王恭傳淮陵内史虞珧子妻裴氏有服食)
(之術常衣黃衣丨丨丨丨道子甚悦之令與賓客談論時人皆為降節恭抗言曰未聞宰相之坐有失行婦人)
(坐賓莫不反側)紫綸巾熟錦袴(晉書石季龍載記季龍常以女騎一千為鹵簿皆著丨丨丨丨)
(丨丨金銀鏤帶五文織成鞾游於戲馬觀)金銀鏤帶五文織鞾(見上)飛天紒(宋書)
(五行志宋文帝元嘉六年民間婦人結髮者三分髮抽其鬟直向上謂之丨丨丨)五絛五辮(宋書)
(王敬弘傳左右嘗使二老婢戴丨丨丨丨著青紋袴𥜗飾以朱粉)虎魄釧(齊書東昏侯紀潘氏服御)
(極選珍寳主衣庫舊物不復周用貴市民間金銀寳物價皆數倍丨丨丨一隻直百七十萬)金釵鑷
(齊書周盤龍傳盤龍愛妾杜氏上送丨丨丨二十枚手敕曰餉周公阿杜)錦裙𥜗(陳書殷不害傳簡文)
(以不害善事親賜其母蔡氏丨丨丨毡席被褥單複畢備)玉鳳凰(南史齊南康王子琳傳母荀昭華盛)
(寵後宫才人位登采女者依例賜丨丨丨荀時為采女得玉鳳凰投地曰我不能例受此武帝乃拜為昭華)
冠帽而著小襦襖(魏書任城王澄傳高祖還洛引見公卿高祖曰營國之本禮教為先朕離)
(京邑以來禮教為日新以不澄對曰臣謂日新高祖曰朕昨入城見車上婦人丨丨丨丨丨丨丨者若為如此)
(尚書何為不察澄曰著猶少於不著者高祖曰深可怪也任城意欲令全著乎一言可以喪邦者斯之謂歟可)
(命史官書之)夾領小䄂(魏書咸陽王禧傳高祖又引見王公卿士責留京之官曰昨望見婦女之)
(服仍為丨丨丨丨我徂東山雖不三年既離寒暑卿等何為而違前詔)玉車鈿(魏書靈徵志高祖太)
(和五年六月上邽鎮將上言於鎮城西二百五十里射獵於營南千水中得丨丨丨三枚二青一赤制状甚精)
髻如飛鳥(北齊書幼主紀婦人皆剪剔以着假丨而危邪之状丨丨丨至於南面則髻心正西始自)
(宫内為之被於四遠)珠松(隋書禮儀志皇后謁廟服袿䙱大衣蓋嫁服也謂之褘衣皂上皂下親蠶則青)
(上縹下比深衣制隐領䄂緣以絛首飾則假髻步搖俗謂之丨丨是也)簪珥花嚴(隋書后妃傳叙)
(三曰尚服掌服章寳藏管司飾三人掌丨丨丨丨典櫛三人掌巾櫛膏沐)糚點(北史馮淑妃傳帝至晉州)
(城已欲沒矣作地道攻之城䧟十餘步將士乘勢欲入帝勅且止召淑妃共觀之淑妃丨丨不獲時至周人以)
(木拒塞城遂不下)裙上有五色雲起(舊唐書中宗紀皇后自言衣箱中丨丨丨丨丨丨丨)
(令畫工圖之以示百寮乃大赦天下)線鞾(舊唐書輿服志武德來婦人著履規制亦重又有丨丨)脂
粉資(舊唐書明皇楊貴妃傳韓虢秦三夫人歲給錢千貫為丨丨之丨)五家合隊照映
如百花煥發(舊唐書明皇楊貴妃傳明皇每年十月幸華清宫國忠姊妹五家扈從每家為一隊)
(著一色衣丨丨丨丨丨丨丨丨丨之丨丨而遺鈿墜舄瑟瑟珠翠璨瓓芳馥於路而國忠私於虢國而不避雄)
(狐之刺每入朝或連鑣方駕不施帷幔每三朝慶賀五鼔待漏靘糚盈巷蠟炬如晝)靘糚(見上)通裙
(舊唐書南平獠傳人並樓居登梯而上號為干欄男子左袵露髮徒跣婦人横巾兩幅穿中而貫其首名為丨)
(丨)平脱金泥刺繡(唐書肅宗紀禁珠玉寳鈿丨丨丨丨丨丨)兩博鬢(唐書車服志首)
(飾大小華十二樹以象袞冕之旒又有丨丨丨)寳鈿花釵(唐書車服志内外命婦鬢飾丨丨丨丨)
線鞵(唐書車服志武德間婦人曳履及線鞾開元中初有丨丨侍兒則著履)險糚(唐書車服志婦)
(人衣青碧纈平頭小花草履彩帛縵成履而禁高髻丨丨去眉開額及吳越高頭草履)兜籠(唐書車服)
(志巴蜀婦人出入有丨丨)囚髻(唐書五行志僖宗時内人束髮極急及在成都蜀婦人效之時謂為丨丨)
(唐末京都婦人梳髮以兩鬢抱面状如椎髻時謂之抛家髻)抛家髻(見上)脂盝糚具(唐書)
(李德裕傳詔浙西上丨丨丨丨)醉糚(五代史前蜀世家王衍後宫皆戴金蓮花冠衣道士服酒酣免冠其)
(髻髽然更施朱粉號丨丨國中之人皆效之嘗與太后太妃游青城山宫人衣服皆畫雲霞飄然望之若仙衍)
(自作丼州曲述其仙状)衣服畫雲霞(見上)趕上裙(宋史五行志理宗朝宫妃繋前後掩)
(裙而長窣地名丨丨丨梳高髻於頂曰不走落束足纖直名快上馬粉點眼角名淚糚剃削童髮必留大錢許)
(於頂左名偏頂或留之頂前束以綵繒宛若博焦之状或曰鵓角)不走落(見上)快上馬(見上)
淚糚(見上)鵓角(見上)魚媚子(宋史五行志淳化三年京師里巷婦人競剪黑光紙團靨又装)
(縷魚腮中骨號丨丨以飾面)九翬(宋史輿服志妃冠飾以丨丨四鳳)白角冠梳(宋史輿服)
(志皇祐元年詔婦人冠高毋得踰四寸廣毋得踰尺梳長毋得踰四寸仍禁以角為之先是宫中尚丨丨丨丨)
(人爭倣之至謂之内樣冠名曰垂肩等至有長三尺者梳長亦踰尺議者以為服妖遂禁止之)内樣(見上)
珠璣帕首(宋史章獻劉皇后傳柴氏李氏二公主入見猶服髲鬀太后曰姑老矣命左右賜以丨丨)
(丨丨)綠鞾(金史儀衛志諸妃嬪導從四十人幞頭繡盤蕉紫衫塗金束帶妃用偏扇方扇團扇各十六諸)
(嬪各十四皆宫人執服雲脚紗帽紫四䙆衫束帶丨丨)白燕昇天(郭憲洞冥記&KR1884;嵻細棗出&KR1884;嵻)
(山山臨碧海上萬年一實如今之軟棗咋之有膏膏可燃燈西王母握以獻帝燃芳苡燈光色紫有白鳳黑龍)
(馵足來戲於閣邊有青烏赤頭道路而下以迎神女神女留玉釵以贈帝帝以賜趙婕妤至昭帝元鳳中宫人)
(猶見此釵黃諃欲之明日示之既發匣有丨丨飛丨丨後宫人學作此釵因名玉燕釵言吉祥也)著面
柔滑(劉熙釋名脂砥也丨丨丨丨如砥石也)脂和塗面(劉熙釋名胡粉胡餬也丨丨以丨丨)
(也)畫代眉(劉熙釋名黛代也滅眉毛去之以此畫代其處也)香澤(劉熙釋名丨丨者人髮恒)
(枯悴以此濡澤之也)注面(劉熙釋名以丹丨丨曰勺勺灼也此本天子諸侯羣妾當以次進御其有月事)
(者止而不御重以口說故注此於面灼然為識女史見之則不書其名於第錄也)&KR0008;粉(劉熙釋名丨丨)
(&KR0008;赤也染粉使赤以著頰上也)太華髻(班固武帝内傳王母著黃金&KR0008;䙱文采鮮明光儀淑穆帶靈飛)
(大綬腰佩分景之劍頭上丨丨丨戴太真晨纓之冠履元璚鳳文之舄)三角髻(班固武帝内傳上元)
(夫人頭作丨丨丨餘髮散垂至腰)同心七寳(葛洪西京雜記趙飛燕為皇后其女弟在昭陽殿上)
(丨丨丨丨釵)龍鸞(王嘉拾遺記魏文帝所愛美人薛靈芸入宫後居寵愛外國獻火珠丨丨之釵帝曰)
(明珠翡翠尚不能勝况乎龍鸞之重乃止不進)指環挂榴枝上因其處起臺(王嘉)
(拾遺記吳主潘夫人以姿色見寵每以夫人遊昭宣之臺志意幸愜既盡酣醉唾於玉壺中使侍婢瀉於臺下)
(得火齊丨丨即丨石丨丨丨丨丨丨丨丨名曰環榴臺時有諫者云今吳蜀爭雄還劉之名將為妖矣權乃翻)
(其名曰榴環臺)丹脂點頰(王嘉拾遺記孫和悦鄧夫人常置膝上和於月下舞水精如意誤傷夫人)
(頰血流汚袴命太醫合藥醫曰得白獺髓雜玉與琥珀屑當滅此痕和乃命合此膏琥珀太多及差而有赤點)
(如朱逼而視之更益其妍諸嬖人欲邀寵皆以丨丨丨丨而後進幸)倒龍(王嘉拾遺記石崇常擇美容姿)
(相類者十人装飾衣服大小一等使忽視不相分别常侍於側使翔風調玉以付工人為丨丨之佩縈金為鳳)
(冠之釵言刻玉為倒龍之勢鑄金釵象鳳凰之冠)江州墮林粉(常璩華陽國志巴志江州縣郡)
(治塗山有禹王祠及塗后祠北水有銘書詞云漢初犍爲張君為太守忽得仙道從此升渡今民曰張府君祠)
(縣下有清水穴巴人以此水爲粉則膏暉鮮芳貢粉京師因名粉水故世謂丨丨丨丨丨也)戴鬢(宗懔)
(荆楚歲時記正月七日為人日剪綵為人或鏤金箔為人以貼屏風亦丨之頭丨)翠眉警鶴髻
(崔豹古今注魏宫人好畫長眉今多作丨丨丨丨丨)蟠龍(崔豹古今注丨丨釵梁冀婦所制)盤桓
(崔豹古今注長安婦人好為丨丨髻到於今其法不絶)蟬鬢(崔豹古今注魏文帝宫人絶所愛者有莫)
(瓊樹薛夜來田尚衣叚巧笑四人日夕在側瓊樹乃制丨丨縹緲如蟬故曰蟬鬢巧笑始以錦衣絲履作紫粉)
(&KR0008;面尚衣能歌舞夜來善為衣裳一時冠絶)紫粉(賈思勰齊民要術作丨丨法用白米英粉三分胡粉)
(一分和合均調取葵子熟蒸生布絞汁和粉日曝令乾若色减者更蒸取汁重染如前法)香粉(賈思勰齊)
(民要術作丨丨法唯多著丁香於粉合中自然芬馥)花釵禮衣(唐六典鈿釵禮衣外命婦朝參辭見)
(及昏會則服之凡昏嫁丨丨丨丨六品以下妻及女嫁則服之其次花釵禮衣庶人嫁女則服之)羃羅
帷帽(劉肅大唐新語武德貞觀之代宫人騎馬者依周禮舊儀多著丨丨雖發自戎夷而全身障蔽永徽)
(之後皆用丨丨施裙到頸為淺露)銀泥(李肇國史補韋太尉臯在西川凡事設教軍士將吏婚嫁則以)
(熟綵衣給其夫氏以丨丨衣給其女氏)梅花滿面(韓鄂歲華紀麗飲竹葉之一觴糚丨丨之丨丨)
星靨(叚公路北戶錄余訪花子事如面光眉翠月黃丨丨其來尚矣)山花為粉(叚公路北戶錄)
(丨丨叢生端州山崦間多有之其葉類藍其花似蓼正月開花土人採含苞者賣之用丨臙脂丨或持染絹帛)
(其紅不下紅藍)辟寒鈿(叚成式酉陽雜俎𠻳金鳥出昆明國形如雀色黃常翺翔於海上魏明帝時其)
(國來獻此鳥飴以真珠及龜腦常吐金屑如粟鑄之乃為器服宫人爭以鳥所吐金為釵珥謂之辟寒金以鳥)
(不畏寒也宫人相嘲弄曰不服辟寒金那得帝王心不服丨丨丨那得帝王憐)以髮相纏(叚成式髻)
(鬟品髻始自燧人氏丨丨丨丨而無繫縳)參鸞(叚成式髻鬟品秦始皇有望僲髻丨丨髻凌雲髻)迎
春垂雲(叚成式髻鬟品漢有丨丨髻丨丨髻)飛仙九環(叚成式髻鬟品王母降武帝宫從者)
(有丨丨髻丨丨髻)百合同心(叚成式髻鬟品漢元帝宫中有丨丨分髾髻丨丨髻)百花(叚成)
(式髻鬟品魏武帝宫有反綰髻又梳丨丨髻)九貞(叚成式髻鬟品隋文宫有丨丨髻)歸順(叚成)
(式髻鬟品貞元中有丨丨髻又有閙掃糚髻)螺子黛(馮贄南部煙花記煬帝宫中爭畫長蛾司宫吏)
(日給丨丨丨五斛出波斯國)潤毛玉撥(馮贄南部煙花記隋煬帝朱貴兒插崑山丨丨之丨丨不)
(用蘭膏而鬢鬟鮮潤)北苑糚(馮贄南部煙花記建陽進茶油花子大小形製各别極可愛宫嬪縷金於)
(面皆以淡糚以此花餅施於鬢上時號丨丨丨)龍角(蘇鶚杜陽雜編大歴中日林國獻丨丨釵類玉而紺)
(色上刻蛟龍之形精巧竒麗非人所製上賜獨孤妃與上同遊龍舟池有紫雲自釵上而生俄頃滿於舟楫上)
(命置之掌内以水噴之遂化為二龍騰空東去)不盈一握(蘇鶚杜陽雜編元載寵姬薛瑶英衣龍綃)
(之衣一襲無一二兩摶之丨丨丨丨載以瑶英體輕不勝重衣故於異國以求是服也)上有字曰
玉兒(蘇鶚杜陽雜編同昌公主出降有九玉釵上刻九鸞皆九色丨丨丨丨丨丨工巧妙麗殆非人工所)
(製有金陵得者以獻公主酬之甚厚一日晝寝夢綘衣奴授語云南齊潘淑妃取九鸞釵及覺具以夢中之言)
(言於左右洎公主薨其釵亦亡其處韋氏異其事遂以實話於門人或有云玉兒即潘妃小字也)烏蠻
髻(袁郊甘澤謠紅線乃入闈房飾其行具梳丨丨丨攢金鳳釵衣紫繡短袍繫青絲輕履)翡翠指
環(張泌糚樓記何充妓於後閣以丨丨丨丨換刺繡筆充知歎曰此物洞仙與吾欲保長年之好乃命蒼頭)
(急以蜻蜓帽贖之)痕映青編(張泌糚樓記徐州張尚書妓女多涉獵人有借其書者往往粉指丨)
(並丨於丨丨)六英(張泌糚樓記半陽泉世傳織女送董子經此董子思飲舀此水與之曰寒織女因祝)
(水令暖又曰熱乃拔丨丨寳釵祝而畫之於是半寒半熱相和與飲)夜飛蟬(張泌糚樓記杜甫每朋友)
(至引見妻子韋侍御見而退使其婦送丨丨丨以助糚飾)曉霞糚(張泌糚樓記夜來初入魏宫一夕文)
(帝在燈下詠以水晶七尺屏風障之夜來至不覺面觸屏上傷處如曉霞將散自是宫人俱用臙脂倣畫名丨)
(丨丨)桂紅膏(張泌糚樓記開元初宫人被進御者日印選以綢繆記印於臂上文曰風月常新印畢漬)
(以丨丨丨則水洗色不退)迎唐八鬟(宇文氏糚臺記煬帝令宫人梳丨丨丨丨髻)點唇(宇文)
(氏糚臺記唐末丨丨有臙脂暈品石榴嬌大紅春小紅春嫩吳香半邊嬌萬金紅聖檀心露珠兒内家圓天工)
(巧恪兒殷淡紅心猩猩暈小朱龍格䨇唐眉花奴)朝天(五國故事蜀之末年百官競執長鞭自馬至地)
(婦人競戴高冠子皆謂之丨丨)蘇幕遮(王延德高昌行紀婦人戴油帽謂之丨丨丨)飛雲丹
(馬縞中華古今注自三代以鉛為粉秦穆公女弄玉有容德感仙人蕭史為燒水銀作粉與塗亦名丨丨丨)
金泥飛頭鞋(馬縞中華古今注秦始皇令宫人當暑戴黃羅髻蟬冠子五花朵子披淺黃銀泥飛)
(雲帔把五色羅小扇子靸丨丨丨丨丨)奉聖(馬縞中華古今注漢高祖令宫人梳丨丨髻)歸真
(馬縞中華古今注梁天監中武帝詔宫人梳廻心髻丨丨髻)朝雲近香(馬縞中華古今注隋大業)
(中令宫中梳丨丨丨丨髻歸秦髻奉仙髻節暈髻)佛糚(莊綽雞肋編燕地其家仕族女子皆髠首許嫁)
(方留髮冬月以苦蔞塗面謂之丨丨但皆傅而不洗至春暖方滌去久不為風日所侵故潔白如玉也)條
脫(吳曾能改齋漫錄唐盧氏雜說文宗問宰臣丨丨是何物宰臣未對上曰真誥言安妃有條脫為臂飾即)
(今釧也)紅錦靿鞾(郭若虛圖畫見聞志唐代宗朝令宫人侍左右者穿丨丨丨丨)珠瓏璁
(范成大攬轡錄婦人之服不甚改而戴冠者甚少多綰髻貴人家即丨丨丨冐之謂之方髻)高髻纖
裳首翹鬢朵(陸游南唐書后妃傳後主昭惠國后周氏小名娥皇司徒宗之女十九歲來歸通書)
(史善歌舞尤工琵琶嘗為壽元宗前元宗歎其工以燒槽琵琶賜之至於綵戲奕棋靡不妙絶後主嗣位立為)
(后寵嬖專房創為丨丨丨丨及丨丨丨丨之糚人皆效之)一年景(陸游老學菴筆記靖康初婦人首飾)
(衣服皆備四時如節物則春旛燈毬競渡艾虎雲月之類花則桃杏花荷花菊花梅花皆併為一景謂之丨丨)
(丨)錯倒底(陸游老學菴筆記宣和末婦人鞋底尖以二色合成名丨丨丨)蝶粉蠭黃(王楙)
(野客叢書草堂詩餘載張仲宗滿江紅詞丨丨丨丨都褪却注蝶粉蠭黃唐人宫糚)纖弓(陶宗儀輟耕錄)
(張邦基墨莊漫錄云婦人之纏足起於近世前世書傳皆無所自南史齊東昏侯為潘貴妃鑿金為蓮花以帖)
(地令妃行其上曰此步步生蓮花然亦不言其弓小也如古樂府玉臺新咏皆六朝詞人纖豔之言類多體状)
(美人容貌之姝麗及言糚飾之華眉目唇口要支手指之類無一言稱纏足者如唐之杜牧之李白李商隱之)
(軰作詩多言閨幃之事亦無及之者韓偓香奩集百咏屧子詩云六寸膚圓光緻緻唐尺短以今校之亦自小)
(也亦不言其弓惟道山新聞云李後主宫嬪窅娘纖麗善舞後主作金蓮高六尺飾以寳物細帶纓絡蓮中作)
(品色瑞蓮令窅娘以帛繞脚令纖小屈上作新月状素襪舞雲中回旋有凌雲之態唐縞詩曰蓮中花更好雲)
(裏月長新因窅娘作也由是人皆效之以丨丨為妙以此知扎脚自五代以來方為之如熙寧元豐以前人猶)
(為者少近年則人人相效以不為者為恥也)靈蛇(伊世珍嫏嬛記甄后既入魏宫宫庭有一綠蛇口中)
(恒有赤珠若梧子大不傷人每日后梳糚則盤結一髻形於后前后異之因效而為髻巧奪天工故后髻每日)
(不同號為丨丨髻宫人擬之十不得一二也)玉香獨見(伊世珍嫏嬛記徐月英卧履皆以薄玉花)
(為飾内散以龍腦諸香屑謂之丨丨丨丨鞋)流蘇(伊世珍嫏嬛記輕雲鬒髮甚長每梳頭立於榻上猶)
(拂地已綰髻左右餘髮各粗一指結束作同心帶垂於兩肩以珠翠飾之謂之丨丨髻於是富家女子多以青)
(絲效其制亦自可觀)神糚(采蘭雜志膏神曰雁孃黛神曰天軼粉神曰子占脂神曰與贅首飾神曰妙好)
(衣服神曰厭多楊太真糚束每件呼之人謂之丨丨)
蠱惑
婦言人事(管子丨丨丨丨則賞罰不信)食意(管子主德不立則婦人能丨其丨)喜宫
(管子公丨丨而妬竪刁自刑而為公治内)自媒(管子丨丨之女醜而不信)桀愛女華(管子女華)
(者桀之所愛也湯事之以千金)婦人為制(晏子昔衛士東野之駕也公說之嬰子不說公曰不說遂)
(不觀今翟王子羡之駕也公不說嬰子說公因說之為請公許之則是丨丨丨丨也)悔泣(莊子麗之姬艾)
(封人之子也晉國之始得之也涕泣沾襟及其至於王所與王同匡牀食芻豢而後丨其丨也)說情(韓非)
(子曼理皓齒丨丨而損精)劓美人(韓非子魏王遺荆王美人荆王甚悦之夫人鄭袖知王悦愛之也亦)
(悦愛之甚於王衣服玩好擇其所欲為之王曰夫人知我愛新人也其悦愛之甚於寡人此孝子所以養親忠)
(臣之所以事君也夫人知王之不以己為妬也因謂新人曰王甚悦愛子然惡子之鼻子見王常掩鼻則王常)
(幸子矣於是新人從之每見王常掩鼻王謂夫人曰新人見寡人常掩鼻何也對曰不己知也王強問之對曰)
(頃嘗言惡聞王臭王怒曰劓之夫人先誡御者曰王適有言必可從命御者因揄刀而丨丨丨)女戎(國語)
(夫有男戎必有丨丨若晉以男戎勝戎而戎亦必以女戎勝晉其若之何)前魚(戰國策魏王與龍陽君共)
(船而釣龍陽君得十餘魚而涕下王曰有所不安乎如是何不相告也對曰臣無敢不安也王曰然則何為涕)
(出曰臣爲臣之所得魚也王曰何謂也對曰臣之始得魚也臣甚喜後得又益大今臣直欲棄臣前之所得矣)
(今以臣之凶惡而得爲王拂枕席今臣爵至人君走人於廷避人於途四海之内美人亦甚多矣聞臣之得幸)
(於王也必褰裳而趨大王臣亦猶曩臣之丨所得丨也臣亦將棄矣臣安能無涕出乎魏王曰諾有是心也何)
(不相告也於是布令於四境之内曰有敢言美人者族注幸姬也長孫左輔于武陵等詩用前魚皆以宫人言)
(之)女口(漢書五行志齊桓好色聽丨丨以妾爲妻適庶數更)晨婦(漢書外戚傳悲丨丨之作戒兮)
(哀襃閻之為郵)淄蠧(後漢書后妃傳序孝章以下漸用色授恩隆好合遂忘丨丨注淄黑也蠧食木蟲以)
(諭傾敗也)抵破書案(後漢書劉元傳更始韓夫人嗜酒每侍宴見常侍奏事輒怒曰帝方對我飲正)
(用此時持事來乎起丨丨丨丨)善為妖態(後漢書梁冀傳壽色美而丨丨丨丨作愁眉嗁妝堕馬髻)
(折要步齲齒笑以為媚按壽冀妻孫壽)窈窕作態(後漢書曹世叔妻傳若夫動静輕脫視聽陜輸)
(入則亂髮壊形出則丨丨丨丨說所不當道觀所不當視此謂不能專心正色矣)密盗奇香(晉書)
(賈充傳時西域有貢竒香一著人則經月不歇帝甚貴之惟以賜充及大司馬陳騫其女密盗以遺壽充寮屬)
(與壽燕處聞其芬馥稱之於充按壽韓壽)置妃膝上共決(陳書張貴妃傳論是時後主怠於政)
(事百司啓奏並因宦者蔡脫兒李善度進請後主丨張貴丨於丨丨丨丨之李蔡所不能記者貴妃並為條疏)
(無所遺脫由是益加寵異冠絶後庭)步步生蓮花(南史齊東昏侯紀鑿金為蓮花以帖地令潘妃)
(行其上曰此丨丨丨丨丨也)每欲見妓恒因稷請奏(南史柳世隆傳惔度量寬博家)
(人未嘗見其喜愠甚重其婦頗成畏憚性愛音樂女妓精麗略不敢視僕射張稷與惔狎密而為惔妻賞敬稷)
(每詣惔必先相問夫人惔丨丨丨丨丨丨丨丨丨其妻隔幔坐妓然後出按惔世隆次子)恩情即歇
病亦除差(南史劉瑱傳瑱妹為齊鄱陽王妃伉儷甚篤王為齊明帝所誅妃追傷遂成痼疾醫所不)
(療有陳郡殷蒨善畫人面與真不别瑱令蒨畫王形像并圖王平日所寵姬共照鏡状如欲偶寝瑱乃密使媪)
(妳示妃妃視畫仍唾之因罵云故宜其早死於是丨丨丨丨丨丨丨丨)旁無姻妾(魏書長孫稚傳)
(稚妻張氏生二子子彦子裕後與羅氏私通遂殺其夫棄張納羅羅年大稚十餘歲妬忌防限稚雅相愛敬丨)
(丨丨丨僮侍之中嫌疑致死者乃有數四)以手拊胷(北齊書王晞傳晞無子帝將賜之妾使小黃門)
(就宅宣旨皇后相聞晞妻晞令妻答妻終不言晞丨丨丨丨而退帝聞之笑按北史作撩胷)續命(北史)
(馮淑妃傳馮淑妃名小憐大穆后從婢也穆后愛衰以五月五日進之號曰丨丨慧黠能彈琵琶工歌舞後主)
(惑之坐則同席出則並馬願得生死一處)更殺一圍(北史馮淑妃傳周師之取平陽帝獵於三堆晉)
(州亟告急帝將還淑妃請丨丨丨丨帝從其言)粉鏡自玩(北史馮淑妃傳帝遂以淑妃奔還至洪洞)
(戍淑妃方以丨丨丨丨後聲亂唱賊至於是復走)蕩情帷簿(舊唐書高宗紀虚襟似納於觸鱗下)
(詔無殊於扇暍既丨丨於丨丨遂忽怠於基扄)引刀剪髮(舊唐書明皇楊貴妃傳天寳九載貴妃復)
(忤旨送歸外第時吉温與中貴人善温入奏曰婦人智識不遠有忤聖情然貴妃久承恩顧何惜宫中一席之)
(地使其就戮安忍取辱於外哉上即令中使張韜光賜御饌妃附韜光泣奏曰妾忤聖顔罪當萬死衣服之外)
(皆聖恩所賜無可遺留然髮膚是父母所有乃丨丨丨丨一繚附獻明皇見之驚惋即使力士召還)回心
院(唐書高宗廢后王氏傳初帝念后間行至囚所見門禁錮嚴進飲食竇中惻然傷之呼曰皇后良娣無恙)
(乎今安在二人同辭曰妾等以罪棄為婢安得尊稱耶流涕嗚咽又曰陛下幸念疇日使妾死更生復見日月)
(乞署此為丨丨丨帝曰朕即有處置武后知之促詔杖二人百剔其手足反接投釀罋中曰令二嫗骨醉)破
舌(逸周書美男破老美女丨丨)斲名苕華之玉(沈約竹書紀年注癸命扁伐山民山民女)
(於桀二人曰琬曰琰后愛二人女無子焉丨其丨於丨丨丨丨)桀媚末喜於膝上(郭憲洞冥)
(記帝好微行於長安城西夜見一螭遊於路董謁曰昔丨丨丨丨丨丨丨以金簪貫玉螭腹為戲今螭腹餘金)
(簪穿痕得非此耶曰白龍魚鱗網者食之帝曰試我也)東平歌(常璩華陽國志蜀志武都有一丈夫)
(化為女子美而豔蓋山精也蜀王納為妃不習水土欲去王必留之乃為丨丨之丨以樂之無幾物故蜀王哀)
(之乃遣五丁至武都擔土為妃作冢蓋地數畝高七丈上有石鏡今成都北角武擔是也後王悲悼作臾邪歌)
(龍歸之曲其親埋作冢者皆立方石以志其墓)忍冷(魏泰東軒筆錄宋子京多内寵後庭曳羅綺者甚衆)
(嘗宴於錦江偶微寒命取半臂諸婢各送一枚凡十餘枚皆至子京視之茫然恐有厚薄之嫌竟不敢服丨丨)
(而歸)
御定子史精華卷一百三十四
