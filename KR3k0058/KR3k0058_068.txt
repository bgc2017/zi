欽定四庫全書
御定子史精華卷六十八
文學部四
文辭下
皇信堂七言連韻(魏書任城王澄傳時詔延四廟之子下逮元孫之胄申宗宴於丨丨丨不)
(以爵秩為列悉序昭穆為次用家人之禮高祖曰行禮已畢欲令宗室各言其志可率賦詩特令澄為丨丨丨)
(丨與高祖往復賭賽遂至極懽際夜乃罷)賜刊一字價等連城(魏書彭城王勰傳高祖與)
(侍臣升金墉城顧見堂後梧桐竹曰鳳凰非梧桐不棲非竹實不食今梧桐竹並茂詎能降鳳乎勰對曰鳳凰)
(應德而來豈竹梧桐能降高祖曰何以言之勰曰昔在虞舜鳳凰來儀周之興也鸑鷟鳴於岐山未聞降桐食)
(竹高祖笑曰朕亦未望降之也後宴侍臣於清徽堂日晏移於流化池芳林之下高祖曰向宴之始君臣肅然)
(及將末也觴情始暢而流景將頽竟不盡適戀戀餘光故重引卿等因仰觀桐葉之茂曰其桐其椅其實離離)
(愷悌君子莫不令儀今林下諸賢足敷歌詠遂令黃門侍郎崔光讀暮春羣臣應詔詩至勰詩高祖乃為之改)
(一字曰昔祁奚舉子天下謂之至公今見勰詩始知中令之聲非私也勰對曰臣露此拙方見聖朝之私頼蒙)
(神筆賜刊得有令譽高祖曰雖琢一字猶是玉之本體勰曰臣聞詩三百一言可蔽今陛下丨丨丨丨足以丨)
(丨丨丨)十步(魏書彭城王勰傳幸代都次於上黨之銅鞮山路旁有大松樹十數根時高祖進繖遂行)
(而賦詩令人示勰曰吾始作此詩雖不七步亦不言遠汝可作之比至吾所令就之也時勰去帝丨餘丨遂且)
(行且作未至帝所而就詩曰問松林松林經幾冬山川何如昔風雲與古同高祖大笑曰汝此詩亦調責吾耳)
布於四海露之耳目(魏書彭城王勰傳高祖令勰為露布勰辭白臣聞露布者丨丨丨丨)
(丨丨丨丨必當宣揚威略以示天下臣小才豈足大用高祖曰汝豈獨親詔亦為才逹但可為之及就尤類帝)
(文有人見者咸謂御筆)有混欣戚遺得喪之致(魏書高允傳允曾作塞上翁詩丨丨)
(丨丨丨丨丨丨丨)華藻雲飛(魏書高允傳宗敬延譽號為四儁丨丨丨丨金聲夙振中遇沈疴賦)
(詩以訊忠顯于辭理出于韻按宗敬邢穎字)文炳雕龍(魏書高允傳高滄朗逹默識淵通領新悟)
(異發自心胸質侔和璧丨丨丨丨燿姿天邑衣錦舊邦)既善為典雅之辭又工為
鄙俗之句(魏書胡叟傳披讀羣籍再閱於目皆誦於口好屬文丨丨丨丨丨丨丨丨丨丨丨丨丨丨)
人皆奇其才畏其筆(魏書胡叟傳以姚政將衰遂入長安觀風化隱匿名行懼人見知時)
(京兆韋祖思少閱典墳多蔑時輩知叟至召而見之祖思習常待叟不足叟聊與敘温凉拂衣而出祖思固留)
(之曰當與君論天人之際何遽而反乎叟對曰論天人者其亡久矣與君相知何夸言若是也遂不坐而去至)
(主人家賦韋杜二族一宿而成時年十有八矣其述前載無違舊美敘中世有恊時事而末及鄙黷丨丨丨丨)
(丨丨丨丨世猶傳誦之以為笑狎)珠零錦粲(魏書宗欽傳口吐瓊書手揮霄翰弹毫丨丨落紙丨)
(丨)上可以頌美聖德下可以申厚風化(魏書程駿傳臣聞詩之作也蓋)
(以言志邇之事父遠之事君關諸風俗靡不偹焉丨丨丨丨丨丨丨丨丨丨丨丨丨丨言之者無罪聞之者足)
(以誡此古人用詩之本意)依宫商角徵羽本音為五韻詩(魏書崔光傳初光太)
(和中丨丨丨丨丨丨丨丨而丨丨丨丨以贈李彪彪為十二次詩以報光光又為百三郡國詩以答之國别為)
(卷為百三卷焉)神口(魏書祖瑩傳尚書令王肅曾於省中詠悲平城詩云悲平城驅馬入雲中隂山常晦)
(雪荒松無罷風彭城王勰甚嗟其美欲使肅更詠乃失語云王公吟咏情性聲律殊佳可便為誦悲彭城詩肅)
(因戱勰云何意悲平城為悲彭城也勰有慚色瑩在座即云所有悲彭城王公自未見耳肅云可為誦之瑩應)
(聲云悲彭城楚歌四面起屍積石梁亭血流睢水裏肅甚嗟賞之勰亦大悦退謂瑩曰卿定是丨丨今日若不)
(得卿幾為吳子所屈)須自出機杼成一家風骨(魏書祖瑩傳瑩以文學見重常語人)
(云文章丨丨丨丨丨丨丨丨丨丨何能共人同生活也蓋譏世人好偷竊他文以為已用而瑩之筆札亦無乏)
(天才但不能均調玉石兼有製裁之體減於袁常焉)報德(魏書常景傳初平齊之後光禄大夫高聰徙於)
(北京中書監高允為之聘妻給其資宅聰後為允立碑每云吾以此文丨丨足矣豫州刺史常綽以未盡其美)
(景尚允才器先為遺德頌司徒崔光聞而觀之尋味良久乃云高光禄平日每矜其文自許報允之德今見常)
(生此頌高氏不得獨擅其美也)高氏不得獨擅其美(見上)五言獨擅(魏書裴敬)
(憲傳工隸草解音律丨丨之作丨丨於時名聲甚重後進共宗慕之)邢邵此表足使袁公
變色(北齊書邢邵傳邵深為領軍元义所禮义新除遷尚書令神儁與陳郡袁翻在席义令邵作謝表須)
(臾便成以示諸賓神儁曰丨丨丨丨丨丨丨丨丨丨)一文初出讀誦俄遍遠近(北齊)
(書邢邵傳自孝明之後文雅大盛邵雕蟲之美獨步當時每丨丨丨丨京師為之紙貴丨丨丨丨丨丨)沈
約集中作賊(北齊書魏收傳始收與温子昇邢邵稍為後進邵既被疎出子昇以罪幽死收遂大)
(被任用獨步一時譏論更相訾毁各有朋黨收每議陋邢邵文邵又云江南任昉文體本疎魏收非直摸擬亦)
(大偷竊收聞乃曰伊常於丨丨丨丨丨丨何意道我偷任昉任沈俱有重名邢魏各有所好武平中黃門郎顔)
(之推以二公意問僕射祖珽珽答曰見邢魏之臧否即是任沈之優劣收以温子昇全不作賦邢雖有一兩首)
(又非所長常云會須作賦始成大才士唯以章表碑誌自許此外更同兒戲)偷任昉(見上)邢魏
各有所好(見上)申使君手迹(周書申徽傳出為襄州刺史時南方初附舊俗官人皆通)
(餉遺徽性廉愼乃畫楊震像於寝室以自戒及代還人吏送者數十里不絶徽自以無德於人慨然懷愧因賦)
(詩題於清水亭長幼聞之競來就讀逓相謂曰此是丨丨丨丨丨並寫誦之)北府裴諏南省
柳蚪(周書柳蚪傳大綂三年馮翊王元季海領軍獨孤信鎮洛陽于時舊京荒廢人物罕極唯有蚪在陽)
(城裴諏在潁川信等乃俱徵之以蚪為行臺中郎諏為都督府屬並掌文翰時人為之語曰丨丨丨丨丨丨丨)
(丨)徐庾體(周書庾信傳既有盛才文並綺豔故世號為丨丨丨焉當時後進競相模範每有一文京)
(都莫不傳誦)制龍川碑一夜便就(周書宗懍傳梁元帝鎮荆州謂長史劉之遴曰貴鄉)
(多士為舉一有意少年之遴以懍應命即日引見令兼記室嘗夕被召宿省使丨丨丨廟丨丨丨丨丨詰朝呈)
(上梁元帝歎美之)清風盛藻(隋書經籍志宋玉屈原激丨丨于南楚嚴鄒枚馬陳丨丨於西京)
高致之奇錯綜之美(隋書經籍志宋齊之世下逮梁初靈運丨丨丨丨延年丨丨丨丨謝)
(元暉之藻麗沈休文之富溢煇煥斌蔚辭義可觀)浩浩如長河東注(隋書李德林傳任城)
(王湝為定州刺史重其才召入州館朝夕同遊殆均師友不為君民禮數嘗語德林云竊聞蔽賢蒙顯戮久令)
(君沈滯吾獨得潤身朝廷縱不見尤亦懼眀靈所譴於是舉秀才入鄴于時天保八年也王因遺尚書令楊遵)
(彦書云燕趙固多奇士此言誠不為謬今歲所貢秀才李德林者文章學識固不待言觀其風神器宇終為棟)
(梁之用至如經國大體是賈生晁錯之儔雕蟲小技殆相如子雲之輩今雖唐虞君世俊乂盈朝然修大厦者)
(豈厭乎良材之積也吾嘗見孔文舉薦禰衡表云洪水横流帝思俾乂以正平比夫大禹常謂擬諭非倫今以)
(德林言之便覺前言非大遵彦即命德林製讓尚書令表援筆立成不加治點因大相賞異以示吏部郎中陸)
(卬卬云已大見其文筆丨丨丨丨丨丨丨比來所見後生制作乃涓澮之流耳卬仍命其子乂與德林周旋戒)
(之曰汝每事宜師此人以為模楷)不知者謂為古人(隋書李德林傳德林既少有才名重)
(以貴顯凡製文章動行於世或有丨丨丨丨丨丨丨焉)一時盛作(隋書楊素傳素嘗以五言詩七)
(百字贈番州刺史薛道衡詞氣宏拔風韻秀上亦為丨丨丨丨)松又不能甚解(隋書盧思道傳)
(思道聰爽俊辨通侻不羈年十六遇中山劉松松為人作碑銘以示思道思道讀之多所不解於是感激閉戶)
(讀書師事河間邢子才後思道復為文以示劉松丨丨丨丨丨丨思道乃喟然嘆曰學之有益豈徒然哉)以
蚓投魚(隋書薛道衡傳陳使傅縡聘齊以道衡兼主客郎接對之縡贈詩五十韻道衡和之南北稱美)
(魏收曰傳縡所謂丨丨丨丨耳)隱坐空齋蹋壁而卧(隋書薛道衡傳道衡每至構文必丨)
(丨丨丨丨丨丨丨聞戶外有人便怒其沉思如此)執筆製詩還如上馬入陣(隋書)
(周羅㬋傳除太子左衛率信任逾重時參宴席陳主曰周左率武將詩每前成文士何為後也都官尚書孔範)
(對曰周羅㬋丨丨丨丨丨丨丨丨丨丨不在人後自是益見親)月露風雲(隋書李諤傳競一韻之竒)
(爭一字之巧連篇累牘不出丨丨之形積案盈箱唯是丨丨之狀)恢廓閑雅(隋書房彦謙傳所有)
(文筆丨丨丨丨有古人之深致)鷹揚河朔獨步漢南(隋書文學傳序范陽盧思道安平李)
(德林河東薛道衡趙郡李元操鉅鹿魏澹會稽虞世基河東柳𧦬高陽許善心等或丨丨丨丨或丨丨丨丨俱)
(騁龍光並驅雲路)氣高致遠(隋書王胄傳帝常自東都還京師賜天下大酺因為五言詩詔胄和)
(之其詞曰河洛稱朝市崤函實奥區周營曲阜作漢建奉春謨大君苞二代皇居盛兩都招搖正東指天駟廼)
(西驅展軨齊玉軑式道耀金吾千門駐罕畢四逹儼車徒是節春之暮神臯華實敷皇情感時物睿思屬枌榆)
(詔問百年老恩隆五日酺小人荷鎔鑄何由答大鑪帝覽而善之因謂侍臣曰丨丨丨丨歸之於胄詞清體潤)
(其在世基意密理新推庾自直過此者未可以言詩也)詞清體潤(見上)意密理新(見上)
行一驛而成(隋書潘徽傳秦孝王俊聞其名召為學士嘗從俊朝京師在塗令徽於馬上為賦丨)
(丨丨丨丨名曰述思賦俊覽而善之復令為萬字文并遣撰集字書名為韻纂)萬字文(見上)眞秀
才(隋書杜正元傳開皇末舉秀才尚書試方略正元應對如響下筆成章僕射楊素負才傲物正元抗辭酬)
(對無所屈撓素甚不悅久之會林邑獻白鸚鵡素促召正元使者相望及至即令作賦正元倉卒之際援筆立)
(成素見文不加點始異之因令更擬諸雜文筆十餘條又皆立成而辭理華贍素乃嘆曰此丨丨丨吾不及也)
杜家新書(隋書杜正藏傳兄弟三人俱以文章一時詣闕論者榮之著碑誄銘頌詩賦百餘篇又著)
(文章體式大為後進所寳時人號為文軌乃至海外高麗百濟亦共傳習稱為丨丨丨丨)文軌(見上)麗
絶當世(北史王昕傳魏末隨母兄東適海隅與邢子良遊處子良愛其清悟與其在洛兩兄書曰賢弟)
(彌郎意識深遠曠逹不羈簡於造次言必詣理吟詠性情丨丨丨丨恐足下方難為兄不暇慮其不進也)及
時並了(北史杜銓傳正元字知禮少傳家業耽志經史隋開皇十五年舉秀才試策高第曹司以策過)
(左僕射楊素怒曰周孔更生尚不得為秀才刺史何忽妄舉此人可附下考乃以策抵地不視時海内唯正元)
(一人應秀才餘常貢者隨例銓注訖正元獨不得進止曹司以選期將盡重以啟素素志在試退正元乃手題)
(使擬司馬相如上林賦王襃聖主得賢臣頌班固燕然山銘張載劍閣銘白鸚鵡賦曰我不能為君住宿可至)
(未時令就正元丨丨丨丨素讀數徧大驚曰誠好秀才命曹司錄奏按正元銓族孫)資以解褐(北史)
(杜銓傳正藏為文迅速有如宿構曾令數人並執紙筆各題一文正藏口授俱成皆有文理為當時所異又為)
(文軌二十卷論為文體則甚有條貫後生寳而行之多丨丨丨丨大行於世按正藏銓之族孫)陽五伴
侶(北史陽休之傳弟俊之當文襄時多作六言歌辭淫蕩而拙世俗流傳名為丨丨丨丨寫而賣之在市不)
(絶俊之嘗過市取而改之言其字悞賣書者曰陽五古之賢人作此伴侣君何所知輕敢議論俊之大喜後待)
(詔文林館自言有文集十卷家兄亦不知吾是才士也)筆不及凍(北史陳元康傳神武之伐劉蠡)
(升天寒雪深使人舉氊元康於氊下作軍書颯颯運筆丨丨丨丨俄頃數紙及出神武目之曰此何如孔子耶)
身老才壯齒宿意新(舊唐書李百藥傳太宗嘗制帝京篇命百藥並作上歎其工手詔曰)
(卿何丨之丨而丨之丨何丨之丨而丨之丨乎)樵童牧䜿並皆吟諷(舊唐書李百藥傳百)
(藥以名臣之子才行相繼四海名流莫不宗仰藻思沉欝尤長于五言詩雖丨丨丨丨丨丨丨丨)踞石
草制(舊唐書薛元超傳中書省有一盤石初道衡為内史侍郎嘗踞而草制元超每見此石未嘗不泫然)
(流涕)長河韜映流霞成彩(舊唐書劉泊傳上皇太子書綜寳思于天文則丨丨丨丨摛玉)
(字于仙札則丨丨丨丨)綺錯婉媚(舊唐書上官儀傳本以詞彩自逹工于五言詩好以丨丨丨丨)
(為本儀既貴顯故當時多有效其體者時人謂為上官體)上官體(見上)一人足辦(舊唐書孫)
(處約傳累轉中書舍人其年中書令杜正倫奏請更授一舍人與處約同知制誥高祖曰處約丨丨丨丨我事)
(何須多也)每作一篇教坊賂取(舊唐書李益傳長為歌詩貞元末與宗人李賀齊名丨丨)
(丨丨為丨丨樂人以丨求丨唱為供奉歌詞其征人歌早行篇好事者盡為屏障迴樂峯前沙似雪受降城外)
(月如霜之句天下以為歌詞)崇巖峭壁萬仞崛起(舊唐書李賀傳賀手筆敏捷尤長于)
(歌篇其文思體勢如丨丨丨丨丨丨丨丨當時文士從而效之無能髣髴者)一日之内詔書
數百揮翰起草思如泉注(舊唐書陸贄傳建中四年朱泚謀逆從駕幸奉天時天下)
(叛亂機務填委徵發指縱千端萬緒丨丨丨丨丨丨丨丨贄丨丨丨丨丨丨丨丨初若不經思慮既成之後莫)
(不曲盡事情中于機會胥吏簡札不暇同舍皆伏其能)鄭五歇後體(舊唐書鄭棨傳棨善為詩)
(多侮劇刺時故落格調時號丨丨丨丨丨初去盧江與郡人别云唯有兩行公廨淚一時灑向渡頭風滑稽皆)
(此類也)韶諧金奏詞炳丹青(舊唐書文苑傳序爰及我朝挺生賢俊文皇帝解戎衣而)
(開學校飾賁帛而禮儒生門羅吐鳳之才人擅握蛇之價靡不發言為論下筆成文足以緯俗經邦豈止雕章)
(縟句丨丨丨丨丨丨丨丨貞觀之風同乎三代)潤色王言鋪揚鴻業(舊唐書文苑傳序燕)
(許之丨丨丨丨吳陸之丨丨丨丨)謝希逸不得獨美於前(舊唐書袁朗傳嘗製千字)
(詩當時以為盛作陳後主聞而召入禁中使為月賦朗染翰立成後主曰觀此賦丨丨丨丨丨丨丨丨丨矣)
屈宋衙官羲之北面(舊唐書杜審言傳雅善五言詩工書翰有能名然恃才謇傲甚為時)
(輩所嫉乾封中蘇味道為天官侍郎審言預選試判訖謂人曰蘇味道必死人問其故審言曰見吾判即自當)
(羞死矣又嘗謂人曰吾之文章合得丨丨作丨丨吾之書跡合得王丨丨丨丨其矜誕如此)四傑(舊唐)
(書楊烱傳烱與王勃盧照隣駱賓王以文詞名海内稱為王楊盧駱亦號為丨丨烱聞之謂人曰吾愧在盧前)
(耻居王後當時議者亦以為然其後崔融李嶠張說俱重四傑之文崔融曰王勃文章宏逸有絶塵之跡固非)
(常流所及烱與照隣可以企及盈川之言信矣說曰楊盈川文思如懸河注水酌之不竭既優于盧亦不減王)
(耻居王後信然愧在盧前謙也)盧前王後(見上)良金美玉無施不可(舊唐書楊)
(烱傳開元中張說常與學士徐堅論近代文士悲其彫喪堅曰李趙公崔文公之筆擅價一時其間孰優說曰)
(李嶠崔融薛稷宋之問之文如丨丨丨丨丨丨丨丨富嘉謩之文如孤峯絶岸壁立萬仞濃雲欝興震雷俱發)
(誠可畏也若施于廊廟則駭矣閻朝隱之文如麗服靚粧燕歌趙舞觀者忘疲若類之風雅則罪人矣問後進)
(詞人之優劣曰韓休之文如太羹旨酒雅有典則而薄于滋味許景先之文如豐肌膩理體雖穠華可愛而微)
(少風骨張九齡之文如輕縑素練實濟時用而微窘邊幅王翰之文如瓊杯玉斝雖燦然可珍而多有玷缺堅)
(以為然)濃雲鬱興震雷俱發(見上)觀者忘疲(見上)瓊杯玉斝爛
然可珍(見上)富吳體(舊唐書富嘉謨傳與新安吳少微友善同官先是文士撰碑頌皆以徐庾)
(為宗氣調漸劣嘉謨與少微屬詞皆以經典為本時人欽慕之文體一變稱為丨丨丨嘉謨作䨇龍泉頌千蠋)
(谷頌少微撰崇福寺鐘銘詞最高雅作者推重)奪錦袍(舊唐書宋之問傳則天幸洛陽龍門令從官賦)
(詩左史東方虬詩先成則天以錦袍賜之及之問詩成則天稱其詩愈高丨虬丨丨以賞之)得中和
之氣(舊唐書許景先傳景先與中書舍人齊澣王邱韓休張九齡掌知制誥以文翰見稱中書令張說嘗)
(稱曰許舍人之文雖無峻峯激流嶃絶之勢然屬詞豐美丨丨丨丨丨亦一時之秀也)鬻文獲財
(舊唐書李邕傳初邕早擅才名尤長碑頌雖貶職在外中朝衣冠及天下寺觀多齎持金帛往求其文前後所)
(製凡數百首受納饋遺亦至鉅萬時議以為自古丨丨丨丨未有如邕者)王言之最(舊唐書孫逖傳)
(逖掌誥八年制勅所出為時流嘆服議者以為自開元以來蘇頲齊澣蘇晉賈胄韓休許景先及逖為丨丨丨)
(丨)足療劉子膏盲(舊唐書蕭瑀傳嘗觀劉孝標辨命論惡其傷先王之教迷性命之理乃作)
(非辨命論以釋之大旨以為人稟天地以生孰云非命然吉凶禍福亦因人而有若一之于命其蔽已甚時晉)
(府學士柳顧言諸葛潁見而稱之曰自孝標後數十年間言性命之理者莫能詆詰今蕭君此論丨丨丨丨丨)
(丨)強澁(舊唐書徐彦伯傳晚年屬文好為丨丨之體頗為後進所效焉)後來王粲(舊唐書蘇)
(珦傳子晉數歲能屬文作八卦論吏部侍郎房潁叔秘書監王紹宗見而嘆曰此丨丨丨丨也)鳳閣舍
人樣(舊唐書徐堅傳御史大夫楊再思太子左庶子王方慶為東都畱守引堅為判官表奏專以委之方)
(慶賞其文章典實常稱曰掌制誥之選也再思亦曰此丨丨丨丨丨)以氣質自高(舊唐書高適傳)
(適年過五十始畱意詩什數年之間體格漸變丨丨丨丨丨每吟一篇已為好事者稱誦)詩人達者
(舊唐書高適傳有文集二十卷其與賀蘭進眀書令疾救梁宋以親諸軍與許叔冀書綢繆繼好使釋他憾同)
(援梁宋未過淮先與將校書使絶永王各求自白君子以為義而知變而有唐已來丨丨之丨丨惟適而已)
常楊(舊唐書楊炎傳炎知制誥遷中書舍人與常衮並掌綸誥衮長子除書炎善為德音自開元以來言)
(詔制之美者時稱丨丨焉)張萬言(舊唐書張涉傳涉依國學為諸生講說稍遷國子博士亦能為文嘗)
(請有司日試萬言時呼丨丨丨)含英咀華(舊唐書韓愈傳沈浸醲郁丨丨丨丨作為文章其書滿家)
依騷人之作為新辭(舊唐書劉禹錫傳貶朗州司馬地居西南夷土風僻陋舉目殊俗無)
(可與言者禹錫在朗州十年唯以文章吟詠蠻俗好巫每淫祠鼓舞必歌俚辭禹錫或從事于其間乃丨丨丨)
(丨丨丨丨丨以教巫祝故武陵溪洞間夷歌率多禹錫之辭也)其鋒森然少敢當者(舊唐)
(書劉禹錫傳禹錫晚年與少傅白居易友善詩筆文章時無在其右者常與禹錫唱和往來因集其詩而序之)
(曰彭城劉夢得詩豪者也丨丨丨丨丨丨丨丨予不量力往往犯之)文友詩敵(舊唐書劉禹錫傳白)
(居易常戲微之云僕與足下二十年來為丨丨丨丨幸也亦不幸也吟詠情性播揚名聲其適遺形其樂忘老)
(幸也江南士女語才子者多云元白以子之故使僕不得獨步于吳越間此亦不幸也今垂老復遇夢得夢得)
(非重不幸耶夢得文之神妙莫先於是若妙與神則吾豈敢如夢得雪裏高山頭白早海中仙果子生遲沉舟)
(側畔千帆過病樹前頭萬木春之句之類眞為神妙矣在在處處應有靈物護持豈特兩家子弟秘藏而已)
其適遺形其樂忘老(見上)在在處處靈物護持(見上)口進(舊唐)
(書柳公權傳從幸未央宫苑中駐輦謂公權曰我有一喜事邊上衣賜久不及時今年二月給春衣訖公權前)
(奉賀上曰單賀未了卿可賀我以詩宫人廹其丨丨公權應聲曰去歲雖無戰今年未得歸皇恩何以報春日)
(得春衣上悦)璨若珠貝(舊唐書柳宗元傳宗元少聰警絶衆尤精西漢詩騷下筆構思與古為侔)
(精裁密緻丨丨丨丨當時流輩咸推之)大歴十才子(舊唐書李虞仲傳父端工詩大歴中韓翃)
(錢起盧綸等文咏唱和馳名都下號丨丨丨丨丨時郭尚父少子曖尚代宗女昇平公主賢眀有才思尤喜詩)
(人而端等十人多在曖之門下每宴集賦詩公主坐視簾中詩之美者賞百縑曖因拜官會十子曰詩先成者)
(賞時端先獻警句云薰香荀令偏憐小傅粉何郎不觧愁主即以百縑賞之錢起曰李校書誠有才此篇宿構)
(也願賦一韻正之請以起姓為韻端即襞箋而獻曰方塘似鏡草芊芊初月如鈎未上弦新開金埒教調馬舊)
(賜銅山好鑄錢曖曰此愈工也起等始服)杯酒光景間屡為小碎篇章以自
吟暢(舊唐書元微之傳宰相令狐楚一代文宗雅知微之辭學謂微之曰嘗覽足下製作所恨不多遲遲)
(久矣請出其所有以豁予懷微之因獻其文自序曰微之初不好文徒以仕無他歧強由科試及有罪譴棄之)
(後自以為廢滯潦倒不復為文字有聞于人矣曾不知好事者抉摘芻蕪塵凟尊重竊承相公特于廊廟間道)
(微之詩句昨又面奉教約令獻舊文戰汗悚踊慙靦無地微之自御史府謫官于今十餘年矣閑誕無事遂專)
(力于詩章日益月滋有詩句千餘首其間感物寓意可備矇瞽之風者有之辭直氣粗罪尤是懼固不敢陳露)
(于人唯丨丨丨丨丨丨丨丨丨丨丨丨丨丨丨然以為律體卑庳格力不揚苟無姿態則䧟流俗常欲得思深)
(語近韻律調新屬對無差而風情宛然而病未能也)元和體(舊唐書元微之傳與太原白居易友善工)
(為詩善狀詠風態物色當時言詩者稱元白焉自衣冠士子至閭閻下俚悉傳諷之號為丨丨丨)根情
苗言華聲實義(舊唐書白居易傳居易嘗與元微之書論作文之大旨曰聖人感人心而天下)
(和平感人心者莫先乎情莫始乎言莫切乎聲莫深乎義詩者丨丨丨丨丨丨丨丨)嘲風雪弄花
草(舊唐書白居易傳六義浸微矣陵夷至於梁陳間率不過丨丨丨丨丨丨而已)興發于此義
歸于彼(舊唐書白居易傳論作文之大旨設如北風其凉假風以刺威虐雨雪霏霏因雪以愍征役棠)
(棣之華感華以諷兄弟采采芣苢美草以樂有子也皆丨丨丨丨而丨丨丨丨反是者可乎哉)鄧魴喜
唐衢泣(舊唐書白居易傳有丨丨者見僕詩而丨無何魴死有丨丨者見僕詩而丨未幾而衢死)詩
仙詩魔(舊唐書白居易傳知我者以為丨丨不知者以為丨丨何則勞心靈役聲氣連朝接夕不自知)
(其苦非魔而何偶同人當美景或花時宴罷或月夜酒酣一咏一吟不覺老之將至雖驂鸞鶴遊蓬瀛者之適)
(無以加于此也又非仙而何)一金換一篇(舊唐書白居易傳鷄林賈人求市頗切自云本國宰)
(相每以丨丨丨丨丨甚偽者宰相輒能辨别之自篇章以來未有如是流傳之廣者)元和主盟(舊唐)
(書元微之白居易傳論昔建安才子始定霸於曹劉永明辭宗先譲功於沈謝丨丨丨丨微之樂天而已)建
安定伯永明讓功(見上)纂組耀珠璣瑤臺間金碧(舊唐書元微之)
(白居易傳論至潘陸情致之文鮑謝清便之作迨于徐庾踵麗增華丨丨成而丨以丨丨丨丨構而丨之丨丨)
情致之文清便之作(見上)鬼謠十字(舊唐書錢徽傳父起能五言詩初從鄉薦)
(寄家江湖嘗於客舍月夜獨吟遽聞人吟于庭曰曲終人不見江上數峯青起愕然攝衣視之無所見矣以為)
(鬼怪而志其十字起就試之年李暐所試湘靈鼓瑟詩題中有青字起即以丨丨丨丨為落句暐深嘉之稱為)
(絶唱是歲登第)偷江東集(舊唐書羅威傳錢塘人羅隐者有當世詩名自號江東生威遣使賂遺敘)
(其宗姓推為叔父隐亦集其詩寄之威酷嗜其作目已所為曰丨丨丨丨凡五卷今鄴中人士諷詠之)自
號江東生(見上)景福之上靈光之下(舊唐書李華傳華善屬文與蘭陵蕭潁士)
(友善華進士時著含元殿賦萬餘言潁士見而賞之曰丨丨丨丨丨丨丨丨)因所獲儷前世
事無複用者(唐書叚文昌傳子成式字柯古推蔭為校書郎博學強記多奇篇秘籍侍父于蜀以)
(畋獵自放文昌遣吏白其意諫止眀日以雉兔徧遺幕府人為書丨丨丨丨丨丨丨丨丨丨丨衆大驚)温
李(唐書温廷筠傳彦博裔孫廷筠少敏悟工為辭章與李商隐皆有名號丨丨)成不淹頃(唐書)
(李嗣真傳高宗東封還詔贈孔子太師命有司為祝司文郎中雷少潁文不稱旨更命嗣眞丨丨丨丨帝覽稱)
(善詔加兩階)駐馬即辨(唐書房元齡傳居府出入十年軍符府檄或丨丨丨丨文約理盡初不著)
(藁)該敏如素構(唐書薛收傳是時方討世充軍事繁綜收為書檄露布或馬上占辭丨丨丨丨)
(丨初不竄定)口占授成無遺意(唐書岑文本傳時顔師古為侍郎自武德以來詔誥或大)
(事皆所草定及得文本號善職而敏速過之或策令叢遽敇吏六七人泚筆待丨丨丨丨丨丨丨師古以遣罷)
(温彦博為請帝曰師古練時事長於文誥人少逮者幸得復用帝曰朕自舉一人公無憂乃授文本侍郎專典)
(機要封江陵縣子)蘇李(唐書蘇味道傳蘇味道趙州欒城人九歲能屬辭與里人李嶠俱以文翰顯時)
(號丨丨)回波詞(唐書李懷遠傳景隆中為諫議大夫中宗宴侍臣及朝集使酒酣各命為丨丨丨或)
(以諂言媚上或要丏謬寵至景伯獨為箴規語以諷帝帝不悅中書令蕭至忠曰眞諫官也)試彛尊
銘(唐書崔渙傳起家亳州司功參軍還調於是入判者千餘吏部侍郎嚴挺之施特榻丨丨丨丨謂曰子清)
(廟器故以題相命)文章宿老(唐書李嶠傳嶠富才思有所屬綴人多傳諷武后時汜水獲瑞石嶠)
(為御史上皇符一篇為世譏薄然其仕前與王勃楊盈川接中與崔融蘇味道齊名晚諸人没而為丨丨丨丨)
(一時學者取法焉)姚武功(唐書姚合傳合元和中進士及第調武功尉善詩世號丨丨丨者)書
吏手腕脱(唐書蘇頲傳元宗平内難書詔填委獨頲在太極後閤口所占授功狀百緒輕重無所差)
(丨丨白曰丏公徐之不然丨丨丨矣中書令李嶠曰舍人思若泉湧吾所不及)江山助(唐書張說傳為)
(文屬思精壯長於碑志世所不逮既謫岳州而詩益悽惋人謂得丨丨丨云)賦日五色(唐書李程)
(傳擢進士宏辭丨丨丨丨造語警拔士流推之)蜀道易(唐書韋臯傳陸暢字逹夫臯雅所厚禮始天寶)
(時李白為蜀道難篇以斥嚴武暢更為丨丨丨以美臯焉)命題殿壁(唐書柳公權傳文宗嘗召與聯)
(句帝曰人皆苦炎熱我愛夏日長公權屬曰薰風自南來殿閣生微凉它學士亦屬繼帝獨諷公權者以為詞)
(情皆足丨丨於丨丨字率徑五寸帝嘆曰鍾王無以尚也)雄深雅健(唐書柳宗元傳韓愈評其文曰)
(丨丨丨丨似司馬子長崔蔡不足多也)蘭亭絶唱(唐書元微之傳在越時辟竇鞏鞏天下工為詩)
(與之酬和故鏡湖秦望之奇益傳時號丨丨丨丨)佐佑六經(唐書韓愈傳每言文章自漢司馬相)
(如太史公劉向揚雄後作者不世出故愈深探本元卓然樹立成一家言其原道原性師說等數十篇皆奥衍)
(宏深與孟軻揚雄相表裏而丨丨丨丨云)反刓剗偽(唐書韓愈傳贊愈以六經之文為諸儒唱丨丨)
(以樸丨丨以眞)在古無上(唐書孟郊傳郊為詩有理致最為愈所稱然思苦奇澁李觀亦論其詩曰)
(高處丨丨丨丨平處下顧二謝云)諛墓中人(唐書劉义傳义持韓愈金數斤去曰此丨丨丨丨得)
(耳不若與劉君為壽愈不能止)黑水碑(唐書馮定傳初源寂使新羅其國人傳定丨丨丨畫鶴記韋休)
(符使西番所館寫定商山記於屏其名播戎夷如此)短李(唐書李紳傳紳短小精悍于詩最有名時號丨)
(丨)狹詞短韻(唐書劉迺傳宋昱知銓事廼方調因進書曰有司察言于一幅之判觀行于一揖之)
(内夫判者以丨丨丨丨為體是以小冶鼓衆金雖欲為鼎鏞不可得已)理趣不凡(唐書孫逖傳逖)
(幼有文屬思警敏年十五見雍州長史崔日用令賦圡火爐援筆成篇丨丨丨丨日用駭嘆遂與定交)五
言長城(唐書秦系傳與劉長卿善以詩相贈答權德輿曰長卿自以為丨丨丨丨系用偏師攻之雖老)
(益壯)李詩謝賦(唐書謝偃傳時李百藥工詩而偃善賦時人稱丨丨丨丨)所見不逮所
聞(唐書崔信明傳鄭世翼遇信眀江中謂曰聞公有楓落吳江冷願見其餘信眀欣然多出衆篇世翼覽未)
(終曰丨丨丨丨丨丨投諸水引舟去)沾丐後人(唐書杜甫傳贊唐興詩人承陳隋風流浮靡相矜至)
(宋之問沈佺期等研揣聲音浮切不差而號律詩競相襲沿逮開元間稍裁以雅正然恃華者質及務麗者壯)
(違人得一概皆自名所長至甫渾涵汪茫千彙萬狀兼古今而有之它人不足甫乃厭餘殘膏賸馥丨丨丨丨)
(多矣)腹藁(唐書王勃傳勃屬文初不精思先磨墨數升則酣飲引被覆面卧及寤援筆成篇不易一字時)
(人謂勃為丨丨)宏放(唐書駱賓王傳崔融與張說評勃等曰勃文章丨丨非常人所及烱照隣可以企之)
(說曰不然盈川文如懸河酌之不竭優于盧而不减王恥居後信然愧在前謙也)蘇李居前沈
宋比肩(唐書宋之問傳魏建安後汔江左詩律屢變至沈約庾信以音韻相婉附屬對精密及之問沈)
(佺期又加靡麗回忌聲病約句凖篇如錦繡成文學者宗之號為沈宋語曰丨丨丨丨丨丨丨丨謂蘇武李陵)
(也)書簏(唐書李邕傳父善有雅行淹貫古今不能屬辭故人號丨丨)君加精思便能
至矣(唐書李華傳辭綿麗少宏傑氣潁士健爽自肆時謂不及潁士而華自疑過之因作弔古戰場文極)
(思研㩁已成汙為故書雜置梵書之&KR0869;它日與潁士讀之稱工華問今誰可及潁士曰丨丨丨丨丨丨丨丨華)
(愕然而服)緒密思清(唐書王昌齡傳昌齡字少伯江寧人工詩丨丨而丨丨時謂王江寧云)嘔
心(唐書李賀傳每旦日出騎弱馬從小奚奴背古錦囊遇所得書投囊中及暮歸足成之母使婢探囊中見)
(所書多即怒曰是兒要丨出丨乃已耳)合之弦管(唐書李賀傳樂府數十篇雲韶諸工皆丨丨丨)
(丨)三十六體(唐書李商隐傳商隐初為文瑰邁奇古及在令狐楚府楚本工章奏因授其學商隐)
(儷偶長短而繁縟過之時温廷筠叚成式俱用是相夸號丨丨丨丨)遣小黃門就壁錄覽
(五代史周臣傳扈載為文章以辭多自喜常次歴代有國興廢治亂之迹為運源賦甚詳又因遊相國寺見庭)
(竹可愛作碧鮮賦題其壁世宗聞之丨丨丨丨丨丨丨之丨而稱善)畫賈島像(五代史死事傳孫晟)
(好學有文辭尤長於詩少為道士居廬山簡寂宫嘗丨唐詩人丨丨丨置于屋壁晨夕事之)夢剖腸
胃(五代史雜傳王仁裕喜為詩其少也嘗丨丨其丨丨以西江水滌之顧見江中沙石皆為篆籀之文由是)
(文思益進乃集其平生所作詩萬餘首為百卷號西江集)跨驢搆賦(宋史陳彭年傳彭年師事徐鉉)
(為文太平興國中舉進士在場屋間頗有雋名嘗因京師大酺丨丨出遊丨丨自東華門至闕下已口占數千)
(言矣)潤身(宋史歐陽修傳學者求見所與言未嘗及文章惟談吏事謂文章止於丨丨政事可以及物)
豐約中度(宋史歐陽修傳為文天才自然丨丨丨丨其言簡而眀信而通引物連類折之於至理以)
(服人心超然獨騖衆莫能及故天下翕然師尊之)音韻啞(宋史李虛已傳虛巳喜為詩數與同年進)
(士曾致堯及其偦晏殊唱和初致堯謂曰子之詩詞雖工而丨丨猶丨虛己未悟後得沈休文所謂前有浮聲)
(則後須切響遂精于格律有雅正集十卷)鉏植縱舍(宋史沈遼傳讀左氏班固書小摹倣之輒近似)
(廼丨丨丨丨自成一家趣操高爽縹縹然有物外意)筆談(宋史沈括傳括博學善屬文于天文方志律歴)
(音樂醫書卜算無所不通皆有所論著又紀平日與賓客言者為丨丨載朝廷故實耆舊出處傳於世)堂
堂之陳正正之旗(宋史陳亮傳亮曰研窮義理之精微辨析古今之同異原心于杪忽較理)
(于分寸以積累為工以涵養為正晬面盎背則于諸儒誠有愧焉至于丨丨丨丨丨丨丨丨風雨雲雷交發而)
(並至龍蛇虎豹變現而出没推倒一世之智勇開拓萬古之心胸自謂差有一日之長亮蓋指朱熹呂祖謙等)
(云)推倒一世之智勇開拓萬古之心胸(見上)李温奔命不
暇(宋史賀鑄傳嘗言吾筆端驅使丨商隐丨庭筠常丨丨丨丨)未暮十賦皆就(金史高衎)
(傳敏而好學自少有能賦聲同舍生欲試其才使一日賦十題戲之衎執筆怡然丨丨丨丨丨丨彬彬然有可)
(觀)吳蔡體(金史蔡松年傳文詞清麗尤工樂府與吳激齊名時號丨丨丨)元化格(金史胡礪)
(傳字元化權翰林修撰久之改定州觀察判官定之學校為河朔冠士子聚居者常以百數礪督教不倦經指)
(授者悉為場屋上游稱其程文為丨丨丨)未二鼓奏十詠(金史楊伯仁傳天德二年除應奉翰)
(林文字海陵嘗夜召賦詩傳趣甚亟丨丨丨丨丨丨海陵喜解衣賜之)挾幽并之氣(金史元德)
(明傳子好問歌謠慷慨丨丨丨丨丨)豐蔚豪宕(元史郝經傳撰續後漢書易春秋外傳太極演原古)
(錄通鑑書法玉衡貞觀等書及文集凡數百卷其文丨丨丨丨善議論詩多奇崛)澄湖不波一
碧萬頃(元史黃溍傳文辭布置謹嚴援據精切俯仰雍容不大聲色譬之丨丨丨丨丨丨丨丨魚鱉蛟)
(龍潛伏不動而淵然之光自不可犯)事料醲郁美如簇錦(元史陳孚傳子振於天下之書)
(無所不記當其為文也酒酣耳熱命侍史二三人潤筆以俟子振據案疾書隨紙數多寡頃刻輒盡雖丨丨丨)
(丨丨丨丨丨律之法度未免乖刺人亦以此少之按子振攸州馮子振)銘迹縣圃(穆天子傳天子)
(五日觀于舂山之上乃為丨丨于丨丨之上以詔後世)西王母為天子謠(穆天子傳吉日)
(甲子天子賓于西王母乃執白圭元璧以見西王母好獻錦組百純口組三百純西王母再拜受之□乙丑天)
(子觴西王母于瑤池之上丨丨丨丨丨丨丨曰白雲在天山䧙自出道里攸遠山川間之將子無死尚能復來)
(天子答之曰予歸東圡和治諸夏萬民平均吾願見汝比及三年將復而野)紀迹弇山樹之
槐眉(穆天子傳天子遂驅升于弇山乃丨兀丨于丨丨之石而丨丨丨丨曰西王母之山)雲雨之
知(王充論衡山大者雲多泰山不崇朝辦雨雨天下夫然則賢者有丨丨丨丨故其吐文萬牒)吐文
萬牒(見上)積文十篋以上(王充論衡夫富人不如儒生儒生不如通人通人丨丨丨丨丨)
(丨聖人之言賢者之語上自黃帝下至秦漢治國肥家之術刺世譏俗之言備矣)文人之筆勁
於築蹈(王充論衡城墻之土平地之壌也人加築蹈之力樹立臨池國之功德崇于城墻丨丨丨丨丨)
(丨丨丨聖主德盛功立莫不褒頌紀載奚得傳馳流法無疆乎)居不幽思不至(王充論衡或曰)
(著作者思慮間也未必材知出異人也丨丨丨丨丨丨)讀賦千首乃能為之(葛洪西京)
(雜記或問揚雄為賦雄曰丨丨丨丨丨丨丨丨)賦迹賦心(葛洪西京雜記司馬相如為上林子虛賦)
(意思蕭散不復與外事相關控引天地錯綜古今忽然如睡躍然而興幾百日而後成其友人盛覽字長通䍧)
(牱名士嘗問以作賦相如曰合綦組以成文列錦繡而為質一經一緯一宮一商此丨之丨也丨家之丨苞括)
(宇宙總覽人物斯乃得之於内不可得而傳)長卿賦不似從人間來(葛洪西京雜記)
(司馬長卿賦時人皆稱典而麗雖詩人之作不能加也揚子雲曰丨丨丨丨丨丨丨丨丨其神化所至邪子雲)
(學相如為賦而弗逮故雅服焉)高文典冊(葛洪西京雜記揚子雲曰軍旅之際戎馬之間飛書馳檄)
(用枚臯廊廟之下朝廷之中丨丨丨丨用相如)妙析奇致大暢元風(劉義慶世說初注莊)
(子者數十家莫能究其旨要向秀于舊注下為解義丨丨丨丨丨丨丨丨)元圃積玉無非夜
光(劉義慶世說葛稚川目陸平原之文如丨丨丨丨丨丨丨丨)泓崢蕭瑟(劉義慶世說郭景純)
(詩林無静樹川無停流阮孚云丨丨丨丨實不可言每讀此文輒覺神超形越)爛若披錦排沙
簡金(劉義慶世說孫興公云潘文丨丨丨丨無處不善陸文若丨丨丨丨往往見寶)二京可三
(劉義慶世說左太冲作三都賦初成時人互有譏訾思意不愜後示張公張曰此丨丨丨丨然君文未重於世)
(宜以經高名之士思乃詢求於皇甫謐謐見之嗟嘆遂為作敘於是先相非貳者莫不歛袵讚述焉)使人
飄飄有世表意(劉義慶世說宋景文云左太冲詩振衣千仞岡濯足萬里流丨丨丨丨丨丨丨)
(丨不减稽康目送飛鴻語)高奇見貴(劉義慶世說或問顧長康君筝賦何如稽康琴賦顧曰不賞者)
(作後出相遺深識者亦以丨丨丨丨)銜華佩實(劉勰文心雕龍顔闔以為仲尼飾羽而畫徒事華辭)
(雖欲此言聖弗可得已然則聖文之雅麗固丨丨而丨丨者也)楚艷漢侈(劉勰文心雕龍夫文以行)
(立行以文傳四教所先符采相濟勵德樹聲莫不師聖而建言修辭鮮克宗經是以丨丨丨丨流弊不還正末)
(歸本不其懿歟)氣往轢古辭來切今(劉勰文心雕龍固知楚辭者體慢於三代而風雅於)
(戰國乃雅頌之博徒而詞賦之英傑也觀其骨鯁所樹肌膚所附雖取鎔經意亦自鑄偉辭故騷經九章朗麗)
(以哀志九歌九辨綺靡以傷情遠遊天問瓌詭而惠巧招魂招隐耀艷而深華卜居摽放言之志漁父寄獨往)
(之才故能丨丨丨丨丨丨丨丨驚采絶艷難與並能矣)風逸烟高(劉勰文心雕龍不有屈原豈見)
(離騷驚才丨丨壯志丨丨)受命詩人招字楚辭(劉勰文心雕龍鄭莊之賦大隧士蒍之賦)
(狐裘結言&KR2058;韻詞自已作雖合賦體眀而未融及靈均唱騷始廣聲貌然賦也者丨丨於丨丨丨丨於丨丨也)
寫實追虛(劉勰文心雕龍丨丨丨丨碑誄以立銘德慕行文采允集)明珠魚目(劉勰文心)
(雕龍自連珠以下擬者間出杜篤賈逵之曹劉珍潘勖之輩丨丨丨丨可謂壽陵匍匐非復邯鄲之步里醜捧)
(心不關西施之嚬矣)吹霜噴露寒暑筆端(劉勰文心雕龍記編同時時同多詭雖定哀微)
(辭而世情利害勲榮之家雖庸夫而盡飾迍敗之士雖令德而常嗤理欲丨丨丨丨丨丨丨丨此又同時之枉)
(可歎息者也)氣流墨中聲動簡外(劉勰文心雕龍立範運衡宜眀體要必使理有典刑)
(辭有風軌總法家之式秉儒家之文不畏強禦丨丨丨丨無縱詭隨丨丨丨丨乃稱絶席之雄直方之舉耳)
研京練都(劉勰文心雕龍張衡丨丨以十年左思丨丨以一紀)雲譎波詭(劉勰文心雕龍)
(才有庸儁氣有剛柔學有淺深習有雅鄭並情性所鑠陶染所凝是以筆區丨丨文苑丨丨者矣)鏤心
鳥跡之中織辭魚網之上(劉勰文心雕龍若乃綜述性靈敷寫器象丨丨丨丨丨丨)
(丨丨丨丨丨丨其為彪炳縟采名矣)模山範水(劉勰文心雕龍長卿之徒詭勢瓌聲丨丨丨丨字必)
(魚貫所謂詩人麗則而約言辭人麗滛而繁句也)陸海潘江(鍾嶸詩品謝混云潘詩爛若舒錦無)
(處不佳陸文如披沙簡金往往見寶嶸謂益壽輕華故以潘勝翰林䔍論故歎陸為深余常言丨才如丨丨才)
(如江)奇章秀句(鍾嶸詩品謝朓詩微傷細密頗在不倫一章之中自有玉石然丨丨丨丨往往警遒)
(足使叔源失步明遠變色)兒女情多風雲氣少(鍾嶸詩品張華詩其體華艷興託不竒巧)
(用文字務為妍冶雖名高曩代而䟽亮之士猶恨其丨丨丨丨丨丨丨丨)雋句英談(酈道元水經注)
(自王公庶友牽拂相招者每云索郎有顧思同旅語索郎反語為桑落也更為籍徵之丨丨中書之丨丨)唯
郭有道無愧於色(酈道元水經注蔡伯喈謂盧子幹馬日磾曰吾為天下碑文多矣皆有慙)
(容丨丨丨丨丨丨丨丨矣)理致為心腎氣調為筋骨(顔氏家訓文章當以丨丨丨丨)
(丨丨丨丨丨丨事義為皮膚華麗為冠冕)三易(顔氏家訓沈隐侯曰文章當從丨丨易見事一也易識事)
(二也易讀誦三也)寒木春華(顔氏家訓齊世有辛毗者清幹之士嗤鄙文學嘲劉逖云君輩詞藻)
(譬若榮華須臾之翫非宏才也豈比吾徒千丈松樹常有風霜不可凋悴矣劉應之曰既有丨丨又發丨丨何)
(如也辛笑曰可矣)悅紅蘂訝黃鶯(武平一景龍文館記正月八日立春内出綵花賜近臣武)
(平一應制云鑾輅青旂下帝臺東郊上苑望春來黃鶯未解林間囀紅蘂先從殿裏開畫閣條風初變柳銀塘)
(曲水半含苔欣逄睿藻先韶律更促霞觴畏景催是日中宗手勅批云平一年雖最少文甚警新丨丨丨之先)
(開丨丨丨之未囀循還吟咀賞歎兼懷今更賜花一枝以彰其美)唱旗亭(薛用弱集異記開元中詩)
(人王昌齡高適王之渙齊名時風塵未偶而遊處略同一日天寒微雪三詩人共詣旂亭貰酒小飲忽有梨園)
(伶官十數人登樓會宴三詩人因避席隈映擁爐火以觀焉俄有妙伎四輩尋續而至奢華艷曳都冶頗極旋)
(即奏樂皆當時之名部也昌齡等私相約曰我輩各擅詩名每不自定其甲乙今者可以密觀諸伶所謳若詩)
(入歌詞之多者則為優矣俄而一伶拊節而唱乃曰寒雨連江夜入吳平明送客楚山孤洛陽親友如相問一)
(片冰心在玉壺昌齡則引手畫壁曰一絶句尋又一伶謳之曰開篋淚霑臆見君前日書夜臺何寂寞猶是子)
(雲居適則引手畫壁曰一絶句尋又一伶謳曰奉帚平明金殿開強將團扇共徘徊玉顔不及寒鴉色猶𢃄昭)
(陽日影來昌齡則又引手畫壁曰二絶句之渙自以詩名已久因謂諸人曰此輩皆潦倒樂官所唱皆巴人下)
(里之詞耳豈陽春白雪之曲俗物敢近哉因指諸伎之中最佳者曰待此子所唱如非我詩我即終身不敢與)
(子爭衡矣脱是吾詩子等當列拜床下奉吾為師因歡笑而俟之須臾次至䨇鬟發聲則曰黃河遠上白雲間)
(一片孤城萬仞山羌笛何須怨楊柳春風不度玉門關之渙即㩵歈二子曰田舍奴我豈妄哉因大諧笑諸伶)
(不喻其故皆起詣曰不知諸郎君何此歡噱昌齡等因話其事諸伶競拜曰俗眼不識神仙乞降清重俯就筵)
(席三子從之飲醉竟日)文妖(李肇國史補近代有造謗而著書鷄眼苗登二文有傳蟻穴而稱李公佐)
(南柯太守有樂妓而工篇什者成都薛濤有家童而善章句者郭氏奴皆丨之丨也)尚黨尚浮尚
蕩尚怪(李肇國史補元和已後為文筆則學奇詭於韓愈學苦澀於樊宗師歌行則學流蕩於張籍詩)
(章則學矯激於孟郊學淺切於白居易學滛靡於元微之俱名為元和體大抵天寶之風丨丨大歷之風丨丨)
(貞元之風丨丨元和之風丨丨也)思涸奏樂神全綴文(李肇國史補李翰文雖宏暢而)
(思甚苦澁晚居陽翟常從邑令皇甫曾求音樂丨丨則丨丨丨丨則丨丨)有織成隱起往往
慼金之狀(李肇國史補張登長于小賦氣宏而密間不容髮丨丨丨丨丨丨丨丨丨丨丨)冰柱
雪車(李商隐義山雜記劉义聞韓愈善友天下士步行歸之既至賦丨丨丨丨二詩一旦居盧仝孟郊之)
(上)麒麟函(叚成式酉陽雜爼歴城縣魏明寺中有韓公碑太和中所造也魏公曾令人遍錄州界石)
(碑言此碑詞意最善常藏一本於枕中故家人名此枕為丨丨丨韓公諱麒麟)口吻生花(馮贄雲仙)
(雜記張祐若吟妻奴喚之不應以責祐祐曰吾方丨丨丨丨豈恤汝輩)蔣凝四韻(王保定摭言丨)
(丨應宏詞為賦止及丨丨頃刻播傳或曰白頭花鈿滿面不若徐妃半糚)下水船(王保定摭言裴延裕)
(乾寧中在内庭文書敏捷號丨丨丨姚洎號急灘頭上水船)趙倚樓(王保定摭言杜紫微覽趙渭南)
(卷詩云殘星幾點雁横塞長笛一聲人倚樓因目嘏為丨丨丨)文陣雄帥(王仁裕開天遺事張九齡)
(嘗覽蘇頲文卷謂同僚曰蘇生之俊贍無敵真丨丨之丨丨也)柳隂路曲流鶯比隣(司空)
(圖詩品采采流水蓬蓬遠春窈窕深谷時見美人碧桃滿樹風日水濱丨丨丨丨丨丨丨丨乘之愈往識之愈)
(眞如將不盡與古為新)如將不盡與古為新(見上)海風碧雲夜渚月
明(司空圖詩品綠杉野屋落日氣清脱巾獨步時聞鳥聲鴻雁不來之子遠行所思不遠若為平生丨丨丨)
(丨丨丨丨丨如有佳話大河前横)落花無言人淡如菊(司空圖詩品玉壺買春賞雨茆)
(屋坐中佳士左右修竹白雲初晴幽鳥相逐眠琴綠隂上有飛瀑丨丨丨丨丨丨丨丨書之歲華其曰可讀)
空潭瀉春古鏡照神(司空圖詩品猶鑛出金如鉛出銀超心鍊冶絕愛淄磷丨丨丨丨丨)
(丨丨丨體素儲潔乘月返真載瞻星扆載歌幽人流水今日明月前身)流水今日明月前
身(見上)着手成春(司空圖詩品俯拾即是不取諸隣俱道適往丨丨丨丨如逄花開如瞻歲新眞)
(予不奪強得易貧幽人空山過水采蘋薄言情晤悠悠天鈞)一片宮商(孫光憲北夢𤨏言前進士)
(沈堯有洞庭樂賦韋八座岫謂朝賢曰此賦乃丨丨丨丨也)屋下作屋(宋祁筆記夫文章必自名)
(一家然後可以傳不朽若體規畫圓準方作矩終為人之臣僕古人譏丨丨丨丨信然)粉黛飾壯
士笙匏佐鼙鼓(宋祁筆記大扺史近古對偶宜今以對偶之文入史策如丨丨丨丨丨丨丨丨)
(丨丨非所施云)江左高文(宋祁筆記莒公言歐陽永叔推重歸去來辭為丨丨丨丨丞相以為知言)
令人蕭寥有遺世之意(宋祁筆記莊周曰送君者皆自涯而反君自兹遠每讀至此丨)
(丨丨丨丨丨丨丨丨)靜中一業(宋敏求春明退朝錄宋景文言為文丨丨丨丨爾)老嫗解
(彭城墨客揮犀樂天每作詩令一丨丨丨之問曰解否嫗曰解則錄之不解則又復易之)語笑諠譁
不妨搆思(歐陽修歸田錄楊大年每欲作文則與門人賓客飲博投壺奕棋丨丨丨丨而丨丨丨丨)
(以小方紙細書揮翰如飛文不加點每盈一幅則命門人傳錄門人疲于應命頃刻之際成數千言誠一代之)
(文豪也)錢數千購一篇(歐陽修歸田錄梅聖俞在時余聞皇親有以丨丨丨丨梅詩丨丨者)
(其名重于時如此)雅頌同文(歐陽修集古錄石鼔文在岐陽其字古而有法其言與丨丨丨丨而)
(詩書所傳之外三代文章眞蹟在者惟此而已)三代文章眞蹟(見上)韓多悲白多
樂(方勺泊宅編丨退之丨丨詩三百六十首哭泣者三十首丨樂天丨丨詩二千八百首飲酒者九百首)
紅袖拂(吳處厚青箱雜記魏野嘗從萊公遊陜府僧舍各有畱題後復同遊見萊公之詩已用碧紗籠)
(護而野詩獨否塵昏滿壁時有從行官妓頗慧黠即以袂就拂之野徐曰若得常將丨丨丨也應勝似碧紗籠)
(萊公大笑)學海千尋辭林萬葉扶宗立教海内一人(宣和書譜僖宗)
(臨御光庭始充麟德殿文章應制一時流輩為之歛袵皆曰丨丨丨丨丨丨丨丨丨丨丨丨丨丨丨丨而已)
花發上林月滉淮水(宣和書譜蘇舜欽工行草評書之流謂入妙品當時殘章片簡傳播)
(天下美其文翰者有丨丨丨丨丨丨丨丨之語)五言金城(馬令南唐書儒者傳劉洞詩長于五言自)
(號丨丨丨丨)作文當學司馬遷作詩當學杜子美(徐度却掃編唐庚字)
(子西眉山人善為文常以為六經已後便有司馬遷三百五篇之後便有杜子美六經不可學亦不須學故丨)
(丨丨丨丨丨丨丨丨丨丨丨丨丨二書亦須常讀所謂不可一日無此君也)不可一日無此
君(見上)天上語(張邦基墨莊漫錄逄原一日與王平甫數人登蔣山相與賦詩而逄原先成舉數聯)
(平甫未屈至聞仰躋蒼崖顚下視白日徂夜半身在高若騎箕尾居乃嘆曰此丨丨丨非我曹所及遂閣筆)
横文章(張邦基墨莊漫錄李文叔嘗雜書論文章之横云余嘗與宋遐叔言孟子之言道如項羽之用)
(兵直行曲施逆見錯出皆當大敗而舉世莫能當者何其横也左邱明之於辭令亦甚横自漢後千年惟韓退)
(之之於文李太白之於詩亦皆横者近得眉山篔簹谷記經藏記又今世丨丨丨也)妙於使事(趙德)
(麟侯鯖錄元豐中裕陵以元夕御樓宰臣親王觀燈有御製令從臣和進王禹玉為左相蔡持正為右相蔡密)
(叩王云應制上元詩如何使事禹玉曰鰲山鳳輦外不可使章子厚時為黃門侍郎面笑之曰此誰不知十七)
(日登對裕陵獨賞禹玉詩云丨丨丨丨詩云雲消華月滿仙臺萬燭樓臺寶扇開䨇鳳雲中扶輦下六鰲海上)
(駕山來鎬京春酒沾周燕汾水秋風陋漢才一曲昇平人共樂君王又進紫霞杯)翰林風月吏
部文章(葉夢得避暑錄話王荆公初未識歐文忠公曾子固力薦之公願得游其門而荆公終不肻自)
(通至和初為羣牧判官文忠還朝始見知遂有丨丨丨丨三千首丨丨丨丨二百年之句)一揮九制
(王闢之澠水燕談錄劉原父文章敏贍嘗直舍人院一日追封皇子公主九人方下直為之立馬却坐丨丨丨)
(丨成文辭典麗各得其體眞天才也)衲被(朱子名臣言行錄楊億為文所用故事常令諸生子弟檢討出)
(處每段用小片紙錄之既成則綴粘所錄而蓄之時人謂之丨丨焉)瘦童羸馬(陸游南唐書伍喬傳)
(詩調寒苦每有丨丨丨丨之嘆)引手作推&KR1201;之勢(王楙野客叢書唐遺史載賈島初赴舉在)
(京一日在驢上得句云云丨丨丨丨丨丨丨時韓退之為京兆尹車騎方出島不覺行至第三節左右擁至尹)
(前島具道所得詩句退之遂並轡歸為布衣交)換骨奪胎(王㮊野客叢書山谷云詩意無窮人之才)
(有限以有限之才追無窮之意雖淵明少陵不能盡也然不易其意而造其語謂之丨丨法規模其意形容之)
(謂之丨丨法)獨占八斗(釋常談文章多謂之八斗之才謝靈運嘗曰天下才有一石曹子建丨丨)
(丨丨我得一斗天下共分一斗)忠義之氣與秋色爭高(釋惠洪冷齋夜話老杜北征詩)
(識君臣之大體丨丨丨丨丨丨丨丨丨可貴也)沛然從肺腑中流出(釋惠洪冷齋夜話李)
(格非善於文章嘗曰諸葛孔明出師表劉伶酒德頌陶淵明歸去來辭李令伯陳情表皆丨丨丨丨丨丨丨丨)
(殊不見斧鑿㾗)詩史(釋惠洪冷齋夜話文章以氣為主以誠為主故老杜謂之丨丨者其文過人在誠實)
(耳)百家衣體(釋惠洪冷齋夜話集句詩山谷謂之丨丨丨丨其法貴拙速而不貴巧遲)文章
一厄(釋惠洪冷齋夜話詩到李義山謂之丨丨丨丨以其用事僻澁時稱西崑體)西崑體(見上)
筆端三昧遊戲自在(釋惠洪冷齋夜話山谷在星渚賦道士快軒詩點筆立成其略曰吟)
(詩作賦北窗裏萬言不及一杯水願得青天化為一張紙想見其高韻氣摩雲霄獨立萬象之表丨丨丨丨丨)
(丨丨丨也)百戰徤兒(陶宗儀輟耕錄虞伯生先生楊仲弘先生同在京日楊先生每言伯生不能作)
(詩虞先生載酒請問作詩之法楊先生酒既酣盡為傾倒虞先生遂超悟其理繼有詩送袁伯長先生扈駕上)
(都以所作詩介他人質諸楊先生先生曰此詩非虞伯生不能也或曰先生嘗謂伯生不能作詩何以有此曰)
(伯生學問高余曾授以作詩法餘莫能及又以詣趙魏公詩中有山連閣道晨留輦野散周廬夜屬櫜之句公)
(曰美則美矣若改山為天野為星則尤美虞先生深服之故國朝之詩稱虞趙楊范揭焉范即德機先生揭即)
(曼碩先生也嘗有問于虞先生曰仲弘詩如何先生曰仲弘詩如丨丨丨丨德機詩如何曰德機詩如唐臨晉)
(帖曼碩詩如何曰曼碩詩如美女簪花先生詩如何笑曰虞集乃漢庭老吏蓋先生未免自負公論以為然)
唐臨晉帖(見上)美女簪花(見上)漢廷老吏(見上)
御定子史精華卷六十八
