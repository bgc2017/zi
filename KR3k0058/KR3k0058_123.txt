欽定四庫全書
御定子史精華卷一百二十三
形色部一
形體
順聞順見(管子耳司聽聽必丨丨聞審謂之聰目司視視必丨丨見察謂之明)老吃(管子行年)
(六十而丨丨)畏塗(管子塗之畏者莫如口注樞機之發榮辱之主故可畏也)使四肢耳目
而萬物情(管子心不動丨丨丨丨丨丨丨丨丨注心亦當無為故云不動然四肢耳目自心使萬物)
(莫不得其情也)六道(管子四肢丨丨身之體也注六道謂上有四竅下有二竅也)君之位官
之分(管子心之在體丨丨丨也九竅之有職丨丨丨也)潔宫開門(管子丨其丨丨其丨去私)
(毋言神明若存注宫心之宅猶靈臺也門謂口也)五月而成十月而生(管子人水也男)
(女精氣合而水流形三月如咀咀者何曰五味五味者何曰五藏酸主脾鹹主肺辛主腎苦主肝甘主心五藏)
(已具而後生肉脾生膈肺生骨腎生腦肝生革心生肉五肉已具而後發為九竅脾發為鼻肝發為目腎發為)
(耳肺發為竅丨丨丨丨丨丨丨丨按此叚五味五肉分屬五藏五行與他書不同即與下子華子五藏色象配)
(五行亦不同兩採以備參攷)察於淑湫(管子耳之所聽非特雷鼓之聞也丨丨丨丨)嚴容
畏敬精將至定(管子丨丨丨丨丨丨丨丨得之而勿捨耳目不滛心無他圖)精舍(管子)
(定心在中耳目聰明四肢堅固可以為丨丨)筋信骨強(管子人能正靜皮膚裕寬耳目聰明丨丨)
(而丨丨)心全於中形全於外(管子丨丨丨丨丨丨丨丨不逢天菑不遇人害)天出
其精地出其形(管子凡人之生也丨丨丨丨丨丨丨丨合此以為人和乃生不和不生)握
遞(管子聾盲喑啞跛躄偏枯丨丨不耐自生者上收而飬之注遞著也謂兩手相拱著而不申者)寡有
疥騷終無消醒(管子其泉白青其人堅勁丨丨丨丨丨丨丨丨)膌胜(管子掌孤數行問之)
(必知其食飲饑寒身之丨丨而哀憐之)凝蹇而為人(管子水集於玉而九德出焉丨丨丨丨丨)
(而九竅五慮出焉此乃其精也)不銷棄(管子&KR2335;婦丨丨丨注&KR2335;古孕字銷棄謂散壊也)訾食(管子)
(丨丨者不肥體)紉胸(管子裸體丨丨稱疾注紉猶摩也)湯晳尹黑(晏子嬰請言湯伊尹之狀)
(也丨質丨而長顔以髯兑上豐下倨身而揚聲伊丨丨而短蓬而髯豐上兑下僂身而下聲)晏子長
不滿六尺(晏子丨丨丨丨丨丨丨身相齊國名顯諸侯)相使(子華子人之所以相君長者類)
(也丨丨者形也相管攝者氣也相維持者知識也)形同則氣同(子華子聖人與人同類也類同)
(則形同丨丨丨丨丨氣同則知識同矣)嗇出節受(子華子心居中虚以治五官精氣動薄神化回)
(潏丨其所以丨而謹丨其所丨然後神宇泰定而精不搖)與天地大數通體為一(子華)
(子一人之身為骨凡三百有六十精液之所朝夕也氣息之所吐吸也心意知慮之所識也手足之所運動而)
(指股之所信屈也皆丨丨丨之丨丨丨丨而丨丨故曰天地之間人為貴)為骨三百六十(見上)
觀流水者與水俱流(子華子丨丨丨丨丨丨丨丨其目運而心逝者歟)火宿心
木宿肝金宿肺水宿腎土宿脾(子華子丨丨於丨炎上而排下其神燥而無凖)
(人之暴急以取禍者心使之也丨丨於丨觸突干抵而銳其神狷束而無當人之樸戅以取禍者肝使之也丨)
(丨於丨䃘訇而不屈罄而不能仰也其神闊疎而無法人之訐決以取禍者肺使之也丨丨於丨瑟縮以湊險)
(其神伏而不發人之媕阿脂韋以取禍者腎使之也丨丨於丨磅礴而不盡其㵕漉也下注而不止其神好大)
(而無功人之重遲瀝納以取禍者脾使之也)與晝夜相通與天地相灌注(子華)
(子人有精神也其升降上下丨丨丨丨丨也丨丨丨丨丨丨也)精禀於金火氣諧於水
木(子華子五臟六腑各有神主丨丨丨丨丨丨丨丨丨丨精氣之合是生十物精神魂魄心意志思智慮是)
(也)十物(見上)覆蓮(子華子夫心也五六之主也精神之舍也心之精為火其氣為離其色赤其狀)
(如丨丨其神為朱鳥其竅上通於舌)懸瓠(子華子肝之精為木其氣為震其色青其狀如丨丨其神為蒼)
(龍其竅上通於目)懸磬(子華子肺之精為金其氣為兑其色白其狀如丨丨其神為伏虎其竅上通於)
(鼻)介石(子華子腎之精為水其氣為坎其色黑其狀如丨丨其神為元龜其竅上通於耳)覆缶
(子華子脾之精為土其氣為戊己其色黃其狀如丨丨其神為鳳凰其竅上通於口)五官司候(子華)
(子脾肺心肝腎丨丨之丨口舌鼻耳目五官之丨)小腰(墨子昔荆靈王好丨丨荆國之士飯不踰乎一)
(固)心之門戶(鬼谷子口者丨丨丨丨也心者神之主也志意喜欲思慮智謀此皆由門戶出入故)
(關之以捭闔制之以出入捭之者開也言也陽也闔之者閉也默也隂也)九竅十二舍(鬼谷子丨)
(丨丨丨丨者氣之門戶心之總攝也)有筋無骨(尸子徐偃王丨丨丨丨)天分地分(列子)
(精神者丨之丨骨骸者丨之丨屬天清而散屬地濁而聚)蛇身人面牛首虎鼻(列子庖犧)
(氏女媧氏神農氏夏后氏丨丨丨丨丨丨丨丨此有非人之形而有大聖之德)片體(列子汝之丨丨將氣)
(所不受)肌色皯黣(列子燋然丨丨丨丨昏然五情爽惑)盜隂陽之和(列子若一身庸)
(非盗哉丨丨丨丨丨以成若生載若形况外物而非盗哉)天地之委形(列子舜問乎烝曰道可得)
(而有乎曰汝身非汝有也汝何得有夫道舜曰吾身非吾有孰有之哉曰是丨丨丨丨丨也生非汝有是天地)
(之委順也孫子非汝有是天地之委蜕也)貌色智態亾日不異皮膚爪髮隨
世隨落(列子人自世至老丨丨丨丨丨丨丨丨丨丨丨丨丨丨丨丨非嬰孩時有停而不易也閒不可)
(覺俟至後知注世音生)一毛(列子禽子問楊朱曰去子體之丨丨以濟一世汝為之為乎楊子曰世固)
(非一毛之所濟)大化有四(列子人自生至終丨丨丨丨嬰孩也少壯也老耄也死亾也其在嬰孩志)
(氣專一和之至也物不傷焉德莫加焉其在少壯則血氣飃溢欲慮充起物所攻焉德故衰焉其在老耄則欲)
(慮柔焉體將休焉物莫先焉雖未嬰孩之全方於少壯間矣其在死亾也則之於息焉返其極矣)骨立
(列子子貢茫然自失歸家滛思七日不寢不食以至丨丨)不至不反(列子目將眇者先睹秋毫耳將)
(聾者先聞蚋飛口將爽者先辨淄澠鼻將窒者先覺焦朽體將僵者先亟犇佚心將迷者先識是非故物丨丨)
(者則丨丨)餘竅(列子子輿曰子以公孫龍之鳴皆條也設令發於丨丨子亦將承之)龍伯之民
短猶數十丈(列子龍伯之國有大人舉足不盈數步而暨五山之所一釣而連六鰲合負而趨歸)
(其國灼其骨以數焉於是岱輿員嶠二山流於北極沈於大海仙聖之播遷者巨億計帝憑怒侵減龍伯之國)
(使阨侵小丨丨丨丨使丨至伏羲神農時其國人丨丨丨丨)僬僥尺五諍人九寸(列子)
(從中州以東四十萬里得丨丨國人長一丨丨寸東北極有人名曰丨丨長丨丨)氣猛形露(列子)
(来丹丨甚丨丨甚丨計粒而食順風而趨注有胆氣而體羸虚)六孔流通一孔不達(列子)
(龍叔謂文摯曰子之術微矣吾有疾子能已乎文摯曰唯命所聽然先言子所病之證龍叔曰吾鄕譽不以為)
(榮國毁不以為辱得而不喜失而勿憂視生如死視富如貧視人如豕視吾如人處吾之家如逆旅之舍觀吾)
(之鄕如戎蠻之國凡此衆疾爵賞不能勸刑罰不能威盛衰利害不能易哀樂不能移固不可事國君交親友)
(御妻子制僕隸此奚疾哉奚方能已之乎文摯乃命龍叔背明而立文摯自後向明而望之既而曰譆吾見子)
(之心矣方寸之地虚矣幾聖人也子心丨丨丨丨丨丨丨丨今以聖智為疾者或由此乎)賅存(莊子百骸)
(九竅六臟丨而丨焉吾誰與為親)天之生是使獨(莊子公文軒見右師而驚曰是何人也惡)
(乎介也天與其人與曰天也非人也丨丨丨丨丨丨也人之貌有與也以是知其天也非人也)人貌有
與(見上)駢拇枝指附贅縣疣(莊子丨丨丨丨出乎性哉而侈於德丨丨丨丨出乎形哉)
(而侈於性)横目之民(莊子苑風曰子將奚之曰將之大壑曰奚為焉曰夫大壑之為物也注焉而不)
(滿酌焉而不竭吾將遊焉苑風曰夫子無意於丨丨丨丨乎願聞聖治)困惾中顙(莊子五臭薰鼻)
(丨丨丨丨)柳生左肘(莊子支離叔與滑介叔觀於冥伯之邱崑崙之虚黃帝之所休俄而丨丨其丨)
(丨其意蹷蹷然惡之支離叔曰子惡之乎滑介叔曰亾予何惡生者假借也假之而生生者塵垢也死生為晝)
(夜且吾與子觀化而化及我我又何惡焉)腫噲(莊子曾子居衞緼袍無表顔色丨丨手足腁胝)脣如
激丹齒如齊貝(莊子孔子曰丘聞之凡天下有三德生而長大美好無雙少長貴賤見而皆說)
(之此上德也知維天地能辨諸物此中德也勇悍果敢聚衆率兵此下德也凡人有此一德者足以南面稱孤)
(矣今將軍兼此三者身長八尺二寸面目有光丨丨丨丨丨丨丨丨音中黃鐘而名曰盜跖丘竊為將軍耻不)
(取焉)槁項黃馘(莊子夫處窮閭阨巷困窘織屨丨丨丨丨者商之所短也按商曹商)修上趨
下末僂後耳(莊子老萊子之弟子出薪遇仲尼反以告曰有人於彼丨丨而丨丨丨丨而丨丨視)
(若營四海不知其誰氏之子)視若營四海(見上)重閬(莊子胞有丨丨心有天遊)魂交
形開(莊子其寐也丨丨其覺也丨丨)一葉蔽目不見太山(鶡冠子夫耳之主聽目之)
(主明丨丨丨丨丨丨丨丨兩豆塞耳不聞雷霆)兩豆塞耳不聞雷霆(見上)乘天明
寄天聰託天智(韓非子人也者丨於丨丨以視丨於丨丨以聽丨於丨丨以思慮)腸胃
為根本(韓非子人無毛羽不衣則必犯寒上不屬天而下不著地以丨丨丨丨丨不食則不能活是以)
(不免於欲利之心)戰勝肥(韓非子子夏見曾子曾子曰何肥也對曰丨丨故丨也曾子曰何謂也子)
(夏曰吾入見先王之義則榮之出見富貴之樂又榮之兩者戰於胸中未知勝負故臞今先王之義勝故肥)
行不勝衣(荀子葉公子高微小短瘠丨若將丨丨其丨)二足無毛(荀子今夫猩猩形笑)
(亦二足而毛也然而君子啜其羹食其胾故人之所以為人者非特以其丨丨而丨丨也)傴伸(荀子身不)
(肖而誣賢是猶丨丨而好升高也指其頂者愈衆注伸身之誤)天官天君(荀子耳目鼻口形能各有)
(接而不相能也夫是之謂丨丨心居中虛以治五官夫是之謂丨丨)跂匡(荀子譬之是猶傴巫丨丨大自)
(以為有知也注匡讀為尫廢疾之人)五鑿(荀子丨丨為正心從而壊)堯長舜短(荀子帝丨丨帝)
(丨丨文王長周公短仲尼長子弓短)文王長周公短(見上)仲尼長子弓短(見上)
師者(吕氏春秋丨丨之愛子也不免乎枕之以糠注師瞽師目無見者也故枕之以糠糠其芒眯子目非)
(利之者也)不得擅行必有所制(吕氏春秋夫耳目鼻口生之役也耳雖欲聲目雖欲色鼻)
(雖欲芬香口雖欲滋味害於生則止在四官者不欲利於生者則弗為由此觀之耳目鼻口丨丨丨丨丨丨丨)
(丨譬之若官職不得擅為必有所制此貴生之術也)九竅寥寥(吕氏春秋耳不可贍目不可厭口不)
(可滿身盡府種筋骨沈滯血脈壅塞丨丨丨丨曲失其宜雖有彭祖猶不能為也)一有所居則
八虚(吕氏春秋人之竅九丨丨丨丨丨丨丨注居猶壅閉也)䕫非一足(吕氏春秋魯哀公問)
(於孔子曰樂正丨一足信乎孔子曰昔者舜欲以樂傳教於天下乃令重黎舉䕫於草莽之中而進之舜以為)
(樂正䕫於是正六律和五聲以通八風而天下大服重黎又欲益求人舜曰夫樂天地之精也得失之節也故)
(唯聖人為能和樂之本也䕫能和樂以平天下若䕫者一而足矣故曰䕫一足丨丨丨也)帶益三副
(吕氏春秋齊湣王亾居衞謂公王丹曰我何如主也王丹對曰王賢主也臣聞古人有辭天下而無恨色者臣)
(聞其聲於王而見其實王名稱東帝實辨天下去國居衞容貌充滿顔色發揚無重國之意王曰甚善丹知寡)
(人寡人自去國居衞也丨丨丨丨矣注副或作倍)馬喙(淮南子臯陶丨丨是謂至信決獄明白察於人)
(情)兑形小頭隆鼻大口鳶肩企行(淮南子東方川谷之所注日月之所出其)
(人丨丨丨丨丨丨丨丨丨丨丨丨竅通於目筋氣屬焉蒼色主肝長大早知而不壽其地宜麥多虎豹南方陽)
(氣之所積暑濕居之其人修形兑上大口決眦竅通於耳血脈屬焉赤色主心早壯而天其地宜稻多兕象西)
(方高土川谷出焉日月入焉其人面末僂修頸卬行竅通於鼻皮革屬焉白色主肺勇敢不仁其地宜黍多旄)
(犀北方幽晦不明天之所閉也寒冰之所積也蟄蟲之所伏也其人翕形短頸大眉下尻竅通於隂骨幹屬焉)
(黑色主腎其人憃愚而壽其地宜菽多犬馬中央四達風氣之所通雨露之所會也其人大面短頥美鬚惡肥)
(竅通於口膚肉屬焉黃色主胃慧聖而好治其地宜禾多牛羊及六畜)決眦(見上)修頸卬行
(見上)翕形短頸大眉下尻(見上)大面短頥美鬚惡肥(見上)日月
風雨(淮南子是故耳目者丨丨也血氣者丨丨也)困懟(淮南子侏儒瞽師人之丨丨者也人主以)
(備樂)四用(淮南子天有四時人有丨丨何謂四用視而形之莫明於目聽而精之莫聰於耳重而閉之莫)
(固於口舍而藏之莫深於心目見其形耳聽其聲口言其誠而心致之精則萬物之化咸有極矣)各有
所宜而人性齊(淮南子伊尹之興土功也修脛者使之跖钁強脊者使之負土眇者使之凖傴)
(者使之塗丨丨丨丨丨丨丨丨矣注長脛以蹋插者使入深脊強者任負重目不正因令睎傴人塗地因其俛)
(也)見兔而缺唇見糜而四目(淮南子孕婦丨丨丨子丨丨丨丨丨子丨丨)豐
人杼首(揚子趙魏之郊燕之北鄙凡大人謂之豐人燕記曰丨丨丨丨杼首長首也)心之樞
機(國語夫耳目丨丨丨丨也故必聽龢而視正聽龢則聰視正則明聰則言聽明則德昭聽言昭德則能思)
(慮純固以言德於民民歆而德之則歸心焉)踦跂(國語丨丨畢行無有處人注踦跂跡蹇)骨節
專車(國語吳代越墮會稽獲骨焉節專車吳子使来好聘且問之仲尼曰無以吾命賓發幣於大夫及仲)
(尼仲尼爵之既徹爼而宴客執骨而問曰敢問骨何為大仲尼曰丘聞之昔禹致羣神於會稽之山防風氏後)
(至禹殺而戮之其丨丨丨丨此為大矣客曰敢問誰守為神仲尼曰山川之靈足以紀綱天下者其守為神社)
(稷之守為公侯皆屬於王者客曰防風氏何守也仲尼曰汪芒氏之君也守封隅之山者也為漆姓在虞夏商)
(為汪芒氏於周為長翟今為大人客曰人長之極幾何仲尼曰僬僥氏長三尺短之至也長者不過十之數之)
(極也)三五之門(國語且夫口丨丨丨丨也注口所以紀三辰宣五行也故謂之門)上下左
右以相心目(國語貳若體焉丨丨丨丨丨丨丨丨用而不倦身之利也上貳代舉下貳代履周旋)
(變動以役心目故能治事以制百物若下攝上與上攝下周旋不變以違心目其反為物用也何事能治)上
貳代舉下貳代履(見上)蘧篨戚施僬僥侏儒矇&KR1363;嚚瘖聾
瞶僮昏(國語丨丨不可使俛丨丨不可使仰丨丨不可使舉丨丨不可使援丨丨不可使視丨丨不可)
(使言丨丨不可使聽丨丨不可使謀又官師之所材也戚施直鎛蘧篨蒙璆侏儒扶盧矇&KR1363;修聲聾瞶司火僮)
(昏嚚瘖僬僥官師所不材也以實裔土)虎目豕喙鳶肩牛腹(國語叔魚生其母視之曰)
(是丨丨而丨丨丨丨而丨丨谿壑可盈是不可饜也必以賄死遂勿視)黑齒雕題(戰國策丨丨丨)
(丨鯷冠秫縫大吳之國也注以草染齒為黑雕題者刻其肌以丹青湼之)鳥身人言(史記秦紀大廉)
(元孫曰孟戲中衍丨丨丨丨)蜂準長目摯鳥膺豺聲(史記秦始皇紀尉繚曰秦王為)
(人丨丨丨丨丨丨丨丨丨少恩而虎狼心居約易出人下得志亦輕食人)項羽亦重瞳子(史記)
(項羽紀贊吾聞之周生曰舜目蓋重瞳子丨丨丨丨丨丨羽豈其苗裔耶何興之暴也)黑子(史記高祖)
(紀高祖為人隆準而龍顔美須髯左股有七十二丨丨注正義曰許北人呼為黶子吳楚謂之誌誌記也)長
頸鳥喙(史記越世家范蠡去自齊遺大夫種書曰蜚鳥盡良弓藏狡兔死走狗烹越王為人丨丨丨丨)
(可與共患難不可與共樂子何不去)修下而馮(史記趙世家至於後世且有伉王亦黑龍面而鳥噣)
(鬢麋髭&KR0971;大膺大胸丨丨丨丨)首上圩頂(史記孔子世家魯襄公二十二年而孔子生生而丨丨丨)
(丨注索隐曰圩音烏頂音鼎圩鼎言頂上窊也)長人(史記孔子世家孔子長九尺有六寸人皆謂之丨丨)
(而異之)項類臯陶肩類子産(史記孔子世家孔子適鄭與弟子相失孔子獨立郭東門)
(鄭人或謂子貢曰東門有人其顙似堯其丨丨丨丨其丨丨丨丨然自要以下不及禹三寸纍纍若喪家之狗)
(子貢以實告孔子孔子欣然笑曰形狀未也而似喪家之狗然哉然哉)望羊(史記孔子世家孔子學鼓)
(琴師襄子曰丘得其為人黯然而黑幾然而長眼如丨丨心如王四國非文王其誰能為此也)不能道
說而善著書(史記韓非傳非為人口吃丨丨丨丨丨丨丨丨)不盈五尺(史記仲尼弟子)
(列傳子羔長丨丨丨丨受業孔子)眇小丈夫(史記孟嘗君傳孟嘗君過趙趙平原君客之趙人聞)
(孟嘗君賢出觀之皆笑曰始以薛公為魁然也今視之乃丨丨丨丨耳孟嘗君聞之怒客與俱者下斫擊殺數)
(百人遂滅一縣以去)魁然(見上)槃散(史記平原君傳平原君家樓臨民家民家有躄者丨丨行汲)
曷鼻巨肩(史記蔡澤傳蔡澤不遇而從唐舉相唐舉熟視而笑曰先生丨丨丨丨魋顔蹙齃膝攣吾)
(聞聖人不相殆先生乎注索隐曰曷鼻謂鼻如蝎䖝也巨肩肩巨於項也蓋項低而肩竪也)期期(史記)
(張丞相傳昌為人吃又盛怒曰臣口不能言然臣丨丨知其不可)八尺為侯丞相六尺
失侯(史記張丞相傳初張蒼父長不滿五尺及生蒼蒼長丨丨餘丨丨丨丨蒼子復長及孫類長丨丨餘)
(坐法丨丨)猿臂(史記李將軍傳廣為人丨丨其善射亦天性也)短小精悍(史記郭解傳解為人)
(丨丨丨丨)腹中肥(漢書五行志在人丨丨丨而包裹心者脂也)密理疏理(漢書鼂錯傳夫)
(胡貉之地積隂之處也木皮三寸冰厚六尺食肉而飲酪其人丨丨鳥獸毳毛其性能寒揚粤之地少隂多陽)
(其人丨丨鳥獸希毛其性能暑)盲杜子夏(漢書杜欽傳欽字子夏少好經書家富而目偏盲故不好)
(為吏茂陵杜鄴與欽同姓字俱以材能稱京師故衣冠謂欽為丨丨丨丨以相别)偏盲(見上)鼻末
銳卑(漢書昌邑哀王髆傳故王年二十六七為人青黑色小目丨丨丨丨少須眉身體長大疾痿行步不)
(便)懸珠編貝(漢書東方朔傳臣朔年二十二長九尺三寸目若丨丨齒若丨丨)手足皸
瘃(漢書趙充國傳將軍將萬餘之衆不早及秋共水草之利爭其畜食欲至冬虜皆當畜食多藏匿山中依)
(險阻將軍士寒丨丨丨丨寧有利哉)五臧象天六體象地(漢書翼奉傳丨丨丨丨丨丨丨)
(丨故臧病則氣色發於面體病則欠伸動於貌)不能劇談(漢書揚雄傳為人簡易佚蕩口吃丨丨丨)
(丨默而好深湛之思)兩手皆拳(漢書外戚傳孝武鈎弋趙偼伃昭帝母也家在河間武帝廵狩過河)
(間望氣者言此有竒女天子亟使使召之既至女丨丨丨丨上自披之手即時伸由是得幸號曰拳夫人)大
聲而嘶(漢書王莽傳莽為人侈口蹷顄露眼赤精丨丨丨丨長七尺五寸好厚履高冠以氂裝衣反膺)
(高視瞰臨左右是時有用方技待詔黃門者或問以莽形貌待詔曰莽所謂䲭目虎吻豺狼之聲者也故能食)
(人亦當為人所食)鴟目虎吻(見上)公孫帝(後漢書公孫述傳會有龍出其府殿中夜有光)
(耀述以為符瑞因刻其掌文曰丨丨丨)自恥短陋恐子孫之似(後漢書馮勤傳兄弟)
(形皆偉壯唯勤祖父偃長不滿七尺常丨丨丨丨丨丨丨丨丨也乃為子伉娶長妻伉生勤長八尺三寸)長
妻(見上)洞精矘眄口吟舌言(後漢書梁冀傳為人鳶肩豺目丨丨丨丨丨丨丨丨注目)
(睛直視語吃不能明了)鼎角匿犀足履龜文(後漢書李固傳固貌狀有竒表丨丨丨丨)
(丨丨丨丨注鼎角者頂有骨如鼎足也匿犀伏犀也)長頭(後漢書賈逵傳自為兒童常在太學不通人間)
(事身長八尺二寸諸儒為之語曰問事不休賈丨丨)大耳兒(後漢書吕布傳布目備曰丨丨丨最叵信)
(按蜀志劉先主傳先主身長七尺五寸垂手下膝顧目見其耳)美須豪眉(後漢書趙壹傳趙壹字元)
(叔漢陽西縣人也體貌魁梧身長九尺丨丨丨丨望之甚偉而恃才倨傲為卿黨所擯)關節(後漢書趙)
(壹傳丨丨疢動膝炙壊潰注人有四關十二節)尼首方面(後漢書高獲傳高獲字敬公汝南新息人)
(也為人丨丨丨丨注尼首首象尼邱山中下四方高也)頂中有面(後漢書東夷傳東沃沮又於岸)
(際見一人乘破船丨丨復丨丨與語不通不食而死)頭扁(後漢書東夷傳韓俗憙歌舞飲酒鼓瑟兒生欲)
(令其丨丨皆押之以石)長耳垂肩(後漢書南蠻傳珠崖儋耳二郡在海洲上東西千里南北五百)
(里其渠帥貴丨丨皆穿而縋之丨丨三寸)鬚長四尺(魏志崔琰傳琰聲姿高暢眉目疏朗丨丨丨丨)
(甚有威重朝士瞻望而太祖亦敬憚焉)面鼻雄異(蜀志馬超傳注馬騰為人長八尺餘身體洪大)
(丨丨丨丨)白眉(蜀志馬良傳馬良兄弟五人並有才名鄕里為之諺曰馬氏五常丨丨最良良眉中有白)
(毛故以稱之)膽如斗大(蜀志姜維傳注世語曰維死時見剖丨丨丨丨)方頥大口目
有精光(吳志吳主傳注江表傳曰孫堅為下邳丞時權生丨丨丨丨丨丨丨丨堅異之以為有貴象)
紫髯(吳志吳主傳注獻帝春秋曰張遼問吳降人向有丨丨將軍長上短下便馬善射是誰降人答曰是)
(孫會稽遼及樂進相遇言不早知之急追自得舉軍嘆恨)狼顧(晉書宣帝紀魏武察帝有雄豪志聞有丨)
(丨相欲驗之乃召使前行令反顧面正向後而身不動)折臂三公(晉書羊祜傳有善相墓者言祜)
(祖墓所有帝王氣若鑿之則無後祜遂鑿之相者見曰猶出丨丨丨丨而祜竟墮馬折臂位至公而無子)杜
預癭(晉書杜預傳吳人知預病癭憚其智計以瓠繫狗頸示之每大樹似癭輒斫使白題曰杜預頸)重
八百斤(晉書南陽王模傳保體質豐偉嘗自稱丨丨丨丨按保南陽王模子)眼爛爛如巖
下電(晉書王戎傳戎幼而穎悟神彩秀徹視日不眩裴楷見而目之曰戎丨丨丨丨丨丨丨)視日
不眩(見上)長不滿七尺而腰帶十圍(晉書庾敳傳敳字子嵩丨丨丨丨丨丨丨)
(丨丨丨)其聲如雷(晉書陸機傳身長七尺丨丨丨丨)髯參軍短主簿(晉書郄超)
(傳桓温辟為征西大將軍掾温遷大司馬又轉為參軍温英氣高邁罕有所推與超言常謂不能測遂傾意禮)
(待超亦深自結納時王珣為温主簿亦為温所重府中語曰丨丨丨丨丨丨能令公喜能令公怒超髯珣短故)
(也)超髯珣短(見上)謝白面(晉書謝石傳石少患面創療之莫愈乃自匿夜有物来䑛其瘡)
(隨䑛隨差䑛處甚白故世呼為丨丨丨)此中最是難測地(晉書顧和傳王導為揚州辟從)
(事月旦當朝未入停車門外周顗遇之和方擇蝨夷然不動顗既過顧指和心曰此中何所有和徐應曰丨丨)
(丨丨丨丨丨顗入謂導曰卿州吏中有一令僕才導亦以為然)鬚目驚人(晉書劉牢之傳牢之面紫)
(赤色丨丨丨丨而沈毅多計畫)頭小而銳童子白黑分明(晉書趙至傳年十六游鄴)
(復與康相遇隨康還山陽改名浚字允元康每曰卿丨丨丨丨丨丨丨丨丨丨有白起之風矣按康嵇康)有
白起風(見上)有竒骨(晉書桓温傳生未期而太原温嶠見之曰此兒丨丨丨可試使啼及聞其)
(聲曰真英物也)面有七星(晉書桓温傳姿貌甚偉丨丨丨丨少與沛國劉惔善惔稱之曰温眼如紫)
(石稜鬚作蝟毛磔孫仲謀晉宣王之流亞也)眼如紫石稜鬚作蝟毛磔(見上)似
劉司空(晉書桓温傳初温自以雄姿風氣是宣帝劉琨之儔有以其比王敦者意甚不平及是征還於)
(北方得一巧作老婢訪之乃琨妓女也一見温便澘然而泣温問其故答曰公甚丨丨丨丨温大悦出外整理)
(衣冠又呼婢問婢云面甚似恨薄眼甚似恨小鬚甚似恨赤形甚似恨短聲甚似恨雌温於是褫冠觧帶昏然)
(而睡不怡者數日)抱輒易人(晉書桓元傳大司馬温之孽子也其母馬氏常與同輩夜坐於月下)
(見流星墜銅盆水中忽如二寸火珠冏然明淨競以瓢接取馬氏得而吞之若有感遂有娠及生元有光照室)
(占者竒之故小名靈寶妳媪每丨詣温丨丨丨而後至云其重兼常兒温甚愛異之)重兼常兒(見上)
豹視(晉書王彌傳少游俠京師隐者董仲道見而謂之曰君豺聲丨丨好亂樂禍若天下騷擾不作士大)
(夫矣)雙眸冏徹瞳子四轉(晉書盧循傳丨丨丨丨丨丨丨丨善草隸奕棋之藝)當心
赤毫(晉書劉元海載記姿儀魁偉身長八尺四寸鬚長三尺餘丨丨有丨丨毛三根長三尺六寸)生
而眉白(晉書劉曜載記身長九尺三寸垂手過膝丨丨丨丨目有赤光鬚髯不過百餘根而皆長五尺)
貌竒有壯骨(晉書石季龍載記年六七歲有善相者曰此兒丨丨丨丨丨貴不可言)龍顔
版齒(晉書慕容皝載記丨丨丨丨身長七尺八寸)一淚(晉書苻生載記幼而無頼祖洪甚惡之生)
(無一目為兒童時洪戲之問侍者曰吾聞瞎兒丨丨信乎侍者曰然生怒引佩刀自刺出血曰此亦一淚也)
赤文隠起成字(晉書苻堅載記背有丨丨丨丨丨丨曰草付臣又土王咸陽臂垂過膝目有紫)
(光)目有紫光(見上)肉印(晉書吕光載記身長八尺四寸目重瞳子左肘有丨丨)脈起
成字文曰巨霸(晉書吕光載記光左臂肉丨丨丨丨丨丨丨丨)日角偃月(晉書慕容)
(德載記身長八尺二寸姿貌雄偉額有丨丨丨丨重文)彈棋八勢(宋書王敬弘傳敬弘形狀短小)
(而坐起端方桓元謂之丨丨丨丨)出面露口秃頂拳髮(宋書臧質傳長六尺七寸丨丨)
(丨丨丨丨丨丨)似畫圖仲尼像(宋書自序上以伯玉容狀丨丨丨丨丨丨常呼為孔丘舊制車)
(駕出行衞尉丞直門常戎服張永謂伯玉曰此職乖卿志王景文亦與伯玉有舊常陪輦出指伯玉白上孔丘)
(竒形容上於是特聽伯玉直門服元衣)白虹貫日(齊書禇淵傳輕薄子頗以名節譏之以淵眼多)
(白精謂之丨丨丨丨言為宋氏亾徵也)腋下生乳(齊書王敬則傳敬則年長兩丨丨丨丨各長數)
(寸)面方如田(齊書李安民傳明帝大會新亭勞接諸軍主摴蒱官賭安民五擲皆盧帝大驚目安)
(民曰卿丨丨丨丨封侯狀也)姿狀纖小(齊書劉瓛傳瓛丨丨丨丨儒學冠於當時)服蘆茹
丸以自銷損(齊書隨郡王子隆傳子隆年二十一而體過充壯常丨丨丨丨丨丨丨丨)蕭啞
(齊書蕭坦之傳坦之肥黑無鬚語聲嘶時人號為丨丨)數人推扶乃能徒步(齊書袁彖)
(傳彖形體充腴有異於衆每從車駕射雉在郊野丨丨丨丨丨丨丨丨)行出人上常自俯
屈(齊書扶南國傳房法乘清河人昇明中為太祖驃騎中兵至左中郎將性方簡身長八尺三寸丨丨丨丨)
(丨丨丨丨青州刺史明慶符亦長與法乘等朝廷唯此二人)以手握臂月小半分(梁書)
(沈約傳以書陳情於勉曰開年以来病增慮切當由生靈有限勞役過差總此凋竭歸之暮年牽策行止努力)
(祗事外觀傍覽尚似全人而形骸力用不相綜攝常湏過自束持方可僶俛解衣一臥支體不復相關上熱下)
(冷月增日篤取煖則煩加寒必利後差不及前差後劇必甚前劇百日數旬革帶常應移孔丨丨丨丨率計丨)
(丨丨丨以此推算豈能支久若此不休日復一日將貽聖主不追之恨冐欲表聞乞歸老之秩若天假其年還)
(得平徤才力所堪惟思是策)紫志(梁書沈約傳約左目重瞳子腰有丨丨聰明過人)龍顔馬
口(梁書范縝傳八彩重瞳勛華之容丨丨丨丨軒皥之狀形表之異也比干之心七竅列角伯約之胆其大)
(若拳此心器之殊也)河目(梁書劉峻傳龍犀日角帝王之表丨丨龜文公侯之相)目精洞黃
能視闇中物(陳書馬樞傳凡所居處盗賊不入依托者常數百家丨丨丨丨丨丨丨丨丨)青
睛(陳書徐陵傳陵目有丨丨時人以為聰惠之相)通睛揚白(陳書新安王伯固傳伯固世祖第五)
(子也生而龜胸目丨丨丨丨形狀眇小而俊辯善言論)醜而不陋吃而能談(南史周弘)
(正傳弘正丨丨丨丨丨丨丨丨誹諧似優剛腸似直)卿言目眇眇以愁予耶(南史劉孝)
(綽傳子諒為梁湘東王所善王常遊江濱嘆秋望之美諒對今日可謂帝子降於北渚王有目疾以為刺已應)
(曰丨丨丨丨丨丨丨丨丨從此嫌之)坳胡(南史鄧琬傳劉胡南陽湼陽人也本以面坳黑似胡故名丨丨)
(及長單名胡焉出身郡將稍至隊主討伐諸蠻往無不捷蠻甚畏憚之明帝即位除越騎校尉蠻畏之小兒啼)
(語云劉胡来便止)方頥隆準(南史樂藹傳家居江陵丨丨丨丨舉動藴藉)頭生二角
(南史孫謙傳末年丨丨丨肉丨各長一寸)七星文(南史陶弘景傳神儀明秀朗目疎眉細形長額聳耳)
(耳孔各有十餘毛出外二尺許右膝有數十黑子作丨丨丨)黑面僕射(魏書宗室欽傳位中書監)
(尚書右僕射儀同三司欽色尤黑故時人號為丨丨丨丨)筆頭(魏書古弼傳弼頭尖世祖常名之曰丨丨)
(是以時人呼為筆公)齇王(魏書王惠龍傳初崔浩弟恬聞惠龍王氏子以女妻之浩既婚姻及見惠龍曰)
(信王家兒也王氏世齇鼻江東謂之丨丨惠龍鼻大浩曰真貴種矣)瞎虎(魏書谷楷傳楷眇一目而性甚)
(嚴忍前後奉使皆以酷暴為名時人號曰丨丨)坐仰偃伏(北齊書安德王延宗傳延宗容貌充壯丨)
(則丨丨則丨人笑之乃嚇然奮發氣力絶異馳騁行陣勁捷若飛)生而無骨(北齊書淮南王仁光)
(傳河西王仁幾丨丨丨丨不自支持)蒜髮(北齊書慕容紹宗傳西魏遣其大將王思政入據潁州又以紹宗)
(為南道行臺與太尉高岳儀同劉豐等率軍圍擊堰洧水以灌之時紹宗頻有凶夢意每惡之乃私謂左右曰)
(吾自年二十已還恒有丨丨昨来蒜髮忽然自盡以理推之蒜者算也吾算將盡乎未幾與豐臨堰見北有塵)
(氣乃入艦同坐暴風從東北来遠近晦冥舟纜斷飄艦徑向敵城紹宗自度不免遂投水而死)龍眉豹
頸(北齊書高昂傳昂字敖曹乾第三弟幼稚時便有壯氣長而俶儻瞻力過人丨丨丨丨姿體雄異)面
如刻畫(北齊書崔㥄傳趙郡李渾嘗讌聚名輩詩酒正讙譁悛後到一坐無復談話者鄭伯猷嘆曰身)
(長八尺丨丨丨丨謦欬為洪鐘響胸中貯千卷書使人那得不畏服)立髮委地(北齊書王琳傳琳體)
(貌閑雅丨丨丨丨)有班定遠相(北齊書徐之才傳孝綽又云徐郎燕頷丨丨丨丨之丨)智
牙(北齊書徐之才傳武成生齻牙問諸醫尚藥典御鄧宣文以實對武成怒而撻之後以問之才拜賀曰此)
(是丨丨生智牙者聰明長壽武成悦而賞之)齊鬚公(北齊書許惇傳惇美鬚髯下垂至帶省中號為)
(長鬛公顯祖嘗因酒酣握惇鬚髯稱美遂以刀截之唯畱一握惇懼因不復敢長時人又號為丨丨丨)隠
身鞍甲之中(周書李弼傳弟㯹大統元年授撫軍將軍進封晉陽縣子邑四百戶尋為太祖帳内)
(都督從復弘農破沙苑㯹跨馬運矛衝鋒䧟陣丨丨丨丨丨丨敵人見之皆曰避此小兒不知㯹之形貌正自)
(如是太祖初亦聞㯹驍悍未見其能至是方嗟嘆之謂㯹曰但使胆決如此何必湏要八尺之軀也)兩手
各長尺餘(隋書劉元進傳少好任侠為州里所宗丨丨丨丨丨丨臂垂過膝)犀額龜背
(隋書劉焯傳焯丨丨丨丨望高視遠聰敏沈深弱不好弄)模書知字(隋書盧太翼傳其後目盲以手)
(丨丨而丨其丨)楊大肚(北史齊文宣帝紀雖以楊愔為宰輔使進厠籌以其體肥呼為丨丨丨)六
指(北史李諧傳諧為人短小丨丨因癭而舉頥因跛而緩步因謇而徐言人言李諧善用三短)善用
三短(見上)馬面彪身(北史斛律光傳光字明月丨丨丨丨神爽雄傑少言笑工騎射)連心
異體(舊唐書高宗紀癸丑涇州獻二小兒丨丨丨丨年四歲)左仗下黑色小兒(舊唐)
(書李密傳密以父蔭為左親侍常在仗下煬帝顧見之退謂許公宇文述曰向者丨丨丨丨丨丨丨為誰許公)
(對曰故蒲山公李寬子密也帝曰箇小兒視瞻異常勿令宿衞)眼有赤光(舊唐書劉師立傳後人告)
(師立自云丨丨丨丨體有非常之相姓氏又應符讖太宗謂之曰人言卿欲反如何師立大懼俯而對曰臣任)
(隋朝不過六品身材駑下不敢輒希富貴過蒙非常之遇常以性命許國而陛下功成事立臣復致位將軍顧)
(已循躬實踰涯分臣是何人輒敢言反太宗笑曰知卿不然此妄言耳賜帛六十疋延入臥内慰喻之)李
緯好髭鬚(舊唐書房元齡傳太宗幸翠微宫授司農卿李緯為民部尚書元齡時在京城畱守有自)
(京師来者太宗問曰元齡聞李緯拜尚書如何對曰元齡但云丨丨丨丨丨更無他語太宗遽改授緯洛州刺)
(史其為當時準的如此)鳶肩火色(舊唐書馬周傳中書侍郎岑文本謂所親曰吾見馬君論事多)
(矣援引事類揚㩁古今舉要刪蕪會文切理一字不可加一言不可減聽之靡靡令人忘倦昔蘇張終賈正應)
(此耳然丨丨丨丨騰上必速恐不能久耳)面似高麗(舊唐書楊再思傳再思為御史大夫時張易之)
(兄司禮少卿同休常奏請公卿大臣宴於司禮寺預其會者皆盡醉極歡同休戲曰楊内史丨丨丨丨再思欣)
(然請剪紙自帖於巾却披紫袍為高麗舞縈頭舒手舉動合節滿座嗤笑)神彩過人(舊唐書楊慎矜)
(傳偉儀形風韻高朗愛客喜飲藉甚於時慎名常覽鏡見其鬚面丨丨有丨於丨覆鏡歎惋曰吾兄弟三人盡)
(長六尺餘有如此貌如此材而見容當代以期全難矣何不使我少體弱耶竟如其言)驢耳龍耳
(舊唐書李忠臣傳建中初常因奏對德宗謂之曰卿耳甚大真貴人也忠臣對曰臣聞丨丨甚大丨丨甚小臣)
(耳雖大乃驢耳也上說之)卷髮(唐書王世充傳世充豺聲丨丨忌刻深阻涉書傳喜兵法通龜策推步)
容貌魁岸(唐書薛舉傳丨丨丨丨武敢善射殖産巨萬好結納邊豪為長雄)方口博脣
(唐書婁師德傳師德長八尺丨丨丨丨深沈有度量人有忤已輒遜以自免不見容色)猨臂虎口
(唐書郭知運傳知運長七尺丨丨丨丨)雒文似臨淮王面黑子似顔平原
(唐書柏良器傳父造以獲嘉令死安禄山難乃學擊劒欲報賊父友王奐為光弼從事見之曰爾丨丨丨丨丨)
(丨丨丨丨丨丨丨丨殆能立功乃薦之光弼)短李(唐書李紳傳為人短小精悍於詩最有名時號丨丨)
胸有七黑子(唐書高力士傳力士幼與母麥相失後嶺南節度使得之瀧州迎還不復記識母曰)
(丨丨丨丨丨在否力士袒示之如言母出金環曰兒所服者乃相持號慟帝為封越國夫人)白眼相
公(唐書張允伸傳允伸卒詔張公素為節度使進同中書門下平章事性暴厲眸子多白燕人號丨丨丨丨)
言音鴻爽(唐書齊映傳映為人白晳長大丨丨丨丨故帝令侍左右或前馬臚傳詔旨)顧視
如猛獸(五代史雜傳張彦澤為人驍悍殘忍目睛黃而夜有光丨丨丨丨丨)顧目見耳(五代)
(史前蜀世家王衍為人方頥大口垂手過膝丨丨丨丨)郭雀兒(五代史東漢世家周太祖少賤黥其)
(頸上為飛雀世謂之丨丨丨)癭相(宋史王欽若傳欽若狀貌短小項有附疣時人目為丨丨)鐵山
(宋史王繼升傳子昭遠形質魁偉色黑繼升名之丨丨)黑王相公(宋史王超傳子德用字元輔狀)
(貌雄毅面黑頸以下白晳人皆異之閭閻婦女小兒皆呼德用曰丨丨丨丨)牛目虎顧(宋史蕭注)
(傳安石丨丨丨丨視物如射按安石王安石)四乳(宋史范鎮傳兄鎡卒於隴城無子聞其有遺腹子在)
(外鎮時未仕徒步求之兩蜀間二年乃得之曰吾兄異於人體有丨丨是兒亦必然已而果然)目光有
芒(宋史儒林傳陳亮字同父婺州永康人生而丨丨丨丨為人材氣超邁喜談兵論議風生下筆數千言立)
(就)鐵色(宋史文苑傳賀鑄長七尺面丨丨眉目聳拔)面藍色(宋史丁大全傳字子萬鎮江人)
(丨丨丨)人質么麽(宋史南漢世家有余延業者丨丨丨丨)睛如金(宋史佞幸傳王黼為)
(人美風姿目丨丨丨有口辨才疎雋而寡學術)耳重輪(宋史外國大食傳大中祥符五年廣州言大食)
(國人無西忽盧華百三十歲丨有丨丨貌甚偉異)長髮因吉(遼史蕭陶蘇幹傳四世祖因吉髮長)
(五尺時呼為丨丨丨丨)目若風駞(遼史逆臣傳察割字歐辛其父安端嘗使奏事太祖謂近侍曰)
(此子丨丨丨丨面有反相朕若獨居無令入門)膚若蛇皮(遼史逆臣傳益都殘忍多力丨丨丨丨)
髯張口哆(金史雷淵傳為人軀幹雄偉丨丨丨丨顔渥丹眼如望洋遇不平則疾惡之氣見於顔間)
(或嚼齒大罵不休雖痛自懲創餘亦不能變也)目光如鶻(金史王欝傳儀狀魁竒丨丨丨丨)目
中有火(元史孟速思傳幼有竒質年十五盡通本國書大祖聞之召至闕下一見大悦曰此兒丨丨丨)
(丨它日可大用)黑髯使臣(元史拜降傳授浙江省理問官時事方草創省臣有所建白及事有不可)
(便宜自決湏奏聞者以拜降善敷奏數令馳驛往咨於朝及引見世祖遥識之喜曰丨丨丨丨復来耶其見器)
(重如此)修目覆目(元史察罕帖木兒傳身長七尺丨丨丨丨左頬有三毫或怒則毫皆直指)左
頰三毫(見上)額有赤文如雙樹(元史何榮祖傳榮祖狀貌魁偉丨丨丨丨丨丨丨背)
(負隆起有相者謂曰子位極人臣且壽相也)面如紫瓊(元史張起嚴傳起嚴丨丨丨丨美髯方頥)
(而眉目清揚可觀望而知為雅量君子)不任乘馬(元史孛术魯翀傳擢陕西漢中道廉訪使會立)
(太禧院除僉太禧宗裀院兼祗承神御殿事詔遣使趣之還迎駕至龍虎臺帝問子翬来何緩太禧院使阿榮)
(對曰翀體豐肥丨丨丨丨從水道来是以緩耳)唯耳之恃(逸周書師曠曰瞑臣無見為人辨也丨丨)
(丨丨而耳又寡聞而易窮王子汝將為天下宗乎)小墨墨(劉向新序晉平公閒居師曠侍坐平公曰)
(子生無目眹甚矣子之墨墨也師曠對曰天下有五墨墨而臣不得與一焉平公曰何謂也師曠曰羣臣行賂)
(以采名譽百姓侵冤無所告訴而君不悟此一墨墨也忠臣不用用臣不忠下才處高不肖臨賢而君不悟此)
(二墨墨也姦臣欺詐空虚府庫以其少才覆塞其惡賢人逐姦邪貴而君不悟此三墨墨也國貧民罷上下不)
(和而好財用兵嗜欲無厭謟諛之人容容在旁而君不悟此四墨墨也至道不明法令不行吏民不正百姓不)
(安而君不悟此五墨墨也國有五墨墨而不危者未之有也臣之墨墨丨丨丨耳何害乎國家哉)齒堅
剛舌柔順(孔叢丨丨丨卒盡相磨丨丨丨終以不弊)目瞤(焦氏易林丨丨足動喜如其願舉家)
(蒙寵)口方舌圓為知樞門(焦氏易林丨丨丨丨丨丨丨丨解釋鈎帶商旅以歡)瘠蠡
小瘦(焦氏易林丨丨丨丨以病之癃)秃齒(焦氏易林凶門生意牢戶多寬沙陁丨丨使我困窮)大
足長股(焦氏易林丨丨丨丨利出行道)食多者長食少者幼(劉熙釋名齒始也少)
(長之别始乎此也以齒丨丨丨丨也丨丨丨丨也)事業所湏(劉熙釋名手湏也丨丨之丨丨也)
任於恩(班固白虎通心之為言任也丨丨丨也)象火(班固白虎通心所以為禮何心火之精也)
(南方尊陽在上卑隂在下禮有尊卑故心丨丨色赤而銳也人有道尊天本在上故心下銳也耳為之候何耳)
(能徧内外别音語火照有似於禮上下分明)支體主(班固白虎通目為心視口為心譚耳為心聽鼻)
(為心嗅是其丨丨丨也)肝之府(班固白虎通膽者丨丨丨也肝者木之精也主仁仁者不忍故以膽)
(斷也是以肝膽二者必有勇也)碓顙而深目虎膺而熊背(吳越春秋專諸者堂邑人)
(也伍胥之亾楚如吳時遇之於途專諸方與人鬭將就敵其怒有萬人之氣甚不可當其妻一呼即還子胥怪)
(而問其狀何夫子之怒甚也聞一女子之聲而折道寧有說乎專諸曰子視吾之儀寧類愚者也何言之鄙也)
(夫屈一人之下必伸萬人之上子胥因相其貌丨丨丨丨丨丨丨丨丨丨戾於從難知其勇士隂而結之欲以)
(為用)迎風則僵負風則伏(吳越春秋臣國東千里之人臣細小無力丨丨丨丨丨丨丨丨)
(大王有命臣敢不盡力按此要離語)人心惠而目多采(王充論衡望豐屋知名家睹喬木知)
(舊都鴻文在國聖世之驗也孟子相人以眸子焉心清則眸子瞭瞭者目文瞭也夫候國占人同一實也國君)
(聖而文人聚丨丨丨丨丨丨丨)足蹈二五手把十文(葛洪神仙傳洪按西昇中胎及復命)
(苞及珠韜玉機金篇内經皆云老子黃白色美眉廣顙長耳大目疎齒方口厚唇額有三五達理日角月懸鼻)
(純骨雙柱耳有三漏門丨丨丨丨丨丨丨丨以周文王時為守藏史至武王時為柱下史時俗見其久壽故號)
(之為老子)髮大如縷(王嘉拾遺記頻新國人来朝其國人皆多力不食五榖日中無影飲桂漿雲霧)
(羽毛為衣丨丨丨丨堅韌如觔伸之幾至一丈置之自縮如蠡)面似羌(劉義慶世說王平子始下丞相)
(語大將軍不可復使羌人東行平子丨丨丨)顔回重瞳(劉勰新論孔子返宇丨丨丨丨)六手
(任昉述異記軒轅之初立也有蚩尤氏兄弟七十二人銅頭鐵額食鐵石軒轅誅之於涿鹿之野蚩尤能作雲)
(霧涿鹿今在冀州有蚩尤神俗云人身牛蹏四目丨丨)大頭龍驤(崔鴻前秦錄雄頭大足短軍中)
(稱為丨丨丨丨按雄苻雄)髮至於眉(李蘩鄴侯外傳周氏既娠凡二年方寢而生泌生而丨丨丨丨)
羊鼻公(柳宗元龍城錄魏左相忠言讜論贊襄萬機誠社稷臣有日退朝太宗笑謂侍臣曰此丨丨丨)
(不知遺何好而能動其情侍臣曰魏徵好嗜醋芹每食之欣然稱快此見其真態也)卷耳(高懌羣居解頥)
(韋慶本女選為妃詣明堂欲謝而慶本兩耳先卷朝士多呼為丨丨)黑毫左旋如黑子引
之尺餘(叚成式酉陽雜爼則天初誕之夕雌雉皆雊右手中指有丨丨丨丨丨丨丨丨丨丨丨)生
不怕京兆尹死不畏閻羅王(叚成式酉陽雜爼上都街肆惡少率髠而膚劄備衆)
(物形狀時諸軍張拳強劫至有以蛇集酒家捉羊脾擊人者今京兆薛公上言白令里長潛捕約三千餘人悉)
(杖煞屍於市市人有點青者皆炙滅之時大寧坊力者張幹劄左膊曰丨丨丨丨丨丨右膊曰丨丨丨丨丨丨)
(又有王力奴以錢五千召劄工劄胸腹為山亭院池樹草木鳥獸無不悉具細若設色公悉杖殺之)白舍
人行詩圖(叚成式酉陽雜爼荆州街子葛清勇不膚撓自頸已下通刺白居易舍人詩成式常與荆)
(客陳至呼觀之令其自解背上亦能闇記反手指其去處至不是此花偏愛菊則有一人持杯臨菊藂又黃夾)
(纈林寒有葉則指一樹樹上挂纈纈窠鎖勝絶細凡刻三十餘處首體無完膚陳至呼為丨丨丨丨丨丨也)
腋下有兩肉翅長數寸(叚成式酉陽雜爼魏明帝起凌雲臺峻峙數十丈即韋誕白首)
(處有人鈴下能着屐登緣不異踐地明帝怪而煞之丨丨丨丨丨丨丨丨丨)覺元(叚成式酉陽雜爼身)
(神及諸神名異者腦神曰丨丨髮神曰元華目神曰虚監鼻神曰沖龍玉舌神曰始梁)元華(見上)虚
監(見上)沖龍玉(見上)始梁(見上)影神(叚成式酉陽雜爼道士郭采真言人影數至九成式)
(常試之至六七而已外亂莫能辨郭言漸益炬則可别又說九影各有名丨丨一名右皇二名魍魎三名洩節)
(樞四名尺鳬五名索關六名魄奴七名竈囜舊抄九影名在麻面紙中向下兩字魚食不記八名亥靈胎九魚)
(全食不辨)喉聲如鼓簧若成韻節(叚成式酉陽雜爼許州有一老僧自四十已後每寐)
(熟即丨丨丨丨丨丨丨丨丨許州伶人伺其寢即譜其聲按之)頭中有珠(杜光庭錄異記洪州北界)
(大王埠胡氏子亾其名胡本家貧有子五人其最小者氣狀殊偉此子既生家稍充給農桑營贍力漸豐足鄕)
(里咸異之其家令此子以舡載麥泝流詣州市未至間江岸險絶牽路不通截江而渡舡勢抵岸力不能制沙)
(摧岸崩穴中得錢數百萬棄麥載錢而歸由是其家益富市置僕馬營飾服裝咸言此子有福不欲久居村落)
(因令来往城市稍親狎人事行及中道所馳之馬跑地不進顧謂其僕曰舡所抵處岸中得錢馬所跑處亦恐)
(有物因令左右斸之得金五百兩齎之還家他日復詣城市因有商胡遇之知其丨丨丨丨使人誘之以其狎)
(熟飲之以酒取其珠而去初額上有肉隐起如半毬子形失珠之後其肉遂䧟既還家親友眷屬咸共嗟訝自)
(是此子精神減耗成疾而卒其家生計亦漸亾落焉)宜為隆儒殿學士(宋敏求春明退朝錄)
(邇英閣講諷之所也閣後有隆儒殿在叢竹中制度特小王原叔久在講筵而身品短同列戲之曰丨丨丨丨)
(丨丨丨)口能納拳(王偁東都事略王黼傳黼善風姿面如傅粉鬚髮與目中精色盡金黃張丨丨)
(自丨其丨)椎首(馬令南唐書義死傳朱令贇大將軍業從子也常從業軍初為小校趫捷善射丨丨鷹目)
(軍中號朱深眼)朱深眼(見上)玉樓銀海(趙德麟侯鯖錄東坡在廣州日作雪詩云凍合丨丨)
(寒起粟光搖丨丨眩生花人不知其使事也後移汝海過金陵見王荆公論詩及此云道家以兩肩為玉樓以)
(目為銀海是使此事否坡笑之)得坤爻六二之動(葉夢得石林燕語吕丞相微仲性沈厚剛)
(果遇事無所為屈身幹長大而方望之偉然初相蘇子瞻草麻云果毅而達兼孔門三子之風直大以方丨丨)
(丨丨丨丨丨蓋以戲之微仲終身以為恨言固不可不眘也)骨類盧多遜(王闢之澠水燕談錄)
(寇萊公十九擢進士第有善相者曰君相甚貴但及第太早恐不善終若功成早退庶免深禍蓋君丨丨丨丨)
(丨耳後果如其言)倚市簷(岳珂桯史姑蘇有民家姓唐一兄一妹其長皆丈有二尺里人謂之唐大)
(漢不復能嫁娶每行勌丨丨丨憩坐如堵墻不可出出輒傾市從觀之日㗖斗餘無所得食因適野為巨室受)
(困粟蓋立囷外即可舉手以致不必以梯也)肖其外氏(陸游老學庵筆記曾子宣丞相家男女手)
(指皆少指端一節外甥亦然或云襄陽魏道輔家世指少一節道輔之姊嫁子宣故子孫丨丨丨丨)聲雌
步碎(陸游老學庵筆記韓魏公丨丨文潞公丨丨相者以為二公若無此二事皆非人臣之相)天人
相(陸游老學庵筆記陳福公長卿重厚粹美有丨丨之丨然議者擬其少英偉之氣予為編修官時一日與)
(沈持要尹少稷見公於都堂閣公忽盛怒曰張德遠以元樞輙受三省樞密院訴牒雖是勲德重望亦豈當如)
(此方言此時精神赫然目光射人退以告朝士皆云平生未嘗見公怒古人有貴在於怒者此豈是耶)龍
爪(陸游老學庵筆記慶歴中河北道士賈衆妙善相見豫章黃庠手曰左手得丨丨雖當魁天下而不仕若)
(右手得之則貴矣庠果為南省第一不及廷對而死)脛骨大如柱(陸游南唐書盧文進傳嘗至無)
(定河見人丨丨丨丨丨長可七尺云)鬚若緣坡竹(王楙野客叢書魯直次炳之玉版紙詩韻曰王)
(侯丨丨丨丨丨注王襃髯奴詞曰離離若緣坡之竹鬱鬱若春田之苗)矲雉(王楙野客叢書方言桂林)
(之間謂人短為丨丨雉正作矮字呼也)司馬光如周必大(羅大經鶴林玉露壽皇一日燕)
(居歎曰好一箇宰相但恐福薄耳蓋疑其相也一老璫在傍徐奏曰官家所歎豈非周必大乎上曰爾何知曰)
(臣見所畫丨丨丨像亦如必大清臞上為之一笑未幾遂登庸為太平宰相與聞揖遜之盛出鎮長沙退休享)
(清閒之福十有餘年)二十八文(周密齊東野語古之所謂廋詞即今之隐語而俗所謂謎手指云大)
(者兩文小者三文十枚共計丨丨丨丨)彌陀印(周密癸辛雜識續集湖州貴涇坊有周丨丨者其人)
(手中有彌陀丨故得名)津液涎淚皆水(張仲才文始真經觀道者如觀水以觀沼為未足則)
(之河之江之海曰水至也殊不知我之丨丨丨丨丨丨)應棗應榆(張仲才文始真經心丨丨肝丨)
(丨)寓目舍肝(張仲才文始真經魂晝丨丨魄夜丨丨寓目能見舍肝能夢)素領(陶宗儀輟)
(耕錄項後白髮曰丨丨漢馮唐白首為郎官素髮垂領)宣髮(陶宗儀輟耕錄人之年壯而髮班白者俗)
(曰算髮以為心多思慮所致蓋髮乃血之餘心主血血為心役不能上廕乎髮也然本草云蕪菁子壓油塗頭)
(能變蒜髮則亦可作蒜易說卦巽為寡髮陸德明曰寡本作宣黑白雜為丨丨據此則當用宣字為是)
御定子史精華卷一百二十三
