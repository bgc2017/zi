欽定四庫全書
御定子史精華卷四十一
設官部五
使臣
古之膚使(揚子張騫蘇武之奉使也執節没身不屈王命雖丨丨丨丨其猶劣諸注雖古之美使所)
(不及矣)拜章(國語四牡君之所以章使臣之勤也敢不丨丨)繡衣持節(史記楊僕傳盗賊滋)
(起天子乃使光禄大夫范昆諸輔都尉及故九卿張德等衣丨丨丨丨虎符發兵㠯興擊)四道竝出
(史記大宛傳天子令騫因蜀犍為發間使丨丨丨丨出駹出冉出徙出卭僰皆各行一二千里注徙因斯蜀郡)
(有徙縣僰蒲北反按騫張騫)杖斧(漢書武帝紀泰山琅邪羣盗徐勃等阻山攻城道路不通遣直指使)
(者暴勝之等衣繡衣丨丨分部逐捕注杖斧持斧也謂建持之以為威也)假鉦鼓(漢書平帝紀使謁者)
(大司馬掾四十四人持節行邊兵遣執金吾候陳茂丨㠯丨丨注假鉦鼓者欲重其威也鉦者鐃也似鈴柄中)
(上下通)橐中裝(漢書陸賈傳賈有口辨常使諸侯時尉佗平南越因王之高祖使賈賜佗印為南越)
(王佗賜賈丨丨丨直千金它送亦千金)持節發粟(漢書汲黯傳河内失火燒千餘家上使黯往視)
(之還報曰家人失火屋比延燒不足憂臣過河内河内貧人傷水旱萬餘家或父子相食臣謹㠯便宜丨丨丨)
(河内倉丨以振貧民請歸節伏矯制辠上賢而釋之)齧雪(漢書蘇武傳武帝遣武㠯中郎將使持節送匈)
(奴使留在漢者單于欲降之迺幽武置大窖中絶不飲食天雨雪武卧丨丨與旃毛并咽之匈奴廼徙武北海)
(上無人處使牧羝羝乳廼得歸武既至海上仗漢節牧羊卧起操持節旄盡落注羝牡羊也)海上牧
羝(見上)節旄盡落(見上)鴈足帛書(漢書蘇武傳匈奴與漢和親漢求武等匈奴詭言武)
(死後漢使復至匈奴常惠請其守者與俱得夜見漢使具自陳道教使者謂單于言天子射上林中得丨丨有)
(係丨丨言武等在某澤中使者大喜如惠語㠯讓單于單于視左右而驚謝漢使曰武等實在㠯始元六年至)
(京師拜為典屬國)馳四乘傳(漢書司馬相如傳拜相如為中郎將建節往使副使者王然於壺充)
(國呂越人丨丨丨之丨因巴蜀吏幣物㠯賂西南夷至蜀太守㠯下郊迎縣令負弩矢先驅蜀人㠯為寵)致
賜諭指(漢書張騫傳拜為中郎將多持節副使道可便遣之旁國騫既至烏孫丨丨丨丨注㠯天子意)
(指曉告之)鑿空(漢書張騫傳騫還拜為大行歲餘騫卒後歲餘其所遣副使通大夏之屬者皆頗與其人)
(俱來於是西北國始通於漢矣然騫丨丨諸後使往者皆稱博望侯㠯為質於外國外國由是信之注鑿開也)
(空通也始開通西域道也質信也)齎操(漢書張騫傳天子好宛馬使者相望於道一輩大者數百少者)
(百餘人所丨丨大放博望侯時注操持也所齎持謂節及幣也放依也)窮河源(漢書張騫傳漢使丨)
(丨丨其山多玉石采来天子案古圖書名河所出山曰昆侖云)諭意風指(漢書嚴助傳上嘉淮南之)
(意美將卒之功廼令嚴助丨丨丨丨於南越)棄繻生(漢書終軍傳初軍從濟南當詣博士步入關關)
(吏予軍繻軍問㠯此何為曰為復傳還當㠯合符軍曰大丈夫西遊終不復傳還棄繻而去軍為謁者使行郡)
(國建節東出關關吏識之曰此使者廼前丨丨丨也)請纓(漢書終軍傳遣軍使南越說其王欲令入朝比)
(内諸侯軍自丨願受長丨必羈南越王而致之闕下)美俗使者(漢書何竝傳遷竝隴西太守徙穎川)
(太守代陵陽嚴詡詡至拜為丨丨丨丨注宣美風化使者)收功大夏(漢書叙傳博望杖節丨丨丨丨)
埋輪都亭(後漢書張綱𫝊漢安元年選遣八使徇行風俗餘人受命之部而綱獨丨其車丨於洛陽)
(丨丨曰豺狼當路安問狐狸遂奏大將軍冀河南尹不疑無君之心十五事)徇行風俗(見上)八
俊(後漢書張綱傳注詔遣八使巡行風俗同時俱拜天下號曰丨丨)高車出關(後漢書郭丹傳)
(丹從師長安買符入函谷關慨然歎曰丹不乘使者車終不出關更始二年三公舉丹賢能徵為諫議大夫持)
(節使歸南陽安集受降丹自去家十有二年果乘丨丨丨丨如其忘焉)二使星(後漢書李郃傳和帝)
(分遣使者皆微服單行各至州縣觀採風謠使者二人當到益部投郃候舍時夏夕露坐郃因仰觀問曰二君)
(發京師時寧知朝廷遣二使邪二人默然驚相視曰不聞也問何㠯知之郃指星示云有丨丨丨向益州分野)
(故知之耳)設介副(魏志明帝紀注宣命遣使則丨丨丨臨敵交刃則參御右)丁厷掞張隂
化不盡(蜀志鄧芝傳芝見亮曰今主上初在位宜遣大使重申吳好亮乃遣芝修好於權權與亮書曰)
(丨丨丨丨丨丨丨丨和合二國惟有鄧芝注掞音夷念反或作豔蓋謂丁厷之言多浮豔也)見敬亞
於鄧芝(蜀志鄧芝傳將命使吳權嘉其抗直甚愛待之丨丨丨丨丨丨)大珠一斛(蜀志宗預)
(傳預復東聘吴孫權捉預手涕泣而别遺預丨丨丨丨)奉命光國(吳志吳主傳陳化為郎中令使)
(魏魏文帝心竒其辭使畢當還禮送甚厚權以化丨丨丨丨拜犍為太守)有出境才(吳志孫皓傳注)
(張儼拜大鴻臚使於晉皓謂儼曰今南北通好以君丨丨丨之丨故相屈行)臨軒金石(晉書禮志)
(天王將遣使臣皆有樂故謂丨丨遣使宜有丨丨之樂)著傳詔服(晉書何無忌傳無忌偽丨丨丨)
(丨稱敕使)鳳舉之使(宋書臨川王道規傳無辱丨丨丨丨靈□不召而自彰)使卿復知
寒暑(陳書徐陵傳太清二年兼通直散騎常侍使魏魏人授館宴賓是日甚熱其主客魏收嘲陵曰今日)
(之熱當由徐常侍来陵即答曰昔王肅至此為魏始制禮儀今我來聘丨丨丨丨丨丨)風氣韶亮
(南史陸琰傳琰兼通直散騎常侍聘齊為使主丨丨丨丨占對閒敏齊士大夫甚傾心焉)必抽朝彦
(魏書高陽王雍傳蕃使之人丨丨丨丨或歴險千餘或履危萬里先朝賞格酬以爵品今朝改式止及階勞折)
(以代考有乖使望非所以奬勵皇華而敦重四牡者也)止及階勞(見上)資酈生辨騁
終軍辭(魏書張倫傳選衆而舉使乎稱職丨丨丨之丨丨丨丨之丨憑軾下齊長纓繫越)精簡
行人(魏書李順傳沮渠蒙遜以河西内附世祖欲丨丨丨丨崔浩曰宜令清德重臣奉詔褒慰尚書李順)
(即其人也)十有二返(魏書李順傳凡使凉州丨丨丨丨太祖稱其能)賦阮詩(魏書李彪傳加)
(員外散騎常侍使於蕭賾將還賾親謂曰卿前使還日丨丨丨云但願長間暇後歲復来遊果如今日卿此還)
(也復有來理否彪答曰使臣請重賦阮詩曰宴衍清都中一去永矣哉賾惘然曰觀卿此言似成長闊朕當以)
(殊禮相送)六度銜命(魏書李彪傳彪前後丨丨丨丨南人竒其謇諤)四使之門(北齊書李)
(渾傳子湛字處元涉獵於文史有家風為太子舍人兼常侍聘陳渾與弟繪偉俱為聘梁使主湛又為使副是)
(以趙郡人士目為丨丨丨丨)口頰&KR0008;&KR0008;(北史李諧傳天平末魏欲與梁和好朝議將以崔㥄為使)
(主㥄曰文采與識㥄不推李諧丨丨丨丨諧乃大勝於是以諧聘焉)張旜出境(北史韓褒傳論或紆)
(組登朝獲當時之譽或丨丨丨丨有專對之才)給角符(唐書百官志門下省侍中二人發驛遣使則丨)
(丨丨)雲徹風恬(唐書裴行儉傳帝詔行儉册送波斯王且為安撫大食使徑莫賀延磧風礫晝冥導)
(者迷將士饑乏行儉止營致祭俄而丨丨丨丨行數百步水草豐美後来者莫識其處衆皆驚以方漢貳師將)
(軍)海風訖息(唐書陸元方傳累轉監察御史武后時使嶺外方涉丨風濤驚壯舟人懼元方曰吾)
(受命不私神豈害我趣使濟而丨丨丨)御史雨(唐書顔真卿傳遷監察御史使河隴時五原有冤獄)
(久不決天且旱真卿辨獄而雨郡人呼丨丨丨)三使絶域(唐書張薦傳薦占對詳辨丨丨丨丨)人
清可用(唐書馮伉傳醴泉令缺宰相高選德宗曰前使澤潞不受幣者其丨丨丨丨也遂以授伉)私
覿官(唐書韋丹傳故事使外國賜州縣十官賣以取貲號丨丨丨)平三國憾(唐書朱子奢傳)
(初高麗百濟同伐新羅連年兵不解新羅告急帝假子奢員外散騎侍郎持節諭旨丨丨丨之丨二國上書謝)
(罪贈遺甚厚)閶闔流星(宋史天文志紫微垣兩蕃正南開如門曰丨丨有丨丨自門出四野者當)
(有中使銜命視其所往分野論之不依門出入者外蕃國使也)天節八星(宋史天文志丨丨丨丨在)
(畢附耳南主使臣持節宣威四方明大則使忠)窮海帛書(元史郝經傳以經充國信使使宋拘宋十)
(六年經還之歲汴中民射雁金明池得繫帛書詩云霜落風高恣所如歸期回首是春初上林天子援弓繳丨)
(丨纍臣有丨丨後題曰至元五年九月一日放雁獲者勿殺國信使郝經書於真州忠勇軍營新館其忠誠如)
(此)引象(元史梁曾傳再使安南安南世子陳日燇令其國相陶子竒等從曾詣闕上萬壽頌全冊表章)
(方物還京師詔陳其方物象鸚鵡於庭而命曾丨所獻丨曾以袖引之象隨曾轉如素馴者復命引他象亦然)
(帝曰汝亦懼否對曰雖懼君命不敢違帝稱善)進橘(劉向說苑景公使晏子使於楚楚王丨丨置削晏子)
(不剖而并食之楚王曰橘當去剖晏子對曰臣聞之賜人主前者瓜桃不削橘柚不剖今萬乘無教臣不敢剖)
(然臣非不知也)觀風(馬融忠經惟臣以天子之命出於四方以丨丨聽不可以不聰視不可以不明)辨
給材(劉劭人物志丨丨之丨行人之任也注掌之應答送迎道路)致雞馬(常璩華陽國志蜻蛉)
(縣有鹽官濮水同出山有碧雞金馬光影倏忽民多見之有山神漢宣帝遣諫議大夫蜀郡王褒祭之欲丨丨)
(丨)發言挑戰(叚成式酉陽雜爼梁宴魏使李騫崔劼樂作梁舍人賀季曰音聲感人深也劼曰延)
(陵昔聘上國實有觀風之美季曰卿丨此丨乃欲丨丨騫曰請執鞭弭與君周旋季曰未敢三舍)乘狨
(朱彧可談先公使北時已作兩制丨丨座副使武臣乘紫絲座故事使雖非兩制亦乘狨張繖金帶金魚重將)
(命也)篆書銀牌(洪邁容齋三筆太平興國三年詔自今乘驛者皆給銀牌端拱二年復詔先是馳驛)
(使臣給丨丨丨丨自今宜罷之復給樞密院牒)恬然讀書若在齋閣(朱子名臣言行錄呂)
(正惠公端使高麗遇風濤檣折舟人大恐公丨丨丨丨丨丨丨丨)天使亦好官員(朱子名臣)
(言行錄范延貴為殿直押兵過金陵張忠定公詠為守因問曰天使沿路來還曾見好官員否延貴曰昨過袁)
(州萍鄕縣邑宰張希顔者雖不識之知其好官員也自入縣境驛傳橋道皆完葺田萊墾闢野無惰農及至縣)
(則塵肆無賭博市易不敢喧爭夜宿邸中聞更鼓分明以是知其必善政也公大笑曰希顔固善矣丨丨丨丨)
(丨丨也即日同薦於朝)輶車朱軒(葉廷珪海錄碎事顔延年詩序箴闕紀言校文講議之官采遺)
(於内丨丨丨丨懷荒振遠之使論德於外)丁年(葉廷珪海錄碎事李陵書丨丨奉使皓首而歸)赤車
(葉廷珪海錄碎事李白詩何當丨丨使再往召相如)
節鎮
諸節(史記周本紀武王乃告司馬司徒司空丨丨齊栗信哉注諸受符節有司也)都典一方
(魏志夏侯太初傳徙許允為鎮北將軍假節督河北諸軍事注大將軍與允書曰鎮北雖少事而丨丨丨丨念)
(足下震華鼔建朱節歷本州此所謂著繡晝行也)震華鼓建朱節(見上)四征有官
廚財籍(魏志趙儼𫝊以儼監雍凉諸軍事假節轉征蜀將軍又遷征西將軍都督雍凉注舊故丨丨丨)
(丨丨丨丨遷轉之際無不因緣而儼义手上車發到霸上忘持其常所服藥雍州聞之乃追送雜藥材數箱儼)
(笑曰人言語殊不易我偶問所服藥耳何用是為邪遂不取)方任(魏志滿寵傳注王淩表寵年過耽酒)
(不可久居丨丨帝將召寵給事中郭謀曰寵為汝南太守豫州刺史二十餘年有勲方岳及鎮淮南吳人憚之)
(若不如所表將為所闚可令還朝問以方事以察之)輕裘緩帶(晉書羊祜傳以祜為都督荆州諸軍)
(事假節散騎常侍衞將軍如故祜在軍常丨丨丨丨身不披甲鈴閣之下侍衞者不過十數人)智名勇
功(晉書杜預傳拜鎮南大將軍都督荆州諸軍事預乃開楊口起夏水逹巴陵千餘里内瀉長江之險外通)
(零桂之漕南土歌之曰後世無叛由杜翁孰識丨丨與丨丨)醉高陽池(晉書山簡傳出為征南將)
(軍都督荆襄交廣四州諸軍事假節鎮襄陽諸習氏荆土豪族有佳園池簡每出遊嬉多之池上置酒輙丨名)
(之曰丨丨丨時有童兒歌曰山公出何許往至高陽池日夕倒載歸酩酊無所知時時能騎馬倒著白接䍦)
著白接䍦(見上)齊中酒聽事酒(晉書劉弘傳以弘為鎮南將軍都督荆州諸軍事弘)
(下教曰酒室中云丨丨丨丨丨丨猥酒同用麴来而優劣三品投醪當與三軍同其薄厚自今不得分别)一
紙書賢於十部從事(晉書劉弘傳進拜侍中鎮南大將軍永興三年詔進號車騎將軍開)
(府及餘官如故弘每有興廢手書守相丁寧款密所以人皆感悦爭赴之咸曰得劉公丨丨丨丨丨丨丨丨丨)
武昌西門柳(晉書陶侃傳侃在軍四十一載嘗課諸營種柳都尉夏拖盜官柳植之於已門侃後)
(見駐車問曰此是丨丨丨丨前丨何因盜来此種拖惶怖謝罪)仰希齊政俯寄宣風(晉書)
(劉弘陶侃傳論古者明王之建國也下料疆宇立為九州輔相元功咨於四嶽所以丨丨丨丨丨丨丨丨)威
騰閫外禮縟區中(晉書劉弘陶侃傳論備連率之儀丨丨丨丨總頒條之務丨丨丨丨)超
居外相宏總上流(晉書陶侃傳論士行望非世族俗異諸華丨丨丨丨丨丨丨丨布澤懷邊)
(則嚴城静柝釋位匡主則淪鼎再寧元規以戚里之崇挹其膺而下拜茂弘以保衡之貴服其言而動色)嚴
城静柝(見上)戚里下拜保衡動色(見上)藩伯(晉書郄恢傳孝武帝深器之以)
(為有丨丨之望擢恢為梁秦雍司荆揚并等州諸軍事建威將軍假節鎮襄陽)出撫藩條(晉書應詹)
(傳論應詹行業聿脩文史足用入居列位則嘉謀屢陳丨丨丨丨則惠政斯洽)疆理西藩(晉書高嵩)
(傳謝萬為豫州都督疲於親賓相送方卧在室嵩徑造之謂曰卿今丨丨丨丨何以為政萬粗陳其意嵩便為)
(叙刑政之要數百言萬遂起坐呼嵩小字曰阿酃故有才具邪)南樓談詠(晉書庾亮傳亮在武昌諸)
(佐吏殷浩之徒乘秋夜往共登丨丨俄而不覺亮至諸人將起避之亮徐曰諸君少住老子於此處興復不淺)
(便據牀與浩等丨丨竟坐其坦率行已多此類也)方伯未有如羨之少(晉書荀羡傳除)
(北中郎將徐州刺史監徐兖二州揚州之晉陵諸軍事假節殷浩以羨在事有能名故居以重任時年二十八)
(中興丨丨丨丨丨丨丨丨者)送故之格(晉書范寗傳方鎮去官皆割精兵器仗以為送故米布之)
(屬不可稱計監司相容初無彈紏其中或有清白亦復不見甄異送兵多者至於千餘家少者數十戸既力入)
(私門復資官廪布兵役既竭枉服良人牽引無端以相充補若是功勲之臣則已享裂土之祚豈應封外復置)
(吏兵乎謂丨丨丨丨宜為節制以三年為斷)楊州解舍正為次道(晉書何充傳充字次)
(道少與王𨗳善早歷顯官嘗詣導導以塵尾指牀呼充共坐曰此是君坐也導繕丨丨丨丨顧而言曰丨丨丨)
(丨耳建元初為驃騎將軍都督徐州揚州之晉陵諸軍事假節領徐州刺史鎮京口)藩任之重(晉書)
(謝安傳安弟萬為西中郎將總丨丨丨丨安雖處衡門其名猶出萬之右自然有公輔之望)三桓據
三州(晉書謝安傳安懼桓氏失職桓石虔復有沔陽之功慮其驍猛在形勝之地終或難制乃以桓石民)
(為荆州改桓伊於中流石虔為豫州既以丨丨丨丨丨彼此無怨各得其任)出祖西池(晉書謝安)
(傳安出鎮廣陵帝丨丨於丨丨獻觴賦詩焉)擢時望為藩屏(晉書王恭傳帝將丨丨丨以丨)
(丨丨乃以恭為都督兖青冀幽并徐州晉陵諸軍事平北將軍假節鎮京口)為荆楚珍(晉書殷仲)
(堪傳授都督荆益寧三州軍事荆州刺史假節鎮江陵將之任詔曰卿去有日使人酸然常謂永為廊廟之寳)
(而忽丨丨丨之丨良以慨恨)水中有岸(晉書殷仲堪傳先是仲堪門前之溝忽起為岸其夕有人)
(通仲堪自稱徐伯元仲堪因問門前之岸是何祥乎對曰丨丨丨丨其名為洲君將為州至是果臨荆州)貪
泉酌飲(晉書吳隠之傳為龍驤將軍廣州刺史假節領平越中郎將未至州二十里地名石門有水曰)
(丨丨飲者懷無厭之欲隠之至泉所丨而丨之因賦詩曰古人云此水一歃懷千金試使夷齊飲終當不易心)
(及在州清操逾厲常食不過菜及乾魚而已)建旟剖竹(晉書良吏傳論魯芝等丨丨丨丨布政宣)
(條咸見知明主流譽當年)牛渚秋月微服泛江(晉書袁宏傳謝尚時鎮丨丨丨夜乘丨率)
(爾與左右丨丨丨丨)連榻坐客(晉書羊琇傳杜預拜鎮南將軍朝士畢賀皆連榻而坐琇與裴楷後)
(至曰杜元凱乃復以丨丨而丨丨邪遂不坐而去)私童樵採(晉書褚裒傳除江州刺史在官清約)
(雖居方伯恆使丨丨丨丨)連牧(宋書臨川王道規傳道規以長沙景王第二子義慶為嗣義慶在京尹九)
(年出為使持節都督荆雍益寧梁南北秦七州諸軍平西將軍荆州刺史義慶上表曰詔書疇咨羣司延及丨)
(丨旌賢仄陋拔善幽遐)年聽遣五吏餉家(宋書臨川王道規傳義慶出為荆州刺史留心)
(撫物州統内官長親老不隨在官舍者丨丨丨丨丨丨丨先是王弘為江州亦有此制)得方伯體
(宋書吉翰傳在益州著美績甚丨丨丨之丨論者稱之)去官之日不異始至(宋書王鎮)
(之傳出為使持節都督交廣二州諸軍事建威將軍平越中郎將廣州刺史在鎮不受俸禄蕭然無所營丨丨)
(丨丨丨丨丨丨)側帽(周書獨孤信傳除隴右十州大都督秦州刺史嘗因獵日暮馳馬入城其帽微側詰)
(旦而吏民有戴帽者咸慕信而丨丨焉其為士庶所重如此)清德樓(北史長孫儉傳授都督三荆等)
(十二州諸軍事荆州刺史東南道行臺僕射儉清正率下兼懷仁恕吏人表請為儉搆丨丨丨樹碑刻頌朝議)
(許之)一碓一井(北史高祐傳出為西兖州刺史鎮滑臺令一家之中自立丨丨五家之外共造丨丨)
(以給行客不聽婦人寄舂取水)清使(北史崔挺傳拜光州刺史及車駕幸兖州召挺赴行在所問以臨邊)
(之略帝謂侍臣曰擁旄者皆如此何憂哉及散騎常侍張彝巡行風俗謂曰彜受使巡方採察謠訟入境觀政)
(實愧丨丨之名)長安主人(北史薛辯傳位平西將軍東雍州刺史帝謂之曰朕委卿西蕃志在關右)
(卿宜克終良算與朕為丨丨丨丨)志除三惑心慎四知(北史韋世康傳授絳州刺史與)
(子弟書曰吾生因緒餘夙霑纓弁亟登袞命頻涖方岳丨丨丨丨丨丨丨丨以不貪而為寳處脂膏而莫潤)
搜揚人物(北史王士良傳授儀同三司孝昭即位遣三道使丨丨丨丨士良與尚書令趙郡王高叡)
(太常卿崔昂分行郡國但有一介之善者無不以聞)西河公簺(北史乞伏慧𫝊領潭桂二州總管三)
(十一州諸軍事風化大洽曾見人以簺捕魚者出絹買而放之其仁心如此百姓美之號其處曰丨丨丨丨按)
(簺音賽)鶻銜綬帶雁銜威儀(舊唐書德宗記詔頃來賜衣文彩不常非制也今宜有定)
(制節度使宜以丨丨丨丨觀察使宜以丨丨丨丨威儀瑞草也)雙旌雙節(舊唐書職官志刺史注至)
(德後大將為刺史者兼治軍旅遂依天寳邊將故事加節度使之號連制數郡奉辭之日賜丨丨丨丨如後魏)
(北齊故事)樹六纛(舊唐書職官志節度使注天寳中緣邊禦戎之地置八節度使受命之日賜之旌節)
(謂之節度使得以專制軍事行則建節符丨丨丨外任之重無比焉)破柱求姦(舊唐書畢構傳授益)
(州大都督府長史兼充劍南道按察使睿宗璽書勞曰卿孤潔獨有古人之風自臨蜀川弊化頓易覽卿前後)
(執奏何異丨丨丨丨諸使之中在卿為最)開城斥地(舊唐書王忠嗣傳兼河東節度採訪使自朔方)
(至雲中緣邊數千里當要害地丨拓舊丨或自創制丨丨各數百里自張仁亶之後四十餘年忠嗣繼之北塞)
(之人復罷戰矣)北塞罷戰(見上)遺愛碑(舊唐書崔圓傳天寳末明皇幸蜀郡特遷劍南節度)
(圓探知有行幸之計乃增修城池建置館宇儲備什器及乘輿至殿宇牙帳咸如宿設明皇甚嗟賞之肅宗即)
(位明皇命圓赴肅宗行在所明皇親製丨丨丨於蜀以寵之)表之旗幟分以土田(舊唐)
(書魯炅傳詔曰特進大僕卿南陽郡公權知襄陽節度事魯炅藴是韜略副兹節制竭節保邦悉心陷敵丨丨)
(丨丨丨丨丨丨可開府儀同三司兼御史大夫封岐國公)總十連(舊唐書馬燧傳德宗賜燧台衡銘曰)
(翊我戴我實惟勲賢内熙庶績外丨丨丨威武載揚謀猷日宣長城壓境巨艦濟川同德同心扶危持顛)還
鎮賜詩(舊唐書張建封傳貞元已後藩帥入朝及還鎮未有獲御製詩以送者建封將丨丨特丨丨曰)
(牧守寄所重才賢生為時宣風自淮甸授鉞膺藩維入覲展遐戀臨軒慰來思忠誠在方寸感激陳清詞)地
契還主(舊唐書盧羣傳羣字載初拜天成軍節度鄭滑觀察等使先寓居鄭州典質良田數頃及為節)
(度使至鎮各與本丨丨書分付所管令長令召丨本丨時論稱美)封壤全藩班榮八座
(舊唐書田弘正傳弘正既受節鉞上表曰朝章荐及仍委旗旄錫丨丨於丨丨列丨丨於丨丨循涯揣分以寵)
(為憂)體要八章(舊唐書杜希全傳遷靈州大都督御史大夫希全將赴靈州獻丨丨丨丨多所規諫)
(德宗深納之)廉車(舊唐書崔郾傳出為陜州觀察使遷鄂岳安黃等州觀察使又移浙江西道都團練)
(觀察使凡三按丨丨率由清簡)威聲之重隱若山崇(舊唐書韓弘傳詔曰韓弘自鎮浚郊)
(二十餘載師徒稟訓而咸肅吏士奉法而愈明丨丨丨丨丨丨丨丨)銅鑄二柱刻書唐德
(舊唐書馬總傳充嶺南都護本管經略使總敦儒學長於政術於漢所立銅柱之處以丨一千五百斤特丨丨)
(丨丨丨丨丨以繼伏波之迹)杖鉞宣風(舊唐書李絳傳丨丨丨丨聮居樂土乘軒鳴玉嘗極清班)
化洽行春風澄坐嘯(舊唐書李德裕傳帝手詔曰卿文雅大臣方隅重寄表率諸部肅清)
(全吳丨丨丨丨丨丨丨丨眷言善政想歎在懷)藩垣和氣臺閣清風(舊唐書盧鈞傳詔曰)
(河東節度使盧鈞由嶺表而至太原五換節鉞仁聲載路公論彌高丨丨之丨丨不衰丨丨之丨丨常在宜升)
(揆路以表羣僚)節樓(唐書百官志節度使入境州縣築丨丨迎以鼓角衙仗居前旌幢居中大將鳴珂金)
(鉦鼓角居後州縣齎印迎於道左)齎印迎(見上)大槊油囊(唐書潁王璬傳領劍南節度大)
(使璬即鎮濟江舟中以綵席藉步命徹之曰此可寢奈何踐之璬之出遽不及受節司馬史賁請建丨丨蒙丨)
(丨先驅以威道路璬笑曰既為真王矣安用假節為)變風(唐書李靖傳授嶺南撫慰大使檢校桂州總管)
(以嶺海陋遠久不見德非震威武示禮義則無以丨丨即率兵南廵所過問疾苦延見長老宣布天子恩意遠)
(近懽服)賢長城(唐書李勣傳詔拜光禄大夫行并州大都督府長史帝嘗曰煬帝不擇人守邊勞中)
(國築長城今我用勣守并突厥不敢南丨丨丨遠矣)解簾(唐書杜審權傳在方鎮視事有常處或晝日少)
(息則顧直將丨丨即旁無人自起徹鉤手擁簾徐下乃退)飲乳齧肩(唐書韓思彦傳授監察御史巡)
(察劍南益州高貲兄弟相訟累年不決思彦敕廚宰丨以丨二人寤丨丨相泣曰公將以兄弟共乳而生邪乃)
(請輟訟)淫祠毁千七百房(唐書狄仁傑傳拜冬官侍郎持節江南巡撫使吳楚多丨丨仁)
(傑一禁止凡丨丨丨丨丨止留夏禹吳太伯季札伍員四祠而已)金字十二(唐書狄仁傑傳轉幽)
(州都督賜紫袍龜帶后自製丨丨丨丨於袍以旌其忠)商才(唐書韓佽傳累遷桂管觀察使部二十餘)
(州自參軍至縣令無慮三百員吏部所補纔十一餘皆觀察使丨丨補職)知棟梁利(唐書宋璟傳徙)
(廣州都督廣人以竹茅茨屋多火璟教之陶瓦築堵列邸肆越俗始丨丨丨丨而無患災)不枉不漏
(唐書張說傳擢中書侍郎兼雍州長史東都獄久不決詔說往按帝嘉其丨丨直丨丨惡慰勞之)佩四
將印(唐書王忠嗣傳為河西隴右節度使權朔方河東節度丨丨丨丨勁兵重地控制萬里近世未有也)
四鄰畏威(唐書田弘正傳詔檢校工部尚書充魏博節度使來朝麟德殿眷勞殊等弘正數上表固)
(請留闕下帝勞曰魏人樂卿之政丨丨丨卿之丨為朕長城又安用辭弘正遂還)開府極一時
選(唐書武元衡傳為劍南西川節度使雅性莊重雖淡於接物而丨丨丨丨丨丨)畫地以對(唐書)
(叚秀實傳拜四鎮北廷行軍涇原鄭潁節度使十三年來朝對蓬萊殿代宗問所以安邊者丨丨丨丨件别條)
(陳帝悅慰賚良渥)旬日踐父兄兩鎮(唐書李愬傳帝方經略隴右故徙愬節度鳳翔李師)
(道反詔愬代愿帥武寧軍丨丨丨丨丨丨丨世以為榮按愿愬李晟子也)歲寒弗渝(唐書張建封傳)
(貞元四年拜御史大夫徐泗濠節度使十三年来朝賜宴曲江特詔與宰相同榻食其還鎮帝賦詩以餞又使)
(左右以所持鞭賜之曰卿節誼丨丨丨丨故用此為况)鳩斂有法(唐書嚴震傳遷山南西道節度)
(使自安史後山賊剽掠戸口流散震隨宜勸課丨丨丨丨民不煩擾)圖形别殿(唐書鮑防傳兼太原)
(尹節度使人樂其治詔丨丨丨丨)門戟十二(唐書韋綬傳檢校戸部尚書為山南西道節度使入)
(辭請丨丨丨丨以行)父子更九鎮(唐書柳仲郢傳丨丨丨丨丨五為京兆冄為河南)橘熟
納直(唐書柳玭傳為嶺南節度副使廨中丨丨既食乃丨丨於官)鉅封劇鎮(唐書杜牧傳牧)
(追咎長慶以來朝廷措置亡術復失山東丨丨丨丨所以繫天下輕重不得承襲輕授皆國家大事嫌不當位)
(而言實有罪故作罪言)水令(唐書王起傳為山南東道節度使濱漢塘堰聮屬吏弗完治起至部先修)
(復與民約為丨丨遂無凶年)居戟戸(唐書任廸簡傳張茂昭以易定歸擢廸簡為節度使承茂昭奢)
(縱後欲饗士無所給至與下同糲食身丨丨丨踰月軍中感其公請安卧内廸簡乃許三年上下完充)後
曰必處吾坐(唐書劉沔傳少孤客振武節度使范希朝署牙將軍中大會沔捉刀立堂下希朝竒)
(之召謂曰丨丨丨丨丨丨)襄樣節度(唐書于頔傅初襄有髤器天下以為法至頔驕蹇故方帥不法)
(者號丨丨丨丨)置飛雪將(唐書杜羔傳子中立出為義武節度使舊徭車三千乘歲輓鹽瀕海民苦)
(之中立丨丨丨丨數百人具舟以載自是民不勞軍食足矣)卧護(唐書裴度傳開成二年復以本官節)
(度河東度牢辭老疾帝命吏部郎中盧弘宣諭意曰為朕丨丨北門可也趣上道度乃之鎮)精金古
器比况君子(唐書牛僧孺傳為山南東道節度使賜彝樽龍勺詔曰丨丨丨丨以丨丨丨丨卿宜)
(少留)封餅(唐書高元裕傳兄少逸為陜虢觀察使中人責峽石驛吏供餅惡鞭之少逸丨丨以聞宣宗怒)
(召使者責曰山谷間是餅豈易具邪謫隸恭陵中人皆斂手)完殘奮怯皆有條次(唐書)
(李德裕傳出為鄭滑節度使踰年徙劍南西川蜀自南詔入寇民失職無聊生德裕至則丨丨丨丨丨丨丨丨)
建籌邊樓(唐書李德裕傳徙劍南西川丨丨丨丨按南道山川險要與蠻相入者圖之左西道與吐)
(蕃接者圖之右)無易珙才(唐書崔珙傳時徐州以王智興後軍驕數犯法天子思材望威烈者檢革)
(其弊見珙意慷慨又知治泗得士心即謂宰相曰欲武寧節度使者丨丨丨丨)疾雷將(唐書鄭畋傳為)
(鳳翔隴西節度使募銳兵五百號丨丨丨境中盜不敢發發輒得)北韓南郭(唐書成汭傳拜荆南)
(節度留後汭頗知吏治嘗錄囚盡其情始治州民版無幾未再朞自占者萬餘帝數詔刻石頌功時鎮國節度)
(韓建亦以治顯號丨丨丨丨按汭始更姓名為郭禹昭宗拜禹荆南節度留後始改名汭復故姓)官告
綵輿(宗史禮志節度使相丨丨竝載以丨丨迎歸第)三至碑(元史史弼傳改淮東宣慰使弼凡三)
(官揚州人喜刻石頌之號丨丨丨)芝五色(元史烏克遜澤傳至大元年改福建廉訪使澤宿有德於)
(閩閩人安之有丨丨丨産於憲司之澄清堂士民以為澤之所致)平章雨(元史王伯勝傳拜遼陽等)
(處行中書省平章事歲大旱伯勝齋成以禱禱畢即雨人謂之丨丨丨)父子同時(李翺卓異記丨)
(丨丨丨馬節度使韓弘汴州公武酈州田弘正魏博布涇原)四子節麾(李翺卓異記西平王李晟)
(有子四人愿憲愬聽按李晟之功皎如白日其後丨丨皆秉丨丨大忠所庇斯聖神之報應也)犀象投
江(李肇國史補李汧公勉為嶺南節度使罷鎮行到石門停舟悉摉家人丨丨丨於丨中而去)旌旆
過鄉關(趙璘因話錄胡尚書證河中人太傅天水昭公鎮河中尚書建節赴振武備桑梓禮入謁持刺)
(稱百姓獻昭公詩云書詩入京國丨丨丨丨丨州里榮之)南溟大鵬中天一柱(范攄雲溪)
(友議鄭太穆郎中為金州刺史致書於襄陽于司空頔鄭書傲睨自若似無郡吏之禮書曰閣下為丨丨之丨)
(丨作丨丨之丨丨騫騰則日月暗搖動則山嶽頽真天子之爪牙諸侯之龜鑑也)旋風筆(馮贄雲仙)
(雜記魏博田承嗣簽治文案如流水吏人私相謂曰世罕有此丨丨丨)碧紗籠(王保定摭言王播少)
(孤貧當客揚州惠昭寺木蘭院隨僧齋諸僧厭怠播至已飯矣後二紀播自重位出鎮是邦因訪舊遊向之題)
(已皆碧紗幕其上播繼以絶句曰上堂才了各西東慙愧闍黎飯後鐘二十年來塵撲面如今始得丨丨丨)
碧油幢引(王保定摭言開成中戶部楊侍郎汝士檢校尚書鎮東川白樂天即尚書妹壻戲代内子)
(賀兄嫂曰劉綱與婦共升仙弄玉隨夫亦上天何似沙哥領崔嫂丨丨丨丨向東川)將幕(王保定摭言李)
(石相公鎮荆崔魏公在賓席未幾公擢拜翰林明年登相位時石猶在鎮故賀書曰賓筵初啟曾陪樽爼之歡)
(丨丨未移已在陶鈞之下)扇驅蚊蚋(王仁裕開天遺事袁光庭累典名藩皆有異政明皇謂宰輔曰)
(袁光庭性逐惡如丨丨丨丨)廢珠池(孫光憲北夢𤨏言唐馬植相公曾鎮安南安撫軍民懷柔蠻獠)
(丨丨丨尚儉素)足穀翁(孫光憲北夢瑣言唐相國韋公宙善治生大中初除廣州節度使宣宗以番禺)
(珠翠之地垂貪泉之戒京兆從容奏對曰江陵莊積穀尚有七十堆固無所貪宣皇曰此可謂之丨丨丨也)
麄官(孫光憲北夢瑣言唐薛尚書能以文章自負累出戎鎮常鬱鬱歎息因有詩謝淮南寄天柱茶其落)
(句云丨丨也似真抛却頼有詩名合得嘗意以節將為麄官也)節將(見上)玉詔新除(孫光憲北)
(夢瑣言沈詢侍郎清粹端美神仙中人也制除山北節旄京城誦曹唐游仙詩云丨丨丨丨沈侍郎便分茅土)
(領東方不知今夜遊何處侍從皆騎白鳳凰即風姿可知也)騎白鳳(見上)敭歴七鎮(孫光)
(憲北夢瑣言唐縣令李鵬遇桑道茂曰長官只此一邑而已賢郎二人大者位極人臣次者殆於數鎮後如其)
(言長男名石出將入相次即諱福丨丨丨丨)佩魚自若(宋祁筆記近世授觀察使者不帶金魚袋)
(初名臣錢若水拜觀察使丨丨丨丨人皆疑而問之若水勤於酬辨錄唐故事一番在䄂中人問者輒示之)
過馬廳(宋敏求春明退朝錄北都使宅舊有丨丨丨按唐韓偓詩云外使進鷹初得按中官過馬不教)
(嘶注云上每乘馬必中官馭以進謂之過馬蓋唐時方鎮亦用之因而名廳事也)衣裳窄(錢希白南)
(部新書咸通九年正月始以李贊皇孫延古起家為集賢校理名族重京官而輕外任故楊汝士建節後詩云)
(抛却弓刀上砌臺上方樓殿翠雲開山僧見我丨丨丨知道新從戰地來又云如今老大騎官馬羞向關西道)
(姓楊)一琴一龜(彭乘墨客揮犀趙閱道為成都轉運使出行部内惟擕丨丨丨丨坐則看龜鼓琴)
北門管鑰(吳處厚青箱雜記魏野贈寇萊公詩云有官居鼎鼐無地起樓臺而其詩傳播漠北故真)
(宗末年嘗有北使詣闕詢於譯者曰那箇是無地起樓臺的宰相時萊公方居散地真宗即召還授以丨丨丨)
(丨)狨座(朱彧可談丨丨文臣兩制武臣節度以上許用每歲九月乘二月徹無定日視宰相乘則皆乘)
(之徹亦如之)旌節花(景煥野人閒話王侍中處回嘗於私第延接布素之士有道士造謁於竹葉上)
(大書道士王桃枝奉謁王公從容置酒道士喚山童取劍細點階前土尺餘囊中取花子種之令以盆覆土逡)
(巡盆花已生矣漸隨日長大層層有花爛然可愛道士曰聊以寓目適性此仙家丨丨丨也珍重善為保愛旋)
(出門失所之後王公果除二節鎮)望窰烟(呂本中官箴仁廟朝有為西京轉運使者一日見監窰官)
(問曰所燒柴凡幾竈曰十八九竈曰吾所見者十一竈何也窰官愕然蓋轉運使者晨起丨丨中所出丨幾道)
(知之其盡心如此)降麻告廷(徐度却掃編唐之方鎮得專制一方權任之重自宰相之外他官蓋)
(無與比故其始拜也丨丨丨丨與宰相同而賜節鑄印之禮又為特異誠以其任重故寵之)布政牓
(徐度却掃編本朝節度使雖不赴鎮然亦别降敕書宣諭本鎮軍民而為節度使者亦自給牓本鎮謂之丨丨)
(丨)會稽章紱(王闢之澠水燕談錄王文正公曾李文定公迪咸平中景德間相繼狀元及第其後)
(更踐政府及罷相鎮青又為交承故文正送文定移鎮兖海詩有錦標奪得曾相繼金鼎調時亦踐更之句又)
(云幷土兒童君再見丨丨丨丨我偏榮蓋文定再鎮兖而青社文正鄉里也)都府(洪邁容齋三筆唐節)
(度使兵甲財賦民俗之事無所不領謂之丨丨)腹中有數萬甲兵(朱子名臣言行錄范文正)
(公仲淹領延安閱兵選將日夕訓練又請戒諸路養兵蓄銳毋得輕動夏人聞之相戒曰無以延州為意今小)
(范老子丨丨自丨丨丨丨丨不比大范老子可欺也戎人呼知州為老子大范為雍也)六印懸劍
鋒(釋文瑩玉壺清話張乖崖鎮益屢乞代王文正公旦舉凌侍郎策言其性稟純懿臨蒞強濟上喜遂除之)
(凌公少年嘗夢人以丨丨丨丨丨以授之後在劍外凡六任)虎牙熊軾(釋惠洪冷齋夜話王冀公)
(鎮金陵以書致錢塘講師遵式遵式以病辭及愈將謁公乃過孤山和靖先生林逋逋以詩送之曰丨丨丨丨)
(隱鈴齋棠樹陰陰長碧苔丞相望崇賓謁少清談應喜道人來)
東宮官(王府官附)
暴坐苑外(史記田叔傳景帝㠯為魯相魯王好獵相常從入苑中王輙休相就館舍相出常丨丨侍)
(王丨丨王數使人請相休終不休曰我王暴露苑中我獨何為就舍魯王㠯故不大出游)須眉皓白
衣冠甚偉(漢書張良傳及宴置酒太子侍四人者從太子年皆八十有餘丨丨丨丨丨丨丨丨上怪)
(問曰何為者四人前對各言其姓名上曰煩公幸卒調護太子)端士衞翼(漢書賈誼傳於是皆選天)
(下之丨丨孝弟博聞有道術者㠯丨丨之使與太子居處出入)智囊(漢書鼂錯傳錯為太子家令㠯其辯)
(得幸太子太子家號曰丨丨注言其一身所有皆是智算若囊橐之盛物也)辭禮閑雅(漢書疏廣)
(傳立皇太子廣為太傅廣兄子受為太子家令好禮恭謹敏而有辭宣帝幸太子宮受迎謁應對及置酒宴奉)
(觴上壽丨丨丨丨上甚驩說拜受為少傅)太傅前少傅後(漢書疏廣傳太子每朝因進見丨丨)
(在丨丨丨在丨父子竝為師傅朝廷㠯為榮)師友必天下英俊(漢書疏廣傳太子外祖父)
(特進平恩侯許伯㠯為太子少白使其弟中郎將舜監護太子家上㠯問廣廣對曰太子國儲副君丨丨丨於)
(丨丨丨丨不宜獨親外家)左官(漢書諸侯王表武有衡山淮南之謀作丨丨之律注人道上右舍天子而)
(仕諸侯故謂之左官也漢時依上古法朝廷之列㠯右為尊故謂降秩為左遷仕諸侯為左官也)欒公
社(漢書欒布傳拜為都尉孝文時為燕相燕齊之間皆為立社號曰丨丨丨)貴彊相(漢書周昌傳趙)
(堯曰陛下獨為趙王置丨丨丨高祖曰羣臣誰可者堯曰御史大夫昌其人堅忍伉直獨昌可)冠首(漢書)
(伍被傳被以材能稱為淮南中郎是時淮南王安好術學折節下士招致英雋㠯百數被為丨丨)齊國
慕其家行(漢書萬石君傳少子慶出為齊相丨丨丨丨丨丨不治而齊國大治為立石相祠)石
相祠(見上)出入殿門(漢書梁孝王武傳梁之侍中郎謁者著引籍丨丨天子丨丨與漢宦官亡)
(異)大國上賓(漢書枚乘傳乘為吳王濞郎中吳王不用乘策漢既平七國乘由是知名景帝召為)
(弘農都尉乘久為丨丨丨丨與英俊竝遊得其所好不樂郡吏㠯病去官)冗從(漢書枚乘傳孽子臯年十)
(七上書梁共王得召為郎三年為王使與丨丨爭見讒惡遇罪注冗從散職之從王者也惡謂冗從言其短惡)
(之事)禮誼匡正(漢書董仲舒傳天子㠯仲舒為江都相亊易王易王帝兄素驕好勇仲舒㠯丨丨丨)
(丨王敬重焉)朴忠(漢書卜式傳上㠯式丨丨拜為齊王太傅轉為相詔曰齊相雅行躬耕隨牧畜蕃輙)
(分昆弟更造不為利惑)雅行躬耕(見上)王國吏(漢書王吉傳子駿遷趙内史吉坐昌邑王)
(被刑後戒子孫毋為丨丨丨故駿道病免官歸)禮讓臣(漢書韋元成傳上欲感風憲王輔㠯丨丨之丨)
(乃召拜元成為淮陽中尉)異等之效(漢書王成傳王成為膠東相治甚有聲宣帝最先褒之下詔曰)
(今膠東相成勞來不怠流民自占八萬餘口治有丨丨丨丨)坐誦詩書立習禮容(漢書)
(龔遂傳為昌邑郎中令事王賀曰臣請選郎通經術有行義者與王起居丨則丨丨丨丨則丨丨丨宜有益王)
(許之)再相諸侯(漢書叙傳抑抑仲舒丨丨丨丨)何仲弓力(後漢書桓榮傳時顯宗始立為)
(皇太子選求明經廼擢榮弟子豫章何湯為虎賁中郎將㠯尚書授太子注謝承書曰何湯字仲弓㠯明經當)
(授太子推薦榮榮拜五更封關内侯榮嘗言曰此皆丨丨丨之丨也)稽古之力(後漢書桓榮傳張佚)
(為太子太傅榮為少傅賜㠯輜車乘馬榮大會諸生陳其車馬印綬曰今日所蒙丨丨丨丨也可不勉哉)保
訓(後漢書班彪傳及至中宗亦令劉向王褒蕭望之周堪之徒㠯文章儒學丨丨東宮㠯下莫不崇簡其人)
(就成德器)就成德器(見上)旦旦請問(後漢書班彪傳舊制太子五日一朝因坐東廂省視)
(膳食其非朝日使僕中允丨丨丨丨而已)誾誾惻惻(後漢書張酺傳顯宗置五經師酺㠯尚書教授)
(數講於御前㠯論難當意遂令入授皇太子及肅宗即位每見諸王師傅嘗言張酺前入侍講屢有諫正丨丨)
(丨丨出於誠心可謂有史魚之風矣)朱掾義士(後漢書朱暉傳東平王蒼聞而辟之甚禮敬焉正月)
(朔旦蒼當入賀故事少府給璧是時陰就為府卿貴驕吏慠不奉法蒼坐朝堂漏且盡而求璧不可得暉望見)
(少府主簿持璧即往紿之曰我數聞璧而未嘗見試請觀之主簿㠯授暉暉顧召令史奉之主簿大驚遽㠯白)
(就就曰丨丨丨丨勿復求更㠯它璧朝蒼既罷召暉謂曰屬者掾自視孰與藺相如帝聞壯之)託乘後
車(魏志王粲傳吳質以文才為文帝所善注太子與質書曰方今蕤賓紀辰景風扇物風氣和暖衆果具繁)
(時駕而遊北遵河曲從者鳴笳以啟路文學丨丨於丨丨)曜明其志(魏志文帝紀封王子叡為武德)
(侯注以侍中鄭稱為武德侯傅令曰稱篤學大儒勉以經學輔侯宜旦夕入侍丨丨丨丨)侯家吏(魏志)
(邢顒傳太祖諸子高選官屬令曰丨丨丨宜得淵深法度如邢顒輩遂以為平原侯植家丞顒防閑以禮無所)
(屈撓由是不合)家丞雅士(魏志邢顒傳庶子劉楨書諫植曰丨丨邢顒北士之彦少秉高節言少理)
(多真丨丨也楨誠不足同貫斯人竝列左右而楨禮遇殊特顒反疏簡私懼觀者將謂君侯採庶子之春華忘)
(家丞之秋實為上招謗其罪不小)春華秋實(見上)甚得切磋之體(蜀志霍峻𫝊峻)
(子弋字紹先後主立太子璿以弋為中庶子璿好騎射弋援引古義盡言規諫丨丨丨丨丨丨)講學左
右(吴志顧譚傳注宣太子正位東宫妙簡俊彦丨丨丨丨時四方之傑畢集)光華益隆(吳志薛綜)
(傳重值文皇建號東宮乃作少傅丨丨丨丨禮遇兼加惟渥惟豐)繼世荷輝(吳志薛綜𫝊復傅東)
(宮丨丨丨丨)同輿共帳(吴志吳主五子傳孫登為太子選置師傅銓簡秀士以為賓友於是諸葛)
(恪張休顧譚陳表等以選入侍講詩書出從騎射登待接寮屬略用布衣之禮與恪休譚等或丨丨而載或丨)
(丨而寐)整巾侍坐(吳志吳主五子傳太傅張温言於權曰夫中庶子官最親密切問近對宜用雋)
(德於是乃用表等為中庶子後又以庶子禮拘復令丨丨丨丨)四友(吳志吴主五子傳孫登黃龍元年權)
(稱尊號立為皇太子以恪為左輔休右弼譚為輔正表為翼正都尉是為丨丨)造書檄驛馬催
(吳志孫賁傳注賁曾孫惠好學有才智晉永興元年司空東海王越以為記室參軍專掌文疏豫參謀議每丨)
(丨丨越或丨丨丨之應命立成皆有辭旨)六傅(晉書何劭傳惠帝建東宮盛選丨丨以劭為太子太師)
三率備衞(晉書潘尼傳上釋奠頌曰宫臣畢從丨丨丨丨)鸞龍是厠(晉書潘尼傳拜太子)
(舍人上釋奠頌曰微微下臣過充近侍猥躡風雲丨丨丨丨身澡芳流目玩盛事)身澡芳流(見上)
獻侍臣箴(晉書温嶠傳遷太子中庶子太子與為布衣交數陳規諷又丨丨丨丨甚有弘益)三
世傅東宮(晉書薛兼傳祖綜仕吳為尚書僕射父瑩有名吳朝自綜至兼丨丨丨丨丨談者美之)
神王(晉書庾敱傳參東海王越太傅軍事轉軍諮祭酒時越府多儁異敱在其中常自丨丨)命議
如流酬對款備(晉書劉輿傳東海王越既總錄以輿為上佐遠近書記日有數千終日不倦或)
(以夜繼之皆人人懽暢莫不悦附丨丨丨丨丨丨丨丨時人服其能比之陳遵)一府貴而憚(晉書)
(卞壼傳出為明帝東中郎長史遭繼母憂服闋為世子師壼前後居師佐之任盡匡輔之節丨丨丨丨丨焉)
引為談客(晉書韓伯傳簡文帝居藩丨丨丨丨)導達津梁(晉書孔安國傳詔曰孔安國可)
(以本官領東海王師必能丨丨丨丨依仁游藝)傅職清峻(宋書王景文傳進中書監領太子太傅常)
(侍揚州如故景文乃自陳曰丨丨丨丨亢禮儲極以臣凡走豈可暫安)亢禮儲極(見上)交關
姬衞(宋書周朗傳江夏王義恭出鎮府主簿羊希從行與朗書戲之朗報書曰足下出入燕河丨丨丨丨)
(整笏振豪已議於帷筵之上提鞭鳴劍復呵於軍場之間)整笏振豪議於帷筵(見上)國
官乖清塗(宋書沈約自序沈璞字道真除南平王左常侍太祖引見謂曰吾昔以弱年出蕃卿家以)
(親要見輔今日之授意在不薄王家之事一以相委勿以丨丨丨丨丨為罔罔也)王家之事一
以相委(見上)正始遺風(齊書張緒傳袁粲言於帝曰臣觀張緒有丨丨丨丨宜為宮職復轉)
(中庶子)攝齊河間之聽厠迹東平之僚(齊書劉瓛傳竟陵王子良請為征北)
(司徒記室瓛與張融王思遠書曰齒長疾侵豈宜丨丨丨丨丨丨丨丨丨丨丨丨)閣下二驥(齊書)
(劉繪𫝊豫章王嶷為江州以繪為左軍主簿數被賞召琅邪王詡為功曹以吏能自進嶷謂僚佐曰吾雖不能)
(得應嗣陳蕃然丨丨自有丨丨也)敕知宮事(梁書徐勉傳領太子中庶子侍東宮昭明太子尚幼)
(丨丨丨丨太子禮之甚重每事詢謀)選極親賢妙盡時譽(梁書徐勉傳太子嘗於殿内講)
(孝經臨川静惠王尚書令沈約備二傅勉與國子祭酒張充為執經王瑩張稷柳憕王暕為侍講時丨丨丨丨)
(丨丨丨丨勉陳譲數四又與沈約書求換侍講詔不許)畫工先圖(梁書劉孝綽傳遷太子僕復掌)
(東宮管記時昭明太子好士愛文孝綽與陳郡殷芸吳郡陸倕琅邪王筠彭城到洽等同見賓禮太子起樂賢)
(堂乃使丨丨丨丨孝綽焉)八友(梁書武帝紀竟陵王子良開西邸招文學高祖與沈為謝朓王融蕭琛范)
(雲任昉陸倕等竝遊焉號曰丨丨)竝遊西邸(見上)中齋施榻(梁書孔休源𫝊為晉安王)
(府長史王深相倚仗軍民機務動止詢謀常於丨丨别丨一丨云此是孔長史坐人莫得與焉)孔長史
坐(見上)二協(梁書顔協傳釋褐湘東王國常侍又兼府記室世祖出鎮荆州轉正記室時吳郡顧協亦)
(在藩邸與協同名才學相亞府中稱為丨丨)潘陸之華園綺之實(陳書孔奐傳後主時)
(在東宫欲以江總為太子詹事令管記陸瑜言之於奐奐謂瑜曰江有丨丨丨丨而無丨丨丨丨輔弼儲宮竊)
(有所難)久留承華(南史王瑒傳累遷太子中庶子父沖嘗為瑒辭領中庶子文帝顧沖曰所以丨)
(丨瑒於丨丨正欲使太子微有瑒風法耳)風法(見上)把浮&KR0960;袖拍洪崖肩(南史王筠)
(傳累遷太子洗馬中舍人竝掌東宮管記昭明太子愛文學士常與筠及劉孝綽陸倕到洽殷鈞等遊宴元圃)
(太子獨執筠袖撫孝綽肩曰所謂左丨丨丨丨右丨丨丨丨其見重如此)作率十年中庶百
日(南史蔡興宗傳薛安都丨丨丨丨殷恆丨丨丨丨)上事削草(南史劉璡傳文惠太子召璡入)
(侍東宮每丨丨輙丨丨)出入宮坊(南史徐勉傳第二子悱位太子舍人掌書記累遷洗馬中舍人)
(猶管書記丨丨丨丨者歷稔)宮中學士(南史顔晃傳解褐梁邵陵王記室參軍時東宮學士庾信)
(使府中王使晃接對信輕其少曰此府兼記室幾人晃曰猶當少於丨丨丨丨)奉筆兔園(南史謝朓)
(傳為齊隨王子隆鎮西功曹轉文學除新安王中軍記室朓牋辭子隆曰朓捨耒場圃丨丨丨丨東泛三江西)
(浮七澤契闊戎旃從容讌語長裾日曳後乘載脂榮立府廷恩加顔色)藹藹列侍金貂齊
光(南史王儉傳漢景六年梁王入朝中郎謁者金貂出入殿門左思魏都賦云丨丨丨丨丨丨丨丨此蕃國)
(侍臣有貂之明文)光公府望(南史袁淑傳出為始興王濬征北長史淑始到府濬引見謂曰不意)
(舅遂垂屈佐淑答曰朝廷遣下官本以丨丨丨丨也)加正王二等(南史褚蓁傳翔補宣城王文學)
(俄遷友時宣城友文學丨丨丨丨丨翔超為之時論美馬按翔蓁之孫)小屈大伸(南史張岱傳新)
(安王子鸞以盛寵為南徐州割吳郡屬馬高選佐史孝武召岱謂曰卿美效夙著兼資宦已多今欲用卿為子)
(鸞别駕無謂丨丨終當丨丨也)府僚(南史張種傳武陵王紀為益州刺史重選丨丨以種為左西曹掾)
華實相稱(南史齊衡陽王鈞傳武帝謂王儉曰衡陽王須文學當使丨丨丨丨不得止取貴游子弟)
(而已乃以太子舍人蕭敷為文學)上蕃首僚河南雌伏(南史齊豫章王嶷子子範傳為)
(臨賀王正德長史正德遷丹陽尹復為正德信威長史領尹丞歷官十餘年不出蕃府而諸弟竝登顯列意不)
(能平及是為到府牋曰丨丨丨丨於兹再忝丨丨丨丨自此重叨老少異時盛衰殊日雖佩恩寵還羞年鬢)
壓一州(南史陸慧曉傳武帝第三子廬陵王子卿為南豫州刺史帝稱其小名謂竟陵王子良曰烏熊)
(癡如熊不得天下第一人為行事無以丨丨丨既而曰吾思得人矣乃使慧曉為長史行事)二上佐
(南史陸慧曉傳慧曉為司徒右長史時謝朏為左長史府公竟陵王子良謂王融曰我府前世誰比融曰明公)
(丨丨丨天下英竒古來少見其比子良西邸鈔書令慧曉參知其事)下官未敢安席(南史劉璡)
(傳為武林王冠軍征虜參軍王與僚佐飲自割鵝炙璡曰應刃落俎是膳夫之事殿下親執鸞刀丨丨丨丨丨)
(丨)高齋學士(南史庾肩吾𫝊為晉安王國常侍與劉孝威江伯搖孔敬通申子悦徐防徐摛王囿)
(孔鑠鮑至等十人抄撰衆籍豐其果饌號丨丨丨丨)寵冠府朝(南史范雲傳竟陵王子良為會稽太)
(守雲為府主簿王未之知後登秦望山上有秦始皇刻石此文三句一韻人多作兩句讀之雲曰下官嘗讀史)
(記見此刻石文進乃讀之如流子良大悦因以為上賓自是丨丨丨丨)馭二龍騁騏驥(南史)
(江革傳建安王為雍州刺史以革為征北記室參軍與弟觀少長共居不忍離别苦求同行以觀為征北行參)
(軍兼記室時沈約任昉與革書云比聞雍府妙選英才文房之職總卿昆季可謂丨丨丨於長途丨丨丨於千)
(里)言論必以詩書(南史江革傳除武陵王長史府王憚之每侍讌丨丨丨丨丨丨王因此躭)
(學好文)求宿士(南史虞寄𫝊帝謂到仲舉曰衡陽王既出閤須得一人旦夕游處兼掌書記宜丨丨)
(丨有行業者仲舉未知所對帝曰吾自得之乃手敇用寄寄入謝帝曰所以暫屈卿遊藩非止以文翰相煩乃)
(令以師表相事也)遊藩(見上)朔旦牋修(南史虞寄傳後除東中郎建安王諮議加戎昭將軍)
(寄乃辭以疾不堪旦夕陪列王於是令長停公事其有疑議就以决之但丨丨丨丨而已)東府二絶
(南史顧野王傳宣城王為揚州刺史野王及琅邪王褒竝為賓客王甚愛其才野王乂善丹青王於丨丨起齋)
(令野王畫古賢命王褒書贊時人稱為丨丨)工槀草(南史紀少瑜傳邵陵王在郢啟求學士武帝以)
(少瑜充行少瑜美容貌丨丨丨)取八族(魏書咸陽王禧傳王國舍人應丨丨丨及清修之門)清修
門(見上)京師楚楚洛中翩翩(魏書祖瑩傳徵署司徒彭城王勰法曹行參軍高祖顧謂)
(勰曰蕭賾以王元長為子良法曹今為汝用祖瑩豈非倫匹也敇令掌勰書記瑩與陳郡袁翻齊名秀出時人)
(為之語曰丨丨丨丨袁與祖丨丨丨丨祖與袁)邪蒿命去(北齊書邢峙傳遷國子助教以經入授皇)
(太子峙方正純厚有儒者之風廚宰進太子食有菜曰丨丨峙丨丨之曰此菜有不正之名非殿下所宜食顯)
(祖聞而嘉之)金華家令(隋書百官志中大通三年以昭明太子妃居金華宮又置丨丨丨丨)馬
上為賦一驛而成(隋書潘徽傳秦孝王俊聞其名召為學士嘗從俊朝京師在塗令徽於丨)
(丨丨丨行丨丨丨丨名曰述思賦)黃㼐少師(北史郭祚傳詔祚本官領太子少師祚曾從幸東宮)
(明帝幼弱祚持一黃㼐出奉之時應詔左右趙桃弓深為帝所信祚私亊之時人謗祚者號為桃弓僕射丨丨)
(丨丨按㼐音駢瓜名)抄撰學士(北史庾信傳父肩吾為梁太子中庶子掌管記東海徐摛為右衞率)
(摛子陵及信竝為丨丨丨丨父子東宮出入禁闥恩禮莫與比隆)友員(北史周武帝紀置皇子皇弟丨)
(丨各二人)經師易求人師難得(北史盧誕傳拜給事黃門侍郎魏帝詔曰丨丨丨丨丨丨)
(丨丨朕諸兒稍長欲令卿為師於是親幸晉王第敇晉王以下皆拜之於帝前因賜名曰誕)方幅(北史)
(樊子蓋傳檢校河南内史車駕至高陽追詣行在所帝勞之以比蕭何寇恂指越代二王曰今以二孫委公與)
(衞文昇耳宜選貞良宿德有丨丨者教習之)更日來往二王之第(北史崔廓傳子賾徵)
(為河南豫章二王侍讀每丨丨丨丨丨丨丨丨)脫略官榮栖遲藩邸(北史崔廓傳及河南)
(為晉王轉記室參軍自此去豫章王重之不已遺賾書曰馬卿辭武騎之官枚乘罷弘農之守每覽史傳嘗切)
(怪之何乃丨丨丨丨丨丨丨丨以今望古方知雅志彼二子者豈徒然哉)奉飛蓋曳長裾藉
玳筵躡珠履(北史崔廓傳豫章王遺賾書曰吾兄欽賢重士敬愛忘疲先築郭隗之宮常置穆生)
(之醴今者重開土宇更誓山河大啟南陽方開東閣想得丨丨丨丨丨丨丨丨丨丨丨丨歌山桂之偃蹇賦池)
(竹之檀欒其崇貴也如彼其風流也如此幸甚幸甚何樂如之)歌山桂賦池竹(見上)桂坊
(舊唐書高宗紀置太子左右諭德及丨丨大夫等官員)宮尹(舊唐書職官志太子詹事注龍朔二年改)
(為端尹天授為丨丨)輔翼春宮(舊唐書房元齡傳儀刑黃閣庶政惟和丨丨丨丨望實斯著)來
李(舊唐書李義府傳敇義府以本官兼侍晉王及昇春宮除太子舍人與太子司議郎來濟俱以文翰見知)
(時稱丨丨義府常獻承華箴太子表上其文優詔賜帛四十匹)獻承華箴(見上)撰翼善記
(舊唐書褚無量傳景雲初明皇在春宮召拜國子司業兼皇太子侍讀嘗丨丨丨丨以進之皇太子降書嘉勞)
(賚絹四十匹)獻龍樓箴(舊唐書歸登傳為東宮及諸王侍讀丨丨丨丨以諷)漸染芝蘭
(舊唐書蔣儼傳田遊巖為太子洗馬儼貽書曰主上屈萬乘之重申三顧之榮遇子以商山之客待子以不臣)
(之禮將以輔導儲貳丨丨丨丨耳)知公直士(唐書李綱傳綱在東宮乞骸骨帝曰丨丨丨丨幸卒)
(輔吾兒乃拜太子少保尚書詹事如故)作贊道賦(唐書李百藥傳授太子右庶子丨丨丨丨以諷)
(它日帝曰朕見卿賦述古儲貳事勸厲甚詳向任卿固所望耳)藥石相報(唐書高季輔傳授太子右)
(庶子數上書言得失辭誠切至帝賜鍾乳一劑曰而進藥石之言朕以丨丨丨丨)有公望(唐書錢徽)
(傳任庶子時韓公武以賂結公卿遺徽錢二十萬不納或言非當路可無讓徽曰取之在義不在官時稱丨丨)
(丨)不事江滕蔣虢(唐書江安王元祥傳四為州刺史所至營財産無厭時滕蔣虢三王皆貪)
(暴得其府官者惡之不願行故時語曰寧向儋崖振白丨丨丨丨丨丨)參機祕(唐書杜如晦傳高祖)
(平京師秦王引為府兵曹參軍徙陜州總管府長史時府屬多外遷王患之房元齡曰如晦王佐才也大王必)
(欲經營四方捨如晦無共功者王因表留莫府從征伐常丨帷幄丨丨方多事裁處無留僚屬共才之莫見所)
(涯)賜銀鍾(唐書杜淹傳秦王引為天策府兵曹參軍文學館學士嘗侍宴賦詩尤工丨丨丨)小
記室(唐書薛元敬傳元敬隋選部郎邁之子與收及族兄德音齊名世稱河東三鳳武德中為祕書郎天)
(策府參軍直記室文學館學士是時收與房杜處心腹之寄更相結附元敬謹畏未嘗申款曲如晦歎曰丨丨)
(丨不可得而親不可得而疏)舌無留語(唐書趙弘智𫝊永徽初入為陳王師講孝經百福殿於是)
(宰相弘文館學士太學生皆在弘智舉五經諸儒更詰辨隨問酬悉丨丨丨丨)冀蓬在麻不扶
而挺(唐書劉禕之傳拜相王府司馬帝謂曰卿家忠孝朕子頼卿以師矩丨丨丨丨丨丨丨丨也)識
遠文詳(唐書韋湊傳入為相王府屬時姚崇兼府長史嘗曰韋子丨丨丨丨吾恨晚得之)學直
(唐書裴耀卿傳遷祕書省正字相王府典籤與掾邱悦文學韋利器更直備顧問府中號丨丨)王所欽
器(唐書高叡傳子仲舒通故訓學擢明經為相王府文學丨丨丨丨)郎家二賢(唐書郎餘令傳)
(餘令博於學擢進士第授霍王元軌府參軍事從父知年亦為王友元軌每曰丨丨丨丨皆入府不意培塿而)
(松柏為林也)松柏為林(見上)檄雞(唐書王勃傳沛王聞其名召署府修撰是時諸王鬭雞勃)
(戲為文丨英王丨高宗怒斥出府)吾之相如(唐書盧照鄰傳調鄧王府典籤王愛重謂人曰此丨)
(丨丨丨)皤皤臣肅肅賓(葛洪西京雜記梁孝王遊於忘憂之舘集諸遊士各使為賦鄒陽為)
(酒賦其辭曰哲王臨國綽矣多暇召丨丨之丨聚丨丨之丨安廣坐列雕屏綃綺為席犀璩為鎮曳長裾飛廣)
(袖奮長纓英偉之士莞爾而即之)廣袖長纓(見上)佐清初陽(常璩華陽國志皇太子春)
(秋美茂盛德日新宜簡俊人妙選賢彦丨丨丨丨緝熙天光其任至重聖王詳擇)府有三才(劉義)
(慶世說太傅丨丨丨丨劉慶孫長才潘陽仲大才裴景聲清才注劉輿潘滔裴邈皆為東海王所䁥俱顯一府)
飛刀鱠鯉(劉肅大唐新語李綱詹事隠太子嘗至温湯綱以小疾不從獻生魚者太子召饔者鱠之)
(時唐儉趙元楷在坐各自贊能為鱠太子謂之曰丨丨丨丨調和鼎食公實有之至於審諭弼諧固屬李綱矣)
審諭弼諧(見上)宮事相委(劉肅大唐新語高宗初立為太子李勣詹事仍同中書門下三)
(品自勣始也太宗謂之曰我兒初登儲貳故以丨丨丨丨勿辭屈也)潁邸賓僚(邵伯温聞見前錄神)
(宗開潁邸英宗命韓魏公擇宮僚用王陶韓維陳薦孫固孫思恭邵亢皆名儒厚德之士故丨丨丨丨號天下)
(選云)壽邸將相(魏泰東軒筆錄太宗命陳摶歷抵王宮以相諸王搏回奏曰壽王真他日天下主也)
(臣始至丨丨見二人坐於門問其姓氏則曰張旻楊崇勲皆王左右之使令然臣觀二人他日皆至丨丨即其)
(主可知太宗大喜是時真宗為夀王異日張旻侍中楊崇勲使相皆如搏之相也)安用舞靴(朱子)
(名臣言行錄神宗潛邸宮僚用王陶韓維等一日侍坐近侍以弓樣靴進維曰王丨丨丨丨神宗亟令毁去)
霸府遭逢(朱子名臣言行錄竇偁為晉府記室太宗即位思之召為樞密直學士數月參政中謝語)
(之曰汝知何以及此偁曰陛下以臣往年丨丨丨丨所以至此耳上曰不然以卿嘗面折買惔故任卿左右思)
(聞直言耳)升采儲闈(葉廷珪海錄碎事丨丨丨丨謂為東宮官也)儲隸(葉廷珪海錄碎事顔)
(延年詩云三妨丨丨五塵朝黻注云三任東宮官五任朝官也)
御定子史精華卷四十一
