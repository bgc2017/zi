欽定四庫全書
御定子史精華卷十三
帝王部一
帝德
何私何親(管子如地如天丨丨丨丨如日如月唯君之節注天地日月取其耀臨言人君親下當如)
(天地日月之無私也)抱蜀不言(管子丨丨丨丨而廟堂既修注抱持也蜀祠器也君人者但抱祠器)
(以身率道雖復静然不言廟堂之政既以修理矣)飛蓬不賓燕雀不顧(管子丨丨之問)
(丨在所丨丨丨之集道行丨丨注蓬飛因風動搖不定喻二三之聲問明主所不賓敬燕雀翔集事之常細也)
(故行道之人忽而不顧謂小亊非大人所宜知)衡庫(管子丨丨者天子之禮也注衡者所以平輕重庫者)
(所以藏寳物不令外知者也言王者用心常當凖平天下既知輕重審用於心無令長耳目者所得此則天子)
(之禮然也)立中生正(管子聖人精德丨丨以丨丨明正以治國故正者所以止過而逮不及也注德)
(精而不過其正自生也)修官之上道(管子為人君者丨丨丨丨丨而不言其中為人臣者比官)
(中之事而不言其外注君在衆官之上但修此官上之道而已至於官中之事則有司存非所言也)得一
為天下正(老子天得一以清地得一以寧神得一以靈谷得一以盈萬物得一以生侯王丨丨以丨)
(丨丨丨注言天得一故能垂象清明地得一故能安静不動搖神得一故能變化無形谷得一故能盈滿而不)
(絶萬物皆須道以生成也侯王得一故能為天下平正)不窺牖見天道(老子不出戸知天下)
(丨丨丨丨丨丨注天道與人道同天人相通精氣相貫人君清淨天氣自正)司契(老子聖人執左契而)
(不責於人有德丨丨注古者聖人無文書法律刻契爲符以爲信也有德之君司察契信而已)民之師
下之儀(文子人主者丨丨丨也上者丨丨丨也)法江海(文子古之善爲君者丨丨丨江海無)
(爲以成其大窊下以成其廣故能長久爲天下谿谷)體太一(文子帝者丨丨丨王者法隂陽覇者則四)
(時君者用六律)與天同炁(文子道之言曰芒芒昧昧因天之威丨丨丨丨同炁者帝同義者王同功)
(者覇)垂衣襞幅䆳如神眀(子華子堯居於衢室之宫丨丨而丨丨丨丨丨丨之居輯五瑞)
(以見羣后帶幅舄而入覲者如衆星之拱北堯則若固有之也)步趨中莖韶之節(子華子舜)
(遊於巖廊之上被袗衣而鼔五絃之琴出則有鸞和動則有珮環丨丨丨於丨丨丨丨舜亦若固有之也)戒
慎銘(鄧析子湯有司直之人武有丨丨之丨)無鞭朴罰無叱咤聲(鄧析子聖人寂)
(然丨丨丨之丨莫然丨丨丨之丨而家給人足天下太平視昭昭知冥冥推未運覩未然故神而不可見幽而)
(不可見此之謂也)挈天地襲氣母(莊子狶韋氏得之以丨丨丨伏戲得之以丨丨丨音義狶)
(韋氏古帝王名挈要也得天地要也襲入也氣母元氣之母也)六通四辟(莊子明於天通於聖丨丨)
(丨丨於帝王之德者其自爲也昧然無不静者矣注任其自爲故雖六通四辟而無傷於静也音義六通謂六)
(氣隂陽風雨晦明也四辟謂四方開也)無爲爲常(莊子夫帝王之德以天地爲宗以道德爲主以)
(丨丨丨丨無爲也則用天下而有餘)知落天地辯彫萬物能窮海内(莊子古之)
(王天下者丨雖丨丨丨不自慮也丨雖丨丨丨不自說也丨雖丨丨丨不自爲也)天德出寧(莊子)
(昔者舜問於堯曰天王之用心何如堯曰吾不敖無告不廢窮民嘉孺子而哀婦人此吾所以用心已舜曰美)
(則美矣而未大也堯曰然則何如舜曰丨丨而丨丨日月照而四時行若晝夜之有經雲行而雨施矣注與天)
(合德則雖出而静)主不虚王(鶡冠子九皇之制丨丨丨丨臣不虚貴階級注王德備矣)上及
太清下及泰寧中及萬靈(鶡冠子其德丨丨丨丨丨丨丨丨丨丨丨丨膏露降白丹)
(發醴泉出朱草生衆祥具注太清天也泰寕地也)守始治紀(韓非子道者萬物之始是非之紀也)
(是以明君丨丨以知萬物之源丨丨以知善敗之端)櫟然扶持心國(荀子行一不義殺一無罪)
(而得天下仁者不爲也丨丨丨丨丨丨且若是其固也注櫟然落石貌其所持心持國不行不義不殺無罪落)
(然如石之固也)儀正景正(荀子君者儀也丨丨而丨丨君者槃也槃圓而水圓君者盂也盂方而水)
(方)槃圓盂方(見上)衡聽顯幽重明(荀子丨丨丨丨丨丨退奸進良之術注衡平也)
(謂不偏聽也顯幽謂使幽人明顯不擁蔽也重明謂既明又使明也)粹而王(荀子丨丨丨駁而覇注粹)
(謂全用儒道)善日(荀子丨丨者王善時者覇注善謂愛惜不忍棄也)敬日(荀子王者丨丨覇者)
(敬時注敬謂不敢慢也故曰吉人爲善惟日不足)動如天帝(荀子居如大神丨丨丨丨)大滿
八極(荀子明参日月丨丨丨丨夫是之謂大人)網四十國(呂氏春秋湯見祝網者置四面其祝)
(曰從天墜者從地出者從四方來者皆離吾網湯曰嘻盡之矣非桀其孰為此也湯收其三面置其一面更教)
(祝曰欲左者左欲右者右欲高者高欲下者下吾取其犯命者漢南之國聞之曰湯之德及禽獸矣四十國歸)
(之人置四面未必得鳥湯去其三面置其一面以丨其丨丨丨非徒網鳥也)融乎若月昭乎
若日(吕氏春秋聖王之德丨丨丨丨之始出極燭六合而無所窮屈丨丨丨丨之光變化萬物而無所不)
(行)神合太乙(吕氏春秋聖王之德丨丨乎丨丨生無所屈而意不可障精通乎鬼神深微元妙而)
(莫見其形)四海江河不能亢太華會稽不能障(吕氏春秋爲天下及國莫)
(如以德莫如行義以德以義則丨丨之大丨丨之水丨丨丨矣丨丨之高丨丨之險丨丨丨矣)累愛襲
恩(淮南子積惠重厚丨丨丨丨以聲華嘔苻嫗掩萬民百姓使知之訢訢然人樂其性者仁也)吟德
懷和(淮南子伏羲氏其道昧昧芒芒然丨丨丨丨被施頗烈注昧昧純厚也芒芒廣大貌吟咏其德含懷)
(其和氣未大宣布也被德澤頗烈施於民)剖判大宗竅領天地(淮南子乃至神農黃帝丨)
(丨丨丨丨丨丨丨襲九竅重九□提挈隂陽嫥捖剛柔枝解葉貫萬物百族使各有經紀條貫於此萬民睢睢)
(盱盱然莫不竦身而載聽視注竅通領理襲因窽法&KR0034;音整形也言因九天九地之形法以通理嫥捖音專桓)
(和調族類也)襲九窽重九&KR0034;(見上)戴圓履方抱表懷䋲(淮南子王者法)
(隂陽法隂陽者德與天地参明與日月並精與鬼神總丨丨丨丨丨丨丨丨内能治身外能得人發號施令天)
(下莫不從風注圓天方地表正䋲直也)冕而前旈黈纊塞耳(淮南子古之王者丨丨丨)
(丨所以蔽明也丨丨丨丨所以掩聰天子外屛所以自障故所理者遠則所在者邇所治者大則所守者小)
四海雲湊千里雨至(淮南子湯之時七年旱以身禱於桑林之際而丨丨之丨丨丨丨之)
(丨丨)紀綱八極經緯六合(淮南子帝者體太一秉太一者牢籠天地彈壓山川含吐隂陽)
(伸曳四時丨丨丨丨丨丨丨丨覆露照導普汜無私螺飛蠕動莫不仰德而生)普汜無私(見上)鸞
凰紛如(揚子次五丨丨丨丨厥德暉如注五爲天位故稱鸞凰紛如有文章也暉如文德之貌也有文)
(有德故稱暉如也)暉如(見上)德光皓(揚子測曰鸞凰紛如丨丨丨也注言其德皓皓然盛也)
中成獨督(揚子次五丨丨丨丨大測曰中成獨督能處中也注五爲天位處中履和故曰中成尊無)
(與比故謂之獨董督四方故大也)靈囊大包(揚子次五丨丨丨丨其德珍黃測曰靈囊大包不敢)
(自盛也注五處尊位包有四方如有囊之所裹括也家性柔順故可珍愛也)珍黃(見上)正而不
佗(揚子適堯舜文王者為正道非堯舜文王者為佗道君子丨丨丨丨)繼天測靈(揚子聖人聰明)
(淵懿丨丨丨丨冠乎羣倫)皇兮將兮(揚子堯舜之道丨丨夏殷周之道丨丨而以延其光兮或曰何)
(謂也曰堯舜以其讓夏以其功殷周以其伐注皇美將大延光延其美大之光)延美大光(見上)天
瑞地應(抱朴子王者德及天則有丨丨德及地則有丨丨)徇齊敦敏(史記五帝紀黃帝者)
(少典之子生而神靈弱而能言幼而丨丨長而丨丨成而聰明注墨子曰年踰十五則聰明心慮無不徇通矣)
(徇疾齊速也言聖德幼而疾速也)旁羅日月星辰水波土石金玉(史記五帝)
(紀丨丨丨丨丨丨丨丨丨丨丨丨勞勤心力耳目節用水火材物有土德之瑞故號黃帝注旁非一方羅廣布)
(也言帝德旁羅日月星辰水波及至土石金玉謂日月揚光海水不波山不藏珍皆帝德也)静淵有
謀䟽通知事(史記五帝紀帝顓頊高陽者黃帝之孫而昌意之子也丨丨以丨丨丨丨而丨丨養)
(材以任地載時以象天依鬼神以剬義治氣以教化潔誠以祭祀注剬古制字)郁郁嶷嶷(史記五帝)
(紀帝嚳高辛者其色丨丨其德丨丨注郁郁猶穆穆也嶷嶷德高也)動也時服也士(史記五帝)
(紀帝嚳高辛者其丨丨丨其丨丨丨注舉動應天時衣服服士服言其公且廉也)仁如天知如
神(史記五帝紀帝堯者放勲其丨丨丨其丨丨丨就之如日望之如雲富而不驕貴而不舒)飭下二
女(史記五帝紀堯妻之二女觀其德於二女舜丨丨丨丨於嬀汭如婦禮堯善之注飭音敕下音胡亞反舜)
(能整齊二女以義理下二女之心於媯汭使行婦道於虞氏也)讓畔讓居(史記五帝紀舜耕歴山歴)
(山之人皆丨丨漁雷澤雷澤上人皆丨丨陶河濱河濱器皆不苦窳)聲爲律身爲度(史記夏本)
(紀禹爲人敏給克勤其德不違其仁可親其言可信丨丨丨丨丨丨稱以出亹亹穆穆為綱爲紀注稱上聲身)
(爲律度則權衡亦出於其身故云稱以出也)亹亹穆穆(見上)聖智慈理(史記周本紀西)
(伯曰文王注雒書靈聽云蒼帝姬昌日角鳥鼻高長八尺二寸丨丨丨丨也)意豁如(史記周本紀高)
(祖爲人仁而愛人喜施丨丨丨也)發御府金錢(史記文帝紀羣臣如張武等受賂遺金錢覺上)
(乃丨丨丨丨丨賜之以愧其心弗下吏專務以德化民)星如半月(史記天官書天精而見景星景)
(星者德星也其状無常出於有道之國注精明也景丨状丨丨丨生於晦朔助月爲明見則人君有德明聖之)
(慶也)表裏文武(史記三王世家陛下躬親仁義體行聖德丨丨丨丨顯慈孝之行廣賢能之路)高
世之行三(史記袁盎傳盎曰陛下有丨丨丨丨者丨陛下居代時太后嘗病三年陛下不交睫不解)
(衣湯藥非陛下口所嘗弗進夫曾參以布衣猶難之今陛下親以王者修之過曾参孝遠矣夫諸吕用事大臣)
(專制然陛下從代乘六乘𫝊馳不測之淵雖賁育之勇不及陛下陛下至代邸西向讓天子位者再南向譲天)
(子位者三夫許由一譲而陛下五以天下讓過許由四矣)天然之聖(史記平津侯傳陛下丨丨丨丨)
(寬仁之資而誠以天下爲務則湯武之名不難侔而成康之俗可復興也)㷭涌原泉(史記司馬相如)
(傳大漢之德丨丨丨丨沕潏漫衍旁魄四塞雲尃霧散上暢九垓下泝八埏注尃音布)雲尃霧散
(見上)暢九垓泝八埏(見上)協氣横流(史記司馬相如傳懷生之類霑濡浸潤丨丨丨)
(丨武節飄逝邇陜遊原迴闊泳沫)游原泳沫(見上注邇近原本也迥遠闊廣也恩德比之於水近)
(者丨其丨遠者丨其丨)靈圉賓於閒舘(史記司馬相如傳獲周餘珍收龜於岐招翠黃乘龍)
(於沼鬼神接丨丨丨丨丨丨注言至德與神明通接故靈圉為賓旅於閒舘矣靈圉仙人名也)錫符(史記)
(司馬相如傳修德以丨丨奉符以行事不爲進越故聖王弗替而修禮地祗謁欵天神勒功中嶽以彰至尊舒)
(盛德發榮號受厚福以浸黎民也)宛宛龍升(史記司馬相如傳丨丨黃丨興德而丨采色炫燿熿)
(炳煇湟正陽顯見覺寤黎烝於傅載之云受命所乘注宛宛屈伸也)寬大長者(漢書高帝紀沛公素)
(丨丨丨丨)監門戍卒見之如舊(漢書高帝紀初高祖不修文學而性明達好謀能聽自丨)
(丨丨丨丨丨丨丨)蓋如天容如地(漢書高后傳詔曰凡有天下治萬民者丨之丨丨丨之丨)
(丨上有驩心以使百姓百姓欣然事其上驩欣交通而天下治)右賢左戚先民後已(漢書)
(文帝紀詔曰昔先王遠施不求其報望祀不祈其福丨丨丨丨丨丨丨丨至明之極也)上參堯舜
下配三王(漢書文帝紀詔曰今朕獲奉宗廟夙興以求夜昧以思何行而可以章先帝之洪業休德)
(丨丨丨丨丨丨丨丨)本仁祖義(漢書武帝紀詔曰夫丨丨丨丨襃德錄賢勸善刑暴五帝三王所繇)
(昌也)仁不異遠義不辭難(漢書武帝紀詔曰丨丨丨丨丨丨丨丨今水潦移於江南廹隆)
(冬至朕懼其饑寒不活方下巴蜀之粟致之江陵遣博士中等分循行諭告所抵無令重困注遠近如一是爲)
(仁也不憚艱難是爲義也)雄材大略(漢書武帝紀贊如武帝之丨丨丨丨不改文景之恭儉以濟斯)
(民雖詩書所稱何有加焉)高賢愉(漢書禮樂志丨丨丨樂民人注言王者有愉愉之德故使衆人皆安)
(樂)世曼壽(漢書禮樂志德施大丨丨丨注曼延也)復風之報(漢書劉向傳高宗有百年)
(之福成王有丨丨丨丨神明之應應若景嚮注復反也事並見尚書高宗肜日及金縢篇)覆露萬民
(漢書鼂錯傳陛下配天象地丨丨丨丨除苛觧嬈寬大愛人注覆蔭也露膏澤也嬈煩擾也音如紹反)除
苛解嬈(見上)履衆美懷聖明(漢書終軍傳丨丨丨而不足丨丨丨而不專建三宫之文)
(質章厥職之所宜封禪之君無聞焉注三宫明堂辟雍靈臺也於三宮班政教有文質者也)不徧窺
望不單頃耳(漢書王襃傳聖王丨丨丨丨而視已明丨丨丨丨而聽已聰思從祥風翺德與和氣)
(游太平之責塞優游之望得注單盡極也頃讀曰傾)恩從祥風翺德與和氣游(見上)
乘千里馬獨先安之(漢書賈捐之傳時有獻千里馬者詔曰鸞旗在前屬車在後吉行日)
(五十里師行三十里朕丨丨丨之丨丨丨丨丨於是還馬與道里費)燭臨(漢書翼奉傳陛下明聖深懷要)
(道丨丨萬方布德流惠靡有闕遺)盪盪亡䨇(漢書揚雄傳矣天地而獨立兮廓丨丨其丨丨注盪)
(盪大貌)與地侔訾與天比崇(漢書揚雄傳麗哉神聖處於元宮富既丨丨虖丨丨貴正)
(丨丨虖丨丨注訾與貲同)歷寥闊涉登閎(漢書揚雄傳丨五帝之丨丨丨三皇之丨丨建道德)
(以為師友仁義與為朋注登閎高遠也)洪鬯(漢書揚雄傳醇丨丨之德豐茂世之規加勞三王勗勤五)
(帝不亦至乎注鬯與暢同)加勞勖勤(見上)統壹聖眞(漢書叙傳武功既抗亦迪斯文憲章)
(六學丨丨丨丨)惴惴矜矜(後漢書光武帝紀注黃帝居人上丨丨若臨深淵舜居人上丨丨如履薄)
(冰禹居人上慄慄如不滿日敬勝怠則吉義勝欲則昌日慎一日夀終無殃)敬勝義勝(見上)思
樂息肩(後漢書光武帝紀初帝在兵間久厭武事且知天下疲秏丨丨丨丨自隴蜀平後非儆急未嘗)
(復言軍旅按秏與耗同)沈幾先物深略緯文(後漢書光武帝紀贊光武誕命靈貺自甄)
(丨丨丨丨丨丨丨丨注沈深之幾先見於事也)危心恭德(後漢書明帝紀贊顯宗丕承業業兢兢丨)
(丨丨丨政察姦勝注危心言常危懼姦勝猶勝奸佞)下身遵道(後漢書明帝紀贊永懷廢典丨丨丨)
(丨注下身謂進爵授綏之類)光照六幽(後漢書章帝紀詔曰朕聞明君之德啓迪鴻化緝熙康乂)
(丨丨丨丨注六幽謂六合幽隠之處也)淵體(後漢書章帝紀贊肅宗濟濟天性愷悌於穆后德諒惟丨)
(丨注尚書曰齊聖廣淵也)在孺而勤(後漢書安帝紀皇太后曰咨長安侯祜孝章帝世嫡皇孫謙恭)
(慈順丨丨丨丨宜奉郊廟承統大業)正屏(後漢書齊武王縯傳章和元年詔曰朕聞人君丨丨有所不聽)
(注白虎通曰所以設屏何以自障也示不極臣下之敬也天子德大故外屏諸侯德小故内屏)回容(後漢)
(書馬武傳帝雖制御功臣而每能丨丨宥其小失注回曲也曲法以容也)兼天地姿(後漢書樊準傳)
(孝明皇帝丨丨丨之丨用日月之明庶政萬機無不簡心)包元履德(後漢書梁統傳陛下丨丨丨丨)
(權時撥亂)紹天闡繹(後漢書班固傳厥有氏號丨丨丨丨者莫不開元於太昊皇初之首上哉夐乎)
(其書猶可得而修也注氏號謂太昊號庖犧氏炎帝號神農氏黃帝號軒轅氏之類紹繼也謂王者繼天而作)
(闡開也繹陳也)冠德卓蹤(後漢書班固傳若夫上稽乾則降承龍翼而炳諸典謨以丨丨丨丨者莫)
(崇乎陶唐)帝者上儀(後漢書班固傳洋洋乎若德丨丨之丨丨誥誓所不及已注儀法也謂如此美)
(德可謂五帝之上法)虔鞏勞謙(後漢書班固傳盛哉皇家帝世德臣列辟功君百王榮鏡宇宙尊無)
(與抗乃始丨丨丨丨兢兢業業貶成抑定不敢論制作注虔鞏固也言帝固爲勞謙也禮記曰王者功成作樂)
(理定制禮今不敢論制禮作樂之事言謙之甚也)斟酌道德之淵源肴覈仁義
之林藪(後漢書班固傳是時聖上固已垂精游神包舉藝文屢訪羣儒諭咨故老與之乎丨丨丨丨丨)
(丨丨丨丨丨丨丨丨丨以望元符之臻馬注聖上謂章帝也諭告咨謨也道德仁義人所當行故㠯酒食爲喻)
(馬淵源林藪喻深邃也元大也符瑞也詩曰肴核維旅覈亦核也謂果實之屬)兼覽博照(後漢書胡)
(廣傳君㠯丨丨丨丨爲德臣㠯獻可替否爲忠)純法八世(後漢書崔寔傳不能丨丨丨丨故宜參以)
(霸政注八世謂三王五帝也)貳造化參神施(後漢書馬融傳永逍遥乎宇内與二儀乎無疆)
(丨丨丨於后土丨丨丨於昊乾超特逹而無儔煥巍巍而無原)馬駕鼓車劍賜騎士(後漢)
(書循吏傳序建武十三年異國有獻名馬者日行千里又進寳劍價兼百金詔㠯丨丨丨丨丨丨丨丨損上林)
(池籞之官廢騁望弋獵之事)皇材帝器(魏志文帝紀注由卷匹夫不載聖籍固非丨丨丨丨所當)
(稱慕)賓禮黃耉(魏志文帝紀注詔曰夫先王制几杖之賜所以丨丨丨丨襃崇元老也)秉道
眞(魏志文帝紀注爰暨三皇寔丨丨丨降逮五帝繼以懿純)懿純(見上)嶷在幼妍(魏志文帝)
(紀注祥維聖質丨丨丨丨)聽察無嚮瞻覩未形(魏志文帝紀注丨丨丨丨丨丨丨丨其剛)
(如金其貞如瓊如冰之潔如砥之平爵公無私戮違無輕心鏡萬幾攬照下情)如金如瓊如冰
如砥(見上)尊肅禮容(魏志文帝紀注乘殷之輅行夏之辰金根黃屋翠葆龍鱗紼冕崇麗衡紞)
(惟新丨丨丨丨矚之若神)物師神主(魏志文帝紀注將永太和絶迹三五宜作丨丨長爲丨丨)察
正象(魏志少帝紀爲人君者所與遊必擇正人所觀覽必丨丨丨放鄭聲而弗聽遠佞人而勿近)聲
暨四遠(魏志劉子揚傳注陛下德合天地丨丨丨丨)與神符(魏志高堂隆傳古先哲王畏上)
(天之明命循隂陽之逆順矜矜業業惟恐有違然後治道用興德丨丨丨未有不延期流祚者也)延期
流祚(見上)玉質金聲(晉書元帝紀皇帝嗣建舊物克甄誕授欽明服膺聰哲丨丨幼彰丨丨夙)
(振)動得天度止得地意(晉書天文志天子丨丨丨丨丨丨丨丨從容中道則太微五帝)
(坐明以光)月行依度(晉書天文志月爲太隂之精列之朝廷諸侯大臣之類故君明則丨丨丨丨)
歸美三俊(晉書鄭冲傳昔漢祖以知人善任克平宇宙推述勲勞丨丨丨丨)參乾兩離
(晉書摯虞傳邈矣聖皇丨丨丨丨)散大極泉福無方外(宋書孝武帝紀詔曰八風循通)
(卿雲叢聚盡天罄瑞率宇竭歡思丨丨丨之丨以丨丨丨之丨可大赦天下)禮樂形影(宋書樂志)
(惟聖王德巍巍光四海丨丨猶丨丨文武爲表裏)澤霑地境化充天㝢(宋書樂志丨丨)
(丨丨丨丨丨丨聖明臨朝元凱作輔)網縱麟麑罩出鳳雛(宋書樂志絶丨丨丨丨弛丨丨)
(丨丨收功在羽校威靈振鬼區陛下長懽樂永世合天符)道照鴻軒(宋書符瑞志於顯盛宋叡慶遐)
(傳聖皇在上丨丨丨丨)冕旒華堂垂心八表(宋書裴松之傳陛下神叡元通道契曠代)
(丨丨丨丨丨丨丨丨)茂實胥庭鴻名勛發(宋書謝莊傳比盛乎天地爭明乎日月丨丨冠)
(於丨丨丨丨邁於丨丨)榮鏡㝢宙(齊書高帝紀聖哲淵明丨丨丨丨)同度宇宙合
量山淵(齊書高帝紀贊於皇太祖有命自天丨丨丨丨丨丨丨丨)芳塵淵塞(齊書高帝紀贊)
(文藝在躬丨丨丨丨用下以才鎮民以德)雄睟尊默(齊書高帝紀贊端已丨丨君臨丨丨苞括四海)
(大造家國)耀中天(齊書樂志功燭上宙德丨丨丨風移九域禮飾八埏)道茂前聲(齊書樂志)
(膺歴締運丨丨丨丨)義滿天淵禮昭地軸(齊書樂志握機肇運光啓禹服丨丨丨丨丨丨)
(丨丨)稽則黃軒(齊書樂志陶甄百王丨丨丨丨)超人作聖(齊書陳顯逹傳太祖高皇帝叡)
(哲自天丨丨丨丨)睿周萬品(齊書劉善明傳陛下凝暉自天照湛神極丨丨丨丨道洽無垠)偶
化兩儀均明二耀(齊書王融傳陛下窮神盡聖總極居中丨丨丨丨丨丨丨丨)駕日
登皇(齊書孔稚珪傳陛下張天造歷丨丨丨丨)牢籠嬀夏驅馳軒頊(梁書沈約傳既)
(丨丨於丨丨又丨丨乎丨丨德無遠而不被眀無微而不燭)廣運自中員照無外(梁書)
(張率傳洎我大梁光有區夏丨丨丨丨丨丨丨丨)冠嵩華(陳書高祖紀既景煥于圖書方葳𬎼於史)
(牒高勲踰於象緯積德丨於丨丨)仁霑葭葦信及豚魚(陳書高祖紀祖述堯舜憲章文)
(武丨丨丨丨丨丨丨丨)刪刑(魏書高祖紀詔曰朕頒禄丨丨慮不周允)㴻潤千里(魏書高祖)
(紀成湯遇旱齊景逄災並不由祈山川而致雨皆至誠發中丨丨丨丨)文思先天下武經
世(魏書肅宗紀高祖以丨丨丨丨世宗以丨丨丨丨)忘短棄瑕(魏書陸叡傳高祖謂李冲于烈)
(曰朕於卿等常丨丨丨丨務相含養)叡喆之鑒(魏書盧昶傳伏願陛下垂丨丨丨丨)無川無
金無山無玉(魏書李安世傳皇上德通神明山不愛寳故丨丨丨丨丨丨丨丨)潤伏九
區(魏書張彝傳顯祖以温明之德丨丨丨丨)沖明(魏書孫紹傳表曰陛下應靈踐祚丨丨照物)洞
微暢古(魏書禮志孝文皇帝元思丨丨神心丨丨禮括商周樂宣韶濩)心如清水形如
白玉(周書蘇綽傳爲人君者必丨丨丨丨丨丨丨丨)鑄鎔蒼昊(隋書音樂志猗與至德光被黔)
(首丨丨丨丨甄陶區有)方軒邁扈比舜陵嬀(隋書音樂志道周經緯功格元祗丨丨丨)
(丨丨丨丨丨)象乾儀巛(隋書音樂志丨丨上搆丨丨下基)恩風長扇(隋書音樂志飲)
(和飽德丨丨丨丨)就望體尊登咸昌會(隋書許善心𫝊括地復夏截海翦商丨丨丨其)
(丨丨丨丨其丨緜區浹宇遐至邇安)天清其氣地樂其静(北史李彪傳陛下體明叡之眞)
(應保合之量恢大明以燭物履静恭以和邦丨丨丨丨丨丨丨丨可謂重明疊聖元首康哉)舉成湯
六事念宋景一言(舊唐書文宗紀詔曰兢懼惕厲若蹈泉谷是用丨丨丨之丨丨丨丨丨之)
(丨丨)邁九皇(舊唐書禮儀志德丨丨丨功開萬㝢)千年接旦(舊唐書禮儀志高宗天皇大帝)
(弘祖宗之大業廓文武之宏規三聖重光丨丨丨丨神功叡德罄圖牒而難稱盛烈鴻猷超古今而莫擬豈徒)
(錙銖堯舜糠粃殷周而已哉)鳬鷖頌聲(舊唐書音樂志授羲膺籙復禹繼明草木仁化丨丨丨丨)
道冠農黃(舊唐書音樂志功格上下丨丨丨丨)騰華照㝢(舊唐書音樂志孝敬中發和容)
(外彰丨丨丨丨如昇太陽)睿文(舊唐書音樂志誕敷懿德昭神武載集豐功表丨丨)測妙通微
(舊唐書音樂志丨丨爲神丨丨曰聖)舜風堯曦(舊唐書音樂志丨丨攸偃丨丨先就睿感通寰孝思)
(浹宙)十堯九舜(舊唐書張廷珪傳陛下高運璿衡光膺寳籙日月所燭之地書軌未通之鄉無不霑)
(濡渥恩被服淳化丨丨丨丨未足稱也)朗日增輝(舊唐書裴璘傳皇帝發精金之刃斷可疑之網)
(使浮雲盡徹丨丨丨丨)三皇不足六五帝不足十(舊唐書謝偃傳獻惟皇誡德賦)
(曰戰戰慄慄日慎一日守約守儉去奢去逸唯賢是授唯人是恤則丨丨丨丨丨丨丨丨丨丨)漢高大
度(舊唐書張蘊古傳大寳箴曰安彼反側如春陽秋露巍巍蕩蕩惟丨丨丨丨)如衡如石如
水如鏡(舊唐書張蘊古傳大寳箴曰丨丨丨丨不定物以數物之懸者輕重自具丨丨丨丨不示物以)
(情物之鍳者妍媸自生)縱心湛然之域遊神至道之精(舊唐書張蘊古傳大)
(寳箴曰雖冕旒蔽目而視於未形雖黈纊塞耳而聽於無聲丨丨乎丨丨丨丨丨丨於丨丨丨丨扣之者應洪)
(纖而效響酌之者随深淺而皆盈)洪纖效響深淺皆盈(見上)遠軰堯舜(唐書)
(魏徵傳徵上䟽曰陛下居常論議丨丨丨丨)保三鑑(唐書魏徵𫝊帝曰以銅爲鑑可正衣冠以古爲)
(鑑可知興替以人爲鑑可知得失朕嘗丨此丨丨内防已過)連屏便坐(唐書李絳傳詔綘與崔羣)
(錢徽韋弘景白居易等搜次君臣成敗五十種爲丨丨張丨丨帝每閱視顧左右曰而等宜作意勿爲如此事)
洞開諸門(宋史太祖紀汴京新宫成御正殿坐令丨丨丨丨謂左右曰此如我心少有邪曲人皆見)
(之)推赤心於人腹(宋史太祖紀南漢劉鋹歸朝從幸講武池帝酌巵酒賜鋹鋹疑有毒捧杯)
(泣曰臣罪在不赦陛下既待臣以不死願爲大梁布衣未敢飲此酒帝笑而謂之曰朕丨丨丨丨丨丨中寕肯)
(爾耶即取酒自飲)嘆法網密(宋史太祖紀晚好讀書嘗讀二典丨曰堯舜之罪四凶止從投竄何)
(近代丨丨之丨乎)慈儉爲寳(宋史太祖紀贊帝以丨丨丨丨服澣濯之衣毁竒巧之器)雨霑
服不御蓋(宋史眞宗紀幸大相國寺上清宮祈雨戊午丨帝方臨軒決事丨丨丨丨丨)密禱
禁廷(宋史仁宗紀贊恭儉仁恕出於天性遇水旱或丨丨丨丨或跪立殿下)培壅宋基(宋史)
(仁宗紀贊惻怛之心忠厚之政有以丨丨丨三百餘年之丨)眞吾帶(宋史英宗紀宗室有假金𢃄而)
(以銅帶歸主吏以告帝曰丨丨丨也受之)大暑未嘗用扇(宋史神宗紀帝天性好學請問至日)
(晏忘食英宗嘗遣内侍止之帝正衣冠拱手雖丨丨丨丨丨丨)五車三柱均明有常(宋史)
(天文志五車五星三柱九星在畢宿北天子得靈臺之禮則丨丨丨丨丨丨丨丨)豐年爲瑞賢
臣爲寳(宋史五行志皇祐三年無爲軍獻芝草凡三百五十本上曰朕以丨丨丨上丨丨丨丨丨至於)
(草木魚蟲之異馬足尚哉)堯聰舜孝(宋史樂志於皇烈考道化聖神丨丨丨丨文恬武忻)山巍
日煥(宋史樂志基隆郟鄏德茂陶唐丨丨丨丨地久天長)念西征將(宋史王全斌傳全斌之入)
(蜀也適屬冬暮京城大雪太祖設氊帷於講武殿衣紫貂裘帽以視事忽謂左右曰我被服若此體尚覺寒丨)
(丨丨丨衝犯霜雪何以堪處即觧裘帽遣中黃門馳賜全斌仍諭諸將以不徧及也)軒鑑(宋史高麗傳陛)
(下高懸丨丨大選魯儒)山不謝乎纖埃海不辭於支派(宋史高麗傳大朝化)
(覃無外度豁包荒丨丨丨丨丨丨丨丨丨丨丨丨)敬微順分(逸周書明王是以丨丨而丨丨)順
明三極(逸周書周公拜手稽首曰在我文考丨丨丨丨躬是四察循用五行戒視七順順道九紀三極)
(一維天九星二維地九州三維人四左注九星四方及五星也四左䟽附禦侮奔走先後是也)四察(逸周)
(書丨丨一目察維極二耳察維聲三口察維言四心察維念)七順(逸周書丨丨一順天得時二順地得)
(助三順民得和四順利財足五順德助明六順仁無失七順道有功)九紀(逸周書丨丨一辰以紀日二宿)
(以紀旬三日以紀德四月以紀刑五春以紀生六夏以紀長七秋以紀殺八冬以紀藏九歲以紀終)高居
遠望深視審聽(六韜夫王者之道如龍首丨丨而丨丨丨丨而丨丨示其形隠其情若天之高)
(不可極也若淵之深不可測也)耳聽八極目覩四方(陸賈新語聖人王世賢者建功行合)
(天地德配隂陽丨丨丨丨丨丨丨丨)仁義爲巢賢聖爲杖(陸賈新語聖人居高處上則以)
(丨丨丨丨乘危履傾則以丨丨丨丨故高而不墜危而不仆者堯以仁義爲巣舜以禹稷契為杖故高而益安)
(動而益固)内深藏外博觀(董仲舒春秋繁露人主者法天之行是故丨丨丨所以爲神丨丨丨)
(所以爲明也)三畫連中(董仲舒春秋繁露古之造文者丨丨而丨其丨謂之王三畫者天地與人)
(也而連其中者通其道也取天地與人之中以為貫而參通之非王者孰能當是)召遠疾於馳
傳重驛(桓寬鹽鐵論詩云惠此中國以綏四方故自彼氐羌莫敢不來王非畏其威畏其德也故義之)
(服無義疾於原馬良弓德之丨丨丨丨丨丨丨丨)修聖緒(桓寬鹽鐵論明王丨丨丨宣德化)大
道容衆大德容下(劉向說苑人君之事無為而能容下夫事寡易從法省易因故民不以政)
(獲罪也丨丨丨丨丨丨丨丨聖人寡為而天下理矣)持鼎祝(劉向說苑湯之時大旱七年使人丨三足)
(丨丨山川教之祝曰政不節耶使人疾耶苞苴行耶䜛夫昌耶宫室營耶女謁盛耶何不雨之極也蓋言未已)
(而天大雨)上洞天下漏泉(劉向說苑周德始産於后稷長於公劉大於成王成於文武顯於周)
(公德澤丨丨丨丨丨丨無所不通上天報應鼎為周出故名曰周鼎)五帝以天下爲官三
王以天下爲家(劉向說苑天下官則讓賢是也天下家則世繼是也故丨丨丨丨丨丨丨丨丨)
(丨丨丨丨丨)得鳳像五(劉向說苑黃帝即位未見鳳凰維思影像乃問天老曰鳳儀何如天老曰)
(夫鳳翼挾義衷抱忠足履正尾繫武小聲合金大音合鼔延頸奮翼五色備舉光興八風氣降時雨此謂鳳像)
(故丨丨之丨一者鳳過之得二者鳳下之得三者則春秋下之得四者則四時下之得丨者則終身居之黃帝)
(曰於戲盛哉於是乃備黃冕帶黃紳齋於中宫鳳乃蔽日而降終身不去)潼溶方外翺翔至
遠(嚴遵道德指歸論上德之君遺形藏志與道相得溟涬濛洪天下莫知丨丨丨丨丨丨丨丨隂陽為使鬼)
(神為謀身與道變上下無窮)心如規矩志如尺衡(嚴遵道德指歸論上義之君丨丨丨)
(丨丨丨丨丨平静如水正直如繩)三光爲佐四時爲輔(嚴遵道德指歸論神明為經太)
(和爲紀清濁為家萬物爲子丨丨丨丨丨丨丨丨静為物根動爲化首物類託之無有患咎德與天齊久而不)
(殆自古及今聖智之道變化終始自天而王皆由此矣)物根化首(見上)天地泰寕(馬融)
(忠經丨丨丨丨君之德也)龍猶蝘蜓(王充論衡禹南濟於江有黃龍負舟舟中之人五色無主禹乃)
(嘻笑而稱曰我受命於天視丨丨丨丨也龍去而亡)政消桑穀(王充論衡譽高宗之德丨丨丨丨)
風霽波罷(王充論衡傳書言武王伐紂度孟津陽侯之波逆流而擊疾風晦冥人馬不見於是武王)
(左撡黃鉞右執白旄瞋目而麾之曰余在天下誰敢害吾意者於是丨丨丨丨)豐雍(王充論衡建初三年)
(零陵泉陵女子傅寕宅土中忽生芝草五本長者尺四五寸短者七八寸莖葉紫色蓋紫芝也太守沈酆遣門)
(下掾奉獻皇帝悅懌以芝告示天下吏民懽喜咸知漢德丨丨瑞應出也)日光海外(王充論衡夜舉)
(燈燭光曜所及可得度也日照天下遠近廣狹難得量也浮於淮濟皆知曲折入東海者不曉南北故夫廣大)
(從横難數極深揭厲難測漢德酆廣丨丨丨丨也知者知之不知者不知漢盛也)溢熾(王充論衡國德)
(丨丨莫有宣褒使聖國大漢有庸庸之名咎在俗儒不實論也)文人聚(王充論衡國君聖而丨丨丨人)
(心惠而目多采)事天審諦(蔡邕獨斷皇帝至尊之稱皇者煌也盛德煌煌無所不照帝者諦也能行)
(天道丨丨丨丨故稱皇帝)元泊(應劭風俗通三皇垂拱無爲設言而民不爲道德丨丨有似皇天故稱曰)
(皇)濃厚若神(應劭風俗通神農神者信也農者濃也始作耒耜教民耕種美其衣食德丨丨丨丨)
(故為神農也)屈已伸天下之樂(荀悦申鍳聖王丨丨以丨丨丨丨丨)喜如春陽
怒如秋霜(荀悦申鍳人主丨丨丨丨丨丨丨丨威如雷霆之震惠若雨露之降沛然孰能禦也)聰
明平淡總達衆材(劉劭人物志主德者丨丨丨丨丨丨丨丨而不以事自任者也)書沉
滹沱(柳宗元龍城錄太祖文皇帝平王世充於圖籍有交關語言搆怨連結文書數百事太宗命取文丨)
(背裹一物命中使丨丨丨中更不復省此與光武焚交謗數千章者何異)祥開日華(王保定摭言李)
(程賦曰德動天鍳丨丨丨丨)慶雲浮輝(羅隠兩同書人主者天下之表也行書國策言記史官有)
(一善若丨丨之丨丨天下之所欣賀)眞人遊池(孫氏瑞應圖丨丨者黃帝時丨於丨王者有茂德則)
(金人乘船遊於王後也)金人乘船(見上)海不鴻波(孫氏瑞應圖王者德及於水而王道)
(通移則丨丨揚丨丨)福草(孫氏瑞應圖王者有德則丨丨生)聖度(朱彧可談元豐六年冬祀先公)
(導駕既進輦輦中忘設衾褥遽取未至上覺之乃指顧問他事少選褥至遂升輦以故官吏無罪丨丨如此)
汪汪軌度恂恂德心(葉廷珪海錄碎事帝德門袁彦伯序丨丨丨丨丨丨丨丨)三時
雨萬歲雷(葉廷珪海錄碎事吴子華應制詩恩洽丨丨丨懽騰丨丨丨)
御定子史精華卷十三
