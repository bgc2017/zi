欽定四庫全書
御定子史精華卷一百六十
器物部六
布帛
季絹(管子方一里九夫之田也黃金一鎰百乘一宿之盡也無金則用其絹丨丨三十三制當一鎰無絹)
(則用其布經暴布百兩當一鎰)經暴布(見上)文錦縵帛(管子於是以虎豹皮丨丨使諸侯諸)
(侯以丨丨鹿皮報)燔功之窰(管子文采纂組者丨丨丨丨也)春賦(管子丨丨以歛繒帛)魯
梁之綈(管子魯梁之於齊也千糓也蠭螫也齒之有脣也今吾欲下魯梁何行而可管子對曰丨丨丨)
(民俗為丨公服綈令左右服之民從而服之公因令齊勿敢為必仰於魯梁則是魯梁釋其農事而作綈矣)
疏縷之綈(晏子合丨丨丨丨以成帷幕)輕紈阿裼(子華子今有美麗佼好之人人之所)
(同悦也然而蒙之以倛首則見之者棄之而走更之以丨丨丨丨焉則向之走者留行矣按史記裼作錫)異
采(尹文子昔齊桓好衣紫闔境不鬻丨丨)火浣(列子丨丨之布浣之必投於火布則火色垢則布色)
(出火而振之皓然疑乎雪)布則火色垢則布色(見上)東布(吕氏春秋丨丨之衣新素)
(履)雜布(荀子丨丨與錦不知異也注雜布麤布)黂可為布(淮南子胡人見丨不知其丨以)
(丨丨也越人見毳不知其可以為㫋也故不通於物者難與言化注黂麻子音蜚)女工之蠧(揚子)
(或曰霧縠之組麗曰丨丨丨丨矣)揄鋪&KR3019;&KR3128;帗縷葉輸(揚子丨丨丨丨丨丨丨丨毳也)
(荆揚江湖之間曰揄鋪楚曰&KR3019;&KR3128;陳宋鄭衛之間謂之帗縷燕之北郊朝鮮洌水之間曰葉輸)罽錦麗
而堅(抱朴子丨丨丨丨且丨未可謂之減於蓑衣)尺縠(戰國策王之憂國愛民不若王愛丨丨也)
七緵(史記景帝紀令徒隸衣丨丨布)阿縞(史記李斯傳丨丨之衣錦繡之飾)赤綈綠繒
(史記匈奴傳服繡祫綺衣繡祫長𥜗錦祫袍各一比余一黃金飾具帶一黃金胥紕一繡十匹錦三十匹丨丨)
(丨丨各四十匹使中大夫意謁者令肩遺單于)蜀布(史記西南夷傳元狩元年博望侯張騫使大夏来言)
(居大夏時見丨丨卬竹杖使問所從来曰從東南身毒國可數千里得蜀賈人市)霧縠(史記司馬相如)
(傳被阿錫揄紵縞雜纖羅垂丨丨)紵縞(見上)纖羅(見上)榻布(史記貨殖傳其帛絮細布千鈞)
(文采千匹丨丨皮革千石注師古曰麤厚之布)錦繡綺縠絺紵罽(漢書高帝紀賈人毋得衣)
(丨丨丨丨丨丨丨操兵乘騎馬注師古曰綺文繒也即今之細綾也絺細葛也紵織紵為布及疏也罽織毛若)
(今毼及氍毹之類也)弋綈(漢書文帝紀身衣丨丨注如淳曰弋皂也賈誼曰身不皂綈師古曰弋黑色也)
(綈厚繒綈音大奚反)齊三服(漢書元帝紀罷角抵上林宫館希御幸者丨丨丨官北假田家注李斐曰)
(齊國舊有三服之官春獻冠幘縰為首服紈素為冬服輕綃為夏服凡三師古曰縰與纚同即今之方目&KR0034;也)
(紈素今之絹也輕綃今之輕&KR0034;也)華文(漢書禮樂志被丨丨厠霧縠)白縠薄紈(漢書賈誼)
(傳丨丨之表丨丨之裏緁以偏諸美者黼繡是古天子之服今富人大賈嘉會召客以被牆)荃葛(漢書)
(江都王傳遣人通越繇王閩侯遺㠯錦帛竒珍繇王閩侯亦遺建丨丨珠璣犀甲翠羽蝯熊竒獸注蘇林曰荃)
(音詮細布屬也)純緜(漢書王褒傳夫荷旃被毳者難與道丨丨之麗密)繒練(漢書王莾傳太后宜)
(且衣丨丨頗損膳㠯視天下注師古曰繒練謂帛無文者)十緵(漢書王莾傳自公卿㠯下一月之禄丨丨)
(布二匹或帛一匹)冰紈(後漢書章帝紀癸巳詔齊相省丨丨方空縠吹綸絮注紈素也冰言色鮮潔如)
(冰釋名曰縠紗也方空者紗薄如空也或曰空孔也即今之方目紗也綸似絮而細吹者言吹嘘可成亦紗也)
(前書齊有三服官故詔齊相罷之)方空縠(見上)吹綸絮(見上)此繒特宜染色
(後漢書明德馬皇后紀常衣大練裙不加緣朔望諸姬主朝請望見后袍衣疏麤反以為綺縠就視迺笑后辭)
(曰丨丨丨丨丨丨故用之耳六宫莫不歎息)都布(後漢書馬援傳更為援制丨丨單衣注東觀記曰都)
(作答史記曰答布千匹前書音義曰答布白疊布也何承天纂文曰都致錯履無極皆布名)都致錯
履無極(見上)厚繒(後漢書馬廖傳今陛下躬服丨丨斥去華飾素簡所安發自聖性)綵牒
(後漢書王符傳昔孝文皇帝躬衣弋綈革舄韋帶而今京師貴戚衣服飲食車輿廬第奢過王制固亦甚矣且)
(其徒御僕妾皆服文組丨丨錦繡綺紈葛子升越筩中女布犀象珠玉虎魄瑇瑁石山隠飾金銀錯鏤窮極麗)
(美轉相誇咤)葛子(見上)筩中(見上)女布(見上)魚濯(後漢書王符傳濯錦㠯魚浣衣㠯灰)
灰浣(見上)蜘蛛作絲(後漢書王符傳注揚雄蜀都賦布則丨丨丨丨不可見風筩中黃潤一端)
(數金)一端數金(見上)帛疊蘭干(後漢書西南夷傳土地沃美宜五穀蠶桑知染采文繡罽)
(毲丨丨丨丨細布織成文章如綾錦注外國傳曰諸薄國女子織作帛疊花布華陽國志曰蘭干獠言紵)潔
白不受垢汙(後漢書西南夷傳有梧桐木華績㠯為布幅廣五尺丨丨丨丨丨丨先㠯覆亡人然)
(後服之注廣志曰梧桐有白者剽國冇桐木其華有白毳取其毳淹漬緝織以為布也)梧桐布(見上)
班罽(後漢書西南夷傳其人能作旄氈丨丨青頓毞毲羊羧之屬注周書伊尹為四方獻令曰正西昆侖)
(狗骨鬼親枳已闒耳貫胷雕題離邱漆齒請令以丹青白旄紕罽龍角神龜為獻湯曰善何承天纂文曰紕氏)
(罽也音卑疑反毞即紕也)紕罽(見上)火毳(後漢書西南夷傳又其賨幏丨丨馴禽封獸之賦軨積於)
(内府注火毳即火浣布也傅子曰長老說漢桓時梁冀作火浣布單衣會賓客行酒公卿朝臣前佯爭酒失杯)
(而汙之冀偽怒解衣而燒之布得火&KR1433;然而熾如燒凡布垢盡火滅粲然潔白如水澣也)金縷罽(後漢)
(書西域傳大秦國刺金縷繡織成丨丨丨雜色綾作黃金塗火浣布)氀毼(後漢書烏桓傳婦人能刺韋作)
(文繡織丨丨注廣雅曰氀毼罽也氀音力於反毼音胡逹反)十二躡(魏志杜䕫傳注馬鈞巧思絶世)
(舊綾機五十綜者五十躡六十綜者六十躡先生患其喪功費日乃皆易以丨丨丨)海西(魏志東夷傳注)
(魏略大秦冇織成細布言用水羊毳名曰丨丨布)水羊毳(見上)鹿行錦(齊書高帝紀大明泰)
(始以来相承奢侈百姓成俗太祖輔政罷御府省二尚方諸飾玩至是又上表禁民間華偽雜物不得以金銀)
(為箔馬乘具不得金銀度不得織成繡裙道路不得著錦履不得用紅色為旛盖衣服不得剪綵帛為雜花不)
(得以綾作雜服飾不得作丨丨丨及局脚檉柏牀牙箱籠雜物綵帛作屏幛錦緣薦席不得私作器仗不得以)
(七寶飾樂器又諸雜漆物不得以金銀為花獸不得輒鑄金銅為像皆須墨勑凡十七條)吉貝(梁書林邑)
(國傳出瑇瑁貝齒丨丨沈木香吉貝者樹名也其華成時如鵝毳抽其緒紡之以作布潔白與紵布不殊亦染)
(成五色織為班布也)與焦麻無異(梁書扶南國傳又傳扶南東界即大漲海海中有大洲洲上有)
(諸薄國國東有馬五洲復東行漲海千餘里至自然大洲其上有樹生火中洲左近人剥取其皮紡績作布極)
(得數尺以為手巾丨丨丨丨丨而色微青黑若小垢洿則投火中更精潔或作燈炷用之不知盡)白疊
子(梁書高昌國傳多草木草實如蠒蠒中絲如細纑名為丨丨丨國人多取織以為布布甚軟白交市用焉)
波斯錦(梁書滑國傳普通元年又遣使獻黃師子白貂裘丨丨丨等物)花練(陳書姚察傳察自居)
(顯要甚勵清潔其廪賜以外一不交通嘗有私門生不敢厚餉止送南布一端丨丨一匹察謂之曰吾所衣著)
(止是麻布蒲綀此物於吾無用既欲相欵接幸不煩爾)麻布蒲綀(見上)入筒細布(南史)
(宋武帝紀廣州嘗獻丨丨丨丨一端八丈帝惡其精麗勞人即付有司彈太守以布還之并制嶺南禁作此布)
精麗勞人(見上)凉州緋色天下之最(魏書尉聿傳性耿介肅宗時為武衛將軍)
(是時領軍元乂秉權百竂莫不致敬而聿獨長揖不拜尋出為平西將軍東凉州刺史丨丨丨丨丨丨丨丨义)
(送白綾二千疋令聿染拒而不許乂諷御史劾之驛徵至京覆驗無状還復任)紫纈(魏書封回傳滎陽鄭)
(雲謟事長秋卿劉騰貨丨丨四百匹得為安州刺史)仙人文綾(魏書畢衆敬傳獻真珠璫四具銀装)
(劍一口刺虎矛一枚丨丨丨丨一百匹)單絲之縑(魏書食貨志又河北州鎮既無新造五銖設有)
(舊者而復禁斷並不得行專以丨丨丨丨疏縷之布狹幅促席不中常式裂匹為尺以濟有無至今徒成杼軸)
(之勞不免饑寒之苦良有分截布帛壅塞錢貨實非救恤凍餒子育黎元)百練縑(北齊書李元忠傳曾)
(貢世宗蒲桃酒一盤世宗報以丨丨丨遺其書曰儀同位亞台鉉識懷貞素出藩入侍備經要重而猶家無擔)
(石室若懸磬豈輕財重義奉時愛已故也久想嘉尚嗟咏無極恒思標賞有意無由忽辱蒲桃良深佩戴聊用)
(絹百匹以酬清德也其見重如此)山東大文(北齊書祖珽傳自解彈琵琶能為新曲招城市年少)
(歌舞為娱遊集諸倡家與陳元康穆子容任胄元士亮等為聲色之遊諸人嘗就珽宿出丨丨丨丨綾并連珠)
(孔雀羅等百餘疋令諸嫗擲樗蒲賭之以為戲樂)連珠孔雀(見上)老石機杼(北齊書石)
(曜傳武平中黎陽郡守值斛律武都出為兗州刺史武都即丞相咸陽王世子皇后之兄性甚貪暴先過衛縣)
(令丞以下聚歛絹數千匹以遺之及至黎陽令左右諷動曜及郡治下縣官曜手持一縑而謂武都曰此是丨)
(丨丨丨聊以奉贈自此来並須出於吏民吏民之物一毫不敢輒犯武都亦知曜清素純儒笑而不責)綾
文布(隋書高帝紀相州刺史豆盧通貢丨丨丨命焚之於朝堂)雞鳴布(隋書地理志豫章之俗頗)
(同吳中有夜浣紗而且成布者俗呼為丨丨丨)六破(舊唐書代宗紀戊寅詔纂組文繡止害女紅今師旅)
(未息黎元空虚豈可使滛巧之風有虧常制其綾錦花文所織盤龍對鳳麒麟獅子天馬辟邪孔雀仙鶴芝草)
(萬字䨇勝透背及大&KR3075;綿竭鑿丨丨已上並宜禁斷其長行高麗白錦大小花綾錦任依舊例織造有司明行)
(曉諭)金碧文絲(舊唐書穆宗紀南詔王邱佺進丨丨丨丨十有六品)盤絛繚綾(舊唐書敬)
(宗紀詔浙西織造可幅丨丨丨丨一千匹)真珠絹(舊唐書文宗紀日本貢丨丨丨)黃帊(唐書禮樂)
(志刺史令贄其土之實錦綺繒布葛越皆五兩為束錦以丨丨常貢之物皆篚)女稽布(唐書地理志銀)
(州土貢丨丨丨)龜甲(唐書地理志蔡州土貢珉玉棋子四窠雲花丨丨䨇距溪鷘等綾)胡女布
(唐書地理志隰州大寕郡土貢丨丨丨密蠟燭)鵝溪絹(唐書地理志陵州仁夀郡土貢麸金丨丨丨細)
(葛續髓苦藥)端屯鉤綟(唐書百官志布五丈為丨錦六兩為丨絲五兩為丨麻三觔為丨)月
庫(唐書裴延齡傳於是以天下宿負八百萬緍析為負庫抽貫三百萬緍為賸庫樣物三十萬緍為季庫帛)
(以素出以色入者為丨丨)鬭鷄紗(五代史雜傳孫德昭梁太祖頗德其附已以龍鳳劍丨丨丨遺之)
鹿胎龜殼(宋史太宗紀太平興國七年詔川峽諸州官織錦綺丨丨透背六銖欹正丨丨等悉罷之)
平絁(宋史食貨志青齊鄆濮淄濰沂密登莱衡永全州市丨丨)八蠶之綿(宋史陳堯叟傳咸平)
(初詔諸路課民種桑棗堯叟上言曰臣所部諸州土風本異田多山石地少桑蠶昔云丨丨丨丨諒非五嶺之)
(俗度其所産恐在安南)繡絲絞(宋史闍婆國傳淳化三年十二月國王貢象牙真珠繡花銷金及丨)
(丨丨雜色絲絞吉貝雜色絞布)花蕊(宋史高昌國傳出貂鼠白㲲繡文丨丨布)紅珠筋線(遼史)
(聖宗紀統和七年賜於越宋國王丨丨丨丨命入内神帳行再生禮皇太后賜物甚厚)金線綺(遼史)
(聖宗紀太平五年二月戊午禁天下服用明金及丨丨丨國親當服者奏而後用)駞尼(遼史道宗紀詔)
(夷離堇及副使之族并民奴賤不得服丨丨水獺裘刀柄兔鶻鞍勒珮子不許用犀玉骨突犀惟大將軍不禁)
自成綿叚(金史章宗紀平晉縣民利通家蠶丨丨丨丨長七尺一寸五分闊四尺九寸詔賜絹十匹)
西錦(元史世祖紀以平隂縣尹馬欽發私粟六百石贍饑民又給民粟種四百餘石詔奬諭特賜丨丨五)
(端以旌其義)印花綺叚(元史世祖紀蘇木逹國相臣那里八合剌攤赤因事在俱藍國聞詔代其)
(主打古兒遣使奉表進指環丨丨丨丨及錦衾二十合)東紵(元史世祖紀耽羅遣使貢丨丨百匹)韌
密比綾綺(元史世祖皇后弘吉刺氏傳后嘗於太府監支繒帛表裏各一帝謂后曰此軍國所需非)
(私家物后何可得支后自是率宫人親執女工拘諸舊弓絃練之緝為紬以為衣其丨丨丨丨丨)春蕪
香荃(郭憲洞冥記波祗國亦名波弋國獻神精香草亦名荃靡一名丨丨一根百條其間如竹節柔軟其)
(皮如絲可為布所為春蕪布亦名丨丨布堅密如紈冰也握一片滿室皆香婦人帶之彌月芬馥)霞光
藻龍連煙(郭憲洞冥記元鼎元年起招仙閣於甘泉宫西編翠羽麟毫為簾青瑠璃為扇懸黎火齊)
(為牀其上懸浮金輕玉之磬浮金者色如金自浮於水上輕玉者其質貞明而輕有丨丨繡有丨丨繡有丨丨)
(繡有走龍錦有雲鳳錦飜鴻錦閣上燒荃靡香屑燒粟許其氣三月不絶)走龍雲鳳飜鴻(見上)
麟毛布鳳毛錦(郭憲洞冥記有五味草初生味甘花時味酸食之使人不眠名曰却睡草末多)
(國獻此草此國人長四寸織丨丨為丨以文石為牀人形雖小而室宇崇曠織丨丨丨以錦為惟幕也)靈
&KR0008;(郭憲洞冥記日色已暗帝求海肺之膏以為燈焉取丨丨布為纏火光甚微而光色無幽不入)齊陶
之縑(桓寬鹽鐵論吏之所入非獨丨丨丨丨蜀漢之布也亦民間之所為耳)素綈錦冰(桓寬)
(鹽鐵論夫羅紈文繡者人君后妃之服也繭紬縑練者婚姻之嘉飾也是以文繒薄織不粥於市今富者縟繡)
(羅紈中者丨丨丨丨常民而被后妃之服褻人而居婚姻之飾)牽離(劉熙釋名繭幕也貧者著衣可以幕)
(絡絮也或謂之丨丨者)罽賓氍毹(三輔黃圖温室以椒塗壁被之文繡香桂為柱設火齊屏風鴻)
(羽帳規地以丨丨丨丨)蒲桃錦散花綾(葛洪西京雜記霍光妻遺淳于衍丨丨丨二十四匹)
(丨丨丨二十五匹綾出鉅鹿陳寶光家寳光妻傳其法霍顯召入其第使作之機用一百二十四鑷六十日成)
(一匹匹直萬錢)雲崑列堞(王嘉拾遺記因祗之國来獻有丨丨錦文似雲從山岳中出有丨丨錦文)
(似雲霞覆城雉樓堞雜珠錦文似貫珠佩也冇篆文錦文似大篆之文也冇列明錦文似列燈燭也幅皆廣三)
(尺)蛟布(任昉述異記揚州有蛇市市人鬻珠玉而雜貨丨丨鮫人即泉先也又名泉客)龍紗(任昉)
(述異記南海出蛟綃紗泉先潛織一名丨丨其價百餘金以為服入水不濡)織錦濯之江流
(酈道元水經注錦工丨丨則丨丨丨丨而錦至鮮明濯以佗江則錦色弱矣)蛟龍錦(楊衒之洛陽伽)
(藍記荆州秀才張裴裳為五言有清拔之句云異林花其色别樹鳥同聲彧以丨丨丨賜之按彧謂臨淮王彧)
交椶白縠(唐六典山南道厥貢丨丨丨丨)絹八等布九等(唐六典凡絹布出有方土)
(類有精粗丨分為丨丨丨分為丨丨所以遷有無和利用也)綾文突起(顔師古大業拾遺記越溪)
(貢耀光綾丨丨丨丨有光彩越人乘樵風舟泛於石帆山下收野繭繰之繰絲女夜夢神人告之禹六三千年)
(一開汝所得野繭即江淹文集中壁魚所化也織絲為裳必有竒文織成果符所夢故進之)兔褐(李肇)
(國史𥙷宣州以兔毛為褐亞於錦綺後有染絲織者尤妙故時人以丨丨真不如假也)青縑白綾
(李肇翰林志漢制尚書郎主作文書起草更直於建禮門内臺給丨丨丨丨或以錦被帷帳氊褥畫通中枕)
娑羅籠段(李石續博物志驃國諸蠻並不養蠶收娑羅木子破其殼中如柳絮細織為幅服之謂之)
(丨丨丨丨)得水則舒遇火則縮(蘇鶚杜陽雜編大軫國貢神錦衾水蠶絲所織也方二丈)
(厚一寸其上龍文鳳彩殆非人工其國以五色彩石甃池塘採大柘葉飼蠶於池中始生如蚊睫游泳於其間)
(及老可五六寸池中有挺荷雖驚風疾吹不能傾動大者可闊三四尺而蠶經十五月即跳入荷中以成其繭)
(形如斗自然五色國人繰之以織神錦亦謂之靈泉絲上始覽錦衾與嬪御大笑曰此不足以為嬰兒綳&KR0008;曷)
(能為我被耶使者曰此錦之絲水蠶也丨丨丨丨水火相反丨丨丨丨遂於上前令四官張之以水一噴即方)
(二丈五色煥爛逾於向時上乃歎曰本乎天者親上本乎地者親下不亦然哉則却令以火逼之須臾如故上)
(益異之)龍油綾魚油錦(蘇鶚杜陽雜編有女王國貢丨丨丨丨丨丨紋采尤異皆入水不濡)
(濕云有龍油魚油故也)燈籠錦(邵伯温聞見前錄妃又嘗侍上元宴於端門服所謂丨丨丨者上亦)
(怪問妃曰文彥博以陛下眷妾故有此獻上終不樂後潞公入為宰相臺官唐介言其故及燈籠錦事介雖以)
(對上失禮遠謫潞公尋亦出判許州盖上兩罷之也或曰燈籠錦者潞公夫人遺張貴妃公不知也)一年
景(陸游老學菴筆記靖康初京師織帛及婦人首飾皆備四時如節物則春旛燈毬競渡艾虎雲月之類花)
(則桃杏荷花菊花梅花皆併為一景謂之丨丨丨)裁以為衣真若煙霧(陸游老學菴筆)
(記亳州出輕紗舉之若無丨丨丨丨丨丨丨丨)輕容(周密齊東野語紗之至輕者有所謂丨丨出唐類苑)
(云輕容無花薄紗也)錯紗配色綜線挈花(陶宗儀輟耕錄閩廣多種木綿紡績為布名曰)
(吉貝松江府東去五十里許曰烏泥涇其地土田磽瘠民食不給因謀樹藝以資生業遂覓種於彼初無踏車)
(椎弓之製率用手剖去子線弦竹弧置按問振掉成劑厥功甚艱國初時有一嫗名黃道婆者自崖州来乃教)
(以做造捍弹紡績之具至於丨丨丨丨丨丨丨丨各有其法以故織成被褥帶帨其上折枝團鳳棋局字樣粲)
(然若寫人既受教競相作為轉貨他郡家既就殷未幾嫗卒莫不感恩灑泣而共葬之又為立祠歲時享之)
御定子史精華卷一百六十
