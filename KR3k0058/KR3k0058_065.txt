欽定四庫全書
御定子史精華卷六十五
文學部一
經學
五官技(管子桓公曰何謂丨丨丨管子曰詩者所以記物也時者所以記歲也春秋者所以記成敗也)
(行者道民之利害也易者所以守凶吉成敗也卜者卜凶吉利害也民之能此者皆一馬之田一金之衣此使)
(君不迷妄之數也)止怒去憂節樂(管子凡人之生也必以平正所以失之必以喜怒憂患是)
(故丨丨莫若詩丨丨莫若樂丨丨莫若禮守禮莫若敬守敬莫若靜内靜外敬能反其性性將大定)心之
敬執(管子先王之書丨丨丨丨也)戴九履一據三持七五居中宫(子華)
(子天地之大數莫過乎五莫中乎五五居中宫以制萬品謂之實也冲氣之守也中之所以起也中之所以止)
(也龜筮之所以靈也神響之所以豐融也通乎此則條逹而無礙者矣是以二與四抱九而上躋也六與八蹈)
(一而下沉也丨丨而丨丨丨丨而丨丨丨丨丨丨數之所由生一從一横數之所由成故曰天地之大數莫大)
(乎五通乎此則條逹而無礙者矣)大易立數(子華子天之精氣其大數常出三而入一其在人呼)
(則出也吸則入也是故一之謂專二之謂耦三之謂化專者才也耦者幹也化者神也凡精氣以三成三者成)
(數矣宓犧軒轅所柄以計者也赫胥大庭惝恍而有所遺者也故曰出於一立於兩成於三連山以之而呈形)
(歸藏以之而御氣丨丨以之而丨丨也)連山呈形歸藏御氣(見上)往志往誥
往事(愼子詩丨丨也書丨丨也春秋丨丨也)治天下遺來世(列子孔子曰曩吾修詩書)
(正禮樂將以丨丨丨丨丨丨非但修一身治魯國而已)春秋經世先王之志(莊子丨丨)
(丨丨丨丨丨丨聖人議而不辯)先王之陳迹(莊子夫六經丨丨丨丨丨也豈其所以迹哉今子之)
(所言猶迹也夫迹履之所出而迹豈履哉)截六際而不絞(鶡冠子原聖心之作丨丨丨丨丨丨)
(注六際六合也絞者廹切之詞截言以此為界蓋六合之外聖人存而不論)聖者言之凡(鶡冠)
(子丨丨丨丨丨也注合百家為聖人故曰言之凡也)中聲所止(荀子詩者丨丨之丨丨也)鉛察
之俞可好(荀子夫詩書禮樂之分固非庸人之所知也故曰一之而可再也有之而可久也廣之而)
(可通也慮之而可安也反丨丨丨而丨丨丨也注鉛與沿同俞音愈)詩書禮樂之歸(荀子聖人)
(也者道之管也天下之道管是矣百王之道一是矣故丨丨丨丨丨丨是矣詩言是其志也書言是其事也禮)
(言是其行也樂言是其和也春秋言是其微也故風之所以為不逐者取是以節之也小雅之所以為小雅者)
(取是而文之也大雅之所以為大雅者取是而光之也頌之所以為至者取是而通之也天下之道畢矣)道
經(荀子故丨丨曰人心之危道心之微危微之幾惟眀君子而後能知之注今虞書有此語而云道經蓋有)
(道之經也)同心(荀子善為詩者不說善為易者不占善為禮者不相其丨丨也)誠比金石聲
内宗廟(荀子國風之好色也傳曰盈其欲而不愆其止其丨可丨於丨丨其丨可丨於丨丨)其言
有文其聲有哀(荀子小雅不以於汙上自引而居下疾今之政以思往者丨丨丨丨焉丨丨丨)
(丨焉)六者兼用而財制(淮南子故易之失鬼樂之失滛詩之失愚書之失拘禮之失忮春秋)
(之失訾丨丨聖人丨丨丨丨丨之)關雎興鳥(淮南子丨丨丨於丨而君子美之為其雌雄之不乘)
(居)諸儒金口而木舌(揚子天之道不在仲尼乎仲尼駕說者也不在兹儒乎如將復駕其)
(所說則莫若使丨丨丨丨丨丨丨)升嶽浮海(揚子觀書者譬諸觀山及水丨東丨而知衆山之峛)
(崺也况介邱乎丨滄丨而知江河之惡沱也况枯澤乎捨舟航而濟乎瀆者末矣捨五經而濟乎道者末矣注)
(末無也)衆言淆亂折諸聖(揚子或曰人各是其所是而非其所非將誰使正之曰萬物紛)
(錯則懸諸天丨丨丨丨則丨丨丨或曰惡覩乎聖而折諸曰在則人亡則書其統一也)在則人亡
則書(見上)應時而造(揚子或曰經可損益歟曰易始八卦而文王六十四其益可知也詩書禮)
(春秋或因或作而成於仲尼其益可知也故夫道非天然丨丨丨丨者損益可知也)渾渾灝灝噩
噩(揚子虞夏之書丨丨爾商書丨丨爾周書丨丨爾)五經為衆說郛(揚子大哉天地之為)
(萬物郭丨丨之丨丨丨丨)惟五經為辯(揚子或問五經有辯乎曰丨丨丨丨丨說天者莫辯乎易)
(說事者莫辯乎書說體者莫辯乎禮說志者莫辯乎詩說理者莫辯乎春秋捨斯辯亦小矣春木之芚兮援我)
(手之鶉兮去之五百歲其人若存兮)其人若存(見上)支離為簡易(揚子或問天地簡易)
(而聖人法之何五經之支離曰丨丨蓋其所以丨丨丨也注司馬光曰支離猶扶疎繁多之貎)道義淵
海(抱朴子正經為丨丨之丨丨)仲尼三百始終於周(文中子薛收曰敢問續詩之備)
(六代何也子曰其以丨丨丨丨丨丨丨丨乎)周孔之道神之所為(文中子卓哉丨丨丨)
(丨其丨丨丨丨乎順之則吉逆之則凶)家備六經(文中子子之家六經畢備朝服祭器不假曰三)
(綱五常自可出也)徵聖經而詰衆傳(文中子謂范寗有志於春秋丨丨丨丨丨丨丨)棄
經任傳(文中子春秋之失自歆向始也丨丨而丨丨)用以乘時(文中子易聖人之動也於)
(是乎丨丨丨丨矣故夫卦者智之鄉也動之序也注爻在卦如人居鄉逐位而動是其次序)智之鄉
動之序(見上)時之相生旁行而不流(文中子子讚易至序卦曰大哉丨丨丨丨)
(也達者可與幾矣至雜卦曰丨丨丨丨丨守者可與存義矣)趨時有六動(文中子卦也者著天)
(下之時也爻也者效天下之動也丨丨丨丨丨焉吉凶悔吝所以不同也)居家不暫捨周禮
(文中子子丨丨丨丨丨丨丨門人問子子曰先師以王道極是也如有用我則執此以往)敵於天命
(文中子周禮其丨丨丨丨乎)君子終身不違禮(文中子子謂竇威曰既冠讀冠禮將婚讀)
(婚禮居喪讀喪禮既葬讀祭禮朝廷讀賓禮軍旅讀軍禮故丨丨丨丨丨丨丨)斷物和德制法
窮理(文中子姚義曰嘗聞諸夫子矣春秋丨丨志定而後及也樂以丨丨全而後及也書以丨丨從事而)
(後及也易以丨丨知命而後及也)辯事正性制行和德舉往知來(文中子書)
(以丨丨詩以丨丨禮以丨丨樂以丨丨春秋元經以丨丨易以丨丨先王之藴盡矣)樂及鹿鳴之
三而後拜樂三(國語叔孫穆子聘於晉晉悼公饗之丨丨丨丨丨丨丨丨丨丨丨晉侯使行人)
(問焉曰子以君命鎮撫敝邑不腆先君之禮以辱從者不腆之樂以節之吾子舍其大而加禮於其細敢問何)
(禮也對曰寡君使豹來繼先君之好君以諸侯之故况使臣以大禮夫先樂金奏肆夏繁遏渠天子所以饗元)
(侯也夫歌文王大明緜則兩君相見之樂也皆昭令德以合好也皆非使臣之所敢聞也臣以為肄業及之故)
(不敢拜今伶簫咏歌及鹿鳴之三君之所以况使臣臣敢不拜况夫鹿鳴君之所以嘉先君之好也敢不拜嘉)
(四牡君之所以章使臣之勤也敢不拜章皇皇者華君教使臣曰每懷靡及諏謀度詢必咨於周敢不拜教臣)
(聞之曰懷和為每懷咨才為諏咨事為謀咨義為度咨親為詢忠信為周君况使臣以大禮重之以六德敢不)
(重拜)聳善抑惡(國語教之春秋而為之丨丨而丨丨焉以戒勸其心教之世而為之昭明德而廢幽)
(昏焉)道廣顯德(國語教之詩而為之丨丨丨丨以耀明其志)德義府(國語先王之法志丨)
(丨之丨也)四始(史記孔子世家古者詩三千餘篇及至孔子去其重取可施於禮義上采契后稷中述殷)
(周之盛至幽厲之缺始於袵席故曰關雎之亂以為風始鹿鳴為小雅始文王為大雅始清廟為頌始三百五)
(篇孔子皆弦歌之以求合韶武雅頌之音)合韶武雅頌之音(見上)據魯親周殷
運三代(史記孔子世家乃因史記作春秋上至隱公下訖哀公十四年十二公丨丨丨丨故丨丨之丨)
(丨約其文辭而指博故吳楚之君自稱王而春秋貶之曰子踐土之會實召周天子而春秋諱之曰天王狩於)
(河陽推此類以繩當世貶損之義後有王者舉而開之春秋之義行則天下亂臣賊子懼焉注正義曰殷中也)
(又中運夏殷周之事也)授業作孝經(史記仲尼弟子列傳曾參南武城人孔子以為能通孝道)
(故丨之丨丨丨丨)商瞿傳易(史記仲尼弟子列傳丨丨魯人字子木少孔子二十九歲孔子丨丨)
(於瞿瞿傳楚人馯臂子弘弘傳江東人矯子庸疵疵傳燕人周子家豎豎傳淳于人光子乘羽羽傳齊人田子)
(莊何何傳東武人王子中同同傳菑川人楊何何元朔中以治易為漢中大夫)受尚書伏生所
(史記鼂錯傳孝文帝時天下無治尚書者獨聞濟南伏生故秦博士治尚書年九十餘老不可徵乃詔太常使)
(人往受之太常遣錯丨丨丨丨丨丨)推見至隱(史記司馬相如傳贊太史公曰春秋丨丨丨丨易本)
(隐以之顯大雅言王公大人而德逮黎庶小雅譏小民之得失其流及上所以言雖外殊其合德一也)無
傳疑者則闕不傳(史記儒林傳弟子自遠方至受業者百餘人申公獨以詩經為訓以教丨)
(丨丨丨丨丨丨丨)山東大師(史記儒林傳諸丨丨丨丨無不涉尚書以教)古文今文
(史記儒林傳孔氏有丨丨尚書而安國以丨丨讀之因以起其家逸書得十餘篇蓋尚書滋多於是矣按古文)
(漢書藝文志作古字)逸書(見上)文成數萬其指數千(史記太史公自序春秋丨丨丨)
(丨丨丨丨丨萬物之散聚皆在春秋)萬物散聚皆在春秋(見上)追修經術以
逹王道(史記太史公自序丨丨丨丨丨丨丨丨匡亂世反之於正見其文辭為天下制儀法垂六藝之)
(統紀於後世作孔子世家)垂六藝之統紀於後世(見上)述文興業(史記太史)
(公自序孔子丨丨弟子丨丨咸為師𫝊崇仁厲義作仲尼弟子列傳第七)講五經同異(漢書宣帝)
(紀詔諸儒丨丨丨丨丨太子太傅蕭望之等平奏其議上親臨制稱決焉)親臨制稱決(見上)寶
眞(漢書五行志易曰天垂象見吉凶聖人象之河出圖雒出書聖人則之劉歆以為虙羲氏繼天而王受河)
(圖則而畫之八卦是也禹治洪水賜雒書法而陳之洪範是也聖人行其道而丨其丨)雒書本文
(漢書五行志初一曰五行次二曰羞用五事次三曰農用八政次四曰叶用五紀次五曰建用皇極次六曰艾)
(用三德次七曰眀用稽疑次八曰念用庶徵次九曰嚮用五福畏用六極凡此六十五字皆丨丨丨丨所謂天)
(廼錫禹大法九章常事所次者也以為河圖洛書相為經緯八卦九章相為表裏)河圖洛書相
為經緯八卦九章相為表裏(見上)舉往明來(漢書五行志春秋之道丨)
(丨以丨丨是故天下有物視春秋所舉與同比者精微眇以存其意通倫類以貫其理天地之變國家之事粲)
(然皆見亡所疑矣)雷出豫入歸妹(漢書五行志於易丨以二月丨其卦曰丨言萬物隨雷出)
(地皆逸豫也以八月丨其卦曰丨丨言雷復歸入地則孕毓根核保藏蟄蟲避盛陰之害出地則養長華實發)
(揚隐伏宣盛陽之德)貎言視聽以心為主雨旱寒燠以風為本(漢書)
(五行志丨丨丨丨丨丨丨丨四者皆失則區霿無識故其咎霿也丨丨丨丨亦丨丨丨丨四氣皆亂故其罰常)
(風也)壁藏(漢書藝文志秦燔書禁學濟南伏生獨丨丨之)毛公學(漢書藝文志又有丨丨之丨自)
(謂子夏所傳)不獨在竹帛(漢書藝文志孔子純取周詩上采殷下取魯凡三百五篇遭秦而全)
(者以其諷誦丨丨丨丨丨故也)出魯淹中(漢書藝文志禮古經者丨於丨丨丨注蘇林曰里名也)
三十而五經立(漢書藝文志古之學者耕且養三年而通一藝存其大體玩經文而已是故用)
(日少而畜德多丨丨丨丨丨丨也)元王詩(漢書楚元王傳申公始為詩傳號魯詩元王亦次之詩傳)
(號曰丨丨丨)講論石渠(漢書楚元王傳會初立穀梁春秋徵更生受榖梁丨丨五經於丨丨注師)
(古曰三輔舊事云石渠閣在未央大殿北以藏秘書)詩始萌牙(漢書楚元王傳至孝文皇帝始使掌)
(故朝錯從伏生受尚書尚書初出於屋壁朽折散絶今其書見在時師傳讀而已丨丨丨丨天下衆書往往頗)
(出皆諸子傳說猶廣立於學官為置博士)推明孔氏抑黜百家(漢書董仲舒傳自武帝初)
(立魏其武安侯為相而隆儒矣及仲舒對策丨丨丨丨丨丨丨丨立學校之官州郡舉茂材孝廉皆自仲舒發)
(之)非俗吏所及(漢書兒寬傳會廷尉時有疑奏已再見郤矣掾史莫知所為寬為言其意掾史)
(因使寬為奏奏成讀之皆服以白廷尉湯湯大驚召寬與語乃奇其材以為掾上寬所作奏即時得可異日湯)
(見上問曰前奏丨丨丨丨丨誰為之者湯言兒寬上曰吾固聞之久矣)聖賢發憤所為作
(漢書司馬遷傳詩三百篇大氐丨丨丨丨之丨丨丨也)五鹿嶽嶽朱雲折其角(漢書)
(朱雲傳是時少府五鹿充宗貴幸為梁邱易自宣帝時善梁邱氏說元帝好之欲考其異同令充宗與諸易家)
(論充宗乘貴辯口諸儒莫能與抗皆稱疾不敢會有薦雲者召入攝齊登堂抗首而請音動左右既論難連拄)
(五鹿君故諸儒為之語曰丨丨丨丨丨丨丨丨丨)遺子黃金滿籯不如一經(漢書)
(韋賢傳鄒魯諺曰丨丨丨丨丨丨丨丨丨丨)用尚書授太后(漢書夏侯勝傳光以為群臣奏)
(事東宮太后省政宜知經術白令勝丨丨丨丨丨丨年九十卒太后賜錢二百萬為勝素服五日以報師傅之)
(恩儒者以為榮)顓門名經(漢書夏侯勝傳勝從父子建字長卿自師事勝及歐陽高左右采獲又從)
(五經諸儒問與尚書相出入者牽引以次章句具文飾說勝非之曰建所謂章句小儒破碎大道建亦非勝為)
(學疏略難以應敵建卒自丨丨丨丨)左右采獲(見上)五際(漢書翼奉傳賢者見經然後知人道)
(之務則詩書易春秋禮樂是也易有陰陽詩有丨丨春秋有灾異皆列終始推得失考天心以言王道之安危)
五經六緯(漢書李尋傳丨丨丨丨尊術顯士注六緯五經與樂緯也)萬事畢載(漢書東平)
(王宇傳五經聖人所制丨丨靡不丨丨王審樂道傅相皆儒者旦夕講誦足以正身虞意注師古曰虞與娛同)
(也)匡說詩解人頤(漢書匡衡傳匡衡字稚圭東海承人也父世農夫至衡好學家貧庸作以)
(供資用尤精力過絶人諸儒為之語曰無說詩匡鼎來丨丨丨丨丨丨)說有師道(漢書匡衡傳望)
(之奏衡經學精習丨丨丨丨可觀覽)永永不易之道(漢書匡衡傳臣聞六經者聖人所以統天)
(地之心著善惡之歸明吉凶之分通人道之正使不悖於其本性者也故審六藝之指則天人之理可得而和)
(草木昆蟲可得而育此丨丨丨丨丨丨也及論語孝經聖人言行之要宜究其意)聖人言行之
要(見上)六學(漢書儒林傳序古之儒者博學乎六藝之文丨丨者王教之典籍先聖所以明天道正人)
(倫致至治之成法也)樸學(漢書儒林傳歐陽生事伏生授兒寬寬有俊材初見武帝語經學上曰吾始以)
(尚書為丨丨弗好及聞寬說可觀廼從寬問一篇)百兩(漢書儒林傳世所傳丨丨篇者出東萊張覇分)
(析合二十九篇以為數十又采左氏傳書敘為作首尾凡百二篇篇或數簡文意淺陋成帝時求其古文者覇)
(以能為百兩徵以中書校之非是)后氏曲臺(漢書儒林傳孟卿事蕭奮以授后倉倉說禮數萬言)
(號曰丨丨丨丨說)支葉藩滋(漢書儒林傳贊自武帝立五經博士開弟子員設科射策勸以官祿)
(訖於元始百有餘年傳業者寖盛丨丨丨丨一經說至百餘萬言大師衆至千餘人蓋祿利之路然也)發
藻儒林(漢書敘傳董生下帷丨丨丨丨)微學(後漢書章帝紀詔曰蓋三代導人教學為本漢承暴)
(秦褒顯儒術建立五經為置博士其後學者精進雖曰承師亦别名家孝宣皇帝以為去聖久遠學不厭博故)
(遂立大小夏侯尚書又立京氏易至建武中復置顏氏嚴氏春秋大小戴禮博士此皆所以扶進丨丨尊嚴道)
(藝也)選高才生受學(後漢書章帝紀詔曰五經剖判去聖彌遠章句遺辭乖疑難正恐先師微)
(言將遂廢絶非所以重稽古求道眞也其令羣儒丨丨丨丨丨丨左氏榖梁春秋古文尚書毛詩以扶微學廣)
(異義焉)甘雨滿缶(後漢書魯恭傳今邊境無事宜當修仁行義尚於無為令家給人足安業樂產)
(夫人道乂於下則陰陽和於上祥風時雨覆被遠方夷狄重譯而至矣易曰有孚盈缶終來有他吉言丨丨丨)
(我之丨誠來有我而吉矣)家法學者日盛(後漢書魯恭傳其後拜為魯詩博士由是丨丨丨丨)
(丨丨)五經復興魯叔陵(後漢書魯丕傳元和元年徵再遷拜趙相門生就學者常百餘人關)
(東號之曰丨丨丨丨丨丨丨)難者必明其據說者務立其義(後漢書魯丕傳)
(臣聞說經者傳先師之言非從已出不得相讓相讓則道不明若規矩權衡之不可枉也丨丨丨丨丨丨丨丨)
(丨丨丨丨浮華無用之言不陳於前故精思不勞而道術愈章法異者各令自說師法博觀其義覽詩人之旨)
(意察雅頌之終始眀舜禹臯陶之相戒顯周公箕子之所陳觀乎人文化成天下)别自名學(後漢)
(書伏湛傳父理為當世名儒以詩授成帝為高密太傅丨丨丨丨)古學(後漢書杜林傳河南鄭興東海)
(衛宏等皆長於丨丨興嘗師事劉歆林既遇之欣然言曰林得興等固諧矣使宏得林且有以益之及宏見林)
(闇然而服濟南徐廵始師事宏後皆更受林學林前於西州得漆書古文尚書一卷常寶愛之雖遭艱困握持)
(不離身出以示宏等曰林流離兵亂常恐斯經將絶何意東海衛子濟南徐生復能傳之是道竟不墜於地也)
(古文雖不合時務然願諸生無悔所學宏廵益重之於是古文遂行)漆書古文尚書(見上)一
為過再為涉(後漢書趙典傳於易丨丨丨丨丨丨三而弗改滅其頂凶)詁訓大義不
為章句(後漢書桓譚傳譚博學多通徧習五經皆丨丨丨丨丨丨丨丨能文章尤好古學數從劉歆揚)
(雄辯析疑異)樊侯學(後漢書樊儵傳初儵刪定公羊嚴氏春秋章句世號丨丨丨教授門徒前後三)
(千餘人)慶氏禮(後漢書曹褒傳父充持丨丨丨作章句辯難於是遂有慶氏學)鄭生今去
吾道東矣(後漢書鄭康成傳康成北海高密人也八世祖崇哀帝時尚書僕射康成少為鄉嗇夫得)
(休歸常詣學官不樂為吏父數怒之不能禁遂造太學受業師事京兆第五元先始通京氏易公羊春秋三統)
(歷九章算術又從東郡張恭祖受周官禮記左氏春秋韓詩古文尚書以山東無足問者廼西入關因涿郡盧)
(植事扶風馬融融門徒四百餘人升堂進者五十餘生融素驕貴康成在門下三年不得見廼使高業弟子傳)
(受於康成康成日夜尋誦未嘗怠倦會融集諸生考論圖緯聞康成善算廼召見於樓上康成因從質諸疑義)
(問畢辭歸融喟然謂門人曰丨丨丨丨丨丨丨丨)山東無足問廼西入關(見上)發
墨守鍼膏肓起廢疾(後漢書鄭康成傳時任城何休好公羊學遂著公羊墨守左氏膏肓)
(榖梁廢疾康成乃丨丨丨丨丨丨丨丨丨休見而嘆曰康成入吾室操吾矛以伐我乎)經傳洽孰
(後漢書鄭康成傳康成質於辭訓通人頗譏其繁至於丨丨丨丨稱為純儒齊魯間宗之)言左氏者
多祖於興(後漢書鄭興傳興好古學尤明左氏周官長於歷數自杜林桓譚衛宏之屬莫不斟酌焉)
(世丨丨丨丨丨丨丨丨而賈逵自傳其父業故有鄭賈之學)鄭賈之學(見上)避恭羌(後漢)
(書范升傳建武二年光武徵詣懷宫拜議郎遷博士上疏讓曰臣與博士梁恭山陽太守呂羌俱修梁邱易二)
(臣年並耆艾經學深眀而臣不以時退與恭並立深知羌學又不能逹慙負二老無顏於世誦而不行知而不)
(言不可開口以為人師願推博士以丨丨丨帝不許然由是重之)孤學少與(後漢書陳元傳詔立)
(左氏傳詢可否示不專已盡之羣下也今論者沉溺所習玩守舊聞固執虛言傳受之辭以非親見實事之道)
(左氏丨丨丨丨遂為異家之所覆冐)左氏義深於君父公羊多任於權變
(後漢書賈逵傳建初元年詔逵入講北宫白虎觀南宫雲臺帝善逵說使出左氏傳大義長於二傳者逵於是)
(具條奏之曰臣謹擿出左氏三十事尤著明者斯皆君臣之正義父子之紀綱其餘同公羊者什有七八或文)
(簡小異無害大體至如祭仲紀季伍子胥叔術之屬丨丨丨丨丨丨丨丨丨丨丨丨丨丨其相殊絶固以甚遠)
五家(後漢書賈逵傳逵悉傅父業弱冠能誦左氏傳及五經夲文以大夏侯尚書教授雖為古學兼通丨)
(丨榖梁之說注五家謂尹更始劉向周慶丁姓王彥等皆為榖梁)劉為堯後左氏獨有
明文(後漢書賈逵傳五經家皆無以證圖讖明丨氏丨丨丨者而丨丨丨丨丨丨按左傳士會自秦歸晉)
(其處者為劉氏孔穎逹曰討尋上下其文不類深疑此句或非本旨蓋漢室初興捐棄古學左氏不顯於世先)
(儒無以自申劉氏從秦從魏源本劉累插註此辭將以媚於世也)得生幾晚(後漢書桓榮傳時顯)
(宗始立為皇太子選求明經廼擢榮弟子豫章何湯為虎賁中郎將以尚書授太子世祖從容問湯本師為誰)
(湯對曰事沛國桓榮帝即召榮令說尚書甚善之拜為議郎賜錢十萬入使授太子每朝會輙令榮於公卿前)
(敷奏經書帝稱善曰丨丨丨丨)桓君大小太常章句(後漢書桓郁傳初榮受朱普學章句)
(四十萬言浮辭繁長多過其實及榮入授顯宗減為二十三萬言郁復删省定成十二萬言由是有丨丨丨丨)
(丨丨丨丨按桓郁父子為太常)發明章句始於子夏(後漢書徐防傳詩書禮樂定自孔子)
(丨丨丨丨丨丨丨丨)橋君學(後漢書橋元傳七世祖仁從同郡戴德學著禮記章句四十九篇號曰丨)
(丨丨)中文尚書(後漢書劉陶傳陶明尚書春秋為之訓詁推三家尚書及古文是正文字三百餘事)
(名曰丨丨丨丨注三家謂夏侯建夏侯勝歐陽和伯也)三家尚書(見上)精博(後漢書馬融傳)
(嘗欲訓左氏春秋及見賈逵鄭衆注乃曰賈君精而不博鄭君博而不精既丨既丨吾何加焉但著三傳異同)
(說)書冊於碑刻立太學(後漢書蔡邕傳邕以經籍去聖久遠文學多謬俗儒穿鑿疑誤)
(後學熹平四年乃與五官中郎將堂谿典光禄大夫楊賜諫議大夫馬日磾議郎張馴韓說太史令單颺等奏)
(求正定六經文字靈帝許之邕乃自丨丨丨丨使工鐫丨丨於丨丨門外於是後儒晚學咸取正焉)正定
六經文字(見上)天地六經其旨一揆(後漢書荀爽傳孔子曰昔聖人之作易也)
(仰則觀象於天俯則察法於地覩鳥獸之文與天地之宜近取諸身違取諸物以通神明之德以類萬物之情)
(今觀法於天則北極至尊四星妃后察法於地則崑山象夫卑澤象妻覩鳥獸之文鳥則雄者鳴雊雌能順服)
(獸則牡為唱導牝乃相從近取諸身則乾為人首坤為人腹遠取諸物則木實屬天根荄屬地陽尊隂卑蓋乃)
(天性且詩初篇實首關雎禮始冠婚先正夫婦丨丨丨丨丨丨丨丨)悦此詩書弦琴樂古
(後漢書鍾皓傳諸儒頌之曰林慮懿德非禮不處丨丨丨丨丨丨丨丨)裁定聖典刊正碑
文(後漢書盧植傳作尚書章句三禮解詁時始立太學石經以正五經文字植乃上書曰臣少從通儒故南)
(郡太守馬融受古學頗知今之禮記特多回穴臣前以周禮諸經發起粃謬敢率愚淺為之解詁而家乏無力)
(供繕寫上願得將能書生二人共詣東觀就官財糧專心研精合尚書章句考禮記得失庶丨丨丨丨丨丨丨)
(丨古文科斗近於為實而厭抑流俗降在小學中興以來通儒逹士班固賈逵鄭興父子並敦悦之令毛詩左)
(氏周禮各有傳記其與春秋共相表裏宜置博士為立學官以助後來以廣聖意)石經(見上)各有
傳記共相表裏(見上)說經鏗鏗楊子行(後漢書楊政傳楊政字子行京兆人)
(也少好學從代郡范升受梁邱易善說經書京兆為之語曰丨丨丨丨丨丨丨)重坐五十餘席
(後漢書戴憑傳正旦朝賀百僚畢會帝令羣臣能說經者更相難詰義有不通輙奪其席以益通者憑遂丨丨)
(丨丨丨丨故京師為之語曰解經不窮戴侍中)解經不窮戴侍中(見上)善得風雅
之旨(後漢書衛宏傳少與河南鄭興俱好古學初九江謝曼卿善毛詩乃為其訓宏從曼卿受學因作毛)
(詩序丨丨丨丨丨丨於今傳於世)五經無雙許叔重(後漢書許愼傳許慎字叔重汝南召)
(陵人也性淳篤少博學經籍馬融常推敬之時人為之語曰丨丨丨丨丨丨丨)五經紛綸井大
春(後漢書井丹傳井丹字大春扶風郿人也少受業太學通五經善談論故京師為之語曰丨丨丨丨丨丨)
(丨)為三體書法以相參檢(後漢書儒林傳序熹平四年靈帝乃詔諸儒正定五經刊)
(於石碑丨古文篆隸丨丨丨丨丨丨丨丨樹之學門使天下咸取則焉)善易者不論易(魏志)
(管輅傳注輅别傳曰輅為何晏所請果共論易九事九事皆明晏曰君論隂陽此世無雙時鄧颺與晏共坐颺)
(言君見謂善易而語初不及易中辭義何故也輅尋聲答之曰夫丨丨丨丨丨丨也晏含笑而讚之可謂要言)
(不煩也)九事皆明(見上)月常一遍(魏志賈逵傳注魏略曰逵為諸生略覽大義取其可)
(用最好春秋左傳及為牧守常自課讀之丨丨丨丨)指掌畫地舉手可采(蜀志許慈傳魏)
(郡胡潛雖學不沾浹然卓犖彊識祖宗制度之儀喪紀五服之數皆丨丨丨丨丨丨丨丨)周易摘尚
書駮論語弼(吳志程秉傳著丨丨丨丨丨丨丨丨丨凡三萬餘言)擅一(晉書杜預傳論春秋)
(有五而獨丨其丨)言寡而旨暢(晉書阮修傳王衍當時談宗自以論易略盡然有所未了研之)
(終莫悟每云不知比没當見能通之者不衍族子敦謂衍曰阮宣子可與言衍曰吾亦聞之但未知其亹亹之)
(處定何如耳及與修談丨丨丨丨丨衍乃歎服焉)申暢疑滯(晉書庾峻傳時重莊老而輕經史峻)
(懼雅道陵遲乃潛心儒典屬高貴鄉公幸太學問尚書義於峻峻援引師說發明經旨丨丨丨丨對答詳悉)
起難往反四坐莫能屈(晉書庾峻傳常侍帝講詩中庶子何助論風雅正變之義峻丨)
(丨丨丨丨丨丨丨丨之)左氏自是一家書(晉書王接傳接學雖博通特精禮傳常謂丨丨)
(辭義贍富丨丨丨丨丨不主為經發公羊附經立傳經所不書傳不妄起於文為儉通經為長任城何休訓釋)
(甚詳而黜周王魯大體乖硋且志通公羊而往往還為公羊疾病接乃更注公羊春秋多有新義)於文
為儉通經為長(見上)剖析元理微妙有奇趣(晉書王湛傳濟嘗詣湛見)
(牀頭有周易問曰叔父何用此為湛曰體中不佳時脱復看耳濟請言之湛因丨丨丨丨丨丨丨丨丨皆濟所)
(未聞)義則戰爭之場辭亦劒戟之鋒(晉書荀崧傳三傳雖同曰春秋而發端異)
(趣按知三家異同之說此乃丨丨丨丨丨丨丨丨丨丨丨丨於理不可得共博士宜各置一人以博其學)作
春秋調人(晉書劉兆傳以春秋一經而三家殊塗諸儒是非之議紛然互為讐敵乃思三家之異合)
(而通之周禮有調人之官丨丨丨丨丨七萬餘言皆論其首尾使大義無乖時有不合者舉其長短以通之)
申王難顧遠有情理(宋書關康之傳晉陵顧悦之難王弼易義四十餘條康之丨丨丨丨)
(丨丨丨丨又為毛詩義經籍疑滯多所論釋)問禮三義(宋書周續之傳高祖踐祚復召之乃盡室)
(俱下上為開館東郭外招集生徒乘輿降幸并見諸生丨續之丨記傲不可長與我九齡射於矍圃丨丨辨析)
(精奥稱為該通)戲繇姬經(齊書樂志丨丨惟則丨丨式序)乾健震動(齊書文惠太子傳太)
(子問王儉曰周易乾卦本施天位而說卦云帝出乎震震本非天義豈相當儉曰丨丨丨丨天以運為德故言)
(帝出乎震太子曰天以運動為德君自體天居位震雷為象豈體天所出儉曰主噐者莫若長子故受之以震)
(萬物出乎震故亦帝所與焉)張子布更覺非奇(齊書王儉傳上使陸澄誦孝經自仲尼居)
(而起儉曰澄所謂博而寡要臣請誦之乃誦君子之事上章上曰善丨丨丨丨丨丨丨也)言精理奥
見宗一時(齊書張緒傳緒長於周易丨丨丨丨丨丨丨丨)游心爻繋(齊書張緒傳贊思曼)
(廉静自絶風埃丨丨丨丨物允清才)同以象數為宗(齊書陸澄傳易近取諸身遠取諸物彌天)
(地之道通萬物之情自商瞿至田何其間五傳年未為遠無訛雜之失秦所不焚無崩壊之弊雖有異家之學)
(丨丨丨丨丨丨數百年後乃有王弼王濟云弼所悟者多何必能頓廢前儒若為易道盡於王弼方須大論意)
(者無乃仁智殊見四道異傳無體不可以一體求屢遷不可以一遷執也晉太康四年太常荀崧請置周易鄭)
(元注博士行乎前代於時政由王庾皆雋神清識能言元遠捨輔嗣而用康成豈其妄然泰元立王肅易當以)
(在元弼之間元嘉建學之始元弼兩立逮顔延之為祭酒黜鄭置王意在貴元事成敗儒今若不大弘儒風則)
(無所立學衆經皆儒惟易獨元元不可棄儒不可缺謂宜並存所以合無體之義)拜五經(齊書臧榮)
(緒傳榮緒惇愛五經謂人曰昔呂尚奉丹書武王致齋降位李釋教誡並有禮敬之儀因甄明至道乃著丨丨)
(丨序論常以宣尼生庚子日陳五經拜之)尚書美句(梁書柳惲傳少子偃字彦游年十二引見詔問)
(讀何書對曰丨丨又曰有何丨丨對曰德惟善政政在養民衆咸異之)致太平龍鳳之瑞
(梁書徐勉傳普通六年上修五禮表曰昔文武二王所以綱紀周室君臨天下公旦修之以丨丨丨丨丨丨丨)
合三十事以上之(梁書劉之遴傳是時周易尚書禮記毛詩並有高祖義疏惟左氏傳尚闕)
(之遴乃著春秋大意十科左氏十科三傳同異十科丨丨丨丨丨丨丨高祖大悦詔答之曰省所撰春秋義比)
(事論書辭微旨遠編年之教言闡義繁邱明傳洙泗之風公羊禀西河之學鐸椒之解不追瑕邱之說無取繼)
(踵胡母仲舒云盛因修榖梁千秋最篤張蒼之傳左氏賈誼之襲荀卿源本分鑣指歸殊致詳略紛然其來舊)
(矣昔在弱年乃經研味一從遺置迄將五紀兼晚冬晷促機事罕暇夜分求衣未遑搜括須待夏景試取推尋)
(若温故可求别酬所問也)旦領師說晚而覆講(梁書許懋傳十四入太學受毛詩丨丨丨)
(丨丨丨丨丨座下聽者常數十百人因撰風雅比興義十五卷盛行於世)知平叔短(梁書伏曼容傳)
(少篤學善老易倜儻好大言常云何晏疑易中九事以吾觀之晏了不學也故丨丨丨有所丨按平叔晏字)
檀弓言物始(梁書何胤傳丨丨兩卷皆丨丨丨)精杜學(梁書崔靈恩傳靈恩先習左傳)
(服解不為江東所行及改說杜義每文句常申服以難杜遂著左氏條義以明之時有助教虞僧誕又丨丨丨)
(因作申杜難服以答靈恩世並行焉)周官一書羣經源本(梁書沈峻傳時吏部郎陸倕與)
(僕射徐勉書薦峻曰五經博士庾季逹須換計公家必欲詳擇其人凡聖賢可講之書必以周官立義則丨丨)
(丨丨實為丨丨丨丨此學不傳多歴年世北人孫詳蔣顯亦經聽習而音革楚夏故學徒不至惟助教沈峻特)
(精此書比日時開講肆羣儒劉嵒沈宏沈熊之徒並執經下坐北面受業莫不歎服人無間言第謂宜即用此)
(人命其專此一學周而復始使聖人正典廢而更興累世絶業傳於學者勉從之奏峻兼五經博士於館講授)
(聽者常數百人)事逾三古人更七聖(陳書周弘正傳弘正啓梁武帝周易疑義五十條又)
(請釋乾坤二繋詔答曰設卦觀象事遠文高作繋表言辭深理奥東魯絶編之思西伯幽憂之作丨丨丨丨丨)
(丨丨丨自商瞿禀承子庸傳授篇簡湮没歲月遼遠田生表菑川之譽梁邱擅琅邪之學代郡范生山陽王氏)
(人藏荆山之寳各盡元言之趣說或去取意有詳略近縉紳之學咸有稽疑隨答所問已具别解知與張譏等)
(三百一十二人須釋乾坤文言及二繋萬機小暇試當討論)本付戚生(陳書戚衮傳就國子博士)
(宋懷方質儀禮義懷方北人自魏携儀禮禮記疏秘惜不傳及將亡謂家人曰吾死後戚生若赴便以儀禮禮)
(記義本付之)見張譏在席使人懍然(陳書張譏傳天嘉中遷國子助教是時周弘正)
(在國學發周易題弘正第四弟弘直亦在講席譏與弘正論議弘正乃屈弘直危坐厲聲助其申理譏乃正色)
(謂弘直曰今日義集辯正名理雖知兄弟急難四公不得有助弘直曰僕助君師何為不可舉坐以為笑樂弘)
(正謂人曰吾每登座丨丨丨丨丨丨丨丨丨)巾箱五經(南史齊宗室鈞傳鈞常手自細書寫五經)
(部為一卷置於巾箱中以備遺忘侍讀賀玠問曰殿下家自有墳索復何須蠅頭細書别藏巾箱中答曰巾箱)
(中有五經於檢閱既易且一更手寫則永不忘諸王聞而爭效為丨丨丨丨巾箱五經自此始也)手寫
不忘(見上)通十經(南史周續之傳豫章太守范寗於郡立學招集生徒續之年十二詣寗受業居)
(學數年丨五經五緯號曰丨丨名冠同門稱為顏子按宋書作五經幷緯候)疑獄以經義量
決(魏書太武帝紀詔諸有丨丨皆付中書丨丨丨丨丨)標明綱格統括大歸(魏書封軌)
(傳軌字廣度沉謹好學博通經傳與光禄大夫武巴孫惠蔚同志友善惠蔚每推軌曰封生之於經義非但章)
(句可奇其丨丨丨丨丨丨丨丨吾所弗如者多矣)發起隱漏(魏書封偉伯傳偉伯字君良博學有)
(才思弱冠除太學博士每朝廷大議偉伯皆與焉雅為太保崔光僕射游肇所知賞太尉清河王懌辟參軍事)
(懌親為孝經解詁命偉伯為難例九條皆丨丨丨丨偉伯又討論禮傳詩易疑事數十條儒者咸稱之)可
補王者神智(魏書李先傳太祖問先曰天下何書最善可以益人神智先對曰唯有經書三皇五)
(帝治化之典丨以丨丨丨丨丨)敦心六經(魏書高允傳茂祖焭單夙罹不造克己勉躬聿隆家道丨)
(丨丨丨遊思文藻終辭寵命以之自保)翫易體復(魏書宗欽傳於穆吾子含貞藉茂如彼松竹陵)
(霜擢秀味老思冲丨丨丨丨戢翼九臯聲溢宇宙按吾子指高允言)羣難鋒起無廢談笑
(魏書李郁傳於顯陽殿講禮詔郁執經解說不窮丨丨丨丨丨丨丨丨出帝及諸王公凡預聽者莫不嗟善)
劉石經(魏書劉芳傳王肅之來奔也高祖雅相器重朝野屬目芳未及相見高祖宴羣臣於華林肅語)
(次云古者唯婦人有笄男子則無芳曰推經禮正文古者男子婦人俱有笄肅曰喪服稱男子免而婦人髽男)
(子冠而婦人笄如此則男子不應有笄芳曰此專謂凶事也禮初遭喪男子免時則婦人髽男子冠時則婦人)
(笄言俱則變而男子婦人免髽冠笄之不同也又冠尊故奪其笄稱且互言也非謂男子無笄又禮内則稱子)
(事父母鷄初鳴櫛纚笄總以兹而言男子有笄明矣高祖稱善者久之肅亦以芳言為然曰此非丨丨丨邪昔)
(漢世造三字石經於太學學者文字不正多往質焉芳音義明辯疑者皆往詢訪故時人號為劉石經酒闌芳)
(與肅俱出肅執芳手曰吾少來留意三禮在南諸儒亟共討論皆謂此義如吾向言今聞往釋頓祛平生之惑)
(芳理義精通類皆如是)頓祛平生之惑(見上)五常之道相須而備(魏書)
(常爽傳夫樂以和神詩以正言禮以明體書以廣聽春秋以斷事五者蓋丨丨丨丨丨丨丨丨而易為之源故)
(曰易不可見則乾坤其幾乎息矣由是言之六經者先王之遺烈聖人之盛事也安可不遊心寓目習性文身)
(哉)習性文身(見上)别構戶牗(魏書張吾貴傳年十八本郡舉為太學博士吾貴先未多)
(學乃從酈詮受禮牛天祐受易詮祐粗為開發而吾貴覽讀一遍便即丨丨丨丨世人競歸之曾在夏學聚徒)
(千數而不講傳生徒竊云張生之於左氏似不能說吾貴聞之謂其徒曰我今夏講暫罷後當說傳君等來日)
(皆當持本生徒怪之而已吾貴謂劉蘭云君曾讀左氏為我一說蘭遂為講三旬之中吾貴兼讀杜服隐括兩)
(家異同悉舉諸生後集便為講之義例無窮皆多新異蘭乃伏聽學者以此益奇之)義例無窮皆
多新異(見上)孝經一卷人行之本(周書長孫澄傳魏文帝嘗與太祖及羣公宴從)
(容言曰丨丨丨丨丨丨丨丨諸公宜各引要言澄應聲曰夙夜匪懈以事一人)講書論易其鋒
難敵(周書呂思禮傳呂思禮東平壽張人也性温潤不雜交遊年十四受學於徐遵明長於論難諸生為)
(之語曰丨丨丨丨丨丨丨丨)講書多門戶(周書樊深傳太祖置學東館教諸將子弟以深為博)
(士深經學通贍每解書嘗多引漢魏以來諸家義而說之故後生聽其言者不能曉悟皆背而譏之曰樊生丨)
(丨丨丨丨不可解然儒者推其博物)仁義陶鈞道德槖籥(隋書經籍志夫經籍也者機神)
(之妙旨聖哲之能事所以經天地緯隂陽正紀細弘道德顯仁足以利物藏用足以獨善學之者將殖焉不學)
(者將落焉大業崇之則成欽明之德匹夫克念則有王公之重其王者之所以樹風聲流顯號美教化移風俗)
(何莫由乎斯道故曰其為人也温柔敦厚詩教也疏通知遠書教也廣博易良樂教也潔靜精微易教也恭儉)
(莊敬禮教也屬辭比事春秋教也遭時制宜質文迭用應之以通變通變之以中庸中庸則可久通變則可大)
(其教有適其用無窮實丨丨之丨丨誠丨丨之丨丨也其為用大矣隨時之義深矣言無得而稱焉故曰不疾)
(而速不行而至今之所以知古後之所以知今其斯之謂也)五經庫(隋書房暉遠傳暉遠幼有志行)
(治三禮春秋三傳詩書周易兼善圖緯恒以教授為務遠方負笈而從者動以千計齊南陽王綽為定州刺史)
(聞其名召為博士周武帝平齊搜訪儒俊暉遠首應辟命授小學下士及高祖受禪遷太常博士太常卿牛弘)
(每稱為丨丨丨)天然獨得(隋書楊伯醜傳國子祭酒何妥嘗詣之論易聞妥之言倏然而笑曰何用)
(鄭元王弼之言乎久之微有辨答所說辭義皆異先儒之旨而思理元妙故論者以為丨丨丨丨非常人所及)
(也)著五經異同評(北史張湛傳鳳字孔鸞位國子博士散騎常侍丨丨丨丨丨丨十卷為儒)
(者所稱按鳳湛曾姪孫)駮妄釋謬(北史李崇祖傳姚文安難服虔左傳觧七十七條名曰丨丨崇)
(祖申明服氏名曰丨丨)足以事父兄為臣子(舊唐書高宗紀初授孝經於著作郎蕭德)
(言太宗問曰此書中何言為對曰夫孝始於事親中於事君終於立身君子之事上進思盡忠退思補過將順)
(其美匡救其惡太宗大悦曰行此丨丨丨丨丨丨丨丨矣)頒五經正義依此考試(舊唐)
(書高宗紀三月壬子朔丨孔穎逹丨丨丨丨於天下每年眀經令丨丨丨丨)口試(舊唐書明皇紀天下)
(州縣每鄉一學仍擇師資令其教授諸鄉貢每年令就國子監謁先師眀經加丨丨内外八品以下及草澤有)
(博學文辭之士各委本司本州聞薦)考前人之異說符聖人之幽旨(舊唐書孔)
(穎逹傳穎逹與顏師古司馬才章王恭王琰等諸儒受詔撰定五經義訓凡一百八十卷名曰五經正義太宗)
(下詔曰卿等博綜古今義理該洽丨丨丨丨丨丨丨丨丨丨丨丨實為不朽付國子監施行)敬先聖
言(舊唐書蕭德言傳每欲開五經必束𢃄盥濯危坐對之妻子候間請曰終日如是無乃勞乎德言曰丨丨)
(丨之丨豈憚如此)八出(舊唐書高郢傳小字董二人以幼慧多以字稱之尤精王氏易嘗為圖合丨丨)
(以畫八卦上圓下方合則重轉則演七轉而六十四卦六甲八節備焉著易外傳二十二卷)大經中
經小經(舊唐書歸崇敬傳崇敬授國子司業以五經六籍古先哲王致理之式也國家創業制取賢之)
(法立明經發微言於衆學釋回增美選賢與能自艱難以來取人頗易考試不求其文義及第先取於帖經遂)
(使專門業廢請益無從師資禮虧傳授義絶今請以禮記左傳為丨丨周禮毛詩為丨丨尚書周易為丨丨各)
(置博士一員)備陳五孝(舊唐書趙弘智傳高宗令弘智於百福殿講孝經召中書門下三品及弘)
(文館學士太學儒者並預講筵弘智演暢微言丨丨丨丨學士等難問相繼弘智酬應如響高宗怡然曰朕頗)
(耽墳籍至於孝經偏所習覩然孝之為德弘益實深故云德教加於百姓刑於四海是知孝道之為大也顧謂)
(弘智宜略陳此經切要者以輔不逮弘智對曰昔者天子有諍臣七人雖無道不失其天下微臣顓愚願以此)
(言奏獻帝甚悦)紙上語皆先誦得(舊唐書徐文遠傳家貧無以自給其兄休鬻書為事文遠)
(日閱書於肆博覽五經尤精春秋左氏傳時有大儒沈重講於太學聽者常千餘人文遠就質問數日便去或)
(問曰何辭去之速答曰觀其所說悉是丨丨丨耳僕丨丨已丨丨之至於奥賾之境翻似未見有以其言告重)
(者重呼與議論十餘反重甚歎服之)發揚風雅(舊唐書蓋文逹傳時高宗别於秘書省置學教授王)
(公之子時以文懿為博士文懿嘗開講毛詩發題公卿咸萃更相問難文懿丨丨丨丨甚得詩人之致按文懿)
(文逹宗人)九經庫(舊唐書谷那律傳貞觀中累補國子博士黃門侍郎禇遂良稱為丨丨丨)五經
指南(舊唐書王元感傳長安三年表上其所撰尚書紏繆十卷春秋振滯二十卷禮記繩愆三十卷魏知)
(古稱其所撰書曰信可謂丨丨之丨丨也)以無逸為元龜(舊唐書崔植傳穆宗嘗謂侍臣曰國)
(家貞觀中文皇帝躬行帝道治致昇平明皇聲名最盛歴年久長何道而然植對曰開元初得姚崇宋璟委之)
(為政宋璟嘗手寫尚書無逸一篇為圖以獻明皇置之内殿出入觀省每嘆古人至言後代莫及陛下既虛心)
(理道亦望丨丨丨丨丨丨)嘉言要道(舊唐書崔郾傳郾退與同列高重抄撮六經丨丨丨丨區分事)
(類凡十卷名曰諸經纂要冀人主易於省覽上嘉之賜錦綵二百匹銀器等)六經菁華人倫
之本(舊唐書薛放傳帝曰六經所尚不一志學之士白首不能盡通如何得其要對曰論語者丨丨之丨)
(丨孝經者丨丨丨丨窮理執要眞可謂聖人至言是以漢朝論語首列學官光武令虎賁之士皆習孝經明皇)
(親為孝經注解皆使當時大理四海乂寧蓋人知孝慈氣感和樂之所致也)經義雅言啓導
性靈(舊唐書韋處厚傳既居納誨之地宜有以啓導性靈乃銓擇經義雅言以類相從為二十卷謂之六)
(經法言獻之錫以繒帛銀器仍賜金紫)請與孔鄭並行(唐書崔仁師傳時校書郎王元度注)
(尚書毛詩抵孔鄭舊學請遂廢詔諸儒大議博士以下不能詰河間王孝恭丨丨丨丨丨丨仁師以元度不經)
(條不合大義者奏之)卒學虎門館(唐書蘇世長傳世長十餘歲上書周武帝帝異其幼問讀何書)
(對治孝經論語帝曰何言可道答曰為國者不敢侮於鰥寡為政以德帝曰善使丨丨丨丨丨)條分節
解(唐書崔義元傳義元有章句學先儒疑謬或音故不通者輙采諸家丨丨丨丨能是正之高宗詔與博士)
(討論五經義)條舉始末無留語(唐書武平一傳初崔日用自言明左氏春秋諸侯官族他)
(日學士大集日用折平一曰君文章固耐久若言經則敗績矣時崔湜張說素知平一該習勸令酬請平一乃)
(請所疑日用曰魯三桓鄭七穆奈何答曰慶父叔牙季友桓三子也孟孫至彘凡九世叔孫舒季孫肥凡八世)
(鄭穆公十一子子然及二子孔三族亡子羽不為卿故稱七穆子罕子駟子良子國子游子卬子豐也一坐驚)
(服平一問日用曰公言齊桓公楚莊王時諸侯屬齊若楚凡幾平公靈王時諸侯屬晉楚凡幾晉六卿齊楚執)
(政幾何人日用謝曰吾不知君能知乎平一丨丨丨丨丨丨丨日用曰吾請北面闔坐大笑)著三傳
總例完會經趣(唐書韋表微傳尤好春秋病諸儒執一槩是非紛然丨丨丨丨丨丨丨丨丨又)
(以學者薄師道不如聲樂賤工能尊其師著九經師授譜詆其違)易聖(唐書衛大經傳大經邃於易人)
(謂之丨丨)引晉宋舊文隨方曉答(唐書顏師古傳帝嘗嘆五經去聖遠傳習寖訛詔師)
(古於秘書省考定多所釐正既成悉詔諸儒議於是各執所習共非詰師古師古輙丨丨丨丨丨丨丨丨丨證)
(據該眀出其悟表人人歎服)譔五經義贊詔改為正義(唐書孔穎逹傳初穎逹與)
(顏師古司馬才章王恭王琰受詔丨丨丨義訓凡百餘篇號丨丨丨丨丨丨丨云雖包貫異家為詳博然其中)
(不能無謬冗博士馬嘉運駮正其失至相譏詆有詔更令裁定功未就永徽二年詔中書門下與國子三館博)
(士弘文館學士考正之於是尚書左僕射于志寧右僕射張行成侍中高季輔就加增損書始布下)五難
(唐書元行冲傳客曰當局稱迷傍觀必審何所為疑而不申列答曰改易章句是有丨丨漢孔安國注古文尚)
(書族兄臧與書曰相如常忿俗儒滛詞冒義欲撥亂反正而未能也浮學守株衆非非正自古而然恐此道未)
(信而獨智為譴一也昔孔季產專古學有孔扶者與俗浮沉每誡產曰今朝廷率章句内學君獨修古義古義)
(非章句内學危身之道也獨善不容於世君其殆哉二也劉歆好左氏欲建學官哀帝納之諸儒遷延不肻置)
(對歆移書誚讓諸博士皆忿恨龔勝時為光祿大夫見歆議乃乞骸骨司空師丹因大發怒詆歆改亂前志非)
(毁先帝所立歆懼出為五原太守以君賓之學公仲之博猶廹同門朋黨之議卒令子駿負謗三也王肅規鄭)
(元數千百條鄭學馬昭詆劾肅短詔遣博士張融按經問詰融推處是非而肅酬對疲於歲時四也王粲曰世)
(稱伊雒以東淮漢以北康成一人而已咸言先儒多闕鄭氏道備粲竊嗟怪因求所學得尚書注退思其意意)
(皆盡矣所疑猶未諭焉凡有二篇王邵曰魏晉浮華古道湮替歴載三百士大夫恥為章句唯草野生專經自)
(許不能博究擇從其善徒欲父康成兄子愼寧道孔聖誤諱言鄭服非然則鄭服之外皆讐矣五也)如觀
山水(宋史李侗傳其語春秋曰春秋一事各是發明一例丨丨丨丨徙步而形勢不同不可拘以一法)
經純傳駮(金史伊喇履傳贊伊喇履從容進說信孚於君至論丨丨丨丨以孝行為治本其得古人)
(遺學歟)廉孟子(元史廉希憲傳希憲篤好經史手不釋卷一日方讀孟子聞召急懷以進世祖問其)
(說遂以性善義利仁暴之旨為對世祖嘉之目曰丨丨丨由是知名)如探淵海(元史吳澄傳行省掾)
(元明善以文學自負嘗問澄易詩書春秋奥義歎曰與吳先生言丨丨丨丨遂執子弟禮終其身)奉天
而法古(董仲舒春秋繁露春秋之道丨丨丨丨丨)善復古譏易常(董仲舒春秋繁露春)
(秋之於世事也丨丨丨丨丨丨)先質後文右志左物(董仲舒春秋繁露然則春秋之序道)
(也丨丨而丨丨丨丨而丨丨)春秋無通辭從變而移(董仲舒春秋繁露春秋之常辭)
(也不予夷狄而予中國為禮至邲之戰偏然反之何也曰丨丨丨丨丨丨丨丨丨今晉變而為夷狄楚變為君)
(子故移其辭以從其事)甚幽而明無傳而著(董仲舒春秋繁露春秋記天下之得失而)
(見所以然之故丨丨丨丨丨丨丨丨不可不察也)詩無逹話易無逹言春秋無
逹辭(董仲舒春秋繁露丨丨丨丨丨丨丨丨丨丨丨丨丨從變從義而一以奉人仁)多連博貫
(董仲舒春秋繁露是故為春秋者得一端而丨丨之見一空而丨丨之則天下盡矣)假其位號以
正人倫因其成敗以明順逆(董仲舒春秋繁露孔子曰吾因行事加吾王心焉丨)
(丨丨丨丨丨丨丨丨丨丨丨丨丨丨丨故其所善則桓文行之而遂其所惡則亂國行之終以敗)易明
於隂陽書長於五行(桓寬鹽鐵論大夫曰文學言剛柔之類互勝相代生丨丨丨丨丨丨)
(丨丨丨丨)國鑑(劉向說苑公扈子曰有國者不可以不學春秋生而尊者驕生而富者傲生而富貴又無)
(鑑而自得者鮮矣春秋丨之丨也)尚書五福以富為始(劉向說苑河間獻王曰管子稱)
(倉廩實知禮節衣食足知榮辱夫榖者國家所以昌熾士女所以姣好禮義所以行而人心所以安也丨丨丨)
(丨丨丨丨丨子貢問為政孔子曰富之既富乃教之也此治國之本也按洪範五福一曰壽言以富為始者本)
(說苑此條)甘棠見宗廟之敬(劉向說苑詩曰蔽芾甘棠勿翦勿伐召伯所茇傳曰自陜以東)
(者周公主之自陜以西者召公主之召公述職當桑蠶之時不欲變民事故不入邑中舍於甘棠之下而聽斷)
(焉陜間之人皆得其所是故後世思而歌詠之善之故言之言之不足故嗟歎之嗟歎之不足故歌詠之夫詩)
(思然後積積然後滿滿然後發發由其道而致其位焉百姓歎其美而致其敬甘棠之不伐也政教惡乎不行)
(孔子曰吾於丨丨丨丨丨丨丨也)困於宋撰中庸(孔叢子思年十六適宋宋大夫樂朔與之)
(言學焉朔曰尚書虞夏數四篇善也下此以訖於秦費效堯舜之言耳殊不如也子思答曰事變有極正自當)
(耳假令周公堯舜不更時異處其書同矣樂朔曰凡書之作欲以喻民也簡易為上而乃故作難知之辭不亦)
(繁乎子思曰書之意兼復深奥訓詁成義古人所以為典雅也曰昔魯委巷亦有似君之言者伋答之曰道為)
(知者傳苟非其人道不傳矣今君何似之甚也樂朔不悦而退曰孺子辱吾其徒曰魯雖以宋為舊然世有讐)
(焉請攻之遂圍子思宋君聞之不待駕而救子思子思既免曰文王困於羑里作周易祖君屈於陳蔡作春秋)
(吾丨丨丨可無作乎於是丨丨丨之書四十九篇)七大義(孔叢子夏問書大義子曰吾於帝典見堯)
(舜之聖焉於大禹臯陶謨益稷見禹稷臯陶之忠勤功勲焉於洛誥見周公之德焉故帝典可以觀美大禹謨)
(禹貢可以觀事臯陶謨益稷可以觀政洪範可以觀度秦誓可以觀義五誥可以觀仁甫刑可以觀誡通斯丨)
(者則書之丨丨舉矣)遠而不闊近而不廹(孔叢孔子曰書之於事也丨丨丨丨丨丨丨丨)
(志盡而不怨辭順而不諂吾於高宗肜日見德有報之疾也)發乎中見乎外以成文
(孔叢苟由其道致其仁則遠方歸志而致其敬焉吾於洪範見君子之不忍言人之惡而質人之美也丨丨丨)
(而丨丨丨丨丨丨者其唯洪範乎)時書(魏伯陽參同契若夫至聖不過伏羲始畫八卦效法天地文王)
(帝之宗結體演爻辭夫子庶聖雄十翼以輔之三君天所挺迭興更御時優劣有步驟功德不相殊制作有所)
(踵推度審分銖有形易忖量無兆難慮謀作事令可法為世定丨丨)五經皆庶幾之才(王充)
(論衡夫孔子之門講習五經丨丨丨丨丨丨丨也顏淵曰博我以文才智高者能為博矣顏淵之曰博者豈徒)
(一經哉)天口聖譯(王符潛夫論夫聖人為丨丨賢人為丨丨是故聖人之言天之心也賢者之所)
(說聖人之意也)言有楚夏(荀悦申鑒秦之滅學也書藏於屋壁義絶於朝野逮至漢興收摭散滯固)
(已無全學矣文有磨滅丨丨丨丨出有先後或學者先意有所借定後進相放彌以滋蔓故一源十流天水違)
(行而訟者紛如也執不俱是比而論之必有可參者焉)新義分方九流區别(荀悦漢紀)
(孝武皇帝時董仲舒推崇孔氏抑絀百家至劉向父子典校經籍而丨丨丨丨丨丨丨丨典籍益彰矣)羣
聖相因(徐幹中論故六籍者丨丨丨丨之書也其人雖亡其道猶存今之學者勤心以取之亦足以到)
(昭明而成博逹矣)善變善攝(徐幹中論故書舉穆公之誓丨丨也春秋書衛北宫括伐秦丨丨也)
後定(王粲英雄記州界羣宼既盡表乃開立學官博求儒士使綦母闓宋忠等撰五經章句謂之丨丨)
爾雅非周公之制(葛洪西京雜記郭威字文偉茂陵人也好讀書以謂丨丨周公所制而爾)
(雅有張仲孝友張仲宣王時人丨丨丨丨丨明矣)三闕(王嘉拾遺記何休木訥多智三墳五典隂陽算)
(術河洛讖緯及遠年古諺歴代圖籍莫不咸誦也門徒有問者則為注記而口不能說作左氏膏肓公羊廢疾)
(榖梁墨守謂之丨丨及鄭康成蜂起而攻之求學者不遠千里贏糧而至如細流之赴巨海京師謂康成為經)
(神何休為學海按後漢書鄭康成傳作公羊墨守榖梁廢疾)經神學海(見上)經苑(王嘉拾遺)
(記任末年十四時學無常師負笈不遠險阻每言人而不學則何以成或依林木之下編茅為庵削荆為筆尅)
(樹汁為墨夜則映星望月暗則縳蔴蒿以自照觀書有合意者題其衣裳以記其事門徒悦其勤學更以淨衣)
(易之非聖人之言不視臨終誡曰夫人好學雖死若存不學者雖存謂之行尸走肉耳河洛秘奥非正典籍所)
(載皆注記於柱壁及園林樹木慕好學者來輒寫之時人謂任氏為丨丨)五篇行代(李肇國史補劉)
(迅著六說以探聖人之旨惟說易不成行於代者五篇而已識者服其精峻)天下正法(宋祁筆記)
(春秋者丨丨之丨丨也孔子有王天下之才而不得位故見其志於春秋)寫物態慰人情(宋祁)
(筆記詩曰蕭蕭馬鳴悠悠旆旌見整而静也顏之推愛之楊柳依依雨雪霏霏丨丨丨丨丨丨也謝元愛之遠)
(猷辰告謝安以為佳語)以經按傳之眞偽以傳質經之是非(晁迥晁氏)
(客話呂正叔十八歲已能看春秋人問之曰丨丨丨丨丨丨丨丨丨丨丨丨丨丨)老子知體孟
子知用(邵伯温聞見前錄康節先公於書無所不讀獨以六經為本蓋得聖人之深意平生不為訓解)
(之學嘗曰經意自明苦人不知耳屋下蓋屋牀下安牀滋惑矣所謂陳言生活者也故有詩曰陳言生活不須)
(矜自是中才皆可了以丨丨為丨易之丨以丨丨為丨易之丨)皎如日星(邵博聞見後錄春秋大義)
(數十丨丨丨丨不容遺亡)卦影(邵博聞見後錄今世俗謂丨丨者亦易之象學也)以星數證
物數(學齋佔畢纂至後漢天文志中外宮為星二千五百而海上占未存微星之數蓋萬有一千五百二)
(十萬物咸得係命焉則丨丨丨而丨丨丨精且切矣)中孚復起於甲子(學齋佔畢纂或者又)
(問曰子之易菴記謂上經起乾之甲子至節卦有六十凡三百六十爻爻當一日而盡一年之數故曰天地節)
(而四時成矣但節之後中孚等四卦以為中孚復起甲子其說安在余應之曰先儒言卦起中孚非也丨丨丨)
(丨丨丨丨耳蓋由揚雄作太元以初卦凖中孚故先儒誤以為卦起中孚耳夫六十四卦首之以乾坤何以言)
(起於中孚耶夫子分上下經而上經三十卦始於乾坤終於坎離下經三十卦始於咸恒終於既濟未濟耳乾)
(配甲而起於子坤配乙而起於丑故六十四卦歴乾之甲子泰之甲戌噬嗑之甲申至坎離凡三甲而上經三)
(十卦盡矣又歴咸之甲午損之甲辰震之甲寅至節而周凡六十卦為六六三百六十爻一年之日周矣而中)
(孚小過既濟未濟之四卦繼節之後謂中孚復起甲子可也謂卦起中孚不可也且乾為十一月之卦而起甲)
(子節為十月之卦而得癸亥由是知上經三十卦是陽生於子而終於己下經三十卦是隂生於午而終於亥)
(至中孚而陽氣復生於子故亦為十一月之卦自乾之起甲子至節六十卦而終是四其河圖十五之數為三)
(百六十爻爻當一日而為六十卦一年之候也自中孚之起甲子至未濟四卦而終是四其六子之數凡二十)
(四爻而爻當一氣為二十四氣應一年之候也或又曰何取於四其六子之數應之曰中孚巽上兑下小過震)
(上艮下併既濟未濟坎離元體為六子少陽少隂六子之氣分布於四時故四之以應二十四氣耳亦應四其)
(河圖十五數而日當一卦凡六十日為六十卦一年之候也其淵妙如此)卑高以陳謂畫卦
之勢自下而上(學齋佔畢纂余昔侍坐於鶴山魏先生先生方與諸生講易至上繫首章忽掩)
(卷曰天尊地卑乾坤定矣丨丨丨丨貴賤位矣何不曰高卑而曰卑高諸家之講莫有及者其各思之余退而)
(精思終夕翼早復於先生曰此豈丨丨丨丨丨丨丨丨丨歟故曰以陳陳列也言卦畫自下而陳列至上則六)
(爻之位自定而貴賤之位得矣貴賤者如第二爻為臣位在下第五爻為君位在上也孔子係易首以乾坤而)
(定天地之尊卑次遂發明畫卦之體此其是乎先生曰子之說得之矣)易重一觔(學齋佔畢纂昔)
(有問伊川曰易重幾何答曰丨丨丨丨蓋謂一觔凡三百八十四銖而易凡三百八十四爻)乾坤下
六卦皆有坎(羅大經鶴林玉露洪容齋云易丨丨之丨丨丨丨丨丨此聖人防患備險之意也余)
(謂屯蒙未出險者也訟師方履險者也戒之宜矣若夫需者燕樂之象比者親附之象乃亦有險焉蓋斧斤鴆)
(毒每在於袵席杯觴之間而詡詡笑語未必非關弓下石者也於此二卦其戒尤不可不嚴焉)
御定子史精華卷六十五
