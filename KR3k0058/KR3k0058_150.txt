欽定四庫全書
御定子史精華卷一百五十
産業部二
商賈
盛商(管子夫齊衢處之本通逹所出也游子丨丨之所道)百符一馬(管子請以今令富商蓄賈)
(丨丨而丨丨無有者取於公家若此則馬必坐長而百倍其本矣)蓄賈(見上)獨操國趣(管子)
(且君幣藉而務則賈人丨丨丨丨)貨準(管子市者丨之丨也)不賡本(管子歲有凶穰故穀有貴)
(賤令有緩急故物有輕重然而人君不能治故使蓄賈游市乘民之不給百倍其本分地若一彊者能守分財)
(若一智者能收智者有什倍人之功愚者有丨丨丨之事)官賈(管子賈知賈之貴賤日至於市而不為丨)
(丨者與功而不與分焉)商之子常為商(管子今夫商羣萃而州處觀凶饑審國變察其四時)
(而監其鄉之貨以知其市之賈負任擔荷服牛輅馬以周四方料多少計貴賤以其所有易其所無買賤鬻貴)
(是以羽毛不求而至竹箭有餘於國竒怪時来珍異物聚旦昔從事於此以教其子弟相語以利相示以時相)
(陳以知賈少而習焉其心安焉不見異物而遷焉是故其父兄之教不肅而成其子弟之學不勞而能夫是故)
(丨丨丨丨丨丨)竒怪時來珍異物聚(見上)五而六之九而十之(管子)
(公曰致天下之精材若何管子對曰丨丨丨丨丨丨丨丨不可為數)操贏制餘(子華子丨丨而丨丨)
(商賈之所為也)慎用一布(墨子子墨子曰今士之用身不若商人之用一布之慎也商人用一布布)
(不敢繼苟而讎焉必擇良者今士之用身則不然意之所欲則為之厚者入刑罰薄者被毁醜則士之用身不)
(若商人之用一布之慎也)長商(尹文子全治而無闕者大小多少各當其分農商工仕不易其業老農丨)
(丨習工舊仕莫不存焉則處上者何事哉)資在於身(商子商賈之士丨丨丨丨)理其毁瑕
(韓非子宋之富賈有監止子者與人爭買百金之璞玉因佯失而毁之負其百金而丨丨丨丨得千鎰焉)多
錢善賈(韓非子鄙諺曰長䄂善舞丨丨丨丨)折閱(荀子良賈不為丨丨不市注折換也閱賣也)
以察盡財(荀子故仁人在上則農以力盡田賈丨丨丨丨百工以巧盡械器)朝飲其羊
(荀子仲尼將為司寇沈猶氏不敢丨丨丨丨魯之粥牛馬者不豫賈必蚤正以待之者也)不豫賈(見上)
積反貨(荀子丨丨丨而為商賈)歸移(荀子通流財物粟米無有滯留使相丨丨也)四方
來雜(吕氏春秋是月也易關市來商旅入貨賄以便民事丨丨丨丨遠方皆至則財物不匱上無乏用百)
(事乃事按是月仲秋之月)鈍賈(揚子賈如是不亦鈍乎)待乏(國語聞之賈人夏則資皮冬則資絺)
(旱則資舟水則資車以丨丨也)爭利者於市(戰國策爭名者於朝丨丨丨丨丨)珠玉贏
百倍(戰國策吕不韋賈於邯鄲見秦質子異人歸而謂父曰耕田之利幾倍曰十倍丨丨之丨幾倍曰丨)
(丨立國家之主贏幾倍曰無數)就時(史記五帝紀舜耕歴山漁雷澤陶河濱作什器於夀邱丨丨於負夏)
(注索隱曰就時猶逐時若言乘時射利也尚書大傳曰販於頓邱就時負夏孟子曰遷於負夏是也)折劵
棄責(史記高祖紀常從王媪武負貰酒醉卧武負王媪見其上常有龍怪之高祖每酤留飲酒讐數倍及)
(見怪歲竟此兩家常丨丨丨丨)不得衣絲乘車(史記平準書天下已平高祖乃令賈人丨丨丨)
(丨丨丨重租税以困辱之)蹛財役貧(史記平準書富商大賈或丨丨丨丨轉轂百數廢居居邑封君)
(低首仰給)心計(史記平準書弘羊雒陽賈人子以丨丨年十三侍中)擅管山海之貨(史記)
(平準書大農上鹽鐡丞孔僅咸陽言山海天地之藏也皆宜屬少府陛下不私以屬大農佐賦願募民自給費)
(因官器作煑鹽官與牢盆浮食竒民欲丨丨丨丨丨丨以致富羡役利細民其沮事之議不可勝聽)稽諸
物(史記平準書諸賈人末作貰貸買居邑丨丨丨及商以取利者雖無市籍各以其物自占)車算船
算(史記平準書商賈人軺丨二丨丨五丈以上一丨)平準(史記平準書弘羊以諸官各自市相與爭)
(物故騰躍而天下賦輸或不償其僦費乃請置大農部丞數十人分部主郡國各往往縣置均輸鹽鐡官令遠)
(方各以其物貴時商賈所轉販者為賦而相灌輸置丨丨於京師都受天下委輸名工官治車諸器皆仰給大)
(農大農之諸官盡籠天下之貨物貴即賣之賤則買之如此富商大賈無所牟大利則反本而萬物不得騰踊)
(故抑天下物名曰平準天子以為然)候時轉物(史記越世家范蠡止於陶自謂陶朱公復約要父子)
(耕畜廢居丨丨丨丨逐什一之利居無何則致貲累巨萬)𣙜會(史記五宗世家趙王擅權使使即縣為賈)
(人丨丨入多於國經租税)深藏若虛(史記老莊列傳吾聞之良賈丨丨丨丨)廢舉(史記仲尼)
(弟子列傳子貢好丨丨與時轉貨貲)逐什二(史記蘇秦傳周人之俗治産業力工商丨丨丨以為務)
鼓刀(史記信陵君傳朱亥笑曰臣乃市肆丨丨屠者而公子親數存之)販賤賣貴(史記吕不)
(韋傳吕不韋者陽翟大賈人也往來丨丨丨丨家累千金)取筰馬僰僮髦牛(史記西南夷傳)
(漢興皆棄此國而開蜀故檄巴蜀民或竊出商賈丨其丨丨丨丨丨丨以此巴蜀殷富)重装(史記淮南)
(王傳丨丨富賈周流天下道無不通)旱資舟水資車(史記貨殖傳故歲在金穰水毁木饑火旱)
(丨則丨丨丨則丨丨)萬貨之情(史記貨殖傳知鬭則修備時用則知物二者形則丨丨丨丨可得而)
(觀矣)三寳(史記貨殖傳商不出則丨丨絶)徵貴徵賤(史記貨殖傳人各任其能竭其力以得所)
(欲故物賤之丨丨貴之丨丨)積著(史記貨殖傳丨丨之理務完物無息幣以物相貿易腐敗而食之貨)
(勿留無敢居貴論其有餘不足則知貴賤貴上極則反賤賤下極則反貴貴出如糞土賤取如珠玉財幣欲其)
(行如流水)息幣(見上)居貴(見上)貴出如糞土賤取如珠玉(見上)谷量
馬牛(史記貨殖傳烏氏得畜牧及衆斥賣求竒繒物間獻遺戎王戎王什倍其償與之畜畜至用丨丨丨)
(丨秦始皇帝令倮比封君以時與列臣朝請)節駔會(史記貨殖傳丨丨丨貪賈三之廉賈五之)貪
賈三廉賈五(見上)法孔氏之雍容(史記貨殖傳南陽行賈盡丨丨丨丨丨丨)販
脂賣漿(史記貨殖傳丨丨辱處也而雍伯千金丨丨小業也而張氏千萬)通財鬻貨(漢書)
(食貨志丨丨丨丨曰商)操其竒贏日游都市(漢書食貨志商賈大者積貯倍息小者坐)
(列販賣丨丨丨丨丨丨丨丨乘上之急所賣必倍故其男不耕耘女不蠶織衣必文采食必粱肉亡農夫之苦)
(有仟伯之得因其富厚交通王侯力過吏埶以利相傾千里游敖冠盖相望乘堅策肥履絲曳縞此商人所以)
(兼并農人農人所以流亡者也)有仟伯之得(見上)取富(漢書地理志漢興復立閩君搖為粤)
(王是時秦南海尉趙佗亦自王傳國至武帝時盡滅㠯為郡云處近海多犀象毒冐珠璣銀銅果布之湊中國)
(往商賈者多丨丨焉)賈區(漢書胡建傳特監軍御史為姦穿北軍壘垣以為丨丨)見直和市
(齊書武帝紀凡下貧之家可蠲三調二年京師及四方出錢億萬糴米穀絲綿之屬其和價以優黔首遠邦嘗)
(市雜物非土俗所産者皆悉停之必是歲賦攸宜都邑所乏可丨丨丨丨勿使逋刻)與崐崘舶營
貨(齊書荀伯玉傳景真于南澗寺捨身齋有元徽紫皮袴褶餘物稱是于樂遊設會伎人皆著御衣又度絲)
(綿丨丨丨丨丨丨輙使傳令防送過南州津按景真張景真)要射時利(魏書文成帝紀詔曰刺史)
(牧民為萬里之表自傾每因發調逼民假貸大商富賈丨丨丨丨旬日之間增贏十倍上下通同分以潤屋故)
(編戶之家困於凍餒富豪之門日有兼積為政之弊莫過於此其一切禁絶犯者十疋以上皆死布告天下咸)
(令知禁)西州大賈(隋書何妥傳父細胡通商入蜀遂家郫縣事梁武陵王紀主知金帛因致巨富)
(號為丨丨丨丨)興生(北史封回傳滎陽鄭雲謟事長秋卿劉騰貨紫纈四百匹得為安州刺史除書旦出)
(晚往詣回坐未定問回安州丨丨何事為便回曰卿荷國寵靈位至方伯雖不能拔葵園去織婦宜思方略以)
(濟百姓如何見造問興生乎封回不為商賈何以相示雲慚失色)舉息(北史蘇綽傳富商大賈緣兹射)
(利有者從之貴買無者與之丨丨輸税之人於是弊矣)建標立候(舊唐書職官志凡丨丨丨丨陳)
(肆辨物以二物平市三賈均市注二物謂秤以格斗以槩三賈謂上中下之差)宫市(舊唐書張建封傳時)
(宦者主宫中市買謂之丨丨抑買人物稍不如本估末年不復行文書置白望數十百人于兩市及要閙坊曲)
(閱人所賣物但稱宫市則歛手付與真偽不復可辨無敢問所從來及論價之高下者率用直百錢物買人直)
(數千物仍索進奉門戶及脚價銀人將物詣市至有空手而歸者名為宫市其實奪之嘗有農夫以驢䭾柴宦)
(者市之予絹數尺又就索門戶仍邀驢送柴之内農夫啼泣以所得絹與之不肯受曰須得爾驢農夫曰我有)
(父母妻子待此而後食今與汝柴而不取直而歸汝尚不肯我有死而已遂毆宦者街使擒之以聞乃黜宦者)
(賜農夫絹十匹)婆蘭(宋史食貨志胡人謂三百斤為一丨丨凡舶舟最大者曰獨檣載一千婆蘭次者曰)
(牛頭比獨檣得三之一又次曰木舶曰料河遞得三之一)鬻河渡(宋史張方平傳新法丨丨丨坊場司)
(農并及祠廟宋閼伯微子廟皆為賈區)易資(逸周書九酌一取允移人二宗傑以觀三發滯以正民四)
(貸官以屬五人曰必禮六往来取此七商賈丨丨八農人美利九囗寵可動)隂盡收五榖陽
盡收牛馬(越絶書從寅至未陽也太隂在陽歲德在隂歲美在是聖人動而應之制其收發當以太)
(隂在隂而發丨且丨之歲亟賣六畜貨財以益丨丨丨以應陽之至也丨且丨之歲亟發糴以丨田宅丨丨積)
(歛貨財聚棺木以應隂之至也此皆十倍者也)宛周齊魯商徧天下(桓寬鹽鐵論自京師)
(東西南北歴山川經郡國諸殷富大都無非街衢五通商賈之所臻萬物之所殖者故聖人因天時知者因地)
(財上士取諸人中士勞其形長沮桀溺無百金之積蹠蹻之徒無猗頓之富丨丨丨丨丨丨丨丨故乃賈之富)
(或累萬金追利乘羡之所致也)運之六寸轉之息耗(桓寬鹽鐵論夫子貢之廢著陶朱公)
(之三至千金豈必頼之民哉丨丨丨丨丨丨丨丨取之貴賤之間耳)商季(焦氏易林長財善賈丨丨悦喜)
息資(焦氏易林陶朱白圭善賈丨丨三致千金德施上仁)三竒六耦王孫善賈(焦氏)
(易林丨丨丨丨相随俱市丨丨丨丨先得利寳)與喜為市(焦氏易林南販北賈丨丨丨丨利得百倍)
東齊魯南荆楚(焦氏易林丨市丨丨丨賈丨丨羽毛齒革為吾利寳)資賄(焦氏易林日中)
(為市各持所有交昜丨丨函珠懷寳心悦歡喜)載喜抱子(焦氏易林宜行賈市所求必倍丨丨丨丨)
(與利為友)六在道西三在道東市樓直市(三輔黃圖廟記云長安市有九各方)
(二百六十六步丨市丨丨丨丨市丨丨丨凡四里為一市致九州之人在突門夾横橋大道丨丨皆重屋又曰)
(旗亭樓在杜門大道南又有當市樓有令署以察商賈貨財買賣貿易之事三輔都尉掌之丨丨在富平津西)
(南二十五里即秦文公造物無二價故以直市為名)珊瑚市(任昉述異記欝林郡有丨丨丨海先市珊)
(瑚樹碧色生海底一株十枝枝間無葉大者高五六尺至小者尺餘蛟人云海上有珊瑚宫漢元封二年欝林)
(郡獻瑞珊瑚)鼓聚鉦散(唐六典京都諸市令掌百族交易之事丞為之貳凡建標立候陳肆辨物)
(以二物平市以三賈均市凡與官交昜及懸平贓物並用中賈其造弓矢長刀官為立樣仍題工人姓名然後)
(聽鬻之諸器物亦如之以偽濫之物交易者没官短狹不中量者還主凡賣買奴婢牛馬用本司本部公騐以)
(立劵凡賣買不和而㩁固及更出開閉共限一價若參市而規自入者並禁之凡市以日午擊鼔三百聲而衆)
(以會日入前七刻擊鉦三百聲而衆以散)趁虛(吳處厚青箱雜記嶺南謂村市為虚柳子厚童區乙傳云)
(之虛所賣之又詩云青箬裹鹽歸峒客綠荷包飯丨丨人即此也盖市之所在有人則滿無人則虛而嶺南村)
(市滿時少虛時多謂之為虛不亦宜乎)痰市(吳處厚青箱雜記蜀冇丨丨而間日一集如痰瘧之一發)
(則其俗又以泠熱發歇為市喻)互郎(陶宗儀輟耕錄今人謂駔儈者為牙郎本謂之丨丨謂主互市事也)
(唐人書互作牙互與牙字相似因訛而為牙耳)
百工
官工(管子工治容貌功能日至於市而不為丨丨者與功而不與分焉)巧目利手(管子雖有)
(丨丨丨丨不如拙規矩之正方圜也)工之子常為工(管子今夫工羣萃而州處相良材審其四)
(時辨其功苦權節其用論比計制斷器尚完利相語以事相示以功相陳以巧相高以知事旦昔從事於此以)
(教其子弟少而習焉其心安焉不見異物而遷焉是故其父兄之教不肅而成其子弟之學不勞而能夫是故)
(丨丨丨丨丨丨)辨工苦上完利(管子論百工審時事丨丨丨丨丨丨監壹五鄉以時鈞脩焉使)
(刻鏤文采毋敢造於鄉工師之事也)一日作五日食(管子今為末作竒巧者丨丨丨而丨丨丨)
(農夫終歲之作不足以自食也)手搔之功(管子百鍾之家不得事鞽千鍾之家不得為唐園去市三)
(百步者不得樹葵菜若此則空聞有以相給資則北郭之甿有所讐其丨丨丨丨唐園之利)代斲傷
手(老子夫丨人匠丨者希有不丨丨者矣)男工(墨子女工作文采丨丨作刻鏤)獨巧共巧
(尹文子貴工倕之巧不貴其丨丨貴其能與衆丨丨也)習工(尹文子全治而無闕者大小多少各當其)
(分農商工仕不易其業老農長商丨丨舊仕莫不存焉則處上者何事哉)資在於手(商子技藝之士)
(丨丨丨丨)不兼事(慎子工丨丨丨則事省省則易勝)追業(列子農赴時商趣利工丨丨仕逐勢)
巧食宋國(列子宋人有為其君以玉為楮葉者三年而成鋒殺莖柯毫芒繁澤亂之楮葉中而不可)
(别也此人遂以丨丨丨丨按玉韓非子作象)玉楮葉(見上)洴澼絖(莊子宋人有善為不龜手)
(之藥者世世以丨丨丨為事)挫鍼治繲(莊子支離疏者頤隱於齊肩高於頂會撮指天五管在上)
(兩髀為脇丨丨丨丨足以餬口鼔莢播精足以食十人)鼓莢播精(見上)圓中規方中
矩曲中鉤直應繩(莊子陶者曰我善治埴丨者丨丨丨者丨丨匠人曰我善治木丨者丨丨)
(丨者丨丨)不徐不疾得手應心(莊子輪扁曰臣也以臣之事觀之斲輪徐則甘而不固疾)
(則苦而不入丨丨丨丨丨之於丨而丨於丨口不能言有數存焉於其間臣不能以喻臣之子臣之子亦不能)
(受之於臣是以行年七十而老斲輪)老斲輪(見上)疑神(莊子梓慶削木為鐻鐻成見者驚猶鬼神)
(魯侯見而問焉曰子何術以為焉對曰臣工人也何術之有雖然有一焉臣將為鐻未嘗敢以耗氣也必齊以)
(静心齊三日而不敢懷慶賞爵禄齊五日不敢懷非譽巧拙齊七日輙然忘吾有四枝形體也當是時也無公)
(朝其巧專而外骨消然後入山林觀天性形軀至矣然後成見鐻然後加手焉不然則己則以天合天器之所)
(以丨丨者其是與)成見鐻然後加手(見上)指與物化(莊子工倕旋而盖規矩丨)
(丨丨丨而不以心稽故其靈臺一而不桎)運斤成風(莊子郢人堊墁其鼻端若蠅翼使匠石斲之匠)
(石丨丨丨丨听而斲之盡堊而鼻不傷郢人立不失容)盡堊而鼻不傷(見上)緯蕭(莊子)
(河上有家貧恃丨丨而食者其子没於淵得千金之珠)癸四板射稽八板(韓非子宋王與)
(齊仇也築武宫謳癸倡行者止觀築者不倦王聞召而賜之對曰臣師射稽之謳又賢於癸王召射稽使之謳)
(行者不止築者知倦王曰行者不止築者知倦其謳不勝如癸美何也對曰王試度其功丨丨丨丨丨丨丨摘)
(其堅癸五寸射稽二寸)手巧(韓非子夫匠者丨丨也)乘者非一人射者非一
發(韓非子夫必恃自直之箭百世無一矢恃自圜之木千世無一輪矣自直之箭自圜之木百世無有一然)
(而世皆乘車射禽者何也隱括之道用也雖有不恃隱括而有自直之箭自圜之木良工弗貴也何則丨丨丨)
(丨丨丨丨丨丨丨也)器牢(韓非子東夷之陶者器苦窳舜往陶焉期年而丨丨)以巧盡械器
(荀子故仁人在上則農以力盡田賈以察盡財百工丨丨丨丨丨)便備用(荀子設規矩陳繩墨丨丨)
(丨君子不如工人)分事而勸(荀子百工丨丨丨丨)巧任(荀子百工將時斬伐佻其期日而利)
(其丨丨如是則百工莫不忠信而不楛矣)無作淫巧(吕氏春秋季春之月命工師令百工審五庫之)
(量金鐡皮革筯角齒羽箭幹脂膠丹漆無或不良百工咸理監工日號無悖於時丨或丨為丨丨以蕩上心)
昆吾作陶(吕氏春秋丨丨丨丨注昆吾顓頊之後吳回黎之孫陸終之子己姓也為夏伯制作陶冶)
(埏埴為器)量小大訾功丈(吕氏春秋大匠之為宫室也丨丨丨而知材木矣丨丨丨而知人數)
(矣)呼輿謣(吕氏春秋今舉大木者前丨丨丨後亦應之此其於舉大木者善矣豈無鄭衛之音哉然)
(不若此)鹽汗交流喘息薄喉(淮南子今夫繇者揭钁臿負籠土丨丨丨丨丨丨丨丨當)
(此之時得茠越下則脱然而喜矣)漸乎矩鑿之中(淮南子輸子陽謂其子曰良工丨丨丨丨)
(丨丨矩鑿之中固無物而不周注漸習也)恊革(國語工丨丨注工百工之官革更也更制度者合其數也)
軍匠(史記惠景侯者表梧以丨丨從起郟入漢後為少府作長樂未央宫築長安城先就功侯五百戶)
織薄曲(史記絳侯周勃世家勃以丨丨丨為生)削厲工(史記梁孝王世家置其劍劍著身視)
(其劍新治問長安中丨丨丨工曰梁郎某子來治此劍)洒削(史記貨殖傳丨丨薄技也而郅氏鼎食)
作巧成器(漢書食貨志丨丨丨丨曰工)工用相得(漢書王褒傳及至巧冶鑄干將之樸)
(清水焠其鋒越砥歛其咢水斷蛟龍陸剸犀革忽若篲汜畫塗如此則使離婁督繩公輸削墨雖崇臺五增延)
(袤百丈而不溷者丨丨丨丨也)督繩削墨(見上)上手工(後漢書百官志尚方令一人六百石)
(掌丨丨丨作御刀劍諸好器物)漆工(後漢書申屠蟠傳家貧傭為丨丨郭林宗見而竒之同郡蔡邕深重)
(蟠)雲梯之械(晉書陸機傳非有工輸丨丨丨丨)鬻畚為業(晉書苻堅載記王猛字景)
(略北海劇人也家於魏郡少貧賤以丨丨丨丨嘗貨畚於洛陽)雷霆不能入(南史祖暅之傳少傳)
(家業究極精微亦有巧思入神之妙般倕無以過也當其詣微之時丨丨丨丨丨)蔗蒻工(唐書德宗)
(紀戊午罷九成宫貢立獸炭襄州丨丨丨)装潢匠(唐書百官志本注熟紙匠十人丨丨丨十人筆匠六)
(人)門匠(唐書食貨志德宗時歲漕經底柱覆者幾半河中有山號米堆運舟入三門雇平陸人為丨丨)
(執標指麾一舟百日乃能上諺曰古無門匠墓謂皆溺死也)昆吾冶(逸周書武王再拜曰嗚呼允哉)
(天民側側余知其極有宜乃召丨丨丨而銘之金版藏府而朔之注昆吾古之利冶朔月旦朔省之也)鑠
金鏤木分苞燒殖(陸賈新語川谷交錯風化未通九州絶隔未有舟車之用以濟深致遠于)
(是奚仲乃橈曲為輪因直為轅駕馬服牛浮舟杖楫以代人力丨丨丨丨丨丨丨丨以備器械)補巧續
長(陸賈新語夫楩柟豫章天下之名木生于大都之廣地近于大匠之名工則材器制斷規矩度量堅者丨)
(丨短者丨丨大者治罇小者治觴飾以丹漆斁以明光上備大牢春秋禮庠褒以文采立禮矜莊冠帶正容對)
(酒行觴卿士列位布陳宫堂望之者目眩近之者鼻芳)四民之求足以相更(桓寬鹽鐵)
(論古者千室之邑百乘之家陶冶工商丨丨丨丨丨丨丨丨故農民不離畦畆而足乎田器工人不斬木而足)
(乎陶冶不耕田而足乎粟米百姓各得其便而上無事焉)亡錐失斧公輸旡輔(焦氏昜林)
(丨丨丨丨丨丨丨丨抱其彛器適君子處)卒不為輿故能成輿(嚴遵道德指歸論夫工之)
(造輿也為圓為方為短為長為曲為直為縱為横終身楔楔丨丨丨丨丨丨丨丨而令可行也)工良師
巧鍜一數至(王充論衡世稱利劍有千金之價棠谿魚腸之屬龍泉太阿之輩其本鋌山中之恒)
(鐡也冶工鍜鍊成為銛利豈利劍之鍜與鍊乃異質哉丨丨丨丨丨丨丨丨也)子起午畢(王嘉拾遺)
(記始皇起雲明臺窮四方之珍木搜天下之巧工二人騰虛緣木揮斤斧于空中丨時丨工丨時已丨秦人謂)
(之子午臺)欲劍無折必加錫欲劍無卷必加金(劉勰新論夫歐冶鑄劍太)
(剛則折太柔則卷丨丨丨丨丨丨其丨丨丨丨丨丨丨其丨何者金性剛而錫質柔剛柔均平則為善矣)酬
顧(唐六典凡内外繕造百司供給大事則聽制敕小事則俟省符以諮大匠而下于署監以供其職凡諸州)
(匠人長上者則州率其資納之随以丨丨凡功有長短役有輕重凡啓塞之時火土之禁必辨其經制而舉其)
(條目凡營造修理土木瓦石不出于所司者總料其數上于尚書省凡營軍器皆鐫題年月及工人姓名辨其)
(名物而閱其虛實)造十二辰車(張鷟朝野僉載則天如意中海州進一匠丨丨丨丨丨廻轅正)
(南則午門開馬頭人出四方廻轉不爽毫厘又作木火通鐡盞盛火展轉不翻)洛匠(杜光庭錄異記燉煌)
(公李太尉德裕一日有老叟詣門引五六輩舁巨木請謁焉閽者不能拒之公異而見之叟曰某家藏此桑寳)
(三世矣某已耄矣感公之好竒搜異是以獻爾木中有竒寳若能者斲之必有所得洛邑有匠計其年齒且老)
(或身已殁子孫亦當得其旨訣非丨丨無能斲之者也公如其言訪于洛下匠已殂矣其子應召而來睨而視)
(之曰此可徐而斲之矣因觧為二琵琶槽自然有白鴿羽翼爪足巨細畢備匠料之微失厚薄不中一鴿少其)
(翼公以形羽全者進之自留其一)料之微失一鴿少翼(見上)塔勢傾西北
(歐陽脩歸田錄開寳寺塔在京師諸塔中最高而制度甚精都料匠預浩所造也丨初成望之不正而丨丨丨)
(丨人怪而問之浩曰京師地平無山而多西北風吹之不百年當正也其用心之精盖如此國朝以來木工一)
(人而已至今木工皆以預都料為法有木經三卷行于世世傳浩惟一女年十餘歲每卧則交手于胷為結搆)
(状如此踰年撰成木經三卷今行于世者是也)木經(沈括夢溪筆談營舍之法謂之丨丨或云喻晧所撰)
(凡屋有三分自梁以上為上分地以上為中分階為下分凡梁長幾何則配極幾何以為榱等如梁長八尺配)
(極三尺五寸則廳法堂也此謂之上分楹若干尺則配堂基若干尺以為榱等若楹一丈一尺則階基四尺五)
(寸之類以至承栱榱桷皆有定法謂之中分階級有峻平慢三等宫中則以御輦為法凡自下而登前竿垂盡)
(臂後竿展盡臂為峻道前竿平肘後竿平肩為慢道前竿垂手後竿平肩為平道此之為下分其書三卷近歲)
(土木之工益為嚴善舊木經多不用未有人重為之亦良工之一業也)弓有六善(沈括夢溪筆談)
(予伯兄善射自能為弓其丨丨丨丨一者往體少而勁二者和而冇力三者久射力不屈四者寒暑力一五者)
(弦聲清實六者一張便正凡弓往體少則昜張而夀但患其不勁欲其勁者妙在治筋凡筋生長一尺乾則減)
(半以膠湯濡而極之復長一尺然後用則筋力已盡無復伸弛又揉其材令仰然後傅角與筋此兩法所以為)
(筋也凡弓節短則和而虚節長則健而柱節得中則和而有力仍弦聲清實凡弓初射與天寒則勁強而難挽)
(射久天暑則弱而不勝矢則膠之為病也凡膠欲薄而筋力盡強弱任筋而不任膠此所以射久力不屈寒暑)
(力一也弓所以為正者材也相材之法視其理其理不因矯揉而直中繩則張而不跛此弓人之所當知也)
塔動(沈括夢溪筆談錢氏據兩浙時于杭州梵天寺建一木塔方兩三級錢帥登之患其丨丨匠師云未)
(布瓦上輕故如此方以瓦布之而動如初無可奈何密使其妻見喻皓之妻貽以金釵問塔動之因皓笑曰此)
(昜耳但逐層布板訖便實釘之則不動矣匠師如其言塔遂定盖釘板上下彌束六幕相聯如胠篋人履其板)
(六幕相持自不能動人皆伏其精綀)批紅判白(李廌洛陽名園紀李衛公有平泉草木記百餘種耳)
(今洛陽良工巧匠丨丨丨丨接以他木與造化争妙故歲歲益竒且廣)賢於士大夫(邵伯温聞)
(見前錄常安民以鐫字為業崇寧初蔡京蔡卞為元祐姦黨籍上皇親書刻石立于文德殿門召安民刊字民)
(辭曰民愚人不知朝廷立碑之意但元祐大臣如司馬相公者天下稱其正直今謂之姦邪民不忍鐫也官府)
(怒欲罪之民曰被役不敢辭乞不刻安民鐫字于碑恐後世并以為罪也嗚呼安民者一工匠耳尚知邪正畏)
(過惡丨丨丨丨丨遠矣)補研(邵博聞見後錄石晉時關中有曰李處士者能丨石丨研已破碎留一二)
(日以歸完好如新琢者其法不傳或以為異人)孫襲祖業子受父訓(馬永卿嬾真子三代)
(之時百工傳氏丨丨丨丨丨丨丨丨故其利害詳盡)骨路(陸游續筆紀市井中有補治故銅鐡器者謂之)
(丨丨)開蘇黃詞翰遂至飽煖(王明清揮麈三錄九江有碑工李仲寧刻字甚工黃太史)
(題其居曰琢玉坊崇寧初詔郡國刊元祐黨籍姓名太守呼仲寧使劖之仲寧曰小人家舊貧窶正因丨丨内)
(翰丨學士丨丨丨丨丨丨今日以姦人為名誠不忍下手守義之曰賢哉士大夫之所不及也餽以酒而從其)
(請)運郢碩之斤斧攻杞梓之良材(王明清揮麈餘話紹興壬戌夏顯仁皇后)
(歸就九重之養伯氏仲信年十八作慈寧殿賦以進云丨丨丨丨丨丨丨丨丨丨丨丨萬杵散雨兮千鑱轉雷)
鐵凍(張世南游宦紀聞蘄春鐵錢監五月至七月號為丨丨例閣鑪鞴本錢四可鑄十鐵炭稍貴六可鑄)
(十工雇費皆在焉其用工之序有三曰沙模作次曰磨錢作末曰排整作以一監約之日役三百人十日可鑄)
(一萬緡一歲用工九月可得二十七萬緡)堂花(周密齊東野語馬塍藝花如藝粟槖駞之技名天下非時)
(之品真足以侔造化通仙靈凡花之早放者名曰丨丨其法以紙飾密室鑿地作坎緶竹置花其上糞土以牛)
(溲硫黃盡培溉之法然後置沸湯于坎中少候湯氣薰蒸則扇之以微風盎然盛春融淑之氣經宿則花放矣)
(若牡丹梅桃之類無不然獨桂花則反是盖桂必凉而後放法當置之石洞巖竇間暑氣不到處鼓以凉風養)
(以清氣竟日乃開此雖揠而助長然必適其寒温之性而後能臻其妙耳)山匠(周密癸辛雜識前世疊石)
(為山未見顯著者至宣和艮岳始興大役連艫輦致不遺餘力其大峰特秀者不特侯封或賜金帶且各圖為)
(譜然工人特出於吳興謂之丨丨或亦朱勔之遺風)鳥籠花版(陶宗儀輟耕錄詹成者宋高宗朝匠)
(人雕刻精妙無比嘗見所造丨丨四面丨丨皆于竹片上刻成宫室人物山水花木禽鳥纖悉俱備其細若縷)
(而且玲瓏活動求之二百餘年無復此一人矣)
漁樵
乘危百里(管子漁人之入海海深萬仞就彼逆流丨丨丨丨宿夜不出者利在水也注謂海潮激起)
(則水逆流)取地富(慎子地雖不憂人貧伐木刈艸必取己富焉則地無事也)桂餌金鈎(闕子)
(魯人有好釣者以丨為丨黃丨之丨錯以銀碧垂翡翠之綸其持竿處位即是然其得魚不幾矣故曰釣之務)
(不在芳飾)翡翠之綸(見上)詹何釣(列子丨丨以獨繭絲為綸芒鍼為鈎荆篠為竿剖粒為餌)
(引盈車之魚於百仞之淵汨流之中綸不絶鈎不伸竿不撓楚王聞而異之召問其故詹何曰臣聞先大夫之)
(言蒲且子之弋也弱弓纖繳乘風振之連䨇鶬於青雲之際用心專動手均也臣因其事放而學丨五年始盡)
(其道當臣之臨河持竿心無雜慮唯魚之念投綸沈鈎手無輕重物莫能亂魚見臣之鈎餌猶沈埃聚沬吞之)
(不疑所以能以弱制彊以輕制重也)其釣莫釣(莊子文王觀於臧見一丈夫釣而丨丨丨丨非持其)
(釣有釣者也常釣也)常釣(見上)五十犗為餌(莊子任公子為大鉤鉅緇丨丨丨以丨丨蹲乎)
(會稽投竿東海旦旦而釣期年不得魚已而大魚食之牽巨鉤䧟没而下&KR1405;揚而奮鬐白波若山海水震蕩聲)
(侔鬼神憚赫千里任公子得若魚離而腊之自淛河以東蒼梧已北莫不厭若魚者)爭坻(韓非子河濱之)
(漁者丨丨舜往漁焉朞年而讓長)不夭其生不絶其長(荀子草木榮華滋碩之時則斧)
(斤不入山林丨丨丨丨丨丨丨丨也黿鼉魚鼈鰌鱣孕别之時罔罟毒藥不入澤不夭其生不絶其長也)山
林不童(苟子斬伐養長不失其時故丨丨丨丨而百姓有餘材也)餌香(吕氏春秋善釣者出魚乎)
(十仞之下丨丨也)燒炭(吕氏春秋仲夏之月毋丨丨)代薪為炭(吕氏春秋是月也草木黃)
(落乃丨丨丨丨)羽有動静(吕氏春秋譬之若釣者魚有大小餌有宜適丨丨丨丨注羽釣浮也)漁
師(吕氏春秋入於澤而問牧童入於水而問丨丨奚故也其知之審也)鉤箴芒距微綸芳
餌(淮南子夫臨江而釣曠日而不能盈羅雖有丨丨丨丨丨丨丨丨加之以詹何娟嬛之數猶不能與網罟)
(爭得也)泛杭(淮南子設鼠者機動釣魚者丨丨)釣者静之(淮南子丨丨丨丨&KR0034;者扣舟罩)
(者抑之罣者舉之為之異得魚一也)扣舟(見上)擐脣吻(淮南子夫臨河而釣日入而不能得一儵)
(魚者非江河魚不食也所以餌之者非其欲也及至良工執竿投而丨丨丨者能以其所欲而釣之也)講
罛罶取名魚登川禽(國語古者大寒降土蟄發水虞於是乎丨丨丨丨丨丨丨丨丨而嘗)
(之寑廟行諸國人助宣氣也)結網罟(史記三皇紀丨丨丨以教佃漁)秋冬山採(史記孫叔)
(敖傳丨丨則勸民丨丨春夏以水)山伐(漢書地理志江南地廣或火耕水耨民食魚稻㠯漁獵丨丨為)
(業果蓏蠃蛤食物常足)烏集秦水(後漢書烏桓鮮卑傳鮮卑寇遼西光和元年冬又寇酒泉緣邊)
(莫不被毒種衆日多田畜射獵不足給食檀石槐乃自徇行見丨丨丨丨廣從數百里水停不流其中有魚不)
(能得之聞倭人善網捕於是東擊倭人國得千餘家徙置秦水上令捕魚以助糧食)網得一織梭
(晉書陶侃傳侃少時漁於雷澤丨丨丨丨丨以挂於壁有頃雷雨自化為龍而去)鎌採(梁書張充傳魚)
(釣之閑丨丨之暇時復以卷軸自娛)西河公簺(隋書伏乞慧傳轉荆州總管又領潭桂二州總管三)
(十一州諸軍事其俗輕剽慧躬行樸素以矯之風化大洽曾見人以簺捕魚者出絹買而放之其仁心如此百)
(姓美之號其處曰丨丨丨丨)贖生(舊唐書李乂傳時中宗遣使江南分道丨丨以所在官物充直乂上)
(疏曰江南水鄉採捕為業魚鱉之利黎元所資土地使然有自來矣伏以聖慈含育恩周動植布天下之大德)
(及鱗介之微品雖雲雨之私有霑於末類而生成之惠未洽於平人何則江湖之饒生育無限府庫之用支供)
(昜殫費之若少則所濟何成用之儻多則常支有闕在於拯物豈若憂人)作簺捕魚營圈取
獸(唐書高宗紀四年閏五月丁卯禁丨丨丨丨丨丨丨丨者)坐茅以漁(六韜文王田於渭陽卒見)
(太公丨丨丨丨文王勞而問之曰子樂漁耶太公曰君子樂得其志小人樂得其事今吾漁甚有似也文王曰)
(何謂其有似也太公曰釣有三權禄等以權死等以權官等以權夫釣以求得也其情深可以觀大矣)釣
有三權(見上)食餌牽緡(六韜太公曰緡微餌明小魚食之緡綢餌香中魚食之緡隆餌豐大)
(魚食之夫魚丨其丨乃丨其丨人食其禄乃服于君)曳綸汀洲(焦氏易林丨丨丨丨釣掛魴鯉)尼
父孔丘善釣鯉魚(焦氏昜林丨丨丨丨丨丨丨丨羅網一舉獲利萬頭富我家居)擊竿
而歌隱笠而卧(黃憲天禄閣外史夫楚磯之漁也丨丨丨丨丨丨丨丨自謂無懷子棲於洞庭)
(之渚磯于七澤之畔吞雲吸霞浩浩乎與太虚同流)隱於手(荀悦申鑒自上御下猶夫釣者焉丨丨丨)
(應於鈎則可以得魚)膝痕在釣磯(雷次宗豫章古今說晉陶侃字士衡潯陽人少喪父母孤貞貧)
(濟於澤嘗坐此石而釣累年不移其膝石磨今有丨丨丨丨丨後仕晉為大夫)不燼薪(任昉述異記南)
(方有災火山四月生火十二月火滅火滅之後草木皆生枝條至火生草木葉落如中國寒時也取此木以為)
(薪燃之不燼以其皮績之為火浣布)水漚火煏(賈思勰齊民要術凡伐非時之木丨丨一月或丨丨)
(取乾虫則不生)石墨(酈道元水經注銅雀臺北曰冰井臺上有冰室室有數井深十五丈藏冰及丨丨焉)
(石墨可書又燃之難盡亦謂之石炭)當釣其旋繞者(叚成式酉陽雜爼秀才顧非熊言釣魚丨)
(丨丨丨丨丨失其所主衆鱗鱗不復去頃刻可盡)聚鼓穴口(叚成式酉陽雜爼興州有一處名雷)
(穴水常半穴每雷聲水塞穴流魚隨流而出百姓每候雷聲繞樹布網獲魚無限非雷聲漁子丨丨於丨丨魚)
(亦輙出所獲半於雷時韋行規為興州刺史時與親故書說其事)候雷布網(見上)每歲菱
藕罟網之利不下數十千(鄭文寳南唐近事金陵城北有湖周廻十數里幕府雞籠)
(二山環其西鍾阜蒋山諸峰聳其左名園勝境掩映如畫六朝舊跡多出其間丨丨丨丨丨丨丨丨丨丨丨丨)
(丨建康實錄所謂元武湖是也)浮子(莊綽鷄肋編釣絲之半繫以荻梗謂之丨丨視其没則知魚之中鈎)
一蓑烟雨(俞成元螢雪叢說杜詩丹霞一縷輕漁父詞蠒縷一鈎輕胡少汲詩隋堤煙雨一帆輕至)
(若騷人於漁父則曰丨丨丨丨於農夫則曰一犁春雨於舟子則曰一篙春水皆曲盡形容之妙也)以金
鼔振動之(馬永卿嬾真子鄱陽湖水連南康軍江一帶至冬深水落魚盡入深潭中土人集船數百)
(艘以竹竿攪潭中丨丨丨丨丨丨候魚驚出即入大網中多不能脱)如大餅餤(陸游老學庵筆記蜀)
(人爨薪皆短而麤束縳齊密状丨丨丨丨不可遽燒必以斧破之至有以斧柴為業者)青篛笠綠
蓑衣(王楙野客叢談徐師川云張志和漁父詞曰丨丨丨丨丨丨斜風細雨不須歸顧况漁詞曰新婦磯)
(邊月明女兒浦口潮平故魯直取張顧二詞合為浣溪沙曰新婦磯邊眉黛愁女兒浦口眼波秋驚魚錯認月)
(沉鈎青篛笠前無限事綠蓑衣底一時休斜陽細雨轉船頭)起家蓼岸傳世蓑衣(陳隨)
(隱漫錄姑蘇女子沈清友能詩詠漁父曰丨丨紅丨丨丨丨綠丨丨)擺鈎(范致明岳陽風土記江上漁人)
(取巨魚以兩舟夾江以一人持綸鈎其一綸繫其兩端度江所宜用餘皆軸之中至十鈎有大如秤鈎皆相連)
(每鈎相去一二尺鈎盡處各置黑鉛一斤形如錘以候水勢深淺錘上䇽以五寸許正鈎使欹側絶往來牽挽)
(以待魚行亟取之謂之丨丨數舟聯比而下每中魚則候其緩急急則縱緩則收隨之上下待其力困然後引)
(而取之至有相逐數日者雖數百斤之魚皆可釣綸用一百二十絲成魚至大者力不能勝即以環循綸投副)
(鈎助之亦須漁人得之于心應之于手也)
畜牧
薦草多衍(管子丨丨丨丨則六畜昜繁也)食薦(管子馬牛之肥膌其老而死者皆舉之其就山)
(藪林澤丨丨者幾何注薦草之美者)犧牲不勞(管子丨丨丨丨則牛馬育)隂山之馬(管子)
(桓公問於管子曰丨丨丨丨具駕者千乘馬之平賈萬也金之平賈萬也吾有伏金千金為此奈何)不竭
之府(管子藏於丨丨丨丨者養桑麻育六畜也)存菹邱立駢牢(管子丨丨丨丨丨丨以為)
(民饒彼菹菜之壤非五穀之所生也麋鹿牛馬之地春秋賦生殺老立施以守五穀此以無用之壤臧民之羸)
扞殂(管子馮市門一吏書贅直事若其事唐圉牧食之人養視不失丨丨者去其都秩與其縣秩注扞殂)
(羸死之罰去都縣之秩奪其職也)欄牢(晏子公之牛馬老於丨丨不勝服也)一彘之宰(墨子)
(子墨子曰世之君子使之為丨丨丨丨不能則辭之使為一國之相不能而為之豈不悖哉)刻剔毛
鬛謹落四下(吳子夫馬必安其處所適其水草節其饑飽冬則温廐夏則凉廡丨丨丨丨丨丨丨)
(丨戢其耳目無令驚駭)游牝於牧(吕氏春秋季春之月乃含纍牛騰馬丨丨丨丨犧牲駒犢舉書)
(其數)縶騰駒(吕氏春秋游牝别其羣則丨丨丨班馬正)青龍正(吕氏春秋馬之美者丨丨之丨)
(遺風之乘)遺風乘(見上)牧童(吕氏春秋入於澤而問丨丨入於水而問漁師奚故也其知之審也)
優稸(抱朴子轅豚以丨丨晚卒良馬以陟峻早斃)馬餼(國語丨丨不過狼莠)國馬公馬
(國語丨丨足以行軍丨丨足以稱賦)探前蹶後蹄間三尋(戰國策秦馬之良戎兵之衆丨)
(丨丨丨丨丨丨丨者不可勝數也注蹶跳也言馬走勢疾前一擲而過三尋也)伯樂顧(戰國策人冇賣)
(駿馬者比三旦立市人莫之知往見伯樂曰臣有駿馬欲賣之比三旦立於市人莫與言子還而視之去而顧)
(之臣請獻一朝之費丨丨乃還而視之去而丨之一旦而馬價十倍)千金市骨(戰國策郭隗先生曰)
(臣聞古之君人有以千金求千里馬者三年不得涓人言於君曰請求之君遣之三月得千里馬馬已死買其)
(骨五百金君大怒曰此求者生馬安事死馬而捐五百金涓人對曰死馬且買之五百金况生馬乎天下必以)
(王為能市馬馬今至矣於是不幾年千里馬至者三)主馬(史記秦紀非子居犬邱好馬及畜善養息之犬)
(邱人言之周孝王孝王召使丨丨於汧渭之間馬大蕃息於是孝王曰昔栢翳為舜主畜畜多息故有土賜姓)
(嬴今其後世亦為朕息馬朕其分土為附庸邑之秦使復續嬴祀)息馬(見上)馬舂(史記景帝紀止)
(丨丨注索隱曰止人為馬舂粟)鈞駟(史記平準書漢興接秦之弊丈夫從軍旅老弱轉糧饟作業劇而財)
(匱自天子不能具丨丨)字牝(史記平準書衆庶街巷有馬阡陌之間成羣而乘丨丨者儐而不得聚會)
以時起居惡者輙斥去毋令敗羣(史記平準書初式不願為郎上曰吾有羊)
(上林中欲令子牧之式乃拜為郎布衣屩而牧羊歲餘羊肥息上過見其羊善之式曰非獨羊也治民亦猶是)
(也丨丨丨丨丨丨丨丨丨丨丨丨丨上以式為竒拜為緱氏令試之)馬母(史記平準書令民得畜牧邊縣)
(官假丨丨三歲而歸及息什一)亭亭有畜牸馬(史記平準書令封君以下至三百石以上吏以)
(差出牝馬天下丨丨丨丨丨丨歲課息)牧豕海上(史記平津侯傳丞相公孫弘者齊菑川國薛縣)
(人也字季少時為薛獄吏冇&KR1255;免家貧丨丨丨丨年四十餘乃學春秋雜說)齒未平不得出
關(漢書景帝紀御史大夫綰奏禁馬高五尺九寸以上丨丨丨丨丨丨丨注服虔曰綰衛綰也馬十歲齒下)
(平)傳馬(漢書昭帝紀頗省乘輿馬及菀馬㠯補邊郡三輔丨丨注張晏曰驛馬也)榖食馬肉
食獸(漢書元帝紀太僕減丨丨丨水衡省丨丨丨)宜四擾(漢書地理志東北曰幽州其山曰醫)
(無閭藪曰豯養川曰河泲浸曰菑時其利魚鹽民一男三女畜丨丨丨注師古曰馬牛羊豕)步作(漢書)
(貢禹傳廐馬食粟苦其太肥氣盛怒至廼日丨丨之)伏歴(漢書李尋傳馬不丨丨不可以趨道注師古曰)
(伏歴謂伏槽歴而秣之也趨讀曰趣)㹀牛産羊(魏書宗室孚傳遷左丞蠕蠕王阿那瓌既得返國其)
(人大飢相率入塞阿那瓌上表請臺賑給詔孚為北道行臺詣彼賑恤孚陳便宜表曰皮服之人未嘗粒食宜)
(從俗因利拯其所無昔漢建武中單于欵塞時轉河東米&KR1458;二萬五千斛牛羊三萬六千頭以給之斯即前代)
(和戎撫新柔遠之長策也乞以丨丨丨丨餬其口命且畜牧繁息是其所便毛血之利惠兼衣食)富擬
國君(魏書庾業延傳其父及兄和辰世典畜牧稍轉中部大人昭成崩氐寇内侮事難之間收歛畜産丨)
(丨丨丨)牛羊盖澤(魏書崔浩傳值國龍興之會平暴除亂拓定四方余備位台鉉與參大謀賞獲)
(豐厚丨丨丨丨貲累巨萬衣則重錦食則粱肉遠惟平生思季路負米之時不可復得故序遺文垂示來世)
將養(魏書宇文福傳太和初拜羽林郎將遷建節將軍賜爵新昌侯南征都將擊蕭賾有功授顯武將軍)
(尋除恢武將軍北征都將特賜戎服破蠕蠕别部獲萬餘還除都牧給事十七年車駕南討假冠軍將軍後軍)
(將軍時仍遷洛敕福檢行牧馬之所福規石濟以西河内以東拒黃河南北千里為牧地事尋施行今之馬場)
(是也及從代移雜畜於牧所福善於丨丨並無損耗高祖嘉之)白蛇遊馬前(魏書尒朱榮傳父新)
(興太和中繼為酋長家世豪擅財貨無贏曾行馬羣見一丨丨頭有兩角丨於丨丨新興異之謂曰爾若有神)
(令我畜牧蕃息自是之後日覺滋盛牛羊駝馬色別為羣谷量而已)馬至二百餘萬匹(魏書)
(食貨志世祖之平統萬定秦隴以河西水草善乃以為牧地畜産滋息丨丨丨丨丨丨丨橐駝將半之牛羊則)
(無數高祖即位之後復以河陽為牧場恒置戎馬十萬匹以擬京師軍警之備每歲自河西徙牧於并州以漸)
(南轉欲其習水土而無死傷也而河西之牧彌滋矣)有馬十二谷色别為羣(北齊書神)
(武帝紀榮遂坐神武於牀下屏左右而訪時事神武曰聞公丨丨丨丨丨丨丨丨丨將此竟何用也榮曰但言)
(爾意按榮尒朱榮)求龍種(隋書煬帝紀置馬牧於青海渚中以丨丨丨無效而止)望如雲
錦(舊唐書王毛仲傳毛仲部統嚴整羣牧孳息遂數倍其初芻粟之類不敢盗竊每歲廻殘常致數萬斛不)
(三年扈從東封以諸牧馬數萬匹從每色一隊丨丨丨丨)執陟攻駒(夏小正丨丨丨丨傳執也者始)
(執駒也執駒也者離之去母也執而升之君也攻駒也者教之服車數舍之也)分夫婦駒(夏小正頒)
(馬傳頒馬丨丨丨之丨也將閑諸則或取離駒納之則法也)不盡齒不屠(逸周書牛羊丨丨丨)
(丨丨)吳王畜鷄使李保養之(越絶書婁門外鷄陂墟故丨丨所丨丨丨丨丨丨丨去縣)
(二十里)牛宫(越絶書桑里東今舍西者故吳所畜牛羊豕雞也名為丨丨今以為園)納神守
(范蠡養魚經朱公居陶齊威王聘朱公問之曰聞公在湖為漁父在齊為鴟夷子皮在西戎為松子在越為范)
(蠡有諸曰有之曰公居足千萬家累億金何術乎朱公曰夫治生之法冇五水畜第一水畜所為魚池也以六)
(畆地為池池中有九洲多蓄茭荇水草壘折為之求懷子鯉魚長三尺者三十頭牡鯉魚長三尺者四頭以二)
(月上庾日納池水令水無聲魚必生至四月丨一丨丨六月納二神守八月納三神守神守者鱉也所以納鱉)
(者魚二萬三百六十則鮫龍為之長而魚將飛去納鱉則魚不復去在池中周繞九洲無窮自謂江湖也至來)
(年二月得鯉魚長一尺者一萬五千枚三尺者四萬五千枚二尺者萬枚枚直五十得錢一百二十五萬至明)
(年得長一尺者十萬枚長二尺者五萬枚長三尺者五萬枚長四尺者四萬枚留長二尺者二千枚作種所餘)
(皆貨得錢五百一十五萬候至明年不可勝計也王乃於後苑治池一年得錢三十餘萬池中九洲仍分八谷)
(使大小各為一類不相錯雜以養鯉者鯉不相食易長不費也)在池中周繞九洲無窮
自謂江湖(見上)金埏為鎻寳器盛芻(郭憲洞冥記元封四年倄彌國獻駮騾高)
(十尺毛色赤班皆冇日月之象帝以丨丨丨丨絆以丨丨丨丨以飼之)銜尾入塞(桓寬鹽鐵論今)
(山澤之財均輸之藏所以御輕重而役諸侯也汝漢之金纖微之貢所以誘外國而釣羌胡之寳也夫中國一)
(端之縵得匈奴累金之物而損敵國之用是以贏驢馲駞丨丨丨丨驒騱騵馬盡為我畜鼲鼦狐狢采㫋文罽)
(充于内府而璧玉珊瑚琉璃咸為國之寳是則外國之物内流而利不外泄也異物内流則國用饒利不外泄)
(則民用給矣)子欲速富當畜五牸(孔叢猗頓魯之窮士也耕則常飢桑則常寒聞陶朱)
(公富往而問術焉朱公告之曰丨丨丨丨丨丨丨丨于是乃適西河大畜牛羊于猗氏之南十年之間其滋息)
(不可計貲擬王公馳名天下以興富于猗氏故曰猗頓)以戍為母(焦氏易林三年生狗丨丨丨丨)
空曹注器(焦氏易林丨丨丨丨豚彘不至)歲孳不休(焦氏易林牝馬牡駒丨丨丨丨)畜
牝(焦氏易林丨丨無駒養雞不雛羣羊三歲不生兩頭)畜一息千(焦氏易林疊疊纍纍如岐之室)
(丨丨丨丨古公治邑)肥馬草(稽含草木狀南方冬無積藁瀕海郡邑多馬有草葉類梧桐而厚取以秣)
(馬謂之丨丨丨馬頗嗜而食果肥壮矣)牸牛草馬皆有章程(賈思勰齊民要術序杜畿)
(為河東課勸耕桑民畜丨丨丨丨下逮雞豚丨丨丨丨家家豐寔)三芻三時(賈思勰齊民要術飲)
(食之節食有丨丨飲冇丨丨何謂也一曰惡芻二曰中芻三曰善芻何謂三時一曰朝飲少之二曰晝飲則胸)
(&KR0034;水三曰暮極飲之)春夏早放秋冬晚出(賈思勰齊民要術羊必須老人及心性宛順者)
(起居以時調其宜適丨丨丨丨丨丨丨丨注春夏氣軟所以宜早秋冬霜露所以宜晚)刻白木為
卵形(賈思勰齊民要術養鵝鴨欲放厰屋之下作窠多著細草于窠中令煖先丨丨丨丨丨丨窠别著一)
(枚以誑之)九洲八谷(賈思勰齊民要術池中丨丨丨丨谷上立水二尺又谷中立水六尺所以養鯉)
(者鯉不相食又易長也)閉門成市(酈道元水經注東城中有二碑似是樊重碑悉載故吏人名司)
(馬彪曰仲山甫封于樊因氏國焉爰自宅陽徙居湖陽能治田殖至三百頃起廬舍高樓連閣波陂灌注竹木)
(成林六畜放牧魚蠃梨菓檀棘桑麻丨丨丨丨兵弩器械貲至百萬其興工造作為無窮之巧不可言富擬封)
(君)出入闌逸(唐六興駕部郎中員外郎掌邦國之輿輦車乘及天下之傳驛廐牧官私馬牛雜畜)
(之簿籍辨其丨丨丨丨之政令司其名數凡三十里一驛天下凡一千六百三十有九所而監牧六十有五焉)
(皆分使而統之若畜養之宜孳生之數皆載于太僕之職凡諸衛有承直之馬凡諸司有備運之車皆審其制)
(以定數焉)給丁給槀(唐六典典廐令掌繫飼馬牛給養雜畜之事丞為之貳几象一給二丁細馬一)
(中馬二駑馬三駞牛騾各四驢及純犢各六羊二十各給一丁乳犢十丨一丨凡象日丨丨六圍馬駝牛各一)
(圍羊十二共一圍蜀馬與騾各八分其圍騾四分其圍乳駒乳犢五共一圍青芻倍之凡象日給稻菽各三斗)
(鹽一升馬粟一斗鹽六勺乳者倍之駞及牛之乳者運者各以斗菽田牛半之駞鹽三合牛鹽二合羊粟菽各)
(升有四合鹽六勺)在牧之馬皆印(唐六典諸牧監掌羣牧孳課之事凡馬五千匹為上監三)
(千匹已上為中監已下為下監凡馬牛之羣以百二十駞騾驢之羣以七十羊之羣以六百二十羣有牧長牧)
(尉凡馬有左右監以别其麤良以數紀為名而著其簿籍細馬之監稱左麤馬之監稱右凡馬各以年名籍之)
(每歲季夏造至孟秋羣牧使以諸監之籍合為一常以仲秋上於寺凡馬以季春游牝其駒犢在牧三歲别羣)
(馬牧牝馬四游五課駞四游六課牛騾三游四課羊三游四課凡監牧孳生過分則賞其有死耗者每歲亦以)
(率除之若歲疫以私畜準同者以疫除凡官畜在牧而亡失者給程以訪過日不獲估而徵之丨丨丨丨丨丨)
(凡每歲進馬麤良冇差使司每歲簡細馬五十匹敦馬一百匹進之若諸監之細馬生駒以其數申所由司次)
(入寺其四歲以下麤馬每年簡充諸衛官馬凡馬牛皮脯及筋角之屬皆納于有司每年終監牧使廵按孳課)
(之數以功過相除為之考課焉)羊毛雜畜皮角皆具數申送所由(唐六典沙)
(苑監掌牧養隴右諸牧牛羊以供其宴會祭祀及尚食所用每歲與典牧分月以供之丞為之貳若百司應供)
(者則以時皆供之凡丨丨及丨丨丨丨丨丨丨丨丨丨丨焉)養而致富(韓卾歲華紀麗貯神水以)
(效祥丨鯉魚丨丨丨)魚千里(張邦基墨莊漫錄山谷詩云爭名朝市丨丨丨予問諸學士魚千里多云)
(此齊民要術載范蠡種魚事法池中作九墩然初無千里字心頗疑之後因讀關尹子云以盆為沼以石為島)
(魚環游之不知其幾千萬里不窮也乃知前輩用事如此該博字皆有來處)魚苗(周密癸辛雜識江州)
(等處水濱産丨丨地主至于夏皆取之出售以此為利販子輳集多至建昌次至福建衢婺其法作竹器似桶)
(以竹器為之内糊以漆紙貯魚種于中細若針芒戢戢莫知其數著水不多但陸路而行每遇陂塘必汲新水)
(日換數度别有小籃製度如前加其上以盛養魚之具又有口圓底尖如罩籬之状覆之以布納器中去其水)
(之盈者以小椀又擇其稍大而黑鱗者則去之不去則傷其衆故去之終日奔馳夜亦不得息或欲少憩則專)
(以一人時加動搖盖水不定則魚洋洋然無異江湖反是則水定魚死亦可謂勤矣至家用大布兜于廣水中)
(以竹掛其四角布之四邊出水面尺餘盡縱苗魚于布兜中其魚苗時見風波微動則為陣順水旋轉而游戲)
(焉養之一月半月不覺漸大而貨之或曰初養之際以油炒糠飼之後並不育子)
御定子史精華卷一百五十
