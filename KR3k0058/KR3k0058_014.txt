欽定四庫全書
御定子史精華卷十四
帝王部二
帝治
恭祖舊(管子敬宗廟丨丨丨注謂恭承先祖之舊法)三經飭(管子凡將立事正彼天植風雨)
(無違遠近高下各得其嗣丨丨既丨君乃有國注謂順天道以種植必令得其正君道不虧則風雨無違高下)
(猶多少也謂君之賦税因其遠近之别以多少之差輕重合宜故可嗣之以常行嗣續也三經謂天植風雨高)
(下也是三者既以飭整故君可以有國也)明名廣譽(管子古之聖王所以取丨丨丨丨厚功大業顯)
(於天下不忘於後世非得人者未之嘗聞)三器(管子凡先王治國之器三攻而毁之者六明王能勝其攻)
(故不益於三者而自有國正天下丨丨者何也曰號令也斧鉞也禄賞也六攻者何也曰親也貴也貨也色也)
(巧佞也玩好也)天下利器微密營壘(管子夫權者神聖之所資也獨明者丨丨之丨丨也)
(獨斷者丨丨之丨丨也此三者聖人之所則也)象天則地化人易代(管子霸王之形丨丨)
(丨丨丨丨丨丨創制天下注謂象天眀則地義美教化移風俗)五官牧民五橫揆官(管子)
(有道之君上有丨丨以丨其丨則衆不敢踰軌而行矣下有丨丨以丨其丨則有司不敢離法而使矣注橫謂)
(紏察之官得入人罪者也五官各有其横曰五横)摩故道新道(管子能丨丨丨丨丨定國家然)
(後化時乎注摩謂新其事故道謂先王之典刑新道謂度時而制法言能摩故道以成新道定國安家然後可)
(以化時也)知滿虛(管子夫陰陽進退滿虛亡時其散合可以視歲惟聖人不爲歲能丨丨丨奪餘滿補)
(不足以通政事以贍民常注聖人善識滿虚之所在故奪有餘者補於不足)其樞在水(管子是以)
(聖人之化世也其觧在水故水一則人心正水清則民心易一則欲不汚民心易則行無邪是以聖人之治於)
(世也不人告也不戸說也丨丨丨丨注樞主運轉者也言欲轉化於人但則水之理故曰其樞在水也)大
揚惠言(管子睹戊子土行御天子出令命左右司徒内御不誅不貞農事爲敬丨丨丨丨注言大舉仁)
(惠之事也)埴在埏金在罏(管子堯之治天下也猶丨之丨丨唯陶之所以爲猶丨之丨丨恣冶)
(之所以鑄)牧領(管子法度者主之所以制天下而禁姦邪也所以丨丨海内而奉宗廟也)陶天下
爲一家(管子黃帝問於伯高曰吾欲丨丨丨而以丨丨丨爲之有道乎)如登春臺(老子衆人)
(熙熙如享太牢丨丨丨丨)大制不割(老子聖人用之則爲官長故丨丨丨丨注聖人用之則以大道)
(制御天下無所傷割)執大象(老子丨丨丨天下往注象道也聖人守大道則天下萬物移心歸往之也)
安平太(老子往而不害丨丨丨注萬物歸往而不傷害則國安家寧而致太平矣)悶悶醇醇
(老子其致丨丨其民丨丨注其政教寬大悶悶昧昧似若不明也醇醇富貴相親睦也)神與化遊
(文子古者三皇得道之綂立於中央丨丨丨丨以撫四方是故能天運地墆輪轉而無廢水流而不止與物終)
(始風興雲蒸雷聲雨降並應無窮)風興雲蒸雷聲雨降(見上)潤草木浸金
石(文子古者三皇和陰陽節四時調五行丨乎丨丨丨乎丨丨禽獸碩大毫毛潤澤鳥卵不敗獸胎不殰)
執冲含和(文子大人與天地合德與日月合明與鬼神合靈與四時合信懷天心抱地氣丨丨丨丨)
(不下堂而行四海)枕石寢繩(文子虙犧氏之王天下也丨丨丨丨殺秋約冬負方州抱員天陰陽)
(所擁沉滯不通者竅理之逆氣戾物傷民厚積者絶止之)視瞑瞑行蹎蹎(文子虙犧氏之王天)
(下也其民童蒙不知西東丨丨丨丨丨丨侗然自得莫知其所由)三王不同服而王(晏子)
(景公問晏子曰吾欲服聖王之服居聖王之室如此則諸侯其至乎晏子對曰法其節儉則可法其服居其室)
(無益也丨丨丨丨丨丨丨非以服制諸侯也)一民同俗(晏子古者百里而異習千里而殊俗故明)
(王脩道丨丨丨丨上愛民爲法下相親爲義是以天下不相遺此明王教民之理也)百神受職(子華)
(子黃帝之治天下也丨丨出而丨丨於明堂之庭)百福之宗(子華子黃帝之治天下也其精微之)
(感蕩上浮而下沉故爲丨丨丨丨爲百福之所宗則是百神受職於庭也)本衍末度(子華子昔者先)
(王之制法也有丨丨焉有丨丨焉因而弗作守而弗爲去羡去慕與四時分其叙與寒暑一其度不言而民以)
(之化不令而民以之服是以能因則大矣能守則固矣)歌雍詠勺六服承德(子華子周)
(公之佐成王也肴膳不徹於前鐘鼓不觧於懸而丨丨丨丨丨丨丨丨)職職植植(子華子黃帝堯)
(舜之世其民樸以有立丨丨丨丨而弗鄙弗夭是以難老)冬日之陽夏日之陰(鄧析子爲)
(君當若丨丨丨丨丨丨丨丨萬物自歸莫之使也恬卧而功自成優游而政自治)御奔無轡履
冰負重(鄧析子明君之御民若丨丨而丨丨丨丨而丨丨親而疎之疎而親之故畏儉則福生)彌
綸天地籠絡萬品(尹文子仁義禮樂名法刑賞凡此八者五帝三王治世之術也過此而往)
(雖丨丨丨丨丨丨丨丨治道之外非羣生所餐挹聖人錯而不言也)羣坐餐挹(見上)準上比
下(慎子聖人雖不憂人之危百姓丨丨而丨於丨必取已安焉則聖人無事也注德在聖人準其法而洽比)
(於下則風俗醇和四境無虞而百姓自安其生矣)士位可世工事可常(慎子古者工不)
(兼事士不兼官工不兼事則事省省則易勝士不兼官則職寡寡則易守故丨丨丨丨丨丨丨丨)由慧
由法由禮(慎子明君動事分理丨丨定鼎分財丨丨行德制中丨丨)民得四生(慎子聖王)
(在上位天下無軍兵之事故諸侯不私相攻百姓不私相闘也則民得盡一生矣聖王在上則君積於德化而)
(民積於用力故婦人為其所衣丈夫為其所食則民無凍餓民得二生矣聖王在上則君積於仁吏積於爱民)
(積於順則刑罰廢而無夭遏之誅民得三生矣聖王在上則使人有時而用乏有節則民無厲疾丨丨丨丨矣)
若華胥國(列子黃帝晝寢而夢遊於華胥氏之國其國無帥長其民無嗜欲不知親已不知疎物故)
(無愛憎不知背逆不知向順故無利害雲霧不硋其視雷霆不亂其聽美惡不滑其心山谷不躓其步神行而)
(已黃帝既寤曰今知至道不可以情求矣又二十有九年天下大治幾丨丨丨氏之丨按硋同礙)康衢
謠(列子堯乃微服遊於丨丨間兒童丨曰立我蒸民莫匪爾極不識不知順帝之則堯喜問曰誰教爾爲此)
(言兒童曰我聞之大夫問大夫大夫曰古詩也)有莫舉名(莊子陽子居蹵然曰敢問明王之治老聃)
(曰明王之治功蓋天下而似不自己化貸萬物而民弗恃丨丨丨丨使物自喜注雖有蓋天下之功而不舉以)
(為己名故物皆自以為得而喜)官隂陽(莊子黃帝曰吾欲丨丨丨以遂羣生)手撓顧指(莊子)
(丨丨丨丨四方之民莫不俱至此之謂聖治注言其指麾顧盻而民各至其性也任其自爲故)運而無
積(莊子天道丨丨丨所丨故萬物成帝道運而無所積故天下歸聖道運而無所積故海内服音義積謂滯)
(積不通)中參成位(鶡冠子丨丨丨丨四氣爲政前張後極左角右鉞九文循理以省官衆小大畢)
(舉故其威上際下校其澤四被而不鬲注言參天地而成位乎其中也)四氣爲政(見上注政法四)
(時)上際下校(見上)澤四被(見上注東漸西被朔南暨焉沛然莫之能禦也)節壐相
信(鶡冠子不創不作與天地合德丨丨丨丨如月應曰此聖人之所以宜世也注常輔萬物之自然而不敢)
(為也天不創而萬物化地不作而萬物育)列地而守分民而部(鶡冠子丨丨丨丨之丨丨)
(丨丨之注此聖人法天之節故地各有守民各有部)建立四維(鶡冠子明主之治世也與天與地丨)
(丨丨丨以輔國政)外帝内神(鶡冠子帝制神化景星光潤注衆祥偹至則丨丨丨丨之道具矣)
地寧天澄(鶡冠子官治者師隂陽應將然丨丨丨丨衆美歸焉)泰上成鳩之道(鶡冠)
(子丨丨丨丨丨丨一族用之萬八千歲注天地初立天皇一曰天靈其治萬八千歲然則成鳩蓋天皇之别號)
(也)周泊徧照(鶡冠子成鳩之制與神明體正神明者下究而上際丨丨而丨丨反與天地總故能)
(爲天下計注周泊無外也徧照無裏也)天曲日術(鶡冠子成鳩氏之道未有離丨丨丨丨者天曲)
(者明而易循也日術者要而易行也注天曲若五家為伍五鄉為縣之類日術若家里用提甸長用旬之類)
萬年一范(鶡冠子主無異意民心不徙與天合則丨丨丨丨則近者親其善遠者慕其德而無已注)
(范如范形之范)素皇内帝(鶡冠子威立而不犯流遠而不廢此丨丨丨丨之法成鳩之所枋以超等)
(世世不可奪者也注帝者天號王者人稱皇者天人之總美大之名謂之素皇内帝則又其至者也)踐承
翼位(鶡冠子神聖丨丨丨之丨以與神皇合德注承翼之位蓋天位也前後曰承左右曰翼也神皇蓋昊)
(天也)結六連(鶡冠子上聖者與天地接丨丨丨而不觧者也注六連六合也老子曰善結者無繩約而)
(不可觧)内持維外紐綱(鶡冠子是故有道南面執政以衛神明左右前後静侍中央開原流)
(洋精微往來傾傾繩繩丨丨以丨丨丨以丨注洋若今海之有洋也傾傾側貌繩繩正貌)曖乎時雨
畏乎雷霆(韓非子明君之行賞也丨丨如丨丨百姓利其澤其行罰也丨丨如丨丨神聖不能觧也)
二柄(韓非子明王之所道制其臣者丨丨而已矣二柄者刑德也何謂刑德曰殺戮之謂刑慶賞之謂德)
要在中央(韓非子事在四方丨丨丨丨聖人執要四方來效注四方謂臣民中央謂主君)鼓五
絃歌南風(韓非子舜丨丨丨丨丨丨之詩而天下治)拊本引綱(韓非子搖木者一一攝其)
(葉則勞而不徧左右丨其丨而葉徧搖矣臨淵而搖木鳥驚而高魚恐而下善張網者丨其丨若一一攝萬目)
(而後得則是勞而難引其綱而魚已囊矣故吏者民之本綱者也故聖人治吏不治民注拊擊動也治吏猶引)
(綱理人猶張目)端拜而議(荀子天地始者今日是也百王之道後王是也君子審後王之道而論於)
(百王之前若丨丨丨丨注後王當今之王言後王之道與百王不殊行堯舜則亦是堯舜端元端言君子審後)
(王所宜施行之道而以百王之前比之若服元端拜揖而議言其從容不勞也)職之衡聽之繩
(荀子公平者丨丨丨也中和者丨丨丨也注聽聽政也衡所以知輕重繩所以辨曲直言君子用公平中和之)
(道故能百事無過中和謂寬猛得中也)善羣(荀子能以使天下謂之君君者丨丨也羣道當則萬物皆)
(得其宜注善能使人為羣也)大化至一(荀子所存者神所為者化而順暴悍勇力之屬為之化而)
(愿旁辟曲私之屬爲之化而公矜紏收繚之屬爲之化而調夫是之謂丨丨丨丨注矜謂夸汰紏謂好發擿人)
(過者也收謂掠美者也繚謂繚繞言委曲也四者皆鄙陋之人)全天功(荀子聖人清其天君正其天官)
(備其天養順其天政養其天情以丨其丨丨如是則知其所爲知其所不爲矣則天地官而萬物役矣)天
地官(見上)疇四海(荀子至賢丨丨丨湯武是也注疇四海謂以四海為疇域或曰疇與籌同計度)
(也)主執圜(吕氏春秋天道圜地道方聖王法之所以立上下丨丨丨臣處方方圜不易其國乃昌)
銘金石著盤盂(吕氏春秋禹憂其黔首顔色黎黑以求賢人欲盡地利故功績丨乎丨丨丨於)
(丨丨)理三苖朝羽民徙裸國納肅愼(淮南子夫能丨丨丨丨丨丨丨丨丨丨丨)
(丨未發號施令而移風易俗者其唯心行者乎注南方羽國之民徙化也納受其朝也)放準循繩
(淮南子聖人一度循軌不變其宜不易其常丨丨丨丨曲因其當注一齊軌法也)鍊石補天斷
鼇立極(淮南子女媧丨五色丨以丨蒼丨丨丨足以丨四丨)用六律(淮南子君者丨丨丨六律)
(者生之與殺也賞之與罰也予之與奪也非此無道也故謹於權衡準繩審乎輕重足以治其境内矣)灌
輸者大斟酌者衆(淮南子人主深居隠處以避燥溼閨門重襲以避姦賊内不知閭里之情)
(外不知山澤之形帷幕之外目不能見十里之前耳不能聞百步之外天下之物無不通者其丨丨之丨丨而)
(丨丨之丨丨也是故不出戶而知天下不窺牖而知天道)不戾八風不獲五度(淮南子古)
(得道者静而法天地動而順日月喜怒而合四時呌呼而比雷霆音氣丨丨丨丨詘伸丨丨丨丨下至介鱗上)
(及毛羽條修葉貫萬物百族由本至末莫不有序注獲誤五度五行也)條修葉貫(見上)用參
五(淮南子昔者五帝三王之蒞政施教必丨丨丨何謂參五澄列金木水火土之性以立父子之親而成家)
(别清濁五音六律相生之數以立君臣之義而成國察四時季孟之序以立長幼之禮而成官此之謂參制君)
(臣之義父子之親夫婦之辨長幼之序朋友之際此之謂五)養化(淮南子治身太上養神其次養形治)
(國太上丨丨其次正法)車軨馬&KR2506;(揚子日正於天何謂也曰君子乘位爲車爲馬丨丨丨丨可以)
(周天下故利其爲主也注謂五也五爲君故稱日正於天也午爲中亦為馬日在午故乘馬也亦為車車副也)
(軨轄繫也&KR2506;尾結也言君子正位乎中繫轄結尾以正天下萬機之事故利為主按&KR2506;音戒)繫轄結
尾(見上)用天下檢(揚子天下有三檢衆人用家檢賢人用國檢聖人丨丨丨丨注安利徧天下)
天常筆舌(揚子聖人之治天下也礙諸以禮樂吾見諸子之小禮樂也不見聖人之小禮樂也孰有)
(書不由筆言不由舌吾見丨丨爲帝王之丨丨也注礙止也止以為準天常五常)天民阜(揚子或問)
(無爲曰奚爲哉在昔虞夏襲堯之爵行堯之道法度彰禮樂著垂拱而視丨丨之丨也無為矣)甄陶在
和(揚子丨丨天下者其丨丨乎剛則甈柔則坯注甈破瓦又破甖也坯土疎慢不黏也治天下亦猶是也按)
(甈音藝)兼才尚權右計左數(揚子有漢剏業山南發跡三秦追項山東故天下擅漢天)
(也丨丨丨丨丨丨丨丨動謹於時人也天不人不因人不天不成)麟儀儀鳳師師(揚子芒芒)
(聖德遠人咸慕上也武義璜璜兵征四方次也丨之丨丨丨之丨丨其至矣乎注儀儀師師皆和整尚德之貌)
投金捐玉(抱朴子至治之世皆丨丨於山丨丨於谷)九陽洪爐(抱朴子七曜遵度舊邦維)
(新振天惠以廣掃鼓丨丨之丨丨運大鈞乎皇極開元模以軌物陶治庶類匠成翹秀)運大鈞開
元模(見上)儀决水鈞絶絃(抱朴子君人者丨丨丨以進善丨丨丨以黜惡昭德塞違庸親)
(昵賢使規盡其圓矩竭其方繩肆其直斤效其斲)象渾穹式坤厚(抱朴子是以賢君丨丨丨)
(以遐壽丨丨丨以廣載)嶷若閬風凌霄(抱朴子是以賢君丨丨丨丨之丨丨而諸下不得以)
(輕重料焉窈若元淵之萬仞則近不能以少多量焉)藹若密雲確若嵩岱(抱朴子君之源)
(流不窮而百僚之才力畢陳矣宏略遠罩則丨丨丨丨之高結居貞成務則丨丨丨丨之根地)虎眄警
密麟跱接疏(抱朴子丨丨以丨丨丨丨以丨丨路無擊壤之叟則羞聞和音之作民有不粒之匱)
(則愧臨方丈之膳)張仁讓闈杜華競津(抱朴子丨丨丨之丨丨丨丨之丨按此為君道)
(也)含懽革面(抱朴子正朔所不加冕紳所不暨氊裘皮服山栖河竄莫不丨丨丨丨感和重譯)
聯天理物(抱朴子纘樞紐於太微廻紫蓋於鶉首丨丨丨丨光宅東夏惠風被於區外元澤洽於宇)
(内)貢楛盈庭(抱朴子重譯接武丨丨丨丨蕩蕩巍巍格於上下)嘗卉選粒(抱朴子是)
(以有聖人之作受命自天或結罟以畋漁或瞻辰而鑽燧或丨丨以丨丨或構宇以仰蔽備物致用去害興利)
茂正其德而厚其性(國語先王之於民也丨丨丨丨丨丨丨丨阜其財求而利其器用明)
(利害之鄉以文修之使務利而避害懷德而畏威故能保世以滋大)設象以爲民紀(國語昔我)
(先王昭王穆王世法文武遠績以成名合群&KR1621;比校民之有道者丨丨丨丨丨丨式權以相應比綴以度竱本)
(肇末勸之以賞賜紏之以刑罰班序顛毛以為民紀統)治五氣(史記五帝紀炎帝欲侵陵諸侯諸侯)
(咸歸軒轅軒轅修德振兵丨丨丨藝五種撫萬民度四方注春甲乙木氣夏丙丁火氣之屬是五氣也)合
符釡山(史記五帝紀黃帝東至於海豋九山西至於空桐豋鷄頭南至於江豋熊湘北逐葷粥丨丨丨)
(丨注丸一作凡合諸侯符契圭瑞而朝之於釡山猶禹會諸侯於塗山然也)節用水火材物
(史記五帝紀黃帝勞勤心力耳目丨丨丨丨丨丨注節時節也水陂障決洩也火山野禁放也材木也物事也)
(言黃帝教民江湖陂澤山林原隰皆收採禁捕以時用之有節令得其利也)養材任地載時
象天(史記五帝紀帝顓頊高陽静淵以有謀疏通而知事丨丨以丨丨丨丨以丨丨)左準繩右
規矩(史記夏本紀禹丨丨丨丨丨丨注左所運用堪為人之準繩右所舉動必應規矩也)素王九
主之事(史記殷本紀伊尹處士湯使人聘迎之五反然後肻往從湯言丨丨及丨丨丨丨注素王太素)
(上皇其道質素故稱素王九主者三皇五帝及夏禹也或曰九主謂九皇也)諸侯決平(史記周本)
(紀西伯陰行善丨丨皆來丨丨)約法三章(史記高祖紀沛公還軍霸上召諸縣父老豪傑曰父老苦)
(秦苛法久矣誹謗者族偶語者棄市吾與諸侯約先入關者王之吾當王關中與父老丨丨丨丨耳殺人者死)
(傷人及盜抵罪餘悉除去秦法諸吏人皆安堵如故)道若循環(史記高祖紀贊夏之政忠忠之敝小)
(人以野故殷人承之以敬敬之敝小人以鬼故周人承之以文文之敝小人以僿故救僿莫若以忠三王之丨)
(丨丨丨終而復始)得天統(史記高祖紀贊周秦之間可謂文敝矣秦政不改反酷刑法豈不繆乎故)
(漢興承敝易變使人不倦丨丨丨矣)四海獲福(史記文帝紀孝文皇帝德厚侔天地利澤施丨丨靡)
(不丨丨焉)閎博(史記禮書化隆者丨丨治淺者褊狹)四時充美(史記李斯傳地無四方民無異)
(國丨丨丨丨鬼神降福此五帝三王之所以無敵也)附離竝事(史記劉敬傳周之盛時天下和洽四)
(裔鄉風慕義懷德丨丨而丨丨天子注謂使離者相附也)與天下爲始(史記司馬相如傳於是乃)
(觧酒罷獵而命有司曰地可以墾辟悉爲農郊以贍萌隸隤墻填&KR2238;使山澤之民得至焉發倉廪以賑貧窮補)
(不足恤鰥寡存孤獨出德號省刑罰改制度易服色更正朔丨丨丨丨丨)功羡五帝(史記司馬相如)
(傳刑錯而不用德隆乎三王丨丨於丨丨)湛恩汪濊(史記司馬相如傳漢興七十有八載德茂存乎)
(六世威武紛紜丨丨丨丨羣生㴻濡洋溢乎方外於是乃命使西征随流而攘風之所被罔不披靡注攘却也)
兼容幷包參天貳地(史記司馬相如傳賢君之踐位也必將崇論閎議創業垂統爲萬世)
(規故馳騖乎丨丨丨丨而勤思乎丨丨丨丨是以六合之内八方之外浸潯衍溢懷生之物有不浸潤於澤者)
(賢君恥之)浸潯衍溢(見上注浸潯猶漸浸也)德洋恩普(史記司馬相如傳蓋聞中國有)
(至仁焉丨丨而丨丨物靡不得其所)鱗集仰流(史記司馬相如傳四面風德二方之君丨丨丨丨願)
(得受號者以億計注二方謂西卭僰南䍧牱夜郎也)上咸五下豋三(史記司馬相如傳方將增)
(泰山之封加梁父之事鳴和鸞揚樂頌丨丨丨丨丨丨注咸同於五帝登三王之上)蜚英聲騰茂
實(史記司馬相如傳俾萬世得激清流揚微波丨丨丨丨丨丨前聖之所以永保鴻名而常為稱首者用此)
(注謂用此封禪也)四聖遵序(史記太史公自序維昔黃帝法天則地丨丨丨丨各成法度注四聖)
(顓頊帝嚳堯舜)匡飭(漢書高后紀詔曰高皇帝丨丨天下諸有功者皆受分地為列侯萬民大安莫不受)
(休德)紹休聖緒(漢書武帝紀詔曰深詔執事興廉舉孝庶幾成風丨丨丨丨注言紹先聖之休緒也)
據舊鑒新(漢書武帝紀詔曰朕嘉唐虞而樂殷周丨丨以丨丨其赦天下與民更始注追觀舊跡以)
(知新政而爲鍳戒)受計甘泉(漢書武帝紀祠后土東臨勃海望祠蓬萊春還丨丨於丨丨注師古)
(曰受郡國所上計簿也若今之諸州計帳)有三代風(漢書武帝紀贊孝武興太學修郊祀改正朔定)
(歴數協音律作詩樂建封䄠禮百神紹周後號令文章煥焉可述後嗣得遵洪業而丨丨丨之丨如武帝之䧺)
(材大略不改文景之恭儉以濟斯民雖詩書所稱何有加焉)雄材大略(見上)樞機周密
品式備具(漢書宣帝紀上始親政事令群臣得奏封事以知下情五日一聽事丨丨丨丨丨丨丨丨)
(上下相安莫有苟且之意)綜核名實(漢書宣帝紀贊孝宣之治信賞必罰丨丨丨丨政事文學法理)
(之士咸精其能)用周政(漢書元帝紀孝元皇帝宣帝太子也宣帝所用多文法吏以刑名繩下嘗侍燕)
(從容言陛下持刑太深宜用儒生宣帝作色曰漢家自有制度本以覇王道雜之奈何純任德教丨丨丨乎且)
(俗儒不逹時宜好是古非今使人眩於名實不知所守何足委任注姬周之政)基事元命(漢書哀帝)
(紀詔曰夫丨丨之丨丨必與天下自新其大赦天下注基始也元大也始爲大事之命謂改制度也)明德
鄉治本約(漢書禮樂志靁震震電燿燿丨丨丨丨丨丨注言王者之威取象雷電明示德義之方而)
(治政本之約)雲施稱民(漢書禮樂志承帝明德師象山則丨丨丨丨永受厥福注言稱物平施其)
(澤如雲也稱音尺孕反)聲疾靁震化馳如神(漢書伍被傳陛下臨制天下壹齊海内汜)
(愛蒸庶布德施惠口雖未言丨丨丨丨令雖未出丨丨丨丨心有所懷威動千里下之應上猶景嚮也注嚮讀)
(曰響)堅如金石信如四時(漢書賈誼傳若夫慶賞以勸善刑罰以懲惡先王執此之政丨)
(丨丨丨行此之令丨丨丨丨據此之公無私如天地耳)靈光施四海(漢書鼂錯傳德澤滿天下)
(丨丨丨丨丨此所謂配天地治國大體之功也)潤澤豐美(漢書董仲舒傳天地之間被丨丨而大丨)
(丨四海之内聞盛德而皆徠臣諸福之物可致之祥莫不畢至)巖郎垂拱(漢書董仲舒傳虞舜之時)
(遊於丨丨之上丨丨無爲而天下太平)統楫羣元(漢書兒寬傳陛下躬發聖德丨丨丨丨注統察)
(楫聚也元歷數之元也楫當作輯)建中和極(漢書兒寬傳唯天子丨丨丨之丨兼總條貫金聲而)
(玉振之以順承天慶垂萬世之基)兼總條貫金聲玉振(見上)九州爲家八
藪爲囿(漢書嚴助傳陛下以四海爲境丨丨丨丨丨丨丨丨江海爲池生民之屬皆爲臣妾)際天
接地(漢書嚴助傳三代至盛丨丨丨丨人迹所及咸盡賓服)三宫文質(漢書終軍傳履衆美)
(而不足懷聖明而不專建丨丨之丨丨章厥職之所宜封禪之君無聞焉注三宫明堂辟雍靈臺也於三宫班)
(政教有文質者也)道德爲麗仁義爲準(漢書東方朔傳孝文皇帝貴爲天子富有四海)
(身衣弋綈足履革舄以韋帶劍莞蒲為席兵木無刃衣緼無文集上書囊以爲殿帷以丨丨丨丨以丨丨丨丨)
(注麗美也準平法也)四海爲帶(漢書東方朔傳聖帝流德天下震懾諸侯賓服連丨丨之外㠯丨丨)
(安於覆盂動猶運之掌)安於覆盂動猶運掌(見上)六合同風九州共
貫(漢書王吉傳春秋所以大一統者丨丨丨丨丨丨丨丨也)遭時爲法因事制宜(漢書)
(韋元成傳詔曰朕聞明王之御世也丨丨丨丨丨丨丨丨往者天下初定遠方未賓因嘗所親㠯立宗廟蓋建)
(威銷萌一民之至權也注銷遏逆亂使不得萌生)建威銷萌一民至權(見上)游意
太平(漢書張敞𫝊陛下丨丨於丨丨勞精於政事亹亹不舍晝夜群臣有司宜各竭力致身)天閫
決地垠開(漢書揚䧺傳丨丨丨兮丨丨丨八荒協兮萬國諧注言德澤普洽無極限也)順斗
極運天關横鉅海票昆崙(漢書揚雄傳上帝眷顧高祖高祖奉命丨丨丨丨丨丨丨)
(丨丨丨丨丨提劍而叱之所麾城搟邑下將降旗一日之戰不可殫記注票猶搖動也音匹昭反搟音車幰之)
(幰舉手擬之也)随風乘流(漢書楊雄傅逮至聖文丨丨丨丨)聖風雲靡(漢書楊雄傳今)
(朝廷純仁遵道顯義幷包書林丨丨丨丨英華沉浮洋溢八區普天所覆莫不沾濡)延光將來比
榮往號(漢書揚䧺傅方將俟元符以禪梁甫之基增泰山之高丨丨於丨丨丨丨乎丨丨)游心
太古(漢書朱邑傳明主丨丨丨丨廣延茂士此誠忠臣竭思之時也)廓帝紘恢皇綱(漢書)
(叙傳方今大漢灑掃群穢夷險芟荒丨丨丨丨丨丨基隆於羲農規廣於黃唐)基隆羲農規廣
黃唐(見上)函之如海養之如春(漢書叙傳其君天下也炎之如日威之如神丨丨丨)
(丨丨丨丨丨)稟卬太和枝附葉著(漢書叙傳六合之内莫不同原共流沐浴元德丨丨)
(丨丨丨丨丨丨注卬讀曰仰著音直略反)夤用刑名(漢書叙傳中宗明明丨丨丨丨注夤敬也)燮
定東西疆理南北(漢書叙傳自昔黃唐經略萬國丨丨丨丨丨丨丨丨)㠯柔道行
(後漢書光武帝紀幸章陵修園廟祠舊宅觀田廬置酒作樂賞賜時宗室諸母因酣悅相與語曰文叔少時謹)
(信與人不欵曲惟直柔耳今廼能如此帝聞之大笑曰吾理天下亦欲丨丨丨丨之)斷獄居前代
十二(後漢書明帝紀論明帝善刑理法令分明日宴坐朝幽枉必達内外無倖曲之私在上無矜大之色)
(丨丨得情號丨丨丨丨丨注十斷其二言少刑也)審黃石存包桑(後漢書陳俊臧宫傳論光)
(武丨丨丨丨丨丨)塞宴(後漢書郅夀傳丨丨之化注鄭康成注尚書考靈曜云道德純備謂之塞寬容)
(覆載謂之宴)放唐之文(後漢書曹襃傳尚書璇璣鈐曰述堯理世平制禮樂丨丨丨丨)題期
立象(後漢書曹襃傳順堯考德丨丨丨丨注堯廵省於河洛得龜龍之圖書舜受禪後習堯禮得之演以)
(爲考河命題五德之期立將起之象凡三篇在中候也)功横當天計逆順人(後漢書班)
(固傳當此之時丨有丨而丨丨丨有丨而丨丨注高祖入關秦王子嬰降而五星聚於東井此功有横而當天)
(也前書陸賈曰湯武逆取而以順受之及高祖入關秦人爭獻牛酒此爲計有逆而順人也)事勤三
五(後漢書班固傳系唐統接漢緒茂育群生恢復疆宇勲兼乎在昔丨丨乎丨丨注三五三皇五帝也)勲
兼在昔(見上)重熙累洽(後漢書班固傳至於永平之際丨丨而丨丨盛三雍之上儀修袞龍)
(之法服注熙光也洽浹也)光藻朗而不渝(後漢書班固傳誕略有常審言行於篇籍丨丨丨丨)
(丨丨爾注誕大也言殷周二代政化之迹大略有常也篇籍謂詩書也朗明也渝變也言光彩文藻朗明而不)
(變耳其餘殊異不能及於漢也)運混元浸豪芒(後漢書班固傳故夫顯定三才昭登之續匪堯)
(不興鋪聞遺策在下之訓匪漢不弘厥道至乎經緯乾坤出入三光外丨丨丨内丨丨丨性類循理品物元亨)
(其已久矣)功君百王(後漢書班固傳盛哉皇家帝世德臣列辟丨丨丨丨榮鏡宇宙尊無與抗)遷
正黜色(後漢書班固傳至今丨丨丨丨賓監之事煥揚宇内注遷正改正朔也黜色易服色也賓謂殷)
(周二王之後爲漢之賓監視也視殷周之事以爲監戒)樸㠯皇質雕以唐文(後漢書崔)
(駰傳今聖上之育斯人也丨丨丨丨丨丨丨丨六合怡怡比屋爲仁壹天下之衆異齊品類之萬殊參差同量)
(坏冶一陶注坏土器之未燒者坏音普才反)坏冶一陶(見上)體堯蹈舜(後漢書崔寔傳)
(且濟時拯世之術豈必丨丨丨丨然後乃理哉期於補䘺決壊枝柱邪傾随形裁割要措斯世於安寕之域而)
(已注䘺音直莧反禮記曰衣裳䘺裂紉箴請補綴柱音陟主反)補䘺決壊枝柱邪傾(見上)
羲皇洪寧唐虞至時(後漢書蔡邕傳昔自太極君臣始基有丨丨之丨丨丨丨之丨丨注)
(洪大也)隆隠天高拆絙地基(後漢書蔡邕傳今大漢紹陶唐之洪烈盪四海之殘災丨)
(丨丨之丨丨丨丨之丨皇道維融帝猷顯㔻汦汦庶類含甘吮滋注絙古鄧反與亘同汦汦齊貌)皇道
維融帝猷顯㔻(見上)專事經學其風世篤(後漢書儒林傳論自光武中年)
(以後干戈稍戢丨丨丨丨自是丨丨丨丨焉其服儒衣稱先生游庠序聚横塾者蓋布之於邦域矣若廼經生)
(所處不遠萬里之路精廬暫建贏糧動有千百其耆名高義開門受徒者編牒不下萬人皆專相傳祖莫或訛)
(雜)部尉東南(後漢書杜篤傳丨丨丨丨兼有黃支連緩耳𤨏雕題摧天督牽象犀椎蜯蛤碎璢璃)
(甲玳瑁戕觜觽)連緩耳𤨏雕題(見上)時風顯宣(後漢書杜篤傳今國家躬修道德吐)
(惠含仁湛恩沾洽丨丨丨丨徒垂意於待平守寔務在愛育元元苟有便於王政者聖主納焉)正行定
紀(魏志文帝紀注龍飛啓祚合契上元丨丨丨丨改號革年)弛罔闊禁(魏志明帝紀注今者海内)
(清定萬里一統三垂無邊塵之警中夏無狗犬之虞以是丨丨丨丨與世無疑)黃唐角功(魏志蔣濟)
(傳陛下潜神默思公聽竝觀若事有未盡於理而物有未周於用將改曲易調遠與丨丨丨丨近昭武文之迹)
(豈近習而已哉)用不世臣立不世功(魏志陳思王植傳書曰有不世之君必能丨丨丨之)
(丨用不世之臣必能丨丨丨之丨殷周二王是已若夫齷齪近步遵常安故安足爲陛下言哉)延期過
歷(魏志高堂隆傳皇天無親惟德是輔民咏德政則丨丨丨丨)俯憲坤典仰式乾文
(蜀志郤正傳自我大漢應天順民政治之隆皓若陽春丨丨丨丨丨丨丨丨)敷演皇極(吴志胡綜)
(傳陛下齊德乾坤同眀日月神武之姿受之自然丨丨丨丨流化萬里)任地依神順天行
義(晉書地理志高陽丨丨丨丨帝嚳丨丨丨丨)表提類判山河(晉書地理志虞舜登庸厥)
(功彌劭丨丨丨而分區宇丨丨丨而考疆域)刻玉鑄金(晉書律歴志神道廣大妙本於隂陽形器)
(精微義先於律吕聖人觀四時之變丨丨紀其盈虚察五行之聲丨丨均其清濁)分八節紀三
綱(晉書律歴志炎帝丨丨丨以始農功軒轅丨丨丨而闡書契)皇羅抗天暉舉(晉書樂志)
(景皇承運纂隆洪緒丨丨重丨丨丨再丨)因天而資五緯因地而興五才(晉書)
(食貨志世祖武皇帝丨丨丨丨丨丨丨丨丨丨丨丨世属升平物流倉府宫闈增飾服翫相輝)省事省
官省吏(晉書荀勖傳漢文垂拱幾致刑措此丨丨也光武并合吏員縣官國邑裁置十一此丨丨也魏)
(太和中遣王人四出減天下吏員正始中亦幷合郡縣此丨丨也)朝養觸邪庭有指佞
(晉書束晳傳上下相安率禮從道丨丨丨丨之獸丨丨丨丨之草)規矩乾坤(晉書阮种傳哲王承)
(天之序光宅宇宙咸用丨丨丨丨惠康品類休風流衍彌於千載)竒蹤逸軌睿心令圖
(晉書陸機傳我大皇帝以丨丨襲丨丨丨丨因丨丨從政咨於故實播憲稽乎遺風)講八代禮蒐
三皇樂(晉書陸機傳於是丨丨丨之丨丨丨丨之丨告類上帝拱揖群后)醲化懿綱(晉書)
(陸機傳雖丨丨丨丨未齒乎上代抑其體國經邦之具亦足以為政矣)如雲如川(晉書潘尼傳釋)
(奠頌曰學猶蒔苖化若偃草博我以文弘我以道萬邦蟬蛻矧乃俊造絲匪元黃水罔方圓引之斯流染之斯)
(鮮若金受範若埴在甄上好丨丨下效丨丨)箕風畢雲(晉書張協傳蓋有晉之融皇風也金華啟)
(徵大人有作繼明代照配天光宅其基德也隆於姬公之處岐其垂仁也富乎有殷之在亳南丨之丨不能暢)
(其化離丨之丨無以豐其澤)導氣以樂宣德以詩(晉書張協傳皇道昭煥帝載緝熙丨)
(丨丨丨丨丨丨丨教清乎雲官之世政穆乎鳥紀之時)教清雲官政穆鳥紀(見上)觧
羲皇繩錯陶唐象(晉書張協傳六合時雍巍巍蕩蕩元髫巷歌黃髮擊壤丨丨丨之丨丨丨)
(丨之丨按文選張銑注言晉之和平法令寬理亦猶伏羲觧去結繩之政也陶唐堯也堯為象刑象法也言晉)
(德雜於文法也)舉實爲秋摛藻為春(晉書張恊傳皇風載韙時聖道醇丨丨丨丨丨丨丨)
(丨下有可封之民上有大哉之君)裘焚都街(晉書江綂𫝊世祖武皇帝有上雉頭丨者即詔有司)
(丨之丨丨)皇人闊綱帝者約法(晉書紀瞻傳唐虞密丨丨之丨丨夏殷繁丨丨之丨丨)
道以才暢化隨理全(晉書曹毗傳今三明互照二氣載宣元教夕凝朗風晨鮮丨丨丨丨)
(丨丨丨丨)虞音齊響(晉書曹毗𫝊故五典克明於百揆丨丨丨丨於五絃安期觧褐於秀林漁父擺)
(釣於長川)離暉大觀(晉書李充𫝊大庭唱基羲農宏贊六位時成丨丨丨丨澤洽雨需化流風散)
澤洽雨需化流風散(見上)陶鈞庶品混一殊風(宋書文帝紀永初受)
(命憲章弘遠將丨丨丨丨丨丨丨丨有詔典司大啟庠序)罰有常科爵無濫品(宋書文帝)
(紀贊綱維備舉條禁明密丨丨丨丨丨丨丨丨)參正樂職崇殖禮圃(宋書孝武帝紀詔曰)
(自靈命初基聖圖重遠丨丨丨丨感神明之應丨丨丨丨奮至德之光)纂綜淪蕪搜騰委
逸(宋書禮志聖上班朝治典飾令祥儀丨丨丨丨丨丨丨丨)亘地稱皇罄天作主(宋書)
(樂志丨丨丨丨丨丨丨丨月竁來賓日際奉土)月竁來賓日際奉土(見上)敷以純
風濯以清波(宋書樂志丨丨丨丨丨丨丨丨連理映阜鳴鳳棲柯)皇階藻曜風猷
日昇(宋書臨川王道規傳陛下惠哲光宣經緯明遠丨丨丨丨丨丨丨丨)潤色勝策藻被
歌頌(宋書臨川王道規傳道之所感者深則慶之所流者遠是以豐功韙命丨丨丨丨盛德形容丨丨丨)
鴻鬯(宋書王微傳今雖王道丨丨或有激朗於天表必欲探援潛寳傾海求珠)馭三光總
萬㝢(宋書謝莊傳天子丨丨丨丨丨丨)聖務彪被(宋書余齊民傳方今丨丨丨丨移革華夏)
披金繩開玉匣(齊書高帝紀自軒黃以降墳素所紀略可言者莫崇乎堯舜丨丨丨而握天鏡)
(丨丨丨而總地維)超商卷夏(齊書樂志皇齊啟運從瑤璣靈鳳啣書集紫薇和樂既洽神所依丨)
(丨丨丨耀英暉)苞池江海籠苑嵩岱(齊書劉善明傳陛下高嘯閒軒鯨鯢自翦垂拱雲帟)
(九服載宴靡一戰之勞無半辰之棘丨丨丨丨丨丨丨丨)仰緯彤雲俯臨紫極(齊書蕭穎)
(胄傳昔我太祖高皇帝德範生民功格天地丨丨丨丨丨丨丨丨)塗懽里忭(梁書武帝紀援彼已)
(溺觧此倒懸丨丨丨丨自近及遠)輪裳稟朔(梁書武帝紀浹海㝢以馳風罄丨丨而丨丨)王
猷如玉(梁書沈約傳闢終古而遐念信丨丨其丨丨)浸仁沐義昭景飲醴(梁書)
(江淹傳方今聖歴欽明天下樂業莫不丨丨丨丨丨丨丨丨)化穆三雍人從五典(梁書)
(徐勉傳丨丨丨丨丨丨丨丨秩宗之教勃焉以興)淳耀(梁書裴子野傳皇家丨丨多士盈庭)浮琛
委贄越險效珍(梁書張率傳日入之所丨丨丨丨風被之域丨丨丨丨)勲踰象緯
(陳書高祖紀既景煥於圖書方葳蕤於史牒高丨丨於丨丨積德冠於嵩華)禮爲楨幹律等
銜策(陳書高祖紀丨丨丨丨丨丨丨丨四維皆舉八柄有常)跨厲嵩溟(陳書高祖紀英猷遠)
(量丨丨丨丨包一車書括囊寰宇)揖拜堯圖經綸禹跡(陳書宣帝紀高祖武皇帝丨丨)
(丨丨丨丨丨丨配天之業光辰象而利貞格地之功侔川岳而長遠)召民秀問治狀(魏書高祖)
(紀詔曰往年縣丨丨丨二人丨以守宰丨丨善惡具聞將加賞罰)四象齊茂(魏書高祖紀惟我太)
(祖丕丕之業與丨丨丨丨)受耳目賜(魏書高祖紀贊欽明稽古協御天人帝王制作朝野軌度斟酌)
(用捨煥乎其有文章海内生民咸丨丨丨之丨)惠液(魏書肅宗紀詔曰朕叨承乾歴撫馭宇宙調風布政)
(思廣丨丨)乾構(魏書廣陵王羽傳高祖謂尚書等曰朕仰纂丨丨君臨萬宇)龍文虎武(魏書)
(衛操傳桓帝功烈桓桓丨丨丨丨)羲農齊烈(魏書崔浩傳太祖用漠北醇樸之人南入中地變風)
(易俗化洽四海自與丨丨丨丨)總宙(魏書源子恭傳竊惟皇魏居震統極丨丨馭宇革制土中垂式無外)
茂矩英規(魏書源子恭傳高祖始基世宗恢構功成作樂治定制禮乃訪遺文修廢典建明堂立學)
(校興一代之丨丨標千載之丨丨)文德經綸良才光贊(魏書李訢傳至治之隆非丨丨)
(無以丨丨王道太平之美非丨丨無以丨丨皇化)經闡素風(魏書高允傳允表曰仰惟先朝每欲)
(憲章昔典丨丨丨丨)養黃髮育青衿(魏書李崇傳丨丨丨以詢格言丨丨丨而敷典式用能享)
(國久長風徽萬祀)二漢典法(魏書辛雄傳高祖孝文皇帝選三代之異禮採丨丨之丨丨)春
風鼓俗(魏書辛雄傳陛下道邁前王功超往代敷丨丨而丨丨旌至德以調民)模唐軌虞
(魏書羊深傳大魏乘乾統物欽若奉時丨丨丨丨率由前訓)造物開符(魏書釋老志仰惟高祖定)
(鼎嵩瀍卜世悠遠慮括終始制洽天人丨丨丨丨垂之萬葉)持衡擁璇(北齊書文宣帝紀重華握)
(歴丨丨丨丨)石鷰羣飛銅烏杓轉(北齊書樊遜傳陛下受天明命屈己濟民山鬼效靈)
(海神率職湘中丨丨沐時雨而丨丨臺上丨丨溯和風而丨丨)職貢與雲雨俱通憲章
共光華竝亘(周書宣帝紀丨丨丨丨丨丨丨丨丨丨丨丨丨丨圓首方足咸登仁夀)虞舜
大功二十姬發合位三五(隋書高祖紀化通冠𢃄威震幽遐丨丨之丨丨丨丨未足)
(相比丨丨之丨丨丨丨豈可足論)經朝庇野(隋書音樂志自中徂外丨丨丨丨政反淪風威還缺)
(雅旁作穆穆格於上下)定五雲官齊八風令(隋書音樂志丕哉馭帝籙鬱矣當天命方)
(丨丨丨丨先丨丨丨丨)續地補天(隋書音樂志九域載安兆庶斯賴丨丨之厚丨丨之大聲隆有)
(截化覃無外)金科照玉條明(隋書音樂志道謐丨丨丨時乂丨丨丨)納民夀域
驅俗福林(隋書薛道衡傳偃伯戢戈正禮裁樂丨丨丨丨丨丨丨丨至政也)紀扈司鳳
(隋書許善心傳出震乘離之君丨丨丨丨之后)旁凝射汾(隋書許善心傳天保大定於鑠我君武義)
(乃武文教惟文横塞宇宙丨丨丨丨軒物重造姚風再薰)軒物重造姚風再薰(見上)權
正兼運(北史魏明元帝紀論帝孝心叡略丨丨丨丨纂業固基内和外撫)理訴殿申訟
車(北史魏宣武帝紀詔立丨丨丨丨丨丨以盡冤窮之理)皇風一鼓(北史鄭羲傳丨丨丨丨兮)
(九地匝戴日依天清六合)遠軌軒唐(北史李彪傳彪曰五帝之臣臣不若君故君親攬其事三王君)
(臣智等故共理機務主上親攬蓋丨丨丨丨)結轍象胥駢羅典屬(舊唐書明皇紀論烽)
(燧不驚華戎同軌象郡炎州之玩雞林鯷海之珍莫不丨丨於丨丨丨丨於丨丨)保寧華夏(舊唐)
(書文宗紀詔曰導迎休應漸致輯熙期克荷於宗祧思丨丨於丨丨)鑿乾構象闢土開基
(舊唐書禮儀志高祖神堯皇帝丨丨丨丨丨丨丨丨)紹統披元循機闡極(舊唐書禮儀志)
(太宗文武聖皇帝丨丨丨丨丨丨丨丨)飲澤(舊唐書音樂志奄有區夏祚啓隆唐百蠻丨丨萬國來王)
化光玉鏡訟息金科(舊唐書音樂志丨丨丨丨丨丨丨丨方興禮樂永戢干戈)上紐
天維下安地軸(舊唐書音樂志丨丨丨丨丨丨丨丨徵師涿野萬國咸服)承天撫籙
纂聖登皇(舊唐書音樂志丨丨丨丨丨丨丨丨遐清萬㝢仰協三光)道光執契化籠
提象(舊唐書音樂志俗荷財成物資含養丨丨丨丨丨丨丨丨)大苞天域(舊唐書音樂志皇帝)
(孝德子孫千億丨丨丨丨長亘不極)崇極天之峻(舊唐書魏徵傳人君當神器之重居域中之大)
(將丨丨丨丨丨永保無疆之休)鳴琴垂拱(舊唐書魏徵傳丨丨丨丨不言而化)揭三辰燭
天下(舊唐書虞世南等傳論文皇帝丨丨丨而丨丨丨羣賢霧集人知所奉)長世字人(舊唐)
(書令狐德棻傳詔曰朕握圖馭宇丨丨丨丨)連胥絶軌軒頊良規(舊唐書于志寧傳陛)
(下纂聖昇祚繼明御極追丨丨之丨丨蹈丨丨之丨丨)心醉神足(舊唐書朱敬則傳明王之理天)
(下也流愷悌之甘澤浸曠蕩之膏腴正理革其滛邪淳風柔其骨髓使天下之人丨丨而丨丨)潤澤生
人(舊唐書賈耽傳肅宗掃平氛祲丨丨丨丨)共柯殊工同枰獨勝(舊唐書李訓鄭注等)
(傳論王者之政以德覇者之政以權古先后王率由茲道而遂能息人靖亂垂統作則者如梓人丨丨而丨丨)
(良奕丨丨而丨丨蓋任得其術則事無後艱)綿區飲化匝宇歸仁(舊唐書鄭畋傳我國)
(家應五運以承乾躡三王之垂綂丨丨丨丨丨丨丨丨十八帝之鴻猷銘於神鼎三百年之睿澤播在人謠)
銘於神鼎播在人謠(見上)扇以淳風(舊唐書張藴古傳大寳箴曰我皇撫運丨)
(丨丨丨)輿蓋二儀(舊唐書鐡勒傳詔曰彌綸八極丨丨丨丨振絶代之英聲畢天下之能事)永
徽之政有貞觀風(唐書長孫無忌傳初無忌與遂良悉心奉國以天下安危自任故丨丨丨)
(丨丨丨丨丨帝亦賓禮老臣拱已以聽綱紀弛張此两人維持之也)去萋斐之角牙頓姦
險之芒刃(唐書朱敬則傳下寬大之令流曠蕩之澤丨丨丨丨丨丨丨丨丨丨丨丨)三足記
(唐書盧景亮傳景亮善屬文根於忠仁有經國志嘗謂人君足食足兵而又得士天下可為也乃興軒頊以來)
(至唐剟治道之要著書上下篇號丨丨丨剟音掇刊也)運臂率指屈伸把握(唐書柳宗)
(元傳堯置州牧四岳持而綱之立有德有功有能者參而維之丨丨丨丨丨丨丨丨莫不統率)蒸為清
氛疏為泠風(唐書柳宗元傳大聖乃起丕降霖雨濬滌盪沃丨丨丨丨丨丨丨丨人乃漻然休然)
(相晞以生相持以成相彌以寧)賦徹而藏刑輕以清(唐書柳宗元傳懿其休風是喣是吹)
(父子熙熙相寧以嬉丨丨丨丨厚我糗粻丨丨丨丨我完靡傷)治具畢張(唐書韓愈傳方今聖賢相)
(逄丨丨丨丨拔去兇邪登崇畯良占小善者率以錄名一藝者無不庸爬羅剔抉刮垢磨光蓋有幸而獲選孰)
(云多而不揚)關機闔開(唐書韓愈傳陛下即位以來躬親聽斷旋乾轉坤丨丨丨丨雷厲風飛日)
(月清照天戈所麾無不從順宜定樂章以告神明東廵泰山奏功皇天具著顯庸明示得意使永永年服我成)
(烈)永永年服成烈(見上)剗袚荒荼(唐書循吏傳序唐興承隋亂離丨丨丨丨始擇)
(用州刺縣令)協氣嘉生薰爲太平(唐書循吏傳序丨丨丨丨丨丨丨丨垂祀三百與漢)
(相埒)鉏纇夷荒(唐書儒學傳序高祖始受命丨丨丨丨)鼓笥踵堂誾誾秩秩
(唐書儒學傳序諸生員至三千二百自元武屯營飛騎皆給博士受經能通一經者聽入貢限四方秀艾挾策)
(負素坌集京師文治煟然勃興於是新羅高昌百濟吐蕃高麗等並遣子弟入學丨丨丨丨者凡八千餘人紆)
(侈袂曳方履丨丨丨丨雖三代之盛所未聞也按煟音位)文治煟然勃興(見上)獄空(宋史)
(眞宗紀開封府奏丨丨詔嘉之)元祐之政庶幾仁宗(宋史哲宗紀贊哲宗以冲幼踐祚宣)
(仁同政登俊良闢言路天下人心翕然向治而丨丨丨丨丨丨丨丨)大屏記注(宗史孝宗紀輔臣晚)
(對選德殿御坐後有丨丨丨丨諸道監司郡守姓名因命都堂視此書之)文垂日虹(宋史樂志紹天)
(承業繼世立功帷幄屢勝車書始同武掃氛霧丨丨丨丨)權輿光大(宋史樂志肅肅懿祖肇基鴻源)
(丨丨丨丨燕翼貽孫)濬發神功恢張聖理(宋史樂志赫赫英皇總提邦紀丨丨丨丨丨丨)
(丨丨)文恬武嬉(宋史樂志帝撫熙運晏粲協期禮明樂備丨丨丨丨)山河國寳日月
人文(宋史樂志蕩蕩無私世巍巍至聖君丨丨分丨丨丨丨耀丨丨)八審(宋史張昭傳昭疏曰臣念)
(保邦之道有丨丨焉夫委任審於材器聽受審於忠邪出令審於煩苛興師審於德力賞罰審於喜怒毁譽審)
(於愛憎議論審於賢愚嬖寵審於奸佞推是八審以決萬機庶可以臻至治)六綱(宋史竇儼傳世宗方)
(切於治道儼上疏曰歴代致理丨丨爲首一曰明禮二曰崇樂三曰熙政四曰正刑五曰勸農六曰經武)孝
治天下獎及人親(宋史賈黃中傳太宗召見其母王氏命坐謂曰教子如是眞孟母矣作詩)
(賜之頒賜甚厚謂侍臣曰朕嘗念其母有賢德七十餘年未覺老因目參知政事蘇易簡曰易簡之母亦如之)
(自古賢母不可多得易簡前謝曰陛下以丨丨丨丨丨丨丨丨臣寔何人膺茲榮遇)左契斯執六
轡遂和(宋史陳彭年傳大寳箴曰六合至廣萬彙尤多風俗靡一嗜欲相摩如馭朽索若防決河丨丨)
(丨丨丨丨丨丨)人文闡燿(宋史梁顥傳唐氏之御天下也列聖間出丨丨丨丨)可否萬幾
(宋史唐介傳帝自至和後臨朝淵默介言君臣如天地以交泰為理願時延羣下發德音丨丨丨丨以幸天下)
小堯舜(金史世宗紀贊世宗躬節儉崇孝弟信賞罰重農桑愼守令之選嚴廉察之責孳孳為治夜以)
(繼日可謂得爲君之道矣當此之時羣臣守職上下相安家給人足倉廩有餘刑部歲斷死罪或十七人或二)
(十人號稱丨丨丨此其效騐也)善人爲寳(元史仁宗紀帝諭左右曰回回以寳玉鬻於官朕思此物)
(何足為寳惟丨丨乃可丨丨善人用則百姓安茲國家所宜寳也)奉法明幽(逸周書古者明王丨)
(丨以丨丨)九等得宜八政得則(逸周書古之聖王樂體其政士有丨丨皆丨其丨曰材多)
(人有丨丨皆丨其丨曰禮服士樂其生而務其宜是故奏鼓以章樂奏舞以觀禮奏歌以觀和禮樂既和其上)
(乃不危)圖畫乾坤(陸賈新語於是先聖乃仰觀天文俯察地理丨丨丨丨以定人道民始開悟知)
(有父子之親君臣之義夫婦之别長幼之序)乘天威合天氣承天功象天容
(陸賈新語聖人丨丨丨丨丨丨丨丨丨丨丨丨而不與為功豈不難哉)振長策(賈誼新書丨丨丨而)
(御宇内履至尊而制六合)天清澈地富煴(賈誼新書逮至德渥澤洽調和大暢則丨丨丨丨丨)
(丨物時熟民心不挾詐賊氣脉淳化爍乎大仁之化也)鑠乎大仁之化(見上)爲四選
(董仲舒春秋繁露先王因人之氣而分其變以丨丨丨是故三公之位聖人之選也三卿之位君子之選也三)
(大夫之位善人之選也三士之位正直之選也分人之變以爲四選選立三臣如天之分歲之變以爲四時時)
(有三節也)風令雨施(董仲舒春秋繁露聖人在上位天覆地載丨丨丨丨雨施者布德均也風令者)
(言令直也)行義爲阻道德爲塞(桓寬鹽鐡論誠以丨丨丨丨丨丨丨丨賢人為兵聖人為)
(守則莫能入如此則中國無狗吠之警而邊境無鹿駭狼顧之憂矣)背隂向陽前德後刑
(桓寬鹽鐡論天賤冬而貴春申陽屈隂故王者南面而聽天下丨丨丨丨丨丨而丨丨也)曠若大路
(桓寬鹽鐵論王者立法丨丨丨丨)檼栝輔檠(桓寬鹽鐵論聖人審於是非察於治亂故設明法陳)
(嚴刑坊非矯邪若丨丨丨丨之正弧剌也按檼揉曲者也栝正方者也輔檠輔正弓弩者也弧剌弓之不正者)
(也剌音辣)畫衣冠非阿刻肌膚非故(桓寬鹽鐡論夫少目之網不可以得魚三章之)
(法不可以爲治故令不得不加法不得不多唐虞丨丨丨丨丨湯武丨丨丨丨丨時世不同輕重之務異也)
有紱冕有斧鉞(劉向說苑昔明王丨丨丨以尊賢丨丨丨以誅惡故其賞至重而刑至深而天)
(下變孔子賢顔淵無以賞之賤孺悲無以罰之故天下不從是故道非權不立非勢不行是道尊然後行)獨
化陶鈞之上(劉向新序聖王制世御俗丨丨於丨丨丨丨能不牽乎卑亂之言不惑乎衆多之口)
鳳麟翔舞(劉向新序堯舜之誠感於萬國動於天地故荒外從風丨丨丨丨下及微物咸得其所)
諭教(劉向說苑當堯之時有苖氏不服禹欲伐之舜曰丨丨猶未竭也䆒諭教焉而有苖氏請服)讓
爲閒田(劉向說苑虞人與芮人質其成於文王入文王之境則見其人民之讓爲士大夫入其國則見)
(其士大夫讓為公卿二國者未見文王之身而丨其所爭以丨丨丨而反)咮咮喁喁(嚴遵道德指歸)
(論上德之君兼包大營澤及萬國知不足以倫其化言不足以道其俗天下丨丨丨丨皆蒙其化而被其和)
平静如水正直如繩(嚴遵道德指歸論上義之君心如規矩志如尺衡丨丨丨丨丨丨丨)
(丨好舉大功以建鴻號)跂行喙息樂其生蜎飛蝡動得其所(嚴遵道德)
(指歸論上仁之君舉措得時天下懽喜丨丨丨丨皆丨丨丨丨丨丨丨盡丨丨丨)皇猷丕丕(馬融)
(忠經王者兢兢戒慎日增其明禄賢官能式敷大化惠澤長久黎民咸懷故得丨丨丨丨行於四方揚於後代)
鑿井耕田(王充論衡論語曰大哉堯之為君也蕩蕩乎民無能名焉傳曰有年五十擊壤於路者觀)
(者曰大哉堯德乎擊壤者曰吾日出而作日入而息丨丨而飲丨丨而食堯何等力此言蕩蕩無能名之效也)
何等力(見上)家可皆官(王充論衡堯舜之民可比屋而封言其丨有君子之行丨丨丨也)
若烹小鮮(王充論衡夫百姓魚獸之類也上德治之丨丨丨丨與天地同操也)蒙化貞慤
(應劭風俗通顓者專也頊者信也言其承易文之以質使天下丨丨皆貴丨丨也)醇美嚳然(應劭)
(風俗通嚳者考也成也言其考明法度丨丨丨丨若酒之芬香也)隆興煥炳(應劭風俗通堯者高)
(也饒也言其丨丨丨丨最高明也)道以三興德以五成(應劭風俗通三統者天地人之)
(始道之大綱也五行者品物之宗也丨丨丨丨丨丨丨丨故三皇五帝三王五伯至道不遠三五復反譬若循)
(連鐶順鼎耳窮則反本終則復始也)三才序五事備(荀悅申鑒若乃二端不愆五德不離六節)
(不悖則丨丨允丨丨丨交丨百工惟釐庶績咸熙注二端者教與法也五德者仁義禮智信也六節者好惡喜)
(怒哀樂也)有四時(荀悦申鑒天子丨丨丨朝以聽政晝以訪問夕以修令夜以安身)大冶之
爐踊水之機(荀悦申鑒問善治民治其性也或曰冶金而流去火則剛激水而升舍之則降惡乎)
(治曰不去其火則常流激而不止則常升故丨丨丨丨可使無剛丨丨丨丨可使無降善立教者若茲則終身)
(治矣)不空市(荀悦申鑒太上丨丨丨其次不偷竊其次不掠奪上以功惠綏民下以財力奉上是以上)
(下相與空市)規天為圖矩地取法(王嘉拾遺記庖犧時未有書契丨丨丨丨丨丨丨丨)
(視五星之文分晷景之度使鬼神以致羣祠審地勢以定川岳始嫁娶以修人道)含養蠢化(王嘉)
(拾遺記庖犧以木德稱王故曰春皇其明叡照於八區是謂太昊昊者明也位居東方以丨丨丨丨叶於木德)
(其音附角號曰木星)凝薰萬姓陶化八紘(李翺卓異記高宗有事於泰山玉牒文曰今謹)
(告成東嶽歸功上元大寳克隆鴻基永固丨丨丨丨丨丨丨丨)養兵為百代利(卲博聞見後錄)
(太祖既定天下嘗令趙普等陳當今已施行可利及後世者普等歴言大功數十太祖俾更言其上者普等歴)
(畢思慮無以言因以為請太祖曰吾家家事惟丨丨丨丨丨之丨蓋凶年歲有叛民而無叛兵不幸樂歲變生)
(有叛兵而無叛民普等曰此聖略非下臣所及)奏牘不聞(王闢之澠水燕談錄咸平三年大理寺上)
(言曰本寺案牘未決者常幾百事近日逾月並無公案漢文決刑四百唐太宗決罪三百史臣書之以為刑措)
(今以四海之廣而丨丨丨丨動輙逾月足以知民識禮義而不犯於有司也請載之史筆)光萬葉(葉廷)
(珪海錄碎事韓顯宗上書曰愚謂代京宜建畿置尹一如故事崇本重舊以丨丨丨)帝迹皇流(葉廷)
(珪海錄碎事顔延年詩丨丨懸衡丨丨共貫)三條𢃄(葉廷珪海錄碎事錢俶進寳犀帶太祖曰朕有)
(丨丨丨與此不同俶請宣示太祖笑曰汴河一條惠民河一條五丈河一條俶大愧服)八九遥迹
(葉廷珪海錄碎事王元長詩序邁三五而不追踐丨丨之丨丨注七十二君爲八九)
御定子史精華卷十四
