欽定四庫全書
御定子史精華卷八十一
倫常部一
君臣
如地如天如月如日(管子丨丨丨丨何私何親丨丨丨丨唯君之節)言室滿室
言堂滿堂(管子丨丨丨丨丨丨丨丨是謂聖王)抱蜀(管子丨丨不言而廟堂既修)君知
臣臣亦知君(管子丨丨丨丨丨丨丨知己也故臣莫敢不竭力俱操其誠以來)中正無
私忠信不黨(管子為人君者丨丨而丨丨為人臣者丨丨而丨丨)左操五音右執
五味(管子丨丨丨丨丨丨丨丨此言君臣之分也君出令佚故立於左臣任力勞故立於右夫五音不同)
(聲而能調此言君之所出令無妄也而無所不順順而令行政成五味不同物而能和此言臣之所任力無妄)
(也而無所不得得而力務財多)多忠少欲(管子日益之而患少者惟忠日損之而患多者惟欲丨丨)
(丨丨智也為人臣者之廣道也)六謀(管子凡人君之德行威嚴非獨能盡賢於人也曰人君也故從而貴)
(之不敢論其德行之高卑有故為其殺生急於司命也富人貧人使人相畜也貴人賤人使人相臣也人主操)
(此六者以畜其臣人臣亦望此六者以事其君君臣之會丨者謂之丨)廕德仰生(管子夫為人君)
(者丨丨於人者也為人臣者丨丨於上者也)言下力上(管子君人也者無貴如其言人臣也者無)
(愛如其力丨丨丨丨而臣主之道畢矣)君豐臣教(管子古之王者其丨丨其丨丨注君豐臣教則)
(君能制臣)如白與黑(管子君臣相與高下之處也如天之與地也其分畫之不同也丨丨之丨丨也)
(故君臣之間明別則主尊臣卑)得一以為天下貞(老子昔之得一者天得一以清地得一以)
(寕神得一以靈谷得一以盈萬物得一以生侯王丨丨丨丨丨丨丨其致一也)四大居一(老子道大)
(天大地大王亦大域中有丨丨而王丨其丨焉)君甘臣酸君淡臣醎(晏子梁邱據御六馬)
(而來公曰據與我和者夫晏子曰此所謂同也所謂和者丨丨則丨丨丨丨則丨丨今據也甘君亦甘所謂同)
(也安得為和)身尊民安事治身榮(晏子景公問晏子曰為君丨丨丨丨為臣丨丨丨丨)
(難乎易乎晏子對曰易公曰何若對曰為君節養其餘以顧民則君尊而民安為臣忠信而無踰職葉則事治)
(而身榮)一心(晏子梁邱據問晏子曰子事三君君不同心而子俱順焉仁人固多心乎晏子對曰嬰聞)
(之順愛不懈可以使百姓暴強不忠不可以使一人丨丨可以事百君三心不可以事一君仲尼聞之曰小子)
(識之晏子以一心事百君者也)二子治國一臣樂身(晏子景公飲酒夜移於晏子前驅欵)
(門曰君至晏子被元端立於門曰諸侯得微有故乎國家得微有事乎君何為非時而夜辱公曰酒醴之味金)
(石之聲願與夫子樂之晏子對曰夫布薦席陳簠簋者有人臣不敢與焉公曰移於司馬穰苴之家前驅欵門)
(曰君至穰苴介胄操戟立於門曰諸侯得微有兵乎大臣得微有叛者乎君何為非時而夜辱公曰酒醴之味)
(金石之聲願與將軍樂之穰苴對曰夫布薦席陳簠簋者有人臣不敢與焉公曰移於梁邱據之家前驅欵門)
(曰君至梁邱據左操瑟右挈竽行歌而出公曰樂哉今夕吾飲也微彼丨丨者何以丨吾丨微此丨丨者何以)
(丨吾丨)非奉餽茵席臣(晏子晏子侍於景公朝寒公曰請進暖食晏子對曰嬰非君奉餽之)
(臣也敢辭公曰請進服裘對曰嬰非君茵席之臣也敢辭公曰然夫子之於寡人何為者也對曰嬰社稷之臣)
(也)輿安策勁馬良輪利(鄧析子勢者君之輿威者君之策臣者君之馬民者君之輪勢)
(固則丨丨威定則丨丨臣順則丨丨民和則丨丨)三累四責(鄧析子君有丨丨臣有丨丨何謂三)
(累惟親所信一累以名取士二累近故親疎三累何謂四責受重賞而無功一責居大位而不治二責理官而)
(不平三責御軍陣而奔北四責君無三累臣無四責可以安國)弗弗詻詻(墨子君必有丨丨之臣上)
(必有丨丨之下)家君(墨子丨丨得善人而賞之得暴人而罰之善人之賞而暴人之罰則家必治矣)進
前不御聞聲相思(鬼谷子君臣上下之事有遠而親近而疏就之不用去之反求日丨丨而)
(丨丨遥丨丨而丨丨)不變之法(尹文子丨丨丨丨君臣上下是也)道異繩一(商子王道)
(一端而臣道亦一端所丨則丨而所丨則丨也)志合言從(列子管仲之相齊也君滛亦滛君奢亦奢)
(丨丨丨丨道行國覇)無所逃於天地之間(莊子臣之事君義也無適而非君也丨丨丨丨)
(丨丨丨丨)與天為徒與人為徒與古為徒(莊子内直者丨丨丨丨與天為徒者)
(知天子之與已皆天之所子而獨以已言蘄乎而人善之蘄乎而人不善之邪若然者人謂之童子是之謂與)
(天為徒外曲者丨丨之丨丨也擎跽曲拳人臣之禮也人皆為之吾敢不為邪為人之所為者人亦無疵焉是)
(之謂與人為徒成而上比者丨丨丨丨其言雖教讁之實也古之有也非吾有也若然者雖直不為病是之謂)
(與古為徒)德友(莊子吾與孔丘非君臣也丨丨而已矣)不諂其君(莊子忠臣丨丨丨丨)身
在江海心居魏闕(莊子中山公子牟謂瞻子曰丨丨丨丨之上丨丨乎丨丨之下奈何瞻子)
(曰重生重生則利輕)素皇内帝(鶡冠子此丨丨丨丨之法注帝者天號王者人稱皇者天人之總美)
(大之名謂之素皇内帝則又其至也)調泰鴻(鶡冠子泰一者執大同之制調丨丨之氣正神明之位者)
(也)北面委質無有二心(韓非子賢者之為人臣丨丨丨丨丨丨丨丨朝廷不敢辭賤軍)
(旅不敢辭難順上之為從主之法虛心以待令而無是非也)修頭修足(韓非子為人臣者譬之若)
(手上以丨丨下以丨丨)若桴若鼓(韓非子至治之國君丨丨臣丨丨)淵魚(韓非子勢重者)
(人主之丨也臣者勢重之丨也魚失於淵而不可復得也人主失其勢重於臣而不可復收也)勞於索
人佚於使人(韓非子齊桓公之時晉客至有司請禮桓公曰告仲父者三而優笑曰易哉為君一)
(曰仲父二曰仲父桓公曰吾聞君人者丨丨丨丨丨丨丨丨吾得仲父已難矣得仲父之後何為不易乎哉)
高天泰山壑谷鬴洧(韓非子以其主為丨丨丨丨之尊而以其身為丨丨丨丨之卑)壤
地草木(韓非子君者丨丨也臣者丨丨也必壌地美然後草木碩大)國君之寳(荀子勢在)
(人上則王公之材也在人下則社稷之臣丨丨丨丨也)欲是之主建是之士(荀子丨丨)
(丨丨並肩而存能丨丨丨丨不世絶千歲而不合何也曰人主不公人臣不忠也人主則外賢而偏舉人臣則)
(爭職而妬賢是其所以不合之故也)分施(荀子請問為人君曰以禮丨丨均徧而不偏請問為人臣曰以)
(禮待君忠順而不懈)均徧不偏忠順不懈(見上)儀正槃圓盂方(荀子君者)
(儀也丨丨而景正君者槃也丨丨而水圓君者盂也丨丨而水方)民之源(荀子君者丨丨丨也源清)
(則流清源濁則流濁)四統俱而天下歸(荀子道者何也曰君道也君者何也曰能羣也能羣)
(也者何也曰善生養人者也善班治人者也善顯設人者也善藩飾人者也善生養人者人親之善班治人者)
(人安之善顯設人者人樂之善藩飾人者人榮之丨丨者丨丨丨丨丨之夫是之謂能羣)門戶牖嚮
(荀子便嬖左右者人主之所以窺遠收衆之丨丨丨丨也不可不早具也故人主必將有便嬖左右足信者然)
(後可其知惠足使規物其端誠足使定物然後可夫是之謂國具)基杖(荀子卿相輔佐人主之丨丨也)
(不可不早具也故人主必將有卿相輔佐足任者然後可其德音足以鎮撫百姓其知慮足以應待萬變然後)
(可夫是之謂國具)態臣(荀子内不足使一民外不足使距難百姓不親諸侯不信然而巧敏佞說善取)
(寵乎上是丨丨者也)聖臣(荀子殷之伊尹周之太公可謂丨丨矣)妒臣(荀子君有丨丨則賢人不)
(至)舟水(荀子君者丨也庶人者丨也)執圜處方(吕氏春秋主丨丨臣丨丨方圜不易其國)
(乃昌)天賞(吕氏春秋有丨丨得為主)百倍之臣(吕氏春秋子培賢者也又為王丨丨丨丨)適
往(吕氏春秋帝也者天下之丨也王也者天下之丨也)君因臣為(吕氏春秋古之王者其所為少)
(其所因多因者君術也為者臣道也為則擾矣因則靜矣)根本枝葉(淮南子君丨丨也臣丨丨也)
錘以玉環(揚子帶其鈎鞶丨丨丨丨注鈎無帶不立帶無鈎不著相湏成體以自申束不失禮節可)
(以為王臣故有玉環而佩也)正其腹引其背(揚子丨丨丨丨丨丨酋貞注腹内也背外也酋)
(就也自内及外君臣道正故就貞)□夫(揚子大虛既邪或直之或翼之得丨丨測曰虛邪□夫得賢臣)
(也按□古矢字)羣策羣力(揚子漢屈丨丨羣策屈丨丨)舜禹有土(揚子然則丨丨丨丨)
(乎曰舜以尭作土禹以舜作土)明光若禔(揚子或問君曰丨丨問臣曰丨丨敢問何謂也曰君子在)
(上則明而光其下在下則順而安其上)無私無偏(文中子房元齡問事君之道子曰丨丨問使人)
(之道曰丨丨)廣問專對(文中子非明君孰能丨丨非達臣孰能丨丨乎)為臣必臣為
君必君(國語丨丨丨丨丨丨丨丨寬肅宣惠君也敬恪恭儉臣也)民之川澤(國語夫君也者)
(丨丨丨丨也行而從之美惡皆君之由民何能為焉)宗臣(國語男女之享不及丨丨宗室之謀不過宗人)
(謀而不犯微而昭矣)君為我心(國語事君者丨丨丨丨制不在我)三世仕家君之
(國語丨丨丨丨丨丨再世以下主之)范中行之良(國語趙簡子歎曰吾願得丨丨丨丨丨臣史黯)
(侍曰將焉用之簡子曰良臣人之所願也又何問焉對曰臣以為不良故也夫事君者諫過而賞善薦可而替)
(不獻能而進賢擇才而薦之朝夕誦善敗而納之道之以文行之以順勤之以力致之以死聽則進不則退今)
(范中行氏之臣不能匡相其君使至於難君出在外又不能定而棄之則何良之為若弗棄則主焉得之夫二)
(子之良將勤營其君使復立於外死而後止何日以來若來乃非良臣也簡子曰善吾言實過矣)君行
制臣行意(國語反至五湖范蠡辭於王曰君王勉之臣不復入於越國矣王曰不榖疑子之所謂者)
(何也范蠡對曰臣聞之為人臣者君憂臣勞君辱臣死昔者君王辱於會稽臣所以不死者為此事也今事已)
(濟矣蠡請從會稽之罰王曰所不掩子之惡揚子之美者使其身無終没於越國子聽吾言與子分國不聽吾)
(言身死妻子為戮范蠡對曰臣聞命矣丨丨丨丨丨丨遂乘輕舟以浮於五湖莫知其所終極王命工以良金)
(寫范蠡之狀而朝禮之浹日而令大夫朝之環會稽三百里者以為范蠡地曰後世子孫有敢侵蠡之地者使)
(無終没於越國皇天后土四鄉地主正之按史記越世家大指相同行制作行令)良金寫狀(見上)
忠臣愛名(戰國策臣聞明主愛其國丨丨丨其丨)九佐七友五丞三輔(戰國)
(策尭有丨丨舜有丨丨禹有丨丨湯有丨丨)股掌臣(戰國策犀首見梁君曰臣盡力竭智欲以為王)
(廣土取尊名田需從中敗君王又聽之是臣終無成功也需亡臣將侍需侍臣請亡王曰需寡人之丨丨之丨)
(也為子之不便也殺之亡之毋謂天下何内之無若羣臣何也今吾為子外之令毋敢入子之事入子之事者)
(吾為子殺之亡之胡如)帝與師處王與友處(戰國策郭隗先生曰丨者丨丨丨丨者丨)
(丨丨覇者與臣處)素王九主(史記殷本紀阿衡欲于湯而無由乃為有莘氏媵臣負鼎俎以滋味)
(說湯致於王道或曰伊尹處士湯使人聘迎之五反然後肯往從湯言丨丨及丨丨之事湯舉任以國政注劉)
(向別錄曰九主者有法君專君授君勞君等君寄君敢君國君三歲社君凡九品索隱曰按素王者太素上皇)
(其道質素故稱素王九主者三皇五帝及夏禹也)唯唯鄂鄂(史記趙世家簡子有臣曰周舍好直)
(諫周舍死簡子每臨朝常不悦大夫請辠簡子曰大夫無罪吾聞千羊之皮不如一狐之腋諸大夫朝徒聞丨)
(丨不聞周舍之丨丨是以憂也)殘蠧(史記趙世家肥義謂信期曰吾聞姦臣在朝國之丨也讒臣在中主)
(之丨也)依日月之末光(史記蕭相國世家蕭何於秦時為刀筆吏碌碌未有竒節及漢興丨)
(丨丨丨丨丨何謹守管籥因民之疾奉法順流與之更始)畫策臣(史記留侯世家張良多病未嘗特將)
(兵常為丨丨丨時時從漢王)三寸舌為帝者師(史記留侯世家留侯曰今以丨丨丨丨丨)
(丨丨封萬戶位列侯此布衣之極於良足矣)䣛前於席(史記商君傳衛鞅復見孝公公與語不自)
(知丨之丨丨丨也語數日不厭)剖心折肝相信(史記鄒陽傳蘇秦相燕燕人惡之於王王按劍)
(而怒食以駃騠白圭顯於中山中山人惡之魏文侯文侯投之以夜光之璧何則兩主二臣丨丨丨丨丨丨豈)
(移於浮辭哉)親如膠漆(史記鄒陽傳百里奚乞食於道路繆公委之以政寗戚飯牛車下而桓公)
(任之以國此二人者豈借宦於朝假譽於左右然後二主用之哉感於心合於行丨丨丨丨昆弟不能離豈惑)
(於衆口哉)骨鯁(史記刺客傳方今吴外困於楚而内空無丨丨之臣是無如我何)定一尊(史記)
(李斯傳今陛下并有天下辨白黑而丨丨丨)如失左右手(史記淮隂侯傳何聞信亡不及以聞)
(自追之人有言上曰丞相何亡丨丨丨丨丨)風陽中之隂大臣之象(漢書天文志巽)
(在東南為風丨丨丨丨丨丨丨丨丨也)金石交(漢書韓信傳楚以亡龍且項王恐使旴台人武陟往)
(說信曰足下何不反漢與楚楚王與足下有舊故且漢王不可必身居項王掌握中數矣然得脱背約復擊項)
(王其不可親信如此今足下雖自以為與漢王為丨丨丨然終為漢王所禽矣)一代宗臣(漢書蕭何)
(曹參傳贊何参擅功名位冠羣臣聲施後世為丨丨之丨丨慶流苗裔盛矣哉按國語宗臣謂同姓臣與此別)
(故兩錄焉)堂陛(漢書賈誼傳人主之尊譬如丨羣臣如丨衆庶如地故陛九級上廉遠地則堂高陛亡級)
(廉近地則堂卑高者難攀卑者易陵理埶然也)忘身忘家忘私(漢書賈誼傳化成俗定則為人)
(臣者主耳丨丨國耳丨丨公耳丨丨)務其方以高其節(漢書賈山傳古者大臣不媟故君子)
(不常見其齊嚴之色肅敬之容大臣不得與晏游方正修潔之士不得從射獵使皆丨丨丨丨丨丨丨則羣臣)
(莫敢不正身修行盡心以稱大禮)閨閤之臣(漢書司馬遷傳身直為丨丨丨丨寧得自引深藏於)
(巖穴耶)孔氏師金氏友(漢書金日磾傳帝年幼選置師友大司徒孔光以明經高行為丨丨)
(丨京兆尹金欽以家世忠孝為丨丨丨)故人嚴子陵共卧(後漢書嚴光傳復引光入論道)
(舊故相對累日帝從容問光曰朕何如昔時對曰陛下差增於往因共偃卧光㠯足加帝腹上明日太史奏客)
(星犯御座甚急帝笑曰朕丨丨丨丨丨丨丨耳)乳為生湩(後漢書李善傳李善字次孫南陽淯陽人)
(本同縣李元蒼頭也建武中疫疾元家相繼死没唯孤兒續始生數旬而貲財千萬諸奴婢私共計議欲謀殺)
(續分其財産善深傷李氏而力不能制乃潛負續逃去隐山陽瑕邱界中親自哺養丨丨丨丨推燥居濕備嘗)
(艱勤續雖在孩抱奉之不異長君有事輙長跪請白然後行之閭里感其行皆相率修義續年十歲善與歸本)
(縣修理舊業告奴婢於長吏悉收殺之時鍾離意為瑕邱令上書薦善行狀光武詔拜善及續並為太子舍人)
(善顯宗時辟公府㠯能理劇再遷日南太守從京師之官道經淯陽過李元冢未至一里乃脱朝服持鉏去草)
(及拜墓哭泣甚悲身自炊㸑執鼎爼㠯修祭祀垂泣曰君夫人善在此盡哀數日乃去)持鉏去草
(見上)猶魚有水(蜀志諸葛亮傳先主與亮情好日密關羽張飛等不悦先主觧之曰孤之有孔明丨)
(丨之丨丨也願諸君勿復言羽飛乃止)三顧草廬諮當世事(蜀志諸葛亮傳臣本布衣)
(躬耕南陽苟全性命於亂世不求聞達於諸侯先帝不以臣卑鄙猥自枉屈丨丨臣於丨丨之中丨臣以丨丨)
(之丨由是感激遂許先帝以驅馳)觧帶寫誠厚相結納(蜀志諸葛亮傳劉備以亮有殊)
(量乃三顧亮於草廬之中亮深謂備雄姿傑出遂丨丨丨丨丨丨丨丨)寢則同牀恩若兄
弟稠人廣坐侍立終日(蜀志關羽傳先主為平原相以羽飛為別部司馬分統部曲先)
(主與二人丨丨丨丨丨丨丨丨而丨丨丨丨丨丨丨丨随先主周旋不避艱險)常呼曰谷(吴志吳主)
(傳注江表傳曰權於武昌新裝大船名為長安試泛之釣臺泝時風大盛谷利令柂工取樊口權曰當張頭取)
(羅州利拔刀向柂工曰不取樊口者斬即轉柂入樊口風遂猛不可行乃還權曰阿利畏水何怯也利跪曰大)
(王萬乘之主輕於不測之淵戲於猛浪之中船樓裝高邂逅顛危奈社稷何是以利輒敢以死爭權於是貴重)
(之自此後不復名之丨丨丨丨)如比肩之舊(吴志張昭傳孫策創業命昭為長史撫軍中郎將升)
(堂拜母丨丨丨丨丨)呼曰東郡(吳志張紘傳注江表傳曰初權於羣臣多呼其字惟丨張昭為張公)
(紘丨丨丨)外託君臣之義内結骨肉之恩(吳志周瑜傳注江表傳曰初曹公聞)
(瑜年少有美才謂可游說動也乃密下揚州遣九江蔣幹往見瑜幹有儀容以才辯見稱獨步江淮之間莫與)
(為對乃布衣葛巾自托私行詣瑜瑜出迎之謂幹曰子翼良苦遠涉江湖為曹氏作說客耶幹曰吾與足下州)
(里中間別隔遥聞芳烈故來叙闊並觀雅規而云說客無乃逆詐乎瑜曰吾雖不及䕫曠聞絃賞音足知雅曲)
(也因延幹入為設酒食畢遣之曰適吾有密事且出就舘事了別自相請後三日瑜請幹與周觀營中行視倉)
(庫軍資器仗訖還宴飲示之侍者服飾珍玩之物因謂幹曰丈夫處世遇知己之主丨丨丨丨丨丨丨丨丨丨)
(丨丨言行計從禍福共之假使蘇張更生酈叟復出猶撫其背而折其辭豈足下幼生所能移乎幹但笑終無)
(所言幹還稱瑜雅量高致非言辭所問中州之士亦以此多之)馮几前席進前捋鬚(吳志)
(朱桓傳注吴錄曰桓奉觴曰臣當遠去願一捋陛下鬚無所復恨權丨丨丨丨桓丨丨丨丨曰臣今日真可謂)
(捋虎鬚也權大笑)協契斷金(晉書簡文帝紀咸安二年三月癸丑詔頼宰輔忠德道濟伊望羣后)
(竭誠丨丨丨丨内外盡匡翼之規文武致匪躬之節冀因斯道終克弘濟)總角好(晉書何劭傳劭字敬)
(祖少與武帝同年有丨丨之丨)左右恂恂濟濟(晉書王渾傳濟字武子與侍中孔恂王恂楊濟)
(同列為一時秀彦武帝嘗會公卿藩牧於式乾殿顧濟恂而謂諸公曰朕丨丨可謂丨丨丨丨矣按濟王渾子)
異符同契(晉書苻堅載記苻堅將有大志聞猛名遣呂婆樓招之一見便若平生語及廢興大事丨)
(丨丨丨若元德之遇孔明也按猛王猛)磬聲之臣(宋書索虜傳難當將其妻子及其同義告敗關)
(下聖朝憮然顧謂羣臣曰彼之違信背和與牢洛為三一之為甚其可再乎是若可忍孰不可忍是以分命吾)
(等丨丨丨丨助難當報復)處可寒(宋書鮮卑吐谷渾傳樓喜拜曰丨丨丨虜言處可寒宋言爾官家也)
天為我生儉(齊書王儉傳朝廷初基制度草創儉識舊事問無不答上歎曰詩云維嶽降神生甫)
(及申今亦丨丨丨丨丨也)推懷投欵(齊書劉懷珍傳太祖曰我布衣時懷珍便丨丨丨丨况在今日)
(寧當有異)署事有卿名不復細覽(齊書李安民傳家國密事上唯與安民論議謂安民)
(曰丨丨丨丨丨我便丨丨丨丨也)薦誠君側奉義萬里(齊書劉懷珍等傳論丨丨丨丨)
(丨丨丨丨以此知樂推之非妄信民心之有歸)緒以位尊我我以德貴緒(齊書張緒)
(傳緒每朝見世祖目送之謂王儉曰丨丨丨丨丨丨丨丨丨丨也)代我呼范為兄(梁書范雲)
(傳高祖謂臨川王宏鄱陽王恢曰我與范尚書少親善申四海之敬今為天下主此禮既革汝宜丨丨丨丨丨)
(丨)天子四友(梁書謝朏傳齊高帝為驃騎將軍輔政選朏為長史敕與河南褚袨濟陽江斆彭城)
(劉俣俱入侍宋帝時號為丨丨丨丨)黃金在肘不敢失墜(梁書王珍國傳義師至使珍國)
(出屯朱雀門為王茂先所敗乃入城仍密遣郄纂奉明鏡獻誠於高祖高祖斷金以報之後因侍宴帝問曰卿)
(明鏡尚存昔金何在珍國答曰丨丨謹丨臣丨丨丨丨丨)改喚蔡尚書(南史蔡樽傳帝嘗設大臣)
(䴵樽在坐帝頻呼姓名樽竟不答食䴵如故帝覺其負氣乃丨丨丨丨丨樽始放筯執笏曰爾帝曰卿向何聾)
(今何聰對曰臣預為右戚且職在納言陛下不應以名垂喚帝有慙色)既遭唐堯之君不
辭元凱之譽(魏書任城王澄傳車駕還洛引見王公侍臣於清徽堂高祖曰此堂成來未與王公)
(行宴樂之禮後東閤廡堂粗復始就故今與諸賢欲無高而不升無小而不入因之流化渠高祖曰此曲水者)
(亦有其義取乾道曲成萬物無滯次之洗煩池高祖曰此池中亦有嘉魚澄曰此所謂魚在在藻有頒其首高)
(祖曰且取王在靈沼於牣魚躍次之觀德殿高祖曰射以觀德故遂命之次之凝閑堂高祖曰名目要有其義)
(此盖取夫子閑居之義不可縱奢以忘儉自安以忘危故此堂後作茅茨堂謂李冲曰此東曰步元廡西曰遊)
(凱廡此堂雖無唐堯之君卿等當無愧於元凱冲對曰臣丨丨丨丨丨丨丨敢丨丨丨丨丨高祖曰光景垂洛)
(朕同宗則有載考之義卿等將出無遠何得默爾不示德音即命黃門侍郎崔光郭祚通直郎邢巒崔休等賦)
(詩言志燭至公卿辭退李冲再拜上千萬歲夀高祖曰卿向以燭至致辭復獻千萬之夀朕報卿以南山之詩)
(高祖曰燭至辭退庶姓之禮在夜載考宗族之義卿等且還朕與諸王宗室欲成此夜飲)復獻千萬
之壽報以南山之詩(見上)此小兒終效用於子孫(魏書李訢傳訢)
(母賤為諸兄所輕崇曰此子之生相者言貴吾每觀察或未可知遂使入都為中書學生世祖幸中書學見而)
(異之指謂從者曰丨丨丨丨丨丨丨朕之丨丨矣因識眄之世祖舅陽平王杜超有女將許貴戚世祖聞之謂)
(超曰李訢後必宦達益人門戸可以女妻之勿許他貴也遂勸成婚南人李哲常言訢必當貴達杜超之死也)
(世祖親哭三日訢以超壻得在喪位出入帝目而指之謂左右曰觀此人舉動豈不有異於衆必為朕家幹事)
(之臣)幹事之臣(見上)孝順出自臣門富貴恩由陛下(北齊書崔㥄傳)
(㥄一門婚嫁皆是衣冠之美吉凶儀範為當時所稱婁太后為博陵王納㥄妹為妃敕中使曰好作法用勿使)
(崔家笑人婚夕顯祖舉酒祝曰新婦宜男孝順富貴㥄奏曰丨丨丨丨丨丨丨丨丨丨丨丨)三崔二
張不如一康(北齊書陳元康傳世宗入輔京室崔暹崔季舒崔昂等並被任使張亮張徽纂並高)
(祖所待遇然委任皆出元康之下時人語曰丨丨丨丨丨丨丨丨)骨親肉疎所以相付
(北齊書傅伏傳周帝自鄴還至晉州遣高阿那肱等百餘人臨汾召伏伏出軍隔水相見問至尊今在何處阿)
(那肱曰已被捉獲別路入關伏仰天大哭率衆入城於廳事前北面哀號良久然後降周帝見之曰何不早下)
(伏流涕而對曰臣三世蒙齊家衣食被任如此革命不能自死羞見天地周帝親執其手曰為臣當若此朕平)
(齊國唯見公一人乃自食一羊肋以骨賜伏曰丨丨丨丨丨丨丨丨遂别引之與同食令於侍伯邑宿衛授上)
(儀同)使為良臣勿使為忠臣(舊唐書魏徵傳他日徵入奏曰臣聞君臣恊契義同一體)
(不存公道唯事形迹若君臣上下同遵此路則邦之興喪或未可知帝瞿然改容曰吾已悔之徵再拜曰願陛)
(下丨臣丨丨丨丨丨臣丨丨丨帝曰忠良有異乎徵曰良臣稷契臯陶是也忠臣龍逢比干是也良臣使身獲)
(美名君受顯號子孫傳世福禄無疆忠臣身受誅夷君䧟大惡家國並喪空有其名以此而言相去遠矣帝深)
(納其言)自比於金以卿為良匠(舊唐書魏徵傳後以目疾頻表遜位太宗曰朕拔卿)
(於讐虜之中任公以樞要之職見朕之非未嘗不諫公獨不見金之在鑛也何足貴哉良冶鍜而為器便為人)
(所寶朕方丨丨丨丨丨丨丨丨丨卿雖有疾未為衰老豈得便爾)要相偕老(舊唐書裴寂傳六年)
(遷尚書左僕射賜宴於含章殿高祖極歡寂頓首而言曰臣初發太原以有慈旨清平之後許以退耕今四海)
(乂安伏願賜臣骸骨高祖泣下霑襟曰今猶未也丨丨丨丨耳公為台司我為太上逍遥一代豈不快哉)剪
鬚和藥(舊唐書李勣傳勣時遇暴疾驗方云鬚灰可以療之太宗乃自丨丨為其丨丨勣頓首見血泣)
(以懇謝帝曰吾為社稷計耳不湏深謝)君宜轉動臣宜安静(舊唐書張行成傳天陽也)
(地隂也陽君象隂臣象丨丨丨丨丨丨丨丨)或翼或從尸天之功(唐書劉裴傳贊應龍)
(之翔雲雺滃然而從震風薄怒萬空不約而號物有自然相動耳觀二子非有踔越之姿當高祖受命赫然利)
(見於世故能丨丨丨丨丨丨丨丨云)君臣猶父子(唐書張公謹傳卒官下年四十九帝將出次哭)
(之有司奏日在辰不可帝曰丨丨丨丨丨也情感於内安有所避遂哭之)異支一心(唐書杜如晦弟)
(楚客傳方建成難作楚客遁舍嵩山貞觀四年召為給事中太宗曰君居山似之矣謂非宰相不起渠然邪夫)
(走遠者自近人不䘏無官患才不副而兄與我丨丨丨丨者爾當如兄事吾而輔我楚客頓首謝因擢為中郎)
(將)志叶議從相資以成(唐書房杜傳贊方君臣明良丨丨丨丨丨丨丨丨固千載之遇)
(蕭曹之勛不足進焉)鸞鳳冲霄必假羽翼(唐書馬周傳帝嘗以飛白書賜周曰丨丨丨丨)
(丨丨丨丨股肱之寄要在忠力)君宰間不膠漆而固(唐書馬周傳贊帝銳於立事而周所)
(建皆切一時以明佐聖故丨丨丨丨丨丨丨丨恨相得晚宜矣)公在得酣臥(唐書李大亮傳晉王)
(為皇太子詔大亮兼右衛率又兼工部尚書身三職宿衛兩宫每番直常假寐帝勞曰丨丨我丨丨丨)誼
臣(唐書孫伏伽傳李綱孫伏伽可謂丨丨矣)以藥石相報(唐書高馮傳進授太子右庶子數上)
(書言得失辭誠切至帝賜鍾乳一劑曰而進藥石之言朕丨丨丨丨丨)無言不酬(唐書崔日用傳)
(會帝誕日日用采詩大小雅二十篇及司馬相如封禪書獻之借以諷諭且勸告成事有詔賜衣一副物五十)
(叚以示丨丨丨丨之義)吾雖瘠天下肥(唐書韓休傳帝嘗獵苑中或大張樂稍過差必視左)
(右曰韓休知否已而疏輒至嘗引鑑默不樂左右曰自韓休入朝陛下無一日歡何自戚戚不逐去之帝曰丨)
(丨丨丨丨丨矣且蕭嵩每啟事必順旨我退而思天下不安寢韓休敷陳治道多訐直我退而思天下寢必安)
(吾用休社稷計耳)汎洪源俟舟楫(唐書戴至德傳高宗嘗為飛白書賜侍臣賜至德曰丨丨)
(丨丨丨丨郝處俊曰飛九霄假六翮李敬元曰資啟沃罄丹誠崔知悌曰仗忠節贊皇猷皆見意於辭云)流
水朝宗衆星拱極(宋史樂志天子當陽臣工率職丨丨丨丨丨丨丨丨環佩鏘鏘威儀抑抑)
(上下交欣同心同德)交欣(見上)詩友(遼史蕭朴傳字延寧國舅少父房之族父勞古以善屬文為聖)
(宗丨丨)呼小字(金史劉珫傳幼名太平世宗即位珫晝夜兼馳上謁世宗大悦以為護衛十人長往)
(招宗叙白彦敬赫舍哩志寧皆相繼來附還報上喜其有功丨其丨丨而謂之曰太平所至庶幾能贊朕至太)
(平矣)中書右手樞密左手(元史明宗紀天下國家譬猶一人之身丨丨則丨丨也丨丨則)
(丨丨也左右手有病治之以良醫省院闕失不以御史臺治之可乎)車之有轅身之有臂
(元史穆呼哩傳太祖即皇帝位首命穆呼哩博爾濟為左右萬戶從容謂曰國内平定汝等之力居多我與汝)
(猶丨丨丨丨丨丨丨丨也汝等切宜體此勿替初心)高山日影(元史卓沁台傳卓沁台始從征竒&KR1685;)
(亦自杭愛啟行歴班辰海子間關萬里每遇戰陣必為先鋒帝嘗諭之曰朕之望汝如丨丨前丨丨也)同
飲河水(元史哈蘇納傳太祖時從征王罕有功命丨丨班珠爾丨之丨且曰與我共飲此水者世為我)
(用)三畏(元史拜珠傳陛下委臣以大任臣有所畏者三畏辱祖宗畏天下事大識見有所未盡畏年少)
(不克負荷無以上報聖恩)惟臨惟沉惟周惟定(六韜文王問太公曰君臣之禮如何太公)
(曰為上丨丨為下丨丨臨而無遠沉而無隱為上丨丨為下丨丨周則天也定則地也或天或地大禮乃成)
世世能極(逸周書危言不干德曰正正及神人曰極丨丨丨丨曰帝)國元(董仲舒春秋繁露君)
(人者丨之丨發言動作萬物之樞機樞機之發榮辱之端也)國為身臣為心(董仲舒春秋繁)
(露因丨以丨丨因丨以丨丨以臣言為聲以臣事為形)編於天(董仲舒春秋繁露百禮之貴皆編之)
(日月編於時時編於君君丨丨丨)尊至者其敬無窮(董仲舒春秋繁露夫流深者其水不)
(測丨丨丨丨丨丨丨)五科(董仲舒春秋繁露深察君號之大意其中亦有丨丨元科原科權科温科羣科)
(合此五科以一言謂之君君者元也君者原也君者權也君者温也君者羣也是故君意不比於元則動而失)
(本動而失本則所為不立所為不立則不效於原不效於原則自委舍自委舍則化不行用權於變則失中適)
(之宜失中適之宜則道不平德不温道不平德不温則衆不親安衆不親安則離散不羣離散不羣則不全於)
(君名生於真非其真弗以為名)承天意成民善(董仲舒春秋繁露民受未能善之性於天而退)
(受成性之教於王王丨丨丨以丨丨之丨性為任也)若土敬天(董仲舒春秋繁露事君丨丨之丨丨)
(也)安樂世(董仲舒春秋繁露天常以愛利為意以養為事春秋冬夏皆其用也王者亦常以愛利天)
(下為意以丨丨丨為事好惡喜怒而備用也)君力臣力(劉向新序晉平公問於叔向曰齊桓公九)
(合諸侯一匡天下不識其丨之丨乎其丨之丨乎叔向對曰管仲善制割隰朋善削縫賓胥無善純緣桓公知)
(衣而已亦其臣之力也師曠侍曰臣請譬之以五味管仲善斷割之隰朋善煎熬之賓湏無善齊和之羹以熟)
(矣奉而進之而君不入誰能彊之亦君之力也)四面求臣(劉向說苑燕昭王問於郭隗曰寡人地狹)
(人寡齊人削取八城匃奴驅馳樓煩之下以孤之不肖得承宗廟恐危社稷存之有道乎郭隗曰有然恐王之)
(不能用也昭王避席願請聞之郭隗曰帝者之臣其名臣也其實師也王者之臣其名臣也其實友也覇者之)
(臣其名臣也其實賓也危國之臣其名臣也其實虜也今王將東面目指氣使以求臣則厮役之材至矣南面)
(聽朝不失揖讓之禮以求臣則人臣之材至矣西面等禮相亢下之以色不乘勢以求臣則朋友之材至矣北)
(面拘指逡巡而退以求臣則師傅之材至矣如此則上可以王下可以覇唯王擇焉)六正六邪(劉向)
(說苑人臣之術順從而復命無所敢專義不苟合位不苟尊必有益於國必有補於君故其身尊而子孫保之)
(故人臣之行有丨丨丨丨行六正則榮犯六邪則辱夫榮辱者禍福之門也何謂六正六邪六正者一曰萌牙)
(未動形兆未見昭然獨見存亡之幾得失之要預禁乎不然之前使主超然立乎顯榮之處天下稱孝焉如此)
(者聖臣也二曰虛心白意進善通道勉主以禮誼諭主以長策將順其美匡救其惡功成事立歸善於君不敢)
(獨伐其勞如此者良臣也三曰卑身賤體夙興夜寐進賢不觧數稱於往古之德行事以厲主意庶幾有益以)
(安國家社稷宗廟如此者忠臣也四曰明察幽見成敗早防而救之引而復之塞其問絶其源轉禍以為福使)
(君終以無憂如此者智臣也五曰守文奉法任官職事辭禄讓賜不受贈遺衣服端齊飲食節儉如此者貞臣)
(也六曰國家昏亂所為不道然而敢犯主之顔面言主之過失不辭其誅身死國安不悔所行如此者直臣也)
(是為六正也六邪者一曰安官貪禄營於私家不務公事懷其智藏其能主饑於論渴於策猶不肯盡節容容)
(乎與世沉浮上下左右觀望如此者具臣也二曰主所言皆曰善主所為皆曰可隱而求主之所好即進之以)
(快主耳目偷合苟容與主為樂不顧其後害如此者諛臣也三曰中實頗險外容貌小謹巧言令色又心嫉賢)
(所欲進則明其美而隱其惡所欲退則明其過而匿其美使主妄行過任賞罰不當號令不行如此者姦臣也)
(四曰智足以飾非辯足以行說反言易辭而成文章内離骨肉之親外妬亂朝廷如此者讒臣也五曰專權擅)
(勢持招國事以為輕重於私門成黨以富其家又復增加威勢擅矯主命以自貴顯如此者賊臣也六曰謟言)
(以邪墜主不義朋黨比周以蔽主明入則辯言好辭出則更復異其言語使白黑無别是非無間伺候可推而)
(因附然使主惡布於境内聞於四隣如此者亡國之臣也是謂六邪賢臣處六正之道不行六邪之術故上安)
(而下治生則見樂死則見思此人臣之術也)動於福先(嚴遵道德指歸論故賢君聖主以至尊之)
(位強大之勢處孤寡居不榖出無迹入無朕丨丨丨丨静於禍始)左德右威(嚴遵道德指歸論明)
(王聖主放道效天名實為紀賞罰為綱丨丨丨丨以應不祥天下仰制莫能毁傷)上法斗極(班固)
(白虎通故援神契曰天覆地載謂之天子丨丨丨丨)取象日月屈信(班固白虎通君臣法天丨)
(丨丨丨丨丨歸功天也)繵堅(班固白虎通君臣者何謂也君羣也下之所歸心臣者丨丨也屬志自堅)
(固)天下之翁(王充論衡富家之翁貲累千金生有富骨治生積貨至於年老成為富翁矣夫王者)
(丨丨丨丨也)民統治材(王符潛夫論夫天者國之基也君者丨之丨也臣者丨之丨也)心順
職順道順(荀悦申鑒治世之臣所貴乎順者三一曰丨丨二曰丨丨三曰丨丨)陪天歡(武平)
(一景龍文舘記高宗誕辰與侍臣賦詩宴樂上曰可識朕意不湏惜醉李嶠等奏曰既丨丨丨不敢不醉)天
子親家翁(高懌羣居觧頤蕭瑀常因宴太宗語近臣曰自知一座最貴者先把酒時長孫無忌房元)
(齡相顧未言瑀引手取杯帝問曰卿有何說對曰臣是梁朝兒隋室皇后弟唐朝左僕射丨丨丨丨丨太宗撫)
(掌極歡而罷)檉木小函扄鏁甚固(裴庭裕東觀奏記萬夀公主上愛女鍾愛獨異將下)
(嫁命擇郎壻鄭顥相門子首科及第聲名藉甚婚盧氏宰臣白敏中奏選上顥銜之上未嘗言大中五年敏中)
(免相為邠寧都統行有日奏上曰頃者陛下愛女下嫁貴臣郎壻鄭顥赴婚楚州會有日行次鄭州臣堂帖追)
(廻上副聖念顥不樂國婚銜臣入骨臣且在中書顥無如臣何一去玉階必媒孽臣短死無種矣上曰朕知此)
(事久卿何言之晚耶因命左右便殿中取一丨丨丨丨子來丨丨丨丨謂敏中曰此盡鄭郎說卿文字便以賜)
(卿若聽顥言不任卿如此矣敏中歸啟益感上聰察宏恕常置函子於佛前焚香感謝)師蜂(張仲才文)
(始真經聖人丨丨立君臣師蜘蛛立網罟師拱鼠制禮師戰螘制兵)重臺(陶宗儀輟耕錄凡婢役於婢者)
(俗謂之丨丨按左氏傳昭公五年日之數十故有十時亦當十位自王以下其二為公其三為卿注云日中為)
(王食時為公平旦為卿雞鳴為士夜半為皂人定為輿黃昏為隸日入為僚晡時為僕日昳為臺㬂日中出闕)
(不在第等王公曠其位又昭公七年天有十日人有十等故王臣公公臣大夫大夫臣士士臣皂皂臣輿輿臣)
(臺則所謂臺者十等之至卑今豈亦本是與然加以重字尤有意)驅口(陶宗儀輟耕錄今蒙古色目人)
(之臧獲男曰奴女曰婢總曰丨丨盖國初平定諸國日以俘到男女匹配為夫婦而所生子孫永為奴婢又有)
(曰紅契買到者則其元主轉賣於人立劵投税者是也故買良為驅者有禁又有陪送者則摽撥隨女出嫁者)
(是也奴婢男女止可互相婚嫁例不許聘娶良家若良家願娶其女者聽然奴或致富主利其財則俟少有過)
(犯杖而錮之席卷而去名曰抄估亦有自願納其財以求脱免奴籍則主署執憑付之名曰放良刑律私宰牛)
(馬杖一百敺死驅口比常人減死一等杖一百七所以視奴婢與馬牛無異)擂盤珠(陶宗儀輟耕錄)
(凡納婢僕初來時曰丨丨丨言不撥自動稍久曰算盤珠言撥之則動既久曰佛頂珠言終日凝然雖撥亦不)
(動此雖俗諺實切事情)陳家蘭(周達觀真臘風土記凡人家有女美貎者必召入内其下供内中出)
(入之役者呼為丨丨丨)
御定子史精華卷八十一
