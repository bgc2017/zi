欽定四庫全書
御定子史精華卷一百四十一
動植部七
草木上
十年之計(管子丨丨丨丨莫如樹木)潭根(管子丨丨之毋伐)蹇華(管子五政曰無殺麑)
(夭毋丨丨絶芋)一茅三脊(管子江淮之間丨丨丨丨所以爲藉也)甘苦之草(管子隂陽)
(之分定則丨丨丨丨生焉從其宜則酸鹹和焉)拊竿(管子毋夭英毋丨丨注英謂草木之初生也竿筍之)
(初生也)蚖菕杜松(管子其木宜丨丨與丨丨其草宜楚棘)楚棘(見上)擾桑(管子其草)
(宜黍秫與茅其木宜櫄丨丨注櫄木名擾柔又曰柔桑也)萯雚(管子其草宜丨丨其木宜杞)萍蓨
(管子其草宜丨丨其木宜白棠)如茅走(管子其草丨丨與丨其木乃樠注如茅走皆屮名)魚腸
(管子其草丨丨與蕕其木乃柳)品榆(管子山之側其草葍與蔞其木乃丨丨)十二衰(管子凡彼)
(草物有丨丨丨各有所歸注衰謂草上下相重次也)五臭所校(管子五粟之土其地其樊俱宜竹箭)
(藻龜楢檀五臭生之薜荔白芷蘪蕪椒連丨丨丨丨)胥客(管子種木丨丨榆桃柳楝)羣藥安生
(管子丨丨丨丨薑與桔梗小辛大蒙)黃䖟白昌(管子其山之旁有彼丨丨及彼丨丨)恚目(管子)
(其種櫑葛赨莖黃秀丨丨其葉若苑)大邯鄲細邯鄲(管子其種丨丨丨丨丨丨莖葉如扶櫄)
大萯細萯(管子其種丨丨丨丨白莖青秀以蔓)求黽(管子五位之土若在岡在陵在隫在衍在)
(邱在山皆宜竹箭丨丨猶擅注求黽亦竹類也)黑鵝馬夫(管子其種陵稻丨丨丨丨)柴楂室
奉(管子立三等之租於山曰握以下者爲丨丨把以上者爲丨丨三圍以上爲棺槨之奉柴揸之租若干室)
(奉之租若干棺槨之租若干)不受令於天(管子樹木之勝霜露者丨丨丨丨丨)靈山髮
(晏子夫丨丨固以石爲身以草木爲丨)愛槐(晏子景公有所丨丨令吏謹守之植木縣之下令曰犯槐)
(者刑傷之者死)秋蓬孤根(晏子譬之猶丨丨也丨其丨而美枝葉秋風一至根且拔矣)湛蘭
(晏子今夫蘭本三年而成湛之苦酒則君子不近庶人不佩湛之縻醢而賈匹馬矣)蔭塗人(子華子松)
(栢茂而隂成於林塗之人則蔭矣)可以大斵(子華子豫章楩柟之丨丨丨丨者必在夫大山穹谷)
(孱顔嶇峿之區抉剔之掎摭之剝削之苟不中於程度則有虎狼蛟噩虺蝪之變雷霆崩墜覆壓之虞)草
本(墨子子墨子說穆賀穆賀大說謂子墨子曰子之言則誠善矣而君王天下之大王也毋乃曰賤人之所)
(爲而不用乎子墨子曰唯其可行譬若藥然一丨之丨天子食之以順其疾豈曰一草之本而不食哉)堂
密美樅(尸子松栢之鼠不知丨丨之有丨丨)菌芝(列子朽壤之土有丨丨者生於朝死於晦)冥
靈(列子荆之南有丨丨者以五百歲爲春五百歲爲秋注木名也生江南以葉生爲春葉落爲秋)大椿
(列子上古有丨丨者以八千歲爲春八千歲爲秋)鄧林(列子夸父不量力欲追日影逐之於愚谷之際)
(渴欲得飲赴飲河渭河渭不足將走北飲大澤未至道渴而死棄其杖尸膏肉所浸生丨丨鄧林彌廣數千里)
(焉)不知晦朔(莊子朝菌丨丨丨丨)時爲帝(莊子藥也其實堇也桔梗也雞&KR0146;也豕零也是)
(丨丨丨者也)雞&KR0146;豕零(見上)不夭斤斧(莊子惠子謂莊子曰吾有大樹人謂之樗其大)
(本擁腫而不中繩墨其小枝卷曲而不中規矩立之塗匠者不顧今子之言大而無用衆所同去也莊子曰子)
(有大樹患其無用何不樹之於無何有之鄉廣莫之野彷徨乎無爲其側逍遙乎寢臥其下丨丨丨丨物無害)
(者無所可用安所困苦哉)散木(莊子匠石之齊至乎曲轅見櫟社樹其大蔽牛絜之百圍其高臨山十仞)
(而後有枝其可以爲舟者旁十數觀者如市匠伯不顧遂行不輟弟子厭觀之走及匠石曰自吾執斧斤以隨)
(夫子未嘗見材如此其美也先生不肯視行不輟何耶曰已矣勿言之矣丨丨也以爲舟則沉以爲棺槨則速)
(腐以爲器則速毁以爲門戶則液樠以爲柱則蠧是不材之木也無所可用故能若是之壽)液樠(見上)
不材故壽(見上)文木(莊子匠石歸櫟社見夢曰女將惡乎比予哉若將比予於丨丨耶夫柤梨)
(橘柚果蓏之屬實熟則剝則辱大枝折小枝泄此以其能苦其生者也故不終其天年而中道夭自掊擊於世)
(俗者也物莫不若是)冬夏靑靑(莊子受命於地唯松栢獨也在丨丨丨丨)怒生(莊子春雨日時)
(草木丨丨銚鎒於是乎始脩)苓葉遇霜(鶡冠子其得道以生至今不亡者日月星辰是也其得道)
(以亡至今不可存者丨丨丨丨朝露遭日是也昔之得道以立至今不遷者四時太山是也其得道以危至今不)
(安者芩巒堙谿橐木降風是也)橐木降風(見上)不勝春風(韓非子數披其木毋使枝大本)
(小枝大本小將丨丨丨丨不勝春風枝將害心)曼根直根(韓非子樹木有丨丨有丨丨直根者書之)
(所謂柢也柢也者木之所以建生也曼根者木之所以持生也)横樹倒樹折而樹(韓非子夫)
(楊丨丨之即生丨丨之即生丨丨丨之又生)射干(荀子西方有木焉名曰丨丨莖長四寸生於高山之)
(上而臨百仞之淵木莖非能長也所立者然也注本草藥名有射干一名鳥翣)鳥翣(見上)枝葉必
類本(荀子辟之若屮木丨丨丨丨丨)非以無人而不芳(荀子芷蘭生於深林丨丨丨丨)
(丨丨丨)繁動(吕氏春秋天地和同草木丨丨)糜草(吕氏春秋孟夏之月聚蓄百藥丨丨死)黃
落(吕氏春秋是月也草木丨丨乃伐薪爲炭)兔絲根不屬(吕氏春秋人或謂丨丨無根兔絲非)
(無根其丨丨丨也茯苓是)獨食殺人合食益壽(吕氏春秋夫草有莘有藟丨丨之則丨丨)
(丨而丨之則丨丨)三葉(吕氏春秋孟夏之昔殺丨丨而穫大麥)狶首(吕氏春秋丨丨生而麥無)
(葉而從事於蓄藏注狶首草名)倒生(淮南子秋風下霜丨丨挫傷注草木首地而生故曰倒生挫傷者彫)
(落也)膏夏(淮南子巫山之上順風縱火丨丨紫芝與蕭艾俱死注膏夏大木其理密白如膏)浸潭
苽蔣(淮南子雪霜瀼灖丨丨丨丨)地黃屬骨甘草生肉(淮南子今夫丨丨主丨丨)
(而丨丨主丨丨之藥也以其屬骨責其生肉以其生肉論其屬骨是猶王孫綽之欲倍偏枯之藥而欲以生殊)
(死之人亦可謂失論矣)良醫槖藏(淮南子天下之物莫凶於雞毒然而丨丨丨而丨之有所用也)
(注雞毒烏頭也)雞毒(見上)男子樹蘭不芳(淮南子丨丨丨丨美而丨丨)去蚤虱
来蛉窮(淮南子昌陽丨丨丨而丨丨丨)蔏苖(淮南子丨丨類絮而不可爲絮注即所謂蘆花絮也)
蛇牀似麋蕪(淮南子丨丨丨丨丨而不能芳)巴菽鼠食之肥(淮南子魚食丨丨而)
(死丨丨丨而丨)美人懷服(淮南子申菽杜茝丨丨之所丨丨也及漸之於滫則不能保其芳注菽音)
(椒香草滫音修臭汁)一日遇七十毒(淮南子神農乃始教民播種五榖相土地宜燥濕肥墝高)
(下嘗百草之滋味水泉之甘苦令民知所避就當此之時丨丨而丨丨丨丨)七年後知(淮南子楩)
(柟豫章之生也丨丨而丨丨)窮谷之汙生以靑苔(淮南子水之性淖以清丨丨丨丨丨)
(丨丨丨)止下漸上(揚子請問木漸曰丨於丨而丨於丨者其木也哉)鈎曲戾細(抱朴)
(子比之材也則結根於嵩岱者雖竦蓋千仞垂蔭萬畝而莫之知也插株於塗要者雖丨丨丨丨而速朽而猶)
(見用也)丹翠芬馥(抱朴子遊果林之丨丨戲蕙圃之丨丨)狀似昇龍相負(抱朴)
(子龍僊芝丨丨丨丨之丨丨也以葉爲鱗其根則如蟠龍服一枝則得千歲矣)狀似樓殿(抱朴子五)
(德芝丨丨丨丨莖方其葉五色各具而不雜上如偃蓋中有甘露紫氣起數尺矣)九曲(抱朴子朱草芝)
(丨丨曲有三葉葉有三世)扣之枝葉如金石之音(抱朴子參成芝赤色有光丨丨丨丨)
(丨丨丨丨丨折而續之即復如故)皮如纓蛇實如鸞鳥(抱朴子建木芝實生於都廣其)
(丨丨丨丨其丨丨丨丨)無風自動(抱朴子草芝有獨搖芝丨丨丨丨其莖大如手指赤如丹素華)
(似莧其根有大魁如斗有細者如雞子十二枝周繞大根之四方如十二辰也相去丈許皆有細根如白髮以)
(相連生高山深谷之上其所生左右無草得其大魁末服之盡則得千歲服其細者一枝百歲可以分他人也)
(懷其大根即隐形欲見則左轉而出之)大雪而花季冬而實(抱朴子白符芝高四五尺)
(似梅常以丨丨丨丨丨丨丨丨)特生如牛角(抱朴子牛角芝生虎壽山及吳坂上狀似葱丨丨丨)
(丨丨長三四尺青色末服方寸七日三至百日則得千歲矣)木如昇龍花葉如丹羅
實如翠鳥(抱朴子樊桃芝其丨丨丨丨其丨丨丨丨丨其丨丨丨丨高不過五尺生於名山之隂東)
(流泉水之上以立夏之候伺之得而末服之盡一株得五千歲也)帶之辟兵(抱朴子松脂淪入地)
(千歲化爲茯苓萬歲其上生小木狀似蓮花名曰威喜芝夜視有光持之甚滑燒之不燃丨丨丨丨以帶雞而)
(雜以他雞十二頭共籠之去之十二步射十二箭他雞皆傷帶威喜芝者終不傷也)一寸九節(抱朴)
(子韓終服菖蒲十三年身生毛日視書萬言皆誦之冬恆不寒又菖蒲須得生石上丨丨丨丨已上紫花者尤)
(善也)千歲之柏根如坐人(抱朴子丨丨丨丨木其下丨丨丨丨長七寸刻之有血以其血)
(塗足下可以步行水上不沒以塗人鼻以入水水爲之開可以止住淵底也以塗身則隱形欲見則拭之又可)
(以治病)搖木(國語丨丨不生危松栢不生埤)松栢之地其土不肥(國語高山駿原)
(不生草木丨丨丨丨丨丨丨丨)實繁枝披(戰國策臣聞之木丨丨者丨必丨枝之披者傷其心)朝
生(戰國策危於累卵而不壽於丨丨注木槿也)郄車而載(戰國策今求柴胡桔梗於沮澤則累)
(世不得一焉及之睪黍梁父之隂則丨丨丨丨耳)幽莠似禾(戰國策丨丨之幼也丨丨)五大
夫(史記秦始皇紀二十八年始皇東行郡縣上鄒嶧山立石與魯諸儒生議刻石頌秦德議封禪望祭山川)
(之事乃遂上泰山立石封祠祀下風雨暴至休於樹下因封其樹爲丨丨丨)稊鴂先&KR1485;百草
奮興(史記歴書冰泮發蟄丨丨丨丨丨丨丨丨)芝九莖(史記封禪書乃下詔甘泉房中生丨丨丨)
淇園竹(史記河渠書下丨丨之丨以爲楗)猼且(史記司馬相如傳諸蔗丨丨注索隠曰漢書作)
(巴且文穎云巴焦也郭璞以爲蘘荷屬末知孰是)靑薠(史記司馬相如傳薛莎丨丨注漢書音義曰靑)
(薠似莎而大也)菴閭軒芋(史記司馬相如傳丨丨丨丨注漢書音義曰菴閭蒿也軒芋蕕草也)蘗
離朱楊(史記司馬相如傳丨丨丨丨注漢書音義曰離山梨朱楊赤楊也)結縷戾莎(史記)
(司馬相如傳專丨丨攢丨丨注徐廣曰漢書音義曰結縷似白茅蔓連而生戾莎草可染衣)留落胥
餘(史記司馬相如傳丨丨丨丨仁頻并閭注郭璞曰落穫也胥餘似并閭索隠曰晉灼曰留闕未詳司馬彪)
(云胥邪樹高十尋葉在其末異物志實大如瓠繋在顛若挂物實外有皮中有核如胡桃核裏有膚厚半寸如)
(猪膏裏有汁斗餘清如水味美於蜜也)落英幡灑(史記司馬相如傳垂條扶於丨丨丨丨紛容蕭)
(蔘旖旎從風)流夷(史記司馬相如傳雜以丨丨注漢書音義曰流夷新夷也)蓍滿百莖下
有神龜守上有靑雲覆(史記龜策傳聞丨生丨丨丨者其丨必丨丨丨丨之其丨常丨)
(丨丨丨之)百莖一根(史記龜策傳蓍丨丨共丨丨又其所生獸無虎狼草無毒螫)伏靈(史記)
(龜策傳所謂丨丨者在兔絲之下狀似飛鳥之形)狀似飛鳥(見上)擣蓍(史記龜策傳蓍龜傳)
(曰下有伏靈上有兔絲上有丨丨下有神龜)巵薑(史記貨殖傳巴蜀亦沃野地饒丨丨丹砂石銅鐡竹)
(木之器)千章萬个(史記貨殖傳木丨丨竹竿丨丨)渭川千畝(史記貨殖傳丨丨丨丨竹)
桐生(漢書禮樂志丨丨茂豫靡有所詘注師古曰桐讀爲通茂豫美盛而光悅也言草木皆通逹而生美)
(悅光澤各無所詘皆申遂也)靈華(漢書禮樂志齊房産草九莖連葉宫童效異披圖案諜元氣之精回)
(復此都蔓蔓日茂芝成丨丨)竒木(漢書終軍傳從上幸雍祠五畤獲白麟一角而五蹄時又得丨丨其)
(枝旁出輙復合於木上)寄生寠數(漢書東方朔傳著樹爲丨丨盆下爲丨丨)本心(漢書蕭望)
(之傳附枝大者賊丨丨注師古曰本心樹本株也)芳苓(漢書揚雄傳愍吾纍之衆芬兮颺&KR1433;&KR1433;之丨丨)
縈蒲(後漢書郡國志注三齊記曰城南有蒲臺高八十尺秦始皇所頓處在臺下丨丨繫馬今蒲猶縈者)
康成書帶(後漢書郡國志注三齊記鄭康成教授不期山山下生草大如䪥葉長一尺餘堅刃異常)
(土人名曰丨丨丨丨)甘美異於菊(後漢書郡國志注荆州記曰縣北八里有菊水其源旁悉芳菊)
(水極甘馨又中有三十家不復穿井即飲此水上壽百二十中壽百餘七十者猶以爲天漢司空王暢太𫝊袁)
(隗爲南陽令縣月送三十餘石飲食澡浴悉用之太尉胡廣父患風羸南陽恒汲飲此水疾遂瘳此菊莖短葩)
(大食之丨丨丨丨餘丨廣又收其實種之京師遂處處傳植之)光武種(後漢書郡國志注荆州記曰郡)
(社中木麃樹是丨丨丨至今也)鳬茈(後漢書劉元傳王莽末南方饑饉人庶羣入野澤掘丨丨而食之)
薏苡一車(後漢書馬援傳初援在交阯常餌薏苡實用能輕身省欲以勝瘴氣南方丨丨實大援欲)
(以爲種軍還載之丨丨)異香美木(後漢書賈琮傳舊交阯土多珍産明璣翠羽犀象瑇瑁丨丨丨)
(丨之屬莫不自出)干雲蔽日(後漢書丁鴻傳丨丨丨丨之木起於蔥蒨)芳草甘木(後漢)
(書班固傳源泉灌注陂池交屬竹林果園丨丨丨丨)黃腸(後漢書中山簡王傳發常山鉅鹿涿郡柏丨丨)
(雜木注黃腸柏木黃心)濮竹(後漢書西南夷傳其竹節相去一文名曰丨丨)長年神藥(後漢)
(書西南夷傳莋都夷者武帝所開以爲莋都縣土出丨丨丨丨仙人山圖所居注劉向列仙傳曰山圖隴西人)
(好乘馬馬蹋折脚山中道士教服地黃當歸羌活元參服一年不嗜食病愈身輕追道士問之白云五嶽使人)
(之名山採藥能隨吾汝便不死山圖追隨不復見六十餘年一旦歸来行母服於冢間朞年復去莫知所之也)
白草(後漢書西域傳西夜國一名漂沙地生丨丨有毒國人煎以爲藥傅箭鏃所中即死)煎藥𫝊
箭鏃(見上)童童如車蓋(蜀志先主傳先主少孤與母販履織席爲業舍東南角籬上有桑樹)
(高五丈餘遙望見丨丨丨小丨丨往来者皆怪此樹非凡或謂當出貴人)令人久壽(晉書嵇康傳又)
(聞道士遺言餌术黃精丨丨丨丨意甚信之)一年三秀(晉書嵇康傳煌煌靈芝丨丨丨丨)陽
柯隂莖(晉書張協傳剪蕤賓之丨丨剖大吕之丨丨)神虈(晉書張協傳仰折丨丨俯採朝蘭)
何可一日無此君(晉書王徽之傳嘗寄居空宅中便令種竹或問其故徽之但嘯詠指竹曰)
(丨丨丨丨丨丨丨耶)負霜稱雋(晉書曹毗傳麟以絶迹摽竒松以丨丨丨丨)雒常(晉書肅慎)
(氏傳有樹名丨丨若中國有聖帝代立則其木生皮可衣)中國有聖帝其木生皮可
衣(見上)金城柳十圍(晉書桓温傳温自江陵北伐經丨丨見少爲琅邪時所種丨皆已丨丨慨)
(然曰木猶如此人何以堪攀枝執條泫然流涕)婆娑無復生意(晉書殷仲文傳仲文因月朔至)
(大司馬府府中有老槐樹顧之良久而歎曰此樹丨丨丨丨丨丨)悉成人狀(晉書石勒載記所居)
(武鄕北原山下草木皆有鐡騎之象家園中生人參花葉甚茂丨丨丨丨)五丈五節(晉書苻洪載記)
(始其家池中蒲生長丨丨丨丨如竹形時咸謂之蒲家因以爲氏焉)如竹形(見上)華平(宋書符瑞)
(志丨丨其枝正平王者有德則生德剛則仰德弱則低)紫逹(宋書符瑞志丨丨王者仁義則見)但
見遠志無有當歸(宋書五行志魏太和中姜維歸蜀失其母魏人使其母手書呼維令反井)
(送當歸以譬之維報書曰良田百頃不計一畝丨丨丨丨丨丨丨丨)引蔓松上擢枝蘭逵
(宋書謝靈運傳顧晚草之薄弱仰青春之葳蕤丨丨穎於丨丨丨纖丨於丨丨)散葉荑柯芳蘤
餙萌(宋書謝靈運傳爾乃孟陬發節雷隱蟄驚丨丨丨丨丨丨丨丨麥萋萋於旄邱柳依依於高城)怨
清香之難留矜盛容之易闌(宋書謝靈運傳水草則萍藻蕰菼雚蒲芹蓀蒹菰蘋)
(蘩蕝荇菱蓮雖備物之偕美獨扶渠之華鮮播綠葉之鬱茂含紅敷之繽翻丨丨丨丨丨丨丨丨丨丨丨丨必)
(充給而後搴豈蕙草之空殘)住年增靈驅妖斥疵(宋書謝靈運傳本草所載山澤不一)
(靁桐是别和緩是悉參核六根五華九實二冬竝稱而殊性三建異形而同出水香送秋而擢蒨林蘭近雪而)
(揚猗卷柏萬代而不殞伏苓千歲而方知映紅葩於綠蔕茂素蕤於紫枝既丨丨而丨丨亦丨丨而丨丨注本)
(草所出藥處於今不復依隨土所生耳此境出藥甚多靁公桐君古之采藥醫緩古之良工故曰别悉參核者)
(雙核桃杏人也六根者苟七根五茄根葛根野葛根口根也五華者荲華芫華檖華菊華旋覆華也九實者連)
(前實槐實柏實兔絲實女貞實蛇床實蔓荆實蓼實口囗也二冬者天門麥門冬三建者附子天雄烏頭水香)
(蘭草林蘭支子卷栢伏苓竝皆仙物凡此衆藥事悉見於神農)參核六根五華九實(見上)
二冬殊性三建異形(見上)水香擢蒨林蘭揚猗(見上)二箭四
苦(宋書謝靈運傳其竹則丨丨殊葉丨丨齊味水石别谷巨細各彙既修竦而便娟亦蕭森而蓊蔚露夕沾)
(而悽隂風朝振而清氣)修竦便娟蕭森蓊蔚(見上)救頽(宋書謝靈運傳蓺菜當肴)
(採藥丨丨)石上地黃竹下天門(宋書謝靈運傳尋名山之竒藥越靈波而憩轅採丨丨之)
(丨丨摘丨丨之丨丨摭曾嶺之細辛拔幽澗之溪蓀訪鍾乳於洞穴訊丹陽於紅泉)丹陽(見上)異根
雙挺共杪爲一(齊書祥瑞志永明三年九月句陽縣之榖山槿樹連理丨丨丨丨丨丨丨丨)
散英瀉豔(齊書蘇侃傳蘭涵風而丨丨菊籠泉而丨丨)龍鬚檉柏望之五采
(齊書徐伯珍傳宅南九里有高山班固謂之九巖山後漢龍邱萇隱處也山多丨丨丨丨丨丨丨丨出呼爲婦)
(人巖)丁公藤(齊書樂頤傳解仲恭亦僑居南郡家行敦睦得纖豪財利輙與弟兄平分母病經時不差)
(入山採藥遇一老父語之曰得丨丨丨病立愈此藤近在前山際高樹垂下便是也忽然不見仲恭如其言得)
(之治病毋即差至今江陵人猶有識此藤者)一莖三花(梁書武帝紀天監十年五月乙酉嘉蓮丨)
(丨丨丨生樂遊苑)見者當富貴(梁書太祖張皇后傳后嘗於室内忽見庭前昌蒲生花光彩照)
(灼非世中所有后驚視謂侍者曰汝見不對曰不見后曰常聞丨丨丨丨丨因遽取吞之)東南獨秀
(梁書沈約傳其竹丨丨丨丨九府擅竒不遷植於淇水豈分根於樂池)古樹更生枝葉(梁書)
(褚翔傳出爲義興太守翔在政潔已省繁苛去浮費百姓安之郡之西亭有丨丨積年枯死翔至郡忽丨丨丨)
(丨百姓咸以爲善政所感)鍾山葠(梁書阮孝緒傳母王氏忽有疾兄弟欲召之母曰孝緒至性冥通必)
(當自到果心驚而返隣里嗟異之合藥須得生人葠舊傳鍾山所出孝緒躬歴幽險累日不值忽見一鹿前行)
(孝緒感而隨後至一所遂滅就視果獲此草)桑柿梨栗成林(梁書沈瑀傳永泰元年爲建德)
(令教民一丁種十五株丨四株丨及丨丨女丁半之人咸歡悅頃之丨丨)旅松(南史庾沙彌傳墓在新林)
(忽生丨丨百許株枝葉鬱茂有異常松)蘇子(魏書吐谷渾傳吐谷渾北有乙弗勿敵國風俗與吐谷渾)
(同不識五榖惟食魚及丨丨蘇子狀若中國枸杞子)羊刺(魏書高昌傳有草名丨丨其上生蜜而味甚佳)
每夜有人呼聲(隋書五行志高祖時上黨有人宅後丨丨丨丨丨丨求之不得去宅一里所但)
(見人參一本枝葉峻茂因掘去之其根五尺餘具體人狀呼聲遂絶)亭亭如蓋(隋書高熲傳初孩孺)
(時家有柳樹高百尺許丨丨丨丨里中父老曰此家當出貴人)靑木香(隋書樊子蓋傳車駕西廵將入)
(吐谷渾子蓋以彼多瘴氣獻丨丨丨以禦霧露)婆那娑(隋書眞臘傳有丨丨丨樹無花葉似柿實似冬)
(瓜菴羅樹花葉似棗實似李毗野樹花似木瓜葉似杏實似楮婆田羅樹花葉實並似棗而小異歌畢佗樹花)
(似林檎葉似榆而厚大實似李其大如升)菴羅(見上)毗野(見上)婆田羅(見上)歌畢佗
(見上)竹米(舊唐書文宗紀襄陽山丨結實其丨可食)瑞柳(舊唐書吕渭傳授太子右庶子禮部侍郎)
(中書省有柳樹建中末枯死興元元年車駕還京後其樹再榮時人謂之丨丨渭試進士取瑞柳爲賦題上聞)
(而嘉之)開花不及春(舊唐書孔紹安傳大業末爲監察御史時高祖爲隋討賊於河東詔紹安)
(監高祖之軍深見接遇及高祖受禪紹安自洛陽間行来奔高祖見之甚悦拜内史舍人賜宅一區良馬兩匹)
(錢米絹布等時夏侯端亦嘗爲御史監高祖軍先紹安歸朝授秘書監紹安因侍宴應詔咏石榴詩曰只爲時)
(来晚丨丨丨丨丨時人稱之)秋木再花(舊唐書杜景儉傳則天嘗以季秋内出梨花一枝示宰臣)
(曰是何祥也諸宰臣曰陛下德及草木故能丨丨丨丨雖周文德及行葦無以過也景儉獨曰謹按洪範五行)
(傳隂陽不相奪倫凟之即爲災又春秋云冬無愆陽夏無伏隂春無凄風秋無苦雨今已秋矣草木黃落而忽)
(生此花凟隂陽也臣慮陛下布教施令有虧典禮又臣等沗爲宰臣助天理物理而不和臣之罪也)如爍
晨霞(舊唐書劉禹鍚傳太和二年自和州刺史徵還拜主客郎中禹鍚銜前事未己復作游元都觀詩序)
(曰予貞元二十一年爲尚書屯田員外郎時此觀中未有花木是歲出牧連州尋貶朗州司馬居十年召還京)
(師人人皆言有道士手植紅桃滿觀丨丨丨丨遂有詩以志一時之事旋又出牧於今十有四年得爲主客郎)
(中重游兹觀唯兔葵鷰麥動搖春風因再題二十八字以俟後游其前篇有元都觀裏桃千樹總是劉郎去後)
(栽之句後篇有種桃道士今何在前度劉郎又到来之句人嘉其才而薄其行)兔葵鷰麥(見上)同
房獨蘂(舊唐書白居易傳木蓮大者高四五丈巴民呼爲黃心樹經冬不凋身如青楊有白文葉如桂)
(厚大無脊花如蓮香色豔膩皆丨丨丨丨有異四月初始開自開迨謝僅二十日)天台靈草(舊唐)
(書皇甫鎛傳柳泌本曰揚仁力少習毉術言多誕妄李道古奸回巧宦與泌密謀求進言之於皇甫鏄因徵入)
(禁中自云能致靈藥言丨丨山多丨丨羣仙所會臣常知之而力不能致願爲天台長史因以求之)柳子
(舊唐書范希朝傳除振武節度使單于城中舊少樹希朝於他處市丨丨命軍人種之俄遂成林居人頼之)
旗子草(唐書五行志光啓元年七月河中解永樂生草葉自相樛結如旌旗之狀時人以爲丨丨丨)
金鷄樹(唐書則天武后傳太后加號天冊金輪聖神皇帝遂封嵩山禪少室冊山之神爲帝配爲后封)
(壇南有大槲赦日置鷄其杪賜號丨丨丨)落鴈木(唐書地理志雅州盧山郡土貢麩金茶石菖蒲丨丨)
(丨)衣錦將軍(五代史吳越世家鏐游衣錦城宴故老山林皆覆以錦號其幼所嘗戲大木曰丨丨)
(丨丨)旱金靑囊(五代史四彛附錄胡嶠入契丹道其所見渴城淀地氣最温其水泉清冷草軟如茸)
(可籍以寢而多異花記其二種一曰旱金大如掌金色爍人一曰靑囊如中國金燈而色類藍可愛)息鷄
草(五代史四彛附錄胡嶠入契丹道其所見褭潭始有柳而水草豐美有丨丨丨尤美而本大馬食不過十)
(本而飽)課民别樹榆柳案籍爲五等(宋史河渠志太祖乾德五年正月詔曰應)
(緣黃汴清御等河州縣除準舊制種蓺桑棗外委長史丨丨丨丨丨丨及地所宜之木仍丨戶丨高下丨丨丨)
(第一等歲樹五十本第二等以下逓減十本民欲廣樹藝者聽其孤寡惸獨者免)毒藥樹(宋史侯仁)
(寳傳仁寳知邕州州之右江生丨丨丨宣化縣人常採貨之仁寳以聞詔盡伐去)補闕柳(宋史辛仲)
(甫傳乾德五年入拜右補闕出知光州六年移知彭州先是州少種樹暑無所休仲甫課民栽柳蔭行路郡人)
(德之名爲丨丨丨)郭公所種(宋史郭進傳進嘗於城四面植柳壕中種荷芰蒲薍後益繁茂郡民)
(見之有垂涕者曰此丨丨丨丨也)既成宿根旋擢新榦(宋史陳堯叟傳麻苧所種與桑)
(柘不殊丨丨丨丨丨丨丨丨)金花木(宋史馮伸己傳知邕州治舍有井相傳不敢飲飲輙死伸己日)
(汲自供終更無恙旁城數里有丨丨丨土俗言花開即瘴起人不敢近伸己故以花盛時酣飲其下亦復無害)
著作林(宋史范純仁傳以著作佐郎出知襄城縣襄城民不蠶織勸使植桑有罪而情輕者視所植多)
(寡除其罰民益頼慕後呼爲丨丨丨)生男祥(宋史李庭芝傳庭芝生時有芝産屋棟鄕人聚觀以爲丨)
(丨丨也遂以名之)二樹連理(宋史易延慶傳母平生嗜栗延慶樹二栗樹墓側丨丨丨丨)五
枝爲一(宋史樊景温傳樗樹丨丨并丨丨)兩本自合(宋史榮恕旻傳家榆樹丨丨丨丨)
李公柳(宋史李璋傳以武成軍節度知鄆州發卒城州西關調夫修路數十里夾道植柳人謂丨丨丨)
蝦蝚丹樹(宋史闍婆國傳闍婆國地不産茶其酒出於椰子及丨丨丨丨蝦蝚丹樹華人未嘗見或)
(以恍榔㯽榔釀成亦甚香美)藥樹(宋史勃泥國傳國有丨丨取其根煎爲膏服之及塗其體兵刃所傷)
(皆不死)登相(宋史高昌國傳不肓五榖沙中生草名丨丨收之以食)開花如鷺鷥藤
(金史五行志至寧元年宣宗彰德故園竹丨白丨丨丨丨丨)扶疎瑰竒如珊瑚枝(元史)
(五行志至元元年十二月芝草生於荆門州當陽縣覆船山一本五幹高尺有二寸一本二幹高五寸有半幹)
(皆兩岐二本相依附丨丨丨丨丨丨丨丨其高者結爲華蓋慶雲之狀)華蓋慶雲之狀(見上)
結實盈尺(元史五行志至元二十一年明州松樹丨丨其大有丨丨者)太守桑(元史姜彧)
(傳改知濱州課民種桑歲餘新桑徧野人名爲丨丨丨)交蔭境内(元史臧夢解傳桑柘榆柳丨丨)
(丨丨)花四照(山海經南山經之首曰鵲山其首曰招搖之山臨於西海之上有木焉其狀如榖而黑理)
(其丨丨丨其名曰迷榖佩之不迷)迷榖(見上)白䓘可以血玉(山海經侖者之山其上多)
(金玉其下多青䨼有木焉其狀如榖而赤理其汗如漆其味如飴食者不飢可以釋勞其名曰丨丨丨丨丨丨)
(注血謂可用染玉作光彩)文莖(山海經符禺之山有木焉名曰丨丨其實如棗可以已聾)箭䉋(山海)
(經英山其上多杻橿其隂多鐡其陽多赤金禺水出焉北流注於招水其中多䰷魚其狀如鼈其音如羊其陽)
(多丨丨其獸多㸲牛羬羊)鉤端(山海經嶓冢之山漢水出焉而東南流注於沔囂水出焉北流注於湯水)
(其上多桃枝丨丨注鉤端桃枝屬)無條(山海經臯塗之山有草焉其狀如槀苃其葉如葵而赤背名曰)
(丨丨可以毒鼠)禦水(山海經西南四百里曰崑崙之邱有木焉其狀如棠華黃赤實其味如李而無核名)
(曰丨丨可以禦水食之使人不溺)葶䔭(山海經熊耳之山有草焉其狀如蘇而赤華名曰丨丨可以毒)
(魚)牛傷(山海經大&KR2019;之山多㻬琈之玉多麋玉有草焉其狀葉如榆方莖而蒼傷其名曰丨丨其根蒼)
(文服者不厥可以禦兵)天楄(山海經堵山神天愚居之是多怪風雨其上有木焉名曰丨丨方莖而葵)
(狀服者不㖶)黃棘(山海經苦山其上有木焉名曰丨丨黃華而員葉其實如蘭服之不字)嘉榮
(山海經半石之山其上有草焉生而秀其高丈餘赤葉赤華華而不實其名曰丨丨服之者不霆)帝庥
(山海經少室之山百草木成囷其上有木焉其名曰丨丨葉狀如楊其枝五衢)宼脫(山海經熊山有穴焉)
(熊之穴恒出神人夏啓而冬閉是穴也冬啓乃必有兵其上多白玉其下多白金其木多樗柳其草多丨丨)
帝女桑(山海經宣山其上有桑焉大五十尺其枝四衢其葉大尺餘赤理黃華青柎名曰丨丨之丨)
黃華靑柎(見上)柜格之松(山海經西海之外大荒之中有方山者上有青樹名曰丨丨丨)
(丨日月所出入也)若木(山海經南海之内黑水青水之間有木名丨丨若水出焉)九欘九枸
(山海經有鹽長之國有人焉鳥首名曰鳥氏有九邱以水絡之名曰陶唐之邱有叔得之邱孟盈之邱昆吾之)
(邱黑白之邱赤望之邱參衛之邱武夫之邱神明之邱有木青葉紫莖元華黃實名曰建木百仞無枝有丨丨)
(下有丨丨其實如麻其葉如芒大嘷爰過黃帝所爲有窫窳龍首是食人有青獸人面名曰猩猩)
御定子史精華卷一百四十一
