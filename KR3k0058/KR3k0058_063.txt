欽定四庫全書
御定子史精華卷六十三
政術部十九
仕宦下
停私(魏書肅宗紀詔曰或戴白在朝未嘗外任或丨丨歴紀甫受考級如此之徒雖滿七十聽其莅民以)
(終常限)考級(見上)職人(魏書孝莊紀詔諸有私馬仗從戎者丨丨優兩大階亦授實官)大階
(見上)休停(魏書孝莊紀詔羣官丨丨在外者皆令赴闕桯會有差)替後(魏書張彛傳侍中崔光表)
(曰彛及李韶朝列之中惟此二人出身官次本在臣右噐能幹世又並為多近來參差便成丨丨計其階途雖)
(應遷陟然恐班秩猶未賜等乞降臣位一階授彼汎級齊行聖庭帖穆選叙)汎級(見上)始筮(魏書)
(李諧傳洎方年之四五實丨丨之弱齡爰釋巾而從吏謬邀寵於時明)名官(魏書辛雄傳郡縣選舉由)
(來共輕宜改其弊以定官方請上等郡縣為第一清中等為第二清下等為第三清選補之法妙盡才望如不)
(可並後地先才不得拘以停年竟無銓草三載黜陟有稱者補在京丨丨)名聲韁鏁(北齊書祖鴻勲)
(𫝊繫丨丨之丨丨就良工之剞劂振佩紫臺之上鼓䄂丹墀之下采金匱之漏簡訪玉山之遺文)振佩
紫臺鼓䄂丹墀(見上)煩官(周書裴寬𫝊寬弟漢少有宿疾恒帶虛羸劇職丨丨非其好也)
旬月端右(周書王襃傳拜侍中累遷吏部尚書左僕射襃既世胄名家文學優贍當時咸相推挹故)
(丨丨之間位昇丨丨寵遇日隆而襃愈自謙虛不以位地矜人時論稱之)仕宦鄉(隋書高祖紀開皇七)
(年幸蒲州宴父老上極歡曰此間人物衣服鮮麗容止閒雅良由丨丨之丨陶染成俗也)閒局平局
繁局(隋書刑法志在官犯罪鞭杖十為一負丨丨六負為一殿丨丨八負為一殿丨丨十負為一殿加於)
(殿者復計為負焉)仕門(隋書刑法志法令明審科條簡要敕丨丨之子弟常講習之齊人多暁法律盖)
(由此也)榮秩(隋書柳裘傳上思裘定策功欲加丨丨)觧落(隋書高熲傳上謂侍臣曰我於高熲)
(勝兒子雖或不見常似目前自其丨丨瞑然忘之如本無高熲不可以身要君自云第一也)安繁戀
劇(隋書蘇威傳治書侍御史梁毗以威領五職丨丨丨丨無舉賢自代之心抗表劾威上曰蘇威朝夕孜孜)
(志存遠大舉賢有闕何遽迫之)久滯絳衣(隋書李德林傳祖孝徵入為侍中尚書左僕射趙彦深出)
(為兖州刺史朝士有先為孝徵所待遇者間德林云是彦深當不可仍掌機密孝徵曰德林丨丨丨丨我常恨)
(彦深待賢未足内省文翰方以委之尋當有佳處分不宜妄說尋除中書侍郎仍詔修國史)孤楊獨
聳(隋書柳機傳初機在周與族人文成公昂俱歴顯要及此機昂並為外職楊素時為納言方用事因上賜)
(宴素戲機曰二柳俱摧丨丨丨丨坐者歡笑機竟無言)綢繆省闥(隋書牛弘傳贊丨丨丨丨三十)
(餘年彛險不渝始終無際可謂大雅君子矣)受署(隋書盧思道傳勞生論曰巾冠之後濯纓丨丨韁鏁)
(仁義籠絆朝市)官意(隋書李孝貞傳遷蒙州刺史不復留意於文筆人問其故慨然歎曰五十之年倏焉)
(而過鬢垂素髮筋力已衰丨丨文情一時盡矣)作登壠賦自慰(隋書郎茂傳王文同與茂有隙)
(奏茂朋黨除名為民徙且末郡茂怡然受命在途丨丨丨丨以丨丨)父子並乘軒軺(北史崔浩)
(傳明元初拜博士祭酒每至郊祀丨丨丨丨丨丨時人榮之按浩父宏)兩鳳連飛(北史崔瞻傳㥄)
(弟仲文有文學天保初㥄為侍中仲文為銀青光禄大夫同日受拜時云丨丨丨丨按㥄瞻父)熱官(北史)
(王晞傳帝欲晞為侍中苦辭不受或勸晞勿自疏晞曰我少年以來閱要人多矣充詘少時鮮不敗績且性實)
(疎緩不堪時務人主恩私何由可保萬一披猖求退無地非不愛作丨丨但思之爛熟耳)綰攝二曹
(北史宋弁傳車駕征馬圈留弁以本官兼祠部尚書攝七兵事及行執其手曰國之大事在祀與戎故令卿丨)
(丨丨丨)一年三州(北史陸昕之傳昕之子子彰天平中拜衛將軍元象中以本將軍除齊州刺史)
(又加驃騎將軍行懷州事轉北豫州刺史仍除徐州刺史將軍並如故丨丨歴丨丨當世榮之)為孤鴻
賦以寄情(北史盧思道傳遷武陽太守位下不得志丨丨丨丨丨丨其丨)為郎二十七
年(北史高允傳初與允同徵游雅等多至通官封矦及允部下吏百數十人亦至刺史二千石而允丨丨丨)
(丨丨丨不徙官)投巾(北史高允傳旌弓既招釋褐丨丨)望雲而起(北史高允傳徵士頌曰趙)
(實名區世多竒士山岳所鍾挺生三李初九而潛丨丨丨丨)出入三省五十餘年(北史)
(高允傳允丨丨丨丨丨丨丨丨初無譴咎)屈折久官(北史高允𫝊弟燮亦有文才太武每詔徵辭疾)
(不應恒笑允丨丨丨丨棲泊京邑常從容於家)棲泊京邑(見上)營宦路(北史高允傳允從叔)
(濟子遵賤出其兄矯等常欺侮之遵馳赴平城歸允允為丨丨丨遵感成益之恩事允如諸父為齊州刺史建)
(節歴本州宗鄉改觀而矯等彌妬毁之)宗鄉改觀(見上)餙老隠年(北史高允𫝊允所引)
(劉模者長樂信都人遷陳留太守時年七十餘矣而丨丨丨丨昧禁自效遂家於南潁川不復歸其舊鄉)光
照先人(北史李元忠𫝊初元忠將仕夢手執炬入其父墓中夜驚起甚惡之旦告其受業師占云大吉)
(可謂丨丨丨丨也竟如其占)就家拜授(北史高閭𫝊閭累表遜位詔授光祿大夫金章紫綬使吏)
(部尚書邢巒丨丨丨丨)孤飄坎壈(北史胡叟𫝊叟丨丨丨丨未有仕路)好處分(北史王慧)
(龍傳遵業領黃門郎從容恬素若處邱園胡太后臨朝謀避地自求徐州太后曰王誦罷幽州始作黃門卿何)
(乃欲徐州也更待一二年當有丨丨丨按遵業慧龍之曾孫)伶俜孤宦(北史薛濬𫝊弟謨為晉王)
(府兵曺参軍事在揚州濬遺書於謨曰念爾丨丨丨丨遠在邊服顧此悢悢如何可言)兄弟並為
本郡(北史薛湖傳除河東太守丨丨丨丨丨丨當世榮之)起家便佐著作(北史薛聰𫝊孝)
(文留心氏族正定官品士大夫觧巾優者不過奉朝請聰丨丨丨丨丨丨時論美之)朱門陳戟(北史)
(薛道衡𫝊帝謂楊素牛弘曰道衡老矣驅使勤勞宜使丨丨丨丨於是進上開府)五十年戴幘
(北史薛憕𫝊江表取人多以世族憕世無貴仕觧褐不過侍郎既羇旅不被擢用常嘆曰豈能丨丨丨丨丨低)
(頭傾首俯仰而向人也左中郎將韋潛度謂曰君門地非下身材不劣何不&KR1491;裾數參吏部憕曰世胄躡高位)
(英俊沈下寮古人以為嘆息竊所未能也)&KR1491;裾數參吏部(見上)内榮(北史田益宗𫝊授征)
(南將軍金紫光禄大夫加散騎常侍改封曲陽縣伯益宗生長邊地不願丨丨雖位秩崇重猶以為恨)幹
禄(北史裴延儁傳帝以聿與中書侍郎崔亮清貧欲以丨丨優之乃以亮帶野王縣事聿帶温縣時人榮之)
(按聿延儁族兄)代下(北史裴讓之傳讓之弟讞之為許昌太守客旅過郡皆出私財供給人間無所預丨)
(丨日為吏人所懷)請急(北史裴讓之𫝊弟訥之為平原公開府墨曺掌書記從至并州其母在鄴忽得)
(心痛訥之是日不勝思慕心亦驚痛乃丨丨而還當時以為孝感)徙職(北史裴寬傳弟漢武成中為司)
(車路下大夫天和五年加車騎大將軍儀同三司時晉公護擅權搢紳等多謟附之以圖仕進漢直道自守故)
(八年不丨丨)官人(北史房彦謙𫝊遷秦州總管錄事參軍因朝集時左僕射高熲歴問河西隴右丨丨)
(景行彦謙對之如響)父子相代為本州(北史畢衆敬𫝊衆敬拜兖州刺史子元賓與父同建)
(勲誠後拜兖州刺史丨丨丨丨丨丨丨當世榮之時衆敬以老還鄉常呼元賓為使君每元賓聽政乘板輿出)
(至元賓所先遣左右敕不聽起觀其決斷忻忻然喜見顔色)未階臺宦(北史韓麒麟傳孝文時拜)
(齊州刺史麒麟以新附之人丨丨丨丨士人沈抑乃表請守宰有闕宜推用豪望增置吏員廣延賢哲)析
階(北史韓麒麟𫝊麒麟子興宗興宗子子熙少孤為叔顯宗所撫飬顯宗子伯華子熙爱友等於同生上書)
(求丨丨與伯華於是除伯華東太原太守)蟬冕東省(北史李彪傳李冲上表曰案臣彪昔於凡品特)
(以才拔等望清華司文東觀綢繆恩眷䋲直憲臺加金璫右珥丨丨丨丨宜感恩厲節忠以報德)白衣
修史(北史李彪傳除名歸本鄉自託於王肅又與郭祚崔光劉芳甄琛邢巒等詩書往來迭相稱重因論)
(求復舊職修史官之事肅等許為左右遂在秘書省同王隠故事丨丨丨丨)静任(北史甄琛𫝊閑官丨)
(丨猶聽長兼况煩劇要務不得簡能下領)四歴九卿十為刺史(北史楊椿傳誡子孫曰吾)
(自惟文武才藝門望姻援不勝他人一旦位登侍中尚書丨丨丨丨丨丨丨丨光禄大夫儀同開府司徒太保)
(津今復為司空者正由忠謹慎口故至此耳按津椿之弟)蜀四賢讚(北史常景傳景淹滯門下積歲)
(不至顯官以丨司馬相如王褒嚴君平揚子雲等丨丨皆有高才而無重位乃託意以丨之)朝隠大
夫(北史常景傳景澹於營利自得懷抱不事權門乃圖古昔可以鑑戒指事為象讚而述之曰周雅云謂天)
(蓋高不敢不跼謂地蓋厚不敢不蹐有丨丨丨丨鑒戒斯文乃惕焉而惧)三陟(北史常景傳柳下三黜不)
(愠其色子文丨丨不憘其情)騶唱入宫門(北史郭祚傳故事令僕中丞丨丨而丨丨丨至於馬)
(道及祚為僕射以為非盡敬之宜言於帝下詔御在太極騶唱至止車門御在朝堂至司馬門騶唱不入宫自)
(此始也)冠帶錄(北史張&KR0595;𫝊子始均著丨丨丨)述躬賦(北史邢昕𫝊太昌初除中書侍郎加)
(平東將軍光禄大夫時言冐竊官級為中尉所劾免官乃為丨丨丨)頓居三職(北史邢邵𫝊自除太)
(常卿兼中書監攝國子祭酒是時朝臣多守一職帶領二官甚少邵丨丨丨丨並是文學之首當世榮之)未
登讓品(北史崔光韶𫝊孝文以光韶為司空行參軍請讓從叔和曰臣誠微賤丨丨丨丨屬逄皇朝恥)
(無讓德和亦謙退辭而不當)平北為郡(北史王世弼𫝊除南徐州刺史後除東秦州刺史後為河)
(北太守有清稱再遷中山内史加平北將軍直閤元羅曾過中山謂曰二州刺史翻復為郡當恨恨耳世弼曰)
(儀同之號起自鄧騭丨丨丨丨始在下官)實官戎號(北史淳于誕傳景明中自漢歸魏陳伐蜀計延)
(昌末王旅大舉除驃騎將軍都督别部司馬領鄉導統軍誕不願先受榮爵乃固讓丨丨止參丨丨)臣年
雖老臣卿乃少(北史孫紹𫝊紹為太府少卿因朝見靈太后謂曰卿年稍老矣紹曰丨丨丨丨)
(丨丨丨丨太后笑之遷右將軍大中大夫)碎職(北史劉桃符傳舉孝廉射策甲科歴丨丨)黃門頓
歴三世(北史劉桃符𫝊遷中書舍人以勤明見知久不遷職宣武謂曰掦子雲為丨丨丨丨丨丨卿居)
(此任始十年不足辭也)浮蓱詩(北史馮元興傳元興被廢為丨丨丨以自喻曰有草生綠池無根水)
(上蕩脆弱惡風波危微苦驚浪)柱轉三匝(北史楊休之𫝊初休之在洛將仕夜夢見黃河北驛道上)
(行從東向西道南見一銅柱趺為蓮花形休之從西北登一柱礎上以手捉一柱柱遂右轉休之咒曰丨丨丨)
(丨吾至三公柱遂三匝而止休之尋寤意如在鄴城東南者其夢竟騐云)天池簫鼓(北史尒朱榮𫝊)
(秀容界有池三所在高山上相𫝊曰祁連池魏言丨丨也父新興曾與榮游池上忽聞丨丨音謂榮曰古老相)
(𫝊聞此聲皆至公輔吾年老暮當為汝耳)夕脱羊裘朝佩珠玉(北史高恭之𫝊恭之字道)
(穆以字行於世學涉經史所交皆名流儁士謂人曰人生厲心立行貴於見知當使丨丨丨丨丨丨丨丨若時)
(不我知便湏退迹江海自求其志)美授(北史皮景和傳景和於武職中兼長吏事又性識平均故頻有)
(丨丨)常調(北史杜弼傳以丨丨除侍御史)山上挂絲(北史張亮𫝊拜幽州刺史薛琡嘗夢亮於)
(丨丨丨丨以告亮且占之曰山上絲幽字也君其為幽州乎數月而驗)刺舉本州(北史馮遷𫝊授)
(陜州刺史遷本微寒不為時軰所重一旦丨丨丨丨唯以謙恭接待鄉邑人無怨者)一門執象笏
者百餘人(北史李穆𫝊穆子孫雖在襁褓悉拜儀同其丨丨丨丨丨丨丨丨丨貴盛當時無比)襁
褓儀同(見上)宿齒(北史蘇威𫝊尋進封房公帝手詔曰房公威先后舊臣朝之丨丨棟樑社禝弼)
(諧朕躬可開府儀同三司)鼓吹還宅(北史蘇亮𫝊出為岐州刺史朝廷以其作牧本州特給路車丨)
(丨先丨其丨并給騎士三千列羽儀游鄉黨經過故人歡飲旬日然後入州世以為榮)列羽儀游
鄉黨(見上)才至不怪其速(北史蘇亮𫝊亮自大統以來無歲不轉官一年或至三遷僉曰)
(丨丨丨丨丨丨也)再居左轄(北史韋瑱傳周文帝為丞相轉行臺左丞遷南郢州刺史復令為行)
(臺左丞瑱明察有幹局丨丨丨丨時論榮之)十四為縣令(北史泉仚𫝊仚子仲遵一名恭年十)
(三為郡主簿丨丨丨丨丨)必基武步(北史令狐整𫝊字延保敦煌人也刺史魏東陽王元榮辟為主)
(簿榮嘗謂僚屬曰令狐延保西州令望方成重噐豈州郡之職所可縶維但一日千里丨丨丨丨寡人當委以)
(庶務畫諾而已)十旬四職(北史唐瑾𫝊轉荆州總管府長史入為吏部中大夫歴御正納言内史中)
(大夫曾未丨丨遂遷丨丨搢紳咸以為榮)坐席嘉祥(北史柳遐𫝊遐宋太尉元景從孫也其世父慶)
(遠特噐異之謂曰吾昔逮事伯父太尉公嘗謂吾云我昨夢汝登一樓甚峻麗吾以坐席與汝汝後名宦必逹)
(恨吾不及見耳吾向聊復晝寢又夢將昔時丨丨以賜汝汝之官位當復及吾特宜勉厲以應丨丨也)柳
樹亭亭如蓋(北史高熲傳初孩孺時家有丨丨高百許尺丨丨丨丨里中父老曰此家當出貴人)
徙級(北史李德林𫝊少以才學見知及位望稍高運屬興王功參佐命十餘年間竟不丨丨)還笏
(北史張威𫝊遷青州總管頗事産業坐廢於家後後上祠太山至洛陽上責讓之因問威所執笏安在威頓首)
(曰臣負罪無顔復執謹藏於家上曰可持來威明日奉笏以見上曰公雖不遵法度功效實多因丨公丨於是)
(復拜洛州刺史)素業自通(北史張煚傳煚父羡少好學多所通涉周代公卿類多武將惟羡以丨丨)
(丨丨甚為當時所重)登龍門沈涓澮(北史孫惠蔚𫝊惠蔚與李彪以儒學相知及彪位至尚書)
(惠蔚仍太廟令孝文曾從容言曰道固既丨丨丨而惠蔚猶丨丨丨朕常以為負矣雖久滯小官深體通塞無)
(孜孜之望儒者以是尚焉)超棘(北史馬敬德傳入為侍講其妻夜夢猛獸將來向之敬德走超藂棘妻伏)
(地不敢動敬德占曰吾當為大官丨丨過九卿也爾伏地夫人也)張郎風骨必當通貴
(北史張景仁𫝊景仁為兒童時在洛京曾詣國學摹石經許子華遇之學中執景仁手曰丨丨丨丨丨丨丨丨)
(非但官爵遷逹乃與天子同筆硯傳衣履)齊鑣驥騄比翼鵷鴻(北史劉炫𫝊炫自為贊曰)
(以此卑賤每升天府丨丨丨丨丨丨丨丨)客誨(北史樊遜𫝊遜嘗服東方朔言陸沉世俗避世金馬遂借)
(陸沉公子為主人擬客難制丨丨以自廣)取急(北史顔之推𫝊領中書舍人帝甚加恩接為勲要者所嫉)
(常欲害之崔季舒等將諫也之推丨丨還宅故不連署及召集諫人之推亦被喚入勘無名得免)假寧
(舊唐書職官志凡諸司置直皆有定數内外官吏則有丨丨之節行李之命)須少俸祿(舊唐書杜)
(如晦𫝊隋大業中以常調預選吏部侍郎高孝基謂之曰公有應變之才當為棟梁之用願保崇令德今欲俯)
(就卑職為丨丨丨丨耳遂補滏陽尉尋棄官而歸)九族蔭其餘輝(舊唐書魏徵𫝊徐世勣為)
(李密擁衆徵與書曰若策名得地則丨丨丨丨丨丨委質非人則一身不能自保)一榻置笏(舊唐)
(書崔神慶𫝊開元中神慶子琳等皆至大官羣從數十人趨奏省闥每歲時家宴組珮輝映以丨丨丨丨重叠)
(於其上)三柱里(舊唐書劉仁軌𫝊咸亨五年為鷄林道大總管東伐新羅以功進爵為公并子姪三)
(人並授上柱國州黨榮之號其所居為樂城鄉丨丨丨)髫齔銀艾(舊唐書魏元同𫝊今貴戚子弟)
(例早求官丨丨之年已腰丨丨)四職相代(舊唐書韋思謙傳垂拱初遷鳳閣鸞臺三品二年代蘇良)
(嗣為納言二子承慶嗣立俱以學行齊名長壽中嗣立代承慶為鳳閣舍人長安三年承慶代嗣立為天官侍)
(郎頃之又代嗣立知政事嗣立又代為黃門侍郎前後丨丨丨丨又父子三人皆至宰相有唐以來莫與為比)
門列三戟(舊唐書李峘傳初峘為戶部尚書峴為吏部尚書知政事嶧為戶部侍郎銀青光禄大夫)
(兄弟同居長興里第丨丨丨丨兩國公門十六戟一三品門十二戟榮耀冠時)三按廉車(舊唐書崔)
(郾傳凡丨丨丨丨率由清簡少事財用有餘人遂寧泰)慢官(舊唐書崔鄲𫝊拜兵部侍郎判吏部東銓)
(事文宗苦選曹訛弊召三銓謂之曰卿等比選令錄如何注擬鄲對曰資叙相當問其為治之術視可否而擬)
(之帝曰依資合得而才劣者何授對曰與邊遠丨丨帝曰以不肖之才治邊民則疾苦可知也凡朝廷求理遠)
(近皆須得人苟非其才人受其弊矣)辭臣速逹(舊唐書杜元穎傳自補闕至侍郎不周歲居輔相之)
(地丨丨丨丨未有如元穎之比也)烏集戟架(舊唐書柳仲郢𫝊初仲郢自拜諫議後每遷官羣丨)
(大丨於昇平里第庭樹丨丨皆滿凡五日而散詔下不復集家人以為候)翔泳清切(舊唐書裴度𫝊)
(始自書生以辭策中科選數年之間丨丨丨丨)鬱為昌族(舊唐書楊魯士傳初汝士中第有時名遂)
(歴清貫其後諸子皆至正卿丨丨丨丨)致三清之上(舊唐書鄭畋傳為翰林學士轉戶部郎中)
(因授官自陳曰陛下過垂採聽超受恩榮擢於百里之中丨在丨丨丨丨纔起翰苑遽改郎曹)沉舟墜
羽(舊唐書鄭畋傳因謝承旨自陳曰丨丨丨丨因聖主發揚薄藝微才受鴻恩知遇)四時仕宦
(舊唐書傅游藝傳時人號為丨丨丨丨言一年自青而綠及於朱紫也)本鄉列戟(舊唐書張介然)
(傳加銀青光禄大夫帶上柱國入奏稱旨特加賜賚介然乘間奏曰臣今三品合列棨戟若列於帝城鄉里不)
(知臣貴臣河東人也請列戟於故鄉明皇曰所給可列故鄉京城佇當别賜介然拜謝而出仍賜絹五百匹令)
(宴集閭里以寵異之丨丨丨丨自介然始也)官所(唐書太宗紀貞觀元年十一月許子弟年十九以下)
(随父兄之丨丨)禁過市(唐書太宗紀貞觀二年十二月丨五品以上丨丨)牢讓(唐書太宗皇后)
(長孫氏𫝊后兄無忌以佐命為元功帝用為尚書僕射后密諭令丨丨)耻為房李下(唐書江夏)
(王道宗傳侯君集破高昌還頗怨望道宗嘗從容奏言君集智小言大且為戎首帝問所以知必反者對曰見)
(其忌而矜功丨丨丨丨丨官尚書常鬱鬱不平)下除(唐書信安王禕傳擢兵部尚書為朔方節度大使坐)
(事丨丨衢州刺史)宦遂不肯還鄉(唐書曹王明子臯傳殿中侍御史李鈞與其弟京兆法曺)
(參軍鍔丨既丨丨丨丨丨)抑遠(唐書三宗諸子𫝊景儉素與元稹李紳善二人方在翰林言其才及延英)
(奉辭景儉自陳見丨丨穆宗憐之追詔為倉部員外郎)累華要(唐書劉崇龜𫝊擢進士仕丨丨丨終)
(清海軍節度使)資屈(唐書李勣𫝊晉王為皇太子授詹事兼左衛率俄同中書門下三品帝曰吾兒方位)
(東宫公舊長史以宫事相委勿以丨丨為嫌也)三世居此官(唐書高儉𫝊字士廉以字顯遷尚書)
(右僕射士廉丨丨丨丨丨世榮其貴)當遷不肯調(唐書竇威傳内史令李德林舉秀異授秘書郎)
(丨丨丨丨丨者十年故其學益博)更踐兩省(唐書薛稷傳與從祖兄曜丨丨丨丨俱以文章自名)
資品妄高(唐書馬周傳時置太子司議郎帝高其除周嘆曰恨吾丨丨丨丨不得歴此官)同筦
機秘(唐書陳叔逹傳叔逹與溫大雅丨丨丨丨)封郎終當據此(唐書封倫𫝊楊素負才勢)
(多所凌藉惟於倫降禮賞接或與論天下事衮衮不倦每撫其牀曰丨丨丨丨丨丨薦之帝擢内史舍人)華
首同貴(唐書張知謇傳拜知謇左衛將軍封范陽郡公知泰御史臺大夫封漁陽郡公伯仲丨丨丨丨)
(時以為榮)位高年艾舉門蕃熾(唐書蕭嵩傳嵩貌偉秀美鬚髯始娶會稽賀晦女僚婿陸)
(象先宰相子時為洛陽尉已有名士爭往交而嵩汨汨未仕人不之異夏榮者善相謂象先曰君後十年貴冠)
(人臣然不若蕭郎丨丨丨丨丨丨丨丨)八葉宰相(唐書蕭瑀傅贊自瑀逮遘凡丨丨丨丨名德相)
(望與唐盛衰世家之盛古未有也)所望不過秘書郎縣令(唐書岑文本傳或勸其營)
(産業文本嘆曰吾漢南一布衣徒步入闕丨丨丨丨丨丨丨丨丨耳今無汗馬勞以文墨位宰相奉稍已重尚)
(何殖産業邪)如志(唐書來濟傳初濟與高智周郝處俊孫處約客宣城石仲覽家仲覽衍於財有氣識)
(待四人甚厚私相與言志處俊曰願宰天下濟及智周亦然處約曰宰相或不可冀願為通事舍人足矣後濟)
(領吏部處約始以瀛州書佐入調濟遽注曰丨丨遂以處約為通事舍人後皆至公輔云)速登易顚
徐進少患(唐書高智周傳智周與來濟共依江都石仲覽仲覽使相工視之工曰高之貴君不及見)
(之來早顯而末躓高晚顯而夀吾聞丨丨者丨丨丨丨者丨丨天道也)引蔭(唐書裴行儉傳行儉幼丨)
(丨補弘文生)為將相三十年(唐書婁師德傳總邊要丨丨丨者丨丨丨恭勤樸忠心無適莫)
(方酷吏殘鷙人人不免獨能以功名始終)以功名始終(見上)歎後時(唐書蔣欽緒𫝊韓琬)
(為高郵主簿使京師自負其才有不遇之言題客舍它日欽緒見之笑曰是子丨丨丨耶久之琬舉賢良方正)
(欽緒擢其文異等因謂曰朋友之過免未琬曰今日乃見君子之心)今日見君子之心(見上)
謁急(唐書狄仁傑𫝊時太學生丨丨后亦報可仁傑曰學徒取告丞簿職耳)五年十三遷
(唐書白敏中𫝊自員外凡丨丨丨丨丨)白羽扇賦(唐書張九齡𫝊九齡内惧恐遂為李林甫所危)
(因帝賜丨丨丨乃獻丨自况其末曰縱秋氣之移奪終感恩於篋中)許其勝流(唐書張九齡𫝊貶荆)
(州長史雖以直道黜不戚戚嬰望惟文史自娱朝廷丨丨丨丨)古戟十二(唐書尹思貞𫝊加銀青光)
(禄大夫其家坎地獲丨丨丨丨俄而門樹戟時人異焉)班公是行若登仙(唐書倪若水𫝊)
(時天下久平朝廷尊榮人皆重内任雖自冗官擢方面皆自謂下遷班景倩自揚州採訪使入為大理少卿過)
(州若水餞於郊顧左右曰丨丨丨丨丨丨丨吾恨不得為騶僕)履華劇(唐書王邱𫝊邱更丨丨丨而所)
(守清約未嘗通饋遺)心亦昔時一尉(唐書陽嶠𫝊常語人曰吾備位方伯而丨丨丨丨丨丨耳)
領二十餘使(唐書王鉷𫝊為御史大夫兼京兆尹加知總監裁接使於是丨丨丨丨丨中外畏其)
(權)重官累使(唐書韋堅等𫝊贊韋堅楊慎矜王鉷楊國忠各以裒刻進帝以為能故丨丨丨丨尊)
(顯烜赫)降魚書(唐書楊綰𫝊舊制刺史被代若别追皆丨丨丨乃得去)綠袍木簡(唐書)
(楊炎傳自道州還家人以丨丨丨丨棄之炎止曰吾嶺上一逐吏超登上台可常哉安可棄是及貶還所服)
杜門六年(唐書趙宗儒𫝊罷為太子右庶子屛居慎静奉朝請而已遷吏部侍郎召見勞曰知卿丨)
(丨丨丨故有此拜)隔品(唐書竇易直𫝊初元和中鄭餘慶議僕射上儀不與丨丨官亢禮易直為中丞)
(奏駮之及為僕射乃自用隔品致恭為時鄙笑)適從何來(唐書武儒衡𫝊元稹倚宦官知制誥儒衡)
(鄙厭之會食瓜蝇集其上儒衡揮以扇曰丨丨丨處丨遽集於此)奪戟(唐書盧坦𫝊舊制官階勲俱三)
(品始聽立戟後雖轉四品官非貶削者戟不奪坦為戶部侍郎時階朝議大夫勲護軍嘗任宣州刺史三品請)
(立戟許之時鄭餘慶淹練舊章以為非是為憲司劾正詔罰一月俸丨丨自貞元以來立戟十八家不應令並)
(追正之)孔吏部不樂居朝(唐書孔温業𫝊大中時為吏部侍郎求外遷宰相白敏中顧同)
(列曰吾等可少警丨丨丨丨丨丨丨矣後為太子賓客)不以淹晚槩懷(唐書歸登𫝊轉右補)
(闕起居舍人凡十五年僚類有出其下而進趨自喜得顯官惟登與右拾遺蔣武退然遠權勢終丨丨丨丨丨)
(丨)後日必處吾坐(唐書劉沔𫝊少孤客振武節度使范希朝署牙將軍中大會沔捉刀立堂)
(下希朝竒之召謂曰丨丨丨丨丨丨)三進官(唐書于頔𫝊為湖州刺史改蘇州為政有績然暴横少恩)
(杖前部尉以逞憾觀察使王緯以聞德宗不省俄遷大理卿為陜虢觀察使慢言謝緯曰始足下劾我丨丨丨)
(矣益自肆)一班一級(唐書韋表微𫝊授監察御史衷行不樂曰爵禄譬滋味也人皆欲之吾年五十)
(拭鏡&KR3227;白冐游少年間取丨丨丨丨不見其味也將為松菊主人不愧陶淵明云)請以毬見(唐書)
(周寳傳寳強毅未嘗詘意於人官不進自丨丨丨丨武宗稱其能擢金吾將軍)良醖可戀(唐書王績)
(傳高祖武德初以前官待詔門下省故事官給酒日三升或問待詔何樂邪答曰丨丨丨丨耳)林墟之
適(唐書顔師古傳師古頻被譴仕益不進惘然喪沮乃闔門謝賓客巾褐裠帔放情蕭散為丨丨丨丨)止
水一石(唐書孔若思傳擢明經歴庫部郎中常曰仕宦至郎中足矣座右置丨丨丨丨明自足意)歡
喜詩(唐書杜審言𫝊審言免官還東都武后召審言將用之問曰卿喜否審言蹈舞謝后令賦丨丨丨歎)
(重其文授著作佐郎)還鄉歌(五代史吳越世家鏐游衣錦軍作丨丨丨曰三節還鄉兮掛錦衣父老遠)
(來相追随牛斗無孛人無欺吳越一王駟馬歸)駟馬歸(見上)班宰相上(宋史哲宗紀元祐元)
(年五月壬午以文彦博平章軍國重事詔丨丨丨之丨)歴曹超曹(宋史選舉志自侍郎以上或丨)
(丨或丨丨皆繫特旨)迹遠地寒(宋史選舉志元祐二年侍御史韓川言近大中大夫以上歲舉守臣)
(而薦所不及雖課入優等皆未預選此倚薦以為信也然大中大夫以上率在京師唯馳騖請求因緣宛轉者)
(常多得之丨丨丨丨雖歴郡久治狀著課入上考偶以無薦則反在通判下四年遂罷大中大夫以上歲舉法)
媒寡援疎(宋史選舉志中原士大夫隔絶滋久流徙東南者丨丨丨丨多致沉滯令侍從搜訪以聞)
三至樞府(宋史職官志熙寧元年陳升之丨丨丨丨神宗欲稍異其禮乃以為知院事)士服
随班(宋史職官志崇寧中初除說書二人皆以隠逸起蔡崈吕瓘仍遂其性詔以丨丨丨丨朝謁入侍)
帖職(宋史職官志直館直院則謂之館職以他官兼之則謂之丨丨)右列清選(宋史職官志慶)
(元初申嚴闔門長官選擇其屬之令非右科前名之士不預召試蓋以為丨丨丨丨云)將相鄉(宋史)
(侯益傳天福四年晉祖追念虎牢之功徙鎮彭門領相印仍賜門戟改鄉里為丨丨丨勲賢里)當保五
十年富貴(宋史張永德傳初永德寓睢陽有書生隣居卧疾永德療之穫愈生一日就永德求汞五)
(兩既得即置鼎中煮之成中金自是日與永德游一日告適淮水語永德曰後當相遇於彼永德懇求藥法生)
(曰君當大貴吾不吝此慮損君福言訖而去及永德屯下蔡牙帳前後隊部曲八百人皆金銀刀槊繡旗幟永)
(德善騎射左右分掛十的握十矢疾馳互發發必中淮民環觀有一僧睥睨永德遽召之乃睢陽書生也夜宿)
(帳中復求汞法僧曰始語君貴今不謬矣終能謹節丨丨丨丨丨丨丨安用此為)厨釡鳴(宋史李濤)
(傳時中書丨丨丨者數四濤晝寢閤中夢嚴飾廳事羣吏趨走云迎新宰相帶諸司使既寤心異之數日濤罷)
(以楊邠為相兼樞密使)守道蒙福(宋史薛居正傳太祖嘗謂居正曰觀古之人臣多不終始能保)
(全而享厚福者由忠正也開寳中居正與沈倫並為相盧多遜參知政事九年冬多遜亦為平章事及居正卒)
(而沈倫貴授多遜南流論者以居正丨丨丨丨果符太祖之言)異鳥集待漏所(宋史宋琪傳琪)
(將罷前數日有丨丨丨琪丨丨之丨驅之不去及是罷相人以為先兆云)多幸老民(宋史宋琪傳至)
(道元年宴含光殿上問琪年對曰七十有九上因慰撫久之二年春拜右僕射以其衰老詔許五日一朝九月)
(被病令其子貽序秉筆授辭作丨丨丨丨叙大抵謂洪範五福人所難全而已兼有之實天幸也)三入
相(宋史吕蒙正傳國朝以來丨丨丨者惟趙普與蒙正焉)四踐兩府九居八座(宋史)
(張齊賢傳齊賢丨丨丨丨丨丨丨丨以三公就第康寧福壽時罕其比)父子兩京相望(宋史)
(王詔傳轉開封尹時子疇使京西攝尹洛丨丨丨丨丨丨人以為榮)不逾月三拜命(宋史楊昭)
(儉傳晉祖命宰相馮道為契丹册禮使以昭儉為介授職方員外郎旋加虞部郎中俄以本官知制誥丨丨丨)
(丨丨丨時人榮之)本資官(宋史魏丕傳歴頓邱冠氏元城三縣令世宗即位改右班殿直自陳本以)
(儒進願受丨丨丨世宗曰方今天下未一用武之際藉卿幹事勿固辭也)歴六節度(宋史馬令琮傳)
(父全節丨横海定遠昭儀彰德定武天雄丨丨丨皆署令琮為牙校)濮字丈餘(宋史安守忠傳拜濮)
(州團練使初守忠嘗夢一丨丨方丨丨及領是郡幾二十年於是始寤)十許歲攝司馬(宋史)
(劉保勲傳保勲少好騎射後唐清泰中裁丨丨丨丨潞州左丨丨)綴行而出(宋史許驤傳父唐嘗)
(擁商貲於汴洛間見進士丨丨丨丨竊歎曰生子當令如此)鐵冠安在(宋史雷簡夫𫝊簡夫始起)
(隠者出入乘牛冠鐡冠自號山長關中用兵以口舌排闔公卿既仕自奉稍驕侈騶御服飾頓忘其舊閭里指)
(笑之曰牛及丨丨丨丨)為王公遲我十年宰相(宋史王旦𫝊帝欲相王欽若旦曰欽)
(若遭逄陛下恩禮已隆且乞留之樞密兩府亦均臣見祖宗朝未嘗有南人當國者雖古稱立賢無方然須賢)
(士乃可臣為宰相不敢沮抑人此亦公議也眞宗遂止旦沒後欽若始大用語人曰丨丨丨丨丨丨丨作丨丨)
大耐官職(宋史向敏中𫝊進右僕射兼門下侍郎監脩國史是日翰林學士李宗諤當對帝曰朕自)
(即位未嘗除僕射今命敏中此殊命也敏中應甚喜又曰敏中今日賀客必多卿往觀之勿言朕意也宗諤既)
(至敏中謝客門闌寂然宗諤徑入徐賀曰今日聞降麻士大夫莫不相慶敏中但唯唯又曰自上即位未嘗除)
(端揆非勲德隆重眷倚殊越何以至此敏中復唯唯又歴陳前世為僕射者勲德禮命之重敏中亦唯唯卒無)
(一言既退使人問庖中今日有親賓飲宴否亦無一人明日具以所見對帝曰向敏中丨丨丨丨)帖麻
(宋史劉沆傳文彦博富弼復入為相彦博為昭文館大學士弼監修國史沆遷兵部侍郎位在弼下論者以為)
(非故事由學士楊察之誤乃丨丨改沆監修國史弼為集賢殿大學士)東頭西頭(宋史趙積𫝊天)
(聖八年擢樞密副使遷吏部侍郎命未出人馳告積積問曰丨丨丨丨蓋意在中書也聞者皆以為笑)三
黜賦(宋史王禹偁𫝊出知黃州作丨丨丨以見志其卒章云屈於身而不屈於道兮雖百謫而何虧)人
皆嗜進池獨嗜退(宋史司馬池𫝊召知諫院上表懇辭仁宗謂宰相曰丨丨丨丨而丨丨丨)
(丨亦難能也)十七遷(宋史司馬旦𫝊以熙寧八年致仕歴官丨丨丨至大中大夫)六印加
劍(宋史凌策傳初策登第夢人以丨丨丨丨上遺之其後往劍外凡六任時以為異)領五印(宋史)
(王延德傳領薊州刺史兼掌武德司改皇城使掌御輦院左藏庫延德所丨凡丨丨因對懇讓遂罷左藏御廚)
齋宫賦詩(宋史王珪傳神宗即位遷學士承旨珪典内外制十八年最為久次嘗因展事丨丨丨丨)
(有所感帝見而憐之熙寧三年拜參知政事)築室東坡(宋史蘇軾𫝊以黃州團練副使安置軾與)
(田父野老相從溪山間丨丨丨丨自號東坡居士)廊廟人(宋史吕陶𫝊知太原壽陽縣府帥唐介辟)
(簽書判官暇日促膝晤語告以立朝事君大節曰君丨丨丨也以介薦應熙寧制科)例不治事(宋史)
(常安民𫝊監滁州酒税至滁日親細務郡守曾肇約為山林之游曰謫官丨丨丨丨安民謝曰食焉而怠其事)
(不可)官以儒名者三十年(宋史汪澥𫝊熙寧太學成分錄學正登進士第為太學正累遷)
(國子祭酒擢中書舍人為大司成澥自布衣錄犬子學至為正為司業祭酒迄於司成丨丨丨丨丨丨丨丨一)
(時人士推之)時事不掛口(宋史趙鼎傳責清遠軍節度副使潮州安置在潮五年杜門謝客丨)
(丨丨丨丨有問者但引咎而已)遷三資(宋史岳雲𫝊嘗以特旨丨丨丨飛辭曰士卒冐矢石立奇功始)
(沾一級男雲遽躐崇資何以服衆累表不受)在殿巖(宋史楊存中𫝊存中丨丨丨凡二十五載權寵)
(日盛罷為太傅醴泉觀使進封同安郡王賜玉帶朝朔望)䨇趺隠然(宋史張九成𫝊謫居南安軍在)
(南安十四年每執書就明倚立庭磚歲久丨丨丨丨)寄禄官(宋史富直柔𫝊遷御史中丞除端明殿學)
(士簽書樞密院事故事簽書有以員外郎為之而無三丞為之者中書言非舊典時柔為奉議郎乃特遷朝奉)
(郎自是丨丨丨三丞除二府者遷員外郎自直柔始遂為例)父子相代(宋史韓肖胄𫝊父冶守相)
(州請祠肖胄因乞補外侍疾詔除直祕閤知相州代其父任陛辭帝曰先帝詔韓氏世官於卿丨丨丨丨榮事)
(也)三世守鄉郡(宋史韓肖胄𫝊琦守相作晝錦堂冶作榮歸堂肖胄又作榮事堂丨丨丨丨丨)
(人以為榮)請外(宋史黃洽𫝊召為太常丞丨丨孝宗方厲精求治曰黃洽厚德方任以事不許)躡履
行(宋史王希呂𫝊除右正言時張說以攀援戚屬擢用希吕與侍御史李衡交章劾之責遠小監既而改授)
(宫觀當去國之日屏徒御丨丨以丨恬不為悔)擷杞菊取谿魚(宋史林大中𫝊大中罷歸屏居)
(十二年未嘗以得喪關其心作園龜潭之上客至丨丨丨丨丨丨觴酒賦詩時事一不以掛口)由選人
至兩地財四年(宋史陳自強傳登淳熙五年進士第慶元二年入都待銓嘗為韓侂胄童子師)
(欲見之無以自通適僦居主人出入侂胄家為言於侂胄一日召自強比至則從官畢集侂胄設褥於堂鄉自)
(強再拜次召從官同坐侂胄徐曰陳先生老儒汨沒可念明日從官交薦其才除太學錄遷博士數月轉國子)
(博士又遷祕書郎入館半載擢右正言諫議大夫御史中丞入臺未踰月遂登樞府丨丨丨丨丨丨丨丨丨嘉)
(泰三年拜右丞相歴封祈衛秦國公)奉饋如眞(宋史吳昌裔傳通判眉州尋權漢州故事比攝官丨)
(丨皆丨丨昌裔命削其半)七攝鄰邑(宋史婁機𫝊調含山主簿丨丨丨丨率以治績聞)邇聫
(宋史余天錫傳召為吏部尚書兼給事中兼侍讀疏奏臣荷國恩起家分閫旋蒙趣覲躐玷丨丨)穹官
(宋史趙汝騰𫝊前後之臣自取丨丨要職)騎驢匡山間(宋史黃灝𫝊言者罪其專移居筠州已而)
(寢謫命止削兩秩灝既歸里幅巾深衣丨丨丨丨丨若素隠者)持六刀(宋史洪興祖𫝊知真州徙知饒)
(州先夢丨丨丨覺曰三刀為益今倍之其饒乎已而果然)楚鴈賦(宋史錢熙𫝊陳洪進嘉其才以弟之)
(子妻之將署熙府職辭不受著丨丨丨以見志)鄉里榮(遼史高模翰傳應歴初召為中臺省右相至東)
(京父老歡迎曰公起戎行致身富貴為丨丨丨相如買臣軰不足過也)臨流聞雉(遼史都勒幹傳)
(給事北院知聖旨亊乙辛誣以罪謫戍西北部十餘年始得歸鄉里屏居謝人事一日丨丨丨丨鳴三復孔子)
(時哉語作古詩三章見志當日名士稱其高情雅韵不減古人)散階(金史宣宗紀詔定進士中下甲及監)
(官丨丨至明威者舉充縣令法)三十秉旄鉞(金史左泌𫝊年六十一即請致仕親友或以為早泌)
(歎曰予年丨丨丨丨丨侵尋仕路又三十年名遂身退可矣時人高之)便郡(金史韓鐸𫝊遷中都路都)
(轉運使頃之上謂宰臣曰韓鐸年高不任繁劇且其母老矣可與之丨丨於是改順天軍節度使)可公
可卿(金史施宜生𫝊初宜生困於場屋遇僧善風鑒謂之曰子面有權骨丨丨丨丨)東萊風物
亦佳(金史劉珫𫝊除定海軍節度使以其弟太府監瑋為同知宣徽院事珫朝辭上曰卿舊臣今補外寧)
(不惻然丨丨瀕海丨丨丨丨卿到必得調飬朕用卿弟在近密如見卿也)程一舉(金史程宷𫝊寀祖冀)
(仕遼廣德軍節度使冀凡六男父子皆擢科第士族號其家為丨丨丨)華近(元史阿爾哈雅𫝊十餘年)
(間敭歴丨丨入侍帷幄出踐省闥廷無間言)子有衮冕之志(孔叢子元生子建與崔義幼相)
(善長相親也義仕王莽為建新大尹數以世利勸子建仕子建答曰吾有布衣之心丨丨丨丨丨丨各從所好)
(不亦善乎)以卦林占(孔叢子和為臨晉令其友崔駰丨其家丨丨丨之謂為不吉語子和曰盍辭乎)
(答曰學不為人仕不擇官所以為吉也且卜以決疑不疑何卜吉凶由人而由卦林乎徑往之官按後漢書作)
(以家林筮)仕不擇官(見上)一日九遷(焦氏易林安上宜官丨丨丨丨升擢超等牧飬常山)
廢書出看(劉義慶世說管寧華歆常同席讀書有乘軒冕過門者寧讀如故歆丨丨丨丨寧割席分)
(坐曰子非吾友也注寧少恬靜常笑邴原華子魚有仕宦意及歆為司徒上書讓寧寧笑曰子魚本欲作老吏)
(故榮之耳)子魚欲作老吏(見上)豁平昔時意(劉義慶世說殷仲堪既為荆州每語)
(子弟云勿以我受任方州云我丨丨丨丨丨今吾處之不易貧者士之常焉得登枝而捐其本)遠同鬭
生(劉義慶世說初桓南郡楊廣共說殷荆州宜奪殷覬南蠻以自樹覬亦即暁其旨常因行散率爾去下舍)
(便不復還内外無預知者意色蕭然丨丨丨丨之無愠時論以此多之)年未三十為萬石
(劉義慶世說摯瞻曾作四郡太守大將軍戸曹參軍復出作内史年始二十九嘗别王敦敦謂瞻曰卿丨丨丨)
(丨已丨丨丨亦太蚤瞻曰方於將軍少為太蚤比之甘羅已為太老)屈志百里(劉義慶世說李弘度)
(常嘆不被遇殷揚州知其家貧問君能丨丨丨丨不李答曰北門之嘆久已上聞窮猿奔林豈暇擇木遂授&KR1476;)
(縣)故是竒士(劉義慶世說謝安南免吏部尚書還東謝太傅赴桓公司馬出西相遇破岡遂停三)
(日共語太傅欲慰其失官安南輙引以他端雖信宿中途竟不言及此事太傅深恨在心未盡謂同舟曰謝奉)
(丨丨丨丨注謝奉歴安南將軍廣州刺史吏部尚書)阿龍超(劉義慶世說王丞相拜司空桓廷尉作兩)
(髻葛帬策杖路邊窺之嘆曰人言丨丨丨阿龍故自超不覺至臺門注阿龍丞相小字)書空(劉義慶世)
(說殷中軍被廢在信安終日恒丨丨作字)去梯(劉義慶世說殷中軍廢後恨簡文曰上人著百尺樓上擔)
(梯將去注浩雖廢黜雅詠不輟雖家人不見其有流放之戚丨丨之言未必實也)恨破甑(劉義慶世)
(說鄧竟陵免官後赴山陵遇見大司馬桓公公問之曰卿何以更瘦鄧曰有愧於叔逹不能不丨於丨丨)為
元規賣(劉義慶世說庾公欲起周子南子南執辭愈固庾每詣周周從後門出庾嘗一往奄至周不及)
(去相對終日庾從周索食周出蔬食庾亦彊飯極歡并語世故約相推引同佐世之任既仕至將軍二千石而)
(不稱意中宵慨然曰大丈夫乃丨庾丨丨所丨注周邵字子南按庾公即庾亮字元規)布衣九十
五日而至三公(劉峻世說注董卓秉政復徵荀爽爽欲遁去吏持之急起丨丨丨丨丨丨丨丨)
(丨丨)頭責文(劉峻世說注張敏集載丨丨秦子羽丨曰子曾不如太原温顒穎川荀㝢范陽張華士卿)
(劉許南陽鄒湛河南鄭詡此數子者或謇喫無宫商或尫陋希言語或淹伊多姿態或讙譁少智諝或口如含)
(膠飴或頭如巾韲杵而猶文采可觀意思詳序攀龍附鳳並登天府)裁錦萬里(楊衒之洛陽伽藍記)
(太傅李延實永安中除青州刺史實曰陛下寵及老臣使夜行罪人丨丨丨丨謹奉明敕不敢失墜)夢射
雁(楊衒之洛陽伽藍記陽城太守薛令伯忽丨丨得丨以問元慎慎曰卿執羔大夫執雁君當得大夫之職)
(俄然令伯除為諫議大夫)不可過二千石(顔氏家訓先祖靖侯戒子姪曰汝家書生門戶世無)
(富貴自今仕宦丨丨丨丨丨丨)處在中品(顔氏家訓仕宦稱泰不過丨丨丨丨前望五十人後顧五)
(十人足以免恥辱無傾危也)何如越公(劉餗隋唐嘉話趙公宴朝貴酒酣樂闋顧羣公曰公視無)
(忌富貴丨丨丨丨或對為不如或謂過之曰自揣誠不羡越公所不及越公一而已越公之貴也老而無忌之)
(貴也少)全樹借汝(劉肅大唐新語李義府召見試令詠烏立成其詩曰上林多少樹不借一枝棲)
(太宗深賞之曰我將丨丨丨丨豈惟一枝超拜監察御史)終南捷徑(劉肅大唐新語盧藏用始隠於)
(終南山中中宗朝累居要職有道士司馬承禎者睿宗遣至京將還藏用指丨丨山謂之曰此中大有佳處何)
(必在遠承禎徐答曰以僕觀之乃仕宦丨丨耳藏用有慙色)無休勢(劉肅大唐新語宋守敬為吏清)
(白謹慎累遷臺省終於絳州刺史其任龍門丞年已五十八數年而登列嶽每謂寮曰公軰但守清白何憂不)
(遷俗云雙陸丨丨丨余以為仕宦亦無休勢各宜勉之)土山頭(劉肅大唐新語舊例郎中不歴員外)
(郎拜者謂之丨丨丨果毅言其不歴清資便拜高品有似長征兵士便得邊遠果毅也景隆中趙謙光自彭州)
(司馬入為大理卿遷戶部郎中賀遂涉時為員外戲詠之曰員外由來美郎中望不優誰言粉署裏翻作土山)
(頭)轉遠轉高轉近轉卑(李肇國史補陽城居夏縣拜諫議大夫鄭鋼居閿鄉縣拜拾遺)
(李周南居曲江拜校書郎時人以為丨丨丨丨丨丨丨丨)四軍紫(李肇國史補貞元末有郎官四人自)
(行軍司馬賜紫而登郎署省中謔為丨丨丨)筮得震卦(范攄雲溪友議婺女二人有異術曰婁干)
(寳吕元芳杜勝給事在杭州日問婁干寳曰勝為宰相之事何如曰如丨丨丨丨有聲而無形也注周易卦得)
(震如聞雷不見其形凡事皆不成遂也)大書台字(韋絢劉賓客嘉話錄昔中書令河東公開元中)
(居相位有張憬藏者能言休咎一日忽詣公以一幅紙丨丨丨丨授公公曰余見居台司此意何也後數日貶)
(台州刺史)待韋秀才知印(張固幽閑鼓吹賓客劉公之為屯田員外郎時知一僧有術數極精)
(寓直日邀之至省方欲問命報韋秀才在門外公令僧坐簾下韋秀才獻卷已略省之而意色殊倦韋覺之乃)
(去與僧語僧曰員外後遷乃本行正郎也然須丨適來丨丨丨丨丨處置公大怒揖出之不旬日貶官韋秀才)
(乃處厚相也後三十餘年在中書劉轉屯田郎中)燒尾(封演聞見錄士子初登榮進及遷除朋僚慰賀)
(必盛置酒饌音樂以展歡宴謂之丨丨說者有虎變為人唯尾不變須為燒除乃得成人故以初蒙拜授如虎)
(得為人本尾猶在脱體既合方為焚之)富貴在裏(王保定摭言鄭朗相公初舉遇一僧善氣色謂)
(公曰郎中貴極人臣然無進士及第之分若及第則一生厄塞既而狀元及第賀客盈門惟此僧不至及重試)
(退黜唁者甚衆而此僧獨賀曰丨丨丨丨既而竟如所卜)三僕射六尚書(王保定摭言薛能尚)
(書鎮彭門時溥劉巨容周岌俱在麾下未數歲溥鎮徐巨容鎮襄岌鎮許俱假端揆故能詩曰舊將巳為丨丨)
(丨病身猶是丨丨丨)鶚在卿雲(康駢劇談錄令狐相國自郡守至於台鉉首尾纔經二載嘗自郊壇)
(逥渭南尉趙嘏上詩云丨丨丨丨冰在壺代天材業奉訏謨)六拜司徒(康駢劇談錄裴晉公居廊)
(廟丨丨正丨丨)五鎮藩維(康駢劇談錄白令公丨丨丨丨再居廊廟)不利市秀才登
將相(孫光憲北夢𤨏言夏矦孜未偶伶俜風塵蹇驢無故墜井每及朝士之門舍逆旅之館多自齟齬時)
(人號曰丨丨丨丨丨後丨丨丨何先塞而後通也)麄官(孫光憲北夢𤨏言薛尚書能以文章自負累出)
(戎鎮常欝欝歎惜以節將為丨丨鎮許昌日幕吏咸集令其子具櫜鞬參諸幕客幕客怪驚八座曰俾渠消災)
(時人以為輕薄也蓋不得本分官矯此以見志)本分官(見上)問瑝嵎都雍(孫光憲北夢𤨏)
(言李都崔雍孫瑝鄭嵎四君子蒙其盻睞者皆進昇故曰欲得命通丨丨丨丨丨)斯才斯職(王曾)
(筆錄太常博士李戡素有文稱祥符末守壽春驛奏時務深稱上旨宣諭執政曰若斯人尚未進用不為不遺)
(賢也召歸闕比至上屢嘆以為見晚執政曰以丨丨而賦丨丨知人固未易也)肩三署尾百僚
(錢希白南部新書令狐楚久為太常博士有詩云何日丨丨丨終朝丨丨丨)龍章鳳姿麞頭
鼠目(錢希白南部新書李揆秉政苖侍中薦元載揆不納謂晉卿曰丨丨丨丨之士不可得丨丨丨丨之)
(子乃求官邪及載入相除揆祕書監江淮飬疾凡十餘年)三難(彭乘墨客揮犀鄭希仲云凡仕宦有丨丨)
(一謂統十萬之衆而為帥二謂翰林學士三謂宰劇邑三者苟非其材則事必隳廢除是三者雖宰相猶可以)
(常材兼之)騎馬聽雞(彭乘墨客揮犀歐陽永叔在政府將求引去先一詩寄隠士常秩曰笑殺汝隂)
(常處士十年丨丨丨朝丨)喫惠州飯和淵明詩(彭乘墨客揮犀東坡在惠州盡和淵明詩)
(魯直聞之作偈云子瞻謫海南時宰欲殺之飽丨丨丨丨細丨丨丨丨)有貴人法(沈括夢溪筆談)
(張鄧公為殿中丞一見王東城遂厚遇之王公素所厚維楊大年公有一茶囊惟大年至則取茶囊具茶公之)
(子弟但聞取茶囊則知大年至一日公命取茶囊羣弟子出窺乃鄧公也一日公復取又往窺之亦鄧公也子)
(弟乃問公張殿中者何人公待之如此公曰張丨丨丨丨不十年當據吾坐)熱中允冷修撰
(沈括夢溪筆談舊日官為中允者極少唯老於幕官者累資方至故為之者多潦倒之人近歲州縣官進用者)
(多除中允遂有冷中允熱中允又集賢殿修撰舊多以館閣久次者為之近歲有自常官超授要任未至從官)
(者多除修撰亦有冷修撰時人謂丨丨丨不博丨丨丨)居右席(張舜民畫墁錄翁肅閩人守江州昏)
(耄代者至既罷起猶丨丨丨代者不校也既交割轉身復將入州宅代者攬衣止之曰這個使不得)吞十
四印(吴處厚青箱雜記劉郎中滋累舉不第年餘四十始登科嘗夢有人提印滿籃令已呑之滋有難色)
(其人曰但任意呑看得幾顆滋不得已丨至丨丨顆其丨皆顆顆見於腹中後果歴十四任)三世滑
州(吴處厚青箱雜記李復圭丨丨皆知丨丨天聖中其祖康靖公若谷知慶歴中其父邯鄲公淑又知及後)
(八年復圭又知前此邯鄲公嘗迎侍康靖題詩於州廨曰滑守如今是世官阿戎出守自金鑾郡人莫訝留題)
(别孫息期同住此看後復圭刻石記其事曰仰承詒訓允契冥兆兹亦異也)允中亭(吳處厚青箱雜)
(記檢正官張諤家起亭名允中蓋取易允升義後諤遷太子中允停官或者解曰丨丨丨者官至中允而後必)
(停也)必觀亭(吳處厚青箱雜記太子中書舍人陳有方知蘄水縣臨水創亭名曰必觀蓋取荀况君子)
(必觀於水之義或者解曰丨丨丨者必停官也後有方竟以罪免官而去)君豈樵者(邵伯温聞見前)
(錄种放字明逸聞陳希夷先生之風往見之希夷一日令灑掃庭除曰當有嘉客至明逸作樵夫拜庭下希夷)
(挽之而上曰丨丨丨丨二十年後當為顯官名聳聞天下後明逸在真廟朝以司諫赴召)玉關人老
(魏泰東軒筆錄萘挺自寶元以後歴邊任至於熙寧初猶帥平涼會邊境無事因作樂歌以教邊人有誰念丨)
(丨丨丨之句此曲盛傳都下未幾召為樞密副使)同使之名(徐度却掃編元祐間梁左丞燾罷政)
(事除資政殿學士特創同醴泉觀使之名以命之梁公言故事無以學士領宫觀使者且丨丨丨丨前所未有)
(力辭不受然自是前二府往往以學士直為宫觀使而同使之名不復除矣)賈誼少年相如
末至(徐度却掃編楊文公憶初入館時年甚少故事初授館職必以啟事謝先逹公啟事有曰朝無絳灌)
(不妨丨丨之丨丨坐有鄒枚未害丨丨之丨丨一時稱之)借紫借緋(徐度却掃編舊制借服不佩魚)
(故繫銜止稱丨丨丨丨政和中王詔延康始建請借服皆佩魚如賜者從之然差敕止仍舊云可特差某職任)
(仍借緋或借紫而已而其後繫銜者多自稱借紫金魚袋若借緋魚袋然終無所據也)夢持雙玉
(徐度却掃編許少伊右丞宣和間初除監察御史夜丨綠衣而丨丨丨者随其後未幾劉希范資政珏繼有是)
(除靖康初為太常少卿復夢緋衣而持雙玉者随其後未幾劉亦繼為奉常)結銜官下(徐度却掃)
(編凡帶職諸學士結銜皆在官上待制修撰乃在官下宣和間薛太尉昂罷節度使改授資政殿大學士時寄)
(禄官已至特進故特丨丨在丨丨其後遂為故事特進授學士結銜皆在下云)數月間周歴三
省(徐度却掃編吳少宰敏政和間為中書舍人年方二十八後為給事中罷宣和末年復召為給事中内禪)
(之夕驟拜門下侍郎未幾遷知樞密院明年遂拜少宰時年三十八丨丨之丨丨丨丨丨樞密院頃所未有也)
佛寺題璧(葉夢得避暑錄話趙康靖公初名禋夢有遺之書者題云祕書丞通判汝州趙概乃改後)
(名後六年登科果以祕書丞通判海州但汝字不同爾既又夢與王文安公同入一丨丨文安丨丨云刑部郎)
(中知制詔趙槩後十年亦以此官入掖垣遂為學士)衣緋久(王闢之澠水燕談錄慶歴中郎官吕覺勘)
(公事回登對自陳丨丨已丨乞改章服仁宗曰待别差遣與卿換章服不欲因鞫獄與人恩澤慮刻薄之徒望)
(風希進加人深罪耳)不才待制有道學士(王闢之澠水燕談錄陳貫自鹽鐡副使除直昭)
(文館知相州先是三司副使例得待制而貫獨得直館或唁貫者貫曰與其居天章作丨丨丨丨何如在昭文)
(為丨丨丨丨唁者愧服)榮進素定(朱子名臣言行錄張師德謁向文簡曰師德兩詣王相公門皆)
(不得見恐為人輕毁望公從容明之一日方議知制誥公曰可惜張師德向公曰何謂公曰累於上前說張師)
(德名家子有士行不意兩及吾門狀元及第丨丨丨丨但當静以待之耳若復奔競使無階而進者當何如也)
(按公謂王旦)三部勸止(朱子名臣言行錄朝廷既相温公申公詔起蜀公蜀公以書問於公公謂)
(不當起蜀公得書大喜曰是吾心也吾所欲為者君實已為之矣何用復出又與親舊書云比亦欲出而丨丨)
(丨丨遂已按蜀公范祖禹也)牽絲(姚寬西溪叢話謝靈運詩云丨丨及元興解龜在景平五臣注文選)
(云牽絲謂牽玉如絲之言而仕也李善云牽絲初仕也應璩詩云不悟牽朱絲三署來相尋)望省樓
(陸游老學菴筆記崔日知恨不居八座及為太常卿於廳事後起一樓正與尚書省相望時號崔公丨丨丨)
拗項橋(陸游老學菴筆記御史久次不得為郎者道過南宫輒回首望之俗號丨丨丨)金鑾坡
南望詩(陸游老學菴筆記予讀鄭畋作學士時丨丨丨上丨丨丨云玉晨鐘韻上空虛畫戟祥烟擁帝)
(居極目向南無限地綠烟深處認中書則其意著矣朝士妄想可發一笑)善宦拙宦(陸游老學菴筆)
(記司馬安四至九卿當時以為丨丨以今觀之謂之丨丨可也彼汨喪廉恥廣為道徑者不數年至公相矣安)
(用四至九卿哉)要路津(葉廷珪海錄碎事古詩何不策高足先據丨丨丨)印牀(葉廷珪海錄碎)
(事李慶餘送主簿詩僧來茶竈動吏去丨丨閒)宦牒(葉廷珪海錄碎事粗霑文科遂汙丨丨)名宦
海(葉廷珪海錄碎事仙傳拾遺顔真卿舉進士甲科有道士謁曰子有青簡之名可以度世上補仙官不宜)
(自沉於丨丨之丨)大為路岐(葉廷珪海錄碎事前史稱沈約昧於榮利有台司元稹丨丨丨丨經)
(營相位)軒裳契(葉廷珪海錄碎事李白詩吾將元夫子異姓為天倫本無丨丨丨素以烟霞親)金
閨籍(葉廷珪海錄碎事謝元暉詩既通丨丨丨復酌瓊筵醴)麒麟楦(葉廷珪海錄碎事楊炯每)
(見朝官目為丨丨丨言如弄假麒麟刻畫頭角修餙皮毛覆之驢上廵場而走無德而衣朱紫與覆麒麟皮何)
(别)上笏下筵(葉廷珪海錄碎事袁淑詩和惠頒丨丨恩渥浹丨丨注上笏大夫之爵下筵下席也)
青春直(葉廷珪海錄碎事李德裕詩屢換丨丨丨閒隨上苑遨)百人緩帶(葉廷珪海錄碎)
(事唐語云一人在朝丨丨丨丨一人貴而親友皆榮之也)齒錄(葉廷珪海錄碎事沈佺期作回波詞云身)
(名雖蒙丨丨袍笏未復牙緋)乞一片金(葉廷珪海錄碎事樂安任遐為光禄大夫就王晏丨丨丨)
(丨晏乃啟轉為金紫)杏花四朵(郭彖暌車志吕仲發宰安吉日縣圃有大丨一株十月間忽開丨丨)
(丨全是薔薇殊不類杏自是從劉樞密之辟不逾年凡四遷秩亦花之瑞也)發跡在劍(釋文瑩玉)
(壺清話李士衡少時一俠者遺一劍囑之曰若他日丨丨丨於丨記之後知劍州王均亂進攻綿不下因趨劍)
(門士衡擊之賊宵遁馳奏既上除士衡度支員外郎果因劍發跡以至貴顯)
御定子史精華卷六十三
