欽定四庫全書
御定子史精華卷五十
政術部六
才能
剖毫析芒(抱朴子遠則甫侯子羔近則于公釋之探情審罰丨丨丨丨)縣無逋事(史記)
(義縱傳補上黨郡中令治敢行少蘊藉丨丨丨丨舉爲第一)漢廷臣無出其右(漢書高帝)
(紀九年二月行自雒陽至賢趙臣田叔孟舒等十人召見與語丨丨丨丨能丨丨丨者注古㠯右爲尊言材用)
(無能過之者)縣中疑事皆問焉(漢書路溫舒傳爲獄小吏因學律令轉爲獄史丨丨丨丨)
(丨丨丨)對皆有明灋(漢書董仲舒傳仲舒在家朝廷如有大議使使者及廷尉張湯就其家而)
(問之其丨丨丨丨丨)卽時得可(漢書兒寬傳除爲從史之北地視畜數年還至府上畜簿會廷尉時)
(有疑奏已再見却矣掾史莫知所爲寬爲言其意掾史因使寬爲奏奏成讀之皆服㠯白廷尉湯湯大驚召寬)
(興語竒其材以爲掾上寬所作奏丨丨丨丨異日湯見上問曰前奏非俗吏所及誰爲之者湯言兒寬上曰吾)
(固聞之久矣湯由是鄉學㠯寬爲奏讞掾)受記(漢書趙廣漢傳遷潁川太守先是潁川豪傑大姓相與爲)
(婚姻吏俗朋黨廣漢患之厲使其中可用者丨丨出有案問旣得罪名行法罰之廣漢故漏泄其語令相怨咎)
(注受相訟牋記也)缿筩(漢書趙廣漢傳遷潁川太守教吏爲丨丨及得投書削其主名而託以爲豪傑)
(大姓子弟所言其後彊宗大族家家結爲仇讐姦黨散落風俗大改吏民相告訐廣漢得㠯爲耳目盗賊㠯故)
(不發發又輒得注缿若今盛錢臧瓶爲小孔可入而不可出或缿或筩受書令投於其中也筩音同)天性
精於吏職(漢書趙廣漢傳廣漢爲人彊力丨丨丨丨丨丨見吏民或夜不寢至旦)鈎距(漢書)
(趙廣漢傳廣漢善為丨丨㠯得事情鈎距者設欲知馬賈則先問狗已問羊又問牛然後及馬參伍其賈㠯類)
(相準則知馬之貴賤不失實矣唯廣漢至精能行之它人效者莫能及也)界上亭長寄聲(漢書)
(趙廣漢傳廣漢嘗記召湖都亭長湖都亭長西至界上界上亭長戲曰至府為我多謝問趙君亭長既至廣漢)
(與語問事畢謂曰丨丨丨丨丨丨謝我何㠯不為致問亭長叩頭服實有之廣漢因曰還為吾謝界上亭長勉)
(思職亊有㠯自效京兆不忘卿厚意其發姦摘伏如神皆此類也)縣縣記籍(漢書尹翁歸傳翁歸)
(治東海明察郡中吏民賢不肖及姦邪罪名盡知之丨丨各有丨丨自聽其政有急名則少緩之吏民小解輒)
(披籍縣縣收取黠吏豪民案致其罪)用類推迹(漢書尹翁歸𫝊守右扶風滿歲為真治如東海故迹)
(姦邪罪名亦縣縣有名籍盗賊發其比伍中翁歸輒召其縣長吏曉告以姦黠主名教使丨丨丨丨盗賊所遇)
(抵類常如翁歸言無有遺脱)汙赭(漢書張敞傳守京兆尹長安市偷盗尤多百賈苦之上㠯問敞敞㠯)
(為可禁旣視事求問長安父老偷盗酋長數人居皆温厚敞皆召見責問令致諸偷㠯自贖偷長曰今一旦召)
(詣府恐諸偷驚駭願一切受署敞皆㠯為吏遣歸休置酒小偷悉來賀且飲醉偷長㠯赭汙其衣裾吏坐里閭)
(閱出者丨丨輒收縳之一日捕得數百人窮治所犯由是枹鼓稀鳴)枹鼓稀鳴(見上)行能高
妙(漢書馮野王傳為上郡太守朔方刺史蕭育薦野王丨丨丨丨内足與圖身外足以慮化)白黑分
明(漢書薛宣傳爲中丞執法殿中外總部刺史數言政事便宜舉奏部刺史郡國二千石所貶退稱進丨丨)
(丨丨注白黑猶言清濁也)身兼數器(漢書薛宣傳谷永上疏曰臣聞賢材莫大於治人宣已有效其)
(法律任廷尉有餘經術文雅足㠯謀王體斷國論丨丨丨丨有退食自公之節)米鹽靡密(漢書黃覇)
(傳覇為潁川太守務耕桑節用殖財種樹畜養去食榖馬丨丨丨丨初若煩碎然覇精力能推行之注米鹽言)
(雜而且細)問它隂伏㠯相參考(漢書黃覇傳爲潁川太守吏民見者語次尋繹丨丨丨丨)
(丨丨丨丨嘗欲有所司察擇長年廉吏遣行屬令周密吏出不敢舍郵亭食於道旁烏攫其肉民有欲詣府口)
(言事者適見之覇與語道此後日吏還謁覇覇見迎勞之曰甚苦食於道旁乃為烏所盗肉吏大驚㠯覇具知)
(其起居所問毫氂不敢有所隠)棄兵弩持鉤鉏(漢書龔遂傳為渤海太守郡聞新太守至發兵)
(㠯迎遂皆遣還移書敕屬縣悉罷逐捕盗賊吏諸持鉏鉤田器者皆為良民吏毋得問持兵者廼為盗賊遂單)
(車獨行至府渤海又多劫略相随聞遂教令即時觧散丨其丨丨而丨丨丨盗賊於是悉平)口占書
吏且省官事(漢書陳遵傳爲河南太守當遣從史西召善書吏十人於前治私書謝京師故人遵)
(馮几丨丨丨丨丨丨丨丨書數百封親疏各有意河南大驚注占隠度也口隠其辭以授吏也占音之瞻反)
精進掾史(漢書叙傳班伯遷奉車都尉會定襄大姓石李羣輩報怨殺追捕吏伯上狀因自請願試)
(守期月上卽拜伯為定襄太守伯至廼召屬縣長吏選丨丨丨丨分部收捕旬日盡得郡中震㮚咸稱神明注)
(精進精明而進趨也)斤斤謹質形於體貎(後漢書吳漢傳每當出師朝受詔夕卽引道初)
(無辦嚴之日故能常任職㠯功名終及在朝廷丨丨丨丨丨丨丨丨注爾雅曰明明斤斤察也李巡曰斤斤精)
(詳之察也斤音靳)峭覈爲方(後漢書第五倫𫝊論第五倫丨丨丨丨非夫愷悌之士省其奏議惇)
(惇歸諸寬厚將懲苛切之敝使其然乎昔人㠯弦韋爲佩蓋由此矣注峭覈謂其性峻急好窮覈事情)水
淸無魚(後漢書班超傳初超被徵㠯戊巳校尉任尚為都護與超交代超曰君性嚴急丨丨丨大丨察)
(政不得下和宜蕩佚簡昜寬小過總大綱而已)有神算(後漢書王渙傳渙徵拜侍御史永元十五年從)
(駕南巡還為洛陽令㠯平正居身得寬猛之宜其冤嫌久訟歴政所不斷法理所難平者莫不曲盡情詐壓塞)
(羣疑又能㠯譎數發摘姦伏京師稱歎㠯爲渙丨丨丨)文武膽志(魏志張邈𫝊劉僃曰若元龍丨)
(丨丨丨當求之於古耳造次難得比也按元龍陳登字)臺閣號爲暁事(魏志曹爽傳注桓範)
(拜大司農範前在丨丨丨丨丨丨及為大司農又以淸省稱)有功幹(魏志袁渙傳初渙從弟覇公恪)
(丨丨丨魏初爲大司農)百鍊不消(魏志崔琰傳涿郡孫理盧毓始入軍府琰名之曰孫䟽亮亢烈)
(剛簡能斷盧淸警明理丨丨丨丨皆公才也)訪對輒爲議主(魏志崔琰傳注孔融遷少府每)
(朝會丨丨丨丨丨丨丨卿大夫寄名而已)經國體儀(魏志何䕫傳注何邵字敬祖才識深博有丨丨)
(丨丨位至太宰)開逹理幹(魏志鍾繇傳評鍾繇丨丨丨丨誠一時之俊偉)立功立事過
之(魏志陳泰傳泰字元伯司馬景王文王皆與泰親友及沛國武陔亦與泰善文王問陔曰元伯何如其父)
(司空也陔曰通雅博暢能以天下聲教爲己任者不如也明統簡至丨丨丨丨丨丨)勤幹(魏志崔林傳注)
(孟逹薦雄曰涿郡太守王雄兼資文武今涿郡領戸三千孤寡之家參居其半北有守兵藩衛之固誠不足舒)
(雄智力展其丨丨也)精良綜事(魏志胡質傳少與蔣濟朱績俱知名於江淮間仕州郡蔣濟為别駕)
(使見太祖太祖問曰胡通逹長者也寕有子孫不濟曰有子曰質規模大略不及於父至於丨丨丨丨過之太)
(祖卽召質為頓邱令注胡氏譜通逹名敏以方正徵)器能政理管蕭亞匹(蜀志諸葛亮傳)
(亮之丨丨丨丨抑亦丨丨之丨丨也)幹翮(蜀志麋竺傳竺雍容敦雅而丨丨非所長是以待之以上賓之)
(禮未嘗有所統御然賞賜優寵無與為比)部分如流(蜀志李嚴傳嚴字正方諸葛亮與孟逹書曰丨)
(丨丨丨趣舍罔滯正方性也其見重如此)才拔(蜀志彭羕廖立𫝊評彭羕廖立以丨丨進)幹局(蜀志)
(李嚴傳評李嚴以丨丨逹)衎衎辯舉(蜀志楊戲傳贊費賓伯曰當官理任丨丨丨丨)訥於造
次敏於當官(吳志孫奐傳奐丨丨丨丨而丨丨丨丨軍民稱之)屈指心計(吳志顧譚)
(傳每省簿書未嘗下籌徒丨丨丨丨盡發疑謬下吏以此服之)姿才(吳志魯肅傳劉子揚遺肅書曰方今)
(天下高傑並起吾子丨丨尤宜今日)方幹(吳志魯肅傳肅子淑建衡中假節遷夏口督所在嚴整有丨丨)
膽用(吳志吕蒙傳益州將襲肅舉軍來附周瑜表以肅兵益蒙蒙盛稱肅有丨丨且慕化遠來於義宜益)
(不宜奪也)一時顯器(吳志陸抗傳大司農樓元散騎中常侍王蕃少府李勖皆當世秀穎丨丨丨丨)
單複之術(吳志周魴傳魴表曰臣知無古人丨丨丨丨加卒奉大略伀矇狼狽懼以輕愚忝負特施)
(豫懷憂灼)杜武庫(晉書杜預傳預在内七年損益萬機不可勝數朝野稱美號曰丨丨丨言其無所不)
(有也)意碎(晉書杜預傳預公家之事知無不為凡所興造必考度始終鮮有敗事或譏其丨丨者預曰禹)
(稷之功期於濟世所庶幾也)智局(晉書任愷傳山濤明愷為人通敏有丨丨舉為河南尹)精練
水事田事(晉書傅休奕傳河堤謁者石恢甚丨丨丨丨及丨丨知其利害)周才(晉書傅咸傳咸)
(字長虞顧榮嘗與親故書曰傅長虞為司隸勁直忠果劾按驚人雖非丨丨偏亮可貴也)一朝決遣
(晉書周處傳轉廣漢太守郡多滯訟有經三十年而不決者處詳其枉直丨丨丨丨)密視兵簿(晉書)
(劉輿傳東海王越將召之或曰輿猶膩也近則汚人及至越疑而御之輿丨丨天下丨丨及倉庫牛馬器械水)
(陸之形皆默識之是時軍國多事每會議自潘滔以下莫知所對輿旣見越應機辯畫越傾膝酬接)越府
三才(晉書劉輿傳時稱丨丨有丨丨潘滔大才劉輿長才裴邈淸才)千緒萬端罔有遺
漏(晉書陶侃傳遷荆州刺史侃性聰敏勤於吏職閫外多事丨丨丨丨丨丨丨丨遠近書疏莫不手荅筆翰)
(如流未嘗壅塞)筆翰如流(見上)木屑竹頭悉令舉掌(晉書陶侃傳時造船丨丨)
(及丨丨丨丨丨丨之咸不解所以後正會積雪始晴聽事前餘雪猶濕於是以屑布地及桓溫伐蜀又以侃所)
(貯竹頭作丁裝船其綜理微密皆此類也)幹實(晉書卞壼傳壼丨丨當官以褒貶爲己任勤於吏事欲軌)
(正督世不肯苟同時好)恒得宿辦(晉書陳頵傳拜天門太守殊俗安之選腹心之吏爲荆州參軍)
(若有調發動静馳白故丨丨丨丨)阿酃才具(晉書高嵩傳謝萬為豫州都督疲於親賓相送方臥)
(在室嵩徑造之謂曰卿今疆理西藩何以為政萬麤陳其意嵩便為敘刑政之要數百言萬遂起坐呼嵩小字)
(曰丨丨故有丨丨邪)公才公望(晉書虞&KR1294;傳王導嘗謂&KR1294;曰孔愉有丨丨而無丨丨丁潭有公望而)
(無公才兼之者其在卿乎)兩甖酒(晉書孔嚴傳父奕全椒令明察過人時有遺其酒者始提入門奕遙)
(呵之曰人餉吾丨丨丨其一何故非也檢視之一甖果是水或問奕何以知之笑曰酒重水輕提酒者手有輕)
(重之異故耳)履屐間亦得其任(晉書謝幼度傳苻堅彊盛邊境數被侵寇朝廷求文武良)
(將可以鎮禦北方者安乃以幼度應舉郗超曰安違衆舉親明也幼度必不負舉才也時咸以為不然超曰吾)
(常與幼度共在桓公府見其使才雖丨丨丨丨丨丨丨所以知之)令僕才(晉書顧和傳王導為揚州)
(辟從事月旦當朝未入停車門外周顗遇之和方擇蝨顗指和心曰此中何所有和徐應曰此中最是難測地)
(顗入謂導曰卿州吏中有一丨丨丨)文武幹用(晉書諸葛長民傳長民琅邪陽郡人也有丨丨丨丨)
門士燎寒(晉書曹攄傳轉洛陽令仁惠明斷百姓懷之時天大雨雪宫門夜失行馬羣官檢察莫知)
(所在攄使收門士衆官咸謂不然攄曰宫掖禁嚴非外人所敢盗必是丨丨以丨丨耳詰之果服)爲物
雄(晉書丁紹傳紹自以為才足丨丨丨當官莅政每事尅舉視天下之事若運於掌握)思理器幹
(晉書文立傳詔曰太子中庶子文立忠貞淸實有丨丨丨丨)端貳才(晉書苻丕載紀徐嵩苻堅時遷)
(長安令貴戚子弟犯法者嵩一皆考竟請託路絶堅甚奇之謂其叔父成曰人爲長吏故當應耳此年少落落)
(有丨丨之丨)氣幹(宋書臧質傳質年始出三十屢居名郡旣有丨丨好言兵權太祖謂可大任)有
非必禽(宋書自序沈亮為秣陵令善擿奸伏丨丨丨丨太祖稱其能)稱意才(宋書自序衡陽)
(王義季在江陵安西府中兵久缺啟太祖求人上荅曰丨丨丨難得沈邵旣是腹心作鍾離郡及在後軍府房)
(中甚修理或欲遣之)辨甲知乙(宋書自序沈璞除秣陵令奸吏歛手猾民知懼其妄相誣引前後不)
(能判者璞皆知其名姓及巧詐緣由探擿是非或標證據或丨丨有以丨丨或驗東而西事自顯莫不厭伏有)
(如神明)嚴辦(齊書劉悛傳悛治事丨丨以是會旨)明贍(梁書范雲傳雲居選官任守隆重書牘盈)
(案賓客滿門雲應對如流無所壅滯官曹文墨發擿若神時人咸服其丨丨)時選(梁書宗夬傳永明中)
(與魏和親勅夬與尚書殿中郎任昉同接魏使皆丨丨也)立待符教(梁書始興王憺傳爲荆州刺史)
(民辭訟者皆丨前丨丨丨决於俄頃曹無畱事下無滯獄民益悦焉)精練繁劇(陳書蕭濟傳遷揚州)
(長史高宗嘗勅取揚州曹事躬自省覽見濟條理詳悉文無滯害乃顧謂左右曰我本期蕭長史長於經傳不)
(意丨丨丨丨乃至於此)布耳目以爲視聽(南史劉穆之傳愛賓游坐客恒滿丨丨丨丨丨)
(丨丨朝野同異莫不必知)贍舉(南史劉穆之傳内總朝政外供軍旅决斷如流事無壅滯賓客輻輳求訴)
(百端内外諮禀盈階滿室目覽詞訟手荅牋書耳行聽受口並酬應不相參涉皆悉丨丨)曉萬事(南史)
(徐羡之傳傅亮蔡廓嘗言徐公丨丨丨安異同)練吏職(南史朱齡石傳齡石有武幹又丨丨丨帝甚親)
(委之)長於撥繁(南史臧盾傳為人敏贍有風力丨丨丨丨職事甚理)淸直舍人(南史臧厥)
(𫝊再兼中書通事舍人厥前後居職所掌之局大事及蘭臺廷尉所不能决者勅並付厥辨斷精明咸得其理)
(卒後有撾登聞鼓訴求付丨丨丨丨帝曰臧厥旣亡此事便無所付)車中覽訊牒(南史謝晦傳武)
(帝當訊獄其旦刑獄參軍有疾以晦代之丨丨一丨丨丨随問酬對無失帝竒之即日署刑獄賊曹)應實
(南史謝靈運傳靈運多愆禮度朝廷唯以文義處之不以丨丨相許)觀令判斷甚樂(南史王儉)
(傳爲侍中尚書令鎮軍每上朝令史恒有三五十人随上諮事辨析未嘗壅滯禇彦回時為司徒錄尚書笑謂)
(儉曰丨丨丨丨丨丨儉曰所以得厝私懷實由禀明公不言之化)堪幹(南史孔靖傳子靈符慤實有丨)
(丨不存華餙每所莅官政績修理)堪事(南史蔡撙傳武帝常謂曰卿門舊尚有丨丨者多少撙曰臣門)
(客沈約范岫各已被升擢此外無人)訊五郡九百三十六獄(南史沈懷文傳西陽王子)
(尚移鎮會稽遷撫軍長史行府州事時囚繫甚多動經年月懷文到任丨丨丨丨丨丨丨丨丨衆咸稱平)方
圓可施(南史沈憲傳少有幹局補烏程令甚著政績太守禇彦回嘆美以為丨丨丨丨)料事特
有天才(南史沈憲傳以憲帶山隂令政聲大著孔珪請假東歸謂人曰沈令丨丨丨丨丨丨)強濟
(南史江謐傳為于湖令丨丨稱職)團絲鐵屑(南史傅琰傳為山隂令賣針賣糖老姥争團絲來詣)
(琰琰挂丨丨於柱鞭之密視有丨丨乃罰賣糖者)破雞得粟(南史傅琰傳二野父争雞琰各問何)
(以食雞一人云粟一人云豆乃丨丨丨丨罪言豆者縣内稱神明無敢為偷)數十里占對不
絶(魏書薛虎子傳為枋頭鎮將因小過黜為鎮門士顯祖南廵虎子拜訴於路詔虎子侍行訪以政事丨丨)
(丨中丨丨丨丨)取丙丁帽(魏書宋世景𫝊加伏波將軍行滎陽太守發姦擿伏有若神明嘗有一吏)
(休滿還郡食人雞豚又有一幹受人一帽又食二雞世景叱之曰汝何敢食甲乙雞豚丨丨丨之丨吏幹叩頭)
(伏罪)指景取備應機立成(北齊書李稚廉傳遷瀛州長史高祖行經冀州總合河北六州)
(文籍商校戸口增損高祖親自部分多在馬上徵責文簿丨丨丨丨事緒非一稚廉每丨丨丨丨恒先期會莫)
(不雅合深旨為諸州準的)雅合深旨(見上)能官(隋書高祖紀水鏡人倫銓衡庶職丨丨流詠遺)
(賢必舉)舟大任重馬駿遠馳(隋書蘇威傳徵拜太子少保俄兼納言民部尚書威上表)
(陳讓詔曰丨丨者丨丨丨丨者丨丨以公有兼人之才無辭多務也)才辨無雙(隋書蘇威傳上謂朝)
(臣曰楊素丨丨丨丨至若斟酌古今助我宣化非威之匹也)幹劇(隋書李孝貞傳拜内史侍郎無丨丨)
(之用頗稱不理出為金州刺史)兼理二縣(北史魏孝文紀延興三年詔縣令能静一縣劫盗者丨丨)
(丨丨即食其禄能静二縣者三年遷為郡守二千石能静二郡上至三郡亦如之三年遷為刺史)智識
入用(北史衛操等傳論安同異類之人丨丨丨丨任等時俊當有由哉)通署三十六曹
(北史崔宏傳置八部大人以擬八坐宏丨丨丨丨丨丨如令僕統事深被信任)能政(北史崔浩傳崔寬位)
(弘農太守諸鎮之中號曰丨丨及解鎮人人追戀詣闕上疏者三百餘人)崔尚書下意處(北史)
(崔休傳入為度支七兵殿中三尚書休久在臺閣明習典故每朝廷疑議咸取正焉諸公咸謂丨丨丨丨丨丨)
(不可異也)當官譽(北史封隆之傳弟興之位瀛冀二州刺史平北府長史所歴有丨丨丨)入鐡
主簿(北史許惇傳惇位司徒主簿以明斷見知時人號為丨丨丨丨)彊門假子(北史陸俟傳俟)
(子馛為相州刺史簡取諸縣丨丨百餘人以爲丨丨誘接殷勤賜以衣服令各歸家為耳目於是發姦摘伏事)
(無不驗百姓以為神明無敢劫盗者)郭門刀削(北史司馬楚之傳楚之子金龍金龍子悦歴位豫州)
(刺史時有汝南上蔡董毛奴者齎錢五千死於道路郡縣人疑張堤為劫又於堤家得錢五千堤懼掠自誣至)
(州悦觀色疑其不實引見毛奴兄靈之謂曰殺人取錢當時狼狽應有所遺得何物靈之曰唯得一刀削悦取)
(視之曰此非里巷所為也乃召州内刀匠示之有丨丨前曰此丨丨門手所作去歲賣與郭人董及祖悦收及)
(祖詰之及祖欵引伏法)白鬚公(北史崔伯謙傳除南鉅鹿太守下車導以禮譲事無巨細必自親覽)
(在縣有貧弱未理者皆曰我自告丨丨丨不慮不决)詰根緒(北史崔昂傳遷司徒右長史時左府有陽)
(平人吳賓為妄認繼嗣事披訴經久長史王昕郎中鄭憑等窮其獄積年鞫掠不得獲實司徒婁昭付昂推問)
(即日丨丨丨獲其真狀昭歎曰左府都官數人不如右府一長史)左府都官不如右府
長史(見上)入麤入細(北史李裔傳李普濟學涉有名性和韻位濟北太守時人語曰丨丨丨丨)
(李普濟)引偽(北史薛胄傳爲兗州刺史有陳州人向道力偽作高平郡守將之官胄遇諸塗察其有異)
(遂收之道力懼而丨丨其發姦擿伏皆此類也)兼督六縣(北史薛善傳周文以善為汾隂令幹用強)
(明一郡稱最太守王羆美之令善丨丨丨丨事)日下粲爛(北史裴寬傳寬弟漢除大丞相府士曹行)
(參軍轉墨曹漢善尺牘尤便簿領理識明贍斷割如流相府為之語曰丨丨丨丨有裴漢)幹了(北史畢義)
(雲傳累遷尚書都官郎中事多丨丨齊文襄作相以為稱職)千里眼(北史楊逸傳改光州刺史為政)
(愛人尤憎豪猾廣設耳目善惡畢聞其兵出使下邑皆自持粮人或為設食者雖在闇室終不敢進咸言楊使)
(君有丨丨丨那可欺之)半面不忘(北史楊愔傳愔典選二十餘年聰記強識丨丨丨丨每有所召)
(或單稱姓或單稱名無有誤者)神無滯用(北史楊愔傳及居端揆經綜機衡千端萬緒丨丨丨丨)
兼長几案(北史邢昕傳除通直常侍加中軍將軍既有才藻丨丨丨丨自孝昌之後世人競以吏工)
(取逹文學大衰司州中從事宋游道以公斷見知時與昕嘲謔昕謂之曰世事同知文學外游道有慙色)公
能(北史辛雄傳每有疑議與公卿駮難事多見從於是丨丨之名甚盛)雞羹還直(北史齊宗室傳)
(彭城王浟為滄州刺史浟纖介知人間事有隰沃縣主簿張逹嘗詣州夜投人舍食雞羹浟察知之守令畢集)
(浟對衆曰食丨丨何不丨他價丨也逹即伏罪合境號為神明有一人從幽州來驢䭾鹿脯至滄州界脚痛行)
(遲偶會一人為伴遂盗驢及脯去明旦告州浟乃令左右及府僚吏分市鹿脯不限其價其主見脯識之推獲)
(盗者)市鹿脯(見上)密書菜葉(北史齊宗室傳彭城王浟轉都督定州刺史有老母姓王孤獨)
(種菜三畆數被偷浟乃令人丨往丨丨丨為字明日市中看菜葉有字獲賊爾後境内無盗政化為當時第一)
有部分(北史蔡㒞傳爲齊州刺史為政嚴暴又多受納然亦明解丨丨丨吏人畏服之)闇書快
吏(北史陳元康傳累遷司徒高昂記室神武謂高季式曰司徒嘗道一人謹密是誰季式以元康對曰是能)
(夜丨丨丨丨也召之一見便授大丞相功曹内掌機密)空紙宣讀(北史杜弼傳遷大行臺郎中又)
(引典掌機密甚見信待或有造次不及書教直付丨丨即令丨丨)造次便了(北史唐邕傳文宣部)
(分將校鎮壓四方夜中召邕支配丨丨丨丨帝甚重之)一人當千(北史唐邕傳文宣於羊汾堤講)
(武令邕揔為諸軍節度事畢仍監宴射之禮親執其手引至太后前坐於丞相斛律金上啓太后云邕丨丨丨)
(丨仍别賜錢綵帝嘗白太后云邕手作文書口且處分耳又聽受實是異人)闇對無失(北史馮子)
(琮傳皇建初為尚書駕部郎中攝庫部孝昭會閱簿領試令口陳子琮丨丨丨有遺丨)柳郎中判
事(北史柳蚪傳馮翊王元季海領軍獨孤信鎮洛陽徵虯為行臺郎中時軍旅務殷虯勵精從事或通夜不)
(寢季海常云丨丨丨丨丨我不復重看)文同王子相武如李廣逹(北史李徹傳徹)
(字廣達性剛毅有器幹随晉王廣鎮并州妙選府官詔徹總晉王府軍事時蜀王秀鎮益州上詔侍臣曰安得)
(丨丨丨丨丨丨丨丨丨丨者乎其見重如此)武侯才(北史李雄傳雄從幸江都帝以仗衛不整顧雄)
(部伍之雄立指麾六軍肅然帝大悦曰公真丨丨丨也)長於思察(北史李惠傳轉雍州刺史惠丨)
(丨丨丨雍州聽事有燕爭巢鬭已累日惠令人掩獲試命綱紀斷之竝辭惠乃使卒以弱竹彈兩燕既而一去)
(一留惠笑謂属吏曰此留者自計為巢功重彼去者既經楚痛理無固心羣下伏其深察)弱竹彈燕
(見上)羊皮可拷(北史李惠傳人有負鹽負薪者同釋重擔息樹隂二人將行争一羊皮各言藉背之)
(物惠遣爭者出顧州綱紀曰此丨丨丨丨知主乎羣下咸無答者惠令人置羊皮席上以杖擊之見少鹽屑曰)
(得其實矣使爭者視之負薪者乃伏而就罪)招響必速(北史循吏傳序自罷侯置守統以方牧所)
(以寬猛為用庇人調俗但廉平常迹聲有難高適時應務丨丨丨丨)智無窮淸鄉公(北史樊叔)
(略傳武帝平齊以功封淸鄉縣公隋文帝受禪進爵安定郡公遷相州刺史政為當時第一百姓為之語曰丨)
(丨丨丨丨丨上下正樊安定)旬日決疑事四百餘條(舊唐書張文瓘傳文瓘遷大理)
(卿至官丨丨丨遣丨丨丨丨丨丨無不允當)霹靂手(舊唐書裴漼傳火琰之為同州司戸參軍時年)
(少美容儀刺史李崇義初甚輕之先是州中有積年舊案數百道崇義促琰之斷之琰之命書吏數人連紙進)
(筆斯須剖斷並畢文翰俱美且盡與奪之理崇義大驚由是大知名號為丨丨丨)員推韋狀(舊唐)
(書韋元甫傳初任滑州白馬尉以吏術知名本道採訪使韋涉深器之奏充支使與同幕判官員錫齊名元甫)
(精於簡牘錫詳於訊覆涉推誠待之時謂丨丨丨丨)辨吏(唐書宗室國貞傳國貞淸白善用法世稱丨丨)
多識舊儀(唐書宗室齊物子復傳復從父若水容貌瓌偉在朝三十年丨丨丨丨)淹練故
事(唐書霍王元軌傳與劉齊賢同知山陵事元軌丨丨丨丨)參聽微隠(唐書嗣曹王臯傳臯性勤)
(儉能知人疾苦丨丨丨丨盡得吏下短長)杜吏謾(唐書嗣曹王臯傳臯以物遺人必自視衡量庫帛皆)
(印署以丨丨丨)淸辦(唐書劉崇望傳以員外郎主南曹選事丨丨)部勒一夕濟(唐書姜謩)
(傳謩從平霍邑絳郡兵渡河謩丨丨丨丨丨高祖歎其略)執板暗唱(唐書崔善為𫝊善為巧於歴數)
(仕隋調文林郎督工徒五百營仁夀宫總監楊素索簿閱實善為丨丨丨丨無一差謬素大驚自是四方有疑)
(獄悉令按訊皆䆒其情)終當坐此(唐書李靖傳仕隋為殿内直長吏部尚書牛弘見之曰王佐材)
(也左僕射楊素拊其牀謂曰卿丨丨丨丨)參機祕(唐書杜如晦傳表留莫府從征伐常丨帷幄丨丨方)
(多事裁處無留僚屬共才之莫見所涯)討裁(唐書杜如晦傳方為相時天下新定臺閣制度憲物容典)
(率二人丨丨按二人謂房元齡如晦也)會文切理無一言可損益(唐書馬周傳周)
(善敷奏機辯明銳動中事會裁處周密時譽歸之帝每曰我暫不見周即思之岑文本謂所親曰馬君論事丨)
(丨丨丨丨丨丨丨丨丨聽之纚纚令人忘倦蘇張終賈正應此耳)簿最(唐書戴胄傳胄性堅正幹局明)
(彊善丨丨)解事僕射(唐書戴至德傳遷尚書右僕射時劉仁軌為左人有所訴率優容之至德乃詰)
(究本末理直者密為奏終不顯私恩由是當時多稱仁軌者號仁軌為丨丨丨丨)操決(唐書戴胄傳胄)
(明敏長於丨丨無宿疑議者美其振職謂武德以來殆無其輩)振職(見上)對唱無謬(唐書崔仁)
(師傳遷度支郎中嘗口陳移用費數千名大宗怪之詔黃門侍郎杜正倫持簿使仁師丨丨丨一丨帝竒之)
加七階(唐書李義琛𫝊貞觀中文成公主貢金遇盗於岐州主名不立太宗召羣御史至目義琛曰是)
(人神情爽拔可使推捕義琛往數日獲賊帝喜為丨丨丨)古事今事(唐書崔琳傳琳明政事開元中)
(與高仲舒同為中書舍人侍中宋璟親禮之每所訪逮嘗曰丨丨問仲舒丨丨問琳尚何疑)前賈後
張(唐書張仁愿傳神龍中進左屯衛大將軍兼檢校洛州長史會榖貴多盗仁愿一切捕殺胔積府門畿甸)
(震懾無敢犯先是賈敦頤嘗為長史有政績時人為之語曰洛有丨丨丨丨敵京兆三王)疑獄劇事
多與參裁(唐書韋思謙傳改侍御史高宗賢之每召與語雖甚倦徙倚軒檻猶數刻罷丨丨丨丨丨)
(丨丨丨)平判皆誦於口(唐書韋見素𫝊遷吏部侍郎丨丨丨丨丨丨銓叙平允官有丐求輒)
(下意聽納人多德之)智不及一韋公(唐書韋顗傳歴御史補闕裴垍韋貫之李絳崔羣蕭俛皆)
(布衣舊繼為宰相朝廷典章多所咨逮嘗曰吾儕五人丨丨丨丨丨丨)詳緻(唐書韓滉傳性彊直明吏)
(事三遷吏部員外郎蒞南曹五年簿最丨丨)廷無稽牒(唐書張嘉貞傳遷兵部員外郎時功狀盈)
(儿郎吏不能决嘉貞為詳處不閱旬丨丨丨)三梁十驛(唐書裴耀卿傳為濟州刺史濟當走集地)
(廣而戸寡會天子東巡耀卿置丨丨丨丨科歛均省為東州知頓最)物經楊卿無不精麗
(唐書楊慎矜傳父隆禮開元初為太府卿時御府財物羡積如邱山隆禮性詳密出納雖尋尺皆自按省凡丨)
(丨丨丨者號丨丨丨丨歲常愛省數百萬)吏事第一(唐書裴遵慶傳遵慶性彊敏視簿牒詳而不苛)
(世稱丨丨丨丨)釐補穿敝(唐書楊綰傳綰素痼疾有詔就中書療治每對延英殿許挾扶於時丨丨)
(丨丨惟綰是恃)頻伸諧戲不敢隠(唐書劉晏傳所任者雖數千里外奉教令如目前丨丨丨)
(丨丨丨丨惟晏能行之它人不能也)四䕫(唐書崔造傳永泰中與韓會盧東美張正則三人友善好言當)
(世事皆自謂王佐才故號丨丨)畫地以對(唐書叚秀實傳拜四鎮北庭行軍涇原鄭潁節度使十三)
(年來朝對蓬萊殿代宗問所以安邊者丨丨丨丨件别條陳帝悦慰賚良渥)叩鞍一視(唐書吳湊)
(傳貞元十四年夏大旱榖貴人流亡帝以過京兆尹韓臯罷之即召湊代臯初府中易湊貴戚子不便簿領每)
(有疑獄時其將出則遮凑取决幸倉卒得容欺凑丨丨丨丨凡指擿盡中其弊初無留思衆畏服不意凑精裁)
(遣如此)契要無不盡(唐書杜佑傳佑以蔭補濟南參軍事剡縣丞嘗過潤州刺史韋元甫元甫)
(有疑獄不能决試訊佑佑為辨處丨丨丨丨丨元甫竒之)無一毫差(唐書崔咸傳遷陜虢觀察使日)
(與賓客僚屬痛飲未嘗醒夜分輒决事裁剖精明丨丨丨丨吏稱為神)遽書警奏從容裁
決(唐書李德裕傳元和後數用兵宰相不休沐或繼火乃得罷德裕在位雖丨丨丨丨皆丨丨丨丨率午漏)
(下還第休沐)呼指無誤(唐書崔涓傳為杭州刺史受署未盡識卒史乃以紙各署姓名傅襟上過)
(前一閱後數百人丨丨丨丨)不置刺史(唐書孔述睿傳曾祖昌寓字廣成貞觀中對策高第歴魏)
(州司馬有治狀帝為丨丨丨丨為政三年壐書褒美)甲入乙舍乙入甲舍(宋史張齊賢傳)
(時戚里有分財不均者更相訟又入宫自訴齊賢曰是非臺府所能决臣請自治上俞之齊賢坐相府召訟者)
(問曰汝非以彼所分財多汝所分財少乎曰然命具欸乃召兩吏令丨家丨丨丨丨家丨丨丨貨財無得動分)
(書則交易之明日奏聞上大悦曰朕固知非君莫能定者)屏盗碑(宋史郭進傳遷登州刺史會羣盗攻)
(刧居民進率鎮兵平之部内淸肅民吏千餘人詣闕請立丨丨丨許之)止訛(宋史張詠傳知益州時民)
(間訛言有白頭翁午後食人兒女一郡囂然至暮路無行人既而得造訛者戮之民遂帖息詠曰妖訛之興沴)
(氣乘之妖則有形訛則無聲丨丨之術在乎識斷不在乎厭勝也)水晶燈籠(宋史劉随傳隨與孔)
(道輔曹修古同時為言事官皆以清直聞隨臨事明銳敢行蜀人號為丨丨丨丨)七日情得(宋史)
(王濟傳補龍谿主簿汀州以銀冶搆訟十年不决逮繫數百人轉運使使濟鞠之纔丨丨丨丨止坐數人)電
掃庭訟響答詩筒(宋史錢勰傳知開封臨事益精蘇軾乘其据案時遺之詩勰操筆立就以)
(報軾曰丨丨丨丨丨丨丨丨近所未見也)照天燭(宋史李先傳知信州南安軍撫楚州所至治官如家)
(人目以俚語在信為錯安頭謂其無貌而有材也在楚為丨丨丨稱其明也)知囊括處(来史李常)
(傳知鄂州徙湖齊二州齊多盗論報無虛日常得黠盗刺為兵使在麾下盡丨丨丨丨悉發屋破柱拔其根株)
(半歲間盗無所匿)書衣揭門(宋史常安民傳知長洲縣以主信為治人不忍欺縣故多盗安民籍)
(嘗有犯者丨其丨丨其丨約能得他盗乃除盗為之息)刀室不與刃合(宋史蕭服傳知高安)
(縣尉獲凶盗獄具矣服審其辭疑之且視其丨丨丨丨丨丨頃之而殺人者得囚蓋平民也)懷餅俟
(宋史仇悆傳調高密丞俗尚嚚訟悆攝縣事剖决如流事無淹夕民至丨丨餌以丨决遣)去蘆二寸
(宋史劉宰傳授泰興令富室亡金釵惟二僕婦在置之有司咸以為冤命各持一蘆曰非盗釵者詰朝蘆當自)
(若果盗則長於今二寸明旦視之一自若一丨其丨丨丨矣即訊之果伏其罪)苖耨髮櫛(宋史黃疇)
(若傳知成都府留蜀四年弊根蠧穴丨丨丨丨)整紛剔蠧(遼史韓延徽傳子德樞授遼興軍節度使)
(下車丨丨丨丨恩喣信孚勸農桑興教化期月民獲蘇息)廉辦(金史石琚傳琚以丨丨改秀容令)得
於眉睫間(金史趙元傳天會初同知薊州事有賊殺人横道官吏圜視莫知所為路人耕夫聚觀甚)
(衆元指田中釋耒而來者曰此賊也叱左右縳之遂伏僚吏問其故元曰偶丨丨丨丨丨耳)經趙元
未(金史趙元傳改左司員外郎攝吏部事在行臺十年吏事明敏宗弼深知之行臺或有事上相府宗弼必)
(問會丨丨丨丨也其見重如此)長於恢辦(金史張煒傳左丞相崇浩奏張煒丨丨丨丨比戸部給錢)
(三十萬已增息十四萬矣請給錢通百萬令役長恢辦)刃青(金史李復亨傳調臨晉主簿護送官馬入)
(府宿逆旅有盗殺馬者復亨曰不利而殺之必有仇者盡索逆旅商人過客同邑人槖中盛佩刀謂之曰刀衊)
(馬血火煆之則丨丨其人欵伏)盜秋桑(金史孫德淵傳遷沙河令有丨丨丨者主逐捕之盗以义自刺)
(其足面曰秋桑例不禁採汝何得刺我主懼賂而求免盗不從訴之縣德淵曰若逐捕而傷瘡必在後今在前)
(乃自刺也盗遂引服)練核庶事(劉峻世說傳陶侃丨丨丨丨勤務稼穡雖戎陳武士皆勸厲之)武
昌西門柳(劉峻世說傳陶侃性纖密好問頗類趙廣漢嘗課營種柳都尉夏施盗拔武昌郡西門所)
(種侃後自出駐車施門問此是丨丨丨丨丨何以盗之三軍稱其明察)倚柱而斷落紙如
飛(劉肅大唐新語裴琰之弱冠為同州司戸以行樂為事略不視案牘刺史李崇儀召入厲而責之琰之出)
(問戸佐曰文案幾何對曰急者二百餘道琰之命每案後連紙十張命五六人供研墨點筆琰之不上廳語主)
(案者略言其事意丨丨丨丨之詞理縱横文筆燦爛手不停綴丨丨丨丨傾州官竂觀者如堵既而呈案於崇)
(儀比四五案崇儀悚怍召琰之降階謝曰公詞翰若此何忍藏鋒以成鄙夫之過由此名動一州聞於京邑)
詞翰藏鋒(見上)旋風筆(馮贄雲仙雜記魏博田承嗣簽治文案如流水吏人私相謂曰世罕)
(有此丨丨丨)一視牘(李元綱厚德錄張奎守婺州有滯囚獄成三問輙不伏轉運使命奎覆按丨丨)
(丨而辦之人皆服其明)落筆如風雨(葉夢得避暑錄話沈翰林文通喜吏事每覺有疾藥餌未)
(驗亟取難决詞狀運判數百紙丨丨丨丨丨意便欣然)事施籖表(朱子名臣言行錄范質初作相)
(與馮道同堂道意輕其新進潜視所為質初知印當判事語堂吏曰當判之丨並丨丨丨得以視而書之慮臨)
(文失誤貽天下笑道聞歎曰自識大體吾不如也)繫巾痕(朱子名臣言行錄張詠知益州有僧行止)
(不明有司執之以白公公判其牒曰勘殺人賊既而按問果一民也與僧行於道中殺僧取其祠部戒牒二衣)
(因自披剃為僧寮屬問何以知之公曰吾見其額上猶有丨丨丨也)鼓番漏水(朱子名臣言行錄張)
(詠鎮成都寢室中張燈炷香通夕宴坐郡樓上丨丨丨丨歴歴分明儻一刻差必詰之守籖者指名伏辜謂公)
(為神明公曰鼓角為中軍號令號令在前尚不分明其餘外事將何如也)
御定子史精華卷五十
