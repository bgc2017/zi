欽定四庫全書
御定子史精華卷三十一
禮儀部四
學校
杏壇(莊子孔子遊乎緇帷之林坐乎丨丨之上弟子讀書孔子絃歌鼔琴)明十教(荀子立大學設)
(庠序修六禮丨丨丨所以導之也注十教即十義也父慈子孝兄良弟悌夫義婦聽長惠幼順君仁臣忠也十)
(或為七按禮記王制作七教)匠成(淮南子入學庠序以修人倫此皆人之所有於性而聖人之所丨丨)
(也)翹秀(抱朴子七曜遵度舊邦惟新振天惠以廣掃鼔九陽之洪爐運大鈞乎皇極開元模以軌物陶)
(冶庶類匠成丨丨蕩汰積埃革邪反正興辟雍之庠序集國子修文德)蕩汰積埃(見上)諸生
㠯時習禮(史記孔子世家贊余讀孔氏書想見其為人適魯觀仲尼廟堂車服禮器丨丨丨丨丨丨)
(其家余低回畱之不能去云)建首善(史記儒林傳序太常議曰教化之行也丨丨丨自京師始由内)
(及外)崇化厲賢(史記儒林傳序太常議曰今陛下昭至德本人倫勸學修禮丨丨丨丨以風四方太)
(平之原也)四海淵原(漢書成帝紀詔曰古之立太學將以傳先王之業流化於天下也儒林之官丨)
(丨丨丨宜皆明於古今温故知新通達國體故謂之博士否則學者無述焉)皮弁執俎豆(漢書)
(韓延夀傳遷淮陽太守徙穎川令文學校官諸生丨丨丨丨丨)陳鐘鼓管絃盛升降揖
讓(漢書韓延夀𫝊徙為東郡太守修治學宫春秋鄉射丨丨丨丨丨丨丨丨丨丨)詳延天下方
聞之士(漢書儒林𫝊序公孫弘為學官請白丞相御史言制曰蓋聞導民㠯禮風之㠯樂今丨丨丨丨)
(丨丨丨丨咸登諸朝其令禮官勸學講議洽聞舉遺興禮以為天下先太常議予博士弟子崇鄉里之化以勵)
(賢材焉)興禮以為天下先(見上)設員千人(漢書儒林𫝊序昭帝時舉賢良文學)
(增博士弟子員滿百人宣帝末增倍之元帝好儒能通一經者皆復數年以用度不足更為丨丨丨丨郡國置)
(五經百石卒史)買蜀物遺博士(漢書文翁𫝊景帝末為蜀郡守好教化見蜀地辟陋欲誘進之)
(乃選郡縣小吏開敏有材者張叔等十餘人親自飭厲遣詣京師受業博士或學律令減省少府用度丨刀布)
(丨丨齎計吏以丨丨丨數歲蜀生皆成就還歸文翁以為右職用次察舉修起學官於成都市中招下縣子弟)
(以為學官弟子為除更繇高者以補郡縣吏次為孝弟力田)學官僮子便坐受事(漢書)
(文翁𫝊常選丨丨丨丨使在丨丨丨丨每出行縣益從學官諸生明經飭行者與俱使𫝊教令出入閨閤縣邑)
(吏民見而榮之數年爭欲為學官弟子富人至出錢以求之由是大化蜀地學於京師者比齊魯焉)蜀地
學於京師者比齊魯(見上)巴蜀好文雅(漢書文翁傳至武帝時乃令天下郡)
(國皆立學校官自文翁為之始云至今丨丨丨丨丨文翁之化也)為四姓小侯開立(後漢)
(書明帝紀永平九年丨丨丨丨丨丨丨學校置五經師注袁宏漢紀曰為外戚樊氏郭氏隂氏馬氏諸子弟立)
(學號四姓小侯置五經師㠯非列侯故曰小侯)置五經師(見上)親御講堂(後漢書明帝紀)
(永平十五年東廵狩還幸孔子宅祠仲尼及七十二弟子丨丨丨丨命皇太子諸王說經)鴻都學生
(後漢書靈帝紀光和元年始置丨丨門丨丨注鴻都門名也於内置學時其中諸生皆敇州郡三公舉召能為)
(尺牘辭賦及工書鳥篆者相課試至千人焉)積天下之道德壅天下之儀則
(後漢書祭祀志辟雍注辟之為言積也丨丨丨丨丨丨雍之為言壅也丨丨丨丨丨丨故謂辟雍也)習禮
容(後漢書李忠傳遷丹陽太守以越俗不好學乃為起學校丨丨丨春秋鄉飲選用明經郡中向慕之)横
舍(後漢書鮑昱𫝊昱子德為南陽太守修起丨丨備俎豆黼冕行禮奏樂又尊饗國老宴會諸儒百姓觀者)
(莫不勸服注横學也字又作黌)教化之宫(後漢書襄楷𫝊太學天子丨丨丨丨)禮義之宫
(後漢書朱浮𫝊浮上書曰夫太學者丨丨丨丨教化所由興也陛下尊敬先聖垂意古典先建太學造立横舍)
(比日車駕親臨觀饗將㠯弘時雍之化顯勉進之功也)車駕親臨觀饗(見上)辨明經
義(後漢書桓榮𫝊車駕幸太學會諸博士論難於前榮被服儒衣温恭有藴藉丨丨丨丨每㠯禮讓相厭不)
(㠯辭長勝人儒者莫之及特加賞賜又詔諸生雅吹擊磬盡日廼罷)雅吹擊磬(見上)上儀(後漢)
(書班固𫝊至於永平之際重熙而累洽盛三雍之丨丨修袞龍之法服敷鴻藻信景鑠揚世廟正雅樂神人之)
(和允洽君臣之序既肅注三雍謂明堂辟雍靈臺也)敷鴻藻(見上注明帝豋靈臺之後布詔於天下曰)
(建明堂立辟雍起靈臺恢弘大道被之八極此為布鴻藻也)俎豆莘莘(後漢書班固𫝊四海之内)
(學校如林庠序盈門獻酬交錯丨丨丨丨下舞上歌蹈德詠仁)下舞上歌(見上)辟雍海流
(後漢書班固𫝊太液昆明鳥獸之囿曷若丨丨丨丨道德之富注三輔黃圖曰辟雍水四周於外象四海也)
横卷(後漢書翟酺𫝊酺上言光武初興起太學博士舍内外講堂諸生丨丨為海内所集明帝時辟雍始)
(成欲毁太學太尉趙熹㠯為太學辟雍皆宜兼存故並𫝊至今而頃者頽廢宜更修繕誘進後學帝從之)為
酺立碑(後漢書翟酺𫝊酺免後遂起太學更開拓房室學者丨丨丨丨銘於學云)幹吏皆令
習讀(後漢書欒巴𫝊遷桂陽太守㠯郡處南垂不閑典訓為吏人定婚姻之禮興立學校㠯奬進之雖丨)
(丨卑末丨課丨丨丨程試殿最随能升授注幹府吏之類也)石經(後漢書蔡邕𫝊熹平四年與堂谿典)
(楊賜馬日磾張馴韓說單颺等奏求正定六經文字帝許之邕乃自書册於碑使工鐫刻立於太學門外於是)
(後儒晚學咸取正焉及碑始立其觀視及摹寫者車乘日千餘兩填塞街陌注洛陽記曰太學在洛城南開陽)
(門外講堂有丨丨四部本碑凡四十六枚西行尚書周易公羊𫝊十六碑存十二碑毁南行禮記十五碑悉壊)
(東行論語三碑二碑毁)學中㠯坐下為貴(後漢書庾乘𫝊少給事縣庭為門士郭林宗見)
(而拔之勸遊學宫遂為諸生傭後能講論自㠯卑第每處下坐諸生博士皆就讐問由是丨丨丨丨丨丨丨)
校官(後漢書任延𫝊拜武威太守立丨丨自掾吏子孫皆令詣學受業復其徭役章句既通悉顯拔榮進)
(之郡遂有儒雅之士注校學也)鄰房牖(後漢書仇覽𫝊覽入太學時諸生同郡符融有高名與覽比宇)
(賓客盈室覽常自守不與融言融觀其容止心獨竒之乃謂曰與先生同郡壤丨丨丨今京師英雄四集志士)
(交結之秋雖務經學守之何固覽乃正色曰天子修設太學豈但使人遊談其中高揖而去不復與言)曳
長裾飛名譽(後漢書仇覽𫝊考城令王渙聞覽以德化人署為主簿謂覽曰主簿聞陳元之過不)
(罪而化之得無少鷹鸇之志耶覽曰以為鷹鸇不若鸞鳳渙謝遣曰枳棘非鸞鳳所栖百里豈大賢之路今日)
(太學丨丨丨丨丨丨皆主簿後耳以一月奉為資勉卒景行)矩步(後漢書儒林𫝊序建武五年修起太)
(學稽式古典籩豆干戚之容僃之於列服方領習丨丨者委它乎其中注方領直領也委它行貌)圜橋
門而觀聽(後漢書儒林𫝊序中元元年初建三雍明帝即位親行其禮天子始冠通天衣日月僃法)
(物之駕盛清道之儀坐明堂而朝羣后登靈臺以望雲物袒割辟雍之上尊養三老五更饗射禮畢帝正坐自)
(講諸儒執經問難於前冠帶縉紳之人丨丨丨丨丨丨者盖億萬計注漢官儀曰辟雍四門外有水以節觀者)
(門外皆有橋觀者水外故云圜橋門也圜繞也)校舍(後漢書儒林𫝊序為功臣子孫四姓末屬别立丨丨)
(搜選高能以受其業)搜選高能(見上)期門羽林悉通章句(後漢書儒林𫝊序自)
(丨丨丨丨之士丨令丨孝經丨丨)鞠為園蔬(後漢書儒林𫝊序自安帝覽政薄於藝文博士倚席)
(不講朋友相視怠散學舍頽敝丨丨丨丨牧見蕘䜿薪刈其下)黌宇(後漢書儒林𫝊序順帝感翟酺之言)
(更修丨丨凡所造構二百四十房千八百五十室試明經下第補弟子增甲乙之科員各十人除郡國耆儒皆)
(補郎舍人)鄉射月一饗會(後漢書儒林𫝊序太初元年梁太后詔曰大將軍下至六百石悉遣)
(子就學每歲輒於丨丨丨丨丨丨之㠯此為常自是遊學增盛至三萬餘生注漢官儀曰春三月秋九月習鄉)
(射禮禮生皆使太學學生)五經石碑三體書法(後漢書儒林𫝊序熹平四年靈帝廼詔諸)
(儒正定丨丨刊於丨丨為古文篆隸丨丨丨丨㠯相參檢樹之學門使天下咸取則焉注謝承書曰碑立太學)
(門外瓦屋覆之)横塾(後漢書儒林𫝊論自光武中年㠯後干戈稍戢專事經學自是其風世䔍焉其服儒)
(衣稱先王遊庠序聚丨丨者蓋布之於邦域矣注横又作黌)精廬(後漢書儒林𫝊論經生所處不遠萬)
(里之路丨丨暫建臝糧動有千百注精廬講讀之舍)臝糧(見上注臝擔負也)典論石(魏志三少)
(帝紀注明帝詔三公曰先帝昔著典論不朽之格言其刊石於廟門之外及太學與石經並以永示来世臣松)
(之昔從征西至洛陽歷觀舊物見丨丨丨在太廟者尚存)爲時養器(吴志孫休𫝊永安元年十二月)
(詔曰古者建國教學為先所以道世治性丨丨丨丨也)疏璧流啓儒門(晉書禮志西京元鼎)
(之辰中興永平之日丨丨丨而延冠帶丨丨丨而引諸生兩京之盛於斯為美)學門(晉書禮志傅咸表臣)
(雖頑蔽少長丨丨)行太學(晉書禮志孝武時以學在水南懸遠有司議依升平元年於中堂權立丨)
(丨丨於時無復國子生有司奏應須復二學生百二十人太學生取見人六十國子生權銓大臣子孫六十人)
(事訖罷奏可)同升孔堂(晉書石崇傳崇嘗與王敦入太學見顔回原憲之象頋而歎曰若與之丨)
(丨丨丨去人何必有間敦曰不知餘人云何子貢去卿差近崇正色曰士當身名俱泰何至甕牖哉)刻石
寫經(晉書裴頠𫝊時天下暫寧頠奏修國學丨丨丨丨)圓海回泉(晉書潘岳𫝊閑居賦其東)
(則有明堂辟雍清穆敞閑環林縈映丨丨丨丨)雙宇如一(晉書潘岳𫝊閑居賦兩學齊列丨丨丨丨)
(右延國胄左納良逸祁祁生徒濟濟儒術)納良逸(見上)祁祁學生(晉書潘尼𫝊釋奠頌莘莘)
(胄子丨丨丨丨洗心自百觀國之榮)儒林祭酒(晉書華軼𫝊歷江州刺史每崇典禮置丨丨丨丨以)
(弘道訓乃下教曰今大義頽替禮典無宗宜特立此官以弘其事軍諮祭酒杜夷棲情元遠確然絶俗才學精)
(博道行優僃其以為儒林祭酒)交州磬石(晉書范甯𫝊補豫章太守在郡大設庠序遣人往丨丨採)
(丨丨以供學用改革舊制不拘常憲遠近至者千餘人資給衆費一出私錄并取郡四姓子弟皆充學生課讀)
(五經又起學臺功用彌廣)四姓學生(見上)起學臺(見上)染人甚於丹青(晉書)
(虞溥𫝊除鄱陽内史大修庠序廣招學徒乃作誥以奬訓之曰學之丨丨丨丨丨丨丹青吾見其久而渝矣未)
(見久學而渝者也夫工人之染先修其質後事其色質修色積而染工畢矣學亦有質孝悌忠信是也君子内)
(正其心外修其行行有餘力則以學文文質彬彬然後為德)學庭顯敞(晉書虞漙𫝊時祭酒求更)
(起屋行禮溥曰君子行禮無常處也故孔子射於矍相之圃而行禮於大樹之下况今丨丨庠序高堂丨丨乎)
高門生(晉書慕容皝載記賜其大臣子弟為官學生者號丨丨丨立東庠於舊宫以行鄉射之禮每月)
(臨觀考試優劣皝雅好文籍勤於講授學徒甚盛至千餘人親造太上章以代急就又著典誡十五萹以教胄)
(子)一月三臨(晉書苻堅載記謂博士王寔曰朕丨丨丨丨太學黜陟幽明躬親奬勵罔敢勌違庶)
(幾周孔微言不由朕而墜漢之二武其可追乎)弘風訓世(宋書高祖紀永初三年詔曰古之建國教)
(學為先丨丨丨丨莫尚於此發蒙啓滯咸必由之)發蒙啓滯(見上)仰風之士(宋書高祖)
(紀詔曰今王略遠屆華域載清丨丨丨丨日月以冀便宜博延胄子陶奬童蒙選備儒官弘振國學主者考詳)
(舊典以時施行)陶奬童蒙(見上)儒官(見上)詔三德崇四時(宋書文帝紀元嘉十)
(九年詔曰夫所因者本聖哲之遠教本立化成斆學之為貴故丨以丨丨丨以丨丨用能納諸義方致之軌度)
陶鈞庶品混一殊風(宋書文帝紀詔曰永初受命憲章弘遠將丨丨丨丨丨丨丨丨有詔)
(典司大啓庠序而未及修建今方隅乂寧戎夏慕嚮廣訓胄子實惟時務便可式遵成規闡揚景業)闡揚
景業(見上)黌校(宋書文帝紀詔曰闕里往經寇亂丨丨殘毁并下魯郡修復學舍採召生徒)採
召生徒(見上)沾賚(宋書文帝紀元嘉二十三年十月詔曰庠序興立累載冑子肄業有成近親策)
(試覩濟濟之美緬想洙泗永懷在昔諸生荅問多可採覽教授之官並宜丨丨賜帛各有差)化沾肌
骨(宋書禮志晉建武初王導上疏夫治化之本在於正人倫人倫之正存乎設庠序聖王蒙以養正少而教)
(之使丨丨丨丨習以成性有若自然)抽導幽滯啓廣才思(宋書禮志散騎常侍戴邈表曰)
(帝王之至務莫重於禮學國有明堂辟雍之制鄉有庠序黌校之儀皆所以丨丨丨丨丨丨丨丨)明珠
瑩磨荆随采琢(宋書禮志戴邈表曰貴遊之子必及盛年講肄道義使丨丨加丨丨之功丨丨)
(發丨丨之美不亦良乎)朝廷之秀(宋書禮志太常荀崧疏曰儒有席上之珍然後能弘明道訓今)
(處學則闕丨丨丨丨仕朝則廢儒學之美)束修之流(宋書禮志庾亮在武昌開置學官教曰近臨川)
(臨賀二郡並求修復學校可下聽之若非丨丨丨丨禮教所不及而欲階緣免役者不得為生明為條制令法)
(清而人貴)法清人貴(見上)雕琢琳琅(宋書禮志太元元年謝石曰請興復國學以訓胄子)
(班下州郡普修鄉校丨丨丨丨和寳必至)陶鑄天下津梁萬物(宋書禮志國子祭酒殷茂)
(曰臣聞弘化正俗存乎禮教輔性成德必資於學先王所以丨丨丨丨丨丨丨丨閑邪納善潛被於日用者也)
儒肆(宋書禮志國子祭酒殷茂曰陛下思隆前美順通居方導達物性興復丨丨而功無可名憚業避役)
(就存者無幾臣聞舊制國子生皆冠族華胄而中者混雜蘭艾遂令人情耻之竊謂羣臣内外清官子姪普應)
(入學制以程課今者見生或年在扞格方圓殊趣宜聽其去就各從所安)演廸斯文(宋書禮志李遼)
(上表曰造化有靈否終以泰黎庶蒙蘇鳬藻奮化而久凋之俗大弊未改非丨丨丨丨緝熙宏猷將何以光贊)
(時邕克隆盛化)計課調習(宋書孔靖𫝊義熙八年復督五郡諸軍會稽内史修飾學校丨丨丨丨)
荆玉開瑩幽蘭扇發(宋書臧燾𫝊高祖鎮京口與燾書曰頃學尚廢弛後進頽業衡門之)
(内清風輟響豈可不敷崇墳籍敦厲風尚此境人士子姪如林明發搜訪想聞令軌然丨丨含寳要俟丨丨丨)
(丨懷馨事資丨丨)著錄萬人(宋書臧燾徐廣傅隆傳論漢世登士閭黨為先崇本務學不尚浮詭)
(人厲從師之志家競專門之術藝重當時所居一旦成市黌舍暫啓丨丨或至丨丨)黌校(宋書臧燾徐廣)
(傅隆𫝊論庠序黌校之士𫝊經聚徒自黃初至於晉末百餘年中儒教盡矣)雅風(宋書臧燾徐廣傅隆)
(𫝊論高祖議創國學迄於元嘉甫獲克就丨丨盛烈未及曩時而濟濟焉頗有前王之遺典天子鸞旗警蹕清)
(道而臨學館後生所不常聞黃髮未之前覩亦一代之盛也)鸞旗警蹕清道而臨(見上)
學館(見上)安親光國(宋書范泰𫝊議建國學以泰領國子祭酒泰上表曰臣聞風化興於哲王)
(教訓表於至世至說莫先講習甚樂必寄朋来古人成童入學易子而教尋師無遠負糧忘艱丨丨丨丨莫不)
(由此)取少停多(宋書范泰𫝊泰上表曰明詔爰發已成渙汗學制既下遠近遵承臣之愚懷少有未)
(達今惟新告始盛業初基天下改觀有志景慕而置生之制丨丨丨丨開不来之端非一途而已臣以家推國)
(則知所聚不多恐不足以宣大宋之風弘濟濟之美)小違晨昏大弘孝道(宋書范泰𫝊泰)
(上表曰臣謂合選之家雖制所未達父兄欲其入學理合開通雖丨丨丨丨所以丨丨丨丨)覆簣望
速回轍淹遲(宋書范泰𫝊泰上表曰生到有期而學校未立丨丨實丨其丨丨丨巳丨其丨事有)
(以賒而宜急者殆此之謂古人重寸隂而賤尺璧其遒然也)敦學一隅(宋書范泰𫝊泰上表曰今)
(有職閑而學優者可以本官領之門地二品宜以朝請領助教既可以甄其名品斯亦丨丨之丨丨)集遠
生(宋書范泰𫝊泰上表曰禮春夏教詩無一而闕也臣近侍坐聞立學當在入年陛下經略粗建意存民食)
(入年則農功興農功興則田里闢入秋治庠序入冬丨丨丨二塗並行事不相害)五年有立(宋書)
(周朗傳欲為教者宜二十五家選一長百家置一師男子十三至十七皆令學經訓以書記圖律忠孝仁義之)
(禮廉讓勤恭之則官長皆月至學所以課其能習經者丨丨丨丨則言之司徒)書不煩行習無
糜力(宋書周朗𫝊其國學則宜詳考占數部定子史令丨丨丨丨丨丨丨丨)招振才端啓
發性緒(齊書高帝紀詔曰夫膠庠之典彛倫攸先所以丨丨丨丨丨丨丨丨弘字黎氓納之軌義是故)
(五禮之迹可傳六樂之容不冺)弘字黎氓納之軌義(見上)精選儒官廣延
國胄(齊書高帝紀建元四年詔曰今關燧無虞時和歲稔便可式遵前准修建斆學丨丨丨丨丨丨丨丨)
良玉在攻(齊書明帝紀建武四年詔曰嘉肴停俎定芳旨於必甘丨丨丨丨表珪璋於既就是以陶)
(鈞萬品務本為先經緯九區學斆為大)車陸過輕(齊書禮志陸納車胤謂宣尼廟宜依亭侯之爵)
(范甯欲依周公之廟用王者儀范宣謂當其為師則不臣之釋奠日僃帝王禮樂此則丨丨失於丨丨二范傷)
(於太重)節邪情禁流欲(齊書禮志國子助教曹思文表曰古之建國君民者必教學為先將)
(以丨其丨丨而丨其丨丨故能化民裁俗習與性成也是以忠孝篤馬信義成焉禮讓行焉尊教宗學其致一)
(也是以成均煥於古典虎門炳於前經)裁俗(見上)諷誦相摩(齊書禮志國子助教曹思文表)
(曰古之教者家有塾黨有庠術有序國有學以丨丨丨丨宜崇尚其道望古作規使郡縣有學鄉閭立教)望
古作規(見上)巾卷在庭(齊書王儉傳永明三年領國子祭酒是歲省總明觀於儉宅開學士)
(館悉以四部書充儉家又詔儉以家為府四年以本官領吏部十日一還學監試諸生丨丨丨丨劒衛令史儀)
(容甚盛)人倫襟冕(齊書崔祖思𫝊啓曰禮誥者丨丨之丨丨帝王之樞柄自古開物成務必以教)
(學為先故䔍俗昌治莫先道教宜太廟之南弘修文序司農以北廣開武校依方課習各盡其能月供僮幹如)
(先充給若有廢堕遣還故郡殊經竒藝待以不次士修其業必有異䓁民識其利能無勉勵)文序武
校(見上)月供僮幹(見上)殊經竒藝(見上)均校(齊書劉瓛陸澄𫝊論建元肇運天子)
(端拱以思儒業載戢干戈遽詔庠序永明纂襲克隆丨丨王儉為輔長於經禮朝廷仰其風胄子觀其則由是)
(家尋孔教人誦儒書執卷欣欣此焉彌盛)家尋孔教(見上)義肆(齊書劉瓛𫝊贊儒宗丨丨紛綸)
(子珪升堂受業事越關西按瓛字子珪)鎔範貴游(梁書武帝紀詔曰朕肇基明命光宅區宇雖耕)
(耘雅業傍闡藝文而成噐未廣志本猶闕非所以丨丨丨丨納諸軌度今宜大啓庠斆博延胄子務彼十倫弘)
(此三德)庠斆(見上)務彼十倫弘此三德(見上)貴游咸在(梁書武帝紀詔)
(曰王子從學著自禮經丨丨丨丨實惟前誥今成均大啟元良齒讓自斯以降並宜肄業)訓授之司
(梁書武帝紀天監九年十二月癸未輿駕幸國子學策試胄子賜丨丨丨丨各有差)士林館(梁書武帝)
(紀大同七年於宫城西立丨丨丨延集學者)申讌語勞束帛(陳書儒林𫝊序梁武帝或紆鑾)
(駕臨幸庠序釋奠先師躬親試胄丨之丨丨丨之丨丨濟濟焉斯盖一代之盛矣)義集(陳書張譏𫝊天)
(嘉中遷國子助教是時周弘正在國學發周易題弘正第四弟弘直亦在講席譏與弘正論議弘正乃屈弘直)
(危坐厲聲助其申理譏乃正色謂弘直曰今日丨丨辯正明理雖知兄弟急難四公不得有助弘直曰僕助君)
(師何為不可舉座以為笑樂)環林(陳書沈不害𫝊上書曰東膠西序事隆乎三代丨丨璧水業盛於兩)
(京設訓垂範啓導心靈譬彼染藍類諸琢玉然後人倫以睦卑高有序)染藍琢玉(見上)公卿
門子(陳書沈不害𫝊上書曰陛下弘振禮樂建立庠序式稽古典紆迹儒宫選丨丨丨丨皆入於學故能)
(擢秀雄州揚庭觀國入仕登朝資優學以自輔蒞官從政有經業以治身轖駕列庭青紫拾地)轖駕列
庭(見上)奠爵前師(陳書沈不害𫝊上書曰皇太子天縱生知無待審喻猶宜晦迹俯同專經請業)
(丨丨丨丨肅若舊典)辟雍頌(陳書徐伯陽𫝊皇太子幸太學詔新安王於辟雍發論語題仍命伯陽為)
(丨丨丨甚見嘉賞)儒學館(南史宋文帝紀元嘉十五年立丨丨丨於北郊命雷次宗居之)五部
學(南史宋明帝紀泰始六年置東觀祭酒訪舉各一人舉士二十人分為儒道文史隂陽丨丨丨)集雅
館(南史梁武帝紀天監五年置丨丨丨以招遠學)親臨講肄(南史梁武帝紀天監九年三月幸國)
(子學丨丨丨丨賜祭酒以下各有差)制旨孝經助教(南史梁武帝紀中大通四年侍中領國子)
(博士蕭子顯表置丨丨丨丨丨丨一人生十人專通帝所釋孝經義)五館(南史梁武帝紀修飾國學增廣)
(生員立丨丨置五經博士)儒林參軍(南史梁元帝紀為荆州刺史起州學宣尼廟嘗置丨丨丨丨一)
(人勸學從事二人生三十人加廩餼)勸學從事(見上)東觀祭酒(南史王儉𫝊永明三年領)
(國子祭酒宋時國學頽廢明帝置總明觀以集學士或謂之東觀置丨丨丨丨一人總明訪舉郎二人儒元文)
(史四科科置學士十人其餘令史以下各有差是歲以國學既立省總明觀於儉宅開學士館以總明四部書)
(充之又詔儉以家為府)總明訪舉郎(見上)律學助教(南史孔珪傳表上律文二十卷)
(錄序一卷又立丨丨丨丨依五經例詔報從之)祭文翁(南史梁始興王憺𫝊拜益州刺史興學校丨漢)
(蜀郡太守丨丨由是人多向方者)山澤列肆(南史儒林傳序太學生徒動至萬數郡國黌舍悉皆)
(充滿其學於丨丨者或就而為丨丨焉)懷經雲會(南史儒林𫝊序天監四年詔開五館總以五經)
(教授置五經博士各一人於是以明山賓陸璉沈峻嚴植之賀㻛補五經博士各主一館館有數百生給其餼)
(廩射策通明經者即除為吏於是丨丨負笈者丨丨)四學並建(南史雷次宗𫝊宋元嘉十五年徵至)
(都開館於鷄籠山聚徒教授置生百餘人會稽朱膺之穎川庾蔚之並以儒學總監諸生時國子學未立上畱)
(意藝文使丹陽尹何尚之立元學太子率更令何承天立史學司徒參軍謝元立文學凡丨丨丨丨車駕數至)
(次宗館資給甚厚)皇宗學(魏書孝文帝紀太利十六年四月幸丨丨丨親問博士經義)道暢
羣邦風流萬宇(魏書宣武帝紀正始元年詔曰古之哲王創業垂統安民立化莫不崇建膠序)
(開訓國胄昭宣三禮崇明四術使丨丨丨丨丨丨丨丨)旌㒞造(魏書宣武帝紀詔曰高宗德格兩儀)
(明並日月播文教以懷遠人調禮樂以丨丨丨)虎闈唱演之音(魏書宣武帝紀延昌元年詔曰)
(遷京嵩縣年將二紀丨丨闕丨丨丨丨四門絶講誦之業博士端然虛錄歲祀貴游之胄歎同子衿靖言念之)
(有兼愧慨可嚴敕有司國子學孟冬使成太學四門明年暮春令就)圖飾聖賢(魏書肅宗紀詔曰建)
(國緯民立教為本尊師崇道茲典自昔来歲仲陽節和氣潤釋奠孔顔乃其時也有司可豫繕國學丨丨丨丨)
(置官簡牲擇吉僃禮)詔作釋奠侍宴詩(魏書王遵業𫝊與崔光安豐王延明䓁參定服章及)
(光為肅宗講孝經遵業預講延明錄義並應丨丨丨丨丨丨丨時人語曰英英濟濟王家兄弟)進修津
寄(魏書高允傳詔曰朕纂統大業八表晏寧稽之舊典欲置學官於郡國使丨丨之業有所丨丨卿儒宗元)
(老朝望舊德宜與中秘二省參議以聞)博士年限(魏書高允𫝊允請制大郡立博士二人助教二)
(人其丨丨取博關經典世履忠清堪為人師者丨丨四十以上助教亦與博士同年限三十以上若道業夙成)
(才任教授不拘年齒)博關經典(見上)國學在内太學在外(魏書劉芳𫝊案學記)
(云古之王者建國親民教學為先鄭氏注云内則設師保以教使國子學焉外則有太學庠序之官由斯而言)
(丨丨丨丨丨丨丨丨明矣)周學有六(魏書劉芳𫝊自周已上學惟有二或尚西或尚東或貴在國或)
(貴在郊爰暨丨室丨盖丨丨師氏居内太學在國四小在郊禮記云天子設四學注云四學周四郊之虞庠也)
烟霏霧集(北齊書文苑𫝊序有齊自霸圖云啟廣延髦㒞開四門以納之舉八紘以掩之鄴京之下)
(丨丨丨丨)西京六學之義東都三本之盛(北齊書邢邵𫝊楊愔與魏收及邵請)
(置學及修立明堂奏曰炎漢勃興更修儒術故丨丨有丨丨丨丨丨丨有丨丨丨丨仰惟高祖禀聖自天道鏡)
(今古列校序於鄉黨敦詩書於郡國世宗聿遵先緒永平之中大興板築雖逮為山還停一簣明堂禮樂之本)
(乃欝荆棘之林膠序德義之基空盈牧䜿之迹今國子雖有學官之名無教授之實何異兔絲燕麥南箕北斗)
(哉臣以為經國要重理應先營使辟雍之禮蔚爾而復興諷誦之音煥然而更作美榭高墉嚴壯於外槐宫棘)
(寺顯麗於中如此則元凱可得之於上序游夏可致之於下國豈不休歟)校序(見上)德義之基
(見上)兔絲燕麥(見上)槐宫棘寺(見上)養黃髮育青衿(北齊書邢邵𫝊邵請)
(置學及修立明堂奏曰世室明堂顯於周夏一黌兩學盛自虞殷所以宗配上帝以著莫大之嚴宣布下土以)
(彰則天之軌丨丨丨以詢哲言丨丨丨而敷教典用能享國長久風徽萬祀者也)通道觀(周書武帝)
(紀建德三年詔曰道隠小成其来舊矣不有會歸爭驅靡息今可立丨丨丨聖哲微言先賢訓典金科玉篆秘)
(蹟元文所以濟養黎元扶成教義者並宜弘闡一以貫之俾夫翫培塿者識嵩岱之崇崫守磧礫者悟渤澥之)
(泓澄不亦可乎)濟養黎元(見上)嵩岱崇崫渤澥泓澄(見上)麟趾學(周書)
(于翼𫝊世宗雅愛文士立丨丨丨在朝有藝業者不限貴賤皆預聽焉)置博士習禮(周書柳昂)
(𫝊昂見天下無事上表請勸學行禮上覽而善之優詔荅昂自是天下州縣皆丨丨丨丨丨焉)旦理公
務晚就講習(周書薛順傳太祖於行臺省置學取丞郎及府佐德行明敏者充生悉令丨丨丨丨)
(丨丨丨丨先六經後子史)先六經後子史(見上)露門學(周書蕭撝𫝊撝入朝屬置丨丨)
(丨高祖以撝與唐瑾元偉王褒等四人俱為文學博士)握素(周書儒林𫝊序太祖受命雅好經術求闕)
(文於三古得至理於千載世宗纂歴敦尚學藝内有崇文之觀外重成均之職丨丨懷鉛重席解頥之士間出)
(於朝廷圓冠方領執經負笈之生著錄於京邑濟濟焉足以踰於向時矣)乘碧輅(周書儒林傳序保定)
(三年帝服衮冕丨丨丨陳文物備禮容清蹕而臨太學)有名錄(隋書高祖紀仁夀元年詔曰朕延集)
(學徒崇建庠序開進仕之路佇賢雋之人而國學胄子垂將千數州縣諸生咸亦不少徒丨丨丨空度歲時未)
(有德為代範才任國用良由設學之理多而未精今宜簡省明加奬勵於是國子學惟留學生七十人)畱
學生七十人(見上)列軒懸樂(隋書禮儀志後齊釋奠孔父配以顔回丨丨丨丨六佾舞)
(行三獻禮)六佾舞(見上)拜孔揖顔(隋書禮志後齊制新立學必釋奠禮先聖先師每歲春秋)
(二仲常行其禮每月旦祭酒領博士以下及國子諸學生已上太學四門博士升堂助教以下太學諸生階下)
(丨丨丨丨日出行事而不至者記之為一負雨霑服則止)依漢魏舊章營繕(北史魏宣武帝)
(紀正始元年詔有司丨丨丨丨丨丨丨國學)樹小學(北史魏宣武帝紀正始四年詔有司準前式置)
(國子立太學丨丨丨於四門)學成之祭(北史周武帝紀天和元年詔諸胄子入學但束修於師不)
(勞釋奠釋奠者丨丨丨丨自今即為恒式)五學(北史劉芳𫝊大戴保傅萹云帝入東學尚親而貴仁帝入)
(南學尚齒而貴信帝入西學尚賢而貴德帝入北學尚貴而尊爵帝入太學承師而問道周之丨丨於此彌彰)
執經南面(北史崔光𫝊正光二年春明帝親釋奠國學光丨丨丨丨百寮陪列)摘句(北史魏季)
(景傳孝武帝釋奠季景與温子昇李業興竇瑗俱為丨丨)鑿生靈之耳目(北史儒林𫝊序儒者)
(其為教也大矣開政化之本原丨丨丨丨丨丨百王損益一以貫之魏道武始建都邑便以經術為先立太學)
(置五經博士生員千有餘人天興二年春增國子太學生員至三千人聖達經猷盖為遠矣)中書學
(北史儒林𫝊序天興四年春命樂師入學習舞釋莱於先師明元時改國子為丨丨丨立教授博士)博士
懸河侍中重席(北史儒林𫝊序天子乃整萬乘率百僚遵問道之儀觀釋奠之禮丨丨罄丨丨)
(之辯丨丨竭丨丨之奥考正亾逸研覈異同積滯羣疑渙然冰釋)學生屋(北史蘇瓊𫝊每年春總集)
(大儒衛覬隆田元鳳䓁講於郡學朝吏文案之暇令受書時人指吏曹為丨丨丨)頒新定五經
(舊唐書太宗紀貞觀七年十一月丨丨丨丨丨)高第精勤(舊唐書太宗紀貞觀十四年幸國子學觀)
(釋奠國子祭酒以下及學生丨丨丨丨者加一級賜帛有差)擇師資(舊唐書明皇紀開元二十六年)
(制天下州縣每鄉一學仍丨丨丨令其教授諸鄉貢每年令就國子監謁先師明經加口試)十哲夾
坐(舊唐書明皇紀開元二十七年追贈孔宣父為文宣王顏回為兖國公餘丨丨皆為侯丨丨)賜飱
錢(舊唐書代宗紀永泰二年二月釋奠於國學丨宰臣百官丨丨五百貫於國學食)石壁九經
(舊唐書文宗紀宰臣判國子祭酒鄭覃進丨丨丨丨一百六十卷奏置五經博士依後漢蔡伯喈刊碑列於太)
(學諸儒校正訛謬)業重籝金器成琢玉(舊唐書禮儀志永泰二年敇曰其諸道節度觀)
(察都督防禦使䓁朕之腹心久鎮方面眷其子弟各奉義方并宰相朝官及神策六軍軍將子弟欲習業者自)
(今以後並令補國子生欲其丨丨丨丨丨丨丨丨日新厥德代不乏賢)六學(舊唐書職官志國子監祭)
(酒一員司業二員祭酒司業之職掌邦國儒學訓導之政令有丨丨注一國子學二太學三四門四律學五書)
(學六算學也)上釋奠頌(舊唐書孔穎達𫝊穎達拜國子祭酒太宗幸國學觀釋奠命穎達講孝經)
(既畢穎達丨丨丨丨手詔褒美)登座說經(舊唐書褚旡量𫝊太子就國子監行齒胄之禮旡量丨丨)
(丨丨百寮集觀禮畢賞賜甚厚)乘馬衣冠(舊唐書劉知幾𫝊皇太子將親釋奠於國學有司草儀注)
(令從臣皆丨丨著丨丨)禮樂明和(舊唐書歸崇敬𫝊五經通義云辟雍養老教學之所也以形制)
(言之雍壅也辟璧也壅水環之圓如璧形以義理言之辟明也雍和也言以丨丨丨丨天下)璧池璧
沼(舊唐書歸崇敬𫝊射義云天子將祭必先習射於澤宫故前代文士亦呼云丨丨亦曰丨丨亦謂之學省)
學省(見上)辟雍省(舊唐書歸崇敬𫝊今國家富有四海聲明文物之盛唯辟雍獨闕伏請改國子)
(監為丨丨丨)自古賢達皆為贊述(舊唐書韋機𫝊顯慶中為檀州刺史邊州素無學校)
(機敦勸生徒創立孔子廟圖七十二子及丨丨丨丨丨丨之丨丨)清歌吹籥登降有序
(舊唐書王義方傳義方貶儋州吉安丞吉安蠻俗荒梗義方召諸首領集生徒親為講經行釋奠之禮丨丨丨)
(丨丨丨丨丨蠻酋大喜)升講筵者八千人(舊唐書儒學𫝊序俄而高麗及百濟新羅高昌)
(吐蕃等諸國酋長亦遣子弟請入國學之内鼓篋而丨丨丨丨丨丨餘丨)赴上日講五經(舊唐)
(書儒學𫝊序貞觀舊事祭酒孔穎達等丨丨丨皆丨丨丨)設難蜂起随方占對(舊唐書徐)
(文遠𫝊武德六年高祖幸國學觀釋奠遣文遠發春秋題諸儒丨丨丨丨丨丨丨丨皆莫能屈)執如意
(唐書禮樂志皇帝視學設大次於學堂後執讀座於前楹北向侍講座執讀者西北論義座於講榻前北向丨)
(丨丨立於侍講之東北向三館學官座設堂下版位脱履席西階下執經於西階西南文武三品以上分位於)
(南執如意者一人在執經者後學生位於文武後)畫名儒像(唐書韋弘機𫝊顯慶中為檀州刺史)
(以邊人陋僻不知文儒貴乃修學宫丨孔子七十二子漢晉丨丨丨自為贊敦勸生徒由是大化按韋弘機舊)
(唐書作韋機)虎門館(唐書蘇世長𫝊十餘歲上書周武帝帝異其幼使卒學丨丨丨)堂皇埃
蕪(唐書陳子昂𫝊陛下方興大化而太學久廢丨丨丨丨詩書不聞明詔尚未及之愚臣所以私恨也)天
子於此得賢臣(唐書陳子昂𫝊太學者政教之地也君臣上下之取則也俎豆揖讓之所興也)
(丨丨丨丨丨丨丨焉)畫孝友𫝊(唐書李栖筠𫝊為常州刺史大起學校堂上丨丨丨丨示諸生為鄉)
(飲酒禮登歌降飲人人知勸)親加講導(唐書常衮𫝊為福建觀察使始閩人未知學衮至為設鄉)
(校使作為文章丨丨丨丨與為客主鈞禮觀遊燕饗與焉由是俗一變)旬省月試時考歲
貢(唐書歸崇敬傳大歷八年崇敬建議立五經博士品秩生徒有差學生謁師發箧出經摳衣前請師為說)
(經大略然後就室朝晡請益師二時堂上訓授道義示以文行忠信孝悌睦友丨丨丨丨丨丨丨丨視生徒及)
(第多少為博士考課上下)鏤石太學(唐書鄭覃傳覃以經籍刓繆博士陋淺不能正建言願與鉅學)
(鴻生共力讎刊準漢舊事丨丨丨丨示萬世法詔可覃乃表周墀崔球張次宗孔温業等是正其文刻於石)
惇師老德(唐書儒學𫝊序貞觀六年詔罷周公祠更以孔子為先聖顔氏為先師盡召天下丨丨丨)
(丨以為學官數臨幸觀釋莱命祭酒博士講論經義賜以束帛生能通一經者得署吏)千二百區
(唐書儒學𫝊序貞觀六年廣學舍丨丨丨丨三學益生員并置書算二學皆有博士大抵諸生員至三千二百)
(自元武屯營飛騎皆給博士受經能通一經者聽入貢限四方秀艾挟策負素坌集京師文治煟然勃興於是)
(新羅高昌百濟吐蕃高麗等酋長並遣子弟入學鼓笥踵堂者凡八千餘人紆侈袂曳方履誾誾秩秩雖三代)
(之盛所未聞也)四方秀艾挟策負素(見上)鼓笥踵堂(見上)誾誾秩秩
(見上)判祥瑞案(唐書儒學傳序高宗尚吏事武后矜權變至諸王駙馬皆得領祭酒初孔穎達等始)
(署官發五經題與諸生酬問及是惟丨丨丨丨三牒即罷)賜九經(宋史真宗紀咸平四年詔州縣學校)
(及聚徒講誦之所並丨丨丨)頒祭器圖(宋史真宗紀大中祥苻三年丨天下釋奠先聖廟儀并丨)
(丨丨)南宫北宅(宋史真宗紀大中祥苻三年詔丨丨丨丨大將軍以下各勤&KR0688;肄諸子十歲以上並)
(受經學書勿令廢惰)崇儒術論(宋史真宗紀大中祥苻五年作丨丨丨丨刻石國學)製道統
贊(宋史理宗紀幸太學謁孔子遂御崇化堂命祭酒曹觱&KR0688;禮記大學萹監學官各進一秩諸生推恩錫帛)
(有差丨丨丨十三丨就賜國子監宣示諸生)繪三禮器物(宋史禮志詔丨丨丨丨丨制度於國)
(學講論堂木壁)殿以大成為名(宋史禮志熙寧七年詔辟雍文宣王丨丨丨丨丨丨考正先聖)
(冕服於是增文宣王冕十有二旒)冕十二旒(見上)三舍法(宋史選舉志太學生以八品以)
(下子弟若庶人之俊異者為之及丨丨丨行則太學始定置外舍生二千人内舍生三百人上舍生百人)月
書行藝(宋史選舉志太學生始入學驗所隸州公據試補外舍齋長諭丨丨其丨丨於籍行謂率教不)
(戾規矩藝謂治經程文)私試公試(宋史選舉志太學生凡丨丨孟月經義仲月論季月策凡丨丨)
(初場經義次場論策試上舍如省試法)廣文館生(宋史選舉志元祐間置丨丨丨丨二千四百人)
(以待四方遊士試京師者)藩輔立學(宋史選舉志仁宗時士之服儒術者不可勝數即位初賜兖州)
(學田已而命丨丨皆得丨丨)親書到歷(宋史選舉志凡入學授業月旦丨丨丨丨如遇私故或疾)
(告歸寧皆給假違程及期月不来參者去其籍後諫官余靖極言非便遂罷聽讀日限)歲一校藝
(宋史選舉志慶歷初立四門學自八品至庶人子弟充學生丨丨試補差學官鎻宿彌封丨其丨疏名上聞而)
(後給牒不中式者仍聽讀若三試不中則出之)經義治事齋(宋史選舉志安定胡瑗設教蘇湖間)
(二十餘年世方尚詞賦湖學獨立丨丨丨丨丨以敦實學每公私試罷掌儀率諸生會於首善雅樂歌詩乙夜)
(乃散士或不遠數千里来就師之皆中心悅服有司請下湖學取其法以教太學)雅樂歌詩(見上)
給田贍士(宋史選舉志神宗始命諸州置學官率丨丨十頃丨丨)三經新義(宋史選舉)
(志熙寧八年頒王安石書詩周禮義於學官是名丨丨丨丨)八十齋(宋史選舉志元豐二年頒學令)
(太學置丨丨丨齋各五楹容三十人外舍生二千人内舍生三百人上舍生百人)取田租屋課
為學費(宋史選舉志神宗垂意儒學歲賜緡錢至二萬五千又丨郡縣丨丨丨丨息錢之類增丨丨丨)
監司提舉(宋史選舉志元苻二年諸路選丨丨一員丨丨學校守貳董幹其事)城南相地
(宋史選舉志崇寧三年命將作少監李誡即丨丨門外丨丨營建外學是為辟雍為四講堂百齋齋列五楹一)
(齋可容三十人士初貢至皆入外學經試補入上舍内舍始得進處太學太學外舍亦令出居外學)百齋
(見上)具宴敦遣(宋史選舉志凡州學上舍生升舍以其秋即貢入辟雍長吏集闔郡官及提學官丨)
(丨設以禮丨丨限歲終悉集闕下)給劵續食(宋史選舉志凡上舍自川廣福建入貢者丨借職丨)
(過二千里給大將劵丨其路丨皆以學錢給之)學錢(見上)為一路最(宋史選舉志建州浦城縣)
(學生隸籍者至千餘人丨丨丨丨縣丞徐秉哲特薦一官)立八行科(宋史選舉志神宗初丨丨丨丨)
(詔曰成周以六行賓興萬民近因稽周法立八行頒之學校士有善父母為孝善兄弟為悌善内親為睦善外)
(親為婣信於朋友為任仁於州里為恤知君臣之義為忠達義禮之分為和凡有八行實狀鄉上之縣縣延入)
(學審考無偽上其名於州州第其等孝悌忠和為上睦婣為中任恤為下苟僃八行不俟終歲即奏貢入太學)
綾紙贊詞(宋史選舉志紹興十三年弟子員詔三年一試增至千員中選者皆給丨丨丨丨以寵之)
兩優(宋史選舉志元豐舊制内舍生校定分優平二等優等再赴舍試又入優則謂之丨丨釋褐中選者)
(即命以京秩除學官)季考月書(宋史選舉志中興以来建太學於行都行貢舉於諸郡然奔競之風)
(勝而忠信之俗微亦惟榮辱升沉不由學校德行道藝取決糊名工雕篆之文無進修之志視庠序如𫝊舍目)
(師儒如路人丨丨丨丨盡成文具)起居學生(宋史選舉志度宗咸淳三年正月幸太學謁先聖禮)
(成推恩三學前廊與免省試内舍上舍及已免省試者與升甲丨丨丨丨與泛免一次内該曾經兩幸人與補)
(上州文學按起居謂迎駕起居也)自訟齋(宋史宗室不&KR1418;𫝊不&KR1418;以文行訓勉族屬薦其秀傑者奏)
(新學宫增廣弟子員倣太學校定法置丨丨丨使有過者讀書其中人人感勵)廟幹(宋史顏復𫝊孔宗翰)
(請尊奉孔子祠復因上五議欲專其祠饗優其田禄蠲其丨丨司其法則訓其子孫朝廷多從之)貢籍
三分(宋史毛注𫝊今學校養士盖有常額額外之人不復可預教養歲貢之餘略無可進之地願畱丨丨)
(丨丨暫存科舉以待學外之士使無失職)益圃(宋史王十朋𫝊十朋知饒州丞相洪括請故學基丨其丨)
(十朋曰先聖所居十朋何敢予人)先聖居(見上)白鹿遺址(宋史朱子傳除知南康軍再辭)
(不許至郡詣學引進士子與之講論訪丨丨洞書院丨丨奏復其舊為學規俾守之)學規(見上)敇撰
碑文(金史章宗紀有司奏增修曲阜宣聖廟畢丨党懷英丨丨丨朕將親行釋奠之禮其檢討典故以聞)
隆化作新(金史禮志宣聖廟迎神三奏来寧之曲辭曰上都丨丨廟堂丨丨神之来格威儀具陳穆)
(穆凝旒巍然聖真斯文伊始羣方所親)風猷至粹(金史禮志宣聖廟初獻靜寧之曲辭曰偉矣素)
(王丨丨丨丨垂二千年斯文不墜涓辰維良爰修祀事沃盥於庭嚴禋禮僃)陪堂生(元史仁宗紀定)
(國子生額為三百人仍增丨丨丨二十人)襴帶唐巾(元史祭祀志宣聖廟太祖始置於燕京至元十)
(年三月中書省命春秋釋奠執事官各公服如其品陪位諸儒丨丨丨丨行禮)定五先生封諡
(元史祭祀志至正十九年江浙行省據胡瑜牒稱先儒楊時李侗胡安國蔡沉真德秀應追錫名爵從祀廟庭)
(以敦厚儒風激勸後學准送禮部丨擬丨丨丨丨爵丨號俱贈太師封國公)出一范文正公
(元史裕宗𫝊金章宗時有司論太學生廩費太多章宗謂養丨丨丨丨丨丨所償頋豈少哉)選文學
之士為教官(元史呼遜𫝊先是沙木斯鼎為雲南平章時建孔子廟為學校撥田五頃以供祭祀教)
(養沙木斯鼎卒田為大德寺所有呼遜按廟學舊籍奪歸之乃復下諸郡邑遍立廟學丨丨丨丨丨丨之丨丨文)
(風大興)根本計(元史廉希憲傳為宣撫使首請用許衡提舉京兆學校教育人才為丨丨丨)政
化大源(元史拜珠𫝊每以學校丨丨丨丨似緩實急而主者不務盡心遂致廢弛請令内外官議拯治)
(之)待如成人愛之如子(元史許衡𫝊為集賢大學士兼國子祭酒時所選子弟皆幼稚)
(衡丨之丨丨丨丨丨丨丨出入進退嚴若君臣其為教因覺以明善因明以開蔽相其動息以為張弛)相
其動息以為張弛(見上)鑿井及泉(元史善延𫝊善延為國子博士誨人先經學而後)
(文藝每謂諸生曰學未有得徒事華藻若持錢買水所取有限能自丨丨丨丨而汲之不可勝用矣)羊䞇
(元史富珠哩翀𫝊遷集賢直學士兼國子祭酒諸生素已望翀至是私相歡賀翀以古者教育有業退必有居)
(舊制弟子員初入學以丨丨所貳之品與羊等翀曰與其饜口腹孰若為吾黨燥濕寒暑之虞乎命撙集之得)
(錢二萬緡有竒作屋四區以居學者)積分(元史富珠哩翀𫝊兼國子祭酒諸生丨丨有六年未及釋褐者)
(翀至皆使就試而官之)割田千畆置書萬卷(元史叚直傳修孔子廟丨丨丨丨丨丨丨)
(丨迎儒士李俊民為師以招延四方来學者)舍采(夏小正二月萬也者干戚舞也入學也者大學也謂)
(令時大丨丨也)廉鄙異科(陸賈新語賞善罸惡而潤色之興辟雍庠序而教誨之然後賢愚異議丨)
(丨丨丨長幼異節)田里周行(劉向說苑有昭辟雍有賢泮宫丨丨丨丨濟濟鏘鏘相從執質有族)
(以文)愛屋及烏(孔叢帝東廵幸闕里召諸孔丈夫年二十以上者六十三人臨賜酒飯子和自陳謝)
(詔曰今日之會寕於卿宗有光榮乎對曰陛下丨丨丨丨惠下之道所以崇德作聖臣宗弗與於光榮非所敢)
(承天子嘆曰非聖者子孫惡有斯言遂拜子和郎中)流水四面如璧(蔡邕獨斷學校之别天子)
(曰辟雍謂丨丨丨丨丨丨以節觀者諸侯曰頖宫頖言半也)古磬十六枚(三輔黃圖成帝時犍)
(為郡水濱得丨丨丨丨丨劉向說帝宜興辟廱焉)賢士關(三輔黃圖董仲舒策曰太學丨丨之丨教)
(化之本原也)弟子舍(三輔黃圖漢太學在長安西北七里王莽作宰衡時建丨丨丨萬區)青領
之生競懷雅術(楊衒之洛陽伽藍記邢子才遷國子祭酒謨訓上庠子才專心勸誘丨丨丨丨)
(丨丨丨丨洙泗之風兹焉復盛)六儒論(劉峻世說注袁山崧後漢書曰王充字仲任會稽上虞人幼聰)
(明詣太學觀天子臨辟雍作丨丨丨)九郡胄子(崔鴻十六國春秋張軌拜凉州刺史拔賢才置崇文)
(祭酒徵丨丨丨丨五百人立學校以教之)三年歸覲(李肇國史補國子監諸館生洿雜陽城為司業)
(以道德訓諭有遺親丨丨者勉之丨丨由是生徒稍變)上丁舍奠(韓鄂歲華紀麗二月丨丨丨丨)
(於國學)翼𫝊孔道(孫光憲北夢瑣言咸通中進士皮日休進書兩通其二請以韓文公愈配饗太)
(學其略曰孟子荀卿丨丨丨丨以至文中子文中子之道曠矣其幾於室授者唯韓愈焉)石鼓(彭乘墨客)
(揮犀古之石刻存於今者惟丨丨也本露出於野司馬池知鳳翔府日輦置於府學之門廡下以木櫺護之)
賜酒(周煇清波雜志元豐間駕往國子監出起居有旨人丨丨二甕諸齋往往置以益之曰奉聖旨得飲)
(遂自肆致有乘醉登樓擊鼓者因是遇賜酒即拘賣以錢以是知自昔國學有酒禁也)江左二寳
(陸游老學庵筆記紹聖元符間汪内相彦章有聲太學學中為之語曰丨丨丨丨胡伸汪藻伸字彦時亦新安)
(人終符寳郎)五帝學(王應麟漢制攷周禮大司樂成均注董仲舒云成均丨丨之丨)鼓陔為
節(王應麟漢制攷周禮行以肆夏趨以采齊注鄭司農云人君行步以肆夏為節趨疾於步則以采齊為節)
(若今時行禮於太學罷出以丨丨丨丨)
御定子史精華卷三十一
