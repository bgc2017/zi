欽定四庫全書
御定子史精華卷九十五
品行部九
任俠
急難足以先後(管子問兵官之吏國之豪士其丨丨丨丨丨丨者幾何人)懷劍踐壇
(管子桓公伐魯魯不敢戰去國五十里而為之關魯請比於關内以從於齊齊亦毋復侵魯桓公許諾魯人請)
(盟曰魯小國也固不帶劍今而帶劍是交兵聞於諸侯君不如已請去兵桓公曰諾乃令從者毋以兵管仲曰)
(不可諸侯加忌於君君如是以退可君果弱魯君諸侯又加貪於君後有事小國彌堅大國設備非齊國之利)
(也桓公不聽管仲又諫曰君必不去魯胡不用兵曹劌之為人也堅強以忌不可以約取也桓公不聽果與之)
(遇莊公自懷劍曹劌亦丨丨丨丨莊公抽劍其懷曰魯之境去國五十里亦無不死而已左揕桓公右自承曰)
(均之死也戮死於君前管仲走君曹劌抽劍當兩階之間曰二君將改圖無有進者管仲曰君與地以汶為境)
(桓公許諾以汶為境而歸)北郭騷(晏子齊有丨丨丨者結罘㒺捆蒲葦織屨履以養其母猶不足踵門)
(見晏子曰竊說先生之義願乞所以養母者晏子使人分倉粟府金而遺之辭金受粟有間晏子見疑於景公)
(出犇過北郭騷之門而辭北郭騷沐浴而見晏子曰夫子將焉適晏子曰見疑於齊君將出犇北郭騷曰夫子)
(勉之矣晏子上車太息而歎曰嬰之亡豈不宜哉亦不知士甚矣晏子行北郭子召其友而告之曰吾說晏子)
(之義而嘗乞所以養母者焉吾聞之養其親者身伉其難今晏子見疑吾將以身死白之著衣冠令其友操劍)
(奉而從造於君庭求復者曰晏子天下之賢者也今去齊國齊必侵矣方見國之必侵不若死請以頭託白晏)
(子也因謂其友曰盛吾頭於笥中奉以退託而自刎其友因奉託而謂復者曰此北郭子為國故死吾將為北)
(郭子死又退而自刎景公聞之大駭乘驛而自追晏子及之國郊請而反之晏子不得已而反聞北郭子之以)
(死白巳也太息而歎曰嬰之亡豈不宜哉亦愈不知士甚矣)善養私名(列子范氏有子曰子華丨)
(丨丨丨舉國服之注遊俠之徒也)士患不勇奚患不能(吕氏春秋吳王欲殺王子慶忌)
(而莫之能殺吳王患之要離曰臣能之吳王曰汝惡能乎吾嘗以六馬逐之江上矣而不能及射之矢左右滿)
(把而不能中今汝拔劍則不能舉臂上車則不能登軾汝惡能要離曰丨丨丨丨耳丨丨而丨丨王誠能助臣)
(請必能吳王曰諾明旦加要離罪焉摯執妻子焚之而揚其灰要離走往見王子慶忌於衛王子慶忌喜曰吳)
(王之無道也子之所見也諸侯之所知也今子得免而去之亦善矣要離與王子慶忌居有間謂王子慶忌曰)
(吳之無道也愈甚請與王子往奪之國王子慶忌曰善乃與要離俱涉於江中江拔劍以刺王子慶忌王子慶)
(忌捽之投之於江浮則又取而投之如此者三其卒曰汝天下之國士也幸汝以成而名要離得不死歸於吳)
(吳王大說請與分國要離曰不可臣請必死吳王止之要離曰夫殺妻子焚之而揚其灰以便事也臣以為不)
(仁夫為故主殺新主臣以為不義夫捽而浮乎江三入而出特王子慶忌為之賜而不殺耳臣已為辱矣夫不)
(仁不義又且已辱不可以生吳王不能止果伏劍而死)不可凌(吕氏春秋孟嘗君為從公孫弘謂孟)
(嘗君曰君不若使人西觀秦王意者秦王帝王之主也君恐不得為臣何暇從以難之意者秦王不肖主也君)
(從以難之未晚也孟嘗君曰善願因請公往矣公孫弘敬諾以車十乘之秦秦昭王聞之而欲醜之以辭以觀)
(公孫弘公孫弘見昭王昭王曰薛之地小大幾何公孫弘對曰百里昭王笑曰寡人之國地數千里猶未敢以)
(有難也今孟嘗君之地方百里而因欲以難寡人猶可乎公孫弘對曰孟嘗君好士大王不好士昭王曰孟嘗)
(君之好士何如公孫弘對曰義不臣乎天子不友乎諸侯得意則慙為人君不得意則不屑為人臣如此者三)
(人能治可為管商之師說義聽行其能致主覇王如此者五人萬乘之嚴主辱其使者退而自刎也必以其血)
(汙其衣有如臣者七人昭王笑而謝焉曰客胡為若此寡人善孟嘗君欲客之必謹諭寡人之意也公孫弘敬)
(諾公孫弘可謂不侵矣昭王大王也孟嘗君千乘也立千乘之義而丨丨丨可謂士矣)為知己者
用(戰國策韓傀相韓嚴遂重於君二人相害也嚴遂政議直指舉韓傀之過韓傀以之叱之於朝嚴遂拔劍)
(趍之以救解於是嚴遂懼誅亡去游求人可以報韓傀者至齊齊人或言軹深井里聶政勇敢士也避仇隠於)
(屠者之間嚴遂隂交於聶政以意厚之聶政問之曰子欲安用吾乎嚴遂曰吾得為役之日淺事今薄奚敢有)
(請於是嚴遂乃具酒自觴聶政母前仲子奉黃金百鎰前為聶政母夀聶政驚愈怪其厚固謝嚴仲子仲子固)
(進而聶政謝曰臣有老母家貧客游以為狗屠可旦夕得甘脆以養親親供養備義不敢當仲子之賜嚴仲子)
(辟人因為聶政語曰臣有仇而行遊諸侯衆矣然至齊聞足下義甚高故直進百金者特以為丈人麤糲之費)
(以交足下之讙豈敢以有求耶聶政曰臣所以降志辱身居市井屠者幸以養老母老母在前政身未敢以許)
(人也嚴仲子固讓聶政竟不肻受然仲子卒備賓主之禮而去久之聶政母死既葬除服聶政曰嗟乎政乃市)
(井之人鼓刀以屠而嚴仲子乃諸侯之卿相也不遠千里枉車騎而交臣臣之所以待之者至淺矣未冇大功)
(可以稱者而嚴仲子舉百金為親夀我義不受然是深知政也夫賢者以感憤睚眦之意而親信窮僻之人而)
(政獨安可嘿然而止乎且前日要政政徒以老母老母今以天年終政將丨丨丨丨丨遂西至濮陽見嚴仲子)
(曰前日所以不許仲子者徒以親在今親不幸而死仲子所欲報仇者請得從事焉嚴仲子具告曰臣之仇韓)
(相韓傀傀又韓君之季父也宗族盛多居處兵衛甚設臣使人刺之終莫能就今足下幸而不棄請益具車騎)
(壯士以為羽翼政曰韓與衛相去中問不遠今殺人之相相又國君之親此其勢不可以多人多人則不能無)
(生得失生得失則語泄語泄則韓舉國而與仲子為仇也豈不殆哉遂謝車騎人徒辭獨行仗劍至韓韓適有)
(東孟之會韓王及相皆在焉持兵戟而衛侍者甚衆聶政直入階刺殺韓傀韓傀走而抱列侯聶政刺之兼中)
(列侯左右大亂聶政大呼所擊殺者數十人因白皮面抉眼屠腸遂以死)老母在前身未敢
許人(見上)自殺激荆軻(戰國策鞠武曰燕有田光先生者其智深而慮沉可與之謀也太子)
(曰願因太傅得交於田先生可乎鞠武曰敬諾出見田光道太子願圖國事於先生田光曰敬奉教乃造焉太)
(子跪而逢迎却行為道跪而拂席田先生坐定左右無人太子避席而請曰燕秦不兩立願先生留意也田光)
(曰臣聞騏驥盛壯之時一日而馳千里至其衰也駑馬先之今太子聞光壯盛之時不知吾精已消亡矣雖然)
(光不敢以乏國事也所善荆軻可使也太子曰願因先生得交荆軻可乎田光曰敬諾則起趨出太子送之至)
(門戒曰丹所報先生所言者國大事也願先生勿泄也田光俛而笑曰諾僂行見荆軻曰光與子相善燕國莫)
(不知今太子聞光壯盛之時不知吾形已不逮也幸而教之曰燕秦不兩立願先生留意也光竊不自外言足)
(下於太子願足下過太子於宫荆軻曰謹奉教田光曰光聞長者為行不使人疑之今太子約光曰所言者國)
(大事也願先生勿泄也是太子疑光也夫為行而使人疑之非節俠士也欲丨丨以丨丨丨曰願足下急過太)
(子言光已死明不言也遂自刎而死)江上漁父(史記伍子胥傳到昭關昭關欲執之伍胥遂與勝獨)
(身步走幾不得脱追者在後至江丨丨有一丨丨乘船知伍胥之急乃渡伍胥伍胥既渡解其劍曰此劍直百)
(金以與父父曰楚國之法得伍胥者賜粟五萬爵執珪豈徒百金劍邪不受)北鄉自剄以送
公子(史記信陵君傳如姬果盜晉鄙兵符與公子公子行侯生曰將在外主令有所不受以便國家公子)
(即合符而晉鄙不授公子兵而復請之事必危矣臣客屠者朱亥可與俱此人力士晉鄙聽大善不聽可使擊)
(之於是公子泣侯生曰公子畏死邪何泣也公子曰晉鄙嚄唶宿將往恐不聽必當殺之是㠯泣耳豈畏死哉)
(於是公子請朱亥朱亥笑曰臣乃市井鼔刀屠者而公子親數存之所以不報謝者以為小禮無所用今公子)
(有急此乃臣效命之秋也遂與公子俱公子過謝侯生侯生曰臣宜從老不能請數公子行日以至晉鄙軍之)
(日丨丨丨丨丨丨丨丨公子遂行至鄴矯魏王令代晉鄙晉鄙合符疑之舉手視公子曰今吾擁十萬之衆屯)
(於境上國之重任今單車來代之何如哉欲無聽朱亥䄂四十斤鐵椎椎殺晉鄙公子遂將晉鄙軍)椎殺
晉鄙(見上)漆身吞炭(史記刺客傳豫讓又丨丨為厲丨丨為啞)魂魄不愧(史記刺客)
(傳豫讓遁逃山中曰嗟乎士為知己者死女為悦已者容今智伯知我我必為報仇而死以報智伯則吾丨丨)
(丨丨矣)旁若無人(史記刺客傳荆軻嗜酒日與狗屠及高漸離飲於燕市酒酣以往高漸離擊筑)
(荆軻和而歌於市中相樂也已而相泣丨丨丨丨者荆軻雖游於酒人乎然其為人沉深好書其所游諸侯盡)
(與其賢豪長者相結)游於酒人(見上)朱家大俠(史記季布傳朱家廼乘軺車之洛陽見汝)
(隂侯滕公滕公留朱家飲數日因謂滕公曰季布何大罪而上求之急也滕公曰布數為項羽窘上上怨之故)
(必欲得之朱家曰君視季布何如人也曰賢者也朱家曰臣各為其主用季布為項籍用職耳項氏臣可盡誅)
(邪今上始得天下獨以已之私怨求一人何示天下之不廣也且以季布之賢而漢求之急如此此不北走胡)
(即南走越耳夫忌壯士以資敵國此伍子胥所以鞭荆平王之墓也君何不從容為上言邪汝隂侯滕公心知)
(丨丨丨丨意季布匿其所廼許曰諾待間果言如朱家指上廼赦季布當是時諸公皆多季布能槯剛為柔朱)
(家亦以此名聞當世)氣蓋關中(史記季布傳季布弟季心丨丨丨丨遇人恭謹為任俠方數千里士)
(皆爭為之死常殺人亡之吳從袁絲匿長事袁絲弟畜灌夫籍福之屬嘗為中司馬中尉郅都不敢不加禮少)
(年多時時竊籍其名以行當是時季心以勇布以諾著聞關中)少年竊籍其名以行(見上)
心勇布諾(見上)燕齊之間皆為立社(史記欒布傳孝文時為燕相至將軍布廼)
(稱曰窮困不能辱身下志非人也富貴不能快意非賢也於是嘗有德者厚報之有怨者必以法滅之吳軍反)
(時以軍功封俞侯復為燕相丨丨丨丨丨丨欒布丨丨號曰欒公社)不以親為解不以存
亡為辭(史記袁盎傳袁盎病免居家與閭里浮沉相随行□鷄走狗雒陽劇孟嘗過袁盎盎善待之安)
(陵富人有謂盎曰吾聞劇孟博徒將軍何自通之盎曰劇孟雖博徒然母死客送葬車千餘乘此亦冇過人者)
(且緩急人所有夫一旦有急叩門丨丨丨丨丨丨丨丨丨丨丨天下所望者獨季心劇孟耳今公常從數騎一)
(旦有緩急寧足恃乎罵富人弗與通諸公聞之皆多袁盎)聲聞梁楚間(史記鄭當時傳孝文時鄭)
(莊以任俠自喜脱張羽於戹丨丨丨丨丨孝景時為太子舍人每五日洗沐嘗置驛馬長安諸郊存諸故人請)
(謝賓客夜以繼日至其明旦常恐不徧)置驛馬長安諸郊(見上)古布衣之俠
(史記游俠傳序丨丨丨丨丨靡得而聞已近世延陵孟嘗春申平原信陵之徒皆因王者親屬藉於有土卿相)
(之富厚招天下賢者顯名諸侯不可謂不賢者矣比如順風而呼聲非加疾其勢激也至如閭巷之俠修行砥)
(名聲施於天下莫不稱賢是為難耳然儒墨皆排擯不載自秦以前匹夫之俠湮滅不見余甚恨之)藏活
豪士以百數(史記游俠傳魯朱家者與高祖同時魯人皆以儒教而朱家用俠聞所丨丨丨丨丨)
(丨丨其餘庸人不可勝言然終不伐其能歆其德諸所常施惟恐見之振人不贍先從貧賤始家無餘財衣不)
(完采食不重味乘不過軥牛專趨人之急甚已之私既隂脱季布將軍之阨及布尊貴終身不見也自關以東)
(莫不延頸願交焉)若得一敵國(史記游俠傳周人以商賈為資而劇孟以任俠顯諸侯吳楚反)
(時條侯為太尉乘傳車將至河南得劇孟喜曰吳楚舉大事而不求孟吾知其無能為已矣天下騷動宰相得)
(之丨丨丨丨丨云)以軀借交報仇(史記游俠傳解為人短小精悍不飲酒少時隂賊慨不快)
(意身所殺甚衆丨丨丨丨丨丨藏命作姦剽攻不休及鑄錢掘塜固不可勝數適有天幸窘急常得脱若遇赦)
(及解年長更折節為儉以德報怨厚施而薄望然其自喜為俠益甚既已振人之命不矜其功其隂賊著於心)
(卒發於睚眦如故云按解郭解)城西萭子夏(漢書游俠傳萭章長安人也長安熾盛街閭各有豪)
(俠章在城西柳市號曰丨丨丨丨丨)馬革裹尸(後漢書馬援傳初援軍還將至故人多迎勞之平陵)
(人孟冀名有計謀於坐賀援援謂之曰吾望子有善言反同衆人邪昔伏波將軍路博德開置七郡裁封數百)
(戶今我微勞猥饗大縣功薄賞厚何以能長久乎先生奚用相濟冀曰愚不及援曰方今匈奴烏桓尚擾北邊)
(欲自請擊之男兒要當死於邊野以丨丨丨丨還葬耳何能臥牀上在兒女子手中邪冀曰諒為烈士當如此)
(矣)爾曹若健遠相避(後漢書趙憙傳少有節操從兄為人所殺無子憙年十五常思報之)
(乃挾兵結客後遂往復仇而仇家皆疾病無相距者憙以因疾報殺非仁者心且釋之而去顧謂仇曰丨丨丨)
(丨丨丨丨也仇皆卧自摶後病愈悉自縳詣憙憙不與相見後竞殺之)子在吾憂而不手
子亡吾手而不憂(後漢書郅惲傳惲恥以軍功取位遂辭歸鄉里縣令卑身崇禮請以為門)
(下掾惲友人董子張者父先為鄉人所害及子張病將終惲往候之子張垂歿視惲歔欷不能言惲曰吾知子)
(不悲天命而痛仇不復也丨丨丨丨丨丨丨丨丨丨丨丨丨丨也子張但目擊而已惲即起將客遮仇人取其)
(頭以示子張子張見而氣絶惲因而詣縣以狀自首令應之遲惲曰為友報仇吏之私也奉法不阿君之義也)
(虧君以生非臣節也趨出就獄令跣而追惲不及遂自至獄令拔刀自向以要惲曰子不從吾出敢以死明心)
(惲得此乃出)士窮相歸要當以死任之(後漢書馮魴傳是時湖陽大姓虞都尉反)
(城稱兵先與同縣中屠季有仇而殺其兄謀滅季族季亡歸魴魴將季欲還其營道逢都尉從弟長卿來欲執)
(季魴叱長卿曰我與季雖無素故丨丨丨丨丨丨丨丨丨丨卿為何言遂與俱歸)關東大豪戴
子高(後漢書戴良傳戴良字叔鸞汝南慎陽人也曾祖父遵字子高平帝時為侍御史王莽簒位稱病歸)
(鄕里家富好給施尚俠氣食客常三四百人時人為之語曰丨丨丨丨丨丨丨)東西市相斫(魏志)
(閻溫傳注楊阿若後名豐字伯陽酒泉人少游俠常以報仇解怨為事故時人為之號曰丨市相斫楊阿若丨)
(丨丨丨楊阿若)懷刀截章(吳志太史慈傳少好學仕郡奏曹吏會郡與州有隙曲直未分以先聞者)
(為善時州章已去郡守恐後之求可使者慈年廿一以選行晨夜取道到洛陽詣公車門見州吏始欲求通慈)
(問曰君欲通章耶吏曰然問章安在曰車上慈曰章題署得毋誤耶取來視之吏殊不知其東萊人也因為取)
(章慈已先丨丨便丨敗之吏踴躍大呼言人壊我丨慈將至車間與語曰向使君不以章相與吾亦無因得敗)
(之是為吉凶禍福等耳吾不獨受此罪豈若默然俱出去可以存易亡無事俱就刑辟吏言君為郡敗吾章已)
(得如意欲復亡為慈答曰初受郡遣但來視章通與未耳吾用意太過乃相敗章今還亦恐以此見譴怒故俱)
(欲去耳吏然其言即日俱去慈既與出城因遁還通郡章州家聞之更遣吏通章有司以格章之故不復見理)
(州受其短由是知名)標賣田地以賑窮結士(吳志魯肅傳家富於財性好施與爾時天)
(下已亂肅不治家事大散財貨丨丨丨丨丨丨丨弊丨丨為務甚得鄉邑歡心)民聞鈴聲即知
是寧(吳志甘寧傳少有氣力好遊俠合輕薄少年為之渠帥羣聚相随挾持弓弩負㲘帶鈴丨丨丨丨丨)
(丨丨丨)大丈夫富貴必作百幅被(梁書装之横傳少好賓遊重氣俠不事産業之)
(高以其縱誕乃為狹被蔬食以激厲之之横歎曰丨丨丨丨丨丨丨丨丨丨遂與僮僕數百人於芍陂大營田)
(墅遂致殷積破武陵王於硤口還除吳興太守乃作百幅被以成其初志按之高之横兄)交結英雄
不事生産(魏書高樹生傳樹生性通逹重節義丨丨丨丨丨丨丨丨有識者並宗竒之)寄膽
氣於此人(魏書崔秉傳秉少有志氣太和中為中書學生拜奉朝請轉徐州安東府錄事參軍陽平)
(王顯之為定州秉復為衛軍府錄事參軍帶毋極令時甄琛為長史因公事言競之間秉以拳擊琛墜於牀下)
(琛以本縣長笑而不論其豪率若此彭城王勰征夀春秉從行招致壯俠以為部卒勰目之謂左右曰吾當丨)
(丨丨丨丨丨)急難歸命便能容匿(魏書李業興傳性豪俠重意氣人有丨丨委之丨丨)
(丨丨丨丨與其好合傾身無吝若有相乖忤便即疵毁乃至聲色加以謗罵)男兒當自取富
貴誰能端坐讀書作老博士(北齊書高昂傳其父為求嚴師今加捶撻昂不遵師)
(訓專事馳騁每言丨丨丨横行天下丨丨丨丨丨丨丨丨丨丨丨丨丨丨也)若逢賊但道李
元忠遣送(北齊書李元忠傳孝明時盜賊蜂起清河有五百人西戍還經南趙郡以路梗共投元忠)
(奉絹千匹元忠唯受一匹殺五羊以食之遣奴為導曰丨丨丨丨丨丨丨丨丨丨奴如其言賊皆捨避)籧
篨上作獠儛(隋書劉昶女傳劉昶女者河南長孫氏之婦也昶在周尚公主官至柱國彭國公數)
(為將帥位望隆顯與高祖有舊及受禪甚親任歴左武衛大將軍慶州總管其子居士為太子千牛備身聚徒)
(任俠不遵法度數得罪上以昶故每輙原之居士轉恣每大言曰男兒要當辮頭反縛丨丨丨丨丨丨取公卿)
(子弟膂力雄健者輙將至家以車輪括其頸而捧之殆死能不屈者稱為壯士釋而與交黨與三百人其趫捷)
(者號為餓鶻隊武力者號為蓬轉隊每韝鷹紲犬連騎道中毆擊路人多所侵奪長安市里無貴賤見之者皆)
(辟易至於公卿妃主莫敢與校者其女則居士之姊也每垂泣誨之殷勤懇惻居士不改)餓鶻隊(見上)
蓬轉隊(見上)輟耕牛給喪事(舊唐書竇建德傳少時頗以然諾為事嘗有鄉人喪親家)
(貧無以葬時達德耕於田中聞而歎息遽丨丨丨往丨丨丨由是大為鄉黨所稱)持首祭墓(舊唐)
(書高季輔傳季輔少好學兼習武藝居母喪以孝聞兄元道仕隋為汲令武德初縣人翻城從賊元道被害季)
(輔率其黨出鬭竟擒殺其兄者斬之丨丨以丨丨甚為士友所稱由是羣盜多歸附之)安能矻矻
為一儒(舊唐書馬燧傳燧少時嘗與諸兄讀書乃輟卷歎曰天下將有事矣丈夫當建功於代以濟四)
(海丨丨丨丨丨丨丨哉)沈表(舊唐書姚南仲傳代李復為鄭滑節度使監軍薛盈珍恃勢奪軍政南仲)
(數為盈珍讒毁德宗頗疑之十六年盈珍遣小使程務盈馳驛奉表誣奏南仲隂事南仲裨將曹文洽亦入奏)
(事京師伺知盈珍表中語丈洽私懷憤怒遂晨夜兼道追務盈至長樂驛及之與同舍宿中夜殺務盈丨盈珍)
(丨於厠中乃自殺日旰驛吏開門見血流塗地旁得文洽二緘一告於南仲一表理南仲之冤且陳首殺務盈)
(上聞其事頗駭異之)資費弗計(唐書劉黑闥傳嗜酒喜蒲博不治産亡賴父兄患苦之與竇建德少)
(相友建德每丨其丨黑闥所得輙盡建德亦丨之丨)不質名氏(唐書郭元振傳少有大志十六與薛)
(稷趙彦昭同為太學生家嘗送資錢四十萬會有縗服者叩門自言五世未葬願假以治喪元振舉與之無少)
(吝一丨丨丨丨稷等歎駭)軍門截耳(五代史雜傳劉處讓少為張萬進親吏萬進叛梁附晉梁遣劉)
(鄩討之萬進遣處讓求救於晉晉王方與梁相距未能出兵處讓乃於丨丨丨丨而訴曰萬進所以見圍者以)
(附晉故也奈何不顧其急苟不出兵願請死晉王壯之曰義士也為之發兵)志義之士(五代史和)
(凝傳梁義成軍節度使賀瓌辟為從事瓌與唐莊宗戰於胡柳瓌戰敗脱身走獨凝随之反顧見凝麾之使去)
(凝曰大丈夫當為知己死吾恨未得死所爾豈可去也已而一騎追瓌幾及凝叱之不止即引弓射殺之瓌由)
(此得免瓌歸戒諸子曰和生丨丨丨丨也後必富貴爾其謹事之因妻之以女)假僕(宋史張詠傳少學擊)
(劍慷慨好大言樂為竒節有士人遊宦遠郡為僕夫所持且欲得其女為妻士人者不能制詠遇於傳舍知其)
(事即陽丨此丨為馭單騎出近郊至林麓中斬之而還)離乃加吾之上(吳越春秋椒邱訢者)
(東海上人也為齊王使於吳過淮津欲飲馬於津津吏曰水中有神見馬即出以害其馬君勿飲也訢曰壯士)
(所當何神敢干乃使從者飲馬於津水神果取其馬馬波椒邱訢大怒袒裼持劍入水求神决戰連日乃出眇)
(其一目遂之吳會於友人之喪訢恃其與神戰之勇也於友人之喪席而輕傲於士大夫言辭不遜有凌人之)
(氣要離與之對坐合坐不忍其溢於力也時要離乃挫訢曰吾聞勇士之鬭也與日戰不移表與鬼神戰者不)
(旋踵與人戰者不逹聲生往死還不受其辱今子與神鬭於水亡馬失御又受眇目之病形殘名勇勇士所恥)
(不即喪命於敵而戀其生猶傲色於我哉於是椒邱訢卒於詰責恨怒並發暝即往攻耍離於是要離席闌至)
(舍誡其妻曰我辱壯士椒邱訢於大家之喪餘恨蔚恚暝必來也慎無閉吾門至夜椒邱訢果往見其門不閉)
(登其堂不關入其室不守放髮僵卧無所懼訢乃手劍而捽要離曰子有當死之過者三子知之乎離曰不知)
(訢曰子辱我於大家之衆一死也歸不閉關二死也卧不守御三死也子有三死之過欲無得怨要離曰吾無)
(三死之過子有三不肖之愧子知之乎訢曰不知要離曰吾辱子於千人之衆子無敢報一不肖也入門不咳)
(登堂無聲二不肖也前拔子劍手挫摔吾頭乃敢大言三不肖也子有三不肖而威於我豈不鄙哉於是椒邱)
(訢投劍而歎曰吾之勇也人莫敢眥占者丨丨丨丨丨丨此天下壯士也)事不諧問文開(王粲)
(英雄記鈔袁成字文開壯徤有部分貴戚權豪自大將軍梁冀以下皆與結好言無不從故京師為作諺曰丨)
(丨丨丨丨丨)高漸離擊筑宋如意和之(酈道元水經注闞駰稱太子子丹遣荆軻)
(刺秦王與賓客知謀者祖道於易水上燕太子稱荆入秦太子與知謀者皆素衣冠送之於易水之上荆歌起)
(為夀歌曰風蕭蕭兮易水寒壯士一去兮不復還丨丨丨丨丨丨丨丨丨丨為壯聲士髮皆衝冠為哀聲士皆)
(流涕疑於此也按注云燕策史記俱無宋意事惟陶淵明咏荆軻詩云漸離擊悲筑宋意唱高聲與此有之)
賢於鉏麑(羅大經鶴林玉露苗劉之亂張魏公在秀州議舉勤王之師一夕獨坐從者皆寢忽一人)
(持刀立燭後公知為刺客徐問曰豈非苗傅劉正彦遣汝來殺我乎曰然公曰若是則取吾首以去可也曰我)
(亦知書寧肻為賊用况公忠義如此豈忍害公恐公防閑不嚴有繼至者故來相告爾公問欲金帛乎笑曰殺)
(公何患無財然則留事我乎曰我有老母在河北未可留也問其姓名俛而不答攝衣躍而登屋屋瓦無聲時)
(方月明去如飛明日公命取死囚斬之曰夜來獲奸細公後嘗於河北物色之不可得此又丨丨丨丨矣孰謂)
(世間無竒男子乎殆是唐劍客之流也)
邪佞
訾讆之人(管子毁訾賢者之謂訾推譽不肖之謂讆丨丨丨丨得用則人主之明蔽而毁譽之言起)
(任之大事則事不成而禍患至故曰訾讆之人勿與任大)習舌調吻(亢倉子貴可道之功則天下之)
(人丨丨丨丨而飾辭矣)工取鄙予歡新慢故(晏子景公問佞人之事君如何晏子對曰)
(傲禄以求多辭任以求重丨乎丨丨乎丨丨乎丨丨乎丨恡乎財薄乎施)膏其唇吻(子華子諸侯之)
(賓客丨丨丨丨而爭進䛕言)媕婀脂韋(子華子小人之始至於齊也丨丨丨丨者未必御也今則)
(服冕而乘軒矣)五惡(尹文子孔子攝魯相七日而誅少正卯門人進問曰夫少正卯魯之聞人也夫子為)
(政而先誅得無失乎孔子曰居吾語汝其故人有惡者五而竊盗姦私不與焉一曰心逹而險二曰行僻而堅)
(三曰言偽而辨四曰彊記而博五曰順非而澤此五者有一於人則不免君子之誅而少正卯兼有之故居處)
(足以聚徒成羣言談足以飾邪熒衆彊記足以反是獨立此小人雄桀也不可不誅也)反是獨立
(見上)熒惑鬼神(尹文子語曰佞辯可以丨丨丨丨曰鬼神聰明正直孰曰熒惑者曰鬼神誠不受熒)
(惑此尤佞辯之巧靡不入也)得之眉睫之間承之言行之先(尹文子喜聞已)
(之美也善能揚之惡聞已之過善能飾之丨丨於丨丨丨丨丨丨於丨丨丨丨)滑正恬禍(鶡冠子知)
(足以丨丨略足以丨丨)匿行易言(荀子丨丨曰詐丨丨曰誕)姦言倚事(荀子飾邪說文)
(丨丨為丨丨陶誕突盜惕悍憍暴以偷生反側於亂世之間是姦人之所以取危辱死刑也)偝謾(荀子)
(鄉則不若丨則丨之)姦人之雄(苟子口舌之均噡唯則節足以為竒偉偃却之屬夫是之謂丨丨丨)
(丨聖王起所以先誅也然後盜賊次之盗賊得變此不得變也)姦事姦心姦說(荀子故勞力而)
(不當民務謂之丨丨勞知而不律先王謂之丨丨辯說譬諭齊給便利而不順禮義謂之丨丨)口啍(荀子)
(魯哀公問於孔子曰請問取人孔子對曰無取健無取詌無取丨丨健貪也詌亂也口啍誕也)鮒入而
鯢居(吕氏春秋有人自南方來丨丨丨丨丨使人之朝為草而國為墟)赤臭(揚子丨丨播關大君)
(不閑克國乘家註赤臭惡人也)蝎譖(國語雖丨丨焉避之注蝎木蠱也譖從中起如蝎食木木不能避也)
有其華而不實(國語復言而不謀身展也愛而不謀長不仁也以謀蓋人詐也強忍犯義毅也)
(直而不顧不衷也周言棄德不淑也是六德者皆丨丨丨丨丨丨者將焉用之)摯謟羃繫(戰國策近)
(習之人其丨丨也固矣其自丨丨也完矣)傾巧(漢書劉向傳長安令揚興以材能幸常稱譽堪上欲以為)
(助乃見問興朝臣齗齗不可光禄勲何邪興者丨丨士謂上疑堪因順指曰堪非獨不可於朝廷自州里亦不)
(可也臣見衆人聞堪前與劉更生等謀毁骨肉㠯為富誅故臣前言堪不可誅傷為國養恩也按堪周堪)警
戒衣冠(漢書董賢傳初丞相孔光為御史大夫時賢父恭為御史事光及賢為大司馬與光並為三公)
(上故令賢私過光光雅恭敬知上欲尊寵賢及聞賢當來也丨丨丨丨出門待望見賢車廼却入賢至中門光)
(入閣既下車廼出拜謁送迎甚謹不敢以賓客均敵之禮)不敢以賓客均敵之禮(見上)
腹中鱗甲(蜀志陳震傳李平坐誣罔廢諸葛亮與長史蔣琬侍中董允書曰孝起前臨至吳為吾說)
(正方丨丨有丨丨鄉黨以為不可近吾以為鱗甲者但不當犯之耳不圖復有蘇張之事出於不意可使孝起)
(知之按孝起陳震字正方李平字)望塵拜(晉書石崇傳廣成君每出崇降車路左丨丨而丨其卑佞)
(如此)元顯納妾誕為親迎(宋書王誕傳誕結事元顯嬖人張法順故為元顯所寵丨丨丨)
(丨丨丨之丨丨)交無義合行必利動(齊書江謐傳謐少懷輕躁長習謟薄丨丨丨丨丨丨)
(丨丨)日進滋旨手自煎調(梁書孫謙傳謙從子廉便佞巧宦齊時已歴大縣尚書右丞天)
(監初沈約范雲當朝用事廉傾意奉之及中書舍人黃睦之等亦尤所結附凡貴要每食廉必丨丨丨丨皆丨)
(丨丨丨不辭勤劇)狎客(南史孔範傳後主即位為都官尚書與江總等並為丨丨)瞻幄坐陪
蘭檻(南史恩倖傳論環纓劍笏俯仰晨昏丨丨丨而竦躬丨丨丨而高盻探求恩色習覩威顔遷蘭變鮑)
(久而彌信)遷蘭變鮑(見上)降人以色假人以辭(魏書李訢傳訢弟左將軍璞謂)
(訢曰范檦善能丨丨丨丨丨丨丨丨未聞德義之言但有勢利之說聽其言也甘察其行也賊所謂謟䛕讒慝)
(貪冐姦佞不早絶之後悔無及訢不從彌信之)郭尖(魏書郭景尚傳初為彭城王中軍府參軍遷員外郎)
(司徒主簿太尉從事中郎公彊當世善事權寵世號之曰丨丨)李錐(魏書李世哲傳性傾巧善事人亦以)
(貨賂自逹高肇劉騰之處勢也皆與親善故世號為丨丨)勢等秋風氣同夏日(魏書恩倖)
(傳序且承顔色竊光寵丨丨丨丨丨丨丨丨亦何世而不有哉此周旦所以誡其朋詩人是為疾羣小也)義
孝(北齊書封孝琰傳和士開母喪託附者咸往奔哭鄴中富商丁鄒嚴興等並為丨丨有一士人亦哭在限)
(孝琰入弔出謂人曰嚴興之南丁鄒之北有一朝士號呌甚哀聞者傳之士開知而大怒其後會黃門郎李懷)
(奏南陽王綽專恣士開因譖之)傅粉施朱(舊唐書張易之傳則天臨朝通天二年太平公主薦易之)
(弟昌宗入侍禁中既而昌宗啓天后曰臣兄易之器用過臣兼工合練即令召見甚悦由是兄弟俱侍宫中皆)
(丨丨丨丨衣錦繡服俱承辟陽之寵)笑中有刀(舊唐書李義甫傳義甫狀貌温恭與人語必嬉怡微)
(笑而褊忌隂賊既處權要欲人附已微忤意者輙加傾陷故時人言義甫丨丨丨丨又以其柔而害物亦謂之)
(李猫)李猫(見上)兩脚狐(舊唐書楊再思傳長安末昌宗既為法司所鞫司刑少卿桓彦範斷解其)
(職昌宗俄又抗表稱冤則天意將申理昌宗廷問宰臣曰昌宗於國有功否再思對曰昌宗往因合練神丹聖)
(躬服之有效此實莫大之功則天甚悦昌宗竟以復職時人貴彦範而賤再思也時左補闕戴令言作丨丨丨)
(賦以譏刺之)蓮花似六郎(舊唐書楊再思傳張昌宗以姿貌見寵倖再思又䛕之曰人言六郎)
(面似蓮花再思以為丨丨丨丨丨非六郎似蓮花也其傾巧取媚也如此)紫袍主事(舊唐書楊國忠)
(傳吏部侍郎韋見素張倚皆衣紫是日與本曹郎官同咨事趨走於屏樹之間既退國忠謂諸妹曰兩員丨丨)
(丨丨何如人相對大噱)堪與優人比肩(舊唐書王琚傳明皇曰公有何小藝可隠跡與寡人)
(遊處琚曰飛丹練藥談諧嘲詠丨丨丨丨丨丨明皇益喜與為之友恨相知晚呼為王十一)一身供
七郎費(舊唐書陳少遊傳時中官董秀掌樞密用事少遊乃宿於其里候其下直際晚謁之從容曰七)
(郎家中人數幾何每月所費復幾何秀曰久忝近職家累甚衆又屬時物騰貴一月過千餘貫少遊曰據此之)
(費俸錢不足支數日其餘常須數求外人方可取濟儻有輸誠供億者但留心庇覆之固易為力耳少遊雖不)
(才請以丨丨獨丨丨丨之丨每歲請獻錢五萬貫今見有大半請即受納餘到官續送免貴人勞慮不亦可乎)
捷口水注(舊唐書韋渠牟傳貞元十二年德宗誕日御麟德殿召給事中徐岱兵部郎中趙需禮部)
(郎中許孟容與渠牟及道士萬參成沙門譚延等十二人講論儒道釋三教渠牟枝詞遊說丨丨丨丨上謂其)
(講耨有素聽之意動)刓蹄甘辭(舊唐書韋渠牟傳上既偏有所聽浮薄率背本衒進不復藏器藴德)
(皆奔馳請謁丨丨丨丨以附渠牟)代鳴吠(舊唐書李逄吉傳朝士丨逢吉丨丨者張又新李續之張)
(權與劉栖楚李虞程昔範姜洽李仲言時號八關十六子又新等八人居要劇而胥附者又八人有求於逢吉)
(者必先經此八人納賂無不如意)黨魁(舊唐書揚虞卿傳虞卿性柔佞能阿附權幸以為姦利每歲銓)
(曹貢部為舉選人馳走取科第占員闕無不得其所欲升沈取捨出其脣吻而李宗閔待之如骨肉以能朋比)
(唱和故時號丨丨)人莫能探其膺胏(唐書封倫傳倫資險佞内挾數刺人主意隂導而陽)
(合之外謹順居處衣服陋素而交官府賄贈狼籍然善矯飾居之自如丨丨丨丨丨丨丨)從旁美歎
(唐書宇文士及傳帝嘗玩禁中樹曰此嘉木也士及丨丨丨丨帝正色曰魏徵常勸我遠佞人不識佞人為誰)
(乃今信然謝曰南衙羣臣面折廷爭陛下不得舉手今臣幸在左右不少有將順雖貴為天子亦何聊帝意解)
吹簫乘鶴(唐書張易之傳時無檢輕薄者又諂言昌宗乃王子晉後身后使被羽裳丨丨丨寓丨裴)
(回庭中如仙去狀詞臣爭為賦詩)國㸙(唐書竇懷貞傳會歲除中宗夜宴近臣謂曰聞卿喪妻今欲繼)
(室可乎懷貞唯唯俄而禁中寳扇鄣衛冇衣翟衣出者已乃韋后乳媪王所謂莒國夫人者故蠻婢也懷貞納)
(之不辭又避后先諱而以字稱世謂媪婿為阿㸙懷貞每謁見奏請輙自署皇后阿㸙而人或謂為丨丨軒然)
(不慙以自媚於后)五經掃地(唐書祝欽明傳帝與羣臣晏欽明自言能八風舞帝許之欽明體肥)
(醜據地搖頭睆目左右顧眄帝大笑吏部侍郎盧藏用歎曰是舉丨丨丨丨矣)四其御史(唐書郭弘)
(霸傳由革命舉得召見自陳往討徐敬業臣誓抽其筋食其肉飲其血絶其髓武后大悦授左臺監察御史時)
(號丨丨丨丨)拜殿(五代史六臣傳梁未滅晉諸將相多不欲晉王即帝位晉王之意雖銳將相人臣未)
(有贊成其議者蘇循始至魏州望州廨聽事即拜謂之丨丨及入謁舞蹈呼萬歲而稱臣晉王大悦明日又獻)
(畫日筆三十管晉王益喜以循為節度副使)獻畫日筆(見上)五鬼(五代史南唐世家李景以)
(馮延巳常夢錫為翰林學士馮延魯為中書舍人陳覺為樞密使魏岑查文徽為副使夢錫直宣政殿專掌密)
(命而延已等皆以邪佞用事吳人謂之丨丨)果核侑觴(宋史宗室師&KR0759;傳韓侂胄用事師&KR0759;附之)
(遂得尹京侂胄生日百官爭貢珍異師&KR0759;最後至出小合曰願獻少丨丨丨丨啓之乃粟金葡萄小架上綴大)
(珠百餘衆慚沮)北珠十冠(宋史宗室師&KR0759;傳韓侂冑有愛妾十四人或獻北珠冠四枚於侂胄侂胄)
(以遺四妾其十人亦欲之侂胄未有以應也師&KR0759;聞之亟出錢十萬緡市丨丨製丨丨以獻妾為求遷官得轉)
(工部侍郎)犬嘷(宋史宗室師&KR0759;傳韓侂胄嘗飲南園過山莊顧竹籬茅舍謂趙師&KR0759;曰此真田舍間氣象)
(但欠犬吠鷄鳴耳俄聞丨丨叢薄間視之乃師&KR0759;也侂胄大笑)拂鬚(宋史寇凖傳初丁謂出寇凖門至參)
(政事準甚謹嘗會食中書羹汚準鬚謂起徐拂之凖笑曰參政國之大臣乃為官長丨丨邪謂甚愧之)拭
帶垢(宋史崔公度傳公度起布衣無所持守惟知媚附安石盡夜造請雖踞厠見之不屑也嘗從後執其)
(帶尾安石反顧公度笑曰相公帶有垢敬以袍拭去之爾見者皆笑亦恬不為恥)草頭木脚陷
人倒卓(宋史蘇紳傳紳與梁適同在兩禁人以為險詖故語曰丨丨丨丨丨丨丨丨)香燕(宋史)
(燕肅傳瑛在嶺嶠七年括南海犀珠香藥奉宰相内侍人目之為丨丨按瑛肅孫)和鼓(宋史張士遜傳)
(曹利用在樞府藉寵肆威士遜居其間無所可否時論以丨丨目之)筌相(宋史陳升之傳升之深狡多數)
(善傅會以取富貴王安石用事患正論盈庭引升之自助升之心知其不可而竭力為之用安石德之故使先)
(已為相甫得志即求解條例司又時為小異陽若不與之同者世以是譏之謂之丨丨)傳法沙門
護法善神(宋史王安石傳吕惠卿服闋安石朝夕汲引之至是白為參知政事又乞召韓絳代已二)
(人守其成謨不少失時號絳為丨丨丨丨惠卿為丨丨丨丨)好官須我為之(宋史鄧綰傳或)
(問君今當作何官曰不失為館職得無為諫官乎曰正自當爾明日果除集賢校理檢正中書孔目房鄉人在)
(都者皆笑且罵綰曰笑罵從汝丨丨丨丨丨丨)衙内鑽(宋史王子韶傳元祐中歴吏部郎中衛尉少卿)
(遷太常諫官劉安世言熙寕初士大夫有十鑽之目子韶為丨丨丨指其交結要人如刀鑽之利又陷祖無擇)
(於深文縉紳所共鄙薄豈宜汚禮樂之地改衛尉卿)浪子宰相(宋史李邦彦傳拜少宰無所建明惟)
(阿順趨謟充位而已都人目為丨丨丨丨)小訓狐(宋史葉祖洽傳祖洽與曾布厚人目為丨丨丨)楊
三變(宋史楊畏傳惇入相畏遣所親隂結之惇至徙畏吏部引以自助中府侍郎李清臣知樞密院安燾)
(與惇不合畏復隂附安李惇覺其情又曾布蔡卞言畏平日所為於惇遂以寳文閣待制出知真定府天下於)
(是目為丨丨丨謂其進於元豐顯於元祐遷於紹聖也)心在南園(宋史何澹傳以資政殿大學士)
(提舉洞霄宫起知福州澹居外常怏怏失意以書乞侂胄有曰迹雖東冶丨丨丨丨南園侂胄家園也侂胄憐)
(之進觀文殿大學士尋移知隆興府)恩王恩父(宋史陳自強傳侂胄欲為平章猶畏衆議自強首率)
(同列援典故入奏詔以侂胄為平章軍國事嘗語人曰自強惟一死以報師王每稱侂胄為丨丨丨丨而呼堂)
(吏史逹祖為兄蘇師旦為叔)由竇尚書屈膝執政(宋史許及之傳及之謟事侂胄無所)
(不至嘗值侂胄生日朝行上夀畢集及之後至閽人掩關拒之及之俯僂以入為尚書二年不遷見侂胄流涕)
(序其知遇之意及衰遲之狀不覺屈膝侂胄惻然憐之曰尚書才望簡在上心行且進拜矣居亡何同知樞密)
(院事當時有丨丨丨丨丨丨丨丨之語傳以為笑)松夀(宋史程松傳松滿歲末遷意殊怏怏乃獻一妾)
(於侂胄曰丨丨侂胄訝其名問之答曰欲使鄙賤姓名常蒙記憶爾)領袖庶頑(宋史李知孝傳知孝)
(起自名家苟於仕進丨丨丨丨懷諼迷國排斥諸賢殆盡)短衫窄袴塗抹青紅(宋史蔡攸)
(傳攸字居安京長子也與王黼得預宫中秘戲或侍曲宴則丨丨丨丨丨丨丨丨襍倡優侏儒多道市井淫媟)
(謔浪語以蠱帝心)胥門十哲(金史胥持國傳明昌四年拜參知政事明年進尚書右丞士之好利)
(躁進者皆趨走其門下承安三年御史臺劾奏右司諫張復亨右拾遺張嘉貞同知安豐軍節度使事趙樞同)
(知定海軍節度使事張光庭戸部主事高元甫刑部員外郎張&KR1104;叟尚書省令史傅汝梅張翰裴元郭郛皆趨)
(走權門人戲為丨丨丨丨復亨嘉貞尤卑佞苟進不稱諫職俱宜黜罷奏可於是持國以通奉大夫致仕嘉貞)
(等皆補外)泯泯芬芬厚顔忍醜(逸周書嗚呼三公汝念哉汝無丨丨丨丨丨丨丨丨時維)
(大不弔哉)昭昭略略(焦氏易林丨丨丨丨非忠信客言多反覆以黑為白)覆白汚玉(焦氏)
(易林離友絶朋巧言讒匿丨丨丨丨顔叔哀哭)舌斧(焦氏易林人面鬼口長丨為丨斵破瑚璉殷商絶後)
一簧兩舌(焦氏易林丨丨丨丨佞言陷語三奸成虎曾母投抒)西行東望(焦氏易林言與)
(心詭丨丨丨丨鯀湮洪水佞賊為禍)佞以曳心(吳越春秋十二年越王謂大夫種曰孤聞吳王淫而)
(好色惑亂沉湎不領政事因此而謀可乎種曰可破夫吳王淫而好色宰嚭丨丨丨丨)拜一相獻
一卷(李肇國史補蔣乂撰宰相錄每丨丨丨旬月必丨丨丨故得物議所嗤)慙顔厚如十
重鐵甲(王仁裕開天遺事進士楊光遠惟多矯飾不識忌諱遊謁王公之門干索權豪之族未嘗自足)
(稍有不從便多誹謗常遭有勢撻辱略無改悔時人多鄙之皆曰楊光遠丨丨丨丨丨丨丨丨也)願相
公一百二十歲(彭乘墨客揮犀熙寧中鞏大卿申者善事貴權王丞相生日即飯僧具疏籠雀)
(鴿造相府以獻丞相方家會即於客晏開籠搢笏手取雀鴿跪而一一放之每放一鳥且祝曰丨丨丨丨丨丨)
(丨丨)西城竹園戸(范公稱過庭錄王樂道二子實字仲弓寧字幼安卜居許昌幼安晚以上書關)
(元祐得幸致身台輔李彦西城事興幼安以竹園為獻後彦道許幼安郊迎至府治讓彦上坐彦曰某何人樞)
(密過禮如此幼安拱手應曰某丨丨丨丨丨爾)笑面夜乂(陸游續筆紀蔡元慶對答喜笑溢於顔面)
(雖見所甚恨者亦親厚無間人莫能測謂之丨丨丨丨)畿左畿右(周密齊東野語蔡京在相位日)
(權勢甚盛内外官司官移皆避其名如京東京西並改為丨丨丨丨之類)端笏庭中&KR0687;&KR0687;而
唱(張鷟朝野僉載洛陽縣令宋之遜性好唱歌出為連州參軍刺史陳希古者庸人也令之遜教婢歌每日)
(丨丨立於丨丨丨丨丨丨其婢隔窗從而和之聞者無不大笑)
御定子史精華卷九十五
