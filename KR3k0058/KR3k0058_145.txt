欽定四庫全書
御定子史精華卷一百四十五
服飾部一
冠巾
首服(晏子身服不雜綵丨丨不鏤刻)觚羸之理(晏子冠無丨丨丨丨)冕璪(子華子先王之)
(制也改玉則改行旂旒丨丨以示登降之品)鮮冠(墨子昔者楚王丨丨組纓絳衣博袍以治其國其國)
(治)約外(莊子皮弁鷸冠縉笏紳修以丨其丨)知天時(莊子冠圜冠者丨丨丨)華山冠
(莊子古之道術有在於是者宋鈃尹文聞其風而悦之作為丨丨之丨以自表接萬物以别宥為始)解果
(荀子逄衣淺帶丨丨其冠注解果狹隘也)山冕(荀子天子丨丨諸侯元冠大夫禆冕士韋弁禮也)元
冠(見上)禆冕(見上)韋弁(見上)舜冠(荀子魯哀公問丨丨於孔子孔子不對三問不對哀公曰)
(寡人問舜冠於子何以不言也孔子對曰古之王者有務而拘領者矣其政好生而惡殺焉是以鳳在列樹麟)
(在郊野烏鵲之巢可俯而窺也君不此問而問舜冠所以不對也)丹績之䘩(吕氏春秋白縞之冠)
(丨丨丨丨)獬冠(淮南子楚文王好服丨丨楚國效之注獬冠如今御史冠)承露(揚子覆結謂之幘巾)
(或謂之丨丨或謂之覆䰂)帕頭(揚子自關而東秦晉之郊曰絡頭南楚江湘之間曰丨丨自河以北趙魏)
(之間曰幧頭或謂之&KR3140;或謂之㡋其遍者謂之䰎帶或謂之䰂帶)幧頭(見上)䰎帶䰂帶(見上)
莊首(文中子為冠所以丨其丨也)元紞紘綖(國語王后親織丨丨公侯之夫人加之以丨丨)
鯷冠(戰國策黑齒雕題丨丨秫縫大吳之國也注鯷大鮎以其皮為冠)無顔(戰國策宋康王為丨)
(丨之冠注冠不覆額)黃收(史記五帝紀堯丨丨純衣注索隠曰收冕名)法冠六寸(史記秦始)
(皇紀數以六為紀符丨丨皆丨丨)竹皮冠(史記漢高祖紀高祖為亭長乃以丨丨為丨令求盜之薛)
(治之時時冠及貴常冠所謂劉氏冠乃是也)劉氏冠(見上)冐絮(史記絳侯周勃世家文帝朝太)
(后以丨丨提文帝注晉灼曰巴蜀異物志謂頭上巾為冐絮)冠䧺鷄(史記仲尼弟子列傳子路性鄙)
(好勇力志阬直丨丨丨佩猳豚注冠以䧺鷄佩猳豚二物皆勇子路好勇故冠帶之)側注(史記酈生傳状)
(貎類大儒衣儒衣冠丨丨注徐廣曰側注冠一名高山冠齊王所服以賜謁者)高山(見上)元服(漢書)
(昭帝紀元鳳四年春正月丁亥帝加丨丨注如淳曰元服謂初冠加上服也)袒幘(漢書五行志成帝鴻)
(嘉永始之間好為微行出游選從期門郎有材力者及私奴客多至十餘少五六人皆白衣丨丨帶持刀劍或)
(乘小車御者在茵上或皆騎出入市里郊壄遠至旁縣)步搖(漢書江充傳冠禪纚丨丨冠飛翮之纓注)
(服虔曰冠禪纚故行步則搖以鳥羽作纓也臣瓚曰飛翮之纓謂如蟬翼者也按傳文詳前衣裘類内)飛
翮之纓(見上)高廣財二寸(漢書杜欽傳欽字子夏少好經書家富而目偏盲故不好為吏)
(茂陵杜鄴與欽同姓字俱以材能稱京師故衣冠稱欽為盲杜子夏以相别欽惡以疾詆廼為小冠丨丨丨丨)
(丨由是京師更謂欽為小冠杜子夏而鄴為大冠杜子夏云)冕旒黈纊(漢書東方朔傳丨而前丨)
(所以蔽明丨丨充耳所以塞聰)進賢(漢書雋不疑傳不疑冠丨丨冠帶櫑具劍佩環玦裦衣博帶盛服至)
(門上謁按後漢書輿服志云進賢冠古緇布冠也儒者之服公侯三梁中二千石以下至博士兩梁自博士至)
(小史一梁私學弟子皆一梁宗室亦兩梁)柱後惠文(漢志張敞傳梁國大都吏民凋敝且當以丨丨)
(丨丨彈治之耳注晉灼曰漢注法冠也一號柱後惠文以纚裹鐵柱卷秦制執法服今御史服之謂之解廌一)
(角今冠兩角以解廌為名耳)鵔鸃(漢書佞幸傳序孝惠時郎侍中皆冠丨丨貝帶傅脂粉)麟韋
之弁(漢書王莽傳初獻新樂於明堂太廟羣臣始冠丨丨丨丨注李竒曰鹿皮冠)顔短耳長
(後漢書五行志延熹中京都幘丨丨丨丨短上長下)綬色為纓(後漢書輿服志冕冠垂旒前後䆳延)
(玉藻孝明皇帝永平二年初詔有司采周官禮記尚書臯陶篇乘輿服從歐陽氏說公卿以下從大小夏侯氏)
(說冕皆廣七寸長尺二寸前圓後方朱綠裏元上前垂四寸後垂三寸係白玉珠為十二旒以其丨采丨丨組)
(丨三公諸侯七旒青玉為珠卿大夫五旒黑玉為珠皆有前無後各以其綬采色為組纓旁垂黈纊郊天地宗)
(祀明堂則冠之衣裳玉佩備章采乘輿刺史公侯九卿以下皆織成陳留襄邑獻之云)鵲尾(後漢書輿)
(服志長冠一曰齋冠高七寸廣三寸促漆纚為之制如板以竹為裏初高祖微時以竹皮為之謂之劉氏冠楚)
(冠制也民謂之丨丨非也祀宗廟諸祀則冠之)如覆杯(後漢書輿服志委貎冠皮弁冠同制長七寸高)
(四寸制丨丨丨前高廣後卑銳所謂夏之毋追殷之章甫也委貎以皂絹為之皮弁以鹿皮為之行大射禮於)
(辟雍公卿諸侯大夫行禮者冠委貎衣元端素裳執事者冠皮弁衣緇麻衣皂領䄂下素裳所謂皮弁素績者)
(也)通天(後漢書輿服志丨丨冠高九寸正豎頂少邪却乃直下為鐵卷梁前有山展筩為述乘輿所常)
(服)遠遊(後漢書輿服志丨丨冠制如通天有展筩横之於前無山述諸王所服也)璫貂(後漢書輿)
(服志武冠一曰武弁大冠諸武官冠之侍中中常侍加黃金丨附蟬為文丨尾為飾謂之趙惠文冠胡廣說曰)
(趙武靈王效胡服以金璫飾首前插貂尾為貴職秦滅趙以其君冠賜近臣建武時匈奴内屬世祖賜南單于)
(衣服以中常侍惠文冠中黃門童子佩刀云)賜南單于(見上)獬豸(後漢書輿服志法冠或謂)
(之丨丨冠獬豸神羊能别曲直楚王常獲之故以為冠胡廣說曰春秋左氏傳有南冠而縶者則楚冠也秦滅)
(楚以其君服賜執法近臣御史服之)建華(後漢書輿服志丨丨冠以鐵為柱卷貫大銅珠九枚制似縷鹿)
(記曰知天者冠述知地者履絇春秋左傳曰鄭子臧好鷸冠前圓以為此則是也天地五郊明堂育命舞樂人)
(服之)知天者冠述(見上)方山(後漢書輿服志丨丨冠似進賢以五采縠為之祠宗廟大予八)
(佾四時五行樂人服之冠衣各如其行方之色而舞焉)巧士(後漢書輿服志丨丨冠高七寸要後相通)
(直豎不常服唯郊天黃門從官四人冠之在鹵簿中次乘輿車前以備宦者四星云)郤非(後漢書輿服志)
(丨丨冠制似長冠下促宫殿門吏僕射冠之)却敵(後漢書輿服志丨丨冠前高四寸通長四寸後高三)
(寸制似進賢衛士服之)樊噲冠(後漢書輿服志丨丨丨漢將樊噲造次所冠以入項羽軍廣九寸高)
(七寸前後出各四寸制似冕司馬殿門大難衛士服之或曰樊噲常持鐵楯聞項羽有意殺漢王噲裂裳以裹)
(楯冠之入軍門立漢王旁視項羽)裂裳裹楯冠之(見上)術氏(後漢書輿服志丨丨冠前)
(圓吳制差池邐迆四重趙武靈王好服之)鶡尾(後漢書輿服志武冠俗謂之大冠環纓無蕤以青系為緄)
(加䨇丨丨豎左右為鶡冠云鶡者勇雉也其闘對一死乃止故趙武靈王以表武士秦施之焉)㠯表武
士(見上)有頍以安物(後漢書輿服志古者有冠無幘其戴也加首丨丨所丨丨丨故詩曰有頍)
(者弁此之謂也)顔題(後漢書輿服志三代之世法制滋彰下至戰國文武並用秦䧺諸侯乃加其武將首)
(飾為絳袙以表貴賤其後稍稍作丨丨漢興續其顔却摞之施巾連題却覆之今喪幘是其制也名之曰幘幘)
(者賾也頭首嚴賾也至孝文乃高顔題續之為耳崇其巾為屋合後施收上下羣臣貴賤皆服之文者長耳武)
(者短耳稱其冠也)絳袙(見上)文長耳武短耳(見上)納言(後漢書輿服志尚書賾收)
(方三寸名曰丨丨示以忠正顯近職也)交讓(後漢書馬援傳述盛陳陛衛以延援入交拜禮畢使出就)
(館更為援制都布單衣丨丨冠會百官於宗廟中立舊交之位述鸞旗旄騎警蹕龍車磬折而入禮饗官屬甚)
(盛欲授援以封侯大將軍位)埤幘狹冠(後漢書梁冀傳冀亦改易輿服之制作平上軿車丨丨丨)
(丨折上巾擁身扇狐尾單衣)折上巾(見上)折巾一角(後漢書郭泰傳嘗于陳梁間行遇雨)
(巾一角墊時人乃故丨丨丨丨以為林宗巾)林宗巾(見上)折風(後漢書東夷傳高句驪公會衣)
(服皆錦繡金銀㠯自飾大加主簿皆著幘如冠幘而無後其小加著丨丨形如弁按大加小加高句驪官名)
秃巾(魏志王衛二劉傳注典略曰融為九列不遵朝儀丨丨微行唐突宫掖按融孔融)赤罽幘
(吳志孫堅傳堅常著丨丨丨)黑介幘(晉書職官志太宰太傳太保司徒司空左右光禄大夫光禄大)
(夫開府位從公者為文官公冠進賢三梁丨丨丨)建華(晉書輿服志丨丨冠以鐵為柱卷貫大銅珠九)
(枚古用雜木珠原憲所冠華冠是也)緗幘(晉書輿服志漢儀立秋日獵服丨丨及江左哀帝從博士曹弘)
(之等議立秋御讀今改用素白幘)白帢(晉書五行志初魏造丨丨横縫其前以别後名之曰顔帢傳行)
(之至永嘉之間稍去其縫名無顔帢)顔帢(見上)白接籬(晉書山簡傳簡優游卒歲惟酒是耽諸習)
(氏荆土豪族有佳園池簡每出遊嬉多之池上置酒輒醉名之曰高陽池時有兒童歌曰山公出何許往至高)
(陽池日夕倒載歸酩酊無所知時時能騎馬倒著丨丨丨舉鞭問葛疆何如并州兒)蟬冕(晉書潘岳傳丨)
(丨欵以灼灼兮碧色肅其千千)當服著此(晉書諸葛恢傳避地江左名亞王導庾亮導嘗謂曰明府)
(當為黑頭公及導拜司空恢在坐導指冠謂曰君丨丨丨丨)白綸巾(晉書謝萬傳簡文帝作相聞其)
(名召為撫軍從事中郎萬著丨丨丨鶴氅裘履版而前既見與帝共談移日)幘應與冠同色
(宋書禮志宋文帝元嘉六年六月辛酉朔駙馬都尉奉朝請徐道娛上表曰謹案晉博士曹弘之議立秋御讀)
(令上應著緗幘遂改用素相承至今臣淺學管見竊有惟疑伏尋禮記月令王者四時之服正見駕蒼龍載赤)
(旂衣白衣服黑玉季夏則黃文極於此無白冠則某履某舄也且幘又非古服出自後代上附于冠下不屬衣)
(冠固不革而丨豈容異色愚謂丨恒丨丨丨丨不宜隨節變綵土令在近謹以上聞如或可採乞付外詳議太)
(學博士荀萬秋議伏尋幘非古者冠冕之服禮無其文案蔡邕獨斷云幘是古卑賤供事不冠人所服又董仲)
(舒止雨書曰其執事皆赤幘知並不冠之服也漢元始用衆臣卒從故司馬彪輿服志曰尚書幘名曰納言迎)
(氣五郊各如其色從章服也自兹相承迄于有晉大宋受命禮制因循斯既歷代成準謂宜仍舊)尚書
幘(見上)迎氣五郊各如其色(見上)侍中左貂常侍右貂(宋書禮志)
(武冠昔惠文冠本趙服也一名大冠凡侍臣則加貂蟬應劭漢官曰說者以金取堅剛百鍊不耗蟬居高食絜)
(目在腋下貂内勁悍而外溫潤此因物生義非其實也其實趙武靈王變胡而秦滅趙以其君冠賜侍臣故秦)
(漢以來侍臣有貂蟬也徐廣車服注稱其意曰北土寒凉本以貂皮㬉額附施于冠因遂變化首飾乎丨丨丨)
(丨丨丨丨丨)漢元引幘王莽加屋(宋書禮志幘者古賤人不冠者之服也丨丨帝頟有)
(壮髮始丨丨服之丨丨頂秃又丨其丨也)以幅巾為雅(宋書禮志傅元子曰漢末王公名士多委)
(王服丨丨丨丨丨是以袁紹崔鈞之徒雖為將帥皆著㡘巾)觸樹成岐因而弗改(宋書)
(禮志魏武以天下凶荒資財乏匱擬古皮弁裁縑帛以為[巾夾]合乎簡易隨時之義以色别其貴賤本施軍飾非)
(為國容也徐爰曰俗說[巾夾]本未有岐荀文若巾之行丨丨枝丨丨謂之為善丨丨丨丨通以為慶弔服)烏
紗[巾夾](宋書禮志晉成帝咸和九年制聽尚書八座丞郎門下三省侍郎乘車白帢低幘出入掖門又二宫)
(直宫著丨丨丨然則士人宴居皆著[巾夾]矣)繡帽(宋書五行志魏明帝著丨丨被縹紈半䄂嘗以見直臣楊)
(阜阜諫曰此於禮何法服耶帝默然)司徒狀(宋書五行志明帝初司徒建安王休仁統軍赭圻制烏紗)
(帽反抽帽裙民間謂之丨丨丨京邑翕然相尚)鹿皮帽(宋書何尚之傳尚之在家常著丨丨丨及拜開)
(府天子臨軒百僚陪位沈慶之於殿庭戲之曰今日何不著鹿皮冠)烏丸帽(宋書鮮卑吐谷渾傳索虜)
(拓䟦燾遣軍擊慕延大破之慕延率部落西奔白蘭攻破于闐國慮虜復至二十七年遣使上表云若不自固)
(者欲率部曲入龍涸越巂門并求牽車獻丨丨丨女國金酒器胡王金釧等物太祖賜以牽車若虜至不自立)
(聽入越巂虜竟不至也)玉介導(齊書高帝紀即位後身不御精細之物敕中書舍人桓景真曰主衣)
(中似有丨丨丨此制始自大明末後秦始尤增其麗留此置主衣政是興長疾源可即時打碎凡復有可異物)
(皆宜隨例也)金簿帽(齊書東昏侯紀著織成袴褶丨丨丨)平天冠(齊書輿服志平冕黑介幘)
(今謂丨丨丨皂表朱緣裏廣七尺長尺二寸垂珠十二旒以朱組為纓如其綬色)空頂幘假髻
(齊書輿服志童子丨丨丨施丨丨)鳳凰度三橋(齊書五行志永元巾羣小又造四種帽帽因勢)
(為名一曰山鵲歸林者詩云鵲巢夫人之德東昏寵嬖滛亂故鵲歸其林藪二曰兔子度坑天意言天下將有)
(逐兔之事也三曰反縳黃離嘍黃口小鳥也反縳面縛之應也四曰丨丨丨丨丨鳳凰者嘉瑞三橋梁王宅處)
(也)山鵲歸林(見上)兔子度坑(見上)反縳黃離嘍(見上)解散髻斜
插幘簪(齊書王儉傳十日一還學監試諸生巾卷在庭劍衛令史儀容甚盛作丨丨丨丨丨丨丨朝野)
(慕之相與放效)貂蟬從兜鍪中出(齊書周盤龍傳為散騎常侍光禄大夫世祖戱之曰卿著)
(貂蟬何如兜鍪龍曰此丨丨丨丨丨丨丨耳)筍籜冠(齊書明僧紹傳太祖謂慶符曰卿兄高尚其事)
(亦堯之外臣朕雖不相接有時通夢遺僧紹竹根如意丨丨丨注本傳慶符僧紹弟)佛冠(齊書林邑國傳)
(晉建興中日南夷帥范稚奴文數商賈見上國制度教林邑王范逸起城池樓殿王服天冠如丨丨身被香纓)
(絡)榖皮巾(梁書張孝秀傳常冠丨丨丨躡蒲履)玉冠金幘(梁書于闐國傳王丨丨丨丨如)
(今胡公帽)胡公頭(梁書倭傳男女皆露紒富貴者以錦繡雜采為帽似中國丨丨丨)烏絲布
帽(南史梁豫章王綜傳常隂服微行著丨丨丨丨夜出無有期度)玉帽簪(南史陳暄傳陳太康中徐)
(陵為吏部尚書精簡人物縉紳之士皆嚮慕焉暄以丨丨丨插髻紅絲布裹頭袍拂踝靴至膝不陳爵里直上)
(陵座)紗帽(北齊書平秦王歸彦傳齊制宫内唯天子紗帽臣下皆戎帽特賜歸彦紗帽以寵之)戎帽
(見上)常冠(周書武帝紀宣政元年三月甲戌初服丨丨以皂紗為之加簪而不施纓導其制若今之折角)
(巾也)皮弁十有二琪(隋書煬帝紀大業二年二月景戌詔尚書令楊素吏部尚書牛弘大將軍)
(宇文愷内史侍郎虞世基禮部侍郎許善心制定輿服始備輦路及五時副車上常服丨丨丨丨丨丨文官弁)
(服佩玉五品已上給犢車通幰三公親王加油絡武官平巾幘袴褶三品已上給瓟槊下至胥吏服色皆有差)
(非庶人不得戎服)平巾幘(見上)貫大銅珠九枚(隋書禮儀志建華冠以鐵為柱卷丨)
(丨丨丨丨丨祀天地五郊明堂舞人服之)施珠為獬豸角形(隋書禮儀志法冠一名獬豸冠)
(鐵為柱其上丨丨兩枚丨丨丨丨丨法冠服之)眊豐貂(隋書禮儀志武弁之制天子金博山三公已上)
(玉冠枝四品已上金枝侍臣加附蟬丨丨丨文官七品已上眊白筆八品已下及武官皆不眊筆)玉冠
枝(見上)古野人之服(隋書禮儀志帽丨丨丨丨丨也董巴云上古穴居野處衣毛帽皮以此而)
(言不施衣冠明矣案宋齊之間天子宴私著白高帽士庶以烏其制不定或有卷荷或有下裙或有紗高屋或)
(有烏紗長耳後周之時咸著突騎帽如今胡帽垂裙覆帶盖索髮之遺像也又文帝項有瘤疾不欲人見每常)
(著焉相魏之時著而謁帝故後周一代將為雅服小朝公宴咸許戴之)象山峰(隋書禮儀志魏明帝)
(以高山冠似通天乃毁變其形除去卷筩令如介幘幘上加物以丨丨丨行人使者通皆服之)襆頭(隋書)
(禮儀志巾案方言云巾趙魏間通謂之承露郭林宗傳曰林宗嘗行遇雨巾沾角折又袁紹戰敗幅巾渡河此)
(則野人及軍旅服也制有二等今高人道士所著是林宗折角庶人農夫常服是袁紹幅巾故事用全幅皂而)
(向後襆髮俗人謂之丨丨)九琪(隋書禮儀志鹿皮弁丨丨在宫聽政則服之)許公袙勢(隋書)
(宇文述傳雲定興者附會於述初定興女為皇太子勇昭訓及勇廢除名配少府定興先得昭訓明珠絡帳私)
(賂於述自是數共交遊定興每時節必有賂遺并以音樂干述述素好著竒服炫耀時人定興為製馬韀於後)
(角上缺方三寸以露白色世輕薄者爭放學之謂為許公缺勢又遇天寒定興曰入内宿衛必當耳冷述曰然)
(乃製裌頭巾令深袙耳又學之名為丨丨丨丨述大悦曰雲兄所作必能變俗我聞作事可法故不虛也)象
牙簪導(隋書何稠傳魏晉以來皮弁有纓而無笄𨗳稠曰此古田獵之服也今服以入朝宜變其制故)
(弁施丨丨丨丨自稠始也)藤笠(隋書流求傳織丨為丨飾以毛羽)金鼠冠(隋書于闐傳王錦帽)
(丨丨丨妻戴金花其王髮不令人見俗云若見王髮年必儉)崔家舊事(北史崔休傳帝嘗閱故府)
(得舊冠題曰南部尚書丨逞制顧謂休曰此卿丨丨丨也)古弁(北史李䧺傳新羅常遣使朝貢䧺至朝堂)
(與語因問其冠制所由其使者曰丨丨遺象安有大國君子不識)翼善進德(舊唐書太宗紀丁丑)
(上初服丨丨冠貴臣服丨丨冠)如此巾服卿非所宜(舊唐書敬宗紀帝性儉素不喜華侈)
(駙馬韋處仁戴夾羅巾帝謂之曰比慕卿門地清素以之選尚丨丨丨丨從他諸戚為之唯丨丨丨丨也)上
飾(舊唐書令狐德棻傳高祖問德棻曰比者丈夫冠婦人髻競為高大何也對曰在人之身冠為丨丨所以)
(古人方諸君上昔東晉之末君弱臣強江左士女皆衣小而裳大及宋武正位之後君德尊嚴衣服之製俄亦)
(變改此即近亊之徵高祖然之)方諸君上(見上)起梁(舊唐書蕭銑傳大業十三年岳州校尉董)
(景珍等同謀叛隋郡縣官屬衆欲推景珍為主景珍曰吾素寒賤雖假名號衆必不從今若推主當從衆望羅)
(川令蕭銑梁氏之後寬仁大度有武皇之風吾又聞帝王膺籙必有符命而隋氏冠帶盡號丨丨斯乃蕭家中)
(興之兆今請以為主不亦應天順人乎衆乃遣人諭意銑大悦)僕射樣(舊唐書裴冕傳冕性本侈靡自)
(創巾子其状新竒市肆因而效之呼為丨丨丨)芙蓉冠(唐書禮樂志帝即位作龍池樂舞者十有二人)
(冠丨丨丨躡履備用雅樂唯無磬又作聖夀樂以女子衣五色繡襟而舞之又作小破陣樂舞者被甲胄又作)
(光聖樂舞者鳥冠畫衣以歌王迹所興)黑表纁裏(唐書車服志大裘冕者祀天地之服也丨丨丨)
(丨無旒金飾)青璂為珠(唐書車服志衮冕者一品之服也九旒丨丨丨丨貫三采玉以組為纓色)
(如其綬)平頭小樣(唐書車服志初隋文帝聽朝之服以赭黃文綾袍烏紗帽折上巾六合鞾與貴)
(臣通服唯天子之帶有十三鐶文官又有丨丨丨丨百官常服同於庶人)持髮(唐書車服志平巾幘弁服)
(者朔日受朝之服也以鹿皮為之有攀以丨丨)花趺(唐書車服志太宗制進德冠以賜貴臣玉&KR0722;制如弁)
(服以金飾梁丨丨三品以上加金絡五品以上附山雲)趙公渾脱(唐書五行志太尉長孫無忌以)
(烏羊毛為渾脱氈帽人多效之謂之丨丨丨丨近服妖也)英王踣(唐書五行志中宗賜宰臣宗楚客等)
(巾子樣其制高而踣即帝在藩邸時冠也故時人號丨丨丨)冠加一星珠(唐書百官志春官夏)
(官秋官冬官中官正各一人丨丨丨丨丨以應五緯衣從其方色)危腦帽(五代史前蜀世家當王氏)
(晚年俗競為小帽僅覆其頂俛首即墮謂之丨丨丨)尖巾(五代史前蜀世家令國中皆戴大帽又好裹丨)
(丨其状如錐)籠巾(宋史輿服志貂蟬冠一名丨丨織藤漆之形正方如平巾幘飾以銀前有銀花上綴)
(玳瑁蟬左右為三小蟬銜玉鼻左插貂尾三公親王侍祠大朝會則加于進賢冠而服之)七等(宋史輿服)
(志元豐二年詳定朝會儀注請分官為丨丨冠綬亦如之)承天(宋史輿服志仁宗天聖二年南郊禮儀使)
(李維言通天冠上一字準敕廻避詔改丨丨冠)鹿胎(宋史輿服志仁宗景祐三年詔臣庶之家毋得採捕)
(丨丨製造冠子)簪戴(宋史輿服志丨丨幞頭簪花謂之簪戴中央郊祀明堂禮畢回鑾臣僚及扈從竝簪)
(花恭謝日亦如之大羅花以紅黃銀紅三色欒枝以雜色羅大絹花以紅銀紅二色羅花以賜百官欒枝卿監)
(以上有之絹花以賜將校以下太上兩宫上夀畢及聖節及鎬宴及賜新進士聞喜宴竝如之)重戴(宋史)
(輿服志丨丨唐士人多尚之盖古大裁帽之遺制本野夫巖叟之服以皂羅為之方而垂簷紫裏兩紫絲組為)
(纓垂而結之頷下所謂丨丨者盖折上巾又加以帽焉)百寳純金冠(宋史大食國傳其王錦衣)
(玉帶躡金履朔望冠丨丨丨丨丨)四頂帽(遼史逆臣傳重元小字孛吉只聖宗次子道宗即位册為)
(皇太叔免拜不名為天下兵馬大元帥復賜金劵丨丨丨二色袍尊寵所未有)頂珠(金史輿服志巾之制)
(貴顯者于方頂循十字縫飾以珠其中必貫以大者謂之丨丨帶旁各絡珠結綬長半帶垂之海陵賜大興國)
(者是也)滴粉縷金(金史輿服志皇后冠服花珠冠兩博鬢以上並用鋪翠丨丨丨丨装珍珠結製)
(下有金圈口上用七寳鈿窠後有金鈿窠二穿紅羅鋪金款幔帶一)軟角(元史輿服志祭宣聖廟執事儒)
(服有丨丨唐巾)珠子捲雲(元史輿服志天子夏服冠丨丨丨丨冠)展角(元史輿服志幞頭漆)
(紗為之丨其丨)學士帽(元史輿服志丨丨丨制如唐巾兩角如匙頭下垂)益前簷(元史世祖)
(皇后弘吉剌氏傳胡帽舊無前簷帝因射日色炫目以語后后即丨丨丨帝大喜遂命為式)七寳笠
(元史賈昔剌傳北方乞禄倫部大雪奏買駝馬補其死損出衣幣於内府身往給之全活者數萬人還賜丨丨)
(丨)繁露(逸周書天子南面立絻無丨丨朝服八十物搢挺)勇武者消其志於貎
(董仲舒春秋繁露劍之在左青龍之象也刀之在右白虎之象也鈎之在前赤鳥之象也冠之在首元武之象)
(也四者人之盛飾也夫能通古今别然不然乃能服此也盖元武者貎之最嚴有威者也其像在右其服反居)
(首武之至而不用矣聖人所以超然雖欲從之末由也已夫執介胄而後能拒敵者故非聖人之所貴也君子)
(顯之於服而丨丨丨丨丨丨丨丨也矣)謹修四教(劉熙釋名巾謹也二十成人士冠庶人巾當自)
(丨丨於丨丨也)陌頭(劉熙釋名綃頭綃紗也鈔髮使上從也或曰丨丨言其從後横陌而前也)取其
文章(班固白虎通皮弁者上古之時質先加服皮以鹿皮者丨丨丨丨也)合歡(陸翽鄴中記石季龍)
(出獵著金縷織成丨丨帽)珠瑱(崔鴻前燕錄慕容雋制平上冠悉賜廷尉以下中祕監令别施丨丨)芒
心接離(叚成式酉陽雜爼峽中俗夷風不改武寧蠻好著丨丨丨丨名曰苧綏)苧綏(見上)金
絲玲瓏(蘇鶚杜陽雜編寳曆二年浙東國貢舞女二人衣軿羅之衣戴輕金之冠輕金冠以丨丨結之)
(為鸞鶴状仍飾以五采細珠丨丨相續可高一尺秤之無二三分)組藤為蓋(李濟翁資暇錄永貞)
(之前丨丨丨丨曰席帽取其輕也後或以太薄冬則不禦霜寒夏則不障暑氣乃細色罽代藤曰氈帽貴其厚)
(也非崇貴莫戴而人亦未尚元和十年六月裴晉公之為臺丞自化理第早朝時青鎮一帥拒命朝廷方參議)
(兵計而晉公預焉二帥俾捷步張宴等傳刃伺便謀害至里東門𨗳炬之下霜刀歘飛時晉公繄帽是頼刃不)
(即及而帽折其簷既脱禍朝貴皆向之近者布素之士亦皆戴焉大和末又染繪而復代罽曰疊綃帽雖示其)
(妙與氊帽之庇遠矣會昌以來吳人衒巧抑有結綵帽若網其巧之滛者織花鳥相厠焉)安豐頂(陶穀)
(清異錄南漢僭創小國乃作平頂帽自冠之由是風俗一變皆以丨丨丨為尚)奉聖續夀(馬縞中華)
(古今注開元中詔令二十七世婦及寳林御女良人等尋常宴參侍令披畫披帛至今然矣至端午日宫人相)
(傳謂之丨丨巾亦曰丨丨巾)袜額(馬縞中華古今注昔禹王集諸侯於塗山之夕忽大風雷震雲中甲)
(馬及卒一千餘人中有服金甲及鐵甲不被甲者以紅絹祙其首額禹王問之對曰此丨丨盖武王之首服皆)
(佩刀以為衛從乃是海神來朝也)衣冠之制荐有變更(郭若虛圖畫見聞誌自古丨丨)
(丨丨丨丨丨丨指事繪形必分時代衮冕法服三禮備存物状實繁難可得而載也漢魏已前始戴幅巾晉宋)
(之世方用冪䍦後周以三尺皂絹向後幞髮名折上巾通謂之幞頭武帝時裁成四脚隋朝惟貴臣服黃綾紋)
(袍烏紗帽九環帶六合靴次用桐木黑漆為巾子裹於幞頭之内前繫二脚後垂二脚貴賤服之而烏紗漸廢)
(唐太宗嘗服翼善冠貴臣服進德冠至則天朝以絲葛為幞頭巾以賜百官開元間姑易以羅又别賜供奉官)
(及内臣圜頭宫樣巾子至唐末方用漆紗裹之乃今幞頭也三代之際皆衣襴衫秦始皇時以紫緋綠袍為三)
(等品服庶人以白國語曰袍者朝也古公卿上服也至周武帝時下加襴唐高宗朝給五品已上隨身魚又敕)
(品官紫服金玉帶深淺緋服並金帶深淺綠服並銀帶深淺青服鍮石帶庶人服黃銅鐵帶一品已下文官帶)
(手巾算袋刀子礪石武官亦聽睿宗朝制武官五品已上帶七事跕蹀開元初復罷之晉處士馮翼衣布大䄂)
(周緣以皂下加襴前繫二長帶隋唐朝野服之謂之馮翼之衣今呼為直䄌又梁志有袴褶以從戎事三代以)
(前人皆跣足三代已後始服木屐伊尹以草為之名曰履秦世參用絲革靴本胡服趙靈王好之制有司衣袍)
(者宜穿皂靴唐代宗朝令宫人侍左右者穿紅錦靿靴凡在經營所宜詳辨)打繖(葉夢得石林燕語唐)
(至五代國初京師皆不禁丨丨五代始命御史服裁帽本朝淳化初又命公卿皆服之既有繖又服帽故謂之)
(重戴)褦襶(姚寬西溪叢語嚴榖子云丨丨笠子也)竹根冠(陸游老學菴筆記王荆公于富貴聲)
(色略不動心得耿天隲丨丨丨愛詠不已)太師錯摺(陸游老學菴筆記秦太師作相時裹頭巾當面)
(偶作一摺謂之丨丨丨丨樣)紫藤帽(陶宗儀輟耕錄杜清碧先生應召次錢唐諸儒者争趨其門燕)
(孟初作詩嘲之有丨丨丨子高麗靴處士門前當怯薛之句聞者傳以為笑用紫色㯶藤縳帽而製靴作高麗)
(國樣皆一時所尚怯薛則内府執役者之譯語也)燕巾(陶宗儀輟耕錄按儀禮士冠庶人巾則古者士)
(以上有冠無巾幘惟庶人戴之秦謂民為黔首漢謂僕隸為蒼頭漢書謂卑賤者所服此其證也後世上下通)
(用之謂之丨丨)
帶佩
重半鈞(晏子大帶丨丨丨履舄倍重)金鈎玉珮(墨子鑄丨以為丨珠丨以為丨女工作文)
(采男工作刻鏤以為身服)帶茭(墨子古之民未知為衣服時衣皮丨丨冬則不輕而温夏則不輕而淸)
帶索(列子孔子遊於太山見榮啟期行乎郕之野鹿裘丨丨鼔琴而歌)緩佩玦(莊子丨丨丨者)
(事至而斷)淺帶(莊子縫衣丨丨矯言偽行以迷惑天下之主)韋弦(韓非子西門豹之性急故佩丨)
(以緩已董安于之心緩故佩丨以自急)聽律習容(荀子和樂之聲步中武象趨中韶護君子丨丨)
(丨丨而後士)防躁(文中子衣裳䄡如劍珮鏘如皆所以丨其丨也)大帶(國語卿之内子為丨丨)
金玦(國語使申生伐東山衣之偏裻之衣佩之丨丨注玦如環而缺以金為之)金銑(國語狐突歎曰)
(以尨衣純而玦之以丨丨者寒甚矣胡可恃也)師比(戰國策遂賜周紹胡服衣冠具帶黃金丨丨注漢書)
(黃金犀比師古云胡帶之鈎也按史記匈奴傳孝文皇帝遺單于黃金飾具帶一黃金胥紕一徐廣曰或作犀)
(毗索隠引國策此文謂胥犀與師並相近而又各有異意實一物故史記漢書條並不錄)黃金横帶
(戰國策丨丨丨丨而馳乎淄澠之間)乘輿加翡翠山(後漢書輿服志佩刀乘輿黃金通身貂錯)
(半鮫魚鱗金漆錯雌黃色五色罽隠室華諸侯王黃金錯環挾半鮫黑室公卿百官皆純黑不半鮫小黃門雌)
(黃室中黃門朱室童子皆虎爪文虎賁黃室虎文其將白虎文皆以白珠鮫為&KR1873;口之飾丨丨者丨丨丨丨紆)
(嬰其側)&KR1873;口(見上)紆嬰(見上)駁犀具劍(後漢書馮魴傳定弟石襲母公主封獲嘉侯亦)
(為侍中稍遷衛尉能取悦當世為安帝所寵帝嘗幸其府留飲十許日賜丨丨丨丨佩刀紫艾綬玉玦各一拜)
(子世為黃門侍郎世弟二人皆郎中按定馮魴孫)金錯鉤佩(後漢書楊賜傳居無何拜太常詔賜)
(御府衣一襲自所服冠幘綬玉壺革帶丨丨丨丨注金錯以金間錯其文)衛氏玉玦(晉書王祥傳祥)
(疾篤著遺令訓子孫所賜山元玉佩丨丨丨丨綬笥皆勿以斂)衝牙錚鎗(晉書潘岳傳天子乃御玉)
(輦蔭華盖丨丨丨丨綃紈綷䌨)紫羅香囊(晉書謝元傳元少好佩丨丨丨丨安患之而不欲傷其意)
(因戱賭取即焚之於此遂止)木代刃(宋書禮志漢制自天子至于百官無不佩刀司馬彪志具有其)
(制漢高祖為泗水亭長拔劍斬白蛇雋不疑云劍者君子武備張衡東京賦紆黃組腰干將然則自人君至士)
(人又帶劍也自晉代以來始以丨劍丨丨劍)紫荷(宋書禮志尚書令僕射尚書手板頭復有白筆以紫)
(皮裹之名笏朝服肩上有紫生袷囊綴之朝服外俗呼曰丨丨或云漢代以盛奏事負荷以行未詳也)急
帶(齊書張融傳王敬則見融革帶垂寬殆將至骼謂之曰革帶太急融曰既非步吏丨丨何為)茅土
玉環(南史柳惔傳武帝之鎮襄陽惔祖道帝解丨丨丨丨贈之天監二年元會帝謂曰卿所佩玉環是新)
(亭所贈邪對曰既爾瑞感神衷臣謹服之無斁帝因勸之酒惔時未卒爵帝曰吾常比卿劉越石近辭巵酒邪)
(罷會封曲江縣侯)萬釘金帶(周書逹奚武傳武性貪恡其為大司宼也在庫有丨丨丨丨當時寳)
(之武因入庫乃取以歸)金鏤玉梁(周書侯莫陳順傳魏文帝東討與太尉王盟僕射周惠達等留)
(鎮長安時趙靑雀反盟及惠逹奉魏太子出次渭北順於渭橋與賊戰頻破之賊不敢出魏文帝還親執順手)
(曰渭橋之戰卿有殊力便解所服丨丨丨丨帶賜之)十三環金帶一要(周書李賢傳賜衣一)
(襲及被褥并御所服丨丨丨丨丨丨丨中廐馬一匹金装鞍勒雜綵五百叚銀錢一萬)軍記帶(隋書)
(禮儀志諸軍各以帛為帶長尺五寸闊二寸題其軍號為記御營内者合十二衛三臺五省九寺並分隸内外)
(前後左右六軍亦各題其軍號不得自言臺省王公已下至于兵丁厮隸悉以帛為帶綴于衣領名丨丨丨)
金縷䚢螳蜋鉤(隋書禮儀志革帶案禮博二寸禮圖曰璫綴於革帶阮諶以為有章印則於革)
(帶佩之東觀記楊賜拜太常詔賜自所著革帶故知形制尊卑不别今博三寸半加丨丨丨丨丨丨以相拘帶)
(自大裘至于小朝服皆用之)九環帶(隋書柳裘傳尉廻作亂天下騷動并州總管李穆頗懷猶豫高)
(祖令裘往喻之裘見穆盛陳利害穆甚悦遂歸心於高祖後以奉使功賜綵三百匹金丨丨丨一腰)金装
刀子(舊唐書高宗紀五月乙未五品已上改賜新魚袋並飾以銀三品已上各賜丨丨丨丨礪石一具)
算袋(舊唐書高宗紀戊戌敕文武官三品已上服紫金玉帶四品深緋五品淺緋並金帶六品深綠七品)
(淺綠並銀帶八品深青九品淺青鍮石帶庶人服黃銅鐵帶一品已下文武並帶手巾丨丨刀子礪石武官欲)
(帶亦聽之)佩龜(舊唐書則天皇后紀改内外官所丨魚並作丨)金装銀装(舊唐書中宗紀又令)
(内外官依上元元年九品已上文官咸帶手巾算袋武官咸帶七事䩞鞢並足其腰帶一品至五品並用金六)
(品七品並用銀八品九品並用鍮石魚袋著紫者丨丨著緋者丨丨)珂佩(舊唐書職官志凡百竂冠笏繖)
(幰丨丨各有差常服亦如之)笏囊(舊唐書張九齡傳故事皆搢笏於帶而後乘馬九齡體羸常使人持)
(之因設丨丨笏囊之設自九齡始也)節步(舊唐書董晉傳帝問冠冕之制對曰古人服冠冕者動有佩玉)
(之響所以丨丨也)䤩尾(唐書車服志腰帶者搢垂頭以下名曰丨丨取順下之義)黃銀帶(唐書)
(杜如晦傳嘗賜元齡丨丨丨曰如晦與公同輔朕今獨見公泫然流淚曰世傳黃銀鬼神畏之更取金帶遺元)
(齡送其家後忽夢如晦若平生明日為元齡言之敇所御饌往祭)金字十二(唐書狄仁傑傳轉幽)
(州都督賜紫袍龜帶后自製丨丨丨丨於袍以旌其忠)金縷延夀帶(宋史禮志以七月一日聖)
(祖降日為先天節十二月二十四日降延恩殿日為降聖節休假宴樂並如天慶節中書親王節度樞密三司)
(以下至駙馬都尉詣長春殿進丨丨丨丨丨金絲續命縷上保生夀酒改御崇德殿賜百官飲如聖節儀)寳
佩(宋史樂志袞衣輝煥丨丨琳琅)璆鳴(宋史樂志丨丨朝佩徐出獸扉)垂&KR2994;(宋史樂志帟旒雲舒)
(金秀充庭璇衛鑾華蒨佩丨丨)有節(宋史樂志冕服斯皇玉佩丨丨)毬路(宋史輿服志帶古惟用革)
(自曹魏而下始有金銀銅之飾宋制尤詳有玉有金有銀有犀其下銅鐵角石黑玉之類各有等差玉帶不許)
(施于公服犀非品官通犀非特旨皆禁銅鐵角石黑玉之類民庶及郡縣吏伎術等人皆得服之其制有金丨)
(丨荔支師蠻海捷寳蔵金塗天王八仙犀牛寳瓶荔支師蠻海捷雙鹿行虎窪面束帶則有金荔支師蠻戱童)
(海捷犀牛胡荽鳳子寳花金塗犀牛雙鹿野馬胡荽犀有上等次等以牯㹀為别)荔支(見上)師蠻
(見上)䨇鹿(見上)行虎(見上)御仙花(宋史輿服志觀文殿學士至寳文閣直學士節度使御史)
(大夫中丞六曹尚書侍郎散騎常侍丨丨丨帶)牯犀帶(宋史王旦傳昌言出知鳳翔即日以旦知制誥)
(仍兼修撰判院事面賜金紫擇丨丨丨寵之)秋蘆白鷺紋(宋史曹佾傳高麗獻玉帶為丨丨丨)
(丨丨極精巧詔後苑工以黃金倣其製為帶賜佾)玉佩䨇結帕(遼史禮志祭山儀皇后御絳帓)
(絡縫紅袍懸丨丨丨丨丨絡縫烏靴)三山紅垂(遼史儀衛志大祀皇帝服金文金冠白綾袍紅帶懸)
(魚丨丨丨丨飾犀玉刀錯絡縫烏鞾)䨇同心帕(遼史儀衛志皇后戴紅帕服絡縫紅袍懸玉佩丨丨)
(丨丨絡縫烏鞾)䩞鞢盤紫(遼史儀衛志臣僚服紫窄袍繫丨丨帶以黃紅色絛裹革為之用金玉水)
(晶靛石綴飾謂之丨丨太宗更以錦袍金帶會同元年羣臣高年有爵秩者皆賜之)蹀躞(遼史西夏傳金)
(塗銀帶佩丨丨解錐短刀弓矢)骨覩犀吐鶻玉山子兔兒垂頭(金史章宗諸子)
(洪裕傳大定二十六年生是時顯宗薨逾年世宗深感及聞皇曾孫生喜甚滿三月宴于慶和殿賜曾孫金鼎)
(金香合重綵二十端丨丨丨丨丨丨丨丨丨丨丨丨一副名馬二匹章宗進玉䨇駝鎮紙玉琵琶撥玉鳳鈎骨)
(覩犀具佩刀衣服一襲世宗御酒歌懽乙夜方罷)玉鳳鈎(見上)間金列鞢(金史謝里忽傳)
(昭祖于是早起自齎丨丨丨丨往餽之列鞢者腰佩也)左佩華(穆天子傳七萃之士□天子曰後世)
(無望無失天常農工既得男女衣食百姓珤富官人執事故天有時民□氏響□何謀于樂何意之忘與民共)
(利世以為常也天子嘉之賜以丨丨丨也乃再拜頓首注玉華玉佩之精也)劍左刀右鈎前
冠首(董仲舒春秋繁露丨之在丨青龍之象也丨之在丨白虎之象也丨之在丨赤烏之象也丨之在丨)
(元武之象也四者人之盛飾也夫能通古今别然不然乃能服此也)銀佩(桓寬鹽鐵論子思之丨丨美于)
(虞公之垂棘)左光照右右光照左(劉向說苑經侯往適魏太子左帶羽玉具劍右帶環)
(佩丨丨丨丨丨丨丨丨)纍蘂(焦氏易林佩玉丨丨無以繫之)今之玉佩受於王粲
(張華博物志漢末喪亂絶無玉佩始復作之丨丨丨丨丨丨丨丨)横金(徐度却掃編舊制執政以上始)
(服毬文帶佩魚侍從之臣止服御仙帶世謂之丨丨元豐官制始詔六曹尚書翰林學士並服遇仙帶佩魚故)
(東坡謝翰林學士表曰寳帶重金佩元豐之新渥盖謂是也)塗金寳瓶(徐度却掃編舊制凡特賜)
(緋章服皆服丨丨丨丨帶三日職事官惟侍御史初除則例賜緋餘非特恩無有賜者)
御定子史精華卷一百四十五
