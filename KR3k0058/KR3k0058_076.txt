欽定四庫全書
御定子史精華卷七十六
武功部五
攻守
金城之守(管子有丨丨丨丨故能定宗廟育男女矣又金城之守者用貨財設耳目也)愼號
審章(管子丨丨丨丨則其攻不待)釋實攻虛(管子丨丨而丨丨釋堅而攻膬釋難而攻易)
堅堅瑕瑕(管子故凡用兵者攻堅則軔乘瑕則神攻堅則瑕者堅乘瑕則堅者瑕故丨其丨者丨其)
(丨者)奔三百里而舍(墨子古者吳闔閭教七年奉甲執兵丨丨丨丨丨丨焉次注林出于冥隘)
(之徑戰于栢舉中楚國而朝宋及魯)觧帶為城以牒為械(墨子子墨子丨丨丨丨丨丨丨)
(丨公輸盤九設攻城之機變子墨子九距之公輸盤之攻械盡子墨子之守圉有餘)九攻九距(見上)
攻械守圉(見上)蟻附(孫子攻城之法為不得已脩櫓轒輼具器械三月而後成距堙又三月而)
(後已將不勝其忿而丨丨之)十圍五攻(孫子故用兵之法丨則丨之丨則丨之)藏于九
地之下動于九天之上(孫子善守者丨丨丨丨丨丨善攻者丨丨丨丨丨丨)以正
合以竒勝(孫子凡戰者丨丨丨丨丨丨故善出竒者無窮如天地不竭如江河)無窮如天
地不竭如江河(見上)避銳擊惰(孫子是故朝氣銳晝氣惰暮氣歸善用兵者丨其丨)
(氣丨其丨歸此治氣者也)圍師必闕(孫子餌兵勿食歸師勿遏丨丨丨丨窮寇勿追)火人(孫子)
(凡火攻有五一曰丨丨二曰火積三曰火輜四曰火庫五曰火隊)隆衝以攻渠幨以守
(淮南子古之兵弓劍而已矣槽矛無擊脩戟無刺晩世之兵丨丨丨丨丨丨丨丨連弩以射銷車以鬭注隆高)
(也幨幰所以禦矢)車無退表鼓無退聲(國語靡笄之役郤獻子傷曰余病喙張侯御曰)
(三軍之心在此車矣其耳目在於旗鼓丨丨丨丨丨丨丨丨軍事集矣吾子忍之不可以言病受命於廟受脤)
(於社甲胄而效死戎之政也病未若死祗以觧志乃左并轡右援枹而鼓之馬逸不能止三軍從之齊師大敗)
(逐之三周華不注之山)以蕃為軍(國語諸侯之大夫盟于宋丨丨丨丨攀輦即利而舍侯遮扞衛)
(不行楚人不敢謀畏晉之信也)呼城儆(國語令軍吏丨丨丨將攻之未傳而鼓降)周軍飭壘
(國語晉師大駭不出丨丨丨丨)背屏向屏背檐向檐(國語王乃命有司大令於國曰苟任)
(戎者皆造於國門之外王乃令於國曰國人欲告者來告告孤不審將為戮不利過及五日必審之過五日道)
(將不行王乃入命夫人王丨丨而立夫人丨丨王曰自今日以後内政無出外政無入内有辱是子也外有辱)
(是我也吾見子於此止矣王遂出夫人送王不出屏乃闔左闔填之以土去笄側席而坐不埽王丨丨而立大)
(夫丨丨王命大夫曰食土不均地之不脩内有辱於國是子也軍士不死外有辱是我也自今日以後内政無)
(出外政無入吾見子於此止矣王遂出大夫送王不出檐乃闔左闔填之以土側席而坐不埽)寬則兩
軍相攻廹則杖擊相撞(戰國策丨丨丨丨丨丨丨丨丨丨丨丨然後可建大功)攻
人攻地(戰國策范睢謂秦昭王曰有丨丨者有丨丨者穰侯十攻魏而不得傷者非秦弱而魏強也其)
(所攻者地也地者人主所甚愛也人主者人臣之所樂為死也攻人主之所愛與樂死者鬭故十攻而弗勝也)
斷山東之脊(戰國策梁者山東之腰也有蛇於此擊其尾其首救擊其首其尾救擊其中身首尾)
(俱救今梁者天下之脊也夫秦攻梁者是示天下要丨丨丨丨丨也是山東首尾皆救中身之時也)首尾
皆救中身(見上)雁行頓刃(戰國策今韓受兵三年矣秦撓之以講韓知亡猶弗聽投質於)
(趙而請為天下丨丨丨丨以臣之愚觀之則楚趙必與之攻矣)沉船破釜甑(史記頂羽紀項羽已)
(殺卿子冠軍威震楚國名聞諸侯乃遣當陽君蒲將軍將卒二萬渡河救鉅鹿戰少利陳餘復請兵項羽乃悉)
(引兵渡河皆丨丨丨丨丨燒廬舍持三日粮以示士卒必死無還心於是至則圍王離與秦軍遇九戰絶其甬)
(道大破之殺蘇角虜王離涉間不降楚自燒殺)銜枚(史記漢高祖紀秦益章邯兵夜丨丨擊項梁大破之)
(定陶)汗馬(史記越世家王所待於晉者非其丨丨之力也)奔壁東南使僃西北(史記)
(絳侯周勃世家太尉既會兵滎陽吳方攻梁梁急請救太尉引兵東北走昌邑深壁而守梁日使使請太尉太)
(尉守便宜不肯往梁上書言景帝景帝使使詔救梁太尉不奉詔堅壁不出而使輕騎兵弓高侯等絶吳楚兵)
(後食道吳兵乏粮飢數欲挑戰終不出夜軍中驚内相攻擊擾亂至於太尉帳下太尉終卧不起頃之復定後)
(吳丨丨丨丨陬太尉丨丨丨丨已而其精兵果奔西北不得入吳兵既餓乃引而去太尉出精兵追擊大破之)
燒掇焚杅(史記犀首傳犀首乃謂義渠君曰道遠不得復過請謁事情曰中國無事秦得丨丨丨丨)
(君之國有事秦將輕使重幣事君之國注焚杅音煩烏謂焚蹂而牽掣也)火牛(史記田單傳田單乃收城)
(中得千餘牛為絳繒衣畫以五彩龍文束兵刃于其角而灌脂束葦於尾燒其端鑿城數十穴夜縱牛壮士五)
(千人隨其後牛尾熱怒而奔燕軍燕軍夜大驚牛尾炬火光明炫燿燕軍視之皆龍文所觸盡死傷五千人因)
(銜枚擊之而城中鼓譟從之老弱皆擊銅器為聲聲動天地燕軍大駭敗走)張空弮冒白刃
(漢書司馬遷傳李陵提步卒不滿五千深踐戎馬之地足歴王庭垂餌虎口横挑彊胡卬億萬之師與單于連)
(戰十餘日所殺過當虜救死扶傷不給旃裘之君長咸震怖廼悉徵左右賢王舉引弓之民一國共攻而圍之)
(轉鬭千里矢盡道窮救兵不至士卒死傷如積然李陵一呼勞軍士無不起躬流涕沬血飲泣丨丨丨丨丨丨)
(北首争死敵)會大雷風屋瓦皆飛虎豹股戰(後漢書光武帝紀嚴尤說王邑)
(曰昆陽城小而堅今假號者在宛亟進大兵彼必奔走宛敗昆陽自服邑曰吾昔以虎牙將軍圍翟義坐不生)
(得㠯見責譲今將百萬之衆遇城而不能下向謂邪遂圍之數十重列營百數雲車十餘丈瞰臨城中旗幟蔽)
(野埃塵連天鉦鼓之聲聞數百里或為地道衝輣橦城積弩亂發矢下如雨城中負戶而汲王鳳等乞降不許)
(尋邑自㠯為功在漏刻意氣甚逸夜有流星墜營中晝有雲如壊山當營而殞不及地尺而散吏士皆厭伏六)
(月己卯光武遂與營部俱進自將步騎千餘前去大軍四五里而陳尋邑亦遣兵數千合戰光武奔之斬首數)
(十級諸部喜曰劉將軍平生見小敵怯今見大敵勇甚可怪也且復居前請助將軍光武復進尋邑兵却諸部)
(共乘之斬首數百十級連勝遂前時伯升拔宛已三日而光武尚未知廼偽使持書報城中云宛下兵到而陽)
(墯其書尋邑得之不憙諸將既經累捷胆氣益壮無不一當百光武廼與敢死者三千人從城西水上衝其中)
(堅尋邑陳亂乘銳崩之遂殺王尋城中亦鼓譟而出中外合埶震呼動天地莾兵大潰走者相騰踐奔殪百餘)
(里間丨丨丨丨丨丨丨丨雨下如注滍川盛溢丨丨皆丨丨士卒争赴溺死者以萬數水為不流王邑嚴尤陳)
(茂輕騎乘死人度水逃去盡獲其軍實輜重車甲珍寳不可勝筭舉之連月不盡或燔燒其餘)横江起
鬭樓(後漢書岑彭傳公孫述遣其將任滿田戎程汎將數萬人乘枋箄下江關擊破馮峻及田鴻李元等)
(遂拔夷道夷陵據荆門虎牙丨丨水丨浮橋丨丨立攢柱絶水道結營山上以拒漢兵)攢柱鉤不
得去(後漢書岑彭傳彭令軍中募攻浮橋先登者上賞于是偏將軍魯竒應募而前時天風狂急彭竒船)
(逆流而上直衝浮橋而丨丨丨丨丨丨竒等乘墊殊死戰因飛炬焚之風怒火盛橋樓崩燒彭復悉軍順風並)
(進所向無前蜀兵大亂溺死者數千人)鼓灰燒布(後漢書楊璇傳靈帝時為零陵太守是時蒼梧)
(桂陽猾賊相聚攻郡縣賊衆多而璇力弱吏人憂恐璇乃特制馬車數十乘㠯排嚢盛石灰於車上繫布索于)
(馬尾又為兵車專彀弓弩尅共會戰乃令馬車居前順風丨丨賊不得視因以火丨丨布然馬驚奔突賊陣因)
(使後車弓弩亂發鉦鼓鳴震羣盗波駭破散追逐傷斬無數梟其渠帥郡境以清)二十彊弩共
射一人(後漢書虞詡傳既到郡兵不滿三千而羌衆萬餘攻圍赤亭數十日詡乃令軍中使彊弩勿發)
(而潛發小弩羌以為矢力弱不能至并兵急攻詡於是使丨丨丨丨丨丨丨丨發無不中羌大震退)起沙
為城以水灌之(魏志武帝紀注曹瞞傳曰時公軍每渡渭輒為超騎所衝突營不可立地又多)
(沙不可築壘婁子伯說公曰今天寒可丨丨丨丨丨丨丨丨可一夜而成公從之乃多作縑囊以運水夜渡兵)
(作城比明城立)鼓角鳴於地中梯衝舞吾樓上(魏志公孫瓚傳注典略曰瓚遣)
(行人文則齎書告子續日袁氏之攻似若鬼神丨丨丨丨丨丨丨丨丨丨丨丨)勇可習(魏志杜襲傳注)
(九州春秋曰劉表攻西鄂南陽功曹柏孝長聞兵攻聲恐懼入室閉戶牽被覆頭相攻半日稍敢出面其明側)
(立而聽二日往出戸問消息至四五日乃更負楯親鬭語子緒曰丨丨丨也)以氊自裹(魏志鄧艾)
(傳艾自隂平道行無人之地七百餘里鑿山通道造作橋閣山高谷深至為艱險又粮運將匱瀕於危殆艾丨)
(丨丨丨推轉而下將士皆攀木緣崖魚貫而進)疑城(吳志吳主傳注干寳晉紀曰魏文帝之在廣陵吳人)
(大駭乃臨江為丨丨自石頭至於江乘車以木楨衣以葦席加采飾焉一夕而成魏人自江西望甚憚之遂退)
(軍)擥戟得鍪(吳志太史慈傳慈獨與二騎卒遇孫策策從騎十三皆韓當宋謙黃蓋輩也慈便前)
(鬭正與策對策刺慈馬丨得慈項上手丨慈亦丨策兜丨會兩家兵騎並各來赴于是觧散)持練緣
城(吳志甘寧傳後從攻皖為升城督寧手丨丨身丨丨為吏士先)假樓(吳志徐盛傳魏文帝大出有渡)
(江之志盛設計從建業築圍作薄落圍上設丨丨江中浮舡諸將以為無益盛不聽固立之文帝到廣陵望圍)
(愕然彌漫數百里而江水盛長便引軍退諸將乃伏)登樓清嘯(晉書劉琨傳嘗為胡騎所圍數重城)
(中窘廹無計琨乃乘月丨丨丨丨賊聞之皆悽然長歎)鐵鎖横斷江路(晉書吾彥傳時王濬)
(將伐吳造舡於蜀彥覺之請增兵為僃皓不從彥乃輒為丨丨丨丨丨丨及師臨境緣江諸城皆望風降附或)
(見攻而拔唯彥堅守大衆攻之不能尅)蒙獸皮奮矛而擊(晉書符堅載記慕容冲僭稱尊)
(號於阿房改年更始堅與冲戰各有勝負常為沖軍所圍殿中上將軍鄧邁左中郎將鄧綏尚書郎鄧瓊相謂)
(曰吾門世荷榮寵先君建殊功于國家不可不立忠效節以成先君之志且不死君難者非丈夫也於是與毛)
(萇樂等丨丨丨丨丨丨丨沖軍沖軍潰堅獲免)飛樓懸梯(晉書慕容德載記於是張綱為裕造衝車)
(覆以版屋蒙之以皮并設諸竒巧城上火石弓矢無所施用又為丨丨丨丨木慢之屬遥臨城上)刀頭
穿岸劣容脚指徑上(宋書胡藩傳徐逵之敗没高祖怒甚即日於馬頭岸渡江而江津岸)
(峭壁立數丈休之臨岸置陣無由可登高祖呼藩令上藩有疑色高祖奮怒命左右錄來欲斬之藩不受命顧)
(曰藩寧前死耳以丨丨丨丨丨丨丨丨于是丨丨隨之者稍多既得登岸殊死戰賊不能當引退因而乘之一)
(時奔散)每至鐵鏁以長柯斧斷之(宋書垣護之傳元謨敗退不暇報護之護之聞)
(知而虜悉已牽元謨水軍大艚連以鐵鎖三重斷河欲以絶護之路河水迅急護之中流而下丨丨丨丨丨丨)
(丨丨丨丨虜不能禁唯失一舸餘舸並全)猛氣咆勃所向無前(宋書柳元景傳賊兵大合)
(輕騎挑戰安都瞋目横矛單騎突陣四向奮擊左右皆辟易不能當殺傷不可勝數于是衆軍並鼓譟俱前士)
(皆殊死戰虜初縱突騎衆軍患之安都怒甚乃脱兜鍪觧所帶鎧唯著絳衲而當械馬亦去具装馳奔以入賊)
(陣丨丨丨丨丨丨丨丨當其鋒者無不應刃而倒賊忿之夾射不能中如是者數四每一入衆無不披靡)鼓
譟上山先據險要(宋書沈慶之傳雝州蠻為寇前後伐蠻皆山下安營以廹之故蠻得據山)
(為阻於矢石有用以是屢無功慶之乃會諸軍於茹邱山下謂衆曰今若緣山列旆以攻之則士焉必損去歲)
(蠻田大稔積穀重巖未有飢弊卒難禽翦今令諸軍各率所領以營于山上出其不意諸蠻必恐恐而乘之可)
(不戰而獲也於是諸軍並斬山開道不與蠻戰丨丨丨丨衝其腹心丨丨丨丨諸蠻震擾因其懼而圍之莫不)
(奔潰)一矟輒貫十餘賊(宋書蕭思話傳三月諱率衆軍進據峨公固難當遣其子和率趙温)
(蒲蚤子及左衛將軍吕平寧朔將軍司馬飛龍步騎萬餘跨漢津結柴其間立浮橋悉力攻諱合圍數十重短)
(兵接戰弓矢無復用賊悉衣犀革戈矛所不能加諱乃截矟長數尺以大斧椎之丨丨丨丨丨丨丨賊不能當)
(因大敗按諱避劉裕裕字也)修城壘浚重隍聚財石積鹽米(宋書自序沈璞)
(遷盱眙太守時王師北伐彭汴無虞璞以彊寇對陣事未可測郡首淮隅道當衝要乃丨丨丨丨丨丨丨丨丨)
(丨丨丨為不可勝之算)實力重戍(齊書禇淵傳歴陽瓜步鍾離義陽皆須丨丨丨丨選有幹用者)
(處之)焦度樓(齊書焦度傳攸之大衆至夏口將直下都留偏兵守郢城而已度于城樓上肆言罵辱攸)
(之至自發露形體穢辱之故攸之怒改計攻城度親力戰攸之衆蒙楯將登度令投以穢器則衆不能冐至今)
(呼此樓為丨丨丨事寧度功居多)緩則躬耕急則從戰(齊書徐孝嗣沈文季傳論緣邊)
(戍卒坐甲千羣故宜盡收地利因兵務食丨丨丨丨丨丨丨丨歲有餘粮則紅食可待前世逹治言之已詳)
搜盪山源糾虔姦蠧(齊書裴叔業傳宜遣帝子之尊臨撫巴蜀摠益梁南秦為三州刺史)
(率文武萬人先啓㟭漢分遣郡戌皆配精力丨丨丨丨丨丨丨丨威令既行民夷必服)每箭殺一
蠻(梁書曹景宗傳未弱冠欣之於新野遣出州以匹馬將數人于中路卒逄蠻賊數百圍之景宗帶百餘箭)
(乃馳騎四射丨丨丨丨丨蠻遂敗走因是以胆勇知名)隨方抗禦應手摧却(梁書蔡道)
(恭傳三年魏圍司州時城中衆不滿五千人食裁支半歲魏軍攻之晝夜不息道恭丨丨丨丨皆丨丨丨丨魏)
(乃作大車載土四面俱前欲以填壍道恭輒于壍内列艨衝鬭艦以待之魏人不得進又潛作伏道以決壍水)
(道恭載土㹠塞之相持百餘日前後斬獲不可勝計魏大造梯衝攻圍日急道恭于城内作土山厚二十餘丈)
(多作大槊長二丈五尺施長刃使壮士刺魏人登城者魏軍甚憚之)土㹠塞決水(見上)大槊
施長刃刺登城者(見上)尖頂木驢(梁書羊侃傳景至新林追侃入副宣城王都督)
(城内諸軍事時景既卒至百姓競入公私混亂無復次第侃乃區分防擬皆以宗室閒之軍人争入武庫自取)
(器甲所司不能禁侃命斬數人方得止及賊逼城衆皆恟懼侃偽稱得射書云邵陵王西昌矦已至近路衆乃)
(少安賊攻東掖門縱火甚盛侃親自距抗以水沃火火滅引弓射殺數人賊乃退加侍中軍師將軍有詔送金)
(五千兩銀萬兩絹萬疋以賜戰士侃辭不受部曲千餘人並私加賞賚賊為丨丨丨丨攻城矢石所不能制侃)
(作雉尾炬施鐵鏃以油灌之擲驢上焚之俄盡賊又東西兩面起土山以臨城城中震駭侃命為地道潛引其)
(土山不能立賊又作登城樓車高十餘丈欲臨射城内侃曰車高壍虛彼來必倒可卧而觀之不勞設僃及車)
(動果倒衆皆服焉)雉尾炬(見上)偃旗卧鼓安若無人(梁書王僧辯傳景悉凶徒)
(水步繼進于是緣江戍邏望風請服賊拓邏至于隐磯僧辯悉上江渚米粮並沈公私舡于水及賊前鋒次江)
(口僧辯乃分衆軍乘城固守丨丨丨丨丨丨丨丨)抛車步艦(陳書黃法氍傳吳明徹大破齊軍盡)
(獲人馬器械于是乃為丨丨及丨丨豎拍以逼歴陽歴陽人窘蹴乞降法氍緩之則又堅守法氍怒親率士卒)
(攻城施拍加其樓堞時又大雨城崩克之盡誅戍卒進兵合肥望旂降欵)銜刀行水以斫竹
籠(陳書章昭逹傳歐陽紇據有嶺南反詔昭逹都督衆軍討之昭逹倍道兼行達于始興紇聞昭逹奄至恇)
(擾不知所為乃出頓洭口多聚沙石盛以竹籠置于水柵之外用遏舟艦昭逹居其上流装艫造拍以臨賊柵)
(又令軍人丨丨潛丨丨中丨丨丨丨籠蔑皆觧因縱大艦隨流突之賊衆大敗因而擒紇送於京師廣州平)
遥擲銑鋧應手而仆(陳書蕭摩訶傳太建五年衆軍北伐摩訶隨都督吳明徹濟江攻秦)
(郡時齊遣大將尉破胡等率衆十萬來援其前隊有蒼頭犀角大力之號皆身長八尺膂力絶倫其鋒甚銳又)
(有西域胡妙于弓矢弦無虛發衆軍尤憚之及將戰明徹謂摩訶曰若殪此胡則彼軍奪氣君有關張之名可)
(斬顏良矣摩訶曰顧示其形状當為公取之明徹乃召降人有識胡者云胡著絳衣樺皮装弓兩端骨弭明徹)
(遣人覘伺知胡在陣乃自酌酒以飲摩訶摩訶飲訖馳馬衝齊軍胡挺身出陣前十餘步彀弓未發摩訶丨丨)
(丨丨正中其額丨丨丨丨齊軍大力十餘人出戰摩訶又斬之于是齊軍退走)水草相結如浮
橋(魏書昭成帝紀三十年冬十月帝征衛辰時河冰未成帝乃以葦絙約澌俄然冰合猶未能堅乃散葦于)
(上丨丨丨丨丨丨丨焉衆軍利涉出其不意衛辰與宗族西走敗其部落而還俘獲生口及馬牛羊數十萬頭)
艦施轒輼絶汲路(魏書明元帝紀八年司空奚斤既平兖豫還圍虎牢劉義苻守將毛德祖)
(距守不下夏四月丁卯幸成臯城觀虎牢而城内乏水縣綆汲河帝令連丨上丨丨丨丨其丨丨又穿地道以)
(奪其井)并攻一營(魏書中山王英傳大駕臨鍾離詔英率衆僃寇境上英以大駕親動勢傾東南)
(漢中有可乘之會表求進討高祖許之師次沮水蕭鸞將蕭懿遣將尹紹祖梁季羣等領衆二萬徼山立柵分)
(為數處居高視下隔水為營英乃謀曰彼帥賤民慢莫能相服衆而無上罔知適從若選精卒丨丨丨丨彼不)
(相救我克必矣若克一軍四營自拔於是簡兵三面騰上果不相救既破一處四營俱潰)殺副馬足
三日食(魏書張衮傳從太祖征蠕蠕蠕蠕遁走追之五六百里諸部帥因袞言於太祖曰今賊遠粮盡)
(不宜深入請速還軍太祖令衮問諸部帥若丨丨丨丨丨丨丨否皆言足也太祖乃倍道追之及於廣漠赤地)
(南床山下大破之既而太祖問袞卿曹外人知我前問三日粮意乎對曰皆莫知也太祖曰此易知耳蠕蠕奔)
(走數日畜産之餘至水必留計其道程三日足及輕騎卒至出其不意彼必驚散其勢然矣衮以太祖言出告)
(部帥咸曰聖策長遠非愚近所及也)截驢耳為驗(魏書司馬楚之傳車駕伐蠕蠕詔楚之與濟隂)
(公盧中山等督運以繼大軍時鎮北將軍封沓亡入蠕蠕說令擊楚之等以絶粮運蠕蠕乃遣姦覘入楚之軍)
(丨丨丨而去有告失驢耳者諸將莫能察楚之曰必是覘賊截之以丨丨耳賊將至矣即使軍人伐柳為城水)
(灌之令凍城立而賊至水峻城固不可攻逼賊乃走散世祖聞而嘉之)伐柳為城水灌令
凍(見上)楊公鐵星(魏書楊津傳時賊帥薛修禮杜洛周殘掠州境孤城獨立在兩寇之間津貯積)
(柴粟修理戰具更營雉堞賊每來攻機械競起又於城中去城十步掘地至泉廣作地道潛兵涌出置爐鑄鐵)
(持以灌賊賊遂相語曰不畏利槊堅城唯畏丨丨丨丨)以瓠盛火置淮深處(魏書傅永)
(傳蕭鸞遣將魯康祚趙公政衆號十萬侵豫州之太倉口肅令永勒甲士三千擊之時康祚等軍于淮南永舍)
(淮北十有餘里永量吳楚之兵好以斫營為事即夜分兵二部出於營外又以賊若夜來必應於渡淮之所以)
(火記其淺處永既設伏乃密令人以瓠盛火渡淮南岸當深處置之教之云若有火起即亦然之其夜康祚公)
(攻等果親率領來斫永營東西二伏夾擊之康祚等奔趨淮水火既競起不能記其本濟遂望永所置之火而)
(争渡焉水深溺死斬首者數千級生擒公政康祚人馬墜淮曉而獲其屍斬首併公政送于京師按肅王肅)
排城(魏書崔延伯傳于時万俟醜奴宿勤明逹等寇掠涇州先是盧祖遷伊瓫生數將等皆以元志前行)
(之始同時發雍從六陌道將取高平志敗仍停涇部延伯既破秦賊乃與寳夤率衆會于安定甲卒十二萬鐵)
(馬八千疋軍威甚盛醜奴置營涇州西北七十里當原城時或輕騎暫來挑戰大兵未交便示奔北延伯矜功)
(負勝遂唱議先驅伐木别造大排内為鎖柱教習彊兵負而趨走號為丨丨戰士在外輜重居中自涇州緣原)
(北上衆軍將出討賊未戰之間有賊數百騎詐持文書云是降簿乞且緩師寳夤延伯謂其事實逡廵未閱俄)
(而宿勒明達率衆自東北而至乞降之賊從西競下諸軍前後受敵延伯上馬突陳賊勢摧挫便爾逐北徑造)
(其營賊本輕騎延伯軍兼步卒兵力疲怠賊乃乘間得入於排城延伯軍遂大敗死傷者將有二萬)瞎巴
三千生噉蜀子(魏書董紹傳蕭寳夤反于長安也紹上書求擊之云臣當出丨丨丨丨丨丨丨)
(丨肅宗謂黃門徐紇曰此巴真瞎也紇曰此是紹之壮詞云巴人勁勇見敵無所畏懼非實瞎也帝大笑勅紹)
(速行)連牛驢以塞歸道(北齊書神武帝紀爾朱天光自長安兆自并州度律自洛陽仲遠自)
(東郡同會鄴衆號二十萬挾洹水而軍節閔以長孫承業為大行臺總督焉神武令封隆之守鄴自出頓紫陌)
(時馬不滿二千步兵不至三萬衆寡不敵乃于韓陵為圓陣丨丨丨丨丨丨丨於是將士皆有死志四面赴擊)
(之)以拳歐之手皆見骨(隋書逹奚長儒傳突厥沙鉢略可汗并弟葉護及潘那可汗衆)
(十餘萬寇掠而南詔以長儒為行軍總管率衆一千擊之遇于周槃衆寡不敵軍中大懼長儒慷慨神色愈烈)
(為虜所衝突散而復聚且戰且行戰鬭三日五兵咸盡士卒丨丨丨丨丨丨丨丨殺傷萬計虜氣稍奪於是觧)
(去)一時鳴鼓塵埃張天(隋書楊義臣傳義臣自以兵少悉取軍中牛驢得數千頭復令)
(兵數百人人持一鼓潛驅之澗谷間出其不意義臣晡後復與鍾葵軍戰兵初合命驅牛驢者疾進丨丨丨丨)
(丨丨丨丨鍾葵軍不知以為伏兵發因而大潰縱擊破之)批亢𢷬虚(舊唐書田弘正傳弘正既受節)
(鉞上表曰若稍假天年得奉宸筭兼弱攻昧丨丨丨丨竭鷹大之資展獲禽之用𨗳揚和氣洗滌偽風然後退)
(歸田園以避賢路臣懷此志陛下察之優詔褒美)為五柵設方陣(舊唐書王世充傳齊郡賊)
(帥孟讓自長白山寇掠諸郡至盱眙有衆十餘萬世充以兵拒之保都梁山丨丨丨相持不戰乃唱言兵走羸)
(師示弱譲笑曰王世充文法小吏安能領兵吾今生縳取之鼓行而入江都時百姓皆入壁野無所採賊衆漸)
(餒又苦柵當其道不得南侵即分兵圍五柵世充每日擊之陽不利走還入柵如是數日譲益輕之乃稍分人)
(於南方抄留兵纔足以圍柵世充知其懈乃於營中夷竈撤幕丨丨丨四面外向毁柵而出奮擊大破之譲以)
(數十騎遁去斬首萬餘級俘虜十餘萬人)撞車抛石(舊唐書竇建德傳化及保聊城建德縱丨丨丨)
(丨機巧絶妙四面攻城䧟之)候賊半渡决堰(舊唐書劉黑闥傳太宗遣總管羅士信入城據)
(守黑闥又攻䧟其城士信死之遂據洺州三月太宗阻洺水列營以逼之分遣竒兵斷其粮道黑闥又數挑戰)
(太宗堅壁不應以挫其鋒黑闥城中粮盡太宗度其必來決戰預擁洺水上流謂守堤吏曰我擊賊之日丨丨)
(丨丨而丨丨黑闥果率步騎二萬渡洺水而陣與官軍大戰賊衆大潰水又大至黑闥衆不得渡斬首萬餘級)
(溺死者數千人黑闥與范願等以千餘人奔于突厥山東悉定)引入葭蘆中從上風縱
火(舊唐書杜伏威傳江都留守遣校尉宋顥率兵討之伏威與戰陽為敗北丨丨丨丨丨而丨丨丨丨丨廹)
(其步騎䧟于大澤火至皆燒死)糧車伏壮士(舊唐書裴行儉傳行儉為定襄道行軍大總管行至)
(朔州知蕭嗣業以運粮被掠兵多餒死遂詐為丨丨三百乘每車丨丨丨五人各齎陌刃勁弓以羸兵數百人)
(援車兼伏精兵令居險以待之賊果大下羸兵棄車散走賊驅車就泉水觧鞍牧馬方擬取糧車中壮士齊發)
(伏兵亦至殺獲殆盡)晝揚其兵夕襲其幕(舊唐書郭子儀傳我軍至恒陽賊亦随至子儀)
(堅壁自固賊來則守賊去則追丨丨丨丨丨丨丨丨賊人不及息)守南城二日(舊唐書李抱玉)
(傳時史思明䧟洛陽光弼守河陽賊兵鋒方盛光弼謂抱玉曰將軍能為我丨丨丨丨丨乎抱玉曰過期若何)
(光弼曰過期而救不至任棄城也賊帥周摯領安太清徐黃玉等先次南城將䧟之抱玉乃紿之曰吾粮盡明)
(日當降賊衆大喜歛軍以俟之抱玉因得繕完設僃明日堅壁請戰賊怒欺紿急攻之抱玉出竒兵表裏夾攻)
(殺傷甚衆)拽車塞闔(舊唐書高固傳德宗幸奉天固猶在瑊麾下是時賊兵已突入東壅門固引甲)
(士亂揮長刀連斫數賊丨丨丨丨一以當百賊乃退去衆咸壮之)堅壁儲勇(唐書劉弘基傳從秦)
(王屯柏壁以勁卒二千繇隰州趨西河躡賊歸路賊銳甚弘基丨丨丨丨及宋金剛遁走率騎尾之介休與王)
(合擊大破之)縳炬於樹(唐書王雄誕傳武德四年與子通戰蘇州却之子通以精兵保獨松嶺雄)
(誕遣將陳當率千兵出不意乘高蔽崦張疑幟夜丨丨丨丨徧山澤子通懼燒營遁保餘杭雄誕追禽之)刊
木塞塹撞車毁堞(唐書侯君集傳高昌不臣拜交河道行軍大總管出討王麴文泰笑曰唐)
(去我七千里磧鹵二千里無水草冬風裂肌夏風如焚行賈至者百之一安能致大兵乎使能頓吾城下一再)
(旬食盡當潰吾且係而虜之君集次磧口而文泰死子智盛襲位進營柳谷候騎言國方葬死君諸將請襲之)
(君集曰不可天子以高昌驕慢使吾龔行天罸今襲人于墟墓間非問罪也於是鼓而前賊嬰城自守遣諭之)
(不下乃丨丨丨丨引丨丨丨其丨飛石如雨所向無敢當因拔其城俘男女七千進圍都城)易服夜
襲銜枚鏖突(唐書王晙傳開元二年吐番以精甲十萬寇臨洮次大來谷其酋坌逹延以兵踵而)
(前晙率所部二千與臨洮軍合料竒兵七百丨胡丨丨丨去賊五里令曰前遇寇士大呼鼓角應之賊驚疑伏)
(在旁自相鬭死者萬計俄而薛訥至武階距大來二十里賊陣兩軍間亘一舍而近晙往迎訥夜使壮士丨丨)
(丨丨虜駭引去追至洮水敗之俘獲如積以功加銀青光禄大夫清源縣男)斷山浚塹(唐書張獻)
(甫傳貞元四年代韓游瓌領邠寧節度使邠寧軍素驕憚獻甫嚴因游瓌去遂縱掠邀范希朝為帥都將楊朝)
(晟誅首亂者獻甫乃得入于是丨丨丨丨選巖要地築烽堡請復鹽州及洪門洛原鎮屯兵詔可獻甫遣兵馬)
(使魏茪逐吐蕃築鹽夏二城虜衆畏不敢入寇)火車焚柵(唐書馬燧傳燧令大將李自良等以騎兵)
(守雙岡戒曰令悦得過者斬燧乃推丨丨丨朝光丨自晨及晡急擊大破之斬朝光禽其將盧子昌獲首五千)
(執八百人)飛棚聯栅(唐書劉昌裔傳賊攻堞壊不得修昌裔密造丨丨丨丨即募突將千人鑿城以)
(出擊賊走之比還柵已立守陴遂安)鶩没鑿舟(唐書喬仁厚傳敬瑄與仁厚謀曰秀昇未禽貢輸梗)
(奪百官乏奉民不鹽食公能破賊當以東川待公仁厚許之詔拜行軍司馬仁厚聞賊儲械子女皆在屯乃以)
(銳兵瀕江伐木頽水礙舟道負岸而陣使游軍逼賊久不戰則夜以千卒持短刀彊弩直薄營火而譟之秀昇)
(率舟兵救火仁厚遣人丨丨丨丨皆沈衆懼多潰秀昇斬潰兵欲脅止之衆怒執秀昇以降)束芻灌
膏(唐書張廵傳潮以賊衆數萬薄城人大恐廵諭諸將曰賊知城中虚寔有輕我心今出不意可驚而潰也)
(乘之勢必折諸將曰善廵乃分千人乘城以數隊出身前驅直薄潮軍軍却明日賊攻城設百樓廵柵城上丨)
(丨丨丨以焚焉賊不敢向廵伺隙擊之積六旬大小數百戰士帶甲食裹瘡鬭潮遂敗走追之幾獲潮怒復率)
(衆來然素善廵至城下情語廵曰本朝危蹙兵不能出關天下事去矣足下以羸兵守危堞忠無所立盍相從)
(以苟富貴乎廵曰古者父死于君義不報子乃銜妻孥怨假力于賊以相圖吾見君頭于通衢為百世笑奈何)
(潮赧然去)藳人(唐書張廵傳城中矢盡廵縳丨為丨千餘被黑衣夜縋城下潮兵争射之久乃藳人還得)
(箭數十萬)蚰蜒塹(五代史梁臣傳開平元年符道昭與康懷英等攻潞州築夾城為丨丨丨以攻之踰)
(年不能下)戰於隧中(五代史梁臣傳晉兵攻澤州牛存節入城助澤人守晉人穴地道以攻之存節)
(選勇士數十亦穴地以應之丨丨丨丨敵不得入)鑿井八十(五代史梁臣傳同州水鹹而無井劉)
(知俊叛梁以渴不能守而走朱友謙與岐兵合圍持久欲以渴疲之牛存節禱而擇地丨丨丨丨水皆甘可食)
(友謙卒不能下)劉窟頭(五代史雜傳劉守光深州樂夀人也其父仁恭事幽州李可舉能穴地為道以)
(攻城軍中號丨丨丨)鐵索沉江(五代史南漢世家四年楚人以舟師攻封州劉龑遣將蘇章以神弩)
(軍三千救封州章以兩丨丨丨賀丨中為巨輪于岸上築堤以應之因輕舟迎戰陽敗而奔楚人逐之章舉巨)
(輪挽索鎖楚舟以彊弩夾江射之盡殺楚人)植鐵橛海中(五代史南漢世家十年交州牙將皎)
(公羡殺楊廷藝自立廷藝故將吳權攻交州公羡來乞師龑封洪操交王出兵白藤以攻之龑以兵駐海門權)
(已殺公羡逆戰海口丨丨丨丨丨權兵乘潮而進洪操逐之潮退舟還轢橛者皆覆洪操戰死龑收餘衆而還)
伐木為竿銷鐘為鏑紐布為索(宋史張雍傳淳化三年充戶部使出知梓州就)
(命為西川轉運使俄復知梓州五年蜀州青城民王小波李順作亂衆至萬人雍訓練士卒得城中兵三千餘)
(人又募彊勇千餘守城輦綿州金帛以寔帑藏推官陳世卿治戎器掌書記施謂榷鹽院判官謝濤丨山丨丨)
(丨丨銅丨丨箭丨丨丨丨丨守械悉僃遣推官盛梁請兵于朝)然火池(宋史忠義傳詔以立守楚州明)
(年正月金人攻城立命撤廢屋城下丨丨丨壮士持長矛以待金人登城鈎取投火中金人選死士突入又摶)
(殺之乃稍引退按立謂趙立徐州人)依埤堄虛搆戰棚(遼史耶律威喇傳統和十三年秋為)
(行軍都監從都部署妥王和碩鼐伐烏舍烏昭度數月至其城昭度請降和碩鼐利其俘掠令四面急攻昭度)
(率衆死守隨方捍禦丨丨丨丨丨丨丨誘我軍登陴俄撤枝柱登者盡覆)束緼縱火烟熖蔽
天(金史希卜蘇傳博諾約烏春舉兵世祖至蘇素海春與烏春遇肅宗前戰色埒希卜蘇佐之丨丨丨丨丨)
(丨丨丨大敗烏春執博諾以歸)括衣帛為幟立城上(金史強伸傳從都尉烏凌阿呼圖竄)
(歸中京時中京已破留守兼行樞密院使内族薩哈連死之元帥任守真復立府事以便宜署伸警廵使後守)
(真率部曲軍從行省色埒入援鄭州之敗守真死天興元年八月中京人推伸為府簽事領所有軍二千五百)
(人傷殘老幼半之甫三日北兵圍之東西北三面多樹大砲伸丨丨丨丨丨丨之丨丨率士卒赤身而戰以壮)
(士五千人往來救應大呌以憨子軍為號其聲勢與萬衆無異)以憨子軍為號(見上)聲勢
與萬衆無異(見上)迷魂墻(金史強伸傳初築戰壘于城外四隅至五門内外皆有屏謂之)
(丨丨丨大兵以五百騎廹之伸率卒二百鼓譟而出大兵退)墨識其面(金史烏庫哩鎬傳初鎬守)
(蔡門禁甚嚴男女樵采必以丨丨丨丨人有以錢出者十取一分有半以贍軍)壘石為基增城
之半(金史完顔仲德傳哀宗即位遥授同知歸德府事同簽樞密院事行院於徐州徐州城東西北三面)
(皆黃河而南獨平陸仲德丨丨丨丨丨丨丨丨復浚隍引水為固民頼以安)燭江如晝(元史世祖)
(紀宋襄陽將張貴以輪舡出城順流突戰阿珠阿爾哈雅等舉烽然火丨丨丨丨率舟師轉戰五十餘里至櫃)
(門關生獲貴及將士二千餘人)林戰(六韜丨丨之法率吾矛戟相與為伍林間木疎以騎為輔戰車居前)
(見便則戰不見便則止林多險阻必置衝陣以僃前後三軍疾戰敵人雖衆其將可走更戰更息各按其部是)
(謂林戰之紀)百步一突門門有行馬(六韜謹候敵人未盡至則設僃以待之去城四)
(里而為壘金鼓旌旗皆列而張别隊為伏兵令我壘上多積強弩丨丨丨丨丨丨丨丨丨車騎居外勇力銳士)
(隐伏而處)土廣無守可襲伐土狹無食可圍竭(逸周書開望曰丨丨丨丨)
(丨丨丨丨丨丨丨丨丨丨二禍之來不稱之灾注開望古書名也)以縑幔盛土為堤灌
城(酈道元水經注建武八年世祖至陽河竇融等悉會天水震動隗囂將妻子奔西城從楊廣廣死囂孤窮)
(城守時穎州賊起車駕東歸留吳漢岑彭圍囂岑等壅西谷水丨丨丨丨丨丨丨丨丨城未没丈餘水穿壅不)
(行地中數丈涌出故城不壊請蜀救至漢等退上邽)
訓練
諧習(管子始乎無端卒乎無窮始乎無端道也卒乎無窮德也道不可量德不可數不可量則衆強不能)
(圖不可數則為詐不能鄉兩者僃施動静有功畜之以道飬之以德畜之以道則民和飬之以德則民合和合)
(故能習習故能諧丨丨以悉莫之能傷也)器成卒選(管子丨丨丨丨則士知勝矣)春秋角
試(管子聚天下之精材論百工之銳器丨丨丨丨以練精銳為右成器不課不用不試不藏)交物因
方(管子丨丨丨丨則器械僃)五教(管子丨丨一曰教其目以形色之旗二曰教其身以號令之數三曰)
(教其足以進退之度四曰教其手以長短之利五曰教其心以賞罸之誠五教各習而士負以勇矣)厲士
利械(管子丨丨丨丨則涉難而不匱)繕器械選練士為教服連什伍(管子)
(丨丨丨丨丨丨丨丨丨丨丨丨徧知天下審御機數此兵主之事也)練士勝毆衆(管子富勝貧勇)
(勝怯智勝愚微勝不微有義勝不義丨丨丨丨丨)焚舟失火鼓而進之(墨子昔者越王)
(勾踐好勇教其士臣三年以其知為未足以知之也丨丨丨丨丨丨丨丨其士偃前列伏水火而死者有不可)
(勝數也)地輕馬馬輕車車輕人人輕戰(吳子使丨丨丨丨丨丨丨丨丨丨丨)
(丨明知險易則地輕馬芻秣以時則馬輕車膏鐧有餘則車輕人鋒銳甲堅則人輕戰)狐疑之訟
令之射的(韓非子李悝為魏文侯土地之守而欲人之善射也乃下令曰人之有丨丨丨丨者丨丨)
(丨丨中之者勝不中者負令下而人皆疾習射日夜不休及與秦人戰大敗之以人之善戰射也)貴上
安制綦節(荀子兼是數國者皆干賞蹈利之兵也傭徒鬻賣之道也未有丨丨丨丨丨丨之理也按)
(數國謂秦齊魏)大齊小齊(荀子故兵丨丨則制天下丨丨則治隣敵若夫招近募選隆勢詐尚功利)
(之兵則勝不勝無常代翕代張代存代亡相為雌雄耳矣)和齊之兵(荀子故齊之田單楚之莊蹻秦)
(之衛鞅燕之繆蟣是皆世俗之所謂善用兵者是其巧拙強弱則未有以相若也若其道一也未及和齊也犄)
(契司詐權謀傾覆未免盗兵也齊桓晉文楚莊吳闔廬越勾踐是皆丨丨丨丨也可謂入其域矣然而未有本)
(統也)教誨調一(荀子不丨丨不丨丨則入不可以守出不可以戰教誨之調一之則兵勁城固敵國)
(不敢攖也)簡練桀雋(吕氏春秋天子乃命將帥選士厲兵丨丨丨丨專任有功以征不義詰誅暴慢)
(以明好惡廵彼遠方)角材(吕氏春秋凡兵勢險阻欲其便也兵甲器械欲其利也選練丨丨欲其精也統)
(率士民欲其教也此四者義兵之助也時變之應也不可為而不足專恃此勝之一策也)角力(吕氏春秋)
(天子乃命將卒講武肄射御丨丨)斬有罪者以徇(國語鼓而行之至於軍丨丨丨丨丨丨曰)
(莫如此以環瑱通相問也明日徙舍斬有罪者以徇曰莫如此不從其伍之令明日徙舍斬有罪者以徇曰莫)
(如此不用王命明日徙舍至于禦兒斬有罪者以徇曰莫如此淫逸不可禁也)乘之(後漢書禮儀志立秋)
(之日武官肄兵習戰陣之儀斬牲之禮名曰貙劉兵官皆肄孫吳兵法六十四陣名曰丨丨)貙劉(見上)
肄兵法六十四陣(見上)鬭場(晉書禮志成帝咸和中詔内外諸軍戲兵于南郊之場故)
(其地因名丨丨自後藩鎮桓庾諸方伯往往閱習然朝廷無事焉)秋冬習戰陣春夏修
田桑(晉書安平王孚傳又以關中連遭賊寇穀帛不足遣冀州農丁五千屯于上邽丨丨丨丨丨丨丨丨)
(丨丨由是關中軍國有餘待賊有僃矣)動止應規進退中律(宋書建平王宏傳改選將)
(校皆得其人分臺見將各以配給領護二軍為其總統令撫飬士卒使恩信先加農隙校獵以習其事三令五)
(申以齊其心使丨丨丨丨丨丨丨丨然後畜銳觀釁因時而動摧敵䧟陣折衝于外)三軍善蓺升
之司馬(宋書周朗傳欲為教者宜二十五家選一長百家置一師男子十三至十七皆合學經十八至)
(二十盡使修武訓以書記圖緯忠孝仁義之禮廉讓勤恭之則授以兵經戰略軍部舟騎之容挽彊擊刺之法)
(官長皆月至學所以課其能習經者五年有立則言之司徒習武者丨丨丨丨亦丨丨丨丨)舟艫戰
馬莫不富實(梁書鄭紹叔傳東昏既害朝宰頗疑高祖紹叔兄植為東昏直後東昏遣至雍州托)
(以候紹叔寔潛使為刺客紹叔知之密以白高祖植既至高祖於紹叔處置酒宴之戲植曰朝廷遣卿見圖今)
(日閑晏是見取良會也賓主大笑令植登臨城隍周觀府署士卒器械丨丨丨丨丨丨丨丨植退謂叔紹曰荆)
(州寔力未易圖也)立馬射臺(魏書明元帝紀二年秋七月丁巳丨丨丨丨于陂西仍講武教戰)
將於馬射之前先行講武之式(魏書孝文帝紀詔曰文武之道自古並行威福)
(之施必也相藉故三五至仁尚有征伐之事夏殷明叡未捨兵甲之行然則天下雖平忘戰者殆不教民戰可)
(謂棄之是以周立司馬之官漢置將軍之職皆所以輔文強武威肅四方者矣國家雖崇文以懷九服修武以)
(寧八荒然于習武之方猶為未盡今則訓文有典教武闕然丨丨丨丨丨丨丨丨丨丨丨丨可勅有司豫修場)
(埒其列陣之儀五戎之數别俟後勅)校閱甚得軍儀(魏書陽平王熙傳太宗治兵於東郡詔熙)
(督十二軍丨丨丨丨丨丨太宗嘉之賞賜隆厚)十日一習(魏書高閭傳宜發近州武勇四萬人及京)
(師二萬人合六萬人為武士於苑内立征北大將軍府選忠勇有志幹者以充其選下置官屬分為三軍二萬)
(人專習弓射二萬人專習戈楯二萬人專習騎矟脩立戰場丨丨丨丨採諸葛亮八陣之法為平地禦宼之方)
(使其觧兵革之宜識旌旗之節器械精堅必堪禦寇)唱大角歌(舊唐書職官志凡差衛士征戍鎮防)
(亦有團伍其善弓馬者為越騎團餘為少兵團主帥已下統領之火十人有六馱馬若父兄子弟不併遣之若)
(祖父母老疾家無兼丁免征行及番上其居常則皆習射丨丨丨丨番集之日府宫率而課試)習射顯
德殿庭(舊唐書太宗紀丁未引諸衛騎兵統將等丨丨于丨丨丨丨謂將軍已下曰自古突厥與中國)
(更有盛衰若軒轅善用五兵即能北逐獯鬻周宣驅馳方召亦能制勝太原至漢晉之君逮於隋代不使兵士)
(素習干戈突厥來侵莫能抗禦致遺中國生民塗炭於寇手我今不使汝等穿池築苑造諸淫費農民恣令逸)
(樂兵士唯習弓馬庶使汝鬭戰亦望汝前無横敵于是每日引數百人於殿前教射帝親自臨試射中者隨賜)
(弓刀布帛朝臣多有諫者曰先王制法有以兵刃至御所者刑之所以防萌杜漸僃不虞也今引禆卒之人彎)
(弧縱矢于軒陛之側陛下親在其間正恐禍出非意非所以為社稷計也上不納自是後士卒皆為精銳)農
隙角射歲終會試(舊唐書李抱真傳轉懷州刺史復為懷澤潞觀察使留後凡八年抱玉卒)
(抱真仍領留後抱真密揣山東當有變上黨且當兵衝是時乘戰餘之地土瘠賦重人益困無以飬軍士籍戶)
(丁男三選其一有材力者免其租徭給弓矢令之曰丨之丨則分曹丨丨丨丨吾當丨丨及期按簿而徵之都)
(試以示賞罸復命之如初比三年則皆善射抱真曰軍可用矣)昆明水戰(唐書高祖傳三月庚寅幸)
(丨丨池習丨丨)聯其賞罸弛張如一(唐書宗室臯傳李希烈反遷江西節度使受命日不)
(宿家至豫章大令將吏曰有功未申與懷器謀不發者皆自言得禆校伊慎李伯潛劉旻悉補大將擢王鍔為)
(中軍以馬彛許孟容為幕府治戰艦裒兵二萬以士二千五百委慎等教之自將五百人教以秦兵團力法丨)
(丨丨丨丨丨丨丨乃約以五百人擊慎卒二千五百莫能當其鋒即盡以教之)弓矢誌姓名(唐書)
(王忠嗣傳軍每出召屬長付以兵使授士卒雖丨丨亦丨丨丨其上軍還遺弦亡鏃皆按名第罪以是部下人)
(自勸器甲充牣)射鐵簾格(宋史兵志淳熙間立搶手及丨丨丨丨)馬射六事(宋史兵志)
(熙寧八年臧景陳丨丨丨丨一順騣直射二背射三盤馬射四射親五野戰六輪弄各為說以曉射者詔依此)
(教習)畫地為船(元史劉整傳造船五千艘日練水軍雖雨不能出亦丨丨丨丨而習之得練卒七萬)
教成合百萬故能成大兵立威於天下(六韜將必先明告吏士申之以)
(三令以教操兵起居旌旗指麾之變法故教吏士使一人學戰教成合之十人十人學戰教成合之百人百人)
(學戰教成合之千人千人學戰教成合之萬人萬人學戰教成合之三軍之衆大戰之法丨丨丨之丨丨之衆)
(丨丨丨其丨丨丨丨丨丨丨)擊高文(越絶書怒至士丨丨丨者躍勇士也習之於夷夷海也)斬
寵姬(吳越春秋問曰兵法寧可以小試耶孫子曰可可以小試于後宫之女王曰諾孫子曰得大王寵姬)
(二人以為軍隊長各將一隊令三百人皆被甲兜鍪操劍盾而立告以軍法隨鼓進退左右廻旋使知其禁乃)
(令曰一鼓皆振二鼓操進三鼓為戰形於是宫女皆掩口而笑孫子乃親自操桴擊鼓三令五申其笑如故孫)
(子顧視諸女連笑不止孫子大怒兩目忽張聲如駭虎髮上衝冠項旁絶纓顧謂執法曰取鈇鑕孫子曰約束)
(不明申令不信將之罪也既以約束三令五申卒不却行士之過也軍法如何執法曰斬武乃令丨隊長二人)
(即吳王之丨丨也吳王登臺觀望正見斬二愛姬馳使下之令曰寡人已知將軍用兵矣寡人非此二姬食不)
(甘味宜勿斬之孫子曰臣既已受命為將將法在軍君雖有令臣不受之孫子復撝鼓之當左右進退廻旋規)
(矩不敢瞬目二隊寂然無敢顧者於是乃報吳王曰兵已整齊願王觀之惟所欲用使赴水火猶無難矣而可)
(以定天下)習而用之一可當百(諸葛亮心書夫軍不習練百不當一丨丨丨丨丨丨丨丨)
(故仲尼曰以不教民戰是謂棄之又曰善人教民七年亦可以即戎矣然則即戎之士不可不教教之以禮義)
(誨之以忠信戒之以典刑威之以賞罰故人知勸然後習之或陣而分之坐而起之行而止之走而郤之别而)
(合之散而聚之一人可教十人十人可教百人百人可教千人千人可教萬人萬人可教三軍然後教練而敵)
(可勝矣)熙寧將法本范公遺意(徐度却掃編范文正公為陜西招討使也以邊兵訓)
(練不精於是首分鄜延路兵以為六將將各三千餘人選路分都監及駐泊都監等六人各監教一將兵馬又)
(選使臣指揮使十二人分隸六將專掌教閱每指揮選少壮勇健者二十五人先教之以弓弩短兵俟其技精)
(則補為教頭每人却俾分教十人以次相授一季之後盡成精兵其後諸路皆用此制丨丨丨丨蓋丨丨丨之)
(丨丨也)輪軍校捕蟬(葉夢得石林燕語宋守約為殿帥自入夏日丨丨丨十數輩丨丨不使得)
(聞聲有鳴于前者皆重笞之人多不堪故言守約惡聞蟬聲神宗一日以問守約曰然上以為過守約曰臣豈)
(不知此非理但軍中以號令為先臣承平總兵殿陛無所信其號令故寓以捕蟬耳蟬鳴固難禁耳臣能使必)
(去若陛下誤令守一障臣庶幾或可使人上以為然)
御定子史精華卷七十六
