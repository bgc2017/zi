欽定四庫全書
御定子史精華卷一百二十一
巧藝部二
算
九九(管子虙戲作造六峜以迎隂陽作丨丨之數以合天道而天下化之)引錣(管子丨丨量用注錣)
(籌也)三生萬(老子道生一一生二二生三丨丨丨物)兩兩而三之數登於九
而究(子華子夫混茫之中是名太初實生三氣上氣曰始中氣曰元下氣曰元元資於元元資於始始資)
(於初太真剖割通三而為一離之而為兩各有精專是名隂陽丨丨丨丨丨丨丨丨丨丨丨矣)出三入
一(子華子天之精氣其大數常丨丨而丨丨其在人呼則出也吸則入也是故一之謂專二之謂耦三之謂)
(化專者才也耦者幹也化者神也凡精氣以三成三者成數矣宓犧軒轅所柄以計者也赫胥大庭倘恍而有)
(所遺者也故曰出於一立於兩成於三連山以之而呈形歸藏以之而御氣大易以之而立數也)大數
莫過乎五(子華子天地之丨丨丨丨丨丨莫中乎五五居中宮以制萬品謂之實也冲氣之守也中)
(之所以起也中之所以止也龜筮之所以靈也神響之所以豐融也通乎此則條逹而無礙者矣是以二與四)
(抱九而上躋也六與八蹈一而下沉也戴九而履一據三而持七五居中宮數之所由生一縱一横數之所由)
(成故曰天地之大數莫大乎五通乎此則條逹而無礙者矣)九變復一(列子易無形埒易變而為)
(一一變而為七七變而為九丨丨者究也乃丨變而為丨一者形變之始也)巧歷不能得(莊子)
(既已為一矣且得有言乎既已謂之一矣且得無言乎一與言為二二與一為三自此以往丨丨丨丨丨而况)
(其凡乎)計會(戰國策孟嘗君出記問門下諸客誰習丨丨能為文收責於薛者乎)迎日推策
(史記五帝紀獲寶鼎丨丨丨丨)生鍾分(史記律書丨丨丨子一分丑三分二寅九分八卯二十七分十)
(六辰八十一分六十四巳二百四十三分一百二十八午七百二十九分五百一十二未二千一百八十七分)
(一千二十四申六千五百六十一分四千九十六酉一萬九千六百八十三分八千一百九十二戌五萬九千)
(四十九分三萬二千七百六十八亥十七萬七千一百四十七分六萬五千五百三十六)生黃鍾術
(史記律書丨丨丨丨曰以下生者倍其實三其法以上生者四其實三其法上九商八羽七角六宮五徵九置)
(一而九三之以為法實如法得長一寸凡得九寸命曰黃鍾之宮)善用算律歴(史記張蒼傳蒼)
(又丨丨丨丨丨故令蒼以列侯居相府領主郡國上計者)先其算命(漢書律歴志數者一十百千萬)
(也所以算數事物順性命之理也書曰丨丨丨丨本起於黃鍾之數始於一而三之三三積之歴十二辰之數)
(十有七萬七千一百四十七而五數備矣其算法用竹徑一分長六寸二百七十一枚而成六觚為一握徑象)
(乾律黃鍾之一而長象坤呂林鍾之長其數以易大衍之數五十其用四十九成陽六爻得周流六虚之象也)
(夫推歴生律制器規圜矩方權重衡平凖䋲嘉量探賾索隐鈎深致遠莫不用焉度長短者不失豪氂量多少)
(者不失圭撮權輕重者不失黍絫紀於一協於十長於百大於千衍於萬其法在算術宣於天下小學是則職)
(在太史羲和掌之注師古曰逸書也言王者統業先立算數以命百事也蘇林曰六觚六角也度角至角其度)
(一寸面容一分算九枚相因之數有十正面之數實九其表六九五十四算中積凡得二百七十一枚)六
觚(見上)豪氂圭撮黍絫(見上)宣於天下職在太史(見上)空積(漢書)
(律歴志非黃鍾而它律雖當其月自宮者則其和應之律有丨丨忽微不得其正此黃鍾至尊亡與並也注空)
(積若鄭氏分一寸為數千)函三為一(漢書律歴志太極元氣丨丨丨丨極中也元始也行於十二辰)
(始動於子參之於丑得三又參之於寅得九又參之於卯得二十七又參之於辰得八十一又參之於巳得二)
(百四十三又參之於午得七百二十九又參之於未得二千一百八十七又參之於申得六千五百六十一又)
(參之於酉得萬九千六百八十三又參之於戌得五萬九千四十九又參之於亥得十七萬七千一百四十七)
鉤距(漢書趙廣漢傳尤善為丨丨以得事情鉤距者設欲知馬賈則先問狗已問羊又問牛然後及馬參)
(五其賈以類相凖則知馬之貴賤不失實矣唯廣漢至精能行之它人效者莫能及也)數始於一
(漢書叙傳元元本本丨丨丨丨)善九章算術(後漢書馬嚴傳續字季則七歲能通論語十三明尚)
(書十六治詩博觀羣籍丨丨丨丨丨注劉徽九章算術曰方田第一粟米第二差分第三少廣第四商功第五)
(均輸第六盈不足第七方程第八句股第九按續馬嚴子)智囊(後漢書魯恭傳祖父匡王莾時為羲和有)
(權數號曰丨丨注匡設六筦之法以窮工商故曰權數)六筦之法(見上)計飛蝗射隐
伏(吳志趙達傳治九宮一算之術究其微旨是以能應機立成對問若神至丨丨丨丨丨丨無不中效或難)
(逹曰飛者固不可校誰知其然此殆妄耳逹使其人取小豆數斗播之席上立處其數驗覆果信)取小
豆播之立處其數(見上)隻箸從横(吳志趙達傳嘗過知故知故為之具食食畢謂)
(曰倉卒乏酒又無嘉肴無以叙意如何逹因取盤中丨丨再三丨丨之乃言卿東壁下有美酒一斛又有鹿肉)
(三斤何以辭無時坐有他賓内得主人情主人慙曰以卿善射有無欲相試耳竟效如此遂出酒酣飲)善
射有無(見上)頭乘尾除(吳志趙達傳太史丞公孫滕少師事逹勤苦累年逹許教之者有年)
(數矣臨當諭語而輒復止滕他日齎酒具候顔危拜跪而請逹曰吾先人得此術欲圖為帝王師至仕來三世)
(不過太史郎誠不欲復傳之且此術微妙丨丨丨丨一算之法父子不相語然以子篤好不倦今真以相授矣)
(飲酒數行逹起取素書兩卷大如手指逹曰當寫讀此則自觧也吾久廢不復省之今欲思論一過數日當以)
(相與滕如期往至乃陽求索書驚言失之云女壻昨来必是渠所竊遂從此絶)父子不相語(見上)
素書兩卷大如手指(見上)迴算帷幕(吳志趙達傳逹嘗笑謂諸星氣風術者曰)
(當丨丨丨丨不出戶牖以知天道而反晝夜暴露以望氣祥不亦難乎)造綴述數十篇(齊書)
(祖冲之傳又特善算永元二年冲之卒年七十二著易老莊義釋論語孝經注九章丨丨丨丨丨丨)每一
沉思不聞雷霆之聲(北齊書信都芳傳信都芳河間人少明算術為州里所稱有巧思每)
(精研究忘寢與食或墜坑坎嘗語人云算之妙機巧精微我丨丨丨丨丨丨丨丨丨丨也其用心如此)隸
秘閣(舊唐書高宗紀詔以書學隸蘭臺筭學丨丨丨律學隸祥刑寺)推步甲乙度量乾
坤(舊唐書孫思邈傳道合古今學殫數術高談正一則古之蒙莊子深入不二則今之維摩詰耳其丨丨丨)
(丨丨丨丨丨則洛下閎安期先生之儔也)門前水西流(舊唐書僧一行傳初一行求訪師資以窮)
(大衍至天台山國濟寺見一院古松十數門有流水一行立於門屏間聞院僧於庭布算聲而謂其徒曰今日)
(當有弟子自遠求吾算法已合到門豈無人導逹也即除一算又謂曰丨丨丨當却丨丨弟子亦至一行承其)
(言而趨入稽首請法盡授其術焉而門前水果却西流)馳騁反覆於乘除間(唐書歴志)
(昭宗時詔邊岡改治新歴岡用算巧能丨丨丨丨丨丨丨丨由是簡捷超徑等接之術興而經制遠大衰序之)
(法廢矣)除鎛鍾(唐書禮樂志黃巢之亂樂工逃散金奏皆亾昭宗即位將謁郊廟有司不知樂縣制)
(度太常博士殷盈孫按周法以算數丨丨丨輕重高卬黃鐘九寸五分倍應鐘三寸三分凡四十八等)以
鞭算(唐書劉晏傳每朝謁馬上丨丨丨)黃帝為先師(宋史徽宗紀大觀三年十一月丁未)
(詔算學以丨丨丨丨丨風后等八人配饗巫咸等七十人從祀)尤得其妙(宋史楚衍傳衍於九章緝)
(古綴術海島諸算經丨丨丨丨)九宮算法得八少一(宋史王延範傳有劉昴賣卜於吉州)
(市其言多驗謂延範曰公當偏霸一方又有徐肇為延範推丨丨丨丨丨丨丨丨肇驚起曰君侯大貴不可言)
(當如江南李國主)閱月盡通(金史僕散忠義傳皇統四年除博州防禦使公餘學女直字及古算)
(法丨丨丨能丨之)握籌布畫目炯炯若有所營(金史武楨傳子亢寡言笑不妄)
(交嘗與一學生終日相對丨丨丨丨丨丨丨丨丨丨丨見者莫測也)精於算數(元史郭守敬傳大父)
(榮通五經丨丨丨丨水利)輒造其極(元史王恂傳六歲就學十三學九數丨丨丨丨)六藝之
一(元史王恂傳恂早以算術名裕宗嘗問焉恂曰算數丨丨丨丨定國家安人民乃大事也)數法出
於圓方(周髀算經商高曰丨之丨丨丨丨丨圓出於方方出於矩矩出於九九八十一故折矩以為勾)
(廣三股修四徑隅五既方之外半其一矩環而共盤得成三四五兩矩共長二十有五是謂積矩故禹之所以)
(治天下者此數之所生也)勾廣三股修四徑隅五(見上)二十有五是謂
積矩(見上)乘除之原(周髀算經注推圓方之率通廣長之數當湏乘除以計之九九者丨丨丨)
(丨也)知二推一(周髀算經注勾股之法先丨丨數然後丨丨見勾股然後求弦先各自乘成其實實)
(成勢化外乃變通)自乘(見上)開方(周髀算經注勾股各自乘併之為弦實丨丨除之即弦也)矩
内方外(周髀算經注或丨於丨或丨於丨形詭而量均體殊而數齊)形詭量均體殊
數齊(見上)互與通分(周髀算經注觀其迭相規矩共為反覆丨丨丨丨各有所得然則統序羣)
(倫弘紀衆理貫幽入微鈎深致遠故曰其裁制萬物唯所為之也)用矩之道(周髀算經周公曰大)
(哉言數請問丨丨丨丨商高曰平矩以正繩偃矩以望高覆矩以測深卧矩以知遠環矩以為圓合矩以為方)
(方屬地圓屬天天圓地方方數為典以方出圓)正繩望高測深知遠(見上)勾三股
四弦五(周髀算經注候其影使長六尺者欲令勾股相應丨丨丨丨丨丨勾六股八弦十)勾股
各自乘并而開方除之(周髀算經若求邪至日者以日下為勾日高為股丨丨丨丨丨)
(丨丨丨丨丨丨得邪至日從髀所旁至日所十萬里)十等(徐岳數術紀遺黃帝為法惟以中數耳數有丨)
(丨及其用也乃有三焉十等者億兆京垓秭壤溝澗正載三等者謂上中下也其下數者十十變之若言十萬)
(曰億十億曰兆十兆曰京也中數者萬萬變之若言萬萬曰億萬萬億曰兆萬萬兆曰京也上數者數窮則變)
(若言萬萬曰億億億曰兆兆兆曰京也)理煩(徐幹中論故禮以考敬樂以敦愛射以平志御以和心書)
(以綴事數以丨丨)後聖(王嘉拾遺記周羣妙閑算術讖說遊岷山見一白猿化為老翁握中有玉版長)
(八寸以授羣羣更精勤算術又考校年歴之運驗於圖緯蜀人謂之丨丨)舟中作算(劉敬叔異苑晉)
(安平有越王餘算菜長尺許白者似骨黑者如角古云越王行海曾於丨丨丨籌丨有餘者棄之於水生焉)
明數造術(唐六典凡明算試九章海島孫子五曹張邱建夏侯陽周髀五經綴術緝古取丨丨丨丨)
(辨明術理者為通)二分其經以為之業(唐六典算學博士掌教文武官八品以下及庶)
(人子之為生者丨丨丨丨丨丨丨丨習九章海島孫子五曹張邱建夏侯陽周髀十有五人習綴術緝古十有)
(五人其記遺三等數亦兼習之孫子五曹共限一年業成九章海島共三年張邱建夏侯陽各一年周髀五經)
(算共一年綴術四年緝古一年其束修之禮督課試舉如三舘博士之法)視人投算而能察
善惡天壽(李德裕柳氏舊聞邢和璞善算心術丨丨丨丨丨丨丨丨丨丨丨)射知雉兔
(李肇國史𥙷凡丨丨丨丨頭腳之法云先以加其頭次減其腳以見腳除頭以本頭除腳飛者在上走者在下)
上雞下兔(錢希白南部新書雞兔算國史補紀之尚不明上下頭下下腳腳即折半下見頭除腳見)
(腳除頭丨是丨丨是丨)格術(沈括夢溪筆談陽燧照物皆倒中間有礙故也算家謂之丨丨如人搖㯭)
(臬為之礙故也)叀術綴術(沈括夢溪筆談審方面勢覆量高深遠近算家謂之丨丨叀文象形如繩)
(木所用墨㪷也求星辰之行步氣朔消長謂之丨丨謂不可以形察但以算數綴之而已北齊祖亘有綴術二)
(卷)隙積(沈括夢溪筆談以數求積尺之法如芻萌芻童方池冥谷塹堵鼈臑圓錐陽馬之類物形備矣)
(獨未有丨丨一術古法凡算方積之物有立方謂六幕皆方者其法再自乘則得之有塹堵謂如土牆者兩邊)
(殺兩頭齊其法并上下廣折半以為之廣以直高乘之又以直高為勾以上廣減下廣餘者為股勾股乘弦以)
(為斜高有芻童謂如覆㪷者四面皆殺其法倍上長加入下長以上廣乘之倍下長加入上長以下廣乘之并)
(二位法以高乘之六而二隙積者謂積之有隙者如累棋層壇及酒家積罌之類雖佀覆斗四面皆殺緣有刻)
(缺及虚隙之處用芻童法求之常失於數少予思而得之用芻童法為上行下行别列下廣以上廣減之餘者)
(以高乘之六而一并入上行履畆之法方圓曲直盡矣未有會圓之術凡圓田既能折之湏使會之復圓古法)
(惟以中破圓法拆之其失有及三倍者予别無拆會之術置圓田徑半之以為弦又以半徑減去所割數餘者)
(為股各自乘以股除弦餘者開方除為句倍之為割田之直徑以所割之數自乘退一位倍之又以圓徑除所)
(得加入直徑為割田之弧再割亦如之減去已割之數則再割之數也此二類皆造微之術古書所不到者漫)
(志於此)造微之術(見上)增城(沈括夢溪筆談算術多門如求一上&KR0008;撘因重因之類皆不離)
(乘除唯丨丨一法稍異其術都不用乘除但補虧就盈而已假如欲九除者增一便是八除者增二便是但一)
(位一因之若位數少則頗簡捷位數多則愈繁不若乘除之有常然算術不患多學見簡即用見繁即變不膠)
(於一法乃為通術也)見簡即用見繁即變(見上)方八裹一圓六裹一
(沈括𥙷筆談算術丨物丨丨丨盖少隂之數并其中為老陽丨物丨丨丨乃老隂之數并其中為少陽此物之)
(定行真數不可改易者)再撫即覺(張耒續明道雜志衞朴楚州人病瞽居北神鎮一神祠中每算)
(歴布算滿案以手略撫之人有竊取一算丨丨之丨丨)
畫
䑛筆和墨(莊子宋元君將畫圖衆史皆至受揖而立丨丨丨丨在外者半有一史後至者儃儃然不)
(趨受揖不立因之舍公使人視之則觧衣般礴臝君曰可矣是真畫者也)解衣般礴臝(見上)犬
馬難鬼魅易(韓非子客有為齊王畫者齊王問曰畫孰最難者曰丨丨丨孰易者曰丨丨最丨夫)
(犬馬人所知也旦暮罄於前不可類之故難鬼神無形者不罄於前故易之也)畫筴(韓非子客有為周君)
(丨丨者三年而成君觀之與髹筴者同狀周君大怒畫筴者曰築十版之牆鑿八尺之牖而以日始出時加之)
(其上而觀周君為之望見其狀盡成龍蛇禽獸車馬萬物之狀備具周君大悦畫筴之功非不微難也然其用)
(與素髹筴同)儀髮易貎(呂氏春秋今夫射者儀毫而失牆畫者丨丨而丨丨言審本也)謹毛
失貎(淮南子畫者丨丨而丨丨射者儀小而遺大)畫龍首(淮南子今丨丨丨觀者不知其何獸)
(也具其形則不疑矣)殿門成慶(漢書廣川惠王越傳其丨丨有丨丨畫短衣大絝長劍去好之作七)
(尺五寸劍被服皆效焉注成慶古之勇士也按去惠王越孫)圖畫雲臺(後漢書中興二十八將論)
(永平中顯宗追感前世功臣乃丨丨二十八將於南宮丨丨其外又有王常李通竇融卓茂合三十二人按論)
(載馬武傳後)屏風列女(後漢書宋弘傳弘當讌見御座新丨丨圖畫丨丨帝數顧視之弘正容言)
(曰未見好德如好色者帝即為徹之笑謂弘曰聞義則服可乎對曰陛下進德臣不勝其喜)鴻都畫
像(後漢書蔡邕傳光和元年遂置丨丨門學丨孔子及七十二弟子丨)誤筆作蠅(吳志趙達傳注)
(吳錄曰曹不興善畫權使畫屏風丨落丨點素因就以丨丨既進御權以為生蠅舉手彈之)書扇筆
誤落因畫作烏駮牸牛(晉書王獻之傳桓温嘗使丨丨丨丨丨丨丨丨丨丨丨丨甚妙)
傳神寫照正在阿堵中(晉書顧愷之傳愷之每畫人成或數年不點目睛人問其故答)
(曰四體妍蚩本無闕少於妙處丨丨丨丨丨丨丨丨丨嘗悦一鄰女挑之弗從乃圖其形於壁以棘針釘其心)
(女遂患心痛愷之因致其情女從之遂密去針而愈愷之每重嵇康四言詩因為之圖恒云手揮五絃易目送)
(歸鴻難每寫起人形妙絶於時嘗圖裴楷象頬上加三毛觀者覺神明殊勝又為謝鯤象在石巖裏云此子宜)
(置邱壑中欲圖殷仲堪仲堪有目病固辭愷之曰明府正為眼耳若明點瞳子飛白拂上便如輕雲之蔽月豈)
(不美乎仲堪乃從之愷之嘗以一厨畫糊題其前寄桓元皆其深所珍惜者元乃發其厨後竊取畫而緘閉如)
(舊以還之紿云未開愷之見封題如初但失其畫直云妙畫通靈變化而去亦猶人之登仙了無怪色)圖
形於壁(見上)目送歸鴻(見上)頰上三毛(見上)宜置邱壑中(見上)如
輕雲蔽月(見上)畫通靈猶人登仙(見上)盤紆糾紛或記心目
(宋書王微傳又性知畫繪蓋亦鳴鵠識夜之機丨丨丨丨丨丨丨丨故兼山水之愛一往跡求皆仿像也)蟬
雀扇(齊書何戢傳上頗好畫扇宋孝武賜戢丨丨丨善畫者顧景秀所畫時陸探微顧彦先皆能畫歎其)
(巧絶戢因王晏獻之上令晏厚酬其意)漢武北伐圖(齊書王融傳世祖欲北伐使毛惠秀畫丨)
(丨丨丨丨使融掌其事)善畫婦人(齊書劉繪傳弟瑱字士温好文章飲酒奢逸不吝財物滎陽毛)
(惠遠善畫馬瑱丨丨丨丨世並為第一)圖阮籍遇蘇門於行障(齊書宗測傳測善畫)
(自丨丨丨丨丨丨丨丨丨上坐卧對之又畫永業佛影臺皆為妙作)中國今有聖主(梁書干陁)
(利國傳天監元年其王瞿曇修䟦陁羅以四月八日夢見一僧謂之曰丨丨丨丨丨丨十年之後佛法大興汝)
(若遣使貢奉敬禮則土地豐樂商旅百倍若不信我則境土不得自安修䟦陁羅初未能信既而又夢此僧曰)
(汝若不信我當與汝往觀之乃於夢中来至中國拜覲天子既覺心異之陁羅本工畫乃寫夢中所見高祖容)
(質飾以丹青仍遣使并畫工奉表獻玉盤等物使人既至模寫高祖形以還其國比本畫則符同焉因盛以寶)
(函日加禮敬)野王畫古賢命王褒書贊(陳書顧野王傳宣城王為揚州刺史野王)
(及琅邪王褒並為賓客王甚愛其才野王又善丹青王於東府起齋乃令丨丨丨丨丨丨丨丨丨丨時人稱為)
(二絶)圖宣尼象(南史梁元帝紀帝工書善畫自丨丨丨丨為之贊而書之時人謂之三絶)與眞
不别(南史劉瑱傳陳郡殷蒨善寫人面丨丨丨丨)咫尺萬里(南史齊宗室昭胄傳昭胄子同)
(弟賁能書善畫于扇上圖山水丨丨之内便覺丨丨為遥矜慎不傳自娱而已)白團扇圖伐檀
詩(南史梁豫章王綜傳累致意尚書僕射徐勉求出鎮襄陽勉未敢言因是怒勉餉以丨丨丨丨丨丨之丨)
(言其賄也)立成圖三百六十(魏書道武帝紀占授著作郎王宜弟造兵法孤虚丨丨丨丨丨)
(丨丨)陳平度河歸漢圖(周書劉璠傳及武陵王紀稱制於蜀以璠為中書侍郎屢遣召璠使)
(者八返乃至蜀又以為黃門侍郎令長史劉孝勝深布腹心使工畫丨丨丨丨丨丨丨以遺之)寶臺(隋書)
(經籍志聚魏以来古跡名畫于殿後起二臺東曰妙楷臺藏古跡西曰丨丨藏古畫)閣外傳呼畫
師(舊唐書閻立德傳立本雖有應務之才而尤善圖畫工於寫真秦府十八學士圖及貞觀中凌烟閣功臣)
(圖並立本之跡也時人咸稱其妙太宗嘗與侍臣學士泛舟於春苑池中有異鳥隨波容與太宗擊賞數四詔)
(座者為詠召立本令寫焉時丨丨丨丨云丨丨閻立本時已為主爵郎中奔走流汗俛伏池側手揮丹粉瞻望)
(座賓不勝媿赧退誠其子曰吾少好讀書幸免面牆緣情染翰頗及儕流唯以丹青見知躬厮役之務辱莫大)
(焉汝宜深誡勿習此末伎按立本立德弟)李將軍山水(舊唐書長平王叔良傳子孝協坐受贓死)
(孝協弟孝斌孝斌子思訓尤善丹青迄今繪事者推丨丨丨丨丨)思參造化(舊唐書王維傳維以)
(詩名盛於天寳開元間昆仲宦遊兩都凡諸王駙馬豪右貴勢之家無不拂席迎之寧王薛王待之如師友維)
(尤長五言詩書畫特臻其妙筆蹤措丨丨于丨丨而創意經圖即有所缺如山水平遠雲峰石色絶迹天機非)
(繪者之所及也人有得奏樂圖不知其名維視之曰霓裳第三叠第一拍也好事者集樂工按之一一無差咸)
(服其精思)不能定筆不可論書畫(唐書韓滉傳好鼓琴書得張旭筆法畫與宗人幹相)
(埒嘗自言丨丨丨丨丨丨丨丨丨以非急務故自晦不傳於人)荔支圖(唐書劉崇望傳崇望兄崇龜仕)
(累華要姻舊或干以財率不答但寫丨丨丨與之)八鴈圖(宋史濮王允讓傳宗漢善畫嘗作丨丨丨)
(人稱其工按宗漢英宗幼弟)疑非筆墨所成(宋史李宥傳祖成五代末以詩酒遊公卿間善)
(摹寫山水至得意處丨丨丨丨丨丨人欲求者先為置酒酒酣落筆烟景萬狀世傳以為寶)作山莊
圖(宋史李公麟傳第進士為中書門下後省刪定官元符三年歸老肆意於龍眠山巖壑間雅善畫自丨丨)
(丨丨為世寶傳)以像示饑者駭其神妙(遼史耶律褭履傳清寧間復使宋宋主賜晏缻)
(花隔面未得其真陛辭僅一視及境丨丨丨丨丨丨丨丨丨)雷公若力士(王充論衡圖畫之工)
(圖雷之狀纍纍如連鼓之形又圖一人若力士之容謂之雷公使之左手引連鼓右手推椎若擊之狀其意以)
(為雷聲隆隆者連鼓相扣擊之意也其魄然若放裂者椎所擊之聲也其殺人也引連鼓相椎并擊之矣)列
人(王充論衡人好觀圖畫者圖上所畫古之丨丨也見列人之面孰與觀其言行置之空壁形容具存)雲
漢圖(張華博物志漢桓帝時劉褎畫丨丨丨見者皆熱及畫北風圖見者皆寒)北風圖(見上)點
睛飛走(王嘉拾遺記始皇元年騫霄國獻刻玉善畫工名裔使含丹青以潄地即成魑魅及詭怪羣物)
(之象以指畫地長百尺直如繩墨方寸之内畫以四瀆五岳列國之圖又畫龍鳳騫翥若飛皆不可丨丨或點)
(之必丨丨也)南都賦圖(劉義慶世說戴安道就范宣學視范所為范讀書亦讀書范鈔書亦鈔書)
(唯獨好畫范以為無用不宜勞思于此載乃畫丨丨丨丨范看畢咨嗟甚以為有益始重畫)六法(謝赫)
(古畫品錄序畫有丨丨罕能盡該而自古及今各善一節六法者何一氣韻生動是也二骨法用筆是也三應)
(物象形是也四隨類賦彩是也五經營位置是也六傳移模寫是也)登樓去梯妻子罕見
(謝赫古畫品錄顧駿之嘗結搆層樓以為畫所風雨炎燠之時故不操筆天和氣爽之日方乃染毫丨丨丨丨)
(丨丨丨丨)眞仙為難(姚最續畫品畫有六法丨丨丨丨)點細研精(姚最續畫品謝赫寫)
(貌人物不俟對看所湏一覽便工操筆丨丨丨丨意在切似目想豪髮皆無遺失)衣文樹色時
表新異(姚最續畫品焦寶願丨丨丨丨丨丨丨丨點黛施朱重輕不失雖未窮秋駕而見賞春坊)隨
宜點染即成數人(顔氏家訓武烈太子徧能寫真坐上賓客丨丨丨丨丨丨丨丨以問童稚)
(皆知姓名)六馬滚塵(柳宗元龍城錄寧王善畫馬開元興慶池南花萼樓下壁上有丨丨丨丨圖内)
(明皇最眷愛玉面花驄謂無纖悉不備風鬃霧鬛信偉如也後壁惟有五馬其一者失去信知神妙將變化俱)
(也)水畫(叚成式酉陽雜爼李叔詹嘗識一范陽山人停於私第時語休咎必中兼善推步禁呪止半年)
(忽謂李曰某有一藝將去欲以為别所謂丨丨也乃請後廳上掘地為池方丈深尺餘泥以麻灰日汲水滿之)
(候水不耗具丹青墨硯先援筆叩齒良久乃縱筆毫水上就視但見水色渾渾耳經二日榻以䙙絹四幅食頃)
(舉出觀之古松怪石人物屋木無不備也李驚異苦詰之惟言善能禁彩色不令沉散而已)目隨人
轉(叚成式酉陽雜爼近佛畫中有天藏菩薩地藏菩薩近明諦觀之規彩鑠目若放光也或言以曾青和壁)
(魚設色則近目有光又往往壁畫僧及神鬼丨丨丨丨點眸子極正則爾)畫馬通靈(叚成式酉陽雜)
(爼建中初有人牽馬訪馬醫稱馬患脚以二十鐶求治其馬毛色骨相馬醫未嘗見笑曰君馬大似韓幹所畫)
(者真馬中固無也因請馬主遶市門一匝馬醫隨之忽值韓幹幹亦驚曰眞似吾設色者乃知隨意所匠必冥)
(會所肖也遂摩挲馬若蹶因損前足幹心異之至舍視其所丨丨本脚有一點黑缺方知是畫丨丨矣馬醫所)
(獲錢用歴數主乃成泥錢)覩之不覺毛蛓(叚成式酉陽雜爼常樂坊趙景公寺隋開皇三年置)
(本曰弘善寺十八年改焉南中三門裏東壁上吳道元白畫地獄變筆力勁怒變狀隂怪丨丨丨丨丨丨吳畫)
(中得意處)水入浮壁(叚成式酉陽雜爼三階院西廊下范長壽畫西方變及十六對事寶池尤妙絶)
(諦視之覺丨丨丨丨院門上白畫樹石頗似閻立德予擕立德行天祠粉本驗之無異)陳子昂象
馬人物(叚成式酉陽雜爼曼殊院東廊大歴中畫人丨丨丨畫廷下丨丨丨丨一時之妙也及簷前額)
(上有相觀法法擬韓混同西廊壁有劉整畫雙松亦不循常轍)劉整雙松(見上)天衣飛揚
滿壁風動(叚成式酉陽雜爼平康坊菩提寺佛殿東西障日及諸柱上圖畫是東廊跡舊鄭法士畫)
(開元中因屋壊移入大佛殿内槽北壁食堂前東壁上吳道元畫智度論色偈變偈是吳自題筆跡遒勁如磔)
(鬼神毛髮次堵畫禮骨仙人丨丨丨丨丨丨丨丨)楞伽不得心訣用思太苦(叚成)
(式酉陽雜爼崇仁坊資聖寺淨土院門外相傳吳生一夕秉燭醉畫就中戟手視之惡駭院門裏盧楞伽畫盧)
(常學吳勢吳亦授以手訣乃畫總持三門寺方半吳大賞之謂人曰丨丨丨丨丨丨丨丨丨丨其能久乎畫畢)
(而卒)天女明睇將瞬(叚成式酉陽雜爼寺西廊北隅楊坦畫近塔丨丨丨丨丨丨)畫聖
(張彦遠歴代名畫記國朝吳道元古今獨步前不見顧陸後無來者授筆法于張旭此又知書畫用筆同矣張)
(既號書顛吳宜為丨丨神假天造英靈不窮衆皆密于盻際我則離披其點畫衆皆謹于象似我則脱落其凡)
(俗彎弧挺刃植柱搆梁不假界筆直尺虬鬚雲鬢數尺飛動毛根出肉力健有餘當有口訣人莫得知數仞之)
(畫或自臂起或從足先巨壯詭怪膚脉連結過於僧繇矣)神假天造英靈不窮(見上)數
仞畫(見上)吹雲(張彦遠歴代名畫記有好手畫人自言能畫雲氣余謂曰古人畫雲未為臻妙若能)
(沾濕絹素點綴輕粉縱口吹之謂之丨丨此得天理雖曰妙解不見筆蹤故不謂之畫)乘傳寫貎
對之如面(張彦遠歴代名畫記張僧繇吳中人也天監中為武陵王國侍郎直秘閣知畫事歴右軍)
(將軍吳興太守武帝崇飾佛寺多命僧繇畫之時諸王在外武帝思之遣僧繇丨丨丨丨丨丨丨丨也)壁
上畫鷹鳩雀不敢近(張彦遠歴代名畫記高孝珩世宗第二子封廣寧郡王尚書令大司)
(徒司州牧博涉多才藝嘗于廳事丨丨丨蒼丨覩者疑其眞丨丨丨丨丨)七聖畫(張讀宣室志雲花寺)
(有聖畫殿長安中謂之丨丨丨初殿宇既製寺僧求畫工將命施彩飾繪責其直不合寺僧所酬亦竟去後數)
(日有二少年詣寺來謁曰某善畫者也今聞此寺將命畫工某不敢利其直願輸工可乎寺僧欲先閱其筆少)
(年曰某兄弟凡七人未嘗畫於長安諸寺寧有蹟乎僧以為妄稍難之少年曰某既不納師之直苟不可師意)
(即命圬其壁未為晚也寺僧利其無直遂許之後一日七人果至各挈綵繪將入殿宇且為僧約曰從此去七)
(日慎弗啓吾之戶亦不勞賜食蓋以畏風日所侵鑠也當以泥錮之無使有纖隙不然則不能施其妙矣僧從)
(其語自是凡六日間無有聞僧相語曰此必怪也當不宜果其約遂相與發其封戶既啓有七鴿翩翩望空飛)
(去其殿中綵繪儼若四隅惟西北墉未盡飾焉後畫工來見之大驚曰眞神妙之筆也於是莫敢繼其色者)
正午牡丹(彭乘墨客揮犀歐陽公嘗得一古畫牡丹叢其下有一猫永叔未知其精妙丞相正肅吳)
(公與歐公家相近一見曰此丨丨丨丨也何以明之其花披哆而色燥此日中時花也猫眼黑精如線此正午)
(猫眼也有帶露花則房斂而色澤猫眼早暮則精圓正午則如一線耳此亦善求古人之意也)活筆(沈括)
(夢溪筆談度支員外郎宋廸工畫尤善為平遠山水其得意者有平沙雁落遠浦帆歸山市晴嵐江天暮雪洞)
(庭秋月瀟湘夜雨烟寺晚鐘漁村落照謂之八景好事者多傳之往歲小窑村陳用之善畫廸見其畫山水謂)
(用之曰汝畫信工但少天趣用之深伏其言曰常患其不及古人者正在於此廸曰此不難耳汝先當求一敗)
(牆張絹素訖倚之敗牆之上朝夕觀之觀之既久隔素見敗牆之上高平曲折皆成山水之象心存目想高者)
(為山下者為水坎者為谷缺者為澗顯者為近晦者為遠神領意造恍然見其有人禽草木往來飛動之象了)
(然在目則隨意命筆默以神會自然境皆天就不類人為是為丨丨用之自此畫格進)没骨(沈括夢溪)
(筆談國初江南布衣徐熙偽蜀翰林待詔黃筌皆以善畫著名尤長于畫花竹蜀平黃筌并二子居寳居實弟)
(惟亮皆隸翰林圖畫院擅名一時其後江南平徐熙至京師送圖畫院品其畫格諸黃畫花妙在賦色用筆極)
(輕細殆不見墨迹但以輕色染成謂之寫生徐熙以墨筆畫之殊草草略施丹粉而已神氣迥出别有生動之)
(意筌惡其軋已言其畫粗惡不入格罷之熙之子乃效諸黃之格更不用墨筆直以彩色圖之謂之丨丨圖工)
(與諸黃不相下筌等不復能瑕疵遂得齒院品其氣韻皆不及熙遠甚)葉取眞松為之如
靈鼠尾(米芾畫史大夫蔣長源作著色山水頂似荆浩松身似李成丨丨丨丨丨丨丨丨丨丨大有生)
(意)滿堂春色(米芾畫史徐熙桃一大枝謂之丨丨丨丨)六籍同功(郭若虚圖畫見聞誌)
(文未盡經緯而書不能形容然後繼之於畫也所謂與丨丨丨丨四時並運亦宜哉)氣韻必在生
知(郭若虚圖畫見聞誌謝赫云一曰氣韻生動二曰骨法用筆三曰應物像形四曰隨類傅彩五曰經營位)
(置六曰傳模移寫六法精論萬古不移然而骨法用筆以下五法可學如其丨丨丨丨丨丨固不可以巧密得)
(復不可以歲月到默契神會不知然而然也)吳帶當風曹衣出水(郭若虚圖畫見聞誌)
(曹吳二體學者所宗按唐張彦遠歴代名畫記稱北齊曹仲逹者本曹國人最推工畫梵像是為曹謂唐吳道)
(子曰吳吳之筆其勢圜轉而衣服飄舉曹之筆其體稠叠而衣服緊窄故後輩稱之曰丨丨丨丨丨丨丨丨)
周穆王時畫(郭若虚圖畫見聞誌舊稱周穆王八駿日馳三萬里晉武帝時所得古本乃丨丨丨)
(丨丨黃素上為之敗腐昏潰而骨氣宛在逸狀竒形實亦龍之類也遂令史道碩模寫之宋齊梁陳以為國寶)
(隋文帝滅陳圖書散逸此畫為賀若弼所得齊王暕知而求得之答以駿馬四十蹄美錦五十叚後復進獻煬)
(帝至唐貞觀中勅借魏王泰因而傳模於世其一曰渠黃其二曰山子其三曰盜驪其四曰綠耳其五曰赤驥)
(其六曰驊騮其七曰踰輸其八曰白&KR2059;)醉僧醉道(郭若虚圖畫見聞誌唐閻立本至荆州觀張僧)
(繇舊蹟曰定得虚名耳明日又往曰猶是近代名手明日往曰名下無虚士坐卧觀之留宿其下十餘日不能)
(去又僧繇曾作丨丨圖傳於世長沙僧懷素有詩云人人送酒不曾沽終日松間繫一壺草聖欲狂成便發眞)
(堪畫入醉僧圖然道士每以此嘲僧羣僧於是聚鏹數十萬求立本作丨丨圖並傳於世)因猛勵以
通幽冥(郭若虚圖畫見聞誌開元中將軍裴旻居喪詣吳道子請於東都天宮寺畫神鬼數壁以資冥)
(助道子答曰吾畫筆久廢若將軍有意為吾纏結舞劍一曲庶丨丨丨丨丨丨丨旻於是脱去縗服若常時裝)
(束走馬如飛左旋右轉揮劍入雲高數十丈若電光下射旻引手執鞘承之劍透室而入觀者數千人無不驚)
(慄道子於是援毫圖壁颯然風起為天下之壯觀道子平生繪事得意無出於此)手握雙管一
時齊下(郭若虚圖畫見聞誌唐張璪員外畫山水松石名重於世尤於畫松特出意象能丨丨丨丨丨)
(丨丨丨一為生枝一為枯幹勢凌風雨氣傲烟霞分欎茂之榮柯對輪囷之老枿經營兩足氣韻雙高此其所)
(以為異也)三朝訓鑒圖(郭若虛圖畫見聞誌皇祐初元上勑待詔高克明等圖畫三朝盛德之事)
(人物纔及寸餘宮殿山川鑾輿儀衞咸備焉命學士李淑等編次序讃之凡一百事為十卷名丨丨丨丨丨圖)
(成復令傳摹鏤版印染頒賜大臣及近上宗室)鬭牛尾(郭若虛圖畫見聞誌馬正惠嘗得丨水丨一軸)
(云厲歸眞畫甚愛之一日展曝於書室雙扉之外有輸租莊賓適立於砌下凝玩久之既而竊哂公於青瑣間)
(見之呼問曰吾藏畫農夫安得觀而笑之有說則可無說則罪之莊賓曰某非知畫者但識眞牛其鬭也丨夾)
(於髀間雖壯夫旅力不可少開此畫牛尾舉起所以笑其失眞)一身之力併在拇指(郭若)
(虛圖畫見聞誌昔吳道子畫鍾馗衣藍衫鞹一足眇一目腰笏巾首而蓬髮以左手捉鬼以右手抉其鬼目筆)
(跡遒勁實繪事之絶格有得之以獻蜀主者蜀主甚愛重之常挂卧内一日召黃筌令觀之筌一見稱其絶手)
(蜀主因謂筌曰此鍾馗若用拇指搯其目則愈見有力試為我改之筌遂請歸私室數日看之不足乃别張絹)
(素畫一鍾馗以拇指搯其鬼目翼日并吳本一時獻上蜀主問曰向止令卿改胡為别畫筌曰道子所畫鍾馗)
(一身之力氣色眼貌俱在第二指不在拇指以故不敢輒改臣今所畫雖不迨古人然丨丨丨丨丨丨丨丨是)
(敢别畫耳蜀主嗟賞之)畫龍不點睛(宣和畫譜張僧繇嘗於金陵安樂寺丨四丨丨丨目丨謂)
(點則騰驤而去人以為誕固請點之因為落墨才及二龍果雷電破壁徐視畫已失之矣獨二龍未點睛者在)
(焉)畫外有情(宣和畫譜董展作道經變相尤為世所稱賞自非丨丨丨丨參靈酌妙入華胥之夢)
(與化人同遊何以臻此)大安博陵難兄難弟(宣和畫譜李嗣眞云丨丨丨丨丨丨丨丨)
(謂立德立本也)人物精神只在約略穠淡間(宣和畫譜翟琰早師吳道元每道元)
(畫落墨已即去多命琰布色蓋丨丨丨丨丨丨丨丨丨丨丨而道元輒許可故知琰自不凡琰布色落墨與道)
(元眞偽故未易辨也)水幾於道火應於神(宣和畫譜張南本嘗於成都金華寺大殿畫八)
(明王時有一僧遊禮至寺整衣升殿壁間見所畫火勢焰逼人驚怛幾仆時孫位以畫水得名世之論畫水火)
(之妙者獨推二子蓋丨丨丨丨而丨丨丨丨非筆端深造理窟未易於形容也)作圓光時心遊
海上(宣和畫譜杜子瓌精意道釋因畫圓光自謂得意非丹青家所及每詫於流輩曰我丨丨丨丨丨丨)
(丨丨遐想日出扶桑滄滄凉凉其狀若此故脱略筆墨使妍淡無迹宜他人所不能到也)金水張元
羅漢(宣和畫譜張元簡州金水石城山人善畫釋氏尤以羅漢得名世之畫羅漢者多取竒怪至貫休則)
(脱略世間骨相竒怪益甚元所畫得其世態之相故天下知有丨丨丨丨丨丨也)上天本樣(宣和)
(畫譜曹仲元江南李氏時為翰林待詔畫道釋鬼神嘗於建業佛寺畫上下座壁凡八年不就李氏責其緩命)
(周文矩較之文矩曰仲元繪丨丨丨丨非凡工所及故遲遲如此越明年乃成李氏特加恩撫焉杜甫謂十日)
(一水五日一石能事不受相促廹信不誣也)孫脱壁(宣和畫譜孫夢卿工畫道釋學吳生而未能少)
(變其後傳移吳本大得妙處至數丈人物本施寬闊者縮移狹隘則不過數寸悉不失其形似如以鑑取物見)
(大小遠近耳覽者神之號稱丨丨丨又云孫吳生以此可見其精絶)朱鉛多以土石為之
(宣和畫譜道士李得柔寫貌甚工落筆有生意寫神仙故實嵩岳寺唐吳道元畫壁内四眞人像其眉目風矩)
(見之使人遂欲仙去設色非畫工比所施丨丨丨丨丨丨丨丨故世俗之所不能知也)取畫龍置
水傍應時雨足(宣和畫譜曹弗興吳興人也以畫名冠絶一時溪中見赤龍天矯波間因寫以)
(獻孫皓皓賞激珍藏之至宋文帝時累月旱暵祈禱無應于是丨弗興丨丨丨丨丨丨丨丨丨)衆目助
其得失(宣和畫譜周昉寓意丹青頗馳譽當代兄皓善騎射因戰功授執金吾德宗召皓謂曰卿弟昉)
(善畫欲令畫章欽寺神卿可特言之經數月帝又諭之方就畫其珍重如此初昉落墨時徹去幄㡩使往來縱)
(觀之又寺接國門賢愚畢至或言妙處或指摘未至丨丨丨丨丨丨昉隨所聞改定月餘是非語絶遂下筆成)
(之無復瑕纇當時推為第一)大李將軍小李將軍(宣和畫譜李思訓官左武衞大將軍)
(畫皆超絶尤工山石林泉筆格遒勁得湍瀨潺湲煙霞縹緲難寫之狀天寶中明皇召思訓畫大同殿壁兼掩)
(障夜聞有水聲而明皇謂思訓通神之佳手詎非伎進乎道而不為富貴所埋沒則何能得此荒遠閒暇之趣)
(耶其子昭道同時於此亦不凡故人云丨丨丨丨丨丨丨丨大謂思訓小謂昭道也)王潑墨(宣和畫譜)
(王洽善潑墨成畫時人號為丨丨丨性嗜酒疎逸多放傲於江湖間每欲作圖畫之時必先沉酣之後解衣䃲)
(礴吟嘯鼓躍先以墨潑圖障之上乃因似其形像或為山或為石或為林或為泉者自然天成倏若造化已而)
(雲霞卷舒烟雨慘淡不見其墨汚之迹非畫史之筆墨所能到也)午景難狀(宣和畫譜張詢以畫)
(自適後至蜀中因假舘於昭覺寺為僧夢休作早午晚三景圖於壁間率取吳中山水氣象用以落墨焉唐僖)
(宗幸蜀見之歎賞彌日蓋早晚之景今昔人皆能為之而丨丨為丨丨也譬如詩人吟詠春與秋冬則著述為)
(多而夏則全少耳)有筆無墨有墨無筆(宣和畫譜荆浩博雅好古以山水專門頗得趣)
(向嘗謂吳道元丨丨而丨丨項容丨丨而丨丨浩兼二子所長而有之蓋有筆而無墨者見落筆蹊徑而少自)
(然有墨而無筆者去斧鑿痕而多變態)胸中邱壑盡在目前(宣和畫譜高克明喜遊佳)
(山水間搜竒訪古窮幽探絶終日忘歸心期得處即歸燕坐静室沈屏思慮幾與造化者遊於是落筆則丨丨)
(丨丨丨丨丨丨)鬼使送縑(宣和畫譜韓幹畫馬忽一夕有人朱衣元冠扣幹門者稱我丨丨也聞君)
(善圖良馬欲賜一匹幹立畫焚之他日有丨百丨來致謝而卒莫知其所從來是其所謂鬼使者也)陛下
内廐馬皆臣之師(宣和畫譜韓幹長安人王維一見其畫遂推奬之官止左武衞大將軍天)
(寶初明皇召幹入為供奉時陳閎乃以畫馬榮遇一時上令師之幹不奉詔他日問幹幹曰臣自有師今丨丨)
(丨丨丨丨丨丨丨也明皇於是益竒之)顫掣三過處書法存(宣和畫譜唐希雅妙於畫)
(竹作翎毛亦工初學南唐偽主李煜金錯書有一筆三過之法雖若甚瘦而風神有餘至晚年變而為畫故丨)
(丨丨丨丨丨丨丨焉)與花傳神(宣和畫譜趙昌善畫花果名重一時作折枝極有生意傅色尤造其)
(妙兼工於草蟲然雖不及花果之為勝蓋晚年自喜其所得往往深藏而不市既流落則復自購以歸之故昌)
(之畫世所難得且畫工特取其形似耳若昌之作則不特取其形似直丨丨丨丨者也)精而造疎
簡而意足(宣和畫譜葛守昌善畫花鳥跗萼枝幹與夫飛鳴態度率有生意大抵畫人為此者甚多)
(然形似少精則失之整齊筆畫太簡則失之闊略丨丨丨丨丨丨丨丨惟得於筆墨之外者知之)與杜
甫詩意相參(宣和畫譜樂士宣晚年尤工水墨縑綃數幅惟作水蓼三五枝鸂鶒一雙浮沉於滄)
(浪之間殆丨丨丨丨丨丨丨)影落縑素之間(宣和畫譜魏越國夫人王氏以淡墨寫竹整整)
(斜斜曲盡其態見者疑其丨丨丨丨丨丨也)疑風可動不筍而成(宣和畫譜文與可守)
(洋州於篔簹谷搆亭其上為朝夕遊處之地故於畫竹愈工至於月落亭孤檀欒飄發之姿丨丨丨丨丨丨丨)
(丨蓋亦進於妙者也)野王無聲詩(宣和畫譜顧野王畫草蟲尤工多識鳥獸草木之性詩人之事)
(畫亦丨丨丨丨丨也)捫之若有迹(宣和畫譜丁謙初工畫竹後兼果實園蔬傅粉淺深率有生意)
(蟲蠧殘蝕之狀具能摹寫至使人丨丨丨丨丨也)中岳壁類韓文南海碑(范公稱過)
(庭錄光禄侍居相府同晁以道往見東坡頃有從官來東坡揖坐書院中出見良久光禄於坡書笈中見一小)
(策寫云武宗元丨丨畫丨有丨丨丨丨丨丨呵呵光禄與晁再三繹之不曉坡歸疑不已晁輒發問具告曲折)
(云不知何義坡笑曰此戲言耳武宗元眞廟朝比部員外郎也畫手妙一時中岳告成召宗元圖羽儀於壁以)
(名手十餘人從行既至武獨占東壁遣羣工居西幕以幃帳羣工規模未定武乃畫一長脚幞頭執撾者在前)
(諸人愕然且怪笑之問曰比部以上命至乃畫此一人何耶武曰非爾所知既而武畫先畢其間羅列森布大)
(小臣僚下至厮役貴賤形止各當其分幾欲飛動諸人始大服南海碑首曰海於天地間為物最鉅亦何意哉)
(其後運思施設極盡竒怪宗元之畫是以似之也)渺然有數百里之勢(葉夢得避暑錄)
(話明皇幸蜀圖李思訓畫藏宗室汝南郡王仲忽家余嘗見其摹本方廣不滿二尺而山川雲物車輦人畜草)
(木禽鳥無一不具峰嶺重複徑路隐顯丨丨丨丨丨丨丨丨想見為天下名筆宣和間内府求畫甚急以其名)
(不佳獨不敢進明皇作騎馬像前後宦官宮女導從略備道旁瓜圃宮女有即圃採瓜者或諱之為摘瓜圖而)
(議者疑元稹望雲騅歌有騎騾幸蜀之語謂倉猝不應儀物猶若是盛遂欲以為非幸蜀時事者終不能改也)
摘瓜圖(見上)一筆長一丈八無接續處(劉跂暇日記楚州勝因院有曹仁熙)
(畫水有丨丨丨丨丨丨丨丨丨丨曹慶中年八十時作)氣韻蕭灑煙林清曠(王闢之澠)
(水燕談錄李成畫平遠寒林前人所未嘗為丨丨丨丨丨丨丨丨筆勢穎脱墨法精絶高妙入神古今一人眞)
(畫家百世師也)牛目中有牧童影(周輝清波雜志元章尤工臨寫在漣水時客鬻戴松牛圖)
(元章借留數日以摸本易之而不能辨後客持圖乞還眞本元章怪而問之曰爾何以别之客曰丨丨丨丨丨)
(丨丨此則無也)畫牛晝齧草欄外夜歸卧欄中(周輝清波雜志江南徐諤得丨)
(丨丨丨丨丨丨丨則丨丨丨丨持以獻後主煜煜獻闕下太宗示羣臣俱無知之者惟僧贊寧曰南倭海水或)
(淢則灘磧微露倭人拾方諸蚌腊中有餘淚數滴得之和色著物則晝隐而夜顯沃焦山時或風燒飄擊忽有)
(石落海岸得之滴水磨色染物則晝顯而夜晦)兩伯時(周輝清波雜志龍眠李伯時畫許元度王逸少)
(謝安石支道林四人像作山隂圖元度超然萬物之表見於眉睫逸少藏手袖間徐行若有所觀安石膚腴秀)
(澤著屐返首與道林語道林羸然出其後引手出相酬酢皆得其意俯仰步趨之間筆墨簡遠妙絶一時碧林)
(道人梵隆少規模伯時為余臨寫眞偽殆不辨更三十年世當不知有丨丨丨也)閩語(岳柯桯史元祐)
(間黃秦諸君子在館暇日觀畫山谷出李龍眠所作賢已圖博奕摴蒱之儔咸列焉博者六七人方据一局投)
(迸盆中五皆玈而一猶旋轉不已一人俯盆疾呼旁觀皆變色起立纖穠態度曲盡其妙相與歎賞以為卓絶)
(適東坡從外來睨之曰李龍眠天下士顧乃效丨人丨耶衆咸怪請其故東坡曰四海語音言六皆合口惟閩)
(音則張口今盆中皆六一猶未定法當呼六而疾呼者乃張口何也龍眠聞之亦笑而服)九朽一罷
(鄧椿畫繼畫家於人物必丨丨丨丨謂先以土筆撲取形似數次修改故曰九朽繼以淡墨一描而成故曰一)
(罷罷者畢事也獨忘機不假乎此落筆便成而氣韻生動每謂人曰書畫同一關捩善書者又豈先朽而後書)
(耶此蓋卓識也)照盆孩兒(鄧椿畫繼劉宗道京師人作丨丨丨丨以手指影影亦相指形影自分)
畫土神必富畫猫無鼠(鄧椿畫繼僧道宏每往人家丨丨丨其家丨丨丨丨則丨丨)
以逸為先而神妙次之(鄧椿畫繼自昔鑒賞家分品有三曰神曰妙曰能獨唐朱景眞)
(撰唐賢畫錄三品之外更增逸品其後黃休復作益州名畫記乃丨丨丨丨丨丨丨丨丨)數尺而有
萬丈之勢(陳善捫蝨新語文與可嘗有詩與東坡曰擬將一叚鵝溪絹掃取寒梢萬丈長坡戲謂與)
(可曰竹長萬丈當用絹二百五十匹知公倦於筆研願得此絹而已與可無答則曰吾言妄矣世豈有萬丈竹)
(哉坡從而賞之遂答其詩曰世間亦有千尋竹月落空庭影許長與可因以所畫篔簹偃谷竹遺坡曰此竹丨)
(丨耳丨丨丨丨丨丨)一埽(王明清揮塵第三錄宣和中蘇叔黨遊京師寓居景德寺僧房忽見快行家者)
(同一小轎至傳旨宣召亟令登車叔黨不知所以然不敢拒纔入則以物障其前惟不設頂上以小凉傘蔽之)
(二人肩之其疾如飛約行十餘里抵一修廊内侍一人自上而下引之升一小殿中上已先坐諭云聞卿是蘇)
(軾之子善畫窠石適有素壁欲煩丨丨非有他也叔黨再拜承命然後落筆湏臾而成上起身縱觀賞歎再三)
(命宮人賜奉釂酒一鍾錫賚極渥拜謝而下復循廊間登小輿而出亦不知經從所歴何地但歸來如夢復如)
(癡也)惜墨如金(陶宗儀輟耕錄作畫用墨最難但先用淡墨積至可觀處然後用焦墨濃墨分出畦)
(逕遠近故在生紙上有許多滋潤處李成丨丨丨丨是也)六要(夏文彦圖繪寶鑑丨丨氣韻兼力一也格)
(制俱老二也變異合理三也彩繪有澤四也去來自然五也師學捨短六也)粉本(夏文彦圖繪寶鑑古)
(人畫稿謂之丨丨前輩多寶蓄之蓋其草草不經意處有自然之妙宣和紹興所藏粉本多有神妙者)筆
法如春蠶吐絲(夏文彦圖繪寶鑑愷之博學有才氣丹青亦造其妙丨丨丨丨丨丨丨初見甚)
(平易且形似時或有失細視之六法兼備傅染以濃色微加點綴不求暈飾按愷之顧愷之)人物有
八面生意活動(夏文彦圖繪寶鑑吳道子筆法超妙為百代畫聖早年行筆差細中年行筆磊)
(落如蓴菜條丨丨丨丨丨丨丨丨丨其傅采於焦墨痕中略施微染自然超出縑素世謂之吳裝)吳裝
(見上)下筆皆合詩人句法(夏文彦圖繪寶鑑趙叔儺宋宗室善畫多得意於禽魚每丨丨)
(丨丨丨丨丨丨景物雖少而意常多)刀頭燕尾(夏文彦圖繪寶鑑趙光輔工畫佛道人物兼精蕃馬)
(筆鋒勁利名丨丨丨丨)清濟灌河圖(夏文彦圖繪寶鑑戚文秀工畫水筆力調暢畫丨丨丨丨)
(丨一筆長五丈自邊際起通貫於波浪之間與衆毫不失次序超騰回摺畫鑒載常州佛寺後壁有徐友畫水)
(亦名清濟貫河中有一筆尋其端末長四十丈筆法既老波浪起伏相對活動愈看愈竒)一筆長四
十丈(見上)一扇之間有十里光景(夏文彦圖繪寶鑑戰悳淳能著色山水人物甚)
(小青衫白袴烏巾黃履不遺豪髮又作紅花綠柳清江碧岫丨丨丨丨丨丨丨丨丨眞可愛也)封臂不
令私畫(夏文彦圖繪寶鑑戴琬宣政間在翰林恩寵特異工翎毛花竹嘗得入閣供奉後因求者甚衆)
(徽宗聞之丨其丨丨丨丨丨故傳世者鮮)艾竹茅梅(夏文彦圖繪寶鑑艾淑善畫竹與陳所翁同舍)
(畫龍俱得名時稱六館二妙又有茅汝元善墨梅人以丨丨丨丨為稱)六館二妙(見上)大竹
畫形小竹畫意(夏文彦圖繪寶鑑毛信卿畫竹自給號篔山杭人得其片幅轉售於市輙争取)
(之自言丨丨丨丨丨丨丨丨得法於趙牧之)左手王(夏文彦圖繪寶鑑王輝畫人物道釋頗工亦能)
(作山水草率嘗用左手描寫遂目為丨丨丨)觀飲啄以資畫筆(夏文彦圖繪寶鑑馮君道)
(畫花竹翎毛性酷嗜鵪鶉每袖飬之丨其丨丨丨丨丨丨)觀音求畫(夏文彦圖繪寶鑑賀六待詔家)
(世專畫觀音至其身於藝尤工忽丨丨化為丐者丨丨遂得眞相其名益彰)畫石飛去(伊世珍瑯)
(嬛記王維為岐王畫一大石信筆塗抺自有天然之致王寶之時罘罳間獨坐注視作山中想悠然有餘趣數)
(年之後益有精彩一旦大風雨中雷電俱作忽拔石去屋宇俱壊不知所以後見空軸乃知丨丨丨丨耳憲宗)
(朝高麗遣使言幾年月日大風雨中神嵩山上飛一竒石下有王維字印知為中國之物王不敢留遣使奉獻)
(上命羣臣以維手跡較之無豪髮差謬始知維畫神妙)雪兔(陸友仁研北雜志余平生見黃荃畫丨丨)
(凡三四本蓋偽蜀孟昶卯生每誕辰荃即畫獻也)五星真形圖(陸友仁研北雜志張可與家有)
(周昉丨丨丨丨丨昉為宣州長史日所畫其星法亦昉手自書)
御定子史精華卷一百二十一
