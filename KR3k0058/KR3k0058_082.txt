欽定四庫全書
御定子史精華卷八十二
倫常部二
父子
慈惠以教孝悌以肅(管子為人父者丨丨丨丨為人子者丨丨丨丨)和子孫屬
親戚(管子丨丨丨丨丨丨父母之常也治之以義終而復始)愛親善養思敬奉教
(管子丨丨丨丨丨丨丨丨子婦之常也以事其親終而復始)教護家事(管子丨丨丨丨父母之則)
(也)知子莫若父(管子先人有言曰丨丨丨丨丨知臣莫若君)吾子(管子大男食鹽五升)
(少半大女食鹽三升少半丨丨食鹽二升少半注吾子謂小男小女也)三務(墨子仁者之為天下度也)
(辟之無以異乎孝子之為親度也今孝子之為親度也將奈何哉曰親貧則從事乎富之人民寡則從事乎衆)
(之衆亂則從事乎治之當其於此也亦有力不足財不贍智不知然後已矣莫敢舍餘力隠謀遺利而不為親)
(為之者矣若丨丨孝子之為親度也既若此矣雖仁者之為天下度亦猶此也)年過而一國無
聘者(尹文子齊有黃公者好謙卑有二女皆國色以其美也常謙辭毁之以為醜惡醜惡之名遠布丨丨)
(丨丨丨丨丨丨衛有鰥夫特冐娶之果國色)孔子之葉(公孫龍子孔穿丨丨丨丨也)不慢
其保(慎子愛赤子丨丨丨丨)天地之委蜕(列子孫子非汝有是丨丨丨丨丨也)遺男
(列子鄰人京城氏之孀妻有丨丨始齔)以文之綸終(莊子而其子又丨丨丨丨丨注昭文之子)
(又乃終文之緒)不可觧於心(莊子子之愛親命也丨丨丨丨丨)不諛其親(莊子孝子)
(丨丨丨丨)不至乎孩而始誰(莊子舜之治天下使民心競民孕婦十月生子子生五月而能)
(言丨丨丨丨丨丨丨則人始有夭矣)以天屬(莊子林回棄千金之璧負赤子而趨或曰為其布與赤子)
(之布寡矣為其累與赤子之累多矣棄千金之璧負赤子而趨何也林回曰彼以利合此丨丨丨也)唐子
(莊子其求丨丨也而未始出域有遺類矣注唐失也)不為子媒(莊子親父丨丨其丨丨親父譽之不)
(若非其父者也)再仕而心再化(莊子曾子丨丨丨丨丨丨曰吾及親仕三釜而心樂後仕三千)
(鍾不洎吾心悲)勃豀(莊子室無空虛則婦姑丨丨)樸而不明(韓非子父子之間其禮丨丨丨)
(丨)實厚者貌薄(韓非子丨丨丨丨丨父子之禮是也)務致其福(韓非子慈母之於弱)
(子也丨丨丨丨)放麑啜羹(韓非子樂羊為魏將而攻中山其子在中山中山之君烹其子而遺之羹)
(樂羊坐於幕下而啜之盡一杯文侯謂堵師贊曰樂羊以我故而食其子之肉答曰其子而食之且誰不食樂)
(羊罷中山文侯賞其功而欵其心孟孫獵得麑使秦西巴載之持歸其母隨之而啼秦西巴弗忍而與之孟孫)
(歸至而求麑答曰余弗忍而與其母孟孫大怒逐之居三月復召以為其子傅其御曰曩將罪之今召以為子)
(傅何也孟孫曰夫不忍麑又且忍吾子乎按後漢書光武詔觀丨丨丨丨二者孰仁本此)母愛倍父
(韓非子丨之丨子也丨丨父令之行於子者十母)烹彘(韓非子曾子之妻之市其子隨之而泣其母曰)
(女還顧反為女殺彘適市來曾子欲捕彘殺之妻止之曰特與嬰兒戲耳曾子曰嬰兒非與戲也嬰兒非有知)
(也待父母而學者也聽父母之教今子欺之是教子欺也父欺子而不信其母非以成教也遂丨丨也)敬
愛致文(荀子請問為人父曰寬惠而有禮請問為人子曰丨丨而丨丨)勿面勿兒勿彊
(荀子君子之於子愛之而丨丨使之而丨丨導之以道而丨丨)衣與繆與不汝聊(荀子子路)
(問於孔子曰有人於此夙興夜寐耕耘樹藝手足腁胝以養其親然而無孝之名何也孔子曰意者身不敬與)
(辭不遜與色不順與古之人有言曰丨丨丨丨丨丨丨今夙興夜寐耕耘樹藝手足腁胝以養其親無此三者)
(則何以為而無孝之名也)不從命有三(荀子孝子所以丨丨丨丨丨從命則親危不從命則親安)
(孝子不從命乃衷從命則親辱不從命則親榮孝子不從命乃義從命則禽獸不從命則脩飾孝子不從命乃)
(敬故可以從而不從是不子也未可以從而從是不衷也明於從不從之義而能致恭敬忠信端慤以慎行之)
(則可謂大孝矣傳曰從道不從君從義不從父此之謂也故勞苦彫萃而能無失其敬災禍患難而能無失其)
(義則不幸不順見惡而能無失其愛非仁人莫能行詩曰孝子不匱此之謂也)草莽華實樹木
根心(吕氏春秋父母之於子也子之於父母也一體而兩分同氣而異息若丨丨之有丨丨也若丨丨之)
(有丨丨也雖異處而相通隱志相及痛疾相救憂思相感生則相歡死則相哀此之謂骨肉之親)一體
兩分同氣異息(見上)一父而載取名(吕氏春秋楚有直躬者其父竊羊而謁之)
(上上執而將誅之直躬者請代之將誅矣告吏曰父竊羊而謁之不亦信乎父誅而代之不亦孝乎信且孝而)
(誅之國將有不誅者乎荆王聞之乃不誅也孔子聞之曰異哉直躬之為信也丨丨丨丨丨丨焉故直躬之信)
(不若無信)遺腹子(淮南子丨丨丨不思其父無貌於心也不夢見像無形於目也)孿子(淮南子故)
(夫丨丨之相似者唯其母能知之)家老(淮南子丨丨異飯而食殊器而享子婦跣而上堂跪而斟羹非)
(不費也然而不可省者為其害義也)扶扶(揚子赤子丨丨父母瞻也)九齡與元(揚子育而不苖)
(者吾家之童烏乎丨丨而丨我丨文)含菽縕絮而致滋美其親(揚子子有丨丨丨丨)
(丨丨丨丨丨丨將以求孝也人曰偽如之何曰假儒衣書服而讀之三日不歸孰曰非儒也)折葼(揚子)
(木細枝謂之杪青齊兖冀之間謂之葼故傳曰慈母之怒子也雖丨丨笞之其惠存焉注言教在其中也)釐
孳(揚子陳楚之間凡人嘼乳而雙産謂之丨丨秦晉之間謂之僆子自關而東趙魏之間謂之孿生女謂之)
(嫁子)僆子(見上)嫁子(見上)為二親所嬌嬈(抱朴子自叙洪生晚丨丨丨丨丨丨不早)
(督以書史)六世咸有述(文中子甚矣王道難行也吾家頃銅川丨丨矣未嘗不篤於斯然亦未嘗)
(得宣其用退而丨丨丨焉則以志其道也)敬賢於請(國語夫為人子者懼不孝不懼不得且吾聞之)
(丨丨丨丨孺子勉之乎注言執恭敬愈於請求也按此里克語孺子謂申生)臣子午可(國語祁奚)
(辭於軍尉公問焉曰孰可對曰丨之丨丨丨人有言曰擇臣莫若君擇子莫若父午之少也婉以從令游有鄉)
(處有所好學而不戲)丈夫子(戰國策非徒不愛子也又不愛丨丨丨獨甚)投杼(戰國策昔者曾)
(子處費費人有與曾子同名族者而殺人人告曾子母曰曾參殺人曾子之母曰吾子不殺人織自若有頃焉)
(人又曰曾參殺人其母尚織自若也頃之一人又告之曰曾參殺人其母懼丨丨踰墻而走)倚門倚
閭(戰國策王孫賈年十五事閔王王出走失王之處其母曰女朝出而晚來則吾丨丨而望女暮出而不還)
(則吾丨丨而望女今事王王出走女不知其處女尚何歸)息女(史記高祖紀吕公曰臣少好相人相人多)
(矣無如季相願季自愛臣有丨丨願為季箕帚妾)當代父後(史記漢文帝紀因賜天下丨丨丨丨)
(者爵各一級)家督(史記越世家家有長子曰丨丨)枝屬(史記五宗世家勝為人樂酒好内有子丨)
(丨百二十餘人)極欲十日而更(史記陸賈傳病免家居以好畤田地善可以家焉有五男廼出)
(所使越得槖中裝賣千金分其子子二百金令為生産陸生常安車駟馬從歌舞鼓琴瑟侍者十人寳劍直百)
(金謂其子曰與汝約過汝汝給吾人馬酒食丨丨丨丨丨丨所死家得寳劍車騎侍從者一歲中往來過他客)
(率不過再三過數見不鮮無久慁公為也按漢書極欲作極飲恐欲為飲字之訛非史漢異文也)建老
白首萬石君尚無恙(史記萬石君傳建元二年郎中令王臧以文學獲罪皇太后以為儒)
(者文多質少今萬石君家不言而躬行乃以長子建為郎中令少子慶為内史丨丨丨丨丨丨丨丨丨丨建為)
(郎中令每五日洗沐歸謁親入子舍竊問侍者取親中帬廁牏身自浣滌復與侍者不敢令萬石君知以為常)
取親中帬廁牏身自浣滌(見上)非此母不生此子(史記張湯傳湯)
(死家産直不過五百金皆所得奉賜無他業昆弟諸子欲厚葬湯湯母曰湯為天子大臣被汙惡言而死何厚)
(葬乎載以牛車有棺無槨天子聞之曰丨丨丨丨能丨丨丨)女孫(史記陳丞相世家戶牖富人有張負)
(張負丨丨五嫁而夫輒死人莫敢娶平欲得之)所子(漢書宣帝紀封賀丨丨弟子侍中中郎將彭祖為陽)
(都侯注師古曰所子者言養弟子㠯為子)子同産子(漢書平帝紀令諸侯王公列侯關内侯亡子而)
(有孫若丨丨丨丨者皆得以為嗣注師古曰子同産子者謂養昆弟之子為子者)仄室(漢書賈誼傳非)
(有丨丨之埶以豫席之也注應邵曰禮卿大夫之支子為側室)霍氏衰張氏興(漢書張安世傳)
(初安世長子千秋與霍光子禹俱為中郎將將兵隨度遼將軍范明友擊烏桓還謁大將軍光問千秋戰鬭方)
(略山川形勢千秋口對兵事畫地成圖無所忘失光復問禹禹不能記曰皆有文書光由是賢千秋以禹為不)
(材歎曰丨丨世丨丨丨丨矣)居父官府不敢當舊位(漢書杜延年傳五鳳中徵入為)
(御史大夫延年丨丨丨丨丨丨丨丨丨坐卧皆易其處)父子經明行脩(漢書王吉傳初吉兼)
(通五經能為騶氏春秋以詩論語教授好梁邱賀說易令子駿受焉駿以孝廉為郎左曹陳咸薦駿賢丨丨丨)
(丨丨丨宜顯以厲俗)愛女甚於男(漢書張禹傳禹每病輒以起居聞車駕自臨問之上親拜禹牀)
(下禹頓首謝恩歸誠言老臣有四男一女丨丨丨丨丨遠嫁為張掖太守蕭咸妻不勝父子私情思與相近上)
(即時徙咸為弘農太守乂禹小子未有官上臨候禹禹數視其小子上即禹牀下拜為黃門郎給事中)數
視其小子(見上)夭夭申申(漢書叙傳萬石温温幼寤聖君宜爾子孫丨丨丨丨注師古曰)
(此言萬石子孫既多又皆和睦按夭夭申申語雖本論語而用於父子者惟此故錄之)民母(漢書衞青)
(傳青為侯家人少時歸其父父使牧羊丨丨之子皆奴畜之不㠯為兄弟數注服虔曰民母嫡母也)見畫
常拜(漢書金日磾傳日磾母教誨兩子甚有法度上聞而嘉之病死詔圖畫於甘泉宫署曰休屠王閼氏)
(日磾每丨丨丨丨鄉之涕泣然後廼去)尊章(漢書廣川王傳背丨丨嫖㠯忽注師古曰尊章猶言舅姑)
(也今關中俗婦呼舅姑為鍾鍾者章聲之轉也)耳孫(漢書平帝紀封宣帝丨丨信等三十六人皆為列侯)
鼻祖(漢書揚雄傳有周氏之蟬嫣兮或丨丨於汾隅注劉德曰鼻始也師古曰雄自言系出周氏而食采)
(於揚故云始祖於汾隅也)風類(漢書韓延夀傳延夀且死屬其子勿為吏以己為戒子皆以父言去官不)
(仕至孫威廼復為吏至將軍威亦多恩信能拊衆得士死力威又坐奢僭誅延夀之丨丨也)十三人
各守一蓺(後漢書鄧禹傳禹内文明篤行淳備事母至孝天下既定常欲遠名埶有子丨丨丨丨丨)
(丨丨)忠臣之子復為司隸(後漢書鮑昱傳拜司隸校尉詔昱詣尚書使封胡降檄光武遣)
(小黃門問昱有所怪不對曰臣聞故事通官文書不著姓又當司徒露布怪使司隸下書而著姓也帝報曰吾)
(固欲令天下知丨丨丨丨丨丨丨丨也)大小太常(後漢書桓郁傳初榮受朱普學章句四十萬言)
(浮辭繁長多過其實及榮入授顯宗減為二十三萬言郁復刪省定成十二萬言由是有桓君丨丨丨丨章句)
(子普嗣傳爵至曾孫郁中子焉能世傳其家學)世傳家學(見上)小國侯(後漢書東海恭王傳)
(天恩愍哀以臣無男之故處臣三女丨丨丨此臣宿昔常計注即婦人封侯也若吕后之妹吕須封為明光侯)
(蕭何夫人封為酇侯之類)公卿詣府上壽(後漢書張酺傳酺雖在公位而父常居田里酺每有)
(遷職輒一詣京師常來候酺適會歲節丨丨罷朝俱丨酺丨舉酒丨丨極歡卒日衆人皆慶羡之)勇乃
負荷(後漢書班勇傳延光二年夏復以勇為西域長史將兵五百人出屯柳中明年正月勇至樓蘭以鄯)
(善歸附特加三級而龜兹王白英猶自疑未下勇開以恩信白英乃率姑墨温宿自縳詣勇降勇因發其兵步)
(騎萬餘人到車師前王庭擊走匃奴伊蠡王於伊和谷收得前部五千餘人於是前部始復開通還屯田柳中)
(四年秋勇發敦煌張掖酒泉六千騎及鄯善疏勒車師前部兵擊後部王軍就大破之首虜八千餘人馬畜五)
(萬餘頭捕得軍就及匃奴持節使者將至索班没處斬之以報其恥傳首京師永建元年更立後部故王子加)
(特奴為王勇又使別校誅斬東且彌王亦更立其種人為王於是車師六國悉平其冬勇發諸國兵擊匃奴呼)
(衍王呼衍王亡走其衆二萬餘人皆降捕得單于從兄勇使加特奴手斬之以結車師匃奴之隙北單于自將)
(萬餘騎入後部至今且谷勇使假司馬曹俊馳救之單于引去俊追斬其貴人骨都侯於是呼衍王遂徙居枯)
(梧河上是後車師無復虜跡城郭皆安贊定遠慷慨專功西遐坦步葱雪咫尺龍沙慬亦抗憤丨丨丨丨注軍)
(就名也按索班敦煌長史為北單于與車師後部所殺)使後世稱為清白吏子孫
(後漢書楊震傳性公廉不受私謁子孫常蔬食步行故舊長者或欲令為開産業震不肯曰丨丨丨丨丨丨丨)
(丨丨丨以此遺之不亦厚乎)䑛犢(後漢書楊彪傳子修為曹操所殺操見彪問曰公何瘦之甚對曰愧)
(無日磾先見之眀猶懷老牛丨丨之愛操為之改容)主簿楊會吾之程嬰(後漢書傅燮傳)
(賊遂進圍漢陽城中兵少糧盡爕猶固守時北胡騎數千隨賊攻郡皆夙懷燮恩共於城外叩頭求送燮歸鄉)
(里子幹年十三從在官舍知燮性剛有高義恐不能屈志以免進諫曰國家昏亂遂令大人不容於朝今天下)
(已叛而兵不足自守鄉里羌胡先佩恩德欲令棄郡而歸願必許之徐至鄉里率厲義徒見有道而輔之以濟)
(天下言未終燮慨然而歎呼幹小字曰別成汝知吾必死邪盖聖達節次守節且殷紂之暴伯夷不食周粟而)
(死仲尼稱其賢今朝廷不甚殷紂吾德亦豈絶伯夷世亂不能養浩然之志食祿又欲避其難乎吾行何之必)
(死於此汝有才智勉之丨丨丨丨丨丨丨丨也幹哽咽不能復言左右皆泣下)改其里曰高陽
(後漢書荀淑傳初荀氏舊里名西豪潁隂令渤海苑康以為昔高陽氏有才子八人今荀氏亦有八子故丨丨)
(丨丨丨丨里)竟夕不眠(後漢書第五倫傳或問倫曰公有私乎對曰吾兄子常病一夜十往退而)
(安寢吾子有疾雖不省視而丨丨丨丨若是者豈可謂無私乎)三君(後漢書陳紀傳弟諶字季方與紀齊)
(德同行父子並著齊名時號丨丨按三君謂寔紀諶)公慙卿卿慙長(後漢書陳紀傳建安初袁)
(紹為太尉讓於紀紀不受拜大鴻臚年七十一卒於官子羣為魏司空天下以為丨丨丨丨丨丨按公謂羣卿)
(謂紀長謂紀父寔)使勤貴寵者此母(後漢書馮勤傳勤母年八十每會見詔敕勿拜令御)
(者扶上殿謂諸王曰丨丨丨丨丨丨丨也其見親重如此)截肉未嘗不方斷葱以寸
為度(後漢書陸續傳是時楚王英謀反隂疏天下善士及楚事覺顯宗得其錄有尹興名乃徵興詣廷尉)
(獄續與主簿梁宏功曹史駟勲及掾史五百餘人詣洛陽詔獄就考諸吏不堪痛楚死者大半唯續宏勲掠考)
(五毒肌肉消爛終無異辭續母遠至京師覘候消息獄事特急無緣與續相聞母但作饋食付門卒㠯進之續)
(雖見考苦毒而辭色慷慨未嘗易容唯對食悲泣不能自勝使者怪而問其故續曰母來不得相見故泣耳使)
(者大怒㠯為門卒通傳意氣召將案之續曰因食餉羹識母所自調和故知來耳非人告也使者問何以知母)
(所作乎續曰母嘗丨丨丨丨丨丨丨丨丨丨丨丨是以知之使者問諸謁舍續母果來于是隂嘉之上書說續)
(行狀帝即赦興等事還鄉里禁錮終身續以老病卒)噬指心動(後漢書周磐傳順少孤養母嘗出求)
(薪有客卒至母望順不還廼丨其丨順即丨丨棄薪馳歸跪問其故母曰有急客來吾噬指以悟汝耳按順蔡)
(順)小同(後漢書鄭康成傳康成唯有一子益恩孔融在北海舉為孝廉及融為黃中所圍益恩赴難隕)
(身有遺腹子康成以其手文似己名之曰丨丨)怪卿志膽敢爾(後漢書廉范傳後辟公府會薛)
(漢坐楚王事誅故人門生莫敢視范獨往收歛之吏以聞顯宗大怒召范入詰責曰薛漢與楚王同謀交亂天)
(下范公府掾不與朝廷同心而反收歛罪人何也范叩頭曰臣無状愚戇以為漢等皆已伏誅不勝師資之情)
(罪當萬坐帝怒稍觧問范曰卿廉頗後邪與右將軍襃大司馬丹有親屬乎范對曰襃臣之曾祖丹臣之祖也)
(帝曰丨丨丨丨丨丨因貰之由是顯名)死後必復致大鳥(後漢書楊震傳震五子長子牧)
(富波相牧孫竒靈帝時為侍中帝嘗從容問竒曰朕何如桓帝對曰陛下之於桓帝亦猶虞舜比德唐堯帝不)
(悦曰卿強項真楊震子孫丨丨丨丨丨丨丨矣)遺安(後漢書龐公傳龐公者南郡襄陽人也居峴山之南)
(未嘗入城府夫妻相敬如賓荆州刺史劉表數延請不能屈乃就候之曰夫保全一身孰若保全天下乎龐公)
(笑曰鴻鵠巢於高林之上暮而得所棲黿鼉穴於深淵之下夕而得所宿夫趨舍行止亦人之巢穴也且各得)
(其棲宿而已天下非所保也因釋耕於隴上而妻子耘於前表指而問曰先生若居畎畆而不肯官祿後世何)
(以遺子孫乎龐公曰世皆遺之以危今獨丨之以丨雖所遺不同未為無所遺也表歎息而去後遂擕其妻子)
(登鹿門山因采藥不返)雙珠近出老蚌(魏志荀彧傳注孔融與韋康父端書曰前日元將來)
(淵才亮茂雅度弘毅偉世之器也昨日仲將又來懿性貞實文愍篤誠保家之主也不意丨丨丨丨丨丨甚珍)
(貴之)臣父清恐人知臣清恐人不知(魏志胡質傳注晉陽秋曰晉武帝謂威曰)
(卿清孰與父清威對曰臣不如也帝曰以何為不如對曰丨丨丨丨丨丨丨丨丨丨丨丨是臣不如者遠也按)
(威質子)名依謙實(魏志王昶傳昶為其兄子及子作丨字皆丨丨丨以見其意故兄子默字處靜)
(沈字處道子渾字元冲深字道冲)屏風隔座(吳志三嗣主傳注吴錄曰孫休時紀陟父亮為尚書)
(令而陟為中書令每朝會詔以丨丨丨其丨)父書跪讀每句應諾(吴志顧雍傳注吳書)
(曰顧悌每得丨丨常灑掃整衣服更設几筵舒書其上拜丨丨之丨丨丨丨畢復再拜)懷橘(吴志陸績)
(傳績年六歲於九江見袁術術出橘績懷三枚去拜辭墮地術謂曰陸郎作賓客而丨丨乎績跪答曰欲歸遺)
(母術大竒之)母孫二人更相為命(蜀志楊戲傳注李密上書曰臣無祖母無以至今日)
(祖母無臣亦無以終餘年丨丨丨丨丨丨丨丨是以區區不敢廢遠)乞畱供養(晉書高陽王珪傳泰)
(始六年入朝以父孚年高丨丨丨丨)荀令君子(晉書荀顗傳魏時以父勲除中郎宣帝輔政見顗竒)
(之曰丨丨丨之丨也擢拜散騎侍郎)濬沖清賞非卿倫(晉書王戎傳阮籍與渾為友戎年十)
(五隨渾在郎舍戎少籍二十歲而籍與之交籍每適渾俄頃輒去過視戎良久然後出謂渾曰丨丨丨丨丨丨)
(丨也共卿言不如共阿戎談按渾王戎父)共卿言不如共阿戎談(見上)皆國士
(晉書武陔傳同郡劉公榮有知人之鑒常造周周見其三子焉公榮曰丨丨丨也元夏最優有輔佐之才陳力)
(就列可為亞公叔夏季夏不減常伯納言也按陔字元夏)男入九地之下女上九天
之上(晉書胡奮傳泰始末武帝怠政事而耽於色大採擇公卿女以充六宫奮女選入為貴人奮唯有一)
(子為南陽王友早亡及聞女為貴人哭曰老奴不死唯有二兒丨丨丨丨丨丨丨丨丨丨丨丨)大郎(晉書)
(王悦傳導性儉節帳下甘果爛敗令棄之云勿使丨丨知)忠孝萃於一門(晉書卞壺傳改贈壺)
(侍中驃騎將軍開府儀同三司謚曰忠貞祠以太牢贈世子眕散騎侍郎眕弟盱奉車都尉眕母裴氏撫二子)
(尸哭曰父為忠臣汝為孝子夫何恨乎徵士翟湯聞之歎曰父死於君子死於父丨丨之道丨丨丨丨)抱
置膝上(晉書王述傳温欲為子求婚於坦之及還家省父而述愛坦之雖長大猶丨丨丨丨坦之因言)
(温意述大怒遽排下曰汝竟癡邪詎可畏温面而以女妻兵也坦之乃辭以他故温曰此尊君不肯耳遂止)
廢蓼莪之篇(晉書王裒傳讀詩至哀哀父母生我劬勞未嘗不三復流涕門人受業者並丨丨丨)
(丨丨)重光累徽(晉書韋謏傳嘗謂伯陽曰我高我曾丨丨丨丨我祖我考父父子子汝為我對正值)
(惡抵伯陽曰伯陽之不肖誠如尊教尊亦正值軟抵耳按伯陽謏子)枕戈泣血志在復讐
(晉書桓温傳彜為韓晃所害涇令江播豫焉温時年十五丨丨丨丨丨丨丨丨至年十八會播已終子彪兄弟)
(三人居喪置刃杖中以為温備温詭稱弔賓得進刃彪於廬中并追二弟殺之按彜桓温父)九州伯
五湖長(晉書桓元傳太元末出補義興太守鬱鬱不得志嘗登高望震澤歎曰父為丨丨丨兒為丨丨)
(丨棄官歸國)客為之起(晉書裴秀傳秀母微賤嫡母宣氏不之禮嘗使進饌於丨見者皆丨丨丨)
(秀母曰微賤如此當應為小兒故也宣氏知之後遂止)被髮從車(晉書荀崧傳王彌入洛崧與百)
(官奔於密未至而母亡賊追將及同旅散走崧丨丨丨丨守喪號泣賊至棄其母尸於地奪車而去崧被四創)
(氣絶至夜方蘇葬母於密山)作筥養母(晉書庾衮傳父亡丨丨賣以丨丨母見其勤曰我無所食)
(對曰母食不甘衮將何居母感而安之)參問日再三(晉書苻融載記性至孝初届冀州遣使丨)
(丨其母動止或丨有丨丨堅以為煩月聽一使)此兒異衆(晉書衛玠傳玠字叔寳年五歲風神秀異)
(祖父瓘曰丨丨有丨於丨顧吾年老不見其長成耳)豈宜以子戲父(晉書張憑傳祖鎮蒼梧太)
(守憑年數歲鎮謂其父曰我不如汝有佳兒憑曰阿翁丨丨丨丨丨丨邪)我尚生瑍瑍那得
不生靈運(晉書謝元傳子瑍嗣秘書郎早卒子靈運嗣瑍少不慧而靈運文藻豔逸元嘗稱曰丨丨)
(丨丨丨丨丨丨丨丨丨按宋書作我乃生瑍瑍那得生靈運玩文義晉書為長)執硯涕泣(晉書范喬)
(傳年二歲祖馨臨終撫喬首曰恨不見汝成人因以所用硯與之至五歲祖母以告喬喬便丨丨丨丨)報
劉日短(晉書李密傳泰始初詔徵為太子洗馬密以祖母年高無人奉養遂不應命乃上疏曰臣密今)
(年四十有四祖母劉今年九十有六是臣盡節於陛下之日長而丨養丨之丨丨也烏鳥私情願乞終養)此
兒當及其曾祖(晉書荀勖傳勖依於舅氏岐嶷夙成年十五歲能屬文從外祖魏太傅鍾繇曰)
(丨丨丨丨丨丨丨)王猛之孫將門有將(宋書王鎮惡傳廣固之役或薦鎮惡於高祖時)
(鎮惡為天門臨澧令即遣召之既至與語甚異焉因留宿明旦謂諸佐曰鎮惡丨丨丨丨所謂丨丨丨丨也)
查梨(宋書張敷傳敷小名丨父邵小名丨文帝戲之曰查何如梨敷曰梨為百果之宗查何可比)我
雖田舍老公樂聞鼓角(宋書張興世傳父仲子由興世致位給事興世欲將往襄陽愛)
(戀鄉里不肯去嘗謂興世丨丨丨丨丨丨丨丨丨丨可送一部行田時吹之興世素恭謹畏法憲譬之曰此是)
(天子鼓角非田舍老公所吹)林下正始餘風(宋書羊元保傳戎二弟太祖並賜名曰咸曰粲)
(謂元保曰欲令卿二子有丨丨丨丨丨丨)深中夙敏方成佳器(宋書謝弘微傳童幼時精)
(神端審時然後言所繼叔父混名知人見而異之謂思曰此兒丨丨丨丨丨丨丨丨有子如此足矣按思弘微)
(父)以女為貞列將軍(宋書王華傳晉隆安初王恭起兵討王國寳時廞丁母憂在家恭檄)
(令起兵廞即聚衆應之丨丨丨丨丨丨丨以女人為官屬)歲中不過一再相見(宋書王敬)
(弘傳敬弘見兒孫丨丨丨丨丨丨丨丨見輒克日恢之嘗請假還東定省敬弘克日見之至日輒不果假日將)
(盡恢之乞求奉辭敬弘呼前既至閤復不見恢之於閤外拜辭流涕而去)平生不喜見要人
今不幸見汝(宋書顔延之傳子竣既貴重權傾一朝凡所資供延之一無所受器服不改宅宇如)
(舊常乘羸牛笨車逢竣鹵簿即屏往道側又好騎馬遨游里巷遇知舊輙據鞍索酒得酒必穨然自得常語竣)
(曰丨丨丨丨丨丨丨丨丨丨丨丨竣起宅謂曰善為之無令後人笑汝拙也)竣得臣筆測得
臣文(宋書顔竣傳竣光禄大夫延之子也太祖問延之卿諸子誰有卿風對曰丨丨丨丨丨丨丨丨㚟得)
(臣義躍得臣酒按南史躍得臣酒下有何尚之嘲曰誰得卿狂答曰其狂不可及語)㚟得臣義躍
得臣酒(見上)名義恭子為伯禽名竣子為辟疆(宋書顔竣傳先是竣)
(未有子而大司馬江夏王義恭諸子為元凶所殺至是並各産男上自為制名丨丨丨丨丨丨丨以比魯公伯)
(禽周公旦之子也丨丨丨丨丨丨以比漢侍中張良之子)乳汁驚出(宋書朱脩之傳初脩之母聞其)
(被圍既久常憂之忽一旦丨丨丨丨母號泣告家人曰吾今已老忽復有乳汁斯不祥矣吾兒其不利乎後問)
(至脩之果以此日䧟没)尊上(宋書何子平傳事母至孝揚州辟從事史母本側庶籍注失實年未及養)
(而籍年已滿便去職歸家時鎮軍將軍顧覬之為州上綱謂曰丨丨年實未八十親故所知州中差有微祿當)
(啟相留子平曰公家正取信黃籍籍年既至便應扶侍私庭何容以未滿苟冐榮利且歸養之願又切微情覬)
(之益重之)籍年既至便應扶侍私庭(見上)既見其生實欲其可
(宋書陶潛傳顧慙華鬢負景隻立三千之罪無後其急我誠念哉&KR0561;聞爾泣卜云嘉日占爾良時名爾曰儼字)
(爾求思温恭朝夕念兹在兹尚想孔伋庶其企而厲夜生子遽而求火凡百有心奚待於我丨丨丨丨丨丨丨)
(丨人亦有言斯情無假日居月諸漸免于孩福不虛至禍亦易來夙興夜寐願爾斯才爾之不才亦已焉哉)
戴碩子三兒敵陳載三千萬錢(宋書戴法興傳父碩子販紵為業法興二兄延)
(夀延興並修立延夀善書法興好學山隂有陳載者家富有錢三千萬鄉人咸云丨丨丨丨丨丨丨丨丨丨丨)
(丨)莫賀郎(宋書鮮卑吐谷渾傳遂立子視連為世子委之事號曰丨丨丨莫賀宋言父也)貎類
中郎性似文靖(宋書謝弘微傳時有蔡湛之者及見謝安兄弟謂人曰弘微丨丨丨丨而丨丨)
(丨丨)當得一子(齊書周盤龍傳上遣軍主成買戌甬城謂人曰我今作甬城戌我兒丨丨丨丨或問)
(其故買曰甬城與虜同岸危險具多我豈能使虜不敢南向我若不没虜則應破虜兒不作孝子便當作世子)
(也)父子兩匹騎縈攪數萬人(齊書周盤龍傳盤龍子奉叔單馬率二百餘人䧟陣)
(虜萬餘騎張左右翼圍繞之一騎走還報奉叔已没盤龍方食棄筯馳馬奮矟直奔虜素畏盤龍驍名即時披)
(靡時奉叔已大殺虜得出在外盤龍不知乃衝東擊西奔南突北衆莫敢當奉叔見其父久不出復躍馬入陣)
(丨丨丨丨丨丨丨丨丨丨虜衆大敗盤龍父子由是名播北國)節歲問訊皆先克日(齊書)
(王延之傳延之家訓方嚴不妄見子弟雖丨丨丨丨丨丨丨丨子倫之見兒子亦然)殊有鳳毛(齊書)
(謝超宗傳好學有文詞盛得名譽觧褐奉朝請新安王子鸞孝武帝寵子超宗以選補王國常侍王母殷淑儀)
(卒超宗作誄奏之帝大嗟賞曰超宗丨丨丨丨恐靈運復出)靈運復出(見上)今世曾子
(齊書劉瓛傳瓛有至性祖母病疽經年手持膏藥漬指為爛母孔氏甚嚴明謂親戚曰阿稱便是丨丨丨丨阿)
(稱瓛小字也)名兒為風月景山水(齊書謝[卄瀹]傳[卄瀹]四兄颺朏顥嵸世謂謝莊丨丨丨丨)
(丨丨丨丨)才識可嘉足懋先基(齊書袁彖傳父覬武陵太守彖少有風氣好屬文舉秀才)
(歴諸王府參軍不就覬臨終與兄顗書曰史公丨丨丨丨丨丨丨丨矣史公彖之小字也)劉公不亡
(齊書劉繪傳父勔宋末權貴門多人客使繪與之共語應接流暢勔喜曰汝後若束帶立朝可與賓客言矣觧)
(褐著作郎太祖太尉行参軍事太祖見而歎曰丨丨為丨丨矣)太邱之召元方方之為
劣(齊書杜栖傳徵士京産子也同郡張融與京産相友每相造言論栖常在側融指栖曰昔陳丨丨丨丨丨)
(丨丨丨丨丨以今方古古人何貴栖出京師從儒士劉瓛受學善清言能彈琴飲酒名儒貴遊多敬待之中書)
(郎周顒與京産書曰賢子學業清標後來之秀嗟慕之懷豈知云已所謂人之英彦若已有之也)學業
清標後來之秀(見上)常遣減油滅火(梁書沈約傳孤貧篤志好學晝夜不倦母)
(恐其以勞生疾丨丨丨丨丨丨而晝之所讀夜輒誦之遂博通羣籍)吾家千金(梁書謝朏傳年十歲)
(能屬文莊遊土山賦詩使朏命篇朏攬筆便就瑯琊王景文謂莊曰賢子足稱神童復為後來特達莊笑因撫)
(朏背曰真丨丨丨丨)以身蔽刃(梁書張稷傳稷長女楚瑗適會稽孔氏無子歸宗至稷見害女丨丨)
(丨丨先父卒)乾蔭(梁書袁昂傳夙以不天幼傾丨丨資敬未奉過庭莫承)引騶清道悲
感不勝(梁書王僧孺傳除遊擊將軍兼御史中丞僧孺幼貧其母鬻紗布以自業嘗携僧孺至市道遇)
(中丞鹵簿驅廹溝中及是拜日丨丨丨丨丨丨丨自丨)始驗康公積善之慶(梁書蕭幾)
(傳湘州刺史楊公則曲江之故吏也每見幾謂人曰康公此子可謂桓靈寳出及公則卒幾為之誄時年十五)
(沈約見而竒之謂其舅蔡撙曰昨見賢甥楊平南誄文不減希逸之作丨丨丨丨丨丨丨丨)氣骨似
我(梁書邱遲傳父靈鞠有才名仕齊官至大中大夫遲八歲便屬文靈鞠嘗謂丨丨丨丨)已見今
徐勝前徐後謝何必愧前謝(梁書謝幾卿傳普通六年詔西昌侯藻北侵擢為軍)
(師長史與僕射徐勉别勉云淮淝之役前謝已著竒功未知今謝何如幾卿應聲曰丨丨丨丨丨於丨丨丨丨)
(丨丨丨於丨丨)嘉樹為憲之種(梁書顧憲之傳遷給事黃門侍郎兼尚書吏部郎中宋世其祖)
(覬之嘗為吏部於庭植丨丨謂人曰吾丨丨丨丨耳至是憲之果為此職)文體翩翩無忝爾
祖(陳書沈衆傳祖約梁特進父旋梁給事黃門侍郎衆好學頗有文才起家梁鎮衛南平王法曹参軍太子)
(舍人是時梁武帝制千字詩衆為之注觧與陳郡謝景同時召見於文德殿帝令衆為竹賦賦成奏之帝手勅)
(答曰卿丨丨丨丨可謂丨丨丨丨)必荷門基(陳書陸瓊傳丁父憂毁瘠有至性從祖襄歎曰此兒)
(丨丨丨丨所謂一不為少)外蔭(陳書謝貞傳少罹酷罰十四傾丨丨)進退不入(南史謝朏傳宋)
(明帝嘗敕朏與謝鳳子超宗從鳳莊門入二人俱至超宗曰君命不可以不往乃趨而入朏曰君處臣以禮丨)
(丨丨丨時人兩稱之以比王尊王陽)得無貽厥之力(南史到溉傳子鏡鏡子藎早聰慧位尚書)
(殿中郎嘗從武帝幸京口登北顧樓賦詩藎受詔便就上以示溉曰藎定是才子翻恐卿從來文章假手於藎)
(因賜絹二十疋後溉每和御詩上輙手詔戲溉曰丨丨丨丨丨丨乎)百不為多一不為少
(南史任昉傳幼而聰敏早稱神悟四歲誦詩數十篇八歲能屬文自製月儀辭義甚美褚彦回嘗謂遥曰聞卿)
(有令子相為喜之所謂丨丨丨丨丨丨丨丨由是聞聲藉甚)不湏苦教(魏書穆壽傳夀與崔浩等)
(輔政人皆敬浩壽獨凌之又自恃位任以為人莫已及謂其子師曰但令吾兒及我亦足勝人丨丨丨丨之)
郊祀並乘軒軺(魏書崔浩傳太宗初拜博士祭酒賜爵武城子常授太宗經書每至丨丨父子)
(丨丨丨丨時人榮之)昔有一祁今有二奚(魏書房堅傳太和初高祖擢為秘書郎遷司空)
(諮議齊州大中正高祖臨朝令諸州中正名舉所知千秋與幽州中正陽尼各舉其子高祖曰丨丨丨丨名垂)
(往史丨丨丨丨當聞來牒)同氣異息(魏書竇瑗傳子於父母丨丨丨丨終天靡報在情一也)兄
兄(北齊書南陽王綽傳綽兄弟皆呼父為丨丨嫡母為家家乳母為姊姊婦為妹妹)聞有所生
欲得暫見(北齊書趙郡王琛子叡傳叡小名湏拔生三旬而孤聰慧夙成特為高祖所愛養於宫中)
(令游孃母之恩同諸子魏興和中襲爵南趙郡公至四歲未嘗識母其母則魏華陽公主也有鄭氏者叡母之)
(從母姊妹之女戲語叡曰汝是我姨兒何因倒親游氏叡因問訪遂精神不怡高祖甚以為怪疑其感疾欲命)
(醫看之叡對曰兒無患苦但丨丨丨丨丨丨丨丨高祖驚曰誰向汝道耶叡具陳本末高祖命元夫人令就宫)
(與叡相見叡前跪拜因抱頭大哭高祖甚以悲傷語平秦王曰此兒天生至孝我兒子無有及者遂為休務一)
(日)此兒恬裕有我家風(北齊書楊愔傳學庭前有柰樹實落地羣兒咸爭之愔頽然獨)
(坐其季父暐適入學舘見之大用嗟異顧謂賓客曰丨丨丨丨丨丨丨丨)推燥居濕咽苦吐
甘(舊唐書禮儀志子之於母慈愛特深非母不生非母不育丨丨丨丨丨丨丨丨生養勞瘁恩斯極矣)各
得父一絶(舊唐書宋之問傳世人以之問父為三絶之問以文詞知名弟之悌有勇力之遜善書議)
(者云丨丨丨之丨丨)累朝盛典出父子手(舊唐書賈至傳至天寳末為中書舍人祿山之)
(亂從上皇幸蜀時肅宗即位於靈武上皇遣至為傳位册文上皇覽之歎曰昔先帝遜位於朕册文則卿之先)
(父所為今朕以神器大寳付儲君卿又當演誥丨丨丨丨丨卿丨丨之丨可謂難矣)御前得蒲萄
遺母(舊唐書陳叔達傳嘗賜食於丨丨丨丨丨執而不食高祖問其故對曰臣母患口乾求之不能致欲)
(歸以丨丨高祖喟然流涕曰卿有母可遺乎因賜物百叚)克傳弓冶(舊唐書趙道興傳趙道興者甘)
(州酒泉人隋右武候大將軍才之子也道興貞觀初歴遷左武候中郎將明閑宿衛號為稱職太宗嘗謂之曰)
(卿父為隋武候將軍甚有當官之譽卿今丨丨丨丨可謂不墜家聲因授右武候將軍賜爵天水縣子其父時)
(廨宇仍舊不改時人以為榮)父子同掌樞密(舊唐書蘇瓌傳神龍中累遷給事中加修文舘)
(學士俄拜中書舍人尋而頲父同中書門下三品丨丨丨丨丨丨時以為榮機事填委文誥皆出頲手中書令)
(李嶠歎曰舍人思如湧泉嶠所不及也)頲過其父(舊唐書蘇瓌傳開元四年遷紫微侍郎同紫微)
(黃門平章事與侍中宋璟同知政事璟剛正多所裁斷頲皆順從其美若上前承旨敷奏及應對則頲為之助)
(相得甚悦璟嘗謂人曰吾與蘇家父子前後同時為宰相僕射長厚誠為國器若獻可替否罄盡臣節斷割吏)
(事至公無私即丨丨丨丨也)白雲親所居(舊唐書狄仁傑傳仁傑授并州都督府法曹其親在)
(河陽别業仁傑赴并州登太行山南望見丨丨孤飛謂左右曰吾丨丨丨在此雲下瞻望佇立久之雲移乃行)
好消息惡消息(舊唐書崔元暐傳其母盧氏嘗誡之曰吾見姨兄屯田郎中辛元馭云兒子從)
(宦者有人來云貧乏不能存此是丨丨丨若聞貲貨充足衣馬輕肥此丨丨丨吾常重此言以為確論比見親)
(表中仕宦者多將錢物上其父母父母但知喜悦竟不問此物從何而來必是禄俸餘資誠亦善事如其非理)
(所得此與盗賊何别縱無大咎獨不内愧於心孟母不受魚鮓之饋盖為此也汝今坐食祿俸榮幸已多若其)
(不能忠清何以戴天覆地孔子云雖日殺三牲之養猶為不孝又曰父母惟其疾之憂特宜修身潔已勿累吾)
(此意之元暐遵奉母氏教誡以清謹見稱)卿之令子朕之直臣(舊唐書鄭餘慶傳子瀚為)
(右補闕獻疏切直人為危之及餘慶入朝憲宗謂餘慶曰丨丨丨丨丨丨丨丨可更相賀)越公兒郎
故有家風(舊唐書楊纂傳弘禮每入參謀議出則統衆攻戰駐蹕之陣領馬步二十四軍出其不意)
(以擊之所向摧破太宗自山下見弘禮所統之衆人皆盡力殺獲居多甚壯之謂許敬宗等曰丨丨丨丨丨丨)
(丨丨矣按弘禮纂族子素弟之子)問安不盡辨(舊唐書郭子儀傳諸孫數十人每羣孫丨丨丨)
(丨丨頷之而已)勤幹家風(舊唐書韋機傳孫岳亦以吏幹著名則天時累轉汝州司馬會則天幸長)
(安召拜尚舍奉御從駕還京因召見則天謂曰卿是韋機之孫丨丨固有丨丨也卿之家事朕悉知之因問家)
(人名賞慰良久尋拜太原尹)去帽導轝(舊唐書崔邠傳改太常卿知吏部尚書銓亊故事太常卿)
(初上大閱四部樂於署觀者縱焉邠自私第丨丨親丨母丨公卿逢者迎騎避之衢路以為榮)系孫(舊唐)
(書柳宗元傳宗元後魏侍中濟隂公之丨丨)知公輔才(唐書王珪傳始隱居時與房元齡杜如晦)
(善母李嘗曰汝必貴然未丨所與遊者何如人而試與偕來會元齡等過其家李闚大驚敕具酒食歡盡日喜)
(曰二客丨丨丨汝貴不疑)受公主謁(唐書王珪傳子敬直尚南平公主是時諸主下嫁以帝女貴未)
(嘗行見舅姑禮珪曰主上循法度吾當丨丨丨丨見豈為身榮將以成國家之美於是與夫人坐堂上主執笲)
(盥饋乃退其後公主降有舅姑者備婦禮本於珪)八葉宰相(唐書蕭瑀傳贊自瑀逮遘凡丨丨丨)
(丨名德相望與唐盛衰世家之盛古未有也)護兒兒作相世南男作匠(唐書來濟)
(傳父本驍將而恒濟俱以學行稱相次知政事時虞世南子昶無才術歴將作少匠工部侍郎主工作許敬宗)
(曰丨丨丨丨丨丨丨丨丨丨文武豈有種耶)得父清白(唐書楊慎矜傳慎矜沈毅任氣健而才初)
(為汝陽令有治稱隆禮罷太府明皇訪其子可代父任者宰相以慎餘慎矜慎名皆丨丨丨丨帝喜擢慎矜監)
(察御史知太府出納慎餘太子舍人主長安倉慎名大理評事為含嘉倉出納使被眷尤渥)半千孫
(唐書李泌傳開元十九年悉召能言佛道孔子者相答難禁中有員俶者九歲升坐詞辨注射坐人皆屈帝異)
(之曰丨丨丨固當然)均指使(唐書盧邁傳改尚書右丞以本官同中書門下平章事進中書侍郎叔下)
(邽令休沐過家邁終日與羣子姓丨丨丨無位貌之異)韓穆家法(唐書穆寧傳寧居家嚴常撰家)
(令訓諸子人一通先是韓休家訓子姓至嚴貞元間言家法者尚韓穆二門云)和熊膽丸(唐書柳公)
(綽傳子仲郢字諭蒙母韓即臯女也善訓子故仲郢幼嗜學嘗丨丨丨丨使夜咀嚥以助勤長工文著尚書二)
(十四司箴為韓愈咨賞)庭責定軍(唐書李景讓傳景讓常怒牙將杖殺之軍且謀變母欲息衆讙)
(召景讓庭責曰爾鎮撫方面而輕用刑一夫不寧豈特上負天子亦使百歲母銜羞泉下何面目見先大夫乎)
(將鞭其背吏大將再拜請不許皆泣謝廼罷一軍遂定)譽兒癖(唐書王勃傳福畤少子勸亦有文福)
(畤嘗詫韓思彦思彦戲曰武子有馬癖君有丨丨丨王家癖何多耶使助出其文思彦曰生子若是可夸也按)
(福畤勃父勸助皆勃弟)兩書并行(唐書李邕傳父善注文選釋事而忘意書成以問邕邕不敢對)
(善詰之邕意欲有所更善曰試為我補益之邕附事見義善以其不可奪故丨丨丨丨)求增父秩
(唐書孫逖傳父嘉之第進士終襄邑令逖遷中書舍人是時嘉之且八十猶為令逖丨降外官丨丨丨帝嘉納)
(拜嘉之宋州司馬聽致仕)冡息(唐書桑道茂傳李鵬為盛唐令道茂曰君位止此而丨丨位宰相次息亦)
(大鎮)次息(見上)州里矜式(唐書列女傳金節婦者安南賊帥陶齊亮之母也嘗以忠義誨齊亮)
(頑不受遂絶之自田而食紡而衣丨丨丨丨焉大歴初詔賜兩丁侍養本道使四時存問終身)自田而
食紡而衣(見上)竒兒(五代史唐莊宗紀存勖克用長子也初克用破孟方立於邢州還軍上黨)
(置酒三垂岡伶人奏百年歌至於衰老之際聲辭甚悲坐上皆悽愴時存勖在側方五歲克用慨然捋鬚指而)
(笑曰吾行老矣此丨丨也後二十年其能代我戰於此乎)靈椿丹桂(宋史竇儀傳儀學問優博風度)
(峻整弟儼侃偁僖皆相繼登科馮道與禹鈞有舊嘗贈詩有丨丨一株老丨丨五枝芳之句縉紳多諷誦之當)
(時號為竇氏五龍)迭奉壽觴(宋史吕蒙正傳景德二年春表請歸洛蒙正至洛有園亭花木日與)
(親舊宴會子孫環列丨丨丨丨怡然自得)兩京相望(宋史王化基傳孫詔歴工兵戶三部侍郎轉開)
(封尹時子璹使京西攝尹洛父子丨丨丨丨人以為榮)手植三槐(宋史王旦傳父祐世多稱其隂)
(德丨丨丨丨於庭曰吾後世必有為三公者此其所以志也)畫荻(宋史歐陽修傳四歲而孤母鄭親誨)
(之學家貧至以荻畫地學書)讀范滂傳(宋史蘇軾傳生十年父洵遊學四方母程氏親授以書程)
(氏丨東漢丨丨丨慨然太息軾請曰軾若為滂母許之否乎程氏曰汝能為滂吾顧不能為滂母耶)小坡
大坡(宋史蘇過傳時稱為丨丨盖以軾為丨丨也)雲間鶴(宋史李光傳童穉不戲弄父高稱曰)
(吾兒丨丨丨其興吾門乎)知以善養(宋史尹焞傳焞少師事程頤嘗應舉發策有誅元祐諸臣議不)
(對而出告頤曰焞不復應進士舉矣頤曰子有母在焞歸告其母母曰吾丨汝丨丨丨不知汝以禄養頤聞之)
(曰賢哉母也)萬事休(宋史荆南高氏世家保勖字省躬從誨第十子保融同母弟也初保勖在保抱)
(從誨獨鍾愛故或盛怒見之必釋然而笑荆人目為丨丨丨)剪髮易書(元史陳祜傳祐少好學家)
(貧母張氏嘗丨丨丨丨使讀之長遂博通經史)降於父母一等(元史許有壬傳今制封贈祖父)
(母丨丨丨丨丨丨盖推恩之法近重而遠輕)奉承續行(董仲舒春秋繁露父之所生其子長之父)
(之所長其子養之父之所養其子成之諸父所為其子皆丨丨而丨丨之不敢不致如父之意盡為人之道也)
如火樂木(董仲舒春秋繁露以子而迎成養丨丨之丨丨也)視土事火(董仲舒春秋繁)
(露為人子者丨丨之丨丨也雖居中央亦歲亡十二日之王傳於火以調和養長然而弗名者皆并功於火火)
(得以盛不敢與父分美孝之至也)四産八男(董仲舒春秋繁露傳曰周國子多賢審殖至於駢産)
(男者四丨丨而得丨丨皆君子俊雄也)願食藜藿為親負米不可復得(劉向)
(說苑子路曰負重道遠者不擇地而休家貧親老者不擇禄而仕昔者由事二親之時常食藜藿之實而為親)
(負米百里之外親没之後南遊於楚從車百乘積粟萬鍾累茵而坐列鼎而食丨丨丨丨丨丨丨丨之時丨丨)
(丨丨也枯魚銜索幾何不蠧二親之夀忽如過隙草木欲長霜露不使賢者欲養二親不待故曰家貧親老不)
(擇祿而仕也)橋仰梓俯(劉向說苑伯禽與康叔封朝於成王見周公三見而三笞康叔有駭色謂)
(伯禽曰有商子者賢人也與子見之康叔封與伯禽見商子曰某某也曰吾二子者朝乎成王見周公三見而)
(三笞其說何也商子曰二子盍相與觀乎南山之陽有木焉名曰橋二子者往觀乎南山之陽見丨竦焉實而)
(丨反以告乎商子商子曰橋者父道也商子曰二子盍相與觀乎南山之隂有木焉名曰梓二子者往觀乎南)
(山之隂見丨勃焉實而丨反以告商子商子曰梓者子道也二子者明日見乎周公入門而趨登堂而跪周公)
(拂其首勞而食之曰安見君子二子對曰見商子周公曰君子哉商子也)小箠則待大箠則
走(劉向說苑曾子芸瓜而誤斬其根曾晳怒援大杖擊之曾子仆地有頃蘇蹷然而起進曰曩者參得罪於)
(大人大人用力教參得無疾乎退屏鼔琴而歌欲令曾晳聽其歌聲令知其平也孔子聞之告門人曰参来勿)
(内也曾子自以無罪使人謝孔子孔子曰汝聞瞽叟有子名曰舜舜之事父也索而使之未嘗不在側求而殺)
(之未嘗可得丨丨丨丨丨丨丨丨以逃暴怒也今子委身以待暴怒立體而不去殺身以䧟父不義不孝孰是)
(大乎汝非天子之民耶殺天子之民罪奚如以曾子之材又居孔子之門有罪不自知處義難乎)泣笞
(劉向說苑伯俞有過其母笞之泣其母曰他日笞子未嘗見泣今泣何也對曰他日俞得罪笞嘗痛今母之力)
(不能使痛是以泣故曰父母怒之不作於意不見於色深受其罪使可哀憐上也父母怒之不作於意不見其)
(色其次也父母怒之作於意見於色下也)三遷(劉向列女傳孟母舍近墓孟子之少也嬉游為墓間之事)
(母曰此非所以居處子也乃去舍市傍其嬉戲為賈人衒賣之事又曰此非所以居處子也復徙舍學宫之傍)
(其嬉遊乃設俎豆揖譲進退母曰此真可以居吾子矣遂居之)斷織(劉向列女傳孟子既學而歸孟母方)
(績問曰學所至矣孟子曰自若也母以刀丨其丨曰子之廢學若吾斷斯織也孟子懼旦夕勤學遂成名儒)
牽衣不與(焦氏易林愛我嬰女丨丨丨丨)彭祖九子(焦氏易林丨丨丨丨據德不殆)一
室百孫(焦氏易林丨丨丨丨公悦嫗歡)取象五行轉相生(班固白虎通父子法地丨)
(丨丨丨丨丨丨也)教法度(班固白虎通父者矩也以法度教子)如父非父如母非
母(班固白虎通稱夫之父母謂之舅姑何尊丨丨而丨丨者舅也親丨丨而丨丨者姑也)搤臂(王充)
(論衡曾子出薪於野有客至而欲去曾母曰願留参方到即以右手丨其左丨曾子左臂立痛即馳至問母臂)
(何故痛母曰今者客來欲去吾搤臂以呼汝耳)雅子(王充論衡夫田嬰俗父而田文丨丨也嬰信忌不實)
(義文信命不避諱)賦懷冰(黃憲天祿閣外史韓王暑而求凍饌世子以私財作冰室取羹饌而藏之)
(既凍乃進于王韓王悦為之丨丨丨)精感萬里(干寳搜神記曾子從仲尼在楚而心動辭歸問母母)
(曰思爾齧指孔子曰曾参之孝丨丨丨丨)三母堂(常璩華陽國志季姜梓潼文氏女王敬伯夫人少讀)
(詩禮敬伯前夫人子博女紀流季姜生康稚芝女始示凡前後八子撫育恩愛親繼若一堂博妻犍為楊進及)
(博子遵婦蜀郡張叔紀服姑之教皆有賢訓號丨丨丨)風氣日上足散人懷(劉義慶世)
(說王平子與人書稱其兒丨丨丨丨丨丨丨丨)將車持杖應門行酒(劉義慶世說陳太邱)
(詣荀朗陵使元方丨丨季方丨丨長文尚小載著車中既至荀使叔慈丨丨慈明丨丨餘六龍下食文若亦小)
(坐著膝前)雪日内集(劉義慶世說謝太傅寒丨丨丨丨與兒女講論文義俄而雪驟公欣然曰白雪)
(紛紛何所似兄子朗曰撒鹽空中差可擬兄女曰未若柳絮因風起公大笑樂)珠娘珠兒(任昉述異)
(記越俗以珠為上寶生女謂之丨丨生男謂之丨丨)吾不及吉甫汝不及伯竒(顔氏)
(家訓吉甫賢父也伯竒孝子也賢父御孝子合得終於天性而後妻間之伯竒遂放曾参婦死謂其子曰丨丨)
(丨丨丨丨丨丨丨丨王駿喪妻亦謂人曰吾不及曾参子不如華元並終身不娶此等足以為誡)家公
(顔氏家訓侯覇之子孫稱其祖父曰丨丨)渠自有門(劉餗隋唐嘉話褚遂良其父亮尚在乃别開門)
(敕嘗有以賜遂良使者由正門而入亮出曰丨丨丨丨)三代為相(陳翺卓異記丨丨丨丨河東公)
(張嘉貞子延賞賞子弘靖按漢書韋平繼嗣為丞相者若今之張氏三代無比)三五世必有肖
其祖先形狀者(薛用弱集異記用弱嘗聞人之紹續其或丨丨丨則丨一人丨丨丨丨丨之丨)
(丨丨斯豈驗歟)驗七黑辨雙環(郭湜高力士傳高公所生母麥氏即隋將鐡杖曾孫始與母别)
(時年十歲母撫其首泣曰與汝分别再見無時然汝胸上七黑子他人云必貴吾若不死得重見記取此言汝)
(常弄吾臂上雙金鐶吾亦留看待見汝伺之慎勿忘却即與決别向三十年後知母在瀧州雖使人迎候終不)
(敢望見及到子母並不相識母問曰與汝别時記語否胸前有黑子母曰在否即觧衣視之母亦出金鐶示之)
(一時號泣累日不止上聞登時召見封越國夫人便於養父母家安置十餘年後卒葬東京原燕公誌墓曰丨)
(丨丨於子心丨丨丨於母臂即此事也)郎罷(吴處厚青箱雜記閩人謂子為囝謂父為丨丨)幼則
束以禮義長則訓以詩書(王偁東都事略蘇易簡傳太宗召其母薛氏入禁中賜寳)
(冠霞帔命坐問曰何以教子對曰丨丨丨丨丨丨丨丨丨丨丨丨太宗歎曰孟母也賜白金千兩)朝服
侍立(王闢之澠水燕談宰相王溥父祚少為太原掾及溥為相客或候祚溥常丨丨丨丨客不安席求去)
(祚曰學生勞賢者起避耶)杖碎金魚(王闢之澠水燕談陳堯咨善射及守荆州回母馮夫人問曰汝)
(為郡有何異政堯咨曰每以弓矢為樂母曰汝父教汝以忠孝輔國家今汝不務行仁化而專務一夫之勇豈)
(汝父志耶丨之丨其丨丨)寓字於名(陸游老學庵筆記賀方回有二子曰房曰廪於文房從方廪從)
(回盖丨父丨丨二子丨也)父子狀元及第(王明清揮麈前錄本朝丨丨丨丨丨丨張去華子師)
(德梁灝子固兄弟孫何孫僅陳堯佐堯咨四家而已)螟蛉(王楙野客叢書今呼非所生之子為丨丨觀南)
(史宋明帝負螟之慶言廢帝非所生也北史胡叟養子字螟蛉又觀董仲舒斷甲無子養非所生引詩螟蛉有)
(子蜾蠃負之之義知此說尚矣)
御定子史精華卷八十二
