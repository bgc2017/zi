欽定四庫全書
御定子史精華卷一百四十九
産業部一
田農
不涸之倉(管子積於丨丨丨丨者務五穀也)野不積草(管子丨丨丨丨農事先也)本
事(管子上不好丨丨則末産不禁末産不禁則民緩於時事而輕地利)一樹一穫(管子一年之計)
(莫如樹榖丨丨丨丨者榖也)宜地(管子桑麻植於野五穀丨其丨國之富也)安水蔵(管子决水)
(潦通溝瀆修障防丨丨丨使時水雖過度無害於五榖歲雖凶旱有所秎穫司空之事也)秎穫(見上)小
邜出耕(管子十二丨丨丨丨注十二小邜疑是節氣名目如穀雨驚蟄之類)博民於生榖
(管子先王之禁山澤之作者丨丨丨丨丨也)粟十(管子四舉而農佚丨丨注四會之後農人佚樂而粟)
(得十金)石民(管子士農工商四民者國之丨丨也注四者國之本猶柱之石故曰石)聖王敬
畏戚農(管子今夫農羣聚而州處審其四時權節具備其械器用比耒耜穀芨及寒擊藁除田以待時)
(乃耕深耕均種疾耨先雨芸耨以待時雨時雨既至挾其槍刈耨鏄以旦暮從事於田野税衣就功别苗莠列)
(疏遫首戴苧蒲身服襏襫沾體塗足暴其髮膚盡其四支之力以疾從事於田野少而習焉其心安焉不見異)
(物而遷焉是故其父兄之教不肅而成其子弟之學不勞而能是故農之子常為農樸野而不慝其秀才之能)
(為士者則足賴也故以耕則多粟以士則多賢是以丨丨丨丨丨丨)先雨芸耨(見上)税衣就
功(見上)三務(管子民有丨丨不布其民非其民也注三務謂春夏秋務農人不務三則餒餓成變故民)
(非其民也)月不足而歲有餘(管子凡農者丨丨丨丨丨丨丨者也)有人之塗(管子)
(粟者王之本事也人主之大務丨丨丨丨治國之道也注謂保有其人其塗因粟也)一日把百日
餔(管子雨露屬天地凑汐利以疾作收歛毋留丨丨丨丨丨丨)年大茂(管子五榖隣熟草木茂實)
(歲豐登丨丨丨)黃唐宜黍秫(管子丨丨無宜也惟丨丨丨也注唐虛脆也)土滿(管子地大)
(而不為命曰丨丨)春事二十五日之内(管子日至六十日而陽凍釋七十日而隂凍釋)
(隂凍釋而秇稷百日不秇稷故丨丨丨丨丨丨丨丨耳也)田筴相圓(管子有一人耕而五人食者有)
(一人耕而四人食者有一人耕而三人食者有一人耕而二人食者此齊力而功地丨丨丨丨)榖賊(管子)
(行田疇田中有木者謂之丨丨)相高下視肥磽觀地宜(管子丨丨丨丨丨丨丨丨丨明)
(詔期前後農夫以時均修焉使五穀桑麻皆安其處由田之事也)高田間田庸田(管子丨丨)
(十石丨丨五石丨丨三石其餘皆屬諸荒田)上農挾五(管子丨丨丨丨中農挟四下農挟三)春
倳耜夏决芸(管子丨有以丨丨丨有以丨丨)發草(管子葅菜鹹鹵斥澤山間㟪㠥之壤無不)
(丨丨)春之秋秋之秋(管子夫歲有四秋而分有四時故曰農事且作請以什伍農夫賦耜鐵此)
(之謂丨丨丨大夏且至絲纊之所作此之謂夏之秋而大秋成五榖之所會此之謂丨丨丨大冬營室中女事)
(紡績緝縷之所作也此之謂冬之秋)獨操國固(管子君穀藉而務則農人丨丨丨丨)却走馬
以糞(老子天下有道丨丨丨丨丨河上公注糞者糞田也)多聚升粟(墨子農夫之所以蚤出暮)
(入強乎耕稼樹藝丨丨丨丨而不敢怠倦者何也曰彼以為強必富不強必貧強必飽不強必饑故不敢怠倦)
愛子不惰食(商子無得取庸則大夫家長不見繕丨丨丨丨丨惰民不窳而庸民無所於食是必)
(農)墾草(商子為國之數務在丨丨)陳寳(商子王以此春閱其農夏食其食秋取其刈冬丨其丨)
赴時(列子農丨丨商趣利工追術仕逐勢)變齊(莊子昔予為禾耕而鹵莾之則其實亦鹵莾而報予)
(芸而滅裂之其實亦滅裂而報予予來年丨丨深其耕而熟耰之其禾繁以滋予終年厭飱)厭飱(見上)
僕力寡能(荀子相高下視肥墝序五種省農功謹畜蔵以時順脩使農夫丨丨而丨丨治田之事也)
掩地表畆(荀子丨丨丨丨刺草殖榖多糞肥田是農夫衆庶之事也)畆數盆(荀子今是土之)
(生五穀也人善治之則丨丨丨一歲而再獲之)朴力(荀子縣鄙將輕田野之稅省刀布之歛罕舉力役無)
(奪農時如是則農夫莫不丨丨而寡能矣)楛耕(荀子丨丨傷稼芸耨失薉)田師(荀子農精於田而不)
(可以為丨丨)以力盡田(荀子故仁人在上則農丨丨丨丨賈以察盡財百工以巧盡械器)序
五種(荀子相高下視墝肥丨丨丨君子不如農人)好稼(荀子丨丨者衆矣而后稷獨傳者一也)
出實百倍(荀子民富則田肥以易田肥以易則丨丨丨丨)定凖直(呂氏春秋田事既飭先丨)
(丨丨農乃不惑)少舍(呂氏春秋仲春之月耕者丨丨注少舍皆耕在野少有在都邑者也)燒薙行
水(呂氏春秋土潤溽暑大雨時行丨丨丨丨利以殺草如以熱湯可以糞田疇可以美土疆)升榖(呂氏)
(春秋是月也農乃丨丨天子嘗新先薦寢廟命百官收歛按是月孟秋之月)穿竇窌修囷倉
(呂氏春秋是月也可以築城郭建都邑丨丨丨丨丨丨按是月仲秋之月)斥鹵生稻粱(呂氏春秋)
(鄴有聖令時為史公决漳水灌鄴旁終古丨丨丨之丨丨)雚夷毋滛野盡泠風(呂氏春秋)
(后稷曰子能以窐為突乎子能藏其惡而揖之以隂乎子能使吾士靖而甽浴士乎子能使保濕安地而處乎)
(子能使丨丨丨丨乎子能使子之丨丨為丨丨乎子能使藁數節而莖堅乎子能使穗大而堅均乎子能使粟)
(圜而薄糠乎子能使米多沃而食之疆乎無之若何)野禁有五(呂氏春秋丨丨丨丨地未辟易不操)
(麻不出糞齒年未長不敢為園囿量力不足不敢渠地而耕農不敢行賈不敢為異事為害於時也)今兹
美禾來兹美麦(呂氏春秋凡耕之大方力者欲柔柔者欲力息者欲勞勞者欲息棘者欲肥肥)
(者欲棘急者欲緩緩者欲急濕者欲燥燥者欲濕上田棄畆下田棄甽五耕五耨必審以盡其深殖之度隂土)
(必得大草不生又無螟蜮丨丨丨丨丨丨丨丨)土緩草諯(呂氏春秋地可使肥又可使棘人肥必以)
(澤使苗堅而地隙人耨必以旱使地肥而丨丨丨丨)見生樹生見死穫死(呂氏春秋大月)
(冬至後五旬七日菖始生菖者百草之先生者也於是始耕孟夏之昔殺三葉而穫大麥日至苦菜死而資生)
(而樹麻與菽此告民地寳盡死凡草生蔵日中出狶首生而麥無葉而從事於蓄蔵此告民䆒也五時丨丨而)
(丨丨丨丨而丨丨)菖生始耕(見上)殺三葉穫麥資生樹麻菽(見上)無
與三盗任地(呂氏春秋丨丨丨丨丨丨夫四序參發大甽小畆為青魚胠苗若直獵地竊之也既)
(種而無行耕而不長則苗相竊也弗除則蕪除之則虛則草竊之也故去此三盗者而後粟可多也)望之
似有餘就之則虚(呂氏春秋其為畮也高而危則澤奪陂則埒見風則&KR0008;高培則拔寒則雕)
(熱則修一時而五六死故不能為来不俱生而俱死虚稼先死衆盗乃竊丨丨丨丨丨丨丨丨丨)下得
隂上得陽(呂氏春秋畮欲廣以平甽欲小以深丨丨丨丨丨丨然後咸生)耰植施土均
(呂氏春秋稼欲生於塵而殖於堅者慎其種勿使數亦無使疏於其施土無使不足亦無使有餘熟有耰也必)
(務其培其丨也丨植者其生也必先其丨丨也丨均者其生也必堅是以畮廣以平則不喪本)夬心中
央帥為泠風(呂氏春秋莖生有行故遫長弱不相害故遫大衡行必得縱行必術正其行通其風)
(丨丨丨丨丨丨丨丨)三以為族乃多粟(呂氏春秋苗其弱也欲孤長也欲相與居其熟也欲)
(相扶是故丨丨丨丨丨丨丨)長其兄而去其弟(呂氏春秋凡禾之患不俱生而俱死是以)
(先生者美米後生者為粃是故其耨也丨丨丨丨丨丨丨)樹肥樹墝(呂氏春秋丨丨無使扶疏丨丨)
(不欲專生而族居肥而扶疏則多粃墝而專居則多死)耕道(呂氏春秋稼之容足耨之容耨據之容手)
(此之謂丨丨)得時(呂氏春秋丨丨之禾長秱而穗大本而莖殺疏機而穗大其粟圓而薄糠其米多沃)
(而食之彊如此者不風先時者莖葉帶芒以短衡穗鉅而芳奪秮米而不香後時者莖葉帶芒而末衡穗閱而)
(青零多粃而不滿得時之黍芒莖而徼下穗芒以長摶米而薄糠舂之易而食之不噮而香如此者不飴先時)
(者大本而華莖殺而不遂葉藁短穗後時者小莖而麻長短穗而厚糠小米鉗而不香得時之稻大本而莖葆)
(長秱疏穖穗如馬尾大粒無芒摶米而薄糠舂之易而食之香如此者不益先時者大本而莖葉格對短秱短)
(穗多粃厚糠薄米多芒後時者纖莖而不滋厚糠多粃&KR0146;辟米不得恃定熟卬夭而死得時之麻必芒以長疏)
(節而色陽小本而莖堅厚枲以均後熟多榮日夜分復生如此者不蝗得時之菽長莖而短足其美二七以為)
(族多枝數節競葉蕃實大菽則圓小菽則摶以芳稱之重食之息以香如此者不蟲先時者必長以蔓浮葉疎)
(節小英不實後時者短莖疏節本虛不實得時之麥秱長而頸黑二七以為行而服薄䅵而赤色稱之重食之)
(致香以息使人肌澤且有力如此者不蚼蛆先時者暑雨未至肘動蚼蛆而多疾其次羊以節後時者弱苗而)
(穗蒼狼薄色而美芒是故得時之稼興失時之稼約莖相若稱之得時者重粟之多量粟相若而舂之得時者)
(多米量米相若而食之得時者忍饑是故得時之稼其臭香其味甘其氣章百日食之耳目聰明心意叡智四)
(衛變彊&KR1223;氣不入身無苛殃黃帝曰四時之不正也正五穀而已矣)不風不飴不益不蝗
不蟲不蚼蛆(見上)正五榖(見上)摩蜃而耨抱甀而汲(淮南子古者剡)
(耜而耕丨丨丨丨木鉤而樵丨丨丨丨民勞而利薄後世為之耒耜耰鋤斧柯而樵桔橰而汲民逸而利多馬)
耨離(淮南子離先稻熟而農夫耨丨丨不以小利傷大穫也注離與稻相似)男子畆(揚子丨丨)
(丨婦人桑)榖人(揚子丨丨不足於畫)承星履草密勿疇壟(抱朴子自叙饑寒困瘁躬)
(執耕穡丨丨丨丨丨丨丨丨)庶人之職(文中子子躬耕或問曰不亦勞乎子曰一夫不耕或受其)
(饑且丨丨丨丨也)民之大事(國語夫丨丨丨丨在農上帝之粢盛於是乎出民之蕃庶於是乎生)
(亊之共給於是乎在和協輯睦於是乎興財用蕃殖於是乎始敦龐純固於是乎成是故稷為大官)順時
[瓜見]土(國語古者太史丨丨丨丨陽癉憤盈土氣震發農祥晨正日月底於天廟土乃脉發先時九日太史)
(告稷自今至於初吉陽氣俱烝土膏其動弗震弗渝脉其滿𤯝穀乃不殖)陽氣烝土膏動(見上)
弗震弗渝脉其滿𤯝(見上)脩其疆畔日服其鏄(國語丨丨丨丨丨丨)
(丨丨不解於時財用不乏民用和同)民無縣耜野無奥草(國語周制有之曰列樹以表道)
(立鄙食以守路國有郊牧畺有寓望藪有圃草囿有林池所以禦災也其餘無非穀土丨丨丨丨丨丨丨丨)
隸農(國語其猶丨丨也雖獲沃田而勤易之將弗克饗為人而已)勤易(見上)下水(戰國策東)
(周欲為稻西周不丨丨東周患之蘇子謂東周君曰臣請使西周下水可乎乃往見西周之君曰君之謀過矣)
(今不下水所以富東周也今其民皆種麥無他種矣君若欲害之不若一為下水以病其所種下水東周必復)
(種稻種稻而復奪之若是則東周之民可令一仰西周而受命於君矣西周君曰善)利十倍(戰國策呂)
(不韋賈於邯鄲見秦質子異人歸而謂父曰耕田之丨幾倍曰丨丨珠玉之贏幾倍曰百倍立國家之主贏幾)
(倍曰無數)暴背耨(戰國策無其實而有其名者農夫是也解凍而耕丨丨而丨無積粟之實此無其實)
(而有其名者也)農師(史記周本紀舉弃為丨丨天下得其利)勤身從事(史記孝文帝紀上曰)
(農天下之本務莫大焉今丨丨丨丨而有租税之賦是為本末者無以異其於勸農之道未偹其除田之租稅)
(按漢書勤身作厪身晉灼曰古勤字也)中歲上歲(史記天官書漢魏鮮集臘明正月旦决八風風)
(從南方来大旱北方為丨丨東北為丨丨)畆一鍾(史記封禪書水工鄭國閒說秦令鑿涇水自中山西)
(邸瓠口為渠并北山東注洛三百餘里以溉田渠就用注填閼之水溉澤鹵之地四萬餘頃收皆丨丨丨於是)
(關中為沃野無凶年)火耕水耨(史記平凖書江南丨丨丨丨令饑民得流就食江淮間)一日
不作百日不食(史記趙世家肅侯遊大陵出於鹿門大戊午扣馬曰耕事方急丨丨丨丨丨丨)
(丨丨肅侯下車謝)拙業(史記貨殖傳田農丨丨而秦陽以蓋一州)秋罷(漢書元帝紀是月雨雪隕)
(霜傷麥稼丨丨注師古曰秋罷者言至秋時無所收也)名田(漢書哀帝紀有司條奏諸王列侯得丨丨)
(國中列侯在長安及公主名田縣道關内侯吏民名田皆無得過三十頃注如淳曰既收其租税又自得有私)
(田三十頃)闢土殖榖(漢書食貨志丨丨丨丨曰農)不易一易再易(漢書食貨志民)
(受田上田夫百畮中田夫二百畮下田夫三百畮歲耕種者為丨丨上田休一歲者為丨丨中田休二歲者為)
(丨丨下田三歲更耕之自爰其處)上孰中孰下孰(漢書食貨志丨丨其收自四餘四百石丨)
(丨自三餘三百石丨丨自倍餘百石)代田(漢書食貨志以趙過為搜粟都尉過能為丨丨一畮三畮歲代)
(處故曰代田古法也后稷始甽田以二耜為耦廣尺深尺曰甽長終畮一畮三甽一夫三百甽而播種於三甽)
(中苗生葉以上稍耨隴草因隤其土以附苗根故其詩曰或芸或芓黍稷儗儗芸除草也芓附根也言苗稍壮)
(每耨輙附根比盛暑隴盡而根深能風與旱故儗儗而盛也其耕耘下種田噐皆有便巧率十二夫為田一井)
(一屋故畮五頃用耦犂二牛三人一歲之收常過縵田畮一斛以上善者倍之過使教田太常三輔大農置工)
(巧奴與從事為作田噐二千石遣令長三老力田及里父老善田者受田器學耕種養苗狀民或苦少牛亡以)
(趨澤故平都令光教過以人輓犂過奏光以為丞教民相與庸輓犂率多人者田日三十畮少者十三畮以故)
(田多墾闢過試以離宫卒田其官壖地課得穀皆多其旁田畮一斛以上令命家田三輔公田又教邊郡及居)
(延城是後邊城河東弘農三輔太常民皆便代田用力少而得榖多)隤土附根(見上)能風與
旱(見上)縵田(見上)人輓犂(見上)離宫卒田其宫壖地(見上)命家田
三輔公田(見上)捽草杷土(漢書貢禹傳農夫父子暴露中野不避寒暑丨丨丨丨手足腁)
(胝)極膏腴上賈(漢書張禹傳禹為人謹厚内殖貨財家以田為業及富貴多買田至四百頃皆)
(涇渭溉灌丨丨丨丨丨)公田口井(漢書王莾傳予前在大麓始令天下丨丨丨丨注師古曰計口)
(而為井田)麋畯(後漢書郡國志注博物記曰十千為羣掘食草根其處成泥名曰丨丨民人随此畯種稻)
(不耕而穫其收百倍)一年三收(後漢書郡國志注荆州記曰城南六里縣西北有温泉其下流有數)
(十畆田常十二月下種明年三月新穀便登丨丨丨丨)兼功自厲(後漢書王丹傳家累千金隠居)
(養志好施周急每歲農時輙載酒肴於田間候勤者而勞之其墯孏者耻不致丹皆丨丨丨丨)墯孏(見上)
歲星守心年榖豐(後漢書郎顗傳孝經鉤命决曰丨丨丨丨丨丨丨注歲星守心為重華故)
(年豐也)歲星出左有年(後漢書郎顗傳石氏經曰丨丨丨丨丨丨出右無年注石氏魏人石)
(中夫也)溝塍刻鏤原隰龍鱗(後漢書班固傳下有鄭白之沃衣食之源隄封五萬疆場)
(綺分丨丨丨丨丨丨丨丨决渠降雨荷臿成雲五穀垂穎桑麻敷棻)穿成國渠築臨晉陂
(晉書宣帝紀青龍元年丨丨丨丨丨丨丨丨溉田數千頃國以充實焉)雲布(晉書食貨志農祥晨正平)
(秩東作荷鍤贏糧有同丨丨)督實南畆(晉書齊獻王攸傳今宜嚴敕州郡檢諸虚詐害農之事丨)
(丨丨丨上下同奉所務則天下之穀可復古政豈患於暫一水旱便憂饑餒哉)區種(晉書叚灼傳艾欲積)
(穀彊兵以待有事是歲少雨又為丨丨之法手執耒耜率先將士按艾鄧艾)一歲種三歲穫
(晉書扶南國傳以耕種為務丨丨丨丨丨丨)相土揆時(齊書武帝紀詔守宰親民之要刺史案部)
(所先宜嚴課農桑丨丨丨丨必窮地利若耕蠶殊衆足厲浮惰者所在即便列奏其違方驕矜佚事妨農亦以)
(名聞將明賞罸以勸勤怠校覈殿最歲竟考課以申黜陟)相畆闢疇(齊書欎林王紀詔曰執事暫亡)
(懸磬比室秉機或惰無褐終年非怠非荒雖由王道不稂不莠寔賴民和頃歲多稼無爽遺秉如積而三登之)
(美未臻萬斯之基尚遠且風土異宜百民舛務刑章治緒未必同源妨本害政事非一揆冕旒属念無㤀夙興)
(可嚴下州郡務滋耕殖丨丨丨丨廣開地利深樹國本克阜天民)揆景肆力(齊書明帝紀宜嚴課)
(農桑㒺令游惰丨丨丨丨必窮地利)場功(齊書樂志勞哉望歲丨丨冀可收)尚看夭桃敷
水猶及落杏飛花(梁書元帝紀時惟星鳥表年祥於東秩春紀宿龍歌歲取於南畯况三農)
(務業丨丨丨丨丨丨四民有令丨丨丨丨丨丨)王導賜田(南史王騫傳武帝於鍾山西造大愛敬寺)
(騫舊墅在寺側者即丨丨丨丨也帝遣主書宣旨就騫市之欲以施寺答云此田不賣若勅取所不敢言酬對)
(又脱略帝怒遂付市評田價以直逼還之由是忤旨)家有兼牛通借無者(魏書孝文帝紀)
(詔牧守令長勤率百姓無令失時同部之内貧富相通丨丨丨丨丨丨丨丨若不從詔一門之内終身不仕守)
(宰不督察免所居官)水田分給細民(魏書源懷傳懷又表曰景明以來北蕃連年災旱高原陸)
(野不任營殖惟有水田可少菑畆然主將參僚專擅腴美瘠土荒疇給百姓因此困敝日月滋甚諸鎮丨丨請)
(依地令丨丨丨丨先貧後富若分付不平今一人怨訟者鎮將以下連署之官各奪一時之禄四人以上奪禄)
(一周北鎮邊蕃事異諸夏往日置官全不差别沃野一鎮自將以下八百餘人黎庶怨嗟僉曰煩猥邊隅事尠)
(實少畿服請主帥吏佐五分減二詔曰省表具恤民之懷已勑有司一依所上下為永凖如斯之比不便於民)
(損化害政者其備列以聞)勤之則畆益三升不勤則畆損三升(魏書高允)
(傳世祖引允與論刑政言甚稱旨因問允曰萬機之務何者為先是時多禁封良田又亰師遊食者衆允因言)
(曰臣少也賤所知惟田請言農事古人云方一里則為田三頃七十畆百里則田三萬七千頃若丨丨丨丨丨)
(丨丨丨丨丨丨丨丨丨方百里損益之率為粟二百二十二萬斛况以天下之廣乎若公私有儲雖遇饑年復)
(何憂哉世祖善之遂除田禁悉以授民)人牛易力(魏書樊子鵠傳後出除散騎常侍本將軍殷州)
(刺史屬歲旱儉子鵠恐民流亡乃勒有粟之家分貸貧者并遣丨丨丨丨多種二麦州内以此獲安)公廨
田(隋書高祖紀開皇四年六月丁邜詔省府州縣皆給丨丨丨不得治生與人爭利)陌南阡西
阡東陌北(隋書禮儀志北齊籍於帝城東南千畆内種赤粱白穀大豆赤黍小豆黑穄麻子小麥色)
(别一頃自餘一頃地中通阡陌作祠壇於丨丨丨丨廣輪三十六尺高九尺四陛三壝四門又為大營於外又)
(設御耕壇於丨丨丨丨)九榖之書四人之令(隋書盧思道傳汜勝丨丨丨丨觀其節制)
(崔實丨丨丨丨奉以周旋)别為條制(隋書樊叔略傳自為司農凡種植叔略丨丨丨丨皆出人意表)
要月(北史蘇綽傳夫百畆之田必春耕之夏種之秋收之然後冬食之此三時者農之丨丨也若失其一)
(時則榖不可得而食按周書無月字)人耕法(舊唐書王方翼傳遷夏州都督屬牛疫無以營農方翼造)
(丨丨之丨施關鍵使人推之百姓賴馬)賜田十頃(舊唐書李襲譽傳吾近京城有丨丨丨丨耕之)
(可以充食)趨時急於備宼尺璧賤於寸隂(舊唐書宇文融傳制曰今陽和布澤)
(丁壯就田言念鰥惸事資拯助宜委使司與州縣商量勸作農社貧富相恤耕耘以時仍每至雨澤之後種穫)
(忙月州縣常務一切停减使丨丨丨丨丨丨丨丨丨丨丨丨)耦耕法(唐書王方翼傳以功遷夏州都)
(督屬牛疫民廢田作方翼為丨丨丨張機鍵力省而見功多百姓順頼)刀耕(唐書嚴震傳梁漢間丨丨)
(火耨民采稆為食)地癖(唐書李憕傳憕頗殖産伊川占膏腴自都至闕口疇野彌望時謂丨丨)寡
桑柘富麻苧(宋史地理志河東其俗剛悍而朴直勤農織之事業丨丨丨而丨丨丨無治生多藏)
(蓄其靳嗇尤甚)鄠杜南山土地膏沃二渠灌溉兼有其利(宋史地理)
(志陕西其民慕農桑好稼穡丨丨丨丨丨丨丨丨丨丨丨丨丨丨丨丨大抵誇尚氣勢多游俠輕薄之風)淤
厚宿麥(宋史河渠志戸部侍郎蘇轍上疏臣聞河之所行利害相半蓋水来雖有敗田破税之害其去)
(亦有丨丨丨丨之利况故道已退之地桑麻千里賦役全復此漲水之說不足聽也)限田(宋史食貨志自)
(景德以来四方無事百姓康樂戸口蕃庶田野日闢仁宗繼之益務約己愛人即位之初下詔曰今宿麥既登)
(秋種向茂其令州縣諭民務謹蓋藏毋或妄費上書者言賦役未均田制不立因詔丨丨公卿以下毋過三十)
(頃牙前將吏應復役者毋過十五頃止一州之内過是者論如違制律以田賞告者)湖田(宋史食貨志紹)
(興五年江束帥臣李光言明越之境皆有陂湖大抵湖高於田田又高於江海旱則放湖水溉田澇則决田水)
(入海故無水旱之災政和以来始廢湖為田自是兩州之民歲被水旱之患餘姚上虞每縣收租不過數千斛)
(而所失民田常賦動以萬計莫若先罷兩邑丨丨其會稽之鑑湖鄞之廣德湖蕭山之湘湖䓁處尚多望詔漕)
(臣盡廢之其江東西圩田蘇秀圍田令監司守令條上於是詔諸路漕臣議之其後議者雖稱合廢竟仍其舊)
圩田(見上)圍田(見上)方田(宋史食貨志丨丨神宗患田賦不均熙寧五年重修定方田法詔司)
(農以均税條約并式頒之天下以東西南北各千步當四十一頃六十六畆一百六十步為一方歲以九月縣)
(委令佐分地計量隨陂原平澤而定其地田赤淤黑壚而辨其色方量畢以地及色參定肥瘠而分五䓁以定)
(税則至明年三月畢揭以示民一季無訟即書戸帖連莊帳付之以為地符均税之法縣各以其租額税數為)
(限舊嘗收蹙竒零如米不及十合而收為升絹不滿十分而收為寸之類今不得用其數均攤增展致溢舊額)
(凡越額增數皆禁若瘠鹵不毛及衆所食利山林陂塘溝路墳墓皆不立税凡田方之角立土為峰植其野之)
(所宜木以封表之有方帳有莊帳有甲帖有戸帖其分烟析産典賣割移官給契縣置簿皆以令所方之田為)
(正令既具乃以濟州鉅野尉王曼為指教官先自京東路行之諸路倣此)戸帖(見上)莊帳(見上)地
符(見上)甲帖(見上)歲得帛千匹(宋史陳希亮傳河北有田丨丨丨丨丨)百渠九
堰(宋史沈遘傳從弟括括字存中以父任為沐陽主簿縣依沐水乃職方氏所書浸田沂沐者故蹟漫為汙)
(澤括新其二坊疏水為丨丨丨丨以播節原委得上田七千頃)播琴(山海經西南黑水之間有都廣之野)
(爰有膏穀膏稻膏黍膏稷百穀自生冬夏丨丨注播琴猶播殖方俗言耳)均田(夏小正農率丨丨傳率者)
(循也均田者始除田也言農夫急除田也)及雪澤(夏小正農丨丨丨傳言雪澤之無高下也初服於公)
(田古有公田焉者古言先服公田而後服其田也)榮鞠樹麥(夏小正丨丨丨丨傳鞠草也鞠榮而)
(樹麥時之急也)草宅禽饗之(逸周書若農之服田務耕而不耨維丨其丨之既秋而不獲維丨其)
(丨丨人而獲饑夫誰哀之)野事(逸周書都鄙不過百室以便丨丨)金穰木康(越絶書大隂三)
(歲處丨則丨三歲處水則毁三歲處丨則丨三歲處火則旱故散有時積糴有時領則决萬物不過三歲而發)
(矣以智論之以決斷之以道佐之斷長續短一歲再倍其次一倍其次而反水則資車旱則資舟物之理也天)
(下六歲一穰六歲一康凡十二歲一饑是以民相離也)三表(越絶書越王曰請問丨丨范子曰水之勢)
(勝金隂氣蓄積大盛水㩀金而死故金中有水如此者歲大敗八穀皆貴金之勢勝木陽氣蓄積大盛金㩀木)
(而死故木中有火如此者歲大美八穀皆賤金木水火更相勝此天之三表者也不可不察能知三表可為邦)
(寳)寳路開(桓寬鹽鐵論山海者財用之寳也鐵器者農夫之死生也死生用則仇讐滅仇讐滅則田)
(野闢田野闢則五穀熟而丨丨丨)木耕手耨土耰啖食(桓寬鹽鐵論鹽鐵賈貴百姓不)
(便貧民或丨丨丨丨丨丨丨丨)蹠耒(桓寬鹽鐵論民丨丨而耕貧擔而行)豐敞(焦氏易林膏澤肥壤)
(農人丨丨)青牛白咽呼我俱田(焦氏易林丨丨丨丨丨丨丨丨歴山之下可以多耕歲樂)
(時節民人安業)五利四福(焦氏易林丨丨丨丨俱田高邑黍稷盛茂多獲高稻)新田宜粟
上農得榖(焦氏易林丨丨丨丨丨丨丨丨君子懷德以干百禄)臯田堆壤(焦氏易林丨丨)
(禾黍丨丨麻阜衣食我躬室家饒有)雨師娶婦(焦氏易林丨丨丨丨黃巗季子成禮既婚相呼南山)
(膏潤下土年歲大有)磝磽秃白(焦氏易林丨丨丨丨不生黍稷無以供祭祗靈代祀)荷鋤候
雨不如決渚(黃憲天禄閣外史諺曰丨丨丨丨丨丨丨丨言時不可緩也)力勤十頃
能致嘉穎(王嘉拾遺記成王五年有因祗之國去王都九萬里獻女工文錦其國文夫勤於耕稼一)
(日鋤十頃之地又貢嘉禾一莖盈車故時俗四言詩曰丨丨丨丨丨丨丨丨)陸海(常璩華陽國志秦孝)
(文王以李冰為蜀守冰乃壅江作堋穿郫江檢江别支流雙過郡下以行舟船岷山多梓栢大竹頹隨水流坐)
(致材木功省用饒又溉灌三郡開稻田於是蜀沃野千里號為丨丨旱則引水浸潤雨則杜塞水門故記曰水)
(旱從人不知饑饉時無荒年天下謂之天府也)候屋上烏(宗懔荆楚歲時記春分日民並種戒火草)
(於屋上有鳥如烏先雞而鳴架架格格民候此鳥則入田以為候)犂杷上岸(宗懍荆楚歲時記有)
(鳥名穫榖其名自呼農人候此鳥則丨丨丨丨注按爾雅云鳲鳩鴶鞠郭璞云今布穀也江東呼穫穀也)犂
欲廉勞欲再(賈思勰齊民要術凡秋耕欲深春夏欲淺丨丨丨丨丨丨注古曰耰今曰勞犂廉耕)
(細牛復不疲再勞地熟旱亦保澤也)轉地(賈思勰齊民要術初耕欲深丨丨欲淺注耕不深地不熟轉不)
(淺動生土也)美田法(賈思勰齊民要術凡丨丨之丨禄荳為上小荳胡麻次之悉皆五六月中䆊種)
(七月八月犂種殺之為春穀田則畆收十石其美與蠶矢熟糞同注䆊美懿反漫掩也)䆊種(見上)&KR0008;
種(賈思勰齊民要術若牛力少但九月十月一勞之至春丨丨亦得)膏澤(賈思勰齊民要術夏至後)
(九十日晝夜分天地氣和以此時耕田一而當五名曰丨丨)強土(賈思勰齊民要術崔寔四民月令曰)
(正月地氣上騰上長冐橛陳根可拔急菑丨丨黑壚之田)掩地雪(賈思勰齊民要術五月耕一當三六)
(月耕一當再若七月耕五不當一冬雨雪止輙以藺之丨丨丨勿使從風飛去後雪復藺之則立春保澤凍蟲)
(死來年宜稼田雖薄惡收可畆十石)脂田脯田(賈思勰齊民要術秋無雨而耕絶上氣土堅垎名曰)
(丨丨及盛冬耕泄隂氣土枯燥名曰丨丨脯田與脂田皆傷田)摩平待種(賈思勰齊民要術汜勝之)
(書曰凡爱田常以五月耕六月再耕七月勿耕謹丨丨以丨丨時)緩土(賈思勰齊民要術二月隂凍畢)
(澤可菑美田丨丨及河渚水處)沙白輕土(賈思勰齊民要術三月杏華勝可菑丨丨丨丨之田五月)
(六月可菑麥田)曳撻(賈思勰齊民要術凡春種欲深宜丨重丨夏種欲淺直置自生注春風冷生遲不曳)
(撻則根虚雖生輙死夏氣熱而生速曳撻遇雨必堅垎其澤澤多者或亦不須撻必欲撻者宜須待白背濕撻)
(令地堅硬故也)直置自生(見上)仰壟(賈思勰齊民要術春若遇旱秋耕之地得丨丨待雨夏若)
(仰壟匪直盪汰不生兼與草薉俱出)早晚相雜(賈思勰齊民要術凡田欲丨丨丨丨有閏之歲節氣)
(近後宜晚田然大率欲早早田倍多於晚注早晚相雜防歲道有所宜)早田倍多於晚(見上)
馬耳鏇(賈思勰齊民要術苗生如馬耳則鏇鋤注諺曰欲得穀丨丨丨)小鋤(賈思勰齊民要術凡)
(五穀惟丨丨為良注小鋤者非直省功穀亦倍勝大鋤者草根繁茂用功多而收益少)鋤不厭數
(賈思勰齊民要術良田率一尺留一科薄地尋壠囁之苗出壠則深鋤丨丨丨丨周而復始勿以無草而暫停)
起地(賈思勰齊民要術春鋤丨丨夏為除草故春鋤不用觸濕六月以後雖濕亦無嫌注春苗既淺隂未)
(覆地濕鋤則地堅夏苗隂厚地不見日故雖濕亦無害矣)觸濕(見上)白背(賈思勰齊民要術苗既出)
(壟每一經雨丨丨時輒以鐵齒&KR1564;楱縱横杷而勞之)生長壯日(賈思勰齊民要術凡種五榖以丨丨)
(丨丨種者多實老惡死日種者收薄以忌日種者敗傷又用成收滿平定日為佳)藏雪汁(賈思勰齊)
(民要術雪汁者五穀之精也使稼耐旱常以冬丨丨丨器盛埋於地中治種如此則收常倍)椹赤為
候(賈思勰齊民要術夏種黍穄與植榖同時非夏者大率以丨丨丨丨注諺曰椹厘厘種黍時)椹厘
厘種黍時(見上)鋒而不耩(賈思勰齊民要術苗生隴平即宜耙勞鋤三遍乃止丨丨丨丨)
(注苗晚構即多折也)黍疎於禾(賈思勰齊民要術凡種丨覆土鋤治皆如禾法欲丨丨丨)三青
兩黃(賈思勰齊民要術荳角丨丨丨丨拔而倒竪龍從之生者均熟不畏嚴霜從本至末全無秕減乃勝)
(刈者)黃金覆(賈思勰齊民要術諺曰子欲富丨丨丨黃金覆者謂秋鋤麥曳柴壅麥根也)陂汪
汪下田良(酈道元水經注朝水又東南分為二水一水支分東北為樊氏陂陂東西十里南北五里)
(俗謂之凡亭陂陂東有樊氏故宅樊氏既滅庾氏取其陂故喭曰丨丨丨丨丨丨樊子失業庾公昌)隨年
變種(酈道元水經注城之東有馬仁陂郭仲産曰陂在泚陽縣五十里蓋地百頃其所周溉田萬頃丨丨)
(丨丨境無儉歲)屈田(酈道元水經注縣東北數十里有屈原舊田宅雖畦堰縻漫猶保丨丨之稱也)種
穜稑早晚無月不秀(酈道元水經注九真太守任延始教耕犂俗化交土風行象林知耕)
(以来六百餘年火耨耕藝法與華同名白田種白穀七月火作十月登熟名赤田種赤穀十二月作四月登熟)
(所謂兩熟之稻也更於草甲萌芽穀月代丨丨丨丨丨丨丨丨丨耕耘功重收獲利輕熟速故也米不外散恒)
(為豐國)米不外散恒為豐國(見上)茠鋤(顔氏家訓食為民天耕種之丨丨之刈穫)
(之載積之打拂之簸揚之凡幾涉手而入倉廪安可輕農事而貴末業哉)雄田(鄭熊番禺襍記交阯之地)
(最為膏腴舊有君長曰雄王其佐曰雄侯其田曰丨丨)得意田(馮贄雲仙襍記雲陽叚氏值豐年則)
(盡取金錢埋之九里皆滿曰有丨丨丨遂可棄無用金)佃戸皆成奥族(李昌齡樂善錄侯叔)
(猷為汜縣令縣多沒官田有一李誠莊方圍十里河貫其中最為膏腴丨丨百家丨丨丨丨)雲積屋
澑(王偁東都事略新渠之田在渠左右渠来奕奕如赴如凑如丨斯丨如丨斯丨嗟唐之人始就秔稌)菖
蒲田(鄭景望蒙齋筆談郎簡侍郎錢塘人慶歴間能吏既老謝事居里中築别館徑山下善服食得養生)
(之術即徑山澗旁種菖蒲數畆歲採以自餌山中人目之菖蒲田)六穗告登三農有慶
(胡錡耕禄稿偶丨丨之丨丨而丨丨之丨丨遽超榮於品禄仍加衍於戸租)候雨暘十中七
八(葉夢得避暑錄話在山居久見老農丨丨丨丨丨丨丨問之無他曰所更多耳)梯田(范成大驂鸞錄)
(出廟三十里至仰山履喬松之磴甚危嶺坂之間皆田層層而上至頂名丨丨)四十雙(陶宗儀輟耕錄)
(嘗讀金黃華老人詩有招客先開丨丨丨之句殊不可曉近讀雲南雜志曰夷有田皆種稻其佃作三人使二)
(牛前牽中壓而後驅之犂一日為一䨇以二乏為巳二巳為角四角為雙約有中原四畆地則老人之詩意見)
(矣)
蠶織
上女衣五(管子丨丨丨丨中女衣四下女衣三)宫中四榮樹其餘曰害女
功(管子丨丨丨丨丨丨丨丨丨丨丨注榮樹則蔽明女紅於室無見焉)歸府(管子女勤於纖微而織丨)
(於丨)使不疾病(管子民之通於蠶桑丨蠶丨丨丨者置之黃金一斤直食八石)夏之秋冬
之秋(管子夫歲有四秋而分有四時故曰農事且作請以什伍農夫賦耜鐵此之謂春之秋大夏且至絲)
(纊之所作此之謂丨丨丨而大秋成五榖之所會此之謂秋之秋大冬營室中女事紡績緝縷之所作也此之)
(謂丨丨丨)惡暑惡雨三俯三起(荀子有物於此㒩㒩兮其狀屢化如神功被天下為萬世)
(文禮樂以成貴賤以分養老長幼待之而後存名號不美與暴為隣功立而身廢事成而家敗弃其耆老收其)
(後世人属所利飛鳥所害臣愚而不識請占之五帝帝占之曰此夫身女好而頭馬首者與屢化而不壽者與)
(善壯而拙者與有父母而無牝牡者與冬伏而夏游食桑而吐絲前亂而後治夏生而丨丨喜濕而丨丨蛹以)
(為母蛾以為父丨丨丨丨事乃大己夫是之謂蠶理)分繭稱絲(呂氏春秋季春之月蠶事既登丨丨)
(丨丨效功以供郊廟之服無有敢墮)以桑為均(呂氏春秋蠶事既畢后妃獻繭乃收繭税丨丨丨丨)
(貴賤少長如一以給郊廟之祭服)壤壤莾莾(呂氏春秋戎人見暴布者而問之曰何以為之莾莾)
(也指麻而示之怒曰孰之丨丨也可以為之丨丨也)珥絲(淮南子蠶丨丨而商弦絶注珥絲謂弄絲於口)
(商音清弦細而急故先絶)手經指挂(淮南子緂麻索縷丨丨丨丨其成猶網羅後世為之機杼勝複)
(以便其用而民得以揜形御寒)剡麻考縷(淮南子男子不得修農畆婦人不得丨丨丨丨)煮以
熱湯(淮南子繭之性為絲然非得工女丨丨丨丨而抽其統紀則不能成絲)繭純(揚子畜槃丨丨)
(不奪時也)絲人(揚子丨丨不足於夜)女紅(漢書景帝紀綿繡纂組害丨丨者也)蠶母(宋書禮志)
(魏文帝黃初七年正月命中宫蠶於北郊按韋誕后蠶頌則於時漢注已亡更考撰其儀也及至晉氏先蠶多)
(采魏法晉武帝太康六年使侍中袁粲草定其儀皇后采桑壇在蠶室西帷宮中門之外桑林在其東先蠶壇)
(在宫外門之外而東南取民妻六人為丨丨蠶將生擇吉日皇后著十二笄依漢魏故事衣青衣乘油蓋雲母)
(安車駕六馬女尚書著貂蟬佩璽陪乘或筐鈎公主三夫人九嬪世婦諸太妃公太夫人公夫人及縣鄉君郡)
(公侯特進夫人外世婦命婦皆步搖衣青各載筐鉤從蠶桑前一日蠶官生蠶著簿上桑日大祝令以一太牢)
(祀先蠶皇后至西郊升壇公主以下陪列壇東皇后東面躬桑采三條諸妃公主各采五條縣鄉君以下各采)
(九條悉以桑授蠶毋還蠶室事訖皇后還便坐公主以下以次就位設饗賜絹各有差)秉機(齊書欝林)
(王紀詔曰執耜暫㤀懸磬比室丨丨或惰無褐終年非怠非荒雖由王道不稂不莠寔頼民和)浮波幕
樹(齊書祥瑞志永明二年護軍府門外桑樹一株並有蠶絲錦被枝莖史臣按漢光武時有野蠶成繭百姓)
(得以成衣服今則丨丨丨丨其亦此之類乎)閩中八蠶(南史到溉傳後為建安太守昉以詩贈之)
(求二衫叚云鐵錢兩當一百易代名實為惠當及時無待涼秋日溉答云余衣本百結丨丨徒丨丨假令金如)
(粟詎使廉夫貪)二蠶(魏書孝文帝紀甲申以長安丨丨多死丐民歲賦之半)一婦之織衣
止蔽形(魏書盧昶傳竊惟一夫之耕食裁充口丨丨丨丨丨丨丨丨年租歲調則惟常理此外徵求於)
(何取足)羅綺工(周書武帝紀省掖庭四夷樂後宫丨丨丨人五百餘人)絹鄉麻土(周書)
(蘇綽傳財貨之生其功不易織絍紡績起於有漸非旬日之間所可造次必須勸課使預營理丨丨先事織絍)
(丨丨早修紡績先時而備至時而輸故王賦獲供下民無困)杼柚代舂(北史魏宗室淑傳為河東)
(太守俗多商賈罕事農桑人至有年三十不識耒耜淑下車勸課躬往教示二年間家給人足為之謠曰秦州)
(河東丨丨丨丨元公至止田疇始理)野蠶食槲菜(舊唐書太宗紀是歲滁州言丨丨丨丨丨成繭)
(大如柰其色綠凡六千五百七十碩)一畆種桑二樹(舊唐書憲宗紀夏四月戊子朔癸巳勅天)
(下州府民戸每田丨丨丨丨丨丨長吏逐年檢計以聞)賜桑千樹(舊唐書李襲譽傳河内有丨丨)
(丨丨蠶之可以充衣)一年四熟(舊唐書尹思貞傳為青州刺史境内有蠶丨丨丨丨者黜陟使衛州)
(司馬路敬潛八月至州見繭嘆曰非善政所致孰能至於此乎特表薦之)素絲五兩(舊唐書李元愷)
(傳景龍中元行冲為洺州刺史邀元愷至州問以經義因遺衣服元愷辭曰微軀不宜服新麗恐不能勝其美)
(以速咎也行冲乃以泥塗汙而與之不獲已而受及還乃以已之所蠶丨丨丨丨以酬行冲曰義不受旡妄之)
(財)采三條(唐書禮樂志尚宫引皇后詣采桑壇升自西陛東向立初皇后將詣望瘞位司賓引内外)
(命婦采桑者執鈎筐者皆就位皇后既至尚功奉金鉤自北陛升進典製奉筐從升皇后受鉤采桑典製以筐)
(受之皇后丨丨丨止尚功前受鉤典製以筐俱退皇后初采桑典製等各以鉤授内外命婦皇后采桑訖内外)
(命婦以次采女史執筐者受之内外命婦一品采五條二品采九條止典製等受鉤與執筐者退復位司賓各)
(引内外命婦采桑者以從至蠶室尚功以桑授蠶母蠶母切之以授婕妤食蠶灑一&KR2170;止)一品采五
條二品采九條(見上)以吉貝為衣衾(宋史崔與之傳瓊人丨丨丨織丨丨丨工)
(作皆婦人役之有至期年者棄稚違老民尤苦之)月直大火則浴種(宋史孔維傳維抗疏)
(曰按周禮夏官司馬職禁原蠶者為傷母也原再也天文辰為馬蠶書蠶為龍精丨丨丨丨丨丨其丨是蠶與)
(馬同氣物莫能兩大故禁再蠶以益馬也)生苦參上(宋史高昌國傳地有野蠶丨丨丨丨可為綿帛)
妾子始蠶(夏小正丨丨丨丨傳先妾而後子何也曰事有漸也言自卑事者始)繰以綰湯
(董仲舒春秋繁露繭待丨丨丨丨而後能為絲)繰一繭得絲一斤(東方朔神異經東方有桑)
(樹馬高八十丈敷張自輔其葉長一丈廣六七尺其上自有蠶作繭長三尺丨丨丨丨丨丨丨有椹馬長三尺)
(五寸圍如長)入山采葛作黃絲布(吳越春秋越王曰吳王好服之離體吾欲采葛使女)
(工織細布獻之以求吳王之心於子何如羣臣曰善乃使國中男女丨丨丨丨以丨丨丨之丨欲獻之)宵
必顧杼(黃憲天禄閣外史諺有之曰農勤於朝女勤於宵丨丨丨丨朝必望兩言得時毋怠也)食
桑績蠒(王充論衡蠶丨丨老丨而為丨蠒又化而為蛾蛾有兩翼變去蠶形)蠶三化(張華博物)
(志丨丨丨先孕而後交不交者亦産子子後為鍳皆無眉目易傷收採亦薄)冰蠶(王嘉拾遺記員嶠山)
(有丨丨長七寸黑色有角有鱗以霜雪覆之然後作蠒長一尺其色王彩織為文錦入水不濡以之投火經宿)
(不燎唐堯之世海人獻之堯以為黼黻)作白粥泛膏於上祭蠶神(吳均續齊諧記)
(吳縣張成夜起忽見一婦人立於宅上南角舉手招成成即就之婦人曰此地是君家蠶室我即是此地之神)
(明年正月半宜作白粥泛膏於上祭我也必當令君蠶桑百倍言絶失之成如言作膏粥自此後大得蠶今正)
(月半作白膏粥自此始也)五色蛾(任昉述異記園客者濟隂人貌美色人多欲妻之客終不娶常種五)
(色香草積十餘年服食其實忽有丨丨丨集香草上客廌之以布生華蠶焉至蠶時有一女自来助養蠶以香)
(草食之得繭一百二十枚繭大如甕每一繭繅六七日絲方盡繰訖此女與客俱神仙去)華蠶(見上)有
女自来助養蠶以香草食之(見上)入簇(賈思勰齊民要術四月繭既丨丨趨)
(繰剖線具機杼敬經絡)具機杼敬經絡(見上)八熟(賈思勰齊民要術俞益期箋曰日南)
(蠶丨丨繭軟而薄椹採少多)八軰(賈思勰齊民要術永嘉記曰永嘉有丨丨蠶蚖珍蠶三月績柘蠶四)
(月初績蚖蠶四月初績愛珍五月績愛蠶六月末績寒珍七月末績四出蠶九月初績寒蠶十月績凡蠶再熟)
(者前軰皆謂之珍養珍者少養之)愛珍(見上)寒珍(見上)四出(見上)愛蠶(賈思勰齊民要)
(術丨丨者故蚖蠶種也蚖珍三月既績出蛾取卵七八日便剖卵蠶生多養之是為蚖蠶欲作爱者取蚖珍之)
(卯藏内罌中隨器大小亦可拾紙蓋覆器口安硎泉冷水中使冷氣折其出勢得三七日然後剖生養之謂為)
(愛珍亦呼愛子績成繭出蛾卵卵七日又剖成蠶多養之此則爱蠶也)愛子(見上)泥屋四角
(賈思勰齊民要術雜五行書曰二月上壬取土丨丨丨丨宜蠶吉注案今世有三卧一生蠶四卧再生蠶白頭)
(蠶頡石蠶楚蠶黑蠶有一生再生之異灰兒蠶秋母蠶秋中蠶老秋兒蠶秋末老蟹兒蠶錦兒蠶同繭蠶或二)
(蠶三蠶共為一繭凡三卧四卧皆有絲綿之别)三卧四卧(見上)錦兒(見上)秋母(見上)同
繭(見上)老蟹兒(見上)兖人可為蠶師(秦觀蠶書考之禹貢揚梁幽雍不貢繭物兖篚)
(織文徐篚元纖纊青篚底纁域䋙豫篚纖纊青篚檿絲皆繭物也而桑土既蠶獨言於兖然則九州蠶事兖為)
(最乎予游濟河之間見蠶者豫事時作一婦不蠶比屋詈之故知丨丨丨丨丨丨今予所書有與吳中蠶家不)
(同者皆得兖人也)種變(秦觀蠶書丨丨臘之日聚蠶種沃以牛溲浴於川毋傷其藉廼縣之始審卧之)
(五日色青六日白七日蠶已蠶尚卧而不傷)化治(秦觀蠶書丨丨常令煮繭之鼎湯如蟹眼必以筯其)
(緒附於先引謂之餵頭毋過三絲則絲麄不及則脆其審舉之凡絲自鼎道錢眼升於鏁星星應車動以過添)
(梯乃至於車為版長過鼎面廣三寸厚七黍中其厚插大錢一出其端横之鼎耳後鎮以石緒總錢眼而上之)
(謂之錢眼為三蘆管管長四寸樞以圓木建兩竹夾鼎耳縳樞於竹中管之轉以車下直錢眼謂之鎻星車之)
(左端置環繩其前尺有五寸當車床左足之上建柄長寸有半匼柄為鼓鼓生其寅以受環繩繩應車運如環)
(無端鼔因以旋鼓上為魚魚半出鼓其出之中建柄半寸上承添梯添梯者二尺五寸片竹也其上揉竹為鉤)
(以防絲竅左端以應柄對鼓為耳方其穿以閑添梯故車運以牽環䋲繩簇鼓鼓以舞魚魚振添梯故絲不過)
(偏制車如轆轆必活其兩輻以利脱絲)錢眼(見上)鎻星(見上)添梯(見上)戎治(秦觀蠶書)
(丨丨唐史載于闐初無桑丐鄰國不肯出其王即求置婚許之將迎乃告曰國無帛可持蠶自為衣女聞置蠶)
(帽絮中關守不敢騐自是始有蠶女刻石約無殺蠶蛾飛盡蠶蛾乃得治繭言蠶為衣則治繭可為絲矣世傳)
(繭之未蛾而竅者不可為絲頃見隣家誤以竅繭雜全繭治之皆成絲焉疑蛾脱之繭也欲以為絲而其中空)
(不復可治嗚呼世有知于闐治絲法者肯以教人則貸蠶之死可勝計哉予作蠶書哀蠶有功而不免故錄唐)
(史所載以俟博物者)一州兩家世世婚&KR0666;(陸游老學庵筆記亳州出輕紗舉之若無裁以)
(為衣真若烟霧丨丨惟丨丨能織相與丨丨為丨丨懼他人家得其法也自唐以来名家今三百餘年矣)名
家三百餘年(見上)龍精報貺瑞蠒紛如(王明清揮塵餘話至如后妃親蠶之)
(所也延福邃深有嚴金鋪當春日之載陽率六宮而與俱懿箱既飾柔桑既敷鞠衣東向三東躊躇風戾川浴)
(地温氣舒然後丨丨丨丨丨丨丨丨五色之絲允侔乎東海八蠶之綿倍富於吳都按李元叔上廣汴賦)一
歲八育(王楙野客叢書左太冲吳都賦曰國税再熟之稻鄉貢八蠶之繭注謂有蠶丨丨丨丨㒒按廣)
(記日南一歲八蠶以其地暖故耳俞益期牋曰日南蠶八熟張文昌桂州詩曰有地多生桂無時不養蠶此言)
(可驗矣而海物異名記乃謂八蠶共作一繭與前說異)共作一繭(見上)
御定子史精華卷一百四十九
