欽定四庫全書
御定子史精華卷七十八
邊塞部二
邊防
厚和構四國以順貎德(管子問於邊吏曰小利害信小怒傷義邊信傷德丨丨丨丨丨)
(丨丨丨丨注四國邊境一彼一此至易生釁安能使同心和德惟厚和結之以順其外此謂貎德)不以
勇猛(管子先王丨丨丨丨為邊竟則邊竟安)樹表相望(管子方百里之地丨丨丨丨者丈夫)
(走禍婦人備食内外相備)日變(管子請問為邊若何對曰夫邊丨丨不可以常智觀也)長城巨
防足以為塞(韓非子齊之清濟濁河足以為限丨丨丨丨丨丨丨丨)傳鼓相告(呂氏)
(春秋周宅鄷鎬近戎人與諸侯約為高葆禱於王路置鼓其上遠近相聞即戎寇至丨丨丨丨諸侯之兵皆至)
九塞(淮南子何謂丨丨曰太汾澠阨荆阬方城殽阪井陘令疵句注居庸)初縣(史記秦始皇紀發諸)
(嘗逋亡人贅壻賈人略取陸梁地為桂林象郡南海以適遣戍西北斥逐匈奴自榆中並河以東屬之隂山以)
(為三十四縣城河上為塞又使蒙恬度河取高闕陶山北假中築亭障㠯逐戎人徙謫實之丨丨)長城
(史記秦始皇紀適治獄吏不直者築丨丨及南越地)徙齊楚燕趙韓魏後及豪桀
名家居關中(史記劉敬傳劉敬從匈奴來因言匈奴河南白羊樓煩王去長安近者七百里輕騎)
(一日一夜可以至秦中秦中新破少民地肥饒可益實夫諸侯初起時非齊諸田楚昭屈景莫能興今陛下雖)
(都關中實少人北近胡寇東有六國之族宗強一日有變陛下亦未得高枕而臥也臣願陛下丨丨諸田丨昭)
(屈景丨丨丨丨丨丨丨丨丨丨丨丨丨無事可以備胡諸侯有變亦足率以東伐此強本弱末之術也上曰善)
(迺使劉敬徙所言關中十餘萬口)強本弱末(見上)因河為塞(史記匈奴傳始皇帝使蒙)
(恬將十萬之衆北擊胡悉收河南地丨丨丨丨築四十四縣城臨河徙適戍以充之)甌脫(史記匈奴傳東)
(胡王愈益驕西侵與匈奴間中有棄地莫居千餘里各居其邊為丨丨東胡使使謂冐頓曰匈奴所與我界甌)
(脫外棄地匈奴非能至也吾欲有之)按榆谿舊塞(史記衛將軍傳今車騎將軍青度西河至高闕)
(獲首虜二千三百級車輜畜産畢收為鹵已封為列侯遂西定河南地丨丨丨丨丨絶梓領梁北河封蒲泥破)
(符離斬輕銳之卒捕服聽者三千七十一級執訊獲醜驅馬牛羊百有餘萬全甲兵而還益封青三千戶案蒲)
(泥符離二王號)修遼東故塞至浿水(史記朝鮮傳秦滅燕屬遼東外徼漢興為其遠難守)
(復丨丨丨丨丨丨丨丨為界)築令居(史記大宛傳漢始丨丨丨以西初置酒泉郡以通西北國)酒
泉列亭鄣至玉門(史記大宛傳玉恢數使為樓蘭所苦言天子天子發兵令恢佐破奴擊破)
(之封恢為浩侯於是丨丨丨丨丨丨丨丨矣按破奴趙破奴)斥候烽燧(漢書賈誼傳今西邊北邊)
(之郡雖有長爵不輕得復五尺以上不輕得息丨丨望丨丨不得臥將吏被介胄而睡注文穎曰邊方備胡寇)
(作高土櫓櫓上作桔臯桔臯頭兜零以薪草置其中常低之有寇即火燃舉之以相告曰烽又多積薪寇至即)
(燃之以望其烟曰燧)虎落(漢書鼂錯傳遠方之卒守一歲而更不知胡人之能不如選常居者家室田作)
(且以備之以便為之高城深塹具藺石布渠答復為一城其内城間百五十步要害之處通川之道調立城邑)
(毋下千家為中周丨丨先為屋室具田器乃募臯人及免徒復作令居之注如淳曰藺石城上雷石也蘇林曰)
(渠答鐵疾藜也鄭氏曰虎落者外蕃也若今時竹虎也師古曰虎落者以竹篾相連遮落之也)徙遠方
實廣虛(漢書鼂錯傳臣聞古之丨丨丨以丨丨丨也相其隂陽之和嘗其水泉之味審其土地之宜觀)
(其草木之饒然後營邑立城製里割宅通田作之道正阡陌之界先為築室家有一堂二内門戶之閉置器物)
(焉民至有所居作有所用此民所以輕去故鄉而勸之新邑也注師古曰所以充實寬廣空虛之地也)立
威始於折膠(漢書鼂錯傳陛下絶匈奴不與和親臣竊意其冬來南也壹大治則終身創矣欲丨)
(丨者丨丨丨丨來而不能困使得氣去後未易服也注蘇林曰秋氣至膠可折弓弩可用匈奴常以為候而出)
(軍)累石為城樹榆為塞(漢書韓安國傳辟數千里以河為竟丨丨丨丨丨丨丨丨)赤
白囊(漢書邴吉傳吉馭吏邊郡人習知邊塞發犇命警備事嘗出適見驛騎持丨丨丨邊郡發犇命書馳)
(來至馭吏因隨驛騎至公車刺取知虜入雲中代郡遽歸府見吉白狀)犇命書(見上)東南一
尉西北一候(漢書揚雄傳今大漢左東海右渠搜前番禺後陶塗丨丨丨丨丨丨丨丨徽以紏墨)
(製以質鈇散以禮樂風以詩書曠以歲月結以倚廬注孟康曰會稽東部都尉敦煌玉門關候也)散以
禮樂風以詩書(見上)減北地以西戍卒半(漢書匈奴傳昆邪王殺休屠王)
(并將其衆降漢凡四萬餘人號十萬於是漢已得昆邪則隴西北地河西益少胡寇徙關東貧民處所奪匈奴)
(河南地新秦中以實之而丨丨丨丨丨丨丨丨)幕南無王庭(漢書匈奴傳驃騎封於狼居胥山禪)
(姑衍臨翰海而還是後匈奴遠遁而丨丨丨丨丨)天子自將兵待邊(漢書匈奴傳是時天)
(子廵邊親至朔方勒兵十八萬騎以見武節而使郭吉風告單于既至匈奴匈奴主客問所使郭吉卑體好言)
(曰吾見單于而口言單于見吉吉曰南越王頭已縣於漢北闕下今單于即能與漢戰丨丨丨丨丨丨丨即不)
(能亟南面而臣於漢何但遠走亡匿於幕北寒苦無水草之地為語卒單于大怒立斬主客見者而留郭吉不)
(歸遷辱之北海上)西置酒泉隔絶胡羌(漢書匈奴傳是時漢東拔濊貉朝鮮以為郡而)
(丨丨丨丨郡以丨丨丨與丨通之路又西通月氏大夏以翁主妻烏孫王以分匈奴西方之援國又北益廣田)
(至眩雷為塞而匈奴終不敢以為言)北益廣田至眩雷為塞(見上)關梁障塞
非獨以僃塞外(漢書匈奴傳單于上書願罷北邊吏士屯戍子孫世世保塞單于鄉慕禮義所)
(以為民計者甚厚此長久之策也朕甚嘉之中國四方皆有丨丨丨丨丨丨丨丨丨丨也亦以防中國姦邪放)
(縱出為寇害故明法度以專衆心也敬諭單于之意朕無疑焉為單于怪其不罷故使大司馬車騎將軍嘉曉)
(單于單于謝曰愚不知大計天子幸使大臣告語甚厚)縉紳之儒守和親介胃之
士言征伐(漢書匈奴傳高祖時則劉敬呂后時樊噲季布孝文時賈誼鼂錯孝武時王恢韓安國朱)
(買臣公孫弘董仲舒人持所見各有同異然總其要歸兩科而已丨丨丨丨則丨丨丨丨丨丨丨則丨丨丨皆)
(偏見一時之利害而未究匈奴之終始也)阸以玉門陽關限以葱嶺(漢書西域傳東)
(西六千餘里南北千餘里東則接漢丨丨丨丨丨丨西則丨丨丨丨)列四郡據兩關(漢書西域)
(傳始築令居㠯西初置酒泉郡後稍發徙民充實之分置武威張掖燉煌丨丨丨丨丨丨焉)督察諸
外國動靜(漢書西域傳都護丨丨烏孫康居丨丨丨丨丨有變以聞可安輯安輯之可擊擊之都護)
(治烏壘城去陽關二千七百三十八里與渠犂田官相近土地肥饒於西域為中故都護治焉)避白龍
堆之阸(漢書西域傳元始中車師後王國有新道出五船北通玉門關往來差近戊巳校尉徐普欲開)
(以省道里半丨丨丨丨丨丨)田伊循以填撫之(漢書西域傳立尉屠耆為王更名其國為)
(鄯善為刻印章賜以宫女為夫人僃車騎輜重丞相將軍率百官送至横門外祖而遣之王自請天子曰身在)
(漢久今歸單弱而前王有子在恐為所殺國中有伊循城其地肥美願漢遣一將屯田積榖令臣得依其威重)
(於是漢遣司馬一人吏士四十人丨丨丨丨丨丨丨其後更置都尉伊循官置始此矣按鄯善本名樓蘭)鮮
卑不敢南近塞下(後漢書鄧訓傳訓撫接邊民為幽部所歸六年遷護烏桓校尉黎陽故人)
(多携將老幼樂隨訓徙邊丨丨聞其威恩皆丨丨丨丨丨丨)塞下無晏開之警(後漢書耿)
(國傳匈奴薁鞬日逐王比自立為呼韓邪單于欵塞稱藩願扞禦北虜事下公卿議者皆以為天下初定中國)
(空虛夷狄情偽難知不可許國獨曰臣以為宜如孝宣故事受之令東扞鮮卑北拒匈奴率厲四夷完復邊郡)
(使丨丨丨丨丨丨丨萬世有安寧之策也帝從其議按前漢書嚴安上書曰邊境之民早閉晏開)銅柱
為界(後漢書馬援傳注廣州記曰援到交阯立丨丨丨漢之極丨也)十里一候(後漢書馬成傳)
(代驃騎大將軍杜茂繕治障塞自西河至渭橋河上至安邑太原至井陘中山至鄴皆築保壁起熢燧丨丨丨)
(丨在事五六年帝以成勤勞徵還京師邊人多上書求請者復遣成還屯)開不賓(後漢書西南夷傳顯)
(宗㠯其地置哀牢博南二縣割益州郡西部都尉所領六縣合為永昌郡始通博南山度蘭倉水行者苦之歌)
(曰漢德廣丨丨丨度博南越蘭津度蘭倉為它人)列屯夾河三十四部(後漢書西羌傳)
(時建復西海郡縣規固二榆廣設屯田隔塞羌胡交關之路遏絶狂狡窺欲之源又殖榖富邊省委輸之役國)
(家可以無西方之憂於是拜鳳為金城西部都尉將徙士屯龍耆後金城長史上官鴻上開置歸義建威屯田)
(二十七部侯覇復上置東西邯屯田五部增留逢二部帝皆從之丨丨丨丨合丨丨丨丨按鳳曹鳳)歸義
建威(見上)作塢壁設鳴鼓(後漢書西羌傳元初元年春遣兵屯河内通谷衝要三十三所)
(皆丨丨丨丨丨丨)因渠㠯溉水舂河漕(後漢書西羌傳禹貢雍州之域厥田惟上且沃)
(野千里榖稼殷積又有龜兹鹽池㠯為民利水草豐美土宜産牧牛馬銜尾羣羊塞道北阻山河乘阸據險丨)
(丨丨丨丨丨丨丨用功省少而軍糧饒足故孝武皇帝及光武築朔方開西河置上郡皆為此也)湟中
十部(後漢書西羌傳陽嘉元年㠯丨丨地廣更增置屯田五部并為丨丨)西域門戸(後漢書西)
(域傳自燉煌西出玉門陽關涉鄯善北通伊吾千餘里自伊吾北通車師前部高昌壁千二百里自高昌壁北)
(通後部金滿城五百里此其丨丨之丨丨也故戊巳校尉更互屯焉)戊巳校尉更互屯(見上)
爭車師伊吾以制西域(後漢書西域傳伊吾地宜五穀桑麻蒲萄其北又有柳中皆膏)
(腴之地故漢常與匈奴丨丨丨丨丨丨丨丨丨焉)車駕數牛上作樓櫓(後漢書南匈奴)
(傳初帝造戰丨可丨丨丨丨丨丨丨置於塞上㠯拒匈奴時人見者或相謂曰䜟言漢九世當却北狄地千里)
(豈謂此邪及是果拓地焉)冬屯夏罷(後漢書南匈奴傳詔單于徙居西河美稷因使中郎將叚郴及)
(副校尉王郁留西河擁護之為設官府從事掾史令西河長史歲將騎二千弛刑五百人助中郎將衛護單于)
(丨丨丨丨自後以為常)令漢家長無北念(後漢書南匈奴傳今年正月骨都侯等復共立)
(單于異母兄右賢王為單于其人以兄弟爭立並各離散臣與諸王骨都侯及新降渠帥雜議方略皆曰宜及)
(北虜分爭出兵討伐破北成南并為一國丨丨丨丨丨丨丨)南北二庭(後漢書南匈奴傳論乃詔)
(有司開北鄙擇肥美之地量水草以處之馳中郎之使盡法度以臨之制衣裳僃文物加璽紱之綬正單于之)
(名於是匈奴分破始有丨丨丨丨焉讐釁既深互伺便隙控弦抗戈覘望風塵雲屯鳥散更相馳突至於陷潰)
(創傷者靡歲或寧而漢之塞地晏然矣)一夫荷戟千人莫當(晉書羊祐傳蜀之為國非)
(不險也高山尋雲霓深谷肆無景束馬懸車然後得濟皆言丨丨丨丨丨丨丨丨)蠮螉塞(晉書慕容)
(皝載記皝將圖石氏從容謂諸將曰石季龍自以安樂諸城守防嚴重城之南北必不設僃今若詭路出其不)
(意冀之北土盡可破也於是率騎二萬出丨丨丨長驅至於薊城進渡武遂津入於高陽)移遠就近
浚復城隍纂偶車牛計丁課仗(宋書何承天傳安邊之計僃在史策李牧言其)
(端嚴尤申其要大略舉矣雖時有古今勢有強弱保民全境不出此塗要而歸之有四一曰丨丨丨丨二曰丨)
(丨丨丨三曰丨丨丨丨四曰丨丨丨丨)立碣分界(魏書桓帝紀自始祖以來與晉和好百姓乂安)
(財畜富實控弦騎士四十餘萬是歲穆帝始出并州遷雜胡北徙雲中五原朔方又西渡河擊匈奴烏桓諸部)
(自杏城以北八十里迄長城原夾道丨丨與晉丨丨)長城一成惠及百世(魏書高閭傳易)
(稱天險不可升地險山川邱陵王公設險以守其國長城之謂歟今宜依故於六鎮之北築丨丨以禦北虜雖)
(有暫勞之勤乃有永逸之益如其丨丨丨丨丨丨即於要害往往開門造小城於其側因地却敵多有弓弩狄)
(來有城可守其兵可捍既不攻城野掠無獲草盡則走終必懲艾)西海可永為重戍(魏書)
(袁飜傳丨丨郡本屬凉州今在酒泉直北張掖西北千二百里去高車所住金山一千餘里正是北虜往來之)
(衝要漢家行軍之舊道土地沃衍大宜耕殖非但今處婆羅門於事為便即丨丨丨丨丨鎮防西北)斬山
築城斷谷起障(北齊書斛律羡傳羡以北虜屢犯邊須僃不虞自庫堆戌東拒於海随山屈曲)
(二千餘里其間二百里中凡有險要或丨丨丨丨或丨丨丨丨并置立戍邏五十餘所)置驛六十
六所(舊唐書太宗紀左驍衛大將軍阿史那社爾右驍衛大將軍契苾何力安西都護敦孝恪司農卿楊)
(弘禮為崑山道行軍大總管以伐龜兹是歲墮婆登乙利鼻林送都播羊同石波斯康國吐火羅阿悉吉等遠)
(夷十九國並遣使朝貢又于突厥之北至于廻紇部落丨丨丨丨丨丨以通北荒焉)肅戍軍(舊唐書代)
(宗紀六年春正月己未朔戊寅於鄜州之析城置丨丨丨)二庭四鎮(舊唐書德宗紀詔曰丨丨丨丨)
(統任西夏五十七蕃十姓部落國朝以來相奉率職自關隴失守東西阻絶忠義之徒泣血相守慎固封略奉)
(遵禮教皆侯伯守將交修共理之所致也伊西北庭節度觀察使李元忠可北庭大都護四鎮節度留後郭昕)
(為安西大都護四鎮節度觀察使)七關要害三郡膏腴(舊唐書宣宗紀八月鳳翔節度)
(使李玭奏收復秦州制曰丨丨丨丨丨丨丨丨候館之殘趾可尋唐人之遺風尚在追懷往事良用興嗟夫取)
(不在廣貴保其金湯得必有時詎計於遲速今則便務修築不進干戈必使足食足兵有備無患載洽亭育之)
(道永致生靈之安)五城(舊唐書敬宗紀夏州節度使李佑奏於塞外築烏延宥州臨塞隂河陶子等丨)
(丨以備蕃寇又以党項為盗於蘆子關北木瓜嶺築壘以扼其衝)立石種樹門設籬櫓
(舊唐書馬燧傳李抱玉移鎮鳳翔以汧陽被邊署奏隴州刺史兼御史中丞州西有通道廣二百餘步上連峻)
(山山與吐蕃相直虜每入寇皆出於此燧乃按行險易丨丨丨丨以塞之丨丨丨丨八日而功畢)防秋
(舊唐書陸贄傳河隴䧟蕃已來西北邊常以重兵守備謂之丨丨)置廢館一十一所(舊唐)
(書李吉甫傳是月迴紇部落南過磧取西城柳谷路討吐蕃西城防禦使周懷義表至朝廷大恐以為廻紇聲)
(言討吐蕃意是入寇吉甫奏曰迴紇入寇且當漸絶和事不應便來犯邊但須設備不足為慮因請自夏州至)
(天德復丨丨丨丨丨丨丨以通緩急又請發夏州騎士五百人營於經略故城應援驛使兼護党項九年請於)
(經略故城置宥州六胡州以在靈鹽界開元中廢六州曰國家舊置宥州以寬宥為名領諸降戶天寶末宥州)
(寄理于經略軍盖以地居其中可以總統蕃部北以應接天德南援夏州今經略遥隸靈武又不置軍鎮非舊)
(制也憲宗從其奏復置宥州)宥州以寬宥為名(見上)置瀚海都護府(舊唐)
(書李素立傳時突厥鐵勒部相率内附太宗於其地丨丨丨丨丨丨以統之以素立為瀚海都護又有闕泥孰)
(别部猶為邊患素立遣使招諭降之夷人感其惠率馬牛以饋素立素立惟受其酒一杯餘悉還之)屈曲
作隱伏出没之狀(舊唐書王方翼傳裴行儉西討遮匐奏方翼為副兼檢校安西都護又築)
(碎葉鎮城立四面十二門皆丨丨丨丨丨丨丨丨丨五旬而畢)漲水為溝(舊唐書姜師度傳師度勤)
(於為政又有巧思頗知溝洫之利始於薊門之北丨丨丨丨以備奚契丹之寇又約魏武舊渠傍海穿漕號為)
(平虜渠以避海艱粮運者至今利焉)行虛惠收實福(舊唐書李大亮傳今者招致突厥雖入提)
(封臣愚稍覺勞費未悟其有益也伊吾雖已臣附遠在蕃磧人非中夏地多沙鹵其自竪立稱藩附庸者請羈)
(縻受之使居塞外必畏威懷德永為蕃臣蓋丨丨丨而丨丨丨矣)屯田歲致榖(舊唐書張儉傳)
(貞觀初以軍功累遷朔州刺史時頡利可汗自恃強盛每有所求輙遣書稱勅緣邊諸州遞相承禀及儉至遂)
(拒不受太宗聞而嘉之儉又廣營丨丨丨丨丨十萬斛邊糧益饒及遭霜旱勸百姓相贍遂免饑餒州境獨安)
置烽候一千八百所(舊唐書張仁愿傳先朔方軍北與突厥以河為界仁愿請於河北築)
(三受降城中宗從之北拓地三百餘里於牛頭朝那山北丨丨丨丨丨丨丨丨自是突厥不得度山放牧朔方)
(無復寇掠)謀以十勝成其九拒(舊唐書郭虔瓘傳制曰雲麾將軍檢校右驍衛將軍兼北)
(庭都護瀚海軍經略使金山道副大總管招慰營田等使上柱國太原縣開國子郭虔瓘宣威將軍守右驍衛)
(翊府中郎將檢校伊州刺史兼伊吾軍使借紫金魚袋上柱國郭知運等早負名節見稱義勇頃者柳中金滿)
(偏師禦敵蕭條窮漠之外奔廹孤城之下強寇益侵援兵不至既守而戰自秋涉冬櫪馬長嘶戍人遠望丨丨)
(丨丨丨丨丨丨遂能摧日逐之遺種斬天驕之愛息豈耿恭班超獨高前史將廉頗李牧與朕同時)斷西
戎之脛(舊唐書元載傳載嘗為西州刺史知河西隴右之要害指畫於上前曰今國家西境極于潘源)
(吐蕃防戍在摧沙堡而原州界其間原州當西塞之口接隴山之固草肥水甘舊壘存焉吐蕃比毁其垣墉棄)
(之不居其西則監牧故地皆有長濠巨塹重複深固原州雖早霜黍稷不蓺而有平凉附其東獨耕一縣可以)
(足食請移京西軍戍原州乘間築之貯粟一年戎人夏收多在青海羽書覆至已逾月矣今運築並作不二旬)
(可畢移子儀大軍居涇以為根本分兵守石門木峽隴山之關北抵于河皆連山峻嶺寇不可越稍置鳴沙縣)
(豐安軍為之羽翼北帶靈武五城為之形勢然後舉隴右之地以至安西是謂丨丨丨丨丨朝廷可高枕矣兼)
(圖其地形以獻)西蜀控吐蕃之要(舊唐書李德裕傳五年九月吐蕃維州守將悉怛謀請以)
(城降其州南界江陽岷山連矗而西不知其極北望隴山積雪如玉東望成都若在井底一面孤峯三面臨江)
(是丨丨丨丨丨丨丨也至德後河隴䧟蕃惟此州尚存吐蕃利其險要將婦人嫁與此州閽者二十年後婦人)
(生二子成長及蕃兵攻城二子内應其州遂䧟吐蕃得之號曰無憂城貞元中韋臯鎮蜀經略西山八國萬計)
(取之不獲至是悉怛謀遣人送欵)於故單于臺置都護府以𨗳賓貢(舊唐)
(書迴紇傳貞觀中擒降突厥頡利等可汗之後北虜唯菩薩薛延陁為盛太宗冊北突厥莫賀咄為可汗遣統)
(迴紇僕骨同羅思結阿跌等部迴紇酋帥吐迷度與諸部大破薛延陁多彌可汗遂併其部曲奄有其地貞觀)
(二十年南過賀蘭山臨黃河遣使入貢以破薛延陁功賜宴内殿太宗幸靈武受其降欵因請迴鶻已南置郵)
(遞通管北方太宗為置六府七州府置都督州置刺史府州皆置長史司馬已下官主之以迴紇部為瀚海府)
(拜其俟利發吐迷度為懷化大將軍兼瀚海都督時吐迷度已自稱可汗署官號皆如突厥故事以多覽為燕)
(然府僕骨為金徽府拔野古為幽陵府同羅為龜林府思結為羅山府渾都部為臯蘭州斛薩為闕州阿跌為)
(鷄田州契苾為榆林溪州跌結為鷄鹿州阿布思為歸林州白霫為窴&KR0008;顔州又以迴紇西北結骨為堅昆府)
(其北骨利幹為元闕州東北俱羅勃為燭龍州丨丨丨丨丨丨丨丨丨統之丨丨丨丨)日月照霜
雪(舊唐書高昌傳先是其國童謠云高昌兵馬如霜雪漢家兵馬如日月丨丨丨丨丨迴手自消滅文泰使)
(捕其初唱者不能得)邊僃積完(唐書宗室說傳說精于職築天成軍丨丨丨丨晚被疾不能事軍幾)
(亂)厚儲金帛以招降者數出竒兵略城下(唐書劉世讓傳帝問以僃)
(邊策答曰突厥數南寇者恃有馬邑為地耳如使勇將屯崞城丨丨丨丨丨丨丨丨丨丨丨丨丨丨丨踐禾稼)
(不踰歲馬邑可圖也帝曰非公無可任者乃使馳驛經略)披其土地部落使權弱勢
分(唐書竇静傳及禽頡利詔處其衆河南靜工書曰夷狄窮則摶噬飽則羣聚不可以刑法繩仁義教也衣)
(食仰給不恃耕桑今損有為之民資無知之虜得之無益于治失之不害于化况首邱未忘則一旦變生犯我)
(王略矣不如因其破亡假以賢王一號妻之宗女丨丨丨丨丨丨丨丨丨丨丨易為羈制則世為藩臣矣帝雖)
(不從然嘉其忠優詔答曰北方之務悉以相委以卿為寧朔大使朕無北顧憂矣)口伐(唐書鄭元璹傳)
(會突厥提精騎十萬身自將攻太原詔即苫次起元璹持節往勞既至虜以不信咎中國元璹隨語折讓無所)
(屈徐乃數其背約突厥愧服因好謂頡利曰突厥得唐地無所用唐得突厥不可臣而使兩不為用而相攻伐)
(何哉今掠財資劫人口皆入所部可汗一不得豈若仆旗接好則金玉重幣一歸可汗且唐有天下約可汗為)
(兄弟使馹銜箠於道今坐受其利不肯乃蔑德貽怨自取勞苦若何頡利當其言引還太宗賜書曰知公丨丨)
(可汗如約遂使邊火息燧朕何惜金石賜于公哉)築三受降城(唐書張仁愿傳始朔方軍與突)
(厥以河為界北厓有拂雲祠突厥每犯邊必先謁祠禱解然後料兵度而南時默啜悉兵西擊突騎施仁愿請)
(乘虛取漠南地於河北丨丨丨丨丨絶虜南寇路唐休璟以為兩漢以來皆北守河今築城虜腹中終為所有)
(仁愿固請中宗從之表留歲滿兵以助功咸陽兵二百人逃歸仁愿禽之盡斬城下軍中股慄役者盡力六旬)
(而三城就以拂雲為中城南直朔方西城南直靈武東城南直榆林三壘相距各四百餘里其北皆大磧也斥)
(地三百里而遠又於牛頭朝那山北置烽候千三百所自是突厥不敢踰山牧馬朔方益無寇歲損費億計減)
(鎮兵數萬)築神威軍(唐書哥舒翰傳踰年丨丨丨丨青海上吐蕃攻破之更築於龍駒島有白龍見)
(因號應龍城翰相其川原宜畜牧讁罪人二千戍之由是吐蕃不敢近青海)城方渠合道木
波以遏吐蕃路(唐書楊朝晟傳會獻甫卒有詔代為邠寧節度使朝晟請丨丨丨丨丨丨丨丨)
(丨丨丨丨詔問須兵幾何報曰部兵可辦帝問前日城五原興師七萬今何易邪對曰鹽州之役虜先知之今)
(薄戎而城虜料王師不十萬勢難輕入若發部兵十日至塞下未三旬城畢積芻聚粮留卒守之寇至不可拔)
(萊野翦夷虜且走此萬全計也若大發兵閱月乃至虜亦來來必戰戰則不暇城矣帝納其策師次方渠水乏)
(有青蛇降險下走視其跡水從而流朝晟使築防環之遂為渟淵士飲仰足圖其事以聞有詔置祠命泉曰應)
(聖已城吐蕃悉衆至度不能害乃引去復城馬嶺而歸開地三百里)斥邏嚴密(唐書范希朝傳俄遷)
(振武節度使部有党項室韋雜居暴掠放肆日入慝作謂之刮城門希朝度要害置屯保丨丨丨丨鄙民以安)
(至小竊取亦殺無赦虜人憚伏相謂曰是必張光晟紿姓名來也)雄邊子弟(唐書李德裕傳踰年)
(徙劍南西川蜀自南詔入寇敗杜元穎而郭釗代之病不能事民失職無聊生德裕至則完殘奮怯皆有條次)
(成都既南失姚協西亡維松由清溪下沬水而左盡為蠻有始韋臯招來南詔復嶲州傾内資結蠻好示以戰)
(陣文法德裕以臯啓戎資盗其策非是養成癰疽第未決耳至元穎時遇隙而發故長驅深入蹂剔千里蕩無)
(孑遺今瘢痍尚新非痛矯革不能刷一方耻乃建籌邊樓按南道山川險要與蠻相入者圖之左西道與吐蕃)
(接者圖之右其部落衆寡饋運遠邇曲折咸具乃召習邊事者與之指畫商訂凡虜之情偽盡知之又料擇伏)
(瘴舊獠與州兵之任戰者廢遣獰耄什三四士無敢怨又請甲人于安定弓人河中弩人浙西繇是蜀之器械)
(皆犀銳率戶二百取一人使習戰貸勿事緩則農急則戰謂之丨丨丨丨其精兵曰南燕保義保惠兩河慕義)
(左右連弩騎士曰飛星鷙擊奇鋒流電霆聲突騎總十一軍築仗義城以制大度青溪關之阻作禦侮城以控)
(榮經犄角勢作柔遠城以阨西山吐蕃復卭崍關徙嶲州治臺登以奪蠻險)黃花紫蒙(五代史四)
(夷附錄距幽州七百里有榆關關東臨海北有兔耳覆舟山山皆斗絶竝海東北有路狹僅通車其旁地可耕)
(植唐時置東西狹石淥疇米磚長揚丨丨丨丨白狼等戌以扼契丹)石門關一夫當百(五代)
(史四夷附錄胡嶠入契丹道其所見自幽州西北入居庸關明日又西北入丨丨丨關路崖狹丨丨可以丨丨)
(此中國控扼契丹之險也)為國門戶(宋史宋庠傳弟祁工言天下根本在河北河北根本在鎮定以)
(其扼賊衝丨丨丨丨也)外國之物内流而利不外泄(桓寬鹽鐵論驘驢馲駞銜)
(尾入塞驒騱騵馬盡為我畜鼲鼦狐貉采㫋文罽充於内府而璧玉珊瑚琉璃咸為國之寶是則丨丨丨丨丨)
(丨丨丨丨丨丨也異物内流則國用饒利不外泄則民用給矣)長蛇帶塞險陸相乘(張華)
(博物志燕却背沙漠進臨易水西至君都東至於遼丨丨丨丨丨丨丨丨也)張國臂掖以威
羌狄(酈道元水經注張掖言丨丨丨丨丨丨丨丨)丹徼(馬縞中華古今注徼者繞也所以繞逐蠻)
(夷使不得侵入中國也方者方面也南方徼色赤故稱丨丨焉)望之若紫(方勻泊宅編秦之長城西)
(起臨洮盡遼海今但穴其下來往丨丨丨丨横亘沙漠上自登州岸一潮渡海即至島島有五所即禹貢之羽)
(山)為邊地起望樓(王銍國老談苑李允則守雄州匈奴不敢南牧朝廷無北顧之憂一日出)
(官庫錢千緡復斂民間錢起浮圖即時飛謗至京師至于監司亦屢有奏劄眞宗悉封付允則然攻者尚喧沸)
(眞宗遣中人密諭之允則謂使者曰某非留心釋事實丨丨丨丨丨丨耳)
御定子史精華卷七十八
