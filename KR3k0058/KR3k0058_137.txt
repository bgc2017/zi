欽定四庫全書
御定子史精華卷一百三十七
動植部三
獸下
鹿蜀(山海經杻陽之山有獸焉其狀如馬而白首其文如虎而赤尾其音如謠其名曰丨丨佩之宜子孫)
猾褢音如斲木(山海經堯光之山其陽多玉其隂多金有獸焉其狀如人而彘鬛穴居而冬蟄)
(其名曰丨丨其丨丨丨丨見則縣有大繇)如羊而無口(山海經洵山其陽多金其隂多玉有獸焉)
(其狀丨丨丨丨丨不可殺也其名曰䍺)蠱雕(山海經鹿吳之山上無草木多金石澤更之水出焉而南)
(流注於滂水水有獸焉名曰丨丨其狀如雕而有角其音如嬰兒之音是食人)葱聾(山海經符禺之山其)
(獸多丨丨其狀如羊而赤鬛)朱厭(山海經小次之山其上多白玉其下多赤銅有獸焉其状如猿而白)
(首赤足名曰丨丨見則大兵)舉父(山海經崇吾之山東望䗡淵有獸焉其状如禺而文臂豹虎而善投)
(名曰丨丨)孰湖(山海經崦嵫之山有獸焉其狀馬身而鳥翼人面蛇尾是好舉人名曰丨丨)䑏疏
(山海經帶山其上多玉其下多青碧有獸焉其狀如馬一角有錯其名曰丨丨可以辟火)耳鼠(山海經丹)
(熏之山其上多樗柏其草多韭薤多丹艧熏水出焉而西流注於棠水有獸焉其状如鼠而菟首麋身其音如)
(獔犬以其尾飛名曰丨丨食之不䐆又可以禦百毒)孟極(山海經石者之山有獸焉其狀如豹而文題白)
(身名曰丨丨是善伏其鳴自呼)幽鴳(山海經邊春之山有獸焉其狀如禺而文身善笑見人則卧名曰丨)
(丨其鳴自呼)諸犍(山海經單張之山其上無草木有獸焉其状如豹而長尾人首而牛耳一目名曰丨)
(丨善叱行則銜其尾居則蟠其尾)那父(山海經灌題之山冇獸焉其狀如牛而白尾其音如訆名曰丨)
(丨)窫窳(山海經少咸之山無草木多青碧有獸焉其狀如牛而赤身人面馬足名曰丨丨其音如嬰兒)
(是食人)山&KR0968;(山海經獄法之山有獸焉其状如犬而人面善投見人則笑其名丨丨其行如風見則天)
(下大風)諸懷(山海經北嶽之山有獸焉其狀如牛而四角人目彘耳其名曰丨丨其音如鳴鴈是食人)
狍鴞(山海經鈎吾之山其上多玉其下多銅有獸焉其狀如羊身人面其目在腋下虎齒人爪其音如嬰)
(兒名曰丨丨是食人注為物貪惏食人未盡還害其身像在夏鼎)閭麋(山海經縣雍之山其上多玉其)
(下多銅其獸多丨丨)居暨(山海經梁渠之山其獸多丨丨其狀如彙而赤毛其音如豚)獨𤞞(山海)
(經北囂之山有獸焉其狀如虎而白身犬首馬尾彘鬛名曰丨丨)領胡(山海經陽山有獸焉其狀如牛)
(而赤尾其頸&KR0034;其狀如勾瞿其名曰丨丨其鳴自詨食之已狂)䍶䍶(山海經泰戲之山無草木多金玉有)
(獸焉其狀如羊一角一目目在耳後其名曰丨丨其鳴自訆)從從(山海經栒狀之山有獸焉其状如犬)
(六足其名曰丨丨其鳴自詨有鳥焉其狀如雞而鼠毛其名曰䖪鼠見則其邑大旱)狪狪(山海經泰山其)
(上多玉其下多金有獸焉其状如豚而有珠名曰丨丨其鳴自䚯)軨軨(山海經空桑之山北臨食水東)
(望沮吴南望沙陵西望湣澤有獸焉其狀如牛而虎文其音如欽其名曰丨丨其鳴自呌見則天下大水)朱
獳(山海經耿山有獸焉其狀如狐而魚翼其名曰丨丨其鳴自呌見則其國有恐)犰狳(山海經餘峩之)
(山有獸焉其狀如菟而鳥喙䲭目蛇尾見人則眠名曰丨丨其鳴自䚯見則螽蝗為敗)獙獙(山海經姑)
(逢之山無草木多金玉有獸焉其狀如狐而有翼其音如鴻鴈其名曰丨丨見則天下大旱)峳峳(山海)
(經䃌山南臨䃌水東望湖澤有獸焉其狀如馬而羊目四角牛尾其音如獔狗其名曰丨丨見則其國多狡客)
蠪姪(山海經鳬麗之山其上多金玉其下多箴石有獸焉其狀如狐而九尾九首虎爪名曰丨丨其音如)
(嬰兒是食人)精精(山海經踇隅之山其上多草木多金玉多赭有獸焉其狀如牛而馬尾名曰丨丨其)
(鳴自呌)猲狙(山海經北號之山臨於北海有獸焉其狀如狼赤首鼠目其音如豚名曰丨丨是食人)
當康(山海經欽山有獸焉其狀如豚而有牙其名曰丨丨其鳴自呌見則天下大穰)合窳(山海經剡)
(山多金玉有獸焉其狀如彘而人面黃身而赤尾其名曰丨丨其音如嬰兒是獸也食人亦食蟲蛇見則天下)
(大水)朏朏(山海經霍山其水多榖有獸焉其狀如狸而白尾有鬛名曰丨丨養之可以已憂)馬腹
(山海經蔓渠之山其上多金玉其下多竹箭伊水出焉而東流注於洛有獸焉其名曰丨丨其狀如人面虎身)
(其音如嬰兒是食人)夫諸(山海經敖岸之山有獸焉其狀如白鹿而四角名曰丨丨見則其邑大水)文
文(山海經放臯之山有獸焉其狀如蜂枝尾而反舌善呼其名曰丨丨)山膏(山海經苦山有獸焉名曰)
(丨丨其狀如逐赤若丹火善詈)&KR2579;狼(山海經蛇山有獸焉其狀如狐而白尾長耳名丨丨見則國内有兵)
&KR2490;即(山海經鮮山有獸焉其狀如膜大赤喙赤目白尾見則其邑有火名曰丨丨)聞&KR2113;(山海經几)
(山有獸焉其狀如彘黃身白頭白尾名曰丨丨見則天下大風)九代(山海經大樂之野夏后啟於此儛丨)
(丨乘兩龍雲盖三層左手操翳右手操環佩玉璜在大運山北注九代馬名)騊駼(山海經北海内有獸)
(其狀如馬名曰丨丨有獸焉其名曰駮狀如白馬鋸牙食虎豹有素獸焉狀如馬名曰蛩蛩有青獸焉狀如虎)
(名曰羅羅)蛩蛩(見上)羅羅(見上)吉量(山海經犬封國曰犬戎國狀如犬有一女子方跪進柸食)
(有文馬縞身朱鬛目若黃金名曰丨丨乘之壽千歲)縞身朱鬛目若黃金(見上)䟣踢
雙雙(山海經南海之外赤水之西流沙之東有獸左右有首名曰丨丨有三青獸相并名曰丨丨注公羊)
(傳所云雙雙而俱至者盖謂此也)三相并(見上)屏蓬(山海經大荒之中有山名曰鏖鏊鉅日月)
(所入者有獸左右有首名曰丨丨)嗛鼠(夏小正田鼠出傳田鼠者丨丨也記時也)豺祭其類
獺祭非其類(夏小正傳獺獸祭魚其必與之獸何也曰非其類也祭也者得多也善其祭而後食)
(之十月豺祭獸謂之祭獺祭魚謂之獸祭何也丨丨丨丨丨丨丨丨丨故謂之獸大之也)俊羔助厥
母粥(夏小正初丨丨丨丨丨丨傳俊也者大也粥也者養也言大羔能食草木而不食其母也羊羔非其)
(子而後養之善養而記之也)弭耳俯伏(六韜猛獸將搏丨丨丨丨)前兒在子(逸周書穢)
(人丨丨前兒若獮猴立行聲似小兒良夷丨丨在子口身人首脂其腹炙之霍則鳴曰在子注貢竒獸)煇
&KR0008;(逸周書周頭丨丨煇&KR0008;者羊也)尊耳(逸周書史林以丨丨尊耳者身若虎豹尾長三尺其身食虎豹)
(注史林戎之在西南者)兹白(逸周書正北方義渠以丨丨兹白者若白馬鋸牙食虎豹注義渠西戎國)
(兹白一名駮者也)䶂犬(逸周書渠叟以丨丨䶂犬者露犬也能飛食虎豹注渠叟西戎之别名也)費
費(逸周書州靡丨丨其形人身技踵自笑笑則上唇翕其目食人北方謂之吐嘍注費費曰裊羊好行立行)
(如人被髮前足稍長者也)吐嘍(見上)嗛羊(逸周書北方臺正東高夷丨丨嗛羊者羊而四角注高夷)
(東北夷高麗句)青能黑豹白牛文馬(逸周書不屠何丨丨東胡黃羆山戎菽其西般吾白)
(虎屠州丨丨禺氏騊駼大夏兹丨丨犬戎丨丨而赤鬛縞身目若黃金名古黃之乘)古黃之乘(見上)
每牛(逸周書數楚丨丨每牛者牛之小者也注數楚北戎)走百里執虎豹(穆天子傳天子)
(之馬走千里勝人猛獸天子之狗丨丨丨丨丨丨)豪馬豪牛尨狗豪羊(穆天子傳壬寅)
(天子飲於文山之下文山之人歸遺乃獻良馬十駟用牛三百守狗九十牥牛二百以行流沙天子之丨丨丨)
(丨丨丨丨丨以三十祭文山又賜之黃金之罌二九貝帶三十朱三百裹桂薑百崗歸遺乃膜拜而受)歕
沙歕玉(穆天子傳東遊於黃澤宿於曲洛廢口使宫樂謠曰黃之池其馬丨丨皇人威儀黃之澤其馬)
(丨丨皇人受榖)羊之為言猶祥(董仲舒春秋繁露羔有角而不任設備而不用類好仁者執之)
(不鳴殺之不啼類死義者羔食於其母必跪而受之類知禮者故丨丨丨丨丨丨與故卿以為贄)氣四
越(董仲舒春秋繁露猿之所以壽者好引其末是故丨丨丨)乘者當以絮纏頭避風
病(東方朔神異經西南大宛有馬其大二丈鬛至膝尾委地蹄如丹腕可握日行千里至日中而汗血丨丨)
(丨丨丨丨丨以丨丨丨彼國人不纏)無損(東方朔神異經南方有獸似鹿而豕首有牙善依人求五榖名)
(丨丨之獸)&KR0034;鉄(東方朔神異經南方有獸焉角足大小形狀如水牛皮毛黑如漆食鉄飲水其糞可為兵)
(器其利如剛名曰丨丨)蹄如蓮花善走多力(郭憲洞冥記元封三年大秦國貢花蹄牛)
(其色駮高六尺尾環繞其身角端有肉丨丨丨丨丨丨丨丨帝使輦銅石以起望仙宫跡在石上皆如花形)
跡在石上皆如花形(見上)毛色赤斑皆有日月之象(郭憲洞冥)
(記元封四年修彌國獻駮騾高十丈丨丨丨丨丨丨丨丨丨丨帝以金埏為繅絆以寳器盛芻以飼之)繞
日三匝(郭憲洞冥記東方朔遊吉雲之地得神馬一匹高九尺帝問朔是何獸也朔曰昔西王母乘靈)
(光輦以適東王公之舍稅此馬遊於芝田乃食芝田之草東王公怒棄馬於清津天岸臣至王公之壇因騎馬)
(返丨丨丨丨然入漢關關猶未掩臣於馬上睡不覺而至帝曰其名云何對曰因疾為名步景朔當乘之時如)
(駑蹇之驢耳東方朔曰臣有吉雲草十種種於九景山東二千歲一花明年應生臣走請刈之得以秣馬馬終)
(不飢也)步景(見上)飛骸獸(郭憲洞冥記翕韓國獻丨丨丨狀如鹿青色以寒青之絲為繩繋之)
(及死帝惜之而不瘞掛於苑門皮毛皆爛朽惟骨色猶青時人咸知其神異更以繩繫其足往視之唯見所繫)
(處存而頭尾及骨皆飛去)依北風(桓寬鹽鐵論樹木數徙則&KR1430;蟲獸徙居則壊故代馬丨丨丨飛鳥翔)
(故巢莫不哀其生)豹食駮駮食虎(劉向說苑師曠曰鵲食猬猬食鵔鸃鵔鸃食豹丨丨丨丨)
(丨丨)動則有容儀(劉向說苑麒麟麕身牛尾圓頂一角含仁懷義音中律吕行步中規折旋中矩)
(擇土而踐位平然後處不羣居不旅行紛兮其有質文也幽閒則循循如也丨丨丨丨丨)盧黑鵲白
(孔叢申叔問曰犬馬之名皆因其形色而名焉唯韓盧宋鵲獨否何也子順答曰丨丨色丨丨色非色而何)
虎廬(焦氏易林騎㹠逐羊不見所望徑涉丨丨亡羝失羔)戍母(焦氏易林三年生狗以成丨丨)虎
呻喧(焦氏易林牧羊稻園聞丨丨丨)起鬚暴怒(焦氏易林白龍黑虎丨丨丨丨)為蝟所
伏(焦氏易林虎饑欲食丨丨丨丨)逍遥石門(焦氏易林麒麟騄耳遊食萍草丨丨丨丨循山上下)
(不失其子)多態(焦氏易林老狐丨丨行為蠱怪為魅為妖驚我王母終无咎悔)炙魚銅斗張
伺夜鼠(焦氏易林丨丨丨丨丨丨丨丨不忍香味機發為祟祟在頭頸)斑奴(焦氏易林登山上谷)
(與虎相觸猬為功曹丨丨奔北斑奴一本作斑叔)角當心(劉勰新論寒山有獸其名曰&KR2940;其丨丨丨)
(俯而磨之憒心而死)造禹(吳越春秋禹三十未娶行到塗山恐時之暮失其度制乃辭云吾娶也必有應)
(矣乃有白狐九尾丨於丨禹曰白者吾之服也其九尾者王之證也塗山之歌曰綏綏白狐九尾痝痝我家嘉)
(夷來賓為王成家成室我造彼昌天人之際於兹則行明矣哉禹因娶塗山謂之女嬌)其突如羝
其蠱如廉(黃憲天禄閣外史今有妖狐成羣遊於大苑之中憩於金穴之内其容足以媚太陽之光)
(其氛足以侵雷霆之聲貪如鼫鼠矯若雄鷹狀如狒狒巧若猩猩丨丨丨丨丨丨丨丨倏忽萬態莫知厥機)
牛壽半馬馬壽半人(王充論衡丨丨丨丨丨丨丨丨然則牛馬之形與人異矣禀牛馬之)
(形當自得牛馬之壽)觟&KR1694;(王充論衡儒者說云丨丨者一角之羊也性知有罪臯陶治獄其罪疑者令羊)
(觸之有罪則觸無罪則不觸斯盖天生一角聖獸助獄為驗故臯陶敬羊起坐事之)臯陶敬羊(見上)
獼猴服於鼠(王充論衡鹿之角足以觸犬獼猴之手足以搏鼠然而鹿制於犬丨丨丨丨丨角爪)
(不利也)噬食鬼魅(應劭風俗通虎者陽物百獸之長也能執摶挫銳丨丨丨丨今人卒得惡遇燒)
(悟虎皮飲之繫其爪亦能辟惡此其驗也)參伐之精(荀悅漢紀虎者金行丨丨丨丨狠戾之獸)雞
犬無鳴吠(張華博物志後魏武帝伐冐頓經白狼山逢師子使人格之殺傷甚衆王乃自率常從軍)
(數百擊之師子哮吼奮起左右咸驚王忽見一物從林中出如狸起上王車軛師子將至此獸便跳起在師子)
(頭上即伏不敢起於是遂殺之得師子一還來至洛陽三千里丨丨皆伏丨丨丨)青鸇白雀飛
龍虎子(周處風土記犬則丨丨丨丨丨丨丨丨馴良捷警難狎易使也)九逸(葛洪西京雜記文帝)
(自代還有良馬九匹皆天下之駿馬也一名浮雲一名赤電一名絶羣一名逸驃一名紫鷰騮一名綠螭驄一)
(名龍子一名麟駒一名絶塵號為丨丨)修毫釐睫白望青曹(葛洪西京雜記茂陵少年)
(李亨好馳駿狗逐狡獸或以鷹鷂逐雉兔皆為之佳名狗則有丨丨丨丨丨丨丨丨之名鷹則有青翅黃眸青)
(冥金距之屬鷂則有從風鷂孤飛鷂)毛有綠光(葛洪西京雜記後得貳師天馬帝以綠地五色錦為)
(蔽泥後稍以熊羆皮為之熊羆丨丨丨丨皆長二尺者直百金卓王孫有百餘雙詔使獻二十枚)盤瓠
(于寳搜神記高辛氏有老婦人居於王宫得耳疾歴時醫為挑治出頂蟲大如繭婦人去後置以瓠蘺覆之以)
(盤俄爾頂蟲乃化為犬其文五色因名丨丨)黑龍(干寳搜神記孫權時李信純襄陽紀南人也家養一)
(狗字曰丨丨愛之尤甚行坐相隨飲饌之間皆分與食忽一日於城外飲酒大醉歸家不及卧於草中遇太守)
(鄭瑕出獵見田草深遣人縱火爇之信純卧處恰當順風犬見火來乃以口拽純衣純亦不動卧處北有一溪)
(相去三五十步犬即奔往入水濕身走來卧處周迴以身灑之獲免主人大難犬運水困乏致斃於側俄而信)
(純醒來見犬已死遍身毛濕甚訝其事覩火蹤跡因爾慟哭聞於太守太守憫之曰犬之報恩甚於人人不知)
(恩豈如犬乎即命具棺槨衣衾葬之今紀南有義犬塜高十餘丈)的尾(干寳搜神記太興中吳民華隆)
(養一快犬號丨丨常將自隨隆後至江邊伐荻為大蛇盤繞犬奮咋蛇蛇死隆僵仆無知犬彷徨涕泣走還舟)
(復反草中徒伴怪之隨往見隆悶絶將歸家犬為不食比隆復蘇始食隆愈愛惜同於親戚)知雨(干寳)
(搜神記董仲舒下帷講誦有客來詣舒知其非常客又云欲雨舒戲之曰巢居知風穴居丨丨卿非狐狸則是)
(鼷鼠客遂化為老狸)胡博士(干寳搜神記吳中有一書生皓首稱丨丨丨教授諸生忽復不見九月初)
(九日士人相與登山游觀聞講書聲命僕尋之見空塜中羣狐羅列見人即走老狐獨不去乃是皓首書生)
八龍駿(王嘉拾遺記穆王巡行天下馭丨丨之丨一名絶地足不踐土二名翻羽行越飛禽三名奔霄)
(夜行萬里四名超影逐日而行五名踰輝毛色炳燿六名超光一形十影七名騰霧乘雲而奔八名挾翼身有)
(肉翅遞而駕焉按轡徐行以匝天地之域)曹家白鵠(王嘉拾遺記曹洪家盈産業驄馬成羣武帝討)
(董卓夜行失馬洪以其所乘馬讓帝其馬號曰白鵠此馬走時惟覺耳中風聲足似不踐地至汴水洪不能渡)
(帝引洪上馬共濟行數百里瞬息而至馬足毛不濕時人謂乘風而行亦一代神駿也諺曰憑空虛躍丨丨丨)
(丨)文如錦斑(王嘉拾遺記任城王彰少而剛毅時樂浪獻虎丨丨丨丨以鐵為檻梟殷之徒莫敢)
(視彰曳虎尾以繞臂虎弭耳無聲莫不服其神勇)五足獸(王嘉拾遺記因墀國獻丨丨丨狀如師子)
(問其使者五足獸是何變化對曰東方有解形之民使頭飛於南海左手飛於東山右手飛於西澤自臍以下)
(兩足孤立至暮頭還肩上兩手遇疾風飄於海外落元州之上化為五足獸則一指為一足也)嗅石(王嘉)
(拾遺記瀛洲有獸名丨丨其狀如麒麟不食生卉不飲濁水嗅石則知有金玉吹石則開金沙寳璞粲然而可)
(用)嗽月(王嘉拾遺記岱輿山有獸名丨丨形如豹飲金泉之液食銀石之髓此獸夜噴白氣其光如月)
(可照數十畆軒轅之世獲焉)食鐵(常璩華陽國志南中志永昌郡有貊獸丨丨猩猩獸能言其血可以)
(染朱罽)大客(劉敬叔異苑始興郡陽山縣有人行田忽遇一象以鼻捲之遙入深山見一象脚有巨刺)
(此人牽挽得出病者即起相與躅陸狀若歡喜前象復載人就一汙濕地以鼻掘出數條長牙送還本處彼境)
(田稼常為象所困其象俗呼丨丨因語曰我田稼在此恒為大客所犯若念我者勿復見侵便見躑躅如有馴)
(解於是一家業田絶無其患)三足大虎(劉敬叔異苑晉時豫章郡吏易拔受番還家遠遁不返郡)
(遣追見拔言語如常亦為設食使者催令束装拔因語曰汝看我面乃見眼目角張身有黃斑色便竪一足徑)
(出門去至林麓即變成丨丨丨丨所竪一足即成其尾也)居大樹(劉敬叔異苑熊無穴或丨丨丨孔中)
(東土呼熊為子路以物擊樹云子路可起於是便下不呼則不動也)子路可起(見上)藏山穴
(劉敬叔異苑熊獸丨於丨丨穴裏不得見穢及傷殘見則舍穴外死人欲捕者便令一人卧其藏内餘伴執杖)
(隠在巖側熊輙共輿出人不致傷損傍人乃得騁其矛)髯鬚主簿(崔豹古今注羊一名丨丨丨丨)
參軍(崔豹古今注猿一名丨丨)驚帆(崔豹古今注丨丨曹真有駃馬名為驚帆言其馳驟如烈風之)
(舉帆疾也)白兔(崔豹古今注秦始皇有七名馬追風丨丨躡景奔電飛翮銅爵神鳬)果然(張勃吴錄)
(九真胥浦縣有獸名丨丨猿狖類也色青赤有文居樹上此郡及日南皆有之)重其神駿(劉義慶世)
(說支道林常養數匹馬或言道人畜馬不韵支曰貧道丨丨丨丨)榆鴈(劉峻世說注伯樂相馬經馬白)
(額入口至齒者名曰丨丨一名的盧)銅牌在角(任昉述異記餘干縣有白鹿土人皆傳千年矣晉成)
(帝遣捕得丨丨丨丨後書云漢元鼎二年臨江所獻白鹿)水居曰能(任昉述異記堯誅鯀於羽山化)
(為黃能入於羽泉今會稽祭禹廟不用熊白黃能即黃熊也陸居曰熊丨丨丨丨)鳴時地動石
裂(任昉述異記南金山有獅子禽其毛黃赤而光鮮耳小若丨丨丨丨丨丨)却塵(任昉述異記丨丨犀)
(海獸也然其角辟塵致之於座塵埃不入)怒毛(任昉述異記封微山中有丨丨獸若不嗔毛短三寸若嗔)
(毛長三尺)千歲化為老人(任昉述異記猿五百歲化為玃玃丨丨丨丨丨丨)封使君
(任昉述異記漢宣城郡守封邵一旦忽化為虎食郡民民呼之曰丨丨丨因去不復來故時人語曰無作封使)
(君生不治民死食民)虎千年牙蛻角生(任昉述異記漢中山有虎生角道家云丨丨丨則丨)
(丨而丨丨)胡髯郎(任昉述異記古人說羊一名丨丨丨又名青鳥)青鳥(見上)鼠大者如
犬中者如兔(任昉述異記西域有丨國丨丨丨丨丨丨丨丨小者如常鼠頭悉白商賈有經過其)
(國者若不祈祀則嚙人衣裳)驪肩鹿毛(賈思勰齊民要術騮馬丨丨丨丨皆善馬也)龍顱
(賈思勰齊民要術馬丨丨突目平脊大腹䏶重有肉此三事備者亦千里馬也)有角為竒(酈道元水)
(經注域之西南二十許里水西有馬蹄谷漢武帝聞大宛有天馬遣李廣利伐之始得此馬丨丨丨丨故漢賦)
(天馬之歌曰天馬來兮歴無皂逕千里兮廵東道胡馬感北風之思遂頓羈絶絆驤首而馳晨發京城食時至)
(敦煌北塞外長鳴而去因名其處曰候馬亭今晉昌郡南及廣武馬蹄谷盤石上馬跡若踐泥中有自然之形)
(故其俗號曰天馬徑夷人在邊效刻是有大小之迹體狀不同視之便别)感北風之思頓羈
絶絆長鳴而去(見上)猨徒鼯族(酈道元水經注水出鵜鶘山有二峰峻極於天高崖)
(雲峰亢石無階丨丨喪其捷巧丨丨窮其輕工)鳴咆命疇警嘯聒野(酈道元水經注咸驤)
(已南麞麑滿岡丨丨丨丨丨丨丨丨孔雀飛翔蔽日籠山)乘危綴飲(酈道元水經注山多猴猿好丨)
(丨丨丨故灘受斯名焉)一白一黑盤戲河上(酈道元水經注晉太元十四年寧州刺史)
(費統言晉寧郡滇池縣兩神馬丨丨丨丨丨丨丨水之丨)放著北山中初不聞聲(酈道)
(元水經注此峽多猨猨不生北岸非唯一處或有取之丨丨丨丨丨丨丨丨丨將同狢獸渡汶而不生矣)順
往倒返乘空若飛(酈道元水經注山多猶猢似猴而短足好遊巖樹一騰百步或三百丈丨)
(丨丨丨丨丨丨丨)淵水出山羊(酈道元水經注山谿有白羊淵丨丨舊丨丨丨漢武帝元封二)
(年白羊出北淵畜牧者禱祀之俗禁拍手嘗有羊出水野毋驚仆自此絶焉)追風赤驥(楊衒之洛)
(陽伽藍記琛在秦州多無政績遣使向西域求名馬遠至波斯國得千里馬號曰丨丨丨丨次有七百里者十)
(餘匹皆有名字以銀為槽金為鎻鐶諸王服其豪富按璨乃魏河間王琛)虎伏熊驚(楊衒之洛陽伽)
(藍記永橋南道東有獅子坊獅子者波斯國王所獻也莊帝謂侍中李彧曰朕聞丨見獅子必丨可覓試之於)
(是詔近山郡縣捕虎以送鞏縣山陽並送二虎一豹帝在華林園觀之於是虎豹見獅子悉皆瞑目不敢仰視)
(園中素有一盲熊性甚馴帝令取試之虞人牽盲丨至聞獅子氣丨怖跳踉曳鏁而走帝大笑)項有特
骨大如覆斗(杜寳大業拾遺記合浦徐聞縣多牛其丨丨丨丨丨丨丨丨丨日行三百里)兔
大如馬(張說梁四公記黑谷之北有丨丨丨丨毛潔白長尺餘)能知曲直(張鷟朝野僉載)
(安南有象丨丨人丨丨有鬭訟者行立而齅之有理者即過負心者以鼻捲之擲空中數丈以牙接之應時碎)
(矣莫敢競者)獅子驄(張鷟朝野僉載隋文帝時大宛國獻千里馬騣曳地號丨丨丨朝發西京暮至)
(東洛隋末不知所在唐文帝敇訪之得於朝邑市麵家挽磑駿尾悉焦秃皮肉穴馬到新豐向帝鳴躍帝得之)
(甚喜口齒並平飼以鍾乳仍生五駒皆千里足也)緩急百返蹄下不起纖塵(薛用)
(弱集異記寧王方集賓客讙話之際鬻馬牙人麴神奴者請呈二馬焉寧王即於中堂閱試步驟毛骨形相神)
(駿精彩座客觀之不相上下寧王顧問神奴曰其價幾何牙人先指曰此一千緡次指曰此五百緡寧王忻然)
(謂左右曰如言付錢馬送上廐賓客莫測其價之懸殊即共咨詢寧王曰諸公未喻當為驗之即令鞭轡馳驅)
(往復數四笑謂座客曰辨其優劣否皆曰不知寧王乃顧千貫者曰此馬丨丨丨丨丨丨丨丨丨丨復顧五百)
(緡者曰此馬往來十過足下頗生塵埃以此等差其價之高下焉座客乃伏)狀小勢猛据地
一吼山石震裂(李肇國史補裴旻為龍華軍使守北平北平多虎旻善射嘗一日斃虎三十有)
(一因憩山下四顧自若有一老父至曰此皆彪也似虎而非將軍若遇真虎無能為也旻曰真虎安在乎老父)
(曰自此而北三十里往往有之旻躍馬而往次藂薄中果有真虎騰出丨丨而丨丨丨丨丨丨丨丨丨丨旻馬)
(辟易弓矢皆墜殆不得免自此慙愧不復射虎)性仁不忍傷類(李肇國史補劍南人之采猓&KR1738;)
(者獲一猓&KR1738;則數十猓&KR1738;可盡得矣何哉其猓&KR1738;丨丨丨丨丨丨見被獲者聚族而啼雖殺之終不去也)望
雲騅(李肇國史補德宗幸梁洋惟御騅馬號丨丨丨者駕還京飼以一品料暇日牽而視之至必長鳴四)
(顧若感恩之狀)天虎人虎(李肇國史補生化而後氣化氣化而後形化俗言四指者丨丨也五指者)
(丨丨也惟道德者窮焉)食冰(韓鄂歲華紀麗丨丨之鼠飛雪之方)伽那(叚公路北戶錄梁翔法師)
(云象一名丨丨)巴兒(叚公路北戶錄公路咸通十年往高凉程次清山鎮其山多猿有黃緋者絶大毛彩)
(殷鮮真為竒獸元者善啼啼數聲則衆猨呌嘯騰擲如相呼焉其音凄入肝脾韻合宫徵方知當一部鼓吹因)
(召獵者捕而養之目為丨丨)丁香叱撥(李石續博物志天寳中大宛進汗血馬六匹一曰紅叱撥)
(二曰紫叱撥三曰青叱撥四曰黃叱撥五曰丨丨丨丨六曰桃花叱撥上乃製名曰紅玉輦曰紫玉輦曰平山)
(輦曰凌雲輦曰飛香輦曰百花輦)決波騟(叚成式酉陽雜俎骨利幹國獻馬百匹十匹尤駿上為製)
(名丨丨丨者近後足有距走歴門三限不躓上尤惜之)緣衿藉膝馴若守狗(叚成式酉)
(陽雜俎元和末均州勛鄉縣有百姓年七十養獺十餘頭捕魚為業隔日一放將放時先閉於深溝斗門内令)
(饑然後放之無網罟之勞而獲利相若老人抵掌呼之羣獺皆至丨丨丨丨丨丨丨丨戶部郎中李福親觀之)
虎威(叚成式酉陽雜俎荆州陟屺寺僧那照善射每言光長而搖者鹿帖地而明滅者兔低而不動者虎)
(又言夜格虎時必見三虎並來挾者丨丨當刺其中者虎死威乃入地得之可却百邪虎初死記其頭所藉處)
(候月黑夜掘之欲掘時必有虎來吼擲前後不足畏此虎之鬼也深二尺當得物如虎珀盖虎目光淪入地所)
(為也又虎殺人能令屍起自解衣方食之虎威如乙字長一寸在脇兩旁皮内尾端亦有之佩之臨官佳無官)
(人所媢嫉)如乙字(見上)忽雷駮(叚成式酉陽雜俎秦叔寳所乘馬號丨丨丨常飲以酒每於月)
(明中試能竪越三領黑氊及胡公卒嘶鳴不食而死)九尾金色役於日月宫(叚成式酉)
(陽雜俎劉元鼎為蔡州蔡州新破食場狐暴劉遣吏生捕日於毬場縱犬逐之為樂經年所殺百數後獲一疥)
(狐縱五六犬皆不敢逐狐亦不走劉大異之令訪大將家獵狗及監軍亦自誇巨犬至皆弭耳環守之狐良久)
(纔跳直上設廳穿臺盤出廳後及城墻俄失所在劉自是不復令捕道術中有天狐别行法言天狐丨丨丨丨)
(丨丨丨丨丨有符有醮日可洞逹隂陽)膽隨四時(叚成式酉陽雜俎象丨丨丨丨在四腿春在前)
(左夏在前右如龜無定體也鼻端有爪可拾針肉有十二般唯鼻是其本肉)妬惡犬聲(叚成式酉)
(陽雜俎陶貞白言夏月合藥宜置象牙於藥旁南人言象丨丨丨丨獵者裹糧登高樹搆熊巢伺之有羣象過)
(則為犬聲悉舉鼻吼呌循守不復去或經五六日困倒其下因潜煞之耳後有穴薄如鼓皮一刺而斃胷前小)
(横骨灰之酒服令人能浮水出没食其肉令人體重)角之理形似百物(叚成式酉陽雜俎犀)
(之通天者必惡影常飲濁水當其溺時人趁不復移足丨丨丨丨丨丨丨或云犀角通者是其病然其理有倒)
(插正插腰鼓插倒者一半已下通正者一半已上通腰鼓者中斷不通故波斯謂牙為白暗犀為黑暗成式門)
(下醫人吴士臯嘗職於南海郡見舶主說本國取犀先於山路多植木如狙栻云犀前脚直常倚木而息木欄)
(折則不能起犀牛一名奴角有鴆處必有犀也犀三毛一孔劉孝標言犀墮角埋之以假角易之)漏明
則行千里(叚成式酉陽雜俎駞性羞木蘭篇明駞千里脚多誤作鳴字駞卧腹不帖地屈足丨丨丨)
(丨丨丨)天鐵熊(叚成式酉陽雜俎丨丨丨高宗時加毗葉國獻天鐵熊擒白象師子)金驢一
鳴天下太平(叚成式酉陽雜俎晉曾朗住金榆山及卒所乘驢上山失之時有人見者乃金驢矣)
(樵者往往聽其鳴響土人言丨丨丨丨丨丨丨丨)山公(趙璘因話錄李&KR0648;公之子約在潤州嘗得古鐵)
(一片擊之清越又養一猿名丨丨嘗以之隨逐月夜泛江登金山擊鐵鼓琴猿必嘯和傾壺達旦不俟外賓)
白騾將軍(鄭棨開天傳信記明皇將登封泰山益州進白騾至潔朗豐潤權竒偉異上遂親乘之柔)
(習安便不知登降之勞也告成禮畢復乘而下纔及山趾上休息未久有司言白騾無疾而殪上歎異久之謚)
(之曰丨丨丨丨命有司具槥櫝纍石為墓墓在封禪壇北數里至今存焉)赤將軍(馮贄雲仙雜記哥舒)
(翰有馬曰丨丨丨翰愛之甚常以朝章加其背曰過吾北林兒遠矣此駿馬也)毛彩照地(張彦遠歴)
(代名畫記元宗好大馬御廐至四十萬遂有沛艾大馬命王毛仲為監牧使燕公張說作駉牧頌天下一統西)
(域大宛歲有來獻詔於北地置羣牧筋骨行步久而方全調習之能逸異並至骨力追風丨丨丨丨不可名狀)
(號木槽馬聖人舒身安神如據牀榻是知異於古馬也時主好㙯韓君間生遂命悉圖其駿則有玉花驄照夜)
(白等時岐薛寧申王廐中皆有善馬幹並圖之遂為古今獨步祿山之亂沛艾馬種遂絶)木槽馬(見上)
玉花驄(見上)照夜白(見上)曳練生風(張固幽閑鼔吹喬彜京兆府解試時有二試官)
(彜日午叩門試官令引入則已醺醉視題曰幽蘭賦不肯作曰兩箇漢相對作此題速改之為渥洼馬賦口校)
(些口奮筆斯須而就警句云四蹄丨丨翻瀚海之驚瀾一噴丨丨下胡山之亂葉)九花虬(蘇鶚杜陽)
(雜編副元帥郭子儀與大將李忠義渭北節度使王仲昇克復京都吐蕃大潰上還宫闕圖功臣於凌烟閣上)
(因謂子儀曰安禄山僣亂中原是卿再安皇祚昨朕蒙塵卿復戮力今日天下乃卿與我也雖圖劵不足以褒)
(元老因泣下霑衣子儀伏於上前嗚咽流涕曰老臣無復致命久矣但慮衰耄不堪王事賴仗陛下宗廟社稷)
(之靈以成微績上因命御馬丨丨丨并紫玉鞭轡以賜子儀知九花之異固陳讓者久之上曰此馬高大稱卿)
(儀質不必讓也九花虬即范陽節度李德山所貢額高九寸毛拳如麟頭頸鬃鬛真虬龍也每一嘶則羣馬聳)
(耳以身被九花文故號為九花虬上東幸觀獵於田不覺日暮忽顧謂左右曰行宫去此幾里奏曰四十里上)
(遂令速鞭恐閡夜而九花虬緩緩然若行五里而已侍從奔驟無及者上以為超光趨影之匹也自是益加鍾)
(愛既復京師特賜子儀崇功臣也)一嘶羣馬聳耳(見上)超光趨影之匹(見上)
耳中有毛引之可長一尺(蘇鶚杜陽雜編上西幸有二馬一號神智驄一號如意騮)
(皆丨丨丨丨丨丨丨丨丨丨而進退緩急皆如上意故謂之功臣)嵩山四叟(劉燾樹萱錄王縉嘗)
(讀書丨丨有丨丨携榼來相訪自稱木巢南林大節孫文尉石媚虬高談劇飲既醉俱化為猿升木而去)脇
有麟甲鳴真簴笛(張讀宣室志海岱之間出元黃石或云茹之可以長生元宗皇帝嘗命臨)
(淄守每歲採而貢焉開元二十七年江夏李邕為臨淄守是歲秋因入山採元黃石忽遇一翁姿質甚妙而風)
(度明朗髭髯極豐衣褐衣自道左出叩李邕馬且告曰君侯躬自採藥豈不為延聖主之壽乎曰然翁曰聖主)
(當獲龍馬以彰清世雍熙之瑞則享國無疆無勞採常藥耳邕曰龍馬安在答曰當産齊魯之郊若獲之即是)
(太平之符雖麟鳳龜龍不足以並其瑞邕方命駕以後乘遽亡見矣邕大異之顧謂從事曰得非神人乎即命)
(其吏王乾貞者求龍馬於齊魯之間至開元二十九年夏五月乾貞果得馬於北海郡民馬會恩之家其色騅)
(毛兩丨丨丨丨鬃尾若龍之鬐鬛嘶丨丨丨丨之音日馳三百里乾貞詢其所自會恩曰吾獨有牝馬嘗浴於)
(淄水遂有胎而産因以龍子呼之乾貞即白於邕邕甚喜因表其事以獻上大悅詔内閑廐異其芻豢命畫工)
(圖其狀用頒示中外)蜀馬(李濟翁資暇錄成都府出小駟以其便於難路號為丨丨金宣城郡亦有小馬)
(時人皆呼為宣州蜀馬語習不悟良可笑焉)不遇其主則駑驥莫分(康駢劇談錄咸)
(通乾符中京師醫者續坤頗得秦和之術評脉知吉凶休咎至於得失時日皆可預言適有燕中奏事大將暴)
(得風疹衆醫無不療之不瘳舁疾請坤投藥數服而愈所酬金帛甚多仍以邊馬一匹留贈馬之骨相甚竒然)
(步驟多蹶雖制以銜勒加之鞭策而欵叚之性竟莫能改坤以浪費芻粟託人以賤價賣之求駿者纔試遂復)
(如初累月不售隣伍間有王生貿易於中貴之門頗甚貧窶忽詣坤云有青州監軍將發須鞍馬以備行李亦)
(知馳騁非駿但欲致於牽控之間坤直以無用之畜付焉亦不約鬻馬之價王生經旬不至謂其脫略亡逸一)
(旦復來且輸十萬坤既獲善價因以十千遺之俄見王生易衣裝置僕馬至於奴婢妻子服餙皆鮮潔或曰王)
(生賣馬金帛縑資幾三四百萬坤甚驚試詢其事王生初不備說坤曰某以無用之畜獲價頗多但驚駑劣之)
(材何以至此乃云初致馬於青社監軍舉足如有羈絆及將還途遇小馬坊中使因遣留試信宿而往不復見)
(馬密詢左右云數日前魏博曾進一馬毛骨大小與此正同聖人常乘打毬駿異未有其偶將到日方遣調習)
(步驟縈轉如風今則進御數朝所賜之物甚厚王生因大索其價遂以四十萬酬之是以物之逢時亦有冥數)
(丨丨丨丨丨丨丨丨丨乃知耨莘野築傅岩未遇良途奚異於此)報時猿(王仁裕開天遺事商山隠)
(士高太素累徵不起在山中構道院二十餘間太素起居清心亭下皆茂林秀竹竒花異卉每至一時即有猿)
(一枚詣亭前鞠躬而啼不易其候太素因目之為丨丨丨其性度有如此)鞠躬而啼不易其
候(見上)矮馬(王仁裕開天遺事長安俠少每至春時結朋聯黨各置丨丨飾以錦韉金絡並轡於花樹)
(下往來使僕從執酒皿而隨之遇好囿則駐馬而飲)斗酒並僕耳(李冗獨異志漢黃覇為封溪令)
(部人陳廉携酒并猩猩以獻覇問是何物人未及應囊中語曰丨丨丨丨丨覇以其物有靈開囊放之猩猩悲)
(啼而去)白鶻(李冗獨異志後魏曹彰性倜儻偶逢駿馬愛之其主所惜也彰曰余有美妾可換唯君所)
(選馬主因指一妓彰遂換之馬號曰丨丨後因獵獻於文帝)十八姨(杜光庭錄異記嘉陵江側有婦)
(人年五十已來自稱丨丨丨往往來民家不飲不食每教諭人但作好事莫違負神理若為惡事者我常令猫)
(兒三五箇巡檢汝來語畢遂去或奄忽不見民間知其是虎所化也皆敬而懼之)玉署三牲(陶榖)
(清異錄道家流書言麞鹿麂是丨丨丨丨神仙所享)驥國公(陶榖清異錄王㫤傾金錢市名馬凡得五)
(匹各有位號曰金鞍使者千里將軍致遠侯渥洼郎丨丨丨)尾君子(陶榖清異錄郭休隠居太山畜)
(一猢猻謹恪不踰規矩呼曰丨丨丨)臂童(陶榖清異錄李道殷華山道士山栖谷飲有竒術能攝伏鬼神)
(畜一黑猿兒呼為丨丨道殷於菴側古松上以茅草枝稍營一巢為臂童寝息之所名曰峻青宅)鈍公
子(陶榖清異錄陸象僊家號象為丨丨丨以避諱故也)吉祥座(陶榖清異錄丨丨丨杜重威馬也)
披鬃裂蹄(黃休復茅亭客話聖朝未克蜀之前劍利之間虎暴尤甚白衛嶺石筒磎虎名丨丨子地)
(號稅人場緜漢間白陽林虎名丨丨子商旅聚徒而行屢有遭搏噬者)不傷醉人(黃休復茅亭客)
(話凡虎丨丨丨丨頃有一村夫入市醉歸臨崖而睡有虎來嗅之虎鬚偶入醉者鼻中醉者大噴嚏其聲且震)
(虎驚躍落崖而斃)食狗必醉(黃休復茅亭客話凡虎丨丨丨丨狗者虎之酒也)純善之
獸(孫氏瑞應圖夫鹿者丨丨丨丨王者孝則白鹿見王者明惠及下則見)玉追(樂史太平寰宇記張)
(飛有馬名丨丨一名豹月烏時歌曰人中有張飛馬中有玉追)豹月烏(見上)喜酒好屐(李昌)
(齡樂善錄猩猩猿形人面容顔端正在封谿山谷間百十為羣共相語言灑灑可聽聞之者無不欷歔性丨丨)
(且丨丨人因以張之猩猩一見乃知張已反其祖先姓字必呼名罵曰奴輩故設此以張我邪酒屐於我亦何)
(愛而爾乃為此我今捨爾而去爾將奈何既而羣聚懽飲竟致醉倒取屐而着人乃掩羣得之)拳毛(宋敏)
(求長安志唐太宗所乘六駿刻石於昭陵北闕之外五曰丨丨騧平劉黑闥時所乘)田參軍(錢希白洞)
(微志有鄭繼超者赴官西蜀道遇丨丨丨者與俱行多聲妓臨别以一妓贈名妙花甚美麗鄭後歸里妙花告)
(謝曰某非人乃狐耳問田參軍曰亦狐也鄭送之郊化為狐而去)行輒睡嗜紙(彭乘墨客揮犀)
(貉丨十數步丨丨以物擊竹警之乃起既行復睡性丨丨狀如兔毛質滑膩可愛予元符中於京師賣藥翁處)
(見之)熊館(彭乘墨客揮犀山民云熊於山中行數千里悉有潜伏之所必在石嵓枯木中山民謂之丨丨)
(唯虎出百里外則迷不知道路)跳兔(沈括夢溪筆談契丹北境有丨丨形皆兔也但前足纔寸許後足幾)
(一尺行則用後足跳一躍數尺止則蹶然仆地生於契丹慶州之地)肉騣(東坡志林余在岐下見秦州進)
(一馬騣如牛頷下垂胡側立倒項毛生肉端番人云此丨丨馬也)自識其駒(馬縞中華古今注馬)
(丨丨丨丨非其駒則嚙煞之)章慴(馬縞中華古今注獐有牙而不噬一名麕獐見人懼謂之丨丨)黃
羊(馬縞中華古今注狗一名丨丨犬曰羹獻)渠來(方勻泊宅編虞經臣策元祐五年作監察御史是時)
(察官亦許言事尋擢侍御史不歴殿院至紹聖改元移起居郎明年遂為給事中初入臺值都城開渠忽有異)
(犬自渠中出直入其家馴服若素畜養者家人輩愛之名曰丨丨但無事惟喜睡或亂毁簾幃窗牖之類則經)
(臣必有遷改錫賚之慶自爾每遇慶事則贈以肉一觔渠來必歡喜跳躍然後食之以為常凡數年經臣卒前)
(一夕渠來死)眼迷離脚撲握(何薳春渚紀聞東坡先生云中秋月明則是秋必多兔野人或)
(言兔無雄者望月而孕信斯言則木蘭詩云雌兔丨丨丨雄兔丨丨丨何也)碧雲霞(邵博聞見後錄)
(丨丨丨廐馬也莊憲太后臨朝以賜荆王王惡其旋毛太后知之曰旋毛能害人邪吾不信留以備上閑為御)
(馬第一以其吻肉色碧如霞片故號云)五花(宣和畫譜開元後天下無事外域名馬重驛累至内廐遂)
(有飛黃照夜浮雲丨丨之乘)竹牛(康譽之昨夢錄西夏有丨丨重數百斤角甚長而黃黑相間用以製)
(弓極佳尤且健勁)玉逍遥(張邦基墨莊漫錄神廟朝御馬有曰丨丨丨者盖赭白也嘗幸金明池歸)
(乘之)山客(趙德麟侯鯖錄東坡書云有樵人山居夜夢谿邊有一人溺水樵人援而出之後縱步至一溪)
(邊真夢中見者獵人縳一鹿來樵人得之鹿逐樵人跬步不可離後於所居林間有桃一枚甚大樵婦過而食)
(之棄其核而去樵人取之破其核得雄黃一塊樵人吞之自此不復食東坡名此鹿為丨丨)雲犬(王闢)
(之澠水燕談錄楊光遠之叛青州也有孫中舍忘其名居圍城中族人在州西别墅城閉既久内外隔絶食且)
(盡舉族愁歎有畜犬傍徨其側有憂思中舍因囑曰爾能為我至莊取米邪犬搖尾應之至夜置之一布囊竝)
(簡繫犬背上犬即由水竇出至莊鳴吠居者開門識其犬取簡視之令負米還未曉入城如此數月比至城開)
(孫氏闔門數十口獨得不餒孫氏愈愛畜之後數年斃葬於别墅之南至其孫彭年語龍圖趙氏師民刻石表)
(其墓曰丨丨誌)義騟(岳珂桯史吾鄉有丨丨事甚竒余嘗為作傳曰義騟者九江戍挍王成之鎧騎也成)
(家世隸尺籍開禧間虜大入淮甸成以卒從戎四方由屢戰有功稍遷將候騎方淮民習安倉卒間虜至而逃)
(畜孽滿野成徇地至花靨見病騟焉疥而瘠骨如堵墻行逐水草步且僵烏鳶啄其上流血赭髀莫適為主縶)
(而得之會罷兵歸飼以豐秣幾半年膚革僅完毛耏復生日置之槽櫪憗憗然與羣馬不相顧時一出繫廡下)
(顧景嘶鳴若自慶其有所遇成亦末始異之牙治在城陬每旦與同列之隸帳下者率夜漏未盡二刻騎而往)
(屏息庭槐下執檛候晨鴈鶩行立俟頥指盡午退以為常馬或䠞&KR1170;不任相通融為假借一日有告馬病從成)
(請騟往始命鞍踶鳴人立左右驤拒不可制易數十健卒莫能孰何乃以歸之成成曰安有是呼常馭羸卒持)
(鞚來則帖耳馴服如平時振迅通衢罄控緩亟無少忤者自是惟成乘則受之他人則復弗受雖日浴於河羣)
(馬皆禓而騎相望後先騟之馭者終莫敢竊睨其膺鬛稍前即噬齧之軍中咸指為駑悍擯弗齒嘉定庚午峒)
(寇李元礪盗弄潢池兵庚符下統府調兵三千人以往成與行﨑嶇山澤夷若方軌至吉之月餘寇來犯龍泉)
(栅成出搏鬭四五合危敗之矣或以鈎出其腋及鞬而隊死焉官軍亟鳴鉦騟屹立不去躑躅徘徊悲鳴屍側)
(賊將顧曰良馬也取之元礪有弟悍很恃埶每出掠率彊取十二三適見之色動曰我欲之將不敢逆遂試之)
(蹴踘進退折旋良惬即不勝喜貯以上廐煑豆粟濯泉剪馽用金玉為鎧華韀沃續極其鮮明羣渠皆釃酒來)
(賀輜重卒有為賊掠取者知之曰騟他日未嘗若是彼畜也而亦畏賊耶竊怪之於是日游其騟於峒&KR0008;間上)
(下峻坂無不如意恨得之晚思一快意馳騁而地多阻且不可得後旬浹復犯永新栅官軍聞有寇至披鹿角)
(出迎擊鼓聲始殷果乘騟以來騟識我軍旗幟亟馳賊覺有異大呼勒挽不止則怒以鐵槊擊之胯盡傷騟不)
(復顧冒陣以入軍士識之者曰此王挍之騟也是異服者必其酋相與逐之執以下訊而得其實則縛以徇於)
(軍曰得元礪之弟矣譟而進賊軍大駭軍士踴躍爭奮遂敗之急羽露書以出竒獲醜聞檻送江右道朝廷方)
(患其跳梁日徯吉語聞而嘉之第賞有差衆耻其功之出於馬也没騟之事騟之義遂不聞於時居二日騟歸)
(病傷不秣而死)能嘯(范成大桂海虞衡志猿有三種金絲者黃玉面者黑純黑者面亦黑金絲玉面皆難)
(得或云純黑者雄金絲者雌又云雄丨丨雌不能也)雙脊(范成大桂海虞衡志果下馬土産小駟也以出)
(德慶之瀧水者為最高不踰三尺駿者有兩脊故又號丨丨馬健而喜行)香鼠(范成大桂海虞衡志丨丨)
(至小僅如指擘大穴於桂中行地中疾如激箭)八尺龍(陸游老學菴筆記東坡在黃州時作西捷詩曰)
(漢家將軍一丈佛詔賜天閑丨丨丨露布朝馳玉關塞捷烽夜到甘泉宫)千里電(王明清揮麈後錄滁)
(州清流關昔在五季太祖皇帝以五千之兵敗江南李氏十五萬衆執皇甫暉姚鳳以獻明清親嘗至其地恭)
(覩太祖入滁之偉績當其始也趙韓王教村童於山下始與太祖交際用其計畫俾為鄉導提孤軍乘月夜指)
(縱銜枚取道於清流關側蘆子&KR0034;浮西澗入自此門直擣郡治皇甫暉方坐帳中燕勞將士養銳待戰倉黃聞)
(變初不測我師之多寡躍其愛馬號丨丨丨奔東郊太祖追及於河梁以劍揮之人馬俱墜橋下暉遂擒姚鳳)
(即以其衆解甲請降自此兵威如破竹盡取淮南之地)鵓鴿青(王明清揮麈後錄徽宗駿騾名丨丨)
(丨)寅客(葉廷珪海錄碎事丨丨虎也亦曰寅獸)師子&KR0008;(葉廷珪海錄碎事煬帝賜李景御馬)
(一匹名丨丨丨)猴部頭(羅大經鶴林玉露唐明皇時教坊舞馬百匹天寳之亂流落人間魏博田承嗣)
(得之初不識也嘗燕賓僚酒行樂作馬忽起舞承嗣以為妖殺之昭宗養一猴衣以俳優服謂之丨丨丨朱温)
(既簒引至坐側猴忽號擲自裂其衣温叱令殺之嗚呼明皇之馬有愧於昭宗之猴矣)樂聞絲竹
(張世南游宦紀聞犀出永昌山谷及益州今出南海者為上黔蜀次之此本草所載云然世南頃游成都藥市)
(間多見之詢所出云來自黎雅諸番及西和宕昌亦諸蕃寳貨所聚處五芉桂莞桐城亦有之往往皆來自蕃)
(舶又有所謂河北山犀紋麤而不光要之數處皆非所出乃所聚耳犀似牛猪首大腹脚有三蹄色黑好食棘)
(其皮每孔生三毛頂一角或云兩角或云三角郭璞爾雅注犀三角一在頂上一在額上一在鼻上鼻上者即)
(食角也小而不隋亦有一角者嶺表錄異田犀有二角一在額上為兕犀一在鼻上為胡帽犀牯犀亦有二角)
(皆為毛犀而今人多傳一角之說向在蜀見畫圖犀之形角在鼻上未審孰是此數種俱有粟紋以麤細為貴)
(賤貴者有通天花文犀有此紋必自惡其影常飲濁水不欲照見也文理絶好者有百物之形或云通天者是)
(其病理不可知也通天犀腦上角千歲者長且銳白星徹端能出氣通天則能通神可破水駭雞故曰通天抱)
(朴子曰通天犀有白理如綿者以盛米雞見即駭其真者刻為魚銜入水水開三尺俗所謂離水犀者是也犀)
(胎時見物象戾天則形於角上故云通天有倒插有正插有腰鼔插倒插者一半以下通正插者一半以上通)
(腰鼓插者中斷不通其類極多皆以為竒異故波斯呼象牙為白暗犀角為黑暗言難識别也犀中最大者曰)
(墮羅犀一株有重七八斤者云是牯犀額角其花多作撒豆班色深者堪作帶胯班散而色淺者但可作器皿)
(耳或曰兕是犀之雌者未知的否又曰犀之佳者是㹀犀紋理細膩班白分明俗謂班犀服用為上然入藥則)
(不如雄犀也凡犀入藥者有黑白二種以黑者為勝其角尖又勝方書多言生犀相承謂末經水火湛熾者是)
(或謂不然盖犀有捕得殺而取者為生犀有得其蛻角為退犀亦猶用鹿角法耳唐相叚文昌門下醫人吴士)
(臯因職於南海見舶主言海中取犀牛之法先於山路多植木如猪羊棧其犀以前脚直常依木而息植木久)
(必蠧犀忽倚焉即木折犀倒而因斃之取其角又云犀每自蛻角必培土埋之海人跡其處潛易以木角若直)
(取之則犀徙去别山遯跡不可尋已未知今之取犀角果如此否異物志云山東海水中犀牛丨丨丨丨彼人)
(動樂犀則出祥符間老璫李德永撰點頭文一編其間有論犀帶至貴者無出於黑犀謂生犀徹骨黑者名黑)
(骨犀不經湯火只如餅饀&KR0034;四邊取方為鉸具其文頭或如桑椹或似狗鼻以墨蠟刷之自然光潤性全脂脉)
(在内兼無皴裂四邊雲頭兩脚直者是也不拘黔螺㹀牯黔謂無紋螺謂紋旋㹀紋細牯紋大而勻或每一粒)
(紋尖上更有一眼者佳也又有赭黃犀須是裏外透明瑩淨如真金色者至寳也又一說犀有二種曰山犀曰)
(水犀水犀少見五溪記云山犀者食竹木小便竟日不盡夷獠以弓矢採取故曰黔犀大率犀之性寒能解百)
(毒世南友人章深之病心經熱口燥唇乾百藥不效有教以犀角磨服者如其言飲兩碗許疾頓除成都雙流)
(縣有一匠者能以牛角造通犀但刻畫太逼真易為人所識别然色澤粟紋自有不可揜者井邑間市語謂犀)
(下品為鬼犀乃死犀角其紋色絶不堪也)以鼻聽(張世南游宦紀聞予友人胡子震嘗謂予曰牛丨丨)
(丨盖聞之前輩餘論而莫知所本一日觀庖丁解牛首剖至耳裏見窒塞無孔始信其言之不妄埤雅舉戎右)
(曰贊牛耳桃茢牛耳無竅以鼻聽也焦贛易林曰牛龍耳聵盖龍亦聾者也牛走順風馬走逆風故楚子曰君)
(處北海寡人處南海唯是風馬牛不相及也)花牙(沈懷遠南越志象聞雷聲則牙花暴出逡巡復没古)
(語云犀因望月紋生角象為聞雷丨發丨)聞金鼔聲長嘶奮迅斷絙而出(周密)
(齊東野語畢再遇兖州將家也開禧用兵諸將多敗事獨再遇累有功金虜認其旗幟即避之屢遷至鎮江都)
(統制揚州承宣使驍衛上將軍後以老病致仕始居於霅有戰馬號黑大蟲駿駔異常獨主翁能御之再遇既)
(死其家以鐵絙羈之圉中適遇嶽司迎神丨丨丨丨意謂赴敵於是丨丨丨丨丨丨丨丨其家慮傷人命健卒)
(十餘挽之而歸因好言戒之云將軍已死汝莫生事累我家馬聳耳以聽汪然出涕喑啞長鳴數聲而斃)野
婆(周密齊東野語邕宜以西南丹諸蠻皆居窮崖絶谷間有獸名丨丨黃髮堆髻跣足裸形儼然一媪也上)
(下山谷如飛猱自腰已下有皮纍垂盖膝若犢鼻力敵數壯夫喜盜人子女然性多疑畏罵已盜必復至失子)
(家窺伺之其家知為所竊則積隣里大罵不絶口往往不勝罵者之衆則挾以還之其羣皆雌無匹偶每遇男)
(子必負去求合嘗為健夫設計擠之大壑中展轉哮吼脛絶不可起徭人集衆刺殺之至死以手護腰間不置)
(剖之得印方寸瑩若蒼玉字類符篆不可識非䥴非鏤盖自然之文然亦竟莫知其所寳為何用也)腰間
得印方寸瑩若蒼玉字類符篆(見上)令邦(周密齊東野語浮休使遼錄亦)
(謂有丨丨者以其肉一臠置之食物之鼎則立糜爛是以愛重陸氏舊聞云狀類大鼠極肥腯甚畏日為隙光)
(所射輙死)帶甲野猪(周密癸辛雜識續集北方野猪大者數百斤最獷悍難獵每以身揩松樹取脂)
(自潤然後卧沙中傅沙於膏久之其膚革堅厚如重甲名丨丨丨丨雖勁弩不能入也)骨如津梁
(周密癸辛雜識續集西域有沙海正據要津其水熱如湯不可向近此天之所限華夷也終古未嘗通中國忽)
(一夕有巨獸浮水窒其丨長數十里横於兩涘丨丨丨骨中有髓竅可容並馬於是西域之地始通中國其國)
(謀往來者每以膏油塗其骨令潤懼其枯朽折則無復可通故耳)骨中髓竅可容並馬
(見上)月形入角(張仲才文始真經犀牛望月丨丨丨丨特因識生始有月形而彼真月初不在角)
遺香(張仲才文始真經麝以丨丨不捕是以聖人以約為紀)循一逕(釋永亨搜采異聞錄麂行)
(草莾中畏人見其跡但丨丨丨無問遠近也村民結繩為繯置其所行處麂足一絓則倒懸於枝上乃生獲之)
倒懸枝上(見上)旄星之精(陶宗儀輟耕錄金華黃先生嘗云子將以舉子經學取科第有)
(一賦題曰角端亦曾求其事實否乎余曰未也因記史記司馬相如傳獸則麒麟角&KR1511;之語退而閱之按注郭)
(璞曰角&KR1511;音端似豬角在鼻上堪作弓又云似麒麟而無角毛詩疏云麟黃色角端有肉張楫云角端似牛角)
(可以為弓以此推之豈亦麟之屬與及考符瑞志名臣事略癸辛雜識等書乃始得其詳盖太祖皇帝駐師西)
(印度忽有大獸其高數十丈一角如犀牛然能作人語云此非帝世界宜速還左右皆震懾獨耶律文正王進)
(曰此名角端乃丨丨丨丨也聖人在位則斯獸奉書而至且能日馳萬八千里靈異如鬼神不可犯也帝即回)
(馭載稽之前志神禹氏治水功成天降飛菟日行三萬里而未嘗善言也又后土跌蹄之獸至善言而未聞其)
(獨角也軒轅獲飛黃而獨角漢武獲獸并角而五蹄又未嘗間其能言善馳也及聖祖誕膺天命而角端出焉)
(夫一角者所以明海宇之一萬八千里之涉者所以示無遠弗届也此又天將開天下於大一統之象也至正)
(庚寅江浙鄉試八月二十二日夜二鼓院中彷彿見一物馳過甚疾其狀若猛獸者軍卒從而喧哄因出角端)
(為賦題)鷹背狗(陶宗儀輟耕錄北方凡皂鵰作巢所在官司必令人窮巢探卵較其多寡如一巢而)
(三卵者置卒守護日覘視之及其成鷇一乃狗耳取以飼養進之於朝其狀與狗無異但耳尾上多毛羽數根)
(而已田獵之際鵰則戾天狗則走陸所逐同至名曰丨丨丨)吹毛羽(陶宗儀輟耕錄國朝每宴諸王)
(大臣謂之大聚會是日盡出諸獸於萬歲山若虎豹熊象之屬一一列置訖然後師子至身材短小絶類人家)
(所畜金毛猱狗諸獸見之畏懼俯伏不敢仰視及各飼以雞鴨野味之類諸獸不免以爪按定用舌去其毛羽)
(惟師子則以掌擎而丨之丨丨紛然脫落有若燖洗者此其所以異於諸獸)鐵獺(陸友仁研北雜志梅)
(聖俞有馬名丨丨)狙猿朝廟(仇遠稗史道州有舜祠凡遇正月初吉山狙羣聚於祠傍以千百數)
(跳踉奮擲狂奔疾超如是者五日而後去次猿亦如之三日乃去土人謂之丨丨丨丨)女奴(採蘭雜志)
(猫一名丨丨)黃芝(採蘭雜志李白有馬名丨丨)
御定子史精華卷一百三十七
