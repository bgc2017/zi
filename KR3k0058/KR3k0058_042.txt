欽定四庫全書
御定子史精華卷四十二
設官部六
郡牧
射的(韓非子李悝為魏文侯土地之守而欲人之善射也乃下令曰人之有狐疑之訟者令之丨丨中之)
(者勝不中者負令下而人皆疾習射日夜不休及與秦人戰大敗之以人之善戰射也)治責大指
(史記汲黯𫝊遷為東海太守黯學黃老之言治官理民好清静擇丞史而任之其丨丨丨丨而已不苛小黯多)
(病卧閨閤内不出歲餘東海大治)薄淮陽(史記汲黯傳召拜黯為淮陽太守黯伏謝不受印上曰君)
(丨丨丨邪吾今召君矣顧淮陽吏民不相得吾徒得君之重臥而治之)臥治(見上)夾河為守
(史記杜周傳遷為御史大夫家兩子丨丨丨丨)銅虎符竹使符(漢書文帝紀與郡守為丨丨丨)
(丨丨丨注銅虎符第一至第五國家當發兵遣使者至郡合符廼聽受之竹使符皆㠯竹箭五枚長五寸鐫刻)
(篆書第一至第五符者謂各分其半右留京師左㠯與之)車朱兩轓(漢書景帝紀詔曰夫吏者民之)
(師也車駕衣服宜稱令長吏二千石丨丨丨丨注轓車之蔽也左氏傳云㠯轓載欒盈即是冇鄣蔽之車也)
紀綱人倫(漢書武帝紀詔曰二千石官長丨丨丨丨將何㠯佐朕燭幽隠勸元元厲蒸庶崇鄉黨之)
(訓哉)治平第一(漢書賈誼𫝊河南守吳公丨丨為天下丨丨)材氣亡雙(漢書李廣傳為)
(上谷太守典屬國公孫昆邪曰李廣丨丨天下丨丨)歷七郡(漢書李廣傳廣丨丨丨太守前後四十餘)
(年得賞賜輒分其戲下飲食與士卒共之家無餘財終不言生産事注戲讀曰麾)師帥(漢書董仲舒傳)
(今之郡守縣令民之丨丨所使承流而宣化也)輸租繦屬(漢書兒寬傳遷左内史收租税時裁闊狹)
(與民相假貸㠯故租多不入後有軍發左内史㠯負租課殿當免民聞當免皆恐失之大家牛車小家擔負丨)
(丨丨丨不絶課更㠯最注繦索也計輸者不絶於道若繩索之相屬也)厭承明廬(漢書嚴助傳上)
(問所欲對願為會稽太守於是拜為會稽太守數年不聞問賜書曰君丨丨丨之丨勞侍從之事懷故土出為)
(郡吏間者闊焉久不聞問具㠯春秋對毋以蘇秦從横)富貴歸故鄉(漢書朱買臣傳上拜買臣)
(會稽太守謂買臣曰丨丨不丨丨丨如衣繡夜行今子何如買臣頓首辭謝)守邸引綬視印
(漢書朱買臣𫝊初買臣免待詔常從會稽守邸者寄居飯食拜為太守買臣衣故衣懷其印綬步歸郡邸直上)
(計時會稽吏方相與羣飲不視買臣買臣入室中守邸與共食食且飽少見其綬丨丨怪之前丨其丨丨其丨)
(會稽太守章也守邸驚出語上計掾吏入視之還走疾呼曰實然坐中驚駭白守丞)連十餘城任
四千石(漢書吾&KR0960;壽王傳拜為東郡都尉不復置太守是時軍旅數發年歲不孰多盗賊詔賜壽王璽)
(書曰子在朕前之時知略輻凑㠯為天下少雙海内寡二及至丨丨丨丨之守丨丨丨丨之重職事竝廢甚不)
(稱在前時何也注郡守都尉皆二千石㠯壽王為都尉不置太守兼總二任故云四千石也)一郡百
太守(漢書陳萬年傳子咸為南陽太守操持掾史郡中長吏皆令閉門自斂不得踰法公移敕書曰即各)
(欲求索自快是丨丨丨丨丨也何得然哉)於家受詔(漢書龔舍傳哀帝遣使者即楚拜舍為太山太)
(守使者至縣請舍欲令至廷拜授印綬舍曰王者㠯天下為家何必縣官遂丨丨丨丨)朝廷已知
弱翁治行(漢書魏相傳相字弱翁守茂陵令遷揚州刺史考案郡國守相多所貶退相與丙吉相善)
(吉與書曰丨丨丨深丨丨丨丨丨方且大用矣願少愼事自重臧器於身相心善其言為霽威嚴)受記
(漢書趙廣漢傳遷穎川太守先是穎川豪桀大姓相與為婚姻吏俗朋黨廣漢患之厲使其中可用者丨丨出)
(有案問既得罪名行法罰之廣漢故漏洩其語令相怨咎注受相訟牋記也)缿筩(漢書趙廣漢傳遷穎)
(川太守又教吏為丨丨及得投書削其主名而託㠯為豪桀大姓子弟所言其後彊宗大族家家結為仇讐姦)
(黨散落風俗大改吏民相告訐廣漢得㠯為耳目注缿若今盛錢臧瓶為小孔可入而不可出或缿或筩皆為)
(此制筩音同)終日不敢見其邑子(漢書尹翁歸傳徵拜東海太守過辭廷尉于定國定)
(國家在東海欲屬託邑子兩人令坐後堂待見定國與翁歸語丨丨丨丨丨丨丨丨既去定國廼謂邑子曰此)
(賢將汝不任事也又不可干㠯私)縣縣記籍(漢書尹翁歸傳拜東海太守郡中吏民賢不肖及姦)
(邪罪名盡知之丨丨各有丨丨自聽其政)儀品依古禮(漢書韓延壽傳遷淮陽太守治甚有名徙)
(穎川議定嫁娶喪祭丨丨略丨丨丨不得過法延壽於是令文學校官諸生皮弁執爼豆為吏民行喪嫁娶禮)
(百姓遵用其教賣偶車馬下里偽物者棄之市道注下里地下蒿里偽物也偶謂木土為之象眞車馬之形也)
下里偽物棄之市道(見上)叱馭(漢書王尊傳遷益州刺史先是琅琊王陽為益州刺)
(史行部至邛郲九折坂歎曰奉先人遺體奈何數乘此險後㠯病去及尊為刺史至其坂問曰此非王陽所畏)
(道耶尊丨其丨曰驅之王陽為孝子王尊為忠臣)請㠯身填金隄(漢書王尊傳遷東郡太守)
(久之河水盛溢泛浸瓠子金隄尊躬率吏民投沈白馬祀水神河伯尊親執圭璧使巫策祝丨丨丨丨丨丨因)
(止宿廬居隄上吏民嘉壯尊之勇節)孝行為官(漢書何竝傳徙潁川太守代陵陽嚴詡詡本㠯丨丨)
(丨丨謂掾史為師友有過輒閉閤自責終不大言王莽遣彼徵詡官屬數百人為設祖道詡據地哭掾史曰明)
(府吉徵不宜若此詡曰吾哀潁川士我以柔弱徵必選剛猛代代到將有僵仆者故相弔耳)閉閤自
責(見上)吉徵(見上)雅意本朝(漢書蕭望之傳㠯望之為平原太守望之丨丨在丨丨遠為郡)
(守内不自得)三公使車入殿受策(漢書蕭育傳哀帝時南郡江中多盗賊拜育為南郡)
(太守上㠯育耆舊名臣廼㠯丨丨丨丨載育丨丨中丨丨注使車三公奉使之車若安車也)大小馮
君(漢書馮立傳遷五原太守徙西河上郡立居職公廉治行略與野王相似好為條教吏民嘉美野王立相)
(代為太守歌之曰丨馮君丨丨丨兄弟繼踵相因循聰明賢知惠吏民政如魯衞德化鈞周公康叔猶二君)
政如魯衞(見上)掾史禮節如楚趙吏(漢書朱博傳遷琅琊太守視事數年大改)
(其俗丨丨丨丨丨丨丨丨)即學宮見諸生(漢書何武傳武為刺史行部必先丨丨丨丨丨丨試)
(其誦論問㠯得失然後入傳舍出記問墾田頃畝五穀美惡)厚兩龔兩唐(漢書何武傳武為人)
(仁厚好進士奬稱人之善為楚内史丨丨丨在沛郡厚丨丨及為公卿薦之朝廷此人顯於世者何侯力也注)
(兩龔龔勝龔舍也兩唐唐林唐遵也)良二千石(漢書循吏傳序孝宣嘗稱曰庶民所㠯安其田里而)
(亡歎息愁恨之心者政平訟理也與我其此者其唯丨丨丨丨乎注謂郡守諸侯相)吏民之本(漢書)
(循吏傳序太守丨丨丨丨也數變易則下不安)增秩賜金(漢書循吏傳序二千石有治理效輒㠯璽)
(書勉厲丨丨丨丨)所居民富所去見思(漢書循吏傳序王成黃霸朱邑龔遂鄭弘召信)
(臣等丨丨丨丨丨丨丨丨)巴蜀文雅(漢書文翁傳至今丨丨好丨丨文翁之化也)學比齊
魯(漢書文翁傳為蜀郡守仁愛好教化見蜀地辟陋文翁欲誘進之廼選郡縣小吏開敏有材者親自飭厲)
(遣詣京師受業博士又修起學官於成都市中招下縣子弟㠯為學官弟子為除更繇數年爭欲為學官弟子)
(繇是大化蜀地丨於京師者丨丨丨焉注學官學之官舍也除更繇不令從役也繇讀曰徭)車蓋一
丈(漢書黃霸傳宣帝詔曰制詔御史其㠯賢良高第揚州刺史霸為穎川太守秩比二千石居官賜丨丨特)
(高丨丨别駕主簿車緹油屏泥於軾前以章有德)屬令周密(漢書黃霸傳為潁川太守嘗欲有所)
(司察擇長年廉吏遣行丨丨丨丨注周密不泄漏也)治行長者(漢書黃霸傳穎川太守前後八年郡)
(中愈治是時鳳皇神爵數集郡國潁川尤多天子㠯霸丨丨終丨丨下詔稱揚)單車至府(漢書龔遂)
(傳為渤海太守郡聞新太守至發兵㠯迎遂皆遣還移書勅屬縣悉罷逐捕盗賊吏諸持鉏鉤田器者皆為良)
(民吏毋得問持兵者乃為盗賊遂丨丨獨行丨丨郡中翕然盗賊亦皆罷渤海又多劫略相隨聞遂教令即時)
(解散棄其兵弩而持鉏鉤盗賊於是悉平)罷逐捕盗賊吏(見上)棄兵弩持鉏鉤
(見上)賣劍買牛賣刀買犢(漢書龔遂傳為渤海太守遂見齊俗奢侈好末技不田作廼勸)
(民務農桑令口種一樹榆百本䪥五十本葱一畦韭家二母彘五雞民有帶持刀劍者使丨丨丨丨丨丨丨丨)
(曰何為𢃄牛佩犢春夏不得不趨田畆秋冬課收斂益畜果實蔆芡勞來循行郡中皆有畜積)召父(漢書)
(召信臣傳遷南陽太守吏民親愛信臣號之曰丨丨)婁豐年鳳皇下(漢書嚴延年傳時黃霸在)
(潁川㠯寬恕為治郡中亦平丨蒙丨丨丨丨丨上賢焉下詔稱揚其行加金爵之賞注婁古屢字)金爵
賞(見上)償博進(漢書陳遵傳祖父遂宣帝微時與有故相隨博奕數負進及宣帝即位用遂稍遷至)
(太原太守廼賜遂璽書曰制詔太原太守官尊禄厚可㠯丨丨丨矣妻君寧時在旁知狀遂於是辭謝因曰事)
(在元平元年赦令前其見厚如此注進者會禮之財也謂博所賭也)迎延滿堂(漢書叙傳定襄大姓)
(石季羣輩報怨殺追捕吏伯自請願試守期月即拜伯為定襄太守定襄聞伯素貴年少自請治劇畏其下車)
(作威吏民竦息伯至請問耆老父祖故人有舊恩者丨丨丨丨曰為供具執子弟禮郡中益弛諸所賓禮皆名)
(豪懷恩醉酒共諫伯宜頗攝錄盗賊具言本謀亡匿處伯曰是所望於父師矣按伯班況子)六隊大
夫(後漢書光武帝紀王莽前隊大夫甄阜注王莽置丨丨郡置丨丨一人職如太守南陽為前隊河内為後)
(隊潁川為左隊弘農為右隊河東為兆隊滎陽為祈隊隊音遂)六條問事(後漢書百官志外十有二)
(州每州刺史一人六百石注蔡質漢儀曰詔書舊典刺史班宣周行郡國省察治政黜陟能否斷理冤獄㠯丨)
(丨丨丨非條所問即不省)輦車驪駕(後漢書宼恂傳拜恂河内太守時軍食急乏恂㠯丨丨丨丨轉)
(輸前後不絶尚書升斗㠯禀百官帝數策書勞問注驪駕併駕也輦車人挽行也)復借宼君一
年(後漢書宼恂傳建武二年拜潁川太守三年遣使者即拜為汝南太守七年潁川盗賊羣起車駕南征恂)
(從至潁川盗賊悉降而竟不拜郡百姓遮道曰願從陛下丨丨丨丨丨丨乃留恂長社鎮撫吏人受納餘降)
蕭公是埓(後漢書宼恂傳贊子翼守温丨丨丨丨係兵轉食㠯集鴻烈注埓等也按子翼恂字也)
狗吠不驚足下生氂(後漢書岑彭傳熙遷魏郡太守招聘隠逸與參政事無為而化視事)
(二年輿人歌之曰我有枳棘岑君伐之我有蟊賊岑君遏之丨丨丨丨丨丨丨丨注氂長毛也犬無追吠故足)
(下生氂按熙彭之元孫也氂音釐)復得耿君(後漢書耿純傳純還京師拜為東郡太守居東郡四)
(歲坐免㠯列侯奉朝請從擊董憲道過東郡百姓老小數千隨車駕涕泣曰願丨丨丨丨帝謂公卿曰純年少)
(被甲胄為軍吏耳治郡廼能見思若是乎)典歷三郡(後漢書劉寬傳遷南陽太守丨丨丨丨温仁多)
(恕吏人有過但用蒲鞭罰之示辱而已終不加苦)用蒲鞭(見上)遮使者車(後漢書侯霸傳)
(為淮平大尹政理有能名及王莽之敗霸保固自守卒全一郡更始遣使徵霸百姓老弱相攜號哭丨丨丨丨)
(或當道而臥皆曰願乞侯君復留期年注王莽改臨淮郡為淮平)神父(後漢書鮑昱傳子德為南陽太)
(守吏人愛悦號為丨丨)京師蒙福(後漢書郭伋傳徵拜潁川太守召見辭謁帝勞之曰賢能太守)
(去帝城不遠河潤九里冀丨丨并丨丨也)童兒竹馬(後漢書郭伋傳調伋為并州牧始至行部到西)
(河美稷有丨丨數百各騎丨丨道次迎拜伋問兒曹何自遠來對曰聞使君到喜故來奉迎)杜母(後漢)
(書杜詩傳遷南陽太守時人方於召信臣故南陽為之語曰前有召父後有丨丨)清平(後漢書孔奮傳)
(拜為武都太守奮自為府丞已見敬重及拜太守舉郡莫不改操為政明斷甄善疾非見有美德愛之如親其)
(無行者忿之若仇郡中稱為丨丨)乘折轅車(後漢書張堪傳拜蜀郡太守慰撫吏民蜀民大悦在)
(郡二年徵拜騎都尉帝嘗召見諸郡計吏問其風土及前後守令能否蜀郡訃掾樊顯進曰漁陽太守張堪昔)
(在蜀漢仁㠯惠下威能討姦前公孫述破時珍寳山積捲握之物足富十世而堪去職之日丨丨丨丨布被囊)
(而已帝聞良久歎息)桑無附枝麥穗兩岐(後漢書張堪傳拜漁陽太守於狐奴開稻田八)
(千餘頃勸民耕種㠯致殷冨百姓歌曰丨丨丨丨丨丨丨丨張君為政樂不可支)來何暮(後漢書廉)
(范傳范字叔度遷蜀郡太守成都民物豐盛邑宇逼側舊制禁民夜作㠯防火災而更相隠蔽燒者日屬范廼)
(毁削先令但嚴使儲水而已百姓為便廼歌之曰廉叔度丨丨丨不禁火民安作平生無襦今五袴)今五
袴(見上)羸服採風(後漢書羊續傳拜續為南陽太守當入郡界廼丨丨間行侍童子一人觀歷縣)
(邑丨問丨謠然後廼進其令長貪潔吏民良猾悉逆知其狀郡内驚悚莫不震懾)生魚懸庭(後漢)
(書羊續傳續為南陽太守府丞嘗獻其丨丨續受而丨於丨丞後又進之續廼出前所懸者㠯杜其意)鹽
麥數斛(後漢書羊續傳續妻與子祕俱往郡舍續閉門不内妻自將祕行其資藏惟有布衾敝袛禂丨)
(丨丨丨而已顧敕祕曰吾自奉若此何㠯資爾母乎使與母俱歸注說文曰袛裯短衣也祗音丁奚反裯音丁)
(勞反)吏不敢飯(後漢書賈琮傳交阯屯兵反有司舉琮為交阯刺史到部訊其反狀咸言賦斂過重)
(民不聊生自活故聚為盗賊琮移書告示使安資業招撫荒散蠲復徭役誅渠帥為大害者歲間蕩定百姓㠯)
(安巷路為之歌曰賈父來晚使我先反今見清平丨丨丨丨在事三年為十三州最)十三州最(見上)
垂赤帷裳(後漢書賈琮傳㠯琮為冀州刺史舊典傳車驂駕丨丨丨丨迎於州界及琮之部升車言)
(曰刺史當遠視廣聽紏察美惡何有反垂帷裳㠯自掩塞乎廼命御者褰之百城聞風自然竦震其諸臧過者)
(望風解印綬去)百城解綬(見上)信立童昏(後漢書郭伋傳贊伋牧朔藩丨丨丨丨)馳
單乘駕毁轅(後漢書孔奮張堪𫝊贊奮丨丨丨堪丨丨丨)任良肱(後漢書廉范王堂傳)
(贊范得其朋堂丨丨丨注謂委任功曹陳蕃主簿應嗣郡中大化也)行春(後漢書鄭弘傳弘少為卿嗇夫)
(太守第五倫丨丨見而深怪之注太守常以春行所主縣勸人農桑振救乏絶)隨車雨(後漢耆鄭弘傳)
(遷淮隂太守注謝承書曰弘消息繇賦政不煩苛行春大旱丨丨致丨)蝗東西散(後漢書宋均傳)
(遷九江太守中元元年山陽楚沛多丨其飛至九江界者輒丨丨丨去由是名稱遠近)畫像廳事
(後漢書朱穆傳擢穆為冀州刺史及到奏劾諸部至有自殺者徵穆請廷尉注謝承書曰穆臨當就道冀州從)
(事欲為丨丨置丨丨上穆留板書曰勿畫我形㠯為重負忠義之未顯何形像之足紀也)典城臨民
好醜必上(後漢書張酺傳出為東郡太守酺上疏辭詔報曰丨丨丨丨益所㠯報效也丨丨丨丨不)
(在遠近今賜莊三十萬其亟之官注好醜謂善惡也言事之善惡必㠯聞上此即報效)賜莊三十
萬(見上)食雁美(後漢書王符傳度遼將軍皇甫規解官歸安定鄉人有㠯貨得雁門太守者亦去職)
(還家書刺謁規規臥不迎既入而問卿前在郡丨丨丨乎有頃又白王符在門規素聞符名乃驚遽而起衣不)
(及帶屣履出迎援符手而還與同坐極歡時人為之語曰徒見二千石不如一逢掖)不如一逢掖
(見上)薤一本水一盂(後漢書龐參傳參為漢陽太守郡人任棠隠居教授參先候之棠㠯丨丨)
(大丨丨丨丨置戸屏前自抱孫兒伏於戶下參思其微意良久曰水者欲吾清也拔大本薤者欲吾擊強宗也)
(抱兒當戶欲吾開門恤孤也於是歎息而還)抱兒當戸(見上)班春(後漢書崔駰傳王莽㠯篆)
(為建新大尹乃遂單車到官稱疾不視事三年不行縣門下掾倪敞諫篆乃強起丨丨注莽改千乘曰建新守)
(曰大尹班春班布春令按篆駰之祖也)為邊最(後漢書崔寔傳出為五原太守俗不知織績民冬月)
(無衣實至官斥賣儲峙為作紡績織絍綀緼之具㠯教之民得㠯免寒苦整厲士馬嚴烽候常丨丨丨注最為)
(第一)設一榻(後漢書徐穉傳穉字孺子豫章南昌人也陳蕃為太守在郡不接賓客唯穉來特丨丨丨)
(去則縣之)清白吏(後漢書楊震傳轉涿郡太守性公廉不受私謁子孫常蔬食步行故舊長者或欲令)
(為開産業震不肯曰使後世稱為丨丨丨子孫㠯此遺之不亦厚乎)布衣皮褥(後漢書王暢傳拜南)
(陽太守郡中豪族多㠯奢靡相尚暢常丨丨丨丨車馬羸敗以矯其敝)受任一邦(後漢書陳球傳)
(太守分國虎符丨丨丨丨注文帝初與郡守分銅虎符)作書置子推廟(後漢書周舉傳舉遷)
(并州刺史太原一郡舊俗㠯介子推焚骸有龍忌之禁至其月咸言神靈不樂舉火由是士民每冬中輒一月)
(寒食舉既到州乃丨弔丨㠯丨丨丨之丨言盛冬去火殘損民命非賢者之意㠯宣示愚民使還温食於是衆)
(惑稍解風俗頗革)使還温食(見上)畫諾坐嘯(後漢書黨錮傳序汝南太守宗資任功曹)
(范滂南陽太守成瑨亦委功曹岑晊二郡又為謠曰汝南太守范孟博南陽宗資主丨丨南陽太守岑公孝弘)
(農成瑨但丨丨注晊音質)為三河表(後漢書劉祐𫝊遷祐河東太守時屬縣令長率多中官子弟百)
(姓患之祐到黜其權強平理冤結政丨丨丨丨注三河謂河東河内河南也表猶標凖也)人知織屨
(後漢書衞颯傳注東觀記曰元和中荆州刺史上言臣行部入長沙界觀者皆徒跣臣問御佐曰人無履亦苦)
(之否御佐對曰十二月盛寒時竝多剖裂血出燃火燎之春温或膿潰建武中桂陽太守茨充教人種桑蠶丨)
(得其利至今江南頗丨桑蠶丨丨皆充之化也)去珠復還(後漢書孟嘗傳遷合浦太守郡不產穀實)
(而海出珠寳與交阯比境常通商販貿糴糧食先時宰守竝多貪穢珠遂漸徙於交阯郡界嘗到官革易前敝)
(丨丨丨丨)齎百錢送(後漢書劉寵傳拜會稽太守郡中大化徵為將作大匠山陰縣有五六老叟尨)
(眉皓髮自若邪山谷間出人丨丨丨㠯丨寵寵勞之曰父老何自苦對曰自明府下車㠯來狗不夜吠民不見)
(吏年老遭值聖明今聞當見棄去故自扶奉送寵曰吾政何能及公言邪勤苦父老為人選一大錢受之)一
夫得情千室鳴絃(後漢書循吏傳贊政畏張急理善烹鮮推忠㠯及衆瘼自蠲丨丨丨丨丨)
(丨丨丨懷我風愛永戴遺賢注一夫謂守長也千室謂黎庶)為九伯冠(後漢書謝夷吾傳第五倫)
(薦夷吾曰會稽謝夷吾爰牧荆州威行邦國奉法作政有周召之風居儉履約紹公儀之操尋功簡能為外臺)
(之表聽聲察實丨丨丨之丨)一斛凉州(魏志明帝紀注伯郎姓孟名他扶風人靈帝時中常侍張)
(讓專朝政他㠯蒲萄酒丨丨遺讓即拜丨丨刺史)單馬(魏志劉馥傳太祖謂馥可任以東南之事遂表)
(為揚州刺史馥既受命丨丨造合肥空城建立州治南懷緒等皆安集之貢獻相繼數年中恩化大行百姓樂)
(其政流民越江山而歸者以萬數)克負荷(魏志劉馥傳馥子靖黃初中從黃門侍郎遷廬江太守詔)
(曰卿父昔為彼州今卿復據此郡可為丨丨丨者也)長老稱詠(魏志梁習傳并土新附習以别部司)
(馬領并州刺史邊境肅清令行禁止太祖嘉之更拜為眞丨丨丨丨以為自所聞識刺史未有及習者)無
方面珍物(魏志梁習傳文帝踐阼復置并州復為刺史政治常為天下最太和二年徵拜大司農習)
(在州二十餘年而居處貧窮丨丨丨丨丨明帝異之禮賜甚厚)衣繡晝行(魏志張既傳出為雍州刺)
(史太祖謂既曰還君本州可謂丨丨丨丨矣)折庸輩士(魏志蘇則傳注則客安定依富室師亮亮)
(待遇不足則慨然嘆曰天下會安當不久爾必還為此郡守丨丨丨丨也及為安定太守師亮等皆欲逃走則)
(聞之豫使人解語以禮報之)昨日功曹今為郡將軍(魏志杜畿𫝊拜畿為河東太守)
(注京兆尹張時河東人也與畿有舊署為功曹常言此家疏誕不中功曹也畿竊曰不中功曹中河東太守也)
(及畿之官而張時故任京兆畿迎司隷與時會華陰時畿相見於儀當各持版時歎曰丨丨丨丨丨丨丨丨丨)
(也)課民畜牸牛草馬(魏志杜畿傳拜畿為河東太守崇寬惠與民無為漸丨丨丨丨丨丨)
(丨下逮雞豚犬豕皆有章程百姓勸農家家豐實)持鐮刈草不止亭傳(魏志杜畿傳子)
(恕為弘農太守數歲轉趙相注以孟康代恕為弘農康時出案行皆豫敇督郵平水不得令屬官遣人探候修)
(設曲敬又不欲損煩吏民常豫敕吏卒行各丨丨所在自丨馬丨丨丨丨丨露宿樹下恩澤治能吏民稱歌焉)
吏民稱歌(見上)樹榆成藩村落如一(魏志鄭渾傳轉為山陽魏郡太守以郡下)
(百姓苦乏材木乃課丨丨為籬竝益樹五果榆皆丨丨五果豐實入魏郡界丨丨齊整丨丨民得財足用饒)
教作耬犂得穀加五(魏志倉慈傳遷燉煌太守注天水王遷承代慈雖循其迹不能及也)
(金城趙基承遷後復不如遷至嘉平中安定皇甫隆代基為太守初燉煌不甚曉田常灌溉滀水使極濡洽然)
(後乃耕又不曉作耬犂用水及種人牛功力既費而收穀更少隆到丨丨丨丨又教衍溉歲終率計其所省庸)
(力過半丨丨丨丨)閒月取車材(魏志倉慈傳注顔斐為京兆太守始京兆從馬超破後民人多)
(不專於農殖斐到官乃令屬縣整阡陌樹桑果是時民多無車牛斐又課民以丨丨丨丨丨使轉相教匠作車)
(又課民無牛者令畜猪狗賣以買牛始者民以為煩一二年間家家有丁車大牛)家有丁車大
牛(見上)胡牀挂柱(魏志裴潛𫝊遷兖州刺史注潛為兖州時嘗作一丨丨及其去也留以丨丨)
甕缶無儲(魏志高柔傳父靖為蜀郡都尉注靖高祖父固不仕固子慎歷二縣令東萊太守老病歸)
(家草屋蓬戸丨丨丨丨其妻謂之曰君累經宰守積有年歲何能不少為儲畜以遺子孫乎慎曰我以勤身清)
(名為之基以二千石遺之不亦可乎)賜絹為糧(魏志胡質傳子威官至徐州刺史有殊績注威字伯)
(虎少有志尚厲操清白質之為荆州也威自京都省之停廐中十餘日告歸臨辭質丨其丨一匹丨道路丨威)
(跪曰大人清白不審於何得此絹質曰是我俸禄之遺故為汝糧耳)遺風餘教(魏志王昶傳注任昭)
(先名嘏累遷東郡趙郡河東太守所在化行有丨丨丨丨)將廚膳即宴談(蜀志秦宓傳廣漢太)
(守夏侯纂請宓為師友祭酒領五官掾稱曰仲父宓稱疾臥在茅舍纂丨功曹古朴主簿王普丨丨丨宓第丨)
(丨)如瓠壺(蜀志張裔傳先是益州郡殺太守正昂耆率雍闓恩信著於南土使命用旋遠通孫權乃)
(以裔為益州太守徑往至郡闓遂趑趄不賓假鬼教曰張府君丨丨丨外雖澤而内實麤不足殺令縛與吳於)
(是遂送裔於權)教耕犂設媒官(吳志薛綜傳任延為九眞太守乃丨其丨丨使之冠履為丨丨)
(丨始知聘娶)奉職佳吏(吳志呂蒙傳嘗以部曲事為江夏太守蔡遺所白蒙無恨意及豫章太守)
(顧邵卒權問所用蒙因薦遺丨丨丨丨權笑曰君欲為祁奚邪於是用之)宣風展義(晉書武帝紀詔)
(曰郡國守相三載一廵行屬縣必以春此古所以述職丨丨丨丨也)幹局譽(晉書鄭冲傳補陳留太守)
(以儒雅為德莅職無丨丨之丨簞食緼袍不營資產世以此重之)三刀(晉書王濬傳濬夜夢懸丨丨於)
(臥屋梁上須臾又益一刀濬驚覺意甚惡之主簿李毅再拜賀曰三刀為州字又益一者明府其臨益州乎果)
(為益州刺史)憂國比之汲黯(晉書鄭默傳出為東郡太守值歲荒默輒開倉振給乃舍都亭)
(自表待罪朝廷嘉默丨丨詔書褒歎丨丨丨丨班告天下若郡縣有此比者皆聽出給)森森如千
丈松(晉書和嶠傳嶠遷潁川太守為政清簡甚得百姓歡心庾顗見而歎曰嶠丨丨丨丨丨丨雖磥砢多)
(節目施之大厦有棟梁之用)曲躬二郡(晉書阮裕傳或問裕曰子屢辭徵聘而宰二郡何邪裕曰)
(屢辭王命非敢為高也吾少無宦情兼拙於人間既不能躬耕自活必有所資故丨丨丨丨豈以騁能私計故)
(耳)苞黃中德耀重離明(晉書王接傳劉原為河東太守馮收薦接於原曰伏惟明府丨)
(丨丨之丨丨丨丨之丨求賢與能小無遺錯是以鄙老思獻所知)東堂會送(晉書郤詵傳累遷雍)
(州刺史武帝於丨丨丨丨問詵曰卿自以為何如詵對曰臣舉賢良對策為天下第一猶桂林之一枝崑山之)
(片玉)十郡十壻(晉書劉弘傳弘表以皮初補襄陽太守朝廷以襄陽名郡不可授初乃以夏侯陟為)
(襄陽太守陟弘之壻也弘下教曰若必姻親然後可用則荆州丨丨安得丨女丨然後為政哉乃表陟姻親舊)
(制不得相監)弋釣林澤(晉書桓石秀傳尋代叔父冲為寧遠將軍江州刺史領鎮蠻護軍西陽太)
(守居尋陽性放曠常丨丨丨丨不以榮爵嬰心)池魚何惜(晉書王承傳遷東海太守政尚清淨小吏)
(有盗池中魚者綱紀推之承曰文王之囿與衆共之丨丨復丨足丨耶)改會為鄶(晉書王舒𫝊王)
(導欲出舒為外援乃授撫軍將軍會稽内史秩中二千石舒上疏辭以父名朝議以字同音異於禮無嫌舒復)
(陳音雖異而字同求換他郡於是丨丨字丨丨舒不得已而行按舒父名會)公才公望(晉書虞&KR1294;)
(傳歴吳興太守王導嘗謂&KR1294;曰孔愉有丨丨而無丨丨丁潭有公望而無公才兼之者其在卿乎)得大
象(晉書張茂傳出補吳興内史茂少時夢丨丨丨以問占夢萬推推曰君當為大郡問其故推曰象者大獸)
(獸者守也故知當得大郡)白烏集庭(晉書虞溥傳除鄱陽内史風化大行有丨丨丨於郡丨)吳
人斂手(晉書顔含傳除吳郡太守王導曰顔公在事丨丨丨丨矣)惇史徽音良能凖
的(晉書良吏傳序長吏之官實為撫導之本是以東里相鄭西門宰鄴潁川黃霸蜀郡文翁或吏不敢欺或)
(人懷其惠或教移齊魯或政務寬和斯竝丨丨播其丨丨丨丨以為丨丨)斷盤囊(晉書鄧攸傳祖殷為)
(淮南太守夢行水邊見一女子猛獸自後丨其丨丨占者以為水邊有女汝字也斷盤囊者新獸頭代故獸頭)
(也不作汝陰當作汝南也果遷汝陰太守)載米之郡(晉書鄧攸傳吳郡闕守帝以授攸攸丨丨丨丨)
(俸禄無所受惟飲吴水而已)送迎錢(晉書鄧攸傳攸刑政清明百姓歡悦後去職郡常有丨丨丨數)
(百萬攸去郡不受一錢百姓數千人留牽攸船不得進攸乃小停夜中發去吳人歌之曰紞如打五鼓雞鳴天)
(欲曙鄧侯挽不留謝令推不去)牽船小停(見上)挽不留(見上)儉愈魚飱(晉書吳隠)
(之傳元興初詔曰廣州刺史吴隠之孝友過人禄均九族菲已絜素丨丨丨丨革奢務嗇南域改觀朕有嘉焉)
廉愼門法(晉書吴隠之傳子延之復厲清操為鄱陽太守延之弟及子為郡縣者常以丨丨為丨丨)
贏糧述職酌水厲清(晉書良吏傳論鄧攸丨丨以丨丨吳隠丨丨以丨丨晉代良能此焉)
(為最)七郡清化(晉書韋謏傳歷守丨丨咸以丨丨著名)一扇贈行(晉書袁宏傳謝安為)
(揚州刺史宏自吏部郎出為東陽郡乃祖道於冶亭安欲以卒廹試之臨别顧就左右取丨丨而授之曰聊以)
(丨丨宏應聲答曰輒當奉揚仁風慰彼黎庶時人歎其率而能要馬)奉揚仁風(見上)五湖長
(晉書桓靈寳傳靈寳大司馬温之子也出補義興太守鬱鬱不得志嘗登高望震澤歎曰父為九州伯兒為丨)
(丨丨棄官歸國)四監(宋書百官志刺史每州各一人黃帝立丨丨以治萬國唐虞世十二牧是其職也)
班六條詔(宋書百官志刺史丨行丨丨丨書歲終則乘傳詣京師奏事)郡又華大儀
迓光赫(宋書庾登之傳弟炳之為臨川内史登之隨弟之郡俄而除豫章太守便道之官登之初至臨)
(川吏民咸相輕侮豫章與臨川接境丨丨丨丨丨丨丨丨士人竝驚歎焉)奕碁賭郡(宋書羊元保傳)
(善丨丨碁品第三太祖與丨丨戲勝以補宣城太守)良守(宋書王韶之傳為吳興太守在任積年稱為丨)
(丨加秩中二千石)頻煩二郡(宋書王微傳與從弟僧綽書曰諸舍闔門皆蒙時私此既未易陳道)
(故常因合聲不言至兄弟尤為叨竊臨海丨丨丨丨謙亦越進清階吾高枕家巷遂至中書郎)襄陽樂
歌(宋書劉道產傳為襄陽太守善於臨民在雝部政績尤著百姓樂業民戶豐贍由此有丨丨丨丨自道産)
(始也)六朞為斷(宋書良吏傳序守宰之職以丨丨丨丨雖没世不徙未及曩時而民有所係吏無苟)
(得凡百戸之鄉有市之邑謌謠舞蹈觸處成羣蓋宋世之極盛也)書案留庫(宋書江秉之傳遷補)
(新安太守元嘉十二年轉在臨海竝以簡約見稱人有勸其營田者秉之正色曰食禄之家豈可與農人競利)
(在郡作丨丨一枚及去官丨以付丨)起沃成產(宋書沈約自序昔文翁守官丨丨丨丨)調俗
之司(齊書明帝紀守宰親民之主牧伯丨丨丨丨)山資已足(齊書王秀之傳出為晉平太守)
(至郡朞年謂人曰此邦豐壤俸禄常充吾丨丨丨丨豈可久留以妨賢路上表請代時人謂王晉平恐富求歸)
恐富求歸(見上)越王石(齊書虞愿傳為晉平太守海邊有丨丨丨常隠雲霧相傳云清廉太)
(守乃得見愿往觀視清徹無隠蔽)損臂(梁書劉之遴傳初之遴在荆府嘗寄居南郡廨忽夢前太守袁)
(彖謂曰卿後當為折臂太守即居此中之遴後果丨丨遂臨此郡)臧彪(南史臧厥𫝊以幹局稱為晉安)
(太守郡居山海常結聚逋逃前二千石討捕不能止厥下車宣化凶黨皆襁負而出自是居人復業然政嚴百)
(姓謂之丨丨)邦君(南史謝靈運傳嘗自始寧南山伐木開徑直至臨海從者數百臨海太守王琇驚駭)
(謂為山賊末知靈運乃安又要琇更進琇不肻靈運贈琇詩曰丨丨難地險旅食易山行)大小東陽
(南史王承傳出為東陽太守承性簡貴有風格右衞朱异當朝用事每休下車馬填門有魏郡申英者嘗指异)
(門曰此中輻凑皆為利往能不至者唯丨丨王丨丨耳小東陽即承弟幼也)徒八蠶(南史到溉傳為)
(建安太守任昉以詩贈之求二衫段云鐵錢兩當一百易代名實為惠當及時無待凉秋日溉答云余衣本百)
(結閩中丨丨丨假令金如粟詎使廉夫貪)單船臨郡(南史孔奐傳除晉陵太守奐清白自守妻子竝)
(不之官唯以丨丨丨丨所得秩俸隨即分贍孤寡郡中號曰神君)衣氊一具(南史孔奐傳除晉陵)
(太守曲阿富人殷綺見奐居處儉素乃餉以丨丨丨丨奐曰太守身居美祿何為不能辦此但百姓未周不容)
(獨享温飽勞卿厚意幸勿為煩)美祿(見上)不欲競執關鍵(南史裴昭明傳為廬陵太守明)
(帝以其在事無啟奏代還責之昭明曰臣丨丨丨丨丨丨故耳)二始(南史顔延之傳累遷始安太守謝晦)
(謂延之曰昔荀勖忌阮咸斥為始平郡令卿又為始安可謂丨丨)一麾出守(南史顔延之傳為永)
(嘉太守延之甚怨憤乃作五君詠詠阮咸云屢薦不入官丨丨乃丨丨)顧吳郡部伍(南史顧琛)
(傳為吳郡太守初琛景平中為朝請假還東日晚至方山於時商旅數十船悉泊岸側有一人元衣介幘執鞭)
(屏諸船云丨丨丨丨丨尋至應泊此岸於是諸船各東西俄有一假裝至事力甚寡仍泊向處人問顧吳郡早)
(晚至船人答無顧吳郡又問何船曰顧朝請耳莫不驚怪琛意竊知為善徵因誓之曰若得郡當於此立廟至)
(是果為吴郡乃立廟方山號白馬廟云)徵兆初筮(南史顧琛傳論顧琛吳郡丨丨於丨丨)便
懷止足(南史羊欣傳文帝重以為新安太守在郡十三年樂其山水嘗謂子弟曰人生仕宦至二千石)
(斯可矣及是丨丨丨丨轉義興太守非其好也)還裝輕素(南史王珍國傳遷桂陽内史討捕賊盗境)
(内肅清罷任還都路經江州刺史柳世隆臨渚餞别見珍國丨丨丨丨歎曰此真良二千石也)著廉吏
論(南史劉懷慰傳為齊郡太守人有餉其新米一斛者懷慰出所食麥飯示之曰食有餘幸不煩此因丨丨)
(丨丨以達其意高帝聞之手敕褒賞柳世隆與懷慰書曰膠東流化穎川致美以今方古曾何足云)膠東
流化潁川致美(見上)大小南郡(南史劉之亨傳之亨代之遴為南郡太守上問朱异)
(曰之亨代兄喜不兄弟因循豈直大馮小馮而已在郡有異績荆上懷之不復稱名號為丨南郡丨丨丨)今
為三始(南史裴邃傳左遷始安太守邃志立功邊陲不願閒遠乃致書於呂僧珍曰昔阮咸顔延有二)
(始之歎吾才不逮古人丨丨丨丨非其願也將如之何)兒妾食麥(南史任昉傳為義興太守歲荒)
(所得公田奉秩五分督一餘者悉原丨丨丨丨而已友人到溉溉弟洽從昉共為山澤游及被代登舟止有絹)
(七疋米五石至都無衣沈約遣裙衫迎之)為山澤游(見上)遣裙衫迎(見上)終無蜀
物不在越裝(南史王僧儒傳為南海太守外國舶物高凉生口歲數至皆外國賈人以通貨易舊)
(時州郡就市回而即賣其利數倍歷政以為常僧儒歎曰昔人為蜀郡長史丨身丨丨丨吾欲遺子孫者丨丨)
(丨丨竝無所取)蜜巖勿封(南史傅昭傳遷臨海太守郡有丨丨前後太守皆自封固專收其利昭以)
(周文之囿與百姓共之大可喻小乃教丨丨)古諸侯(南史循吏傳序昔漢宣帝以為政平訟理其惟)
(良二千石乎前史亦云今之郡守丨之丨丨也故長吏之職號曰親人至於道德齊禮移風易俗未有不由之)
(矣)三周小滿(南史循吏傳序永明繼運垂心政術杖威善斷猶多漏網長吏犯法封刃行誅郡縣)
(居職以丨丨為丨丨)一年歴三州(魏書陸彰傳除齊州刺史又加驃騎將軍行懷州事轉北豫州)
(刺史仍除徐州刺史將軍竝如故丨丨丨丨丨當世榮之)小絹為調(魏書辛鳳達傳轉汝陽太守值)
(水澇民饑上表請輕租賦帝從之遂敕汝陽一郡聽以丨丨丨丨)飾老隱年(魏書劉模𫝊模為陳)
(留太守時年七十餘矣而丨丨丨丨昧禁自效)冶銅為農具(魏書崔鑒傳為東徐州刺史於州内)
(丨丨以丨丨丨兵民獲利)作思歸賦(魏書袁飜傳出為平陽太守飜為廷尉頗有不平之論及之郡)
(甚不自得遂丨丨丨丨)白鬚公(北齊書崔伯謙傳除南鉅鹿守事無巨細必自親覽民有貧弱未理)
(者皆曰我自有丨丨丨不慮不決)梁上潁瓜(北齊書蘇瓊傳累遷南清河太守郡民趙潁曾為樂)
(陵太守八十致仕歸五月初得新瓜一雙自來送潁恃年老苦請遂便為留仍致於聽事丨丨竟不剖人遂競)
(貢新果至門問知丨丨猶在相顧而去)肥鮮不食丁庸不取(周書裴俠傳除河北郡守)
(俠躬履儉素所食惟菽麥鹽菜而已此郡舊制有漁獵夫三十人以供郡守俠悉罷之又有丁三十人供郡守)
(役使俠亦不以入私竝收庸直為官市馬民歌之曰丨丨丨丨丨丨丨丨裴公貞惠為世規矩)為世規
矩(見上)獨立君(周書裴俠傳俠嘗與諸牧守俱謁太祖太祖命俠别立謂諸牧守曰裴侯清慎奉公)
(為天下之最今衆中有如俠者可與之俱立衆皆默然無敢應者太祖乃厚賜俠朝野歎服號為丨丨丨)木
魚符(隋書高祖紀頒丨丨丨於總管刺史雌一雄一)山出玉漿(隋書豆盧勣傳轉渭州刺史德)
(澤流行大致祥瑞鳥鼠山其下渭水所出其山絶壁千尋由來乏水諸羌苦之勣馬足所踐忽飛泉湧出民為)
(之謠曰我有丹陽丨丨丨丨百姓因號其泉為玉漿泉)銅斗鐵尺(隋書趙煚傳轉冀州刺史冀州)
(俗薄市井多姦詐煚為丨丨丨丨置之於肆百姓便之上聞而嘉焉頒告天下以為常法嘗有人盜煚田中蒿)
(者為吏所執煚曰此乃刺史不能宣風化彼何罪也慰諭而遣之令人載蒿一車以賜盜者盜者愧恧過於重)
(刑)載蒿賜盜(見上)龔汲德化張杜清風(隋書樊子蓋傳詔曰設官之道必在)
(用賢安人之術莫如善政丨丨振丨丨於前丨丨垂丨丨於後共治天下實資良守)訟者兩讓(隋書)
(辛公義傳遷牟州刺史有欲諍訟者其鄉閭父老遽相曉曰此蓋小事何忍勤勞使君丨丨多丨丨而止)京
來舊物(北史城陽王長壽傳徽字顯順除秦州刺史還都吏人泣涕攀車不能自己徽車馬羸弊皆丨)
(丨丨丨見者莫不嘆其清儉按徽長壽之孫)封公復來(北史封隆之傳四為冀州刺史每臨冀部)
(州中舊齒咸曰我丨丨丨丨其得物情如此)神門(北史宋世良傳拜清河太守齊天寳初大赦郡無一)
(囚率羣吏拜詔而已獄内穭生桃樹蓬蒿亦滿每日牙門虛寂無復訴訟者謂之丨丨)香花緣道
(北史盧潛傳除揚州刺史領行臺尚書武平三年徵為五兵尚書揚州吏人以潛斷酒肉篤信釋氏大設僧會)
(以丨丨丨丨送之潛歎曰正恐不久復來耳至鄴未幾復為揚州道行臺尚書)退田易鞭(北史崔伯)
(謙傳天保初除濟北太守恩信大行富者禁其奢侈貧者勸課周給縣公田多沃壤伯謙咸易之以給人又改)
(鞭用熟皮為之不忍見血示耻而已朝貴行過郡境問人太守政何似對曰府君恩化古者所無人為歌曰崔)
(府君能臨政丨丨丨丨布威德人無争)趙郡鹿(北史李孝伯傳父曾為趙郡太守令行禁止賊於常)
(山界得一死鹿賊長謂趙郡地也責之還令送鹿故處郡謠曰詐作丨丨丨猶勝常山粟其見憚如此)大
小鄭公(北史鄭述祖傳歷兖州刺史初述祖父為兖州述祖時年九歲及為刺史有人入市盜布其父)
(怒曰何負吾君執之以歸首述祖特原之自是境内無盗百姓歌曰丨鄭公丨丨丨相去五十載風教猶相同)
置樓懸鼓(北史李崇傳除兖州刺史兖土舊多劫盜崇乃村置一樓樓懸一鼓盗發之處雙槌亂擊)
(俄頃之間聲布百里其中險要悉有伏人盜竊始發便爾禽送諸州丨丨丨丨自崇始也)駐馬一酌
(北史袁聿修傳出為信州刺史為政清靖不言而化及還都人庶道俗將酒脯涕泣留速競欲遠送時既盛暑)
(恐其勞敝往往為之丨丨隨舉丨丨示領其意)山上持絲(北史張亮傳自太中大夫拜幽州刺史薛)
(琡嘗夢亮於丨丨丨丨以告亮且占之曰山上絲幽字也君其為幽州乎數月而驗)麥五穗(北史魏蘭)
(根傳為岐州刺史丨多丨丨鄰州田鼠為災犬牙不入其境)荆部連璧(北史韋孝寬傳普泰中以)
(都督從荆州刺史源子恭鎮穰城以功除浙陽郡守時獨孤信為新野郡守同隸荆州與孝寬情好欵密政術)
(俱美丨丨吏人號為丨丨)畫楊震像(北史申徽傳出為襄州刺史舊俗官人皆通餉遺徽性廉慎乃)
(丨丨丨丨於寢室以自戒)受一㹠髆(北史孟信傳從孝武帝入關封東州子趙平太守政尚寬和權)
(豪無犯山中老人曾以㹠酒饋之信乃自出酒以鐵鐺温之素木盤盛蕪菁葅謂老人曰吾至郡來無人以一)
(物見遺今卿獨有此餉且食菜已久欲為卿丨丨丨丨耳酒既自有不能相費老人大悦再拜擘㹠進之酒盡)
(乃别)一絹是老石機杼(北史孫靈暉傳石曜以儒學進居官清儉武平中為黎陽郡守時丞)
(相咸陽王世子斛律武都出為兖州刺史性貪暴先過衞縣令丞以下斂絹數千匹遺之至黎陽令左右諷動)
(曜及縣官曜手持丨丨謂武都曰此丨丨丨丨丨聊以奉贈自此以外竝須出扵吏人吏人之物一毫不敢輒)
(犯武都知曜清素純儒笑而不責)清素純儒(見上)題牓功(北史趙文深傳文深少學楷隸)
(雅有鍾王之則至於碑牓餘人莫之逮天和元年露寢等初成文深以丨丨之丨除趙興郡守文深雖居外任)
(每須題牓輒復追之)甑山六駮(北史張華原𫝊為兖州刺史先是州境數有猛獸為暴自華原臨政)
(州東北七十里丨丨中忽有丨丨食猛獸咸以為化感所致)扣河迎(北史孟業傳累遷東郡太守河)
(清三年敕人間養驢催買甚切業出庫錢貸人取辦後為憲司所劾被攝之日郡人詣闕訴冤敕乃放還郡中)
(父老丨丨丨接)物寄蘇公(北史蘇瓊傳除南清河太守其鄰郡富家將財物寄置界内以避盜冀州)
(繹幕縣人成氏大富為賊攻急告曰我丨已丨丨丨矣)將入青雲間(北史蘇瓊𫝊除南清河太)
(守瓊性清慎道人道研為濟州沙門統資產巨富在郡多出息常得郡縣為徵及欲求謁度知其意每見則談)
(問元理研雖為責數来無由啓口其弟子問其故研曰每見府君徑丨我丨丨丨丨何由得論地上事師徒還)
(歸遂焚責劵)指吏曹為學生屋(北史蘇瓊𫝊除南清河太守每年春總集大儒衞覬隆田)
(元鳳等講於郡學朝吏文案之暇悉令受書時人丨丨丨丨丨丨丨)外聲(北史蘇瓊𫝊初瓊任清河太守)
(裴獻伯為濟州刺史獻伯酷於用法瓊恩於養人房延祐為樂陵郡過濟州裴問其丨丨延祐云唯聞太守善)
(刺史惡裴云得人譽者非至公答曰若爾黃霸龔遂君之罪人也)戴帽餳(北史梁彦光傳轉相州刺)
(史人多變詐為之作歌稱其不能理政上聞而譴之竟坐免歲餘拜趙州刺史彦光曰臣前待罪相州百姓呼)
(為丨丨丨臣自分廢黜不謂天恩復垂收採請復為相州改絃易調庶有以變其風俗上從之)前賈後
張(舊唐書張仁愿傳初高宗時賈敦頤為洛州刺史亦有政績與仁愿皆為一時之最故時人為之語曰洛)
(州有丨丨丨丨可敵京兆三王其見稱如此)蠶四熟(舊唐書尹思貞傳出為青州刺史境内有丨一)
(年丨丨者黜陟使衞州司馬路敬潛八月至州見繭歎曰非善政所致孰能致於此乎特表薦之)解鞾
斷鐙(舊唐書崔戎傳改華州刺史遷兖海沂密都團練觀察等使將行州人戀惜至有丨丨丨丨者)霜
澇獨免(舊唐書陳君賓傳貞觀元年轉鄧州刺史二年天下諸州竝遭丨丨君賓一郡丨丨太宗下詔)
(勞之)昔徒行今騁駟(舊唐書薛大鼎傳轉滄州刺史州界有無棣河隋末填廢大鼎奏開之引)
(魚鹽於海百姓歌之曰新河得通舟檝利直達滄海鹽魚至丨日丨丨丨丨丨美哉薛公德滂被)鐺脚
刺史(舊唐書薛大鼎𫝊轉滄州刺史時瀛州刺史賈敦頤曹州刺史鄭德本俱有美政河北稱為丨丨丨)
(丨)棠棣碑(舊唐書賈敦實𫝊累轉洛州刺史甚有惠政初敦頤為洛州刺史百姓共樹碑於大市通)
(衢及敦實去職復刻石頌美立於兄之側時人號為丨丨丨)田致雨山出雲(舊唐書田仁會)
(傳轉郢州刺史屬時旱仁會自曝祗禱竟獲甘澤其年大熟百姓歌曰父母育我田使君精誠為人上天聞丨)
(中丨丨丨丨丨倉廩既實禮義申但願常在不患貧)童穉欣戀(舊唐書景駿明傳轉肥鄉令及去任)
(人吏立碑頌德累遷趙州刺史路由肥鄉人吏驚喜競來犒餞有丨丨數人亦在其中景駿謂曰計吾為此令)
(時汝輩未生既無舊恩何慇懃之甚也咸對曰此間長宿傳說縣中廨宇學堂館舍隄橋竝是明公遺跡將謂)
(古人不意親得瞻覩不覺丨丨倍於常也)一心穿地(舊唐書姜師度傳遷陜西刺史再遷同州刺史)
(師度既好溝洫所在必發衆穿鑿先是太史令傅孝忠善占星緯時人為之語曰傅孝忠兩眼看天姜師度丨)
(丨丨丨傳之以為口實)賜清白箴(唐書許圉師傳為虔州刺史稍遷相州專以寬治州人刻石頌)
(美部有受賕者圉師不忍按但丨丨丨丨其人自愧後修飾更為廉士)太平官府(唐書姜謩傳擢)
(秦州刺史帝曰昔人稱衣錦故鄉今以本州相授所以償功謩至撫邊俗以恩信盗賊衰止人喜曰不意復見)
(丨丨丨丨)清吏(唐書鄭善果𫝊累轉魯郡太守所至有績號丨丨嘗與武威太守樊子蓋考為天下第一)
生徒大化(唐書韋弘機傳顯慶中為檀州刺史以邊人陋僻不知文儒貴乃修學宮畫孔子七十二)
(子漢晉名儒像自為贊敦勸丨丨繇是丨丨)劭桑稼(唐書蕭定𫝊遷袁潤等六州刺史大歴中有司)
(差天下刺史治最定與常州蕭復豪州張鎰為第一而丨丨丨均賦税業徠游口在鎰復右)在鎰復
右(見上)才刺史(唐書陳子昂傳一州得丨丨丨十萬戶頼其福得不才刺史十萬戶受其困國家興)
(衰在此職也)烽邏精明(唐書王方翼傳遷肅州刺史州無隍壍寇易以攻方翼乃發卒建樓堞厮)
(多樂水自環丨丨丨丨)文雅粉澤(唐書員半千傳出為豪蘄二州刺史半千不顓任吏常以丨丨)
(丨丨故所至禮化大行)無淮南一物(唐書朱敬則傳貶涪州刺史改廬州代還丨丨丨丨丨所)
(乘止一馬子曹步從以歸)選臺閣賢者分典(唐書韋嗣立傳時州縣非其人后以為憂李嶠)
(唐休璟曰今朝廷重内官輕外職每除牧守皆訴不行請丨丨丨丨丨丨丨大州自近臣始)黃芝五
(唐書韓思復傳遷滁州刺史州有銅官人鏟鑿尤苦思復為賈他郡費省獲多有丨丨丨生州署民為刻頌其)
(祥)題贊聽事(唐書盧奐𫝊為陜州刺史開元二十四年帝西還次陜嘉其美政丨丨於丨丨曰專)
(城之重分陜之雄亦既利物内存匪躬斯為國寳不墜家風)元元宅生(唐書張九齡傳六合丨丨)
(之衆縣命於縣令丨丨於刺史)三梁十驛(唐書裴耀卿傳為濟州刺史濟當走集地廣而戸寡天子)
(東廵耀卿置丨丨丨丨科斂均省為東州知頓最)帛舫水嬉(唐書許景先傳開元十三年帝自擇)
(刺史景先由吏部侍郎為刺史凡十一人詔宰相諸王御史以上祖道洛濱盛具奏太常樂丨丨丨丨命高力)
(士賜詩帝親書且給紙筆令自賦)欲粟賤追李峴(唐書李峴傳出為零陵太守峴為政得人)
(心時京師米翔貴百姓乃相與謠曰丨丨丨丨丨丨)書參聞(唐書薛珏傳左授峽州刺史建中初德宗)
(命使者分諸道察官吏升黜馬而李承狀珏之簡趙贊言其廉盧翰稱其肅丨丨丨於是拜中散大夫賜金紫)
耕餉歲廣(唐書戴叔倫傳試守撫州刺史民歲爭溉灌為作均水法俗便利之丨丨丨丨)畫孝
友傳(唐書李栖筠傳出為常州刺史大起學校堂上丨丨丨丨示諸生為鄉飲酒禮登歌降飲人人知勸)
不敢易袁公政(唐書袁滋傳為華州刺史政清簡以慈惠為本民愛向之召為左金吾衞大將)
(軍以楊於陵代之滋行耆老遮道不得去於陵使諭曰吾丨丨丨丨丨丨人皆羅拜乃得去)江淮草
木亦知威名(唐書張萬福傳李正已反德宗以萬福為濠州刺史召謂曰先帝改爾名正者所以)
(褒也朕謂丨丨丨丨丨丨爾丨丨若從所改恐賊不曉是卿也復賜舊名萬福)鱷魚西徙(唐書韓愈)
(傳貶潮州刺史初愈至潮州問民疾苦皆曰惡溪有丨丨食民畜產且盡民以是窮愈令其屬秦濟以一羊一)
(豚投谿水而祝之祝之夕暴風震電起谿中數日水盡涸丨丨六十里自是潮無鱷魚患)江虢之治
(唐書錢徽傳出虢州刺史入拜禮部侍郎貶江州刺史轉湖州時宣歙旱左丞孔戣請徙徽領宣歙宰相以其)
(本文辭進不用戣曰相君宜知天下事徽丨丨丨丨不及知况其他邪)收豪室稅(唐書李翺傳為)
(廬州刺史權豪賤市田屋牟厚利而窶戸仍輸賦翺下教使以田占租無得隠丨丨丨丨萬二千緡貧弱以安)
鄭使君錢(唐書鄭綮傳累左司郎中困窶甚丐補廬州刺史歲滿去贏錢千緡藏州庫後他盜至終)
(不犯丨丨丨丨及楊行密為刺史送都還綮)以陽名子(唐書陽城𫝊出為道州刺史州產侏儒歲)
(貢諸朝城哀其生離無所進帝使求之城奏曰州民盡短若以貢不知何者可供自是罷州人感之丨丨丨丨)
考下下(唐書陽城𫝊賦税不時觀察使數誚責州當上考功第城自署曰撫字心勞追科政拙丨丨丨)
鬱林石(唐書陸龜蒙傳陸氏在姑蘇其門有巨石遠祖績嘗事吳為鬱林太守罷歸無裝舟輕不可越)
(海取石為重人稱其廉號丨丨丨世保其居云)羸馬繩羈(唐書賈敦頤傳貞觀時數歷州刺史資廉)
(潔入朝嘗盡室行車一乘敝甚丨丨丨丨道上不知其刺史也)冒雪清談(宋史李及傳知杭州惡其)
(風俗輕靡不事宴游一日丨丨出郊衆謂置酒召客乃獨造林逋丨丨至暮而歸)不持一硯(宋史)
(包拯傳知端州遷殿中丞端土產硯前守緣貢率取數十倍以遺權貴拯命製者才足貢數歲滿丨丨丨丨歸)
一琴一鶴(宋史趙抃傳知成都召知諫院及謝帝曰聞卿匹馬入蜀以丨丨丨丨自隨為政簡易亦)
(稱是乎)吏行冰上人在鏡心(宋史王覿傳知蘇州民歌詠其政有丨丨丨丨丨丨丨丨)
(之語)掾史皆能教授(王充論衡陳留太守陳子瑀開廣儒路列曹丨丨丨丨丨丨簿書之吏什)
(置一二)虎東渡(應劭風俗通九江多虎百姓苦之後太守宋均到乃移記屬縣曰夫虎為民害咎在)
(貪殘居職使然而反逐捕非政之本也壊檻穽勿復課錄退貪殘進忠良後丨悉丨丨江不為民害)重德
高俊(常璩華陽國志漢選蜀郡廣漢太守每丨丨丨丨故前有趙護第五伯魚後有蔡陳表章禮物殊於)
(諸郡)鳩鳥巢廳(常璩華陽國志景毅遷益州太守恩化暢洽丨丨丨其丨孕育而去)胡威之
清(劉義慶世說周鎮罷臨川郡還都未及上住泊青溪渚王丞相往看之時夏月暴雨卒至舫至狹小而又)
(大漏殆無復坐處王曰丨丨丨丨何以過此即啟用為吳興郡)會稽雞(劉義慶世說賀大傅作吳郡初)
(不出門吳中諸強族輕之乃題府門云丨丨丨不能啼賀聞故出行至門反顧索筆足之曰不可啼殺吳兒於)
(是至諸屯邸檢校諸顧陸役使官兵及藏逋亡悉以事言上罪者甚衆)索東陽(劉義慶世說山遐去)
(東陽王長史就簡文丨丨丨云承藉猛政故可以和靜致治)東亭風政(劉義慶世說王東亭與張)
(冠軍善王既作吳郡人問小令曰丨丨作郡丨丨何似答曰不知治化何如唯與張祖希情好日隆耳)竟
日美供(劉義慶世說過江初拜官輿飾供饌羊曼拜丹陽尹客來蚤者竝得佳設日晏漸罄羊固拜臨)
(海丨丨皆丨丨雖晚至亦擭盛饌時論以固之豐華不如曼之眞率)去西陽如脫屣(劉峻世說)
(注摯瞻依王敦為戶曹參軍歷西陽太守見敦以故壊裘賜老病外部都督瞻諫曰尊裘雖故不宜與小吏敦)
(曰何為不可瞻時因醉曰若上服皆可用賜貂蟬亦可賜下乎敦曰非喻所引如此不堪二千石瞻曰瞻視丨)
(丨丨丨丨丨耳乃左遷隨郡内史)送人作郡(劉峻世說注羅友在桓温府以家貧乞禄温謂其誕)
(肆非治民才許而不用後同府人有得郡者温為席起别友至尤晚問之友答曰中路逢一鬼大見揶揄云我)
(只見汝丨丨丨丨何以不見人送汝作郡民始怖終慚回還以解不覺成淹緩之罪温頗愧焉後以為襄陽太)
(守)刻鼎(虞荔鼎錄黃霸為潁川守神雀集遂丨丨記之)黃龍應(酈道元水經注建武中曹鳳為)
(北地太守政化尤異丨丨丨於九里谷高岡亭角長三丈大十圍稍至十餘丈天子嘉之賜帛百匹加秩中二)
(千石)愼四知處(酈道元水經注山陽郡王莽之鉅野郡也後更為高平郡後漢沇州縣令王密懷金)
(謁東萊太守楊震震不受是其丨丨丨丨也)褒樹(酈道元水經注昌邑縣大城東北有金城城内有沇)
(州刺史河東薛棠像碑以郎中拜郯令甘露降園熹平四年遷州明年甘露復降殿前樹從事馮巡主簿華操)
(等相與丨丨表勒棠政)囊粟掛樹(酈道元水經注桓楷為趙郡太守嘗有遺丨丨於路者行人丨)
(囊粟於丨莫敢取之)講堂石室(酈道元水經注文翁為蜀守立丨丨作丨丨於南城)識察水
脈(酈道元水經注李冰為蜀守丨丨丨丨穿縣鹽井故盛養生之饒)俗化交土風行象
林(酈道元水經注九眞太守任延始教耕犁丨丨丨丨丨丨丨丨知耕以來六百餘年火耨耕藝法與華同)
懷甎叩首(楊衒之洛陽伽藍記青州之民風俗淺薄虛論高談專在榮利太守初欲入境皆丨丨丨)
(丨以美其意及其代下還家以甎擊之言其向背速於反掌是以京師謠語曰獄中無繫囚舍内無青州假令)
(家道惡腹中不懷愁懷甎之意起在於此也)甘露遍於庭樹(劉肅大唐新語李遜為貝州刺)
(史丨丨丨丨丨中丨其邑人曰美政所致請以聞遜謙退寢其事)河接兩頭(蘇特衣冠盛事鄭渾)
(之為蘇州錄事談銖為鹺院官鍾輻為院巡時湖州牧李超趙蒙相次俱狀元二郡地土相接時為語曰丨丨)
(丨丨蘇連三尾)輦六石(李商隠義山雜記象江太守鄭璠自象江得怪石六還長安無家居婦兒寄止)
(人舍下計丨丨丨道費俸六十萬璠嗜好有意極類前輩人)節下(趙璘因話錄古者三公開閣郡守比)
(古之侯伯亦有閣所以世之書題有閣下之稱前輩呼刺史太守亦曰丨丨)南風變俗(范攄雲溪)
(友議南卓轉黔南經略使大更風俗凡是溪塢呼吸文字皆同秦漢之音甚有聲譽呂衡州嘲曰黔南南太守)
(南郡在雲南閒向南亭醉丨丨丨丨談)種柳柳江(范攄雲溪友議柳子厚在柳州呂衡州温嘲謔)
(之曰柳州柳刺史丨丨丨丨邊柳館依然在千秋柳拂天)
御定子史精華卷四十二
