蘭臺軌範卷一
吳江徐大椿撰
通治方(雖云通治亦當細切病情不得籠統施用也)
小建中湯(金匱)虚勞裏急悸衂腹中痛夢失精四肢痠
疼手足煩熱咽乾口燥此湯主之
桂枝(三兩去皮)甘草(三兩炙)大棗(十二枚)芍藥(六兩)生薑(三兩)
膠飴(一升)
右六味以水七升煮取三升去滓内膠飴更上微火
消解温服一升日三服(此方治陰寒陽衰之虚勞正與隂虚火旺之病相反庸醫)
(誤用害人甚多非此咽乾口燥乃津液少有火也)
黃茋建中湯(金匱)虚勞裏急諸不足者主之
於小建中湯内加黃茋一兩半餘依前法
大建中湯治内虚裏急少氣手足厥冷小腹攣急
或腹滿弦急不能食起即微汗隂縮或腹中寒痛不
堪口乾精出或手足乍寒乍熱而煩冤酸痛不能久
立
黃茋當歸桂心芍藥人參
甘草(各一錢)半夏(炮)黑附子(炮各二錢半)
右藥每服五錢加薑三片棗二枚煎服(此非金匱大建中湯金匱)
(方入腹痛門方桂枝去皮即桂心非近時所用之肉桂心也此兼治下焦虚寒之症不但建立中宫)
炙甘草湯(傷寒論一名復脉湯)治虚勞不足汗出而悶脉結悸行
動如常不出百日危急者十一日死
甘草(四兩炙)桂枝生薑(各三兩)麥門冬(半斤)麻仁(半)
(斤)阿膠人參(各二兩)大棗(三十枚)生地黃(一斤)
右九味以酒七升水八升先煮八味取三升去滓内
膠消盡温服一升日三服(此治血脉空竭方見用酒所以和血脉凡脉結悸)
(者雖行動如常亦不出百日必死若復危急不能行動則過十日必死語極明白從前解者多誤)
八味地黃丸(崔氏)虚勞腰痛少腹拘急小便不利者主
之又婦人病飲食如故煩熱不得卧而反倚息者此
名轉胞不得溺也以胞系了戾故致此病但利小便
則愈此亦主之
乾地黃(八兩九蒸為度搗膏)乾山藥山萸肉(各四兩)丹皮
白茯苓澤瀉(各三兩)桂枝附子(各一兩)
右八味為末煉蜜丸如桐子大酒下十五丸日再服
(此方亦治脚氣乃驅邪水以益正水之法也方此方專利小便水去而陰不傷扶陽而火不升製之妙)
(固非一端但近人以此一方治天下之病則又大失此方之義矣)
資生腎氣丸治肺腎虚腰重脚輕小便不利或肚
腹腫脹四肢浮腫或喘急痰盛已成蠱症
於前八味丸加車前子牛膝各一兩餘依前法
六味地黃丸(錢氏)治腎隂不足發熱作渴小便淋閉氣
壅痰𠻳頭目眩暈眼花耳聾咽乾舌痛齒牙不固腰
腿痿軟自汗盜汗便血諸血失音水泛為痰血虚發
熱等症
於前方去肉桂附子餘依前法(此方錢氏專治小兒)
當歸生薑羊肉湯(金匱)治産後腹中㽲痛并治腹中寒
疝虚勞不足
當歸(三兩)生薑(五兩)羊肉(一斤)
右以水八升煮取三升温服七合日三服若寒多者
加生薑成一斤痛多而嘔者加陳皮二兩白术一兩
如加生薑等者亦加水五升煮取三升二合服之(精不)
(足者補之以味此方是也)
竹葉石羔湯(傷寒論)治傷寒解後虚羸少氣氣逆欲吐者
竹葉(二把)石羔(一斤碎)半夏(半斤洗)人參(三兩)甘草(二兩炙)
麥門冬(一升去心)粳米(半升)
右七味以水一斗煮取六升去滓内粳米煮米熟湯
成去米温服一升日三服(集騐載此方加生薑治嘔最良此治三陽餘熱未)
(盡峻凡大病之後必有留熱總宜清解後人俱概用補以留其邪則元氣不能驟復愈補愈虚矣)亦
治傷暑發渴脉虚(暑病有虚熱者宜之若吐逆瞀亂之症則大誤矣)
脾約丸(金匱即麻仁丸)治腸胃熱燥大便秘結
麻仁(五兩另研)大黃(一斤蒸焙)厚朴(薑炒)枳實(麩炒)芍藥(炒各五兩)
杏仁(五兩半)
右為末蜜丸梧子大臨睡用白湯送下二十丸大便
利即止(此潤腸之主方)
四君子湯治面色痿白言語輕微四肢無力脉來
虚弱者若内傷虚熱或飲食難化須加炮薑
人參白术茯苓甘草(各二錢)
右加薑棗水煎服(此補脾之主方)
五味異功散(錢氏)調理脾胃
於四君子湯加陳皮一錢為末每服二錢白湯調服
七味白术散治一切吐瀉煩渴霍亂虚損氣弱保
養衰老及治酒積嘔噦
於四君子湯加藿香半兩葛根一兩木香二錢半為
末每服二錢白湯調下
六君子湯治氣虚有痰脾虚臌脹
即前方加陳皮半夏餘依前法更加藿香砂仁為香
砂六君子湯
獨參湯治元氣大虚昏厥脉微欲絶及婦人崩産
脱血血暈
人參(分兩隨人隨症)
右一味須上揀者濃煎頓服待元氣漸回隨證加减
(此一時急救之法服後即當隨症用藥)
參附湯治隂陽血氣暴脱證
人參(一兩)附子(製五錢)
右加薑棗水煎服(此亦急救之方)本方去人參加黃茋名茋
附湯
保元湯
黃茋(三錢)人參(二錢)甘草(一錢)肉桂(春夏二三分秋冬六七分)
右四味水煎服(氣血虚寒者用之純虚寒之痘症亦用此乃宋以後之方故肉桂止用)
(二三分以為氣分引藥乃厚桂非桂枝也)
生脉飲(醫錄)治熱傷元氣氣短倦怠口渴出汗
人參(五錢)麥門冬五味子(各三錢)
右三味水煎服(此方傷暑之後存其津液庸醫即以之治暑病誤甚觀方下治症並無一)
(字治暑邪者味此即於復脉湯内取參麥二味以止汗故復加五子近人不論何病每用此方收住邪)
(氣殺人無筭)
歸脾湯(濟生)治思慮傷脾或徤忘怔忡驚悸盜汗寤而
不寐或心脾作痛嗜卧少食及婦女月經不調
人參龍眼肉黃茋(各二錢半)甘草(五分)白术(二錢)
(半)茯苓(二錢半)木香(五分)當歸酸棗仁(炒研)遠志
(各一錢)
右加薑三片水煎服(補脾有二法一補心以生脾血一補腎以壯脾氣此方乃心脾)
(同治之法補後天以生血即所以調經)
補中益氣湯(東垣)治隂虚内熱頭痛口渴表熱自汗不
任風寒脉洪大心煩不安四肢困倦懶於言語無氣
以動動則氣高而喘
黃茋(炙)人參雲术(炒各一錢五分)甘草(炙一錢)陳皮(五)
(分)當歸(一錢)升麻柴胡(各五分)
右八味加生薑三片大棗二枚水煎温服(東垣之方一概以升)
(提中氣為主如果中氣下䧟者最為合度若氣高而喘則非升柴所宜學者不可誤用也)
虎潛丸(丹溪)治腎隂不足筋骨痿不能步履
龜板黃柏(各四兩)知母熟地(各三兩)牛膝(三兩五錢)
鎻陽虎骨當歸(各一兩)芍藥(一兩五錢)陳皮(七錢五分)
冬月加熟薑(五錢)
右為末煮羯羊肉搗為丸桐子大淡鹽湯下(痿症皆屬於熱)
(經有明文此方最為合度後人以温補治痿則相反矣痿症又有屬痰濕風寒外邪者此方又非所宜)
資生丸治婦人姙娠三月脾虚嘔吐或胎滑不固
兼丈夫調中養胃饑能使飽飽能使饑神妙難述
人參(三兩)茯苓(二兩)雲术(三兩)山藥(二兩)薏仁(一兩半)
蓮肉(二兩)芡實(一兩半)甘草(一兩)陳皮麥蘖
神麯(各二兩)砂仁(一兩半)白豆蔲(八錢)桔梗(一兩)藿香(一)
(兩)川黃連(四錢)白扁豆山查(各一兩半)
右十八味為細末煉蜜丸彈子大每服二丸米飲下
(此方治懷孕氣阻用兼消兼補之法意亦可取今人不論何因為總治脾胃之藥則失製方之義矣藥)
(味太襍全無法度姑存之以備一格)
龜鹿二仙膠大補精髓益氣養神
鹿角(血者十斤)龜板(自敗者五斤)以上二味另熬膏枸杞子
(甘州者三十兩)人參(十五兩)
右用鉛罈如法熬膠初服酒化一錢五分漸加至三
錢空心下(精不足者補之以味而龜鹿又能通督任填補之法此為最稳)
三才封髓丹(寳鑑)除心火益腎水滋隂養血潤補不燥
天冬熟地人參(各五錢)黃柏(三兩)砂仁(一兩)
甘草(炙七錢)
右為末麺糊丸梧子大每服五十丸用蓯蓉半兩切
作片酒浸一宿次日煎三四沸空心食前送下(此補隂氣)
(之方虚人老人便結者為宜)
七寳美髯丹(邵應節)補腎氣烏鬚髮延年益壽
何首烏(赤白雌雄各一斤)牛膝(八兩以何首烏先用米泔水浸一日夜以竹刀刮去粗皮)
(切作大片用黑豆鋪甑中一層却鋪何首烏一層每鋪豆一層却鋪牛膝一層重重相間上鋪豆覆之以)
(豆熟為度去豆晒乾次日如前用生豆蒸如法蒸七次去豆用)破故紙(半斤酒浸洗淨用黑芝蔴)
(同炒無聲為度去芝蔴)當歸(半斤去頭尾酒洗)白茯苓(半斤用人乳拌浸透晒亁蒸)
赤茯苓(半斤黑牛乳浸晒亁蒸)莵絲子(半斤酒浸一宿洗晒亁蒸晒三次)枸杞
子(半斤去蒂枯者)
右共為末蜜丸龍眼大每日空心嚼二三丸温酒或
米湯白鹽湯皆可下製法不可犯鐵器(此補腎血之方)
無比山藥丸(千金)治丈夫久虚百損五勞七傷頭痛目
眩支厥或煩熱或脾疼腰臗不隨飲食不生肌肉或
少食而脹滿體無光澤陽氣衰絶隂氣不行
熟地(酒浸)赤石脂巴戟(去心)茯苓牛膝(酒)
(浸)山茱萸肉澤瀉(各三兩)亁山藥(二兩)五味子(六)
(兩)肉蓯蓉(酒浸四兩)兔絲子杜仲(炒各三兩)
右藥煉蜜丸桐子大每服二十丸至三十丸食前温
酒或米飲下服七日後令人身徤體潤面光音響為
騐此藥通中入腦鼻必酸疼勿怪(此收攝腎氣之方最為稳妥)
還少丹(楊氏)大補心腎脾胃虚寒飲食少思發熱盜汗
遺精白濁及真氣虧損肌體羸瘦肢節倦怠等症
山藥牛膝遠志山萸肉茯苓
五味子楮實子巴戟(酒浸去心)肉蓯蓉(酒浸一宿)
石菖蒲杜仲(薑汁酒同拌炒)茴香(各一兩)枸杞子熟
地(各二兩)
右共為細末煉蜜同棗肉為丸梧子大每服三十丸
温酒或鹽湯下日三服(此交通心腎之方)
羊腎丸治腎勞虚寒面腫垢黑腰脊引痛屈伸不
利夢寐驚悸小便不利
熟地杜仲兔絲子(另研)石斛黃茋
續斷肉桂牛膝磁石(煆醋淬)沉香
五加皮山藥(炒各一兩)
右為末雄羊腎兩對以葱椒酒煮爛入少酒糊杵丸
梧子大每服七十丸空心鹽湯送下(此降納腎氣之方)
羊肉粥方(養老書)治老人虚損羸瘦助陽壯筋骨
羊肉(二斤)黃茋(一兩生用)人參(二兩)白茯苓(一兩)大棗(五)
(枚)粳米(三合加生薑少許尤佳入核桃去羶氣亦可)
右先以肉去脂皮取精膂肉留四兩細切餘一斤十
二兩以水五大盞并黃茋等煎取汁三盞去滓入米
煮粥臨熟下切生肉更煮入五味調和空心服之(此古)
(人服食之方也)
三才丸(潔古)治脾肺虚咳𠻳
人參天門冬地黃(各等分)
右為末煉蜜丸空心服(此方與𠻳症非宜必上下純虚而不𠻳者可用)
天王補心丹(道藏)治心血不足神志不寧津液枯竭徤
忘怔忡大便不利口舌生瘡等證
人參白茯苓元參桔梗遠志(各五)
(錢)當歸五味子麥冬天冬丹參
酸棗仁(各一兩)生地(四兩)柏子仁(一兩)
右為末煉蜜丸如椒目大白湯下(此養心之主方)一方有石
菖蒲四錢無五味子一方有甘草川連
秘方補心丸治心虚手振
當歸(一兩五錢)川芎粉甘草(各一兩)生地(一兩半)遠志(二兩)
(半)棗仁(炒)柏子仁(去油各三兩)人參胆星硃
砂(另研各五錢)金箔(二十片)麝香(一錢)琥珀(三錢)茯苓(七錢)
石菖蒲(六錢)
右為末餅糊丸菉豆大硃砂為衣每服七八十丸吐
津嚥下或薑湯送下(此心神恍惚而有痰者宜之)
黑地黃丸治陽盛隂衰脾胃不足房室虛損形瘦
無力面多青黃而無常色此補腎益胃之劑也
蒼术(一斤油浸)熟地(一斤)五味子(半斤)亁薑(秋冬一兩夏五錢春七錢)
右為末棗肉丸梧子大食前米飲服百丸治血虚久
痔甚妙(按此治脱血脾寒之聖藥亁薑當泡淡炒黑用)
元精丹北方黑氣入通於腎開竅於二隂藏精於
腎味醎其類水其病在骨此藥主之
血餘(自已髮及父子一本者及少壯男女髮㨂去黃白色者用灰湯洗二三次以大皂角四兩搥碎)
(煮水洗淨務期無油氣為佳將髮扯斷晒亁每洗髮一斤用川椒四兩㨂去梗核於大鍋内髮一層椒一)
(層和勻以中鍋蓋蓋鹽泥固濟勿令泄氣桑柴火慢煮三炷香即退火待冷取出約重四兩有餘於無風)
(處研為細末)何首烏(製法如前七寳美髯丹法取淨末一斤)黑芝蔴(九蒸九晒取淨)
(末八兩)女貞實(四兩)破故紙(炒取淨末四兩)生地(酒浸杵膏入藥)熟地
(同上製各八兩)旱蓮艸桑葚(各取淨汁熬膏各四兩)胡桃仁(二兩研膏)
膠棗(二兩研膏)槐角子(入牛胆内百日四兩)
右以藥末和諸膏和勻加煉蜜一斤入石臼杵千餘
下為丸梧子大每服六十丸空心用首烏釀酒二三
杯送下日三服(諸品皆色黑之藥專補腎血此治便後脱血之神方也)
青州白丸(局方)治一切風及小兒驚風婦人血風大人
頭風
南星(三兩)白附子(二兩)半夏(七兩)川烏(半兩各生用)
右為細末放磁器中日晒夜露春五夏三秋七冬十
日以糯米粉煮粥丸薑湯下風症温酒下驚風薄荷
湯下(此四味宜水研取漿澄粉晒露七日去水作丸此治風痰之要藥)
指迷茯苓丸治中脘留伏痰飲臂痛難舉手足不
得轉移
茯苓(二兩)半夏(一兩)枳殼(半兩炒)風化硝(二錢半)
右為末薑汁和丸桐子大每服三十丸薑湯下(按方極和)
(平而義精效速方内半夏宜生研澄粉用)
威喜丸(局方)治飲食積滯蟲痞脹滿久痢久瘧沉冷積
寒
廣木香肉豆蔲(各四錢)亁薑(泡炒二錢五分)巴豆(二十粒去皮心)
(及油炒研)杏仁(四十粒去皮尖研)百草霜(五錢加茯苓亦可)
右前四味為末入百草霜同研後入杏仁巴豆霜研
黃蠟一兩五錢酒煮一時去酒將蠟入蔴油七錢溶
化拌藥研勻乘熱丸如菉豆大每服二三十丸(用黃蠟之)
(義最精凡治積新病宜急下久病宜緩下此方治久患寒積之症乃緩下法也)
靈砂(局方)治上盛下虚痰涎壅盛最能鎮墜升降隂陽
和五臟助元氣
水銀(一斤)硫黃(四兩)
右二味用新鐵銚炒成砂子或有烟熖即以醋洒候
研細入水火鼎醋調赤石脂封口鐵線扎縳㬠亁鹽
泥固濟用炭二十斤煆如鼎子烈筆蘸赤石脂頻抹
其處火盡為度經宿取出研為細末糯米糊為丸如
麻子大每服三丸空心棗湯米飲井花水人參湯任
下量病輕重增至五七丸(此鎮墜之藥若用黑錫丹則此方可不備)
二神丸(本事方)治腰痛腎虚全不進食
破故紙(四兩炒)肉豆蔲(二兩生)
右為末用大棗四十枚生薑四兩同煎糜爛去薑棗
核皮研膏入藥末丸鹽湯下(此治腎家有寒濕之方)本方加五
味子吳茱萸各二兩為四神丸
導赤散(錢氏)治心熱口糜舌瘡小便黃赤莖中作痛熱
淋不利
生地木通甘草梢(各等分)
右三味水煎服(此瀉心火從小腸中出也)
亡血脱血方(千金翼)治亡血脱血鼻頭白色唇白去血無
力者
生地黃(十斤)
右一味搗以酒一斗絞取汁令極盡去渣微火煎减
半内白蜜五升棗膏一升以攪之勿止令可丸酒服
如雞子一丸日三久服不已老而更少萬病除愈千
金又以此二味加阿膠甘草作煎服亦可用
當歸補血湯(寳鑑)治男婦血虚似白虎証肌熱面赤煩
渴引飲脉來洪大而虚重按則微
當歸(二錢)黃茋(一兩)
右二味水煎服(此補表血之方)
益血潤腸丸治津液亡大腸秘老人虚人皆可服
并祛風養血
熟地(六兩)杏仁(炒)麻仁(各三兩以上三味俱搗膏)枳殼當
歸橘紅(淨各二兩五錢)阿膠肉蓯蓉(各一兩半)蘇子
荆芥(各一兩)
右為末以前三味膏同杵千餘下仍加蜜丸梧子大
每服五六十丸空心白湯下(此脾約丸之變法)
芎當膠艾湯(金匱)婦人有漏下者有半産後因續下血
不絶者有姙娠下血者假令妊娠腹中痛為胞阻膠
艾湯主之
芎藭阿膠甘草(各二兩)艾葉當歸(各三兩)
芍藥(四兩)亁地黃(六兩)
右六味水五升清酒三升合煮取三升去渣内膠令
消盡温服一升日三服不差更作
四物湯(局方)治一切血熱血虚血燥諸証
當歸熟地(各三錢)川芎(一錢五分)白芍(二錢酒炒)
右四味水煎服(此血病之主方)
八珍湯治心肺虚損氣血兩虚
即四君子湯合四物湯餘依上法
十全大補湯(局方)治男子婦人諸虚不足五勞七傷不
進飲食久病虚損時發潮熱氣攻骨脊拘急疼痛夜
夢遺精面色痿黃脚膝無力
即八珍湯加桂心陳皮
人參養營湯(局方)治脾肺俱虚發熱惡寒肢體瘦倦食
少作瀉
人參白术茯苓甘草黃茋
陳皮當歸(各一錢)熟地(七分半)白芍(一錢半)桂心(一錢)
遠志(五分)五味子(七分半)
右十二味加薑三片大棗二枚(此即十全大補湯去川芎加五味遠志黃)
(茋以生心血)
柴胡四物湯(保命)治日久虚勞微有寒熱脉沉而數
川芎當歸白芍熟地(各一錢五分當用生地)柴
胡(一錢)人參黃茋甘草半夏(各三錢)
右為末水煎服(柴胡加入補藥俱不相合獨此為宜柴胡疎通少陽調和營衛非專於散)
(風也)
兔絲子丸(和劑)治腎氣虚損五勞七傷脚膝痠疼面目
黧黑目眩耳鳴心冲氣短時有盜汗小便數滑
兔絲子鹿茸(酥炙去毛)澤瀉石龍芮(去土淨再用水洗)
桂枝附子(各一兩)石斛熟地茯苓
牛膝(酒浸焙)山萸肉續斷防風杜仲
肉蓯蓉(酒浸焙)補骨脂(酒炒)蓽澄茄巴戟
沉香茴香(炒各七錢五分)五味子川芎桑螵
蛸(酒浸炒)覆盆子(各五錢)
右為細末酒煮麫糊為丸梧子大每服三十丸温酒
下或鹽湯下(此等方不過隂陽兼補之法泛而無統近時補劑盡如此然能多而不雜尚屬)
(可取)
蓯蓉兔絲子丸此方不寒不熱助隂生子
肉蓯蓉(一兩三錢)覆盆子蛇麻子川芎當
歸兔絲子(各一兩二錢)白芍(一兩)牡蠣(鹽泥固煆)烏鰂魚
骨(各八錢)五味子防風(各六錢)艾葉(三錢)條芩(五錢)
右為末煉蜜丸如梧子大每服三四十丸鹽湯下早
晩皆可服(此乃婦人温經之主方也)
餌术方(千金翼)
生术削去皮炭火急炙令熟空肚飽食之全無藥氣
可以當食不假山粮惟飲水神秘之勿傳(真於术尤佳此服食)
(之方也)
服牛乳方(千金翼)能補虚破氣
牛乳(三升)蓽撥(半兩末之綿裏)
右二味於銅器中水三升和乳合煎取三升頓服日
三七日除一切氣
生地黃煎(外臺)主補虚損填骨髓長肌肉去客熱
生地汁(五升)棗膏(六合)白蜜(七合)酒(一升)牛酥(四合)
生薑汁(二合)紫蘇子(一升以酒一升絞取汁)鹿角膠(四兩炙末)
右煎地黃等六味汁三分減一内蜜調入膠末候煎
成以器盛之酒和服
阿伽陀藥(千金翼)主諸種病及將息服法久服益人神色
無諸病方(此等即所謂海上竒方如紫金錠之類其所治之症皆與本草不相合而確有神騐)
(真不可思議也)
紫檀(用蘇木亦可)小蘗(一名山石榴)茜草鬱金胡椒
(各五兩)
右為末水和内臼中更搗一萬杵丸好隂亁用諸
咽喉口中熱瘡以水煮升麻湯下桐子大一丸旦服
之諸面腫心悶因風起者煮防風湯服一丸諸四體
酸疼或寒或熱麻黃湯一丸諸䘌下部有瘡吞一丸
又煮艾槐白皮湯研一丸灌下部諸卒死冷水服二
丸諸被壓擣當心帶一丸又水研一丸三服諸被蛇
及惡獸等毒以麝香如相思子研藥一丸服并以紫
檀磨汁和藥塗患處諸被鬼撓亂失心癲狂艾汁下
如無青艾亁艾取汁亦可并隨身帶一丸諸傳尸水
磨雄黃下諸消渴朴硝湯下諸淋水服二丸諸疔腫
元參湯下諸卒胸膈熱苦竹葉湯下諸難産以蓀蔣
二七水煮服一丸薑黃亦得諸熱瘡大黃取汁服又
以大黃和藥調塗諸吐血若因熱吐者服之並差因
冷吐者菖蒲汁下諸鼻中血刺薊汁下並研灌鼻諸
噎病栝蔞汁下諸赤白帶下以丹皮刺薊根各二分
煮服後補法以地榆桑螵蛸(一云桑耳)各二分水二
升煮取一升分作二服取汁一合研藥一二丸服之
諸藥毒惡忤研服惡瘧常山湯下瘟疫時氣元參湯
下諸䘌疳濕及心風心驚戰悸多忘恍惚嘔吐黃疸
失音風癎臍下絞痛霍亂吐痢小兒驚啼産後血結
並宜服之
玉屏風散(得效)治風邪久留而不散者自汗不止者亦
宜
防風黃茋白术(各等分或加炒糯米)
右為細末酒調服(此能固表使風邪不易入加牡礪名白术散)
盗汗方(外臺)
麻黃根牡礪(各三錢)黃茋人參(各三兩)龍骨
枸杞根白皮(各四兩)大棗(七枚)
右以水六升煮取二升五合分六服
止汗紅粉
麻黃根牡礪(煆各一兩)赤石脂龍骨(各五錢)
右為末以絹袋盛貯如朴粉用之
當歸六黃湯治隂虚有火盜汗發熱
當歸生地熟地黃芩黃連
黃柏(等分)黃茋(加倍)
右水煎服(凢止汗方内俱可加浮麥大棗)
麥門冬湯(三因)治漏氣因上焦傷風開其腠理上焦之
氣慓悍滑疾遇開即出經氣失道邪氣内著故有是
症
麥冬生蘆根竹茹白术(各五錢)甘草(炙)
茯苓(各二兩)人參陳皮葳蕤(各三兩)
右九味每服四錢薑五片陳米一撮煎熱服(不論冬夏頭汗)
(自出謂之漏風俗名蒸籠頭)
二賢散治積塊進飲食
橘紅(一斤)甘草(四兩)鹽(五錢)
右以水煮爛晒亁為末淡鹽湯下有塊加薑黃半兩
同前藥煮氣滯加香附二兩氣虚加沉香半兩另入
噤口痢加蓮肉二兩
逍遥散(局方)治肝家血虚火旺頭痛目眩頰赤口苦倦
怠煩渴抑鬱不樂兩肋作痛寒熱小腹重墜婦人經
水不調脉弦大而虚
芍藥(酒炒)當歸白术(炒)茯苓甘草(炙)
柴胡(各二錢)本方加丹皮梔子即加味逍遥散加煨薑
三片薄荷少許煎服(此疎逹肝脾之方)
平胃散(東垣)治濕淫於内脾胃不能尅制有積飲痞膈
中滿者
蒼术(五斤米泔浸七日)陳皮(去白)厚朴(各三斤薑汁炒)甘草(三十兩炙)
右為末每服二錢薑湯下日三服或水煎每服五錢
如小便赤澁加茯苓澤瀉米穀不化飲食傷多加枳
殼胃中氣不快心下痞氣加枳殼木香心下痞悶腹
脹者加厚朴甘草減半遇夏加炒黃芩遇雨水濕潤
時加茯苓澤瀉如有痰涎加半夏陳皮咳𠻳飲食減
少脉細加當歸黃茋脉洪大緩加黃芩黃連大便硬
加大黃三錢芒硝三錢先嚼麩炒桃仁爛以藥送下
本方加皂礬即皂礬平胃丸(消食積蟲痞)
五苓散(金匱)治瘦人臍下有悸吐涎沫而癲眩此水也
此方主之(此乃散方近人用以作湯往往鮮效)
澤瀉(一兩一分)猪苓(去皮)白术茯苓(各三分)桂(二分去皮)
右五味為末白飲服方寸七日三服多飲暖水汗出
愈(傷寒論以此方治太陽表裏未清之症所謂表裏者經與府也故此方為利膀胱水道之主藥)
二陳湯(局方)治肥盛之人濕痰為患喘𠻳脹滿
半夏(製)茯苓(各三錢)陳皮(二錢去白)甘草(一錢)
右四味加薑三片水煎服
枳术丸治痞積消食強胃(金匱名枳术湯治心中堅大如盤)
枳實(一兩)白术(二兩)
右用荷葉裹燒飯為丸桐子大每服五十丸加木香
砂仁即香砂枳术丸(方本金匱張潔古變其法成丸)
瀉黃散治脾胃伏火口燥唇亁口瘡口臭煩渴
藿香(七錢)山梔(一兩)甘草(二兩)防風(四兩)
右四味同蜜酒炒為末每二錢煎服(其妙在用蜜酒炒)
保和丸(丹溪)治食積酒積
山查(二兩)半夏(薑製)橘紅神麴麥芽
茯苓(各一兩)連翹萊菔子(炒)黃連(各半兩)
右為末水丸加白术二兩名大安丸(此治脾胃濕火氣阻之方)
加減思食丸治脾胃俱虚水榖不化胸膈痞悶腹
脇時脹食減嗜卧口苦無味虚羸少氣胸中有寒飲
食不下反胃惡心及病後心虚不勝榖氣食不服常
並宜服之
神麹(炒黃)麥芽(炒黃各二兩)烏梅(四兩)亁木瓜(半兩)白茯
苓甘草(炒各二錢半)
右為末蜜丸櫻桃大每服一丸細嚼白湯送下如渴
時噙化一丸(此收納胃氣之方用烏梅木瓜甚巧)
越鞠湯丸(丹溪)治一切濕痰食火氣血諸鬱
香附蒼术撫芎(各二兩)神麹山梔仁(各一)
(兩)
右以水煎服或作丸菉豆大每服百丸白滚湯下
四磨飲(濟生)治七情傷感上氣喘急胸膈不快妨悶不
食
人參梹榔沉香天台烏藥
右四味各濃磨水取七分煎三五沸空心温服(濃汁使藥)
(存留胸中不即下逹亦古製方之法也)
玅香丸(局方)治時疾傷寒解五毒治潮熱積熱及小兒
驚癎百病
巴豆(三百十五粒去殼心膜炒熱研如麺按巴豆太多宜酌減)牛黃(研)龍腦(研)
膩粉麝香(研各三兩)辰砂(研飛九兩)金箔(研九十片)
右合研勻煉黃蠟六兩入白蜜三分同煉勻為丸每
兩作三十丸如治潮熱積熱傷寒結胸發黃狂走&KR0997;
熱口亁面赤大小便不通大黃炙甘草湯下一丸毒
痢下血黃連湯調膩粉少許如患酒毒食毒茶毒氣
毒風痰伏痞吐逆等症並用膩粉龍腦米飲下中毒
吐血悶亂煩躁欲死者用生人血下立愈小兒百病
驚癎急慢驚風涎潮搐搦用龍腦膩粉蜜湯下菉豆
大二丸諸積食積頰赤煩躁睡卧不寧驚哭瀉痢並
用金銀薄荷湯下更量歲數加減如男婦因病傷寒
時疾陰陽氣交結伏毒氣胃中喘燥眼赤潮發經七
八日至半月日未安醫所不明證候脉息交亂者可
服一丸或分作三丸亦可並用龍腦膩粉米飲調下
一服取轉下一切惡毒涎并藥丸瀉下如要藥即行
用針刺一孔冷水浸少時服之其效更速(凡用蠟丸之藥既不)
(可化開服則三分一丸之大丸不能下嚥宜作一分一丸之小丸每服三丸為妥)
藿香正氣散(局方)治外受四時不正之氣内停飲食頭
痛寒熱或霍亂吐泄或作瘧疾
厚朴陳皮桔梗半夏(各二兩)甘草(一兩炙)
大腹皮(換梹榔亦可)白芷茯苓蘇葉(各三兩)藿香
(三兩)
右十味加薑棗水煎熱服(此方可治時疫)
天水散(河間一名益元散一名六一散)治夏時中暑熱傷元氣内外俱
熱無氣以動煩渴欲飲腸胃枯涸者又能催生下乳
積聚水畜裏急後重暑注下迫者宜之
桂府滑石(六兩水飛)甘草(一兩)辰砂(三錢)
右為細末新汲水一碗調服三錢(滑利清凉通逹水道而不傷隂所以)
(為佳)
二氣丹(局方)治内虚裏寒胸腹滿痛泄利無度嘔吐自
汗小便不禁陽氣漸微手足厥冷及傷寒隂症霍亂
轉筋久下冷痢少氣羸困一切虚寒痼冷
肉桂硫黃(細研各二錢半)亁薑(炮)硃砂(另研為衣各二錢)黑
附子(製五錢)
右為末麺糊丸桐子大每服三十丸艾湯或鹽湯下
(此治下焦無陽積寒犯腎之症)
瀉白散(錢乙)治肺熱咳𠻳
桑皮(炒)地骨皮(各一兩)甘草(五錢)
右為末每服一二錢入粳米百粒水煎(此方能治肺中之飲)
三黃湯(本事方)治三焦實熱一切有餘火症大便秘結者
黃芩大黃黃連(各等分)
右三味水煎服
凉膈散(局方)治心火上盛中焦燥實煩躁口渴目赤頭
眩口瘡唇裂吐血䘐血大小便秘諸風瘛瘲發斑發
狂及小兒驚風痘瘡黑陷
連翹(四兩)大黃(酒浸)芒硝甘草(各二兩)黃芩(酒炒)
薄荷梔子(各一兩)
右為末每服三錢加竹葉生蜜煎(此瀉中上二焦之火即調胃承氣加)
(疎風清火之品也)
四物二連湯(元戎)治血虚五心煩熱晝則明了夜則發
熱
當歸白芍(炒)生地(各一兩)川芎(七分)黃連(炒五分)
胡黃連(三分)
右六味水煎服(血中有實熱此方主之)
左金丸治肝藏火實左脇作痛
黃連(六兩)吳茱萸(一兩洗泡)
右為末作丸(吳萸仲景用以治嘔逆吐涎等症脇痛亦痰飲為害也兩脇皆屬於肝此方亦)
(不專治左脇)
龍胆瀉肝湯(局方)治脇痛口苦耳聾耳腫筋痿隂濕熱
癢隂腫白濁溲血
龍胆(酒炒三分)黃芩(炒)梔子(酒炒)澤瀉(一錢)木通
車前子(各五分)當歸(三分炒酒洗)柴胡(一錢)甘草生地
(酒炒各三分)
右十味水煎服(此瀉中上焦之火純用苦味)
甘露飲(局方)治丈夫小兒胃中客熱牙宣齒爛目垂欲
閉饑不欲食及目赤腫痛口瘡咽腫瘡疹已發未發
又療脾胃濕熱醉飽房勞黃疸腹滿或時身熱並宜
服之
枇杷葉熟地天冬枳殼茵蔯
生地麥冬石斛甘草(炙)黃芩(各等)
(分)
右為末每二錢水一盞煎七分去滓食後臨卧温服
本事方去麥冬加犀角名加减甘露飲(此乃以散作飲者)
清心蓮子飲(局方)治心虚有熱小便赤澁
黃芩麥門冬(去心)地骨皮甘草(炙)車前
子(各半兩)石蓮肉(去心)白茯苓(去皮)黃茋(蜜炙)人參(各七)
(錢半)
右剉散每三錢另用麥冬十粒水煎八分水中沉冷
空心服發熱加柴胡薄荷(亦以散作飲者)
瀉熱梔子煎(外臺)治胆府實熱精神不守
梔子(二十一枚)竹茹(一兩)香豉(六合)大青橘(各二兩)赤
蜜(三合)
右六味以水六升煮取一升七合去滓下蜜再微煎
二三沸分再服
大順散(局方)治胃暑伏熱引飲過多脾胃受濕水榖不
分霍亂嘔吐藏腑不調
甘草(三十斤剉寸長)亁薑杏仁(去皮尖)肉桂(去麤皮各四斤)
右先將甘草用白砂糖炒及八分黃熟次入亁薑同
炒令薑裂次入杏仁又同炒候不作聲為度篩淨後
入肉桂一處搗為散每服二錢水煎温服如煩躁井
花水調下不拘時沸湯調亦得(此治暑天内傷冷飲之症非治暑也又甘)
(草多於諸藥八倍亦非法此等病百不得一偶用之耳而製藥四十二斤又止服二錢其意何居其方本)
(不足取而後之庸醫竟以此治燥火之暑病殺人無筭故錄此以証其非)
十精丸(又名保真丸元和紀用經)
兔絲子(人精長隂發陽酒浸一宿濕搗)甘菊花(月精二味春加一倍)五加皮(草精)
(益肌去皮用)柏子仁(木精明目通氣二味夏加)白术(日精長肌肉)人參(藥精鎮心)
(療驚癎二味秋加)石斛(山精治筋骨如金釵者酥炙)鹿茸(血精止腰痛益精酥炙)肉
蓯蓉(地精破癥消食酒浸一宿蒸用)巴戟(天精治精冷益智紫色者去心酒浸一宿四味冬加)
右十味等分隨四季各加分兩為末煉蜜丸梧桐子
大空心温酒或鹽湯下二十五粒至三十粒忌牛肉
生葱(此世所謂丹藥也温平補益)
成煉鍾乳粉(千金翼)主五勞七傷欬逆上氣治寒𠻳通音
聲明目益精安五藏通百節利九竅下乳汁益氣補
虚療脚弱冷疼下焦傷竭強隂久服延年益壽令人
有子
鍾乳(不拘多少)
右取韶州鍾乳顔色明淨光澤者不拘多少置鍾乳
於金銀器中即以大鐺著水沉金銀器於鐺中煮之
常令如魚眼沸水减即添薄乳三日三夜麤厚管者
七日七夜候乳色變黃白即熟如疑生更煮滿十日
最佳出金銀器中更著清水更煮經半日許即出之
水色清不變則止即於磁鉢中用玉鎚著水研之每
日著水攪令勻勿使著鎚鉢勿使纖塵入内研覺亁
澁即更添水常令如稀米泔狀乳細者皆浮在上麄
者沉在下復繞鎚鉢四邊研之狀若乳汁研指上如
書中白魚膩即成澄取曝亁每服秤半兩分為三服
用温酒調下空腹服更量病輕重加減服之亦可和
為丸服之(此鎮心強腎之聖藥唐人最重之)
玉霜圓(局方)治真氣虚&KR0629;下焦傷竭臍腹弦急腰脚疼
痛精神困倦面色枮槁或亡血盜汗遺瀝失精二便
滑數肌消陽痿久服續骨聯筋秘精堅髓安魂定魄
輕身壯陽
白龍骨(一斤細搗羅研水飛三次晒亁用黑豆一斗蒸一伏時以夾袋盛晒亁)牡蠣(火煆)
(成粉)紫稍花(如無以木賊代之各三兩)牛膝(酒浸炙亁秤)磁石(醋淬七次)紫巴
戟(穿心者)澤瀉(酒浸一宿炙)石斛(炙)硃砂(研飛)肉蓯蓉(去皮)
(酒浸一宿炙亁各二兩)茴香(微炒)肉桂(去皮各一兩)兔絲子(酒浸一伏時蒸)
(杵為末)鹿茸(半兩酒浸一伏時慢火炙脆)韭子(微炒五兩)天雄(十兩酒浸七日掘一)
(地坑以炭燒赤速去火令淨以醋二升沃於坑候亁乘熱便投天雄在内以盆合土擁之經宿後取出去)
(皮臍)
右為細末煉酒蜜各半和圓如桐子大每服三十丸
空心晩食前温酒下(按此藥澁精納氣腎中陽虚者最宜亦丹藥也)
礞石滚痰丸(養生主論)治實熱老痰之峻劑虚寒者不可用
黃芩大黃(酒蒸各八兩)礞石(一兩焰消煆過埋地内七日)沉香(五錢)
(忌火)
右四味為細末水丸川椒大量人大小用之用温水
一口送過咽即仰卧令藥徐徐而下半日不可飲食
勿起身行動言語待藥氣自胃口漸下二腸然後動
作飲食服後喉間稠黏壅滯不快此藥力相攻故痰
氣從上也少頃藥力至而漸逐惡物入腹下腸效如
響應(下結痰之主方)
黑錫丹(局方)治脾元久冷上實下虚胸中痰飲或上攻
頭目及奔豚上氣兩脇膨脹并隂陽氣不升降五種
水氣脚氣上攻或卒暴中風痰潮上膈等症
沉香附子胡蘆巴肉桂(各半兩)茴香
破故紙肉豆蔲金鈴子木香(各一兩)
黑錫硫黃(與黑錫結炒子各三兩)
右為末同研酒煮麺糊為丸梧子大隂亁以布袋擦
令光瑩每服四十丸薑湯下(此鎮納上越之陽氣為醫家必備之要藥按)
(黑錫成砂最難加水銀少許為妙)
龍腦雞蘇丸(局方)治上焦熱除煩解勞去肺熱咳衂血
熱驚悸脾胃熱口甘吐血肝胆熱泣出口苦腎熱神
志不定上而酒毒膈熱消渴下而血滯五淋血崩
薄荷(一斤)生地(另為末六兩)黃芩新蒲黃(炒)麥冬
阿膠(炒)人參(俱為末)木通銀柴胡(各二兩木通沸)
(湯浸一日夜絞汁)甘草(一兩半)黃連(一兩)
右為末好蜜二斤先煎一二沸然後下生地末不住
手攪時加木通柴胡汁慢火熬膏勿令火緊膏成然
後加藥末和丸豌豆大每服二十丸白湯下(此方製法精妙)
虚勞虚煩梔子湯下肺熱黃芩湯下心熱悸動恍惚
人參湯下衂血吐血麥冬湯下肝熱防風湯下腎熱
黃柏湯下已上並食後臨卧服治五淋及婦人漏下
車前湯下痰𠻳者生薑湯下莖中痛者蒲黃滑石水
一鍾調下氣逆橘皮湯下室女虚勞寒熱潮作柴胡
人參湯下(生地末不若鮮者一斤同蜜熬成膏尤妙此方能治血中之熱骨蒸病最宜惟薄荷)
(太多宜减十分之九想製方之人所用薄荷乃他處之薄荷非蘇州之真龍腦也真龍腦芳烈透腦發洩)
(太過反有所害故醫者不可不知藥也)
至寳丹(局方)治中惡氣絶中風不語中諸物毒熱疫煩
躁氣喘吐逆難産悶亂死胎不下以上並用童便一
合生薑自然汁三五滴和温化下三圓至五丸神效
又治心肺積熱嘔吐邪氣攻心大腸風秘神魂恍惚
頭目昏眩口亁不眠傷寒狂語並治之
生烏犀屑生玳瑁屑琥珀(研)硃砂(研飛)
雄黃(研細各一兩)龍腦麝香(研各一分)牛黃(五錢研)安息香
(一兩半為末酒研飛淨一兩熬膏用水安息尤妙)銀箔金箔(各五十片研細為衣)
右將生犀玳瑁為細末入餘藥研勻將安息香膏重
湯煮凝成後入諸藥中和搜成劑丸如桐子大用人
參湯化下三丸至五丸又治小兒諸癎急驚心熱卒
中客忤不得眠煩躁風涎搐搦每二歲兒服二丸人
參湯下本事方中多人參南星天竺黃(安神定魄必備之方真神)
(丹也)
蘇合香丸(局方)療傳屍骨蒸殗殜肺痿疰忤鬼氣卒心
痛霍亂吐利時氣瘴瘧赤白暴利瘀血月閉痃癖丁
腫驚癎小兒吐乳大人狐狸等疾
蘇合香油(五錢入安息香内)安息香(一兩另為末用無灰酒半斤熬膏)丁香
青木香白檀香沉香蓽撥
香附子訶子(煨取肉)烏犀(鎊)硃砂(水飛各一兩)薰陸
香片腦(研各五錢)麝香(七錢半)
右為細末入安息香膏煉蜜和劑圓如芡實大每四
丸空心用沸湯化下温酒下亦得(此辟邪驅穢之聖方惟冰麝太多宜)
(減大半)
瓊玉膏(申先生方)治虚勞亁欬
生地黃(四斤若取鮮生地汁須用十斤)白茯苓(十二兩)白蜜(二斤)人參
(六兩有加沉香血珀粉各一錢五分)
右以地黃汁同蜜熬沸用絹濾過將參茯為細末入
前汁和勻以磁瓶用綿紙十數層加箬葉封瓶口入
砂鍋内以長流水没瓶頸桑柴火煮三晝夜取出換
紙紥口以蠟封固懸井中一日取起仍煮半日湯調
服(此方别本製法各殊自此為血症第一方按亁淮生地四斤浸透可取然汁一斤若浙地則十斤)
(祗取自然汁一斤須三十斤方可配諸藥故修合之法當隨時隨地變通也)
大活絡丹(聖濟)治一切中風癱瘓痿痺痰厥拘攣疼痛
癰疽流注跌撲損傷小兒驚癎婦人停經
白花蛇烏稍蛇威靈仙兩頭尖(俱酒浸)
草烏天麻(煨)全蝎(去毒)首烏(黑豆水浸)龜板(炙)
麻黃貫仲炙草羌活官桂
藿香烏藥黃連熟地大黃(蒸)
木香沉香(以上各二兩)細辛赤芍没藥(去油)
(另研)丁香乳香(去油另研)殭蚕天南星(薑製)青皮
骨碎補白蔲安息香(酒熬)黑附子(製)
黃芩(蒸)茯苓香附(酒浸焙)元參白术(以上)
(各一兩)防風(二兩半)葛根虎脛骨(炙)當歸(各一兩半)血
蝎(另研七錢)地龍(炙)犀角麝香(另研)松脂(各五錢)牛
黃(另研)片腦(另研各一錢五分)人參(三兩)
右共五十味為末蜜丸如桂圓核大金箔為衣陳酒
送下(頑痰惡風熱毒瘀血入於經絡非此方不能透逹凡治肢體大症必備之藥也方書亦有活絡)
(丹祇用地龍乳香等四五味此乃治藜藿人實邪之方不堪用也)
紫雪(局方)療脚氣口中生瘡狂易呌走瘴疫毒厲卒死
温瘧五尸五注心腹諸疾㽲痛及解諸熱毒藥邪熱
卒黃等症并解蠱毒鬼魅野道熱毒又治小兒驚癎
百病
黃金(一百兩)寒水石磁石石膏滑石(各三)
(斤)以上並搗碎用水一斛煮至四斗去滓入下藥
羚羊角屑犀角屑青木香沉香(各五斤)
丁香(一兩)元參升麻(各一斤)甘草(八兩炙)以上入前
藥汁中再煮取一斗五升去渣入下藥朴硝(十斤)
硝石(四斤)二味入前藥汁中微火上煎柳木篦攪不
住手候有七升投在木盆中半日欲凝入下藥麝
香當門子(一兩二錢半)硃砂(三兩)上藥入前藥中攪調令
勻磁器收藏藥成霜雪紫色水調下(按二硝太多當只用十分之一)
(則藥力方厚丁香用二兩余所合者皆然方中黃金百兩以飛金一萬頁代之尤妙邪火毒火穿經入)
(臟無藥可治此能消解其效如神)
解毒萬病丹(一名紫金錠)治一切藥毒菰子鼠莽惡菌疫死
牛馬河豚等毒及時行瘟疫山嵐瘴瘧纏喉風痺黃
疸赤眼瘡癤熱毒上攻或自縊溺水打撲傷損癰疽
發背魚臍瘡腫百蟲蛇犬所傷男子婦人癲邪狂走
鬼胎鬼氣並宜服之
山茨菰(去皮洗淨焙二兩)川文蛤(一名五棓子搥破洗刮内桴二兩)千金子
(去殼用紙包裹換紙研數十次去盡油無油成霜二兩)麝香(細研淨三錢)紅芽大戟
(洗焙一兩)
右各研細末和勻以糯米粥為劑每料分作四十粒
於端午七夕重陽合如欲急用辰日亦得於木臼中
杵數百下不得令婦人孝服人不具手足人及雞犬
之類見之(此秘藥中之第一方也黃用藥之竒不可思議或加入硃砂雄各五錢尤效)
蘭臺軌範卷一
