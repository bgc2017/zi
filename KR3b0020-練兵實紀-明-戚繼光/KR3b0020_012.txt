欽定四庫全書
練兵雜紀卷三
明戚繼光撰
將官到任寳鑑
將者三軍司命惟悔吝固人事所召然時日吉凶所以
定衆志而作氣擬之他任不同今將緊要應驗用忌日
辰開略于左
道藏經論本命支干對冲凡上官赴任移居入宅嫁
娶出行修作一應等事先看作主之人本命無犯冲
尅然後選用今人但求日吉而不知本命冲尅所犯
是宜詳察
甲子生對戊午庚午甲戌生對戊辰庚辰
甲申生對庚寅戊寅甲午生對庚子戊子
甲辰生對庚戌戊戌甲寅生對戊申庚申
乙丑生對己未辛未乙亥生對己巳辛巳
乙酉生對己夘辛夘乙未生對己丑辛丑
乙巳生對己亥辛亥乙夘生對己酉辛酉
丙子戊子生對壬午丙戌戊戌生對壬辰
丙申戊申生對壬寅丙午戊午生對壬子
丙辰戊辰生對壬戌丙寅戊寅生對壬申
丁丑己丑生對癸未丁亥己亥生對癸巳
丁酉己酉生對癸夘丁未己未生對癸丑
丁巳己巳生對癸亥丁夘己夘生對癸酉
庚子生對甲午戊午庚戌生對甲辰戊辰
庚申生對甲寅戊寅庚午生對甲子戊子
庚辰生對甲戌戊戌庚寅生對甲申戊申
辛丑生對丁未乙未辛亥生對乙巳丁巳
辛酉生對乙夘丁夘辛未生對乙丑丁丑
辛巳生對乙亥丁亥辛夘生對乙酉丁酉
壬子生對丙午戊午壬戌生對丙辰戊辰
壬申生對丙寅戊寅壬午生對丙子戊子
壬辰生對丙戌戊戌壬寅生對丙申戊申
癸丑生對丁未己未癸亥生對丁巳己巳
癸酉生對丁夘己夘癸未生對丁丑己丑
癸巳生對丁亥己亥癸夘生對丁酉己酉
紫微鸞駕帝星直日一應選用合得此日者百事大
吉
玉皇帝星一名顯星
孟月丙子壬子丁夘癸夘乙酉辛酉甲午
仲月丙寅壬寅甲申乙亥辛亥癸巳庚申
季月丙寅壬寅甲申乙亥辛亥癸巳
天皇帝星一名曲星
孟月丁丑癸丑甲辰戊辰丙戌壬戌乙未
仲月丙子丁夘壬子癸丑乙酉辛酉甲午
季月丙寅壬寅甲申乙亥辛亥癸巳
紫微帝星一名傳星
孟月庚辰丙辰辛未丁未戊戍己丑
仲夏丙午庚午乙夘己夘戊子己酉
季月戊寅甲寅己巳乙巳丁亥癸亥庚申
論上官赴任十二月吉日為上後通用日次之亦當兼
盡
正月上官赴任丁夘庚午己夘壬午辛夘甲子癸夘
丙午乙夘戊午
二月上官赴任甲戍丁丑甲申丁亥甲辰
三月上官赴任丙寅癸酉戊寅乙酉庚寅丁酉庚子
壬寅己酉壬子甲寅辛酉
四月上官赴任庚午己夘壬午己丑甲午丙午戊
午
五月上官赴任丙寅戊辰戊寅丙戌戊戌丙辰
六月上官赴任甲子丙子戊子庚子辛亥壬子甲
寅
七月上官赴任甲子丙子壬子庚子戊子
八月上官赴任庚辰癸未庚寅庚戌
九月上官赴任庚午壬申乙亥己夘甲申丁亥辛
夘丙申己亥癸夘丙午戊申辛亥乙夘庚申癸
亥
十月上官赴任甲子丙子乙酉戊子庚子壬子
十一月上官赴任壬申甲申壬辰甲辰
十二月上官赴任庚午壬午甲午丙午戊午庚申
四不祥日
上官初四不為祥初七十六最堪傷
十九更兼二十八凡人不信定遭殃
運好任中人馬死改任終須有一場
若是寓官知此日官陞職顯祿高強
給由考滿致仕歸老同
宜黃道天恩要安天解益後續世生氣民日守日旺日
復日
民日春午夏酉秋子冬夘
守日春酉夏子秋夘冬午
旺日春寅夘夏己午秋申酉冬亥子
復日正夘二寅三丑四子五亥六戌七酉八申九
未十午十一巳十二辰
猖鬼敗亡日丁夘戊辰壬辰戊寅辛巳戊子己丑戊
戌己亥辛丑戊申庚戌辛亥戊午庚申壬戌此
日已上上官赴任求名俱忌
論進呈策上書陳言參官見貴
宜天恩黃道天德月德合黃道月空母倉又宜建除
滿定執成開日
求謀文書印信
宜天貴天恩天德合月德六合黃道吉慶福星貴人
官印喜神左輔右弼忌赤口大小空亡已上
俱可看後卷十二月黃道通用吉日選用則吉
逐日黃道吉時用之亨通
子午日
子時月仙星福德星丑時天德星寳光星
夘時天開星少微星午時日仙星鳳輦星
申時天貴星太乙星酉時明輔星貴人星
丑未日
寅時月仙星福德星夘時天德星寳光星
巳時天開星少微星申時日仙星鳳輦星
戌時天貴星太乙星亥時明輔星貴人星
寅申日
子時天貴星太乙星丑時明輔星貴人星
辰時月仙星福德星巳時天德星寳光星
未時天開星少微星戌時日仙星鳳輦星
夘酉日
子時日仙星鳳輦星寅時天貴星太乙星
午時月仙星福德星未時天德星寳光星
夘時明輔星貴人星酉時天開星少微星
辰戌日
寅時日仙星鳳輦星辰時天貴星太乙星
巳時明輔星貴人星申時月仙星福德星
酉時天德星寳光星亥時天開星少微星
己亥日
丑時天開星少微星辰時日仙星鳳輦星
午時天貴星太乙星未時明輔星貴人星
戌時月仙星福德星亥時天德星寳光星
夫天時不足忌在盡吾人事自能感召天禄所謂人定
亦能勝天隂陽時日何為者哉但吾軰武夫㒺習吏事
到任之初手足無措已失先後緩急之序故其設施顛
倒如向風理絲無怪其然予與諸將叨有一日之長師
率之責乃撰其節要為到任寳鑑吾軰真肯信而行之
决無不利凡我將領無論大小不拘邊腹地方奉有欽
命推擢之日或生長此地或昔為屬伍日夕面見地方
事宜似不必詢衆而後知也但一官自有一官之體或
内而衙門之羣務或外而上司之新政便是舊遊終隔
藩籬况曾未經其地者安得不為先事之圖乎悉當于
未任之前于曾經彼地遊宦或士大夫或前官或聞知
彼中事情者先行多方諮訪其時人言尚公語云禮失
求之野閭閻小人心無所為間訪一二謹慎知事之人
亦無不可是我未至之先已得地方之情矣姑默存之
未可就信履任之日見過官屬且勿輕論地方事情本
日只了應酬雖對賀客亦勿論地方輕開此口左右便
測我意向所在矣應報上司先具揭帖掾書左右和以
遇之即有不是且勿分别可否惟存于心次日將衙門
内要緊號簿文卷撿覽稍知大義三日行香禮畢投文
後且收在退居親行撿看稍知任内之略乃將錢粮兵
馬城池地里各文冊于案牘中擇出粗涉一過先取大
數抄為手摺常在袖中應參上司則赴參見詢以職守
兵邊之事只云某叨遇主司㒺敢不竭力報國心雖切
切振作練兵飭武釐弊興廢以保地方但初至未諳容
回任事事講求應該自行者不敢遲怠應該請詳者請
詳遵奉第以設施之初人心未信不無耳目之異望主
司姑為主持以需其後如果行不逮言甘辱明法倘設
施果合時宜果中利弊而人言市虎亦望主司堅執投
杼之嫌以禆責成于終如此對之方見老成回任之日
務信其言不止務信其言當終身以此言為鑒戒務副
之于其行尋當巡行境内每到一城先將城池形勢邊
牆看過詳問四方險易建置始末保障緣由入衙門將
地方父老延入優以禮見問其弊病大率如係邊牆步
步親行備問牆外所對何項夷人部落某處某年入犯
因何失事因何成功夫前人之事業後人之龜鑑今當
如何庶可守固戰勝諮訪在心且勿就言方略次則查
點庫藏如神器則云庫在某處即親詣件件驗過某件
某年造如何用見今堪否且待土人典守者言之勿出
己意乃又卜日入操其軍馬逐名點看強弱器械堪否
使地方形勢人情土俗軍馬強弱衙門利弊一一在我
心中有如素遊之地乃先將極貧無告之軍查出優以
言辭省其差役問其疾病次革科斂之弊次將衙門内
役占賄賂之弊盡行痛革次為各軍清楚粮餉務得實
惠次將孝子順孫義夫節婦親行存問其家式其門閭
如此人心大定人人知我是為民之吏愛軍之將然後
仍行擇訪名望才猷素重一方之人真心求教蓋彼于
我初至之日未知我作用何如即有衷言未肯盡吐稍
見我作用知為賢者必以佳言告我必以地方利弊宜
軍宜民之略導我凡有不忠之言偏拗之人自然不敢
誑㒺于我此後任我所為皆宜軍宜民之政也如有利
弊所當興革事重而不可專者明白申報上司如力可
自舉者便宜行之凡有大事申報上司于文書之外仍
附以揭帖備言其事之始末情節利害緣由上司無不
聽允自此之後既得上司之歡心下人之悦服可謂盡
善矣但人情難測患變無常又湏日慎一日無敢少安
在内地常若上司督責于上在邊方常如敵患臨前慎
之又慎敬以勝怠如此戰勝守固完名全節為賢將為
美官永無災患矣
一居官不難聽言為難聽言不難明察為難凡將官所
聽言係軍卒之利弊士氣之盛衰疆場之得失初任
如前多方博問得言之後必俟經歷言合者信而無
疑則即行之言不合者再以未任與初任所聞質之
質之非利其為我言之人亦非也我則漸漸遠之而
不用其言所言皆驗行之有益于地方則所言之人
必心地光明識見高遠我則時時請教以匡不逮以
聞所未聞又勿彰人耳目使言者獲謗百計投杼則
我之好必不終善言不復入耳不忠之言必勝如此
而邪人日密所行日非矣鑒之鑒之
一一切軍馬錢粮強弱等第數目錢粮出入緣由邊塞
城池地里形勢馭軍防邊方略規則應興應革事宜
一一于到任一月之内務要取勘明白畫圖貼說具
一手冊随身以便次第舉行上司詢問查取即以手
摺擇出對荅登報
一到任之後即置號簿所屬置簿赴比于我我亦自置
一簿以比我應行及查掾書遲早以防奸弊凡要緊
者復密書一帖粘于暗室毋容人見及不急之務人
不在意者每一月之内量記一二不時覺察之掾書
將謂我為神明屬下將謂我為記事不忘自然警畏
為官之道臣子之職鑒戒萬億亦不能盡第一緊要
在練兵實紀一部盡之兹三言以蔽之曰勤敬廉
練兵雜紀卷三
