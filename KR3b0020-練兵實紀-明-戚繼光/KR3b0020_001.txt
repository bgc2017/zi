欽定四庫全書
練兵實紀卷一
明戚繼光撰
練伍法第一(計四十三條)
騎兵
第一選騎兵預日先將部下官生夙守軍令習知束伍
之教者各分執事填於白牌或紙上其填營伍次第
者爲一號牌填年貌籍貫者爲二號牌填疤記武藝
者爲三號牌總填隊伍姓名者爲四號牌抄隊伍清
冊者即隨之爲五號牌每一牌用卓一張縳豎一號
即守主將之傍餘號各於空地分設挨號而下又一
面將腰牌隊冊照各種式樣預日刊刷齊偹式開於
後次日早將投募見在軍士人等以次喚進如一千
先定千總一員令千總選部下把總幾員驗中又令
各把總選百總幾員驗中又令各百總選旗總三名
先以一百總下一旗總令選隊總三名先以一隊總
自行揀兵十一名一字向上立定主者與之辨驗堪
否以有力伶俐者二名爲一伍二伍長充鳥銃手以
鳥銃爲長兵仍習雙手刀爲短兵以有力伶俐者二
名爲第三第四充快鎗手各執長柄快鎗爲長兵近
用柄代棍爲短兵以有殺氣者二名爲第五第六各
充鎲鈀手以鎲鈀爲短兵兼火箭爲長兵以有殺氣
能射者二名爲第七第八充刀棍手以刀棍爲短兵
以射爲長兵以有力習射者二名爲第九第十充大
棒手以大棒爲短兵弓矢爲長兵以庸碌可役者一
名爲第十一名充火兵聽隊長管束此馬營左右二
部也中部輕騎每司第一局俱銃手爲第一二三四
五六七八鈀手兼火箭爲第九十二局三局俱殺手
第一二三四俱弓矢腰刀第五六七八俱弓矢鈎鎗
第九十俱鈀并火箭以上俱聽隊總管束凢謂一二
三四五六七八九十俱横列爲偶一伍在左連兵五
名一三五七九是也二伍在右連兵五名二四六八
十是也先填隊總牌連人送一號填營伍次第訖連
人傳與第二號填籍貫年貌畢連人傳與第三號填
疤記武藝畢連人傳與第四號填全隊姓名於腰牌
將牌送填清册又以一名與腰牌紙一張連人挨次
挨填如式又喚一隊如此三隊畢即喚一旗總照此
填完領於空地將隊伍擺箇式樣一面即將預日做
就如式方色認旗一面付執以辨行伍三旗總俱完
付與一百總軍足三千二百以上每把四百總軍止
三千以下每把三百總俱完即命夲把總領於空所
擺列申明約束領回如此每一營將官下既完一面
照腰牌造冊五夲有式在後出示於第二日點名隨
即均給馬匹凢戰兵俱與上等馬係火器差使不屬
前鋒者與第二等馬其下等馬汰去不用每營三部
雖同一體而驍健伶俐好漢須多歸各頭司即暗寓
選鋒法矣束伍事竟叉約日於教場公同再三訂諭
宣明德意即取各官挨次呈逓無有不堪甘結狀式
開於後
第二騎旗鼓每營旗牌六名號銃手三名門旗二名金
鼓旗二名執五方旗五名執號帶五名角旗四名認
旗二名廵視旗八名吹鼓手十六名夜不收五十名
火藥匠二名鐵鋥匠二名弓箭匠二名醫士一名家
丁一名醫獸一名家丁一名
第三騎雜流每營將官下識字三名家丁不拘數務要
同死生可抵好漢聽自設法募養伴當八名軍牢二
十四名厨役二名俱馬軍軍伴十八名養馬三名薪
水三名俱步軍
中軍官每員下識字二名軍牢八名俱馬軍軍伴四名
俱步軍
千總每員下識字一名軍牢六名俱馬軍軍伴四名俱
步軍
把總每員下識字一名軍牢四名俱馬軍軍伴四名俱
步軍
百總每名下旗丁馬軍一名
右冊式解
夫冊式行位有限悉填不全故减其文恐讀之不
得其詳復加解說於此用者先於此辨之俾知冊
内字眼即盡知各軍所習技藝然後考較爲便夫
刀銃者鳥銃長刀也鳥銃遠射極凖長刀近用先
及鎗棒者鎗亦銃北方呼爲快鎗痼不可變今加
長柄遠則用火藥鉛子舉放近則以柄代棒擊之
習則用木棒但銃藥子數製原粗謬多致不凖中
今有新法可謂詳盡鈀箭者义與火箭也火箭遠
發鈀近用因鈀有股可架火箭而放之故併爲一
卒棍矢者夾刀棍兼弓矢也夾刀棍即白棒加刃
遠則用弓矢近則用夾刀棍可刺可擊棒矢者白
棒兼弓矢也馬上不敢用擊且一擊必一刺故又
加短鋒於頂以便馬上刺之步下擊刺兼用棒即
梃也孟子曰執梃可以撻秦楚之堅甲利兵非真
言梃之可禦堅利也盖言人心齊一即梃非可與
堅甲利兵敵者用之亦取勝今夫敵甲誠堅矣兵
誠利矣而我人心何如迺以白棒當敵爲長技迷
而不悟即孫吳復起毋能轉移何其謬訛入人之
深也弓矢遠不如火器命中不如鳥銃而敵以堅
甲當之每每射不能入亦明知而不肯變其習者
緣上司操閱偏於此耳火器不精不如無今知以
火器當敵而不知精亦無埒也火擔者火兵也擔
扁挑也用鐵尖扁擔便於肩挑又可擊刺亦農中
戰器也
第五騎旗號每一大營將官分五色每營將官下各部
伍又分五色在將官以旗心定夲營方色以邊生旗
面以黃應德千總以心坐夲方以邊應主將以帶應
德把總以心坐夲方以邊應千總以帶應主將百總
以心坐夲方以邊應把總以帶應千總旗總以心轉
應夲營不用邊帶軍士盔有纓而無旗
隊總盔旗長六寸上書隊哨分數字樣方色照營
將旗
旗總背旗一面身方二尺五寸斜角用邊旗桿長
三尺六寸
百總認旗一面身方二尺斜角用邊桿用鎗頭長
九尺上書字一局書振勇二局書揚勇三局書
威勇四局書武勇
把總認旗長三尺斜角有邊桿高一丈一尺用纓
頭號帶一條長五尺
千總認旗長四尺斜角有邊桿高一丈三尺號帶
一條長七尺
營將認旗長六尺斜角有邊桿用纓頭雉尾高一
丈五尺號帶一條長八尺五寸(以上俱小尺)
前營將官認旗紅心藍邊黃帶珠纓雉尾書前軍司命
中部千總旗黃心紅邊黃帶
中左司把總旗藍心黃邊紅帶
百總旗藍心黃邊紅帶
旗總旗紅
隊總盔旗紅
以後照此
中右司把總旗白心黃邊紅帶
百總旗白心黃邊紅帶
旗總旗紅
隊總盔旗紅
左部千總旗藍心紅邊黃帶
左左司把總旗藍心藍邊紅帶
百總旗藍心藍邊紅帶
旗總旗紅
隊總盔旗紅
左右司把總旗白心藍邊紅帶
百總旗白心藍邊紅帶
旗總旗紅
隊總盔旗紅
右部千總旗白心紅邊黃帶
右左司把總旗藍心白邊紅帶
百總旗藍心白邊紅帶
旗總旗紅
隊總盔旗紅
右右司把總旗白心白邊紅帶
百總旗白心白邊紅帶
旗總旗紅
隊總盔旗紅
後營將官認旗黑心白邊黃帶珠纓雉尾書後軍司命
中部千總旗黃心黑邊黃帶
中左司把總旗藍心黃邊黑帶
百總旗藍心黃邊黑帶
旗總旗黑
隊總盔旗黑
中右司把總旗白心黃邊黑帶
百總旗白心黃邊黑帶
旗總旗黑
隊總盔旗黑
左部千總旗藍心黑邊黃帶
左左司把總旗藍心藍邊黑帶
百總旗藍心藍邊黑帶
旗總旗黑
隊總盔旗黑
左右司把總旗白心藍邊黑帶
百總旗白心藍邊黑帶
旗總旗黑
隊總盔旗黑
右部千總旗白心黑邊黃帶
右左司把總旗藍心白邊黑帶
百總旗藍心白邊黑帶
旗總旗黑
隊總盔旗黑
左營將官認旗藍心黑邊黃帶珠纓雉尾書左軍司命
中部千總旗黃心藍邊黃帶
中左司把總旗藍心黃邊藍帶
百總旗藍心黃邊藍帶
旗總旗藍
隊總盔旗藍
中右司把總旗白心黃邊藍帶
百總旗白心黃邊藍帶
旗總旗藍
隊總盔旗藍
左部千總旗藍心藍邊黃帶
左左司把總旗藍心藍邊藍帶
百總旗藍心藍邊藍帶
旗總旗藍
隊總盔旗藍
左右司把總旗白心藍邊藍帶
百總旗白心藍邊藍帶
旗總旗藍
隊總盔旗藍
右部千總旗白心藍邊黃帶
右左司把總旗藍心白邊藍帶
百總旗藍心白邊藍帶
旗總旗藍
隊總盔旗藍
右右司把總旗白心白邊藍帶
百總旗白心白邊藍帶
旗總旗藍
隊總盔旗藍
右營將官認旗白心黃邊黃帶珠纓雉尾書右軍司命
中部千總旗黃心白邊黃帶
中左司把總旗藍心黃邊白帶
百總旗藍心黃邊白帶
旗總旗白
隊總盔旗白
中右司把總旗白心黃邊白帶
百總旗白心黃邊白帶
旗總旗白
隊總盔旗白
左部千總旗藍心白邊黃帶
左左司把總旗藍心藍邊白帶
百總旗藍心藍邊白帶
旗總旗白
隊總盔旗白
左右司把總旗白心藍邊白帶
百總旗白心藍邊白帶
旗總旗白
隊總盔旗白
右部千總旗白心白邊黃帶
右左司把總旗藍心白邊白帶
百總旗藍心白邊白帶
旗總旗白
隊總盔旗白
右右司把總旗白心白邊白帶
百總旗白心白邊白帶
旗總旗白
隊總盔旗白
中營將官認旗黃心紅邊黃帶珠纓雉尾書中軍司命
中部千總旗黃心黃邊黃帶
中左司把總旗藍心黃邊黃帶
百總旗藍心黃邊黃帶
旗總旗黃
隊總盔旗黃
中右司把總旗白心黃邊黃帶
百總旗白心黃邊黃帶
旗總旗黃
隊總盔旗黃
左部千總旗藍心黃邊黃帶
左左司把總旗藍心藍邊黃帶
百總旗藍心藍邊黃帶
旗總旗黃
隊總盔旗黃
左右司把總旗白心藍邊黃帶
百總旗白心藍邊黃帶
旗總旗黃
隊總盔旗黃
右部千總旗白心白邊黃帶
右左司把總旗藍心白邊黃帶
百總旗藍心白邊黃帶
旗總旗黃
隊總盔旗黃
右右司把總旗白心白邊黃帶
百總旗白心白邊黃帶
旗總旗黃
隊總盔旗黃
第六騎什器
旗總每名明盔一頂甲一副臂手一副背旗一面旗
桿一根合力弓一張弓弦二條大箭三十枝鋒利
腰刀一把雙插一副鞓帶一條椰瓢一箇
隊總每名明盔一頂甲一副臂手一副背旗一面旗
桿一根合力弓一張弓弦二條大箭三十枝鋒利
腰刀一把雙插一副鞓帶一條椰瓢一箇
鳥銃手每名明盔一頂甲一副鞓帶一條長刀一把
鳥銃一門㮶杖一根錫鱉一箇藥管三十箇鉛子
袋一箇銃套一箇偹征火藥每三錢爲一出偹三
百出另偹空藥六兩通共六斤鉛子三百箇火䋲
五根每局鉛子模一副椰瓢一箇銃以可容三錢
鉛子爲合式藥比鉛子分兩每一錢加二分餘皆
倣此
快鎗手每名明盔一頂甲一副鞓帶一條快鎗一桿
㮶杖一根錐一把剪一把藥袋一箇藥管三十箇
藥線筒一箇藥線五百根硫黃醮兩頭鉛子袋一
箇偹征鉛子三百箇火藥每出五錢偹三百出共
偹藥九斤六兩銃口不同子藥照鳥銃例加减火
䋲三根鋒利腰刀一把每局鉛子模一副火䥥石一
副椰瓢一箇
鎲手每名明盔一頂甲一副鞓帶一條椰瓢一箇鎲
一把火箭自負三十枝偹帶三十枝箭簍一箇油
罩一箇火䋲三根
刀棍手每名明盔一頂甲一副鞓帶一條椰瓢一箇
刀棍一根合力弓一張弦二條大箭三十枝雙插
一副
棒手每名眀盔一頂甲一副鞓帶一條椰瓢一箇大
棒一根合力弓一張弦二條大箭三十枝雙插一
副
弓刀手每名眀盔一頂甲一副鞓帶一條椰瓢一箇
腰刀一把合力弓一張弦二條大箭三十枝雙插
一副
弓鎗手每名眀盔一頂甲一副鞓帶一條椰瓢一箇
鈎鎗一桿合力弓一張弦二條大箭三十枝雙插
一副
火兵每名鐵尖扁擔一根臨時即充棍擊之用鐵尖
可刺俱習棍法鍋一口椰瓢一箇
馬每匹鞍仗一副轡頭一副肚帶二條滚肚一條木
絆一副絆馬䋲二條馬樁一件草䥷每隊一口
虎蹲礟每位鐵錘一把剪一把錐一把藥線盒一箇
藥升一箇木送二根木榔頭一箇火藥每出八兩
共偹藥三十出火䋲三根火線四十五根木馬子
三十箇合口石子三十箇鉛子如重一兩者用三
十箇重三錢以下者用一百箇分大小輕重定數
合口大鉛子十箇每箇重五錢皮簍二箇每二位
䭾架一副隨二位藥子什物䭾架一副
騾每頭鞍仗一副轡頭一副肚帶二條滚肚一條韁
䋲二條鐵橛一箇木樁一箇䭾架一副
第七騎神器凢騎兵營有虎蹲礟各有䭾騾平時仍屬
一官名為管神器把總專爲管束操練點察偹辦什
物喂飼騾頭出征分與各部每旗一位專責隊總管
放下營時十部不用俱貼出外圍每二旗一位與外
圍原砲每二旗合三位
第八拒馬柞每一旗十二架每六架一包每二包一䭾
每營左右中三部俱同下營時中部拒馬俱貼外圍
每一旗合三包共十八架中層在子營不用門角間
俱下單層便於出入
步兵
第一選步軍預日偹牌號卓次并刷腰牌冊俱與騎兵
束伍同是日選時先擬千把百旗隊等總亦同騎兵
例先以一隊總自行檢兵十一名一字向上立定主
者與之辨驗堪否以有力伶俐者二名爲一伍長二
伍長各爲鳥銃手兼雙手長刀一把第一名在左第
二名在右又二名爲長柄快鎗手鎗柄即代短棍爲
第三名第四名以便捷骨柔者二名爲藤牌手爲第
五名第六名又以力大貌黑而粗猛者爲狼筅手二
藝俱有短無長爲第七名第八名以年少有精神殺
氣者二名爲鎲鈀手仍兼火箭以其鈀上可架火箭
便於放也爲第九名第十名以庸碌者一名爲火兵
横看一伍者即在左之伍也所管者三五七九四名
二伍者即在右之伍也所管者四六八十四名火兵
總於隊長管束列陣照此凢出戰於銃鎗火箭放過
之後牌爲一層筅爲二層鈀爲三層長刀爲四層鎗
棍爲五層
第二步旗鼓與騎兵同車兵亦與騎兵同無馬者聽
第三步雜流俱與騎兵營同但無醫獸
第四步隊牌俱同騎兵冊只三層用藤牌四層狼筅五
層鎲鈀之異耳
第五步旗號同騎兵例
第六步什器
旗總每名背旗一面旗鎗桿一根明盔一頂甲一副
合力弓一張弦二條大箭三十枝雙插一副鋒利
腰刀一把椰瓢一箇
隊總每名色旗一面長旗桿一根有刃明盔一頂甲
一副合力弓一張弦二條大箭三十枝雙插一副
鋒利腰刀一把椰瓢一箇
鳥銃手每名長刀一把鳥銃一門㮶杖一根鍚鱉一
箇銃套一箇鉛子袋一箇藥管三十箇偹征火藥
每出三錢偹三百出另偹藥六兩共六斤鉛子三
百箇火䋲五根每局鉛子模一副椰瓢一箇子藥
合口配搭照騎銃例
快鎗手每名快鎗一桿㮶杖一根錐剪各一件藥袋
一箇藥線筒一箇藥管三十箇鉛子袋一箇偹征
火藥每出五錢偹三百出共藥九斤六兩鉛子三
百箇藥線五百根火䋲三根鋒利腰刀一把火燫
火石一副鉛子模一副椰瓢一箇子藥合口配搭
照騎銃例
牌手每名藤牌一面鋒利長腰刀一把椰瓢一箇好
水光拳石六塊
筅手每名狼筅一把椰瓢一箇
鎲手每名鎲鈀一把火箭三十枝椰瓢一箇
火兵每名銅鍋一口鐵尖扁擔一根照式椰瓢一箇
車兵
第一選車兵預日偹牌號卓次并刷腰牌冊俱與騎兵
束伍同是日選時先擬千把百總車正隊長亦同騎
兵例但騎兵人數無拘多寡有大營小營可以從權
此以車爲定額每營一百二十八乘方足外圍庶馬
步入營不疎不密中軍望竿車一乘將臺車一乘鼓
車二乘座車一乘大將軍車四乘子藥什物車四乘
火箭車四乘共一十六乘除望竿車在營操壯觀出
征不用餘俱從征其編𣲖行伍若足一車之用須用
四大隊每隊十二名共四十八名今因額定每營軍
不過三千除雜流外正得二千七百之數車人兩爲
所局勢莫由我姑以二十四名爲一車分竒正二隊
先令該管百總將車正隊長二人選到俱令坐下盖
不坐不得齊肅也凢選車正必須伶俐知事有主張
者隊長必有膽者於内先喚第一車正就將衆軍中
取二十名前來内選有力而稍伶俐者一人爲舵工
又以有力伶俐者六名爲第一第二第三第四第五
第六俱充佛狼機手以一三五三名在左管狼機一
架以二四六三名在右管狼機一架又以力弱伶俐
者二名爲第七第八管火箭與舵工車正共十名此
正兵隊也機手仍給有刃大棒各一桿火箭手給鈀
一柄便於放火箭也又於二十名之内仍選竒兵一
隊將先選到隊長給長桿鎗一根上用該色隊旗聽
隊長自揀兵九名内以年紀伶俐有力者四人爲鳥
銃手各給長倭刀一把爲第一名第二名第三名第
四名在車内放鳥銃出車先放鳥銃賊近用長刀又
選身中年少骨軟者二人爲藤牌手爲第五名第六
名在車内放火箭出車打石塊賊近用藤牌又以有
殺氣者二人充鎲鈀手爲第七名第八名在車放火
箭出車亦放火箭賊近用鎲鈀火兵爲第九名專管
各隊炊飯共十名此竒兵隊也又有新製輕車利於
遠出經過險隘有時用之每營二百一十六輛每面
五十四輛每乘車正一名即隊長也舵工一名即火
兵也第一二三四五六名俱銃手第七八名俱鈀箭
手第九十名俱狼機手爲一隊凢選車正必須伶俐
知事有主張者於内先喚第一車正就將衆軍中選
有力伶俐者六名爲火器手火器不拘鳥銃快鎗第
九十二名為狼機手肯為人下者一名爲火兵車輕
不用舵工一車完即給方色如式認旗一面車兵擺
列圖一張令車正領在空所照圖擺成二隊車正隊
長各領一隊如行伍圖式坐定一把總者俱完放出
其各車正將圖用木牌粘懸車上偹查以憑管束一
將官下完足示日於教場領車給器聽演習𣲖宗城
司哨明白
第二車旗鼓每營旗牌二班各三名號銃手三名門旗
二名金鼓旗二名五方旗五名五方號帶五名角旗
四名認旗二名廵視旗八名吹鼓手十六名火藥匠
二名木匠五名鐵匠五名醫生一名家丁一名醫獸
一名家丁一名
第三車雜流每一營將官下書記三名家丁無定數照
騎兵例軍伴一十八名軍牢二十四名伴當八名養
馬三名薪水二名厨役二名
中軍官下識字二名軍牢八名軍伴四名
每千總下識字二名軍牢八名軍伴四名
每一把總下識字一名軍牢四名軍伴四名
每一百總旗丁一名
輕車照大戰車一同但每輛只兵一隊以大戰車一隊
各分半用二輕車即是一大戰車也
第五車旗號
車兵不用盔甲
車正用盔甲方旗長二尺
百總旗長三尺
把總旗長四尺
千總旗上角闊三尺長五尺帶長五尺
營將旗上角闊四尺長六尺號帶長七尺
前營將官紅旗藍邊黃帶凡旗上字與騎兵同
左千總藍旗紅邊黃帶
一司把總紅旗藍邊
二司把總藍旗藍邊
三司把總白旗藍邊
四司把總黑旗藍邊
以上纓頭俱用紅色
右千總白旗紅邊黃帶
一司把總紅旗白邊
二司把總藍旗白邊
三司把總白旗白邊
四司把總黑旗白邊
以上頭纓俱用紅色
百總與本司把總旗色同
車正旗色與百總同
後營將官黑旗白邊黃帶
左千總藍旗黑邊黃帶
一司把總紅旗藍邊
二司把總藍旗藍邊
三司把總白旗藍邊
四司把總黑旗藍邊
以上纓頭俱用黑色
右千總白旗黑邊黃帶
一司把總紅旗白邊
二司把總藍旗白邊
三司把總白旗白邊
四司把總黑旗白邊
以上纓頭俱用黑色
百總與本司把總旗色同
車正旗色與百總同
左營將官藍旗黑邊黃帶
左千總藍旗藍邊黃帶
一司把總紅旗藍邊
二司把總藍旗藍邊
三司把總白旗藍邊
四司把總黑旗藍邊
以上纓頭俱用藍色
右千總白旗藍邊黃帶
一司把總紅旗白邊
二司把總藍旗白邊
三司把總白旗白邊
四司把總黑旗白邊
以上纓頭俱用藍色
百總與本司把總旗色同
車正旗色與百總同
右營將官白旗黃邊黃帶
左千總藍旗白邊黃帶
一司把總紅旗藍邊
二司把總藍旗藍邊
三司把總白旗藍邊
四司把總黑旗藍邊
以上頭纓俱用白色
右千總白旗白邊黃帶
一司把總黃旗白邊
二司把總藍旗白邊
三司把總白旗白邊
四司把總黑旗白邊
以上纓頭俱用白色
百總與本司把總旗色同
車正旗色與百總同
中營將官黃旗紅邊黃帶
左千總藍旗黃邊黃帶
一司把總紅旗藍邊
二司把總藍旗藍邊
三司把總白旗藍邊
四司把總黑旗藍邊
以上纓頭俱用黃色
右千總白旗黃邊黃帶
一司把總紅旗白邊
二司把總藍旗白邊
三司把總白旗白邊
四司把總黑旗白邊
以上纓頭俱用黃色
百總與本司把總旗色同
車正旗色與百總同
第六車什器
車正每名旗一面鎗桿一根明盔一項甲一副鞓帶
一條鋒利腰刀一把椰瓢一箇
狼機手每名共管佛狼機一架每架子銃九門鐵閂
三根鐵錘剪錐匙凹心送子各一件大鉛子一百
箇火藥三十斤火䋲五根椰瓢一箇
鳥銃手每名鳥銃一門㮶杖一根錫鱉一箇藥管三
十箇鉛子袋一箇銃套一箇備征火藥每出三錢
備三百出另備藥六兩共六斤鉛子三百箇火䋲
五根每局鉛子模一副椰瓢一箇子藥合口配搭
照騎兵銃例
火箭手每名火箭六十枝負三十枝備三十枝火䋲
三根簍一箇油罩一箇椰瓢一箇
大棍手每名大棍一根棍頭用刃有式椰瓢一箇
舵工火兵每名銅鍋一口水桶一隻椰瓢一箇
戰車每輛佛狼機二架子銃一十八門鐵閂四根鐵
錘剪錐匙送各二件火藥六十斤鉛子二百箇火
䋲十根鳥銃四門㮶杖四根錫鱉四箇藥管一百
二十箇鉛子袋四箇銃套四箇細火藥二十四斤
鉛子一千二百箇火䋲二十根火箭一百二十枝
火䋲六根火箭簍二箇油罩二箇大棒六根銅鍋
一口水桶一隻圍幔一條大油單一張
第七車神器每大將軍一位子銃三門每子銃一門備
征子藥十出共三十出每出火藥四斤共一百二十
斤鉛子三百六十五箇共一萬九百五十箇木馬三
十箇石子三十箇
第八計車乘凡用車數目已在前欵選車兵内但創車
之初營制不一本府初到創議用車之時先用正廂
車隨又加以偏廂四方行俱如墻又兼以布牌以防
斷續不聯之患每隂陽二乘為一隅隨可為門隨可
為壁緣重贅難運望亦參差今改為行陣擡營向往
只用前後二門門車用活扇每門八乘廂窄者十乘
十二乘不等餘俱左右偏廂為隅在兩傍行如運城
然無丈尺之隙矣
第九車分數計二十四人為一車每一車為一宗用車
正一名每四宗用百總一員是為一局每四局用把
總一員是為一司每四司用千總一員是為一部每
二部用將官一員是為一營多多放此
第十車責成每車正通管一車凡正隊竒隊舵工等兵
俱聽管束其正兵隊内機手舵工火箭等尤為專管
又竒兵隊長只管本隊出戰兵車兵不相干預車正
與舵工不出車而專在内管車恐有傾覆佛狼機手
六名專備狼機鎲鈀籐牌手專放火箭鳥銃專打銃
火兵專備炊煮防火之用
第十一車戰隊凡出車迎敵除正竒隊先在車内各照
責成條下供役外其竒兵隊仍將鳥銃四名藤牌二
名狼筅二名鎲鈀二名聽令擺鴛鴦陣備戰詳於營
陣條欵内
第十二車行營將正竒二隊分為二班每班一隊輪流
拽車單日竒兵隊雙日正兵隊每五里一換遇有泥
水及上坡全隊合力不許論班
第十三蘇騾力每車雖有騾二頭緣車重騾少運拽不
前必得四頭乃可長行近因設有騾頭車兵遂盡倚
於騾以致騾力為竭行不聯束今已將騾革訖如仍
用騾不過長途一時借力須是車兵分班輪推與騾
同力不然既有騾拽又用車兵何為哉
第十四眀戰法論戰車本不當用騾近加騾者為長途
蘇軍之力耳至於臨賊十里之内雖日操軍士尚且
倉皇失措差了號令無知牲畜安能周旋中我規矩
况拗性之騾乎臨賊必去騾只可用䭾軍士行李軍
士二班合力挽運庶前後各車頭尾相聯稀不致斷
密不致擠方合號令乃保萬全
第十五嚴廵車造完車乘𣲖到營内取各千把百總車
正各管御不致損壊收管繳報一面將車上各兵勇
每日每車輪撥一名守車每日輪把總一員車正每
一總一名廵邏過夜至次日平眀交代與換班之人
赴主將處回話稱云廵車無事如有車什物釘鐵之
類損失一件俱該日把總之事除綑打外仍責廵風
總正車兵賠償交代之時接班官兵務要將車細看
如有前項損失即扭前班之人赴該營查究如容隠
不舉及已代替而方覺舉者只坐見班之罪仍將此
項每一總刊寫輪班水牌二面撥兵填牌發與遵守
牌到而赴代遲悞者軍法重治此條與軍器通寫在
牌上
輜兵
第一選輜兵預日備牌號卓次并刷腰牌册俱與騎兵
同是日選時先擬千把百總車正隊長俱同騎兵例
計輜重車八千乘每乘騾十頭鼓車二乘元戎車一
乘各騾四頭先選正兵一隊將車正一名省令側立
聽該車正將先已領過騾頭軍兵扯出相認識八名
一面先編車正為首騾兵八名挨次為第一第二第
三第四第五第六第七第八平列以舵工一名為第
九内以第一二三四五六名放佛狼機二架以第七
八名專管騾頭以舵工與車正管車又選竒兵一隊
先選隊長一名責令於各部軍中揀出九名八名給
火銃以第一第二第三第四各仍兼長刀以第五第
六各兼鎲鈀兼火箭以第七第八名各給藤牌以老
實可役一名充火兵一車完即給方色如式認旗一
面車兵擺列圖一張令車正領在空所照圖擺成二
隊車正隊長各領一隊如行伍圖式坐定一把總者
俱完放出各車正將圖用木牌粘懸車上備查以憑
管束一將官下完足示日於教場𣲖宗城司哨明白
領車給器聽演習
此車不用正廂不用門車俱是左右偏廂開營兩路
而行遇賊合為方營待戰並不移動
第二輜旗鼓同車營例
第三輜雜流同車營例
第四輜兵牌同車營例
第五輜旗號同車兵但每千只有二把左部一司即前
司二司即左司右部一司即右司二司即後司
第六輜什器
車正旗一面有鎗頭旗桿一根明盔一頂甲一副鞓
帶一條椰瓢一箇
每車狼機二架每一架管放兵三名每架子銃九門
鐵閂二根鐵錘錐剪匙凹心送子各一件偹征火
藥每出三兩備三百出共二十斤大鉛子一百箇
火䋲五根椰瓢一箇
鳥銃手每名鳥銃一門㮶杖一根鍚鱉一箇藥管三
十箇鉛子袋一箇銃套一箇偹征火藥每出三錢
偹三百出另偹藥六兩共六斤鉛子三百箇火䋲
五根每局鉛子模一副椰瓢一箇子藥合口搭配
同騎銃例
大棒手每名大棒一根棒頭用刃有式椰瓢一箇
火兵每名鐵尖扁擔一條銅鍋二口水桶二隻椰瓢
一箇
每車圍幔一條拔軸䋲二條稍坡䋲一條出索䋲六
條撒䋲二條迎撒䋲二條大鐵鐶二箇小鐵鐶二
箇鐵索二條皮肚帶一條皮後鞦一條麻擁子十
條麻搭子共二十條木鞍一座屉子一箇草䥷一
口柳筐一口水桶二隻載水大簍一箇
每車應載&KR0008;炒二石五斗米三石七斗五升豆六石
二斗五升
第七計輜乘已在前欵選車兵條下今新立三營在三
屯爲中營在密雲爲前營在遵化爲後營即民間大
車每車上加板平分爲左右廂
第八輜分數計共二十人爲一車每一車爲一宗用車
正一名五宗爲一局用百總一員四局爲一司用把
總一員二把總爲一部用千總一員二部用將官一
員是爲一營
第九輜責成每車正通管一車凢正隊竒隊舵工等兵
俱聽管束其正兵隊内騾兵狼機手舵工尤爲專管
又竒兵隊長只管夲隊出戰兵車兵不相干預車正
與舵工不出車專在内管車恐有傾覆騾兵管騾恐
有跳躍騾兵内以六名專放佛狼機竒兵一隊鳥銃
快鎗手六名一二三四名專執鳥銃長刀五六名鳥
銃兼藤牌腰刀七八名鎲鈀兼火箭在車内藤牌收
在車上俱放鳥銃鈀銃手專放火箭出車下作戰以
四名遠放鳥銃賊近用長刀第五第六將鳥銃收在
車上執藤牌刀各仍懷水光石三塊賊近用石逼身
戰用牌第七第八遠放火箭賊近用鎲鈀俱結鴛鴦
陣勢
第十輜戰隊同車營例
第十一輜行營凢征行軍兵各執各藝遇有坑坎水泥
通爲合力推車以助騾力速拔出險
第十二號令車與車營同隄防火燭尤爲要務
第十三輜餱糧每營計該&KR0008;炒二百石米三百石黑豆
五百石平日於駐劄處所建立倉厫一所將煤炒米
豆查照新定事例於該衙門倉厫領出俱用布袋裝
盛盖恐一時有事裝運不及也每於夏天晒揚一次
過三年聽給軍支用即將各軍應得行糧就於該倉
總領委官裝偹或收折色糴買以抵輜糧尤爲潔淨
合車步騎營
第一車騎倂營每步兵一枝馬兵一枝合爲一營其法
以選定過騎兵營車兵營各預操行伍慣熟聽合將
車兩行列定廂俱向外前後門車俱合除前門車八
乘後門車八乘左右幇車各二乘不𣲖騎兵外左右
廂車每兩車一聮𣲖騎兵一旗計騎兵凢三局爲一
司者照此若四局爲一司者門車俱一體𣲖就將騎
兵旗總與兩車車正三人互相認識任是縱横輪轉
開合進止三人者不許相離車廂只是向外車正認
定旗總但若相失必催相傍旗總專看二車正之車
但若相失務要凑近迴轉凑合間只以騎就車不以
車就騎如致相離俱責旗總任是如何行營内外轉
折騎兵只在二車廂裏第一旗總不過第一車之頭
第三隊火兵不出第二車之尾緊緊相隨車向何轉
騎兵向何轉如此記定就是一營十營一萬十萬再
不錯亂前亦不聳後亦不斷亦無車前馬後馬前車
後之悞矣
第二車騎責成凢戰車遇遠行或加騾或加人另載車
營欵内輜重營每車八頭遇䧟亦難各運配到馬兵
一旗遇過泥濘水阻盡數下馬合力運車過之此隨
險從便行事不在號令之内設又十分險䧟人力不
足即將各軍馬匹就用所帶韁䋲接起拴於車桄併
力拽過若車車到險方才收拾必悞行路但凢前途
險阻一車收拾即便轉來各車一齊收拾及至過險
則如在平地庶不躭悮時光
車步騎保結式
第一取保結自上而下保無不堪
某參遊某人今當某處保結得夲哨下千總並非怯
懦不堪如虚甘罪結狀是實
某千總某人今當某處保結得夲部下把總並非怯
懦不堪如虚甘罪結狀是實
某司把總某人今當某處保結得夲司下百總並非
怯懦不堪如虚甘罪結狀是實
某百總某人今當某處保結得夲局下旗總並非怯
懦不堪及冐名頂替如虛及有迯走甘罪結狀是實
某旗總某人今當某處保結得夲宗下隊總並非怯
懦老弱及冐名頂替如虚及有迯走甘罪結狀是實
某隊總某人今當某處保結得夲隊下各兵並無老
弱怯懦不堪及冐名頂替如虛及有迯走甘罪結狀
是實
第二取保結自下而上保夲管不致失䧟
千總某某等今當某處實保領過夲管將官某前去
上陣並不致臨陣疎失如有疎失各甘死償命
把總某某等今當某處實保領過夲管千總前去上
陣並不致臨陣疎失如有疎失各甘死償命
旗總某某等今當某處實保領過夲管百總前去上
陣並不致臨陣疎失如有疎失各甘死償命
隊總某某等今當某處實保領過夲管旗總前去上
陣並不致臨陣疎失如有疎失各甘死償命
中軍旗鼓
一列清道夫建大將旗鼓非爲美觀視自近世之將不
用旗鼓以戰故遂廢而不知講迺只用爲擺列之虚
具以充瞻視壯威儀而已此大謬也盖無事日軍行
則爲大將中軍而大將居其下正行之間有警即爲
分札營壁之用立表之需所謂行則成陣止則成營
人見其紛紛紜紜交雜於途而不知九軍八陣五行
六花悉寓其中一聞號頭變化立成安營定壘人見
其各有趨附而不知全憑旗鼓以舉錯及其復收悉
依號令又照圖爲行營矣自非知彀者鮮能得此中
之妙莫不視爲贅疣耳圖列於左
練兵實紀卷一
