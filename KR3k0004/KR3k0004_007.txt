北堂書鈔卷七
唐虞世南撰
明陳禹謨補註
帝王部
行義十八行禮十九
幼知二十神智二十一
誠信二十二齊聖二十三
克明二十四知人二十五
行義十八
君能制命爲義利物足以和義仁義爲巢以義
制事脩德立義可謂義主
行禮十九
務行禮親有禮嘉會合禮老少有禮率禮無
違克岐克嶷
幼知二十
生而神靈(史記)生而能言(黃帝)生而言名(帝嚳自言名)產而能
書(隨巢子)弱而能言(黃帝)幼總百神(黃帝)幼而聰達(東觀孝章)
(帝)幼克大事(漢孝和帝)茂質紀淑(東觀)岐嶷之姿問南頓何
在(語林)答長安近日(語林)八歲能屬文(魏文帝)是書詐也(漢書)名
理不減(晉孝武帝)
神智二十一
智以藏往其智如神(唐堯)智周萬物智落天地(莊子)知
微知章知人則哲知道大道(大戴)能哲而惠獨見
先識(姚信)策慮深遠(諸葛亮)聰以知遠(史記五帝本紀)欲宿心動(前漢)
(高帝紀上東擊韓信餘寇於東垣還過趙趙相貫高等恥上不禮其王隂謀欲弑上上欲宿心動問縣名何曰)
(柏人上曰柏人者迫於人也去弗宿補)坐知千里(光武)
誠信二十二
所助者信其言可信(史記)克寬克仁彰信兆民成王
之孚下土之式信及豚魚惇信明義履信居仁
(漢世祖)日月之信(陳思王表)疾行不輟(吕氏春秋)夢以許之(賈誼新書)
齊聖二十三
睿作聖明莫若聖(王弼)聖而預知(列仙傳)聖德玄達(桓子)聖
德炳著(東觀孝安帝)聖敬日躋聖人感人心而天下和平
聖人動順刑罰清而民服聖人無常心以百姓爲
心(老子)聖人無心與衆同欲(左傳)神代潛通(左氏)神叡通知(大戴)
知幽明秉二地(莊子)知幾其神乎見幾而作樂天
知命性與天道窮神知化神而服之能研諸侯
之慮能通天下之志成天下之物得天下之意(琴操)萬
物之理與時偕行隨時之義極深而研幾窮
萬物之始終(家語)不疾而速不行而至變而通之以盡
利不聞亦式不諫亦入
克明二十四
元首明哉欽明文思重明麗正清明在躬惟
明克允德明惟明明四目達四聰明德遠矣察
其明德(並左傳)予懷明德明德劭令其德克明明
以察微(史記)仁明謙恕温慈惠和(並東觀紀孝章)德協於下惟明
后亶聰明作元后聰明神武(潘岳西征賦漢高)聰明敏達
(東觀孝安帝)明明天子令聞不已明明在下赫赫在上
明於天道與日月竝明用日月之時(後漢)繼天而象
日(帝王世紀)宜照天下明鏡於三光(曹植)照臨下土民之
情僞盡知之矣(左傳)微顯闡幽蠲其大德(傳)難任人
類族辨物簡練臣下(光武)斷簡功能(魏書)幽枉必達(范史論曰)
(明帝善刑理日晏坐朝云云)以聰察下(漢紀順帝)文武鑒斷(晉陽秋明帝)斬告
蕭何者(楚漢春秋)促理蔣濟出(魏志民有誣告濟爲謀叛主帥者太祖聞之曰蔣濟寧有)
(此事有此事吾爲不知人也此必愚民樂亂妄引之耳促理出之補)
知人二十五
知人則哲明作則擇子莫若父擇臣莫若君(左傳)殷湯
聘伊尹文王拔吕尚(後漢)舉八元(左傳)用三傑(漢書)舉韓信
於行陳取陳平於亡命卜式拔於芻牧日磾出於降
虜(漢書)拔于禁於行陣荀公達人之師表魏舒堂堂
人之領袖安劉氏者必勃(史記)汝狀有反相(漢書高祖立濞於沛)
(爲吳王王三郡五十三城已拜受印高祖召濞相之曰若狀有反相獨悔業已拜因拊其背曰漢後五十年東)
(南有亂豈若耶然天下同姓一家愼無反補)
北堂書鈔卷七
