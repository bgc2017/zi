北堂書鈔卷九
唐虞世南撰
明陳禹謨補註
帝王部
弘量三十二納諫三十三
赦宥三十四責躬三十五
誡懼三十六
弘量三十二
闊達大節(陸績太玄經序)恢廓大度(東觀漢記)寬大長者(史記高祖)意豁
如也(漢書高紀)開心見誠(東觀漢記)引裕有餘(袁崧後漢書)君人之量
(魏氏春秋)瑾瑜匿瑕國君含垢(左傳)含垢藏疾容受直言(魏書)
荆伯不從犧牛以事(越絶書曰湯行仁義天下皆一心歸之當是時荆伯未從也湯於是)
(乃飾犧牛以事荆伯乃媿然曰失事聖人禮乃委其誠心補)吳王不朝就賜几杖(漢書)
張武受賂金錢賜之(史記文帝)尉佗稱帝報之以德(史記文帝)匈
奴背約不發兵深入(史記文帝)隗囂上書報以殊禮(東觀漢記)忍
容言者含咽臣子之短(風俗通云)燒吏民謗言(東觀漢記)焚訐下
人書(魏志)反支受奏(范曄後漢明帝)
納諫三十三
從諫則聖從諫弗咈從諫若流(荀悅漢書)從諫如轉圜
(漢書高祖)聞諫若甘味(唐子云聖人聞諫若甘味愚者聞諫若荼食)聽規自防
好謀能聽(漢書高紀)堯有衢室之問下聽于民(管子曰黃帝立明臺之議)
(者上觀于賢也堯有衢室之問者下聽于人也舜有告善之旌而主不蔽也禹立諫鼓于朝而備訊唉湯有總)
(街之庭以觀人誹也武王有靈臺之復而賢者進也補)訪問善人以虛受人
予違汝弼饑渴直言敢諫之鼓總街之庭誹
謗之木(舜立)語寡人以獄訟者揮鞀(鬻子曰禹之治天下也以五聲聽門懸鐘)
(鼔鐸磬而置鞀以待四海之士爲銘于簨簴曰語寡人以獄訟者揮鞀鬻子注云獄訟之事務于疾速故揮鞀)
(以陳之補)教寡人以事者振鐸(鬻子註云鐸金鈴木舌也所以事務有可行爲所欲言者)
(以振鐸也補)教寡人以義者擊鐘(鬻子註云鐘金聲也以合於義故教義者擊鐘也補)
語寡人以憂者擊磬(鬻子註云憂者聲悲磬聲消燥而近於悲故憂而擊磬也補)教
寡人以道者擊鼔(鬻子註云鼓以動物故動合于道也補)禹拜昌言文
帝止輦令趣銷印(漢書張良傳)揖酈生之說納子房之策
(班彪王命論云)急壞復道(漢書叔孫通傳云惠帝爲東朝長樂宫及閒往數蹕煩民作復道方築武)
(庫南通奏事因請閒曰陛下何自築復道高帝寢衣冠月出游高廟子孫奈何乘宗廟道上行哉惠帝懼曰急)
(壞之補)徹書屏風(范曄後漢書)覆觴不飲(晉中興書)
赦宥三十四
赦過宥罪議獄緩死舊染汙俗咸與維新十世
宥之以勸能者(左傳)叛而執之服而舍之不以一𤯝掩
大德(竝左傳)省囹圄去桎梏
責躬三十五
禹湯罪已其興也勃焉山崩川竭為之出次(左傳)臺榭
不塗馳道不除(穀梁傳)日有食之天子不舉(左傳)罪當朕躬
弗敢自赦萬方有罪在予一人予一人有罪無以爾
萬方朕躬有罪無以萬方萬方有罪罪在朕躬萬
姓仇予予將疇依百姓有過在予一人禹見罪人
問而泣之(說苑)湯旱而禱(孫卿子)成王思慕(琴操)剪爪(湯旱)截髮
(曹瞞傳云操嘗出軍行經麥中令士卒無敗麥犯者死操馬騰入麥中操曰制法而自犯之何以帥下請自刑)
(因援劍割髮以置地補)捨宫寢(列子云黃帝)避正殿(鍾離意疏曰陛下憂旱降避正殿而)
(比日密雲遂無大潤補)山崩川竭君子不舉(左傳)大荒則不舉大札
則不舉天地有灾則不舉邦有大故則不舉(竝周禮)
年不順成食無樂大祲食不兼味(穀梁)凡日月食四鎮
五嶽崩大傀異烖諸侯薨令去樂(周禮注曰四鎮山之重大者謂揚州之會稽)
(青州之沂山幽州之醫無閭冀州之霍山五嶽岱在兖州衡在荆州嵩在豫州華在雍州恒在并州傀猶怪也)
(大怪異烖謂天下竒變若星辰奔霣及震裂爲害者去樂藏之也補)大札大凶大烖大臣
死凡國之大憂令弛縣(周禮疏曰大札疫癘則左氏傳夭昏札瘥是也大凶則曲禮云)
(歲凶年穀不登是也大烖水火則宋大水及天火曰災之類是也大臣死則大夫已上是也凡國之大憂者謂)
(若禮記檀弓云國亡大縣邑及戰敗之類是也令弛縣謂大司樂令樂官弛常縣之樂也補)山崩川
竭爲之徹樂(左傳)大札素服大荒素服大灾素服(竝周)
(禮)年不順成則素服素車湯之救旱素車白馬(尸子云湯)
(之救旱也素車白馬布衣身嬰白茅以身爲牲當此時也絃歌鼓舞止)降服乘縵(傳云山崩川竭)
(君爲之乘縵)
誡懼三十六
孔甲有盤盂之誡(蔡邕論云)武王有戒愼之鞀(吕氏春秋)大臣不
可不敬小臣不可不愼除戎器誡不虞(易)君子以恐
懼修省乾乾夕惕(東觀漢記)栗栗危懼若火燄燄若
殞深淵若陟深山凛乎若馭朽索若蹈虎尾
夙夜祇懼不敢荒寧明德愼罰克愼明德恪謹
天命克謹天戒天命靡常畏天之威弗寧帝命
罔有逸言無平不陂無往不復安而不忘危存
而不忘亡制治于未亂保邦于未危天道福善
月盈則食其亡其亡繫于苞桑主不稽古無以承
天(東觀漢記)君不密則失臣機事不密則害成言出乎身
加乎民撫我則后虐我則讐惟聖罔念作狂惟狂
克念作聖吉人爲善惟日不足凶人爲不善亦惟日
不足雖有周親弗若仁人見爾前慮爾後(大戴禮武王鑑)
(銘)無私於物惟賢是與(王弼注易)用其道不棄其人(左傳)不親
小事(穀梁)弗寶遠物弗惟逸豫惟以亂民與其溺於
人寧溺於淵(大戴禮盤銘曰與其溺于人也寧溺于淵溺于淵猶可游也溺于人不可救也補)
玩人喪德玩物喪志天子忘民則滅諸侯忘民則亡
(尸子)厥監不遠在彼夏王殷監不遠在夏后之世咋
舌血(英雄記曹操與劉備言)覆觴不飲(晉中興書)
北堂書鈔卷九
