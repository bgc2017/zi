北堂書鈔卷五
唐虞世南撰
明陳禹謨補註
帝王部
帝德十三
明一者皇察道者帝通德者王(管子補)功德純者稱帝德
令人者稱王德侔天者稱皇三王善因時五帝
任仁義三王任智勇三皇步五帝驟三王馳五霸
騖(孝經鈞命訣補又陸子曰三皇垂策而五帝繫手唐虞按轡禹湯馳轅雖使周公御衡仲尼促節固不已)
(也附)帝者得其英華王者得其根核(禮斗威儀曰帝者得其根核王者得其英)
(華霸者得其附枝補)帝者體太乙(淮南子曰帝者體太乙王者法隂陽霸者則四時君者用六律)
(補)王者得三才仁義所生爲王仁義合者稱王(白虎)
(通曰德合天地者稱帝仁義合者稱王别優劣也補)純而王駮而霸(荀子曰粹而王駮而霸無)
(一焉而亡補)德象天地積善之厚天子至貴與天地通
氣敷大德爲天下德侔天地(春秋繁露曰德侔天地者稱皇帝天祐而)
(子之號稱天子補)德合天地(注見前)德侔往初德通幽冥道
得衆則得國運天地德繼世四王樹德三王先
德先道德惟行道德知順道德以道德為胄
以道德爲城道德爲師友仁義以爲明創道德
之囿弘仁惠之虞冠道德履純仁備道全美
道德盈塞至道以王道猶衢樽皇道煥炳
君積於道布德和令振民育德黎民敏德樹
德務滋明聖鑒德用明顯德表功明德咸有
一德恒以一德惟天佑於一德惟民歸於一德
其德不回履德之基經德秉哲以德爲車
觀武知德苞元履德位在德元聲德達遠貊
其德音其德克明周世脩德莫若太王羣黎百姓
徧爲爾德日新之謂盛德盛德光亨盛德可詠
德之休明任德緩刑明德愼罰矢其文德
文以應民好文不武通達文理通風雨歷日
月與日月齊光若晝夜有恒承天意言天文
聲重天地經天緯地與天轉運先天而順
則天像地天下同利光宅天下承天紀民天
子經略天然之姿天地之姿天子特生行猶
河海材質高妙飛英聲馳英聲令聞不已
絶世之主亞聖之才寵綏四方君子之光敬
之若神明神明之主聰明齊聖聰明睿智穆
穆在上煌煌盛美顯顯令德德音秩秩定禮
樂明舊章左凖繩右規矩握石椎懷神珠身
爲度聲爲律四統者具四本咸具四海咸利
動靜不失其時繼韶夏崇號諡五帝之隆三
代令王得萬國之心光於四方崇冠百代尊
賢容衆備物致用允文允武克長克君一人
元良一哉王心高朗令終民樂其治温慈惠
和聰明仁勇醇美皓然優游博行見善則遷好
察邇言號令温雅四三王而六五帝順天地之
紀堯文煥炳最為高明唯天爲大惟堯則之
若稽古帝堯巍巍乎舜禹之有天下韶盡美矣又
盡善也舜聞善若決江河禹好善言惡旨酒乃
聖乃神乃文乃武不競不絿不剛不柔如金如錫
如珪如璧如珪如璋令聞令望就之如日望之如
雲溥博如天淵泉如淵覆物崇天載物弘地象
天統物象地載物如天之無不幬也如地之無不
載也牢籠天地彈壓山川(淮南子曰體太乙者牢籠天地彈壓山川含吐隂陽)
(申洩四時紀綱八極經緯六合覆露照導普汜而無私翾飛蠕動莫不仰德而生補)履四時以象
天依鬼神以制義含羲孕農光軒熙堯篚厥玄黃
紹我周王百辟卿士媚於天子秩秩斯干幽幽南
山赫赫厥聲濯濯厥靈文王飲千鍾永保鴻名
生荷其榮沒垂其聲垂德後裔抱弓而號削木
爲像象符朝其衣冠
北堂書鈔卷五
