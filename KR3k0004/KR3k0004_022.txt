北堂書鈔卷二十二
唐虞世南撰
明陳禹謨補註
帝王部
太子七十四霸七十五
太子七十四
主器莫若長子爵則以上嗣王太子王子羣后之
太子卿大夫元士之適子凡入學以齒太子天下本
(漢書)太子君之貳太子國之棟(國語)太子國儲嗣君(漢書)社
稷之粢盛從曰撫軍守曰監國(春秋)震驚百里不喪匕
鬯過闕則下過廟則趨(漢書)記過之史徹膳之宰(大戴記曰)
(太子既冠成人免于保傅之嚴則有司過之史虧善之宰史之義不得不書過不書則死之宰之義不得不徹)
(膳不徹則死之補)作禖祝(漢書曰武帝年二十九乃得太子甚喜為立禖使東方朔枚皋作禖祝補)
生甲觀(漢書成帝紀曰孝成皇帝元帝太子也母曰王皇后元帝在太子宫生甲觀畫堂為世嫡皇孫)
(宣帝愛之字曰太孫常置左右丙顔師古注曰甲者甲以乙丙丁之次也元后傳言見於殿此其例也而應氏)
(為在宫之甲地謬矣畫堂但畫飾耳補)太師持銅太宰持升(大戴禮青史記曰古者胎)
(教王后腹之七月而就宴室太史持銅而御戸左太宰持升而御戶右補)升西階見南郊
射四方天地降祥儲君應祉慶由一人萬國作喜
(曹植)鷄初鳴而衣服昧爽而朝(韋昭)問内豎命膳宰膳
必敬視之藥必親嘗之親齊玄而養行不正履不
脫冠帶春夏學干戈秋冬學羽籥教以禮樂
春誦夏弦敏而好學温故而知新妙思六經逍遥
百氏(魏氏)潛思書籍(魏志)遊談莊老(王晉書)立太傅少傅以養
之觀德行而審喻之選端士以衛翼之調護太子
護太子家見正事聞正言(大戴禮曰昔周成王幼在襁褓之中選天下孝)
(悌博聞有道術者以輔翼之使與太子居處出入故太子目見正事耳聞正言補)一人元良
一日之長(魏文帝)行一物而三善皆得恭敬而温文教喻
而德成太子仁孝天下皆聞太子名號繫於百姓
寬惇謹慎文詞博敏(並漢書)聽允之德(薛瑩漢書)兼資敏達
(東觀)先習教訓(魏文)義德允休天資玉裕(陸士衡侍皇太子宣猷堂詩曰)
(茂德川沉天資玉裕補)聽亮雄斷(世紀)愍懷望火(晉書宫中嘗夜失火武帝登樓望之)
(太子時年五歲牽帝裾入闇中帝問其故太子曰暮夜倉卒宜備非常不宜令照見人主也補)顯宗對
日(晉書明帝年數歲元帝指日問長安與日孰遠曰日遠只聞人從長安來不聞人從日邊來居然可知帝)
(異之它日大集賓客問之曰日近帝問之曰舉首見日不見長安補)安車班輪(漢書)輿輪徐
動從者文學託乘於後車(並魏文)娛待朝夕入侍諷誦
喜抱辛毗(世說初文帝與陳思王爭為太子既而文帝得立抱辛毗頸而喜曰辛君知我喜不)
(毗以告女憲英憲英歎曰太子代君主宗廟社稷者也代君不可以不戚主國不可以不懼宜戚而喜何以能)
(久補)報至尊(語林)
霸七十五
義道以霸取威定霸(春秋)王霸務焉(白虎通)駁而霸(孫卿子)
共工氏之霸九州也五霸三王之罪人五伯之
霸也勤而撫之以役王命(左傳成公二年齊國佐對晉人云補)求諸侯莫
如勤王明天子之威敬王命成禮義(國語)尊周室
和諸戎狄以正諸華九合諸侯如樂之和再合諸
侯三合大夫衣裳之會十有一(穀梁傳註十三年會北杏十四年會鄄十)
(五年又會鄄十六年會幽二十七年又會幽僖元年會檉二年會貫三年會陽穀五年會首戴七年會寧母九年會葵邱已上)
(並齊桓補)文襄之霸不煩諸侯宣昭令名昭禮命事大
蒐示禮伐原示信諸侯相滅桓公恥之存三亡
國以屬諸侯遷邢於夷儀(左傳僖公元年諸侯救邢邢人潰出奔師師遂逐狄)
(人具邢器用而遷之師無私焉夏邢遷於夷儀補)封衛於楚邱(左傳僖公二年諸侯城楚邱而)
(封衛焉衛國忘亡補)五侯九伯汝實征之(春秋)三舉而悅(淮南子)一戰
而霸寧東夏平秦亂(春秋)霸西戎(春秋)并國十二開地千
里(世紀)力制羣雄(袁山松)芟艾姦雄(漢書)諸侯無怨天無大灾
北堂書鈔卷二十二
