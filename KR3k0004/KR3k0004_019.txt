北堂書鈔卷十九
唐虞世南撰
明陳禹謨補註
帝王部
歎美六十二賞賜六十三
哀傷六十四追舊六十五
歎美六十二
予懋乃德嘉乃丕績詢事考言乃言底可績萬世
永賴時乃功成允成功惟汝賢汝惟弗矜天下莫
與汝爭能汝惟弗伐天下莫與汝爭功其爾之休有
辭永世世世享德萬邦作式潁川蒙太守威力
安得憂國奉公如祭征虜(後漢祭遵傳曰遵既葬車駕復臨其墳存見夫人室家其)
(後會朝帝每歎曰安得憂國奉公之臣如祭征虜者乎補)指曰此太僕室也差強
人意若敵國(並東觀)將軍被創深重猛氣益奮(魏志)宓不
空有名(蜀志李宓傳)每見王文章愛玩無已(魏文帝)寫王玆領
置諸左右(魏文帝)後出益竒斯異美矣(魏文帝)
賞賜六十三
夫賞賜者以悅下使衆(桓範世要論)賜君子與小人不同日
王之好賜共其貨賄言合於善有以賜之(並周禮)黃白
氣出張天子賜諸侯(雜氣經)黃白氣入心天子受賜黃白
氣入張天子賜黃赤氣入張天子賜客(已上並雜氣經)悉賜有
功(魏書)班賜羣臣(鍾離意傳)賜及妻子(東觀)賜爵一級百戸牛酒
八十已上賜米肉九十已上賜帛絮賜孝悌帛
賜鰥寡絮(並漢書)特賜御(東觀)御府供給(桓階别傳)賜御府衣(續後)
(漢)詔賜御衣(吳質)賜衣自服冠幘(東觀)解所御袍賜之(魏略)卓
茂自修衣一襲(漢書)桓階長者賫衣三十囊(階傳云)杜林私
見乃賜衣被(范後漢)朱寵家貧賜以錦被(謝承後漢書)賜鶴綾
袍(四王遺事云)賜紫綬(謝承後漢書曰馮魴為安帝所寵賜紫艾綬補)賜素屏風(魏志)
賜靈壽杖(漢書)賜延年杖(續漢書)賜桃枝(魏武帝)賜食於家(漢書)
賜食於前(東觀)詔賜竒果(華嶠)賜以甘果(吳越春秋)伏日賜肉(漢書)
南至賜餅(杜預表)延年老乞骸骨賜安車駟馬(漢書)卓茂束
身執節賜安車一乘馬援振旅京師賜車一乘致宛
馬一匹(並東觀)賜以駮犀具劍賜驄馬一匹(殷仲堪表)解左
驂以賜賜所乘驪馬一賜乘輿具劍(並東觀)賜寶劍
玉玦(謝承後漢書曰馮魴為侍中稍遷衛尉能取悅當時為安帝所寵帝幸其府留飲十日賜駭犀玉具)
(綬珮刀紫艾綬玉玦補)賜龍州(漢書)賜辟兵鉤(東觀)賜金錯鉤珮(東觀漢記)
(曰楊賜以病罷居無何拜太常詔賜御府衣一襲自所服冠幘綬玉壺革帶金錯鉤珮補)賜金錯刀
(謝承後漢書曰武陵五溪蠻夷作難詔遣車騎將軍馮緄南征緄表應奉金錯刀一具補)賜明光鎧
(曹植)賜以素矢(皇甫)十鈴眊(魏武)賜玉五㲄(春秋)賜珠三升黃
霸治政有異賜金一百斤周勃身入北軍賜金五千
斤(並漢書)郭修手刃蜀將賜銀千餅(魏志)蘇武從匈奴迴還
賜錢二百萬(漢書)馮緄討荆州平賜錢一百億(謝漢書)段穎
滅羌賜錢千萬祭彤拜賜錢百萬(東觀漢記曰祭彤為遼東太守三十)
(年衣無儲副世祖嘉其功賜錢百萬補)鍾離意不受珠璣賜錢三十萬(列傳)
雋不疑遷京兆尹賜錢百萬(漢書)張輔為東郡守賜錢三
十萬(東觀)給錢五萬(掦雄與劉歆書)韓稜憂國忘家賜布三百匹
(後漢本傳稜數月不休沐)賈逵奏左氏義賜布五百匹(後漢本傳論逵能附會文)
(致最差貴顯補)賜千田以明儉約(魏書)上器其能賜以祕書之副
(漢書)黃香詣東觀賜淮南孟子王景治浚儀賜山海經
河渠書詔賜黃香几杖(並東觀)特為張遼母起殿(魏志)賜
魯肅母帷帳(吳志)給山濤母米酒(山濤表)給周處醫母藥(王隱)
賜來歙妻縑千匹(東觀)遣楊彪室鞾一量(魏志)馬嚴病并送
方藥(東觀)劉超病給四順湯(劉超表)霍光薨賜繡被百領(漢書)
周處賜朝服一具(王晉書)賜錢百萬起師侍之思(漢書)賜穀
千斛以親舊也(魏志)賜璽金劍(漢書)賜竽瑟箜篌(班彪上事)賜許
男駿馬十六(穆天子傳)賜罽千張(魏志)銅鏡百枚(魏志)賜鹿蠡王
羽車一駟(東觀)賜黃金之罌二九銀烏一隻貝帶五十珠
七百裹(穆天子傳)
哀傷六十四
上恤孤而民不倍爰及矜人哀此鰥寡諸侯薨去
樂(周禮)既死不稱名(春秋)感念沾襟(東觀)嘉幽蘭兮延秀當中
夏兮下霜(漢書)親故離灾(魏文)士人彫落(魏文子傳)思念不已(漢書)
追德賦(范漢書)
追舊六十五
慎終追舊篤信允愛(潘岳西征)王思舊勲(春秋)帝思舊恩同席
書封陽都侯(魯國先賢傳)飽一笥餌拜河東都尉(東觀)有龍潛
之舊(魯國先賢傳)有傾蓋之好利禄先死後生封黃帝
之後於薊封夏后氏之後於杞封殷之後於宋
求樂毅後(漢書)賜王髦孫(文士傳)詔求徵卿(漢書)羌嘗有警思
將帥之臣單于入朝思股肱之美(掦雄)迺畫霍光麒麟
閣(漢書)刻作鮑信祭為哭之(魏志)圖黃瓊於省内(漢書)今經比
館無復子侯封張賀家(漢書)瞻望墳壟(魏武)收械墳墓(魏志)想
其餘風(後漢書)感其知己(魏略)臨祀袁紹(魏志曰公臨祀紹墓哭之流涕孫)
(盛云紹因世艱危遂懷逆謀上議神器下干國紀荐社汙宅古之制也而乃盡哀于逆臣之冢加恩于饕餮之)
(室為政之道于是躓矣夫匿怨友人前哲所恥稅驂舊館義無虚涕苟道乖好絶何哭之有附)追思楊
修(文士傳)
北堂書鈔卷十九
