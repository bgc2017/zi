北堂書鈔卷一百四十七
唐虞世南撰
明陳禹謨補註
酒食部
糗糒四十蜜四十一
脂四十二油四十三
酪四十四(缺今補)酥四十五(缺今補)
餳四十六(缺今補)&KR2449;四十七(缺今補)
沙餳四十八(缺今補)粰&KR2484;四十九(缺今補)
糭五十(缺今補)䭔五十一(缺今補)
粔籹五十二(缺今補)寒具五十三(缺今補)
安乾特五十四(缺今補)米五十五(缺今補)
麵五十六(缺今補)麴五十七(缺今補)
糠五十八(缺今補)糟五十九(缺今補)
糗糒四十
峙乃糗糧(尚書云峙乃糗糧無敢不逮孔安國傳曰皆當儲峙汝糗&KR1458;之糧使足食無敢不相逮及)
(補)以待賓位(崔寔四民月令曰四月可以作棗糒以待云云)羞籩之實雜用之
下(儀禮云主婦反取籩于房中執棗糗生設之棗在稷南糗在棗南按鄭注云棗饋食之籩糗羞籩之實雜)
(用之下賓尸也補)囊&KR1458;賜士(列女傳云楚子發破秦而歸其母閉門不内使人數之曰子不聞越)
(王勾踐之伐吳客有獻一囊糗&KR1458;者王以賜軍士分而食之甘不踰嗌而戰自十也今子為將士卒并分菽粒)
(而食之子獨朝夕芻豢黍梁何也補)致糗從者(公羊傳曰魯昭公走之齊高子執簞食與四脡脯國)
(子執壺漿曰吾寡君聞君在外餕饔未就敢致糗于從者昭公曰君不忘吾先君延及喪人錫之以大禮再拜)
(稽首以衽受補)持糗相待(漢書云李陵擊匈奴兵敗令軍士持二升&KR1458;一半冰期至遮虜鄣者相待)
(補)米&KR1458;給軍(東觀漢記云上圍邯鄲未下彭寵遺米&KR1458;魚鹽以給軍糧由是破邯鄲)懷&KR1458;
而往(物理論云吕子義常往友人處存省嫌其設酒食懷乾&KR1458;而往)出城飱&KR1458;(東觀漢記云隗)
(囂病且餓出城飱糗糒恚憤而死)行齎乾&KR1458;(又云賀玄為九江太守行縣齎持乾&KR1458;)恒食
乾&KR1458;(謝承後漢書云沈景為河間相恒食乾&KR1458;又會稽典錄云陳修家貧為吏恒食乾糗)奉糗一
斛(東觀漢記云嚴尢擊江賊世祖奉糗一斛脯三十朐補)取&KR1458;一升(魏略云寒貧者姓石還長)
(安車騎將軍郭淮以意氣呼之問其所欲亦不肯言淮與糒脯及衣財石取脯一朐糒一升而已補)
蜜四十一
雲山朱蜜(漢武内傳云西王母謂帝曰太上之藥有中華紫蜜雲山朱蜜)天水白蜜(苑子)
(云隴西天水出白蜜價直四百)食蜜生武都(本草經云食蜜味甘如飴性微温無毒生武都山崖)
(谿谷)天竺出石蜜(續漢書云天竺國出石蜜)衆口芝(仙經云蜜為衆口芝)百花醴
(墨子枕中記云百花醴蜜)兼採為味(張璠易序注云蜜蜂以兼採為味)以釀甘澤(風俗)
(記云有&KR0008;拱居孕靈生息挹採衆華以釀甘澤自然神化窮真妙極補)如飴(本草經見前)延年
(又云崖蜜食之令人不飢明目延年)養性(盛公子與劉頌書云石蜜遠國之貢味有可甘至尊以養性)
益氣強志(木草經云石蜜一名石飴味甘調五臟益氣強志除百病服之不飢)解毒除煩
(又云食蜜解毒除煩益氣養脾)遠國之貢味有可甘(盛公子與劉頌書見上)自然
神化窮真妙極(風俗記見前)冰鮮玉潤髓滑蘭香(郭璞蜜賦云繁布金)
(房疊稱玉室咀嚼滋液釀以為蜜散似甘露凝如割眆冰鮮玉潤髓滑蘭香窮味之美極甜之長百果須以諧)
(和靈娥御以豔顔補)散似甘露凝如割肪窮味之美極甜之長
靈娥御以豔顔(並見上)山圖採而得道(左思蜀都賦云丹沙赩熾出其)
(坂蜜房郁毓被其阜山圖採而得道赤斧服而不朽補)縣房帶蜜(鄧德明記)羅綴相望
(荆州圖記云赤馬其山有蜜房二百所羅綴相望因名曰百房)郁毓被阜(左思蜀都賦見上)駢
羅其阿(南康記云博山石室其蜜房駢羅綴其山阿)蜜巖(遊名山志云晉謝安適東山見山上)
(有蜜巖之記)蜜勺(楚辭云粔籹蜜餌有餦餭瑶漿蜜勺實羽觴案注云蜜本作□通作冪以疏布蓋)
(尊也勺挹酒器也言舉冪用勺酌酒而實爵也補)蜜漿(吳書云袁術為雷薄等所拒留住三日士衆絶)
(糧乃還至江亭去壽春八十里問厨下尚有麥屑三十斛時盛暑欲得蜜漿乂無蜜坐櫺牀丄歎息良久乃大)
(咤曰袁術至于此乎因頓伏牀下嘔血斗餘而死補)越以甘蜜報吳(吳越春秋云越以甘蜜丸)
(欓報吳增封之禮)蜀人著蜜助味(魏略云新城孟太守道蜀猪肫雞鶩味皆淡故蜀人作食)
(喜著飴蜜以助味)合藥賜蜜一石(東觀記云光武微時嘗與朱祐共買蜜合藥後即位乃賜)
(祐白蜜一石問曰何如長安時買蜜)久疾賜蜜五升(晉太康起居注云尚書令荀勗久疾羸毁)
(賜蜜五升)石蜜甜于萍(凉州異物志云石蜜之味甜于萍實非石之類假石之名補)萍實
甘如蜜(家語云楚昭王渡江有物大如斗圓而赤直觸王舟舟人取之王大怪之徧問羣臣莫之能識)
(王使使聘于魯問于孔子子曰此所謂萍實者也可剖而食之吉祥也惟霸者為能獲焉使者返王遂食之大)
(美久之使來以告魯大夫大夫因子游問曰夫子何以知其然曰昔之鄭過乎陳之野聞童謠曰楚王渡江得)
(萍實大如斗赤如日剖而食之甜如蜜此是楚王之應也吾是以知之補)
脂四十二
角者曰脂(說文曰戴角者曰脂無角者曰膏)載脂而行(國語云句踐載稻與脂於舟以)
(行國之孺子之游者無不餔也無不歠也)白蒙如脂(玄中記云束海有樹名為白蒙其汁可為脂色)
(白味甘)烏臼如脂(又云荆州有樹名烏臼其實如胡麻子擣其汁可為脂其味亦如猪脂)
油四十三
得水熖起(博物志云煎麻油水氣盡無煙不復沸則還冷可内手攪之得水則熖起散卒不滅此亦)
(試之有驗補又云積油滿萬石則自然生火武帝太始中武庫火積油所致補)和以塗繒(釋名云柰)
(油搗柰實和以塗繒上燥而發之形似油也續補)灌以麻油(魏志云孫權至合肥新城滿寵馳往)
(赴募壯士數十人折松為炬灌以麻油從上風放火燒賊攻具補)益儲麻油(王隱晉書云齊王問)
(起義孫秀多歛葦炬益儲麻油于殿省為縱火其續補)有油二百斛(梁書張纉為湘州刺史晩)
(好積聚有油二百斛續補)月給油六升(東宫舊事)私錢償油(宋書云朱修之為荆州刺)
(史去鎮之日秋毫無犯計在州已來燃油及私牛馬食官榖草以私錢六十萬償之續補)恐疾滅油
(梁書曰沈約年十三而遭家難潜竄會赦乃免既而流寓孤貧篤志好學晝夜不釋卷母恐其以勞生疾常遣)
(滅油滅火續補)火燒攻具(魏志見上)油船潛渡(魏志云黃初三年車駕幸宛使夏侯尚率)
(諸軍與曹洪共圍江陵孫權將諸葛瑾與尚軍對江墐渡入冮中渚而分水軍于冮中尚夜多持油船將步騎)
(萬餘人于下流潛渡攻瑾諸軍夾江燒其舟船水陸並攻破之續補)油煎殺之(梁書云初侯景既南)
(奔魏相高澄命先剥景妻子而皮悉以油煎殺之續補)以油灌之(梁書云侯景攻臺城為曲項木)
(驢攻城矢石不能制羊侃作雉尾施鐵鏃以油灌之擲驢上焚之俄盡續補)
酪四十四(全補)
為醴酪(禮運云古者先王未有火化食草木之實鳥獸之肉飲其血茹其毛後聖有作然後修火之利)
(以炮以燔以烹以炙以為酪醴)作醴酪(鄴中記云并州之俗以冬至後百五日為介子推斷火冷食作)
(醴酪煮粳米或大麥作之)酪漿(李陵書曰羶肉酪漿)酪醬(漢書云烏孫公主歌曰以肉為食兮酪為)
(醫)食酪得疾(晉陸玩嘗詣王導食酪因得疾與導書曰雖是吳人幾為傖鬼)餉酪題字
(世說云楊脩為主簿侍坐人有餉酪者魏武噉少許乃題上作一合字坐中人並不觧脩即噉之云公令一人)
(一口復何疑)指酪(郭子云陸機詣王武子武子指酪以示機曰東吳何以敵此機曰千里蓴羹未下鹽)
(豉)賜酪(晉起居注詔曰尚書令荀勗既久羸毁可賜乳酪太官隨日給之)
酥四十五(全補)
食酥歸吐(笑林云吳人至京為設食有酪酥未知是何物也強而食之歸吐遂至困顧謂其子曰與)
(傖人同死亦無所恨汝故宜慎之)餌酥延壽(唐書云武德一年凉州刺史安脩仁獻百年酥云餌)
(之可延壽)
餳四十六(全補)
煮米消爛(釋名云餳洋也煮米消爛洋洋然也)盛水升降(鹽鐵論云洗爵以盛水升降而)
(進餳禮雖備焉非其貴也)含飴弄孫(後漢書云明德馬皇后報章帝曰吾但當含飴弄孫)飴以
養生(淮南子云柳下惠見飴曰可以養生盗跖見飴曰可以粘牡見物同而用之異也)
&KR2449;四十七(全補)
豆屑(蒼頡觧詁云&KR2449;飴中著豆屑也)豆飴(說文云&KR2449;豆飴也方言云&KR2449;謂之餚&KR2449;本作餐于月切飴)
(和豆也)
沙餳四十八(全補)
沙餳垂産(盛翁子與劉頌書曰沙餳垂之産)遠國貢儲(張衡七辨云沙餳石蜜遠國貢)
(儲)
粰&KR2484;四十九(全補)
粰&KR2484;(韻學集成云粰音浮粰饊也乂&KR0008;粥&KR2484;音流亦作&KR0008;)
糭五十(全補)
菰葉裹黍(風俗記云俗以菰葉裹黍米煮令爛熟于五月五日及夏至日啖之一名糭一名角黍)
竹筒貯米(續齊諧記云屈原以五月五日投汩羅而死楚人哀之每至此日取竹筒貯米投以祭之)
汩羅遺風(漢建武中長沙區迴于五月五日忽見士人自稱三閭大夫謂迴曰君常見祭但常年所)
(遺俱為蛟龍所竊今君惠可以練樹葉塞其上以綵絲纏縳之此二物蛟龍所憚也迴謹依旨今世人五日作)
(糭并帶練葉及五綵絲皆汩羅之遺風)南土所珍(宋書云後魏太祖至彭城求酒并甘橘孝武帝)
(致螺杯雜糭所案螺杯雜糭南土珍)盧循遺糭(晉書云廣州刺史盧循遣使遺劉裕益智糭裕)
(答以續命湯)李彪設糭(齊書云范雲永明十年使魏魏人李彪宣命至雲見彪美設甘蔗甘糭隨)
(盡復益)
䭔五十一(全補)
貴官設䭔(笑林曰南方人至京師者人戒之曰汝得物唯食慎勿問主人入門内見馬屎便食之覺)
(&KR0034;乃止後詣貴官為設䭔因視曰想故昔且勿食)龍山糖䭔(時鏡新書云粔籹密餌即糖䭔龍山)
(食有糖䭔菊酒)
粔籹五十二(全補)
蜜作粔籹(楚辭云粔籹蜜餌有餦餭些注曰粔籹環餅也吳謂之膏環亦謂之寒具餦餭䑗也言以)
(蜜和米麪熬煎作粔籹擣黍作餌人有美餳衆味甘美也)箸刺粔籹(異苑云張驥永初中喪于都司)
(馬茂往哭見驥憑几而坐以箸刺粔籹食之)
寒具五十三(全補)
寒具不入(張逸遺令曰閉口寒具不得入通俗文云寒具謂之餲)寒具致敬(桓譚新論)
(云孔子匹夫耳而卓然名著天下莫不以牛羊雞豚而祭之下及酒脯寒具致敬而去)
安乾特五十四(全補)
粔籹之倫(束晳餅賦云安乾特粔籹之倫)四時皆用(盧諶祭法云四時祠皆用安乾特)
米五十五(全補)
覓千斛(語林曰陳壽將為三國志謂丁梁州曰若可覓千斛米見借當為尊公作佳傳丁不與遂以無)
(傳)餉千斛(世說云郄嘉賓餉釋道安米十斛道安答直曰損米愈覺有待之煩)負米(家語云子)
(路見孔子曰由也事二親之時常食藜藿之實而為親負米百里之外親没之後南遊從車百乘積粟萬鍾重)
(茵而坐列鼎而食願欲藜藿為親負米不可復得也)聚米(東觀漢記云馬援勸光武代隗囂聚米為山川)
(地勢上曰虜在吾目中矣)齎數斛(吳志全琮父柔嘗使琮齎米數千斛到吳有所市易琮至皆散用空)
(船而還柔大怒琮頓首曰愚以所市非急而士大夫方有倒懸之患故便振贍不及啟報柔更竒之)指一
囷(吳志周瑜為居巢長將數百人故過候魯肅并求資糧肅家有兩囷米各三千斛肅乃指一囷與周瑜瑜)
(益知其竒也遂相親結定僑札之分)食餘紅粟(漢書武帝元狩六年太倉粟紅腐不可食)俸求
赤米(東觀漢記云第五倫節儉作會稽郡雖為二千石卧布被自養馬妻炊爨受俸祿常求赤米裁留一)
(月糧餘皆賤貿與民之貧羸者)謝賜米(齊王融謝勑賜米啓曰臣無王陽之術計然之智不能負粟百)
(里分地一㕓上虧温養自取飢切豈悟外恩横集天私妄委又梁簡文帝謝勑賚長生米啓曰堯禾五尺未足)
(稱珍漢苗九穗方斯非擬如隨瑞鹿若降神烏暮律向遊獻春方始食乃民天之貴粒有延齡之命藉此資身)
(因斯養性)謝賚米(梁庾肩吾謝東宫賚米啟曰滍水鳴蟬香聞七里瓊山合穎租歸十縣肩吾人慙振)
(藻徒降雲間之松職濫便繁空撤家丞之俸成珠委地事重降仙游玉為糧珍瑜入楚雖復激水凔流不待監)
(河之說春風掃地方誚文學之篇又謝湘東王賚米啓曰竊以月滿則虧恩來無爽海潮雖大萬江恒注遂使)
(連箱委地不殊陽翟盈倉接宇寧異海陵又周庾信謝趙王賚米啓云比陋巷簞瓢櫛風沐雨剥榆皮于秋塞)
(掘蟄鷰于寒山仰費國租遂開塵甑非丹竈而流珠異荆臺而炊玉東方朔之俸米既息長飢西門豹之墾田)
(方慙此賚)秬秠(詩厥初篇云誕降嘉種維秬維秠維穈維芑毛傳云天降嘉種秬黑黍也秠一稃二米也)
(穈赤苗也芑白苗也)穈芑(見上)
麵五十六(全補)
麥末(說文云麫麥末也彌箭切)麥屑(韻學集成云麫莫見切來細屑也亦作麫麫今作麵)麵起
(蕭子顯齊書曰永明九年正月詔太廟四時祭薦宣皇帝麵起餅)麵肉(王郎上劉纂等檀滿曰左中郎)
(樂林得纂麵肉共啖湯餅)搜麵(釋名云搜麵使合并也)麵餈(說文曰餅麵餈也)
麴五十七(全補)
酒惟麴(說命篇云若作酒醴爾惟麴蘖)禁賣麴(東觀漢記云順帝詔禁民無得酤賣酒麴)以
麴為粥(漢晉陽春秋云愍帝在長安為劉粲所攻糧盡太倉有麴數十餅屑之為粥以供奉帝麴屑盡)
(遂降)積麴成封(列子云子産有兄公孫朝聚酒十鍾積麴成封)酒母(說文云麴酒母也釋名云)
(麴朽也鬱之使生衣朽敗也)麴蘖(月令云孟冬之月乃命大酋秫稻必齊麴蘖必時)
糠五十八(全補)
穅秕在前(世說云王文度范榮期俱為簡文所要范年大而位小王年小而位大將前更相推在前)
(既移久王遂在范後王因謂曰簸之揚之穅秕在前范曰洮之汰之沙礫在後)䑛糠及米(史記云吳)
(中大夫應高說膠西王曰䑛糠及米)以糠塞口(漢魏春秋云甄后之誅由郭后之寵及殃令以糠塞)
(口後明帝逼殺郭后使殯如甄后)食糠而肥(晉書云王戎子萬有美名而太肥戎令食糠而肥愈)
(甚)燃糠自照(齊書云顧歡所居鄕中有學舍歡貧無以受業夕則燃松節讀書或然糠自照)播
糠眯目(莊子云播糠眯目則天地四方易位矣)排糠障風(潜夫論云不命大將以討叛羌)
(州郡興兵若排糠障風陶沙壅河)積糠成山(交州記云合浦海口有糠頭山傳云越王舂米于此)
(積糠而成)
糟五十九(全補)
酒滓(說文云糟酒滓也)糟邱(六韜云古之亂君夏桀殷紂積糟為邱以酒為池飲者常三千人)
分糟(魏志云李通禽黃巾大帥吳霸而降其屬遭歲大荒飢通傾家以振能與士分糟)食糟(華嶠)
(後漢書云樂松家貧為郎無被食糟自此詔給太官食)
北堂書鈔卷一百四十七
