北堂書鈔卷一百四十二
唐虞世南撰
明陳禹謨補註
酒食部
總篇一
食者民之本(淮南子云食者民之本也)食者物之始(尚書大傳云八政何以先食食)
(者萬物之始人之所本也)聖人所寳(墨子云且夫食者聖人之所寳也)人之所美(淮南)
(子云怪味人之所美)時食(吕氏春秋云食能以時身必無災凡食之道無飢無飽是之謂五藏之葆口必)
(甘味和精端容將之以神氣百節虞歡咸進受氣飲必小咽端直無戾補)強體(墨子云古之民未知為飲)
(食時素食而分處故聖人作誨男耕稼樹藝以為民食其為食也以增氣充虚強體適腹而已矣)忘憂
(左傳云梗陽人有獄魏戊不能斷以獄上其大宗賂以女樂魏獻子將受之魏戊謂閻沒女寬曰王以不賄聞)
(于諸侯若受梗陽人賄莫甚焉吾子必諫皆許諾退朝待于庭饋入召之比置三歎既食使坐獻子曰吾聞諸)
(伯叔諺曰唯食忘憂吾子置食之間三歎何也同辭而對曰或賜二小人酒不夕食饋之始至恐其不足是以)
(歎補)解怒(闕子云義渠之人烹竈鼈不熟臊穢腥臭中國之民雖飢餓三日不啓口至死弗食也吳章莊)
(吉受而和之病人食之為之輕體萬乘飲之為之解怒故灶鼈至腥臊不可加然而病人為之輕體萬乘為之)
(解怒何也吳章莊吉之調存也補)以親宗族(周禮以飲食之禮親宗族兄弟)以強股肱
(墨子云聖王制飲食足以充虛繼氣以強股肱使耳目聰明不極五味之調芬香之和不致遠國珍怪異物也)
以頥精神(揚雄蜀都賦云甘馥之和芍藥之羹江東鮑鮉隴西牛羊五肉七菜百味六珍可以頥精)
(神養血脈)以通血氣(公孫尼子云太古之人飲露食草木實聖人為火食號燧人飲食以通血氣補)
和神安體(潘尼釣賦云五味既和餘氣芬芳和神安體易思難忘)調神暢情(徐爰食箴)
(云一日三飽聖賢通執奉君養親靡不加精安體潤氣調神暢情)奉君養親(見上)食草木
實(公孫尼子見上)充飢協氣(陸機七徵云旨甘調以充飢芬馨發而協氣)取犧牲以
充庖廚(同上)未有火化飲血茹毛(禮運云古者未有火化食草木之實鳥獸之肉)
(飲其血茹其毛補)修火之利以炮以燔(禮記云後聖有作修火之利以炮以燔以為醴)
(酪)燧人鑽火炮生為熟(禮含文嘉云燧人氏始鑚火炮生為熟人無腹疾)黃帝
鑽燧以熟葷臊(管子云黃帝鑽燧以熟葷臊民食之無腹胃之疾)燔黍熚豚(鹽鐵)
(論云古者燔黍食稗而熚豚以相饗其後鄉人飲酒老者重豆少者立食一醬一肉旅飲而已補)滅腥
去臊(吕氏春秋云湯得伊尹祓之於廟爝以爟火釁以犧猳明日設朝而見之說湯以至味湯曰可對而)
(為乎對曰君之國小不足以具之為天子然後可具夫三羣之虫水居者腥肉玃者臊萆食者羶臭惡有美皆)
(有所以凡味之本水最為始五味三材九沸九變火之為紀時疾時徐滅腥去臊除羶必以其勝無失其理調)
(和之事必以甘酸苦辛醎先後多少其齊甚微皆有自起鼎中之變精妙微纖口弗能言志弗能喻若射御之)
(微隂陽之化四時之數故久而不弊熟而不爛甘而不噥酸而不酷醎而不減辛而不烈澹而不薄肥而不&KR3419;)
(補)天有六氣降生五味(左傳云秦醫和對晉侯曰天有六氣降生五味發為五色徵為)
(五聲滛生六疾補)水最為始火之為紀(吕氏春秋見上)六畜五牲(左傳云子)
(太叔對趙簡子曰為六畜五牲三犧以奉五味杜注曰六畜馬牛羊豕犬鷄五牲麋鹿麏狼兔三犧祭天地宗)
(廟三者謂犧)六穀八珍(劉劭七華云六穀八珍百羞五味食饌之常未足為貴)五穀六
仞(楚辭云五穀六仞設菰梁只鼎臑盈望和致芳只内鶬鴿鵠味豺羹只魂乎歸來恣所嘗只)三禾
九變(傅玄七謨公子曰三禾九變五味八珍瑶席玉饌蕙藉桂薪)五肉七菜(揚雄蜀都賦見)
(前)五齊七醢(周禮云醢人王舉則共醢六十甕以五齊七醢七葅三臡實之)三臡七葅
(張衡七辯云玄清白醴蒲萄醲&KR3284;嘉肴雜醢三臡七菹荔支黃甘寒梨韓榛沙餳石密遠國儲珍於是乃有芻)
(豢腯牲麋麛豹胎飛鳬棲鷩養之以時審其齊和適其辛酸芳以姜椒拂以桂蘭會稽之菰冀野之梁珍羞雜)
(遝灼爍芳香此滋味之麗也補)五味八珍(傳玄七謨見上)五黃千品(七謨詳下)珍怪
之食(公羊傳云天子誅邾婁顔而立叔術顔夫人者嫗盈女也國色也其言曰有能為我殺殺顔者吾為)
(其妻叔術為之殺殺顔者而以為妻有子焉謂之盱夏父者其所為有于顔者也盱幼而皆愛之食必坐二子)
(于其側而食之有珍怪之食盱必先取足焉補)珍竒食物(東觀漢記云岑彭引兵還屯津鄉當江南)
(荆陽喉咽喻告諸蠻夷諸蠻夷相率遣使貢獻于是江南之珍竒食物始流通焉補)六珍之饌(應劭)
(百官表注云少府屬官有大官掌王饔六珍之饌百味之羞)百味之羞(見上)百品之物
(周禮云内饔掌王及后世子膳羞之割烹煎和之事辨體名肉物辨百品味之物鄭玄注曰百品味庶羞之屬)
(言百舉成數補)爽口食(應吉甫論云芍藥之美爽口之食)&KR1516;馬啖(風俗通云俗說&KR1516;馬啖賓)
(客宴食已闕主意未盡欲復飲酒餘無施便出脯鱔椒薑鹽豉言其速疾如&KR1516;馬之傳命補案&KR1516;本作&KR1516;音顛)
(今之戴星馬附)六食(周禮云食醫掌和王之六食六飲六膳百羞百醬八珍之齊)百羞(見上)玉
食(陸機七徵云竒膳玉食窮滋致豐簡犧羽族考牲毛宗俯出沉鮪仰落歸鴻剖柔胎於孕豹宰潜肝乎豢)
(龍拾朝陽之遺卵納丹穴之飛鳳神宰竒稔嘉禾之穗含滋發馨素穎玉銳灼若皓雪之頽玄雲皎若明珠之)
(積緇匱素蟣踊而瀺灂滋芬溢而相徽味雖濃而弗爽氣既惠而復竒介景福於眉壽裕温克乎齊聖子能饗)
(之乎補)玉饌(左思吳都賦云競其區宇則并疆兼巷矜其宴居則珠服玉饌)珍膳(楊子法言詳下)
珍肴(辛延壽羽林郎歌云不意金吾子娉婷至我廬就我求珍肴金盤鱠鯉魚)蕙肴(楚辭云蕙肴蒸)
(兮蘭藉奠桂酒兮椒漿易案蕙肴以蕙草蒸肉也藉所以藉飯食也曰藉用白茅補)蘭肴(邊讓章華)
(臺賦曰蘭肴山積椒酒淵流)如蟻(揚子法言云或曰食如蟻衣如華朱輪駟馬金朱煌煌無已泰乎曰)
(由其德舜禹受天下不為太不由其德五兩之綸半綸之銅亦泰矣補)玄山之粱不周之
稻(崔駰七依)陽山之穄九期之禾(劉劭七華)會稽之菰冀野之粱
(張衡七辨見上)新城之秔雍邱之粱(桓麟七說新城之秔雍邱之粱重穋代熟既滑且香)
孟冬香秔上秋膏粱(傅巽七誨云孟冬香秔上秋膏梁彫胡瓜子流澤芬芳)御宿
青穄(王粲七釋云乃有四旅游梁御宿青穄)河内青稻(袁子云河内青稻新城芳税彫胡細)
(弱游粱精美)芳秔彫胡(孔煒七引)芳菰精粺(曹植七啓云芳菰精粺霜蓄露葵)江
東鮑鮉隴西牛羊(揚雄蜀都賦見前)大宛之犧三江之魚(徐幹七喻)
(云大宛之犧三江之魚雲鶬水鵠熊蹯豹胎)洞庭之鮒灌水之鰩(崔駰七依云洞庭之)
(鮒灌水之鰩滋以陽樸之薑䔩以壽木之華)鴻淵巨鯉(傳巽七誨云乃有廣河潛魴鴻淵巨鯉)
丹穴飛凰(陸機七徵見上)丹穴之雛(張協七命云丹穴之雛玄豹之胎燀以秋橙酟以春)
(梅案燀昌善切酟音添)靈淵之龜(又云靈淵之龜菜黃之鮐案鮐待來切海魚也附)雲鶬
水鵠(徐幹七喻見上)晨鳬宿鷃(王粲七釋云黿羹&KR1010;臛晨鳬宿鷃)丹山鳳丸(吕氏)
(春秋曰肉之美者猩猩之唇貛貛之炙雋觾之翠述蕩之掔旄象之約流沙之西丹山之南有鳳之丸沃民所)
(食補案注云丸古卵字也流沙沙自流行故曰流沙在燉煌西八百里丹山在南方丹澤之山也二處之表有)
(鳳皇之卵所食食鳳卵也沃之國在西方附)粤澤龍胎(崔駰七依云丹山鳳卵粤澤龍胎)霜
熊之掌(王粲七釋)秋熊柔蹯(孔煒七引龍脅之肪鳳趾之䈥麕髓鹿腸鵠告麒䏖秋熊柔蹯)
(文豹&KR0008;胎補案腦音塕肥也附)䴏髀猩脣(張協七命云封熊之蹯翰音之跖䴏髀猩脣髦殘象白)
豹胎黿腸(曹植樂府云魴腴羆掌豹胎黿腸)玄熊素膚肥豢醲肌(同上)龍
脅之肪鳳趾之筋(孔煒七引見前)豹胎熊蹯飛鷃伏鶉(傳巽七誨)犓
牛之腴肥狗之和(枚乘七發云犓牛之腴菜以筍蒲肥狗之和冒以山膚楚苗之食安胡之)
(飯摶之不解一啜而散於是伊尹煎熬易牙調和熊蹯之臑勺藥之醬秋黃之蘇白露之茹蘭英之酒酌以滌)
(口山梁之飡豢豹之首小飲大歠如湯沃雪此亦天下之至美也太子能起嘗之乎補)楚苗之食
安胡之飯蘭英之酒山梁之飱秋黃之蘇白露之
茹熊蹯之臑芍藥之醬(並見上)三牲之供鯉魮之膾(桓麟)
(七說)襄陽黃梨閩山朱橘(傅巽七誨)木酪昌葅鬯酒蘇漿(崔駰七依)
(云木酪昌葅鬯酒蘇漿成湯不及見桓公所未嘗)雞寒狗熱(崔駰博徒論云牛臛羊膾炙鴈煮鳬)
(雞寒狗熱重案滿盈)黿羹&KR1010;臛(王粲七釋見前)膾鯉炰鱉(曹植名都篇膾鯉臇胎鰕炰鱉)
(炙熊蹯補)臑鱉膾腥(鹽鐵論云今民間酒食殽旅重疊燔炙滿案臑鱉膾腥麑卵鶉鷃橙抅鮐鱧醢)
(醯衆物雜味補)蒸豚炰鱉(袁子云蒸豚炮鱉烹鶉炙鴈)寒鵠&KR1010;鴈(又云遼東細粒寒鵠)
(&KR1010;雁)炙鴰蒸鳬(楚辭云觧&KR1010;甘雞和楚酪只醢豚苦狗膾苴蓴只吳酸蒿蔞不沾薄只魂兮歸徠恣)
(所擇只炙鴰烝鳬煔鶉&KR1981;只煎鯖臛雀遽爽存只魂乎歸徠麗以先只補案王逸注云煔爚也言復炙鶬鴰烝)
(鳬鴈煔爚鶉鷃&KR1981;列衆味無所不具也附)醢豚苦狗(見上案注云乃以肉醬㗖烝豚以膽和醬㗖狗)
(雜用膾炙切蘘荷以為香備衆味也補)餁鵠煎魚(崔駰博徒論云適逢長史撫綏下車蒸羔炰鱉)
(餁鵠煎魚但到酒罏不醉無歸)膾珠崖之麋鱉臛東海之遊黿(傅玄七謨)割
柔胎於孕豹宰潜肝乎豢龍(陸機七徵見上)臠麒麟之麛(劉劭七華)
(云煮丹穴之卵炰南海之&KR1010;烹文豹之胎臠麒麟之麛案麛音迷鹿子也附)爚鳳凰之胎(傳玄)
(七謨云爚鳳凰之胎煿飛龍之肝五黃千品桂蠧熊蹯不可勝原)寒芳蓮之巢龜膾西
海之飛鱗(曹植七啓)煎雋陵之縹翠烝䓗嶺之碧雞(劉劭七華)伊
尹煎熬易牙調和(枚乘七發見上)玄冥適鹹蓐收調辛(曹植七啓云糅)
(以方酸甘和既醇玄冥適醎蓐收調辛)合以水火之齊和以五味之芳(桓麟)
(七說)五味異和(禮記云五味異和鄭玄注曰謂香臭與酸苦)百品異方(曹植樂府口厭)
(常珍乃購麟鳳熊蹯豹胎百品異方蕙肴蘭藉五味雜香補)五味相濟百變雜調(杜預)
(七規)調齊和之適窮甘酸之變(淮南子云煎熬燔炙調齊和之適以窮荆吳甘酸之)
(變)糅以丹橘(杜預七規云庶羞既異五味代臻糅以丹橘雜以芳鱗)芳以薑椒(張衡)
(七辨云審其齊和適其辛酸芳以薑椒拂以桂蘭)調以滑甘(禮記云凡和春多酸夏多苦秋多辛)
(冬多醎調以滑甘注云多其時味以養氣也)酤以醯醢和以蜜飴(劉梁七舉云芻豢既)
(陳異饌並羞勺藥之調煎炙蒸臑酤以醯醢和以蜜飴)醝以大夏之鹽酢以越裳
之梅(崔駰七依)酸醎調適齊和有方(潘尼釣賦云西戎之䔉南夷之薑酸醎調適齊)
(和有方案䔉今作蒜)醎酸得適和味應宜(杜預七規云飛刀覆切解髮雜疊醎酸得適和)
(味應宜)貢飛禽之鮮(杜預七規云農父進菰梁之精粺虞官貢飛禽之羣鮮)投犀象
之器(杜預七規云伊尹爨以五熟之鼎易牙投以犀象之器)味重九沸和兼芍藥
(張協七命伊公㸑鼎庖子揮刀味重九沸和兼芍藥晨鳬露鵠霜鷃黃雀員按星亂方丈華錯補案員按方丈)
(食器也附)九沸三變其味乃和(劉劭七華云厥齊不同各有攸宜九沸三變其味乃和)
滋味既殊遺芳射越(曹植七啓云紫蘭丹桂施和必節滋味既殊遺芳射越案射越言及)
(遠也補)馨香播越氣干青雲(杜預七規云芬糧雪累班臠錦文馨香播越氣干青雲)
齊地殊芳越俗通神(孔煒七引云伊尹奏饌易牙調辛齊地殊芳越俗通神)八珍
代羞六飯迭舉(潘尼詩)芻豢既陳異饌並羞(劉梁七舉見上)肴有
多品羞以珍名(王粲七釋云肴有多品羞以珍名脯鮪桂蠧玉屑瓊晶鱉寒鮑熱異和殊馨)
芳甘百品並仰累重(傅毅七檄云芳丼百品並仰累重殊珍異味厥和不同)嘉旨
雜遝豐實左右(徐幹齊都賦云烝豕臑羔炰鼈膾鯉嘉旨雜遝豐實左右前徹後著惡可勝數)
圓案星亂方丈華錯(張協七命見上)爾酒既滑爾肴既脯(詩云爾酒)
(既滑爾肴既脯公尸燕飲福禄來凝)有酒如川有肴如岑(應瑗新詩云有酒流如川有肴)
(積如岑)嵩高石室有自然飲食(嵩高山記云山下岩中有一石室有自然飲食)海
内金臺有百味之食(幽明錄詳下)廬山酒饌(祖台之志怪云建康小吏曹著)
(見廬山夫人夫人為設酒饌有甖鏤刻竒飾異形非人所名盤中亦無俗餚)新安羹飯(幽明錄云)
(河南趙良與其鄉人諸生到長安界遇霖雨糧乏相謂曰正爾當飢乃得食耶應時美飯備在前兩人驚愕不)
(敢食聞有人聲曰但食無嫌也明早兩人曰安復得美食邪即復在前遂至長安無他禍福補)神力守
護(幽明錄云海中有金臺出水百丈結構巧麗窮盡神工臺内有金機彫文備制上有百味之食四方神力)
(嘗立守護有一通仙人來欲丼膳四神排擊延而退補)三鳥取食(山海經云三危之山三青鳥居)
(之是山也廣員百里注云三青鳥主為西王母取食者别自棲息于此山也補)飲六醴食五芝
(馬衍賦云飲六醴之清液食五芝之茂英)食鳳卵飲甘露(博物志云軒轅之國民食鳳卵飲丼)
(露)瓀珉膏(王子年拾遺云燕昭王即位三年廣延國來獻善舞者二人一名旋娟一名提嫫並玉質)
(凝膚體輕氣馥綽約而窈窕絶古或行無蹤影或積年不飢昭王處以單綃華幄飲以瓀珉之膏飴以丹泉之)
(粟補)丹泉粟(見上)
北堂書鈔卷一百四十二
