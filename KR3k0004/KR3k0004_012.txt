北堂書鈔卷十二
唐虞世南撰
明陳禹謨補註
帝王部
好學四十二尊師四十三
藝能四十四慕道四十五
好學四十二
學有緝熙于光明博學篤志通於神明(衝波)行辟雍之
間禮入東學上親而貴仁入南學上齒而貴信入西
學上賢而貴德入北學上貴而尊爵入太學承師問道
(漢書)入小學通孝經章句(東觀)學於老能吉(莊子)受詩於仲翁
(漢書)長大好學(帝王世紀)長大勤學(典論)喜古學(東觀)明古學(帝王世紀)
好古學道(東觀)好古博聞(續漢書)内勤經藝躭於典藝(東觀)垂
思典藝(漢書)服膺文藝(虞預晉書)壯大好儒(漢書)好學明經(魏武帝集)
垂意經學(東觀)備歷五經(典論)兼通四經(東觀)表章六經(漢書)博
綜六經好黃老(晉中興書)備歷諸子(典論)博覽羣書(魏文集)兼覽
書傳周覽古今(東觀)考合古今(桓子新論)博學多識(列子)御講
堂(東觀)幸太學(魏志)講論文藝(漢書)正坐自講稽合圖讖(東觀)手
不捨書(魏志)甲夜讀書丙夜講經(東觀)永夜思經傳(魏志)集談
士(世紀)延儒林(崔駰)左右誦書(東觀)求天下遺書(漢武)遊六藝之
囿翺翔乎書圃(司馬相如)覽書林閱篇籍會如白虎觀(東觀)集
儒肅成問(魏書)外有太史之藏内有秘書之府(劉歆七略)
尊師四十三
能自得師者王尊師重道承師問道(漢書)好學尊師
(東觀)天遺(六韜)天受師學於老耼師於風后師事子
威(東觀)孔光置几(前漢孔光傳平帝以光爲太師令太師母朝十日一賜餐賜太師靈壽杖黃門)
(令爲太師省中坐置几補)桓榮賜爵(後漢桓榮傳建武十九年年六十餘始辟大司徒府時顯宗始)
(立爲皇太子選求明經乃擢榮弟子豫章何湯為虎賁中郎將以尚書授太子世祖問湯本師爲誰對曰事沛)
(國桓榮帝即召榮令說尚書甚善之拜爲議郎入使授太子每朝會輒令榮於公卿前敷奏經書帝稱善曰得)
(生幾晚補)拜於牀下(前漢張禹傳成帝敬厚禹禹每病輒以起居聞車駕自臨問之上親拜禹牀下)
(補)
藝能四十四
多材多藝能事鬼神竒才美藝通微入神(曹植)善史書
(東觀)善草書(博物志)善左右射(典論文帝自序曰彧言聞君善左右射此實難能余言執)
(事未覩夫項發口縱俯馬蹄而仰月支也補)射出百步(典論)射虎於觀(紀年)射蛟
於江(漢書)手射飛鳥(魏志)發彼小豝少好弓馬(典論曰生於中平之)
(季長於戎旅之間是以少好弓馬於今不衰逐禽輙十里馳射常百步補)甘蔗爲杖(典論曰余嘗與)
(奮威將軍鄧展等共飲余與論劍良久謂言將軍法非也余顧嘗好之又得善術因求與余對時酒酣耳熱方)
(食甘蔗便以爲杖下殿數交三中其臂補)以單攻複(典論曰余少曉持複自謂無對俗名雙戟爲坐)
(鐵室鑲楯爲蔽木戸後從陳國袁敏學以單攻複每爲若神對家不知所出先曰若逢敏於狹路直决耳補)
以短乘長(典論)錮丸擿鼓(漢書)自御塤箎(東觀)善鼔琴(前漢元帝紀曰)
(元帝多材藝善史書鼔琴瑟吹洞簫自度曲被歌聲分刌節度窮極幼眇補)善音樂(博物志桓譚蔡)
(邕)巾角彈棋(博物志曰魏文帝善彈棋能用手巾角時有一書生乂能低頭以所冠著葛巾角撇)
(棋補)喜彈棋(典論曰余少所喜唯彈棋略盡其巧少爲之賦補)善圍棋畫壁爲
像(徐爰)
慕道四十五
窅然喪天下(莊子)輕四海之禄(漢武内傳云)志存四海之外(符子)
得道貴而不驕(吕氏春秋)撤鐘懸而閑居(列子云)去妻子如脫
躧(史孝武紀曰黃帝鑄鼎既成有龍垂胡䫇下迎黃帝上騎羣臣後宫從上龍七千餘人龍乃上去餘小臣)
(不得上乃悉持龍髥龍䫇拔墮黃帝之弓百姓仰望黃帝既上天乃抱其弓與龍胡䫇號故後世因名其處曰)
(鼎湖其弓曰烏號於是天子曰嗟乎吾誠得如黃帝吾視去妻子若脫躧耳補)坐華堂森然如
松生於棟面雙闕無異崔巍之冠蓬萊(符子許由欲觀帝意謂堯曰坐)
(於華堂之上面雙闕之下君之榮願亦已足矣夫堯曰余坐華殿之上森然而松生於棟余立櫺扉之内霏焉)
(而雲生於牖雖面雙闕無異乎崔巍之冠蓬萊雖背牖郭無異乎迥巒之縈崑崙余安知其所以安榮補)翳
然林水便有濠濮間想(世說)與元通靈(白虎通)坐牀生塵(語林)
問長生之術問至道之精(莊子)請不死之藥(帝王世紀)至襄
城之野往崆峒之山(莊子)到峨眉見皇人(抱朴子)執玄璧
見王母見黃蓋童子見紫府先生(抱朴子)黃帝候神人
(史封禪)孝武好方士(東方朔)駕雲車(史記)燃九光燈設葡萄酒
(漢武帝傳)立修莖之仙掌承雲表之清露(張衡)通靈接神(抱朴子)
會於西山(韓子)宴於閑館(相如)通天臺(史孝武紀曰仙人好樓居於是上令長安)
(則作飛廉桂觀甘泉則作益延壽觀使卿持節設具而候神人乃作通天臺補)集靈宫望仙
觀(三輔黃圖云集靈宫望仙觀俱在華隂縣界補)神明臺(漢書曰建章有神明臺廟記曰神明武帝)
(造祭仙人處上有承露盤有銅仙人舒掌捧銅盤玉杯以氶雲表之露以露和玉屑服之以求仙道補)青
鸞集殿(武帝故事)白雲趨宫(武帝故事)西山爲謠(穆天子傳)稷丘迎拜
(列仙傳)王母使人來告陛下求道之法(漢武故事云東郡送一短人長五寸)
(衣冠具足上疑其精召東方朔至朔呼短人曰巨靈阿母還來否短人不對因指謂上王母種桃三千年一結)
(子此兒不良已三過偷之失王母意故被謫來此上大驚始知朔非世中人也短人謂上曰王母使人來告陛)
(下求道之法惟有清靜不宜躁擾言終弗見上愈恨召朔問其道朔曰陛下自當知上以其神人不敢逼也補)
王母授地圖王母獻白環(帝王世紀)神女持酒(孫闕篇)
(武帝故事)嵩高見王母(嵩山記)甘泉王母降(幽明錄云)受道於
(闕)素(抱朴子)發紫臺之文(漢武内傳)象罔得珠(莊子)怡然自得(列子)
役使百靈(抱朴子)能總百神(曹毗贊云)朝使百神(列仙傳)息駕玄
圃(符子云)褰裳紫宸(黃帝贊)騎龍乃去(史記)升龍高躋(抱朴子)唯
劍舄在(列仙傳)
北堂書鈔卷十二
