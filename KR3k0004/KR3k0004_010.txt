北堂書鈔卷十
唐虞世南撰
明陳禹謨補註
帝王部
教化三十七來遠三十八
教化三十七
聖人以神道設教先王觀民設教風以動之教
以化之垂世立教(孔安國詩序)垂裕後昆宓犧神農教
而不誅黃帝堯舜誅而不怒(周書)三皇設言民不違
五帝畫象世順機(何休公羊)開物成務克綏厥猷成天
之道取地之財(大戴禮)式和民則式化厥訓歛時
五福敷佑四方天之誘民因民爲制(周制)肇脩人
紀長育之材則山高以居賢依巽風以善俗範
圍天地之化而不過曲成萬物而不遺化而裁之謂
之變推而行之謂之通通其變使民不倦神而化之
使人宜之竝建聖哲樹之風聲著之話言(左傳)章善
癉惡樹之風聲章善癉惡以示民厚教之道藝(周禮)
天地尊化(風俗通)教思無窮四方風動惟乃之休有
卷者阿飄風自南教之防利教之訓典(左氏)風以詩書
以禮教親則民不怨以樂教和則民不乖以儀辨等
則民不越以俗教安則民不偷以刑教中則民不虣以
誓教䘏則民不怠以度教節則民知足以世事教能則
民不失職以賢制爵則民慎德以庸制禄則民興功(竝周)
(禮)每歲孟春以木鐸徇于路正月朔日布王治于天
下(周禮)教民播種(淮南子)教民耕農(古史考)教民食穀(賈誼新書)神
農作教(管子云)燧人教漁(尸子)虙犧教獵(尸子)教民漁田(越記)教
民巢居(項峻始學篇)節水火(大戴禮)化腥臊(韓子云)養才以任地
履時以象天(大戴禮)教化若神(淮南子)化如神明(劉邵七萃)加于
百姓刑于四海(孝經)休風偃物淳化玄通(七釋)行于江漢
聲曁海外(七釋)刑于寡妻至于兄弟詒厥孫謀以燕翼
子有典有則貽厥子孫聖有謨訓明徵定保德
音孔昭視民不恌追琢其章金玉其相
來遠三十八
懷遠以德誕敷文德舞干羽而有苗格弗寶遠
物則遠人格無怠無荒四夷來王明王愼德四夷
來賓柔遠能邇安勸庶邦柔遠能邇以定我王
惟德動天無遠不届華夏蠻貊罔不率俾海隅出
日罔不率俾自西自東自南自北無思不服方外
百蠻無思不服(漢書)蠻夷率服蠻夷懷服(大戴禮)遠夷稽
績(漢書)蠻夷皆服(吕氏春秋)夷狄思慕(司馬相如喻蜀書)隣國襁負歸
德(尚書中候)四方襁負而至駿奔稽顙委質重譯(張景陽七命)
諸侯同日貢者五百國(帝王世紀)桀無道囚湯後釋之諸侯
八譯來者六國(尚書大傳)遠方來譯至者十六國(帝王世紀桑榖合生)
四方來附一時歸湯(帝王世紀一時歸湯者三十六國)通道百蠻(國語)
(武克殷)肅清萬里(晉陽秋高祖伐公孫)庶邦丕享不遐有佐近
者悅遠者來幽邦人肆險遠國亡遐(應瑒華林園詩)延頸
舉踵向風慕義(司馬相如喻已蜀撽)心歌腹詠樂在歸附(胡綜為吳質作)
(降文)日月所照莫不砥屬(史記帝顓頊紀王肅曰砥平也四遠皆平而來服屬補)風
雨所至莫不從助(史記五帝本紀)密須歸文王(吕氏春秋)夙沙歸炎
帝(帝王世紀神農氏)匈奴來朝(漢書宣紀)鮮卑送璽(晉中興書元帝大典)竒肱
車主(括地圖)肅慎來貢焦僥貢沒羽(帝王世紀)濊貉貢良弓
(典論)西戎獻劍(列子周穆王征西戎西戎獻昆吾之劍)西胡獻桮(十洲記云周穆王征)
(戎戎獻桮是百玉之精)西旅獻獒越裳貢雉(史記周本紀越裳貢白雉)倭王
獻錦(魏志景初中倭女王國獻文錦)獻吉光毛裘(武帝天漢三年西域國王獻吉光裘)火
浣以視百寮(魏志齊王芳即位西域重譯獻火浣布詔大將軍太尉臨試以示百寮補搜神記曰)
(崐崘之墟有炎火之山山上有鳥獸草木皆生于炎火之中故有火浣布非此山草木之皮枲則其鳥獸之毛)
(也漢世西域舊獻此布中間久絶魏文帝以為火性酷烈無舍生之氣著之典論明其不然之事絶智者之聽)
(及明帝立詔曰先帝昔著典論不朽之格言其刊石於廟門之外以永示來世至是西域使至而獻火浣布焉)
(於是刊滅此論附)楛矢陳於玉階(王沈賀肅慎貢獻表)
北堂書鈔卷十
