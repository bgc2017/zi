北堂書鈔卷一百二十一
唐虞世南撰
明陳禹謨補註
武功部九
鼓二十四金鉦二十五
鐃二十六鞞二十七
鐸二十八角二十九
兜鍪三十毦三十一
鎧三十二盾三十三
鼓二十四
為五兵長(京房易占云鎮星於兵為鼓於經為易易為五經首鼓為五兵長)正三軍衆
(淮南子云剥牛皮為鼓正三軍之衆然為牛計者不若服於軛也)動作必擊(黃帝問玄女兵法云)
(出軍行將動作必擊鼓以先聲聽其音也知兵之強弱也)遠近相聞(吕氏春秋云周宅酆鄗近犬戎)
(與諸侯約為高堡於路置鼓其上遠近相聞戎寇至傳鼓相告諸侯之兵皆至救天子欲褒姒之笑因數擊鼓)
(諸侯兵數至而無寇後戎寇果至幽王擊鼓諸侯兵不至幽王之身乃死于驪山之下為天下笑補)師之
耳目(左傳張侯曰師之耳目在吾旗鼓進退從之此車一人殿之可以集事若之何其以病敗君之大事)
(也注曰殿鎮也集成也)傳告諸侯(吕氏春秋見上)金鼓聲氣(左傳云三軍以利用也金)
(鼓以聲氣也利而用之阻隘可也聲盛致至鼓儳可也案注云既以利而興軍國之用迫敵人之隘以利吾國)
(可也既以聲盛而致士卒勇銳之志乘敵人之儳巖未陳阻而鼓之可也補)金鼓一耳(吕氏春秋)
(曰金鼓所以一耳也法令所以一心也續補)聽音知兵強弱(黃帝問玄女兵法見上)置
鼓告兵皆至(吕氏春秋見上)夏禹納諫(顧子云或問今之寺門有鼓何為顧子曰夏禹)
(縣鼓於門以納諫者此遺風也)文王以蒐(左傳云密須之鼓與其大路文王所以大蒐也)鼖鼓
軍士(周禮鼓人職云以鼖鼓鼓軍士鄭注大鼓謂之鼖鼖鼓長八尺補)夜半三通(周禮鼓人)
(職云凡軍旅夜鼓鼜鄭注云鼜夜戒守鼓也司馬兵法曰昏鼓四通為大鼜夜半三通為戒晨旦明五通為發)
(明補)抗王桴駭鼉鼓(曹植九歌詠云抗王桴兮駭鼉鼓)震山(王昶檄江南文云羽騎迅)
(逝步卒星陳鳴震山之鼓張蔽天之旌)動川(杜預云朱旗炫日金鼓聒天上耀三光俯動九川)伏
弢毆血鼓音不衰(左傳簡子曰吾伏弢毆血鼓音不衰今日我上也注云上功也)流血
及屨未絶鼓音(左傳卻克傷于矢流血及屨未絶鼓音案注云中軍將自執旗鼓故雖傷而)
(旗鼔不息補)冀南鳴盜伏誅(漢書五行志云成帝鴻嘉三年天水冀南山石鼓鳴後羣盜伏)
(誅)岑山聲賊咸破(鄭緝之東陽記云岑山最有靈驗而中多鹽賊晉隆安中孫恩遣偏師來)
(攻東陽岑山下民聞嶺上有鼓鼙聲甚衆若數萬軍人數日賊衆咸破而鼓音亦絶今每至雲雨冥晦輒聞鼓)
(音)有兵則鳴(三秦記云陳倉有石鼓山將有兵此山則鳴土人常以為候)有寇自鳴
(齊地記云城東有神祠祠有石鼓舊說云將有寇難則鼓自鳴所以豫警備也又荆州記云河東郡有石鼓一)
(所高五尺邊作銘云上郡太守石姓何有時自鳴則又兵又吳興記云長城縣東夏架山山有石鼓長老云鳴)
(則三吳有兵)戰鼓不起(李陵别傳云陵與單于戰數日拒山谷中連戰數敗陵曰吾士氣少衰而)
(鼓不起何也軍中豈有女子乎搜軍中得卒妻皆斬之)將以釁鼓(左傳云楚子以驛至于羅汭吳)
(子使其弟蹶由犒師楚人執之將以釁鼓王使問焉曰汝卜來吉乎對曰吉寡君聞君將治兵于敝邑卜之以)
(守龜曰余亟使人犒師請行以觀王怒之疾徐而為之備尚克知之補)不以釁鼓(左傳晉先軫問)
(秦囚公曰吾舍之矣先軫怒公使陽處父追之孟明稽首曰君之惠不以纍臣釁鼓使歸就戮于秦死且不朽)
(補案虎鈐經戰候篇云臨戰之時鼙鼓之音鳴于常者勝候也鼙鼓之音重濁不徹者敗候也又釁鼓文年月)
(日某謹釁于鼔神三軍之威職在鼓旗之用塗血致誠古之常典以聲為度兵之令儀進退周旋實在于爾附)
金鉦二十五
將軍之氣(黃帝出軍訣云牙旗者將軍之精鉦鼓者將軍之氣一軍之形候也)戰陣之教
(東方朔上書曰臣朔少失父母長養兄嫂十三歲學書十五歲學擊劍十六歲誦詩書十九歲學孫吳兵法戰)
(陣之事鉦鼓之教)誓飭師旅(李尤鉦銘曰申嚴號令誓飭師旅以肅紀律萬衆是聽補)用伐
不庭(孫惠祭金鼓文云赫矣皇威用伐不庭金鼓麾旗以昭其聲)鳴以討賊(汝南先賢傳云)
(王納者西平人也為門下小吏更始初賊衆大起攻破縣城納于是鳴金鼓以討賊)鳴則大勝(抱朴)
(子云軍始發大風甚雨起于後旌旗前指金鼓清鳴則大勝之徵也)金鼓雷起(劉劭七華云車騎雲)
(屯金鼓雷起)鉦鼓雷動(徐幹齊都賦云王乃乘華玉之輅翠握遊浮金光皎戎戎車雲布武騎星)
(散鉦鼓雷動旌旗虹亂補)鉦鐸琳琅(傅玄西都賦云懸旆著天鉦鐸琳琅)金鼓砰礚(陸雲)
(南征賦云戎士肅而啟行三軍分而雜沓長角哀吟以命旅金鼓訇隠而砰礚)雷震動地(東觀漢記)
(云段熲為并州刺史有功徵還京師熲乘輕車介士鼓吹曲盖朱旗拂天蔽日錚鐸金鼓雷震動地連騎繼跡)
(彌數十里)彌數十里(見上)為金鼓(孫子曰言不相聞故為之金鼓視不相見故為之旌旗夫)
(金鼓旌旗者所以一人之耳目也人既專一則勇者不得獨進怯者不得獨退此用衆之法也續補)戴金
鉦(東都賦云總輕武于後陳奏嚴鼓之嘈囐戎士介而揚揮戴金鉦而建黃鉞案注云囐才達切嘈囐震發)
(也續補)
鐃二十六
卒長執鐃(說文云鐃小鉦也軍法卒長執鐃補)金鐃止鼓(周禮鼓人職鄭注云鐃如鈴無)
(舌有棅執而鳴之以止擊鼓司馬職云鳴鐃且卻續補)聲鐃(釋名云鐃聲鐃鐃也續補)如鈴(韻學)
(集成云鐃尼交切如鈴無舌續補)
鞞二十七
騎鼓(說文曰鞞騎鼓也)助鼓(釋名云鞞禆也禆助鼓節也補)倕作鼓鞞(吕氏春秋)嶺
上鼓鞞(鄭緝之東陽記云晉隆安中孫恩遣偏師謝攻東陽東陽岑山下民聞嶺上有鼓鞞聲若數萬)
(人咸破之而山上鼓鞞亦絶續補)
鐸二十八
金鐸(周禮鼓人職掌教鼓人以金鐸通鼔大司馬教振旅兩司馬執鐸)木鐸(尚書云每歲孟春遒)
(人以木鐸徇于路官師相規工執藝事以諫補)以鐸徇路(見上)振鐸於朝(明堂位云振木)
(鐸於朝天子之政)石勒聞鐸(晉書石勒少時常傭耕每聞鞞鐸之音歸以告其母母曰作勞耳鳴)
(非不祥也補)司馬執鐸(說文云鐸大鈴也軍法五人為伍五伍為兩兩司馬執鐸)大駕執
鐸(續漢書禮儀志云大駕甘泉鹵簿金根容車司馬八人執鐸)教事振鐸(鬻子云禹之治天下)
(以五聲聽政門懸鐘鼓鐸磬而置鞀以待四海之士為銘于簨簴曰教寡人以道者擊鼓教寡人以義者擊鐘)
(教寡人以事者振鐸語寡人以憂者擊磬語寡人以獄訟者揮鞀此之謂五聲補)銅匡金舌(三禮)
(圖云鐸今之鈴其匡銅為之木舌為木鐸金舌為金鐸)以聲自毁(文子云鳴鐸以聲自毁膏燭以)
(明自消)牛鐸善諧(王隠晉書曰荀勖逢趙郡商賈于路縣鐸于牛識其聲焉及後為樂勖曰得趙)
(之牛鐸則善諧矣于是下郡悉送果有諧者世服其明察續補)金鐸通鼓(周禮鼓人職見上續補)
角二十九
出羌胡吳越(徐廣車服儀制云角前世書記所不載或云本出羌胡吹以驚中國之馬或云本出)
(吳越)似兩鳳之雙鳴若二龍之齊吟(谷儉角賦云夫角以類推之蓋黃帝會羣)
(臣于太山作清角之音似兩鳳之雙鳴若二龍之齊吟如丹蛇之翹首似雄雉之帶矢補)出營鳴角
(軍令云始出營豎矛戟播旌旗鳴鼓角)夜吹警角(晉中興書云大司馬桓温屯軍中堂夜吹警角)
(御史中丞司馬恬奏劾大不敬請治罪温見奏歎曰此兒真可畏也補)哀吟命旅(陸雲南征賦見)
(前金鉦篇)長鳴摧姦(桓温與慕容皝書云承將軍厲奮戎武激揚士卒鼓角長鳴摧折姦宄)崤
山不得鳴鼓角(盛弘之荆州記云魚偃縣崤山上有神廟其神靈驗刺史二千石經過不得鳴)
(鼓角)沙山時聞有角聲(異苑云凉州西有沙山俗云昔有覆師於此者積尸數萬從是有大)
(風吹沙覆其上遂成山阜因名為沙山時聞有鼓角聲)山頭頽沙則鼓角鳴(三秦記云)
(河西有沙角山山頭頽沙則鼔角鳴)黃墳角響(異苑云江都郡東界有黃公墳三所隂天恒有鞞角)
(之響)竹嶺角聲(王歆之始興記云縣西北有枯竹嶺上常有鼓角聲)發塚有角聲(幽明)
(錄云始興縣城東有塚昔有發之者垂陷而塚中有角聲震于外懼而塞之)壊塚聞角聲(幽明)
(錄云晉司空郄方回葬婦于驪山使會稽郡吏史澤治墓多平夷古墳後壊一塚搆制甚偉器物殊盛塚發聞)
(鼓角聲)峴山隂雨有聲如吹(史筌武昌記云武昌有峴山欲隂雨上有聲如吹角)濤
山隂雨聞聲甚亮(異苑云永寧縣濤山有河水色紅赤有自然石橋多魚獺異禽隂雨常聞)
(鞉角聲甚亮)畫角一雙(晉中興書庾翼與燕王書云今致畫角一雙孔雀毦二枚補案毦音二羽)
(毛飾也補)長角三唱(七道云長角三唱武士星布)衆軍警角不如鶴鳴(語林)
(云陸士衡為河北督兵已被間搆内懷憂懣聞衆軍警角謂其司馬孫極曰我今聞此不如華亭鶴鳴)龍
頭(晉安帝紀云桓玄置龍頭角或曰此謂亢龍角者也)金口(陶侃表云伏惟武庫傾蕩宿衞有聞輒簡)
(選其差可奉獻金口角一雙)常聞鼔角(晉書云石勒每耕作于野常聞鼓角之聲勒以告諸奴諸)
(奴亦聞之因曰吾幼來在家恒聞如是續補)樂聞鼓角(宋書云張興世父謂興世曰我雖田舍老)
(翁樂聞鼓角汝可送一部行田時欲吹之興世素恭謹畏法譬之曰此是天子鼓角非田舍翁所吹續補)
兜鍪三十
鐵兜鍪(孝經援神契云欲去惡鬼須具五刑五人持大斧著鐵兜鍪驅之常使去四五千步不可令近)
(人)皮兜鍪(廣志云犬戎皆以朱漆皮作兜鍪)制作之巧(陶侃答温嶠書云奉所送帳下)
(得蘇峻兜鍪制作之巧用功殊多戰器不須似此)刻作死休(車穎秦書曰符登堅族孫堅死登自)
(立皆刻兜鍪作死休字示士以必死為度故戰所向無前)生蟣虱(韓子云天下無道攻戰不已甲胄生)
(蟣虱燕雀處帷幄)懸魚門(左傳云公及邾師戰于井陘我師敗績邾人獲公胄懸諸魚門)上隴
被兜鍪(東觀漢記曰建武六年馬武與衆將上隴擊隗囂身被兜鍪鎧甲持戟奔擊武中矢傷續補)
神亭得兜鍪(獻帝春秋曰孫策獲太史慈謂曰孤昔與卿神亭之役若為卿先如何慈曰不敢面)
(欺若兜鍪帶不斷未可量也吳志曰慈與策戰于神亭策得慈兜鍪續補)
毦三十一
黑白毦出天竺(外國傳云黑白毦出天竺國)孔雀(庾翼與燕王書見前角篇)白狼
(俗說云謝安小兒時便有名譽流聞遠國慕容廆餉謝白狼毦一雙謝時年十三一作慕容垂補)魏武
贈楊彪十鈴(魏武與楊彪書云今贈足下十鈴毦一具)慕容餉謝安一雙(俗說)
(見上)重見辭謝(諸葛亮與吳王書云所送白毦薄少重見辭謝益以增慙)結以忘憂(魏略)
(云諸葛亮見劉備性好毦時適以牛尾毦與備者備手自結之亮曰將軍當復有遠志耶止結毦而已備知亮)
(非常人乃投毦而謂曰以忘憂耳)須髮為毦(續異記曰竟陵王誕在廣陵左右侍直眠夢人告之)
(曰有神須女髮為毦覺則已失髮矣續補)赤黑為毦(漢魏故事曰與外國節皆用赤黑為毦異于常)
(節續補)
鎧三十二
古聖作鎧(孔融肉刑論云古聖作犀兕革鎧今有盆領鐵鎧)蚩尤為鎧(管子云發葛廬)
(之山而出黃金蚩尤受之制以為鎧)似物孚甲(釋名云鎧猶塏也塏堅重之言也或謂之甲似物孚)
(甲以自禦也)扞禦鋒矢(李尤鎧銘云甲鎧之施扞禦鋒矢尚其堅剛或用犀兕補)扞國之
器(王隠晉書云陶侃夢有司馬與侃鎧者長史陳協以為司馬者國姓也鎧者扞國之器也節下當進位俄)
(轉湘州刺史)專征之服(抱朴子曰屠犀為甲給乎專征之服裂翠為華集乎后妃之首雖出于幽)
(谷遷于喬木然為二物之計未若棲竄於林薄攝生乎榛藪)離為甲胄(周易說卦云離為甲胄為)
(戈兵)信為甲胄(禮記云儒有忠信以為甲胄禮義以為干櫓)函師振錐(陳琳武庫賦云)
(鎧則東胡闕鞏百鍊精剛函師振錐韋人製縫)介者不拜(禮記云介者不拜為其拜而蓌拜也注云)
(蓌則失容節蓌猶詐也補蓌子卧切又側稼切挫也一作蹲附)犀甲(周禮函人為甲犀甲七屬兕甲六屬)
(合甲五屬犀甲壽百年兕甲壽二百合甲壽三百年補)兕甲(見上)合甲(周禮鄭注云削革裏肉但)
(取其表合以為甲補)鐵甲(吕氏春秋曰趙攻中山中山有多力者曰丘鳩衣鐵甲操杖擊無不碎衝無不)
(陷以車投車以人投人補)楚兕(孫卿子云楚人犀兕以為甲堅如金石)闕鞏(春秋云闕鞏之甲武)
(王所以克商也作案韵學集成云闕今闕補)賜夷(越記云楚王身被賜夷之甲)盆領(孔融肉刑)
(論見上)筒袖(沈約宋書云太祖賜孝祖以諸葛亮筒袖鎧䥫帽)環鏁(曹植表云先帝賜臣鎧里)
(光明光各一具兩當鎧一領環鏁鎧一領馬鎧一領今世以昇平兵革無事乞悉以付鎧曹)兩當(見上)
組甲三百被練三千(左傳云楚子重伐吳為簡之師克三鳩茲至于衡山之下鄧廖帥組甲)
(百被練三千以侵吳吳人要而擊之獲鄧廖其能免者組甲八十被練三百而已)夫差衣水犀
(國語曰吳王夫差衣水犀之甲)越王被唐夷(吳越春秋云越王既已誅文種霸關東求賢士孔子)
(聞之從弟子奉先王雅琴禮樂奏干越越王乃被唐夷之甲帶步光之劍杖屈盧之矛出死士三百人為陣關)
(下案越絶唐夷作腸夷補案春秋哀公十六年夏四月書孔丘卒由文種之死上距夫子之卒已八年矣謂夫)
(子以是年入越非也附)吳王被三重(史記云公子光伏甲士于窟室中而具酒請王僚王僚被)
(甲三重使兵陳自宫至光之家門戶階陛左右皆王僚之親戚也夾立侍皆持長鈹酒既酣公子光佯為足疾)
(入窟室中使專諸置匕首魚炙之腹中而進之既至王前專諸擘魚因以匕首刺王僚王僚立死補)魏卒
衣三屬(漢書云魏武氏卒衣三屬之甲操十二石之弩負矢五十)玄甲耀日(班固封燕然山)
(銘云玄甲耀日朱旗絳天)玄甲照路(傅玄魏德頌云朱旗翳天玄甲照路)駟介旁旁(詩云)
(清人在彭駟介旁旁郊案傳云清邑也彭衞之河上鄭之也介甲也補)被練鏘鏘(左思吳都賦云)
(俞騎騁路指南司方出車□□被練鏘鏘南案注曰俞騎引路人也指南車名上有木人常指其方故曰司)
(方□音檻車聲練甲也鏘鏘行列補)
盾三十三
陷陣敗敵(六韜云陷豎陣敗強敵武翼大樐矛戟扶胥七十二具案韻學集成云樐一作櫓大盾)
(也補)陷破虜敵(釋名云盾遯也跪其後避刃以隠遯也大而平者曰吳魁本出于吳為魁帥者所持)
(也隆者曰須盾本出于蜀須所持也或曰羌盾言出于羌也約脅而鄒者曰陷虜言可以陷破虜敵也今謂之)
(曰露見是也狹而長者曰步盾步兵所持與刀相配者也狹而短者曰孑盾車上所持者也孑小稱也以縫編)
(板謂之木絡以犀皮作之曰犀盾以木作之曰木盾皆因所用為名也補)扞身蔽目(說文曰盾&KR0008;也)
(所以扞身蔽目象形食閏切補又韻學集成云盾兵器干樐之屬所以扞身蔽目食允切附)避刃衞
軀(李尤盾銘云吳旂魯&KR0008;戎兵特須進則避刃爰以衞軀)時之所寶(物理論云古有阮師之刀)
(蘇家之&KR0008;皆為良工利器時之所寶貴也夫刀者身之寶也&KR0008;者身之衞也補案&KR0008;音伐即盾也或謂之干附)
物莫能陷(韓子云人鬻矛與盾者譽其盾之堅物莫能陷也俄而又譽其矛曰吾矛之利物無不陷)
(也人應之曰以子之矛陷子之盾何如其人弗能應也以為不可陷之盾與無不陷之矛為名不可兩立也補)
竹甲(世語云魏武征袁本初治裝餘有數十斛竹片咸長數寸衆並謂不堪用太祖意甚惜思所以用之)
(謂可以為竹甲盾而未顯其言馳使問楊德祖德祖應聲而答與帝意正同衆服其辨悟)編荆(玄晏春秋)
(云皇甫謐年十七未通經史編荆為盾執枝為戈)木絡木盾(並釋名見上)金革(陶侃)
(表云奉獻金革大羌盾五十青陵金革盾五十)蒙伐有苑(詩云俴駟孔羣厹矛鋈錞蒙伐有苑虎韔)
(鏤膺傳云蒙討羽也伐中干也苑文貌箋云蒙龐也討雜也畫雜羽之文於伐故曰厖伐)行者蒙盾
(魏志云袁紹進臨官渡起土山地道曹公亦于内作之以相應紹射營中矢如雨下行者皆蒙盾衆大懼續補)
敗北蒙盾(異苑云河南禇季野將北伐軍士忽同時倡言可各持兩盾復相謂曰一人焉用兩為及)
(敗北抛戈棄甲兩手各持一盾蒙首而奔續補)鑿齒持盾(山海經曰羿與鑿齒戰于壽華之野羿持)
(弓矢鑿齒持盾戟郭璞曰鑿齒人類齒如鑿長五六寸續補)輕罪贖盾(國語曰桓公問曰齊國寡)
(甲兵為之若何管子對曰輕過而移諸甲兵桓公曰為之若何管子對曰制重罪贖以犀甲一戟輕罪贖以鞼)
(盾一戟小罪讁以金刀案注移之甲兵謂輕其過使以甲兵贖罪也鞼盾綴革有文如繢也續補)
北堂書鈔卷一百二十一
