北堂書鈔卷十七
唐虞世南撰
明陳禹謨補註
帝王部
制作五十四興造五十五
遷都五十六守文五十七
中興五十八
制作五十四
制而用之謂之法民咸用之謂之神制度數議德行
象天地以立制(傅玄大體)變天下之法(禮含文嘉)改正朔易服
色始造書契以代結繩之政制嫁娶之禮未有文
章(帝王世紀)制禮作樂(史記)作樂以應天制禮以配地天地
變化聖人效之河出圖洛出書聖人則之立象以盡
意設卦以盡情僞仰觀象於天俯觀法於地以通神
明之德以類萬物之情聖人作易幽贊神明庖犧
作易弘開大道(古史考)伏羲作易綿絡天地(揚雄)歷象日月
敬授民時聖人作歷黃帝造歷(續漢書)立四時之制(尸子)
著九六之文(帝王世紀)推三光立八節(春秋)治五氣設五量(大戴)
(禮)合五緯(春秋)正六宗(王子年)吹律定姓紀鐘甄聲(帝王世紀)省
風作樂(春秋)作樂崇德作樂防滿(樂稽)黃帝作樂曰咸池
(樂緯)少昊作樂曰九淵(帝王世紀)帝嚳作樂曰五英(樂聲儀)顓頊
作樂曰六莖(樂聲儀)堯作大章(鄭注禮)舜作韶禹作夏
湯作濩武王作武(並鄭注禮)顓頊命飛龍放八方之音(帝王)
(世紀)帝堯命質效山谷之音命咸黑為歌(吕氏春秋曰帝嚳命咸黑)
(作為聲歌九招六列六英帝堯立乃命質為樂質乃效山林谿谷之音以歌補)命伊尹歌晨露
(韓詩)庖犧氏作瑟次王益其少宫南聽鳳以定律神農
作琴(帝王世紀)朱襄作五絃之琴以采隂(吕氏春秋曰昔古朱襄氏之治天下)
(也多風而陽氣畜積萬物散解果實不成故士達作為五絃琴以采隂氣以定羣生補)舜作五絃
之琴以歌南風黃帝庖犧之瑟(世紀)作簫以象鳳(風俗通)
女媧之笙簧禹作為夏籥(吕氏春秋曰禹立命臯陶作為夏籥九成以昭其功)
(補)使伶倫作律(吕氏春秋曰黃帝令伶倫作為律補)命咎陶作刑(紀年云)黃
帝垂衣裳黃帝作旜冕(世本云)治其絲麻以為布帛
上棟下宇以待風雨構其木樔以避羣害(韓子)重門擊
柝以待暴客結繩為罟以佃以漁作網罟用禽鳥
(典略)鑚燧取火以化腥臊(韓子)烹穀為粥燔肉為炙取
犧牲以充庖廚(帝王世紀)作釜甑成火食之道(古史考)後聖有
作范金合土耒耨之利以教天下破木為耒以墾
草莽(筮易)神農作耒耜(古史)弦木為弧剡木為矢刳木為
舟剡木為檝斷木為杵掘地為臼服牛乘馬以利
天下致天下之民聚天下之貨易之以棺槨易之
以書契以新書石從事(魏志)以典論刻石(魏志)黃帝作弩
(古史)以銅為兵(越絶)黃帝蹵踘(劉向)武王作翣(世本)使馬鈞作司
南車(魏略)採銅鑄鼎(史記)鑄鼎象物(春秋)
興造五十五
匠人建國辨方正位體國經野(並周禮)始建城市而營宫
室水地以縣(周禮注曰於四角立植而縣以水望其高下高下既定乃為位而平地補)置
𣙗以縣眡以景(周禮注曰玄謂𣙗古文臬假借字於所平之地中央樹八尺之臬以縣正之眡)
(之以其景將以正四方也補)識日出之景(周禮曰為規識日出之景與日入之景補)晝參
日景夜考極星(周禮曰書參諸日中之景夜考之極星以正朝夕補)揆之以日
規天矩地(張衡)審曲面勢右社稷而左宗廟九經九
緯經涂九軌(周禮注曰經緯謂涂也經緯之涂皆容方九軌疏曰九經九緯者南北之道為經東)
(西之道為緯補)左祖右社面朝後市(周禮注曰王宫所居也祖宗廟面猶鄉也王宫當中)
(經之涂也補)宫度以几堂度以筵宫中度以尋野度以步涂
度以軌内有九室九嬪居之外有九室九卿朝焉
宫隅七雉城隅九雉(周禮注曰宫隅城隅謂角浮思也雉長三丈高一丈補)環涂
七軌野涂五軌(周禮疏曰環涂謂遶城道如環然故謂之環也野涂國外謂之野補)經之
營之庶民攻之不日成之經始勿亟庶民子來築室
百堵縮板以載作廟翼翼捄之陾陾度之薨薨築
之登登削屢馮馮百堵皆興迺立臯門臯門有伉迺
立應門應門將將迺立冡土戎醜攸行疏龍首以抗
殿(張衡)既新作於迎風增露寒與儲胥(張衡)
遷都五十六
少昊徙曲阜(帝王世紀)盤庚遷於殷不常厥邑于今五邦古
我先王將多前功匪棘其欲遹追來孝作邑于豐
宅是鎬宗召公相宅周公成周復營洛邑如武王
意(史記)維龜正之武王成之卜云其吉終焉允臧非
敢違卜用宏玆賁度其夕陽度其鮮原迺陟南
岡迺覯于京迺正厥位奠厥攸居建城市營
宫室太史抱灋(周禮)永命斯邑安定厥邦永建乃家
四方和會四方入貢民利用遷
守文五十七
繼禹之道行湯之政(史記)繼文之體(春秋)維清緝熙文王
之典儀式刑文王之典嗣守文武丕訓對揚文
武光訓宣文武業法文武遠迹(帝王世紀)文王有聲昭
哉嗣服下武維周鴻徹奉統(東觀)丕承基緒右隆
世業(漢書)以奉大業(東觀)太平君子持盈守成内脩諸已
思先王之道順命尊文繩其祖武克終允德
世德作求其承厥志永保宗廟總一海内(漢書)夏啓
以先(史記)復命武王閔予小子遭家不造維予小子
未堪家多難肆不殄厥愠亦不隕厥問宣二祖之
重光襲四宗之緝熙(班固)有周不顯仁聖相襲(陳思王)周
云成康漢言文景(前漢班固贊曰漢興掃除煩苛與民休息至于孝文加之以恭儉孝景遵)
(業五六十載之間至于移風易俗黎民淳厚周云成康漢言文景美矣補)守文佳主(晉陽秋)
中興五十八
功光祖宗(漢書)弘宣祖業(杜預)紹先之業復先王之道復
文武之境土復禹之跡(世紀)祀夏配天不失舊物(春秋)興
衰撥亂復見漢官儀(東觀)有田一成有衆一旅(春秋)
北堂書鈔卷十七
