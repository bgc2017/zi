六壬大全卷九
畢法賦上
前後引從陞遷吉(第一)首尾相見始終宜(第二)
簾幕貴人高甲第(第三)催官使者赴官期(第四)
六陽數足須公用(第五)六陰相繼儘昏迷(第六)
旺禄臨身徒妄作(第七)權攝不正禄臨支(第八)
避難逃生須棄舊(第九)朽木難雕别作為(第十)
衆鬼雖彰全不畏(十一)須憂狐假虎威儀(十二)
鬼賊當時無畏忌(十三)傳財大旺返財虧(十四)
脱上逢脱防虚詐(十五)空上逢空事莫追(十六)
進茹空亡宜退步(十七)脚踏空亡進用宜(十八)
胎財生氣妻懷孕(十九)胎財死炁損胎推(二十)
交車相合交關利(二一)上下相合兩心齊(二二)
彼求我事支傳干(二三)我求彼事干傳支(二四)
金日逢丁凶禍動(二五)水日逢丁財動之(二六)
傳財化鬼財休覓(二七)傳鬼化財財險危(二八)
眷属豐盈居狹宅(二九)屋宅寬廣致人衰(三十)
三傳逓生人舉薦(三一)三傳互尅衆人欺(三二)
有始無終難變易(三三)苦去甘來樂裏悲(三四)
人宅受脱俱招盜(三五)干支皆敗勢傾頽(三六)
末助初兮三等論(三七)閉口卦體兩般推(三八)
太陽照武宜擒賊(三九)后合占婚豈用媒(四十)
富貴干支逢禄馬(四一)尊崇侍内遇三竒(四二)
害貴訟直遭曲斷(四三)課傳俱貴轉無依(四四)
晝夜貴加求兩貴(四五)貴人蹉跌事參差(四六)
貴雖坐獄宜臨干(四七)鬼乘天乙乃神祗(四八)
兩貴受尅難干貴(四九)二貴皆空虚喜期(五十)
魁度天門關隔定(五一)罡雖鬼戶任謀為(五二)
兩蛇夾墓凶難免(五三)虎視逢虎力難施(五四)
所謀多拙逢羅網(五五)天網自裹已招非(五六)
費有餘而得不足(五七)用破身心無所歸(五八)
華蓋覆日人昏晦(五九)太陽射宅逞陽曦(六十)
干乘墓虎無占病(六一)支乘墓虎有伏屍(六二)
彼此全傷防兩損(六三)夫妻蕪淫各有私(六四)
下墓併關人宅廢(六五)支項財墓族程稽(六六)
受虎尅神為病症(六七)制鬼之位乃良醫(六八)
虎乘遁鬼殃非淺(六九)鬼臨三四訟災隨(七十)
病符尅宅全家患(七一)喪吊全逢掛縞衣(七二)
前後逼迫難進退(七三)空空如也事休追(七四)
賓主不投形在上(七五)彼此猜忌害相隨(七六)
互生俱生凡事益(七七)互旺皆旺坐謀宜(七八)
干支值絶凡謀決(七九)人宅皆死各衰羸(八十)
傳墓入墓分憎愛(八一)不行傳者考初時(八二)
萬事喜忻三六合(八三)合衆犯煞蜜中砒(八四)
初遭夾尅不由己(八五)將逢内戰所謀危(八六)
人宅坐墓甘招晦(八七)干支乘墓各昏迷(八八)
任信丁馬須言動(八九)來去俱空豈動移(九十)
虎臨干鬼凶速速(九一)龍加生氣吉遲遲(九二)
妄用三傳災福異(九三)喜懼空亡乃妙機(九四)
六爻現卦防其尅(九五)旬内空亡逐類推(九六)
所筮不入仍憑類(九七)非占現類勿言之(九八)
常問不應逢吉象(九九)巳災凶兆返無疑(一百)
前後引從陞遷吉(引干宜進職引支宜遷宅第一)
夫前引後從格者有二等如遇初傳居干前為引末
傳居干後為從值此格者必陞擢官職又如遇初
傳居支前為引末傳居支後為從值此格者必遷
修家宅二事皆吉
拱貴格引從天干格内如庚辰日寅加酉為初傳子
加未為末傳此乃初末引從庚干在内干上丑為
晝貴人兼三傳下賊上豈不應陞擢官職也夜占
乃墓神覆日亦無畏緣中傳未作天乙沖破丑墓
仍為吉課也
兩貴引從天干格如壬子日初傳已加子為晝貴末
傳卯加戌為夜貴亦是墓神覆日賴中傳之戌沖
辰不畏墓也凡值此例必得上人提攜或兩處貴
人引薦成事如辰為月將尤妙也
初末引從地支格如己亥日初傳已加子末傳卯加
戌亦係引從地支格雖初末加其干墓覆支賴中
傳之戌沖辰亦無畏宜遷脩家宅則吉又如丁
亥日初傳已加子末傳卯加戌亦初末引從地支
格奈晝夜天將皆是白虎居干支上豈宜遷修宅
舍乎殊不知亦賴中傳戌蛇沖辰虎不為害也如
用辰為月將尤為妙也或占人行年本命又居已
位以已上二戌沖辰衆凶皆散矣
晝夜貴人臨干支上拱其年命在内者宜告貴用事
必得兩貴人成就如丁酉日酉加丁亥加酉占人
年命在申丁巳日亥加丁酉加已占人年命在
午癸亥日已加癸卯加亥占人年命在子凡干
支夾拱在下層惟甲子甲辰癸亥癸夘在上層惟
庚午庚戌丁巳己丁己酉
二貴拱年命格如癸未日初傳已加子末傳卯加戌
占人行年本命在亥宜告貴成事名未助初財初
德亦貴人助貴人也
干支拱定日祿格唯伏吟卦為的如丁巳己巳癸亥
皆伏吟宜占食禄事癸亥為嫌禄空
干支拱夜貴晝貴格唯伏吟為的如庚午己酉支干
拱夜貴甲子支干拱晝貴皆伏吟卦宜告貴人求
事
初中拱地盤貴人格如庚午日干上戌支上申乃支
干并初中拱夜貴也又庚午日干上酉支上未又
庚午日干上午支上辰乃支干初中皆拱地盤之
夜貴皆宜告貴而成合事餘皆依此
首尾相見始終宜(攻必取戰必勝第二)
謂干上有旬尾支上有旬首名周而復始格亦名一
旬周遍格凡值此者占事不脱所謀皆成占赴試
宜代工占訟宜換司易局占交加用事去而復來
惟不宜占釋散事如有憂疑其事儘在未能決斷
惟乙未辛丑丙申壬寅戊申五日有之
干上有旬首支上有旬尾惟乙丑辛未丙寅戊寅壬
申五日有之諸占亦照前斷
天心格乃年月日時皆在四課之内凡占乃非常之
事即日而成或干天庭之事定然成就如占陰私
常用鄙俚之事返成咎也
回還格乃三傳在四課之中如辛亥日干上酉亥上
戌三傳戌酉申是也此以不備言之至于干支自
作三合者内多回還格乃干支相會不可作不備
言之如丁卯丁亥己卯己亥皆干上夘或干上亥
諸如此類占凶凶成占吉吉就凡事只宜守舊不
能動作如占病其病難退訟不解如女命占得干
加支男命占得支加干來意占婚尤驗宜詳其生
尅空脱刑沖破害墓言也
簾幕貴人高甲第(班超封萬里之侯第三)
簾幕官者如晝占乃夜貴夜占乃晝貴如占科目專
視此神臨于占人年命之上或臨日干上試必高
中矣凡庶人占得簾幕得林下官扶持如有官人
占得之為休官之象
旬首作簾幕官者臨年命日干之上尤的惟乙巳辛
日有之
又辰戌作旬首臨年命日干者必中魁元乃甲辰甲
戌兩旬二十日有之
斗鬼相加格或丑加未或未加丑作年命日干者亦
中魁元緣丑有斗未中有鬼斗鬼二字合而為魁
故也
亞魁星天盤酉臨年命日干者占試必高中緣酉為
從魁也巳上諸說忌空亡
德入天門格乃日德加亥為用士人占之必高中亥
為天門德者得也
真朱雀格如六已日于四季年占用夜貴逆布乃朱
雀乘午占春闈其文貼上意必得高中緣朱雀主
文書生太歲又生日干如真朱雀尅太歲占訟必
達朝廷罪必致死惟申酉歲的
朱雀乘神尅簾幕官占試其文不貼主文意
朱雀乘丁馬榜將出忌
晝夜貴人拱年命者赴試必中如丁酉日干上酉支
上亥占人年命在申大宜占試緣干支上神作晝
夜貴人拱年命上河魁
源消根斷格如癸卯日干上卯支上巳年命在寅大
宜占試不在此論緣只取二貴拱年命也但高中
矣恐以不攝終成勞瘵
簾幕貴人尤分喜畏細具于後甲日不喜未墓為
之庚日不喜丑墓為之又甲寅日亦不喜丑空
為之庚寅日不喜未空為之丙寅日丁卯日
不喜亥空為之己卯乙亥日不喜申空為之
壬子癸丑日不喜卯空為之壬寅癸夘日不喜
巳空為之六辛日不喜午尅為之又辛亥日
不喜寅空為之空亡尤甚使試官置卷不視徒
勞一次
占武舉法以己為弓弩申為矢箭申加午必箭中紅
心如申加寅申巳亥為四脚花以第幾課發用言
其箭中之數四墓脱垜
催官使者赴官期(第四)
凡占上官赴任見日鬼乘白虎加臨日干或年命之
上乃名催官使者縱是遠缺必催速赴任也如
催官使者空亡又是虛信或被遣差
催官符如官星臨日干年命者其三傳上神生其官
星是也
恩主舉薦例𫝊年日辰有父母爻者是亦為食禄之
地如值長生作貴人亦如之如乙日見日貴為父
母已日見夜貴為長生外乙夘日晝貴空己夘日
夜貴空不用
四時返本煞占赴任極遲夫返本煞者春得金局夏
得水局秋得火局冬得土局是也如赴任占得返
吟多不滿任
六陽數足須公用(隨六三係丈夫失小子隨有求得利居貞揚兵于九天之上第五)
六陽格謂支于四課三𫝊皆居六陽之位是也凡
占皆利公幹而不利私謀假令庚子日第一課
戌加庚第二課子加戌第三課寅加子第四課辰
加寅作初𫝊其中𫝊午加辰末𫝊申加午卦名登
三天宜占天庭事有動達高尊之象如君子占之
稍畏初中空亡而減力如常人占之賴初中空却
省力也尤未免公幹明白事理
悖戾格亦名倒拔蛇如甲午日干上子雖四課三𫝊
皆處六陽之地緣三𫝊退間主事問阻艱難兼被
初𫝊戌財引入中未鬼鄉凡占事皆艱辛尤不免
公用也如甲戌日干上子四課三𫝊亦皆處六陽
位以上是自夜𫝊出晝尤明白
五陽格課𫝊居五陽之上者或占人年命填之亦名
六陽事主公用明白利公不利私也此例極多不
暇細具
六隂相繼儘昏迷(隨六二繫小子失丈夫伏兵于九地之下第六)
六隂格謂課𫝊皆居六隂之位是也凡占利陰謀私幹
不利公聞尤儘昏迷也或自晝𫝊夜昏迷愈甚如
己夘日第一課酉加已第二課亥加酉作初𫝊第
三課巳加夘第四課未加已中𫝊丑加亥末傳夘
加丑課名溟濛凡占事必是隂謀奸私之象兼天
將天后螣蛇六合玄武支干上皆乘盜炁又是彈
射發用坐于空鄉至費力而不可言也占病必死
求望皆為脱耗又己亥日干上已同
五隂格課𫝊止五隂者占人年命填之凡占利私不
利公利小人不利君子
源消根斷格如癸夘癸未癸巳干上夘課𫝊俱在五
隂之位又是下生上神迤邐而脱去占病緣不攝
而致病豈不危絶乎凡占皆脱耗其法如神切宜
秘之又如辛夘日干上子自干至支及初中末
迤邐下生上神儘被脱盜雖不係五隂位全其理
一同已上例除占病外諸占未免脱耗日漸消爍
也
旺禄臨身&KR1131;妄作(不戰而屈人之兵第七)
謂日之禄神又作日之旺神臨于干上者切不可捨
此而别謀動作如乙夘日干上夘幸得乘日之旺
禄何不守此乃捨而就初𫝊之財中末之生殊不
知皆是旬内空亡既逢于空不免囉&KR0008;再歸干上
就禄就旺誠所謂到處去來不如在此之語也
乙酉乙亥日干上夘癸己癸丑日干上子辛夘辛
丑辛酉日干上酉巳亥巳酉巳巳日干上午雖不
係已土旺神亦可用也已上皆在鈐内又如辛巳
日雖干上酉為日之旺祿奈是旬空既旺祿空亡
必所得不償所費反不宜坐用未免棄禄而就三
𫝊之財及别謀改業遂致亨旺切不可如前論之
又如癸亥日干上雖乘子為日之旺禄亦是旬
空未免棄禄而就初𫝊之戌乃值日鬼乘白虎又
不免向前投中𫝊酉又值敗炁又坐鬼鄉酉加戌
為鬼鄉也迤邐至于末𫝊申始逢日之長生凡值
此課未免捨空禄而就艱難中更進一步始得如
意此意法奇妙丁亥日干上午乙巳日干上夘
同外有乙未日干上夘緣是閉口之禄而不可
守遂投初𫝊奈是昴星不入之財不免中𫝊再歸
干上受其旺禄又不能守致于末𫝊棄禄而歸于
末𫝊宅上受其干墓之鄉以此占之乃是食于人
把心不定終處于家中受困厄而已
禄被玄奪格如辛夘日干上酉為日旺禄緣晝乘玄
而夜乘虎遂不可守未免投初𫝊丑又是日墓中
𫝊子又是脱炁末𫝊又是丁亥乘虎而遥傷日干
自末𫝊至干雖欠一位終不能復投其旺禄也此
例尚有皆在鈐内甚詳又辛未日干上酉夜乘虎
支上午火初已中歸巳鄉未丁夘
權攝不正禄臨支(不為鄰國之遊士亦作幕府之客臣第八)
謂日干禄神加臨支辰上者凡占不自尊大受屈折
于他人如占差遣主權攝不正或遙授職禄或正
宜食宅上之禄或將本身之職禄替于兒男者斯
占尤的且夫此例每日有一課可逐類而言之
假令甲子日寅加子乙丑日夘加丑之類不暇細
具皆倣此
禄被支墓剋脱外有日干之禄加支上被支辰墓其
禄或被支剋其禄神者必因起蓋房宅而失其䘵
或被支辰脱其禄神者必因起蓋房宅而以禄償
債假令辛丑日酉加丑乃禄神受墓乙酉日
夘加酉乃禄神受宅剋乙巳日夘加已乃禄神受
脱此例極多不暇細具餘倣此
避難逃生須棄舊(四面受敵亦有無敵之處第九)
避難逃生格如甲子日戌加子作初𫝊雖曰日財乃
是旬空中𫝊申金又是日鬼末𫝊午火作日之脱
炁且三𫝊既無所益不免只就干上子水而受生
乃應避難而逃生之語丁夘日干上亥乙亥日干
上酉戊寅日干上申庚戌日干上午辛未日干上
丑戊午日干上辰巳巳日干上酉辛酉日干上亥
壬申日干上寅庚辰日干上子
避難逃生如甲子日辰加寅為初𫝊雖曰日財奈晝
夜天將皆是六合其財受上下夾剋終不可得中
𫝊午火乃日之脱氣末𫝊申金又是日鬼三𫝊既
無所益不免日干就子支上而受生亦謂之避難
而逃生又如庚子日子加申此乃支神上門而脱
干兼三𫝊水局皆作脱&KR0587;及晝夜天將蛇龍武皆
是水中之獸也愈擊其水而蝕其金誠所謂脱耗
迍邅而不可逃熟視之天盤申金坐于辰土之上
就生子水坐于申金之上長生豈能蝕天上之申
金亦為避難逃生也
占人本命作丁神動摇不安而坐長生之上亦為避
難逃生
避難逃生而終不能逃生者例如丁亥日(干上戌)夜占
昴宿三𫝊午戌寅緣始棄干上之墓遂投初𫝊之
祿奈是旬空不免棄空祿而再歸干上中𫝊戊墓
終不可受其久困又投未之長生奈值白虎未免
止居宅中受驚危之長生爾
避難逃生得財格如壬午日(辰加亥)作初𫝊乃是墓神
覆日為用三𫝊辰酉寅不免棄墓而投中𫝊酉金
之生又是旬空遂再投末𫝊寅木又是脱炁然後
棄其三𫝊而壬干加午而取財也如丙寅日(寅加丙)
申才加亥乘玄三𫝊亥申巳緣申見在之財落空
又焉能求外來之財也
捨益就損格亦名不受福德賁初九賁其趾舍車而
徒如壬寅日不就干上之申金為長生願以壬干
加寅木而受脱
舍就皆不可格如乙酉日(干上亥)辛丑日(干上未)唯有庚
子日(干上辰)乃空亡庚午日(干上戌)乃空亡
墓作太陽格謂墓神覆日却作太陽處難中得上人
提携共有五等一就干上之生二就支上之生
三日干坐地盤之生四本命乘丁坐地盤長生五
日干下臨財鄉
朽木難雕别作為(第十)
謂斵輪課中夘為空亡者故名朽木不可雕也凡值
此例宜改科易業而别作營生如庚戌日(夘加中)辛
亥日(夘加辛)此二者尤的餘有癸丑日(夘加申)發用
斧斤不利格如丁丑日(夘加申)為發用乃申酉空亡夘
木加空地非朽木難雕之例也凡謀不遂
衆鬼雖彰全不畏(雖有烏合之敵衆難當虎豹之雄師第十一)
假令壬辰日(戌加未)為初𫝊(丑加戌)為中𫝊(辰加丑)為末𫝊
三𫝊戌丑辰皆是日鬼誠為凶也殊不知干上先
有寅木可以敵其三𫝊之土制鬼賊不能為害兼
是蒿矢擇比為用又坐空鄉鬼力至輕也凡占未
免先值驚危下稍無畏但言必有人相謀害終不
能為禍也如用夜貴初乘白虎尚可畏焉如用日
貴全無畏矣且論寅木切不可作脱&KR0587;言之實
為救神其寅木論如孔氏門下有子路能禦侮者
也又如壬戌日(干上寅)丙子丙申丙辰(干上丑)皆是己
亥日(干上申)夜貴必得貴人力
家鬼取家人如己丑日(干上申支上寅)為用三傳寅夘辰如
用夜貴必得貴人解救自支寅木發用中末𫝊俱
歸木鄉凡值支上有鬼引入鬼鄉者皆如此說如
丙申(干上丑)丙寅日(干上辰)從支陰發用為鬼亦以家
鬼斷賴干上有救有官人可病訟凶
家人解禍格如癸亥日(辰加癸)為用三𫝊辰未戌皆是
土神并來傷干兼夜天將皆是蛇勾虎誠為凶也
殊不知支上有寅木可以敵鬼不為凶咎此例必
得宅中之人解禍餘倣此
引鬼為生格謂初𫝊日鬼而生其末𫝊來育干者是
也如丙子日並(干上子)為初𫝊雖是鬼却生末𫝊寅
木作丙火之長生返不畏干上之子水亦賴宅土
未土為救是丙子日是也丙午日亦有丑土為救
也餘不為救己丑日(夘加申)甲寅甲午日(酉加寅)乃先
凶後吉
𫝊鬼為生格三𫝊皆作日鬼返生起干上之神而育
干者是也如庚午日(干上辰)三𫝊戊午寅火局雖全
傷日干殊不知三𫝊返生干上辰土而育養庚金
也又癸巳日(己加酉)用晝將皆土尅日殊不知土將
生三𫝊金局三𫝊金局生干乃凶反吉也
貴德臨身消除萬禍格如乙丑乙巳日并(酉加巳)為初
𫝊三𫝊金局并來傷其乙干如用晝貴凶不可遏
設用夜貴返為吉言初𫝊酉金上被螣蛇尅下被
巳火傷又被中𫝊丑土來墓末𫝊已火來剋其酉
金全無力來剋干縱然干上乘申金又為貴人又
為日之德神臨身能伏諸煞
天將為救神格如辛巳日(午加辛)為用三𫝊火局併來
傷干誠為凶也如觀天將晝夜皆是貴常勾土神
而竊其火炁生其日干亦宜免禍
脱&KR0587;為救格如壬子日(未加夘)為用三𫝊木局并來脱
干且此例既無日鬼豈宜處干衆鬼雖彰全不畏
者之例三𫝊木局切不可作脱&KR0587;言之如用夜將
緣三𫝊天將皆是勾常貴人土神併來傷壬干返
賴三𫝊木局去其土將豈不應斯格也餘五壬日
(干上夘)夜貴并如其說壬戌壬子癸夘癸亥三𫝊未
夘亥夜同
雖憂狐假虎威儀(犬大他人之力乞兒向火何倚冰山之徒第十二)
狐假威儀格如丁未日(干上子)其丁火實畏子水所剋
返倚賴支属土却能制其子水不敢來傷丁干也
疑丁火喻狐未土喻虎故名為狐假虎威儀之例
也凡占切不可動謀如動用離其未土其子水隨
跡而傷丁火也又辛亥日(干上亥)晝虎夜玄皆乘脱
炁尤賴亥水坐于戌土之上尚懼戌土不致辛金
全脱尤不宜動作稍如前例餘五辛日亦可如說
鬼賊當時無畏忌(吳釋越而終為越滅吳第十三)
假令戊子日(干上午)三傳寅夘辰皆是日鬼如春占木
旺誠所畏也殊不知木至春令而榮旺既貪榮盛
而無意剋土故戊土不畏木尅也此例雖春占無
畏防至夏秋其禍仍發如有禍時便宜斷絶免到
後患其餘𫝊内全逢日鬼者各詳四季天令而言
之
三合為鬼格亦如前說
傳財太旺返財虧(漢黷武而海内空虚第十四)
假令戊申日(干上丑)三𫝊子申辰皆作日之財兼晝夜
天將皆是水中之獸又于秋冬水生旺之月占求
財事即無財也如取其財切防反費己財緣水自
貧其生旺不能與我作財只待身旺之月財&KR0587;稍
衰之月令方可取其財例甚多餘亦倣此
進退連茹為財格如網江魚之諭求財不宜坐財墓
亦忌如鬼墓
財神空亡格求財反費己財緣見在之財已空求外
來之財豈有得也如辛亥日(干上寅支上夘)二財皆空庚
戌日同
脱上逢脱防虚詐(金以議和于宋而宋以議合自愚第十五)
謂日干生其上神上神又生天將者故名脱上脱凡
占儘被脱耗多虛詐不實之象也假令六庚日(干上)
(子)夜將上是青龍此乃庚干生上神子水又生青
龍木將那更三𫝊皆是水局并來盜日凡占豈不
遭虛詐乎内有庚子日(子加庚)乃支上門來脱干三
𫝊又來脱之并三𫝊天將夜晝俱是龍䖴玄儘被
脱盜倘熟視之其庚居天盤坐辰土之上受生子
水居申金之上受長生終不致脱盡不可不知
六甲日(干上已)晝占上乘太常六乙日(干上午)晝占
上乘天空六丁日(干上丑)晝占上乘太隂
無依脱耗格惟丁未日反吟晝占乃干生丑丑生將
一火逢九土如憂事不止一件若止見一件别項
又來必有大灾六巳日(干上酉)夜占上乘天后
脱盜格乃干上逢脱氣天將作玄武者例亦如前說
六辛日(干上亥)夜占乘玄武六壬日(干上寅)晝占
乘玄武六癸日(午上寅)晝占上乘玄武餘有甲午
日(午加甲)三𫝊又是火局并支來盜干虛詐尤甚内
辛亥日(干上亥)尤可惡緣支干上皆脱初墓又坐脱
方中未空亡晝虎夜玄之將日上俱值其凶可見
空上乘空事莫追(陳隋基業于盛唐五代收功于宋祖第十六)
謂上見旬空乘天空者凡占指空話空全無實象如
甲申日(干上未)晝占上乘天空餘占日上空亡上乘
天空皆倣此
脱空格謂干上有脱乘天空亦名脱空神凡占皆無
中生有盡是脱空全無實跡不足取信也如辛夘
日(干上子)晝占上乘天空初𫝊又是遥尅中未皆空
亡凡占盡被脱空六辛日(干上子)晝乘空六乙
日(干上午)晝占乘空餘日皆倣此
但凡遥尅為用作空亡或坐空鄉或乘天空者凡占
皆虛無實也
進茹空亡宜退步(坎初六習坎入于坎窞凶遇此課宜班師第十七)
假令壬子日(干上子)三𫝊寅夘辰皆是空亡既向前值
三空亡即宜退步抽身縮首却就支干上子與丑
合返有所得庶使壬水不被𫝊木全脱可以全身
遠害不利托人如甲午日(干上夘)三𫝊辰巳午亦
皆是空亡亦宜退步庶乎甲木不被𫝊火脱盡奈
支干前後夾定脱&KR0587;在内盡被脱空而無窮也如
遇丑為年命始宜退步就其祿神
脱空格如癸丑日(干上寅)自是空亡那更寅夘辰為三
傳使癸水生其脱空雖有千金亦不周其足如晝
占乘玄武在干上尤甚占訟費而不值占病脱而
虛甚終不能退步
踏脚空亡進用宜(四課三𫝊俱退連茹丁巳日干上午三𫝊夘寅丑宜深入重地第十八)
謂退步𫝊全值空亡者故名踏脚空亡既退後遇空
宜進而不宜退也如戊申日(干上辰)三𫝊夘寅丑皆
作日之鬼幸遇鬼空足可以脱灾避難惟不宜守
舊緣干上乘墓返宜于三𫝊之外向前一步便逄
禄神此却不利有官人占之緣官爻空亡故也
尋死格如丙午日(干上辰)三𫝊夘寅丑雖三𫝊生日豈
宜皆空如占病乃尋死格也占父母病死尤急如
占子息病無畏占訟理虧必官人不主張緣生我
者空亡故也如乙夘日(干上夘)亦若尋死格已上例
如背后有三穽坑豈宜退乎如退則脚下踏空反
陷其身凡占宜催督
踏脚空亡格惟不宜進前者例但占事虛聲而無成
就耳如甲子日(戌加子)為初𫝊乃是本旬之空(申加戌)
中傳乃後旬之空(午加申)為末𫝊乃外後旬之空亡
故向後全無實意儘無成就甲申日(午加申)乙夘
日(丑加夘)丙辰日(丑加夘)丁巳日(丑加夘)
胎財生氣妻懷孕(十第九)
謂日干之胎神作日之妻財又逢月内之生&KR0587;者如
占妻必孕也如壬寅日(干上午)七月占(午加亥)為發用
壬水胎在午又是日之妻財及七月生炁在午占
妻必有孕而無疑五壬日(干上午)七月占皆同六
庚六辛日(干上夘)四月占皆然六戊六巳日(干上子)正
月占亦主孕喜何故言戊巳土神胎亦在子或有
用午為胎神者也不可不知未免略具擬土神歌
于后歌云戊巳當絶在亥懷明知子上是胞胎云
云支之胎神作月内生氣亦占妻有胎孕尤的不
必作干之財惟此胎神臨妻之年命尤好或臨支
上一同妻財作生炁縱不作胎神亦可用
損胎格如壬辰日(干上午)為發用又七月占雖妻財作
胎神乘生炁必後有損孕緣午作空亡故也餘空
倣此
妾孕格如辛癸巳日胎神為生炁乃妻妾之妹有孕
尤騐如丙丁日胎神在子如正月占非妻有孕亦
是偏室等也
私孕格如辛癸日乘玄有私外有甲乙日胎神在酉
十月占丙丁日胎神在子正月占非妻有孕必是
偏室婢妾有胎孕也如作空乘死氣必是鬼胎也
互胎格如戊寅日(干上酉)乃支之胎神(支上午)乃干之胎
神又作夫妻之行年本命必然妻懷孕喜不必尋
生&KR0587;及財神也乙丑己未癸未(干上子)己未癸丑己
丑辛未丁丑(干上午)甲申(干上夘)庚寅(干上酉)巳上并是
干上得支之胎神支上得干之胎神也
憂子格論孕産乃六合三月占加申四月占加酉乃
月之死&KR0587;尅六合至産則憂子凶此二例乃天后
六合為子母之類也
憂母格如十一月占天后乘辰五月占天后乘戌八
月占天后乘丑二月占天后乘未巳上者乃月内
死&KR0587;尅天后也如至産期必憂母凶
子戀母腹格如(干加支支加干)而互相生者乃名子戀母腹
利占孕則保育不利占産如至産期占之遲生則
吉外有支加干而尅干者則産速或無尅亦産支
為母俯首己見其子也
損孕格如壬辰日(午加亥)癸巳日(午加丑)庚戌日(夘加申)辛
亥日(夘加戌)戊午日(子加巳)己未日(子加未)甲戌乙亥(酉加)
(己午)丙辰丁巳日(子加辰戌丑未)己上例緣胎神作空受尅
占産當日便生占孕必損
月厭煞如三月占不宜申加母年命上九月占不宜
寅加母年命上緣死&KR0587;作月厭占産必凶六月占
巳加母年命十二月占亥加母年命上緣生&KR0587;作
月厭占産必速生
養神二血法如丙丁戊己日胎神在子養神在丑如
在正月占言血支血忌皆在丑并養神而尅胎神
如占産生速如或占孕有損無疑如在十二月占
言血支血忌皆在子作胎神如占産亦生速如占
孕亦防損巳上血忌作空亡或坐空鄉占孕占産
亦無防也
三玄胎格如(寅加亥)為生玄胎懷孕之時漸有生意生
下男女生旺家門也如(寅加巳)為病玄胎如值此懷
孕之時母常有病生下男女多病不甚長進(寅加辰)
為衰玄胎卦惟乙未日(亥加丑)昴星一課是也懷孕
之時家道日漸衰替生下男女身軀衰弱全無生
意
昴星格剛日生女或柔日虎視生男取俯仰而生故
也
胎受尅絶格胎神臨本日及臨絶受尅六壬日(午加亥)
六庚日(夘加申)乃胎臨本日産可言當日便生好或
六癸日(午加亥)六辛日(夘加申)乃胎神臨絶受尅占孕
占産俱畏六戊日(子加巳)同六甲日亦如前說且占
産稍不畏矣
小産法如母之年命上神冲尅胎神者縱作生氣必
是小産此法極驗
胎神坐長生格如丙丁戊巳日(子加申)庚辛日(夘加亥)壬
癸日(午加寅)甲乙日(酉加己)大宜占孕惟不利占産反
凶
腹胎格腹加胎神丑為腹也如甲乙日(丑加酉)丙丁戊
巳日(丑加子)庚辛日(丑加夘)戊己壬癸日(丑加午)如值此
來意妻必有孕緣胎在腹内丑為腹之類加臨胎
神故也
腹空格如天盤之丑作空或落空如占産則生速緣
腹空而必已誕其子占孕必損孕
全傷格支干全傷子母俱凶獨支受傷害母獨干受
傷害男如産期以本月之内破胎之日生或害胎
之日生或刑胎之日生或月内生&KR0587;之日生或以
干息爻中長生之日生或以五行養處生如甲乙
日以戌為養神或以逐季之天喜神所臨之日生
妙矣夫天喜者乃逐季養神也以上不利占孕反
有損
納音法又妻本命納音之胎神冲破之日生産尤驗
夾定三𫝊格如干支夾定三𫝊或初未六合如占産
子母俱不可保緣&KR0587;塞干中故也如約母之年命
透出支干之外可免母之凶也
胎財死氣損胎推(二第十)
戊巳日子為胎財七月死氣在子庚辛日夘為胎財
十月死炁在夘壬癸日午為胎財正月死炁在午
甲乙日酉為胎鬼四月死炁在酉甲戌旬鬼胎空
亡餘亦倣此全如前篇論但凡胎神作月内之死
&KR0587;婦孕不育
交車相合交關利(臨機應變或戰或守或退或和在課體而行焉第二十一)
且夫交車合者十等論内有交車長生有交車財有
交車脱有交車害有交車空有交車刑有交車尅
有交車冲有三交交車有三合交車視干支上神
交互合也分具于後
交車長生大宜合本而作營生庚寅(干上亥支上己)甲申(干上)
(巳支上亥)戊申(伏吟)戊寅(返吟)
交車合財惟宜交關取財以財交涉最好辛丑(干上子支)
(上夘)辛巳(干上申支上卯)壬申(返吟)辛卯(伏吟)癸未(午加癸子加未)
交車脱雖相交涉而用事彼此各懷相脱之意如壬
午(干上未支上寅)乙亥(寅乙)戊辰(酉戊)丁卯(戊丁)甲申(巳甲)庚寅(亥庚)
(各自脱)壬辰(酉壬)乙未(午乙自脱)
交車害彼此各相謀害但不宜相交用事各有戾害
辛酉(伏吟)乙卯(伏吟)丁丑(午丁)己丑(午巳)
交車空如占事始初相交之時極和極美後總成畫
餅靡不有初鮮克有終
交車刑如結交朋友正和美中必致爭競各無禮也
丙寅戊寅(伏吟)辛未辛丑(伏吟)
交車冲不論親疎先合而後離夫婦父子客主兄弟
皆然丁丑癸未甲申庚寅(俱伏吟)
交車尅乃密裏砒笑裏刀之喻也匿怨而友其人如
相交涉必至爭訟庚子(丑庚)庚戌(夘庚)辛未(午辛自尅)
交車三交乃三交為三傳凡因交關用事必有奸私
或相交涉二三事己酉(辰己)丁卯(戌丁)丁酉(辰丁)己卯(戌巳)
子午巳無
交車三合乃三合為𫝊又支干交車相合亦名交合
格凡值此者家合仁義外人相助而有成合惟忌
空亡乙丑(子乙)三𫝊己丑酉辛未(午辛)三𫝊卯亥未
之類巳上謂日干與支上神作六合地支與干上
神作六合故名交車合凡占皆主交關交易交加
交換而成合也惟不利占解散諸事矣此例如六
十日内除甲寅庚申丁未己未癸丑五日係八專
日干支不分交車無合其餘五十五日每日一課
更宜詳其相合凶吉而言之内有伏吟相會合者
如同其說内辛未日(干上午支上夘)三𫝊卯亥未如占交
易後必齟齬始見齟齬後却和合因發用乘丁也
又丙寅日反吟亦同
上下皆合兩心齊(上下同心三軍協力第二十二)
謂支干上神作六合地盤支干亦作六合如乙酉丙
申戊申辛卯壬寅此五日伏吟者是也
干支相會格如乙酉日(酉加乙或乙加酉)丙申日(申加丙或巳加申)
戊申日(申加戊或巳加申)辛卯日(卵加申或戌加卯)壬寅日(寅加亥或)
(壬加寅)緣上下作六合者
上下俱合格如日干與上神作六合地支亦與上神
作六合者例如甲申日(干上亥)與甲干作六合(支上已)
與地支申作六合丁丑日(干上午支上子)己丑日同癸未
日(干上子支上午)庚寅(干上巳支上亥)
獨支干上神作六合格如戊辰日(干上丑與支上子)作六合
又戊辰日(干上未與支上午)作六合辛未日(干上寅乂干上申)乙
亥日(干上酉又干上夘)丙子日(干上夘又干上酉)戊子日(干上夘又干上)
(酉)
交互六合格如干上神與支作六合支上神與干作
六合如乙丑日(干上子支上酉)丙寅日(干上亥支上申)戊辰日(干上)
(酉)辛未日(干上午)乙亥日(干上寅)丙子(干上丑)戊寅(干上亥)
每日皆有内有一字空亡反為凶咎巳上相合凡
占主客相順神合道合之象
外好裏槎芽格凡占皆如其言緣支干上神雖作六
合奈何地盤支干却作六害故也如壬申日(干上寅與)
(支上亥)作六合殊不知壬干與申支作六害乙夘日
(干上丑與支上子)作六合其支干辰夘却作六害奈合空
亡而害實在凡事乃空喜而實害辛酉(干上丑與攴上子)
作六合俱空獨留支干酉戌六害辛酉(干上未與支上午)
作六合支干酉戌自作六害乙夘(干上未與支上午)作六
合夘辰支干自作六害丙寅(干上寅與支上亥)作六合干
巳與支寅作六害戊寅日(干上寅與支上亥)作六合干巳
與寅支干作六害
日辰隣近格緣干支相會上神作六合者凡占皆主
有變換彼我共謀求合之事也如壬子日(子加亥與)
(支上丑)作六合又是支加干兼支干相隣近也戊
午日(干上午與支上未)作六合又是支加干兼支干相隣
近丙午日同值此例者客主相順神和道合
干支相會格緣上神相合而不相隣近者例亦可相
共謀而成合事丙寅日(寅加己亥加寅)丙戌(戌加巳及夘加戌)
戊戌日(戌加巳及夘加戌)壬辰日(辰加亥及酉加辰)
彼求我事支𫝊干(彼有事必來求于我者第二十三)
謂初𫝊從支上起末𫝊歸干上者凡占必主他人委
托我幹謀事體凶吉皆成故占吉則吉遂占凶則
凶成行人至求取得如癸酉日初𫝊從(支上巳)起末
𫝊至(干上酉)止乃三傳己酉丑也
我求彼事干傳支(十第二四)
謂初𫝊從干上起末𫝊歸在支上者凡事勉強不免
俯求于人亦為人抑勒難自屈伸旺相尤吉死囚
不安又主為卑下所屈兼禮下求人之意只宜低
心下意不宜高上百事不舉家宅不和行人未來
病者難愈死如丁亥日自(干上酉)作初𫝊至(支上丑)作
末𫝊
金日逢丁凶禍動(海内方寧不料盜賊蜂起第二十五)
如有官人占之則赴任極速不欲占人行年上神尅
去六丁所乘之神常人占之反宜制丁乘神謂庚
辛二干三𫝊年命日辰逢旬内六丁神者必主凶
動如乘勾陳必被官詞勾追如乘月之死&KR0587;必親
族在外府郡報死亡而動往乘貴人必貴人差往
乘玄武欲逃或妻有血災蛇雀尤的
庚午辛未二日見夘是丁神則因妻而凶動不然取
財而禍起或先得財而後凶
庚辰辛巳二日見丑是丁則因父母之墓田而凶動
尤分旺相為田死囚為墓内辛巳日晝將順行丑
乘白虎作丁神而遥傷日干其凶動尤速
庚寅辛卯二日見亥是丁神則因子息而凶動内辛
夘日晝將逆行亥乘白虎凶動尤速
庚子辛丑二日見酉是丁因兄弟或己身而凶動尤
分庚日是兄辛日是弟及己身及禄有動摇辛丑
日夜將順行酉乘白虎
庚戌辛亥二日見未是丁則因父母長上而凶動内
辛亥日夜將逆行未乘白虎其凶亦速
庚申辛酉二日見巳是丁則因官鬼及長上凶動庚
日主鬼動辛日主官摇動
火鬼蛇雀尅宅格緣火鬼乘朱雀而尅宅神其末𫝊
又乘丁而遥尅日干者例惟庚辰日(夘加辰)冬占用
晝將是也如值此課必遭天火災伐而無怨也餘
有火鬼乘蛇雀而尅宅者例
春占火鬼是午如甲申戊申庚申三日并(午加申)用夜
將乘螣蛇而尅宅已後例宜以井底泥塗竈禳之
夏占火鬼是酉如甲寅庚寅戊寅三日(酉加寅)用夜將
乘朱雀而尅宅乙夘巳夘二日(酉加夘)夜將乘螣蛇
尅宅丁夘日(酉加夘)晝將乘朱雀尅宅
秋占火鬼是子如甲午庚午戊午三日并(子加午)晝將
乘螣蛇而尅宅丁巳日(子加巳)晝將乘螣蛇而尅宅
辛巳日(子加巳)夜將乘朱雀而尅宅
冬占火鬼是夘如甲辰戊辰庚辰三日并(夘加辰)晝將
乘朱雀尅宅癸未日(夘加未)晝將乘朱雀尅宅辛丑
日(夘加丑)夜將乘蛇尅宅壬辰日(夘加辰)晝將乘朱雀
尅宅
人宅罹禍格緣日上神尅日而辰上神乘丁又尅日
主身宅皆凶人且灾而宅必動摇惟有官人占赴
任極速宜乎晝將凡六庚日(巳加庚)六辛(午加辛)者皆
丁神臨宅
蛇虎遁鬼格專論蛇虎二爻謂六甲日遁旬内之庚
乘白虎在六處并辛日遁旬内之丁乘螣蛇在六
處者凡占至凶至危至怪至動縱空亡不能解救
如甲子日(庚午加戌)三𫝊戊午寅又(庚午加子)反吟又(庚午加日)
三𫝊辰申子并用晝將此乃遁旬内之庚乘白虎
而遥傷日干者例辛巳日(丁丑乘蛇加巳)臨宅三𫝊午寅
戌又(丁丑加申)三𫝊夘申丑丁在末𫝊又(丁丑加酉)三𫝊(酉丑)
(巳)丁在中𫝊并用夜將此乃遁旬内之丁乘蛇遥
傷日干者例
凶&KR0988;格謂月厭大煞天目墓神丁神皆主怪異凶灾
并臨年命日辰如乙巳日(干上未)四月占庚辰辛巳
(干上丑)十月占此主極&KR0988;極凶
馬載虎鬼格如甲寅日(申加午)為末𫝊晝將又乘白虎
又伏吟又(申加戌)又(申加亥)并用晝將戊午日(寅加未)晝
將戊辰日(寅加未)又(寅加酉)又(寅加亥)并用夜將白虎尅
干餘甲戌及戊申此二日雖有此例賴鬼空亡不
能為害其餘日辰極多不暇細具凡占凶速
蛇虎乘丁格如乙亥日(丑加亥)辛亥日(未加亥)者乃丁作
白虎而尅支辰必因家宅而有動不然屋宇塌倒
以致損人口或染灾病而不可免餘日鬼乘丁作
螣蛇尤凶尤怪乙未日(干上酉)夜乘蛇亦凶外有丁
神作日鬼乘白虎而尅日干者未免本身有凶動
也惟有己巳一日(夘加巳)夜將乘虎而尅干者是也
水日逢丁財動之(掠敵人之糧必得第二十六)
惟畏占人行年上神尅去六丁所乘之神則財不動
謂壬癸二日三𫝊年命日辰之六處逢旬内之丁
神者必主財動及遠方封寄財物付本身之象如
未有妻則有娶妻之喜如巳有妻則主别妻之憂
壬申癸酉二日見夘是丁則因子息動而有財内癸
酉日因門戶之財動或為子息而得財
壬午癸未二日見丑是丁則因官鬼之財動内癸未
日伏吟與癸丑日同說
壬辰癸巳二日見亥為丁則因己身或兄弟之財動
内有癸巳日見亥丁馬交加財動又速
壬寅癸夘日見酉是丁則因父母或長上而財動内
癸夘日因門内之財動
壬子癸丑二日見未是丁則因官鬼之財動内癸丑
日(干上未)并初𫝊是丁緣三𫝊皆鬼不可取財
壬戌癸亥二日見巳是丁則因妻之財動内有癸亥
巳為丁馬交加財動尤速離妻娶妻尤的
財乘丁馬格緣財神乘丁或為驛馬者必因出入求
財或因妻動用如丁馬交加必因妻財而非細之
動如己丑日亥甲戌乙亥日見丑
太常乘日之長生臨日干上者來人必占婚姻之喜
或有錫賜物帛之事如六甲日(亥加寅)夜將乘太常
六巳(申加未)晝將乘太常癸亥日(干上亥)夜常未己卯
皆財
太常乘日之長生臨支上者宅中必有婚禮之喜或
宜開綵帛鋪或開酒食店肆後有長進如甲子日
夜占(亥加子)作太常為日長生又是交車合并甲戌
日(亥加戌)夜將亦是交車合乘太常作日之長生斯
二例占婚尤的甲寅日(亥加寅)夜己未日(申加未)晝
牛女相會格緣丑中有牛宿子中有女宿子與丑合
乘太常為用如乙丑己丑(子加丑)丙子壬子(丑加子)乘
太常大宜占婚姻内壬子日是蕪淫體後必不成
𫝊財化鬼財休覓(不宜掠軍糧不可受敵賄賂第二十七)
謂三𫝊皆作日之財而生起干上日鬼而傷其日干
者必因取財而致禍及防妻與鬼交而損失餘生
支上鬼者主破家如辛亥日(干上午)三𫝊未夘亥皆
作木局為日之財其財且不可取欲待不取奈財
在目前爭忍捨之設取其財即生起干上之午火
而傷辛金難免其凶禍也此財如在虎口又喻如
刀上蜜焉可䑛稍識事君子見其財自禍而出必
不取之庶得全身遠害此例雖不利取財惟宜以
己財而告貴人成其事言用晝貴乃以財生貴必
宜僥求關節事必諧也餘辛夘辛未二日(干上午)同
前說丁巳丁丑二日(干上亥)若丁酉日(干上亥)三𫝊亥
卯未全生但日上見鬼耳幸為貴德宜告貴得益
宜為長上占之若壬戌日(干上未)夜乘太常三𫝊全
脱占病則因傷食以致邪祟侵纏尤恐不救如得
占人年命去其干上之鬼稍輕内有丁丑日(干上亥)
三𫝊酉丑巳其金財不能生亥水言初中空陷末
作天空夜占三𫝊天將皆土能尅去亥鬼致使財
亦不可取禍亦不傷身未免經繇此二事後始無
一成并丁巳丁酉二日各視天將言之
𫝊財化鬼格緣三𫝊作日之財而反生起支上神而
來傷日干者此等禍害必有宅中而發惟要行年
本命上神尅制其鬼庶不致深害如乙巳(未乙)三𫝊
未戌丑(支上申)乙亥(丑乙)三傳丑戌未(支上申)丁亥(申丁)三
傳申酉戌(支上子)惟宜納粟得官或以財告貴買恩
澤而補授極妙但有官人占之則吉必陞擢官職
也又如四巳日己夘己亥己酉己未(干上亥)雖為日
財奈三𫝊曲直木局并來傷干亦宜納粟求官
因財致禍格或畏妻室如帶凶將或被妻傷者緣財
爻反尅干上之神者是也如庚辰日(干上丑)初𫝊寅
木為財乘白虎而傷(干上丑)土必被妻傷其命又被
丑旬中之丁作墓而覆日亦是命運災衰以致然
耳不然娶惡妻而不孝父母
財遁鬼格緣日上神作財却遁旬中干鬼必因財致
禍為食喪身因妻成訟如甲戌日(干上庚辰)甲辰日(干上)
(庚戌)乙丑(干上辛未)乙未日(干上辛丑)丙寅日(干上壬申)壬戌日(干上)
(戊午)癸酉日(干上己巳)丁夘日(干上癸酉)戊辰日(干上甲子)
借錢還債格如辛酉日(干上夘支上寅)壬子日(干上巳)丙午日
(干上申)外有乙未日(伏吟)凡干支相同者不宜求財耳
此曰借錢還債不明
𫝊鬼化財錢險危(占兵同前第二十八)
謂三𫝊俱鬼則能去比肩既無奪財之神于𫝊内有
一作財現其財安穩而無破也謂三合課中雖作
日之鬼兩課俱空獨存一字中間為財者乃名全
鬼變為財其財終是危險中出縱得之亦不安穩
倘君子識事必不取其財也如占人命年上乘日
鬼其禍仍發亦不為財也如丙申丙子丙辰三日
并(干上丑)土可以敵其水局獨存申金為財如用旦
將少畏龍蛇玄皆水獸恐為禍也
取還魂債格緣三𫝊全為脱氣反生干上財神者例
如己丑(干上亥)三𫝊酉丑巳雖為日之脱&KR0587;殊不知
金局生起(干上亥)水作日之財己巳(干上亥)空亡尤為
的驗壬寅日(返吟)甲戌甲午甲申甲辰甲寅日(干上戌)
又如丁丑日(酉加己)用墓土將生空亡之財亦如前
說有三𫝊為脱&KR0587;生起支上財神者如壬寅壬戌
二日并(支上午)甲午日(支上戌)亦為取還魂債
求財急取格如乙未日(未加乙)雖曰財就人格惟宜速
去取之如緩則財反被未來墓其乙木却恐為禍
又如辛夘日(卯加辛)雖名財就人格亦宜速取其財
如少緩亦被夘木尅其戌土反有害也
空財格如丙子日(酉加己)乃空財如用夜將反生三𫝊
之財亦宜索債
危中取財格緣干尅支辰為財支上神為鬼者不免自
驚危中取財如甲辰日乃甲木尅辰土為財如辰
上乘申是也甲戌日(支上申)空亡似乎無畏乙丑乙
未二日(支上酉)丙申日(支上亥)丁酉日(支上子)戊子日(支上)
(寅)巳亥日(支上夘)庚寅日(支上巳)辛夘日(支上午)作空亡
不可畏之
眷屬豐盈居狹宅(凡占兵利先舉第二十九)
謂三𫝊生其日干反脱其支辰者是也值此必人口
豐隆而居宅窄狹也如甲申日(干上午)三𫝊辰申子
水局全來生日乃應人口豐盈也申金為支辰反
生三𫝊之水局乃應屋舍窄狹也如得此課切不
可遷居寬廣之屋舍恐反生灾咎此乃造化使然
不可逆天理而作為也其餘占别事即我盛而他
衰我勝而他負後例准此乙酉日(干上申)三𫝊申子
辰又(干上巳)三𫝊亥子丑
人旺棄宅格緣三𫝊生其日干而尅其支辰者占人
雖亨旺而無正屋可居縱為官多是寄居或欲逃
亡而棄其家尤的如丁未日(夘加未)又(亥加未)用癸夘
日(酉加己)用甲午日(子加丑)丙戌日(卯加辰)用
贅壻卦緣支加干而被干尅者其支上又乘脱&KR0587;或
尅支者必無正屋可居如丙申日(申加丙亥脱申)丁酉日
(酉加丁亥脱酉)戊子日(子加戊未尅子)己亥日(亥加己夘脱亥)
屋宅寬廣致人衰(占兵利為主而後應或營空虚第三十)
謂三𫝊竊盜日干反生支辰者是也凡值此課必宅
不容人居止不然人口少而屋寬廣之屋舍致使
人口日漸衰嬴患難俱生惟宜棄此住場而别遷
居止庶免此事餘占事皆我衰而他旺我負他勝
後例准此如甲辰日(戌加寅)甲戌日(寅加戌)又壬午日
(未加夘)
賣宅備患格緣三𫝊生支尅干惟宜兑賣宅舍以錢
預備灾患之費如癸酉日(辰加丑)用己巳日(卯加未)丙
寅日(子加丑)癸酉日(伏吟)
獅獸冲宅格緣對隣獸頭吻冲其本家或有獅子道
路冲宅以致家道衰替如對鄰空亡不足畏也如
壬辰日(申加戌)作白虎冲(支上寅)辛巳日(伏吟)亥作虎冲
(支上巳)甲午庚午二日(伏吟)子作虎冲(支上午)辛丑日(酉加)
(未)作虎冲(支上夘)
血厭尅宅格緣天后乘血支血忌作月厭臨支尅支
凡交易買賣鋪店皆宜忌此如七月癸亥日(辰作天后)
(加亥)乃夜占緣七月血忌在辰月厭亦在辰又墓尅
其宅神故也止有七月占有血忌與月厭同處餘
只有天后臨血支血忌者
三𫝊遞生人舉薦(生干客勝生支主勝第三十一)
此格有二等一者自初𫝊生中中生末𫝊末𫝊生日
干二者自末生中𫝊中𫝊生初𫝊初𫝊生日干凡
占值二例必隔三隔四有人于上位推薦之意所
謂皆賴衆人之說如欲幹官及請舉文狀皆宜得
之必得始終成就也惟宜詳看末空亡如值空亡
者雖有舉薦之心終無成就之實乃便作閒話多
赤心少之語也如辛丑日(夘加丑)為初𫝊生其中傳
巳中𫝊巳生末𫝊未未土生辛干此中空末落空
如年月併幹事人命填實可成又辛酉日(干丄寅)癸
未日(干上夘)甲子壬申壬辰甲申壬寅壬子壬戌並
(干上午)丙子丙寅丙辰丙午丙申丙戌(干上申)三𫝊申
亥寅此數日内有𫝊空者有𫝊不空者如丙子初
中空丙寅中末空
將生財神格緣三𫝊作財其天將又生財神者大宜
取財如六丙日(酉加己)夜
支上相生格如壬戌日(干上申支上未)土生申金金來生日
可無畏未為鬼然後作福
兩面刀格如六戊日(伏吟)巳申寅末𫝊寅能助初生干
又能尅干俗諺云成也蕭何敗也蕭何作兩面刀
外有三傳生干天將又生傳者例如六癸日三傳酉
丑巳或己丑酉旦占天將貴常勾
三𫝊互尅衆人欺(克干客敗克支主敗第三十二)
此例亦有二等一者初尅中中尅末末尅日干二者
末尅中中尅初初尅日干凡占此二例必有人遞
互而相尅害我也遂使衆口一詞總相欺凌或如
常人所為凶横遂被他人雷攻狀論如或見在朝
官占得此課宜自檢束隄防合臺閣上言之意斯
占尤的如丙辰日初𫝊(寅加酉)尅中𫝊未其中𫝊未
尅末𫝊子末𫝊子尅日干丙火辛酉日(干上夘)己巳
日(伏吟)六戊日(伏吟)如丙子日末𫝊(寅加未)尅中傳未中
𫝊未尅初𫝊子初𫝊子尅丙火日干
求財大獲格如庚辰日(干上丑)三𫝊寅未子自庚金尅
初𫝊寅為財初傳寅木尅中𫝊未土中𫝊未土尅
末𫝊子水為財也此法極好其他課及未常識之
又乙酉日(未加寅)又如乙丑日(干上酉)三𫝊寅未子
土將助財格如六丙日(酉加己)三𫝊皆財夜將又皆土
神儘生起財神大宜求財事尤宜成合萬事却不
利父母占病死兼此人不義多貪横發
雀鬼格朱雀作日鬼加干如在朝官防彈章及不宜
上書獻策反受責黜六丙日(干上亥)夜六庚日(干上巳)
暮六甲日(干上酉)夜六戊日(干上夘)旦壬癸日(未乘雀)旦
貴順行有之但不臨干如臨年命可以用
三𫝊内戰格緣三𫝊俱下賊上迤邐克去遞相侵伐
乃名三𫝊内戰凡占必是有窩犯訟自家庭而出
如癸酉日(未加寅)下尅上中𫝊(子加未)受尅末𫝊(巳加子)
亦受尅且天盤(未尅子子尅巳)地盤(寅尅未未尅子)儘相傷伐而
無窮矣又戊辰(寅加酉)為發用同
有始無終難變易(占兵有先後互為勝負第三十三)
此一句乃是二項事體夫有始無終者乃因初𫝊是
日之長生末𫝊為干之墓是也夫難變易者乃初
為干墓末為干之長生是也如乙未日初𫝊(亥加未)
為干之長生末𫝊(未加夘)為干墓占得此例者如初
𫝊謀事之時如花似錦將後必無成合又如乙丑
日(亥加丑)初𫝊亥末𫝊未皆自生𫝊墓也亦如前說
又如丙寅日(戌寅)加初𫝊戌為干墓末𫝊寅乃丙火
長生之地占事先難後易又如壬子壬寅二日(辰加)
(寅)為初𫝊(申加午)為末𫝊此乃自墓𫝊生先迷後醒
如占得此例謀事之初雖值艱難已後却有成合
凡占未免先暗後明
捨損就益格如甲辰日(丑加甲)丑乃日之破碎(支上夘)又
作六害乂是干之羊刃宜棄此而就三𫝊子亥戌
為生干凡占不免捨無益而就亨旺也此例一則
有受二則自微至顯又如甲子日(亥加甲)六月占乃
父母爻作空亡又是死&KR0587;又為木之長生主父母
灾如父母歿後不論餘極多倣此
苦去甘來樂裏悲(不成功處反成功第三十四)
此一句亦宜分為二項說且夫苦去甘來者如戊午
日末𫝊申生中𫝊亥水中𫝊水生初𫝊寅木而尅
日干之戊土誠為被寅木之苦殊不知反賴末之
申金衝尅其寅又為戊土之長生乃應苦去甘來
之喻也凡占未免先受磨折後却安逸又如六戊
日(伏吟)乃初尅中中尅末末尅日干亦是先破寅苦
殊不知又賴寅徑生其巳火而生戊干也以上二
例亦可作成敗蕭何
一喜一悲格如癸亥(干上戌)乘龍尅日乃幸中不幸(支上)
(申)乘虎生日乃不幸中幸又癸夘日(干上申)乘虎(支上)
(戌)乘龍又壬寅壬子(戊加子)發用夜將同如干上長
生干月令無&KR0587;却喜𫝊中見鬼乃甲日上見亥月
令無&KR0587;𫝊中見申酉為可生亥水也亦名不幸中
幸
樂裏生憂格如庚寅日(干上巳)乃庚金之長生(支上亥)乃
寅木之長生此乃先各有長生之意然後遞互相
參其庚金反被亥水脱寅木又被巳火脱却反為
兩邊脱盜凡占皆然又甲申日(干上亥支上巳)同前又庚
辰日(干上戌)生干(支上午)生辰此例止宜坐待用事儘
有其益如若動其支干皆坐于尅鄉如庚午日(干上)
(辰)土生庚金(支上寅)木生午火亦宜坐用倘動其支
干坐于脱&KR0587;鄉如庚子日(干上已)作干之長生殊不
知巳火亦能尅庚金且(支上酉)生支殊不知水敗于
酉如癸酉癸丑癸巳三日(酉加癸)晝占三𫝊雖金生
日其天將皆來傷日雖有面前之生皆後反為深
害占病死占訟刑乃應俗諺云貪得一粒粟失却
半年糧凡占如此言如庚辰日(干上已)雖曰日之長
生却被末𫝊生中𫝊中𫝊生初𫝊之已火而尅庚
干丙申日夜占(干上申)三𫝊申亥寅初𫝊(申加己)作日
之財受上下夾尅而無用中𫝊為日之鬼末𫝊乘
虎遁壬(水尅干)先是初生中中生末末生日干後却
變出許多不美亦如前說巳上諸例變宫商薤露
恩多怨深格緣干生初恩也初生中中生末末却尅
日干反成仇是也如己巳(申加己)生中𫝊之亥水中
𫝊水生末𫝊之寅木反尅日干之巳土乙亥乙未
乙巳乙卯四日(午加亥)用
不幸中幸幸中不幸格緣白虎却作長生青龍却乘
日鬼是也凡占皆然如六戊日(伏吟)旦占三重白虎
作長生乃不幸中幸如夜占三重青龍作日干之
鬼乃幸中不幸外有戊巳日(返吟)三月占生&KR0587;尅日
主病死炁生日主生
人宅受脱俱招盜(占兵主客俱不利第三十五)
此例有二等一者支上干上皆乘脱&KR0587;二者干上脱
支支上脱干巳上二例凡占人被脱賺家宅必被
盜竊財物如占病定然起蓋屋宅費用而致心氣
脱弱而成虛憊宜服補元炁藥餌獲愈内有支干
遞互相脱者及相交涉必是我欲脱漏彼彼巳辨
脱漏我之意也既各懷脱漏之意故應道典云天
網恢恢疎而不漏
遥尅昴星别責乘空落空為初𫝊發用將乘玄武者
凡占定主失脱此法極驗如乙亥日(蒿矢酉玄加亥)用丙
子日(彈射申玄加子)用旦將己巳日(彈射亥玄加酉)辛丑日(别責巳玄)
(加申)夜將庚午日(昴宿戌加酉)晝將夜將有之又有庚子
日(元首辰空玄加子)旦將皆乘玄武辛亥(夘加戌)旦此等日
乃空亡乘玄武為用但初𫝊不係遥尅并昴星
財空乘玄格或臨支發用亦防失脱如甲子日(戌加子)
旦占上乘玄武此例極多
鬼脱乘玄格緣日鬼或脱炁乘玄武來意占失脱為
發用尤的如己酉日(夘加酉)晝辛丑日(亥加丑)夜
干支皆敗勢傾頽(占兵同前)(第三十六)
謂干支上皆逢敗炁者占身氣血衰敗占宅屋舍崩
頽日漸狼狽全無長進更不可捕捉奸私告訐他
人隂事倘若到官必牽連我之舊過同時敗露各
獲罪也其餘彼此皆值衰敗也乃應俗諺云殺人
一萬自損三千之意也如甲申日(干上子支上午)庚寅(干上)
(午支上子)丙申丙寅(干上夘)
破敗神臨宅格緣支上有敗&KR0587;又為破碎煞必宅中
有人不利而致日漸衰殘家道破敗宜詳其破敗
者類神是何人如己巳己亥二日(干上乘酉)乃干之敗
氣又作支之破碎故總名為破敗神也以類推之
且占必家中有破敗之子緣酉為巳土之子息故
也夜乘天后因妾敗又戊申戊寅日(干上酉)同又壬
寅壬申癸己癸亥四日(干上酉)亦然其酉亦為婢類
亦緣酒色而敗家其餘破敗神臨之同說(闕)數假
令皆破敗臨干非臨支
末助初兮三等論(占兵視其利主或利客第三十七)
謂末𫝊助其初𫝊而生日干者亦有末助初而尅干
者亦有末助初𫝊而作日之財神者此三等皆是
傍有相助而各成其上說内末助初生日者欲年
命制末始可言吉年命生末反凶如庚午日(干上午)
三𫝊午辰寅末𫝊(寅加辰)生起初𫝊午火而尅伐庚
金末𫝊之寅木乃教唆詞訟之人也其為公曹吏
道士為鬍鬚人或屬虎人或姓從木詳天將逐類
而言之尤不宜求財取財反為禍也又庚辰庚申
二日(寅加辰)辛未日(夘加戌)甲辰日(辰加子)
抱雞不鬭格緣己亥巳酉夘丑亥為傳庚寅日午辰
寅為傳癸亥日丑夘巳為𫝊雖末助初而尅干者
因初傳或空亡或落空本無意尅其日干其末𫝊
徒為冤憎奈初𫝊無力終不能尅干也故喻名抱
鷄不鬭之例也
枉做惡人格如庚戌日午辰寅為三𫝊末空(干上午)又
庚子日午辰寅末𫝊落空亦是末助初𫝊而尅日
干者緣末𫝊空亡不能助其初𫝊其教唆人必自
敗露俗云枉做惡人之喻也
謁求禍出格乃支上神作財生干上神為鬼者大不
利謁貴求財即有禍出如甲子甲午日(干上酉)甲辰
甲戌日(干上申)乙亥乙巳(干上酉)乙夘乙酉(干上申)丙寅
日(干上子)又(干上亥)
二等者如辛酉日末𫝊(巳加子)助其初𫝊之未土生日
干者例必傍有人暗地相助推薦而有亨旺如值
末𫝊空亡亦名閒話多赤心少也六戊日(伏吟)己巳
日(伏吟)己丑辛亥己巳己夘己亥己未辛酉七日並
(干上子)
三等者如甲辰日(干上子)三𫝊戌申午末𫝊(午加申)助其
初𫝊之戌土而作甲干之財者凡占值此必暗有
人以財相助也如占博奕宜此末助初為財者例
來意占婚尤的如甲寅甲午癸末日(干上子)
末助初𫝊作日財反克干上神者如甲子日(干上子)三
𫝊戌申午又壬申日(干上酉)三𫝊午辰寅同
自招其禍格緣年命自助其初𫝊而尅干者乃自招
其禍必失理也
閉口卦體兩般推(捕盜亦可察第三十八)
心鏡云陽神作玄武度四是終隂閉口卦止宜捕盜
賊而追逃亡此課縱值目前時師多未嘗拈出故
立成于後
地盤旬首上神乘玄武者每日有一二課推之如甲
子旬中甲子日(辰戌加子)旦夜皆乘玄武戊辰(戌加子)旦
夜乙丑日(卯加子)旦乙丑日(亥加子)夜戊辰日(辰加子)夜
旦庚午日(戌加子)旦夜庚午日(辰加子)旦夜己巳日(卯加)
(子)旦己巳日(亥加子)夜丙寅日(伏吟)夜丙寅日(申加子)旦
丙寅日(寅加子)旦丁卯(伏吟)夜丁夘日(返吟)夜
甲申旬中甲申日(辰戌加申)旦夜戊子日(辰加申)旦夜又
(戌加申)旦夜庚寅日(辰戌加申)旦夜乙酉(亥加申)夜(夘加申)旦
丙戌日(子午加申)夜又(伏返二吟)旦丁亥日(午子加申)夜(伏返二吟)旦
壬辰日(子午加申)夜(伏返二吟)旦乙酉日(巳加申)夜(酉加申)旦
甲戌旬中凡甲戌庚(伏吟返吟)旦夜皆是乙亥日(己亥加戌)
夜(卯酉加戌)旦己卯日(卯酉加戌)旦(己亥加戌)夜
甲午甲辰甲寅此三旬止有天盤之旬首乘玄武無
地盤旬首乘玄武因玄武不到東南方也亦可如
其說凡旬尾加旬首作玄武者惟甲子甲申二旬
甲戌旬無之
旬尾加旬首為發用者例更值初末上下六合則氣
塞于中如占病即是瘂重或患禁口痢不然咽喉
腫塞或痰厥症不納飲食如占胎産定是啞兒如
占失脱縱有傍人見其賊盜偷物竟不肯言之凡
求人說事人但閉口而不語有無之意餘占更詳
天將而言其事類且如上乘貴人告貴不允上乘
朱雀占訟屈枉難伸乘白虎占訟使人不明而作
罪餘皆倣此但不免應閉口之意此法尤好如甲
申丙戌丁亥壬辰庚寅日並(巳加申)用甲寅戊午癸
亥丙辰丁巳己未庚申日並(亥加寅)内惟丙辰丁巳
為閉口發用若甲午庚子丁酉日(卯加午)甲辰日(丑加)
(辰)乙巳日(丑加辰)甲子丁卯日(酉加子)甲戌乙亥(未加戌)
以上不必皆屬閉口發用但旬尾加旬首即有閉
口之意六旬中皆有
祿作閉口緣辛未日(酉加寅)大不利占病緣日禄作閉
口非旬尾加旬首如乙未日(卯加申酉)夜又乘白虎或
乘玄不在𫝊課就天盤言也亦非旬尾加旬首辛
未日(酉加戌)夜亦乘白虎外有丙戌戊子日已為閉
口禄神但不乘虎壬戌日亥為閉口亦無白虎
財作閉口或食神空亡皆如其說丙寅日(干支上酉)丁卯
日(干支上酉)甲戌(干支上未)壬辰癸巳日(干支上巳)庚子辛丑日
(干上夘)甲辰乙巳日(干支上丑)戊午己未(干支上亥)
太陽照武宜擒賊(不利劫營伐路第三十九)
謂玄武坐于太陽月將之上占賊必敗緣賊人喜夜
而可以隱形豈宜被太陽之光照耀以致盜賊之
形現露不勞捕捉必然自敗縱太陽月將乘天空
或作空亡及坐空亡尤好緣太陽不被雲翳光明
也惟畏占時在夜賊反幸也尤宜逐季推尋日出
日入之時極准如止以卯為日出酉為日入者其
玄武止有臨地盤之申上者為旦也緣玄武不臨
地盤寅卯辰巳午未故也如推究節氣日出日入
者玄武縱臨酉戌尚可作太陽照武之用也如壬
申日(返吟)十月占且(支上寅)木乃是日之盜&KR0587;上又
乘玄武必是家中人作盜後必敗露緣寅為月將
照破玄武是也如辛亥日(亥將戌時)三𫝊丑寅卯此課
所合主失脱而無疑也緣(干上亥)是日之盜神又乘
玄武又初𫝊是日之墓神中𫝊雖寅卯為日財又
是旬空雖是太陽照武奈是戌時太陽巳歸地下
其賊難獲此例極多餘皆倣此也
玄武雖不臨太陽之上如加于卯辰己午申天盤之
上者尚可捕盗或玄武臨天馬六丁更臨酉戌亥
子丑上其賊終不敗露必以遠去如占失財其財
坐長生之上者其財終不致失或所失者物類坐
于長生之上亦不失矣
天網四張格最宜占賊必獲謂用神與正時同尅日
是也惟在破網卦反難捉賊矣破網者有神尅其
初𫝊者是也
賊向防連坐者例緣玄武所臨之神有神作六合是
也如玄武加子臨丑子與丑作六合故也
捉賊不如赴賊格假令甲日占以申為賊不可便以
丙火去尅之雖去其鬼賊亦竊甲干之&KR0587;尤憂所
費以此推之不如以壬水暗竊其申金尤生其甲
木也故應前言
遊都之下捉賊必獲矣遊都煞者甲巳日丑乙庚日
子丙辛日寅丁壬日己戊癸日申
玄武加丁主失脱
賊捉賊者如壬癸日辰戌未丑等為𫝊三𫝊自相冲
刑可以凶制凶又内有四金字可以化鬼也又玄
之本家上神能制玄亦是
鬼作生&KR0587;賊來不已日之劫財或占失財亦以此為
賊或鬼賊本家與玄武本家上神乘太陽占盜賊
立獲
后合占婚豈用謀(大過九五占枯楊生花臣家人九三嗃嗃嘻嘻兵有敵與下利謀者)
(四第十)
謂干為夫支為妻凡占婚全看此豈宜支干上乘天
后六合以應私情那更女之行年居在干上男之
行年居在支上此乃私情先相交通及嫁娶之期
何用媒伐乎如占婚值此者必先奸後娶之意也
如丁卯日(干上寅)晝乘六合(支上戌)乘天后又(干上子)夜
乘六合(支上申)乘天后又(干上戌)乘天后(支上午)乘六合
夜更看那邊空亡審其真偽此乃懷虚意也
富貴干支逢禄馬(功成受賞第四十一)
謂干上有支驛馬支上有干禄神者故名真富貴卦
凡君子占之加官添俸富貴雙全常人占之病訟
俱凶宅移身動如丙寅日(干上甲)乃支驛馬(支上巳)乃
干禄神餘倣此
尊崇𫝊内遇三奇(如占大吉有成功封拜之喜第四十二)
且夫三奇者有二等有三𫝊全遇甲庚戊者有三𫝊
全遇乙丙丁者其法亦有二有遁旬中之干者
有遁五子元建之法者凡值此二例君子占之官
居一品之尊貴入嵓廊縱使常人占之雖無吉泰
之兆亦可消除灾禍
遁旬中之千者如己夘日(干上午)第四課發用初𫝊丁
丑(加寅)中𫝊丙子末𫝊乙亥又己巳日丁卯(加辰)丙寅
加卯乙丑加寅又壬申日初𫝊乙丑(加子)中𫝊丙寅
末傳丁卯戊辰日初傳丁卯(加辰)中傳丙寅末傳乙
丑
遁甲巳還生甲者如辛巳日(干上午)初傳甲午(加戌)中傳
庚寅末傳戊戌己酉日初傳乙亥(加戌)中傳丙子末
𫝊丁丑餘倣此
害貴訟直作屈斷(雖有深謀密計終主敗露無成第四十三)
如甲申日(未加甲)為夜貴乃日之墓神丑作晝貴其又
受寅木尅又作天空初傳子與末又為害如占訟
理雖直而必致曲斷事小而必大凶餘占皆弄巧
成拙止宜識時而屑就庶不為大禍其餘五甲日
(未加寅)用夜貴亦如其說又如乙酉日(末加寅)作初傳
乃害中傳之旦貴人其象稍相類占亦如前說
曲直作鬼枷錮如六巳日逢曲直課是也(卯加亥)先曲
後直(卯加未)先直後曲凡(申加午)為白虎投朱雀(午加辰)
為朱雀投勾陳皆主訟
課傳俱貴轉無依(李廣不封侯樂毅見疑第四十四)
如丁酉日第一課(干上酉)乃夜貴第二課(酉上見亥)乃晝貴
第三課(酉亥相加)第四課又歸亥鄉然後三傳酉亥丑
此四課三傳皆是晝夜貴人邵先生每嫌此例
名曰遍地貴人貴多者不貴凡占不歸其一反無
依倚或權攝所委不一托事無成如用夜貴乃名
咄目煞如貴人咄目專視反坐罪也大不利告貴
占訟尤凶外有三傳皆是貴人者亦可用辛巳日
(干上午)丁卯日(干上酉)乙亥日(干上子)又(干上午)
晝夜貴加求兩責(亦可請謁干諸侯第四十五)
謂六處有旦暮天乙相加者如占告貴求事必干涉
兩貴人而成就或占謁貴必不得面其貴人緣貴
人往見别貴多不在宅雖然在宅必會貴客而排
筵蓋貴臨貴位乃官人見官人也如是同官占之
反宜謁見已後雖值晝夜貴人相加在傳視共合
用之貴如空亡不可如前說如六丁日(亥加酉)晝丁
己丁丑丁亥丁卯日(酉加亥)夜六丙日(酉加亥)夜六癸
日(巳加夘)旦癸未癸亥癸巳癸酉日(卯加巳)夜辛酉日
(午加寅)旦辛巳(寅加午)夜乙酉日(子加申)旦(申加子)夜甲戊
庚日(返吟)餘雖有之緣不在𫝊課不欲具載
貴覆干支格緣干支上皆乘旦夜貴人例凡占亦得
兩貴人周全而成合事如甲申(干上丑支上未)庚寅日(干上)
(未支上丑)巳卯日(干上子支上申)己亥(干上申支上子)丁巳日(干上亥支上酉)
丁酉日(干上酉支上亥)
兩貴空害格如己卯日(干上子支上申)用夜貴乃空亡之貴
加宅上又尅宅干上之旦貴却作勾陳又為六害
凡占必家庭神位尊卑相厭邪正同處以致人口
人口災患又不宜告貴反有怒心
或夜貴人加在晝貴人上宜求關節也
貴人差迭事參差(既有權臣在内豈有忠臣在外而立功乎第四十六)
謂晝貴臨于夜地夜貴却臨旦方故名貴人差迭如
占告貴人事多不歸一如俗諺云尖担兩頭脱之
語此例極多不暇細具或每日内有二課者但倣
此而言之如甲子日丑為旦貴坐在酉上未為夜
貴却坐在卯上是也
貴人順治格緣一日内全無逆貴人者凡告貴皆順
竟無阻却兼宜催督頻復進取唯有已為月將甲
戊庚日有之内有空亡貴人乃無用如丑未坐于
辰戌上貴人怒嗔
貴人逆治格緣一日内全無順貴人者凡告貴竟無
相允意止宜退步不宜進前如進則反挫惟亥為
月將甲戊庚日有之内忌空亡
日貴在夜開眼作暗
夜貴在日自暗而明
貴在干前事不宜迫迫則反為貴所怒
貴在日後宜催不催事被漫矣
貴雖在獄宜臨干(十第四七)
謂天乙貴人加臨地盤辰戌上者雖名入獄如是乙
辛二日占却名貴人臨身反宜干投貴人周全成
事餘者八干旦暮貴人坐地盤辰戊之上始名天
乙入獄干官貴怒惟宜私謀隂禱亦名貴人受賄
如辰戌二日占之乃為貴人入宅却非坐獄論也
鬼乘天乙乃神祗(當行反間亦可得敵臣之助第四十八)
如六辛日(午加干)如用旦占雖是日鬼臨身緣是貴人
切勿作鬼祟看之占病必是神祗為害如臨宅上
者必是家堂神像不肅而致病患宜修設功德安
慰宅神庶得無咎又六丙日晝將(亥加己)或(亥加支)六
丁日晝將(亥加未)或(亥加支)六乙日(申加乙)或(申加支)
空亡貴人格緣貴人作空亡者亦是神祗撓害占訟
大凶亦為之閒貴人尤忌
六甲日夜貴作墓神加干六庚日丑為旦貴作墓神
加干
貴人脱&KR0587;格如六壬日六癸日以卯為夜貴作脱&KR0587;
必被貴人脱賺或被神祗以致脱耗
兩貴受尅難干貴(去魯適周終身不遇知己之主第四十九)
凡晝夜貴人皆立受尅之方者切不可告貴用事緣
二貴自受尅制必自怒而不能成就我也不論在
𫝊不在𫝊皆可用之占得此課不如不告天乙謾
被怒阻也如六乙六己日(申加午子加戌)六丙丁日(亥加未酉)
(加巳)六辛日(午加子寅加申)六壬癸日(己加亥卯加酉)惟甲戊庚三
干全無此例
白虎或乘臨丑格乃貴人怒惡之貎凡占干貴官值
此必招貴人嗔怒占訟尤宜詳此緣丑乃天乙之
本家不宜見白虎也或有欲告貴人求文書事
貴人忌憚格緣朱雀乘神尅貴人不可告貴求托必
貴人忌憚而不肯用事如甲日(丑加寅)乃旦貴臨身
如占用文書之事緣朱雀乘卯尅天乙之丑土故
也又六巳日申為夜貴臨身朱雀乘午而尅貴又
六巳日晝貴人是子臨身朱雀乘戌尅貴
真朱雀格緣朱雀臨午惟宜求文書干朝廷或達于
至尊之前惟宜戊巳之年或辰戌丑未年占之乃真
朱雀生太歲故也忌申酉年占之
二貴皆空虛喜期(咸象日山上有澤咸君子以虚受人功無成而終多不見用第五十)
如旦暮貴人皆空亡者如干投貴人事已蒙許允後
却被人攙越凡占皆不免有此却終成拙或有人
報喜且勿信或同名姓人後非我喜誠為虛喜而
已反有所費也俗諺云爭似不來還不往亦無懽
笑亦無憂如丁丑日(酉加未)作空(亥加酉)又落空之類
主如告貴先則已允但事未決後換旬始有望
六壬大全卷九
