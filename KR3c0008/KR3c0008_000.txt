棠隂比事序
疑獄有集舊矣理掾桂君萬榮今所撰次尤詳
真治獄龜鑑也職牧守者所當究心毋徒曰此
司狴犴者之責也昔于公自謂治獄有隂德遽
高其門我朝錢公若水問獄得情亦自其為郡
府小官時桂君之為此其後詎可量耶亟命鋟
木用廣其傳嘉定癸酉良月既望莆田劉隷書
于金陵郡齋
棠隂比事序
開禧丁邜春僕以饒之餘干尉趨郡書滿紏曹
孫公起予武林人也留欵竟曰話次因及臬事
謂凡典獄之官實生民司命天心向背國祚脩
短係焉比他職掌尤當謹重近者番陽尉胥為
人所殺昏暯莫知主名承捕之吏續執俞逹以
告証佐皆具亦既承伏已且謀連三弓手結欵
無一異詞某獨不能無疑躬造臺府請緩其事
重立賞榜廣布耳目俾緝正囚未幾果得龔立
者以正典刑不然横致四無辜於死地啣冤千
古咎將誰執萬榮聞之瞿然歛袵因嘆吾夫子
三絶韋編特著其議獄緩死之象於中孚而古
之君子亦盡心於一成不可變者公其有焉既
而東歸參選待次建康犴曹屢省斯事若有隱
憂遂於暇日取和魯公父子疑獄集參以開封
鄭公折獄龜鑑比事属詞聮成七十二韻號曰
棠隂比事凡與我同志者類能上體歷代欽卹
之意下䆒諸公編劘之心研精極慮不謂空言
則棠隂著明教棘林無夜哭曷勝多禮之幸是
用弗嫌於近名擬鋟諸木以廣其傳歲在重光
恊洽閏月望日四明桂萬榮序
棠隂比事目錄
向相訪賊錢推求奴
曹攄明婦装均釋夫
程顥詰翁丙吉驗子
李崇還泰黃覇叱姒
歐陽左手惟濟右臂
沈括顙喉南公塞鼻
程琳烓竈強至油幕
妾吏酖宋玉素毒郭
彦超虛盗道讓詐囚
孫甫舂粟許元焚舟
宗元守辜魏濤證死
桑懌閉柵蘇秦徇市
任城示靴楊津獲絹
李傑買棺重榮咄箭
蘇請祔柩賈廢追服
子産知姦莊遵疑哭
思兢詐客佐史誣裴
季珪鷄豆張舉猪灰
定牧認皮滄州市脯
張受越訴裴命急吐
王質母原馬亮悉貸
允濟聽葱彭城書菜
吕婦斷腕包牛割舌
崔黯搜帑張輅行穴
杜鎬毁像次翁戮男
傅令鞭絲李惠擊鹽
楊牧笞巫薛向執賈
程戡仇門仲游帥宇
符融沐枕獄吏滌屨
宗裔卷紬高防校布
江分表裏章辨朱墨
胡質集隣高柔察色
蔣常覘嫗思彦集兒
劉相隣證韓參乳醫
袁滋鑄金孫寳秤散
程簿舊錢王璩故簡
公綽破柩元膺擒轝
柳冤瘖奴王扣狂嫗
李公驗櫸王臻辨葛
穎知子盗孫料兄殺
鄭躬明誤希亮救亡
商原詐服竇阻免喪
薛絹互争符盗並走
蕭儼震牛懷武用狗
文成括書郎簡校劵
孝肅杖吏周相收掾
方偕主名宋文墨迹
陳議捍取胡争竊食
御史失状國淵求牋
偉冐范祚虔傚鄧賢
次武各驅憲之俱解
張昇窺井蔡高宿海
劉湜焚屍高防劾病
王鍔匿名至遠憶姓
希崇並付齊賢兩易
王珣辨印尹洙檢籍
孫登比彈德𥙿模金
梁適重詛袁彖惡淫
曹駮坐妻孔議詈母
孫亮驗蜜杜亞疑酒
傅隆議絶漢武明繼
戴争異罰徐詰緣例
刑曹駮財左丞免讁
從事凾首乖崖察額
無名破塜行成叱驢
王曾驗稅司空省書
韋臯劾財趙和贖産
柳設榜牒陳具飲饌
朱詰賕民孔察代盗
崇龜認刀司馬視鞘
張鷟搜鞍濟美鈎篋
承天議射廷尉訊獵
棠隂比事目錄(終)
