欽定四庫全書
御定子史精華卷一百十九
方術部四
巫
知神次(管子丨丨丨者操犧牲與其珪璧以執其斝)齋牛山(晏子楚巫微導裔欵以見景公)
(侍坐三日景公說之楚巫曰公明神主之帝王之君也公即位有七年矣事未大濟者明神未至也請致五帝)
(以明君德景公再拜稽首楚巫曰請廵國郊以觀帝位至於牛山而不敢登曰五帝之位在於國南請齋而後)
(登之公命百官供齋具於楚巫之所裔欵視事晏子聞之而見於公曰公令楚巫丨丨丨乎公曰然致五帝以)
(明寡人之悳神將降福於寡人其有所濟乎晏子曰君之言過矣夫民不苟德福不苟降君之帝王不亦難乎)
去鴞(晏子景公為路寢之臺成而不踊焉柏常騫曰君為臺甚急臺成君何為而不踊焉公曰然有鴞昔)
(者鳴聲無不為也吾惡之甚是以不踊焉柏常騫曰臣請禱而去公曰何具對曰築新室為置白茅公使為室)
(成置白茅焉柏常騫夜用事明日問公曰今昔聞鴞聲乎公曰一鳴而不復聞使人往視之鴞當陛布翼伏地)
(而死公曰子之道若此其明亦能益寡人之夀乎對曰能公曰能益幾何對曰天子九諸侯七大夫五公曰子)
(亦有徵兆之見乎對曰得壽地且動公喜令百官趣具騫之所求柏常騫出遭晏子於塗拜馬前晏子曰嘻亦)
(善能為君請夀也雖然吾聞之維以政與德而順乎神為可以益夀今徒祭可以益夀乎然則福兆有見乎對)
(曰得夀地將動晏子曰騫昔吾見維星絶樞星散地其動汝以是乎柏常騫俯有間抑而對曰然晏子曰為之)
(無益不為無損也汝薄斂毋費民且無令君知之)夜用事(見上)益壽(見上)得壽地將
動(見上)列子心醉(列子有神巫自齊來處於鄭命曰季咸知人死生存亡禍福壽夭期㠯歲月旬)
(日如神鄭人見之皆避而走丨丨見之而丨丨)季咸(見上)積往生跂(鶡冠子丨丨丨丨工㠯為)
(師注跂跛倚也師巫師巫步多跛故積往生跂)不能自祓(韓非子巫咸雖善祝丨丨丨丨也)主
禳擇(荀子相隂陽占祲兆鑽龜陳卦丨丨丨五卜知其吉凶妖祥傴巫跛擊之事也)傴巫跛擊
(見上)弊鼓喪豚(荀子故傷於濕而擊鼓鼓痺則必有丨丨丨丨之費矣而未有俞疾之福地)審
於死生能去苛病(吕氏春秋公曰常之巫丨丨丨丨丨丨丨丨猶尚可疑耶管仲對曰死生)
(命也苛病失也君不任其命守其本而恃常之巫彼將以此無不為也)糈藉(淮南子病者寢席醫之用)
(針石巫之用丨丨所救鈞也)巫步多禹(楊子昔者姒民治水土而丨丨丨丨)祕祝(史記漢文)
(帝紀蓋聞天道禍自怨起而福繇德興百官之非宜由朕躬今丨丨之官移過於下㠯彰吾之不德朕甚不取)
(其除之)祝釐(史記漢文帝紀今吾聞祠官丨丨皆歸福朕躬不為百姓朕甚愧之)九天巫河
巫南山巫(史記封禪書梁巫祠天地天社天水房中堂上之屬晉巫祠五帝東君雲中司命巫社巫)
(族人先炊之屬秦巫祠社主巫保族纍之屬荆巫祠堂下巫先司命施糜之屬丨丨丨祠九天皆㠯歲時祠宫)
(中其丨丨祠河於臨晉而丨丨丨祠南山秦中秦中者二世皇帝各有時月)秦晉梁荆之巫
(漢書高帝紀贊及高祖即位置祠祀官則有丨丨丨丨丨丨世祠天地綴之㠯祀豈不信哉注應劭曰先人所)
(在之國悉致祠巫祝博求神靈之意也文穎曰巫掌神之位次者也范氏世仕於晉故祠祀有晉巫范會支庶)
(留秦為劉氏故有秦巫劉氏隨魏都大梁故有梁巫後徙豐豐屬荆故有荆巫也)&KR0008;&KR0008;(漢書地理志雲)
(陽注有越巫丨丨祠孟康曰&KR0008;音辜磔之辜&KR0008;音穰)祝盜方(漢書息夫躬傳躬歸國未有第宅寄居邱)
(亭姦人以為侯家富常夜守之躬邑人河内掾賈惠往過躬教㠯丨丨丨㠯桑東南指枝為七畫北斗七星其)
(上躬夜自披髮立中庭向北斗指七招指祝賊)下神(漢書廣陵厲王胥傳胥迎女巫李女須使丨丨祝詛)
五斗米師(後漢書郡國志注劉艾紀曰時巴郡巫人張脩療病愈者雇㠯米五斗號為丨丨丨丨)
侲子(後漢書和熹鄧皇后紀減逐疫丨丨之半注侲子逐疫之人也音振薛綜注西京賦云侲之言善也)
(善童幼子也續漢書曰大儺選中黃門子弟年十歲以上十二以下百二十人為侲子皆赤幘皂製執大鞉)
狂言(後漢書劉盆子傳軍中常有齊巫鼓舞祠城陽景王㠯求福助巫丨丨景王大怒曰當為縣官何故)
(為賊有笑巫者輙病)笑巫輙病(見上)唐后山公嫗(後漢書宋均傳浚遒縣有丨丨二丨)
(民共祠之衆巫遂取百姓男女㠯為丨丨歲歲改易既而不敢嫁娶前後守令莫敢禁均乃下書曰自今㠯後)
(為山娶者皆取巫家勿擾良民於是遂絶)神怒向漢(後漢書班超傳超既西先至于寘廣德禮意甚)
(疎且其俗信巫巫言丨丨何故欲丨丨漢使有騧馬急求取㠯祠我廣德乃遣使就超請馬超密知其狀報許)
(之而令巫自來取馬有頃巫至超即斬其首㠯送廣德)刻畫好繒縻折金綵(後漢書王)
(符傳又婦人不修中饋休其蠶織而起學巫祝歌舞事神㠯欺誣細民熒惑百姓妻女羸弱疾病之家懷憂憤)
(憤易為恐懼至使奔走便時去離正宅崎嶇路側風寒所傷姦人所利盜賊所中或增禍重祟至於死亡而不)
(知巫所欺誤反恨事神之晚此妖妄之甚者也或丨丨丨丨㠯書祝辭或虛餙巧言希致福祚或丨丨丨丨令)
(廣分寸或斷絶衆縷繞帶手腕或裁切綺縠縫紩成幡皆單費百縑用功千倍破牢為偽以易就難坐食嘉穀)
(消損白日)廟神不悅(晉書郭璞傳璞既過江宣城太守殷祐引為參軍時有物大如水牛灰色卑腳)
(腳類象胸前尾上皆白大力而遲鈍來到城下衆咸異焉祐使人伏而取之令璞作卦遇遯之蠱其卦曰艮體)
(連乹其物壯巨山潛之畜匪兕匪虎身與鬼并精見二午法當為禽兩翼不許遂被一創還其本墅按卦名之)
(是為驢鼠卜適了伏者㠯戟刺之深尺餘遂去不復見郡紀綱上詞請殺之巫曰丨丨丨丨此是䢼亭驢山君)
(鼠使詣荆山暫來過我不須觸之其精妙如此)隱形匿影(晉書夏統傳其從父敬寧祠先人迎女巫)
(章丹陳珠二人並有國色莊服甚麗善歌儛又能丨丨丨丨甲夜之初撞鐘擊鼓間㠯絲竹丹珠乃拔刀破舌)
(吞刀吐火雲霧杳冥威光電發統諸從兄弟欲往觀之難統於是共紿之曰從父間疾病得瘳大小㠯為喜慶)
(欲因其祭祀並往賀之卿可俱行乎統從之入門忽見丹珠在中庭輕步佪儛靈談鬼笑飛觸挑拌酬酢翩翻)
(統驚愕而走不由門破藩直出)拔刀破舌吞刀吐火(見上)輕步佪儛靈談
鬼笑(見上)觸木言怪㝢采稱神(宋書周朗傳鬼道惑衆妖巫破俗丨丨而丨丨者不)
(可數丨丨而丨丨者非可箅)善禁(齊書陳顯達傳顯逹出杜姥宅大戰破賊矢中左眼拔箭而鏃不出)
(地黃村潘嫗丨丨先㠯釘釘柱嫗禹步作氣釘即時出乃禁顯達目中鏃出之)婆羅門(齊書林邑國傳)
(謂師巫為丨丨丨羣從相姻通婦先遣娉求壻女嫁者伽藍衣横幅合縫如井闌首帶花寳婆羅門牽壻與婦)
(握手相付咒願吉利)六龍在帝寢齋(南史梁武帝紀臺内有宿衞士為覡常見太極殿有六龍)
(各守一柱末忽失其二後見在宣武王宅時宣武為益州覡乃往蜀伏事及宣武在郢此覡還都乃見丨丨俱)
(丨丨所丨丨)神將送與北斗君(南史袁君正傳君正美風儀善自居處㠯貴公子早得時)
(譽為豫章内史性不信巫邪有萬師世榮稱道術為一郡巫長君正在郡小疾主簿熊岳薦之師云須疾者衣)
(為信命君正㠯所著襦與之事竟取襦云丨丨丨丨丨丨丨君正使撿諸身於衣裏獲之以為亂政即刑于市)
(而焚神一郡無敢行巫)巫道療疾(南史蕭矯妻羊淑禕傳諸暨東洿里屠氏女父失明母痼疾親)
(戚相棄鄉里不容女移父母遠住紵舍畫採樵夜紡績以供養父母俱卒親營殯葬負土成墳忽空中有聲云)
(汝至性可重山神欲相驅使汝可為人療疾必得大富貴女謂是&KR0146;魅弗敢從遂得病積時隣舍人有溪&KR1173;毒)
(者女試療之自覺病便差遂㠯丨丨為人丨丨無不愈家産日益)假稱神鬼妄說吉凶
(魏書孝文帝紀詔曰圖讖之興起於三季既非經國之典徒為妖邪所憑自今圖讖祕緯及名為孔子閉房記)
(者一皆焚之留者以大辟論又諸巫覡丨丨丨丨丨丨丨丨及委巷諸卜非墳典所載者嚴加禁斷)猫鬼
(隋書獨孤陁傳好左道其妻母先事丨丨因轉入其家上微聞而不之信也會獻皇后及楊素妻鄭氏俱有疾)
(召醫者視之皆曰此猫鬼疾也上㠯陁后之異母弟陀妻楊素之異母妹由是意陁所為隂令其兄穆㠯情喻)
(之上又避左右諷陁陁言無有上不悦左轉遷州刺史出怨言上令左僕射高熲納言蘇威大理正皇甫孝緒)
(大理丞楊遠等雜治之陀婢徐阿尼言本從陀母家來常事猫鬼每㠯子日夜祀之言子者鼠也其猫鬼每殺)
(人者所死家財物潛移於畜猫鬼家陁嘗從家中索酒其妻曰無錢可酤陁因謂阿尼曰可令猫鬼向越公家)
(使我足錢也阿尼便咒之歸數日猫鬼向素家十一年上初從并州還陁於園中謂阿尼曰可令猫鬼向皇后)
(所使多賜吾物阿尼復咒之遂入宫中楊遠乃於門下外省遣阿尼呼猫鬼阿尼於是夜中置香粥一盆㠯匙)
(扣而呼之曰猫女可來無住宫中久之阿尼色正青若被牽曳者云猫鬼已至上㠯其事下公卿竒章公牛弘)
(曰妖由人興殺其人可㠯絶矣上令㠯犢車載陁夫妻將賜死於其家陁弟司勲侍中整詣闕求哀於是免陀)
(死除名為民㠯其妻楊氏為尼先是有人訟其母為人猫鬼所殺者上㠯為妖妄怒而遣之及此詔誅被訟行)
(猫鬼家)周公欲令僕射急討李密(舊唐書王世充傳李密破化及還其勁兵良馬)
(多戰死士卒疲倦世充欲乘其弊而擊之恐人心不一乃假托鬼神言梦見周公乃立祠於洛水遣巫宣言丨)
(丨丨丨丨丨丨丨丨丨當有大功不則兵皆疫死世充兵多楚人俗信妖言衆皆請戰)盛服乘傳
(舊唐書王璵傳肅宗嘗不豫太卜云祟在山川璵乃遣女巫分行天下祈祭名山大川巫皆丨丨丨丨而行上)
(令中使監之因緣為姦所至干託長吏㠯邀賂遺一巫盛年而美㠯惡少年數十自隨尤為蠧弊與其徒宿於)
(黃州傳舍刺史左震晨至驛門扃鐍不可啟震破鎖而入曳女巫階下斬之所從惡少年皆斃閱其贓賂數十)
(萬震籍㠯上聞仍請贓錢代貧民租税)此行見一大人(舊唐書迴紇傳迴紇首領羅達于等)
(率其衆二千餘騎詣涇陽請降子儀許之率衆被甲持滿數千人迴紇譯曰此來非惡心要見令公子儀曰我)
(令公也迴紇曰請去甲子儀便脱兜鍪搶甲策馬挺身而前迴紇酋長相顧曰是也時太子太保李光進兼御)
(史大夫路嗣恭戎裝介馬在子儀之側子儀指視迴紇曰此是渭北節度李太保又曰此是朔方軍糧使路大)
(夫迴紇便下馬羅拜子儀亦下馬迴紇之衆為左右翼各數百人漸進子儀麾下亦馳而至子儀麾退之子儀)
(命酒與之飲贈之纏頭綵三千匹子儀執迴紇大將可汗弟合胡禄都督藥羅葛等手責讓之曰我國家知汝)
(迴紇有功報汝大厚汝何背約負信犯我王畿我須與汝戰何乃降為我一身挺入汝營任汝拘縶我麾下將)
(士須與汝戰迴紇又譯曰懷恩負心來報可汗云唐國天子今已向江淮令公亦不主兵我是㠯遠來今知天)
(可汗見在上郭令公為將懷恩天又殺之今請追殺吐蕃收其羊馬以報國恩然懷恩子可敦兄弟請勿殺之)
(合胡禄都督等與宰相磨咄莫賀達于宰相噋莫賀達于宰相護都毘伽將軍宰相揭拉裴羅達于宰相梅錄)
(大將軍羅達于平章事海盈闕達于等子儀先執杯合胡禄都督請咒子儀咒曰大唐天子萬萬歲迴紇可汗)
(亦萬歲兩國將相亦萬歲若起負心違背盟約者身死陣前家口屠戮合胡禄都督等失色及杯至即譯曰如)
(令公盟約皆喜曰初發本部來日將巫師兩人來云丨丨大安穩然不與唐家兵馬鬭丨丨丨丨即歸今日領)
(兵見令公令公不為疑脱去衣甲單騎相見誰有此心膽是不戰鬭見一大人巫師有徵矣歡躍久之子儀撫)
(其背首領等分纏頭綵以賞巫師請諸將同擊吐蕃子儀如其約翌日使領迴紇首領開府古野那等六人入)
(京朝見)玉女從天而降(舊唐書李軌傳時有胡巫惑之曰上帝當遣丨丨丨丨丨丨遂徵兵)
(築臺㠯候玉女多所糜費百姓患之)女祝(唐書禮樂志皇后親祠則郊社令預送内侍享前一日進署后)
(北向再拜近侍奉㠯出授内侍送享所享日之平明丨丨奠於坫此册祝之制也)白頭老人(唐書)
(羅弘信傳善騎射貌狀雄偉為禆將主馬牧魏有巫告弘信曰丨丨丨丨使謝君君當有是地弘信曰神欲危)
(我耶文㺹死衆曰孰願主我軍者弘信輒曰神命我矣衆環視以為宜遂立之)布麥呪鳥(唐書西域)
(東女傳㠯十一月為正巫者以十月詣山中丨糟丨丨呼羣丨俄有鳥來如雞狀剖視之有穀者歲豐否即有)
(災名曰鳥卜)土龍請雨(宋史吳元扆傳遷寧國軍留後知定州屬歲旱吏白召巫㠯丨丨丨丨元)
(扆曰巫本妖民龍止獸也安能格天惟精誠可以動天乃集道人設壇潔齋三日百拜祈禱澍雨沾洽)蓄
蛇為妖(宋史王剛中傳以龍圖閣待制知成都府置制四川有女巫丨丨丨丨殺蛇黥之)白衣
素巾(遼史禮志祭山儀巫衣丨丨惕隠以丨丨拜而冠之巫三致辭每致辭皇帝皇后一拜在位者皆一)
(拜)以酒醴黍稷薦植柳祝之(遼史禮志瑟瑟儀若旱擇吉日行瑟瑟儀以祈雨又)
(翌日植柳天棚之東南巫丨丨丨丨丨丨丨丨丨丨)鳴鈴執箭繞帳歌呼(遼史禮志歲時)
(雜儀正旦國俗以糯飯和白羊髓為餅丸之若拳每帳賜四十九枚戊夜各於帳内忩中擲丸於外數偶動樂)
(飲宴數竒令巫十有二人丨丨丨丨丨丨丨丨)送鬼(遼史西夏傳病者不用醫藥召巫者丨丨西夏語以)
(巫為厮也或遷他室謂之閃病)鴛鴦符(金史元妃李氏傳先皇平昔或有幸御李氏嫉妬令女巫李定)
(奴作紙木人丨丨丨以事魘魅)能道神語(金史始祖以下諸子傳初昭祖久無子有巫者丨丨丨丨)
(甚騐乃往禱焉巫良久曰男子之魂至矣此子厚有福德子孫昌盛可拜而受之若生則名之曰鳥古廼是為)
(景祖又良久曰女子之魂至矣可名曰五鵶忍又良久曰女子之兆復見可名曰幹都拔又久之復曰男子之)
(兆復見然性不馴良長則殘忍無親親之恩必行非義不可受也昭祖方念後嗣未立乃曰雖不良亦願受之)
(巫者曰當名之曰烏古出既而生二男二女其次第先後皆如巫者之言遂以巫所命名名之)知喜怒
(元史祭祀志序北陲之俗敬天而畏鬼其巫祝每以為能親見所祭者而丨其丨丨)扁鵲不能與
靈巫爭用(陸賈新語昔扁鵲居宋得罪於宋君出亡之衛衛人有病將死者扁鵲至其家欲為治之)
(病者之父謂扁鵲曰吾子病甚篤將為迎良醫治非子所能治也退而不用乃使靈巫求福請命對扁鵲而咒)
(病者卒死靈巫不能治也夫丨丨天下之良醫而丨丨丨丨丨丨丨者知與不知也)堅額健舌(桓寬)
(鹽鐵論世俗飾偽行詐為民巫祝以取釐謝丨丨丨丨或以成業致富故憚事之人釋本相學是以街巷有巫)
(閭里有祝)祝伯(焦氏易林丨丨言善能事鬼神辭祈萬歲使君延年)入室求祟(王充論衡病作)
(而醫用禍起而巫使如自能案方和藥丨丨丨丨則醫不售而巫不進矣)生於江南含烈氣
(王充論衡太陽火氣常為毒螫氣熱也太陽之地其人促急促急之人口舌為毒故楚越之人促急捷疾與人)
(談言口唾射人則人賑胎腫而為創南郡極熱之地其人祝樹樹枯唾鳥鳥墜巫咸能以祝延人之疾愈人之)
(禍者丨丨丨丨丨丨丨也)衆巫與神合契(應劭風俗通九江逡遒有唐居山名有神衆巫共為)
(取公嫗歲易男不得復娶女不得復嫁百姓苦之謹按時太守宋均到官主者白出錢給聘男子女均曰丨丨)
(丨丨丨丨知其旨欲卒取小民不相當於是敕條巫家男女以備公嫗巫叩頭服罪乃殺之是後遂絶)詛
仲舒(應劭風俗通武帝時迷於鬼神尤信越巫董仲舒數以為言武帝欲騐其道令巫丨丨丨仲舒朝服)
(南面誦詠經論不能傷害而巫者忽死)迎紫姑(宗懔荆楚歲時記正月十五日其夕丨丨丨以卜將)
(來蠶桑并占衆事注按劉敬叔異苑云紫姑本人家妾為大婦所妬正月十五日感激而死故世人作其形迎)
(之咒云子胥不在云是其壻曹夫人已行云是其姑小姑可出於厠邊或豬欄邊迎之捉之覺重是神來也)
數白黑棋(沈括夢溪筆談山陽有一女巫其神極靈予伯氏嘗召問之凡人間物雖在千里之外問)
(之皆能言乃至人中心萌一意已能知之坐客方奕棋試丨丨丨丨握手中問其數莫不符合更漫取一把棋)
(不數而問之則亦不能知數盖人心所知者彼則知之心所無則莫能知如季咸之見壺子大耳三藏觀忠國)
(師也又問以巾箧中物皆能悉數時伯氏有金剛經百冊盛大箧中指以問之其中何物則曰空箧也伯氏乃)
(發以示之曰此有百冊佛經安得曰空箧鬼良久又曰空箧耳安得欺我此所謂文字相空因真心以顯非相)
(宜其鬼神所不能窺也)春齋(王稱東都事略陳希亮傳浮屠有海印國師者出入章獻明肅皇后家與)
(諸貴人交通恃勢據民地希亮捕治寘諸法一縣大聳去為雩都巫覡歲歛民財祭鬼謂之丨丨否則有火災)
(民訛言有緋衣三老人行火希亮禁之民不敢犯火亦不作毁滛祠數百區勒巫為農者七十餘家)誦觧
穢咒(異聞總錄宋寕宗時新淦縣有雷擊物為産婦所觸不能上升時鄒巫能誦觧咒有神請曰為丨丨)
(丨丨千遍當有以報鄒誦千遍神授鞭印各一曰祈晴順用印祈雨倒用印用鞭畫空雨止畫處神忽不見雷)
(升天矣鄒平生喜食鴨嘗過其女留殺鴨為黍時女晒菱於庭天有雨勢女欲收而後饌曰雨當無損於菱須)
(臾大雨鄒望空四向而畫獨庭無雨)祈晴順用印祈雨倒用印(見上)望空四
向畫獨庭無雨(見上)能於至無中見多有事(張仲才文始真經夫精水)
(神火意土三者本不交惟人以根合之故能於其中横見有事猶如術祝者丨丨丨丨丨丨丨丨丨)師娘
(陶宗儀輟畊錄世謂女巫曰丨丨都下及江南謂男覡亦曰師娘)
竒術
學屠龍(莊子朱泙漫丨丨丨於支離益單千金之家三年技成而無所用其巧)黑牛白角
(韓非子詹何坐弟子侍有牛鳴於門外弟子曰是黑牛也而白題詹何曰然是丨丨也而丨在其丨使人視之)
(果黑牛而以布裹其角)使物(史記封禅書少君常自謂七十能丨丨却老)棋自相觸擊
(史記封禅書上使驗小方鬭棋丨丨丨丨丨按此欒大事)含酒三潠(後漢書郭憲傳建武七年代張)
(堪為光禄勲從駕南郊憲在位忽回向東北丨丨丨丨執法奏為不敬詔問其故憲對曰齊國失火故以此厭)
(之後齊果上火災與郊同日)溪水不流(後漢書徐登趙炳傳徐登者閩中人也本女子化為丈夫)
(善為巫術又趙炳字公阿東陽人能為越方時遭兵亂疾疫大起二人遇於烏傷溪水之上遂結言約共以其)
(術療病各相謂曰今既同志且可各試所能登乃禁丨丨水為丨丨炳復次禁枯樹樹即生荑二人相視而笑)
(共行其道焉)枯樹生荑(見上)升屋梧鼎而㸑(後漢書徐登趙炳傳炳東入章安百)
(姓未之知也炳乃故丨茅丨丨丨丨丨主人見之驚懅炳笑不應既而㸑熟屋無損異)張蓋呼風
亂流而濟(後漢書徐登趙炳傳嘗臨水求度船人不和之炳乃丨丨坐其中長嘯丨丨丨丨丨丨)
釣於盤中(後漢書左慈傳左慈字元放廬江人也少有神道嘗在司空曹操坐操從容顧衆賓曰今)
(日高會珍羞略備所少吳松江鱸魚耳元放於下坐應曰此可得也因求銅盆貯水以竹竿餌丨丨丨丨須臾)
(引一鱸魚出操大拊掌笑會者皆驚操曰一魚不周坐席可更得乎放乃更餌鈎沈之須臾復引出皆長三尺)
(餘生鮮可愛操使目前鱠之周浃會者操又謂曰既已得魚恨無蜀中生薑耳放曰亦可得也操恐其近即所)
(取因曰吾前遣人到蜀買錦可過敕使者增市二端語頃即得薑還并獲操使報命後操使蜀反騐問增錦之)
(状及時日早晚若符契焉)增錦(見上)手自斟酌莫不醉飽(後漢書左慈傳操出近郊)
(士大夫從者百許人慈乃為齎酒一升脯一斤丨丨丨丨百官丨丨丨丨操怪之使尋其故行視諸罏悉亡其)
(酒脯矣)遽如許(後漢書左慈傳後人逄慈於陽城山頭因復逐之遂入走羊羣操知不可得乃令就)
(羊中告之曰不復相殺本試君術耳忽有一老羝屈前兩膝人立而言曰丨丨丨即競往赴之而羣羊數百皆)
(變為羝並屈前膝人立云遽如許遂莫知所取焉)散雲霧以幽身布金水以滅
迹(魏志管輅傳注輅别傳曰石苞為鄴典農與輅相見問曰聞君鄕里翟文耀能隐形其事可信乎輅言此)
(但隂陽蔽匿之數苟得其數則四岳可藏河海可逃况以七尺之形游變化之内丨丨丨丨丨丨丨丨丨丨丨)
(丨術足數成不足為難)活馬(晉書郭璞傳欲避地東南抵將軍趙固會固所乘良馬死固惜之不接賓)
(客璞至門吏不為通璞曰吾能丨丨吏驚入白固固趨出曰君能活吾馬乎璞曰得健夫二三十人皆持長竿)
(東行三十里有邱林社廟者便以竿打拍當得一物宜急持歸得此馬活矣固如其言果得一物似猴持歸此)
(物見馬死便噓吸其鼻頃之馬起奮迅嘶鳴食如常不復見向物固竒之厚加資給行至廬江太守胡孟康被)
(丞相召為軍諮祭酒時江淮清宴孟康安之無心南渡璞為占曰敗康不之信璞將促裝去之愛主人婢無由)
(而得乃取小豆三斗繞主人宅散之主人晨見赤衣人數千圍其家就視則滅甚惡之請璞為卦璞曰君家不)
(宜畜此婢可於東南二十里賣之慎勿爭價則此妖可除也主人從之璞隂令人賤買此婢復為符投於井中)
(數千赤衣人皆反縛一一自投於井主人大悦璞携婢去後數旬而廬江䧟)赤衣人(見上)腂身
被髮銜刀設醊(晉書郭璞傳璞素與桓彝友善彝每造之或值璞在婦間便入璞曰卿來他處)
(自可徑前但不可厠上相尋耳必客主有殃彝後因醉詣璞正逄在厠掩而觀之見璞丨丨丨丨丨丨丨丨璞)
(見彝撫心大驚曰吾每屬卿勿來反更如是非但禍吾卿亦不免矣天實為之將以誰咎璞終嬰王敦之禍彝)
(亦死蘇峻之難)畫作野豬著屏風上(晉書韓友傳為書生受易於會稽伍振善占卜能圖)
(宅相冡亦行京費厭勝之術龍舒長鄧林婦病積年垂死醫巫皆息意友為筮之使丨丨丨丨丨卧處丨丨丨)
(一宿覺佳於是遂差舒縣廷掾王睦病死已復魄友為筮之令以丹畫版作日月置牀頭又以豹皮馬鄣泥卧)
(上立愈劉世則女病魅積年巫為攻禱伐空冡故城間得狸鼉數十病猶不差友筮之命作布嚢依女發時張)
(嚢著窗牖間友閉戶作氣若有所驅斯須之間見嚢大脹如吹因決敗之女仍大發友乃更作皮嚢二枚沓張)
(之施張如前嚢復脹滿因急縛嚢口懸著樹二十許日漸消開視有二斤狐毛女遂差)令丹畫版
作日月(見上)以豹皮馬鄣泥卧上(見上)作布嚢張窗牗間(見上)
作皮嚢懸樹(見上)朱書田字(晉書淳于智傳有思義能易筮善厭勝之術高平劉柔夜)
(卧鼠齧其左手中指以問智智曰是欲殺君而不能當為君使其反死乃以丨丨手腕横文後三寸作丨丨辟)
(方一寸二分使露手以卧明旦有大鼠伏死手前譙人夏侯藻母病困詣智卜忽有一狐當門向之嘷藻怖愕)
(馳見智智曰其禍甚急君速歸在狐嘷處拊心啼哭令家人驚怪大小必出一人勿出哭勿止然後其禍可救)
(也藻還如其言母亦扶病而出家人既集堂屋五間拉然而崩護軍張劭母病篤智筮之使西出市沭猴繫母)
(臂令傍人搥拍恒使作聲三日放去劭從之其猴出門即為犬所咋死母病遂差上黨鮑瑗家多喪病貧苦或)
(謂之曰淳于叔平神人也君何不試就卜知禍所在瑗性質直不信卜筮曰人生有命豈卜筮所移會智來應)
(詹謂曰此君寒士每見屯虞君有通靈之思可為一卦智乃為卦卦成謂瑗曰君安宅失宜故令君困君舍東)
(北有大桑樹君徑至市入門數十步當有一人持荆馬鞭者便就買以懸此樹三年當暴得財瑗承言詣市果)
(得馬鞭懸之三年浚井得錢數十萬銅鐵器復二十餘萬於是致贍病者亦愈)在狐嘷處拊心
啼哭(見上)市沐猴繫母臂(見上)買荆鞭懸樹(見上)化旋風(晉書孟欽)
(傳有左慈劉根之術百姓惑而赴之苻堅召詣長安惡其惑衆命苻融誅之俄而欽至融留之遂大讌郡寮酒)
(酣目左右收欽欽丨為丨丨飛出第外)和觧二家(魏書王早傳有東莞鄭氏因為同縣趙氏所殺)
(其後鄭氏執得讎人趙氏又剋明晨會宗族當就墓所刑之趙氏求救於早早為占候并授以一符曰君今且)
(還選壮士七人令一人為主者佩此符於鷄鳴時伏在仇家宅東南二里許平旦當有十人根随向西北行中)
(有二人乘黑牛一黑牛最在前一黑牛應第七但捉取第七者將還事必無他趙氏從之果如其言乃是鄭氏)
(五男父也諸子並為其族所宗敬故丨丨丨丨趙氏竟免)幻人(魏書悦般傳真君九年遣使朝獻并送丨)
(丨稱能割人喉脉令斷擊人頭令骨䧟皆血出或數升或盈斗以草藥納其口中令嚼咽之須臾血止飬瘡一)
(月復常又無痕瘢世祖疑其虚乃取死罪囚試之皆騐云中國諸名山皆有此草乃使人受其術而厚遇之又)
(言其國有大術者蠕蠕來抄掠術人能作霖雨狂風大雪及行潦蠕蠕凍死漂亾者十二三)能作霖
雨(見上)白羽麾風風勢即返(北齊書陸法和傳景遣將任約擊梁湘東王於江陵法和)
(乃詣湘東乞征約召諸蠻弟子八百人在江津二日便發湘東遣胡僧祐領千餘人與同行法和登艦大咲曰)
(無量兵馬江陵多神祠人俗恒所私禱自法和軍出無復一騐人以為神皆從行故也至赤沙湖與約相對法)
(和乘輕船不介胄㳂流而下去約軍一里乃還謂將士曰聊觀彼龍睡不動吾軍之龍甚自踴躍即攻之若得)
(待明日當不損客主一人而破賊然有惡處遂縱火舫於前而逆風不便法和執丨丨丨丨丨丨丨丨約衆皆)
(見梁兵步於水上於是大潰皆投水而死)梁兵步於水上(見上)結表放生(北齊書陸)
(法和傳所泊江湖必於峰側丨丨云此處丨丨漁者皆無所得才有少獲輙有大風雷船人懼而放之風雨乃)
(定)聞佩聲曰終必離(唐書李嗣真傳人有乘馬者知古聞其嘶乃曰馬鳴哀主必墜死見)
(新婚者丨丨丨丨丨丨丨訪之皆然按知古裴知古)取雪隂山(唐書明崇儼傳盛夏帝思雪崇儼坐)
(頃取以進自云往隂山取之四月帝憶瓜崇儼索百錢須臾以瓜獻曰得之緱氏老人圃中帝召老人問故曰)
(埋一瓜失之土中得百錢)得瓜緱氏老人圃中(見上)入一出四(唐書袁天綱傳)
(子客師亦傳其術為廩犧令高宗置一鼠於匳令術家射皆曰鼠客師獨曰雖實鼠然丨則丨丨則丨發之鼠)
(生三子)紙署台字(唐書張憬藏傳裴光庭當國憬藏以丨大丨丨丨投之光庭曰吾既台司矣尚)
(何事後三日貶台州刺史)使石自鬭(唐書張果傳天寳中有孫甑生者以伎聞能丨丨丨丨草為人)
(騎馳走楊貴妃喜觀之數召入宫中)草為人騎馳走(見上)化瓦石為黃金(宋史)
(楊偕傳舉進士釋褐坊州軍事推官知汧源縣再調漢州軍事判官道遇術士曰君知世有丨丨丨丨丨丨者)
(乎就偕試之既騐欲授以方階曰吾從吏禄安事化金哉術士曰子志若此非吾所及也出戶失所之)司
冥間事(宋史張永德傳柴翁好獨寝人傳其能丨丨丨丨)煮汞成金(宋史張永德傳初永)
(德寓睢陽有書生隣居卧疾永德療之獲愈生一日就永得求汞五兩既得即置鼎中煮之成中金)煮石
如麵(宋史王處訥傳少時有老叟至舍丨洛河丨丨丨令處訥食之)十二里霧(元史董搏霄傳)
(有蘄賊與饒池諸賊復犯徽州賊中有道士能作丨丨丨丨摶霄以兵擊之已而妖霧開豁諸伏兵皆起襲賊)
(兵後賊大潰亂斬首數萬級擒千餘人獲道士焚其妖書而斬之遂平徽州)得數珠(元史田忠良傳)
(至元十一年八月帝出獵駐輦召忠良曰朕有所遺汝知何物還可復得否對曰其數珠乎明日二十里外人)
(當有得而來獻者已而果然帝喜賜以貂裘)袁公(吳越春秋今聞越有處女出於南林國人稱善願王)
(請之立可見越王乃使使聘之問以劍戟之術處女將北見於王道逄一翁自稱曰丨丨問於處女吾聞子善)
(劍願一見之女曰妾不敢有所隐惟公試之於是袁公即杖箖箊竹竹枝上頡橋未墮地女即捷未袁公則飛)
(上樹變為白猿遂别去)捷末(見上)手戰(吳越春秋越王問曰夫劍之道則如之何女曰妾生深林)
(之中長於無人之野無道不習不達諸侯竊好擊之道誦之不休妾非受於人也而忽自有之越王曰其道如)
(何女曰其道甚微而易其意甚幽而深道有門戶亦有隂陽開門閉戶隂衰陽興凡丨丨之道内實精神外示)
(安儀見之似好婦奪之似懼虎布形候氣與神俱往杳之若日偏如騰兔追形逐影光若彿彷呼吸往來不及)
(法禁縱横逆順直復不聞斯道者一人當百百人當萬王欲試之其騐即見越王即加女號號曰越女乃命五)
(板之墮長高習之教軍士當世勝越女之劍)見之似好婦奪之似懼虎(見上)罵
蹇罵𦕈(王充論衡廣漢楊翁仲聽鳥獸之音乘蹇馬之野田間有放𦕈馬相去鳴聲相聞翁仲謂其御)
(曰彼放馬知此馬而目𦕈其御曰何以知之曰丨此轅中馬丨此馬亦丨之丨其御不信往視之目竟𦕈焉)
煩魚至河伯處(葛洪神仙傳葛洪字孝先見買魚者在水邊謂魚主曰欲丨此丨丨丨丨丨可)
(乎魚人曰魚已死矣何所能為元曰無苦也乃以魚與元元以丹書紙置魚腹擲魚水中俄頃魚還躍上岸吐)
(黑書青色如大葉而飛去)作火(葛洪神仙傳葛元常有賓後來者出迎之坐上又有一元與客譚迎送亦)
(然時天寒元謂客曰貧居不能人人得罏火請丨丨共使得煖元因張口吐氣赫然火出須臾滿屋客盡得如)
(在日中亦不甚熱)飯成蜂(葛洪神仙傳葛元方與客對食食畢潄口口中丨盡丨大丨數百頭飛行)
(作聲良久張口羣峰還飛入口中元嚼之故是飰也)殿庭取鯔蜀市買薑(葛洪神仙傳介)
(象字元則會稽人也嘗為吳主種瓜菜百菓皆立生可食吳主共論膾魚何者最美象曰鯔魚膾為上吳主曰)
(論近道魚耳此出海中安可得邪象曰可得乃令人於殿庭中作方塪汲水滿之并求鈎象起餌之垂綸於塪)
(須臾果得鯔魚吳主驚喜問象可食不象曰故為陛下取作生膾安敢取不可食之物乃使厨下切之吳主曰)
(聞蜀使來得蜀薑作虀甚好恨爾時無此象曰蜀薑豈不易得願差所使者可付直吳主指左右一人以錢五)
(十付之象書一符以著青竹杖中使行人閉目騎杖杖止便買薑訖復閉目此人承言騎杖須臾止已至成都)
(不知是何處問人知是蜀市乃買薑於時吳使張温先在蜀既於市中相識甚驚便作書寄其家此人買薑畢)
(提書負薑騎杖閉目須臾已還吳厨下切膾適了)索瓣成實(工寳搜神記吳時有徐光者常行術)
(於市里從人乞瓜其主勿與便從丨丨杖地種之俄而瓜生蔓延生花丨丨乃取食之因賜觀者鬻者反視所)
(出賣皆亡耗矣)指端出浮屠(王嘉拾遺記沐胥之國來朝有道術人名羅尸問其年云百三十歲)
(善衒惑之術於其丨丨丨丨丨十層高三尺諸天神仙巧麗特絶人皆長五六分列幢盖歌舞繞塔而行歌唱)
(之音如真人矣)刻鳳(劉勰新論公輸之丨丨也冠距未成翠羽未樹人見其身者謂之龍鵄見其首者名)
(曰鴮鸅皆訾其醜而笑其拙及鳳之成翠冠雲聳朱距電搖錦身霞散綺翮焱發翽然一翥翻翔雲棟三日而)
(不集然後讃其竒而稱其巧)遊月中(柳宗元龍城錄開元六年上皇與申天師道士鴻都客八月望)
(日夜因天師作術三人同在雲上丨丨丨過一大門在玉光中飛遊宫殿往來無定寒氣逼人霧濡衣袖皆濕)
(頃見一大宮府榜曰廣寒清虚之府其守門兵衛甚嚴白刃粲然望之如疑雪時三人皆止其下不得入天師)
(引上皇起躍身如在烟霧中下視玉城崔峩但聞清香藹鬱下若萬里琉璃之田其間見有仙人道士乘雲駕)
(鶴往來若遊戲少焉步向前覺翠色冷光相射目眩極寒不可進下見有素娥十餘人皆皓衣乘白鸞往來笑)
(舞於廣陵大桂樹之下又聽樂音嘈雜亦甚清麗上皇素觧音律熟覽而意已傳頃天師亟欲歸三人下若旋)
(風忽悟若醉夢中廻爾次夜上皇欲再求往天師但笑謝而不允)噀壁成維摩問疾變
相(叚成式酉陽雜俎大歴中荆州有術士從南來止於陟屺寺好酒少有醒時因寺中大齋會人衆數千術)
(士忽曰余有一伎可代抃瓦㕎珠之歡也乃合彩色於一器中驔步㧓目徐祝數十言方欱水再三丨丨上丨)
(丨丨丨丨丨丨五色相宣如新寫逮半日餘色漸薄至暮都滅唯金粟綸巾鶖子衣上一花經兩日猶在)三
支笻杖(叚成式酉陽雜俎張魏公在蜀時有梵僧難陁得如幻三昧入水火貫金石變化無窮初入蜀)
(與三少尼俱行或大醉狂歌戍將將斷之及僧至且曰某寄跡桑門别有樂術因指三尼此妙於歌管戍將反)
(敬之遂留連為辦酒肉夜會客與之劇飲僧假襔襠巾幗市鉛黛伎其三尼及坐含睇調笑逸態絶世飲將闌)
(僧謂尼曰可為押衙踏其曲也因徐對對舞曳緒回雪迅赴摩跌伎又絶倫也良久喝曰婦女風邪忽起取戍)
(將佩刀衆謂酒狂各驚走僧乃拔刀斫之皆踣於地血及數丈戍將大懼呼左右縳僧僧笑曰無草草徐舉尼)
(丨丨丨丨也血乃酒耳又嘗在飲會令人斷其頭釘耳於柱無血身坐席上酒至瀉入脰瘡中面赤而歌手復)
(抵節會罷自起提首安之初無痕也時時預言人凶衰皆謎語事過方曉成都有百姓供飬數日僧不欲住閉)
(關留之僧因是走入壁角百姓遽牽漸入唯餘袈裟角頃亦不見來日壁上有畫僧焉其状形似日月色漸薄)
(積七日空有黑跡至八日跡亦滅僧已在彭州矣後不知所之)壁有畫僧(見上)笻杖孑孑
跳出連擊僧(叚成式酉陽雜爼虞部郎中陸紹元和中嘗看表兄於定水寺因為院僧具密餌時)
(菓隣院僧右邀之良久僧與一李秀才偕至乃環坐笑語頗劇院僧顧弟子煮新茗廵將匝而不及李秀才陸)
(不平曰茶初未及李秀才何也僧笑曰如此秀才亦要知茶味且以餘茶飲之隣院僧曰秀才乃術士座主不)
(可輕言其僧又言不逞之子弟何所惮秀才忽怒曰我與上人素未相識焉知余不逞徒也僧復大言望酒旗)
(翫變場者豈有佳者乎李乃白座客某不免對貴客作造次矣因奉手袖中據兩膝叱其僧曰麤行阿師爭敢)
(輙無禮柱杖何在可擊之其僧房門後有丨丨丨丨丨丨丨丨其丨時衆亦為蔽護杖伺人隙捷中若有物執)
(持也李復叱曰捉此僧向牆僧乃負牆拱手色青短氣唯言乞命李又曰阿師可下階僧又趍下自投無數衂)
(鼻敗顙不已衆為請之李徐曰緣對衣冠不能煞此為累因揖客而去僧半日方能言如中惡状竟不之測矣)
暫卸膝蓋骨當日行八百里(叚成式酉陽雜爼元和末鹽城脚力張儼遞牒入京)
(至宋州遇一人因求為伴其人朝宿鄭州因謂張曰君受我料理可倍行數百乃掘二小坑深五六寸令張背)
(立垂足坑口針其兩足張初不知痛又自膝下至骭再三捋之黑血滿坑中張大覺舉足輕捷纔午至汴復要)
(於陕州宿張辭力不能又曰君可丨丨丨丨丨且無所苦丨丨丨丨丨丨張懼辭之其人亦不強乃曰我有事)
(須暮及陕遂去行如飛頃刻不見)能用日辰可代藥石(叚成式酉陽雜爼海州司馬韋)
(敷曾往嘉興道遇釋子希遁深於繕生之術又丨丨丨丨丨丨丨丨見敷鑷白曰貧道為公擇日拔之經五六)
(日僧請鑷其半及生色若黳矣凡三鑷之鬢不復變座客有祈鑷者僧言取時稍差别後髭色果帶綠其妙如)
(此)飛天野义術(叚成式酉陽雜爼或言刺客丨丨丨丨丨也韓晉公在浙西瓦官寺因商人無)
(遮齋衆中有一年少請弄閣乃投盖而上單練&KR1806;履膜皮猿挂鳥跂捷若神鬼復建甖水於結脊下先溜至簷)
(空一足欹身承其溜焉覩者無不毛戴)醋心樹(叚成式酉陽雜爼丨丨丨杜師仁常賃居庭有巨杏)
(樹隣居老人每擔水至樹側必歎曰此樹可惜杜詰之老人云某善知木病此樹有疾某請治乃診樹一處曰)
(樹病醋心杜染指於蠧處嘗之味若薄醋老人持小鈎披蠧再三鈎之得一白蟲如蝠乃𫝊藥於瘡中復戒曰)
(有實自青皮時必摽之十去八九則樹活如其言樹益茂盛矣又云嘗見栽植經三卷言木有病醋心者)瓶
隠(劉燾樹萱錄申屠有涯放曠雲泉常携一瓶時躍身入瓶中時號丨丨)身輕如風(袁郊甘澤)
(謠聶隐娘者貞元中魏博大將聶鋒之女也方十歲有尼乞食於鋒舍見隐娘悦之乃云問押衙乞取此女鋒)
(大怒叱尼尼曰任押衙鉄櫃中盛亦須偷去矣後夜果失隐娘所在鋒大驚駭令人搜尋曾無影響父母每思)
(之相對啼哭而已後五年尼送隐娘歸告鋒曰數已成矣可自領取尼歘亦不見一家悲喜問其所習曰初但)
(讀經念咒餘無他也鋒不信懇詰隐娘曰真說父恐不信如何鋒曰但真說之乃曰隐娘初被尼挈去不知行)
(幾里及明至大石穴中嵌空數十步寂無居人猿猱極多尼先已有二女亦各十歲皆聪明婉麗不食能於峭)
(壁上飛走若捷猱登木無有蹶失尼與我藥一粒兼合執寳劍一口長一二尺許鋒利吹毛可斷遂令二女教)
(某攀援漸覺丨丨丨丨一年後刺猨猱百無一失後刺虎豹皆決其首而歸三年刺鷹隼無不中劍之刃漸減)
(五寸飛走遇之亦莫知其去來也至四年留二女守穴挈我於都市不知何處也指其人者一一數其過曰為)
(我刺其首來無使知覺定其膽若飛鳥之易也彼以羊角匕首刃廣三寸遂白日刺其人於都市中人莫能見)
(以首入&KR0809;反命則以藥化之為水五年又曰某大僚有罪無故害人若干夜可入其室決其首來又携匕首入)
(其室度其門隙無有鄣礙伏之梁上至瞑時得其首歸尼大怒曰何太晚如是某云見前人戲弄一兒可愛未)
(忍便下手尼叱曰以後遇此軰必先斷其所愛然後決之某拜謝尼曰吾為女開腦後藏匕首而無傷用即抽)
(之曰女術已成可歸家遂送還云後二十年方可一見鋒聞語甚懼後遇夜即失蹤及明而反鋒已不敢詰之)
(因兹亦不甚憐愛忽值磨鏡少年及門曰此人可與我為夫白父又不敢不從遂嫁之其夫但能淬鏡餘無他)
(能夫乃給衣食甚豐具數年後父卒魏帥知其異遂以金帛召署為左右吏如此又數年至元和間魏帥與陳)
(許節度使劉悟参軍不協使隐娘賊其首隐娘辭帥之許帥能神筭已知其來召牙將令曰早至城北候一丈)
(夫一女子各跨白黑衛至門遇有鵲來噪丈夫以弓弹之不中妻奪夫弹一丸而斃鵲揖之曰吾欲相見祗迎)
(也牙將受約束遇之隐娘夫妻云劉僕射果神人不然者何以動召也願見劉公劉勞之隐娘夫妻拜曰得罪)
(僕射合萬死劉曰不然各親其主人之常事魏今與許何異請當留此勿相疑也隐娘謝曰僕射左右無人願)
(舍彼而就此服公神明耳盖知魏帥之不及劉也劉問所須曰每日只要錢二百文足矣乃依所請忽不見二)
(衛所在劉使人尋之不知所向後潜於布&KR0809;中見二紙衛一黑一白後月餘白劉曰彼未知止必使人繼至今)
(宵請剪髮繫之以紅綃送於魏枕前以表不回劉聽之至四更却反曰送其信矣是夜必使精精兒來殺某及)
(賊僕射之首此時亦萬計殺之氣不憂耳劉豁達大度亦無畏色是夜明燭半宵之後果有二幡子一紅一白)
(飄飄然如相擊於牀四隅良久見一人自空而踣身首異處隐娘亦出曰精精兒已斃拽出於堂之下以藥末)
(化之為水毛髮不存矣隐娘曰後夜當使妙手空空兒繼至空空兒之神術人莫能窺其用鬼莫得躡其蹤能)
(從空虚入冥莫無形而滅景隐娘之伎故不能造其境此即繫僕射之福耳但以于闐玉周其頸擁以衾隐娘)
(當化為蠛蠓潜入腸中聽伺其餘無逃避處劉如言至三更瞑目未熟果聞項上鏗然聲甚厲隐娘自劉口中)
(躍出賀曰僕射無患矣此人如俊鶻一摶不中即翩然遠逝恥其不中耳纔未踰一更已千里矣後視其玉果)
(有匕首劃處痕逾數分自元和八年劉自許入覲隐娘不願從焉云自此尋山水訪至人但一一請給與其夫)
(劉如約後漸不知所之及劉薨於軍隐娘亦鞭驢而一至京師柩前慟哭而去開成年昌裔子縱除陵州刺史)
(至蜀棧道遇隐娘貎若當時喜甚相見依前跨白衛如故謂縱曰郎君大災不合適此出藥一粒令縱吞之云)
(來年火急抛官歸雒方脱此禍吾藥力只保一年患耳縱亦不甚信遺其繒綵一無所受但沈醉而去後一年)
(縱不休官果卒於陵州自此無復有人見隐娘矣)刺鷹隼(見上)跨白黑衛(見上)化蠛
蠓(見上)符飛臂墮(張讀宣室志大和中有江夏從事某其官舍嘗有怪異每夕見一巨人身盡黑)
(甚光見之即悸而病死後有許元長者善視鬼從事命元長以符術考召後一夕元長坐於堂西軒下巨人忽)
(至元長出一丨丨之中其丨劈然有聲遂丨於地巨人即去元長視其墮臂乃一枯木枝至明日有家僮謂元)
(長曰堂之東北隅有枯樹焉先生符今在其上即往視之見其樹有枝稍折者果巨人所墮臂也即伐而焚之)
(宅遂無怪)玉念珠(康駢劇談錄京國豪士潘將軍住光德坊本居㐮漢間常乘舟射利因泊江壖有僧)
(乞食留之數日盡心檀施僧謂潘曰觀爾形質器度與衆賈不同至於妻孥已來皆享巨福因以丨丨丨一串)
(留贈云寳之不但通財他後亦有官禄既而遷貿數年藏鏹巨萬遂均陶朱其後職居左廣列第京師嘗寳念)
(珠貯之以繡&KR0809;玉合置之於道場内每月朔則出而拜之一旦開合啟&KR0809;已亡失珠矣然而緘封若舊他物亦)
(無所失於是奪魄喪精以為其家將破之兆有主藏者嘗識京兆府停觧所由王超年且八十已來因密話其)
(事超曰異哉此非竊攘之盗也試為尋之未知果得否超他日因過勝業坊北街時春雨新霽有三鬟女子年)
(可十七八衣装藍縷穿木屐立於道側槐樹下值軍中少年蹴踘接而送之直高數丈於是觀者漸衆超獨異)
(焉及罷随之而行止於勝業坊北門短曲有母同居盖以紉針為業超異時因以他事熟之遂為甥舅然居室)
(甚貧與母同卧土榻烟㸑不動者往往經於累日設肴羞時有水陸珍異吳中初進洞庭橘子恩賜宰臣外京)
(輦未有此物密以一枚贈超云有人從内中出而禀性剛決超意甚疑之如此往來周歲矣超一旦携酒食與)
(之從容徐謂之曰舅有深誠欲告外甥未知何如女曰每感重恩恨無所答若力有可施必能赴湯蹈火超曰)
(潘將軍失却玉念珠不知知否女子微笑曰從何知之超揣其意不甚密藏又曰外甥可尋覓厚備繒綵酬之)
(女子曰勿言於人某偶與朋儕為戲終却還與因循未暇舅來日詰旦於慈恩寺塔院相候某知有人寄珠在)
(此超如期而往時寺門始開塔戶猶鏁女子先在謂超曰少頃仰觀塔上當有所見語訖而去疾若飛鳥忽於)
(相輪上舉手示超歘然携珠而下謂超曰便可將還勿以財帛為意超徑詣潘具述其事因以金玉繒錦密為)
(之贈明日訪之已空室矣)田膨郎(康駢劇談錄文宗皇帝常持白玉枕德宗朝于闐國所獻追琢竒巧)
(盖希世之寳置於寝殿帳中一旦忽失所在然而禁衛清密非恩澤嬪御莫能至者珍玩羅列他無所失上驚)
(駭移時下詔於都城索賊密謂樞近及左右廣中尉曰此非外寇入之為盗者當在禁掖苟求之不獲且虞他)
(變一枕誠不足惜卿等衛我皇宫必使罪人斯得不然天子環列自兹無用矣内官皇慄謝罪請以浹旬求捕)
(大懸金帛購求略無尋究之所聖旨嚴切收繫者漸多坊曲閭巷靡不搜捕有龍武二番將軍王敬弘常蓄小)
(僕年甫十八九神彩俊利使之無往不届敬弘曾與流軰於威遠軍會宴有侍兒善鼔胡琴四座酒酣因請度)
(曲辭以樂器非妙須常御手者彈之鐘漏已傳取之不及因起觧𢃄小僕曰若要琵琶頃刻可至敬弘曰禁鼔)
(纔動軍門已鎖尋常汝豈不見何言之謬也既而就飲數廵小僕以繡嚢將琵琶而至座客歡笑曰樂器本相)
(随所難者惜其妙手南軍去左廣廻復三十里入夜且無行伍既而倏忽往來敬弘驚異如失時又搜捕嚴緊)
(意以竊盗疑之宴罷及明遽歸其第引而問曰使汝累年不知趫捷如此我聞世有俠客汝莫是否小僕謝曰)
(非有此事但能行爾因言父母俱在蜀中頃年偶至京國今欲却歸鄕里有一事欲以報恩偷枕者已知姓名)
(三數日當令服罪敬弘曰如此即事非等閑因兹令活者不少未知賊在何許可報司存掩獲否小僕曰偷枕)
(者丨丨丨也市鄽軍伍行止不恒勇力過人且善超越苟非伺便折其足雖千兵萬騎亦將奔走自兹再宿候)
(之於望仙門伺便擒之必矣將軍随某觀之此事仍須秘密是時涉旬無雨向曉塵埃頗甚車馬踐踏人不相)
(見膨郎與少年數軰連臂將入軍門小僕執毬杖擊之歘然已折左足仰而觀之曰我偷枕來不怕他人惟懼)
(於爾既而相值豈復多言於是舁至左軍一欵而伏上喜於得賊又知獲在禁旅引膨郎臨軒詰問具陳常在)
(宫掖往來上曰此乃任俠之流非常竊盗内外囚繫數百於是悉令原之小僕初得膨郎已告敬弘歸蜀於是)
(尋之不可但賞敬弘而已)卦影(蘇軾仇池筆記至和二年成都人有費孝先者始來眉山云近遊青城山)
(訪老人村壊其一竹牀孝先謝不敏且欲償其直老人笑曰子視其下字云此牀以某年月日某造至某年月)
(日為費孝先所壊自有數子何以償為孝先知其異乃留師事之老人授以易軌革丨丨之術前此未知有此)
(學者)雀銜糓鴈出瓮(張舜民畫墁錄郭祖微時與馮暉同里閈相善也椎埋無賴靡所不至既)
(而各竄赤籍一日有道士見之問其能曰吾業雕刺二人因令刺之郭於項右作雀左作糓粟馮以臍作瓮中)
(作鴈數隻戒曰爾曹各於項臍自愛爾之丨丨丨爾之丨丨丨乃享顯之時也寒食馮之婦得麻鞋數䨇密藏)
(之將以作節馮搜得之蒲博醉歸卧門外其婦勃然曰節到也如何辦得馮徐捫腹曰休說辦不辦且看瓮裏)
(飛出鴈郭祖秉旄之後雀榖稍近登位之後雀遂銜榖馮秉旄鴈自瓮中累累而出世號郭威為郭雀兒)錫
彈丸(馬令南唐書方術傳潘扆常游江淮間自稱野客落托有大志鄭匡國為海州刺史扆往謁之匡國)
(不甚禮遇舘於外廐一日從匡國獵匡國之妻因詣廐中覘扆栖泊之所弊榻莞蓆竹籠而已籠中有丨丨丨)
(二顆餘無所有扆還發籠視之大驚曰定為婦人所觸幸吾攝其光鋩不爾斷婦人頸矣圉人異之聞於匡國)
(匡國密召扆問曰先生其有劍術乎扆曰素所習也匡國曰可一觀乎扆曰可當齋戒三日趨近郊平曠之地)
(請試之匡國如期召扆俱至東城扆自懷中出二錫九置掌中俄有氣二條如白虹微出指端須臾旋轉遶匡)
(國頸其勢奔掣其聲錚鏦匡國據鞍危坐神魂俱喪謝曰先生神術固已知之幸收其威靈扆笑舉一手二白)
(氣復貫掌中少頃復為二錫丸匡國自此禮遇逾厚)搦雪成金(馬令南唐書方術傳女冠耿先生嘗)
(丨丨為鋌爇丨丨指痕隠然猶在)剪紙為馬其疫如飛(魯應罷閑忩括異志三山曾先)
(其陟嘗寓館於陳氏七載音信不通夏月青衿俱歇獨處一室有道人自吳山來謂之曰子思鄉之切何不少)
(稱歸陟曰水陸三千里幾時得到道人丨丨丨丨令合眼上馬以水噀之丨丨丨丨祝曰汝歸不可久留須臾)
(到家門戶如舊妻令入浴易新衣陟曰我便去妻曰纔歸便去何不念父母妻子乎陟便上馬而行所騎馬足)
(折驚寤乃身在書館中随身衣服皆新製者道人亦不見惟留一藥籃中有一詩云一騎如龍送客歸銀鬃綠)
(耳步相随佳人未許輕分别不是仙翁豈得知)寫東明二字(周輝清波雜志徽宗召天下道術之)
(士海陵徐神翁亦至神翁好丨字與人多騐蔡京得丨丨丨丨皆謂東明乃向日之方可卜富貴未艾後京貶)
(死潭州城南五里外東明寺)嫁杏嫁橘(陳㐮文昌雜錄禮部王員外言昔見朝儀大夫李冠卿說)
(揚州所居堂前杏一窠極大花多而不實適有一媒姥見如此笑謂家人曰來春與丨了此丨冬深忽携酒一)
(尊來云是婚家撞門酒索處子裙一腰繫杏上已而奠酒辭祝再三家人莫不笑之至來春此杏子結無數江)
(淮亦多有丨丨猶不知是何術也)彪嘯(高似孫緯略廷尉沈僧照校獵中道而還左右問其故答曰國)
(有邊事當送人丁何以知之答曰南山丨丨所以知爾)聽聲嗅衣物(周密齊東野語耿丨丨者)
(兼能丨丨丨以知吉凶貴賤)
相器物
九方臯(列子秦穆公謂伯樂曰子之年長矣子姓有可使求馬者乎伯樂對曰良馬可形容筋骨相也)
(天下之馬者若滅若没若亡若失若此者絶塵弭轍臣之子皆下才也可告以良馬不可告以天下之馬也臣)
(有所與共擔纏薪菜者有丨丨丨此其於馬非臣之下也請見之穆公見之使行求馬三月而反報曰已得之)
(矣在沙邱穆公曰何馬也對曰牝而黃使人往取之牡而驪穆公不說召伯樂而謂之曰敗矣子所使求馬者)
(色物牝牡尚弗能知又何馬之能知也伯樂喟然太息曰一至於此乎是乃其所以千萬臣而無數者也若臯)
(之所觀天機也得其精而忘其粗在其内而忘其外見其所見不見其所不見視其所視而遺其所不視若臯)
(之相馬乃有貴乎馬者也馬至果天下之馬也)徐無鬼(莊子徐無鬼曰嘗語君吾相狗也下之質執飽)
(而止是狸德也中之質若視日上之質若亡其一)國馬未若天下馬(莊子徐無鬼曰吾相)
(狗又不若吾相馬也吾相馬直者中繩曲者中鈎方者中矩圓者中規是丨丨也而丨丨丨丨丨天下馬有成)
(材若䘏若失若喪其一若是者超軼絶塵不知其所)巧於相踶馬拙於任腫膝(韓非)
(子伯樂教二人相踶馬相與之簡子廐觀馬一人舉踶馬其一人從後而循之三撫其尻而馬不踶此自以為)
(失相其一人曰子非失相也此其為馬也踒肩而腫膝夫踶馬也者舉後而任前腫膝不可任也故後不舉子)
(丨丨丨丨丨而丨丨丨丨丨)十人皆天下良工(吕氏春秋古之善相馬者寒風是相口齒)
(麻朝相頬子女厲相目衛忌相髭許鄙相&KR2697;投伐褐相胸脅管青相膹肳陳悲相股脚秦牙相前贊君相後此)
(丨丨者丨丨丨之丨丨也其所以相者不同見馬之一徵也而知節之高卑足之滑易材之堅脆能之長短)
良狗志不在鼠(吕氏春秋齊有善相狗者其鄰假以賢取鼠之狗朞年乃得之曰是良狗也其)
(鄰畜之數年而不取鼠以告相者相者曰此丨丨也其丨在獐麋豕鹿丨丨丨欲其取鼠也則桎之其鄰桎其)
(後足狗乃取鼠)賢取鼠(見上)得駱越銅鼓鑄為馬式(後漢書馬援傳援好騎善)
(别馬於交趾丨丨丨丨丨乃丨丨丨丨還上之因表曰曰夫行天莫如龍行地莫如馬馬者甲兵之本國之大)
(用安寕則以别尊卑之序有變則以濟遠近之難昔有騏驥一日千里伯樂見之昭然不惑近世有西河子輿)
(亦明相法子輿傳西河儀長孺長孺傳茂陵丁君都君都傳成紀楊子阿臣援嘗師事子阿受相馬骨法考之)
(於行事輙有騐效臣愚以為傳聞不如親見視景不如察形今欲形之於生馬則骨法難備具又不可傳之於)
(後孝武皇帝時善相馬者東門京鑄作銅馬法獻之有詔立馬於魯班門外則更名魯班門曰金馬門臣謹依)
(儀氏䩭中帛氏口齒謝氏脣鬐丁氏身中備此數家骨相以為法馬高三尺五寸圍四尺四寸有詔置於宣德)
(殿下以為名馬式焉)師事子阿受相馬骨法(見上)東門京鑄銅馬(見上)
儀帛謝丁(見上)水火分明(後漢書馬援傳注援銅馬相法曰丨丨欲丨丨水火在鼻兩孔)
(間也上脣欲急而方口中欲紅而有光此馬千里頷下欲深下脣欲緩牙欲前向牙欲去齒一寸則四百里牙)
(劍鋒則千里目欲滿而澤腹欲充膁欲小季肋欲長縣薄欲厚而緩縣薄股也腹下欲平滿汙溝欲深長而膝)
(本欲起肘腋欲開膝欲方蹄欲厚三寸堅如石)牙劍鋒(見上)相印相笏(魏志許允傳注魏氏)
(春秋曰允善相印將拜以印不善使更刻之如此者三允曰印雖始成而已被辱問送印者果懷之而墮於厠)
(相印書曰相印法本出陳長文長文以語韋仲將印工楊利從仲將受法以語許士宗利以法術占吉凶十可)
(中八九仲將問長文從誰得法長文曰本出漢世有丨丨丨丨經又有鷹經牛經馬經印工宋養以法語程申)
(伯是故有一十二家相法傳於世)鷹經牛經馬經(見上)馬惡衣香(魏志朱建平傳)
(建平又善相馬文帝將出取馬外入建平道遇之語曰此馬之相今日死矣帝將乘馬丨丨丨丨驚嚙文帝膝)
(帝大怒即便殺之)吕虔刀(晉書王祥傳吕虔有佩刀工相之以為必登三公可服此刀虔謂祥曰苟)
(非其人刀或有害卿有公輔之量故以相與祥固辭強之乃受祥臨薨以刀授覽曰汝後必興足稱此刀覽後)
(奕世多賢才興於江左矣)相板(南史庾道愍傳道愍尤精丨丨宋明帝時山陽王休祐屢以言語忤顔見)
(道愍託以已板為他物令道愍占之道愍曰此乃甚貴然使人多愆忤休祐以褚彦回詳密求換其板他日彦)
(回侍明帝自稱下官帝多忌甚不悦休祐具以状言帝乃意觧)龍頭突目(劉峻世說注寗戚經棰頭)
(欲得高百體欲得緊大傔疎肋難齡齠丨丨丨丨好跳又角欲得細身欲促形欲得如卷按寗戚相牛經也)
夀骨(賈思勰齊民要術相馬從頭始頭欲得高峻如削成頭欲重宜少肉如剥兔丨丨欲得大如綿絮苞)
(圭石注夀骨者髮所生處也)綿苞圭石(見上)火字水文(賈思勰齊民要術馬鼻孔欲得)
(大鼻文如王丨丨欲得明鼻上文如王公五十歲如火四十歲如天三十歲如小一十歲如今十八歲如四八)
(歲如宅七歲鼻如丨丨二十歲鼻欲得廣而方)白脉貫瞳子最快(賈思勰齊民要術牛岐胡)
(有夀眼去角近行駃眼欲得大眼中有丨丨丨丨丨丨丨)蘭株欲大(賈思勰齊民要術牛丨丨丨得)
(丨注蘭株尾株)相琴知吉凶(叚成式酉陽雜爼琴有氣常識一道者丨丨丨丨丨)膺匡欲
廣毫筋欲横(叚成式酉陽雜爼相牛法岐胡有夀丨丨丨丨丨丨丨丨蹄後筋也常有聲有黃也)
(角冷有病旋毛在珠泉無夀睫亂觸人銜烏角偏妨主毛少骨多有力溺射前良牛也疎筋難養三歲二齒四)
(歲四齒五歲六齒六歲以後每一年接脊骨一節)宰相笏(康駢劇談錄開成中有龍復本者無目善)
(聽聲揣骨每言休咎無不必中凡有象簡竹笏以手捻之必知官禄年夀宋祁𥙷闕有盛名於世縉紳之士靡)
(不傾屬屈指翹足期於貴達時永樂蕭相亦居諫署同日詣之授以所持竹笏復本執蕭相笏良久置於案上)
(曰丨丨丨次至宋補闕笏曰長官笏宋聞之不樂相國曰無凴之言安足介意經月餘同列於中書候見宰相)
(時李朱崖方秉鈞軸威震朝野未見間佇立閑談互有諧謔頃之丞相遽出宋以手板障面笑猶未已朱崖目)
(之廻謂左右曰宋補闕笑某何事聞之者莫不寒心股慄未旬日出為河清縣令歲餘遂終所任其後蕭相揚)
(歴清途自浙西觀察使入判戶部非久乃居廊廟俱如復本之言)李相笏(錢希白南部新書李参軍)
(善相笏知休咎必騐呼為丨丨丨)
御定子史精華卷一百十九
