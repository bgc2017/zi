欽定四庫全書
御定子史精華卷三十七
設官部一
宰輔
繼最一世材振四海(管子知蓋天下丨丨丨丨丨丨丨丨王之佐也注其繼敗續亡能成)
(天下之功也)久語懷尉(韓非子靖郭君相齊與故人久語則故人富懷左右尉則左右重丨丨丨)
(丨小資也猶以成富况於吏勢乎)嗜魚(韓非子公孫儀相魯而丨丨一國盡争買魚而獻之公儀子不)
(受其弟諫曰夫子嗜魚而不受者何也對曰夫唯嗜魚故不受也)蕭規曹隨(𫝊子或問蕭曹曰丨)
(也丨丨也丨注蕭何規創於前曹參奉隨於後)大風吹垢(史記五帝紀黃帝舉風后注帝王世紀云)
(黃帝夢丨丨丨天下之塵丨皆去帝寤而嘆曰風為號令執政者也垢去土后在也天下豈有姓風名后者哉)
(於是依占而求之得風后於海隅登㠯為相)捉髮吐哺(史記魯世家周公戒伯禽曰我一沭三丨)
(丨一飯三丨丨起㠯待士猶恐失天下之賢人)獄市為寄(史記曹相國世家參為齊丞相蕭何卒參)
(告舍人趣治行吾將入相居無何使者果召參參去屬其後相曰㠯齊丨丨丨丨慎勿擾也)一遵約
束(史記曹相國世家參代何為漢相國舉事無所變更丨丨蕭何丨丨日夜飲醇酒卿大夫以下吏及賓客)
(見參不事事來者皆欲有言至者參輙飲㠯醇酒間之欲有所言復飲之醉而後去終莫得開說㠯為常)顜
若畫一(史記曹相國世家參為漢相國百姓歌之曰蕭何為法丨丨丨丨曹參代之守而勿失載其清)
(淨民㠯寕一注顜音古項反一音較漢書顜作講講和也)三君更代為相(史記邴吉傳長安中)
(有善相工田文者與韋丞相魏丞相邴丞相微賤時會於客家田文言曰今此丨丨者皆丞相也其後三人竟)
(丨相丨丨丞丨)不受私語(史記袁盎𫝊盎道逄丞相申屠嘉下車拜謁丞相從車上謝袁盎袁盎還)
(愧其吏乃之丞相舍上謁求見丞相丞相良久而見之盎因跪曰願請閒丞相曰使君所言公事之曹與長史)
(掾議吾且奏之即私邪吾丨丨丨丨)布被(史記公孫弘傳汲黯曰弘位在三公奉禄甚多然為丨丨此詐)
(也上問弘弘謝曰有之夫九卿與臣善者無過黯然今日庭詰弘誠中弘之病)高梱(史記循吏傳孫叔敖)
(為楚相楚民俗好庳車王㠯為庳車不便馬欲下令使高之相曰令數下民不知所從不可王必欲高車臣請)
(教間里使丨其丨乘車者皆君子君子不能數下車王許之居半歲民悉自高其車注梱門限也音口夲反)
三得不喜三去不悔(史記循吏𫝊孫叔敖丨丨相而丨丨知其材自得之也丨丨相而丨)
(丨知非己之罪也)拔葵燔機(史記循吏傳公儀休為魯相食茹而美丨其園丨而棄之見其家織)
(布好而疾出其家婦丨其丨云欲令農士工女安所讎其貨乎)三少(漢書百官公卿表太師太傅太保是)
(為三公蓋參天子坐而議政無不總綂故不㠯一職為官名又立丨丨為之副少師少傅少保是為孤卿與六)
(卿為九焉)主天主人主土(漢書百官公卿表或說司馬丨丨司徒丨丨司空丨丨是為三公)
金印紫綬(漢書百官公卿表相國丞相皆秦官丨丨丨丨掌丞天子助理萬機秦有左右高帝即位)
(置一丞相)丞天子(見上)後園吏舍歌呼相和(漢書曹參傳相舍丨丨近丨丨吏舍)
(日飲歌呼從吏患之無如何廼請參遊後園聞吏醉歌呼從吏幸相國召按之廼反取酒張坐飲大丨丨與丨)
(丨)一代宗臣(漢書蕭何曹麥傳贊唯何麥擅功名位冠群臣聲施後世為丨丨丨丨慶流苗裔盛)
(矣哉)遂萬物之宜(漢書王陵傳宰相者上佐天子理隂陽順四時下丨丨丨丨丨注遂申也)為
漢伊周(漢書周勃傳贊周勃為布衣時鄙樸庸人至登輔佐匡國家難誅諸呂立孝文丨丨丨丨何其)
(盛也)&KR1029;&KR1029;廉謹(漢書申屠嘉傳自嘉後開封侯陶青桃侯劉舍及武帝時栢至侯許昌平棘侯薛澤)
(武彊侯莊青翟商陵侯趙周皆以列侯繼踵丨丨丨丨為丞相備員而已注&KR1029;&KR1029;持整之貎&KR1029;音初角反)文
好律歴(漢書張蒼𫝊贊張蒼丨丨丨丨為漢名相而專遵用秦之顓頊歴何哉注文好律歴猶言名為)
(好律歴也)天下安注意相(漢書陸賈傳丨丨丨丨丨丨天下危注意將)醇謹(漢書萬石)
(君傳少子慶為丞相是時桑弘羊等致利王温舒之屬峻法兒寬等推文學九卿更進用事事不關決於慶慶)
(丨丨而已)除吏(漢書田蚡傳當是時丞相入奏事語移日所言皆聽薦人或起家至二千石權移主上上)
(廼曰君丨丨盡未吾亦欲除吏)坐兄北鄉(漢書田蚡傳召客飲丨其丨蓋侯丨丨自坐東鄕以為漢)
(相尊不可以兄故私撓)為人在下中(漢書李廣傳廣與從弟李蔡俱為郎事文帝武帝元朔中)
(封為安樂侯元狩二年代公孫弘為丞相蔡丨丨丨丨丨名聲出廣遠下甚然廣不得爵邑官不過九卿)脱
粟飯(漢書公孫弘傳弘起徒步數年至宰相封侯身食一肉丨丨丨故人賓客仰衣食奉禄皆㠯給之家)
(無所餘注才脱粟而已不精鑿也)率下篤俗(漢書公孫弘傳元始中修功臣後下詔曰公孫弘位)
(在宰相封侯而為布被脱粟之飯奉禄㠯給故人賓客無有所餘可謂減於制度而丨丨丨丨者也)乘小
車(漢書車千秋傳千秋年老上優之朝見得丨丨丨入宫殿中因號曰車丞相)當軸處中(漢書)
(車千秋𫝊贊車丞相履伊周之列丨丨丨丨)止進有常處(漢書霍光𫝊光為大司馬為人沈静)
(詳審每出入下殿門丨丨丨丨丨郎僕射竊識視之不失尺寸其資性端正如此)想聞風采(漢書)
(霍光傳初輔幼主政自已出天下丨丨其丨丨)丞相議可(漢書于定國𫝊代黃覇為丞相時陳萬年)
(為御史大夫與定國並位八年論議無所拂後貢禹代為御史大夫數處駮議定國明習政事率常丨丨丨丨)
(注天子皆可定國所言)大錄(漢書于定國傳上書自劾歸侯印乞骸骨上報曰君相朕躬不敢怠息萬)
(方之事丨丨於君注大錄總錄也)韋平父子(漢書平當傳漢興惟丨丨丨丨至宰相注韋謂韋賢)
(也)遺子一經(漢書韋賢傳賢為相五歲㠯老病乞骸骨丞相致仕自賢始少子元成復㠯明經歴)
(位至丞相故鄒魯諺曰丨丨黃金滿籝不如丨丨)守正持重(漢書韋元成傳為相七年丨丨丨丨)
(不及父賢而文采過之)好觀漢故事(漢書魏相傳韋賢㠯老病免相遂代為丞相相明易經有)
(師法丨丨丨丨丨及便宜章奏㠯為古今異制方今務在奉行故事而已數條漢興以來國家便宜行事及賢)
(臣賈誼鼂錯董仲舒等所言奏請施行之)掾史白四方異聞(漢書魏相傳相為丞相勑丨丨)
(案事郡國及休告從家還至府輙丨丨丨丨丨或有逆賊風雨災變郡不上相輙奏言之)公府不案
吏(漢書丙吉傳代魏相為丞相掾史有罪臧不稱職輙予長休告終無所案驗客謂曰君侯為漢相姦吏成)
(其私然無所懲艾吉曰㠯三公之府有案吏之名吾竊陋焉後人代吉因㠯為故事丨丨丨丨丨自吉始)汙
車茵(漢書丙吉傳吉馭吏耆酒數逋蕩嘗從吉出醉歐丞相車上西曹主吏白欲斥之吉曰㠯醉飽之失)
(去士使此人將復何所容西曹地忍之此不過丨丞相丨丨耳遂不去也注地猶第也)憂邊思職
(漢書丙吉傳馭吏邊郡人習知邊塞發犇命警僃事嘗出適見驛騎持赤白囊邊郡發犇命書馳來馭吏因隨)
(驛騎至公車刺取知虜入雲中代郡遽歸府見吉白狀因曰恐邊郡二千石長吏有老病不任兵馬者宜可豫)
(視吉善其言召東曹案邊長吏𤨏科條其人未己詔召丞相御史問㠯虜所入郡吏吉具對御史大夫卒遽不)
(能詳知㠯得譴讓而吉見謂丨丨丨丨馭吏力也吉廼嘆曰士亡不可容能各有所長嚮使丞相不先聞馭吏)
(言何見勞勉之有注𤨏錄也欲科條其人老少及所經歴知其本㠯文武進也)知大體(漢書丙吉傳吉)
(嘗出逄清道群鬭者死傷横道吉過之不問吉前行逄人逐牛牛喘吐舌吉止駐使騎吏問逐牛行幾里矣掾)
(吏謂丞相前後失問吉曰民鬭相殺傷長安令京兆尹職所當禁備逐捕宰相不親小事非所當於道路問也)
(方春少陽用事未可太熱恐牛近行用暑故喘此時氣失節恐有所傷害也三公典調和隂陽職所當憂是㠯)
(問之掾吏廼服㠯吉丨丨丨)蕭曹為冠丙魏有聲(漢書魏相丙吉傳贊近觀漢相高祖)
(開基丨丨丨丨孝宣中興丨丨丨丨)顓面正朝(漢書李尋傳天官上相上將皆丨丨丨丨憂責甚重)
(要在得人注朝太微宫垣也西垣為上將東垣為上相各專一面而正天之朝事也)東垣上相(見上)
㠯列侯朝朔望(漢書張禹傳為相六歲㠯老病乞骸骨上加優再三廼聽許賜安車駟馬罷就)
(第丨丨丨丨丨丨位特進見禮如丞相)後堂絲竹(漢書張禹傳禹性習知音聲身居大第丨丨理)
(丨丨筦絃注今樂家五日一習樂為理樂)供養行内(漢書孔光傳光為帝太傅位四輔給事中領宿)
(衛丨丨丨丨注行内行在所之内中猶言禁中也)賜靈夀杖(漢書孔光傳徙為太師稱疾辭位太)
(后詔曰其令太師毋朝十日一賜餐丨太師丨丨丨黃門令為太師省中坐置几太師入省中用杖賜餐十七)
(物然後歸老於第官屬按職如故)賜餐十七物(見上注食具有十七種物)四輔(漢書馬宫)
(傳有司皆㠯為丨丨之職為國維綱三公之任鼎足承君不有鮮明固守無㠯居位)為國維綱(見上)
儒相(漢書匡衡等𫝊贊自孝武興學公孫弘㠯丨丨其後蔡義韋賢元成匡衡張禹翟方進孔光平當馬)
(宫及當子晏咸㠯儒宗居宰相位服儒衣冠𫝊先王語其醖藉可也注醖藉謂如醖釀及薦藉道其寬博重厚)
(也)服儒衣冠傳先王語(見上)醖藉(見上)坐未央廷(漢書王商𫝊代匡衡)
(為丞相為人多質有威重長八尺餘身體鴻大容貎甚過絶人河平四年單于來朝丞相商丨丨丨丨中單于)
(前拜謁商商起離席與言單于仰視商貎大畏之遷延却退天子聞而嘆曰此真漢相矣)眞漢相(見上)
則天三光(漢書朱博傳古者民樸事約國之輔佐必得賢聖然猶丨丨丨丨備三公官各有分職)
通明相(漢書翟方進傳方進知能有餘兼通文法吏事㠯儒雅緣飭法律號為丨丨丨天子甚器重之)
經為世儒宗德為國黃耉(漢書師丹傳丹丨丨丨丨丨丨丨丨丨丨親傅聖躬位在)
(三公)禄賜頥賢(漢書叙傳平津斤斤晚躋金門既登爵位丨丨丨丨注頥養也謂引招賢人而養之)
配忠阿衡(漢書叙傳權定社稷丨丨丨丨按謂霍光也)噐周世資(漢書叙傳高陵修儒)
(任刑養威用合時宜丨丨丨丨按謂翟方進也)槐嶽之位(後漢書百官志注不能勝衣冠早據公相)
(之尊童蒙幼子遄登丨丨丨丨)進見東向(後漢書鄧禹𫝊顯宗即位㠯禹先帝元功拜為太傅丨丨)
(丨丨甚見尊寵注臣當北面尊如賓故令東向)得舉吏(後漢書竇憲傳憲弟篤進位特進丨丨丨見禮)
(依三公注漢法三公得舉吏)柱石臣(後漢書伏湛傳丨丨之丨宜居輔弼)極上三禾(後漢)
(書蔡茂傳建武二十年代戴涉為司徒茂初在廣漢夢坐大殿丨丨有丨穗丨茂跳取之得其中穗輙復失之)
(㠯問主簿郭賀賀離席慶曰大殿者官府之形象也極而有禾人臣之上禄也取中穗是中台之位也於字禾)
(失為秩雖曰失之廼所以得祿秩也衮職有闕君其補之)任職相(後漢書杜林傳代朱浮為大司空博)
(雅多通稱為丨丨丨)車轓畫鹿(後漢書鄭弘傳遷淮隂太守注謝承書曰弘政不煩苛行春大旱隨)
(車致雨白鹿方道挾轂而行弘怪問主簿黃國曰鹿為吉為凶國拜賀曰聞三公丨丨丨作丨明府必為宰相)
屛風分隔(後漢書鄭弘𫝊元和元年代鄧彪為太尉時舉將第五倫為司空班次在下每正朔朝見)
(弘曲躬而自卑帝問知其故遂聽置雲母丨丨丨丨其間由此㠯為故事)上則台階下象山
嶽(後漢書劉愷傳三公丨丨丨丨丨丨丨丨注前書音義曰泰階者天之三階也上階為天子中階為諸侯)
(公卿大夫下階為士庶人春秋漢含孳曰三公象五嶽)二司(後漢書劉愷傳頻歴丨丨舉動得禮注二)
(司謂為司徒司空)佐命垂綂輔翼成化(後漢書班固傳左右廷中朝堂百僚之位蕭曹)
(魏邴謀謨乎其上丨丨則丨丨丨丨則丨丨流大漢之愷悌蕩亡秦之毒螫故令斯人揚&KR1777;樂之聲作畫一之)
(歌功德著於祖宗膏澤洽於黎庶注蕭何曹參魏相邴吉並為丞相)一履三登(後漢書胡廣傳自在)
(公台三十餘年禮任甚優每遜位辭疾及免退田里未嘗滿歲輙復升進凡丨丨司空再作司徒丨丨太尉又)
(為太傅其所辟命皆天下名士與故吏陳蕃李咸並為三司)圖畫省内(後漢書胡廣傳靈帝思感)
(舊德廼丨丨廣及太尉黃瓊於丨丨詔議郎蔡邕為其頌云注謝承書載其頌曰天之烝人有則有類我胡我)
(黃鍾厥純懿巍巍特進仍踐其位赫赫三事七佩其紱奕奕四牡沃若六轡袞職龍章其文有蔚參曜乾台窮)
(寵極貴)七佩其紱(見上)三鱣集講堂(後漢書楊震傳震少好學諸儒為之語曰關西)
(孔子楊伯起後有冠雀銜丨丨魚飛丨丨丨前都講取魚進曰蛇鱣者卿大夫服之象也數三者法三台也先)
(生自此升矣注冠音貫即鸛雀也鱣音善似蛇按續漢及謝承書鱣字皆作鱓)授道帷幄(後漢書楊)
(賜傳策曰故司空臨晉侯賜華嶽所挺九德純備三葉宰相輔國㠯忠朕昔初載丨丨丨丨遂階成勲㠯陟大)
(猷師範之功昭於内外)仍世柱國(後漢書楊震𫝊贊楊氏載德丨丨丨丨震威四知秉去三惑賜)
(亦無諱彪誠匪忒注言世為國柱臣也)四府(後漢書虞詡傳丨丨九卿注四府謂太傅太尉司徒司空)
(之府也九卿謂太常光禄衛尉廷尉太僕大鴻臚宗正大司農少府等也)關東出相(後漢書虞詡傳)
(諺曰關西出將丨丨丨丨)朋心合力(後漢書李固杜喬𫝊贊李杜司職丨丨丨丨致主文宣抗情伊)
(稷)抗情伊稷(見上)槐鼎(後漢書方術傳叙光武尤信讖言士之赴趨時宜者皆馳騁穿鑒爭)
(談之也故王梁孫咸名應圖籙越登丨丨之任鄭興賈逵㠯附同稱顯桓譚尹敏以乖忤淪敗自是習為内學)
(尚竒文貴異數不乏於時矣注光武㠯赤伏符文拜梁為大司空又㠯讖文拜孫咸為大司馬)名應圖
籙(見上)鼎司(後漢書謝夷吾傳夷吾誠社稷之元龜大漢之棟甍宜當拔擢使登丨丨)素癡不
癡(後漢書嚴光傳注侯覇使西曹屬侯子道奉書光不起於床上箕踞抱膝發書讀訖問子道曰君房丨丨)
(今為三公寕小差否子道曰位已鼎足丨丨也)高枕墨筆(魏志武帝紀注昔周公承文武之迹受已)
(成之業丨丨丨丨拱揖群后)九十五日而至三公(魏志荀彧傳叔父爽司空注董卓秉)
(政徵爽拜平原相又拜光禄勲視事三日策拜司空自布衣丨丨丨丨丨丨丨丨)五熟釡銘(魏志)
(鍾繇傳魏國初建為大理遷相國文帝在東宫賜繇丨丨丨為之丨曰於赫有魏作漢藩輔厥相惟鍾實幹心)
(膂靖恭夙夜匪遑安處百寮師師楷茲度矩)幹心膂(見上)楷茲度矩(見上)儁老(魏志)
(華歆傳文帝即王位拜相國及踐阼改為司徒下詔曰司徒國之丨丨所與和隂陽理庶事也今大官重膳而)
(司徒蔬食甚無謂也特賜御衣)公在此(魏志華歆傳注歆為諸生時嘗宿人門外主人婦夜産有頃兩)
(吏詣門便辟易却相謂曰丨丨丨一吏曰籍當定奈何得住乃前向歆拜相將入出並行共語曰當與幾歲一)
(人曰當三歲天明歆去後欲驗其事至三歲故往問兒消息果已死歆乃自知當為公)不别治生
以長尺寸(蜀志諸葛亮傳初亮自表後主曰成都有桑八百株薄田十五頃子弟衣食自有餘饒至)
(於臣在外任無别調度隨身衣食悉仰於官丨丨丨丨丨丨丨丨)管蕭亞匹(蜀志諸葛亮傳亮之)
(噐能政理抑亦丨丨之丨丨也)廊廟噐(蜀志許靖傳評許靖夙有名譽既以篤厚為稱又以人物為意)
(雖行事舉動未悉允當蔣濟以為大較丨丨丨也按先主即尊號靖作司徒)四英(蜀志董允傳注時蜀)
(人以諸葛亮蔣琬費褘及允為四相一號丨丨也)牛角及鼻公字之象(蜀志蔣琬傳琬)
(夜夢有一牛頭在門前流血滂沲意甚惡之呼問占夢趙直直曰夫見血者事分明也丨丨丨丨丨丨丨丨君)
(位必當至公大吉之徵也)松生腹上(吳志孫皓傳注丁固為尚書夢丨樹丨其丨丨謂人曰松字十)
(八公也後十八歲吾其為公乎卒如夢焉)四登三事(吳志劉繇傳伯父寵為漢太尉注寵前後歴二)
(郡入居九列丨丨丨丨家不蔵賄三去相位輙歸夲土)道濟伊望(晉書建文帝紀宰輔忠德丨丨)
(丨丨)一星斗南(晉書天文志相丨丨在北丨丨相者總領百司而掌邦教以佐帝王安邦國集衆事)
(也)處端門外(晉書職官志執法在南宫之右上相丨丨丨之丨)相去一階(晉書王祥)
(𫝊武帝為晉王祥與荀顗往謁顗謂祥曰相王尊重何侯既已盡敬今便當拜也祥曰相國誠為尊貴然是魏)
(之宰相吾等魏之三公公王丨丨丨丨而已班例大同安有天子三司而輙拜人者)呂虔佩刀(晉書)
(王祥傳初丨丨有丨丨工相之以為必登三公可服此刀虔謂祥曰卿有公輔之量故以相與)舊德老
成(晉書何曾傳曾以年老屢乞遜位詔曰太傅明朗高亮執心弘毅可謂丨丨丨丨國之宗臣者也)折
臂三公(晉書羊祜𫝊有善相墓者言祜祖墓所有帝王氣若鑿之則無後祜遂鑿之相者見曰猶出丨)
(丨丨丨而祜竟墮馬折臂位至公而無子)配蹤元凱(晉書裴秀傳詔曰尚書令左光禄大夫裴秀勲)
(德茂著丨丨丨丨宜正位居體以康庶績其以秀為司空)國之碩老邦之宗模(晉書劉寔)
(傳劉坦上言曰太尉寔體清素之操執不渝之潔可謂丨丨丨丨丨丨丨丨)槐庭顯列(晉書王戎)
(王衍傳論濬沖善發談端夷甫仰希方外登丨丨之丨丨顧漆園而高視)設小會(晉書石鑒𫝊前代三)
(公册拜皆丨丨丨所以崇宰輔之制也)台槐(晉書鄭袤等傳論或以雅望處丨丨或以高名居保傅)
三鉉(晉書劉琨祖逖傳論咸能自致丨丨成名一時)朱衣斂板(晉書陶侃傳侃嘗如厠見一人)
(丨丨介幘丨丨曰以君長者故來相報君後當為公位至八州都督)江左夷吾(晉書温嶠傳元帝初)
(鎮江左於時草創綱維未舉嶠殊以為憂及見王導共談歡然曰丨丨自有管丨丨吾復何慮)十六相
(晉書紀瞻傳虞舜舉丨丨丨而南面垂拱)戢卿良箴(晉書陸玩傳遷侍中司空有人詣之索杯酒瀉)
(置柱梁之間咒曰當今乏材以爾為柱石莫傾人棟梁邪玩笑曰丨丨丨丨)平世三公(宋書蔡廓)
(傳高祖嘗云羊徽蔡廓可丨丨丨丨)亥年當作公(宋書蔡興宗傳初興宗為郢州府參軍彭城顔)
(敬以式卜曰丨丨丨丨丨及有開府之授而太歲在亥)三吏(宋書江夏王義恭傳有司奏曰聖旨謙光)
(尊師重道欲致拜太傅然周之師保實稱丨丨帝道嚴極既有常尊考之史載未有茲典)遲行緩步
(齊書禇淵傳淵美儀貎善容止宋明帝嘗嘆曰淵能丨丨丨丨便持此得宰相矣)江左風流宰
相(齊書王儉傳儉嘗謂人曰丨丨丨丨丨丨唯有謝安蓋自比也)車前八騶(齊書王融傳融自恃)
(人地三十内望為公輔直中書省夜嘆曰丨丨無丨丨卒何得稱為丈夫)償夢(陳書章昭達傳以功授鎮)
(前將軍開府儀同三司初世祖嘗夢昭達升於台鉉及旦以夢告之至是侍讌世祖顧昭達曰卿憶夢不何以)
(丨丨昭達對曰願效犬馬之用以盡臣節自餘無以奉償)徐郎是令僕人(南史徐孝嗣傳孝嗣)
(姑適東莞劉舍舍兄蔵為尚書左丞孝嗣往詣之藏退謂舍曰丨丨丨丨丨丨三十餘可知汝宜善自結)以
拍張得(南史王儉傳帝幸華林宴集使各效伎藝王敬則脱朝服袒以絳紏髻奮臂拍張呌動左右上)
(不悦曰豈聞三公如此答曰臣丨丨丨故丨三公不可忘拍張)八命之禮(南史王僧虔傳遷侍中左)
(光禄大夫開府儀同三司僧虔謂兄子儉曰汝任重於朝行當有丨丨丨丨我若復此授一門有二臺司實所)
(畏懼乃固辭)錄公(南史袁憲傳陳武帝作相除司徒戶曹初謁遂抗禮長揖中書令王勱謂憲曰卿何)
(矯衆不拜丨丨憲曰於禮不應致拜)大小僕射(南史袁憲𫝊遷右僕射參掌選事先是憲長兄樞為)
(左僕射至是憲為右僕射臺省目樞為丨僕射憲為丨丨丨朝廷榮之)當樞管掌權轄(南史)
(周捨𫝊捨日夜侍上豫機密二十餘年未嘗離左右帝以為有公輔噐初范雲卒僉以沈約允丨丨丨帝以約)
(輕易不如徐勉於是勉捨同參國政勉小嫌中廢捨專丨丨丨雅量不及勉而清簡過之兩人俱稱賢相)太
尉褥席(南史柳慶遠傳初慶遠從父兄世隆嘗謂慶遠曰吾昔夢丨丨以丨丨見賜吾遂亞台司適又)
(夢以吾褥席與汝汝必光我門族至是慶遠亦繼世隆焉)梁稱范徐(南史徐勉傳勉雖骨鯁不及范)
(雲亦不阿意苟合後知政事者莫及丨世之言相者丨丨丨云)一熊皮鄣泥數十年(魏書)
(長孫道生傳道生廉約身為三司而衣不華飾食不兼味丨丨丨丨丨丨丨丨不易時人比之晏嬰)比晏
嬰(見上)濯冠故裘(魏書李彪傳晏嬰為齊正卿冠丨丨而衣丨丨)名存雀籙姓在
河書(北齊書樊遜𫝊昔百里相秦丨丨丨丨蕭張輔沛丨丨丨丨)宰棟(周書武帝紀詔曰履端開)
(物實資元后代終成務諒惟丨丨故周文公以上聖之智翼彼姬周爰作六典用光七百)延年杖(周書)
(于謹傳詔曰太傅燕國公謹執德淳固為國元老饋以乞言朝野所屬可為三老謹上表固辭詔答不許又賜)
(丨丨丨)七公(隋書天文志丨丨七星在招搖東天之相也三公之象主七政)天相(見上)上衮
(北史李弼等傳論茂績元勲位居丨丨)杜之能斷房之善謀(舊唐書房元齡杜如晦傳)
(論世傳太宗嘗與文昭圖事則曰非如晦莫能籌之及如晦至馬竟從元齡之策蓋房知丨丨丨丨大事杜知)
(丨丨丨建嘉丨也)笙磬同音(舊唐書房元齡杜如晦傳贊文含經緯謀深夾輔丨丨丨丨唯房與)
(杜)左相宣威沙漠右相馳譽丹青(舊唐書閻立德傳立德弟立本為右相與)
(左相姜恪對掌樞密恪既歴任將軍立功塞外立本惟善於圖畫非宰輔之噐故時人以千字文為語曰丨丨)
(丨丨丨丨丨丨丨丨丨丨)落落負王佐噐(舊唐書褚遂良傳論褚河南上書言事亹亹有經世)
(遠略魏徵王珪之後骨鯁風采丨丨丨丨丨丨者殆難其人名臣事業河南有焉)二端(舊唐書裴光庭)
(傳張燕公有扶翊之勲居講諷之舊秩躋九命官歴丨丨)雲龍合契(舊唐書張說傳詔曰左丞相燕)
(國公張說辰象降精丨丨丨丨)以翼以弼為衡為鈞(舊唐書馬燧𫝊德宗賜燧台衡銘曰)
(天列台星垂象於人聖人則天亦建輔臣丨丨丨丨丨丨丨丨如耳目應心如股肱運身是則同體孰云非親)
耳目應心股肱運身(見上)感同風雲合若符契(舊唐書馬燧傳德宗)
(賜燧台衡銘曰君臣相得萬邦作乂丨丨丨丨丨丨丨丨以道匡救盡規獻替木必從繩金其用礪)校短
量長唯噐是適(舊唐書韓愈傳登明選公雜進巧拙紆餘為妍卓犖為傑丨丨丨丨丨丨丨丨)
(者宰相之方也)降置几詔申奉册命(舊唐書裴度傳詔曰漢以孔光丨丨丨之丨晉以鄭)
(沖丨丨丨之丨)參化源提政柄(舊唐書鄭朗傳詔曰爰嘉峭峻俾總紀綱俄丨丨丨以丨丨丨)
(三事仰清廉之節百度見損益之能近煦和風遠浹膏雨)近煦和風遠浹膏雨(見上)鼎
職(舊唐書鄭覃陳夷行等傳論陳鄭諸公章疏議論綽有端士之風天子待以賢能付之丨丨)蕭曹
避席(舊唐書李德裕傳論語文章則嚴馬扶輪論政事則丨丨丨丨)捨築入夢投竿為
師(舊唐書杜審權傳李茂貞與讓能書曰明公丨丨丨丨丨丨丨丨踐履中台制臨外閫按讓能審權子也)
小杜公(唐書杜審權傳與杜悰俱位將相悰先進故世謂審權為丨丨丨)尚書郎直第
(唐書裴寂傳册拜司空遣丨丨員外丨日一人丨丨)有祖風(唐書魏謩𫝊謩為宰相議事天子前讜切)
(無所回畏宣宗嘗曰謩名臣孫丨丨丨朕心憚之)確論(唐書王珪𫝊珪與房元齡李靖温彦博戴冑魏)
(徵同輔政帝以珪善人物且知言因謂曰卿標鑒通悟為朕言元齡等材且自謂孰與諸子賢對曰孜孜奉國)
(知無不為臣不如元齡兼資文武出入將相臣不如靖敷奏詳明出納惟允臣不如彦博濟繁治劇衆務必舉)
(臣不如胄以諫諍為心耻君不及堯舜臣不如徵至激濁揚清疾惡好善臣於數子有一日之長帝稱善而元)
(齡等亦以為盡已所長謂之丨丨)洪源舟楫(唐書戴至德傳累遷西臺侍郎同東西臺三品閱十)
(數年父子繼為宰相高宗嘗為飛帛書賜侍臣賜至德曰汎丨丨俟丨丨郝處俊曰飛九霄假六翮李敬元曰)
(資啓沃罄丹誠崔知悌曰竭忠節贊皇猷皆見意於辭云)嚴方(唐書蕭復傳復望閥高華厲名節不通狎)
(流俗及為相臨事丨丨數咈帝意故居位亟解)峭整(唐書蕭遘傳拜同中書門下平章事累拜司空遘負)
(大節以王佐自任既當國風采丨丨天子噐之)八葉宰相(唐書蕭瑀等傳贊自瑀逮遘凡丨丨丨丨)
(名德相望與唐盛衰世家之盛古未有也)奉稍已重尚何殖産(唐書岑文本𫝊或勸其營)
(産業文本歎曰吾漢南一布衣徒步入關所望不過祕書郎縣令耳今無汗馬勞以文墨位宰相丨丨丨丨丨)
(丨丨丨業邪故口未嘗言家事按稍所號切稟食曰稍)撰時政記(唐書李璹傳永徽後左右史唯)
(對仗承旨仗下謀議不得聞璹以帝王謨訓不可闕紀請仗下所言軍國政要責宰相自丨號丨丨丨以授史)
(官從之時政有記自璹始)為市堂材(唐書李義琰傳累遷中書侍郎上元中進同中書門下三品宅)
(無正寢弟義璡丨丨丨丨送之義琰曰以吾為國相且自愧既處貴仕又廣居宇非有令德必受其殃卒不許)
(後其木久腐乃棄之)書名金甌(唐書崔琳傳明皇每命相皆先書其名一日丨琳等丨覆以丨丨會)
(太子入帝謂曰此宰相名若自意之誰乎太子曰非崔琳盧從愿乎帝曰然)堂饌(唐書張文瓘傳同列)
(以丨丨豊餘欲少損文瓘曰此天子所以重樞務待賢才也吾等若不任職當自引避不宜節減以自取名)
模稜手(唐書蘇味道傳味道練臺閣故事善占奏然其為相特具位未嘗有所發明脂韋自營而已常)
(謂人曰决事不欲明白悮則有悔模稜持兩端可也故世號丨丨丨)規獻得大臣體(唐書郝處)
(俊傳處俊臨事敢言自秉政在帝前議論諄諄必傅經義凡所丨丨丨丨丨丨)取日虞淵洗光
咸池(唐書狄仁傑𫝊贊武后刧制天下而攘神噐仁傑引張東之等卒復唐室功蓋一時故唐吕温頌之)
(曰丨丨丨丨丨丨丨丨潛授五龍夾之以飛世以為名言)大事白奏(唐書陸元方傳拜鸞臺侍郎同)
(鳳閣鸞臺平章事后嘗問外事對曰臣備位宰相丨丨當丨丨民間碎務不敢以聞)陸公加人一
等(唐書陸象先𫝊初太平公主謀引崔湜為宰相湜曰象先人望宜幹樞近若不者湜敢辭主不得已為言)
(之遂並知政事然其性恬静寡欲議論高簡為時推向湜嘗曰丨丨丨於丨丨丨)眞宰相(唐書杜景)
(佺𫝊后嘗季秋出棃華示宰相以為祥景佺曰隂陽不相奪倫凟即為災今草木黃落而木復華凟隂陽也臣)
(位宰相助天治物治而不和臣之咎也頓首請罪后曰丨丨丨)五人智不及一韋公(唐書)
(韋顗傳歴御史補闕與李約李正辭更進諷諫數移大事裴垍韋貫之李絳崔羣蕭俛皆布衣舊繼為宰相朝)
(廷典章多所咨逮嘗曰吾儕丨丨丨丨丨丨丨丨)勲德居恩澤進(唐書白敏中傳召拜司徒)
(門下侍郎遷平章事未幾加中書令自裴度以丨丨丨而敏中以丨丨丨)宿中書十四昔(唐書)
(郭震傳震字元振以字顯以兵部尚書同中書門下三品睿宗御承天門諸宰相走伏外省獨元振總兵扈帝)
(事定丨丨丨者丨丨丨乃休進封代國公)三傑詩(唐書宋璟傳開元十七年為尚書右丞相而張說為)
(左丞相源乾曜為太子太傅同日拜帝賦丨丨丨自寫以賜)十事要說(唐書姚崇宋璟傳贊姚崇)
(以丨丨丨丨天子而後輔政顧不偉哉)應變成天下之務守文持天下之
正(唐書姚崇宋璟傳贊唐史臣稱崇善丨丨以丨丨丨丨丨璟善丨丨以丨丨丨丨丨二人道不同同歸於)
(治此天所以佐唐使中興也)伴食(唐書盧懷慎傳懷愼自以才不及崇故事皆推而不專時譏為丨丨)
(宰相)峻涯檢(唐書李元紘𫝊元紘當國務丨丨丨抑奔競夸進者憚之)再世清節(唐書李元)
(紘𫝊元紘丨丨宰相有丨丨其當國累年未嘗改治第宅)風度(唐書張九齡傳九齡體弱有醖藉後帝每)
(用人必曰丨丨能若九齡乎)稱曲江公(唐書張九齡傳開元後天下丨曰丨丨丨而不名云)奏
議有宰相體(唐書張延賞傳延賞更四鎮所至民頌其愛及當國帝待遇厚稱其丨丨丨丨丨丨)
(專屬以吏事而以軍食委李泌刑法委柳渾時以為任職)軍食委泌刑法委渾(見上)唯
唯聯署(唐書源乾曜傳為相十年與張嘉貞張說李元紘杜暹同秉政居中未嘗廷議可否事晚節丨)
(丨丨丨務為寬平惇大故鮮咎悔)三世器有所窮(唐書張嘉貞等傳贊張氏丨丨宰相然丨)
(丨丨丨嘉貞窮於俗延賞窮於忮弘靖窮於權)撤榻(唐書李峴傳拜門下侍郎同中書門下平章事故事)
(政事堂不接客自元載為相中人傳詔者引升堂置榻待之峴至即敕吏丨丨)神用警敏(唐書宇文)
(融傳進黃門侍郎同中書門下平章事既居位日引賓客故人與酣飲然而丨丨丨丨應對如響雖天子不能)
(屈)三朝所推(唐書苗晉卿傳晉卿起文儒致位台輔謙柔敦厚為丨丨丨丨)士賀於朝
(唐書楊綰𫝊拜中書侍郎同中書門下平章事修國史制下丨相丨丨丨)舌不可禁(唐書柳渾傳以)
(本官同中書門下平章事仍判門下省宰相張延賞怙權嫉渾守正遣親厚謂曰明公舊德第慎言於朝則位)
(可久渾曰為我謝張公渾頭可斷而丨丨丨丨卒為所擠)以單議悟天子(唐書楊炎傳炎興嶺)
(表丨丨丨丨丨丨中外翕然屬望為賢相)巨牀(唐書李吉甫傳初政事堂會食有丨丨相傳徙者宰相輙)
(罷不敢遷吉甫笑曰世俗禁忌何足疑邪徹而新之)安邑里(唐書李吉甫傳吉甫居丨丨丨時號安邑)
(李丞相)時稱三絶(唐書李揆傳拜中書侍郎同中書門下平章事揆美風儀善奏對帝歎曰卿門)
(第人物文學皆當世第一信朝延羽儀乎故丨丨丨丨)出内厨食(唐書常衮傳故事日丨丨丨丨)
(賜宰相家可十人具衮奏罷之)讓堂封(唐書常衮𫝊衮將丨丨丨他宰相不從乃止)北門塞
(唐書常衮𫝊政事堂丨丨異時宰相過舍人院咨逮政事至衮乃丨之以示尊大)儒厚(唐書關播𫝊帝)
(求宰相盧杞雅知播韋柔可制因從容言播材任宰相其丨丨可鎮浮動乃拜中書侍郎同中書門下平章事)
官而不名(唐書杜佑傳乞致仕不聽詔三五日一入中書平章政事佑每進見天子尊禮之丨丨丨)
(丨)天下選(唐書白志貞等傳贊夫宰相者乃丨丨丨彼暫勞一功烏足勝任哉)朝無幸人
(唐書裴垍傳垍為相擢韋貫之裴度知制誥李夷簡御史中丞皆踵躡為輔相號名臣自他選任罔不精明人)
(無異言故元和之治百度修舉稱丨丨丨丨)密飭裝(唐書韋澳傳澳在河陽累年宣宗遣使至魏博)
(道出澳所帝以簿紙手作詔賜澳曰丨丨丨秋當見卿蓋將以為相也)穆天縡經國體(唐書)
(杜黃裳等𫝊贊杜黃裳善謀裴垍能持法李藩鯁挺韋貫之忠實皆足丨丨丨丨丨丨憲宗中興寕不謂得人)
(而致然耶)天下無債帥(唐書高瑀𫝊自大歴後擇帥悉出宦人中尉所輸貨至鉅萬貧者假貸富)
(人既得所欲則椎斲膏血倍以酬息十常六七及瑀有命士相告曰韋裴作相丨丨丨丨丨按韋裴韋處厚裴)
(度也)四朝全德(唐書裴度傳度威譽德業比郭汾陽而用不用常為天下重輕事丨丨以丨丨始終)
唐興太尉七人(唐書李德裕傳策功拜太尉進封趙國公德裕固讓言丨丨丨丨惟丨丨尚父)
(子儀乃不敢拜近王智興李載義皆超拜保傅蓋重惜此宫裴度為司徒十年亦不遷臣願守舊秩足矣帝曰)
(吾恨無官酬公毋固辭)無官酬公(見上)遽書警奏從容裁決(唐書李德裕傳)
(元和後數用兵宰相不休沐或繼火乃得罷德裕在位雖丨丨丨丨皆丨丨丨丨率午漏下還第休沐)天
下事皆先平章(唐書李珏傳杜悰領度支有勞帝欲拜戶部尚書以問宰相陳夷行答曰恩權)
(予奪願陛下自斷珏曰祖宗倚宰相丨丨丨丨丨丨丨故官曰平章事君臣相須所以致太平也苟用一吏處)
(一事皆決於上將焉用彼相哉)以直言相以直言免(唐書周墀傳進同中書門下平章事)
(議河湟事墀對不合旨罷為劍南東川節度使駙馬都尉鄭顥言於帝曰世謂墀丨丨丨丨亦丨丨丨丨帝悟)
(加拜檢校尚書右僕射)騶哄(唐書鄭畋𫝊故時宰相丨丨聯數坊呵止行人畋敕導者止百步)當
秉(唐書高叡傳子仲舒為相王府文學宋璟蘇頲丨丨多咨訪焉)須讀書人(宋史太祖紀乾德改)
(元先諭宰相曰年號須擇前代所未有者三年蜀平蜀宫人入内帝見其鏡背有志乾德四年鑄者召竇儀等)
(詰之儀對曰此必蜀物蜀主嘗有此號乃大喜曰作相丨丨丨丨)輪日當筆(宋史高宗紀命參知)
(政事丨丨丨丨)未時歸第(宋史趙普傳舊制宰相以丨丨丨丨是歲大熱特許普夏中至午時歸私)
(第)補綴舊紙(宋史趙普傳普以天下事為己任宋初在相位者多齷齪循默普剛毅果斷未有其)
(比嘗奏薦某人為某官太祖不用普明日復奏其人亦不用明日普又以其人奏太祖怒碎裂奏牘擲地普顔)
(色不變跪而拾之以歸他日丨丨丨丨復奏如初太祖乃悟卒用其人)大事不糊塗(宋史呂端)
(傳太宗欲相端或曰端為人糊塗太宗曰端小事糊塗丨丨丨丨丨決意相之)廳事前僅容旋
馬(宋史李沆𫝊治第封邱門内丨丨丨丨丨丨丨或言其太隘沆笑曰居第當𫝊子孫此為宰相廳事誠隘)
(為太祝奉禮廳事已寬矣)赤文成紫微字(宋史王欽若傳欽若嘗言少時過圃田夜起視天中)
(丨丨丨丨丨丨)癭相(宋史王欽若𫝊欽若狀貎短小項有附疣時人目為丨丨)魚頭參政(宋史)
(魯宗道傳拜參知政事貴戚用事者皆憚之目為丨丨丨丨因其姓且言骨鯁如魚頭也)先憂後樂
(宋史范仲淹𫝊論仲淹初在制中遺宰相書極論天下事他日為政盡行其言攷其當朝雖不能久然丨丨丨)
(丨之志海内固已信其有弘毅之噐足任斯責)首參(宋史龔茂良傳上命茂良以丨丨行相事)公清
之相(宋史李宗勉傳拜左丞相兼樞密使守法度抑僥倖不私親黨召用老成尤樂聞讜言趙汝騰嘗以)
(宗勉為丨丨丨丨)四海表儀神化丹青(桓寬鹽鐵論天設三光以照記天子立公卿以)
(明治故曰公卿者丨丨之丨丨丨丨之丨丨也)琴以象政(劉向新序昔者鄒忌以鼓琴見齊宣王宣)
(王善之鄒忌曰夫丨所丨丨丨也遂為王言琴之象政狀及霸王之事宣王大悦與語三日遂拜以為相)參
五事(劉向說苑伊尹曰三公者所以丨丨丨也九卿者所以參三公也大夫者所以參九卿也列士者所)
(以參大夫也故參而有參是謂事宗事宗不失外内若一)舉人主師(劉向說苑李克過翟黃翟黃問)
(曰吾聞君問相於先生未知果孰為相李克曰季成子為相翟黃不說曰觸何遽不為相乎西河之守觸所任)
(也計事内史觸所任也王欲攻中山吾進樂羊無使治之臣吾進先生無使傅其子吾進屈侯附觸何負於季)
(成子李克曰不如季成子季成子食采千鍾什九居外一居中是以東得卜子夏田子方叚干木彼其所丨丨)
(丨之丨也子之所舉人臣之才也)五舉盡賢(劉向說苑田子方渡西河造翟黃翟黃曰昔者西河)
(無守臣進吳起而西河之外寕鄴無令臣進西門豹而魏無趙患酸棗無令臣進北門可而魏無齊憂魏欲攻)
(中山臣進樂羊而中山拔魏無使治之臣臣進李克而魏國大治子方曰子勉之矣魏國之相不去子而之他)
(矣吾聞身賢者賢也能進賢者亦賢也子之丨丨者丨丨子勉之矣)四近(孔叢孔子曰王者前有疑後有)
(丞左有輔右有弼謂之丨丨言前後左右近臣當畏敬之不可以非其人也周文王胥附奔輳先後禦侮謂之)
(四隣以免乎牗里之害)鳳左麟右(焦氏昜林丨凰在丨麒丨在丨仁聖相遇伊吕集聚)柏桂
棟梁(焦氏昜林丨丨丨丨相輔為強入敷五教王室寕康)下白屋(王充論衡周公執贄丨丨丨之)
(士謂候之也夫三公鼎足之臣王者之楨幹也白屋之士閭巷之微賤者也三公傾鼎足之尊執贄候白屋之)
(士非其實也)鼎足臣(見上)三材僃(劉邵人物志德行高妙容止可法是謂清節之家建法立)
(制彊國富人是謂法家思通道化策謀竒妙是謂術家兼有三材丨丨皆丨其德足以厲風俗其法足以正天)
(下其術足以謀廟勝是謂國體伊尹呂望是也)開東閣營客館(葛洪西京雜記平津侯自以布)
(衣為宰相乃丨丨丨丨丨丨以招天下之士其一曰欽賢館以待大賢次曰翹才館以待大才次曰接士館以)
(待國士其有德任毗贊佐理隂陽者處欽賢之館其有才堪九列將軍二千石者居翹才之館其有一介之善)
(一方之藝居接士之館而躬身菲薄所得俸禄以奉待之)鵲印(干寳搜神記常山張顥為梁州牧天新雨)
(後有鳥如山丨飛翔入市忽然墜地人爭取之化為圓石顥椎破之得一金丨文曰忠孝侯印顥以上聞蔵之)
(秘府顥後官至太尉)乘雲繞日而行(王嘉拾遺記傅說賃為赭衣者舂於深巗以自給夢丨丨)
(丨丨丨丨筮得利建侯之卦歲餘湯以玉帛聘為阿衡也)蛇鶴之祥(王嘉拾遺記張承之母孫氏懷)
(承之時乘輕舟遊於江浦之際忽有白蛇長三尺騰入舟中母祝曰若為吉祥勿毒噬我縈而將還置之房内)
(一宿不復見蛇隣中相謂曰昨見張家有一白鶴聳翮入雲以告承母母使筮之筮者曰此吉祥也蛇鶴延年)
(之物從室入雲自下升高之象也當使子孫位超臣極擅名江表及承生位至丞相輔吳將軍年踰九十丨丨)
(丨丨也)蜀有相(常璩華陽國志巴西郡先漢以來馮車騎范鎮南皆植斯鄕故曰巴有將丨丨丨也)
阿龍超(劉義慶世說王丞相拜司空桓廷尉作兩髻葛帬策杖路邊窺之歎曰人言丨丨丨阿龍故自)
(超不覺至臺門注阿龍丞相小字)四玉環(吳均續齊諧記弘農楊寳年九歲至華隂山見一黃雀為)
(鴟梟所搏逐樹下寳懷之以歸置巾箱中啖以黃花逮十餘日毛羽成飛翔朝去暮來宿巾箱中如此積年乃)
(去寳三更讀書有黃衣童子曰我王母使者蒙君之仁爱見救以丨丨丨與之曰令君子孫潔白登三公如此)
(環矣)鑄鼎(虞荔鼎錄孔光拜丞相丨一丨文曰丞相博山侯大篆書)二龍銜符(柳宗元龍城錄)
(上皇初登極夢丨丨丨丨自紅霧中來上大隸姚崇宋璟四字掛之兩大樹上宛延而去夢廻上召申王圓兆)
(王進曰兩木相也二人名為天遣龍致於樹即姚崇宋璟當為輔相兆矣上歎異之)二親存(李翺卓異)
(記代國郭元振謹按李邕撰行狀云自我有唐受命宰相未有丨丨丨者唯元振而已)中書三拜
(李翺卓異記燕國張說按丨丨故事云說丨丨此命終始無坫自古未有)居位三十二年(李翺)
(卓異記梁國公房元齡唐師至渭北即仗策詣於軍門秦王一見引為謀主一屈丨相丨丨丨丨丨而終自古)
(未有)起家二年秉國鈞(李翺卓異記獨孤及撰張鎬神道碑云一命左拾遺二命右補闕三)
(命侍御史四命諫議大夫五命中書侍郎平章事丨丨丨丨丨丨丨自古未有)大開耳目(劉肅大唐)
(新語杜如晦貞觀初為右僕射元齡為左僕射太宗謂之曰公為僕射當須丨丨丨丨求訪賢哲此乃宰相之)
(弘益比聞聽受詞訴日不暇給安能為朕求賢哉)二人相須(劉肅大唐新語元齡如晦丨丨丨丨)
(以斷大事迄今言良相者稱房杜焉)正大厦(劉肅大唐新語明皇在成都思九齡之先覺詔曰丨丨丨)
(者柱石之力昌帝業者輔相之臣)政事食(劉肅大唐新語明皇謂宰臣曰從工部侍郎有得中書侍)
(郎者否對曰任賢用能非臣等所及上曰蘇頲可除中書侍郎仍令移入政事院便供丨丨丨明日加知制誥)
(有政事食自頲始焉)全樹借汝(劉肅大唐新語李義府僑居於蜀袁天綱見而竒之曰此郎君貴極)
(人臣因託其子曰此子七品相願公提挈之安撫使李大亮侍中劉洎等連薦之召見試令咏烏立成其詩曰)
(日裡颺朝彩琴中伴夜啼上林許多樹不借一枝棲太宗深賞之曰我將丨丨丨丨豈唯一枝其後位如天綱)
(之言)有崖谷(李肇國史補德宗在東宫雅知楊崖州嘗令打李楷洛碑釘壁以玩及即位徵拜炎丨丨)
(丨言論持正對見必為之加敬歲餘頗倦盧杞揣知而隂中之)尚用尚文尚學尚斷(李肇)
(國史補宰相自張曲江之後稱房太尉李梁公為重德德宗朝則崔太傅丨丨楊崖州丨丨張鳳翔丨丨韓晉)
(公丨丨乃一時之風采)沙堤(李肇國史補凡拜相禮絶班行府縣載沙填路自私第至子城東街號曰)
(丨丨)火城(李肇國史補每元日冬至立仗大官皆備珂傘列燭有至五六百炬者謂之丨丨宰相火城將)
(至則皆撲滅以避之)堂老(李肇國史補宰相相呼為元老或曰丨丨兩省相呼為閣老)三枝槐
(叚成式酉陽雜爼丨丨丨相國李石河中永樂有宅庭槐一本抽三枝直過堂前屋脊一枝不及相國同堂兄)
(弟三人曰石曰程皆登第宰執唯福一人歷七鎮使相而已)南北鄭相(趙璘因話錄司徒鄭貞公)
(與其宗叔太子太傅絪俱住招國太傅第在南出自南祖司徒第在北出自北祖時人謂之丨鄭相丨丨丨司)
(徒堂兄文憲公前後相德宗亦謂之大鄭相小鄭相焉)音聲樹(趙璘因話錄都堂南門東道有古槐)
(垂隂至廣相傳夜深聞絲竹之音省中即有入相者俗謂之丨丨丨)開閣(趙璘因話錄古者三公丨丨郡)
(守比古之侯伯亦有閣所以世之書題有閣下之稱)三朝主印(范攄雲溪友議襄陽牛相公赴舉之)
(秋嘗投贄於劉補闕禹錫對客展卷飛筆塗竄其文劉轉汝州隴西鎮漢南枉道駐旌旄信宿酒酣直筆以詩)
(諭之劉公承詩意奉和曰昔年曾忝漢朝臣晚歲空餘老病身初見相如成賦日後為丞相掃門人追思往事)
(咨嗟久幸喜清光笑語頻猶有當時舊冠劍待公三日拂埃塵牛公吟和詩前意稍觧曰三日之事何敢當焉)
(於是移宴竞夕方整前驅也注宰相丨丨後丨丨可以升降百司也)紫殿洪鈞(范攄雲溪友議李太)
(尉相公再貶朱崖作詩曰十年丨丨掌丨丨出入三朝一品身文帝寵深陪雉尾武皇恩重宴龍津)一品
身(見上)陪雉尾宴龍津(見上)麟閣貴(范攄雲溪友議元丞相載妻王氏韞秀元郎入)
(相寄諸妹詩曰相國已墮丨丨丨家風第一右丞詩)大碑金字(韋絢劉賓客嘉話錄杜鵬舉父嘗有)
(所之見一丨丨云是宰相碑已作者丨填其丨未作者刊名於上杜問曰有杜家兒否曰有任自看之記得姓)
(下是鳥偏旁曳脚而忘其字乃名鵬舉而謂之曰汝不為相即世世名鳥旁而曳脚也鵬舉生鴻漸而名字亦)
(前定矣)對小延英(李綽尚書故實今延英殿靈芝殿也謂之小延英苖韓公居相位以足疾步驟)
(微蹇上每以此待之宰相丨丨丨丨自此始也)擇拜官日(裴庭裕東觀奏記河東節度使劉瑑在内)
(署曰上深器異大中十一年上手詔追之既至拜戸部侍郎判度支十二月十七日次對上以御案歴日付瑑)
(令於下旬擇一吉日瑑不喻旨上曰但丨一丨丨丨即得瑑跪奏二十五日甚佳上曰此日命卿為相祕無知)
(者高湜自集賢校理為蔣係鳳翔從事二十四日辭瑑於宣平里私第湜曰竊度旬日必副具贍之望瑑笑曰)
(來日具瞻何旬日也湜驚不敢發詰旦果爰立矣)來日具瞻(見上)不離鄉井(王保定摭)
(言劇燕蒲坂人也工為雅正詩王重榮鎮河中燕投贈王曰秪向國門安四海丨丨丨丨拜三公)代天
材業(康駢劇談錄令狐相國自郡守至於台鉉首尾纔經二載嘗自郊壇廻趙嘏上詩云鶚在卿雲冰在)
(壺丨丨丨丨奉訏謨榮同伊陟傳朱戸秀比王商入畫圖昨夜星辰廻劍履前年風月滿江湖不知機務時多)
(暇猶許詩家屬和無)榮傳朱戸秀入畫圖(見上)宰相笏(康駢劇談錄開成中有龍)
(復本者無目善聽聲揣骨凡有象簡竹笏以手捻之必知官禄年壽時永樂蕭相居諫署授以所持竹笏復本)
(執蕭相笏良久置於案上曰丨丨丨)百斛巨器(康駢劇談錄處士丁重善於相人于都尉方判鹽鐵)
(頻有宰弼之耗時路相國與之不叶一旦重在新昌私第值于公至路曰處士垂箔細看此人終作宰相否既)
(去問之重曰入相必矣于侍郎如丨丨丨丨所貯尚空其半安使不受益於禄位哉苟逾月不居廊廟某無復)
(敢至門下其後浹旬果登台鉉)賜筯表直(王仁裕開天遺事宋璟為宰相朝野人心歸美焉時春御)
(宴帝以所用金筯令内臣賜璟雖受所賜莫知其由未敢陳謝帝曰所賜之物非賜汝金蓋丨卿之丨丨卿之)
(丨也璟遂下殿拜謝)記事珠(王仁裕開天遺事開元中張說為宰相有人惠說一珠紺色有光名曰丨)
(丨丨或有闕忘之事則以手持弄此珠便覺心神開悟事無巨細渙然明曉一無所忘說祕而至寳也)鏡
影相字(王仁裕開天遺事宋璟未第時因以日中覽鏡丨丨忽成丨丨遂修相業後如其志)畫眞
神事(王仁裕開天遺事姚崇為宰相憂國如家爱民如子四方之民皆丨崇之丨丨丨焉求之有福)精
神頓生(王仁裕開天遺事明皇早朝百辟趨班帝見張九齡風威秀整異於衆僚謂左右曰朕每見九)
(齡使我丨丨丨丨)趙公三十六年郭令二十四考(孫光憲北夢𤨏言温庭筠)
(與李商隠齊名時號曰温李李謂曰近得一聫句云遠比丨丨丨丨丨丨宰輔未得偶句温曰何不云近同丨)
(丨丨丨丨丨中書)藥欄不葺(李昌齡樂善錄李丞相沆厭榮利世務罕以攖心所居陋甚不以屑)
(意堂前丨丨壊亦丨問其夫人戒守者乃丨以試沆沆終不以言夫人曰藥欄壊亦不問何也沆笑曰安可以)
(此動吾一念哉)未冠貂蟬(宋敏求春明退朝錄丁晉公馮魏公位三公侍中而丨嘗丨丨丨杜祁公)
(相甫百日當慶歷四年郊祠貂冠公衮又升輅奉册改謚諸后)直主政事筆(錢希白南部新書至)
(德二年宰相丨丨丨丨丨每人知十日至貞元十年又分每人輪一日執筆)請開延英(錢希白南)
(部新書中書有公事敷奏即宰臣入牓子奏丨丨丨丨)大郎罷相小郎拜相(錢希白南)
(部新書韋承慶罷相嗣立入拜鸞臺侍郎平章事時人語曰丨丨丨丨丨丨丨丨)縉紳公言中
外人望(歐陽修歸田錄至和初陳恭公罷相而並用文富二公余時為學士奏事垂拱殿上問新除彦)
(博等外議如何余以朝士相賀為對上曰自古人君用人或以夢卜苟不知人當從人望夢卜豈足憑耶故余)
(作文公批答云永惟商周之所記至以夢卜而求賢孰若用丨丨之丨丨從丨丨之丨丨者具述上語也)補
衮曲盡於巧心和羹難調於衆口(歐陽修歸田錄丁晉公之南遷也行過潭)
(州自作齋僧疏云丨仲山之丨雖丨丨丨丨丨丨傅說之丨實丨丨丨丨丨)方團毬路(歐陽修歸)
(田錄太宗嘗曰玉不離石犀不離角可貴者惟金也乃創為金銙之制以賜羣臣丨丨丨丨以賜兩府御僊花)
(以賜學士以上)厨中賜食階下謝衣(歐陽修歸田錄國朝之制大宴樞密使副不坐侍立)
(殿上既而退就御厨賜食每春秋賜衣門謝則與内諸司使副班於垂拱殿外廷中而中書則别班謝於門上)
(故朝中為之語曰丨丨丨丨丨丨丨丨)文事中書武事樞密(歐陽修歸田錄樞密使唐)
(制以内臣為之故常與内諸司使副為伍自後唐莊宗用郭崇韜與宰相分秉朝政丨丨出丨丨丨丨出丨丨)
(自此之後其權漸盛至今朝遂號為兩府事權進用禄賜禮遇與宰相均)對秉鈞軸(蘇轍龍川别志)
(祥符末王沂公知制誥一日至中書見王文正公公問君識吕夷簡否沂公曰不識也文正曰此人異日與舍)
(人丨丨丨丨沂公曰公何以知之曰以其奏請得之如不税農器等數事)相印黃扉(吳處厚青箱雜)
(記呂文穆罷相尹洛作詩曰昔作儒生謁貢闈今提丨丨出丨丨)中書十四秋(吴處厚青箱雜)
(記王文正公旦相眞宗二十年海内無事天書洊降祥瑞沓臻而大駕封岱祠汾皆為儀衛使扈蹕處士魏野)
(獻詩曰太平宰相年年出君在丨丨丨丨丨西祀東封俱已畢可能來伴赤松遊)田園貧圖史
富(吳處厚青箱雜記夏文莊公謫守黃州時龐潁公為郡掾文莊異禮優待而龐常有疾文莊親臨之曰異)
(日管為貧宰相亦有年夀疾非其所憂故龐公晚年退老作詩述其事曰丨丨丨宰相丨丨丨書生為是故也)
安陸台光(吴處厚青箱雜記夏文莊守安州宋莒公兄弟尚皆布衣文莊亦異待命作落花詩文莊)
(曰詠落花而不言落大宋君當狀元及第又風骨秀重異日作宰相小宋君亦須登嚴近後皆如其言故文莊)
(在河陽莒公登庸以别紙賀曰所喜者昔年丨丨已識丨丨)樞幄(吴處厚青箱雜記樞密孫公固小官)
(時曾謁夏文莊文莊許他日當踐丨丨今亦驗焉)擎天一柱(吴處厚青箱雜記丞相劉公沆皇祐)
(初出領預章有小孤山詩曰丨丨有八柱丨丨此焉存石聳千尋勢波留四面痕江湖中作鎮風浪裏蟠根平)
(地安然者饒他五嶽尊覽者皆知公有宰相器矣未幾參大政遂正鼎席)正鼎席(見上)金在鎔
賦(吴處厚青箱雜記范文正公作丨丨丨丨云儻令區别姸&KR1126;願為軒鑑若使削平禍亂請就干將則公負)
(將相噐業文武全才亦見於此賦矣)不縮不盈匪雕匪斲(吴處厚青箱雜記王沂公有物)
(渾成賦云丨丨丨丨賦象寕窮於廣狹丨丨丨丨流形罔滯於盈虛則宰相陶鈞運用之意已見於此賦矣)
遇五有慶(朱彧可談何執中第五微時從人筮窮逹其人云公不第五何曰然其人拊掌大笑連稱)
(竒絶因云公凡丨丨即丨喜丨何以熙寕五年鄕薦余中榜第五人及第五十五歲随龍崇寕五年作宰相每)
(遷官或生子非五年即五月或五日其驗如此)花瑞(范正敏遯齋閒覽仁宗朝韓魏公出鎮維揚初夏芍)
(藥盛開忽得黃緣稜者四朵土人呼為金腰𢃄云數十年間或有一二朵不常見也魏公開宴召三人者同賞)
(時王禹玉作監郡王荆公為幕官陳秀公初受衛尉寺丞為過客其後四人皆相繼登台輔蓋丨丨也)手
植三槐(邵伯温聞見前錄王晉公祐丨丨丨丨於庭曰吾子孫必有為三公者已而果然天下謂之三)
(槐王氏)舉笏相賀(邵博聞見後錄仁皇帝問王懿敏素曰大僚中孰可命以相事者懿敏曰惟宦)
(官宫妾不知姓名者可充其選帝曰惟富弼耳懿敏下拜曰陛下得人矣既告大庭相富公士大夫皆丨丨丨)
(丨帝喜曰吾之舉賢於夢卜矣)鶴相(魏泰東軒筆錄丁晉公為玉清昭應宫使每遇醮祭即奏有仙鶴盤)
(舞於殿廡之上及記真宗東封事亦言宿奉高宫之夕有仙鶴飛於宫上及升中展事而仙鶴迎舞前導者塞)
(望不知其數又天書每降必奏有仙鶴前導又以其令威之裔而好言仙鶴故但呼為丨丨猶李逄吉呼牛僧)
(孺為丑座也)黃紙盡處押一字(魏泰東軒筆錄錢僖公惟演自樞密使為使相而恨不得)
(為真宰居常歎曰使我得於丨丨丨丨丨丨箇丨足矣)雙引重金(魏泰東軒筆錄舊制學士以上)
(並有一朱衣吏引馬所服帶用黃金而無魚至入兩府則朱衣二人引馬謂之丨丨金帶懸魚謂之丨丨矣世)
(傳館閣望為學士者賦詩云眼裏何時赤腰間甚日黃及為學士又作詩曰眼赤何時兩腰黃幾日重謂雙引)
(重金也)兩府青蓋(魏泰東軒筆錄梅金華詢久為侍從急於進用晚年多病石參政中立戲之曰)
(公欲安乎唯服一清凉散即差也蓋丨丨在京許張丨丨耳)薦二臺官(魏泰東軒筆錄孫參政抃)
(為御史中丞薦唐介吴中復為御史後二人皆以風力稱於天下孫晚年執政嘗歎曰吾何功以輔政唯丨丨)
(丨丨為無愧耳)取筆書窗(魏泰東軒筆錄王荆公自參知政事拜同中書門下平章事百官奔賀荆)
(公獨與余坐西廡之小閣忽顰蹙久之丨丨丨丨曰霜筠雪竹鍾山寺投老歸歟寄此生放筆揖余而入)魚
袋墜墀(魏泰東軒筆錄石參政中立事太宗為館職至真宗末年猶為學士一夕夢朝太宗面諭以將)
(有進用之意石謝訖將下殿不覺鏘然有聲顧視乃丨丨丨於丨上及覺大異之不數日有參預之命謝曰方)
(拜起亦覺有聲顧視則魚袋墜地矣)大戊子為小戊子(魏泰東軒筆錄程文惠公與龐潁公)
(同生於戊子程已貴而龐尚為小官嘗戲龐曰君乃小戊子耳後潁公大拜文惠致書賀曰今日丨丨丨却丨)
(丨丨丨矣潁公笑之)園林勝事鐘鼓清時(趙德麟侯鯖錄晏元獻公作相因雪設客如歐)
(陽文忠公軰在坐時西方用兵歐公有詩云可憐鐵甲冷徹骨四十餘萬屯邊兵次日蔡襄遂言其事晏坐此)
(罷相公曰唐裴度作相亦曾邀文士飲如退之但作詩云丨丨窮丨丨丨丨樂丨丨幾曾如此合閙)宗相
(趙德麟侯鯖錄大中二年李衛公謫廣州歴宣宗懿宗而朝無丨丨)稱避賢(葉夢得避暑錄話李適之)
(以太子少保罷政事命下與親戚故人歡飲賦詩曰避賢初罷相樂聖且銜杯為問門前客今朝幾箇來則子)
(美詩所謂銜杯樂聖丨丨丨者是也)霜鬢論兵(葉夢得避暑錄話裴晉公詩云有意效承平無功答)
(聖明灰心緣忍事丨丨為丨丨道直身還在恩深命轉輕鹽梅非擬議葵藿是平生)鹽梅葵藿(見上)
奏覆經堂章疏進狀(王闢之澠水燕談錄田錫以讜直事太宗知無不言深得諍臣之體)
(一日詣中書謁趙忠獻公曰公以元勲當軸宜自謙抑今百司丨丨必先丨丨豈尊君之義也諫臺丨丨令閣)
(門丨丨尤失風憲之體趙竦然謝之遽從其言)黑相(王闢之澠水燕談錄王武恭公德用寬厚善撫士其)
(貎魁偉而面色正黑雖匹夫下卒閭巷小兒皆知其名職稱之曰丨丨)兒童誦走卒知(王闢)
(之澠水燕談錄司馬文正公以高才全德大得中外之望故公之退十有餘年而天下之人日冀其復用故子)
(瞻為公獨樂園詩先生獨何事四海望陶冶丨丨丨君實丨丨丨司馬蓋紀實也)一䕫一卨(王闢)
(之澠水燕談錄慶歴二年仁宗用范文正公參知政事韓魏公富鄭公為樞密副使天下人心莫不歡快徂徠)
(石守道作聖德詩曰惟仲淹弼丨丨丨丨)聚廳見客(王闢之澠水燕談錄王元之常言宰相於政事)
(堂樞密於都堂同時見客不許本廳私接議者以為是疑大臣以私也遂寢或以元之所乞為當但難其率宰)
(相於政事堂共見耳其後二府乞以朝退時丨丨丨丨以杜請謁從之卒如元之之言)食料羊(周煇)
(青波雜志淳化宰相張公齊賢布衣時常春遊嵩嶽醉卧巨石上夢人驅羣羊於前曰此張相公丨丨丨也既)
(貴每食數斤猶未厭飫健啖世無比者此與唐贊皇李德裕夢人謂平生合享萬羊之兆符合)三入輔
(洪邁容齋随筆姚元崇自武后時已為宰相及開元初丨丨丨矣)押角(洪邁容齋随筆唐兩省官上事)
(宰臣送上四相共坐一榻各居一隅謂之丨丨)書牓客位(洪邁容齋随筆司馬温公作相日親丨丨)
(藁揭於丨丨曰訪及諸君若覩朝政闕遺庶民疾苦欲進忠言者請以奏牘聞於朝廷若但以私書寵諭終無)
(所益若光身有過失欲賜規正即以通封書簡分付吏人傳入至於整會官職差遣理雪罪名凡干身計若在)
(私第垂訪不請語及)大耐官職(洪邁容齋随筆向文簡拜右僕射真宗謂學士李昌武曰朕自即位)
(以來未嘗除僕射敏中應甚喜昌武退朝往候之門闌悄然明日再對上笑曰向敏中丨丨丨丨)英宰
(洪邁容齋随筆曹參王導謝安石房杜趙韓王李文靖此六七君子蓋非揚已取名瞭然使戸曉者真名世丨)
(丨也)三度受册(洪邁容齋随筆太和四年以裴度守司徒平章重事度上表辭册命其言云臣此官)
(已丨丨丨丨有靦面目從之)四入頭(洪邁容齋續筆國朝除用執政多從三司使翰林學士知開封)
(府御史中丞進拜俗呼為丨丨丨)一相三參(洪邁容齋三筆太祖登極四年趙普獨相越三月始)
(創參知政事之名而以命薛居正吕餘慶後益以劉熙古是為丨丨丨丨)系表七人(洪邁容齋三筆)
(楊政除太尉湯岐公草制曰遠覽漢京傳楊氏者四世近稽唐室書丨丨者丨丨謂楊震子秉秉子賜賜子彪)
(四世為太尉李德裕辭太尉云國朝重惜此官二百年間纔七人其用事精確如此)黃閣妙年(洪邁)
(容齋三筆蔣子禮拜右相王詗賀啓曰早登丨丨獨見明公之丨丨今得舊儒何憂左轄之虛位皆用杜詩扈)
(聖登黃閣明公獨妙年左轄頻虛位今年得舊儒)得舊儒(見上)慰瞻儀望(洪邁容齋三筆)
(葉子昂參知政事為林安宅所擊罷去已而葉召拜左揆予草制曰有欲為王留者孰明去就之忠無以我公)
(歸兮大丨丨丨之丨本意用公歸之句指邦人而言也故云瞻儀)夾袋册子(朱子名臣言行錄吕)
(文穆公丨丨中有丨丨每四方人替罷謁見必問其有何人才客去随即疏之悉分門類朝廷求賢取之囊中)
(故公為相文武百官各稱職者以此)嘉賞未嘗喜抑挫未嘗懼(朱子名臣言行錄趙)
(普在中書吕端為參政趙普謂人曰吾觀吕公奏事得丨丨丨丨丨遇丨丨丨丨丨真台輔之噐也)為王
公遲却十年(朱子名臣言行錄真宗欲命王欽若作相王文正公旦曰祖宗朝未嘗有南方人當)
(國雖古稱立賢無方然須賢士乃可上遂止後公罷欽若乃相出語人曰丨丨丨丨丨我丨丨作相)野水
孤舟(朱子名臣言行錄寇萊公知歸州巴東縣嘗賦詩有丨丨無人渡丨丨盡日横之句時以為若得用)
(必濟大川)拂鬚(朱子名臣言行錄寇萊公好士樂善不倦丁謂种放之徒皆出其門公為相謂參政嘗會)
(食都堂羹染公鬚謂起拂之公正色曰身為執政而親為宰相丨丨耶謂慙不勝)無宅起樓臺
相公(朱子名臣言行錄寇萊公處士魏野贈詩曰有官居鼎鼐無宅起樓臺及北使至賜宴兩府預坐北)
(使歴視坐中問譯者曰誰是丨丨丨丨丨丨丨丁謂令譯者謂曰朝廷初即位南方湏大臣鎮撫寇公暫留南)
(夏非久即還)六丈一筆(朱子名臣言行錄范文正公為參政與韓富二樞並命銳意天下之事患)
(諸路監司不才更用杜杞張昷之軰公取班簿視不才監司每見一人姓名一筆勾之以次更昜富公素以丈)
(事公謂公曰丨丨則是丨丨焉知一家哭矣公曰一家哭何如一路哭耶遂悉罷之)政令問集賢
典故問東廳文學問西廳(朱子名臣言行錄韓魏公為相日曾公為亞相趙康靖歐)
(公為參政凡事該丨丨則曰丨丨丨該丨丨則曰丨丨丨該丨丨則曰丨丨丨至大事則自決之人以為得相)
(體)寒花晚節(朱子名臣言行錄韓魏公為相作久旱喜雨詩斷句云湏臾慰滿三農望收歛神功)
(絶似無人謂此真做出宰相事業也在北門重陽有詩云不羞老圃秋容淡且看丨丨丨丨香公居常謂保初)
(節昜保晚節難故晚節事事尤著力所立特全)老鳳(朱子名臣言行錄曾魯公公亮自嘉祐秉政至熙寕)
(中尚在中書年雖高而精力不衰故臺諫無非之者唯李復圭以為不可作詩曰丨丨池邊蹲不去饑烏臺上)
(噤無聲公亦去)爾賈我耕我後子先(朱子名臣言行錄蘇内翰軾作司馬溫公神道碑銘)
(曰二聖忘已惟公是式公亦無我惟民是度民曰樂哉既相司馬丨丨扵途丨丨扵野士曰時哉既用君實丨)
(丨丨丨時不可失)緣鵠飾玉(姚寬西溪叢語楚辭天問云丨丨丨丨后帝是饗王逸云后帝謂殷)
(湯也言伊尹始仕因緣烹鵠鳥之羹修玉鼎以事扵湯湯賢之遂以為相)便坐接客(陸游老學庵筆)
(記呂正獻作相及平章軍國事時於丨丨丨丨初惟一揖即端坐自若雖從官亦以次起白及退復起一揖未)
(嘗離席蓋祖宗時相府之尊嚴如此)聲雌步碎(陸游老學庵筆記韓魏公丨丨文潞公丨丨相者以)
(為二公若無此二事皆非人臣之相)太師青(陸游老學庵筆記蔡太師作相時衣青道衣謂之丨丨丨)
退思巗(葉廷珪海錄碎事魯宗道執政營一小室畫山水退朝獨坐謂之丨丨丨雖妻子不得入)削
寒溫(葉廷珪海錄碎事李德裕在相位不以顔色假人南遷或作詩嘲之肉視巨僚亡匕箸氣吞同列丨)
(丨丨)宰廷(葉廷珪海錄碎事宜進躐扵賢序以延登扵丨丨)兼二八(葉廷珪海錄碎事魏都賦)
(相丨丨丨將猛四七)補山龍(葉廷珪海錄碎事王建詩旱歲天教作霖雨明時帝用丨丨丨)廳事
鴟尾(葉廷珪海錄碎事陳舊制三公黃閣丨丨置丨丨)提一筆絶百寮(趙彦衛雲麓漫)
(抄行執陶鈞坐登台輔終丨丨丨以丨丨丨)門生批詔(釋文瑩玉壺清話李瀚及第於和凝相牓)
(下後與座主同任學士會凝作相瀚為承旨適當批詔次日扵玉堂輒開和相舊閤悉取圖書器玩留一詩扵)
(榻云座主登庸歸鳳閣丨丨丨丨立鼇頭玉堂舊閣多珍玩可作西齋潤筆不)釣魚詩(釋文瑩玉壺清)
(話首台吕文穆蒙正告老甚切上宴後苑作丨丨丨獨賜吕正惠公端斷章云欲餌金鈎深未到磻溪湏問釣)
(魚人意以首宰待公)别為緩陛(釋文瑩玉壺清話吕正惠公端冠台席真宗每見公未嘗名呼公體)
(貎魁梧庭陛頗峻命梓工丨丨丨丨)登庸衣鉢(釋文瑩玉壺清話范魯公質舉進士和凝相主文因)
(以登第凝舊在第十三人謂公曰君之辭業合在甲選暫屈為第十三人傳老夫衣鉢可乎魯公後作相亦相)
(繼時門生獻詩有從此廟堂添故事丨丨丨丨亦相傳之句)紫垣甚近黃閣非遥(釋文)
(瑩玉壺清話梁丞相適頃為詳議官審刑議事廳舊在中書之旁朋僚親暱者往往時過笑語公以政堂逼近)
(因命筆題廳之東告來者曰丨丨丨丨丨丨丨丨僚友見過幸低聲笑語適謹啓後紫垣黃閣不十年登之語)
(兆之應也)燭然數寸(釋文瑩玉壺清話王沔字楚望端拱初參大政敏扵裁斷舊例丞相待漏扵廬)
(然巨丨尺盡始曉將入朝尚有留桉遣決未盡沔當漏舍止丨丨丨事都訖猶徘徊笑語方曉)兩府慎
密之地(釋文瑩湘山野錄中書樞密院丨丨丨丨丨丨)早梅句(釋文瑩湘山野錄王沂公曾布)
(衣時以所業贄呂文穆公蒙正卷有丨丨丨云雪中未問和羹事且向百花頭上開文穆曰此生次第已安排)
(作狀元宰相矣後皆盡然)詠蒼苔(釋文瑩湘山野錄丁晉公自䕫漕召還知制誥謝兩府啓云謹當揣)
(摩往行軌躅前修效慎密扵孔光不言溫樹體風流扵謝傅惟丨丨丨)圃田神祠(釋文瑩湘山野)
(錄冀公王欽若自懷州赴舉與武覃偕行途次丨丨忽失公所在覃遂止扵民家散僕尋之俄見僕至曰自此)
(數里有一丨丨見公所乘馬弛韁宇下某徑至蕭屏有門吏約云令公適與王相歡飲不可入也覃亟與僕同)
(往見公已來將半酣矣覃却到民家指公會處乃裴晉公廟覃心異之登第後為翰林學士使兩川回軺至褒)
(城驛將吏忽見導從自外至中有一人云唐宰相裴令公入謁公忻然接之因密謂公大用之期及公登庸圃)
(田神祠出俸修飾為文紀之)鎮静百度(釋文瑩湘山野錄呂申公累乞致仕仁宗曰卿果退何人)
(可代申公遂引陳文惠堯佐曰陛下欲圖任老成丨丨丨丨周知天下之良苦無如陳某者仁宗深然之遂大)
(拜後文惠公極懷薦引之德因撰燕詞一闋擕觴相館使人歌之曰二社良辰千秋庭院翩翩又見新來燕鳳)
(凰巢穏許為隣瀟湘烟暝來何晚亂入紅樓低飛綠岸畫梁時拂歌塵散為誰歸去為誰來主人恩重珠簾捲)
(申公聽歌醉笑曰自恨捲簾人已老文惠應曰莫愁調鼎事無功)燕詞一闋(見上)捲簾人
(見上)無口匏(釋文瑩湘山野錄李相沆嘗被同年馬亮責之曰外議以兄為丨丨丨公笑曰吾居政府)
(中外所陳利害一切報罷聊以此補國耳今國家防制纖悉密若凝脂苟或徇所陳一一行之則所傷實多)
御定子史精華卷三十七
