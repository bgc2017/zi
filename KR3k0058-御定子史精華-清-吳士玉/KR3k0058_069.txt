欽定四庫全書
御定子史精華卷六十九
文學部五
書法(六書附)
口開不闔(管子日者二君之在臺上丨丨而丨丨是言莒注莒字兩口故二君開口相對即知其言)
(莒)字為之破(子華子古之制字丨丨丨丨而文亦如之)慈恕悲(子華子古之制字者慈心)
(為丨如心為丨非其心也則失類而丨)有由(子華子凡物之丨所丨者亊之所以相因也理之所以相)
(然也軸之軸車由是以相運也紬之紬絲由是以相屬也姓伷之伷族由是以有分也橘柚之柚味由是以有)
(别也宇宙之宙理由是以有傳也禾之油油穀由是以登也雲之油油雨由是以降也憂心有妯心由是以動)
(也左旋右抽軍由是以正也故凡物之有所由者事之所以相因也理之所以相然者也)書從甲子
(鶡冠子蒼頡作法丨丨丨丨成史李官蒼頡不道然非蒼頡文墨不起縱法之載於圖者其於以踰心逹意揚)
(道之所謂乃纔居曼之十分一耳)意想謂象(韓非子人者見生象也而得死象之骨案其圖以想)
(其生也故諸人之所以丨丨者皆丨之丨也)好書(荀子故丨丨者衆矣而蒼頡獨傳者一也)蒼頡
作書(吕氏春秋丨丨丨丨注蒼頡生而知書倣鳥跡以成文章)倣鳥跡(見上)天雨粟鬼
夜哭(淮南子昔者蒼頡作書而丨丨丨丨丨丨注造書契則去本趨末棄耕作之業而務錐刀之利天知)
(其將餓故為雨粟鬼恐為書文所劾故夜哭)產而能書(淮南子史皇丨丨丨丨羿左臂修而善射)
心畫(楊子言心聲也書丨丨也)一代之絶一邦之妙(抱朴子吳之善書則有皇象劉)
(纂岑伯然朱季平皆丨丨丨丨中州有鍾元常胡孔明張芝索靖各丨丨丨丨並用古體俱足周事)蟲皿
(國語夫文丨丨為蠱)馬字與尾當五(史記萬石君傳子建為郎中令奏事下建讀之曰誤書丨)
(丨丨丨丨丨今廼四不足一上譴死矣甚惶恐)畫革旁行(史記大宛傳安息丨丨丨丨以為書記注)
(漢書音義曰横行為書記)善史書(漢書元帝紀贊元帝多材藝丨丨丨注應邵曰周宣王太史史籒所)
(作大篆)五方(漢書食貨志八歲入小學學六甲丨丨書計之事注蘇林曰五方之異書如今秘書學外)
(國書也)八體(漢書藝文志丨丨六技注韋昭曰八體一曰大篆二曰小篆三曰刻符四曰蟲書五曰摹)
(印六曰署書七曰殳書八曰隸書)凡將急就(漢書藝文志丨丨一篇丨丨一篇)造字之
本(漢書藝文志周官保氏掌養國子教之六書謂象形象事象意象聲轉注假借丨丨丨丨也)六體
(漢書藝文志丨丨者古文竒字篆書隸書繆篆蟲書皆所以通知古今文字摹印章書幡信也)摹印章
書幡信(見上)秦篆(漢書藝文志博學七章者太史令胡母敬所作也文字多取史籒書而篆體復)
(頗異所謂丨丨者也)小學(漢書杜鄴傳初鄴從張吉學吉子竦又幼孤從鄴學問亦著於世尤長丨丨注)
(小學謂文字之學也周禮八歲入小學保氏教國子以六書故因名云)與人尺牘主皆藏
去(漢書陳遵傳性善書丨丨丨丨丨丨丨丨以為榮)别字之體從上起(後漢書五行志)
(獻帝踐位之初京師童謠曰千里草何青青十日卜不得生案千里草為董十日卜為卓凡丨丨丨丨皆丨丨)
(丨左右離合無有從下發端者也)驛馬令作草書(後漢書北海王睦傳善史書當世以為楷)
(則及寢病帝丨丨丨丨丨丨尺牘十首)當世楷則(見上)白下羊(後漢書馬援傳注東觀記)
(曰援上書臣所假伏波將軍印書伏字犬外嚮城臯令印臯字為丨丨丨丞印四下羊尉印白下人人下羊即)
(一縣長吏印文不同恐天下不正者多符印所以為信也所宜齊同薦曉古文字者事下大司空正郡國印章)
(奏可)觀視摹寫車日千兩(後漢書蔡邕傳邕以經籍去聖久遠文學多謬俗儒穿鑿疑誤)
(後學熹平四年乃與五官中郎將堂谿典光禄大夫楊賜諫議大夫馬日磾議郎張馴韓說太史令單颺等奏)
(求正定六經文字靈帝許之邕乃自書册於碑使工鎸刻立於太學門外於是後儒晚學咸取正焉及碑始立)
(其丨丨及丨丨者丨乘丨丨餘丨填塞街陌)鳥篆(後漢書蔡邕傳初帝好學自造皇羲篇五十章因引)
(諸生能為文賦者本頗以經學相招後諸為尺牘及工書丨丨者皆加引召遂至數十人)三體(後漢書儒)
(林傳序熹平四年靈帝乃詔諸儒正定五經刊於石碑為古文篆隷丨丨書法以相參檢)尺牘模楷
(魏志胡昭傳初昭善史書與鍾繇邯鄲淳衛顗韋誕並有名丨丨之迹動見丨丨焉)善效人書(魏志)
(鍾會傳注世語曰會丨丨丨丨於劍閣要艾章表白事皆易其言令辭指悖傲多自矜伐又毁文王報書手作)
(以疑之也)如覩其人(吳志張紘傳注吳書曰紘既好文學又善楷篆書與孔融書自書融遺紘書曰)
(前勞手筆多篆書每舉篇見字欣然獨笑丨復丨丨丨也)造作異字(吳志虞翻傳注會稽典錄曰孫)
(亮時有山隂朱育少好奇字凡所特逹依體像類丨丨丨丨千名以上)甫恨逋並恨峻(吳志)
(趙逹傳注吳錄曰皇象字休明廣陵江都人幼攻書時有張子並陳梁甫能書丨丨丨丨丨丨象斟酌其間甚)
(得其妙中國善書者不能及也)斟酌其間甚得其妙(見上)一臺二妙(晉書衛瓘)
(傳瓘學問深博明習文藝與尚書郎敦煌索靖俱善草書時人號為丨丨丨丨漢末張芝善草書論者謂瓘得)
(伯英筋靖得伯英肉)雲上布星舒光(晉書衛恒傳丨委蛇而丨丨丨離離以丨丨禾卉苯䔿以)
(垂穎山嶽峩嵯而連岡蟲跂跂以若動鳥似飛而未揚)禾卉垂穎山嶽連岡(見上)蟲
跂鳥飛(見上)籒篆其子孫隷草其曾元(晉書衛恆傳信黃唐之遺跡為六藝)
(之範先丨丨蓋丨丨丨丨丨乃丨丨丨)龜文龍鱗鷹跱鳥震(晉書衛恆傳鳥遺跡皇頡)
(循聖作則制斯文體有六篆為眞形要妙巧入神或丨丨鍼列櫛比丨丨紆體放尾長短複身頽若黍稷之垂)
(穎藴若蟲蛇之焚縕揚波振撆丨丨丨丨延頸脅翼勢似凌雲)大則一字徑丈小則方
寸千言(晉書衛恆傳上谷王次仲始作楷法至靈帝好書時多能者而師宜官為最丨丨丨丨丨丨丨)
(丨丨丨丨丨甚矜其能或時不持錢詣酒家飲因書其壁雇觀者以酬酒討錢足而滅之)纖波濃點
(晉書衛恆傳修短相副異體同勢奮筆輕舉離而不絶丨丨丨丨錯落其間若鐘簴設張庭燎飛烟嶄巖&KR1005;嵯)
(高下屬連似崇臺重宇增雲冠山遠而望之若飛龍在天近而察之心亂目眩奇姿譎詭不可勝原)異體
同勢(見上)崇臺重宇增雲冠山(見上)草聖(晉書衛恆傳弘農張伯英者臨池學)
(書池水盡黑下筆必為楷則號忩忩不暇草書寸紙不見遺至今世尤寶其書韋仲將謂之丨丨)抑左
揚右(晉書衛恆傳觀其法象俯仰有儀方不中矩員不副規丨丨丨丨望之若崎竦企鳥跱志在飛移狡)
(獸暴駭將奔未馳)法護非不佳僧彌難為兄(晉書王珉傳珉字季琰少有才藝善)
(行書名出珣右時人為之語曰丨丨丨丨丨丨丨丨丨丨僧彌珉小字也按法護珣小字)飄若浮雲
矯若驚龍(晉書王羲之傳尤善隷書為古今之冠論者稱其筆勢以為丨丨丨丨丨丨丨丨)籠
鵝(晉書王羲之傳山隂有一道士養好鵝羲之往觀焉意甚悦固求市之道士云為寫道德經當舉羣相贈)
(耳羲之欣然寫畢丨丨而歸甚以為樂其任率如此嘗詣門生家見棐几滑淨因書之真草相半後為其父誤)
(刮去之門生驚懊者累日又嘗在蕺山見一老姥持六角竹扇賣之羲之書其扇各為五字姥初有愠色因謂)
(姥曰但言是王右軍書以求百錢邪姥如其言人競買之他日姥又持扇來羲之笑而不答其書為世所重皆)
(此類也每自稱我書比鍾繇當抗行比張芝草猶當雁行也曾與人書云張芝臨池學書池水盡黑使人耽之)
(若是未必後之也)誤刮棐几(見上)五字百錢(見上)鍾繇抗行張芝雁
行(見上)池水盡黑(見上)掣筆不得(晉書王獻之傳七八歲時學書羲之密從後丨其丨)
(丨丨歎曰此兒後當復有大名嘗書壁為方丈大字羲之甚以為能觀者數百人)懸橙書榜(晉書)
(王獻之傳魏時凌雲殿榜未題而匠者誤訂之不可下乃使韋仲將懸橙書之比訖鬚眉盡白裁餘氣息)人
那得知(晉書王獻之傳安問曰君書何如君家尊答曰故當不同安曰外論不爾答曰丨丨丨丨)有
媚趣(晉書王獻之傳時議者以為羲之草隷江左中朝莫有及者獻之骨力遠不及父而頗丨丨丨桓元)
(雅愛其父子書各為一袠置左右以玩之)字勢疎瘦如隆冬枯樹筆蹤拘束
若嚴家餓隷(晉書王羲之傳唐太宗制獻之雖有父風殊非新巧觀其丨丨丨丨丨丨丨之丨丨)
(覽其丨丨丨丨丨丨丨之丨丨其枯樹也雖槎枿而無屈伸其餓隸也則羈羸而不放縱兼斯二者故翰墨之)
(病歟子雲近世擅名江表然僅得成書無丈夫之氣行行若縈春蚓字字如綰秋蛇卧王蒙於紙中坐徐偃於)
(筆下雖秃千&KR0693;之翰聚無一毫之筋窮萬穀之皮斂無半分之骨以兹播美非其濫名邪此數子者皆譽過其)
(寔所以詳察古今研精篆素盡善盡美其惟王逸少乎觀其點曳之工裁成之妙烟霏露結狀若斷而還連鳳)
(翥龍蟠勢如斜而反正玩之不覺為倦覽之莫識其端心慕手追此人而已其餘區區之類何足論哉)春
蚓秋蛇(見上)烟霏露結鳳翥龍蟠(見上)妙參鍾索(晉書李充傳善楷書)
(丨丨丨丨世咸重之)一字徑尺(宋書劉穆之傳高祖書素拙穆之曰此雖小事然宣彼四遠願公小)
(復留意高祖既不能厝意又禀分有在穆之乃曰但縱筆為大字丨丨丨丨無嫌大既足有所包且其名亦美)
(高祖從之一紙不過六七字便滿)書帬(宋書羊欣傳父不疑桂陽太守欣少靜默無競於人汎覽經籍)
(尤長隷書不疑初為烏程令欣時年十二時王獻之為吳興太守甚知愛之獻之嘗夏月入縣欣着新絹帬晝)
(寢獻之丨丨數幅而去欣本工書因此彌善)二寶(宋書謝靈運傳靈運詩書皆兼獨絶每文竟手自寫)
(之文帝稱為丨丨)改騧為馬邊瓜(宋書明帝紀丨丨丨丨丨丨亦以騧字似禍字故也)跡
逾子敬(齊書王僧虔傳僧虔弱冠弘厚善隷書宋文帝見其書素扇歎曰非惟丨丨丨丨方當器雅過)
(之)用拙筆書(齊書王僧虔傳孝武欲擅書名僧虔不敢顯跡大明世常丨丨丨丨以此見容)臣
書第一陛下亦第一(齊書王僧虔傳太祖善書及即位篤好不已與僧虔賭書畢謂僧虔)
(曰誰為第一僧虔曰丨丨丨丨丨丨丨丨丨上笑曰卿可謂善自為謀矣按南史善自為謀下有或云帝問我)
(書何如卿答曰臣正書第一草書第二陛下草書第二而正書第三臣無第三陛下無第一帝大笑曰卿善為)
(辭然天下有道丘不與易也數語)天然勝羊欣(齊書王僧虔傳其論書曰宋文帝書自云可比)
(王子敬時議者云丨丨丨丨丨功夫少於欣王平南廙右軍叔過江之前以為最亡曾祖領軍書右軍云弟書)
(遂不减吾變古制今惟右軍領軍不爾至今猶法鍾張亡從祖中書令書子敬云弟書如騎騾駸駸恒欲度驊)
(驑前庾征西翼書少時與右軍齊名右軍後進庾猶不分在荆州與都下人書云小兒輩賤家鷄皆學逸少書)
(須吾下當比之張翼王右軍自書表晉穆帝令翼寫題後答右軍當時不别久後方悟云小人幾欲亂真張芝)
(索靖韋誕鍾會二衛並得名前代無以辨其優劣惟見其筆力驚異耳張澄當日亦呼有意郗愔章草亞於右)
(軍郗嘉賓草亞於二王緊媚其父桓元自謂右軍之流論者以比孔琳之謝安亦入能書錄亦自重為子敬書)
(稽康詩羊欣書見重一時親受子敬行書尤善正乃不稱名孔琳之書天然放縱極有筆力規矩恐在羊欣後)
(邱道護與羊欣俱面受子敬故當在欣後范&KR0929;與蕭思話同師羊欣後小叛既失故步徵復小有意耳蕭思話)
(書羊欣之影風流趣好殆當不減筆力恨弱謝綜書其舅云緊生起是得當人也恨少媚好謝靈運乃不倫遇)
(其合時亦得入流賀道力書亞邱道護庾昕學右軍亦欲亂眞矣又著書賦傳於世)鍾張(見上)駸駸
欲度驊騮前(見上)賤家雞(見上)恨少媚好(見上)遇其合時亦得
入流(見上)右軍體大行(齊書劉休傳元嘉世羊欣受子敬正隷法世共宗之丨丨之丨微古)
(不復見貴休始好此法至今此體丨丨按南史古作輕)工左右書(齊書臨川王映傳映善騎射解)
(聲律丨丨丨丨左右射應接賓客風韻韶美)書元圃茅齋壁(齊書周顒傳少從外氏車騎將)
(軍臧質家得衛恒散隷書法學之甚工文惠太子使顒丨丨丨丨丨丨國子祭酒何胤以倒薤書求就顒换之)
(顒笑而答曰天下有道丘不與易也)倒薤書(見上)雞不及鳳(齊書王慈傳謝超宗嘗謂慈曰)
(卿書何當及虔公慈曰我之不得仰及猶丨之丨丨丨也時人以為名答按慈僧虔子超宗謝鳳子超宗斥言)
(虔故慈斥言鳳也)我亦不復能别(齊書紀僧真傳初上在領軍府令僧真學上手迹下名至)
(是報荅書疏皆付僧真上觀之笑曰丨丨丨丨丨丨也)字以意造(梁書曹景宗傳景宗為人自恃)
(尚勝每作書丨有不觧不以問人皆丨丨丨焉)書聖(梁書王志傳志善草隷當時以為楷法齊游擊將軍)
(徐希秀亦號能書嘗謂志為丨丨)筆力勁駿心手相應(梁書蕭子雲傳子雲善草隸書)
(為世楷法自云善效鍾元常王逸少而微變字體答敕云臣昔不能拔賞隨世所貴規摹子敬多歴年所年二)
(十六著晉史至二王列傳欲作論草隷法言不盡意遂不能成略指論飛白一勢而已十許年來始見敕旨論)
(書一卷商略筆勢洞澈字體又以逸少之不及元常猶子敬之不及逸少自此研思方悟隷式始變子敬全範)
(元常逮爾以來自覺功進其書迹雅為高祖所重嘗論子雲書曰丨丨丨丨丨丨丨丨巧逾杜度美過崔寔當)
(與元常並驅爭先其見賞如此)逸少不及元常猶子敬不及逸少(見上)近
見特迹遂逼於卿(梁書蕭子雲傳第二子特字世逹早知名亦善草隷高祖嘗謂子雲曰子)
(敬之書不及逸少丨丨丨丨丨丨丨丨)陛下假其羽毛(陳書蕭引傳引善隷書為當時所重)
(高宗嘗披奏事指引署名曰此字筆勢翩翩似鳥之欲飛引謝曰此乃丨丨丨丨丨丨耳按筆勢南史作筆趣)
蟲篆奇字(陳書顧野王傳長而遍覽經史精記嘿識天文地理蓍龜占候丨丨丨丨無所不通)三
真六草為天下寶(南史王彬傳好文章習篆隷與志齊名時人為之語曰丨丨丨丨丨丨丨)
(丨按志彬兄三謂彬六謂志)恨二王無臣法(南史張融傳融善草書常自美其能帝曰卿書)
(殊有骨力但恨無二王法答曰非恨臣無二王法亦丨丨丨丨丨丨)望船拜求(南史齊宗室子雲傳)
(出為東陽太守百濟國使人至建鄴求書逄子雲為郡維舟將發使人於渚次候之丨丨三十許步行丨行前)
(子雲遣問之答曰侍中尺牘之美遠流海外今日所丨惟在名迹子雲乃為停船三日書三十紙與之獲金貨)
(數百萬)畫掌學字(南史齊武陵王&KR0929;傳高帝雖為方伯而居處甚貧諸子學書無紙筆&KR0929;常以指)
(畫空中及丨丨丨丨遂工篆法)倚井欄為書(南史齊江夏王鋒傳匿於張氏舍時年四歲性方整)
(好學書張氏無紙札乃丨丨丨丨丨書滿則洗之已復更書如此者累月又晨興不肻拂窗塵而先畫塵上學)
(為書字五歲高帝使學鳳尾諾一學即工高帝大悦以玉騏驎賜之曰騏驎賞鳳尾矣)畫塵學書
(見上)鳳尾諾(見上)騏驎賞鳳尾(見上)闍梨第一法身第二(南史齊江)
(夏王鋒傳工書為當時蕃王所推南郡王昭業亦稱工謂武帝曰臣書固應勝江夏王武帝答丨丨丨丨丨丨)
(丨丨法身昭業小名闍梨鋒小名也)優於韋仲減於善勛(南史顏協傳協博涉羣書工於)
(草隷飛白時吳人范懷約能隷書協學其書殆過眞也荆楚碑碣皆協所書時又有會稽謝善勛能為八體六)
(文方寸千言京兆韋仲善飛白並在湘東王府善勛為錄事參軍仲為中兵參軍府中以協丨丨丨丨而丨丨)
(丨丨)荆楚碑碣皆協所書(見上)新字(魏書太武帝紀初造丨丨千餘詔曰在昔帝軒)
(創制造物乃命蒼頡因鳥獸之跡以立文字自兹以降隨時改作故隷篆草楷並行於世然經歴久遠傳習多)
(失其真故令文體錯謬會義不愜非所以示軌則於來世也孔子曰名不正則事不成此之謂矣今制定文字)
(世所用者頒下遠近永為楷式)行押書為世模楷(魏書崔元伯傳元伯自非朝廷文誥四方)
(書檄初不染翰故世無遺文尤善草隷丨丨之丨丨丨丨丨元伯祖悅與范陽盧諶並以博藝著名諶法鍾繇)
(悦法衛瓘而俱習索靖之草皆盡其妙諶傳子偃偃傳子邈悦傳子潛潛傳元伯世不替業故魏初重崔盧之)
(書又元伯之行押特盡精巧而不見遺迹)魏初重崔盧之書(見上)體勢及其先
人(魏書崔浩傳浩既工書人多託寫急就章從少至老初無憚勞所書蓋以百數必稱馮代疆以示不敢犯)
(國其謹也如此浩書丨丨丨丨丨丨而巧妙不如也世寶其迹多裁割綴連以為模楷)法鍾繇書
傳業累世有能名(魏書盧元傳初諶父志丨丨丨丨丨丨丨丨丨丨丨至邈以上兼善草迹)
(淵習家法代京宫殿多淵所題白馬公崔元伯亦善書世傳衛瓘體魏初工書者崔盧二門按諶元之曾祖)
衛瓘體(見上)卷直一縑(魏書劉芳傳芳常為諸僧傭寫經論筆迹稱善丨丨以丨丨歲中能)
(入百餘匹如此數十年賴以頗振)籒書(魏書江式傳宣王太史史籒著大篆十五篇與古文或同或異)
(時人即謂之丨丨)草書莫知誰始(魏書江式傳又有丨丨丨丨丨丨考其書形雖無厥誼亦)
(是一時之變通也)甄豐改定古文(魏書江式傳亡新居攝自以應運制作使大司空丨丨校)
(文字之部頗丨丨丨丨時有六書一曰古文孔子壁中書也二曰奇字即古文而異者三曰篆書云小篆也四)
(曰佐書秦隷書也五曰繆篆所以摹印也六曰鳥蟲所以幡信也)聲類法(魏書江式傳忱弟靜别放)
(故左校令李登丨丨之丨作韻集五卷宫商角徵羽各為一篇而文字與兄便是魯衛音讀楚夏時有不同皇)
(魏承百王之季紹五運之緒世易風移文字改變篆形謬錯隷體失眞俗學鄙習復加虛巧談辯之士又以意)
(說炫惑於時難以釐改故傳曰以衆非非行正信哉得之於斯情矣乃曰追來為歸巧言為辯小兒為䨲神蟲)
(為蠶如斯甚衆皆不合孔氏古書史籒大篆許氏說文石經三字也)追來為歸巧言為辯
小兒為䨲神蟲為蠶(見上)古籒奇惑俗隷諸體班於篆下
(魏書江式傳輙求撰集古來文字以許愼說文為主爰採孔氏尚書五經音注籒篇爾雅三倉凡將方言通俗)
(文祖文宗埤倉廣雅古今字詁三字石經字林韻集諸賦文字有六書之誼者皆以次類編聯文無復重紏為)
(一部其丨丨丨丨丨丨丨丨咸使丨丨丨丨各有區别詁訓假借之誼僉隨文而解音讀楚夏之聲並逐字而)
(注其所不知者則闕如也)跡字自反(北齊書廢帝紀天保元年立為皇太子時年六歲性敏慧初學)
(反語於丨丨下注云丨丨時侍者未逹其故太子曰跡字足傍亦為跡豈非自反耶)穿錐(北齊書庫狄干)
(傳干不知書署名為干字逆上畫之時人謂之丨丨又有武將王周者署名先為吉而後成其外二人至子孫)
(始並知書)書字楷正(北齊書趙彥深傳彥深有七子仲將知名仲將沉敏有父風温良恭儉雖對妻)
(子亦未嘗怠慢終日儼然學涉羣書善草隷雖與弟書丨丨丨丨云草不可不解若施之於人即似相輕易若)
(與當家中卑幼又恐其疑所在宜爾是以必須隷筆)工模寫(周書冀儁傳性沉謹善隷書特丨丨丨)
與許氏異(周書黎景熙傳從祖廣太武時為尚書郎善古學嘗從吏部尚書清河崔元伯受字義又)
(從司空崔浩學楷篆自是家傳其法季眀亦傳習之頗丨丨丨有丨)雅有鍾王之則(周書趙文)
(深傳文深少學楷隷年十一獻書於魏帝立義歸朝除大丞相府法曹參軍文深丨丨丨丨丨丨筆勢可觀當)
(時碑榜惟文深及冀儁而已)妙楷臺(隋書經籍志聚魏以來古跡名畫於殿後起二臺東曰丨丨丨)
(藏古跡西曰寶臺藏古畫)手筆本草(北史崔宏傳初宏父潛為兄渾等誄丨丨丨丨延昌初著作佐)
(郎王遵業買書於市遇得之年將二百寶其書跡深藏秘之武定中遵業子松年將以遺黃門郎崔季舒人多)
(摹榻之左光禄大夫姚元標以工書知名於時見潛書以為過於浩也)夜能闇書(北史陳元康傳)
(初司馬子如高季式與孫搴劇飲搴醉死神武命求好替子如舉魏收他日神武謂季式曰卿飲殺我孫主簿)
(魏收作文書都不稱我意司徒嘗道一人謹密是誰季式以元康對曰是丨丨丨丨快吏也召之一見便授大)
(丞相功曺内掌機密)隷蘭臺(舊唐書高宗紀詔以書學丨丨丨算學隷秘閣律學隷詳刑寺)筆態
遒麗(舊唐書薛稷傳好古博雅尤工隷書自貞觀永徽之際虞世南褚遂良時人宗其書跡自後罕能繼)
(者稷外祖魏徵家富圖籍多有虞禇舊跡稷銳精模倣丨丨丨丨當時無及之者)褚遂良得王
逸少體(舊唐書褚遂良傳遂良博涉文史尤工隷書父友歐陽詢甚重之太宗嘗謂侍中魏徵曰虞世)
(南死後無人可以論書徵曰丨丨丨下筆遒勁甚丨丨丨丨丨太宗即日召令侍書太宗嘗出御府金帛購求)
(王羲之書跡天下爭齎古書詣闕以獻當時莫能辨其眞偽遂良備論所書一無舛誤)高麗甚重
其書(舊唐書歐陽詢傳詢初學王羲之書後更漸變其體筆力險勁為一時之絶人得其尺牘文字咸以)
(為楷範焉丨丨丨丨丨丨嘗遣使求之高祖歎曰不意詢之書名遠播夷狄彼觀其跡固謂其形魁梧耶)通
亞於詢(舊唐書歐陽通傳少孤母徐氏教其父書每遺通錢紿云質汝父書迹之直丨慕名甚銳晝夜)
(精力無倦遂丨丨丨)價比黃金(舊唐書孔紹安傳紹安孫若思年少時有人賫褚遂良書迹數卷以)
(遺若思唯受其一卷其人曰此書當今所重丨丨丨丨何不總取若思曰若價比金寶此為多矣更截去半以)
(還之)賀狂張顚(舊唐書賀知章傳知章晚年尢加縱誕無復規檢自號四明狂客又稱秘書外監遨)
(游里巷醉後屬辭動成卷軸文不加點咸有可觀又善草隷書好事者供其牋翰每紙不過數十字共傳寶之)
(時有吳郡張旭亦與知章相善旭善草書而好酒每醉後號呼狂走索筆揮灑變化無窮若有神助時人號為)
(張顚)不擇筆墨而妍捷(舊唐書裴行儉傳高宗以行儉工於草書嘗以絹素百卷令行儉草)
(書文選一部帝覽之稱善賜帛五百叚行儉嘗謂人曰褚遂良非精筆佳墨未嘗輙書丨丨丨丨丨丨丨者唯)
(余及虞世南耳)褚遂良非精筆佳墨未嘗輙書(見上)寶章集(舊唐書王)
(方慶傳則天以方慶家多書籍嘗訪求右軍遺跡方慶奏云臣十代從伯祖羲之書先有四十餘紙貞觀十二)
(年太宗購求先臣並以進之惟有一卷見今在又進臣十一代祖導十代祖洽九代祖珣八代祖曇首七代祖)
(僧綽六代祖仲寶五代祖騫高祖規曾祖襃并九代三從伯祖晉中書令獻之已下二十八人書共十卷則天)
(御武成殿示羣臣仍令中書舍人崔融為丨丨丨以敘其事)依字輙去傍人(舊唐書韋綬傳)
(元和十年改職方郎中充太子諸王侍讀憲宗嘗召對綬奏曰太子學書至丨丨丨丨丨丨臣問之太子云君)
(父以此字可天下奏事臣子不合全書上益嘉太子之賢賜綬錦綵)心正筆正(舊唐書柳公權傳穆)
(宗政僻嘗問公權筆何盡善對曰用筆在心丨丨則丨丨上改容知其筆諫也)外夷别署貨貝
購柳書(舊唐書柳公權傳公權初學王書遍閱近代筆法體勢勁媚自成一家當時公卿大臣家碑板)
(不得公權手筆者人以為不孝丨丨入貢皆丨丨丨丨曰此丨丨丨)題殿壁(舊唐書柳公權傳文宗夏)
(日與學士聯句帝曰人皆苦炎熱我愛夏日長公權續曰薰風自南來殿閣生微凉時丁袁五學士皆屬繼帝)
(獨諷公權兩句曰辭清意足不可多得乃令公權丨於丨丨字方圓五寸帝視之歎曰鍾王復生無以加焉)
軍容使捧硯樞密使過筆(舊唐書柳公權傳大中初轉少師中謝宣宗召昇殿御前)
(書三紙丨丨丨西門季元丨丨丨丨丨崔巨源丨丨一紙真書十字曰衛夫人傳筆法於王右軍一紙行書十)
(一字曰永禪師真草千字文得家法一紙草書八字曰謂語助者焉哉乎也賜錦綵鉼盤等銀器)鍾王
遺法蕭張筆勢(舊唐書蕭祐傳祐博雅好古尤喜圖畫前代丨丨丨丨丨丨丨丨編序眞偽為)
(二十卷元和末進御優詔嘉之)墨試(唐書選舉志凡書學先口試通乃丨丨說文字林二十條通十八為)
(第)前有虞褚後有薛魏(唐書魏徵傳子叔瑜豫州刺史善草隷以筆意傳其子華及甥)
(薛稷世稱善書者丨丨丨丨丨丨丨丨)學書於浮屠智永(唐書虞世南傳嘗命寫列女傳)
(於屏風於時無本世南暗疏之無一字謬帝每稱其五絶一曰德行二曰忠直三曰博學四曰文詞五曰書翰)
(世南始丨丨丨丨丨丨丨究其法為世秘愛)郇公五雲體(唐書韋陟傳嘗以五采牋為書記使)
(侍妾主之其裁答受意而已皆有楷法陟唯署名自謂所書陟字若五色雲時人慕之號丨丨丨丨丨)為
時絶筆(唐書韋抗傳所表奉天尉梁昇卿新豐尉王倕華原尉王燾皆為僚屬後皆為顯人昇卿涉學)
(工書於八分尤工歴廣州都督書東封朝覲碑丨丨丨丨)筆力遒婉(唐書顏真卿傳善正草書丨丨)
(丨丨世寶傳之)怒猊抉石渴驥奔泉(唐書徐浩傳始浩父嶠之善書以法授浩益工嘗書)
(四十二幅屏八體皆備草隷尤工世狀其法曰丨丨丨丨丨丨丨丨云)一字直五萬(唐書歐陽)
(詢傳褚遂良亦以書自名嘗問虞世南曰吾書何如智永答曰吾聞彼丨丨丨丨丨君豈得此曰孰與詢曰吾)
(聞詢不擇紙筆皆得如志君豈得此遂良曰然則何如世南曰君若手和筆調固可貴尚遂良大喜)手和
筆調固可貴尚(見上)被中畫腹(唐書王紹宗傳紹宗嘗與人書曰鄙夫書無工者特)
(由水墨之積習耳吳中陸大夫嘗以予比虞君以不臨寫故也聞虞丨丨丨丨與余正同虞即世南也)連
錦書(唐書呂向傳工草隷能一筆環寫百字若縈髮然世號丨丨丨)以頭濡墨(唐書張旭傳旭)
(蘇州吳人嗜酒每大醉呼呌狂走乃下筆或丨丨丨丨而書既醒自視以為神不可復得也世呼張顚)奇
妙(唐書張旭傳旭初仕為常熟尉有老人陳牒求判宿昔又來旭怒其煩責之老人曰觀公筆丨丨欲以藏)
(家耳旭因問所藏盡出其父書旭視之天下奇筆也自是盡其法)得意得神(唐書張旭傳旭自言)
(始見公主擔夫爭道又聞鼓吹而丨筆法丨觀倡公孫舞劍器丨其丨)以指畫膚(宋史夏竦傳竦)
(以文學起家有名一時朝廷大典策累以屬之多識古文學奇字至夜丨丨丨丨文集一百卷)為方丈
字(宋史陳堯佐傳堯佐善古隸八分丨丨丨丨筆力端勁老猶不衰)聚木葉學書(宋史李行)
(簡傳家貧丨丨丨丨丨筆法遒勁)以荻畫地學書(宋史歐陽修傳歐陽修四歲而孤母鄭守)
(節自誓親誨之學家貧至丨丨丨丨丨丨)党趙(金史趙渢傳党懷英小篆李陽冰以來鮮有及者時人以)
(渢配之號曰丨丨)蘇黃伯仲(金史趙渢傳性冲澹學道有所得尤工書自號黃山趙秉文云渢之)
(正書體兼顏蘇行草備諸家體其超放又似楊凝式當處丨丨丨丨間)峭勁(金史王予可傳父本軍校)
(予可亦嘗隸籍年三十許大病後忽發狂久之能把筆作詩文人與之紙落筆數百言或詩或文散漫碎雜無)
(句讀無首尾多六經中語及韻學家古文竒字字畫丨丨)宫殿榜題皆競所書(金史王競)
(傳競博學而能文善草隷書工大字兩都丨丨丨丨丨丨丨丨士林推為第一云)單牘片紙不
啻金玉(元史巙巙傳巙巙善真行草書識者謂得晉人筆意丨丨丨丨人爭寶之丨丨丨丨)温潤
遒勁(元史泰不華傳善篆隷丨丨丨丨)萬里求書(元史趙孟頫傳篆籀分隷真行草書無不)
(冠絶古今遂以書名天下天竺有僧數丨丨來丨其丨歸國中寶之)三畫連中(董仲舒春秋繁露古)
(之造文者丨丨而丨其丨謂之王三畫者天地與人也而連其中者通其道也取天地與人之中以為貫而參)
(通之非王者孰能當是)凡蟲為風之字(王充論衡夫蟲風氣所生蒼頡知之故丨丨丨丨丨)
(丨取氣於風故八日而化生)復佳加水變雒為洛(張華博物志舊洛陽字作水邊各火)
(行也忌水故去水而加佳又魏於行次為土水得土而流土得水而柔故丨丨丨丨丨丨丨丨焉)金壺
黑汁(王嘉拾遺記浮提之國獻神通善書二人出肘間丨丨四寸上有五龍之檢封以青泥壺中有丨丨)
(如淳漆灑地及石皆成篆隷科斗之字)善筆得富(王嘉拾遺記瑯琊王溥即王吉之後吉先為昌)
(邑中尉奕世衰凌及安帝時家貧不得仕乃挾竹簡插筆於洛陽市傭書美於形貎又多文辭來僦其書者丈)
(夫贈其衣冠婦人遺其珠玉洛陽稱為丨丨而丨丨)蚊脚鵠頭(庾肩吾書品若乃鳥迹孕於古文壁)
(書存於科斗符陳帝璽摹調蜀漆署表宫門銘題禮器魚遊舍鳳鳥已分蟲仁義起於麒麟威形發於龍虎雲)
(氣時飄五色仙人還作兩童龜若浮溪蛇若赴穴流星疑燭垂露似珠芝英轉車飛白掩素參差倒薤既思種)
(柳之謠長短懸針復喜定情之製丨丨傍低丨丨仰立填飄板上謬起印中波回墮鏡之鸞楷顧雕陵之鵲並)
(以篆籀重復見重昔時或巧能售酒或妙令鬼哭信無味之奇珍非趨時之急務且具錄前訓今不復兼論)
類出繭之蛾似聞琴之鶴(庾肩吾書品隷既發源秦始草乃激流齊相跨七代而彌)
(遵將千載而無革誠開博者也均其文總六書之要指其事籠八體之奇能拔篆籒於繁蕪移楷眞於重密分)
(行紙上丨丨丨丨丨結畫篇中丨丨丨丨丨峯㟧間起瓊山慚其歛霧漪瀾遞振碧海愧其下風抽絲散水定)
(其下筆倚刀較尺驗於成字眞草既分於星芒烈火復成於珠珮或横牽䜿掣或濃點輕拂或將放而更留或)
(因挑而還置敏思藏於胸中巧意發於毫銛詹尹端策故以迷其變化英韶傾耳無以察其音聲殆善射之不)
(注妙斵輪之不傳)抽絲散水倚刀較尺(見上)推能挹巧(庾肩吾書品論王導)
(則列聖丨丨庾亮則羣公丨丨)繋帳中愛翫(酈道元水經注魏太祖平荆州漢吏部尚書安定梁)
(孟皇蓋師宜官八分體求以贖死太祖善其法常仰丨丨丨丨丨之以為勝宜官北宫牓題咸是鵠筆)文
字有六義(酈道元水經注又東逕國子太學石經北周禮有國學教成均之法學記曰古者家有塾)
(黨有庠遂有序國有學亦有虞氏之上庠下庠夏后氏之東序西序殷人之左學周人之東膠虞庠王制云養)
(國老於上庠養庶老於下庠故有太學小學教國之子弟焉謂之國子漢魏以來置太學於國子堂東漢靈帝)
(光和六年刻石鏤碑載五經立於太學講堂前悉在東側蔡邕以嘉平四年與五官中郎將堂溪典光祿大夫)
(彈議郎張訓韓說太史令單颺等奏求正定六經文字靈帝許之邕乃自書丹於碑使工鐫刻立於太學門外)
(於是後儒晚學咸取正焉及碑始立其觀視及筆寫者車乘日千餘兩填塞街陌今碑上悉銘刻蔡邕等名魏)
(正始中又立古篆隷三字石經古文出於黃帝之世倉頡本鳥跡為字取其孳乳相生故丨丨丨丨丨焉自秦)
(用篆書焚燒先典古文絶矣魯恭王得孔子宅書不知有古文謂之科斗書蓋因科斗之名遂效其形耳言大)
(篆出於周宣之時史籒創著平王東遷文字乖錯秦之李斯及胡母敬有改籒書謂之小篆故有大篆小篆焉)
(然許氏字說專釋於篆而不本古文言古隷之書起於秦代而篆字文繁蕪會劇者故用隷人之省謂之隷書)
(或云即程邈於雲陽增損者是言隷者篆捷也孫暢之嘗見青州刺史傳弘什說臨淄人發古塜得銅棺前和)
(外隐起為隷字言齊太公六世孫胡公之棺也唯三字是古隷同今書證知隷自出古非始於秦魏初傳古文)
(出邯鄲淳石經古文轉失淳法樹之於堂西石長八尺廣四尺列石於其下碑石四十八枚廣三十丈魏文帝)
(又刊典論六碑附於其次陸機言太學贊别一碑在講堂西下列石龜碑載蔡邕韓說高堂溪等名太學弟子)
(贊復一碑在外門中今二碑並無石經東有一碑是漢順帝陽嘉八年立碑文云建武二十七年造太學年積)
(毁壞永建六年九月詔書修太學刻石記年用工作徒十一萬二千人陽嘉九年八月作畢碑南面刻頌表裏)
(鏤字猶存不破漢石經北有晉辟雍行禮碑是太始二年立其碑中折但世代不同物不停故石經淪缺存半)
(毁幾駕言永久諒用憮焉考古有三雍之文今靈臺太學並無辟雍處晉永嘉中王彌劉曜入洛焚毁二學尚)
(髣髴前基矣)孳乳相生(見上)篆捷(見上)隷自出古非始於秦(見上)丁
君十紙不敵王褒數字(顏氏家訓梁孝元前在荆州有丁覘者洪亭民耳頗善屬文殊)
(工草隷孝元書記一皆使之軍府輕賤多未之重恥令子弟以為楷法時云丨丨丨丨丨丨丨丨丨丨吾雅愛)
(其手迹常所寶持孝元嘗遣典籤兼編送文章示蕭祭酒祭酒問云君王比賜書翰及寫詩筆殊為佳手姓名)
(為誰那得都無聲問編以實答子雲歎曰此人後生無比遂不為世所稱亦是奇事於是聞者少復刮目稍仕)
(至尚書儀曹郎末為晉安王侍讀隨王東下及西臺陷殁簡牘湮散丁亦尋卒於揚州前所輕者後思一紙不)
(可得矣)石經三體書(唐六典書學博士掌教文武官八品以下及庶人子之為生者以石經說)
(文字林為專業餘字書亦兼習之丨丨丨丨丨限三年業成說文二年字林一年其束修之禮督課試舉如三)
(館博士之法)布毯坐觀宿其旁三日而後去(劉餗隋唐嘉話率更令歐陽詢)
(行見古碑索靖所書駐馬觀之良久而去數百步復還下馬佇立疲則丨丨丨丨因丨丨丨丨丨丨丨丨)張
旭草書得筆法後傳崔邈顏眞卿(李肇國史補丨丨丨丨丨丨丨丨丨丨丨)
(丨丨丨旭言始吾見公主擔夫爭路而得筆法之意後見公孫氏舞劍器而得其神旭飲酒輙草書揮筆而大)
(呌以頭揾水墨中而書之天下呼為張顚醒後自視以為神異不可復得後輩言筆札者歐虞褚薛或有異論)
(至張長史無間言矣)碧落碑(李肇國史補絳州有碑篆字與古文不同頗為怪異李陽冰見而寝處其)
(下數日不能去驗其文是唐初不載書者姓名碑上有碧落二字人謂之丨丨丨)蕭齋(李肇國史補梁)
(武帝造寺令蕭子雲飛白大書蕭字至今一蕭字存焉李約竭產自江南買歸東洛匾於小亭以玩之號為丨)
(丨)虎爪(叚成式酉陽雜爼召奏用丨丨為不可學以防詐偽誥下用偃波書謝章詔板用蚋脚書節信)
(用烏書朝賀用慎書亦施於昏姻)偃波(見上)蚋脚(見上)羲之鬼(馮贄雲仙雜記虞世南書)
(冠當時人謂其腕有丨丨丨)狸骨帖(李綽尚書故實荀爽能書嘗寫狸骨治勞方右軍臨之至今謂)
(之丨丨丨)筋書墨猪(張彥遠法書要錄善筆力者多骨不善筆力者多肉多骨微肉者謂之丨丨多)
(肉微骨者謂之丨丨)隼尾波(張彥遠法書要錄八分更有一波謂之丨丨丨即鍾公泰山銘及魏文帝)
(受禪碑中已有此體)胡書肥鍾書瘦(張彦遠法書要錄潁川鍾繇魏太尉同郡胡昭公車徵二)
(子俱學於德昇而丨丨丨丨丨丨鍾書有三體一曰銘石之書最妙者也二曰章程書傳秘書教小學者也三)
(曰行狎書相問者也三法皆世人所善按德昇劉德昇)鍾書有三體(見上)鏗鏘金石
氛氲蘭麝(張彥遠法書要錄右軍正體如隂陽四時寒暑調暢巖廊宏敞簪裾肅穆其聲鳴也則丨)
(丨丨丨其芬郁也則丨丨丨丨其難徵也則縹緲而已仙其可覿也則昭彰而在目可謂書之聖也若草行雜)
(體如清風出袖明月入懷瑜瑾爛而五色黼繡摛其七采故使離朱喪明子期失聽可謂草之聖也)清風
出袖明月入懷(見上)丹穴鳳舞清泉龍躍(張彥遠法書要錄子敬草書逸)
(氣過父如丨丨丨丨丨丨丨丨倏忽變化莫知所成)羅綺嬌春鵷鴻戲沼(張彥遠法書要)
(錄虞世南蕭散洒落真草唯命如丨丨丨丨丨丨丨丨故當子雲之上)歐虞為鷹隼褚薛
為翬翟(張彥遠法書要錄夫鷹隼乏彩而翰飛戾天骨勁而氣猛也翬翟備色而翺翔百步肉豐而力)
(沉也若藻曜而高翔書之鳳皇矣丨丨丨丨丨丨丨丨丨丨焉)父靈和子神俊(張彥遠法書要)
(錄逸少秉真行之要子敬執行草之權丨之丨丨丨之丨丨皆古今之獨絶也)星劍光芒雲虹
照爛鸞鶴嬋娟風行雨散(張彥遠法書要錄張懷瓘行書贊曰非草非真發揮柔翰)
(丨丨丨丨丨丨丨丨丨丨丨丨丨丨丨丨劉子濫觴鍾胡彌漫)羊眞孔草蕭行范篆(張彦)
(遠法書要錄袁昂云丨丨丨丨丨丨丨丨各一時之妙也)十八家(歐陽修集古錄世傳十八帖者實二)
(十五帖蓋書者實丨丨丨爾)逸筆餘興淋漓揮灑(歐陽修集古錄王獻之法帖余嘗喜)
(覽魏晉以來筆墨遺跡而想前人之高致也所謂法帖者其事率皆敘暌離通訊問施於家人朋友之間不過)
(數行而已蓋其初非用意而丨丨丨丨丨丨丨丨或妍或醜百態横生披卷發函爛然在目使人驟見驚絶徐)
(而視之其意態愈無窮盡故使後世得之以為奇玩而想見其人也至於高文大册何嘗用此)百態横
生(見上)三蕭碑法(歐陽修集古錄梁智藏法師碑梁湘東王蕭繹撰銘新安太守蕭幾作敘尚書)
(殿中郎蕭挹書世號丨丨丨丨)刻於焦山之足(歐陽修集古錄瘞鶴銘題云華陽眞逸撰丨丨)
(丨丨丨丨常為江水所没好事者俟水落時模拓而傳之往往袛得其數字云鶴壽不知其幾而已世以其難)
(得尤以為奇)一縷濃墨當中(沈括夢溪筆談江南徐鉉善小篆映日視之畫之中心有丨丨)
(丨丨正丨其丨至於屈折處亦當中無有偏側處乃筆鋒直下不倒側故鋒常在畫中此用筆之法也)鸚
哥嬌(東坡志林劉十五論李十八草書謂之丨丨丨意謂鸚鵡能言不過數句即襍以鳥語十八其後稍)
(進以書問僕近日比舊如何僕答之可作秦吉了矣然僕此書自有公在乾侯之態也)可作秦吉
了(見上)草名為花押(黃伯思東觀餘論劉义言頃謁蘇子容丞相未出閒見傳唐人一書中云)
(文皇令羣臣上奏任用真草惟名不得草後人遂以丨丨丨丨丨韋陟五朵雲是也此書偶忘其名有朝士施)
(結者喜收古今人押字不遠千里求之所藏甚多類而成書矣嘗欲為作序偶忘此事所出遂不用予云魏晉)
(以來法書至梁御府藏之皆是朱异唐懷充沈熾文姚懷珍等題名於首尾紙縫間故或謂之押縫或謂之押)
(尾祇是謂書名耳後人花押乃以草書記其自書故謂之押字或謂草字蓋沿習此耳唐人及國初前輩與人)
(書牘或只用押字與名用之無異上表章亦或爾近世遂施押字於檄移或不書已名字而别作形模非也)
眞一行草三(黃伯思東觀餘論流俗言作書皆欲懸腕而聚指管端真草必用此法乃善予謂不)
(然逸少書法有丨丨丨丨丨以言執筆去筆跗遠近耳今筆長不過五寸雖作草書必在其三而真行彌近今)
(不問正草必欲聚指管端乃妄論也今觀晉宋及唐人畫圖執筆者未嘗若此可破俗之鄙說)綸常在
手器不離身(黃伯思東觀餘論始觀張旭所書千字文至母圖隷散等字怪逸過甚好事者以長)
(史喜狂書故效其蹟及反覆徐觀至雁門云亭愚蒙瞻仰等字與後題月日則雄隐軒舉槎枿絲縷千狀萬變)
(雖左馳右騖而不離繩規之内猶縱風鳶者翔戾於空隨風上下而丨丨丨丨擊劍者交光飛刃歘忽若神而)
(丨丨丨丨駐目視之若龍鸞飛騰然後知其真長史書而不虛得名矣世人觀之者不知其所以好者在此但)
(視其奇怪從而效之失其指矣昔之聖人從心而不踰規矩妄行而蹈乎大方亦猶是也)薤葉垂針
垂露連珠(宣和書譜唐元度不知何許人也精於小學動不離規矩至於推原字畫使有指歸横斜)
(曲直偏傍上下必就楷則考其用意精深非特記姓名而已眞可列於六藝施之後學得以模倣故作九經字)
(樣辨證謬誤又為十體曰古文曰大篆曰小篆曰八分曰飛白曰丨丨曰丨丨曰丨丨曰鳥書曰丨丨網羅古)
(今繩墨蓋亦無遺)撮襟書(宣和書譜江南偽後主李煜其作大字不事筆卷帛而書之皆能如意世)
(謂丨丨丨復喜作顫掣勢人又目其狀為金錯刀)金錯刀(見上)洗心(宣和書譜釋文楚在元和)
(間所書千文落筆輕清無一點俗氣飄飄若飛雲之映素月一見使人冷然有物外之興豈其書足以丨人之)
(丨如是耶)削玉(宣和書譜張徐州者失其名因父官徐州故以為稱業儒學喜翰墨志趣曠逹不以利名)
(芥蔕於胸次作行書亦自不凡筆力清勁勢如丨丨)翰墨之祖(宣和書譜裴素失其先系善草書其)
(筆意蓋規模王氏羲獻父子之學觀其空鱠一帖可謂用意然力不甚勁而姿媚有餘顧未得古人落筆之妙)
(與亞栖輩可以季孟其間也且羲獻以字畫之妙出東晉曠然為千古丨丨丨丨後之學者未論升堂入室而)
(稍窺其藩籬已足以名世况素之字學殆已逼人是宜在所錄也)四面(宣和書譜米芾自謂善書者只)
(得一筆我獨有丨丨識者然之)縱横自然(宣和書譜皇象工八分篆草論者以象書比龍蠖蟄啟伸)
(槃復行蓋言其蟠屈騰踔有丨丨丨丨之妙)心慕手追(宣和書譜周㠖不知何許人也天成間作)
(牧泌陽世以翰墨稱喜懷素書丨丨丨丨作草字得師法有贈懷素草書歌者㠖親筆之故字畫尤加奇崛)
審勢(宣和書譜孫昭祚亡其系中書堂吏也習翰墨尤長歐陽詢行書法嘗用其體書千文傳於世昔詢)
(論書要在凝神靜慮丨字丨四面停勻八邊具偹長短合度麤細折中以謂忙則失勢緩則骨癡瘦則形枯肥)
(則質濁此是最要妙處及觀昭祚行書四色牡丹賦皆優游乎規矩之中非深契其旨詎能臻是耶)造化
爭衡(宣和書譜賀知章善草隷書時惟問紙有幾幅或曰十幅則詞隨十幅盡或曰二十幅則隨二十幅)
(意乃止然多多益辦不見筆力之衰忽有佳處人謂其機會與丨丨丨丨非人工可到)游絲縈漢
孤烟裊風(宣和書譜山人蒲云四川漢州綿竹人也幼有方外之趣尤善翰墨作正書甚古嘗以䨇)
(鈎字寫河上公注道經筆墨清細若丨丨丨丨丨丨丨丨連綿不斷或一筆而為數字分布勻稳風味有餘覽)
(之令人有凌虛之意)綿密娉婷(宣和書譜蕭思話初學書於羊欣下筆丨丨丨丨當時有鳬鷗雁鶩)
(遊戲沙汀之比)端嚴尊重(宣和書譜顏眞卿論者謂其書點如墜石畫如夏雲鈎如屈金戈如發弩)
(此其大槩也至其千變萬化各具一體若中興頌之閎偉家廟碑之莊重仙壇記之秀穎元魯山銘之深厚又)
(種種有不同者歐陽修獲其斷碑而䟦之云如忠臣烈士道德君子丨丨丨丨使人畏而愛之雖其殘闕不忍)
(棄也其為名流所高如此)内含剛柔外露筋骨(宣和書譜虞世南字伯施越州餘姚人釋)
(智永善書得王羲之法世南往師焉於是專心不懈妙得其體晚年正書遂與王羲之相後先當時與歐陽詢)
(皆以書稱議者以謂歐之與虞智均力敵亦猶韓盧之追東郭㕙也虞則丨丨丨丨歐則丨丨丨丨君子藏器)
(以虞為優)鐵門限(宣和書譜釋智永會稽人也晉右軍將軍王羲之之裔學書以羲之為師法筆力縱)
(横真草兼備綽有祖風初勵志書札起樓於所居之側因自誓曰書不成不下此樓後果大進為一時推重而)
(求其書者縑素牋楮堆案盈几先後積壓塵為之生又戶外之屨常滿賓客造請門閾穿穴以鐵固其限故人)
(號曰丨丨丨)意在筆先筆絶意在(徐度却掃編杜岐公既致仕還家年已七十始學草)
(書即工余嘗於其孫鼎家見一帖論草書曰草書之法當使丨丨丨丨丨丨丨丨為佳耳)横風疾雨
(張邦基墨莊漫錄王荆公書清勁峭拔飄飄不凡世謂之丨丨丨丨黃魯直謂學王濛米元章謂學楊凝式以)
(余觀之乃天然如此)吳彩鸞唐韻(張邦基墨莊漫錄裴鉶傳奇載成都古仙人丨丨丨善書小字)
(嘗書丨丨鬻之今蜀中導江迎祥院經藏世稱藏中佛本行經六十卷乃彩鸞所書亦異物也今世間所傳唐)
(韻猶有旋風葉字畫清勁人家往往有之)折菜錢(張邦基墨莊漫錄東坡自儋耳北歸臨行以詩留别)
(黎子雲秀才云我本儋州人寄生西蜀州忽然跨海上譬如事遠遊平生生死夢三者無劣優知見不再見欲)
(去且少留後批云新釀甚佳求一具理臨行寫此以丨丨丨宣和中予在京相藍見南州一士人携此帖來粗)
(厚楮紙行書塗抹一二字類顏魯公祭姪文甚奇偉也具理南荒人缾甖)集古字(張邦基墨莊漫錄米)
(元章論書云壯歲未能立家人謂吾書為丨丨丨蓋取諸家長處總而成之既老始自成家人見之不知以何)
(為祖也)不怒張自有筋骨(張邦基墨莊漫錄米元章論書云筋骨之說出於柳世人但以)
(怒張為筋骨不知丨丨丨丨丨丨丨)刷字(張邦基墨莊漫錄海嶽以書學士召對上問本朝以書名世者)
(凡數人海嶽各以其人對曰蔡京不得筆蔡卞得筆而少逸韻蔡襄勒字沈遼排字黃庭堅描字蘇軾畫字上)
(復問卿書如何對曰臣書丨丨)從門入者非實(趙德麟侯鯖錄客有自丹陽來過穎見東坡說)
(章子厚學書日臨蘭亭一本笑云丨丨丨丨丨丨章七終不高耳)難結密(趙德麟侯鯖錄東坡云硯)
(之美者必費筆不費筆則退墨二德難兼非獨硯也大字丨丨丨小字常局促眞書患不放草書患無法茶苦)
(患不美酒美患不辣萬事無不然可以付之一笑也)換羊書(趙德麟侯鯖錄魯直戲東坡云昔王右軍)
(字為換鵝字韓宗儒性饕餮每得公一帖於殿帥姚麟許換羊肉十數斤可名二丈書為丨丨丨矣坡大笑一)
(日公在翰苑以聖節製撰紛冗宗儒日作數簡以圖報書使人立庭下督索甚急公笑謂曰傳語本官今日斷)
(屠)欹側字(趙德麟侯鯖錄東坡題魯直草書爾雅後云魯直以真實心出遊戲書以平等觀作丨丨)
(丨以磊落人錄碎細書亦三反也)指實掌虛腕運而手不知(葉夢得避暑錄話晉)
(史言王逸少性愛鵝世皆然之人之好尚固各有所僻未易以一槩論如崔鉉喜看水牛鬭之類此有何好然)
(而亦必與性相近類者逸少風度超然何取於鵝張素真嘗云善書者貴丨丨丨丨丨丨丨丨丨丨鵝頸有腕)
(法儻在是耶)堆墨(王闢之澠水燕談錄陳文惠公善八分書變古之法自成一家雖點畫肥重而筆力)
(勁徤能為方丈字謂之丨丨自為八分几天下名山勝處碑刻題榜多公親蹟)土俗書(范成大桂海虞)
(衡志俗字邊遠俗陋牒訴券約專用丨丨丨桂林諸邑皆然今姑記臨桂數字雖甚鄙野而偏旁亦冇依附&KR0034;)
(音矮不長也&KR2970;音稳坐於門中稳也&KR0034;亦音稳大坐亦稳也仦音嫋小兒也奀音動人瘦弱也&KR0034;音終人亡絶)
(也&KR0034;音臘不能舉足也&KR0008;音大女大及姊也&KR3234;音磡山石之巖窟也閂音□門横關也他不能悉紀余閱訟牒)
(二年習見之大理國間有文書至南邊及商人持其國佛經題識猶有用圀字者圀武后所作圀字也唐書稱)
(大禮國今其國止用理字)欄楯護(陸游老學菴筆記予為福州德寧縣主簿入郡過羅源縣走馬嶺見)
(荆棘中有崖石刻樹石二大字奇古可愛即令從者薙除觀之乃才翁所賞樹石大字蓋蘇舜元書也因以告)
(縣令項膺服善作丨丨丨之云)二背(滕康翰墨叢記梁景不善書每起草必用蜀箋趙安仁善書起草必)
(用舊紙人號丨丨)有鋒燿精神無鋒含氣味(姜堯章續書譜草書大抵用筆有緩)
(有急有有鋒有無鋒有承接上文有牽引下字乍徐還疾忽往復收緩以倣古急以出奇丨丨以丨其丨丨丨)
(丨以丨其丨丨)喜方正務勻圓(姜堯章續書譜真書或者專丨丨丨極意歐顏或者惟丨丨丨)
(專師虞永)折釵股(姜堯章續書譜草書用筆如丨丨丨如屋漏痕如錐畫沙如壁坼此皆後人之論折)
(釵股者欲其屈折圓而有力屋漏痕者欲其横直勻而藏鋒錐畫沙者欲其無起止之迹壁坼者欲其無布置)
(之巧)江左風味(陶宗儀輟耕錄劉後村先生云閣帖為祖絳帖次之臨江又次之潭又次之武岡又)
(次之大觀尤妙武岡佳者可亂絳臨江佳者可亂閣潭乃僧希白所模有丨丨丨丨希白工於摹字拙於尋行)
(數墨文理錯謬然則雖工其如難讀何其字比之淳化帖為勝東坡推潭帖勝閣帖韓侂胄家開羣玉帖字好)
(薛紹彭亦有家塾帖好)無帖不習(陶宗儀輟耕錄魏國趙文敏公以書法稱雄一世畫入神品其)
(書人但知自魏晉中來晚年則稍入李北海耳嘗見千字文一卷以為唐人字絶無一點一畫似公法度閱至)
(後方知為公書公自題云僕廿年來寫千文以百數此卷殆數年前所書當時學禇河南孟法師碑故結字規)
(模八分今日視之不知孰為勝也田君良卿於駱駝橋市中買得此卷持來求䟦為書其後因思自五歲入小)
(學學書不過如世人漫爾學之耳不意時人持去可以粥錢而吾良卿又捐錢若干緡以購之皆可笑也元貞)
(二年正月十八日子昂題則知公之書所以妙者丨丨丨丨也)特徤藥(陶宗儀輟耕錄墨藪載徐氏書)
(記云平一齠齔之歲見育宫中嘗覩先后閱書法數軸將榻以賜藩邸令女學内人出六十餘函於億歲殿曝)
(之多裝以鏤牙軸紫羅縹云是太宗時所裝其中有故青綾縹玳瑁軸者云是梁氏舊跡楷書每函可二十餘)
(卷别有一小函有十餘卷所記憶者是扇書樂毅告誓黃庭私訪於所主女學問其函出盡否答云尚有不知)
(其幾至中宗神龍初貴戚寵盛宫禁不嚴御府之珍多歸私室先盡金璧次及書法嬪主之家因此擅出或有)
(報安樂公主者於内出二十餘函駙馬武延秀久踐虜庭無功於此徒聞二王之迹強效寶持時呼薛稷鄭愔)
(及平一詳其善惡諸人隨事答稱上者登時去牙軸紫縹易以漆軸黃麻紙縹題云丨丨丨云是虜語其書合)
(作者時有太宗御筆於後題之歎其䧺逸云)日寫三萬字(陶宗儀輟耕錄江浙平章子山公書)
(法妙一時自松雪翁之後便及之嘗問客有人一日能寫得幾字客曰聞趙學士言一日可寫萬字公曰余一)
(丨丨丨丨丨未嘗以力倦而輟筆)黃華二牘(伊世珍瑯嬛記絳樹一聲能歌兩曲二人細聽各聞)
(一曲一字不亂又疑其一聲在鼻竟不測其何術當時有黃華者䨇手能寫二牘或楷或草揮毫不輟各自有)
(意余謂絳樹兩歌丨丨丨丨是確對也)上下五百年從横一萬里(陸友仁研北雜)
(志胡汲仲謂趙子昂書丨丨丨丨丨丨丨丨丨丨舉無此書)鳳凰翻身(戚輔之佩楚軒客談木瀆)
(張思聰撫古帖自名丨丨丨丨)
御定子史精華卷六十九
