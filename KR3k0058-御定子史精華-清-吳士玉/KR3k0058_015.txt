欽定四庫全書
御定子史精華卷十五
帝王部三
聖學
學於君疇(荀子堯丨丨丨丨舜學於務成昭禹學於西王國)北面問(吕氏春秋堯不以帝)
(見善綣丨丨而丨焉堯天子也善綣布衣也何故禮之若此其甚也堯論其德行達智而弗若故北面而問焉)
(此之謂至公非至公其孰能禮賢)登崆峒之具茨適東岱入金谷(抱朴子昔)
(黃帝生而能言役使百靈可謂天授自然之體者也猶丨丨丨而問廣成丨丨丨而事大隗丨丨丨而奉中黃)
(丨丨丨而諮滑子)修容禮園翺翔書圃(史記司馬相如傳於是歷吉日以齊戒襲朝衣)
(乘法駕建華旗鳴玉鸞游乎六藝之囿鶩乎仁義之途覽觀春秋之林丨丨乎丨丨丨丨於丨丨述易道放怪)
(獸登明堂坐清廟恣羣臣奏得失四海之内靡不受獲)卓然罷黜百家(漢書武帝紀贊孝武)
(初立丨丨丨丨丨丨表章六經)受詩澓中翁(漢書宣帝紀孝宣皇帝武帝曾孫戾太子孫也曾孫)
(因依倚廣漢兄弟及祖母家史氏丨丨於東海丨丨丨高材好學注澓音馥東海人姓澓字中翁也)入說
金華殿中(漢書叙傳時上方鄉學鄭寬中張禹朝夕丨丨尚書論語於丨丨丨丨)左右蓺
文斟酌律禮(後漢書章帝紀贊於穆后德諒惟淵體丨丨丨丨丨丨丨丨)投戈講蓺
息馬論道(後漢書樊凖傳光武皇帝受命中興東西誅戰不遑啟處然猶丨丨丨丨丨丨丨丨)垂
情古典游意經蓺(後漢書樊凖傳孝明皇帝兼天地之姿用日月之明丨丨丨丨丨丨丨丨)
升堂下說(後漢書桓榮傳永平二年三雍初成拜榮為五更每大射養老禮畢帝輙引榮及弟子丨)
(丨執經自爲丨丨注下說謂下語而講說之也)補綴漏逸(後漢書儒林傳序光武中興愛好經術未)
(及下車而先訪儒雅採求闕文丨丨丨丨)橋門觀聽(後漢書儒林傳序明帝尊養三老五更饗射禮)
(畢帝正坐自講諸儒執經問難於前冠帶縉紳之人圜丨丨而丨丨者蓋億萬訃)覽閱書林(後漢)
(書儒林傳序孝和亦數幸東觀丨丨丨丨)推論書傳(魏志王肅傳注黃初中薛夏為秘書丞帝每與)
(夏丨丨丨丨未嘗不終日也)受學綠圖問道栢招(晉書景帝紀黃軒五代之主莫不有)
(所禀則顓頊丨丨於丨丨高辛丨丨於丨丨)馳騁六藝(晉書江逌傳陛下聖質天縱凝曠清虚登)
(覽不以臺觀游豫不以苑沼偃息畢於仁義丨丨極於丨丨觀巍巍之隆覽二代之文仰味羲農俯尋周孔)
仰味羲農俯尋周孔(見上)雅愛流略敦悦邱墳(晉書儒林傳序明皇)
(聰睿丨丨丨丨簡文元嘿丨丨丨丨)燃燭側光常至戊夜(梁書武帝紀雖萬機多務猶卷)
(不輟手丨丨丨丨丨丨丨丨)奉表質疑(梁書武帝紀王侯朝臣皆丨丨丨丨高祖皆為觧釋)得
天真(陳書周弘正傳陛下一日萬幾匪勞神於瞬息凝心妙本常自丨於丨丨)析微秋毫渙
冰幽谷(陳書周弘正傳自制旨降談裁成易道丨至丨於丨丨丨曾丨於丨丨)七行俱下
(南史宋孝武帝紀少機穎神明爽發讀書丨丨丨丨才藻甚美)置讀書左右(南史梁元帝紀性愛)
(書籍既患目多不自執卷丨丨丨丨丨番次上直晝夜為常略無休已雖睡卷猶不釋五人各伺一更恒致逹)
(曉)神筆賜刊(魏書彭城王勰傳高祖令崔光讀暮春羣臣應詔詩至勰詩高祖乃為之改一字勰)
(對曰臣露此拙賴蒙丨丨丨丨得有令譽高祖曰雖琢一字猶是玉之本體勰曰陛下賜刊一字足以價等連)
(城)一字連城(見上)殫三墳微盡九邱極(魏書崔僧淵傳主上之為人也仁則)
(無遠不及博則無典不究丨丨丨之丨丨丨丨之丨至於文章錯綜煥然蔚炳猶夫子之牆矣)耳聽法
音目翫墳典(魏書韓顯宗傳陛下丨丨丨丨丨丨丨丨口對百辟心虞萬機)軍中讀書
(魏書裴延儁傳漢光神叡丨丨丨丨魏武英規馬上翫籍)坐輿據鞍不忘講道(魏書儒林)
(傳序高祖欽明稽古篤好墳典丨丨丨丨丨丨丨丨)降情文苑斟酌百家(北齊書樊遜傳)
(汾晉之地王迹維始眷言蓐幸且勞經略猶復丨丨丨丨丨丨丨丨想執玉於瑤池念求珠於赤水)可補
王者神智(北史李先傳再遷博士定州大中正帝問先何者最善可以益人神智先曰唯有經書三)
(皇五帝政化之典丨以丨丨丨丨丨)苞吞心府循環目圍(舊唐書太宗賢妃徐氏𫝊陛下)
(窮奥秘於麟閣盡深賾於儒林千王治亂之蹤百代安危之跡故亦丨丨丨丨之中丨丨丨丨之内)日昃
翫臨燈披(舊唐書魏徵傳太宗賦尚書曰丨丨丨百篇丨丨丨五典)乙夜忘疲(舊唐書李)
(百藥傳陛下纔及日昃命才學之士賜以清閒高談典籍雜以文詠間以元言丨丨丨丨中宵不寐)一覽
成誦(宋史眞宗紀幼英睿比就學受經丨丨丨丨)請問忘食(宋史神宗紀帝天性好學丨丨)
(至日晏丨丨英宗嘗遣内侍止之)日誦千餘言(宋史高宗紀資性朗悟博學強記讀書丨丨丨)
(丨丨)中庸序讀不釋手(宋史理宗紀工部侍郎朱在進對奏人主學問之要上曰先卿丨丨)
(丨言之甚詳朕丨之丨丨丨恨不與同時)殿柱金書六字(宋史理宗紀鄭清之等進奏選德丨)
(丨有丨丨丨丨曰母不敬思無邪上曰此座右銘也)每觀五臣論著啟沃良多(宋史)
(理宗紀詔曰朕惟孔子之道自孟軻後不得其傳至我朝周惇頤張載程顥程頤深探聖域千載絶學始有指)
(歸中興以來朱熹精思明辨使大學論孟中庸之書本末洞徹孔子之道益以大明於世朕丨丨丨丨丨丨丨)
(丨丨丨其令學官列諸從祀)製道統十三贊(宋史理宗紀幸太學謁孔子遂御崇化堂命祭)
(酒曹觱講禮記大學篇丨丨丨丨丨丨就賜國子監宣示諸生)六藝笙簧(宋史陳彭年傳大寳箴曰)
(丨丨為樂寧後丨丨)無逸孝經列置左右(宋史楊安國傳嘗請書無逸篇於邇英閣之後)
(屏帝曰朕不欲背聖人之言命蔡襄書丨丨王洙書丨丨四章丨丨丨丨)治天下一書足(元史)
(仁宗紀有進大學衍義者命詹事王約等節而譯之帝曰丨丨丨丨丨丨矣)十一聖人師(劉向)
(新序黃帝學乎大眞顓頊學乎綠圖帝嚳學乎赤松子堯學乎尹夀舜學乎務成跗禹學乎西王國湯學乎威)
(子伯文王學乎鉸時子斯武王學乎郭叔周公學乎太公仲尼學乎老聃此丨丨丨丨未遭此丨則功業不著)
(乎天下名號不傳乎千世)疑義詰難(張舜民畫墁錄太祖朝進講為難每遇丨丨必面加丨丨往反)
(久之)問一該十(張舜民畫墁錄神廟博涉多識丨丨丨丨每發疑難迥出衆人意表故講官每以進)
(講爲難)横經並坐(釋文瑩玉壺清話眞宗喜談經一日命馮元談易謂元曰朕不欲煩近侍久立)
(欲於便齋亭閣選純孝之士三人便裘丨丨丨丨暇則薦茗果削去進說之儀過疲則罷元薦查道李虛己李)
(行簡三人眞宗立召之日俾陪侍喜曰朕得朋矣)朕得朋(見上)
崇儒
建首善(史記儒林傳序教化之行也丨丨丨自京師始由内及外)崇化厲賢(史記儒林傳序)
(陛下昭至德開大明配天地本人倫勸學修禮丨丨丨丨以風四方太平之原也)太平之原(見上)
束帛加璧安車駟馬(史記申公傳蘭陵王臧趙綰請天子欲立明堂以朝諸侯不能就其)
(事乃言師申公於是天子使使丨丨丨丨丨丨丨丨迎申公)文辭粲如(史記太史公自序自孔子)
(卒京師莫崇庠序惟建元元狩之間丨丨丨丨也)貢薛韋匡迭為宰相(漢書元帝紀贊)
(元帝少而好儒及即位徵用儒生委之以政丨丨丨丨丨丨丨丨注貢禹薛廣德韋賢匡衡迭互而為丞相也)
從問尚書一篇(漢書兒寬傳張湯為御史大夫㠯寬為掾舉侍御史見上語經學上說之丨丨)
(丨丨丨丨)親御講堂(後漢書明帝紀幸孔子宅祀仲尼及七十二弟子丨丨丨丨命皇太子諸王說)
(經)扶進微學尊廣道蓺(後漢書章帝紀詔曰蓋三代導人教學為本漢承暴秦襃顯儒)
(術建立五經為置博士其後學者精進雖曰承師亦别名家孝宣皇帝以為去聖久遠學不厭博故遂立大小)
(夏侯尚書後又立京氏易至建武中復置顔氏嚴氏春秋大小戴禮博士此皆所以丨丨丨丨丨丨丨丨也)
選高才生受學(後漢書章帝紀詔曰五經剖判去聖彌遠章句遺辭乖疑難正恐先師微言將)
(遂廢絶非所以重稽古求道真也其令羣儒丨丨丨丨丨丨左氏榖梁春秋古文尚書毛詩㠯扶微學廣異義)
(焉)親自執業(後漢書桓榮傳三十年拜為太常嘗幸太常府令榮坐東南設几杖會百官驃騎將)
(軍東平王蒼以下及榮門生數百人天子丨丨丨丨每言輙曰太師在是既罷悉以大官供具賜太常家其恩)
(禮若此)大官供具賜太常家(見上)下車擁經(後漢書桓榮傳榮每疾病帝輙)
(遣使者存問及篤帝幸其家問起居入街丨丨丨丨而前撫榮垂涕賜以牀茵帷帳刀劍衣被良久迺去)庭
列輜駕堂修禮容(後漢書桓榮傳贊五更待問應若鳴鐘丨丨丨丨丨丨丨丨穆穆帝則擁)
(經以從)備弟子儀(後漢書張酺傳光和二年東廵狩幸東郡引酺及門生并郡縣掾史並會庭中)
(帝先丨丨丨之丨使酺講尚書一篇然後修君臣之禮賞賜殊特莫不沾洽)薛君(魏志王肅傳黃初中)
(薛夏為秘書丞帝每與夏推論書傳未嘗不終日也每呼之不名而謂之丨丨夏居甚貧帝又顧其衣薄觧所)
(御服袍賜之)觧御服袍(見上)樹槐陰疏璧流(晉書樂志炎漢中興明皇帝即位表)
(圭景而陳清廟丨丨丨而丨丨丨)開五館(南史儒林傳序天監四年乃詔丨丨丨建立國學總以五)
(經教授置五經博士各一人)調禮學以旌儁造(魏書世祖紀詔曰高祖德格兩儀明並日)
(月播文教以懷遠人丨丨丨丨丨丨丨徙縣中區光宅天邑)風流萬宇(魏書世宗紀古之哲王莫)
(不崇建膠序開訓國胄使道暢羣邦丨丨丨丨)開闕里清孔堂(魏書崔光傳陛下孝敬日休自)
(天縱睿誠宜遠丨丨丨丨彼丨丨)建碑褒德(北史魏孝文帝紀命兖州為孔子起園柏修飾墳隴)
(更丨丨銘丨揚聖丨)菜邑(舊唐書中宗紀制以鄒魯之邑百戶為太師隆道公宣尼丨丨用供薦享)圖
形立贊(舊唐書禮儀志開元八年國子司業李元瓘奏稱七十子請準舊都監堂丨丨於壁兼為丨丨)
(庶敦勸儒風光崇聖烈)敦勸儒風光崇聖烈(見上)惇師老德(唐書儒學傳序)
(貞觀六年詔罷周公祠更以孔子為先聖顔氏為先師盡召天下丨丨丨丨以為學官數臨幸觀釋菜命祭酒)
(博士講論經義賜以束帛生能通一經者得署吏)作相須讀書人(宋史太祖紀乾德改元先)
(諭宰相曰年號須擇前代所未有者三年蜀平蜀宫人入内鏡背有志乾德四年鑄者召竇儀等詰之儀對曰)
(此必蜀物蜀主嘗有此號乃大喜曰丨丨丨丨丨丨由是大重儒者)南宫北宅受經學書
(宋史眞宗紀詔丨丨丨丨大將軍以下各勤講肄諸子十歲以上並丨丨丨丨勿令廢惰)聽奏文資
(宋史仁宗紀詔武臣子孫習文蓺者丨丨丨丨)朝服見教授(宋史英宗紀好讀書不為燕嬉䙝慢)
(服御儉素如儒者每以丨丨丨丨丨曰師也敢弗為禮)升濓洛九儒(宋史理宗紀贊自帝繼統)
(丨丨丨丨丨表章朱熹四書丕變士習後世有以理學復古帝王之治者考論匡直輔翼之功實自帝始焉)
憲古師今(宋史樂志右文興化丨丨丨丨)多士舒翹(宋史樂志文教普旁昭興太學丨丨)
(丨丨)學田教養(元史世祖紀江南諸路丨丨昔皆隸官詔復給本學以便丨丨)入室生(王嘉)
(拾遺記薛夏弱冠才辨過人魏文帝與之講論終日不息帝曰今子所說非聖人之言不談子游子夏之儔不)
(能過也若仲尼在魏復為入室焉帝手制書與夏題云丨丨丨)崇政說書(張舜民畫墁錄太祖少親)
(戎事性樂蓺文即位未幾召山人郭無為於崇政殿說書至今講官銜謂之丨丨殿丨丨云)
帝孝
鼎大可觴(楊子次五丨丨丨丨注五為天子故稱大鼎古者天子世孝天瑞之鼎諸侯世孝天子鑄)
(鼎以錫之)五日一朝(史記高祖紀高祖丨丨丨丨太公如家人父子禮)過曾參遠(史記)
(袁盎傳盎曰陛下居代時太后嘗病三年陛下不交睫不觧衣湯藥非陛下口所嘗弗進夫曾參以布衣猶難)
(之今陛下親以王者修之丨丨丨孝丨矣)休德昭清(漢書禮樂志大孝備矣丨丨丨丨)奏天
儀(漢書禮樂志孝丨丨丨若日月光注言㠯孝道進承於天天神下降故有光)視鏡奩物(後漢)
(書光烈隂皇后紀顯宗十七年正月夢先帝太后如平生歡既寤悲不能寐明旦上陵帝從席前伏御牀丨太)
(后丨丨中丨感動悲涕令易脂澤裝具左右皆泣莫能仰視焉注奩鏡匣也)尊履蒸蒸(後漢書丁)
(鴻傳注陛下丨丨丨丨奉承弘業祀五帝於明堂配㠯光武二祖四宗咸有告祀)躬奉天經(後漢)
(書班固傳三事嶽牧之僚僉爾而進曰陛下仰監唐典中述祖則俯蹈宗軌丨丨丨丨惇睦辯章之化洽注天)
(經謂孝也)奉承貫行(後漢書東平王蒼傳孝明皇帝大孝無違丨丨丨丨注貫行謂一皆遵奉也谷)
(永曰一以貫行固執無違也)假紒帛巾可時奉瞻(後漢書東平王蒼傳帝閱隂太后舊)
(時器服愴然動容特賜蒼及琅邪王京書曰山陵浸遠孤心悽愴惟王孝友之德亦豈不然今送光烈皇后丨)
(丨丨丨各一及衣一篋丨丨丨丨㠯慰凱風寒泉之思注婦人首服謂之假紒)羨思慈親(魏志文昭)
(甄皇后傳初營宗廟掘地得玉璽方一寸九分其文曰天子丨丨丨丨明帝為之改容以太牢告廟)織女
星明(晉書天文志織女三星在天紀東端天女也王者至孝神祗咸喜則丨丨丨俱丨天下和平)洞
三光(齊書樂志皇德遠大孝昌貫九幽丨丨丨)松草變色(梁書武帝紀拜掃山陵涕淚所灑丨)
(丨丨丨)南宫來去不乘輿輦(北齊書孝昭帝紀帝性至孝太后居南宫殿去丨丨五百)
(餘步雞鳴而去辰時方還丨丨徒行丨丨丨丨)鈎鈐明(隋書天文志王者孝則丨丨丨)浹宙(舊唐)
(書音樂志舜風攸偃堯曦先就睿感通寰孝思丨丨)過宫梗欷(唐書高祖太穆皇后竇氏傳太宗即)
(位丨慶善丨覽觀丨丨顧侍臣曰朕生於此今母后永違育我之德不可報因號慟左右皆流涕)寧受
百㒺(唐書代宗睿眞皇后沈氏傳實生德宗天寳亂失后所在德宗即位以睦王述為奉迎使喬琳副之)
(分行天下帝謂左右吾丨丨丨丨冀一得真於是自謂太后者數矣及索騐左皆辭窮)供御華衍
(唐書憲宗懿安皇后郭氏傳是生穆宗元和元年進冊貴妃穆宗嗣位上尊號皇太后移御興慶宫凡朔望三)
(朝帝率百官詣宫門為夀朝夕丨丨務丨丨侈大稱后意)手寫佛書(宋史哲宗紀神宗服藥丨丨丨)
(丨為帝祈福所書字極端謹)冒雨掖輦(宋史孝宗紀太上皇帝駕之德夀宫帝服袍履步出祥曦)
(殿門丨丨丨丨以行及宫門弗止)鴻釐大來(宋史樂志熙寕皇太后冊寳樂章皇帝降席流雲四)
(開堯趨舜步下躡天階恭授寳冊翠旄裴回明明純孝丨丨丨丨)龍袞翼翼玉書煌煌
(宋史樂志哲宗上太皇太后冊寳樂章皇帝仁孝總臨萬方襃顯其親日嚴以莊丨丨丨丨丨丨丨丨)琱
輿彩仗祗詣慈宫(宋史樂志丨丨丨丨丨丨丨丨寳冊前奉龍挾雲從)鳴玉慈庭
(宋史樂志縟儀既登寳冊既膺喜洽祥流雲蒸川增天子萬年丨丨丨丨)玉趾堯門(宋史樂志皇舉)
(丨丨從於丨丨)先後策掖(宋史慈聖光獻曹后傳神宗立尊為太皇太后帝致極誠孝所以承迎娛)
(悦無所不盡從行登翫每丨丨丨丨)帷帳親視時果先獻(宋史哲宗孟后傳帝事太后極)
(孝雖丨丨皆丨丨或得丨丨必丨丨太后然後敢嘗按帝謂高宗也)不違顔色(元史仁宗紀事皇太)
(后終身丨丨丨丨)嬰兒慕(劉向新序舜年五十猶丨丨丨可謂至孝矣)作新豐移故
人(葛洪西京雜記太上皇徙長安居深宫悽愴不樂高祖竊因左右問其故以平生所好皆屠販少年酤酒)
(賣餅鬭雞蹴踘以此為歡今皆無此故以不樂高祖乃丨丨丨丨諸丨丨實之太上皇乃悦)見蒼烏
(顧野王玉符瑞圖文王時丨丨丨王者孝悌則至)㒺極過於曾閔(劉義慶世說魏明帝為外)
(祖母築舘於甄氏既成自行視謂左右曰舘當以何為名侍中繆襲曰陛下聖思齊於哲王丨丨丨丨丨丨此)
(館之興情鍾舅氏宜以渭陽為名)情鍾舅氏(見上)延嘉生(孫氏瑞應圖王孝道行則丨丨)
(丨)
友愛(睦親附)
九宗之好(楊子次五鼎血之蕕丨丨丨丨乃後有孚注孚信也蕕臭草也五為天子故有鼎爼血食)
(之祭九宗羣會燕好肅敬不違於道然後相誓以忠信也)敬友二虢(國語丨丨丨丨注善兄弟為友)
(二虢文王弟虢仲虢叔也)就賜几杖(史記文帝紀吴王詐病不朝丨丨丨丨)恩敬(漢書惠帝)
(紀贊孝惠内修親親外禮宰相優寵齊悼趙隠丨丨篤矣)厚諸侯禮(漢書中山王勝傳上乃丨丨丨)
(之丨省有司所奏諸侯事加親親之恩焉)伏軾而吟(後漢書東平王蒼傳顯宗十一年蒼朝京師月)
(餘還國帝臨送歸宫悽然懷思乃遣使手詔國中傅曰辭别之後獨坐不樂因就車歸丨丨丨丨瞻望永懷實)
(勞我心誦及采菽以增歎息注采菽詩小雅之章也)誦及采菽以增歎息(見上)侯印
十九(後漢書東平王蒼傳顯宗遣使手詔國中傅曰日者問東平王處家何等最樂王曰為善最樂其言)
(甚大副是要腹矣今送列丨丨丨丨枚諸王子年五歲以上能趨拜者皆令𢃄之)賜装錢(後漢書東)
(平王蒼傳肅宗六年冬蒼上疏求朝明年正月上許之特丨丨丨千五百萬其餘諸王各千萬帝廼親自循行)
(邸第豫設帷牀其錢帛器物無不充備)循行邸第豫設帷牀(見上)署鴻臚奏
不忍下筆(後漢書東平王蒼傳三月大鴻臚奏遣諸王歸國帝特留蒼至八月飲酎畢有司復奏遣)
(蒼乃許之手詔賜蒼曰念王久勞思得還休欲丨大丨丨丨丨丨丨丨顧授小黃門中心戀戀惻然不能言)
驛馬千里傳問起居(後漢書東平王蒼傳蒼還國疾病帝馳遣名醫小黃門侍疾冠蓋不)
(絶於道又置丨丨丨丨丨丨丨丨)共室同輿(後漢書清河王慶傳太子特親愛慶入則丨丨出則)
(丨丨及太子即位是為和帝待慶尤渥諸王莫得為比)悠悠之懷(魏志明帝紀詔曰朕惟不見諸)
(王十有二載丨丨丨丨能不興思其令諸王及宗室公侯各將適子一人朝)九親熙熙(魏志楊阜)
(傳吳蜀已定爾乃上安下樂丨丨丨丨)阼階迎拜(晉書安平王孚傳及元會詔孚乘輿車上殿帝)
(於丨丨丨丨既坐帝親奉觴上夀如家人禮帝每拜孚跪而止之)慶命旁流(梁書蕭景傳贊高祖)
(光有天下丨丨丨丨枝戚屬㜕咸被任遇)枝戚屬㜕咸被任遇(見上)同輦夜歸
(南史齊豫章王嶷傳永明未車駕數游幸唯嶷陪從上嘗出新林苑丨丨丨丨至宫門嶷下輦辭出上曰今夜)
(行無使爲尉司所呵也嶷對曰京輦之内皆属臣州願陛下不垂過慮上大笑)桐山置酒(南史齊武)
(陵王宣昭傳豫章王於邸起土山列種桐竹號為丨丨武帝幸之丨丨為樂顧臨川王映王邸亦有嘉名否映)
(曰臣好栖静因以為稱)如意表心(魏書廣陵王羽傳高祖南討車駕既發羽與太尉丕留守高祖)
(友愛諸弟將别不忍早分詔羽從至鴈門乃令羽歸望其稱效故賜丨丨以丨丨)道德相親(魏書)
(彭城王勰傳勰以寵受頻煩乃面陳曰非獨曹植遠羡於臣是亦陛下踐魏文而不顧高祖大笑執勰手曰二)
(曹才名相忌吾與汝以丨丨丨丨緣此而言無慚前烈)提擕道趣(魏書彭城王勰傳高祖詔世宗)
(曰汝第六叔父勰吾少與綢繆丨丨丨丨)宗宴(北史任城王雲傳時詔延四廟之子下逮元孫之胄申丨)
(丨於皇信堂不以爵秩為列悉序昭穆為次用家人之禮)聯華棣萼(舊唐書肅宗紀上皇在蜀下誥)
(曰同氣天倫丨丨丨丨居嘗共被食必分甘)幸十六宅(舊唐書文宗紀慶成節賜羣臣宴於曲江)
(上丨丨丨丨與諸王宴樂)同保長齡(舊唐書譲皇帝憲傳明皇與憲及岐王範等書曰頃因餘暇妙)
(選仙經得此神方古老云服之必騐今分此藥願與兄弟等丨丨丨丨永無限極)天至(舊唐書惠文太)
(子範傳上謂左右曰我兄弟友爱丨丨必無異意)棠棣重滿鴒原再飛(舊唐書惠宣太)
(子業傳業嘗疾病上親為祈禱及愈明皇賦詩曰昔見漳濱卧言將人事違今逄誕慶日猶謂學仙歸丨丨花)
(丨丨丨丨鳥丨丨其恩意如此)對食瓊筵(舊唐書憲穆諸宗子傳論文宗好古睦親至敦友悌或降)
(輿朱邸丨丨丨丨怡怡申肺腑之情穆穆盡棣華之義)申肺腑情(見上)大衾長枕(唐書)
(讓皇帝憲傳初帝五子列第東都積善坊號五王子宅及賜第上都慶隆坊亦號五王宅明皇為太子嘗製丨)
(丨丨丨將與諸王共之睿宗知喜甚)花萼相輝之樓(唐書讓皇帝憲傳先天後盡以隆慶舊邸)
(為興慶宫而賜憲及薛王第于勝業坊申岐二王居安興坊環立宫側天子於宫西南置樓其西署曰丨丨丨)
(丨丨丨南曰勤政務本之樓帝時時登之)同榻坐(唐書讓皇帝憲傳帝聞諸王作樂必亟召升樓與丨)
(丨丨諸王日朝側門既歸即具樂縱飲為樂所至輙中使勞賜相踵世謂天子友悌古無有者)勞賜相
踵(見上)鶺鴒千數翔棲浹日(唐書讓皇帝憲傳帝於敦睦蓋天性然時有丨丨丨丨集)
(麟德殿廷樹丨丨丨丨左清道率府長史魏光乘作頌以為天子友悌之祥帝喜亦為作頌)天生羽
翼(唐書讓皇帝憲傳憲尤謹畏未嘗干政而與人交帝益信重嘗以書賜憲等曰魏文帝詩西山一何高高)
(高殊無極上有兩仙童不飲亦不食賜我一丸藥光耀有五色服之四五日身體生羽翼朕每言服藥而求羽)
(翼寕如兄弟丨丨之丨丨乎)賜目數百紙(唐書讓皇帝憲傳帝親待愈益厚每生日必幸其第)
(為夀往往留宿居常無日不賜遺尚食總監及四方所獻酒酪異饌皆分餉之憲常請歲盡錄丨丨付史官必)
(丨丨丨)初生歡(唐書惠宣太子業傳嘗被疾帝自祝禬既瘉幸其第置酒賦詩為丨丨丨)一昔
容髮為變(唐書惠宣太子業傳業有疾帝憂之丨丨丨丨丨丨因假寢夢獲方寤而業少間邠王守)
(禮等請以事付史官)親為灼艾(宋史太祖紀太宗嘗病亟帝往視之丨丨丨丨太宗覺痛帝亦取艾)
(自炙)輟牧人守京畿(錢希白南部新書開元御札云朕之兄弟唯有五人比為方伯歲一朝見)
(雖載崇藩屏而有暌談笑是以丨丨丨而各丨丨丨每聽政之後延入宫中申友于之志詠棠棣之詩邕邕怡)
(怡展天倫之愛也)申友于志詠棠棣詩(見上)
知人
黃兒蕃(揚子次五丨丨以中丨君子以之洗於愆注五為天子有輔相之臣故言黃兒謂年老有黃髮)
(倪齒之徵也以自蕃輔承之以正故君子洗愆也)規盡圓矩竭方繩肆直斤效
斲(抱朴子君人者儀決水以進善鈞絶絃以黜惡昭德塞違庸親昵賢使丨丨其丨丨丨其丨丨丨其丨丨)
(丨其丨)三者人傑(史記高祖紀高祖曰夫運籌策帷帳之中決勝於千里之外吾不如子房鎮國)
(家撫百姓給餽饟不絶糧道吾不如蕭何連百萬之軍戰必勝攻必取吾不如韓信此丨丨皆丨丨也吾能用)
(之此吾所以取天下也)安劉必勃(史記高祖紀上曰陳平智有餘然難以獨任周勃厚重少文然)
(丨丨氏者丨丨也可令為太尉)咸精其能(漢書宣帝紀贊孝宣之治信賞必罰綜覈名實政事文學)
(法理之士丨丨丨丨至於技巧工匠器械自元成間鮮能及之亦足以知吏稱其職民安其業也)爪牙
信布腹心良平(漢書叙傳股肱蕭曹社稷是經丨丨丨丨丨丨丨丨)登顯時德(後漢)
(書和帝紀贊孝和沈烈率繇前則王赫自中賜命彊慝抑末祥符丨丨丨丨注謂用鄧彪等委政也)簡易
若是(後漢書馬援傳隗囂使援奉書洛陽援至引見於宣德殿援曰臣與公孫述同縣少相善臣前至蜀)
(述陛戟而進臣臣今遠來陛下何知非刺客姦人而丨丨丨丨帝笑曰卿非刺客顧說客耳注援初到敕令中)
(黃門引入時上在宣德殿南廡下但幘坐故云簡易也)羣龍為用(後漢書郎顗傳昔唐堯在上丨)
(丨丨丨文武創德周召作輔)用十六相(後漢書傅爕傳虞舜升朝先除四凶然後丨丨丨丨注左)
(傳曰昔高陽氏有才子八人蒼舒隤獃檮戭大臨尨降庭堅仲容叔逹謂之八愷高卒氏有才子八人伯奮仲)
(堪叔獻季仲伯虎仲熊叔豹季貍謂之八元)以稷契為筋力(後漢書黃瓊傳聖人升高據上)
(則以德義為首涉危蹈傾則㠯賢者為力唐堯以德化為冠冕丨丨丨丨丨丨高而益崇動而愈據)方牧
妙舉(魏志文帝紀注丨丨丨丨欽於恤民虎將荷節鎮彼四隣)料簡功能(魏志明帝紀注帝即)
(位之後褒禮大臣丨丨丨丨真偽不得相貿)賞竒納異(宋書桂陽王休範傳太祖文皇帝欽明冠)
(古資乾承歷秉鉞西服鳴鑾東京搜賢選能丨丨丨丨)為五帝先為三王祖(舊唐書長)
(孫無忌傳昔黃帝得力牧而丨丨丨丨夏禹得咎繇而丨丨丨丨齊桓得管仲而為五伯長)旌賁英
賢(舊唐書于志寕傳開元立極布政辨方莫不丨丨丨丨驅除不肖)賢長城(唐書李勣傳帝嘗曰)
(煬帝不擇人守邊勞中國築長城今我用勣守并突厥不敢南丨丨丨遠矣)興仆植僵(唐書房杜)
(傳贊太宗以上聖之才取孤隋攘羣盜天下已平用元齡如晦輔政興大亂之餘紀綱彫弛而能丨丨丨丨使)
(號令典刑粲然㒺不完)自舉一人(唐書岑文本傳除秘書郎兼直中書省文本文致華贍時顔師)
(古為侍郎自武德以來詔誥或大事皆所草定及得文本號善職而敏速過之師古以譴罷温彦博為請帝曰)
(師古練時事長於文誥人少逮者幸得復用帝曰朕丨丨丨丨公母憂乃授文本侍郎專典機要)大雅
樞近小人閒左(唐書蕭至忠傳陛下愛惜爵賞官無虛授進丨丨以丨丨退丨丨於丨丨)知
卿杜門(唐書趙宗儒傳罷為太子右庶子屏居慎静奉朝請而已遷吏部侍郎召見勞曰丨丨丨丨六)
(年故有此拜)左右經綸參翊締構(唐書李晟傳它日與馬燧見延英帝嘉其勲下詔曰)
(昔我烈祖乘乾坤盪滌掃隋季荒茀體元御極作人父母則有熊羆之士不二心之臣丨丨丨丨丨丨丨丨昭)
(文德恢武功威不若康不乂用端命於上帝付畀四方王業既成乃圖厥容列於凌烟閣懋昭績效表式儀形)
歲寒勿渝用此為况(唐書張建封傳賜宴曲江特詔與宰相同榻食其還鎮帝賦詩以餞)
(帝又使左右以所持鞭賜之曰卿節誼丨丨丨丨故丨丨丨丨建封又賦詩以自警勵)人清可用
(唐書馮伉傳醴泉令缺宰相高選德宗曰前使澤潞不受幣者其丨丨丨丨也遂以授伉)前英後傑
(唐書藩鎮傳序運遭孝武丨丨丨丨夕思朝議)得一張齊賢(宋史張齊賢傳太祖幸西都齊賢以)
(布衣獻策馬前及還語太宗曰我幸西都惟丨丨丨丨丨爾我不欲爵之以官異時可使輔汝為相也)大
事不糊塗(宋史吕端傳太宗欲相端或曰端為人糊塗太宗曰端小事糊塗丨丨丨丨丨決意相之)
(會曲宴後苑太宗作釣魚詩有云欲餌金鈎深未逹磻溪湏問釣魚人意以屬端)問釣魚人(見上)
杖聖者帝杖賢者王(陸賈新語丨丨丨丨丨丨丨丨杖仁者覇杖義者強)使九子
成九功(劉向說苑當堯之時舜為司徒契為司馬禹為司空后稷為田疇䕫為樂正倕為工師伯夷為)
(秩宗臯陶為大理益掌敺禽堯為君而九子為臣其何故也堯知九職之事丨丨丨者各受其事皆勝其任以)
(丨丨丨堯遂成厥功以王天下)大匠用木(孔叢子思曰夫聖人之官人猶丨丨之丨丨也取其所長)
(棄其所短故杞梓連抱而有數尺之朽良工不棄何也知其所妨者細也卒成不訾之器)披雲見日
開霧觀天(徐幹中論文王畋於渭水道遇姜太公皤然皓首方秉竿而釣文王召而與之言則帝王)
(之佐也乃載之歸以為太師文王之識也灼然若丨丨而丨丨霍然若丨丨而丨丨斯豈假之於衆人哉)十
二材得其任(劉卲人物志蓋人流之業十有二焉有清節家有法家有術家有國體有器能有臧)
(否有伎俩有智意有文章有儒學有口辨有雄傑凡此十二材皆人臣之任也主德不預焉主德者聰明平淡)
(總逹衆材而不以事自任者也是故主道立則丨丨丨各丨丨丨也)英分多(劉卲人物志若一人之身)
(兼有英雄則能長世高祖項羽是也英分少則智者去之故項羽氣力蓋世而不能聽采竒異有一范增不用)
(是以陳平之徒皆亾歸高祖丨丨丨故羣雄服之英才歸之兩得其用)坐知千里(葉廷珪海錄碎)
(事任彦升奏光武命將丨丨丨丨)二八升(葉廷珪海錄碎事袁彦伯序丨丨丨而唐堯盛謂十六相)
學臣角立雋軌高駕(釋文瑩玉壺清話太宗嘗譴趙普曰卿苦不讀書今丨丨丨丨丨丨)
(丨丨卿得無愧乎普由是手不釋卷)
御定子史精華卷十五
