欽定四庫全書
御定子史精華卷九十一
品行部五
謹慎
繩繩乎慎其所先(管子故君子丨丨丨丨丨丨丨天地萬物之槖也注君子知善惡必報繩)
(繩戒慎先天地以類善天地萬物從而應之則善在先應在後如槖之成物也故曰天地萬物之槖)畏事
畏言(管子有事事也毋事亦事也吾丨丨不欲為事吾丨丨不欲為言故行年六十而老吃也)若畏
四鄰(老子猶兮丨丨丨丨)慎終如始(老子丨丨丨丨則無敗事)不得罪於比俗
之人(荀子行而供冀非漬淖也行而俯項非擊戾也偶視而先俯非恐懼也然夫士欲獨修其身丨以丨)
(丨丨丨丨丨丨也)柔從若蒲葦(荀子與時屈伸丨丨丨丨丨非懾怯也)軥錄(荀子孝悌)
(原慤丨丨疾力以敦比其事業而不敢怠傲是庶人之所以取煖衣飽食長生久視以免於刑戮也注軥錄謂)
(自檢束也)慮嗛慮險(荀子故知者之舉事也滿則丨丨平則丨丨安則慮危曲重其豫猶恐及其禍)
(是以百舉而不陷也)省求多功(荀子丨丨丨丨愛敬不勌如是則常無不順矣)莫敢愉綖
(吕氏春秋百官慎職而丨丨丨丨注愉解綖緩)若行獨梁(淮南子故丨丨丨丨不為無人不競其容)
誤書(史記萬石君傳建為郎中令書奏事事下建讀之曰丨丨馬字與尾當五今乃四不足一上譴死矣)
(甚惶恐其為謹慎雖他皆如是按建萬石君長子)以策數馬(史記萬石君傳萬石君少子慶為太)
(僕御出上問車中幾馬慶丨丨丨丨畢舉手曰六馬慶於諸子中最為簡易矣然猶如此)止進有常
處不失尺寸(漢書霍光傳光為人沈靜詳審長財七尺三寸白晳疏眉目美湏䫇每出入下殿門)
(丨丨丨丨丨郎僕射竊識視之丨丨丨丨其資性端正如此)問温室樹不應(漢書孔光傳或)
(丨光丨丨省中丨皆何木也光嘿丨丨更答以他語其不泄如是)焚草(晉書羊祜傳其嘉謀讜議皆丨)
(其丨故世莫聞)口不臧否人物(晉書阮籍傳籍雖不拘禮教然發言元遠丨丨丨丨丨丨)絶
不與人交書(晉書劉超傳超自以職在近密而書跡與帝手筆相類乃丨丨丨丨丨丨時出休沐)
(閉門不通賓客由是漸得親密)蔡公過浮航脫帶腰舟長(晉書蔡謨傳性猶篤慎每)
(事必為過防故時人云丨丨丨丨丨丨丨丨丨丨)誠能慎之福之根曰是何傷
禍之門(宋書傅亮傳語有之曰丨丨丨丨丨丨丨丨丨丨丨丨丨丨按此亮演慎論中語)漢世
孔光(宋書謝弘微傳上以弘微能營膳羞嘗就求食弘微與親故經營既進之後親人問上所御弘微不)
(答别以餘語酬之時人比丨丨丨丨)簡閱衣裳料數冠幘(齊書王琨傳琨性既古慎而儉)
(嗇過甚家人雜事皆手自操執公事朝會必夙夜早起丨丨丨丨丨丨丨丨如此數四世以此笑之)如樹
網(齊書張融傳人生之口正可論道說義惟飲與食此外丨丨丨焉吾每以不爾為恨爾曹當振網也)此
中惟宜飲酒(齊書謝[卄瀹]傳兄朏為吳興[卄瀹]於征虜渚送别朏指[卄瀹]口曰丨丨丨丨丨丨)果食
未嘗舉箸(梁書吕僧珍傳性甚恭慎當直禁中盛暑不敢解衣每侍御座屏氣鞠躬丨丨丨丨丨丨)
(嘗因醉後取一柑食之高祖笑謂曰便是大有所進)醉取一柑(見上)口不言禁中之
事(魏書古弼傳弼雖事務殷凑而讀書不輟端謹慎密丨丨丨丨丨丨丨功名等於張黎而廉不及也)天
下妙理至多何遽問此(魏書高允傳允雖明於歴數初不推步有所論說唯游雅數以)
(災異問允允曰昔人有言知之甚難既知復恐漏泄不如不知也丨丨丨丨丨丨丨丨丨丨雅乃止)削藁
(魏書李孝伯傳性方慎忠厚每朝廷大事有不足必手自書表切言陳諫或不從者至於再三丨滅丨草家人)
(不見公庭議論常引綱紀或有言事者孝伯恣其所陳假有是非終不抑折及見世祖言其所長初不隐人姓)
(名以為已善故衣冠之士服其雅正)畫履虎尾踐薄冰注頌其下(魏書李平傳前)
(來臺使頗好侵取平乃丨丨丨丨丨丨丨於客館丨丨丨丨以示誡焉)盈而戒冲遇而慮
滯(魏書常景傳體舒則懷卷視溺則思濟原夫人之度邈於無階之天勢位之危深於不測之地餌厚而躬)
(不競爵降而心不係守善於已成懼愆於未敗雖丨丨丨丨丨丨丨丨以知命為遐齡以樂天為大惠以戢智)
(為從時以懷愚而遊世曲躬焉累足焉苟行之晝已決矣猶夜則思其計誦之口亦明矣故心必賞其契故能)
(不同不誘而彌謗於羣小無毁無譽而貽信於上帝託身與金石俱堅立名與天壤相敝囂競無侵優遊獨逝)
曲躬累足(見上)此學可知不可言(北齊書權會傳雖明風角解元象至於私室輒)
(不及言學徒有請問者終無所說每云丨丨丨丨丨丨丨諸君並貴遊子弟不由此進何煩問也會唯有一子)
(亦不以此術教之其謹密也如此)志如死灰形如委衣(董仲舒春秋繁露謹本詳始敬)
(小慎微丨丨丨丨丨丨丨丨)金人三緘(劉向說苑孔子之周觀於太廟右陛之前有丨丨焉丨丨)
(其口而銘其背曰古之慎言人也戒之哉戒之哉無多言多言多敗無多事多事多患安樂必戒無行所悔勿)
(謂何傷其禍將長勿謂何害其禍將大勿謂何殘其禍將然勿謂莫聞天妖伺人熒熒不滅炎炎奈何涓涓不)
(壅將成江河緜緜不絶將成網羅青青不伐將尋斧柯誠不能慎之禍之根也曰是何傷禍之門也強梁者不)
(得其死好勝者必遇其敵盜怨主人民害其貴君子知天下之不可蓋也故後之下之使人慕之執雌持下莫)
(能與之爭者人皆趨彼我獨守此衆人惑惑我獨不從内藏我知不與人論技我雖尊高人莫害我夫江河長)
(百谷者以其卑下也天道無親常與善人戒之哉戒之哉孔子顧謂弟子曰記之此言雖鄙而中事情詩曰戰)
(戰兢兢如臨深淵如履薄冰行身如此豈以口遇禍哉)卷舌(焦氏易林丨丨遁世仁德不舍)蹈凌
(焦氏易林履冰丨丨雖困不窮播鼓登巖卒無憂凶)摩兜鞬(叚成式酉陽雜俎鄧城西百餘里有榖城)
(榖伯綏之國城門有石人焉刊其腹云丨丨丨摩兜鞬慎莫言疑此亦同太廟金人緘口銘)三世傳
執一笏未嘗輕授僕人之手(趙璘因話錄韓僕射臯自黃門以來丨丨丨丨丨丨)
(經祖父所執丨丨丨丨於丨丨丨丨歸則躬置於臥内一榻以示敬慎)义手臥(孫光憲北夢𤨏言王)
(文公凝清修重德冠絶當時每就寢息必丨丨而丨慮夢寢中見先靈也)滅燭看家書(朱弁曲洧)
(舊聞祖宗時州郡雖有公庫而皆畏清議守廉儉非公令不敢過享至有丨丨丨丨丨之語)沐浴不
脫衣(馬令南唐書隐者傳許堅每丨丨丨丨丨就谿澗出而暵之或問其故則言天象昭布雖白晝亦常)
(參列人自昧之爾其可祼䄇乎)忍默恕退(陶宗儀輟耕錄睦人邵元同先生嘗作丨丨丨丨四卦揭)
(之坐隅真得保身慎言絜矩知止之道者矣)
明智
善意(管子桓公與管仲闔門而謀伐莒未發也而已聞于國矣桓公怒謂管仲曰寡人與仲父闔門而謀)
(伐莒未發也而已聞于國其故何也管仲曰國必有聖人桓公曰然夫日之役者有執席食以視上者必彼是)
(邪于是乃令之復役毋復相代少焉東郭郵至桓公令儐者延而止與之分級而上問焉曰子言伐莒者乎東)
(郭郵曰然臣也桓公曰寡人不言伐莒而子言伐莒其故何也東郭郵對曰臣聞之君子善謀而小人丨丨臣)
(意之也桓公曰子奚以意之東郭郵曰夫欣然喜樂者鐘鼓之色也夫淵然清静者縗絰之色也漻然豐滿而)
(手足拇動者兵甲之色也日者臣視二君之在臺上也口開而不闔是言莒也舉手而指勢當莒也且臣觀小)
(國諸侯之不服者唯莒于是臣故曰伐莒桓公曰善哉以微射明此之謂乎子其坐寡人與子同之)以微
射明(見上)上識(管子朋之為人好丨丨而下問注好上識謂好知遠大之事)聖人畏微
(管子丨丨丨丨而愚人畏明注聖人能知吉凶之先見故曰畏微愚人近火方知熱履冰乃知寒故曰畏明也)
究理而長慮(管子智者丨丨丨丨丨身得免焉)若覺臥若晦明(管子丨丨丨丨)
(丨丨言淵色以自詰也靜默以審慮依賢可用也仁良既明通于可不利害之理循發蒙也)淵色自
詰(見上)金心(管子丨丨在中不可匿注金之為物彌精以之為用彌明故比心于金中苟有如金之心)
(則徵見于外不可隐匿之也又金心之形明于日月察于父母注金心無不耀無不知故明于日月察于父母)
(知子無若于父母故以言焉)葆光(管子參于日月無私丨丨無私而兼照之則美惡不隐)一龍
一蛇一日五化(管子先王貴當貴周周者不出于口不見于色丨丨丨丨丨丨丨丨之謂周注)
(一則為龍一則為蛇喻人行藏行藏五變故曰五化)長目飛耳(管子一曰丨丨二曰丨丨三曰樹明)
(明知千里之外隐微之中曰動姦姦動則變更矣)道華愚始(老子前識者丨之丨而丨之丨)知
人自知(老子丨丨者智丨丨者明)見小(老子丨丨曰明注萌芽未動禍亂未見為小昭然獨見為)
(明)餽桃(晏子公孫接田開疆古冶子事景公以勇力搏虎聞晏子過而趨三子者不起晏子入見公曰)
(此危國之器也不若去之公曰三子者搏之恐不得刺之恐不中也晏子曰此皆力攻掠敵之人也無長幼之)
(禮因請公使人少丨之二丨曰三子何不計功而食桃公孫接仰天而歎曰晏子智人也夫使公之計吾功者)
(不受桃是無勇也士衆而桃寡何不計功而食桃矣接一搏&KR2210;而再搏乳虎若接之功可以食桃而無與人同)
(矣援桃而起田開疆曰吾伏兵而郤三軍者再若開疆之功亦可以食桃而無與人同矣援桃而起古冶子曰)
(吾嘗從君濟于河黿啣左驂以入砥柱之流當是時也冶少不能游潛行逆流百步順流九里得黿而殺之左)
(操驂尾右挈黿頭鶴躍而出津人皆曰河伯也若冶視之則大黿之首若冶之功亦可以食桃而無與人同矣)
(二子何不反桃抽劍而起公孫接田開疆曰吾勇不子若功不子逮取桃不讓是貪也然而不死無勇也皆反)
(其桃挈領而死古冶子曰二子死之冶獨生之不仁恥人以言而夸其聲不義恨乎所行不死無勇雖然二子)
(同桃而節冶專桃而宜亦反其桃挈領而死)轉圓法猛獸(鬼谷子丨丨丨丨丨轉圓者無窮之)
(計也)損兌法靈蓍(鬼谷子丨丨丨丨丨損兌者機危之决也)燭遠(尸子聖人之身猶日也天)
(日圓尺光盈天地聖人之身小其所丨丨)滑疑之耀(莊子是故丨丨丨丨聖人之所圖也為是不用)
(而寓諸庸此之謂以明)用心若鏡(莊子至人之丨丨丨丨不將不逆應而不藏故能勝物而不傷)
天地之鑑萬物之鏡(莊子水靜則明燭鬚眉平中准大匠取法焉水靜猶明而况精神聖)
(人之心靜乎丨丨丨丨也丨丨丨丨也)知落天地辯雕萬物(莊子古之王天下者丨雖)
(丨丨丨不自慮也丨雖丨丨丨不自說也能雖窮海内不自為也)以見占隱以往察來
(吳子臣丨丨丨丨丨丨丨丨主君何言與心違)先物行先理動(韓非子丨丨丨丨丨丨之謂前)
(識前識者無緣而忘意度也)師馬與蟻(韓非子管仲隰朋從于桓公而伐孤竹春往冬反迷惑失)
(道管仲曰老馬之智可用也乃放老馬而随之遂得道行山中無水隰朋曰蟻冬居山之陽夏居山之隂蟻壤)
(一寸而仞有水乃掘地遂得水以管仲之聖隰朋之智至其所不知不難丨于老丨丨丨)恐以我滿
貫(韓非子有與悍者鄰欲賣宅而避之人曰是其貫將滿也遂去之或曰勿之矣子姑待之答曰吾丨其丨)
(丨十丨也遂去故曰物之幾者非所靡也)佯亡爪(韓非子韓昭侯握爪而丨丨一丨求之甚急左右因)
(割其爪而效之昭侯以察左右之不誠)明通而類(荀子知則丨丨丨丨注類謂知統類也)若
端拜而議(荀子君子審後王之道而論于百王之前丨丨丨丨丨注言其從容不勞也)審一
二(荀子故曰欲觀千歲則審今日欲知億萬則丨丨丨)默而當(荀子言而當知也丨丨丨亦知也故)
(知默猶知言也)宗原應變(荀子丨丨丨丨曲得其直如是然後聖人也)圖廻天下於
掌上(荀子鄉也效門室之辨混然曾不能決也俄而原仁義分是非丨丨丨丨丨丨丨而辨白黑豈不愚)
(而智矣哉)明參日月(荀子恢恢廣廣孰知其極睪睪廣廣孰知其德涫涫紛紛孰知其形丨丨丨丨)
(大滿八極夫是之謂大人夫惡有蔽矣哉)精於道精於物(荀子農精於田而不可以為田師賈)
(精於市而不可以為賈師工精於器而不可以為器師有人也不能此三技而可使治三官曰丨丨丨者也丨)
(丨丨者也)可治三官(見上)請寢邱(吕氏春秋孫叔敖疾將死戒其子曰王數封我矣吾不受)
(也為我死王則封汝必無受利地楚越之間有寢之邱者此其地不利而名甚惡荆人畏鬼而越人信禨可長)
(有者其惟此也孫叔敖死王果以美地封其子而子辭丨丨之丨故至今不失孫叔敖之知知不以利為利矣)
(知以人之所惡為已之所喜此有道者之所以異乎俗也)東南嚮而唾(吕氏春秋伍員亡見許公)
(而問所之許公不應丨丨丨丨丨伍員載拜受賜曰知所之矣因如吳)長見(吕氏春秋智所以相過以)
(其丨丨與短見也)上知千歲下知千歲(吕氏春秋聖人丨丨丨丨丨丨丨丨也)所
唱適宜走(吕氏春秋管子得於魯魯束縛而檻之使役人載而送之齊其謳歌而引管子恐魯之止)
(而殺之也欲速至齊因謂役人曰我為汝唱汝為我和其丨丨丨丨丨役人不倦而取道甚速管子可謂能因)
(矣)身盛心心盛智(吕氏春秋丨以丨丨丨以丨丨智乎深藏而實莫得窺乎)若暗夜
燭燎(吕氏春秋齊桓公合諸侯衞人後至公朝而與管仲謀伐衞退朝而入衞姬望見君下堂再拜請衞)
(君之罪公曰吾於衞無故子曷為請對曰妾望君之入也足高氣彊有伐國之志也見妾而有動色伐衞也明)
(日君朝揖管仲而進之管仲曰君舍衞乎公曰仲父安識之管仲曰君之揖朝也恭而言也徐見臣而有慙色)
(臣是以知之君曰善仲父治外夫人治内寡人知終不為諸侯笑矣桓公之所以匿者不言也今管子乃以容)
(貌音聲夫人乃以行步氣志桓公雖不言丨丨丨而丨丨也)客武色(吕氏春秋晉襄公使人於周曰)
(弊邑寡君寢疾卜以守龜曰三塗為祟弊邑寡君使下臣願藉途而祈福焉天子許之朝禮使者事畢客出萇)
(弘謂劉康公曰夫祈福於三塗而受禮於天子此柔嘉之事也而丨丨丨殆有他事願公備之也劉康公乃儆)
(戎車卒士以待之晉果使祭事先因令楊子將卒十二萬而随之涉於棘津襲聊阮梁蠻氏滅三國焉)智
若鏃矢(吕氏春秋齊襄公即位憎公孫無知收其祿無知不說殺襄公公子紏奔魯公子小白奔莒既)
(而國殺無知未有君公子紏與公子小白皆歸俱至爭先入公家管仲扞弓射公子小白中鉤鮑叔御公子小)
(白僵管子以為小白死告公子紏曰安之公子小白已死矣鮑叔因疾驅先入故公子小白得以為君鮑叔之)
(智應射而令公子小白僵也其丨丨丨丨也)見舌觀景(淮南子老子學商容丨丨而知守柔矣列)
(子學壺子丨丨柱而知持後矣注形可亡而影不可傷)曉泠(淮南子南見老𣆀受教一言精神丨丨鈍)
(聞條逹)目上於天耳下於淵(揚子丨丨丨丨丨丨丨丨恭測曰目上耳下聰察極也)
反一無迹因貳以濟(文中子天下有道聖人藏焉天下無道聖人彰焉董常曰願聞其說)
(子曰丨丨丨丨庸非藏乎丨丨丨丨能無彰乎)别族為輔氏(國語知宣子將以瑶為後知果曰不)
(如宵也宣子曰宵也狠對曰宵之狠在面瑶之狠在心心狠敗國面狠不害瑶之賢於人者五其不逮者一美)
(鬢長大則賢射御足力則賢伎蓺畢給則賢巧文辯惠則賢彊毅果敢則賢如是而甚不仁以其五賢陵人而)
(以不仁行之其誰能待之若果立瑶也知宗必滅弗聽知果丨丨於太史丨丨丨及知氏之亡唯輔果在)無
功之賞無力之禮不可不察(戰國策智伯欲伐衞遺衞君野馬四百璧一衞君大)
(說羣臣皆賀南文子有憂色衞君曰一國大懽而子有憂色何曰丨丨丨丨丨丨丨丨丨丨丨丨也衞君以其)
(言告邊境智伯果起兵而襲衞至境而反曰衞有賢人先知吾謀也)常山得符(史記趙世家簡子盡)
(召諸子與語毋䘏最賢簡子乃告諸子曰吾藏寶符於常山上先得者賞諸子馳之丨丨上求無所得毋䘏還)
(曰已丨丨矣簡子曰奏之毋䘏曰從常山上臨代代可取也簡子於是知母䘏果賢)語之微言五
其應若響應聲(史記田敬仲完世家騶忌子見三月而受相印淳于髠見之曰善說哉髠有愚)
(志願陳諸前騶忌子曰謹受教淳于髠曰得全全昌失全全亡騶忌子曰謹受令請謹毋離前淳于髠曰狶膏)
(棘軸所以為滑也然而不能運方穿騶忌子曰謹受令請謹事左右淳于髠曰弓膠昔幹所以為合也然而不)
(能傅合疏罅騶忌子曰謹受令請謹自附於萬民淳于髠曰狐裘雖敝不可補以黃狗之皮騶忌子曰謹受令)
(請謹擇君子毋雜小人其間淳于髠曰大車不較不能載其常任琴瑟不較不能成其五音騶忌子曰謹受令)
(請謹修法律而督姦吏淳于髠說畢趨出至門而面其僕曰是人者吾丨丨丨丨丨丨丨我丨丨之丨丨是人)
(必封不久矣居期年封以下邳號曰成侯)賤貰貸以自汙(史記蕭相國世家客有說相國曰君)
(位為相國功第一可復加哉然君初入關中得百姓心十餘年矣皆附君常復孳孳得民和上所為數問君者)
(畏君傾動關中君胡不多買田地丨丨丨丨丨丨上心乃安於是相國從其計上乃大說)解衣刺船
(史記陳丞相世家項王怒將誅定殷者將吏陳平懼誅乃封其金與印使使歸項王而平身間行杖劍亡渡河)
(船人見其美丈夫獨行疑其亡將要中當有金玉寶器目之欲殺平平恐乃丨丨躶而佐丨丨船人知其無有)
(乃止)飲醇酒戲婦女(史記陳丞相世家吕嬃常以前陳平為高帝謀執樊噲數讒曰陳平為相)
(非治事日丨丨丨丨丨丨陳平聞日益甚吕太后聞之私獨喜而質吕嬃於陳平曰鄙語曰兒婦人口不可用)
(顧君與我何如耳無畏吕嬃之讒也)躡使受笞(史記張耳陳餘傳秦滅魏數歲已聞此兩人魏之名)
(士也購求有得張耳千金陳餘五百金張耳陳餘乃變名姓俱之陳為里監門以自食兩人相對里吏嘗有過)
(笞陳餘陳餘欲起張耳丨之丨丨丨吏去張耳乃引陳餘之桑下而數之曰始吾與公言何如今見小辱而欲)
(死一吏乎陳餘然之秦詔書購求兩人兩人亦反用門者以令里中)反用門者以令里中
(見上)劉氏安鼂氏危(史記鼂錯傳錯所更令三十章諸侯皆諠譁疾鼂錯錯父聞之從穎川來)
(謂錯曰上初即位公為政用事侵削諸侯别疏人骨肉人口議多怨公者何也鼂錯曰固也不如此天子不尊)
(宗廟不安錯父曰丨丨丨矣而丨丨丨矣吾去公歸矣遂飲藥死曰吾不忍見禍及吾身死十餘日吳楚七國)
(果反以誅錯為名)醴酒不設見幾而作(漢書楚元王傳初元王敬禮申公等穆生不耆)
(酒元王每置酒常為穆生設醴及王戊即位常設後忘設焉穆生退曰可以逝矣丨丨丨丨王之意怠不去楚)
(人將鉗我於市稱疾臥申公白生強起之曰獨不念先王之德與今王一旦失小禮何足至此穆生曰易稱知)
(幾其神乎幾者動之微吉凶之先見者也君子丨丨丨丨不俟終日先王之所㠯禮吾三人者為道之存故也)
(今而忽之是忘道也忘道之人胡可與久處豈為區區之禮哉遂謝病去)能屈伸(後漢書北海靜王興)
(傳睦少好學博通書傳光武愛之數被延納顯宗之在東宫尤見幸待入侍諷誦出則執轡中興初禁網尚闊)
(而睦性謙恭好士千里交結自名儒宿德莫不造門由是聲價益廣永平中法憲頗峻睦乃謝絶賓客放心音)
(樂然性好讀書常為愛玩歲終遣中大夫奉璧朝賀召而謂之曰朝廷設問寡人大夫將何辭以對使者曰大)
(王忠孝慈仁敬賢樂士臣雖螻蟻敢不以實睦曰吁子危我哉此乃孤幼時進趨之行也大夫其對以孤襲爵)
(以來志意衰惰聲色是娛犬馬是好使者受命而行其丨丨丨若此按睦興子)剽甲兵敦儒學
(後漢書賈復傳復知帝欲偃干戈脩文德不欲功臣擁衆京師乃與高密侯鄧禹並丨丨丨丨丨丨帝深然之)
譎衆(後漢書吳漢傳王郎起北州擾惑漢素聞光武長者獨欲歸心乃說太守彭寵曰漁陽上谷突騎天)
(下所聞也君何不合二郡精銳附劉公擊邯鄲此一時之功也寵以為然而官屬皆欲附王郎寵不能奪漢乃)
(辭出止外亭念所以丨丨未知所出望見道中有一人似儒生者漢使人召之為具食問以所聞生因言劉公)
(所過為郡縣所歸邯鄲舉尊號者實非劉氏漢大喜即詐為光武書移檄漁陽使生齎以詣寵令具以所聞說)
(之漢復随後入寵甚然之於是遣漢將兵與上谷諸將并軍而南所至擊斬王郎將帥)詐為光武
書移檄漁陽(見上)冰堅可度(後漢書王覇傳光武南馳至下曲陽傳聞王郎兵在後從)
(者皆恐及至虖沱河候吏還白河水流澌無船不可濟官屬大懼光武令覇往視之覇恐驚衆欲且前阻水還)
(即詭曰丨丨丨丨官屬皆喜光武笑曰候吏果妄語也遂前比至河河冰亦合乃令覇護度未畢數騎而冰解)
燒廬舍(後漢書耿純傳世祖自薊東南馳純與從昆弟訢宿植共率宗族賓客二千餘人老病者皆載)
(木自隨奉迎於育拜純為前將軍封耿鄉侯訢宿植皆偏將軍使與純居前降宋子從攻下曲陽及中山是時)
(郡國多降邯鄲者純恐宗家懷異心廼使訢宿歸丨其丨丨世祖問純故對曰竊見明公單車臨河北非有府)
(藏之蓄重賞甘餌可以聚人者也徒以恩德懷之是故士衆樂附今邯鄲自立北州疑惑純雖舉族歸命老弱)
(在行恐宗人賓客半有不同心者故燔燒屋室絶其反顧之望世祖歎息)拔佩刀截馬當匈
(後漢書鮑永傳時有矯稱侍中止傳舍者興欲謁之永疑其詐諫不聽而出興遂駕往永廼丨丨丨丨丨丨丨)
(廼止後數日莾詔書果下捕矯稱者按永為功曹諫太守趙興)築土室潛身(後漢書袁閎傳延熹)
(末黨事將作閎遂散髮絶世欲投迹深林㠯母老不宜遠遁乃丨丨丨四周於庭不為戸自牖納飲食而已旦)
(於室中東向拜母母思閎時往就視母去便自掩閉兄弟妻子莫得見也及母殁不為制服設位時莫能名或)
(㠯為狂生丨丨十八年黃巾賊起攻没郡縣百姓驚散閎誦經不移賊相約語不入其閭鄉人就閎避難皆得)
(全免年五十七卒於土室)食之無所得棄之如可惜(後漢書楊脩傳操自平漢中欲)
(因討劉備而不得進欲守之又難為功護軍不知進止何依操於是出教唯曰雞肋而已外曹莫能曉脩獨曰)
(夫雞肋丨丨則丨丨丨丨丨則丨丨丨公歸計決矣)逆為答記(後漢書楊脩傳脩又嘗出行籌操有)
(問外事乃丨丨丨丨勅守舍兒若有令出依次通之既而果然)縫裾(後漢書虞詡傳潛遣貧人能縫者傭)
(作賊衣以采綖丨其丨為識有出市里者吏輒禽之賊由是駭散咸稱神明)不為危言覈論
(後漢書郭太傳林宗雖善人倫而丨丨丨丨丨丨故宦官擅政而不能傷也及黨事起知名之士多被其害惟)
(林宗及汝南袁閎得免焉)神算(後漢書王渙傳又能㠯譎數發擿姦伏京師稱歎㠯為渙有丨丨)世
適平目即清(後漢書李業傳是時犍為任永君業同郡馮信並好學博古公孫述連徵命待㠯高)
(位皆託青盲以避世難永妻淫於前匿情無言見子入井忍而不救信侍婢亦對信姦通及聞述誅皆盥洗更)
(視曰丨丨丨丨丨丨淫者自殺光武聞而徵之並會病卒)總說數曹事(魏志公孫瓚傳注典略曰)
(瓚性辨惠每白事不肯稍入常丨丨丨丨丨無有忘悞太守竒其才)輒復過人意(魏志荀攸傳攸)
(與鍾繇善繇言我每有所行反復思惟自謂無以易以咨公逹丨丨丨丨丨)閉門種菜(蜀志劉先)
(主傳注胡冲吳歴曰曹公數遣親近密覘諸將有賓客酒食者輒因事害之備時丨丨將人種蕪菁曹公使人)
(闚門既去備謂張飛關羽曰吾豈丨丨者乎曹公必有疑意不可復留其夜開後棚與飛等輕騎俱去所得遺)
(賜衣服悉封留之乃往小沛收合兵衆)蜜中鼠矢外濕裏燥(吳志三嗣主傳注孫亮食)
(生梅使黃門至中藏取蜜漬梅丨丨有丨丨召問藏吏藏吏扣頭亮問吏曰黃門從汝求蜜耶吏曰向求實不)
(敢與黃門不服侍中刁元張邠啟黃門藏吏辭語不同情付獄推盡亮曰此易知耳令破鼠矢矢裏燥亮大笑)
(謂元邠曰若矢先在蜜中中外當俱濕今丨丨丨丨必是黃門所為黃門首服左右莫不驚悚)屈指心
計盡發疑謬(吳志顧雍傳顧譚每省簿書未嘗下籌徒丨丨丨丨丨丨丨丨下吏以此服之)部
曲黃口妻子盡識(吳志朱桓傳輕財貴義兼以彊識與人一面數十年不忘丨丨丨丨丨丨)
(丨丨之)羊祜豈鴆人者(晉書羊祜傳祜與陸抗相對使命交通抗稱祜之德量雖樂毅諸葛)
(孔明不能過也抗嘗病祜饋之藥抗服之無疑心人多諫抗抗曰丨丨丨丨丨丨)不過不作公
(晉書陳騫傳騫沉厚有智謀初矯為尚書令侍中劉曄見幸於魏明帝譖矯專權矯憂懼以問騫騫曰主上明)
(聖大人大臣今若不合意丨丨丨丨丨耳後帝意果釋按矯陳騫父)得疎外可不與俱死
(晉書楊駿傳蒯欽駿之姑子少而相昵直亮不回屢以正言犯駿珧濟為之寒心欽曰楊文長雖闇猶知人之)
(無罪不可妄殺必當疎我我丨丨丨丨以丨丨丨丨不然傾宗覆族其能久乎)投傳而去(晉書山濤)
(傳與石鑒共宿濤夜起蹴鑒曰今為何等時而眠邪知太傅臥何意鑒曰宰相三不朝與尺一令歸第卿何慮)
(也濤曰咄石生無事馬蹄間耶丨丨丨丨未二年果有曹爽之事)醉六十日(晉書阮籍傳籍本有)
(濟世志屬魏晉之際天下多故名士少有全者籍由是不與世事遂酣飲為常文帝初欲為武帝求婚於籍籍)
(丨丨丨丨不得言而止)以酒廢職(晉書阮裕傳大將軍王敦命為主薄甚被知遇裕以敦有不臣)
(之心乃終日酣飲丨丨丨丨敦謂裕非當世實才徒有虛譽而已出為漂陽令復以公事免官由是得違敦難)
(論者以此貴之)手版擊幘(晉書温嶠傳會丹陽尹缺敦表補丹陽尹嶠猶懼錢鳳為之姦謀因敦餞)
(别嶠起行酒至鳳前鳳未及飲嶠因偽醉以丨丨丨鳳丨墜作色曰錢鳳何人温太真行酒而敢不飲敦以為)
(醉兩釋之臨去言别涕泗横流出閤復入如是再三然後即路及發後鳳入說敦曰嶠于朝廷甚密而與庾亮)
(深交未必可信敦曰太真昨醉小加聲色豈得以此便相讒貳由是鳳謀不行而嶠得還都乃具奏敦之逆謀)
(請先為之備)吐汚衣面(晉書王允之傳允之字深猷總角從伯敦謂為似已恒以自隨出則同輿)
(入則共寢敦嘗夜飲允之辭醉先臥敦與錢鳳謀為逆允之已醒悉聞其言慮敦或疑已便于臥處大吐衣面)
(並汚鳳既出敦果照視見允之臥吐中以為大醉不復疑之)酒重水輕手提有異(晉書)
(孔嚴傳祖父奕全椒令明察過人時有遺其酒者始提入門奕遥呼之曰人餉吾兩甖酒其一何故非也檢視)
(之一甖果是水或問奕何以知之笑曰酒重水輕提酒者手有輕重之異故耳)陽狂行乞(晉書慕容)
(超載記超自以諸父在東恐為姚氏所錄乃丨丨丨丨秦人賤之惟姚紹見而異焉勸興拘以爵位召見與語)
(超深自晦匿興大鄙之謂紹曰諺云妍皮不裹癡骨妄語耳由是得去來無禁)目覽辭訟手答
牋書耳行聽受口並酬應(宋書劉穆之傳穆之内總朝政外供軍旅決斷如流事無)
(擁滯賓客輻輳求訴百端内外諮禀盈階滿室丨丨丨丨丨丨丨丨丨丨丨丨丨丨丨丨不相參涉皆悉贍舉)
詭答十萬(宋書顧琛傳太祖遣到彦之經略河南大敗悉委棄兵甲武庫為之空虛後太祖宴會有)
(荒外歸化人在坐上問琛庫中仗猶有幾許琛丨丨有丨丨人仗舊武庫仗秘不言多少上既發問追悔失言)
(及琛詭對上甚喜)孔公一月二十九日醉勝人二十九日醒(宋書)
(孔顗傳為人使酒仗氣每醉輒彌日不醒僚類之間多所凌忽尤不能曲意權幸莫不畏而疾之不治産業居)
(常貧罄無有豐約未嘗關懷為二府長史典籖諮事不呼不敢前不令去不敢去雖醉日居多而明曉政事醒)
(時判決未嘗有壅衆咸云丨丨丨丨丨丨丨丨丨丨他丨丨丨丨丨丨也世祖每欲引見先遣人覘其醉醒)
縣内稱神明無敢復為偷盜(齊書傅琰傳為山陰令賣針賣糖老姥爭團絲來詣)
(琰琰不辨覈掛團絲於柱鞭之密視有鐵屑乃罰賣糖者二野父爭雞琰各問何以食雞一人云粟一人云豆)
(乃破雞得粟罪言豆者丨丨丨丨丨丨丨丨丨丨丨)私具櫓數百張(梁書吕僧珍傳高祖頗招)
(武猛士庶響從會者萬餘人因命按行城西空地將起數千間屋以為止舍多伐林木沉於檀溪積茅蓋若山)
(阜皆不之用僧珍獨悟其旨亦丨丨丨丨丨丨義兵起高祖夜召僧珍及張弘策定議明旦乃會衆發兵悉取)
(檀溪材竹裝為艛艦葺之以茅並立辦諸軍將發諸將果爭櫓僧珍乃出先所具者船付二張爭者乃息)才
智縱横可謂明識(梁書沈約傳高祖召范雲謂曰生平與沈休文羣居不覺有異人處今日)
(丨丨丨丨丨丨丨丨雲曰公今知約不異約今知公高祖曰我起兵於今三年矣功臣諸將實有其勞然成帝)
(業者乃卿二人也)隨問立對若按圖牒(梁書樂藹傳時齊豫章王嶷為武陵太守雅善)
(藹為政及嶷為荆州刺史以藹為驃騎行參軍領州主簿參知州事嶷嘗問藹風土舊俗城隍基跱山川險易)
(藹丨丨丨丨丨丨丨丨嶷益重焉)庫若有灰非吏罪也(梁書樂藹傳時長沙宣武王將)
(葬而車府忽於庫失油絡欲推主者藹曰昔晉武庫火張華以為積油萬石必然今丨丨丨丨丨丨丨丨既而)
(檢之果有積灰時稱其博物弘恕焉)言無煩舛有亦輒覺(梁書陶弘景傳弘景為人圓通)
(謙謹出處冥會心如明鏡遇物便了丨丨丨丨丨丨丨丨)牀上行脚(南史顧覬之傳殷劉隙著覬之)
(不欲與殷景仁久接乃辭脚疾免歸每夜常於丨丨丨丨家人竊異之而莫曉其意及義康徙廣朝廷多受禍)
(覬之竟免)一見並記名姓(南史劉覽傳性聰敏尚書令史七百人丨丨丨丨丨丨)心算
口占應時條理(南史施文慶傳陳後主之在東宫文慶事焉及即位擢為中書舍人仍屬叔陵)
(作亂隋師臨境軍國事務多起倉卒文慶聰敏強記明閑吏職丨丨丨丨丨丨丨丨由是大被親幸)郭門
刀鞘(魏書司馬悅傳除鎮遠將軍豫州刺史時有汝南上蔡董毛奴者齎錢五千死在道路郡縣疑民張)
(堤為劫又於堤家得錢五千堤懼拷掠自誣言殺獄既至州悅觀色察言疑其不實引見毛奴兄靈之謂曰殺)
(人取錢當時狼狽應有所遺此賊竟遺何物靈之云唯得一刀鞘而已悅取鞘視之曰此非里巷所為也乃召)
(州城刀匠示之有丨丨者前曰此丨丨門手所作去歲賣與郭民董及祖悅收及祖詰之曰汝何故殺人取錢)
(而遺刀鞘及祖欵引靈之又於及祖身上得毛奴所著皂𥜗及祖伏法悅之察獄多此類也)身短慮
長(魏書陸俟傳拜散騎常侍出為平東將軍懷荒鎮大將未期諸高車莫弗訖訟俟嚴急待下無恩還請前)
(鎮將郎孤世祖詔許之徵俟還京既至朝見言於世祖曰陛下今以郎孤復鎮以臣愚量不過周年孤身必敗)
(高車必叛世祖疑為不實切責之以公歸第明年諸莫弗果殺郎孤而叛世祖聞之大驚即召俟問其知敗之)
(意俟曰夫高車上下無禮無禮之人難為其上臣所以莅之以威嚴節之以憲網欲漸加訓導使知分限而惡)
(直醜正實繁有徒故訟臣無恩稱孤之美孤獲還鎮欣其名譽必加恩於百姓譏臣為失專欲以寬惠治之仁)
(恕待之無禮之人易生陵慠不過期年無復上下然後收之以威則人懷怨懟怨懟既多敗亂彰矣世祖笑曰)
(卿丨乃丨丨何丨也即日復除散騎常侍長子馛多智有父風高宗見馛而悅之謂朝臣曰吾常歎其父智過)
(其軀是復踰於父矣)其父智過其軀是復踰父(見上)介焉不惑(魏書高允)
(傳士元先覺丨丨丨丨振袂來庭始賓王國蹈方履正好是繩墨淑人君子其儀不忒按士元李熙字)智
足周身(魏書高允傳郎苗始舉用均已試丨丨丨丨言足為治性恊於時情敏於事與今而同與古曷)
(異)吾之擇木夙在大魏(魏書胡叟傳在益土五六載北至楊難當乃西入沮渠牧犍遇)
(之不重叟亦本無附之之誠乃為詩示所知廣平程伯逹其略曰羣犬吠新客佞闇排疎賓直途既以塞曲路)
(非所遵望衞惋祝鮀眄楚悼靈均何用宣憂懷託翰寄輔仁伯逹見詩謂叟曰涼州雖地居戎域然自張氏以)
(來號有華風今則憲章無虧曷祝鮀之有也叟曰古人有言君子聞鞞鼓之聲則思戰爭之士貴主奉正朔而)
(弗淳慕仁義而未允地陋僻而僣徽號居小事大寧若兹乎徐偃之轍故不旋踵矣丨丨丨丨丨丨丨丨與子)
(暫違非久闊也歲餘牧犍破降叟既先歸國朝廷以其識機拜虎威將軍賜爵始復男)楊使君有
千里眼(魏書楊逸傳逸為政愛人尤憎豪猾廣設耳目其兵吏出使下邑皆自持糧人或為設食者雖)
(在闇室終不進咸言丨丨丨丨丨丨丨那可欺之)非不愛作熱官但思之爛熟
耳(北齊書王晞傳帝欲以晞為侍中苦辭不受或勸晞勿自疎晞曰我少年以來閱要人多矣充詘少時鮮)
(不敗績且性實疎緩不堪時務人主恩私何由可保萬一披猖求退無地丨丨丨丨丨丨丨丨丨丨丨丨)不
過識千餘字口占書啟辭意可觀(周書梁臺傳臺性疎通恕已待物至於蒞)
(民處政尤以仁愛為心丨丨丨丨丨丨丨丨丨丨丨丨丨丨)中國神智人(周書史寧傳突厥以)
(寧所圖必破皆畏憚之咸曰此丨丨丨丨丨也)五事同舉(隋書劉炫傳炫眸子精明視日不眩強記)
(默識莫與為儔左畫方右畫圓口誦目數耳聽丨丨丨丨無有遺失)盌中之血公祏授首
之徵(舊唐書襄武王琛傳七年孝恭自荆州趣九江時李靖李勣黃君漢張鎮州盧祖尚並受孝恭節度)
(將發與諸將宴集命取水忽變為血在座者皆失色孝恭舉止自若徐諭之曰禍福無門惟人所造自顧無負)
(於物諸公何見憂之深公祏惡積禍盈今承廟算以致討丨丨丨丨乃丨丨丨丨丨後丨遂盡飲而罷時人服)
(其識度而能安衆)灼龜遽投地(舊唐書張公謹傳太宗將討建成元吉遣卜者丨丨占之公謹)
(自外來見丨丨於丨而進曰凡卜筮者將以決嫌疑定猶豫今既事在不疑何卜之有縱卜之不吉勢不可已)
(願大王思之太宗深然其言)千里對面(舊唐書房元齡傳元齡在秦府十數年常典管記每軍書)
(表奏駐馬立成文約理贍初無稿草高祖常謂侍臣曰此人深識機宜足堪委任每為我兒陳事必會人心丨)
(丨之外猶丨丨語耳)霹靂手(舊唐書裴漼傳父琰之永徽中為同州司戸參軍時年少美客儀刺史李)
(崇義初甚輕之先是州中有積年舊案數百道崇義促琰之使斷之琰之命書吏數人連紙進筆斯湏剖斷並)
(畢文翰俱美且盡與奪之理崇義大驚謝曰公何忍藏鋒以成鄙夫之過由是大知名號為丨丨丨)陽怒
鼓人失節(舊唐書叚秀實傳馬璘城涇州秀實掌留後璘既奉詔徙鎮涇州其士衆嘗自四鎮北庭)
(赴難中原僑居驟移頗積勞怨刀斧將王童之因人心動搖導以為亂或告其事且曰候嚴警鼓為約矣秀實)
(乃召鼓人陽怒失節且戒之曰每更籌盡必來報每白之輒延數刻四更畢而曙既差互童之亂不能作)萬
里知軍情(舊唐書柳渾傳渾瑊與吐蕃會盟之日上御便殿謂宰相曰和戎息師國之大計今日將)
(士與卿同歡渾曰五帝無誥誓之盟皆在季末今盛明之代豈又行於夷狄人面獸心難以信結今日盟約臣)
(竊憂之其夜三更邠寧節度韓遊瓌飛驛叩苑門奏盟會不成將校覆没兵臨近鎮上驚歎即逓其表以示渾)
(詰旦臨軒慰勉渾曰卿文儒之士而丨丨丨丨戎之丨自此驟加禮異)逸臯葬棺(舊唐書權德輿)
(傳父臯字士繇安祿山假其才名表為薊縣尉署從事臯陰察祿山有異志畏其猜虐不可以潔退欲潛去又)
(慮禍及老母天寶十四年祿山使臯獻戎俘自京師廻過福昌福昌尉仲謩臯從父妹壻也密以計約之比至)
(河陽詐以疾亟召謩謩至臯示已喑瞪謩而瞑謩乃勉哀手自含襲既丨丨而丨其丨人無知者)利若
青萍(舊唐書李德裕傳贊公之智決丨丨丨丨)如公素揣(唐書江夏郡王道宗傳侯君集破高)
(昌還頗怨望道宗嘗從容奏言君集智小言大且為戎首帝問所以知必反者對曰見其忌而矜功恥為房李)
(下官尚書常欝欝不平帝曰君集誠有功材無不堪朕寧惜爵位邪第未及耳不宜輕億度使自猜危既而君)
(集反帝笑曰丨丨丨丨)殺馬步返(唐書李大亮傳胡賊大至大亮度不能拒乃單馬詣營說豪帥)
(為分别禍福賊衆感服遂相率降大亮丨所乘丨與之食至丨而丨帝聞之悅擢金州總管府司馬)貪者
伺望得無薏苡嫌(唐書蕭倣傳子廪字富侯第進士遷尚書郎倣領南海解官往侍為人退)
(約少合南海多榖紙倣敕諸子繕補殘書廪諫曰州距京師且萬里書成不可露齎必貯以囊笥丨丨丨丨丨)
(丨丨丨丨乎倣曰善吾思不及此乃止)如見錢流地上(唐書劉晏傳諸道廵院皆募駛足置)
(驛相望四方貨殖低昂及它利害雖甚遠不數日即知是能權萬貨重輕使天下無甚貴賤而物常平自言丨)
(丨丨丨丨丨每朝謁馬上以鞭算質明視事至夜分止雖休澣不廢事無閑劇即日剖決無留)以鞭算
(見上)口記物色千人無差(唐書顔春卿傳調犀浦主簿嘗送徒于州亡其籍至廷丨丨丨)
(丨凡丨丨丨所丨)斧斫佛牙(五代史唐臣傳有僧遊西域得佛牙以獻明宗以示大臣趙鳳言世)
(傳佛牙水火不能傷請驗其真偽因以斧斫之應手而碎是時宫中施物已及數千因鳳碎之乃止)水晶
燈籠(宋史劉隨傳隨臨事明銳敢行在蜀人號為丨丨丨丨)簿書過目輒得其隐
奥(金史赫舍哩良弼傳年十七補尚書省令史丨丨丨丨丨丨丨丨丨雖大文牒口占立成詞理皆到)襄
陽薪芻皆於江北取之(金史魏子平傳宋人於襄陽漢江上造舟為浮梁三南京統軍)
(司聞而奏之上問宰臣曰卿等度之以為何如子平曰臣聞丨丨丨丨丨丨丨丨丨丨殆為此也上曰朕與卿)
(等治天下當治其未然及其有事然後治之則亦晚矣禄河南統軍使宗叙求入見奏邊事上使脩起居注鈕祜)
(額特埒就問狀宗叙言得邊報及宋來歸者言宋國調兵募民運糧餉完城郭造戰船浮橋兵馬移屯江北自)
(和議後即罷制置司今復置矣商虢海州皆有姦人出沒此不可不備嘗報樞密院彼視以為文移故欲入見)
(言之額特埒召凡言邊事者詰問皆無實狀行至境上問知襄陽浮橋乃樵采之路如子平策還奏詔凡妄說)
(邊關兵事者徒二年告人得實賞錢五百貫)後衽天人前帶神光(越絶書昔者越王句)
(踐困於會稽歎曰我其不伯乎欲殺妻子角戰以死蠡對曰殆哉王失計也愛其所惡且吳王賢不離不肖不)
(去若卑辭以地讓之天若棄彼彼必許句踐曉焉曰豈然哉遂聽能以勝越王句踐即得平吳春祭三江秋祭)
(五湖因以其時為之立祠垂之來世傳之萬載鄰邦樂德以來取足范蠡内視若盲反聽若聾度天關涉天機)
(丨丨丨丨丨丨丨丨)照下(黃石公素書才足以鑒古明足以丨丨此人之俊也)物動知化事
興知歸見始知終(董仲舒春秋繁露知者見禍福遠其知利害蚤丨丨而丨其丨丨丨而丨)
(其丨丨丨而丨其丨)漁者仁人(劉向新序楚人有獻魚楚王者曰今日漁獲食之不盡賣之不售棄)
(之又惜故來獻也左右曰鄙哉辭也楚王曰子不知丨丨丨丨也蓋聞囷倉粟有餘者國有餓民後宫多幽女)
(者下民多曠夫餘衍之蓄聚於府庫者境内多貧困之民皆失君人之道故庖有肥魚廐有肥馬民有餓色是)
(以亡國之君藏於府庫寡人聞之久矣未能行也漁者知之其以此喻寡人也且今行之於是乃遣使恤鰥寡)
(而存孤獨出倉粟發幣帛而振不足罷去後宫不御者出以妻鰥夫楚民忻欣大悅鄰國歸之故漁者壹獻餘)
(魚而楚國賴之可謂仁智矣)神明千之(嚴遵道德指歸論身體居一丨丨丨丨變化不可見喜欲)
(不可聞)&KR0008;摘(劉熙釋名丨丨猶譎摘也如醫别人&KR0008;知疾之意見事者之稱也)鬼門神庭
(黃憲天祿閣外史疑丨之丨也明丨之丨也吾聞君子去疑而存明未聞汨明而畜疑也)中叡外明
(劉劭人物志凡有血氣者莫不含元一以為質禀陰陽以立性體五行而著形苟有形質猶可即而求之凡人)
(之質量中和最貴矣中和之質必平淡無味故能調成五材變化應節是故觀人察質必先察其平淡而後求)
(其聰明聰明者陰陽之精陰陽清和則丨丨丨丨聖人淳耀能兼二美知微知章自非聖人莫能兩遂故明白)
(之士逹動之機而暗於元慮元慮之人識靜之原而困於速捷猶火日外照不能内見金水内暎不能外光二)
(者之義蓋陰陽之别也若量其材質稽諸五物五物之徵亦各著於厥體矣)兼二美兩遂(見上)
元慮速捷(見上)識韜諝之權(劉劭人物志智意之人以原意為度故能丨丨丨丨丨而)
(不貴法教之常)聞弦賞音足知雅曲(王粲英雄記鈔蔣幹有儀容以才辯見稱獨步江淮)
(之間莫與為對乃布衣葛巾自托私行詣瑜瑜出迎之立謂幹曰子翼良苦遠涉江湖為曹氏作說客邪幹曰)
(吾與足下州里中間别隔遥聞芳烈故來叙闊并觀雅規而云說客無乃逆詐乎瑜曰吾雖不及䕫曠丨丨丨)
(丨丨丨丨丨也因延幹入為設酒食畢遣之)操刀持楯以身分之(王粲英雄記鈔凌統)
(怨寧殺其父操寧常備統不與相見權亦命統不得讐之嘗與吕蒙舍會酒酣統乃以刀舞寧起曰寧能雙戟)
(舞蒙曰寧雖能未若蒙之巧也因丨丨丨丨丨丨丨丨後權知統意因令寧將兵遂徙屯於半州)闇解
神解(劉義慶世說荀勖善解音聲時論謂之丨丨遂調律吕正雅樂每至朝會殿庭作樂自調宫商無不)
(諧韻阮咸妙賞時謂丨丨每公會作樂而心謂之不調既無一言直勖意忌之遂出阮為始平太守)佛汗
止(李肇國史補汴州相國寺言佛有流汗節帥劉元佐遽命駕自持金帛以施之日中其妻子亦至明日復)
(起輸齋梵由是將吏商賈奔走道路惟恐輸貨不及乃令官為簿書籍其所入十日乃閉寺門曰丨丨丨矣所)
(入蓋巨萬悉以膽軍)盧郎中可告(趙璘因話錄范陽盧仲元家于壽之安豐其妻清河崔氏率更)
(令謙姪女也崔氏兄即有薄田百畆在洛城之東守道力田以自給未嘗干人常躬耕得金一瓶計百兩不言)
(于人密埋于居室内臨終其妻李氏以家貧子幼身後凍餒為憂崔屏人語妻以埋金之事指其記處戒云慎)
(勿言于人他日丨丨丨來丨丨也未幾盧赴調經洛中弔崔氏之孤訖李使婢傳語曰新婦有哀廹之事湏面)
(見姑夫盧許之既見乃述亡夫之意盧悲泣久之曰惟嫂之命李氏仍密遣所使之謹厚者持金付之盧遂罷)
(選持金鬻於揚州時遇金貴兩獲八千復市南貨入洛為崔孤置田宅兼為剖分家事既畢而歸踰年方選竟)
(未嘗言於人惟密親有知者)談馬礪畢王田數七(吳處厚青箱雜記徐鉉父延休博物)
(多學嘗事徐温為義興縣令縣有後漢太尉許馘廟廟碑即許劭記歲久字多磨滅至開元中許氏諸孫重刻)
(之碑陰有八字云丨丨丨丨丨丨丨丨時人不能曉延休一見為解之曰談馬言午言午許字礪畢石卑石卑)
(碑字王田乃千里千里重字數七是六一六一立字此亦楊脩辯虀臼之比也詩以言志言以知物信不誣矣)
人臣之家安得十奩(邵伯温聞見前錄文靖夫人因内朝皇后曰上好食糟淮白魚祖宗)
(舊制不得取食味於四方無從可致相公家壽州當有之夫人歸欲以十奩為獻公見問之夫人告以故公曰)
(兩奩可耳夫人曰以侑玉食何惜也公悵然曰玉食所無之物丨丨丨丨丨丨有丨丨也)水物陸居
失所之象(王偁東都事略曹翰侍從太宗征太原又從征幽州所部攻城之東南隅卒掘土得蟹以)
(獻翰謂諸將曰蟹丨丨而丨丨丨丨也且多足慮救將至不可進拔丨丨其班師乎已而果然)吾豈不
知子夜術(張邦基墨莊漫錄東坡先生知揚州一夕夢在山林間忽見一虎來噬公方驚怖有一紫)
(袍黃冠以袖障公叱虎使去明日有道士投謁曰昨夜不驚畏否公曰鼠子乃敢爾本欲杖汝脊丨丨丨丨丨)
(丨丨耶道士駭惶而退)
御定子史精華卷九十一
