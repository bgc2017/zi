欽定四庫全書
御定子史精華卷十二
地部七
潮
月行疾而應大月行遲而應小(愼子月爲隂精潮之所附朔望之際月近於日)
(故丨丨丨丨潮丨丨朔望之後月遠於日故丨丨丨丨潮丨丨)五山之根隨波上下(列子)
(海中有五山焉一曰岱輿二曰員嶠三曰方壺四曰瀛洲五曰蓬萊丨丨丨丨無所連著常丨潮丨丨丨往還)
(不得暫峙焉帝使巨鰲十五舉首而戴之)鳥沸波(淮南子丨有丨丨者河伯爲之不潮畏其誠也注大)
(鵬翺翔水上扇魚令出沸波攫而食之故河伯深藏於淵)南北潮(史記貨殖傳郢之後徙壽春亦一都)
(會也而合肥受丨丨丨注合肥縣廬州治也言江淮之潮南北俱至廬州也)濤水之波(漢書揚雄)
(傳渙若天星之羅浩如丨丨丨丨)大浦控引(宋書符瑞志文帝元嘉二十五年五月廣陵太守范)
(邈上言所領興縣前有丨丨丨丨潮流水常淤濁自比以來源流潔清纖鱗呈形古老相傳以爲休瑞)於
歲春秋在月朔望(宋書謝靈運傳及風興濤作水勢奔壯丨丨丨丨丨丨丨丨湯湯驚波滔)
(滔駭浪電激雷奔飛流灑漾凌絶壁而起岑横中流而連薄始迅轉而騰天終倒底而見壑此楚貳心醉於吳)
(客河靈懷慙於海若)飛流灑漾(見上)騰天見壑(見上)楚貳心醉(見上注枚乘云)
(楚太子有疾吳客問之舉秋濤之美得以瘳病)筵秋月(齊書張融傳丨丨丨於源潮帳春霞於秀瀨)
控汐引潮(梁書張纘傳青湓赤岸丨丨丨丨)迎艦(周書庾信傳海潮丨丨江萍送王)築
十斗門以禦(唐書地理志福州長樂郡長樂注太和七年丨立丨丨丨丨丨潮旱則瀦水雨則洩)
(水遂成良田)彊弩射(宋史河渠志淛江東大海日受兩潮錢武肅王始築捍海塘潮水晝夜衝激版)
(築不就因命丨丨數百以丨潮頭又致禱胥山祠既而潮避錢塘東擊西陵遂造竹噐積巨石植以大木堤岸)
(既固民居乃奠)禱胥山祠(見上)東擊西陵(見上)胥濤(宋史河渠志淛江東接海門丨)
(丨澎湃稍越故道則衝齧堤岸蕩析民居)信鷗來(師曠禽經鷗信鳥也注鷗水鳥如鶬鶊而小隨潮而)
(翔迎浪蔽日曰丨丨鷗之别類羣鳴喈喈優優隨大小潮丨也)前潮水後重水(吳越春秋文種)
(葬一年伍子胥從海上穿山脅而持種去與之俱浮於海故丨丨丨潘侯者伍子胥也丨丨丨者大夫種也)
漾馳(王充論衡其發海中之時丨丨而已入三江之中始小淺狹水激沸起故騰爲濤)曲江濤
(王充論衡廣陵丨丨有丨文人賦之)隨月盛衰(王充論衡濤之起也丨丨丨丨)雞潮(沈約䄂中)
(記移風縣有雞鳴其聲清如吹角每潮至則鳴故呼爲丨丨)石雞應(任昉述異記伺潮雞潮水上則)
(鳴孫綽望海賦曰丨丨清響而丨潮是也)銅船見(酈道元水經注安定縣北帶長江江中有越王所鑄)
(丨丨潮水退時人有丨之者)峨峨二丈(酈道元水經注浙江濤水晝夜再來來應時刻常以月晦)
(及望尤大至二月八月最高丨丨丨丨有餘吳越春秋以爲子胥文種之神也)誰所節度(顔氏家訓)
(潮汐去還丨丨丨丨)沓潮(鄭熊番禺雜記早潮下晚潮上兩水相合曰丨丨)蠣山半没(樂史)
(太平寰宇記丨丨在海中潮上丨丨潮落方見故其上多蠣)雷吼霆怒(樂史太平寰宇記錢塘縣)
(定山突出浙江數百丈按郡國志云濤至此輒抑聲過此便丨丨丨丨)潮折而曲(樂史太平寰宇)
(記錢塘江口浙山正居江中丨水投山下丨丨丨一云江有反濤水勢折歸故云浙江)反濤(見上)迎
潮歌(樂史太平寰宇記富陽縣潮戸地近海其民朔望丨丨而丨)輕綃寫圖(吳處厚青箱雜)
(記潘䦘遨遊浙江詠潮著名以丨丨丨其形容謂之潘䦘詠潮丨)不入市(朱子名臣言行錄運河失)
(湖水之利取給於江潮潮濁多淤河行闤闐中三年一淘爲市井大患公始至浚二河以茅山一河受江潮以)
(鹽橋一河受湖水復造堰閘以爲潮水蓄洩之限然後潮丨丨丨按公謂蘇軾也)天河激湧地
機翕張(姚寬西溪叢語觀古今諸家海潮之說多矣或謂丨丨丨丨亦云丨丨丨丨)日激水
而生月周天而應(姚寬西溪叢語盧肇以丨丨丨丨潮丨封演云丨丨丨丨潮丨)隨天
進退(姚寬西溪叢語大率元氣噓翕天隨氣而漲歛溟渤往來潮丨丨而丨丨)盈於朔望消
於朏魄虛於上下弦息於晦朒(姚寬西溪叢語潮隨日而應月依陰而附陽丨)
(丨丨丨丨丨丨丨丨丨丨丨丨丨丨丨丨故潮有小大焉)亘如山嶽奮如雷霆(姚寬西溪)
(叢語四海潮平皆有漸惟浙江濤至則丨丨丨丨丨丨丨丨水岸横飛雪崖傍射澎騰奔激吁可畏也)水
岸橫飛雪崖傍射(見上)海門勢逼(姚寬西溪叢語浙江夾岸有山南曰龕北曰赭)
(二山相對謂之丨丨岸狹丨丨湧而爲濤)蛤蜊一暈(姚寬西溪叢語海上人云丨丨文蛤皆一潮生)
(丨丨)白鷺濤(葉廷珪海錄碎事王禹玉詩海國寒飛丨丨丨)雪山來(葉廷珪海錄碎事湖清霜)
(鏡曉濤白丨丨丨)弄濤(王應麟地理通釋浙江濤每日晝夜再上常以月十日二十五日最小月三日)
(十八日極大小則水漸漲不過數尺大則濤湧高至數丈每年八月十八日數百里士女共觀舟人漁子泝濤)
(觸浪謂之丨丨)天地至信(王應麟地理通釋潮汐往來應期不爽爲丨丨之丨丨浮屠書以爲神龍)
(之變化)神龍變化(見上)十萬軍聲(釋惠洪冷齋夜話意遠則所寓得其妙如一千里色)
(中秋月丨丨丨丨半夜潮一覽便盡)
泉
閎流(管子山陵岑巖淵泉丨丨)踰翼不盡(管子泉丨丨而丨丨薄承瀷而不滿注瀷湊漏之流)
(也泉逾而前瀷隨而後欲其流不盡至溪谷小既停薄隨至而泄雖承瀷而常不滿之流也)黃白(管子)
(其民工巧其泉丨丨)鵷鶵飲(莊子丨丨發於南海而飛於北海非梧桐不止非練實不食非醴泉不丨)
旨於醽醁(抱樸子藜藿嘉於八珍寒泉丨丨丨丨)天之腹齊(史記封禪書八神一曰天)
(主祠天齊天齊淵水居臨菑南郊山下者注臨菑城南有天齊泉五泉並出有異於常言如丨丨丨丨也)涌
清室(史記司馬相如傳醴泉丨於丨丨通川過乎中庭)榮泉(漢書禮樂志食甘露飲丨丨注榮泉)
(言泉有光華)汨㠯生川(漢書揚雄傳涌醴丨丨丨丨注涌醴醴泉涌出汨汨然也)氿濫(漢書)
(叙傳欲從旄敦而度高乎泰山懷丨丨而測深乎重淵亦未至也注側出曰氿泉正出曰濫泉氿音軌)大
如筥&KR0034;(後漢書郡國志酒泉郡延壽注縣南有山石出泉水丨丨丨丨其水有肥如煮肉洎羕羕永永)
(如不凝膏然之極明不可食縣人謂之石漆)羕羕永永如不凝膏(見上)石漆(見上)
毖涌自浪(後漢書郡國志趙國易陽注魏都賦曰温泉丨丨而丨丨注曰温泉在易陽世以治疾洗)
(百病)新穀三收(後漢書郡國志郴有客嶺山注荆州記曰城南六里縣西北有温泉其下流有數十)
(畝田常十二月下種明年三月丨丨便登一年丨丨)刺山(後漢書耿恭傳昔貳師將軍拔佩刀丨丨飛泉)
(涌出)瀝液(後漢書張衡傳潄飛泉之丨丨兮咀石菌之流英)側出(後漢書馬融傳神泉丨丨丹水)
(湼池)味如江水(後漢書姜詩傳詩事母至孝妻奉順尤篤母好飲江水嗜魚膾舍側忽有涌泉丨丨)
(丨丨每旦輒出雙鯉魚常以供膳)有鹽氣(後漢書南蠻傳注副夷縣西有温泉古老相傳此泉原出)
(鹽於今水丨丨丨)渾冥(晉書潘尼傳泰則翔乎寥廓之宇否則淪乎丨丨之泉)一㰱千金
(晉書吳隱之傳爲廣州刺史未至州二十里地名石門有水曰貪泉飲者懷無厭之欲隠之至泉所酌而飲之)
(因賦詩曰古人云此水丨丨懷丨丨試使夷齊飲終當不易心及在州清操愈厲)夷齊飲(見上)德
洞地(宋書律志序道至天而甘露下丨丨丨而醴泉出)光澤蔚蔚(宋書樂志醴泉之水丨丨)
(何丨丨)浩溔(宋書謝靈運傳引修隄之逶迤吐泉流之丨丨按溔與□同音杳)膏液清長
(宋書謝靈運傳抱終古之泉源美丨丨之丨丨)首毖終肥(宋書謝靈運傳氿濫異形丨丨丨丨注氿)
(濫肥毖皆是泉名事見於詩云此萬泉所湊各有形勢)協澗下谷(宋書謝靈運傳石傍林而插巖)
(泉丨丨而丨丨)訊丹陽(宋書謝靈運傳訪鍾乳於洞穴丨丨丨於紅泉注此皆住年之藥即近山之所)
(出)神瑞(齊書樂志永明六年赤城山雲霧開朗見石橋瀑布從來所罕覩也山道士朱僧標以聞上遣)
(主書董仲民案視以爲丨丨)聞金石聲(齊書祥瑞志延陵令戴景度稱所領季子廟舊有涌井二)
(所廟祝列云舊井北忽丨丨丨丨即掘深三尺得沸泉其東忽有聲錚錚又掘得泉沸湧若浪)時降夜
光(齊書劉祥傳百仞之臺不挺陵霜之木盈尺之泉丨丨丨丨之寳)涌於疏勒(陳書徐陵傳一)
(志冥通飛泉丨丨丨丨)流寳盌(陳書徐陵傳泉丨丨丨遥憶湓城峰號香鑪依然廬嶽)菊散
英(南史蘇侃傳蘭含風而寫豔丨籠泉而丨丨)九十九泉(魏書明元帝紀帝登釜山臨殷繁水)
(而南觀於丨丨丨丨)百丈飛(周書韋夐傳嶺松千仞直巖泉丨丨丨)孝魚(周書陸通傳性至孝)
(其母吳人好食魚北土魚少後宅側忽有泉出而有魚遂得以供膳時人以爲孝感所致因謂其泉爲丨丨泉)
玉漿(北史豆盧勣傳拜渭州刺史甚有惠政鳥鼠山絶壁千尋由來乏水勣馬足所踐忽飛泉涌出人爲)
(之謠曰我有丹陽山出丨丨因號其泉曰玉漿泉)鳳泉湯(唐書明皇紀開元三年十月甲子如丨丨)
(丨)瀉缶(唐書地理志鄯州鄯城注經鶻莽峽十餘里兩山相崟上有小橋三瀑水注如丨丨其下如烟)
(霧)下如烟霧(見上)氣如烟雲可以熟米(唐書地理志鄯州鄯城注又經柳谷)
(莽布支莊有温湯涌高二丈丨丨丨丨丨丨丨丨)廉夫不飲(唐書明皇貞順武皇后傳惡木垂蔭)
(志士不息盗泉飛溢丨丨丨丨)良沃(唐書陳子昂傳甘州四十餘屯水泉丨丨不待天時歲取二十萬斛)
疏巖剔藪(唐書房琯傳廣温泉爲華清宮環宮所置百司區署以琯資機算詔總經度驪山丨丨丨)
(丨爲天子遊觀)給香粉蘭澤(唐書李適傳天子饗會游豫唯宰相及學士得從上驪山賜浴湯池)
(丨丨丨丨丨)水說七種(唐書陸龜蒙傳張又新爲丨丨丨丨其二惠山泉三虎邱井六松江)置
郵六十八所(唐書回鶻傳鐵勒十一部歸命詔磧南鸊鵜泉之陽丨過丨丨丨丨丨具羣馬湩肉)
(待使客)百泓(宋史河渠志序星宿海四山之間有泉近丨丨滙而爲海登高望之若星宿布列故名)
金沙(元史世祖紀賜湖州長興縣丨丨泉名爲瑞應泉金沙泉不常出唐時用此水造紫笋茶進貢有司)
(具牲幣祭之始得水事訖輒涸宋末屢加浚治泉迄不出至是中書省遣官致祭一夕水溢可漑田千畝故賜)
(今名)造紫筍(見上)恩及於水(董仲舒春秋繁露丨丨丨丨則醴泉出)瀛洲玉醴
(東方朔十洲記丨丨出泉如酒味甘名之爲丨丨泉飲之數升輒醉令人長生)掘地索(焦氏易林鑽木)
(取火丨丨丨泉)正出懸出(王充論衡檻泉丨丨正出涌出也沃泉丨丨懸出下出也)出如飛
(于寳搜神記泰山之東有醴泉其形如井本體是石也欲取飲者皆洗心志跪而挹之則泉丨丨丨多少足用)
操缾自涌(王嘉拾遺記曹曾事親盡禮時亢旱井池皆竭母思甘清之水曾跪而丨丨則甘泉丨丨)
(清美於常)泠泠如絃(羅含湘中記衡山有懸泉滴瀝嵓間聲丨丨丨丨有白鶴廻翔其上如舞)飛
流界道(劉義慶世說孫興公作天台賦成以示范榮期范每至佳句輒云應是我軰語劉峻注赤城霞)
(起而建標瀑布丨丨而丨丨此賦之佳處)韵若球鐄(劉勰文心雕龍泉石激丨和丨丨丨)絃歌
泉涌(任昉述異記宣城蓋山有舒姑泉俗傳有舒氏女與父析薪女坐泉處忽牽挽不動父遽告家及再)
(至其地惟見清泉湛然其母曰女好音樂乃作丨丨丨乃丨流)金石不沉瓦鐵爲舫(任昉)
(述異記澄永泉在滄州九視山山下出泉闊百餘步亦名流永渠雖泛丨丨終丨丨故州人欲度此泉以丨丨)
(丨船丨)青羊祈山(酈道元水經注大河在金城北門東流有梁泉注之出縣之南山按梁暉漢梁)
(冀後將移居枹罕出頓此山爲羣羌圍廹無水暉以所執榆鞭竪地以丨丨丨丨神泉湧出榆木成林)挂
溜騰空(酈道元水經注華山有二泉東西分流至若山雨滂湃洪津泛灑丨丨丨丨直瀉山下)還
牛處(酈道元水經注側潁水有犢泉是巢父丨丨丨也石上犢跡存焉)傳響青林(酈道元水)
(經注風泉丨丨於丨丨之下巖猨流聲於白雲之上)炎涼代序灼焉無改(酈道元水經注)
(橋山下有温泉泉上有祭堂雕簷華宇被於浦上石池吐泉湯湯其下丨丨丨丨是水丨丨丨丨)懸瀉
(酈道元水經注石城山山頂泉流瀑布丨丨)漰湍(酈道元水經注濕水又南入山瀑布飛梁縣河注壑)
(丨丨十許丈謂之落馬洪抑亦孟門之流也)澎贔之音驚川聒谷(酈道元水經注長津)
(激浪瀑布而下丨丨丨丨丨丨丨丨)幅練在山(酈道元水經注衡山上有飛泉下注山下望之若丨)
(丨丨丨矣)曳練霄中(酈道元水經注廬山之北有石門水水出嶺端有雙石高竦其狀若門因有石)
(門之目焉水導雙石之中縣流飛瀑近三百許步下散漫十數步上望之連天若丨飛丨於丨丨矣)白雲
帶山(酈道元水經注廬山有二泉常縣注若丨丨丨丨)三洩(酈道元水經注洩谿廣數丈中道有)
(兩高山夾谿造雲壁立凡有丨丨洩縣三十餘丈廣十丈中二洩不可得至登山遠望乃得見之下洩縣百餘)
(丈水勢高急聲震水外上洩縣二百餘丈望若雲垂此是瀑布土人號爲洩也)旋如盤龍(叚成式酉)
(陽雜爼元街縣有泉泉眼中水文丨丨丨丨或試撓破之尋手成龍狀)鴟不飲(叚成式酉陽雜爼丨)
(丨丨泉及井水惟遇雨濡翮方得水飲)一曲一杯(馮贄雲仙雜記強村有水方寸許人欲取之唱)
(浪淘沙丨丨即得丨丨味大甘冷村人因名曰樂音泉)樂音(見上)秘密(馮䞇雲仙雜記甘塘社有)
(一水方丈瑩潔春夏不竭旱則禱之應時雨下鄉民緣可救旱號丨丨泉)一眼如鏡一眼如
乳(鄭還古博異志陰隠客穿井二年而無水穿鑿不輟忽傍通一石穴工人乃入穴探之千巖萬壑莫非靈)
(景每巖中有清泉丨丨色丨丨白泉丨丨白丨丨)水之精(孫氏瑞應圖醴泉者丨丨丨也味甘如醴)
(泉流所及草木皆茂飲之令人壽也)華清供奉(王仁裕開天遺事丨丨宮中除丨丨兩湯外别更有)
(長湯十六所嬪御之類浴焉)長湯十六所(見上)鈒鏤小舟戲玩其間(王仁)
(裕開天遺事奉御湯中以文瑤密石中央有玉蓮湯泉湧以成池又縫錦繡爲鳬鴈於水中帝與貴妃施丨丨)
(丨丨丨丨於丨丨宮中退水出於金溝其中珠纓寳絡流出街衢貧民日有所得焉)錦繡鳬鴈(見上)
珠纓寶絡流出街衢(見上)瀝滴(樂史太平寰宇記丨丨泉出密縣深溪之側懸水散)
(注故世以瀝滴稱)巨鼎湯湯(樂史太平寰宇記祝龍泉泉勢沸湧狀丨丨丨丨世謂之京水也)
可淬刀劍(樂史太平寰宇記西平縣有龍泉水丨以丨丨丨)緝籠蓋(樂史太平寰宇記淄)
(川縣籠水古名孝水輿地志曰齊有孝婦顔文姜事姑孝養遠道取水不以寒暑易心感得靈泉生於室内文)
(姜常以丨丨丨之姑怪其須水即得值姜不在私入姜室去籠觀之水即噴涌壊其居宅)河眼(樂史太平)
(寰宇記鎬泉其水或涌或止深不可測括地圖云是丨丨亦謂之鎬池)雄吼聲(樂史太平寰宇記五)
(龍泉平石縫中湧出有丨丨之丨其水甘美可濟一方)三輪(樂史太平寰宇記雲龍泉出鴈門縣西平)
(地其大丨丨泉源湧沸騰波奮發以巨石投之水輒噴出)瓊漿(樂史太平寰宇記鹽亭縣負戴山有飛龍)
(泉水色清冷其味甘美時以爲丨丨水)冷煖同出(樂史太平寰宇記分寧縣黃龍山下丨丨二泉)
(丨丨相去數尺)石磴瀉(樂史太平寰宇記南城縣麻姑山西北有麻源謝靈運詩云銅陵映碧澗丨丨)
(丨紅泉即此處也)樹下湧(樂史太平寰宇記德化縣五松橋在山之澗北昔惠遠法師與殷仲堪席)
(澗談易於此而丨丨泉丨號曰聰明泉)白壁赤柱(樂史太平寰宇記内鄉縣西有泉泉中見丨丨)
(丨丨相傳曰龍泉)龍馬生駒(樂史太平寰宇記大潭縣丨丨泉每春夜放牝馬飲此泉水自然懷)
(孕丨丨初無毛不能起以氊裹之經數月肉生毛)半湯(樂史太平寰宇記巢縣湯泉在縣東北其泉湧)
(出四時常熱復有一泉半冷半熱號曰丨丨)十八眼(樂史太平寰宇記京山縣温湯在縣東十五里)
(其湯有丨丨丨)雞翹洪(樂史太平寰宇記林慮縣黃花谷北崖上高十七里懸水東南注壑直瀉巖下)
(狀若雞翹故謂之丨丨丨蓋天台赤城之流也)挂鶴(樂史太平寰宇記臨海記云郡西有白鶴山山上有)
(池泉水懸溜遠望如倒挂白鶴因名丨丨泉)赤城千仞(樂史太平寰宇記孔靈符會稽記云丨丨)
(山懸溜丨丨謂之瀑布)天台别岫(樂史太平寰宇記瀑布山亦丨丨之丨丨也西南瀑布懸溜千)
(丈飛瀉遠望如布)千丈飛瀉(見上)灑散雲虹清泠絲竹(樂史太平寰宇記白)
(龍縣大溪南岸有西山名爲城門水流從門中出高百餘丈如瀑布日映風動則丨丨生丨丨水激鏗響丨丨)
(若丨丨)日照晴虹風吹細雨(樂史太平寰宇記縉雲山有瀑布丨丨如丨丨丨丨如丨)
(丨)聲合雷風(樂史太平寰宇記餘干縣興業水一名安仁港港中有橫石懸水千仞湍走浪激丨)
(丨丨丨其舟檝所歷少有程凖)飛流木末(樂史太平寰宇記臨川縣靈谷山荀伯子臨川記懸岩半)
(岫有瀑丨丨分於丨丨映日望之如掣練)白練飛(樂史太平寰宇記廬山瀑布挂流三百許丈遠望如)
(匹布徐凝詩云今古長如丨丨丨一條界破青山色)飛泉引鏡懸波委淥(樂史太平寰宇)
(記羅浮山泉源之府九百八十有三丨丨丨丨丨丨丨丨窮幽極響百籟虛鳴)百籟虛名(見上)北
巖流注(錢希白南部新書王官谷泉石之美冠於一山丨丨有瀑泉丨丨谷中溉田數十頃)應潮
(彭乘墨客揮犀福州雪峰有丨丨泉進退淺深與潮候無差當中有數沙眼每潮上則涓涓而出潮退復竭故)
(老相𫝊以爲海眼)海眼(見上)蟹泉(彭乘墨客揮犀蒲陽壺公山有丨丨其源常竭州縣遇旱暵卽)
(遣吏齋沐置淨器於前以茅接之泉乃徐徐引出有一蟹大如錢色紅可愛緣茅入器中戲泳俄頃乃去若遇)
(蟹出雨必霑足)皓明月(彭乘墨客揮犀張端公伯玉過姑熟周流泉石間後見一水清激詢地人曰此)
(水名明月泉公有詩曰至今千丈松猶伴數巖雪不見纖塵飛寒泉丨丨丨)四五泓(彭乘墨客揮犀)
(湯院有泉凡丨丨丨其一當中獨冷如冰餘鼎沸引入浴堂冷暖正得其中)冷暖得中(見上)租
地得(吳處厚青箱雜記僧惠崇詩云移家臨醜石丨丨丨靈泉)月入瓶(吳處厚青箱雜記僧惠崇)
(詩云坐石雲生䄂添泉丨丨丨)玉瓶泉(吳處厚青箱雜記僧惠崇詩云鶴驚金刹露龍蟄丨丨丨)味
如九醞(竇苹酒譜堯登山山湧一泉丨丨丨丨色如玉漿)雲竇注(趙德麟侯鯖錄潁昌西湖)
(辰江亭成宋莒公作詩云鴨綠東陂已可憐更因丨丨丨新泉)禪庭龍口(趙德麟侯鯖錄東坡遊廬)
(山湯泉閱留題百餘篇愛遵老一偈云丨丨誰作石龍頭丨丨湯泉沸不休直待衆生塵垢盡我方清冷混常)
(流)泛煖香(趙德麟侯鯖錄李商隠詩云驪岫飛泉丨丨丨九龍呵護玉蓮房)九龍呵護
(見上)聲若環珮(王闢之澠水燕談錄歐文忠公守滁州有琅邪幽谷山川奇麗鳴泉飛瀑丨丨丨丨)
(公臨聽忘歸旣去十年太常博士沈遵聞而往遊其山水秀絶以琴寫其聲爲醉翁吟)琴寫其聲
(見上)日光玲瓏珍禽上下(王闢之澠水燕談錄范文正公鎮青洋溪中有醴泉湧出公搆)
(一亭泉上青人目之曰范公泉環泉古木蒙密塵迹不到幽人逋客往往賦詩鳴琴烹茶其上丨丨丨丨丨丨)
(丨丨眞物外之遊非人間世也)寶釵碎(姚寬西溪叢語王琪君玉金陵飲酒詩云蜀江雪浪來天際一)
(𣲖泉舂丨丨丨蓋謂水碓舂金釵糯也金釵乃糯米之名)半月(姚寬西溪叢語李紳題天衣寺詩殿湧全)
(身塔池開丨丨泉此泉隠於巖下雖月圓池中只見其半最爲佳處紹興初法聰鑿開巖上易名爲滿月泉甚)
(可惜也)東丁到今(陸游老學庵筆記漢嘉城西北山麓有一石洞泉出其間時聞洞中泉滴聲良)
(久一滴清如金石黃魯直題詩云古人題作東丁水自古丨丨直丨丨我爲改名方響洞要知山水有清音)
潄鳴玉(葉廷珪海錄碎事陸士衡詩山溜何泠泠飛泉丨丨丨)水遞(葉廷珪海錄碎事芝田錄)
(李德裕好飲常州惠山泉自常至京置丨丨)微液(葉廷珪海錄碎事楚辭吸飛泉之丨丨)調水
符(葉廷珪海錄碎事東坡愛玉女洞泉日致兩瓶恐爲使者所紿因破竹爲契使寺僧藏其一爲信謂之丨)
(丨丨)濎濙百尺(葉廷珪海錄碎事李德裕詩丨丨寒泉深丨丨)神人所煖(葉廷珪海錄碎)
(事凡水源有石硫黃其泉則温或云丨丨丨丨主療人疾)玉女湯(葉廷珪海錄碎事李白安州應城丨)
(丨丨詩地底爍朱火沙傍歊素烟)爍朱火歊素烟(見上)蘭芳滿桃花然(葉廷)
(珪海錄碎事李白玉女湯詩氣浮丨丨丨色漲丨丨丨)玉虹懸(葉廷珪海錄碎事李白詩山瀑無聲)
(丨丨丨)銀河落(葉廷珪海錄碎事李白廬山瀑布詩飛流直下三千尺疑是丨丨丨九天)三時
灑落(王應麟地理通釋青城仙經云此是第五洞天上有流泉縣澍一日丨丨丨丨謂之潮泉)
冰
冬日不濫(管子丨丨之丨丨非愛冰也爲不適於身便於體也注濫謂泛冰於水以求寒所謂濫漿)
陰水厥陽冰厚五寸(晏子景公伐魯得東門無澤公問焉魯之年穀何如對曰丨丨丨丨)
(丨丨丨丨不知以告晏子晏子對曰君子也問年穀而對以冰禮也陰水厥陽冰厚五寸者寒温節也)夕
飲(莊子今吾朝受命而丨丨冰我其内熱與)夏蟲不可語(莊子丨丨丨丨以丨於冰者篤於時)
(也)夏造(莊子或者若魯遽者邪其弟子曰我得夫子之道矣吾能冬㸑鼎而丨丨冰矣魯遽曰是直以)
(陽召陽以陰召陰非吾所謂道也)寒於水(荀子青出之於藍而青於藍冰水爲之而丨丨丨)致
蠅(呂氏春秋以貍致鼠以冰丨丨雖工不能)知天下寒(呂氏春秋見瓶水之冰而丨丨丨之丨)
北方不釋(淮南子丨丨有丨丨之冰注北方寒故冰有不泮釋者)得炭復性(淮南子天)
(下莫相憎於膠漆而莫相愛於冰炭注冰丨丨則解水丨其丨炭得冰則保其炭故曰相愛)&KR1765;鵝慘
(揚子丨丨丨於冰注&KR1765;鵝水鳥過冰則困故惨也)居深過暑(抱樸子隠雪以違煖經夏藏冰以丨)
(丨丨丨)騕褭不能履(抱樸子丨丨能奮蘭筋以絶景而丨丨丨冰以乘深)類水精(抱樸)
(子碔砆之亂瑾瑜鷦螟之似鳳凰凝冰之丨丨丨烟薰之疑雲氣故令不謬者也)密而可離(抱朴)
(子金玉剛而可柔堅冰丨丨丨丨)不凋欵冬(抱朴子凝冰慘慄而丨能丨丨丨之華)覿於
未霜(抱朴子料微景於形外丨堅冰丨丨丨)淖溺(漢書郊祀志堅冰丨丨注方士詐以藥石若䧟)
(冰丸投之冰上冰卽消液因假爲神仙道使然也)陷冰丸(見上)六尺(漢書鼂錯傳積陰之處木)
(皮三寸冰厚丨丨)一半(漢書李陵傳令軍士人持二升糒丨丨冰注如淳曰半讀曰片或曰五升曰半)
(師古曰半讀曰判判大片也時冬寒有冰持之以備渴也)滹沱合(後漢書光武帝紀光武晨夜兼行蒙)
(犯霜雪天時寒面皆破裂至丨丨河無船適遇冰丨得過注時冰滑馬僵廼各以囊盛沙布冰上度焉)馬
僵(見上)磑磑(後漢書張衡傳行積冰之丨丨兮清泉沍而不流注磑音牛哀反)清泉沍(見上)
(注沍閉也)椎以通船(魏志武帝紀初討譚時民亡椎冰注川渠冰凍使民丨冰丨丨丨民憚役而亡)
脫衣將剖(魏志呂虔傳注王祥性至孝盛寒之月後毋思食生魚祥丨丨丨丨冰求之冰解有魚躍)
(出因奉以供)河朔浮漂(晉書樂志鄉土不同丨丨隆寒流澌丨丨舟船行難)沍寒谷涸
陰鄉(晉書王沈傳東野丈人觀時以居隱耕汙腴之墟有冰氏之子者出自丨丨之丨過而問途丈人曰)
(子奚自曰自丨丨之丨奚適曰欲適煌煌之堂)上爲陽下爲陰(晉書索紞傳令狐策夢立冰上)
(與冰下人語紞曰冰丨丨丨冰丨丨丨陰陽事也士如歸妻迨冰未泮婚姻事也君在冰上與冰下人語爲陽)
(語陰媒介事也君當爲人作媒冰泮而婚成)凌室(宋書禮志孝武帝大明六年五月詔立丨丨藏冰)
室一鑑(宋書禮志夏祠用鑑盛冰丨丨丨以禦温氣蠅蚋)懸埳帶坻(梁書沈約傳冰丨丨)
(而丨丨雪縈松而被野)葦絙約澌(魏書昭成帝紀三十年冬十月帝征衞辰時河冰未成帝乃以)
(丨丨丨丨俄然冰合猶未能堅乃散葦於上冰草相結如浮橋焉衆軍利涉)柳城固(魏書司馬楚之)
(傳蠕蠕遣奸覘入楚之軍截驢耳而去楚之曰賊將至矣郎使軍人伐丨爲丨水灌之令凍城立而賊至冰峻)
(城丨不可攻逼)鳥藉存棄(魏書陽固傳丨丨冰而丨丨兮虎乳孩以字文)洞積(魏書蕭衍傳飛)
(雪千里層冰丨丨)消液(北齊書趙郡王叡傳詔監築長城宋欽道以叡冒犯暑熱遂遣舉冰倍道追送)
(叡對之歎息云三軍皆飲温水吾以何義獨進寒冰遂至丨丨竟不一嘗)似岸(周書庾信傳雪暗如沙冰)
(横丨丨)一昔合(唐書王方翼傳初方翼次葛水暴漲師不可度沈祭以禱師涉而濟又七月次葉河)
(無舟而冰丨丨丨時以爲祥)文如畫(宋史五行志中書門下省檢正官張宗元出撫淮西軍寓建康)
(槃冰有丨丨丨佳卉茂木華葉相敷日易以水變態竒出春暄乃止)蹙凌水(宋史河渠志黃河十一月)
(十二月斷冰雜流乘寒復結謂之丨丨丨)伏日賜(宋史禮志三丨丨五日一丨冰)黑凌(宋史高繼)
(宣傳羌兵入寇麟府繼宣帥兵營陵井抵天門關是夕大雨及河師半濟丨丨暴合舟不得進乃具牲酒爲文)
(以禱已而凌解師濟)戞戞聲(元史湯霖傳事母至孝母嘗病熱不肯飲藥曰惟得冰我疾乃可愈爾時)
(天氣甚燠霖求冰不得累日號哭於池上忽聞池中丨丨有丨拭淚視之乃冰澌也亟取以奉母其疾果愈)
魚負(夏小正丨陟丨冰傳陟升也負冰者解蟄也)磎鼠在下(東方朔神異經北方層冰萬里)
(厚百丈有丨丨丨冰丨土中焉)備沐濯(郭憲洞冥記起神明臺帝坐良久設甜水之冰以丨丨丨)凍
北陸(焦氏易林冰丨丨丨寒不得賊)冬抱(吳越春秋越王念復吳讎非一旦也苦身勞心夜以接日)
(目臥則攻之以蓼足寒則漬之以水丨常丨冰夏還握火)一尺置庖(王充論衡夫熯一炬火㸑一鑊)
(水終日不能熱也倚丨丨冰丨丨廚中終夜不能寒也何則微小之感不能動大巨也)尋汾叩凌
(干寳搜神記王延性至孝繼母丨氏嘗盛冬思生魚勑延求而不獲杖之流血延丨丨丨丨而哭忽有一魚長)
(五尺躍出冰上延取以進母)
御定子史精華卷十二
