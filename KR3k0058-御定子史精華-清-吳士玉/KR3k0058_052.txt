欽定四庫全書
御定子史精華卷五十二
政術部八
賦役
百一鍾(管子桓公曰明日皆朝於太廟之門朝定令於百吏使税者丨丨丨注百石而取一鍾)訾
粟(商子丨丨而税則上一而民平)老弱未傅(史記項羽紀蕭何發關中丨丨丨丨悉詣滎陽注服)
(虔曰傅音附孟康曰古者二十而傅三年耕有一年儲故二十三年而後役之如淳曰律年二十三傅之疇官)
(各從其父疇内學之高不滿六尺二寸以下為罷癃今老弱未嘗傅者皆發之未二十三為弱過五十六為老)
繇費(史記文帝紀各飭其任職務省丨丨以便民)隄繇(史記武帝紀間者河溢臯陸丨丨不息)
少府稍入(史記河渠書河東渠田廢予越人令丨丨以為丨丨注其田既薄越人徙居者習水利故)
(與之而稍少其税入之於少府)量吏祿度官用(史記平準書孝惠高后時丨丨丨丨丨丨以賦)
(於民)置復(史記平準書兵革數動民多丨丨及五大夫徵發之士益鮮於是除千夫五大夫為吏不欲者)
(出馬)外繇(史記平準書貧民大徙皆仰給縣官無以盡贍卜氏持錢二十萬予河南守㠯給徙民河南上)
(富人助貧人者籍天子見卜式名識之曰是固前而欲輸其家半助邊乃賜式丨丨四百人)閭左(史記)
(陳涉世家發丨丨適戍漁陽九百人注閭左謂居閭里之左也秦時復除者居閭左今力役凡在閭左者盡發)
(之也又凡居以富強為右貧弱為左秦役戍多富者役盡兼取貧弱者而發之)頭會箕歛(史記張耳)
(陳餘傳北有長城之役南有五嶺之戍外内騷動百姓罷敝丨丨丨丨以供軍費注服虔曰吏到其家人人頭)
(數出穀以箕歛之)踐更(史記吳王濞𫝊卒丨丨輒與平賈注踐更若今唱更行更者也更有三品有卒)
(更有踐更有過更古正卒無常人皆當迭為之是為卒更貧者欲得雇更踐次直者出錢雇之月二千是為踐)
(更天下人皆直戍邊三月亦各為更律所為繇戍也雖丞相子亦在戍邊之調不可人人自行三月戍又行者)
(出錢三百入官官給戍者是為過更)丁男丁女(史記主父偃𫝊丨丨被甲丨丨轉輸)七科適
(史記大宛𫝊發天下丨丨丨及載糒給貳師轉車人徒相連屬至燉煌注適音謫吏有罪一亡命二贅婿三賈)
(人四故有市籍五父母有市籍六大父母有市籍七凡七科)獻費(漢書高帝紀詔曰欲省賦甚今獻未)
(有程吏㦯多賦以為獻令諸侯王通侯常以十月朝獻及郡各以其口數率人歲六十三錢以給丨丨注率計)
(也)五算(漢書惠帝紀六年女子年十五以上至三十不嫁丨丨注漢律人出一算算百二十錢唯賈人)
(與奴婢倍算今使丨丨罪謫之也)受計(漢書武帝紀太初元年春丨丨於甘泉注受郡國所上計簿也)
(若今之諸州計帳)叔粟當賦(漢書昭帝紀元鳳二年令三輔太常郡得以丨丨丨丨注諸應出賦)
(算租税者皆聽以叔粟當錢物也叔豆也)口賦(漢書昭帝紀元鳳四年帝加元服毋收四年五年丨丨)
收事(漢書宣帝紀本始三年郡國傷旱甚者民毋出租賦三輔民就賤者且毋丨丨盡四年注收謂租賦)
(也事謂役使也盡本始四年而止)算事(漢書宣帝紀詔流民還歸者假公田貸種食且勿丨丨注不出)
(算賦及給徭役)典主(漢書成帝紀詔曰常侍閎前為大司農中丞數奏昌陵不可成侍中衛尉長數白宜)
(早止朕以長言下閎章公卿議者皆合長計首建至策閎丨丨省大費民以康寧注閎王閎長淳于長也司農)
(中丞主錢穀顧庸故云典主)顧山(漢書平帝紀天下女徒已論歸家丨丨錢月三百注已論者罪已定)
(也令甲女子犯罪作如徒六月顧山遣歸說以為當於山伐木聽使入錢顧工直故謂之顧山)過員(漢書)
(高惠高后文功臣表東茅侯劉告坐事國人丨丨免注事謂役使之員數也)租挈(漢書溝洫志上曰今)
(内史稻田丨丨重不與郡同其議減令吏民勉農盡地利平繇行水勿使失時注租挈收田租之約令也)大
家牛車小家擔負(漢書兒寬傳遷左内史收租税時裁闊狭與民相假貸以故租多不入後)
(有軍發左内史以負租課殿當免民聞當免皆恐失之丨丨丨丨丨丨丨丨輸租繦屬不絶課更以最)繦
屬(見上注繦索也言輸者接連不絶於道若䋲索之相屬也)口錢(漢書貢禹𫝊禹以為古民亡賦算丨)
(丨起武帝民産子三歲則出口錢故民重困宜令兒七歲去齒乃出口錢年二十乃算天子下其議令民産子)
(七歲乃出口錢自此始)穀租槀税(漢書貢禹𫝊農夫父子暴露中野不避寒暑捽屮杷土手足腁)
(胝已奉丨丨又出丨丨鄉部私求不可勝供注捽音才兀反杷音蒲巴反槀禾稈也)金布令甲(漢書)
(蕭望之𫝊丨丨丨丨注金布者令篇名也其上有府庫金錢布帛之事因以篇名令甲者其篇甲乙之次)過
更(漢書翟方進傳用度不足奏請一切增賦税城郭堧及園田丨丨算馬牛羊注百人為卒取一人所贍常)
(為之月用二千使人直之謂之過更)直更(漢書郭解𫝊解出入皆避有一人獨箕踞視之解問其姓名乃)
(陰請尉史曰是人吾所重至踐更時脱之每至丨丨數過吏弗求怪之問其故解使脱之箕踞者乃肉袒謝罪)
芻藁錢(後漢書光武帝紀初光武為舂陵侯家訟逋租於尤注逋違也舂陵侯敞即光武季父也東觀)
(記曰為季父故舂陵侯詣大司馬府訟地皇元年十二月壬寅前租二萬六千斛丨丨丨若干萬按尤嚴尤也)
更賦(後漢書明帝紀赦隴西囚徒減罪一等勿收今年租調又所發天水三千人亦復是歲丨丨注更謂)
(戍卒更相代也賦謂雇更之錢也)三品(後漢書秦彭𫝊遷山陽太守興起稻田數十頃每於農月親度)
(頃畝分别肥塉差為丨丨各立文簿蔵之鄉縣於是姦吏跼蹐無所容詐彭乃上言宜令天下齊同其制)戶
調(魏志趙儼𫝊袁紹舉兵南侵遣使招誘豫州諸郡諸郡多受其命惟陽安郡不動而都尉李通急錄丨丨)
戶課(晉書武帝紀太康五年任城梁國中山雨雹傷秋稼減天下丨丨三分之一)農丁(晉書安平)
(獻王孚𫝊以關中連遭賊寇穀帛不足遣冀州丨丨五千屯於上邽秋冬習戰陣春夏修田桑)城夫(晉書)
(荀奕𫝊時將繕宮城尚書符下陳畱王使出丨丨)自書投函(晉書劉超𫝊出補句容令推誠於物)
(為百姓所懷常年賦税主者常自四出詰評百姓家貲至超但作大函特别付之使各丨丨家産丨丨中訖送)
(還縣百姓依實投上課輸所入有踰常年)氓税(宋書帝昱紀國賦丨丨蓋有恒品往屬戎難務先軍實徵)
(課之宜或乖昔准)昔准(見上)洗畢(宋書帝昱紀遣尚書郎到諸州檢括民戶窮老尤貧者蠲除課)
(調丁壮猶有生業随宜寬申貲財足以充限者督令丨丨)半役全役(宋書王弘𫝊弘上言舊制民年)
(十三丨丨十六丨丨當以十三以上能自營私及公故以充役而體有彊弱不皆稱年且在家自随力所能堪)
(不容過苦移之公役動有定科循吏隠恤可無其患庸宰守常已有勤劇况值苛政豈可稱言乃有務在豐役)
(增進年齒孤遠貧弱其敝尤深至令依寄無所逃竄求免家人遠討胎孕不育巧避羅憲實亦由之今四方無)
(事役召之應存乎消息十五至十六宜為半丁十七為全從之)豐役(見上)發倩(宋書謝方明𫝊轉會)
(稽太守前後征伐每兵運不充悉丨丨士庶事既寧息皆使還本而屬所刻害或即以補吏守宰不明與奪乖)
(舛人事不至必被抑塞方明簡汰精當各慎所宜雖服役十載亦一朝從理東土至今稱詠之)吏譲(宋書)
(顔延之𫝊務前公税以遠丨丨無急傍費以息流議)三五丁(宋書孫棘𫝊大明五年發丨丨丨)單
迥(宋書徐豁傳為始興太守表陳曰郡大田武吏年滿十六便課米六十斛十五以下至十三皆課米三十)
(斛一戶内随丁多少悉皆輸米且十三歲兒未堪田作或是丨丨無相兼通年及應輸便自逃逸既遏接蠻俚)
(去就益易戶口歲減實此之由謂宜更量課限使得存立)休老役少(宋書自序書制丨丨以六十為)
(限丨丨以十五為制苦力不周務故當粗存優減)三調(齊書武帝紀詔曰凡下貧之家可蠲丨丨二年)
督逋切調(齊書竟陵王子良𫝊宋孝武徵求急速以郡縣遲緩始遣臺使自此公役勞擾太祖踐阼)
(子良陳之曰前臺使丨丨丨丨恒聞相望於道及臣至郡亦復不疎凡此軰使人瞻郭望境便飛下嚴符絳標)
(寸紙一日數至徵村切里俄刻十催且兩装之船充擬千緒三坊寡役呼訂萬計)徵村切里(見上)
呼訂(見上)逋餘(齊書竟陵王子良𫝊子良密啓曰本始中郡國大旱宣帝下詔除民租今聞所在丨)
(丨尚多守宰嚴期兼夜課切新税力尚無從故調於何取給)故調(見上)逋課(齊書竟陵王子良𫝊)
(今農政就興宜蒙賑給若丨丨未上許以申原)滂民(齊書周顒𫝊建元初為山隂令縣舊訂丨丨以供雜)
(使顒言之於太守聞喜公子良曰竊見滂民之困困實極矣役命有常袛應轉竭蹙廹驅催莫安其所每至滂)
(使發動遵赴常促輒有柤杖被錄稽顙階垂泣涕告哀唯上虞以百戶一滂大為優足過此列城不無凋罄宜)
(應有以普救倒懸設流開便則轉患為功得之何遠)滂使(見上)百戶一滂(見上)逋布(梁書)
(武帝紀丨丨口錢宿債勿復收)常調(梁書武帝紀普通元年大赦天下尤貧之家勿收丨丨)登公
格(梁書武帝紀詔曰田者荒廢水旱不作無當時文例應追税者并作田不丨丨丨者並停)愆負(陳書)
(文帝紀逋租宿債吏民丨丨可勿復收)甄被(陳書文帝紀詔曰日者衆軍進討舟艦輸積權倩民丁師)
(出經時役勞日久今氛祲廓清宜有丨丨可蠲復丁身夫妻三年)算斂(陳書文帝紀頃者寇難仍接丨)
(丨繁多)課訂(陳書宣帝紀詔曰頃年江介繦負相隨﨑嶇歸化不問遠近並蠲課役若輒有丨丨即以)
(擾民論)夏調(陳書宣帝紀自天康元年訖太建元年逋餘軍糧禄秩丨丨未入者悉原之)貲絹
(陳書宣帝紀詔曰太建五年訖七年逋丨丨皆悉原之)喚訂(陳書宣帝紀詔淮北義人率戶口歸國者)
(建其本屬舊名置立郡縣即隸近州賦給田宅丨丨一無所預)望訂(陳書後主紀丨丨初下使彊蔭兼出)
(如聞貧富均起单弱重弊斯豈振窮扇暍之意歟是乃下吏箕歛之苛也)租布(南史宋武帝紀詔曰彭城)
(桑梓敦本斯隆宜同豐沛其沛郡下邳各復丨丨三十年)税布(南史宋文帝紀元嘉元年減荆湘二州今)
(年丨丨之半)課僑人租(南史宋孝武帝紀孝建元年始丨南徐州丨丨丨)逋租(南史齊高)
(帝紀丨丨宿債勿收)藏丁匿口(南史齊豫章王嶷𫝊頃小大士庶每以小利奉公不顧所損者大撻)
(籍檢功巧督䘏簡小塘丨丨丨丨凡諸條制實長怨府)塘役(南史王敬則𫝊遷會稽太守會土邊帶河)
(海人丁無士庶皆保丨丨敬則以功力有餘悉評歛為錢送臺庫以為便宜上許之)租賧(南史陳顯逹𫝊)
(拜都督益州刺史益部山險多不賓服大度村獠前刺史不能制顯逹遣使責其丨丨獠帥曰兩眼刺史尚不)
(敢調我遂殺其使顯逹分部將吏聲言出獵夜往斬之)人貲(南史循吏𫝊序梁武在田知人疾苦及踐)
(皇極求瘼恤隠元年始去丨丨計丁為布)逼雇不程(魏書高宗紀詔曰内外諸司州鎮守宰侵使兵)
(民勞役非一自今擅有召役丨丨丨丨皆論同枉法)終歲七縑(魏書薛虎子𫝊居邊之民蒙化日淺)
(戎馬之所資計素微小戶者一丁而已計其徵調之費丨丨乃有丨丨)細役煩徭(魏書盧昶𫝊丨)
(丨丨丨日月滋甚)漏戶綸綿(魏書食貨志禁網疏闊民多逃隠天興中詔採諸丨丨令輸丨丨自)
(後諸逃戶占為細繭羅縠者甚衆)三等九品(魏書食貨志顯祖因民貧富為租輸丨丨丨丨之制)
(千里内納粟千里外納米上三品戶入京師中三品入他州要倉下三品入本州)賧物(隋書食貨志諸)
(蠻陬俚洞霑沐王化者各隨輕重收其丨丨以禆國用)半牀(隋書食貨志舊制未娶者輸丨丨租調)
三梟(隋書食貨志墾租送臺義租納郡以備水旱墾租皆依貧富為丨丨上梟輸遠處中梟輸次遠下梟)
(輸當州倉三年一校焉)十二番(隋書食貨志高祖遷都發山東丁毁造宮室仍依周制役丁為丨丨)
(丨匠則六番)一牀(隋書食貨志丁男丨丨租粟三石桑土調以絹絁麻土以布絹絁以疋加綿三兩布)
(以端加麻三斤單丁及僕隸各半之)輸籍定樣(隋書食貨志高熲以人間課輸雖有定分年常徵納)
(除注恒多長吏肆情文帳出沒復無定簿乃為丨丨丨丨請徧下諸州每年正月五日縣令廵人各随便近五)
(黨三黨共為一團依樣定戶上下帝從之)闢左藏院(隋書食貨志開皇十二年有司上言庫藏皆滿)
(帝曰朕既薄賦於人又大經賜用何得爾也對曰用處常出納處常入略計每年賜用至數百萬段曾無減損)
(于是乃更丨丨丨之丨構屋以受之)逋懸(北史魏文成紀太安四年詔曰比年以來雜調減省而所在州)
(郡咸有丨丨)歲開番假(北史魏孝文帝紀太和二十年司州之人十二夫調一吏為四年更卒丨)
(丨丨丨以供公私力役)正調(北史魏宣武帝紀景明二年詔以比年連有軍旅丨丨之外皆蠲罷)兩
收一丐(北史魏孝武帝紀永熙元年詔今歲租調且丨丨丨丨明年復舊)收庸(北史隋文帝紀)
(開皇三年始令人以二十一成丁歲役功不過二十日不役者丨丨)折庸(北史隋文帝紀開皇十年制人)
(年五十免役丨丨)横調(北史魏景穆十二王𫝊任城王澄轉鎮北大將軍定州刺史初百姓每有丨丨)
(恒煩苦之前後牧守未能蠲除澄多所省減按澄任城王雲之子)五調(北史魏景穆十二王𫝊丨丨之)
(外一不煩人任人之力不過三日)綿麻(北史于忠𫝊忠執朝政欲以惠澤自固舊制百姓絹布一疋之)
(外各輸丨丨八兩忠悉以與之)小絹為調(北史辛紹先𫝊穆轉汝陽太守遇水澇人饑上表請輕租)
(賦帝從之遂敇汝陽一郡聽以丨丨丨丨按穆紹先子)碎役(北史劉延明𫝊正光三年太保崔光奏曰)
(劉延明著業涼城維祖逮孫相去未遠而令久淪皂隸不獲收異儒學之士所為竊歎乞敕尚書推檢所屬甄)
(免丨丨敦化厲俗於是乎在)依公尺(北史楊津𫝊為華州刺史先是受調絹度尺特長百姓苦之津)
(乃令丨丨丨度其輸物尤好者賜以杯酒而出其所輸少劣者為受之但無酒以示其恥於是競相勸勵官調)
(更勝)官調(見上)錢絹兩受(北史房謨𫝊魏朝以南數州鄉俗絹濫退絹一匹徵錢三百人庶苦)
(之謨乃表請丨丨丨丨任人所樂朝廷從之)絹鄉麻土(北史蘇綽𫝊財貨之生其均不易紡絍織)
(績起于有漸非旬日之間所可造次必湏勸課使預營理丨丨先事織絍丨丨早修紡績先時而備至時而輸)
如張弓(北史蘇威𫝊初威父綽在魏以國用不足為征税法頗稱為重既而歎曰所為者正丨丨丨非)
(平世法也後之君子誰能弛乎威聞其言每以為己任至是奏減賦役務從輕典帝悉從之)京兆兩
等(舊唐書代宗紀大歴四年敕丨丨府税宜分作丨丨上等每畆税一斗下等税六升能耕墾荒地者税二)
(升)綱運(舊唐書懿宗紀延資庫使曹確奏戶部每年合送當使絹錢債欠臣今酌量諸道州府場監院)
(合送戶部錢絹内分配令勒留下合送延資庫數目令本處别為丨丨與戶部綱同送上都直納延資庫則戶)
(部免有逋懸不至屢年積欠從之)寬鄉狹鄉(舊唐書職官志凡州縣界内所部受田悉足者為丨)
(丨不足者為丨丨)充月料(舊唐書職官志凡税天下戶錢以丨州縣官丨丨皆分公廨本錢之利)
折造(舊唐書職官志司農寺丞掌判寺事凡天下租及丨丨轉運于京都皆閱而納之以供國用以祿百)
(官)籍外剩田(舊唐書食貨志開元中宇文融獻策括丨丨丨丨色役偽濫及逃戶許歸首免五年)
(征賦置攝御史分路檢括隠審得戶八十餘萬田亦稱是)日三尺(舊唐書食貨志凡丁歲役二旬若不)
(役則收其傭每丨丨丨有事加役者旬有五日免其調三旬則租調俱免通正役並不過五十日)隱課
(舊唐書楊炎𫝊初定令式國家有租賦庸調之法開元中不為版籍之書戶部徒以空文總其故實天寳中王)
(鉷為戶口使以丁籍且存則丁身焉往是丨丨而不出耳遂案舊籍計除六年之外積徵其家三十年租庸)
色役(舊唐書楊炎𫝊至德後富人多丁者率為官為僧以丨丨免貧人無所入則丁存是以蕩為浮人鄉)
(居地著者百不四五)兩税法(舊唐書楊炎𫝊炎請作丨丨丨戶無主客以見居為簿人無丁中以貧富)
(為差行商者在所郡縣税三十之一居人之税秋夏兩徵之其租庸雜徭悉省而丁額不廢出入申報如舊式)
(其田畝之税夏税無過六月秋税無過十一月德宗善而行之人不土斷而地著賦不加斂而增入版籍不造)
(而得其虛實貪吏不戒而姦無所取自是輕重之權始歸于朝廷)促辦應卒(舊唐書劉晏等𫝊論)
(第五琦丨丨丨丨民不加賦而國豐饒亦庶幾矣)送使留州(舊唐書裴垍𫝊先是天下百姓輸賦)
(于州府一曰上供二曰丨丨三曰丨丨建中初定兩税時貨重錢輕是後貨輕錢重齊人所出固已倍其初征)
(以其留州送使所在長史又降省估使就實估以自封殖而重賦于人及垍為相奏請留州送使物一切令依)
(省估其諸州送使額悉變為上供故江淮稍息肩)長功中功短功(唐書百官志凡工匠以州)
(縣為團五人為火五火置長一人四月至七月為丨丨二月三月八月九月為丨丨十月至正月為丨丨顧者)
(日為絹三尺内中尚巧匠無作則納資)租丁(唐書食貨志凡受田者丁歲輸粟二斛稻三斛謂之丨丨)
手實(唐書食貨志凡里有丨丨歲終具民之年與地闊狭為鄉帳鄉成于縣縣成于州州成于戶部)鄉
帳(見上)書縣門(唐書食貨志凡税斂之數丨于丨丨村坊與衆知之)蠲符(唐書食貨志明皇初)
(立求治蠲徭役者給丨丨以流外及九品京官為蠲使歲再遣之)供春綵(唐書食貨志先是揚州租)
(調以錢嶺南以米安南以絲益州以羅紬綾絹丨丨丨因詔江南亦以布代租)青苖錢(唐書食貨志大)
(歴元年詔天下苖一畝税錢十五市輕貨給百官手力課以國用急不及秋方苗青則征之號丨丨丨又有地)
(頭錢每畝二十通名為青苖錢)地頭錢(見上)長定綱(唐書食貨志故事州縣官充綱送輕貨四)
(萬書上考開成初為丨丨丨州擇清彊官送兩税至十萬遷一官往來十年者授縣令)山委(唐書永王)
(璘𫝊江淮租賦鉅億萬在所丨丨)贅調(唐書劉仁軌𫝊貞觀十四年校獵同州時秋斂未訖仁軌諫曰)
(今百穀熾茂收纔十二常日丨丨已有所妨又供獵事繕橋治道役雖簡省猶不損數萬少延一旬使場圃畢)
(勞陛下六飛徐驅公私交泰)賣舍帖田(唐書李嶠𫝊計天下編戶貧弱者衆有丨丨丨丨供王役)
(者)捉驛(唐書李嶠𫝊重賂貴近補府若史移沒籍産以州縣甲等更為下戶當道城鎮至無丨丨者)
挼穗(唐書劉晏𫝊大兵後京師斗米千錢禁膳不兼時甸農丨丨以輸)鳩斂(唐書嚴震𫝊梁漢間)
(刀耕火耨民采稆為食雖領十五郡而賦入纔比東方數大縣自安史後山賊剽掠戶口流散震随宜勸課丨)
(丨有法民不煩擾而行在供億具焉)句獲乾隐(唐書裴延齡𫝊延齡嘗奏丨丨丨丨二千萬緡請舍)
(别庫為羡餘供天子私費故上之興作廣宣索多矣延齡欲實其言乃大搜市㕓奪所入獻逮捕匠徒廹脇就)
(功號曰敕索弗讐其直名曰和顧弗與之庸)敕索(見上)和顧(見上)均田圖(五代史周世宗)
(紀論世宗嘗夜讀書見唐元微之丨丨丨慨然嘆曰此致治之本也王者之政自此始乃詔頒其圖法使吏民)
(先習知之期以一歲大均天下之田其規為志意豈小哉)租庸直帖(五代史孔謙𫝊故事觀察使所)
(治屬州事皆不得專達上所賦調亦下觀察使行之而謙直以租庸帖調發諸州不關觀察觀察使交章論理)
(以為丨丨丨丨沿偽梁之弊不可為法)雀鼠耗(五伐史王章𫝊往時民租一石輸二升為丨丨丨章)
(乃增一石輸二斗為省耗)折絁錢(宋史食貨志湖南有土戶錢丨丨丨醋息錢麵引錢名色不一)折
帛錢(宋史食貨志紹興二年以諸路上供絲帛並半折錢如兩浙例江淮閩廣荆湖丨丨丨自此始)刮
鹻(宋史食貨志河朔土多鹽鹵小民税地不生五穀惟丨丨煎鹽以納二税)解量平(宋史符彦卿𫝊)
(鎮大名十餘年時藩鎮率遣親吏受民租㮣量增益公取其餘羡而魏郡尤甚太祖聞之遣常参官主其事由)
(是丨丨始丨)新民舊籍(宋史畢士安𫝊太平興國初為大理寺丞領三門發運事吴越錢俶納土)
(選知台州言錢氏上圖籍有司皆張侈賦數今湖海丨丨始得天子命吏宜有安輯願一用丨丨詔從之)會
計錄(宋史丁謂𫝊召為右諫議大夫權三司使上丨丨丨以景德四年民賦戶口之籍較咸平六年之數)
(具上史舘請自今以咸平籍為額歲較其數以聞詔奬之)千步開方法(宋史王洙𫝊嘗言天下田)
(税不均請用郭諮孫琳丨丨丨丨丨頒州縣以均其税)新法(宋史王安石𫝊設制置三司條例司命與)
(知樞密院事陳升之同領之安石令其黨呂惠卿任其事而農田水利青苗均輸保甲免役市易保馬方田諸)
(役相繼並興號為丨丨遣提舉官四十餘軰頒行天下)助役錢(宋史王安石𫝊免役之法據家貲高)
(下各令出錢雇人充役下至單丁女戶本来無役者亦一㮣輸錢謂之丨丨丨)免行錢(宋史王安石𫝊)
(又有丨丨丨者約京師百物諸行利入厚薄皆令納錢與免行戶祗應)九等(宋史葉顒𫝊知信州貴溪)
(縣時詔行經界郡議以上中下三等定田税顒請分為丨丨守從之令信之六邑以貴溪為式)義役(宋史)
(范成大𫝊知處州處民以争役囂訟成大為剏丨丨隨家貧富輸金買田助當役者甲乙論苐至二十年民便)
(之其後入奏言及此詔頒其法於諸路)俾自槩量(宋史王十朋𫝊凡歷四郡民輸租丨丨丨丨聞)
(者相告宿逋亦願償)頭下(遼史食貨志各部大臣從上征伐俘掠人戶自置郛郭為丨丨軍州凡市井之)
(賦各歸頭下惟酒税赴納上京此分頭下軍州賦為二等也)驅丁(金史兵志大定三年詔河北山東等)
(路所簽軍有父兄俱亡充甲軍子弟又為伊勒希恐其家更無丁男有誤農種與免一丁以丨丨充伊勒希無)
(驅丁者于本猛安謀克内驗富強有驅丁者簽充)物力錢(金史食貨志計民間田園邸舍車乘牧畜)
(種植之資藏鏹之數徵錢有差謂之丨丨丨)横科(金史食貨志遇差科必按版籍先及富者勢均則以)
(丁多寡定甲乙有丨丨則視物力循大至小均科其或不可分摘者率以次戶濟之)權閣(金史食貨志眀)
(昌三年以山東河北三路被災其丨丨之租及借貸之粟令俟歲豐日續徵)抑配(金史食貨志興定四)
(年上曰聞百姓多逃而逋賦皆丨丨見戶人何以堪軍儲既足宜悉除免)積壓(金史食貨志大定二十六)
(年尚書省奏并徵牛頭税粟上曰丨丨五年一旦併徵民何以堪其令民隨年輸納)鉤考(元史世祖紀顯)
(宗命阿勒達爾劉太平會計京兆河南賦財大加丨丨其貧不能輸者帝為代償之)釀米(元史世祖紀割)
(建康民二萬戶種稻歲輸丨丨三萬石官為運至京師)門攤(元史成宗紀御史臺言江南宋時行兩税)
(法自阿爾哈雅改為丨丨增課錢至五萬錠今宣慰張國紀請復科夏税與門攤并徵以圖陞進湖湘重罹其)
(害帝命中書趣罷之)夜召之征(陸賈新語君子之為治也郵驛無夜行之吏鄉閭無丨丨丨丨)租
場(楊衒之洛陽伽藍記莊嚴寺東有中朝時常滿倉高祖令為丨丨天下貢賦所聚蓄也)賨人(崔鴻)
(十六國春秋李特巴西宕渠人其先廪君之苖裔秦併天下以為黔中郡薄賦斂之口歲出錢四十巴人謂賦)
(為賨因謂之丨丨焉)租車(李肇國史補李實為司農卿督責官税蕭祐輸不及期實怒召至丨丨亦至故)
(得不罪)窠名(徐度却掃編國朝財賦之入兩税外多因有事所增條目甚繁當官者既不能悉其詳吏)
(因肆為姦利仁宗朝或請凡財賦丨丨宜隨類併合使當官者易于省察時程文簡公琳以為不可曰今沒其)
(窠名莫可稽考他日有興利之臣必復增之則病民益甚矣)勸農上策(洪邁容齋續筆吳順義年)
(中差官興版簿定租税厥田上上者每一頃税錢二貫一百文中田一頃税錢一貫八百下田一頃千五百皆)
(足陌見錢如見錢不足許依市價折以金銀算計丁口課調亦科錢宋齊邱上策乞虛擡時價而折紬綿絹本)
(色是時絹每疋市價五百文紬六百文綿每兩十五文齊邱請絹每疋擡為一貫七百紬為二貫四百綿為四)
(十文皆足錢丁口課調亦請蠲除朝議喧然沮之徐知誥曰此丨丨丨丨也即行之自是不十年間野無閒田)
(桑無隙地)詬租吏(葉廷珪海錄碎事縣省司刑官戶乏丨丨丨)折鹽(郭彖暌車志鹽官上管場)
(亭戶鄥守興紹興十八年夏旱田苖皆稿鄰人相率訴于縣官以免税守興曰吾聞旱乾而投訴即是訴天且)
(吾家二税並是丨丨何用訴為乃獨不預名明年夏復大旱一鄉盡成枮槁惟守興田時時得雨是歲獨稔收)
(倍常年)麴錢(趙彦衛雲麓漫抄唐天成三年敕三京鄴都諸道州府鄉村人戶自今年七月後於夏秋)
(田苖上每畝納丨丨五文則是再增酒麴錢矣)
戶版
石民(管子士農工商四民者國之丨丨也注四者國之本猶柱之石也故曰石)輔之以什司
之以伍(管子夫善牧民者非以城郭也丨丨丨丨丨丨丨丨伍無非其人人無非其里里無非其家故)
(奔亡者無所匿遷徙者無所容)田結(管子戶籍丨丨者所以知貧富之不訾也)什伍口數(管子)
(常以秋歲末之時閱其民案家人比地定丨丨丨丨别男女大小其不為用者輒免之有錮病不可作者疾之)
(可省作者半事之并行以定甲士當被兵之數上其都)戶三男子(戰國策臨菑之中七萬戶臣竊)
(度之下丨丨丨丨三七二十一萬不待發于遠縣而臨菑之卒固已二十一萬矣)戶籍相伍(史記)
(秦始皇紀獻公立七年初行為市十年為丨丨丨丨)益息(史記高祖功臣侯年表天下初定大侯不過萬)
(家小者五六百戶後數世民咸歸鄉里戶丨丨蕭曹絳灌之屬或至四萬小者自倍富厚如之)名數(史記)
(田叔𫝊任安滎陽人也為人將車之長安留因占著丨丨家于武功注言卜日而自占著家口名數隸于武功)
(猶今附籍然也占音之豔反)地著(漢書食貨志理民之道丨丨為本)占數(漢書叙𫝊班況致任)
(就第貲累千金徙昌陵昌陵後罷大臣名家皆丨丨于長安注占度也自隐度家之口數而注名籍也占音之)
(贍反)戶頭(後漢書章帝紀加賜河南女子百戶牛酒注史記封禪書百戶牛一頭酒十石臣賢案此女子)
(百戶若是丨丨之妻不得更稱為戶此謂女戶頭即今之女戶也)金城客民(後漢書馬援𫝊詔武)
(威太守令悉還丨丨丨丨歸者三千餘口使各返舊邑)籍無黃白之别(晉書范寗𫝊古者分)
(土割境以益百姓之心聖王之制丨丨丨丨丨丨)挾注(晉書范寗𫝊寗陳時政曰百姓流寓江左庶有)
(旋反之期故許其丨丨本郡自爾漸久人安其業雖無本邦之名而有安土之實今宜正其封彊以土斷人戶)
(明考課之科修閭伍之法)土斷(見上)星居(晉書范寗𫝊凡荒郡之人丨丨東西遠者千餘近者數百)
(而舉召役調皆相資湏期會差違輒致嚴坐今荒小郡縣皆宜并合)僑舊(晉書桓宣𫝊宣久在㐮陽綏撫)
(丨丨甚有稱績)兵貫(晉書石季龍載記鎮遠王擢表雍秦二州望族自東徙以來遂在戍役之例既衣冠)
(華胄宜蒙優免從之自是皇甫胡梁韋杜牛辛等十有七姓蠲其丨丨一同舊族)千丁共籍(晉書)
(慕容德載記百姓因秦晉之弊迭相蔭冐或百室合戶或丨丨丨丨公避課役擅為姦宂)朝零桂夕
廬九(宋書志序魏晉以來遷徙百計一郡分為四五一縣割成兩三或昨屬荆豫今隸司兗丨為丨丨之)
(士丨為丨丨之民去来紛擾無暫止息版籍為之渾淆職方所以不能記)齊縣趙民(宋書志序有晉)
(東遷流寓比室莫不各樹邦邑思復舊井旣而民单戶約不可獨建故魏邦而有韓邑丨丨而有丨丨)押
符(宋書王弘𫝊尚書王准之議昔為山隂令士人在伍謂之丨丨同伍有愆得不及坐士人有罪符伍紏之)
僑流(宋書謝晦𫝊義熙八年土斷丨丨郡縣使晦分判楊豫民戶以平允見稱)井笇萬集(宋書)
(袁淑𫝊今邱賦千乘丨丨丨丨肩摩倍于長安締袂百于臨淄)給客(齊書州郡志南兗州鎮廣陵晉元帝)
(時百姓流移此境流民多庇大姓以為客大興四年詔以流民失籍使條名上有司為丨丨制度而江北荒殘)
(不可檢實)明洗(齊書虞玩之𫝊今建元元年書籍宜更立明科一聽首悔使官長審自檢校必令丨丨然)
(後上州永以為正)積虚累謬(齊書虞玩之𫝊論鶉居鷇飲栽樹司牧版籍之起尚未分民所以愛)
(字之義深納隍之意重也季世以後務盡民力量財品賦以自奉養故有竊名薄閥趨避䋲網丨丨丨丨已數)
(十年為國之道良宜矯革)斷民(齊書虞玩之𫝊論丨丨之難豈直遠在周世)巧籍𨼆年闇
丁匿口(梁書武帝紀詔曰所討逋叛丨丨丨丨丨丨丨丨開恩百日各令自首不問往罪)僑襍
傖楚(梁書鍾嶸𫝊若丨丨丨丨應在綏附正宜嚴斷禄力絶其妨正直乞虚號而已)適樂(陳書文帝)
(紀詔曰編戶播遷良可哀惕其亡鄉失土逐食流移者今年内隨其丨丨来歲不問僑舊悉令著籍同土斷之)
(例)程蔭(陳書宣帝紀其籍有巧隐并王公百司輒受民為丨丨解還本屬開恩聽首)斷例(南史)
(宋武帝紀時人居未一帝上表定制於是依界土斷惟徐兖青三州居晉陵者不在丨丨諸流寓郡縣多所併)
(省)營戶(南史沈慶之𫝊慶之前後所獲蠻並移都下以為丨丨)綰籍(魏書地形志諸州戶據永)
(熙丨丨無者不錄焉)蔭附(魏書食貨志魏初不立三長故民多丨丨蔭附者皆無官役豪強徵斂倍于公)
(賦)僧祗戶(魏書釋老志曇曜奏平齊戶及諸民有能歲輸穀六十斛入僧曹者即為丨丨丨粟為僧)
(袛粟至于儉歲賑給饑民又請民犯重罪及官奴以為佛圖戶以供諸寺掃洒歲兼營田輸粟高宗並許之于)
(是僧祗戶粟及寺戶徧于州鎮矣)佛圖戶(見上)寺戶(見上)僑人(隋書食貨志晉元帝寓居)
(江左百姓之自拔南奔者謂之丨丨皆取舊壌之名僑立郡縣往往散居無有土著其無貫之人不樂州縣編)
(戶者謂之浮浪人)浮浪人(見上)九等(隋書食貨志齊文宣始立丨丨之戶富者税其錢貧者役)
(其力)遺迸(北史魏孝文帝紀沃野統二萬鎮敕勒叛滅之徙其丨丨於冀定相三州為營戶)流迸
(北史魏孝文帝紀延興二年詔以州鎮十一水旱丐其田租開倉振恤又詔丨丨之人皆令還本違者徙之)
隱口漏丁(北史魏孝文帝紀詔依凖邱并之式遣使與州郡宣行條制丨丨丨丨即聽附實)白
戶(北史齊文宣帝紀天保二年免諸伎作屯牧雜色役隸之徒為丨丨)出縮老小(北史魏宗室暉)
(𫝊暉上書曰河北戶口逃散生長姦詐因生隐藏丨丨丨丨收人租調割入于己人困于下官損于上自非更)
(立權制善加檢括損耗之來方在未已)别戶(北史陳建𫝊太武討白龍輕之單將騎數十每自登山白)
(龍伏壯士出不意帝墜馬建以身捍賊奮擊殺數人被十餘瘡帝壯之賜丨丨二十)括戶(北史宋史良𫝊)
(為殿中侍御史詣河北丨丨大獲浮惰孝莊勞之曰知卿所括得丁倍于本帳若官人皆如此用心便是更出)
(一天下也)兵戶(北史高聰𫝊本勃海人也徙平城與蔣少游為雲中丨丨)僑屬(北史辛雄傳從父兄)
(纂丨丨洛陽太昌中乃為河南邑中正)府戶(北史魏蘭根𫝊尚書令李崇為大都督討蠕蠕以蘭根為)
(長史因說崇曰緣邊諸鎮昔時初置地廣入稀或徵發中原強宗子弟或國之肺腑寄以瓜牙中年以来有司)
(乖實號曰丨丨役同厮養官婚班齒致矢清流宜改鎮立州分置郡縣凡是府戶悉免為平人入仕次第一凖)
(其舊此計若行庶無北顧之慮)計帳(北史蘇綽𫝊拜大行臺左丞参典機密自是寵遇日隆綽始制文案)
(程式朱出墨入及丨丨戶籍之法)單劣(北史蘇綽𫝊丨丨之戶及無牛之家勸令有無相通使得兼濟)
貎閱(北史裴藴𫝊遷戶部侍郎時戶口多漏藴素知其情因是條奏皆令丨丨若一人不實則官司解職)
綾羅戶(北史仇洛齊𫝊魏初禁網疎闊人戶隐匿漏脱者多東州既平丨丨丨人樂葵因是請採漏戶)
(供為絲論自後逃戶占為紬綾羅縠者非一于是雜營戶帥遍于天下不屬守宰戶口錯亂不可檢括洛齊奏)
(議罷之一屬郡縣)漏戶(見上)戶帥(見上)高戶(舊唐書明皇紀開元十八年先是丨丨捉官本)
(錢御史大夫李朝隐奏請薄税百姓一年租錢充依舊高戶及典正等捉隨月收利供官人税錢)版簿
(舊唐書地理志永泰之後河朔隴西淪于寇盜元和掌計之臣嘗為丨丨二方不進戶口莫可詳知)黃小
(舊唐書職官志凡男女始生為丨四歲為丨十六為中二十有一為丁六十為老)五比九比(舊唐)
(書職官志凡天卞之戶量其資定為九等每定戶以仲年造籍以季年州縣之籍恒留丨丨省籍留丨丨)兩
貫從先(舊唐書職官志凡戶之丨丨者先從邊州為定次從關内次從軍府州若俱者各丨其丨貫焉)
樂住制(舊唐書職官志丨丨之丨居狭鄉者聽其從寬居遠者聽其從近居輕役之地者聽其從重)
侍丁(舊唐書職官志凡庶人年八十及篤疾給丨丨一人九十給二人百歲三人)寄莊寄住
(舊唐書食貨志丨丨戶凖舊例從八等戶税丨丨戶從九等戶税)推勾(舊唐書宇文融𫝊時天下戶口)
(逃亡免役偽濫融乃陳便宜奏請檢偽濫搜括逃戶明皇納其言因令融充使丨丨無幾獲偽濫及諸免役甚)
(衆)括客(舊唐書宇文融𫝊奏置勸農判官十人並攝御史分往天下所在檢括田疇招㩗戶口其新附)
(客戶則免其六年賦調但輕税入官皇甫璟楊相如咸陳丨丨為不便上方委任融貶璟為盈州尉于是諸道)
(括得客戶凡八十餘萬田亦稱是)流庸(舊唐書張延賞𫝊大歴二年拜河南尹充諸道營田副使河洛)
(久當兵衝閭井邱墟延賞勤身率下政尚簡約疏導河渠修築宮廟數年間丨丨歸附邦畿復完詔書褒美焉)
戶猥(唐書崔善為𫝊時議丨丨地狭者徙寬鄉善為奏畿内戶衆而丁壯悉籍府兵若聽徙皆在關東虚)
(近實遠非經通計詔可)配封人(唐書宋務光𫝊時滑州輸丁少而封戶多每丨丨丨皆亡命失業)
甲等(唐書李嶠𫝊重賂貴近補府若史移沒籍産以州縣丨丨更為下戶當道城鎮至無捉驛者)温
戶彊丁(唐書姚崇𫝊中宗時近戚奏度僧尼丨丨丨丨因避賤役)簿注(唐書蘇瓌𫝊十道使括天)
(下亡戶初不立籍瓌請專責州縣預立丨丨天下同日閱正盡一月止使柅姦匿歲一括實檢制租調以免勞)
(弊)主戶(宋史地理志天禧五年丨丨六百三萬九千二百三十一客戶不預焉)客戶(見上)魚
鱗圖(宋史食貨志知婺州趙㦛夫行經界于其州整有倫緒而㦛夫報罷士民相率請于朝乃命趙師嵒)
(繼之後二年魏豹文代師嵒為守行之益力于是向之上戶析為貧下之戶實田隐為逃絶之田者粲然可考)
(凡結甲册戶産簿丁口簿丨丨丨類姓簿二十三萬九千有竒剏庫匱以藏之歷三年而後上其事于朝)分
烟(宋史食貨志凡田方之角立土為峯植其野之所宜木以封表之有方帳有莊帳有甲帖有戶帖其丨丨)
(析産典賣割移官給契縣置簿皆以今所方之田為正)十等(宋史楊日嚴𫝊時用兵伐元昊三司急財)
(用有詔析戶版為丨丨第賦役民以歲租占佃官田廬者高其估募輸錢就市為己業人苦其擾)宮籍
(遼史景宗紀臚朐河裕悅雅克尼哩等率戶四百五十來附乞隸丨丨詔留其戶分隸敦睦積慶永興三宮優賜)
(遣之)脱戶(遼史道宗紀詔諸路檢括丨丨)糺戶(遼史營衛志番居内地者歲時田牧平莽間邊防丨)
(丨生生之資仰給畜牧)宮戶(遼史地理志延昌縣析延昌丨丨置)俘戶(遼史地理志永平縣本渤)
(海優富縣地太祖以丨丨置)通檢推排(金史食貨志其為戶有數等有課役戶不課役戶本戶雜)
(戶正戶監戶官戶奴婢戶二税戶有司始以三年一籍後變為丨丨又為丨丨凡戶隸州縣者與隸明安穆昆)
(其輸納高下又各不同)移典部(金史食貨志大定十七年五月省奏咸平府路一千六百餘戶自陳)
(皆長白山星顯禪春河女直人遼時簽為獵戶移居于此號丨丨丨遂附契丹籍本朝義兵之興首詣軍降仍)
(居本部今乞釐正詔從之)推唱定標(金史食貨志泰和四年上以職官仕于遠方若無浮財營運應)
(除免者令本家陳告集坊村人戶推唱驗實免之造籍後如無人告一月内以本官文牒丨丨丨丨附于籍)
薑戶(元史世祖紀罷金銀銅鐡丹粉錫碌坑冶所役民夫及河南舞陽丨丨藤花戶還之州縣)藤花
戶(見上)蒲萄戶(元史世祖紀敕駙馬阿爾布哈丨丨丨依民例輸賦)闌遺(元史世祖紀宣徽院)
(請以丨丨漏籍等戶淘金帝曰姑止毋重勞吾民也)稻戶(元史世祖紀薊州漁陽等處丨丨饑給三十日)
(糧)漸丁(元史成宗紀括蒙古戶丨丨以充行伍)窵戶(元史食貨志至元三年詔丨丨種田地所)
(者其丁税於附籍之郡驗丁而科地税于種田之所驗地而取)畬丁溪子(元史博勒呼傳湖廣行省)
(西連洞南南接交阯延袤數千里其間土沃人稠丨丨丨丨善驚好鬭)國版(徐幹中論戶口漏于丨丨)
(夫家脱于聯伍避役者有之棄捐者有之浮食者有之)國以建典家以立度(徐幹中論)
(民數者庶事之所自出也莫不取正焉以分田里以令貢賦以造器用以制祿食以起田役以作軍旅丨丨之)
(丨丨丨丨之丨丨五禮用修九刑有措者其惟審民數乎)元始極盛(王應麟地理通釋漢平帝丨丨)
(二年民戶千二百二十三萬三千六十二口五千九百五十九萬四千九百七十八漢丨丨矣)古頟圖
(王應麟地理通釋王彦威上丨丨丨言長慶籍戶三百五十萬而兵乃九十九萬率三戶資一兵)髮僧
而農(王應麟地理通釋唐開元之間治固不逮漢而以口計者四千八百十四萬自漢而降無若開元者)
(豈非開元初姚崇為相一旦丨丨丨丨者餘萬二千人磨以歲月其徒稍衰故耶)
御定子史精華卷五十二
