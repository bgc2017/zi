欽定四庫全書
御定子史精華卷一百二十二
巧藝部三
博奕
反兩㯓魚(列子虞氏者梁之富人也家充殷盛錢帛無量財貨無貲登高樓臨大路設樂陳酒擊博)
(樓上俠客相隨而行樓上博者射明瓊張中丨丨丨丨而笑)射明瓊(見上)博箭(韓非子秦昭王)
(令工施鈎梯而上華山以松栢之心為丨丨長八尺棋長八寸而勒之曰昭王嘗與天神博於此矣)與天
神博(見上)殺梟(韓非子齊宣王問匡倩曰儒者博乎曰不也王曰何也匡倩對曰博貴梟勝者必丨)
(丨殺梟者是殺所貴也儒者以為害義故不博也)六貳(荀子丨丨之博則天府已注言六貳之博可以)
(得貨財王逸注楚辭云投六著行六棋故曰六博今之博局亦二六相對也)捉得其齊行由
其理(淮南子善博不欲牟不恐不勝平心定意丨丨丨丨丨丨丨丨雖不必勝得籌必多何則勝在於數)
(不在於欲)棋聖(抱朴子善圍棋之無敵者則謂之丨丨故嚴子卿馬綏明於今有棋聖之名焉)左手
為叢投右手自為投(戰國策應侯謂昭王曰亦聞恒思有神叢與恒思有悍少年請與叢)
(博曰吾勝叢叢藉我神三日不勝叢叢困我乃丨丨丨丨丨丨丨丨丨丨勝叢叢藉其神三日叢往求之遂弗)
(歸五日而叢枯七日而叢亡)大投分功(戰國策君獨不觀博者乎或欲丨丨或欲丨丨此皆君之)
(所明知也)一梟五散(戰國策夫梟棋之所以為能者以散棋佐之也夫丨丨不如不勝丨丨亦明矣)
欲食則食欲握則握(戰國策王獨不見夫博者之用梟耶丨丨丨丨丨丨丨丨注握不食)
(也食者行棋握不行也)爭道(史記吳王濞傳孝文時吳太子入見得侍皇太子飲博吳太子師傅皆楚)
(人輕悍又素驕博丨丨不恭皇太子引博局提吳太子殺之)善格五(漢書吾邱壽王傳吾邱壽王年)
(少以丨丨丨召待詔注蘇林曰博之類不用箭但行梟散孟康曰格音各行伍相各故言各劉德曰格五棋行)
(簺法曰塞白乘五至五格不得行故云格五師古曰即今戲之簺也音先代反)博以八投(漢書王莾)
(傳平原女子遲昭平能說經丨丨丨丨)太守可償博進(漢書陳遵傳祖父遂字長子宣帝微)
(時與有故相隨博奕數負進及宣帝即位用遂稍遷至太原太守乃賜遂璽書曰制詔太原丨丨官尊禄厚丨)
(以丨丨丨矣妻君寧時在旁知狀遂於是辭謝因曰事在元平元年赦令前)棋局取譽(後漢書張)
(衡傳奕秋以丨丨丨丨)方罫(吳志韋曜傳然其所志不出一枰之上所務不過丨丨之間勝敵無封爵)
(之貴獲地無兼土之實)枯棋三百(吳志韋曜傳夫一枰之木孰與方國之封丨丨丨丨孰與萬人)
(之將)牧豬奴戲(晉書陶侃傳諸參佐或以談戲廢事者乃命取其酒器蒱博之具悉投之於江吏將)
(則加鞭朴曰摴蒱者丨丨丨丨耳)摴蒱馬(晉書周顗傳顗之死也敦坐有一參軍丨丨丨於博頭被)
(殺因謂敦曰周家奕世令望而位不至公及伯仁將登而墜有似下官此馬敦曰伯仁總角於東宮相遇一面)
(披襟便許之三事何圖不幸自貽王法)厲聲喝成盧(晉書劉毅傳後有東府聚摴蒱大擲一判)
(應至數百萬餘人並黑犢以還惟劉裕及毅在後毅次擲得雄大喜褰衣繞床謂同坐曰非不能盧不事此耳)
(裕惡之因挼五木久之曰老兄試為卿答既而四子俱黑其一子轉躍未定裕丨丨丨之即丨丨焉毅意殊不)
(快)五木(見上)一擲百萬(宋書武帝紀劉毅家無儋石之儲摴蒱丨丨丨丨)常若未
解(宋書徐羡之傳頗工奕棋觀戲丨丨丨丨當世倍以此推之)賭宣城太守(宋書羊元保傳)
(入為黃門侍郎善奕棋棋品第三太祖與丨郡戲勝以補丨丨丨丨)戲責(宋書謝弘微傳東鄕君薨資財)
(鉅萬園宅十餘所又會稽吳興琅邪諸處太傅司空琰時事業奴僮猶有數百人公私咸謂室内資財宜歸二)
(女田宅僮僕應屬弘微弘微一無所取自以私禄營葬混女夫殷叡素好摴蒱聞弘微不取財物乃濫奪其妻)
(妹及伯母兩姑之分以還丨丨内人皆化弘微之讓一無所爭弘微舅子領軍將軍劉湛性不堪其非謂弘微)
(曰天下事宜有裁衷卿此不治何以治官弘微笑而不答或有譏之曰謝氏累世財産充殷君一朝戲責理之)
(不允莫此為大卿親而不言譬棄物江海以為廉耳設使立清名而令家内不足亦吾所不取也弘微曰親戚)
(爭財為鄙之甚今内人尚能無言豈可導之使爭今分多共少不至有乏身死之後豈復見關)積錢隠
人(宋書鄭鮮之傳劉毅當鎮江陵高祖會於江寧朝士畢集毅素好摴蒱於是會戲高祖與毅歛局各得其)
(半丨丨丨丨毅呼高祖併之先擲得雉高祖甚不悦良久乃答之四坐傾矚既擲五子盡黑毅意色大惡謂高)
(祖曰知公不以大坐席與人鮮之大喜徒跣繞牀大呌聲聲相續毅甚不平謂之曰此鄭君何為者無復甥舅)
(之禮)五子盡黑(見上)局子之賜何必非張武之金(宋書何承天傳承天)
(素好奕棋頗用廢事大祖賜以局子承天奉表陳謝上答丨丨丨丨丨丨丨丨丨丨丨邪)拙行(宋書范&KR0929;)
(傳熙先藉嶺南遺財家甚富足始與綜諸弟共博故為丨丨以物輸之綜等諸年少既屢得物遂日夕往来情)
(意稍欵綜乃引熙先與&KR0929;為數&KR0929;又與戲熙先故為不敵前後輸&KR0929;物甚多&KR0929;既利其財寶又愛其文藝熙先)
(素有詞辯盡心事之&KR0929;遂相與異常申莫逆之好)摴蒱官賭五擲皆盧(齊書李安民傳)
(明帝大會新亭勞接諸軍主丨丨丨丨安民丨丨丨丨帝大驚目安民曰卿面方如田封侯狀也安民少時貧)
(窶有一人從門過相之曰君後當大富貴與天子交手共戲至是安民尋此人不知所在)置圍棋州
邑(齊書王諶傳明帝好圍棋丨丨丨丨丨以建安王休仁為圍棋州都大中正諶與太子右率沈勃尚書水)
(部郎庾珪之彭城丞王抗四人為小中正朝請禇思莊傳楚之為清定訪問)赤松思速思莊
思遲(齊書蕭惠基傳當時能棋人琅邪王抗第一品吳郡禇思莊會稽夏赤松並第二品丨丨丨丨善於)
(大行丨丨丨丨巧於鬭棋宋文帝世羊元保為會稽太守帝遣思莊入東與元保戲因製局圖還於帝前覆之)
(太祖使思莊與王抗交賭自食時至日暮一局始竟上倦使還省至五更方决抗睡於局後思莊逹曉不寐世)
(或云思莊所以品第致高緣其用思深久人不能對也)十擲輙鞬(齊書卞彬傳擲五木子丨丨丨)
(丨豈復是擲子之拙)堯教丹朱(齊書虞愿傳帝好圍棋甚拙去格七八道物議共欺為第三品與第)
(一品王抗圍棋依品賭戲抗每饒借之曰皇帝飛棋臣抗不能斷帝終不覺以為信然好之愈篤愿曰丨以此)
(丨丨丨非人主所宜好也)棋登逸品(梁書武帝紀六藝備閑丨丨丨丨隂陽緯候卜筮占决並悉稱)
(善)取一子反之曰異事遂作塞(梁書韋叡傳初邵陽之役昌義之甚德叡請曹)
(景宗與叡會因設錢二十萬官賭之景宗擲得雉叡徐擲得盧遽丨丨丨丨丨丨丨丨丨丨丨)三術(梁書)
(王瞻傳瞻幼時輕薄好逸遊為閭里所患及長頗折節有士操涉獵書記於棋射尤善頗嗜酒每飲或竟日而)
(精神益朗高祖每稱瞻有丨丨射棋酒也)賭竒石禮記(梁書到溉傳溉素謹厚特被高祖賞接每)
(與對棋從夕逹旦溉第山池有竒石高祖戲與賭之并禮記一部溉並輸焉未進高祖謂朱异曰卿謂到溉所)
(輸可以送未溉歛板對曰臣既事君安敢失禮高祖大笑其見親愛如此)燭燒卿貂(梁書陸雲公傳)
(雲公善奕棋嘗夜侍御坐武冠觸燭火高祖笑謂曰丨丨丨丨高祖將用雲公為侍中故以此言戲之也)西
南風急(南史謝弘微傳弘微性寬博無喜愠末年嘗與友人棋友人西南棋有死勢復一客曰丨丨丨)
(丨或有覆舟者友悟乃救之弘微大怒投局於地識者知其暮年之事)投局(見上)既佳光景
當得劇棋(南史羊元保傳文帝好與元保棋常中使至元保曰今日上何召我邪戎曰金溝清泚銅)
(池搖颺丨丨丨丨丨丨丨丨按戎元保子)破荻為局(南史齊武陵王&KR0929;傳少時無棋局乃丨丨為片)
(縱横以丨棋丨指點行勢遂至名品)指點行勢遂至名品(見上)手談(南史齊武陵王)
(&KR0929;傳嘗於武帝前與竟陵王子良圍棋子良大北及退豫章文獻王謂&KR0929;曰汝與司徒丨丨故當小相推讓答)
(曰&KR0929;立身以来未嘗一口妄語執心疎婞偏不知悔)通夜不止(魏書甄琛傳舉秀才入都積歲頗以)
(奕棋棄日至乃丨丨丨丨手下蒼頭常令秉燭或時睡頓大加其杖如此非一奴後不勝楚痛乃白琛曰郎君)
(辭父母仕宦京師若為讀書執燭奴不敢辭罪乃以圍棋日夜不息豈是向京之意而賜加杖罰不亦非理琛)
(惕然慚感遂從許叡李彪假書研習聞見益優)機權廉勇(魏書自序初子建為前軍將軍十年不徙)
(在洛閑暇與吏部尚書李韶韶從弟延寔頗為奕棋時人謂為耽好子建每曰棋於丨丨丨丨之際得之深矣)
(且吾未為時用博奕可也及一臨邊事凡經五年未曾對局)覆棋不失一道(北齊書河南王)
(孝瑜傳孝瑜容貌魁偉精彩雄毅謙慎寬厚兼愛文學讀書敏速十行俱下丨丨丨丨丨丨)對手(舊唐)
(書宣宗紀日本國王子入朝貢方物王子善棋帝令待詔顧師言與之丨丨)大為蕃人所敬
(舊唐書新羅國傳聞其人多善奕棋因令善棋人率府兵曹楊季鷹為璹之副璹等至彼丨丨丨丨丨丨其國)
(棋者皆在季鷹之下按璹邢璹)騁才得意(唐書李泌傳七歲知為文元宗開元十六年悉召能言佛)
(道孔子者相答難禁中有員俶者九歲升坐詞辯注射坐人皆屈帝異之曰半千孫固當然因問童子豈有類)
(若者俶跪奏臣舅子李泌帝即馳召之泌既至帝方與燕國公張說觀奕因使說試其能說請賦方圓動静泌)
(逡廵曰願聞其略說因曰方若棋局圓若棋子動若棋生静若棋死泌即答曰方若行義圓若用智動若丨丨)
(静若丨丨說因賀帝得竒童帝大悦曰是子精神要大於身)遣日(宋史吳越世家上遣中使賜俶文楸)
(棋局水晶棋子乃諭旨曰朕機務之餘頗曾留意以卿在假可用此丨丨)得金一奩(宋史章得象傳)
(長而好學美姿表為人莊重楊億以為有公輔器薦之得象嘗與億戲博李宗諤家一夕負錢三十萬而酣寢)
(自如他日博勝丨宗諤丨丨丨數日博又負即反奩與宗諤封識未嘗發也其度量宏廓如此)十要(宋史)
(潘慎修傳慎修善奕棋太宗屢召對奕因作奕說以獻大抵謂棋之道在乎恬默而取舍為急仁則能全義則)
(能守禮則能變智則能兼信則能克君子知斯五者庶幾可以言棋矣因舉丨丨以明其義太宗覽而稱善)
酬博直(金史盧璣傳章帝幸玉泉山詔璣與致仕宰相俱會食許策杖給扶後預天壽節上命璣與大)
(臣握槊戲璣獲勝焉從上秋山賜名馬上曰丨卿丨丨)與井公博三日而决(穆天子傳)
(是日也天子北入於邴丨丨丨丨丨丨丨丨注疑井公賢人而隐枋故穆王就之遊戲也)行棋相塞
(劉向說苑塞丨丨丨丨謂之塞也)象棋(劉向說苑今若足下千乘之君也居則廣厦邃房下羅帷来清)
(風倡優侏儒處前迭進而謟䛕燕則鬭丨丨而舞鄭女激楚之功風綵色以滛目流聲以娛耳)出機藏
機(黃憲天禄閣外史善奕者能丨其丨而不散能丨其丨而不貪先機而後戰是以勢完而難制)大裨
聖教(葛洪西京雜記杜陵杜夫子善奕棋為天下第一人或譏其費日夫子曰精其理者足以丨丨丨丨)
六箸二箸(葛洪西京雜記許博昌安陵人也善陸博竇嬰好之常與居處其術曰方畔揭道張張畔)
(揭道方張究屈元高高元屈究張又曰張道揭畔方方畔揭道張張究屈元高高元屈究張三輔兒童皆誦之)
(法用丨丨或謂之究以竹為之長六分或用丨丨博昌又作大博經一篇今世傳)大博經(見上)終
年有福(干寶搜神記八月四日出雕房北戶竹下圍棋勝者丨丨丨丨負者終年疾病取絲縷就北辰)
(星求長命乃免)爛鞭(劉敬叔異苑昔有人乘馬山行遥望岫裏有二老翁相對摴蒱遂下馬造焉以策注)
(地而觀之自謂俄頃視其馬鞭摧然已爛顧瞻其馬鞍骸枯朽既還至家無復親屬)坐隱(劉義慶世說王)
(中郎以圍棋是丨丨友公以圍棋為手談)與輙不競(劉義慶世說温太眞位未高時屢與揚州淮中)
(估客摴蒱丨丨丨丨嘗一過大輸物戲屈無因得反與庾亮善于舫中大喚亮曰卿可贖我庾即送直然後得)
(還經此數四)爛柯(任昉述異記信安郡有石室山晉時王質伐木至見童子數人棋而歌質因聽之童)
(子以一物與質如棗核質含之不覺饑俄頃童子謂曰何不去質起視斧柯爛盡既歸無復時人)五白
(李翺五木經摴蒱五木元白判厥二作雉背雉作牛王采四盧白雉牛□采六開塞塔秃撅梟全為王駁為甿)
(皆元曰盧厥筴十六皆白曰白厥筴八雉二元三曰雉厥筴十四牛三白三曰犢厥筴十雉一牛二白三曰開)
(厥筴十二雉如開厥餘皆元曰塞厥筴十一雉白各二元一曰塔厥筴五牛元各二白一曰禿厥筴四白三元)
(二曰撅厥筴三白二元三曰搗厥筴二矢百有二十設關二間矢為三馬筴二十厥色五凡擊馬及王采皆又)
(投馬出初關疊行非王采不出關不越坑入坑有謫行不擇筴馬一矢為抗)教以常勢(薛用弱集)
(異記元宗南狩百司奔赴行在翰林善圍棋者王積薪從焉蜀道隘狹每行旅止息中道之郵亭人舍多為尊)
(官有力者之所先積薪棲無所入因沼溪深遠寓宿於山中孤姥之家但有婦姑止給水火纔瞑婦姑皆闔戶)
(而休積薪棲於簷下夜闌不寐忽聞堂内姑謂婦曰良宵無以適興與子圍棋一賭可乎婦曰諾積薪私心竒)
(之堂内素無燈燭又婦姑各處東西室積薪乃附耳門扉俄聞婦曰起東五南九置子矣姑應曰東五南十二)
(置子矣婦又曰起西八南十置子矣姑又應曰西九南十置子矣每置一子皆良久思維夜將盡四更積薪一)
(一密記其下止三十六忽聞姑曰子已敗矣吾止勝九枰耳婦亦甘焉積薪遲明具衣冠請問孤姥曰爾可率)
(己之意而按局置子焉積薪即出槖中局盡平生之秘妙而布子未及十數孤姥顧謂婦曰是子可丨丨丨丨)
(耳婦乃指示攻守殺奪救應防拒之法其意甚略積薪即更求其說孤姥笑曰止此亦無敵於人間矣積薪虔)
(謝而别行十數步再詣則已失向之室閭矣自是積薪之藝絶無其倫即布所記婦姑對敵之勢罄竭心力較)
(其九枰之勝終不得也因名鄧艾開蜀勢至今圍棋有焉而世人終莫得而解矣)鄧艾開蜀勢
(見上)對御褫裘(薛用弱集異記則天時南海郡獻集翠裘珍麗異常張昌宗侍側則天因以賜之遂)
(命披裘供奉雙陸宰相狄梁公仁傑時入奏事則天令昇座因命仁傑與昌宗雙陸狄拜恩就局則天曰卿二)
(人賭何物狄對曰爭先三籌賭昌宗所衣毛裘則天謂曰卿以何物為對狄指所衣紫絁袍曰臣以此敵則天)
(笑曰卿未知此裘價踰千金卿之所指為不等矣狄起曰臣此袍乃大臣朝見奏對之衣昌宗所衣乃嬖倖寵)
(遇之服對臣此袍臣猶怏怏則天業已處分遂依其說而昌宗心赧神沮氣勢索莫累局連北狄丨丨就丨其)
(丨拜恩而出至光範門遂付家奴衣之促馬而去)長行(李肇國史補今之博戲有丨丨最盛其具有局)
(有子子黃黑各十五擲采之骰有二其法生於握槊變於雙陸後人新意長行出焉)限二關執六
馬(李肇國史補洛陽令崔師古又好為古文摴蒱其法三分其子三百六十丨以丨丨人丨丨丨其骰五枚)
(分上為黑下為白黑者刻二為犢白者刻二為雉擲之全黑乃為盧其采十六二雉三黑為雉其采十四二犢)
(三白為犢其采十全白為白其采八四者貴采也開為十二塞為十一搭為五禿為四撅為三梟為二六者雜)
(采也貴采者得連擲得打馬得過關餘采則否新加進九退六兩采)猧子上局(叚成式酉陽雜爼天)
(寶末交趾貢龍腦如蟬蠶形波斯言老龍腦樹節方有禁中呼為瑞龍腦上唯賜貴妃十枚香氣徹十餘步上)
(夏日嘗為親王碁令賀懷智獨彈琵琶貴妃立於局前觀之上數子將輸貴妃放康國猧子於坐側丨丨乃丨)
(丨子亂上大悦時有風吹貴妃領巾於賀懷智巾上良久廻身方落賀懷智歸覺滿身香氣非常乃卸幞頭貯)
(於錦囊中及上皇復宮闕追思貴妃不已懷智乃進所貯幞頭具奏它日事上皇發囊泣曰此瑞龍腦香也)
四句承除人人國手(叚成式酉陽雜爼一行公本不解奕因會燕公宅觀王積薪碁一局)
(遂與之敵笑謂燕公曰此但爭先耳若念貧道丨丨丨丨語則丨丨為丨丨)爭先(見上)空處如
龍鳳形(叚成式酉陽雜爼晉羅什與人碁拾敵死子丨丨丨丨丨丨)蹙融(叚成式酉陽雜爼小)
(戲中於奕局一枰各布五子角遲速名丨丨予因讀坐右方謂之蹙戎)應聲曰煞(叚成式酉陽雜)
(爼俗說沙門杯渡入梁武帝召之方奕棋呼殺閽者誤聽殺之浮休子云梁有榼頭師高行神異武帝敬之常)
(令中使召至陛奏榼頭師至帝方棋欲殺子一叚丨丨丨丨中使人遽出斬之帝棋罷命師入中使曰向者陛)
(下令殺已法之矣師臨死曰我無罪前生為沙彌誤鋤殺一蚓帝時為蚓今此報也)數天星(馮贄雲仙)
(雜記人能盡丨丨丨則徧知棋勢)貴家棋子(馮贄雲仙雜記開元中丨丨以紫檀心瑞龍腦為丨)
(丨)奪造化(馮贄雲仙雜記王勃圍棋率下四子成一首詩勃猶詫之向人曰吾自丨丨丨雖一時之)
(間百用亦可)鎮神頭(蘇鶚杜陽雜編唐宣宗時大中中日本國王子來朝獻寶器音樂上設百戲珍)
(饌以禮焉王子善圍棋上勅顧師言待詔對手王子出楸玉棋局冷煖玉棋子云本國之東三萬里有集眞島)
(島上有凝霞臺臺上有手談池池中生玉棋子不由制度自然黑白分明冬溫夏冷故謂冷煖玉又産如楸玉)
(類楸木琢之為局光潔可鑑及師言與之敵手至三十三下勝負未决師言懼辱君命而汗下凝思方敢落指)
(則謂之丨丨丨乃是解兩征勢也王子瞪目縮臂以伏不勝廻語鴻臚曰待詔第幾手耶鴻臚跪對曰第三手)
(也師言寔稱國手王子曰願見第一曰王子勝第三得見第二勝第二方得見第一今欲躁見第一其可得乎)
(王子掩局而吁曰小國之第一不如大國之第三信矣今好事者尚有顧師言三十三下鎮神頭圖)六子
皆赤(鄭文寶南唐近事劉信攻南康終月不下義祖譴信使者而杖之詈曰語劉信要背即背何疑之甚)
(也信聞命大怖并力急攻次宿而下凱旋之日師至新林浦犒錫不至亦無所存勞他日謁見義祖命諸元勲)
(為六博之戲以紓前意信酒酣掬六骰於手曰令公疑信欲背者傾西江之水終難自滌不負公當一擲遍赤)
(誠如前旨則衆彩而已投之於盆丨丨丨丨義祖賞其精誠昭感復待以忠貞焉)忘恚(錢希白南部新)
(書李訥僕射性卞急酷尚奕棋每下子安詳極於寬緩往躁怒作家人輩則密以奕具陳於前訥覩便忻然改)
(容以取其子布算丨其丨矣)長斜(沈括夢溪筆談李商隐詩曰玉作彈棋局中心最不平謂其中高也)
(白樂天詩彈棋局上事最妙是丨丨長斜謂抺角斜彈一發過半局今譜中具有此法)奉饒天下
棋先(何薳春渚紀聞棋待詔劉仲甫初自江西入都行次錢塘舍於逆旅逆旅主人陳餘慶言仲甫舍館)
(既定即出市遊每至夜分方扣戶而歸初不知為何等人也一日晨起忽於邸前懸一幟云江南棋客劉仲甫)
(丨丨丨丨丨丨并出銀盆酒器等三百星云以此償博負也湏臾觀者如堵即傳諸好事翌日數土豪集善棋)
(者會城北紫霄宮且出銀如其數推一棋品最高者與之對手始下至五十餘子衆視白勢似北更行百餘其)
(對手者亦韜手自得責其誇言曰今局勢已判黑當贏籌矣仲甫曰未也更行二十餘子仲甫忽盡歛局子觀)
(者合噪曰是欲將抵負耶仲甫袖手徐謂觀者曰仲甫江南人少好此技忽似有解因人推譽致遠國手年來)
(數為人相廹欲薦補翰林祗應而心念錢塘一都會高人勝士精此者衆棋人謂之一關仲甫之藝若幸有一)
(著之勝則可前進凡駐此旬日矣日就棋會觀諸名手對奕盡見品次矣故敢出此標示非狂僭也如某日某)
(人某白本大勝而失應棋著某日某局黑本有籌而誤於應劫却致敗局凡如此覆十餘局觀者皆已愕然心)
(竒之矣即覆前局既無差悞指謂衆曰此局以諸人視之黑勢贏籌固自灼然以仲甫觀之則有一要著白復)
(勝不下十數路也然仲甫不敢遽下在席高品幸精思之若見此者即仲甫當攜孥累還鄕里不敢復名棋也)
(於是衆棋極竭心思務有致勝者久之不著已而請仲甫盡著仲甫即於不當敵處下子衆愈不解仲甫曰此)
(著二十著後方用也即就邊角合局果下二十餘著正遇此子局勢大變及歛子排局果勝十三路衆觀於是)
(始伏其精至盡以所對酒器與之延欵十數日復厚歛以贐其行至都試補翰林祗應擅名二十餘年無與敵)
(者)適性(范正敏遯齋閒覽荆公棋品殊下每與人對局未嘗致思隨手疾應覺其勢將敗便歛之曰本)
(圖丨丨忘慮反苦思勞神不如且已)雖一著終老不能加(葉夢得避暑錄話著棋竭力不)
(過能進其所能至於不可進丨丨丨丨丨丨丨丨也)不貪不怯(馬永卿嬾真子玉子紋楸一路饒偏)
(宜簷竹雨蕭蕭羸形暗去春泉長猛勢横來野火燒守道還如周伏柱鏖兵不媿霍嫖姚得年七十更萬日與)
(子同於局上消右杜牧之贈國手王逢詩或云此眞贈國手詩也棋貪必敗怯又無功羸形暗去則丨丨也猛)
(勢横來則丨丨也周伏柱以喻不貪霍嫖姚以喻不怯故曰高棋詩也牧嘗云棋於貪勇之際所得多矣七十)
(更萬日者牧之是時年四十二三得至七十猶有萬日)饒人一先(姚寬西溪叢語蔡州襃信縣有)
(棋師閩秀才說嘗有道人善棋凡對局率丨丨丨丨道人有詩云爛柯眞訣妙通神一局曾經幾度春自出洞)
(來無敵手得饒人處且饒人)玉局(陸游老學庵筆記大名龍興寺佛殿有魏宮丨石彈棋丨上有黃初)
(中刻字政和中取入禁中)松子量(陸游老學庵筆記市人有以博戲取人財者每博必大勝號丨丨丨)
河圖數(羅大經鶴林玉露陸象山少年時常坐臨安市肆觀棋如是者累日棋工曰官人日日來看必)
(是高手願求教一局象山曰未也三日後却來乃買棋局一副歸而懸之空中臥而仰視之者兩日忽悟曰此)
(丨丨丨也遂往與棋工對棋工連負二局乃起謝曰某是臨安第一手棋今官人之棋饒得某一先天下無敵)
(手矣)地仙丹(蔣正子山房隨筆永嘉余德鄰宗文與聶碧窗奕棋余屢北有賣丨丨丨者國手也余呼)
(之至紿聶云某有僕能棋欲試數著不敢聶俾對枰連敗數局余自内以片紙書十字可憐道士碧不識地仙)
(丹聶大笑曰吾固疑其不凡)
雜技
削竹木以為鵲(墨子公輸子丨丨丨丨丨丨成而飛之三日不下)操舟若神(列子)
(顔回問乎仲尼曰吾嘗濟乎觴深之淵矣津人丨丨丨丨吾問焉曰操舟可學邪曰可能游者可教也善游者)
(數能乃若夫没人則未嘗見舟而謖操之者也吾問焉而不告敢問何謂也仲尼曰&KR3412;吾與若玩其文也久矣)
(而未逹其實而固且道與能游者可教也輕水也善游者之數能也忘水也乃若夫没人之未嘗見舟也而謖)
(操之也彼視淵若陵視舟之覆猶其車却也覆却萬物方陳乎前而不得入其舍惡往而不暇)瓦摳(列子)
(以丨丨者巧以鈎摳者憚以黃金摳者惛巧一也而有所矜則重外也凡重外者拙内按摳探也亦曰藏彄莊)
(子作注)鈎摳(見上)黃金摳(見上)蹈水(列子孔子觀於吕梁懸水三十仞流沫三十里黿鼉)
(魚鼈之所不能游也見一丈夫游之以為有苦而欲死者也使弟子並流而承之數百步而出被髮行歌而游)
(於棠行孔子從而問之曰吕梁懸水三十仞流沫三十里黿鼉魚鼈所不能游向吾見子道之以為有苦而欲)
(死者使弟子並流將承子子出而被髮行歌吾以子為鬼也察子則人也請問丨丨有道乎曰亡吾無道吾始)
(乎故長乎性成乎命與齎俱入與汨偕出從水之道而不為私焉此吾所以道之也孔子曰何謂始乎故長乎)
(性成乎命也曰吾生於陵而安於陵故也長於水而安於水性也不知吾所以然而然命也)與齎俱
入與汨偕出(見上)痀僂承蜩(列子仲尼適楚出於林中見丨丨者丨丨猶掇之也仲尼)
(曰子巧乎有道邪曰我有道也五六月纍垸二而不墜則失者錙銖纍三而不墜則失者十一纍五而不墜猶)
(掇之也吾處也若橜株駒吾執臂若槁木之枝雖天地之大萬物之多而唯蜩翼之知吾不反不側不以萬物)
(易蜩之翼何為而不得孔子顧謂弟子曰用志不分乃凝於神其痀僂丈人之謂乎注司馬云謂纍丸於竿頭)
(也)纍垸(見上)飬鬭雞(列子紀渻子為周宣王丨丨丨十日而問雞可鬭已乎曰未也方虛驕而)
(恃氣十日又問曰未也猶應影響十日又問曰未也猶疾視而盛氣十日又問曰幾矣雞雖有鳴者已無變矣)
(望之似木雞矣其德全矣異雞無敢應者反走耳)木雞(見上)人巧與造化同功(列子)
(周穆王西廵狩越崑崙不至弇山反還未及中國道有獻工人名偃師穆王薦之問曰若有何能偃師曰臣唯)
(命所試然臣已有所造願王先觀之穆王曰日以俱來吾與若俱觀之翌日偃師謁見王王薦之曰若與偕來)
(者何人耶對曰臣之所造能倡者穆王驚視之趨步俯仰信人也巧夫顉其頥則歌合律捧其手則舞應節千)
(變萬化惟意所適王以為實人也與盛姬内御並觀之技將終倡者瞬其目而招王之左右侍妾王大怒立欲)
(誅偃師偃師大懾立剖散倡者以示王皆傅會革木膠漆白黑丹青之所為王諦料之内則肝膽心肺脾腎腸)
(胃外則筋骨支節皮毛齒髮皆假物也而無不畢具者合會復如初見玉試廢其心則口不能言廢其肝則目)
(不能視廢其腎則足不能走穆王始悦而歎曰丨之丨乃可丨丨丨者丨丨乎詔貳車載之以歸)偃師
(見上)五劍常在空中(列子宋有蘭子者以技干宋元宋元召而使見其技以雙枝長倍其身屬)
(其踁並趨並馳弄七劍迭而躍之丨丨丨丨丨丨)道進乎技(莊子庖丁為文惠君解牛手之所觸)
(肩之所倚足之所履膝之所踦砉然嚮然奏刀騞然莫不中音合於桑林之舞乃中經首之會文惠君曰譆善)
(哉技蓋至此乎庖丁釋刀對曰臣之所好者丨也丨丨丨矣始臣之解牛之時所見無非牛者三年之後未嘗)
(見全牛也方今之時臣以神遇而不以目視官知止而神欲行依乎天理批大郤導大窽因其固然技經肯綮)
(之未嘗而况大軱乎良庖歲更刀割也族庖月更刀折也今臣之刀十九年矣所解數千牛矣而刀刃若新發)
(於硎彼節者有間而刀刃者無厚以無厚入有間恢恢乎其於遊刃必有餘地矣是以十九年而刀刃若新發)
(於硎雖然每至於族吾見其難為怵然為戒視為止行為遲動刀甚微謋然已解如土委地提刀而立為之四)
(顧為之躊躇滿志善刀而藏之文惠君曰善哉吾聞庖丁之言得飬生焉)官止神行批郤導
窽(見上)遊刃有餘地(見上)刀刃若新發於硎(見上)善刀而藏(見上)
捶鈎(莊子大馬之丨丨者年八十矣而不失豪芒)年八十而不失豪芒(見上)解
閉(呂氏春秋魯鄙人遺宋元王閉元王號令於國有巧者皆來丨丨人莫之能解兒說之弟子請往解之乃)
(能解其一不能解其一且曰非可解而我不能解也固不可解也問之魯鄙人鄙人曰然固不可解也我為之)
(而知其不可解也今不為而知其不可解也是巧於我故如兒說之弟子者以不解解之也)游數(淮南)
(子渡水而無丨丨雖強必沉有游數雖羸必遂)投高壺(淮南子彈琴瑟聲鐘竽敦六博丨丨丨)棋
鞠亦皆有法(揚子斷木為丨捖革為丨丨丨丨丨焉)跳丸弄劍踰鋒投鋏
履絙登幢摘盤緣案(抱朴子且夫周孔蓋是高才大學之深遠者耳小小之技猶多不閑)
(使之丨丨丨丨丨丨丨丨丨丨丨丨丨丨丨丨跟挂萬仞之峻峭游泳吕梁之不測手扛千鈞足躡驚飈暴虎)
(檻豹攬飛捷矢凡人為之而周孔不能况過於此者乎)聞者不知其一人(抱朴子禰衡謪)
(作鼓吏乃縳角於柱口就吹之乃有異聲並舉搖鼗擊鼓丨丨丨丨丨丨丨也)調飴膠絲(戰國策王)
(獨不見夫蜻蛉乎六足四翼飛翔乎天地之間俛啄蚉䖟而食之仰承甘露而飲之自以為無患與人無爭也)
(不知夫五尺童子方將丨丨丨丨加已乎四仞之上而下為螻蟻食也)狗盗雞鳴(史記孟嘗君傳)
(齊湣王二十五年復卒使孟嘗君入秦昭王即以孟嘗君為秦相人或說秦昭王曰孟嘗君賢而又齊族也今)
(相秦必先齊而後秦秦其危矣於是秦昭王乃止囚孟嘗君謀欲殺之孟嘗君使人抵昭王幸姬求解幸姬曰)
(妾願得君狐白裘此時孟嘗君有一狐白裘直千金天下無雙入秦獻之昭王更無他裘孟嘗君患之徧問客)
(莫能對最下坐有能為丨丨者曰臣能得狐白裘乃夜為狗以入秦宮藏中取所獻狐白裘至以獻秦王幸姬)
(幸姬為言昭王昭王釋孟嘗君孟嘗君得出即馳去更封傳變名姓以出關夜半至函谷關秦王後悔出孟嘗)
(君求之已去即使人馳傳逐之孟嘗君至關關法雞鳴而出客孟嘗君恐追至客之居下坐者有能為丨丨而)
(雞盡鳴遂發傳出出如食頃秦追果至關已後孟嘗君出乃還始孟嘗君列此二人於賓客賓客盡羞之及孟)
(嘗君有秦難卒此二人拔之自是之後客皆服)戲車(史記衞綰傳建陵侯衞綰者代大陵人也綰以丨丨)
(為郎注應劭曰能左右超乘也)穿域蹋鞠(史記衞將軍驃騎列傳其在塞外卒乏糧或不能自振而)
(驃騎尚丨丨丨丨注正義曰案蹴鞠書有域說篇即今之打毬也黃帝所作起戰國時程武士知其材力也)
傳劍(史記太史公自序在趙者以丨丨論顯注服虔曰世善傳劍也蘇林曰傳手搏論而釋之晉灼曰史)
(記吳起贊曰非信仁兼勇不能傳劍論兵書也)卞射武戲(漢書哀帝紀贊雅性不好聲色時覽丨丨)
(丨丨注蘇林曰手摶為卞角力為武戲也)蹴鞠(漢書東方朔傳郡國狗馬丨丨劍客輻凑董氏常從游戲)
(北宮馳逐平樂觀雞鞠之會角狗馬之足上大歡樂之按董氏董偃)雞鞠之會(見上)弄馬(漢書)
(韓延壽傳又使騎士戲車丨丨盗驂注孟康曰戲車弄馬之技也馳盗解驂馬御者不見也)盗驂(見上)
意錢(後漢書梁冀傳少為貴戚逸遊自恣性嗜酒能挽滿彈棋格五六博蹴鞠丨丨之戲又好臂鷹走狗)
(騁馬鬭雞注何承天纂文曰詭億一曰射意一曰射數即擲錢也)懷丸挾彈(後漢書王符傳丁夫)
(不扶犂鋤而丨丨丨丨攜手上山遨遊或好取土作瓦賣之外不足禦寇盗内不足禁鼠雀)持掩(後漢)
(書王符傳或以謀姦合任為業或以游博丨丨為事注掩謂意錢也)持複(魏志文帝紀注典論自叙曰余)
(少曉丨丨自為無對俗名雙戟為坐鐵室鑲楯為蔽木戶後從陳國袁敏學以單攻複每為若神)虎賁
王越河南史阿(魏志文帝紀注典論自叙曰余又學擊劍閱師多矣四方之法各異惟京師為)
(善桓靈之間有丨丨丨丨善斯術稱於京師丨丨丨丨言昔與越游具得其法)芉蔗為杖(魏志文帝)
(紀注典論自叙曰常與平虜將軍劉勲奮威將軍鄧展等共飲宿聞展善有手臂曉五兵又稱其能空手入白)
(刃余與論劍良久謂言將軍法非也余顧嘗好之又得善術因求與余對時酒酣耳熱方食丨丨便以丨丨下)
(殿數交三中其臂左右大笑展意不平求更為之余言吾法急屬難相中面故齊臂耳展言願復一交余知其)
(欲突以取交中也因偽深進展果尋前余却脚鄛正截其顙坐中驚視余還坐笑曰昔陽慶使淳于意去其故)
(方更授以秘術今余亦願鄧將軍捐棄故技更受要道一坐盡歡)葛巾角撇碁(魏志文帝紀注)
(博物志曰帝善彈棋能用手巾角時有一書生又能低頭以所冠著丨丨丨丨丨)立騎馬戲(魏志)
(甄皇后傳注魏書曰后年八歲外有丨丨丨丨者家人諸姊皆上閣觀之后獨不行諸姊問之后言此豈女人)
(之所觀耶)木人擊鼓吹簫(魏志杜䕫傳注馬鈞巧思絶世人有上百戲者能設而不能動也帝)
(以問先生可動否對曰可動帝曰其巧可益否對曰可益受詔作之以大木雕構使其形若輪平地施之潛以)
(水發焉設為女樂舞象至令丨丨丨丨丨丨作山岳使木人跳丸擲劍緣絙倒立出入自在百官行署舂磨鬭)
(雞變巧百端)鯔鷠躍鯆䱐引(晉書夏統傳其母病篤乃詣洛市藥會三月上巳洛中王公已)
(下並至浮橋士女駢填車服燭路統時在船中曝所市藥諸貴人車乘来者如雲統並不之顧太尉賈充怪而)
(問之統初不應重問乃徐答曰會稽夏仲御也充使問其土地風俗統曰其人循循猶有大禹之遺風太伯之)
(義讓嚴遵之抗志黃公之高節又問卿居海濱頗能隨水戲乎答曰可統乃操柂正櫓折旋中流初作丨丨丨)
(後作丨丨丨飛鷁首掇獸尾奮長梢而船直逝者三焉於是風波振駭雲霧杳冥俄而白魚跳入船者有八九)
(觀者皆悚遽充心尤異之乃更就船與語其應如響欲使之仕即俛而不答)緩服戲馬(宋書傅弘)
(之傳弘之素善騎乘高祖至長安弘之於姚泓馳道内丨丨丨丨或馳或驟往反二十里中甚有姿制羌胡聚)
(觀者數千人並驚惋歎息初上馬以馬鞭柄策挽致兩股内及下馬柄孔猶存)騎屋棟打細腰
鼓(宋書蕭思話傳思話年十許歲未知書以博誕遊遨為事好丨丨丨丨丨丨丨)鎔金琢玉(陳書)
(長沙王叔堅傳丨丨丨丨並究其妙)拍張得三公不可忘拍張(南史王儉傳後幸華)
(林宴集使各效技藝禇彦回彈琵琶王僧虔柳世隆彈琴沈文季歌子夜来張敬兒舞儉曰臣無所解惟知誦)
(書因跪上前誦相如封禪書上笑曰此盛德之事吾何以堪之後上使陸澄誦孝經起自仲尼居儉曰澄所謂)
(博而寡要臣請誦之乃誦君子之事上章上曰善張子布更覺非竒也於是王敬則脱朝服袒以絳糾髻奮臂)
(拍張呌動左右上不悦曰豈聞三公如此答曰臣以丨丨故丨丨丨丨丨丨丨丨時以為名答)打簇(北史)
(尒朱榮傳自魏氏舊俗以正月十五日夜為丨丨戲能中者即時賞帛胄)三局象經(舊唐書吕才傳)
(太宗嘗覽周武帝所撰丨丨丨丨不曉其旨太子洗馬蔡允恭年少時嘗為此戲太宗召問亦廢而不通乃召)
(才使問焉才尋繹一宿便能作圖解釋允恭覽之依然記其舊法與才正同由是才遂知名)藏鈎(舊唐)
(書王琚傳雖居州伯與佐官胥吏酋豪連榻飲謔或摴蒱丨丨以為樂)朱槊米弩(唐書田頵傳安)
(仁義以善射冠軍中當時稱丨瑾丨丨志誠丨皆為第一仁義常曰志誠弩十不當瑾槊之一瑾槊十不當吾)
(弓之一人以為然)善女工(遼史蕭尒里也傳便佞滑稽丨丨丨)鞠不離杖(遼史耶律塔不)
(也傳以善擊鞠幸於上凡馳騁丨丨丨丨)分朋擊毬連勝三算(金史按答海傳二十餘御)
(毬場丨丨丨丨丨丨丨丨宗工舊老咸異之進呈所勝禮物按答海為班首太宗喜曰今日之勝此孫之力也)
(賞之獨厚)天為之笑(東方朔神異經東皇公與玉女投壺梟而誤脱不接者丨丨丨丨開口流光今)
(電是也)古掾曹(葛洪西京雜記京兆有古生者學縱横揣摩弄矢搖丸摴蒱之術為都掾史四十餘)
(年善訑謾二千石隨以諧謔皆握其權要而得其歡心趙廣漢為京兆尹下車而黜之終於家至今排戲皆稱)
(丨丨丨)激矢令還(葛洪西京雜記武帝時郭舍人善投壺以竹為矢不用棘古之投壺取中而不)
(求還故實小豆惡其矢躍而出也郭舍人則丨丨丨丨一矢百餘反謂之為驍言如博之掔梟於掌中為驍傑)
(也每為武帝投壺輙賜金帛)七輪扇(葛洪西京雜記長安巧工丁緩作丨丨丨連七輪大皆徑丈相)
(連續一人運之滿堂寒顫)婆猴伎(王嘉拾遺記扶婁之國其人機巧變化或化為犀象師子龍蛇火鳥)
(之狀或變為虎兕口中生人備百戲之樂宛轉屈曲於指掌間人形或長數分或復數寸神怪倏忽樂府皆傳)
(此伎至末代猶學焉俗謂之丨丨丨則扶婁之音訛替至今)鼠市(庾翼晉陽秋大興中衡陽區純作丨)
(丨四方丈餘開門門有一木縱四五鼠於中欲出門木人輙以框拒之)藏彄(宗懔荆楚歲時記歲前又)
(為丨丨之戲)磨車(陸翽鄴中記石虎有丨丨置石磨於車上行十里輙磨十斛此車皆以朱綵為飾唯)
(用將車一人車行則衆巧並發車止則止)蓮花驍(顔氏家訓投壺之技近世愈精古者實以小豆為其)
(矢之躍也今惟欲其驍益多益善乃有倚竿帶劍狼壺豹尾龍首之名其尤妙者有丨丨丨)雅戲(顔氏)
(家訓彈棋亦近世丨丨消愁釋憤時可為之)知音(劉餗隋唐嘉話裴知古自中宗武后朝以丨丨直太)
(常路逢乘馬者聞其聲竊曰此人即當墮馬好事者隨而觀之行未半坊馬驚墮殆死嘗觀人迎婦聞婦佩玉)
(聲曰此婦不利姑是日姑有疾竟死云其知音皆此類也)刻木獺(張鷟朝野僉載郴州刺史王琚丨丨)
(為丨沉於水中取魚引首而出蓋獺口中安餌為轉關以石縋之則沉魚取其餌關即發口合則銜魚石發則)
(浮出矣)龍躍隼飛矯無遺箭(張鷟朝野僉載薛賚惑者善投壺丨丨丨丨丨丨丨丨置)
(壺於背後却反矢以投之百發百中)花師(柳宗元龍城錄洛人宋單父字仲儒善吟詩亦能種藝術凡牡)
(丹變易千種紅白鬭色人亦不能知其術上皇召至驪山植花萬本色樣各不同賜金千餘兩内人皆呼為丨)
(丨亦幻世之絶藝也)紙蛺蝶(馮翊桂苑叢談咸通初有進士張綽者下第後多遊江淮間頗有道術或)
(人召飲若遂合意則索丨剪丨丨三二十枚以氣吹之成列而飛如此累刻以指收之俄皆在手見者求之即)
(以他事為阻)蠅虎對陣(叚成式酉陽雜爼于頔在襄州嘗有山人王固謁見于于性快見其拜伏)
(遲緩不甚知書生别日遊讌不復得進王殊怏怏因至使院造判官曾叔政頗禮接之王謂曾曰予以相公好)
(竒故不遠而来今實乖望矣子有一藝自古無者今將歸且荷公見待之厚今為一設遂詣曾所居懷中出竹)
(一節及小鼓規纔運寸良久去竹之塞折枝連擊鼓子筒有丨丨子數十分行而出分為二隊如丨丨勢每擊)
(鼓或三或五隨鼓音變陣天衡地軸魚麗鶴列無不備也進退離附人所不及凡變陣數十乃行入筒中曾觀)
(之大駭方言於于公王已潛去于悔恨令物色求之不獲)趯鞠高及半塔(叚成式酉陽雜爼張)
(芬曾為韋南康親隨行軍曲藝過人力舉七尺碑定雙輪水磑嘗於福感寺丨丨丨丨丨丨)擊錢擲
豆(叚成式酉陽雜爼建中初有河北軍將姓夏彎弓數百斤嘗於毬場中累錢十餘走馬以擊鞠杖擊之一)
(丨一丨飛起六七丈其妙如此又於新泥墻安棘刺數十取爛豆相去一丈一一丨丨貫於刺上百不差一)
意舉止辭色若察囚視盗(叚成式酉陽雜爼舊記藏彄令人生離或云古語有徵也)
(舉人高映善意彄成式嘗於荆州藏鉤每曹五十餘人十中其九同曹鉤亦知其處當時疑有他術訪知映言)
(但丨丨丨丨丨丨丨丨丨丨也山人石旻尤妙打彄與張又新兄弟善暇夜會客因試其意彄注之必中張遂)
(寘鉤於巾襞中旻曰盡張空拳左有頃眼鉤在張君幞頭左翅中其妙如此旻後居揚州成式因識之曾祈其)
(術石謂成式曰可先畫人首數十遣胡越異辨則相授疑其見欺竟不及畫)透劍門(趙璘因話錄軍)
(中有丨丨丨伎大燕日庭中設幄數十步若廊宇者而編劍刃為榱棟之狀其人乘小馬至門審度馬調道端)
(下鞭而進錚焉聞劍動之聲既過而人馬無傷宣武軍有小將善此伎每饗軍則為之所獲賞止於三數匹帛)
(而已)雕木作鸞鶴鵶鵲凌雲奮飛(蘇鶚杜陽雜編飛龍衞士韓志和本倭國人也)
(善丨丨丨丨丨丨丨之狀飲啄動静與真無異以關戾置於腹内發之則丨丨丨丨可高三尺至一二百步外)
(方始却下兼刻木作猫兒以捕鼠雀飛龍使異其機巧遂以事奏上覩而悦之)蠅虎舞凉州(蘇鶚)
(杜陽雜編韓志和雕踏床高數尺其上飾之以金銀繒綵謂之見龍床置之則不見龍形踏之則鱗鬛爪牙俱)
(出及始進上以足履之而龍夭矯若得雲雨上怖畏遂令撤去志和伏於上前曰臣愚昧致有驚忤聖躬臣願)
(别進薄伎稍娛至尊耳目以贖死罪上笑曰所解伎何試為我作之志和遂於懷中出一桐木合子方數寸中)
(有物名丨丨子數不啻一二百焉其形皆赤云以丹砂啗之故也乃分為五隊令丨丨丨上令召樂以舉其曲)
(而虎子盤廻婉轉無不中節每遇致詞處則隐隐如蠅聲及曲終纍纍而退若有尊卑等級志和臂虎子令於)
(上前獵蠅於數百步之内如鷂捕雀罕有不獲者上嘉其小有可觀即賜以雜綵銀椀志和出宮門悉轉施於)
(他人不逾年竟不知志和之所在)半僊戲(王仁裕開天遺事天寶宮中至寒食節競竪鞦韆令宮嬪)
(輩戲笑以為晏樂帝呼為丨丨之丨)射粉團(王仁裕開天遺事宮中每到端午節造粉團角黍貯於金)
(盤中以小角造弓子纖妙可愛架箭丨盤中丨丨中者得食蓋粉團滑膩而難射也都中盛於此戲)精密
者為右偶中者為下(司馬光投壺新格更定新格增損舊圖以丨丨丨丨丨丨丨丨丨丨)
(使夫用機僥倖者無所措其手焉壺口徑三寸耳徑一寸高一尺實以小豆壺去席二箭半箭十有二枚長二)
(尺有四寸以全壺不失者為賢苟不能全則積算先滿百二十者勝後者負俱滿則餘算多者勝少者負)偶
爾中耳幾乎敗壺(邵伯温聞見前錄康節先生赴河南尹李君錫會投壺君錫末箭中耳君)
(錫曰丨丨丨丨康節應聲曰丨丨丨丨坐客以為的對可謂善謔矣)八投(程大昌演繁露王莽傳平原女)
(子遲昭平能說經博以丨丨服虔曰博奕經以八箭投之)烏龜疊塔(陶宗儀輟耕錄余在杭州日嘗)
(見一弄百禽者蓄龜七枚大小凡七等置龜几上擊鼓以使之則第一等大者先至几心伏定第二等者從而)
(登其背直至第七等小者登第六等之背乃豎身直伸其尾向上宛如小塔狀謂之丨丨丨丨又見蓄蝦蟆九)
(枚先置一小墩於席中其最大者乃踞坐之餘八小者左右對列大者作一聲衆亦作一聲大者作數聲衆亦)
(作數聲既而小者一一至大者前點首作聲如作禮狀而退謂之蝦蟆說法至松江見一全真道士寓太古庵)
(一日取二鰍魚一黃色一黑色大小相侔者用藥塗利刃各斷其腰互換接綴首尾異色投放水内浮游如故)
(郡人衞立中以盆池飬之經半月方死疊塔說法固教習之功但其質性蠢蠢非他禽鳥可比誠難矣哉若夫)
(斷而復續死而復生藥歟法歟是未可知也但劇戲中似此者果亦罕見哉)蝦蟆說法(見上)鰍
魚斷腰(見上)絳樹兩歌黃華二牘(伊世珍嫏嬛記絳樹一聲能歌兩曲二人細聽)
(各聞一曲一字不亂人疑其一聲在鼻竟不測其何術當時又有黃華者雙手能寫二牘或楷或草揮毫不輟)
(各自有意余謂丨丨丨丨丨丨丨丨是確對也)
御定子史精華卷一百二十二
