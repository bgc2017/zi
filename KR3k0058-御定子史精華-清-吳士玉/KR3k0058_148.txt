欽定四庫全書
御定子史精華卷一百四十八
居處部二
第宅(井竈廐附)
壇宅(管子辟田疇利丨丨修樹蓻勸士民勉稼穡修墻屋此謂厚其生)四榮樹(管子宫中丨丨)
(丨其餘曰害女功)近宫近門近市(管子凡仕者丨丨不仕與耕者丨丨工賈丨丨)堊白
其門而高其閭(管子令左右州曰表稱貸之家皆丨丨丨丨丨丨丨丨)黃后井青
后井赤后井白后井黑后井(管子五和時節飲於丨丨之丨以倮獸之火㸑八舉)
(時節飲於丨丨之丨以羽獸之火㸑七舉時節飲於丨丨之丨以毛獸之火㸑九和時節飲於丨丨之丨以介)
(蟲之火㸑六行時節飲於丨丨之丨以鱗獸之火㸑)新井(管子公與管仲父而將飲之掘丨丨而柴焉十)
(日齋戒召管仲)杼井(管子鑚燧易火丨丨易水)先傳直木(管子桓公觀於廐問廐吏曰廐何事)
(最難廐吏未對管仲對曰夷吾嘗為圉人矣傳馬棧最難先傳曲木曲木又求曲木曲木已傳直木無所施矣)
(丨丨丨丨直木又求直木直木已傳曲木又無所施矣)蓋廬(晏子吾細人也皆有丨丨以避燥濕君為)
(一臺而不速成何為)晏子宅(晏子景公欲更丨丨之丨曰子之宅近市秋隘囂塵不可以居請更諸爽)
(塏者晏子辭曰君之先臣容焉臣不足以嗣之於臣侈矣且小人近市朝夕得所求小人之利也敢煩里旅)
湫隘囂塵(見上)爽塏(見上)卜鄰(晏子晏子使晉景公更其宅反則成矣既拜廼毁之而為)
(里室皆如其舊則使宅人反之且諺曰非宅是卜維鄰是卜二三子先丨丨矣違卜不祥君子不犯非禮小人)
(不犯不祥古之制也吾敢違諸乎卒復其舊宅公弗許因陳桓子以請廼許之按晏子宅卜隣二叚與左傳同)
(以年考之恐左氏本於晏子故錄之)里室(見上)橈榭(子華子丨丨聫累)數椽(子華子夫士之)
(自好者削斲丨丨足以自庇而一簞之食足以糊口其孰肯以不貲之軀而投人主之所必怒者耶)穿井
得一人(子華子昔宋有丁氏家故無井而出溉汲焉常一日而一人居外懲其如是也鳩工而穿井於)
(庭家相與語曰今吾之丨丨丨丨丨矣有聞而傳之者曰丁氏穿井而得一人也國人更相道之語徹於宋君)
(宋君召其人而質之丁氏對曰自臣穿井家獲一人之力非得一人於井也)辟潤濕圉風寒
(墨子為宫室之法曰高足以丨丨丨邊足以丨丨丨)厚榭(墨子非以高臺丨丨䆳野之居以為不安也)
闢牖取明(慎子天雖不憂人暗丨戶丨必丨已丨焉則天無事也)蓬室(列子庇其丨丨若廣)
(厦之陰)連欐(列子居則丨丨注欐屋棟也)化人之宫(列子丨丨丨丨構以金銀絡以珠玉)
(出雲雨之上而不知下之據望之若屯雲焉)構以金銀絡以珠玉(見上)望若屯
雲(見上)高明之麗(莊子宋有荆氏者宜楸柏桑其拱把而上者求狙猴之杙者斬之三圍四圍求)
(丨丨丨丨者斬之七圍八圍貴人富商之家求樿傍者斬之故未終其天年而中道之夭於斧斤此材之患也)
蘧廬(莊子仁義先王之丨丨也)窮閻漏屋(荀子彼大儒者雖隐於丨丨丨丨無置錐之地而王)
(公不能與之爭名)疏房檖狽(荀子丨丨丨丨越席牀第几筵所以養體也)重樓疏堂
(荀子志愛公利丨丨丨丨)短綆不可汲深(荀子丨丨丨丨以丨丨井之泉)室大多陰
臺高多陽(吕氏春秋丨丨則丨丨丨丨則丨丨)南家墻犨於前西家潦徑
其宫(吕氏春秋士尹池為荆使於宋司城子罕觴之丨丨之丨丨丨丨而不直丨丨之丨丨丨丨而不止)
(士尹池問其故司城子罕曰南家工人也為鞔者也吾將徙之其父曰吾恃為鞔以食三世矣今徙之是宋國)
(之求鞔者不知吾處也吾將不食願相國之憂吾不食也為是故吾弗徙也西家高吾宫痺潦之經吾宫也利)
(故弗禁也)燕雀相賀(淮南子湯沐具而蟣虱相弔大厦成而丨丨丨丨憂樂别也)伯益作
井龍登元雲(淮南子丨丨丨丨而丨丨丨丨神棲崑崙)震風淩雨知為帡幪
(楊子丨丨丨丨然後丨夏屋之丨丨丨也)藻室(抱朴子椅榭俯臨乎雲漢丨丨華椽以參差)土木
凌霄丹緣棼橑(抱朴子起丨丨於丨丨搆丨丨於丨丨)密石(國語趙文子為室斲其椽)
(而礱之張老夕焉而見之不謁而歸文子聞之駕而往曰吾不善子亦告我何其速也對曰天子之室斲其椽)
(而礱之加丨丨焉諸侯礱之大夫斲之士首之備其物義也從其等禮也今子貴而㤀義富而忘禮吾懼不免)
(何敢以告文子歸令之勿礱也匠人請皆斲之文子曰止為後世之見之也其斲者仁者之為也其礱者不仁)
(者之為也)土木勝(國語知襄子為室美士茁夕焉知伯曰室美夫對曰美則美矣抑臣亦有懼也知伯)
(曰何懼對曰臣以秉茟事君志有之曰高山駿原不生草木松柏之地其土不肥今丨丨丨臣懼其不安人也)
(室成三年而知氏亾)鉅宫(戰國策腹擊為室而鉅荆敢言之主謂腹子曰何故為室之鉅也腹擊曰臣羈)
(旅也爵高而禄輕宫室小而帑不衆主雖信臣百姓皆曰國有大事擊必不為用今擊之丨丨將以取信於百)
(姓也主君曰善)罋牖䋲樞(史記秦始皇紀陳涉丨丨丨丨之子)孔里(史記孔子世家弟子及魯)
(人往從冡而家者百有餘室因命曰丨丨)開第康莊之衢(史記孟子荀卿列傳自如淳于髠以)
(下皆命曰列大夫為丨丨丨丨丨丨高門大屋尊寵之)北第第一(史記夏侯嬰傳以太僕事惠帝)
(惠帝及高后德嬰之脱孝惠魯元於下邑之間也廼賜嬰丨丨丨丨曰近我以尊異之)東第(史記司馬)
(相如傳位為通侯居列丨丨注索隐曰列甲第在帝城東故云東第也)大第室(漢書高帝紀女子公)
(主為列侯食邑者皆佩之印賜丨丨丨吏二千石徙之長安受小第室注孟康曰有甲乙次第故曰第也)小
第室(見上)坐屋(漢書五行志榭者講武之丨丨)生養之本(漢書五行志竈者丨丨丨丨)
都竈(漢書五行志昭帝元鳳元年燕王宫永巷中豕出圂壊丨丨)禹井(漢書地理志山隂注會稽)
(山在南上有禹冢丨丨)板屋(漢書地理志天水隴西山多林木民以丨為室丨)一堂二内
(漢書鼂錯傳臣聞古之徙遠方以實廣虛也相其陰陽之和嘗其水泉之味審其土地之宜觀其草木之饒然)
(後營邑立城製里割宅通田作之道正阡陌之界先為築室家有丨丨丨丨門戶之閉置器物焉民至有所居)
(作有所用此民所以輕去故鄉而勸之新邑也注張晏曰二内二房也)奴婢室(漢書公孫弘傳自蔡)
(至慶丞相府客館邱虛而已至賀屈氂時壊以為馬廐車庫丨丨丨矣)堂皇(漢書胡建傳監御史與護)
(軍諸校列坐丨丨上注師古曰室無四壁曰皇)廣夏(漢書王吉傳丨丨之下注師古曰廣夏大屋也)茅
堂(漢書韋賢傳爰戾於鄒鬋丨作丨)重殿洞門(漢書佞幸傳詔將作大匠為賢起第北闕下丨)
(丨丨丨木土之功窮極技巧柱栱衣以綈錦)赤墀青瑣(漢書外戚傳曲陽侯根驕奢僣上丨丨丨)
(丨注師古曰青瑣者刻為連瑣文而以青塗之也)土山漸臺洞門高廊(漢書元后傳五)
(侯大治第室起丨丨丨丨丨丨丨丨閣道連屬彌望)内灃水注第中大陂(漢書元后傳初)
(成都侯商病欲避暑從上借明光宫後又穿長安城引丨丨丨丨丨丨丨丨以行舡立羽蓋張周帷輯濯越歌)
突奥(漢書叙傳守丨丨之熒燭注應劭曰爾雅東南隅謂之突西南隅謂之奥師古曰突奥室中之二隅)
(也)舂陵舊宅(後漢書光武帝紀幸丨丨祠園廟因置酒丨丨大會故人父老注光武舊宅在今隨)
(州棗陽縣東南宅南二里有白水焉即張衡所謂龍飛白水也)龍飛白水(見上)孔子宅(後漢)
(書明帝紀幸丨丨丨祠仲尼及七十二弟子親御講堂命皇太子諸王說經注孔子宅在今兖州曲阜縣故魯)
(城中歸德門内闕里之中背洙面泗矍相圃之東北也)神井(後漢書郡國志雍&KR0960;本杞國注陳畱志曰)
(城内有丨丨能興霧雹)秦樂廏(後漢書郡國志陳留郡尉氏注陳留志曰有陵樹鄉北有澤澤有天)
(子苑囿有丨丨丨漢諸帝以馴養猛獸)蒲臺(後漢書郡國志注三齊記曰城南有丨丨高八十尺秦始)
(皇所頓處在臺下縈蒲繫馬今蒲猶縈者)松子(後漢書郡國志注襄陽耆舊傳曰有丨丨亭下有神陂中)
(多魚人捕不可得南都賦所稱)神農九井(後漢書郡國志注荆州記曰縣北界有重山山有一穴云)
(是丨丨所生又有周圍一頃二十畝地外有兩重壍中有丨丨相傳神農既育九井自穿汲一井則衆井動即)
(此地為神農祠年常祠之)金井(後漢書郡國志注荆州記曰縣南十里有平岡岡有丨丨數百淺者四五)
(尺深者不測俗傳云有金人以杖撞地輙成井)壁帶(後漢書琅邪王京傳好修宫室窮極技巧殿館丨丨)
(皆飾以金銀注壁帶壁中之横木也以金銀為釘飾其上)連閣臨道(後漢書馬防傳又大起第觀丨)
(丨丨丨彌亘街路)重堂高閤陂渠灌注(後漢書樊宏傳父重字君雲世善農稼好貨殖)
(重性温厚有法度三世共財子孫朝夕禮敬常若公家其營理産業物無所棄課役童隸各得其宜故能上下)
(戮力財利歲倍至廼開廣田土三百餘頃其所起廬舍皆有丨丨丨丨丨丨丨丨又池魚牧畜有求必給)陰
陽奥室(後漢書梁冀傳冀廼大起第舍而壽亦對街為宅殫極土木互相誇競堂寢皆有丨丨丨丨連)
(房㓊戶柱壁雕鏤加以銅漆忩牖皆有綺疎青瑣圖以雲氣仙靈臺閣周通更相臨望飛梁石磴陵跨水道金)
(玉珠璣異方珍怪充積臧室遠致汗血名馬又廣開園囿採土築山十里九坂以象二崤深林絶磵有若自然)
(竒禽馴獸飛走其間冀壽共乘輦車張羽蓋飾以金銀遊觀第内多從倡伎鳴鐘吹管酣謳竟路或連繼日夜)
(以騁娛恣客到門不得通皆請謝門者門者累千金又多拓林苑禁同王家西至弘農東界滎陽南極魯陽北)
(逹河淇包含山藪遠𢃄邱荒周旋封域殆將千里)飛梁石磴陵跨水道(見上)築山
象二崤(見上)菟苑(後漢書梁冀傳又起菟苑於河南城西經亘數十里發屬縣卒徒繕修樓觀數)
(年乃成移檄所在調發生菟刻其毛以為識人有犯者罪至刑死嘗有西域賈胡不知禁忌誤殺一菟轉相告)
(言坐死者十餘人)連里竟街(後漢書楊震傳伏見詔書為阿母興起津城門内第舍合兩為一丨)
(丨丨丨雕修繕飾窮極巧技)樓閣相接(後漢書吕強傳又今外戚四姓貴倖之家及中官公族無)
(功德者造起館舍凡有萬數丨丨丨丨丹青素堊雕刻之飾不可單言)汲上文書(魏志公孫瓉傳)
(注英雄記曰瓉諸將家家各作高樓樓以千計瓉作鐡門居樓上屏去左右婢妾侍側丨丨丨丨)瓜牛
廬(魏志管寧傳注魏略曰焦先自作一丨丨丨淨掃其中營木為牀布草蓐其上至天寒時搆火以自炙)
鬭鴨欄(吳志陸遜傳時建昌侯慮於堂前作丨丨丨頗施小巧遜正色曰君侯宜勤覧經典以自新益)
(用此何為慮即時毁撤之)銀牀(晉書樂志後園鑿井丨作丨金瓶素綆汲寒漿)金瓶素綆(見上)
杜姥宅(晉書后妃傳成恭杜皇后孝武立寧康二年以后母裴氏為廣德縣君裴氏名穆長水校尉綽)
(孫太傳主簿遐女遐隨東海王越遇害無子惟穆渡江遂享榮慶立第南掖門外世謂丨丨丨云)河陽
金谷(晉書石崇傳出為征虜將軍假節監徐州諸軍事鎮下邳崇有别館在丨丨之丨丨一名梓澤送者)
(傾都帳飲於此焉)梓澤(見上)宅中有一柳樹(晉書嵇康傳性絶巧而好鍜丨丨丨丨丨)
(丨甚茂乃激水圜之每夏月居其下以煆)山陽舊居(晉書向秀傳濟黃河以汎舟兮經丨丨之丨丨)
外閑(晉書陸機傳巨象逸駿擾於丨丨)温廬(晉書潘岳傳近畿幅湊客舍亦稠冬有丨丨夏有凉)
(蔭)所居齋前種一株松(晉書孫綽傳丨丨丨丨丨丨丨丨恒自守護鄰人謂之曰樹子)
(非不椘椘可憐但恐永無棟梁日耳綽荅曰楓柳雖復合抱亦何所施邪)别廬(晉書劉琨傳時征虜將軍)
(石崇河南金谷澗中有丨丨冠絶時輩引致賓客日以賦詩琨豫其間文詠頗為當時所許)館宇崇
麗(晉書紀瞻傳立宅於烏衣巷丨丨丨丨園池竹木有足賞翫焉)當使容車馬(晉書陳頵傳少)
(好學有文義父訢立宅起門頵曰丨丨丨丨丨訢笑而從之)盤龍齋(晉書劉毅傳初桓元於南州起)
(齋悉畫盤龍於其上號為丨丨丨毅小字盤龍至是遂居之)歸厚門慎終室(晉書嵇含傳含)
(好學能屬文家在鞏縣亳邱自號亳邱子門曰丨丨之丨室曰丨丨之丨)南開朱門北望青
樓(晉書麴允傳麴允金城人也與游氏世為豪族西州為之語曰麴與游牛羊不數頭丨丨丨丨丨丨丨丨)
宜春里(晉書左思傳秘書監賈謐請講漢書謐誅退居丨丨丨專意典籍齊王冏命為記室督辭疾不)
(就)伐木為材織葦為席(晉書羅含傳轉州別駕以廨舍諠擾於城西池小洲上立茅屋)
(丨丨丨丨丨丨丨丨而居布衣蔬食晏如也)階庭蘭菊叢生(晉書羅含傳致仕還家丨丨忽)
(丨丨丨丨以為德行之感焉)窐衡(晉書隠逸傳序徵聘之禮賁於岩穴玉帛之贄委於丨丨)倚木
於樹苫覆其上(晉書郭文傳步檐入吳興餘杭大辟山中窮谷無人之地丨丨丨丨丨丨丨丨)
(而居焉亦無壁障)容膝(晉書陶潛傳倚南忩以寄傲審丨丨之易安園日涉以成趣門雖設而常關)
日涉成趣(見上)南瀕(宋書何尚之傳轉尚書令領太子詹事致仕於方山太子左衛率袁淑與)
(尚之書曰昨遣修問承丈人已晦志山田雖曰年禮宜遵亦事難斯貴儻能屈事康道降節徇務舍丨丨之操)
(淑此行求决矣尚之宅在南澗寺側故書云南瀕毛詩所謂於以採蘋南澗之瀕也)銅陵之奥金
谷之麗(宋書謝靈運傳丨丨丨丨卓氏充鈲摫之端丨丨丨丨石子致音徽之觀)羅曾崖於
戶裏列鏡瀾於窗前(宋書謝靈運傳抗北頂以葺館殷南峯以啟軒丨丨丨丨丨丨丨丨)
(丨丨丨丨因丹霞以赬楣附碧雲以翠椽)卜寢(宋書謝靈運傳夏凉寒燠隨時取適階基回互橑櫺乘隔)
(此焉丨丨翫水弄石邇即回眺終歲罔斁)風亭月觀吹臺琴室(宋書徐湛之傳廣陵城舊)
(有高樓湛之更加修整南望鍾山城北有陂澤水物豐盛湛之更起丨丨丨丨丨丨丨丨果竹繁茂花藥成行)
(招集文士盡遊玩之適一時之盛也)立第雞籠山盡山水之美(宋書建平王宏傳宏)
(少而閑素篤好文籍太祖寵愛殊常為丨丨於丨丨丨丨丨丨丨丨)聚石蓄水彷彿邱中
(宋書劉勔傳勔經始鍾嶺之南以為棲息丨丨丨丨丨丨丨丨朝士愛素者多往游之)有若自然
(宋書戴顒傳戴顒居吳下吳下士人共為築室聚石引水植林開洞少時繁密丨丨丨丨)北第舊邸
(宋書豫章王嶷傳嶷啟曰自制丨丨丨丨本自甚華臣改修正而已小小製置己自仰蕳往歲收合得少雜材)
(并蒙賜故板啟榮内許作小眠齋始欲成就皆補接為辦無乖格製要是檉柏之華一時新淨)小眠齋
(見上)檉柏之華一時新淨(見上)長梁齋(齊書王僧虔傳兄子儉為朝宰起丨丨丨)
(制度小過僧虔視之不悦竟不入戶儉即毁之)不以宅易州(齊書武陵王&KR0929;傳出為江州刺史常)
(侍如故上以&KR0929;方出外鎮求&KR0929;宅給諸王子&KR0929;曰先帝賜臣此宅使臣歌哭有所陛下欲以州易宅臣請丨丨)
(丨丨丨)立館揚烈(齊書劉瓛傳住在檀橋瓦屋數間上皆穿漏竟陵王子良親往修謁表世祖為)
(瓛丨丨以丨丨橋故主第給之生徒皆賀齋曰室美為人灾此華宇豈吾宅邪幸可詔作講堂猶恐見害也)
古齋(齊書竟陵王子良傳蘇郡閤下有虞翻舊牀罷任還乃致以歸後於西邸起丨丨多聚古人器服以)
(充之)張陸並宅其間有水必有異味(齊書陸慧曉傳武陵王&KR0929;守會稽上為精)
(選僚吏以慧曉為征虜功曹與府參軍沛國劉璡同從述職行至吳璡謂人曰吾聞丨融與丨慧曉丨丨丨丨)
(丨丨此水丨丨丨丨遂往酌而飲之)賣宅四十五萬(齊書崔慰祖傳慰祖丨丨丨丨丨丨買者)
(云寧有減不荅曰誠慙韓伯休何容二價買者又曰君但責四十六萬一萬見與慰祖曰是即同君欺人豈是)
(我心乎)小山(齊書何求傳求弟點少不仕點弟胤有儒術亦懷隠遯之志所居宅名為丨丨)三橋
宅(梁書武帝紀高祖以宋孝武大明八年甲辰歲生於秣陵縣同夏里丨丨丨)開街列門(梁書)
(曹景宗傳景宗在州鬻貨聚歛於城南起宅長堤以東夏口以北丨丨丨丨東西數里)市西小屋
(梁書吕僧珍傳僧珍姊適于氏住在丨丨丨丨臨路與列肆雜處僧珍嘗導從鹵簿到其宅不以為恥)織
椘成門藉扉為戶(梁書沈約傳遷甕牖於蘭室同肩牆於華堵丨宿丨以丨丨丨外丨而丨)
(丨既取陰於庭樾又因籬於芳杜開閣室以遠臨闢高軒而旁覩)風臺累翼月榭重栭
(梁書沈約傳盖昔儲之舊苑寔博望之餘基修林則表以桂樹列草則冠以芳芝丨丨丨丨丨丨丨丨千櫨捷)
(嶫百栱相持)結橑巖根開櫺木末(梁書沈約傳欲息心以遣累必違人而後豁或丨丨)
(於丨丨或丨丨於丨丨室暗蘿蔦檐梢松栝)賜芳林苑(梁書南平王偉傳齊世青溪宫改為芳林)
(苑天監初賜偉為第)穿池種樹少寄情賞(梁書徐勉傳中年聊於東田閒營小園者非在)
(播蓺以要利入正欲丨丨丨丨丨丨丨丨又以郊際閒曠終可為宅倘或懸車致仕寔欲歌哭於斯)桃李
茂密桐竹成陰(梁書俆勉傳近營東邊兒孫二宅乃藉十住南還之資其中所須猶為不少既)
(牽挽不至又不可中塗而輟郊間之園遂不辦保貨與韋黯乃獲百金成就兩宅已消其半尋園價所得何以)
(至此由吾經始歴年麤已成立丨丨丨丨丨丨丨丨塍陌交通渠畎相屬華樓迥榭頗有臨眺之美孤峯叢薄)
(不無糾紛之興瀆中並饒菰蔣湖裏殊富芰蓮雖云人外城闕密邇韋生欲之亦雅有情趣追述此事非有吝)
(心盖是茟勢所至耳)並饒菰蔣殊富芰蓮(見上)借官地起屋(梁書裴子野傳)
(無宅丨丨丨二畝丨茒丨數間)華曠(梁書袁昂傳開拓房宇處以丨丨)自潮溝列宅至
青溪(梁書朱異傳異及諸子丨丨丨丨丨丨丨丨其中有臺池玩好每暇日與賓客遊焉)居宅在
白楊石井(梁書謝幾卿傳丨丨丨丨丨丨丨朝中交好者載酒從之)瑞室(梁書何胤傳胤以若)
(邪處勢廹隘不容生&KR1131;乃遷秦望山山有飛泉西起學舍即林成援因巖為堵别為小閣室寢處其中躬自啟)
(閉童僕無得至者山側營田二頃講隙從生徒遊之胤初遷將築室忽見二人著元冠容貌甚偉問胤曰君欲)
(居此邪乃指一處云此中殊吉忽不復見胤依其言而止焉尋而山發洪水樹石皆倒拔唯胤所居室巋然獨)
(存元簡乃命記室參軍鍾嶸作丨丨頌刻石以旌之按元簡衡陽王)即林成援因巖為堵
(見上)離垢(梁書劉慧斐傳嘗還都途經尋陽遊於匡山過處士張孝秀相得甚歡遂有終焉之志因不仕)
(居於東林寺又於山北搆園一所號曰丨丨園時人乃謂為離垢先生)十畝之宅山池居
半(梁書庾詵傳性託夷簡特愛林泉丨丨丨丨丨丨丨丨蔬食弊衣不治産業)極林泉之致
(陳書孫瑒傳其自居處頗失於奢豪庭院穿築丨丨丨丨丨)婚第(陳書始興王伯茂傳六門之外有别)
(館以為諸王冠婚之所名為丨丨)到公石(南史到溉傳溉第居近淮水齋前山池有竒礓石長一丈)
(六尺帝戱與賭之并禮記一部溉並輸焉未進帝謂朱異曰卿謂到溉所輸可以送未歛板對白臣既事君安)
(敢失禮帝大笑其見親愛如此石即迎置華林園宴殿前移石之日都下傾城縱觀所謂丨丨丨也)桐山
(南史齊武陵王&KR0929;傳豫章王於邸起土山列種桐竹號為丨丨)青陽巷第(南史齊始興王鑑傳上為)
(南康王子琳起丨丨丨丨新成車駕與後宫幸第樂飲)居廉讓之間(南史胡諧之傳范柏年本)
(梓潼人土斷屬梁州華陽郡初為州將劉亮使出都諮事見宋明帝帝言次及廣州貪泉因問柏年卿州復有)
(此水否對曰梁州惟有文川武鄉廉泉讓水又問卿宅在何處曰臣所丨丨丨丨丨帝嗟其善荅)此池
便是醴泉此木便是交讓(南史陸慧曉傳慧曉與張融並宅其間有池池上有二株)
(楊柳點歎曰丨丨丨丨丨丨丨丨丨丨丨丨按點何點)百萬買宅千萬買鄰(南史吕僧)
(珍傳初宋季雅罷南康郡市宅居僧珍宅側僧珍問宅價曰一千一百萬怪其貴季雅曰一丨丨丨丨丨丨丨)
(丨)八襲(南史隠逸傳論雖復崇閣丨丨高城萬雉莫不蓄壤開泉髣髴林澤)莫含壁(魏書莫含)
(傳其故宅在桑乾川南世稱丨丨丨或音訛謂之莫回城云)數有赤光紫氣之異(魏書)
(高樹生傳居宅丨丨丨丨丨丨丨丨鄰伍驚恐僉謂怪變宅不可居樹生曰何往非善安之自若)草屋
數間(魏書高允傳幸允第惟丨丨丨丨布被緼袍廚中鹽菜而已高宗歎息曰古人之清貧豈有此乎即)
(賜帛五百匹粟千斛)䲭尾(魏書高道穆傳正光中出使相州刺史李世哲尚書令崇之子貴盛一時多有)
(非法逼買民宅廣興屋宇皆置丨丨又於馬埒堠上為木人執節道穆䋲糾悉毁去之按道穆名恭之以字行)
(北史作高恭之傳)永年之宅(魏書邢巒傳高祖因行藥至司空府南見巒宅遣使謂巒曰朝行藥)
(至此見卿宅乃住東望德館情有依然巒對曰陛下移構中亰方建無窮之業臣意在與魏昇降寧容不務丨)
(丨丨丨高祖謂司空穆亮僕射李冲曰巒之此言其意不小)太原王宅(魏書王椿傳初椿於宅構)
(起廳事極為高壯時人忽云此乃丨丨丨丨豈是王太原宅椿往為本郡世皆呼為王太原未幾爾朱榮居椿)
(之宅榮封太原王焉)團焦(北齊書神武帝紀從榮徙據并州抵揚州邑人龐蒼鷹止丨丨中每從外歸生)
(人遥聞行響動地蒼鷹母數見團焦赤氣赫然屬天蒼鷹嘗夜欲入有青衣人拔刀叱曰何故觸王言訖不見)
(始以為異密覘之惟見赤蛇蟠牀上乃益驚異因殺牛分肉厚以相奉蒼鷹母求以神武為義子及得志以其)
(宅為第號為南宅雖門巷開廣堂宇崇麗其本所住團焦以石堊塗之留而不毁至文宣之時遂為宫)門
施行馬(北齊書魏蘭根傳天平初以病篤上表求還鄉里魏帝遣舍人石長宣就家勞問猶以開府儀)
(同丨丨丨丨)竹林别室(北齊書楊愔傳學庭前有柰樹實落地羣兒咸爭之惜頽然獨坐其季父)
(暐適入學館見之大用嗟異顧謂賓客曰此兒恬裕有我家風宅内有茂竹遂為愔於林邊别葺一室命獨處)
(其中嘗以銅盤具盛饌以飯之因以督厲諸子曰汝輩但如遵彦謹慎自得丨丨丨丨銅盤重肉之食)晝
掩一扉(周書逹奚武傳武賤時奢侈好華飾及居重位不持威儀行常單馬左右止一兩人而已外門)
(不施戟恒丨丨丨丨)枕帶林泉(周書韋夐傳所居之宅丨丨丨丨夐對翫琴書蕭然自樂時人號為)
(居士焉)馬璘山池(舊唐書德宗紀癸亥賜羣臣宴於丨丨丨丨上賦九日賜宴詩六韻賜之)樊
川别墅(舊唐書憲宗紀三月辛丑朔宰相杜佑與同列宴於丨丨丨丨上遣中使賜酒饌)十六
宅(舊唐書文宗紀上幸丨丨丨與諸王宴樂决十六宅宫市内官范文喜等三人以供諸王食物不精故也)
每搆一堂費踰千萬計(舊唐書明皇楊貴妃傳鉆受三品上柱國私第立戟姊妹昆仲)
(五家甲第洞開僣擬宫掖車馬僕御照耀亰邑逓相誇尚丨丨丨丨丨丨丨丨丨見制度宏壯於己者即撤而)
(復造土木之工不捨晝夜)尚書員外郎一人每日更直(舊唐書裴寂傳遣丨丨丨)
(丨丨丨丨丨丨丨丨寂第其見崇貴如此)麤令充事(舊唐書河間王孝恭傳孝恭常悵然謂所親曰)
(吾所居宅微為宏壯非吾心也當賣之别營一所丨丨丨丨而已身沒之後諸子若才守此足矣如其不才冀)
(免他人所利也)輟殿材營構(舊唐書魏徵傳徵宅先無正寢太宗欲為小殿輟其材為徵營構五)
(日而成)百孫院(舊唐書凉王璿傳外諸孫成長又於十宅外置丨丨丨每歲幸華清宮宮側亦有十)
(王院百孫院宫人每院四百餘百孫院三四十人又於宫中置維城庫諸王月俸物約之而給用諸孫納妃嫁)
(女亦就十宅中太子不居於東宫但居於乘輿所幸之别院太子亦分院而居婚嫁則同親王公主在於崇仁)
(之禮院)親仁宅(舊唐書盧羣傳有人誣告故尚父子儀嬖人張氏宅中有寳玉者張氏兄弟又與尚)
(父家子孫相告訴詔促按其獄羣奏曰張氏以子儀在時分財子弟不合爭奪然張氏宅與子儀丨丨丨皆子)
(儀家事子儀有大勲伏望陛下特赦而勿問俾私自引退德宗從其言時人嘉其識大體)城南之最
(舊唐書杜式方傳時父作鎮揚州家財鉅萬甲第在安仁里杜城有别墅亭館林池為丨丨丨丨昆仲皆在朝)
(廷與時賢遊從樂而有節按式方杜佑子)複垣洞穴(舊唐書王鍔傳子稷歴官鴻臚少卿廣治第宅)
(嘗奏請籍坊以益之作丨丨丨丨實金錢於其中)先人舊業安可以奉權臣(舊唐)
(書楊損傳家在新昌里與宰相路巖第相接巖以地狹欲易損馬廐廣之遣人致意時損伯叔昆弟在朝者十)
(餘人相與議曰家門損益恃時相何可拒之損曰非也凡尺寸地非吾等所有丨丨丨丨丨丨丨丨丨丨窮逹)
(命也巖不悦)輞水周于舍下(舊唐書王維傳得宋之問藍田别業在輞口丨丨丨丨丨丨别)
(漲竹洲花塢與道友裴廸浮舟往来彈琴賦詩嘯詠終日嘗聚其田園所為詩號輞川集在亰師日飯十數名)
(僧以元談為樂齋中無所有惟茶鐺藥臼經案䋲床而已)居者逸作者勞(舊唐書李日知傳時)
(安樂公主池館新成中宗親往臨幸從官皆預宴賦詩日知獨存規誡其末章曰所願暫思丨丨丨莫使時稱)
(丨丨丨論者多之)清虛原幽棲谷(舊唐書韋思謙傳嘗於驪山構營别業中宗親往幸焉自)
(制詩序令從官賦詩賜絹二千疋因封嗣立為逍遥公名其所居為丨丨丨丨丨丨按嗣立思謙子)五王
宅(舊唐書讓皇帝憲傳初元宗兄弟聖歴初出閤列第於東都積善坊五人分院同居號丨丨丨大足元年)
(從幸西京賜宅於興慶坊亦號五王宅)於禁中置内宅(舊唐書張垍傳垍以主壻元宗特加)
(恩寵許丨丨丨丨丨丨侍為文章)薛王别墅(舊唐書李林甫傳林甫亰城邸第田園水磑利盡上)
(腴城東有丨丨丨丨林亭幽邃甲於都邑特以賜之及女樂二部天下珍玩前後賜予不可勝計宰相用事之)
(盛開元以來未有其比)木妖(舊唐書馬璘傳天寳中貴戚勲家已務奢靡而垣屋猶存制度及安史大)
(亂之後法度隳弛内臣戎帥競務奢豪亭館第舍力窮乃止時謂丨丨)亭館第舍力窮乃
止(見上)粟廩書庫琴亭(舊唐書白居易傳居易既以尹正罷歸每獨酌諷詠於舟中因為池)
(上篇曰成都風土水木之勝在東南偏東南之勝在履道里里之勝在西北隅西閈北垣第一第即白氏叟樂)
(天退老之地地方十七畝屋室三之一水五之一竹九之一而島樹橋道間之初樂天既為主喜且曰雖有池)
(臺無粟不能守也乃作池東丨丨又曰雖有子弟無書不能訓也乃作池北丨丨又曰雖有賓朋無琴酒不能)
(娱也乃作池西丨丨加石樽焉)午橋别墅(舊唐書裴度傳度以年及懸輿王綱版蕩不復以出處為)
(意東都立第於集賢里築山穿池竹木叢萃有風亭水榭梯橋架閣島嶼廻環極都城之勝概又於丨丨創丨)
(丨花木萬株中起凉臺暑館名曰綠野堂引甘水貫其中釃引脈分映帶左右度視事之隙與詩人白居易劉)
(禹錫酣宴終日高歌放言以詩酒琴書自樂當時名士皆從之遊)館宇清華竹木幽邃
(舊唐書牛僧儒傳洛都築第於歸仁里任淮南時嘉木怪石置之階庭丨丨丨丨丨丨丨丨嘗與詩人白居易)
(吟咏其間無復進取之懷)起草院(舊唐書李德裕傳長安私第别構丨丨丨院有精思亭每朝廷用兵)
(詔令制置則獨處亭中凝然握管左右侍者無能預焉)精思亭(見上)題寄歌詩皆銘
之於石(舊唐書李德裕傳東都於伊闕南置平泉别墅清流翠篠樹石幽竒初未仕時講學其中及從)
(官藩服出將入相三十年不復重遊而丨丨丨丨丨丨丨丨丨今有花木記歌詩篇錄二石存焉)迎仙
樓延和閣(舊唐書高駢傳吕用之又薦暨工諸葛殷張守一有長年之術駢並署為牙將於府第别)
(建道院院有丨丨丨丨丨丨高八十尺飾以珠璣金鈿侍女數百皆羽衣霓服和聲度曲擬之鈞天日與用之)
(守一三人授道家法籙談論於其間賓佐罕見其面)忠臣之門(唐書馮元常傳元常閨門雍睦有禮)
(法雖小功喪不御私室神龍中旌其家大署曰丨丨丨丨天下高其節凡名族皆願通婚)韓公井(唐書)
(韓朝宗傳開元二十二年初置十道採訪使朝宗以襄州刺史兼山南東道襄州南椘故城有昭王井傳言汲)
(者死行人雖暍困不敢視朝宗移書諭神自是飲者無恙人更號丨丨丨)坎地獲戟(唐書尹思貞傳)
(其家丨丨丨古丨十二俄而門樹戟時人異焉)作陋室銘以見志(唐書崔沔傳沔儉約自持)
(禄廩隨散宗族不治居宅嘗丨丨丨丨丨丨丨)自雨(唐書王鉷傳以寳鈿為井幹引泉激霤號丨丨亭其)
(奢侈類如此)回軒巷(唐書張志和傳觀察使陳少游往見為終日畱表其居曰元真坊以門隘為買)
(地大其閎號丨丨丨先是門阻流水無梁少游為構之人號大夫橋)欹湖竹里舘(唐書王維傳别)
(墅在輞川地竒勝有華子岡丨丨丨丨丨柳浪茱萸沜辛夷塢與裴廸遊其中賦詩相酬為樂)浩然亭
(唐書孟浩然傳初王維過郢州畫浩然像於刺史亭因曰丨丨丨咸通中刺史鄭諴謂賢者名不可斥更號曰)
(孟亭)如偃月(唐書李林甫傳林甫有堂丨丨丨號月堂每欲排搆大臣即居之思所以中傷者若喜而)
(出即其家碎矣)一鳴二品(宋史王易簡傳顯德四年告老以太子少保致仕歸鄉里宋初召加少傅)
(所居華隂構丨丨堂丨丨楼優游自適)筩瓦(宋史郭進傳初開寳中太祖令有司造宅賜進悉用丨丨)
(有司言舊制非親王公主之第不可用帝怒曰進控扼西山十餘年使我無北顧憂我視進豈減兒女耶亟往)
(督役無妄言)僅容旋馬(宋史李沆傳沆治第封邱門内廳事前丨丨丨丨或言其太隘沆笑曰居)
(第當傳子孫此為宰相廳事誠隘為太祝奉禮廳事已寬矣)巢林一枝(宋史李沆傳家人勸治居)
(第未嘗答弟維因語次及之沆曰人生朝暮不可保又豈能久居丨丨丨丨聊自足耳安事豐屋哉)五知
堂(宋史任布傳布歸洛中作丨丨丨謂知恩知道知命知足知幸也)壯麗與公侯等(宋史)
(陳希亮傳洛陽田宅丨丨丨丨丨丨)營居鳳山十年而就(宋史楊存中傳嘗丨丨丨丨丨)
(丨丨丨極山川之勝)雲巢(宋史沈遼傳徙池州既至池得九華秋浦間翫其林泉喜曰使我自擇不過爾)
(耳即築室於齊山之邱名曰丨丨好事者多往游)小斜川(宋史蘇過傳軾卒於常州過葬軾汝州郟)
(城小蛾眉山遂家穎昌營湖隂水竹數畝名曰丨丨丨自號斜川居士)以稼名軒(宋史辛棄疾傳)
(嘗謂人生在勤當以力田為先北方之人養生之具不求於人是以無甚富甚貧之家南方多末作以病農而)
(兼并之患興貧富斯不侔矣故丨丨丨丨)安樂窩(宋史邵雍傳富弼司馬光吕公著諸賢退居洛中雅)
(敬雍恒相從遊為市園宅雍歲時耕稼僅給衣食名其居曰丨丨丨因自號安樂先生好事者别作屋如雍所)
(居以候其至名曰行窩)行窩(見上)快樂仙宫(宋史王繼先傳廣造第宅占民居數百家都人)
(謂之丨丨丨丨)草廬(元史吳澄傳澄所居草屋數間程鉅夫題曰丨丨故學者稱之為草廬先生)陶
庵邵庵(元史虞集傳早歲與弟槃同闢書舍為二室左室書陶淵明詩於壁題曰丨丨右室書邵堯夫)
(詩題曰丨丨故世稱邵庵先生)天心水面(元史李泂傳僑居濟南有湖山花竹之勝作亭曰丨丨丨)
(丨文宗嘗敇虞集製文以記之)棲吉(山海經有弇州之山五彩之鳥仰天名曰鳴鳥爰有百樂歌儛之風)
(有軒轅之國江山之南丨為丨不壽者乃八百歲)小窗多眀(焦氏易林丨丨丨丨道里利通)深
堂邃宇君安其所(焦氏易林高樓陸處以避風雨丨丨丨丨丨丨丨丨)疊疊累累
(焦氏易林丨丨丨丨如跂之室)光覆(焦氏易林求我所欲得其利福終身不辱盈盛之門高屋丨丨君先)
(其固)開闢福門(焦氏易林穿鑿道路為君除舍丨丨丨丨喜在我鄰)榮觀(嚴遵道德指歸論豐)
(屋丨丨大戸高門飾以竒怪加以采文)采椽麤朴(袁宏後漢紀陰興起第宅丨丨丨丨足避風雨)
(嘗稱豐屋之戒若不修德雖有崇臺廣厦猶傳舍也)莞葭為墻蓬蒿為室(皇甫謐高士傳)
(老萊子者椘人也當時世亂逃世耕於蒙山之陽丨丨丨丨丨丨丨丨枝木為牀蓍艾為席飲水食粟墾山播)
(種)所處蓬蒿沒人(皇甫謐高士傳張仲蔚明天官博物善屬文好詩賦常居窮素丨丨丨丨)
(丨丨閉門養性不治榮名)諸葛井(劉澄之梁州記丨丨亮宅有丨深四尺餘口廣一尺五寸累傳如初)
(開云)芳林列軒庭清流激堂宇(劉義慶世說康僧淵去豫章去郭數十里立精舍旁)
(連嶺帶長川丨丨丨於丨丨丨丨丨於丨丨)五色烟(任昉述異記漢水西山有九井井中常出丨丨)
(丨高數丈傳云昔人有縋之入得數斛空青)因阿結牖連扃接闥(酈道元水經注山下)
(水際有二石室盖隠者之故居矣細水東流注於崌谷側溪山南有石室面西有兩石室北面有二石室皆丨)
(丨丨丨丨丨丨丨所為石室相距也東廂石上猶傳杵臼之跡庭中亦有舊宇處尚髣髴前基北坎室上有微)
(涓石溜豐周瓢飲似是栖遊隠學之所昔子夏教西河疑即此也而無辨之)殷濟精廬(酈道元水)
(經注水出西北梁山東南流逕漢陽太守丨丨丨丨南俗謂之子夏廟)小黌大黌(酈道元水經注)
(淶水又北逕丨丨東又東逕丨丨南盖霍原隠教授處也徐廣云原隠居廣陽山教授數千人為王浚所召雖)
(千古世懸猶表二黌之稱既無碑頌竟不知定誰居也)雲霞競遠(酈道元水經注司馬彪郡國志)
(曰睢陽縣有盧門亭城内有高臺甚秀廣巍然介立超焉獨上謂之蠡臺亦曰升臺焉當昔全盛之時故與丨)
(丨丨丨矣)大不為廣小足閒居(酈道元水經注谿水沿注西南逕陸道士觧南精廬臨側)
(川谿丨丨丨丨丨丨丨丨亦勝境也)楊儀居上洄楊顒居下洄(酈道元水經注漢長)
(水校尉蔡瑁居之故名蔡洲洲大岸西有洄湖停水數十畝長數里廣減百步水色常淥丨丨丨丨丨丨丨丨)
(丨丨與蔡洲相對在峴山南廣昌里)秀宇層明通望周博(酈道元水經注湖東北有大置)
(臺高六丈餘縱横八丈一名清暑臺丨丨丨丨丨丨丨丨遊者登之以暢遠情)賈誼宅(酈道元水經注)
(晉懷帝以永嘉元年分荆州湘中諸郡立湘州治此城之内郡廨西陶侃廟云舊是丨丨丨地中有一井是誼)
(所鑿極小而深上歛下大其狀似壺傍有一脚石床纔容一人坐形流俗相承云誼宿所坐牀又有大柑樹亦)
(云誼所植也)楸槐蔭塗桐楊夾植(楊衒之洛陽伽藍記里中太傅錄尚書長孫稚尚書)
(右僕射郭祚吏部尚書邢鸞廷尉卿元洪超衞尉卿許伯桃梁州刺史尉承興等六宅皆高門華屋齋館厰麗)
(丨丨丨丨丨丨丨丨當世名為貴里掘此地者輙得金玉寳玩之物)重巖複嶺嶔崟相屬
深谿洞壑邐遞連接(楊衒之洛陽伽藍記倫造景陽山有若自然其中丨丨丨丨丨丨丨)
(丨丨丨丨丨丨丨丨丨高林巨樹足使日月蔽虧懸葛垂蘿能令風烟出入﨑嶇石路似壅而通崢嶸澗道盤)
(紆復直是以山情野興之士游以忘歸按倫司農張倫)斜峰曲沼(楊衒之洛陽伽藍記丨丨入牖)
(丨丨環堂)石槽鐡罐(楊衒之洛陽伽藍記義井里北門外有桑樹數十株枝條繁茂下有甘井一所)
(丨丨丨丨供給行人飲水庇陰多有憩者)定昆池(武平一景龍文館記神龍中安樂公主西莊在延平)
(門外二十里司農卿趙履温種植將作大匠楊務廉引流鑿沼延袤十數里時號丨丨丨)文栢梁(張鷟)
(朝野僉載宗椘客造一宅新成皆是丨丨為丨沉香和紅粉以泥壁開門則香氣蓬勃磨文石為階砌及地着)
(吉莫靴者行則仰仆)沉香紅粉泥壁(見上)文石階砌(見上)汲此井者誕
女必多美麗(劉恂嶺表錄異記綠珠井在白州䨇角山下昔梁氏之女有容質石季倫為交趾採)
(訪使以真珠三斛買之梁氏之居舊井存焉耆老云丨丨丨丨丨丨丨丨丨丨)茅龍更衣(馮贄雲仙)
(雜記饒子卿隠廬山康王谷無瓦屋代以茅茨每年一易茅謂之丨丨丨丨或時雨濕致漏則以油幄承梁坐)
(於其下初不愁歎)栗木關(馮贄雲仙雜記凡門以丨丨為丨者夜可以遠盗)北枕白鹿
原(劉燾樹萱錄員半千莊在焦戴川丨丨丨丨丨蓮塘竹徑酴釄架海棠洞花塢藥畦碾磨麻稻里諺曰上)
(有天堂下有員莊)上有天堂下有員莊(見上)與惠山泉脈相通(玉泉)
(子李德裕在中書嘗飲惠山泉自毘陵至亰置逓舖有僧人詣謁德裕好竒凡有游其門者雖布素皆接引僧)
(白德裕曰相公在中書昆䖝遂性萬彙得所水逓一事亦日月之薄蝕微僧竊有惑也敢以上謁欲沮此可乎)
(德裕頷之曰大凡為人未有無嗜者至於燒汞亦是所短况三惑博塞弋奕之事弟子悉無所染而和尚不許)
(弟子飲水無乃虐乎為上人停之即三惑馳騁怠慢必生焉僧人曰貧道所謂相公者為足下通常州水脈亰)
(都一眼井丨丨丨丨丨丨丨德裕大笑曰真荒唐也曰相公但取此泉脈德裕曰井在何坊曲曰昊天觀常住)
(庫後是也因以惠山一甖昊天一甖雜以八甖一類十甖暗記出處遣僧辨析僧因啜嘗取惠泉昊天餘八甖)
(同味德裕大加竒歎當時停水逓人不告勞浮議乃弭)移春檻(王仁裕開天遺事楊國忠子弟每春)
(至之時求名花異木植於檻中以板為底以木為輪使人牽之自轉所至之處檻在目前而便即歡賞目之為)
(丨丨丨)庯峻(宋祁筆記今造屋勢有曲折者謂之丨丨)司空莊(錢希白南部新書司空圖舊隠)
(三峰天佑末移居中條山王官谷周廻十餘里泉石之美冠於一山北巖之上有瀑泉流注谷中溉良田數十)
(頃至今子孫猶存為丨丨之丨耳)砌臺(黃鑑楊文公談苑丨丨即今擦臺也王侯家多作砌臺以為林)
(觀之景)盛夏燠暑不見畏日清風忽來留而不去(李廌洛陽名園)
(記董氏西園亭臺花木不為行列區處周旋景物歲增月葺所成自南門入有堂相望者三稍西一堂在大地)
(間逾小橋有高臺一又西一堂竹環之中有石芙蓉水自其花間湧出開軒窗四面甚敞丨丨丨丨丨丨丨丨)
(丨丨丨丨丨丨丨丨幽禽静鳴各誇得意此山林之景而洛陽城中遂得之)樓横堂列木映
花承(李廌洛陽名園記劉給事園涼堂高卑制度適愜可人意有知木經者見之且云近世建造率務峻)
(立故居者不便而易壊唯此堂正與法合西南有臺一區尢工緻方十許丈地而丨丨丨丨廊廡廻繞闌楯周)
(接丨丨丨丨無不妍稳洛人日為劉氏小景今析為二不能與他園争矣)盆中有大星必得
甘泉(方勻泊宅編古法鑿井者先貯盆水數十置所鑿之地夜視丨丨丨丨丨異衆星者丨丨丨丨)花
木之淵(邵博聞見後錄趙韓王宅園高亭大榭丨丨丨丨歲時獨厮養擁彗負畚鍤其問而已)饒
水富竹(邵博聞見後錄紫金臺張氏園自東田並城而北張氏園亦丨丨而丨丨)李書樓(宣和)
(書譜李磎家世蔵書多至萬卷時號丨丨丨)道儒醫書各為齋館(宣和書譜道士陳景)
(元字太虛師號真靖自稱碧虛子所居以丨丨丨丨丨丨丨丨而區别之四方學者来從其遊則隨所類齋館)
(相與校讐於是人人得盡其學而所蔵號為完書)丁令威宅(龔明之中吳記聞陽山法海寺乃丨)
(丨丨丨鍊丹井存焉號丁令威泉井水至今甘美雖旱不竭)不設垣墻望之若逆旅
之舍(魏泰東軒筆錄王荆公再罷政以使相判金陵到任即納節讓同平章事懇請賜允改左僕射未幾)
(又求宫觀累表得會靈觀使築第於南門外七里去蔣山亦七里平日乘一驢從數僮遊諸山寺欲入城則乘)
(小舫泛湖灘以行盖未嘗乘馬與肩輿也所居之地四無人家其宅僅蔽風雨又丨丨丨丨丨丨丨丨丨丨丨)
(有勸築垣輙不答元豐末荆公被疾捨此宅為寺有旨賜名報寕既而荆公疾愈税城中屋以居竟不復造宅)
碧鮮叢遶翠微環列(馬令南唐書隠者傳顔詡就所居第依泉石築亭榭開軒四敞則丨)
(丨丨丨丨丨丨丨蕭爽之趣杜絶塵囂)退思岩(王銍國老談苑魯宗道以孤直遇主公家之事知無)
(不為每中書罷歸私宅别居一小齋繪山水題曰丨丨丨獨游其間)曲肱軒(徐度却埽編魏衍者字昌)
(世彭城人從無已游最久盖高弟也以學行見重於鄉里自以不能為王氏學因不事舉業家貧甚未嘗以為)
(戚惟以經籍自娱為文章操筆立成名所居之居曰丨丨丨自號曲肱居士)小蓬萊(張邦基墨莊漫)
(錄宿州臨壁縣張氏蘭臯園一石甚竒所謂丨丨丨也蘇子瞻重之題其上云東坡居士醉中觀此灑然而醒)
(子瞻之意盖取李德裕平泉莊有醒醉石醉則踞之乃醒也蔣穎叔過見之復題云荆溪居士暑中觀此爽然)
(而凉吳右司帥禮安中為宿守題其後云紫溪翁大暑醉中讀二題一笑而去張氏皆刻之其石後歸禁中)
下可轉篙(魯應龍閑窗括異志永興橋之西陸氏宅有大井不知何年所鑿面闊數尺其深不可測)
(雖大旱不涸其丨丨以丨丨時時於其中有浮萍及破碎蒲帆浮起不知何來古老相傳云此下通大海豈海)
(水伏流地中從此過耶今為富氏得之正居堂之中以板覆盖甚謹盖防顚溺也)中有浮萍破
帆(見上)不背三陽(劉跂暇日記李誠明仲言堂屋前要丨丨丨丨今人作佇廊非也)日月
牖(劉跂暇日記邵先生堯夫雍於所居作便坐曰安樂窩兩傍開忩曰丨丨丨)晃蕩緜亘(岳珂)
(桯史層樓傑觀丨丨丨丨)丁夘莊(姚寬西溪叢語丁夘乃潤州城南橋名渾居此橋謂之丨丨丨故基)
(尚在按渾許渾)人行其下望之如蟻(陸游老學庵筆記蔡京賜第有六鶴堂高四丈九尺)
(丨丨丨丨丨丨丨丨)三元文正(陸游家世舊聞靑州王沂公所居坊有牓曰丨丨丨丨之坊)屈
原宅(范致明岳陽風土記太平寺舊傳為丨丨丨盖屈原被逐寓此)積翠回抱仰不見
日(周密齊東野語景定三年正月詔以魏國公賈似道有再造功命有司建第宅家廟賈固辭遂以集芳園)
(及緍錢百萬賜之園故思陵舊物古木壽藤多南渡以前所植者丨丨丨丨丨丨丨丨架廊叠磴幽眇逶迤極)
(其營度之巧猶以為未也則隧地通道抗以石梁旁透湖濱架百餘楹飛樓層臺凉亭燠館華邃精妙前揖孤)
(山後據葛嶺兩橋映帶一水横穿各隨地勢以構築焉)兩橋映帶一水横穿(見上)作
駕霄亭於四古松間(周密齊東野語張鎡功甫號約齋循忠烈王諸孫能詩一時名士大)
(夫莫不交游其園池聲妓服玩之麗甲天下嘗於南湖園丨丨丨丨丨丨丨丨丨以巨鐡絙懸之空半而羈之)
(松身當風月清夜與客梯登之飄搖雲表真有挾飛仙遡紫清之意)三分水二分竹一分
屋(周密癸辛雜識續集薛野鶴曰人家住屋須是丨丨丨丨丨丨丨丨丨方好此說甚竒)屈戍(陶宗)
(儀輟耕錄今人家窗戶設鉸具或鐡或銅名曰環紐即古金鋪之遺意北方謂之丨丨其稱甚古梁簡文詩織)
(成屏風金屈戍李商隠詩鎻香金屈戍李賀詩屈膝銅鋪鎖阿甄屈膝當是屈戍)
驛舍(道路橋梁附)
不可横道(管子里域丨丨以丨丨)轘轅(管子凡兵主者必先審知地圖丨丨之險注謂路形)
(若轅而又轘曲緱氏東南有轘轅道是也)束柎(管子桀者冬不為杠夏不丨丨)四通八逹(子華)
(子且齊之為國也表海而負隅輪廣隈澳其途之所出丨丨而丨丨游士之所湊也)七聖皆迷(莊子)
(黃帝將見大隗乎具茨之山方明為御昌㝢驂乘張若謵朋前馬昆閽滑稽後車至於襄城之野丨丨丨丨無)
(所問途)寄寓(國語國無丨丨注寓亦寄也無寄寓者不為廬舍可以寄羈旅之客)雨畢除道
水涸成梁(國語夫辰角見而雨畢天根見而水涸本見而草木節觧駟見而隕霜火見而清風戒寒)
(故先王之教曰丨丨而丨丨丨丨而丨丨草木節觧而備蔵隕霜而冬裘具清風至而修城郭宫室)列樹
立鄙食(國語丨丨以表道丨丨丨以守路)寓望(國語畺有丨丨注畺境也境界之上有寄寓之)
(舍候望之人)重館(國語晉文公觧曹地以分諸侯僖公使臧文仲往宿於丨丨)條逹輻湊
(戰國策魏地方不至千里卒不過三十萬人地四平諸侯四通丨丨丨丨無有名山大川之險)置傳(史記)
(漢文帝紀太僕見馬遺財足餘皆以給丨丨按漢書作傳置)旗亭(史記三代世表臣為郎時與方士考)
(功會丨丨下注旗亭市樓也立旗於上故取名也)棧道(史記留侯世家漢王之國良送至襃中遣良歸)
(韓良因說漢王曰王何不燒絶所過丨丨示天下無還心以固項王意)廣成傳舍(史記藺相如傳)
(舍相如丨丨丨丨)廄置(史記田儋傳田横廼與其客二人乘傳詣雒陽未至三十里至尸鄉丨丨注瓉)
(曰廐置置馬以傳驛也)頞略通五尺道(史記西南夷傳秦時常丨丨丨丨丨丨諸此國頗置)
(吏焉)都亭(史記司馬相如傳於是相如乃舍丨丨注按臨卬郭下之亭也)亭臯(史記司馬相如傳丨)
(丨千里靡不被築注郭璞曰言為亭侯於臯隰皆築地令平賈山所謂隠以金槌也)一封軺傳(漢書)
(平帝紀徵天下通知逸經古記天文歴算鍾律小學史篇方術本草及以五經論語孝經爾雅教授者在所為)
(駕丨丨丨丨遣詣京師至者數千人)隠以金椎樹以青松(漢書賈山傳為馳道於天下東)
(窮燕齊南極吳椘江湖之上瀕海之觀畢至道廣五十步三丈而樹厚築其外丨丨丨丨丨丨丨丨為馳道之)
(麗至於此)卭郲九折阪(漢書王尊傳遷益州刺史先是瑯邪王陽為益州刺史行部至丨丨丨丨)
(丨歎曰奉先人遺體奈何數乘此險後以病去及尊為刺史至其阪問吏曰此非王陽所畏道耶吏對曰是尊)
(叱其馭曰驅之王陽為孝子王尊為忠臣)單外(漢書何並傳冢間丨丨君宜以時歸注師古曰單外言在)
(郊郭之外而單露)長存橋(漢書王莽傳三年二月霸橋災數千人以水沃救不滅莽悪之下書曰夫)
(三皇象春五帝象夏三王象秋五霸象冬皇王德運也伯者繼空續乏以成歴數故其道駁惟長安御道多以)
(所近為名廼二月癸巳之夜甲午之辰火燒霸橋從東方西行至甲午夕橋盡火滅大司空行視考問或云寒)
(民舍居橋下疑以火自燎為此災也其明旦即乙未立春之日也予以神明聖祖黃虞遺統受命至於地皇四)
(年為十五年正以三年終冬絶滅霸駮之橋欲以興成新室統壹長存之道也又戒此橋空東方之道今東方)
(歲荒民飢道路不通東岳太師亟科條開東方諸倉賑貸窮乏以施仁道其更名霸舘為長存舘霸橋為丨丨)
(丨)銅駝街(晉書惠帝紀石超逼乘輿於緱氏冬十月壬寅帝旋於宫石超焚緱氏服御無遺丁未破)
(牽秀范陽王虓於東陽門外戊申破陸機於建春門石超走斬其大將賈崇等十六人懸首丨丨丨)千金
堨(晉書懷帝紀始修丨丨丨於許昌以通運)長轂之徑(晉書陸機傳重山積險陸無丨丨丨丨)
朱雀桁(晉書温嶠傳王含錢鳳奄至都下嶠燒丨丨丨以挫其鋒帝怒之嶠曰今宿衞寡弱徵兵未至)
(若賊豕突危及社稷陛下何惜一橋賊果不得渡)烏衣巷(晉書紀曕傳立宅於丨丨丨館宇崇麗園)
(池竹木有足賞玩焉)立曲阿新豐塘(晉書張闓傳時所部四縣並以旱失田闓乃丨丨丨丨丨)
(丨溉田八百餘頃每歲豐稔葛洪為其頌)夾樹槐柳(晉書苻堅載記自長安至於諸州皆丨路丨丨)
(丨二十里一亭四十里一驛旅行者取給於途工商貿販於道百姓歌之曰長安大街夾樹楊槐下走朱輪上)
(有鸞栖英彦雲集誨我萌黎)二十里一亭四十里一驛(見上)水陸紆險
行逕裁通(齊書州郡志桓温平蜀治江陵以臨沮西界丨丨丨丨丨丨丨丨南通巴巫東南出州治)
(道帶蠻蜑田土肥美立為汶陽郡以處流民)步道五百(齊書州郡志江陵去襄陽丨丨丨丨勢同)
(脣齒)分置市里經塗洞逹(魏書道武帝紀天賜三年八月發八部五百里内男丁築灅南)
(宫門闕高十餘丈引溝穿池廣苑囿規立外城方二十里丨丨丨丨丨丨丨丨三十日罷)編船構橋
(魏書于栗磾傳太宗南幸盟津謂粟磾曰河可橋乎栗磾曰杜預造橋遺事可想乃丨次丈丨丨丨於冶阪六)
(軍既濟太宗深嘆美之)崔公橋(魏書崔亮傳除安西將軍雍州刺史城北渭水淺不通船行人艱阻)
(亮謂僚佐曰昔杜預乃造河梁况此有異長河且魏晉之日亦自有橋吾今决欲營之咸曰水淺不可為浮橋)
(泛長無恒又不可施柱恐難成立亮曰昔秦居咸陽横橋渡渭以像閣道此即以柱為橋今惟慮長柱不可得)
(耳會天大雨山水暴至浮出長木數百根藉此為用橋遂成立百姓利之至今猶名丨丨丨)千里徑
(北齊書封子繪傳晉州北界霍山舊號丨丨丨者山坂高峻每大軍往來士馬勞苦子繪啟高祖請於舊徑東)
(谷别開一路高祖從之仍令子繪領汾晉二州夫修治旬日而就高祖親總六軍路經新道嘉與省便賜穀二)
(百斛)諸葛亮桓温舊道(周書陸騰傳資州槃石民反殺郡守據險自守州軍不能制騰率軍)
(討擊盡破斬之而蠻獠兵及所在蜂起山路險阻難得掩襲騰遂量山川形勢隨便開道蠻獠畏威承風請服)
(所開之路多得古銘竝是丨丨丨丨丨丨丨)一里種一樹十里種三樹百里
種五樹(周書韋孝寬傳廢帝二年為雍州刺史先是路側一里置一土候經雨頽毁每須修之自孝寬)
(臨州乃勒部内當候處植槐樹代之既免修復行旅又得庇廕周文後見怪問知之曰豈得一州獨爾當令天)
(下同之於是令諸州夾道丨丨丨丨丨丨丨丨丨丨丨丨丨丨丨)青楊巷白楊頭(隋書何妥)
(傳時蘭陵蕭眘亦有雋才住丨丨丨妥住丨丨丨時人為之語曰世有兩雋白楊何妥青楊蕭眘其見美如此)
驛驢(唐書食貨志道路列肆具酒食以待行人店有丨丨)靜恭里(唐書楊汝士傳楊氏自汝士後)
(貴赫為冠族所居丨丨丨兄弟並列門戟)銀鶻(唐書吐蕃傳百里一驛有急兵驛人臆前加丨丨甚急鶻)
(益多)宣澤(宋史禮志大中祥苻元年是歲東封泰山所過州府上御子城門樓設山車綵船載樂從臣侍)
(坐本州父老進奉使蕃客悉預兗州駐蹕仍賜羣臣會於延壽寺所在改賜門名華陰就行宮宴父老賜驛亭)
(名曰丨丨)擺鋪(宋史輿服志淳熙末趙汝愚在樞筦乃作黑漆紅字牌奏委諸路提舉官催督歲校遲速)
(最甚者以議賞罸其後尚書省亦踵行之仍命逐州通判具出入界日時狀申省久之稽緩復如故紹熙末遂)
(置丨丨焉)飛橋(宋史陳希亮傳執政欲以為大理少卿希亮曰願得一郡以自效乃以為宿州州跨汴為)
(橋水與橋爭常壊舟希亮始作丨丨無柱以便往來詔賜縑以褒之仍下其法自畿邑至於泗州皆為飛橋)
衣冠往來之衝(宋史石揚休傳遷著作佐郎知中牟縣縣當國西門丨丨丨丨丨丨也地瘠民)
(貧賦役煩重富人隸太常為樂工僥倖免役者凡六十餘家揚休請悉罷之)種蠣於礎(宋史蔡襄)
(傳徙知泉州距州二十里萬安渡絶海而濟往來畏其險襄立石為梁其長三百六十丈丨丨丨丨以為固至)
(今頼焉)植松七百里(宋史蔡襄傳徙知泉州又丨丨丨丨丨以庇道路閩人刻碑紀德)搆
崖駕壑(金史張中彦傳正隆營汴京新宫中彦採運關中材木青峰山巨木最多而高深險絶唐宋以)
(來不能致中彦使丨丨丨丨起長橋十數里以車運木若行平地開六盤山水之路遂通汴梁)站赤(元史)
(兵志元制丨丨者驛傳之譯名也盖以通逹邊情布宣號令古人所謂置郵而傳命未有重於此者焉)夕
陰街(三輔黃圖扶風在丨丨丨北)香室街(三輔黃圖長安八街九陌有丨丨丨夕陽街尚冠前)
(街)河厲(酈道元水經注叚國沙州記吐谷渾於河上作橋謂之丨丨長一百五十步兩岸壘石作基陛)
(節節相次大木縱横更鎮壓兩邊俱來相去三丈竝大材以板横次之施鈎欄甚嚴飾橋在清水川東也)羊
腸蟠道三十六迴(酈道元水經注漢水又東南逕瞿堆西又屈逕瞿堆南絶壁峭峙孤嶮雲)
(高望之形若覆壺其高二十餘里丨丨丨丨丨丨丨丨開山圖謂之仇夷所謂積石嵯峨嶔岑隠阿者也)三
横四直(陸廣微吴地記羅城作亞字形周敬王六年丁亥造至今唐乾符三年丙申凡一千八百九十)
(五年其城南北長二十里東西九里城中有大河丨丨丨丨蘇州名表十望地號六雄七縣八門皆通水陸郡)
(郭三百餘巷吳長二縣古坊六十虹橋三百有餘地廣人繁民多殷富古蹤靈跡寔異事後因王郎叛亂羅城)
(乃以重修)七縣八門皆通水陸(見上)玩珠(沈括夢溪筆談嘉祐中揚州有一珠甚大)
(天晦多見初出於天長縣澤陂中後轉入甓社湖又後乃在新開湖中凢十餘年居民行人常常見之予友人)
(書齋在湖上一夜忽見其珠甚近初微開其房光自吻中出如横一金線俄頃忽張殼其大如半席殼中白光)
(如銀珠大如拳爛然不可正視十餘里間林木皆有影如初日所照遠處但見天赤如野火忽然遠去其行如)
(飛浮於波中杳杳如日古有明月之珠此珠色不類月熒熒有芒燄殆類日光崔伯易嘗為明珠賦伯易高郵)
(人盖嘗見之近歲不復出不知所往樊良鎮正當珠往來處行人至此往往維船數宵以待現名其亭為丨丨)
唃家位(邵伯温聞見前錄土蕃獨唃囉一族最盛雖西夏亦畏之朝廷封西平王用為藩翰陜西州縣)
(特置驛謂之丨丨丨歲貢奉不絶)駱駝虹(孟元老東京夢華錄西去數百步乃仙橋南北約數百步)
(橋面三虹朱漆欄楯下排雁柱中央隆起謂之丨丨丨若飛虹之狀)支徑(陸游老學庵筆記先君入蜀時)
(至華之鄭縣過西溪唐昭宗避兵嘗幸之其地在官道旁七八十步澄深可愛亭曰西溪盖杜工部詩所謂鄭)
(縣亭子澗之濱者亭旁古松間丨丨入小寺外弗見也)五松(王楙野客叢書緗素雜記云史記秦始皇)
(上泰山立石封祠祀下風雨暴至休於樹下遂封其樹為五大夫唐陸贄松詩不羡五株封李商隠有丨丨驛)
(詩李白序謂風雨暴作五松受職皆言五松事惟荆公詩老松先得大夫封此為得之)清涵萬象
(周密癸辛雜識後集先君子於紹定四年辛夘出宰富春九月到任未幾值慈明太后上仙應辦梓宫百色之)
(宂先子優為之略無科擾民稱之為周佛子樽節浮費百廢具舉修建縣學一新釋奠祭噐刻之於石又重定)
(釋奠儀重建合江驛驛後為大閣扁曰丨丨丨丨)森木(周逹觀真臘風土記大路上自有歇息如郵亭)
(之類其名為丨丨)
御定子史精華卷一百四十八
