欽定四庫全書
御定子史精華卷一百五十七
器物部三
文具
削方筆墨(管子於是命百官有司丨丨丨丨注方版牘也)竹素元毫(抱朴子逍遥丨丨寄)
(情丨丨守常待終斯亦足矣)翰林子墨(漢書揚雄傳雄從至射熊館還上長楊賦聊因筆墨成文)
(章故藉丨丨以為主人丨丨為客卿以風)殺青簡(後漢書吳祐傳父恢為南海太守祐年十二隨從到)
(宫恢欲丨丨丨㠯寫經書祐諫曰今大人踰越五嶺遠在海濱其俗誠陋然舊多珍怪上為國家所疑下為權)
(戚所望此書若成則載之兼兩昔馬援㠯薏苡興謗王陽以衣囊徼名嫌疑之間誠先賢所慎也恢乃止撫其)
(首曰吳氏世不乏季子矣)二尺四寸簡(後漢書曹褒傳褒既受命廼次序禮事依準舊典雜以五)
(經讖記之文撰次天子至於庶人冠婚吉凶終始制度以為百五十篇寫以丨丨丨丨丨)蔡侯紙(後漢)
(書蔡倫傳自古書契多編㠯竹簡其用縑帛者謂之為紙縑貴而簡重並不便於人倫乃造意用樹膚麻頭及)
(敝布魚網㠯為紙元興元年奏上之帝善其能自是莫不從用焉故天下咸稱丨丨丨)白筆(晉書輿服)
(志笏者有事則書之故常簪筆今之丨丨是其遺象三臺五省二品文官簪之王公侯伯子男卿尹及武官不)
(簪加内侍衛者乃簪之手板即古笏矣尚書令僕射尚書手板頭復有白筆以紫皮褁之名曰笏)銀研
(晉書劉聰載記聰假懷帝儀同三司封會稽郡公庾珉等以次加秩聰引帝入讌謂帝曰卿為豫章王時朕嘗)
(與王武子相造武子示朕於卿卿言聞其名久矣以卿所製樂府歌示朕謂朕曰聞君善為辭賦試為看之朕)
(時與武子俱為盛德頌卿稱善者久之又引朕射於皇堂朕得十二籌卿與武子俱得九籌卿贈朕柘弓丨丨)
(卿頗憶否)幾落此奴度内(齊書王敬則傳世祖御座賦詩敬則執紙曰臣丨丨丨丨丨丨世祖)
(問此何言敬則曰臣若知書不過作尚書都令史耳那得今日)賜卿古人之物(梁書傅昭傳明)
(帝踐阼引昭為中書通事舍人時居此職皆勢傾天下昭獨廉静無所干豫器服率陋身安粗糲常插燭於板)
(牀明帝聞之賜漆合燭盤等敇曰卿有古人之風故丨丨丨丨丨丨)筆毫盡每削用之(陳書)
(鄭灼傳灼家貧抄義疏以日繼夜丨丨丨丨丨丨丨)書鎮(南史垣榮祖傳帝嘗以書案下安鼻為相以鐵)
(為丨丨如意甚壮大以備不虞按帝齊高帝)周宣王竹簡(南史江淹傳襄陽人開古塚得玉鏡)
(及竹簡書字不可識王僧虔善識字體亦不能諳直云似是科斗書淹以科斗字推之則周宣王之簡也)黃
紙(舊唐書高宗紀戊午敇曰比用白紙多為蟲蠧今後尚書省下諸司州縣宜並用丨丨其承製敇之司量)
(為卷軸以備披檢)金装木匣(舊唐書李靖傳靖弟客師客師孫令問大和中令問孫芳任鳳翔府)
(司錄參軍詣闕進高祖太宗所賜靖官告敇書手詔等十餘卷内四卷太宗文皇帝筆跡文宗寶惜不能釋手)
(其佩筆尚堪書丨丨丨丨製作精巧)何堅不鑽(舊唐書楊假傳兄發令咏筆仍賦鑽字即曰雖匪囊)
(中物丨丨丨可丨一朝操政事定使冠三端)冠三端(見上)青州石絳州黑硯(舊唐)
(書柳公權傳常評硯以丨丨丨未為第一言墨易冷丨丨丨丨次之)穀紙(舊唐書蕭廪傳初從父南海地)
(多丨丨倣敇子弟繕寫缺落文史廪白曰家書缺者誠宜補葺然此去京師水陸萬里不可露賫當須箧笥人)
(觀兼乘謂是貨財古人薏苡之嫌得為深誡倣曰吾不之思也)貝多葉(舊唐書墮娑登國傳亦有文字)
(書之於丨丨丨)瓦硯(唐書地理志虢州土貢絁丨丨麝地骨皮梨)上谷墨(唐書藝文志太府月)
(給蜀郡麻紙五千番季給丨丨丨三百三十六丸歲給河間景城清河博平四郡兔千五百皮為筆材)筆
材(見上)火鑑大觽算囊(唐書李彦方傳家故藏高祖太宗賜靖詔書數函上之一曰兵事節)
(度皆付公吾不從中治也一曰有晝夜視公疾大老嫗遣来吾欲熟知公起居状皆太宗手墨它大略如此文)
(宗愛之不廢手其舊物有佩筆以木為管弢刻金其上别為環以限其間筆尚可用也靖破蕭銑時所賜于闐)
(玉帶十三胯七方六刓胯各附環以金固之所以佩物者又有丨丨丨丨丨丨等物常佩於帶者天子悉留禁)
(中又敇摸詔本)佩筆(見上)精筆(唐書裴行儉傳行儉每曰禇遂良非丨丨佳墨未嘗輒書不擇筆墨)
(而妍捷者余與虞世南耳)燎松丸墨(唐書王方翼傳母李為王所斥居鳳泉墅方翼尚幼雜庸保執)
(苦不棄日墾田植樹治林垠塈完牆屋丨丨丨丨為富家)穴石為研(唐書秦系傳客泉州南安有九)
(日山大松百餘章俗傳東晉時所植系結廬其上丨丨丨丨注老子彌年不出)筆牀(唐書陸龜蒙傳不乘)
(馬升舟設蓬席齎束書茶竈丨丨釣具往来時謂江湖散人)狸毛(唐書歐陽詢傳子通書亞於詢父子)
(齊名號大小歐陽體晚自矜重以丨丨為筆覆以兔毫管皆象犀非是未嘗書)柿葉肄書(唐書鄭虔)
(傳虔善圖山水好書常苦無紙於是慈恩寺貯丨丨數屋遂往日取葉丨丨歲久殆遍嘗自寫其詩并畫以獻)
(帝大署其尾曰鄭虔三絶)古錦囊(唐書李賀傳為人纖瘦通眉長指爪能疾書每旦日出騎弱馬從小)
(奚奴背丨丨丨遇所得書投囊中未始先立題然後為詩如它人牽合程課者及暮歸足成之非大醉弔喪日)
(率如此過亦不甚省母使婢探囊中見所書多即怒曰是兒要嘔出心乃已耳)鐵硯(五代史晉臣傳桑維)
(翰鑄丨丨以示人曰硯弊則改而佗仕卒以進士及第)毛錐子(五代史漢臣傳史弘肇曰安朝廷定)
(禍亂直須長槍大劍若丨丨丨安足用哉三司使王章曰無毛錐子軍賦何從集乎毛錐子盖言筆也弘肇默)
(然)玉硯金匣(宋史吳越世家錢俶善草書上一日遣使謂曰聞卿善草聖可寫一二紙進来俶即)
(以舊所書絹圖上之詔書褒美因賜丨丨丨丨一紅綠象牙管筆龍鳳墨蜀箋盈丈紙皆百數)紅綠象
牙管筆(見上)龍鳳墨(見上)蜀牋盈丈(見上)金銀蒔繪硯(宋史日本國傳)
(端拱元年貢丨丨丨丨丨一筥一合納金硯一鹿毛筆松煙墨金銅水瓶鐵刀)鹿毛筆松煙墨
(見上)水晶硯(遼史太宗紀會同四年秋七月壬申晉遣使進丨丨丨)玉雙駝鎮紙(金史)
(章宗諸子洪裕傳大定二十六年生是時顯宗薨逾年世宗深感及聞皇曾孫生喜甚滿三月宴於慶和殿賜)
(曾孫金鼎金香合重綵二十端骨覩犀吐鶻玉山子兔兒垂頭一副名馬二匹章宗進丨丨丨丨丨玉琵琶撥)
(玉鳳鉤骨覩犀具佩刀衣服一襲)隃糜(應劭漢官儀尚書令僕丞月賜丨丨大墨一枚小墨一枚)寳
跗(葛洪西京雜記天子筆管以錯丨為丨毛皆以秋兔之毫官師路扈為之以雜寳為匣厠以玉璧翠羽皆)
(直百金)青鐵硯麟角筆側理紙(王嘉拾遺記張華造博物志四百卷奏於武帝即於)
(御前賜丨丨丨此鐵是于闐國所出獻而鑄為硯也賜丨丨丨以麟角為筆管此遼西國所獻丨丨丨萬番此)
(南越所獻南人以海苔為紙其理縱横邪側因以為名)漆馬齒書簏(張敞東宫舊事皇太子初)
(拜有丨丨丨丨丨金装彩花簏)銅博山筆牀(張敞東宫舊事皇太子初拜給漆筆四十枚丨丨丨)
(丨丨一副)張筆左紙(庾肩吾書品仲將不妄染毫必須丨丨而丨丨孔明動見模楷皆謂胡肥而鍾)
(瘦)夫子硯(酈道元水經注漢武帝時魯恭王壊孔子舊宅得尚書春秋論語孝經時人已不復知有)
(古文謂之科斗書漢書秘之希有見者於時聞堂上有金石絲竹之音乃不壊矣廟屋三間夫子在西門東向)
(顔母在中間南面夫人隔東一間東向丨丨牀前有石丨一枚作甚朴云平生時物也)以竹為硯
(孔元舒在窮記廣南丨丨丨丨)魚子(李肇國史補紙則有越之剡藤苔牋蜀之麻面屑末滑石金花長麻)
(丨丨十色牋)琅玕十幅(叚成式酉陽雜爼東郡龍門有一處相傳廣成子所居也天寶中北宗雅)
(禪師者於此處建蘭若庭中多古桐枝幹拂地一年中相始華有異蜂聲如人吟咏禪師諦視之具體人也但)
(有翅長寸餘禪師異之乃以捲竹羃巾網獲一焉置於紗籠中經日忽有數人翔集籠者若相慰状又一日其)
(類數百積於籠外語聲甚細禪師隠於柱聽之有曰予與青桐君奕勝獲丨丨紙丨丨君出可為禮星子詞當)
(為料理語皆非世人事終日而去禪師舉籠放之)筆心用胎髮(叚成式酉陽雜爼南朝有姥善)
(作筆蕭子雲常書用丨丨丨丨丨開元中筆匠名鐵頭能瑩管如玉莫傳其法)瑩管如玉(見上)松
枝管(馮贄雲仙襍記司空圖隠於中條山芟丨丨為筆丨人問之曰幽人筆固當如是)幽人筆
(見上)硫黃酒舒毫芙蓉粉借色(馮贄雲仙雜記養筆以丨丨丨丨其丨養紙以丨丨)
(丨丨其丨養硯以文綾盖貴乎隔塵養墨以豹皮囊貴乎遠濕逄溪子遵之)龍鬚友(馮贄雲仙雜記)
(郗詵射策第一再拜其筆曰丨丨丨使我至此)文章貨(馮贄雲仙雜記羅隠喜筆工萇鳳語之曰筆丨)
(丨丨也吾以一物助子取高價即贈雁頭牋百幅士大夫聞之懷金同價或以綵羅大組換之)雁頭牋
(見上)桃花(馮贄雲仙雜記楊炎在中書後閣糊窗用丨丨紙塗以冰油取其明甚)繡花百番
(馮贄雲仙雜記蕭穎士少夢有人授紙百番開之皆是繡花又夢裁錦因此文思大進)龍賓十二
(馮贄雲仙雜記明皇御案墨曰龍香劑一日見墨上有小道士如蝇而行上叱之即呼萬歲曰臣即墨之精黑)
(松使者也凡世人有文者其墨上皆有丨丨丨丨上神之乃以墨分賜掌文官)黑松使者(見上)松
花(李濟翁資暇錄丨丨牋代以為薛濤箋誤也松花牋其来舊矣元和初薛濤尚斯色而好製小詩惜其幅)
(大不欲長乃命匠人狭小之蜀中才子既以為便後減諸牋亦如是特名曰薛濤牋今蜀紙有小樣者是也非)
(獨松花一色)薛濤牋(見上)荷蒙恬惠遭仲叔投(張讀宣室志元和中博陵崔㲄)
(者自汝鄭来僑居長安延福里嘗一日讀書牖下忽見一童長不盡尺露髮衣黃自北牖下趨至榻前且謂㲄)
(曰幸寄君硯席可乎㲄不應又曰我尚壮願備指使何見拒之深耶㲄又不顧已而上榻躍然拱立良久於䄂)
(中出一小幅文書致㲄前乃詩也字細如粟歴然可辨詩曰昔丨丨丨丨尋丨丨丨丨夫君不指使何處覓銀)
(鉤覽訖笑而謂曰既願相從無及後悔耶其童又出一詩投於几上詩曰學問從君有詩書自我傳須知王逸)
(少名價動千年㲄曰吾無逸少之藝雖得汝安所用俄而又投一篇曰能令音信通千里解致龍蛇運八行惆)
(悵江生不相賞應緣自負好文章㲄戲曰恨汝非五色者其童笑而下榻遂趨北垣入一穴中㲄即命僕發其)
(下得一管文筆㲄因取書鋒銳如新用之月餘亦無他怪)音信通千里龍蛇運八行
(見上)七寳硯鑪(王仁裕開天遺事内庫中有丨丨丨丨一所曲盡其巧每冬寒硯凍置於鑪上硯冰)
(自消不勞置火冬月帝常用之)雪方池(陶榖清異錄和魯公有白方硯通明無纖翳得之於峩眉比邱)
(公自題硯室曰丨丨丨)治芭蕉(陶榖清異錄懷素居零陵菴東郊丨丨丨亘帶幾數萬取葉代紙而)
(書號其所曰綠天菴曰種紙厥後道州刺史追作綠天銘)小金城(陶榖清異錄丨丨丨命者徐闡之硯)
(體純紫而截腰有綠紋如城之女墻是以得名)璧友(陶榖清異錄余家世寶一硯形正圓腹作兩池底分)
(三魚口以承之紫潤可愛背隂有字云丨丨)松紋(陶榖清異錄先君畜白樂天墨跡兩幅背之右角有)
(方長小黃印文曰剡溪小等月面丨丨紙臣彦古等上彦古得非守臣之名乎)藏鋒都尉(陶榖清異)
(錄蜀多文婦亦風土所致元微之素聞薛濤名因奉使使見焉微之矜持筆硯濤走筆作四友贊其略曰磨潤)
(色先生之腹濡丨丨丨丨之頭引書媒而黯黯入文畝而休休微之驚服)書媒(見上)翹軒寳箒
(陶榖清異錄偽唐宜春王從謙喜書札學晉二王楷法用宣城諸葛筆一枝酬以十金勁妙甲當時號為丨丨)
(丨丨)香璧(陶榖清異錄蜀人景煥博雅士也志尚静隠卜築玉壘山茅堂花榭足以自娱嘗得墨材甚精)
(止造五十團曰以此終身墨印文曰丨丨隂篆曰副墨子)元中子(陶榖清異錄韓熙載留心翰墨四方)
(膠煤多不合意延歙匠朱逄於書館傍燒墨供用命其所曰化松堂墨文曰丨丨丨又自名麝香月匣而寶之)
麝香月(見上)寳相枝(陶榖清異錄開元二年賜宰相張文蔚楊涉薛貽丨丨丨各二十龍鱗月)
(硯各一寳相枝斑竹筆管也花點勻密紋如兔毫)定名(陶榖清異錄唐世舉子將入場嗜利者爭賣健)
(豪圓鋒筆其價十倍號丨丨筆筆工每賣一枝則錄姓名俟其榮捷則詣門求阿堵俗呼謝筆)呵之水
流(彭乘墨客揮犀孫之翰人嘗與一硯直三十千孫曰硯有何異而如此之價也客曰硯以石潤為賢此石)
(丨丨則丨丨孫曰一月呵得一擔水纔直三錢買此何用竟不受)石潤為賢(見上)鼠鬚栗
尾(歐陽修歸田錄蔡君謨既為余書集古錄目序刻石其字尤精勁為世所珍余以丨丨丨丨筆銅綠筆格)
(大小龍茶惠山泉等物為潤筆君謨大笑以為太清而不俗)延川石液(沈括夢溪筆談鄜延境内)
(有石油舊說高奴縣出脂水即此也生於水際沙石與泉水相雜惘惘而出土人以雉尾裛之乃採入缶中頗)
(似淳漆燃之如麻但烟甚濃所霑幄幕皆黑予疑其烟可用試埽其煤以為墨黑光如漆松黑不及也遂大為)
(之其識文為丨丨丨丨者是也此物後必大行於世自予始為之盖石油至多生於地中無窮不若松木有時)
(而竭今齊魯問松林盡矣漸至太行京西江南松山大半皆童矣造煤人盖未知石烟之利也石炭烟亦大墨)
(人衣予戲為延州詩云二郎山下雪紛紛旋作穹廬學塞人化盡素衣冬未老石烟多似洛陽塵)善墨
如研犀惡墨如研泥(晁氏墨經凡丨丨研之丨丨丨丨丨研之丨丨丨)墨色紫
光為上(晁氏墨經凡丨丨丨丨丨丨黑光次之青光又次之白光為下凡光與色不可廢一以久而不)
(渝者為貴然忌膠光古墨多有色無光者以蒸濕敗之非古墨之善者其有善者黯而不浮明而有豔澤而無)
(漬是謂紫光凡以墨比墨不若以紙比墨或以硯試之或以指甲試皆不佳)質如金石(陳師道後)
(山談叢秦少游有李廷珪墨半錠不為文理丨丨丨丨潘谷見之而拜曰真李氏故物也我生再見矣)十
樣鸞箋(章望之延漏錄益州丨丨丨丨曰深紅曰淺紅曰杏紅曰明黃曰深青曰深綠曰淺綠曰銅綠)
(曰淺雲又有彩霞金粉)蒼毫(馬縞中華古今注牛亭問曰自古有書契以来便應有筆世稱蒙恬作秦)
(筆耳以柘木為管以鹿毛為柱以羊毛為被所為丨丨非為兔毫竹管筆也)遠烟(何薳春渚紀聞西洛)
(王廸隠君子也其墨法止用丨丨鹿膠二物銳澤出陳贍之右文潞公嘗從廸求墨久之持烟一奩見公且請)
(以指案烟指起烟亦隨起曰此烟之最輕遠者乃抄烟以湯瀹起揖公對啜曰當自有龍麝氣真烟香也凡墨)
(入龍麝皆奪烟香而引蒸濕反為墨病俗子不知也)自有龍麝氣(見上)墨隠(何薳春渚紀聞)
(潘谷賣墨都下元祐初余為童子侍先君居武學直舍中谷嘗至負墨篋而酣詠自若每笏止取百錢或就而)
(乞探箧取斷碎者與之不吝也其用膠不過五兩之制亦遇濕不敗後傳谷醉飲郊外經日不歸家人求之坐)
(於枯井而死體背柔軟疑其解化也東坡先生嘗贈之詩有一朝入海尋李白空看人間畫墨仙之句盖言其)
(為丨丨也山谷道人云一日過余取所藏墨示之谷隔錦囊揣之曰此李承宴軟劑今不易得又揣一曰此谷)
(二十年造者今精力不及無此墨也取視果然其小握子墨醫者云可入藥用亦藉其真氣之力也)李承
宴軟劑(見上)洙泗之珍(何薳春渚紀聞東魯陳相作方珪樣銘之曰丨丨丨丨佳墨也)玉
梭樣(何薳春渚紀聞柴珣國初時人得二李膠法出潘張之上其作丨丨丨銘曰柴珣東窑者士大夫得)
(之盖金玉比也)柴珣東窑(見上)金玉比(見上)紫霄峯造(何薳春渚紀聞大室常和)
(其墨精緻與其人已見東坡先生所書極善用膠余嘗就和得數餅銘曰丨丨丨丨者歲久磨處真可截紙子)
(遇不為五百年後名而減膠售俗如江南徐熙作落墨花而子崇嗣取悦俗眼而作沒骨花敗其家法也)斷
金碎玉(何薳春渚紀聞神廟朝高麗人入貢奏乞浩然墨詔取其家浩然止以十笏進呈其自珍秘盖)
(如此世人有獲其寸許者丨丨丨丨乃爭相誇玩云)如犀璧(何薳春渚紀聞晁季一生無它嗜獨見墨)
(丸喜動眉宇其所製銘曰晁季一寄寂軒造者不減潘陳賀方回張秉道康為章皆能精究和膠之法其製皆)
(丨丨丨也)十三家墨斷珪殘璧(何薳春渚紀聞余為兒時於彭門寇鈞國家見其先世所)
(藏李廷珪下至潘谷丨丨丨丨丨丨丨丨璨然滿目其廷珪小挺歲久不見膠彩而書於紙間視之其墨皆非)
(餘墨所及東坡先生臨郡日取試之為書杜詩十三篇各於篇下書墨工姓名因第其品次云)磨人(何薳)
(春渚紀聞一日謁章季子於富春之法門寺出廷珪墨半笏為示初不見膠彩云是其大父申公所藏者其墨)
(匣亦作半笏樣規製古朴是百餘年物東坡先生所謂非人磨墨墨丨丨者不虚語也)四和(何薳春渚)
(紀聞余偶與曾純父論李氏對膠法因語及嘉禾沈珪與居彦寔造墨再和之妙純父曰頃於相州韓家見廷)
(珪一墨曰臣廷珪丨丨墨則知對膠之法寓於此也)斗星研(何薳春渚紀聞歙之大姓汪氏一夕山居)
(漲水暴至遷寓莊戶之廬莊戶硯工也夜有光起於支牀之石異而取之使琢為硯石色正天碧細羅文中涵)
(金星七布列如斗宿状輔星在焉因目之為丨丨丨)玉蟾蜍(何薳春渚紀聞吳興余拂居厚家所寳丨)
(丨丨研其廣四寸而長幾倍中受墨處獨不出光云是南唐御府中物余與許師聖崇寧間過余氏借觀時居)
(厚母喪在殯正懷硯柩側已而聞䄂中嘖然有聲視之蜍腦中裂如絲盖觸尸氣所致也)龍尾溪石
(何薳春渚紀聞三衢徐氏所寳丨丨丨丨近貯水處有圓暈幾寸許正如一月状其色明暗隨月虧盈是亦異)
(矣)色明暗隨月虧盈(見上)銅雀臺瓦(何薳春渚紀聞相州魏武故都所築丨丨)
(丨其丨初用鉛丹雜胡桃油搗治火之取其不滲雨過即乾耳後人於其故基掘地得之鑱以為研雖易得墨)
(而終乏温潤好事者但取其高古也)南皮二臺遺瓦(何薳春渚紀聞魏武既破袁紹於冀州紹)
(死逐其子譚於南皮築臺以候望某軍而名曰袁候臺魏文帝與吳質從容遊集於南皮亦築臺以居名讌友)
(至今丨丨有丨丨故址在焉人冇得其丨丨形製哆大擊之鏗然有聲吾之子薳取其斷缺者規以為硯其堅)
(與鐵石競屢敗工斷之具僅能窊之而特潤緻發墨可用知昔人創物制器雖甚微者皆所不苟非若後世之)
(簡陋也)景星助月(何薳春渚紀聞吳興許採字師正字畫規模鍾司徒殆窺其妙自為兒時已有)
(研癖所蔵具四方名品幾至百枚猶求取不已常言吾死則以硯甃壙無遺恨矣最佳者得蔡君謨所寳端溪)
(硯一圓厚寸餘中可徑尺色正青紫綠有一眼才如箸大名之丨丨丨丨又得二石一以分余玉堂樣色紺青)
(類洮河石面有十數暈金翠周間與孔雀毛問金花正相類甚宜墨而不知石所從出又一端石古斗樣長尺)
(餘馬肝色下有王禹玉丞相書玉堂舊物四字又圓研下岩石有二碧眼中極窪下温潤發墨師正常所用者)
(莫養正為之銘曰圓如月窪如尊勿謂其琢削不巧見謂椎魯無文即而視之其中甚温又一端石玉堂樣者)
(授余深紫色無眼余命之曰端友且為之銘云君子取友必端子冇韞玉之美復具眼而知默祈漸摩以窮年)
(為子之三益也)玉堂舊物(見上)端友(見上)為三益(見上)八面受敵(何薳春渚)
(紀聞性懶滌硯又不奈宿墨滯筆日用一硯八日而周始一濯之則常用新硯矣故名丨丨丨丨云)紫玻
璃(何薳春渚紀聞永嘉林叔睿所藏端石馬蹄樣深紫色厚寸許而徑七八寸下有鄭魁銘詩隸字甚竒云)
(仙翁種玉芝耕得丨丨丨磨出海鯨血鑿成天馬蹄潤應通月窟洗合就雲溪常恐魍魎奪山行亦自擕)潤
通月窟洗就雲溪(見上)瑪腦盂(何薳春渚紀聞徐州護戎陳臯供奉行田間遇開基)
(者得丨丨丨圓淨無雕鏤紋盂中容二合許疑古酒巵也陳用以貯水注硯因間硯之中有一鯽長寸許游泳)
(可愛意為偶汲因水得之不以為異也後或疑之取置缶中盡出餘水驗之魚不復見復酌水滿中須臾一魚)
(泛然而起以手取之終無形體可拘復不可知為何寳也)一鯽游泳(見上)銅蟾蜍(何薳春渚)
(紀聞古丨丨丨章申公硯滴也每注水滿中置蜍研側不假人力而蜍口出泡泡殞則滴水入研已而復吐腹)
(空而止)鴉青(郭若虛圖畫見聞誌高麗國使人每至中國或用摺疊扇為私覿物其扇用丨丨紙為之)
澄泥(黃伯思束觀餘論歐陽公研譜云相州真古瓦朽腐不可用世俗尚其名爾今人乃以丨丨如古瓦)
(状埋土中久而研之然近有長安民獻秦武公羽陽宫瓦十餘枚若今人筩瓦然首有羽陽千歲萬歲字其瓦)
(猶今舊瓦殊不朽腐其比相州瓦又增古矣則知相州古瓦未必朽腐盖傳聞之誤耳)如德人(邵博)
(聞見後錄予嘗評硯端石丨丨丨每過於厚或廉於才不能無底滯歙石如俊人類失之輕而遇事風生無一)
(不厭足人意能兼其才地則為絶品)筆冡(宣和書譜智永所用筆退即投大甕中歲久輒貯數甕自為銘)
(以瘞之當時詩人有丨丨對墨池者)玉堂之用(徐度却掃編熙寧間蘇公以集賢院學士守杭州時)
(梁况之左丞方以朝官通判明州之官道出錢塘蘇公一見異之留連數日待遇甚厚既别復遣介至津亭手)
(簡問勞且以一硯遺之曰石硯一枚留為異日丨丨丨丨元祐六年梁公在翰苑一夕宣召甚急將行而常所)
(用硯誤墜地碎倉卒取他硯以行既至則面授旨尚書左丞蘇某拜右僕射梁公受命退歸玉堂方抒思命詞)
(涉筆之際視所攜硯則頃年錢塘蘇公所贈也按蘇公蘇子容)雞林紙(張邦基墨莊漫錄本朝能書世)
(推蔡君謨然得古人元妙者當遜米元章米亦自負如此嘗冇論書一篇及雜書十篇皆中翰墨之病用丨丨)
(丨書贈張太亨嘉甫盖米老得意書也)筆墨劊子(張邦基墨莊漫錄予外氏居唐州而方城下邑)
(也子往来必過仙公山下地名新寨居民多以為石為工所貨之硯紫青白三種石也亦作鼎斛盂之類其硯)
(如吳郡㠛村石之易得一枚不過百錢惟冇一種曰太陽坑石乃元章所謂近出者坑在山頂其石色如端溪)
(堅重縝密作硯極剉墨不數磨而已盈硯殊可愛也盖元章性急每用磨墨發豔甚易故以適意為快也然多)
(損筆墨故士人謂之丨丨丨丨)擇毫淨捲心圓(張邦基墨莊漫錄章丞相申公子厚雜書云宣)
(州筆有名耳未必佳也凡筆丨丨丨丨丨丨便是工夫鋒之長短尖齊在臨時耳處處皆能要自指教令精意)
(而已無他竒也)諸葛世傳(葉夢得避暑錄話歙本不出筆盖出於宣州自唐惟丨丨一姓丨丨其業)
(治平嘉祐前有得諸葛筆者率以為珍玩云一枝可敵它筆數枝熙寧後世始用無心散卓筆其風一變諸葛)
(氏以三副力守家法不易於是浸不見貴而家亦衰矣)無心散卓(見上)三副力(見上)可
與九華朱僅上下(葉夢得避暑錄話潘衡墨自佳亦由黑以得名尤用功丨丨丨丨丨丨丨)
(丨也)用兔毛自恬始(馬永卿嬾真子張子訓嘗問僕曰蒙恬造筆然則古無筆乎僕曰非也古)
(非無筆但丨丨丨丨丨丨耳)趙國毫(馬永卿嬾真子退之以毛穎為中山人者盖出於右軍經云唯)
(丨丨丨中用盖趙國平原廣澤無雜木惟有細草是以兔肥肥則毫長而銳此良筆也)瀟湘之寳
(岳珂桯史張紫岩墨之銘曰存身於昏昏而天下之理因以昭昭斯為丨丨丨丨予將與之歸老而逍遥)雞
毛筆(范成大桂海虞衡志丨丨丨嶺外亦有兔然極少俗不能為兔毫筆率用雞毛其鋒踉蹡不聽使)
青州紅絲石(姚寬西溪叢語歐公研譜以丨丨丨丨丨為第一此硯多滑不受墨若受墨妙不可)
(加)隔筆簡(姚寬姚氏殘語太祖以柏為界尺謂之丨丨丨)貢魚(陸游老學菴筆記謝景魚名倫)
(滌硯法用蜀中丨丨紙先去墨徐以絲瓜磨洗餘漬皆盡而不損硯)傳壻硯(王明清揮麈前錄晏元獻)
(夫人王氏國初勲臣超之女樞密使德用之妹也元獻壻富鄭公也鄭公壻馮文簡文簡孫壻蔡彦清朱聖予)
(聖予女適膝子濟俱為執政元獻有古硯一竒甚王氏舊物也諸女相授號丨丨丨今藏膝氏)霧興(王明)
(清揮麈餘話陳公密縝未逹時嘗知端州聞部内有富民蓄一硯竒甚至破其家得之硯面世所謂熨斗焦者)
(成一黑龍奮迅之状可畏二鸜鵒眼以為目每遇隂晦則雲丨輒丨公密没歸於張仲謀詢政和間遂登金門)
(祐陵置於宣和殿為書符之用)熨斗焦(見上)有水一泓(王明清揮麈餘話丁晉公自海外徙)
(宅光州臨終以一巨篋寄郡帑中上題云候五十五年有姓丁来此作通判可分付開之至是歲有丁姓者来)
(貳郡政即晉公之孫計其所留年月尚未生啓視之但一黑匣貯大端硯一枚上冇一小竅以一碁子覆之揭)
(之丨丨丨丨流出無有歇時溫潤之甚不可名状丁氏子孫至今寶之)月計歲計世計(張端)
(義貴耳集筆之用以丨丨墨之用以丨丨研之用以丨丨筆最銳墨次之硯鈍者也豈非鈍者夀而銳者夭乎)
(筆最動墨次之硯静者也豈非静者夀而動者夭乎於是得養生焉以鈍為體以静為用惟其然是以能永年)
(按此唐子西硯銘)翠綠為上黃赤為下(張世南游宦紀聞研品中端石人皆貴重之載)
(於譜記凡數家取與各異或佳其有眼為端或以無眼為貴然石之青脉者必冇眼嫩則多眼堅則少眼石嫩)
(則細潤而發墨所以貴有眼不特為石之驗也眼之品類不一曰鸚哥眼曰鸜谷眼曰了哥眼曰雀眼曰雞翁)
(眼曰猫眼曰菉豆眼各以形似名之丨丨丨丨丨丨丨丨諺謂火黯為佳然亦石之病乾道癸巳高廟嘗書翰)
(墨數說以賜曹勛其一云端璞出下嵓色紫如猪肝密理堅緻瀦水發墨呵之即澤研試則如磨玉而無聲此)
(上品也中下品則皆砂壤相雜不惟肌理既粗復燥而色赤如後歴新皆不可用製作既俗又滑不留墨且石)
(之有眼余亦不取大抵瑕翳於石有嫌况病眼假眼韻度尤不足觀故所藏皆一叚紫玉略無點綴已上皆聖)
(語石眼少而色正者方為佳物)蒼璧(張世南游宦紀聞沙隨先生嘗蓄一歙硯後有蔡忠惠題詩曰玉質)
(純蒼理緻精鋒鋩都盡墨無聲相如聞道還持去肻要秦人十五城後以送汪書季路又汪書遇三衢以五千)
(得一硯後刻東坡銘曰東坡硯龍尾石開鵠卵見丨丨與居士同出入更寒暑就燥濕今何者獨先逸同参寥)
(老空寂二硯皆佳物也)金束腰眉子紋(張世南游宦紀聞沅芷黎溪硯紫者類端石而無眼)
(有丨丨丨丨丨丨間有潤者其初甚發墨久而復滑或磨以細石乃仍如新有色綠而花紋如水波者有色墨)
(而金星者有生自然銅於石中琢以為北斗三台之類者有生白線當中而為琴樣者其類不一慶元間單路)
(公煒字丙文始創為硯以遺故舊今遂盛行終在端歙之下)書刀(張世南游宦紀聞己丑秋孟訪一親)
(舊出示古物數種皆所未見一刀長可七八寸微彎背之中有細齒如鋸末有環予退而考諸傳記乃知其為)
(削考工記築氏為削長尺博寸合六而成規此所以微彎也鄭氏謂之丨丨以滅青削槧如仲尼作春秋筆削)
(是也蕭曹皆秦刀筆吏師古曰刀所以削書也古用簡牒皆以刀筆自隨鄭氏又謂三分其金而錫居一謂之)
(大刀五分其金而錫居二謂之削如此是刀與削分為二物也鄭氏曰刃刀劍之屬削今之書刀孔安國曰赤)
(刀赤刃削少儀曰刀郤授拊鄭氏曰穎環也拊把也釋名曰刀到也其末曰鋒若鋒刺之利也其本曰環形似)
(環也然則直而本環者刀也曲而本不環者削也予所謂有齒如鋸者正釋名所謂若鋒刺之利者但其本有)
(環又不可名之以削古人製作精微必有所本更俟請教於博洽君子云)涵星(張世南游宦紀聞胡堂長)
(伯量記度常卿丨丨研云寶慶丙戌秋八月渝州度史君正奉詔入京過金陵出其所藏坡仙涵星硯而廬山)
(胡泳記之曰硯端石以石眼在池得名形方以今尺度之可廣四寸其表倍蓰高寸有半上廣下殺其隂容掌)
(不啻面出玉斗為池斗之半微為窪坡如半月用以限墨星在池者十冇三下皆乘以雲氣大者四其二近半)
(月其二倚南壁而一復差大而高外微綠中黃瞳如針眼而紺碧衆星此為獨勝小者九二倚東壁二倚西壁)
(如參商然五者中立一高二次而三低如聚東井然汲泉滿池粲粲相輝半月止墨元雲默靆而下古人制作)
(之精如此星在隂者二上列四字曰癸巳端巖下三字曰子容記子容蘇丞相頌意其初得也東壁之外有墨)
(書子瞻二字下冇三字惟泓字髣髴二不可辨西壁外子功二字史君云硯隂七字本亦未嘗刊以借觀者衆)
(懼把玩之多遂成冺沒故季氏刊之按坡詩有以涵星硯贈范純夫侍講風月石屏贈子功中書共二首詩中)
(模状與此硯寔合以年譜攷之當在元祐八年癸酉硯後歸李才元家其孫家於成都之成都縣史君以百五)
(十緡購得之外周以二髹匣盖隂各有朱字紀歲月及土人姓名外者己亥洋州造大方誌内者辛未杭州後)
(洋沈上牢坡仙元祐己巳以龍圖閣直學士左朝奉郎知杭州至辛未二月九日除翰林承旨則内匣為坡仙)
(在杭作無疑距作詩為先三年耳范李後為姻家故硯歸李云)蠲紙(程棨三柳軒襍識温州作丨丨潔白)
(堅滑大略類高麗紙)赫蹏(趙彦衛雲麓漫抄古結䋲而治二帝以来始有簡册以竹為之而書以漆或用)
(板以鉛畫之故冇刀筆鉛槧之說秦漢末用縑帛如勝廣書帛内魚腹高祖書帛射城上至中世漸用紙趙后)
(傳所謂丨丨者注云薄小紙然其寔亦縑帛蔡倫傳用縑帛者謂之紙縑貴重不便於人倫乃用木膚麻皮等)
(則古之紙即縑帛字盖從系云故今人呼書曰策子取簡册之義又曰第幾卷言用縑素也)作漢春
秋硯(程敏正剡溪野語胡旦作大硯可數尺鑱其旁曰宋胡旦丨丨丨丨丨遺命埋塚中)螺子(陶宗)
(儀輟耕錄上古無墨竹挺點漆而書中古方以石磨汁或云是延安石液至魏晉時始有墨丸乃漆烟松煤夾)
(和為之所以晉人多用凹心硯者欲磨墨貯瀋耳自後有丨丨墨亦墨丸之遺製)龍香劑(陶宗儀輟)
(耕錄宋熙豊問張遇供御墨墨用油烟入腦麝金箔謂之丨丨丨)銀光(伊世珍瑯嬛記紫竹與方喬久)
(别而想像難真因覓丨丨紙序其悲愁眷戀之意復綴以卜算子詞)尚卿(伊世珍瑯嬛記筆神曰佩阿硯)
(神曰淬妃墨神曰回氐紙神曰丨丨)
御定子史精華卷一百五十七
