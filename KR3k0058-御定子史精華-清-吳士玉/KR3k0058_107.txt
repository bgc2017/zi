欽定四庫全書
御定子史精華卷一百七
釋道部一
釋上
運轉亡已天地密移(列子粥熊曰丨丨丨丨丨丨丨丨疇覺之哉故物損於彼者盈於此)
(成於此者虧於彼損盈成虧隨世隨死往來相接間不可省疇覺之哉凡一氣不頓進一形不頓虧亦不覺其)
(成不覺其虧亦如人自世至老貌色智態亡日不異皮膚爪髮隨世隨落非嬰孩時有停而不易也間不可覺)
(俟至後知注世皆當作生按此即楞嚴觀河之謂又按周秦西漢以上無言佛者魏書釋老志云劉歆志七略)
(班固志藝文釋氏之學所未曾紀隋書經籍志云推尋典籍自漢以上中國未傳或云久已流布遭秦湮没而)
(辭而闢之者則如北魏世祖詔云漢人劉元眞呂伯彊之徒乞胡之誕言用老莊之虚假附而益之唐傅奕云)
(孅兒幼夫摹擬莊老宋宋祁作唐書李蔚傳贊云華人之譎誕者又攘莊周列禦寇之說佐其高皆以為釋氏)
(本於莊老然自白馬䭾經以來貝葉流傳於今具在皆本横行梵字譯為震旦之文非剽竊老莊以成篇句也)
(顧嘗詳讀内典參求宗旨與老氏則秦越與列莊實伯仲豈所為三代之時久已流布遭秦湮没之說信歟抑)
(是法不二不隔華戎有自然而合者歟今周秦西漢旣無言佛之書可編錄輒擇列莊之語同於宗門者著於)
(篇而每語各著其所以同者焉)未始出吾宗(列子有神巫自齊來處於鄭命曰季咸知人死生存)
(亡禍福壽夭期以歲月旬日如神鄭人見之皆避而走列子見之而心醉而歸以告壺邱子曰始吾以夫子之)
(道為至矣則又有至焉者矣壺子曰吾與汝無其文未既其實而固得道與衆雌而無雄而又奚卵焉而以道)
(與世抗必信夫故使人得而相汝嘗試與來以予示之明日列子與之見壺子出而謂列子曰譆子之先生死)
(矣弗活矣不可以旬數矣吾見怪焉見濕灰焉列子入涕泣沾衾以告壺子壺子曰向吾示之以地文罪乎不)
(誫不止是殆見吾杜德幾也嘗又與來明日又與之見壺子出而謂列子曰幸矣子之先生遇我也有瘳矣灰)
(然有生矣吾見杜權矣列子入告壺子壺子曰向吾示之以天壤名實不入而幾發於踵此為杜權是殆見我)
(善者幾也嘗又與來明日又與之見壺子出而謂列子曰子之先生坐不齋吾無得而相焉試齋將且復相之)
(列子入告壺子壺子曰向吾示之以太冲莫眹是殆見吾衡氣幾也鯢旋之潘為淵止水之潘為淵流水之潘)
(為淵濫水之潘為淵沃水之潘為淵汛水之潘為淵雍水之潘為淵汧水之潘為淵肥水之潘為淵是為九淵)
(焉嘗又與來明日又與之見壺子立未定自失而走壺子曰追之列子追之而不及反以報壺子曰已滅矣已)
(失矣吾不及也壺子曰向吾示之以丨丨丨丨丨吾與之虛而猗移不知其誰何因以為茅靡因以為波流故)
(逃也然後列子自以為未始學而歸三年不出為其妻㸑食狶如食人於事無親雕瑑復朴塊然獨以其形立)
(㤋然而封戎壹以是終按酉陽雜俎曰相傳云一公初謁華嚴嚴命坐頃曰爾看吾心在何所一公曰師馳白)
(馬過寺門矣又問之一公曰危乎師何為處乎刹末也華嚴曰聰明果不虚試復觀我一公良久泚顙面赤作)
(禮曰師得無入普賢地乎集賢校理鄭符云柳中庸善易嘗詣普寂公公曰筮吾心所在也柳曰和尚心在前)
(簷第七題復問之在某處寂曰萬物無逃於數也吾將逃矣嘗試測之柳久之瞿然曰至矣寂然不動吾無得)
(而知矣又詵禪師本傳云日照三藏詣詵詵不迎接直責之曰僧何為俗入囂湫處詵微矉亦不答又云夫立)
(不可過人頭豈容摽身鳥外詵曰吾前心於市後心刹末三藏果聰明者且復我日照乃彈指數十曰是境空)
(寂諸佛從是出也又按大藏振字函第四卷云西京光宅寺慧忠國師肅宗待以師禮有西天大耳三藏到京)
(云得他心慧眼勅令與師試驗師問曰汝得他心通耶對曰不敢師曰汝道老僧即今在什麽處曰和尚是一)
(國之師何得却去西川看競渡師再問汝道老僧即今在什麽處曰和尚是一國之師何得却在天津橋看弄)
(猢猻師第三問語亦同前三藏良久罔知去處師叱曰這野狐精他心通在什麽處此數公案皆與季咸相壺)
(子一例段成式亦云恐諸書皆點竄列子事也)濕灰(見上)地文(見上)杜德幾(見上)灰然
有生(見上)天壤(見上)杜權(見上)善者幾(見上)太沖莫眹(見上)衡氣幾
(見上)茅靡波流(見上)視聽不用耳目(列子陳大夫聘魯私見叔孫氏叔孫曰吾國有)
(聖人曰非孔子邪曰是也何以知其聖乎叔孫曰吾嘗聞之顔回曰孔子能廢心而用形陳大夫曰吾國亦有)
(聖人子弗知乎曰聖人孰謂曰老𣆀之弟子有亢倉子者得𣆀之道能以耳視而目聽魯侯聞之大驚使上卿)
(厚禮而致之亢倉子應聘而至魯侯卑辭請問之亢倉子曰傳之者妄我能丨丨丨丨丨丨不能易耳目之用)
(魯侯曰此增異矣其道柰何寡人終願聞之亢倉子曰我體合於心心合於氣氣合於神神合於無其有介然)
(之有唯然之音雖遠在八荒之外近在眉睫之内來干我者我必知之乃不知是我七孔四支之所覺心腹六)
(藏之所知其自知而已矣按此即所為圓通三摩地也)視人如豕視吾如人(列子龍叔)
(謂文摯曰子之術微矣吾有疾子能已乎文摯曰唯命所聽然先言子所病之證龍叔曰吾鄉譽不以為榮國)
(毁不以為辱得而不喜失而不憂視生如死視富如貧丨丨丨丨丨丨丨丨處吾之家如逆旅之舍觀吾之鄉)
(如戎蠻之國凡此衆疾爵賞不能勸刑罰不能威盛衰利害不能易哀樂不能移固不可事國君交親友御妻)
(子制僕隸此奚疾哉奚方能巳之乎文摯乃命龍叔背明而立文摯自後向明而望之既而曰嘻吾見子之心)
(矣方寸之地虚矣幾聖人也子心六孔流通一孔不逹今以聖智為疾者或由此乎注文摯春秋時宋國良醫)
(按此即吾手何如佛手吾脚何如驢脚之說也)廢而任之(列子孟孫陽問楊子曰有人於此貴生愛)
(身以蘄不死可乎曰理無不死以蘄久生可乎曰理無久生生非貴之所能存身非愛之所得厚且久生奚為)
(五情好惡古猶今也四體安危古猶今也世事苦樂古猶今也變易治亂古猶今也既聞之矣既見之矣既更)
(之矣百年猶厭其多况久生之苦也乎孟孫陽曰若然速亡愈於久生則踐鋒刃入湯火得所志矣楊子曰不)
(然既生則丨丨丨丨究其所欲以俟於死將死則廢而任之究其所之以放於盡無不廢無不任何遽遲速於)
(其間乎按此即貴捨生而又禁自賊其生之旨也坐脱立亡於師有分祖師的的意未夢見在謂其不能廢而)
(任之也)秋毫大太山小殤子壽彭祖天(莊子天下莫大於秋毫之末而太山)
(為小莫壽乎殤子而彭祖為夭天地與我並生而萬物與我為一按芥子須彌閻浮棗葉此其義也)心齋
(莊子顔回曰回之家貧唯不飲酒不茹葷者數月矣若此則可以為齋乎曰是祭祀之齋非丨丨也回曰敢問)
(心齋仲尼曰若一志無聽之以耳而聽之以心無聽之以心而聽之以氣聽止於耳心止於符氣也者虚而待)
(物者也惟道集虚虚者心齋也按此即禪那波羅蜜也日觀水觀皆聽之以氣俾道集於虚也)惟道集
虚(見上)以無知知(莊子聞以有翼飛者矣未聞以無翼飛者也聞以有知知者矣未聞丨丨丨丨)
(者也按此即䢴落第八識方得眞實諦之旨也)喪足猶遺土(莊子物視其所一而不見其所喪視)
(丨其丨丨丨丨也按釋氏所以截體稱髓也)縣觧火傳(莊子老𣆀死秦失弔之三號而出弟子曰)
(非夫子之友邪曰然然則弔焉若此可乎曰然始也吾以為其人也而今非也向吾入而弔焉有老者哭之如)
(哭其子少者哭之如哭其母彼其所以會之必有不蘄言而言不蘄哭而哭者是遁天倍情忘其所受古者謂)
(之遁天之刑適來夫子時也適去夫子順也安時而處順哀樂不能入也古者謂是帝之丨丨指窮於為薪丨)
(丨也不知其盡也按此即列子廢而任之謂也安時處順猶云廢而任之現在如來也縣觧火傳過去與未來)
(也)有人之形無人之情(莊子丨丨丨丨丨丨丨丨有人之形故羣於人無人之情故是)
(非不得於身𦕈乎小哉所以屬於人也謷乎大哉獨成其天按有人之形無人之情至此則五波羅蜜已究竟)
(而般若波羅蜜在其中圓而通之則形情多忘而有無胥泯也)翛然而往翛然而來(莊子)
(古之真人不知說生不知惡死其出不訢其入不距丨丨丨丨丨丨丨丨而已矣不忘其所始不求其所終受)
(而喜之忘而復之是之謂不以心捐道不以人助天是之謂真人按頭頭無取捨處處勿爭乖其斯之謂歟)
尊足者存(莊子無趾曰吾唯不知務而輕用吾身吾是以亡足今吾来也猶有丨丨丨丨吾是以務)
(全之也按截指竪指尊指者存也斷臂求道務全尊臂也)萬化而未始有極(莊子特犯人之)
(形而猶喜之若人之形者丨丨丨丨丨丨丨也其為樂可勝計耶按即狗子皆有佛性又所為下地獄即下者)
(也)外物外生朝徹見獨(莊子南伯子葵曰道可得學邪曰惡惡可子非其人也夫卜梁)
(倚有聖人之才而無聖人之道我有聖人之道而無聖人之才吾欲以教之庶幾其果為聖人乎不然以聖人)
(之道告聖人之才亦昜矣吾猶守而告之參日而後能外天下已外天下矣吾又守之七日而後能丨丨已外)
(物矣吾又守之九日而後能丨丨已外生矣而後能丨丨朝徹而後能丨丨見獨而後能無古今無古今而後)
(能入於不死不生殺生者不死生生者不生其為物無不將也無不迎也無不毁也無不成也其名為攖寧攖)
(寧也者攖而後成者也南伯子葵曰子獨惡乎聞之曰聞諸副墨之子副墨之子聞諸洛誦之孫洛誦之孫聞)
(之瞻明瞻明聞之聶許聶許聞之需役需役聞之于謳于謳聞之元冥元冥聞之参寥參寥聞之疑始按外物)
(外生朝徹見獨則戒定慧之義也副墨以下云云者則實無所得不可思議之謂也)無為首生為
脊死為尻(莊子子祀子輿子犂子来四人相與語曰孰能以丨丨丨以丨丨丨以丨丨丨孰知死生)
(存亡之一體者吾與之友矣四人相視而笑莫逆於心遂相與為友俄而子輿有病子祀往問之曰偉哉夫造)
(物者將以予為此拘拘也曲僂發背上有五管頤隐於齊肩高於頂句贅指天隂陽之氣有沴其心間而無事)
(跰&KR1271;而鑑於井曰嗟乎夫造物者又將以予為此拘拘也子祀曰女惡之乎曰亡予何惡浸假而化予之左臂)
(以為鷄予因以求時夜浸假而化予之右臂以為彈予因以求鴞炙浸假而化予之尻以為輪以神為馬予因)
(而乘之豈更駕哉且夫得者時也失者順也安時而處順哀樂不能入也此古之所謂縣觧也而不能自觧者)
(物有結之且夫物不勝天久矣吾尤何惡焉俄而子来有病喘喘然將死其妻子環而泣之子犂往問之曰叱)
(避無怛化倚其戸與之語曰偉哉造化又將奚以汝為將奚以汝適以汝為鼠肝乎以汝為蟲臂乎子耒曰父)
(母於子東西南北唯命是從隂陽於人不翅於父母彼近吾死而我不聽我則悍矣彼何罪焉夫大塊載我以)
(形勞我以生佚我以老息我以死故善吾生者乃所以善吾死也今大冶鑄金金踊躍曰我且必為鏌鋣大冶)
(必以為不祥之金今一犯人之形而曰人耳人耳夫造化者必以為不祥之人今一以天地為大鑪以造化為)
(大冶惡乎往而不可哉成然寐蘧然覺按無為首生為脊死為尻究竟此義則常樂我淨矣由是而充之以至)
(於鷄彈輪馬鼠肝蟲臂則蛤中一佛二菩薩勿第作感應因緣觀也又按羅大經鶴林玉露曰禪家有觀白骨)
(法謂靜坐澄慮存想自身血肉腐壊唯存白骨與吾相離自一尺以至尋丈要見形神元不相屬則自然超脱)
(矣余觀莊子浸假而化予之左臂以為鷄予因此求時夜浸假而化予之右臂以為彈予因以求鴞炙浸假而)
(化予之尻以為輪以神為馬予因而乘之豈更駕哉浸漸也假借也蓋積漸假借化此身為異物則神與形離)
(超然無所往而不可矣又何疾又何病於拘拘哉視白骨之法蓋本於此佛法出於老莊於此尤信)鷄彈
輪馬鼠肝蟲臂(見上)在螻蟻在稊稗在瓦甓(莊子東郭子問於莊子曰)
(所謂道惡乎在莊子曰無所不在東郭子曰期而後可莊子曰丨丨丨曰何其下耶曰丨丨丨曰何其愈下耶)
(曰丨丨丨曰何其愈甚耶曰在屎溺按如何是佛乾屎橛辭旨皆合)無言(莊子言丨丨終身言未嘗言終)
(身不言未嘗不言按此即擊地公案)西方之教(文中子或問佛子曰聖人也曰其教何如曰丨丨丨)
(丨也中國則泥)金人(史記匈奴傳漢使驃騎將軍去病將萬騎出隴西過焉支山千餘里擊匈奴破得休)
(屠王祭天丨丨注正義曰金人即金佛像是其遺法立以為祭天主也按魏書釋老志云金人率長丈餘不祭)
(祀但燒香禮拜而已此則佛道流通之漸也)身毒(史記大宛傳大夏東南有丨丨國注索隐曰身音乾)
(毒音篤孟康云即天竺也所謂浮圖胡也正義曰萬震南州志云地方三萬里佛道所出其國王居城郭殿皆)
(彫文刻鏤街曲市里各有行列左右諸大國凡十六皆共奉之以天地之中也浮屠經云臨兒國王生隠屠太)
(子父曰屠頭邪母曰莫邪屠身色黃髮如青絲乳有青色爪赤如銅始莫邪夢白象而孕及生從母右脇出生)
(有髮墮地能行七步又云太子生時有二龍王左右吐水一龍水暖一龍水冷遂成二池今猶一冷一暖初行)
(七步處琉璃上有太子脚跡見在生處名祗洹精舍在舍衞國南四里是長者須逹所起又有阿輸迦樹是夫)
(人所攀生太子樹也括地志云沙祗大國即舍衞國也在月氏南萬里即波斯匿王浚處此國其九十種知身)
(後事城有祗樹給孤園又云天竺國有東西南北中央天竺國國方三萬里去月氏七千里大國隸屬凡二十)
(一天竺在崑崙山南大國也治城臨恒水又云阿耨逹山亦名建末達山一名崑崙山水出一名拔扈利水一)
(名恒伽阿即經稱恒河者也自崑崙山以南多是平地而下濕土肥良多種稲四熟留役駞馬粒亦極大又云)
(佛上忉利天為母說法九十日波思匿王思欲見佛即刻牛頭旃檀像置精舍内佛坐此像是衆象之始後人)
(所法也佛上天青梯今變為石没入地唯餘十二蹬蹬間二尺餘彼耆老言梯入地盡佛法滅又云王舍國胡)
(語曰罪悦祗國其國靈鷲山胡語曰耆闍崛山山是青石石頭似鷲鳥名耆闍鷲也崛山石也山周四十里外)
(周圍水佛於此坐禪及諸阿難等俱在此坐又云小姑石石上有石室者佛坐其中天帝釋以四十二事問佛)
(佛一一以指畫石其跡尚存又於山上起塔佛昔將阿難在此上山四望見福田疆畔因制七條衣割截之法)
(於此今架裟衣是也)天地之中(見上)乳有青色爪赤如銅(見上)墮地能
行七步(見上)二龍吐水(見上)阿輸迦樹(見上)阿耨達山(見上)恒河
(見上)上忉利天為母說法(見上)牛頭旃檀像(見上)上天青梯(見上)
梯入地盡佛法滅(見上)耆闍崛(見上)福田衣(見上)設華蓋以祠
(後漢書桓帝紀丨丨丨丨丨浮圖老子注浮圖今佛也)此但革囊盛血(後漢書襄楷傳或言)
(老子入夷狄為浮屠浮屠不三宿桑下不欲久生恩愛精之至也天神遺以好女浮屠曰丨丨丨丨丨丨遂不)
(盻之其守一如此乃能成道)不三宿桑下(見上)仁祠(後漢書楚王英傳英少時好遊俠交)
(通賓客晚而更喜黃老學為浮屠齋戒祭祀八年詔令天下死罪皆入縑贖英遣郎中令奉黃縑白紈三十匹)
(詣國相曰託在籓輔過惡累積歡喜大恩奉送縑帛以贖愆罪國相以聞詔報曰楚王誦黃老之微言尚浮屠)
(之丨丨潔齋三月與神為誓何嫌何疑當有悔吝其還贖以助伊蒲塞桑門之盛饌)助伊蒲塞桑
門盛饌(見上)長丈六尺而黃金色(後漢書西域傳世傳明帝夢見金人長大頂有)
(光明以問羣臣或曰西方有神名曰佛其形丨丨丨丨丨丨丨丨帝於是遣使天竺問佛道法遂於中國圖畫)
(形象焉楚王英始信其術中國因此頗有奉其道者後桓帝好神數祀浮屠老子百姓稍有奉者後遂轉盛)
理絶人區事出天外(後漢書西域傳論佛道神化興自身毒而二漢方志莫有稱焉張騫)
(但著地多暑濕乘象而戰班勇雖列其奉浮圖不殺伐而精文善法導達之功靡所傳述余聞之後說也其國)
(則殷乎中土玉燭和氣靈聖之所䧏集賢懿之所挺生神迹詭怪則丨丨丨丨感驗明顯則丨丨丨丨而騫超)
(無聞者豈其道閉往運數開叔葉乎不然何誣異之甚也漢自楚英始盛齋戒之祀桓帝又修華蓋之飾將微)
(義未譯而但神明之邪詳其清心釋累之訓空有兼遣之宗道書之流也且好仁惡殺躅敝崇善所以賢達君)
(子多愛其法焉然好大不經竒譎無已雖鄒衍談天之辯莊周蝸角之論尚未足以槩其萬一又精靈起滅因)
(報相尋若曉而昧者故通人多惑焉蓋導俗無方適物異會取諸同歸措夫疑說則大道通矣)精文善
法(見上)清心釋累之訓空有兼遣之宗(見上)白淨王摩邪夫
人(後漢書西域傳論注本行經曰釋迦菩薩在兜率陁天為諸天無量無邊諸衆說法又觀我今何處成道)
(利益衆生乃觀見宜於南閻浮提生有大利益又云誰中與我為父母者觀見宜於天竺刹利種迦毗羅城丨)
(丨丨丨丨丨丨可為父母又云四生之中何生利益觀見同衆生胎生我若化生諸外道等即誹謗我是幻術)
(也爾時菩薩觀已示同諸天五衰相現命諸同侣波斯匿王等諸王中生皆作國王與我為檀越命阿難及諸)
(人等司生為弟子命舍利佛等外道中生我成道時當受我化回邪入正又有無量衆生同隨菩薩於天竺受)
(生多所利益也)舒五指為五師子兒(後漢書西域傳論注湼槃經曰阿闍王令醉象蹋佛)
(佛以慈善根力丨其丨丨遂丨丨丨丨丨爾時醉象惶懼而退又百羣賊劫奪人庶波斯匿王收捉剜其兩目)
(棄入阬中爾時羣賊苦痛不已同時發聲念南無佛陁達摩佛以慈善根力雪山吹藥令入賊眼皆悉平復如)
(本)雪山吹藥(見上)四大海水入一毛孔(後漢書西域傳論注維摩經曰以丨)
(丨丨丨丨丨丨丨中不撓魚鼈等而彼大海本相如故又舍利佛往不思議菩薩斷取三千大千國界如陶家)
(輪著右掌中擲過恒河沙國界之外其中衆生不覺不知又復還本處都不使人有往來相按國界本作世界)
(唐人避太宗諱改)斷取三千大千國界擲過恒河沙國界外(見上)
五百寶蓋合成一蓋徧覆大千(後漢書西域傳論注維摩經曰爾時毗邪離有)
(長者子名曰寶積與丨丨長者子俱持七丨丨來詣佛所頭面禮足各以其蓋共供養佛佛威神力令諸寶蓋)
(丨丨丨丨丨丨三千丨丨國界諸須彌山乃至日月星宿并十方諸佛說法皆現於寶蓋中又維摩詰三萬二)
(千師子坐高八萬四千由旬高廣嚴淨來入維摩方丈室包容無所妨礙又四大海水入毛孔須彌山入芥子)
(等也)維摩丈室(見上)須彌山入芥子(見上)浴佛(吳志劉繇傳笮融督廣陵彭城)
(大起浮圖祠以銅為人黃金塗身衣以錦采垂銅槃九重下為重樓閣道可容三千餘人悉課讀佛經令界内)
(及旁郡人有好佛者聽受道復其他役以招致之由此遠近前後至者五千餘人戸每丨丨多設酒飯布席於)
(路經數十里民人來觀及就食且萬人費以巨億)立精舍殿内(晉書孝武帝紀帝初奉佛法丨)
(丨丨於丨丨引諸沙門以居之)五誡為教(晉書會稽文孝王道子傳佛者清遠元虚之神以丨丨丨)
(丨)腹孔出光照於一室(晉書佛圖澄傳善誦神咒能役使鬼神丨旁有一丨常以絮塞)
(之每夜讀書則拔絮孔中丨丨丨丨丨丨又常齋時平旦至流水側從腹旁孔中引出五臟六腑洗之訖還内)
(腹中)洗臟腑(見上)鉢生青蓮花(晉書佛圖澄傳勒召澄試以智術澄即取鉢盛水燒香咒)
(之湏臾丨中丨丨丨丨光色曜日勒由此信之按勒石勒)勑龍取水(晉書佛圖澄傳襄國城塹水源)
(在城西北五里其水源暴竭勒問澄何以致水澄曰今當丨丨丨丨迺與弟子法首等數人至故泉源上坐繩)
(牀燒安息香呪願數百言如此三日水泫然微流有一小龍長五六寸許隨水而來諸道士競往視之有頃水)
(大至隍塹皆滿)相輪鈴音(晉書佛圖澄傳劉曜遣從弟岳攻勒勒遣石季龍距之岳敗退保石梁塢)
(季龍堅栅守之澄在襄國忽歎曰劉岳可憫弟子法祚問其故澄曰昨日亥時岳已敗被執果如所言及曜自)
(攻洛陽勒將救之其羣下咸諫以為不可勒以訪澄澄曰丨丨丨丨云秀支替戾岡僕谷劬秃當此羯語也秀)
(支軍也替戾岡出也僕谷劉曜胡位也劬秃當捉也此言軍出捉得曜也又令一童子絜齋七日取麻油合臙)
(脂躬自研於掌中舉手示童子粲然有輝童子驚曰有軍馬甚衆見一人長大白晳以朱絲縳其肘澄曰此即)
(曜也勒甚悦遂赴洛距曜生擒之)秀支替戾岡僕谷劬秃當(見上)麻油研
掌粲然有輝(見上)取楊枝沾水灑呪遂蘇(晉書佛圖澄傳勒愛子斌暴病)
(死將殯勒嘆曰朕聞虢太子死扁鵲能生之今可得效乎乃令告澄澄丨丨丨丨丨丨而丨之就執斌手曰可)
(起矣因此丨丨有頃平復)五明(晉書鳩摩羅什傳博覽丨丨諸論及陰陽星算莫不必盡妙逹吉凶言若)
(符契)舉匕進針與常食不别(晉書鳩摩羅什傳興嘗謂羅什曰大師聽明超悟天下莫)
(二何可使法種少嗣遂以伎女十人逼令受之爾後不住僧坊别立解舍諸僧多效之什乃聚針盈鉢引諸僧)
(謂之曰若能見效食此者乃可畜室耳因丨丨丨丨丨丨丨丨丨諸僧愧服乃止按興姚興)舌不爛
(晉書鳩摩羅什傳死於長安姚興於逍遥園依外國法以火焚尸薪滅形碎惟丨丨丨)灌佛(宋書劉敬)
(宣傳四月八日敬宣見衆人丨丨乃下頭上金鏡以為母灌)鹿野靈鷲堅固菴羅(宋書)
(謝靈運傳敬承聖誥恭窺前經山野昭曠聚落羶腥故大慈之弘誓拯羣物之淪傾豈寓地而空言必有貸以)
(善成欽丨丨之華苑羨丨丨之名山企丨丨之貞林希丨丨之芳園雖粹容之緬邈謂哀音之恒存建招提於)
(幽峯冀振錫之息肩庶鐙王之贈席想香積之惠餐事在而思通理匪絶而可温注鹿苑說四真諦處靈鷲山)
(說般若法華處堅固林說泥洹處菴羅園說不思議處今旁林蓺園制苑彷彿在昔依然託想雖粹容緬邈哀)
(音若存也招提謂僧不能常住者可持作坐處也所謂息肩鐙王香積事出維摩經)招提(見上)鐙王
贈席香積惠餐(見上)麗塔(宋書謝靈運傳謝丨丨於郊郭殊世間於城傍欣見素以抱樸)
(果甘露於道場)甘露道場(見上)觀三世以其夢撫六度以取道(宋書)
(謝靈運傳苦節之僧明發懷抱事紹人徒心通世表是遊是憩倚石構草寒暑有移至業莫矯丨丨丨丨丨丨)
(丨丨丨丨丨丨乘恬知以寂泊含和理之窈窕指東山以冥期實西方之潛兆雖一日以千載猶恨相遇之不)
(早注謂曇䧏法流二法師也按六度謂布施持戒忍辱精進静慮智慧各造其極也梵書謂之檀波羅蜜尸羅)
(波羅蜜羼提波羅蜜毘棃耶波羅蜜禪那波羅蜜般若波羅蜜)散華霏蕤流香飛越(宋書)
(謝靈運傳安居二時冬夏三月遠僧有來近衆無闕法鼓即響頌偈清發丨丨丨丨丨丨丨丨析曠劫之微言)
(說像法之遺旨乘此心之一豪濟彼生之萬理啟善趣於南倡歸清暢於北機非獨㥦於予情諒僉感於君子)
得道應湏慧業(宋書謝靈運傳太守孟顗事佛精懇而為靈運所輕嘗謂顗曰丨丨丨丨丨丨)
(丈人生天當在靈運前成佛必在靈運後顗深恨此言)誦經千遍免刑(宋書王元謨傳上大)
(舉北征以元謨為寧朔將軍前鋒入河受輔國將軍蕭斌節度元謨向碻磝戍主奔走遂圍滑臺積旬不克麾)
(下散亡略盡蕭斌將斬之沈慶之固諫乃止初元謨始將見殺夢人告曰誦觀音經千遍則免既覺誦之得千)
(遍明日將刑誦之不輟忽傳呼停刑)因造前定果報指期(宋書顧顗之傳天竺遺文星華)
(方策丨丨丨丨丨丨丨丨貧豪莫差修夭無爽)草腐入天(宋書周朗傳自釋氏流教其來有源淵檢)
(精測固非深矣舒引容潤既亦廣矣然習慧者日替其修束誡者月繁其過遂至糜散錦帛侈飾車從復假粗)
(醫術託雜卜數延姝滿室置酒浹堂寄夫託妻者不無殺子乞兒者繼有而猶倚靈假像背親傲君欺費疾老)
(震損宫邑是乃外刑之所不容戮内教之所不悔罪而横天地之間莫不紏察人不得然豈其鬼歟今宜申嚴)
(佛律裨重國令其疵惡顯著者悉皆罷遣除則隨其蓺行各為之條使禪義經誦人能其一食不過蔬衣不出)
(布若應更度者則令先習義行本其神心必能丨丨丨丨竦精以往者雖侯王家子亦不宜拘)習慧束
誡(見上)立頓悟義(宋書天竺迦毘黎國傳宋世名僧有道生彭城人也父為廣武令生出家為沙)
(門法大弟子幼聰悟年十五便能講經及長有異解丨丨丨丨人推服之)白學黑學(宋書天竺迦毘)
(黎國傳慧琳者秦郡人姓劉氏少出家住冶城寺有才章兼外内之學為廬陵王義眞所知嘗著均善論其詞)
(曰有丨丨先生以為中國聖人經綸百世其德弘矣智周萬變天人之理盡矣道無隠旨教㒺遺筌聰叡廸哲)
(何負於殊論哉有丨丨道士陋之謂不照幽冥之途弗及來生之化雖尚虛心未能虛事不逮西域之深也於)
(是白學訪其所以不逮云爾又釋迦關無窮之業拔重關之險陶方寸之慮宇宙不足盈其明設一慈之救羣)
(生不足勝其化叙地獄則民懼其罪敷天堂則物歡其福指泥洹以長歸乘法身以遐覽神變無不周靈澤靡)
(不覃先覺翻翔於上世後悟騰翥而不紹坎井之局何以識大方之家乎)兼外内學(見上)泥洹
長歸法身遐覽(見上)鬭場襌師窟東安談議林(宋書天竺迦毘黎國)
(傳元嘉中又有慧嚴慧議道人並住東安寺學行精整為道俗所推時鬭場寺多禪僧京師為之語曰丨丨丨)
(丨丨丨丨丨丨丨)多出新經見重内學(宋書天竺迦毘黎國傳大明中外國沙門摩訶)
(衍苦節有精理於京都丨丨丨丨勝鬘經尤丨丨丨丨)賦食行水躬親其事(齊書竟陵)
(王子良傳與文惠太子同好釋氏甚相友悌子良敬信尤篤數於邸園營齋戒大集朝臣衆僧至於丨丨丨丨)
(或丨丨丨丨世頗以為失宰相體)造經唄新聲(齊書竟陵王子良傳招致名僧講論佛法丨丨)
(丨丨丨道俗之盛江左未有也)誦經感夢見優曇鉢華(齊書竟陵王子良傳世祖不豫)
(詔子良甲仗入延昌殿侍醫藥子良啟進沙門於殿戸前丨丨世祖為丨丨丨丨丨丨丨子良按佛經宣旨使)
(御府以銅為華插御牀四角)三宗(齊書周顒傳顒音辭辯麗出言不窮宫商朱紫發口成句汎涉百家)
(長於佛理著丨丨論立空假名立不空假名設不空假名難空假名設空假名難不空假名假名空難二宗又)
(立假名空西凉州智林道人遺顒書曰此義旨趣似非始開妙聲中絶六七十載貧道年二十時便得此義竊)
(每歡喜無與共之年少見長安耆老多云關中高勝乃舊有此義當法集盛時能深得斯趣者本無多人過江)
(東略是無一貧道捉塵尾來四十餘年東西講說謬重一時餘義頗見宗錄唯有此塗白黑無一人得者為之)
(發病非意此音猥來入耳始是真實行道第一功德其論見重如此)真實行道第一功德
(見上)周妻何肉(齊書周顒傳時何胤亦精信佛法無妻妾太子問顒卿精進何如何胤顒曰三塗八)
(難共所未免然各有其累太子曰所累伊何對曰丨丨丨丨)罪高佛圖有何功德(齊書)
(虞愿傳帝以故宅起湘宫寺費極奢侈以孝武莊嚴刹七層帝欲起十層不可立分為兩刹各五層新安太守)
(巢向之罷郡還見帝曰卿至湘宫寺未我起此寺是大功德愿在側曰陛下起此寺皆是百姓賣兒貼婦錢佛)
(若有知當悲哭哀憫丨丨丨丨丨丨丨丨尚書令袁粲在坐為之失色帝乃怒使人驅下殿愿徐去無異容)
淨妙(齊書顧歡傳歡著論曰道經云老子入關之天竺維衞國國王夫人名曰丨丨老子因其晝寢乘日)
(精入淨妙口中後年四月八日夜半時剖左掖而生墜地即行七步於是佛道興焉)在鳥鳥鳴在
獸獸吼(齊書顧歡傳豈伊同人爰及異物鳥王獸長往往是佛無窮世界聖人代興或昭五典或布三)
(乘丨丨而丨丨丨丨而丨丨教華而華言化夷而夷語耳)註經講義(齊書劉虯傳虯精信釋氏衣麤)
(布衣禮佛長齋丨法華丨自丨佛丨以江陵西沙洲去人遠乃徙居之)探機扣寂以大苞
小(齊書高逸傳論史臣曰顧歡論夷夏優老而劣釋佛法者理寂乎萬古迹兆乎中世淵源浩博無始無邊)
(宇宙之所不知數量之所不盡盛乎哉真大士之立言也丨丨丨丨有感必應丨丨丨丨無細不容若乃儒家)
(之教仁義禮樂仁愛義宜禮從樂和而已今則慈悲為本常樂為宗施舍惟機低舉成敬儒家之教憲章祖述)
(引古證今於學易悟今樹以前因報以後果業行交酬連璅相襲陰陽之教占氣步景授民以時知其利害今)
(則耳眼洞達心智他通身為奎井豈俟甘石法家之教出自刑理禁奸止邪明用賞罰今則十惡所墜五及無)
(間刃樹劍山焦湯猛火造受自貽罔或差貳墨家之教遵上儉薄磨踵滅頂且猶非吝今則膚同斷瓠目如井)
(星授子捐妻在鷹庇鴿從横之教所貴權謀天日連環歸乎適變今則一音萬斛無待戶說四辯三會咸得吾)
(師雜家之教兼有儒墨今則五時所宣於何不盡農家之教播植耕耘善相五事以藝九榖今則鬱單稉稻已)
(異閻浮生天果報自然飲食道家之教執一虛無得性亡情凝神勿擾今則波若無照萬法皆空豈有道之可)
(名寧餘一之可得道俗對校真假將讐釋理奥藏無往而不有也能善用之即真是俗)慈悲常樂
(見上)前因後果(見上)他通(見上)刃樹劍山焦湯猛火(見上)授子捐
妻在鷹庇鴿(見上)一音萬斛四辯三會(見上)鬱單稉稻已異
閻浮生天果報自然飲食(見上)波若無照萬法皆空(見上)四
部無遮大會(梁書武帝紀輿駕幸同泰寺設丨丨丨丨丨丨)乞受菩薩戒(梁書江革)
(傳時高祖盛於佛教朝賢多啟求受戒革精信因果而高祖未知謂革不奉佛教乃賜革覺意詩五百字云惟)
(當勤精進自彊行勝修豈可作底突如彼必死囚以此告江革并及諸貴遊又手敕云世間果報不可不信豈)
(得底突如對元延明邪革因啟丨丨丨丨丨按江革為魏元延明所執不屈故云豈得底突如對元延明)見
苦斷習證滅循道明因辨果偶凡成聖(梁書王規傳褒著幼訓以誡諸)
(子云道家則墮支體黜聰明棄義絶仁離形去智釋氏之義丨丨丨丨丨丨丨丨丨丨丨丨丨丨丨丨斯雖為)
(教等差而義歸汲引吾始乎幼學及於知命既崇周孔之教兼循老釋之談江左以來斯業不墜汝能修之吾)
(之志也按褒規子)神光自樹而起俄見佛像(梁書滕曇恭傳每至忌日思慕不自)
(堪晝夜哀慟其門外有冬生樹二株時忽有丨丨丨丨丨丨丨丨丨丨及夾侍之儀容光顯著自門而入曇恭)
(家人大小咸共禮拜久之乃滅)先燔鬢髮(梁書劉勰傳勰為文長於佛理京師寺塔及名僧碑誌必)
(請勰製文有敕與慧震沙門於定林寺撰經證功畢遂啟求出家丨丨丨丨以自誓敕許之乃於寺變服改名)
(慧地)鹿趨鳥集(梁書何胤傳至吳居虎邱西寺講經論學徒復隨之東境守宰經途者莫不畢至胤)
(常禁殺有虞人逐鹿丨徑來丨胤伏而不動又有異丨如鶴紅色丨講堂馴狎如家禽焉初開善寺藏法師與)
(㣧遇於秦望後還都卒於鍾山其死日胤在般若寺見一僧授胤香奩并函書云呈何居士言訖失所在㣧開)
(函乃是大莊嚴論世中未有又於寺内立明珠柱乃七日七夜放光太守何遠以狀啟昭明太子欽其德遣舍)
(人何思澄致手令以褒美之)明珠柱放光(見上)心力勇猛能精死生(梁書)
(劉歊傳歊幼時嘗獨坐空室有一老公至門謂歊曰丨丨丨丨丨丨丨丨但不得久滯一方耳因彈指而去歊)
(既長精心學佛有道人釋寳誌者時人莫測也遇歊於興皇寺驚起曰隐居學道清淨登佛如此三說)隱
居學道清淨登佛(見上)環繞禮懺六時不輟(梁書庾詵傳晚年以後尤)
(遵釋教宅内立道場丨丨丨丨丨丨丨丨誦法華經每日一遍後夜中勿見一道人自稱願公容止甚異呼詵為上)
(行先生授香而去中大通四年因晝寢忽驚覺曰願公復來不可久住顔色不變言終而卒時年七十八舉室咸聞)
(空中唱上行先生已生彌陀淨域矣)上行先生已生彌陀淨域(見上)阿育王
像(梁書扶南國傳晉咸和中丹陽尹高悝行至張侯橋見浦中五色光長數尺不知何怪乃令人於光處掊)
(視之得金像未有光趺悝乃下車載像還至長干巷首牛不肯進悝乃令馭人任牛所之牛徑牽車至寺悝因)
(留像付寺僧每至中夜常放光明人聞空中有金石之響經一歲捕魚人張係世於海口忽見有銅花趺浮出)
(水上係世取送縣縣以送臺乃施像足宛然合會簡文咸安元年交州合浦人董宗之採珠没水於底得佛光)
(豔交州押送臺以施像又合焉自咸和中得像至咸安初歴三十餘年光趺始具初高悝得像後西域胡僧五)
(人來詣悝曰昔於天竺得丨丨丨造丨來至鄴下值胡亂埋像於河邊今尋覓失所五人嘗一夜俱夢見像曰)
(已出江東為高悝所得悝乃送此五僧至寺見像嘘欷涕泣像便放光照燭殿宇又瓦官寺慧邃欲模寫像形)
(寺主僧尚慮虧損金色謂邃曰若能令像放光回身西向乃可相許慧邃便懇到拜請其夜像即轉坐放光回)
(身西向明旦便許模之像趺先有外國書莫有識者後有三藏郍求跋摩識之云是阿育王為第四女所造也)
(及大同中出舊塔舍利勅市寺側數百家宅地以廣寺域造諸堂殿并瑞像周回閣等窮於輪奐焉其圖諸經)
(變並吳人張繇運手繇丹青之工一時冠絶)轉坐放光回身西向(見上)阿育王
為第四女所造(見上)佛髮青而細猶如藕莖絲(梁書扶南國傳又言)
(其國有佛髮長一丈二尺詔遣沙門釋雲寶隨使往迎之先是三年八月高祖改造阿育王寺塔出舊塔下舍)
(利及佛爪髮髮青紺色衆僧以手伸之隨手長短放之則旋屈為蠡形案僧伽經云丨丨丨丨丨丨丨丨丨丨)
(佛三昧經云我昔在宫沐頭以尺量髮長一丈二尺放已右旋還成蠡文則與高祖所得同也)髮成蠡
文(見上)一日一夜造八萬四千塔(梁書扶南國傳阿育王即鐵輪王王閻浮提一)
(天下佛滅度後丨丨丨丨役鬼神丨丨丨丨丨丨此即其一也吳時有尼居其地為小精舍孫琳尋毁除之塔)
(亦同泯吳平後諸道人復于舊處建立焉晉中宗初渡江更修飾之至簡文咸安中使沙門安法師程造小塔)
(未及成而亡弟子僧顯繼而修立至孝武太元九年上金相輪及承露其後西河離石縣有胡人劉薩何遇疾)
(暴亡而心下猶暖其家未敢便殯經十日更蘇說云有兩吏見錄向西北行不測遠近至十八地獄隨報重輕)
(受諸楚毒見觀世音語云汝緣未盡若得活可作沙門洛下齊城丹陽會稽並有阿育王塔可往禮拜若壽終)
(則不墮地獄語竟如墮高巖忽然醒悟因此出家名慧達遊行禮塔次至丹陽未知塔處乃登越城四望見長)
(千里有異氣色因就禮拜果是育王塔所屢放光明由是定知必有舍利乃集衆就掘之入一丈得三石碑並)
(長六尺中一碑有鐵函函中有銀函函中又有金函盛三舍利及爪髮各一枚髮長數尺即遷舍利近北對簡)
(文所造塔西造一層塔十六年又使沙門僧尚伽為三層即高祖所開者也初穿土四尺得龍窟及昔人所捨)
(金銀鐶釧釵鑷等諸雜寶物可深九尺許方至石磉磉下有石函函内有鐵壺以盛銀坩坩内有金鏤罌盛三)
(舍利如粟粒大圓正光潔函内又有琉璃椀内得四舍利及髮爪爪有四枚並為沈香色至其月二十七日高)
(祖又到寺禮拜設無㝵大會大赦天下是日以金鉢盛水泛舍利其最小者隱鉢不出高祖禮數十拜舍利乃)
(于鉢内放光旋回久之乃當鉢中而止高祖問大僧正慧念今日見不可思議事不慧念答曰法身常住湛然)
(不動高祖曰弟子欲請一舍利還臺供養至九月五日又于寺設無㝵大會遣皇太子王侯朝貴等奉迎是日)
(風景明和京師傾屬觀者百數十萬人所設金銀供具等物並留寺供養并施錢一千萬為寺基業至四年九)
(月十五日高祖又至寺設無㝵大會竪二刹各以金罌次玉罌重盛舍利及爪髮内七寶塔中又以石函盛寶)
(塔分入兩刹下及王侯妃主百姓富室所捨金銀鐶釧等珍寶充積十一年十一月二日寺僧又請高祖于寺)
(發般若經題爾夕二塔俱放光明敕鎮東將軍邵陵王綸製寺大功德碑文先是二年改造會稽鄮縣塔開舊)
(塔出舍利遣光宅寺釋敬脱等四僧及舍人孫照暫迎還臺高祖禮拜竟即送還縣入新塔下此縣塔亦是劉)
(薩何所得也)法身常住湛然不動(見上)師子國玉像(梁書師子國傳晉義)
(熙初始遣獻玉像經十載乃至像高四尺二寸玉色潔潤形製殊特殆非人工此像歴晉宋世在瓦官寺寺先)
(有徵士戴安道手製佛像五軀及顧長康維摩畫圖世人謂為三絶至齊東昏遂毁玉像前截臂次取身為嬖)
(妾潘貴妃作釵釧)習成實論義(陳書王固傳清虛寡欲居喪以孝聞又崇信佛法及丁所生母)
(憂遂終身蔬食夜則坐禪晝誦佛經兼丨丨丨丨丨而于元言非所長嘗聘于西魏因宴饗之際請停殺一羊)
(羊于固前跪拜又宴于昆明池魏人以南人嗜魚大設罟網固以佛法咒之遂一鱗不獲)羊跪拜(見上)
一鱗不獲(見上)黃金勝地(陳書江總傳奉盛德之鴻祀寓安禪之古寺實豫章之舊圃成)
(丨丨之丨丨)喜園樂樹(陳書江總傳爾乃野開靈塔地築禪居丨丨迢遰丨丨扶疎經行籍草宴)
(坐臨渠持戒振錫度影甘蔬堅固之林可喻寂滅之場暫如)持戒振錫度影甘蔬(見上)
四辯三乘十纏五惑(陳書江總傳幸避地而高棲凴調御之遺旨折丨丨之微言悟丨丨)
(之妙理遣丨丨之繫縳祛丨丨之塵滓)龍樹創源提婆揚旨(陳書傅縡傳丨丨丨其丨)
(除内學之偏見丨丨丨其丨蕩外道之邪執)松枝代麈(陳書張譏傳後主嘗幸鐘山開善寺召從)
(臣坐於寺西南松林下勅召讖竪義時索麈尾未至後主勅取丨丨手以屬譏曰可丨丨尾顧謂羣臣曰此即)
(是張譏後事)得果(南史到溉傳及卒顔色如恒手屈二指即佛道所云丨丨也)既有叙勲
僧正何為無隊父道人(南史陸厥傳時有王斌者嘗弊衣于瓦官寺聽雲法師講成實)
(論無復坐處唯僧正慧超尚空席斌直坐其側慧超不能平乃罵曰那得此道人祿䔩似隊父唐突人因命驅)
(之斌笑曰丨丨丨丨丨丨丨丨丨丨丨丨丨不為動)分身易所(南史陶弘景傳時有沙門釋寶誌者)
(不知何許人有於宋太始中見之出入鍾山往來都邑年已五六十矣齊宋之交稍顯靈跡被髮徒跣語嘿不)
(倫或被錦袍飲啖同於凡俗恒以鏡銅剪刀鑷屬挂杖負之而趨或徵索酒肴或累日不食預言未兆識他心)
(智一日中丨丨丨丨遠近驚赴所居噂&KR0689;齊武帝忿其惑衆收付建康獄旦日咸見遊行市里既而檢校猶在)
(獄中其夜又語獄吏門外有兩輿食金鉢盛飯汝可取之果是)辟支佛牙(魏書宣武帝紀景明四年)
(夏四月庚寅南天竺國獻丨丨丨丨)練行尼(魏書孝文廢后馮氏傳車駕南伐后留京師高祖又南征)
(后率六宫遷洛陽及后父熙兄誕薨高祖為書慰以敘哀情及車駕還洛恩遇甚厚高祖後重引后姊昭儀至)
(洛稍有寵后禮愛漸衰昭儀自以年長且前入宫掖素見待念輕后而不率妾禮后雖性不妬忌時有愧恨之)
(色昭儀規為内主譖搆百端尋廢后為庶人后貞謹有德操遂為丨丨丨後終于瑶光佛寺)散生齊
(魏書京兆王太興傳初太興遇患請諸沙門行道所有資財一時布施乞求病愈名曰散生齊及齊後僧皆四)
(散有一沙門方云乞齊餘食太興戲之曰齊食既盡唯有酒肉沙門曰亦能食之因出酒一斗羊脚一隻食盡)
(猶言不飽及辭出後酒肉俱在出門追之無所見)食後酒肉俱在(見上)至心誦經
枷鎻自脱(魏書盧景裕傳景裕之敗也繫晉陽獄丨丨丨丨丨丨丨丨是時又有人負罪當死夢沙)
(門教講經覺時如所夢嘿誦千遍臨刑刀折主者以聞赦之此經遂行於世號曰高王觀世音)高王觀
世音(見上)祗洹精舍圖偈(魏書趙柔傳隴西王源賀採佛經幽旨作丨丨丨丨丨丨六卷)
(柔為之注解咸得理衷為當時儁僧所欽味焉)晝坐讀經鴿飛入懷(魏書崔光傳崇信佛)
(法禮拜讀誦老而逾甚終日怡怡未曾恚忿曾于門下省丨丨丨丨有丨丨集膝前遂丨于丨緣臂上肩久之)
(乃去道俗贊詠詩頌者數十人)覆盆浮圖(魏書于闐傳城南五十里有贊摩寺即昔羅漢比邱盧㫋)
(為其王造丨丨丨丨之所石上有辟支佛跣處䨇跡猶存于闐西五里有比摩寺云是老子化胡成佛之所)
佛衣(魏書䟽勒傳高宗末其王遣使送釋迦牟尼佛袈裟一長二丈餘高宗以審是丨丨應有靈異遂燒)
(之以騐虚實置于猛火之上經日不然觀者莫不悚駭心形俱肅)百丈佛圖(魏書小月氏傳其城)
(東十里有佛塔周三百五十步高八十丈自佛塔初建計至武定八年八百四十二年所謂丨丨丨丨也)雀
離佛圖(魏書乾陁傳所都城東南七里有佛塔高七十丈周三百步即所謂丨丨丨丨也)伊存
口授浮屠經(魏書釋老志漢哀帝元壽元年博士弟子秦景憲受大月氏王使丨丨丨丨丨丨丨)
(中土聞之未之信了也後孝明帝夜夢金人頂有白光飛行殿庭乃訪羣臣傅毅始以佛對帝遣郎中蔡愔博)
(士弟子秦景等使于天竺寫浮屠遺範愔仍與沙門攝摩騰竺法蘭東還洛陽中國有沙門及跪拜之法自此)
(始也愔又得佛經四十二章及釋迦立像明帝令畫工圖佛像置清涼臺及顯節陵上經緘于蘭臺石室愔之)
(還也以白馬負經而至漢因立白馬寺于洛城雍關西摩騰法蘭咸卒于此寺)白馬負經(見上)經
無數形澡練神明乃致無生而得佛道(魏書釋老志浮屠正號曰佛陁)
(佛陁與浮圖聲相近皆西方言其來轉為二音華言譯之則謂淨覺言滅穢成明道為聖悟凡其經旨大抵言)
(生生之類皆因行業而起有過去當今未來歴三世識神常不滅凡為善惡必有報應漸積勝業陶冶麤鄙丨)
(丨丨丨丨丨丨丨丨丨丨丨丨丨丨丨其間階次心行等級非一皆緣淺以至深藉微而為著率在于積仁順)
(蠲嗜慾習虚靜而成通照也故其始修心則依佛法僧謂之三歸若君子之三畏也又有五戒去殺盜婬妄言)
(飲酒大意與仁義禮智信同名為異耳云奉待之則生天人勝處虧犯則墜鬼畜諸苦惡生處凡有六道焉諸)
(服其道者則剃落鬚髮釋累辭家結師資遵律度相與和居治心修淨行乞以自給謂之沙門或曰桑門亦聲)
(相近總謂之僧皆胡言也僧譯為和命衆桑門為息心比邱為行乞俗人之信凴道法者男曰優婆塞女曰優)
(婆夷其為沙門者初修十誡曰沙彌而終于二百五十則具足成大僧婦人道者曰比邱尼其誡至于五百皆)
(以五戒為本隨事增數在于防心攝身正口心去貪忿癡身除殺婬盜口斷妄雜諸非正言總謂之十善道能)
(具此謂之三業清淨凡人修行粗為極云可以逹惡善報漸階聖迹初階聖者有三種人其根業太差謂之三)
(乘聲聞乘緣覺乘大乘取其可乘運以至道為名此三人惡跡已盡但脩心盪累濟物進德初根人為小乘行)
(四諦法中根人為中乘受十二因緣上根人為大乘則修六度雖階三乘而要由修進萬行拯度億流彌長遠)
(乃可登佛境矣)十善道(見上)三業清淨(見上)三乘(見上)能仁(魏書釋老志所謂佛)
(者本號釋迦文者譯言丨丨謂德充道僃堪濟萬物也釋迦前有六佛釋迦繼六佛而成道處今賢劫又言將)
(來有彌勒佛方繼釋迦而降世釋迦即天竺迦維衞國王之子天竺其總稱迦維别名也初釋迦于四月八日)
(夜從母右脅而生既生姿相超異者三十二種天降嘉瑞以應之亦三十二)釋迦前有六佛
(見上)賢劫(見上)彌勒繼釋迦(見上)姿相超異者三十二種(見上)恒
星不見(魏書釋老志釋迦生時當周莊王九年春秋魯莊公七年夏四月丨丨丨丨夜明是也)真
實身權應身(魏書釋老志諸佛法身有二種義一者真實二者權應丨丨丨謂至極之體妙絶拘)
(累不得以方處期不可以形量限有感斯應體常湛然丨丨丨者謂和光六道同塵萬類生滅随時修短應物)
(形由感生體非實有權形雖謝真體不遷但時無妙感故莫得常見耳明佛生非實生滅非實滅也)阿難
親承囑授多聞總持(魏書釋老志釋迦雖般湼槃而留影迹爪齒于天竺于今猶在中土)
(來往並稱見之初釋迦所說教法既湼槃後有聲聞弟子大迦葉阿難等五百人撰集著錄丨丨丨丨丨丨丨)
(丨丨丨蓋能綜覈深致無所漏失乃綴文字撰載三藏十二部經如九流之異統其大歸終以三乘為本後數)
(百年冇羅漢菩薩相繼著論贊明經義以破外道摩訶衍大小阿毗曇中論十二門論百法論成實論等是也)
(皆傍諸藏部大義假立外問而以内法釋之)假立外問而以内法釋之(見上)曇
柯迦羅宣譯誡律(魏書釋老志後冇天竺沙門丨丨丨丨入洛丨丨丨丨中國誡律之始也)
晉世洛中佛圖有四十二所(魏書釋老志自洛中構白馬寺盛餙佛圖畫迹甚妙)
(為四方式凡宫塔制度猶依天竺舊狀而重構之從一級至三五七九世人相承謂之浮圖或云佛圖丨丨丨)
(丨丨丨丨丨丨丨丨矣)皆衣赤布(魏書釋老志漢世沙門丨丨丨丨後乃昜以雜色)東方
聖人(魏書釋老志石勒時有天竺沙門浮圖澄少于烏萇國就羅漢入道劉曜時到襄國後為石勒所宗)
(信號為大和尚軍國規模頗訪之所言多騐道安曾至鄴候澄澄見而異之澄卒後中國紛亂道安乃率門徒)
(南遊新野欲令元宗在所流布分遣弟子各趣諸方法汰詣揚州法和入蜀道安與慧遠之襄陽道安後入苻)
(堅堅素欽德問既見宗以師禮時西域有胡沙門鳩摩羅什思通法門道安思與講釋每勸堅致羅什什亦承)
(安令問謂之丨丨丨丨或時遙拜致敬道安卒後二十餘載而羅什至長安恨不及安以為深慨道安所正經)
(義與羅什譯出符會如一初無乖舛于是法旨大著中原)老夀將軍(魏書釋老志初皇始中趙郡有)
(沙門法果誡行精至開演法籍太祖聞其名詔以禮徵赴京師後以為道人統綰攝僧徒每與帝言多所愜允)
(供施甚厚至太宗彌加崇敬永興中前後授以輔國宜城子忠信侯安成公之號皆固辭帝嘗親幸其居以門)
(小狹不容輿輦更廣大之年八十餘泰常中卒未殯帝三臨其喪追贈丨丨丨丨趙胡靈公)羅什更
定章句(魏書釋老志是時鳩摩羅什為姚興所敬于長安草堂寺集義學八百人重譯經本羅什聰辯)
(有淵思達東西方言時沙門道彤僧略道恒道□僧肇曇影等與丨丨共相提挈發明幽致諸深大經論十有)
(餘部丨丨丨丨辭義通明至今沙門共所祖習道彤等皆識學洽通僧肇尤為其最羅什之撰譯僧肇常執筆)
(定諸辭義注維摩經又著數論皆有妙旨學者宗之)法顯僧祗律(魏書釋老志又沙門法顯慨律)
(藏不具自長安遊天竺歴三十餘國隨有經律之處學其書語譯而寫之十年乃于南海師子國隨商人汎舟)
(東下晝夜昏迷將二百日乃至青州長廣郡不其勞山南下乃出海焉是歲神瑞二年也丨丨所經諸國傳記)
(之今行于世其所得律通譯未能盡正至江南更與天竺禪師跋陁羅辯定之謂之丨丨丨大僃于前為今沙)
(門所持受)隨有經律之處學其書語譯而寫之(見上)白脚師(魏書)
(釋老志統萬平惠始到京師多所訓導時人莫測其迹世祖甚重之每加禮敬始自習禪至於没世稱五十餘)
(年未嘗寢卧或時既行雖履泥塵初不汚足色愈鮮白世號之曰丨丨丨)神出五寸志入四
行(魏書釋老志高祖二十一年五月詔曰羅什法師可謂丨丨丨丨丨丨丨丨者也)阿秃師(北齊)
(書文宣帝紀晉陽有沙門乍愚乍智時人不測呼為丨丨丨帝曾與諸童共見之歴問祿位至帝舉手再三指)
(天而已)佛性法性止是一理(北齊書杜弼傳奉使詣闕魏帝見之於九龍殿曰朕始讀)
(莊子便值秦名定是體道得眞元同齊物聞卿精學聊有所問經中佛性法性為一為異弼對曰丨丨丨丨丨)
(丨丨丨詔又問曰佛性既非法性何得為一對曰性無不在故不說二詔又問曰說者皆言法性寬佛性狹寬)
(狹既别非二如何弼又對曰在寬成寬在狹成狹若論性體非寬非狹詔問曰既言成寬成狹何得非寬非狹)
(若定是狹亦不能成寬對曰以非寬狹故能成寬狹寬狹所成雖異能成恒一上悦稱善乃引入經書庫賜地)
(持經一部帛一百匹)贊唄(北齊書崔暹傳魏梁通和要貴皆遣人隨聘使交昜暹惟寄求佛經梁武帝聞)
(之為繕寫以幡花寳蓋丨丨送至舘焉)造浮圖掘基得瓦鉢錫杖(周書羅光傳光)
(性崇佛道至誠信敬嘗從太祖狩於檀臺山時獵圍既合太祖遙指山上謂羣公等曰公等有所見不咸曰無)
(所見光獨曰見一桑門太祖曰是也即解圍而還令光於桑門立處丨丨丨丨丨一丈丨丨丨丨丨各一太祖)
(稱歎因立寺焉)四果(隋書經籍志由其道者有丨等之丨一曰湏陁洹二曰斯陁舍三曰阿那舍四曰阿)
(羅漢至羅漢者則出入生死去來隠顯而不為累阿羅漢已上至菩薩者深見佛性以至成道)正象末
(隋書經籍志每佛滅度遺法相傳有丨丨丨三等淳醨之異年歲遠近亦各不同末法已後衆生愚鈍無復佛)
(教而業行轉惡年夀漸短經數百千載間乃至朝生夕死然後有大水大火大風之災一切除去之而更立生)
(人又歸淳朴謂之小劫每一小劫則一佛出世佛所說我滅度後正法五百年像法一千年末法三千年)每
一小劫則一佛出世(見上)黃初中中國人始為僧(隋書經籍志三)
(國時有西域沙門康僧會齎佛經至吳譯之吳主孫權甚大敬信魏丨丨丨丨丨丨丨依佛戒剃髮丨丨)佛
經多於六經數十百倍(隋書經籍志初晉元熙中新豐沙門智猛策杖西行到華氏城)
(得泥洹經及僧祗律東至高昌譯泥洹為二十卷後有天竺沙門曇摩羅讖復齎胡本來至河西沮渠蒙遜遣)
(使至高昌取猛本欲相參驗未還而蒙遜破滅姚萇弘始十年猛本始至長安譯為三十卷曇摩羅讖又譯金)
(光明等經時胡僧至長安者數十輩惟鳩摩羅什才德最優其所譯則維摩法華成實論等諸經及曇無懺所)
(譯金光明曇摩羅讖所譯泥洹等經並為大乘之學而什又譯十誦律天竺沙門佛陀邪舍譯長阿含經及四)
(方律兜法勒沙門雲摩難提譯增一阿含經曇摩耶含譯阿毗曇論並為小乘之學其餘經論不可勝記自是)
(佛法流通極於四海矣東晉隆安中又有罽賓沙門僧伽提婆譯增一阿含經及中阿含經義熙中沙門支法)
(領從于闐國得華嚴經三萬六千偈至金陵宣譯又有沙門法顯自長安遊天竺經三十餘國隨有經律之處)
(學其書語譯而寫之還至金陵與天竺禪師跋羅參共辯定謂僧祗律學者傳之齊梁及陳並有外國沙門然)
(所宣譯無大名部可為沙門者梁武大崇佛法於華林園中總集釋氏經典凡五千四百卷沙門寶唱撰經目)
(錄又後魏時太武帝西征長安以沙門多違佛律羣聚穢亂乃詔有司盡坑殺之焚破佛像長安僧徒一時殲)
(滅自餘征鎮豫聞詔書亡匿得免者十一二文成之世又使修復熙平中遣沙門慧生使西域采諸經律得一)
(百七十部永平中又有天竺沙門菩提畱支大譯佛經與羅什相埒其地持十地論並為大乘學者所重後齊)
(遷鄴佛法不改至周武帝時蜀郡沙門衛元嵩上書稱僧徒猥濫武帝出詔一切廢毁開皇元年高祖普詔天)
(下任聽出家仍令計口出錢營造經像而京師及并州相州洛州等諸大都邑之處並官寫一切經置於寺内)
(而又别寫藏於袐閣天下之人從風而靡競相景慕民間丨丨丨丨丨丨丨丨丨丨大業時又令沙門智果於)
(東都内道場撰諸經目分别條貫以佛所說經為三部一曰大乘二曰小乘三曰雜經其餘似後人假託為之)
(者别為一部謂之疑經又有菩薩及諸深解奥義贊明佛理者名之為論及戒律並有大小及中三部之别又)
(所學者錄其當時行事名之為記凡十一種)佛日(隋書李士謙傳客問三教優劣士謙曰丨丨也道月)
(也儒五星也)調懺身心捨諸染著(舊唐書高祖紀釋迦闡教清淨為先遠離塵垢斷除)
(貪慾所以弘宣勝業修植善根開導愚迷津梁品庶是以敷演經教檢約學徒丨丨丨丨丨丨丨丨衣服飲食)
(咸資四輩)淨居(舊唐書高祖紀伽藍之地本曰丨丨棲心之所理尚幽寂)法樂(舊唐書裴休傳家世)
(奉佛休尤深於釋典太原鳳翔近名山多僧寺視事之隙游歴山林與義學僧講求佛理中年後不食葷血常)
(齋戒屏嗜慾香爐貝典不離齋中詠歌贊咏以為丨丨與尚書紇干臮皆以法號相字時人重其高潔而鄙其)
(太過)盂蘭盆(舊唐書德宗紀秋七月丁丑罷内出丨丨丨不命僧為内道場)唯擬饒益衆
生非要營修土木(舊唐書李嶠傳長安末則天將建大像於白司馬坂嶠上疏諫之其略曰)
(臣以法王慈敏菩薩護持丨丨丨丨丨丨丨丨丨丨丨丨伏聞造像税非戸口錢出僧尼不得州縣祗承必是)
(不能濟辨終須科率豈免勞擾天下編戸貧弱者衆亦有傭力客作以濟餱粮亦有賣舍貼田以供王役造像)
(錢見有一十七萬餘貫若將散施廣濟貧窮人與一千濟得一十七萬餘戸拯飢寒之弊省勞役之勤順諸佛)
(慈悲之心霑聖君亭育之意人神胥悦功德無窮)正法在心(舊唐書姚崇傳遺令誡子孫曰夫釋)
(迦之本法為蒼生之大弊汝等各宜警策丨丨丨丨勿效兒女子曹終身不悟也)不可以諸相
見(舊唐書張廷珪傳則天税天下僧尼出錢欲於白司馬坂營建大像廷珪上疏諫曰夫佛者以覺知為義)
(因心而成丨丨丨丨丨丨也經云若以色見我以音聲求我是人行邪道不能見如來此真如之果不外求也)
就西域廣求異本(舊唐書僧元焋傳僧元焋姓陳氏洛州偃師人大業末出家博涉經論嘗)
(謂翻譯者多有訛謬故丨丨丨丨丨丨丨以參驗之貞觀初隨商人往遊西域元焋既辯博出羣所在必為講)
(釋論難蕃人遠近咸尊㐲之在西域十七年經百餘國悉解其國之語仍採其山川謠俗土地所有撰西域記)
(十二卷貞觀十九年歸至京師太宗見之大悦與之談論於是詔將梵本六百五十七部於弘福寺翻譯仍勅)
(右僕射房元齡太子左庶子許敬宗廣召碩學沙門五十餘人相助整比高宗東宫為文德太后追福造慈恩)
(寺及翻經院内出大幡勅九部樂及京城諸寺幡蓋衆伎送元焋及所翻經像諸高僧等入住慈恩寺顯慶元)
(年高宗又令左僕射于志寧侍中許敬宗中書令來濟李義府杜正倫黃門侍郎薛元超等共潤色元焋所定)
(之經國子博士范義碩太子洗馬郭瑜弘文舘學士高若思等助加翻譯凡成七十五部奏上之後以京城人)
(衆競來禮謁元焋乃奏請逐静翻譯勅乃移於宜君山故玉華宫)樵汲求道(舊唐書僧神秀傳隋)
(末出家為僧後遇蘄州䨇峰山東山寺僧弘忍以坐禪為業乃歎伏曰此真我師也便往事弘忍專以丨丨自)
(役以丨其丨)衣鉢為記(舊唐書僧神秀傳昔後魏末有僧逹摩者本天竺王子以護國出家入南)
(海得禪宗妙法云自釋迦相傳有丨丨丨丨世相付授逹摩齎衣鉢航海而來至梁詣武帝帝問以有為之事)
(逹摩不說乃之魏隐於嵩山少林寺遇毒而卒其年魏使宋雲於蔥嶺回見之門徒發其墓但有衣履而已)
宋雲見於蔥嶺(見上)斷臂求法(舊唐書僧神秀傳達摩傳慧可慧可嘗丨其左丨以)
(丨其丨慧可傳璨璨傳道信道信傳弘忍弘忍姓周氏黃梅人初弘忍與道信並住東山寺故謂其法為東山)
(法門)東山法門(見上)南緣(舊唐書僧神秀傳神秀同學僧慧能者新州人也與神秀行業相捋)
(弘忍卒後慧能住韶州廣果寺韶州山中舊多虎豹一朝盡去遠近驚歎咸歸伏焉神秀嘗奏則天請迫慧能)
(赴都慧能固辭神秀又自作書重邀之慧能謂使者曰吾形貌短陋北土見之恐不敬吾法又先師以吾丨中)
(有丨亦不可違也竟不度嶺而死天下乃散傳其道謂神秀為北宗慧能為南宗)北宗南宗(見上)
後生顔子(舊唐書僧一行傳一行少聰敏博覽經史尤精歴象隂陽五行之學時道士尹崇博學先)
(達素多墳藉一行詣崇借揚雄太元經將歸讀之數日復詣崇還其書崇曰此書意指稍深吾尋之積年尚不)
(能曉吾子試更研求何遽見還也一行曰究其義矣因出所撰大衍元圖及義決一卷以示崇崇大驚因與一)
(行訤其奥賾甚嗟伏之謂人曰此丨丨丨丨也一行由是大知名)門前水西流(舊唐書僧一行)
(傳初一行求訪師資以窮大衍至天台山國濟寺見一院古松十數門有流水一行立於門屏間聞院僧於庭)
(布算聲而謂其徒曰今日當有弟子自遠求吾算法已合到門豈無人導達也即除一算又謂曰丨丨丨當却)
(西丨弟子亦至一行承其言而趨入稽首請法盡授其術焉而門前水果却西流道士邢和璞嘗謂尹愔曰一)
(行其聖人乎漢之洛下閎造歴云後八百歲當差一日必有聖人政之今年期畢矣而一行造大衍正其差謬)
(則洛下閎之言信矣非聖人而何)可以悟取不可以相求(唐書蕭倣傳咸通初為左)
(散騎常侍懿宗怠政事喜佛道引桑門入禁中為禱祠事數幸佛廬廣施予倣諫以為天竺法割愛取滅非帝)
(王所尚慕今筆梵言口佛音不若懲謬賞濫罰振殃祈福况佛者丨丨丨丨丨丨丨丨丨帝雖昏縱猶嘉歎其)
(言)三塗六道(唐書傅奕傳武德七年上疏極詆浮圖法曰西域之法無君臣父子以丨丨丨丨嚇)
(愚欺庸追既往之罪窺將來之福至有身䧟惡逆獄中禮佛口誦梵言以圖偷免)使蒼生安穏
是謂佛理(唐書姚崇傳中宗時近戚奏度僧尼温戸彊丁因避賦役至是崇建言佛不在外悟之於)
(心行事利益丨丨丨丨丨丨丨丨丨烏用姦人以泪真教帝善之詔天下汰僧偽濫髮而農者餘萬二千人)
膜唄(唐書韓愈傳憲宗遣使者往鳳翔迎佛骨入禁中王公士人奔走丨丨)有毒龍五百
(五代史唐太祖家人傳僧誠惠自言能䧏龍嘗過鎮州王鎔不為之禮誠惠怒曰吾丨丨丨丨丨當遣一龍揭)
(片石常山之人皆魚鼈也會明年滹沱大水瓌鎮州關城人皆以為神)然頂煉臂刺血斷
指(宋史徽宗紀大觀四年二月庚午朔禁丨丨丨丨丨丨丨丨)大覺金仙(宋史徽宗紀宣和元)
(年春正月乙卯詔佛改號丨丨丨丨餘為仙人大士僧為德士女冠為女道尼為女德)德士(見上)女
德(見上)食鱠化為小鮮(宋史方技傳僧志言自言姓許夀春人有具齋薦鱠者并食之臨流)
(而吐化為小鮮羣泳而去)操絙引舶(宋史方技傳海客遇風且没見僧丨丨丨丨而濟客至都下遇)
(言忽謂之曰非我汝柰何記其貎真引舟者也按言僧志言)糠禪瓢禪(金史世宗紀禁丨丨丨丨)
(其停止之家抵罪)佛頂金輪會(元史世祖紀勅聖安寺作丨丨丨丨丨)三禪會(元史)
(世祖紀詔諭總統所僧人通五大部經者為中選以有德業者為州郡僧錄判正副都綱等官仍於各路設三)
(學講丨丨丨)咒師(元史世祖紀命國師諸僧丨丨修佛事七十二會)佩國公印(元史仁宗)
(紀大萬寧寺住持僧米普雲濟以所丨丨丨丨移文有司勅禁止之)劫燒餘灰(三輔黃圖武帝初穿)
(池得黑土帝問東方朔東方朔曰西域胡人知乃問胡人胡人曰丨丨之丨丨也)瞿摩帝(釋法顯佛)
(國記在道一月五日得到于闐其國豐樂人民殷盛盡皆奉法以法樂相娛衆僧乃數萬人多大乘學皆有衆)
(食彼國人民星居家家門前皆起小塔最小者可高二丈許作四方僧房供給客僧及餘所須國主安堵法顯)
(等於僧伽藍僧伽藍名丨丨丨是大乘寺三千僧共犍槌食入食堂時威儀齊肅次第而坐一切寂然器鉢無)
(聲淨人益食不得相喚但以手指麾)三千僧共犍槌食(見上)行像(釋法顯佛國記從四)
(月一日城裏便掃灑道路莊嚴巷陌其城門上張大幃幕事事嚴飾王及夫人采女皆住其中瞿摩帝僧是大)
(乘學王所敬重最先丨丨離城三四里作四輪像車高三丈餘狀如行殿七寳莊校懸繒幡蓋像立車中二菩)
(薩侍作諸天侍從皆金銀雕瑩懸於虛空像去門百步王脱天冠易著新衣徒跣持華香翼從出城迎像頭面)
(禮足散華燒香像入城時門樓上夫人采女遥散衆華紛紛而下如是莊嚴供具車車各異一僧伽藍則一日)
(行像四月一日為始至十四日行像乃訖行像訖王及夫人乃還宫耳)般遮越師(釋法顯佛國記)
(到竭又國與慧景等合值其國王作丨丨丨丨般遮越師漢言五年大會也會時請四方沙門皆來雲集已莊)
(嚴衆僧坐處懸繒幡蓋作金銀蓮華著繒座後鋪淨坐具王及羣臣如法供養或一月二月或三月多在春時)
(王作會已復勸諸羣臣設供供養或一日二日三日五日供養都畢王以所乘馬鞍勒自副使國中貴重臣騎)
(之并諸白㲲種種珍寶沙門所湏之物共諸羣臣發願布施布施已還從僧贖)佛唾壺(釋法顯佛國記)
(其國中有丨丨丨以石作色似佛鉢)人持一印印封守護(釋法顯佛國記西行十六由延)
(便至那竭國界醯羅城中有佛頂骨精舍盡以金薄七寶校飾國王敬重頂骨慮人抄奪乃取國中豪姓八人)
(丨丨丨丨丨丨丨丨清晨八人俱到各視其印然後開戶開戶已以香汁洗手出佛頂骨置精舍外高座上以)
(七寳圓碪碪下琉璃鐘覆上皆珠璣校飭骨黃白色方圓四寸其上隆起每日出後精舍人則登高樓擊大鼓)
(吹螺敲銅鈸王聞已則詣精舍以華香供養供養已次第頂戴而去從東門入西門出王朝朝如是供養禮拜)
(然後聽國政居士長者亦先供養乃修家事日日如是初無懈倦供養都訖乃還頂骨於精舍中)柱頭
師子乃鳴吼見證(釋法顯佛國記佛從忉利天上來向下下時化作三道寶階佛在中道七)
(寶階上行梵天王亦化作白銀階在右邊執白拂而侍天帝釋化作紫金階在左邊執七寶蓋而侍諸天無數)
(從佛下佛既下三階俱没於地餘有七級現後阿育王欲知其根際遣人掘看下至黃泉根猶不盡王益信敬)
(即於階上起精舍當中階作丈六立像精舍後立石柱高三十肘上作師子柱内四邊有佛像内外映徹淨若)
(琉璃有外道論師與沙門諍此住處時沙門理屈於是共立誓言此處若是沙門住處者今當有靈驗作是言)
(已丨丨丨丨丨大丨丨丨丨於是外道懼怖心伏而退)身作天香(釋法顯佛國記佛以受天食三)
(月故丨丨丨丨不同世人即便浴身後人於此處起浴室浴室猶在)白耳龍作檀越(釋法顯佛)
(國記此處僧及尼可有千人皆同衆食雜大小乘學住處一丨丨丨與此衆僧丨丨丨令國内豐熟雨澤以時)
(無諸災使衆僧得安衆僧感其惠故為作龍舍敷置坐處又為龍設福食供養衆僧日日衆中别差三人到龍)
(舍中食每至夏坐訖龍輒化形作一小蛇兩耳邊白衆僧識之銅盂盛酪以龍置中從上座至下座行之似若)
(問訊遍便化去年年一出)嚼楊枝刺土中即生長七尺不增不減(釋法)
(顯佛國記從此東南行十由延到沙祗大國出沙祗城南門道東佛本在此丨丨丨丨丨丨丨丨丨丨丨丨丨)
(丨丨諸外道婆羅門嫉妬或斫或拔遠棄之其處續生如故)得眼(釋法顯佛國記精舍西北四里有榛)
(名曰丨丨本有五百盲人依精舍住此佛為說法盡還得眼盲人歡喜刺杖著地頭面作禮杖遂生長大世人)
(重之無敢伐者遂成為榛是故以得眼為名祗洹衆僧中食後多往彼榛中坐禪)使鬼神累作
大石山(釋法顯佛國記阿育王弟得羅漢道常住耆闍崛山志樂閑靜王敬心請於家供養以樂)
(山靜不肯受請王語弟言但受我請當為汝於城裏作山王乃具飲食召鬼神而告之曰明日悉受我請)
(無坐席各自賫來明日諸大鬼神各持大石來辟方四五步坐訖即丨丨丨丨丨丨丨丨又於山底以五大方)
(石作石室可長三丈廣二丈高丈餘)於石窟前誦首楞嚴(釋法顯佛國記窟前有四佛坐)
(處又諸羅漢各各有石窟坐禪處動有數百佛在石室前東西經行調達於山北嶮巇間横擲石傷佛足指處)
(石猶在佛說法堂已毁壞止有塼壁基在其山峰秀端嚴是五山中最高法顯於新城中買香華油燈倩二舊)
(比邱送法顯上耆闍崛山華香供養然燈續明慨然悲傷收淚而言佛昔於此住說首楞嚴法顯生不值佛但)
(見遺跡處所而已即丨丨丨丨丨丨丨丨停止一宿)仙人鹿野苑(釋法顯佛國記今現有僧復順)
(恒水西行十二由延到迦尸國波羅捺城城東北十里許得丨丨丨丨丨精舍此苑本有辟支佛住常有野鹿)
(棲宿世尊將成道諸天於空中唱言白淨王子出家學道却後七日當成佛辟支佛聞已即取泥洹故名此處)
(為仙人鹿野苑世尊成道已後人於此處起精舍)道整不歸法顯獨還(釋法顯佛國記)
(法顯本求戒律而北天竺諸國皆師師口傳無本可寫是以遠步乃至中天竺於此摩訶衍僧伽藍得一部律)
(是摩訶僧祗衆律佛在世時最初大衆所行也於祗洹精舍傳其本餘十八部各有師資大歸不異於小小不)
(同或用開塞但此最是廣說備悉者得一部抄律可七千偈是薩婆多衆律即此秦地衆僧所行者也亦皆師)
(師口相傳授不書之於文字復於此衆中得雜阿毗曇心可六千偈又得一部延經三千五百偈又得一卷方)
(等般泥洹經五千偈又得摩訶僧祗阿毗曇故法顯住此三年學梵語寫律丨丨既到中國見沙門法則衆僧)
(威儀觸事可觀乃遣歎秦上邊地衆僧戒律殘缺誓自今已去至得佛願不生邊地故遂停丨丨丨丨本心欲)
(令戒律流通漢地於是丨丨)登龍門(蓮社高賢傳法師慧持至成都俾縣居龍淵寺大弘佛寺升其)
(堂者號丨丨丨)羣石點頭(蓮社高賢傳法師道生入虎邱山聚石為徒講湼槃經至闡提處則說有)
(佛法且曰如我所說契佛心否丨丨皆為丨丨)足跡長短在人心念(酈道元水經注烏萇)
(國即是北天竺佛所到國也佛遺丨丨於此其跡丨丨丨丨丨丨至今猶爾及曬衣石尚在)舍利八
解四斗(酈道元水經注支僧載外國事曰佛泥洹後天人以新白緤裹佛以香花供養滿七日盛以金)
(棺送出王宫渡一小水水名醯蘭那去王宫可三里許在宫北以旃木為薪天人各以火燒薪薪了不然大迦)
(葉從流沙還不勝悲號感動天地從是之後他薪不燒而自然也王歛丨丨用金作斗量得丨丨丨丨諸國王)
(天龍神王各得少許齎還本國以造佛寺)乳作五百道俱墜千子口中(酈道元水)
(經注城之西北三里塔名放弓仗恒水上流有一國王王小夫人生肉胎大夫人妬之言汝之生不祥之徵即)
(盛以木函擲恒水中下流有國王遊觀見水上木函開看見千小兒端正殊特王取養之遂長大甚勇健所往)
(征伐無不摧伏次欲伐父王本國王大愁憂小夫人問何故愁憂王曰彼國王有千子勇健無比欲來伐吾國)
(是以愁爾小夫人言勿愁但於城東作高樓賊來時置吾樓上則吾能却之王如是言賊到小夫人於樓上語)
(賊云汝是吾子何故反作逆事賊曰汝是何人云是吾母小夫人曰汝等若不信者盡張口仰向小夫人即以)
(兩手將乳丨丨丨丨丨丨丨丨丨丨丨賊知是母即放弓仗二父王作是思惟皆得辟支佛今二塔猶在後世)
(尊成道告諸弟子是吾昔日放弓仗處後人得知於此處立塔故以名焉千小兒者即賢劫千佛也)各持
半舍利還起二塔(酈道元水經注阿難從摩竭國向毗舍離欲般泥洹諸天告阿闍世王王)
(追至河上毗舍離諸梨車聞阿難來亦復來迎俱到河上阿難思惟前則阿闍世王致恨卻則梨車復怨即於)
(中河入火光三昧燒身而般泥洹身二分分各在一岸二王丨丨丨丨丨丨丨丨丨)天魔化雕鷲
恐阿難(酈道元水經注入谷搏山東南上十五里到耆闍崛山未至頂三里有石窟南向佛坐禪處西)
(北三十步復有一石窟阿難坐禪處丨丨波旬丨作丨丨丨丨丨佛以神力隔石舒手摩阿難肩怖即得止鳥)
(跡手孔悉存故曰雕鷲窟也)三女變為老姥(酈道元水經注菩薩前到貝多樹下敷吉祥草)
(東向而坐時魔王遣三玉女從北來試魔王自從南來試菩薩以足指按地魔兵卻散丨丨丨丨丨丨)擲
鉢水中逆流百步(酈道元水經注外國事曰毗婆梨佛在此一樹下六年長者女以金鉢盛)
(乳糜上佛佛得乳糜住足尼連河浴浴竟於河邊噉糜竟丨丨丨丨丨丨丨丨鉢投河中迦梨郊龍王接取在)
(宫供養)樹名春浮維摩所處(酈道元水經注竺法維曰波羅奈國在迦維羅衞國南千)
(二百里中間有恒水東南流佛轉法輪處在國北二十里丨丨丨丨丨丨丨丨也)鉢緣未至(酈道)
(元水經注法顯傳曰國有佛鉢月氏王大興兵衆來伐此國欲持鉢去置鉢象上象不能進更作四輪車載鉢)
(八象共牽復不進王知丨丨丨丨於是起塔畱鉢供養鉢容二斗雜色而黑多四際分明厚可二分甚光澤貧)
(人以少華投中便滿富人以多華供養正復百千萬斛終亦不滿佛圖曰佛鉢青玉也受三斗許彼國寶之供)
(養時願終日香華不滿則如言)貧人少華便滿富人多華不滿(見上)並以
靜外致稱(酈道元水經注導源太山朗公谷谷舊名琨瑞溪有沙門竺僧朗少事佛圖澄碩學淵通)
(尤明氣緯隠於此谷因謂之朗公谷故車頻秦書云苻堅時沙門竺僧朗嘗從隠士張巨和遊巨和嘗穴居而)
(朗居琨瑞山大起殿舍連樓叠閣雖素飾不同丨丨丨丨丨丨即此谷也)西制甚妙工在寡
雙(酈道元水經注又南逕皇舅寺西是太師黎昌憑晉國所造有五層浮圖其神圖像皆合青石為之加以)
(金銀火齊衆綵之上煒煒有精光又南逕水寧七級浮圖丨丨丨丨丨丨丨丨)東都西域俱為
莊妙(酈道元水經注水西有永寧寺熙平中始創也作九層浮圖浮圖下基方一十四丈自金露柈下至)
(地四十九丈取法代都七級而又高廣之雖二京之盛五都之富利刹靈圖未有若斯之構按釋法顯行傳西)
(國有爵離浮圖其高與此相狀丨丨丨丨丨丨丨丨矣)取法代都七級(見上)榆欓盛
經(酈道元水經注榖水入南逕白馬寺東是漢明帝夢見大人金色項佩白光以問羣臣或對曰西方有神)
(名曰佛形如陛下所夢得無是乎於是發使天竺寫致經像始以丨丨丨丨白馬負圖表之中夏故以白馬為)
(寺名此榆欓後移在城内愍懷太子浮圖中近世復遷此寺然金光流照法輪東轉創自此矣)繩坐疏
班錫鉢閒設(酈道元水經注陽水東逕故七級寺禪房南水北則長廡徧駕迥閣承阿林之際則)
(丨丨丨丨丨丨丨丨所謂修修釋子𦕈𦕈禪棲者也)修修釋子𦕈𦕈禪棲(見上)百里
遙見寶鐸聲聞十餘里(楊衒之洛陽伽藍記永寧寺熙平元年靈太后胡氏所立也中)
(有九層浮圖一所架木為之舉高九十丈有刹復高十丈合去地一千尺去京師丨丨已丨丨之初掘基至黃)
(泉下得金像三十軀太后以為信法之徵是以營建過度也刹上有金寶瓶容二十五石寶瓶下有承露金盤)
(三十重周匝皆垂金鐸復有鐵鏁四道引刹向浮圖四角鏁上亦有金鐸鐸大小如一石甕子浮圖有九級角)
(角皆懸金鐸合上下有一百二十鐸浮圖有四面面有三戸六窗戸皆朱漆扉上有五行金釘合有五千四百)
(枚復有金環鋪首殫土木之功窮造形之巧佛事精妙不可思議繡柱金鋪駭人心目至於高風永夜丨丨和)
(鳴鏗鏘之丨丨丨丨丨時有西域沙門菩提逹摩者波斯國胡人也起自荒裔來遊中土見金盤炫日光照雲)
(表寶鐸含風響出天外歌詠讚嘆實是神功自云年一百五十歲歴涉諸國靡不周遍而此寺精麗閻浮所無)
(也極佛境界亦未有此)金盤炫日光照林表(見上)像與菩薩合聲喝
賊(楊衒之洛陽伽藍記寺南有宜夀里内有苞信縣令段暉宅地下常聞鐘聲時見五色光明照於堂宇暉)
(甚異之遂掘光所得金像一軀可高三尺有二菩薩趺上銘曰晉大始二年五月十五日侍中中書監荀勖造)
(暉遂捨宅為光明寺時人咸云此荀勖舊宅其後盗者欲竊此像丨丨丨丨丨丨丨丨盗者驚怖應即殞倒衆)
(僧聞像叫聲遂來捉得賊)鳩鴿不入鳥雀不棲(楊衒之洛陽伽藍記修梵寺有金剛丨丨)
(丨丨丨丨丨丨菩提逹磨云得其眞相也)面恒東立不肯西顧(楊衒之洛陽伽藍記從末)
(城西行二十二里至捍𡡉城南十五里有一大寺三百餘衆僧有金像一軀舉高丈六儀容超絶相好炳然丨)
(丨丨丨丨丨丨丨父老傳云此像本從南方騰空而來于闐國王親見禮拜載像歸中路夜宿忽然不見遣人)
(尋之還來本處即起塔封四百戸供灑掃戸人有患以金箔貼像所患處即得陰愈後人於像邊造丈六像者)
(及諸宫塔乃至數千懸綵幡蓋亦有萬計魏國之幡過半矣幡上隸書多云太和十九年景明二年延昌二年)
(唯有一幡觀其年號是姚秦時幡)佛影(楊衒之洛陽伽藍記道榮傳云至那迦羅阿國有佛頂骨方圓)
(四寸黃白色下有孔受人手指閃然似仰蜂窠至耆賀濫寺有佛袈裟十三條以尺量之或短或長復有佛錫)
(杖長丈七以水筩盛之金箔其上此杖輕重不定值有重時百人不舉值有輕時一人勝之那竭城中有佛牙)
(佛髮並作寶函盛之朝夕供養至瞿羅羅塵見丨丨入山窟十五步四面向戶遙望則衆相炳然近看瞑然不)
(見以手摩之惟有石壁漸漸却行始見容顔挺特世所希有)佛晒衣石(楊衒之洛陽伽藍記水東)
(有丨丨丨處初如來在烏場國行化龍王瞋怒興大風雨佛僧迦梨表裏通濕雨止佛在丨下東面而坐晒袈)
(裟年歲雖久彪炳若新非直條縫明見至於細縷亦彰乍往觀之如似未徹假令剖削其文轉明)以清
靜慈悲為宗(唐六典凡天下寺總五千三百五十八所每寺上座一人寺主一人都維那一人共)
(綱統衆事而僧持行者有三品其一曰禪二曰法三曰律大抵皆丨丨丨丨丨丨丨)攪鉢水(李德裕柳)
(氏舊聞明皇嘗幸東都會天大旱且暑時聖善寺有天竺乾僧無畏號三藏者善召龍致雨之術上遣高力士)
(疾召無畏請雨無畏奏曰今旱數當然耳召龍必興烈風雷雨適足暴物不可為之也上強使之曰人苦暑疾)
(雖暴風疾雷亦足快意無畏不得已乃奉詔有司為陳請雨之具幡儀俱備無畏笑曰斯不足以致雨而悉命)
(去之獨盛一鉢水以小刀攪旋之胡言數百祝水湏臾有如龍狀其大類指赤色首噉水上俄復没於鉢中無)
(畏復以刀攪水頃之白氣自鉢中興如爐烟上數飛稍稍引出講堂外無畏謂力士曰亟去雨至矣力士疾馳)
(去顧見白氣疾起自講堂而西如一疋練既而昏霾大風雷霆而雨力士纔及天津之南風雨亦隨馬而去馳)
(至衢中大樹多拔力士比復奏衣盡沾濕)八字佛(韓鄂歲華紀麗丨丨之丨爰來五香之水乃浴)五
香水(見上)象河(段成式酉陽雜爼大丨百頭頭有十牙牙端有百浴池頂有山名曰界莊嚴鼻有丨)
(如閻牟那河水散落世界為霧脇有二園一名喜林二名樂林)菩薩身没佛法亦盡(段成)
(式酉陽雜爼西域佛金剛座有標界銅觀自在像兩軀國人相傳丨丨丨丨丨丨丨丨隋末已没過胷臆矣)
往返一日萬里(段成式酉陽雜爼僧萬逥年二十餘貌癡不語其兄戍遼陽久絕音問或傳其)
(死其家為作齋萬迴忽卷餅茹大言曰兄在我將饋之出門如飛馬馳不及及暮而還得其兄書緘封猶濕計)
(丨丨丨丨丨丨因號焉)如意影(段成式酉陽雜爼明皇又嘗召術士羅公遠與不空同祈雨互校功)
(力上俱召問之不空曰臣昨焚白檀香龍上令左右掬庭水嗅之果有檀香氣又與羅公遠同在便殿羅時反)
(手搔背不空曰借尊師丨丨殿上花石瑩滑遂激窣至其前羅再三取之不得上欲取之不空曰三郎勿起此)
(丨耳因舉手示羅如意)水有檀氣(見上)垢面不洗洗之輒雨(段成式酉陽雜)
(爼蘇州貞元中有義師狀如風狂有百姓起店十餘間義師忽運斤壞其簷禁之不止其人素知其神禮曰弟)
(子活計頼此顧曰爾惜乎乃擲斤於地而去其夜市火唯義師所壞簷屋數間存焉常止於廢寺殿中無冬夏)
(常積火壞幡木象悉火之好活燒鯉魚不待熟而食丨丨丨丨丨丨丨丨吳中以為雨候)蟣像(段成式酉)
(陽雜爼丨丨健䭾邏國石壁上有佛像初石壁有金色蟣大者如指小者如米齧石壁如雕鐫成立佛狀)髮
塔(段成式酉陽雜爼丨丨有隋朝舍利塔下有記云爰在宫中興居之所舍利感應前後非一時仁夀元年)
(十二月八日)桐無汗(段成式酉陽雜爼東廊之南素和尚院庭有青桐四株素之手植元和中卿相)
(多遊此院丨至夏有汗汚人衣如輠脂不可浣昭國東門鄭相嘗與丞郎數人避暑惡其汗謂素曰弟子為和)
(尚伐此樹各植一松也及暮素戲祝樹曰我種汝二十餘年汝以汗為人所惡來歲若復有汗我必薪之自是)
(無汗寳歴末予見說已十五餘年丨丨矣素公不出院轉法華經三萬七千部夜嘗有貉子聽經齋時鳥鵲就)
(掌取食長慶初庭前牡丹一朵合歡有僧元幽題此院詩警句曰三萬蓮經三十春半生不踏院門塵今有梵)
(僧憍陳如難陁以粉畫壇性猾急我慢未甚通中華經)左顧蛤像(段成式酉陽雜爼丨丨丨丨舊)
(傳云隋帝嗜蛤所食必兼蛤味數逾數千萬矣忽有一蛤椎擊如舊帝異之寘諸几上一夜有光及明肉自脱)
(中有一佛二菩薩像帝悲悔誓不食蛤非陳宣帝)束草師(段成式酉陽雜爼有僧不言姓名常負束)
(藁坐卧於寺兩廊下不肯住院經數年寺綱維或勸其住房曰爾厭我耶其夕遂以束藁焚身至明唯灰燼耳)
(無血膋之臭衆方知異人遂塑灰為像今在佛殿上世號丨丨丨)掘地至泉不遇蟲蟻
(段成式酉陽雜爼建中中有僧竭造曼殊堂將版基於水際慮傷生命乃建三月道場祝一足至多足無足令)
(他去及丨丨丨丨丨丨丨丨)正塔僧(趙璘因話錄文宗時有丨丨丨履險若平換塔杪一柱傾都奔)
(走皆以為神)會稽二清東陽二乾(趙璘因話錄江南多名僧貞元元和以來越州有清)
(江清晝婺州有乾俊乾輔時謂之丨丨丨丨丨丨丨丨)碎金面棋盤(馮贄雲仙雜記蘇尚書年)
(八十猶參禪大為訪之以手拍丨丨丨丨丨尚書尋有悟解)眉睫間化佛(馮贄雲仙雜記清凉)
(僧海豐苦行二十餘年人見其丨丨丨常丨丨千百大如黍米往來遊行已不覺也)上屬鬼宿(李綽)
(尚書故實佛教丨丨丨丨蓋神鬼之事鬼暗則佛教衰矣吳先生有靈鬼錄佛乃一靈鬼耳)萬佛山
(蘇鶚杜陽雜編上崇奉釋氏每舂百品香和銀粉以塗佛室遇新羅國獻五彩氍毺製度巧麗亦冠絶一時每)
(方寸之内即有歌舞伎樂列國山川之象忽微風入室其上復有蜂蝶動搖鷰雀飛舞俯而視之莫辯真假又)
(獻丨丨丨可高一丈因置山于佛室以氍毺籍其地焉萬佛山則彫沉檀珠玉以成之其佛之形大者或逾寸)
(小者七八分其佛之首有如黍米者有如半菽者其眉目口耳螺髻毫相無不悉具而更鏤金玉水精為幡蓋)
(流蘇庵羅薝蔔等樹搆百珤為樓閣臺殿其狀雖微而勢若飛動又前有行道僧徒不啻千數下有紫金鐘徑)
(闊三寸上以龜口銜之每擊其鐘則行道之僧禮首至地其中隠隠謂之梵音蓋關戾在乎鐘也其山雖以萬)
(佛為名其數則不可勝紀)蛤中二菩薩(蘇鶚杜陽雜編上好食丨蜊一日左右方盈盤而進丨有)
(擘之不裂者上疑其異乃焚香祝之俄頃自開中有丨人形端秀體質悉備螺髻瓔珞足履菡萏謂之丨丨遂)
(置之于金粟檀香合以玉屑覆之賜興善寺令致敬禮至會昌中毁佛舍遂不知所在按此與酉陽雜爼所載)
(相似而異)羣卵呼觀音菩薩(張讀宣室志唐敬宗皇帝御歴以天下無事視政之餘因廣浮)
(屠教由是長安中緇徒益多及文宗嗣位親閱萬幾思除其害于人者嘗顧左右曰自吾為天子未能有補于)
(人今天下幸無兵革吾將盡除害物者使億兆之民指今日為堯舜之世足矣有不能補化而蠧于物者但言)
(之左右或對曰獨浮屠氏不能有補于大化而蠧于物亦甚可以斥去于是文宗病之始命有司詔中外罷緇)
(徒說佛書義又有請斥其不修教者詔命將行會尚食厨吏修御膳以鼎烹鷄卵方燃火于其下忽聞鼎中有)
(聲極微如人言者廹而聽之乃丨丨丨丨世丨丨丨也聲甚悽咽似有所訴尚食吏異之具其事上聞文宗命)
(左右驗之如尚食所奏文帝歎曰吾不知浮屠氏之力乃如是耶翌日勅尚食吏無以鷄卵為膳因頒詔郡國)
(各于精舍塑觀音菩薩像)開山石(袁郊甘澤謠懶殘者名明攅天寶初衡岳寺執役僧也刺史祭岳修)
(道甚嚴忽中夜風雷而一峯頽下其緣山磴道為大石所攔乃以十年縻絆以挽之又以數百人鼓噪以推之)
(物力竭而石愈固更無他途可以修事懶殘曰不假人力我試去之衆皆大笑以為狂人懶殘曰何必見嗤試)
(可乃已寺僧笑而許之遂履石而動忽轉盤而下聲若震雷山石既開寺僧皆羅拜一郡皆嘑至聖刺史奉之)
(如神)迎真身(康駢劇談錄咸通十四年詔自鳳翔丨丨丨至于輦下都城士庶奔走雲集自開遠門逹)
(于岐川車馬晝夜相屬飲饌盈溢路衢謂之無碍檀施自京日上與諸王親御城樓坊市以繒綵結為龍鳳象)
(馬之形紙竹作僧佛鬼神之狀幡花幢蓋之屬羅列二十餘里間之歌舞管絃雜以禁軍兵仗緇徒梵誦之聲)
(沸聒天地民庶間有嬉笑踴躍者有悲愴涕泣者真身以寶轝舁之居于内殿數月俄屬懿皇厭代密使送于)
(鳳翔)無礙檀施(見上)試經(孟啟本事詩太和末敕僧尼丨丨若干紙不通者勒還俗)西方
逹人(宋祁筆記余謂佛丨丨之丨丨也其言汪茫漫誕貫生死鬼神無有濱涯合萬物之妄言以為一真)
(真立而妄随又去真掊妄以無修無證為極)剟言之瘢刮法之痕(宋祁筆記法待言而)
(立不得無言迷待法而悟不得無法故唯釋迦文殊丨丨丨丨丨丨丨丨矣)佛牙生舍利(沈括)
(夢溪筆談熙寧中予察訪過咸平是時劉定子先知縣事同過一佛寺子先謂予曰此有一丨丨甚異予乃齋)
(潔取視之其牙忽丨丨丨如人身之汗䬃然湧出莫知其數或飛空中或墜地人以手承之卽透過著牀榻摘)
(然有聲透下光明瑩徹爛然滿目予到京師盛傳于公卿間後有人迎至京師執政官取入東府以次流布士)
(大夫之家神異之跡不可悉數有詔留大相國寺創造木浮圖以藏之今相國寺西塔是也)蛤筒(沈括)
(夢溪筆談郢州漁人擲網于漢水至一潭底舉之覺重得一石長尺餘圓直如斷椽細視之乃群小蛤鱗次相)
(比綢繆鞏固以物試扶其一端得一書卷乃唐天寶年所造金剛題誌甚詳字法竒古其末云醫博士攝比陽)
(縣令朱均施比陽乃唐州屬邑不知何年墜水中首尾略無沾漬為土豪李孝源所得孝源素奉佛寶藏其書)
(丨丨復養之水中客至欲見則出以視之孝源因感經像之勝異施家財萬餘緡寫佛經一藏于郢州興陽寺)
(特為嚴麗)小龍求夾注維摩經(孫升談圃荆公為江西漕夢丨丨呼相公丨丨丨丨丨丨)
(十卷久而忘之後至友人家見佛堂中有是經因錄而送廟及在相府夢小龍來謝)無縫塔(張邦基墨)
(莊漫錄東坡自常州赴登州經過揚州石塔寺長老戒公來别東坡云經過草草恨萬一别石塔塔起立云這)
(箇是磚浮圖耶坡云有縫答曰若無縫何以容得世間螻螘坡首肯之元豐八年八月二十七也明日坡又作)
(詩以贈之云升西失却上方老石塔還逢惠照師我亦化身東漢去姓名莫遣世人知)比七賢(葉夢)
(得避暑錄話孫綽道賢論以當時七僧丨丨丨竺法護比山巨源帛法祖比嵇叔夜竺法乘比王濬衝竺法深)
(比劉伯倫支道林比向子期竺法蘭比阮嗣宗于道邃比仲容各以名跡相類者為配)五家宗𣲖
(葉夢得避暑錄話傳禪者以雲門臨濟潙仰洞山法眼為丨丨丨丨)十六僧來掛塔(周煇清波)
(雜志向見蘇後湖之子扶擕古畫羅漢十有六入關出以相示且云家世珍藏殆百餘年大父昔在廬山下一)
(日聞山谷先生在山中亟擕畫謁之求題尊者名號時死心禪師住歸宗一見笑曰夜來夢丨丨丨丨丨丨命)
(灑掃新浴寶陳焉死心偈之山谷書之扶又言家有瑪瑙盂用以食飯一尊者失具飯太夫人夜必夢求齋其)
(靈異如此)夢求齋(見上)一葦浮渡(范成大吳船錄丙辰發建康丁巳泊長蘆襆被宿寺中此)
(為達磨丨丨丨丨處)探釵投江(陸游老學庵筆記僧法一宗杲自東都避亂渡江各擕一笠杲笠中)
(有黃金釵每自檢視一伺知之杲起奏厠一亟丨丨擲江中杲還亡釵不敢言而色變一叱之曰與汝共學了)
(生死大事乃眷眷此物耶我適已為汝丨之丨流矣杲展坐具作禮而行)戴花和尚(王明清揮塵後)
(錄張懷素本舒州僧也元豐末客畿邑之陳留常插花滿頭佯狂縣中自稱丨丨丨丨言人休咎頗驗)伏
蠟(曾三異同話錄僧家所謂丨丨者謂削髮之後即受戒若或斷酒色等若干件每歲禁足結夏自四月十)
(五日至七月十五日終西方之教結夏之時隨其身之輕重以蠟為其人解夏之後以蠟人為驗輕重無差即)
(為驗定而無妄想其有忘想者氣血耗散必輕于蠟人矣)結夏解夏(見上)六根六入(王逵)
(蠡海集釋氏有十八地獄之說膾炙人口矣其義未詳然釋氏有丨丨丨丨三毒之分緣六根眼耳鼻舌身意)
(因六入色聲香味觸法皆有三毒貪嗔癡之惡業故三六共成十八之數也又九地而兩之亦具十八之數焉)
閒雲孤鶴何天不可飛(文瑩續湘山野錄唐昭宗以錢武肅鏐平董昌于越拜鏐為鎮)
(海鎮東節度使中書令賜鐵券恕九死子孫二死羅隠撰表略曰鐫金作誓指日成文蓋陛下憫臣處極多虞)
(憂臣防奸未至所以廣開聖澤永保私門屈以常刑宥其必死雖君親屬意在其必恕必容而臣子盡心亦豈)
(敢傷慈傷愛謹當日慎一日戒子戒孫不可以此累恩不可因兹而賈禍殆莊宗入洛又遣使貢奉懇承旨改)
(回請玉册金劵有司定儀非天子不得用後竞賜之鏐即以節鉞授其子元瓘自稱吳越國王名其居曰殿官)
(屬悉稱臣又于衣錦軍大建玉冊金券詔書三樓復遣使册東夷諸國封拜其君長幾極其勢與向之謝表所)
(陳處極防微累恩賈禍之誡殊相戾矣禪月貫休嘗以詩投之曰貴極身來不自由幾年勤苦踏山邱滿堂花)
(醉三千客一劍光寒十四州萊子衣裳宫錦窄謝公篇詠綺霞羞他年名上凌烟閣豈羡當時萬戶侯鏐受其)
(詩遣客吏謝之曰教和尚改十四州為四十州方與見休性褊介謂吏曰州亦難添詩亦不改然丨丨丨丨丨)
(丨而丨丨丨邪遂飄然入蜀以詩投孟知祥有一瓶一鉢垂垂老萬水千山得得來之句知祥厚遇之)供
羊心(陶宗儀輟耕錄累朝皇帝先受佛戒九次方正大寶而近侍陪位者必九人或七人譯語謂之煖答)
(世此國俗然也今上之初入戒壇時見馬哈喇佛前有物為丨因問學士沙刺班曰此何物曰丨丨上曰曾聞)
(用人心肝者有諸曰嘗聞之而未嘗目覩請問刺馬刺馬者帝師也上遂命沙刺班傳旨問之答曰有之凡人)
(萌歹心害人者事覺則以其心肝作供耳以此言復奏上再命問曰此羊曾害人乎帝師無答)如黃金
(陶宗儀輟耕錄孛木魯翀子翬公在翰林時進講罷上問曰三教何者為貴對曰釋丨丨丨道如白璧儒如五)
(榖上曰若然則儒賤耶對曰黃金白璧無亦何妨五榖于世豈可一日闕哉上大說)梵嫂(陶宗儀輟耕錄)
(唐鄭熊番禹雜記廣中僧有室家者謂之火宅僧宋陶榖清異錄京師大相國寺僧有妻曰丨丨)刻像
騰空(陶宗儀輟耕錄京師旃檀佛以靈異著聞海宇王侯公相士庶婦女捐金莊嚴以丐福利者歲無虚)
(日故老相傳云其像四體無所倚著人君有道則至其國國初時尚可通一綫無礙今則不然矣按翰林學士)
(程鉅夫瑞像殿碑刻云釋迦如來初為太子生七日母摩耶棄世生忉利天佛既成道思念母恩遂昇忉利天)
(為母說法優填國王自以久失瞻仰于如來欲見無從乃丨旃檀為丨目犍連尊者慮有闕陋躬以神力攝三)
(十二匠昇忉利天諦觀相好三返乃得其真既成國王臣民奉之猶真佛焉及佛自忉利天復至人間王率臣)
(庶同往迎佛此像丨步丨中向佛稽首佛為摩頂授記曰我滅度千年之後汝從震旦廣利人天)
御定子史精華卷一百七
