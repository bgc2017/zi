欽定四庫全書
御定子史精華卷一百五十五
器物部一
法器
不可欺以輕重(管子權衡者所以起輕重之數也然而人不事者其心惡利也權不能為之多)
(少其數而衡不能為之輕重其量也人知事權衡之無益故不事也故明主在上位則官不得枉法吏不得為)
(私民知事吏之無益故財貨不行於吏權衡平正而待物故姦詐之人不得行其私故明法曰有權衡之稱者)
(丨丨丨丨丨丨)不可差以長短(管子尺寸尋常者所以得長短之情也故以尺寸量短長則萬)
(舉而萬不失矣是故尺寸之度雖富貴衆強不為益長雖貧賤卑辱不為損短公平而無所偏故姦詐之人不)
(能誤也故明法曰有尋丈之數者丨丨丨丨丨丨)百鼔(管子武王為重泉之戌令曰民自有丨丨之粟)
(者不行注鼔十二斛)正名五(管子權也衡也規也矩也准也此謂丨丨丨)金鏂(管子定其劵契)
(之齒丨丨之數不得為侈弇焉)不得為侈弇(見上)成事以筫(管子取人以己丨丨丨丨)
(成事以筫者用稱量也取人以已者度恕而行也注筫竹器所以量物者)一稱一量(管子衡石丨丨)
(斗斛丨丨丈尺一綧制戈兵一度書同名車同軌此至正也)一高一下不得常固(管子)
(桓公問於管子曰衡有數乎管子曰衡無數也衡者使物丨丨丨丨丨丨丨丨)扶撥為正(管子夫繩)
(丨丨以丨丨)壊險為平(管子准丨丨以丨丨)運均(管子猶立朝夕於丨丨之上擔竿而欲定)
(其末)豆區釡鍾(晏子齊舊四量丨丨丨丨四升為豆各自其四以登於釡釜十則鍾田氏三量皆登)
(一焉鍾乃巨矣按左氏文同晏子在先故錄之)神鼎(子華子黃帝之治天下也百神出而受職於明堂之)
(庭帝乃采銅於首山作大爐焉鑄丨丨於山上)圖神姦(子華子夫周之九鼎禹所以丨丨丨也按左傳)
(桀有昏德鼎遷於商商紂暴虐鼎遷於周九鼎本禹鑄也)三足而方(墨子昔者夏后開使蜚廉折金)
(於山而陶鑄之於昆吾使翁難雉乙卜於白若之龜曰鼎成丨丨丨丨不炊而自烹不舉而自藏不遷而自行)
平准之法(尹文子丨丨丨丨律度權量是也)芻狗(莊子夫丨丨之未陳也盛以篋衍巾以文)
(繡尸祝以將之)箧衍(見上)斔斛(莊子丨丨不敢入於四竟按斔音終又音與六斛四斗也)升委
無失(鶡冠子斗石以陳丨丨丨丨注委亦米之數也傳曰少曰委多曰積)宥坐之器(荀子孔子)
(觀於魯桓公之廟有欹器焉孔子問於守廟者曰此為何器守廟者曰此盖為丨丨丨丨孔子曰吾聞宥坐之)
(器者虛則欹中則正滿則覆孔子顧謂弟子曰注水焉弟子挹水而注之中而正滿而覆虛而欹孔子喟然而)
(嘆曰吁惡有滿而不覆者哉子路曰敢問持滿有道乎孔子曰聰明聖知守之以愚功被天下守之以讓勇力)
(撫世守之以怯富有四海守之以謙此所謂挹而損之之道也)中而正滿而覆虛而欹
(見上)盆鼔(荀子瓜桃棗李一本數以丨丨)程者物之凖(荀子丨丨丨丨丨也注程者度量之)
(總名也)同度量鈞衡石角斗甬正權概(吕氏春秋仲春之月日夜分則丨丨)
(丨丨丨丨丨丨丨丨丨丨注度尺丈也量鬴鐘也鈞銓衡石稱也石百二十斤角平斗甬量器也稱錘曰權概)
(平斗斛者令均等也)饕餮(吕氏春秋周鼎著丨丨有首無身食人未咽害及其身以言報更也)器寳
(楊子或問周寳九鼎寳乎曰丨丨也器寳待人而後寳)渾天(楊子或問丨丨曰落下閎營之鮮于妄人)
(度之耿中丞象之幾乎幾乎莫之能違也)蓋天(楊子請問丨丨曰蓋哉蓋哉應難未幾也)名器(國語)
(鑄丨丨藏寳財固民之殄病是待注名器鐘鼎也)一鼎而九萬人挽之(戰國策昔周之)
(代殷得九鼎凡丨丨丨丨丨丨丨丨九九八十一萬人士卒師徒械器被具所以備者稱此)没泗水
彭城下(史記封禪書周之九鼎入於秦或曰宋太邱社亡而鼎丨於丨丨丨丨丨)有黃雲蓋
(史記封禪書汾隂巫錦為民祠魏脽后土營旁見地如鈎状掊視得鼎鼎大異於衆鼎文鏤無欵識怪之言吏)
(吏告河東太守勝勝以聞天子使使驗問巫得鼎無姦詐乃以禮祠迎鼎至甘泉從行上薦之至中山曣㬈丨)
(丨丨丨焉有麃過上自射之因以祭云按有麃過漢書作有鹿過)欵識(見上)葅稭(史記封禪書埽)
(地而祭席用丨丨)漏刻以百二十為度(漢書哀帝紀丨丨丨丨丨丨丨丨注師古曰舊)
(漏晝夜共百刻今增其二十)連體合德(漢書律歴志凖繩丨丨衡權丨丨百工繇焉)其狀
似爵以縻爵祿(漢書律歴志其法用銅方尺而圜其外旁有庣焉其上為斛其下為斗左耳為)
(升右耳為合龠丨丨丨丨丨丨丨丨注師古曰庣不滿之處也音吐彫反)旁有庣(見上)美陽得
鼎(漢書郊祀志是時丨丨丨丨獻之下有司議多以為宜薦見宗廟如元鼎時故事張敞好古文字按鼎銘)
(勒而上議曰臣聞周祖始乎后稷后稷封於斄公劉發迹於豳大王建國於&KR1122;梁文武興於酆鎬由此言之則)
(&KR1122;梁酆鎬之間周舊居也固宜有宗廟壇場祭祠之臧今鼎出於&KR1122;東中有刻書曰王命尸臣官此栒邑賜爾)
(旂鸞黼黻琱戈尸臣拜手稽首曰敢對揚天子丕顯休命臣愚不足以迹古文竊以傳記言之此鼎殆周之所)
(以襃賜大臣大臣子孫刻銘其先功臧之於宫廟也昔寳鼎之出於汾脽也河東太守以聞詔曰朕廵祭后土)
(祈為百姓蒙豐年今榖嗛未報鼎焉為出哉博問耆老意舊臧與誠欲考得事實也有司驗脽上非舊臧處鼎)
(大八尺一寸高三尺六寸殊異於衆鼎今此鼎細小又有欵識不宜薦見於宗廟制曰京兆尹議是)刻銘
先功臧於宫廟(見上)漢寳非周寳(漢書吾邱夀王傳及汾隂得寳鼎武帝嘉之薦)
(見宗廟臧於甘泉宫羣臣皆上夀賀曰陛下得周鼎夀王獨曰非周鼎上聞之召而問之曰今朕得周鼎羣臣)
(皆以為然夀王獨以為非何也有說則可無說則死夀王對曰臣安敢無說臣聞周德始乎后稷長於公劉大)
(於大王成於文武顯於周公德澤上昭天下漏泉無所不通上天報應鼎為周出故名曰周鼎今漢自高祖繼)
(周亦昭德顯行布恩施惠六合和同至於陛下恢廓祖業功德愈盛天瑞並至珍祥畢見昔秦始皇親出鼎於)
(彭城而不能得天祚有德而寳鼎自出此天之所以與漢廼丨丨丨丨丨上曰善羣臣皆稱萬歲是日賜夀王)
(黃金十觔)孔壺浮箭(後漢書律歴志丨丨為漏丨丨為刻下漏數刻㠯考中星昏明生焉)仲山
甫鼎(後漢書竇憲傳南單于於漢北遺憲古鼎容五斗其傍銘曰丨丨丨丨其萬年子子孫孫永保用憲)
(乃上之)吐金景歊浮雲(後漢書班固傳嶽修貢兮川效珍丨丨丨兮丨丨丨寳鼎見兮色紛)
(緼煥其炳兮被龍文登祖廟兮享聖神昭靈德兮彌億年)被龍文(見上)候風地動儀(後漢)
(書張衡傳陽嘉元年復造丨丨丨丨丨以精銅鑄成員徑八尺合蓋隆起形似酒尊飾以篆文山龜鳥獸之形)
(中有都柱傍行八道施關發機外有八龍首銜銅丸下有蟾蜍張口承之其牙機巧制皆隐在尊中覆盖周密)
(無際如有地動尊則振龍機發吐丸而蟾蜍銜之振聲激揚伺者因此覺知雖一龍發機而七首不動尋其方)
(面乃知震之所在驗之以事合契若神自書典所記未之有也嘗一龍機發而地不覺動京師學者咸怪其無)
(徵後數日驛至果地震隴西於是皆服其妙自此以後乃令史官記地動所從方起)圓石如水碓
(晉書律歴志趙石勒十八年七月造建德殿得丨丨狀丨丨丨銘曰律權石重四鈞同律度量衡有辛氏造)
古尺(晉書摯虞傳召補尚書郎將作大匠陳勰掘地得丨丨尚書奏今尺長於古尺宜以古為正潘岳以)
(為習用已久不宜復改虞駁曰昔聖人有以見天下之賾而擬其形容象物制器以存時用故参天兩地以正)
(算數之紀依律計分以定長短之度其作之也有則故用之也有徵考步兩儀則天地無所隐其情凖正三辰)
(則懸象無所容其謬施之金石則音韻和諧措之規矩則器用合宜一本不差而萬度皆正及其差也事皆反)
(是今尺長於古尺幾於半寸樂府用之律吕不合史官用之曆象失占醫署用之孔穴乖錯此三者度量之所)
(由生得失之所取徵皆絓閡而不通故宜改今而從古也)白虎樽(宋書禮志正旦元會設丨丨丨於殿)
(庭樽盖上施白虎若有能獻直言者則發此樽飲酒盖杜舉之遺式也畫為虎宜是後代所加欲令言者猛如)
(虎無所忌憚也)動運為機持正為衡(宋書天文志王蕃言虞書稱在璇璣玉衡以齊七政)
(則今渾天儀日月五星是也鄭康成說丨丨丨丨丨丨丨丨皆以玉為之視其行度觀受禪是非也渾儀羲和)
(氏之舊器歴代相傳謂之璣衡其所由來有原統矣)玉鼎(宋書符瑞志晉成帝咸康八年九月廬江舂榖)
(縣留珪夜見門内有光所得丨丨一枚外圍四寸豫州刺史路永以獻著作郎曹毗上玉鼎頌)夏鼎晉
鐸(宋書范泰傳尋銅之為器在用也博矣鍾律所通者遠機衡所揆者大丨丨員圖實冠衆瑞丨丨呈象亦)
(啓休徵)篚羃(齊書樂志丨丨周序軒朱凝會)六瑚(齊書樂志丨丨賁宣八羽華庭)玉鬯金
枝(齊書樂志載虛丨丨載受丨丨)桂樽瑶俎(齊書樂志丨丨既滌丨丨既薰)金罍渟桂
(齊書樂志丨丨丨丨冲幄舒薰)瓊斝繡簋(齊書樂志丨丨既飾丨丨以陳)夀爵(齊書樂志獻丨)
(丨慶聖皇)古禮器(齊書劉悛傳悛于州治下立學校得丨丨丨銅罍銅甑山罍樽銅豆鍾各二口獻之)
欹器(齊書祖冲之傳永明中竟陵王子良好古冲之造丨丨獻之)不因風水施機自
運(齊書祖冲之傳以諸葛亮有木牛流馬乃造一器丨丨丨丨丨丨丨丨不勞人力)子尾樽(梁書)
(劉杳傳博綜羣書沈約任昉以下每有遺忘皆訪問焉嘗於約坐語及宗廟犧樽約云鄭元答張逸謂為畫鳳)
(凰尾娑娑然今無復此器則不依古杳曰此言未必可按古者樽彛皆刻木為鳥獸鑿頂及背以出内酒頃魏)
(世魯郡地中得齊大夫丨丨送女器有犧丨作犧牛形晉永嘉賊曹嶷於青州發齊景公塚又得此二樽形亦)
(為牛象二處皆古之遺器知非虛也約大以為然)渾蓋為一(南史崔靈恩傳儒者論天互執渾盖)
(二義論盖不合渾論渾不合盖靈恩立義以丨丨丨丨焉)魏相風烏(周書于謹傳梁主出降收其府)
(庫珍寳得宋渾天儀梁日晷銅表丨丨丨丨銅蟠螭趺大玉徑四尺圍七尺及諸轝輦法物以獻軍無私焉)
仙人欹器(周書薛憕傳魏文帝又造二欹器一為二仙人共持一鉢同處一盤鉢盖有山山有香氣)
(一仙人又持金瓶以臨器上以水灌山則出於瓶而注乎器烟氣通發山中謂之丨丨丨丨一為二荷同處一)
(盤相去盈尺中有蓮下垂器上以水注荷則出於蓮而盈乎器為鳬鴈蟾蜍以飾之謂之水芝欹器二盤各處)
(一牀鉢圓而牀方中有人言三才之象也皆置清徽殿前器形似觥而方滿則平溢則傾憕各為作頌)水
芝欹器(見上)三樽六彛(隋書禮儀志明山賓議樽彛之制祭圖唯有丨丨一曰象樽周樽也)
(二曰山罍夏樽也三曰著樽殷樽也徒有彛名竟無其器直酌象樽之酒以為珪瓚之實竊尋祼重於獻不容)
(共樽宜循彛器以備大典案禮器有丨丨春祠夏礿祼用雞彛鳥彛王以珪瓚初祼后以珪瓚亞祼故春夏兩)
(祭俱用二彛今古禮殊無復亞祼止循其二春夏雞彛秋冬牛彛庶禮物備也帝曰雞是金禽亦主巽位但金)
(火相伏用之通夏於義為疑山賓曰臣愚管不奉明詔則終年乖舛案鳥彛是南方之物則主火位木生於火)
(宜以鳥彛春夏兼用帝從之)金敦玉豆(隋書音樂志甘酸有宜芬勺藥丨丨丨丨盛交錯)圓
鼎方壺(隋書音樂志丨丨臨碑丨丨在面鹿鳴成曲嘉魚入薦)銅斗鐵尺(隋書趙煚傳冀)
(州俗薄市井多姦詐煚為丨丨丨丨置之於肆百姓便之)馬上刻漏(隋書耿詢傳詢作丨丨丨丨世)
(稱其妙)水尺(隋書萬寳常傳開皇初沛國公鄭譯等定樂初為黃鍾調寳常雖為伶人譯等每召與議)
(然言多不用後譯樂成奏之上召寳常問其可不寳常曰此亡國之音豈陛下之所宜聞上不悦寳常因極言)
(樂聲哀怨滛放非雅正之音請以丨丨為律以調樂器上從之寳常奉詔遂造諸樂器其聲率下鄭譯調二律)
御洗(唐書禮樂志設丨丨於午陛東南亞獻終獻同洗於卯陛之南皆北向罍水在洗東篚在洗西南肆)
(分獻罍洗篚羃各於其方)瑞物(唐書禮樂志太廟令帥其屬陳丨丨太階之西上瑞為前列次瑞次之下)
(瑞為後又陳伐國寳器亦如之)牲牓(唐書禮樂志設丨丨於東壝之外)銅律銅甌(唐書禮樂)
(志文收既定樂復鑄丨丨三百六十銅斛二銅稱二丨丨十四稱尺一斛左右耳與臋皆方積十而登以至於)
(斛與古玉尺玉斗同皆藏於太樂署)木渾圖(唐書歴志李淳風為丨丨丨以測黃道)下據凖
基末樹鼇足(唐書天文志李淳風上言渾天儀亡太宗因詔為之七年儀成表裏三重丨丨丨丨)
(狀如十字丨丨丨丨以張四表)注水激輪(唐書天文志浮圖一行與梁令瓚等鑄渾天銅儀圓天之)
(象具列宿赤道及周天度數丨丨丨丨令其自轉一晝夜而天運周綴以日月令得運行)龍柱(唐書天文)
(志游儀四柱為龍其崇四尺七寸水槽及山崇一尺七寸半槽長六尺九寸高廣皆四寸池深一寸廣一寸半)
(龍能興雲雨故以飾柱柱在四維龍下有山雲俱在水平槽上皆用銅)覆矩圖(唐書天文志凡晷差)
(冬夏不同南北亦異先儒一以里數齊之遂失其實今更為丨丨丨南自丹穴北暨幽都每極移一度輒累其)
(差可以稽日食之多少定晝夜之長短而天下之晷皆協其數矣)雞竿(唐書百官志赦日樹金丨於仗)
(南丨長七丈有雞高四尺)五采雜昈(唐書姚璹傳時九鼎成后欲用黃金塗之璹奏鼎者神器貴質)
(朴不待外飾臣觀其上先有丨丨丨丨豈塗金為符曜邪后乃止)魯公作文王尊彛(宋史)
(哲宗紀元符二年果州團練使仲忽進古方鼎誌曰丨丨丨丨丨丨丨)青箱(宋史禮志又言隋以丨丨)
(奉穜稑唐廢其禮青箱舊無其制請用竹木為之而無盖兩端設襻飾以青中分九隔隔盛一種覆以青帊穜)
(稑即早脱之種不定糓名請用黍稷秫稻粱大小豆大小麥陳於箱中)丹雲爵金龍杓(宋史)
(樂志丨丨之丨丨丨之丨挹於尊罍是曰清酌)星陳雲舒(宋史樂志尊斝丨丨罍羃丨丨來貳變觴)
(玉佩瓊琚相予嚴祀秉德有初對揚王休何福不除)牙盤(宋史陸佃傳哲宗立太常請復太廟丨丨食博)
(士吕希純少卿趙令鑠皆以為當復佃言太廟用先王之禮於用俎豆為稱景靈宫原廟用時王之禮於用牙)
(盤為稱不可易也卒從佃議)鹿甒(遼史穆宗紀應歴十八年三月乙酉獲鴐鵝祭天地造大酒器刻為)
(鹿文名曰丨丨貯酒以祭天)外鏤雲龍(元史世祖紀造大樽於殿樽以木為質銀内而丨丨為丨)
(丨高一尺七寸)編柳(元史朵爾宜班傳出為遼陽行省平章政事其俗丨丨為斗大小不一豪賈猾儈得)
(以高下其手民咸病之即飭有司厲防禁齊稱量諸物乃畢集而價自平)游儀(周髀算經以一丨丨希望)
(牽牛中央星出中正表西幾何度)玉飾其本君子之性金飾其中君子
之道(班固白虎通圭瓚秬鬯宗廟之盛禮故孝道備而賜之秬鬯所以極著孝道孝道純備故内和外榮)
(玉以象德金以配情芬香條鬯以通神靈丨丨丨丨丨丨丨丨丨丨丨丨丨丨丨丨)五應陽法四
象隂數(王嘉拾遺記禹鑄九鼎丨者以丨丨丨丨者以丨丨丨使工師以雌金為隂鼎以雄金為陽鼎)
(鼎中常滿以占氣象之休咎)豹尾鼎(虞荔鼎錄吳孫權黃武元年於彭蠡水沉一鼎其文曰百神助)
(陽侯伏三足大篆書又獵於樊山見一姥問得何獸答曰得一豹曰何不截尾遂為姥立廟并作一鼎文曰丨)
(丨丨)雌留太府寺(唐六典凡置木契九十五隻二十五隻與少府將作苑總監合七十隻與庫官)
(合十五隻刻少府監字十四隻雄付少府監五隻刻將作監字四隻雄付將作監五隻刻苑總監字四隻雄付)
(苑總監皆應索物丨丨丨丨丨)金字成銘(叚成式酉陽雜俎梁主客陸緬謂魏使尉瑾曰我至鄴見)
(䨇闕極高圖飾甚麗此間石闕亦為不下我家有荀勖尺以銅為之丨丨丨丨家世所寳此物往昭明太子好)
(集古器遂將入内此闕既成用銅尺量之其高六丈瑾曰我京師象魏固中天之華闕此間地勢過下理不得)
(高魏肇師曰荀勖之尺是積黍所為用調鍾律阮咸譏其聲有湫隘之韻後得玉尺度之過短)八角玉
升(馮贄雲仙雜記宣帝時西難怛陁國貢丨丨丨丨夏以水澆之則無暑冬以火廹之無寒異事甚衆)常
燃鼎(蘇鶚杜陽雜編吳明國貢丨丨丨量容三斗光潔類玉其色純紫每修飲饌不熾火而俄頃自熟香)
(潔異於常等久食之令人反老為少百疾不生)鳧尊(張掄紹興古器評漢丨丨詩人以水辟禮謂水玩之)
(則溺犯之則濡而鳧之為物出入於水而不溺以况則習於禮者也飲酒者苟能以禮自防豈有沉湎敗德之)
(患乎鳬尊之設其意如此)亞乳彛(張掄紹興古器評周丨丨丨古之彛器凡作亞形者皆廟器也盖亞)
(形所以象藏主之石室耳)虎斝(張掄紹興古器評周丨丨是器&KR0034;端有虎首之狀三足若鬲而銳雷紋飾)
(其兩柱三面著以饕餮鼎彛之屬致飾無所不用而此用虎者虎於五德為義於五行為金金與義皆主乎剛)
(而有斷所以制於酒也)季婦鼎(張掄紹興古器評周丨丨丨昔康王命作册畢分居里成周郊則成)
(周者西周也說文以林屬於山為麓則徙於楚麓者豈謂其山之林麓耶王欲徙楚先命小臣夌往見以相其)
(居王至於居復遣錫貝錫馬及兩所以賞之曰季婦者按說文婦通作妘祝融之後姓也)乳紋(張掄紹興)
(古器評周丨丨鼎二二器形模制作皆無少異通體不加雕鏤惟飾以乳而已鼎烹飪之器乳所以養人者也)
(制器尚象厥有旨哉)古小今大(張端義貴耳集升斗丨丨而丨丨昔人飲酒有數石不亂者班固論)
(一夫百畆所收之粟人食月一石五斗古之人亦今之人也豈有一人能飲數石日食五升者乎)爭首
(張世南游宦紀聞許樞密崧老嘗記黃秘書辨博之說云昔長睿父博學好古頗得三代之遺器其鼎文有上)
(下畫一而中重三者長睿父識之曰此丨丨也盖著飲食有訟之戒)刻銘四面(陶宗儀輟耕錄鎮國)
(上將軍福建宣慰使費榮敏公㮤余内子之曾大父也吳興人今著籍松江之上海器度宏厚不以富貴驕人)
(輕財好施勇於為義人皆稱曰費佛子陵陽牟先生所撰墓誌銘載其事甚詳家之量衡無二致丨丨於斛之)
(丨丨曰出以是入以是子孫永如是推此則真古仁人之用心者矣)
樂器
十二鐘(管子審合其聲修丨丨丨以律人情人情已得萬物有極然後有德)五鐘(管子昔黃帝以)
(其緩急作五聲以政丨丨令其五鐘一曰青鐘大音二曰赤鐘重心三曰黃鐘灑光四曰景鐘昧其明五曰黑)
(鐘隐其常)擿擋(管子鼔之有揨丨丨則擊)成肆成舞(晏子鐘鼔丨丨干戚丨丨)抎考(子華)
(子鐘鼔柷圉日以丨丨而和聲不聞)比竹(莊子人籟則丨丨是已)竽者五聲之長(韓非)
(子丨也丨丨丨丨丨者也故竽先則鐘瑟皆隨竽唱則諸樂皆和)以小絃為大聲以大
絃為小聲(韓非子夫瑟丨丨丨丨丨丨丨丨丨丨丨丨)樂君(荀子鼔其丨之丨耶故鼓似天)
(鐘似地磬似水竽簫筦籥似星辰日月鞉柷拊&KR0034;控擖似萬物)鼔天鐘地(見上)似星辰日
月萬物(見上)榮將鑄鐘(吕氏春秋黃帝又命伶倫與丨丨丨十二丨以和五音以施英韶以)
(仲春之月乙卯之日日在奎始奏之命之曰咸池)舜為二十三絃瑟(吕氏春秋瞽叟乃拌)
(五絃之瑟作以為十五絃之瑟命之曰大章以祭上帝丨立仰延乃拌瞽叟之所為瑟益之八絃以丨丨丨丨)
(丨之丨)士逹作五絃瑟(吕氏春秋昔古朱襄氏之治天下也多風而陽氣畜積萬物散觧果)
(實不成故丨丨丨為丨丨丨以采隂氣以定羣生)撥剌枉橈闊觧漏越(淮南子琴或丨)
(丨丨丨丨丨丨丨而稱以楚莊之琴側室争鼔之)大不出鈞重不過石(國語且夫鐘不)
(過以動聲若無射有林耳不及也夫鐘聲以為耳也耳所不及非鐘聲也猶目所不見不可以為目也夫目之)
(察度也不過步武尺寸之間其察色也不過墨丈尋常之間耳之察龢也在清濁之間其察清濁也不過一人)
(之所勝是故先王之制鐘也丨丨丨丨丨丨丨丨律度量衡於是乎生小大器用於是乎出故聖人慎之)大
林(國語王將鑄無射而為之丨丨注大林無射之覆也)景鐘(國語其勲銘於丨丨)寳鎛(國語鄭伯)
(嘉来納女工妾三十人女樂二八歌鐘二肆及丨丨)千石鐘萬石簴(戰國策大王據千乘之地)
(而建丨丨丨丨丨丨天下之士皆為役處)大小相次不失其次序(史記樂書琴長八尺)
(一寸正度也絃大者為宫而居中央君也商張右傍其餘丨丨丨丨丨丨丨丨丨則君臣之位正矣)素女
鼓五十絃瑟(史記封禪書太帝使丨丨丨丨丨丨丨悲帝禁不止故破其瑟為二十五絃)空
侯(史記封禪書於是賽南越禱祠太一后土始用樂舞益召歌兒作二十五弦及丨丨)靈鼉鼓(史記)
(李斯傳樹丨丨之丨)洞簫(漢書元帝紀贊元帝多材藝善史書鼓琴瑟吹丨丨注如淳曰簫之無底者)
水濱得古磬十六枚(漢書禮樂志成帝時犍為郡於丨丨丨丨丨丨丨丨)金支秀
華(漢書禮樂志高張四縣樂充宫廷芬樹羽林雲景杳冥丨丨丨丨庶旄翠旌注臣瓚曰樂上衆飾有流遡)
(羽葆以黃金為支其首敷散若草木之秀華也)玉梢(漢書禮樂志飾丨丨以舞歌體招搖若永望注師古)
(曰梢竿也舞者所持玉梢以玉飾之也)遞鐘(漢書王褒傳伯牙操丨丨按遞鐘或作號鐘傳寫文異未)
(詳孰是)焦尾(後漢書蔡邕傳吳人有燒桐以㸑者邕聞火烈之聲知其良木因請而裁為琴果有美音)
(而其尾猶焦故時人名曰丨丨琴焉)白玉琯(晉書律歴志黃帝作律以玉為管長尺六孔為十二月音)
(至舜時西王母獻昭華之琯以玉為之及漢章帝時零陵文學奚景於泠道舜祠下得丨丨丨又武帝太康元)
(年汲郡盗發六國時魏襄王冢亦得玉律則古者又以玉為管矣以玉者取其體含廉潤也)昭華琯
(見上)農瑟羲琴(晉書樂志丨丨丨丨倕鐘和磬逹靈成性象物昭功)四廂金石(晉書樂志)
(永和十一年謝尚鎮夀陽於是採拾樂人以備太樂并制石聲雅樂始頗具而王猛平鄴慕容氏所得樂聲又)
(入關右太元中破苻堅又獲其樂工楊蜀等閑習舊樂於是丨丨丨丨始備焉)綠綺(宋書樂志齊桓曰號)
(鐘楚莊曰繞梁相如曰燋尾伯喈曰丨丨事出傅元琴賦世云燋尾是伯喈琴伯喈傳亦云爾以傅氏言之則)
(非伯喈也又宋孝武帝大明中吳興沈懷遠被徙廣州造繞梁其器與空侯相似懷遠後亡其器亦絶)繞
梁(見上)裁箏筑為馬上之樂(宋書樂志傅元琵琶賦曰漢遣烏孫公主嫁昆彌念其行)
(道思慕故使工人丨丨丨丨丨丨丨丨欲從方俗語故名曰琵琶取其易傳於外國也)坎侯(宋書樂志)
(空侯初名丨丨漢武帝賽滅南越祠太一后土用樂令樂人侯暉依琴作坎侯言其坎坎應節也侯者因工人)
(姓爾後言空音訛也古施郊廟雅樂近世來專用於楚聲)京房備其五音(宋書樂志笛案馬融)
(長笛賦此器起近世出於羌中丨丨丨丨丨丨又稱邱仲工其事不言仲所造風俗通則曰邱仲造笛武帝時)
(人其後更有羌笛爾三說不同未詳孰實)吹鞭(宋書樂志䈔杜摯笳賦云李伯陽入西戎所造漢舊注曰)
(箛號曰丨丨晉先蠶注車駕住吹小箛發吹大箛箛即䈔也)霍山六鐘(宋書符瑞志廬江丨丨常)
(有鐘聲十二帝將征關洛霍山崩有丨丨出制度精奇上有古文書一百六十字)銀装筝(宋書何承)
(天傳承天又能彈筝上又賜丨丨丨一面)鐵磬(齊書百官志宫城諸却敵樓上本施鼔持夜者以應更唱)
(太祖以鼔多驚眠改以丨丨云)金鏤柄銀柱琵琶(齊書禇淵傳淵涉獵談議善彈琵琶世祖)
(在東宫賜淵丨丨丨丨丨丨丨)横吹一部京邑之絶(齊書曹虎傳建元二年除游擊將軍)
(本官如故及彭沛義民起遣虎領六千人入渦沈攸之丨丨丨丨丨丨丨丨虎啓以自隨)瑞鐘(陳書宣帝)
(紀七年郢州獻丨丨六)十二架(魏書宗室孚傳永安末樂器殘缺莊帝命孚監儀注孚上表曰昔太)
(和中中書監高閭太樂令公孫崇修造金石數十年間乃奏成功時大集儒生考其得失太常卿劉芳請别營)
(造久而方就復召公卿量校合否論者沸騰莫有適從登被旨勅並見施用往歲大軍入洛戎馬交馳所有樂)
(器亡失垂盡臣至太樂署問太樂令張乾龜等云承前以來置宫懸四箱簨簴六架東北架編黃鍾之磬十四)
(雖器名黃鐘而聲實夷則考之音制不甚諧韻姑洗懸於東北太簇編於西北蕤賓列於西南並皆器象差位)
(調律不和又有儀鐘十四虛懸架首初不叩擊今便删廢以從正則臣今據周禮鳧氏修廣之規磬氏倨句之)
(法吹律求聲叩鐘求音損除繁雜討論實錄依十二月為十二宫各凖辰次當位懸設月聲既備隨用擊奏則)
(會還相為宫之義又得律吕相生之體今量鐘磬之數各以丨丨丨為定奏可於時縉紳之士咸往觀聽靡不)
(咨嗟歎服而返太傅錄尚書長孫承業妙觧音律特復稱善)木槽革面而施九絃(魏書)
(烏洛侯傳樂有箜篌丨丨丨丨丨丨丨丨)八絃(北齊書李元忠傳子搔嗣字德况少聰敏有才藝音律博)
(奕之屬多所通觧曾采諸聲别造一器號曰丨丨時人稱其思理)月各一笙笙十六管
(北齊書斛斯徵傳帝雅親愛譯至是拜譯内史中大夫甚委任之譯乃獻新樂十二丨丨丨丨每一丨用丨丨)
(丨帝令與徵議之徵駮而奏帝頗納焉按譯鄭譯)齊竽燕筑東缶西琴(舊唐書音樂志)
(洎蒼精道喪戰國塵飛禮樂出於諸侯雅頌淪於衰俗丨丨丨丨俱非皦繹之音丨丨丨丨各寫哇淫之狀)
璆縣(舊唐書音樂志堂獻瑶筐庭敷丨丨)三十六簴(舊唐書職官志凡天子宫懸鐘磬丨丨丨)
(丨注鑄鐘十二編鐘十二編磬十二共為三十六架)一虡(唐書禮樂志凡植者為簨横者為虡虡以縣鐘)
(磬皆十有六周人謂之一堵而唐人謂之丨丨)秦漢子(唐書禮樂志初隋有法曲其音清而近雅其器)
(有鐃鈸鐘磬幢簫琵琶琵琶圓體脩頸而小號曰丨丨丨盖絃鼗之遺製)銀字中管(唐書禮樂志倍)
(四本屬清樂形類雅音而曲出於胡部復有丨丨之名丨丨之栝皆前代應律之器也後人失其傳而更以異)
(名故俗部諸曲悉源於雅樂)響泉韻磬(唐書李勉傳善鼔琴有所自製天下寳之樂家傳丨丨丨)
(丨勉所愛者)阮咸(唐書元行冲傳有人破古冢得銅器似琵琶人莫能辨行冲曰此阮咸所作器也命)
(易以木絃之其聲雅亮樂家遂謂之丨丨)管之参差如鳳翅(宋史樂志昔軒轅氏命伶倫截)
(竹為律後令神瞽協其中聲然後聲應鳳鳴而丨丨丨丨亦丨丨丨)夏笛(宋史樂志雅俗樂高下不一宜)
(正權衡度量自尺律之法亡於漢魏而十五等尺雜出於隋唐正律之外有所謂倍四之器銀字中管之號令)
(大樂外有所謂下宫調下宫調又有中管倍五者有曰羌笛孤笛曰雙韻十四弦以意裁聲不合正律繁數悲)
(哀棄其本根失之太清有曰丨丨鷓鴣曰胡盧琴渤海琴沉滯抑鬱腔調含糊失之太濁故聞其聲者性情蕩)
(於内手足亂於外禮所謂慢易以犯節流湎以忘本廣則容姦狹則思欲者也家自為權衡鄉自為尺度乃至)
(於此)鷓鴣(見上)胡盧琴(見上)渤海琴(見上)紅牙笙(遼史太宗紀七年秋七月壬辰)
(唐遣使遺丨丨丨)九曜七星(元史禮樂志九簧者曰丨丨匏七簧者曰丨丨匏)七十二
絃琵琶(元史郭侃傳得丨丨丨丨丨丨五尺珊瑚燈檠)懸黎磬霜條箎(郭憲洞冥記建)
(元二年帝起騰光臺以望四遠於臺上撞碧玉之鐘掛丨丨之丨吹丨丨之丨唱來雲依日之曲)浮金
輕玉磬(郭憲洞冥記元鼎元年起招仙閣於甘泉宫西編翠羽麟毫為簾青瑠璃為扇懸黎火齊為床)
(其上懸丨丨丨丨之丨浮金者色如金自浮於水上輕玉者其質貞明而輕)落霞(郭憲洞冥記帝嘗夕)
(望東邊有青雲起俄而見䨇白鵠集臺之上倏忽變為二神女舞於臺握鳳管之簫撫丨丨之琴歌青吳春波)
(之曲)象萬物之生(班固白虎通笙者太簇之氣丨丨丨丨丨故曰笙有七政之節焉有六合之和)
(焉天下樂之故謂之笙)震音煩氣(班固白虎通鼔丨丨丨丨也萬物憤懣震動而生雷以動之温)
(以暖之風以散之雨以濡之奮至德之聲感和平之氣也同聲相應同氣相求神明報應天地祐之其本乃在)
(萬物之始耶故謂鼔也)上應卯星(班固白虎通鞀者震之氣也丨丨丨丨以通王道故謂之鞀也)
以祿為本(班固白虎通簫者中之氣萬物生於無聲見於無形僇也簫也故謂之簫簫者丨丨丨丨)
(言承天繼物為民本人力加地道化然後萬物祿也故謂之簫也)嗇閑懲忽(班固白虎通瑟者丨)
(也丨也所以丨丨宫商角則宜君父有節臣子有義然後四時和四時和然後萬物生故謂之瑟也)禁止
淫邪(班固白虎通琴者禁也所以丨丨丨丨正人心也)其氣磬故曰磬(班固白虎通磬)
(者夷則之氣也象萬物之盛也丨丨丨丨丨丨有貴賤焉有親疎焉有長幼焉朝廷之禮貴不讓賤所以有尊)
(卑也鄉黨之禮長不讓幼所以明有年也宗廟之禮親不讓疎所以有親也此三有行然後王道得王道得然)
(後萬物成天下樂用磬也)鐘之言動(班固白虎通丨丨為丨丨也隂氣用事萬物動成鐘為氣用金)
(聲也)亡與昌正相廹(班固白虎通鎛者時之氣聲也節度之所生也君臣有節度則萬物昌無)
(節度則萬物亡丨丨丨丨丨丨故謂之鎛)終始之聲(班固白虎通柷敔者丨丨丨丨萬物之所生也)
(隂陽順而復故曰柷承順天地序迎萬物天下樂之故樂用柷柷始也敔終也)八琅之璈(班固武帝)
(内傳王母乃命諸侍女王子登丨丨丨丨又命侍女董雙成吹雲和之笙石公子擊昆庭之金許飛瓊鼔震靈)
(之簧婉凌華拊五靈之石范成君擊湘隂之磬叚安香作九天之鈞於是衆聲澈朗靈音駭空)雲和之
笙(見上)昆庭之金(見上)震靈之簧(見上)五靈之石(見上)湘隂之磬
(見上)九天之鈞(見上)樂統(應劭風俗通雅琴者丨之丨也與八音並行然君子所常御者琴最)
(親密不離於身非必陳設於宗廟鄉黨非若鐘鼔羅列於虡懸也雖在窮閻陋巷深山幽谷猶不失琴以為琴)
(之大小得中而聲音和大聲不譁人而流漫小聲不湮滅而不聞適足以和人意氣感人善心故琴之為言禁)
(也雅之為言正也言君子守正以自禁也夫以正雅之聲動感正意故善心勝邪惡禁是以古之聖人君子慎)
(所以自感因邪禁之適故近之閒居則為從容以致思焉如有所窮困其道閉塞不得施行及有所通逹而用)
(事則著之於琴以抒其意以示後人其道行和樂而作者命其曲曰暢暢者言其道之美暢猶不敢自安不驕)
(不溢好禮不以暢其意也其遇閉塞憂愁而作者命其曲曰操操者言遇菑遭害困厄窮廹雖怨恨失意猶守)
(禮義不懼不懾樂道而不失其操者也)與八音並行(見上)蕩滌邪穢納之雅
正(應劭風俗通謹按樂記武帝時邱仲之所作也笛者滌也所以丨丨丨丨丨丨於丨丨也長二尺四寸七)
(孔其後又有羌笛馬融笛賦曰近世雙笛從羌起羌人伐竹木及已龍鳴水中不見後截竹吹之其音相似剡)
(上孔通洞之材以當檛便易持京君賢明識音律故本四孔加以一君明所加孔後出是謂商聲五音畢)以
手批把因以為名(應劭風俗通謹按此近世樂家所作不知誰也丨丨丨丨丨丨丨丨長三)
(尺五寸法天地人與五行四絃象四時)璠璵之樂(葛洪西京雜記高祖初入咸陽宫周行庫府有)
(琴長六尺安十三絃二十六徽皆用七寳飾之銘曰丨丨丨丨)柯亭竹(干寳搜神記蔡邕嘗至丨丨以)
(丨為椽邕仰盻之曰良竹也取以為笛發聲遼亮一云邕告吳人曰吾昔嘗經會稽高遷亭見屋東間第十六)
(竹椽可為笛取用果有異聲)絲桑均土(王嘉拾遺記庖犠去巢穴之居變茹腥之食立禮教以導)
(文造干戈以飾武丨丨為瑟丨丨為塤禮樂於是興矣)浮金鐘沉明磬(王嘉拾遺記顓頊居)
(位羣后執珪以禮百辟各有班序受文德者錫以鐘磬受武德者錫以干戈有丨丨之丨丨丨之丨以羽毛拂)
(之則聲振百里石浮於水上如萍藻之輕取以為磬不加磨琢)岑華鏤管䀟澤雕鐘員
山静瑟浮瀛羽磬(王嘉拾遺記穆王奏環天之和樂列以重霄之寳器則有丨丨丨丨丨丨)
(丨丨丨丨丨丨丨丨丨丨撫節按歌萬靈皆聚)猿臂骨笛(叚成式酉陽雜俎有人以丨丨丨為丨吹)
(之其聲清圓勝於絲竹)遇雨必響(馮贄雲仙雜記孫登琴丨丨丨有丨如刃物聲竟因隂雨破作)
(數截有黑蛟踊去)石絃鼓(馮贄南部烟花記簫一名丨丨丨一名吹雲箏一名東宛鐘一名長嘯一)
(名粲谷)吹雲箏(見上)東宛鐘(見上)長嘯(見上)粲谷(見上)千面琴(李綽尚書)
(故實蜀王嘗造丨丨丨散在人間蜀王即隋文之子楊秀也)百納琴(李綽尚書故實李汧公取桐孫)
(之精者雜綴為之謂之丨丨丨用蝸殼為徽其間三面尤絶異通謂之響泉韻磬絃一上可十年不斷)蝸
殼為徽(見上)大小忽雷(叚安節樂府雜錄文宗朝内庫二琵琶號丨丨丨丨)白玉方
響(蘇鶚杜陽雜編上於内殿前看牡丹翹足憑欄忽吟舒元輿牡丹賦云俯者如愁仰者如語合者如咽吟)
(罷方省元輿詞不覺嘆息良久泣下沾臆時有宫人沈阿翹為上舞河滿子調聲風態率皆宛暢曲罷上賜金)
(臂環即問其從來阿翹曰妾本吳元濟之妓女濟敗因以聲得為宫人俄遂進丨丨丨丨云本吳元濟所與也)
(光明皎潔可照十數步言其犀槌即響犀也凡物有聲乃響應其中焉架則雲檀香也而文彩若雲霞之状芬)
(馥著人則彌月不散制度精妙固非國中所有上因令阿翹奏凉州曲音韻清越聽者無不凄然上謂之天上)
(樂乃選内人與阿翹為弟子焉)拱辰管(沈括夢溪筆談鼓吹部有丨丨丨即古之义手管也太宗皇帝)
(賜今名)木性都盡聲始發越(沈括夢溪筆談琴雖用桐然須多年丨丨丨丨丨丨丨丨)
(予曾見唐初路氏琴木皆枯朽殆不勝指而其聲愈清又嘗見越人陶道真蓄一張越琴傳云古冢中敗棺杉)
(木也聲極勁挺吳僧智和有一琴瑟瑟微碧紋石為軫制度音韻皆臻妙腹有李陽冰篆數十字其略云南溟)
(島上得一木名伽陀羅紋如銀屑其堅如石命工斵為此琴篆文甚古勁琴材欲輕鬆脆滑謂之四善木堅如)
(石可以制琴亦所未諭也投荒錄云瓊管多烏&KR2503;呿陀皆奇木疑伽陀羅即呿陀也)燒槽(馬令南唐書女)
(憲傳後主昭惠后周氏小字娥皇大司徒宗之女甫十九歲歸於王宫通書史善音律尤工琵琶元宗賞其藝)
(取所御琵琶時謂之丨丨者賜焉燒槽之說即蔡邕焦桐之義或謂熖材而斵之或謂因爇而存之)冰清
(岳珂桯史嘉定庚午余在中都燕李奉寧坐上客有葉知幾者官天府與焉葉以博古知音自名前旬日有士)
(人擕一古琴至李氏鬻之其名曰丨丨斷紋鱗㕙制作奇崛識與不識皆謂數百年物腹有銘稱晉陵子題銘)
(曰卓哉斯器樂惟至正音清韻高月苦風勁璅餘神爽泛絶機静雪夜敲冰霜天擊磬隂陽潛感否臧前鏡人)
(其審之豈獨知政又書大歴三年三月三日上底蜀郡雷氏斵鳳沼内書正元十一年七月八日再修士雄記)
斷紋鱗㕙(見上)璅餘神爽泛絶機靜(見上)雷威(姚寬西溪叢語滕逹道蓄)
(丨丨琴中題云石山孫枝楺剪伏羲將扶大隐永契神機)忘味(姚寬西溪叢語李巽伯云先公得雷威琴)
(錢氏物也中題云嶧陽孫枝匠成雅器一聽秋堂三月忘味故號丨丨云為當代第一)聲聞十里
(陸游老學庵筆記顯德六年二月丁丑幸太清觀先是乾明門外修太清觀成上聞濮州有大鐘丨丨丨丨乃)
(命徙之以賜是觀按顯德周世宗年號)高麗磬(王明清揮麈後錄元祐初楊康功使高麗别禁從諸)
(公問以所委皆不答獨蔡元度曰丨丨丨甚佳歸日煩為置一口)鼙婆(俞琰席上腐談琵琶又名丨丨)
(唐詩琵字皆作入聲音弼王昭君琵琶壊使人重造而其形小昭君笑曰渾不似今訛為火撥四)渾不
似(見上)祖床(虞汝明古琴疏伏羲時嬰䃌貢梓帝命下相柏皇斲而為琴一曰丹維二曰丨丨三曰委)
(文四曰衡華)青翻(虞汝明古琴疏楚王子無虧有琴曰丨丨後質於秦不得歸因撫琴歌曰洞庭兮木)
(秋涔陽兮草衰去千里之家國作咸陽之布衣)黑鵠(虞汝明古琴疏戴逵有琴號曰丨丨背刻讚云至人)
(托玩道德宣情微音虛遠感物悟靈皆小篆書後不應武陵王召對使破之無不惋惜)春風(虞汝明古)
(琴疏柳文暢琴號曰丨丨)
農器
丈夫二犂童五尺一犂(管子距國門以外窮四竟之内丨丨丨丨丨丨丨丨丨以為三)
(日之功)榖芨(管子今夫農羣萃而州處審其四時權節具備其械器用比耒耜丨丨及寒擊稾除田以)
(待時乃耕深耕均種疾耰先雨芸耨以待時雨時雨既至挟其槍刈耨鎛以旦暮從事於田壄注榖芨小於耒)
(耜)槍刈耨鎛(見上)銚耨(管子推引丨丨以當劍戟)錘耨(晏子君將戴笠衣褐執丨丨以)
(蹲行畎畝之中)挈水若抽(莊子鑿木為機後重前輕丨丨丨丨數如泆湯其名為橰)引之俯
舍之仰(莊子且子獨不見夫桔橰者乎丨丨則丨丨丨則丨彼人之所引非引人也故俯仰而不得罪)
(於人)桔橰(見上)耒臿(韓非子禹之王天下也身執丨丨以為民先)六尺之耜(吕氏春秋)
(丨丨丨丨所以成畝也其博八寸所以成甽也耨柄尺此其度也其耨六寸所以間稼也)剡耜摩蜃
(淮南子古者丨丨而耕丨丨而耨木鉤而樵抱甀而汲民勞而利薄後世為之耒耜耰鋤斧柯而樵桔橰而汲)
(民逸而利多焉)刈鉤(楊子丨丨江淮陳楚之間謂之鉊或謂之鐹自關而西或謂之鉤或謂之鎌或謂之)
(鍥)渠挐(楊子杞宋魏之間謂之丨丨或謂之渠疏注無齒為朳)渠疏(見上)攝殳(楊子僉宋)
(魏之間謂之丨丨或謂之度自關而西謂之棓或謂之柫齊楚江淮之間謂之柍或謂之桲注今連架所以打)
(榖者)鐖鑿(史記淮南王傳今吾國雖小然而勝兵者可得十餘萬非直適戍之衆丨丨棘矜也)耒耨
銍拂(漢書王莽傳予之東廵必躬載丨每縣則耕㠯勸農作予之南廵必躬載丨每縣則薅㠯勸南偽予)
(之西廵必躬載丨每縣則穫㠯勸西成予之北廵必躬載丨每縣則粟㠯勸盖藏注偽讀曰訛)水排(後漢)
(書杜詩傳善於計略省爱民役造作丨丨鑄為農器用力少見功多百姓便之注排音蒲拜反冶鑄者為排以)
(吹炭今激水以鼔之也排當作&KR1060;古字通用)黛耜(晉書潘岳傳葱犗服於縹軛兮紺轅綴於丨丨)御
耦(晉書潘岳傳於是我皇乃降靈壇撫丨丨)水車樣(舊唐書文宗紀太和二年閏三月丙戌内出丨)
(丨丨令京兆府造水車散給緣鄭白渠百姓以溉田)牛衣(唐書禮樂志三公九卿諸侯耒十有五御耒之)
(牛四其二副也并丨丨每牛各一人絳衣介幘取閑農務者禮司以人贊導之執耒持耜)緯耒(夏小正農)
(丨厥丨傳緯束也束其耒云爾者用是見君之亦有耒也)祭耒(夏小正初歲丨丨始用暢傳暢也者終歲)
(之用祭也言是月之始用之也初者始也或曰祭韭也)鑄金為鉏(桓寬鹽鐵論古者采椽不斵茅)
(屋不翦衣布褐飯土硎丨丨丨丨埏埴為器工不造奇巧世不寳不可衣食之物)割草不痛(桓寬)
(鹽鐵論縣官鼔鑄鐵器大抵多為大器務應員程不給民用民用鈍弊丨丨丨丨是以農夫作劇得獲者少百)
(姓苦之矣)犀銚利鉏(桓寬鹽鐵論丨丨丨丨五穀之利而間草之害也明理正法姦邪之所惡而良)
(民之福也)三脚耬(賈思勰齊民要術按二犂共一牛若今丨丨丨矣今自濟州迤西猶用長轅犂兩脚)
(耬長轅耕平地尚可於山澗之間則不任用且廻轉至難費力未若齊人蔚犂之柔便也兩脚耬種壠穊亦不)
(如一脚耬之得中也)蔚犂(見上)陸軸(賈思勰齊民要術水稻先放水十日後曳丨丨十遍注遍數唯)
(多為良)舂堂(劉恂嶺表錄異記丨丨者以渾木刳而為槽一槽兩邊約排十杵男女同立以舂稻梁敲)
(磕槽舷皆有遍拍槽聲敲聞於數里雖思婦之巧秋砧之悽不能比其瀏亮也)鑱表上利壁形
下圓(陸龜蒙耒耜經故鑱引而居下壁偃而居上丨丨丨丨丨丨丨丨)礰礋磟碡(陸龜蒙耒)
(耜經爬而後有丨丨焉有丨丨焉自爬至礰礋皆有齒磟碡觚稜而已注礰礋音格宅磟碡音鹿毒)斵而
成之惠我南畆(胡錡耕祿稿爾楩柞風雨之姿樟楠雪霜之氣丨丨丨丨丨丨丨丨其利已溥)
(朕所嘉頼按此擬良耜除司農卿詔)稼卿(胡錡耕禄稿正以九農播厥百榖侯伯侯亞侯疆侯旅有厭其)
(麃如茨如梁如坻如京終善且有猥慚芻賤濫辱丨丨按此代良耜謝表)一動萬波隨(胡錡耕祿)
(稿以爾風猷淵湛器識陂涵輪囷而容之蟠素無滯碍犖确而骨之蜕獨任捲舒見謂圓機九流通之材故有)
(丨丨丨丨丨之譽按此擬水部車龍除水陸轉運使誥)流濕就燥自下升高(胡錡耕祿)
(稿丨丨丨丨泄北海以灌涯丨丨丨丨激西江而救涸爰喣斗升之活以將輦駕之輸按此代車龍到任謝表)
破塊起膏(胡錡耕祿稿勉收丨丨之功實藉丨丨之賜方殫觳觫報祝汙邪按此代犁春到任謝表)
連枷(周密癸辛雜識後集今農家打稻之丨丨古之所謂拂也)
御定子史精華卷一百五十五
