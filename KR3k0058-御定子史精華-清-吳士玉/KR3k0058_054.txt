欽定四庫全書
御定子史精華卷五十四
政術部十
監牧
苑馬(史記平準書孝景時益造丨丨以廣用注謂增益苑囿造廐而養馬以廣用則馬是軍國之用也)
牽掌(史記平準書天子盛養馬馬之來食長安者數萬匹卒丨丨者關中不足乃調旁近郡)官假
馬母(史記平準書令民得畜牧邊縣丨丨丨丨三歲而歸及息什一以除告緡用充仞新秦中注謂與民)
(母馬令得為馬種令十母馬還官一駒此為息什一也)息什一(見上)亭亭畜牸(史記平準)
(書乃著令令封君以下至三百石以上吏以差出牝馬天下丨丨有丨丨馬歲課息)歲課息(見上)畜
蕃息(史記孔子世家嘗為司職吏而丨丨丨)給𫝊置(漢書文帝紀詔曰太僕見馬遺財足餘皆)
(以丨丨丨)齒未平不得出關(漢書景帝紀御史大夫綰奏禁馬高五尺九寸以上丨丨丨丨)
(丨丨丨)平牡馬(漢書武帝紀元狩五年天下馬少丨丨丨匹二十萬注貴平牡馬賈欲使人競畜馬)
諸亭養(漢書昭帝紀始元五年罷天下亭母馬注武帝數伐匈奴再擊大宛乃令天下丨丨丨母馬欲)
(令其繁孳今悉罷之)五監(漢書百官公卿表太僕秦官掌輿馬有長兩丞又龍馬閑駒橐泉騊駼承華丨丨)
(丞又邊郡六牧師菀令各三丞注橐泉廐在橐泉宮下閑闌養馬之所也故曰閑駒騊駼出北海中其狀如馬)
(漢官儀云牧師諸菀三十六所分置北邊西邊分養馬三十萬頭)三十六所(見上)保養(漢書)
(食貨志令公卿以下至郡縣黃綬吏皆丨丨軍馬)得華駠綠耳之乘(漢書地理志周有造)
(父善馭習馬丨丨丨丨丨丨丨幸於穆王封於趙城故更為趙氏)汧渭之間(漢書地理志有非子)
(為周孝王養馬丨丨丨丨孝王曰昔伯益知禽獸子孫不絶乃封為附庸邑之於秦)栘中監(漢書蘇武)
(𫝊武少以父任兄弟並為郎稍遷至丨丨廐丨注栘中廐名為之監也栘音移)修馬復令(漢書西域)
(𫝊當今務在禁苛暴止擅賦力本農丨丨丨丨以補缺毋乏武備而已郡國二千石各上進畜馬方略補邊狀)
(與計對注馬復因養馬以免徭賦也復音方目反)補邊狀與計對(見上注與上計者同來赴)
(對也)中廐六萬(魏志王朗𫝊注丨丨則騑騄駙馬丨丨餘匹外牧則扈養三萬而馬十之執金吾從)
(騎六百走卒倍焉)外牧扈養(見上)齕草空虚之田(晉書束晳𫝊馬之所生實在冀)
(北大賈䍧羊取之清渤放豕之歌起於鉅鹿是其效也可悉徙諸牧以充其地使馬牛豬羊丨丨於丨丨丨丨)
(游食之人受業於賦給之賜此地利之可致者也)蠲役除吏(宋書周朗𫝊宜募天下使養馬一匹)
(者丨一人丨三匹者丨一人為丨自此以進階賞有差)階賞(見上)野馬苑(魏書世祖紀行幸棝)
(陽驅野馬于雲中置丨丨丨)牧場(魏書食貨志高祖即位以河阿為丨丨恒置戎馬十萬匹以擬京師)
牧地(北史宇文福𫝊太和初遷都牧給事及遷洛敕福檢牧馬所福規石濟以西河内以東拒黃河南北)
(千里為丨丨今之馬場是也)細馬(北史白建𫝊河清三年突厥入境代忻二牧悉是丨丨合數萬匹在)
(五臺山北栢谷中避賊賊退敕建送馬定州付人養飼建以馬瘦違敕以便宜從事戎馬無損建有力焉)五
坊(舊唐書明皇紀天寶十三載加安祿山尚書左僕射又加閑廐丨丨宮苑隴右羣牧都使以武部侍郎吉)
(溫為副)六十五使(舊唐書職官志天下驛凡一千六百三十九而監牧丨丨有丨皆分丨統之)
飛黃龍媒(舊唐書職官志奉御掌内外閑廐之馬辨其麄良而率其習馭直長為之貳注一曰左右)
(丨丨閑二曰左右吉良閑三曰左右丨丨閑四曰左右騊駼閑五曰左右駃騏閑六曰左右天苑閑開元時仗)
(内六閑曰飛龍祥麟鳳苑鴛雛吉良六羣䓁號六廐馬)左右監(舊唐書職官志凡馬有丨丨丨以别)
(其麄良以數紀名著之簿籍細馬稱左麄馬稱右)望如雲錦(舊唐書王毛仲𫝊授左武衛大將軍)
(檢校内外閑廐兼知監牧苑中營田草莱常收率皆豐溢羣牧孳息數倍其初扈從東封以諸牧馬數萬匹從)
(每色為一隊丨丨丨丨明皇喜加開府儀同三司又敕張說為監牧頌以美之)監牧頌(見上)四十
八監(舊唐書張茂昭𫝊元和中為閑廐使國家自貞觀中至於麟德國馬四十萬匹在河隴間開元中尚)
(有二十七萬雜以牛羊雜畜不啻百萬置八使丨丨丨丨占隴右金城平凉天水四郡輻員千里自長安至隴)
(右置七馬坊為會計都領岐隴間善水草及腴田皆屬七馬坊)三花飛鳳(唐書百官志凡外牧歲進)
(良馬印以丨丨丨丨之字)進排馬(唐書兵志監牧之制凡羣置長一人十五長置尉一人歲課功丨丨)
(丨)八坊(唐書兵志自貞觀至麟德四十年間馬七十萬六千置丨丨岐豳涇寕間地廣千里一曰保樂)
(二曰甘靈三曰南普閏四曰北普閏五曰岐陽六曰太平七曰宜祿八曰安定八坊之田千二百三十頃募民)
(耕之以給芻秣八坊之馬為四十八監而馬多地狭不能容又析八監列布河西豐曠之野)上監中
監(唐書兵志凡馬五千為丨丨三千為丨丨餘為下監監皆有左右因地為之名)唐馬最盛(唐書)
(兵志天寳後諸軍戰馬動以萬計王侯將相外戚牛駝羊馬之牧布諸道百倍于縣官皆以封邑號名為印自)
(别將校亦備私馬議謂秦漢以來丨丨丨丨天子又銳志武事遂弱西北藩)牧簿(唐書屈突通𫝊仕隋)
(為虎賁郎將文帝命覆隴西丨丨得隐馬二萬匹帝怒)隱馬(見上)國馬(唐書姜晦𫝊轉太常少卿)
(時丨丨乏晦請以詔書市馬六胡州率得馬三十署遊擊將軍詔可閑廐乃稍備)省關畿芻(唐書)
(崔日用𫝊從父兄日知遷殿中少監建言廐馬多請分牧隴右丨丨丨丨)娩息不訾(唐書王毛仲𫝊)
(毛仲以功進輔國大將軍檢校内外閑廐知監牧使於牧事尤力丨丨丨丨初監馬二十四萬後乃至四十三)
(萬牛羊皆數倍蒔茼麥苜蓿千九百頃以禦冬)牧區(唐書柳冕𫝊冕奏閩中本南朝畜牧地可息羊馬置)
(丨丨於東越名萬安監)芝草生(宋史張鑑𫝊徙知相州有丨丨丨於監牧之室鑑表其祥異以為河)
(朔弭兵欵附之兆優詔答之)賦馬五路(宋史葉清臣𫝊前在三司嘗陳監牧之弊占良田九萬餘)
(頃歲費錢百萬緡天閑之數纔三四萬急有征調一不可用今欲不費而馬立辦莫若丨丨于河北河東陕西)
(京東西丨丨養馬者復其一丁如此則坐致戰馬二十萬匹不為難矣)坰牧(宋史王沿𫝊牧監養馬數)
(萬徒耗芻豢未嘗獲其用請擇壯者配軍衰者徙之河南孳息者養之民間罷諸丨丨以其地為屯田發役卒)
(刑徒田之歲可用獲穀數十萬斛)估馬司(宋史楊允恭𫝊咸平初以北邊賣馬未有定直命允恭主)
(平其估乃置丨丨丨鑄印以為常制)馬口分地(宋史劉昌祚𫝊知渭州歷馬軍殿前都虞候渭地宜)
(牧養故時弓箭手人授田二頃有馬者復增給之謂之丨丨丨丨其後馬死不補而據地自若昌祚案舉其法)
(不二年耗馬復初)飛龍院(遼史聖宗紀閱丨丨丨馬)馬群太保(遼史蕭陶隗𫝊咸熙初任)
(丨丨丨丨素知郡牧名存實亡悉閱舊籍除其羸病錄其實數上書曰羣牧以少為多以無為有上下相蒙積)
(弊成風不若括見真數著為定籍公私兩濟從之畜産歲以蕃息)烙官印(元史兵志馬政東越躭羅)
(北踰哈喇特默西至甘肅南暨雲南等地凡一十四處自上都大都以至伊埒巴雅爾扎蘭齊喇周廻萬里無)
(非牧地馬之羣或千百或三五十左股丨以丨丨號大印子馬)團槽(元史張珪𫝊庫特齊牧養馬馳歲有)
(常法分布郡縣各有常數而宿衛近侍役民放牧傷殘桑果百害蜂起大德中始責州縣正官監視蓋暖棚團)
(槽櫪以牧之至治初復散之民間其害如故宜如大德丨丨之制正官監臨閱視肥瘠拘鈐宿衛僕御著為令)
河渠
決潘渚潰泥滯(管子導水潦利波溝丨丨丨丨丨丨通欝閉慎津梁此謂遺之以利注潘溢也)
(渚潘溢者疏決之令通潘音翻)渠彌河陼(管子桓公曰吾欲南伐何主管子對曰以魯為主反其侵)
(地常潛使海於有弊丨丨於丨丨綱山於有牢注或遇水災教令泄于海使有弊盡也復教之穿渠彌亘于河)
(陼)落渠之寫(管子聖人之處國者必於不傾之地而擇地形之肥饒者鄉山左右經水若澤内為)
(丨丨丨丨因大川而注焉乃以其天材地之所生利養其人以育六畜注謂於都内更為落水之渠以注于大)
(川)備水器(管子水官與三老里有司伍長行里因父母案行閱具丨丨之丨以冬無事之時籠臿板)
(築各什六土車什一雨輂什二食器兩具取完堅補弊久去苦惡)更次益薪(管子常以冬少事之)
(時令甲士以丨丨丨丨積之水旁州大夫將之唯母後時)大其下小其上(管子寒暑調日夜分)
(分之後夜日益短晝日益長利以作土功之事土乃益剛令甲士作隄大水之旁丨丨丨丨丨丨随水而行地)
(有不生草者必為之嚢大者為之隄小者為之防夾水四道禾嫁不傷歲埤增之樹以荆棘以固其地襍之以)
(栢楊以備決水民得其饒是謂流膏)流膏(見上)以徒隸給(管子隄有毁作大雨各葆其所可治)
(者趣治丨丨丨丨大雨隄防可衣者衣之衝水可据者据之終歲以毋敗為固)春冬取土於中
秋夏取土於外(管子歲高其隄所以不沒也丨丨丨丨丨丨丨丨丨丨丨丨濁水入之不能為)
(敗)瀆田(管子丨丨悉徙注謂穿溝瀆而溉田悉徙謂其地每年皆湏更易也)茨防決塞(愼子)
(治水者丨丨丨丨注茨防即今黃河之埽決塞者塞河之決也)安水藏(荀子修堤梁通溝澮行水潦丨)
(丨丨以時決塞歲雖凶敗水旱使民有所耘艾司空之事也)斥鹵稻粱(呂氏春秋魏王曰漳水可)
(以灌鄴田乎史起對曰可王曰子誠能為寡人為之盡聽子矣使之為鄴令史起因往為之水已行民大得其)
(利相與歌之曰鄴有聖令時為史公決漳水灌鄴旁終古丨丨生之丨丨)灌雩婁(淮南子孫叔敖決期)
(思之水而丨丨丨之野莊王知其可以為令尹也注雩婁今廬江)鍾水豐物(國語高高下下疏川)
(道滯丨丨丨丨)亭水(史記秦始皇紀禹鑿龍門通大夏決河丨丨放之海注亭平也)復禹故跡
(史記封禪書天子禱萬里沙過祠太山還至瓠子自臨塞決河留二日沈祠而去使二卿將卒塞決河徙二渠)
(以丨丨之丨丨焉)厮二渠(史記河渠書禹以為河所從来者高水湍悍難以行平地數為敗乃丨丨)
(丨以引其河注厮分也二渠其一出貝邱其一則漯川按漢書作釃音山支反)鑿離碓(史記河渠書蜀)
(守冰丨丨丨辟沫水之害注漢書曰冰姓李晉灼曰碓古堆字也)注填閼水溉澤鹵地
(史記河渠書韓聞秦之好興事欲罷之毋令東伐乃使水工鄭國說秦令鑿涇水為渠渠就用丨丨丨之丨丨)
(丨丨之丨四萬餘頃收皆畝一鍾於是關中為沃野秦以富強因命曰鄭國渠)關中沃野(見上)徑
易漕(史記河渠書鄭當時為大農言曰異時關東漕粟從渭中上度六月而罷而漕水道九百餘里時有)
(難處引渭穿渠起長安並南山下至河三百餘里丨丨丨度可令三月罷而渠下民田萬餘頃又可得以溉田)
(此損漕省卒而益肥關中之地得穀天子以為然令齊人水工徐伯表悉發卒數萬人穿漕渠三歲而通通以)
(漕大便利其後漕稍多而渠下之民頗得以溉田矣)井渠(史記河渠書嚴熊羆言臨晉民願穿洛以溉重)
(泉以東萬餘頃故鹵地誠得水可令畝十石於是為發卒穿渠自徵引洛水至商顔下岸善壊乃鑿井深者四)
(十餘丈往往為井井下相通行水水頽以絶商顔東至山嶺十餘里間丨丨之生自此始穿渠得龍骨故名曰)
(龍首渠)得龍骨(見上)從官負薪(史記河渠書天子已用事萬里沙則還自臨決河沈白馬)
(玉璧於河令羣臣丨丨自將軍已下皆丨丨寘決河是時東郡燒草以故薪柴少而下淇園之竹以為楗注樹)
(竹塞水決之口稍稍布插接樹之水稍弱補令密謂之楗以草塞其裏乃以土填之有石以石為之)下淇
園竹(見上)魚沸鬱(史記河渠書天子既臨河決悼功之不成乃作歌曰瓠子決矣將奈何皓皓旰)
(旰兮閭殫為河殫為河兮地不得寕功無已時兮吾山平吾山平兮鉅野溢丨丨丨兮柏冬日延道弛兮離常)
(流蛟龍騁兮方遠遊歸舊川兮神哉沛不封禪兮安知外為我謂河伯兮何不仁泛濫不止兮愁吾人齧桑浮)
(兮淮泗滿久不反兮水維緩一曰河湯湯兮激潺湲北渡迂兮浚流難搴長茭兮沈美玉河伯許兮薪不屬薪)
(不屬兮衞人罪燒蕭條兮噫乎何以禦水頽林竹兮楗石菑宣房塞兮萬福來於是卒塞瓠子築宮其上名曰)
(宣房宮而道河北行二渠復禹舊迹而梁楚之地復寕無水災注柏猶廹也鉅野滿溢則衆魚沸鬱滋長也廹)
(冬日乃止)延道弛(見上注延一作正河道皆弛壊也)蛟龍騁(見上)神哉沛(見上注水)
(還舊道則羣害消除神祐滂沛)水維緩(見上注水維水之綱維也)搴長茭沈美玉(見上)
(注搴取也茭草也音郊一曰茭竿也取長竿樹之用著石間以塞決河)萬福來(見上)瓠子築
宮(見上)漉沉澹菑(史記司馬相如𫝊夏后氏堙鴻水決江疏河丨丨丨丨東歸之於海而天下永)
(寕注漉音鹿菑音災漢書作灑沉澹灾灑分也音所宜反沉深也澹安也)作瓠子歌(漢書武帝紀元)
(封二年夏四月祠泰山至瓠子臨決河命從臣將軍以下皆負薪塞河隄丨丨丨之丨注瓠子隄名也)馮
蠵切和(漢書禮樂志丨丨丨丨疏寫平注馮馮夷河伯也蠵觜蠵龜屬也言馮夷命靈蠵使切屬諧和)
(水神令之疏導川潦寫散平均無灾害蠵音攜)決漳灌鄴(漢書溝洫志史起為鄴令遂引漳水溉鄴)
(以富魏之河内民歌之曰鄴有賢令兮為史公丨丨水兮丨丨旁終古舄鹵兮生稲粱)河公許(漢書)
(溝洫志上既臨河決悼功之不成廼作歌曰搴長茭兮湛美玉丨丨丨兮薪不屬注沉玉禮神見許福祐但以)
(薪不屬逮故無功也)陂山通道(漢書溝洫志用事者争言水利皆穿渠為溉田各萬餘頃它小渠及)
(丨丨丨丨者不可勝言也注陂山因山之形也一曰陂山遏山之流以為陂也)穿鑿六輔溉高
卬田(漢書溝洫志兒寬為左内史奏請丨丨丨丨渠以益丨鄭國傍丨丨之丨注在鄭國渠之裏今尚謂)
(之輔渠亦曰六渠卬謂上向也讀曰仰)泉流灌寖以育五穀(漢書溝洫志上曰農天下)
(之本也丨丨丨丨所丨丨丨丨也)平繇行水(漢書溝洫志内史稲田租挈重不與郡同其議減令)
(吏民勉農盡地利丨丨丨丨勿使失時注平繇者均齊渠堰之力役謂俱得水利也繇讀曰徭)舉臿為
雲決渠為雨(漢書溝洫志大始二年趙中大夫白公復奏穿渠引涇水首起谷口尾入櫟陽注渭)
(中袤二百里溉田四千五百餘頃因名曰白渠民得其饒歌之曰田于何所池陽谷口鄭國在前白渠起後丨)
(丨丨丨丨丨丨丨涇水一石其泥數斗且溉且糞長我禾黍衣食京師億萬之口言此兩渠饒也)衣食
京師億萬之口(見上)案圖書觀地形(漢書溝洫志齊人延年上書言河出昆侖)
(經中國注勃海是其地埶西北高而東南下也可丨丨丨丨丨丨令水工準高下開大河上領東注之海如此)
(關東長無水災可以省隄防備塞士卒轉輸)開大河上領(見上注上領山頭也)竹落九
圍(漢書溝洫志河決于舘陶河隄使者王延世使塞以丨丨長四丈大丨丨盛以小石兩船夾載而下之三)
(十六日河隄成)桃華水盛(漢書溝洫志河決平原建始時遣王延世治之杜欽說大將軍王鳳以為)
(前河決丞相史楊焉言延世受焉術以塞之蔽不肯見今獨任延世延世見前塞之易恐其慮害不深且水埶)
(各異如使不及今冬成來春丨丨丨丨必羡溢有填淤反壌之害宜遣焉及將作大匠許商諫大夫乘馬延年)
(雜作延世與焉必相破壊深論便宜以相難極商延年皆明計算能商功利足以分别是非擇其善而從之必)
(有成功)填淤反壌(見上)論便宜相難極(見上注極窮也)湓溢(漢書溝洫志勃)
(海清河信都河水丨丨灌縣邑三十一河隄都尉許商與丞相史孫禁共行視圖方略禁以為今河溢之害數)
(倍于前決平原時今可決平原金隄間開通大河令入故篤馬河至海五百餘里水道浚利注湓踊也音普頓)
(反)浚利(見上)晝減夜增(漢書溝洫志先是谷永以為河中國之經瀆今潰溢横流漂沒陵阜)
(異之大者也修政以應之災變自除是時李尋解光亦言隂氣盛則水為之長故一日之間丨丨丨丨江河滿)
(溢)跳出沙土(漢書溝洫志議者常欲求索九河故迹而穿之今因其自決可且勿塞以觀水埶河)
(欲居之當稍自成川丨丨丨丨然後順天心而圖之必有成功而用財力寡於是遂止不塞)決河深
川(漢書溝洫志哀帝初平當使領河隄奏言九河今皆寘滅按經義治水有丨丨丨丨而無隄防壅塞之文)
(河從魏郡以東北多溢決水迹難以分明四海之衆不可誣宜博求能浚川疏河者注決分泄也深浚治也)
上中下策(漢書溝洫志待詔賈譲奏言治河有丨丨丨丨徙冀州之民當水衝者決黎陽遮害亭放)
(河使北入海河西薄大山東薄金隄埶不能遠泛濫朞月自定故謂之上策若廼多穿漕渠於冀州地使民得)
(以溉田分殺水怒雖非聖人法然亦救敗術也故謂之中策若廼繕完故隄增卑倍薄勞費無已數逄其害此)
(最下策也)增卑倍薄(見上)秋水休息(漢書溝洫志待詔賈譲奏言大川無防小水得入陂)
(障卑下以為汙澤使丨丨多得有所丨丨左右游波寬緩而不迫)左右游波寬緩不迫
(見上)股引(漢書溝洫志但為東方一隄北行三百餘里入漳水中其西因山足高地諸渠皆往往丨丨取)
(之注股支别也)為海所漸(漢書溝洫志大司空掾王横言河入渤海地高于韓牧所欲穿處往者天)
(嘗連雨東北風海水溢西南出寖數百里九河之地已丨丨丨丨矣)開空(漢書溝洫志秦攻魏決河灌其)
(都決處遂大不可復補宜郤徙完平處更丨丨使緣西山足乘高地而東北入海廼無水災注空猶穿)水
令(漢書兒寬傳遷左内史寬表奏開六輔渠定丨丨以廣溉田注為用水之次具立法令使皆得其所也)
經明禹貢(漢書平當傳當以丨丨丨丨使行河為騎都尉領河隄)蓄水連泉(漢書李尋)
(𫝊諸丨丨丨丨務通利之修舊隄防省池澤税)落脉通(漢書李尋𫝊水為準平王道公正修明則百川)
(理丨丨丨注落謂經絡)飯豆羹芋(漢書翟方進𫝊初汝南舊有鴻隙大陂郡以為饒成帝時關東)
(數被水陂溢為害方進為相以為決去陂水其地肥美省隄防費而無水憂遂奏罷之及王莾時常枯旱郡中)
(追怨方進童謠曰壊陂誰翟子威丨我丨食丨丨魁反乎覆陂當復誰云者兩黃鵠)兩黃鵠(見上注託)
(言有神來告之)水門提閼(漢書召信臣傳遷南陽太守時行視郡中水泉開通溝瀆起丨丨丨丨凡)
(數十處以廣溉灌歲歲增加多至三萬頃民得其利蓄積有餘信臣為民作均水約束刻石立於田畔以防分)
(争注閼所以壅水音一曷反)均水約束(見上)廣溉灌(見上)棗野瓠歌(漢書叙傳)
(文陻丨丨武作丨丨注服虔曰陻音因文帝塞河於酸棗也張晏曰河決瓠子武帝親臨悼功不成而作歌)
左隄彊右隄傷(後漢書明帝紀詔曰自汴渠決敗六十餘歲今兖豫之人多被水患廼曰縣官)
(不先人急好興它役又或以為河流入汴幽冀蒙利故曰丨丨丨則丨丨丨左右俱彊則下方傷宜任水埶所)
(之使人随高而處公家息壅塞之費百姓無䧟溺之患議者不同南北異論朕不知所從)河汴分流
(後漢書明帝紀詔曰今既築隄理渠絶水立門丨丨丨丨復其舊迹陶邱之北漸就壌墳故薦嘉玉絜牲以禮)
(河神東過洛汭歎禹之績)魚稲流衍(後漢書鄧晨𫝊晨復為汝南太守興鴻郤陂數千頃田汝土以)
(殷丨丨之饒丨丨它郡注鴻郤陂名在今豫州汝陽縣東成帝時關東水陂溢為害翟方進為丞相奏罷之)
開導水田(後漢書馬援𫝊詔武威太守令悉還金城客民歸者三千餘口使各反舊邑援奏為置長)
(吏繕城郭起塢候丨丨丨丨勸以耕牧郡中樂業)興復陂湖(後漢書馬棱𫝊遷廣陵太守時穀貴)
(民饑奏罷鹽官以利百姓賑貧羸薄賦斂丨丨丨丨溉田二萬餘頃吏民刻石頌之注東觀記曰棱在廣陵蝗)
(蟲入江海化為魚蝦興復陂湖增歲租十餘萬斛)增歲租十餘萬斛(見上)方梁石
洫(後漢書鮑昱𫝊拜汝南太守郡多陂池歲歲決壊年費常三千餘萬昱廼上作丨丨丨丨水常饒足溉田)
(倍多注洫渠也以石為之猶今之水門也)陂汪汪下田良(後漢書樊宏𫝊注湖水支分東北為)
(樊氏陂亦謂之凡亭陂東樊氏故宅樊氏既滅庾氏取其陂故喭曰丨丨丨丨丨丨樊氏失業庾氏昌)墕
流法(後漢書王景𫝊景沉深多伎藝辟司空伏恭府時有薦景能理水者顯宗詔與將作謁者王吳共修)
(作浚儀渠吳用景丨丨丨水乃不復為害)水門洄注(後漢書王景𫝊議修汴渠乃引見景問以理水)
(形便景陳其利害帝善之遂發卒數十萬遣景與王吳修渠築隄自滎陽東至千乘海口千餘里景乃商度地)
(埶鑿山阜破砥績直截溝澗防遏衝要疏決壅積十里立一丨丨令更相丨丨無復潰漏之患)童謠有
徵(後漢書許楊𫝊汝南舊有鴻郤陂成帝時丞相翟方進奏毁敗之建武中太守鄧晨欲修復其功聞楊曉)
(水脈召與之議楊曰昔成帝用方進之言尋而自夢上天天帝怒曰何故敗我濯龍淵是後民失其利多致饑)
(困時有謠歌曰敗我陂者翟子威飴我大豆亨我芋魁反乎覆陂當復明府今興立廢業富國安民丨丨之言)
(將丨丨于此晨因署楊為都水掾使典其事楊因高下形埶起塘四百餘里數年乃立百姓得其便累歲大稔)
鑿溉之利(魏志張邈𫝊注世荒民饑州牧陶謙表陳登為典農校尉乃巡土田之宜盡丨丨丨丨)
三更種稲(魏志劉馥𫝊馥子靖遷鎮北將軍修廣戾渠陵大堨水溉灌薊南北丨丨丨丨邊民利之)
賈侯渠(魏志賈逵𫝊以逵為豫州刺史遏鄢汝造新陂又斷山溜長谿水造小弋陽陂又通運渠二百)
(餘里所謂丨丨丨者也)鄭陂(魏志鄭渾𫝊遷陽平沛郡二太守郡界下溼患水澇百姓饑乏渾於蕭相)
(二縣界與陂遏開稲田郡人皆以為不便渾曰地勢洿下宜灌溉終有魚稲經久之利此豐民之本也遂躬率)
(吏民興立功夫一冬間皆成比年大收頃畝歲增租入倍常民頼其利刻石頌之號曰丨丨)濟河論
(魏志鄧艾𫝊時欲廣田畜穀為滅賊資使艾行陳項已東至夀春艾以為田良水少不足以盡地利宜開河渠)
(可以引水澆溉大積軍糧又通運漕之道乃著丨丨丨以喻其指)九坎九星(晉書天文志丨丨丨)
(丨在牽牛南坎溝渠也所以通達泉源疏盈瀉溢通溝洫也)疏盈瀉溢(見上)三池主事
(晉書天文志九坎間十星曰天池一曰丨丨一曰天海丨灌溉田疇丨)修邵信臣遺跡(晉書)
(杜預𫝊預遷鎮丨丨丨丨丨丨激用滍淯諸水以浸原田萬餘頃分疆刊石使有定分公私同利衆庶賴之)
分疆刊石(見上)瀉長江險通零桂漕(晉書杜預𫝊舊水道惟沔漢達江陵千數)
(百里北無通路又巴邱湖沅湘之會表裏山川實為險固荆蠻之所恃也預乃開楊口起夏水達巴陵千餘里)
(内丨丨丨之丨外丨丨丨之丨南土歌之曰後世無叛由杜翁孰識智名與勇功)歌其平惠(晉書)
(劉頌𫝊除淮南相在官嚴整甚有政績舊修芍陂年用數萬人豪彊兼并孤貧失業頌使大小戮力計功受分)
(百姓丨丨丨丨)分河堤為四部(晉書傅休奕𫝊魏初未留意于水事先帝統百揆丨丨丨丨丨)
(丨并水凡五謁者以水功至大與農事並興非一人所周故也)水功與農事竝興(見上)沈
菜堰(晉書傅祗𫝊為滎陽太守自魏黃初大水之後河濟汎溢鄧艾常著濟河論開石門而通之至是復)
(浸壊祗乃造丨丨丨至今兖豫無水患百姓為立碑頌焉)魚捕之饒(晉書束晳𫝊汲郡之吴澤良田)
(數千頃泞水停洿人不墾植聞其國人皆謂通泄之功不足為難舄鹵成原其利甚重而豪彊大族惜其丨丨)
(丨丨構說官長終於不破宜復下郡縣以詳當今之計)防海沙(晉書虞潭𫝊轉吳國内史修滬瀆壘)
(以丨丨丨百姓頼之)葛洪為頌(晉書張闓𫝊補晉陵内史時所部四縣並以旱失田闓乃立曲阿新)
(豐塘溉田八百餘頃每歲豐稔丨丨丨其丨計用二十一萬一千四百二十功)田成良業(晉書孔愉)
(𫝊出為會稽内史句章縣有漢時舊陂毁廢數百年愉自廵行修復故堰溉丨二百餘頃皆丨丨丨)召伯
埭(晉書謝安𫝊安至新城築埭於城北後人追思之名為丨丨丨)立七埭(晉書謝幼度𫝊兖州既平)
(幼度患水道險澀糧運艱難用督護聞人奭謀堰呂梁水樹柵丨丨丨為派擁二岸之流以利運漕自此公私)
(利便又進伐青州故謂之青州派)青州派(見上)鄭白故事(晉書苻堅載記堅以關中水旱)
(不時議依丨丨丨丨發其王侯已下及豪望富室僮隸三萬人開涇水上源鑿山起堤通渠引瀆以溉岡鹵之)
(田及春而成百姓頼其利)溉岡鹵田(見上)民命所祖國以為天(宋書志序關洛)
(高塏地少川源是故鎬鄷潦潏咸入禮典漳滏鄭白之饒溝渠沾溉之利皆丨丨丨丨丨丨丨丨溝洫立志亦)
(其宜也)伐木開榛(宋書長沙王道憐𫝊子義欣嗣遷豫州刺史鎮夀陽芍陂良田萬餘頃堤堨久)
(壊秋夏常苦旱義欣遣諮議参軍殷肅循行修理有舊溝引渒水入陂不治積久樹木榛塞肅丨丨丨丨水得)
(通注旱患由是得除)雍部大豐(南史劉秀之𫝊㐮陽有六門堰良田數千頃堰久決壊公私廢業孝)
(武遣秀之修復丨丨由是丨丨)創田(南史張邵𫝊轉雍州刺史至㐮陽築長圍修立堤堰丨丨數千頃公)
(私充給)四溉(魏書刁雍𫝊以本將軍為薄骨律鎮將至鎮表曰富平西南三十里有艾山鑿以通河似)
(禹舊迹其兩岸作溉田大渠山南引水入此渠中水則充足溉官私田四萬餘頃一旬之間則水一遍水凡丨)
(丨穀得成實官課常充民亦豐贍)能工麾畫明使籌察(魏書崔楷𫝊量其逶迤穿鑿涓)
(澮分立隄堨所在疏通土木參功務從便省使地有金隄之堅水有非常之備九月農罷量役計功十月昏正)
(立匠表度縣遣丨丨丨丨形勢郡發丨丨丨丨可否審地推岸辨其脈流樹板分崖練厥從往别使案檢分部)
(是非瞰睇川原明審通塞當境修治不勞役遠終春自罷未湏久功)審地推岸樹板分崖
(見上)遏鹹潮引淡水(北齊書杜弼𫝊敕行海州事於州東帶海起長堰外丨丨丨内丨丨丨)
利民渠(隋書盧賁𫝊遷懷州刺史決沁水東注名曰丨丨丨又派入溫縣名曰溫潤渠以溉舄鹵民頼)
(其利)決杜陽灌三畤(隋書元暉𫝊開皇初拜都官尚書奏請丨丨丨水丨丨丨原溉舄鹵之地)
(數千頃民頼其利)薛公豐兖渠(北史薛胄傳胄為兖州刺史先是兖州城東沂泗二水合而南)
(流汎濫大澤中胄積石堰之決令西注陂澤盡為良田又通轉運利盡淮海百姓頼之號為丨丨丨丨丨)八
磨(北史崔亮𫝊亮在雍州讀杜預𫝊見其為丨丨嘉其有濟時用遂教人為碾及為僕射奏於張方橋東堰)
(穀水造磑磨數十區其利十倍國用便之)三十六門(北史趙軌𫝊轉壽州總管長史芍陂舊有五門)
(堰蕪穢不通軌勸課吏人更開丨丨丨丨灌田五千餘頃人頼其利)置門節水(舊唐書明皇紀開元)
(十八年東都瀍洛泛漲令范安及韓朝宗就瀍洛水源疏決丨丨以丨丨勢)營稲田(舊唐書食貨志)
(宇文融畫策開河北王莽河溉田數千頃以丨丨丨)騁駟(舊唐書食貨志永徽元年薛大鼎為滄州刺史)
(界内有無棣河隋末填廢大鼎奏開之引魚鹽於海百姓歌之曰新河得通舟楫利直逹滄海魚鹽至昔日徒)
(行今丨丨美哉薛公德滂被)青蛇跡(舊唐書楊朝晟傳朝晟奏方渠合道木波皆賊路也請城其地)
(以偹之軍次方渠無水師徒囂然遽有丨丨乘高而下視其丨水随而流朝晟令築防環之遂為停泉軍人仰)
(飲以足圖其事上聞詔置祠焉)右史渠(舊唐書溫造𫝊拜起居舍人出為朗州刺史開後鄉渠九十七)
(里灌田二千頃郡人獲利乃名為丨丨丨)移河(舊唐書蕭倣𫝊出為滑州刺史充義成軍節度鄭滑穎觀)
(察處置等使滑臨黃河頻年水潦河流泛溢壊西北隄倣奏丨丨四里兩月畢功畫圖以進懿宗嘉之)隄
北神腴(舊唐書韋景駿𫝊神龍中轉肥鄉令縣北界漳水連年泛溢舊隄迫近水漕雖修築不息而漂)
(流相繼景駿審其地勢拓南數里因高築隄瀑水至隄南以無患水去而丨丨稱為丨丨田)一心穿
地(舊唐書姜師度𫝊師度既好溝洫所在必發衆穿鑿先是太史令傅孝忠善占星緯時人為之語曰傅孝)
(忠兩眼看天姜師度丨丨丨丨𫝊之以為口實)架水入城(唐書地理志坊州州郭無水東北七里有)
(上善泉開成二年刺史張怡丨丨丨丨以紓遠汲四年刺史崔駢復增修之民獲其利)玉梁渠(唐書)
(地理志蔡州新息有珉玉坑歲出貢玉西北五十里有隋故丨丨丨開元中令薛務增濬溉田三千餘頃)竇
公渠(唐書地理志青州北海長安中令竇琰於故營邱城東北穿渠引白浪水曲折三十里以溉田號丨)
(丨丨)溉田良沃(唐書地理志河中府龍門東南二十三里有十石罏渠縣令長孫恕鑿丨丨丨丨畝)
(收十石)地用豐潤民食乃甘(唐書地理志趙州寕晉地旱鹵西南有新渠上元中令程)
(處默引洨水入城以溉田經十餘里丨丨丨丨丨丨丨丨)洩陂淀(唐書地理志莫州任邱有通利渠開)
(元四年令魚思賢開以丨丨丨自縣南五里至城西北入滱得地二百餘頃)路公溪(唐書地理志歙)
(州祈門有武陵嶺元和中令路旻鑿石為盤道西南十三里有閶門灘善覆舟旻開斗門以平其隘號丨丨丨)
(後斗門廢咸通三年令陳甘節以俸募民穴石積木為横梁因山𣲖渠餘波入於乾溪舟行乃安)分四
筒(唐書地理志蜀州新津西南二里有遠濟堰丨丨丨穿渠溉眉州通義彭山之田開元二十八年採訪使)
(開)以石為鏵(唐書地理志桂州理定有靈渠引離水故秦史禄所鑿後廢寳歴初觀察使李渤立)
(斗門十八以通漕俄又廢咸通九年刺史魚孟威丨丨丨丨隄亘四十里植大木為斗門至十八重乃通臣舟)
得古鐵戟(唐書宗室齊物傳累擢陜州刺史開砥柱通漕路發重石下丨丨丨丨若鏵然銘曰平陸)
(上之詔因以名縣)灌浸如約(唐書嗣薛王知柔傳鄭白渠梗壅民不得歲知柔調三輔治復舊道)
(丨丨丨丨遂無旱虞)厮引(唐書高儉𫝊秦時李冰導汶江水灌田瀕水者頃千金民相侵冐士廉附故渠)
(丨丨旁出以廣溉道人以富饒)厮溝(唐書姜師度𫝊試為易州刺史河北道廵察兼支度營田使好興作)
(始丨丨于薊門以限奚契丹循魏武帝故迹並海鑿渠以通餉路罷海運省功多遷司農卿)渠水(唐書)
(強循𫝊華原無泉循教人丨丨以浸田一方利之號強公渠詔書褒予甚厚)釃水悍還壖田
(唐書薛平𫝊河溢瓠子東泛滑平籍民田所當者易以它地疏道二十里以丨丨丨丨丨丨七百頃於河南自)
(是滑人無患)厮殺暴濤水不能怒(唐書李昭德𫝊洛有二橋司農卿韋機徙其一直長)
(夏門民利之其一橋廢省巨萬計然洛水歲淙齧之繕者告勞昭德始累石代柱銳其前丨丨丨丨丨丨丨丨)
(自是無患)釃浚舊道鄣泄有宜(唐書李渤𫝊桂有灕水出海陽山世言秦命史禄伐粤鑿)
(為漕馬援討徵側復治以通餽後為江水潰毁渠遂廞淺每轉餉役數十戶濟一艘渤丨丨丨丨丨丨丨丨舟)
(楫利焉)通利里閈(唐書崔縱𫝊為河南尹引伊洛溉高仰丨丨丨丨人甚宜之)隄成發
詔(唐書裴耀卿傳為濟州刺史俄徙宣州前此大水河防壊諸州不敢擅興役耀卿乃躬護作役未訖有詔)
(徙官耀卿懼功不成弗即宣而撫廵飭厲愈急丨丨丨丨而去)三大防(唐書李適之𫝊明皇患榖洛歲)
(暴耗徭力詔適之以禁錢作丨丨丨曰上陽積翠月陂自是水不能患刻石著功)浚金河(唐書高霞)
(寓𫝊拜振武節度使丨丨丨溉鹵地數千頃)光禄渠(唐書李聽𫝊以功兼御史大夫夏綏銀宥節度)
(使又徙靈鹽部有丨丨丨久廞廢聽始復屯田以省轉餉即引渠溉塞下地千頃後賴其饒)黃隊青
邱(唐書崔弘禮𫝊徐泗節度使王智興檄兖海鄆曹淄青當徐道者出車五千乘轉粟饋軍弘禮度道遠乃)
(自兖開盲山故渠自丨丨抵丨丨師人大濟)時其鍾洩(唐書高瑀𫝊陳蔡二州比水旱無年瑀相)
(地宜築隄庸百八十里丨丨丨丨民頼不饑)隄閼(唐書于頔𫝊為湖州刺史部有湖陂異時溉田三千)
(頃久廞廢頔行縣命修復丨丨歲獲秔稲蒲魚無慮萬計)徹壅通堙(唐書杜亞𫝊拜淮南節度使至)
(則治漕渠引湖陂築防庸入之渠中以通大舟夾隄高卬田因得溉灌疏啟道衢丨丨丨丨人皆悦頼)禹
元經(宋史河渠志太祖時東魯逸人田告者纂丨丨丨十二萹帝聞之召至闕下詢以治水之道善其言)
(將授以官以親老固辭歸養)水落受代(宋史河渠志咸平三年詔緣河官吏雖秩滿湏丨丨丨丨)
(知州通判兩月一廵堤縣令佐迭廵隄防轉運使勿委以他職)導河形勝書(宋史河渠志大中祥)
(符八年著作佐郎李垂上丨丨丨丨丨三篇並圖詔任中正陳彭年王曾詳定)三伏半功(宋史河渠)
(志李垂言請以兵夫二萬自來歲二月興作除丨丨丨丨外至十月而成)辮竹糾芟(宋史河渠志凡)
(伐蘆荻謂之芟伐山木榆柳枝葉謂之梢丨丨丨丨為索以竹為巨索長十尺至百尺有數䓁先擇寬平之所)
(為埽場埽之制密布芟索鋪梢梢芟相重壓之以土雜以碎石以巨竹索横貫其中謂之心索卷而束之復以)
(大芟索繫其兩端别以竹索自内旁出其高至數丈其長倍之凡用丁夫數百或千人雜唱齊挽積置於卑薄)
(之處謂之埽岸既下以橛臬閡之復以長木貫之其竹索皆埋巨木於岸以維之遇河之横決則復增之以補)
(其缺凡埽下非積數疉亦不能遏其迅湍又有馬頭鋸牙木岸者以蹙水勢護堤焉)心索(見上)埽岸
(見上)開六塔(宋史河渠志皇祐二年河決大名府館陶縣之郭固四年塞郭固而河勢猶壅議者請丨)
(丨丨以披其勢)鐵龍爪揚泥車(宋史河渠志選人李公義獻丨丨丨丨丨丨法以濬河其法用)
(鐵數斤為爪形以䋲繋舟尾而沉之水篙工急櫂乘流相繼而下一再過水已深數尺宦官黃懷信以為可用)
(而患其太輕王安石請令懷信公義同議增損乃别制濬川杷其法以巨木長八尺齒長二尺列于木下如杷)
(狀以石壓之兩旁繫大䋲兩端矴大船相距八十步各用滑車絞之去來撓蕩泥沙已又移船而濬人皆知不)
(可用惟安石善其法使懷信先試之以濬二股)濬川杷(見上)鋸牙擗約(宋史河渠志元豐八)
(年三月河流雖北而孫村低下夏秋霖雨漲水往往東出小吳之決既未塞十月又決大名之小張口河北諸)
(郡皆被水災轉運使范子竒仍請于大吳北岸修進丨丨丨丨河勢於是回河東流之議起)回河東
流(見上)軟堰(宋史河渠志蘇轍奏丨丨不可施於北流利害甚明蓋水官之意欲以軟堰為名實作硬)
(堰隂為回河之計耳)置束水(宋史河渠志入内供奉宋用臣請自任村沙谷口至汴口開河五十里引)
(伊洛水入汴河每二十里丨丨丨一以芻楗為之以節湍急之勢)水匱(宋史河渠志蘇轍乞令汴口以)
(東州縣各具丨丨所占頃畝每歲有無除放二税仍具水匱可與不可廢罷)臥北臥南(宋史河渠)
(志開汴之時大河曠歲不決蓋汴口析其三分之水河流常行七分也自導洛而後頻年屢決雖洛口竊取其)
(水率不過一分上下是河流常九分也猶幸流勢丨丨故潰溢北出自去歲以来稍稍丨丨此其可憂而洛口)
(之作理湏早計)簽堤(宋史河渠志詔都水監丞馮忱之相度欄水丨丨)鎻柵(宋史河渠志宣和五)
(年詔沿汴州縣創添欄河丨丨歲額)石翣(宋史河渠志淳化二年秋縣民杜思淵上言涇河内舊有丨丨)
(以堰水入白渠溉壅耀田歲收三萬斛其後石翣壊三白渠水少溉田不足乞調丁夫修石翣可得數十年不)
(撓詔從之)將軍翣(宋史河渠志涇河中舊有石堰修廣皆百步捍水䧺壯謂之丨丨丨廢壊已久杜思)
(淵嘗請興修)水則(宋史河渠志楊懷敏領屯田司塘日益廣景祐二年懷敏知䧺州請立木為丨丨以)
(限盈縮)水竇石限(宋史河渠志嘉祐中知䧺州趙滋言屯田司當徐河間築隄斷水塘堤具存可)
(覆視也宜開丨丨六十尺修丨丨以節之)碎甓虛堤(宋史河渠志右班殿直幹當修内司楊琰言開)
(封陳留咸平三縣種稲乞于陳留界舊汴河下口因新舊二堤之間修築水塘用丨丨築丨丨五步以來取汴)
(河清水入塘灌溉從之)穿淘(宋史河渠志江道既分水復湍暴沙石填委多成灘磧歲暮水落築隄壅)
(水上流春正月則役工濬治謂之丨丨)七里縱浦十里横塘(宋史河渠志熙寕六年杭)
(州於潛縣令郟亶言蘇州環湖地卑多水沿海地高多旱故古人治水之迹縱則有浦横則有塘又有門堰涇)
(瀝而棋布之今總二百六十餘所欲略循古人之法丨丨為一丨丨丨丨為一丨丨又因出土以為堤岸度用)
(夫二十萬水治高田旱治下澤不過三年蘇之田畢治矣)水治高田旱治下澤(見上)彊
弩射潮(宋史河渠志淛江東大海日受兩潮梁開平中錢武肅王始築捍海塘在候潮門外潮水晝夜)
(衝激版築不就因命丨丨數百以丨丨頭又致禱胥山祠既而潮避錢塘東擊西陵遂造竹器積巨石植以大)
(木堤岸既固民居乃奠)撩湖兵士(宋史河渠志臨安西湖周廻三十里源出于武林泉錢氏有國)
(置丨丨丨丨千人專一開濬)菱蕩錢(宋史河渠志臨安西湖水涸草生漸成葑田元祐中知杭州蘇)
(軾請降度牒減價出賣募民開治禁自今不得請射侵占種植及臠葑為界以新舊丨丨課利丨送錢塘縣收)
(掌謂之開河司公使庫以偹逐年雇人開葑撩淺)築捺(宋史河渠志嘉定十二年臣僚言鹽官海水泛)
(漲裏河堤岸將有潰裂之憂乞下淛西諸司條具丨丨之策務使捍堤堅固土脈充實不為怒潮所衝注捺難)
(入聲)湖水寸渠水尺(宋史河渠志乾道七年臣僚言丹陽練湖幅員四十里納長山諸水漕渠)
(資之故古語云丨丨丨丨丨丨在唐之禁甚嚴本朝寖緩其禁以惠民春夏多雨之際瀦畜盈滿雖秋無雨漕)
(渠或淺但泄湖水一寸則為河一尺矣)三十六浦(宋史食貨志紹興二十八年兩浙轉運副使趙)
(子潚知平江府蔣璨言太湖者數州之巨浸而獨洩以松江之一川宜其勢有所不逮是以昔人于常熟之北)
(開二十四浦疏而導之江又于崑山之東開一十二浦分而納之海丨丨丨丨後為潮汐沙積而開江之卒亦)
(廢於是民田有淹沒之患)開江卒(見上)巨防屹然(宋史食貨志詔奬諭判寕國府魏王愷略)
(曰水上闢齧從昔善壊卿聿修稼政丨丨丨丨有懷勤上深用歎嘉)石蛇(宋史宗室不&KR1418;𫝊永康軍歲治)
(都江堰籠丨丨絶江遏水以灌數郡田)莞蒲蜃蛤之饒(宋史何承矩𫝊以承矩為制置河北)
(緣邊屯田司由是自順安以東瀕海廣袤數百里悉為稲田而有丨丨丨丨丨丨民頼其利)木龍(宋史)
(陳堯佐𫝊天禧中河決起知滑州造丨丨以殺水怒又築長堤人呼陳公堤)柳溪(宋史陳堯佐𫝊知河)
(南府徙并州每汾水暴漲州民輙憂擾堯佐為築堤植柳數萬本作丨丨民頼其利)撩清軍(宋史鄭戩)
(𫝊知杭州錢塘湖溉民田數十頃錢氏置丨丨丨以疏淤填之患既納國後不復治葑土堙塞為豪族僧坊所)
(占冐湖水益狭戩發屬縣丁夫數萬闢之民頼其利事聞詔本郡歲治如戩法)如戩法(見上)支渠
(宋史薛顔𫝊改河東轉運使徙陕西河中浮橋歲為水所敗顔即北岸釃上流為丨丨以殺水怒因取渠水溉)
(其旁田民頗利之)四決皆塞(宋史孫冲𫝊河決棣州知天䧺軍寇準請徙州治河命冲往按視還)
(言徙州動民亦未免治堤不若塞河為便遂以冲知棣州自秋至春凡丨丨冲丨丨之)水為折去
(宋史寇瑊𫝊天禧中河決澶淵瑊視役河上隄墊數里衆皆奔潰而瑊獨留自若須臾丨丨丨丨衆頗異之)
鑿東西澳(宋史魏瓘𫝊遷太常少卿知廣州築州城環五里疏東北門丨丨丨丨為水閘以時啓閉)
(焉)苖公河(宋史苗時中𫝊以蔭主寕陵簿邑有古河久陻請開導以溉田為利甚博人謂之丨丨丨)
分堵守(宋史蘇軾𫝊徙知徐州河決曹村泛于梁山泊溢于南清河滙于城下漲不時洩城將敗軾詣)
(武衞營呼卒長卒長率其徙持畚鍤以出築東南長堤雨日夜不止城不沉者三版軾廬于其上過家不入使)
(官吏丨丨以丨卒全其城復請調來歲夫增築故城為木岸以虞水之再至朝廷從之)復完六井
(宋史蘇軾𫝊知杭州杭本近海地泉鹹苦唐刺史李泌始引西湖水作六井民足于水宋興六井幾廢軾丨丨)
(丨丨)種菱湖中(宋史蘇軾𫝊知杭州唐白居易浚西湖水入漕河自河入田所溉至千頃湖水多葑)
(自唐及錢氏歲輒浚治宋興廢之葑積為田軾取葑田積湖中南北徑三十里為長堤以通行者吳人種菱春)
(輙芟除且募人丨丨丨丨葑不復生堤成植芙蓉楊柳其上望之如畫圖杭人名為蘇公堤)蘇公堤
(見上)用考工法(宋史呂大防𫝊調馮翊主簿永夀令縣無井遠汲于澗大防行近境得二泉欲導而)
(入縣地勢高下衆疑無成理大防丨丨丨水地置泉之丨以準之不旬日果疏為渠民頼之號曰呂公泉)呂
公泉(見上)修陂塘數千所(宋史趙崇憲𫝊知江州丨丨丨以廣溉灌凡丨丨丨)修三
海(宋史吳獵𫝊除秘閣修撰主管荆湖北路安撫司公事知江陵府乃丨成高氏丨丨築金鸞内湖通濟保)
(安四匱逹于上海而注之中海拱辰長林藥山棗林四匱達于下海分高沙東奬之流由寸金堤外歷南紀楚)
(望諸門東匯沙市為南海又于赤湖城西南遏走馬湖熨斗陂之水西北寘李公匱水勢四合可限戎馬)導
停瀦(宋史王信𫝊知紹興府浙東安撫使山隂境有&KR0008;&KR0008;湖四環皆田歲苦潦信創啓斗門丨丨丨注之)
(海築十一埧化滙浸為上腴民繪象以祠更其名曰王公湖)王公湖(見上)通天槽(宋史孟珙)
(𫝊紹定元年珙白制置司剏平堰于棗陽自城至軍西十八里由八疉河經漸水側水跨九阜建丨丨丨八十)
(有三丈溉田十萬頃立十莊三轄使軍民分屯是年收十五萬石)水利圖經(宋史程師孟𫝊累知)
(南康軍楚州提點䕫路刑獄徙河東路晉地多土山旁接川谷春夏大雨水濁如黃河俗謂之天河可溉灌師)
(孟勸民出錢開渠築堰淤良田萬八千頃裒其事為丨丨丨丨頒之州縣)立石則(元史河渠志會通河)
(愚民嗜利為隘牐所限改造減舷添倉長船至八九十尺甚至百尺入牐不能回轉動輒淺閣阻礙餘舟今造)
(過牐船梁八尺五寸該長六丈五尺宜于隘牐下岸丨丨丨遇船入牐必湏驗量長不過則然後放入違者罪)
(之)約泗西流分汶南會(元史河渠志新開會通并濟州汶泗相通河非自然長流河道)
(於兖州立牐隁丨丨水丨丨&KR0008;城立牐隁丨丨水入河丨丨於濟州以六牐撙節水勢啓閉通放舟楫南通淮)
(泗以入新開會通河至于通州)竹䈒(元史河渠志練湖運河宜依假山諸湖農民取泥之法用船千艘船)
(三人用丨丨撈取淤泥日可三載月計九萬載三月之間通取二十七萬載就用所取泥增築湖岸)手號
軍(元史河渠志朱張言宋時屯守河道用丨丨丨大處千人小處不下三四百隸廵檢司管領)石囤
(元史河渠志杭州路言秋潮洶湧本省左丞相脱歡等議安置丨丨四千九百六十抵禦鎪嚙以救其急)禦
鎪嚙(見上)二策(元史河渠志至正四年夏河決白茅堤又決金堤並河郡邑皆罹水患都漕運使賈)
(魯具得修捍成策奉旨詣河上相視驗狀為圖以丨丨進獻一議修築北堤以制横潰其用功省一議疏塞並)
(舉挽河使東行以復故道其功費甚大脱脱韙其後策乃薦魯于帝)河平碑(元史河渠志至正十一年)
(四月命賈魯以工部尚書為總治河防使便宜興繕是月鳩工十一月水土工畢諸埽諸堤成河乃復故道帝)
(遣貴臣報祭河伯召魯還京師論功超拜榮禄大夫集賢大學士特命歐陽元製丨丨丨文以旌勞績)遷
固不言其方(元史河渠志歐陽元既為河平之碑文自以為司馬丨班丨記河渠溝洫僅載治水)
(之道丨丨丨丨使後世任斯事者無所考則乃從魯訪問方略及詢過客質吏牘作至正河防記欲使來世罹)
(河患者按而求之)縷水隄(元史河渠志歐陽元至正河防記曰治隄一也有剏築修築補築之名有)
(剌水隄有截河隄有護岸隄有丨丨丨有石船隄)停折(元史河渠志歐陽元至正河防記曰曰丨曰丨)
(者用古算法因此推彼知其勢之低昂相準折而取勻停也)八堨(元史烏克遜澤𫝊為廣西兩江道宣)
(慰副使陂水墾田築丨丨以節瀦洩得稲田若干畝歲收穀若干石為軍儲邊民賴之)孫父之教
(元史烏克遜澤𫝊為海北海南廉訪使雷州地近海陂塘鹻乃教民浚故湖築大隄堨三溪瀦之釃為渠二十)
(四時其啓閉得良田數千頃瀕海廣瀉並為膏土民歌之曰舄鹵為田兮丨丨丨丨渠之泱泱兮長我秔稲自)
(今有年兮無旱無澇)水盛通注津耗輟流(酈道元水經注順帝陽嘉中又自汴口以東緣)
(河積石為堰通古淮口咸曰金堤靈帝建寕中又增修石門以遏淮口丨丨則丨丨丨丨則丨丨)請身
填堤(酈道元水經注王尊自益州刺史遷東郡太守河水盛溢泛浸瓠子金隄決壞尊躬率民吏投沉白)
(馬祈水神河伯親執圭璧丨丨丨丨廬居其上吏民皆走尊立不動而水波齊足而止公私壯其勇節)水
波齊足(見上)述荒庶士(酈道元水經注石門南際河有故碑云惟陽嘉三年二月使河堤謁)
(者王誨疏達河川丨丨丨丨云大河衝塞侵齧金堤以竹籠石葦葺土而為遏壊隤無已功消億萬請以濱河)
(郡徒疏山采石疉以為鄣功業既就徭役用息)葦葺土(見上)疏山采石(見上)水匠致
治(酈道元水經注司馬登以伊洛合注大河南則緣山東過大伾回流北岸其勢欝幪濤怒湍急激疾一有)
(決溢彌原淹野蟻孔之變害起不測乃跋涉躬親伐石三谷丨丨丨丨立激岸側以捍洪波随時慶賜說以勸)
(之川無滯越水土通演役未踰年而功程有畢斯乃元勲之嘉課上德之弘表也)川無滯越水
土通演(見上)元勲嘉課上德弘表(見上)空渠衍澇(酈道元水經注晉安)
(平獻王司馬孚表云臣被明詔興河内水利臣輒按行去堰五里以外方石可得數萬枚臣以為方石為門若)
(天亢旱增堰進水若天霖雨陂澤充溢則閉石斷水丨丨丨丨足以成河雲雨由人經國之謀暫勞永逸聖王)
(所許願陛下特出臣表勅大司農府給人工勿使稽延以贊時要)贊時要(見上)墱流十二
同源異口(酈道元水經注魏武王又堨漳水廻流東注號天井堰里中作十二墱墱相去三百步令)
(互相灌注一源分為十二流皆懸水門陸氏鄴中記云水所溉之處名曰晏陂澤故左思之賦魏都也謂丨丨)
(丨丨丨丨丨丨者也按墱登去聲)引長明灌街里(酈道元水經注魏武又以郡國之舊引漳)
(流自城西東入逕銅雀臺下伏流入城東注謂之長明溝也溝水南北夾道支流引灌所在通溉東出石竇下)
(注之湟水故魏武登臺賦曰丨丨丨丨丨丨謂此渠也)導渠口為濤門灑滮池為
甘澤(酈道元水經注魏使持節都督河北軍事建城鄉侯沛國劉靖以嘉平二年立堨于水道高梁河造)
(戾陵堨開車箱渠至景元三年辛酉詔書以民食轉廣陸廢不瞻遣謁者樊晨更制水門灌田萬有餘頃高下)
(孔濟原隰底平疏之斯溉決之斯散丨丨丨以丨丨丨丨丨丨以丨丨丨施加于當時敷被于後世)承水
銅龍(酈道元水經注語林曰陳協數進阮步兵酒後晉文王欲修九龍堰阮舉協文王用之掘地得古丨)
(丨丨丨六枚堰遂成)作石犀五(酈道元水經注李冰昔丨丨丨丨頭以厭水精穿石犀渠於南江命)
(之曰犀牛里)水楗(酈道元水經注江南有上塘陽中三里隔在湖南常有水患太守孔靈符遏蜂山前)
(湖以為埭埭下開瀆直指南津又作丨丨所得無淹潰之患)三節(沈括夢溪筆譚慶歴中河決北都商)
(胡久之未塞三司度支副使郭申錫親往董作有水工高超者獻議以謂埽身太長人力不能壓埽不至水底)
(故河流不斷今當以六十步為丨丨每節埽長二十步中間以索連屬之先下第一節待其至底沉壓第二苐)
(三時賈魏公獨以超之言為然)滉柱(沈括夢溪筆譚錢塘江錢氏時為石堤堤外又植大木十餘行謂之)
(丨丨蓋昔人埋柱以折其怒勢不與水争力故江濤不能為患)月堤(沈括夢溪筆譚杜偉長為轉運使人)
(有獻說自浙江税場以東移退數里為丨丨以避怒水)鑿六陡門(沈括夢溪筆譚熙寕中初行淤)
(田法予出使至宿州得一石碑乃唐人丨丨丨丨發汴水以淤下澤民獲其利刻石以頌刺史之功則淤田之)
(法其來蓋久矣)堰如階陛(沈括夢溪筆譚熙寕中議改疏洛水入汴予嘗因出使按行汴渠自京師)
(上善門量至泗州淮口凡八百四十里一百三十步地勢京師之地比泗州凡高十九丈四尺八寸六分汴渠)
(堤外皆是出土故溝水令相通時為一堰節其水候水平其上漸淺涸則又為一丨相齒丨丨丨乃量堰之上)
(下水面相高下之數會之乃得地勢高下之實)
御定子史精華卷五十四
