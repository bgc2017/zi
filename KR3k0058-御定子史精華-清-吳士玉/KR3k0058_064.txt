欽定四庫全書
御定子史精華卷六十四
政術部二十
致仕
侍飯辭官(淮南子太宰子朱丨丨於令尹子國令尹子國啜羹而熱投巵漿而沃之明日太宰子朱)
(丨丨而歸其僕曰楚太宰未易得也辭官去之何也子朱曰令尹輕行而簡禮其辱人不難明年伏郎尹而笞)
(之三百注子朱子國皆楚大夫)投印釋紱(抱朴子范公汎艘以絶景薛生遜亂以全潔二疏丨丨於)
(方盈田豫丨丨於漏盡清風足以揚千載之塵德音足以祛將來之惑)㠯歲時為朝臣(史記)
(萬石君傳孝景帝季年萬石君㠯上大夫禄歸老於家丨丨丨丨丨丨過宫門闕萬石君必下車趨見路馬必)
(式焉)避賢者路(史記萬石君傳萬石君少子慶上書曰願歸丞相侯印乞骸骨歸丨丨丨丨)參
分故禄(漢書平帝紀天下吏比二千石㠯上年老致仕者丨丨丨丨㠯一與之終其身注參三也)修
學著書為事(漢書董仲舒𫝊凡相兩國正身㠯率下及去位歸居終不問家産業㠯丨丨丨丨丨)
(丨)安車駟馬(漢書杜延年𫝊延年視事三歲㠯老病乞骸骨天子優之使光禄大夫持節賜延年)
(黃金百斤牛酒加致醫藥延年遂稱病篤賜丨丨丨丨罷就第)供張東都門外(漢書疏廣𫝊廣)
(為太傅兄子受為少傅在位五歲父子俱移病滿三月賜告廣遂稱篤上疏乞骸骨上㠯其年篤老皆許之加)
(賜黃金二十斤公卿大夫故人邑子設祖道丨丨丨丨丨丨送者車數百兩辭决而去及道路觀者皆曰賢哉)
(二大夫或嘆息為之下泣)縣車(漢書薛廣德𫝊與丞相定國車騎將軍史高俱乞骸骨皆賜安車駟馬黃)
(金六十斤罷廣德東歸沛太守迎之界上沛以為榮丨其安丨傳子孫注縣其所賜安車以示榮也)退征
(漢書韋賢傳其先韋孟為楚元王𫝊去位徙家於鄒作在鄒詩曰我之丨丨請於天子天子我恤矜吾髮齒赫)
(赫天子明悊且仁懸車之義以洎小臣)既老致位(漢書韋少翁傳少翁自傷貶黜父爵作詩自劾)
(責曰惟我節侯顯德遐聞左右昭宣五品㠯訓丨丨丨丨惟懿惟奐厥賜祁祁百金洎館按節侯少翁父賢也)
(為相五歲㠯老病乞骸骨丞相致仕自賢始)長休告(漢書丙吉𫝊吉本起獄法小吏後學詩禮皆通)
(大義及居相位上寬大好禮讓掾史有罪臧不稱職輒予丨丨丨終無所案驗注長給休假令其去職也)加
優再三(漢書張禹𫝊為相六歲㠯老乞骸骨上丨丨丨丨迺聽許賜安車駟馬黃金百斤罷就第㠯列)
(侯朝朔望位特進見禮如丞相)按職如故(漢書孔光𫝊光稱疾辭位詔曰其令太師每朝十日一賜)
(餐賜太師靈壽杖黃門令為太師省中坐置几太師入省中用杖賜餐十七物然後歸老於第官屬丨丨丨丨)
(注言十日一朝受此寵禮他日則常在家自養而其屬官依常各行職務)散金娛老(漢書叙𫝊疏克)
(有終丨丨丨丨按疏謂疏廣疏受)賜上樽酒(後漢書劉隆𫝊奉法自守視事八歲上將軍印綬罷)
(丨養牛丨丨丨十斛㠯列侯奉朝請)中東門君(後漢書張湛𫝊代王丹為太子太傅及郭后廢因稱)
(疾不朝拜太中大夫居中東門候舍故時人號曰丨丨丨丨)白衣尚書(後漢書鄭均𫝊元和元年)
(詔告廬江太守東平相曰議郎鄭均束修安貧恭儉節整前在機密㠯病致仕守善貞固黃髮不怠書不云乎)
(章厥有常吉哉其賜均穀千斛常㠯八月長吏存問賜羊酒顯兹異行明年帝東廵過任城迺幸均舍敕賜尚)
(書禄㠯終其身故時人號為丨丨丨丨)悉還賜物(後漢書胡廣𫝊注李咸自大鴻臚拜太尉㠯老)
(乞骸骨見許丨丨所丨丨)投版(後漢書范滂𫝊遷光禄勲主事時陳蕃為光禄勲滂執公儀詣蕃蕃不止)
(之滂懷恨丨丨棄官而去郭林宗聞而讓蕃蕃迺謝焉注版笏也)解冠挂東都門(後漢書逄)
(萌𫝊王莽殺其子宇萌即丨丨丨丨丨城丨歸將家屬浮海客於遼東)色斯之志(魏志崔琰𫝊袁)
(族富彊公子寬放盤游滋侈義聲不聞哲人君子俄有丨丨丨丨)廉馬相背(魏志滿寵𫝊拜寵征)
(東將軍明帝召之既至見而遣還寵屢表求留詔報曰昔廉頗彊食馬援據鞍今君未老而自謂已老何與丨)
(丨之丨丨邪其思安邊境惠此中國)置官騎(晉書王祥𫝊祥乞骸骨詔聽以睢陵公就第賜安車駟馬)
(第一區以舍人六人為睢陵公舍人丨丨丨二十人以公子肇為給事中使常優游定省)大雅進止
之度(晉書鄭冲𫝊沖抗表致仕詔曰功成弗有上德所隆成人之美君子與焉豈必遂朕凴頼之心以枉)
(丨丨丨丨丨丨哉)角巾東路(晉書羊祜𫝊嘗與從弟琇書曰既定邊事當丨丨丨丨歸故里以白)
(士而居重位何能不以盛滿受責乎疏廣是吾師也)疏廣吾師(見上)落落風飈(晉書羊祜)
(𫝊論垂大信於南服傾吳人於漢渚江衢如砥襁袂同歸而在乎成功弗居幅巾窮巷丨丨焉其有丨丨者也)
以果本情(晉書衛瓘傳瓘告老遜位詔曰司空瓘年未致仕而遜讓歴年欲及神志未衰丨丨丨丨)
(至眞之風實感吾心今聽其所執進位太保以公就第)至真之風(見上)表送章綬(晉書)
(魏舒𫝊以舒領司徒舒稱疾遜位帝不聽後因正旦朝罷還第丨丨丨丨帝手詔敦勉而舒執意彌固)抽
簪(晉書皇甫謐𫝊因疾丨丨散髮林阜)歸志渦瀨(晉書夏侯湛𫝊脂車以須放秣馬以待却反耕)
(於枳落丨丨乎丨丨從容乎農夫優游乎卒歲)辭滎拂衣(晉書郄超傳性好聞人棲遁有能丨丨丨)
(丨者超為之起屋宇作噐服畜僕䜿費百金而不吝)不為此公婆娑之事(晉書王述傳太)
(和二年以年迫懸車上疏曰臣曾祖父魏司空昶白牋於文皇帝曰昔與宗世林共為東宫官屬世林少得好)
(名及其年老恐見廢棄時人咸共笑之若天假其壽致仕之年丨丨丨丨丨丨丨丨情旨慷慨深所鄙薄雖是)
(牋書乃實訓誡)東山之志始末不渝(晉書謝安傳安雖受朝寄然丨丨丨丨丨丨丨丨每)
(形於言色)誓苦(晉書王羲之傳為會稽内史時驃騎將軍王述少有名譽與羲之齊名而羲之甚輕之及)
(述為揚州刺史檢察會稽郡辯其刑政主者疲於簡對羲之深恥之遂稱病去郡於父母墓前自誓朝廷以其)
(丨丨亦不復徵之)徧遊東中諸郡(晉書王羲之傳羲之既去官與東土人士盡山水之遊弋)
(釣為娱又與道士許邁共修服食採藥石不遠千里丨丨丨丨丨丨窮諸名山)投韍(晉書王獻之𫝊獻之)
(上疏曰故太傅臣安載宣威靈強猾消殄功勲旣融丨丨高讓實大晉之儁輔義篤於曩臣矣)四時致
膳(晉書顔含𫝊以年老遜位成帝美其素行就加右光禄大夫門施行馬敕太官丨丨丨丨)採南山
蕨飲三江水(晉書張翰傳齊王冏辟為大司馬東曹掾翰謂同郡顧榮曰夫有四海之名者求退)
(良難吾本山林間人無望於時子善以明防前以智慮後榮執其手愴然曰吾亦與子丨丨丨丨丨丨丨丨耳)
菰菜蓴羹(晉書張翰傳翰因見秋風起乃思吳中丨丨丨丨鱸魚膾曰人生貴得適志何能羇宦數)
(千里以邀名爵乎遂命駕而歸著首邱賦人皆謂之見機)著首邱賦(見上)見機(見上)柴門
灌園(晉書汜騰傳除郎中去官還家丨丨丨丨琴書自適張軌徵之為府司馬騰曰門一杜其可開乎)
門一杜(見上)賦歸去來(晉書陶潛傳為彭澤令義熙三年觧印去縣乃丨丨丨丨辭)三
徑松菊(晉書陶潛𫝊歸去來辭曰乃瞻衡宇載欣載奔僮僕來迎稚子候門丨丨就荒丨丨猶存攜幼)
(入室有酒盈樽)鳥倦飛(晉書陶潛傳歸去來辭曰雲無心而出岫丨丨丨而知還)息交絶遊
(晉書陶潛傳歸去來辭曰歸去來兮請丨丨以丨丨世與我而相遺復駕言兮焉求)謝拙(宋書王弘傳引)
(咎遜位曰西夏㡳定便宜避賢丨丨而仰佩天眷未能自巳)思愆家巷(宋書王弘傳引咎遜位曰)
(今履端惟始朝慶禮畢輒還私門丨丨丨丨)悟高鳥鑑醴酒(宋書傅亮傳昔之君子同名爵)
(於香餌思憂患而豫防介焉是式色斯而舉丨丨丨以夙逝丨丨丨而投紱)張邴晨軌疏董
夕輈(宋書傅亮傳初奉迎大駕道路賦詩有悔懼之辭曰知止道攸貴懷禄義所尤四牡倦長路君轡可)
(以收丨丨結丨丨丨丨頓丨丨)冶亭餞送(宋書王敬弘傳遷尚書令敬弘固上表求還改授侍中特)
(進左光禄大夫及東歸車駕幸丨丨丨丨)清光粹範(宋書王敬弘傳詔曰敬弘德敷象魏道藹邱園)
(高挹榮冕凝心塵外丨丨丨丨振俗淳風)著退居賦(宋書何尚之傳致仕於方山丨丨丨丨以明所)
(守而議者咸謂尚之不能固志袁淑與書曰昨遣修問承丈人已晦志山田雖曰年禮宜遵亦事難斯貴俾疏)
(班邴魏通美於前策龔貢山衛淪慚乎曩篇規迨休告雪滌素懷)晦志山田(見上)疏班邴
魏(見上)南瀕(宋書何尚之傳袁淑與書曰丈人徽明未耗譽業方籍儻能屈事康道降節徇務舍丨丨)
(之操淑此行求決矣尚之宅在南澗寺側故書云南瀕毛詩所謂于以採蘋南澗之瀕也)拂農衣(宋書)
(王僧逹傳在郡雖淺而貪得分了方丨丨丨還事耕牧)糧藥有寄(宋書王僧逹傳乞江湘遠郡一)
(二年中庶反耕之日丨丨丨丨)歡歌園藪絶影朝門(齊書陳顕逹傳沈僕射年在懸車將)
(念几杖丨丨丨丨丨丨丨丨)學松喬(齊書劉善明傳齊臺建為右衛將軍辭疾不拜禇淵謂曰朝廷)
(方相委待詎得便丨丨丨邪)反耕(梁書沈約傳郊居賦曰或辭禄而丨丨或彈冠而來仕)掩扉
覃思(梁書王錫傳遷吏部郎中稱疾不拜便謝遣胥徒拒絶賓客丨丨丨丨室宇蕭然)觧籙收
簪(梁書王僧儒傳丨丨丨丨且歸初服)攝山築室(梁書蕭眎素傳性靜退少嗜欲天然簡素士人)
(以此咸敬之及在京口便有終焉之志乃於丨丨丨丨會徵為中書侍郎遂辭不就因還山獨居屏事非親戚)
(不得至其籬門)釋簡(陳書沈炯傳丨丨南闈觧紱東路)東都之日(南史徐孝嗣傳尚書令王)
(儉謂人曰徐孝嗣將來必為宰相武帝問儉曰誰可繼卿儉曰臣丨丨丨丨其在徐孝嗣乎)子房赤
松未易輕擬(南史王琨傳中領軍劉勔晚節有栖退志表求東陽郡尚書令袁粲以下莫不贊美)
(之琨曰永初景平惟謝晦殷景仁為中領軍元嘉有到彦之為人望才譽勔不及也近聞加侍中已為怏怏便)
(求東陽臣恐丨丨丨丨丨丨丨丨)山資已足(南史王秀之傳為晉平太守朞年求還或問其故答)
(曰吾丨丨丨丨豈可久留以妨賢路乃上表請代)負弩射雉(南史張欣泰傳改領河東内史武帝)
(召還都屏居家巷置宅南岡下面接松山丨丨丨丨恣情閒放)羊孟不得告謝(南史何尚之傳)
(致仕於方山議者咸謂尚之不能固志文帝與江夏王義恭詔曰丨丨尚丨丨丨丨尚之任遇有殊便當未宜)
(申許尚之還攝職羊即羊元保孟即孟顗)為真隠傳(南史何尚之傳尚之既任事上待之愈隆於是)
(袁淑乃錄古來隠士有迹無名者丨丨丨丨以嗤焉)沈公不效何公(南史何尚之傳沈慶之累)
(辭爵命朝廷敦勸甚苦尚之謂曰主上虛懷側席詎宜固辭慶之曰丨丨丨丨丨丨去而復還也尚之有愧色)
徒步南岡(南史沈慶之傳上嘗歡飲慶之手不知書上逼令作詩令顔師伯執筆慶之口授之曰微)
(生遇多幸得逄時運昌朽老筋力盡丨丨還丨丨辭榮此聖世何愧張子房上甚悦衆坐並稱其辭意之美)
散髮海隅(南史虞玩之傳玩之東歸王儉不出送朝廷無祖餞者中丞劉休與親知書曰虞公丨丨)
(丨丨同古人之美而東都之送殊不藹藹)東都殊不藹藹(見上)棲心物表(南史樂法)
(才傳歴位少府卿江夏太守因被代表求便道還鄕至家割宅為寺丨丨丨丨)遂飲啄願(南史沈約)
(傳沈警字世明謝安命為參軍無進仕意謝病歸安固留不止警曰使君以道御物前所以懷德而至既無用)
(佐時故丨丨丨之丨耳還家積載以素業自娛)歸老之秩(南史沈約傳初約久處端揆有志台司論)
(者咸謂為宜而帝終不用乃求外出又不見許與徐勉素善遂以書陳情於勉言已老病百日數旬革帶常應)
(移孔以手握臂率計月小半分欲謝事求丨丨丨丨)脱幘(南史卞彬傳弱冠為上虞令有剛氣會稽太守)
(孟顗以令長裁之積不能容丨丨投地曰我所以屈卿者政為此幘耳今已投之卿矣卿以一世勲門而傲天)
(下國士拂衣而去)不能為五斗米折腰(南史陶潛傳為彭澤令郡遣督郵至縣吏白應)
(束帶見之潛嘆曰吾丨丨丨丨丨丨丨丨向鄕里小人即日觧印綬去職)脱朝服挂神武門
(南史陶弘景傳除奉朝請家貧求宰縣不遂永明十年丨丨丨丨丨丨丨上表辭禄詔許之)辭朝之
叟(魏書肅宗紀詔曰若才非秀異見在朝官依令合觧者可給本官半禄以終其身使丨丨丨丨不恨歸於)
(閭巷矣)恬真邱壑(魏書彭城王勰傳高祖手詔世宗曰汝第六叔父勰清規懋賞與白雲俱潔厭)
(榮捨紱以松竹為心吾少與綢繆提攜道趣每請解朝纓丨丨丨丨其聽勰辭蟬捨冕遂其沖挹之性)辭
蟬捨冕(見上)奉炯誡(魏書李騫傳承周任之有言攬老子之知足丨丨丨以周旋抱徽猷而與)
(屬)杖策尋山負帙沿水(魏書源子恭傳若言不好榮宦志願嵩嶺者初屆之日即應丨)
(丨丨丨丨丨丨丨而乃廣尋知己徧造執事希榮之心已見逃宦之志安在)逃宦(見上)懷田賦
(魏書裴宣傳家世以儒學為業常慕廉退謂親賓曰吾本閭閻之士素無當世之志直随牒推移遂至於此道)
(不光國瞻言往哲可以言歸矣因表求觧世宗不許乃作丨丨丨以叙心焉)雅迹(魏書尉元傳元詣闕)
(請老引見於庭詔曰前司徒山陽郡開國公尉元前大鴻臚卿新泰伯游明根並少著英風老敷丨丨位顯台)
(宿終歸私第可謂知始知卒希世之賢也)終身給祿(北齊書杜弼𫝊子臺卿隋開皇中徵為著作郎)
(歲餘以年老致事詔許之特優其禮丨丨丨丨)捐情之士(北齊書祖鴻勲𫝊鴻勲與陽休之書曰夫)
(崑峯積玉光澤者前毁瑤山叢桂芳茂者先折是以東都有挂冕之臣南國見丨丨丨丨)把臂入林
(北齊書祖鴻勲𫝊鴻勲與陽休之書曰若能翻然清尚觧佩捐簪則吾於兹山莊可辦一得丨丨丨丨挂巾垂)
(枝攜酒登巘舒席平山道素志論舊款斯亦樂矣何必冨貴乎)舒席平山(見上)收拙邱園
(隋書李德林𫝊出為湖州刺史德林拜謝曰臣不敢復望内史令請預散參待陛下登封告成一觀盛禮然後)
(丨丨丨丨上不許)一葉從風雙鳬退飛(隋書盧思道𫝊開皇初以母老表請觧職優詔)
(許之著勞生論曰余年在秋方已迫知命情禮宜退不獲晏安丨丨丨丨無損鄧林之欑植丨丨丨丨不虧渤)
(澥之游泳按欑音攢)聽執笏(北史隋文帝紀開皇十五年制九品以上官以理去官者並丨丨丨)羅
侯城(北史羅結𫝊累遷侍中外都大官總三十六曹事年一百七歲精爽不衰太武以其忠慤甚信待之)
(因除長秋卿年一百一十詔聽歸老賜大甯東川為私第别業并為築城號曰丨丨丨朝廷每有大事驛馬詢)
(問焉)朝廷大事驛馬詢問(見上)告老詩(北史高允𫝊允以老疾頻上表乞骸骨詔)
(不許於是乃著丨丨丨)望闕表(北史高閭傳累表遜位優詔授光禄大夫金章紫綬及辭引見東堂)
(以其先朝儒舊告老求歸賜安車几杖輿馬繒綵衣服布帛事從豐厚百僚餞之猶羣公之祖二疏也閭進陟)
(北芒上丨丨丨以示戀慕之誠)給一時俸(北史裴安祖𫝊拜安邑令以老病固辭詔丨丨丨丨以供)
(湯藥焉)結構蒙山(北史房彦謙傳彦謙去官隠居不仕將丨丨丨丨之下以求其志會置司隸官)
(盛選天下知名之士朝廷以彦謙時望所歸徵授司隸刺史)羽林衛送(北史楊椿傳上書頻請歸)
(老奉辭於華林園帝下御坐執手流淚椿歔欷欲拜帝親執不聽賜以絹布給丨丨丨丨羣公百僚餞於城西)
(張方橋行路觀者莫不稱歎)餞張方橋(見上)三驥軺車(北史趙芬𫝊為蒲州刺史上表)
(乞骸骨徵還京師賜以丨丨丨丨几杖被褥歸於家)文史怡神魚鳥散慮(北史劉光伯傳)
(自為贊曰退返初服歸骸故里翫丨丨以丨丨閱丨丨以丨丨)半祿半料(舊唐書德宗紀以太子少)
(師蕭昕為工部尚書致仕給半禄料永為常式初致仕官只給丨丨無料上加之以待老臣丨丨自昕始也)
一代楷模(舊唐書李靖𫝊貞觀八年以足疾上表乞骸骨言甚懇至太宗遣岑文本謂曰朕觀自古)
(身居富貴能知止足者甚少公能識逹大體深足可嘉朕今非直成公雅志欲以公為丨丨丨丨乃下優詔加)
(授特進聽在第攝飬九年賜靈壽杖助足疾也)餞通化門(舊唐書李義琰𫝊上元中累遷中書侍郎)
(又授太子右庶子同中書門下三品上疏乞骸骨乃授銀青光禄大夫聽致仕將歸東都田里公卿以下祖丨)
(於丨丨丨外時人以比漢之二疏)脱屣歸閑拂衣高謝(舊唐書觧琬𫝊以年老乞骸骨)
(拜表訖不待報而去璽書勞之曰章疏頻上雅懷難奪今知丨丨丨丨丨丨丨丨固可以激勵頽俗儀形庶僚)
(永言終始良可嘉尚)年至(舊唐書薛苹𫝊歴三鎮凡十餘年除左散騎常侍致仕時有年過懸車而不知)
(止者唯苹丨丨而無疾請告角巾東洛時甚高之)四明客(舊唐書賀知章傳肅宗詔曰故越州千秋)
(觀道士賀知章以暮齒辭禄再見款誠願追二老之蹤克遂丨丨之丨允叶初志脱落朝衣)解官充
侍(唐書高宗紀永徽元年八月給五品以上丨丨丨丨者半禄加賜帛)天隠洞(唐書韋夏卿𫝊夏卿)
(性通簡好古有遠韻談說多聞晚歲將罷歸暑其居曰丨丨丨)治園沼林艿(唐書盧簡求𫝊致仕)
(還東都丨丨丨丨丨與賓客置酒自娛)七松處士(唐書鄭薰𫝊以太子少師致仕薰既老號所居)
(為隠巖蒔松於庭號丨丨丨丨云)賜鏡湖剡川一曲(唐書賀知章𫝊天寳初夢遊帝居數)
(日寤乃請為道士還鄕里詔許之以宅為千秋觀而居又求周宮湖數頃為放生池有詔丨丨丨丨丨丨丨既)
(行帝賜詩百官餞送)祠祿官(宋史職官志宋制設丨丨之丨以佚老優賢先時員數絶少熙寕以後乃)
(增置焉時朝廷方患疲老不任事者廢職欲悉罷之乃使任宮觀以食其禄)綴中書門下班
(宋史職官志乾德元年太子太師致仕侯益來預郊祀太祖優待之因詔曰羣官列位自有通規舊德來朝所)
(宜加禮且表優賢之意用敦尚齒之風自今一品致仕官曾帶平章事者每遇朝會宜丨丨丨丨丨丨)三
乞始從(宋史職官志熙寕二年以觀文殿學士吏部尚書趙槩為太子少師致仕故事再請則許槩丨)
(丨丨丨優耆舊也)帶職(宋史職官志熙寕四年以端明殿學士尚書右丞王素為工部尚書端明殿學)
(士致仕觀文殿學士兵部尚書歐陽修為太子少師觀文殿學士致仕丨丨致仕自素始也)赴貢士
宴(宋史職官志政和六年提舉廣東學事孫璘言諸州致仕官居鄉者許令丨丨丨丨擇其年彌高者而惇)
(事之使長幼有序獻酬有禮人知里選之法孝弟之義從之)優歸(宋史職官志呂頤浩以少保乞除一)
(寄禄官致仕詔除少傅依前鎮南軍節度使成國公致仕韓世忠以太傅鎮南武安寕國軍節度使充醴泉觀)
(使咸安郡王乞身詔除太師致仕因將相之知止而丨其丨也)蔭補(宋史職官志致仕丨丨曾任宰相及)
(見任三少使相二人曾任三少使相執政官見任節度使二人大中大夫及曾任尚書侍郎及右武大夫以上)
(并曾任諫議大夫以上及侍御史一人)圖書自娛(宋史宗室善譽𫝊引年乞祠歸處一室以丨丨)
(丨丨)小隠詩(宋史王易簡𫝊明宗即位周帥羅周恭辟為掌書記府罷退居華隂作丨丨丨二十首并)
(序以見志好事者多傳誦)一鳴堂二品樓(宋史王易簡𫝊顯德四年告老以太子少保致仕歸)
(鄉里宋初召加少傅所居華隂構丨丨丨丨丨丨優游自適)東封扈從(宋史沈繼宗𫝊以將作少)
(監致仕丨丨歲求丨丨復授職方郎中)午橋觴詠(宋史張齊賢𫝊致仕歸洛得裴度丨丨莊有池)
(榭松竹之盛日與親舊丨丨其間意甚曠適)枕書眠(宋史張宗晦𫝊以祕書監致仕嘗事干謁其子)
(曰昔賀祕監以道士服東歸會稽明皇賜以鑑湖以為休老之地今洛下嵩少伊瀍天下佳處雖非朝廷所賜)
(皆閒逸之人所有爾大人盍衣羽服優游其間何必更事請謁乎宗晦曰吾作白頭老監丨丨而丨何以賀老)
(流沙之服為哉時以為名言按史記老子傳注關令尹與老子俱之流沙之西)賀老流沙之服
(見上)與母東歸(宋史顔衎𫝊抗表求侍飬改戶部侍郎衎又堅乞罷免詔書褒許即丨其丨丨丨)
詠牡丹千餘首(宋史郭延澤傳咸平中求休退授虞部員外郎致仕居濠州城南有小園以自)
(娛其丨丨丨丨丨丨聚圖籍萬餘卷手自刊校)嵩少卜居(宋史孔承恭𫝊端拱三年為太常少卿俄)
(以疾求觧官且言早遊丨丨間樂其風土願丨丨焉)子孫扶掖(宋史王德用𫝊求去位至六七乃以)
(為忠武軍節度使景靈宮使又以為同羣牧制置使有詔五日一會朝聽丨丨一人丨丨)五知堂(宋史)
(任布𫝊致仕歸洛中作丨丨丨謂知恩知道知命知足知幸也)賜對延和置宴資善(宋史)
(李東之𫝊東之請老自工部尚書拜太子太保致仕舊無閤門謝辭式特丨丨丨丨命之坐仍丨丨丨丨堂)
二李(宋史李東之傳有李受者仕於治平中神宗立拜刑部侍郎致仕賜宴賦詩及序如東之禮相去數)
(月故時稱丨丨)徧遊名山(宋史趙抃𫝊以太子少保致仕而官其子屼提舉兩浙常平以便飬屼奉)
(抃丨丨諸丨丨吳人以為榮)草堂逸老(宋史葛宮𫝊弟密太常博士天性恬靖年五十忽上章致)
(仕即退居號丨丨丨丨)潁濱遺老(宋史蘇轍𫝊崇寕中致仕築室於許號丨丨丨丨)燕遊
十友(宋史李昭玘𫝊知滄州罷主管鴻慶宮遂入黨籍中居閒十五年自號樂静先生寓意法書圖畫貯)
(於十囊命曰丨丨丨丨為之序以為與今之人友或趨附而陷於祸吾寕與十者友久益有味也)空學
出祖(宋史鄭穆𫝊元祐初召拜國子祭酒五年除寶文閣待制仍祭酒六年請老提舉洞霄太學之士數)
(千人以狀詣司業又詣宰相請留不從於是公卿大夫各為詩贈其行丨丨丨丨汴東門外都人觀者如堵歎)
(未嘗見)婆娑園(宋史崔鶠𫝊調績溪令移病歸始居郟城治地數畆為丨丨丨屏處十餘年人無貴)
(賤長少悉尊師之)跨驢攜酒縱遊西湖(宋史韓世忠𫝊上表乞骸罷為醴泉觀使奉朝)
(請自此杜門謝客絶口不言兵時丨丨丨丨從一二奚童丨丨丨丨以自樂平時將佐罕得見其面)薌林
(宋史向子諲𫝊知平江府忤秦檜意乃致仕退閒十五年號所居曰丨丨)竹塢(宋史王剛中𫝊孝宗召赴)
(闕以足病請辭提舉太平興國宮歸次番陽營圃植竹號丨丨)結茅别墅杖履徜徉(宋史)
(李衡𫝊以祕撰致仕後定居崑山丨丨丨丨丨丨丨丨左右惟二蒼頭聚書踰萬卷號曰樂菴)方孔戣
(宋史張大經𫝊以徽猷閣學士知建寕府未幾移鎮紹興辭不拜予祠進龍圖閣學士告老以通奉大夫致仕)
(方主眷未衰抗疏引去人丨之丨丨)歸營巖竇(宋史方信孺𫝊使北時財三十既齟齬丨丨居室丨)
(丨自放於詩酒)舊學名堂(宋史史浩傳除太保致仕封魏國公晚治第鄞之西湖上建閣奉兩朝賜)
(書又作堂上為書明良慶會名其閣丨丨丨其丨)十三疏(宋史崔興之𫝊拜參知政事右丞相皆力)
(辭乃訪以政事之孰當罷行人才之孰當用舍與之力疾奏帝覽奏嘉歎趣召愈力控辭至丨有丨丨嘉熙三)
(年乃得致仕以觀文殿大學士提舉洞霄宮)予祠(宋史傅伯成𫝊嘉定八年召赴闕辭不獲行至莆拜)
(疏曰臣病不能進矣除寳謨閣直學士通奉大夫致仕理宗即位升直學士落致仕丨丨)退叟(宋史朱昂)
(𫝊昂前後所得奉賜以三之一購竒書以諷誦為樂及是閒居自稱丨丨)東西致仕坊(宋史朱昂)
(𫝊弟協以純謹著稱仕至主客郎中雍王府翊善昂以書招之協亦告老歸兄弟皆眉壽時人比漢之二疏知)
(府陳尭咨署其居曰丨丨丨丨丨)葺歸來園(宋史晁補之𫝊出知河中府徙湖州密州果州遂主)
(管鴻慶宮還家丨丨丨丨自號歸來子忘情仕進暮陶潛為人)龍眠山莊圖(宋史李公麟𫝊元符)
(三年致仕既歸老肆意於丨丨山巖壑間雅善畫自作丨丨丨為世寳傳寫人物尤精)枕簟自隨
(遼史耶律官努𫝊重熙九年加歸義軍節度使輙請致政官奴與歐里部人蕭哇友善哇謂官努曰仕不能致)
(主澤民成大功烈何屑屑為也吾與若居林下以丨丨丨丨觴詠自樂雖不官無歉焉官努然之時稱二逸)
給傔人(金史熙宗紀詔文武官五品以上致仕給俸禄之半職三品者仍丨丨丨)亭號静隠
(金史張行信𫝊起為尚書左丞尋復致仕家居惟以鈔書教子孫為事葺園池汴城東丨丨丨丨時時與侯摰)
(軰游咏其間)伊川亭(金史許古𫝊致仕居伊陽郡守為起丨丨丨古每乘舟出邨落間留飲或十數)
(日不歸及泝流而上老稚爭為挽舟數十里不絶其為時人愛慕如此)蘆花被詩(元史蘇爾約蘇哈)
(雅𫝊拜翰林侍讀學士知制誥稱疾辭還江南賣藥於錢唐市中詭姓名易服色人無有識之者偶過梁山濼)
(見漁父織蘆花為被欲易之以紬漁父疑其為人陽曰君欲吾被當更賦詩遂援筆立成竟持被去人間喧傳)
(丨丨丨丨其依隠玩世類此)龍山三老(元史張德輝傳至元五年請老與元裕李冶遊封龍山時)
(人號為丨丨丨丨云)從四民列子弟供征(孔叢子順相魏凡九月陳大計輒不用乃以病)
(致事曰臣有犬馬之疾不任國事苟得丨丨丨之丨丨丨丨魏國之丨乃君惠也敢辱君命以速刑書)賦
遂初(劉義慶世說孫綽丨丨丨築室畎川自言見止足之分)乞閑地(劉義慶世說郄司空在北)
(府桓宣武惡其居兵權郄遣牋詣桓自陳老病不堪人間欲丨丨丨自飬宣武得牋大喜即詔轉公督五郡會)
(稽太守)下馬橋(李肇國史補韋倫為太子少保致仕每朝朔望羣從甥姪候於丨丨丨不减百人)
急流勇退(邵伯温聞見前錄錢若水為舉子時見陳希夷於華山希夷曰明日當再來若水如期往)
(見有一老僧與希夷擁地爐坐僧熟視若水久之不語以火箸畫灰作做不得三字徐曰丨丨中丨丨人也若)
(水辭去希夷不復留後若水登科為樞密副使年才四十致政)亭臺花水目營心匠(邵博)
(聞見後錄洛陽園池多因隋唐之舊獨富鄭公園最為近闢而景物最勝鄭公自還政事歸第一切謝絶賓客)
(燕息此園幾二十年丨丨丨丨皆出其丨丨丨丨故逶迤衡直圜爽深密曲有奥思)六一居士(魏泰)
(東軒筆錄歐陽修致仕居潁唯衣道服稱丨丨丨丨又為傳以自序)歐陽居潁(見上)芙蓉堂
下(魏泰東軒筆錄王荆公初罷相知金陵作詩曰投老歸來一幅巾君恩猶許備藩臣丨丨丨丨觀秋水聊)
(與龜魚作主人及再罷乞宮觀以會靈觀使居鍾山又作詩曰乞得膠膠擾擾身鍾山松竹替埃塵只將鳬雁)
(同為客不與龜魚作主人)鍾山松竹(見上)鳬雁同客(見上)書窗詩(魏泰東軒筆錄)
(熙寕庚戌冬荆公拜同中書門下平章事是日百官奔賀荆公與余坐西廡之小閣荆公語次取筆書窗曰霜)
(筠雪竹鍾山寺投老歸與寄此身後三年公罷相知金陵又乞宮觀久之得會靈觀使遂築第於南門外元豊)
(癸丑春公邀余同遊鍾山憩法雲寺余因為公誦丨丨之丨公憮然曰有是乎微笑而已)霜筠雪竹
投老歸與(見上)行延祖志(葉夢得避暑錄話元次山父延祖為舂陵丞輒棄官去曰人生)
(衣食可適饑飽不宜復有所須每灌園掇薪以為有生之役外此吾不思也余少觀此未嘗不三復其言今叨)
(冐已過多乃得復丨丨丨之丨自安一壑其愧深矣)有前聞(葉夢得避暑錄話杜佑為司徒年過七十)
(未請老裴晉公為舍人因高郢致仕命辭曰以年致仕抑丨丨丨近代寡廉罕由斯道蓋譏之也元祐初詔起)
(范蜀公為提舉萬夀觀力辭不至其表曰六十三而致仕抑有前聞七十四而復來豈云得體)獨樂園
(葉夢得避暑錄話司馬温公作丨丨丨朝夕燕息其間已而遊嵩山復買地於旁以為别館然每至不過數日)
(故其詩有暫來還似客歸去不成家之句)顧瞻玉堂如在天上(葉夢得避暑錄話歐文忠)
(内制集序歴記其為學士時事幸藏其藁以為退居談笑之資略云涼竹簟之暑風曝茅簷之冬日睡餘支枕)
(丨丨丨丨丨丨丨丨時覧所載以誇田夫野老士大夫爭誦之蓋願欲為公而不可得也)三師三人
(葉夢得避暑錄話本朝宰相以丨丨致仕者元豐以前惟丨丨趙韓王太師張鄧公太傅王魏公太保)飭
備二舟(王闢之澠水燕談錄元豐七年春文太師既告老奏乞赴闕親辭天陛既見即日對御錫宴顧)
(問温渥上酌御盞親勸數日朝辭上遣中使以手劄諭公留清明丨有司令與公丨丨丨泝汴還洛清明日錫)
(宴玉津園公作詩示同席翌日上用公韻屬和親灑宸翰就第賜公特命三省以上赴瓊林苑宴餞復賜御詩)
(送行公留京師一月凡對上者五錫宴者三鍚詩者再顧問不名稱曰太師寵數優異)用韻屬和
(見上)五老會(王闢之澠水燕談錄慶歴末杜祁公告老退居南京與太子賓客致仕王渙光禄卿致仕)
(畢世長兵部郎中分司米實尚書郎致仕馮平為丨丨丨吟醉相勸士大夫高之)齊物子(王闢之澠)
(水燕談錄司馬公優游洛中不屑世務棄物我一窮通自稱曰丨丨丨凡所經遊發為詠歌錄叙謂之遊錄)
遊錄(見上)詔候秋凉(王闢之澠水燕談錄荆南朱昂博學有清德晚年以工部侍郎乞骸骨既)
(得謝真宗賜坐丨留丨丨丨還荆南故吳淑贈詩曰浴殿東凉初閣筆渚宫秋晚得懸車比行錫宴玉津園侍)
(臣皆赴内侍傳詔各賦詩餞行凡四十八篇獨李翰長維詩最竒絶云清朝納禄猶強健白首還家正太平)
納禄(見上)渚宮二疏(王闢之澠水燕談錄朱昂弟協亦退居里中皆八十餘時謂丨丨丨丨)
避賢樂聖(洪邁容齋三筆李適之在明皇朝為左相為李林甫所擠去位作詩曰丨丨初罷相丨丨)
(且銜杯為問門前客今朝幾箇來故杜子美飲中八仙歌云左相日興費萬錢飲如長鯨吸百川銜杯樂聖稱)
(避賢正詠適之也)居士服(朱子名臣言行錄杜衍退寓南都烏帽皂綈袍革帶親故或言宜為丨丨)
(丨公曰老而謝事尚可竊高士名邪)還政堂(朱子名臣言行錄故事宰相以使相致仕者給全俸富文)
(忠公弼以司徒使相致仕居洛自三公俸一百二十千外皆不受公清心學道獨居丨丨丨每早作放中門鑰)
(入瞻禮家廟對夫人如賓客子孫不冠帶不見)耆英會(朱子名臣言行錄文潞公彦博元豐五年以太)
(尉留守西都時富韓公以司徒致仕公慕唐白樂天九老會乃集洛中公卿大夫年德高者為丨丨丨以洛中)
(風俗尚齒不尚官就資聖院建大厦曰耆英堂會閩人鄭奐繪象堂中時富公年七十九公與司封郎中席汝)
(言皆七十七朝議大夫王尚恭年七十六太常少卿趙丙祕書監劉几衛州防禦使馮行已皆年七十五天章)
(閣待制楚建中朝議大夫王慎言皆年七十二大中大夫張閣龍圖閣直學士張燾皆年七十時宣徽使王拱)
(辰留守北京貽書潞公願預其會年七十一獨司馬温公年未七十潞公素重其人用唐九老狄兼謨故事請)
(入會)集諫林(朱子名臣言行錄趙康靖公槩以太子少師致仕居睢陽十五年猶以讀書著文憂國愛)
(君為事丨古今諫諍為丨丨一百二十卷奏之上甚喜賜詔曰大夫請老而去者皆以聲跡不至朝廷為高得)
(卿所奏書知有志愛君之士雖退休山林未嘗一日忘也當置座右以時省閱)仙洞府玉精神
(陳善捫蝨新話畢狀元漸使福建日嘗按部過羅原時南華翁林子山致仕居南華洞年已八十餘以詩迓之)
(有當年春榜首傳名對御如君有幾人之句畢公和贈之多所奬借其詩曰兒童聞說子山名將謂先生是故)
(人海上偶經丨丨丨巖前猶見丨丨丨南華久徹逍遥夢兜率重來自在身攜得新詩天上去不教辜負到全)
(閩)朝郎宅野老家(陳善捫蝨新話林子山詩中亦多佳句其自叙過門人指丨丨丨入室渾)
(如丨丨丨人皆許其有隠者之致)話玉堂於茅舍(陸游老學庵筆記綦翰林叔厚謝宮祠表)
(云雜宫錦於漁簔敢忘君賜丨丨丨丨丨丨更覺身榮時歎其工)蜘蛛隐(葉廷珪海錄碎事龔舍初)
(仕楚王非其欲見飛蟲觸蜘蛛網歎曰仕宦亦人之網羅也遂挂冠而退時號丨丨丨)公綬不見
(釋文瑩玉壺清話張司空齊賢致仕歸洛康寧富壽先得裴晉公午橋莊鑿渠周堂花竹映帶日與故舊乘小)
(車攜觴遊釣榜於門曰老夫已毁裂軒冕或丨丨垂訪丨敢拜丨造一卧轝以視田稼醉則憩於木隂酒醒則)
(起)毁裂軒冕(見上)造卧轝視田稼(見上)歸九華(釋文瑩湘山野錄孫冕晚)
(守姑蘇甫及引年大寫一詩於廳璧拂衣丨丨丨朝廷嘉之許再任詔下已歸竟召不起)高齋禪誦
(釋惠洪冷齋夜話趙閱道休官歸三衢作丨丨而居之丨丨精嚴與鍾山佛慧禪師為方外友)
御定子史精華卷六十四
