欽定四庫全書
御定子史精華卷五十九
政術部十五
恩遇上
心欲何第一(史記蕭相國世家列侯畢已受封及奏位次皆曰平陽侯曺參身被七十創攻城略)
(地功最多宜第一上己撓功臣多封蕭何至位次未有㠯復難之然丨丨丨丨丨)劍履上殿入
朝不趨(史記蕭相國世家乃令蕭何賜帶丨丨丨丨丨丨丨丨)益封置衛(史記蕭相國世)
(家上使使拜丞相何爲相國益封五千戶令卒五百人一都尉爲相國衛諸君皆賀召平獨弔曰上暴露於外)
(而君守於中非被矢石之事而丨君丨丨丨者以今者淮陰侯新反於中疑君心矣夫置衛衛君非以寵君也)
(願君讓封勿受悉以家私財佐軍則上心說相國從其計高帝乃大喜)夜半前席(史記賈誼傳賈)
(生徵見孝文帝方受釐坐宣室上因感鬼神事而問鬼神之本賈生因具道所以然之狀至丨丨文帝丨丨既)
(罷曰我久不見賈生自以爲過之今不及也)解衣推食(史記淮陰侯傳韓信曰漢王授我上將軍)
(印與我數萬衆丨丨衣我丨丨食我)不譙呵(史記衛綰傳綰爲中郎將醇謹無他景帝立歲餘丨丨丨)
(綰綰日㠯謹力)公等安在(史記主父偃傳偃上書闕下是時趙人徐樂齊人嚴安俱上書言世務各)
(一事天子召見三人謂曰丨丨皆丨丨何相見之晚也於是上乃拜主父偃徐樂嚴安爲郎中)朕獨不
得與此人同時(史記司馬相如傳蜀人楊得意爲狗監侍上上讀子虚賦而善之曰丨丨丨丨)
(丨丨丨丨丨哉得意曰臣邑人司馬相如自言爲此賦上驚乃召問相如相如曰有是然此乃諸侯之事未足)
(觀也請爲天子游獵賦賦成奏之上許令尚書給筆札)給筆札(見上)不冠不見(史記汲黯)
(傳大將軍青侍中上踞厠而視之丞相弘燕見上或時不冠至如黯見上丨丨丨丨也上嘗坐武帳中黯前奏)
(事上不冠望見黯避帳中使人可其奏其見敬禮如此)輒乙其處(史記東方朔傳至公車上書凡)
(用三千奏牘公車令兩人共持舉其書僅然能勝之人主從上方讀之止丨丨丨丨讀之二月乃盡詔拜㠯爲)
(郎)愛敬飭盡命賜備厚(漢書高惠高后文功臣表成王察牧野之克顧羣后之勤知恩)
(結於民心功光於王府也故追述先父之志錄遺老之策高其位大其寓丨丨丨丨丨丨丨丨注寓謂啟土所)
(居也飭謹也)蕭曹故人(漢書張良傳上居洛陽南宫從復道望見諸將往往數人偶語上曰此何)
(語良曰陛下不知乎此謀反耳今陛下已爲天子而所封皆丨丨丨丨所親愛而所誅者皆平生仇怨此屬畏)
(陛下不能盡封又恐見疑過失及誅故相聚而謀反耳)近我(漢書夏侯嬰傳惠帝及高后德嬰之脫孝)
(惠魯元於下邑間也乃賜嬰北第第一曰丨丨㠯尊異之)附驥尾(漢書樊噲酈商夏侯嬰灌嬰等傳贊)
(樊噲夏侯嬰灌嬰之徒方其鼓刀僕御販繒之時豈自知丨丨之丨勒功帝籍慶流子孫哉)無㠯易
堯(漢書周昌傳趙堯爲符璽御史趙人方與公謂御史大夫周昌曰君之史趙堯年雖少然竒士君必異之)
(是且代君之位昌笑曰堯年少刀筆吏耳何至是乎居頃之高祖徙御史大夫昌爲趙相既行久之高祖持御)
(史大夫印弄之曰誰可㠯爲御史大夫者熟視堯曰丨丨丨丨遂拜堯爲御史大夫)目送(漢書袁盎傳絳)
(侯爲丞相朝罷趨出意得甚上禮之恭常丨丨之)天子㠯爲國器(漢書韓安國傳安國爲人)
(多大略所推舉皆廉士賢於己者於梁舉壺遂臧固至它皆天下名士士亦㠯此稱慕之唯丨丨丨丨丨丨)
號稱祭酒(漢書蘇武傳宣帝㠯武著節老臣令朝朔望丨丨丨丨注加祭酒之號所㠯示優尊也)
大議就家問(漢書董仲舒傳仲舒在家朝廷如有丨丨使使者及廷尉張湯丨其丨而丨之)自
爲掖廷令(漢書張安世傳宣帝即位追思賀恩欲封其冡爲恩德侯置守冡二百家賀無子子安世)
(小男彭祖上指欲封之先祖爵關内侯安世深辭賀封又求損守冡戶數上曰吾丨丨丨丨丨非爲將軍也按)
(賀安世兄嘗爲掖廷令)别臧張氏無名錢(漢書張安世傳安世以父子封侯在位太盛乃)
(辭禄詔都内丨丨丨丨丨丨丨以百萬數注都内主臧官也)王命辨護生家(漢書貢禹傳禹)
(上書乞骸骨天子報曰朕㠯生有伯夷之廉史魚之直故親近生幾參國政往者嘗令金敞語生欲及生時祿)
(生之子既已諭矣今復云子少夫㠯丨丨丨丨丨丨雖百子何以加)朝廷知弱翁治行(漢書)
(魏相傳相字弱翁遷揚州刺史考案郡國守相多所貶退相與丙吉相善時吉爲光禄大夫予相書曰丨丨己)
(深丨丨丨丨丨方且大用矣願少慎事自重藏器於身相爲霽威嚴)如紼封(漢書丙吉傳制詔丞相朕)
(微眇時御史大夫吉與朕有舊恩厥德茂焉其封吉爲博陽侯邑千三百戶臨當封吉疾病上將使人丨丨而)
(丨之及其生存也太子太傅夏侯勝曰臣聞有陰德者必饗其樂以及子孫後病果瘉注紼繫印之組也)識
履聲(漢書鄭崇傳哀帝擢爲尚書僕射數求見諫争上初納用之每見曳革履上笑曰我丨鄭尚書丨丨)
東海蕭生(漢書簫望之傳望之上䟽願賜清閒之宴口陳災異之意宣帝自在民間聞望之名曰此)
(丨丨丨丨邪下少府宋畸問狀無有所諱)徙亭它所(漢書張禹傳禹年老自治冡塋起祠室好平陵)
(肥牛亭部處地又近延陵奏請求之上以賜禹詔令平陵丨丨丨丨)置几用杖(漢書孔光傳光辭位)
(詔曰其令太師每朝十日一賜餐賜太師靈夀杖黃門令爲太師省中坐丨丨太師入省中丨丨賜餐十七物)
(注靈夀木名)天子器之(漢書循吏傳序孝武之世少能㠯化治稱者唯江都相董仲舒内史公孫)
(弘兒寬居官可紀三人皆儒者通於世務明習文法㠯經術潤飾吏事丨丨丨丨)車蓋特高一
丈(漢書黃覇傳擢覇為揚州刺史三歲宣帝下詔曰制詔御史其以賢良高第揚州刺史覇爲潁川太守秩)
(比二千石居官賜丨丨丨丨丨丨别駕主簿車緹油屛泥於軾前㠯章有德)償博進(漢書陳遵傳祖)
(父遂宣帝微時與有故相随博奕數負進及即位用遂稍遷至太原太守迺賜遂璽書曰制詔太原太守官尊)
(禄厚可㠯丨丨丨矣注進博所賭也)詔太守都尉以下會(漢書叙傳班伯拜定襄太守歲)
(餘上徵伯伯上書願過故郡上父祖冢有丨丨丨丨丨丨丨丨因召宗族各以親疎加恩施𣪚數百金北州以)
(爲榮長老紀焉)長老紀(見上)目禮(漢書叙傳班伯以侍中光禄大夫養病上出過臨候伯伯惶恐)
(起視事上㠯伯新起數丨丨之注師古曰視古視字)乘驛問(後漢書北海靖王興傳顯宗器重興每有)
(異政輒丨丨丨焉)說故舊平生爲歡(後漢書鄧晨傳晨初娶光武姊元王莽末光武嘗與)
(兄伯升及晨俱之宛與穰人蔡少公等讌語少公頗學圖讖言劉秀當爲天子或曰是國師劉秀乎光武戲曰)
(何用知非僕邪坐者皆大笑晨心獨喜建武三年徵晨還京師數讌見丨丨丨丨丨丨丨晨從容謂帝曰僕竟)
(辨之帝大笑)王主候望(後漢書鄧騭傳徵隲班師朝廷㠯太后故遣五官中郎將迎拜隲爲大將)
(軍軍到河南使大鴻臚親迎中常侍齎牛酒郊勞丨丨㠯下丨丨於道既至大會羣臣賜束帛乘馬寵靈顯赫)
(光震都鄙)厚意久不報(後漢書馮異傳光武自薊東南馳晨夜草舍至饒陽無蔞亭時天寒烈衆)
(皆饑疲異上豆粥明旦光武謂諸將曰昨得公孫豆粥饑寒俱解及至南宫遇大風雨光武引車入道傍空舍)
(異抱薪鄧禹熱火光武對竈燎衣異復進麥飯莵肩六年春異朝京師詔曰倉卒無蔞亭豆粥虖沱河麥飯丨)
(丨丨丨丨)歸家上冡(後漢書馮異傳建武二年春定封異陽夏侯引軍擊陽翟賊嚴終趙根破之詔)
(異丨丨丨丨使大中大夫齎牛酒令二百里内太守都尉已下及宗族會焉)差彊人意(後漢書吳)
(漢傳漢性彊力每從征伐帝未安恒側足而立諸將見戰陳不利或多惶懼失其常度漢意氣自若方整厲器)
(械激揚士吏帝時遣人觀大司馬何為還言方修戰攻之具乃歎曰吳公丨丨丨丨隠若一敵國矣注隠威重)
(之貎言其威重若敵國)終始倚爱之親(後漢書吳漢傳論吳漢自建武世常居上公之位丨)
(丨丨丨丨丨注差彊人意是倚之也遂見親信是爱之也)重茵御蓋(後漢書祭遵傳隗囂破帝東歸)
(過汧幸遵營勞饗士卒作黃門武樂良夜乃罷時遵有疾詔賜丨丨覆㠯丨丨復令進屯隴下)如左右
手(後漢書竇融傳融㠯兄弟並受爵位久專方面懼不自安數上書求代詔報曰吾與將軍丨丨丨丨耳數)
(執謙退何不曉人意勉循士民無擅離部曲)每被訪及(後漢書竇固傳徵固代魏應爲大鴻臚帝)
(㠯其曉習邊事丨丨丨丨)十四見(後漢書馬援傳援說隗囂曰前到朝廷上引見數十每接讌語自夕)
(至旦才明勇略非人敵也注東觀記曰凡丨丨丨)過武庫祭御阿閣觀(後漢書馬嚴傳)
(拜將軍長史將北軍五校士羽林禁兵三千人屯西河美稷衛護南單于聽置司馬從事牧守謁敬同之將軍)
(敕嚴丨丨丨丨蚩尤帝親丨丨丨丨其士衆時人榮之)敇使陪乘(後漢書魯恭傳永元九年徵拜)
(議郎八月飲酎齊會章臺詔使小黃門特引恭前其夜拜侍中丨丨丨丨勞問甚渥)敕行部去襜
帷(後漢書蔡茂傳郭賀字喬卿拜荆州刺史引見賞賜恩寵隆異及到官有殊政百姓便之顯宗廵狩到南)
(陽特見嗟歎賜㠯三公之服黼黻冕旒丨丨丨丨丨丨使百姓見其容服㠯章有德每所經過吏人指㠯相示)
(莫不榮之)侔於親戚(後漢書韋彪傳上書乞骸骨拜爲奉車都尉秩中二千石賞賜恩寵丨丨丨丨)
問西州事(後漢書杜林傳光武聞林已還三輔乃徵拜侍御史引見丨㠯經書故舊及丨丨丨甚說)
(之賜車馬衣被)尊爲國師(後漢書趙典傳轉太僕遷太常朝廷每有災異疑議輒咨問之注謝承書)
(曰天子宗典道懿丨丨丨丨位特進七爲列卿寢布被食用瓦器也)敕騶騎臨朝廼告(後漢)
(書樊宏傳每當朝會輒迎期先到俯伏待事時至廼起帝聞之常丨丨丨丨丨丨丨勿令豫到)先入清
宫(後漢書陰興傳爲黃門侍郎守期門僕射典將武騎從征伐平定郡國興每從出入常操持小蓋障翳風)
(雨躬履塗泥率先期門光武所幸之處輒丨丨丨丨甚見親信)帶三綬(後漢書朱浮傳身丨丨丨職典)
(大邦注彭寵爲漁陽太守建忠侯大將軍故帶三綬)宿衛南宫(後漢書馮魴傳東巡郡國留魴丨丨)
(丨丨按東觀記曰敇魴車駕發後將緹騎宿元武門複道上領南宫吏士保官給牀蓆子孫得到魴所)子
孫得到魴所(見上)留飲十許日(後漢書馮魴傳石襲母公主封𫉬嘉侯亦爲侍中稍)
(遷衛尉爲安帝所寵帝嘗幸其府丨丨丨丨丨賜駁犀具劍佩刀紫艾綬玉玦各一按石魴孫也)㠯督
郵故貰御史罪(後漢書虞延傳延爲部督郵詔呼引見問園陵之事延進止從容占拜可觀帝)
(善之敇延從駕到魯還經封邱城門門下小不容羽蓋帝怒使撻侍御史延因下見引咎㠯爲罪在督郵言辭)
(激揚有感帝意廼制詔曰丨陳留丨丨虞延丨丨丨丨丨延從送車駕西盡郡界賜錢及劍帶佩刀還郡於是)
(聲名遂振)雲母屛風(後漢書鄭弘傳元和元年代鄧彪爲太尉時舉將第五倫爲司空班次在下每)
(正朔朝見弘曲躬而自卑帝問知其故遂聽置丨丨丨丨分隔其問由此㠯爲故事)疑議輒訪(後漢)
(書張純傳純在朝歴世明習故事建武初舊章多闕每有丨丨丨㠯丨純自郊廟婚冠禮儀多所正定帝甚重)
(之)引見日至數四(後漢書張純傳㠯純兼虎賁中郎將數被丨丨一丨或丨丨丨)得生
幾晚(後漢書桓榮傳拜爲議郎賜錢十萬每朝會輒令榮於公卿前敷奏經書帝稱善曰丨丨丨丨)太
師在是(後漢書桓榮傳乘輿嘗幸太常府令榮坐東南設几杖會百官驃騎將軍東平王蒼㠯下及榮)
(門生數百人天子親自執業每言輒曰丨丨丨丨注東觀記曰時執經生避位發難上謙曰太師在是也)入
街下車(後漢書桓榮傳榮每疾病帝幸其家問起居丨丨丨丨擁經而前賜㠯牀茵帷帳刀劍衣被良)
(久廼去)常居中論經書(後漢書桓郁傳帝㠯郁先師子有禮讓甚見親厚丨丨丨丨丨丨問)
(㠯政事稍遷侍中帝自制五家要說章句令郁校定於宣明殿)我爲孔子卿爲子夏(後漢)
(書桓郁傳注上親於辟雍自講所制五行章句已復令郁說一篇上謂郁曰丨丨丨丨丨丨丨丨起予者商也)
庭列輜駕(後漢書桓榮傳贊五更待問應若鳴鐘丨丨丨丨堂修禮容穆穆帝則擁經㠯從)大
官醪膳(後漢書江革傳遷司空長史肅宗甚崇禮之遷五官中郎將每朝會帝常使虎賁扶侍及進拜)
(恒目禮焉時有疾不會輒丨丨送丨丨恩寵有殊)四時致胙(後漢書鄧彪傳代鮑昱爲太尉視事)
(四年㠯疾乞骸骨元和元年賜策罷贈錢三十萬在所㠯二千石奉終其身又詔太常丨丨丨宗廟之丨)特
贊與三公絶席(後漢書張禹傳延平元年遷爲太傅錄尚書事每朝見丨丨丨丨丨丨丨)備
弟子儀(後漢書張酺傳元和二年東廵狩幸東郡引酺及門生幷郡縣掾史並會庭中帝先丨丨丨之)
(丨使酺講尚書一篇然後修君臣之禮賞賜殊特莫不沾洽)偏特(後漢書楊賜傳受恩丨丨忝在師𫝊)
一笥餌得都尉(後漢書樊仲華傳光武微時嘗㠯事拘於新野仲華爲市吏餽餌一笥帝德之)
(不忘仍賜仲華御食及乘輿服物因戲之曰丨丨丨丨丨丨何如仲華頓首辭謝)黃門就舍問
(後漢書包咸傳永平五年遷大鴻臚每進見錫㠯几杖入屛不趨贊事不名經傳有疑輒遣小丨丨丨丨即丨)
爾曹快人(魏志明帝紀注詔嘉郝昭善守賜爵列侯及還帝引見慰勞之顧謂中書令孫資曰卿鄉)
(里乃有丨丨丨丨爲將灼如此朕復何憂乎)謂之嶭君(魏志王肅傳注黃初中嶭夏爲秘書丞帝)
(每與夏推論書傳未嘗不終日也每呼之不名而丨丨丨丨)以函問(魏志劉子揚傳注太祖授子揚)
(以心腹之任每有疑事輒丨丨丨子揚至一夜數十至)日秩肴酒之膳(魏志孫資傳注資稱)
(疾詔曰君其勉進醫藥頤神和氣以永無彊之祚置舍人官騎加以丨丨丨丨丨丨焉)齒召(魏志陳思)
(王植傳植上䟽曰前奉詔書臣等絶朝心離志絶自分黃耉無復執珪之望不圖聖詔猥垂丨丨)還君
本州(魏志張既傳出為雍州刺史太祖謂既曰丨丨丨丨可謂衣繡晝行矣)惟渥惟豐(吳志)
(薛綜傳綜子瑩獻詩曰乃作少𫝊光華益隆禮遇兼加丨丨丨丨)南面几杖(晉書王祥傳天子幸)
(太學命祥爲三老祥丨丨丨丨以師道自居天子北面乞言)如漢相魏𫝊故事(晉書何曾)
(傳曾以老年屢乞遜位詔進太宰侍中如故朝會劍履乘輿上殿丨丨丨國蕭何田千秋丨太丨鍾繇丨丨)
掾屬聽取王官(晉書石苞傳苞奏州郡農桑未有賞罰之制宜遣掾屬循行詔曰其使司徒督)
(察州郡播殖若宜有所循行者其增置丨丨十人丨丨丨丨更練事業者苞在位稱爲忠勤帝每委任焉)給
日契(晉書山濤傳帝以濤清儉無以供養特丨丨丨)坐執銓衡(晉書山濤傳除尚書僕射加侍)
(中領吏部固辭以老疾上表陳情表章數十上久不攝職爲左丞白裒所奏帝曰濤以病自聞但不聽之耳使)
(濤丨丨丨丨則可何必上下邪不得有所聞)卧加章綬(晉書山濤傳拜司徒濤復固讓表乞骸骨)
(使者乃丨丨丨丨)送一車書(晉書皇甫謐傳舉賢良方正並不起自表就帝借書帝丨丨丨丨與)
(之)詔斷賓客(晉書賀循傳循有羸疾而恭於接對丨丨丨丨其崇遇如此)鑾蹕降臨
(晉書賀循傳論循位登保𫝊朝望特隆遂使丨丨丨丨承明下拜)家寵(晉書庾冰傳因循丨丨冠冕當)
(世)扶虞侍中(晉書虞嘯父傳少歴顯位後至侍中爲孝武帝所親愛嘗侍飲宴大醉出拜不能起)
(帝顧曰丨丨丨丨嘯父曰臣位未及扶醉不及亂非分之賜所不敢當)門施行馬(晉書蔡謨傳以)
(謨爲光禄大夫開府儀同三司以疾篤不復朝見詔賜几杖丨丨丨丨)未至不先舉觴(晉書)
(王雅傳性好接下敬慎奉公孝武帝深加禮遇雖在外職侍見甚數每置酒宴集雅丨丨丨丨丨丨其見重如)
(此)輝渥(晉書張駿傳天恩光被襃崇丨丨)計吏至臺訪其安不(晉書徐苖𫝊郡)
(察孝廉州辟從事治中别駕舉異行公府五辟博士再徵並不就武惠時丨丨丨丨帝輒丨丨丨丨)百人
高會先問伏滔(晉書伏滔傳太元中拜著作郎專掌國史孝武帝嘗會於西堂滔豫坐還下車)
(先呼子系之謂曰丨丨丨丨天子丨丨丨丨在坐不此故未易得也)恩燾(宋書孝武王皇后傳敢緣丨丨)
(觸冐披聞)幕中畫策(宋書劉穆之傳從征廣固還拒盧循常居丨丨丨丨决斷衆事)齒盼(宋書)
(謝晦傳晦上表曰臣昔因時幸過蒙先眷内聞政事外經戎旅與徐羡之𫝊亮等同被丨丨)宸寵(宋書)
(王僧達傳除太常上表解職曰實無緣坐閱丨丨尸爵家庭)過恩(宋書柳元景傳轉雍州刺史上在巴)
(口問元景事平何所欲對曰若有丨丨願還鄉里故有此授)徽錫(宋書沈慶之傳上思將帥之功下詔)
(曰永念茂庸思崇丨丨)泳恩(宋書自序丨丨歲厚服義累世)貂拂帝手(齊書百官志宋元嘉)
(中王華王曇首殷景仁等並爲侍中情在親密與帝接膝共語丨丨丨丨拔貂置案上語畢復手插之)甄
沐(齊書褚淵傳太祖與淵及袁粲書曰履冒鋒炭報效恒理而褒嘉之典偏見丨丨貴登端戎爵加秩土)
榮渥(齊書劉祥傳祥曰皇運初基便蒙抽擢聖明御㝢丨丨彌隆諮議中郎一年再澤廣筵華宴必參末)
(例朝半問訊時奉天暉)參末例奉天暉(見上)稠私(齊書虞悰傳悰稱疾篤還東上表曰)
(臣族陋海區身微稽土猥屬興運荷竊丨丨徒越星紀終慙報答)咳唾爲恩眄睞成飾
(梁書任昉傳始高祖與昉過竟陵王西邸從容謂昉曰我登三府當以卿爲記室至是符昔言焉昉奉牋曰昉)
(受教君子將二十年丨丨丨丨丨丨丨丨)雲物甚美斐然賦詩(梁書蕭子顯𫝊自序云天)
(監十六年始預九日朝宴稠人廣坐獨受旨云今丨丨丨丨卿得不丨丨丨丨詩既成又降帝旨曰可謂才子)
(余退謂人曰一顧之恩非望而至遂方賈誼何如哉未易當也)一顧之恩(見上)通讌夀光
(梁書文學傳序到沆邱遲王僧儒張率等或入直文德丨丨丨丨皆後来之選也)角巾引見(梁書)
(何點傳敇點弟胤曰昔在布衣情期早著資以仲虞之秩待以子陵之禮聽覧暇日丨丨丨丨窅然汾射兹焉)
(有託)眄識(梁書何胤傳胤曰昔荷聖主丨丨今又蒙旌賁)夹御將軍(陳書韋翽傳遷驍騎將軍)
(領朱衣直閣驍騎之職舊領營兵兼統宿衛自梁代已来其任踰重出則羽儀清道入則與二衛通直臨軒則)
(升殿夹侍翽素有名望每大事恒令夹侍左右時人榮之號曰丨丨丨丨)馮親入舍荀母從
官(陳書沈炯傳炯以母老表請歸養詔答曰當令丨丨丨丨丨丨丨丨用覩朝榮不虧家禮尋敇所由相迎)
(尊累使卿公私得所並無廢也)迎尊累(見上)就第攝事(陳書徐陵傳太建十三年爲中書監)
(陵以年老累表致仕高宗亦優之乃詔將作為造大齋令陵丨丨丨丨)恩奬(陳書杜之偉傳之偉啟求)
(解著作曰臣本庸賤謬蒙盻識思報丨丨不敢廢官)眄遇(南史宋始平王子鸞傳子鸞愛冠諸子凡爲上)
(丨丨者莫不入子鸞府)於省見客(南史傅亮傳永初元年入直中書省以亮任總國權聽丨丨丨)
(丨神獸門外每旦車常數百兩)給扶侍(南史朱修之傳徙崇憲太僕脚疾不堪獨行見特丨丨丨)見
輒意解(南史蕭引傳宣帝謂引曰我每有所忿丨卿丨丨丨何也引曰此自陛下不遷怒臣何預此恩)
小車就席小輿升殿(南史謝朏傳詔以爲侍中司徒尚書令朏辭脚疾不堪拜謁乃角巾)
(自輿詣雲龍門謝詔見於華林園乘丨丨丨丨詔停諸公事及朔望朝謁三年元會詔朏乘丨丨丨丨)申
長幼之敬(南史王沖𫝊陳武帝以沖前代舊臣特丨丨丨丨丨)宴筵賜几(南史王沖𫝊文)
(帝即位益加尊重嘗從幸司空徐度宅丨丨之上丨以丨)殊眄(南史王儉傳儉素知帝雄異後請間言於)
(帝帝正色裁之而神采内和儉因又曰儉蒙丨丨所以吐所難吐何賜拒之深按帝齊高帝也)敕材官
起齋屋(南史王延之傳爲司徒左長史清貧居宇穿漏褚彦回以啟宋明帝即丨丨丨爲丨三間丨丨)
意任(南史王晏傳齊武帝即位爲長史兼侍中丨丨如舊)韓白何可不與衆異(南史)
(垣崇祖傳初崇祖於淮陰見高帝便自比韓白惟上獨許之及破魏軍啟至上謂朝臣曰崇祖恒自擬韓白今)
(真其人也進爲都督崇祖聞陳顯達李安人皆增給軍儀乃啟求鼔吹横吹上敕曰丨丨丨丨丨丨丨丨給鼔)
(吹一部)昂昂千里之駒(南史袁昂傳昂本名千里齊永明中武帝謂曰丨丨丨丨丨丨在卿)
(有之今改卿名爲昂即字千里)七歲尚書(南史袁昂傳遷吏部尚書帝謂曰齊明帝用卿爲黑頭尚)
(書我用卿爲白頭尚書良以多愧對曰臣生四十七年於兹矣四十以前臣之自有七年以後陛下所養丨丨)
(丨丨未爲晚達)優策並設(南史禇彦回傳爲錄尚書事江左以来無單拜錄者有司疑立優策王儉)
(議以爲見居本官别拜錄應有策書而舊事不載中朝以来三公王侯則丨丨丨丨官居第二策而不優優者)
(襃美策者兼明委寄尚書政化之本故尚書令品雖第三拜必有策錄尚書品秩不見而總任彌重前代多與)
(本官同拜故不别有策即事緣情不容均之凡僚宜有策書用申隆寄既異王侯不假優文從之)隆寄
(見上)爲卿定名譽(南史張率傳梁天監中引見於玉衡殿謂曰卿東南物望朕宿昔所聞卿言宰)
(相是何人不從天下不從地出卿名家竒才若復以禮律爲意便是其人秘書丞天下清官東南望胄未有爲)
(之者今以相處丨丨丨丨丨尋以爲秘書丞)三世並降萬乘(南史張稷傳宋時武帝經造張)
(永至稷丨丨丨丨丨丨論者榮之)引升上席(南史顔延之傳雁門周續之儒學著稱永初中徵詣)
(都下開館以居之武帝親幸朝彥畢至延之宫官列卑丨丨丨丨)隆密(南史沈懷文傳入爲侍中寵待)
(丨丨)預機密二十餘年(南史周捨傳遷尚書吏部郎太子右衛率右衛將軍雖居職屢徙而)
(常留省内罕得休下國史詔誥儀體法律軍旅謀謨皆兼掌之日夜侍上丨丨丨丨丨丨丨未嘗離左右帝以)
(爲有公輔器)不夕不出(南史劉湛𫝊湛初入朝委任甚重善論政道幷諳前代故事聽者忘疲每)
(入雲龍門御者便解駕左右及羽儀随意分𣪚丨丨丨丨以此爲常)慈渥(南史江斆傳王晏啟武帝曰江)
(斆重登禮閣兼掌六軍丨丨所覃實有優忝)披莵皮衾(南史劉悛𫝊車駕數幸悛宅宅盛修山池)
(造甕牖武帝著鹿皮冠丨悛丨丨丨於牖中宴樂以冠賜悛至夜乃去)盡布衣之適(南史劉悛)
(傳從駕登蔣山上顧謂悛曰世言富貴好改其素情吾雖有四海今日與卿丨丨丨丨丨悛起拜謝)取手
板題(南史劉孺傳侍宴夀光殿詔羣臣賦詩時孺與張率並醉未及成帝丨孺丨丨丨戲之曰張率東南)
(美劉孺洛陽才攬筆便應就何事久遲回其見親爱如此)景陽樓語故舊(南史齊新吳侯景先)
(傳景先事上盡心故恩寵特密初西還上坐丨丨丨召景先丨丨丨唯豫章王一人在席而已)格外三
公(南史陳顯達傳永明八年爲征南大將軍江州刺史明帝即位進太尉封鄱陽郡公後以太尉判鄱陽郡)
(公爲三公事而職典連率人以爲丨丨丨丨)署事有卿名(南史李安人傳時王敬則以勲誠見)
(親至於家國密事上唯與安人論議謂曰丨丨丨丨丨我便不復細覽也)時節恒賜手敇(南史)
(崔元祖傳出爲東海太守上每思之丨丨丨丨丨丨賞賜有加)燭燒卿貂(南史陸雲公傳累遷中書)
(黃門郎兼掌著作雲公善奕碁嘗夜侍坐武冠觸燭火帝笑謂曰丨丨丨丨帝將用爲侍中故以此戲之)賜
金策(南史劉之亨𫝊累遷步兵校尉湘東王繹諮議參軍敇丨丨丨幷賜詩焉)識此圖不(南史)
(康絢傳帝幸德陽殿戲馬敇絢馬射撫弦貫的其日上使畫工圖絢形遣中使持以問絢曰卿丨丨丨丨其見)
(親如此)不可頓無二人(南史沈約傳文帝出鎮荆州議以沈林子及謝晦爲蕃佐帝曰吾丨)
(丨丨丨丨丨林子行則晦不宜出乃以林子爲西中郎中兵參軍領新興太守)上殿不下(南史賀琛)
(傳每進見武帝與語常移晷刻故省中語曰丨丨丨丨有賀雅琛容止閑雅故時人呼之)何以償夢
(南史章昭達𫝊昭達定閩中以功授鎮軍將軍開府儀同三司初文帝嘗夢昭達升台鉉及旦以夢告之至侍)
(宴酒酣顧昭達曰卿憶夢否丨丨丨丨昭達對曰當效犬馬之用以盡臣節自餘無以奉償)住蘭臺
(南史虞荔傳除中庶子尋領大著作感疾帝欲數往臨視令將家口入省荔以禁中非私居之所乞停城外帝)
(不許乃令丨丨丨乘輿再三臨問手敇中使相望於道)平陳唯得一人(南史姚察傳隋文帝)
(知察蔬菲别日獨召入内殿賜果菜指謂朝臣曰聞姚察學行當今無比我丨丨丨丨此丨丨)使卿智
不使卿力(南史孫謙傳以老徵爲光禄大夫及至帝嘉其清潔甚禮異焉每朝見猶請劇職自效帝)
(笑之曰朕當丨丨丨丨丨丨丨)畫叔夜像(南史伏曼容傳曼容素美風采明帝恒以方嵇叔夜使吳)
(人陸探微丨丨丨丨以賜之)開館東郭(南史周續之傳武帝召之爲丨丨丨丨外招集生徒乘輿)
(降幸)敇供服餌(南史陶弘景傳永明十年上表辭禄詔許之賜以束帛丨所在月給茯苓五斤白蜜)
(二升以丨丨丨)燒香虔受(南史陶弘景傳武帝既早與之游及即位後恩禮愈篤書問不絶冠蓋相)
(望每得其書丨丨丨丨)山中宰相(南史陶弘景傳武帝每有大事無不諮詢月中常有數信時人)
(謂爲丨丨丨丨)出入喉膂(魏書彭城王勰傳丨丨丨丨每跨時要復參宰匠機政畢歸)機政
畢歸(見上)通署三十六曹(魏書崔元伯傳置八部大夫以擬八座元伯丨丨丨丨丨丨如)
(令僕統事深爲太祖所任)賜褠幘(魏書崔僧淵傳高祖聞其有文學又問佛經善談論敇以白衣丨丨)
(丨入聽於永樂經武殿)頻文累札(魏書尉元傳元頻表以老乞身詔曰朕以公秉德清挹體懷平)
(隠方委之以政用康億兆故丨丨丨丨仍違沖志而謙光逾固三請彌切)象笏百餘(隋書李穆傳穆)
(来朝高祖降坐禮之拜太師贊拜不名子孫雖在襁褓悉拜儀同其一門執丨丨者丨丨人穆之貴盛當時無)
(比)非青蠅所間(隋書高熲傳大舉伐陳以熲爲元帥及陳平軍還上勞之曰公伐陳後人言公)
(反朕己斬之君臣道合丨丨丨丨丨也)幸無詞費(隋書高熲傳熲又遜位詔曰公出參戎律廓清)
(淮海入司禁旅實委心腹自朕受命常典機衡竭誠陳力心跡俱盡此則天降良輔翊贊朕躬丨丨丨丨也其)
(優奬如此)獨孤公猶鏡(隋書高熲傳龐晃盧賁等前後短熲於上上怒之皆被疎黜因謂熲曰丨)
(丨丨丨丨也每被磨瑩皎然益明按熲父賓在周時賜姓獨孤氏)七寳裝嚴(隋書李德林傳德林)
(每贊平陳之計車駕幸同州後還在途中以馬鞭南指云待平陳訖會以丨丨丨丨公使自山東無及之者)
入八議(北史魏宗室武衛將軍謂傳丕子超生車駕親幸其第以執心不二詔賜丕丨丨丨傳示子孫)
(按丕謂之曾孫)詔坐止車門左(北史奚斤傳丨斤與長孫嵩等丨丨丨丨丨聽理萬機)給
漏刻(北史奚斤傳自魏初大將行兵惟長孫嵩拒宋武斤征河南獨丨丨丨及十二牙旗)稱曰仲
兄(北史奚牧𫝊牧重厚有智謀道武寵遇之丨丨丨丨)味卿言若鹽酒(北史崔浩傳帝賜浩)
(縹醪酒十斛水精戎鹽一兩曰朕丨丨丨丨此丨丨故與卿同其味也)舉箸立嘗(北史崔浩傳太)
(武每幸浩第或倉卒不及束帶奉進䟽食不暇精美帝爲丨七丨或丨丨而還其見寵爱如此)萬機先
覽(北史長孫覽傳超拜車騎大將軍每公卿上奏必令省讀覽初名善帝謂曰朕以丨丨委卿丨丨遂賜名)
賜名曰筆(北史古弼傳弼少忠謹初爲獵郎門下奏事以敏正稱明元嘉其直而有用丨丨丨丨後)
(改名弼言其有輔佐才也)盤馬殿庭(北史来大千𫝊朝賀之日大千常著御鎧丨丨丨丨朝臣莫不)
(嗟歎)第一客(北史宇文福𫝊祖活撥仕慕容垂道武之平慕容氏活撥入魏爲丨丨丨)把手探
金(北史公孫表傳表第二子軌太武平赫連昌引諸將帥入其府藏各令任意取金玉諸將取之盈懷軌獨)
(不取帝丨丨親丨丨賜之謂曰卿臨財廉朕所以增賜者欲顯廉於衆人)顯廉於衆(見上)顧訪
洛陽故事(北史寇儁傳明帝數加恩賜思與相見儁不得已乃入朝常與同席而坐丨丨丨丨丨丨)
(儁身長八尺鬚鬢皓然容止端詳音韻清朗帝與之談論不覺屢爲之前膝及辭還帝以御輿令於帝前乘出)
(謂左右曰如此事唯積善者可以致之何止見重於今亦將傳之萬古時人咸以爲榮)前膝(見上)御
輿於帝前乘出(見上)令公(北史高允傳文成重允常不名之恒呼爲丨丨令公之號播於)
(四遠矣)絲竹十人五日一詣(北史高允傳孝文詔曰允家貧養薄可令樂部丨丨丨丨)
(丨丨丨丨允以娛其志)清正無雙(北史崔暹傳文宣謂羣臣曰崔暹丨丨天下丨丨卿等不及也)
將攝(北史薛道衡傳道衡久知機密因出檢校襄州總管帝曰爾侍奉誠勞朕欲令爾丨丨)南道
主人(北史裴延儁傳從祖弟仲規咸陽王禧爲司州牧辟爲主簿車駕自代還洛次於郡境仲規備供帳)
(朝於路側駕還見咸陽王曰昨得汝主簿爲丨丨丨丨六軍豐贍元弟之寄殊副所望)呼爲李生
(北史李彪𫝊彪既爲孝文所寵性又剛直遂多劾糾遠近畏之豪右屛氣帝常丨丨丨丨從容謂羣臣曰吾之)
(有李生猶漢之有汲黯)賜御府杖(北史甄琛傳徵拜侍中以其衰老詔丨丨丨丨朝直杖以出入)
帝下御座執手(北史楊椿傳上書請歸老奉辭於華林園丨丨丨丨丨丨流淚曰公先帝舊臣)
(實爲元老但高尚其志決意不留既難相違深用悽切椿亦歔欷欲拜帝親執不聽)方欲大相驅
策(北史楊素𫝊平齊之役素請率麾下先驅帝從之賜以竹策曰丨丨丨丨丨丨故用此物賜卿)公庭
私敬(北史楊元感傳以父軍功位柱國與其父俱爲第二品朝會則齊列後文帝命元感降一等元感拜)
(謝曰不意陛下寵臣之甚許以丨丨獲展丨丨按素元感之父)飾館華林(北史王肅傳除持節都督)
(豫州刺史揚州大中正肅善撫接甚有聲稱尋徵入朝帝手詔曰不見君子中心如醉一日三歲我勞如何丨)
(丨丨丨拂席相待卿欲以何日發汝墳也)朝之儒秀(北史郭祚傳百官夕飲清徽後園孝文舉觴賜)
(祚及崔光曰郭祚憂勤庶事獨不欺我崔光温良博物丨丨丨丨不勸此两人當勸誰也其見知若此)羊
車上殿(北史李諧傳武成以斛律金舊老每朝賜丨丨丨丨)羡仰(北史袁翻傳明帝靈太后曾燕)
(華林園舉觴謂羣臣曰袁尚書朕之杜預欲以此杯敬屬元凱令爲盡之侍坐者莫不丨丨)寒松勁
草(北史毛鴻賓傳車駕西幸鴻賓奉獻酒食迎於稠桑武帝把其手曰丨丨丨丨所望於卿也事平之日寧)
(忘主人)執手捋鬚脱帽看髮(北史慕容儼傳遣鎮郢城始入而梁大都督侯瑱任約率)
(水陸軍奄至幷力圍城儼信賞必罰分甘同苦自正月至六月人無異志後蕭方智立請和文宣以城在江表)
(有詔還之及至望帝悲不自勝帝親丨其丨丨儼丨丨丨丨丨歎息曰自古忠烈豈過此也)骨親肉
疎(北史傳伏傳周武親執手曰朕平齊唯見公一人乃自食一羊肋以骨賜伏曰丨丨丨丨所以相付遂引)
(與同食)步挽至階(北史斛律金傳詔金朝見聽乘丨丨車丨丨)崔張不如(北史陳元)
(康傳文襄入居鄴下崔暹崔李舒崔昂等並被任用張亮張徽纂並爲神武待遇然皆出元康下神武每與元)
(康久語文襄門外待接之時人語曰三丨二丨丨丨一康)是金城(北史唐邕傳文宣嘗登幷州童子佛)
(寺望幷州城曰此何等城或曰金城湯池天府之國帝云我謂唐邕丨丨丨此非也)手捫額(北史趙彦)
(深傳神武曾與對坐遣造軍令以丨丨其丨曰若天假卿年必大有所至)常呼官號(北史趙彦深傳)
(歴事累朝常參機近自皇建以還禮遇稍重每有引見或升御榻丨丨丨丨而不名也)閣上畫(北史)
(魏收傳帝於華林别起元洲苑備山水臺觀之麗詔於丨丨丨收其見重如此)還卿開府(北史魏收)
(傳除清郡尹遣黃門郎元文遥敕收曰朕豈可用卿之才而忘卿身待至十月當丨丨丨丨)撤殿省
爲寢室(北史周宗室傳東平公神舉父顯和孝武以恩舊遇之甚厚顯和所居隘陋乃丨丨丨賜丨丨)
(丨見重如此)朝寄重(北史史祥𫝊轉太僕卿帝嘗賜祥詩曰伯煚丨丨丨夏侯親遇深貴耳唯聞古)
(賤口詎知今早&KR0710;勁草質久有背淮心掃逆黎山外振旅河之陰功已書王府留情太僕箴)達曙不
厭(北史蘇綽傳除著作佐郎屬周文與公卿往昆明池觀漁行至城西漢故倉地顧問左右莫有知者綽具)
(以狀對周文大悅因問天地造化之始歴代興亡之迹綽既有口辨應對如流周文益嘉之乃與綽並馬徐行)
(至池竟不設網罟而還遂留綽至夜問以政道卧而聽之於是指陳帝皇之道兼述申韓之要周文乃起整衣)
(危坐不覺膝之前席語遂丨丨丨丨詰朝即拜大行臺左丞參典機密)預署空紙(北史蘇綽傳綽)
(以天下爲己任博求賢俊共弘正道凡所薦達皆至大官周文亦推心委任或出游常丨丨丨丨以授綽若有)
(處分則随事施行及還啟知而已)逍遥公(北史韋夐傳夐志尚夷簡澹於榮利前後十見徵辟皆不)
(應命周明帝爲詩貽之夐答帝詩願時朝謁帝大悅敇有司日給河東酒一升號之曰丨丨丨)徙堂於
宅(北史若干惠傳周文嘗造射堂新成與諸將宴射惠竊歎曰親老矣何時辦此周文聞之即日丨丨丨惠)
(丨)孤之孔明(北史劉亮傳本名道德以勇敢見知爲當時名將屢陳謀策多合機宜周文謂曰卿)
(文武兼資即丨丨丨丨也乃賜名亮)列炬鳴笳(北史蔡祐傳明帝即位祐加拜司馬御膳每有異味)
(輒以賜祐羣臣朝宴每被别留或至昏夜丨丨丨丨送祐還宅)作儀同面(北史伊婁穆傳穆字奴干)
(爲周文帳内親信以機辯見知歴中書舍人通直𣪚騎常侍嘗入白事周文望見悅之字之曰奴千丨丨丨丨)
(見我矣於是拜儀同三司封安陽縣伯)命登御坐(北史賀若弼傳上聞弼有功大悅驛召之及見)
(迎勞曰剋定三吳公之功也丨丨丨丨賜物八千段)内寢舉觴(北史趙剛傳除營州刺史渭州人鄭)
(五醜搆逆與叛羌相應令剛往鎮之將發文帝引見丨丨丨丨屬剛曰昔侯景在東爲卿所困黠羌小醜豈足)
(勞卿謀慮也)自選封名(北史趙肅傳大統十三年除廷尉卿明年元日當行朝禮非有封爵者不)
(得預焉肅時未有茅土左僕射長孫儉啟周文請之於是令肅丨丨丨丨肅曰河清乃太平之應竊所願也於)
(是封清河縣子)讀覇朝集(北史李德林傳開皇五年敇令撰錄作相時文翰謂之覇朝雜集隋文省)
(讀訖明旦謂德林曰自古帝王之興必有異人輔佐我昨丨丨丨丨方知感應之理昨宵恨夜長不得早見公)
(面)自選好宅(北史李德林傳文帝以王謙宅賜之尋又改賜崔謙帝令德林丨丨一丨丨并莊店)
(作替德林乃奏取高阿那肱衛國縣市店八十區爲替)登高馳詔(北史元胄傳正月十五日帝與)
(近臣丨丨時胄下直丨丨召之及見謂曰公與外人登高未若就朕也賜宴極歡)扶杖升殿(北史)
(張煚傳煚父羡年老致仕隋文帝欽其德望以書徵之及謁見敇令勿拜丨丨丨丨上降榻執手與之同坐宴)
(語久之賜以几杖)郡設三千人會(北史樊子蓋傳子蓋廬江人轉凉州刺史改授武威太守)
(朝於江都宫帝謂曰富貴不還故鄉真衣繡夜行耳因敇廬江丨丨丨丨丨丨賜米麥六千石使謁墳墓宴故)
(老當時榮之)制三讓表(北史馮熙傳熙子誕爲司徒帝愛誕除官日親爲丨丨丨丨并啟將拜又)
(爲其章謝)步障遮風(北史張景仁傳景仁多疾帝每給藥物珍饈中使相望於道敕有司恒就宅送)
(御食車馬或有行幸在道宿處每送丨丨爲丨丨寒)天子同筆硯傳衣履(北史張景仁傳)
(景仁爲兒童時在洛京曾詣國學摹石經許子華遇之學中執景仁手曰張郎風骨必當通貴非但官爵遷達)
(乃與丨丨丨丨丨丨丨丨卒如子華所言)時新分賜(北史許善心傳母范氏少寡養孤博學有高節)
(隋文帝知之敕尚食每獻丨丨常遣丨丨)預華林宴(北史序傳李璵以宿德耆舊被徵文宣亦曾命)
(璵丨丨丨丨顧訪舊事甚重之)
御定子史精華卷五十九
