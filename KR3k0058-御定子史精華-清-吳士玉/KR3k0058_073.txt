欽定四庫全書
御定子史精華卷七十三
武功部二
將帥
往夫驚夫游夫(管子故一器成丨丨具而天下無戰心二器成丨丨具而天下無守城三器成)
(丨丨具而天下無聚衆)居右(老子偏將軍居左上將軍丨丨)生民司命(孫子知兵之將丨丨)
(之丨丨)國輔(孫子夫將者丨之丨也輔周則國必強輔隙則國必弱)五危(孫子將有丨丨必死)
(可殺必生可虜忿速可侮廉潔可辱愛民可煩此五者將之過也用兵之災也覆軍殺將必以五危不可不察)
(也)智信仁勇嚴(孫子將者丨丨丨丨丨也)若驅羣羊(孫子焚舟破釡丨丨丨丨驅而)
(往驅而來莫知所之)登高去梯(孫子帥與之期如丨丨而丨其丨)人將家將國將
(鶡冠子有丨丨得一人氣吉有丨丨得一家氣吉有丨丨得一國氣吉其將凶者反此)醮廟(吳子於是)
(文侯身自布席夫人捧觴丨吳起於丨立為大將軍)心制(尉繚子夫將不丨丨卒不節動雖勝幸勝也非)
(攻權也)吮疽(韓非子吳起為魏將而攻中山軍人有病疽者吳起跪而自吮其膿傷者之母立泣人問)
(曰將軍於若子如是尚何為而泣對曰吳起吮其父之創而父死今是子又將死也今吾是以泣)猛將
起於卒伍(韓非子故明主之吏宰相必起於州部丨丨必丨丨丨丨)進事長功(荀子守時)
(力民丨丨丨丨和齊百姓使民不偷是將率之事也)使民不偷(見上)三至(荀子所以不受命於)
(主者三可殺而不可使處不完可殺而不可使擊不勝可殺而不可使欺百姓夫是之謂丨丨)至臣(荀子)
(凡受命於主而行三軍三軍既定百官得序羣物皆正則主不能喜敵不能怒夫是之謂丨丨)五無壙
(荀子敬謀無壙敬事無壙敬吏無壙敬衆無壙敬敵無壙夫是之謂丨丨丨)知將分(呂氏春秋齊令)
(章子將而與韓魏攻荆荆令唐篾將而拒之軍相當六月而不戰齊令周最趣章子急戰其辭甚刻章子對周)
(最曰殺之免之殘其家王能得此於臣不可以戰而戰可以戰而不戰王不能得此於臣與荆人夾泚水而軍)
(章子令人視水可絶者荆人射之水不可得近有芻水旁者告齊候者曰水淺深易知荆人所盛守盡其淺者)
(也所簡守皆其深者也候者載芻者與見章子章子甚喜因練卒以夜奄荆人之所盛守果殺唐篾章子可謂)
(丨丨丨矣)三隧四義五行十守(淮南子將者必有丨丨丨丨丨丨丨丨所謂三隧者上知)
(天道下習地形中察人情所謂四義者便國不負兵為主不顧身見難不畏死决疑不避罪所謂五行者柔而)
(不可卷也剛而不可折也仁而不可犯也信而不可欺也勇而不可凌也所謂十守者神清而不可濁也謀遠)
(而不可慕也操固而不可遷也知明而不可蔽也不貪於貨不淫於物不嚂於辨不推於方不可喜也不可怒)
(也)程寒暑齊勞佚同飢渴共安危(淮南子故古之善將者必以其身先之暑)
(不張蓋寒不被裘所以丨丨丨也險隘不乘上陵必下所以丨丨丨也軍食熟然後敢食軍井通然後敢飲所)
(以丨丨丨也合戰必立矢石之所及所以丨丨丨也)受鼓旗受鉞斧(淮南子凡國有難君自宫)
(召將詔之曰社稷之命在將軍願子將而應之將軍受命乃令祝史太卜齋宿三日之太廟鑽靈龜卜吉日以)
(丨丨丨君入廟門西面而立將入廟門趣至堂下北面而立主親操鉞持頭授將軍其柄曰從此上至天者將)
(軍制之復操斧持頭授將軍其柄曰從此下至淵者將軍制之將已丨丨丨乃乘將軍車載旌旗斧鉞臨敵决)
(戰無有二心進不求名退不避罪唯民是保利合於主上將之道也)心如春夏秋冬(淮南子故)
(將軍之丨滔滔丨丨&KR0034;&KR0034;如丨湫漻如丨典凝如丨因形而與之化隨時而與之移)被羽先升(國語)
(伐翟柤郤叔虎將乘城其徒曰棄政而役非其任也郤叔虎曰既無老謀而又無壯事何以事君丨丨丨丨遂)
(克之)老謀壯事(見上)元帥(國語公問丨丨於趙衰對曰郤縠可)出私金益公賞
(戰國策甘茂攻宜陽三鼓之而卒不上秦之右將有尉對曰公不論兵必大困甘茂曰我羈旅而得相秦者我)
(以宜陽餌王今攻宜陽而不拔公孫衍樗里疾挫我於内而公仲以韓窮我於外是無伐之日已請明日鼓之)
(而不可下因以宜陽之郭為墓於是丨丨丨以丨丨丨明日鼓之而宜陽拔)右手不倦(戰國策魏)
(公叔痤為魏將而與韓趙戰澮北禽樂祚魏王說郊迎以賞田百萬祿之公叔痤反走再拜辭曰夫使士卒不)
(崩直而不倚棟撓而不避者此吳起餘教也臣不能為也前脉地形之險阻决利害之備使三軍之士不迷惑)
(者巴寧㸑襄之力也縣賞罰於前使民昭然信之於後者王之明法也見敵之可也鼓之不敢怠倦者臣也王)
(特為臣之丨丨丨丨賞臣可也若以臣之有功臣何力之有乎)卿子冠軍(史記項羽紀初宋義所遇)
(齊使者高陵君顯在楚軍見楚王曰宋義論武信君之軍必敗居數日兵果敗未戰而先見敗徵此可謂知兵)
(矣王召宋義與計事而大說之因置以為上將軍項羽為魯公為次將范增為末將救趙諸别將皆屬宋義號)
(為丨丨丨丨注文穎曰卿子時人相褒尊之辭猶言公子也上將故言冠軍)扶義而西(史記高祖)
(紀前陳王項梁皆敗不如更遣長者丨丨丨丨)梟將(史記留侯世家且太子所與俱諸將皆嘗與上定天)
(下丨丨也今使太子將之此無異使羊將狼也)細柳軍(史記綘侯周勃世家上自勞軍至覇上及棘門)
(軍直馳入將以下騎送迎已而之丨丨丨軍士吏被甲銳兵刃彀弓弩持滿天子先驅至不得入先驅曰天子)
(且至軍門都尉曰將軍令曰軍中聞將軍令不聞天子之詔居無何上至又不得入於是上乃使使持節詔將)
(軍吾欲入勞軍亞夫乃傳言開壁門壁門士吏謂從屬車騎曰將軍約軍中不得驅馳於是天子乃按轡徐行)
(至營將軍亞夫持兵揖曰介胄之士不拜請以軍禮見天子為動改容式車使人稱謝皇帝敬勞將軍成禮而)
(去既出軍門羣臣皆驚文帝曰嗟乎此真將軍矣曩者覇上棘門軍若兒戲耳其將固可襲而虜也至於亞夫)
(可得而犯耶稱善者久之)軍中聞將軍令不聞天子詔(見上)立表下漏
仆表决漏(史記司馬穰苴傳景公召穰苴與語兵事大說之以為將軍將兵扞燕晉之師穰苴曰臣)
(素卑賤君擢之閭伍之中加之大夫之上士卒未附百姓不信人微權輕願君之寵臣國之所尊以監軍乃可)
(於是景公許之使莊賈往穰苴既辭與莊賈約曰旦日日中會於軍門穰苴先馳至軍丨丨丨丨待賈賈素驕)
(貴以為將已之軍而已為監不甚急親戚左右送之留飲日中而賈不至穰苴則丨丨丨丨入行軍勒兵申明)
(約束約束既定夕時莊賈乃至穰苴曰何後期為賈謝曰不佞大夫親戚送之故留穰苴曰將受命之日則忘)
(其家臨軍約束則忘其親楥枹鼓之急則忘其身今敵國深侵邦内騷動士卒暴露於境君寢不安席食不甘)
(味百姓之命皆懸於君何謂相送乎召軍正問曰軍法期而後至者云何對曰當斬莊賈懼使人馳報景公請)
(救既往未及反於是遂斬莊賈以徇三軍三軍之士皆振慄久之景公遣使者持節赦賈馳入軍中穰苴曰將)
(在軍君令有所不受問軍正曰軍中不馳今使者馳云何正曰當斬使者大懼穰苴曰君之使不可殺之乃斬)
(其僕車之左駙馬之左驂以徇三軍遣使者還報然後行)斬左驂以徇(見上)嚄唶宿將
(史記信陵君傳公子曰晉鄙丨丨丨丨往恐不聽注嚄唶謂多詞句)軍鋒(史記黥布傳項籍之引兵西至)
(新安又使布等夜擊坑章邯秦卒二十餘萬人至關不得入又使布等先從間道破關下軍遂得入至咸陽布)
(常為丨丨)擇良日齋戒設壇場具禮(史記淮隂侯傳於是王欲召信拜之何曰王素)
(慢無禮今拜大將如呼小兒耳此乃信所以去也王必欲拜之丨丨丨丨丨丨丨丨丨丨乃可耳王許之諸將)
(皆喜人人各自以為得大將至拜大將乃韓信也一軍皆驚)人人各自以為得大將
(見上)多多益善(史記淮隂侯傳上常從容與信言諸將能不各有差上問曰如我能將幾何信曰陛)
(下不過能將十萬上曰於君何如曰臣丨丨而丨丨耳上笑曰多多益善何為為我禽信曰陛下不能將兵而)
(善將將此乃信之所以為陛下禽也)每飯意未嘗不在鉅鹿(史記馮唐傳唐以孝著為)
(郎中署長事文帝文帝輦過問唐曰父老何自為郎家安在唐具以實對文帝曰吾居代時吾尚食監高祛數)
(為我言趙將李齊之賢戰於鉅鹿下今吾丨丨丨丨丨丨丨丨丨也父知之乎)不從中覆(史記馮唐)
(傳臣聞上古王者之遣將也跪而推轂曰閫以内者寡人制之閫以外者將軍制之軍功爵賞皆决於外歸而)
(奏之此非虛言也臣大父言李牧為趙將居邊軍市之租皆自用享士賞賜决於外丨丨丨丨也委任而責成)
(功故李牧乃得盡其智能)李廣程不識皆為名將(史記李將軍傳廣以上郡太守為未)
(央衞尉而程不識亦為長樂衞尉程不識故與李廣俱以邊太守將軍屯及出擊胡而廣行無部伍行陣就善)
(水草屯舍止人人自便不擊刁斗以自衞莫府省約文書籍事然亦遠斥候未嘗遇害程不識正部曲行伍營)
(陣擊刁斗士吏治軍簿至明軍不得休息然亦未嘗遇害不識曰李廣軍極簡易然虜卒犯之無以禁也而其)
(士卒亦佚樂咸樂為之死我軍雖煩擾然虜亦不得犯之我是時漢邊郡丨丨丨丨丨丨丨丨丨然匈奴畏李廣)
(略士卒亦多樂從李廣而苦程不識)不擊刁斗自衛(見上)飛將軍(史記李將軍傳廣居)
(右北平匈奴聞之號曰漢之丨丨丨避之數歲不敢入右北平)立號(史記衛將軍傳天子使使者持大將)
(軍印因軍中拜車騎將軍靑為大將軍諸將皆以兵屬大將軍大將軍丨丨而歸)軍鋒之冠(吏記)
(南越王尉陀傳於是天子曰韓千秋雖無成功亦丨丨丨丨封其子延年為成安侯)伏波樓船戈
船下厲(史記南越王尉陀傳乃下赦曰天子微諸侯力政譏臣不討賊今吕嘉建德等反自立晏如令)
(罪人及江淮以南樓船千萬師往討之元鼎五年秋衛尉路博德為丨丨將軍出桂陽下滙水主爵都尉楊僕)
(為丨丨將軍出豫章下横浦故歸義越侯二人為丨丨丨丨將軍出零陵或下離水或抵蒼梧使馳義侯因巴)
(蜀罪人發夜郎兵下牂牁江咸會番禺)搜斬軍中女子(漢書李陵傳陵曰吾士氣少衰而鼓)
(不起者何也軍中豈有女子乎始軍出時關東羣盗妻子徙邊者隨軍為卒妻婦大匿軍中陵搜得皆劍斬之)
絶甘分少(漢書司馬遷傳僕竊不自料其卑賤見主上慘悽怛悼誠欲效其欵欵之愚以為李陵素)
(與士大夫丨丨丨丨能得人之死力雖古名將不過也)寬饒厚德(漢書蓋寬饒傳寬饒初拜為司)
(馬未出殿門斷其禪衣令短離地冠大冠帶長劍躬案行士卒廬室視其飲食居處有疾病者身自撫循臨問)
(加致醫藥遇之甚有恩及歲盡交代上臨享罷衛卒衛卒數千人皆叩頭自請願復留共更一年以報丨丨丨)
(丨)揚威武參計策(漢書馮奉世傳兵法曰大將軍出必有偏裨所以丨丨丨丨丨丨將軍又)
(何疑焉)折衝宿將(漢書馮奉世傳居瓜牙官前後十年為丨丨丨丨功名次趙充國)九虎
(漢書王莾傳莾拜將軍九人皆以虎為號號曰丨丨)上將之元(漢書敘傳長年桓桓丨丨丨丨)大
樹將軍(後漢書馮異傳異為人謙退不伐行與諸將相逢輒引車避道進止皆有表識軍中號為整齊)
(每所止舍諸將並坐論功異常獨屏樹下軍中號曰丨丨丨丨及破邯鄲乃更部分諸將各有配隸軍士皆言)
(願屬大樹將軍光武以此多之)執金吾擊郾(後漢書賈復傳更始郾王尹尊及諸大將在南方未)
(䧏者尚多帝召諸將議兵事未有言沉吟久之乃以檄叩地曰郾最彊宛為次誰當擊之復率然對曰臣請擊)
(郾帝笑曰丨丨丨丨丨吾復何憂大司馬當擊宛)大耿(後漢書耿弇傳張步曰尤來大形十餘萬衆吾)
(皆即其營而破之今丨丨兵少於彼又皆疲勞足可摧乎注弇况之長子故呼為大耿)曉兵愛士
可獨任(後漢書王霸傳從平河北常與臧宮傅俊共營覇獨善撫士卒死者脫衣以斂之傷者躬親以)
(養之光武即位以霸丨丨丨丨丨丨丨拜為偏將軍并將臧宮傅俊兵)雲臺不及伏波像
(後漢書馬援傳顯宗圖畫建武中名臣列將於丨丨以椒房故獨丨丨援東平王蒼觀圖言於帝曰何故不畫)
(丨丨將軍丨帝笑而不言)雅歌投壺(後漢書祭遵傳遵為將軍取士皆用儒術對酒設樂必丨丨丨)
(丨又建為孔子立後奏置五經大夫雖在軍旅不忘爼豆可謂好禮悅樂守死善道者也)雖在軍旅
不忘爼豆(見上)臥鎮(後漢書景丹傳會陜賊蘇况攻破弘農生獲郡守丹時病帝以其舊將欲)
(令強起領郡事乃夜召入謂曰賊迫近京師但得將軍威重丨以丨之足矣)北州大將(後漢書景)
(丹傳世祖即位以讖文用平狄將軍孫咸行大司馬衆咸不悅詔舉可為大司馬者羣臣所推唯吳漢及丹帝)
(曰景將軍丨丨丨丨是其人也然吳將軍有建大策之勲又誅苗幽州謝尚書其功大舊制驃騎將軍官與大)
(司馬相兼也乃以吳漢為大司馬而拜丹為驃騎大將軍)上應二十八宿(後漢書中興二十八)
(將論中興二十八將前世以為丨丨丨丨丨丨未之詳也然咸能感會風雲奮其志勇稱為佐命亦各志能之)
(士也又永平中顯宗追感前世功臣乃圖畫二十八將於南宮雲臺其外又有王常李通竇融卓茂合三十二)
(人按論載馬武傳後)圖畫雲臺(見上)敢殿後拒(後漢書張宗傳大司徒鄧禹西征定河東)
(宗詣禹自歸禹聞宗數多權謀廼表為偏將軍禹軍到栒邑赤眉大衆且至禹㠯栒邑不足守欲引師進就堅)
(城而衆人多畏賊追憚為後拒禹乃書諸將名於竹簡署其前後亂著笥中令各探之宗獨不肯探曰死生有)
(命張宗豈辭難就逸乎禹歎息謂曰將軍有親弱在營奈何不顧宗曰愚聞一卒畢力百人不當萬夫致死可)
(㠯横行宗今擁兵數千以承大威何遽其必敗乎遂留為後拒諸營既引兵宗方勒厲軍士堅壘壁以死當之)
(禹到前縣議曰㠯張將軍之衆當百萬之師猶㠯小雪投沸湯雖欲戮力其埶不全也廼遣步騎二千人反還)
(迎宗宗引兵始發而赤眉卒至宗與戰郤之廼得歸營於是諸將服其勇贊張宗裨禹丨丨丨丨)凉州
三明(後漢書叚熲傳熲字紀明初熲與皇甫威明張然明並知名顯達京師稱為丨丨丨丨云贊山西多)
(猛三明儷蹤)割髮置地(魏志武帝紀注曹瞞傳曰常出軍行經麥中令士卒無敗麥犯者死騎士)
(皆下馬付麥以相持於是太祖馬騰入麥中敕主簿議罪主簿對以春秋之義罰不加於尊太祖曰制法而自)
(犯之何以帥下然孤為軍帥不可自殺請自刑因援劍丨丨以丨丨)爾曹快人(魏志明帝紀注魏略)
(曰詔嘉昭善守賜爵列侯及還帝引見慰勞之顧謂中書令孫資曰卿鄉里乃有丨丨丨丨為將灼如此朕復)
(何憂乎按昭郝昭)為將當有怯弱時(魏志夏侯淵傳初淵雖數戰勝太祖常戒曰丨丨丨)
(丨丨丨丨不可但恃勇也將當以勇為本行之以智計但知任勇一匹夫敵耳)皆萬人敵(蜀志劉先)
(主傳注徵士傅幹曰劉備寬仁有度諸葛亮達治知變正而有謀而為之相張飛關羽勇而有義丨丨丨之丨)
(而為之將此三人者皆人傑也以備之略三傑佐之何為不濟也)天下竒才(蜀志諸葛亮傳亮病)
(卒宣王案行其營壘處所曰丨丨丨丨也)有國士風(蜀志關羽張飛傳評關羽張飛皆稱萬人之敵)
(為世虎臣羽報效曹公飛義釋嚴顔並丨丨丨之丨)抗颺虓虎(蜀志馬超傳委任授君丨丨丨丨兼)
(董萬里求民之瘼)前有王句後有張廖(蜀志王平傳注華陽國志曰後張翼廖化並為)
(大將軍時人語曰丨丨丨丨丨丨丨丨按句扶王平同郡人數有戰功封宕渠侯句古侯切)可人(蜀志)
(費禕傳延熙七年魏軍次於興勢假禕節率衆往禦之光祿大夫來敏至禕許别求共圍棋於時羽檄交馳人)
(馬擐甲嚴駕已訖禕與敏留意對戲色無厭倦敏曰向聊觀試君耳君信丨丨必能辦賊者也禕至敵遂退封)
(成鄉侯)侔迹韓耿(蜀志楊戲傳贊關雲長張翼德濟於艱難贊主洪業丨丨丨丨齊聲雙德)膚
如刻畫(吳志周泰傳注江表傳曰權把其臂因流涕交連字之曰幼平卿為孤兄弟戰如熊虎不惜軀)
(命被創數十丨丨丨丨孤亦何心不待卿以骨肉之恩委卿以兵馬之重乎)銀盌通酌(吳志甘寧)
(傳後曹公出濡須寧為前部督受救出斫敵前營權特賜米酒衆餚寧乃料賜手下百餘人食食畢寧先以丨)
(丨酌酒自飲兩盌乃酌與其都督都督伏不肯時持寧引白削置膝上呵謂之曰卿見知至尊孰與甘寧甘寧)
(尚不惜死卿何以獨惜死乎都督見寧色厲即起拜持酒丨丨兵各一銀盌至二更時銜枚出斫敵營敵驚動)
(遂退)主上執鞭百司屈膝(吳志陸遜傳注陸機為遜銘曰魏大司馬曹休侵我北鄙乃假)
(公黃鉞統御六師及中軍禁衛而攝行王事丨丨丨丨丨丨丨丨)催種葑豆(吳志陸遜傳嘉禾五)
(年權北征使遜與諸葛瑾攻襄陽遜遣親人韓扁齎表奉報還遇敵於沔中鈔邏得扁瑾聞之甚懼書與遜云)
(大駕已旋賊得韓扁具知吾闊狹且水乾宜當急去遜未答方丨人丨丨丨與諸將奕棋射戲如常)遺酒
饋藥(吳志陸抗傳晉陽秋曰抗與羊祜推僑札之好抗嘗丨祜丨祜飲之不疑抗有疾祜丨之丨抗亦推)
(心服之於時以為華元子反復見於今)被髮呌天(吳志孫峻傳注吳書曰留贊為將臨敵必先丨)
(丨丨丨因抗音而歌左右應之畢乃進戰戰無不克)乞襦弗與(晉書宣帝紀時有兵士寒凍丨丨帝)
(丨之丨或曰幸多故襦可以賜之帝曰襦者官物人臣無私施也乃奏軍人年六十已上者罷遣千餘人將吏)
(從軍死亡者致喪還家)刈榖送絹(晉書羊祜傳祜出軍行吳境丨丨為糧皆計所侵丨丨償之)
輕裘緩帶(晉書羊祜傳祜在軍常丨丨丨丨身不被甲鈴閣之下侍衛者不過十數人)龍驤
麟振(晉書段灼傳艾受命忘身丨丨丨丨前無堅敵按艾鄧艾)萬里長城(宋書檀道濟傳初道)
(濟見收脫幘投地曰乃復壞汝丨丨之丨丨)蒼頭公(宋書沈慶之傳慶之患頭風好著狐皮帽羣蠻)
(惡之號曰丨丨丨每見慶之軍輙畏懼曰蒼頭公已復來矣)自擬韓白(齊書垣崇祖傳初崇祖在)
(淮隂見上便自比韓信白起咸不信唯上獨許之及破虜啟至上謂朝臣曰崇祖許為我制虜果如其言其恒)
(丨丨丨丨今真其人也崇祖聞陳顯達李安民皆增給軍儀啟上求鼓吹横吹上敇曰韓白何可不與衆異給)
(鼓吹一部)武原將(齊書周山圖傳鎮軍將軍張永征薛安都於鼓城山圖領二千人迎運至武原為虜)
(騎所追合戰多所傷殺虜圍轉急山圖據城自固然後更結陣死戰突圍出虜披靡不能禁衆稱其勇呼為丨)
(丨丨)貂蟬從兜鍪中出(齊書周盤龍傳盤龍表年老才弱不可鎮邊求解職見許還為散騎)
(常侍光祿大夫世祖戲之曰卿著貂蟬何如兜鍪盤龍曰此丨丨丨丨丨丨丨耳)備衛帳内(齊書)
(薛淵傳淵宋徐州刺史安都從子安都以鼓城降虜親族皆入北太祖鎮淮隂淵遁來南委身自結果幹有氣)
(力太祖使領部曲丨丨丨丨從征伐)人人如是吾又何憂(梁書柳慶遠傳高祖行營壘見)
(慶遠頓舍嚴整每嘆曰丨丨丨丨丨丨丨丨)逆為圖測皆在目中(梁書張弘策傳郢城)
(平蕭穎達楊公則諸將皆欲頓軍夏口高祖以為宜乘勢長驅直指京邑以計語弘策弘策與高祖意合又訪)
(寧遠將軍庾域域又同乃命衆軍即日上道緣江至建康凡磯浦邨落軍行宿次之頓處所弘策丨丨丨丨丨)
(丨丨丨)置陣役人必先諸將(陳書程文季傳每丨丨丨丨文季丨丨丨丨夜則早起迄)
(暮不休軍中莫不服其勤幹每戰恒為前鋒齊軍深憚之謂為程虎按南史作程彪避唐諱也)合肥韋
武(南史梁臨川王宏傳北軍歌曰不畏蕭娘與吕姥但畏丨丨有丨丨武謂韋叡也按韋武謂韋虎與程虎)
(同避唐諱也)四廂大將(魏書明元帝紀置丨丨丨丨又放十二時置十二小將)十二小
將(見上)平當(魏書賀狄于傳家本小族世忠厚為將以丨丨稱稍遷北部大人)給漏刻及
十二牙旗(魏書奚斤傳自魏初大將行師唯長孫嵩距劉裕斤征河南獨丨丨丨丨丨丨丨丨)黑
矟公(魏書于栗磾傳劉裕之伐姚泓也栗磾慮其北擾遂築壘於河上親自守焉禁防嚴密斥候不通裕)
(甚憚之不敢前進裕遺栗磾書遠引孫權求討關羽之事假道西上題書曰丨丨丨麾下栗磾以狀表聞太宗)
(詳之因授黑矟將軍栗磾好持黑矟以自標裕望而異之故有是語)臥虎(魏書李崇傳崇深沉有將略寬)
(厚善御衆在州凡經十年常養壯士數千人寇賊侵邊所向摧破號曰丨丨賊甚憚之)諸將之冠
(魏書崔延伯傳延伯善撫衆心與康生大眼為丨丨丨丨)北間驍將(魏書賀拔勝傳衍書敕續云賀)
(拔勝丨丨丨丨汝宜慎之勿與爭鋒其見憚如此)一瓜數果必與將士共之(北齊)
(書蘭陵王長恭傳為將躬勤細事每得甘味雖丨丨丨丨丨丨丨丨丨丨)三軍皆飲温水吾
何獨進寒冰(北齊書趙郡王琛子叡傳詔叡領山東兵數萬監築長城於時盛夏六月叡在途中)
(屏除蓋扇親與軍人同其勞苦而定州先有冰室每歲藏冰長史宋欽道以叡冐犯署熱遂遣轝冰倍道追送)
(正直日中停軍炎赫尤甚人皆不堪而送冰者至咸謂得冰一時之要叡乃對之歎息云丨丨之人丨丨丨丨)
(丨以丨義丨丨丨丨非追名古將實情所不忍遂至消液竟不一嘗兵人感悅遐邇稱嘆)鐵猛獸(周書)
(楊祐傳東魏豫州刺史高仲密舉州來附太祖率軍援之與齊神武遇戰於邙山祐時著明光鉄鎧所向無前)
(敵人咸曰此是丨丨丨也皆遽退避之)江神(隋書楊素傳素生平乘大船容貎雄偉陳人望之懼曰清)
(河公即丨丨也)聞其弓聲謂為霹靂見其走馬稱為閃電(隋書長孫)
(晟傳二十年都藍大亂為其部下所殺晟因奏請曰今王師臨境戰數有功賊内攜離其主被殺乘此招誘必)
(並來䧏請遣染干部下分頭招慰上許之果盡來附達頭恐怖又大集兵詔晟部領䧏人為秦川行軍總管取)
(晉王廣節度出討達頭與王相抗晟進策曰突厥飲泉易可行毒因取諸藥毒水上流達頭人畜飲之多死於)
(是大驚曰天雨惡水其亡我乎因夜遁晟追之斬首千餘級俘百餘口六畜數千頭王大喜引晟入内同宴極)
(歎有突厥達官來䧏時亦與坐說言突厥之内大畏長孫總管丨丨丨丨丨丨丨丨丨丨丨丨丨丨丨丨王笑)
(曰將軍震怒威行域外遂與雷霆為比一何壯哉)猛將鬭將大將(隋書賀若弼傳煬帝之在)
(東宫嘗謂弼曰楊素韓擒史萬歲三人俱稱良將優劣如何弼曰楊素是丨丨非謀將韓擒是丨丨非領將史)
(萬歲是騎將非丨丨太子曰然則大將誰也弼拜曰唯殿下所擇弼意自許為大將)敦煌戍卒(隋書)
(史萬歲傳突厥達頭可汗犯塞上令晉王廣及楊素出靈武道漢王諒與萬歲出馬邑道萬歲率柱國張定和)
(大將軍李藥王楊義臣等出塞上至大斤山與虜相遇達頭遣使問曰隋將為誰候騎報史萬歲也突厥復問)
(曰得非丨丨丨丨乎候騎曰是也達頭聞之懼而引去)地上虎(北史高昂傳神武以昂為西南道大)
(都督徑趣商洛昂度河祭河伯曰河伯水中之神高敖曹丨丨之丨行經君所故相决酹時山道峻阻巴寇守)
(險昂轉鬭而進莫有當鋒遂克上洛獲西魏洛州刺史泉仚并將數十人)錦裘繡帽(舊唐書李晟傳)
(每將合戰必自異衣丨丨丨丨前行親自指導懷光望見惡之乃謂晟曰將帥當持重豈宜自表飾以啗賊也)
(晟曰晟久在涇原軍士頗相畏服故欲令其先識以奪其心耳)令其先識以奪其心(見上)
天生李晟為社稷萬人(舊唐書李晟傳晟破賊露布至梁州上覽之感泣羣臣無不隕)
(涕因上夀稱萬歲奏曰李晟虔奉聖謨盪滌兇醜然古之樹勲力復都邑者往往有之至於不驚宗廟不易市)
(肆長安人不識旗鼓安堵如初自三代以來未之有也上曰丨丨丨丨丨丨丨丨丨不為朕也百官拜賀而退)
市不改肆(舊唐書李愬傳始晟尅復京城丨丨丨丨及愬平淮蔡復踵其美)瓶罍不發
(舊唐書楊惠元傳河南大擾羽書警急乃詔移京西戎兵萬二千人以備關束帝御望春樓親誓師以遣之及)
(賜宴諸將列坐酒至神策將士皆不飲帝使問之惠元時為都將對曰臣初發奉天本軍帥張巨濟與臣等約)
(曰斯役也將策大勲建大名凱旋之日當共為歡苟未戎捷無以飲酒故臣等不敢違約而飲既發有司供餼)
(於道路他軍無子遺惟惠元一軍丨丨丨丨上稱嘆久之䧏璽書慰勞)頗牧在禁署(舊唐書畢)
(諴傳自大中末黨項羌叛屢擾河西懿宗召學士對邊事諴即援引古今論列破羌之狀上悅曰吾方擇能帥)
(安集河西不期丨丨丨吾丨丨卿為朕行乎諴欣然從命)此之壯氣何謝古人(舊唐書王)
(君廓傳從平劉黑闥令鎮幽州會突厥入寇君廓邀擊破之俘斬五千餘人獲馬五千匹高祖大悅徵入朝賜)
(以御馬令於殿庭乘之而出因謂侍臣曰吾聞藺相如叱秦王目眥出血君廓往擊竇建德將出戰李靖遏之)
(君廓發憤大呼目及鼻耳一時流血丨丨丨丨丨丨丨丨不可以常例賞之復賜錦袍金帶還鎮幽州)蕭
輔膏肓(舊唐書李靖傳高祖每云李靖是丨銑丨公祐丨丨古之名將韓白與衛霍豈能及也)勝
築長城(舊唐書李勣傳勣在并州凡十六年令行禁止號為稱職太宗謂侍臣曰隋煬帝不能精選賢)
(良安撫邊境惟解築長城以備突厥情識之惑一至於此朕今委任李勣於并州遂使突厥畏威循走塞垣安)
(静豈不丨丨丨丨耶)不喜得遼東喜得卿(舊唐書薛仁貴傳貞觀末太宗親征遼東仁貴)
(謁將軍張士貴應募請從行至安地有郎將劉君昂為賊所圍甚急仁貴往救之躍馬徑前手斬賊將懸其頭)
(於馬鞍賊皆懾伏仁貴遂知名及大軍攻安地城高麗莫離支遣將高延夀高惠真率兵二十五萬來拒戰依)
(山結營太宗分命諸將四面擊之仁貴自恃驍勇欲立竒功乃異其服色著白衣握戟腰鞬張弓大呼先入所)
(向無前賊盡披靡却走大軍乘之賊乃大潰太宗遙望見之遣馳問先鋒白衣者為誰特引見賜馬兩匹絹四)
(千匹擢授遊擊將軍雲泉府果毅仍令北門長上并賜生口十人及軍還太宗謂曰朕舊將並老不堪受閫外)
(之寄每欲抽擢驍雄莫如卿者朕丨丨丨丨丨丨丨丨也)天將富貴此翁(舊唐書劉仁軌傳初)
(仁軌將發帶方州謂人曰丨丨丨丨丨丨耳於州司請歴日一卷并七廟諱人怪其故答曰擬削平遼海頒示)
(國家正朔使夷俗遵奉焉至是皆如其言)王郭(舊唐書郭知運傳知運自居西陲甚為蕃夷所憚其後王)
(君㚟亦號勇將時人稱丨丨焉)佩四將印控制萬里(舊唐書王忠嗣傳河隴以皇甫惟明)
(敗衂之後因以忠嗣持節充西平郡太守判武威郡事充河西隴右節度使其月又權知朔方河東節度使事)
(忠嗣丨丨丨丨丨丨丨丨勁兵重鎮皆歸掌握自國初已來未之有也)三韓貴種百戰餘
雄(舊唐書李多祚傳丨丨丨丨丨丨丨丨席寵禁營廼心王室)納短刀於靴中(舊唐書李)
(光弼傳將戰謂左右曰戰危事勝負繫之光弼位為三公不可死於賊手苟事之不捷繼之以死及是擊賊常)
(丨丨丨丨丨丨示有决死之志城上面西拜舞三軍感動)來嚼鐵(舊唐書來瑱傳瑱改穎川太守賊攻)
(之城中積粟素多瑱繕修有備賊繼至城下瑱親射之無不應弦而斃賊使降將畢思琛招瑱琛即瑱父躍故)
(將城下拜泣弔瑱瑱不應前後殺賊頗衆咸呼瑱為丨丨丨)濺血霑衣飲冰傷骨(舊唐)
(書郭子儀傳自受恩塞下制敵行間東西十年前後百戰天寒劍折丨丨丨丨野宿魂驚丨丨丨丨)鬭將
(舊唐書僕固懷恩傳其男瑒又以開府儀同三司從將兵於其軍每深入虜陣以勇敢聞軍中號為丨丨)草
木亦知卿威名(舊唐書張萬福傳李正己反將斷江淮路令兵守埇橋渦口江淮進奉船千餘)
(隻泊渦下不敢過德宗以萬福為濠州刺史召見謂曰先帝改卿名正者所以褒卿也朕以為淮江丨丨丨丨)
(丨丨丨若從先帝所改恐賊不知是卿也復賜名萬福馳至渦口立馬岸上發進奉船淄青兵馬倚岸睥睨不)
(敢動諸道船繼進)二儒帥(舊唐書鄭從讜傳時鄭畋亦以宰相鎮鳳翔與從讜宗人同年登進士畋)
(亦舉兵岐下以遏賊巢廣明首唱大義斷賊首尾逆徒名為二鄭國威復振丨丨丨之功也)割股肉
以為祭酹(舊唐書烏重胤傳重胤出自行間及為長帥赤心奉上能與下同甘苦所至立功未嘗矜)
(伐而善待賓僚禮分同至當時名士咸願依之身歿之日軍士二十餘人皆丨丨丨丨丨丨丨雖古之名將無)
(以加焉)中丞為我輩知家事(舊唐書柳公綽傳鄂軍既在行營公綽時令左右省問其)
(家如疾病養生送死必厚廪給之軍士之妻冶容不謹者沉之於江行卒相感曰丨丨丨丨丨丨丨丨何以報)
(效故鄂人戰每尅捷)誓不與逆賊同生日月下(舊唐書李光顔傳時韓弘為汴帥驕)
(矜倔強常倚賊勢索朝廷姑息惡光顔力戰隂圖撓屈計無所施遂舉大梁城求得一美婦人教以歌舞絃管)
(六博之藝飾之以珠翠金玉衣服之具計費數百萬命使者送遺光顔一見悅惑而怠於軍政也使者即賫書)
(先造光顔壘曰本使令公德公私愛憂公暴露欲進一妓以慰公征役之思謹以候命光顔曰今日已暮明旦)
(納焉詰朝光顔乃大饗軍士三軍咸集命使者進妓妓至則容止端麗殆非人間所有一座皆驚光顔乃於座)
(上謂來使曰令公憐光顔離家室久捨美妓見贈誠有丨以荷德也然光顔受國家恩深丨丨丨丨丨丨丨丨丨)
(今戰卒數萬皆背妻子蹈白刃光顔奈何以女色為樂言訖涕泣嗚咽堂下兵士數萬皆感激流涕乃厚以縑)
(帛酬其來使俾領其妓自席上而廻謂使者為光顔多謝令公光顔事君許國之心死無貳矣自此衆兵之心)
(彌加激勵)債帥(舊唐書高瑀傳太和初忠武節度使王沛卒宰相裴度韋處厚欲請用瑀事未聞陳許表)
(至果請瑀為帥乃授檢校左散騎常侍許州刺史忠武節度使自大歴以來節制之除拜多出禁軍中尉凡命)
(一帥必廣輸重賂禁軍將校當為帥者自無家財必取資於人得鎮之後則膏血疲民以償之及瑀之拜以内)
(外公議縉紳相慶曰韋公作相丨丨鮮矣)武成王(唐書禮樂志上元元年尊太公為丨丨丨祭典與文)
(宣王比以歴代良將為十哲象坐侍秦武安君白起漢淮隂侯韓信蜀丞相諸葛亮唐尚書右僕射衛國公李)
(靖司空英國公李勣列於左漢太子少傳張良齊大司馬田穰苴吳將軍孫武魏西河守吳起燕昌國君樂毅)
(列於右以良為配後罷中祀遂不祭建中三年禮儀使顔真卿奏治武成廟請如月令春秋釋奠其追封以王)
(宜用諸侯之數樂奏軒縣詔史舘考定可配享者列古今名將凡六十四人圖形焉)十哲(見上)名將
六十四人(見上)威名稜然(唐書宗室孝逸傳徐敬業稱兵以孝逸為左玉鈐衛大將軍揚)
(州行軍大總管帥師南討至淮而敬業已攻潤州遣弟敬猷壁淮隂偽將韋超據都梁山以拒孝逸超衆憑險)
(完屯孝逸會諸將議曰賊今負山攻則士無所用力騎不得騁寇救死傷夷必衆不如偏旅綴之全軍趨揚州)
(勢不數日可破支度使薛克搆曰超雖據險然兵少若置小敵不擊無以示威拔衆以守則戰有闕捨之則後)
(憂不如擊之若克超淮隂自震淮隂破楚諸縣開門候官軍矣由是以趨江都逆首可取孝逸從之登山急擊)
(超殺數百人薄暝解起夜走進擊敬猷淮隂破之敬業回軍下阿溪孝逸引兵直度敬業大敗遂拔揚州以功)
(進鎮軍大將軍徙封吳國公丨丨丨丨)盛夏若負霜雪(唐書李密傳密持軍嚴雖丨丨號令)
(士皆丨丨丨丨然戰得金寶盡散之繇是人樂為用)每向必持重(唐書屈突通傳後隋政益亂盗)
(賊多士無鬭志諸將多覆通丨丨丨丨丨雖不大克亦不敗負)尚堪一行(唐書李靖傳吐谷渾寇邊)
(帝謂侍臣曰靖能復起為帥乎靖往見房元齡曰吾雖老丨丨丨丨帝喜以為西海道行軍大總管)踞胡
牀直視無所言(唐書張亮傳帝將伐高麗亮頻諫不納因自請行詔為平壤道行軍大總管引)
(兵自東萊浮海襲破沙卑城進至建安營壁未立賊奄至亮不知所為丨丨丨丨丨丨丨丨衆謂其勇得自安)
(於是副將張金樹鼓於軍士奮擊因破賊)越公兒郎故有家風(唐書楊弘禮傳貞觀中累)
(遷中書舍人太宗征遼東拜兵部侍郎駐蹕之役領步騎二十四軍跳出賊背所向摧靡帝自山下望其衆袍)
(仗精整人人盡力壯之謂許敬宗曰丨丨丨丨丨丨丨丨)兵農悅安(唐書張獻甫傳李懷光叛吐蕃)
(盗邊獻甫領禁兵戌咸陽累年丨丨丨丨)應對蠭起(唐書王忠嗣傳肅宗為忠王帝使與遊及長雄)
(毅寡言有武略上與論兵丨丨丨丨帝器之曰後日爾為良將試守代州别駕大猾閉門自歛不敢干法)不
欲竭中國力以倖功名(唐書王忠嗣傳忠嗣本負勇敢及為將乃能持重安邊不生事)
(嘗曰平世為將撫衆而已吾丨丨丨丨丨丨丨丨丨丨故訓練士馬隨缺繕補有漆弓百五十斤每弢之示無)
(所用軍中士氣盛日夜思戰忠嗣縱詭間伺虜隙時時出竒兵襲敵所向無不克故士亦樂為用)中興
第一(唐書李光弼傳光弼用兵謀定而後戰能以少覆衆治師訓整天下服其威名軍中指顧諸將不敢)
(仰視初與郭子儀齊名世稱李郭而戰功推為丨丨丨丨其代子儀朔方也營壘士卒麾幟無所更而光弼一)
(號令之氣色乃益精明云)轅門二龍(唐書烏承玭傳烏承玭字德潤張掖人開元中與族兄承恩皆)
(為平盧先鋒沈勇而决號丨丨丨丨)方之金日磾(唐書渾瑊傳瑊好書通春秋漢書嘗慕司馬遷)
(自敘著行紀一篇其辭一不矜大天性忠謹功高而志益下歲時貢奉必躬閱視每有賜予下拜跽受常若在)
(帝前世丨丨丨丨丨故帝終始信待)六矢著面不動(唐書雷萬春傳亊廵為偏將令狐潮圍雍)
(邱萬春立城上與賊語伏弩發丨丨丨丨萬春丨丨潮疑刻木人諜得其實乃大驚遙謂巡曰向見雷將軍知)
(君之令嚴矣)好讀閫外春秋(五代史周本紀威以通書算補為軍吏丨丨丨丨丨丨略知兵)
(法)真神將(五代史梁臣傳太祖賜寇彦卿以所乘愛馬一丈烏太祖圍鳳翔以彦卿為都排陣使彦)
(卿乘烏馳突陣前太祖目之曰丨丨丨也)軍中儒服(五代史梁臣傳謝彦章為將好禮儒士雖居丨)
(丨嘗丨丨或臨敵御衆肅然有將帥之威左右馳驟疾若風雨晉人望其行陣齊整相謂曰謝彦章必在此也)
(其名重敵中如此)望塵知敵數(五代史唐臣傳周德威為人勇而多智能丨丨以丨丨丨)持
重挫鋒伺隙取勝(五代史唐臣傳德威老將常務丨丨以丨人之丨故其用兵常丨敵之丨)
(以丨丨)苻第四(宋史苻彦卿傳彦卿將家子勇略有謀善用兵存審之第四子軍中謂之丨丨丨遼)
(人自陽城之敗尤畏彦卿或馬病不飲齕必唾而呪曰此中豈有苻王耶)槖中惟圖書衣衾
(宋史曹彬傳乾德二年冬伐蜀時諸將多取子女玉帛彬丨丨丨丨丨丨丨而已)猶用鷹犬逐
雉兔(宋史楊業傳業幼倜儻任俠善騎射好畋獵所獲倍於人嘗謂其徒曰我他日為將用兵亦丨丨丨)
(丨丨丨丨爾)撼山易撼岳家軍難(宋史岳飛傳善以少擊衆欲有所舉盡召諸統制與)
(謀謀定而後戰故有勝無敗猝遇敵不動故敵為之語曰丨丨丨丨丨丨丨丨)張紅眼(宋史張威傳威)
(初在行伍以勇見稱先充偏裨每戰輒克金人聞其名畏憚之臨陣戰酣則精采愈奮兩眼皆赤時號丨丨丨)
(又號張鶻眼)張鶻眼(見上)矮張竹園張(宋史忠義傳張順民兵部將也襄陽受圍五年)
(宋闖出重賞募死士得三千求將得順與張貴俗呼順曰丨丨貴曰丨丨丨俱智勇素著諸將所服俾為都統)
取緋帛被甲胄以自標顯(遼史耶律鐸軫傳仕統和間性疎簡不顧小節人初以是)
(短之後侵宋分總羸師以從及戰丨丨丨丨丨丨丨丨丨丨馳突出入敵陣格殺甚衆太后望見喜召謂之曰)
(卿戮力如此何患不濟厚賞之由是多以軍事屬任)有光自目中出燄燄如流星
(遼史高模翰傳會同元年三月敕虎官楊覃赴乾寧軍為滄州節度使田武名所圍模翰與趙延夀聚議往救)
(俄丨丨丨模翰丨丨丨縈繞旗矛丨丨丨丨丨久之模翰喜曰此天贊之祥遂進兵殺獲甚衆)不持雨
具(金史李成傳成在降附諸將中最勇鷙號令甚嚴衆莫敢犯臨陣身先諸將士卒未食不先食有病者親)
(視之丨丨丨丨雖沾濕自如也)水星(金史錫默阿里傳自結髮從軍大小數十戰尤習舟楫江淮用兵無)
(役不從時人以丨丨目之)一㗖如百金之賜(金史強伸傳天興元年八月中京人推伸為府)
(簽事甫三日北兵圍之伸奔走四應所至必捷得二駞及所乘馬皆殺之以犒軍士人不過丨丨而得者丨丨)
(丨丨丨)當自權衡(元史世祖紀日本行省臣遣使來言大軍駐巨濟島至對馬島獲島人言太宰)
(府西六十里舊有戌軍已調出戰宜乘虛𢷬之詔曰軍事卿等丨丨丨丨之)旗幟畫䨇赤月
(元史阿珠傳遣千戶巴延徹爾率甲騎三百助灣頭兵勢巴延徹爾所將皆阿珠牙下精兵丨丨丨丨丨丨衆)
(軍望其塵連呼曰丞相來矣宋軍識其旗皆遁)黃金周飾卿身(元史綽和爾傳大德七年秋入)
(朝帝親諭之曰卿鎮北邊累建大功雖以丨丨丨丨丨丨猶不足以盡朕意)股肱羽翼七十
二人以應天道(六韜凡舉兵師以將為命命在通達不守一術因能授職各取所長隨時變化)
(以為紀綱故將有丨丨丨丨丨丨丨丨丨丨丨丨備數如法審知命理殊能異技萬事畢矣)持首授
柄持柄授刃(六韜君入廟内西面而立將入廟内北面而立君親操鉞丨丨丨將其丨曰從此上)
(至天者將軍制之復操斧丨丨丨將其丨曰從此下至地者將軍制之)禮將(六韜太公曰將冬不服裘)
(夏不操扇雨不張蓋名曰丨丨將不身服禮無以知士卒之寒暑出隘塞犯泥塗將必先下步名曰力將將不)
(身服力無以知士卒之勞苦軍皆定次將乃就舍炊者皆熟將乃就食軍不舉火將亦不舉名曰止欲將)力
將(見上)止欲將(見上)立表清道(六韜大將設營而陣丨丨轅門丨丨而待諸將吏至者校)
(其先後先期至者賞後期至者斬如此則遠近俱集三軍俱至并力合戰)順人以利陣(逸周書吉)
(禮左還順地以利本武禮右還順天以利兵將居中軍丨丨丨丨丨人有中曰參無中曰兩兩争曰弱三和曰)
(彊)三和曰彊(見上)四海之内視如家室(諸葛亮心書將之器其用大小不同)
(若乃察其奸伺其禍為衆所服此十夫之將夙興夜寐言詞密察此百夫之將直而有慮勇而能鬭此千夫之)
(將外貎桓桓中情烈烈知人勤勞惜人飢寒此萬人之將近賢進能日慎一日誠信寬大閑於理辭此十萬人)
(之將仁愛洽於下信義服隣國上曉天文中察人事下識地理丨丨丨丨丨丨丨丨此天下之將)一日
萬里(蘇鶚杜陽雜編吳元濟之亂淮西以宰臣裴度為元帥及對於殿上曰偽蔡稱兵朕於擇帥甚難其)
(人也且安天下用將帥如造大舟以越滄海其功則多其成則大丨丨丨丨無所不屇若乘一葉而蹈洪波其)
(功也寡其覆也速朕今托元老以摧狂寇真謂一日萬里矣)把淺(馬令南唐書義死傳每歲淮水淺涸)
(分兵屯守謂之丨丨)龍圖老子(王闢之澠水燕談錄宋范文正公以龍圖閣直學士帥邠延涇慶四)
(郡威德著聞夷夏聳服屬戸蕃部卒稱曰丨丨丨丨至於元昊亦以是呼之)狄天使(王闢之澠水燕)
(談錄狄武襄公青初以散直為延州指使是時西邊用兵公以才勇智略頻立戰功常披髮面銅具馳突賊圍)
(敵人畏懾無敢當者公識度宏遠士大夫翕然稱之而尤為韓公范文正公所深知稱為國器文正以春秋漢)
(書授之曰將不知古今匹夫之勇不足尚也公於是博覽書史通究古今已而立大功登輔弼書史策配享宗)
(廟為宋名將天下稱其賢公初為延州指使後顯貴天下獨呼公為丨丨丨)
御定子史精華卷七十三
