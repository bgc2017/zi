欽定四庫全書
御定子史精華卷一百十一
靈異部一
神鬼上
流於天地之間(管子丨丨丨丨丨丨謂之鬼神)祥使(管子鬼神以丨丨)役使鬼
神(管子龍鬭於馬謂之陽牛山之隂管子入復於桓公曰天使使者臨君之郊請使大夫初飭左右元服天)
(之使者乎天下聞之曰神哉齊桓公天使使者臨其郊不待舉兵而朝者八諸侯此乘天威而動天下之道也)
(故智者丨丨丨丨而愚者信之)堯五吏(管子昔丨之丨丨五官無所食君請立五厲之祭祭堯之五吏)
(春獻蘭秋斂落原魚以為脯鯢以為殽)清商(管子其下丨丨不可得泉注清商神怪之名)慶忌
於蟡(管子故涸澤數百歲谷之不徙水之不絶者生丨丨慶忌者其狀若人其長四寸衣黃衣冠黃冠戴)
(黃蓋乘小馬好疾馳以其名呼之可使千里外一日反報此涸澤之精也涸川之精者生丨丨蟡者一頭而兩)
(身其形若蛇其長八尺以其名呼之可使取魚鱉此涸川水之精也)長尺而人物具(管子桓公)
(北伐孤竹未至卑耳之谿十里闟然止瞠然視援弓將射引弓而未敢發也謂左右曰見是前人乎左右對曰)
(不見也公曰事其不濟乎寡人大惑今者寡人見人丨丨丨丨丨丨焉冠右袪衣走馬前疾事其不濟乎寡人)
(大惑豈有人若此者乎管仲對曰臣聞登山之神有俞兒者長尺而人物具焉霸王之君興而登山神見且走)
(馬前疾道也袪衣示前有水也右袪衣示從右方涉也至卑耳之谿有贊水者曰從左方涉其深及冠從右方)
(涉其深至膝若右涉其大濟)冠右袪衣走馬前疾(見上)俞兒(見上)以道涖
天下其鬼不神(老子治大國若烹小鮮丨丨丨丨丨丨丨丨丨非其鬼不神其神不傷人非其)
(神不傷人聖人亦不傷神夫兩不相傷故德交歸焉)輔道德(文子積道德者天與之地助之鬼神輔之)
山水鬼神(墨子子墨子曰古今之為鬼非他也有天鬼者亦有山水鬼神者亦有人死而為鬼者)
天鬼(見上)生者理之必終(列子道終於本无始進乎本不久有生則復於不生有形則復)
(於無形不生者非本不生者也無形者非本無形者也丨丨丨丨丨丨者也終者不得不終亦如生者之不得)
(不生而欲恒其生畫其終惑於數也)歸其真宅(列子精神者天之分骨骸者地之分屬天清而散屬)
(地濁而聚精神離形各歸其眞故謂之鬼鬼歸也丨丨丨丨)入門返根(列子黃帝書曰精神丨其)
(丨骨骸丨其丨我尚何存)夸蛾氏二子(列子太形王屋二山方七百里高萬仞本在冀州之南河)
(陽之北北山愚公者年且九十面山而居懲山北之塞出入之迂也聚室而謀曰吾與汝畢力平險指通豫南)
(逹於漢隂可乎雜然相許其妻獻疑曰以君之力曾不能損魁父之邱如太行王屋何且焉置土石雜曰投諸)
(渤海之尾隠土之北遂率子孫荷擔者三夫即石墾壤箕畚運於渤海之尾鄰人京城氏之孀妻有遺男始齔)
(跳往助之寒暑易節始一反焉河曲智叟笑而止之曰甚矣汝之不惠以殘年餘力曾不能毁山之一毛其如)
(土石何北山愚公長息曰汝心之固固不可徹曾不若孀妻弱子雖我之死有子存焉子又生孫孫又生子子)
(又有子孫又有孫子子孫孫無窮匱也而山不加增何苦而不平河曲智叟亡以應操蛇之神聞之懼其不已)
(也告之於帝帝感其誠命丨丨丨丨丨負二山一厝朔東一厝雍南自此冀之南漢之隂無隴斷焉注形當作)
(行)操蛇之神(見上)化人(列子周穆王時西極之國有丨丨來入水火貫金石反山川移城邑)
(乘虚不墜觸實不硋千變萬化不可窮極既已變物之形又且易人之慮穆王敬之若神事之若君推路寢以)
(居之引三牲以進之選女樂以娛之化人以為王之宫室卑陋而不可處王之厨饌腥螻而不可饗王之嬪御)
(膻惡而不可親穆王乃為之改築土木之功赭堊之色無遺巧焉五府為虚而臺始成其高千仞臨終南之上)
(號曰中天之臺簡鄭衛之處子娥媌靡曼者施芳澤正蛾眉設笄珥衣阿錫曳齊紈粉白黛黑珮玉環雜芷若)
(以滿之奏承雲六瑩九韶晨露以樂之日日獻玉衣旦旦薦玉食化人猶不舍然不得已而臨之)變物
形易人慮(見上)委蛇(莊子桓公田於澤管仲御見鬼焉公撫管仲之手曰仲父何見對曰臣無)
(所見公反誒詒為病數日不出齊士有皇子告敖者曰公則自傷鬼惡能傷公夫忿滀之氣散而不反則為不)
(足上而不下則使人善怒下而不上則使人善忘不上不下中身當心則為病桓公曰然則有鬼乎曰有沈有)
(履竈有髻戶内之煩壤雷霆處之東北方之下者倍阿鮭蠪躍之西北方之下者則泆陽處之水有罔象邱有)
(崒山有夔野有方皇澤有丨丨公曰請問委蛇之狀何如皇子曰委蛇其大如轂其長如轅紫衣而朱冠其為)
(物也惡聞雷車之聲則捧其首而立見之者殆乎霸桓公囅然而笑曰此寡人之所見者也於是正衣冠與之)
(坐不終日而不知病之去也)沈有履竈有髻(見上)戶内煩壤雷霆處之
(見上)倍阿鮭蠪(見上)泆陽(見上)方皇(見上)無命有命無鬼有鬼(莊子)
(莫知其所終若之何其丨丨也莫知其所始若之何其丨丨也有以相應也若之何其丨丨耶無以相應也若)
(之何其丨丨耶)風采光景(鶡冠子神徵者丨丨丨丨所以序怪也)伏鬼立魅(荀子夏首)
(之南有人焉曰涓蜀梁其為人也愚而善畏明月而宵行俯見其影以為丨丨也卬視其髮以為丨丨也背而)
(走比至其家者失氣而死)勾芒(吕氏春秋其神丨丨注勾芒少皥氏之裔子曰重佐木德之帝死為木官)
(之神)祝融(吕氏春秋其神丨丨注祝融顓頊氏後老童之子吳回也為高辛氏火正死為火官之神)蓐
收(吕氏春秋其神丨丨注少皡氏裔子曰該有金德死託祀為金神)元冥(吕氏春秋其神丨丨注少)
(皥氏之子曰循為元冥師死祀為水神)黎邱竒鬼(吕氏春秋梁北有丨丨部有丨丨焉喜效人之)
(子姪昆弟之狀邑丈人有之市而醉歸者黎邱之鬼效其子之狀扶而道苦之丈人歸酒醒而誚其子曰吾為)
(汝父也豈謂不慈哉我醉汝道苦我何故其子泣而觸地曰孽矣無此事也昔者往責於東邑人可問也其父)
(信之曰譆是必夫竒鬼也我固嘗聞之矣明日端復飲於市欲遇而刺殺之明旦之市而醉其真子恐其父之)
(不能反也遂逝迎之丈人望其真子拔劍而刺之)傷死鬼嬈時既神漠(淮南子是故丨)
(丨者其丨丨丨丨者其丨丨注嬈煩嬈善行病祟人)九嬰大風(淮南子堯之時十日並出焦禾稼殺)
(草木而民無所食猰貐鑿齒丨丨丨丨封豨修蛇皆為民害堯乃使羿誅鑿齒於疇華之野殺九嬰於凶水之)
(上繳大風於青邱之澤上射十日而下殺猰貐斷脩蛇於洞庭擒封豨於桑林萬民皆喜置堯以為天子注九)
(嬰水火之怪為人害大風風伯也能壊人屋舍)循虚出入(淮南子枕戶橉而卧鬼神履其首者使鬼)
(神能元化則不待戶牖之行若丨丨而丨丨則亦無能履也夫戶牖者風氣之所從往來而風氣者隂陽相捔)
(者也離者必病故託鬼神以伸誡之)上駢桑林(淮南子黃帝生隂陽丨丨生耳目丨丨生臂手此女)
(媧所以七十化也注上駢桑林皆神名)聖人曼云(揚子或問趙世多神何也曰神怪茫茫若存若)
(亡丨丨丨丨)靈場宜夜(揚子丨丨之威丨丨矣乎注吳秘曰靈壇鬼神之威施於暮夜則見悚)
司過之神(抱朴子按易内戒及赤松子經及河圖記命符皆云天地有丨丨丨丨隨人所犯輕重以)
(奪其筭)神降於莘(國語十五年有丨丨丨丨王問於内史過曰是何故固有之乎對曰有之國之)
(將興其君齊明衷正精潔惠和其德足以昭其馨香其惠足以同其民人神饗而民聽民神無怨故明神降之)
(觀其政德而均布福焉)鬼道(國語展禽曰夏父弗忌必有殃夫宗有司之言順矣僖又未有明焉犯順)
(不祥以逆訓民亦不祥易神之班亦不祥不明而躋之亦不祥犯丨丨二犯人道二能無殃乎)面白毛
虎爪執鉞立西阿(國語虢公夢在廟有神人丨丨丨丨丨丨丨丨于丨丨公懼而走神曰無)
(走帝命曰使晉襲於爾門公拜稽首覺召史嚚占之對曰如君之言則蓐收也天之刑神也天事官成)刑
神(見上)神叢(戰國策應侯謂昭王曰亦聞恒思有丨丨與恒思有悍少年請與叢博曰吾勝叢叢籍我)
(神三日不勝叢叢困我乃左手為叢投右手自為投勝叢叢藉其神三日叢往求之遂弗歸五日而叢枯七日)
(而叢亡)藉神三日(見上)陽侯(戰國策塞漏舟而輕丨丨之波則舟覆矣)湘君(史記秦始)
(皇紀始皇還過彭城齊戒禱祠欲出周鼎泗水使千人沒水求之弗得乃西南渡淮登衡山南郡浮江至湘山)
(祠逢大風幾不得渡上問博士曰丨丨何神博士對曰聞之堯女舜之妻而葬此於是始皇大怒使刑徒三千)
(人皆伐湘山樹赭其山)滈池君(史記秦始皇紀使者從關東夜過華隂平舒道有人持璧遮使者曰)
(為我遺丨丨丨因言曰今年祖龍死使者問其故因忽不見置其璧去使者奉璧具以聞始皇默然良久曰山)
(鬼固不過知一歲事也退言曰祖龍者人之先也使御府視璧乃二十八年行渡江所沉璧也)山鬼不
過知一歲事(見上)白帝子(史記漢高祖紀高祖被酒夜徑澤中令一人行前行前者還報)
(曰前有大蛇當徑願還高祖醉曰壯士行何畏乃前拔劍擊斬蛇蛇遂分為兩徑開行數里醉因卧後人來至)
(蛇所有一老嫗夜哭人問何哭嫗曰人殺吾子故哭之人曰嫗子何為見殺嫗曰吾子丨丨丨也化為蛇當道)
(今赤帝子斬之故哭人乃以嫗為不誠欲笞之嫗因忽不見後人至高祖覺後人告高祖高祖乃心獨喜自負)
(諸從者日益畏之)老嫗夜哭(見上)如蒼犬(史記吕后紀三月中吕后祓還過軹道見物丨)
(丨丨據高后掖忽弗復見卜之云趙王如意為祟高后遂病掖傷)光輝若流星(史記封禪書文)
(公獲若石於陳倉北阪城祠之其神或歲不至或歲數來來常以夜丨丨丨丨丨從東南來集於祠城則若雄)
(雞其聲殷云野雞夜雊以一牢祠命曰陳寳)陳寳(見上)八神(史記封禪書於是始皇遂東遊海上)
(行禮祠名山大川及丨丨求仙人羡門之屬八神將自古而有之或曰太公以來作之齊所以為齊以天齊也)
(其祀絶莫知起時八神一曰天主祠天齊天齊淵水居臨菑南郊山下者二曰地主祠太山梁父盖天好隂祠)
(之必於高山之下小山之上命曰畤地貴陽祭之必於澤中圓丘云三曰兵主祠蚩尤蚩尤在東平陸監鄉齊)
(之西境也四曰隂主祠三山五曰陽主祠之罘六曰月主祠之萊山皆在齊北並勃海七曰日主祠成山成山)
(斗入海最居齊東北隅以迎日出云八曰四時主祠瑯邪瑯邪在齊東方盖歲之所始皆各用牢具祠而巫祝)
(所損益珪幣雜異焉)小鬼之神者(史記封禪書杜主故周之右將軍其在秦中最丨丨丨丨丨)
氣成五采若人冠絻(史記封禪書趙人新垣平以望氣見上言長安東北有神丨丨丨丨)
(丨丨丨丨焉)若見五人於道北(史記封禪書文帝出長安丨丨丨丨丨丨丨遂因其直北)
(立五帝壇祠以五牢具)聞其言不見其人(史記封禪書上求神君舍之上林中&KR1389;氏觀神)
(君者長陵女子以子死見神於先後宛若宛若祠之其室民多往祠平原君往祠其後子孫以尊顯及今上即)
(位則厚禮置祠之内中丨丨丨丨丨丨丨云)嶧山君地長(史記封禪書後人復有上書言古者)
(天子常以春觧祠祠黃帝用一梟破鏡冥羊用羊祠馬行用一青牡馬太一丨丨丨丨丨用牛武夷君用乾魚)
(隂陽使者以一牛今祠官領之如其方)武夷君(見上)隂陽使者(見上)八通鬼道
(史記封禪書亳人謬忌奏祠太一方曰天神貴者太一太一佐曰五帝古者天子以春秋祭太一東南郊用太)
(牢七日為壇開丨丨之丨丨於是天子令太祝立其祠長安東南郊常奉祠如忌方)竈鬼(史記封禪書齊)
(人少翁以鬼神見上上有所幸王夫人夫人卒少翁以方盖夜致王夫人及丨丨之貌云天子自帷中望見焉)
(於是乃拜少翁為文成將軍賞賜甚多以客禮禮之)神君書法(史記封禪書神君最貴者太一其佐)
(曰大禁司命之屬皆從之弗可得見聞其言言與人音等時去時來來則風肅然居室帷中時晝言然常以夜)
(天子祓然後入因巫為主人關飲食所以言行下又置夀宫北宫張羽旗設供具以禮神君丨丨所言上使人)
(受書其言命之曰丨丨按漢書作畫法孟康曰策畫之法也史記作書疑傳寫之誤)聞若有言萬
歲(史記封禪書遂東幸緱氏禮登中岳太室從官在山下丨丨丨丨丨丨云)當道野人(史記趙世)
(家簡子出有人丨丨辟之不去曰吾欲有謁於主君從者以聞簡子召之曰譆吾有所見子晰也當道者曰主)
(君之疾臣在帝側簡子曰然有之子之見我我何為當道者曰帝令主君射熊與羆皆死簡子曰是且何也當)
(道者曰晉國有大難主君首之帝令主君滅二卿夫熊與羆皆其祖也簡子曰帝賜我二笥皆有副何也當道)
(者曰主君之子將克二國於翟皆子姓也簡子曰吾見兒在帝側帝屬我一翟犬曰及爾子之長以賜之夫兒)
(何謂以賜翟犬當道者曰兒主君之子也翟犬者代之先也主君之子且必有代及主君之後嗣且有革政而)
(胡服并二國於翟簡子問其姓而延之以官當道者曰臣丨丨致帝命耳遂不見簡子書藏之府)宣室
前席(史記賈生傳後歲餘賈生徵見孝文帝方受釐坐丨丨上因感鬼神事而問鬼神之本賈生因具道)
(所以然之狀至夜半文帝丨丨既罷曰吾久不見賈生自以為過之今不及也)所以然之狀(見上)
長桑君(史記扁鵲傳少時為人舍長舍客丨丨丨過扁鵲獨竒之常謹遇之長桑君亦知扁鵲非常人)
(也出入十餘年乃呼扁鵲私坐間與語曰我有禁方年老欲傳與公公毋泄扁鵲曰敬諾乃出其懷中藥予扁)
(鵲飲是以上池之水三十日當知物矣乃悉取其禁方書盡與扁鵲忽然不見殆非人也扁鵲以其言飲藥三)
(十日視見垣一方人以此視病盡見五臟癥結特以診脉為名耳)靈之下若風馬(漢書禮樂)
(志九重開靈之斿垂惠恩鴻祐休靈之車結元雲駕飛龍羽旄紛丨丨丨丨丨丨左蒼龍右白虎靈之來神哉)
(沛先以雨般裔裔靈之至慶隂隂相放&KR1820;震澹心靈已坐五音飭虞至旦承靈億)富媼(漢書禮樂志后)
(土丨丨昭明三光注張宴曰媼老母稱也坤為母故稱媼海内安定富媪之功耳)廸嘗(漢書禮樂志登)
(成甫田百鬼丨丨)金馬碧雞之神(漢書郊祀志或言益州有丨丨丨丨丨丨可醮祭而致於)
(是遣諫大夫王褒使持節而求之)火祖(漢書五行志古之火正謂火官也掌祭火星行火政季春昏心)
(星出東方而咮七星鳥首正在南方則用火季秋星入則止火㠯順天時救民疾帝嚳則有祝融堯時有閼伯)
(民賴其德死則以為丨丨配祭火星故曰或食於心或食於咮也相土商祖契之曾孫代閼伯後主火星宋其)
(後也世司其占故先知火災)五帝(漢書魏相傳東方之神太昊乘震執規司春南方之神炎帝乘離執)
(衡司夏西方之神少昊乘兊執矩司秋北方之神顓頊乘坎執權司冬中央之神黃帝乘坤艮執繩司下土兹)
(丨丨所司各有時也)瞰室(漢書揚雄傳高明之家鬼丨其丨)還帷坐而步(漢書外戚傳上)
(思念李夫人不已方士齊人少翁言能致其神廼夜張燈燭設帳帷陳酒肉而令上居他帳遥望見好女如李)
(夫人之貌丨丨丨丨丨又不得就視上愈益相思悲感為作詩曰是邪非邪立而望之偏何姍姍其來遲)白
衣老父(後漢書光武紀至呼沱河無船適遇冰合得過未畢數車而䧟進至下博城西遑惑不知所之)
(有丨丨丨丨在道傍指曰努力信都郡為長安守去此八十里光武即馳赴之信都太守任光開門出迎注老)
(父盖神人也今下博縣西猶有祠堂)凡千五百一十四神(後漢書光武帝紀注續漢書曰)
(制郊兆於洛陽城南七里為壇八陛中又為重壇天地位皆在壇上其外壇上為五帝位青帝位在甲寅赤帝)
(位在丙巳黃帝位在丁未白帝位在庚申黑帝位在壬亥其外為壝重營皆紫以象紫宫營有通道以為門日)
(月在營内南道日在東月在西北斗在北道之西外營中營丨丨丨丨丨丨丨丨高皇帝配食焉北郊在洛陽)
(城北四里方壇四陛地祗位南面西上高皇后配西面皆在壇上地理羣后從食皆在壇下中嶽在未四嶽各)
(依其方淮海俱在東河在西濟在北江在南餘山川各如其方漢初土德色尚黃至此始明火德徽幟尚赤服)
(色於是廼正)地理羣后從食山川各如其方(見上)伏閉(後漢書和帝紀)
(六月己酉初令丨丨盡日注漢官舊儀曰伏日萬鬼行故盡日閉不干它事)伏日萬鬼行(見上)
桃印五色難止惡氣(後漢書禮儀志仲夏之月萬物方盛日夏至隂氣萌作恐物不楙其)
(禮㠯朱索連葷菜彌牟朴蠱鍾以丨丨長六寸方三寸丨丨書文如法㠯施門戶代以所尚為飾夏后氏金行)
(作葦茭言氣交也殷人水德以螺首慎其閉塞使如螺也周人木德以桃為更言氣相更也漢兼用之故以五)
(月五日朱索五色印為門戶飾㠯丨丨丨丨)葦茭螺首桃更(見上)十二神(後漢書禮)
(儀志先臘一日大儺謂之逐疫其儀選中黃門子弟年十歲以上十二以下百二十人為侲子皆赤幘皂製執)
(大鼗方相氏黃金四目蒙熊皮元衣朱裳執戈揚盾十二獸有衣毛角中黃門行之冗從僕射將之以逐惡鬼)
(於禁中夜漏上水朝臣會侍中尚書御史謁者虎賁羽林郎將執事皆赤幘陛衛乘輿御前殿黃門令奏曰侲)
(子備請逐疫於是中黃門倡侲子和曰甲作食&KR1223;胇胃食虎雄伯食魅騰簡食不祥攬諸食咎伯竒食夢強梁)
(祖明共食磔死寄生委隨食觀錯斷食巨窮竒騰根共食蠱凡使丨丨丨追惡凶赫女軀拉女幹節觧女肉抽)
(女肺腸女不急去後者為糧因作方相與十二獸儛嚾呼周徧前後省三過持炬火送疫出端門門外騶騎傳)
(炬出宫司馬闕門門外五營騎士傳火棄雒水中百官官府各以木面獸能為儺人師訖設桃梗鬱儡葦茭畢)
(執事陛者罷葦戟桃杖以賜公卿將軍特侯諸侯云)後者為糧(見上)東陵聖母(後漢書郡)
(國志注博物記女子杜姜左道通神縣以為妖閉獄桎梏卒變形莫知所極以狀上因以其處為廟祠號曰丨)
(丨丨丨)山神謂我人(後漢書郡國志注三齊記曰南有蹲犬山似犬蹲有神劉寵出西都經此)
(山山犬吠之寵曰丨丨丨丨丨也)松子亭神(後漢書郡國志注襄陽耆舊傳曰有丨丨丨下有丨)
(陂中有魚人捕不可得南都賦所稱)以杖撞地輒成井(後漢書郡國志注荆州記曰縣南十)
(里有平岡岡有金井數百淺者四五尺深者不測俗傳云有金人丨丨丨丨丨丨丨)援之餘靈(後漢)
(書馬援傳注武陵記曰壺頭山邊有石窟即援所穿室也室内有蛇如百斛船大云是丨丨丨丨也)竈神
形見(後漢書隂興傳宣帝時隂子方者至孝有仁恩臘日晨炊而丨丨丨丨子方再拜受慶家有黃羊因)
(以祀之自是以後暴至巨富田有七百餘頃輿馬僕隸比於邦君子方常言我子孫必將強大至識三世而遂)
(繁昌故後常以臘日祀竈而薦黃羊焉)臘日薦黃羊(見上)竈神黃衣被髮(後漢)
(書隂識傳注雜五行書曰丨丨名禪字子郭衣丨丨夜丨丨從竈中出知其名呼之可除凶惡宜市猪肝泥竈)
(令婦孝)子郭(見上)神數下言(後漢書琅琊孝王傳京國中有城陽景王祠吏人奉祀丨丨丨)
(丨宫中多不便利京上書願徙宫開陽以華盖南武陽厚邱贛榆五縣易東海之開陽臨沂肅宗許之)江
有子胥神(後漢書張禹傳建初中拜揚州刺史當過江行部中土民皆以丨丨丨丨之丨難於濟涉)
(禹將渡吏固請不聽禹厲言曰子胥如有神知吾志在理察枉訟豈危我哉遂鼓楫而過)女魃(後漢書張)
(衡傳丨丨北而應龍翔)游光(後漢書馬融傳導鬼區徑神場詔靈保召方相驅厲疫走蜮祥捎罔兩拂)
(丨丨枷天狗緤墳羊)敇葛陂君(後漢書費長房傳汝南歲歲常有魅偽作太守章服詣府門椎鼓者)
(郡中患之時魅適來而逢長房謁府君惶懼不得退便前觧衣冠叩頭乞活長房呵之云便於中庭正汝故形)
(即成老鼈大如車輪頭長一丈長房復令就太守服付其一札以丨丨丨丨魅叩頭流涕持札植於陂邊以頸)
(繞之而死)主地上鬼神(後漢書費長房傳長房辭歸翁與一竹杖曰騎此任所之則自至矣既至)
(可以杖投葛陂中也又為作一符曰以此丨丨丨丨丨長房乘杖須臾來歸自謂去家適經旬日而已十餘年)
(矣即以杖投陂顧視則龍也)鹽水神女(後漢書南蠻傳廪君乃乘土船從夷水至鹽陽丨丨有丨)
(丨謂廩君曰此地廣大魚鹽所出願君共居廪君不許鹽神暮輒來取宿旦即化為蟲與諸蟲羣飛掩蔽日光)
(天地晦冥積十餘日廪君思其便因射殺之天乃開明廪君於是君乎夷城四姓皆臣之)光景時時
出見(後漢書西南夷傳青蛉縣禺同山有碧雞金馬丨丨丨丨丨丨注今褒州揚波縣王褒碧雞頌曰持)
(節使王褒謹拜南崖敬移金精神馬票碧之雞處南之荒深谿回谷非土之鄉歸來歸來漢德無疆廉平唐虞)
(澤配三皇華陽國志曰碧雞光景人多見之前漢音義曰金形似馬碧形似雞也)黃衣拄杖(魏志)
(三少帝紀襄武縣言有大人見三丈餘迹長三尺二寸白髮着丨單丨黃巾丨丨呼民王始語云今當太平)
為求相代(魏志杜畿傳註魏氏春秋曰初畿嘗見童子謂之曰司命使吾召子畿固請之童子曰今)
(將丨君丨丨丨者君其慎勿言言卒忽然不見至此二十年矣畿乃言之其日而卒)遣婢相聞(吳志)
(吳主傳初臨海羅陽縣有神自稱王表周旋民間語言飲食與人無異然不見其形又有一婢名紡績是月遣)
(中書郎李崇齎輔國將軍羅陽王印綬迎表表隨崇俱出與崇及所在郡守令長談論崇等無以易所歴山川)
(丨丨與其神丨丨)石印三郎(吳志三嗣主傳江表傳曰歴陽縣有石山臨水高百丈其三十丈所)
(有七穿駢羅穿中色黃赤不與本體相似俗相傳謂之石印又曰石印封發天下當太平下有祠屋巫祝言丨)
(丨神有丨丨)聞車馬聲(晉書魏舒傳舒常詣野王主人妻夜産俄而丨丨丨之丨相問曰男也女)
(也曰男書之十五以兵死後問寢者為誰曰魏公舒後十五載詣主人問所生兒何在曰因條桑為斧傷而死)
(舒自知當為公矣)即僕便是鬼(晉書阮瞻傳瞻素執無鬼論物莫能辨每自謂此理足可以辨)
(正幽明忽有一客通名詣瞻寒溫畢聊談名理客甚有才辨瞻與之言良久及鬼神之事反覆甚苦客遂屈乃)
(作色曰鬼神古今聖賢所共傳君何得獨言無丨丨丨丨丨於是變為異形須臾消滅)談老子(晉書)
(陸雲傳初雲嘗行逗宿故人家夜暗迷路莫知所從忽望草中有火光於是趣之至一家便寄宿見一年少美)
(風姿共丨丨丨辭致深遠向曉辭去行十許里至故人家云此數十里中無人居雲意始悟却尋昨宿處乃王)
(弼冡雲本無元學自此談老殊進)蔣侯(晉書王悅傳悅少侍講東宫歴吳王友中書侍郎先導卒謚貞)
(世子先是導夢人以百萬錢買悅潛為祈禱者備矣尋掘地得錢百萬意甚惡之一皆藏閉及悅疾篤導憂念)
(特至不食積日忽見一人形狀甚偉披甲持刀導問君是何人曰僕是丨丨也公兒不佳欲為請命故來耳公)
(勿復憂因求食遂噉數升食畢勃然謂導曰中書患非可救者言訖不見悅亦隕絶)朱衣介幘斂
板(晉書陶侃傳嘗如厠見一人丨丨丨丨丨丨曰以君長者故來相報君後當為公位至八州都督)罪
福不虚(晉書王坦之傳初坦之與沙門竺法師甚厚每共論幽明報應便要先死者當報其事後經年)
(師忽來云貧道已死丨丨皆丨丨惟當勤脩道德以升濟神明耳言訖不見)自稱徐伯元(晉書)
(殷仲堪傳先是仲堪遊於江濱見流棺接而葬焉旬日間門前之溝忽起為岸其夕有人通仲堪丨丨丨丨丨)
(曰感君之惠無以報也仲堪因問門前之岸是何祥乎對曰水中有岸其名為洲君將為州言終而沒至是果)
(臨荆州)予舍西土瓦中人(晉書鄒澄傳初澄嘗見一人自稱甄舒仲餘無所言如此非一)
(久之乃悟曰吾宅西有積土敗瓦其中必有死人甄舒仲者丨丨丨丨丨丨丨也檢之果然厚加斂葬葬畢遂)
(夢此人來謝)天使為酒藏吏(晉書戴洋傳年十二遇病死五日而蘇說死時丨丨其丨丨丨)
(丨授符錄給吏從幡麾將上蓬萊崑崙積石太室恒廬衡等諸山既而遣歸逢一老父謂之曰汝後當得道為)
(貴人所識)天上京兆(晉書王矩傳美姿容每出遊觀者盈路初為南平太守豫討陳恢有功遷廣州)
(刺史將赴軄忽見一人持奏謁矩自云京兆杜靈之矩問之答稱丨丨丨丨被使召君為主簿矩意甚惡之至)
(州月餘卒)草木皆類人形(晉書符堅載紀謝石等以既敗梁成水陸繼進堅與符融登城而望)
(王師見步陣齊整將士精銳又北望八公山上丨丨丨丨丨丨顧謂融曰此亦勍敵也何謂少乎憮然有懼色)
(初朝廷聞堅入寇會稽王道子以威儀鼓吹求助於鍾山之神奉以相國之號及堅之見草木狀人若有力焉)
深山父老(晉書符堅載記王猛字景略北海劇人也家於魏郡少貧賤鬻畚為業嘗貨畚於洛陽乃)
(有一人貴買其畚而云無直自云家去此無遠可隨我取直猛利其貴而從之行不覺遠忽至丨丨見一丨丨)
(鬚髮皓然踞胡牀而坐左右十許人有一人引猛進拜之父老曰王公何緣拜也乃十倍償畚直遣人送之猛)
(既出顧視乃嵩高山也)十倍償畚値(見上)苑窳婦人寓氏(宋書禮志漢儀皇后)
(親桑東郊苑中蠶室祭蠶神曰丨丨丨丨丨丨)鬼歌子夜(宋書樂志子夜歌者有女子名子夜造此)
(聲晉孝武太元中琅琊王軻之家有丨丨丨丨殷允為豫章時豫章僑人庾僧度家亦有鬼歌子夜)三十
二璧鎮金一餅(宋書符瑞志冀州有沙門法稱將死語其弟子普嚴曰嵩皇神告我云江東有)
(劉將軍是漢家苗裔當受天命吾以丨丨丨丨丨丨丨丨與將軍為信三十二璧者劉氏卜世之數也普嚴以)
(告同學法義法義以十三年七月於嵩高廟石壇下得玉璧三十二枚黃金一餅)殿窗戸應聲
開(宋書文帝哀皇后傳后亡後嘗有小小靈應沈美人者太宗所生也常以非罪見責應賜死從后昔所住)
(徽音殿前度此殿有五間自后崩後常閉美人至殿前流涕大言曰今日無罪就死先后若有靈當知之丨諸)
(丨丨丨丨豁然丨職掌遽白太祖太祖驚往視之美人乃得釋)錢二十八文薶宅四角
(宋書徐羡之傳初羡之年少時嘗有一人來謂之曰我是汝祖羡之因起拜之此人曰汝有貴相而有大厄可)
(以丨丨丨丨丨丨丨丨丨可以免灾過此可位極人臣後羡之隨親之縣住在縣内嘗暫出而賊自後破縣縣)
(内人無免者雞犬亦盡惟羡之在外獲全)長鬼(宋書謝弘微傳時有一丨丨寄司馬文宣家云受遣殺弘)
(微弘微病增劇輒豫告文宣弘微既死與文宣分别而去)劉湛為祟(宋書殷景仁傳劉湛與景仁素)
(善湛居外任景仁引湛還朝湛既入乃深結司徒彭城王義康欲倚宰相之重以傾之義康納湛言毁景仁於)
(太祖太祖遇之益隆收湛之日誅討處分一皆委之代義康為揚州刺史僕射領吏部如故性本寬厚忽更苛)
(暴問左右曰今年兒婚多女嫁多是冬大雪景仁乘輿出聽事觀望忽驚曰當閣何得有大樹既而曰我誤邪)
(疾轉篤太祖謂不利在州司使還什僕射下省為州凡月餘卒或云見丨丨丨丨)蔣王出盪(齊書)
(東昏侯記又信鬼神崔慧景事時拜蔣子文神為假黃鉞使持節相國太宰大將軍錄尚書揚州牧鍾山王至)
(是又尊為皇帝迎神像及諸廟雜神皆入後堂使所親巫朱光尚禱祀祈福又虚設鎧馬齊仗千人皆張弓拔)
(白出東掖門稱丨丨丨丨)百榖總神(齊書禮志稷是丨丨之丨丨非隂氣之主)還神十牛
并斬諸劫(齊書王敬則傳軍荒之後縣有一部劫逃入山中為民患敬則遣人致意劫帥可悉出首)
(當相申論治下廟神甚酷烈百姓信之敬則引神為誓必不相負劫帥既出敬則於廟中設會於座收縛曰吾)
(先啟神若負誓丨丨丨丨今不違誓即殺十牛觧神丨丨丨丨百姓悅之)不與神牛(齊書李安民傳)
(吳興有項羽神護郡聽事太守不得上太守到郡必須祀以軛下牛安民奉佛法丨丨丨丨著屐上聽事又於)
(聽上八關齊俄而牛死葬廟側今呼為李公牛塜及安民卒世以神為祟)足狗肉便了事何
用階級為(齊書周山圖傳義鄉縣長風廟神姓鄧先經為縣令死遂發靈山圖啟乞加神位輔國將)
(軍上答曰丨丨丨丨丨丨丨丨丨丨丨)事神謹得美遷(齊書蕭惠基傳惠基弟惠休從吳興)
(太守徵為右僕射吳興郡項羽神舊酷烈世人云惠休丨丨丨故丨丨丨)賜弓二張(齊書扶南國傳)
(在日南之南其先有女人為王名柳葉又有激國人混填夢神丨丨丨丨教乘舶入海混填晨起於神廟樹下)
(得弓即乘舶向扶南柳葉見舶率衆欲禦之混填舉弓遥射貫船一面通中人柳葉怖遂降混填取以為妻)
摩䤈降靈(齊書扶南國傳永明二年闍邪跋摩遣天竺道人釋那迦仙上表那迦仙詣京師言其國)
(俗事摩䤈首羅天神神嘗降於摩耽山詔報曰具丨丨丨丨流施彼土雖殊俗異化遥深欣讚)憤王(梁書)
(蕭琛傳遷吳興太守郡有項羽廟士民名為丨丨甚有靈驗遂於郡聽事安施牀幕為神座公私請禱前後二)
(千石皆於聽拜祠而避居他室琛至徙神還廟處之不疑)見識貴臣被知英主(梁書周興)
(嗣傳嘗步自姑熟投宿逆旅夜有人謂之曰子才學邁世初當丨丨丨丨卒丨丨丨丨言終不測所之)此
中殊吉(梁書何胤傳胤以若邪處勢廹隘不容生徒乃遷秦望山山有飛泉西起學舍即林成援因巖)
(為堵别為小閣室寢處其中躬自啟閉僮僕無得至者山側營田二頃講隙從生徒游之胤初遷將築室忽見)
(二人著元冠容貌甚偉問胤曰君欲居此邪乃指一處云丨丨丨丨忽不復見胤依其言而止焉尋而山發洪)
(水樹石皆倒拔惟胤所居室巋然獨存)手各有所持(梁書扶南國傳俗事天神天神以銅為像)
(二面者四手四面者八手丨丨丨丨丨或小兒或鳥獸或日月)自稱少從武帝征伐(南史)
(宋孝武帝紀三月乙未建牙於軍門是時多不悉舊儀有一翁班白丨丨丨丨丨丨丨丨頗悉其事因使指揮)
(事畢忽失所在)患腰痛請療(南史張融傳東海徐秋夫仕至射陽令嘗夜有鬼呻聲甚悽慘秋夫)
(問何須答言姓某家在東海丨丨丨死雖為鬼痛猶難忍丨丨之秋夫曰云何厝法鬼請為芻人按孔穴鍼之)
(秋夫如言為鍼四處又鍼肩井三處設祭埋之明日見一人謝恩忽然不見當世伏其通靈)顧吳郡
部伍尋至(南史顧琛傳初琛景平時為朝請假還東日晚至方山於時商旅數十船悉泊岸側有一)
(人元衣介幘執鞭屛諸船云丨丨丨丨丨丨丨應泊此岸於是諸船各東西俄有一假裝至事力甚寡仍泊向)
(處人問顧吳郡早晚至船人答無顧吳郡人問何船曰顧朝請耳莫不驚怪琛意竊知為善徵因誓之曰若得)
(郡當於此立廟至是果為吳郡乃立廟方山號白馬廟云)方山白馬廟(見上)授玉手板
(南史齊豫章王嶷傳嶷薨後嘗見形於第後園乘腰輿指揮處分呼直兵直兵無手板左右丨一丨丨丨與之)
(謂曰橘樹一株死可覓補之因出後園閣直兵倒地仍失手板)堯廟重去四凶(南史崔祖思傳)
(年十八為都昌令隨青州刺史垣護之入堯廟廟有蘇侯神偶坐護之曰唐堯聖人而與蘇侯神共坐今欲正)
(之何如祖思曰使君若清蕩此座則是丨丨丨丨丨丨由是諸雜神並除按監本作唐堯重去四凶)神影
有酒色(南史梁宗室猷傳猷為吳興郡守性倜儻與楚王廟神交飲至一斛每酹祀盡懽極醉丨丨亦)
(丨丨丨所禱必從後為益州刺史侍中中護軍時江陽人齊狗兒反衆十萬攻州城猷兵糧俱盡人有異心乃)
(遥禱請救是日有田老逢一騎浴鐡從東方來問去城幾里曰百四十時日已晡騎舉矟曰後人來可令之疾)
(馬欲及日破賊俄有數百騎如風一騎過請飲田老問為誰曰吳興楚王來救臨汝侯當此時廟中祈請無驗)
(十餘日乃見侍衛土偶皆泥濕如汗者是月猷大破苟兒)巨蛇繞壇(南史梁始興王憺傳天監四年)
(荆州大旱憺使祠於天井有丨丨長二丈出丨祠丨俄而注雨歲大豐)廟中人馬脚盡有
泥濕(南史曹景宗傳旱甚詔祈蔣帝神求雨十旬不降帝怒命載荻欲焚蔣廟并神影爾日開朗欲起火)
(當神上忽有雲如繖倏忽驟雨如瀉臺中宫殿皆自震動帝懼馳詔追停少時還靜自此帝畏信遂深自踐阼)
(以來未嘗躬自到廟於是備法駕將朝臣修謁是時魏軍攻圍鍾離蔣帝神報敕必許扶助既而無雨水長遂)
(挫敵人亦神之力焉凱旋之後丨丨丨丨丨丨丨丨丨當時並目覩焉)此中有王有相(南史)
(范雲傳嘗與梁武同宿顧暠之舍暠之妻方産有鬼在外曰丨丨丨丨丨丨)時時有彈指聲
(南史傅縡傳縡雖強直有才而毒惡傲慢為嘗世所疾及死有惡蛇屈尾來上靈牀當前受祭酹去而復來者)
(百餘日丨丨丨丨丨丨)三寸絹丹書日月字(南史蕭叡明傳叡明字景濟南蘭陵人也)
(母病風積年沉卧叡明晝夜祈禱時寒叡明下淚為之冰如筯額上叩頭血亦冰不溜忽有一人以小石函授)
(之曰此療夫人病叡明跪受之忽不見以函奉母函中惟有丨丨丨丨丨為丨丨丨母服之即平復)枯桑
君(南史蕭矯妻羊淑禕傳性至孝母嘗有疾淑禕於中夜祈禱忽見一人在樹下自稱丨丨丨曰若人無患)
(令泄氣在亥西南求白石鎮之言訖不見明日如言而疾愈)天女相偶(魏書聖武帝紀初聖武帝)
(常率數萬騎田於山澤歘見輜軿自天而下既至見美婦人侍衛甚盛帝異而問之對曰我丨丨也受命丨丨)
(遂同寢宿旦請還曰明年周時復會此處言終而别去如風雨及期帝至先所田處果復相見天女以所生男)
(授帝曰此君之子也善養視之子孫相承當世為帝王語訖而去子即世祖也故時人諺曰詰汾皇帝無婦家)
(力微皇帝無舅家)希恩感夢(魏書宗室澄傳高祖至北邙遂幸洪池命澄侍昇龍舟因賦詩以叙)
(懷高祖曰朕昨夜夢一老公頭鬢皓白正理冠服拜立路左朕怪而問之自稱晉侍中嵇紹故此奉迎神爽卑)
(懼似有求焉澄對曰晉世之亂嵇紹以身衛主殞命御側亦是晉之忠臣比干遭紂兇虐忠諫剖心可謂殷之)
(良士二人俱死於王事墳塋並在於道周然陛下徙御殷洛經瀍墟而弔比干至洛陽而遺嵇紹當是丨丨而)
(丨丨高祖曰朕何德能幽感逹士也然實思追禮先賢標揚忠懿比干嵇紹皆是古之誠烈而朕務濃於比干)
(禮略於嵇紹情有愧然既有此夢或如任城所言於是求其兆域遣使弔祭焉)請雨不驗鞭像
一百(魏書南安王楨傳以旱祈雨於羣神鄴城有石虎廟人奉祠之楨告虎神像云三日不雨當加鞭罰)
(丨丨丨丨遂丨丨丨丨是月疽發背薨)&KR0008;山雲霧(魏書和跋傳時羣臣皆敦尚恭儉而跋好脩虚)
(譽眩曜於時性尤奢淫太祖戒之弗革後車駕北狩&KR0008;山收跋刑之路側妻劉氏自殺以從初將刑跋太祖命)
(其諸弟毗等視訣跋謂毗曰灅北地瘠可居水南就耕良田廣為産業各相勉勵務自纂脩令之背已曰汝曹)
(何忍視我之死也毗等觧其微意詐稱使者去奔長安追之不及太祖怒遂誅其家後世祖西廵五原回幸丨)
(丨校獵忽遇暴風丨丨四塞世祖怪而問之羣下僉言跋世居此土祠冡猶存其或者能致斯變帝遣建興公)
(古弼祭以三牲霧即除散後世祖蒐狩之日每先祭之)太山府君子(魏書叚承根傳叚承根武)
(威姑臧人自云漢太尉熲九世孫也父暉字長祚身長八尺餘師事歐陽湯湯甚器愛之有一童子與暉同志)
(後二年童子辭歸從暉請馬暉戲作木馬與之童子甚悅謝暉曰吾丨丨丨丨丨奉敕遊學今將欲歸煩子厚)
(贈無以報德子後位至常伯封侯非報也且以為好言終乘木馬騰空而去暉乃自知必將貴也)被處
分為高崇妻(魏書宋潁傳潁前妻鄧氏亡後十五年潁夢見之向潁拜曰新婦今丨丨丨丨丨丨)
(丨故來辭君泫然流涕潁旦而見崇言之崇後數日而卒按鄧氏北史作劉氏)執杯酒似若獻
酬(魏書夏侯夬傳初夬與南人辛諶庾遵江文遥等終日遊聚酣飲之際恒相謂曰人生局促何殊朝露坐)
(上相看先後之間耳脫有先亡者當於良辰美景靈前飲宴儻或有知庶共歆饗及夬亡後三月上已諸人相)
(率至夬靈前酌飲時日晚天隂室中微闇咸見夬在坐衣服形容不異平昔時丨丨丨丨丨丨丨但無語耳時)
(夬家客雍僧明心有畏恐披簾欲出便即彊仆狀若被毆夬從兄欣宗云今是節日諸人憶弟疇昔之言故來)
(共飲僧明何罪而被瞋責僧明便寤而欣宗鬼語如夬平生并怒家人皆得其罪又發擿隂私竊盗咸有次緒)
縮水脉(魏書尒朱兆傳尒朱榮死也兆自汾州率騎據晉陽元暉立授兆大將軍爵為王兆與世隆等)
(定謀攻洛兆遂率衆南出進逹太行大都督源子恭下都督史仵龍開壘降兆子恭退走兆輕兵倍道從河梁)
(西涉渡掩襲京邑先是河邊人夢神謂已曰尒朱家欲渡河用爾作灅波津令為之丨丨丨月餘夢者死及兆)
(至有行人自言知水淺處以草往往表插而導道焉忽失其所在兆遂策馬涉渡)君自是學士
何為每見毁辱(魏書劉蘭傳蘭學徒前後數千成業者衆而排毁公羊又非董仲舒由是見譏)
(於世永平中為國子助教延昌中靜坐讀書有人叩門門人通焉蘭命引入其人葛巾單衣入與蘭坐謂蘭曰)
(丨丨丨丨丨丨丨丨丨丨丨理義長短竟知在誰而過無禮見陵也今欲相召當與君正之言終而出出後蘭)
(告家人少時而患卒)自稱湘女(魏書慕容暐傳有神降於鄴丨丨丨丨有聲與人相接數日而去)
車騎聲從北門入(魏書禮志帝嘗於白登廟將薦熟有神異焉太廟博士許鍾上言曰臣聞)
(聖人能饗帝孝子能饗親伏惟陛下孝誠之至通於神明近嘗於太祖廟有丨丨丨丨丨丨丨殷殷轞轞震動)
(門闕執事者無不肅慄斯乃國祚永隆之兆宜告天下使咸知聖德之深遠)暗相(北齊書神武帝紀與)
(懷朔省事雲中司馬子如及秀容人劉貴中山人賈顯智為奔走之友懷朔戶曹史孫騰外兵史侯景亦相友)
(結劉貴嘗得一白鷹與神武及尉景蔡㒞子如賈顯智等獵於沃野見一赤兔每摶輒逸遂至廻澤澤中有茒)
(屋將奔入有狗自屋中出噬之鷹免俱死神武怒以鳴鏑射之狗斃屋中有二人出持神武襟甚急其母兩目)
(盲曳杖呵其二子曰何故觸大家出甕中酒烹羊以飯客因自言善丨丨遍捫諸人皆貴而指麾俱由神武又)
(曰子如歴位顯智不善終飯竟出行數里還更訪之則本無人居乃向非人也由是諸人益加敬異)青衣
人拔刀叱(北齊書神武帝紀從榮徙據并州抵揚州邑人龐蒼鷹止團焦中每從外歸主人遥聞行)
(響動地蒼鷹母數見團焦赤氣赫然屬天又蒼鷹常夜欲入有丨丨丨丨丨丨曰何故觸王言訖不見始以為)
(異密覘之惟見赤蛇蟠牀上乃益驚異因殺牛分肉厚以相奉蒼鷹母求以神武為義子及得志以其宅為第)
(號為南宅雖門巷開廣堂宇崇麗其本所住團焦以石堊塗之留而不毁至文宣時遂為宫)陣外士
馬四合(北齊書神武帝紀初未戰之前月章武人張紹夜中忽被數騎將踰城至一大將軍前敕紹為)
(軍導向鄴云佐受命者除殘賊紹廻視之兵不測整疾無聲將至鄴乃放焉及戰之日尒朱氏軍人見丨丨丨)
(丨丨丨盖神助也)兩齒絶白長出於脣(北齊書武成帝紀又有神見於後園萬夀堂前)
(山穴中其體壯大不辨其面丨丨丨丨丨丨丨丨帝直宿嬪御已下七百人咸見焉帝又夢之)壝蕝之
内忽有車軌之轍(北齊書後主紀癸丑祈皇祠壇丨丨丨丨丨丨丨丨丨丨按驗傍無人跡)
(不知車所從來)城隍神(北齊書慕容儼傳梁司徒陸法和儀同宋茝等率其部下以郢州城内附時清)
(河王岳帥師江上乃集諸軍議曰城在江外人情尚梗必須才略兼濟忠勇過人可受此寄耳衆咸共推儼岳)
(以為然遂遣鎮郢城始入便為梁大都督侯瑱任約率水陸軍奄至城下儼隨方禦備瑱等不能克又於上流)
(鸚鵡洲上造荻葓竟數里以塞船路人信阻絶城守孤懸衆情危懼儼導以忠義又悅以安之城中先有神祠)
(一所俗號丨丨丨公私每有祈禱於是順士卒之心乃相率祈請冀獲冥祐須臾衝風歘起驚濤涌激漂斷荻)
(葓約復以鐡鏁連緝防禦彌切儼還共祈請風浪夜驚復以斷絶如此者再三城人大喜以為神助)神皆
從行(北齊書陸法和傳景遣將任約擊梁湘東王於江陵法和乃詣湘東乞征約召諸蠻弟子八百人在)
(江津二日便發湘東遣胡僧祐領千餘人與同行法和登艦大笑曰無量兵馬江陵多神祠人俗恒所祈禱自)
(法和軍出無復一驗人以為丨丨丨丨故也)回動輕漂有異生人(北齊書權會傳會本)
(貧生無僕隸初任助教之日恒乘驢上下且其職事處多每須經歴及其退食非晚不歸曾夜出城東門鐘漏)
(已盡會唯獨乘驢忽有二人一人牽頭一人隨後有似相助其丨丨丨丨丨丨丨丨漸漸失路不由本道會心)
(甚怪之遂誦易經上篇一卷不盡前後二人忽然離散會亦不覺墮驢因爾遂悶至明始覺方知墮驢之處乃)
(是郭外纔去家數里)白衣人(周書逹奚武傳武之在同州也時屬天旱高祖敕武祠華岳岳廟舊在山)
(下常所禱祈武謂僚屬曰吾備位三公不能燮理隂陽遂使盛農之月久絶甘雨天子勞心百姓惶懼忝寄既)
(重憂責實深不可同於衆人在常祀之所必須登峯展誠尋其靈奥岳既高峻千仞壁立巖路險絶人跡罕通)
(武年踰六十惟將數人攀藤援枝然後得上於是稽首祈請陳百姓懇誠晚不得還即於岳上藉草而宿夢見)
(一丨丨丨來執武手曰快辛苦甚相嘉尚武遂驚覺益用祗肅至旦雲霧四起俄而澍雨遠近霑洽)生為
上柱國死作閻羅王(隋書韓擒傳鄰母見擒門下儀衛甚盛有同王者母異而問之其中)
(人曰我來迎王忽然不見又有人疾篤忽驚走至擒家曰我欲謁王左右問曰何王也答曰閻羅王擒子弟欲)
(撻之擒止之曰丨丨丨丨丨丨丨丨丨丨斯亦足矣因寢疾數日竟卒)輿馬自止飄風旋
繞(隋書周羅㬋傳漢王諒反詔副楊素討平之諒餘黨據晉絳等三州未下詔羅㬋行絳晉吕三州諸軍事)
(進兵圍之為流矢所中卒於師時年六十四送柩還京行數里無故丨丨丨丨策之不動有丨丨丨丨焉絳州)
(長史郭雅稽顙呪曰公恨小寇未平邪尋即除殄無為戀恨於是風靜馬行見者莫不悲嘆其年秋七月子仲)
(隐夢見羅㬋曰我明日當戰其靈坐所有弓箭刀劍無故自動若人𢃄持之狀絳州城䧟是其日也)弓箭
刀劍無故自動(見上)三童子(隋書王劭傳陳留老子祠有枯柏世傳云老子將度世云)
(待枯柏生東南枝廻指當有聖人出吾道復行至齊枯柏從下生枝東南上指夜有丨丨丨相與歌曰老子廟)
(前古枯樹東南狀如繖聖主從此去及至尊牧亳州親至祠樹之下自是柏枝廻抱其枯枝漸指西北道教果)
(行)
御定子史精華卷一百十一
