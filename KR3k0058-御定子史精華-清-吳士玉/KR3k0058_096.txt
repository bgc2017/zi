欽定四庫全書
御定子史精華卷九十六
品行部十
貪虐
踊貴屨賤(晏子景公欲更晏子之宅曰子之宅近市不可以居晏子辭曰小人近市朝夕得所求小)
(人之利也公笑曰子近市識貴賤乎公繁於刑有鬻踊者故對曰丨丨而丨丨公愀然改容為是省於刑)挬
拔其根蕪棄其本(淮南子今若夫申韓商鞅之為治也丨丨丨丨丨丨丨丨而不窮究其所)
(由生注挬音孛)角而翼(楊子酷吏曰虎哉虎哉丨丨丨也)餓豺狼(國語鬭且廷見令尹子常)
(子常與之語問蓄貨聚馬歸以語其弟曰楚其亡乎不然令尹其不免乎吾見令尹令尹問蓄聚積實如丨丨)
(丨焉殆必亡者也)麤中(戰國策夫智伯之為人丨丨而少親注麤粗同疏也正曰粗厲少仁愛)峻
文決理(史記平準書張湯用丨丨丨丨為廷尉於是見知之法生而廢格沮誹窮治之獄用矣)慘
急刻深(史記平準書義縱尹齊王温舒等用丨丨丨丨為九卿)獄少反(史記平準書楊可告)
(緡徧天下中家以上大抵皆遇告杜周治之丨丨丨者注治匿緡之罪其獄少有反者反音幡謂反使從輕也)
駿刑(史記商君傳殘傷民以丨丨)行賕(史記灌嬰傳元光三年天子封嬰孫賢為臨汝侯續灌氏)
(後八歲坐丨丨有罪國除)深文巧詆(史記汲黯傳上方向儒術尊公孫弘及事益多吏民巧弄上分)
(别文法湯等數奏决讞以幸而黯常毁儒面觸弘等徒懷詐飾智以阿人主取容而刀筆吏專丨丨丨丨陷人)
(於罪使不得反其真以勝為功上愈益貴弘湯)舞文法(史記汲黯傳張湯好興事丨丨丨)武健
(史記酷吏傳序昔天下之網嘗密矣然姦偽萌起其極也上下相遁至於不振當是之時吏治若救火揚沸非)
(丨丨嚴酷惡能勝其任而愉快乎)刻轢(史記酷吏傳序高后時酷史獨有侯封丨丨宗室侵辱功臣吕)
(氏已敗遂擒侯封之家)文惡(史記周陽由傳由居二千石中最為暴酷驕恣為守視都尉如令為都尉)
(必陵太守奪之治與汲黯俱為忮司馬安之丨丨俱在二千石列同車未敢均茵伏注文惡以文法傷害人)
同車未敢均茵伏(見上)乾沒(史記張湯傳始為小吏丨丨與長安富賈田甲魚翁叔之)
(屬交私注得利為乾失利為沒)刻深吏為爪牙(史記張湯傳丨丨丨多丨丨丨用者)賊深
(史記張湯傳始條侯以為趙禹丨丨弗任及禹為少府比九卿禹酷急至晚節事益多吏務為嚴峻而禹治加)
(緩而名為平)與錢通(史記張湯傳湯之客田甲雖賈人有賢操始湯為小吏時丨丨丨及湯為大吏)
(甲所㠯責湯行義過失亦有烈士風)少藴藉(史記義縱傳補上黨郡中令治敢行丨丨丨縣無逋事舉)
(為第一注敢行暴政而少藴藉也)狼牧羊(史記義縱傳寗成家居上欲以為郡守御史大夫弘曰臣)
(居山東為小吏時寧成為濟南都尉其治如丨丨丨成不可使治民)寧見乳虎(史記義縱傳上拜成)
(為關都尉歲餘關東吏隸郡國出入關者號曰丨丨丨丨無值寧成之怒)重足一迹(史記義縱傳縱)
(為南陽太守南陽吏民丨丨丨丨)不寒而慄(史記義縱傳徙為定襄太守縱至掩定襄獄中重罪)
(輕繫二百餘人及賓客昆弟私入相視亦二百餘人縱一捕鞠是日報殺四百餘人其後郡中丨丨丨丨猾民)
(佐吏為治)猾民佐吏(見上)鷹繫毛摰(史記義縱傳是時趙禹張湯以深刻為九卿矣然其)
(治尚寬輔法而行而縱以丨丨丨丨為治注鷙鳥將擊必張羽毛也)禍猾吏(史記王温舒傳遷為中尉)
(其治復放河内徙諸名丨丨丨與從事)敢摰行(史記楊僕傳遷御史使督盜賊關中治放尹齊㠯為)
(丨丨丨注果敢搏擊而行其治也)投缿(史記楊僕傳温舒復為中尉豪惡吏盡復為用為方略吏苛察)
(盜賊惡少年丨丨購告言姦置伯格長以牧司姦盜賊注缿音項器名也如今之投書函中)焄大豪
(史記楊僕傳温舒為人讇善事有埶者即無埶者視之如奴有埶家雖有姦如山弗犯無埶者貴戚必侵辱舞)
(文巧詆下戶之猾以丨丨丨其治中尉如此注焄音熏猶熏炙之謂下戶之中有奸猾之人令案之以熏逐大)
(姦也)虎而冠(史記楊僕傳温舒姦猾窮治大抵盡靡爛獄中行論無出者其爪牙吏丨丨丨)次骨
(史記杜周傳其治與減宣相放然重遲外寬内深丨丨注其用罪深刻至骨)詆嚴(史記酷吏傳贊自張)
(湯後網密多丨丨官事寢㠯耗廢)推減(史記酷吏傳贊天水駱璧丨丨注推音直追反減作成也謂推)
(繫之㠯成獄也)蝮鷙(史記酷吏傳贊京兆無忌馮翊殷周丨丨注蝮蝮蛇㠯言竒酷比之蝮毒焉)朴
擊賣請(史記酷吏傳贊水衡閻奉丨丨丨丨)不操矛弧(史記日者傳犯法害民虛公家此夫)
(為盗丨丨丨丨者也)嚴削(史記太史公自序民倍本多巧奸軌弄法善人不能化唯一切丨丨為能齊之)
貨賂為市(漢書景帝紀詔曰法令度量所以禁暴止邪也獄人之大命吏或不奉法令㠯丨丨丨丨)
(朋黨比周㠯苛為察㠯刻為明令亡罪者失職朕甚憐之注職常也)漁奪侵牟(漢書景帝紀詔曰或)
(詐偽為吏吏㠯貨賂為市丨丨百姓丨丨萬民縣丞長吏也奸法與盗盜甚無謂也其令二千石各修其職不)
(事官職耗亂者丞相㠯聞請其罪注牟食苗根蟲也侵牟食民比之蛑賊也漁言若漁獵之為也)搖手
觸禁(漢書食貨志令公卿㠯下至郡縣黃綬吏皆保養軍馬吏盡復㠯與民民丨丨丨丨不得耕桑繇役)
(繁劇)晚節遴(漢書魯恭王餘傳子安王光丨丨丨唯恐不足於財注遴與吝同猶言貪嗇也)賈人
𣙜會(漢書趙王彭祖傳趙王擅權使使即縣為丨丨丨丨入多於國租税㠯是趙王家多金錢注平會兩)
(家買賣之賈者𣙜者禁他家獨王家得為之也)刀筆吏不可為公卿(漢書汲黯傳張湯以)
(更定律令為廷尉黯時與湯論議湯辨常在文深小苛黯發憤罵曰天下謂丨丨丨丨丨丨丨丨果然必湯也)
(令天下重足而立仄目而視矣)鍜練周内(漢書路温舒傳棰楚之下何求而不得囚人不勝痛則飾)
(辭㠯視之吏治者利其然則指道㠯明之上奏畏郤則丨丨而丨丨之注精熟周悉致之法中也)峻詆
(漢書杜延年傳間者民頗言獄深吏為丨丨)地臼木杵(漢書陳萬年傳子咸為南陽太守所居㠯)
(殺伐立威豪猾吏及大姓犯法輙論輸府㠯律程作司空為丨丨丨丨舂不中程或私解脱鉗&KR0898;衣服不知法)
(輙加罪笞督作劇不勝痛)鉗&KR0898;(見上注鉗在頸&KR0898;在足皆㠯鐵為之鉗音其炎反&KR0898;音第)文致(漢書)
(嚴延年傳遷河南太守其治務在摧折豪彊扶助貧弱貧弱雖陷法曲文㠯出之其豪桀侵小民者㠯文内之)
(按其獄皆丨丨不可得反尤巧為獄文善史書所欲誅殺奏成於手中主簿親近史不得聞知注致至密也言)
(其文按整密也反音幡)巧為獄文(見上)吏皆股弁(漢書嚴延年傳為涿郡太守時郡比)
(得不能太守盗賊發輙入高氏吏不敢追延年至遣掾趙繡按高氏得其罪繡為兩劾欲先白其輕者觀延年)
(意怒迺出其重劾延年即收送獄夜入晨將至市論殺之丨丨丨丨注股戰若弁弁謂撫手也)虎穴(漢書)
(尹賞傳長安中閭里少年羣輩殺吏受賕報讐相與探丸為彈得赤丸者斫武吏得黑者斫文吏賞選守長安)
(令修長安獄穿地方深各數丈致令辟為郭㠯大石覆其口名為丨丨乃部戶曹掾史與鄉吏亭長里正父老)
(伍人雜居長安中輕薄少年惡子無市籍商販作務而鮮衣凶服被鎧扞持刀兵者悉籍記之得數百人賞一)
(朝會長安吏車數百兩分行收捕皆劾㠯為通行飲食羣盜賞親閱見十置一其餘盡㠯次内虎穴中百人為)
(軰覆㠯大石數日壹發視便輿出瘞寺門桓東)放手(後漢書明帝紀詔曰今選舉不實邪佞未去權門請)
(託殘吏丨丨百姓愁怨情無告訴有司明奏罪名并正舉者注放手謂貪縱為非也舉非其人并正舉主之罪)
鉆鑽之屬(後漢書章帝紀詔曰律云掠者唯得榜笞立又令丙箠長短有數往者大獄已來掠考多)
(酷丨丨丨丨慘苦無極注鉆音其廉反鋷也國語曰中刑用鑽鑿皆謂慘酷其肌膚也)考一連十
考十連百(後漢書寒朗傳考囚在事者咸共言妖惡大過臣子所宜同疾今出之不如入之可無後)
(責是㠯丨丨丨丨丨丨丨丨)詆欺放濫之文(後漢書陳寵傳斷獄者急於篣格酷烈之痛執)
(憲者煩於丨丨丨丨丨丨或因公行私逞縱威福夫為政猶張琴瑟大絃急者小絃絶故子貢非臧孫之猛法)
(而美鄭喬之仁政)臧孫猛法(見上)發屋伐樹(後漢書王暢傳拜南陽太守下車奮厲威)
(猛其豪黨有釁穢者莫不糾發會赦事得散暢追恨之更為設法諸受臧二千萬㠯上不自首實者盡入財物)
(若其隠伏使吏丨丨丨丨豪右大震)舉手網羅動足機塪(後漢書袁紹傳細政苛慘科防)
(互設矰繳充蹊阬穽塞路丨丨挂丨丨丨丨蹈丨丨)臥虎(後漢書董宣傳宣字少平徵為洛陽令由是搏)
(擊豪彊莫不震慄京師號為丨丨歌之曰枹鼓不鳴董少平)冀府寺(後漢書樊仲華傳為天水太守)
(政嚴猛好申韓法善惡立斷人有犯其禁者率不生出獄凉州為之歌曰游子常苦貧力子天所富寧見乳虎)
(穴不入丨丨丨)冠幘劫人(魏志常林傳注先時國家始制九品各使諸郡選置中正差叙自公卿以)
(下至於郎吏功德材行所任吉茂同郡護羌校尉王琰前數為郡守不名為清白而琰子嘉仕歴諸縣亦復為)
(通人嘉時還為散騎郎馮翊郡移嘉為中正嘉叙茂雖在上第而狀甚下云德優能少茂愠曰痛乎我效汝父)
(子丨丨丨丨邪)黃魚一枚收稻一斛(吳志薛綜傳刺史會稽朱符多以鄉人虞褒劉彦之)
(徒分作長吏侵虐百姓強賦於民丨丨丨丨丨丨丨丨百姓怨叛)公節不立私門日富
(晉書武帝紀泰始四年詔曰長吏身行貪穢謟黷求容丨丨丨丨而丨丨丨丨者並謹察之)小簏身
障(晉書阮孚傳祖約性好財有詣約見正料財物客至屏當不盡餘兩丨丨以著背後傾丨丨之意未能平)
奢濁(晉書范甯傳肆其丨丨所為狼籍)千斛米(晉書陳夀傳夀撰魏吳蜀三國志丁儀丁廙有)
(盛名於魏夀謂其子曰可覓丨丨丨見與當為尊公作佳傳丁不與之竟不為立傳)賣樵鬻水(晉書)
(慕容暐載記慕容評性貪鄙鄣固山泉丨丨丨丨積錢絹知邱陵)虛買劵(宋書庾炳之傳遷吏部尚)
(書頗通貨賄何尚之備言炳之愆過曰市令盛馥進數百口材助營宅恐人知作丨丨丨)南俸之半
(宋書庾炳之傳何尚之備言炳之愆過曰劉道錫驟有所輸傾丨丨丨丨劉雍自謂得其力助事之如父夏中)
(送甘蔗若新發於州國吏運載樵荻無輟於道諸見人有物鮮或不求)夏中甘蔗(見上)運載
樵荻(見上)大艑小䑵(宋書吳喜傳喜興生求利千端萬緒從西還丨丨丨丨爰及草舫錢米布)
(絹無船不滿自喜以下迨至小將人人重載莫不兼資)方艚兼兩(宋書恩倖傳序挾朋樹黨政以)
(賄成南金北毳來悉丨丨素縑丹魄至皆丨丨)詖黷舊侣(齊書江謐傳謐居銓衡肆意受納連席同)
(乘皆丨丨丨丨密筵閑讌必貨賄常客)猛勝(齊書孔稚珪傳論夫懲恥難窮盜賊長有欲求丨丨事在)
(或然)求粟徵魚(陳書宗元饒傳遷御史中丞時合州刺史陳裒贓汚狼籍遣使就渚斂魚又於六郡)
(乞米百姓甚苦之元饒劾奏曰丨丨不厭愧王忱之出賑丨丨無限異羊續之懸枯)大張槖(南史宋明)
(帝紀中書舍人胡母顥專權時人語曰禾絹閉眼諾胡母丨丨丨)八百梨(南史王元謨傳元謨管貨)
(利一匹布責人丨丨丨以此倍失人心)芒屩兩舫(南史王筠傳為臨海太守在郡侵刻還資有丨)
(丨丨丨他物稱是)回閣向東(南史王瑩傳既為公須開黃閣宅前促欲買南鄰朱侃半宅侃懼見)
(侵貨得錢百萬瑩乃丨丨丨丨時人為之語曰欲向南錢可貪遂向東為黃銅)為黃銅(見上)餉白
檀車(南史庾仲文傳歴侍中吏部尚書頗通貨賄用劉道錫為廣州刺史道錫至鎮丨丨丨牽丨常自乘)
(焉或以白文帝帝見問曰道錫餉卿小車裝飾甚麗有之乎仲文懼起謝)好馬佳驢(南史庾仲文傳)
(荀萬秋嘗詣仲文逢一客姓夏侯主人問有好牛不言無問有丨丨不又言無政有丨丨耳仲文便答甚是所)
(欲客出門遂相聞索之)銅物皆鳴(南史江祿傳先為武寧郡頗有資産積錢於壁壁為之倒迮丨)
(丨丨丨人戲之曰所謂銅山西傾洛鐘東應者也)元謨尚可(南史宗越傳性嚴酷好行刑誅時王)
(元謨御下亦少恩將士為之語曰寧作五年徒不逐王元謨丨丨猶丨丨宗越更殺我)黃牓紫標
(南史梁臨川王宏傳宏以介弟之貴恣意聚斂庫室垂有百間關籥甚嚴有疑是鎧仗者密以聞武帝攜布衣)
(之舊邱陀卿往與宏大飲半醉後謂曰我今欲履行汝後房便徑往屋所屋屋檢視宏性愛錢百萬一聚丨丨)
(標之千萬一庫懸一丨丨如此三十餘間帝始知非仗大悦謂曰阿六汝生活大可)生活大可(見上)
錢愚論(南史梁臨川王宏傳晉時有錢神論豫章王綜以宏貪吝遂為丨丨丨其文甚切帝知以激宏)
(宣旨與綜天下文章何限那忽作此雖令急毁而流布已遠宏深病之聚斂稍改)四盡(南史魚弘傳歴)
(南譙盱台竟陵太守嘗謂人曰我為郡有丨丨水中魚鱉盡山中麞鹿盡田中米穀盡村里人庶盡)累金
積鏹(南史郭祖深傳百僚卿士尠有奉公尸祿競利不尚廉潔丨丨丨丨侍列如仙不田不商何故而爾)
紙為銅落筆由利染(南史恩倖傳論左臂揮金右手刊字丨丨丨丨丨丨丨丨故門同玉)
(署家號金穴嬙媛侍女燕秦蔡鄭之聲璇池碧沼魚龍雀馬之玩莫不充牣錦室照徹青雲)玉署(見上)
魚龍雀馬之玩(見上)錦室(見上)奚度拍(南史戴法興傳奚顯度官至員外散騎侍)
(郎孝武嘗使主領人功而苛虐無道動加捶撲時建康縣考囚或用方材壓額及踝脛人間謠曰寧得建康壓)
(額不能受丨丨丨又相戲曰勿反顧付奚度其酷暴如此)勿反顧(見上)天狗下(魏書羊祉傳祉)
(自當官不憚強禦朝廷以為剛斷時有檢覆每令出使好慕刑名頗為深文所經之處人號丨丨丨)毒網
凝科(隋書刑法志棄灰偶語生愁怨於前丨丨丨丨害肌膚於後)市曹(北史魏宗室暉傳遷吏部)
(尚書納貨用官皆有定價大郡二千匹次郡一千匹下郡五百匹其餘官職各有差天下號曰丨丨)逢牛
截角(北史魏宗室暉傳出為萬州刺史下州之日連車載物發信都至湯隂問首尾相屬道路不斷其車)
(少脂角即於道上所丨之丨生丨取丨以充其用)十錢主簿(北史魏道武七王傳元慶智性貪鄙)
(為太尉主簿事無大小得物然後判或十數錢或二十錢得便取之府中號為丨丨丨丨)白劫(北史魏景)
(穆十二王傳修義遷吏部尚書授官大小皆有定價時中散大夫高居者有旨先叙上党郡缺修義私已許人)
(抑居不與居大言不遜對大衆呼天唱賊人問居曰白日公庭安得有賊居指修義曰此坐上者違天子明詔)
(物多者得官京師丨丨此非大賊乎按修義汝隂王天賜之子)貨紫纈(北史封回傳滎陽鄭雲謟事長)
(秋卿劉騰丨丨丨四百匹得為安州刺史除書旦出晚往詣回坐未定問回安州興生何事為便回曰卿荷國)
(寵靈位至方伯雖不能拔園葵去織婦宜思方略以濟百姓如何見造問興生乎封回不為商賈何以相示雲)
(慙失色)絲縑滿意(北史高允傳允從叔濟子遵性不廉清在中書時每假歸山東必借備騾馬將)
(從百餘屯逼人家不得丨丨丨丨則詬詈不去旬月之間縑布千數)寳物四牀(北史高德正傳德正)
(妻出丨丨滿丨丨欲以寄人帝奄至其宅見而怒曰我府藏猶無此物詰其所從得皆諸元賂之也)三斗
醋三斗艾(北史崔弘度傳弘度御下嚴急時屈突蓋亦嚴刻長安為之語曰寧飲丨丨丨不見崔弘)
(度寧炙丨丨丨不逢屈突蓋)受納響(北史王慧龍傳瓊為光州刺史有丨丨丨為中尉王顯所劾終)
(得雪免按瓊慧龍之孫)遺馬畱奴(北史王慧龍傳領軍元义使奴丨瓊丨瓊并丨丨王誦聞之笑)
(曰東海之風於兹墜矣)西門受東門沽(北史鄭羲傳羲為西兖州刺史多所受納政以賄成)
(性又嗇&KR2719;人有禮餉者不與杯酒臠肉而丨丨丨羊酒丨丨丨賣之)車輻考掠(北史畢義雲傳義雲)
(遷尚書都官郎中性嚴酷事多幹了齊文襄作相以為稱職令普勾偽官專以丨丨丨丨所獲甚多)響黷
(北史甄琛傳北海王詳奏曰甄琛身居直法糾摘是司風邪丨丨猶宜劾糾)五車載貨(北史楊昱)
(傳昱奏揚州刺史李崇丨丨丨丨恒州刺史楊鈞造銀食器十具並餉領軍元义)陳畱章武(北史)
(李崇傳襲爵陳畱公後例降為侯孝明靈太后嘗幸左藏王公嬪主從者百餘人皆令任力負布絹即以賜之)
(多者過二百匹少者百餘唯長樂公兩手持絹二十匹而出示不異衆而已世稱其廉儉崇與章武王融以所)
(負多顛仆於地崇乃傷腰融至損脚時人謂之語曰丨丨丨丨傷腰折股貪人敗類穢我明主)河陽錢
(北史王則傳元象初為洛州刺史性貪在州不法舊京諸像毁以鑄錢於時號丨丨丨皆出其家)參軍
築墻(北史慕容儼傳代人厙狄伏連天保初儀同三司尋加開府性嚴酷開府丨丨多是衣冠士族皆加)
(捶撻逼遣丨丨)董桶剝公(北史尉景傳轉冀州刺史大納賄神武今優者石董桶戲之董桶剝景衣)
(曰公剥百姓丨丨何為不丨丨)羅刹政(北史厙狄士文傳拜貝州刺史發摘姦諂長吏尺布斗粟之贓)
(無所寬貸司馬京兆韋焜清河令河東趙逹二人並苛刻唯長史有惠政時人語曰刺史丨丨丨司馬蝮蛇瞋)
(長史含笑判清河生吃人上聞歎曰士文暴過毒獸竟坐免)競銀窟(北史郎茂傳茂為尚書左丞時)
(工部尚書宇文愷右翊衛大將軍于仲文丨河東丨丨茂奏劾愷與仲文竟坐得罪)遇崑崙舶(北史)
(魏收傳收以託附陳使封孝琰牒令其門客與行丨丨丨丨至得竒貨果然縟表美玉盈尺等數十件罪當流)
(以贖論)萬釘金帶(北史逹奚武傳武性貪吝其為大司寇也在庫有丨丨丨丨當時寳之武因入)
(庫乃取以歸主者白晉公護護以武勲重不彰其過因而賜之時論鄙焉)鬻蘆菔(北史張威傳遷青州)
(總管在州頗事産業遣家奴於人間丨丨丨根其奴緣此侵擾百姓坐廢於家)於菟(北史趙仲卿傳遷朔)
(州總管時塞北盛興屯田仲卿總統之微有不理者仲卿輙召主掌撻其胸背或解衣倒曳於荆棘中時人謂)
(之丨丨)羅織經(舊唐書刑法志來俊臣與侍御史侯思止王弘義郭霸李敬仁評事康暐衛遂忠等)
(招集告事數百人共為羅織以陷良善又造告密丨丨丨一卷其意旨皆網羅前人織成反狀)定百脉
(舊唐書刑法志來俊臣等所作大枷凡有十號一曰丨丨丨二曰喘不得三曰突地吼四曰著即承五曰失魂)
(膽六曰實同反七曰反是實八曰死豬愁九曰求即死十曰求破家)囹圄如市(舊唐書刑法志監察)
(御史魏靖上言周興來俊臣恣騁愚暴縱虐含毒讐嫉在位安忍朝臣罪逐情加刑随意改當其時也丨丨丨)
(丨朝廷以目)賜絹媿心(舊唐書長孫順德傳順德監奴受人餽絹事發太宗於殿庭丨丨數十疋)
(以丨其丨大理少卿胡演進曰順德枉法受財罪不可恕奈何又賜之絹太宗曰人生性靈得絹甚於刑戮如)
(不知媿一禽獸耳殺之何益)徙文(舊唐書韋嗣立傳弄法丨丨傷人實甚)充車聯駟(舊唐)
(書畢構傳璽書勞曰昔聞當官以畱犢還珠為上今之從職以丨丨丨丨為能)石國瑟瑟(舊唐書高)
(仙芝傳將兵討石國平之獲其國王以歸仙芝性貪獲丨丨大塊丨丨十餘石真金五六馲駞名馬寳玉稱是)
喜鵲(舊唐書竇參傳竇申者參之從子轉給事中參特愛之每議除授多訪於申申或泄之以招權受賂)
(申所至人目之為丨丨)紙筆錢(舊唐書趙博宣傳侍御史盧南史坐事貶信州員外司馬至郡準例)
(得廳吏一人每月請丨丨丨前後五年計錢一千貫南史以官閑冗放吏歸納其紙筆錢六十餘千刺史姚驥)
(劾奏南史以為贓)債帥(舊唐書高瑀傳宰相裴度韋處厚議瑀深沉方雅又熟忠武軍情欲請用瑀事)
(未聞陳許表至果請瑀為帥乃授檢校左散騎常侍許州刺史忠武節度使自大歴以來節制之除拜多出禁)
(軍中尉凡命一帥必廣輸重賂禁軍將校當為帥者自無家財必取資於人得鎮之後則膏血疲民以償之及)
(瑀之拜以内外公議縉紳相慶曰韋公作相丨丨鮮矣)例竟門(舊唐書來俊臣傳與侍御史王弘義)
(等同惡相濟則天於麗景門别置推事院專令俊臣等按鞫亦號為新開門但入新開門者百不全一弘義戲)
(謂麗景門為丨丨丨言入此門者例皆竟也)來索(舊唐書索元禮傳性殘忍凡為殺戮者數千人於是)
(周興來俊臣之徒效之而起天下之人謂之丨丨)獄持(舊唐書索元禮傳左臺御史周矩上疏曰推劾)
(之吏皆以深刻為功鑿空爭能相矜以虐泥耳籠頭枷研揳摠摺脅籖爪懸髮薰耳卧隣穢溺曾不聊生號為)
(丨丨或累日節食連宵緩問書夜搖撼使不得眠號曰宿囚)羅鉗吉網(舊唐書羅希奭傳為吏持)
(法深刻天寳初右相李林甫引與吉温持獄遷殿中侍御史自韋堅皇甫惟明李適之柳勣裴敦復李邕鄔元)
(昌楊慎矜趙奉璋下獄事皆與温鍜鍊故時稱丨丨丨丨惡其深刻也)毛敬裴畢(舊唐書敬羽傳)
(羽與毛若虛在臺五六年間臺中囚繫不絶又有裴昇畢曜同為御史皆酷毒人之陷刑當時有丨丨丨丨之)
(稱)江滕蔣虢(唐書江安王元祥傳性庸遴所至營財産無厭時滕蔣虢三王皆貪暴得其府官者)
(惡之不願行故時語曰寧向儋崖振白不事丨丨丨丨)給麻二車(唐書滕王元嬰傳帝嘗賜諸王)
(綵五百以元嬰及蔣王貪黷但下書曰滕叔蔣弟不須賜丨丨丨丨助為錢緡)三十六姓榜楚
百慘(唐書吉頊傳劉思禮謀反頊上變事后命武懿宗雜訊因諷囚引近臣高閥生平所牾者凡丨丨丨)
(丨捕繫詔獄丨丨丨丨以成其獄天下冤之)徇貨掊貲(唐書盧懷慎傳竊見内外官有賕餉狼籍)
(劓剝蒸人雖坐流黜俄而遷復丨丨丨丨訖無悛心)鷙擊狼噬(唐書王鉷傳李林甫方興大獄誅不)
(附巳者以鉷險刻可動以利故倚之使丨丨丨丨鉷所摧陷多抵不道)以叔明為鑒(唐書李叔)
(明傳素豪侈在蜀殖財廣第舍田産子孫驕縱貲産皆盡世言多藏者丨丨丨丨丨云)裁竅受珍
(唐書王伾傳順宗立遷左散騎常侍通天下賕謝日月不闋為巨匱丨丨以丨丨使不可出則寢其上)錢
徧天下(唐書王鍔傳性纖嗇有所程作雖碎瑣無所遺官曹簾壊吏將易之鍔取壊者付船坊以鍼箬)
(每燕饗輙錄其餘賣之以收利故鍔家丨丨丨丨)沓墨(唐書王仁皎傳子守一丨丨無顧藉財蓄巨萬)
(皆籍入於官)澤吻磨牙(唐書酷吏傳序索元禮來俊臣之徒紛紛並興丨丨丨丨噬紳纓若狗豚)
(然)取公鐵籠(唐書索元禮傳後以苛猛復受賕后厭衆望收下吏不服吏曰丨丨丨丨來元禮服)
(罪)闌魚(唐書周利貞傳調錢塘尉時禁捕魚州刺史飯蔬利貞忽饋佳魚刺史不受利貞曰此丨丨公)
(何疑問其故答曰適見漁者禽不獲而有魚焉闌得之刺史大笑)三豹(唐書王旭傳監察御史李嵩李)
(全交皆嚴酷取名與旭埒京師號丨丨嵩為赤全交為白旭為黑里閭至相詛曰若違教值三豹)隨年
杖合歡杖(五代史劉銖傳徙鎮平盧用法刻深民有過者問其年幾何對曰若干即随其數杖之謂)
(之丨丨丨每杖一人必兩杖俱下謂之丨丨丨)拔釘錢(五代史趙在禮傳在禮所至邸店羅列積貲巨)
(萬在宋州人尤苦之已而罷去宋人喜而相會曰眼中拔釘豈不樂哉既而復受詔居職乃籍管内口率錢一)
(千自號丨丨丨)真蛟蜃(五代史南漢劉龑世家龑性苛酷為刀鋸支解刳剔之刑每視殺人則不勝其)
(喜不覺朵頤垂涎呀呷人以為丨丨丨也)羅端公(宋史選舉志太宗謂宰臣曰薛智周以侍御史守婺)
(政以賄成聚斂無已其土産富於羅州民謂之丨丨丨則為治可知矣)鼠彈箏(宋史刑法志雍熙元)
(年開封寡婦劉使婢詣府訢其夫前室子王元吉毒已右軍廵推不得實移左軍廵左軍廵卒繫縛搒治謂之)
(丨丨丨極其慘毒)施杖移晷(宋史石保興傳知邢州改澶州在郡頗峻刑罰每捶人令緩丨其丨)
(丨丨方畢)名士運糧(宋史石保吉傳累世將相所至峻暴待屬吏不以禮鎮大名也葉齊查道皆知)
(丨丨嘗械以丨丨)致鐵羅漢(宋史曹翰傳江州陷翰所略金帛以億萬計偽言欲丨廬山東林寺)
(丨丨丨像五百頭於京師因調巨艦百艘載所得以歸)放鬻市家子(宋史趙上交傳拜吏部侍)
(郎多請告不朝時出游别墅世宗因問陶穀曰上交豈衰老乎榖對曰上交昔掌貢舉丨丨丨丨丨李觀及第)
(受所獻名園多植花卉優游自適世宗怒免其官)受名園(見上)鐵橜(宋史趙逢傳逢揚歴清近)
(所至有聲然傷慘酷又言多詆訐故縉紳目之為丨丨)取畫鷹(宋史孫沔傳沔在杭州州人許明藏)
(郭虔暉畫鷹圖明不以獻初明父禱水仙大王廟生明故幼名大王兒沔即捕按明僭稱王丨其丨丨刺配之)
(及沔罷去明詣提點刑獄斷一臂自訟乃得釋)三虎(宋史王鼎傳時天子患吏治多弛監司不舉職而范)
(仲淹等方執政擇諸路使者令按舉不法以鼎提點江東刑獄與轉運使楊紘判官王綽競擿發吏至微隠罪)
(無所貸於是所部官吏怨之目為丨丨仁宗聞之不說後傅惟幾奉使江東戒以毋效三虎為也)莫逢
玉汝(宋史韓縝傳以天章閣待制知泰州嘗宴客夜歸指使傅勍被酒誤随入州宅與侍妾遇縝怒令軍)
(校以鐵褁杖箠殺之勍妻持血衣撾登聞鼓以訴坐落職分司南京泰人語曰寧逢乳虎丨丨丨丨其暴酷如)
(此按縝字玉汝)朱衣納第(宋史董儼傳儼不學無操行所至厚納貨賂嘗令引贊吏改製丨丨每夕)
(丨儼丨而潛以輕帛製衣易之)都人不敢偶語(宋史崔台符傳為大理卿時中官石得一以皇)
(城偵邏為獄台符與少卿楊汲輙迎伺其意所在以鍜鍊笞掠成之丨丨惴栗至丨丨丨丨數年間麗文法者)
(且萬人)書題無并字不開(宋史陳自強傳嘉泰三年拜右丞相歴封祈衛秦國公韓侂胄)
(顓朝權苞苴盛行自強尤貪鄙四方致書餽必題其緘云某物并獻凡丨丨丨丨丨則丨丨)諧價後
序(宋史陳自強傳縱子弟親戚關通貨賄仕進干請必丨丨而丨丨日押空名刺劄送侂胄家須用乃填三)
(省不與也)蜈蚣謠(宋史吳淵傳淵有材略迄濟事功所至興學養士然政尚嚴酷好興羅織之獄籍入)
(豪横故時有丨丨之丨)蟇蝕月(宋史余玠傳利司都統王䕫素殘悍號王夜义所至劫掠每得富家)
(穴箕加頸四面然箕謂之丨丨丨毒虐非一以脇取金帛蜀人悉苦之)大校(遼史太祖紀聞獄官湼离)
(擅造丨丨人不堪其苦命誅之)雷半千(金史雷淵傳拜監察御史出廵郡邑所至有威譽奸豪不法者)
(立箠殺之至蔡州杖殺五百人時號曰丨丨丨)麻椎相公(金史蒲察合住傳徒單右丞思忠好用麻)
(推擊人號丨丨丨丨)半截劍(金史蒲察合住傳李運使特立號丨丨丨言其短小鋒利也又有完顔麻)
(斤出皆以酷聞而合住王阿里李渙之徒胥吏中尤狡刻者也)大披挂(元史刑法志鞫獄輙施以丨丨)
(丨及王侍郎䋲索并法外慘酷之刑者悉禁止之)十虎(元史張懋傳授懷遠大將軍吉州路總管郡萬)
(戶蘇良恃勢為暴為之翼者有丨丨之目民甚苦之乃上其實於憲府盡誅十虎者奪良虎符而黜之民大悦)
開闌牢發毒矢(桓寬鹽鐵論聖人假法以成教教成而刑不施今廢其紀綱壊其禮義民陷於)
(罔從而獵之以刑是猶丨其丨丨丨以丨丨也)法繁秋荼網密凝脂(桓寬鹽鐵論昔秦丨)
(丨於丨丨而丨丨於丨丨然而上下相遁姦偽萌生有司法之若救爛撲焦不能禁非)季蛇叔虎
(焦氏易林丨丨丨丨野心善怒黷貨無厭)老慵(焦氏易林丨丨多欲弊政為賊)撲滿之誡(葛洪)
(西京雜記撲滿者以土為器以蓄錢具其有入竅而無出竅滿則撲之土麤物也錢重貨也入而不出積而不)
(散故撲之聚斂而不能散者將有丨丨丨敗可不丨歟)契疏鞅掌(劉義慶世說司徒王戎既貴且)
(富區宅僮牧膏田水碓之屬洛下無比丨丨丨丨每與夫人燭下散籌算計)燭下散籌(見上)横
流溪(酈道元水經注案盛弘之云衆山水出注於大溪號曰丨丨丨溪水甚小冬夏不乾俗亦謂之為貪)
(泉飲者輙冒於財賄同於廣州石門貪流矣)違棄餘魚之旨(顔氏家訓謝幼輿贓賄黜削丨)
(丨其丨丨丨丨也按劉向新序楚人有獻魚楚王者曰今日魚獲食之不盡賣之不售棄之又惜故來獻也楚)
(王曰漁者仁人也蓋聞囷倉粟有餘者國有餓民故庖有肥魚廏有肥馬民冇餓色漁者其以此諭寡人也於)
(是出倉粟發幣帛而賑不足故漁者壹獻餘魚而楚國賴之可謂仁智矣)京師三穢(張鷟朝野僉載)
(王怡為中丞憲臺之穢姜晦為掌選侍郎吏部之穢崔泰之為黃門侍郎門下之穢號為丨丨丨丨)金牛
刺史(張鷟朝野僉載洛州司僉嚴昇期攝侍御史於江南廵察性嗜牛肉所至州縣烹宰極多事無大小)
(入金則弭凡到處金銀為之踊貴故江南人謂為丨丨丨丨)鳳曬翅(張鷟朝野僉載周推事使索元)
(禮時人號為索使訊囚為丨丨丨獮猴鑽火等以椽關手足而轉之並斫骨至碎)不用書言筆
語(張鷟朝野僉載周侍御史侯思止醴泉賣餅食人也羅告准例酬五品於上前索御史上曰卿不識字對)
(曰獬豸豈識字但為國觸罪人而已遂授之凡推勘殺戮甚衆更無餘語但謂囚徒曰丨丨你丨丨丨丨但還)
(我白司馬若不肯來俊即與你孟青横遭苦楚非命者不可勝數白司馬坂者北邙山司馬坂也來俊者中丞)
(來俊臣也孟青者將軍孟青棒也)襄樣節度(李肇國史補襄州人善為漆器天下取法謂之襄樣)
(及于司空頔為帥多酷暴鄭元鎮河中亦虐遠近呼為丨丨丨丨)蟲食榖(段成式酉陽雜俎蝗蟲腹)
(下有梵字舊言丨丨丨者部吏所至侵漁百姓則蟲食穀蟲身黑頭赤武吏也頭黑身赤文吏也)渠伊
錢捋髭錢(鄭文寳江表志張崇帥廬江好為不法士庶苦之嘗入覲江都廬人幸其改任皆相謂曰)
(渠伊必不復來矣崇歸聞之計口徵丨丨丨明年再入覲盛有罷府之耗人不敢指實皆道路相目捋鬚相慶)
(輙歸又徵丨丨丨)啄木鳥詩(彭乘墨客揮犀吉水令治邑嚴毅民有罪大小不赦馬道為丨丨丨)
(丨云翠翎迎日動紅觜響烟蘿不顧泥丸及惟貪得食多才離枯朽木又止最高柯吳楚園林闊芒芒爭奈何)
何止如大暑(邵伯温聞見前錄范魯公質隠於民間一日坐茶肆中有人貌怪陋前揖曰相公無)
(慮時暑中公所執扇偶書大暑去酷吏清風來故人詩二句其人曰世之酷吏冤獄丨丨丨丨丨也公他日當)
(深究此弊因攜其扇去公後至祅廟後門見一土偶短鬼其貌肖茶肆中見者扇亦在其手中公心異焉周祖)
(得公遂至大用公首建議律條繁廣輕重無據周祖特詔詳定是為刑統)續夀衣(李略該聞錄開寳中)
(神泉縣令張某者新到官外以廉潔自矜内則貪黷自奉一日自榜縣門云某月某日是知縣生日告示門内)
(與給事諸色人不得輙有獻送一曹吏與衆議曰宰君明言生辰日意令我軰知也衆曰然至日各持縑獻之)
(命曰丨丨丨宰一無所拒復告之曰後月某日是縣君生日更莫將來無不嗤者王嵒以鷺鶿詩諷之云飛來)
(疑是鶴下處却尋魚最為中的)鷺鶿詩(見上)賄門(葉廷珪海錄碎事陸贄奏議若無恥懼更啟丨)
(丨言受人饋餉也)
驕奢
人滿天概(管子釜鼓滿則人概之丨丨則丨丨之)矜物無大士(管子丨丨之人丨丨)
(丨焉彼矜者滿也滿者虛也滿虛在物在物為制也矜者細之屬也)滿虛(見上)自予雄(管子高為)
(其居危顛莫之救此言尊高滿大而好矜人以麗主盛處賢而丨丨丨也故盛必失而雄必敗)琅湯凌
鑠人(管子明乃哲哲乃明奮乃苓明哲乃大行此言擅美主盛自奮也以丨丨丨丨丨人之敗也常自此)
(是故聖人著之簡筴傳以告後進曰奮盛苓落也盛而不落者未之有也)奮盛苓落(見上)持盈
揣銳(老子丨而丨之不如其已丨而丨之不可長保)自見自是自伐自矜(老子跂者)
(不立跨者不行丨丨者不明丨丨者不彰丨丨者無功丨丨者不長其在道也曰餘食贅行注贅貪也矜伐之)
(人不過斂餘禄食為貪行行去聲)餘食贅行(見上)恣睢(子華子小人丨丨好盡物之情而極)
(其勢其受禍也必酷矣)戴威滿頭(楊子丨丨丨丨君子不足小人有餘注小人務威則奢僭過惡)
(故有餘)視人如芥(抱朴子出自卑碎由微而著徒以翕肩斂迹偓伊側立低眉屈膝奏附權豪因)
(緣運會超越不次毛成翼長蟬蜕糞壌便自軒昂目不步足器滿意得丨丨丨丨)生貴(史記田蚡傳武)
(安者貌侵丨丨甚注生貴謂自尊高示貴寵)大横(史記主父偃傳大臣皆畏其口賂遺累千金人或說)
(偃曰丨丨矣主父曰臣結髮游學四十餘年身不得遂親不以為子昆弟不收賓客棄我我阨日久矣且丈夫)
(生不五鼎食死即五鼎烹耳吾日暮途遠故倒行暴施之)跋扈(後漢書梁冀傳帝少而聰慧知冀驕横嘗)
(朝羣臣目冀曰此丨丨將軍也)食日萬錢無下箸處(晉書何曾傳性奢豪丨丨丨丨猶曰)
(丨丨丨丨)食盡四方珍異(晉書何劭傳丨必丨丨丨丨丨一日之供以錢二萬為限時論以為)
(大官御膳無以加之)&KR0961;沃釜蠟代薪(晉書石崇傳與貴戚王愷羊琇之徒以奢靡相尚愷以丨)
(丨丨崇以丨丨丨愷作紫絲布步障四十里崇作錦步障五十里以敵之崇塗屋以椒愷用赤石脂崇愷爭豪)
(如此)紫絲布步障錦步障(見上)塗屋以椒(見上)超四豪踰五侯
(晉書石崇傳論丨丨丨而取富丨丨丨而競貴)拜勢(晉書何遵傳機為鄒平令性亦矜傲責鄉里謝鯤等)
(拜或戒之曰禮敬年爵以德為主令鯤丨丨懼傷風化機不以為慙羡為離狐令既驕且吝陵駕人物鄉閭疾)
(之如讐按機羡皆何遵子)陵駕人物(見上)眼遠視鼻刺天(晉書王沉傳德無厚而自)
(貴位未高而自尊丨罔嚮而丨丨丨&KR2606;&KR2153;而丨丨)嘗作數十人饌以待賓客(宋書)
(恩倖傳阮佃夫宅舍園池諸王邸第莫及妓女數十藝貌冠絶當時金玉錦繡之飾宫掖不逮也每製一衣造)
(一物京邑莫不法效焉於宅内開瀆東出十許里塘岸整潔汎輕舟奏女樂中書舍人劉休嘗詣之值佃夫出)
(行中路相逢要休同反就席便命施設珍羞莫不畢備凡諸火劑並皆始熟如此者數十種佃夫丨丨丨丨丨)
(丨丨丨丨丨故造次便辦類皆如此雖晉世王石不能過也)作領軍面向人(梁書韋粲傳粲)
(以舊恩任寄綢密雖居職屢徙常留宿衞頗擅權誕倨不為時軰所平右衞朱异嘗於酒席厲色謂粲曰卿何)
(得已丨丨丨丨丨丨)北路魚南路徐(南史徐君蒨傳有時載伎肆意游行荆楚山川靡不畢踐)
(朋從游好莫得見之時襄陽魚弘亦以豪侈稱于是府中謠曰丨丨丨丨丨丨)駱駝負函盛水
養魚自給(隋書虞慶則傳子孝仁幼豪俠任氣起家拜儀同領晉王親信坐父事除名煬帝嗣位以)
(藩邸之舊授候衛長史兼領金谷監監禁苑有巧思頗稱旨九年伐遼授都水丞充使監運頗有功然性奢華)
(以丨丨丨丨丨丨丨丨而丨丨)佩玉魚(五代史雜傳安重榮既僭侈以為金魚袋不足貴刻玉為魚佩)
(之)溺器七寳裝(五代史後蜀世家孟昶幸晉漢之際中國多故而據險一方君臣務為奢侈以)
(自娛至於丨丨皆以丨丨丨之)西湖燈火(宋史賈似道傳擢太常丞軍器監益恃寵不檢日縱游諸)
(妓家至夜即燕游湖上不反理宗嘗夜憑高望丨丨中丨丨異常時語左右曰此必似道也明日詢之果然)
奴隸月廪與列將等(金史白撒傳白撒目不知書姦黠有餘簿書政事聞之即解善談議)
(多知接人則喣喣然好貨殖能押闔中人主心遂浸漬以取將相既富貴起第於汴之西城規模擬宫掖婢妾)
(百數皆衣金縷丨丨丨丨丨丨丨丨猶以為未足也上嘗遣中使責之曰卿汲汲於此將無北歸意耶白撒終)
(不悛以及於禍)以人乳飲㹠(劉義慶世說武帝嘗降王武子家武子供饌並用琉璃器婢子百餘)
(人皆綾羅袴纙以手擎飲食烝㹠肥美異於常味帝怪而問之答曰丨丨丨丨丨帝甚不平食未畢便去)炭
不經煉難於餐啗(康駢劇談錄乾符中洛中有豪貴子弟承藉勲蔭物用優足恣陳錦衣玉)
(食不以充詘為戒飲饌華鮮極口腹之欲有李使君出牧罷歸居止亦在東洛深感其家恩舊欲召諸子從容)
(有敬愛寺僧聖剛者常所往來李因以其宴為說僧曰某與之門徒久矣每見其飲食窮極水陸滋味常饌必)
(以炭炊往往不愜其意此乃驕逸成性使君召之可乎李曰若求象白猩唇恐不可致止於精潔修辦小筵未)
(為難事於是廣求珍異俾妻孥親為調鼎備陳綺席雕盤選日為請弟兄列坐矜持儼若冰玉肴羞每至曾不)
(下筯主人揖之再三唯霑果實而已及至水餐俱致一匙於口然相盻良久咸若飱荼食蘗李莫究其由以失)
(餁為謝明日復覩聖剛備述諸子情貌僧曰某前所說豈謬哉因造其門以問之曰李使君特備一筵庖膳間)
(可為豐潔何不略領其意諸子曰燔炙煎和未得其法僧曰他物縱不可食炭炊之飯又嫌何事復曰上人未)
(知凡以炭炊飯先燒令熟謂之煉火方可入㸑不然猶有烟氣李使君宅丨丨丨丨是以丨丨丨丨僧撫掌大)
(笑曰此非貧道所知也及大寇先陷瀍洛財産剽掠俱盡兄弟數人與聖剛同時竄避潛伏山草不食者三日)
(賊鋒稍遠徒步將往河橋道中小店始開以脱粟為餐而賣僧囊中有錢數文買於土杯同食腹囂既甚粱肉)
(之美不如僧笑而謂曰此非煉炭所炊不知可與諸郎君喫否但低首慚靦無復對詞)肉臺盤(馬令)
(南唐書義死傳晟事烈祖元宗二十餘年官至司空家益富驕每食不設几案使衆妓各執一器環立而侍號)
(丨丨丨時人多效之按晟孫晟)
御定子史精華卷九十六
