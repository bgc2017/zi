欽定四庫全書
御定子史精華卷一百五十九
器物部五
雜器
入枉出直(管子鈎丨丨而丨丨)箕揲(管子執丨膺丨厥中有帚注揲舌也)挾匕(管子左執)
(虚豆右執丨丨注匕者所以載鼎實故曰挾匕也挾猶著也)籠臿板築(管子丨丨丨丨各什六)
不可解而後解(管子觽解丨丨丨丨丨丨注結必待觽而後解)出器處器(管子丨丨)
(丨丨之具宜起而未起者何待注出器謂可出用之器處器謂貯庫而為備者)埏埴(老子丨丨以為器當)
(其無有器之用)竒物(老子民多伎巧丨丨滋起)不設形(文子鏡丨丨丨故能有形)任器(晏子)
(粟米盡於氓丨丨存於陌)&KR0034;罝網罟(子華子陸有丨丨水有丨丨而飛羽伏鱗無以幸其生矣)勘
鑰(子華子如以匙丨丨也如以璽卬塗也必以其類其應如響)磁石取鍼(鬼谷子其察言也不)
(失若丨丨之丨丨)鋌鑰(商子為禁室有丨丨為禁)釐髮識(慎子措鈞石使禹察之不能識也懸)
(於權衡則丨丨丨矣)緘縢扄鐍(莊子將為胠篋探囊發匱之盗而為守備則必攝丨丨固丨丨)青
黃而文(莊子百年之木破為犧樽丨丨丨丨之)飲於土食於土(尉繚子木器液金器)
(腥聖人丨丨丨丨丨丨故埏埴以為器天下無費)木器液金器腥(見上)土簋土鉶
(韓非子昔者堯有天下飯於丨丨飲於丨丨)執清(韓非子鏡丨丨而無事美惡從而比焉)械用
(荀子丨丨則凡非舊器者舉毁)魯人以榶衛人用柯齊人用一革(荀子故丨)
(丨丨丨丨丨丨丨丨丨丨丨丨土地形制不同者械用備飾不可不異也)獨鹿(荀子恐為子胥身離凶進)
(見不聽剄而丨丨棄之江注自剄之後盛以罣麗棄之江也賈云罟䍡小罟也)外屏内屏(荀子天子)
(丨丨諸侯丨丨禮也外屏不欲見外也内屏不欲見内也)甌臾(荀子流丸止於丨丨流言止於智者注甌)
(臾皆甌器也)礛諸(淮南子璧瑗成器丨丨之功鏌邪斷割砥礪之力)升甌(揚子罃甈謂之盎自)
(周而西或謂之盆或謂之盎其小者謂之丨丨)牆居(揚子炊䉛謂之縮或謂之&KR0034;或謂之&KR0146;篝陳楚宋魏)
(之間謂之丨丨)繘綆(揚子繘自關而東周洛韓魏之間謂之綆或謂之絡關西謂之丨丨)鹿觡(揚子)
(鈎宋楚陳魏之間謂之丨丨或謂之鉤格自關而西謂之鉤或謂之□)甂瓴(抱朴子舉熠燿以厠日月)
(之間&KR3464;丨丨於洪鐘之側)古物(文中子邳公好丨丨鐘鼎什物珪璽錢貝必具子聞之曰古之好古者聚)
(道今之好古者聚財)嬰瓖(國語懷挾丨丨以望君之塵垢注挾持也嬰馬纓瓖馬帶言塵垢不敢當盛也)
槃匜(國語一介嫡男奉丨丨以随諸御)鴟夷(國語取申胥之尸盛以丨丨而投之於江)釡鬲
(戰國策蔡澤見逐於趙而入韓魏遇奪丨丨於涂)什器(史記五帝紀舜耕歴山漁雷澤陶河濱作丨丨)
(於夀邱注索隠曰什器什數也盖人家常用之器非一故以十為數猶今云什物也)橇檋(史記夏紀泥行)
(乘丨山行乘丨)棰拊(史記秦始皇紀執丨丨以鞭笞天下)人主延夀(史記漢文帝紀十七年得)
(玉杯刻曰丨丨丨丨)齊桓公器(史記封禪書少君見上上冇故銅器問少君少君曰此器齊桓公十)
(年陳於栢寝已而案其刻果丨丨丨丨一宫盡駭)罍樽直千金(史記梁孝王世家初孝王在時)
(有丨丨丨丨丨孝王誡後世善保罍樽無得以與人)銅盤(史記平原君傳毛遂奉丨丨而跪進之)箯
輿(史記張耳陳餘列傳廷尉以貫高事辭聞上曰壮士誰知者以私問之中大夫泄公曰臣之邑子素知之)
(此固趙國立名義不侵為然諾者也上使泄公持節問之丨丨前注箯&KR1221;土器)比余(史記匈奴傳錦祫袍)
(一丨丨一注辮髮之飾也)卭竹杖(史記西南夷傳元狩元年博望侯張騫使大夏来言居大夏時見蜀)
(布丨丨丨使問所從来曰從東南身毒國可數千里得蜀賈人市)犀象之器(史記李斯傳則是夜)
(光之璧不飾朝廷丨丨丨丨不為玩好)木器髹者千枚(史記貨殖傳丨丨丨丨丨丨注徐廣)
(曰髹音休漆也)閉器(漢書五行志沸湯之在丨丨而湛於寒泉則為冰)西捲竹杖(漢書地理)
(志日南郡縣丨丨注水入海有丨可為丨)服匿(漢書蘇武傳單于弟於靬王弋射海上武能網紡繳檠弓)
(弩於靬王愛之給其衣食三歲餘王病賜武馬畜丨丨穹廬注孟康曰服匿如甖小口大腹方底用受酒酪)
積竹杖(漢書昌邑哀王髆傳賀到濟陽求長鳴鷄道買丨丨丨)細旃(漢書王吉傳丨丨之上注)
(師古曰旃與氊同)杯桉盡文畫金銀飾(漢書貢禹傳臣禹嘗從之東宫見賜丨丨丨丨)
(丨丨丨丨非當所以賜食臣下也)缿筩(漢書趙廣漢傳教吏為丨丨及得投書削其主名而托以為豪)
(桀大姓子弟所言注蘇林曰缿音項如瓶可受投書孟康曰筩竹筩也如今官受密事筩也師古曰缿若今盛)
(錢臧瓶為小孔可入而不可出或缿或筩皆為此制而用受書令投于其中也筩音同)盧罌(漢書趙廣)
(漢傳推破丨丨注師古曰盧所以居罌罌所以盛酒也)便面(漢書張敞傳敞無威儀時罷朝會過走馬)
(章臺街使御吏驅自以丨丨拊馬)靈夀杖(漢書孔光傳太后詔曰國之將興尊師而重傅其令太師)
(毋朝十日一賜餐賜太師丨丨丨)腹如大壺(漢書陳遵傳先是黃門郎揚雄作酒箴以諷諫成帝)
(其文為酒客難法度士譬之於物曰子猶瓶矣觀瓶之居居井之眉處高臨深動常近危酒醪不入口臧水滿)
(懷不得左右牽於纆徽一旦叀礙為瓽所轠身提黃泉骨肉為泥自用如此不如鴟夷鴟夷滑稽丨丨丨丨盡)
(日盛酒人復借酤常為國器托於屬車出入兩宫經營公家繇是言之酒何過乎遵大喜之)居井眉
(見上)羽觴(漢書班偼伃傳顧左右兮和顔酌丨丨兮銷憂)雲母屏面(漢書王莽傳常翳丨丨丨)
(丨非親近莫得見也注師古曰屏面即便面)威斗(漢書王莽傳莽親之南郊鑄丨丨威斗者㠯五石銅)
(為之若北斗長二尺五寸欲以厭勝衆兵既成令司命負之莽出在前入在御旁)岐山銅器(後漢)
(書章帝紀進幸槐里丨丨得丨丨形似酒樽獻之)釦器(後漢書和熹鄧皇后紀蜀漢丨丨九帶佩刀並)
(不復調注釦音口以金銀緣器也)葦笥(後漢書五行志注續漢志曰建寧中京都長者皆以丨方丨為)
(裵具時有識者竊言葦笥郡國讞篋也後黨人禁錮會赦冇疑者皆讞廷尉人名悉入方笥中)讞箧(見上)
彌牟(後漢書禮儀志仲夏之月萬物方盛日夏至隂氣萌作恐物不楙其禮㠯朱索連葷菜丨丨朴蠱鐘)
(㠯桃印長六寸方三寸五色書文如法㠯施門戶按牟所以盛酒漿見儀禮注)朴蠱鍾(見上)玉杖
(後漢書禮儀志仲秋之月懸道皆案戶比民年始七十者授之㠯丨丨餔之糜粥八十九十禮有加賜玉杖長)
(尺端㠯鳩烏為飾鳩者不噎之烏也欲老人不噎按周禮作王杖天子所賜故曰王杖也文字轉譌沿為玉杖)
(又為玉鳩杖襲譌已久今仍之)鑄銅為鼓(後漢書馬援傳注裴氏廣州記曰狸獠丨丨丨丨鼓唯高)
(大為貴面闊丈餘初成懸於庭剋晨置酒招致同類来者盈門豪富子女以金銀為大釵執以叩鼔叩竟留遺)
(主人也)屏風列女(後漢書宋弘傳弘當讌見御座新丨丨圖畫丨丨帝數顧視之弘正容言曰未)
(見好德如好色者帝即為徹之笑謂弘曰聞義則服可乎對曰陛下進德臣不勝其喜)擁身扇(後漢)
(書梁冀傳冀亦改易輿服之制作平上軿車埤幘狹冠折上巾丨丨丨狐尾单衣)夫子甕(後漢書鍾)
(離意傳注鍾離意别傳曰意為魯相到官出私錢萬三千文付戶曹孔訢修夫子車身入廟拭几席劍履男子)
(張伯除堂下草土中得玉璧七枚伯懷其一以六枚白意意令主簿安置几前孔子教授堂下牀首有懸甕意)
(召孔訢問此何甕也對曰丨丨丨也背有丹書人莫敢發也意曰夫子聖人所以遺甕欲以懸示後賢因發之)
(中得素書文曰後世修吾書董仲舒獲吾車&KR0891;吾履發吾笥會稽鍾離意璧冇七張伯藏其一意即召問伯果)
(服焉)泥車瓦狗(後漢書王符傳或作丨丨丨丨諸戲弄之具以巧詐小兒)金鐻(後漢書張奂傳)
(羌豪帥感奐恩德上馬二十匹先零酋長又遺丨丨八枚注郭璞注山海經云鐻音渠金食器名未詳形制也)
翻車渴烏(後漢書張譲傳又作丨丨丨丨施於橋西用灑南北郊路㠯省百姓灑道之費注翻車設)
(機車以引水渴烏為曲筒以氣引水上也)鞍勒(後漢書烏桓傳男子能作弓矢丨丨鍜金鐡為兵器注勒)
(馬銜也)蘇合(後漢書西域傳大秦國合會諸香煎其汁以為丨丨凡外國諸珍異皆出焉)雀頭
香(吳志吳王傳注江表傳曰魏文帝遣使求丨丨丨大貝明珠象牙犀角瑇瑁孔雀翡翠鬭鴨長鳴雞)七
寶鞭(晉書明帝紀敦將舉兵内向帝密知之乃乘巴滇駿馬微行至於湖隂察敦營壘而出有軍士疑帝)
(非常人又敦正晝寝夢日環其城驚起曰此必黃鬚鮮卑奴来也帝母荀氏燕代人帝状類外氏鬚黃敦故謂)
(帝云於是使五騎物色追帝帝亦馳去馬有遺糞輒以水灌之見逆旅賣食嫗以丨丨丨與之曰後冇騎来可)
(以此示也俄而追者至問嫗嫗曰去已遠矣因以鞭示之五騎傳玩稽留遂久)烏杖(晉書五行志元康中)
(天下始相傚為丨丨以柱掖其後稍施其鐓住則植之)琉璃鍾(晉書雀洪傳洪口不言貨財手不執)
(珠玉汝南王亮常讌公卿以丨丨丨行酒酒及洪洪不執亮問其故對曰慮冇執玉不趨之義故爾)以好
不以新(晉書庾懌傳成帝時遷豫州刺史鎮蕪湖嘗以白羽扇獻成帝帝嫌其非新反之侍中劉劭曰)
(栢梁雲搆大匠先居其下管絃繁奏䕫牙先聆其音懌之上扇丨丨丨丨丨後懌聞之曰此人宜在帝之左右)
熨斗(晉書韓伯傳母殷氏高明冇行家貧窶伯年數歲至大寒母方為作𥜗令伯捉丨丨而謂之曰且著)
(𥜗尋當作複褲伯曰不復須母問其故對曰火在斗中而柄尚熱今既著𥜗下亦當煖母甚異之)竹馬
(晉書殷浩傳浩少與温齊名而每心競温嘗問浩君何如我浩曰我與君周旋久寧作我也温既以雄豪自許)
(每輕浩浩不之惮也至是温語人曰少時吾與浩共騎丨丨我棄去浩輒取之故當出我下也按温桓温)蒲
葵扇(晉書謝安傳安少有盛名時多愛慕鄉人冇罷中宿縣者還詣安安問其歸資答曰有丨丨丨五萬)
(安乃取其中者捉之京師士庶競市價增數倍)局脚直脚(宋書武帝紀宋臺既建冇司奏東西堂施)
(丨丨牀銀塗釘上不許使用丨丨牀釘用鐵)五花竪筍(宋書禮志帳&KR1992;不得作丨丨及丨丨形)
金縷匕箸(宋書沈慶之傳太祖妃上世祖丨丨丨丨及杆杓上以賜慶之曰卿辛勤匪殊歡宴宜等)
(且觴酌之賜宜以大夫為先也)金銀為花獸(齊書高帝紀大明泰始以来相承奢侈百姓成俗太)
(祖輔政罷御府省二尚方諸飾玩至是又上表禁民間華偽雜物不得以金銀為箔馬乘具不得金銀度不得)
(織成繡裙道路不得著錦履不得用紅色為旛盖衣服不得剪綵帛為雜花不得以綾作雜服飾不得作鹿行)
(錦及局脚檉栢牀牙箱籠雜物綵帛作屏幛錦緣薦席不得私作器杖不得以七寳飾樂器又諸雜漆物不得)
(以丨丨丨丨丨不得輒鑄金銅為像皆須墨敇凡十七條)甘草杖(齊書鬱林王紀世祖御物丨丨丨宫)
(人寸斷用之)蠡器(齊書東昏侯紀馳騁渴乏輒下馬解取腰邊丨丨酌水飲之復上馬馳去)方樏
牢燭(齊書禮志郊特牲曰三王作牢用陶匏言太古之時無共牢之禮三王作之而用太古之器重夫婦)
(之始也今雖以丨丨示約而彌乖昔典又連卺以鏁盖出近俗復别冇丨丨雕費采飾亦虧曩制)屠肉
枅(齊書王敬則傳出行從市過見丨丨丨歎曰吳興昔無此枅是我少時在此所作也)麈尾扇(齊書)
(陳顯逹傳顯逹謂其子曰丨丨丨是王謝家物汝不須捉此自逐按扇南史作蝇拂)纏鬚繩(齊書崔祖)
(思傳嘗獻太祖丨丨丨一枚上為納受)金浴盆(齊書劉悛傳在蜀作丨丨丨餘金物稱是)異物
以奉異人(齊書張融傳融年弱冠道士同郡陸修靜以白鷺羽麈尾扇遺融曰此既丨丨丨丨丨丨)
素隠几(齊書孔稚珪傳父靈産頗解星文好術數沈攸之起兵密白太祖曰攸之兵衆雖強以天時冥)
(數而觀無能為也太祖騐其言擢遷光禄大夫餉靈産白羽扇丨丨丨曰君性好古故遺君古物)日字
器(齊書崔慰祖傳父梁州之資家財千萬散與宗族漆器題為日字丨丨之丨流乎遠近)水碓磨
(齊書祖冲之傳於樂遊苑造丨丨丨世祖親自臨視)嵇叔夜酒杯徐景山酒鎗(齊書)
(何求傳求弟點少不仕竟陵王子良遺點丨丨丨丨丨丨丨丨丨丨以通意點常自得遇酒便醉交遊宴樂不)
(隔也)連理机(齊書庾易傳安西長史袁彖欽其風通書致遺易以丨丨丨竹翹書格報之)瑇瑁
檳榔柈(齊書扶南圖傳獻金縷龍王坐像一軀白檀像一軀牙塔二軀古貝二䨇瑠璃蘇鉉二口丨丨)
(丨丨丨一枚)夏侯妓衣(梁書夏侯亶傳晚年頗好音樂有妓妾十數人並無被服姿容每有客常)
(隔簾奏之時謂簾為丨丨丨丨也)鏤銅鴟夷榼(梁書劉之遴傳之遴好古愛竒獻古器四種於)
(東宫其第一種丨丨丨丨丨二枚兩耳有銀鏤銘云建平二年造其第二種金銀錯鏤古罇二枚冇篆銘云秦)
(容成侯適楚之歲造其第三種外國澡灌一口銘云元封二年龜茲國獻其第四種古製澡盤一枚銘云初平)
(二年造)水沈香&KR0034;香(梁書林邑國傳沈木者土人斫斷之積以歲年朽爛而心節獨在置丨中)
(則丨故名曰沈丨次不沈不浮者曰丨丨也)錯綵經帕(陳書張譏傳譏幼喪母有丨丨丨丨即母)
(之遺製及有所識家人具以告之每歲時輒對帕哽噎不能自勝)玉柄麈尾(陳書張譏傳後主在)
(東宫集宫僚置宴時造丨丨丨丨新成後主親執之曰當今雖復多士如林至於堪捉此者獨張譏耳即手授)
(譏)柟榴屏風(南史齊宜都王鏗傳年十歲時與吉景曜商略先言往行左右誤排丨丨丨丨倒壓)
(其背顔色不異言談無輟亦不顧視)瓠食器(南史劉杳傳為步兵校尉兼東宫通事舍人昭明太子謂)
(曰酒非卿所好而為酒府之職政為卿不愧古人耳太子有丨丨丨因以賜之曰卿有古人之風故遺卿古人)
(之器)籠爐飲扇(南史梁南平王偉傳齊世青溪宫改為芳林苑天監初賜偉為第又加穿築果木珍)
(竒窮極雕靡有侔造化立遊客省寒暑得宜冬有丨丨夏設丨丨每與賓客游其中命從事中郎蕭子範為之)
(記梁藩邸之盛無過焉)眠則同眠起則同起(魏書咸陽王禧傳禧自洪池東南走僮僕)
(不過數人左右從禧者唯兼防閤尹龍虎禧憂廹不知所為謂龍虎曰吾憒憒不能堪試作一謎當思解之以)
(釋毒悶龍虎歘憶舊謎云丨丨丨丨丨丨丨丨貪如犲狼贓不入已都不有心於規刺也禧亦不以為諷已因)
(解之曰此是眼也而龍虎謂之是箸)銅㸑(魏書獠傳鑄銅為器大口寬腹名曰丨丨既薄且輕易於熟食)
黃金合盤(魏書食貨志自太祖定中原世祖平方難收獲珍寳府藏盈積和平二年秋詔中尚方作)
(丨丨丨丨十二具徑二尺二寸鏤以白銀鈿以玫瑰其銘曰九州致貢殊域来賓乃作兹器錯用具珍鍜以紫)
(金鏤以白銀範圍擬載吐燿含真纖文麗質若化若神皇王御之百福惟新)西域鬼作(北齊書元)
(韶傳齊神武帝以孝武帝后配之魏室竒寶多隨后入韶家有二玉鉢相盛可轉而不可出馬瑙榼容三升玉)
(縫之皆稱丨丨丨丨也)銀鏤甕(周書文帝紀太祖入上邽收悦府庫財物山積皆以賞士卒毫釐無)
(所取左右竊一丨丨丨以歸太祖知而罪之即剖賜將士衆大悦)延年杖(周書于謹傳詔曰樹以元)
(首主乎教化率民孝悌置之仁壽是以古先明后咸若斯典立三老五更躬自袒割朕以眇身處兹南面何敢)
(遺此黃髮不加尊敬太傳燕國公謹執德淳固為國元老饋以乞言朝野所屬可為三老有司具禮擇日以聞)
(謹上表固辭詔答不許又賜丨丨丨)竹屏風(周書賀蘭祥傳雍州刺史岳陽王蕭詧欽其節儉乃以丨)
(丨丨絺綌之屬及以經史贈之祥難違其意取而付諸所司)七寳羃籬(隋書秦孝王俊傳俊有巧)
(思每親運斤斧工巧之器飾以珠玉為妃作丨丨丨丨)金精盤(隋書楊素傳上賜王公以下射素箭)
(為第一上手以外國所獻丨丨丨價值巨萬以賜之)許公缺勢(隋書宇文述傳述素好著竒服炫耀)
(時人定興為製馬韉於後角上缺方三寸以露白色世輕薄者爭放學之謂為丨丨丨丨按定興雲定興)永
年之瑞(隋書樊子盖傳後與蘇威宇文述陪宴積翠亭帝親以金杯屬子盖酒曰良算嘉謀俟公後動)
(即以此杯賜公用為丨丨丨丨)扶南犀杖(隋書譙國夫人傳夫人以丨丨丨丨獻於陳主)碼碯
杯(隋書西域傳序煬帝時遣侍御史韋節司隸從事杜行滿使於西蕃諸國至罽賓得丨丨丨)犀手
板(北史崔暹傳先是文襄疑文宣佯愚慮其冇後變將隂圖之以問暹暹曰嘗與二郎俱在行位試以手板)
(拍其背而不瞋乃將丨丨丨换暹竹者自揩拭而翫視之以是知其實癡不足慮也帝既鏁暹責其往昔打背)
(暹自陳所對文襄之言明已功以贖死帝悟曰我免禍乃暹之力釋而勞之使行太原郡事)銀頗羅
(舊唐書高宗紀上元二年庚午龜兹王白素稽獻丨丨丨)柳圈(舊唐書中宗紀景龍四年三月甲寅幸臨)
(渭亭修禊飲賜羣官丨丨以辟惡)承露囊(舊唐書元宗紀開元十七年八月癸亥上以降誕日讌百)
(竂於花萼樓下百竂表請以每年八月五日為千秋節王公以下獻鏡及丨丨丨天下諸州咸令讌樂休暇三)
(日仍編為令從之)金鏡珠囊(舊唐書元宗紀開元十八年八月丁亥上御花萼樓以千秋節百官)
(獻賀賜四品以上丨丨丨丨縑綵賜五品已下束帛有差上賦八韻詩又制秋景詩)江心鏡(舊唐書德)
(宗紀詔揚州每年貢端午日丨丨所鑄丨罷之)銀糚盒(舊唐書敬宗紀己巳浙西淮南各進宣索丨丨)
(丨三具)盝子(舊唐書敬宗紀丙子浙西觀察使李德裕奏詔令當道造丨丨二十具計用銀一萬三千)
(兩金一百三十兩昨已進叚具用銀一千三百兩當道在庫貯備銀無二三百兩皆百計收市方成此兩具臣)
(當道唯冇留使錢五萬貫每事節儉支費猶欠十三萬貫不足臣若因循不奏則負陛下任使之恩若分外誅)
(求又累陛下慈儉之德㐲乞宣令宰臣商議何以遣臣得上不違宣索下不闕軍須不困疲人不歛物怨時冇)
(詔罷進奉故德裕有是奏)子母(舊唐書五行志龍翔中俗中飲酒令曰丨丨去離連臺拗倒俗謂杯盤為)
(子母又名盤為臺)胡缾(舊唐書李大亮傳太宗下之書曰以卿兼資文武志懷貞確故委藩牧當兹重)
(寄比在州鎮聲績遠彰念此忠勤無忘寤寐使遣獻鷹遂不曲順論今引古遠獻直言披露腹心非常懇到覽)
(用嘉歎不能便已冇臣若此朕復何憂宜守此誠終始若一古人稱一言之重侔於千金卿之此言深足貴矣)
(今賜卿丨丨一枚雖無千鎰之重是朕自用之物)金背鏡(舊唐書高季輔傳貞觀十八年加銀青光)
(禄大夫兼吏部侍郎凡所銓叙時稱允當太宗嘗賜丨丨丨一面以表其清鑒焉)常滿樽(舊唐書李)
(敬元傳弟元素亦冇吏才初為武德令時懷州刺史李文暕將調率金銀造丨丨丨以獻百姓甚弊之官吏無)
(敢異議者元素抗詞固執文暕乃損其制度以家財營之)八尺銀缾(舊唐書齊映傳改洪州刺史江)
(西觀察使映常以頃為相輔無大過而罷冀其復入用乃倍歛貢奉及大為金銀器以希旨先是銀缾高者五)
(尺餘李兼為江西觀察使乃進六尺者至是因帝誕日端午映為缾高八尺者以獻)脂粉磑(舊唐書郭)
(晞傳大歴十三年有詔毁除白渠水支流碾磑以妨民溉田昇平冇丨丨丨兩輪郭子儀私磑兩輪所司未敢)
(毁徹公主見代宗訴之帝謂公主曰吾行此詔盖為蒼生爾豈不識我意耶可為衆率先公主即日命毁由是)
(勢門碾磑八十餘所皆毁之)金唾壺(舊唐書鄭朗傳初大和末風俗稍奢文宗恭勤節儉冀革其風)
(宰臣等言曰陛下節儉省用風俗已移長裾大袂漸以減省若更令戚屬絶其侈靡不慮下不從教帝曰此事)
(亦難戶曉但去其泰甚自以儉德化之朕聞前時内庫唯二錦袍餙以金烏一袍元宗幸温湯御之一即與貴)
(妃當時貴重如此如今奢靡豈復貴之料今富家往往皆有左衛副使張元昌便用丨丨丨昨因李訓已誅之)
(矣)金筐(唐書文帝紀停貢丨丨)薙器(唐書地理志右校令具丨丨以備汛掃)鳳翮席
花口瓢(唐書地理志相州鄴郡土貢紗絹隔布丨丨丨丨丨丨知母胡粉)五色藤盤(唐書)
(地理志循州海豊郡土貢布丨丨丨丨鏡匣蚺蛇膽甲煎鮫革荃臺綬草)寳爐(唐書安樂公主傳又為丨)
(丨鏤怪獸神禽間以璖貝珊瑚不可涯訃)鈿鞍寶勒(唐書郭英乂傳拜劍南節度使教女妓乘驢擊)
(毬丨丨丨丨及它服用日無慮數萬費以資倡樂未嘗問民間事)北帝所佩(唐書高駢傳數月蕭)
(勝獻銅匕首用之曰此丨丨丨丨也得之者兵不敢犯駢寶祕之常持以坐起)鸂鶒巵(五代史唐莊宗)
(紀存勖年十一從克用破王行瑜遣獻捷於京師昭宗異其狀貎賜以丨丨丨翡翠盤而撫其背曰兒有竒表)
(後當富貴無忘予家)萬歲杯(五代史馮道傳水運軍將於臨河縣得一玉杯冇文曰傳國寳丨丨丨明)
(宗甚愛之以示道道曰此前世冇形之寶爾王者固有無形之寳也)機輪(宋史太祖紀開寳九年六月庚)
(子步至晉王邸命作丨丨挽金水河注邸中為池)木龍(宋史河渠志天禧五年正月知滑州陳堯佐以)
(西北水壊城無外禦築大隄又叠埽於城北護州中居民復就鑿横木下垂木數條置水旁以護岸謂之丨丨)
(當時頼焉)鐵龍爪揚泥車(宋史河渠志選人李公義者獻丨丨丨丨丨丨法以濬河其法用鐵)
(數斤為爪形以繩繫舟尾而沉之水篙工急櫂乘流相繼而下一再過水已深數尺)鳳文(宋史樂志聖像)
(赴玉清昭應宫導引琳宫翠殿丨丨屏迎奉慶安寧)緣寳法物(宋史輿服志又有香爐寶子香匙灰)
(匙火箸燭臺燭刀皆以金為之是所謂丨丨丨丨也)繡雲鳳(宋史輿服志鳳輦赤質頂輪下冇二柱緋)
(羅輪衣絡帶門簾皆丨丨丨羊車駕以牛今駕以二小馬門簾皆繡瑞羊屬車一曰副車門簾皆繡雲鶴)胡
桃紋鵓鴿色(宋史食貨志兩浙轉運司檄婺州市御爐炭須丨丨丨丨丨丨守臣王居正以為言)
(上曰隆冬附火取温煖而已豈問炭之紋色乎命罷之)水晶脚踏(宋史劉貴妃傳臨安人紹興二)
(十四年進賢妃頗恃寵驕侈嘗因盛夏以丨丨飾丨丨帝見之命取為枕妃懼撤去之)燕游十友
(宋史李昭玘傳昭玘入黨籍中居閑十五年自號樂静先生寓意法書圖畫貯於十囊命曰丨丨丨丨為之序)
(以為與今之人友或趨附而陷於禍吾寧與十者友久益有味也)古鏡照二百里(宋史吕蒙)
(正傳朝士有藏丨丨者自言能丨丨丨丨欲獻之蒙正以求知蒙正笑曰吾面不過揲子大安用照二百里哉)
(聞者歎服)白金頮面器(宋史張洎傳李煜既歸朝貧甚洎猶丐索之煜以丨丨丨丨丨與洎洎尚)
(未滿意)以銀為圬鏝器(宋史陸萬友傳萬友始業圬鏝既貴逹不忘本丨丨丨丨丨丨數千)
(事示子孫)錦綺(宋史馮拯傳遣内司賓撫問還奏其家儉陋被服甚質太后賜以衾稠丨丨屏)地衣
(宋史豐稷傳禁内織錦緣宫簾為丨丨)雨盤(宋史楊佐傳為陵州推官州有鹽井深五十丈皆石也底)
(用栢木為幹上出井口垂綆而下方能及水歲久幹摧敗欲易之而隂氣騰上入者輒死惟天有雨則氣隨以)
(下稍能施工晴則亟止佐教工人以木盤貯水穴竅灑之如雨滴然謂之丨丨如是累月井幹一新利復其舊)
玳瑁鞭(宋史吳越世家將以四月幸西京親雩祀俶懇請扈從不許留惟濬侍祠令俶歸國太祖宴餞)
(於講武殿賜窄衣玉束帶玉鞍勒馬丨丨丨金銀錦綵二十餘萬銀裝兵八百事)文椒棋局水
精棋子(宋史吳越世家上遣中使賜俶丨丨丨丨丨丨丨丨)金花扇(宋史吳越世家昱喜筆札)
(工尺牘太祖嘗取觀賞之賜以御書丨丨丨及急就草)阮囊(宋史勃泥國傳王坐繩床若出即大布單)
(坐其上衆舁之名曰丨丨)蝙蝠扇(宋史日本國傳端拱元年貢丨丨丨二枚)萬魚燈(遼史聖宗)
(紀統和元年十二月甲辰夕然丨丨丨於䨇溪)銀罌(遼史禮志皇帝納后之儀皇后車至便殿東南七十)
(步止惕隠夫人請降車負丨丨捧縢履黃道行後一人張羔裘若襲之前一婦人捧鏡却行)七寳金
洗(金史宣宗皇后王氏傳天興元年冬哀宗遷歸德二年正月遷近侍徒單四喜术甲答失不奉迎兩宫后)
(御仁安殿出鋌金及丨丨丨丨賜從行忠孝軍)玉荷蓮盞(金史僕散揆傳泰和六年春宋人復數路)
(来侵取泗州取靈壁圍夀春命揆為右副元帥以討之揆至軍前集諸將校告以朝廷弔伐之意分遣將士禦)
(敵復取臨淮蘄縣而符離壽春之圍亦解去敵屢敗䘐悉遁出境上即遣提點近侍局烏古論慶壽持手詔勞)
(問征討事宜仍賜玉具劍一丨丨丨丨一金器一百兩重綵一十端尋復以詔褒諭賜玉鞍勒馬二及玉具佩)
(刀内府重綵御藥以旌其功)續弦膠連金泥(東方朔十洲記鳳麟洲在西海之中央地方一)
(千五百里洲四面有弱水繞之鴻毛不浮不可越也洲上多鳳麟數萬各為羣又有山川池澤及神藥百種亦)
(多仙家煮鳳喙及麟角合煎作膏名之為丨丨丨或名丨丨丨此膠能續弓弩已斷之弦刀劍斷折之金更以)
(膠連續之使力士掣之他處乃斷所續之際終無斷也)大如雀卵黑如桑椹(東方朔十)
(洲記征和三年武帝幸安定西湖月支國王遣使獻香四兩丨丨丨丨丨丨丨丨帝以香非中國所有以付外)
(庫後元元年長安城内病者數百亡者大半帝試取月支神香燒之於城内其死未三月者皆活芳氣經三月)
(不歇於是信知其神物也)照見魑魅(郭憲洞冥記望蟾閣十二丈上有金鏡廣四尺元封中有祗國)
(獻此鏡丨丨丨丨不穫隠形)都夷香(郭憲洞冥記丨丨丨如棗核食一片則歴月不饑以粒如粟米)
(許投水中俄而滿大盂也)丹豹髓白鳳膏(郭憲洞冥記甘泉宫南昆明池中有靈波殿七間皆)
(以桂為柱風来自香帝既躭於靈怪常得丨丨之丨丨丨之丨磨青錫為屑以蘇油和之照於神壇夜暴雨光)
(不滅有雙蛾如蜂赴火侍者舉麟鬚拂拂之)麟鬚拂(見上)翠羽麟毫簾(郭憲洞冥記元)
(鼎元年起招仙閣於甘泉宫西編丨丨丨丨為丨青琉璃為扇懸黎齊為床)沉光香(郭憲洞冥記元)
(封中起方山像招諸靈異召東方朔言其秘奥乃燒天下異香有丨丨丨精祗㕿明庭香金䃅㕿塗魂香外國)
(所貢精樝之燈青樝木有膏如淳漆削置器中以蠟和之塗布燃照數里)精祗香(見上)明庭香
(見上)金磾香(見上)塗魂香(見上)精樝燈(見上)明天發日香(郭憲洞冥記帝)
(常夕望東邊有青雲起俄而見雙白鵠集臺之上倏忽變為二神女舞於臺握鳳管之簫撫落霞之琴歌青吳)
(春波之曲帝舒闇海元落之席散丨丨丨丨之丨香出胥池寒國地有發日樹言日從雲出雲来掩日風吹樹)
(枝拂雲開日光也亦名開日樹樹有汁滴如松脂也)青珉唾壺(郭憲洞冥記惟有一女人愛悦於帝)
(名曰巨靈帝傍有丨丨丨丨巨靈乍出入其中或戲笑帝前東方朔望見巨靈乃目之巨靈因而飛去望見化)
(成青雀因其飛去帝乃起青雀臺時見青雀来則不見巨靈也)銀口黃耳金罍玉鍾(桓寬)
(鹽鐵論古者汙尊坏飲蓋無爵觴樽爼及其後庶人器用即行柳陶瓠而已唯瑚璉觴豆而後彫文彤漆今富)
(者丨丨丨丨丨丨丨丨中者舒玉紵器金錯蜀杯)行柳陶瓠(見上)榻登(劉熙釋名丨丨施大)
(牀之前小榻之上所以登牀也)九光燈(班固武帝内傳乃修除宫掖設坐大殿以紫羅薦地燔百和之)
(香張雲錦之幃然丨丨之丨列玉門之棗酌蒲萄之醴宫監香果為天宫之饌)踊水機(荀悦申鍳丨丨)
(之丨可使無降)鵲尾杓(陸機要覽陳思有丨丨丨植而長置之酒樽凡王欲勸者呼之尾則指其人)
綈几羽扇繒扇(葛洪西京雜記漢制天子玉几冬則加綈錦其上謂之丨丨以象牙為火籠籠)
(上皆散華文後宫則五色綾文以酒為書滴取其不冰以玉為硯亦取其不冰夏設丨丨冬設丨丨公侯皆以)
(竹木為几冬則以細罽為槖以憑之不得加綈錦)身毒寳鏡(葛洪西京雜記宣帝被收繫郡邸獄)
(臂上猶帶史良娣合采婉轉絲繩繫丨丨國丨丨一枚大如八銖錢舊傳此鏡照見妖魅得佩之者為天神所)
(福故宣帝從危獲濟及即大位每持此鏡感咽移辰常以琥珀笥盛之緘以戚里織成錦一曰斜文錦)青
玉五枝燈(葛洪西京雜記高祖初入咸陽宫周行庫府金玉珍寶不可稱言其尤驚異者有丨丨丨)
(丨丨高七尺五寸作蟠螭以口銜燈燈燃鱗甲皆動煥炳若列星而盈室焉)屏風如蛛絲(葛洪)
(西京雜記趙飛鷰女弟居昭陽殿中設木畫丨丨文丨蜘丨丨縷)遊飄條翮虧光仄影
(王嘉拾遺記塗修國獻青鳳丹鵲各一雌一雄孟夏之時鳳鵲皆脱易毛羽聚鵲翅以為扇緝鳳羽以飾車蓋)
(也扇一名丨丨二名丨丨三名丨丨四名丨丨)恒輝璠膏燭鳳腦燈(王嘉拾遺記周穆王)
(三十六年東巡大騎之谷指春宵宫集諸方士仙術之要而螭鵠龍蛇之類奇種憑空而出時已將夜王設常)
(生之燈以自照一名丨丨又列丨丨之丨遍於宫内又有丨丨之丨又有冰荷者出冰壑之中取此花以覆燈)
(七八尺不欲使光明遠也)燋石莽煌(王嘉拾遺記岱輿有員淵千里常沸騰以金石投之則爛如土)
(矣孟冬水涸中有黃烟從地出起數丈烟色萬變山人掘之入數尺得丨丨如炭滅有碎火以蒸燭投之則然)
(而青色深掘則火轉盛有草名丨丨葉圓如荷去之十步炙人衣則燋刈之為席方冬彌温以枝相摩則火出)
(矣)金塗連盤鴨燈(張敞東宫舊事皇太子納妃有丨丨丨丨丨丨一)漆花簏(張敞)
(東宫舊事皇太子納妃有丨丨丨二具)扶老(戴凱之竹譜竹之堪杖莫尚於笻磥砢不凡状若人功豈)
(必蜀壤亦産餘邦一曰丨丨名實縣同)眼明袋(吳均續齊諧記弘農鄧紹嘗八月旦入華山采藥見)
(一童子執五綵囊承栢葉上露皆如珠滿囊紹問曰用此何為答曰赤松先生取以明目言終便失所在今世)
(人八月旦作丨丨丨此遺象也)琉璃匕(吳均續齊諧記會稽趙文韶為東宫扶侍坐清溪中橋與尚書)
(王叔卿家隔一巷秋夜嘉月悵然思歸倚門唱西夜烏飛其聲甚哀怨忽有青衣婢年十五六前曰王家娘子)
(白扶侍聞君歌聲有門人逐月遊戲遣相聞耳時未息文韶不之疑委曲答之亟邀相過須臾女到年十八九)
(行步容色可憐猶將兩婢自隨問家在何處舉手指王尚書宅曰是聞君歌聲故来相詣豈能為一曲邪文韶)
(即為歌草生盤石音韻清暢又深會女心乃顧謂婢子還取箜篌為扶侍鼔之須臾至女為酌兩三彈泠泠更)
(增楚絶乃令婢子歌繁霜自解帬𢃄繫箜篌腰叩之以倚歌歌闋夜已久遂相佇燕寝竟四更别去脱金簪以)
(贈文韶文韶亦答以銀椀白丨丨丨各一枚既明文韶出偶至清溪廟歇神坐上見椀甚疑而悉委之屛風後)
(則琉璃匕在焉箜篌𢃄縛如故祠廟中惟女姑神像青衣婢立在前細視之皆夜所見者於是遂絶當宋元嘉)
(五年也)辟寒(任昉述異記丨丨香丹丹國所出漢武時入貢每至大寒於室焚之煖氣翕然自外而入)
(人皆減衣)千石酒鍾(任昉述異記吳王夫差築始蘇之臺三年乃成周旋詰屈横亘五里崇飾土木)
(殫耗人力宫妓數千人上别立春宵宫為長夜之飲造丨丨丨丨)蒲萄&KR0034;(賈思勰齊民要術榆生十)
(五年後中為車轂及丨丨丨)不津甕(賈思勰齊民要術用丨丨丨置日中高處石上注甕津則壊植)
(酢者亦不中用之)不灰木(酈道元水經注開山圖曰山川丨丨之丨生火之石案注云其木色黑似)
(炭而無葉有石赤色如丹以一石相磨則火發以然無灰之木可以終身今則無之)風爐(陸羽茶經丨丨)
(以銅鐵鑄之如古鼎形厚三分緣闊九分令六分虛中致其杇墁凡三足古文書二十一字一足云坎上巽下)
(離於中一足云體均五行去百疾一足云聖唐滅□明年鑄其三足之間設三窗底一窗以為通飇漏爐之所)
(上並古文書六字一窗之上書伊公二字一窗之上書羹陸二字一窗之上書氏茶二字所謂伊公羹陸氏茶)
(也置墆&KR0008;於其内設三格其一格有翟焉翟者火禽也畫一卦曰離其一格有彪焉彪者風獸也畫一卦曰巽)
(其一格有魚焉魚者水蟲也畫一卦曰坎巽主風離主火坎主水風能興火火能熟水故備其三卦焉其飾以)
(連葩垂蔓曲水方文之類其爐或鍜鐵為之或運泥為之其灰承作三足鐵柈擡之)三足三窗設
三格備三卦(見上)水方(陸羽茶經丨丨以椆木槐楸梓等合之其裏并外縫漆之受一斗)
竹夾(陸羽茶經丨丨或以桃柳蒲葵木為之或以柿心木為之長一丈銀裹兩頭)鹺簋(陸羽茶經)
(丨丨以瓷為之圓徑四寸若合形或瓶或壘貯鹽花也其揭竹制長四寸一分闊九分揭策也)熟盂(陸羽)
(茶經丨丨以貯熟水或瓷或沙受二升)具列(陸羽茶經丨丨或作床或作架或純木純竹而製之或木)
(或竹黃黑可扄而漆者長二尺闊二尺高六寸具列者悉飲諸器物悉以陳列也)都藍(陸羽茶經丨丨)
(以悉設諸器而名之以竹篾内作三角方眼外以雙篾闊者經之以單篾纖者縛之逓壓雙經作方眼使玲瓏)
(高一尺五寸底闊一尺高二寸長二尺四寸闊二尺)飛精(柳宗元龍城錄長安任中宣家素蓄寶鏡謂之)
(丨丨識者謂是三代物後有八字云水銀隂精百鍊成鏡詢所得云商山樵者石下得之後中宣南浮洞庭風)
(浪洶然因泊州夢一道士赤衣乘龍詣中宣言此鏡乃水府至寳出世冇期今當歸我矣中宣因問姓氏但笑)
(而不答持鏡而去夢廻亟視篋中已失所在)紅蝦杯(段公路北戶錄丨丨出潮州潘州南邑縣大者)
(長二尺土人多理為丨)照日光環一丈(叚成式酉陽雜爼元和末海陵夏侯乚庭前生百合)
(花大於常數倍異之因發其下得甓匣十三重各匣一鏡第七者光不蝕丨丨丨丨丨丨其餘規銅而已)照
骨寳(叚成式酉陽雜爼秦鏡儛溪古岸石窟有方鏡徑丈餘照人五藏秦皇世號為丨丨丨在無勞縣境)
(山)象耳皮鞭(叚成式酉陽雜爼睿宗嘗閱内庫見一鞭金色長四尺數節有蟲齧處状如盤龍靶)
(上懸牙牌題象耳皮或言隋宫庫舊物也)無塵子(馮贄雲仙雜記方鎔隠天門山以椶桐葉拂書號曰)
(丨丨丨月以酒脯祭之)三城絶品(馮贄雲仙雜記李華燒丨丨丨丨炭以龍腦裹芋魁煨之曰芋)
(魁遭遇矣)科斗筯魚尾匙(馮贄雲仙雜記向範待客冇潦花盤丨丨丨丨丨丨)金螭(馮贄)
(南部烟花記吳主亮命工人潘芳作丨丨屏風鏤祥物一百三十種種種有生氣遠視若真一日與夫人戲觸)
(屏墜其一鳳頃之飛去)百寳圓案(蘇鶚杜陽雜編咸通九年同昌公主出降宅於廣化里琢五色)
(玉為器皿什物合丨丨為丨丨)蜃脂(蘇鶚杜陽雜編同吕公主始有疾召術士米賓為禳法乃以香蠟燭)
(遺之米氏之鄰人覺香氣異常或詣門詰其故賓具以事對出其燭方二寸長尺餘其上施五彩爇之竟夕不)
(盡郁烈之氣可聞於百步餘烟出於上即成樓閣臺殿之状或云燭中有丨丨也)懸黎(蘇鶚杜陽雜編)
(元載末年造蕓輝堂於私苐内設丨丨屏風本楊國忠之寳也屏上列前代美女伎樂之形外以玳瑁水犀為)
(押又絡以真珠瑟瑟精巧之妙殆非人工所及)龍髯紫拂(蘇鶚杜陽雜編載丨丨丨丨色如爛椹可)
(長三尺削水精為柄刻紅玉為環鈕或風雨晦暝臨流沾濕則光彩動搖奮然如怒置之於堂中夜則蚊蚋不)
(敢入拂之為聲雞犬牛馬無不驚逸若垂之池潭則鱗介之屬悉俯伏而至引水於空中則成瀑布三五尺未)
(嘗輙斷燒鷰肉燻之則㶿㶿焉若生雲霧厥後上知其異屢言之載不得已而遂進焉按載元載)被袋
(李濟翁資暇錄丨丨非古製不知孰起也比者遠遊行則用大和九年以十家之累者邐迤竄謫人人皆不自)
(期常虞倉卒之遣每出私第咸備四時服用舊以紐革為腰囊置於殿乘至是服用既繁乃以被易之成俗於)
(今大中已来吳人亦結絲為之或有餉遺豪徒翫而不用也)司徒甲(李濟翁資暇錄今彈琴或削竹)
(為甲以助食指之聲者亦因汧公也嘗患代指而舊甲方墮新甲未完風景廓澄援琴思泛假甲於竹聊為權)
(用名德既崇人爭倣效好事者且曰丨丨丨)偏提(李濟翁資暇錄元和初酌酒猶用樽杓所以丞相高)
(公有斟酌之譽雖數十人一樽一杓挹酒而散了無遺滴居無何稍用注子其形若罃而蓋觜柄皆具大和九)
(年後中貴人惡其名同鄭注乃去柄安系若茗瓶而小異目之曰丨丨論者亦利其便且言柄有礙而屢傾仄)
(今見行用)漬白龍皮置於座末(康駢劇談錄朱崖李相國德裕宅在安邑坊東南隅桑道)
(茂謂為玉椀舍宇不甚宏侈而制度竒巧其間怪石古松儼若圖畫在文宗武宗朝方秉化權威勢與恩澤無)
(比每好搜掇殊異朝野歸附者多求寶玩獻之嘗因暇日休澣邀同列宰相及朝士宴語時畏景赫㬢咸有鬱)
(蒸之病軒盖候門已及亭午搢紳名士交扇不暇將期憩息於清凉之所既而延於小齊不甚高敞四壁施設)
(皆古書名畫俱有炎爍之慮及别列坐開樽煩暑都盡良久覺清飈爽氣凜若高秋備設酒肴及昏而罷出戶)
(則火雲烈日熇然焦灼有好事者求親信問之云此日唯以金盆貯水丨丨丨丨丨丨丨丨)無燄有
光(王仁裕開天遺事西凉國進炭百條各長尺餘其炭青色堅硬如鐵名之曰瑞炭燒於爐中丨丨而丨丨)
(每條可燒十日)饞魚燈(王仁裕開天遺事南中冇魚肉少而脂多彼中人取魚脂煉為油或將照紡織)
(機杼則暗而不明或使照筵宴造飲食則分外光明時人號為丨丨丨)龍皮扇(王仁裕開天遺事元)
(寶家冇一皮扇子製作甚質每暑月宴客即以此扇子置於坐前使新水灑之則颯然風生巡酒之間客有寒)
(色遂命徹去明皇亦嘗差中使去取看愛而不受帝曰此丨丨丨子也)光照十步(王仁裕開天遺)
(事隠士郭休有一拄杖色如朱染叩之則有聲每出處遇夜則此杖冇丨可丨丨丨之内登危陟險未嘗足失)
(則杖之力焉)捏塑成雙鳳(王仁裕開天遺事楊國忠家以炭屑用密丨丨丨丨丨至冬月則燃)
(於爐中及先以白檀木鋪於爐底餘灰不可參雜也)自煖杯(王仁裕開天遺事内庫有一酒杯青色而)
(有紋如亂絲其薄如紙於杯足上有鏤金字名曰丨丨丨上令取酒注之温温然有氣相次如沸湯遂收於内)
(藏)紫明供奉(陶穀清異錄武宗宣内供奉賜坐食甘露毬密搗山藥油浴既退侵夜宫嬪離次上)
(獨映琉璃燈籠觀書久之歸寢殿王才人問官家今日以何消遣上曰綠羅供奉已去皂羅供奉不来與丨丨)
(丨丨相守熟讀尚書無逸篇數遍朕非不能取熱閙快活正要與絃管尊罍暫時隔破)圓通居士
(陶穀清異錄比邱海光住廬山石虎菴夜夢人長清瘦而斑衣言捨身為菴中供養具俄窗外竹生一筍花紫)
(籜如夢者之衣既成竹六尺餘無節黃綠瑩淨江州太守聞之意將奪取竹一夕自倒太守尋罪去光乃用為)
(拄杖目曰直兄光来都下予因見之光云夢者自稱丨丨丨丨予遂小篆此四字於杖之首令黑漆之)淨
君(陶榖清異錄商山館中窗頰上有八句詩云丨丨掃浮塵凉友招清風炎炎火雲節蕭然一室中誰知鹿)
(冠叟心地如虛空虚空亦莫問睡起照青銅不知何人作淨君涼友是帚與扇明矣)光音王(陶榖清異)
(錄光叔之賢會昌微忌之帝因引照戲令宫嬪離合鏡字須臾以丨丨丨奏帝曰鏡子封王耶命更之竟不能)
(易帝不懌而罷距宣宗即位三四年耳)僊音燭(陶榖清異錄同昌公主薨帝傷悼不已以丨丨丨賜)
(安國寺冀追冥福其状如高層露臺雜寶為之花鳥皆玲瓏臺上安燭既然點則玲瓏者皆動丁當清妙燭盡)
(絶響莫測其理)光濟叟(陶榖清異錄同光元年高麗遣行人至副使春部少卿上柱國朴嵓叟文雅俊)
(逸如中朝賢士人於書無所不觀談謔有味既行吏掃除其館舍案上得餘燭半挺其末紅印篆文曰丨丨丨)
(大小長卬真書朴子親造四字子知而得之叟蓋以命燭也)水精金脉屏風(陶榖清異錄成)
(德節度王鎔求長生不死延異人方士日坐䆳宇映丨丨丨丨丨丨焚香徹昏晝謂飛昇可致僚吏民士莫不)
(竊笑)一條白玉(孔光憲北夢𤨏言唐樂安孫氏進士孟昌期之内子善為詩有代夫贈人白蠟燭詩)
(曰景勝銀釭花比蘭丨丨丨丨逼人寒他時紫禁春風夜醉草天書仔細看)白暗黑暗(彭乘墨客)
(揮犀南人謂象牙為丨丨犀為丨丨故老杜詩曰黑暗通蠻貨)透光鑑(沈括夢溪筆談世有丨丨丨鑑)
(背有銘文凡二十字字極古莫能讀以鑑承日光則背文及二十字皆透在屋壁上了了分明人有原其理以)
(謂鑄時薄處先冷唯背文上差厚後冷而銅縮多文雖在背而鑑面隠然有跡所以於光中現予觀之理誠如)
(是然予家冇三鑑又見他家所藏皆是一樣文畫銘字無纖異者形制甚古唯此一樣光透其他鑑雖至簿者)
(皆莫能透意古人别自有術)夾鏡(沈括夢溪筆談予於譙亳得一古鏡以手循之當其中心則摘然如)
(灼龜之聲人或曰此丨丨也然夾不可鑄須兩重合之此鏡甚簿略無銲跡恐非可合也就使銲之則其聲當)
(銑塞今扣之其聲泠然纖遠既因抑按而響剛銅當破柔銅不能如此澄瑩洞徹歴訪鏡工皆罔然不測)凌
牀(沈括夢溪筆談信安滄景之間冬月作小坐牀冰上拽之謂之丨丨)見前塗吉凶(沈括夢溪)
(筆談嘉祐中伯兄為衛尉丞吳僧持一寶鍳来云齊戒照之當丨丨丨丨丨伯兄如其言乃以水濡其鑒鑒不)
(甚明髣髴見如人衣緋衣而坐是時伯兄為京寺丞衣綠無緣遽有緋衣不數月間英宗即位覃恩賜緋後數)
(年僧至京師蔡景繁時為御史嘗照之見已著貂蟬甚自喜不數日攝官奉祀遂假蟬冕)照物影倒
向日火生(馬縞中華古今注燧銅鏡以銅為之形如鏡丨丨則丨丨丨丨則丨丨以艾承之則火出)
(矣)千人麵牀(方勻泊宅編福州近郊幽嵓院資産甚盛有大麵牀號丨丨丨丨)定州紅
甆(邵伯温聞見前錄仁宗一日幸張貴妃閤見丨丨丨丨器帝堅問曰安得此物妃以王拱辰所獻為對帝)
(怒曰嘗戒汝勿通臣僚饋送不聽何也因以所持拄斧碎之妃愧謝久之乃已)方家瓠(魏泰束軒筆談)
(北番每宴人使勸酒器不一其間最大者剖大瓠之半範以金受三升前後使人無能飲者惟方偕一舉而盡)
(戎王大喜至今目其器為丨丨丨每宴南使即出之)古銅鳩杖天台藤杖(鄭景望蒙齋茟)
(談余少好藏三代秦漢間遺器遭錢塘兵亂盡亡之後有遺余丨丨丨丨頭色如碧玉因以丨丨丨丨為幹植)
(之每置左右)花藍(孟元老東京夢華錄八月秋社市學先生預歛諸生錢作社會以致雇倩祗歷白席)
(歌唱之人歸時各攜丨丨果實食物社糕而散)四山饕餮(張掄紹興古器評周丨丨丨丨觚右二器)
(純緣之下拱以四山而兩面則為饕餮間以雷紋中又為四䕫制作無小異但一則色幾渥赭一則點如鉛色)
(為不同耳)貫耳壺(張掄紹興古器評周丨丨丨是器脰足飾以雲雷饕餮紋鏤簡古色若蒼玉兩耳通)
(貫上下可繫以掣考其制作非周人不能為也)旗孫觚(張掄紹興古器評商丨丨丨是器銘為二孫聯)
(比之状前一孫則執旗焉夫銘之以二孫者蓋與所謂子子孫孫同意示所傳無窮也周禮司勲凡冇功則書)
(於王之太常此作旗者豈亦取太常之義以昭其功耶)蟠虬瓿(張掄紹興古器評周丨丨丨是器肩)
(腹之間為綯紐紏結之状間以蟠虬形模典雅可愛雖無銘識可求要之非周文物盛時不能有也)麟瓶
(張掄紹興古器評漢丨丨此古僕御供給之器也左提右挈奔走奉承無滿溢之失古人制器良冇旨哉麟之)
(為物昔人取以為聖時之瑞以此飾器殆不虛設)鳬盉(張掄紹興古器評周丨丨是器銘一字作象形)
(鳬字蓋之上亦以鳬為飾蓋鳬出入於水而不溺以况則習於禮者也著之於調味之器所以示飲食必由於)
(禮古人即器以寓意即意以見禮即禮以示戒者乃如是耶)羊鐙(張掄紹興古器評漢丨丨按說文錠)
(謂之鐙張敞東宫舊事載銅鴨頭鐙之類則知漢人之鐙往往取象於物是器為羊形腦後作轉軸反背於首)
(以承鐙腹虛可以貯水創作巧妙非智者孰能)銅鴨頭鐙(見上)宜子孫(張掄紹興古器評漢)
(丨丨丨鐙嘗見漢鑑多以宜君公宜侯王宜子孫為銘正與詩所謂宜君宜王宜民宜人宜爾室家之類同意)
(皆善頌之辭也是器彷彿龜形上設關紐反其背屹立以為鐙虛其腹容水以沃燼制作銘載真漢物也)辟
邪燼(張掄紹興古器評漢丨丨丨此薰爐也通體為辟邪形折其半為蓋反覆開闢之口鼻目皆通氣香)
(之所從出也規模甚小可以置諸懷䄂)魚壺(張掄紹興古器評漢丨丨魚麗之詩美萬物之盛多能備)
(禮而魚之爲物潛逃深眇難及於政至於盛多則王者之政成而薦享之禮備此器以魚為飾意其在是歟)
雲螭奩(張掄紹興古器評漢丨丨丨是器奩也遍體以螭為飾而蓋作屯雲之状仍間以螭穴其末可)
(以通氣豈非香烟之所從出乎昔人以奩為香氣者意冇得於是也)翠尾帚(張邦基墨莊漫錄孔雀毛)
(著龍腦則相綴禁中以丨丨作丨每幸諸閣擲龍腦以辟穢過則以翠尾掃之皆聚無有遺者亦若磁石引針)
(琥珀拾芥物類相感也)具理(張邦基墨莊漫錄東坡自儋耳北歸臨行以詩留别黎子雲秀才云我本)
(儋州人寄生西蜀州忽然跨海上譬如事遠遊平生生死夢三者無劣優知見不再見欲去且少留後批云新)
(釀甚佳求一丨丨臨行寫此以折菜錢宣和中子在京相藍見南州一士人攜此怗来粗厚禇紙行書抹一二)
(字類顔魯公祭姪文甚竒偉也具理南荒人缾甖)虎子(趙德麟侯鯖錄李廣與兄弟獵於宜山之北見)
(臥虎焉射之一矢即斃斷其頭為枕示服猛也鑄銅象其形為溲器示厭辱之也至今溲器謂之丨丨或為虎)
(枕)袞毬(趙德麟侯鯖錄西京雜記云長安巧工丁緩者為臥褥香爐一名被中爐本出房風其法後絶)
(至緩始更為機環轉運四周爐體常平可置之被褥故取被中為名今謂之丨丨)越窑(趙德麟侯鯖錄)
(今之秘色甆器世言錢氏有國越州燒進為供奉之物不得臣庶用之故曰秘色比見唐龜蒙集越器詩云九)
(秋風露丨丨開奪得千峯翠色来好向中宵盛沆瀣共嵇中散鬭遺杯乃知唐時已有秘色非自錢氏始)熟
火(周輝清波雜志宣和間宗室為爐次索炭既至訶斥左右云炭色紅今黑非是盖嘗供丨丨也以此類推)
(之豈識世事艱難)聚螢囊(程大昌演繁露沈存中清夜錄丁朱崖敗有司籍其家有綘紗籠數十大)
(率如燭籠而無跋無炧不知何用其家曰丨丨丨也詳其此製冇火之用無火之熱亦已巧矣)石炭竹
炭(陸游老學菴筆記北方多丨丨南方多木炭而蜀又有丨丨燒巨竹為之易然無烟耐久亦竒物卭州出)
(鐵烹鍊利於竹炭皆用牛車載以入城予親見之)卭州鐵(見上)小蠻(王楙野客叢書白樂天詩)
(有兩丨丨事如楊柳小蠻腰即公侍姬也如曰小花蠻榼二三升曰還攜小蠻去試覓老劉看此小蠻乃酒榼)
(名耳)長明公(李玖纂異記進寺楊稹家於渭橋以居處繁雜頗妨肄業乃詣昭應縣長借石甕士文殊)
(阬居句餘有紅裳既夕而至容色姝麗徐步於簾外歌曰金殿不勝秋月斜石樓冷誰是相顧人褰惟弔孤影)
(稹拜迎於門既即席稹曰可聞姓氏乎對曰某燧人氏之苖裔也始祖冇功烈於人乃統丙丁鎮南方復以德)
(王神農陶唐氏後又王於西漢因食采於宋遠祖無忌以威猛暴耗人不可親遂為白澤氏所執漢明帝時佛)
(法東流摩騰竺法蘭二羅漢奏請某十四代祖令顯揚釋教遂封為丨丨丨至開元初元宗治驪山起華清宫)
(因修此寺羣像既立遂設東西幢封某為西明夫人因賜琥珀膏設珊瑚帳昨聞足下冇幽隠之志籍甚既久)
(願一欵顔稹納之自是晨去暮還半年家童歸告稹乳母母乃潛伏於佛榻俟明以觀之果自隙而出入西幢)
(澄澄一燈矣因撲滅後遂絶紅裳者)錦地衣(周密齊東野語鄭仲為蜀宣撫格天閣畢工鄭書適至遺)
(丨丨丨一鋪秦命鋪閣上廣袤無尺寸差秦默然不樂鄭竟失意)色如紅玉(周密癸辛雜識續集)
(又冇赬柳丨丨丨丨亦可為杖能辟雷每雷作時杖頭皆有火光殊不可曉)辟雷(見上)背上花
盡在影中(周密癸辛雜識續集透光鏡其理冇不可明者前輩傳記僅冇沈存中筆談及之然其說)
(亦穿鑿余在昔未始識之初見鮮于伯機一枚後見霍清夫家二枚最後見胡存齋者尤竒凡對日暎之丨丨)
(之丨丨丨丨丨纖悉畢具可謂神矣)温石大釡(周密癸辛雜識續集逹卿嘗為光禄寺令史掌醴事)
(云炊米之器皆以丨丨為丨丨甑以白檀香若甕盎之類皆銀為之極其侈靡前代之所無也)繭瓶(周密)
(癸辛雜識長安冇耕者得陶器於古墓中形如臥繭口與足出繭腹之上下色黝黑勻細若石光潤如玉呼為)
(丨丨大者容數斗小者僅容數合養花成實)布槖(釋惠洪冷齋夜話彭淵材游京師貴人皆前席其家)
(在筠之新昌其貧至饘粥不給父以書召其歸淵材於是南歸跨一驢以一黥挾以丨丨槖黥皆斜絆其腋一)
(邑聚觀親舊相慶三日議曰布槖中必金珠也予雅知其迂闊疑之乃問親舊聞淵材還相慶曰君官爵雖未)
(入手必使父母妻兒脱凍餒之厄槖中所有可早出以觀之淵材喜見眉鬚曰吾富可敵國也汝可拭目以觀)
(乃開槖有李廷珪墨一丸文與可竹一枝歐公五代史草稿一巨編餘無所有)焠兒(陶宗儀輟耕錄杭人)
(削松木為小片其薄如紙鎔硫黃塗木片頂分許名曰發燭又曰丨丨盖以發火及代燈燭用也史載周建德)
(六年齊后妃貧者以發燭為業豈即杭人之所製與宋翰林學士陶公穀清異錄云夜冇急苦於作燈之緩有)
(知者批杉條染硫黃置之代用一與火遇得燄穗然既神之呼引光奴今遂有貨者易名火寸按此則焠寸聲)
(相近字之譌也然引光奴之名為新)引光奴(見上)火寸(見上)解語杯(陶宗儀輟耕錄至正)
(庚子秋七月九日飲松江泗濱夏氏清樾堂上酒半折正關荷花置小金巵於其中命歌姬捧以行酒客就姬)
(取花左手執枝右手分開花瓣以口就飲其風致又過碧筒遠甚余因名為丨丨丨坐客咸曰然)還形
(伊世珍瑯嬛記楊太真馬嵬變後明皇朝夕思惟冇道士以少君術求見上極其寵待冀得復見道士出䄂中)
(筆墨索細黃絹誦咒呵筆畫一女人像使上齋戒懷之凝神定意想其平日三日夜不懈道士曰得之矣上出)
(像觀之乃真貴妃面貌也上喜甚道士笑曰未也請具五色帳結壇壁而供之索十五六聰慧端正之女二十)
(四人齊聲歌子建步虚詞道士復焚符誦咒吸烟呵象上次命諸女一一如方呵之至定昏時請上自秉燭入)
(帳中先是道士以五色石示上謂之衡遥以少許研極細和以諸藥令作燭外畫五色花謂之丨丨燭上既入)
(道士命侍者出反閉金扉以葳蕤鑰鎻之天未明道士啓扉曰宜别矣上出帳回視不復更見)
御定子史精華卷一百五十九
