欽定四庫全書卷
御定子史精華卷二十九
禮儀部二
饗燕
掘井而柴(管子桓公謂管仲曰請致仲父公與管仲父而將飲之丨新丨丨丨焉十日齋戒召管仲)
(管仲至公執爵夫人執尊觴三行管仲趨出注柴以蓋新井示其潔敬也)立沃(管子秋黍熟天子祀於太)
(祖其盛以黍黍者穀之美者也祖者國之重者也大功者太祖小功者小祖無功者無祖無功者皆稱其位而)
(丨丨有功者觀于外注太祖國也五廟小祖家也三廟二廟庶人祭其先有田祭無田薦田以賞有功也沃飲)
(之也以功得與於祖燕為沃即飲酬之義也記曰君舉止於士故無功者立侍而外觀有功之沃)祖燕
(見上)羽爵甘醪(抱朴子人主從容玉房之内逍遥雲閣之端丨丨腐于丨丨樂人疲于㭓舞猶可以)
(垂拱而任賢高枕以責成)雒陽南宫(史記高祖紀高祖置酒丨丨丨丨)未央玉巵(史記)
(高祖紀九年高祖大朝諸侯羣臣置酒丨丨前殿高祖奉丨丨起為太上皇壽)沛宫擊筑(史記高祖)
(紀高祖過沛留置酒丨丨悉召故人父老子弟縱酒發沛中兒得百二十人教之歌酒酣高祖丨丨自為歌詩)
(令兒皆和習之)張飲(史記高祖紀高祖欲去沛父兄固請留高祖曰吾人衆多父兄不能給乃去沛中空)
(縣皆之邑西獻高祖復留止丨丨三日注張帷帳音張亮反)飲省中(史記梁孝王世家諸侯王朝見)
(天子漢法凡當四見耳始到入小見到正月朔旦奉皮薦璧玉賀正月法見後三日為王置酒賜金錢財物後)
(二日復入小見辭去凡留長安不過二十日小見者燕見于禁門内丨于丨丨非士人所得入也)解酒
(史記司馬相如傳上林賦酒中樂酣天子芒然而思曰朕以覽聽餘閑無事棄日順天道以殺伐時休息於此)
(恐後世靡麗遂往而不反非所以為繼嗣創業垂綂也于是乃丨丨罷獵)陛楯沾寒(史記滑稽傳優)
(旃秦侏儒也善為笑言時置酒而天雨丨丨者皆丨丨優旃謂之曰汝欲休乎陛楯者皆曰幸甚優旃曰我即)
(呼汝汝疾應曰諾居有頃殿上上壽呼萬歲優旃臨檻大呼曰陛楯郎郎曰諾優旃曰汝雖長何益幸雨立我)
(雖短幸休居于是使陛楯者得半相代)作風起詩(漢書禮樂志初高祖既定天下過沛與故人父)
(老相樂醉酒歡哀丨丨丨之丨令沛中僮兒百二十人習而歌之)觴客(漢書天文志張嗉為厨主丨丨)
設醴(漢書楚元王交傳元王敬禮申公等穆生不嗜酒元王每置酒常為穆生丨丨注醴甘酒也)辭
禮閑雅(漢書疏廣傳廣兄子受為太子家令好禮恭謹敏而有辭宣帝幸太子宫受迎謁應對及置酒)
(宴奉觴上壽丨丨丨丨上甚驩悦)趣賣共具(漢書疏廣𫝊廣既歸鄉里日令家共具設酒食請族)
(人故舊賓客與相娛樂數問其家金餘尚有幾所丨丨以丨丨注幾所猶言幾許也)蓋君後至(漢書)
(蓋寬饒傳平恩侯許伯入第丞相御史將軍中二千石皆賀寬饒不行許伯請之乃往從西階上東鄉特坐許)
(伯自酌曰丨丨丨丨寬饒曰無多酌我我乃酒狂丞相魏侯笑曰次公醒而狂何必酒也坐者皆屬目卑下之)
請比隣(漢書孫寳傳寳以明經為郡吏御史大夫張忠辟寳為屬欲令授子經更為除舍設儲偫寳自)
(劾去忠固還之心内不平後署寳主簿寳徙入舍祭竈丨丨丨忠使所親問寳何前後不相副也寳曰君男欲)
(學義無往教道不可詘身詘何傷)嘉惠和悅饗下之顔(漢書匡衡傳成帝即位衡上疏)
(曰臣聞聖王之自為動靜周旋奉天承親臨朝享臣物有節文以章人倫蓋欲翼祗栗事天之容也温恭敬遜)
(承親之禮也正躬嚴恪臨衆之儀也丨丨丨丨丨丨丨丨也舉錯動作物遵其儀故形為仁義動為法則)筦
弦鏗鏘(漢書張禹傳禹弟子沛郡戴崇每候禹常責師宜置酒設樂與弟子相娛禹將崇入後堂飲食)
(婦女相對優人丨丨丨丨極樂昏夜乃罷)居樽下(漢書樓護𫝊成都侯商子邑為大司空貴重商故人)
(皆敬事邑惟護自安如舊節邑亦父事之時請召賓客邑丨丨丨稱賤子上壽坐者百數皆離席伏護獨東鄉)
(正坐字謂邑曰公子貴如何)車轄投井(漢書陳遵傳遵封嘉威侯居長安中列侯近臣貴戚皆貴)
(重之牧守當之官及郡國豪桀至京師者莫不相因到遵門遵耆酒每大飲賓客滿堂輒關門取客丨丨丨丨)
(中雖有急終不得去)飫宴(漢書陳遵傳司直陳崇劾奏遵乘藩車入閭巷過寡婦左阿君置酒歌謳遵知)
(飲酒丨丨有節禮不入寡婦之門而湛酒溷肴亂男女之别臣請皆免)引滿舉白(漢書叙傳富平)
(定陵侯張放淳于長等始愛幸出為微行行則同輿執轡入侍禁中設宴飲之會及趙李諸侍中皆丨丨丨丨)
(談笑大噱注关古笑字)班勞策勲(後漢書光武帝紀建武十三年大司馬吳漢自蜀還京師于是)
(大饗將士丨丨丨丨注班布也謂徧布勞來之其有功者以策書紀其勲也勞音力到反)會賜吏人
(後漢書光武帝紀建武十九年九月幸南陽進幸汝南南頓縣舍置酒丨丨丨丨復南頓田租歲復增一歲)
作雅樂奏鹿鳴(後漢書明帝紀永平十年夏閏月南廵狩幸南陽祠章陵日北至又祠舊宅禮)
(畢召校官弟子丨丨丨丨丨丨帝自御塤箎和之以娛嘉賓)自御塤箎(見上)幡鉦護行
(後漢書禮儀志饗遣故衛士儀百官會位定謁者持節引故衛士入自端門衛司馬執丨丨丨丨行定侍御史)
(持節慰勞以詔恩問所疾苦受其章奏所欲言畢饗賜作樂觀以角抵樂闋罷遣勸以農桑)觀以角
抵(見上)齎牛酒(後漢書郅惲傳太守歐陽歙請惲為功曹汝南舊俗十月享會百里内縣皆丨丨丨)
(到府讌飲時臨享禮訖歙教曰西都督郵繇延摧破姦凶不嚴而理今與衆儒共論延功顯之於朝惲愀然前)
(曰司正舉觥按延資性貪邪所在荒亂明府以惡為善惲敢再拜奉觥歙色慙動門下掾鄭敬進曰君明臣直)
(功曹言切明府德也可無受觥哉)舉觥受觥(見上注觥罰爵也以角為之)車駕觀饗
(後漢書朱浮傳浮上疏曰陛下尊敬先聖垂意古典先建太學造立横舍比日丨丨親臨丨丨將以弘時雍之)
(化顯勉進之功也)騰酒車(後漢書班固𫝊收禽會衆論功賜胙陳輕騎以行炰丨丨丨而斟酌割鮮)
(野食舉燧命爵饗賜畢勞逸齊大輅鳴鸞容與裴回)舉燧命爵(見上)抗五聲極六律
歌九功舞八佾(後漢書班固傳爾乃食舉雍徹泰師奏樂陳金石布絲竹丨丨丨丨丨丨丨丨)
(丨丨丨丨韶武備太古畢)萬樂備百禮暨(後漢書班固傳丨丨丨丨丨丨皇歡浹羣臣醉降烟)
(熅調元氣然後撞鐘告罷百僚遂退)皇歡浹(見上)奉祿盡於賓饗(後漢書崔瑗傳注瑗)
(愛士好賓客盛脩肴膳或言其太奢瑗聞之怒敕妻子曰吾并日而食以供賓客而反以獲譏士大夫不足養)
(如此後勿過菜具無為諸子所蚩終不能改丨丨丨丨丨丨也)山罍常滿房爼無空(後漢)
(書馬融𫝊廣成頌宗廟既享庖厨既充車馬既簡器械既攻然後擺牲班禽淤賜犒功羣師疊伍伯校千重丨)
(丨丨丨丨丨丨丨酒正案隊膳夫廵行清醪車湊燔炙騎將鼓駭舉爵鐘鳴既觴注淤與飫同禮記曰山罍夏)
(后氏之樽也又曰周房爼鄭注云房謂足下跗也有似於堂房也)清醪車湊燔炙騎將
(見上)鼓駭舉爵鐘鳴既觴(見上)設百戲(魏志文帝紀軍次於譙大饗六軍及譙父)
(老百姓於邑東注魏書曰丨伎樂丨丨)同好遊談(蜀志董允傳允嘗與尚書令費褘中典軍胡濟)
(等共期游宴嚴駕已辦而郎中襄陽董恢詣允修敬恢年少官微見允停出逡廵求去允不許曰夲所以出者)
(欲與丨丨丨丨也今君已自屈方展闊積舍此之談就彼之宴非所謂也乃命解驂褘等罷駕不行)流聲
投袂(晉書樂志宴會歌歌者丨丨舞者丨丨)咄嗟便辦(晉書石崇傳崇為客作豆粥丨丨丨)
(丨)惟公榮可不與飲(晉書王戎傳戎嘗與阮籍飲時兗州刺史劉昶字公榮在坐籍以酒)
(少酌不及昶昶無恨色戎異之他日問籍曰彼何如人也答曰勝公榮不可不與飲若減公榮則不敢不共飲)
(丨丨丨丨丨丨丨)杯蛇角影(晉書樂廣傳嘗有親客久闊不復來廣問其故答曰前在坐蒙賜酒)
(方欲飲見杯中有蛇意甚惡之既飲而疾於時河南聽事壁上有角漆畫作蛇廣意丨中丨即丨丨也復置酒)
(於前處謂客曰酒中復有所見不答曰所見如初廣乃告其所以客豁然意解沈疴頓愈)琉璃鍾行
酒(晉書崔洪傳洪口不言貨財手不執珠玉汝南王亮常讌公卿以丨丨丨丨丨酒及洪洪不執亮問其故)
(對曰慮有執玉不趨之義故爾)圓坐大酌(晉書阮咸𫝊咸處世不交人事惟共親知絃歌酣宴諸阮)
(皆飲酒咸至宗人間共集不復用杯觴斟酌以大盆盛酒丨丨相向丨丨更飲時有羣豕來飲其酒咸直接去)
(其上便共飲之)宴於甕側(晉書畢卓傳卓為吏部郎常飲酒廢職比舍郎釀熟卓因醉夜至其甕間)
(盗飲之為掌酒者所縛明旦視之乃畢吏部也遽釋其縳卓遂引主人丨丨丨丨致醉而去)炙羊飲
酒醉飽而去(晉書王尼傳尼夲兵家子初為護軍府軍士胡母輔之與王澄𫝊暢劉輿荀邃裴遐)
(迭屬河南功曹甄述及洛陽令曹攄請解之攄等以制旨所及不敢輔之等齎羊酒詣護軍門門吏䟽名呈護)
(軍護軍歎曰諸名士持羊酒來將有以也尼時以給府養馬輔之等入遂坐馬廐下與尼丨丨丨丨丨丨丨丨)
(護軍大驚即與尼長假因免為兵)佳設(晉書羊曼𫝊曼代阮孚為丹陽尹時朝士過江初拜官相飾供)
(饌曼拜丹陽客來早者得丨丨日晏則漸罄不復及精隨客早晚而不問貴賤有羊固拜臨海太守竟日皆美)
(雖晚至者猶獲盛饌論者以固之豐腆乃不如曼之眞率)屢費百金(晉書謝安傳安于土山營墅樓)
(館林竹甚盛每㩗中外子姪往來游集肴饌亦丨丨丨丨世頗以此譏焉而安殊不以屑意)旗幕峨
峨(宋書禮志何禎許都賦曰元正大饗壇彼西南丨丨丨丨檐宇弘深)朱幕青帷(宋書禮志王沈)
(正會賦曰華幄映於飛雲丨丨張於前庭絙丨丨於兩階象紫極之崢嶸延百辟於和門等尊卑而奉璋此則)
(大饗悉在城外不在宫内也)牙羽(宋書樂志食舉歌禮有容樂有儀金石陳丨丨施)狩人獻
禽(宋書樂志文帝善哉行朝遊高臺觀夕宴華池陰大酋奉甘醪丨丨丨嘉丨)千金壽萬年
酬(宋書樂志東阿王野田黃雀行置酒高殿上親交從我游中厨辦豐膳烹羊宰肥牛秦箏何忼慨齊瑟和)
(且柔陽阿奏竒舞京洛出名謳樂飲過三爵緩𢃄傾庶羞主稱丨丨丨賓奉丨丨丨)靁抃(宋書樂志大魏)
(篇豐年大置酒王尊列廣庭式宴不違禮君臣歌鹿鳴樂人舞鼙鼓百官丨丨贊若驚)進金玉觴
(宋書樂志大魏篇御酒停未飲貴戚跪東廂侍人承顔色奉丨丨丨丨此酒亦眞酒福祿當聖皇)走馬
行酒鳴鼓舉觴(宋書樂志孟冬篇明詔大勞賜大官供有無丨丨丨丨醴驅車布肉魚丨丨丨)
(丨爵鐘擊位無餘)無畱飲(宋書宗室傳鮑照河清頌燕丨丨丨畋不盤樂)東堂厨饌(宋書)
(庾悅傳劉毅嘗與鄉曲士大夫往東堂共射時悦為司徒右長史要府州僚佐共出丨丨悦丨丨甚盛不以及)
(毅)烏衣遊(宋書謝弘微𫝊叔父混與族子靈運瞻曜弘微並以文義賞會嘗共宴處居在烏衣巷故)
(謂之丨丨之丨混五言詩所云昔為烏衣遊戚戚皆親姪者也)韻語奬勸(宋書謝弘微𫝊叔父混嘗)
(因酣宴之餘為丨丨以丨丨靈運等並有誡厲之言唯弘微獨盡褒美)方丈之膳(宋書宗慤𫝊先)
(是鄉人庾業家甚富豪丨丨丨丨以待賓客而慤至設以菜葅粟飯謂客曰宗軍人慣噉麤食慤致飽而去)
舊宫小會(齊書武帝紀車駕幸丨丨丨丨設金石樂在位者賦詩)申釁落禮(齊書武帝)
(紀詔曰青溪宫體天含暉則地栖寶思存締構式表王迹子來告畢規摹昭備宜丨丨丨之丨以暢感尉之懷)
(可克日小會)登高宴(齊書武帝紀詔曰九日出商飊館丨丨丨羣臣辛卯車駕幸商飊館館上所立)
(在孫陵岡世呼為九日臺)烏紗侍(齊書豫章王嶷𫝊宋元嘉世諸王入齋閣得白服羣帽見人主自比)
(以來此事一斷上與嶷同生相友睦宫内曲宴許依元嘉嶷固辭不奉敕唯車駕幸第乃白服丨丨帽以丨宴)
(焉)誦封禪書(齊書王儉傳上曲宴羣臣數人各使效技藝褚淵彈琵琶玉僧虔柳世隆彈琴沈丈)
(季歌子夜來張敬兒舞王敬則拍張儉曰臣無所解惟知誦書因跪上前丨相如丨丨丨)此客至使
人不衣自暖(齊書謝超宗傳超宗為義興太守昇明二年坐公事免詣東府門自通其日風寒慘)
(厲太祖謂四座曰丨丨丨丨丨丨丨丨丨矣超宗既坐飲酒數甌辭氣横出太祖對之甚歡)鹿冠兔
衾(齊書劉悛𫝊車駕數幸悛宅宅盛治山池造甕牖世祖著丨皮丨被悛丨皮丨於牖中宴樂以冠賜悛至)
(夜乃去)搖食指半日(齊書張融傳豫章王大會賓僚融食炙始行畢行炙人便去融欲求鹽蒜)
(口終不言方丨丨丨丨丨乃息)設絲竹會(梁書武帝紀中大通二年六月丁巳遣魏太保汝南王元)
(悅還北為魏主八月庚戌輿駕幸德陽堂丨丨丨丨祖送魏主元悅)著虎皮靴策桃枝杖
(梁書蕭琛傳王儉當朝琛年少未為儉所識負其才氣欲候儉時儉宴於樂遊苑琛乃丨丨丨丨丨丨丨丨直)
(造儉坐儉與語大悅)御筵舉酒(梁書蕭琛傳魏遣李道固來使齊帝讌之琛於丨丨丨丨勸道固道)
(固不受曰公庭無私禮不容受勸琛徐答曰詩所謂雨我公田遂及我私座者皆服道固乃受琛酒)執袖
撫肩(梁書王筠𫝊昭明太子愛文學士嘗與筠及劉孝綽陸倕到洽殷芸等遊宴太子獨丨筠丨丨孝綽)
(丨而言曰所謂左把浮邱袖右拍洪崖肩其見重如此)文筵講席(梁書張緬𫝊昭明太子與緬弟)
(纘書曰賢兄自列宫朝義惟僚屬情實親友丨丨丨丨朝遊夕宴何曾不同兹勝賞共此言寄)共言寄
(見上)銜觴接席(梁書張纘𫝊南征賦曰振長纓於承華眷儲皇之上叡居丨丨而丨丨出方舟以同)
(濟)促宴(梁書蕭子顯傳太宗素重其為人在東宫時每引與丨丨子顯嘗起更衣太宗謂坐客曰嘗聞)
(異人間出今日始知是蕭尚書)言論必以詩書(梁書江革傳除武陵王長史府王憚之遂雅相)
(欽重每至侍宴丨丨丨丨丨丨)果如山岳肴同綺繡(梁書賀琛傳今之燕喜相競誇豪積)
(丨丨丨丨列丨丨丨丨露臺之産不周一燕之資而賓主之間裁取滿腹)費等邱山歡在俄
頃(梁書賀琛𫝊宴醑所費既破數家之産歌謠之甚必俟千金之資所丨事丨丨丨為丨止丨丨丨)武
宴(梁書羊侃傳車駕幸樂遊苑侃預宴時少府奏新造兩刅矟成高祖因賜侃馬令試之侃執矟上馬左右)
(擊刺特盡其妙高祖善之又製丨丨詩三十韻以示侃)即席之美(梁書蕭介𫝊高祖招延後進二)
(十餘人置酒賦詩臧盾以詩不成罰酒一斗盾飲盡顔色不變言笑自若介染翰便成文無加點高祖兩美之)
(曰臧盾之飲蕭介之文丨丨丨丨也)桂棹清池落英曾岨(梁書謝幾卿𫝊湘東王在荆鎮)
(與書慰勉之幾卿答曰仰尋惠渥陪奉遊宴漾丨丨於丨丨席丨丨於丨丨蘭香兼御羽觴競集濤波之辨懸)
(河不足譬春藻之辭麗文無以匹)蘭香兼御羽觴競集(見上)瓦器蚌盤(陳書)
(高祖紀儉素自率常膳不過數品私饗曲宴皆丨丨丨丨肴核庶羞裁令充足而已不為虚費)採甘露
(陳書宣帝紀太建四年十二月甘露降樂遊苑輿駕幸樂遊苑丨丨丨宴羣臣)旗鼓相望弗廢
(陳書章昭逹𫝊昭逹有所克捷必推功將帥厨膳飲食並同羣下每飲會必盛設女伎雜樂音律姿容並一時)
(之妙雖臨對宼敵丨丨丨丨丨之丨也)宴筵賜几(陳書王冲𫝊高祖以冲前代舊臣特申長幼之)
(敬文帝即位益加尊重嘗從幸司空徐度宅丨丨之上丨以丨其見重如此)一鱗不獲(陳書王固)
(傳嘗聘於西魏宴於昆明池魏人以南人嗜魚大設罟綱固以佛法咒之遂丨丨丨丨)識有饑苦
(南史宋文帝紀癸酉宴於武帳堂上將行敕諸子且勿食至會所賜饌日旰食不至有饑色上誡之曰汝曹少)
(長豐佚不見百姓艱難今使爾丨丨丨丨知以節儉期物)雲蔭會所(南史齊武帝紀上將討戴凱之)
(大饗士卒是日大熱上各令折荆枝自蔽言未終而有丨垂丨正當丨丨會散乃罷)勞酒小會(南史)
(齊武帝紀永明四年幸閱武堂丨丨丨丨)徐傅言論(南史徐羨之𫝊嘗與傅亮謝晦宴聚亮晦才學)
(辯博羨之風度詳整時然後言鄭鮮之嘆曰觀丨丨丨丨不復學問為長)銀鍾酒(南史蕭思話傳嘗從)
(文帝登鍾山北嶺中道有盤石清泉上使於石上彈琴因賜以丨丨丨謂曰相賞有松石間意)文酒賞
會(南史蕭介傳性高簡少交遊惟與族兄琛從兄眎素及洽從弟淑等丨丨丨丨時人以比謝氏烏衣之遊)
投赤心(南史蕭琛傳琛經預御筵醉伏上以棗投琛琛乃取栗擲上曰陛下丨臣以丨丨臣敢不報以)
(戰栗上笑悅)飄飄有伊洛間意(南史謝恂𫝊恂子孺子少與族兄莊齊名車騎將軍王彧)
(孺子姑之子也嘗與孺子宴桐臺孺子吹笙彧自起舞既而歎曰今日之宴使人丨丨丨丨丨丨丨)酒令
(南史王規傳湘東王繹為丹陽尹與朝士宴集屬規為丨丨規曰江左以來未有兹舉)刻燭賦詩
(南史王泰傳每預朝宴丨丨丨丨文不加點)辭必妍靡(南史王筠傳能用強韻每公宴並作丨丨)
(丨丨)傳杯(南史袁昂傳僕射徐勉在昂處宴求出内人丨丨昂不獲已命出五六人始至齋閣昂曰我無)
(少年老嫗並是兒母非王妃母便是主大家今令問訊卿勉聞大驚求止方知昂為貴)徙席山亭
(南史袁憲傳嘗陪宴承香閣賓退後宣帝留憲共衛尉樊俊丨丨丨丨談宴終日)班觴(南史顔延之傳)
(預宴丨丨)辭高一座(南史沈懷文𫝊雷次宗還廬江何尚之設祖道文義之士必集為連句詩懷文)
(所作尤美丨丨丨丨)受詔詠荷(南史劉苞傳多預宴坐丨丨丨天泉池丨及採菱調下筆即成)鄭
鮮之必當自來(南史鄭鮮之傳武帝曾内殿宴飲朝貴畢至惟不召鮮之坐定謂羣臣曰丨丨)
(丨丨丨丨丨俄而外啟尚書鄭鮮之詣神獸門求啟亊帝大笑引入其被遇如此)自捧肴饌(南史)
(荀伯玉傳高帝遊元圃園長沙王晃捉華蓋臨川王映執雉尾扇聞喜公子良持酒鎗南郡王行酒武帝與豫)
(章王嶷及敬則丨丨丨丨高帝大飲賜武帝以下酒並大醉盡歡)蓴羹還沈(南史崔祖思傳高帝)
(為齊王置酒為樂羹膾既至祖思曰此味故為南北所推侍中沈文季曰羹膾吳食非祖思所解祖思曰炰鱉)
(膾鯉似非句吳之詩文季曰千里蓴羹豈關魯衛帝甚悅曰丨丨故應丨丨)龍門之遊(南史陸倕)
(𫝊任昉為中丞簪裾輻凑預其讌者殷芸到溉劉苞劉孺劉顯劉孝綽及倕而已號曰丨丨丨丨雖貴公子孫)
(不得預也)華光賦韻(南史曹景宗𫝊景宗振旅凱入帝於丨丨殿宴飲連旬令左僕射沈約丨丨景)
(宗操筆斯湏而成)問栗事(南史沈約𫝊嘗侍宴會豫州獻栗徑寸半帝竒之丨丨丨多少與約各疏)
(所憶少帝三事)清宴緒言(南史任昉𫝊始梁武與昉遇竟陵王西邸從容謂昉曰我登三府當以卿)
(為記室昉亦戲帝曰我若登三事當以卿為騎兵以帝善騎也至是引昉符昔言焉昉奉牋云昔承丨丨屬有)
(丨丨提挈之旨形乎善謔豈謂多幸斯言不渝蓋謂此也)不舉主人之饌(南史孔休源傳休源)
(初到都寓於宗人少府孔登侍中范雲一與相遇深加褒賞後雲命駕到少府登便拂筵整帶謂當詣已備水)
(陸之品雲駐筯命休源及至命取其常膳止有赤倉米飯蒸鮑魚雲食休源食丨丨丨丨丨丨高談盡日同載)
(還家)舉杯屬陵(南史徐陵傳朝議北侵宣帝命舉元帥衆議淳于量陵獨曰吳明徹將略人才當今)
(無過者是日詔明徹為大都督遂尅淮南數十州地宣帝因置酒丨丨丨丨曰賞卿知人)珍果遺母
(南史徐孝克𫝊每侍宴無所食噉至席散當其前膳羞損減帝密問中書舍人管斌斌伺之見孝克取丨丨納)
(紳𢃄中斌當時莫識其意後尋訪方知以丨丨斌以啓宣帝帝嗟嘆良久乃敕自今宴享孝克前饌並遣將還)
(以餉其母時論美之)金花燭(南史羊侃傳大同中魏使陽斐與侃在北嘗同學有詔命侃延斐同宴賓)
(客三百餘人食器皆金玉雜寶奏三部女樂至夕侍婢百餘人俱執丨丨丨)食器皆金雜寶
(見上)回酒炙(南史陰鏗傳嘗與賓客宴飲見行觴者因丨丨丨以授之衆坐皆笑鏗曰吾儕終日酣酒)
(而執爵者不知其味非人情也)匡嶺命筆(南史徐伯陽𫝊鄱陽王為江州刺史伯陽嘗奉使造焉王)
(率府僚與伯陽登丨丨置宴酒酣丨丨賦劇韻三十伯陽與祖孫登前成)戴公山下(南史戴顒傳止)
(黃鵠山之北有竹林精舍林澗甚美顒憩於此澗文帝每欲見之嘗謂黃門侍郎張敷曰吾東廵之日當宴丨)
(丨丨丨也)黃山游宴(魏書文成帝紀太安四年行幸廣寗温泉宫遂東廵平川至於遼西丨丨宫丨)
(丨數日親對高年勞問疾苦)寒食饗(魏書孝文帝紀太和十六年二月罷丨丨丨)無高不
升無小不入(魏書任城王澄𫝊車駕還洛引見王公侍臣於清□堂高祖曰此堂成來未得與王)
(公行宴樂之禮後東閣廡堂粗復始就故今與諸賢欲丨丨而丨丨丨丨而丨丨)燭至致辭(魏書)
(任城王澄傳高祖引見王公侍臣於清徽堂命黃門侍郎崔光郭祚邢巒崔林等賦詩言志燭至公卿辭退李)
(冲再拜上千萬歲壽高祖曰卿向以丨丨丨丨復獻千萬之壽朕報卿以南山之詩)獻千萬壽報
南山詩(見上)武士彎弓文人下筆(魏書南安王楨傳楨為鎮北大將軍相州刺史)
(高祖餞楨於華林都亭詔曰今者之集雖曰分岐寔為曲宴並可賦詩申意射者可以觀德不能賦詩者可聽)
(射也當使丨丨丨丨丨丨丨丨高祖送楨於階下而别)酒旗建旌(魏書張淵傳觀象賦丨丨丨醇)
(醪之丨注酒旗三星在軒轅左角天設酒官為飲燕之事故建牙旗為&KR0710;)聚名輩(北齊書崔㥄傳趙郡)
(李渾嘗讌集丨丨丨詩酒正讙譁㥄後到一坐無復談話者鄭伯猷嘆曰身長八尺面如刻畫謦欬為洪鐘響)
(胸中貯千卷書使人那得不畏服)詩酒讙譁(見上)併為崔瞻父子(北齊書崔瞻傳)
(瞻使鄴魏孝静帝以人日登雲龍門其父㥄侍宴又敕瞻令近御坐亦有應詔詩問邢邵等曰此詩何如其父)
(咸曰㥄博雅弘麗瞻氣調清新並詩人之冠讌罷共嗟賞之咸曰今日之讌丨丨丨丨丨丨)問人日
(北齊書魏收傳魏帝宴百僚丨何故名丨丨皆莫能知收對曰晉議郎董勛答問禮俗云正月一日為雞二日)
(為狗三日為猪四日為羊五日為牛六日為馬七日為人時邢邵亦在側甚恧焉)舒席平山(北齊)
(書祖鴻憅傳與陽休之書㩗酒登巘丨丨丨丨)合飲此酒(北齊書宋遊道傳神武饗朝士舉觴屬遊)
(道曰飲高歡手中酒者大丈夫卿之為人丨丨丨丨)秤量酒肉(周書王羆傳每至享會親自丨丨丨)
(丨分給將士時人尚其均平嗤其鄙碎)帬襦紗帽宴於别齋(周書長孫儉傳梁遣使入)
(朝至荆州儉於廳事列軍儀具戎服與使人以賓主禮相見儉容貎魁偉音聲如鐘大為鮮卑語遣人傳譯以)
(問客客惶恐不敢仰視日晚儉乃著丨丨丨丨引客丨丨丨丨因序朝廷招携之意發言可觀使人大悅出曰)
(吾所不能測也)孝經要言(周書長孫澄傳魏文帝嘗與太祖及羣公宴從容言曰丨丨一卷人行之)
(夲諸公宜各引丨丨澄應聲曰夙夜匪懈以事一人太祖深歎澄之合機)觀人酣興(周書長孫澄傳)
(澄雅對賓客接引忘疲雖不飲酒而好丨丨丨丨常恐座客請歸每敕中厨别進異饌留之)列炬鳴
笳(周書蔡祐傳帝之為公子也與祐特相友胒羣臣朝宴每被别留或至昏夜丨丨丨丨送祐還宅)酌
水自飲(周書竇熾𫝊熾除原州刺史有政績州城之北有泉水焉熾屢經遊踐嘗與僚吏宴於泉側因)
(丨丨丨丨曰吾在此州唯當飲水而已及去職之後人吏感其遺惠每至此泉者莫不懷之)北道勲
人(隋書高祖紀開皇三年二月宴丨丨丨丨)考使(隋書高祖紀開皇十三年二月宴丨丨於嘉則殿)
黃門鼓吹(隋書音樂志漢明帝時樂有四品三曰丨丨丨丨樂天子宴羣臣之所用焉則詩所謂坎)
(坎鼓我蹲蹲儛我者也)介雅(隋書音樂志上壽酒奏丨丨取詩君子萬年介爾景福也)需雅(隋書)
(音樂志食舉奏丨丨取易雲上於天需君子以飲食宴樂也撤饌奏雍雅取禮記大饗客出以雍撤也並三朝)
(用之)雍雅(見上)酣醑(隋書音樂志寅雅曲升有儀降有序齊簪紱忘笑語始矜嚴終丨丨)百味
含馨(隋書音樂志介雅曲丨丨既丨丨六飲莫能尚玉罍信湛湛金巵頗搖漾)三危露九期
禾(隋書音樂志需雅曲五味九變兼六和令芳甘旨庶且多丨丨之丨丨丨丨圓案方丈粲星羅)川潛
膾雲飛&KR0796;(隋書音樂志食舉歌辭饔人進羞樂侑作丨丨之丨丨丨丨甘酸有宜芬芍藥金敦玉豆)
(盛交錯)金敦玉豆(見上)芳菰重秬(隋書音樂志玉食惟后膳必珍丨丨既絜丨丨新是)
(能安體久調神荆包畢至海貢陳)荆包海貢(見上)沃土名資(隋書音樂志食舉歌辭嘉)
(羞入饋猶化謐丨丨丨丨帝臺實)帝臺實(見上)車旗煜爚衣纓葱蒨(隋書音樂)
(志宴羣臣登歌辭顒顒卿士昂昂侯甸丨丨丨丨丨丨丨丨)圓鼎臨碑方壺在面(隋書)
(音樂志宴羣臣登歌辭三揖稱禮九賓為傳丨丨丨丨丨丨丨丨鹿鳴成曲嘉魚入薦)鹿鳴成曲
嘉魚入薦(見上)恩風長扇(隋書音樂志宴羣臣登歌辭筐篚相輝獻酬交徧飲和飽德丨)
(丨丨丨)豐觚來去(隋書音樂志大射登歌辭丨丨既丨丨燔炙復縱横欣看禮樂盛喜遇黃河清)
方舞(北史魏景穆恭皇后𫝊與孝文幸靈泉池宴羣臣及蕃國使人諸方渠帥各令其為丨丨孝文上壽)
(太后忻然作歌帝亦和歌遂命羣臣各言其志於是和歌者九十餘人)林下諸賢足敷歌
詠(北史彭城王勰傳帝宴侍臣於清徽堂日晏移於流化池芳林下帝仰視桐葉之茂曰其桐其椅其實離)
(離愷悌君子莫不令儀今丨丨丨丨丨丨丨丨遂令黃門侍郎崔光讀暮春羣臣應制詩至勰詩帝為改一字)
(勰曰陛下賜刊一字足以價等連城)就宅宴集(北史高季式傳文襄輔政白魏帝賜消難美酒數石)
(珍羞十舉并令朝士與季式親狎者丨季式丨丨丨其優遇如此)清言(北史崔伯謙傳少讀經史晚好)
(老莊容止儼然無愠色親賓至則置酒相娛丨丨不及俗事士大夫以為儀表)方丈竹堂(北史鄭羲)
(𫝊羲子懿懿弟道昭兼中書侍郎從征沔北孝文饗侍臣於縣瓠丨丨丨丨道昭共兄懿俱侍坐樂作酒酣孝)
(文歌曰白日光天兮無不曜江左一隅獨未照道昭歌曰皇風一鼔兮九地匝戴日依天清六合孝文謂道昭)
(曰比與諸才㒞不廢詠綴未若今日遂命邢巒總集叙記)吹笛親和(北史薛孝通傳普泰二年正月)
(中書舍人元翽獻酒肴帝因與元翌及孝通等宴兼奏絃管命翽丨丨帝亦丨以丨之因使元翌等嘲以酒為)
(韻孝通曰既逢堯舜君願上萬年壽)卷不離手(北史劉逖傳晉陽都會之所霸朝人士攸集咸務於)
(宴集逖在游宴之中丨丨丨丨)擲盧受𢃄(北史王思政傳周文帝在同州與羣公宴集解所服金帶)
(令諸人遍擲曰先得盧者與之羣公擲遍莫有得者思政乃跪誓曰思政蒙宰相國士之遇方願盡心效命上)
(報知己若此誠有實令宰相賜知者願擲即為盧若内懷不盡神靈亦當明之使不作也便當殺身以謝所奉)
(即拔佩刀横於膝上攬摴蒱拊髀擲之比周文止之已丨為丨矣乃拜而丨丨)神雀頌(北史許善心傳)
(開王十六年神雀降于含章闥上召百官賜宴告以此瑞善心於坐請紙筆製丨丨丨奏之上甚悅賜物二百)
(段)起舞曲折多戰鬭容(北史勿吉國傳勿吉國使來文帝厚勞之令宴飲於前使者與)
(其徒皆丨丨丨丨丨丨丨丨上顧謂侍臣曰天地間乃有此物)親撫五絃(北史蕭巋傳朝於鄴帝與)
(之宴酒酣帝命琵琶自彈之仍謂巋曰當為梁主盡歡巋乃起請舞帝曰王乃能為朕舞乎巋曰陛下既丨丨)
(丨丨臣何敢不同百獸帝大悦)武功士女(舊唐書太宗紀貞觀十六年十一月宴丨丨丨丨於慶善)
(宫南門酒酣上與父老等論舊事老人等遞起為舞爭上萬壽上各盡一杯)具新服(舊唐書高宗紀)
(上元二年九月百寮丨丨丨上宴之於麟德殿)結綵為樓(舊唐書中宗紀神龍四年四月幸隆慶池)
(丨丨丨丨宴侍臣泛舟戲樂)撒金錢(舊唐書明皇紀宴王公百寮於承天門令左右於樓下丨丨丨)
(許中書門下五品以上官及諸司三品以上官爭拾之仍賜物有差)暇日尋勝(舊唐書明皇紀開元)
(十八年春命侍臣及百寮每旬丨丨丨丨地讌樂仍賜錢令所司供帳造食侍臣以下讌於春明門外寧王憲)
(之園池上御花萼樓邀其迴騎便令坐飲遞起為舞頒賜有差)邀迴騎(見上)醉者賜以牀
褥肩輿(舊唐書明皇紀開元二十年四月讌百寮於上陽東州丨丨丨丨丨丨丨丨而歸相屬於路)
率醵(舊唐書武宗紀會昌二年五月敕慶陽節百官丨丨外别賜錢三百貫以備素食合宴仍令京兆府)
(供帳用追集坊市樂人)隨月用律(舊唐書音樂志貞觀二年斟酌南北考以古音作大唐雅樂以)
(十二律各順其月旋相為宫制十二和之樂合三十一曲八十四調饗宴則以丨丨丨丨為宫)舉麾鼓
柷偃麾戞敔(舊唐書職官志協律郎掌和六品六律辨四時之氣八風五音之節凡大樂則監試)
(之為之課限若大饗宴奏于庭則升堂執麾以為之節丨丨工丨丨而後樂作丨丨丨丨而後止)設十
部伎(舊唐書職官志大樂令調合鍾律以供邦國之享宴凡大宴會則丨丨丨丨)封事稱旨
(舊唐書杜正倫傳正倫與韋挺虞世南姚思廉等咸上丨丨丨丨太宗為之設宴)迴波辭(舊唐書李)
(懷遠𫝊子景伯景龍中為給事中遷諫議大夫中宗嘗宴侍臣及朝集使酒酣令各為丨丨丨次至景伯曰迴)
(波爾時酒巵微臣職在箴規侍宴既過三爵諠譁竊恐非儀)曲江亭重陽會(舊唐書劉太真)
(𫝊貞元四年九月賜宴丨丨丨帝為詩序曰朕在位實頼忠賢左右是以擇三令節錫兹宴賞俾大夫卿士得)
(同歡洽夫共其戚者同其休有其初者貴其終樂而能節職思其憂咸若是則庶乎理矣因丨丨之丨聊示所)
(懷)樊川讌集(舊唐書杜佑𫝊城南丨丨有佳林亭卉木幽遽佑每與公卿丨丨其間廣陳妓樂)
賓佐悉符夢中(舊唐書鄭餘慶𫝊處誨族父朗為定州節度使時處誨為工部侍郎因早朝假)
(寐於待漏院忽夢已為浙東觀察使經過汴州而朗為汴帥留連飲餞仰視屋棟餙以黃土賓從皆所識明年)
(朗果自定州鎮宣武處誨轉刑部侍郎授浙東觀察使行至汴宴于清署亭丨丨丨丨丨丨仰視屋棟亦黃土)
(也感歎移時按處誨餘慶孫)詩美者賞百縑(舊唐書李虞仲傳父端工詩與韓翃錢起盧綸)
(等馳名都下號大歴十才子時郭尚父少子曖尚代宗女㫒平公主賢明有才思尤喜詩人而端等十人多在)
(曖之門下每宴集賦詩公主坐視簾中丨之丨丨丨以丨丨)子弟侍側公卿在席(舊唐)
(書盧簡求𫝊致仕還東都都城有園林别墅歲時行樂丨丨丨丨丨丨丨丨詩酒賞詠竟日㤀歸)綠野
堂詩酒(舊唐書裴度傳於午橋創别墅名曰丨丨丨視事之隙與詩人白居易劉禹錫酣宴終日高歌)
(放言以丨丨琴書自樂名士皆從之遊)名士從遊(見上)醯進勉飲(舊唐書任廸簡𫝊為)
(天德軍使李景略判官嘗有軍宴行酒者誤以丨丨廸簡知誤以景略性嚴慮坐主酒者乃丨丨盡之軍中皆)
(感悅)詠石榴詩(舊唐書孔紹安傳歸朝授秘書監因侍宴應制丨丨丨丨曰祗為時來晚開花不及)
(春時人稱之)誦鹿鳴蟋蟀二篇(唐書郭山惲𫝊帝昵宴近臣及修文學士詔徧為伎山惲)
(奏無所習惟知誦詩乃丨丨丨丨丨丨丨未畢中書令李嶠以其近規諷止之帝嘉其直下詔褒咨)與賢
者樂(唐書張說𫝊帝召說與禮官學士置酒集仙殿曰朕今丨丨丨丨於此當遂為集賢殿乃下制改麗)
(正書院為集賢書院授說院學士知院事)不以官閥為先後(唐書張說𫝊宴集賢院故事官)
(重者先飲說曰吾聞儒以道相高丨丨丨丨丨丨丨於是引觴同飲時服其有體)賜緡錢(唐書李泌)
(傳帝以前世上巳九日皆大宴集而寒食多與上巳同時欲以三月名節泌請以二月朔為中和節與上巳九)
(日為三令節中外皆丨丨丨燕會)待上賓惟豚魚(唐書鄧景山傳景山清約子弟饌不過草)
(具用器止烏漆丨丨丨丨丨丨而已)同榻食(唐書張建封𫝊元已賜宴曲江特詔與宰相丨丨丨其還)
(鎮帝賦詩以餞)集賢學士得别會(唐書韋綬傳九月九日宴羣臣曲江綬請丨丨丨丨丨丨)
(丨帝一順聽)牛田錢(唐書錢徽𫝊貶江州刺史州有丨丨丨百萬刺史以給宴飲贈餉者徽曰此農)
(耕之備可佗用哉命代貧民租入)光署錢光院錢(唐書陸扆傳累為尚書左丞封嘉興縣男)
(徙戶部侍郎同中書門下平章事故事自三省得宰相有丨丨丨留為宴資學士院未始有至扆送丨丨丨五)
(十萬以榮近司)歌于蒍于(唐書元德秀傳明皇在東都酺五鳳樓下命三百里縣令刺史各以聲樂)
(集是時頗言帝且第勝負加賞黜河内太守輦優伎數百被錦繡或作犀象瓌譎光麗德秀惟樂工數十人聮)
(袂丨丨丨丨于蒍于者德秀所為歌也帝聞異之歎曰賢人之言哉德秀益知名)十日一宴(唐書)
(孫逖傳時海内無事帝賜羣臣丨丨丨丨)文人賡和(唐書劉太眞𫝊貞元四年九月詔羣臣宴曲江)
(自為詩敕宰相擇丨丨丨丨李泌等請羣臣皆和帝自第之以太貞李紓等為上鮑防于邵等次之張蒙等為)
(下與擇者四十一人帷泌李晟馬燧三宰相無所差次)御花萼樓(唐書突厥傳毗伽可汗妻骨咄)
(祿婆匐可敦率衆自歸天子丨丨丨丨宴羣臣賦詩美其事封可敦為賓國夫人)設東西幄(唐書)
(突厥傳葉支阿布思來朝明皇召見饗之會東突厥使者亦來與爭長曰突騎施國小且突厥臣不宜居上蘇)
(祿使者曰宴乃為我不可下遂丨丨丨丨而蘇祿使者西席乃克宴)瓊林宴射(宋史眞宗紀咸平三)
(年五月幸金明池觀水嬉遂幸丨丨苑丨丨)喜雪宴(宋史孝宗紀以旱傷罷丨丨丨)大宴率
於集英(宋史禮志天聖後丨丨丨丨丨丨殿次宴紫宸殿小宴垂拱殿若特旨則不拘常制)山樓
(宋史禮志凡大宴有司預於殿庭設丨丨排場為羣仙隊仗六番進貢九龍五鳳之状司天雞唱樓於其側殿)
(上陳錦繡帷帟垂香毬設銀香獸前檻内藉以文茵設御茶床酒器於殿東北楹間羣臣醆斝於殿下)繡
墩罽毯(宋史禮志凡大宴宰臣使相坐以丨丨參知政事以下用二蒲墩加丨丨諸軍都指揮使以上)
(用一蒲墩自朵殿而下皆緋緣氈條席殿上器用金餘以銀)命釂(宋史禮志凡大宴樞密使以下先起)
(居訖宰相率百官入宣徽閣門通唱致辭謝宰相升殿進酒各就坐酒九行每上舉酒羣臣立侍次宰相次百)
(官舉酒或傳旨丨丨即搢笏起飲再拜或上壽朝會止令滿酌不勸中飲更衣賜花有差宴訖蹈舞拜謝而退)
廣德飲福(宋史禮志乾德元年十一月南郊禮成大宴丨丨殿謂之丨丨)四圖(宋史禮志翰林)
(學士梁顥請以春秋大宴小宴賞花行幸次為丨丨頒下閣門遵守從之)賜花戴歸(宋史禮志慶歴)
(七年御史言凡預大宴并御筵其所丨丨並湏丨丨私第不得更令僕從持戴違者紏參)獨看(宋史禮志)
(元豐八年詔罷丨丨故事大宴前一日御殿閱百戲謂之獨看修國史范祖禹言是日進神宗紀請罷之)習
射水心殿(宋史禮志太宗太平興國九年三月十五日詔宰相近臣賞花於後苑帝曰春氣暄和萬)
(物暢茂四方無事朕以天下之樂為樂宜令侍從詞臣各賦詩帝丨丨於丨丨丨)賞花釣魚(宋史)
(禮志雍熙二年四月二日詔輔臣三司使翰林樞密直學士尚書省四品兩省五品以上三舘學士宴於後苑)
(丨丨丨丨張樂賜飲命羣臣賦詩習射賞花曲宴自此始)翠芳亭觀稻(宋史禮志景德四年十月)
(二十九日詔宗室近臣諸帥赴玉宸殿丨丨丨丨丨賜宴)觀三朝瑞物(宋史禮志嘉祐七年十二)
(月特召臣僚至龍圖天章閣觀三聖御書遂宴羣玉殿傳詔學士王珪撰詩序刊石於閣數日再會天章閣丨)
(丨丨丨丨復宴羣玉殿酒行召韓琦至御榻前别賜一大巵出禁中名花金盤貯香藥令各持歸莫不霑醉)
羣玉賜巵(見上)棚車綵靷(宋史禮志凡賜酺為丨丨二十四每十二乘為之皆駕以牛被)
(之錦繡蒙以丨丨分載諸軍京畿伎樂)傾杯樂(宋史樂志春秋聖節三大宴其第一皇帝升坐宰相)
(進酒庭中吹觱栗以衆樂和之賜羣臣酒皆就坐宰飲作丨丨丨百官飲作三臺)三臺(見上)洛陽
耆英會(宋史文彦博傳彦博與富弼司馬光等十三人用白居易九老會故事置酒賦詩相樂序齒不)
(序官為堂繪象其中謂之丨丨丨丨丨好事者莫不慕之)琵琶侑飲(宋史王拱辰𫝊至和三年拜三)
(司使聘契丹見其主混同江設宴垂釣每得魚必酌拱辰酒親鼓丨丨以丨丨謂其相曰此南朝少年状元也)
(入翰林十五年故吾厚待之)金盂(遼史穆宗紀應歴十六年十二月幸耶律伊勒哈第宴飲連日賜丨)
(丨細錦及孕馬百匹)牡丹徧賜近臣(遼史聖宗紀綂和五年三月幸長春宫賞花釣魚以丨丨)
(丨丨丨丨歡宴累日)頭魚宴(遼史天祚紀天慶二年二月幸混同江丨丨丨酒半酣上臨軒命次第起)
(舞)窪尊燔黍(遼史禮志丨丨丨丨是生燕饗)方茵朵殿(遼史禮志曲宴宋使儀舍人引)
(大臣使相臣僚使副及丨丨丨丨應坐臣僚並於西階上殿就位立國語解凡御宴卑官地坐殿中方墩之上)
(其不應升殿則賜坐左右朵殿)藏鬮宴(遼史遊幸表開泰八年幸泰晉長公主第作丨丨丨按禮志藏)
(鬮儀至日北南臣僚常服入朝皇帝御天祥殿臣僚依位賜坐契丹南面漢人北面分朋行鬮或五或七籌賜)
(膳入食畢皆起頃之復坐行鬮如初晚賜茶三籌或五籌罷教坊承應若帝得鬮臣僚進酒訖以次賜酒)瓶
花隔面(遼史耶律紐斡哩傳紐斡哩工畫使宋賀正寫宋主容以歸清寧間復使宋宋主賜宴丨丨丨丨未)
(得其眞陛辭僅一視及境以像示餞者駭其神妙)瑶池奏捷(金史熙宗紀皇綂元年三月上宴羣)
(臣于丨丨殿適宗弼遣使丨丨侍臣多進詩稱賀帝覽之曰太平之世當尚文物自古致治皆由是也)五
雲樓(金史熙宗紀皇統二年五月詔宴羣臣于丨丨丨皆盡醉而罷)三節人坐廡下(金史)
(世宗紀大定二年四月宴夏使貞元殿故事外國使丨丨丨從皆丨丨丨賜食)射弓宴(金史世宗紀大)
(定十年三月命護衞中善射者押賜宋使丨丨丨)宗戚霑醉(金史世宗紀大定二十四年五月至)
(上京宴於皇武殿上謂宗戚曰朕思故鄉積有日矣今既至此可極歡飲君臣同之丨丨皆丨丨起舞竟日乃)
(罷)花宴(金史禮志承安三年正月上諭旨有司曰比聞宋國丨丨殿上不設餚饌至其歇時乃偹於廊)
(下今花宴上賜食甚為拘束若依彼例可乎)霞觴瓊腴(金史樂志舉酒萬壽無疆之曲丨丨丨丨)
(君王樂豈皇天垂休萬壽無極)玉杓(金史赫舍哩志寧傳志寧奉觴上壽上使取御前玉大杓酌酒手飲)
(志寧即以丨丨及黃金五百兩賜之)質孫(元史禮樂志元正大會諸王宗親駙馬大臣宴饗殿上侍儀使)
(引丞相等陞殿侍宴預宴之服衣服同制謂之丨丨)樂池(穆天子𫝊天子三日休於元池之上乃奏廣樂)
(三日而終是曰丨丨)羽琌廣樂(穆天子𫝊天子大饗正公諸侯王勒七萃之士於丨丨之上乃奏丨)
(丨注勒勞也)飲洧上(穆天子𫝊天子丨許男於丨丨天子曰咎氏宴飲毋有禮注禮天子稱異姓諸)
(侯為伯舅燕者私會不欲崇禮敬也咎猶舅也)酒魁(穆天子𫝊許男升坐於出尊注禮記曰反玷出尊唯)
(兩君為好既獻反爵玷上出尊蓋此之類也坐之於尊邊使為丨丨欲以盡歡酣也)瑶琨碧酒(郭憲)
(洞冥記漢武帝起神明臺酌丨丨丨丨炮青豹之脯果則有塗陰紫棃琳國碧李仙衆共食之)爵觴(桓寬)
(鹽鐵論古者汙尊坏飲無丨丨樽爼及其後庶人器用即行柳陶瓠而已唯瑚璉觴豆而後雕文彤漆今富者)
(銀口黃耳金罍玉鐘中者舒玉紵噐金錯蜀杯)酒醴之味金石之聲(劉向說苑景公飲酒)
(移於晏子家前驅報閭曰君至晏子被元端立於門公曰丨丨丨丨丨丨丨丨願與夫子樂之晏子對曰夫布)
(薦席陳簠簋者有人臣不敢與焉移於司馬穰苴之家穰苴介冑操戟立於門公曰移於梁邱據之家梁邱據)
(左操瑟右挈竽行歌而至公曰樂哉今夕吾飲酒也微彼二子何以治吾國微此一臣何以樂吾身)期以
日中(劉向說苑齊桓公為大臣具酒丨丨丨丨管仲後至公舉觴以飲之管仲辛棄酒公曰期而後至飲)
(而棄酒於禮可乎管仲對曰臣聞酒入舌出舌出者言失言失者身棄臣計棄身不如棄酒公笑曰仲父起就)
(坐)天宫饌(班固武帝内𫝊元封元年四月帝閒居承華殿忽見玉女王子登曰七月七日王母暫來)
(乃修除宫掖設坐大殿以紫羅薦地為丨丨之丨)豐珍上果(班固武帝内傳王母自設天厨眞妙)
(非常丨丨丨丨芳華百味紫芝萎蕤芬芳填樏清香之酒非地上所有香氣殊絶帝不能名也)靈音駭
空(班固武帝内傳坐上酒觴數遍王母乃命諸侍女王子登彈八琅之璈董雙成吹雲和之笙石公子擊昆)
(庭之金許飛瓊鼓震靈之簧婉凌華拊五靈之石范成君擊湘陰之磬叚安香作九天之鈞於是衆聲澈朗丨)
(丨丨丨)精珍(班固武帝内傳上元夫人至聞雲中簫鼓之聲上殿向王母拜王母坐而止之呼同坐北)
(向夫人設厨厨亦丨丨與王母所設者相似)三觴退(王充論衡私燕賞賜飲酒宜與下齊賜尊者之)
(前丨丨而丨)鼓盤(周處風土記越俗飲宴即丨丨以為樂取太素圓盤廣尺六者抱以著腹以左手五)
(指更彈之以為節舞者應節而舞)淋池宴(王嘉拾遺記昭帝穿丨丨遊丨永日以文梓為船木蘭為)
(拖刻飛鸞翔鷁飾於船首隨風輕漾畢景㤀歸)籍野(宗懔□楚歲時記九月九日四民並丨丨飲宴注按)
(杜公瞻曰九月九日宴會未知起于何代然自漢至宋未改今北人亦重此節佩茱萸食餌飲菊花酒云令人)
(長壽近代皆宴設于臺榭)舉瑠璃盌(劉義慶世說王公與朝士共飲酒丨丨丨丨謂伯仁曰此盌腹)
(殊空謂之寳器何耶答曰此盌英英誠為清澈所以為寳耳)一觴一詠(劉峻世說注王羲之臨河)
(叙曰永和九年歲在癸丑暮春之初會於會稽山陰之蘭亭修楔事也雖無絲竹管絃之盛丨丨丨丨亦足以)
(暢叙幽情)觴政(沈約袖中記魏文侯與大夫飲使公乘不仁為丨丨曰飲不盡者浮以大白)時讌
(孫思邀千金月令重陽之日必以酒肴登高眺遠為丨丨之遊賞以暢秋志酒必採茱萸甘菊以泛之既醉而)
(還)唱下兵詞(劉餗隋唐嘉話景龍中中宗遊興慶池侍宴者遞起歌舞并丨丨丨丨方便以求官)
(爵)曲江會(韓鄂歲華紀麗章臺之使以來丨丨之丨遄至注唐時春放榜進士既捷列名於慈恩寺)
(謂之題名大宴于曲江謂之曲江會)竹葉觴(韓鄂歲華紀麗人日飲丨丨之一丨粧梅花之滿面)羽
觴隨波(韓鄂歲華紀麗周公卜邑于洛丨丨丨丨注續齊諧記云昔周公卜洛邑因流水以泛酒故逸)
(詩云羽觴隨波流)碧筒杯(叚成式酉陽雜爼歴城北有使君林魏正始中鄭公慤三伏之際每率賓)
(僚避暑于此取大蓮葉置硯格上盛酒二升以簪刺葉令與柄通屈莖上輪囷如象鼻傳噏之名為丨丨丨歴)
(下學之言酒味雜蓮氣香冷勝于水)揖酒(趙璘因話錄院長每上堂了各報諸御史皆立于南廊以俟院)
(長立定院長方出相揖入門至食凡數揖大抵揖者古之肅拜也臺中無不揖其酒無起謝之禮但云丨丨而)
(已)臨光宴(馮贄雲仙雜記正月十五夜元宗于常春殿張丨丨丨白鷺轉花黃龍吐水金鳬銀燕浮)
(光洞攢星閣皆燈也奏月分光曲又撒閩江錦荔枝千萬顆令宫人爭拾多者賞以紅圈帔綠暈衫)爭春
宴(馮贄雲仙雜記揚州太守園中有杏花數十畷每至爛開張大宴一株令一倡倚其旁立館曰丨丨開元)
(中丨罷夜閑人或曰花有嘆聲)過廳羊(馮贄雲仙雜記熊翻每會客至酒半瑎前旋殺羊令衆客自割)
(隨所好者綵線繫之記號畢烝之各自認取以剛竹刀切食一時盛行號丨丨丨)凌虚宴(馮贄雲仙)
(雜記齊文宣丨丨丨取香菌以供品味)燭圍(馮贄雲仙雜記韋涉家宴使每婢執一燭四面行立人呼)
(為丨丨)典斟(馮贄雲仙雜記陳無咎宴一客用一婢丨丨必十二而後使滿以盡誠敬之道)探花
(李綽秦中歲時記進士杏園初宴謂之丨丨宴差少俊二人為探花使遍遊名園若他人折花二使皆彼罰)
燒尾(封演聞見記士子初登榮進及銓除朋僚慰賀必盛置酒饌音樂以展歡宴謂之丨丨說者以虎變)
(為人惟尾不變湏為燒除乃得成人)三百人離席行觴(殷芸小說袁紹一見鄭康成歎曰乃)
(天下長者及去紹餞之城東必欲康成醉會者丨丨丨皆使丨丨丨丨自旦及暮計康成可飲三百餘杯而温)
(克之容終日無怠)常宴小科頭主大宴大科頭主(王定保摭言進士榜出謝)
(後便往期集院其日状元與同年相見請一人為錄事其餘主宴主酒主樂探花主茶之類咸以其日辟之主)
(樂二人一主飲妓放榜後大科頭兩人第一部也小科頭一人第二部也丨丨即丨丨丨丨之丨丨丨丨丨丨)
(之)櫻桃(王定保摭言燕名有九一曰大相識主司有具慶者二曰次相識主司有偏侍者三曰小相識)
(主司有兄弟者四曰聞喜勅下宴五曰丨丨六曰月燈七曰牡丹八曰看佛牙九曰開宴最大即離筵也)月
燈(見上)諸生翼坐(王定保摭言寶歴中楊相嗣復具慶下繼放兩榜時先僕射自東洛入覲嗣復)
(率生徒迎于潼關既回大宴新昌里第丨丨丨丨元白俱在賦詩唯楊汝士詩後成最佳元白歎服汝士醉歸)
(曰我今日壓倒元白其警句云文章舊價留鸞掖桃李新陰在鯉庭)花叢錦幄(康駢劇談錄朔方節)
(度使李進賢起自戎旅雅好賓客中朝宿德接納甚至屬牡丹盛開備陳飲饌楹柱皆飾錦繡器用悉是黃金)
(階有丨數丨覆以丨丨客之左右皆有雙鬟所湏無不畢至芳酒綺看窮極水陸豪貴之屬筵席臻此者甚稀)
各賦一事(劉肅大唐新語太宗在雒陽宴羣臣於積翠池酒酣丨丨丨丨太宗賦尚書魏徵賦西漢)
中人翼起(錢惟演家王故事先臣開寶九年二月入朝一日太祖召宴後苑時惟太宗及秦王侍坐)
(酒酣詔先臣與太宗叙兄弟之禮命丨丨丨丨之先臣叩頭辭讓繼之以泣方得免)御厨賜食(歐陽)
(修歸田錄國朝之制大宴樞密使副不坐侍立殿上既而退就丨丨丨丨)萬燭當樓(趙德麟侯鯖錄)
(元豐中裕陵以元夕御樓宰臣親王觀燈有御製令從臣和進王禹玉詩云雪消華月滿仙臺丨丨丨丨寶扇)
(開雙鳳雲中扶輦下六鼇海上駕山來鎬京春酒沾周燕汾水秋風陋漢才一曲昇平人共樂君王又進紫霞)
(杯)紫霞杯(見上)瓊林(趙德麟侯鯖錄崇寧中特奏名状元徐遹丨丨宴罷作詩曰白髮青衫老)
(得官瓊林頓覺酒腸寬平康夜過無人問留得宫花醒後看)玳筵銀燭(趙德麟侯鯖錄劉原父晚)
(守長安眷官妓蔡嬌召還作詩别曰丨丨丨丨徹宵明白玉佳人唱渭城更盡一杯湏起舞關河秋月不勝情)
案上燦然(葉夢得避暑錄話晏元憲公雖早富貴而奉養極約惟喜賓客未嘗一日不燕飲而盤饌)
(皆不預辦客至旋營之頃有蘇丞相子容嘗在公幕府見每有嘉客必留但人設一空案既命酒果實蔬菇漸)
(至亦必以歌樂相佐談笑雜出數行之後丨丨已丨丨矣稍闌即罷遣歌樂曰汝曹呈藝已徧吾當逞藝乃具)
(筆札相與賦詩率以為常前輩風流未之有比)逞藝(見上)邂逅用享非時用燕(葉夢)
(得避暑錄話司馬文正公在洛下與諸故老遊集相約酒行果實食品不得過五謂之眞率會嘗見于詩子瞻)
(在黃州與鄰里往還子瞻既絶俸而往還者亦多貧復殺而為三自言有三養曰安分以養福寬胃以養氣省)
(費以養財今予山居饌具不時得吾又不能多飲乃兼取二者而參行之戲以語客曰古者待賓客之禮有燕)
(有享而享其殺也施之各有宜今丨丨而集者丨子瞻以當丨丨丨而特會者丨温公以當丨遇所當用必先)
(舉以告客雖無不笑然亦莫吾奪也)花巾絲履(周煇清波雜志初寮進曲宴詩序云臣比蒙聖恩召)
(赴禁殿曲宴其日垂拱奏事退俟于睿謨外次丨丨丨丨進自東序)艮嶽松竹琳宫雲烟
(周煇清波雜志曲宴詩序日既中仄甫畢初筵有旨許登景龍樓由穆清簾外閣道以升東望丨丨丨丨蒼然)
(南視丨丨丨丨絢爛)萬炬層出如星掛空(周煇清波雜志曲宴詩序復詔觀于穆清遂侍)
(宴于平成丨丨丨丨彌望不極丨丨丨丨而光彩動搖于海雲濤波之上)南珍海錯手自分
賜(周煇清波雜志曲宴詩序陛下既于黼坐親取寶器酌酒臨勸命宫婢奏細樂于前玉食嘉果丨丨丨丨)
(丨丨丨丨載色載笑雍容無間羣臣飲德莫不沾醉)文字飲(陳善捫蝨新話韓退之嘲京師富兒不解)
(丨丨丨唯能醉紅裙)集英九盞(陸游老學庵筆記丨丨殿宴金國人使丨丨第一肉鹹䜴第二爆肉)
(雙下角子第三蓮花油油餅骨頭第四白肉吳餅第五羣仙䏑太平畢羅第六假圓魚第七奈花索粉第八假)
(沙魚第九飰鹹䜴旋鮓瓜薑看食棗錮子膸餅白吳餅&KR2065;餅)浣花日(陸游老學庵筆記四月十九日)
(成都謂之浣花遨頭宴于杜子美草堂滄浪亭傾城皆出錦繡夾道自開歲宴遊至是而止故最盛于他時予)
(客蜀數年屢赴此集未嘗不晴蜀人云雖戴白之老未嘗見丨丨丨雨也)百花醇(葉廷珪海錄碎事王)
(禹玉玉津園賜宴詩曲成雙鳳舞酒入丨丨丨)鈞曲(葉廷珪海錄碎事王禹玉詩夜久更傳仙鶴語為延)
(丨丨與民娛是夕傳宣緩奏露臺樂)宸豫(葉廷珪海錄碎事沈佺期應制詩楚筵光聖邸丨丨覽宏規)
仙人六膳(葉廷珪海錄碎事沈佺期高山石淙應制詩丨丨丨丨調神鼎玉女三漿捧帝壺)宸
賞(葉廷珪海錄碎事武三思應制詩月斜丨丨洽清吹入重關)上席(葉廷珪海錄碎事姚崇應制詩)
(堯樽臨丨丨舜樂下前溪)竹町蘭筵(葉廷珪海錄碎事宗楚客詩丨丨羅千衛丨丨降兩宫)内
料(葉廷珪海錄碎事丨丨太官之食)堯觴禹膳(葉廷珪海錄碎事李相侍宴詩樂舉丨丨滿歌)
(闌丨丨加)雲上(葉廷珪海錄碎事陸堅千秋節應制風移覃土宇丨丨浹羣臣言賜宴也使雲上于天需)
(事)蓬池鱠(葉廷珪海錄碎事李德裕詩荷靜丨丨丨水寒郢水醪注學士初上賜食皆是蓬萊池中)
(鱠夏至後頒冰及燒香酒常和冰而飲禁中有郢酒坊)中樽(葉廷珪海錄碎事庾信謝賜酒詩始聞𫝊)
(上命定是賜丨丨)龍衣拂地(釋丈瑩玉壺清話杜宙琦昭德皇太后之兄也任建寧州時節請覲)
(一日陳内宴于福寧宫昭德太后臨之祖宗以渭陽之重終宴侍焉及為壽二帝皆捧觴列拜樂人史著粗能)
(屬文致詞於簾陛之外其略曰前殿展君臣之禮虎節朝天後宫伸骨月之情丨丨丨丨祖宗特愛之)
御定子史精華卷二十九
