欽定四庫全書
御定子史精華卷七十七
邊塞部一
歸化
白鵠血飲王牛馬湩洗王足(列子至於巨蒐氏之國巨蒐氏乃獻丨丨之丨以丨)
(丨具丨丨之丨以丨丨之丨及二乘之人已飲而行遂宿崑崙之阿赤水之陽)漢德允懷(揚子黃支)
(之南大夏之西東鞮北女來貢其珍丨丨其可謂丨丨矣世鮮焉)芒芒聖德遠人咸慕
(揚子丨丨丨丨丨丨丨丨上也武義璜璜兵征四方次也)被我純繢帶我金犀(揚子或曰)
(訩訩北夷丨丨丨丨丨丨丨丨珍膳寧鍸不亦享乎曰昔在高文武實為兵主今稽首來臣稱為北藩是為宗)
(廟之神社稷之靈也可不享乎龍堆以西大漠以北鳥夷獸夷郡勞王師漢家不為也朱厓之絶捐之之力也)
(否則介鱗易我衣裳)荒服者王(國語夫先王之制邦内甸服邦外侯服侯衛賓服蠻夷要服戎翟荒)
(服甸服者祭侯服者祀賓服者享要服者貢丨丨丨丨日祭月祀時享歲貢終王)舌人體委與
之(國語且唯夫戎翟則有體薦夫戎翟冒没輕儳貪而不讓其血氣不治若禽獸焉其適來班貢不俟馨香)
(嘉味故坐諸門外而使丨丨丨丨丨丨)肅愼貢楛矢(國語仲尼在陳有隼集於陳侯之庭而死)
(楛矢貫之石砮其長尺有咫陳惠公使人以隼如仲尼之舘問之仲尼曰隼之來也遠矣此肅愼氏之矢也昔)
(武王克商通道於九夷百蠻使各以其方賄來貢使無忘職業於是丨丨氏丨丨丨石砮其長尺有咫先王欲)
(昭其令德之致遠也以示後人使永監焉故銘其栝曰肅愼氏之貢矢以分大姬配虞胡公而封諸陳古者分)
(同姓以珍玉分異姓以遠方之職貢使無忘服也故分陳以肅愼氏之貢君若使有司求諸故府其可得也使)
(求得之金櫝如之)要邊(史記衛將軍驃騎傳渾邪王與休屠王等謀欲降漢使人先遣使向邊境要遮)
(漢人令報天子丨丨)交臂受事詘膝請和(史記司馬相如傳北征匈奴單于怖駭丨丨丨)
(丨丨丨丨丨康居西域重譯請朝稽首來享)重譯請朝稽首來享(見上)鱗集仰
流(史記司馬相如傳故北出師以討彊胡南馳使以誚勁越四面風德二方之君丨丨丨丨願得受號者以)
(億計)欵塞(漢書宣帝紀朕以𦕈身奉承祖宗夙夜惟念孝武皇帝躬履仁義選明將討不服匈奴遠遁平)
(氐羌昆明南越百蠻鄉風丨丨來享注應劭曰欵叩也皆叩塞門來服從也)賀正月(漢書宣帝紀匈)
(奴單于遣名王奉獻丨丨丨始和親)置酒建章觀以珍寶(漢書宣帝紀匈奴呼韓邪單于)
(稽侯㹪來朝贊謁稱藩臣而不名賜以璽綬冠帶衣裳安車駟馬黃金錦繡繒絮使有司道單于先行就邸長)
(安宿長平上自甘泉宿池陽宫上登長平坂詔單于母謁其左右當戶之羣皆列觀蠻夷君長王侯迎者數萬)
(人夾道陳上登渭橋咸稱萬歲單于就邸丨丨丨丨宫饗賜單于丨丨丨丨二月單于罷歸遣長樂衛尉高昌)
(侯忠車騎都尉昌騎都尉虎將萬六千騎送單于單于居幕南保光禄城詔北邊振穀食郅支單于遠遁匈奴)
(遂定)象來致福(漢書禮樂志嗚呼孝哉案撫戎國蠻夷竭歡丨丨丨丨兼臨是愛終無兵革注李竒)
(曰象譯也蠻夷遣譯致福貢也)蠻夷竭歡(見上)賓將(漢書禮樂志招搖靈旗九夷丨丨注師古)
(曰畫招搖於旗以征伐故稱靈旗將猶從也)譯長(漢書地理志黃支國民俗與珠厓相類自武帝㠯來)
(皆獻見有丨丨屬黃門與應募者俱入海市明珠璧流離竒石異物齎黃金雜繒而往所至國皆稟食為耦蠻)
(夷賈船轉送致之)稟食為耦(見上)威震暴王義存危國(漢書嚴助傳南越被)
(澤丨丨丨丨丨丨丨丨此則陛下深計遠慮之所出也)際天接地咸盡賓服(漢書嚴助)
(傳丨丨丨丨人迹所及丨丨丨丨)珍貢陳於宗廟(漢書夏侯勝傳孝武皇帝躬仁誼厲威武)
(北征匈奴單于遠遁南平氐羌昆明甌駱兩越東定薉貉朝鮮廓地厈境立郡縣百蠻率服欵塞自至丨丨丨)
(丨丨丨)羈縻之誼謙亨之福(漢書蕭望之傳初匈奴呼韓邪單于來朝詔公卿議其儀)
(丞相霸御史大夫定國議曰聖王之制施德行禮先京師而後諸夏先諸夏而後夷狄詩云率禮不越遂視既)
(發相土烈烈海外有截陛下聖德充塞天地光被四表匈奴單于鄉風慕化奉珍朝賀自古未之有也其禮儀)
(宜如諸侯王位次在下望之以為單于非正朔所加故稱敵國宜待以不臣之禮位在諸侯王上外夷稽首稱)
(藩中國讓而不臣此則丨丨丨丨丨丨丨丨也書曰戎狄荒服言其來荒忽亡常如使匈奴後嗣卒有鳥竄鼠)
(伏闕於朝享不為畔臣信讓行乎蠻貉福祚流於亡窮萬世之長策也天子采之下詔曰蓋聞五帝三王教化)
(所不施不及以政今匈奴單于稱北蕃朝正朔朕之不逮德不能弘覆其以客禮待之令單于位在諸侯王上)
(贊謁稱臣而不名)稱北蕃(見上)樹頷蛾伏(漢書揚雄傳稽顙丨丨扶服丨丨二十餘年矣)
(尚不敢惕息)徑路刀金留犂撓酒共飲血盟(漢書匈奴傳昌猛即與為盟約)
(曰自今以來漢與匈奴合為一家世世毋得相詐相攻有竊盜者相報行其誅償其物有寇發兵相助漢與匈)
(奴敢先背約者受天不祥令其世世子孫盡如盟昌猛與單于及大臣俱登匈奴諾水東山刑白馬單于以丨)
(丨丨丨丨丨丨丨以老上單于所破月氏王頭為飲器者丨丨丨丨)令其世世子孫盡如
盟(見上)加衣服錦帛絮倍黃龍時(漢書匈奴傳竟寧元年單于復入朝禮賜如初)
(丨丨丨丨丨丨皆丨於丨丨丨)舍之上林苑蒲陶宫(漢書匈奴傳元夀二年單于來朝上)
(以太歲厭勝所在丨丨丨丨丨丨丨丨告之以加敬於單于單于知之加賜衣三百七十襲錦繡繒帛三萬匹)
(絮三萬斤它如河平時)加賜衣三百七十襲(見上)自近者始(漢書西域傳出)
(陽關丨丨丨丨曰婼羌婼羌國王號去胡來王注師古曰言去離胡戎來附漢也)遣女學琴(漢書)
(西域傳烏孫公主丨丨來至京師丨鼓丨)殊方異物四面而至(漢書西域傳贊孝武之世)
(圖制匈奴患其兼從西國結黨南羌廼表河曲列四郡開玉門通西域以斷匈奴右臂隔絶南羌月氏單于失)
(援由是遠遁而幕南無王庭遭値文景元默養民五世天下殷富財力有餘士馬彊盛故能睹犀布瑇瑁則建)
(珠崖七郡感枸醬竹杖則開牂柯越嶲聞天馬蒲陶則通大宛安息自是之後明珠文甲通犀翠羽之珍盈於)
(後宫蒲梢龍文魚目汗血之馬充於黃門鉅象師子猛犬大雀之羣食於外囿丨丨丨丨丨丨丨丨)慕義
貢獻(後漢書明帝紀西南夷哀牢儋耳僬僥槃木白狼動黏諸種前後丨丨丨丨西域諸國遣子入侍)
跋涉懸度駿奔郊畤(後漢書章帝紀要荒四裔沙漠之北葱嶺之西冐耏之類丨丨丨丨)
(陵踐阻絶丨丨丨丨咸來助祭)白狼貗薄(後漢書和帝紀旄牛徼外丨丨丨丨夷率種人内屬注闞)
(駰十三州志曰旄牛縣屬蜀郡前書曰旄牛所出歲貢其尾以為節髦)通譯四萬(後漢書和帝紀)
(論偏師出塞則漠北地空都護西指則丨丨丨丨注西域傳曰班超定西域五十餘國皆降服西至海瀕四萬)
(里皆重譯貢獻)開門内我妻子乃得父母(後漢書鄧訓傳議者咸以羌胡相攻縣官)
(之利以夷伐夷不宜禁護訓曰不然今張紆失信衆羌大動經常屯兵不下二萬轉運之費空竭府帑涼州吏)
(人命縣絲髮原諸胡所以難得意者皆恩信不厚耳今因其廹急以德懷之庶能有用遂令開城及所居園門)
(悉驅羣胡妻子内之嚴兵守衛羌掠無所得又不敢逼諸胡因即解去由是湟中諸胡皆言漢家常鬭我曹今)
(鄧使君待我以恩信丨丨丨丨丨丨丨丨丨丨咸歡喜叩頭曰唯使君所命)脫帽抱馬足降
(後漢書耿秉傳十七年夏詔秉與固合兵萬四千騎復出白山擊車師車師有後王前王前王即後王之子其)
(庭相去五百餘里固以後王道遠山谷深士卒寒苦欲攻前王秉議先赴後王以為并力根本則前王自服固)
(計未決秉奮身而起曰請行前乃工馬引兵北入衆軍不得已遂進並縱兵抄掠斬首數千級收馬牛十餘萬)
(頭後王安得震怖從數百騎出迎秉而固司馬蘇安欲全功歸固即馳謂安得曰漢貴將獨有奉車都尉天子)
(姊壻爵為通侯當先降之安得乃還更令其諸將迎秉秉大怒被甲上馬麾其精騎徑造固壁言曰車師王降)
(訖今不至請往梟其首固大驚曰且止將敗事秉厲聲曰受降如受敵遂馳赴之安得惶恐走出門丨丨丨丨)
(丨丨秉將以詣固其前王亦歸命遂定車師而還)奉宣帝時所賜公主博具(後漢)
(書耿恭傳恭至部移檄烏孫示漢威德大昆彌已下皆歡喜遣使獻名馬及丨丨丨丨丨丨丨丨丨丨願遣子)
(入侍)上貂裘好馬(後漢書祭彤傳彤以三虜連和卒為邊害二十五年乃使招呼鮮卑示以財利)
(其大都護偏何遣使奉獻願得歸化彤慰納賞賜稍復親附其異種滿離高句驪之屬遂駱驛欵塞丨丨丨丨)
(丨帝輒倍其賞賜)野無風塵(後漢書祭彤傳彤之威聲暢於北方西自武威東盡元莬及樂浪胡)
(夷皆來内附丨丨丨丨乃悉罷緣邊屯兵)保國安人之福(後漢書竇憲傳遣軍司馬吴氾梁諷)
(奉金帛遺北單于宣明國威而兵隨其後時虜中乖亂汜諷所到輒招降之前後萬餘人遂及單于於西海上)
(宣國威信致以詔賜單于稽首拜受諷因說宜修呼韓邪故事丨丨丨丨丨丨單于喜悅即將其衆與諷俱還)
(到私渠海聞漢軍已入塞乃遣弟右溫禺鞮王奉貢入侍隨諷詣闕憲以單于不自身到奏還其侍弟)侍
弟(見上)陸懾水慄(後漢書班固傳自孝武所不能征孝宣所不能臣莫不丨丨丨丨奔走而來賓)
依漢使如父母(後漢書班超傳肅宗初即位㠯陳睦新没恐超單危不能自立下詔徵超超還)
(疏勒舉國憂恐其都尉黎弇曰漢使棄我我必復為龜茲所滅耳誠不忍見漢使去因㠯刀自剄超還至于闐)
(王侯㠯下皆號泣曰丨丨丨丨丨丨誠不可去互抱超馬脚不得行超恐于闐終不聽其東又欲遂本志乃更)
(還疏勒)倚漢與依天等(後漢書班超傳臣前與官屬三十六人奉使絶域備遭艱戹自孤守)
(疏勒於今五載胡夷情數臣頗識之問其城郭小大皆言丨丨丨丨丨丨以是效之則葱嶺可通)西域
五十餘國納質内屬(後漢書班超傳六年秋超遂發龜茲鄯善等八國兵合七萬人及吏)
(士賈客千四百人討焉耆兵到尉犁界而遣曉說焉耆尉犁危須曰都護來者欲鎮撫三國即欲改過向善宜)
(遣大人來迎當賞賜王侯已下事畢即還今賜王綵五百匹焉耆王廣遣其左將北鞬支奉牛酒迎超超詰鞬)
(支曰汝雖匈奴侍子而今秉國之權都護自來王不以時迎皆汝罪也或謂超可便殺之超曰非汝所及此人)
(權重於王今未入其國而殺之遂令自疑設備守險豈得至其城下哉於是賜而遣之廣乃與大人迎超於尉)
(犁奉獻珍物焉耆國有葦橋之險廣乃絶橋不欲令漢軍入國超更從他道厲度七月晦到焉耆去城二十里)
(正營大澤中廣出不意大恐乃欲悉驅其人共入山保焉耆左侯元孟先嘗質京師密遣使以事告超超即斬)
(之示不信用乃期大會諸國王因揚聲當重加賞賜於是焉耆王廣尉犁王汎及北鞬支等三十人相率詣超)
(其國相腹久等十七人懼誅皆亡入海而危須王亦不至坐定超怒詰廣曰危須王何故不到腹久等所緣逃)
(亡遂叱吏士收廣汎等於陳睦故城斬之傳首京師因縱兵鈔掠斬首五千餘級獲生口萬五千人馬畜牛羊)
(三十餘萬頭更立元孟為焉耆王超留焉耆半歲撫慰之於是丨丨丨丨丨丨悉皆丨丨丨丨焉)賓於
王門獻其樂舞(後漢書東夷傳自少康已後世服王化遂丨丨丨丨丨丨丨丨)使人自
稱大夫(後漢書東夷傳建武中元二年倭奴國奉貢朝賀丨丨丨丨丨丨倭國之極南界也光武賜以)
(印綬)久矣天無烈風雷雨意者中國有聖人(後漢書南蠻傳交趾之南)
(有越裳國周公居攝六年制禮作樂天下和平越裳㠯三象重譯而獻白雉曰道路悠遠山川岨深音使不通)
(故重譯而朝成王以歸周公公曰德不加焉則君子不饗其質政不施焉則君子不臣其人吾何以獲此賜也)
(其使請曰吾受命吾國之黃耉曰丨丨丨之丨丨丨丨丨丨丨丨丨丨丨丨乎有則盍往朝之周公乃歸之於)
(王稱先王之神致以薦於宗廟)歸漢里君(後漢書南蠻傳建武十二年九眞徼外蠻里張游率種人)
(慕化内屬封為丨丨丨丨注里蠻之别號今呼為俚人)究不事人獻生犀白雉(後漢)
(書南蠻傳肅宗元和元年日南徼外蠻夷丨丨丨丨邑豪丨丨丨丨丨注究不事人蠻夷别號也)戶出
幏布雞羽(後漢書南蠻傳秦惠王并巴中以巴氏為蠻夷君長世尚秦女其民爵比不更有罪得以)
(爵除其君長歲出賦二千一十六錢三歲一出義賦千八百錢其民丨丨丨丨八丈二尺丨丨三十鍭漢興南)
(郡太守靳彊請一依秦時故事注說文幏南蠻夷布也音公亞反毛詩四鍭既均儀禮矢鍭一乘鄭元註曰鍭)
(猶候也候物而射之也三十鍭一百四十九俗本幏作蒙鍭作鏃者並誤也)七姓不輸租賦
(後漢書南蠻傳高祖為漢王發夷人還伐三秦秦地既定乃遣還巴中復其渠帥羅朴督鄂度夕龔丨丨丨丨)
(丨丨餘戸乃歲入賨錢口四十)為漢前鋒數陷陣(後漢書南蠻傳閬中有渝水其人多居水)
(左右天性勁勇初丨丨丨丨丨丨丨俗喜歌舞高祖觀之曰此武王伐紂之歌也乃命樂人習之所謂巴渝舞)
(也)習巴渝舞(見上)攻鹿茤被天誅中國其有聖帝乎(後漢書西)
(南夷傳建武二十三年其王賢栗遣兵乘箄船南下江漢擊附塞夷鹿茤鹿茤人弱為所禽獲於是震雷疾雨)
(南風飄起水為逆流翻湧二百餘里箄船沈没哀牢之衆溺死數千人賢栗復遣其六王將萬人以攻鹿茤王)
(與戰殺其六王哀牢耆老共埋六王夜虎復出其尸而食之餘衆驚怖引去賢栗惶恐謂其耆老曰我曹入邊)
(塞自古有之今丨丨丨輒丨丨丨丨丨丨丨丨丨丨天祐助之何其明也二十七年賢栗等遂率種人戶二千)
(七百七十口萬七千六百五十九詣越嶲太守鄭鴻降求内屬)獻土珍頌德美(後漢書西南夷)
(傳先是西部都尉廣漢鄭純為政清潔化行夷貊君長感慕皆丨丨丨丨丨丨天子嘉之即以為永昌太守純)
(與哀牢夷人約邑豪歲輸布貫頭衣二領鹽一斛以為常賦夷俗安之)獻幻人(後漢書西南夷傳永)
(寧元年撣國王雍由調復遣使者詣闕朝賀丨樂及丨丨能變化吐火自支解易牛馬頭又善跳丸數乃至千)
(自言我海西人海西即大秦也撣國西南通大秦明年元會安帝作樂於庭封雍由調為漢大都尉賜印綬金)
(銀綵繒各有差也)慕化歸義作詩三章(後漢書西南夷傳永平中益州刺史梁國朱輔)
(好立功名慷慨有大略在州數歲宣示漢德威懷遠夷自汶山以西前世所不至正朔所未加白狼槃木唐菆)
(等百餘國戸百三十萬口六百萬以上舉種奉貢稱為臣僕輔上疏曰臣聞詩云彼徂者岐有夷之行傳曰岐)
(道雖僻而人不遠詩人誦詠以為符驗今白狼王唐菆等丨丨丨丨丨丨丨丨路經卭來大山零高坂峭危峻)
(險百倍岐道繦負老幼若歸慈母遠夷之語辭意難正草木異種鳥獸殊類有犍為郡掾田恭與之習狎頗曉)
(其言臣輒令訊其風俗譯其辭語令遣從事史李陵與恭護送詣闕并工其樂詩昔在聖帝舞四夷之樂今之)
(所上庶備其一帝嘉之事下史官錄其歌焉遠夷樂德歌詩曰大漢是治與天意合吏譯平端不從我來聞風)
(向化所見竒異多賜繒布甘美酒食昌樂肉飛屈申悉備蠻夷貧薄無所報嗣願主長夀子孫昌熾遠夷慕德)
(歌詩曰蠻夷所處日入之部慕義向化歸日出主聖德深恩與人富厚冬多霜雪夏多和雨寒溫時適部人多)
(有涉危歴險不遠萬里去俗歸德心歸慈母遠夷懷德歌曰荒服之外土地墝埆食肉衣皮不見鹽糓吏譯傳)
(風大漢安樂擕負歸仁觸冐險陜高山岐峻緣崖磻石木薄發家百宿到洛父子同賜懷抱匹帛傳告種人長)
(願臣僕)百宿到洛(見上)齎黃金旄牛眊内屬(後漢書西南夷傳青衣道夷邑)
(長令田與徼外三種夷二十一萬口丨丨丨丨丨丨舉土丨丨安帝增令田爵號為奉通邑君注顧野王曰眊)
(結毛為飾也即今馬及弓槊上纓眊也)幾將日所出入處(後漢書西南夷傳論漢氏征伐)
(戎狄有事邊遠蓋亦與王業而終始矣至於傾没疆垂喪師敗將者不出時歲卒能開四夷之境欵殊俗之附)
(若乃文約之所沾漸風聲之所周流丨丨丨丨丨丨丨也著自山經水志者亦略及焉雖服叛難常威澤時曠)
(及其化行則緩耳雕腳之倫獸居鳥語之類莫不舉種盡落回面而請吏陵海越障累譯以内屬焉故其錄名)
(中郎校尉之署編數都護部守之曹動以數百萬計若乃藏山隱海之靈物沈沙棲陸之瑋寶莫不呈表怪麗)
(雕被宫幄焉)緩耳雕腳(見上)錄名中郎校尉之署編數都護部
守之曹(見上)靈物瑋寶呈表怪麗(見上)殊音異節列倡外門
(後漢書西南夷傳論夷歌巴舞丨丨丨丨之技丨丨於丨丨豈柔服之道必足於斯然亦云致遠者矣)改
襟輸寶(後漢書西南夷傳贊亦有别夷屯彼蜀表參差聚落紆餘岐道往化既孚丨丨丨丨俾建永昌)
(同編億兆)甘英窮臨西海(後漢書西域傳永元九年班超遣掾丨丨丨丨丨丨而還皆前世所)
(不至山經所未詳莫不備其風土傳其珍怪焉於是遠國蒙竒兜勒皆來歸服遣使貢獻)蒙竒兜勒
(見上)獻方竒納愛質(後漢書西域傳論漢世張騫懷致遠之略班超奮封侯之志終能立功西)
(遐羈服外域自兵威之所肅服財賂之所懷誘莫不丨丨丨丨丨丨露頂肘行東向而朝天子)侍子入
朝還庭交會道路(後漢書南匈奴傳單于歲盡輒遣奉奏送丨丨丨丨中郎從事一人將領)
(詣闕漢遣謁者送前侍子丨單于丨丨丨丨丨)為郡縣偵羅耳目(後漢書南匈奴傳南單于)
(既居西河亦列置諸部王助為扞戍使韓氏骨都侯屯北地右賢王屯朔方當千骨都侯屯五原呼衍骨都侯)
(屯雲中郎氏骨都侯屯定襄左南將軍屯鴈門栗籍骨都侯屯代郡皆領部衆丨丨丨丨丨丨丨北單于惶恐)
(頗還所略漢人㠯示善意)合市(後漢書南匈奴傳遠驅牛馬與漢丨丨)客賜(後漢書南匈奴傳若)
(不從命令為權時方略事畢之後裁行丨丨亦足以威示百蠻注言以主客之禮裁量賜物不多與也)朔
易無匹馬之蹤(後漢書南匈奴傳論宣帝値虜庭分爭呼韓邪來臣乃權納懷柔因為邊衛罷)
(關徼之儆息兵民之勞龍駕帝服鳴鐘傳鼓於清渭之上南面而朝單于丨丨丨復丨丨丨丨六十餘年矣注)
(匈奴即降朔方易水之地更無匈奴匹馬之蹤也)永為外扞(後漢書南匈奴傳論匈奴爭立日逐)
(來奔願修呼韓之好以禦北狄之衝奉藩稱臣丨丨丨丨天子總攬羣策和而納焉)牛馬向西南
眠(晉書肅愼氏傳周武王時獻其楛矢石砮逮於周公輔成王復遣使入賀爾後千餘年雖秦漢之盛莫之)
(致也及文帝作相魏景元末來貢楛矢石砮弓甲貂皮之屬魏帝詔歸於相府賜其王褥雞錦罽緜帛至武帝)
(元康初復來貢獻元帝中興又詣江左貢其石砮至成帝時通貢於石季龍問之答曰每候丨丨丨丨丨丨者)
(三年矣是知有大國所在故來云)獻琛納貢(宋書武帝紀絶域丨丨遐夷丨丨)棧山航
海鄉風慕義(宋書武帝紀大明五年八月己丑詔曰今息警夷嶂恬波河渚丨丨丨丨丨丨丨丨)
(化民成俗茲時篤矣來歲可修葺庠序旌延國胄)月竁來賓日際奉土(宋書樂志奄受)
(敷錫宅中拓宇亘地稱皇罄天作主丨丨丨丨丨丨丨丨)韓濊進樂扶南效珍(宋書樂志)
(既戡庸蜀吴會是賓肅愼率職楛矢來陳丨丨丨丨均協清鈞西旅獻&KR0729;丨丨丨丨蠻裔重譯元齒文身我皇)
(撫之景命惟新)憬琛夐賮兼澤委效日表地外改服請教(宋書符瑞)
(志沈演之頌曰頒趾推功登徽叡詔恩覃隱顯賞延荒徼河溓海夷山華岳燿丨丨丨丨丨丨丨丨丨丨丨丨)
(丨丨丨丨)送牙臺像以為信誓(宋書夷蠻傳師子國元嘉五年國王刹利摩訶南奉表白)
(大宋明主雖山海殊隔而音信時通伏承皇帝道德高遠覆載同於天地明照齊乎日月四海之外無往不伏)
(方國諸王莫不遣信奉獻以表歸德之誠或泛海三年陸行千日畏威懷德無遠不至我先王以來唯以修德)
(為正不嚴而治奉亊三寶道濟天下欣人為善慶若在已欲與天子共弘正法以度難化故託四道人遣二白)
(衣丨丨丨丨丨丨丨丨)今以此國羣臣吏民山川珍寶一切歸屬
(宋書夷蠻傳天竺迦毗黎國元嘉五年國王月愛遣使奉表曰伏聞彼國據江傍海山川周固衆妙悉備莊嚴)
(清淨猶如化城宫殿莊嚴街巷平坦人民充滿歡娱安樂聖王出遊四海隨從聖明仁愛不害衆生萬邦歸仰)
(國富如海國中衆生奉順正法大王仁聖化之以道慈施羣生無所遺惜帝修淨戒軌道不及無上法船濟諸)
(沈溺羣寮百官受樂無怨諸天擁護萬神侍衛天魔降伏莫不歸化王身端嚴如日初出仁澤普潤猶如大雲)
(聖賢承業如日月天於彼眞丹最為殊勝臣之所住名迦毗河東際於海其城四邊悉紫紺石首羅天護令國)
(安隠國王相承未嘗斷絶國中人民率皆修善諸國來集共遵道法諸寺舍中皆七寶形像衆妙供具如先王)
(法臣自修檢不犯道禁臣名月愛棄世王種惟願大王聖體和善羣臣百官悉自安隱丨丨丨丨丨丨丨丨丨)
(丨丨丨丨丨丨丨五體歸誠大王足下山海遐隔無由朝覲宗仰之至遣使下承使主父名天魔悉逹使主名)
(尼陁逹此人由來良善忠信是故今遣奉使表誠大王若有所須珍竒異物悉當奉送此之境土便是王國王)
(之法令治國善道悉當承用願二國信使往來不絶此反使還願賜一使具宣聖命備勑所宜欵至之誠望不)
(空反所白如是願加哀愍奉獻金剛指環摩勒金環諸寶物赤白鸚鵡各一頭)作藩海外誠係
本朝(宋書迦毗黎國傳大明三年又獻肅愼氏楛矢石砮七年詔曰使持節散騎常侍督平榮二州諸軍)
(事征東大將軍高句驪王樂浪公璉世事忠義丨丨丨丨丨丨丨丨志剪殘險通譯沙表克宣王猷宜加褒進)
(以旌純節可車騎大將軍開府儀同三司持節常侍都督王公如故太宗泰始後廢帝元徽中貢獻不絶)欵
關請吏航海來庭(齊書高帝紀辮髮左衽之酋丨丨丨丨木衣卉服之長丨丨丨丨豈惟肅)
(愼獻楛越裳薦翬而已哉)舉踵來王交臂納貢(齊書蕭穎胄傳昔我太祖高皇帝德範生)
(民功格天地仰緯彤雲俯臨紫極世祖嗣興增光前業雲雨之所沾被日月之所出入莫不丨丨丨丨丨丨丨)
(丨)東鞮獻舞南辮傳歌(齊書王融傳方今九服清怡三靈和晏木有附枝輪無異轍丨)
(丨丨丨丨丨丨丨羌僰踰山秦屠越海舌象翫委體之勤輶譯厭瞻廵之數固將開桂林於鳳山創金城於西)
(守)欵關海外奉贄東遐(齊書加羅國傳建元元年國王荷知使來獻詔曰量廣始登遠)
(夷洽化加羅王荷知丨丨丨丨丨丨丨丨可授輔國將軍本國王)絶國入贄殊俗内欵
(齊書氐楊氏傳建元元年詔曰昔丨丨丨丨美稱前册丨丨丨丨聲流往記偽虜茄蘆鎮主隂平郡公楊廣香)
(怨結同族釁起親黨當宋之世遂舉地降敵茄蘆失守華陽暫驚近單使先馳宣揚皇威廣香等追其遠世之)
(誠仰維新之化肉袒請附復地千里氐羌雜種咸同歸順宜時領納厚加優䘏廣香翻迷反正可特量所授部)
(曲酋豪隨名酬賞)椎髻&KR0034;首夷歌請吏(梁書武帝紀公文德廣覃義聲遠洽丨丨丨丨)
(丨丨丨丨是用錫公朱戶以居)編名屬國歸質鴻臚(梁書元帝紀於是卿雲似蓋晨映姚)
(鄉甘露如珠朝華景寢芝房感德咸出銅池蓂莢伺辰無勞銀箭重以東漸元兔西踰白狼高柳生風扶桑盛)
(日莫不丨丨丨丨丨丨丨丨荒服來賓遐邇同福)撰方國使圖廣述懷來之盛
(梁書裴子野傳是時西北徼外有白題及滑國遣使由岷山道入貢此二國歴代弗賓莫知所出子野曰漢穎)
(隂侯斬胡白題將一人服虔註云白題胡名也又漢定遠侯擊虜入滑從之此其後乎時人服其博識敕仍使)
(丨丨丨丨丨丨丨丨丨丨丨自要服至於海表凡二十國)獻玉像(南史師子國傳晉義熙初始遣使丨)
(丨丨經十載乃至像高四尺二寸玉色潔潤形制殊特殆非人工此像歴晉宋在瓦官寺先有徵士戴安道手)
(製佛像五軀及顧長康維摩畫圖世人號之三絶至齊東昏遂毁玉像前截臂次取身為嬖妾潘貴妃作釵釧)
第一客(魏書宇文福傳其先南單于之遠屬世為擁部大人祖活撥仕慕容垂為唐郡内史遼東公太)
(祖之平慕容寶活撥入國為丨丨丨)投化人(魏書王肅傳詔肅討蕭鸞義陽聽招募壯勇以為爪牙其)
(募士有功賞加常募一等其從肅行者六品已下聽先擬用然後表聞若丨丨丨聽五品已下先即優授)下
帝系名諱於其國(魏書高句麗傳世祖時釗曾孫璉始遣使者安東奉表貢方物并請國諱)
(世祖嘉其誠欵詔丨丨丨丨丨丨丨丨)累葉純誠(魏書高句麗傳正始中世祖於東堂引見其使)
(芮悉弗悉弗進曰高麗係誠天極丨丨丨丨地産土毛無愆王貢但黃金出自夫餘珂則涉羅所産今夫餘為)
(勿吉所逐涉羅為百濟所并國王臣雲惟繼絶之義悉遷於境内二品所以不登王府實兩賊是為世宗曰高)
(麗世荷上將專制海外九夷黠虜實得征之瓶罄罍恥誰之咎也昔方貢之愆責在連率卿宜宣朕旨於卿主)
(務盡威懷之略揃披害羣輯寧東裔使二邑還復舊墟土毛無失常貢也)歲致名馬文皮(魏書)
(庫莫奚傳庫莫奚國之先東部宇文之别種也初為慕容元眞所破遺落者竄匿松漠之間其民不㓗淨而善)
(射獵好為寇鈔登國三年太祖親自出討至弱洛水南大破之獲其四部落馬牛羊豕十餘萬帝曰此羣狄諸)
(種不識德義互相侵盗有犯王略故往征之且鼠竊狗盗何足為患今中州大亂吾先平之然後張其威懷則)
(無所不服矣既而車駕南還雲中懷服燕趙十數年間諸種與庫莫奚亦皆滋盛乃開遼海置戍和龍諸夷震)
(懼各獻方物高宗顯祖世庫莫奚丨丨丨丨丨丨)言國家之美心皆忻慕(魏書契丹)
(傳眞君以來求朝獻歲貢名馬顯祖時使莫弗紇何辰奉獻得班饗於諸國之末歸而相謂丨丨丨丨丨丨丨)
(丨丨於是東北羣狄聞之莫不思服悉萬丹部何大何部伏弗郁部羽陵部日連部匹絜部黎部吐六于部等)
(各以其名馬文皮入獻天府遂求為常皆得交市於和龍密雲之間貢獻不絶)求留質子以表
忠欵(魏書蠻傳太祖既定中山聲教被於河表泰常八年蠻王梅安率渠帥數千朝京師丨丨丨丨丨丨)
(丨丨)飾廬清道(隋書煬帝紀大業三年八月壬午車駕發榆林乙酉啓民丨丨丨丨以候乘輿帝幸)
(其帳啓民奉觴上夀宴賜極厚)拔佩刀芟草(隋書長孫晟傳大業三年煬帝幸榆林欲出塞外陳)
(兵耀武經突厥中指於涿郡仍恐染干驚懼先遣晟往喻旨稱述帝意染干聽之因召所部諸國奚霫室韋等)
(種落數十酋長咸萃晟以牙中草穢欲令染干親自除之示諸部落以明威重乃指帳前草曰此根大香染干)
(遽嗅之曰殊不香也晟曰天子行幸所在諸侯躬親灑掃耘除御路以表至敬之心今牙中蕪穢謂是留香草)
(耳染干乃悟曰奴罪過奴之骨肉皆天子賜也得效筋力豈敢有辭特以邊人不知法耳頼將軍恩澤而教導)
(之將軍之惠奴之幸也遂丨所丨丨親自丨丨其貴人及諸部爭放效之乃發榆林北境至於其牙又東逹於)
(薊長三千里廣百步舉國就役而開御道帝聞晟策乃益嘉焉)今是大國中人(隋書赤土國傳)
(大業三年屯田主事常駿虞部主事王君政等請使赤土帝大悅賜駿等帛各百匹時服一襲而遣齎物五千)
(叚以賜赤土王其年十月駿等自南海郡乘舟晝夜二旬每值便風至焦石山而過東南泊陵伽鉢拔多洲西)
(與林邑相對上有神祠焉又南行至師子石自是島嶼連接又行二三日西望見狼牙須國之山於是南違雞)
(籠島至於赤土之界其王遣婆羅門鳩摩羅以舶三十艘來迎吹蠡擊鼓以樂隋使進金鏁以纜駿船月餘至)
(其都王遣其子那邪迦請與駿等禮見先遣人送金盤貯香花并鏡鑷金合二枚貯香油金缻八枚貯香水白)
(疊布四條以擬供使者盥洗其日未時那邪迦又將象二頭持孔雀蓋以迎使人并致金花金盤以籍詔函男)
(女百人奏蠡鼓婆羅門二人導路至王宫駿等奉詔書上閣王以下皆坐宣詔訖引駿等坐奏天竺樂事畢駿)
(等還館又遣婆羅門就館送食以草葉為盤其大方丈因謂駿曰丨丨丨丨丨丨非復赤土國矣飲食疎薄願)
(為大國意而食之後數日請駿等入宴儀衛導從如初見之禮王前設兩牀牀上並設草葉盤方一丈五尺上)
(有黃白紫赤四色之餅牛羊魚鱉猪蝳蝐之肉百餘品延駿升牀從者坐於地席各以金鍾置酒女樂迭奏禮)
(遺甚厚尋遣那邪迦隨駿貢方物并獻金芙蓉冠龍腦香以鑄金為多羅葉隠起成文以為表金函封之令婆)
(羅門以香花奏蠡鼓而送之既入海見綠魚羣飛水上浮海十餘日至林邑東南並山而行其海水闊千餘步)
(色黃氣腥舟行一日不絶云是大魚糞也循海北岸達於交趾駿以六年春與那邪迦於弘農謁帝大悦賜駿)
(等物二百叚俱授秉義尉那邪迦等官賞各有差)吹蠡擊鼓以樂隋使(見上)致金
花金盤以藉詔函(見上)鑄金為多羅葉隱起成文以為表
金函封之(見上)豆盧(北史豆盧寧傳其先本姓慕容氏燕北地王精之後也高祖勝以燕皇始)
(初歸魏授長樂郡守賜姓豆盧氏或云北人謂歸義為丨丨因氏焉又云避難改焉)請上尊號為
天可汗(舊唐書太宗紀夏四月丁酉御順天門軍吏執頡利以獻捷自是西北諸蕃咸丨丨丨丨丨丨)
(丨丨)越繩橋而欵玉關捐毳幕而趨鴈塞(舊唐書明皇紀論西蕃君長丨)
(丨丨丨競丨丨丨北狄酋渠丨丨丨丨爭丨丨丨膜拜丹墀之下夷歌立仗之前可謂冠帶百蠻車書萬里)
收四百七十三帳(舊唐書文宗紀戊戌振武李泳招丨得黑山外契苾部落丨丨丨丨丨丨)
燭龍火鼠(舊唐書昭宗紀國家德祖守成之日憲宗致理之時車軌一同桑麻萬里丨丨外野悉在)
(梯航丨丨窮郊咸歸正朔)沭和風飱恩信(舊唐書褚遂良傳薛延陁曩歲廼一俟斤耳値神兵)
(北指盪平沙漠狼山澣海萬里蕭條陛下兵加諸外而恩起於内以為餘寇奔波須立酋長璽書鼓纛立為可)
(汗餘方戎狄莫不聞知以共丨丨丨同丨丨丨)獻膠(舊唐書突厥傳武德四年四月頡利自率萬餘騎與)
(馬邑賊苑君璋將兵六千人共攻鴈門定襄王李大恩擊走之先是漢陽公蘇瓌太常卿鄭元璹左驍衛大將)
(軍長孫順德等各使於突厥頡利並拘之我亦留其使前後數輩至是為大恩所挫於是乃懼仍放順德還更)
(請和好丨魚丨數十觔欲令二國同於此膠高祖嘉之放其使者特勒熱寒阿史德等還蕃賜以金帛)捧
&KR0693;蹈舞(舊唐書突厥傳明皇發都至嘉會頓引頡利發及諸蕃酋長入仗仍與之弓箭時有兔起於御)
(馬之前工引弓傍射獲之頡利發便下馬丨丨丨丨曰聖人神武超絶若天上則不知人間無也上因令問饑)
(否對曰仰觀聖武如此十日不食猶為飽也自是常令突厥入仗馳射)東西分坐(舊唐書突厥傳)
(十八年蘇禄使至京師明皇御丹鳳樓設宴突厥先遣使入朝是日亦來預宴與蘇禄使爭長突厥使曰突騎)
(施國小本是突厥之臣不宜居上蘇禄使曰今日此宴乃為我設不合居下於是中書門下及百寮議遂於丨)
(丨幕下兩處丨丨突厥使在東突騎使在西宴訖厚賚而遣之)作金鵝奉獻(舊唐書吐蕃傳太宗)
(伐遼東還遣禄東贊來賀奉表曰聖天子平定四方日月所照之國並為臣妾而高麗恃遠闕於臣禮天子自)
(領百萬度遼致討墮城陷陣指日凱旋夷狄纔聞陛下發駕少進之間已聞歸國鴈飛迅越不及陛下速疾奴)
(忝預子壻喜百常夷夫鵝猶鴈也故丨丨丨丨丨其鵝黃金鑄成其高七尺中可實酒三斛)釋氊裘
襲紈綺(舊唐書吐蕃傳公主惡其人赭面弄讚令國中權且罷之自亦丨丨丨丨丨丨漸慕華風仍遣)
(酋豪子弟請入國學以習詩書又請中國識文之人典其表疏)遣酋豪子弟入國學(見上)
賓王(舊唐書吐蕃傳高宗嗣位授弄讚為駙馬都尉封西海郡王賜物二千叚弄讚因致書於司徒長孫)
(無忌等云天子初即位若臣下有不忠之心者當勒兵以赴國除討并獻金銀珠寶十五種請置太宗靈座之)
(前高宗嘉之進封為丨丨賜雜綵三千叚因請蠶種及造酒碾磑紙墨之匠並許焉乃刊石像其形列昭陵元)
(闕之下)親觀竒樂(舊唐書吐蕃傳吐蕃遣使論彌薩等入朝請求和則天宴之於麟德殿奏百戲)
(於殿庭論彌薩曰臣生於邊荒由來不識中國音樂乞放臣親觀則天許之於是論彌薩等相視笑忭拜謝曰)
(臣自歸投聖朝前後禮數優渥又得丨丨丨丨一生所未見自顧微瑣何以仰答天恩區區褊心唯願大家萬)
(歲)爭冠帶于康衢(舊唐書吐蕃傳大中三年七月河隴耆老率長幼千餘人赴闕上御延喜)
(樓觀之莫不歡呼抃舞更相解辮丨丨丨丨丨丨然後命善地以處之觀者咸稱萬歲)王會圖(舊唐)
(書南蠻東謝蠻傳貞觀三年元深入朝冠烏熊皮履若今之髦頭以金銀絡額身披毛帔為皮行膝而著履中)
(書侍郎顔師古奏言昔周武王時天下太平遠國歸欵周史乃書其事為王會篇今萬國來朝至如此輩章服)
(實可圖寫今請撰為丨丨丨從之)生金喻向化丹砂示赤心(舊唐書南詔蠻傳吐)
(蕃多召南詔大臣之子為質牟尋怨乃與酋長定計遣使凡三輩致書於韋臯各賫生金丹砂為贄三分前臯)
(所與牟尋書各持其一為信歲中三使皆至京師且曰牟尋請歸大國永為藩國所獻丨丨以丨丨丨之意如)
(金也丨丨丨其丨丨耳上嘉之)候律瞻風(舊唐書西南蠻傳西南之蠻夷不少矣雖言語不通嗜欲)
(不同亦能丨丨丨丨遠修職貢)膜拜受詔(舊唐書西戎天竺國傳貞觀十五年尸羅逸多自稱摩伽)
(陀王遣使朝貢太宗降璽書慰問尸羅逸多大驚問諸國人曰自古曾有摩訶振旦使人至吾國乎皆曰未之)
(有也乃丨丨而丨丨書因遣使朝貢太宗以其地遠禮之甚厚復遣衛尉丞李義表報使尸羅逸多遣大臣郊)
(迎傾城邑以縱觀焚香夾道逸多率其臣下東面拜受勅書復遣使獻火珠及鬱金香菩提樹)寺額以
歸化為名(舊唐書西戎天竺國傳九月南天竺王尸利那羅僧伽寶多枝摩為國造寺上表乞丨丨)
(勅丨丨丨丨丨賜之)織錦作頌(舊唐書東夷新羅國傳永徽元年貢德大破百濟之衆遣其弟法敏)
(以聞貢德乃丨丨丨五言太平丨以獻之其詞曰大唐開洪業巍巍皇猷昌止戈戎衣定修文繼百王統天崇)
(雨施理物體含章深仁偕日月撫運邁陶唐旛旗何赫赫征鼓何鍠鍠外夷違命者剪覆被天殃淳風凝幽顯)
(遐邇競呈祥四時和玉燭十曜廵萬方維岳降宰輔維帝任忠良五三成一德昭我唐家光帝嘉之拜法敏為)
(太府卿)獻玉千斤(五代史四夷附錄于闐國王聖天遣都督劉再昇丨丨丨丨及玉印降魔杵等)
貢猛火油薔薇水(五代史四夷附錄顯德五年占城國王因德漫遣使者莆訶散來丨丨丨)
(丨八十四瓶丨丨丨十五瓶其表以貝多葉書之以香木為函猛火油以灑物得水則出火薔薇水云得自西)
(域以灑衣雖敝而香不滅)納箭(宋史眞宗紀咸平四年三月甲戌撫水州蠻酋蒙瑛等來丨兵器毒藥丨)
(誓不復犯邊)梯航日出之邦冠帶月支之域(元史巴延傳表曰恭惟皇帝陛)
(下道光五葉統接千齡丨丨丨丨丨丨丨丨丨丨丨丨際丹崖而述職奄瀚海而為家)東方青馬
黑&KR0034;(逸周書周公旦主丨丨所之丨丨丨丨謂之母兒其守營牆者衣青操弓執矛西面者正北方稷愼)
(大塵穢人前兒前兒若獮猴立行聲似小兒良夷在子在子□身人首脂其腹炙之霍則鳴曰在子揚州禺禺)
(魚名解隃寇發人鹿鹿者若鹿迅走俞人雖馬青邱狐九尾周頭煇&KR0008;煇&KR0008;者羊也黑齒白鹿白馬白民乘黃)
(乘黃者似麒皆有兩角東越海蛤歐人蟬蛇蟬蛇順食之美姑於越納□姑妹珍且歐文蜃若人元貝海陽大)
(蠏自深桂會稽以&KR2396;皆西嚮正北方義渠以茲白茲白者若白馬鋸牙食虎豹史林以尊耳尊耳者身若虎豹)
(尾長三尺其身食虎豹北唐戎以閭閻以隃冠渠叟以䶂犬䶂犬者露犬也能飛食虎豹樓煩以星施星施者)
(珥旄十盧以牛牛者牛之小者也區陽以鼈封者若彘前後有首規矩以麟者獸也西申以鳳鳥鳳鳥者戴仁)
(抱義掖信歸有德邱羌鸞鳥巴人以比翼鳥方揚以皇鳥蜀人以文翰文翰者若臯鷄方人以孔鳥卜人以丹)
(沙夷用閵采康民以桴苡者其實如李食之宜子州靡費費其形人身跂踵自笑笑則上唇翕其目食人北方)
(謂之吐嘍都郭生生若黃狗人而能言竒幹善芳善芳者頭若雄鷄佩之令人不昧皆東嚮北方臺正東高夷)
(嗛羊嗛羊者羊而四角獨鹿卭卭距虛善走也孤竹距虛不令支元模不屠何青能東胡黃羆山戎菽其西般)
(吾白虎屠州黑豹禺氏騊駼大夏兹白牛犬戎文馬而赤鬛縞身目若黃金尾長三尺名古黃之乘數楚每牛)
(每牛者牛之小者也匈戎狡犬狡犬者巨身四尺果皆北嚮權扶三目白州北閭北閭者其革若于伐其木以)
(為車終行不敗禽人管路人大竹長沙鱉其西魚復鼓鐘鐘牛蠻揚之翟倉吾翡翠翡翠者所以取羽其餘皆)
(可知自古之政南人至衆皆北嚮)穢人前兒良夷在子(見上)發鹿俞馬(見上)
納姑妹珍(見上)海陽蠏自深桂(見上)西申鳳邱羌鸞(見上)禽管
路竹(見上)為四方獻令(逸周書湯問伊尹曰諸侯來獻或無馬牛之所生而獻遠方之物事)
(實相反不利今吾欲因其地勢所有獻之必易得而不貴其丨丨丨丨丨伊尹受命於是為四方令曰臣請正)
(東符婁仇州伊慮漚深九夷十蠻越漚鬋文身請令以魚支之鞞□鰂之醬鮫瞂利劍為獻正南甌鄧桂國損)
(子産里百濮九菌請令以珠璣瑇瑁象齒文犀翠羽菌鸖短狗為獻正西崑崙狗國鬼親枳已闟耳貫胸雕題)
(離邱漆齒請令以丹青白旄紕罽江歴龍角神龜為獻正北空同大夏莎車姑他旦略貌胡戎翟匈奴樓煩月)
(氏孅犁其龍東胡請令以槖駞白玉野馬騊駼駃騠良弓為獻湯曰善)東風入律青雲千
吕(東方朔十洲記臣國去此三十萬里國有常占丨丨丨丨百旬不休丨丨丨丨連月不散者當知中國時)
(有好道之君按此月支國使臣語)心充至德欣然以歸(桓寬鹽鐡論昔者周公處謙以)
(卑士執禮以治下天下辭越裳之贄見恭讓之禮既與入文王之廟是見大孝之禮也目覩威儀干戚之容耳)
(聽清歌雅頌之聲丨丨丨丨丨丨丨丨此四夷所以慕義内附非重譯狄鞮來觀猛獸熊羆也夫犀象兕虎南)
(夷之所多也騾驢馲駞北狄之常畜也中國所鮮外國賤之南越以孔雀珥門戶崑山旁以玉璞抵烏鵲今貴)
(人之所賤珍人之所饒非所以厚中國明盛德也)干戈韜閣(焦氏易林家給人足頌聲並作四夷)
(賓伏丨丨丨丨)湛露之歡三爵畢恩(焦氏易林區脫康居慕仁入朝丨丨丨丨丨丨丨丨)
雁臣(楊衒之洛陽伽藍記北夷酋長遣子入侍者常秋來春去避中國之熱時人謂之丨丨)訊本
國山川風土為圖以奏(唐六典職方郎中員外郎掌天下之地圖及城隍鎮戍烽候之)
(數辨其邦國都鄙之遠邇及四夷之歸化者凡地圖委州府三年一造與板籍偕上省其外夷每有番客到京)
(委鴻臚丨其人丨丨丨丨丨丨丨丨丨丨焉)典客令送迎(唐六典丨丨丨掌二王後介公酅公)
(之版籍及東夷西戎南蠻北狄歸化在蕃者之名數丞為之貳凡朝貢宴享丨丨預焉皆辨其等位而供其職)
(事凡□渠首領朝見者則館而以禮供之)望氣入貢(蘇鶚杜陽雜編吳明國貢常燃鼎鸞峰蜜云其)
(國去東海數萬里經挹婁沃沮等國其土宜五糓珍玉尤多禮樂仁義無剽劫人夀二百歲俗尚神仙術而一)
(歲之内乘雲控鶴者往往有之常丨有黃丨如車蓋知中國有土德王遂願丨丨焉)撒殿(沈括夢溪筆談)
(熙寧中珠輦國使人入貢乞依本國俗丨丨詔從之使人以金盤貯珠跪捧於盤檻之間以金蓮花酌珠向御)
(座撒之謂之撒殿乃其國至敬之禮也朝退有司掃徹得珠十餘兩分賜是日侍殿閤門使副内臣)
御定子史精華卷七十七
