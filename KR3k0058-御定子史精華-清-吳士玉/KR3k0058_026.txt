欽定四庫全書
御定子史精華卷二十六
歲時部三
秋
九和時節(管子丨丨丨丨君服白色味辛味聽商聲用九數飲於白后之井以介蟲之火㸑注金成)
(數九金氣和君則順時而布政)飲白后井(見上)兵尚劍(管子旗物尚白丨丨丨注象金性之)
(利也)采蓏(管子春采生秋丨丨)辰德(管子西方曰辰其時曰秋其氣曰隂隂生金與甲其德憂哀静)
(正嚴順其事號令毋使民淫暴順旅聚收量民資以畜聚賞彼羣幹聚彼羣材百物乃收使民毋怠所惡其察)
(所欲必得我信則克此謂丨丨辰掌收收為隂注辰以收斂殺姦邪為德也)庚辛五政(管子秋三)
(月以丨丨之日發丨丨一政曰禁博塞圉小辨鬭譯跽二政曰毋見五兵之刃三政曰慎旅農趣聚收四政曰)
(補缺塞坼五政曰修墻垣周門閭五政苟時五穀皆入)金行御(管子睹庚子丨丨丨天子出令命祝)
(宗選禽獸之禁五穀之先熟者而薦之祖廟與五祀鬼神饗其氣焉君子食其味焉)炙陽下露(管子)
(晝丨丨夕丨丨地競環五穀鄰熟注環炙實貌方秋時晝則暴炙夕則下寒露而潤之隂陽更生故地氣交競)
(而炙實)五榖鄰熟(見上注鄰緊也隂陽氣足故緊熟)地湊汐(管子當秋三月雨露屬天)
(丨丨丨)一日把百日餔(管子當秋三月利以疾作收斂毋畱丨丨丨丨丨丨民毋男女皆行)
(於野)土弱(管子當秋三月不利作土功之事濡濕日生丨丨難成利耗什分之六土功之事亦不立)平
麥始(管子九月歛實丨丨之丨也)萬物禮肅(尸子秋為禮西方為秋秋肅也丨丨莫不丨丨)
(敬之至也)百川灌河(莊子秋水時至丨丨丨丨涇流之大兩涘渚涯之間不辨牛馬)萬寳成
(莊子春氣發而百草生正得秋而丨丨丨)雨信榖堅(呂氏春秋秋之德雨丨不丨其丨不丨)白
鐘(淮南子孟秋之月西宫御女白色衣白采撞丨丨)雷戒(淮南子白露加十五日指酉中繩故曰秋)
(分丨丨蟄蟲北鄉)蔈定(淮南子秋分丨丨蔈定而禾熟注蔈禾穗粟孚甲之芒定者成也)山開
神藥(抱朴子欲求芝草入名山必以三月九月此丨丨出丨丨之月也)絺扇廢(抱朴子商風宵)
(肅則丨丨丨)辰星青白(史記天官書丨丨之色春青黃夏赤白秋丨丨而歲熟)畢昴圍
(史記天官書白帝行德丨丨為之丨圍三暮德乃成注白帝西方白招矩之帝也秋萬物咸成則暈圍畢昴三)
(暮帝德乃成也)&KR1195;斂成孰(漢書律歷志秋&KR1195;也物丨丨乃丨丨注&KR1195;音子由反)西顥沆碭
(漢書禮樂志丨丨丨丨秋氣肅殺含秀垂穎續舊不廢)月從白道(漢書天文志丨有九行立秋秋)
(分西丨丨丨)折膠(漢書鼂錯𫝊欲立威者始於丨丨注秋氣至膠可折弓弩可用)乘兌執矩
(漢書魏相𫝊西方之神少昊丨丨丨丨司秋)行稼觀穫(後漢書章帝紀幸偃師東涉卷津至河内)
(下詔曰車駕丨秋丨丨收丨因涉郡界皆精騎輕行無它輜重不得輙脩橋道遠離城郭)嘗粢(後漢書章)
(帝紀注立秋丨丨盛酧謂之間祀)景風紹封(後漢書和帝紀詔曰高祖功臣蕭曹為首有𫝊世不)
(絶之義曹相國後容城侯無嗣大鴻臚求近親宜為嗣者須丨丨丨丨㠯章厥功注夏至四十五日景風至則)
(封其有功也)案比(後漢書安帝紀詔曰月令仲秋養衰老授几杖行糜粥方今丨丨之時郡縣多不奉)
(行注東觀記曰方今八月案比之時謂案驗戶口次比之時也)算人(後漢書皇后紀序漢法常因八月丨)
(丨注八月初為算賦故曰算人)祓㶚水(後漢書禮儀志注韓詩曰鄭國之俗三月上巳之溱洧兩水之)
(上秉蘭草袚除不祥漢書八月丨丨丨亦斯義也)歌帝臨(後漢書禮儀志立秋迎氣於黃郊樂奏黃)
(鐘之宫丨丨丨冕而執干戚舞雲翹肓命所㠯養時訓也)迎氣白郊(後漢書禮儀志立秋之日京都)
(百官皆衣白施皂領緣中衣丨丨於丨丨禮畢皆衣絳)乘之(後漢書禮儀志立秋之日兵官皆肄孫吳)
(兵法六十四陣名曰丨丨)玉杖鳩飾(後漢書禮儀志仲秋之月縣道皆案戸比民年始七十者授之)
(㠯丨丨餔之糜粥八十九十禮有加賜玉杖長尺端以丨鳥為丨鳩者不噎之鳥也欲老人不噎)助天
收(後漢書祭祀志注自夏至數四十六日則天子迎秋於西堂距邦九里堂高九尺堂階九等白税九乘旗)
(旄尚白田車載兵號曰丨丨丨唱之以商舞之以干戚此迎秋之樂也)貙膢(後漢書劉聖公𫝊張卬廖)
(湛等與隗囂合謀欲以立秋日丨丨時共劫更始注貙獸以立秋日祭獸王者亦此日出獵用祭宗廟冀州北)
(郡以八月朝作飲食為膢貙音丑于反膢音婁按禮儀志作貙劉)貙祭獸(見上)都試(後漢書李)
(通𫝊材官丨丨騎士日注漢法以立秋日都試騎士謂課殿最也翟義誅王莾以九月都試日勒車騎材官士)
(是也)問遺賢良(後漢書鄭均傳拜議郎告歸常以八月長吏存問賜羊酒顯兹異行注丨丨丨丨必)
(以八月諸物老成故順其時氣助養育之也)諸物老成(見上)蟋蟀吟(後漢書襄楷𫝊丨丨)
(丨於始秋注蟋蟀促織也)場功畢(後漢書崔駰𫝊丨丨丨而大火入注詩豳風九月築場圃)金天
(後漢書張衡𫝊顧丨丨而歎息兮吾欲往乎西嬉注金天氏西方之帝少皥也)緱山白鶴(後漢書張)
(衡𫝊注周靈王太子晉好吹笙作鳳鳴遊伊洛間道士浮邱公接上嵩高山三十餘年後於山上見桓良曰告)
(我家七月七日待我丨氏丨頭果乘丨丨住山巔望之不得到舉手謝時人數日去)祀臯陶(晉書禮志)
(故事丨丨丨於廷尉寺新禮移祀於律署以同祭先聖於太學也故事祀以社日新禮改以孟秋之月以應秋)
(政)白路紫庭白旂玉階(晉書禮志立秋一日丨丨光於丨丨丨丨陳於丨丨然則其日)
(旂路皆白也)馬射(晉書禮志九月九日丨丨或說云秋金之節講武習射象立秋之禮也)有懷
任象(晉書樂志八月之管名為南呂南呂任也謂時物皆秀丨丨丨之丨也)曬衣(晉書阮咸𫝊咸)
(與籍居道南諸阮居道北七月七日北阮盛丨丨服皆錦綺粲目咸以竿挂大布犢鼻於庭曰未能免俗聊復)
(爾耳)鳴蜩號節(晉書摯虞𫝊聆丨丨之丨丨兮恐隕葉於凝露)暄氣初收(晉書張載𫝊龍)
(火西頽丨丨丨丨飛霜迎節高風送秋)隂條綠(晉書張載𫝊陽葉春青丨丨秋丨)白商素
節(晉書張載𫝊丨丨丨丨月既授衣天凝地閉風厲霜飛柔條夕勁密葉晨稀)柔條夕勁密
葉晨稀(見上)金郊講師(晉書張載𫝊將因氣以效殺臨丨丨而丨丨)登南樓(晉書)
(庾亮𫝊亮在武昌諸佐吏乘秋夜往共丨丨丨俄而亮至諸人將起避之亮曰諸君少住老子於此處興復不)
(淺)蒲柳先零(晉書顧悅之𫝊與簡文同年而髮早白帝問其故對曰松栢之姿經霜猶茂丨丨常)
(質望秋丨丨)政刑白殿(晉書張駿𫝊謙光殿西曰丨丨丨丨秋三月居之)菰菜蓴羹
(晉書張翰𫝊翰因見秋風起乃思吳中丨丨丨丨鱸魚膾曰人生貴得適志何能羇宦數千里以要名爵乎遂)
(命駕而歸)龍山帽落(晉書孟嘉𫝊九月九日桓温燕丨丨寮佐畢集時佐吏竝著戎服有風至吹嘉)
(丨墮丨嘉不之覺温命孫盛作文嘲嘉嘉見即答之其文甚美)驚寒之候(宋書歷志詩稱流火蓋略)
(舉西移之中以為丨丨丨丨)天漢指隅(宋書禮志劉楨魯都賦素秋二七丨丨丨丨人胥祓除國)
(子水嬉)二七水嬉(見上)翻霜照河(宋書樂志夜光徹地丨丨丨懸丨)渟波澄
宿華漢浮天(宋書樂志金枝委樹翠鐙竚縣丨丨丨丨丨丨丨丨)星漢西流(宋書樂志)
(丨丨丨丨夜未央牽牛織女遙相望)初鴻依浦(宋書樂志輕舟竟川丨丨丨丨)金德常剛
(宋書樂志仲秋獮田丨丨丨丨)角弓弦急(宋書樂志秋風揚沙塵寒露霑衣裳丨丨持丨丨鳩鳥化)
(為鷹)水香擢蒨(宋書謝靈運𫝊丨丨送秋而丨丨林蘭近雪而揚猗)撲栗(宋書謝靈運𫝊六月)
(採蜜八月丨丨)幸商颷館(齊書武帝紀永明五年九月己丑詔曰九日出商颷館登高宴羣臣辛卯)
(車駕丨丨丨丨館上所立在孫陵岡世呼為九日臺者也)九日臺(見上)戲馬臺(齊書禮志宋武)
(為宋公在彭城九日出項羽丨丨丨至今相承以為舊准)萬寳咸遒(齊書樂志商隂肅殺丨丨丨亦)
(丨勞哉望歲場功冀可收)觀濤(齊書州郡志廣陵為南兖州鎮土甚平曠刺史每以秋月多出海陵丨丨)
(與京口對岸江之壯闊處也)星嚴海淨月澈河明(齊書蘇侃傳丨丨丨丨丨丨丨丨清)
(暉對幕素液凝庭)蘭寫豔菊散英(齊書蘇侃𫝊丨含風而丨丨丨籠泉而丨丨)園林
易色(梁書伏挺𫝊秋風四起丨丨丨丨凉野寂寞寒蟲吟呌)凉夕援琴(南史禇彦回𫝊嘗聚)
(袁粲舍初秋丨丨風月甚美彥回丨丨奏别鵠之曲宮商既調風神諧暢)亭臯葉下隴首雲
飛(南史柳惲傳惲少工篇什為詩云丨丨木丨丨丨丨秋丨丨琅琊王見而嗟賞因書齋壁)雲物甚
美斐然賦詩(南史蕭子顯𫝊子顯嘗自序云天監六年始預九日朝宴稠人廣坐獨受旨云今丨)
(丨丨丨卿將不丨丨丨丨詩既成又降旨曰可謂才子)晷促(南史劉之遴𫝊晚秋丨丨機事罕暇)庚
辛處躔(魏書李騫𫝊少昊為帝丨丨丨丨視墟里之蕭蕭過寒夜之綿綿積霜靄於近楥起泬寥於遠)
(天)霜潭晚菊寒井疎桐(周書明帝紀丨丨漬丨丨丨丨落丨丨)迎太白(隋書)
(禮儀志孟秋丨丨丨候太白夕見於西方先見三日大司馬建旗於陽武門外六軍士馬俱介胄集旗下侍臣)
(文武俱介胄奉迎皇帝警蹕以出如常儀而無鼓角皇帝就位行三獻之禮獻事訖燔燎賜胙而還)鴻来
雀化(隋書音樂志丨丨丨丨參見火邪)雲高火落露白蟬寒(隋書音樂志肅靈兌)
(景承配秋壇丨丨丨丨丨丨丨丨)嚴風鼓莖(隋書音樂志金氣肅殺商威飂戾丨丨丨丨繁霜殞)
(蔕)凉飈清露(隋書王貞𫝊高天流火早應丨丨陵雲仙掌方承丨丨)晉紀(舊唐書德宗紀)
(四序嘉辰歷代增置漢崇上已丨丨重陽)曲江賦詩(舊唐書德宗紀貞元十三年九月九日宴宰臣)
(百官於丨丨上丨丨以賜之)山池賜宴(舊唐書德宗紀貞元十八年九月癸亥賜羣臣宴於馬璘)
(丨丨上賦九日丨丨詩六韻賜之)潦收川鏡(舊唐書音樂志豺祭隼擊丨丨丨丨)霜序(舊唐)
(書音樂志式資宴貺用調丨丨)幡節龍傘(舊唐書王縉𫝊代宗七月望日於内道場造盂蘭盆飾以)
(金翠又設高祖以下七聖神座備丨丨丨丨衣裳之制各書尊號於幡上以識之陳於寺觀是日排儀仗百寮)
(序立於光順門以俟之幡花鼔舞迎呼於道路歲以為常)幡花鼓舞(見上)和詩考第(舊唐)
(書劉太真𫝊貞元四年九月賜宴曲江亭詔曰卿等重陽會宴朕想歡洽欣慰良多情發於中因製詩序今賜)
(卿等一本可中書門下簡定文詞士三五十人應制同用清字宰臣李泌等雖奉詔簡擇難於取舍由是百寮)
(皆丨上自考其丨以太真及李紓等四人為上等鮑防于邵等四人為次等張濛殷亮等二十三人為下等而)
(李晟馬燧李泌三宰相之詩不加丨丨)臺殿秋清(舊唐書劉太真𫝊德宗為詩序曰因重陽之會)
(聊示所懷早衣對廷燎躬化勤意誠時此萬樞暇適與佳節并曲池潔寒流芳菊舒金英乾坤爽氣澄丨丨丨)
(光丨)學士别為一會(舊唐書韋綬𫝊召為尚書右丞兼集賢院學士遇重陽賜宰臣百官曲江)
(宴綬請與集賢丨丨丨丨丨丨從之)水香蓮開露清鶴唳(舊唐書白居易𫝊每至池風春)
(池月秋丨丨丨丨之旦丨丨丨丨之夕拂楊石舉陳酒援崔琴彈秋思頽然自適不知其他)金風玉
露(舊唐書王義方𫝊丨丨届節丨丨啟塗)獻盂蘭盆賦(舊唐書楊烱𫝊如意元年七月望日)
(宫中出盂蘭盆分送佛寺則天御洛南門與百僚觀之烱丨丨丨丨丨詞甚雅麗)授衣假(唐書選舉)
(志四門學生補太學太學生補國子學每歲九月有丨丨丨)祭杼(唐書百官志織染署七月七日丨丨)
葉河冰合(唐書王方翼𫝊七月次丨丨無舟而丨一昔丨時以為祥)梨花示宰相(唐書)
(杜景佺𫝊后嘗季秋出丨丨丨丨丨以為祥衆賀曰陛下德被草木故秋再華周家仁及行葦之比)黃菊
歌(唐書韋綬𫝊九月九日帝為丨丨丨顧左右曰安可不示韋綬即遣使持往綬遽奉和附使進)楓落
吳江(唐書崔信明𫝊鄭世翼遇信明江中謂曰聞公有丨丨丨丨冷願見其餘信明欣然多出衆篇世翼)
(覧未終曰所見不逮所聞引舟去)宴滕王閣(唐書王勃𫝊九月九日都督大丨丨丨丨宿命其壻)
(作序以夸客因出紙筆徧請客莫敢當至勃慨然不辭都督怒起更衣遣吏伺其文輒報一再報語益竒乃矍)
(然曰天才也)九月猶衫(唐書李程𫝊德宗季秋出畋有寒色顧左右曰丨丨丨丨二月而袍不為)
(順時朕欲改月謂何左右稱善程獨曰明皇著月令十月始裘不可改帝矍然止)宴大清樓(宋史)
(仁宗紀九月辛邜以重陽曲丨近臣宗室於丨丨丨遂射苑中)豆華水(宋史河渠志七月菽豆方秀謂)
(之丨丨丨)菼薍華(宋史河渠志八月丨丨丨謂之荻苖水)荻苖水(見上)登高水(宋史)
(河渠志九月以重陽紀節謂之丨丨丨)八夕(宋史王居安𫝊劉孝韙七月八日過其家墊見居安異凡)
(兒使賦丨丨詩援筆成之有思致)素風清泚(宋史夏侯嘉正𫝊秋之爲神丨丨丨丨肅肅翛翛羣)
(籟四起)迎節送節(遼史禮志七月十三日夜天子於宫西三十里飲宴至暮乃歸行宫謂之丨丨)
(十五日中元大宴十六日昧爽復往西方隨行諸軍大譟三謂之丨丨)射虎(遼史禮志九月重九日天)
(子率羣臣部族丨丨少者為負罰之)茱萸酒(遼史禮志重九日研丨丨丨灑門戸以襘&KR1241;)放鴈
(元史郝經傳汴中民射鴈金明池得繫帛書詩云霜落風高恣所如歸期回首是春初上林天子援弓繳窮海)
(纍臣有帛書後題曰至元五年九月一日丨丨獲者勿殺國信大使郝經書於真州忠勇軍營新館其忠誠如)
(此)莠雚葦(夏小正七月丨丨丨𫝊未莠則不爲雚葦莠然後爲雚葦故先言莠)湟潦生苹
(夏小正丨丨丨丨𫝊湟下處也有湟然後有潦有潦而後有苹草也)剝瓜(夏小正八月丨丨𫝊畜瓜之時)
(也)粟零(夏小正丨丨𫝊零也者降也零而後取之故不言剝也)内火(夏小正九月丨丨𫝊火也)
(者大火大火也者心也)射鹿(穆天子𫝊仲秋丁巳天子丨丨於林中乃飲於孟氏爰舞白鶴二八)蠧
書羽陵(穆天子𫝊仲秋甲戌天子東遊次於雀梁丨丨於丨丨注謂暴書中蠧魚)蜻蛚鳴衣
裘成(桓寬&KR1069;鐡論月令凉風至殺氣勁丨丨丨丨丨丨)主秋者虛(劉向說苑丨丨丨丨昏而)
(中可以鍾麥)賣楸葉(崔寔四民月令京師立秋滿街丨丨丨婦女兒童皆翦成花樣帶之形製不一)
天罡據酉(魏伯陽參同契八月麥生丨丨丨丨)穿鍼開襟樓(葛洪西京雜記漢綵女常)
(以七月七日丨七孔丨於丨丨丨)臨百子池作于闐樂(葛洪西京雜記戚夫人侍兒賈)
(佩蘭說在宫内七月七日丨丨丨丨丨丨丨丨樂畢以五色縷相羈謂爲相連愛)五色縷相連
愛(見上)食蓬餌(葛洪西京雜記戚夫人侍兒賈佩蘭說在宫内時九月九日佩茱萸丨丨丨飲菊花)
(酒令人長壽)菊花酒令人長壽(見上)用九醖(葛洪西京雜記漢制宗廟八月飲酎)
(丨丨丨)雲開曙月低河(王嘉拾遺記漢昭帝以文梓為船隨風輕漾畢景忘歸使宫人歌曰)
(秋素景兮泛洪波揮纖手兮折芰荷凉風凄凄揚棹歌丨光丨丨丨丨丨萬歲為樂豈云多)泛蘅蘭
雲鷁之舟(王嘉拾遺記漢宣帝元鳳二年於淋池之南起桂臺以望遠氣帝常以季秋之月丨丨丨)
(丨丨丨丨窮晷係夜釣於臺下以香金為鈎䌮絲爲綸丹鯉爲餌鈎得白蛟長三丈若大蛇無鱗甲命太官爲)
(鮓肉紫骨青味甚香美)鈎白蛟(見上)牛女聚會(宗懔荆楚歲時記七月七日為牽丨織丨)
(丨丨之夜)乞巧(宗懔荆楚歲時記七月七日是夕人家婦女結綵縷穿七孔鍼陳瓜果於庭中以丨丨)
盂蘭盆(宗懔荆楚歲時記七月十五日僧尼道俗悉營盆供諸佛注按丨丨丨經云目連見其母亡即)
(鉢盛飯往餉其母食未入口化成火炭目連馳還白佛佛言汝母罪重至七月十五日當為七代父母厄難中)
(者具百味五果以著盆中供養十方大德佛勅衆僧皆為施主祝願七代父母行禪定意然後受食目連白佛)
(未來世佛弟子行孝順者亦應奉盂蘭盆供養佛言大善故後人因此廣爲華飾)天灸(宗懔荆楚歲時)
(記八月十四日民並以朱水點兒頭額名為丨丨以厭疾)眼明囊(宗懔荆楚歲時記八月十四日以錦)
(綵為丨丨丨遞相餉遺)籍野飲宴(宗懔荆楚歲時記九月九日四民並丨丨丨丨)吟蛩鳴
(崔豹古今注蟋蟀一名丨丨秋初生得寒則丨濟南呼為嬾婦)紺幡羣飛(崔豹古今注紺蝶一名蜻)
(蜓似蜻蛉而色元紺遼東人呼為丨丨亦曰童幡好以七月丨丨天海邊)曬書(劉義慶世說郝隆七月七)
(日出日中仰卧人問其故答曰我丨丨)織女渡河(吳均續齊諧記桂陽成武丁有仙道忽謂其弟)
(曰七月七日丨丨當丨丨吾已被召與爾别矣弟問曰織女何事渡河去當何還答曰織女暫詣牽牛吾復三)
(年當還明日失武丁至今云織女嫁牽牛)栢葉露(吳均續齊諧記弘農鄧紹嘗八月旦入華山採藥見)
(一童子執五綵囊承丨丨上丨皆如珠滿囊紹問用此何為答曰赤松先生取以眀目言終便失所在今世人)
(八月旦作眼明袋此遺象也)茱萸囊(吳均續齊諧記汝南桓景隨費長房遊學累年長房謂曰九月)
(九日汝家中當有災宜急去令家人各作絳囊盛茱萸以繫臂登高飲菊花酒此禍可除景如言齊家登山夕)
(還見雞犬牛羊一時暴死長房聞之曰此可代也今世人九日登高飲酒婦人帶丨丨丨盖始於此)隂沉
志遠(劉勰文心雕龍天高氣清丨丨之丨丨)丹烏羞(劉勰文心雕龍陰律凝而丨丨丨)遊
風穴(任昉述異記列禦寇鄭人御風而行常以立春日歸乎八荒立秋日丨於丨丨是風至即草木皆生)
(去則草木皆落謂之離合風)搯秋菜(賈思勰齊民要術丨丨丨必留五六葉凡搯必待露解八月半)
(翦去枿生肥嫩比至收時高與人膝等莖葉皆美科雖不高菜實倍多)藏韭菁(賈思勰齊民要術七)
(月丨丨丨)練縑染綵(賈思勰齊民要術八月凉風戒寒趣丨丨帛丨丨色)擘絲治絮(賈思)
(勰齊民要術八月丨丨丨丨製新浣故及韋履賤好預買以備冬寒)凉燥(賈思勰齊民要術八月丨丨可)
(上弓弩)龍沙升高(酈道元水經注贛水又北逕丨丨西沙甚潔白高峻而陁有龍形連亘五里中)
(舊俗九月九日丨丨處也)捍虎(酈道元水經注虎圈東魏太平眞君五年城之以牢虎也季秋之月上親)
(御圈勅虎士效力於其下事同奔戎生制猛獸即詩所謂袒裼暴虎獻於公所也故魏有丨丨圖)九辰
(楊衒之洛陽伽藍記華林園中有大海即漢天淵池世宗在海内作蓬莱山山上有仙人館上有釣臺殿並作)
(虹蜺閣至於三月禊日季秋丨丨皇帝駕龍舟鷁首遊於其上)登高眺遠(孫思邈千金月令重陽之)
(日必以肴酒丨丨丨丨為時讌之遊賞以暢秋志)遊廣寒(柳宗元龍城錄開元六年上皇與申天師)
(道士鴻都客八月望日同在雲上丨月中過一大門在玉光中飛浮宫殿往来無定頃見一大宫府榜曰丨丨)
(清虚之府天師引上皇躍身烟霧中見素娥十餘人皆皓衣乘白鸞往来舞笑於桂樹之下又聽樂音嘈雜上)
(皇素解音律熟覽而意已傳頃天師亟欲歸三人下若旋風次夜上皇因製霓裳羽衣舞曲)制霓裳
羽衣舞曲(見上)蘭秀菊芳(韓鄂歲華紀麗注漢武帝秋風辭云秋風起兮白雲飛草木黃)
(落兮鴈南歸丨有丨兮丨有丨懷佳人兮不能忘)洞庭波木葉下(韓鄂歲華紀麗注楚辭嫋)
(嫋兮秋風丨丨丨兮丨丨丨)金祗(韓鄂歲華紀麗注謝朓七夕賦云丨丨司炬火曜方流)征雁
南霄(韓鄂歲華紀麗注陶潛秋詩哀蟬無留響丨丨鳴丨丨)理瑟縫裙(韓鄂歲華紀麗沈約)
(見詠於縫裙注秋夜詩曀曀螢入霧離離鴈出雲巴童暗丨丨漢女夜丨丨)仙車七襄(韓鄂歲華)
(紀麗注何遜七夕詩丨丨駐丨丨鳳駕出天潢)開夜扉(韓鄂歲華紀麗注庾肩吾七夕詩玉匣卷懸衣)
(針樓丨丨丨嫦娥隨月落織女逐星歸)龍駕鳳管(韓鄂歲華紀麗注謝朓詩回丨丨之容裔亂丨)
(丨之凄鏘)霧裾雲裳(韓鄂歲華紀麗注蘇彦詠織女詩織女思北征牽牛歎南陽時来嘉慶集整駕)
(巾玉箱瓊珮垂藻蕤丨丨結丨丨)道門寳蓋(韓鄂歲華紀麗丨丨丨丨獻在中元注道經云中元)
(日作元都大獻於玉京山以諸奇異妙好幡幢寶盖供養之具精膳飲食獻諸衆聖道士於其日講論老子經)
(十方大聖高詠靈篇)元都大獻(見上)高詠靈篇(見上)解夏(韓鄂歲華紀麗衆僧丨丨)
(注四月八日結夏至七月十五日解長養之節在外恐傷草木蟲類故九十日安居)九旻暮月(韓鄂)
(歲華紀麗注傅亮九月九日登凌囂館賦重九之佳晨丨丨之丨丨)菊一束(韓鄂歲華紀麗注魏文帝)
(與鍾繇書曰九月九日草木徧枯而丨芬然獨秀今奉丨丨丨)登舜山(叚成式酉陽雜爼魏僕射收臨)
(代七月七日丨丨丨徘徊顧眺謂主簿崔曰吾所經多矣至於山川沃壤襟𢃄形勝天下名州不能過此遂命)
(筆為詩於時新故之際司存缺然求筆不得乃以伍伯杖畫堂北壁為詩曰述職無風政復路阻山河還思麾)
(盖日留謝此山阿)烟歸碧海鴈度青天(叚成式酉陽雜爼李白祠亭上宴别杜考功詩)
(曰我覺秋興逸誰言秋興悲山將落日去水共晴空宜丨丨丨丨夕丨丨丨丨時相失各萬里茫然空爾思)
甘子實(叚成式酉陽雜爼天寶十年上謂宰臣曰近日於宫内種丨丨數株今秋結丨一百五十顆與)
(江南蜀道所進不異宰臣賀表曰雨露所均混天區而齊被草木有性憑地氣而潛通故得資江外之珍果為)
(禁中之華實)寒瓜臥龍秋菰滿陂(叚成式酉陽雜爼隐侯行園詩云丨丨方丨丨丨丨)
(正丨丨紫茄紛爛漫綠芋鬱參差)取鷹(叚成式酉陽雜爼丨丨七月二十日為上時内地者多塞外者)
(殊少八月上旬為次時下旬為下時塞外鷹畢至矣)桂花皎潔(叚成式酉陽雜爼張曲江詩丨丨秋)
(丨丨)金背蝦蟇(叚成式酉陽雜爼長慶中有人翫八月十五夜月光屬於林中如疋布其人尋視之)
(見一丨丨丨丨疑是月中者)行像透索(叚成式酉陽雜爼婆羅遮八月十五日丨丨及丨丨為戲)
鵲飛月曙蟬噪風秋(韋絢劉賓客嘉話錄上官侍郎凌晨入朝巡洛水隄步月徐轡詠云)
(丨丨山丨丨丨丨野丨丨)押餻字(韋絢劉賓客嘉話錄為詩用僻字須有来處重陽欲丨一丨丨尋思)
(六經竟未見有餻字不敢為之)醉水(皇甫崧醉鄕日月丨丨宜秋)菊花酒(竇苹酒譜漢人采菊)
(花幷莖葉釀之以黍米至来年九月九日熟而就飲謂之丨丨丨)老圃秋容(朱子名臣言行錄韓)
(魏公重陽有詩云不羞丨丨丨丨淡且看寒花晚節香公居常謂保初節易保晚節難故晚節事事尤著力所)
(立特全)玉斝澄醪金盤繡餻(陸游南唐書元宗子從善𫝊後主常製却登高文曰丨丨)
(丨丨丨丨丨丨茱房氣烈菊蕊香豪)秋光待褒(陸游南唐書元宗子從善𫝊後主却登高文曰左右)
(進而言曰惟芳時之月令可藉野以登高矧上林之伺幸而丨丨之丨丨乎)登臨節(陸游南唐書元)
(宗子從善𫝊後主却登高文曰年年不負丨丨丨歲歲何曾捨逸遨小作花枝金剪菊長裁羅被翠為袍)竹
小春(釋贊寕笱譜大抵丨八月俗謂之丨丨熱欲去寒欲来氣至而凉故曰小春)滿城風雨
(釋惠洪泠齋夜話黃州潘大臨工詩多佳句謝無逸以書問有新作否潘答書曰昨日閒卧聞攪林風雨聲起)
(題其壁曰丨丨丨丨近重陽忽催租人至遂敗意止此一句奉寄)
御定子史精華卷二十六
