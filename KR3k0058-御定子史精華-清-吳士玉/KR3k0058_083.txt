欽定四庫全書
御定子史精華卷八十三
倫常部三
夫婦
敦幪以固勸勉以貞(管子為人夫者丨丨丨丨為人妻者丨丨丨丨)分敬無妒
(管子丨丨而丨丨則夫婦和勉矣)十二始卯合男女(管子丨丨丨丨丨丨丨十二中卯十)
(二下卯三卯同事)合獨(管子所謂合獨者凡國都皆有掌媒丈夫無妻曰鰥婦人無夫曰寡取鰥寡而)
(合和之予田宅而家室之三年然後事之此之謂丨丨)陳妾數千(管子昔先君襄公惟女是崇九)
(妃六嬪丨丨丨丨)管仲婢子(管子桓公使丨丨求寗戚寗戚應之曰浩浩乎管仲不知至中食而)
(慮之丨丨曰公何慮管仲曰非婢子之所知也婢子曰公其母少少母賤賤管子曰公使我求寗戚寗戚應我)
(曰浩浩乎我不識婢子曰詩有之浩浩者水育育者魚未有室家而安召我居寗子其欲室乎)壯託乎
老姣託乎惡(晏子景公有愛女請嫁於晏子公廼往燕晏子之家飲酒酣公見其妻曰此子之内)
(子耶晏子對曰然是也公曰嘻亦老且惡矣寡人有女少且姣請以滿夫子之宫晏子違席而對曰乃此則老)
(且惡嬰與之居故矣故及其少而姣也且人固以丨丨丨丨丨丨丨丨彼嘗託而嬰受之矣君雖有賜可以使)
(嬰倍其託乎再拜而辭)相御之妻(晏子晏子為齊丨出其丨丨丨從門間而闚其夫為相御擁大)
(蓋策駟馬意氣揚揚甚自得也既而歸其妻請去夫問其故妻曰晏子長不滿六尺身相齊國名顯諸侯今者)
(妾觀其出志念深矣常有以自下者今子長八尺廼為人僕御然子之意自以為足妾是以求去也其後自抑)
(損晏子怪而問之御以實對晏子薦以為大夫)三保之妾(晏子馬食府粟狗饜芻豢丨丨丨丨俱足)
(粱肉)辟拂(晏子丨丨三千謝於下陳)天地和(墨子夫婦節而丨丨丨)二十處家十
五事人(墨子昔聖王為法曰丈夫年丨丨不敢母丨丨女子年丨丨毋敢不丨丨)請為妾者
數十未止(莊子哀公問於仲尼曰衛有惡人焉曰哀駘它丈夫與之處者思而不能去也婦人見之)
(丨於父母曰與人為妻寧丨夫子丨丨丨丨而丨丨也)夫在芸耨妻在機杼(尉繚子丨)
(丨丨丨丨丨丨丨民無二事則有儲畜)母好子抱母惡子釋(韓非子夫妻者非有骨肉)
(之恩也愛則親不愛則疏語曰其丨丨者其丨丨然則為之反也其丨丨者其丨丨)出常成居幸
(韓非子衛人嫁其子而教之曰必私積聚為人婦而丨丨也其丨丨丨也其子因私積聚其姑以為多私而出)
(之其子所以反者倍其所以嫁)衣文之媵(韓非子昔秦伯嫁其女於晉公子令晉為之飾装從丨丨)
(丨丨七十人至晉晉人愛其妾而賤公女)失合(荀子男女之合夫婦之分婚姻聘内送逆無禮如是則人)
(有丨丨之憂而有争色之禍矣)致功致臨(荀子請問為人夫曰丨丨而不流丨丨而有辨請問為人)
(妻曰夫有禮則柔從聽侍夫無禮則恐懼而自竦也)惡敗出妻(荀子孟子丨丨而丨丨可謂能自彊)
(矣)敬先妣之嗣(荀子親迎之禮父南鄉而立子北面而跪醮而命之往迎爾相成我宗事隆率)
(以丨丨丨丨丨若則有常子曰諾惟恐不能敢忘命矣)爾相(見上)重始(荀子易之咸見夫婦夫婦)
(之道不可不正也君臣父子之本也咸感也以高下下以男下女柔上而剛下聘士之義親迎之道丨丨也)
霜降逆女冰泮殺内(荀子丨丨丨丨丨丨丨丨十日一御)家氏(吕氏春秋人有新取)
(婦者婦至宜安矜烟視媚行竪子操蕉火而鉅新婦曰蕉火大鉅入於門之中有歛䧟新婦曰塞之將傷人之)
(足此非不便之丨丨也然而有大甚注家氏婦氏)維家之保(揚子夫妻反道丨丨丨丨注夫在外)
(妻在内各反其事則家道正故正保)擇德(文中子古者男女之族各丨丨焉不以財為禮)禍福之
階(國語夫婚姻丨丨丨丨也)學於舅姑(國語古之嫁者不及舅姑謂之不幸夫婦丨丨丨丨者也)
如賓(國語臼季使舍於冀野冀缺耨其妻饁之敬相待丨丨)老婦壯妻(國語命壯者無取丨)
(丨令老者無取丨丨女子十七不嫁其父母有罪丈夫二十不取其父母有罪)良婦(戰國策出婦嫁鄉曲)
(者丨丨也)相室(戰國策梁人有東門吳者其子死而不憂其丨丨曰公子愛子天下無有今子死而不憂)
(何也東門吴曰吾嘗無子無子之時不憂今子死乃即與無子時同也注室家之相此女也男曰家老)老
妾(戰國策張丑退復諫於王曰王亦聞丨丨事其主婦者乎子長色衰重嫁而已)上活主父下
存主母(戰國策臣隣家有遠為吏者其妻私人其夫且歸其私之者憂之其妻曰公勿憂也吾已為藥)
(酒以待之矣後二日夫至妻使妾奉巵酒進之妾知其為藥酒也進之則殺主父言之則逐主母乃陽僵棄酒)
(主父大怒而笞之妾之棄酒丨以丨丨丨丨以丨丨丨也忠至如此然不免於笞此以忠信得罪者也)儷
皮為禮(史記三皇本紀於是始制嫁娶以丨丨丨丨)寄豭逃嫁(史記秦始皇紀夫為丨丨)
(殺之無罪男秉義程妻為丨丨子不得母咸化廉清)良妻(史記魏世家家貧則思丨丨)欲求賢
夫從張耳(史記張耳傳外黃富人女甚美嫁庸奴亡其夫去抵父客父客素知張耳乃謂女曰必丨)
(丨丨丨丨丨丨女聽乃卒為請决嫁之張耳張耳是時脱身游女家厚奉給張耳張耳以故致千里客按亡其)
(夫徐廣曰其夫亡也漢書無亡字作庸奴其夫師古曰言不恃頼其夫視之如庸奴也)攻苦食啖
(史記叔孫通傳吕后與陛下丨丨丨丨其可背哉注食無菜茹曰啖)人材足依(史記司馬相如傳素)
(與臨卭令王吉相善吉曰長卿久宦游不遂而來過我於是相如乃舍都亭臨卭令繆為恭敬日往朝相如相)
(如初尚見之後稱病使從者謝吉吉愈益謹肅臨卭中多富人而卓王孫家僮八百人程鄭亦數百人二人乃)
(相謂曰令有貴客為具召之并召令令既至卓氏客以百數至日中謁司馬長卿長卿謝病不能往臨卭令不)
(敢嘗食自往迎相如相如不得已強往一坐盡傾酒酣臨卭令前奏琴曰竊聞長卿好之願以自娱相如辭謝)
(為鼔一再行是時卓王孫有女文君新寡好音故相如繆與令相重而以琴心挑之相如之臨卭從車騎雍容)
(閒雅甚都及飲卓氏弄琴文君竊從戸窺之心悦而好之恐不得當也既罷相如乃使人重賜文君侍者通殷)
(勤文君夜亡奔相如相如乃與馳歸成都家居徒四壁立卓王孫大怒曰女至不材我不忍殺不分一錢也人)
(或謂王孫王孫終不聽文君久之不樂曰長卿第如臨卭從昆弟假貸猶足為生何至自苦如此相如與俱之)
(臨卭盡賣其車騎買一酒舍酤酒而令文君當鑪相如身自著犢鼻褌與保庸雜作滌器於市中卓王孫聞而)
(恥之為杜門不出昆弟諸公更謂王孫曰有一男兩女所不足者非財也今文君已失身於司馬長卿長卿故)
(倦游雖貧其丨丨丨丨也且又令客獨奈何相辱如此卓王孫不得已分予文君僮百人錢百萬及其嫁時衣)
(被財物文君乃與相如歸成都買田宅為富人)馳歸成都(見上)當鑪滌器(見上)侍兒
(史記袁盎傳袁盎自其為吴相時嘗有從史從史嘗盗愛盎丨丨)立軺併馬(漢書平帝紀又詔光)
(禄大夫劉歆等雜定婚禮四輔公卿大夫博士郎吏家屬皆以禮娶親迎丨丨丨丨注服虔曰軺音謠立乘小)
(車也併馬驪駕也)生化之本(漢書五行志夫婦丨丨丨丨)天子取婦皇后嫁
女(漢書張安世傳張放㠯公主子開敏得幸放取皇后弟平恩侯許嘉女上為放供張賜甲第充以乘輿服)
(飾號為丨丨丨丨丨丨丨丨大官私官並供具第兩宫使者冠蓋不絶賞賜以千萬數)負戴相隨
(漢書朱買臣傳買臣家貧好讀書不治産業常艾薪樵賣以給食擔束薪行且誦書其妻亦丨丨丨丨數止買)
(臣母歌嘔道中買臣愈益疾歌妻羞之求去買臣笑曰我年五十當富貴今已四十餘矣女苦日久待我富貴)
(報女功妻恚怒曰如公等終餓死溝中耳何能富貴)細君(漢書東方朔傳歸遺丨丨又何仁也注師古曰)
(細君朔妻之名一說細小也按漢時女子名細君者又有楚王女孫遠嫁烏孫古人名多同似以為朔妻名者)
(近是)夭壽之萌(漢書王吉傳夫婦人倫大綱丨丨丨丨也世俗嫁娶太早未知為人父母之道而有)
(子是以教化不明而民多夭聘妻送女亡節則貧人不及故不舉子)東家有樹王陽婦去
東家枣完去婦復還(漢書王吉傳始吉少時學問居長安東家有大枣樹垂吉庭中吉婦)
(取棗以啖吉吉後知之乃去婦東家聞而欲伐其樹隣里共止之因固請吉令還婦里中為之語曰丨丨丨丨)
(丨丨丨丨丨丨丨丨丨丨丨丨其厲志如此)德非曾參子非華元亦何敢娶
(漢書王吉傳駿為少府時妻死因不復娶或問之駿曰丨丨丨丨丨丨丨丨丨丨丨丨按駿吉之子)畫眉
(漢書張敞傳敞為婦丨丨長安中傳張京兆眉憮有司以奏敞上問之對曰臣聞閨房之内夫婦之私有過於)
(畫眉者上愛其能弗備責也)牛衣涕泣(漢書王章傳初章為諸生學長安獨與妻居章疾病無被)
(臥丨丨中與妻决丨丨其妻呵怒之曰仲卿京師尊貴在朝廷人誰踰仲卿者今疾病困厄不自激卬乃反涕)
(泣何鄙也後章仕宦歴位及為京兆欲上封事妻又止之曰人當知足獨不念牛衣中涕泣時耶章曰非女子)
(所知也書遂上果下廷尉獄)雖賤為家陽雖貴為國隂(漢書杜鄴傳男丨丨各丨)
(其丨丨女丨丨猶丨其丨丨故禮明三從之義雖有文母之德必繫於子)種宜子(漢書王莾傳為私買)
(侍婢昆弟或頗聞知莾因曰後將軍朱子元無子莾聞此兒丨丨丨為買之即日㠯婢奉子元)首妻(後漢)
(書明帝紀注漢官儀三老五更皆取有丨丨男女全具者)賜胎養榖(後漢書章帝紀詔曰令云人有)
(産子者復勿算三歲今諸懷&KR1494;者丨丨丨丨人三斛復其夫勿算一歲著以為令)糟糠之妻不
下堂(後漢書宋弘傳時帝姊湖陽公主新寡帝與共論朝臣微觀其意主曰宋公威容德器羣臣莫及帝)
(曰方且圖之後弘被引見帝令主坐屏風後因謂弘曰諺言貴易交富易妻人情乎弘曰臣聞貧賤之交不可)
(忘丨丨丨丨丨丨丨帝顧謂主曰事不諧矣)布裙曳柴從田中歸(後漢書王良傳代宣)
(秉為大司徒司直在位恭儉妻子不入官舍布被瓦器時司徒史鮑恢以事到東海過候其家而良妻丨丨丨)
(丨丨丨丨丨恢告曰我司徒史也故來受書欲見夫人妻曰妾是也苦掾無書恢乃下拜歎息而還聞者莫不)
(嘉之)乾坤咸恒(後漢書荀爽傳夫婦人倫之始王化之端故文王作易上經首丨丨下經首丨丨)
下牀拜答(後漢書樊英傳嘗有疾妻遣婢拜問英丨丨丨丨寔怪而問之英曰妻齊也共奉祭祀禮)
(無不答其恭謹若是按寔陳寔)真梁鴻妻(後漢書梁鴻傳歸鄉里埶家慕其高節多欲女之鴻並絶)
(不娶同縣孟氏有女狀肥醜而黑力舉石臼擇對不嫁至年三十父母問其故女曰欲得賢如梁伯鸞者鴻聞)
(而聘之女求作布衣麻屨織作筐緝績之具及嫁始以裝飾入門七日而鴻不答妻乃跪牀下請曰竊聞夫子)
(高義簡斥數婦妾亦偃蹇數夫矣今而見擇敢不請罪鴻曰吾欲裘褐之人可與俱隱深山者爾今乃衣綺縞)
(傅粉墨豈鴻所願哉妻曰以觀夫子之志耳妾自有隱居之服乃更為椎髻著布衣操作而前鴻大喜曰此丨)
(丨丨丨也能奉我矣字之曰德曜名孟光居有頃妻曰常聞夫子欲隱居避患今何為默默無乃欲低頭就之)
(乎鴻曰諾乃共入覇陵山中以耕織為業有頃又去適吴依大家臯伯通居廡下為人賃舂每歸妻為具食不)
(敢於鴻前仰視舉案齊眉伯通察而異之曰彼傭能使其妻敬之如此非凡人也)舉案齊眉(見上)
君慕鮑宣梁鴻之高妾亦從少君孟光之事(後漢書袁隗妻傳汝)
(南袁隗妻者扶風馬融之女也字倫少有才辯融家世豐豪裝遣甚盛及初成禮隗問之曰婦奉箕箒而已何)
(乃過珍麗乎對曰慈親垂愛不敢逆命丨若欲丨丨丨丨丨丨丨乎丨丨請丨丨丨丨丨丨丨矣隗又曰弟先)
(兄舉世㠯為笑今處姊未適先行可乎對曰妾姊高行殊邈未遭良匹不似鄙薄苟然而已又問曰南郡君學)
(窮道奥文為辭宗而所在之職輙以貨財為損何耶對曰孔子大聖不免武叔之毁子路至賢猶有伯寮之愬)
(家君獲此固其宜耳隗默不能屈帳外聽者為慙隗既寵貴當時倫亦有名於世)隗既寵貴當
時倫亦有名於世(見上)參配隂陽通達神明(後漢書曹世叔妻傳夫婦)
(之道丨丨丨丨丨丨丨丨信天地之弘義人倫之大節也是以禮貴男女之際詩著關雎之義由斯言之不可)
(不重也夫不賢則無以御婦婦不賢則無以事夫夫不御婦則威儀廢缺婦不事夫則義理墮闕方斯二者其)
(用一也)義以和親恩以好合(後漢書曹世叔妻傳隂陽殊性男女異行陽以剛為德隂)
(以柔為用男以彊為貴女以弱為美故鄙諺有云生男如狼猶恐其尫生女如鼠猶恐其虎然則修身莫若敬)
(避彊莫若順故曰敬順之道婦之大禮也夫敬非它持久之謂也夫順非它寬裕之謂也持久者知止足也寬)
(裕者尚恭下也夫婦之好終身不離房室周旋遂生媟黷媟黷既生語言過矣語言既過縱恣必作縱恣既作)
(則侮夫之心生矣此由於不知止足者也夫事有曲直言有是非直者不能不爭曲者不能不訟訟爭既施則)
(有忿怒之事矣此由於不尚恭下者也侮夫不節譴呵從之忿怒不止楚撻從之夫為夫婦者丨丨丨丨丨丨)
(丨丨楚撻既行何義之存譴呵既宣何恩之有恩義俱廢夫婦離矣)得意一人是謂永畢
失意一人是謂永訖(後漢書曹世叔妻傳禮夫有再娶之義婦無二適之文故曰夫者天)
(也天固不可逃夫固不可離也行違神祗天則罰之禮義有愆夫則薄之故女憲曰丨丨丨丨丨丨丨丨丨丨)
(丨丨丨丨丨丨由斯言之夫不可不求其心)夫有再娶婦無二適(見上)下妻(後漢)
(書光武帝紀甲寅詔吏人遭饑亂及為青徐賊所略為奴婢丨丨欲去留者恣聽之敢拘制不還以賣人法從)
(事)搔背垢(後漢書百官志注丁邯遷漢中太守妻弟為公孫述將收妻送南鄭獄免冠徒跣自陳詔)
(曰漢中太守妻乃繫南鄭獄誰當丨其丨丨者懸牛頭賣馬脯盗跖行孔子語以邯服罪且邯一妻冠履勿謝)
新婦所乏惟容(魏志許允傳注魏氏春秋允妻阮氏賢明而醜允始見愕然交禮畢無復入意)
(妻遣婢覘之云有客姓桓妻曰是必桓範將勸使入也既而範果勸之允入湏臾便起妻促裾留之允顧謂婦)
(曰婦有四德卿有其幾婦曰丨丨丨丨丨丨士有百行君有其幾許曰皆備婦曰士有百行以德為首君好色)
(不好德何謂皆備允有慙色知其非凡遂雅相親重)莫作孔眀擇婦止得阿承醜
女(蜀志諸葛亮傳注襄陽記黃承彦者高爽開列為沔南名士謂諸葛孔明曰聞君擇婦身有醜女黃頭黑)
(色而才堪相配孔明許即載送之時人以為笑樂鄉里為之諺曰丨丨丨丨丨丨丨丨丨丨丨丨)冠幘
起對(吳志顧雍傳注吳書雍族人悌待妻有禮常夜入晨出希見其面嘗疾篤妻出省之悌命左右扶起)
(丨丨加襲丨丨趣令妻還其貞潔不瀆如此)悉誦讀魯靈光殿賦(蜀志劉琰傳琰車服)
(飲食號為侈靡侍婢數十皆能為聲樂又丨教丨丨丨丨丨丨丨)南向北面(晉書何曾傳年老之)
(後子妻相見皆正衣冠相待如賓已丨丨妻丨丨再拜上酒酬酢既畢便出一歲如此者不過再三焉)終
喪不御内(晉書劉寔傳喪妻為廬杖之制丨丨丨丨丨)擇夫(晉書王濬傳刺史燕國徐邈有)
(女才淑丨丨未嫁邈乃大會佐吏令女於内觀之女指濬告母邈遂妻之)不知卿堪作夫人
不(晉書山濤傳初濤布衣家貧謂妻韓氏曰忍饑寒我後當作三公但丨丨丨丨丨丨丨丨耳及居榮貴貞)
(慎儉約雖爵同千乘而無嬪婘)非但我言卿不可李陽亦謂不可(晉書王衍)
(傳衍妻郭氏賈后之親藉宫中之勢剛愎貪戾聚歛無厭好干預人事衍患之而不能禁時有鄉人幽州刺史)
(李陽京師大俠也郭氏素憚之衍謂郭曰丨丨丨丨丨丨丨丨丨丨丨丨丨郭氏為之小損)時人號
為梁鴻夫婦(晉書孫晷傳會稽虞喜隱居海隅有高世之風晷欽其德聘喜弟預女為妻喜戒女)
(棄華尚素與晷同志丨丨丨丨丨丨丨丨)棄華尚素(見上)奉如君父(晉書劉殷傳張氏性)
(亦婉順事王母以孝聞丨殷丨丨丨焉)不作凡人妻不為庸夫婦(晉書慕容垂妻)
(叚氏傳字元妃偽右光禄大夫儀之女也少而婉慧有志操嘗謂妹季妃曰我終丨丨丨丨丨季妃亦曰妹亦)
(丨丨丨丨丨鄰人聞而笑之垂之稱燕王納元妃為繼室遂有殊寵偽范陽王德亦聘季妃焉)綠珠(晉書)
(石崇傳崇有伎曰丨丨美而艷善吹笛孫秀使人求之崇時在金谷别館方登涼臺臨清流婦人侍側使者以)
(告崇盡出其婢妾數十人以示之皆藴蘭麝被羅縠曰任所擇使者曰君侯服御麗則麗矣然本受命指索綠)
(珠不識孰是崇勃然曰綠珠吾所愛不可得也使者曰君侯博古通今察遠照邇願加三思崇曰不然使者出)
(而又反崇竟不許秀怒乃勸倫誅崇建崇建亦潜知其計乃與黃門郎潘岳隂勸淮南王允齊王冏以圖倫秀)
(秀覺之遂矯詔收崇及潘岳歐陽建等崇正宴於樓上介士到門崇謂綠珠曰我今為爾得罪綠珠泣曰當效)
(死於官前因自投於樓下而死)借馬追及累騎而還(晉書阮咸傳素幸姑之婢姑當歸於)
(夫家初云留婢既而自從去時方有客咸聞之遽丨客丨丨丨既及與婢丨丨丨丨)巧作(晉書桓温傳於)
(北方得一丨丨老婢訪之乃琨伎女也按琨劉琨)協趣(宋書宗炳傳妻羅氏亦有高情與炳丨丨羅氏)
(沒炳哀之過甚既而輟哭尋理悲情頓釋謂沙門釋慧堅曰死生之分未易可達三復至教方能遣哀)乘
薄笨出市買易(宋書劉凝之傳凝之妻梁州刺史郭銓女也遣送豐麗凝之悉散之親屬妻亦)
(能不慕榮華與凝之共安儉苦夫妻共丨丨丨車丨丨丨丨周用之外輙以施人性好山水一旦携妻子泛江)
(湖隐居衡山之陽登高嶺絶人迹為小屋居之采藥服食妻子皆從其志)共安儉苦(見上)寒雪
送還天晴復迎(宋書朱百年傳百年少有高情親亡服闋携妻孔氏入會稽南山以伐樵採箬)
(為業以樵箬置道上輙為行人所取明旦亦復如此人稍怪之積久方知是朱隠士所賣須者隨其所堪多少)
(留錢取樵箬而去或遇丨丨樵箬不售無以自資輙自榜船丨妻丨孔氏丨丨丨丨之有時出山隂為妻買繒)
(綵三五尺好飲酒遇醉或失之百年孝建元年卒山中時年八十七蔡興宗為會稽太守餉百年妻米百斛百)
(年妻遣婢詣郡門奉辭固讓時人美之以比梁鴻妻)素對(齊書王思遠傳宋建平王景素女廢為庶人思)
(遠分衣食以相資贍年長為備笄總訪求丨丨傾家送遣)對飲視事(齊書沈文季傳出為吳興太守)
(文季飲酒至五斗妻王氏王錫女飲酒亦至三斗文季與丨丨竟日而丨丨不廢)自稱卞田居
婦為傅蠶室(齊書卞彬傳彬性飲酒以瓠壺瓢勺杬皮為肴著帛冠十二年不改易以大瓠為火)
(籠什物諸多詭異丨丨丨丨丨丨丨丨丨丨)青州世子東海女郎(齊書賈淵傳孝武世)
(青州人發古冡銘云丨丨丨丨丨丨丨丨帝問學士鮑照徐爰蘇寳生並不能悉淵對曰此是司馬越女嫁苟)
(晞兒檢訪果然由是見遇)周公阿杜(齊書周盤龍傳盤龍愛妾杜氏上送金釵鑷二十枚手敕曰餉)
(丨丨丨丨)忌妻悍室(梁書劉峻傳敬通有丨丨至於身操井臼余有丨丨亦令家道轗軻)年六
十餘猶未他適(梁書顧協傳少時將聘舅息女未成昏而協母亡免喪後不復娶丨丨丨丨此)
(女丨丨丨丨協義而迎之)鄉里(南史張彪傳彪謂妻楊呼為丨丨)耕前鋤後(南史陶潛傳潛)
(字淵明少有高趣世號靖節先生其妻翟氏志趣亦同能安苦節夫丨于丨妻丨于丨)志趣亦同
(見上)三綱之首(魏書文成帝紀詔曰夫婚姻者人道之始是以夫婦之義丨丨丨丨禮之重者莫過)
(於斯尊卑高下宜令區别然中代以來貴族之門多不率法或貪利財賄或因緣私好在於苟合無所選擇令)
(貴賤不分巨細同貫塵穢清化虧損人倫將何以宣示典謨垂之來裔今制皇族師傅王公侯伯及士民之家)
(不得與百工伎巧卑姓為婚犯者加罪)好合積年敬事不替(魏書蕭寳夤傳尚南陽長)
(公主賜帛一千匹并給禮具公主有婦德事寳夤盡肅雍之禮雖丨丨丨丨而丨丨丨丨寳夤每入室公主必)
(立以待之相遇如賓自非太妃疾篤未曾歸休寳夤器性温順自處以禮奉敬公主内外諧穆)南人好
竒(魏書張讜傳初讜妻皇甫氏被掠賜中官為婢皇甫遂乃詐癡不能梳沐後讜為劉駿冀州長史因貨千)
(餘匹購求皇甫高宗怪其納財之多也引見之時皇甫年垂六十矣高宗曰丨丨丨丨能重室家之義此老母)
(復何所任乃能如此致費也皇甫氏歸讜令諸妾境上奉迎)呼婦為妹妹(北齊書南陽王綽傳)
(綽兄弟皆丨父為兄兄嫡母為家家乳母為姊姊丨丨丨丨)比賈充置左右夫人(北齊)
(書魏收傳收娶其舅女崔昂之妹産一女無子魏太常劉芳孫女中書郎崔肇師女夫家坐事帝並賜收為妻)
(時人丨之丨丨丨丨丨丨丨然無子後病甚恐身後嫡媵不平乃放二姬及疾瘳追憶作懷離賦以申意)健
婦夫半(北史裴延儁傳澤本勁直無所回避及被出追還折節和光然好戲笑無規檢故頻敗妻鉅鹿)
(魏氏恩好甚隆不能暫相離澤每從駕其妻不宿亦至性強立時人以為丨丨丨丨按澤延㒞曾孫)别宅
(北史胡國珍傳長粲性温雅在官清潔但始居要密便為子叔泉取清河王崔德儉女為妻在晉陽處分用妻)
(弟王逖與德儉對為司徒主簿時論以此譏之又性好内有一侍婢其妻王驕妒手刺殺之為此忿恨數年不)
(相見親表為之語曰自我不見於今三年後納妾李氏仍與王氏丨丨亦無朝拜之禮按長粲國珍從曾孫)
本國有婦情不忍乖(舊唐書吐蕃傳初太宗既許降文成公主贊普使禄東贊來迎召見)
(顧問進退合旨太宗禮之有異諸蕃乃拜禄東贊為右衛大將軍又以瑯邪長公主外孫女叚氏妻之禄東贊)
(辭曰臣丨丨丨丨父母所聘丨丨丨丨且贊普未謁公主陪臣安敢輙娶太宗嘉之)散灰扄戶(舊唐)
(書李益傳少有癡病而多猜忌防閑妻妾過為苛酷而有丨丨丨丨之譚聞於時故時謂妒癡為李益疾)入
幃剔目(唐書房元齡妻盧傳元齡微時病且死諉曰吾病革君年少不可寡居善事後人盧泣丨丨中)
(丨一丨示元齡明無它會元齡良愈禮之終身)署帛(唐書賈直言妻董傳直言坐事貶嶺南以妻少乃訣)
(曰生死不可期吾去可亟嫁無湏也董不答引䋲束髮封以帛使直言署曰非君手不觧直言貶二十年乃還)
(丨丨宛然及湯沐髮墮無餘)漁童樵青(唐書張志和傳帝嘗賜奴婢各一志和配為夫婦號丨丨)
(丨丨)並封孺人(宋史劉光世傳又請丨丨其三妾為丨丨南渡後諸大將封妾自此始)指腹
割襟(元史刑法志諸男女議婚有以丨丨丨丨為定者禁之)綏多士女(夏小正二月丨丨丨)
(丨傳綏安也冠子取婦之時也)民民以度(逸周書男生而成三女生而成五以室成室成以民生丨)
(丨丨丨注陽竒隂耦五謂相配成室)歌黃鵠(劉向列女傳陶嬰者魯陶門之女也少寡養幼孤無強昆)
(弟紡織為産魯人或聞其義將求焉嬰作歌明已之不更二也丨曰丨丨之早寡兮七年不雙)宜家富
壽(焦氏易林韓氏長女嫁於東海多貎美好丨丨丨丨利得十倍)春桃生花季女宜家
(焦氏易林丨丨丨丨丨丨丨丨受福且多)結衿待時(焦氏易林季姬踟蹰丨丨丨丨)志不相
思(焦氏易林三婦同夫丨丨丨丨心懷不平至常愁悲)少妻在門之子悦喜(焦氏易林)
(娶于姜女駕迎新婦丨丨丨丨丨丨丨丨)丁男長女可以會同(焦氏易林冰將泮散鳴雁)
(雍雍丨丨丨丨丨丨丨丨)三姓同食(焦氏易林男女合室丨丨丨丨婚姻孔云宜我孝孫)宜吉
(焦氏易林既嫁丨丨出入旡咎)女君男君(劉熙釋名妾謂夫之嫡妻曰丨丨夫為丨丨故名其妻曰)
(女君也)夫尊於朝妻榮於室(班固白虎通婦人無爵何隂卑無外事是以有三從之義)
(未嫁從父既嫁從夫夫死從子故丨丨丨丨丨丨丨丨隨夫之行)女生外嚮(班固白虎通以男生)
(内嚮有留家之義丨丨丨丨有從夫之義)法五行異類相生(班固白虎通不娶同姓何法丨)
(丨丨丨丨乃丨丨也)取象六合隂陽(班固白虎通夫婦法人丨丨丨丨丨丨有施化端也)四
禮(班固白虎通婦事夫有丨丨焉鷄初鳴咸盥潄櫛縰笄總而朝君臣之道也惻隠之恩父子之道也會計)
(有無兄弟之道也)其妻一呼即還(吴越春秋專諸者堂邑人也伍胥之亡楚如吳時遇之於)
(途專諸方與人鬭將就敵其怒有萬人之氣甚不可當丨丨丨丨丨丨子胥怪而問其狀何夫子之怒盛也聞)
(一女子之聲而折道寧有說乎專諸曰子視吾之儀寧類愚者也何言之鄙也夫屈一人之下必伸萬人之上)
(子胥因相其貌碓顙而深目虎膺而熊背戾於從難知其勇士隂而結之欲以為用)白狐造禹(吳越)
(春秋禹三十未娶行到塗山恐時之暮失其度制乃辭云吾娶也必有應矣乃有丨丨九尾丨於丨禹曰白者)
(吾之服也其九尾者王之證也塗山之歌曰白狐綏綏九尾痝痝我家嘉夷來賓為王成家成室我造彼昌天)
(人之際於兹則行明矣哉禹因娶塗山謂之女嬌)結髮(黃憲天禄閣外史寡人有母丨丨於先君而生)
(寡人)炊扊扅(應劭風俗通百里奚為秦相堂上樂作所賃澣婦自言知音因援琴而歌問之乃其故妻)
(也還為夫婦歌曰百里奚五羊皮臨别時烹伏雌丨丨丨今富貴忘我為)投畚(皇甫謐高士傳老萊子耕)
(於蒙山之陽人或言於楚王王駕至萊子之門萊子方織畚王曰守國之政孤願煩先生老萊子曰諾王去其)
(妻樵還曰子許之乎老萊子曰然妻曰妾聞之可食以酒肉者可隨而鞭捶可擬以官禄者可隨而鈇鉞妾不)
(能為人所制者妻丨其丨而去老萊子亦隨其妻至於江南而止)白頭吟(葛洪西京雜記相如將聘)
(茂陵人女為妾文君作丨丨丨以自絶相如乃止)種玉(干寳搜神記楊公伯雍作義漿行者皆飲之三)
(年有一人就飲以一斗石子與之使至高平好地處種之云玉當生其中汝後當得好婦乃種其石有徐氏者)
(右北平著姓女甚有行人求多不許公乃試求徐氏徐氏笑以為狂因戲曰得白璧一雙來當聽為婚公至所)
(丨丨田中得白璧五雙以聘徐氏大驚遂以女妻公)貉子(劉義慶世說孫秀降晉晉武帝厚存寵之妻以)
(姨妹蒯氏室家甚篤妻常妒乃罵秀為丨丨秀大不平遂不復入)婦人卿壻(劉義慶世說王安豐)
(婦嘗卿安豐安豐曰丨丨丨丨於禮為不敬後勿復爾婦曰親卿愛卿是以卿卿我不卿卿誰當卿卿遂恒聽)
(之)雷尚書(劉義慶世說王丞相有幸妾姓雷頗預政事納貨蔡公謂之丨丨丨)凡婢儜奴
(楊衒之洛陽伽藍記洛陽城東北有上高里殷之頑民所居處也高祖名聞義里遷京之始朝士住其中迭相)
(譏刺竟皆去之唯冠軍將軍郭文遠遊憩其中堂宇園林匹於邦君時隴西李元謙樂雙聲語常經文遠宅前)
(過見其門閥華美乃曰是誰第宅過佳婢春風出曰郭冠軍家元謙曰丨丨雙聲春風曰丨丨慢罵元謙服婢)
(之能於是京邑翕然傳之按凡古音芃)藁砧(吳競樂府古題古詞丨丨今何在藁砧趺也問夫何處也)
(山上復有山重山為出字言夫不在也何當大刀頭刀頭有環問夫何時當還也破鏡飛上天言月半當還也)
不相面(趙璘因話錄代宗以郭尚父勲高兼連姻帝室常呼為大臣而不名每中使内人往來必詢其)
(門内休戚尚父二愛姬嘗競寵爭長互論其公私佐助之功忿媢丨丨丨尚父不能禁上知之賜金帛及簪鐶)
(命宫人載酒以和之方飲令選人歌以送酒一姬怒未觧歌未發遽引滿置觴於席前曰酒盡不湏歌)自
為小君剪裁(馮贄雲仙雜記李紳為相時俗尚輕綃染蘸碧為婦人衣紳丨丨丨丨丨丨)燭
圍(馮贄雲仙雜記韋陟家宴使每婢執一燭四面行立人呼為丨丨)肉記室(袁郊甘澤謠紅綫潞)
(州節度使薛嵩家青衣善彈阮咸又通經史嵩遣掌牋表號曰丨丨丨)燈婢(王仁裕開天遺事寧王宫)
(中每夜於帳前羅以木雕矮婢飾以綵繒各執華燈自昏達旦目之為丨丨)祇候人(莊綽雞肋編古)
(所謂媵妾者今世俗西北名曰丨丨丨或云左右人以其親近為言已極鄙陋而浙人呼為貼身或云横牀江)
(南又云横門尤為可笑)左右人(見上)真詩家語(趙德麟侯鯖錄元祐七年正月東坡先生)
(在汝隂州堂前梅花大放月色鮮霽先生王夫人曰春月色勝如秋月色秋月色令人悽慘春月色令人和悦)
(何如召趙德麟軰來飲此花下先生大喜曰吾不知子能詩耶此丨丨丨丨耳)烏合之人(趙德麟侯)
(鯖錄唐宣宗舅鄭光鎮河中上封其妾為夫人不受表辭曰白屋同愁已失鳳鳴之侣朱門自樂難容丨丨丨)
(丨)一生人(陸游老學菴筆記都下買婢謂未嘗入人家者為丨丨丨喜其多淳謹也)以鞵易
履(陶宗儀輟耕錄程公鵬舉在宋季被虜於興元版橋張萬戶家為奴張以虜到宦家女某氏妻之既婚之)
(三日即竊謂其夫曰觀君之才貎非久在人後者何不為去計而甘心於此乎夫疑其試已也訴於張張命箠)
(之越三日復告曰君若去必可成大器否則終為人奴耳夫愈疑之又訴於張張命出之遂粥於市人家妻臨)
(行丨所穿綉丨一丨程一丨泣而曰期執此相見矣程感悟奔歸宋時年十七八以廕補入官迨國朝統一海)
(宇程為陜西行省参知政事自與妻别已三十餘年義其為人未嘗再娶至是遣人擕向之鞵履往興元訪求)
(之市家云此婦到吾家執作甚勤遇夜未嘗觧衣以寢每紡績達旦毅然莫可犯吾妻異之視如己女將半載)
(以所成布匹償所粥鏹物乞身為尼吾妻施貲以成其志見居城南某菴中所遣人即往尋見以曝衣為由故)
(遺鞵履在地尼見之詢其所從來曰吾主翁程参政使尋其偶耳尼出鞵履示之合亟拜曰主母也尼曰鞵履)
(復全吾之願畢矣歸見程相公與夫人為道致意竟不再出告以参政未嘗娶終不出旋報程移文本省遣使)
(檄興元路路官為具禮委幕屬李克復防護其車輿至陜西重為夫婦焉)寄衣侑詩(陶宗儀輟耕錄)
(洞庭劉氏有夫葉正甫久客都門因丨丨丨以丨云情同牛女隔天河又喜秋來得一過歲歲寄郎身上服絲)
(絲是妾手中梭剪聲自覺和腸斷線脚那能抵淚多長短只依先去樣不知肥瘦近如何)比肩人(林坤)
(誠齋雜記海鹽陸東美妻朱氏有容止夫妻相重寸步不相離時人號為丨丨丨後死合葬塜上生雙梓同根)
(二身相抱而合成一樹每有雙燕常宿於上孫權封其里曰比肩墓曰雙梓後子弘與妻張氏亦相愛慕吴人)
(又呼為小比肩)小比肩(見上)詞女夫(伊世珍瑯環記趙明誠幼時其父將為擇婦明誠晝寢夢)
(誦一書覺來惟憶三句云言與司合安上已脱芝芙草拔以告其父其父為觧曰汝殆得能文詞婦也言與司)
(合是詞字安上已脱是女字芝芙草拔是之夫二字非謂汝為丨丨之丨乎後李翁以女女之即易安也果有)
(文章)
御定子史精華卷八十三
