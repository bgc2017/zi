欽定四庫全書
御定子史精華卷四十
設官部四
卿寺
典客(史記景帝紀中六年更命丨丨為大行注大行官名秦時云典客景帝初改云大行後更名大鴻臚)
臚句𫝊(史記叔孫通𫝊漢七年長樂宫成諸侯羣臣皆朝十月儀殿下郎中侠陛陛數百人功臣列侯)
(諸將軍軍吏以次陳西方東鄉文官丞相以下陳東方西鄉大行設九賓丨丨丨注上𫝊語告下為臚下𫝊語)
(告上為句大行掌賓客之禮今謂之鴻臚也句音九注反)㠯策數馬(史記石奮𫝊萬石君少子慶為)
(太僕御出上問車中幾馬慶丨丨丨丨畢舉手曰六馬慶于諸子中最為簡昜矣然猶如此)掌典三
禮(漢書百官公卿表奉常秦官注常典也丨丨丨丨也)奉車(漢書夏侯嬰𫝊高祖為沛公賜爵七大夫)
(以嬰為太僕常丨丨)安和(漢書杜延年𫝊太僕杜延年為人丨丨備於諸事久典朝政上信任之)九
列(漢書韋元成𫝊明明天子俊德烈烈不遂我遺恤我丨丨注九列卿之位謂少府)大議庭中
(漢書黃覇𫝊守丞相長史坐公卿丨丨丨丨知長信少府夏侯勝非議詔書大不敬覇阿從不舉劾注大議總)
(會議也&KR1161;中謂朝廷之中)天子器之(漢書朱邑𫝊入為大司農為人惇厚篤於故舊然性公正不可)
(交以私丨丨丨丨朝廷敬焉)國家盛大社稷常存(後漢書光武帝紀注奉常秦官景帝)
(更名太常欲令丨丨丨丨丨丨丨丨故稱太常)下括河海(後漢書劉聖公𫝊三公上應台宿九卿丨)
(丨丨丨)吾之禦侮(後漢書祭彤傳永平十二年徵為太僕從東廵狩過魯坐孔子講堂頋指子路)
(室謂左右曰此太僕之室太僕丨丨丨丨也)白馬生(後漢書張湛𫝊拜光祿勲光武臨朝或有惰容)
(湛輙陳諫其失常乘白馬帝每見湛輙言丨丨丨且復諫矣)外總三署(後漢書杜林𫝊以林代郭)
(憲為光禄勲内奉宿衛丨丨丨丨周密敬慎選舉稱平郎有好學者輙見誘進朝夕滿堂注三署左右中郎將)
(及五官中郎將皆管郎官也)郎好學者朝夕滿堂(見上)坐東南設几杖
(後漢書桓榮𫝊三十年拜為太常嘗幸太常府令榮丨丨丨丨丨丨會百官驃騎將軍東平王蒼以下及榮門)
(生數百人天子親自執業每言輙曰太師在是)大小太常(後漢書桓郁𫝊郁代丁鴻為太常初榮受)
(朱普學章句四十萬言浮辭繁長多過其實及榮入授顯宗减為二十三萬言郁復刪省定成十二萬言由是)
(有桓君丨丨丨丨章句按榮郁之父也)行有佩玉之節動有庠序之儀(後漢)
(書左雄𫝊九卿位亞三事班在大臣丨丨丨丨丨丨丨丨丨丨丨丨)太常齋(後漢書周澤𫝊為太常盡)
(敬宗廟嘗卧病齋宫其妻哀澤老病闚問所苦澤大怒以妻干犯齋禁收送詔獄謝罪時人為之語曰生世不)
(諧作丨丨妻一歲三百六十日三百五十九日丨注漢官儀此下云一日不齋醉如泥)輙為議主
(魏志崔琰𫝊注孔融字文舉建安元年徵為將作大匠遷少府每朝會訪對丨丨丨丨諸卿大夫寄名而已)
撾吏聲(魏志常林𫝊文帝踐阼遷少府注林性既清白當官又嚴少府寺與鴻臚對門時崔林為鴻臚)
(崔牲闊達不與林同數數聞林丨丨丨不以為可)大小鴻臚治行相如(魏志裴潛𫝊注)
(韓宣為大鴻臚始南陽韓暨以宿德在宣前為大鴻臚暨為人賢及宣在後亦稱職故鴻臚中為之語曰丨鴻)
(臚丨丨丨前後丨丨曷丨丨)中朝服其賢雅(蜀志譙周𫝊注文立字廣休稍遷衛尉丨丨丨)
(丨丨丨為時名卿)門施五馬(晉書王覽𫝊轉光祿大夫丨丨丨丨)差有祿(晉書阮修𫝊王)
(敦為鴻臚卿謂修曰卿嘗無食鴻臚丞丨丨丨能作不修曰亦復可爾耳遂為之)被朱佩紫耀
金帶白(晉書夏侯湛𫝊羣公百辟卿士常伯丨丨丨丨丨丨丨丨坐而論道者又充路盈寢黃幄玉階)
(飽其尺牘矣)望雅軄重(晉書王彪之𫝊六卿之任太常丨丨而丨丨)竹篷為屏(晉書)
(吴隐之𫝊尋拜度支尚書太常以丨丨丨丨風坐無氊席)華蟲七章(齊書輿服志平冕各以組為纓)
(王公八旒衣山龍九章卿七旒衣丨丨丨丨並助祭所服皆畫皂絳繒為之)預華林講(南史賀瑒)
(𫝊梁天監初為太常丞有司舉修賓禮召見說禮義武帝異之詔朝朔望丨丨丨丨)餒於栢谷(魏書)
(常景𫝊景清儉自守友人刁整每謂曰卿清德自居不事家業雖儉約可尚將何以自濟也吾恐摯太常方丨)
(丨丨丨耳)清卿(北史袁聿修𫝊初聿修為尚書郎十年未嘗受升酒之遺尚書邢邵與聿修舊欵常呼聿)
(修為清郎太寧初聿修以太常少卿出使廵省經兖州時邢邵為刺史别後送白紬為信聿修不受邢邵報書)
(云弟昔為清郎今日復作丨丨矣)中臺輔助(舊唐書代宗紀九卿之軄亦丨丨之丨丨小大之政)
(多所關决)賓部(舊唐書職官志鴻臚寺注周曰大行人秦曰典客武帝曰大鴻臚梁置十二卿鴻臚為冬)
(卿去大字署為寺後周曰丨丨龍朔改為同文寺光宅曰司賓寺神龍復也)同文寺(見上)侯卿
杖尹卿茟(舊唐書尹思貞𫝊轉晉州刺史尋復入為司府少卿時卿侯知一亦厲威嚴吏人為之語)
(曰不畏丨丨丨惟畏丨丨丨其為人所伏若此)取牋一番(唐書高智周𫝊蒋渙永泰初歴鴻臚卿日)
(本使嘗遺金帛不納唯丨丨丨丨為書以貽其副云)長慶名卿(唐書韋弘景𫝊弘景以直道進議論)
(持正有守當日風教所倚頼為丨丨丨丨)尚書裏行(唐書崔日用𫝊日用從父兄日知授太常卿自)
(以處朝廷久每入謁必與尚書齒時謂丨丨丨丨)班公是行若登仙(唐書倪若水𫝊為汴)
(州刺史時天下久平人皆重内任班景倩自揚州採訪使入為大理少卿過州若水餞於郊頋左右曰丨丨丨)
(丨丨丨丨吾恨不得為騶僕)閱四部樂(唐書崔邠𫝊為太常卿故事太常始視事大丨丨丨丨都)
(人縱觀邠自第去帽親導母輿公卿見者皆避道都人榮之)親導母輿(見上)題笏畫象
(唐書王起𫝊加皇太子侍讀俄兼太常卿禮儀使帝丨詩太子丨以賜詔丨丨便殿號當世仲尼其寵遇如此)
部諸工立縣間(唐書馮定𫝊遷太常少卿文宗嘗詔開元霓裳羽衣舞参以雲韶肄於廷定丨)
(丨丨丨丨丨端凝若植帝異之問學士李珏珏以定對帝喜曰豈非能古章句者邪親誦定送客西江詩召升)
(殿賜禁中瑞錦詔悉取所著以上)能古章句(見上)賜瑞錦(見上)據經條答(唐書)
(鄭肅𫝊肅力於學有根柢擢太常少卿博士有疑議往咨必丨丨丨丨)九寺三監(宋史孔承恭𫝊)
(丨丨丨丨國之羽儀制度聲名往往而在)坐朵殿(宋史陳堯佐𫝊父省華權知開封府轉光祿卿舊制)
(卿監丨丨丨太宗以省華權涖京府别設其位升於兩省五品之南)参三公(劉向說苑伊尹曰三公者)
(所以参五事也九卿者所以丨丨丨也)陳序賓客(沈約䄂中記釋名曰鴻臚者本故典客掌賓禮)
(武帝時更為鴻臚鴻大也臚陳序也欲大以禮丨丨於丨丨也)望省樓(劉餗隋唐嘉話崔潞府日知歴)
(職中外恨不居八座及為太常於都寺廳事後起一樓正與尚書省相望人謂之崔公丨丨丨)設九部
樂(裴庭裕東觀奏記太常卿封敖於私第上事御史臺彈奏左遷國子祭酒故事太常卿上日廷丨丨丨丨)
(盡一時之盛敖拜太常卿欲便於親閱遂就私第視事法司舉奏遂薄責焉)寒林屏風(宋敏求春)
(明退朝錄太常寺舊在興國坊今三班院是也景祐初燕侍郎肅判寺廳事畫丨丨丨丨時稱絶茟其後為判)
(寺好事者竊取之)禮樂卿(葉廷珪海錄碎事杜牧送崔少常出鎮夏州詩帝命詩書將壇登丨丨丨)
布被瓦器(葉廷珪海錄碎事耆舊傳趙典為太常雖身處上卿而丨丨丨丨)
法官
皋陶喑(文子丨丨丨而為大理天下無虐刑何貴乎言者也)白雲(史記五帝本紀黃帝官名皆以)
(雲命為雲師注黃帝受命有雲瑞故以雲紀事也春官為青雲夏官為縉雲秋官為丨丨冬官為黑雲中官為)
(黃雲)左執法(史記天官書衡太微三光之廷匡衛十二星藩臣注太微宫垣十星在翼軫地天子之宫)
(庭五帝之坐十二諸侯之府也其外藩九卿也南藩中二星間於端門次東第一星為丨丨丨廷尉之象)天
下之平(史記張釋之𫝊廷尉丨丨丨丨也一傾而天下用法皆為輕重民安所措其手足)結韈
(史記張釋之𫝊王生者善為黃老言處士也嘗召居廷中三公九卿盡會立王生老人曰吾韈解頋謂張廷尉)
(為我丨丨釋之跪而結之人或謂王生曰獨奈何廷辱張廷尉使跪結韈王生曰張廷尉方今天下名臣我故)
(聊辱廷尉使跪結韤欲以重之)天下名臣(見上)傅古義(史記張湯𫝊張湯為廷尉是時上方)
(鄊文學湯决大獄欲丨丨丨乃請博士弟子治尚書春秋補廷尉史亭疑法奏讞疑事必豫先為上分别其原)
(上所是受而著讞決法廷尉絜令揚主之明奏事即譴湯應謝鄊上意所便必引正監掾史賢者曰固為臣議)
(如上責臣臣弗用愚抵於此罪常釋聞即奏事上善之曰臣非知為此奏乃正監掾史某為之)亭疑法
(見上注亭平也均也使之平疑事也)絜令(見上注按謂律令也古以板書之言上所是著之為正獄以廷)
(尉法令决平之揚主之明也)上德通理(漢書文三王𫝊詔廷尉選丨丨丨丨之吏更審考清問著)
(不然之效定失誤之法)驚馬罰金(漢書張釋之𫝊上行出中渭橋有一人從橋下走乘輿馬驚於)
(是使騎捕之属廷尉釋之奏當此人犯蹕當罰金上怒曰此人親丨吾丨而廷尉廼當之丨丨釋之曰法者天)
(子所與天下公共也今法如是更重之是法不信於民也)署門(漢書鄭當時𫝊下邽翟公為廷尉賓客填)
(門及廢門外可設雀羅後復為廷尉客欲往翟公大丨其丨曰一死一生迺知交情一貧一富迺知交態一貴)
(一賤交情迺見)舞知御人(漢書張湯𫝊遷太中大夫與趙禹共定諸律令務在深文拘守職之吏已)
(而禹至少府湯為廷尉两人交讙兄事禹禹志在奉公孤立而湯丨丨以丨丨)善候司(漢書杜周𫝊周)
(為廷尉其治大抵放張湯而丨丨丨注觀望天子意)決平(漢書杜周𫝊客有謂周曰君為天下丨丨不循)
(三尺法專以人主意指為獄獄者固如是乎注以三尺竹簡書法律也)循三尺法(見上)天下
無冤民(漢書于定國𫝊超為廷尉其决疑平法務在哀鰥寡罪疑從輕加審慎之心朝廷稱之曰張釋)
(之為廷尉丨丨丨丨丨于定國為廷尉民自以不冤)高大閭門(漢書于定國𫝊始定國父于公其閭)
(門壊父老方共治之于公謂曰少丨丨丨丨令容駟馬高盖車我治獄多隂德未嘗有所冤子孫必有興者至)
(定國為丞相永為御史大夫封侯𫝊世云)哀鰥哲獄(漢書于定國傳贊于定國父子丨丨丨丨為任)
(職臣注師古曰哀鰥哀恤鰥寡也哲獄知獄情也)執憲詳平(漢書丙吉𫝊廷尉于定國丨丨丨丨)
(天下自以不冤)柱後惠文(漢書張敞𫝊敞弟武拜為梁相是時梁王驕貴民多豪彊號為難治敞問)
(武欲何以治梁武敬惮兄謙不肯言敞使吏送至關戒吏自問武武應曰馭黠馬者利其銜策梁國大都吏民)
(凋弊且當以丨丨丨丨弹治之耳秦時獄法吏冠柱後惠文武意欲以刑法治梁)讞平天下獄
(漢書朱博𫝊遷廷尉職典決疑當丨丨丨丨丨博恐為官属所誣視事召見正監典法掾史謂曰廷尉本起於)
(武吏不通法律然廷尉治郡斷獄以来且二十年亦獨耳剽日久三尺律令人事出其中掾史試與正監共撰)
(前世決事吏議難知者數十事持以問廷尉得為諸君覆意之正監以為博苟彊意未必能然即共條白焉博)
(皆召掾史並坐而問為平處其輕重十中八九)耳剽日久(見上注剽劫也猶言行聽也剽音頻妙反)
覆意十中八九(見上注但用意覆之不近法律事故也覆音方目反)廷中稱平(漢書)
(黃覇𫝊為河南太守丞宣帝聞覇持法平召以為廷尉正數决疑獄丨丨丨丨注此廷中謂廷尉之中)國
憲以平(漢書叙傳釋之典刑丨丨丨丨)律謝皋蘇(後漢書張純曹褒𫝊論樂非䕫㐮而新音)
(代起丨丨丨丨而制令亟易注皋陶虞士官蘇忿生周武王之司寇也)小杜律(後漢書郭躬𫝊躬父)
(弘習丨丨丨太守寇恂以弘為决曹掾斷獄至三十年用法平諸為弘所决者退無怨情郡内比之東海于公)
(注前書杜周武帝時為廷尉御史大夫斷獄深刻少子延年亦明法律為御史大夫對父故言小)家世
掌法(後漢書郭躬𫝊遷躬廷尉正坐法免後三遷元和三年拜為廷尉躬丨丨丨丨務在寬平及典理官)
(決獄斷刑多依矜恕乃條諸重文可從輕者四十一事奏之事皆施行著于令)三世為法名家
(後漢書郭鎮𫝊順帝時廷尉河南吳雄季高以明法律斷獄平起自孤宦致位司徒雄子訢孫恭丨丨廷尉丨)
(丨丨丨注名為明法之家)内平(晉書天文志爟北四星曰丨丨平罪之官)在南宫右(晉書軄官)
(志執法丨丨丨之丨上相處端門之外)小大以情(晉書衛瓘𫝊轉廷尉卿瓘明法理每至聽訟丨)
(丨丨丨)冤濫多廻(晉書何攀𫝊除廷尉平時廷尉卿諸葛沖以攀蜀士輕之及共斷疑獄沖始歎)
(服贊何攀平允丨丨丨丨)廷尉之才不為三公(晉書袁甫𫝊人各有能有不能是以聖王)
(使人必先以器苟非周材何能悉長黃覇馳名於州郡而息譽於京邑丨丨丨丨丨丨丨丨自昔然也)清
裕(晉書續咸𫝊石勒以為理曹参軍持法平詳當時稱其丨丨比之于公)平決攸歸(宋書孝武)
(帝紀廷尉遠邇疑讞丨丨丨丨)張于二氏陳郭兩族(齊書崔祖思𫝊實宜清置廷尉茂簡)
(三官寺丞獄主彌重其選漢来治律有家子孫並世其業故丨丨丨丨絜譽文宣之世丨丨丨丨流稱武明之)
(朝决獄無冤慶昌枝裔槐衮相襲蝉紫𫝊輝)槐衮相襲蟬紫𫝊輝(見上)釋之同
姓(南史張永𫝊累遷廷尉上謂曰卿既與丨丨丨丨欲使天下復無冤人)皂衣(南史梁昭眀太子𫝊)
(年十二内省見獄官將讞事問左右曰是丨丨何為者曰廷尉官属)曲茟(魏書游肇𫝊肇之為廷尉也世)
(宗嘗私勅肇有所降恕肇執而不從曰陛下自能恕之豈足令臣丨丨也)寺中二絶(北齊書宋世軌)
(𫝊世軌好法律稍遷廷尉卿時大理正蘇珍之亦以平幹知名寺中為之語曰決定嫌疑蘇珍之視表見裏宋)
(世軌時人以為丨丨丨丨)臺欺寺(北齊書宋世軌𫝊南臺囚到廷尉世軌多雪之仍移攝御史將問其)
(濫狀中尉畢義雲不送移往復不止世軌遂上書極言義雲酷擅顯祖引見二人親勅世軌曰我知丨丨丨久)
(卿能執理與之抗衡但守此心勿慮不富貴)執方(隋書百官志廷尉有正監平二人元會廷尉三官與)
(建康三官皆法冠朝服以監東西中華門手執方木長三尺方一寸謂之丨丨)撼大木(隋書趙綽𫝊遷)
(大理少卿上禁行惡錢有二人在市以惡錢易好者武候執以聞上令悉斬之綽進諫曰此人坐當杖殺之非)
(法上曰丨丨丨不動者當退對曰臣望感天心何論動木)秋卿(舊唐書職官志大理寺注古謂掌刑為士)
(又曰理漢景帝加大字取天官貴人之牢曰大理之義後漢後改為廷尉梁改名丨丨北齊隋為大理加寺字)
(龍朔改為祥刑寺光宅為司刑神龍復改)祥刑寺(見上)獬豸之精(舊唐書徐有功𫝊贊聽訟)
(惟明持法惟平二者或爽人何以生猗歟徐公丨丨丨丨世皆紛濁不改吾清)五日一慮(唐書百官)
(志大理寺卿一人少卿二人掌折獄詳刑凡罪抵流死皆上刑部覆于中書門下繫者丨丨丨丨)参處
法意至析秋豪(唐書戴胄𫝊大理少卿缺太宗曰大理人命所繫胄清直其人哉即日命胄胄)
(丨丨丨丨丨丨丨丨隨類指摘言若泉湧帝益重之)唐卿不冤(唐書唐臨𫝊累遷大理卿高宗嘗錄)
(囚餘司斷者輙紛訴不承獨臨所訊無一言帝問故荅曰丨丨斷囚丨丨所以絶意帝嘆曰為獄者固當若是)
(乃自述其考曰形如死灰心若鐡石云)雷霆之震能合仁恕(唐書徐有功𫝊或稱有功)
(仁恕過漢于張起居舍人盧若虚曰徐公當丨丨丨丨而丨丨丨丨雖千載未見其比)遇徐杜生
(唐書杜景佺𫝊入為司刑丞與徐有功来俊臣侯思止專治詔獄時稱丨丨丨者丨)典訟臬(宋史韓晉)
(卿𫝊入為大理少卿晉卿自仁宗朝已丨丨丨元豊置大理獄多内庭所付晉卿持平考核無所上下神宗稱)
(其才)觟&KR1694;觸(王充論衡丨丨者一角之羊也性知有罪皋陶治獄其罪疑者令羊丨之有罪則觸無罪)
(則不觸斯盖天生一角聖獸助獄為驗故皋陶敬羊起坐事之此則神竒瑞應之類也)木囚(任昉述異)
(記後漢季子長為政欲知囚情以梧桐木為之像囚形穿地為坎卧丨丨於其中祝之罪正者不動冤者木囚)
(動出時以為精誠所應子長時為大理卿)張卿所罰(劉餗隋唐嘉話張賓客文瓘之為大理獲罪者)
(皆曰丨丨丨丨不為枉也)無如戴胄(劉肅大唐新語戴胄有幹局明法令仕隋門下省錄事太宗以)
(為秦府掾常謂侍臣曰大理之職人命所懸當湏妙選正人用心存法丨過丨丨丨者乃以為大理少卿)異
判兩聞(劉肅大唐新語李日知為司刑丞常免一死囚少卿胡元禮丨丨殺之與日知往復至於再三)
(元禮怒遣府吏謂曰元禮不離刑曹此囚無活法日知報曰日知不離刑曹此囚無死法竟以丨丨日知果直)
参酌院(李肇國史補長慶初上以刑法為重每有司斷大獄又令中書舍人一員参酌而出之百司呼)
(為丨丨丨)口案(王仁裕開天遺事張九齡累歴刑獄之司每有公事赴本司行勘胥吏軰未敢訊劾先取)
(則於九齡囚於前面分曲直口撰案卷囚無輕重咸樂其罪時人謂之張公丨丨)中上考(李亢獨異)
(志唐狄仁傑為大理寺丞申丨丨丨考功駁下問有何勞績寺復執申曰歲凡斷獄一萬二千考功特昇上下)
(考)朝官染院(王闢之澠水燕談錄太宗慎刑罸淳化二年始置審刑院以覆大理奏案以近臣一)
(人知院事設詳議六人擇京朝曉律常任法寺官者為之每奏一人從知院上殿例得賜緋故士大夫以審刑)
(為丨丨丨丨)廷尉三官(葉廷珪海錄碎事魏晉謂正監平為丨丨丨丨)
郎署
一十五星蔚然(史記天官書其内五星為帝坐後聚丨丨丨丨丨丨曰郎位注郎位在太微中)
(帝坐東北)署長(史記馮唐傳唐以孝著為中郎丨丨事文帝文帝輦過問唐曰父老何自為郎家安在唐)
(具以實對)久宦減仲之産(漢書張釋之𫝊與兄仲同居以貲為騎郎事文帝十年不得調亡所)
(知名釋之曰丨丨丨丨丨丨不遂欲免歸注遂猶逹)上林牧羊(漢書卜式𫝊上以式終長者迺召拜)
(式為中郎賜爵左庶長田十頃初式不願為郎上曰吾有羊在丨丨中欲令子牧之式既為郎布衣草蹻而丨)
(丨歲餘羊肥息上過其羊所善之式曰非獨羊也治民亦猶是以時起居惡者輙去毋令敗羣上竒其言)三
箧能識(漢書張安世𫝊以父任為郎用善書給事尚書精力於職休沐未嘗出上行幸河東嘗亡書丨)
(丨詔問莫丨知惟安世丨之具作其事後購求得書以相校無所遺失)功高不調(漢書張安世𫝊)
(有郎丨丨丨丨自言安世應曰君之功高眀主所知人臣執事何長短而自言乎絶不許已而郎果遷)山
郎(漢書楊惲𫝊故事令郎出錢市財用給文書迺得出名曰丨丨移病盡一日輙償十沐或至歲餘不得沐)
(其豪富郎日出遊戲或行錢得善部注山財用之所出故取名焉)璽不可得(漢書霍光𫝊殿中嘗)
(有怪一夜羣臣相驚光召尚符璽郎郎不肯授光光欲奪之郎按劒曰臣頭可得丨丨丨丨也光甚誼之明日)
(詔增此郎秩二等)宿衛臣(漢書趙廣漢𫝊守京兆尹富人蘇回為郎二人劫之有頃廣漢將吏到家)
(自立庭下使長安丞龔奢叩堂戶暁賊曰京兆尹趙君謝两卿無得殺質此丨丨丨也釋質束手得善相遇)
應列宿(後漢書明帝紀帝遵奉建武制度後宫之家不得封侯與政館陶公主為子求郎不許而賜錢)
(千萬謂羣臣曰郎官上丨丨丨出宰百里有非其人則民受其殃是以難之)三署郎(後漢書和帝紀)
(引丨丨丨召見禁中注漢官儀三署謂五官署左右署也各置中郎將以司之)佳乎吏也(後漢書馮)
(勤𫝊除為郎中給事尚書在事精勤遂見親識每引進帝輙顧謂左右曰丨丨丨丨)俯伏省閤(後漢)
(書馮豹𫝊拜尚書郎忠勤不懈每奏事未報常丨丨丨丨或從昏至明肅宗聞而嘉之使黃門特被覆豹&KR0897;令)
(勿驚)以杖撞(後漢書鍾離意傳帝常以事怒郎藥崧丨丨丨之崧走入床下帝怒甚疾言曰郎出郎出)
(崧曰天子穆穆諸侯皇皇未聞人君自起撞郎帝赦之)常獨直臺上(後漢書鍾離意𫝊藥崧者)
(河内人天性朴忠家貧為郎丨丨丨丨丨無被枕杫食糟糠帝每夜入臺輙見崧問其故甚嘉之自此詔太官)
(賜尚書以下朝夕餐給帷被皂袍及侍史二人注杫音思漬反謂爼几也)帷被皂袍(見上)供青
縑白綾被(後漢書鍾離意𫝊注蔡質漢官儀曰尚書郎入直臺中官丨新丨丨丨丨丨或錦被晝夜)
(更宿帷帳畫通中枕卧㫋蓐冬夏隨時改易太官供食五日一美食下天子一等)太官美食(見上)
占對可觀(後漢書徐防傳永平中舉孝廉除為郎防體貌矜嚴丨丨丨丨顯宗異之特補尚書郎)
太微積星(後漢書楊秉𫝊先王建國順天制官丨丨丨丨名為郎位)仕之通階(後漢書虞)
(詡𫝊臺郎顯職丨丨丨丨)依烏(晉書天文志郎位十五星在帝坐東北一曰丨丨郎府也周官之元士漢)
(官之光祿中散諫議議郎三署郎中是其職也)善宣吐(晉書裴楷𫝊遷尚書郎賈充改定律令以楷為)
(定科郎事畢詔楷於御前執讀平議當否楷丨丨丨左右属目聽者忘倦)襆被出(晉書衛舒𫝊入為尚)
(書郎時欲沙汰郎官非其才者罷之舒曰吾即其人也丨丨而丨同僚素無清論者咸有愧色)在事清
眀(晉書山濤𫝊遷尚書吏部郎文帝與濤書曰足下丨丨丨丨雅操邁時念多所乏今致錢二千萬榖二百)
(斛)識會(晉書李重𫝊重與李毅同為吏部郎時王戎為尚書重以清尚見稱毅淹通有智識雖二人操)
(異然俱處要職戎以丨丨待之各得其所史臣論李重銳志銓衡留心隐逸濬沖期之識會豈虚也哉)畢
吏部(晉書畢卓𫝊太興末為吏部郎常飲酒廢職比舍郎釀熟卓因醉夜至其甕間盜飲之為掌酒者所)
(縳明旦視之乃丨丨丨也遽釋其縳卓遂引主人宴於甕側致醉而去)佳吏部(晉書桓彛𫝊庾亮每)
(属彛覓一丨丨丨及至都謂亮曰為卿得一吏部矣亮問所在彛曰人所應有而不必有人所應無而不必無)
(徐寕真海岱清士因為叙之即遷吏部郎)海岱清士(見上)蜀有二郎(晉書杜軫𫝊累遷尚)
(書郎奏議駁論多見施用時涪人李驤亦為尚書郎與軫齊名每有論議朝廷莫能踰之號丨丨丨丨)連
狀白(晉書王藴𫝊遷尚書吏部郎性平和不抑寒素每一官缺求者十軰藴無所是非時簡文帝輔政藴)
(輙丨丨丨之曰某人有地某人有才務存進逹各隨其方故不得者無怨焉)奏事眀光(宋書百官)
(志尚書郎丨丨丨丨殿殿以胡粉塗壁畫古賢烈士以丹朱色地謂之丹墀)含雞舌香(宋書百官)
(志尚書郎口丨丨丨丨以其奏事答對欲使氣息芬芳也)赤管筆隃麋墨(宋書百官志天子所)
(服五時衣以賜尚書令僕而丞郎月賜丨丨大丨一䨇丨丨丨一丸)高流官序不為臺郎
(宋書江智淵𫝊元嘉末除尚書庫部郎時丨丨丨丨丨丨丨丨智淵門孤援寡獨有此選)虎爪板(宋書)
(王微𫝊吏部尚書江湛舉微為吏部郎微與湛書曰誠不能顧影負心純盗虚聲所以綿絡累紙本不營尚書)
(丨丨丨也)食有二十七種(齊書庾杲之𫝊除尚書駕部郎清貧自業食惟有韭葅[卄瀹]韭生韭雜)
(菜或戱之曰誰謂庾郎貧丨鮭常丨丨丨丨丨言三九也)不復能諮都令史(齊書陸慧暁𫝊)
(遷吏部郎吏曹都令史歴政以来諮執選事慧暁任已獨行未嘗與語帝遣左右單景儁以事誚問慧暁謂景)
(儁曰六十之年丨丨丨丨丨丨丨為吏部郎也)比蹤昔人(梁書王筠𫝊除尚書殿中郎王氏過江以)
(来未有居郎署者或勸逡巡不就筠曰陸平原東南之秀王文度獨步江東吾得丨丨丨丨何所多恨乃欣然)
(就職)鵷行之首(梁書張緬𫝊殿中郎缺高祖謂徐勉曰此曹舊用文學且居丨丨丨丨宜詳擇其人)
(勉舉緬充選)居小選(梁書禇翔𫝊徵為吏部郎翔丨丨丨公清不為請嘱易意號為平允)高華
通貴(南史蕭琛𫝊郎有杖起自後漢爾時郎官位卑親主文案與令史不異故郎三十五人令史二十人)
(是以古人多恥為此職自魏晉以来郎官稍重今方参用丨丨吏部又近於丨丨不應官高昔品而罰遵曩科)
選局(南史王琨𫝊為吏部郎吏曹丨丨貴要多所属請琨自公卿下至士大夫例為用两門生江夏王義)
(恭嘗属琨用二人後復属琨答不許)用兩門生(見上)隣省遺餅(南史王悅之𫝊少厲清操)
(亮直有風檢為吏部郎丨丨有會同者丨悅之丨一甌辭不受曰此費誠小然少来不願當之)傾朝相
送(南史何尚之𫝊尚之字彦德父叔度恭謹有行業尚之遷吏部郎告休定省傾朝送别於冶渚及至郡叔)
(度謂曰聞汝来此丨丨丨丨可有幾客答曰殆數百人叔度笑曰此是送吏部郎耳非關何彦德也)庭植
嘉樹(南史顧憲之𫝊遷給事黃門兼尚書吏部郎宋時其祖覬之嘗為吏部於丨列丨丨丨謂人曰吾為)
(憲之植耳至是憲之果為此職)孔獨誦(南史孔休源𫝊武帝嘗問徐勉求一有學藝解朝儀者為尚書)
(儀曹郎勉曰孔休源詳練故事自晉宋起居注誦略上口即日除尚書儀曹郎時多所改作每逮訪前事休源)
(即以所誦記隨機决斷吏部郎任昉嘗謂之為丨丨丨)一臺二絶(南史伏曼容𫝊為尚書外兵郎)
(嘗與袁粲罷朝相會言元理時論以為丨丨丨丨)鳬鴨(魏書官氏志初帝欲法古純質每於制定官號)
(多不依周漢舊名皆擬遠古雲鳥之義諸曹走使謂之丨丨取飛之迅疾)妙選人地(北史齊文㐮帝)
(紀沙汰尚書郎丨丨丨丨以充之)京師灼灼(北史崔儦𫝊歴尚書郎與頓邱李若俱見稱重時人)
(語曰丨丨丨丨崔儦李若)能賦詩(北史裴譲之傳累遷屯田主客郎中省中語曰丨丨丨裴譲之)清
郎(北史袁聿修𫝊初聿修為尚書郎十年未嘗受升酒之遺尚書邢邵與聿修舊欵每省中語戱常呼聿修)
(為丨丨)白鹿賀表(北史柳慶𫝊除尚書都官郎中并領記室時北雍州獻丨丨羣臣欲丨尚書蘇)
(綽謂慶曰近代已来文章華靡相公柄人軌物君職典文房宜製此丨以革前弊慶操筆立成辭兼文質綽曰)
(枳橘猶自可移况才子也)南曹(舊唐書職官志吏部員外郎一人掌判丨丨每歲選人有解状簿書資歴)
(考課必由之以覈其實)止水座右(舊唐書孔紹安𫝊紹安孫若思累遷庫部郎中若思常謂人曰)
(仕至郎中足矣至是持一石丨丨置於丨丨以示有止足之意)清辨(唐書劉崇望𫝊崔安潛為吏部尚書)
(崇望以員外郎主南曹選事丨丨)對唱無謬(唐書崔仁師𫝊遷度支郎中嘗口陳移用費數千名)
(太宗怪之詔黃門侍郎杜正倫持簿使仁師丨丨丨一丨帝竒之)三列宿(唐書韋湊𫝊湊祖叔諧貞)
(觀中為庫部郎中與弟吏部郎中叔謙兄主爵郎中季武同省時號丨丨丨)蒔柳郎省(唐書韋虚)
(心𫝊初維為郎丨丨於庭及虚心兄弟居丨丨對之輙歛容自叔謙後至郎中者數人世號郎官家按維虚心)
(之父)郎官家(見上)後出詞人之冠(唐書張九齡𫝊改司勲員外郎時張說為宰相親重)
(之與通譜系常曰丨丨丨丨丨丨也)簿最詳緻(唐書韓滉𫝊遷吏部員外郎性強直明吏事莅南曹)
(五年丨丨丨丨)廷無稽牒(唐書張嘉貞𫝊累遷兵部員外郎時功状盈几郎吏不能决嘉貞為詳處)
(不閱旬丨丨丨丨)選人訴索好官(唐書苖晉卿𫝊累進吏部郎中知選事丨丨丨丨丨丨厲)
(言倨色紛於前晉卿與相對終日無愠顔)吏事第一(唐書裴遵慶𫝊擢吏部員外郎判南曹天寳時)
(選者歲萬計遵慶性強敏視簿牒詳而不苛世稱丨丨丨丨)寒遠無留才(唐書崔郾𫝊遷吏部)
(員外郎下不敢欺每擬吏親挟格褒黜必當丨丨丨丨丨)柅杜干請(唐書牛徽𫝊擢吏部員外郎乾)
(符中選濫吏多姦徽治以剛明丨丨丨丨法度復振)倉駕二曹(唐書畢諴𫝊累官駕部員外郎倉部)
(郎中故事要家勢人以丨丨丨丨為辱諴沛然如處美官無異言)考簿用墨(唐書王徽𫝊進考功)
(員外郎故事丨丨以朱注上下為殿最歲久易漫吏輙竄易為奸徽始丨丨遂絶妄欺)應得才望
(唐書李林甫𫝊源乾曜執政乾曜子絜為林甫求司門郎中乾曜素薄之曰郎官丨丨丨丨哥奴豈郎中材邪)
(哥奴林甫小字也)審官東院(宋史選舉志文選曰丨丨丨丨曰流内銓)白帕裹印(宋史)
(高防傳夢一吏以丨丨丨丨自門入授防防寤而思曰白主刑吾當為主刑官乎俄起為刑部員外郎吏齎印)
(至一如夢中所覩)置令式庭中(宋史劉珙𫝊遷吏部員外郎丨丨丨丨丨使選集者得自繙閱)
(與吏辨吏無得藏其巧)懷香握蘭(應劭漢官儀尚書郎丨丨丨丨趨走丹墀)尚方賜履
(應劭風俗通尚書郎王喬遷為葉令每月朔常詣臺朝帝密令太史候望言其臨至時常有䨇鳬從南飛来因)
(伏伺見鳬舉羅但得一䨇舄耳使丨丨識視四年中所丨尚書官属丨也)趨翔廊閣(常璩華陽國志)
(杜軫為尚書郎每升降丨丨丨丨之下威容可觀中朝偉之)用第二人(劉義慶世說王中郎年少)
(時江虨為僕射領選欲擬之為尚書郎有語王者王曰自過江来尚書郎正丨丨丨丨何得擬我江聞而止注)
(王彪之别𫝊曰彪之從伯導謂彪之曰選曹舉汝為尚書郎中可作諸王佐邪此知郎官寒素之品也按王中)
(郎坦之也)寒素之品(見上)改倉曹為人物志(劉肅大唐新語秦府倉曹李守素尤)
(諳氏族時人號為肉譜虞世南語人曰昔任彦昇善譚經籍稱為五經笥今宜丨丨丨丨丨丨丨)二十
八宿笑人(劉肅大唐新語尹伊嘗為坊州司戶尚藥局牒省索杜若省符下坊州供送伊判之曰坊)
(州本無杜若天下共知省符忽有此科應由謝朓詩誤華省曹郎如此判豈不畏丨丨丨丨向下丨丨由是知)
(名)土山頭(劉肅大唐新語晉宋以還尚書始置員外郎分判曹事國朝彌重其選舊例郎中不歴員)
(外郎拜者謂之丨丨丨果毅言其不歴清資便拜高品有似長征兵士便得邊遠果毅也景隆中趙謙光自彭)
(州司馬入為大理正遷戶部郎中賀遂涉時為員外戲詠之曰員外由来美郎中望不優誰言粉署裏翻作土)
(山頭謙光酬之曰錦帳隨情設金罏任意薰惟愁員外署不應列星文)錦帳金爐(見上)員外
不應列星(見上)曹長(李肇國史補尚書丞郎郎中相呼為丨丨)二廳(李肇國史補郎官故)
(事吏部郎中丨丨先小銓次格式員外郎二廳先南曹次廢置)四覆(李肇國史補郎官故事刑部分丨丨)
(戶部分两賦其制尚矣)兩賦(見上)比盤(李肇國史補舊說吏部為省眼禮部為南省舍人考功度)
(支為振行比部得廊下食以飯從者號丨丨)都公(李肇國史補舊說二十四曹呼左右司為丨丨)判
入判出(李肇國史補故事度支案郎中丨丨員外丨丨侍郎總統押案而已)四軍紫(李肇國史)
(補貞元末有郎官四人自行軍司馬賜紫而登郎署省中謔為丨丨丨)元山典記(馮贄雲仙雜記)
(陳茂為尚書郎每書信印記曰丨丨丨丨又曰元山印𢷬朱礬澆麝酒閒則匣以鎮犀飬以透雲香印書逹數)
(十里香不斷印刻胭脂木為之)印刻胭脂木(見上)同舍同廳(王保定摭言張椘與逹奚)
(待郎書僕轉郎署先在祠曹公自臺端俯臨禮部昔稱丨丨今則丨丨退朝每得陪行就食尋常接坐攀由鴻)
(鵠倚是蒹葭咫尺餘光環㢠廻末職官連两載事等一家)瑞錦窠(宋敏求春明退朝錄按唐禮部郎中)
(掌省中文翰謂之南宫舍人百日内湏知制誥王元之與宋給事詩云湏知百日掌絲綸又謂員外郎為丨丨)
(丨)百日掌絲綸(見上)省墻東(錢希白南部新書先天中王上客為御史自以才望清華)
(當入省臺望前行忽除膳部員外郎微有惋悵吏部郎中張敬忠詠云有意嫌兵部專心望考功誰知脚蹭蹬)
(却落丨丨丨盖膳部在省最東北隅也)後行中行前行(錢希白南部新書省中語曰丨丨祠)
(屯不博丨丨都門中行刑部不博丨丨駕庫)雌甲辰(魏泰東軒茟錄唐盧氏逸史載裴晉公度與郎)
(中庾威同生於甲辰裴嘗戲威曰郎中乃丨丨丨也)錦帳郎(洪邁容齋續茟白樂天在江州答元郎中)
(楊員外喜烏見寄曰南宫鴛鷺地何忽烏来止故人丨丨丨聞烏笑相視疑烏報消息望我歸鄉里)二妙
(葉廷珪海錄碎事韋虚心善剖判宋之問工詩時言戶部有丨丨)前行為要後行為閒
(葉廷珪海錄碎事唐制郎官丨丨丨丨丨丨丨丨)華省貴(葉廷珪海錄碎事李白贈史郎中詩多慚)
(丨丨丨不以逐臣疎)轉曹(葉廷珪海錄碎事鄭谷詩郎署丨丨雖久次)
師儒
經師(漢書平帝紀郡國曰學縣道邑侯國曰校校學置丨丨一人鄉曰庠聚曰序序庠置孝經師一人)
掌通古今(漢書百官公卿表博士秦官丨丨丨丨秩比六百石)五業並授(魏志杜畿𫝊注)
(樂詳黃初中徵拜博士於時太學初立有博士十餘人學多褊狭又不熟悉略不親教備員而已惟詳丨丨丨)
(丨其或難解質而不解詳無愠色以杖畫地牽譬引類至忘寢食)以杖畫地牽譬引類
(見上)儒林弘胄子之教(晉書曹志傳咸寕初詔曰鄄城公曹志䔍行履素逹學通識宜在丨)
(丨以丨丨丨丨丨其以志為散騎常侍國子博士)陶奬童蒙(宋書武帝紀詔曰今王略遠届華域)
(載清仰風之士日月以冀便宜傅延胄子丨丨丨丨選備儒官弘振國學)辭林義府國老民
宗(陳書周弘正𫝊尚書右僕射領國子祭酒豫州大中正弘正識宇凝深藝業通備丨丨丨丨丨丨丨丨道)
(映庠門望高禮閣)道映庠門望高禮閣(見上)祭酒朱服(南史何胤𫝊以國子)
(祭酒與太子中庶子王瑩並為侍中時胤單作祭酒疑所服陸澄博古多該亦不能據遂以元服臨試爾後詳)
(議乃用朱服丨丨丨丨自此始也)經史笥(南史許懋𫝊兼國子博士僕射江祏甚推重之號為丨丨)
(丨)取果納帶(南史徐孝克𫝊為國子祭酒孝克每侍宴無所食噉至席散當其前膳羞損減帝密)
(記以問中書舍人管斌斌自是伺之見孝克丨珍丨丨紳丨中斌當時莫識其意後尋訪方知其以遺母斌以)
(啟宣帝嗟歎良久乃敕自今宴享孝克前饌並遣將還以餉其母時論美之)白玉投泥(魏書穆弼)
(𫝊高祖欲以弼為國子助教弼辭曰先臣以来蒙恩累世比校之流實用慙屈高祖曰朕欲敦厲胄子故屈卿)
(光之丨丨丨丨豈能相汚)父子軒軺(魏書崔浩𫝊太宗初拜博士祭酒常授太宗經書每至郊祠丨)
(丨並乘丨丨時人榮之)進修津寄(魏書高允𫝊詔曰朕纂統大業八表晏寕稽之舊典欲置學宫)
(於郡國使丨丨之業有所丨丨)博關經典世履忠清(魏書高允𫝊博士取丨丨丨丨丨丨)
(丨丨堪為人師者年限四十以上助教年限三十以上若道業夙成才任教授不拘年齒)經學精洽
(魏書劉芳𫝊詔以芳丨丨丨丨超遷國子祭酒)訓胄虎門(魏書李諧𫝊蕭衍求通和好以諧為聘使)
(主諧至石頭蕭衍遣其主客郎范胥當接詣問胥曰主客在郎官幾時胥答曰我本丨丨丨丨適復今任諧言)
(國子博士不應左轉為郎)罄懸河之辯竭重席之奥(隋書儒林𫝊序天子乃整萬乘)
(率百僚遵問道之儀觀釋奠之禮博士丨丨丨丨丨侍中丨丨丨丨丨考正亡逸研覈異同積滯羣疑渙然冰)
(釋)宗匠(隋書包愷𫝊大業中為國子助教於時漢書學者以蕭包二人為丨丨按蕭該開皇初拜國子)
(博士)儒宗學府(北史盧誕𫝊周文帝以誕丨丨丨丨為當世所推乃拜國子祭酒)祭酒閒
務(北史韓麒麟𫝊子熙天平初除國子祭酒子熙儉素安貧遷鄴之始百司並給兵刀時以丨丨丨丨止給)
(二人或有令其陳請者子熙曰朝廷自不與祭酒兵何關韓子熙事論者高之按子熙麒麟孫)六學(舊唐)
(書職官志祭酒司業之職掌邦國儒學訓導之政令有丨丨注一國子學二太學三四門四律學五書學六算)
(學也)口不絶吟手不停披(舊唐書韓愈𫝊為國子博士愈自以才高累被擯黜作進學解)
(以自喻曰先生丨丨丨丨於六藝之文丨丨丨丨於百家之編)乘馬從徒安坐而食(舊唐)
(書韓愈𫝊進學解曰月費俸錢歲靡廪粟子不知耕婦不知織丨丨丨丨丨丨丨丨)誦鹿鳴蟋蟀
二萹(唐書山惲𫝊累遷國子司業帝昵宴近臣及修文學士詔徧為伎而山惲奏無所習惟知誦詩乃丨)
(丨丨丨丨丨丨未畢中書令李嶠以其近規諷止之帝嘉其直下詔褒咨)評處(唐書韋叔夏𫝊累遷成均)
(司業詔五禮儀物司禮博士有所修革湏叔夏欽明等丨丨然後以聞)修講舍(唐書陽嶠𫝊遷國子)
(司業嶠資謹飭好學喜誘勸後生丨丨丨人以為善職)士議歸(唐書楊綰𫝊元載秉政忌綰望高拜)
(綰國子祭酒外示尊重而實以散地處之載日貪冐天下丨丨益丨綰)生徒斤斤(唐書陽城𫝊遷)
(國子司業簡孝秀德行升堂上沈酗不率教者皆罷躬講經籍丨丨丨丨皆有法度)惇師老德(唐書)
(儒學𫝊序貞觀六年盡召天下丨丨丨丨以為學官數臨幸觀釋菜命祭酒博士講論經義賜以東帛生能通)
(一經者得署吏)一舉輙蔽(唐書陸德明𫝊補太學博士高祖已釋奠召博士徐文遠浮屠慧乘道士)
(劉進喜各講經德明隨方立義徧析其要帝大喜曰三人者誠辯然德明丨丨丨丨可謂賢矣賜帛五十匹)
三世司業(唐書孔穎逹𫝊除國子司業歲餘以太子右庶子兼司業久之拜祭酒侍講東宫穎逹子)
(志終司業志子惠元力學寡言又為司業累擢太子諭德丨丨丨丨時人美之)譬暁密微(唐書盖文)
(逹𫝊子文懿為國子助教既升席公卿更相質問文懿丨丨丨丨遠近宗仰)九經庫(唐書谷那律𫝊)
(遷國子博士淹識羣書褚遂良嘗稱為丨丨丨)建端樹義(唐書褚無量𫝊拜國子司業太子釋奠國)
(學令講經丨丨丨丨博敏而辯)腰轝入殿(唐書褚無量𫝊兼國子祭酒以耆老隨仗聽徐行又為設)
(丨丨許乘丨丨中)立經義治事齋(宋史選舉忘安定胡瑗設教蘇湖間二十餘年世方尚詞)
(賦湖學獨丨丨丨丨丨丨以敦實學)雅樂歌詩乙夜乃散(宋史選舉志胡瑗為國子監直)
(講數年進天章閣侍講猶兼學正每公私試罷掌儀率諸生會于首善丨丨丨丨丨丨丨丨)空學出
祖(宋史鄭穆𫝊太學生乞為師除祭酒請老公卿大夫各為詩贈其行丨丨丨丨汴東門外都人觀者如堵)
(歎未嘗見)升齋積分(元史齊履謙𫝊以履謙為國子司業立丨丨丨丨等法每季考其學行以次遞)
(升既升上齋又必踰再歲始與私試孟月仲月試經疑經義季月試古賦詔誥章表策蒙古色目試眀經策問)
(辭理俱優者一分辭平理優者為半分歲終積至八分者充高等以四十人為額然後集賢禮部定其藝業及)
(格者六人以充歲貢)六館知讓(元史劉𢋫𫝊遷翰林為學士承旨兼國子祭酒國學故事伴讀生以)
(次出補吏莫不争先出時有生親老且貧同舍生有名在前者因博士以告曰我齒頗少請讓之先𢋫曰讓德)
(之恭也從其讓别為書薦其人朝廷反先用之自是丨丨之士皆丨丨之為美德也)謨訓上庠(楊衒)
(之洛陽伽藍記邢子才選國子祭酒丨丨丨丨罰惰賞勤專心勸誘青領之生競懷雅術洙泗之風兹焉復盛)
青領之生競懷雅術(見上)不逾疇昔一尉(劉肅大唐新語陽嶠為祭酒謂)
(人曰我雖三品非不榮貴意常丨丨丨丨丨丨也時議重之)手寫九經(李肇國史補張参為國子)
(司業年老常丨丨丨丨以為讀書不如寫書)乞酒錢(王保定摭言杜工部交鄭廣文嘗以詩贈虔曰)
(才名三十年坐客寒無氊頼淂蘇司業時時丨丨丨)蝴蝶上階(洪邁容齋四茟朱載上舒州桐城人)
(為黃州教授有詩云官閒無一事丨丨飛丨丨東坡公見之稱賞再三)儒重之官(葉廷珪海錄碎)
(事凡祭酒司業皆丨丨丨丨非其人不居)音讀詳潤(朱子名臣言行錄孫宣公奭為國子監直講太)
(宗幸監詔公講尚書說命三萹公年少位下然丨丨丨丨帝稱善因歎曰天以良弼賚商朕獨不得耶因以切)
(厲輔臣賜公緋章服)
京尹
前有趙張後有三王(漢書王吉傳子駿成帝欲大用之出為京兆尹試以政事先是京兆)
(有趙廣漢張敞王尊王章至駿皆有能名故京師稱曰丨丨丨丨丨丨丨丨)撥煩吏(漢書龔勝𫝊勝)
(徙光祿大夫守右扶風數月上知勝非丨丨丨廼復還勝光禄大夫)尉薦殷勤(漢書趙廣漢𫝊復用)
(守京兆尹滿歲為真廣漢為二千石以和顔接士其丨丨待遇吏丨丨甚備事推功善歸之於下發於至誠吏)
(見者皆輸寫心腹無所隐匿咸願為用僵仆無所避)課為三輔最(漢書尹翁歸𫝊入守右扶風滿)
(歲為真京師畏其威嚴扶風大治盜賊丨常丨丨丨丨)枹鼓稀鳴(漢書張敞𫝊守京兆尹長安市)
(偷盜尤多敞求問長安父老偷盜酋長數人召見責問因貰其罪把其宿負令致諸偷以自贖偷長曰今一旦)
(召詣府恐諸偷驚駭願壹切受署敞皆以為吏遣歸休置酒小偷悉来賀且飲醉偷長以赭汙其衣裾吏坐里)
(閭閱出者汙赭輒收縳之窮治所犯盡行法罰由是丨丨丨丨市無偷盗)經術輔政(漢書張敞𫝊其)
(治京兆略循趙廣漢之迹然敞本治春秋以丨丨自丨其丨頗雜儒雅往往表賢顯善不醇用誅罰以此能自)
(全)引古今處便宜(漢書張敞傳敞為京兆朝廷每有大議丨丨丨丨丨丨天子數從之然無)
(威儀時罷朝會過走馬章臺街使御吏驅自以便面拊馬又為婦畫眉長安中𫝊張京兆眉憮注便面扇之類)
(不欲見人以此自障面則得其便故曰便面憮音詡北方人謂媚好為詡)眉憮(見上)五日京兆
(漢書張敞𫝊與光禄勲楊惲厚善惲坐誅公卿奏惲黨友不宜處位等比皆免敞奏獨寢不下敞使賊捕掾絮)
(舜有所案驗舜以敞當免不肯為敞竟事私歸其家人或諫舜舜曰吾為是公盡力多矣今丨丨丨丨耳安能)
(復案事)試之三輔(漢書蕭望之𫝊宣帝察望之經明持重論議有餘材任宰相欲詳試其政事復)
(以為左馮翊望之從少府出為左遷恐有不合意即移病上聞之使諭意曰所用皆更治民以考功君前為平)
(原太守日淺故復丨丨丨丨非有所聞也注所聞謂聞其短失)作翊(漢書叙𫝊廣漢尹京克聰克明延夀)
(丨丨既和且平)文雅自贊(漢書叙𫝊敞亦平平丨丨丨丨注平讀曰便辯也贊助也)邊延二
君(後漢書延䔍𫝊徙京兆尹其政用寬仁憂恤民黎擢用長者與参政事郡中歡愛三輔咨嗟焉先是陳留)
(邊鳳為京兆尹亦有能名郡人為之語曰前有趙張三王後有丨丨丨丨注前書趙廣漢張敞王尊王章王駿)
(俱為京兆尹)常食乾飯茹菜(後漢書羊陟𫝊拜陟河南尹計月受奉丨丨丨丨丨丨禁制豪)
(右京師憚之)一簪勿問(魏志司馬芝𫝊入為河南尹抑強扶弱門下循行嘗疑門幹盜簪幹辭不)
(符曹執為獄芝教曰凡物有相似而難分者循行何忍重惜丨丨輕傷同類乎其寝丨丨)蠶麥苫備
封符指期(魏志劉馥𫝊馥子靖為河南尹應璩書與靖曰入作納言出臨京任富民之術日引月長)
(藩落高峻絶穿窬之心五種别出遠水火之災農器必具無失時之闕丨丨有丨丨之用無雨濕之虞丨丨丨)
(丨無流連之吏雖昔趙張三王之治未足以方也)岳筆廣旨(晉書樂廣𫝊累遷侍中河南尹廣善)
(清言而不長於筆將讓尹請潘岳為表岳曰當得君意廣乃作二百句語述已之志岳因取次比便成名筆時)
(人咸云若廣不假丨之丨岳不取丨之丨無以成斯美也)輦轂喉舌(晉書温嶠𫝊丹陽尹缺嶠說王)
(敦曰京尹丨丨丨丨宜得文武兼能公宜自選其才)殊勝東山(晉書王羲之𫝊劉惔為丹陽令許詢)
(嘗就惔宿牀帷新麗飲食豊甘詢曰若此保全丨丨丨丨惔曰卿若知吉凶由人吾安得保此羲之在坐曰令)
(巢許遇稷契當無此言)以栗擲柱(宋書劉秀之𫝊大明元年徵為右衛將軍明年遷丹陽尹先是)
(秀之從叔穆之為丹陽與子弟於廳事上飲宴廳事柱有一穿穆之謂子弟及秀之曰汝等試丨丨遥丨此丨)
(若能入穿後必得此郡穆之諸子並不能中唯秀之獨入焉)劉尹時樹(齊書劉瓛𫝊晉丹陽尹琰)
(六世孫也少䔍學博通五經丹陽尹袁粲於後堂夜集瓛在座粲指庭中柳樹謂瓛曰人謂此是丨丨丨丨每)
(想高風今復見卿清德可謂不衰矣)每想高風今見清德(見上)竹所嘯詠(南史)
(袁粲𫝊領丹陽尹郡南一家頗有竹石粲率爾步往亦不通主人直造丨丨丨丨自得主人出語笑欵然俄而)
(車騎羽儀併至門方知是袁尹)步屧白楊郊野間(南史袁粲𫝊領丹陽尹嘗丨丨丨丨丨丨)
(丨道遇一士大夫便呼與酣飲明日此人謂被知顧到門求進粲曰昨飲酒無偶聊相要耳竟不與相見)西
河之風不墜(南史何尚之𫝊為丹陽尹立學聚生徒王球常云尚之丨丨丨丨丨丨)壍中
兒呼(南史齊新吴侯景先傳昇明中沈攸之於荆州舉兵武帝時鎮江州盆城景先夜乘城忽聞丨丨有)
(小丨丨蕭丹陽未測何人聲聲不絶試問誰空中應云賊尋當平何事嚴防語訖不復言明旦以白帝帝曰攸)
(之自無所至焉知汝後不作丹陽尹及永明三年詔以景先為丹陽尹謂曰此授欲驗往年盆城壍空中言耳)
威福鄉里(北史韋孝寬𫝊孝寬子總位京兆尹帝常戲總曰卿師尹帝鄉故當不以富貴丨丨丨丨)
(邪總乃正色對曰陛下擢臣非分竊謂已鑒愚誠今奉嚴旨便似未照丹赤請解印綬以避賢能帝笑曰前言)
(戲之耳)師尹帝鄉(見上)德比岱雲心如晉水(舊唐書裴漼𫝊漼從祖弟寬除)
(太原尹賜紫金魚袋明皇賦詩而餞之曰丨丨丨丨布丨丨丨丨清)五世為河南(唐書裴諝𫝊進)
(兵部侍郎至河南尹東都副留守凡丨丨丨丨丨諝視事未嘗敢當正處以寬厚和易為治)視事未
嘗當正處(見上)四為京兆(唐書魏少游𫝊少游丨丨丨丨雖無赫赫名然善任人緣飾規)
(檢有足稱者)前尹赫赫後尹熙熙(唐書李叔明傳遷京兆尹長安歌曰丨丨丨丨具瞻)
(允若丨丨丨丨具瞻允斯)叩鞍一視盡中其弊(唐書吴湊𫝊貞元十四年京兆尹韓臯罷)
(即召湊代臯初府中易湊貴戚子不便簿領每有疑獄時其將出則遮湊取决幸倉卒得容欺湊丨丨丨丨凡)
(指摘丨丨丨丨衆畏服不意湊精裁遣如此)精裁遣(見上)不為灼灼名(唐書顧少連𫝊)
(改京兆尹政尚寬簡丨丨丨丨丨)輦轂先彈壓(唐書柳仲郢𫝊復出河南尹以寬惠為政或言)
(不類京兆時答曰丨丨之下丨丨丨郡邑之治本惠養烏可類乎)頭上尹(唐書劉栖椘𫝊改京兆尹)
(峻誅罸不避權豪先是諸惡少竄名北軍凌籍衣冠有罪則逃軍中無敢捕栖椘一切窮治宿姦老蠧為歛迹)
(一日軍士乘醉有所凌突諸少年從旁譟曰癡男子不記丨丨丨邪)笑比河清(宋史包拯𫝊權知開)
(封府貴戚宦官為之歛手聞者皆憚之人以包拯丨丨黃丨丨童稚婦女亦知其名呼曰包待制京師為之語)
(曰關節不到有閻羅包老)閻羅包老(見上)電掃庭訟響荅詩筒(宋史錢勰𫝊以)
(龍圖閣待制知開封府宗室貴戚為之歛手積為衆所憾出知越州復知開封臨事益精蘇軾乘其据案時遺)
(之詩勰操茟立就以報軾曰丨丨丨丨丨丨丨丨人所未見也)董正京畿率先百郡(酈道)
(元水經注光武都洛陽以為尹尹正也所以丨丨丨丨丨丨丨丨也)天下取則之地(趙璘因話)
(錄柳元公初拜京兆尹將赴府上有神策軍小將乘馬不避公於街中杖殺之及因對敭憲宗正色詰公專殺)
(之状公曰京兆尹丨丨丨丨丨丨臣初受陛下奬擢軍中偏禆躍馬衝過此乃輕陛下典法不獨侮臣臣杖無)
(禮之人不打神策將軍)竒日府偶日院(裴庭裕東觀奏記故事京兆尹在私第但丨丨入丨)
(丨丨入遞丨崔郢為京兆尹囚徒逸獄而走上始命造京兆尹廨宅京兆尹不得離府)國舅莊租
期以五日(裴庭裕東觀奏記韋澳為京兆尹豪右歛手丨丨鄭光不納丨丨澳縶其主者丨丨丨丨)
(不足必抵法太后為言之上延英問澳澳具奏本末上曰今日納租足放否曰尚在限内来日即不得矣澳既)
(出半庭上連召之曰國舅莊租今日納足放主者否澳曰必放上入告太后曰韋澳不可犯且與送錢納却頃)
(刻而放)遼使書名(王闢之澠水燕談錄韓魏公元勲舊德熙寕留守北都遼使每過境必先戒其)
(下曰韓丞相在此無得過有呼索丨丨與京尹書故事紙尾止押字是時悉丨丨其為遼人尊畏如此)府
無留人(王闢之渑水燕談錄翰林沈公遘為京尹敏於政事號稱嚴眀平時治開封者晨時視事至暮)
(不能已甚者或廢飲食公旦晝決事日中丨丨丨丨從容談燕日有餘力)
御定子史精華卷四十
