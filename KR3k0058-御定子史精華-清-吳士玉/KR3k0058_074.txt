欽定四庫全書
御定子史精華卷七十四
武功部三
士卒
白徒(管子方六里為一乘之地也一乘者四馬也一馬其甲七其蔽五四乘其甲二十有八其蔽二十丨)
(丨三十人奉車兩)扶身士(管子桓公終北舉事於孤竹離枝越人果至隐曲薔以水齊管子有丨丨)
(之丨五萬人以待戰於曲薔大敗越人)口滿用手滿錢(管子湩然擊鼓士忿怒鎗然擊金士)
(帥然筴銅鼓從之輿死扶傷争進而無止丨丨丨丨丨丨非大父母之讎也重禄重賞之所使也)下通(管子)
(下作之地上作之天謂之不服之民處里為下陳處師為丨丨謂之役夫)國爪(墨子兵者丨之丨也)嬰
兒愛子(孫子視卒如丨丨故可與之赴深谿視卒如丨丨故可與之俱死)壮男一軍壮
女一軍(商子丨丨為丨丨丨丨為丨丨男女之老弱者為一軍此之謂三軍也)齊疾而均
速若飄風(商子楚國之民丨丨丨丨丨丨丨丨)練銳(吳子民有膽勇氣力者聚為一卒樂以進)
(戰效力以顯其忠勇者聚為一卒能踰高超遠輕足善走者聚為一卒王臣失位而欲見功於上者聚為一卒)
(棄城去守欲除其醜者聚為一卒此五者軍之丨丨也)畏我侮敵(尉繚子夫民無兩畏也丨丨丨)
(丨畏敵侮我見侮者敗立威者勝)䧟銳(韓非子夫進而擊趙不能取退而攻韓弗能拔則丨丨之卒懃)
(於野戰負任之旅罷於内攻)技擊(荀子齊人隆丨丨其技也得一首者賜贖錙金無本賞矣是事小敵)
(毳則偷可用也事大敵堅則渙焉離耳)武卒(荀子魏氏之丨丨以度取之衣三屬之甲操十二石之弩)
(負服矢五十箇置戈其上冠䩜帶劍贏三日之糧日中而趨百里中試則復其戶利其田宅是數年而衰而未)
(可奪也改造則不易周也是故地雖大其税必寡是危國之兵也)五甲首而隸五家(荀子)
(秦人其生民也狹隘其使民也酷烈劫之以勢隐之以阨忸之以慶賞鰌之以刑罰使天下之民所以要利於)
(上者非鬭無由也阨而用之得而後功之功賞相長也丨丨丨丨丨丨丨是最為衆彊長久多地以正故四世)
(有勝非幸也數也)賃市傭而戰之(荀子若飛鳥然傾側反覆無日是亡國之兵也兵莫弱是)
(矣是其出丨丨丨丨丨丨幾矣)武人(吕氏春秋立秋之日天子親率三公九卿諸侯大夫以迎秋於西郊)
(還乃賞軍率丨丨於朝)軍衆心一(吕氏春秋凡丨欲其丨也丨欲其丨也三軍一心則令可使無)
(敵矣令能無敵者其兵之於天下也亦無敵矣古之民之重令也重乎天下貴乎天子其藏於民心捷於肌膚)
(也深痛執固不可搖動物莫之能動若此則敵胡足勝矣)精士練材(吕氏春秋老弱罷民可以勝人)
(之丨丨丨丨)利趾(吕氏春秋吴闔廬選多力者五百人丨丨者三千人以為前陣)五兩(吕氏春秋)
(晉文公造丨丨之士五乘銳卒千人先以接敵諸侯莫之能難反鄭之埤東衛之畆尊天子於衡雍注兩技也)
厮輿(吕氏春秋善用兵者諸邊之内莫不與鬭雖丨丨白徒方數百里皆來會戰勢使之然也)亭公
弩父(揚子楚東海之間亭父謂之丨丨卒謂之丨丨)作師(國語天子丨丨公帥之以征不德元侯作)
(師卿帥之以承天子諸侯有卿無軍帥教衛以贊元侯自伯子男有大夫無卿帥賦以從諸侯)旅賁(國語)
(天子有虎賁習武訓也諸侯有丨丨禦災害也大夫有貳車備承事也士有陪乘告奔走也)君子六
千人為中軍(國語於是吴王起師軍於江北越王軍於江南越王乃中分其師以為左右軍以其)
(私卒丨丨丨丨丨丨丨丨明日將舟戰於江及昏乃令左軍銜枚泝江五里以須亦令右軍銜枚踰江五里以)
(須夜中乃令左軍右軍涉江鳴鼓中水以須)水犀之甲億三千(國語今夫差衣丨丨丨丨)
(者丨有丨丨)奮擊百萬(戰國策蘇秦始將連横說秦惠王曰大王之國西有巴蜀漢中之利北有)
(胡貉代馬之用南有巫山黔中之限東有殽函之固田肥美民殷富戰車百乘丨丨丨丨沃野千里蓄積饒多)
(地勢形便此所謂天府天下之雄國也)軍中為家將帥為父母(戰國策秦中士卒以)
(丨丨丨丨丨丨丨丨丨不約而親不謀而信一心同力死不旋踵)五家之兵(戰國策齊車之良丨)
(丨丨丨疾如錐矢戰如雷電觧如風雨)大卒(史記周本紀武王使師尚父與百夫致師以丨丨馳帝紂)
(師)一以當十(史記項羽紀楚兵冠諸侯諸侯軍救鉅鹿下者十餘壁莫敢縱兵及楚擊秦諸將皆)
(從壁上觀楚戰士無不丨丨丨丨呼聲動天諸侯軍無不人人惴恐)老弱未傅(史記頂羽紀至滎陽)
(諸敗軍皆會蕭何亦發關中丨丨丨丨悉詣滎陽復大振按漢書注傅著也言著名給徭役也)執盾隊
史(史記高祖功臣侯表棘邱以丨丨丨丨前元年從起碭破秦以治粟内史入漢以上郡守擊定西魏地功)
(侯)中涓騎(史記高祖功臣侯表樂成以丨丨丨從碭中為騎將入漢定三秦侯以都尉擊籍属灌嬰)
(殺龍且更為樂成侯千戶)駢憐(史記高祖功臣侯表栢至以丨丨從起昌邑以說衛入漢以中尉擊籍侯)
(千戶漢表師古曰二馬曰駢憐為並兩騎為軍翼也說讀曰税說衛謂軍行止舍主為衛也)說衛(見上)
習流(史記越世家吴王北會諸侯於黃池吴國精兵從王惟獨老弱與太子留守句踐復問范蠡蠡曰可)
(矣乃發丨丨二千教士四萬人君子六千人諸御千人伐吴)教士(見上)諸御(見上)材官引
彊(史記絳候周勃世家勃以織薄曲為生常為人吹簫給喪事丨丨丨丨高祖之為沛公初起勃以中涓從)
選以飽(史記仲尼弟子列傳甲堅以新士丨丨丨)百金之士(史記李牧傳於是乃具選車得)
(千三百乘選騎得萬三千匹丨丨丨丨五萬人彀者十萬人悉勒習戰)彀者(見上)蹶張(史記張蒼)
(傳申屠丞相嘉者梁人以材官丨丨從高帝擊項籍遷為隊率)佽飛射士羽林孤兒(史記)
(宣帝紀西羌反發三輔中都官徒弛刑及應募丨丨丨丨丨丨丨丨胡越騎三河潁川沛郡淮陽汝南材官金)
(城隴西天水安定北地上郡騎士羌騎詣金城注服虔曰周時度江越人在船下負船將覆之佽飛入水殺之)
(漢因以材力名官如淳曰百官表取從軍死事者之子飬羽林官教以五兵號曰羽林孤皃少壮令從軍漢儀)
(注羽林從官七百人)豬突豨勇(漢書食貨志作貨布後六年匃奴侵寇甚莾大募天下囚徒人奴名)
(曰丨丨丨丨)遊弩往來什伍俱前(漢書鼂錯傳堅甲利刃長短相雜丨丨丨丨丨丨丨)
(丨則匃奴之兵弗能當也)羽林黃頭(漢書枚乘傳今大王還兵疾歸尚得十年不然漢知吴有呑天)
(下之心也赫然加怒遣丨丨丨丨循江而下襲大王之都魯東海絶吴之饟道梁王飭車騎習戰射積粟固守)
(以備滎陽待吴之饑大王雖欲反都亦不得已按史記鄧通傳以櫂船為黃頭郎無以明黃頭之為士卒也故)
(不錄此云羽林黃頭則黃頭蓋水軍矣)竒材劍客(漢書李陵傳臣所將屯邊者皆荆楚勇士丨丨)
(丨丨也力扼虎射命中願得自當一隊)扼虎(見上)六郡良家子(漢書趙充國傳趙充國字)
(翁孫隴西上邽人也後徙金城令居始為騎士以丨丨丨丨丨善騎射補羽林)迹射(漢書馮奉世傳今發)
(三輔河東弘農越騎丨丨佽飛彀者羽林孤皃及呼速絫嗕種方急遣)虎牙五威兵(漢書王莾)
(傳遣大司空王邑馳傳之洛陽與司徒王尋發衆郡兵百萬號曰丨丨丨丨丨)輕車騎士材官
樓船士(後漢書光武帝紀七年三月丁酉詔曰今國有衆軍並多精勇宜且罷丨丨丨丨丨丨丨丨丨)
(及軍假吏令還復民伍注漢官儀曰高祖命天下郡國選能引關蹶張材力武猛者以為輕車騎士材官樓船)
(常以立秋後講肄課試各有員數平地用車騎山阻用材官水泉用樓船)旄頭(後漢書光武帝紀賜東海)
(王彊虎賁丨丨鐘虡之樂注漢官儀曰舊選羽林為旄頭被髮先驅魏文帝列異傳曰秦文公時梓樹化為牛)
(以騎擊之騎不勝或堕地髻觧被髮牛畏之入水故秦因是置旄頭騎使先驅)緹騎(後漢書安帝紀三公)
(以國用不足奏令吏人入錢榖得為關内侯虎賁羽林郎五大夫官府吏丨丨營士各有差注續漢志曰執金)
(吾緹騎二百人緹赤黃色)突騎天下精兵(後漢書景丹傳從擊王郎將兒宏等於南蠻郎兵迎)
(戰漢軍退郤丹等縱突騎擊大破之追奔十餘里死傷者縱横丹還世祖謂曰吾聞丨丨丨丨丨丨今乃見其)
(戰樂可言邪)如虎如螭(後漢書杜篤傳首策之臣運籌出竒虓怒之旅丨丨丨丨)積射(後漢)
(書南匃奴傳於是遣行車騎將軍鄧鴻越騎校尉馮柱行度遼將軍朱徵將左右羽林北軍五校士及郡國丨)
(丨緣邊兵注漢有迹射士言尋迹而射之積亦與迹同古字通也)門闌走卒(後漢書明帝紀勞賜)
(縣掾史及丨丨丨丨注續漢志曰五伯鈴下侍閣門闌部署街里走卒皆有程品多少随所典領)虎豹
騎(魏志曹真傳常獵為虎所逐顧射虎應弦而倒帝壮其鷙勇使將丨丨丨)賨叟青羌(蜀志諸葛)
(亮傳注漢晉春秋曰自臣到漢中中間朞年耳然喪趙雲陽羣馬玉閻芝丁立白夀劉郃鄧銅等及曲長屯將)
(七千餘人突將無前丨丨丨丨散騎武騎一千餘人此皆數十年之内所糾合四方之精銳非一州之所有)
行装就隊(吴志朱然傳雖世無事每朝嚴鼓兵在營者咸丨丨丨丨以此玩敵使不知所備故出輒)
(有功)觧煩兵(吴志張温傳權下令曰前任温董督三都指撝吏客及殘餘兵時恐有事欲令速歸故授)
(棨戟奬以威柄乃便到豫章表討宿惡寡人信受其言特以繞帳帳下丨丨丨五千人付之)四部司
馬(晉書惠帝紀發王公奴婢手舂給兵廪一品已下不從征者男子十三以上皆從役又發奴助兵號為丨)
(丨丨丨公私窮踧米石萬錢詔命所至一城而已)渴賞(晉書孫楚傳丨丨之士鋒鏑爭先)樂屬
(晉書會稽王道子傳元顕生殺自己發東土諸郡免奴為客者號曰丨丨移置京師以充兵役按元顯道子子)
北府兵(晉書劉牢之傳以牢之為參軍領精銳為前鋒百戰百勝號為丨丨丨)發揚州奴
(晉書王敦傳帝以劉隗為鎮北將軍戴若思為征西將軍悉丨丨丨丨為兵外以討胡實禦敦也)壬午
兵(晉書張昌傳好論攻戰儕類咸共笑之及李流寇蜀昌潛遁半年聚黨數千人盗得幢麾詐言臺遣其募)
(人討流會壬午詔書發武勇以赴益土號曰丨丨丨)絳頭毛面挑刀走戟(晉書張昌傳新)
(野王歆上言妖賊張昌劉尼妄稱神聖犬羊萬計丨丨丨丨丨丨丨丨其鋒不可當)投鞭斷流(晉書)
(苻堅載記以吾之衆旅丨丨於江足丨其丨)君子營(晉書石勒載記元海授勒安東大將軍開府置)
(左右長史司馬從事中郎進軍攻鉅鹿常山害二郡守將䧟冀州郡縣堡壁百餘衆至十餘萬其衣冠人物集)
(為丨丨丨)鮮卑具装虎班突騎(宋書武帝紀使寕朔將軍索邈領丨丨丨丨丨丨丨丨千)
(餘匹皆被練五色自淮北至於新亭)大丈夫彎弓三石柰何充馬士(宋書蒯恩)
(傳蒯恩字道恩蘭陵承人也高祖征孫恩縣&KR1044;為征民充乙士使伐馬芻恩常負大束兼倍餘人每捨芻於地)
(歎曰丨丨丨丨丨丨丨丨丨丨丨丨高祖聞之即給器仗恩大喜)荆楚快手(宋書建平王宏傳時)
(張保水軍泊西渚景素左右勇士數十人並丨丨丨丨自相要結擊水軍應時摧陷斬張保而諸將不相應赴)
(復為臺軍所破案景素宏子)樓煩白羽漁陽墨騎(宋書沈攸之傳丨丨丨丨投鞌成岳)
(丨丨丨丨浴鐵為羣)三齊射手(齊書高帝紀楊運長領丨丨丨丨七百人引彊命中故賊不得逼城)
引彊命中(見上)精手(齊書高帝紀王藴將數百丨丨帶甲赴粲案粲袁粲)張弓拔白
(齊書東昏侯紀又虛設鎧馬齊仗千人皆丨丨丨丨出東掖門稱蒋王出盪)配衣(齊書王敬則傳敬則)
(招集丨丨二三日便發欲刧前中書令何胤還為尚書令長史王弄璋司馬張思袒止之乃率實甲萬人過浙)
(江)實甲(見上)荷瞂塵末(齊書邱巨源傳詎其丨丨丨丨皆是白起操牘事始必非魯連邪)
蒼頭犀角大力(陳書蕭摩訶傳太建五年衆軍北伐摩訶随都督吳明徹濟江攻秦郡時齊遣)
(大將尉破胡等率衆十萬來援其前隊有丨丨丨丨丨丨之號皆身長八尺膂力絶倫其鋒甚銳)僧騰
客(南史侯景傳景土山成城内土山亦成以太府卿韋黯守西土山左衛將軍柳津守東土山山起芙蓉層)
(樓高四丈飾以錦罽捍以烏笙山峰相近募敢死士厚衣袍鎧名曰丨丨丨配二山交矟以戰鼓叫沸騰昏旦)
(不息)營戶(魏書孝文帝紀沃野統萬二鎮勑勒叛詔太尉隴西王源賀追擊至枹罕滅之斬首三萬餘級)
(徒其遺迸於冀定相三州為丨丨)見兵三等(魏書孝文帝紀中外戒嚴分京師丨丨為丨丨第一)
(軍出遣第一兵二等兵亦如之)小統(魏書曲陽侯素延傳以丨丨從太祖征討諸部初定并州為刺史)
李公騎(魏書李瑒傳隋蕭寳夤西征以瑒為統軍假寧遠將軍瑒德洽鄉閭招募雄勇其樂從者數百)
(騎瑒傾家賬恤率之西討寳夤見瑒至乃拊瑒肩曰子遠來吾事辦矣故其下每有戰功軍中號曰丨丨丨)
十二丁兵(周書武帝紀改八丁兵為丨丨丨丨率歲一月役)遊軍二十四部(周書)
(宇文貴傳除都督益潼等八州諸軍事益州刺史就加小司徒先是蜀人多劫盗貴乃召任俠傑徤者署為丨)
(丨丨丨丨丨令其督捕由是頗息)黃龍兵(周書尉遲迥傳迥别統萬人皆緣巾錦襖號曰丨丨丨)
百保(隋書食貨志文宣受禪多所創革六坊之内徙者更加簡練每一人必當百人任其臨陣必死然後)
(取之謂之丨丨)哮闞(隋書柳莊傳袁紹劉表王淩諸葛誕之徒並一時之䧺傑也及據要害之地擁丨丨)
(之羣功業莫建而禍不旋踵)婦人補果毅(舊唐書肅宗紀許叔冀奏衛州丨丨侯四娘滑州婦)
(人唐四姑某州婦人王二娘相與插血請行軍討賊皆丨丨丨)銀刀雕旗(舊唐書懿宗紀初王知興)
(得徐州召募兇豪之卒二千人號曰丨丨丨丨門鎗挾馬等軍番宿衙城自後寝驕節度使姑息不暇田牟鎮)
(徐日每與驕卒雜坐酒酣撫背時把板為之唱歌其徒日費萬計每有賓宴必先厭食飫酒祁寒暑雨巵酒盈)
(前然猶諠譟邀求動謀逐帥)此八千人可當百萬(舊唐書程知節傳後依李密署為内)
(軍驃騎時密於軍中簡勇士尢異者八千八隸四驃騎分為左右以自衛號為内軍自云丨丨丨丨丨丨丨丨)
餓狼軍(舊唐書馬燧傳汴州大將李靈耀反選銳兵八千號為丨丨丨燧獨引軍擊破之)衙兵
(舊唐書田承嗣傳授魏博節度使承嗣不習教義沉猜好勇雖外受朝旨而隂圖自固重加税率修繕甲兵計)
(戶口之衆寡而老弱事耕稼丁壮從征役數年間其衆十萬仍選其魁偉強力者萬人以自衛謂之丨丨)義
兒(舊唐書高開道傳開道親兵數百人皆勇敢士也號為丨丨)娘子軍(舊唐書平陽公主傳時公)
(主引精兵萬餘與太宗軍會於渭北與紹各置幕府俱圍京城營中號曰丨丨丨)飛騎(舊唐書姜謩傳)
(因太宗選趫捷之士衣五色袍乘六閑馬直屯營以充仗内宿衛名丨丨)飛龍小兒(舊唐書王鉷傳)
(鉷與國忠共討縡縡下人曰勿損大夫下人國忠為劒南節度使有随身官以白國忠曰賊有號不可戰須臾)
(驃騎大將軍内侍高力士領丨丨丨丨甲騎四百人討之縡為亂兵所斬擒其黨善射人韋瑶等以獻)百
騎千騎(舊唐書王毛仲傳初太宗貞觀中擇官戶蕃口中少年驍勇者百人每出遊獵令持弓矢於御)
(馬前射生令騎豹文韉著畫獸文彩謂之丨丨至則天時漸加其人謂之丨丨)曳落河(舊唐書房琯傳)
(琯之出師戎務一委於李揖劉秩秩等亦儒家子未嘗習軍旅之事琯臨戎謂人曰逆黨丨丨丨雖多豈能當)
(我劉秩等)挽硬隨身(舊唐書李錡傳錡增置兵額選善弓矢者聚之一營名曰丨丨丨丨以胡奚雜)
(類虬鬚者為一將名曰蕃落健兒)蕃落健兒(見上)挽兩石弓不如識一丁
字(舊唐書張弘靖傳充幽州盧龍等軍節度使從事有韋雍張宗厚數軰復輕肆嗜酒常夜飲醉歸燭火滿)
(街前後呵叱薊人所不習之事又雍等詬責吏卒多以反虜名之謂軍士曰今天下無事汝軰丨得丨丨丨丨)
(丨丨丨丨丨軍中以意氣自負深恨之)江淮弩士(舊唐書王栖曜傳李希烈既陷汴州乘勝東侵)
(連䧟陳留雍邱頓軍寧陵期襲宋州浙西節度使韓滉命栖曜將強弩數千夜入寕陵希烈不之知晨朝弩矢)
(及希烈坐幄希烈驚曰丨丨丨丨入矣遂不敢東去)騾子軍(舊唐書劉沔傳蔡將有董重質者守洄曲)
(其部下乘騾即戰號丨丨丨最為勁悍官軍嘗警備之)父子軍(唐書兵志高祖以義兵起太原已定)
(天下悉罷遣歸其願留宿衛者三萬人高祖以渭北白渠旁民棄腴田分給之號元從禁軍後老不任事使其)
(子弟代謂之丨丨丨)平射(唐書侯仲莊傳僕固懷恩以朔方反仲莊為都將訓兵自守號為丨丨人畏其)
(鋒)六院(唐書李愬傳丨丨者隋唐兵也凡三千人皆山南竒材銳士)青州弩手宣潤
兵甲(唐書杜牧傳今若以忠武武寧兩軍益丨丨丨丨五千丨丨丨丨二千道綘而入不數月必覆賊巢)
黃頭軍(唐書王式傳忠武戍卒服短後褐以黃冐頭號丨丨丨)鼙旝讙豎(唐書李觀傳涇)
(師叛觀適番上即領兵千餘扈德宗奉天詔盡察諸軍整飭誰邏募增五千人丨丨丨丨士氣益振)官健
(唐書張萬福傳韋元甫將厚賞士萬福曰丨丨坐仰衣食今一小煩之不足過賞請用三之一)飛雪將
(唐書杜中立傳舊傜車三千乘歲輓鹽海濱民苦之中立置丨丨丨數百人具舟以載自是民不勞軍食足矣)
疾雷將(唐書鄭畋傳為鳳翔隴西節度使募銳兵五百號丨丨丨境中盗不發發輒得)黑雲都
(唐書楊行密傳行密有銳士五千衣以黑繒黑甲號丨丨丨)定南刀(唐書楊行密傳泠業屯兵平江)
(為三壁殷將許德勲以銳卒號丨丨丨夜襲業擊三壁皆破禽業掠上高唐年而去)鵶兒(唐書高仁厚傳)
(初事劍南西川節度使陳敬瑄為營使敬瑄遣黃頭軍部將李鋌鞏咸以兵五萬五千戍興平數敗巢軍賊號)
(蜀兵為丨丨每戰輒戒曰毋與鵶兒鬭敬瑄喜其兵可用益選卒二千使仁厚將而東)射生子弟
(唐書李寳臣傳為安禄山射生從入朝留為丨丨丨丨出入禁中)夜飛將(唐書劉從諫傳從諫妻弟)
(裴問守邢州有募兵五百號丨丨丨多豪富之子)帳前銀鎗(五代史唐本紀十二年魏州軍亂賀)
(德倫以魏博二州叛於梁來附王入魏州行至永濟誅其亂首張彦以其兵五百自衛號丨丨丨丨軍)横
衝都(五代史唐本紀太祖以嗣源所將騎五百號丨丨丨)定霸都(五代史雜傳天祐三年梁攻滄)
(州仁恭調其境内凡男子十五以上七十以下皆黥其面文曰丨丨丨得二十萬人)土團軍(五代史雜)
(傳雷滿為人兇悍獢勇文身斷髮唐廣明中湖南饑盗賊起滿與同里人區景思周岳等聚諸蠻數千獵於大)
(澤中乃擊鮮釃酒擇坐中豪者補置五長號丨丨丨)雁子都(五代史雜傳鄆州朱瑾募其軍中驍勇者)
(黥雙雁於其頰號丨丨丨太祖聞之乃更選勇士數百人號落雁都以朱漢賓為指揮使及漢賓貴人猶以為)
(朱落雁)朱落雁(見上)廳子都(五代史雜傳梁太祖鎮宣武選富家子之材武者置之帳下號)
(丨丨丨)剰員(宋史兵志建隆二年詔殿前侍衛二司各閱所掌兵㨂其驍勇升為上軍老弱怯懦置之)
(丨丨以處之詔諸州長吏選所部送都下以補禁旅之缺又選強壮卒定為兵樣分送諸道其後代以木梃為)
(高下之等散給諸州軍委長吏都監等召募教習俟其精練即送闕下)鐵鷂子(宋史李顕忠傳夏人)
(以丨丨丨軍來顯忠以所部拒之馳揮雙刀所向披靡夏兵大潰殺死揉踐無慮萬人獲馬四萬匹)紫茸
細軍(宋史虞允文傳亮有丨丨丨丨不&KR0916;陣恒以自衛)班聲如雷江水如沸(宋史)
(余玠傳玠至嘉定䕫帥所部兵迎謁才羸弱二百人玠曰久聞都統兵精今疲敝若此殊不稱所望䕫對曰䕫)
(兵非不精所以不敢即見者恐驚從人耳頃之丨丨丨丨丨丨丨丨聲止圓陣即合旗幟精明器械森然沙上)
(人彌望若林立無一人敢亂行者舟中皆戰掉失色而玠自若也按䕫王䕫)赤心隊(宋史忠義傳劉)
(晏字平甫嚴州人入遼舉進士為尚書郎宣和四年帥衆數百來歸授通直郎金人犯京師以晏總遼東兵號)
(丨丨丨)石手軍(宋史忠義傳陳文龍字君貴以黃恮前守漳有恩信辟為參謀官按兵泉州使恮入)
(招撫之恮至民皆頓首謝罪興化有丨丨丨者能擲石中人議者以其不足用罷之石手軍亦畔復命文龍為)
(知軍平之)項鷂子(宋史忠義傳項德婺州武義人郡之禁卒也宣和間盗發幇源明年陷婺而邑隨没)
(德率敗亡百人破賊自二月訖五月前後俘馘不可勝計賊目為丨丨丨)潑喜(遼史西夏傳有砲手二百)
(人號丨丨勇健者號撞令郎)撞令郎(見上)阿里喜(金史兵志士卒之副從曰丨丨丨)毛
葫蘆(元史順帝紀立南陽鄧州等處毛葫蘆義兵萬戶府募土人為軍免其差役令討賊自效因其鄉人)
(自相團結號丨丨丨故以名之)生券熟劵(元史兵志調襄陽府丨丨軍六百人丨丨軍四百人由京)
(兆府鎮戍鴨池命金州招討使欽察部領之)軍市(元史王慶端傳暇則俾士卒為丨丨自相懋遷)開
閤人情(六韜遊士八人主伺姦候變丨丨丨丨觀敵之意以為間諜)螳螂武士(六韜大扶)
(胥衝車三十六乘丨丨丨丨共載可以擊縱横敗強敵)開敦閭伯(逸周書五五二十五曰元卒一)
(卒居前曰丨一卒居後曰丨左右一卒曰丨四卒成衛曰丨三伯一長曰佐三佐一長曰右三右一長曰正三)
(正一長曰卿三卿一長曰辟)七萃(穆天子傳乙酉天子北升於□天子北征犬戎犬戎□胡觴天子於)
(當水之陽天子乃樂□賜丨丨之士戰)漁獵手(温大雅創業起居注譲所部兵並齊濟澗丨丨之丨)
剛天下(宋祁筆記剛四肢者骨也剛大厦者棟也丨丨丨者兵也)赤老(江休復鄰幾雜志都下鄙)
(俗目軍人為丨丨莫原其意緣尺籍得此名耶狄青自延安入樞府迓者累日不至問一路人不知乃狄子也)
(既云未至因謾罵曰迎一赤老累曰不來士人因呼為赤樞)文身釐黑衣装詭異(張唐)
(英蜀檮杌瑤字伯玉長葛人從建入蜀勇猛善格鬭建初在韋昭度幕府其兵皆丨丨丨丨丨丨丨丨衆皆稱)
(鬼兵稱瑶為鬼魁按瑶徐瑶)拔山凌波(馬令南唐書後主書八年春閱民為師徒昇元初均量民)
(田以定科賦自二緡以上出一卒號義師中有别籍分居又出一卒號新擬生軍民有新置物産者亦出一卒)
(號新擬軍又於客戶内有三丁者抽一卒謂之圍軍後改為丨丨軍使物力戶為帥以統之保大中許郡縣村)
(社競渡每歲端午官給綵縀俾两兩較其遲速勝者加以銀椀謂之打標舟子皆籍其名至是盡蒐為卒謂之)
(丨丨軍又率民間傭奴贅壻謂之義勇軍又募豪民能自備緡帛兵器招集無頼亡命謂之自在軍又括百姓)
(自老弱外能披堅執銳者謂之排門軍併屯田白甲之類凡一十三等皆使捍敵守把)
行陳
顔行(管子士爭前戰為丨丨不偷而為用)循環無端(孫子竒正相生如丨丨之丨丨)紛紜
渾沌(孫子紛紛紜紜鬭亂而不可亂渾渾沌沌形圓而不可敗)正正之旗堂堂之陣
(孫子無邀丨丨丨丨無擊丨丨丨丨)好高惡下貴陽賤隂(孫子凡軍丨丨而丨丨丨丨而)
(丨丨飬生處實軍無百疾是謂必勝)如率然(孫子故善用兵者譬丨丨丨率然者常山之蛇也擊其首)
(則尾至擊其尾則首至擊其中則首尾俱至)止如斬足行如流水(商子勝荆人於城濮)
(三軍之士丨之丨丨丨丨之丨丨丨三軍之士無敢犯禁者)熊羆狼豹貙虎為前驅
鵰鶡鷹鳶為旂幟(列子黃帝與炎帝戰於阪泉之野帥丨丨丨丨丨丨丨丨丨丨丨丨丨丨)
(丨丨此以力使禽獸者也)鶴列(莊子君亦必無盛丨丨於麗譙之間無徒驥於錙壇之宫)制以五
行(鶡冠子兵有符而道有驗備必豫具慮必早定下因地利丨丨丨丨左木右金前火後水中土營軍陳士)
(不失其宜五度既正無事不舉)無當天竈無當龍頭(吴子丨丨丨丨丨丨丨丨天竈者大)
(谷之口龍頭者大山之端)退如山移進如風雨(吳子深溝高壘守以強弩丨丨丨丨丨丨)
(丨丨)鴈行(韓非子先時五諸侯共伐秦韓反與諸矦先為丨丨以嚮秦軍於關下矣)圜居方正
(荀子丨丨而丨丨則若盤石然觸之者角摧按角鹿埵隴種東籠而退耳)若盤石(見上)角摧(見上)
鸞舉麟振鳳飛龍騰(淮南子善者之動也神出而鬼行星燿而元逐進退屈伸不見联㙬)
(丨丨丨丨丨丨丨丨發如秋風疾如駭龍當以生擊死以盛乘衰以疾掩遲以飽制饑若以水滅火若以湯沃)
(雪何往而不遂何之而不用)四方如繩(淮南子故前後正齊丨丨丨丨出入觧續不相越凌翼輕)
(邊利或前或後離合聚散不失行伍此善修行陣者也)百人為徹行萬人為方陣
(國語吳王昏乃戒令秣馬食士夜中乃令服兵擐甲係馬舌出火竈陳士卒丨丨以丨丨丨百行行頭皆官帥)
(&KR1497;鐸拱稽建肥胡奉文犀之渠十行一嬖大夫建旌提鼓挾經秉枹十旌一將軍載常建鼓挾經秉枹為丨丨)
(以丨丨丨皆白常白旂素甲白羽之矰望之如荼王親秉鉞載白旗以中陳而立左軍亦如之皆赤常赤旟丹)
(甲朱羽之矰望之如火右軍亦如之皆元常元旗黑甲烏羽之矰望之如墨)設右為牝益左
為牡(國語凡陳之道丨丨以丨丨丨丨以丨丨蚤晏無失必順天道周旋無究)營衛(史記五帝紀遷)
(徙往來無常處以師兵為丨丨)試以婦人(史記孫子傳孫子以兵法見於吳王闔廬闔廬曰子之十)
(三萹吾盡觀之矣可以小試勒兵乎對曰可闔廬曰可丨丨丨丨乎曰可於是許之出宫中美人四百八十人)
(孫子分為二隊以王之寵姬二人各為隊長皆令持戟令之曰汝知而心與左右手背乎婦人曰知之孫子曰)
(前則視心左視左手右視右手後即視背婦人曰諾約束既布乃設鈇鉞即三令五申之於是鼓之右婦人大)
(笑孫子曰約束不明申令不熟將之罪也復三令五申而鼓之左婦人復大笑孫子曰約束不明申令不熟將)
(之罪也既已明而不如法者吏士之罪也乃欲斬左右隊長吳王從臺上觀見且斬愛姬大駭趣使使下令曰)
(寡人已知將軍能用兵矣寡人非此二姬食不甘味願勿斬也孫子曰臣既已受命為將將在外君命有所不)
(受遂斬隊長二人以徇用其次為隊長於是復鼓之婦人左右前後跪起皆中規矩繩墨無敢出聲於是孫子)
(使使報王曰兵既整齊王可試下觀之唯王所欲用之雖赴水火猶可也)三令五申(見上)背水
陳(史記淮隂侯傳信乃使萬人先行出丨丨丨)甬道(史記項羽紀章邯令王離涉間圍鉅鹿章邯軍)
(其南築丨丨而輸之粟)圜陣外嚮(漢書項籍傳引其騎因四隤山而為丨丨丨丨漢騎圍之數重)
前行持戟盾後行持弓弩(漢書李陵傳陵引士出營外為陣丨丨丨丨丨丨丨丨丨)
(丨令曰聞鼓聲而縱聞金聲而止)壍壘木樵(漢書趙充國傳地勢平易多高山遠望之便部曲相)
(保為丨丨丨丨校聯不絶便兵弩飭鬭具㷭火幸通勢及并力以逸待勞兵之利者也)魚鱗陳(漢書)
(陳湯傳又出百餘騎往來馳城下步兵百餘人夾門丨丨丨)長轂雷野高鋒彗雲(後漢)
(書光武帝紀贊尋邑百萬貔虎為羣丨丨丨丨丨丨丨丨)軍陣立成(後漢書耿秉傳秉性勇壮而簡)
(易於事軍行常自被甲在前休止不結營部然遠斥候明要誓有警丨丨丨丨士卒皆樂為死)列輕騎
為左右翼(後漢書叚熲傳建寧元年春熲將兵萬餘人齎十五日糧從彭陽直指高平與先零諸種)
(戰於逄義山虜兵盛熲衆恐熲乃令軍中張鏃利刃長矛三重挾以疆弩丨丨丨丨丨丨丨激怒兵將曰今家)
(去數千里進則事成走必盡死努力共功名大呼衆皆應聲騰起熲馳騎於傍突而擊之虜衆大潰斬首八千)
(餘級獲牛馬羊二十八萬頭)偃月營(魏志楊阜傳馬超擊隴上郡縣阜使從弟岳於城上作丨丨丨)
(與超接戰)八陣圖(蜀志諸葛亮傳推演兵法作丨丨丨)圍落(晉書宣帝紀自發京師不憂賊攻但)
(恐賊走今賊糧垂盡而丨丨未合掠其牛馬抄其樵采此故驅之走也)縛草為人(晉書王濬傳吳)
(人於江險磧要害之處並以鐵鏁横截之又作鐵錐長丈餘暗置江中以逆距船先是羊祐獲吳間牒具知情)
(狀濬乃作大筏數十亦方百餘步丨丨丨丨被甲持杖令善水者以筏先行筏遇鐵錐錐輒著筏去又作火炬)
(長十餘丈大數十圍灌以麻油在船前遇鏁然炬燒之須臾融液斷絶於是船無所礙)作火炬(見上)
鼓聲聞數百里(晉書陸機傳列軍自朝歌至於河橋丨丨丨丨丨丨漢魏以來出師之盛未嘗)
(有也)依八陣圖作偏箱車(晉書馬隆傳隆丨丨丨丨丨丨丨丨地廣則鹿角車營路狹則)
(為木屋施於車上且戰且前弓矢所及應弦而倒竒謀間發出敵不意或夾道累磁石賊負鐵鎧行不得前隆)
(卒悉被犀甲無所留礙賊咸以為神轉戰千里殺傷以千數)一甄敗鳴三鼓兩甄敗
鳴六鼓(晉書周訪傳愍帝以侍中第五猗為征南大將軍監荆梁益寧四州出自武關賊率杜曾威震)
(江沔元帝命訪擊之訪有衆八千進至沌陽曾等銳氣甚盛訪曰先人有奪人之心軍之善謀也使將軍李恒)
(督左甄許朝督右甄訪自領中軍高張旂幟曾果畏訪先攻左右甄曾勇冠三軍訪甚惡之自於陣後射雉以)
(安衆心令其衆曰丨丨丨丨丨丨丨丨丨丨丨丨趙胤領其父餘兵屬左甄力戰敗而復合胤馳馬告訪訪怒)
(叱令更進胤號哭還戰自旦至申兩甄皆敗訪聞鼔音選精銳八百人自行酒飲之勑不得妄動聞鼔音乃進)
(賊未至三十步訪親鳴鼓將士皆騰躍奔赴曾遂大潰殺千餘人訪夜追之諸將請待明日訪曰曾曉勇能戰)
(向之敗也彼勞我逸是以剋之宜及其衰乘之可滅鼓行而進遂定漢沔)沸河動地(晉書劉曜載記)
(曜自隴長驅至西河戎卒二十八萬五千臨河列營百餘里中鐘鼓之聲丨丨丨丨)以長矟鈎刃
為方圓大陣(晉書符登載記每戰丨丨丨丨丨丨丨丨丨丨知有厚薄從中分配故人自為戰所)
(向無敵)人自為戰(見上)勾鏁法(晉書吕光載記胡便弓馬善矛矟鎧如連鏁射不可入以)
(革索為羂策馬擲人多有中者衆甚憚之諸將咸欲每營結陣案兵以距之光曰彼衆我寡營又相遠勢分力)
(散非良策也於是遷營相接陣為丨丨之丨精騎為游軍彌縫其闕戰於城西大敗之)游軍彌縫
其闕(見上)却月(宋書朱超石傳高祖乃遣白直隊主丁旿率七百人及車百乘於河北岸上去水百)
(餘步為丨丨陣兩頭抱河)函箱陣(宋書柳元景傳元景令將魯元保守函谷關賊衆既盛元保不能自)
(固乃率所領作丨丨丨多列旗幟緣險而還)馬止營合未嘗參差(宋書宗越傳越善立)
(營陣每數萬人止頓越自騎馬前行使軍人随其後丨丨丨丨丨丨丨丨)白羽咽川霜鋒照
野(宋書鄧琬傳丨丨丨丨丨丨丨丨金聲振谷鳴鼙聒天)晨離奪暉平原掩色(梁書)
(元帝紀董率臯貔躬擐甲胄霜戈照日則丨丨丨丨龍騎蔽野則丨丨丨丨信與江水同流氣與寒風俱憤)
七步三重(梁書元帝紀止紂丨丨圍項丨丨轟然大潰羣凶四滅)長塹鹿角(梁書韋叡)
(傳叡於景中營前二十里夜握丨丨樹丨丨截州為城比曉而營立元英大驚以杖擊地曰是何神也)勒
諸將為四甄(梁書裴䆳傳破魏新蔡郡略地至於鄭城汝穎之間所在響應魏夀陽守將長孫稚)
(河間王元琛率衆五萬出城挑戰邃丨丨丨丨丨丨以待之令直閣將軍李祖憐偽遁以引稚稚等悉衆追之)
(四甄競發魏衆大敗斬首萬餘級稚等奔走閉門自固不敢復出)飛龍騰蛇魚麗之變
(魏書文成帝紀和平三年十有二月乙夘制戰陳之法十有餘條因大儺耀兵有丨丨丨丨丨丨丨丨以示威)
(武)十二陳圖(魏書源賀傳賀依古今兵法及先儒耆舊之說略採至要為丨丨丨丨以上之顕祖)
(覧而嘉焉)箕張(魏書爾朱榮傳時葛榮將向京師衆號百萬相州刺史李仁軌閉門自守賊鋒已過汲郡)
(所在村塢悉被殘略榮啓求討之九月乃率精騎七千馬皆有副剖道兼行東出滏口葛榮為賊既久横行河)
(北時衆寡非敵議者謂無制賊之理葛榮聞之喜見於色乃令其衆曰此易與耳諸人俱辦長䋲至便縳取葛)
(榮自鄴以北列陣數十里丨丨而進榮潛軍山谷為竒兵分督將已上三人為一處處有數百騎令所在揚塵)
(鼓譟使賊不測多少又以人馬逼戰刀不如棒密勒軍士馬上各齎䄂棒一枚置於馬側至於戰時不聽斬級)
(以棒棒之而已慮廢騰逐也乃分命壮勇所當衝突號令嚴明戰士同奮榮身自陷陣出於賊後表裏合擊大)
(破之於陳擒葛榮餘衆悉降)火陣木陣(北齊書許遵傳邙隂之役遵謂李業興曰彼為丨丨我為)
(丨丨火勝木我必敗果如其言)電繞蛇擊霧合星羅(周書文帝紀幕府折衝宇宙親當受)
(脤銳師百萬彀騎千羣裹糧坐甲唯敵是俟義之所在麋軀匪恡况頻有詔書班告天下稱歡逆亂徵兵致伐)
(令便分命將帥應機進討或趣其要害或襲其窟宅丨丨丨丨丨丨丨丨而歡違負天地毒被人鬼乘此掃蕩)
(易同俯拾)顧盻則山岳傾頽叱咤則風雲騰鬱(隋書煬帝紀凡此衆軍先)
(奉廟略駱驛引途總集平壤莫非如豺如貔之勇百戰百勝之雄丨丨丨丨丨丨丨丨丨丨丨丨丨丨心德攸)
(同牙瓜斯在)騎兵四十隊步卒八十隊(隋書禮儀志衆軍將發帝御&KR0916;朔宫親授)
(節度每軍大將亞將各一人丨丨丨丨丨隊百人置一纛十隊為團團有偏將一人第一團皆青絲連明光甲)
(鐵具装青纓拂建狻㹸旗第二團絳絲連朱犀甲獸文具装赤纓拂建貔貅旗第三團白絲連明光甲鐵具装)
(素纓拂建辟邪旗第四團烏絲連元犀甲獸文具装建纓拂建六駮旗前部鼔吹一部大鼓小鼓及鼙長鳴中)
(鳴等各十八具掆鼓金鉦各二具後部鐃吹一部鐃二面哥簫及笳各四具節鼓一面吳吹篳篥横笛各四具)
(大角十八具又丨丨丨丨丨分為四團團有偏將一人第一團每隊給青隼盪幡一第二團每隊黃隼盪幡一)
(第三團每隊白隼盪幡一第四團每隊蒼隼盪幡一長槊楯弩及甲眊等各稱兵數)騎陣(隋書楊素傳先)
(是諸將與虜戰每慮胡騎奔突皆以戎車步騎相參轝鹿角為方陣騎在其内素謂人曰此乃自固之道非取)
(勝之方也於是悉除舊法令諸軍為丨丨逹頭聞之大喜曰此天賜我也因下馬仰天而拜率精騎十餘萬而)
(至素奮擊大破之)八風營(隋書張須陁傳十年賊左孝友衆將十萬屯於蹲狗山須陁列丨丨丨以)
(逼之復分兵扼其要害孝友窘廹面縳來降)唐公壘(北史唐永傳在北地四年與賊數十戰未常敗)
(北時人語曰莫陸梁恐爾逄唐將永所營處至今猶稱丨丨丨也)績帛為狻㹸(舊唐書朱㴞傳)
(田承嗣反與李寳臣李正巳等觧磁州圍建中二年李寳臣死其子惟岳謀襲父位㴞與成德軍節度張孝忠)
(征之大破惟岳於束鹿㴞命偏師守束鹿進圍深州惟岳乃統萬餘衆及田悦援兵圍束鹿惟岳將王武俊以)
(騎三十方陣横進㴞丨丨丨丨丨象使猛士百人蒙之鼓譟奮馳賊為驚亂隨擊大破之)天陣地陣
人陣(舊唐書員半千傳尋又應岳牧舉高宗御武成殿召諸州舉人親問曰兵書所云丨丨丨丨丨丨各)
(何謂也半千越次而進曰臣觀載籍此事多矣或謂天陣星宿孤虚地陣山川向背人陣偏伍彌縫以臣愚見)
(謂不然矣夫師出以義有若時雨得天之時此天陣也兵在足食且耕且戰得地之利此地陣也善用兵者使)
(三軍之士如父子兄弟得人之和此人陣也三者去矣其何以戰高宗甚嗟賞之及對策擢為上第)臨淮
遺法(舊唐書郝廷玉傳觀軍容使魚朝恩以廷玉善陣欲觀其教閱廷玉乃於營内列部伍鳴鼓角而出)
(分而為陣箕張翼舒乍離乍合坐作進退其衆如一朝恩歎曰吾在兵間十餘年始見郝將軍之訓練耳治戎)
(若此豈有前敵乎廷玉悽然謝曰此非末校所長丨丨王之丨丨也太尉善御軍賞罰當功過每校旗之日軍)
(士小不如令必斬之以徇由是人皆自效而赴蹈馳突有心破胆裂者太尉薨變以來無復校旗之事此不足)
(軍容見賞)四道並引(唐書韋雲起傳會契丹寇營州詔雲起護突厥兵討之啟民可汗以二萬騎受)
(節度雲起使離為二十屯屯相聫絡丨丨丨丨令曰鼓而行角而止非公使毋走馬三喻五復之既而紇斤一)
(人犯令即斬以徇於是突厥酋長入謁者皆膝而進莫敢仰視)狹營小舍(唐書田頵傳臺濛率騎渡)
(江為丨丨丨丨覘者以為才容二千人頵輕之不復召兵與戰黃池遇伏大敗)曳柴揚塵(唐書顔杲)
(卿傳乃拜杲卿衛尉卿兼御史中丞履謙常山太守深司馬即傳檄河北言王師二十萬入土門遣郭仲邕領)
(百騎為先鋒馳而南丨丨丨丨望者謂大軍至日中傳數百里賊張獻誠方圍鐃陽棄甲走於是趙鉅鹿廣平)
(河間並斬偽刺史傳首常山而樂安博陵上谷文安信都魏鄴諸郡皆自固杲卿兄弟兵大振)赤白馬
為兩陣(五代史唐夲紀梁晉相拒於栢鄉梁龍驤軍以丨丨丨丨丨丨旗幟鎧仗皆如馬色晉兵望之)
(皆懼)拐子馬(宋史岳飛傳初兀木有勁軍皆重鎧貫以葦索三人為聫號丨丨丨官軍不能當)數
十里如銀壁(宋史劉錡傳金主亮調兵六十萬自將南來彌望丨丨丨不斷丨丨丨中外大震)
撒星陳(宋史張威傳荆鄂多平廣野威曰是彼騎兵之利也鐵騎一衝吾步騎窮矣蜀中戰法不可用)
(乃意創法名丨丨丨分合不常聞鼓則聚聞金則散騎兵至則聲金一軍分為數十簇金人隨而分兵則又鼓)
(而聚之倏忽之間分合數變金人失措然後縱擊之以此輒勝)鵝鸛魚麗(宋史宗室子潚傳孝宗嗣)
(位志圖恢復子潚練兵習為丨丨丨丨陣上觀於便殿嘉之賜金帶擢敷文閣直學士移知明州沿海制置使)
呑江吸海(元史郝經傳游騎上下丨丨丨丨)東西運衡(元史郝經傳三道並出丨丨丨)
(丨殿下或處一軍為之節制使我兵力常有餘裕如是則未来之變或可弭已然之失一日或可救也)天
地風雲龍虎鳥蛇(握竒經丨丨丨丨丨丨丨丨四為正四為竒餘竒為握機先出遊軍定兩)
(端天有衡地有軸前後有衝風附於天雲附於地天衡重列各四隊前後之衝各四隊風居四維故以圓地局)
(單列各三隊前後之衝各三隊雲居四角故以方天居兩端地居中間總為八陣陣訖遊軍從後躡敵或驚其)
(左或驚其右聽音望麾以出四竒天地之前衝為虎翼風為蛇蟠圍繞之義也虎居於中張翼以進蛇居兩端)
(向敵而蟠以應之天地之後衝為飛龍雲為鳥翔突擊之義也龍居其中張翼以進鳥翼兩傍向敵而翔以應)
(之虚實兩壘皆逐天文氣候山川向背利害随時而行以正合以竒勝)餘竒握機(見上)虎翼
蛇蟠飛龍鳥翔(見上)四武衝陣(六韜武王曰敵人燔吾左右又燔吾前後烟覆吾軍)
(其大兵按黑地而起為之奈何太公曰若此者為丨丨丨丨強弩翼吾左右其法無勝亦無負)鳥雲之
陣隂陽皆備(六韜凡三軍處山之高則為敵所捿處山之下則為敵所囚既以被山而處必為丨)
(丨丨丨丨丨丨丨或屯其隂或屯其陽處山之陽備山之隂處山之隂備山之陽處山之左備山之右處山之)
(右備山之左敵所能陵者兵備其表)鳥散而雲合變化無窮(六韜凡用兵之大要當敵)
(&KR0916;戰必置衝陣便兵所處然後以車騎分為鳥雲之陣此用兵之竒也所謂鳥雲者丨丨丨丨丨丨丨丨丨者)
(也)合籠(六韜武王曰吾無邱陵又無險阻敵人之至既衆且武車騎翼我兩傍躐我前後吾三軍恐怖)
(亂敗而走為之奈何太公曰令我士卒為行馬木蒺藜置牛馬隊伍為四武衝陣望敵車騎將来均置蒺藜掘)
(地匝後廣深五尺名曰丨丨人撡行馬進步闡車以為壘推而前後立而為屯材士強弩備吾左右然後令三)
(軍皆疾戰而不觧)雲布風行(逸周書陣若丨丨侵若丨丨輕車翼衛在戎二方我師之窮靡人不)
(剛)赤白相映若花園(温大雅創業起居注營壁城壘幡旗四合丨丨丨丨丨丨丨)九
軍方七軍圓(沈括補筆談風后八陣大將握竒處於中軍則并中軍為九軍也唐李靖以兵少難)
(分九軍又改制六花陣并中軍為七軍予按丨丨乃丨法丨丨乃丨法也算術方物八裹一蓋少隂之數并其)
(中為老陽圓物六裹一乃老隂之數并其中為少陽此物之定行真數不可改易者既為方圓二陣勢自當如)
(此九軍之次李靖之後始變古法為前軍右虞侯軍右軍中軍左虞侯軍後軍揚竒備仗先鋒踏白皆在陣外)
(跳盪拏手其人皆在軍中)四頭八尾觸處為首(沈括補筆談熙寧中使六宅使郭固等討)
(論九軍陣法著之為書頒下諸帥府副藏秘閣固之法九軍共為一營陣以駐隊遶之若依古人法占地二步)
(馬四步軍中容軍隊中容隊則千萬人之陣占地方十里餘天下豈有方十里之地無邱阜溝澗林木之礙者)
(兼九軍共以一駐隊為籬落則兵不復可分如九人共一皮分之則死此正孫武所謂縻軍也有言陣法有面)
(面相向背背相承之文固不能觧乃使陣間士卒皆側立每兩行為巷令面相向而立雖文應古說不知士卒)
(側立如何應敵上疑其說使予再加詳定予以謂九軍當使别自為陣雖分列左右前後而各占地利以駐隊)
(外向自遶縱越溝澗林薄不妨各自成營金鼓一作則卷舒合散渾渾淪淪而不可亂九軍合為一大陣則中)
(分四衢如井田法九軍皆背背相承面面相向丨丨丨丨丨丨丨丨上以為然親舉手曰譬如此五指若共為)
(一皮包之則何以施用遂著為令今營陣法是也)
御定子史精華卷七十四
