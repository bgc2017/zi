欽定四庫全書
御定子史精華卷十八
帝王部六
神武
小征大匡(管子聖人丨丨而丨丨不失天時不空地利注小征謂誅暴國大匡謂正天下)情伐
事伐(管子凡有天下者以丨丨者帝以丨丨者王以政伐者霸注深知敵之内情而伐者帝見其於事有)
(失而伐者王見其政有失而伐者霸)廟算千里(鄧析子丨丨丨丨帷幄之竒百戰百勝黃帝之師)
百勝(見上)憚驚(愼子明主之征也誅其君改其政率其民而不奪其財也故曰戰者丨丨之也注憚)
(驚儆戒之也)黃帝百戰(鶡冠子丨丨丨丨注與炎帝戰於版泉之野三與蚩尤戰於涿鹿之野七)
(十二此其大略也)主勝(尉繚子富治者民不發軔甲不出暴而威制天下故曰兵勝於朝廷不暴甲而)
(勝者丨丨也陳而勝者將勝也)國軍不出閫組甲不出槖(尉繚子人君有必勝之道)
(故能兼并廣大丨丨丨丨於丨丨丨丨丨於丨而威服天下矣)福成(韓非子譬之若劍戟愚人以行忿則)
(禍生聖人以誅暴則丨丨)威眇天下(荀子王者仁眇天下義眇天下丨丨丨丨仁眇天下故天下莫)
(不親也義眇天下故天下莫不貴也威眇天下故天下莫敢敵也注眇盡也盡天下皆懷其仁感其義畏其威)
一日而白(荀子名聲之部發於天地之間也豈不如日月雷霆然矣哉故曰以國齊義丨丨丨丨湯)
(武是也注部當為剖謂開發也齊當為濟以一國皆取濟於義一朝而名聲明白也)兵不試(荀子王者)
(之丨丨丨注一舉而定不必試也)戰於丹水(吕氏春秋堯丨丨丨丨之浦以服南蠻)廟戰
(淮南子丨丨者帝神化者王所謂廟戰者法天道也神化者法四時也)武義璜璜(揚子芒芒聖德)
(遠人咸慕上也丨丨丨丨兵征四方次也)天授兵符(史記五帝紀軒轅習用干戈以征不享諸侯咸)
(來賓從而蚩尤最為暴莫能伐注龍魚河圖云黃帝攝政有蚩尤兄弟八十一人並獸身人語銅鐵額食沙造)
(五兵仗刀戟大弩威震天下黃帝以仁義不能禁止蚩尤乃仰天而歎丨遣元女下丨黃帝丨丨伏蚩尢)阪
泉三戰(史記五帝紀軒轅乃修德振兵教熊羆貔貅貙虎以與炎帝戰於丨丨之野丨丨然後得其志)
隨流而攘(史記司馬相如傳漢興七十有八載德茂存乎六世威武紛紜湛恩汪濊羣生㴻濡洋溢)
(乎方外於是乃命使西征丨丨丨丨風之所被罔不披靡注攘却也)義征不憓(史記司馬相如傳陛)
(下仁育羣生丨丨丨丨諸夏樂貢百蠻執贄注憓音惠順也)被堅執銳(漢書高帝紀詔曰朕親丨)
(丨丨丨自帥士卒犯危難平暴亂立諸侯偃兵息民天下大安此皆太公之教訓也)射蛟江中(漢書)
(武帝紀元封五年冬行南廵狩至於盛唐望祀虞舜於九嶷登灊天柱山自尋陽浮江親丨丨丨丨獲之)總
帥雄俊(漢書高惠高后文功臣表初以沛公丨丨丨丨三年然後西滅秦立漢王之號)將將(漢書)
(韓信𫝊信曰陛下不能將兵而善丨丨此乃信之為陛下擒也且陛下所謂天授非人力也)蒙霜露
沬風雨(漢書淮南王長傳高帝丨丨丨丨丨丨赴矢石野戰次城以為子孫成萬世之業注沬洗面也)
(胡内反字從午未之未)斥地且倍(漢書燕王旦𫝊孝武皇帝德配天地明並日月威武洋溢遠方)
(執寳而朝增郡數十丨丨丨丨注斥開也)麾城搟邑下將降旗(漢書揚雄傳高祖提劔而)
(叱之所丨丨丨丨丨丨丨丨一日之戰不可殫記注搟音幰舉手擬之也)西厭月&KR1208;東征日
域(漢書揚雄傳振師五筰習馬長楊廼萃然登南山瞰烏弋丨丨丨丨丨丨丨丨注&KR1208;音窟月&KR1208;月所生也)
犂庭掃閭(漢書匈奴傳往時嘗屠大宛之城蹈烏桓之壘探姑繒之壁籍蕩姐之場艾朝鮮之旃拔)
(兩越之旗近不過旬月之役遠不離二時之勞固已丨其丨丨其丨郡縣而置之雲徹席卷後無餘菑注姐音)
(紫艾讀曰刈)神旌天討(後漢書光武帝紀贊三河未澄四關重擾丨丨廼顧遞行丨丨注析羽為)
(旌稱神者猶言神兵神算也)威霆鬼區(後漢書章帝紀詔曰朕聞明君之德啟廸鴻化緝熙康乂)
(光照六幽訖惟人面靡不率俾仁風翔於海表丨丨行乎丨丨注鬼區即鬼方)通譯四萬(後漢書和)
(帝紀論偏師出塞則漠北地空都護西指則丨丨丨丨注班超定西域五十餘國皆降服西至海瀕四萬里皆)
(重譯貢獻)積兵甲與熊耳齊(後漢書劉盆子傳赤眉忽遇大軍驚震不知所為樊崇乃將盆)
(子肉袒降丨丨丨宜陽城西丨丨丨山丨帝令縣厨賜食)廟勝(後漢書耿弇傳論淮隂廷論項王審料成)
(勢則知高祖之丨丨矣注廟勝謂謀兵於廟而勝敵)振天聲(後漢書竇憲傳安固後嗣恢拓境宇丨大)
(漢之丨丨注天聲雷霆之聲)摧九虎軍(後漢書馮衍傳皇帝以聖德靈威龍興鳳舉率宛葉之衆)
(將散亂之兵破百萬之陣丨丨丨之丨注王莽拜將軍九人皆以虎為號)東西誅戰(後漢書樊準傳)
(光武皇帝受命中興丨丨丨丨不遑啟處)不階尺土(後漢書班固傳丨丨丨丨一人之柄同符乎高)
(祖)折遐衝(後漢書馬融傳蓋安不忘危治不忘亂道在乎兹斯固帝王之所以曜神武而丨丨丨者)
(也)創基泮冰之上立足枳棘之林(後漢書黃瓊傳光武以聖武天挺繼統興)
(業丨丨丨丨丨丨丨丨丨丨丨丨擢賢於衆愚之中畫功於無形之世注泮冰喻危䧟枳棘喻艱難)畫功
無形之世(見上注形兆也言未有天下之兆畫或作書)奮慧光(後漢書杜篤傳大漢開基)
(高祖有勲斬白蛇屯黑雲聚五星於東井提干將而呵暴秦蹈滄海跨崑崙丨丨丨掃項軍)并域屬
國一郡領方(後漢書杜篤傳拓地萬里威震八荒肇置四郡據守敦煌丨丨丨丨丨丨丨丨立候)
(隅北建護西羌注并西域以屬國都尉主之以敦煌一郡部領西方也)立候隅北建護西
羌(見上注揚雄解嘲日西北一候孟康注云敦煌玉門關候也置護羌校尉以主西羌)水劔強越
(後漢書杜篤傳南羈鉤町丨丨丨丨注水劔謂戈船將軍等下水誅南越也鉤町音劬挺)摧天督牽
象犀(後漢書杜篤傳部尉東南兼有黃支連緩耳鎻雕題丨丨丨丨丨丨椎蜯蛤碎瑠璃甲瑇瑁戕觜觹)
(注天督即天竺國)搴旗四麾(後漢書杜篤傳於時皇帝赫然申威荷天人之符兼不世之姿受命)
(於皇上獲助於靈祗立號高邑丨丨丨丨首策之臣運籌出竒虓怒之旅如虎如螭師之攸向無不靡披蓋夫)
(燔魚剸蛇莫之方斯)騰太白發狼弧(後漢書杜篤傳命丨丨丨親丨丨丨廓平帝宇濟蒸人於)
(塗炭成兆庶之亹亹遂興復乎大漢注騰馳也太白天之將軍狼弧並星名也)威風先遊(魏志武帝)
(紀王師首路丨丨丨丨百城八郡交臂屈膝)衣甲冠胄沐雨櫛風(魏志文帝紀注武王)
(親丨丨而丨丨丨丨而丨丨為民請命則活萬國為世撥亂則致升平)朱旂所勦九壤被
震(魏志文帝紀注丨丨丨丨丨丨丨丨疇克不若孰敢不臣)牙獸屈膝言鳥告歡(魏志)
(王朗傳注太祖以孫權稱臣遣貢諮朗朗答曰丨丨丨丨丨丨丨丨明珠南金遠珍必至情見乎辭效著乎功)
天子之軍重於華岱(魏志王朗傳初建安末孫權始遣使稱藩而與劉備交兵詔議當興)
(師與吳并取蜀不朗議曰丨丨丨丨丨丨丨丨誠宜坐曜天威不動若山)雄圖議表(晉書武帝紀制)
(武皇聿修武用思啟封疆決神算於深衷斷丨丨於丨丨)龍韜掌握天旆江靡(晉書明帝)
(紀論明皇負圖運丨丨於丨丨起丨丨於丨丨燎其餘燼有若秋原)西旌玉壘北旆金墉
(晉書穆帝紀贊委裘稱化大孝為宗遵彼聖善成兹允恭丨丨丨丨丨丨丨丨遷殷舊僰莫不來從)神鉦
一震(晉書樂志威而不猛約而能通丨丨丨丨九域來同)轡師之野觸山之務(晉書)
(刑法志郊原布肅軒皇有丨丨丨丨雷電揚威高辛有丨丨丨丨)輿徒不疲干旄無虧
(晉書摯虞傳邈矣聖皇參乾兩離陶化以正取亂以竒耀武六旬丨丨丨丨飲至數實丨丨丨丨)熊泉
之役(晉書苻堅載紀高辛有丨丨丨丨唐堯有丹水之師)二溟卷波(宋書武帝紀順聲一唱丨)
(丨丨丨英風振路宸居清翳)多壘雲徹(宋書武帝紀旗旝首塗則八表響震偏師先路則丨丨丨)
(丨)申威龍漠(宋書武帝紀拓土三千丨丨丨丨)龍驤鳳矯咫尺八紘(宋書)
(武帝紀丨丨丨丨丨丨丨丨括囊四海折衝無外)釐整天衢(宋書樂志於赫高祖德協靈符應運)
(撥亂丨丨丨丨)不勞杖斧(宋書臨川王道規傳聖上精照日月事洞天情丨丨丨丨之臣號令不嚴)
(而自肅)澄氛寧樞(宋書王景文傳詔曰朕丨丨丨丨實資多士)鳳舉四維龍騫
八表(齊書高帝紀丨丨丨丨丨丨丨丨威靈所振異域同文)聲雷㝢宙勢壓河岳
(齊書孔稚珪傳陛下張天造歷駕日登皇丨丨丨丨丨丨丨丨)苞七德(梁書武帝紀攸縱自天體兹齊)
(聖文洽九功武丨丨丨)氣貫版泉勢踰洹水(梁書武帝紀丨丨丨丨丨丨丨丨追犇逐)
(北奄有通津)南超萬里西拓五千(梁書武帝紀論征賦所及之鄉文軌旁通之地丨丨)
(丨丨丨丨丨丨)躬提幡鼔(南史宋武帝紀大軍次大雷賊方江而下帝丨丨丨丨命衆軍齊力擊之)
掃清逋殘寧濟萬㝢(魏書世祖紀詔曰朕旰食忘寢期在丨丨丨丨丨丨丨丨)逸志
凌霄(魏書張袞傳太祖禮遇優原袞每告人曰主上天姿傑邁丨丨丨丨必能囊括六合)開境揚
旌(魏書張倫傳世宗運籌帷幄丨丨丨丨衣裳所及舟車萬里)天子之聲籠罩無外
(魏書張倫傳丨丨丨丨必丨丨於丨丨)江淮以北無立草(魏書崔浩傳世祖欲討赫連定)
(浩曰赫連定殘根易摧尅定之後東出潼關席捲而前則威震南極丨丨丨丨丨丨丨矣聖策獨發非愚近所)
(及)龕靖神縣(魏書張彛傳大魏應歷撥亂登皇翦彼鯨鯢丨丨丨丨)風師猛氣天
罼層網(魏書李諧傳王略恢而廟勝車徒發而雷響扇丨丨之丨丨張丨丨之丨丨裁一鼔而冰銷俄)
(氛祲之廓蕩)苑五岳池四海(北齊書文襄帝紀方欲丨丨丨而丨丨丨掃氛穢以拯黎元)
標金南海勒石東山(北齊書樊遜傳振旅而還止戈為武丨丨丨丨丨丨丨丨紀天地之)
(竒功被風聲於千載)三戰一戎(周書晉蕩公護𫝊詔曰神若軒皇尚云丨丨聖如姬武且曰丨丨弧)
(矢之威干戈之用帝王大器誰能去兵)長蛇外翦(周書齊煬王憲𫝊陛下思順天心用恢武略方)
(使丨丨丨丨宇宙大同軍民内向車書混一)野無横陣地靡嚴城(周書齊煬王憲傳皇)
(上嗣膺下武式隆景業興稽山之會總盟津之師雷駭唐郊則丨丨丨丨雲騰晉水則丨丨丨丨)東戡
南剪(周書賀蘭祥傳我皇神武應期一匡天下丨丨丨丨無思不服)鑿空萬里闢地千
都(周書賀蘭祥傳王師西伐成都不守桴鼔南臨江陵底定丨丨丨丨丨丨丨丨荒服畏威膜拜厥角)神
龍引船(隋書高祖傳詔曰近日秋始謀欲弔人益部樓船盡令東騖便有丨丨數十騰躍江流丨伐罪)
(之師向金陵之路丨住則龍止船行則龍去四日之内三軍皆覩)風雲聽命(隋書音樂志雄圖屬)
(天造宏略遇羣飛丨丨猶丨丨龍躍遂乘機)流沙西静盤木東臣(隋書音樂志戎衣此)
(一定萬里更無塵烟雲同五色日月並重輪丨丨既丨丨丨丨又丨丨)軒德堯勲(隋書音樂志阪)
(泉丨丨丹浦丨丨)順金氣(隋書五行志洪範五行傳曰金者西方萬物既成殺氣之始也古之王者)
(興師動衆建立旗鼔以誅殘賊禁暴虐安天下殺伐必應義以丨丨丨)聖策風行神謨電
發(隋書枊昂傳丨丨丨丨丨丨丨丨端坐廊廟蕩滌萬方俯順幽明君臨四海)不煩二十八
將無假五十二征(隋書薛道衡傳高祖龍躍鳳翔濡足授手命百下百勝之將動九天九地)
(之師平共工而殄蚩尤翦猰窳而戮鑿齒丨丨丨丨丨丨丨丨丨丨丨丨曾未踰時妖逆咸殄)周干夏
戚(隋書虞世基傳講武賦曰北怨勞乎殷履南伐盛於唐勲彼丨丨與丨丨粤可得而前閒)授令紫
房(隋書虞世基傳講武賦曰御太一之玉堂丨軍丨於丨丨蘊龍韜之妙笇誓虎旅於戎場彀神弩而持滿)
(彏天弧而並張曳虹旗之正正振䕫鼔之鏜鏜八陣肅而成列六軍儼以相望按彏音霍弓急張也)發矢
出三十餘丈(北史魏文成帝紀靈邱南有山高四百餘丈詔羣臣仰射山峯無能踰者帝彎弧丨)
(丨丨丨丨丨丨過山南二百二十步遂刊石勒銘)志存刷蕩(舊唐書高祖紀詔曰朕受命君臨丨)
(丨丨丨申冤旌善無忘寤寐)睿算(舊唐書高祖紀爰從義旗平定京邑重以薛舉武周世充建德皆上)
(禀丨丨幸而尅定三數年間混一區宇)善用五兵(舊唐書太宗紀軒轅丨丨丨丨即能北逐獯鬻)
(周宣驅馳方召亦能制勝太原)駐蹕山刻石(舊唐書太宗紀車駕渡遼上親率鐵騎與李世勣會)
(圍遼東城因烈風發火弩斯須城上屋及樓皆盡麾戰士令登乃拔之高麗别將高延夀高惠眞率兵來援李)
(世勣率兵奮擊延夀等以其衆降因名所幸山為丨丨丨丨丨紀功焉)齊斧一麾(舊唐書明皇紀)
(制曰太上皇聖斷宏通英謀獨運命朕率岐王薛王等躬事誅鋤丨丨丨丨凶渠盡殪太陽朗耀澄氛靄於天)
(衢高風順時厲肅殺於秋序)杖鉞收鈐(舊唐書禮儀志高祖太武皇帝丨丨唐郊丨丨雍野納祥)
(符於蒼水受靈命於丕山飛沈泳沬動植游源)協降火應屯雲(舊唐書禮儀志太宗文皇帝盟)
(津光誓丨丨丨而登壇豐谷斷蛇丨丨丨而鞠旅)罄天張宇盡地開封(舊唐書禮儀志)
(赫赫高祖明明太宗丨丨丨丨丨丨丨丨)縮地補天(舊唐書音樂志高祖丨丨丨丨重張區宇)黃
鉞朱旗(舊唐書音樂志丨丨誅羣盗丨丨掃多罪戢兵天下安約法人心改)旱望春雨雲
披大風(舊唐書音樂志黃旗舉義三靈會同丨丨丨丨丨丨丨丨)劔光作電旗影成
虹(舊唐書音樂志丨丨揮丨丨丨丨列丨丨霧廓三邊静波澄四海同睿圖今已甚相共舞皇風)箭穿
七札弓貫六鈞(舊唐書房喬傳陛下丨丨丨丨丨丨丨丨)蕩滌蒼昊(舊唐書漢世南)
(等傳贊猗與文皇丨丨丨丨)謀而泉默斷乃霆聲(舊唐書張仲武傳皇赫斯怒羽檄徵)
(兵丨丨丨丨丨丨丨丨沈機變化動合神明)英姿四照神藝百發(舊唐書突厥傳突厥)
(既慴威靈又沐聲教稽顙稱臣奔命遣使因復詔許侍游召入禁仗仰丨丨之丨丨覩丨丨之丨丨恩意俱極)
(誠無得踰焉)上變星昴下掩蹛林(舊唐書鐵勒傳鐵勒諸姓廻紇月禄俟利發等總百)
(餘萬戸散處北溟遠遣使人委身内屬請同編列並為州郡收其瀚海盡入提封丨丨丨丨歸於東井之躔丨)
(丨丨丨祛入南山之囿混元已降殊未前聞無疆之業永貽來裔)眞英主(唐書太宗紀薛仁杲出降)
(師還高祖遣李密馳傳勞之於豳州密見太宗不敢仰視退而歎曰丨丨丨也)暢南海(唐書河間王孝)
(恭傳時嶺表未平乃分遣使者綏輯安慰其欵附者四十有九州朝廷號令丨丨丨矣)桑蔭不徙
而大功立(唐書尉遲敬德傳贊敬德之來太宗以赤心付之丨丨丨丨丨丨丨丨)取孤隋
(唐書房杜傳贊太宗以上聖之才丨丨丨攘羣盗)風纚露沐(唐書儒學傳序太宗身櫜鞬丨丨丨)
(丨)挽弓一石五斗(宋史高宗紀資性朗悟讀書日誦千餘言丨丨至丨丨丨丨)六師
雨施孤壘冰消(宋史樂志丨丨方丨丨丨丨自丨丨)一戎仗鉞九土輸金
(宋史樂志丨丨聊丨丨丨丨盡丨丨大定功成後薰風入舜琴)金鉞戡剪(宋史樂志丨丨申丨丨朱)
(干示發揚宜哉七德頌千載播洋洋)聖襟英斷(宋史趙安仁傳并門一方歷代難取丨丨丨丨一舉)
(成功)天朝密畫(宋史定安國傳受丨丨之丨丨率勝兵而助討)射碑(金史太祖紀太祖嘗宴赫)
(舍哩部呼爾罕家散步門外南望高阜使衆射之皆不能至太祖一發過之度河至踰三百二十步天德三年)
(立丨丨以識焉)算無遺策兵無留行(金史太祖紀贊太祖數年之間丨丨丨丨丨丨丨丨)
(底定大業傳之子孫嗚呼雄哉)一發貫雙鹿(金史章宗紀獵於和濟格爾丨丨丨丨丨是日獲二百)
(二十二)親射五虎(金史始祖以下諸子勖傳熙宗獵於海島三日之間丨丨丨丨獲之勖獻東狩)
(射虎賦)際天開宇亘海為家(元史禮樂志天扶昌運混一中華爰有眞人奮起龍沙丨)
(丨丨丨丨丨丨丨)股肱羽翼以成威神(六韜王者帥師必有丨丨丨丨丨丨丨丨)柔
武(逸周書不動金鼔善戰不鬪故曰丨丨四方無拂奄有天下)高城若地(逸周書王赫奮烈八)
(方咸發丨丨丨丨商庶若化注言士卒應王之奮烈視高城若平地若化恐怖也)前歌後舞(王充)
(論衡武王渡孟津時士衆喜樂丨丨丨丨)提三尺劒(王充論衡高祖從亭長丨丨丨丨取天下光武)
(由白水奮威武海内無尺土所因一位所乘直奉天命)戰義戰德(賈誼新書彊國戰智王者丨丨)
(帝者丨丨故湯祝網而漢隂降舜舞干羽而三苖服)雄斷英謩(溫大雅創業起居注煬帝之幸江都)
(也所在路絶信使行人無能自達惟有使自江都至於太原依程而至衆咸異焉初使以夜至帝聞而驚起謂)
(秦王曰此使之行可謂神也天其以此使促吾當見機而作丨丨丨丨從此遂定)峻極比於嵩
華清瀾運於溟渤(溫大雅創業起居注爰初發跡肇自鴻階丨丨丨丨丨丨丨丨丨丨丨丨)
(體兹將聖道被如仁在物不失其宜含靈咸安其所)秦王破陣樂曲(劉餗隋唐嘉話太宗之平)
(劉武周河東士庶歌舞於道軍人相與為丨丨丨丨丨之丨後編樂府云)破無端兒(段成式酉陽雜)
(爼高祖少神勇隋末嘗以十二人丨草賊號丨丨丨數萬)盡一房箭(叚成式酉陽雜爼高祖龍門戰)
(丨丨丨丨中八十人)矢用四羽大笴(叚成式酉陽雜爼太宗虬鬚嘗戲張弓挂丨好丨丨丨丨)
(丨長常箭一膚射洞門闔)旃然伏流(鄭啓開天傳信紀上封泰山進次滎陽旃然河上見黑龍命弧)
(矢射之矢發龍潛自爾丨丨丨丨於今百餘年矣)天册弧矢(李綽尚書故實丨丨府丨丨尺度蓋)
(倍於常者太宗北逐劉黑闥為突厥所窘遂親發箭射退賊騎突厥中得此箭傳觀皆歎服神異後餘弓一張)
(箭五隻蔵在武庫歷代郊丘重禮必陳於儀衞之前以耀武德)搆盡乾坤開窮日月(吳處)
(厚青箱雜記太祖啟運猶有河東未殄太宗再駕乃始克之海内自此一綂故因御試進士乃以六合為家為)
(賦題時進士王世則遽進賦曰丨丨丨丨作我之龍樓鳳閣丨丨丨丨為君之玉戸金關帝覧之大悦遂擢為)
(第一人)版圖浙右金鼔河東(王闢之澠水燕談錄藝祖收河東凱旋范果叩馬進詩曰)
(千里丨丨來丨丨一聲丨丨下丨丨上愛歎不已)
詔令
言室滿室言堂滿堂(管子丨丨丨丨丨丨丨丨是謂聖王注言堂室事而令滿取其露見)
(不隠也)聞於雷鼔(管子不言之言丨丨丨丨注至道之君言則人無不聞故同於雷鼔)倚威
立命(鶡冠子若上聖皇天者先聖之所丨丨丨有丨也注堯舜二代誥命未嘗不稱天者蓋以倚威立命)
(而已)竒令(史記天官書三能三衡者天廷也客星出天廷有丨丨注客星出三台三衡之廷必有竒異教)
(令也)明天人分際(史記儒林傳序謹案詔書律令下者丨丨丨丨丨通古今之義文章爾雅訓辭)
(深厚恩施甚美小吏淺聞不能究宣無以明布諭下)文章爾雅訓辭深厚(見上)號令
溫雅(漢書元帝紀贊寬弘盡下出於恭儉丨丨丨丨有古之風烈)扶杖往聽(漢書賈山傳山)
(東吏布詔令民雖老羸癃疾丨丨而丨丨之思見德化之成也)民欣然若更生(漢書王吉傳陛)
(下躬聖質總萬方帝王圖籍日陳於前惟思世務將興太平詔書每下丨丨丨丨丨丨)分部宣布
(漢書黃覇傳時上垂意於治數下恩澤詔書吏不奉宣太守霸為選擇良吏丨丨丨丨詔令令民咸知上意)
下書有四(後漢書光武帝紀注漢制度曰帝之丨丨丨丨一曰策書二曰制書三曰詔書四曰誡敕)
尺一(後漢書光武帝紀注策書者編簡也其制長二尺短者半之篆書起年月日稱皇帝以命諸侯王三)
(公以罪免亦賜策而以隸書用丨丨木兩行惟此為異也)炳若丹青(後漢書公孫述傳帝乃與述書)
(陳言禍福以明丹青之信注王者之言丨丨丨丨)敷鴻藻(後漢書班固傳至於永平之際重熙而累)
(洽盛三雍之上儀修袞龍之法服丨丨丨信景鑠揚世廟正予樂人神之和允洽君臣之序既肅注鴻大也藻)
(文藻也謂明帝禮畢登靈臺之後布詔於天下曰建明堂立辟雍起靈臺恢弘大道被之八極此謂布鴻藻也)
政令猶汗(後漢書胡廣傳丨丨丨丨往而不返詔文一下形之四方注易曰渙汗其大號劉向日汗)
(出而不反者也)弘雅溫麗(後漢書周榮𫝊古者帝王有所號令言必丨丨辭必丨丨垂於後世列於)
(典經故仲尼嘉唐虞之文章從周室之郁郁)一札十行(後漢書循吏傳序光武以手迹賜方國者)
(皆丨丨丨丨細書成文注札牒也)手筆版書(魏志吕布傳注初天子在河東有丨丨丨丨召布來)
(迎)切詔(魏志董昭傳昭上疏陳末流之弊帝於是發丨丨斥免諸葛誕鄧颺等)驛書(晉書摰虞)
(傳乙已赦書普增位一等以酬四海欣戴之心丨丨頒下被於遠近莫不鳥騰魚躍喜蒙德澤)鳥騰魚
躍(見上)發於帷幄(晉書華譚傳今聖朝德音丨丨丨丨清風翔乎無外)木鳳口(晉書石季)
(龍載記戲馬觀上安詔書五色紙在丨丨之丨鹿盧廻轉狀若飛翔焉)六條(宋書百官志刺史班行丨)
(丨詔書歲終則乘傳詣京師奏事)皇誥(魏書高祖紀大饗羣臣於太華殿班賜丨丨)口勅(魏書)
(彭城王勰𫝊屢有丨丨仍執冲遜)道映堯先事光舜右(魏書盧昶傳舉賢黜佞之臣丨)
(丨於丨丨進思納諫之言丨丨於丨丨)天旨(魏書十志啟臣等肅奉明詔刊著魏籍編紀次傳備聞丨)
(丨)王言昭賁恩若有神(北齊書樊遜傳丨丨丨丨丨丨丨丨占對失圖伏深悚懼)天
制天勅(周書宣帝紀改制詔為丨丨詔敕為丨丨)高旨峻筆有若天臨(隋書楊素)
(傳表曰漢皇大度天下爭歸妖宼廓清豈臣之力曲蒙使臣弟約齎詔書問勞丨丨丨丨丨丨丨丨洪恩大澤)
(便同海運悲欣慙懼五情振越)經鳳閣鸞臺(舊唐書劉禕之傳禕之曰不丨丨丨丨丨何名為敕)
鳳紙(舊唐書崔胤傳覩綸言於丨丨若面丹墀認御札於龍衣如親翠蓋)掞麗(唐書上官昭容傳名)
(婉兒年十四武后召見有所制作若素搆自通天以來内掌詔命丨丨可觀)家蔵數函(唐書李彦)
(方傳靖五代孫彦方太和中為鳳翔司錄參軍丨故丨高祖太宗賜靖詔書丨丨上之皆太宗手墨)雰翳
澄駮(唐書張東之傳侍御史崔渾奏陛下當正唐家位號稱天下心奈何尚告武氏廟請毁之帝嘉納是)
(日詔書下丨丨丨丨咸以為天人之應)文册大號(唐書李嶠傳召為鳳閣舍人丨丨丨丨令多主)
(為之)填委(唐書蘇頲傳明皇平内難書詔丨丨獨頲在太極後閣口所占授功狀百緒輕重無所差書史)
(白曰丐公徐之不然手腕脱矣)寳書(唐書盧從愿傳遷豫州刺史政嚴簡奏課為天下第一丨丨勞問)
魚書(唐書楊綰傳舊制刺史被代若别追皆降丨丨乃得去)墨詔(唐書李吉甫傳軍國大事以寳)
(書易丨丨)武人悍卒無不感動(唐書陸贄傳嘗為帝言今盗徧天下宜痛自咎悔以感人)
(心昔成湯罪已以興楚昭王出奔以一言善復國陛下誠不吝改過以言謝天下使臣持筆無所忌庶叛者革)
(心帝從之故奉天所下制書雖丨丨丨丨丨丨丨丨流涕)王言不蔵私家(唐書高郢傳郢恭愼)
(不與人交嘗掌制誥家無留稾或勸盍如前人傳制集者答曰丨丨丨可丨丨丨)勅尾(唐書李藩傳再)
(遷給事中制有不便就丨丨批却之吏驚請聯他紙藩曰聯紙是牒豈曰敕耶)内批(宋史神宗紀詔諸傳)
(宣丨丨面諭事無法守並從中書樞密覆奏)兩省書讀(宋史孝宗紀詔自今詔令未經丨丨丨丨)
(者毋輒行給舍駮正毋連銜同奏)巽令風行(宋史樂志佑我皇家丨丨丨丨)内制(宋史趙普)
(傳先是宰相兼敕皆用丨丨普相止用敕非舊典也)親紆宸翰密諭聖謀(宋史趙普傳普)
(表謝曰陛下特鑑衷誠丨丨丨丨丨丨丨丨)細札(宋史王舉元傳神宗以丨丨諮攻守策舉元請省官)
(减戍益備去兵勿營亭障)内出手札(宋史吕端傳一日丨丨丨丨戒諭自今中書事必經吕端詳酌)
(乃得聞奏)十五御札(宋史岳雲傳霖子珂以淮西丨丨丨丨辨驗彙次凡出師應援之先後皆可考)
鳳綍(宋史高麗傳淳化元年三月遣柴成務往使其國俗信隂陽之事頗多拘忌每朝廷使至必擇良月)
(吉辰方具禮受詔成務在館踰月乃遣書於治曰儻丨丨無滯克彰拱極之誠則龍節有輝免貽辱命之責)
宸旨(宋史高麗傳陛下憫其懷土之心慰以倚門之望别垂丨丨令歸故鄉)發言折中下
筆當理(溫大雅創業起居注帝或口陳事緒手疏意謂丨丨丨丨丨丨丨丨非奉進止所司莫能裁答)
御製
琳琅筆端(抱朴子人主文則丨丨墮於丨丨武則鉤鉻摧於指掌)令兒和習(史記高祖)
(紀高祖已擊布還歸過沛留置酒沛宫悉召故人父老子弟縱酒發沛中皃得百二十人教之歌酒酣高祖擊)
(筑自為歌詩曰大風起兮雲飛揚威加海内兮歸故鄉安得猛士兮守四方丨丨皆丨丨之)三侯之
章(史記樂書高祖過沛詩丨丨丨丨令小兒歌之注過沛詩即大風歌也侯語辭也沛詩有三兮故云三侯)
(也)歌南風(史記樂書昔者舜作五絃之琴以丨丨丨注南風育養民之詩也其辭曰南風之薰兮可)
(以觧吾民之慍兮)盤盂誡(後漢書朱穆傳注黃帝作巾機之法孔甲有丨丨之丨)衣銘鏡
銘(後漢書朱穆傳注太公隂謀曰武王丨之丨曰桑蠶苦女工難得新捐故後必寒丨丨曰以鏡自照者見)
(形容以人自照者見吉凶)著述為務(魏志文帝紀初帝好文學以丨丨丨丨自所勒成垂百篇)紙
寫一通(魏志文帝紀注帝以所著典論及詩賦餉孫權又以丨丨丨丨與張昭)下筆成章
(魏志文帝紀評文帝天資文藻丨丨丨丨博聞彊識才藝兼該)歌慶雲(宋書符瑞志舜在位和氣普應)
(慶雲興焉若烟非烟若雲非雲郁郁紛紛蕭索輪囷百工相和而丨丨丨帝乃倡之曰慶雲爛兮糺縵縵兮日)
(月光華旦復旦兮)正先儒迷開古聖旨(梁書武帝紀造制旨孝經義周易講䟽及六十)
(四卦二繫文言序卦等義樂社義毛詩答問春秋答問尚書大義中庸講疏孔子正言老子講䟽凡二百餘卷)
(並丨丨丨之丨丨丨丨之丨)千詩百賦(梁書武帝紀天情睿敏下筆成章丨丨丨丨直䟽便就皆)
(文質彬彬超邁古今)該洽古義(魏書太宗紀帝禮愛儒生好覧史傳以劉向新序說苑於經典正義)
(多有所闕乃撰新集三十篇採諸經史丨丨丨丨兼資文武焉)溫泉歌(魏書世祖紀行幸廣寗臨溫泉)
(作丨丨之歌)馬上口授(魏書高祖紀帝才藻富贍好為文章詩賦銘頌任興而作有大文筆丨丨)
(丨丨及其成也不改一字)錯綜蔚炳猶夫子墻(魏書崔僧淵傳主上殫三墳之微盡九邱)
(之極至於文章丨丨煥然丨丨丨丨丨之丨矣)綴文一集(魏書崔挺傳高祖謂挺曰别卿以來倏焉)
(二載吾所丨丨已成丨丨今當給卿副本時可觀之)給卿副本(見上)雅詞雲委(周書王褒)
(庾信傳論世宗丨丨丨丨)勒石序事(舊唐書太宗紀鐵勒諸部落俟斤頡利發等遣使來貢方物因)
(請置吏咸請至尊為可汗於是北荒悉平為五言詩丨丨以丨其丨)製樂章(舊唐書高宗紀上丨丨丨)
(有上元二儀三才四時五行六律七政八風九宫十洲得一慶雲之曲詔有司諸大祠享即奏之)玉靈
芝詩(舊唐書肅宗紀延英殿御座梁上生玉芝一莖三花上製丨丨丨丨)舞馬賦詩(舊唐書德)
(宗紀宴羣臣於麟德殿設九部樂内出丨丨上丨丨一章羣臣屬和)天才秀茂文思雕華
(舊唐書德宗紀論丨丨丨丨丨丨丨丨灑翰金鑾無愧淮南之作屬辭鉛槧何慙隴坻之書文雅中興夐高前)
(代)灑翰金鑾(見上)書於六扇屏風(舊唐書憲宗紀御製前代君臣事迹十四篇丨)
(丨丨丨丨丨出書屏以示宰臣)暮春喜雨(舊唐書文宗紀幸龍首池觀内人賽雨因賦丨丨丨丨詩)
辭窮班馬(舊唐書房喬𫝊陛下留情墳典屬意篇什筆邁鐘張丨丨丨丨文鋒既振則管磬自諧輕)
(翰暫飛則花蘤競發)管磬自諧(見上)酒酣賦一事(舊唐書魏徵𫝊太宗在洛陽宫幸積)
(翠池宴羣臣丨丨各丨丨丨太宗賦尚書徵賦西漢)時有構屬(舊唐書鄧世隆傳太宗於聽覧之暇)
(留情文史叙事言懷丨丨丨丨)長河韜映(舊唐書劉洎𫝊陛下綜寳思於天文則丨丨丨丨摛玉字)
(於仙札則流霞成彩固以錙銖萬代冠冕百王屈宋不足以升堂鍾張何階於入室)屈宋不足升
堂(見上)白雪歌詞(舊唐書吕才傳高宗作丨丨丨丨十六首付太常編於樂府)文思俊
拔(舊唐書劉太眞傳德宗丨丨丨丨每有御製即命朝臣畢和)重陽示懷(舊唐書劉太眞傳貞)
(元四年九月賜宴曲江亭帝為詩序曰咨爾羣僚頃朕不暇樂而能節職思其憂咸若時則庶乎理矣因丨丨)
(之會聊丨所丨)夏日聯句(舊唐書柳公權𫝊文帝丨丨與學士丨丨帝曰人皆若炎熱我愛夏日長)
(公權續曰薰風自南來殿閣生微凉)賦横汾(舊唐書文苑傳序天子丨丨丨之詩臣下繼柏梁之奏)
賦詩勞行(唐書蕭嵩傳開元十四年以兵部尚書領朔方節度使既赴軍有詔供張餞定鼎門外明)
(皇丨丨丨丨)天格贍麗意悟冲邁(唐書鄧世隆傳太宗以武功定天下晚始嚮學多屬)
(文賦詩丨丨丨丨丨丨丨丨十三年世隆上䟽請加集錄帝謙不詩)威鳳賦(唐書長孫無忌傳帝又思)
(所與共艱難頼無忌以免作丨丨丨以賜且况其功)使視草(唐書張說傳帝好文辭有所為必丨丨丨)
黃菊歌(唐書韋綬傳九月九日帝為丨丨丨顧左右曰安可不示韋綬即遣使持往綬遽奉和附使進)
文人賡和(唐書劉太眞傳貞元四年九月詔羣臣宴曲江自為詩敇宰相擇丨丨丨丨李泌等請羣)
(臣皆和帝自第之以太眞李紓等為上鮑防于邵等次之張濛等為下與擇者四十一人惟泌李晟馬燧三宰)
(相無所差次)平河歌(宋史太宗紀滑州河決既塞帝作丨丨丨賜近臣)翰墨游心(宋史)
(眞宗紀召近臣於龍圖閣觀御製文詞帝曰朕聽覽之暇以丨丨自娛雖不足垂範亦平生丨丨於此宰臣丁)
(謂請鏤板宣布庚申内出御製七百二十二卷付宰臣)黃鐘五曲肄於太常(宋史仁宗)
(紀以自製丨丨五音丨丨並丨丨丨丨)躬演睿思(宋史陳彭年傳眞宗謂之曰儒術汙隆其應甚)
(大國家崇替何莫由斯又君之難由乎聽受臣之不易在乎忠直君臣之心至公相遇孰謂難哉彭年曰陛下)
(聖言精詣伏願丨丨丨丨著之篇翰眞宗為製崇儒術為君難為臣不易二論示之彭年復請示輔臣刻石國)
(子監焉)刻石國子監(見上)睿藻(武平一景龍文館記武平一應制云欣逄丨丨光韶律更)
(促霞觴畏景催)金鏡(康駢劇談錄令狐相國於禁林寓直召至便殿引於御榻之前案上有書兩卷指謂)
(相國曰卿曾讀丨丨否對曰文皇帝所著之書有理國理身之要披閱諷誦不離於口先臣父每言金鏡垂裕)
(可為萬古格言自非聰明文思無以探其壺奥)觀書篇詠(吳處厚青箱雜記眞宗聽政之暇惟務丨)
(丨每觀畢一書即有丨丨使近臣賡和)蔵天章閣(吳處厚青箱雜記本朝眞宗御集御書並丨於)
(丨丨丨)陋漢才(趙德麟侯鯖錄元豐中裕陵以元夕御樓宰臣親王觀燈有御製令從臣和進王禹)
(玉詩云鎬京春酒沾周燕汾水秋風丨丨丨)臂韝織詩(王闢之澠水燕談錄魯人李廷臣頃官瓊)
(管一日過市有獠子持錦丨丨鬻於市者丨成丨取而視之仁廟景祐五年賜進士詩也云恩袍草色動仙籍)
(桂香浮仁祖文章掞麗足以流播荒服如此)掞麗(見上)雄健(陳善捫蝨新話帝王文章自有一般)
(富貴氣象國朝江南遣徐鉉來朝誦後主風月詩云云太祖皇帝但笑曰此寒士語耳吾微時夜自華隂道逄)
(月出有句云未離海底千山暗纔到中天萬國明鉉聞不覺駭然驚服太祖雖無意為文然出語丨丨如此)
睿才(葉廷珪海錄碎事已知聖澤深無限更喜年芳入丨丨)欹器銘(釋文瑩玉壺清話蘇易簡)
(得欹器太宗取進之於便坐親試之上歎曰眞聖人切誡之器徐笑謂公曰若平時飲酒得此器節之安有沈)
(湎之過耶蓋公嘗嗜飲過中故託此規之易簡泣謝慙佩上親撰丨丨丨及草書誡酒以賜焉)焚香日
誦(釋文瑩玉壺清話至道元年燈夕太宗御樓時李文正昉以司空致仕於家上亟以安輿召至從容語及)
(平日藩邸唱和之事公遽離席歷歴口誦御詩幾七十餘篇一句不訛上謂曰何記之精耶公奏曰臣自得謝)
(無事每晨起巾櫛坐於道室丨丨誦詩每一詩丨丨一遍)
御書
善史書(漢書元帝紀贊元帝多材藝丨丨丨注周宣王太史史籀所作大篆)筆邁鍾張(舊唐)
(書房喬傳陛下丨丨丨丨辭窮班馬文鋒既振則管磬自諧輕翰暫飛則花蘤競發)花蘤競發(見上)
作飛白(舊唐書劉洎傳太宗工王羲之書尤善飛白嘗宴三品已上於元武門帝操筆丨丨丨字賜羣)
(臣或乘酒爭取於帝手洎登御座引手得之皆奏曰洎登御牀請付法帝笑而言日昔聞婕妤辭輦今見常侍)
(登牀)玉字仙札流霞成彩(舊唐書劉洎傳陛下綜寳思於天文則長河韜映摛丨丨於丨)
(丨則丨丨丨丨固以錙銖萬代冠冕百王)愛書可示(唐書許圉師傳高宗自書詔賜遼東諸將謂許)
(敬宗曰圉師丨丨丨丨之)手墨(唐書李彦方傳靖五代孫彦方太和中為鳳翔司錄恭軍家故蔵高祖太)
(宗賜靖詔書數函上之皆太宗丨丨文宗愛之不廢手)見意於辭(唐書戴至德傳高宗嘗為飛白)
(書賜侍臣賜至德曰汎洪源俟舟楫郝處俊曰飛九霄假六翮李敬元曰資啟沃罄丹誠崔知悌曰竭忠節贊)
(皇猷皆丨丨丨丨云)書玉堂署(宋史太宗紀帝飛白丨丨丨之丨四字以賜翰林承旨蘇易簡)墨
蹟賜天下名山(宋史眞宗紀以太宗丨丨丨丨丨丨丨)端謹(宋史哲宗紀神宗服藥手)
(寫佛書為帝祈福所書字極丨丨)以塗金紋羅書四字(宋史越文惠王元傑𫝊子宗望)
(嘗獻所為文賜國子監書及丨丨丨丨丨御丨好學樂善丨丨賜之即所居建御書閣帝為題其榜字)紈
扇古詩(宋史王昭遠傳太宗嘗草書丨丨作丨丨賜諸將意多比諷)諸家字體洞臻
精妙(宋史王著傳太宗聽政之暇嘗以觀書及筆法為意丨丨丨丨丨丨丨丨嘗令中使王仁睿持御札)
(示著著曰未盡善也太宗臨學益勤久之復以示著著曰功已至矣)臨學益勤(見上)草跡韶
媚(溫大雅創業起居注帝特善書工而且疾眞&KR1181;不拘常體而丨丨丨丨可愛嘗一日注授千許人官更案)
(遇得好紙走筆若飛食頃而訖得官人等不敢取告符乞寳神筆之跡遂各分所授官名而去)走筆若
飛(見上)神筆之跡(見上)彩箋八分(劉肅大唐新語明皇朝張說為麗正殿學士嘗獻詩)
(明皇深佳賞之自於丨丨上丨丨書說贊曰德重和鼎功踰濟川詞林秀發翰苑光鮮)六點竒絶
(歐陽修歸田錄仁宗萬幾之暇無所玩好惟親翰墨而飛白尤為神妙飛白以點畫象形物而點最難工至和)
(中有書待詔李唐卿撰飛白三百點以進自謂窮盡物象上亦頗佳之乃特為清淨二字以賜之其丨丨尤為)
(丨丨又出三百點外)雲章爛然(洪邁容齋三筆歐陽公作仁宗御書飛白記云予將赴亳假道於汝)
(隂因得閱書於子履之室而丨丨丨丨暉映日月為之正冠肅容再拜而後最仰視蓋仁宗皇帝之御飛白也)
(曰此寳文閣之所蔵也胡為乎子之室乎曰曩者天子燕從臣於羣玉而賜以飛白予幸得預賜焉)寳文
所蔵(見上)羣玉預賜(見上)照星躔(洪邁容齋四筆司馬公詩曰帝容瞻日角宸翰丨丨)
(丨)對紫微花(陳善捫蝨新話東坡嘗有賜御書詩曰小臣願丨丨丨丨試草尺書招贊普按蘇軾)
(詩題云九月十五日邇英講論語終篇賜執政講讀史官燕於東宫又遣中使就賜御書詩各一首臣軾得紫)
(微花絶句)寫孝經刻閣(釋文瑩玉壺清話興國中太宗建秘閣選三館書以寘焉命參政李至專)
(掌上以飛白閣額賜之及賜草書千字文至請勒石上曰千字文理無足取夫孝為百行之本卿果欲立石朕)
(不惜為卿丨丨丨本丨於丨以敦化也)
御定子史精華卷十八
