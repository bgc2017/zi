欽定四庫全書
御定子史精華卷一百六
樂部二
歌舞
異傳皆樂(文子秦楚燕魏之歌丨丨而丨丨也)張躬(晏子丨丨而舞)餘音繞梁欐
(列子昔韓娥東之齊匱糧過雍門鬻歌假食既去而丨丨丨丨丨三日不絶左右以其人未去過逆旅逆旅人)
(辱之韓娥因曼聲哀哭一里老幼悲愁垂涕相對三日不食遽而追之娥還復為曼聲長歌一里老幼喜躍忭)
(舞弗能自禁忘向之悲也乃厚賂發之故雍門之人至今善歌哭放娥之遺聲)曼聲(見上)聲振林
木響遏行雲(列子薛譚學謳于秦青未窮青之技自謂盡之遂辭歸秦青弗止餞于郊衢撫節悲)
(歌丨丨丨丨丨丨丨丨薛譚乃謝求反終身不敢言歸)相和而歌(莊子或編曲或鼓琴丨丨丨丨)
(曰嗟來桑戶乎嗟來桑戶乎而已反其眞而我猶為人猗按樂府相和歌辭本此)編曲(見上)折揚
皇荂(莊子大聲不入於里耳丨丨丨丨則嗑然而笑)木聲與人聲犁然當於人
心(莊子孔子窮於陳蔡之間七日不火食左據槁木右擊槁枝而歌焱氏之風有其具而無其數有其聲而)
(無宫商丨丨丨丨丨丨丨有丨丨丨之丨)長袖善舞(韓非子鄙諺曰丨丨丨丨多錢善賈)疾呼
中宫徐呼中徵(韓非子教歌者先揆以法丨丨丨丨丨丨丨丨疾不中宫徐不中徵不可謂教)
舞意(荀子曷以知丨之丨曰目不自見耳不自聞也然而治俯仰詘信進退遲速莫不廉制盡筋骨之力)
(以要鐘鼓俯會之節而靡有悖逆者衆積䜄䜄乎)陶唐氏作舞(吕氏春秋昔丨丨丨之始隂多)
(滯伏而湛積水道壅塞不行其原民氣欝閼而滯著筋骨瑟縮不達故丨為丨以宣導之)操牛尾投
足以歌(吕氏春秋昔葛天氏之樂三人丨丨丨丨丨丨丨用八闋一曰載民二曰元鳥三曰遂草木四)
(曰奮五榖五曰敬天常六曰達帝功七曰依地德八曰總萬物之極)鳳鳥天翟舞(吕氏春秋帝嚳)
(乃令人抃或鼓鼙擊鐘磬吹苓展管箎因令丨丨丨丨丨之帝嚳大喜乃以康帝德)效山林谿谷
之音(吕氏春秋帝堯立乃命質為樂質乃丨丨丨丨丨丨丨以歌乃以麇&KR1752;置缶而鼓之乃拊石擊石以)
(象上帝玉磬之音以致舞百獸)陽阿采菱(淮南子欲學歌謳者必先徵羽樂風欲美和者必先始于)
(丨丨丨丨)舉節(淮南子舞者丨丨坐者不期而抃皆如一所極同也)繞身若環(淮南子今鼓舞)
(者丨丨丨丨曾撓摩地扶旋猗那動容轉曲便媚擬神身若秋葯被風髮若結旌騁馳若騖)動容轉
曲便媚擬神(見上)秋葯被風(見上)發謀動慮和神定氣(文中子子)
(謂武德之舞勞而决其丨丨丨丨經天下乎謂昭德之舞閑而泰其丨丨丨丨綏天下乎)飫歌(國語周詩)
(有之曰天之所支不可壞也其所壞亦不可支也昔武王克殷而作此詩也以為丨丨名之曰支以遺後之人)
(使永監焉)楚歌(史記項羽紀項王軍壁垓下兵少食盡漢軍及諸侯兵圍之數重夜聞漢軍四面皆丨丨)
(項王乃大驚曰漢皆已得楚乎是何楚人之多也項王則夜起飲帳中有美人名虞常幸從駿馬名騅常騎之)
(於是項王乃悲歌忼慨自為詩曰力拔山兮氣蓋世時不利兮騅不逝騅不逝兮可奈何虞兮虞兮奈若何歌)
(數闋美人和之項王泣數行下左右皆泣莫能仰視)虞兮(見上)發德明功(史記文帝紀孝景皇)
(帝元年十月制詔御史蓋聞古者祖有功而宗有德制禮樂各有由聞歌者所以丨丨也舞者所以丨丨也高)
(廟酎奏武德文始五行之舞孝惠廟酎奏文始五行之舞孝文皇帝臨天下通關梁不異遠方除誹謗去肉刑)
(賞賜長老收恤孤獨以育羣生減嗜欲不受獻不私其利也罪人不孥不誅無罪除肉刑出美人重絶人之世)
(朕既不敏不能識此皆上古之所不及而孝文皇帝親行之德厚侔天地利澤施四海靡不獲福焉明象乎日)
(月而廟樂不稱朕甚懼焉其為孝文皇帝廟為昭德之舞以明休德)春陽朱眀西皥元冥
(史記樂書漢家常以正月上辛祠太乙甘泉以昏時夜初到明而終常有流星經於祠壇上使僮男僮女七十)
(人俱歌春歌丨丨夏歌丨丨秋歌丨丨冬歌丨丨)三侯(史記樂書高祖過沛詩丨丨之章令小兒歌之)
康樂(史記孔子世家於是選齊國中女子好者八十人皆衣文衣而舞丨丨注王肅云舞曲名也)和
歌市中(史記刺客傳荆軻嗜酒日與狗屠及高漸離飲於燕市酒酣以往高漸離擊筑荆軻丨而丨於)
(丨丨相樂也已而相泣旁若無人者)度曲(漢書元帝紀贊元帝多材藝善史書鼓琴瑟吹洞簫自丨丨被)
(歌聲分刌節度窮極幼眇)分刌節度窮極幼眇(見上)幡比翅回集貳雙
飛常羊(漢書禮樂志飾玉梢以舞歌體招搖若永望星留俞塞隕光照紫幄珠熉黃丨丨丨丨丨丨丨)
(丨丨丨注文穎曰舞者骨騰肉飛如鳥之回翅而雙集也師古曰常羊猶逍遥也)習歌中和樂
職宣布(漢書王褒傳使褒作中和樂職宣布詩選好事者令依鹿鳴之聲習而歌之)象教田
(後漢書祭祀志靈星祠舞者用童男十六人舞者丨丨丨初為芟除次耕種芸耨驅爵及穫刈舂簸之形象其)
(功也)改雲翻曰鳳翔(魏志文帝紀注魏書魏丨漢丨丨舞丨丨丨舞育命舞曰雲應舞武德舞)
(曰武頌舞文昭舞曰大昭舞五行舞曰大武舞)雞鳴歌(晉書武帝紀二年春正月庚寅罷丨丨丨)白
符(晉書樂志拂舞出自江左舊云吳舞檢其歌非吳辭也亦陳於殿庭楊泓序云自到江南見丨丨舞或言)
(白鳬鳩舞云有此來數十年矣察其辭旨乃是吳人患孫皓虐政思屬晉也)白鳬鳩舞(見上)鴝
鵒舞(晉書謝尚傳司徒王導深器之比之王戎常呼為小安豐辟為掾襲父爵咸亭侯始到府通謁導以)
(其有勝會謂曰聞君能作丨丨丨一坐傾想寧有此理不尚曰佳便著衣幘而舞導令坐者撫掌擊節尚俯仰)
(在中旁若無人其率詣如此)俯仰在中傍若無人(見上)以足叩船引聲
喉囀(晉書夏統傳充又謂曰昔堯亦歌舜亦歌子與人歌而善必反而後和之明先聖前哲無不盡歌卿)
(頗能作卿土地間曲乎統曰先公惟寓稽山朝會萬國授化鄙邦崩殂而葬恩澤雲布聖化猶存百姓感詠遂)
(作慕歌又孝女曹娥年甫十四貞順之德過越梁宋其父堕江不得尸娥仰天哀號中流悲歎便投水而死父)
(子喪尸後乃俱出國人哀其孝義為歌河女之章伍子胥諫吳王言不納用見戮投海國人痛其忠烈為作小)
(海唱今欲歌之衆人僉曰善統於是丨丨丨丨丨丨丨丨清激忼慨大風應至含水𠻳天雲雨響集叱咤讙呼)
(雷電晝冥集氣長嘯沙塵烟起王公以下皆恐止之乃已諸人顧相謂曰若不游洛水安見是人聽慕歌之聲)
(便髣髴見大禹之容聞河女之音不覺涕淚交流即謂伯姬高行在目前也領小海之唱謂子胥屈平立吾左)
(右矣按充賈充)作土地間曲(見上)慕歌(見上)河女之章(見上)小海唱(見上)
白團扇(宋書樂志團扇歌者晉中書令王珉與嫂婢有情愛好甚篤嫂捶撻婢過苦婢素善歌而珉好)
(捉丨丨丨故制此歌)丁督護(宋書樂志督護歌者彭城内史徐逵之為魯軌所殺宋高祖使府内直督)
(護丁旿收斂殯霾之逵之妻高祖長女也呼旿至閤下自問斂送之事每問輒歎息曰丨丨丨其聲哀切後人)
(因其聲廣其曲焉)鞞舞鐸舞幡舞鼔舞(宋書樂志鞞舞未詳所起然漢代已施於燕享)
(矣傅毅張衡所賦皆其事也曹植鞞舞歌序曰漢靈帝西園故事有李堅者能鞞舞遭亂西隨叚煨先帝聞其)
(舊有技召之堅既中廢兼古曲多謬誤異代之文未必相襲故依前曲改作新歌五篇不敢充之黃門近以成)
(下國之陋焉晉丨丨歌亦五篇又丨丨歌一篇丨丨歌一篇丨丨伎六曲並陳於元會今幡鼓歌詞猶存舞並)
(闕)七槃起長袖(宋書樂志晉初有桮槃舞按桮槃今之齊世寧也張衡舞賦云歴七槃而縱躡)
(王粲七釋云七槃陳於廣庭近世文士顔延之云逓間關於槃扇鮑昭云丨丨丨丨丨皆以七槃為舞也搜神)
(記云晉太康中天下為晉世寧舞矜手以接桮柈反覆之此則漢世唯有柈舞而晉加之以桮反覆之也)皎
皎白緒節節為雙(宋書樂志江左有白紵舞按舞詞有巾袍之言紵本吳地所出宜是吳舞)
(也晉俳歌又云丨丨丨丨丨丨丨丨吳音呼緒為紵疑白紵即白緒)孫氏弘舊曲朱生發
新聲(宋書樂志魏晉之世有丨丨善丨丨丨宋識善擊節倡和陳左善清歌列和善吹笛郝索善彈筝丨)
(丨善琵琶尤丨丨丨傅元著書曰人若欽所聞而忽所見不亦惑乎設此六人生於上世越古今而無儷何但)
(䕫牙同契哉按此說則自兹以後皆孫朱等之遺則也)兜鈴曹子(宋書五行志魏明帝太和中京)
(中歌丨丨丨丨其唱曰其奈汝曹何)襄陽樂(南史劉道産傳為雍州刺史領寧蠻校尉加都督兼襄陽)
(太守善於臨職在雍部政績尤著蠻夷前後不受化者皆順服百姓樂業由此有丨丨丨歌自道産始也)懊
儂(南史王敬則傳敬則世子仲雄入東仲雄善彈琴江左有蔡邕焦尾琴在主衣庫上敕五日一給仲雄仲)
(雄在御前鼓琴作丨丨曲歌曰常歎負情儂郎今果行許又曰君行不淨心那得惡人題)各令為其
方舞(魏書文成文明后馮氏傳太后曾與高祖幸靈泉池宴羣臣及藩國使人諸方渠帥丨丨丨丨丨丨)
(高祖帥羣臣上夀太后忻然作歌帝亦和歌遂命羣臣各言其志於是和歌者九十人)山雲(周書武帝)
(紀天和元年十月甲子初造丨丨儛以備六代之樂)大壯大觀(隋書音樂志以武舞為丨丨舞取易)
(云大者壯也正大而天地之情可見也以文舞為丨丨舞取易云大觀在上觀天之神道而四時不忒也)樹
梨普梨之曲(北史尒朱榮傳酒酣耳熱必自匡坐唱虜歌為丨丨丨丨丨丨見臨淮王彧從容閑)
(雅愛尚風素固令為敕勒儛日暮罷歸便與左右連手蹋地唱迴波樂而出)敕勒儛(見上)六合
還淳(舊唐書高宗紀二年春正月乙酉宴諸王諸司三品已上諸州都督刺史於洛城南門樓奏新造丨)
(丨丨丨之舞)連袂踏歌(舊唐書中宗紀上元日夜上皇御安福門觀燈出内人丨丨丨丨縱百寮)
(觀之一夜方罷)白雪歌辭(舊唐書音樂志太常上言自宋玉以後迄今千祀未有能歌白雪曲者臣)
(今準敕依於琴中舊曲定其宫商然後教習並合於歌輒以御製雪詩為丨丨丨丨又按古今樂府奏曲之後)
(皆别有送聲君唱臣和事彰前史輒取侍臣等奏和雪詩以為送聲各十六節今悉教訖並皆諧韵)送聲
(見上)方正象城郭(舊唐書音樂志安樂者後周武帝平齊所作也行列丨丨丨丨丨周世謂之城)
(舞舞者八十人刻木為面狗喙獸耳以金飾之垂線為髮畫猰皮帽舞蹈姿制猶作羌胡狀)行列成
字(舊唐書音樂志聖壽樂高宗武后所作也舞者百四十人金銅冠五色畫衣舞之丨丨必丨丨十六變而)
(畢有聖超千古道泰百王皇帝萬年寶祚彌昌字)倒舞伎(舊唐書音樂志苻堅常得西域丨丨丨)
風管雲歌(舊唐書音樂志迎俎樂章丨丨晨凝丨丨曉囀)供奉歌詞(舊唐書李益傳益長)
(為歌詩貞元末與宗人李賀齊名每作一篇為教坊樂人以賂求取唱為丨丨丨丨)團雪散雪(舊唐)
(書王士平傳士平尚義陽公主公主縱恣不法士平與之爭忿憲宗怒幽公主於禁中士平幽於私第不令出)
(入後釋之出為安州刺史坐與中貴交結貶賀州司戶時輕薄文士蔡南獨孤申叔為義陽主歌詞曰丨丨丨)
(丨等曲言其遊處離異之狀往往歌于酒席)迴波辭(舊唐書李景伯傳景龍中遷諫議大夫中宗嘗)
(宴侍臣及朝集使酒酣令各為丨丨丨衆皆為謟侫之辭及自要榮位次至景伯曰迴波爾時酒巵微臣職在)
(箴規侍宴既過三爵喧嘩竊恐非儀)弘農得寶(舊唐書宇文融傳先是人間戲唱歌詞云得體紇那)
(也紇囊得體那潭裏船車閙揚州銅器多三郎當殿坐看唱得體歌至開元二十九年田同秀上言見元元皇)
(帝云有寶符在陜州桃林縣古關令尹喜宅發中使求而得之以為殊祥改桃林為靈寶縣及此潭成陜縣尉)
(崔成甫以為陜郡太守鑿成新潭又致揚州銅器翻出此詞廣集兩縣官使婦人唱之言得寶弘農野丨丨丨)
(丨那潭裏船車閙揚州銅器多三郎當殿坐看唱得寶歌成甫又作歌詞十首白衣缺胯綠衫錦半臂褊袒膞)
(紅羅抹額于第一船作號頭唱之和者婦人一百人皆鮮服靚籹齊聲接影鼓笛胡部以應之餘船洽進至樓)
(下連檣彌亘數里觀者山積京城百姓多不識驛馬舡檣竿人人駭視)霓裳散序(舊唐書白居易)
(傳酒酣琴罷又命樂童登中島亭合奏丨丨丨丨聲隨風飄或凝或散悠揚於竹烟波月之際者久之曲未竟)
(而樂天陶然石上矣)族鹽(唐書五行志武后時民飲酒謳歌曲終而不盡者謂之丨丨)談容娘
(唐書山惲傳山惲者河東人善治禮景龍中累遷國子司業帝昵宴近臣及修文學士詔徧為伎工部尚書張)
(錫為丨丨丨舞將作大匠宗晉卿為渾脱舞左衞將軍張洽為黃麞舞給事中李行言歌駕車西河曲餘臣各)
(有所陳皆鄙黷而山惲奏無所習惟知誦詩乃誦鹿鳴蟋蟀二篇未畢中書令李嶠以其近規諷止之帝嘉其)
(直下詔裦咨)渾脱(見上)黃麞(見上)合生(唐書武平一傳後宴兩儀殿帝命后兄光祿少卿嬰)
(監酒嬰滑稽敏給詔學士嘲之嬰能抗數人酒酣胡人襪子何懿等唱丨丨歌言淺穢因倨肆欲奪司農少卿)
(宋廷瑜賜魚平一上書諫曰樂天之和禮地之序禮配地樂應天故音動于心聲形于物因心哀樂感物應變)
(樂正則風化正樂邪則政教邪先王所以達廢興也伏見胡樂施于聲律本備四夷之數比來日益流宕異曲)
(新聲哀思滛溺始自王公稍及閭巷妖伎胡人街童市子或言妃主情貌或列王公名質咏歌蹈舞號曰丨丨)
(昔齊衰有行伴侣陳滅有玉樹後庭花趨數驁僻皆亡國之音夫禮慊而不進即銷樂流而不反則放臣願屏)
(流僻崇肅雍凡胡樂備四夷外一皆罷遣况兩儀承慶殿者陛下受朝聽訟之所比大饗羣臣不容以倡優媟)
(狎虧汚邦典若聽政之暇苟玩耳目自當奏之後廷可也不納)于蔿于(唐書元德秀傳元宗在東都酺)
(五鳳樓下命三百里縣令刺史各以聲樂集是時頗言帝且第勝負加賞黜河内太守輦優伎數百被錦繡或)
(作犀象瓌譎光麗德秀惟樂工數十人聮袂歌丨丨丨于蒍于者德秀所為歌也帝聞異之歎曰賢人之言哉)
檀來(五代史南唐世家周師步騎數萬水陸齊進軍士作丨丨之歌聲聞數十里)衣錦軍還
鄉歌(五代史吳越世家錢鏐游丨丨丨作丨丨丨曰三節還鄉兮掛錦衣父老遠來相追隨牛斗無孛人)
(無欺吳越一王駟馬歸)佳人剪牡丹(宋史樂志隊舞之制其名各十女弟子隊凡一百五十三)
(人一曰菩薩蠻隊衣緋生色窄砌衣冠卷雲冠二曰感花樂隊衣青羅生色通衣背梳髻繫綬帶三曰抛毬樂)
(隊衣四色綉羅寬衫繫銀帶奉繡毬四曰丨丨丨丨丨隊衣紅生色砌衣戴金冠剪牡丹花五曰拂霓裳隊衣)
(紅僊砌衣碧霞帔戴仙冠紅繡抹額六曰採蓮隊衣紅羅生色綽子繫暈裙戴雲鬟髻乘綵舡執蓮花七曰鳳)
(迎樂隊衣紅僊砌衣戴雲鬟鳳髻八曰菩薩獻香花隊衣生色窄砌衣戴寶冠執香花盤九曰綵雲仙隊衣黃)
(生色道衣紫霞帔冠仙冠執旌節鶴扇十曰打毬樂隊四色窄繡羅襦繫銀帶裹順風脚簇花幞頭執毬杖)
菩薩獻香花(見上)十六天魔(元史順帝紀以宫女三聖奴妙樂奴文殊奴等一十六人)
(按舞名為丨丨丨丨首垂髮數辮戴象牙佛冠身被纓絡大紅銷金長短裙金雜襖雲肩合袖天衣縵帶鞋韈)
(各執加巴刺般之器内一人執鈴杵奏樂又宫女一十一人練槌髻勒帕常服或用唐帽窄衫所奏樂用龍笛)
(頭管小鼓箏&KR0793;琵琶胡琴響板拍板以宦者長安迭不花管領遇宫中讚佛則按舞奏樂宫官受秘密戒者得)
(入餘不得預)來雲依日(郭憲洞冥記建元二年帝起騰光臺以望四遠于臺上撞碧玉之鐘掛懸)
(黎之磬吹霜條之箎唱丨丨丨丨之曲)王母歌春歸樂(郭憲洞冥記夀靈壇高八尺帝使董)
(謁乘雲霞之輦以昇壇至夜三更聞野雞鳴忽如曙西丨丨駕元鸞丨丨丨丨謁乃聞王母歌聲而不見其形)
(歌聲遶梁三匝乃止壇傍草樹枝葉或翻或動歌之感也)庭花翻落(郭憲洞冥記帝所幸宫人名麗)
(娟年十四玉膚柔軟吹氣勝蘭不欲衣纓拂之恐體痕也每歌李延年和之於芝生殿唱迴風之曲丨中丨皆)
(丨丨矣)青吳春波(郭憲洞冥記握鳳管之簫撫落霞之琴歌丨丨丨丨之曲)曲高和寡
(劉向新序楚威王問於宋玉曰先生其有遺行邪何士民衆庶不譽之甚也宋玉對曰唯然有之願大王寬其)
(罪使得畢其辭客有歌於郢中者其始曰下里巴人國中屬而和者數千人其為陽陵採薇國中屬而和者數)
(百人其為陽春白雪國中屬而和者數十人而已也引商刻角雜以流徵國中屬而和者不過數人是其丨彌)
(丨者其丨彌丨)矛羽戟干(班固白虎通東夷之樂持丨舞助時生也南夷之樂持丨舞助時養也西)
(夷之樂持丨舞助時煞也北夷之樂持丨舞助時藏也)積雪倒飛(黃憲天祿閣外史秦王與徵君)
(飲觀雪於庭有姬臥貂帷賦白雪之歌起而覓瑟不得倚帷而詠之聲繞殿閣丨丨丨丨)翹袖折腰
(葛洪西京雜記高帝戚夫人善鼓瑟擊筑帝常擁夫人倚瑟而絃歌畢每泣下流漣夫人善為丨丨丨丨之舞)
(歌出塞入塞望歸之曲侍婢數百皆習之後宫齊首高唱聲入雲霄)縈塵集羽旋懷(王嘉拾遺)
(記燕昭王即位二年廣延國來獻善舞者二人一名旋娟一名提嫫並玉質凝膚體輕氣馥綽約而窈窕絶古)
(無倫王登崇霞之臺乃召二人徘徊翔舞殆不自支王以纓縷拂之二人皆舞容冶妖麗靡於鸞翔而歌聲輕)
(颺乃使伶女代唱其曲清響流韻雖飄梁動木未足嘉也其舞一名丨丨言其體輕與塵相亂次曰丨丨言其)
(婉轉若羽毛之從風末曲曰丨丨言其支體纏蔓若入懷袖也)輕風流水皓露秋霜(王嘉)
(拾遺記洞庭山浮於水上其下有金堂數百間玉女居之四時聞金石絲竹之聲徹於山頂楚懷王之時舉秀)
(才賦詩於水湄故云瀟湘洞庭之樂聽者令人忘老雖咸池九韶不得比焉每四仲之節王常繞山以遊宴舉)
(四仲之氣以為樂章仲春律中夾鍾乃作丨丨丨丨之詩醼於山南時中蕤賓乃作丨丨丨丨之曲)抗喉
矯舌攢脣激齒(劉勰文心雕龍古之教歌先揆以法使疾呼中宫徐呼中徵夫商徵響高宫羽)
(聲下丨丨丨丨之差丨丨丨丨之異廉肉相準皎然可分)迴環(劉勰文心雕龍舞容丨丨而有綴兆之位)
(歌聲靡蔓而有抗墜之節)綠水么鳳(楊衒之洛陽伽藍記美人徐月華善彈箜篌能為明妃出塞之)
(曲歌聞者莫不動容永安中與衞將軍源士康為側室宅近青陽門徐鼔箜篌而歌哀聲入雲行路聽者俄而)
(成市徐常語士康曰王有二美姬一名修容二名豔姿並蛾眉皓齒潔貌傾城修容亦能為丨丨歌豔姿尤善)
(作丨丨舞並愛傾後室寵冠諸姬士康聞此遂常令徐鼓綠水么鳳之曲焉按王謂高陽王雍)李八郎
(唐李肇國史補李衮善歌初於江外而名動京師崔昭入朝密載而至乃邀賓客請第一部樂及京邑之名倡)
(以為盛會紿言表弟請登末坐令衮弊衣以出合坐嗤笑頓命酒昭曰欲請表弟坐中又笑及轉喉一發樂人)
(皆大驚曰此必丨丨丨也遂羅拜階下)直千金(王仁裕開天遺亊宫妓永新者善歌最受明皇寵愛)
(每對御奏歌則絲竹之聲莫能遏帝嘗謂左右曰此女歌丨丨丨)蓮花舞(樂史柘枝譜用二女童帽)
(施金鈴抃轉有聲其來也於二蓮花中藏之花折而後見對舞相呈名丨丨丨)不曼其聲則少
和不長其袂則寡態(宋祁筆記歌者丨丨丨丨丨丨丨舞者丨丨丨丨丨丨丨)柘枝
顚(沈括夢溪筆談柘枝舊曲遍數極多如羯鼓錄所謂渾脱解之類今無復此遍寇萊公好柘枝舞會客必)
(舞柘枝每舞必盡日時謂之丨丨丨今鳳翔有一老尼猶是萊公時柘枝妓云當時柘枝尚有數十遍今日所)
(舞柘枝比當時十不得二三老尼尚能歌其曲好事者往往傳之古之善歌者有語謂當使聲中無字字中有)
(聲凡曲止是一聲清濁高下如縈縷耳字則有喉唇齒舌等音不同當使字字舉本皆輕圜悉融入聲中令轉)
(换處無磊塊此謂聲中無字古人謂之如貫珠今謂之善過度是也如宫聲字而曲合用商聲則能轉宫為商)
(歌之此字中有聲也善歌者謂之内裏聲不善歌者聲無抑揚謂之念曲聲無含韞謂之呌曲)聲中無
字字中有聲(見上)穆護炙手(張邦基墨莊漫錄蘇隂和尚作丨丨歌又地理風水家亦)
(有穆護歌皆以六言為句而用側韵黃魯直云黔南巴僰間賽神者皆歌穆護其略云聽唱商人穆護四海五)
(湖曾去因問穆護之名父老云蓋水瓠耳曲木狀如瓠擊之以節歌耳予見淮西邨人多作丨丨歌以大長竹)
(數尺刳去中節獨留其底築地逢逢若鼓聲男女把臂成圍撫髀而歌亦以竹筒築地為節四方風俗不同吳)
(人多作山歌聲怨咽如悲聞之使人酸辛柳子厚云欸乃一聲山水綠此又嶺外之音皆此類也)亞身
成字(周密齊東野語州郡遇聖節錫宴率命猥妓數十羣舞於庭作天下太平字殊為不經而唐樂府雜)
(錄云舞有字以舞人丨丨於地布丨丨也王建宫詞云羅衫葉葉綉重重金鳳銀鵝各一叢每遍舞頭分兩向)
(太平萬歲字當中則此事由來久矣)菊部頭(周密齊東野語思陵朝掖庭有菊夫人者善歌舞妙音律)
(為仙韶院之冠宫中號為丨丨丨)
俗樂
諂心(管子滛聲諂耳滛觀諂目耳目之所好丨丨心之所好傷民)材女樂三千人(管子)
(丨丨丨丨丨丨鍾石絲竹之音不絶)國人儺(吕氏春秋季春之月丨丨丨注命國人儺索宫中區隅幽)
(闇之處擊鼓大呼驅除不祥如今之正歲逐除是也)野音(吕氏春秋客有以吹籟見越王者羽角宫徵商)
(不謬越王不善為丨丨而反善之)千鐘(吕氏春秋宋之衰也作為丨丨齊之衰也作為大吕楚之衰也)
(作為巫音侈則侈矣自有道者觀之則失樂之情)巫音(見上)木熙(淮南子丨丨者舉梧檟據句枉)
(蝯自縱好茂葉龍夭矯燕枝拘援豐條舞扶疏龍從鳥集摶援攫肆薎蒙踊躍且夫觀者莫不為之損心酸足)
(彼乃始徐行微笑被衣修擢)邯鄲新曲(淮南子丨丨師有出丨丨者託之李竒人皆爭學之後知)
(其非也而皆棄其曲此未始知音者也)龍舟五更之曲(文中子子遊大樂聞丨丨丨丨丨丨)
(瞿然而歸曰靡靡樂也)北里靡靡(史記殷本紀於是使師涓作新滛聲丨丨之舞丨丨之樂)擊
甕叩缻彈箏摶髀(史記李斯傳夫丨丨丨丨丨丨丨丨而歌呼嗚嗚快耳目者眞秦之聲也)
嗚嗚(見上)巴俞于遮(史記司馬相如傳丨丨宋蔡淮南丨丨注郭璞曰巴西閬中有俞水獠人)
(居其上皆剛勇好舞漢高募此以平三秦後使樂府習之因名巴俞舞也漢書音義曰于遮歌曲名)顚歌
(史記司馬相如傳文成丨丨注索隠曰顚歌益州顚縣其人能作西南夷歌顚即滇字)激楚結風
(史記司馬相如傳鄢郢繽紛丨丨丨丨注郭璞曰激楚歌曲也列女傳曰聽激楚之遺風也索隠曰激楚急風)
(也結風回風亦急風也楚地風氣既自漂疾然歌樂者猶復依激結之急風以為節其樂促迅哀切也)角
抵戲(漢書武帝紀元封三年春作丨丨丨注文穎曰名此樂為角抵者兩兩相當角力角技藝射御故名)
(角抵蓋雜技樂也巴俞戲魚龍蔓延之屬也漢復改名平樂觀)沐猴舞(漢書蓋寬饒傳平恩侯許伯入)
(第丞相御史將軍中二千石皆賀寬饒不行許伯請之乃往從西階上東鄉特坐許伯自酌曰蓋君後至寬饒)
(曰無多酌我我乃酒狂丞相魏侯笑曰次公醒而狂何必酒也坐者皆屬目卑下之酒酣樂作長信少府檀長)
(卿起舞為沐猴與狗鬭坐皆大笑寬饒不說仰視屋而歎曰美哉然富貴無常忽則易人此如傳舍所閱多矣)
(唯謹慎為得久君侯可不戒哉因起趨出劾奏長信少府以列卿而丨丨丨失禮不敬)海中碭極
(漢書西域傳贊於是廣開上林穿昆明池營千門萬戶之宫立神明通天之臺興造甲乙之帳落以隨珠和璧)
(天子負黼扆襲翠被馮玉儿而處其中設酒池肉林以饗四夷之客作巴俞都盧丨丨丨丨漫衍魚龍角抵之)
(戲以觀視之注晉灼曰都盧國名也李奇曰都盧體輕善緣者也碭極樂名也按漫衍後漢書作曼延)都
盧(見上)漫衍魚龍(見上)淫䵷(漢書敘傳夫啾發投曲感耳之聲合之律度丨丨而不可聽者)
(非韶夏之樂也注師古曰淫䵷非正之聲也)化魚化龍(後漢書禮儀志正月旦天子幸德陽殿臨)
(軒公卿將大夫百官各陪朝賀蠻貊胡羌朝貢畢見屬郡計吏皆陛覲庭燎宗室諸劉雜會萬人以上立西面)
(位定公納薦太官賜食酒西入東出既定上壽計史中庭北面立太官上食賜羣臣酒食貢事御史四人執法)
(殿下虎賁羽林弧弓撮矢陛戟左右戎頭偪脛啟前向後左右中郎將住東西羽林虎賁將住東北五官將住)
(中央悉坐就賜作九賓徹樂舍利從西方來戲於庭極乃畢入殿前潑水丨為比目丨跳躍𠻳水作霧鄣日畢)
(丨成黃丨長八丈出水遊戲於庭炫燿日光以兩大絲繩繫兩柱中頭間相去數丈兩倡女對舞行于繩上對)
(面道逢切肩不傾乂蹋局出身藏形于斗中鐘磬並作樂畢作魚龍曼延小黃門吹三通謁者引公卿羣臣以)
(次拜微行出罷卑官在前尊官在後)兩倡女對舞繩上(見上)藏形斗中(見上)金
石類聚絲竹羣分(後漢書邊讓傳於是招宓妃命湘娥齊倡列鄭女羅揚激楚之清宫兮展)
(新聲而長歌繁手超于北里妙舞麗于陽阿丨丨丨丨丨丨丨丨被輕袿曳華文羅衣飄颻組綺繽紛)蹋
地為節(後漢書東夷傳韓常以五月田竟祭鬼神晝夜酒會羣聚歌舞舞輒數十人相随丨丨丨丨十)
(月農功畢亦復如之)撣國幻人(後漢書西南夷傳永寧元年丨丨王雍由調復遣使者詣闕朝賀獻)
(樂及丨丨能變化吐火自支解易牛馬頭又善跳丸數乃至千自言我海西人海西即大秦也撣國西南通大)
(秦明年元會安帝作樂於庭封雍由調為漢大都尉賜印綬金銀綵繒各有差也)吐火(見上)自支
解(見上)易牛馬頭(見上)跳丸(見上)蜀技(蜀志劉後主傳注漢書春秋曰司馬文王與禪)
(宴為之作故丨丨旁人皆為之感愴而禪喜笑自若王謂賈充曰人之無情乃可至於是乎)摩訶兜
勒(晉書樂志胡角者本以應胡笳之聲後漸用之横吹有雙角即胡樂也張博望入西域傳其法於西京惟)
(得丨丨丨丨一曲)口相師祖(宋書志序今鼓吹鐃歌雖有章曲樂人傳習丨丨丨丨所務者聲不)
(克訓以義)巨象行乳神龜抃舞(宋書樂志魏晉訖江左猶有夏育扛鼎丨丨丨丨丨丨丨)
(丨背負靈岳桂樹白雪畫地成川之樂焉)足以蹋天頭以覆地(宋書樂志晉成帝咸康七)
(年散騎侍郎顧臻表曰臣聞聖王制樂贊揚治道養以仁義防以邪滛上享宗廟下訓黎民體五行之正音協)
(八風以陶氣以宫聲正方而好義角聲堅齊而準禮弦歌鐘鼓金石之作備矣故通神至化有率舞之感移風)
(改俗致和樂之極末世之伎設禮外之觀逆行連倒頭足入筥之屬皮膚外剥肝心内摧敦彼行葦猶謂勿踐)
(矧伊生民而不惻愴加以四海朝覲言觀帝庭耳聆雅頌之聲目覩威儀之序丨丨丨丨丨丨丨丨反兩儀之)
(順傷彜倫之大方今夷狄對岸外御為急兵食七升忘身赴難過秦之戲日禀五斗方掃神州經略中甸若此)
(之事不可示遠宜下太常纂僃雅樂簫韶九成惟新於盛運功德頌聲永著於來葉此乃詩所以燕及皇天克)
(昌厥後者也雜伎而傷人者皆宜除之流簡儉之德邁康哉之詠清風流行民應如草此之謂也愚管之誠惟)
(垂采察於是除高絙紫鹿跂行鼈食及齊王捲衣笮兒等樂又減其禀其後復高絙紫鹿焉)高絙紫
鹿(見上)齊王捲衣(見上)笮兒(見上)三日弄具(齊書禮志元帝又詔罷丨丨丨丨今)
(相承為百戲之具雕弄技巧增損無常)臥騎倒騎顚騎(齊書禮志論案晉中朝元會設丨丨)
(丨丨丨丨自東華門馳往神虎門此亦角抵雜戲之流也)天台山伎(齊書樂志永明六年赤城山雲)
(霧開朗見石橋瀑布從來所罕覩也山道士朱僧標以聞上遣主書董仲民按視以為神瑞太樂令鄭義泰案)
(孫興公賦造丨丨丨丨作莓苔石橋道士捫翠屏之狀尋又省焉)鳳皇銜書(齊書樂志有丨丨丨)
(丨伎歌辭蓋魚龍之流也元會日侍中於殿前跪取其書)好魏三祖曲(齊書蕭惠基傳自宋大明)
(以來聲伎所尚多鄭衞淫俗雅樂正聲鮮有好者惠基解音律尤丨丨丨丨丨及相和歌每奏輒賞悦不能已)
妙盡奇曲一時無對(梁書羊侃傳侃性豪侈善音律自造採蓮棹歌兩曲甚有新致姬妾)
(侍列窮極奢靡有彈筝人陸太喜著鹿角爪長七寸儛人張淨琬腰圍一尺六寸時人咸推能掌中儛又有孫)
(荆玉能反腰貼地銜得席上玉簪敇賚歌人王娥兒東宫亦賚歌者屈偶之並丨丨丨丨丨丨丨丨)掌中
儛(見上)反腰貼地(見上)女學士狎客新詩為曲詞(陳書張貴妃傳論以)
(宫人有文學者袁大捨等為丨丨丨後主每引賓客對貴妃等遊宴則使諸貴人及女學士與丨丨共賦丨丨)
(互相贈答採其尤艷麗者以丨丨丨被以新聲選宫女有容色者以千百數令習而謌之分部迭進持以相樂)
(其曲有玉樹後庭花臨春樂等大指所歸皆美張貴妃孔貴嬪之容色也其略曰璧月夜夜滿瓊樹朝朝新)
璧月瓊樹(見上)為愚癡(魏書前廢帝紀太樂奏伎有倡優丨丨丨者帝以非雅戲詔罷之)
中山王樂(魏書王叡傳京都士女諂稱叡美造新聲而絃歌之名曰丨丨丨丨詔樂府合樂奏之)
無愁曲(北齊書幼主紀盛為丨丨之丨帝自彈胡琵琶而唱之侍和之者以百數人間謂之無愁天子)
乞寒(周書宣帝紀御正武殿集百官及宫人内外命婦大列妓樂又縱胡人丨丨用水澆沃為戲樂)地
厚天高(隋書音樂志高祖龍潛時頗好音樂常倚琵琶作歌二首名曰丨丨丨丨託言夫妻之義因即)
(取之為房内曲命婦人并登歌上壽並用之職在宫内女人教習之)玉女行觴神仙留客
(隋書音樂志煬帝令樂正白明逹造新聲剏萬歲樂藏鈎樂七夕相逢樂投壺樂舞席同心髻丨丨丨丨丨丨)
(丨丨擲磚續命鬭雞子鬭百草汎龍舟還舊宫長樂花及十二時等曲掩抑摧藏哀音斷絶帝悦之無已謂幸)
(臣曰多彈曲者如人多讀書讀書多則能撰書彈曲多即能造曲此理之當然也)彈曲多即能
造曲(見上)四方散樂(隋書音樂志大業二年突厥染干來朝煬帝欲誇之總追丨丨丨丨大集)
(東都初於芳華苑積翠池側帝帷宫女觀之有舍利先來戲於場内湏臾跳躍激水滿衢黿鼉龜鼇水人蟲魚)
(徧覆於地又有大鯨魚噴霧翳日倏忽化成黃龍長七八丈聳踊而出名曰黃龍變又以繩繫兩柱相去十丈)
(遣二倡女對舞繩上相逢切肩而過歌舞不輟又為夏育扛鼎取車輪石臼大甕器等各於掌上而跳弄之并)
(二人戴竿其上有舞忽然騰透而换易之又有神鼇負山幻人吐火千變萬化曠古莫儔染干大駭之自是皆)
(於太常教習)大鯨噴霧(見上)神鼇負山(見上)西涼女樂(隋書竇榮定傳遇尉)
(迴初平朝廷頗以山東為意乃拜榮定為洛州總管以鎮之前後賜縑四十匹丨丨丨丨一部)吳樂(隋書)
(竇榮定傳以佐命功拜上柱國寧州刺史未幾復為右武侯大將軍尋除秦州總管賜丨丨一部)人戴
獸面男為女服(隋書柳彧傳正月望夜充街塞陌聚戲朋遊鳴鼓聒天燎炬照地丨丨丨丨丨)
(丨丨丨倡優雜技詭狀異形以穢嫚為歡娛用鄙䙝為笑樂内外共觀曾不相避)弄珠(隋書百濟傳有)
(鼔角箜篌箏竽箎笛之樂投壺圍棋樗蒱握槊丨丨之戲)此聲似啼(北史隋文帝紀設亡陳女樂謂)
(公卿等曰丨丨丨丨朕聞之甚不喜故與卿等一聽亡國之音俱為永鑒焉)鬭象(舊唐書中宗紀丁丑)
(御洛城南門觀丨丨)潑寒胡戲(舊唐書中宗紀三日己丑御洛城南門樓觀丨丨丨丨)分朋
拔河(舊唐書中宗紀庚戌令中書門下供奉官五品已上文武三品已上并諸學士等自芳林門入集於)
(棃園毬場丨丨丨丨帝與皇后公主親往觀之)舞馬(舊唐書德宗紀宴羣臣於麟德殿設九部樂内出丨)
(丨上賦詩一章羣臣屬和)擊鞠(舊唐書穆宗紀庚辰上與内官丨丨禁中有内官&KR1554;然墜馬如物所擊上)
(恐罷鞠)驢打毬人(舊唐書敬宗紀庚申鄆州進丨丨丨丨石定寬等四人)法曲弟子
(舊唐書文宗紀壬寅翰林院宴李仲言賜丨丨丨丨二十人奏樂以寵之)仙韶曲(舊唐書文宗紀己酉)
(改法曲為丨丨丨仍以伶官所處為仙韶院)迴身換衣作字如畫(舊唐書音樂志聖壽)
(樂則丨丨丨丨丨丨丨丨)棃園弟子(舊唐書音樂志明皇又於聽政之暇教太常樂工子弟三百人)
(為絲竹之戲音響齊發有一聲誤明皇必覺而正之號為皇帝弟子又云丨丨丨丨以置院近於禁苑之棃園)
絲竹之戲(見上)立部伎坐部伎(舊唐書音樂志安樂等八舞聲樂皆立奏之樂府謂)
(之丨丨丨其餘總謂之丨丨丨)鳥稱萬歲(舊唐書音樂志萬歲樂武太后所造也武太后時宫中養)
(丨能人言又常丨丨丨為樂以象之舞三人緋大䄂並畫鸜鵒冠作鳥像)清樂(舊唐書音樂志後魏孝文)
(宣武用師淮漢收其所獲南音謂之清商樂隋平陳因置清商署總謂之丨丨遭梁陳亡亂所存益鮮隋室已)
(來日益淪缺武太后之時猶存六十三曲今其辭存者惟有白雪公莫巴渝明君鳳將雛明之君鐸舞白鳩白)
(紵子夜吳聲四時歌前溪阿子及歡聞團扇懊憹長史督護讀曲烏夜啼石城莫愁襄陽棲烏夜飛估客楊伴)
(雅歌驍壺常林歡三州採桑春江花月夜玉樹後庭花堂堂泛龍舟等三十二曲明之君雅歌各二首四時歌)
(四首合三十七首又七曲有聲無辭上林鳳雛平調清調瑟調平折命嘯通前為四十四曲存焉)六十
三曲(見上)上林鳳雛(見上)樂王(舊唐書音樂志常林歡疑是宋梁間曲宋梁世荆雍為南)
(方重鎮皆皇子為之牧江左辭詠莫不稱之以為丨丨)撞木伎(舊唐書音樂志漢世有丨丨丨又有)
(盤舞晉世加之以杯謂之杯盤舞樂府詩云妍袖陵七盤言舞用盤七枚也梁謂之舞盤伎)舞盤伎
(見上)戲車輪透飛梯(舊唐書音樂志梁有長蹻伎擲倒伎跳劍伎吞劍伎今並存又有舞輪伎)
(蓋今丨丨丨者透三峽伎蓋今丨丨丨之類也高絙伎蓋今之戲繩者是也)長蹻伎(見上)尋橦
跳劍(舊唐書恒山王承乾傳常命戶奴數十百人專習技樂學胡人椎髻剪綵為舞衣丨丨丨丨晝夜不)
(絶鼔角之聲日聞於外時左庶子于志寧右庶子孔穎逹受詔輔導志寧撰諫苑二十卷諷之穎逹又多所規)
(奏太宗並嘉之)東朋西朋(舊唐書郝處俊傳上元元年高宗御含元殿東翔鸞閣觀大酺時京城四)
(縣及太常音樂分為東西兩朋帝令雍王賢為丨丨周王諱為丨丨務以角勝為樂)擲倒(舊唐書王及善)
(傳高宗時累遷左奉裕率孝敬之居春宫因宴集命宫官丨丨次至及善辭曰殿下自有樂官臣止當守職此)
(非臣任也)裸體跳足揮水投泥(舊唐書張說傳則天末年季冬為潑寒胡戲中宗嘗御樓)
(以觀之至是因蕃夷入朝又作此戲說上疏諫曰臣聞韓宣適魯見周禮而歎孔子會齊數倡優之罪列國如)
(此况天朝乎今外蕃請和選使朝謁所望接以禮樂示以兵威雖曰戎夷不可輕易焉知無駒支之辨由余之)
(賢哉且潑寒胡未聞典故丨丨丨丨盛德何觀丨丨丨丨失容斯甚法殊魯禮䙝比齊優恐非干羽柔遠之義)
(撙俎折衝之禮自是此戲乃絶)雲韶樂(舊唐書王涯傳太和三年正月入為太常卿文宗以樂府之音)
(鄭衛太甚欲聞古樂命涯詢於舊工取開元時雅樂選樂童按之名曰丨丨丨樂曲成涯與太常丞李廓少府)
(監庾承憲押樂工獻於梨園亭帝按之於會昌殿上悦賜涯等錦綵)擊銅鼓吹大角(舊唐書東)
(謝蠻傳讌聚則丨丨丨丨丨丨歌舞以為樂)水嬉綵艦(唐書順宗紀侍宴魚藻宫張丨丨丨丨宫)
(人為櫂歌衆樂間發德宗驩甚顧太子曰今日何如太子誦詩好樂無荒以為對)胡旋舞(唐書禮樂)
(志丨丨丨舞者立毬上旋轉如風)師子郎(唐書禮樂志龜兹伎有彈箏竪箜篌琵琶五絃横笛笙簫)
(觱篥答臘鼔毛員鼓都曇鼓侯提鼔雞婁鼔腰鼓齊鼔檐鼓貝皆一銅鈸二舞者四人設五方師子高丈餘飾)
(以方色每師子有十二人畫衣執紅拂首加紅袜謂之丨丨丨)黃驄叠曲(唐書禮樂志帝之破竇建)
(德也乘馬名黃驄驃及征高麗死於道頗哀惜之命樂工製丨丨丨丨)道調(唐書禮樂志高宗自以李)
(氏老子之後也於是命樂工製丨丨)聖壽(唐書禮樂志帝即位作丨丨樂以女子衣五色繡襟而舞之)
難色易色(唐書百官志凡習樂立師以教習丨丨大部伎三年而成次部二年而成丨丨小部伎一)
(年而成)羯鼔八音之領袖(唐書禮樂志帝又好羯鼓而寧王善吹横笛達官大臣慕之皆)
(喜言音律帝嘗稱丨丨丨丨丨丨丨諸樂不可方也)足舞(唐書禮樂志睿宗時婆羅門國獻人倒行以丨)
(丨仰植銛刀俯身就鋒歷臉下復植於背觱篥者立腹上終曲而不傷又伏伸其手二人躡之周旋百轉)伴
侣曲(唐書禮樂志御史大夫杜淹曰陳將亡也有玉樹後庭花有丨丨丨聞者悲泣所謂亡國之音哀以)
(思以是觀之亦樂之所起)荔枝香(唐書禮樂志帝幸驪山楊貴妃生日命小部張樂長生殿因奏新曲)
(未有名會南方進荔枝因名曰丨丨丨)馬上聲(唐書禮樂志北狄樂皆丨丨之丨自漢後以為鼓吹)
(亦軍中樂馬上奏之故隷鼓吹署)眞人歌(唐書禮樂志後魏樂府初有北歌亦曰丨丨丨都代時命)
(宫人朝夕歌之)蘇莫遮(唐書吕元泰傳比見坊邑相率為渾脱隊駿馬胡服名曰丨丨丨旗鼓相當軍)
(陣勢也騰逐喧譟戰爭象也錦繡夸競害女工也督斂貧弱傷政體也胡服相歡非雅樂也渾脱為號非美名)
(也)孫吳順聖樂(唐書于頔傳頔嘗制順聖樂舞獻諸朝又教女伎為八佾聲態雄侈號丨丨丨)
(丨丨云)競度(唐書杜亞傳日夜召賓客言噱流連方春南民為丨丨戲亞欲輕駛乃髤舡底使篙人衣)
(油綵衣没水不濡觀沼華邃費皆千萬隴西李衡在坐曰使桀紂為之不是過也既泛九曲池曳繡為颿詫曰)
(要當稱是林沼衡曰未有錦纜云何亞大慙)拍彈(唐書曹確傳時帝薄於德眤寵優人李可及可及者)
(能新聲自度曲辭調悽折京師媮薄少年爭慕之號為丨丨同昌公主喪畢帝與郭淑妃悼念不已可及為帝)
(造曲曰歎百年教舞者數百皆珠翠襐飾刻畫魚龍地衣度用繒五千倚曲作辭哀思裴回聞者皆涕下舞闋)
(珠寶覆地帝以為天下之至悲愈寵之家嘗娶婦帝曰第去吾當賜酒俄而使者負二銀榼與之皆珠珍也可)
(及憑恩横甚人無敢斥)歎百年(見上)安十十五絃(五代史死事傳潞王從珂反鳳翔遣)
(伶奴丨丨丨以丨丨謁思同欲因其懽以通意)大食小食(宋史樂志鄭譯之八十四調出於蘇祗婆)
(之琵琶丨丨丨丨般涉者胡語伊州石州甘州婆羅門者胡曲綠腰誕黃龍新水調者華聲而用胡樂之節奏)
(惟瀛府獻仙音謂之法曲即唐之法部也凡有催衮者皆胡曲耳法曲無是也且其名八十四調者其實則有)
(黃鍾太簇夾鍾仲吕林鍾夷則無射七律之宫商羽而已於其中又太簇之商羽焉)般涉(見上)綠腰
(見上)誕黃龍(見上)玉窗寒(宋史樂志燕樂小曲二百七十正宫十一陽生丨丨丨念邊戍玉如)
(意瓊樹枝鷫鸘裘塞鴻飛漏丁丁息鼙鼓勸流霞)瓊樹枝(見上)鷫鸘裘(見上)塞鴻飛
(見上)漏丁丁(見上)仙盤露(宋史樂志燕樂南吕宫十一丨丨丨冰盤果芙蓉園林下風風雨調)
(開月幌鳳來賓落梁塵望陽臺慶年豐青騣馬)芙蓉園(見上)林下風(見上)開月幌(見上)
落梁塵(見上)青騣馬(見上)春波綠(宋史樂志燕樂中吕宫十三上林春丨丨丨百樹花)
(壽無疆萬年春擊珊瑚柳垂絲醉紅樓折紅杏一園花花下醉遊春歸千樹柳)醉紅樓(見上)一園
花(見上)紫蘭香(宋史樂志燕樂仙吕宫九折紅蕖鵲度河丨丨丨春見時猗蘭殿步瑶階千秋樂百)
(和香佩珊珊)佩珊珊(見上)菊花杯(宋史樂志燕樂黃鐘宫十二丨丨丨翠幕新四塞清滿簾)
(霜畫屏風折茱萸望春雲苑中鶴賜征袍望回戈稻稼成泛金英)翡翠帷(宋史樂志燕樂越調八丨)
(丨丨玉照臺香旖旎紅樓夜朱頂鶴得賢臣蘭堂燭金鏑流)香旖旎(見上)汀洲綠(宋史樂志)
(燕樂雙調十六宴瓊林泛龍舟丨丨丨登高樓麥隴雉柳如烟楊花飛王澤新玳瑁簪玉階曉春清和人歡樂)
(征戍回一院香一片雲千萬年)紫絲囊(宋史樂志燕樂林鍾商十採秋蘭丨丨丨留征騎塞鴻度回鶻)
(朝汀洲雁風入松蓼花紅曳珠佩遵渚鴻)紫玉簫(宋史樂志燕樂歇指調九榆塞清聽秋風丨丨丨碧)
(池魚鶴盤旋湛思新聽秋蟬月中歸千家月)一林紅(宋史樂志燕家小石調九月宫春折仙枝春日)
(遲綺筵春登春臺紫桃花丨丨丨喜春雨汎春池)玉鈎欄(宋史樂志燕樂仙吕調十五喜清和芰荷)
(新清世歡丨丨丨金步搖金鑿落燕引鄒草芉芊步玉砌整華裾海山青撫絮綿風中帆青絲騎喜同聲)海
山青(見上)青絲騎(見上)如蚊蚋聲(宋史蠻夷傳西南諸夷漢牂牁郡地至道元年其王)
(龍漢&KR1692;遣其使龍光進率西南牂牁諸蠻來貢方物上因令作本國歌舞一人吹瓢笙丨丨丨丨良久數十輩)
(連袂宛轉而舞以足頓地為節詢其曲則名曰水曲)水曲(見上)鼔盤(周處風土記越俗飲宴即丨丨)
(以為樂取太素圓盤廣尺六者抱以着腹以左手五指更彈之以為節舞者應節而舞)四時樂(王嘉)
(拾遺記師涓寫列代之樂造新曲以代古樂故有丨丨之丨春有離鴻去雁應蘋之歌夏有明晨焦泉朱華流)
(金之調秋有商風白雲落葉吹蓬之曲冬有凝河流隂沉雲之操)弄假官參軍樁(趙遴因話)
(錄肅宗宴於宫中女優有丨丨丨戲其綠衣秉簡者謂之丨丨丨)踏搖娘(韋絢劉賓客嘉話錄隋末)
(有河間人皶鼻酗酒自號郎頓每醉必毆擊其妻妻美而善歌每為悲怨之聲輒其身好事者乃為假面)
(以寫其狀呼為丨丨丨今謂之談娘)談娘(見上)踏渾脱(蘇鶚杜陽雜編上降日大張音樂集天下)
(百戲於殿前時有妓女石火胡本幽州人也挈養女五人纔八九歲於百尺竿上張弓弦五條令五女各居一)
(條之上衣五色衣執戟持戈舞破陣樂曲俯仰來去赴節如飛是時觀者目眩心怯火胡立於十重朱畫牀子)
(上令諸女迭踏以至半空手中皆執五彩小幟牀子大者始一尺餘俄而手足齊舉為之丨丨丨歌呼抑揚若)
(履平地上賜物甚厚文宗即位惡其太險傷神遂不復作)神仙紫雲曲(張讀宣室志唐明皇嘗夢)
(仙子十餘輩御卿雲而下立於庭各執樂器而奏之其度曲清越眞仙府之音也及樂闋有一仙人揖而言曰)
(陛下知此樂乎此丨丨丨丨丨也今願傳授陛下為聖唐正始音與夫咸池大夏固不同矣明皇喜甚即傳受)
(焉俄而寤其餘響猶若在聽明皇遂命玉笛吹而習之盡得其節奏)河市樂(王曾筆錄駙馬都尉高懷)
(以節制領睢陽歲久性頗奢靡而洞曉音律故聲伎之妙冠於當時法部中精絶者殆不過之宋城南抵汴渠)
(五百里有東西二橋舟車交會民居繁夥倡優雜戶厥類亦衆然率多鄙俚為高之伶人所輕誚每宴飲樂作)
(必效其朴野之態以為戲玩謂之丨丨丨迄今俳優常有此戲)打標(馬令南唐書後主書保大中許都縣)
(邨社競渡每歲端午官給綵縀俾兩兩較其遲速勝者加以銀椀謂之丨丨舟子皆籍其名)旱教(葉夢)
(得石林燕語金明水戰不復習而諸軍猶為鬼神戲謂之丨丨)
御定子史精華卷一百六
