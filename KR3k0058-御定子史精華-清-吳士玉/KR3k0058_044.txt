欽定四庫全書
御定子史精華卷四十四
設官部八
僚吏
刀筆吏(史記蕭相國世家贊蕭相國何於秦時為丨丨丨)漆園吏(史記莊子𫝊莊子者蒙人)
(也名周周嘗為蒙丨丨丨)年少竒才(史記周昌𫝊趙堯為符璽御史趙人方與公謂御史大夫周昌)
(曰君之史趙堯丨雖丨然丨丨也君必異之是且代君之位周昌笑曰堯年少刀筆吏耳何能至是乎居頃之)
(徙周昌為趙相拜趙堯為御史大夫)文毋害(漢書蕭何𫝊㠯丨丨丨為沛主吏掾注持法者或以己意)
(私怨䧟人謂之害故貴於文毋害毋害者取其為人無害於行則可㠯為吏矣)事第一(漢書蕭何𫝊何)
(廼給泗水卒史丨丨丨注課最上)豪吏(漢書曹參傳參秦時為獄掾而蕭何為主吏居縣為丨丨矣注)
(言參及蕭何並為吏之豪長也)錄錄未有竒節(漢書蕭何曹參𫝊贊蕭何曹參皆起秦刀筆吏)
(當時丨丨丨丨丨丨注錄錄猶鹿鹿言在凡庶之中也)書牘背(漢書周勃𫝊人有上書告勃欲反下)
(廷尉逮捕勃治之勃恐不知置辭吏稍侵辱之勃以千金與獄吏獄吏廼丨丨丨示之曰㠯公主為證公主者)
(孝文帝女也勃太子勝之尚之於是使使持節赦勃勃既出曰吾嘗將百萬軍安知獄吏之貴也)後来
居上(漢書汲黯𫝊上既數征匈奴有功黯言益不用始黯列九卿矣而公孫弘張湯為小吏及弘湯稍貴)
(與黯同位黯又非毁弘湯已而弘至丞相封侯湯御史大夫黯時丞史皆與同列或尊用過之黯褊心不能無)
(少望見上言曰陛下用羣臣如積薪耳丨丨者丨丨)廉知自將(漢書兒寬𫝊㠯射策為掌故功次補)
(廷尉文學卒史寬為人温良有丨丨丨丨善屬文然懦於武口弗能發明也注將衛也㠯智自衛護也)不
署曹(漢書兒寬𫝊時張湯為廷尉廷尉府盡用文史法律之吏而寬㠯儒生在其間見謂不習事丨丨丨)
(除為從史注不署為列曹也署表也置也從史者但只隨官僚不主文書)上畜簿(漢書兒寬𫝊除為從)
(史之北地視畜數年還至府丨丨丨會廷尉有疑奏已再見郤矣掾史莫知所為寬為言其意掾史因使寬為)
(奏奏成讀之皆服)古法義決疑獄(漢書兒寬𫝊張湯㠯寬為奏讞掾㠯丨丨丨丨丨丨甚重)
(之)乾没(漢書張湯𫝊始為小吏丨丨與長安富賈田甲魚翁叔之屬交私注豫居物㠯待之得利為乾)
(失利為没)一馬(漢書杜周𫝊周為廷史有丨丨及久任事列三公而兩子夾河為郡守家訾累巨萬矣注)
(廷史即廷尉史也)汙丞相車茵(漢書丙吉𫝊吉馭吏耆酒數逋蕩嘗從吉出醉歐丞相車上西)
(曹主吏白欲斥之吉曰以醉飽之失去士使此人將復何所容西曹地忍之此不過丨丨丨丨丨耳遂不去也)
(注地猶第也)百賈畏(漢書尹翁歸𫝊為獄小吏曉習文法喜擊劍人莫能當諸霍在平陽奴客持刀)
(兵入市鬭變吏不能禁翁歸為市吏莫敢犯者公廉不受餽丨丨丨之)有文者東有武者
西(漢書尹翁歸𫝊田延年為河東太守行縣至平陽悉召故吏五六十人延年親臨見令丨丨丨丨丨丨丨)
(丨)布衣友(漢書孫寳𫝊為京兆尹故吏侯文㠯剛直不苟合嘗稱疾不肯仕寳㠯恩禮請文欲為丨)
(丨丨日設酒食妻子相對文求受署為掾進見如賓禮)白巾出府門(漢書朱博𫝊遷琅邪太守)
(齊部舒緩養名博新視事右曹掾史皆移病卧博問其故對言惶恐故事二千石新到輒遣吏存問致意廼敢)
(起就職博奮髯抵几曰觀齊兒欲㠯此為俗耶廼召見諸曹吏書佐及縣大吏選視其可用者出教置之皆斥)
(罷諸病吏丨丨走丨丨丨郡中大驚)封侯骨(漢書翟方進𫝊年十二三失父孤學給事太守府為小史)
(數為掾史所詈辱方進自傷廼從汝南蔡父相問已能所宜蔡父大奇其形貌謂曰小史有丨丨丨當㠯經術)
(進努力為諸生學問)開敏(漢書文翁𫝊為蜀郡守仁愛好教化見蜀地僻陋文翁欲誘進之廼選郡縣小)
(吏丨丨有材者張叔等十餘人親自飭厲遣詣京師受業博士或學律令)敢往吏(漢書王溫舒𫝊遷廣)
(平都尉擇郡中豪丨丨丨十餘人為爪牙注豪傑而性果敢一往無所顧者㠯為吏也)滿百相聞
(漢書陳遵𫝊遵入公府日出醉歸曹事數廢西曹以故事適之侍曹輒詣寺舍白遵曰陳卿今日㠯某事適遵)
(曰丨丨廼丨丨故事有百適者斥滿百西曹白請斥大司徒馬宫大儒優士又重遵謂西曹此人大度士奈何)
(以小文責之)大度士(見上)精進(漢書叙𫝊定襄大姓石季羣輩報怨殺追捕吏伯為定襄太守)
(召屬縣長吏選丨丨掾史分部收捕及它隠伏旬日盡得注精進精明而進趨也按伯班況子)高能稱
(後漢書馮勤𫝊初為太守銚期功曹有丨丨丨)惰窳無絝(後漢書吴良𫝊初為郡吏歲旦與掾史入)
(賀門下掾王望舉觴上夀諂稱太守功德注東觀記曰良時跪曰門下掾佞諂明府勿受其觴盗賊未盡人庶)
(困乏今良掾尚無絝望曰議曹丨丨自丨丨寕足為不家給人足邪太守曰此生言是賜良鰒魚百枚也)賜
魚百枚(見上)史吏一介之才(後漢書杜詩𫝊詩上疏曰臣詩伏自惟忖本㠯丨丨丨丨)
(丨丨遭陛下創制大業超受大恩注史吏謂初為郡功曹也)絶馬鞅(後漢書周章𫝊初仕郡為功曹)
(時大將軍竇憲免封冠軍侯就國章從太守行春到冠軍太守猶欲謁之章進諫曰今日公行春豈可越儀私)
(交太守不聽遂便升車章前拔佩刀丨丨丨於是廼止及憲被誅公卿㠯下多㠯交關得罪太守幸免㠯此重)
(章舉孝廉)說將不下(後漢書第五倫𫝊鮮于褒薦之于京兆尹閻興興即召倫為主簿時長安鑄錢)
(多姦巧廼署倫為督鑄錢掾領長安市倫平銓衡正斗斛市無阿枉百姓悅服每讀詔書常歎息曰此聖主也)
(一見決矣等輩笑之曰爾丨丨尚丨丨安能動萬乘乎倫曰未遇知已道不同故耳注華嶠書曰盖延代鮮于)
(褒為馮翊多非法倫數切諫延恨之故滯不得舉將謂州將)第五掾(後漢書第五倫𫝊注東觀記曰)
(興署倫督鑄錢掾領長安市其後小人爭訟皆云丨丨丨所平市無姦枉)鮮車怒馬(後漢書第五倫)
(𫝊蜀地肥饒人吏富實掾史家貲多至千萬皆丨丨丨丨㠯財貨自達)極右曹(後漢書張酺𫝊為東)
(郡太守郡吏王青者祖父翁父隆俱死於難青亦被矢貫咽音聲流喝前郡守㠯青身有金夷竟不能舉酺見)
(之歎息曰豈有一門忠義而爵賞不及乎遂擢用丨丨丨注漢官儀曰督郵功曹郡之極位)子孫何
必不為九卿(後漢書虞詡𫝊祖父經為郡獄吏案法平允務存寬恕嘗稱曰東海于公高為里門)
(而其子定國卒至丞相吾決獄六十年雖不及于公其庶幾乎丨丨丨丨丨丨丨丨邪故字詡曰升卿)棄
車馬去(後漢書趙長君傳少嘗為縣吏奉檄迎督郵長君恥於厮役遂丨丨丨丨到犍為資中詣杜撫)
(受韓詩)總說數曹事(魏志公孫瓚𫝊為都門下書佐有姿儀大音聲故太守器之注瓚性辨惠)
(每白事不肯稍入常丨丨丨丨丨無有忘誤太守竒其才)空府去(魏志鍾繇𫝊注鍾皓為司徒掾公出)
(道路泥濘導從惡其相灑去公車絶遠公椎軾言司徒今日為獨行耳舉府掾屬皆投劾出皓為西曹掾分布)
(曉語已出者曰若司隸舉繩墨以公失宰相之禮又不勝任諸君終身何所任邪掾屬以故皆止都官果移西)
(曹掾問丨丨丨意皓召都官吏以見掾屬名示之乃止)臧否得中望於賢屬(魏志蔣濟)
(𫝊辟為丞相主簿西曹屬令曰舜舉臯陶不仁者遠丨丨丨丨丨丨丨丨矣)畜好刀筆版奏
(魏志張既𫝊注既為郡門下小吏而家富自惟門寒念無以自達乃常丨丨丨丨及丨丨伺諸大吏有乏者輒)
(給與以是見識焉)此家疏誕不中功曹(魏志杜畿𫝊注京兆尹張時河東人也與畿有)
(舊署為功曹常嫌其闊達不助留意於諸事言丨丨丨丨丨丨丨丨也畿竊云不中功曹中河東太守也)涉
春遣休(魏志杜畿𫝊注孟康為弘農郡領吏二百餘人丨丨丨丨常四分遣一)馬上具草
(魏志王粲𫝊廣陵陳琳陳留阮瑀太祖並以為司空軍謀祭酒管記室注太祖嘗使瑀作書與韓遂時太祖適)
(近出瑀隨從因於丨丨丨丨書成呈之太祖擥茟欲有所定而竟不能增損)書記翩翩(魏志王粲)
(𫝊元瑜丨丨丨丨致足樂也按阮瑀字元瑜)鄰國君屈從陪臣遊(魏志陳矯𫝊矯為郡)
(功曹使過泰山泰山太守薛悌異之結為親友戲謂矯曰以郡吏而交二千石丨丨丨丨丨丨丨丨不亦可乎)
移牀樹下(魏志管輅𫝊注冀州裴使君檄召輅為文學從事一相見清論終日不覺罷倦天時大熱)
(丨丨在庭前丨丨乃至雞向晨然後出再相見便轉為鉅鹿從事三見轉治中四見轉為别駕至十月舉為秀)
(才)人自敬丞相長史(蜀志張裔𫝊裔字君嗣丞相亮出駐漢中裔以射聲校尉領留府長)
(史其明年北詣亮諮事送者數百車乘盈路裔還書與所親曰近者涉道晝夜接賓不得寧息丨丨丨丨丨丨)
(丨男子張君嗣附之疲倦其談啁流速皆此類也)談啁流速(見上)馬不敢駛(蜀志楊洪)
(𫝊始洪為李嚴功曹嚴未至犍為而洪已為蜀郡洪迎門下書佐何祗有才策功幹舉郡吏數年為廣漢太守)
(時洪亦尚在蜀郡注每朝會祗次洪坐嘲祗曰君馬何駛祗曰故吏丨丨丨丨但明府未著鞭耳衆𫝊之以為)
(笑)百六掾(晉書元帝紀諸參軍拜奉車都尉掾屬駙馬都尉辟掾屬百餘人時人謂之丨丨丨)登
綱紀(晉書孫鑠𫝊少樂為縣吏太守吴奮轉以為主簿鑠自微賤丨丨丨時僚大姓不與鑠同坐奮大怒)
(遂薦鑠為司隸都官從事)毗贊大府(晉書裴秀𫝊母邱儉嘗薦秀於大將軍曹爽曰誠宜弼佐謨明)
(助和鼎味丨丨丨丨光昭盛化非徒子竒甘羅之儔兼包顔冉游夏之美爽乃辟為掾)寫黃紙一
鹿車(晉書劉卞𫝊卞東平須昌人也少為縣小吏以他事補亭子令召為門下史卞後從令至洛得入太)
(學試經為臺四品吏訪問令丨丨丨丨丨丨卞曰劉卞非為人寫黃紙者也訪問知怒言於中正退為尚書令)
(史)堪大不堪小(晉書劉卞𫝊為尚書令史或謂卞曰君才簡略丨丨丨丨丨不如作守舍人卞)
(從其言後為吏部令史)須昌小吏(晉書劉卞𫝊除幷州刺史卞之并州昔同時為丨丨丨丨者十)
(餘人祖餞之其一人輕卞卞遣扶出之人以此少之)但聞劉功曹(晉書劉毅𫝊平陽太守杜恕請)
(為功曹沙汰郡吏百餘人三魏稱焉為之語曰丨丨丨丨丨不聞杜府君)為郡股肱(晉書劉毅𫝊同)
(郡王基薦毅於公府曰毅僑仕平陽丨丨丨丨正色立朝舉綱引墨朱紫有分鄭衛不雜)佐職(晉書阮籍)
(𫝊帝引為大將軍從事中郎籍聞步兵廚營人善釀有貯酒三百斛乃求為步兵校尉遺落世事雖去丨丨恒)
(游府内朝宴必與焉)三語掾(晉書阮瞻𫝊瞻見司徒王戎戎問曰聖人貴名教老莊眀自然其旨同異)
(瞻曰將無同戎咨嗟良久即命辟之時人謂之丨丨丨)高選綱佐(晉書阮孚𫝊琅琊王裒為車騎)
(將軍鎮廣陵丨丨丨丨以孚為長史)謝長史可與言(晉書謝鯤𫝊遷敦大將軍長史時王澄在)
(敦坐見鯤談話無勌惟歎丨丨丨丨丨丨都不盼敦其為人所慕如此按敦王敦)入令被中卧
(晉書光逸𫝊逸初為博昌小吏縣令使逸送客冐寒舉體凍濕還遇令不在逸解衣炙之丨丨丨丨丨令還大)
(怒將加嚴罰逸曰家貧衣單沾濕無可代若不暫溫勢必凍死奈何惜一被而殺一人乎君子仁愛必不爾也)
(故寢而不疑令奇而釋之)俊器(晉書光逸𫝊後為門亭長迎新令至京師胡母輔之與荀邃共詣令家望)
(見逸謂邃曰彼似奇才便呼上車與談良久果丨丨令怪客不入吏白與光逸語令大怒除逸名斥遣之)當
今顔子(晉書陸雲𫝊刺史周俊召為從事謂人曰陸士龍丨丨之丨丨也)含奇宰府婆
娑公門(晉書陸雲𫝊雲移書太常府薦同郡張贍曰竊見衛將軍舍人張贍丨丨丨丨丨丨丨丨棲靜)
(隠寳淪虚蔵器)參軍不敬府主(晉書孫楚傳參石苞驃騎軍事楚既負其材氣頗侮易於苞初)
(至長揖曰天子命我參卿軍事因此而嫌隙遂搆湮廢積年初丨丨丨丨丨丨楚既輕苞遂制施敬自楚始也)
短檄召(晉書李含𫝊僑居始平安定皇甫商州里年少少恃豪族以含門寒微欲與結交含距而不納)
(商恨焉遂諷州以丨丨丨含為門亭長)謝掾王掾皆未易才(晉書王珣𫝊與謝元為桓)
(溫掾俱為溫所敬重嘗謂之曰丨丨年四十必擁旄仗節丨丨當作黑頭公丨丨丨丨也)令公喜怒
(晉書郗超𫝊桓溫辟為征西大將軍掾溫遷大司馬又轉為參軍時王珣為溫主簿亦為溫所重府中語曰髯)
(參軍短主簿能丨丨丨能令公丨超髯珣短故也)超髯珣短(見上)入幕之賓(晉書郗超)
(𫝊謝安嘗詣溫論事溫令超帳中臥聽之風動帳開安笑曰郗生可謂丨丨丨丨矣)府大事殷非
酒客之政(晉書顧榮𫝊齊王冏召為大司馬主簿冏擅權驕恣榮懼及禍終日昏酣不綜府事以情)
(告友人長樂馮熊熊謂冏長史葛旟曰今丨丨丨丨丨丨丨丨丨旟曰榮江南望士且居職日淺不宜輕代易)
(之熊曰可轉為中書侍郎榮不失清顯而府更收實才旟然之)強與衣幘(晉書熊遠𫝊遠有志尚縣)
(召為功曹不起丨丨丨丨扶之使謁十餘日薦於郡)岸幘笑詠(晉書謝奕𫝊桓溫辟為安西司馬在)
(溫坐丨丨丨丨無異常日溫曰我方外司馬奕每因酒無復朝廷禮常逼溫飲溫走入南康主門避之主曰君)
(若無狂司馬我何由得相見)履屐亦得其任(晉書謝幼度𫝊被桓溫辟為掾郗超曰吾在桓)
(公府見其使才雖丨丨間丨丨丨丨)蓬首散帶(晉書王徽之𫝊性卓犖不羈為大司馬桓溫參軍丨)
(丨丨丨不綜府事)不知馬何由知數(晉書王徽之𫝊為車騎桓冲騎兵參軍冲問卿署何)
(曹對曰似是馬曹又問管幾馬曰丨丨丨丨丨丨丨)手版拄頰(晉書王徽之𫝊冲嘗謂徽之曰卿在)
(府日久比當相料理徽之初不酬荅直高視以丨丨丨丨云西山朝来致有爽氣耳)令僕才(晉書顧和)
(𫝊王導為揚州辟從事月旦當朝未入停車門外周顗遇之入謂導曰卿州吏中有一丨丨丨導亦以為然和)
(嘗詣導導謂和曰卿珪璋特達機警有鋒不徒東南之美實為海内之俊)珪璋特達機警有
鋒(見上)脫幘挂門(晉書易雄𫝊少為縣吏自念卑淺無由自達乃丨丨丨縣丨而去)湘中
琳琅(晉書羅含𫝊含字君章桂陽来陽人也為郡功曹刺史庾亮以為部江夏從事太守謝尚與含為方)
(外之好乃稱曰羅君章可謂丨丨之丨丨)共登霸陵(晉書郭澄之𫝊劉裕引為相國参軍從裕北伐)
(既尅長安裕意更欲西伐集僚屬議之澄誦王粲詩曰南登覇陵岸回首望長安裕便意定曰當與卿丨丨丨)
(丨岸耳因還)榱椽之材不合藩落(晉書褚裒𫝊祖䂮嘗為縣吏事有不合令欲鞭之䂮)
(曰物各有所施丨丨丨丨丨丨以為丨丨也願明府垂察乃捨之按䂮音略)足以蔭後(晉書陽裕)
(載記少游有云郡掾丨丨丨丨况國相乎)張主簿處分(晉書張邵𫝊尋補州主簿邵悉心政事精)
(力絶人及誅劉藩邵時在西州直廬即夜誡衆曹曰大軍當大討可各修舟船倉庫及曉取辦旦日帝怪問其)
(速諸曹荅曰昨夜受丨丨丨丨丨)典教書畫(齊書百官志晉祕書閣有令史掌衆書見晉令令亦)
(置令史正書及弟子皆丨丨丨丨)應須我輩人(南史庾杲之𫝊王儉謂人曰昔袁公作衛軍欲)
(用我為長史雖不獲就要是意向如此今亦丨丨如丨丨丨也乃用杲之為衛將軍長史安樂侯蕭緬與儉書)
(曰盛府元僚實難其選庾景行汎淥水依芙蓉何其麗也時人以入儉府為蓮花池故緬書美之)盛府
元僚(見上)淥水芙蓉(見上)了了令史(南史戴法興𫝊法興為尚書倉部令史大將軍)
(彭城王義康於尚書中覓丨丨丨丨得法興䓁五人以法興為記室令史)得時談(魏書崔休𫝊徵拜司)
(徒右長史休聰明彊濟雅善斷決幕府多事詞訟盈几剖判若流殊無疑滯加之公平清潔甚丨丨丨)身
外末材(周書蘇綽𫝊末曹小吏唯試刀筆刀筆者乃丨丨之丨丨)掌要目(隋書劉炫𫝊古人委)
(任責成歲終考其殿最案不重校文不繁悉府史之任丨丨丨而已)入鐵主簿(北史許惇𫝊位司徒)
(主簿以明斷見知時人號為丨丨丨丨)日下粲爛(北史裴寬𫝊寬弟漢除大丞相府士曹行參軍)
(轉墨曹漢善尺牘尤便簿領理識明贍斷割如流相府為之語曰丨丨丨丨有裴漢)霹靂手(舊唐書裴)
(漼𫝊父琰之為同州司戶參軍刺史李崇義初甚輕之先是州中有積年舊案數百道崇義促琰之使斷琰之)
(命書吏數人連紙進筆斯湏剖斷並畢文翰俱美崇義大驚謝曰公何忍蔵鋒以成鄙夫之過由是大知名號)
(為丨丨丨)捉錢令史(唐書食貨志復置公廨本錢以諸司令史主之號丨丨丨丨)河東三
絶(唐書徐彥伯傳調蒲州司兵參軍時司戶韋暠善判司士李亘工書而彦伯屬辭時稱丨丨丨丨)滄
海遺珠(唐書狄仁傑𫝊調汴州參軍為吏誣訴黜陟使閻立本召試異其才謝曰仲尼稱觀過知仁君)
(可謂丨丨丨丨矣)斗南一人(唐書狄仁傑𫝊授并州法曹參軍同府參軍鄭崇質母老且疾當使)
(絶域仁傑謂曰君可貽親萬里憂乎詣長史藺仁基請代行仁基咨美其誼每曰狄公之賢北丨以丨丨丨而)
(已)施特榻(唐書崔渙𫝊起家亳州司功參軍還調於是入判者千餘吏部侍郎嚴挺之丨丨丨試彛)
(尊銘謂曰子清廟器故以題相命)員推韋狀(唐書韋陟𫝊出為襄陽太守徙河南採訪使以判官)
(員錫善訊覆支使韋元甫工書奏時號丨丨丨丨陟皆倚任之)御史材(唐書喬琳𫝊歴果綿遂懷四州)
(刺史治寬簡不親事嘗謂錄事參軍任紹業曰子紀綱一州能劾刺史乎紹業出條所失示之驚曰能知吾失)
(丨丨丨也)一府儒生什九(王充論衡東海相宗叔犀廣召幽隠春秋會饗設置三科以第補吏)
(丨丨員吏丨丨丨丨)簿書什置一二(王充論衡陳畱太守陳子瑀開廣儒路列曹掾史皆能教)
(授丨丨之吏丨丨丨丨)治書定簿(王充論衡丨丨丨丨佐史之力也論道議政賢儒之力也)曉
慧(王充論衡縣邑之吏召諸治下將相問以政化丨丨之吏陳所聞見將相覺悟得以改政)遊文牒
牘(王充論衡將相長吏安可不貴豈徒用其才力丨丨於丨丨哉州郡有憂能治章上奏解理結煩使州郡)
(連事有如唐子高谷子雲之吏出身盡思竭筆牘之力煩憂適有不解者哉)竭筆牘力(見上)為
哀牢𫝊(王充論衡楊子山為郡上計吏見三府丨丨丨丨不能成歸郡作上孝明竒之徵在蘭臺)知
几案閒事(劉義慶世說王丞相主簿欲檢校帳下公語主簿欲與主簿周旋無為丨人丨丨丨丨)
乘估客船投錢唐亭(劉義慶世說褚公於章安令遷太尉記室參軍東出丨丨丨丨送故)
(吏數人丨丨丨丨住爾時沈充為縣令當送客過浙江客出亭吏驅公移牛屋下潮水至沈令起彷徨問牛屋)
(下是何物人褚因舉手荅曰河南褚季野令於是大遽便於牛屋下修刺謁公於公前鞭撻亭吏以謝慙)此
君小異(劉義慶世說武昌孟嘉作庾太尉州從事已知名褚太傅有知人鑒過武昌問庾曰聞孟從事)
(佳今在此不庾云卿自求之褚盻睐良久指嘉曰丨丨丨丨得無是乎庾大笑曰然於時既歎褚之默識又欣)
(嘉之見賞)一爵假人(劉義慶世說李廞清貞有遠操而少羸病不肯㛰宦既有高名王丞相欲招禮)
(之故辟為府掾廞得牋命笑曰茂弘乃復以丨丨丨丨注李廞河間王辟太尉掾以疾不赴司徒王導復辟之)
(嘗為二府辟故號李公府也)為二府辟(見上)作異舞(劉義慶世說王長史謝仁祖同為王)
(公掾長史云謝掾能丨丨丨謝便起舞神意甚暇王公熟視謂客曰使人思安豐注王戎性通任謝尚類之)
伐木為牀織葦為席(劉峻世說注羅含字君章桓宣武辟為别駕以官廨喧擾於城西池)
(小洲上立茅茨丨丨丨丨丨丨丨丨布衣蔬食宴若有餘桓公嘗謂衆坐曰此是江左之清秀)江左清
秀(見上)傲吏(酈道元水經注小蒙城即莊周之本邑也為蒙之漆園吏郭景純所謂漆園有丨丨者也)
綠水賓(范攄雲溪友議崔侍御元範自府幕而拜即赴闕廷李訥連夕餞崔君於鑑湖光候亭在座各)
(為一絶句觀察判官封彥冲詩曰蓮幕纔為丨丨丨忽乘駿馬入咸秦)長吟不親公牘(范攄)
(雲溪友議陸暢初為西江王大夫仲舒從事終日丨丨丨丨丨丨府公微言拂衣而去辭曰不可偶為大夫參)
(佐而妨志業也)大夫參佐(見上)十離詩(王保定摭言元相公在浙東時賓府有薛書記飲酒)
(醉後因爭令擲注子擊傷相公猶子遂出幕醒来乃作丨丨丨上獻府主)念珠曹(錢希白南部新書京)
(兆戶曹月俸一百八索謂之丨丨丨)府僚(洪邁容齋隨茟白樂天分司東都有題新居呈王尹兼簡府中)
(三掾詩云橋憑州守造樹倩丨丨栽)蓮花幕(葉廷珪海錄碎事韓渥詩丨丨丨下風流客)
封爵
自為枝輔(史記秦始皇紀殷周之王千餘歲封子弟功臣丨丨丨丨)著令甲(史記惠景間侯)
(者年表太史公讀列封至便侯曰有㠯也夫長沙王者丨丨丨稱其忠焉注漢約非劉氏不王如芮王故著令)
(使特王或曰㠯芮至忠故著令也)推恩行義(史記自序諸侯既彊七國為從子弟衆多無爵封邑)
(丨丨丨丨其勢銷弱德歸京師)丹書鐵契金匱石室(漢書高帝紀天下既定與功臣剖符)
(作誓丨丨丨丨丨丨丨丨蔵之宗廟)盤石之宗(漢書文帝紀中尉宋昌曰高帝王子弟地犬牙相制)
(所謂丨丨丨丨也)丹書之信白馬之盟(漢書高惠高后孝文功臣表五年東克項羽即)
(皇帝位八載而天下廼平始論功而定封訖十二年侯者百四十有三人封爵之誓曰使黃河如帶泰山若厲)
(國㠯永存爰及苗裔於是申㠯丨丨丨丨重㠯丨丨丨丨又作十八侯之位次注白馬之盟謂刑白馬歃其血)
(㠯為盟也)十八侯位次(見上注謂蕭何曹參張敖周勃樊噲酈商奚涓夏侯嬰灌嬰傅寬靳歙王)
(陵陳武王吸薛歐周昌丁復蟲達從第一至十八也)湯法三聖周封八百(漢書高惠高后)
(孝文功臣表昔唐㠯萬國致時雍之政虞夏㠯之多羣后饗共已之治丨丨丨丨殷氏太平丨丨丨丨重譯来)
(賀注三聖謂堯舜禹也)功光王府(漢書高惠高后孝文功臣表成王察牧野之克顧羣后之勤知)
(其恩結於民心丨丨於丨丨也故追述先父之志錄遺老之策高其位大其㝢愛敬飭盡命賜備厚)命賜
備厚(見上)山河之誓(漢書高惠高后孝文功臣表迹漢功臣亦皆割符世爵受丨丨丨丨賞亦)
(不細矣)從尤功(漢書高惠高后孝文功臣表三人為衆雖難盡繼宜丨丨丨於是成帝復紹蕭何哀)
(平之世增修曹參周勃之屬得其宜矣注言人三為衆雖難盡繼取其功尤高者三人繼之於名為衆矣尤功)
(封重者三人也)自擇齊三萬戶(漢書張良𫝊漢六年封功臣良未嘗有戰鬭功高帝曰運籌策)
(帷幄中決勝千里外子房功也丨丨丨丨丨丨良曰臣願封畱足矣不敢當三萬戶廼封良為畱侯)蕭曹
故人(漢書張良𫝊良曰陛下起布衣與此屬取天下今陛下已為天子而所封皆丨丨丨丨所親愛而所)
(誅者皆平生仇怨)上聞(漢書樊噲𫝊破李由軍斬首十六級賜丨丨爵注得徑上聞也魏文侯東勝齊)
(於長城天子賞文侯㠯上聞)重封(漢書樊噲𫝊賜丨丨注重封者加二號耳)剖符析圭(漢書)
(司馬相如𫝊故有丨丨之封丨丨而爵位為通侯居列東第注析中分也白蔵天子青在諸侯也)天下
底石(漢書梅福𫝊爵祿束帛者丨丨之丨丨高祖所以厲世摩鈍者也注底細石也)善善及後
世(漢書霍光𫝊詔曰宣成侯光宿衛忠正勤勞國家丨丨丨丨丨其封光兄孫中郎將雲為冠陽侯)佩
兩綬(漢書金日磾𫝊日磾兩子賞建俱侍中與昭帝略同年賞為奉車建駙馬都尉及賞嗣侯丨丨丨)
賜命建伯(漢書韋元成𫝊赫矣我祖侯於豕韋丨丨丨丨有殷㠯綏)一門九侯(漢書李尋)
(𫝊帝舅曲陽侯王根為大司馬票騎將軍厚遇尋廼說根曰將軍丨丨丨丨二十朱輪漢興㠯来臣子貴盛未)
(嘗至此)書贊(漢書孔光𫝊丞相方進薨召左將軍光當拜已刻侯印丨丨注贊進也延進而拜之書贊)
(者書贊辭於策也)遺鄉遺汝(漢書田廣明𫝊為淮陽太守故城父令公孫勇與客胡倩䓁謀反倩)
(詐稱光禄大夫言使督盗賊廣明覺知發兵皆捕斬焉而公孫勇衣繡衣乘駟馬車至圉圉使小史侍之亦知)
(其非是守尉魏不害與廐嗇夫江德尉史蘇昌共收捕之上封不害為當塗侯德轑陽侯昌蒲侯初四人俱拜)
(於前小史竊言武帝問言何對曰為侯者得東歸不上曰汝欲不貴矣女鄉名為何對曰名丨丨上曰用丨丨)
(矣於是賜小史爵關内侯食遺鄉六百戶注遺音弋季反)贊功剖符(漢書叙𫝊受命之初丨丨丨丨)
(奕世弘業爵土廼昭注贊功佐命之功也)大國四縣(後漢書光武帝紀封功臣皆為列侯丨丨丨丨)
(餘各有差)取法於雷(後漢書光武帝紀博士丁恭議曰古帝王封諸侯不過百里故利㠯建侯丨丨)
(丨丨強幹弱枝所以為治也今封諸侯四縣不合法制注易屯卦震下坎上震為雷初九曰利建侯又曰震驚)
(百里故封諸侯地方百里㠯法雷也)長為漢藩(後漢書光武帝紀策曰在上不驕高而不危制節謹)
(度滿而不溢敬之戒之𫝊爾子孫丨丨丨丨)景風紹封(後漢書和帝紀詔曰高祖功臣蕭曹為首)
(有𫝊世不絶之義曹相國後容城侯無嗣大鴻臚求近親宜為嗣者湏丨丨丨丨㠯章厥功注續漢志曰大鴻)
(臚掌封拜諸侯及其嗣春秋考異郵曰夏至四十五日景風至則封其有功也)常從小侯(後漢書馬)
(防𫝊子鉅為丨丨丨丨注㠯小侯故得常從也)一宗五侯(後漢書樊儵𫝊儵曰建武時吾家並受榮)
(寵丨丨丨丨注謂宏封長羅侯弟丹射陽侯兄子尋元鄉侯族兄忠更父侯宏又封夀張侯也)欲縣求
鄉(後漢書丁鴻𫝊父綝建武元年拜河南太守及封功臣帝令各言所樂諸將皆占豐邑美縣唯綝願封本)
(鄉或謂綝曰人皆丨丨子獨丨丨何也綝曰昔孫叔敖敕其子受封必求墝埆之地今綝能薄功微得鄉亭厚)
(矣)得鄉亭(見上)上象四七下應分土(後漢書陳蕃𫝊諸侯丨丨丨丨垂耀在天)
(丨丨丨丨藩屏上國注上象四七謂二十八宿各主諸侯之分野故曰下應分土言皆㠯輔王室也)左右
厥世(魏志武帝紀先王並建明德胙之以土分之以民崇其寵章備其禮物所以藩衛王室丨丨丨丨也)
名號侯(魏志武帝紀始置丨丨丨至五大夫與舊列侯關内侯凡六等以賞軍功)疇其戶邑
(魏志荀彧𫝊注太祖表曰前所賞錄未副彧巍巍之勳乞重平議丨丨丨丨)功侯(魏志李通𫝊封建丨)
(丨分汝南二縣以通為陽安都尉)仰齒金璽俯執聖策(魏志陳王植𫝊植獻詩二篇其)
(辭曰赫赫小子恩不遺物冠我元冕要我朱紱朱紱光大使我榮華剖符授玉王爵是加丨丨丨丨丨丨丨丨)
(皇恩過隆祗承怵惕)策爵(蜀志法正𫝊注董卓初秉政顯擢賢俊受其丨丨者森然皆是)受留萬
戸(晉書羊祜𫝊詔封祜為南城侯祜譲曰昔張良請丨丨丨丨漢祖不奪其志臣受鉅平於先帝敢辱重爵)
(以速官謗執不拜)受賞司&KR0564;(晉書庾冰𫝊計勞納封丨丨丨丨)印龜左顧三鑄
如初(晉書孔愉𫝊以討華軼功封餘不亭侯愉嘗行經餘不亭見籠龜於路者愉買而放之溪中龜中流)
(左顧者數四及是鑄侯印而丨丨丨丨丨丨丨丨印工以告愉乃悟遂佩焉)身有國封(宋書謝弘)
(微𫝊晉世名家丨丨丨丨者起家多拜員外散騎侍郎)一門兩封(宋書謝弘微𫝊混仍世宰輔丨)
(丨丨丨田業十餘處僮僕千人按混弘微所繼叔父也)國秩吏力(南史蔡興宗𫝊封樂安縣伯丨)
(丨丨丨終以不受)賜爾金鈎(南史吉士瞻𫝊士瞻為荆府城局參軍浚萬人仗庫防池得一金革)
(鈎隠處鏤甚精巧篆文曰丨丨丨丨且公且侯士瞻娶夏侯詳兄女女竊以與詳詳喜佩之及是革命詳果封)
(侯而士瞻不錫茅土)白茅青箱(隋書禮儀志諸王五等開國及鄉男恭拜以其封國所在方取社壇)
(方面土包以丨丨内丨丨中函方五寸以青塗飾封授之以為社)先德望後勞舊(唐書張九)
(齡𫝊官爵者天下公器丨丨丨丨丨丨)唐遵漢法(唐書張九齡𫝊帝將以涼州都督牛仙客為尚)
(書九齡執不可又欲賜實封九齡曰漢法非有功不封丨丨丨丨太宗之制也)堂封(唐書源乾曜𫝊帝嘗)
(自較其考與張說偕賜時議者言國執政所以同休戚不崇異無以責功帝乃詔中書門下共食實戶三百丨)
(丨自此始)三趙(唐書李德裕𫝊策功拜太尉進封趙國公德裕陳先臣封於趙冡孫寬中始生字曰丨丨)
(意將𫝊嫡不及支庶臣前益封已改中山臣先世皆嘗居汲願得封衛從之遂改衛國公)鳳凰銜書
(焦氏易林丨丨丨丨元圭賜我封為晉侯)獵人獵犬(王充論衡高祖行封先及蕭何則比蕭何於丨)
(丨同樊酈於丨丨也夫蕭何安坐樊酈馳走封不及馳走而先安坐者蕭何以知為力而樊酈以力為功也)
食郡縣輸(葉廷珪海錄碎事北齊已後功臣多丨丨丨丨若高德政封藍田公食渤海郡輸)
俸祿
餐錢(漢書高后紀詔曰今欲差次列侯功以定朝位蔵於高廟嗣子各襲其功位其與列侯議定奏之丞)
(相臣平言謹與絳侯臣勃等議列侯幸得賜丨丨奉邑陛下加惠㠯功次定朝位臣請藏高廟注餐錢賜廚膳)
(錢也奉邑本所食邑也奉扶用反)一囊粟(漢書東方朔𫝊朔曰朱儒長三尺餘奉丨丨丨錢二百四)
(十臣朔長九尺餘亦奉一嚢粟錢二百四十)半給吏民(漢書蓋寬饒𫝊擢為司隸校尉寬饒志在)
(奉公家貧奉錢月數千丨㠯丨丨丨為耳目言事者身為司隸子常步行自戍北邊)頤賢(漢書叙𫝊平津)
(斤斤晚躋金門既登爵位祿賜丨丨注頤養也謂引招賢人而養之)極而有禾(後漢書蔡茂𫝊建武)
(二十年代戴涉為司徒茂初在廣漢夢坐大殿極上有三穗禾茂跳取之得其中穗輒復失之以問主簿郭賀)
(賀離席慶曰大殿者宮府之形象也丨丨丨丨人臣之上祿也取中穗是中台之位也於字禾失為秩雖曰失)
(之乃所㠯得祿秩也衮職有闕君其補之)裁畱一月糧(後漢書第五倫𫝊拜會稽太守受俸丨丨)
(丨丨丨餘皆賤貿與民之貧羸者)計日受(後漢書羊陟傳拜陟河南尹丨丨丨奉常食乾飯茄菜禁)
(制豪右京師憚之)祿賜百億(蜀志李嚴𫝊注諸葛亮書曰吾本東方下士誤用於先帝位極人臣)
(丨丨丨丨)以庸制(晉書武帝紀古者以德詔爵丨丨丨祿)與北舍共(宋書謝弘微𫝊從叔)
(峻無後以弘微為嗣弘微家素貧儉而所繼豐泰唯受書數千卷國吏數人而已遺財祿秩一不關豫混聞而)
(驚歎謂國郎中令漆凱之曰建昌國祿本應丨丨丨丨之國侯既不措意今可依常分送弘微重違混言乃少)
(有所受按混弘微所繼叔父也)芒種為斷(宋書阮長之𫝊時郡縣田祿以丨丨丨丨此前去官者則)
(一年秩祿皆入前人此後去官者則一年秩祿皆入後人始以元嘉末改此科計月分祿長之去武昌郡代人)
(未至以芒種後一日解印綬)鹿皮十一領(南史吉士瞻𫝊始士瞻夢得一積丨丨從而數之有)
(丨丨丨及覺喜曰鹿者祿也吾當居十一祿乎)田秩奉錢(南史何遠𫝊遠在官丨丨丨丨並無所取)
代耕行義(魏書高閭𫝊德高者則位尊任廣者則祿重下者祿足以丨丨上者俸足以丨丨)月
費俸錢歲靡廩粟(舊唐書韓愈𫝊為國子博士作進學解曰丨丨丨丨丨丨丨丨子不知耕)
(婦不知織乘馬從徒安坐而食)永業田(唐書食貨志親王以下又有丨丨丨百頃)品子課錢
(唐書食貨志光宅元年以京官八品九品俸薄詔文武職事三品以上給親事帳内以六品七品子為親事以)
(八品九品子為帳内歲納錢千五百謂之丨丨丨丨)奉稍(唐書岑文本𫝊或勸其營產業文本歎曰吾漢)
(南一布衣徒步入關所望不過秘書郎縣令耳今無汗馬勞以文墨位宰相丨丨已重尚何殖産業邪故口未)
(嘗言家事按稍所號切稟食曰稍)王賦侯租(唐書宋務光𫝊務光建言通邑大都不以封今命侯)
(之家專擇雄奥滑州七縣而分封者五丨丨少於丨丨入家倍於輸國請以封戶均餘州)隨官閒劇
(唐書李泌𫝊是時州刺史月奉至千緡方鎮所取無藝而京官祿寡薄自方鎮入八座至謂罷權薛邕由左丞)
(貶歙州刺史家人恨降之晚崔祐甫任吏部員外求為洪州别駕使府賓佐有所忤者薦為郎官其當遷臺閣)
(者皆以不赴取罪去泌以為外太重内太輕乃請丨丨丨丨普增其奉)月稟(唐書楊綰𫝊拜中書侍郎)
(同中書門下平章事定府州官丨丨使優狹相均)堂飱錢(唐書張鎰𫝊拜中書侍郎同中書門下平)
(章事明年以兩河用兵鎰因奏減丨丨丨及百家禀奉三分一以助用度)仙韶院錢(唐書王起𫝊為)
(侍講學士改太子少師起治生無檢所得祿賜為僮婢盗有貧不能自存帝知之詔月益丨丨丨丨三十萬)
光署錢光院錢(唐書陸扆𫝊故事自三省得宰相有丨丨丨留為宴資學士院未始有至扆送)
(丨丨丨五十萬以榮近司)兩使禀料(唐書楊收𫝊罷為宣歙觀察使不敢當丨丨丨丨但受刺史俸)
(留公蔵錢七百萬)送酒家(唐書陽城𫝊拜右諫議大夫每約二弟吾所俸入而可度月食米幾何薪)
(菜鹽幾錢先具之餘丨丨丨無留也)奉戶(宋史職官志漢乾祐中置州縣官丨丨除二稅外蠲其他役)
祿令(宋史職官志嘉祐始著丨丨元豐一新官制職事官職錢以寄禄官高下分行守試三等大率官以)
(禄令為凖而在京官司供給之數皆併為職錢如大夫為郎官既請大夫奉又給郎官職錢視嘉祐為優矣)
職錢(見上)芻槀田(宋史職官志周自卿以下有圭田不稅晉有丨丨丨後魏宰人之官有公田北)
(齊一品以下公田有差唐制内外官各給職田)職田(見上)圭租(宋史職官志大觀四年臣僚言圭田)
(欲以養廉無法制以防之則貪者奮矣姦吏挟肥瘠之議以逞其私給田有限課入無算祖宗深慮其弊以提)
(點刑獄官察之而未嘗給以丨丨庶不同其利而公其心也近歲提點刑獄所受圭租同於他司故積年利病)
(壅於上聞)禄餌(宋史陳仲微𫝊丨丨可以釣天下之中材而不可以啖天下之豪傑)潤賢厚士
優身及黨(桓寬鹽鐵論古之制爵禄也卿大夫足以丨丨丨丨足以丨丨丨丨)食采千鍾
(劉向說苑季成子丨丨丨卜什九居外一居中是以東得卜子夏田子方段干木)什九居外(見上)
若陽春(焦氏易林黃帝建元文德在身祿丨丨丨封為魯君)稱位(荀悅申鑒或問祿曰古之禄也)
(備漢之祿也輕夫祿必丨丨一物不稱非制也)頒九族(劉峻世說注吳隠之既有至性加以廉潔奉祿)
(丨丨丨冬月無被)日支旬支季支(鍾輅前定錄韓晉公在中書嘗召一吏不時至怒將撻之)
(吏曰某不得遽至不幸兼屬陰司晉公怒曰既屬陰司有何所主吏曰某主三品以上食料晉公曰若然某明)
(日當以何食吏曰請疏於紙過後為騐明旦視其書則皆如其說公因復問人間之食皆有籍也答曰三品以)
(上丨丨五品以上而有權位者丨丨凡六品至九品者丨丨其有不食祿者歲支)一百八索(錢希)
(白南部新書京兆戶曹月俸丨丨丨丨謂之念珠曹)料錢(彭乘墨客揮犀舊制三班奉職月俸錢七百驛)
(劵肉半斤祥符中有人為題詩所在驛舍門曰三班奉職實堪悲卑賤孤寒即可知七百丨丨何日富半斤羊)
(肉幾時肥朝廷聞之曰如此何以責廉隅遂議增月俸)
内侍
五尚(漢書惠帝紀宦者尚食比郎中注尚主也舊有丨丨尚冠尚帳尚衣尚席亦是)登宮卿位
(後漢書宦者𫝊序和帝即祚幼弱而竇憲兄弟專總權威内外臣僚莫由親接所與居者唯閹宦而已故鄭衆)
(得專謀禁中終除大憝遂享分土之封超丨丨丨之丨於是中官始盛焉)金璫右貂(後漢書宦者𫝊)
(序自明帝以後迄乎延平委用漸大而其員稍增中常侍至有十人小黃門二十人改㠯丨丨丨丨兼領卿署)
(之職)巷職(後漢書宦者𫝊贊任失無小過用則違况乃丨丨遠參天機注毛詩曰寺人巷伯作為此詩巷)
(職即寺人之職也)今日為公曹常侍恩(魏志武帝紀桓帝世曹騰為中常侍大長秋注)
(蜀郡太守因計吏修敬於騰益州刺史种暠於函谷關搜得其牋上太守并奏騰内臣外交所不當為請免官)
(治罪騰不以介意常稱歎暠得事上之節暠後為司徒語人曰丨丨丨丨乃丨丨丨丨也)宮官(舊唐書職)
(官志内侍省注前漢丨丨多用士人後漢始用宦者為宮官)門施棨戟(舊唐書高力士𫝊明皇尊)
(重宮闈中官稍稱旨即授三品將軍丨丨丨丨)司宮臺(唐書百官志内侍省武德四年改長秋監曰内)
(侍監内承奉曰内常侍内承直曰内給事武后垂拱元年曰丨丨丨)西頭勢重(唐書高元裕𫝊敬宗)
(視朝不時稍稍決事禁中宦豎恣放大臣不得進見元裕諫曰今丨丨丨乃丨南衙樞密之權過宰相帝頗悟)
(而不能有所檢制)峽石供餅(唐書高元裕𫝊兄少逸為陜虢觀察使中人責丨丨驛吏丨丨惡鞭)
(之少逸封餅以聞宣宗怒召使者責曰山谷間是餅豈易其耶謫隸恭陵中人皆斂手)私白(唐書吐突)
(承璀傳諸道歲進閹兒號丨丨閩嶺最多後皆任事當時謂閩為中官區藪)胯衫給事(唐書馬存)
(亮𫝊嚴遵美歴左軍容使嘗歎曰北司供奉官以丨丨丨丨今執笏過矣)東軍西軍(唐書田令孜𫝊)
(僖宗即位擢令孜左神策軍中尉是時西門匡範位右中尉世號丨丨丨丨)媼相(宋史童貫𫝊自給事)
(宮掖即善承人主微指政和元年進檢校太尉俄開府儀同三司簽書樞密院人稱蔡京為公相因稱貫為丨)
(丨)過馬(宋敏求春明退朝錄唐韓偓詩云外使進鷹初得按中官丨丨不教嘶注云上每乘馬必中官)
(馭以進謂之過馬)珥貂璫紆絛褐(吳處厚青箱雜記仁宗朝内臣孫可久賦性恬澹年踰五)
(十即乞致仕柳永贈詩曰故侯幽隠直城東草樹扶疎一畝宮曾丨丨丨為近侍却丨丨丨作閒翁)窪銀
帶(洪邁容齋隨筆白樂天寄錢翰林詩云丨丨中貴丨昂黛内人糚)鷹頭蠅(葉廷珪海錄碎事君)
(側之人衆所畏懼猶丨丨之丨社中之鼠也)五局(葉廷珪海錄碎事唐制内侍省有丨丨掖庭局掌宮)
(人簿籍宮闈局掌宮内門禁等奚官局掌宮人疾病内僕局掌宮中輿輦導從内府局掌宮中供帳燈燭五局)
(有令丞内官為之)金馬門(葉廷珪海錄碎事丨丨丨宦者署也門傍有銅馬故名)
御定子史精華卷四十四
