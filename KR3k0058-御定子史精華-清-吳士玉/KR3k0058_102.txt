欽定四庫全書
御定子史精華卷一百二
人事部六
交與
魚牲糵酒相召(管子以丨為丨以丨為丨丨丨所以屬親戚也)馬往犬報(管子諸侯)
(之禮令齊以豹皮往小侯以鹿皮報齊以丨丨小侯以丨丨)禮成文於前行成章於
後(晏子景公予魯君地山隂數百社使晏子致之魯使子叔昭伯受地不盡受也晏子曰寡君獻地忠廉也)
(曷為不盡受子叔昭伯曰臣受命於君曰諸侯相見交讓爭處其卑禮之文也交委多爭受少行之實也丨丨)
(丨丨丨丨丨丨丨丨交之所以長久也且吾聞君子不盡人之歡不竭人之忠吾是以不盡受也)如比
目(鬼谷子其相知也丨丨丨之魚)無町畦(莊子彼且為嬰兒亦與之為嬰兒彼且為丨丨丨亦與之)
(為無町畦彼且為無崖亦與之為無崖達之入於無疵)無崖(見上)豢之俞瘠(荀子丨丨而丨)
(丨者交也)貌執(荀子丨丨之士者百有餘人注執猶待也以禮貌接待之士百餘人也)槐榆橘
柚合為兄弟(淮南子天之所覆地之所載六合所包隂陽所呴雨露所濡道德所扶此皆生一父)
(母而閱一和也是故丨丨與丨丨丨而丨丨丨有苖與三危通為一家)巷結朱輪堂列赤
紱(抱朴子聲譽翕習秦胡景附丨丨丨丨之軌丨丨丨丨之客軺車盈街載奏連車誠為游俠之徒未合逸)
(隐之科也)遺食經答酒誥(文中子越公以食經遺予予不受曰羹黎含糗無所用也答之以酒)
(誥及洪範三德)測交(戰國策魏王令惠施之楚令犀首之齊鈞二子者乘數鈞將丨丨也注測猶卜也視)
(何國厚吾使因知其厚我)為丈人麤糲之費(戰國策嚴遂隂交於聶政以意厚之聶政問之)
(曰子欲安用我乎嚴遂曰吾得為役之日淺事今薄奚敢有請於是嚴遂乃具酒自觴聶政母前仲子奉黃金)
(百鎰前為聶政母壽聶政驚愈怪其厚固謝嚴仲子仲子固進而聶政謝曰臣有老母家貧客游以為狗屠可)
(旦夕得甘脆以養親親供養備義不敢當仲子之賜嚴仲子辟人因為聶政語曰臣有仇而行游諸侯衆矣然)
(至齊聞足下義甚高故直進百金者特以丨丨丨丨丨丨丨以交足下之讙豈敢以有求邪)賀錢萬
(史記高祖紀沛中豪傑吏聞令有重客皆往賀蕭何為主吏主進令諸大夫曰進不滿千錢坐之堂下高祖為)
(亭長素易諸吏乃紿為謁曰丨丨丨實不持一錢)約歡(史記燕召公世家燕王命相栗腹丨丨趙以五)
(百金為趙王酒)五百金為酒(見上)送奉錢五(史記蕭相國世家高祖為布衣時何數以)
(吏事護高祖高祖為亭長常左右之高祖以吏繇咸陽吏皆丨丨丨三何獨以丨)門外多長者
車轍(史記陳丞相世家家乃負郭窮巷以弊席為門然丨丨丨有丨丨丨丨)市道(史記廉頗傳廉)
(頗之免長平歸也失勢之時故客盡去及復用為將客又復至廉頗曰客退矣客曰吁君何見之晚也夫天下)
(以丨丨交君有勢我則從君君無勢則去此固其理也有何怨乎)雅游(史記張耳陳餘傳張耳丨丨人)
(多為之言項羽亦素數聞張耳賢乃分趙立張耳為常山王)持羊酒賀兩家(史記盧綰傳盧)
(綰者豐人也與高祖同里盧綰親與高祖太上皇相愛及生男高祖盧綰同日生里中丨丨丨丨丨丨及高祖)
(盧綰壯俱學書又相愛也里中嘉兩家親相愛生子同日壯又相愛復賀兩家羊酒)同日生俱學
書(見上)賓客随者千餘乘官舍皆滿(史記陳豨傳豨常告歸過趙趙相周昌見)
(豨之丨丨丨丨丨丨丨邯鄲丨丨丨丨豨所以待賓客如布衣交皆出客下)跪起如子姪(史記)
(武安侯傳魏其已為大將軍後方盛蚡為諸郎未貴往來侍酒魏其丨丨丨丨丨按漢書作子姓)其游
如父子然(史記灌夫傳灌夫家居雖富然失埶卿相侍中賓客益衰及魏其侯失埶亦欲倚灌夫引)
(䋲批根生平慕之後棄之者灌夫亦倚魏其而通列侯宗室為名高兩人相為引重丨丨丨丨丨丨相得驩甚)
(無厭恨相知晚也)恨相知晚(見上)因門下獻牛酒(史記司馬相如傳蜀太守以下)
(郊迎縣令負弩矢先驅蜀人以為寵於是卓王孫臨邛諸公皆丨丨丨丨丨丨以交驩)大署其門
(史記汲鄭傳太史公曰夫以汲鄭之賢有埶則賓客十倍無埶則否况衆人乎下邽翟公有言始翟公為廷尉)
(賓客闐門及廢門外可設雀羅翟公復為廷尉賓客欲往翟公乃丨丨丨丨曰一死一生乃知交情一貧一富)
(乃知交態一貴一賤交情乃見汲鄭亦云悲夫)門可設雀羅(見上)相賀召(漢書宣帝紀今)
(郡國二千石或擅為苛禁禁民嫁娶不得具酒食丨丨丨由是廢鄉黨之禮令民亡所樂非所以導民也)以
温顔遜辭承上接下(漢書韓王信傳增為人寬和自守丨丨丨丨丨丨丨丨丨無所失意)
(按增信曾孫)結以朱顔(漢書淮陽憲王傳摶自以棄捐不意大王還意反義丨丨丨丨願殺身報)
(德朝事何足言大王誠賜咳唾使得盡死湯禹所以成大功也按博張博)賜咳唾(見上)共壹飯
之籑(漢書杜鄴傳昔文侯寤犬鴈之獻而父子益親陳平丨丨丨丨丨而將相加驩)官屬雨立
閭巷(漢書游俠傳樓護字君卿齊人成都侯商為大司馬衞將軍罷朝欲候護其主簿諫將軍至尊不宜)
(入閭巷不聽遂往至護家家狹小丨丨立車下久住移時天欲雨主簿謂西曹諸掾曰不肯彊諫反丨丨丨丨)
(商還或白主簿語商恨以他職事去主簿終身廢錮)投轄(漢書游俠傳陳遵耆酒每大飲賓客滿堂輙關)
(門取客車轄投井中雖有急終不得去)收贍交結(漢書王莾傳丨丨名士丨丨將相卿大夫甚衆)
解瑑以進(漢書王莾傳休謁見莾莾盡禮自納休亦聞其名與相答後莾疾休候之莾緣恩意進其)
(玉具寳劍欲以為好休不肯受莾因曰誠見君面有瘢美玉可以滅瘢欲獻其瑑耳即丨其丨休復辭讓莾曰)
(君嫌其賈耶遂椎碎之自裹丨丨休休乃受按休孔休)得意者咸從捧手(後漢書鄭康成)
(傳游學周秦之都往來幽并兖豫之域獲覲乎在位通人處逸大儒丨丨丨丨丨丨丨有所授焉)登龍
門(後漢書李膺傳膺獨持風裁以聲名自高士有被其容接者名為丨丨丨)有田四百頃而
食常不足(後漢書鄭太傳靈帝末知天下將亂隂交結豪桀家富於財丨丨丨丨丨丨丨丨丨丨)
坐上客恒滿尊中酒不空(後漢書孔融傳性寬容少忌好士喜誘益後進及退閑職)
(賓客日盈其門常歎曰丨丨丨丨丨丨丨丨丨丨吾無憂矣)倒屣迎(魏志王粲傳粲徙長安左中郎)
(將蔡邕見而竒之時邕才學顯著貴重朝廷常車騎填巷賓客盈坐聞粲在門丨丨丨之)出同輿坐
同席(蜀志劉先主傳先主從曹公還許表先主為左將軍禮之愈重丨則丨丨丨則丨丨)獨拜牀
下(蜀志龐統傳注襄陽記曰龐德公襄陽人孔眀每至其家丨丨丨丨德公初不令止)不知何者
是客(蜀志龐統傳注襄陽記曰德操常造德公值其渡沔上祀先人墓德操徑入其室呼德公妻子使速)
(作黍徐元直向云有客當來就我與龐公譚其妻子皆羅列拜於堂下奔走供設須臾德公還直入相就丨丨)
(丨丨丨丨也)門無停賓(蜀志呂乂傳呂乂代董允為尚書令衆事無留丨丨丨丨)傾財醫
療(蜀志張嶷傳嶷疾病困篤家素貧匱廣漢太守蜀郡何祗名為通厚嶷宿與疎闊乃自轝詣祗託以治疾)
(祗丨丨丨丨數年除愈其黨道信義皆此類也)升堂拜母有無通共(吳志周瑜傳初孫堅)
(興義兵討董卓徙家於舒堅子策與瑜同年獨相友善瑜推道南大宅以舍策丨丨丨丨丨丨丨丨)總角
之好骨肉之分(吳志周瑜傳注江表傳曰孫策給瑜鼓吹為治館舍贈賜莫與為比策令曰周)
(公瑾英儁異才與孤有丨丨丨丨丨丨丨丨如前在丹陽發衆及船糧以濟大事論德酬功此未足以報者也)
門無雜賓(晉書王祥傳祥之薨奔赴者非朝廷之賢則親親故吏而已丨丨丨弔之丨族孫戎歎曰)
(太保可謂清達矣)惟公榮可不與飲(晉書王戎傳戎嘗與阮籍飲時兖州刺史劉昶字公)
(榮在坐籍以酒少酌不及昶昶無恨色戎異之他日問籍曰彼何如人也答曰勝公榮不可不與飲若減公榮)
(則不敢不共飲丨丨丨丨丨丨丨)卿自君我我自卿卿(晉書庾敳傳王衍不與敳交敳)
(卿之不置衍曰君不得為耳敳曰丨丨丨丨丨丨丨丨我自用我家法卿自用卿家法衍甚竒之)殷洪
喬不為致書郵(晉書殷浩傳父羡字洪喬為豫章太守都下人士因其致書者百餘函行次石)
(頭皆投之水中曰沉者自沉浮者自浮丨丨丨丨丨丨丨丨)小雀遇我(晉書王育傳太守杜宣命)
(為主簿俄而宣左遷萬年令杜令王攸詣宣宣不迎之攸怒曰卿往為二千石吾所敬也今吾儕耳何故不見)
(迎欲以丨丨丨丨使我畏死鷂乎)奉揚仁風(晉書袁宏傳謝安常賞其機對辯速後安為揚州刺)
(史宏自吏部郎出為東陽郡乃祖道於冶亭時賢皆集安欲以卒廹試之臨别執其手顧就左右取一扇而授)
(之曰聊以贈行宏應聲答曰輙當丨丨丨丨慰彼黎庶時人歎其率而能要焉)半道要(晉書陶潛傳刺)
(史王弘以元熙中臨州甚欽遲之後自造焉潛稱疾不見旣而語人云我性不狎世因疾守閑幸非潔志慕聲)
(豈敢以王公紆軫為榮邪夫謬以不賢此劉公幹所以招謗君子其罪不細也弘每令人候之密知當往廬山)
(乃遣其故人龐通之等齎酒先於丨丨丨之潛旣遇酒便引酌野亭欣然忘進弘乃出與相聞遂歡宴窮日)
人之相知豈可以一塗限(宋書劉敬宣傳時尚書僕射謝混自負才地少所交納與)
(敬宣相遇便盡禮著歡或問混曰卿未嘗輕交於人而傾盖於萬夀何也混曰丨丨丨丨丨丨丨丨丨丨)拂
席改服(宋書羊欣傳欣嘗詣領軍將軍謝混混丨丨丨丨然後見之時混族子靈運在坐退告族兄瞻)
(曰望蔡見羊欣遂易衣改席欣由此益知名)久由相敬絶由相狎(宋書顔延之傳游道)
(雖廣交義為長得在可久失在輕絶丨丨丨丨丨丨丨丨愛之勿勞當扶其正性忠而勿誨必蔵其枉情輔以)
(藝業會以文辭使親不可䙝疎不可間每存大德無挾小怨率此往也足以相終)歛袂定交款
著分好(齊書張敬兒傳與足下丨丨丨丨丨丨丨丨未嘗不勸慕古人國士之心務重前良忠貞之節)
(至於契&KR2446;杯酒殷勤擕袖薦女成姻志相然諾義信之篤誰與間之按此太祖報沈攸之書)危拱傍
遑略不衿裾(齊書王敬則傳敬則名位雖達不以富貴自遇丨丨丨丨丨丨丨丨接士庶皆吳語)
(而殷勤周悉)五交三舋(梁書任昉傳較言其略有五術焉若其寵鈞董石權壓梁竇雕刻百工鑪)
(錘萬物吐潄興雲雨呼吸下霜露九域聳其風塵四海疊其燻灼靡不望影星奔籍響川騖鷄人始唱鶴盖成)
(隂高門旦開流水接軫皆願摩頂至踵隳膽抽腸約同要離焚妻子誓徇荆卿湛七族是曰勢交其流一也富)
(埓陶白貲巨程羅山擅銅陵家蔵金穴出平原而聯騎居里閈而鳴鐘則冇窮巷之賓䋲樞之士冀宵燭之末)
(光邀潤屋之微澤魚貫鳬踊颯沓鱗萃分鴈鶩之稻粱沾玉斝之餘瀝銜恩遇進款誠援青松以示心指白水)
(而旌信是曰賄交其流二也陸大夫燕喜西都郭有道人倫東國公卿貴其籍甚縉紳羡其登仙加以顩頤蹙)
(頞涕唾流沬騁黃馬之劇談縱碧鷄之雄辨敘温燠則寒谷成暄論嚴苦則春叢零葉飛沉出其顧指榮辱定)
(其一言於是弱冠王孫綺紈公子道不絓於通人聲未遒於雲閣攀其鱗翼丐其餘論附駔驥之髦端軼歸鴻)
(於碣石是曰談交其流三也陽舒隂慘生民大情憂合歡離品物恒性故魚以泉涸而煦沫鳥因將死而悲鳴)
(同病相憐綴河上之悲曲恐懼寘懷昭谷風之盛典斯則斷金由於湫隘刎頸起於苫盖是以伍員濯漑於宰)
(嚭張王撫翼於陳相是曰窮交其流四也馳鶩之俗澆薄之倫無不操權衡秉纖纊衡所以揣其輕重纊所以)
(屬其鼻息若衡不能舉纊不能飛雖顔冉龍翰鳳鶵曾史蘭薰雪白舒向金玉淵海卿雲黼黻河漢視若遊塵)
(遇同土梗莫肯費其半菽罕有落其一毛若衡重錙銖纊微彯撇雖共工之蒐慝驩兜之掩義南荆之䟦扈東)
(陵之巨猾皆為匍匐委蛇折枝䑛痔金膏翠羽將其意脂韋便辟導其誠故輪盖所遊必非夷惠之室苞苴所)
(入實行張霍之家謀而後動芒毫寡忒是曰量交其流五也凡斯五交義同賈鬻故桓譚譬之於闤闠林回喻)
(之於甘醴夫寒暑遞進盛衰相襲或前榮而後瘁或始富而終貧或初存而末亡或古約而今泰循環翻覆迅)
(彼波瀾此則徇利之情未嘗異變化之道不得一由是觀之張陳所以凶終蕭朱所以隙末斷焉可知矣而翟)
(公方規規然勒門以箴客何所見之晚乎然因此丨丨是生丨丨敗德殄義禽獸相若一舋也難固易擕讐訟)
(所聚二舋也名陷饕餮貞介所羞三舋也古人知三舋之為梗懼五交之速尤故王丹威子以檟楚朱穆昌言)
(而示絶有旨哉)鷄人始唱鶴盖成隂高門旦開流水接軫(見上)分
鴈鶩之稻粱沾玉斝之餘瀝(見上)揣輕重屬鼻息(見上)候者
滿水陸(梁書張稷傳初去吳興郡以僕射徵道由吳鄉丨稷丨丨丨丨稷單裝徑還京師人莫之識)
脱襦割氊(梁書江革傳齊中書郎王融吏部謝朓雅相欽重朓常宿衛還過候革時大雪見革敝絮)
(單席而躭學不倦嗟嘆久之乃丨所著丨并手丨半丨與革充卧具而去)以麈尾况重席(梁書)
(謝舉傳北渡人盧廣有儒術為國子博士於學發講僕射徐勉以下畢至舉造坐屢折廣辭理通邁廣深嘆服)
(丨所執丨丨薦之以丨丨丨焉)寄金獨在(陳書歐陽頠傳初交州刺史袁曇緩密以金五百兩寄頠)
(令以百兩還合浦太守龔蒍四百兩付兒智矩餘人弗之知也頠尋為蕭勃所破貲財並盡唯所丨丨丨丨曇)
(緩亦尋卒至是頠並依信還之時人莫不嘆服其重然諾如此)儒者稱為口實(魏書崔休傳時)
(大儒張吾貴有盛名於山東四方學士咸相宗慕弟子自遠而至者恒千餘人生徒旣衆所在多不見容休乃)
(為設爼豆招延禮接使肄業而還丨丨丨丨丨丨)不見西安君煩憂不遣(周書寇儁)
(傳少為司徒崔光所知光命其子勵與儁結友儁每造光常清言移日小宗伯盧辯以儁業行俱崇待以師友)
(之禮每有閑暇輙詣儁讌語彌日恒謂人曰丨丨丨丨丨丨丨丨丨其為通人所敬重如此)謝章(周書)
(冀儁傳時俗入書學者亦行束脩之禮謂之丨丨)契分愈密(唐書裴寂傳大業中為齊州司戶參)
(軍歴侍御史晉陽宮副監唐公雅與厚及留守太原丨丨丨丨至蒱酒通晝夜)海物十瓶(宋史趙普)
(傳開寳六年帝又幸其第時錢王俶遣使致書於普及丨丨丨丨置於廡下會車駕至倉卒不及屏帝顧問何)
(物普以實對上曰海物必佳即命啟之皆瓜子金也普惶恐頓首謝曰臣未發書實不知帝歎曰受之無妨彼)
(謂國家事皆由汝書生爾)真率會(宋史范純仁傳提舉西京留司御史臺時耆賢多在洛純仁及司馬)
(光皆好客而家貧相約為丨丨丨脱粟一飯酒數行洛中以為勝事)荷插剗雪解錦裘質
錢(宋史王陶傳陶微時苦貧寓京師教小學其友姜愚氣豪樂施一日大雪念陶奉母寒餒丨一丨丨丨行)
(二十里訪之陶母子凍坐日高無炊烟愚亟出丨所衣丨丨丨丨買酒肉薪炭與附火飯食又捐數百千為之)
(娶)以此馬贐行(金史移剌子敬傳子敬有良馬平章政事完顔元宜索之子敬以元宜為相也)
(不與至是元宜乞致仕罷為東京子敬乃丨丨丨丨丨識者韙之)一枝遺列國君(劉向說苑)
(越使諸發執一枝梅遺梁王梁王之臣曰韓子顧謂左右曰惡有以丨丨梅以丨丨丨之丨者乎)華言
風語(焦氏易林丨丨丨丨自相詿誤)送客至此折柳贈别(三輔黃圖霸橋在長安東)
(跨水作橋漢人丨丨丨丨橋丨丨丨丨)我成輕薄京尹(劉義慶世說許元度停都一月劉尹)
(無日不往乃歎曰卿復少時不去丨丨丨丨丨丨)牽拂相招(酈道元水經注自王公庶友丨丨丨)
(丨者每云索郎有顧思同旅語索郎反語為桑落也)千里面目(顔氏家訓江南諺云尺牘書疏丨丨)
(丨丨也)金龜換酒(蘇特衣冠盛事賀知章一見李白呼為謫仙人以丨丨丨丨與之具飲)買
春錢(馮䞇雲仙雜記進士不第者親知供酒肉費號丨丨丨)贈鳩十二藍(馮䞇雲仙雜記)
(毛傳好食鳩人與己相得者必以鳩贈之一見李翺贈十二藍)贈鳴牙餅千枚(馮䞇雲仙雜記)
(許康年詣劉遜丨遜丨丨丨丨丨曰雖微物也助兩日之費)暖寒會(王仁裕開天遺事巨豪王元寳)
(每至冬月大雪之際令僕夫自本家坊巷口掃雪為徑路躬親立於坊巷前迎揖賓客就本家具酒炙宴樂之)
(為丨丨之丨)書問與詩往来無虛月(鄭景望蒙齋筆談郎簡侍郎錢塘人慶歴間能)
(吏與杜岐公極相厚善簡長岐公十餘年岐公以兄事之旣老謝事居里中築别館徑山下善服食得飬生之)
(術即徑山澗旁種菖蒲數畝歲採以自餌山中人目之菖蒲田時岐公亦以老就第居宋簡數以書招岐公同)
(處不果往然丨丨丨丨丨丨丨丨丨)簡版簡牌(陸游老學庵筆記元豐中王荆公居半山好觀佛書)
(每以故金漆版書蔵經名遣人就蔣山寺取之巳而恐其露泄遂有作兩版相合以片紙封其際者人士因有)
(用金漆版代書帖與朋儕往來者久之其製漸精或又以緘囊盛而封之南人謂之簡版北人謂之牌子後又)
(通謂之丨丨或丨丨)品字封(陸游老學庵筆記紹興初趙相元鎮貴重時方多故人恐其不暇盡觀雙)
(書乃以爵里更作一單紙直叙所請而併上之謂之丨丨丨後復止用雙書而小簡多其幅至十幅)煖屋
(陶宗儀輟耕錄今之入宅與遷居者隣里醵金治具過主人飲謂之曰丨丨或曰煖房王建宮詞太儀前日煖)
(房來則煖屋之禮其來尚矣)
施予
其身甚静而使人求(管子守委閒居博分以致衆勤身遂行說人以貨財濟人以買譽丨)
(丨丨丨丨丨丨丨者聖王之禁也)壺士(管子丨丨以為亡資注每以壺飱濟士以為亡去之資)沉
浮(管子丨丨示輕財也注其散施於人不顧其沉所以示輕財也不得其報曰沉得報曰浮)分倉粟
府金(晏子齊有北郭騷者結罘罔捆蒲葦織履以養其母猶不足踵門見晏子曰竊說先生之義願乞所)
(以養母者晏子使人丨丨丨丨丨而遺之)壽三族(晏子賴君之賜得以丨丨丨及國游士皆得生焉)
天布(莊子施於人而不忘非丨丨也)張羅於有鳥無鳥之際(戰國策杜赫欲重景)
(翠於周謂周君曰君之國小盡君之重寳珠玉以事諸侯不可不察也譬之如丨丨者張之於無鳥之所則終)
(日無所得矣張於多鳥處則又駭鳥矣必張丨丨丨丨丨丨丨然後能多得鳥矣今君將施於大人大人輕君)
(施於小人小人無可以求又費財焉君必施於今之窮士不必且為大人者故能得欲矣)燒劵(戰國策驅)
(而之薛使吏召諸民當償者悉來合劵劵徧合赴矯命以責賜諸民因丨其丨民稱萬歲)因士大夫
以致此可獨享乎(後漢書寇恂傳恂經明行修名重朝廷所得秩奉厚施朋友故人及從吏)
(士常曰吾丨丨丨丨丨丨丨其丨丨丨之丨時人歸其長者以為有宰相器)揮金(後漢書荀彧傳贊公)
(業稱豪駿聲升騰權詭時逼丨丨僚朋)九族中外同其饑寒(蜀志許靖傳袁徽與尚書)
(令荀彧書曰許文休英才偉士智略足以計事自流宕以來與羣士相随每有患急常先人後己與丨丨丨丨)
(丨丨丨丨其紀綱同類仁恕惻怛皆有效事不能復一二陳之耳)何心獨飽(吳志駱統傳時饑荒)
(鄉里及遠方客多有困乏統為之飲食衰少其姊仁愛有行寡居無子見統甚哀之數問其故統曰士大夫糟)
(糠不足我丨丨丨丨姊曰誠如是何不告我而自苦若此乃自以私粟與統又以告母母亦賢之遂使分施由)
(是顯名)空船而還(吳志全琮傳琮父柔嘗使琮齎米數千斛到吳有所市易琮至皆散用丨丨丨)
(丨柔大怒琮頓首曰愚以所市非急而士大夫方有倒懸之患故便賑贍不及啟報柔更以竒之)請二
國租錢以散親族(晉書裴楷傳梁趙二王國之近屬貴重當時楷歲丨丨丨丨丨百萬丨丨)
(丨丨人或譏之楷曰損有餘以補不足天之道也)焚車(晉書阮裕傳在剡曾有好車借無不給有人葬)
(母意欲借而不敢言後裕聞之乃歎曰吾有車而使人不敢借何以車為遂命焚之)輙稱兄意散
榖帛以賙貧乏(晉書祖逖傳每至田舍丨丨丨丨丨丨丨丨丨丨丨鄉黨宗族以是重之)積
錢數千萬一日中散與親故都盡(晉書郗超傳愔又好聚歛丨丨丨丨丨嘗)
(開庫任超所取超性好施丨丨丨丨丨丨丨丨丨)平生無長物(晉書王恭傳與王忱齊名友善)
(慕劉惔之為人謝安常曰王恭人地可以為將來伯舅嘗從其父自會稽至都忱訪之見恭所坐六尺簟忱謂)
(其有餘因求之恭輙以送焉遂坐薦上忱聞而大驚恭曰吾丨丨丨丨丨其簡率如此)與不待積
取無謀實(宋書顔延之傳善施者唯發自人心乃出天則丨丨丨丨丨丨丨丨並散千金誠不可能)
(贍人之急雖乏必先使施如王丹愛如杜林亦可與言交矣)所得祿秩悉散親故(宋書)
(江秉之傳遷補新安太守元嘉十二年轉在臨淄並以簡約見稱丨丨丨丨丨丨之丨丨妻子常饑寒人有勸)
(其營田者秉之正色曰食祿之家豈可與農人競利)作襦袴賜凍者(梁書安成王秀傳每冬月)
(常丨丨丨以丨丨丨)與鄉家同豐儉(陳書吳明徹傳明徹有粟麥三千餘斛而隣里饑餒乃白)
(諸兄曰當今草竊人不圖久奈何有此而不丨丨丨共之於是計口平分丨其丨丨)我有車牛衣
裳可賣餘家有可賣不(陳書徐陵傳太建中食建昌邑邑戶送米至於水次陵親戚有)
(貧匱者皆令取之數日便盡陵家尋致乏絶府僚怪而問其故陵云丨丨丨丨丨丨丨丨丨丨丨丨丨丨其周)
(給如此)脱白綸巾以贈(陳書賀德基傳德基少遊學於京邑積年不歸衣資罄乏又恥服故)
(弊盛冬止衣裌襦袴常於白馬寺前逢一婦人容服甚盛呼德基入寺門丨丨丨丨丨丨之仍謂德基曰君方)
(為重器不久貧寒故以此相遺耳德基問嫗姓名不答而去)恒給祭者以其恒於孝
思(魏書胡叟傳叟少孤每言及父母則淚下若孺子之號春秋當祭之前則先求旨酒美膳將其所知廣寗)
(常順陽馮翊田文宗上谷侯法儁擕壺執榼至郭外空静處設坐奠拜盡孝思之敬時敦煌汜潛家善釀酒每)
(節送一壺與叟著作佐郎博陵許赤虎河東裴定宗等謂潛曰再三之惠以為過厚子惠於叟何其恒也潛曰)
(我丨丨丨丨丨丨丨丨丨丨也論者以潛為君子矣)債了矣(隋書李士謙傳出粟數千石以貸鄉人值)
(年榖不登債家無以償皆來致謝士謙曰吾家餘粟本圖賑贍豈求利哉於是悉召債家為設酒食對之燔契)
(曰丨丨丨幸勿為念也各令罷去明年大熟債家爭來償謙謙拒之一無所受佗年又大饑多有死者士謙罄)
(竭家資為之糜粥頼以全活者將萬計收埋骸骨所見無遺至春又出糧種分給貧乏趙郡農民德之撫其子)
(孫曰此乃李參軍遺惠也)李參軍遺惠(見上)鬻舊業拯孀幼(舊唐書蕭復傳廣德)
(中連歲不稔榖價翔貴家貧將鬻昭應别業時宰相王縉聞其林泉之美心欲之乃使弟紘誘焉曰足下之才)
(固宜右職如以别業奉家兄當以要地處矣復對曰復以家貧而丨丨丨將以丨濟丨丨耳倘以易美職於身)
(令門内凍餒非鄙夫之心也縉憾之乃罷復官)自視衡量(唐書宗室臯傳以物遺人必丨丨丨丨庫)
(帛皆印署)周給無親疎之間(唐書李勣傳家富多僮僕積粟常數千鍾與其父盖皆喜施貸)
(所丨丨丨丨丨丨丨)輟馬傾褚(唐書樊澤傳舉賢良方正次潼關雨淖困不能前有熊執易者同舍)
(逆旅哀之丨所乘丨丨丨以濟自罷所舉是歲澤上第)一日千縑(宋史王沿傳子鼎奉使契丹得)
(千縑散之族人一日盡)義莊(宋史范仲淹傳妻子衣食僅能自充而好施予置丨丨里中以贍族人)
儲橘皮(元史張庭瑞傳庭瑞初屯青居其土多橘時中州艱得蜀藥其價倍常庭瑞課閑卒日入橘皮)
(若干升丨之人莫曉也賈人有喪其資不能歸者人給丨丨一石得錢以濟莫不感之)人以鄭莊
稱(元史胡長孺傳脱略豪雋輕貲急施丨丨丨丨丨之)春風風人夏雨雨人(劉向說苑)
(孟簡子相梁并衞有罪而走齊筦仲迎而問之曰吾子相梁并衞之時門下使者幾何人矣孟簡子曰門下使)
(者有三千餘人筦仲曰今與幾何人來對曰臣與三人俱仲曰是何也對曰其一人父死無以葬我為葬之一)
(人母死無以葬亦為葬之一人兄有獄我為出之是以得三人來筦仲上車曰嗟兹乎我窮必矣吾不能以丨)
(丨丨丨吾不能以丨丨丨丨吾窮必矣)一葉濃隂(范攄雲溪友議鄭太穆郎中為金州刺史致書)
(於襄陽于司空頔鄭書傲睨自若似無郡吏之禮書曰閣下為南溟之大鵬作中天之一柱騫騰則日月暗搖)
(動則山嶽頽真天子之瓜牙諸侯之龜鑑也太穆幼孤二百餘口饑凍兩京小郡俸薄尚為衣食之憂溝壑之)
(期斯須至矣伏唯賢公息雷霆之威垂特達之節賜錢一千貫絹一千匹器物一千事米一千石奴婢各十人)
(且曰分千樹丨丨之影即是丨丨減四海數滴之泉便為膏澤于公覽書亦不嗟訝曰鄭使君所需各依來數)
(一半以戎旅之際不全副其本望也)解金帶置庭下(李元綱厚德錄趙閱道少保常知越州值)
(歲大歉公召州之富民畢集勸誘以賑濟之義即自丨腰間丨丨丨丨丨於是施者雲集所全活十數萬人)
以麥舟付之(周輝清波雜志范文正公在睢陽遣堯夫到姑蘇搬麥五百斛堯夫時尚少既還舟)
(次丹陽見石曼卿問寄此久如曼卿曰兩月矣三喪在淺土欲葬之而北歸無可與謀者堯夫丨所載丨丨丨)
(丨單騎兼程取捷徑而歸到家拜起侍立良久文正曰東吳見故舊乎曰曼卿為三喪未舉方留滯丹陽時無)
(郭元振莫可告者文正曰何不以麥舟與之堯夫曰已付之矣)費佛子(陶宗儀輟耕錄鎮國上將軍福)
(建宣慰使費榮敏公㮤余内子之曾大父也吳興人今著籍松江之上海器度弘厚不以富貴驕人輕財好施)
(勇於為義人皆稱曰丨丨丨)
閒適
意行似天(管子見利不誘見害不懼寬舒而仁獨樂其身是謂雲氣丨丨丨丨)數椽自庇
一簞糊口(子華子夫士之自好者削斵丨丨足以丨丨而丨丨之食足以丨丨其孰肯以不貲之軀)
(而投人主之所必怒者耶)壟耕溪飲坐嘯行歌(子華子子留子築居於五源之溪使其徒)
(公子賓胥見子華子於齊曰先生之役子留子使賓胥也敬以有請夫五源之溪天下之至窮處也鼯吟而鼬)
(啼且曉昏而日映也蒼蒼踟蹰四顧而無有人聲雖然其土脈膏以發其植物也兌兌以澤其清流四注無乏)
(於濯溉其蘋草之毛足以供祭也流光馳景却顧於斷溪絶壑之下雲雨之所出入也其石皴栗爛如赭霞蘤)
(草之芬從風以揚丨丨丨丨為力也佚而丨丨丨丨可以卒歲今先生之年運而往矣而其所以藴蔵者無期)
(惟是河汾之間不吾容也而寄食於海瀕歲又弗稔其何以供億今之諸侯其地相埒也其德相若也先生之)
(車軫其將誰氏之之是以子留子使賓胥也敬以有請無寧先生而肯照臨於山溪之中將使斯人也耳聞而)
(目明先生豈無意於此乎)鹿裘帶索鼓琴而歌(列子孔子遊於太山見榮啟期行乎郕之)
(野丨丨丨丨丨丨丨丨孔子問曰先生所以樂何也對曰吾樂甚多天生萬物唯人為貴而吾得為人是一樂)
(也男女之别男尊女卑故以男為貴吾既得為男矣是二樂也人生有不見日月不免襁褓者吾既已行年九)
(十矣是三樂也)南郭隐几(莊子丨丨子綦丨丨而坐仰天而嘘嗒焉似喪其偶顔成子游立侍乎前)
(曰何居乎形固可使如槁木而心固可使如死灰乎今之隐几者非昔之隐几者也)壹关相樂(漢書)
(薛宣傳及日至休吏賊曹掾張扶獨不肯休坐曹治事宣出教曰盖禮貴和人道尚通日至吏以令休所繇來)
(久曹雖有公職事家亦望私恩意掾宜從衆歸對妻子設酒肴請鄰里丨丨丨丨斯亦可矣注師古曰壹关謂)
(一為歡关耳关古笑字)樂志(後漢書仲長統傳常以為凡遊帝王者欲以立身揚名耳而名不常存人)
(生易滅優游偃仰可以自娱欲卜居清曠以丨其丨論之曰使居有良田廣宅背山臨流溝池環帀竹木周布)
(場圃築前果園樹後舟車足以代步涉之艱使令足以息四體之役養親有兼珍之膳妻孥無苦身之勞良朋)
(萃止則陳酒肴以娱之嘉時吉日則烹羔豚以奉之躊躇畦苑遊戲平林濯清水追涼風釣遊鯉弋高鴻風於)
(舞雩之下詠歸高堂之上安神閨房思老氏之元虛呼吸精和求至人之仿佛與達者數子論道講書俯仰二)
(儀錯綜人物彈南風之雅操發清商之妙曲逍遥一世之上睥睨天地之間不受當時之責永保性命之期如)
(是則可以陵霄漢出宇宙之外矣豈羡夫入帝王之門哉又作詩二篇以見其志辭曰飛鳥遺迹蟬蛻亡殼騰)
(蛇棄鱗神龍喪角至人能變達士拔俗乘雲無轡騁風無足垂露成幃張霄成幄沆瀣當餐九陽代燭恒星豔)
(珠朝霞潤玉六合之内恣心所欲人事可遺何為局促大道雖夷見幾者寡任意無非適物無可古來繞繞委)
(曲如瑣百慮何為至要在我寄愁天上埋憂地下叛散五經滅棄風雅百家雜碎請用從火抗志山西游心海)
(左元氣為舟微風為柂翺翔太清縱意容冶)寄愁天上埋憂地下(見上)元氣為
舟微風為柂(見上)合榻促席量敵選對(吳志諸葛瑾傳瑾子融每會輙歴問)
(賓客各言其能乃丨丨丨丨丨丨丨丨或有博奕或有樗蒱投壺弓彈部别類分於是甘果繼進清酒徐行融)
(周流觀覽終日不倦)彈琴詠詩自足於懷(晉書嵇康傳常修養性服食之事丨丨丨丨丨)
(丨丨丨)游山澤觀魚鳥心甚樂之(晉書嵇康傳丨丨丨丨丨丨丨丨丨丨一行作)
(吏此事便廢安能舍其所樂而從其所懼哉)濁酒一杯彈琴一曲(晉書嵇康傳今但欲)
(守陋巷教養子孫時時與親舊叙離闊陳說平生丨丨丨丨丨丨丨丨志意畢矣)散髮巗岫(晉書)
(嵇康傳採薇山阿丨丨丨丨永嘯長吟頤神養壽)據胡牀談詠(晉書庾亮傳亮在武昌諸佐吏)
(殷浩之徒乘秋夜往共登南樓俄而不覺亮至諸人將起避之亮徐曰諸君少住老子於此處興復不淺便丨)
(丨丨與浩等丨丨竟坐)當其為適旁若無人(宋書顔延之傳居身清約不營財利布衣)
(蔬食獨酌郊野丨丨丨丨丨丨丨丨)據鞍索酒頽然自得(宋書顔延之傳子竣旣貴重權)
(傾一朝凡所資供延之一無所受器服不改宅宇如舊常乘羸牛笨車逢竣鹵簿即屏往道側又好騎馬遨遊)
(里巷遇知舊輒丨丨丨丨得酒必丨丨丨丨常語竣曰平生不喜見要人今不幸見汝竣起宅謂曰善為之無)
(今後人笑汝拙也)按絃拭徽讐方校石(宋書周朗傳吾幸病不及死役不至身蓬藜旣)
(滿方杜長者之轍榖稼是諮自絶世豪之顧塵生牀帷苔積階月又檐中山木時華月深池上海草歲榮日蔓)
(且室間軒左幸有陳書十篋席隅奥右頗得宿酒數壺丨丨丨丨丨丨丨丨時復陳局露初奠爵星晚驩然不)
(覺是羲軒後也)陳局露初奠爵星晚(見上)居負南郭杖策獨遊(宋書)
(袁粲傳粲閑默寡言不肯當事主書每往諮決或高詠對之時立一意則衆莫能改宅宇平素器物取給好飲)
(酒善吟諷獨酌園亭以此自適丨丨丨丨時丨丨丨丨素寡往來門無雜客及受遺當權四方輻凑閑居高卧)
(一無所接談客文士所見不過一兩人)卧遊(宋書宗炳傳好山水愛遠遊西陟荆巫南登衡岳因而結)
(宇衡山欲懷尚平之志有疾還江陵歎曰老疾俱至名山恐難徧覩唯當澄懷觀道丨以丨之凡所游履皆圖)
(之於室謂人曰撫琴動操欲令衆山皆響)撫琴動操衆山皆響(見上)亦自不得
得亦不賣(宋書王弘之傳性好釣上虞江有一處名三石頭弘之嘗垂綸於此經過者不識之或問)
(漁師得魚賣不弘之曰丨丨丨丨丨丨丨丨日夕載魚入上虞郭經親故門各以一兩頭置門内而去)素
琴無絃葛巾漉酒(宋書陶潛傳潛不解音聲而畜丨丨一張丨丨每有酒適輒撫弄以寄其)
(意貴賤造之者有酒輙設潛若先醉便語客我醉欲眠卿可去其真率如此郡將候潛值其酒熟取頭上丨丨)
(丨丨畢還復著之)我醉欲眠卿可去(見上)開卷有得欣然忘食(宋書)
(陶潛傳少年來好書偶愛閑静丨丨丨丨便丨丨丨丨見樹木交蔭時鳥變聲亦復歡爾有喜嘗言五六月北)
(窗下卧遇涼風暫至自謂是羲皇上人)自謂是羲皇上人(見上)垂簾鼓琴風
韻清遠(齊書柳世隆傳在朝不干世務丨丨丨丨丨丨丨丨甚獲世譽)獨浪煙霞高卧
風月(梁書張充傳若廼飛竿釣渚濯足滄洲丨丨丨丨丨丨丨丨)酒歸月下風清琴
上(梁書褚翔傳向風儀端麗眉目如點每公庭就列為衆所瞻望焉大通四年出為寧遠將軍北中郎廬陵)
(王長史三年卒官外兄謝舉為製墓銘其略曰弘治推華子嵩慙量丨丨丨丨丨丨丨丨論者以為擬得其人)
(按向翔父)寢處風雲憑棲水月(陳書江總傳曉修經戒夕覽圖書丨丨丨丨丨丨丨丨)
譚笑娱情琴樽閒作(陳書陸瑜傳吾監撫之暇事隙之辰頗用丨丨丨丨丨丨丨丨雅篇)
(豔什迭互鋒起每清風朗月美景良辰對羣山之參差望巨波之滉瀁或翫新花時觀落葉既聽春鳥又聆秋)
(鴈未嘗不促膝舉觴連情發藻)有伊洛間意(南史謝恂傳恂子孺子少與族兄莊齊名多藝能尤)
(善聲律車騎將軍王彧孺子姑之子也嘗與孺子宴桐臺孺子吹笙彧自起舞既而歎曰今日真使人飄颻丨)
(丨丨丨丨)入吾室者但有清風對吾飲者唯當眀月(南史謝譓傳不)
(妄交接門無雜賓有時獨醉曰丨丨丨丨丨丨丨丨丨丨丨丨丨丨丨丨)坐處獨淨(南史王微傳微)
(常住門屋一間潯書玩古遂足不履地終日端坐牀席皆生塵埃唯當丨丨丨丨)直是愛閒多
病(南史王僧祐傳遷司空祭酒謝病不與公卿遊齊高帝謂王儉曰卿從可謂朝隐荅曰臣從非敢妄同高)
(人丨丨丨丨丨丨耳)直造竹所嘯詠自得(南史袁粲傳郡南一家頗有竹石粲率爾步往)
(亦不通主人丨丨丨丨丨丨丨丨主人出語笑款然俄而車騎羽儀併至門方知是袁尹)恒居鹿牀
環植竹木(南史劉訏傳陳留阮孝緒博學隐居不交當世丨丨一丨丨丨丨丨丨寢處其中時人造)
(之未嘗見也訏經一造孝緒即顧以神交)林嬉水晏(魏書李諧傳山隐勢於複石水回流於激沙樹)
(先春而動色草迎歲而發花座有清談之客門交好事之車或丨丨於月下或丨丨於景斜)山園遊
燕執射賦詩(北齊書文襄帝記大象元年攝吏部尚書魏自崔亮以後選人常以年勞為制文襄)
(乃釐改前式銓擢唯在得人又沙汰尚書郎妙選人地以充之至於才名之士咸被薦擢假有未居顯位者皆)
(致之門下以為賓客每丨丨丨丨必見招擕丨丨丨丨各盡其所長以為娱適)北山之北棄絶
人間南山之南超踰世網(周書蕭大圜傳大圜深信因果心安閑放嘗言之曰拂衣)
(褰裳無吞舟之漏網挂冠懸節慮我志之未從儻獲展禽之免有美慈眀之進如蒙北叟之放實勝濟南之徵)
(其故何哉夫閭閻者有優游之美朝廷者有簪佩之累盖由來久矣留侯追蹤於松子陶朱成術於辛文良有)
(以焉况乎智不逸羣行不高物而欲辛苦一生何其僻也豈如知足知止蕭然無累丨丨丨丨丨丨丨丨丨丨)
(丨丨丨丨丨丨面修原而帶流水倚郊甸而枕平臯築蝸舍於叢林構環堵於幽薄近瞻煙霧遠睇風雲藉纖)
(草以蔭長松結幽蘭而援芳桂仰翔禽於百仞俯泳鱗於千尋果園在後開窗以臨花卉蔬圃居前坐簷而看)
(灌甽二頃以供饘粥十畝以給絲麻侍兒五三可充絍織家僮數四足代耕耘沽酪牧羊協潘生之志畜鷄種)
(黍應莊叟之言穫菽尋汜氏之書露葵徵尹君之錄烹羔豚而介春酒迎伏臘而候歲時披良書探至賾歌纂)
(纂唱烏烏可以娱神可以散慮有朋自遠揚𣙜古今田畯相過劇談稼穡斯亦足矣樂不可支)果園在
後開窗以臨花卉蔬圃居前坐簷而看灌甽(見上)歌纂纂
唱烏烏(見上)晨荷簔笠夕談榖稼(隋書盧思道傳丨丨丨丨白屋黃冠之伍丨丨)
(丨丨霑體塗足之倫)常願追禪理安能挹化源(舊唐書杜鴻漸傳晚年樂於退静私)
(第在長興里館宇華靡賓僚宴集鴻漸悠然賦詩曰丨丨丨丨丨丨丨丨丨丨朝士多屬和之及休致後病令)
(僧剃頂髮)人外之交(舊唐書李泌傳初泌流放江南與柳渾顧况為丨丨丨丨吟詠自適而渾先達)
(故泌復得入官於朝)棲息往来放懷事外(舊唐書王龜傳性簡澹瀟灑不樂仕進少以詩)
(酒琴書自適不從科試京城光福里第起兄弟同居斯為宏敞龜意在人外倦接朋游乃于永達里園林深僻)
(處創書齋吟嘯其間目為半隐亭及從父起在河中于中條山谷中起草堂與山人道士游朔望一還府第後)
(人目為郎君谷及起保釐東周龜于龍門西谷構松齋丨丨丨丨丨丨丨丨起鎮興元又于漢陽之龍山立隐)
(舍每浮舟而往其閒適如此)池上篇(舊唐書白居易傳初居易罷杭州歸洛陽于履道里得故散騎)
(常侍楊馮宅竹木池館有林泉之致家妓樊素蠻子者能歌善舞居易旣以尹正罷歸每獨酌賦詠於舟中因)
(為丨丨丨)拂楊石舉陳酒援崔琴彈秋思(舊唐書白居易傳先是潁川陳孝先)
(與釀酒法味甚佳博陵崔晦叔與琴韻甚清蜀客姜發授秋思聲甚澹弘農楊貞一與青石三方長平滑可以)
(坐卧太和三年夏樂天始得請為太子賓客分秩於洛下息躬於池上凡三任所得四人所與洎吾不才身今)
(率為池中物每至池風春池月秋水香蓮開之旦露清鶴唳之夕丨丨丨丨丨丨丨丨丨丨丨丨頽然自適不)
(知其他)香火社(舊唐書白居易傳會昌中請罷太子少傅以刑部尚書致仕與香山僧如滿結丨丨)
(丨每肩輿往來白衣鳩杖自稱香山居士)奏清商樂(唐書尉遲敬德傳敬德晚節謝賓客不與通飭)
(觀沼丨丨丨丨自奉養甚厚又餌雲母粉為方士術延年)自放山野(唐書蕭俛傳旣老家於洛歲時)
(賓客請謝以為煩乃舍濟源墅丨丨丨丨優游窮年)醉吟先生(唐書白居易傳居官輙病去遂無立)
(功名意與弟行簡從祖弟敏中友愛東都所居履道里疏沼種樹構石樓香山鑿八節灘自號丨丨丨丨為之)
(傳)灌畦掇薪(唐書元結傳父延祖三歲而孤仁基勅其母曰此兒且祀我因名而字之逮長不仕)
(年過四十親婭彊勸之再調舂陵丞輙棄官去曰人生衣食可適饑飽不宜復有所須每丨丨丨丨以為有生)
(之役過此吾不思也)七松處士(唐書鄭薰傳薰端勁再知禮部舉引寒俊士類多之旣老號所居為)
(隐巖蒔松于庭號丨丨丨丨云)不問賢鄙為酣飫(唐書元德秀傳所得奉祿悉衣食人之孤)
(遺者歲滿笥餘一縑駕柴車去愛陸渾佳山水乃定居不為牆垣扄鑰家無僕妾歲饑日或不㸑嗜酒陶然彈)
(琴以自娱人以酒肴從之丨丨丨丨丨丨丨)同年會比唐九老(宋史司馬池傳旦生於丙)
(午與文彦博程公珣席汝言為丨丨丨賦詩繪像世以為盛事丨丨丨丨按旦池子)養猿鶴翫琴
書(宋史石揚休傳揚休喜閒放平居丨丨丨丨丨丨吟詠自適與家人言未嘗及朝廷事)烏帽皂
履綈袍革帶(宋史杜衍傳衍清介不殖私産旣退寓南都凡十年第宅卑陋才數十楹居之裕如)
(也出入從者十許人丨丨丨丨丨丨丨丨或勸衍為居士服衍曰老而謝事尚可竊高士名耶)築室東
坡(宋史蘇軾傳以黃州團練副使安置軾與田父野老相從溪山間丨丨于丨丨自號東坡居士)與田
父野老相從溪山間(見上)燕游十友(宋史李昭玘傳居閑十五年自號樂静先)
(生寓意法書圖畫貯于十囊命曰丨丨丨丨為之序以為與今之人友或趨附而陷于禍吾寧與十者友久益)
(有味也)擷杞菊取溪魚(宋史林大中傳大中罷歸屏居十二年未嘗以得喪關其心作園龜)
(潭之上客至丨丨丨丨丨丨觴酒賦詩時事一不以掛口)觴酒賦詩時事不以掛口
(見上)作滄浪亭(宋史文苑傳蘇舜欽在蘇州買水石丨丨丨丨)焚香煑茗終日不
聽客去(金史世宗諸子永功子璹傳居汴中家人口多俸入少客至貧不能具酒肴蔬飯共食丨丨丨)
(丨盡出蔵書談大定明昌以來故事丨丨丨丨丨丨樂而不厭也)居家類寒素(金史承暉傳承)
(暉生而富貴丨丨丨丨丨常置司馬光蘇軾像於書室曰吾師司馬而友蘇公平章政事完顔守貞素敬之與)
(為忘年交)師司馬友蘇公(見上)讀書黃華山寺(金史王廷筠傳明昌元年四月)
(召廷筠試館職中選御史臺言廷筠在館陶嘗犯贜罪不當以館閣處之遂罷乃卜居彰德買田隆慮丨丨丨)
(丨丨丨因以自號)杜門有琴籍寄卧有蒲榻(黃憲天祿閣外史春秋之期有牲醪)
(足以供祭一日之餐有蔬食足以為嘗晝則丨丨丨丨丨足以為娱夜則丨丨丨丨丨足以為安)自有
濠濮間想(劉義慶世說簡文在華林園顧謂左右曰會心處不必在遠翳然林木便丨丨丨丨丨丨)
(也覺鳥獸禽魚自來親人)容身而遊滿腹而去(酈道元水經注李固與弟圄書曰固今年)
(五十七鬢髮已白所為丨丨丨丨丨丨丨丨周觀天下獨未見益州耳昔嚴夫子常言經有五涉其四州有九)
(遊其八欲類此子矣)暑月臨水以荷為杯(趙璘因話錄靖安李少師雖居貴位不以威重)
(隔物與賓僚飲宴談笑曲盡布衣之歡不記過失善飲酒丨丨丨丨丨丨丨丨滿酌密繫持近人口以筯刺之)
(不盡則重飲燕散有人言昨飲大歡者公曰今日言歡則明前之不歡無論好惡一不得言)看盤鈴
傀儡(韋絢劉賓客嘉話錄大司徒杜公在維揚也常召賓幕閑語我致政之後必買一小駟八九千者飽)
(食訖而跨之著一麤布襴衫入市丨丨丨丨丨足矣)芳草多情賴此點綴(馮贄雲仙雜記)
(午橋莊小兒坡茂草盈里晉公每使數羣羊散于坡上曰丨丨丨丨丨丨丨丨也)載浮萍為鴨
作裀褥(馮贄雲仙雜記浮光多美鴨太原少尹樊千里買百隻置後池丨數車丨丨入池使丨丨丨丨)
(丨)鶴飛為驗(彭乘墨客揮犀林逋隐居杭州孤山嘗畜兩鶴縱之則飛入雲霄盤旋久之復入籠)
(中逋常泛小艇遊西湖寺時有客至逋所居則一童子出應門延客坐為開籠縱鶴良久逋必掉小舡而歸盖)
(常以丨丨丨丨也)江山風月主人(東坡志林臨臯亭下八十數步便是大江其半是峨嵋雪)
(水吾飲食沐浴皆取焉何必歸鄉哉丨丨丨丨本無常主閒者便是丨丨)四不出四不赴(邵伯)
(温聞見前錄康節先公每歲春二月出四月天氣漸熱即止八月出十一月天漸寒即止故有詩云時有丨丨)
(丨會有丨丨丨注四不出大風大雨大寒大暑四不赴公會葬會生會醵會)逍遥内階詠詩
南軒(葉夢得避暑錄話夕則丨丨丨丨丨丨丨丨百家衆氏投間而作)竹簟暑風茅檐
冬日(葉夢得避暑錄話涼丨丨之丨丨曝丨丨之丨丨)雙犢版轅掛酒車上(陸游)
(南唐書史虛白傳南游至九江落星灣因家焉常乘丨丨丨丨丨丨壺丨丨山童總角負一琴一酒瓢以從往)
(來廬山絶意世事)終日醉吟溪上(羅誘宜春傳信錄朝議大夫李觀字夢符歴官知處州不)
(就請監衡州南嶽廟以歸逮至溪洞洞中有抱一堂水仙亭有梅所曰香雪塢有衆花處曰繡錦谷貯書史曰)
(文藪丨丨丨丨於丨丨於世味淡如也)酒肆神仙(周密齊東野語林外字豈凡泉南人詞翰瀟爽)
(詼譎不羈飲酒無算在上庠暇日獨遊西湖幽寂處得小旗亭飲焉外美風姿角巾羽氅飄飄然神仙中人也)
(豫市虎皮錢篋數枚蔵腰間每出其一入酒家保傾倒使視其數酬酒直即蔵去酒且盡復出一篋傾倒如初)
(逮暮所飲幾斗餘不醉而篋中錢若循環無窮者肆人皆驚異之將去索筆題壁間曰藥爐丹竈舊生涯白雲)
(深處是吾家江南戀酒不歸去老却碧桃無限花明日都下盛傳其家丨丨有丨丨至云)分漁樵半
席(周密齊東野語余負日茅檐丨丨丨丨丨)睡仙(周密齊東野語杜牧有睡癖夏侯隐號丨丨)夢
亦成趣(釋惠洪冷齋夜話余居鍾山最久超然山水間丨丨丨丨)
御定子史精華卷一百二
