欽定四庫全書
御定子史精華卷六十一
政術部十七
賞賜
壽三族(晏子晏子朝乘弊車駕駑馬景公見之曰嘻夫子之祿寡耶何乘不任之甚也晏子對曰賴君)
(之賜得以丨丨丨及國游士皆得生焉臣得暖衣飽食弊車駑馬以奉其身於臣足矣)三乞(晏子晏子)
(相景公食脱粟之食炙三弋五卵苔菜耳矣公聞之往燕焉睹晏子之食也公曰嘻夫子之家如此其貧乎晏)
(子對曰以世之不足也脱粟之食飽士之一乞也炙三弋士之二乞也五卵士之丨丨也嬰無倍人之行而有)
(參士之食君之賜厚矣嬰之家不貧再拜而謝)致胙(國語葵邱之會天子使宰孔丨丨於桓公曰余一人)
(之命有事於文武使孔致胙)爵一級(史記文帝紀赦天下賜民丨丨丨女子百戶牛酒酺五日)章
有德(史記衛世家成王舉康叔為周司寇賜衛寳祭噐㠯丨丨丨)珍玉展親(史記孔子世家)
(先王分同姓㠯丨丨丨丨分異姓㠯遠方職使無忘服)珠二斗(史記留侯世家漢王賜良金百鎰丨)
(丨丨良具㠯獻項伯)北第第一(史記夏侯嬰傳孝惠帝及高后德嬰之脱孝惠魯元於下邑之間也)
(乃賜嬰縣丨丨丨丨曰近我㠯尊異之)珪鬯(史記太史公自序嘉文公錫丨丨)行田宅(漢書)
(高帝紀詔曰諸侯子及從軍歸者甚多高爵吾數詔吏先與田宅及所當求於吏者亟與爵或人君上所尊禮)
(久立吏前曾不為决甚亡謂也且法㠯有功勞丨丨丨今小吏未嘗從軍者多滿而有功者顧不得背公立私)
(守尉長吏教訓甚不善其令諸吏善遇高爵稱吾意注行音行酒之行猶付與也)大第室小第
室(漢書高帝紀詔曰吾立爲天子帝有天下十二年於今矣其有功者上致之王次爲列侯下乃食邑而重)
(臣之親或爲列侯皆令自置吏得賦歛女子公主爲列侯食邑者皆佩之印賜丨丨丨吏二千石徙之長安受)
(丨丨丨注有甲乙次第故曰第也)餐錢(漢書高后紀列侯幸得賜丨丨奉邑注餐錢厨膳錢也)毋
贅聚(漢書武帝紀元狩元年遣謁者廵行天下存問致賜曰皇帝使謁者賜縣三老孝者帛人五匹鄉三)
(老弟者力田帛人三匹年九十㠯上及鰥寡孤獨帛人二匹絮三斤八十㠯上米人三石有冤失職使者㠯聞)
(縣鄉卽賜丨丨丨注贅會也令勿擅徵召贅聚三老孝弟力田也)黃金再百(漢書食貨志於是弘)
(羊賜爵左庶長丨丨者丨丨焉注凡再賜百金)㠯賜諸生(漢書叔孫通傳通起朝儀竟朝置酒無敢)
(讙譁失禮者於是高帝曰吾廼今日知爲皇帝之貴也拜通爲奉常賜金五百斤通因進曰諸弟子儒生隨臣)
(久矣與共爲儀願陛下官之高帝悉㠯爲郎通出皆丨五百金丨丨丨)六劍常盛(漢書衛綰傳上)
(賜之劍綰曰先帝賜臣劍凡六不敢奉詔上曰劍人之所施易獨至今乎綰曰具在上使取丨丨劍丨丨未嘗)
(服也注施讀曰移)御府金(漢書賈山傳發丨丨丨賜大臣宗族亡不被澤者)陳廊廡下
(漢書竇嬰傳孝景三年吳楚反上察宗室諸竇無如嬰賢廼拜嬰爲大將軍賜金千斤嬰言爰盎欒布諸名將)
(賢士在家者進之所賜金丨丨丨丨軍士過輙令取爲用金無入家者)隆天重地(漢書東方朔傳)
(賞賜邑入丨丨丨丨)趣賣共具(漢書䟽廣𫝊爲太傅兄子受爲少傅俱上疏乞骸骨上皆許之加賜)
(黃金二十斤皇太子贈㠯五十斤廣旣歸鄉里日令家具設酒食請族人故舊賓客與相娛樂數問其家金餘)
(尚有幾所丨丨㠯丨丨廣子孫竊謂其昆弟老人廣所信愛者曰子孫幾及君時頗立產業基址今日飲食費)
(且盡宜從丈人所勸說君買田宅老人卽㠯閒暇時爲廣言此計廣曰金者聖主所㠯惠養老臣也故樂與鄉)
(黨宗族共饗其賜㠯盡吾餘日不亦可乎於是族人說服)惠養老臣(見上)上尊酒(漢書平當)
(傳爲丞相上書乞骸骨使尚書令譚賜養牛一丨丨丨十石注律稲米一斗得酒一斗爲上尊)策書束
帛(漢書龔勝龔舍傳自昭帝時涿郡韓福㠯德行徵至京師賜丨丨丨丨遣歸)百金洎舘(漢書)
(韋少翁傳少翁自傷貶黜父爵作詩自劾責曰惟我節侯顯德遐聞左右昭宣五品㠯訓旣耉致位惟懿惟奐)
(厥賜祁祁丨丨丨丨按節侯少翁父賢也爲相五歲以老病乞骸骨賜黃金百斤)靈壽杖(漢書孔光)
(傳光辭位詔曰其令太師每朝十日一賜餐賜太師丨丨丨黃門令爲太師省中坐置几太師入省中用杖賜)
(餐十七物注靈壽木名)勿衆謝(漢書王嘉傳掖庭見親有加賞賜屬其人丨丨丨注掖庭宫人有親)
(戚來見而帝賜之者屬其家勿使於衆人中謝也)祕書之副(漢書叙傳班斿與劉向校祕書每奏)
(事斿㠯選受詔進讀羣書上器其能賜㠯丨丨丨丨時書不布自東平思王㠯叔父求太史公諸子書大將軍)
(白不許)解襜襦(後漢書来歙傳歙勸劉嘉歸光武遂與嘉俱東詣洛陽帝見歙大歡卽解衣㠯衣之)
(注東觀記曰丨所被丨丨㠯衣歙也)七尺具劍(後漢書馮異傳時赤眉延岑暴亂三輔郡縣大姓各)
(擁兵衆大司徒鄧禹不能定乃遣異代禹討之車駕送至河南賜㠯乘輿丨丨丨丨注具謂㠯寶玉裝餙之東)
(觀記作玉具劍)驪馬繡被(後漢書李忠傳更始立使使者行郡國卽拜忠都尉官忠遂與任光同奉)
(世祖㠯爲右大將軍封武固侯時世祖自解所佩綬㠯帶忠因從攻下屬縣至苦陘世祖會諸將問所得財物)
(唯忠獨無所掠世祖曰我欲特賜李忠諸卿得無望乎即㠯所乘大丨丨及丨丨衣物賜之)遠方珍
甘(後漢書馬武傳帝雖制御功臣而每能回容宥其小失丨丨貢丨丨必先徧賜列侯而大官無餘)冠
幘履韈(後漢書魯丕傳和帝因朝會召見諸儒丕與侍中賈逵尚書令黃香等相難數事帝善丕說罷)
(朝特賜丨丨丨丨衣一襲)優過(後漢書魯丕𫝊衣服之賜誠為丨丨)三公服(後漢書蔡茂傳郭賀)
(字喬卿拜荆州刺史到官有殊政百姓歌曰厥德仁明郭喬卿忠政朝廷上下平顯宗廵狩至南陽特見嗟歎)
(賜㠯丨丨之丨黼黻冕旒敕行部去䄡帷使百姓見其容服㠯章有德)中臧府錢(後漢書韋彪傳)
(㠯病乞身帝遣太子舍人詣丨丨丨受賜丨二十萬)尚書祿(後漢書鄭均傳帝東廵過任城乃幸均舍)
(敕賜丨丨丨㠯終其身)商里宅(後漢書鮑永𫝊時攻懷未拔帝謂永曰我攻懷三日而兵不下關東)
(畏服卿可且將故人自往城下譬之永至懷說更始河内太守於是開城而降帝大喜賜永洛陽丨丨丨固辭)
(不受)棨戟(後漢書杜詩傳為侍御史安集洛陽時將軍蕭廣放縦兵士暴横民間詩勅曉不改遂格殺廣)
(還㠯状聞世祖召見賜㠯丨丨)紫艾綬(後漢書馮魴傳石襲母公主封獲嘉侯亦為侍中稍遷衛尉為)
(安帝所寵帝嘗幸其府畱飲十許曰賜駁犀具劍佩刀丨丨丨玉玦各一按石魴孫也)真儒生(後漢)
(書桓榮傳後榮入會庭中詔賜竒果受者皆懷之榮獨舉手捧之㠯拜帝笑指之曰此丨丨丨也㠯是愈見敬)
(厚)稽古之力(後漢書桓榮傳㠯榮為少傅賜㠯輜車乘馬榮大會諸生陳其車馬印綬曰今日所)
(蒙丨丨丨丨也可不勉哉)大官供具(後漢書桓榮傳乘輿嘗幸太常府令榮坐東南設几杖會百官)
(驃騎將軍東平王蒼㠯下及榮門生數百人天子親自執業每言輙曰太師在是既罷悉㠯丨丨丨丨賜太常)
(家其恩禮若此)分麾下(後漢書滕撫傳㠯撫爲左馮翊撫所得賞賜盡丨於丨丨)辦装錢(後漢)
(書劉平傳尚書僕射鍾離意上書薦平及琅邪王望東莱王扶有詔徵平等特賜丨丨丨至皆拜議郎)沾
洽(後漢書張酺𫝊元和二年東廵狩幸東郡引酺及門生并郡縣掾史並會庭中帝先備弟子之儀使酺講)
(尚書一篇然後修君臣之禮賞賜殊特莫不丨丨)寶劍署名(後漢書韓稜𫝊稜爲尚書令與僕射)
(郅壽尚書陳寵同時俱㠯才能稱肅宗賞賜諸尚書劍唯此三人特㠯丨丨自手丨其丨曰韓稜楚龍淵郅壽)
(蜀漢文陳寵濟南椎成時論者爲之說㠯稜淵深有謀故得龍淵壽明達有文章故得漢文寵敦朴善不見外)
(故得椎成)玉壺革帶金錯鉤佩(後漢書楊賜傳拜太常詔賜御府衣一襲自所服冠幘綬)
(丨丨丨丨丨丨丨丨)古人之風古人之服(魏志毛玠傳初太祖平桺城班所獲器物特以)
(素屛風素馮几賜玠曰君有丨丨丨丨故賜君丨丨丨丨)五熟釡(魏志鍾繇傳文帝在東宫賜繇丨丨)
(丨爲之銘曰於赫有魏作漢藩輔厥相惟鍾實幹心膂靖恭夙夜匪遑安處百寮師師楷兹度矩)御服
袍(魏志王肅傳注薛夏居甚貧帝又顧其衣薄觧所丨丨丨賜之)報乾椹(魏志賈逵傳注楊沛爲新)
(鄭長人多饑窮沛課民益畜乾椹收䝁豆積得千餘斛會太祖西迎天子所將千餘人皆無糧過新鄭沛乃進)
(乾椹太祖甚喜及太祖輔政起爲鄴令賜其生口十人絹百匹既欲以勵之且以丨丨丨也)金五缾
(魏志陳矯傳注劉子揚以先進見幸因譖矯專權後數日帝見矯曰劉子揚構君朕有以迹君朕心故已了以)
(丨丨丨授之矯辭帝曰豈以爲小惠君已知朕心顧君妻子未知故也)御物上珍(吳志陸遜傳凡)
(所賜遜皆丨丨丨丨於時莫與爲比)觀其占謝(晉書何劭傳劭雅有姿望遠客朝見必以劭侍直每)
(諸方貢獻帝輙賜之而丨丨丨丨焉)厨田厨園厨士(晉書陳騫傳咸寧三年乞骸骨詔親兵百)
(人丨丨十頃丨丨五十畆丨丨十人器物經用皆留給焉)祿賜班禮一如三司(晉書李憙)
(傳拜特進光祿大夫以年老遜位詔因光祿之號改假金紫置官騎十人賜錢五十萬丨丨丨丨丨丨丨丨門)
(施行馬)給追鋒軺(晉書盧欽傳武帝受禅以爲都督沔北諸軍事平南將軍假節丨丨丨丨臥車)
(各一)臥車(見上)鶴綾袍(晉書盧志傳帝賜志絹二百匹綿百斤衣一襲丨丨丨一領)名刀
(晉書劉琨傳元帝轉琨爲侍中太尉幷贈丨丨)表至德(晉書賀循傳帝以循清貧下令曰循冰清玉潔)
(行爲俗表位處上卿而居身服物周形而已屋室財庇風雨孤近造其廬以為慨然其賜六尺牀薦席褥幷錢)
(二十萬以丨丨丨循又譲不許不得已留之初不服用)官廏牛(晉書劉超傳超家貧妻子不贍帝手)
(詔褒之賜以魚米超辭不受超後湏純色牛市不可得啓買丨外丨丨詔便以賜之)優錫顯贈(晉書)
(吳隠之傳隠之清操不渝屢被褒飾致事及於身沒常蒙丨丨丨丨廉士以為榮)位二等(宋書文帝)
(紀文武賜丨丨丨)沾賚(宋書文帝紀車駕幸國子學策試諸生答問凡五十九人詔曰諸生答問多可)
(採覧教授之官竝宜丨丨賜帛各有差)洽賚(宋書孝武帝紀刺守邑宰及民夫從蒐者普加丨丨)勞
臣勸(宋書禇叔度傳賞不遺勤則丨丨增丨爵必疇庸故在功咸達)名蓍(宋書王徼傳太祖以其善)
(筮賜以丨丨)局子(宋書何承天傳承天素好奕棋頗用廢事太祖賜以丨丨承天奉表陳謝上答曰局)
(子之賜何必非張武之金耶承天又能弹箏上又賜銀裝箏一面)張武之金(見上)銀装箏
(見上)勲器(宋書自序沈亮涖官清約為太祖所嘉賜以車馬服玩前後累積每遠方貢獻絶國丨丨輙班)
(賚焉)白貂坐褥(齊書褚澄𫝊澄以錢萬一千就招提寺贖太祖所賜淵丨丨丨丨壊作裘及纓按淵)
(澄之兄)葛塘屯榖(齊書劉善明傳善明家無遺儲唯有書八千卷太祖聞其清貧賜滌家丨丨丨)
(丨五百斛按滌善明子也)麈尾素琴(齊書顧歡傳歡東歸上賜丨丨丨丨)二弓(梁書武帝紀昔)
(吕望翼佐聖君猶享四履之命文侯立功平后尚荷丨丨之錫)嘉錫(梁書武帝紀丨丨隆被禮數昭崇)
賜勞(梁書武帝紀天監八年輿駕親祠南郊赦天下内外文武各丨丨一年)勞位(梁書武帝紀普)
(通元年大赦天下賜文武丨丨孝悌力田爵一級)賞勞(梁書武帝紀詔曰居局治事丨丨二年)鐘
磬一部(陳書吳明徹傳自壽陽入朝輿駕幸其第賜丨丨丨丨米一萬斛絹布二千匹)裙𥜗絹
(陳書張譏𫝊梁武帝嘗於文德殿釋乾坤文言諸儒莫敢先出譏整容而進諮審循環辭令温雅武帝甚異之)
(賜丨丨丨等仍云表卿稽古之力)班錫(南史宋孝武帝紀大明五年二月閱武軍幢以下普加丨丨多)
(所原宥)五百里馬(南史宋江夏王義恭傳時有獻丨丨丨丨者以賜義恭)玉環大綬
(南史宋江夏王義恭傳孝武以在蕃所服丨丨丨丨賜之)評直二千萬(南史毛修之傳戍洛陽修)
(立城壘武帝至履行善之賜衣服玩好當時丨丨丨丨丨)筩袖鎧(南史王元謨𫝊元謨領水軍前鋒南)
(討尋除車騎大將軍江州刺史副司徒建安王於赭圻賜以諸葛亮丨丨丨)弓琴(南史蕭思話傳文帝)
(賜以丨丨手敕曰前得此琴言是舊物今以相借并往桑弓一張理材乃快良材美噐宜在盡用之地丈人真)
(無所與譲也)良材美噐(見上)松石間意(南史蕭思話𫝊嘗從文帝登鍾山北嶺中道有)
(盤石清泉上使於石上弹琴因賜以銀鍾酒謂曰相賞有丨丨丨丨)瓜衍(南史謝方明傳為宋武中軍主)
(簿知無不為帝謂曰愧未有丨丨之賞且當與卿共豫章國祿屢加賞賜)三致淨饌(南史到溉傳初)
(與弟洽恒共居一齊洽卒後便捨為寺蔣山有延賢寺溉家世所立溉得祿俸皆充二寺因斷腥膻終身蔬食)
(别營小室朝夕從僧徒禮誦武帝每月丨丨丨丨恩禮甚篤)增給軍儀(南史垣崇祖傳初崇祖於)
(淮隂見高帝便自比韓白及破魏軍唘至上謂朝臣曰崇祖恒自擬韓白今真其人也進為都督崇祖聞陳顯)
(達李安人皆丨丨丨丨乃唘求鼔吹横吹上勅曰韓白何可不與衆異給鼔吹一部)一通故衣(南史)
(張融傳高帝手詔賜融衣曰見卿衣服麤故誠乃素懷有本交爾藍縷亦虧朝望今送丨丨丨丨意謂雖故乃)
(勝新也是吾所著已令裁减稱卿之體幷履一量)裁减稱卿之體(見上)履一量(見上)
觴酌以大夫為先(南史沈慶之𫝊太子妃上孝武金鏤七筯及杅杓上以賜慶之曰丨丨之)
(賜宜丨丨丨丨丨也)白&KR0008;牛(南史蕭穎胄傳明帝賜以常所乘丨丨丨)氊車(南史齊豫章王)
(嶷𫝊上賜以魏所送丨丨)麒麟賞鳳尾(南史齊江夏玉鋒傳五歲高帝使學鳳尾諾一學即工高)
(帝大悦以玉麒麟賜之曰丨丨丨丨丨矣)恩華俱重(南史虞玩之傳高帝鎮東府朝廷致敬玩之為)
(少府猶躡屐造席高帝取屐親視之訛黑斜銳蒵斷以芒接之問曰卿此屐已幾載玩之曰初釋褐拜征北行)
(佐買之著已三十年高帝咨嗟因賜以新屐不受曰今日之賜丨丨丨丨但蓍簮弊席復不可遺所以不敢當)
(帝善之)玉環刀(南史劉懷慰傳為齊郡太守上謂曰齊邦是王業所基吾方欲以為顯任經理之事)
(一以委卿手勅曰有文事必有武偹今賜卿丨丨丨一口)竹根如意(南史明僧紹傳高帝賜丨丨丨)
(丨笋籜冠隠者以為榮焉)笋籜冠(見上)惠勞臣(南史王茂傳初茂以元勲武帝賜鐘磬之樂茂)
(謂長史江詮曰此樂天子所以丨丨丨也)龍環御刀(南史韋叡傳魏中山王元英攻北徐州衆兵百)
(萬武帝遣曹景宗拒之次邵陽洲築壘相守未敢進帝怒詔叡會焉賜以丨丨丨丨曰諸將有不用命者斬之)
漆合燭盤(南史傅昭傳為中書通事舍人噐服率陋常插燭板牀明帝聞之賜丨丨丨丨勅曰卿有)
(古人之風故賜古人之物)珠劍(南史羊侃傳隨父在梁州立功初為尚書郎以力聞魏帝嘗謂曰郎官謂)
(卿為虎豈羊質虎皮乎試作虎状侃因伏以手抉殿沒指魏帝壮之賜以丨丨)鹿皮巾(南史陶弘景傳)
(帝手勅招之錫以丨丨丨後屢加禮聘並不出)父子重列拜受家庭(魏書李平傳詔平以)
(本官使持節鎮軍大將軍兼尚書右僕射為行臺節度諸軍東西州將一以稟之詔平長子奬以通直郎從賜)
(平縑帛百段紫納金装衫甲一領賜奬縑布五十段絳衲襖一領丨丨丨丨丨丨丨丨觀者榮之)百練
縑(北齊書李元忠傳曾貢世宗蒲桃酒一盤世宗報以丨丨丨遺其書曰忽辱蒲桃良深佩戴聊用絹百匹)
(以酬清德)帶一腰(隋書柳裘傳以奉使功賜綵三百匹金九環丨丨丨)絶南望心(隋書庾季)
(才傳周太祖令參掌太史賜宅一區水田十頃謂季才曰卿是南人未安北土故有此賜者欲丨卿丨丨之丨)
(宜盡誠事我當以冨貴相答)升樓散物(北史魏孝文紀太和十三年詔曰丨丨丨丨以賚百姓至)
(使人馬騰踐多有毁傷今可斷之以本所費之物賜窮老貧獨者)銀甕剖賜(北史周文帝紀帝至)
(上邽府庫財物山積皆以賞士卒毫釐無所取左右竊以一丨丨歸帝知而罪之即丨丨將士衆大悦)資
物五垜(北史隋文帝紀開皇九年擢陳之文武衆才而用之宫奴數千可歸者歸之其餘盡以分賜將)
(士及王公貴臣其丨丨皆於丨丨賜王公以下大射)縹醪酒(北史崔浩傳帝賜浩丨丨丨十斛水精戎)
(鹽二兩曰朕味卿言若此鹽酒故與卿同其味也)水精戎鹽(見上)延年杖(北史于謹傳保)
(定二年以年老乞骸骨優詔不許三年以謹為三老固辭又不許賜丨丨丨)蜀車蜀刀(北史高允)
(傳孝文詔曰允年涉危境而家貧養薄可令樂部絲竹十人五日一詣允以娛其志特賜允蜀牛一頭四望丨)
(丨一乘素凡杖各一丨丨一口又賜珍味每春秋致之尋詔朝晡給御膳朔望致牛酒衣服綿絹每月送給允)
(皆分之親故)朝晡御膳朔望牛酒(見上)分親故(見上)時味(北史高允傳孝)
(文文明太后遣使備賜御膳珍羞自酒米至於鹽醢百有餘品皆盡丨丨及牀帳衣服茵被几杖羅列於庭王)
(官往還慰問相屬允喜形於色語人曰天恩以我篤老大有所賚得以贍客矣)贍客(見上)大官月
送(北史游明根𫝊孝文時以司徒尉元為三老明根為五更行禮辟雍賜步挽一乘給上卿祿供食之味丨)
(丨就第丨丨)得盧與鍾(北史薛端傳梁主曾獻瑪瑙鍾周文帝執之顧丞郎曰能擲樗蒲頭丨丨)
(者便丨丨已經數人不得頃至端乃執樗蒲頭而言曰非為此鍾可貴但思露其誠耳便擲之五子皆黑文帝)
(大悦即以賜之)九環金帶(北史薛道衡傳出檢校襄州總管帝賚物三百叚丨丨丨丨并時服一襲)
(馬十匹慰勉遣之)果者果如朕心棗者早遂朕意(北史奚康生傳梁直閣將)
(軍徐元明内附詔康生迎接賜細御銀纏槊一張并棗奈果面勅曰丨丨丨丨丨丨丨丨丨丨丨丨)萬釘
寳帶(北史楊素傳優詔賜縑二萬匹及丨丨丨丨)金鉢實金銀鉢實珠(北史楊素)
(傳賜丨丨一丨以丨丨丨一丨以丨)金精盤(北史楊素傳上賜王公以下射素箭為第一上手以外國)
(所獻丨丨丨價值巨萬以賜之)河東數石(北史劉藻傳車駕南伐以藻為東道别將辭於洛水之南)
(孝文曰與卿石頭相見藻對曰臣才非古人亦不畱賊且陛下當釃曲阿之酒以待百官帝大笑曰今未至曲阿)
(以丨丨丨丨賜卿)龍廏馬(北史成淹傳孝文賜淹丨丨上丨一匹并鞍勒宛具朝服一襲)口手
俱足(北史庫狄士文傳嘗入朝遇上賜公卿入左藏任取多少人皆極重士文獨口銜絹一匹兩手各持)
(一匹上問其故士文曰臣丨丨丨丨餘無所湏上異之别賞遺之)廐中第二馬(北史杜弼傳會)
(梁入寇大都督高岳行臺慕容紹宗討之詔弼為軍司攝行臺左丞臨發文襄賜馬一匹曰此丨丨丨丨丨孤)
(恒自乘&KR0008;以為贈)一日六度賜物(北史唐邕傳邕非惟強濟明辨亦善揣上意是以委任彌)
(重丨丨中丨丨丨丨又嘗觧所服青鼠皮裘賜邕云朕意在與卿共弊)青鼠裘(見上)銀錢一
萬(北史李賢傳帝令中侍上士尉遲愷往瓜州降璽書勞賢賜衣一襲及被褥并御所服十三環金帶一腰)
(中廄馬一匹金装鞍勒雜綵五百段丨丨丨丨賜賢弟申國公穆亦如之子姪男女中外諸孫三十四人各賜)
(衣一襲)中外諸孫賜衣(見上)供藥石費(北史李弼傳弼子暉臥疾期年文帝憂之)
(賜錢一千萬丨其丨丨之丨)金鏤玉梁帶(北史侯莫陳順傳魏文帝執順手曰渭橋之戰卿有)
(殊力便觧所服丨丨丨丨丨賜之)佳口(北史尉遲綱𫝊綱為中領軍總宿衛事綱兄迥伐蜀從周文送)
(之城西見一走兔周文命綱射之誓曰若獲此兔必當破蜀俄而綱獲兔而返周文喜曰亊平當賞汝丨丨及)
(克蜀賜綱侍婢二人)金甕(北史賀若弼傳上聞弼有功大悦加位上柱國進爵宋國公加寳劍寳帶丨丨)
(金盤各一并雉尾扇曲盖雜綵二十叚)雉尾扇(見上)撤御帷(北史高熲傳尉遲迥起兵熲自)
(請兵大破之軍還侍宴於臥内帝丨丨丨以賜之)口味百斛(北史樊子蓋𫝊車駕西廵將入吐谷)
(渾子盖獻青木香以禦霧露及帝還謂曰人道公清定如此不子蓋曰臣安敢清止是小心不敢納賄耳於是)
(賜之丨丨丨餘丨)永年之瑞(北史樊子蓋傳與蘇威宇文述陪宴積翠池帝親以金杯屬子蓋酒)
(曰良算嘉謀俟公後動即以此杯賜公用為丨丨丨丨)師子&KR0008;(北史李景𫝊帝令景營遼東戰具於)
(北平賜御馬一匹名丨丨丨)綠沈甲(北史張&KR1977;𫝊奫率水軍破逆賊笮子游於京口薛子建於和州)
(徵入拜大將軍文帝命升御坐宴之謂曰卿可為朕兒朕為卿父今日賜坐示無外也後賜丨丨丨獸文具装)
(綺羅千匹)經内呈(北史徐謇𫝊詔賜錢絹雜物奴婢牛馬事出豐厚皆丨丨丨)金鏡珠囊
(舊唐書明皇紀開元十八年八月上御花萼樓以千秋節百官獻賀賜四品已上丨丨丨丨縑綵賜五品已下)
(束帛有差)牀褥(舊唐書明皇紀開元二十年宴百寮於上陽東州醉者賜以丨丨肩輿而歸相屬於路)
勲絹(舊唐書明皇紀開元二十六年春正月百官賜丨丨)綿四屯(舊唐書職官志縑帛之類有長)
(短廣狭端匹屯綟之差凡賜十段其率絹三疋布三端丨丨丨若雜綵十段則絲布二疋紬二疋綾二疋縵四)
(疋若賜蕃客錦綵率下叚則錦一張綾二疋縵三疋綿四屯)繡佛(舊唐書蕭瑀傳太宗以瑀好佛道嘗)
(賚丨丨像一軀又賜王褒所書大品般若經一部并賜袈裟以充講誦之服焉)表共事情(舊唐書尉)
(遲敬德傳諸將疑敬德必叛囚於軍中太宗命釋之引入臥内賜以金寳謂曰丈夫以意氣相期勿以小疑介)
(意寡人終不聽䜛言以害忠良公宜體之必應欲去今以此物相資丨一時丨丨之丨也)藥石相報
(舊唐書高季輔傳貞觀十七年授右庶子上䟽切諫時政得失特賜鍾乳一劑曰進藥石之言故以丨丨丨丨)
表清鑒(舊唐書高季輔傳貞觀十八年加銀青光祿大夫兼吏部侍郎凡所銓叙時稱允當太宗嘗賜)
(金背鏡一面以丨丨丨焉)宫錦(舊唐書封敖傳拜中書舍人嘗草賜陣傷邊將詔警句云傷居爾體痛在)
(朕躬帝覧而善之賜之丨丨)侑歡(唐書譲皇帝憲傳帝聞諸王作樂必亟召升樓與同榻坐或就幸第)
(賦詩燕嬉賜金帛丨丨)賜目(唐書譲皇帝憲傳帝親待愈益厚每生日必幸其第為壽往往留宿居常)
(無日不賜遺尚食總監及四方所獻酒酪異饌皆分餉之憲嘗請歲盡錄丨丨付史官必數百紙後有疾護醫)
(將膳騎相望也)騎相望(見上)給賚不涯(唐書平陽公主傳以功丨丨丨丨)金銀一
箧(唐書尉遲敬德傳王世充自將兵數萬来戰單䧺信者賊驍將也騎直趨王敬德躍馬大呼横刺䧺信墜)
(乃翼王出王賜丨丨丨丨)不以例(唐書王君廓傳帝謂侍臣曰君廓往擊建德李勣遏之至發憤大呼)
(鼻耳皆流血其勇何特古人哉朕當丨丨丨賞乃賜錦袍金帶)十三胯(唐書李彦芳傳靖破蕭銑時所)
(賜于闐玉帶丨丨丨七方六刓胯各附環以金固之所以佩物者按彦芳係靖五代孫)黃銀帶(唐書)
(杜如晦傳嘗賜元齡丨丨丨曰如晦與公同輔朕今獨見公泫然流淚曰世傳黃銀鬼神畏之更取金帶遣元)
(齡送其家)銀鍾(唐書杜淹傳為天策府兵曹參軍文學舘學士嘗侍宴賦詩尤工賜丨丨)紫帉包
賜(唐書蕭嵩傳荆州進黃甘帝以丨丨丨丨之)金釦七事(唐書泉男生傳男生降帝命李虔繹)
(就軍慰勞賜袍帶丨丨丨丨)金皿(唐書泉男生傳男生攻平壌禽高藏詔遣子齎手制丨丨即遼水勞)
(賜)倍百(唐書辛替否傳上䟽曰陛下丨丨行賞倍十增官)政事食(唐書蘇頲傳加知制誥給)
(丨丨丨給食自頲始)醪饌(唐書張說傳遷左丞相上曰勅所司供帳設樂内出丨丨帝為賦詩)酴&KR2573;
酒(唐書李絳傳帝謂左右曰絳言骨鯁真宰相也遣使者賜丨丨丨)散小儲成大儲捐
小寳固大寳(唐書陸贄傳始府藏委棄衛兵無褚衣至是天下貢奉稍至乃於行在夹廡署瓊林)
(大盈二庫别藏貢物贄請悉出以賜有功令後納貢必歸之有司先給軍賞瓌怪纖麗無得以供是乃丨丨丨)
(丨丨丨丨丨丨丨丨丨也帝悟即撤其署)歲寒弗渝用此爲况(唐書張建封傳賜宴曲江)
(特詔與宰相同榻食其還鎮帝賦詩以餞於時雖馬燧渾瑊劉元佐李抱真等勲寵卓越未有以詩餞者帝又)
(使左右以所持鞭賜之曰卿節誼丨丨丨丨故丨丨丨丨)御奩果(唐書裴諗傳遷工部侍郎詔加承旨)
(會帝幸其院諗即稱謝帝曰可歸與妻子相慶取丨丨丨以賜諗舉衣跽受帝顧宫人取巾裹賜之)精金
古噐比况君子(唐書牛僧孺𫝊為山南東道節度使賜彜樽龍勺詔曰丨丨丨丨以丨丨丨丨)
(卿宜少留)紫爲越等(唐書牛叢𫝊以司勲員外郎為睦州刺史帝勞曰卿非得怨宰相乎對曰陛下)
(比詔不由刺史縣令不任近臣宰相以是擢臣非嫌也即賜金紫謝曰臣今衣刺史所假緋即賜丨丨丨丨乃)
(賜銀緋)霞紋帔(唐書司馬承禎傳睿宗引入中掖廷問其術賜寳琴丨丨丨還之)藤百匳
(唐書姜撫傳撫言服常春藤使白髮還鬒則長生可致藤生太湖最良帝遣使者至太湖多取以賜中朝老臣)
(宰相裴耀卿奉觴上千萬歲壽帝悦御花萼樓宴羣臣出丨丨丨徧賜之)餞路輭脚(唐書楊國忠𫝊)
(帝常歲十月幸華清宫春乃還而諸楊湯沐館在宫東垣連蔓相照帝臨幸必徧五家賞賚不訾計出有賜曰)
(丨丨返有勞曰丨丨)鸂鶒巵翡翠盤(五代史唐莊宗紀年十一獻捷於京師昭宗異其状貌賜)
(以丨丨丨丨丨丨而撫其背曰兒有竒表後當冨貴無忘予家)辟寒丸花茸袍(宋史真宗紀次)
(太平驛賜從官丨丨丨丨丨丨)雪寒錢(宋史高宗紀帝乘樓船次定海縣給行在諸軍丨丨丨)名
花香藥(宋史禮志嘉祐七年宴羣玉殿酒行上曰天下久無事今日之樂與卿等共之宜盡醉勿復辭)
(因召韓琦至御榻前别賜一大巵出禁中丨丨金盤貯丨丨令各持歸莫不霑醉至暮而罷)鑄金爲
竒獸瑞禽(宋史燕王德昭傳惟吉字國祥五歲日讀書誦詩帝嘗射飛鳶一發而中惟吉從旁雀躍)
(喜甚帝亦喜丨黃丨丨丨丨丨丨賜之)旌文雅(宋史漢王元佐傳允言子宗立從張揆學春秋太清)
(樓侍宴預坐悉賦祼玉詩宗立詩先成仁宗稱善屢賜飛白書丨其丨丨按宗立元佐孫)塗金紋羅
御書(宋史越王元傑傳宗望嘗獻所為文賜國子監書及以丨丨丨丨丨丨好學樂善四字賜之按宗望)
(元傑子)本州宅(宋史石守信傳建隆二年移鎮鄆州詔賜丨丨丨一區)珍裘(宋史高懷德傳)
(周天平節度齊王行周之子晉開運初遼人侵邊以行周爲北面前軍都部署懷德始冠願從行至戚城遇遼)
(軍被圍數重援兵不至危甚懷德左右射縱横馳突衆皆披靡挟父而出以功領羅州刺史賜丨丨寶帶名馬)
(以寵異之)百子氊帳(宋史慕容延釗傳建隆二年徙為山南東道節度西南面兵馬都部署是冬大)
(寒遣中使賜貂裘丨丨丨丨)茶綵(宋史李繼周傳淳化四年遷殿直賜介胄戎噐丨丨)銀綵雕
戈(宋史李繼周傳至道二年授西京作坊副使賜袍帶丨丨丨丨以寵之)名藥(宋史侯延廣傳西北)
(戎入寇求可使徼廵者延廣時被病強起之充同鄜坊延丹緣邊都廵檢使延廣力疾入辭太祖賜以丨丨及)
(方遣太醫隨侍其疾亦尋愈)銀装肩輿(宋史張從恩傳改鄴都留守錫賚加等仍賜丨丨丨丨二)
(俾迎其家)六銖袍帶(宋史藥元福傳詔元福自晉州率所部入朝即遣東行賜丨丨丨丨鞍馬噐仗)
念西征將(宋史王全斌傳全斌之入蜀也適屬冬暮京城大雪太祖設氊帷於講武殿衣紫貂裘帽)
(以視事忽謂左右曰我被服若此體尚覺寒丨丨丨丨衝犯霜雪何以堪處即觧裘帽遣中黃門馳賜全斌仍)
(諭諸將以不徧及也全斌拜賜感泣)明光細甲(宋史祈廷訓傳從征淮南賜以丨丨丨丨)白藤
肩輿(宋史李榖𫝊晨起仆階下傷右臂在告旬中上三表辭相位周祖不允免朝參視事本司賜丨丨丨)
(丨召至便殿勉諭榖不得已起視事)輕綃飛白(宋史蘇易簡傳遷中書舍人充承旨帝嘗以丨丨丨)
(丨大書玉堂之署四字令易簡牓於廳額易簡韓伾畢士安李至等往觀上聞遣中使賜宴甚盛至等各賦詩)
(紀其事宰相李昉等亦作詩頌美之)窄衣(宋史叚思恭傳會馮繼業自靈州舉宗来朝帝以思恭代知州)
(事仍語之曰馮繼業言靈州非衛霍名將鎮撫之不可汝其往哉思恭曰臣奉詔而往必能治之帝壯之賜丨)
(丨金帶錢二百萬仍以塗涉諸部令别齎金帛以遺之)朱邸集(宋史魏丕傳出為黃州刺史還朝召)
(對便坐賜御書急就章丨丨丨丕退作歌以獻)密封槖装(宋史楊業傳授鄭州刺史帝以業老於邊)
(事復遷代州帝丨丨丨丨賜子甚厚)真珠盤龍衣(宋史董遵誨傳太祖問遵誨母安在遵誨奏曰)
(母氏在幽州經患難暌隔太祖因令人賂邊民竊迎其母送與遵誨遵誨遣外弟劉綜貢馬以謝太祖觧其所)
(服丨丨丨丨丨命齎賜之綜曰遵誨人臣豈敢當此太祖曰吾方委之方面不此嫌也)丸艾(宋史盧懷)
(忠傳使江南還中途遇疾肩輿歸京師太祖遣醫丨丨以賜之)草書紈扇(宋史王昭遠傳太宗嘗丨)
(丨丨丨作古詩賜諸將意多比諷其賜昭遠尤加賞遇)鎻子甲(宋史馬知節傳擢拜簽書樞密院事)
(當是時契丹已盟中國無事大臣方言符瑞而知節每不然之嘗言天下雖安不可忘戰去兵以為戒自陳年)
(齒未衰五七年間尚可驅策如邊方有警願預其行但得副都部署名及良馬數匹輕甲一聯足矣上以為然)
(因命製鋼鐡丨丨丨以賜焉)御劍(宋史李重貴傳命將五路討李繼遷以重貴為麟府州濁輪砦路都)
(部署得對便殿因言賊居沙磧中逐水草牧畜無定居便戰闘利則進不利則走今五路齊入彼聞兵勢太盛)
(不来接戰且謀遠遁欲追則人馬乏食將守則地無堅壘賊既未平臣輩何顔以見陛下太宗善之出丨丨以)
(賜)償負(宋史呂端𫝊子藩蔚藹兄弟貧匱又廹婚嫁因質其居第真宗時出内府錢五百萬贖還之又)
(别賜金帛俾丨宿丨)通天犀帶(宋史寇凖傳天聖元年徙衡州司馬初太宗嘗得丨丨丨命工為二)
(丨一以賜凖)此酒極佳(宋史王旦傳帝召旦飲歡甚賜以尊酒曰丨丨丨丨歸與妻孥共之既歸)
(發之皆珠也)御廐三馬(宋史王旦傳刻天書兼刻玉使選丨丨丨丨賜之)大笏(宋史任中)
(正傳召為祕書丞江南轉運副使中正軀幹頎長帝擇丨丨命内臣取緋衣之長者賜之)特支(宋史孫沔)
(傳為環慶路都總管安撫經略使知慶州三司所給丨丨物惡而估高軍士有語優人因戲及之沔曰此朝廷)
(特賜何敢妄言動衆命斬之徇將佐爭言此特戲爾不足深罪也沔徐呼還杖脊配嶺南明日給特支士無敢)
(讙者)班超傳(宋史李師中傳熙寧初西人入寇以師中知秦州詔賜以丨丨丨)龍茶銀合
(宋史蘇軾傳拜龍圖閣學士知杭州軾出郊用前執政恩例遣内侍賜丨丨丨丨慰勞甚厚)尚書一
帙(宋史趙鼎傳鼎以宰相監修二史是非各得其正上親書忠正德文四字賜鼎又以御書丨丨丨丨賜之)
(曰書所載君臣相戒飭之言所以賜卿欲共由斯道鼎上䟽謝)廣馬七綱(宋史韓世忠傳時聞李横)
(進師討偽齊議遣大將以世忠忠勇故遣之仍賜丨丨丨丨甲十副銀二萬兩帛二萬匹)紫茸茵(宋史)
(王淵傳初帝在南京聞淵疾遣中使曾澤問疾澤還言其帷幔茵褥皆不具帝輟所御丨丨丨以賜)尚方
珍劑(宋史李椿傳除集英殿修撰知寧國府改太平州賜丨丨丨丨以遣)對衣(遼史太宗記摩哩拉)
(摩哩使回鶻阿爾斯蘭還賜丨丨勞之)金盂(遼史穆宗紀幸殿前都點檢耶律伊勒哈第宴飲連日賜丨丨)
(細錦及孕馬百匹)水磑莊(遼史聖宗紀統和十三年以南京太學生員浸多特賜丨丨丨一區)放
鷹賦(遼史道宗紀御製丨丨丨賜羣臣諭任臣之意)榾柮犀(遼史蕭樂音努傳監障海東青鶻獲)
(白花者十三賜丨丨丨並玉吐鶻)玉吐鶻(見上)酒萬尊(金史章宗紀承安元年七月庚辰御)
(紫宸殿受諸王百官賀賜諸王宰執酒勅有司以丨丨丨置通衢賜民縱飲)宴錢(金史唐古安禮傳大)
(定初為大興尹七年大興府獄空詔錫宴勞之凡州郡有獄空者皆賜錢為錫宴費大興府錫丨丨三百貫其)
(餘有差)玉荷蓮盞(金史布薩揆傳賜玉具劍一丨丨丨丨一金噐一百兩重綵一十端)犀弓
(金史唐古德温傳為西京留守賜丨丨玉帶)田戸(元史世祖紀賜線真丨丨六百)珠衣(元史世祖)
(紀賜捏古帶等丨丨)採珠衣(元史順帝紀以丨丨丨四萬賜伯顔)珍珠旗(元史鎮海傳從太祖)
(攻曲出諸國賜丨丨丨佩金虎符)環射四箭(元史鎮海傳既破燕太祖命於城中丨丨丨丨凡箭)
(所至園池邸舍之處悉以賜之)翎根甲(元史蒙古台傳賜銀五十兩及丨丨丨等物)珠絡半
臂(元史奈曼台傳以安邊睦鄰之功賜丨丨丨丨并海東名鷹西域文豹國制以此為極恩)名鷹文
豹(見上)貫珠袍(元史鈕祜禄重山傳從伐宋詔軍前行中書省事許以便宜師入宋境江淮州邑望風)
(欵附降其民三十餘萬取定城天長二邑不誅一人復入中書視事賜中廐馬十匹丨丨丨一)冰谷瓜
(郭憲洞冥記有龍肝爪長一尺花紅葉素生於冰谷所謂冰谷素葉之瓜仙人瑕邱仲採藥得此瓜食之千歲)
(不渴及帝封泰山從者皆賜丨丨素葉之丨帝觧鳴鴻之刀以賜東方朔刀長三尺朔曰此刀黃帝採首山之)
(銅鑄之雄已飛去雌者猶存)鳴鴻刀(見上)勸善(劉向新序賞所以丨丨也辭賞非常法也)三
返不受(劉向說苑晏子朝乘敝車駕駑馬景公使梁邱據遺之輅車乘馬丨丨丨丨)市租一
年(劉向說苑齊桓公使管仲治國賜之齊國丨丨丨丨)酒饌相望於路(李肇國史補李令嘗)
(為制將將軍至西川與張延賞有隙及延賞大拜二勲臣在朝德宗令韓晉公和觧之每宴樂則宰臣盡在太)
(常教坊音聲皆至恩賜丨丨丨丨丨丨)百縑作寒服(李肇國史補德宗幸金鑾院問學士鄭餘)
(慶曰近日有衣作否餘慶對曰無之乃賜丨丨令丨丨丨)三辰酒(馮贄雲仙雜記明皇置麴清潭砌以)
(銀甎泥以石粉貯丨丨丨一萬車以賜當制學士等)重釀酒(輦下歲時記長安每歲清明賜宰臣以下)
(酴醿酒即丨丨丨也)九花虬紫玉鞭(蘇鶚杜陽雜編郭子儀克復京都上命御馬丨丨丨并丨)
(丨丨轡以賜子儀知九花之異固陳讓者久之上曰此馬高大稱卿儀質不必讓也)爲談柄(蘇鶚杜陽)
(雜編文宗常延學士於内廷討論經義較量文章李訓講周易微義頗叶上意時方盛夏遂命取水玉腰帶及)
(辟署犀如意以賜訓上曰如意足以與卿丨丨丨也)方團毬帶(沈括夢溪筆談太宗命創丨丨丨丨)
(賜二府文臣)絳囊大珠(沈括夢溪筆談陳文忠堯叟為樞密忽有中人宣召引入禁中已有數人)
(先至乘輿自宫中出上曰朝廷無事思與卿等共樂之今只是宫中供辦未嘗命有司亦不召中書輔臣以卿)
(等機密及文舘職任侍臣無嫌欲促坐語笑尭叟等皆趨下稱謝上急止之酒五六行膳具中各出兩丨丨置)
(羣臣之前皆丨丨也上曰太平難遇此物助卿等燕集之費)錢布滿室(邵伯温聞見前錄太祖遣)
(曹彬伐江南臨行諭曰功成以使相為賞彬平江南歸帝曰今方隅未服者尚多汝為使相品位極矣豈肯復)
(戰耶姑徐之更爲吾取太原因密賜錢五十萬彬怏怏而退至家見丨丨丨丨乃歎曰好官亦不過多得錢耳)
(何必使相也)禁中名花(王闢之澠水燕談錄晁文元公迥在翰林帝以君子長者稱之後曲燕宜)
(春殿出牡丹百餘盤千葉者纔十餘朵所賜止親王宰臣真宗顧文元及錢文僖各賜一朵又常侍宴賜丨丨)
(丨丨故事惟親王宰臣即中使為插花餘皆自戴上忽顧公令内侍為戴花觀者榮之)美今日獻
文事(王闢之澠水燕談錄張忠定公詠為御史中丞張齊賢深以為恨後於上殿短公曰張詠本無文凡)
(有章奏皆婚家王禹偁代之公聞自辯上曰卿平生著述幾多可進来公遂以所著進上閱於龍圖閣未竟賜)
(坐曰今日暑甚顧黃門於御几取常所執紅銷金龍扇賜公且稱文善公起再拜乃納扇於几上曰便以賜卿)
(丨丨丨丨丨丨也)龍茶一餅(王闢之澠水燕談錄建茶盛於江南近歲制作尤精龍團茶最為上)
(品一觔八餅慶歴中蔡君謨為福建運使始建小團以充歲貢一觔二十餅所謂上品丨丨者也仁宗尤所珍)
(惜雖宰相未嘗輙賜惟郊禮致齊之夕兩府各四人共賜丨丨)講筵書扇(洪邁容齋隨筆樂天和錢)
(員外青龍寺上方望舊山詩云舊峰松雪舊溪雲悵望今朝遥屬君共道使君非俗吏南山莫動北山文頃於)
(乾道四年丨丨開日蒙上丨此章於丨以賜改使君為侍臣云)瑪瑙盤(洪邁容齋續筆杜子美丹青引)
(贈曹將軍霸云至尊含笑催賜金圉人太僕皆惆悵圉人太僕蓋牧養官曹及馭者而黃金之賜乃畫史得之)
(是以惆悵杜公之意深矣又觀曹將軍畫馬圖云曾貎先帝照夜白龍池十日飛霹靂内府殷紅丨丨丨婕妤)
(傳詔才人索亦此意也)臨安醖(周必大玉堂雜記宰執及親王使相太尉生日天章閣排辦牲餼祖)
(宗時牲餼外又賜噐幣往往就差子弟姻戚持賜欲其省費也過江惟牲餼耳米麫本色羊凖價皆取之有司)
(酒則丨丨丨造臨時加以黃封拜賜訖與使者同升廳搢笏展讀就坐茶湯書送錢十五千從人三千天章閣)
(使臣庫子快行錢酒各有差)横賜(朱子名臣言行錄李沆自奉甚薄所居陋巷頽垣敗壁家人勸治居)
(第沆曰身食厚祿時有丨丨計囊裝亦可以治第但念内典以此世界為缺䧟安得圓滿如意巢林一枝聊自)
(足爾)囊裝可以治第(見上)玉抱肚(陸游老學庵筆記王荆公所賜玉帶號丨丨丨真宗)
(朝趙德明所貢至紹興中王氏猶藏之)盤龍帶(釋文瑩玉壺清話樞密直學士劉綜少孤依外兄通)
(遠軍使董遵誨遵誨遣綜貢馬於朝還日太祖觧真珠丨丨丨遣綜賚賜遵誨綜奏曰臣外兄止以方貢修人)
(臣之常節陛下觧寳勒賜之臣竊恐勲臣别立殊績陛下當何以為賜太祖曰吾委遵誨以方面不得以此為)
(較)
御定子史精華卷六十一
