欽定四庫全書
御定子史精華卷四十六
政術部二
選舉下
一適載適三適(王符潛夫論古者諸侯貢士丨丨謂之好德丨丨謂之尚賢丨丨謂之有功則)
(加之賞)才行雙舉(劉肅大唐新語張楚金年十七與兄越石同以茂才應舉所司以兄弟不可兩)
(收將罷越石楚金辭曰以順則越石長以才則楚金不如請某退時李績為州牧歎曰貢才本求丨丨相推如)
(此可丨丨也令兩人同赴上京俱擢第)聰明小兒(劉肅大唐新語盧莊道年十三太宗召見策試)
(擢第十六授河池尉滿復制舉擢甲科召見太宗識之曰此是朕丨丨丨丨邪授長安尉)東府試官
(李肇國史補長慶初趙相宗儒為太常卿贊郊廟之禮時罷相二十餘年年七十六衆論伏其精健右常侍李)
(益笑曰是僕丨丨丨丨所送進士也)舉場(李肇國史補進士為時所尚久矣是故俊乂實集其中由此出)
(者終身為聞人故爭名常切而為俗亦弊其都會謂之丨丨通稱謂之秀才投刺謂之鄉貢)前進士
(李肇國史補得第謂之丨丨丨)先輩(李肇國史補互相推敬謂之丨丨俱捷謂之同年有司謂之座主)
等第(李肇國史補京兆府考而升者謂之丨丨)拔解(李肇國史補外府不試而貢者謂之丨丨)合
保(李肇國史補將試各相保任謂之丨丨)還往(李肇國史補羣居而賦謂之私試造請權要謂之關)
(節激揚聲價謂之丨丨)曲江會(李肇國史補既捷列書其姓名於慈恩寺墖謂之題名會大驠於曲)
(江亭子謂之丨丨丨)打毷氉(李肇國史補不捷而醉飽謂之丨丨丨)無名子(李肇國史補匿)
(名造謗謂之丨丨丨)過夏(李肇國史補退而肄業謂之丨丨)夏課(李肇國史補執業而出謂之丨)
(丨挾蔵入試謂之書策)分為朋頭(李肇國史補開元二十四年考功郎中李昂為士子所輕詆天)
(子以郎署權輕移職禮部始置貢院天寳中則有劉長卿袁成用丨丨丨丨是時常重東府西監至貞元八年)
(李觀歐陽詹猶以廣文生登第自後乃羣奔於京兆矣)好脚跡門生(趙璘因話錄李太師逢吉)
(知貢舉牓成未放而入相禮部王尚書播代放牓及第人就中書見座主時謂丨丨丨丨丨前世未有)屈
聲(趙璘因話錄廣平程子齊昔範未舉進士日著程子中謨三卷韓文公一見大稱歎及赴舉言於主司曰)
(程昔範不合在諸生之下當時下第大振丨丨)牓上鳳字(趙璘因話錄鄭子溥自說應舉時曾夢看)
(及第牓丨丨但見大書丨丨大中元年冬求解鳳翔看本府鄉貢士紙之首便是鳳字至東都試緱山月聞王)
(子晉吹笙詩坐側諸詩悉有鳳字明年果登第)牓元(范攄雲溪友議文宗元年秋詔禮部高侍郎鍇復司)
(貢籍曰常年宗正寺解送人恐有浮薄以忝科名在卿精揀藝能勿妨賢路其所試賦則凖常規詩則依齊梁)
(體格乃試琴瑟合奏賦霓裳羽衣曲詩主司先進五人一詩最佳者則李肱也乃以丨丨及第)桃花浪
(范攄雲溪友議柳棠與馮戡爭先棠所頡頏及第後戡與詩曰丨丨丨裏成龍去竹葉山頭退鷁飛)紅硯
宣毫(范攄雲溪友議元公德秀明經制策入仕其一篇自述云延英引對綠衣郎丨丨丨丨各别牀)歸
燕詩(范攄雲溪友議章孝標元和十三年下第時多為詩以刺主司獨章君為丨丨丨留獻庾侍郎其詩)
(曰舊壘危巢泥已落今年故向社前歸連雲大厦無棲處更傍誰家門戶飛)拜龍鬚友(馮贄雲仙)
(雜記郤詵射策第一再丨其筆曰丨丨丨使我至此)青蠅八行(馮贄雲仙雜記術士相牛僧孺若青)
(蠅拜賀方能及第公疑之及登科訖歸坐家庭有丨丨作丨丨立約數萬折躬再三良久乃去)探花宴
(李綽秦中歲時記進士杏園初宴謂之丨丨丨差少俊二人為探花使遍遊名園若他人先折花二使皆被罰)
都堂尺牘(鍾輅前定錄陳彥博為太學廣文館生彦博將取解忽夢至丨丨見陳設甚盛庭中幃幄)
(飾以錦繡中設一榻陳列几案上有丨丨望之照耀如金字彥博私問主事曰此何禮也荅曰明年進士名將)
(送上界官司閱視之所彥博驚喜求一見有紫衣人曰公有名矣可以視之遂前見三十二彦博名在焉)食
水族(鍾輅前定錄吳郡陸賓于舉進士在京師常有一僧曰惟瑛者知術數賓于與之往来謂賓于曰君)
(来歲成名但取京兆薦送必在高等至七月六日若丨丨丨必殊等及第矣賓于乃書於進昌里之牖間數月)
(後因候一郎官遂回憩於從孫聞禮之舍既入聞禮喜迎曰向有人惠鯉魚方欲候翁而烹之賓于素嗜魚但)
(令具羹後日因視牖間所書字則七月六日也遽命駕詣瑛瑛笑曰水族已食矣賓于遂取薦京兆果得殊等)
喬彝崢嶸(張固幽閒鼓吹喬彝京兆府解試時有二試官彝日午叩門試官令引入則已醺醉視題)
(曰幽蘭賦不肯作改為渥洼馬賦斯須而就京尹曰丨丨丨丨甚宜以解副薦之)提筆貢藝(蘇鶚)
(杜陽雜編代宗每臨朝多令徵四方邱園才能學術直言極諫之士由是丨丨丨丨者滿於闕下上親自考試)
(用絶請託之門是時文學相尚公道大振得路者咸以推賢進善為意)皆朕門生(蘇鶚杜陽雜編)
(代宗試制科於宣政殿或有詞理稱旨者必翹足朗吟翌日則遍示宰臣學士曰此丨丨丨丨也是以公卿大)
(臣已下無不服上藻鑑)英雄入彀(王保定摭言文皇帝修文偃武天贊神授嘗私幸端門見新進)
(士綴行而出喜曰天下丨丨丨吾丨中矣)巨鼇贔屭首冠蓬山(王保定摭言盧吉州肇開)
(成中就江西解試為試官末送肇有啓謝曰丨丨丨丨丨丨丨丨試官謂之曰某昨限以人數擠排雖獲申展)
(深慙名第奉浼焉得翻有首冠蓬山之謂肇曰必知明公垂問大凡頑石處上巨鼇戴之豈非首冠耶一座聞)
(之大笑)月燈打毬(王保定摭言諸先輩丨丨閣丨丨之會同年悉集)敘中外(王保定摭)
(言狀元已下到主司宅門下馬綴行而立斂名紙通呈入門並於階下北上東向主司列席褥東面西向主事)
(揖狀元已下與主司對拜拜訖狀元出行致詞又退著行各拜主司荅拜拜訖主事云請諸郎君丨丨丨状元)
(已下各各齒敘便謝恩餘人如状元禮禮訖主事云請状元曲謝名第第幾人謝衣鉢謝訖即登階注衣鉢謂)
(得主司名第其或與主司先人同名第即謝衣鉢如踐世科即感泣而謝)期集院(王保定摭言謝恩後)
(方詣丨丨丨大凡敕下已前每日期集兩度詣主司之門三日後主司堅請已即止同年初到集所團司所由)
(輩參狀元後便參衆郎君拜訖俄有一吏當中庭唱曰諸郎君就坐隻東雙西其日醵罰不少又出抽名紙錢)
(每人十千文具斂名紙見状元俄於衆中驀抽三五箇便出此錢鋪底一自狀元下每人三十千文)抽名
紙錢(見上)一日門生(王保定摭言吏部員外其日於南省試判兩節諸生謝恩其日稱門生謂)
(之丨丨丨丨自此方屬吏部矣)關宴(王保定摭言進士題名自神龍之後過丨丨後率皆期集於慈恩塔)
(下題名故貞元中劉太真侍郎試慈恩寺望杏園花發詩)慈恩題名(見上)仙筍(王保定摭言小)
(歸尚書牓裴起部與邠之李搏先輩舊友摶以詩賀廷裕曰銅梁千里曙雲開丨丨新從紫府来天上也張新)
(羽翼世間無復舊塵埃)桃李新陰(王保定摭言楊嗣復相公具慶下繼放兩牓時先僕射自東洛)
(入覲嗣復率生徒迎於潼關既而大宴於新昌里第僕射與所執坐於正寝公領諸生翼坐於兩序楊汝士詩)
(曰隔座應須賜御屏盡將仙翰入高冥文章舊價留鸞掖丨丨丨丨在鯉庭再世生徒陳賀宴一時良史盡𫝊)
(馨當年疏傅雖云盛詎有兹筵醉醁&KR0812;)龍門風水(王保定摭言周墀任華州刺史武宗會昌三年)
(王起僕射再主文柄墀以詩寄賀曰欲到丨丨看丨丨關防不許暫離營)驪珠搜得(王保定摭言王)
(起門生一牓二十二人和周墀盧肇詩鳳詔佇歸專北極丨丨丨丨盡東瀛)牓扣柴荆(王保定摭)
(言王起門生一牓二十二人和周墀高退之詩何事感恩偏覺重忽聞金丨丨丨丨注退之自顧微劣始不敢)
(有叨竊之望策試之後遂歸山居不期一旦進士團司遣人賫牓扣關相振方知幸矣)絳帳青衿
(王保定摭言石貫和周墀詩丨丨丨丨同日貴春蘭秋菊異時榮)心秤平(王保定摭言李潛和周墀)
(詩文學宗師丨丨丨無私三用佐貞明)櫻桃宴(王保定摭言新進士尤重丨丨丨乾符四年永寧劉)
(公第二子覃及第時公以故相鎮淮南敕邸吏日以銀一鋌資覃醵罰而覃所費往往數倍邸吏以聞公命取)
(足而已)銜錦標(王保定摭言盧肇袁州宜春人與同郡黃頗齊名頗富於産肇幼貧乏與頗赴舉同)
(日遵路郡牧於離亭餞頗肇策蹇郵亭而過明年肇狀元及第歸刺史以下接之大慙恚會延肇看競渡席上)
(賦詩曰向道是龍剛不信果然丨得丨丨歸)新郎君(王保定摭言薛監晚年厄於宦途嘗策羸赴朝)
(值新進士牓下綴行而出時進士團司所由輩數十人見逢行李蕭條前導曰廻避丨丨丨逢囅然即遣一介)
(語之曰報道莫貧相阿婆三五少年時大曾東塗西抹来)添前字(王保定摭言神龍已来杏園宴後皆)
(於慈恩寺塔下題名同年中推一善書者紀之他時有將相則朱書之及第後知聞或遇未及第時題名處則)
(為丨丨丨或詩曰曾題名處添前字送出城門乞舊詩)兩孩兒(王保定摭言苖台符年十六歲及第)
(張讀年十七歲及第二人嘗列題於西明寺之東廡或竊注之曰一雙前進士丨個阿丨丨)一般燈
燭(王保定摭言劉虚白與太平裴公早同硯席及公主文虚白猶是舉子試雜文日簾前獻一絶句曰三十)
(年前此夜中丨丨丨丨一般風不知歲月能多少猶著麻衣待至公)弟子得桂(王保定摭言李頻師)
(方干後頻及第詩僧清越贈干詩云丨丨已丨丨先生猶灌園)將家子(王保定摭言令狐文公鎮三峯)
(時及秋賦特置第一場雜文第二場試歌篇第三場表檄先是盧弘正一人就試来者皆慄縮而退馬植以丨)
(丨丨来求薦文公與從事皆鄙之專令人伺其詞句既而試登山採珠賦曰文豹且異於驪龍採斯疎矣白石)
(又殊於老蚌剖莫得之衆皆大驚遂奪弘正解元)阿房宮賦(王保定摭言崔郾侍郎既拜命於東)
(都試舉人三署公卿皆祖於長樂傳舍時吴武陵任太學博士策蹇而至郾乃離席與言武陵曰偶見太學生)
(讀進士杜牧丨丨丨丨其人真王佐才也侍郎官重必恐未暇披覽於是搢笏朗宣一遍郾大奇之武陵曰請)
(侍郎與狀頭郾曰已有人曰不得已即第五人郾應聲曰敬依所教衆中有以牧不拘細行間之者郾曰已許)
(吴君矣)袍似爛銀(王保定摭言元和十一年歲在丙申李凉公三十三人皆取寒素時有詩曰元)
(和天子丙申年三十三人同得仙丨丨丨丨文似錦相將白日上青天)文林表式(王保定摭言太)
(和中蘇景徹張元夫為翰林主人楊汝士與弟虞卿及漢公尤為丨丨丨丨故後進相謂曰欲入舉場先問蘇)
(張蘇張猶可三楊殺我)見王竇(王保定摭言太平王崇竇賢二家率以科目為資足以升沈後進故)
(科目舉人相謂曰未丨丨丨徒勞謾走)海圖巨舶(王保定摭言沈光始貢於有司嘗夢一海船自)
(夢後咸敗於垂成暨登第年謝恩之際升階忽爾廻飈吹一丨丨拂光之面正當一丨丨即夢中所覩物)積
木百屋(王保定摭言孫龍光偓崔澹下狀元及第前一年嘗夢丨丨數丨丨踐履往復既而請一李處)
(士圓之處士曰賀喜郎君来年必是狀元何者已居衆材之上也)聽響卜(王保定摭言畢諴相公及)
(第年與一二同人丨丨丨夜艾人稀久無所聞俄遇人投骨於地羣犬爭趨又一曰後来者必銜得)太冬
烘(王保定摭言鄭侍郎薰主文誤謂顔摽乃魯公之後時徐方未寧在激勸忠節為志即以摽為狀元謝恩)
(日從容問及廟院摽曰摽寒進也未嘗有廟院薰始大悟塞默而已尋為無名子所嘲曰主司頭腦丨丨丨錯)
(認顔摽作魯公)誤認顔摽(見上)彭伉落驢(王保定摭言彭伉湛貴俱袁州宜春人伉妻即)
(湛姨也伉舉進士擢第湛猶為縣吏妻族為置賀宴湛至命飯於後閣其妻忿然責之湛感其言孜孜學業未)
(數載一舉登第時伉方跨長耳縦遊於郊郭忽有童報湛郎及第伉失聲而墜故袁人謔曰湛郎及第丨丨丨)
(丨)詔追牓(王保定摭言顧非熊况之子滑稽好辨凌轢氣焰子弟為衆所怒非熊既為所排在舉場)
(三十年屈聲聒人耳長慶中陳商放牓上怪無非熊名丨有司丨丨放及第)出牓重收(王保定摭)
(言貞元中李繆公先牓落矣先是出試楊員外於陵遇程於省司程探賦稿示之其破題曰德動天鑒祥開日)
(華於陵謂程曰公今年須作狀元翼日雜文無名於陵乃於故策子末繕寫而斥其名氏擕之以詣主文曰當)
(今場中若有此賦侍郎何以待之主文曰有則非狀元不可也於陵曰苟如此侍郎已遺賢矣乃李程所作主)
(文因而致謝於陵請擢為状元前牓不復收矣或曰丨丨丨丨)五老牓(王保定摭言天復元年杜德祥)
(牓放曾松王希羽劉象柯崇鄭希顔等及第時上新平内難聞放新進士詔選中有孤平屈人宜令以名聞故)
(德祥以松等塞詔各受正制略曰念爾登科之際當予反正之年宜降異恩各膺寵命松希羽甲子皆七十餘)
(象崇希顔亦皆年踰耳順矣時為丨丨丨)楊三喜(王保定摭言楊敬之拜國子司業次子進士及第長)
(子登科時號丨丨丨)承優及第(王保定摭言别頭及第始於上元二年錢令緒鄭人政王悌崔志恂)
(等四人亦謂之丨丨丨丨)用敕代牓(王保定摭言永寧劉相鄴字漢藩咸通中自長春宮判官召入)
(内庭特敕賜及第中外賀緘極衆惟鄆州李尚書一章最著乃福建韋尚書岫之詞也於時韋佐鄆幕略曰丨)
(丨丨丨由官入名仰溫樹之烟何人折桂泝甘泉之水獨我登龍禁門便是龍門聖主而為座主又曰三十浮)
(名每年皆有九重知己曠代所無)九重知己(見上)三條燭(王保定摭言秦韜玉拜丞郎判)
(鹺及小歸公主文韜玉准敕放及第仍編入其年牓中韜玉署書謝新人呼同年略曰丨丨丨下雖阻文闈數)
(仞墻邊幸同恩地)宋五坦率(王保定摭言宋濟老於詞場舉止可笑嘗試賦誤落官韻撫膺曰丨)
(丨丨丨矣由此大著後禮部上甲乙名明皇先問曰宋五坦率否或曰有客譏宋濟曰白袍何紛紛荅曰為朱)
(袍紫袍紛紛耳)千佛名經(王保定摭言張倬嘗舉進士落第捧登科記頂戴之曰此即丨丨丨丨也)
東堂夢(王保定摭言孫定景福二年下第詩曰行行血淚灑塵襟事逐東流渭水深愁跨蹇驢風尚緊)
(靜投孤店日初沈一枝猶挂丨丨丨千里空馳北巷心明日悲歌又前去蒲城烟樹噪春禽)當路無
親(王保定摭言劉得仁貴主之子自開成至大中三朝昆弟皆歷貴仕而得仁苦於詩出入舉場三十年竟)
(無所成嘗自述曰外家雖是帝丨丨且丨丨)入試出試千春萬春(王保定摭言鄭光業)
(中表間有同人試者於時舉子率皆以白紙糊案子面昌圖潛記之曰新糊案子其白如銀丨丨丨丨丨丨丨)
(丨)敕下騎驢(王保定摭言咸通末執政病舉人僕從太盛奏請進士舉人許乘驢鄭光業材質瓌)
(偉或嘲之曰今年丨丨盡丨丨短轡長鞦滿九衢清瘦兒郎猶自可就中愁殺鄭昌圖)潛救八人
(王保定摭言山北沈侍郎主文年特召溫飛卿於簾前試之為飛卿愛救人故也適屬翌日飛卿不樂其日晚)
(請開門先出仍獻啟千餘字或曰丨丨丨丨矣)勝十政官(王保定摭言章孝標及第後寄淮南李相)
(紳詩曰及第全丨丨丨丨金湯鍍了出長安馬頭漸入揚州郭為報時人洗眼看紳亟以一絶箴之曰假金方)
(用真金鍍若是真金不鍍金十載長安得一第何須空腹用高心)金湯鍍(見上)牓以氊筆
淡墨書(王保定摭言進士丨頭豎粘黃紙四張丨丨丨丨丨衮轉丨曰禮部貢院四字或曰文皇頃以)
(飛白書曰禮部貢院四字或象隂注陽受之狀)張牓墻(王保定摭言南院放牓丨丨丨乃南院東墻也)
(别築起一堵高丈餘外有壖垣未辨色即自北院將牓就南院張挂之元和六年為監生郭東里決破棘籬坼)
(裂文牓因之後来多以虚牓自省門而出正牓張亦稍晚)春宮南院(王保定摭言元和十三年進士)
(陳標獻諸先輩詩曰丨丨丨丨院墻東地色初分月色紅文字一千重馬擁喜歡三十二人同眼看魚變辭凡)
(水心逐鶯飛出曉風莫怪雲泥從此别總曾惆悵去年中)都堂納卷(王保定摭言韋承貽咸光中策)
(試夜潛紀長句於都堂西南隅曰褒衣博帶滿塵埃獨上丨丨丨丨廻蓬巷幾時聞吉語棘籬何日免重来三)
(條燭盡鐘初動九轉丹成鼎未開殘月漸低人擾擾不知誰是謫仙才白蓮千朵照廊明一片昇平雅韻聲纔)
(唱第三條燭盡南宮風物畫難成)南宮風物(見上)序珠来去(玉泉子杜黃裳知貢舉尹)
(樞時名籍籍其年狀頭及第試珠還合浦賦成或假寐夢人告曰何不丨丨丨丨之意既寤乃改數句及謝恩)
(黃裳謂之曰序珠来去之意如有神助)受知掌武(孫光憲北夢𤨏言李太尉德裕奬拔孤寒於時)
(朝貴朋黨掌武破之由是結怨而絶於附會惟進士盧肇有奇才每謁見許脫衫從容會昌三年王起知舉先)
(白掌武乃曰某不薦人然奉賀今年牓中得一狀元也起未喻其旨復遣親吏於相門偵問吏曰相公於舉子)
(中獨有盧肇久接從容起曰果在此也其年肇為狀頭及第時論曰盧雖丨丨於丨丨無妨主司之公道也)
今年牓帖全為一人(孫光憲北夢𤨏言王文公凝清修重德冠絶當時曾典絳州於時司)
(空圖方應進士舉自别墅到郡謁見後更不訪親知閽吏遽申司空秀才出郭矣琅邪謂其專敬重之及知舉)
(日司空列第四人登科同年訝其名姓甚暗琅邪因召一牓人開筵宣言於衆曰某叨忝文柄丨丨丨丨丨丨)
(司空先輩丨丨而已由是聲彩益振)聲彩振(見上)御簾前進詩(孫光憲北夢𤨏言張策嘗)
(為僧返俗應舉亞台鄙之或曰劉軻蔡京得非僧乎亞台曰劉蔡輩雖作僧未為人知翻然貢藝有何不可張)
(策衣冠子弟無故出家不能參禪訪道抗跡塵外乃於丨丨丨丨丨希望恩澤如此行止豈掩人口某十度知)
(舉十度斥之清河公乃東依梁主而求際會蓋為天水拒棄竟為梁相也)十度斥(見上)破天荒
(孫光憲北夢𤨏言荆州每歲解送舉人多不成名號曰天荒解劉蛻舍人以荆解及第號為丨丨丨)押官
韻(孫光憲北夢𤨏言溫庭筠才思艷麗工於小賦每入試丨丨丨作賦凡八义手而八韻成多為鄰舖假手)
(號為救數人也)鄰舖假手(見上)場中頭角(孫光憲北夢𤨏言唐自大中後進士尤盛封定)
(卿丁茂珪丨丨丨丨舉子與其交者必先登第而二公各二十舉方成名何進退之相懸也)榜在雞
行(鄭文寳南唐近事程員舉進士將逼試夜夢烏衣吏及門告員曰君與王倫廖衢陳度魏清並已及第員)
(夢中驚喜理服馳馬詣省門見楊遂張觀曾顗立街中謂曰丨丨丨丨何忽至此員悵然而覺其年果放楊遂)
(等三人員輩卒無徵應既夏内降御札尚慮遺賢命張洎舍人取所試詩賦就中書重定洎果取員等五人附)
(来春别牓及第)明經碌碌(裴廷裕東觀奏記李珏舉明經李絳為華州刺史一見謂人曰日角珠庭)
(非常人也當掇進士科丨丨丨丨非子發跡之路一舉不第應進士許孟容為宗伯擢居上第)設殊次
平等三級(裴廷裕東觀奏記京兆府進士明經解送丨丨丨丨丨丨丨以甄别行實)青衿介
幘(錢希白南部新書咸通九年劉允章放牓後奏新進士春關前擇日謁先師皆服丨丨丨丨有洙泗之風)
牓花(錢希白南部新書大中以来禮部放牓歲取二三人姓氏稀僻者謂之丨丨)手把金鎚
鑿開混沌(錢希白南部新書薛逢命一道士貌真自為贊曰壯哉薛逢長一尺五寸放筆終未盡續)
(一旦忽有羽衣詣門延之與語忽于東壁見真贊讀之命筆續之曰丨丨丨丨丨丨丨丨長揖而去不知所之)
(逢作混沌賦馳名)槐花黃舉子忙(錢希白南部新書長安舉子六月後落第者不出京謂之)
(過夏多借淨坊廟院作文章曰夏課時語曰丨丨丨丨丨丨)權不失權(錢希白南部新書杜審權)
(大中十二年知舉放盧處權有戲之曰座主審權門生處權可謂丨丨丨丨)沆瀣一氣(錢希白南)
(部新書乾符二年崔沆放崔瀣談者稱座主門生丨丨丨丨)就山釋褐(潘若沖郡閣雅言王易簡)
(蕭希甫下及第名居牓尾不看牓歸華山尋丨丨丨丨授華州幕官)三牓四相(潘若沖郡閣雅言裴)
(皥官至禮部尚書放丨丨丨人拜丨桑維翰竇正固張礪馬裔孫)仙桂一枝(潘若沖郡閣雅言王)
(定保光化三年李渥侍郎下及第沈彬有詩贈定保云丨丨曾攀第丨丨薄遊湘水阻佳期)澹墨題
名(歐陽修歸田錄天聖中余舉進士國學南省皆忝第一人薦名其後景仁相繼亦然故景仁贈余云丨丨)
(丨丨第一人孤生何幸繼前塵按景仁范景仁)焚香徹幕(沈括夢溪筆譚禮部貢院試進士日設香)
(案於階前主司與舉人對拜此唐故事也所坐設位供張甚盛有司具茶湯飲漿至試學究則悉徹帳幕氊席)
(之類亦無茶湯渴則飲硯水人人皆黔其吻非故欲困之乃防氊幕及供應人私𫝊所試經義歐文忠有詩丨)
(丨禮進士丨丨待經生以為禮數重輕如此其實自有謂也)杜牧文章止得第五(沈括)
(夢溪筆譚鄭毅夫自負時名國子監以第五人送意甚不平謝主司啟事有李廣事業自謂無雙丨丨丨丨丨)
(丨丨丨又云騏驥已老甘駑馬以先之巨鼇不靈因頑石之在上主司深銜之)紅勒帛(沈括夢溪筆譚)
(嘉祐中士人劉幾累為國學第一人驟為嶮怪之語學者翕然效之遂成風俗歐陽公深惡之會公主文決意)
(痛懲有一舉人論曰天地軋萬物茁聖人發公曰此必劉幾也戲續之曰秀才刺試官刷乃以大朱筆横抺之)
(自首至尾謂之丨丨丨判大紕繆字牓之既而果幾也)恩牓(吳處厚青箱雜記劉沆與尹鑑少同場屋)
(劉已大拜皇祐中尹以丨丨始登第還鄉劉以詩送之少年相欵老相逢鄉舉雖同遇不同我已位塵三事後)
(君方名列五科中)名列五科(見上)舉子重戴(吴處厚青箱雜記王禹偁贈崔遵慶及第)
(詩云且留重戴士風多則國初丨丨猶丨丨矣)替滋(吳處厚青箱雜記李文定公廸美鬚髯未御試一夕)
(忽夢被人剃削俱盡有解者曰秀才須作狀元緣今歲省元是劉滋已丨丨矣非狀元而何是歲果第一人)
紅杏宴(吳處厚青箱雜記劉昌言下第作詩落句云惟有夜来蝴蝶夢翩翩飛入刺桐花王禹偁贈詩)
(曰酒好未陪丨丨丨詩狂多憶刺桐花蓋謂是也按舊唐書宣宗紀敕自今進士放牓後杏園任依舊宴集有)
(司不得禁制武宗好巡遊故曲江亭禁人宴聚故也)青春得意(吴處厚青箱雜記孟郊下第詩曰棄)
(置復棄置情如刀劍傷甫及第詩曰昔日齪齪不足嗟今朝曠蕩思無涯丨丨丨丨馬蹄疾一日看盡長安花)
看長安花(見上)踏金鰲(吳處厚青箱雜記翰林蘇公紳嘗題潤州金山寺一聯云僧依玉鑑)
(光中住人丨丨丨背上行時公方舉大科識者以為人踏金鰲背上行乃榮入玉堂之兆已而果然)得二
文士(方勺泊宅編慈聖曹太后語上曰吾嘗記仁宗皇帝策試制舉人罷歸喜而言曰朕今日丨丨丨丨)
(謂蘇軾轍也)看畫墻(方勺泊宅編王欽臣召入學士院試賦一篇獻舒王二首其二曰古木隂森白)
(玉堂老年方此試文章宮簷日永揮毫罷閒拂塵埃丨丨丨)訟戸貫(方勺泊宅編元祐中東坡帥杭)
(予自江西来應舉引試有日矣忽同保進士丨予丨丨不明賴公照憐得就試因預薦送遂獲游公門)魚
龍變化之地(方勺泊宅編朱臨姚闢久同場屋每試牓出姚往往在朱上馮京牓中二人俱廷對)
(未唱名前數日京師忽𫝊小試乃朱君殿試之作也姚謂人曰果爾縱不魁多士亦須在第一甲自嘆平時濫)
(居其先及至丨丨丨丨丨丨便爾懸絶)白袍偶坐(方勺泊宅編朱曉容為浮屠以善相游公卿間)
(號容大師姚闢在馮京牓中赴廷入對殿唱日禁門未開曈曨未明或云曉容立茶肆中姚聞之走覓容果與)
(一丨丨丨丨姚連揖懇容略屈鄰邸一觀氣色容指偶坐者曰狀元已在此何勞他問注偶坐者馮京也)十
三魁(何薳春渚紀聞馬涓赴御試畢夢人告之曰子欲及第須作丨丨丨涓歴數其在太學及預薦送止)
(十二魁心甚憂之殆至賜第則魁冠天下果十三數也)大鵬賦(何薳春渚紀聞沈晦赴省至天長道)
(中夢身騎大鵬摶風而上因作丨丨丨以紀其事已而果魁天下)無時可得(何薳春渚紀聞金陵)
(有僧嗜酒佯狂時言人禍福人謂之風和尚陳瑩中未第時問之云我作狀元否即應之曰無時可得瑩中復)
(謂之曰我決不可得耶又應如初明年時彦御試第一人而瑩中第二方悟其丨丨丨丨之說)曳白(劉馮)
(事始天寳中御史中丞張倚男奭判入高等為人所訴明皇於勤政樓親臨覆試終日不能措一辭謂之丨丨)
同賦琬圭(邵博聞見後錄韓魏公與宋尚書丨試中書丨丨丨宋公太息曰老矣尚從韓家郎君試)
(邪蓋宋公文稱已著韓公以從官子第二名登科然世尚未盡知也或問韓公則愧謝曰某其敢望宋公報罷)
(必矣已而韓公為奏篇之首家公反出其下)奏篇之首(見上)於休哉(邵博聞見後錄楊大)
(年為翰林學士適禮部試天下士一日會鄉里待試者或云學士必持文衡幸預有以教之大年作色拂衣而)
(入則曰丨丨丨大年果知貢舉凡程文用於休哉者皆中選而當時坐中之客半不以為意不用也)縱横
落筆(魏秦東軒筆錄夏鄭公竦少好讀書攻為詩後舉制科對策廷下有老宦者前揖曰吾閱人多矣視)
(賢良他日必貴乞一詩以誌今日之事因以吴綾手巾展於前鄭公乘興題曰簾内衮衣明黼黻殿前旌旆雜)
(龍蛇丨丨丨丨三千字獨對丹墀日未斜是年制科高等)倒䙀孩兒(魏泰東軒筆錄苖振以第四人)
(及第既而召試館職一日謁晏丞相晏語之曰君久從吏事必疎筆硯今將就試宜稍溫習也振荅曰豈有三)
(十年為老娘而丨丨丨丨者乎既而試澤宮選士賦韻押有王字振押之曰率土之濱莫非王由是不中選晏)
(公聞而笑曰苖君竟倒䙀孩兒矣)巵言日出賦(魏泰東軒筆錄孫何牓太宗皇帝自定試題丨)
(丨丨丨丨顧謂侍臣曰比来舉子浮薄不求義理務以敏速相尚今此題淵奥故使研窮意義庶澆薄之風可)
(漸革也語未已錢易進卷子太宗大怒叱出之自是科場不開者十年)平生不在溫飽(魏泰)
(東軒筆錄王沂公曾青州發解及南省程試皆為首冠中山劉子儀為翰林學士戲語之曰状元試三場一生)
(喫著不盡沂公正色荅曰曾丨丨之志丨丨丨丨)一歲兩魁(李元綱厚德錄二宋同肄業有胡僧)
(見而謂曰小宋他日當魁天下大宋亦不失甲科十餘年復遇僧于廛邸僧執大宋手驚曰公風神頓異昔時)
(能活數百萬命者大宋曰貧儒何力及是俛思良久乃曰旬日前堂下有蟻穴為暴雨所侵羣蟻繞穴吾編竹)
(為橋以渡之蟻命獲全得非此乎僧曰是也小宋今歲固當首捷然公終不出小宋下二宋私語曰妄也丨丨)
(固無丨丨比唱第小宋果中首選章獻太后謂不可弟先兄乃大宋為第一小宋為第十)茂才異等
(葉夢得避暑錄話祖宗故事進士皆試詩賦一篇惟富鄭公以丨丨丨丨起布衣未嘗歴進士既召試乃以不)
(能為詩賦懇辭詔試策論各一自是遂為故事)蘇楊二牓(葉夢得避暑錄話太宗欲廣致天下之士)
(以文治自是取人益廣得士益多百餘年間得六人者一牓揚寘牓王岐公韓康公王荆公蘇子容呂晦叔韓)
(師朴得四人者一牓蘇參政易簡牓李文正向文簡寇萊公王魏公而岐公康公荆公皆連名得三人者三牓)
(王沂公牓沂公王文惠章郇公劉輝牓劉莘老章子厚蔡持正改科後焦韜牓徐擇之白蒙亨鄭達夫畢漸牓)
(杜欽美唐欽叟呂元直中間或一人兩人而劉莘老章子厚二人牓亦連名蓋莫多於丨丨丨丨而王岐公等)
(三人皆第一甲而連名尤為盛也)論六人(葉夢得避暑錄話崇寧二年吾為省試點檢官安處厚為)
(主文處厚前坐紹聖間從官放歸田里至是以兵部尚書召還嘗中夜召吾語曰吾將何以善後吾曰公不聞)
(藺相如廉頗郭汾陽李臨淮張保臯鄭年事乎公但能一切㤀舊怨以李文饒為戒禍何從及處厚因問此六)
(人大略曰四人者吾知之獨不記保臯與年為何事吾言杜牧之所書新史略載之矣還取唐書檢視曰吾未)
(有策題便當著此以信吾志遂丨丨丨以策進士)紅綾餅餤(葉夢得避暑錄話唐御膳以丨丨丨)
(丨為重昭宗光化中放進士牓得裴格等二十八人以為得人會燕曲江乃令大官特作二十八餅餤賜之盧)
(延讓在其間後入蜀為學士既老頗為蜀人所易延譲作詩云莫欺零落殘牙齒曾喫紅綾餅餤来)聞喜
賜詩(葉夢得避暑錄話故事進士丨丨燕例丨丨以為寵自何丞相文縝牓後遂不復賜易詔書以示訓)
(誡)一場警策(葉夢得避暑錄話歐陽文忠公為舉子時客隨州秋試試左氏失之誣論云石言於)
(晉神降於莘内蛇鬭而外蛇傷新鬼大而故鬼小主文以為丨丨丨丨遂擢為冠)容貌偉然(葉夢)
(得避暑錄話呂文穆公一舉為廷試第一是時太宗初與趙韓王議欲廣致天下士以興文治而志在幽燕試)
(訓練將賦文穆辭既雄麗唱名復見丨丨丨丨帝曰吾得人矣)三宰相在其間(葉夢得避暑錄)
(話錢樞密若水知舉廷試取三百五十三人孫何為第一而丁晉公王冀公張鄧公丨丨丨丨丨丨)今之
賈誼(葉夢得避暑錄話程試不過策論惟孫巨源直指當世弊事列其條目援據祖宗源流本末質以故)
(事反覆論說皆可施行無一辭虚說韓魏公一見曰慟哭流涕論天下事其丨丨丨丨乎)折桂(葉夢得避)
(暑錄話世以登科為丨丨此謂郤詵對策東堂自云桂林一枝也自唐以来用之溫庭筠詩云猶喜故人新折)
(桂其後以月中有桂故又謂之月桂而月中又言有蟾故又改桂為蟾以登科為登蟾宮)登蟾宮(見上)
恩袍草色仙籍桂香(王闢之澠水燕談錄魯人李廷臣頃官瓊管一日過市有獠子持錦)
(臂韝鬻於市者織成詩取而視之仁廟景祐五年賜進士詩也云丨丨丨丨動丨丨丨丨浮)降甲(王闢)
(之澠水燕談錄皇祐五年王汾擢進士甲科唱名日左右奏汾免解進士例當丨丨仁宗覽家状曰汾先朝學)
(士禹偁曾孫遂不降甲)小狀元(王闢之澠水燕談錄孫何孫僅學行文辭傾動場屋何既為狀元王)
(黃州覽僅文編書其後曰明年再就堯階試應被人呼丨丨丨後牓僅果為第一黃州復以詩寄之曰病中何)
(幸忽開顔記得詩稱小状元粉壁乍懸龍虎牓錦標終屬鶺鴒原并寄何詩曰惟愛君家棣華牓登科記上並)
(龍頭潘逍遥亦有詩曰歸来遍檢登科記未見連年放弟兄)龍虎牓(見上)棣華牓(見上)登
科記(見上)金吾清道(王闢之澠水燕談錄蔡文忠公自為布衣時已恢廓有大志祥符中擢進)
(士第一真宗臨軒日大說之顧寇萊公曰得人矣特詔給丨丨衛七人丨丨時以為榮尋詔自今第一人及第)
(給金吾七人當直許出兩引喝)伐鼔訴(王闢之澠水燕談錄進士之舉至本朝尤盛而沿革不同開寳)
(六年因徐士廉丨丨丨訟帝御講武殿覆試覆試自此始)賜第附牓(王闢之澠水燕談錄雍熙中著)
(作佐郎樂史特賜進士及第詔附於興國五年第一等之下丨丨丨丨始於此)解頭(王闢之澠水燕談錄)
(咸平元年開封發解以高輔堯為首錢易次之易有時名不得魁薦頗不平上書言試題語涉譏諷輔堯亦請)
(以丨丨讓易上命錢若水覆考既而上以為士人爭進不可長止令擢文行兼者一人為首乃以孫暨為第一)
(輔堯次之)𫝊衣鉢(王闢之澠水燕談錄和魯公凝梁貞明三年薛廷珪下第十三人及第後唐長興四)
(年知貢舉獨愛范魯公質程文語范曰君文合在第一輒屈居第十三人用丨老夫丨丨時以為榮其後相繼)
(為相當時有贈詩者曰從此廟堂添故事登庸衣鉢盡相𫝊)別頭考校(王闢之澠水燕談錄張鄧)
(公士遜以監察御史為諸科考試官以舉子有當避親者求免去主司不從真宗嘉之自後試官親戚悉牒送)
(丨丨丨丨至今著為令)五拜殿下(王闢之澠水燕談錄慶歴五年仁宗臨軒賜進士第審刑官祝)
(諫侍廷中中男中甲科次男虞弟諮一壻皆擢第季弟許得同出身每唱一名即稱謝是日諫丨丨丨丨仁宗)
(以問近臣對以皆子弟也仁宗嘉之)一叟授書(王闢之澠水燕談錄艾穎侍郎少鄉貢入京師中途)
(逢丨丨謂穎曰子相甚貴此去當第丨穎丨一册乃春秋左𫝊穎熟讀之禮部試鑄鼎象物賦出所得書穎甚)
(喜援筆立成若有相之者擢甲科)取二𫝊覽(王闢之澠水燕談錄吳文肅公奎將舉賢良一夕夢)
(入魏文帝廟召升殿顧問羣臣優劣公未及對帝曰韓延夀為最是夕門下抄書吏楊開者夢公讀楊阜𫝊翊)
(日告公公異之即丨丨丨丨之及秘閣試六論一題乃韓延夀楊阜孰優公遂膺首選)朱衣豈主
文服(王闢之澠水燕談錄孫莘老初為太平令有呂同者學於孫一夕夢試南宮中高選主文孫也衣緋)
(魚覺以告孫孫曰某方仕州縣何事文衡况丨丨丨丨丨丨耶熙寧初呂赴禮部試孫以記注知諫院同知貢)
(舉尚衣緋呂大喜必在高等俄又被黜大悵恨自放江湖無復宦意元豐初呂以五舉免解再赴禮部孫以秘)
(書少監知舉尚衣五品服牓出呂預高薦)金書黃裳(王闢之澠水燕談錄元豐中汶上梁逖一夕夢)
(奏事殿中見御座前揭一碑丨箔大丨丨丨二字意必貴兆也因改名黃裳明年御前唱進士第南劍黃裳為)
(天下第一)天字在下池水分流(王闢之澠水燕談錄王彥祖初名元宗慶歴二年方勝冠)
(廷試應天罷寢旅舍一人告之曰今年未當中第君若中選賦題丨丨丨丨君當三中選皆然今題天字在上)
(第二字是以知其未也及唱名果不預選至皇祐五年免解赴禮部前以臥疾困眠夢至一大府見二人因懇)
(求平生禄命其人指面前丨丨曰但此頭丨丨君即登第覺以為無理久之乃寤即更名汾以符水分之兆及)
(試禮部嚴父莫大于配天賦廷試圓丘象天皆中高選其後召試學士院又賦明王謹於事天得帖館職皆符)
(夢中之言)溫卷(王闢之澠水燕談錄國初襲唐末士風舉子見先達先投刺謂之請見既與之見他日再)
(投啟事謂之謝見又數日再投啟事謂之丨丨)晁董公孫之學(周煇清波雜志林文郎子中以)
(啟賀東坡入翰林曰父子以文章名世蓋淵雲司馬之才兄弟以方正決科邁丨丨丨丨丨丨其褒美如此)
挾書見燭(洪邁容齋隨筆長慶元年錢徽知舉放進士鄭朗等三十三人後以段文昌言其不公詔)
(王起白居易重試重試之日書策不容一字木燭只許兩條比禮部所試事校不同乃知唐試進士許丨丨丨)
(丨如此)題解摹印(洪邁容齋隨筆大中祥符元年試禮部進士内出清明象天賦等題仍錄丨丨)
(丨丨以示之至景祐元年始詔御藥院御試日進士題目具經史所出摹印給之)梯階(洪邁容齋隨筆)
(取士之門漢以經術及察舉魏晉以州鄉中正東晉宋齊以門第唐及本朝以進士而參之以任子皆足盡一)
(時之才則所謂科目特借以為丨丨耳)求巍峩(洪邁容齋續筆高鍇為禮部侍郎知貢舉閱三歲頗)
(得才實鍇第一牓裴思謙以仇士良關節取狀頭鍇廷譴之思謙厲聲曰明年打脊取狀頭第二年鍇知舉思)
(謙自擕士良一緘入貢院既而易紫衣趨至階下白曰軍容有狀薦裴思謙秀才鍇接之書中與丨丨丨鍇曰)
(狀元已有人此外可副軍容意旨思謙曰卑吏奉軍容處分裴秀才非狀元請侍郎不放鍇俛首良久曰然則)
(略要見裴學士思謙曰卑吏便是也鍇不得已從之)摘頷底髭(洪邁容齋續筆崔立之在唐不登顯)
(仕而韓文公推奬之其寄崔二十六詩云連年收科第若丨丨丨丨)六名五相(洪邁容齋續筆唐德)
(宗正元十年賢良方正科十六人裴垍為舉首王播次之隔一名而裴度崔羣皇甫鏄繼之丨丨之中連得丨)
(丨可謂盛矣)金花帖(洪邁容齋續筆唐進士登科有丨丨丨子相𫝊已久而世不多見予家蔵咸平)
(元年孫僅牓盛京所得小錄猶用唐制以素綾為軸貼以金花先列主司四人銜曰翰林學士給事中楊兵部)
(郎中知制誥李右司諫直史舘梁秘書丞直史館朱皆押字次書四人甲子年若干某月某日生祖諱某父諱)
(某私忌某日然後書狀元孫僅)少伏生之八歲多太公之二年(洪邁容齋四筆)
(梁灝八十二歲雍熙二年狀元及第其謝啟云白首窮經丨丨丨丨丨丨青雲得路丨丨丨丨丨丨)一牓
京官(朱子名臣言行錄文定公張齊賢字師亮太祖幸西都齊賢以布衣獻策太祖召至便坐令面陳其)
(事文定以手畫地條陳十策一下并汾二富民三封建四敦孝悌五舉賢六太學七籍田八選良吏九懲奸十)
(恤刑内四說稱旨文定堅執其六說皆善太祖怒令武士拽出及車駕還京語太宗曰我幸西都唯得一張齊)
(賢耳異時汝可收之為相至太宗即位放進士牓決欲置於高等而有司偶失掄選在第三甲之末太宗不悅)
(及注官有旨丨丨盡與丨丨通判)得二俊(朱子名臣言行錄陳恕領春官以王沂公為舉首歲中拔)
(劉子儀於常選自云吾丨丨丨名世才也是不愧於知人)采賈誼置器之說(朱子名臣言行)
(錄蔡齊字子思祥符八年真宗丨丨丨丨丨丨丨試禮部所奏士讀至公賦有安天下意歎曰此宰相器也亟)
(以第一賜之)龍頭選(朱子名臣言行錄蔡齊喜酒既登第逋判濟州日飲醇酎往往至醉時太夫人)
(頗憂之一日賈存道過濟乃為詩示公曰聖君恩重丨丨丨慈母年高鶴髮垂君寵母恩俱未報酒如成病悔)
(何追公自是非親客不對酒)大科文字(朱子名臣言行錄富文忠公弼初遊場屋穆伯長謂之曰)
(進士不足以盡子之才當以大科名世公果禮部試下公西歸范文正遣人追公曰有旨以大科取士可亟還)
(公還京師見文正辭以未嘗為此學文正曰已同諸公薦君矣久為君闢一室皆丨丨丨丨可往就館)太
學體(朱子名臣言行錄歐陽文忠公權知貢舉是時進士為文以詭異相高號丨丨丨文體大壞公患之)
(所取率以詞義近古為貴比以險怪知名者黜去殆盡牓出怨議紛然久之乃服然文章自是變而復古)唱
第(朱子名臣言行錄范忠文公鎮字景仁少舉進士善文賦場屋師之補國子監生及貢院奏名皆第一故)
(事殿廷丨丨過三人則為奏名之首者必抗聲自陳以祈恩雖考校在下天子必擢置上列以吴春卿歐陽永)
(叔之耿介猶不免從衆景仁獨不然)抗聲祈恩(見上)變秀才為學究(朱子名臣言行)
(錄王荆公改科舉暮年乃覺其失曰本欲變學究為秀才不謂丨丨丨丨丨丨蓋舉子專誦王氏章句而不解)
(義正如學究誦注疏爾)十科(朱子名臣言行錄司馬溫公奏以文學德行吏事武略等為丨丨以求天)
(下遺材命文臣升朝以上歲舉經明行修一人如進士高選皆從之)避此人出一頭地(朱子)
(名臣言行錄嘉祐二年歐文忠公考試禮部進士疾時文之詭異思有以救之梅聖俞時與其事得蘇文忠公)
(論刑賞以示歐公歐公驚喜以為異人欲以冠多士疑曾子固所為子固歐公門下士也乃寘公第二復以春)
(秋對義居第一以書謝諸公歐公見之以書語聖兪曰老夫當丨丨丨放丨丨丨丨士聞始譁不厭久乃信伏)
春牓𫝊名(陳善捫蝨新話畢狀元漸使福建日嘗按部過羅原時南華翁林子山致仕居南華洞年)
(已八十餘以詩迓之有當年丨丨首丨丨對御如君有幾人之句)想當然(陳善捫蝨新話東坡省試)
(論刑賞梅聖兪一見以為其文似孟子置在高等坡後往謝梅梅問論中用堯臯陶事出何書坡徐應曰丨丨)
(丨耳至今𫝊以為戲)夜試(姚寬西溪叢語天聖初竇貞固知貢舉舊制丨丨以三燭為限長興二年改令)
(晝試貞固以短景難成文不盡意失取士之道奏復夜試)玉筍(姚寬西溪叢語李宗閔知貢舉門生多清)
(秀俊茂唐仲薛舉袁都輩時謂之丨丨)密對天光(姚寬西溪叢語元祐三年狀元笏記黃魯直代)
(云丨丨丨丨恭承聖訓曾是草茅之賤獲霑雨露之恩)何論(陸游老學庵筆記國初韻略載進士所習)
(有丨丨一首施肩吾及第敕亦列其所習何論一首何論蓋如三傑佐漢孰優四科取士何先之類)支機
石(陸游老學庵筆記李知幾少時祈夢於梓潼神是夕夢至成都天寧觀有道士指織女丨丨丨曰以是為)
(名字則及第矣李遂改名石字知幾)小試官(陸游老學庵筆記柬坡先生省試刑賞忠厚之至論云臯)
(陶曰殺之三堯曰宥之三梅聖兪為丨丨丨得之以示歐陽公公曰此出何書聖兪曰何須出處公以為皆偶)
(忘之然亦大稱歎初欲以為魁終以此不果)夢魁天下(陸游老學庵筆記天聖初宋元憲公在場)
(屋日丨丨丨丨故事四方舉人集京師當入見而宋公姓名偶為衆人之首禮部奏舉人宋郊等公大惡之以)
(為夢徵止此矣然其後卒為大魁紹興初張子韶亦夢魁天下比省試類牓坐位圖出其第一人則張九成也)
(公殊怏怏及廷試唱名亦冠多士)坐位圖(見上)太常屈(葉廷珪海錄碎事耿湋送人下第詩)
(莫嗟丨丨丨便憶蘇門嘯)一莢半(葉廷珪海錄碎事泉州文宣王廟庭有皂莢樹每州人登第則先生)
(一莢梁貞明中忽生丨丨丨其年陳逖進士及第黃仁穎學究及第)敕頭(葉廷珪海錄碎事武翊黃府選)
(為解頭及第為狀頭宏詞為丨丨時謂武氏三頭)武氏三頭(見上)石榴雙實(葉廷珪海)
(錄碎事邵武郡庭有丨丨一株士人視所實之數以為登科之信熙寧庚戌歲有丨丨於木末者又有附枝而)
(雙實者是歲葉祖洽上官均名在一二何與京兄弟同牓祖洽有詩曰不負榴花結露枝蓋謂此也)孤進
還丹(葉廷珪海錄碎事許棠晚年登科嘗謂人曰自得一第筋骨輕健愈於少年則知一名乃丨丨丨丨)
計車音(葉廷珪海錄碎事趣當鄉士薦無滯丨丨丨)潮過唯亭(郭彖暌車志平江里俗舊)
(傳讖云丨丨丨丨出狀元又云西山石移狀元南歸淳熙庚子三月二十二日吳縣穹隆山大石自麓移立山)
(半八月十八日夜海潮大至過唯亭明年省試平江黃由以國學解中選廷試魁天下國學發薦南歸之騐也)
西山石移(見上)書落字(郭彖暌車志皇甫坦言人休咎時騐喜為人書字有士人赴省試坦)
(丨丨丨與之士人不樂及揭牓乃第二十三名因視其字草頭即二十其傍從水不為點而作三畫各字右茟)
(止作一點乃名字耳)盆水牡丹(郭彖暌車志沈蒙老初為太學率履齋生晨起盥頮已丨丨尚溫忽)
(變丨丨花状枝葉扶疎蕊萼相承宛然如畫次年同舍登科者十餘人)丁可畱(郭彖暌車志丁端叔)
(連赴鄉舉未試前數日夢人授以敕牒視其文曰鄉貢進士丨丨丨云端叔既寤私喜欲易名可留又念語不)
(雅馴乃止既試畢考官丁可者見一試卷絶愛之以病先出院屬同考必令置之前列及發封乃端叔始悟丁)
(可留之證竟以是舉登科)竺落黃茄(郭彖暌車志許宗美琮試禮部禱於太乙宮默以所見為得失)
(之讖觸目一牌云丨丨丨丨天宗美以犯落字大惡之是歲果被黜後以夀皇登極恩赴省復詣宮禱已周行)
(廊廡則見二神位云河魁從魁宗美甚喜而出洎南宮揭牓何自然為省元而宗美以詩賦魁前場蓋讖二魁)
(之姓名云)河魁(見上)朱衣六人(郭彖暌車志樞密沈公以臨安教授被漕檄考試括蒼既入院)
(夢丨丨丨丨坐於堂而會議時考官至者已六人予亦被檄考校而未至沈與同官言其夢曰郭簿必不来矣)
(暨予尋至皆謂其夢無騐俄而同官龍游縣丞有親戚就試舉子譁言紛紛丞竟不自安引嫌不待試而出考)
(校竟止六人)五枝芳(釋文瑩玉壺清話竇禹鈞生五子儀儼侃偁僖等相繼登科馮瀛王贈禹鈞詩)
(有靈椿一樹老丹桂丨丨丨時號竇氏五龍)
御定子史精華卷四十六
