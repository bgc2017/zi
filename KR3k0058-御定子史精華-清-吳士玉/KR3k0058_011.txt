欽定四庫全書
御定子史精華卷十一
地部六
四瀆
善下(老子江海所以能為百谷王者以丨丨之故能為百谷王)水為國魚鱉為民(晏子)
(河伯以丨丨丨以丨丨丨丨)黿銜左驂(晏子古冶子曰吾嘗從君濟於河丨丨丨丨以入砥柱之)
(流當是時也冶少不能游潜行逆流百步順流九里得黿而殺之左&KR0894;驂尾右挈黿頭鶴躍而出)源如
甕口(子華子江之丨出於汶山其大丨丨丨)如箭脱筈(子華子河之下龍門也疾丨丨之丨)
(丨按筈音括箭本受弦處)馮夷遊(莊子丨丨得之以丨大川音義大川河也)合水為大(莊子)
(江河丨丨而丨丨)潤九里(莊子河丨丨丨澤及三族)源可濫觴(荀子江出於岷山其始出)
(也其丨丨以丨丨及其至江之津也不放舟不避風則不可涉也注放讀為方方並也編木為附)黃龍
負舟(吕氏春秋禹南省方濟於江丨丨丨丨舟中之人五色無主禹仰視天而嘆曰吾受命於天奈何憂)
(於龍焉龍俛首低尾而逝)帝之神泉(淮南子河水赤水弱水洋水凡四水者丨丨丨丨以和百藥以)
(潤萬物)通和宜麥(淮南子濟水丨丨而丨丨河水中濁而宜菽)中濁宜菽(見上)肥
仁宜稻(淮南子江水丨丨而丨丨)九折(淮南子河丨丨注於海而流不絶者崑崙之輸也)崑
崙之輸(見上)浸園(淮南子臨江之鄉居人汲水以丨其丨江水弗憎也)沙石濊(淮南子河)
(水欲清丨丨丨之人性欲平嗜欲害之)兩蛟夹船(淮南子荆有佽非得寳劍於干隊還反度江至)
(於中流陽侯之波丨丨丨繞其丨佽非謂枻船者曰嘗有如此而得活者乎對曰未嘗見也於是佽非瞑目勃)
(然攘臂拔劍赴江刺蛟船中人盡活)不能實漏巵(淮南子今夫霤水足以溢壺榼而江河丨丨丨)
(丨丨)不見太山(淮南子清之為明杯水見眸子濁之為闇河水丨丨丨丨)以篙測(淮南子丨)
(丨丨江篙終而以水為測惑矣注篙擿船以篙渡江篙沒因以江水為盡故曰惑也)攓裳越(淮南子江)
(水之始出於岷山也可丨丨而丨也及至乎下洞庭騖石城經丹徒起波濤舟杭一日不能濟也)灌山
(淮南子以火熯井以淮丨丨此用已而背自然)道九岐(淮南子禹剔河而丨丨丨鑿江而通九路注九)
(岐河水播岐為九以入海)通九路(見上)長川(揚子四瀆丨丨注四瀆長先大川)寸膠不
能治濁(抱朴子丨丨丨丨丨黃河之丨尺水不能却蕭邱之熱)撮壤不能填(抱朴子丨)
(丨丨丨丨決河升水不能殄原火)德水(史記秦始皇紀始皇推終始五德之傳㠯為周得火德秦代周)
(德從所不勝方今水德之始皆上黑數以六為紀更名河曰丨丨)如帶(史記高祖功臣侯年表封爵之)
(誓曰使河丨丨泰山若厲國以永寧爰及苖裔注帶衣帶也厲砥石也)衍溢(史記河渠書河菑丨丨害)
(中國也尤甚按漢書溝洫志衍作羡)湍悍(史記河渠書禹以為河所從来者高水丨丨難以行平地數為)
(敗乃厮二渠以引其河)厮二渠(見上)下淇園竹(史記河渠書天子自臨決河沈白馬玉璧)
(於河令羣臣從官自將軍以下皆負薪寘決河是時東郡燒草以故薪柴少而丨丨丨之丨以為楗按楗音其)
(偃反)魚沸欎(史記河渠書天子既臨河決悼功之不成乃作歌曰吾山平兮鉅野溢丨丨丨兮柏冬日)
(注柏猶廹也鉅野滿溢則衆魚沸欎而滋長也廹冬日乃止)搴茭沈玉(史記河渠書河湯湯兮激)
(潺湲北渡迃兮浚流難丨長丨兮丨美丨河伯許兮薪不属)瓠子築宫(史記河渠書於是卒塞丨)
(丨丨丨其上名曰宣房宫)杖劍渡(史記陳丞相世家平丨丨丨河船人疑其亾將要中當有金玉寳器)
(目之欲殺平平恐乃觧衣躶而佐刺船船人乃止)五色(史記司馬相如傳徧覽八紘而觀四荒兮朅渡)
(九江而越五河注丨丨之河紫碧絳青黃也)潤千里(漢書武帝紀建元元年詔曰河海丨丨丨其令)
(祠官修山川之祠為歲事)泰河(漢書禮樂志揚金光横丨丨注泰河大河也)五祠(漢書郊祀志惟)
(泰山與河歲丨丨江水四餘皆一禱而三祠云)河公(漢書溝洫志皇謂丨丨兮何不仁泛濫不止兮愁吾)
(人注河公河伯也)西北高東南下(漢書溝洫志齊人延年上書言河出昆侖經中國注勃海)
(是其地勢丨丨丨而丨丨丨也可案圖書觀地形令水工準高下開大河上領東注之海如此關東常無水灾)
大河上領(見上)桃華水盛(漢書溝洫志水勢各異不博議利害而任一人如使不及今冬)
(成来春丨丨丨丨必羡溢有填淤反壤之害注桃方華時既有雨水川谷冰泮衆流猥集波瀾盛長故謂之桃)
(華水耳)反壤(見上)浚利(漢書溝洫志丞相史孫禁以為今河溢之害數倍於前決平原時今可決)
(平原金隄間開通大河令入故篤馬河至海五百餘里水道丨丨)中國經瀆(漢書溝洫志谷永以)
(為河丨丨之丨丨聖王興則出圖書)晝減夜增(漢書溝洫志李尋觧光亦言隂氣盛則水為之長故)
(一日之間丨丨丨丨江河滿溢)索故迹(漢書溝洫志議者常欲求丨九河丨丨而穿之)再西三
東(漢書溝洫志河從河内北至黎陽為石隄激使東抵東郡平剛又為石隄使西北抵黎陽觀下又為石隄)
(使東北抵東郡津北又為石隄使西北抵魏郡昭陽又為石隄激使東北百餘里間河丨丨丨丨廹阨如此不)
(能安息)一石水六斗泥(漢書溝洫志河水重濁號為丨丨丨而丨丨丨)九河之地
為海所漸(漢書溝洫志往者天嘗連雨東北風海水溢西南出浸數百里丨丨丨丨已丨丨丨丨矣)
四瀆宗(漢書溝洫志贊中國川原以百數莫著於丨丨而河為丨)滔陸(漢書萬石君傳間者河水)
(丨丨泛溢十餘郡隄防勤勞弗能陻塞注滔漫也高平曰陸)為阹(漢書司馬相如傳鼓嚴簿縱獵者江)
(河丨丨泰山為櫓注阹獵者圜陳遮禽獸也因江河以遮禽登泰山而望獲言田獵之廣遠耳)窮原(漢書)
(張騫傳贊禹本紀言河出昆侖自張騫使大夏之後丨河丨悪覩所謂毘侖者乎)瓠子金隄(漢書)
(王尊傳河水盛溢泛浸丨丨丨丨尊躬率吏民投沉白馬祀水神河伯尊親執圭璧使巫策祝請以身填金隄)
投沈白馬(見上)皇波(漢書揚雄傳淑周楚之豐烈兮超既離虖丨丨注超速也離歷也皇大也)
(言其先祖所居經河及江也河江四瀆之水故云大波也)陽侯素波(漢書揚雄傳陵丨丨之丨丨兮)
(豈吾纍之獨見許注陽侯古之諸侯也有罪自投江其神為大波)兩原(漢書西域傳河有丨丨一出蔥)
(嶺山一出于闐于闐在南山下其河北流與葸嶺河合東注蒲昌海去玉門陽關三百餘里廣袤三百里其水)
(亭居冬夏不增減皆以為潜行地下南出於積石為中國河云)冬夏不增減(見上)中國河
(見上)水隂(漢書孝成許皇后傳河者丨丨四瀆之長)八支(漢書叙傳自茲歫漢北亾丨丨注本有九)
(河今塞餘有一也按歫與距通)文陻棗野武作瓠歌(漢書叙𫝊丨丨丨丨丨丨丨丨成有)
(平年後遂滂沱注文帝塞河於酸棗河決瓠子武帝作歌)平年(見上)左隄彊則右隄傷
(後漢書明帝紀永平十三年夏四月乙酉詔曰汴渠決敗兖豫之人多被水患廼曰縣官不先人急好興它役)
(又或以為河流入汴幽冀蒙利故曰丨丨丨丨丨丨丨左右俱彊則下方傷宜任水勢所之使人随高而處)
諸侯位(後漢書襄楷傳河者丨丨丨也注四瀆視諸侯)圖書淵(後漢書班固傳四瀆五嶽帶河)
(泝洛丨丨之丨注地有四瀆以出圖書)馮夷清津(後漢書張衡傳號丨丨俾丨丨兮櫂龍舟以濟)
(予注清静也津濟渡處静之使無波濤也)非一凷所防(後漢書蔡邕傳夫九河盈溢丨丨丨丨丨)
一葦可航(魏志文帝紀注帝於馬上為詩曰誰云江水廣丨丨丨以丨)隔南北(吴志吴主)
(傳注魏文帝至廣陵臨江觀兵有渡江之志帝見波濤洶湧嘆曰嗟乎固天所以丨丨丨也遂歸)開闢
俱生(吴志步隲傳注隲表言曰北降人王潜等說北相部伍圖以東向多作布囊欲以盛沙塞江以大向)
(荆州後有吕範諸葛恪為說隲所言云每讀步隲表輙失笑此江與丨丨丨丨寧有可以沙囊塞理也)沙
囊塞(見上)十艦舉帆往船如箭(吴志周瑜傳注至戰日黃盖先取輕利艦十舫載燥)
(荻枯柴積其中灌以魚膏赤幔覆之時東南風急因以丨丨最著前中江丨丨盖舉火白諸校使衆兵齊聲大)
(呌曰降焉操軍人皆出營立觀火烈風猛丨丨丨丨飛埃絶爛燒盡北船)受禄字(晉書地理志大禹觀)
(於濁河而丨丨丨寰瀛之内可得而言也)巨靈導流(晉書左貴嬪傳丨丨丨丨河瀆是經)北軍
飛渡(晉書杜預傳預遣竒兵八百泛舟夜渡以襲樂鄉吴都督孫歆與伍延書曰丨来諸丨乃丨丨江也)
流柹(晉書王濬傳濬造船於蜀其木柹蔽江而下吴建平太守吴彦取丨丨以呈孫皓曰晉必有攻吴之)
(計)鐡鏁横截(晉書王濬傳吴人於江險磧要害之處並以丨丨丨丨之)著論(晉書傅祇傳黃)
(初大水之後河濟汎溢鄧艾常丨濟河丨開石門而通之)投膠(晉書夏侯湛傳丨盈寸之丨而欲使江海)
(易色)中流擊楫(晉書祖逖傳逖渡江丨丨丨丨而誓曰祖逖不能清中原而復濟者有如大江)筮
水(晉書王導傳初導渡淮使郭璞筮之卦成璞曰吉無不利淮水絶王氏滅其後子孫繁衍竟如璞言贊貽)
(刀表祥丨丨流慶)犀照(晉書温嶠傳嶠至牛渚磯水深不可測世云其下多怪物嶠遂燬丨角丨之湏)
(臾見水族覆火竒形異状或乘馬車著赤衣者嶠其夜夢人謂已曰與君幽明道别何意相照也)通涉
五州(晉書賀循傳江道萬里丨丨丨丨朝貢商旅之所往来也)濟舟覆舟(晉書袁宏傳夫江湖)
(所以丨丨亦所以丨丨)開寳(宋書禮志天岱發靈宗河丨丨)五老遊(宋書符瑞志堯率舜等升)
(首山遵河渚有丨丨丨焉盖五星之精也)榮光出(宋書符瑞志帝堯在位丨丨丨河休氣四塞)異
源同清(宋書臨川武烈王道規傳長河巨濟丨丨丨丨澄波萬壑潔瀾千里)渾渾長源(宋書)
(陶潜傳丨丨丨丨蔚蔚洪河羣川載導衆條載羅)王尊尚欲身塞(南史始興忠武王憺傳為)
(都督荆州刺史州大水江溢堤壊憺親率將吏冐雨築之而雨甚水壮或請避焉憺曰丨丨丨丨丨丨河堤我)
(獨何心以免)萬仞寧可卒渡(魏書華山王鷙傳爾朱兆為亂帝欲率諸軍親討鷙與兆隂通)
(乃勸帝曰黃河丨丨丨丨丨丨)大田引用(魏書刁雍傳育民豐國事湏丨丨此土乏雨正以丨河為)
(丨)桐柏窮源(魏書韋珍傳珍自懸瓠西入三百餘里至丨丨山丨淮丨宣揚恩澤莫不降附)樹
枝水(魏書于闐國傳城東二十里有大水北流號丨丨丨即黃河也一名計式水)運石以填
(北齊書陸法和傳蜀賊將至法和請守巫峡待之乃總諸軍而往親丨丨丨丨江三日水遂不流)持馬
尾渡(北齊書崔瞻傳仲文興和中為丞相掾沙苑之敗仲文丨丨丨以丨河渡中乍沒乍出高祖望見之)
(曰崔掾也遣船赴接既濟勞之)浸潤區域(隋書文帝紀江河淮海丨丨丨丨)如鏡(隋書音樂)
(志文昌氣似珠太史河丨丨)孕寳(隋書許善心傳山祇吐秘河靈丨丨)啓聖(北史王劭傳竊以靈)
(貺休祥理無虚發河清丨丨實属大隋)桃花已後遠水安流(舊唐書劉晏傳河汴有初)
(不修則毁澱故每年正月發近縣丁男塞長茭決沮淤清明丨丨丨丨丨丨自然丨丨陽侯宓妃不復太息)
三山如𨫼(舊唐書吐蕃傳劉元鼎往来渡黃河上流在洪濟橋西南二千餘里其南三百餘里有丨)
(丨山形丨丨河源在其間按𨫼音傲煿器)淩天騰波(唐書柳宗元傳却驚棹以横江兮泝丨丨之丨)
(丨)獨而尊(唐書許敬宗傳帝曰天下洪流巨谷不載祀興濟甚細而在四瀆何哉對曰瀆之言獨也)
(不因餘水獨能赴海者也濟潜流屢絶状雖微細丨丨丨也)星宿海(宋史河渠志序至元二十七年)
(世祖皇帝命學士蒲察篤實西窮河源今西蕃朵甘思南鄙曰丨丨丨者其源也四山之間有泉近百泓滙而)
(為海登高望之若星宿布列故名)南風激還故道(宋史河渠志大中祥符三年十月判河中)
(府陳堯叟言白浮圖村河水決溢為丨丨丨丨丨丨)濫兖泛齊(宋史河渠志漢武捨大伾之故道發)
(頓邱之暴衝丨丨丨丨流患中土)物候為水勢之名(宋史河渠志黃河随時漲落故舉丨)
(丨丨丨丨丨丨自立春之後東風觧凍候水初至凡一寸則夏秋當至一尺頗為信騐謂之信水二月三月桃)
(華始開冰泮雨積川流猥集謂之桃花水春末蕪菁花開謂之菜華水四月末壟麥結秀謂之麥黃水五月瓜)
(實延蔓謂之瓜蔓水朔野之地深山窮谷固隂沍寒冰堅晚泮逮乎盛夏消釋方盡而沃蕩山石水帶礬腥併)
(流於河故六月中旬後謂之礬山水七月菽豆方秀謂之豆花水八月菼薍華謂之荻苗水九月以重陽紀節)
(謂之登高水十月水落安流復其故道謂之復槽水十一月十二月斷冰雜流乘寒復結謂之&KR1370;淩水非時暴)
(漲謂之客水)春初一寸夏秋一尺(見上)信水(見上)瓜蔓水(見上)豆華
水(見上)荻苗水(見上)登高水(見上)客水(見上)上展下展(宋史河渠志黃河水)
(侵岸逆漲謂之丨丨順漲謂之丨丨)明灘(宋史河渠志或水乍落直流之中忽屈曰横射謂之徑&KR0772;水猛)
(驟移其將澄處望之明白謂之拽白亦謂之丨丨)薦浪水(宋史河渠志湍怒略停勢稍汨起行舟值)
(之多溺謂之丨丨丨)注成巨濼(宋史河渠志方河之開也水流雖通然湍激猛暴遇山稍隘往往泛)
(溢近砦民夫多被漂溺因亦及通利軍其後遂丨丨丨丨云)委注蓬萊(宋史樂志我祀伊何於彼)
(長淮導源桐栢丨丨丨丨扞齊護楚宣威示懷)扞齊護楚(見上)絲繩度(宋史樊知古傳漁釣)
(采石江上數月乘小舟載丨丨維南岸疾抵北岸以丨江之廣狭開寳三年詣闕上書言江南可取状)發
蔥嶺趨于闐(元史地理志河源古無所見漢使張騫持節到西域度玉門見二水交流丨丨丨丨)
(丨丨滙鹽澤伏流千里至積石而再出)伏流千里(見上)悶磨黎山(元史地理志唐薛元)
(鼎使吐蕃訪河源得之於丨丨丨丨)百泓散渙燦若列星(元史地理志按河源在吐蕃朵)
(甘斯西鄙有泉丨餘丨沮洳丨丨弗可逼視方可七八千里履高山下瞰丨丨丨丨以故名鄂端諾爾鄂端譯)
(言星宿也)八九股(元史地理志又三四日水南来名呼蘭又浸水東南来名伊拉齊合流入齊必勒其流)
(大始名黃河然水猶清人可涉又一二日岐為丨丨丨股名伊遜鄂囉木譯言九渡通廣五七里可度馬自八九)
(水至崑崙行二十日)細黃河(元史地理志崑崙以西人簡少多處山其東山益高行五六日有水西南)
(来名納琳哈喇譯言丨丨丨也)彼地二折(元史地理志河自發源至漢地南北澗溪細流傍貫莫知)
(紀極山皆草石至積石方林木暢茂世言河九折丨丨有丨丨盖竒爾穆蘇及奎騰必齊勒也)九口三
流(元史多爾濟傳授中興路新民總管至官錄其子弟之壮者墾田塞黃河丨丨開其丨丨)大皂江
(元史河渠志俗稱丨丨丨江之正源也)地限(元史博果密傳風雨自天而至人則棟宇以待之江河為)
(丨之丨人則舟楫以通之天地有所不能者人則為之此人所以與天地参也)插葦(元史張禧傳江水暴)
(溢宋遣范文虎以戰艦千餘艘来援禧率輕舟夜銜枚入其陣中丨丨以識水之深淺)渾渾泡泡
(山海經不周之山東望泑澤河水所潜也其源丨丨丨丨注衮咆二音水噴湧之聲也)九都(山海經和)
(山其上無草木而多瑶碧實惟河之丨丨注九水所潜故曰九都)冰夷恒都(山海經從極之淵深)
(三百仞雜丨丨丨丨焉一曰忠極之淵注冰夷河伯也)在期思北(山海經汝水入淮極西北一曰)
(淮丨丨丨丨注期思縣屬弋陽)河伯都居(穆天子傳天子西征騖行至於陽紆之山丨丨無夷之所)
(丨丨是惟河宗氏注無夷馮夷也)長百谷(劉向說苑江河丨丨丨者以其卑下也)委蛇故
遠(劉向說苑河以丨丨丨能丨山以陵遲故能高)潰從蟻穴(劉向說苑江河大丨丨丨丨)臨
津不濟(孔叢趙簡子使聘夫子夫子將至焉及河聞鳴犢與竇犨之見殺也廻輿而旋遂為操曰黃河)
(洋洋攸攸之魚丨丨丨丨還轅悤鄹)天之奥府(焦氏易林江河淮海丨丨丨丨衆利所聚可以饒有)
(樂我君子)鳧遊(焦氏易林丨丨江海沒行千里)天都市(焦氏易林江河淮海丨之丨丨商人受福)
(國家富有)沱汜(焦氏易林江水丨丨思附君子)褰衣涉(焦氏易林丨丨丨河水深請罷)雲雨
流成(焦氏易林丨丨大會丨丨河海)狐濡其尾(焦氏易林渡河踰水丨丨丨丨)西出玉
門(焦氏易林泉起崑崙丨丨丨丨)珍物可貢(應劭風俗通江者貢也丨丨丨丨獻也)播為
九流(應劭風俗通河者丨丨丨丨出龍圖也)均其務(應劭風俗通淮者均丨丨丨也)齊其
量度(應劭風俗通濟者齊丨丨丨丨也)出胎簮(桑欽水經淮水丨南陽平氏縣丨丨山)瀆
之精仁(張華博物志五嶽之神聖四丨丨丨丨)上應天漢(張華博物志河者水之伯丨丨)
(丨丨)蛟龍九子噴沫流波(葛洪西京雜記瓠子河決有丨丨從丨丨自決中逆上入河丨)
(丨丨丨數十里)羽扇畫流(干寳搜神記吴猛回豫章江水大急人不得渡猛乃以手中白丨丨丨江)
(水横丨遂成陸路徐行而過)二華當河巨靈手擘(干寳搜神記丨丨之山夲一山也丨)
(丨河水過之而曲行河神丨丨以丨丨開其上以足蹈離其下中分為两以利河流張衡西京賦所稱巨靈贔)
(屓高掌遠蹠以流河曲是也)千年一清(王嘉拾遺記丹邱千年一燒黃河丨丨丨丨至聖之君以)
(為大瑞)夢洗(沈約竹書紀年注禹丨自丨於河取水飲之)白面魚身(沈約竹書紀年注禹)
(觀於河有長人丨丨丨丨出曰吾河精也呼禹曰文命治水言訖授禹河圖言治水之事乃退入於淵)水
底絃歌(任昉述異記漢武宴於未央宫見梁上一老翁長八九寸僂步至前仰視屋俯視帝脚忽不見)
(帝問東方朔朔曰其名為藻兼水木之精也仰頭看屋後視陛下足者願陛下宫室足於此帝乃息役後幸瓠)
(子河聞丨丨有丨丨之聲梁上翁及數年少淩波而出曰臣前歸訴蒙陛下息斤斧故相慶樂耳遂奏樂獻洞)
(穴珠一枚)荷精分布懷隂引度(酈道元水經注春秋說題辭曰河之為言荷也丨丨丨丨)
(丨丨丨丨也)下處通流(酈道元水經注釋名曰河下也随地丨丨而丨丨也)水之氣(酈道)
(元水經注考異郵曰河者丨丨丨四瀆之精也所以流化)九流分遊北朝滄淵(酈道元水)
(經注徐幹齊都賦曰川瀆則洪河洋洋發源崑崙丨丨丨丨丨丨丨丨驚波沛厲望沬揚奔)驚波沛
厲望沫揚奔(見上)百里小曲千里一曲一直(酈道元水經注河色黃者)
(衆川之流盖濁之也丨丨一丨丨丨丨丨丨丨丨矣)冰合狐行(酈道元水經注盟津河寒則冰厚數)
(丈丨始丨車馬不敢過要湏丨丨云此物善聽冰下無水乃過人見狐行方渡)出陽紆注馮逸
(酈道元水經注河水丨於丨丨凌門之山而丨於丨丨之山)龍圖所在(酈道元水經注伏羲受龍)
(馬圖於河後堯壇於河受龍圖作握河記逮虞舜夏商咸亦受焉李尤盟津銘洋洋河水朝宗於海徑自中州)
(丨丨丨丨)潜崑崙之峻極出積石之嵯峨(酈道元水經注成公子安大河賦曰)
(覽百川之弘壮莫尚美於黃河丨丨丨丨丨丨丨丨丨丨丨丨)素氣雲浮(酈道元水經注孟門即龍)
(門之上口也實謂黃河之巨阨其中水流交衝丨丨丨丨往来遥觀者常若霧露沾人窺深悸魂其水尚渾洪)
(贔怒鼓若山騰濬波頽疊迄於下口方知慎子下龍門流浮竹非駟馬之追也)渾洪贔怒鼓若
山騰(見上)濬波頽疊(見上)神魚舞水(酈道元水經注漢宣帝幸萬歲宫東濟大河而)
(丨丨丨丨矣)採挹河流醖成芳酎(酈道元水經注河東郡民有姓劉名堕者宿擅工釀)
(丨丨丨丨丨丨丨丨别調氛氲不與佗同蘭薰麝越自成馨逸)潼激關山(酈道元水經注河在關内)
(南流丨丨丨丨因謂之潼關)翼岸夹山(酈道元水經注河水丨丨丨丨巍峯岐舉)激石雲
洄澴波怒溢(酈道元水經注自砥柱以下五戶以上其間一百二十里河水竦石桀出勢連㐮陸)
(盖亦禹鑿以通河疑此閼流也其山雖闢尚梗湍流丨丨丨丨丨丨丨丨合有一十九灘水流迅急勢同三峡)
一十九灘勢同三峡(見上)出天苞(酈道元水經注河以道坤丨丨丨洛以流川吐)
(地符王者沈禮焉)王者沈禮(見上)濟河而南(酈道元水經注釋名曰濟濟也源出河北)
(丨丨丨丨也)與河水鬭(酈道元水經注濟自大伾入河丨丨丨丨南泆為滎澤)得清之
目(酈道元水經注濟北東阿東北四十里有故清亭即春秋所謂清者也是濟水通丨丨丨丨焉亦水色清)
(深用兼厥稱矣)韋繞揚州(酈道元水經注釋名曰淮韋也丨丨丨丨北界東至於海也)醴水
同源(酈道元水經注淮水與丨丨丨丨俱導西流為醴東流為淮)東西蓮湖(酈道元水經注)
(淮水又左迆流結兩湖謂之丨丨丨丨矣)潘溪引注(酈道元水經注淮水歷潘城南置潘溪戍戍東)
(側丨丨吐川納淮更相丨丨)奔流二山(酈道元水經注平阿縣有當塗山淮出於荆山之左當塗)
(之右丨丨丨丨之間而揚濤北注)獨出其所(酈道元水經注釋名曰瀆獨也各丨丨丨丨而入海)
發羊膊歷天彭(酈道元水經注大江泉源始丨丨丨嶺下緣崖散漫小大百數殆未濫觴矣東)
(南下百餘里至白馬嶺而丨丨丨闕亦謂之為天谷也)為四瀆首(酈道元水經注書曰岷山導江)
(泉流深遠丨丨丨之丨)小水所共(酈道元水經注釋名曰江共也丨丨流入其中丨公丨也)玉
壘作標(酈道元水經注江水又東别為沱郭景純所謂丨丨丨東别之丨者也)與神鬭(酈道)
(元水經注秦昭王使李冰為蜀守江神歲取童女二人為婦冰以其女丨丨為婚徑至神祠勸神酒冰忽不見)
(良久有兩牛丨於江岸傍有間冰還謂官屬曰吾鬭疲極當相助也南向腰中正白者我綬也主簿刺殺北面)
(者江神遂死)石犀五頭(酈道元水經注李冰昔作丨丨丨丨以厭水精穿石犀渠於南江命之曰)
(犀牛里)濯錦(酈道元水經注錦工織錦則丨之江流而丨至鮮明濯以佗江則錦色弱矣遂命之為錦)
(里也)朝發白帝暮到江陵(酈道元水經注夏水㐮陵㳂泝阻絶王命急宣有時丨丨丨丨)
(丨丨丨丨其間千二百里雖乘奔御風不以疾也)下水五日上水百日(酈道元水經注)
(江水有東流頭灘其水並浚激奔暴袁崧曰自蜀至此五千餘里丨丨丨丨丨丨丨丨也)朝暮黃牛
(酈道元水經注黃牛灘南岸重嶺疊起最外高崖間有色如人負刀牽牛人黑牛黃成就分明此巖既高加江)
(湍紆廻雖途徑信宿猶望見此物故行者謠曰丨發黃牛丨宿丨丨)虎牙嵥竪荆門闕竦
(酈道元水經注郭景純江賦曰丨丨丨丨以屹崒丨丨丨丨而盤薄按文選李善注闕竦如闕之竦也)圓
淵九廻(酈道元水經注郭景純江賦曰丨丨丨丨以懸騰湓流雷呴而電激按文選張銑注峡間江水)
(深急激岸石而成圓流故云圓淵也九廻者言深而至九泉或懸浪而下或騰波而上)越王銅船
(酈道元水經注安定縣北帶長江江中有丨丨所鑄丨丨潮水退時人有見之者)輕檝渡(顔師古大)
(業拾遺記帝每倚簾視絳仙因吟持檝篇賜之曰舊曲歌桃葉新粧艷落梅將身旁丨丨知是丨江来)古
鏁青猴(李肇國史補楚州有漁人忽於淮中釣得丨鐵丨挽之不絶以告官刺史李陽大集人力引之)
(鏁窮有丨獼丨躍出水復沒而逝後有騐山海經云水獸好為害禹鏁於軍山之下其名曰無支竒)如馬
如牛如襆(李肇國史補峡路峻急四月五月為尤險時故曰灩澦大丨丨瞿塘不可下灩澦大丨丨)
(瞿塘不可留灩澦大丨丨瞿塘不可觸)乘潮發櫂(李肇國史補揚子錢塘二江則丨兩丨丨丨)
南零第一(張又新煎茶水記揚子江丨丨水丨丨無錫惠山寺石水第二蘇州虎邱寺石水第三丹)
(陽縣觀音寺水第四揚州大明寺水第五吴松江水第六淮水最下第七)矢發龍潜(鄭棨開天𫝊信)
(記上封太山進次滎陽旃然河上見黑龍命弧矢射之丨丨丨丨自爾旃然伏流按旃然即濟水也溢而為滎)
(遂名旃然左傳楚師濟於旃然是也)龍巢飜(馮贄雲仙雜記夷陵江或浮大木蔽塞水面土人謂之丨)
(丨丨)東源西源(樂史太平寰宇記濟水平地而出有二源其丨丨周廻七百步深不測丨丨周六百)
(八十五步深一丈皆繚之以周墻)縈紆京邑(樂史太平寰宇記淮水發源於華山在丹陽湖姑熟)
(之界西北流經建康秣陵二縣之間丨丨丨丨之内至於石頭入江綿亘三百許里)鐵沈堰所(樂史)
(太平寰宇記天監十四年四月堰將合淮水漂疾輙復決潰衆患之或謂江淮之間多有蛟龍能乘風雨決壊)
(崖岸其性惡鐵因是引東西二冶丨器數千萬斤丨於丨丨)二城翼帶(樂史太平寰宇記下蔡故)
(城水經云淮水東岸又有一城即下蔡新城也丨丨對據丨丨淮濆是也故曰下蔡有二處)鑿三門
(張舜民畫墁錄禹貢曰砥柱析城至王屋峡府三門是也絶河流若巖墻然丨為丨丨河經其中)入漢
清(吴處厚青箱雜記僧惠崇送人牧榮州云山色臨巴迥江流丨丨丨)兩𣲖貫於三城(方勺)
(泊宅編河陽三城其中城曰中潬黃河丨丨丨丨丨丨之間秋水汎溢時南北二城皆有濡足之患惟中潬屹)
(然如故相傳此潬随水高下若所謂地肺浮玉者注潬音誕)朱書禹字(費樞釣磯立談渡江河者)
(丨丨丨丨佩之免風濤保安吉)風雲百變(周煇清波雜志嘗見黃岡所刻東坡墨蹟一帖云新居在)
(大江上丨丨丨丨足娱老人)雪浪天際(姚寬西溪叢語王琪君玉金陵飲酒詩云蜀江丨丨来丨)
(丨一𣲖泉舂寳釵碎)水僲(姚寬西溪叢語馮夷弘農華隂潼鄉隄守里人服石得丨丨為河伯)百丈
清(姚寬西溪叢語杜甫越王樓詩云樓下長江丨丨丨山頭落日半輪明)富英竒(葉廷珪海錄碎)
(事岱山饒靈異淮水丨丨丨)
海
東致比目之魚西致比翼之鳥(管子古之封禪丨海丨丨丨丨丨丨海丨丨丨)
(丨丨然後物有不召而自至者十有五焉注各有一目不比不行其名曰鰈各有一翼不比不飛其名曰鶼)
百谷王(老子江海所以能為丨丨丨者以善下之故能為百谷王)與山爭水(慎子海丨丨丨)
(丨海必得之)從漚鳥游(列子海上之人有好漚鳥者每旦之海上丨丨丨丨其父曰吾聞漚鳥皆)
(從汝游汝取来吾玩之明日之海上漚鳥舞而不下也注漚音鷗)無底谷(列子渤海之東不知幾億)
(萬里有大壑焉實惟丨丨之丨其下無底名曰歸墟八紘九野之水天漢之流莫不注之而無增無減焉)歸
墟(見上)北冥南冥(莊子丨丨有魚其名為鯤鯤之大不知其幾千里也化而為鳥其名為鵬鵬之)
(背不知其幾千里也怒而飛其翼若垂天之雲是鳥也海運則將徙於丨丨南冥者天池也)天池(見上)
大壑(莊子諄芒將東之丨丨適遇苑風於東海之濱苑風曰子將奚之曰將之大壑曰奚為焉曰夫大壑)
(之為物也注焉而不滿酌焉而不竭吾將遊焉音義大壑東海也)注不滿酌不竭(見上)不
見水端(莊子河伯欣然自喜以天下之美為盡在已順流而東行至於北海東面而視丨丨丨丨於是)
(焉河伯始旋其面目盳羊向若而歎音義盳音旁又音望盳羊猶望洋仰視貌若海神)井鼃不可
語(莊子丨丨丨丨以丨於海者拘於虛也)萬川歸尾閭泄(莊子天下之水莫大於海丨丨)
(丨之不知何時止而不盈丨丨丨之不知何時已而不虚音義尾閭海東川名)似礨空之在大
澤(莊子計四海之在天地之間也不丨丨丨丨丨丨丨乎音義礨音壘空音孔壘孔小封也)十年九
潦弗加益八年七旱不加損(莊子於是逡廵而却告之海曰夫千里之遠不足以)
(舉其大千仞之高不足以極其深禹之時丨丨丨丨而水丨為丨丨湯之時丨丨丨丨而崖丨為丨丨夫不為)
(頃久推移不以多少進退者此亦東海之大樂也)不辭東流(莊子海丨丨丨丨大之至也)波
臣(莊子周昨来有中道而呼者周顧視車轍中有鮒魚焉周問之曰鮒魚來子何為者耶對曰我東海之丨)
(丨也君豈有升斗之水而活我哉)白波若山(莊子任公子投竿東海旦旦而釣已而大魚食之牽)
(巨鉤䤾沒而下騖揚而奮鬐丨丨丨丨海水震蕩按䤾音限)鰩飛(吕氏春秋雚水之魚名曰丨其状若)
(鯉而有翼嘗從西海夜丨遊於東海注雚水在西極)溟涬(淮南子龍門未開吕梁未發江淮通流四海丨)
(丨注溟涬無崖岸也)不受胔芥(淮南子海水雖大丨丨丨丨注胔音慈)百川學(揚子丨丨)
(丨海而至於海邱陵學山而不至於山是故惡夫畫也)江河惡沱(揚子浮滄海而知丨丨之丨丨)
(也况枯澤乎注惡沱猶淺末也)樓航之力(揚子浩浩之海濟丨丨丨丨也)與井䗫論(抱朴)
(子長生之事世所希聞望使必信是令蚊蝱負山丨丨丨丨海也)不仰行潦(抱朴子滄海之滉瀁)
(其深丨丨丨丨之注)勺水不足削其廣(抱朴子滄海之滉瀁挹丨丨丨丨以丨丨丨)不
及累仞之井(抱朴子江海之外瀰淪二儀升為雲雨降成百川而朝夕之用丨丨丨丨丨丨)羣
流之赴(抱朴子南溟浩瀁實湏丨丨丨丨)斗斛所不能校(抱朴子貌愚而志遠面垢)
(而行潔浩乎若滄海丨丨丨丨丨丨也)鯤横(抱朴子沉丨丨於天池雲鵬戾乎元象)有三神
山(史記秦始皇紀徐市等上書言海中丨丨丨丨名曰蓬萊方丈瀛洲仙人居之請得齋戒與童男女求之)
秦東門(史記秦始皇紀立石東海上胊界中以為丨丨丨)蜃氣樓臺(史記天官書海旁丨)
(丨象丨丨)魚鹽海(史記蘇秦傳齊必致丨丨之丨楚必致橘柚之園)蕩蕩水所歸(漢書)
(禮樂志大海丨丨丨丨丨高賢愉愉民所懷)僊海(漢書地理志臨羌注西北至塞外有西王母石室丨)
(丨鹽池)蠡測(漢書東方朔傳㠯筦窺天㠯丨丨海注蠡瓠瓢也音来奚反)東瀕(漢書揚雄傳灑)
(沉薔於豁瀆兮播九河於丨丨注灑分也薔古災字沉災洪水也東瀕東海之瀕也禹分治洪水之災通之四)
(瀆布散九河於東海之瀕也)蓬萊中央(後漢書班固傳濫瀛洲與方壺丨丨起乎丨丨注海中有)
(神山一曰岱輿二曰員嶠三曰方壺四曰瀛洲五曰蓬莱也)神光之祐(魏志管寧傳注寧將家屬)
(乘海即受徵海中遇暴風船皆沒唯寧乘船自若時夜風晦冥船人莫知所泊望見火光輙趣之得島島無居)
(人又無火燼行人咸以為丨丨丨丨也)洪流滉瀁(吴志薛綜傳加又丨丨丨丨有成山之難海行)
(無常風波難免倏忽之間人船異勢)秋鹹(吴志陸胤傳州治臨海海流丨丨胤又蓄水民得甘食)東
縈西帶(晉書地理志始皇置四十郡其地則西臨洮而北沙漠丨丨丨丨皆臨大海)水何淡
淡(晉書樂志東臨碣石以觀滄海丨丨丨丨山島竦峙樹木叢生百草豐茂秋風蕭瑟洪波涌起日月之行)
(若出其中星漢燦爛若出其襄)日月若出其中星漢若出其裏(見上)罩珠
璣(晉書食貨志登良山而採符玉泛瀛海而丨丨丨)渾濩(晉書張協傳其居也崢嶸幽藹蕭瑟虚元)
(溟海丨丨涌其後嶰谷峫嶆張其前按文選吕向注渾濩水涌聲)窊隆(晉書索靖傳騏驥暴怒逼其轡)
(海水丨丨揚其波)恬波(晉書劉弘𫝊論一州清宴丨丨於沸海之中)沆漭四周(晉書成公)
(綏傳滄海丨丨而丨丨懸圃隆崇而特起)滄瀾(晉書曹毗𫝊子州浮丨丨而龍蟠吴季忽萬乘以解印)
大灣(晉書扶南國傳扶南去林邑三千餘里在海丨丨中)水無淩(晉書慕容皝載記皝將乘海討)
(慕容仁羣下咸諫以海道危阻宜從陸路皝曰舊海丨丨丨自仁反以來凍合者三矣昔光武因滹沱之冰以)
(濟大業天其或者欲吾乘此而尅之乎)凍合者三(見上)鯤運其軀(晉書秃髮利鹿孤載)
(記丨非溟海無以丨丨丨鳳非修梧無以晞其翼)四瀛(宋書明帝紀德洞丨丨化綿九服)望鳥
知岸(宋書朱修之傳修之泛海至東萊過猛風柁折垂以長索船乃復正海師丨見飛丨丨其近丨)東
西無里南北如天(齊書張融傳海賦丨丨丨丨丨丨丨丨反復懸烏表裏莬色)窮區
沒渚萬里藏岸(齊書張融𫝊海賦爾其海之状也之相也則丨丨丨丨丨丨丨丨控會河濟朝)
(總江漢回混浩潰顛倒發濤浮天振遠灌日飛高)浮天振遠灌日飛高(見上)西衝
虞淵東振湯谷(齊書張融傳海賦丨丨丨丨之曲丨丨丨丨之阿)湍轉則日月
似驚浪動而星河如覆(齊書張融傳海賦丨丨丨丨丨丨丨丨丨丨丨丨丨丨)揚
珠起玉流鏡飛明(齊書張融傳海賦淃漣涴瀨輾轉縱横丨丨丨丨丨丨丨丨)瑶光
交彩玉䋲通華(齊書張融傳海賦山横蹴浪風倒摧波磊若驚山竭嶺以竦石欎若飛烟奔雲)
(以振霞連丨丨而丨丨接丨丨以丨丨)伏鱗漬綵昇魵洗文(齊書張融傳海賦蟕&KR0008;瑁)
(蛑綺貝繡螺元珠互綵綠紫相華遊風秋瀨泳景登春丨丨丨丨丨丨丨丨)浪起千状波驚
萬容(齊書張融傳海賦丨相礴而丨丨丨丨獨湧乎丨丨丨)鮷渚鯋潯(齊書張融傳海賦凉)
(空澄遠增漢無隂照天容於丨丨鏡河色於丨丨)駿氣擺雷雄光倒電(齊書張融傳海)
(賦蕩洲礉岸而千里若奔衝崖沃島其萬國如戰振丨丨以丨丨飛丨丨以丨丨)沙裏分星(齊書)
(張融傳海賦增雲不氣流風斂聲瀾文復動波色還驚明月何遠丨丨丨丨)不道鹽(齊書張融傳作)
(海賦以示顧凱之凱之曰卿此賦實超元虚但恨丨丨丨耳融即求茟注之曰漉沙構白熬波出素積雪中春)
(飛霜暑路)漉沙構白熬波出素(見上)鹿渾(魏書奚眷傳世祖征蠕蠕以眷為尚書督)
(偏將出别道詔會丨丨海)鹹潮(北齊書杜弼傳徙弼臨海鎮敇行海州事於州東帶海而起長堰外遏丨)
(丨内引淡水)鷄龍島(北史赤土國傳大業三年常駿王君政等請使赤土帝大悦自南海郡乘舟經)
(丨丨丨至於赤土之界其王遣婆羅門鳩摩羅以舶三百艘來迎王遣其子請與駿等禮見令婆羅門以香花)
(奏蠡鼔而送之既入海見綠魚羣飛水上)綠魚羣飛(見上)委輸環外(舊唐書賈耽傳海以)
(丨丨丨丨百蠻繡錯)四維廓氛千里安流(唐書王義方傳貶吉安丞道南海舟師持酒脯)
(請福義方酌水誓曰有如忠獲戾孝見尤丨丨丨丨丨丨丨丨神之聽之無作神羞是時盛夏濤霧蒸湧既祭)
(天雲開露人壮其誠)導納江漢節宣南北(宋史樂志東海樂章澒洞鴻濛天與無極丨丨)
(丨丨丨丨丨丨)蕩蕩大受(宋史樂志南海樂章逶迤百川誰與朝宗丨丨丨丨於焉會同)奄浸
坤軸(宋史樂志西海樂章丨丨丨丨滋殖其濊)沄沄天虚(宋史樂志北海樂章八裔皆水此一)
(會同丨丨丨丨洞蕩洪濛至哉維坎不有斯功)四溟(宋史樂志丨丨廣矣八紘是紀我宅東南廻復萬里)
𣲖引天潢(宋史樂志西海樂章蒲昌之澤丨丨丨丨羲娥出入浩渺微茫)羲娥出入(見上)
吞受百瀆(宋史樂志北海樂章丨丨丨丨限制北陲)風檣迅疾琛舶來還(宋史)
(樂志南海樂章南溟浮天旁通百蠻丨丨丨丨丨丨丨丨)浪拱星辰(宋史魏丕傳丕好歌詩南唐主)
(李煜妻卒遣丕充弔祭使且使觀其意趣煜邀丕登昇元閣賦詩丕有朝宗海丨丨丨丨之句以風動之)溟
濤(宋史交趾傳九州混一五嶺廓清靡限丨丨樂輸琛貢)天開道(元史憲宗紀八赤蠻逃於海島)
(帝聞亟進師至其地適大風刮海水去其淺可渡帝喜曰此丨丨丨與我也遂進擒八赤蠻)落漈(元史)
(瑠求傳瑠求在南海之東彭湖諸島相對西南北岸皆水至彭湖漸低近瑠求則謂之丨丨漈者水趨下而不)
(廻也)大人市(山海經丨丨之丨在海中注今登州海市也)精衛堙(山海經發鳩之山有鳥名)
(曰丨丨常銜西山之木石以丨於東海)禺&KR1888;禺京(山海經黃帝生丨丨禺&KR1888;生丨丨禺京處北海)
(禺墟處東海是惟海神)融天(山海經大荒之中有山名曰丨丨海水南入焉)三為桑田(葛洪)
(神仙傳麻姑云接侍以来已見東海丨丨丨丨向到蓬莱又水淺於往日會時略半耳豈將復為陵陸乎王遠)
(嘆曰聖人皆言海中行復揚塵也)蓬萊水淺(見上)揚塵(見上)鮫人居(干寳搜神記南)
(海之外有丨丨水丨如魚不廢織績其眼泣則能出珠)乘桴輕漾(王嘉拾遺記帝子與皇娥泛於)
(海上皇娥倚瑟而歌曰丨丨丨丨著日旁當其何所至窮桑心知和樂悦未央)滄湄(王嘉拾遺記白帝子)
(答歌清歌流暢樂難極丨丨海浦來棲息)登月館望(王嘉拾遺記舜遷寶甕於衡山故衡山有寳露)
(壇壇下起月館丨丨丨以丨四海三山皆如聚米縈帶者矣)巨查浮繞(王嘉拾遺記帝堯在位有)
(丨丨浮於西海查上有光夜明晝滅海人望其光乍大乍小若星月之出入矣查常丨丨四海十二年一周天)
(周而復始名曰貫月查亦謂挂星查羽人棲息其上)貫月挂星(見上)渤潏高隐(王嘉拾遺)
(記北海之外有潼海之水丨丨丨丨於日中有巨魚大蛟莫測其形也)巨魚大蛟(見上)丹海
(王嘉拾遺記憑霄雀常遊丨丨之際時来蒼梧之野)螺舟沈行(王嘉拾遺記始皇好神仙之事有宛)
(渠之民乘丨丨而至舟行似螺丨丨海底而水不漫入一名淪波舟)乘霞舟(王嘉拾遺記方丈山有龍)
(骨燕昭王二年海人丨丨丨以雕壺盛數斗膏以獻昭王)鯨魚鼓浪(崔豹古今注丨丨者海魚也常)
(以五月六月就岸邊生子至七八月導從其子還大海中丨丨成雷噴沫成雨)未覩三山有凌
雲意(劉義慶世說荀中郎在京口登北固望海云雖丨丨丨丨便自使人丨丨丨丨若秦漢之君必當褰)
(裳濡足)織綃處(任昉述異記南海有龍綃宫泉先丨丨之丨綃有白如霜者)珊瑚宫(任昉)
(述異記珊瑚樹碧色生海底一株十枝枝間無葉大者高五六尺至小者尺餘蛟人云海上有丨丨丨)養
八駿處(任昉述異記東海島龍川穆天子丨丨丨丨也島中有草名龍芻馬食之一日千里)作石
橋(任昉述異記秦始皇丨丨丨於海上欲過海觀日出處有神人驅石去不速神人鞭之皆流血今石橋其)
(色猶赤)海神捧珠(任昉述異記秦始皇帝至東海丨丨丨丨獻於帝前今海畔有秦皇受珠臺)
牢蘭(酈道元水經注阿耨達山西北有大水北流注丨丨海者也)白滑如乳(張說梁四公記)
(乳海其水丨丨丨丨)畫船一葉(柳宗元龍城錄台州一道士王遠知善易長壽中台州有人過海阻)
(風飄蕩船不知所止忽見丨丨丨丨渺自天末来驚視之乃遠知也台人拜而呼之遠知曰君涉險何至於此)
(此洋海之東十萬里也台人問歸計遠知曰借子迅風正西一夕可到登州台人既辭去舟回如飛羽但覺風)
(毣毣而過明日至登州方知遠知仙去)借迅風(見上)飛樓壮麗(李肇國史補海上居人時)
(見丨丨如締構之状甚丨丨者天官書所說氣也)颶風(李肇國史補南海人言海風四面而至名曰丨)
(丨颶風將至則多虹蜺名曰颶母然三五十年始一見)珠海(劉恂嶺表錄異記廉州海水之中有洲島)
(島上有大池謂之丨丨每年刺史修貢自監珠戶入池採珠以充貢賦)影飜(叚成式酉陽雜俎諮議朱)
(景元見鮑容說陳司徒在揚州時東市塔影忽倒老人言海丨丨則如此)石欄干(叚成式酉陽雜爼丨)
(丨丨生大海底高尺餘有根莖上有孔如物點漁人網罥取之初出水正紅色見風漸漸青色)島嶼諸
國星河一天(王保定摭言李洞送人歸日本詩云丨丨分丨丨丨丨共丨丨)青衣導(孫光)
(憲北夢𤨏言張建章曾往渤海遇風濤忽有青衣泛一葉舟而至謂建章曰奉大仙命請大夫建章乃至一大)
(島見樓臺中有女仙處之謂建章曰子君子人也忽患風濤之苦吾令此丨丨丨之及還風濤寂然)不揚
鴻波(孫氏瑞應圖王者德及於水而王道通移則海丨丨丨丨)東南不盈(樂史太平寰宇記天)
(下之強者東海之沃焦焉沃焦山名也在海東面方三萬里海水灌之而即消故水丨丨流而丨丨也)張
石帆(樂史太平寰宇記會稽記云東海聖姑從海中乘船丨丨丨至)銅船濟(樂史太平寰宇記南)
(流縣銅船郡國志云馬援造丨丨丨海既歸沉於渚)海神移徙(宋敏求春明退朝錄歐陽少師為河)
(北都轉運使冬月按部至滄景間於野亭夜半聞車旂兵馬之聲幾達旦不絶問彼處人云此丨丨丨丨五七)
(年間一有之)脩海(方勺泊宅編經制司差一武經郎路升措置水利乃欲築長堤以捍潮勢其論尤迂)
(誕杭帥翁彦國笑曰平生且不曾見人丨丨)寳陀山(魏泰東軒筆錄丁晉公至朱崖作詩曰且作白)
(衣菩薩觀海邊孤絶丨丨丨)水衆多處(趙德麟侯鯖錄洋者山東謂衆多為洋今謂海之中心為)
(洋亦丨之丨丨丨)靈芝宫(趙德麟侯鯖錄王平甫熙寧癸丑歲直宿崇文院夢有邀之至海上見海)
(水中宫殿甚盛其中作樂笙簫鼓吹之妓甚衆題其名曰丨丨丨)釣鼇客(趙德麟侯鯖錄李白開元)
(中謁宰相封一板上題曰海上丨丨丨李白相問曰先生臨滄海釣巨鰲以何物為鈎絲白曰以風浪逸其情)
(乾坤維其志以虹霓為絲明月為鈎)靈旂紅纛(趙德麟侯鯖錄天池雖虛廓湛海為最大丨丨搖丨)
(丨赤蛇噴滂湃家近玉皇樓彤光照無界)赤蛇滂湃(見上)雲帆轉粳稻来(姚寬西溪)
(叢語杜甫後出塞云漁陽豪侠地擊鼓吹笙竽丨丨丨遼海丨丨丨東吴)凌蓬萊(姚寬西溪叢語杜甫)
(昔遊萹云幽燕盛用武供給亦勞哉吴門轉粟帛泛海丨丨丨)山五色(姚寬西溪叢語三佛齊國南海)
(水中有丨丨丨聳峙其石有小燄每舶過其下水流如湧)尖山劍鋩(陸游老學庵筆記柳子厚詩云)
(海上丨丨似丨丨秋来處處割愁腸東坡用之云割愁還有劍鋩山)横地理(葉廷珪海錄碎事謝靈運)
(詩列宿炳天文員海横地理)東溟臣(葉廷珪海錄碎事李白詩莫持西江水空許丨丨丨)運大
鯤大鯨(張仲才文始真經吾道如海能運小鰕小魚能丨丨丨丨丨合衆水而受之不為有餘散衆水)
(而分之不為不足)變化億萬蛟魚(張仲才文始真經譬如大海丨丨丨丨丨丨水一而已)
御定子史精華卷十一
