欽定四庫全書
御定子史精華卷四十九
政術部五
考績
上計(淮南子觧扁為東封丨丨而入三倍有司請賞之文侯曰吾土地非益廣也人民非益衆也入何以)
(三倍對曰以冬伐木而積之於春浮之河而鬻之文侯曰民春以力耕暑以強耘秋以收斂冬間無事以伐林)
(而積之負輓而浮之河是用民不得休息也民以敝矣雖有三倍之入將焉用之此有功而可罪也)讁寡
功(國語正月之朝五屬大夫復事桓公擇是寡功者而丨之曰制地分民如一何故獨丨丨教不善則政不)
(治一再則宥三則不赦)事第一(史記蕭相國世家秦御史監郡者與從事常辨之何乃給泗水卒史)
(丨丨丨秦御史欲入言徵何何固請得毋行注謂課最居第一)第郎從官(漢書元帝紀永光元年詔)
(丞相御史舉質樸敦厚遜讓有行者光禄歲㠯此科丨丨丨丨)課更㠯最(漢書兒寬傳遷左内史收)
(租税時裁闊狹與民相假貸㠯故租多不入後有軍發左内史㠯負租課殿當免民聞當免皆恐失之大家牛)
(車小家擔負輸租繦屬不絶丨丨丨丨上由此愈竒寬)考功課吏法(漢書京房傳房奏丨丨丨)
(丨丨上令公卿朝臣與房會議温室皆㠯房言煩碎令上下相司不可許上意鄉之)自第吏(漢書京房)
(傳元帝㠯房為魏郡太守秩八百石居得㠯考功法治郡房自請願無屬刺史得除用他郡人丨丨丨千石以)
(下歲竟乘傳奏事天子許焉)高第(漢書尹翁歸傳拜東海太守東海大治㠯丨丨入守右扶風)三
輔最(漢書尹翁歸傳守右扶風滿歲為真京師畏其威嚴扶風大治盗賊課常為丨丨丨)欲為左
右言(漢書蕭育傳後為茂陵令會課育第六而漆令郭舜殿見責問育為之請扶風怒曰君課第六裁自)
(脱何暇丨丨丨丨丨注左右者言與同列在其左右若今言旁人也)三最(漢書馮野王傳丨丨予告令也)
(病滿三月賜告詔恩也令告則得詔恩則不得失輕重之差注在官連有三最則得予告也)察廉(漢書)
(黃霸𫝊後丨丨為河内太守丞)連最(漢書敘傳班況舉孝廉為郎積功勞至上河農都尉大司農奏課丨)
(丨入為左曹越騎校尉)州課第一(後漢書魯丕傳遷新野令視事期年丨丨丨丨)歲書(晉書)
(武帝紀詔曰古者丨丨郡吏之能否三年而誅賞之諸令使前後但簡遣疎劣而無有勸進非黜陟之謂也其)
(條勤能有稱尤異者歲以為常吾將議其功勞)不制算課(晉書杜預傳受詔為黜陟之課其略曰漢)
(之刺史歲終奏事丨丨丨丨而清濁粗舉魏氏考課即京房之遺意其文可謂至密然由於累細以違其體故)
(歴代不能通也豈若申唐堯之舊去密就簡則簡而易從也)委任逹官(晉書杜預傳今科舉優劣)
(莫若丨丨丨丨各考所統在官一年以後每歲言優者一人為上第劣者一人為下第因計偕以名聞如此六)
(載主者總集採案其六歲處優舉者超用之六歲處劣舉者奏免之其優多劣少者叙用之劣多優少者左遷)
(之)通薦例(晉書杜預傳己丑詔書以考課難成聽丨丨丨薦例之理即亦取於風聲六年頓薦黜陟)
(無漸又非古者三考之意也)積優成陟累劣取黜(晉書杜預傳今每歲一考則丨丨以)
(丨丨丨丨以丨丨以士君子之心相處未有官故六年六黜清能六進否劣者也)進位班(晉書諸葛)
(恢傳太興初以政績第一詔曰會稽内史諸葛恢蒞官三年政清人和為諸郡首宜丨其丨丨以勸風教)勞
滿(宋書武帝紀文武丨丨未蒙榮轉者便随班序報)能殿(宋書文帝紀考覈勤惰行其誅賞觀察丨)
(丨嚴加黜陟)闢㝢恒憲(宋書孝武帝紀詔曰慶賞刑威奄國彛軌黜幽升明丨丨丨丨今類帝宜)
(社親廵江甸因覲嶽守躬求民瘼思弘明試之典以申考績之義行幸所經莅民之職功宣於聽即加甄賞若)
(廢務亂民随諐議罰主者詳察以聞)甄賞(見上)階簿(宋書百官志漢制歲遣上計掾史各一人條上)
(郡内衆事謂之丨丨至今行之)少殿(宋書王華傳求賢闢其廣塗考績取其丨丨)褒賁(宋書徐豁)
(𫝊太祖詔曰始興太守豁政事修理惠澤沾被近嶺南荒弊郡境尤甚拯䘏有方濟厥饑饉雖古之良守蔑以)
(尚焉宜蒙丨丨以旌清績可賜絹二百匹穀千斛)念勤簡能(齊書武帝紀詔曰今區宇寧晏庶績)
(咸熙丨丨丨丨宜加優奬郡縣丞尉可還田秩)治根(齊書武帝紀詔曰宋德將季風軌陵遲列宰庶邦彌)
(失其序遷謝遄速公私凋弊泰運初基草昧惟始思述先範永隆丨丨莅民之職一以小滿為限其有聲績克)
(舉厚加甄異理務無庸隨時代黜)代黜(見上)六期為斷(南史循吏傳序宋文帝入纂大業守)
(宰之職以丨丨丨丨雖沒世不徙未及曩時而人有所係吏無苟得)三周小滿(南史循吏傳序永明)
(繼運垂心政術郡縣居職以丨丨為丨丨)賖緩(魏書高祖紀詔曰三載考績自古通經三考黜陟以彰能)
(否今若待三考然後黜陟可黜者不足為遲可進者大成丨丨是以朕今三載一考考即黜陟欲令愚滯無妨)
(於賢者才能不壅於下位各令當曹考其優劣為三等六品以下尚書重問五品以上朕將親與公卿論其善)
(惡上上者遷之下下者黜之中中者守其本任)尚書重問(見上)風響相符(魏書世宗紀詔)
(曰紏察之獄未暢於下賢愚靡分皂白均貫非所以革民耳目使善惡勵心今分遣大使省方巡檢随其愆負)
(與丨丨丨丨者即加紏黜以明雷霆之威以申旄軒之舉)内外考簿(魏書任城王澄𫝊御史中尉東)
(平王匡奏請取景明元年以來丨丨丨丨吏部除書中兵勲案并諸殿最欲以案校竊階盗官之人)親決
聖目(魏書任城王澄𫝊景明之初永平之末内外羣官三經考課逮延昌之始方加黜陟五品以上引之)
(朝堂丨丨丨丨六品以下例由敕判)敕判(見上)三年一階四載一級(魏書高陽王雍)
(𫝊三載考績百王通典今任事上中者丨丨升丨丨散官上第者丨丨登丨丨閑冗之官本非虚置或任官外)
(戍遠使絶域催督逋懸察檢州鎮皆是散官以充劇使及於考陟排同閑伍檢散官之人非才皆劣稱事之輩)
(未必悉賢而考閑以多年課煩以少歲上乖天澤之均下生不等之苦又尋景明之格無折考之文正始之奏)
(有與奪之級明參差之考非聖慈之心改典易常乃有司之意)考閑多年課煩少歲(見上)
折考(見上)參差考(見上)倍年成級(魏書高陽王雍傳尋正始之格汎後任事上中者三)
(年升一階汎前任事上中者六年進一級三年一考自古通經今以汎前六年升一階檢無愆犯丨丨丨丨以)
(此推之明以汎代考)以汎代考(見上)奪祿一周(魏書盧淵傳拜儀曹尚書高祖考課在位)
(降淵以王師守常侍尚書丨常侍丨丨丨)練迹校名(魏書蕭寳夤傳堯典有黜陟之文周書有考績)
(之法大較在於官人用才審於所莅丨丨丨丨驗於虚實豈不以臧否得之餘論優劣著於歴試者乎既聲窮)
(於月旦品定於黃紙用效於名輩事彰於臺閤則賞罰之途差有商凖用捨之宜非無依據)游辭宕
說(魏書蕭寳夤傳見居官者每歲終本曹皆明辨在官日月具覈才行能否審其實用而注其上下丨丨丨)
(丨一無取焉列上尚書覆其合否如有紕謬即正而罰之既定其優劣善惡交分庸短下第黜凡以明法幹務)
(忠清甄能以記賞總而奏之經奏之後考功曹别書於黃紙油帛一通則本曹尚書與令僕印署畱於門下一)
(通則以侍中黃門印署掌在尚書嚴加緘密不得開視考績之日然後對共裁量如此則少存實錄薄止姦回)
黜凡明法甄能記賞(見上)别書黃紙油帛(見上)陳土宜(隋書禮儀)
(志正會日侍中黃門宣詔勞諸郡上計勞訖付紙遣丨丨丨字有脱誤者呼起席後立書迹濫劣者飲墨水一)
(升文理孟浪無可取者奪容刀及席)半破半成(隋書房彦謙傳比見諸州考校執見不同進退多少)
(參差不類况復愛憎肆意致乖平坦又四方懸遠難可詳悉唯量凖人數丨丨丨丨徒計官員之少多莫顧善)
(惡之衆寡欲求允當其道無由)彝準(北史魏孝文帝紀詔曰自今牧守温良仁儉克己奉公者可久於其)
(任歲積有成遷位一級其貪殘非道侵削黎庶者雖在官甫爾必加黜罰著之於令以為丨丨)賜乘黃
(北史魏孝文帝紀太和十五年詔二千石考上上者假四品將軍丨丨丨馬一匹上中者五品將軍上下者衣)
(一襲)三等科(北史魏孝文帝紀太和十九年詔諸州牧考屬官為丨丨之丨以聞將加親覽以定升降)
四考更代(北史隋文帝紀開皇十五年詔文武官以丨丨丨丨)問績(北史魏獻文六王傳詔曰)
(論考之事理在不輕丨丨之方應關朕聽)旌絲髮美(北史魏獻文六王傳孝文臨朝堂考羣臣顧謂)
(羽曰上下二等可為三品中等但為一品所以然者上下是黜陟之科故丨丨丨之丨中等守本事可大通按)
(羽廣陵王羽)守本(見上)中第(北史魏獻文六王傳孝文臨朝堂考羣臣謂中庶子游肇及中書舍)
(人李平識學可觀可為丨丨)歲考(北史婁伏連傳寳字道成明帝時仕至朔州刺史時邊事屢興人多)
(流散及寳至稍安集之殘壞舊宅皆命葺構人歸繼路丨丨為天下最按寳伏連之曾孫)上第(北史崔伯)
(謙傳除南鉅鹿太守在郡七年獄無停囚每有大使巡察恒處丨丨)升明退闇(北史王肅傳肅奏考)
(以顯能陟由績著丨丨丨丨於是乎在自百僚曠察四稔於兹請依舊例考檢能否從之)曠察(見上)考
格(北史郭祚傳祚奏曰謹案前後丨丨雖班天下如臣愚短猶有未悟今須定職人遷轉由状超越階級者)
(即須量折景明初考格五年者得一階半東西省文武閑官悉為三等考同任事而前尚書盧昶奏上等之人)
(三年轉半階今之考格復分九等前後不同參差無準詔曰考在上中者得汎以前有六年以上遷一階三年)
(以上遷半階殘年悉除考在上下者得汎以前六年以上遷半階不滿者除其得汎以後考在上下者三年遷)
(一階散官從盧昶所奏)量折(見上)得汎(見上)無負殿(北史郭祚傳祚奏言考察令公清獨)
(著德績超倫而丨丨丨者為上上一殿為上中二殿為上下累計八殿品降至九未審今諸曹府寺凡考在事)
(公清然才非獨著績行稱務而德非超倫幹能粗可而守平堪任或人用小劣處官濟事幷全無負殿之徒為)
(依何第景明三年以來至今十有一載準限而判三應升退今既通考未審為十年之中通其殿最積以為第)
(隨前後年斷各自除其善惡而為升降且負注之章數成殿為差此條以寡愆為最多戾為殿未審取何行是)
(寡愆何坐為多戾結累品次復有幾等詔曰獨著超倫及才備寡咎皆謂文武兼上上之極言耳自此以降猶)
(有八等隨才為次令文已具其積負累殿及守平得濟皆含在其中何容别疑也)更申三年(北史)
(崔光韶傳弟光伯除北海太守有司以其更滿依例奏代明帝詔曰光伯自莅海沂清風遠著兼其兄光韶復)
(能辭榮侍養兄弟忠孝宜有甄錄可丨丨丨丨以廣風化)賣望下里舞筆上臺(北史孫紹)
(傳法開清濁而清濁不平申滯理望而卑寒亦免中正丨丨於丨丨主案丨丨於丨丨眞僞混淆知而不紏得)
(者不欣失者倍怨使門齊身等而涇渭奄殊類應同役而苦樂縣異)門齊身等(見上)中科(北史)
(蘇綽傳今之宰守當勤於丨丨而慕其上善如在下條則刑所不赦矣當深思遠大念存德教)大稽百
憲(北史蘇綽傳周文命綽為大誥曰惟中興十有一年仲夏庶邦百辟咸會於王庭柱國泰洎羣公列將罔)
(不來朝時廼丨丨丨丨敷於庶邦用綏我王度)差品牧宰(北史楊達傳平陳後帝丨丨天下丨丨逹)
(爲第一)殿雪(舊唐書職官志簿書景迹功賞丨丨具員皆與員外郎分掌之)四善(舊唐書職官志)
(凡考課之法有丨丨一曰德義有開二曰清愼明著三曰公平可稱四曰恪勤匪懈)二十七最(舊唐)
(書職官志善状之外有丨丨丨丨獻可替否拾遺補闕爲近侍之最銓衡人物擢盡才良為選司之最揚清激)
(濁褒貶必當為考校之最禮制儀式動合經典為禮官之最音律克諧不失節奏為樂官之最決斷不滯與奪)
(合理為判事之最都統有方警守無失為宿衛之最兵士調習戎装充備為督領之最推鞫得情處斷平允為)
(法官之最讐校精審明為刊定為校正之最承旨敷奏吐納明敏為宣納之最訓導有方生徒充業為學官之)
(最賞罰嚴明攻戰必勝為將帥之最禮義興行肅清所部為政教之最詳錄典正辭理兼舉為文吏之最訪察)
(精審彈舉必當為糺正之最明於勘覆稽失無隐為勾檢之最職事修理供承強濟為監掌之最功課皆充丁)
(匠無怨為役使之最耕耨以時收穫成課為屯官之最謹於蓋藏明於出納為倉庫之最推步盈虛究理精密)
(為歷官之最占候醫卜效驗居多為方術之最譏察有方行旅無壅為關津之最市鄽不擾姦濫不作為市司)
(之最牧養肥碩蕃息孳多為牧官之最邊境肅清城隍修理為鎮防之最)就任加階(舊唐書劉祥道)
(傳知吏部選事上疏曰今之在任四考即遷官人知將秩滿必懷去就百姓見有遷代能無苟且以去就之人)
(臨苟且之輩責以移風易俗其可得乎望經四考丨丨丨丨至入考滿然後聽選還淳反樸雖未敢必斯送故)
(迎新實稍減勞弊)六條(唐書太宗紀貞觀二十年正月遣使二十二人以丨丨黜陟於天下)治爲
天下最(唐書皇甫無逸傳無逸歴淯陽太守丨丨丨丨丨)清吏(唐書鄭善果傳善果所至有績)
(號丨丨嘗與武威太守樊子蓋考為天下第一)考堂(唐書權萬紀傳房元齡王珪掌内外官考萬紀劾其)
(不平魏徵奏言萬紀在丨丨無訂正今而彈發非誠心為國者帝乃置之)在鎰復右(唐書蕭定傳遷)
(袁潤等六州刺史大歷中有司差天下刺史治最定與常州蕭復豪州張鎰為第一而劭桑稼均賦税業徠游)
(口丨丨丨丨)清望官歲進名(唐書李渤傳三品上為丨丨丨丨丨丨聽内考)八計(唐書)
(陸贄傳德宗立遣黜陟使庾何等十一人行天下贄說使者請以丨丨聽吏治曰視戶口豐耗以稽撫字視墾)
(田贏縮以稽本末視賦役薄厚以稽廉冒視按籍煩簡以稽聽斷視囚繫盈虛以稽決滯視姦盗有無以稽禁)
(禦視選舉衆寡以稽風化視學校興廢以稽教導)考功第(唐書陽城傳賦税不時觀察使數誚責州)
(當上丨丨丨城自署曰撫字心勞追科政拙考下下)南曹歴子(宋史選舉志先是諸州掾曹及縣令)
(簿尉皆戶部南曹給印紙歷子俾州郡長吏書其績用愆過秩滿送有司差其殿最自是職事官依州縣給丨)
(丨丨丨天下知州通判京朝官釐務於外者給以御前印紙令書課績)御前印紙(見上)審官
院(宋史選舉志淳化四年始分置磨勘之司丨丨丨掌京朝官考課院掌幕職州職官廢差遣院令審官總)
(之)縣令四課(宋史選舉志紹興五年立丨丨丨丨曰紏正税籍團結民兵勸課農桑勸勉孝悌三)
(歲就緒者加旌賞無善状者汰之)七事(宋史選舉志以丨丨考監司一曰舉官當否二曰勸課農桑增)
(懇田疇三曰戶口增損四曰興利除害五曰事失案察六曰較正刑獄七曰盗賊多寡)進治狀(遼史)
(聖宗紀西南招討奏諦居迭烈德部言節度使韓畱有惠政今當代請畱上命丨其丨丨)暗察明廉
(金史選舉志太定十年上謂宰臣曰今天下州縣之職多闕員朕欲不限資歴用人何以徧知其能擬欲遣使)
(廉問又慮擾民而未得其眞若令行辟舉之法復恐久則生弊不若選人丨丨丨丨如其相同然後陞黜之)
閣俸(金史百官志興定二年詔陜州等處司縣官徵税不足丨其丨給何以養廉自今不復閣俸)五
事備(元史選舉志凡選舉守令至元八年詔以戶口增田野闢詞訟簡盗賊息賦役均丨丨丨者為上選)
(九年以五事備者陞一等四事備者減一資三事有成者為中選依常例遷轉四事不備者添一資五事俱不)
(舉者黜降一等)考功考用考行考守(荀悦申鍳誰毁誰譽譽其有試者萬事之槩量也以)
(兹舉者試其事處斯職者考其績有事丨丨有言丨丨動則丨丨静則丨丨)改注(劉餗隋唐嘉話盧尚)
(書承慶總章初考内外官一官督運遭風失米盧考之曰監運損糧考中下其人容止自若無一言而退盧重)
(其雅量丨丨曰非力所及考中中既無喜容亦無愧詞又改注曰寵辱不驚考中上)無喜容無愧
詞(見上)
功勲
增班(抱朴子古者諸侯貢士適者謂之有功有功者丨丨進爵)銘乎國器(抱朴子窮途任所値)
(出處無所繫其靜也則為逸民之宗其動也則為元凱之表或運思於立言或丨勲丨丨丨)首封(史記)
(周本紀於是封功臣謀士而師尚父為丨丨)賀㠯金鼓(史記秦本紀秦用由余謀伐戎王益國十)
(二開地千里遂霸西戎天子使召公過丨繆公丨丨丨)賀㠯黼黻(史記秦本紀獻公二十一年與)
(晉戰於石門斬首六萬天子丨丨丨丨)五品(史記高祖功臣侯年表古者人臣功有丨丨以德立宗廟)
(定社稷曰勲以言曰勞用力曰功明其等曰伐積日曰閱)介山(史記晉世家文公賞從亡者及功臣介子)
(推不言禄禄亦不及介子推從者憐之乃懸書宫門文公出見其書曰此介子推也使人召之則亡遂求所在)
(聞其入綿上山中於是文公環綿上山中而封之㠯為介推田號曰介山)三賞(史記晉世家從亡賤臣壺)
(叔曰君三行賞賞不及臣敢請罪文公報曰夫導我以仁義防我以德惠此受上賞輔我以行卒以成立此受)
(次賞矢石之難汗馬之勞此復受次賞若以力事我而無補我缺者此受次賞丨丨之後故且及子晉人聞之)
(皆悦)偃言萬世之功(史記晉世家晉侯歸國行賞狐偃為首或曰城濮之事先軫之謀文公曰)
(偃說我毋失信先軫曰軍事勝為右我用之㠯勝然此一時之說丨丨丨丨丨丨奈何㠯一時之利而加萬世)
(功乎是㠯先之)光融天下(史記楚世家重黎為帝嚳高辛居火正甚有功能丨丨丨丨帝嚳命曰祝)
(融)蜚鳥良弓(史記越世家勾踐已平吳號稱霸王范蠡遂去自齊遺大夫種書曰丨丨盡丨丨藏)
(越王為人長頸鳥喙可與共患難不可與共樂子何不去)表會稽山爲奉邑(史記越世家范)
(蠡事越王勾踐既苦身戮力與勾踐深謀二十餘年竟滅吳報會稽之恥勾踐以霸而范蠡稱上將軍還反國)
(范蠡㠯為大名之下難以久居乃裝其輕寳珠玉自與其私徒屬乘舟浮海㠯行終不反於是勾踐丨丨丨丨)
(㠯丨范蠡丨丨)具得秦圖書(史記蕭相國世家沛公至咸陽諸將皆爭走金帛財物之府分之何)
(獨先入收秦丞相御史律令圖書藏之沛公為漢王所以具知天下阨塞戶口多少強弱之處民所疾苦者以)
(何丨丨丨丨丨也)發蹤指示(史記蕭相國世家高帝曰夫獵追殺獸兔者狗也而丨丨丨丨獸處)
(者人也今諸君徒能得走獸耳功狗也至如蕭何發蹤指示功人也)蕭何第一(史記蕭相國世家列)
(侯畢已受封及奏位次皆曰平陽侯曹參功最多宜第一上已撓功臣多封蕭何至位次未有㠯復難之然心)
(欲何第一關内侯鄂君進曰羣臣議皆誤夫曹參雖有野戰略地之功此特一時之事蕭何萬世之功也今雖)
(亡曹參等百餘何缺於漢奈何欲㠯一旦之功而加萬世之功哉丨丨丨丨曹參次之高祖曰善於是乃令蕭)
(何賜帶劍履上殿入朝不趨上曰我聞進賢受上賞蕭何功雖高得鄂君乃益明於是因鄂君故所食關内侯)
(邑封為安平侯)得鄂君乃益明(見上)謹守管籥(史記蕭相國世家贊何丨丨丨丨因)
(民之疾奉法順流與之更始)通西海(史記李廣利傳詔曰貳師將軍伐勝大宛賴天之靈從沂河山)
(涉流沙丨丨丨山雪不積士大夫徑度)三置晉君(史記商君傳五羖大夫相秦六七年而東伐鄭)
(丨丨丨國之丨一救荆國之禍)藏於府庫(史記商君傳五羖大夫功名丨丨丨丨德行施於後世)
三寸舌彊於百萬師(史記平原君傳平原君已定從而歸歸至於趙曰毛先生一至楚而)
(使趙重於九鼎大呂毛先生㠯丨丨之丨丨丨丨丨之丨勝不敢復相士)不賞之功(史記淮隂侯傳)
(戴震主之威挾丨丨丨丨)垂名漢庭(史記樊酈膝灌傳贊方其鼔刀屠狗賣繪之時豈自知附驥之)
(尾丨丨丨丨德流子孫哉)附驥之尾(見上)德流子孫(見上)雍齒且侯(漢書高帝)
(紀上置酒封雍齒因趣丞相急定功行封罷酒羣臣皆喜曰丨丨丨丨我屬亡患矣)丹書鐡契金
匱石室(漢書高帝紀天下既定與功臣剖符作誓丨丨丨丨丨丨丨丨藏之宗廟注以金為匱㠯石為)
(室重緘封之保愼之意)十八侯(漢書高惠高后文功臣表天下廼平始論功而定封封爵之誓曰使)
(黃河如帶泰山若厲國㠯永存爰及苗裔於是申㠯丹書之信重㠯白馬之盟又作十八侯之位次注謂蕭何)
(曹參張敖周勃樊噲酈商奚涓夏侯嬰灌嬰𫝊寬靳歙王陵陳武王吸薛歐周昌丁復蟲逹從第一至十八也)
臧諸宗廟副在有司(漢書高惠高后文功臣表高后二年復詔丞相陳平盡差列侯之功)
(錄第下竞丨丨丨丨丨丨丨丨注副貳也其列侯功籍已臧於宗廟副貳之本入在有司)尤功(漢書高惠)
(高后文功臣表三人為衆雖難盡繼宜從丨丨注言人三為衆雖難盡繼取其功尤高者一人繼之於名為衆)
(矣)一代宗臣(漢書蕭何曹參傳贊蕭何曹參皆起秦刀筆吏當時錄錄未有竒節漢興依日月之)
(末光二人同心遂安海内位冠羣臣聲施後世為丨丨丨丨慶流苗裔盛矣哉)運籌帷幄決勝
千里(漢書張良傳漢六年封功臣良未嘗有戰鬭功高帝曰丨丨策丨丨中丨丨丨丨外子房功也自擇)
(齊三萬戶良曰始臣起下邳與上會畱此天以臣授陛下臣願封畱足矣不敢當三萬戶廼封良為畱侯)爲
帝者師(漢書張良傳良廼稱曰家世相韓及韓滅不愛萬金之資為韓報讐彊秦天下震動今以三寸)
(舌丨丨丨丨封萬戶位列侯此布衣之極於良足矣)六出竒計(漢書陳平傳平自幼從至天下定後)
(常以護軍中尉從擊臧茶陳豨黥布凡丨丨丨丨輙益邑封竒計或頗秘世莫得聞也)爲漢伊周
(漢書周勃傳贊周勃為布衣時鄙樸庸人至登輔佐匡國家難誅諸呂立孝文丨丨丨丨何其盛也)持盾
入(漢書樊噲傳項羽在戲下欲攻沛公沛公從百餘騎因項伯面見項羽謝無有閉關事項羽既饗軍士中)
(酒亞父謀欲殺沛公令項莊拔劍舞坐中欲擊沛公項伯常屏蔽之時獨沛公與張良得入坐樊噲居營外聞)
(事急廼丨丨丨初入營營衛止噲噲直撞入立帳下)面雍樹馳(漢書夏侯嬰傳項羽大破漢軍漢王)
(不利馳去見孝惠魯元載之漢王急馬罷虜在後常蹳兩兒棄之嬰常收載行丨丨丨丨注古者立乘樹立也)
(雍抱持之言取兩兒令面背已而抱持之以馳故云面雍樹馳)疾力(漢書灌嬰傳嬰以中涓從擊破東郡)
(尉於成武及秦軍於杠里疾鬭又從攻秦軍亳南開封曲遇戰丨丨賜爵執帛號宣陵君注疾急速也力彊力)
(也)勒功帝籍(漢書樊噲酈商夏侯嬰灌嬰等傳贊樊噲夏侯嬰灌嬰之徒方其鼓刀僕御販繪之)
(時豈自知附驥之尾丨丨丨丨慶流子孫哉)竹帛載丹靑畫(漢書蘇武傳匈奴與漢和親漢)
(求武等於是李陵置酒賀武曰今足下還歸揚名於匈奴功顯於漢室雖古丨丨所丨丨丨所丨何以過子卿)
(按子卿蘇武字)圖畫麒麟閣(漢書蘇武傳甘露三年上思股肱之美廼丨丨其人於丨丨丨法其)
(形貌署其官爵姓名唯霍光不名曰大司馬大將軍博陸侯姓霍氏次張安世次韓增次趙充國次魏相次丙)
(吉次杜延年次劉德次梁邱賀次蕭望之次蘇武皆有功德顯名當世是以表而揚之凡十一人注武帝獲麒)
(麟時作此閣)名臣圖(漢書蘇武傳自黃霸于定國朱邑張敞尹翁歸夏侯勝等皆以善終著名宣帝)
(之世然不得列於丨丨之丨以此知其選矣)恩惠卓異(漢書張安世傳詔曰故掖庭令張賀輔道)
(朕躬修文學經術丨丨丨丨厥功茂焉其封賀弟子侍中關内侯彭祖為陽都侯按賀安世兄)攜劍推
鋒耘鉏海内(漢書燕刺王旦傳樊酈曹灌丨丨丨丨從高皇帝墾菑除害丨丨丨丨當此之時頭)
(如蓬葆勤苦至矣然其賞不過封侯)頭如蓬葆(見上注頭久不理如蓬草羽葆也)列畫未
央宫(漢書趙充國傳初充國㠯功德與霍光等丨丨丨丨丨)中興作武(漢書趙充國傳成帝)
(時西羌嘗有警上思將帥之臣追美充國廼召揚雄即充國圖畫而頌之曰昔周之宣有方有虎詩人歌功廼)
(列於雅在漢丨丨充國丨丨赳赳桓桓亦紹厥後)傅鄭甘陳(漢書叚會宗傳方今漢德隆盛遠人)
(賓服丨丨丨丨之功沒齒不可復見按傅傅介子鄭鄭吉甘甘延壽陳陳湯)絶口不道前恩
(漢書丙吉傳宣帝初即位賜吉爵關内侯吉為人深厚不伐善自曾孫遭遇吉丨丨丨丨丨丨故朝廷莫能明)
(其功也)長驅六舉(漢書叙傳票騎冠軍猋勇紛紜丨丨丨丨電擊雷震飲馬翰海封狼居山西規)
(大河列郡祁連注置郡至祁連山按票騎謂霍去病)位次與諸將絶席(後漢書王常傳使使)
(者持璽書即拜常為横野大將軍丨丨丨丨丨丨丨注絶席謂尊顯之也又來歙傳歙至洛陽斬隗囂守將因)
(保其城囂盡銳攻之帝乃大發關東兵自將上隴囂衆潰走圍觧於是置酒高會勞賜歙班坐絶席在諸將之)
(右)舍家從䜟(後漢書李通鄧晨傳贊李鄧豪贍丨丨丨丨注鄧晨代以吏二千石為豪李通家富)
(為贍也)效其尺寸(後漢書鄧禹傳禹聞光武安集河北即枤策北渡追及於鄴光武見之甚歡謂)
(曰我得專封拜生遠來寧欲仕乎禹曰不願也光武曰即如是何欲為禹曰但願明公威德加於四海禹得丨)
(丨丨丨垂功名於竹帛耳)進見東向(後漢書鄧禹傳顯宗即位㠯禹先帝元功拜為太傅丨丨丨丨)
(甚見尊寵注臣當北面尊如賓故令東向)蕭公是埓(後漢書宼恂𫝊贊子翼守温丨丨丨丨注埓等)
(也按恂字子翼)獨屛樹下(後漢書馮異傳異為人謙退不伐行與諸將相逄輙引車避道每所止舍)
(諸將並坐論功異常丨丨丨丨軍中號曰大樹將軍及破邯鄲乃更部分諸將各有配隸軍士皆言願屬大樹)
(將軍光武㠯此多之)奮翼黽池(後漢書馮異𫝊降璽書勞異曰赤眉破平士吏勞苦始雖垂翅回谿)
(終能丨丨丨丨可謂失之東隅收之桑榆方論功賞㠯答大勲)失之東隅收之桑榆(見上)
起兵時主簿(後漢書馮異傳異朝京師引見帝謂公卿曰是我丨丨丨丨丨也為我披荆棘定關)
(中既罷使中黃門賜㠯珍寳衣服錢帛)征西功若邱山(後漢書馮異傳下璽書曰丨丨丨丨)
(丨丨猶自㠯為不足孟之反奔而殿亦何異哉)佐命虎臣(後漢書馮異傳安帝下詔曰昔我光武受)
(命中興恢弘聖緒祉祚流衍垂於㒺極予末小子夙夜永思追惟勲烈披圖案籍建武元功二十八將丨丨丨)
(丨讖記有徵蓋蕭曹紹封傳繼於今況此未遠而或至乏祀朕甚愍之)賈君我自知之(後漢)
(書賈復傳帝㠯復敢深入希令遠征而壮其勇節常自從之故復少方面之勲諸將每論功自伐復未嘗有言)
(帝輙曰丨丨之功丨丨丨丨)專征靑徐(後漢書陳俊傳俊為琅邪太守領將軍如故齊地素聞俊)
(名入界盗賊皆觧散俊將兵擊董憲於贛榆進破朐賊孫陽平之八年張步畔還琅邪俊追討斬之帝美其功)
(詔俊得丨丨丨丨注華嶠書曰賜俊璽書曰將軍元勲大著威震青徐兩州有警得專征之)破歴下
㠯開基攻祝阿㠯發迹(後漢書耿弇傳車駕至臨淄自勞軍羣臣大會帝謂弇曰昔韓)
(信丨丨丨丨丨丨今將軍丨丨丨丨丨丨此皆齊之西界功足相方而韓信襲擊已降將軍獨拔勍敵其功乃)
(難於信也)著錄(後漢書祭遵傳昔高祖大聖深見遠慮班爵割地與下分功丨丨勲臣頌其德美丹書鐵)
(券傳於無窮)嚴城解扉(後漢書任光邳彤傳贊任邳識機丨丨丨丨注解猶開也)上應二
十八宿(後漢書朱祐景丹等傳論中興二十八將前世㠯為丨丨丨丨丨丨未之詳也然咸能感會風)
(雲奮其智勇稱為佐命亦各志能之士也)高秩厚禮(後漢書朱祐景丹等傳論丨丨丨丨允答元功)
(峻文深憲責成吏職)圖畫雲臺(後漢書朱祐景丹等傳論永平中顯宗追感前世功臣乃丨丨二十)
(八將於南宫丨丨其外又有王常李通竇融卓茂合三十二人按二十八將鄧禹馬成吳漢王梁賈復陳俊耿)
(弇杜茂宼恂傅俊岑彭堅鐔馮異王霸朱祐任光祭遵李忠景丹萬修蓋延邳彤銚期劉植耿純臧宫馬武劉)
(隆)儷景同飜(後漢書朱祐景丹等傳贊帝績思乂庸功是存有來羣后捷我戎軒婉孌龍姿丨丨)
(丨丨注婉孌猶親愛也龍姿謂光武也儷齊也偶也言諸將齊景飜飛而舉大功也)投天隙(後漢書竇)
(融傳論竇融始㠯豪俠為名拔起風塵之中㠯丨丨丨遂蟬蜕王侯之尊終膺卿相之位注投會天之間隙)
銘石負鼎(後漢書竇憲傳論竇憲一舉而空朔庭至乃追奔稽落之表飲馬北鞮之曲丨丨丨丨薦)
(告清廟列其功庸兼茂於前多矣)伐北開西(後漢書竇固傳論孟孫明邊丨丨丨丨按固字孟孫)
日月齊光(後漢書馮衍傳詔伊尹於亳郊兮享呂望於酆州功與丨丨丨丨兮名與三王爭流)西
域五十餘國悉内屬(後漢書班超傳㠯超為都護大會諸國王因揚聲當重加賞賜於是)
(焉耆王廣尉犁王汎及北鞬支等三十人相率詣超其國相腹久等十七人懼誅皆亡入海而危須王亦不至)
(坐定超怒遂叱吏士收廣汎等於陳睦故城斬之傳首京師因縱兵鈔掠更立元孟為焉耆王超留焉耆半歲)
(撫慰之於是丨丨丨丨丨丨丨皆納質丨丨焉)專功西遐(後漢書班超傳贊定遠慷慨丨丨丨丨坦)
(步葱雪咫尺龍沙注葱嶺雪山白龍堆沙漠也)銘昆吾冶勒景襄鍾(後漢書崔駰傳及其)
(策合道從克亂弭衝乃將鏤元珪冊顯功丨丨丨之丨丨丨丨之丨注蔡邕銘論曰呂尚作周太師其功銘於)
(昆吾之鼎也國語曰晉魏顆㠯其身退秦師於輔氏其勲銘於景鍾此兼言襄也)東羌悉平(後漢)
(書叚熲傳詔遣謁者馮禪說降漢陽散羌煩㠯春農百姓布野羌雖暫降而縣官無廪必當復為盗賊縱兵擊)
(破之熲追至谷上下門窮山深谷之中處處破之斬其渠帥㠯下萬九千級馮禪等所招降四千人分置安定)
(漢陽隴西三郡於是丨丨丨丨)表乞增疇戶邑(後漢書荀彧傳操上書丨彧曰昔袁紹連兵官)
(渡時衆寡糧單圖欲還許尚書令荀彧深建宜住之便遠恢進討之略遂摧撲大宼紹既破敗臣糧亦盡將舍)
(河北之規改就荆南之策彧復備陳得失用移臣議故得反旆冀土克平四州彧建二策謀殊功異臣所不及)
(是故先帝貴指蹤之功薄摶獲之賞古人尚帷幄之規下攻拔之力原其績效足享高爵而海内未喻其状所)
(受不侔其功臣誠惜之丨重平議丨丨丨丨)嘉勲實不可忘(魏志郭嘉傳太祖表曰軍祭酒)
(郭嘉自從征伐十有一年每有大議臨敵制變臣策未決嘉輙成之平定天下謀功為高追思丨丨丨丨丨丨)
錄功濃厚(魏志董昭傳注昔周旦呂望當姬氏之盛因二聖之業輔翼成王之幼功勲若彼猶受上)
(爵錫土開宇末世田單驅彊齊之衆報弱燕之怨收城七十迎復襄王襄王加賞於單使東有掖邑之封西有)
(菑上之虞前世丨丨丨丨如此)刊丸都銘不耐(魏志母邱儉傳正始中儉以高句驪數侵畔討)
(之句驪王宫破走六年復征之宫遂奔買溝儉遣王頎追之過沃沮千有餘里至肅愼氏南界刻石紀功丨丨)
(丨之山丨丨丨之城)十命可受(蜀志李嚴傳注嚴與諸葛亮書勸亮宜受九錫亮答書曰今討賊未)
(效知己未答而方寵齊晉坐自貴大非其義也若滅魏斬叡帝還故居與諸子並升雖丨丨丨丨况於九邪)
開建五城(晉書羊祜傳祜以孟獻營武牢而鄭人懼晏弱城東陽而萊子服乃進據險要丨丨丨丨)
(收膏腴之地奪吳人之資石城以西盡為晉有)與山俱傳(晉書羊祜傳祜樂山水每風景必造峴山)
(置酒言詠嘗慨然歎息顧謂從事中郎鄒湛等曰自有宇宙便有此山由來賢逹勝士登此遠望如我與卿者)
(多矣皆湮滅無聞使人悲傷湛曰公德冠四海道嗣前哲令聞令望必丨此丨丨丨至若湛輩乃當如公言耳)
策告祜廟(晉書羊祜傳吳平羣臣上壽帝執爵流涕曰此羊太傅之功也因以剋定之功丨丨丨丨)
由杜翁(晉書杜預傳南土歌之曰後世無叛丨丨丨孰識智名與勇功)江衢如砥襁袂
同歸(晉書羊祜傳論垂大信於南服傾吳人於漢渚丨丨丨丨丨丨丨丨而在乎成功弗居幅巾窮巷落)
(落焉其有風飇者也)幅巾窮巷(見上)百萬歸來(晉書羊祜傳贊漢地西險吳江左廻羊公)
(恩信丨丨丨丨)幹翼朝政(晉書裴秀傳秀丨丨丨丨有勲績於王室)作書勝十萬衆
(晉書荀勖傳時將發使聘吳並遣當時文士作書與孫皓帝用勖所作皓既報命和親帝謂勖曰君前丨丨使)
(吳思順丨丨丨之丨也)列於銘饗(晉書荀勖傳咸寧初與石苞等並為佐命功臣丨丨丨丨)龔
遂雅對(晉書王濬傳濬自以功大為渾所抑每進見或不勝忿憤范通曰卿功則美矣然恨所以居美)
(者未盡善也鄉旋旆之日口不言平吳之事若有問者輙曰聖主之德羣帥之力老夫何力之有焉如斯顔老)
(之不伐丨丨之丨丨將何以過之藺生所以屈廉頗王渾能無愧乎)上功中功(晉書劉頌傳會滅吳)
(諸將爭功遣頌校其事以王渾為丨丨王濬為丨丨)龍驤麟振(晉書叚灼傳鄧艾落門叚谷之戰能)
(以少擊多摧破彊賊遂委艾以廟勝成圖指授長策艾受命忘身丨丨丨丨前無堅敵勇氣凌雲)羽楫
吳運(晉書陸機陸雲傳制曰祖考重光丨丨丨丨文武奕葉將相連華)華名玉牒鴻伐
金册(晉書張協傳聖人不卷道而背時智士不遺身而匿跡生必耀丨丨於丨丨沒則勒丨丨於丨丨)
喜不及抗(晉書吾彦傳帝嘗問彦陸喜陸抗二人誰多也彦對曰道德名望抗不及喜立功立事丨)
(丨丨丨)三定江南開復王略(晉書周玘傳玘丨丨丨丨丨丨丨丨帝嘉其勲以玘行建)
(威將軍吳興太守封烏程縣侯)遠想張陳(晉書劉琨傳為詩贈别駕盧諶曰白登幸曲逆鴻門頼留)
(侯琨詩托意非常攄暢幽憤丨丨丨丨感鴻門白登之事用以激諶諶素無竒略以常詞酬和殊乖琨心)超
報(晉書劉弘傳弘表曰臣以不武前退於宛長史陶侃參軍蒯恒牙門皮初戮力致討蕩滅奸凶實初等之)
(勲也司馬法賞不踰時欲人知為善之速福也若不丨丨無以勸狗功之士慰熊羆之志)恬波沸海
靜祲稽天(晉書劉弘傳論一州清晏丨丨於丨丨之中百城安堵丨丨於丨丨之際)威靜荆
塞化揚江澳(晉書劉弘傳贊和季承恩建旟南服丨丨丨丨丨丨丨丨戮力天朝匪忘忠肅按弘)
(字和季)涼州大馬(晉書張軌傳王彌寇洛陽軌遣北宫純張纂馬魴隂濬等率州軍擊破之又敗)
(劉聰於河東京師歌之曰丨丨丨丨横行天下涼州鴟苕宼賊消鴟苕翩翩怖殺人帝嘉其忠進西平郡公)
多壘雲徹(宋書武帝紀旗旝首塗則八表響震偏師先路則丨丨丨丨)參軌伊望(宋書)
(武帝紀軍次留城經張良廟令曰張子房大拯横流夷項定漢固以丨丨丨丨冠德如仁)憑天光效
毫露(宋書王曇首傳謝晦平後上欲封曇首曇首曰近日之事釁難將成頼陛下英明速斷故罪人斯戮)
(臣等仰丨丨丨丨其丨丨豈可以為身幸)茂庸(宋書沈慶之傳上思將帥之功下詔曰永念丨丨思崇徽)
(錫)潼塞開扄(宋書自序躬秉鈇鉞稜威首塗戎輅載脂則郊壘疊卷崤陜甫踐則丨丨丨丨)咸
陽相賞(宋書自序長安既平高祖燕於文昌殿舉酒賜沈田子曰咸陽之平卿之功也即以丨丨丨丨)
(授咸陽始平二郡太守)士爕之意(宋書自序朝士有言璞功者上曰臧質姻戚又年位在前盱眙)
(元功當以歸之沈璞每以謙自牧唯恐賞之居前此丨丨丨丨也)題鏤龍漠(齊書崔祖思傳今將)
(掃闢咸華丨丨丨丨)勲佐(齊書王僧虔傳檀珪書曰夏侯惇魏氏丨丨金德初融始就甄顯方賞其孫封)
(樹近族)封樹近族(見上)温陶(梁書元帝紀桓文之勲復興於周代丨丨之績彌盛於金行按)
(温陶温嶠陶侃也)渠門之賜(陳書武帝紀一匡九合丨丨丨丨以隆戮帶圍温行宫之寵斯茂)
玉璜金版(陳書武帝紀文武之佐磻溪藴其丨丨堯舜之臣榮河鏤其丨丨)榮賞(陳書宣帝)
(紀詔曰近歲薄伐廓清淮泗摧鋒致果文武畢力念功在兹無忘終食宜班丨丨用酬厥勞應在軍者可並賜)
(爵二級并加賚䘏付選即便量處)崇麾廣賦(陳書吳明徹傳詔曰唯功與能元戎是屬丨丨丨丨)
(茂典恒宜)茂典恒宜(見上)鄧蕭(陳書章昭達傳論昭逹與世祖鄉壤惟舊義等丨丨世祖纂歴)
(委任隆重至於戰勝攻取累平宼難斯亦良臣良將一代之吳耿矣)一資陶牧(陳書蔡景歷傳漢誅)
(禄産舉朝實賴絳侯晉討約峻中外丨丨丨丨)名紀庸器(陳書陳寳應傳族不繋於宗盟丨無丨於)
(丨丨)潛搆﨑嶇(南史宋武帝紀夕寐宵興搜奬忠烈丨丨丨丨過於履虎乘機奮發義不圖全)拓
土三千申威龍漠(南史宋武帝紀蒐乘秣馬夐入遠疆衝櫓四臨萬雉俱潰丨丨丨丨丨丨)
(丨丨)高衢騁力(南史王華傳每閑居諷詠常誦王粲登樓賦曰冀王道之一平假丨丨而丨丨)鵲
浦之竒(南史張興世傳論興世丨丨丨丨遠有深致其垂組建旆豈徒然也)焦度樓(南史焦度)
(傳沈攸之事起轉度中直兵齊高帝又使假度輔國將軍屯騎校尉攸之大衆至夏口度於城樓上肆言罵辱)
(攸之攸之怒衆蒙楯將登度令投以穢器賊衆不能冐後呼此樓為丨丨丨事寧度功居多)貂蟬從
兜鍪生(南史周盤龍傳為散騎常侍光禄大夫武帝戲之卿著貂蟬何如兜鍪盤龍曰此丨丨丨丨丨)
(中丨耳)讚雲雷業(南史樂藹傳論藹雖異帷幄之勲亦丨丨丨之丨其當官任事寵秩不亦宜乎)
追蹤亂傑(南史沈約范雲傳論梁武撫兹歸運嘯召風雲范雲恩結龍潛沈約情深惟舊並以兹文)
(義首居帷幄丨丨丨丨各其時之遇也按亂傑謂周之十亂漢之三傑)勲案(魏書任城王澄傳御史中)
(尉東平王匡奏請取景明元年以來内外考簿吏部除書中兵丨丨幷諸殿最欲以案校竊階盗官之人)三
楚卷壒(魏書南安王楨子英傳詔勞英曰知大摧鯨宼威振南海江浦無塵丨丨丨丨)協廓乾
規(魏書彭城王勰傳景思内昭英風外發丨丨丨丨掃氛漢沔)德勲莫二(魏書彭城王勰傳詔)
(曰王戚尊上輔丨丨丨丨)龍文虎武(魏書衛操傳存亡繼絶一州蒙祐功烈桓桓丨丨丨丨)隸
戶一百(魏書司馬楚之傳楚之從征涼州以功賜丨丨丨丨)刁公城(魏書刁雍傳真君九年雍)
(表曰臣鎮所綰河西爰在邊表平地積榖實難守護今求造城儲榖置兵備守鎮自建立更不煩官詔許之至)
(十年城訖詔曰知城已周訖邊境無不虞之憂千載有永安之固朕甚嘉焉即名此城為丨丨丨以旌爾功)
拔城十二(魏書慕容如意傳秉鉞啓蕃折衝敵國開疆千里丨丨丨丨)義勲(北齊書魏蘭根)
(傳蘭根既預丨丨位居端揆)山嶽爭高(周書晉公護傳論功與丨丨丨其丨名與穹壤齊其久矣)
心盡帝圖力宣王府(隋書高祖紀詔曰聖靈垂祐文武同心申明公穆鄖襄公孝寬等登)
(庸納揆之時草昧經綸之日丹誠大節丨丨丨丨茂績殊勲丨丨丨丨宜弘其門緒與國同休)弘其門
緒(見上)勲簿(隋書梁睿傳睿初平王謙之始自以威名太盛恐為時所忌遂大受金賄以自穢由是丨)
(丨多不以實詣朝堂稱屈者以百數)黃沛(隋書劉昉傳高祖以昉有定策之功拜上大將軍封黃國公與)
(沛國公鄭譯皆為心膂朝野傾矚稱為丨丨時人為之語曰劉昉牽前鄭譯推後)挺劍(隋書源雄傳高)
(祖下册書曰朔方公雄往牧徐方時逄宼逆建旟馬邑安撫北蕃嘉謀絶外境之虞丨丨息韋韝之望)計
功為樂(隋書虞慶則傳高祖平陳之後幸晉王第置酒會羣臣上因曰高熲平江南虞慶則降突厥可)
(謂茂功矣楊素曰皆由至尊威德所被慶則曰楊素前出兵武牢硤石若非至尊威德亦無克理遂與互相長)
(短御史欲彈之上曰今日丨丨丨丨宜不須劾)獻十策(隋書高熲傳上嘗從容命熲與賀若弼言及平)
(陳事熲曰賀若弼先丨丨丨後於蒋山苦戰破賊臣文吏耳焉敢與大將軍論功帝大笑時論嘉其有讓)茂
績(隋書長孫覽等傳贊長孫氏爰自代隂來儀京洛門傳鍾鼎家誓山河漢代八王無以方其丨丨張氏七)
(葉不能譬此重光)平梁歌(北史于謹傳梁元帝於江陵嗣位其兄子岳陽王詧據襄陽來附乃命謹)
(出討梁主出降振旅而旋封新野郡公令司樂作常山公丨丨丨十首使工人歌之)家勲(北史源賀傳賀)
(子懷表曰陸麗以父功而獲河山之賞臣有丨丨不霑茆土之錫得否相懸請垂裁處)河山之賞
茆土之錫(見上)李公騎(北史李孝伯傳瑒轉尚書郎隨蕭寳夤西征以瑒為統軍瑒德洽鄉)
(閭招募雄勇其樂從者數百騎瑒傾家賑恤率之西討寳夤見瑒至拊其肩曰子遠來吾事辦矣故其下每有)
(戰功軍中號曰丨丨丨按瑒孝伯姪孫)久勞階陛(北史薛道衡傳進上開府賜物百叚道衡辭以)
(無功帝曰爾丨丨丨丨國家大事皆爾宣行豈非爾功也)冀卿必副此言(北史裴延儁傳延儁)
(從祖弟仲規少好經史頗有志節咸陽王禧表行建興郡事車駕自代還洛次於郡境仲規備供帳朝於路側)
(詔仲規曰畿郡望重卿何能自致此也仲規曰臣方躍馬吳會冀功銘帝籍豈一郡而已孝文笑曰丨丨丨丨)
(丨丨)濛氾揚旌崑崙躍馬(北史裴矩傳國家威德將士驍雄汎丨丨而丨丨越丨丨而丨)
(丨易如反掌何往不至)雙兔碑(北史尒朱榮傳初榮將討葛榮軍次襄垣遂大獵有雙兔起於馬前)
(榮彎弓誓之曰中則禽葛榮不中則否既而並應弦而殪三軍咸悦及後命立碑於其所號丨丨丨)一言
踰十萬師(北史魏長賢傳長賢祖釗有當世才兼資文武世祖南伐召之與語大悦師次淮南諸城)
(未有下者釗遂夜入城中開以生全之路大小欣悦明旦開門出降自此而南望塵欵附世祖謂釗曰卿之丨)
(丨丨於丨丨之丨)殊力(北史侯莫陳順傳魏文帝執順手曰渭橋之戰卿有丨丨便解所服金鏤玉染)
(帶賜之)探籌(北史王勇傳本名胡仁周文戰沙苑不利唯胡仁及王文逹耿令貴三人力戰皆有殊功)
(軍還拜上州刺史以雍州岐州北雍州擬授胡仁等然州頗有優劣令丨丨取之仍賜胡仁名勇)梯山
捫葛(北史扶猛傳為羅州刺史從開府賀若敦南討信州敦令猛直道白帝所由之路人跡不通猛乃丨)
(丨丨丨備歷艱阻遂入白帝城以功進開府儀同三司)瓜州義首(北史令狐整傳鄧彦竊據瓜州)
(拒不受代整執彦送京師尋而城人張保又殺刺史成慶與涼州刺史宇文仲和搆逆規據河西整進軍擊保)
(保遂奔吐谷渾詔徵整赴闕授夀昌郡守封襄武縣男周文謂整曰卿早建殊勲今官位未足酬賞方當與卿)
(共平天下同取富貴遂立為丨丨丨丨)濟公(北史樊子蓋傳帝謂子蓋曰元感之反神明故以彰公赤)
(心耳析圭進爵宜有令謨是日進爵為丨丨言其功濟天下特為立名無此郡國也)刊跡狼山銘
功瀚海(北史蠕蠕傳孝莊詔曰蠕蠕主阿那瓌鎮衛北藩禦侮朔表隂山息警弱水無塵丨丨丨丨丨)
(丨丨丨至誠既篤勲緒莫酬)八柱國家(舊唐書高祖紀皇祖諱虎後衛左僕射封隴西郡公與周)
(文帝及太保李弼大司馬獨孤信等以功參佐命當時稱為丨丨丨丨)寳應功臣(舊唐書代宗紀)
(寳應元年子儀光弼李光進諸道節度使並加實封四月十七日立功人並號丨丨丨丨)藏名太廟
(舊唐書代宗紀廣德元年七月功臣皆賜鐵劵丨丨丨丨畫像凌烟閣)門並列戟(舊唐書德宗紀)
(詔以太尉中書令西平郡王李晟長子愿為銀靑光禄大夫太子賓客賜勲上柱國與晟丨丨丨丨)圖形
凌烟(舊唐書殷嶠傳貞觀十七年與長孫無忌唐儉長孫順德劉弘基劉政會柴紹等十七人俱丨其丨)
(於丨丨閣)刻石象拔箭狀(舊唐書邱行恭傳初從討王世充會戰於邙山之上太宗欲知其虚)
(實強弱乃與數十騎衝之直出於其後衆皆披靡既而限以長堤與諸騎相失惟行恭獨從尋有勁騎數人追)
(及太宗矢中御馬行恭乃廻騎射之發無不中餘賊不敢復前然後下馬拔箭以其所乘馬進太宗行恭於御)
(馬前步執長刀巨躍大呼斬數人突陣而出得入大軍貞觀中有詔丨丨為人馬以丨行恭丨丨之丨立於昭)
(陵闕前)策名運始功參締搆(舊唐書長孫無忌傳詔司空徐國公無忌等並丨丨丨丨)
(丨丨丨丨義貫休戚效彰夷險嘉庸懿績簡於朕心宜委以藩鎮改錫土宇)甘露良佐建武
功臣(舊唐書長孫無忌傳詔曰自古皇王褒崇勲德既勒銘於鍾鼎又圖形於丹青是以丨丨丨丨麟閣)
(著其美丨丨丨丨雲臺紀其績)重氛載廓(舊唐書長孫無忌傳詔曰司徒趙國公無忌等或受賑廟)
(堂闢土方面丨丨丨丨王略遐宣)杜能斷房善謀(舊唐書房元齡杜如晦傳論世傳太宗嘗)
(與文昭圖事則曰非如晦莫能籌之及如晦至竞從元齡之策蓋房知丨之丨丨大事杜知丨之丨建嘉丨相)
(須而成俾無悔事賢逹用心良有以也)轉戰過星宿川(舊唐書侯君集傳貞觀四年討吐谷)
(渾伏允李靖為西海道行軍大總管君集及任城王道宗為之副九年靖趨北路君集道宗趨南路歴破邏真)
(谷踰漢哭山經途二千餘里行空虚之地盛夏降霜山多積雪丨丨丨丨丨丨至於栢海皆大剋獲北望積玉)
(山觀河源之所出焉乃旋師與靖會於大非川平吐谷渾而還)立碑碎葉城(舊唐書裴行儉傳十)
(姓可汗阿史那匐延都支先與遮匐通謀擬拒漢使卒聞軍到計無所出就營來謁遂擒之是日傳其契箭諸)
(部酋長悉來請命並執送碎葉城遮匐尋復來降於是將吏已下丨丨於丨丨丨以紀其功)開元宗
臣(舊唐書張說傳太平用事說獨排其黨深謀密畫竟清内難遂為丨丨丨丨前後三秉大政)二儒
帥(舊唐書鄭從讜傳時宰相鄭畋鎮鳳翔與從讜宗人同年登進士亦舉兵岐下以遏賊巢逆徒名為二鄭)
(國威復振丨丨丨之功也)世封刺史(唐書太宗紀貞觀十一年六月以功臣為丨丨丨丨)太原
元從西府功臣(唐書高宗紀總章元年以丨丨丨丨丨丨丨丨為二等第一功後官無五品者)
(授其子若孫一人有至四品五品者加二階有三品以上加爵三等第二功後官無五品者授其子若孫從六)
(品一人有至五品者加一階六品者二階三品以上爵一等)圖破銑狀(唐書河間王孝恭傳蕭銑)
(據江陵孝恭數進策圖詵帝嘉納進荆湘道總管統水陸十二軍發夷陵破銑二鎮縱戰艦放江中瀕江鎮戌)
(見艫舠蔽江下疑不進銑内外阻絶遂降帝悦詔遷荆州大總管詔丨丨丨丨以進)獨有方面功
(唐書河間王孝恭傳隋盗賊皆太宗身自討定謀臣驍帥並隸麾下無特將專勲者惟孝恭丨丨丨丨丨)扳
堞(唐書鄭王亮傳亮子神通進擊宇文化及進兵薄其壘貝州刺史趙君德先登丨丨神通忌其功止軍不)
(進)表石赤嶺(唐書清河王孝節曾孫暠傳以工部尚書持節使吐蕃既還金城公主請明疆場丨)
(丨丨丨上盟遂堅定)戰三十二(唐書嗣曹王臯傳凡丨大小丨丨丨取州五縣二十禽生萬六千朝)
(廷仰食江淮而西道出九江至大别皆與賊接臯轉戰數千里餉路遂通江漢倚臯為固)禽生萬六
千(見上)論機策贊大議(唐書李思行傳唐公將起使覘詗長安還具丨丨丨以丨丨丨)積
閱(唐書尉遲敬德傳隋大業末從軍高陽丨丨為朝散大夫)賜黃金瓶(唐書秦瓊傳戰美良川破)
(尉遲敬德功多帝丨以丨丨丨)前無堅對(唐書秦瓊𫝊從討世充建德黑闥三盗未嘗不身先鋒鏖)
(陣丨丨丨丨)桑蔭不徙(唐書尉遲敬德傳論敬德之來太宗以赤心付之丨丨丨丨而大功立)
沈米艘(唐書王君廓傳君廓破世充將魏隠擊糧道緱氏丨丨丨三十柁)古韓白衛霍
何以加(唐書李靖傳江南平帝歎曰靖廼銑公祏之膏肓也丨丨丨丨丨丨丨丨按銑蕭銑公祏輔公)
(祏)故未有輩(唐書李靖傳突厥部種離畔帝方圖進取以兵部尚書為定襄道行軍總管率勁騎)
(三千繇馬邑趨惡陽嶺破之可汗脱身遁磧口進封代國公帝曰李陵以步卒五千絶漠然卒降匈奴其功尚)
(得書竹帛靖以三千蹀血虜庭遂取定襄丨丨丨丨足澡吾渭水之恥矣)賢長城(唐書李勣傳帝嘗曰)
(煬帝不擇人守邊勞中國築長城今我用勣守幷突厥不敢南丨丨丨遠矣)口伐(唐書鄭元璹傳突厥)
(提騎數十萬將攻太原詔元璹持節往勞因謂頡利曰今掠財資劫人口皆入所部可汗一不得豈若仆旗接)
(好則金玉重幣一歸可汗且唐有天下約可汗為兄弟使驛銜箠於道仐坐受其利不肻乃蔑德貽怨自取勞)
(苦若何頡利當其言引還太宗賜書曰知公丨丨可汗如約遂使邊火息燧朕何惜金石賜於公哉)陟功
狀(唐書薛訥傳帝欲自將北伐及訥大克乃止行命紫微舍人倪若水即軍丨丨丨)誓山河琢
金石(唐書郭子儀傳德宗詔有司曰尚父子儀有大勲力保乂王家嘗丨丨丨丨丨丨許宥十世)勲
家(唐書郭承嘏傳帝嘗稱其儒素無貴驕氣不類丨丨每進對恩接備厚)功大於魯連范
蠡(唐書李泌傳柳玭稱兩京復泌謀居多其丨乃丨丨丨丨丨丨云)十八戰(唐書田布傳王師誅)
(蔡以軍隸嚴綬屯唐州凡丨丨丨破凌雲栅下郾城以功授御史中丞)自文於碑錄副以
賜(唐書李晟傳帝至自梁晟以戎服見三橋賀克殄大盗詔賜第永崇里涇陽上田延平門之林園晟入第)
(詔將相送之帝紀其功丨丨丨丨敕皇太子書立於東渭橋以示後世又令太子丨丨丨丨)圖象舊
臣之次(唐書李晟傳它日與馬燧見延英帝嘉其勲下詔曰昔我烈祖乘乾坤盪滌掃隋季荒茀體元)
(御極作人父母則有熊羆之士不二心之臣左右經綸參翊締搆王業既成太階既平乃圖厥容列於凌烟閣)
(懋昭績效表式儀形今顧晟等保寧朕躬咸宣力肆勤光復宗祏訂之前烈夫豈多謝闕而未錄孰旌厥賢有)
(司宜叙先後各丨其丨於丨丨丨丨)平蔡功愬為多(唐書李愬傳贊愬得李祐不殺付以兵不)
(疑知可以破賊也祐之才待愬乃顯故曰丨丨丨丨丨丨)恨無官酬公(唐書李德裕傳策功拜太)
(尉德裕固讓言唐興太尉惟七人尚父子儀乃不敢拜近王智興李載義皆超拜保傅蓋重惜此官裴度為司)
(徒十年亦不遷臣願守舊秩足矣帝曰吾丨丨丨丨丨毋固辭)平三國憾(唐書朱子奢傳初高麗百)
(濟同伐新羅連年兵不解新羅告急帝假子奢員外散騎侍郎持節諭旨丨丨丨之丨子奢有儀觀人尊畏之)
(二國上書謝罪贈遺甚厚)功臣山(五代史吳越世家詔鏐圖形凌烟閣升衣錦營為衣錦城石鑑山曰)
(衣錦山大官山曰丨丨丨)功臣閣(宋史理宗紀詔太常寺建丨丨丨以昭勲崇德為名)五轉(宋史)
(理宗紀紹定四年春二月戊午朔詔雄邊軍統制總轄范勝谷汝礪等誅逆著勞各官丨丨)農家種
糴家收(宋史五行志皇祐五年狄靑敗儂智高於歸仁舖初謠言丨丨丨丨丨丨至是智高果為靑所)
(破)繪於景靈宮壁(宋史禮志徐璉言國家原廟佐命配享當時輔弼勲勞之臣繪像廟庭以)
(示不忘累朝不過十餘人今之臣僚與其家之子孫必有存其繪像者望詔有司尋訪遂下諸路轉運司委所)
(管州軍尋訪各家韓王趙普周王曹彬太師薛居正石熙載鄭王潘美太師李沆王旦李繼隆王曾呂夷簡侍)
(中曹瑋司徒韓琦太師曾公亮富弼司馬光韓忠彦各令摹寫貌像投納丨丨丨丨丨之丨)易文資
(宋史宗室士㒟傳長子不凡苗𫝊之亂刲股納蠟書持告張浚以功轉兩官丨丨丨)勲賢里(宋史侯益)
(傳天福四年晉祖追念虎牢之功遷武寧軍節度同平章事遣中使謂益曰朕思卿前年七月九日大立戰功)
(故復以此月此日徙卿鎮彭門領相印仍賜門戟改鄉里為將相鄉丨丨丨)獻南市地(宋史曹瑋)
(傳西羌將舉事必先定約束號為立文法唃厮羅使其舅賞樣丹與厮敦立文法謀内寇瑋隂結厮敦解寳帶)
(予之求自效間謂瑋曰吾父何所使欲吾首猶可斷以獻瑋曰我知賞樣丹時至汝帳下汝能為我取賞樣丹)
(首乎厮敦愕然應之後十餘日果斷其首來厮敦因丨丨丨丨南市者秦渭之阨也瑋城之表厮敦為順州刺)
(史)焚八千帳(宋史王韶傳景思立敗於踏白城賊圍河州日夜馳至熙河選兵得二萬直扣定羌)
(城破結河族斷夏國通路進臨寧河瞎征知援絶拔栅去韶還熙州以兵循西山繞出踏白後丨丨丨丨瞎征)
(窮蹙丐降俘以獻拜韶觀文殿學士)雋功(宋史游師雄傳為陜西轉運使召詣闕哲宗勞之曰洮州之役)
(可謂丨丨但恨賞太薄耳對曰皆上禀廟算臣何力之有焉)破團峒九十(宋史潘夙傳邵州蠻)
(叛湖南騷動遷轉運使專制蠻事親督兵丨其丨丨丨丨)旋乾轉坤(宋史司馬光傳論光一旦起而)
(為政毅然以天下為任凡新法之為民害者次第取而更張之不數月間剗革略盡海内之民如寒極而春旱)
(極而雨相與驩欣鼓舞甚若更生一變而為嘉祐治平之治君子稱其有丨丨丨丨之功)取金窟堝
(宋史陶節夫傳知延安府築石堡等四城石堡以天澗為隍可趨者惟一路夏人窖粟其間以千數既為宋有)
(其酋驚曰漢家丨我丨丨丨亟發鐵騎來爭節夫分部將士遮禦之斬獲統軍以下數十百人夏人度不可得)
(歛兵退)破簟篥羌(宋史劉昌祚傳為熙河路都監從王中正入蜀丨丨丨丨加皇城使榮州刺史)
(秦鳳路鈐轄)手書忠勇二字以賜(宋史韓世忠傳苗傅劉正彦遁追擊至漁梁驛皆驚)
(潰擒正彦送行在傅亡建陽追擒之皆伏誅世忠初陛辭奏曰臣誓生獲賊為社稷刷恥乞殿前二虎賁護俘)
(來獻至是卒如其言帝丨丨丨丨丨丨揭旗丨丨)張韓劉岳(宋史張俊傳南渡後俊握兵最早屢)
(立戰功與韓世忠劉錡岳飛並為名將世稱丨丨丨丨)德安守城錄(宋史陳規傳乾道八年詔)
(刻規丨丨丨丨丨頒天下為諸守將法立廟德安賜額賢守)擬心(遼史耶律赫嚕傳太祖二十一功臣)
(各有所丨以赫嚕為丨云)喻手(遼史蕭逹魯傳在太祖功臣列丨以丨云)勤國忠君舉世
無雙(遼史耶律鐸軫傳西征詔鐸軫率兵由别道進會於河濱大捷而歸親賜巵酒仍問所欲對曰臣幸)
(被聖恩得效駑力又將何求帝愈重之手書鐸軫衣裾曰丨丨丨丨丨丨丨丨)灤河戰圖(遼史耶律)
(仁先傳重元犯行宫仁先奮擊賊衆奔潰帝執仁先手曰平亂皆卿之功也加尚父進封宋王親製文以褒之)
(詔畫丨丨丨丨以旌其功)著勲五世(金史希卜蘇傳贊希卜蘇蓋前人之愆丨丨丨丨)衍慶
功臣(金史阿里布傳大定間大褒功臣圖像衍慶宫罕都不及與馳騖遼宋之郊然而異姓之臣莫先焉)
(故定丨丨亞次丨丨代國公罕都金源郡王實圖美徐國公琿楚鄭國公們圖琿濮國公實古納濟國公芬徹)
(韓國公錫默阿里元帥左監軍巴爾斯魯國公富察實嘉努銀靑光祿大夫蒙克隨國公和尼特進托克索齊)
(國公博勒和開府儀同三司烏雅富埒琿儀同三司阿里布鎮國上將軍烏凌阿托雲太師領三省事勖太傳)
(大㚖大興尹持嘉暉金吾衛上將軍耶律瑪武驃騎衛上將軍韓常幷阿里布咸著勲焉)四傑(元史塔齊)
(爾傳伯祖父博勒和從太祖平諸國宣力為多當時與穆呼哩等俱以功號丨丨)黃金周飾卿
身(元史綽和爾傳入朝帝諭之曰卿鎮北邊累建大功雖以丨丨丨丨丨丨猶不足以盡朕意賜以衣帽金)
(珠等物甚厚)鑄金(酈道元水經注沔陽故城有諸葛亮廟百姓野祭步兵校尉習隆中書郎向充共表)
(云臣聞周人思邵伯之德甘棠為之不伐越王懷范蠡之功丨丨以存其像亮德軌遐邇勲蓋來世王室之不)
(壞實頼斯人而使百姓巷祭非所以存德念功追述在昔者也)槍列殿廷(劉餗隋唐嘉話秦武衛勇)
(力絶人其所將丨踰越常制初從太宗圍王充於洛陽馳馬頓之城下而去城中數十人共拔不能動叔寶復)
(馳馬舉之以還迄今國家每大陳設必丨於丨丨以旌異之)恢博(劉肅大唐新語張說功業丨丨無以)
(加矣)天衢以通(劉肅大唐新語受命與國則丨丨丨丨濟同以和則朝政惟允)鐵碑(劉肅大唐)
(新語唐九徵為御史監靈武諸軍時吐蕃以鐵索跨漾濞為橋以通西洱河蠻築城以鎮之九徵盡刊其城壘)
(焚其二橋命管記閭邱均勒石於劍川建丨丨於滇池以紀功焉開元末與吐蕃贊普書云波川鐵柱唐九徵)
(鑄即謂此是也)銘鏤鍾鼎(康駢劇談錄渾中令李司徒剋復京國勲績為首寵錫茅土丨丨丨丨匡)
(抉社稷終始一致)河收數曲(康駢劇談錄白敏中凱旋進詩云丨水九盤丨丨丨隴山千里鎖諸)
(關)使相為賞(邵伯温聞見前錄太祖遣曹彬伐江南臨行諭曰功成以丨丨丨丨)下江南
圖(魏泰東軒筆錄曹翰以罪謫為汝州副使凡數年一日有内侍使京西太宗密諭之曰卿至汝州當一訪)
(曹翰觀其良苦然愼勿泄我意也内侍如旨往見翰泣曰罪犯深重感聖恩不殺敢愬苦邪但以口衆食貧幸)
(内侍哀憐欲以故衣質十千以繼飯粥於是封褁一複以授内侍以十千答之泊回奏翰語及言質衣事太宗)
(命取其複開視之乃一大幅畫障題曰丨丨丨丨太宗惻然念其功即日有旨詔赴闕稍復金吾將軍蓋江南)
(之役翰為先鋒也)四解降王縛(王闢之澠水燕談錄曹冀王彬前後帥師征討諸國凡降四國)
(主江南西川廣南湖南也未嘗殺一無辜功名顯著為諸將之首諸子賢令瑋琮璨繼領旄鉞陶弼觀王畫像)
(有詩曰蒐兵丨丨丨丨丨教子三登上將臺)
御定子史精華卷四十九
