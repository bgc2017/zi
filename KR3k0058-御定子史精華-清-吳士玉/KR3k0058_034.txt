欽定四庫全書
御定子史精華卷三十四
禮儀部七
封禪
七十二家(管子桓公既覇會諸侯於葵邱而欲封禪管子曰古者封泰山禪梁父者丨丨丨丨而夷)
(吾所記者十有二焉)夷吾所記十有二(見上)鄗上黍北里禾(管子古之封禪)
(丨丨之丨丨丨之丨所以為盛江淮之間一茅三脊所以為藉也東海致比目之魚西海致比翼之鳥然後物)
(有不召而自至者十有五焉)一茅三脊(見上)比目魚(見上)比翼鳥(見上)菁茅
一束(管子天子封禪號令天下諸侯曰諸從天子封於泰山禪於梁父者必抱丨丨丨丨以為禪藉不如)
(令者不得從)禪藉(見上)萬有餘家(史記三皇本紀自古封泰山禪梁甫者丨丨丨丨仲尼觀)
(之不能盡識)振兵澤旅(史記孝武帝紀上曰古者先丨丨丨丨然後封禪乃遂北廵朔方勒兵十)
(餘萬還祭黃帝冡橋山澤兵須如注古釋字作澤)修封(史記孝武帝紀建漢家封禪五年一丨丨)望
景𫝊聲(史記孝武帝紀索隠贊登嵩勒岱丨丨丨丨)符瑞見(史記封禪書自古受命帝王曷)
(嘗不封禪蓋有無其應而用事者矣未有覩丨丨丨而不臻乎泰山者也)蒲車(史記封禪書古者封禪為)
(丨丨惡傷山之土石草木埽地而祭席用葅稭言其易遵也)習射牛儀(史記封禪書自得寳鼎上)
(與公卿諸生議封禪封禪用希曠絶莫知其儀禮而羣儒采封禪尚書周官王制之望祀射牛事齊人丁公年)
(九十餘曰陛下必欲上稍上即無風雨遂上封矣上於是乃令諸儒丨丨丨草封禪丨)與神通(史記)
(封禪書天子聞公孫卿及方士之言黃帝㠯上封禪皆致怪物丨丨丨欲放黃帝以上接神僊人蓬萊士高世)
(比德於九皇而頗采儒術以文之)比德九皇(見上)白雲起封中(史記封禪書封禪祠)
(其夜若有光晝有丨丨丨丨丨)僊人閭(史記封禪書還太山修五年之禮如前而加以禪祠石閭石閭)
(者在太山下阯南方方士多言此丨丨之丨也故上親禪焉)鳴和鸞揚樂頌(史記司馬相如)
(𫝊難蜀父老方將增太山之封加梁父之事丨丨丨丨丨丨上咸五下登三)一卷書(史記司馬相如)
(𫝊相如既病免家居茂陵天子曰司馬相如病甚可往從悉取其書若不然後失之矣使所忠往而相如家無)
(書問其妻對曰長卿為丨丨丨曰有使來求書奏之其遺札書言封禪事奏所忠忠奏其書天子異之)續
昭夏崇號謚(史記司馬相如𫝊封禪書紛綸葳蕤堙滅而不稱者不可勝數也丨丨丨丨丨丨略)
(可道者七十有二君注昭明也夏大也德明大相繼)進讓(史記司馬相如𫝊封禪書蓋周躍魚隕航休之)
(以燎微夫斯之為符也㠯登介丘不亦恧乎丨丨之道其何爽與注進周也讓漢也言周未可封禪為進漢可)
(封禪而不封禪為讓也)號㠯況榮(史記司馬相如𫝊封禪書陛下德侔往初功無與二期應紹至)
(不特創見意者泰山梁父設壇場望幸蓋丨丨丨丨注㠯況受上天之榮為名號)垂恩儲祉將
㠯薦成(史記司馬相如𫝊封禪書上帝丨丨丨丨丨丨丨丨陛下謙讓而弗發也挈三神之驩缺王道)
(之儀羣臣恧焉注㠯衆瑞物初至封禪處薦之上天告成功也)三神驩(見上注挈缺也三神地祗天神)
(山嶽也)奉符行事(史記司馬相如𫝊封禪書夫修德㠯錫符丨丨㠯丨丨不為進越故聖王弗替)
(而修禮地祗謁欵天神勒功中嶽㠯彰至尊舒盛德發號榮受厚福㠯浸黎民也)修禮謁欵(見上)
雜薦紳之略述(史記司馬相如𫝊封禪書皇皇哉斯事天下之壯觀王者之丕業不可貶也願)
(陛下全之而後因丨丨丨先生丨丨丨使獲曜日月之末光絶炎㠯展采錯事猶兼正列其義校飭厥文作春)
(秋一藝注校一作祓祓猶拂也音廢按漢書薦作縉)展采錯事(見上注錯音厝采官也使諸儒記功)
(著業得覩日月末光殊絶之用㠯展其官職設厝其事業者也)作春秋一藝(見上注春秋者正天)
(時列人事諸儒既得展事業因兼正天時列人事叙述大義為一經)蜚英聲騰茂實(史記司馬)
(相如𫝊封禪書俾萬世得激清流揚微波丨丨丨丨丨丨前聖之所以永保鴻名而常為稱首者用此宜命掌)
(故悉奏其儀而覽焉注飛揚英偉之聲騰馳茂盛之實也)稱首(見上注稱尺孕反)掌故奏儀
(見上)名山顯位(史記司馬相如𫝊封禪頌萬物熙熙懷而慕思丨丨丨丨望君之來注名山大山也)
(顯位封禪也)封巒(史記司馬相如傳封禪頌厥之有章不必諄諄依類託寓諭㠯丨丨注天之所命表)
(㠯符瑞章明其德不必諄諄然有語言也寓寄也巒山也言依事類託寄㠯喻封禪者)萬靈禋祀
(史記太史公自序受命而王封禪之符罕用用則丨丨罔不丨丨追本諸神名山大川禮作封禪書第六)呼
萬歲三(漢書武帝紀元封元年詔曰朕用事華山至於中嶽親登嵩高御史乘屬在廟㫄吏卒咸聞丨)
(丨丨者丨登禮罔不答其令祠官加增太室祠)登禮(見上注言丨丨於神無不答應)俎生魚(漢書)
(武帝紀注封者尚元酒而丨丨丨)祀地主(漢書武帝紀注下禪梁父丨丨丨示增廣此古制也)况
施(漢書武帝紀詔曰朕用事八神遭天地丨丨著見景象㞕然如有聞震於怪物欲止不敢遂登封泰山至)
(於梁父然後升䄠肅然自新嘉與士大夫更始其以十月為元封元年注况賜也施與也言天地神靈賜我瑞)
(應按㞕同屑)用事介山(漢書武帝紀太初二年四月詔曰朕丨丨丨丨祭后土皆有光應)光
應(見上)寖尋於泰山(漢書郊祀志天子至滎陽還過雒陽下詔封周後令奉其祀上始廵幸郡)
(縣丨丨丨丨丨矣)圖封事(漢書郊祀志周霸屬丨丨丨注屬會也會諸儒圖封亊也周霸人姓名)
玉牒書(漢書郊祀志天子至梁父禮祠地主封泰山下東方如郊祀太乙之禮封廣丈二尺高九尺其)
(下則有丨丨丨書祕)報德星(漢書郊祀志有星孛於東井後十餘日有星孛於三能望氣王朔言後獨)
(見填星出如瓜食頃復入冇司皆言陛下建漢家封禪天其丨丨丨云注德星即填星也言天以德星報於帝)
泰山靡記梁父罔幾(漢書司馬相如𫝊封禪書或謂且天為質闇示珍符固不可辭若然)
(辭之是丨丨丨丨而丨丨丨丨也按史記罔作靡)昭姓考瑞(漢書皃寬𫝊封泰山禪梁父丨丨丨)
(丨帝王之盛節也)合祛(漢書皃寬𫝊封禪告成丨丨於天地神祇祗戒精專㠯接神明注祛開散合閉)
(也開閉於天地也)祗戒精專(見上)兼總條貫金聲玉振(漢書皃寬𫝊唯天子)
(建中和之極丨丨丨丨丨丨而丨丨之㠯順成天慶垂萬世之基)順成天慶(見上)六律五
聲幽贊聖意(漢書皃寬𫝊從東封泰山還登明堂寬上壽曰臣聞三代改制屬象相因陛下合指)
(天地祖立明堂辟雍宗祀泰山丨丨丨丨丨丨丨丨神樂四合各有方象以丞嘉祀為萬世則天下幸甚)神
樂四合以丞嘉祀(見上)發祉闓門(漢書皃寬𫝊寬上壽曰將建大元本瑞登告岱)
(宗丨丨丨丨以候景至注闓讀與開同)日宣重光(漢書皃寬𫝊寬上壽曰癸亥宗祀日宣重光上)
(元甲子肅邕永享光輝充塞天文粲然見象日昭報降符應臣寬奉觴再拜上千萬歲壽制曰敬舉君之觴)
天文粲然(見上)上千萬歲壽(見上)發嘉號(漢書終軍𫝊丨丨丨於營邱以應緝)
(熙注嘉號封禪也泰山在齊分野故曰營邱也登封泰山以明姓號也)海效鉅魚(漢書夏侯勝𫝊)
(孝武皇帝僃天地之禮廣道術之路上天報况符瑞並應丨丨丨丨神人並見山稱萬歲功德茂盛)延光
(漢書揚雄𫝊長楊賦方將俟元符㠯禪梁父之基增泰山之高丨丨於將來比榮乎往號)臚岱(漢書叙𫝊)
(昔在上聖昭事百神類帝禋宗望秩山川季末大夫丨丨侯伯僣畤放誕之徒緣間而起注臚陳也)黃鵠
三十(後漢書章帝紀幸泰山柴告岱宗有丨丨丨丨從西南來經祠壇上東北過於宫屋翶翔升降進幸)
(奉高)為民報德(後漢書祭祀志注東觀書載太尉趙熹上言陛下聖德洋溢作民父母黎庶頼福海)
(内清平功成治定羣司禮官咸以為宜登封告成丨丨丨丨百王所同當仁不讓宜登封岱宗正三雍之禮㠯)
(明靈契望秩羣神㠯承天心也)赤劉之九(後漢書祭祀志建武三十二年正月上齋夜讀河圖會昌)
(符曰丨丨丨丨會命岱宗不慎克用何益於承誠善用之姦偽不萌感此文乃詔松等復案索河雒䜟文言九)
(世封禪事者松等列奏乃許焉按松即梁松)三十六事(後漢書祭祀志注河雒䜟書赤漢九世當)
(廵封泰山凡丨丨丨丨𫝊奏左帷陛下遂㠯仲月令辰遵岱嶽之正禮奉圖雒之明文㠯和靈瑞㠯為兆民)
岱嶽正禮圖雒明文(見上)元封故事(後漢書祭祀志上許梁松等奏乃求丨丨)
(時封禪丨丨議封禪所施用)金縷(後漢書祭祀志有司奏當用方石再累至壇中用玉牒書藏方石有)
(玉檢檢用丨丨五周㠯水銀和金㠯為泥)天門窔遼(後漢書祭祀志注馬第伯封禪儀記曰遂至天)
(門之下仰視丨丨丨丨如從穴中視天)環道(後漢書祭祀志注馬第伯封禪儀記曰直上七里頼其羊)
(腸逶迤名曰丨丨往往有絙索可得而登也兩從者扶挾前人相牽後人見前人履底前人見後人頂如畫重)
(累人矣所謂磨胸&KR1053;石捫天之難也)絙索可登(見上)木甲(後漢書祭祀志注馬第伯封禪儀記)
(曰早食上脯後到天門郭使者得銅物形状如鐘又方柄有孔莫能識疑封禪具也東上一里餘得丨丨木甲)
(者武帝時神也)得銅物状如鐘(見上)梨棗錢(後漢書祭祀志注馬第伯封禪儀記曰武)
(帝封禪至泰山下未及上百官為先上跪拜置丨丨丨於道㠯求福)日觀(後漢書祭祀志注馬第伯封禪)
(儀記曰東山名曰丨丨日觀者雞一鳴時見日始欲出長三丈所)石室玉盤(後漢書祭祀志注馬)
(第伯封禪儀記曰日觀西北有丨丨壇㠯南有丨丨中有玉龜山南脅神泉飲之極清美利人)神泉清
美(見上)蕃王十二咸來助祭(後漢書祭祀志遣侍御史與蘭臺令史將工先上山刻石)
(文曰維建武三十有二年二月皇帝東廵狩至於岱宗柴望秩于山川班于羣神遂覲東后丨丨丨丨丨丨丨)
(丨)德封(後漢書祭祀志河圖考古篇曰帝劉之秀九名之世帝行丨丨刻政河圖)刻政河圖
(見上)刻石著紀(後漢書祭祀志河圖會昌符曰漢大興之道在九世之王封于泰山丨丨丨丨禪于)
(梁父退省考功)雲氣成宫闕(後漢書祭祀志注封禪儀曰車駕十九日之山虞比日山上丨丨丨)
(丨丨百官並見之)儲輦三百(後漢書祭祀志注封禪儀曰百官各以次上郡丨丨丨丨為貴臣諸)
(公王侯卿大夫百官皆步上少用輦)清晏温和(後漢書祭祀志注封禪儀曰泰山率多暴雨如今上)
(直下柴祭封登丨丨丨丨)崇其壇場明其代興(後漢書祭祀志注袁宏曰東方者萬物之)
(所始山嶽者靈氣之所宅故求之物本必於其始取其所通必於所宅丨丨丨丨則謂之封丨丨丨丨則謂之)
(禪然則封禪者王者開務之大禮也德不周洽不得輒議斯事功不弘濟不得髣髴斯禮曠世一有其道至高)
改封(後漢書祭祀志論自上皇以來封泰山者至周七十二代封者謂封土為壇柴祭告天代興成功也)
(易姓則丨丨者著一代之始明不相襲也繼世之王廵狩則修封㠯祭而已)寤寐次於聖心
(後漢書班固𫝊順命㠯創制定性㠯和神答三靈之繁祉展放唐之明文兹事體大而允丨丨丨丨丨丨瞻前)
(顧後豈蔑清廟憚敕天乎注兹事謂封禪之事大而且信次止也寤寐常止於聖心言不可忘之也)逢吉
丁辰(後漢書班固𫝊丨丨丨丨景命也注丁當也辰時也逢休吉之代當封禪之時此為天子之大命也)
登空躡岱(晉書地理志序黃帝則東海南江丨丨丨丨至于崑峯振轡風山訪道按空謂空同也)
三茅不翦曰觀停瑄(晉書禮志武皇帝意先儀範其吉禮也則丨丨丨丨丨丨丨丨)昭
祖揚禰(晉書禮志魏黃初中護軍蔣濟曰夫帝王大禮廵狩為先丨丨丨丨封禪為首)刊無竟
之名(晉書禮志魏黃初中護軍蔣濟曰自古受符未有不蹈梁父登泰山丨丨丨丨丨紀天人之際者也)
(大魏自武文至於聖躬所以參成天地之道綱維神人之化上天報應嘉瑞顯祥以比往古無所取喻)卜
年考時(晉書禮志魏護軍蔣濟曰去歲破吳今兹屠蜀其震蕩内潰在不服淹無累於封禪之事也宜)
(下公卿廣撰其禮丨丨丨丨昭告上帝以副天下之望)盛德之事(南齊書王儉𫝊上曲宴儉跪上)
(前誦相如封禪書上笑曰此丨丨丨丨吾何以堪之)皇代上儀(晉書禮志衛瓘山濤魏舒劉實張華)
(等奏曰臣聞唐虞三代濟世弘功之君莫不登介丘履梁父陛下勲高百王德無與二闕丨丨之丨丨塞靈祗)
(之欵望使大晉之典謨不同風於三五臣等請如前奏施行)欵望(見上)鏤玉(宋書禮志大明元年)
(江夏王義恭表曰鐘律之先曠世綿絶難得而聞邱索著明尚有遺炳蓋陶唐姚姒商姬之主莫不由斯道炎)
(漢二帝亦踵曩則因百姓之心聽輿人之頌龍駕帝服丨丨梁甫昌言明稱告成上靈)告成上靈
(見上)比李靈茅(宋書禮志江夏王義恭表大宋道冠軒堯惠深亭毒而猶執冲約未言封禪之事四)
(海竊以恧焉今龍麟已至鳳凰已儀丨丨已實丨丨已茂雕氣降雰於宫榭珍露呈味於禁林嘉禾積穗於殿)
(甍連理合幹於園籞皆耀質離宫植根蘭囿)雕氣降雰珍露呈味(見上)茅禾兼
瑞(宋書禮志詔曰太宰表如此昔之盛王永保鴻名常為稱首由斯道矣頃麟鳳表禎丨丨丨丨雖符祥顯)
(見恧乎猶深庶仰述先志拓清中㝢禮祗謁神朕將試哉)鏤迹燻今鐫德麗遠(宋書禮志)
(大明四年有司奏曰臣聞重代列聖咸由厥道爰洎姬漢風流尚存騰金彩奏玉潤丨丨以丨丨丨丨以丨丨)
(自兹以降訖於季末莫不欲英弘徽位詳固洪聲豈徒深默修文淵幽馭世而已)英弘徽位詳
固洪聲(見上)奏玉禋珪(宋書禮志有司奏曰聖上韞籙蕃河竚翔衡漢澄氛海岱開景中區)
(祥映昌基繫發篆素重以班朝侍典飾令詳儀纂綜淪蕪搜騰委逸丨丨郊宫丨丨元畤景集天廟脉壤詳農)
(節至昕陽川邱夙禮綱威廵&KR0008;表綏中甸史流其詠民挹其風)史流其詠民挹其風(見上)
天岱發靈宗河開寳(宋書禮志有司奏曰殊生詭氣奉俗還鄉羽族卉儀懷音革状邊帛)
(絶書權光弛燭丨丨丨丨丨丨丨丨重以榮露騰軒蕭雲掩閣鎬穎孳萌移華淵禁山輿竚衡雲鶼竦翼海鰈)
(泳流江茅吐蔭校書之列仰筆以飾辭濟代之蕃獻邑以待禮)雲鶼海鰈(見上)江茅吐蔭
(見上)升文中岱登牒天關(宋書禮志有司奏曰太宰江夏王臣義恭咀道遵英抽竒麗古)
(該潤圖史弛詳閟載表以功懋往初德耀炎昊丨丨丨丨丨丨丨丨耀冠榮名摛振聲號)鳴鳳竚律
騰駕流文(宋書禮志有司奏曰陛下&KR1258;辰稽古肅齊警列儒僚展采禮官相儀懸蕤動音洪鐘竦節)
(陽路整衛正途清禁於是績環珮端玉藻丨丨丨丨丨丨丨丨間彩比象之容昭明紀數之服徽焯天陣容藻)
(神行翠蓋懷隂羽華列照)徽焯天陣容藻神行(見上)翠蓋懷隂羽華列
照(見上)臺冠丹光壇浮素靄(宋書禮志有司奏曰乃詔聯事掌祭賓客贊儀金支宿縣)
(鏞石潤響命五神以相列闢九關以集靈警衛兵而開雲先雨祗以灑路霞凝生闕煙起成宫丨丨丨丨丨丨)
(丨丨)壽固皇根(宋書禮志有司奏曰爾乃臨中壇備盛禮天降祥錫丨丨丨丨谷動神音山傳稱響)
(草縢書堙玉之禮具竦石繩金之儀和芝潤瑛鐫璽乾封懼弗軌屬上徽燀當王則謹奉儀注以聞)谷動
神音山傳稱響(見上)竦石繩金(見上)琬碑鏐檢(宋書宗室𫝊鮑昭清河頌)
(丨丨丨丨盛典蕪而不治)相如筆(宋書謝靈運𫝊上書勸伐河北曰臣仰希太平之道傾覩岱宗之封)
(雖乏丨丨之丨庶免史談之憤)檢玉岱宗(宋書袁淑𫝊淑侍坐從容曰今當鳴鑾中岳席捲趙魏丨)
(丨丨丨今其時也臣逢千載之會願上封禪書一篇)闡燿炎昊貫軼商周(宋書袁淑𫝊奠)
(山沉河創禮輯策丨丨丨丨之遺則丨丨丨丨之舊文)泛修風浮慶烟(宋書謝莊𫝊舞馬賦)
(曰若乃曰宣重光德星昭衍鄗上之瑞彰江間之禎闡榮鏡之運既臻會昌之歴已辨感五繇之程符鑒羣后)
(之薦典聖主將有事於東嶽禮也於是順斗極乘次躔戒懸日於昭旦命月題於上年騑騑翼翼丨丨丨而丨)
(丨丨肅肅雍雍引八神而詔九仙下齊郊而掩配林集嬴里而降祊田蒲軒次巘瑄璧承巒金檢斯發玉牒斯)
(刊)引八神詔九仙(見上)蒲軒次巘瑄璧承巒(見上)擊轅之蹈
撫埃之舞(宋書謝莊𫝊舞馬賦曰盛節之儀洽升中之禮殫億兆悦精祇歡聆萬歲于曾岫燭神光)
(於紫壇是以丨丨丨丨丨丨丨丨相與而歌曰聳朝蓋兮泛晨霞靈之來兮雲漢華山有壽兮松有茂祚神極)
(兮貺皇家)鑾光幸岱(齊書王融𫝊帝略遠孚無思不服丨丨丨丨匪暮斯朝)天移雲動
(齊書王融𫝊丨丨丨丨勒封岱宗咸五登三追蹤七十百神肅警萬國具僚璯弁星離玉帛雲聚集三燭於蘭)
(席聆萬歲之禎聲豈不盛哉豈不韙哉)追蹤七十(見上)萬歲禎聲(見上)瓊茅(梁書)
(元帝紀王僧辯表曰陛下繼明闡祚即宫舊椘左廟右社之制可以權宜五禮六樂之容歲時取僃金芝九莖)
(丨丨三脊禪梁甫而封泰山臨東濱而禮日觀)緯書曲說(梁書許懋𫝊舜幸岱宗是為廵狩而鄭引)
(孝經鉤命決云封於泰山考績柴燎禪乎梁父刻石紀功此丨丨之丨丨非正經之通義也)奕奕亭
亭(梁書許懋𫝊禮記云三皇禪丨丨謂盛德也五帝禪丨丨特立獨起於身也)東封書(南史陳後)
(主紀從東廵登芒山侍飲賦詩曰日月光天德山河壮帝居太平無以報碩上丨丨丨并表請封禪隋文帝優)
(詔謙讓不許)封金刊玉(北齊書樊遜𫝊五年正月制詔問升中紀號對曰臣聞廵嶽之禮勒在虞)
(書省方之義著於易象往帝前王匪唯一姓丨丨丨丨億有餘人然盛德之事必待太平苟非其人更貽靈譴)
用張純之文從伯陽之說(北齊書樊遜𫝊五年正月制詔問升中紀號對曰文叔受)
(命炎精更輝四海安流天下輯睦劍賜騎士馬駕鼓車乃丨丨丨丨丨始丨丨丨丨丨)奉常定禮
武騎草文(隋書許善心𫝊神雀頌登封盛典云亭佇白檢之儀致治成功柴燎靡元珪之告雖丨丨)
(丨丨丨丨丨丨天子抑而未行推而不有允恭克讓其在斯乎七十二君信蔑如也)展禮介丘(隋書)
(薛道衡𫝊高祖文皇帝頌天平地成千載之嘉會登封降禪百王之盛典宜其金泥玉檢丨丨丨丨飛聲騰實)
(常為稱首天子為而不恃成而不居沖旨凝邈固辭弗許而雖休勿休上德不德更乃潔誠岱嶽遜謝愆咎方)
(知六十四卦謙撝之道為尊七十二君告成之義為小巍巍蕩蕩無得以稱焉)撰圖(北史薛胄𫝊胄以天)
(下太平遂遣博士登泰山觀古迹丨封禪丨及儀上之帝謙讓不許)不立藁草(北史薛收𫝊詔收為)
(封禪書收下筆便就丨丨丨丨文將千言所改無幾)日抱戴(舊唐書明皇紀開元十三年東封泰山十)
(一月日南至僃法駕登山仗衛羅列嶽中百餘里禮畢蔵玉冊於封祀壇之石䃭燔柴燎發羣臣稱萬歲𫝊呼)
(自山頂至嶽下震動山谷上還齋宫慶雲見丨丨丨)圜臺石闕(舊唐書禮儀志漢建武中封禪用元)
(封時故事封泰山於丨丨上四面皆立丨丨高五丈有方石再累藏玉牒書石檢於四邊)明水實樽
(舊唐書禮儀志前羅舍府果毅李敬貞論封禪須丨丨丨丨淮南子云方諸見月則津而為水注云方諸隂燧)
(大蛤也熟摩拭令熱以向月則水生以銅盤受之下數滴)瓦罇秸席(舊唐書禮儀志制曰今封禪即)
(用玉牒金繩器物之間復有丨丨丨丨一時行禮文質頓乖深為未惬其封祀降禪祈穀上帝后土位先設藁)
(秸瓦甒瓢杯等物並宜改用裀褥壘爵每事從文其諸郊祀亦宜凖此)舞鶴臺(舊唐書禮儀志詔立)
(登封降禪朝覲之碑各於壇所又詔名封祀璮為丨丨丨介丘壇為萬歲臺降禪臺為景雲臺以記當時所見)
(之瑞焉)五材無𤯝(舊唐書禮儀志開元十二年文武百僚朝集使皇親及四方文學之士皆上書)
(請封禪中書令張說又固請乃下制曰今百穀有年丨丨丨丨刑罰不用禮義興行和氣氤氲淳風澹泊)和
氣氤氲淳風澹泊(見上)鴻生碩儒獻書於外(舊唐書禮儀志制曰王公)
(卿士罄乃誠於中丨丨丨丨丨其丨丨丨神祗合契億兆同心)靈山好靜(舊唐書禮儀志明皇以丨)
(丨丨丨不欲喧繁與宰臣及侍讀學士對議用山下封祀之儀)謝成(舊唐書禮儀志明皇玉牒曰恭承大)
(寶十有三年敬若天意四海晏然封祀岱嶽丨丨於天子孫百禄蒼生受福)封臺(舊唐書禮儀志祀昊)
(天上帝於山上丨丨之前壇高祖神堯皇帝配享焉)無祕請(舊唐書禮儀志召禮官學士賀知章等入)
(講儀注因問玉牒之文前代帝王何故祕之知章曰玉牒本是通於神明之意前代帝王所求各異或禱年算)
(或思神仙其事微密是故莫知之明皇曰朕今此行皆為蒼生祈福更丨丨丨宜將玉牒出示百寮)息風
收雨(舊唐書禮儀志中書令張說言聖心誠懇宿齋山上昨夜則丨丨丨丨今朝則天清日暖復有祥風)
(助樂卿雲引燎靈迹盛事千古未聞)祥風助樂卿雲引燎(見上)海神來迎(舊唐)
(書禮儀志先是車駕至嶽西來蘇頓有大風從東北來自午至夕裂幕折柱衆恐張說倡言曰此必是丨丨丨)
(丨也及至嶽下天地清晏)火如連星(舊唐書禮儀志明皇登山從山上布兵至於山壇𫝊呼辰刻及)
(詔命來往斯須而逹夜中然丨相屬山下望之有丨丨丨自地屬天)絲竹之聲飄若天外
(舊唐書禮儀志其日平明山上清迥下望山下休氣四塞登歌奏樂有祥風自南而至丨丨丨丨丨丨丨丨及)
(行事日揚火光慶雲紛郁遍滿天際羣臣並集於社首山帷宫之次以候鸞駕遥望紫烟憧憧上逹内外歡譟)
紫烟上逹(見上)太山銘(舊唐書禮儀志封太山神為天齊王禮秩加三公一等仍令所管崇)
(飾祠廟環山十里禁其樵採給近山二十戸復以奉祀神明皇製紀丨丨丨御書勒於山頂石壁之上)歲
云嘉熟人用大和(舊唐書禮儀志泰山銘朕頼上帝垂休先後諸慶宰衡庶尹交修皇極四)
(海會同五典敷□丨丨丨丨丨丨丨丨百辟僉謀唱予封禪)序圖錄(舊唐書禮儀志泰山銘自昔王)
(者受命啟天地薦成功丨丨丨紀氏號)佐祠(舊唐書劉祥道𫝊麟德二年將有事於泰山有司議依舊)
(禮皆以太常卿為亞獻光祿卿為終獻祥道駁曰昔在三代六卿位重故得丨丨漢魏以來權歸臺省九卿皆)
(為常伯屬官今登封大禮不以八座行事而用九卿無乃徇虛名而忘實事乎高宗從其議)八座行
事(見上)馬色望如雲錦(舊唐書王毛仲𫝊毛仲檢校内外閑廐扈從東封以諸牧丨數萬匹)
(從每丨為一隊丨丨丨丨明皇益喜於岳下加開府儀同三司)西戎扈蹕(舊唐書突厥𫝊論東封泰)
(山丨丨丨丨)封壇大槲(唐書則天皇后武氏𫝊則天加號天冊金輪聖神皇帝遂封嵩山禪少室)
(冊山之神為帝配為后丨丨南有丨丨赦日置雞其杪賜號金雞樹)封禪壇頌(唐書張說𫝊東封還)
(為尚書右丞相兼中書令詔說撰丨丨丨丨刻之泰山以夸成功)絶典(唐書張九齡𫝊會帝封泰山九)
(齡曰今登封告成千載之丨丨)先祭後燔(唐書康子元𫝊子元白奏周官樂六變天神降是降神以)
(樂非緣燔也宋齊以來皆先嚌福酒乃燔請丨丨丨丨)醴泉出蒼龍見(宋史眞宗紀大中祥)
(符元年王欽若趙安仁為泰山封禪經度制置使王欽若言泰山丨丨丨錫山丨丨丨)神光起玉
冊上(宋史眞宗紀車駕發京師駐驆鄆州丨丨丨昊天丨丨丨)芝草三萬八千餘本
(宋史眞宗紀法駕入奉高宫王欽若等獻泰山丨丨丨丨丨丨丨丨五色雲起嶽頂)黃雲覆輦(宋史)
(眞宗紀法駕臨山門丨丨丨丨先夕大風至是頓息)周伯星(宋史禮志大中祥符二年翰林天文邢中)
(和言景德中丨丨丨出亢宿下按天文志角亢為泰山之根果符上封之應望於親郊日特置周伯星位於亢)
(宿間詔禮官與司天監定議設位氐宿之間為永式)鑄五使印(宋書禮志大中祥符元年詔今年十)
(月有事於泰山以王旦為大禮使王欽若為禮儀使參知政事馮拯為儀仗使知樞密院陳堯叟為鹵簿使趙)
(安仁為橋道頓遞使仍丨丨丨丨及經度制置使印給之)習儀崇德(宋史禮志大中祥符元年詔今)
(年十月有事於泰山九月詔審刑院開封府母奏大辟案帝丨丨於丨丨殿)設漏壺(宋史禮志有司)
(請登封日圜臺立廣麾仗至山下壇設爟火將行禮然炬相屬又遣司天丨丨丨山之上下命中官覆校日景)
(復於壇側擊板相應)籠燈(宋史禮志自太平頂天門黃峴嶺岱嶽觀各豎長竿揭丨丨下照以相參候)
給横板(宋史禮志以回馬嶺至天門路峻絶人丨丨丨二長三尺許繋綵兩端施於背膺選從卒推引)
(而上衛士皆給釘鞵供奉馬止於中道)綵繡相間(宋史禮志自山趾盤道至太平頂凡兩步一人)
(丨丨丨丨樹當道者不伐止縈以繒)紫氣蒙壇黃光如帛(宋史禮志帝之廵祭也往還四)
(十七日未嘗遇雨雪嚴冬之候景氣恬和祥應紛委前祀之夕陰雺風勁不可以燭及行事風頓止天宇澄霽)
(燭㷔凝然封䃭訖丨丨丨丨丨丨丨丨)五色雲見(宋史禮志法駕還奉高宫日重輪丨丨丨丨鼔)
(吹振作觀者塞路歡呼動天地改奉高宫曰會眞宫)會眞宫(見上)冰谷瓜(郭憲洞冥記帝封泰)
(山從者皆賜丨丨素葉之丨帝解鳴鴻之刀以賜朔刀長三尺朔曰此刀黃帝采首山之銅鑄之雄已飛去雌)
(者猶存帝欲銷之刀已手中化為鵲赤色飛去雲中)形兆圻堮(嚴遵道德指歸論封泰山禪梁父七)
(十有二君其有丨丨丨丨髣髴不可識者不可言此其性命不同功名不齊耶非也上德之君體道而存神與)
(化倫莫有見聞德歸萬化皆曰自然)天下和安(王充論衡戴泰山之上者七十有二君皆勞情苦思)
(憂念王亊然後功成事立致治太平太平則丨丨丨丨乃升泰山而封禪焉)告安(王充論衡帝王治平)
(升封泰山丨丨也)瑞命符(應劭漢官儀世祖封禪有白氣一丈東南極望正直壇所有青氣上與天)
(屬遥望不見此丨丨之丨也)金篋(應劭風俗通俗說岱宗上有丨丨玉策能知人年壽修短武帝探策)
(得十八因讀曰八十其後果用耆長)金泥銀繩(應劭風俗通封泰山丨丨丨丨印之璽下禪梁父禮)
(祠地主去事之殺示增廣也)敬拜泰靈(應劭風俗通孝武皇帝封廣丈二尺高九尺其享曰皇帝)
(丨丨丨丨其夜有光如流星)仙人對博(應劭風俗通武帝與丨丨丨丨碁没石中馬蹄迹於今尚)
(在)珪玉蘭蒲(王嘉拾遺記黃帝詔使百辟羣臣受德教者先列丨丨於丨丨席上燃沈榆之香舂)
(雜寳為屑以沈榆之膠和之為泥以塗地分別尊卑華戎之位也注事出封禪記)沈榆之膠(見上)
瘞玉(沈約袖中記修封泰山丨丨岱宗)神鼎𫝊芳(虞荔鼎錄武帝登泰山鑄一鼎高四尺銅)
(銀為之其形如甕有三足太始四年造其文曰登於泰山萬夀無疆四海寧謐丨丨丨丨大篆書)崑山
寢燎炎海韜波(李翺卓異記麟德三年正月一日有事於泰山玉牒文曰臣忝奉餘緒承威積)
(慶遂得丨丨丨丨丨丨丨丨雖業茂宗祧斯實降靈穹昊今謹告成東嶽歸功上天大寶克隆鴻基永固凝薰)
(萬姓陶化八紘)升山官(劉肅大唐新語明皇將封禪泰山張說自定丨丨之丨多引兩省工錄及已之)
(親戚張九齡曰登封霈澤千載一遇清流高品不沐殊恩恐制出之後四方失望說曰事已決矣悠悠之談何)
(足慮也)千載一遇(見上)八歲獻書(鄭棨開天𫝊信記開元初上勵精理道天下大治人)
(情欣欣然感登岱告成之事上猶惕勵不已為讓者數四焉是時劉晏年丨丨丨東封丨上覽而奇之)進
白騾(鄭棨開天𫝊信記上將登封泰山益州丨丨丨至潔朗豐潤權奇偉異上遂親乘之柔習安便不知)
(登降之倦告成禮畢復乘而下纔下山坳休息未久而有司言白騾無疾而殪上歎異之諡曰白騾將軍)朱
髮紫衣(鄭棨開天𫝊信記車駕次華隂上見嶽神數里迎接上問左右莫之見遂詔諸巫問神安在獨)
(老巫阿母婆奏云三郎在路左丨丨丨丨迎候陛下上顧笑之仍勒阿母婆敕神先歸上至廟見神櫜鞬俯伏)
(庭東南大栢樹下又詔阿母婆問之對如上見上加敬禮命阿母婆致意而旋降詔先詣嶽封為金天王)金
橋圖(鄭棨開天𫝊信記上封泰山回車駕次上黨父老負擔壺漿遠近迎謁上皆親加存問及金橋御路)
(縈轉上見數十里間旌纛鮮潔羽衛整肅遂詔吳道元韋無忝陳閎令同製丨丨丨)㫋然伏流(鄭棨)
(開天𫝊信記上封泰山進次滎陽㫋然河上見黑龍命弧矢射之夫發龍潛滅自爾丨丨丨丨於今百餘年矣)
(按㫋然即濟水也)尚衣帶(沈括夢溪筆談丁晉公從車駕廵幸禮成有詔賜輔臣玉帶時輔臣八人)
(行在祗候庫止有七帶尚衣有帶謂之比玉價直數百萬上欲賜輔臣以足其數晉公心欲之而位在七人之)
(下度必不及已乃諭有司不須發丨丨丨自有小私帶且可服之以謝候還京别賜可也有司具以聞既各受)
(賜而晉公一帶僅如指闊上顧近侍曰丁謂帶與同列大殊速求一帶易之有司奏惟有尚衣御帶遂以賜之)
得天瑞(蘇轍龍川别志王欽若曰自古封禪當丨丨丨希世絶倫之事然後可為也)答靈貺
(吳處厚青箱雜記眞宗封岱祠汾雖則繼述先志昭丨丨丨中外臣民協謀同欲然實由文穆之力贊焉)乾
封泉寳(董逌錢譜丨丨丨丨唐會要高宗祀昊天上帝於泰山改乾封年鑄徑一寸重十二銖六分以)
(一當十)夢三牛鬭(趙德麟侯鯖錄梅詢嘗從眞宗東封因卜命於嶽神丨丨丨丨於庭有稱相公)
(通謁者雖異之而不曉其兆既而得濠梁守有三石牛)連歲榜(王闢之澠水燕談錄祥符二年眞宗)
(東封岱山放梁固已下進士三十一人及第四年祀后土於汾隂放張師德以下三十一人及第固雍熙二年)
(状元顥之子師德建隆二年状元去華之子兩家父子状元當時士大夫榮之魏野以詩賀之曰封禪汾隂丨)
(丨丨状元俱是状元兒)發六難(洪邁容齋隨筆貞觀五年羣臣請封禪詔不許六年復請上曰事天)
(掃地而祭何必登泰山之顛封數尺之土然後可以展其誠敬乎已而欲從其請魏鄭公獨以為不可丨丨丨)
(以爭之會河北大水遂寝十年復使房喬裁定其禮)三觀(洪邁容齋隨筆秦觀者望見長安吳觀者望見)
(會稽周觀者望見齊凡記文之工悉如此而未嘗見稱於昔賢秦吳周丨丨亦無曾用之者)乾符坤
珍(葉廷珪海錄碎事張說封禪頌神寳沓至丨丨丨丨)封神邱(葉廷珪海錄碎事班固銘丨丨丨兮)
(建隆碣)隆碣(見上)囤碑(趙彥衛雲麓漫抄吳天璽元年吳興陽羨山後有封禪碑土人目曰丨丨)
(以其石圓八出如米廪云字畫奇古歲久多磨滅訪得舊刻以今文寫之)神魚吐書(趙彥衛雲麓漫)
(抄陽羡山封禪碑丨丨丨丨白鯉騰船者二靈絮神蠶彌被原野者三)
御定子史精華卷三十四
