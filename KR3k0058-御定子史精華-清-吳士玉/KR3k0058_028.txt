欽定四庫全書
御定子史精華卷二十八
禮儀部一
朝會
春朝冬夕(管子孟丨之丨君自聽朝論爵賞校官終五日季丨之丨君自聽朝論罰罪刑殺亦終五)
(日)彤弓石璧(管子管子西見天子曰敝邑之君欲率諸侯而朝先王之廟觀於周室請以令使天)
(下諸侯朝先王之廟觀於周室者不得不以丨丨丨丨不以彤弓石璧者不得入廟)五年四王一
相朝(國語夫禮所以正民也是故先王制諸侯使丨丨丨丨丨丨丨也終則講於會以正班爵之義帥長)
(幼之序訓上下之則制財用之節其間無由怠荒注周禮中國凡五服内者五歲而朝禮記曰諸侯之於天子)
(也比年一小聘三年一大聘五年一朝謂此也)亢為疏廟(史記天官書丨丨丨丨注亢四星疏外也)
(廟或為朝聽政之所也)致羣神(史記孔子世家禹丨丨丨於會稽山注羣神謂立山川之君為羣神)
(之主故謂之神也)漢法四見(史記梁孝王世家諸侯王朝見天子丨丨凡當丨丨耳始到入小見)
(到正月朔旦奉皮薦璧玉賀正月法見後三日為王置酒賜金錢財物後二日復入小見辭去凡留長安不過)
(二十日)法見(見上)綿蕞(史記叔孫通𫝊叔孫通說上曰臣願徵魯諸生與臣弟子共起朝儀頗采)
(古禮與秦儀雜就之上曰可試為之於是叔孫通使徵魯諸生三十餘人及上左右為學者與其弟子百餘人)
(為丨丨野外習之月餘叔孫通曰上可試觀上既觀使行禮曰吾能為此廼令羣臣習肄注置設綿索為習肄)
(處蕞謂以茅翦樹地為纂位春秋傳曰置茅蕝也)張旗志(史記叔孫通傳漢七年長樂宫成諸侯羣)
(臣皆朝十月儀先平明謁者治禮引以次入殿門廷中陳車騎步卒衛宫設兵丨丨丨傳言趨殿下郎中俠陛)
(陛數百人功臣列侯諸將軍軍吏以次陳西方東鄉文官丞相以下陳東方西鄉大行設九賓臚句𫝊注漢以)
(十月為正故行朝歲之禮志一作幟)設九賓臚句傳(見上注臚音讀如閭上傳語告下為臚下)
(傳語告上為句大行掌賓客之禮今謂之鴻臚也九賓則周禮九儀也謂公侯伯子男孤卿大夫士也漢依此)
(以為臚傳依次傳令上也)朝歲(見上)執職傳警(史記叔孫通傳於是皇帝輦出房百官丨丨丨)
(丨引諸侯王以下至吏六百石㠯次奉賀莫不振恐肅敬至禮畢復置法酒諸侍坐殿上皆伏抑首以尊卑次)
(起上壽觴九行謁者言罷酒御史執法舉不如儀者輒引去竟朝置酒無敢諠譁失禮者注職音幟漢儀云帝)
(輦動則左右侍帷幄者稱警是也)置法酒(見上注作酒令法也常會湏天子中起更衣然後入置酒)
(矣)觴九行(見上)御史舉不如儀(見上)奉國珍(漢書宣帝紀甘露二年十二月)
(呼韓邪單于欵五原塞願丨丨丨朝三年詔曰單于稱北藩臣朝正月其以客禮待之位在諸侯王上)皮
幣薦璧(漢書食貨志王侯宗室朝覲聘享必以丨丨丨丨然後得行)賜容車地(漢書鄒陽)
(傳梁孝王上書願丨丨丨之丨徑至長樂宫自使梁國士衆築作甬道朝太后)遠方執寶(漢書燕王)
(旦傳孝武皇帝德配天地明並日月威武洋溢丨丨丨丨而朝)乘小車(漢書車千秋傳千秋年老上優)
(之朝見得丨丨丨入宫殿故因號曰車丞相)戶牖法坐(漢書梅福傳願一登文石之陛涉赤墀之)
(塗當丨丨之丨丨盡平生之愚慮)求諸子及太史公書(漢書東平王宇傳宇來朝上疏)
(丨丨丨丨丨丨丨丨上以問大將軍王鳳對曰東平王來朝不思制節謹度而求諸書非朝聘之義也遂不與)
三朝之禮(後漢書明帝紀光武皇帝建丨丨丨丨注三朝之禮謂中元元年初起明堂辟雍靈臺也)
備章朝物(後漢書明帝紀贊丨丨丨丨注朝物謂朝儀文物也)充庭車(後漢書安帝紀永初)
(四年春正月元旦會徹樂不陳丨丨丨注每大朝會必陳乘輿法物車輦於庭故曰充庭車也)鐘鳴受
賀(後漢書禮儀志每月朔歲首為大朝受賀其儀夜漏未盡七刻丨丨丨丨及贄公侯璧中二千石二千石)
(羔千石六百石鴈四百石㠯下雉二千石㠯上上殿稱萬歲舉觴御座前司空奉羹大司農奉飯奏食舉樂百)
(官受賜宴饗大作樂)司空奉羹司農奉飯(見上)奏食舉樂(見上)公納薦
(後漢書禮儀志注蔡質漢儀曰正月旦天子幸德陽殿臨軒公卿將大夫百官各陪朝賀宗室諸劉雜會萬人)
(㠯上立西面位定丨丨丨太官賜食酒西入東出既定上壽計吏中庭北面立太官上食賜羣臣酒食貢事御)
(史四人執法殿下虎賁羽林弧弓撮矢陛戟左右戎頭偪脛陪前向後左右中郎將住東西羽林虎賁將住東)
(北五官將住中央悉坐就賜作九賓徹樂)弧弓撮矢戎頭偪脛(見上)舍利西方
來(後漢書禮儀志注蔡質漢儀曰正月旦天子臨軒丨丨從丨丨丨戲於庭極乃畢入殿前激水化為比目)
(魚跳躍嗽水作霧障日畢化成黃龍長八丈出水遊戲於庭炫燿日光鐘磬並作樂畢作魚龍曼延小黃門吹)
(三通謁者引公卿羣臣㠯次拜微行出罷卑官在前尊官在後)魚龍曼延(見上)卑官前尊
官後(見上)儀適(後漢書竇融傳車駕西征隗囂融率五郡太守與大軍會高平第一融先遣從事問)
(會見丨丨是時軍旅代興諸將與三公交錯道中或背使者交私語帝聞融先問禮儀甚善之㠯宣告百僚注)
(猶言儀注也)四時見會(後漢書馬防傳永和七年鄧太后詔諸馬子孫還京師隨丨丨丨丨如故)
(事)迎期先到(後漢書樊宏傳每當朝會輒丨丨丨丨俯伏待事時至廼起帝聞之常敕騶騎臨朝)
(廼告勿令豫到)雲母屛風(後漢書鄭弘傳弘代鄧彪為太尉時舉將第五倫為司空班次在下每正)
(朔朝見弘曲躬而自卑帝問知其故遂聽置丨丨丨丨分隔其間由此以為故事)敷奏經書(後漢)
(書桓榮傳拜為議郎每朝會輒令榮於公卿前丨丨丨丨帝稱善曰得生幾晚)賜竒果(後漢書桓榮傳)
(入會庭中詔丨丨丨受者皆懷之榮獨舉手捧之以拜帝笑指之曰此眞儒生也㠯是愈見敬厚)春王
三朝會同漢京(後漢書班固傳丨丨丨丨丨丨丨丨是日也天子受四海之圖籍膺萬國之貢)
(珍内撫諸夏外接百蠻乃盛禮樂供帳置乎雲龍之庭陳百僚而贊羣后究皇儀而展帝容注三朝元日也謂)
(歲之朝月之朝日之朝)受圖籍膺貢珍(見上)究皇儀展帝容(見上)咫尺
天儀(後漢書東平王蒼傳上疏曰陛下至德廣施慈愛骨肉既賜奉朝請丨丨丨丨而親屈至尊降禮下)
(臣每賜讌見輒興席改容中宫親拜事過典故臣惶怖戰慄誠不自安)少府給璧(後漢書朱暉傳)
(束平王蒼辟之甚禮敬焉正月朔旦蒼當入賀故事丨丨丨丨是時陰就為府卿貴驕吏傲不奉法蒼坐朝堂)
(漏且盡而求璧不可得暉望見少府主簿持璧即往紿之曰我數聞璧而未嘗見試請觀之主簿以授暉暉顧)
(召令史奉之主簿遽以白就就曰朱掾義士勿復求更㠯他璧朝蒼既罷召暉謂曰屬者掾自視孰與藺相如)
(帝聞壮之)說經奪席(後漢書戴憑傳正旦朝賀百僚畢會帝令羣臣能丨丨者更相難詰義有不通)
(輒丨其丨以益通者憑遂重坐五十餘席故京師為之語曰解經不窮戴侍中)雙鳬飛來(後漢書王)
(喬傳顯宗世為葉令喬有神術每月朔望嘗自縣詣臺朝帝怪其來數而不見車騎密令太史伺望之言其臨)
(至輒有丨丨從東南丨丨於是候鳬至舉羅張之但得一隻舄焉乃詔上方診視則四年中所賜尚書官屬履)
(也注診視也音眞吝反)葉門鼓鳴(後漢書王喬傳每當朝時丨丨下丨不擊自丨聞於京師)交
戟义頸(魏志武帝紀注舊制三公領兵入見皆丨丨丨丨而前初公將討張繡入覲天子時始復此制)
謁帝承明(魏志文帝紀注是時帝居北宫以建始殿朝羣臣門曰承明陳思王植詩曰丨丨丨丨廬)
(是也至明帝時始於漢南宫崇德殿處起太極昭陽諸殿)却會(晉書禮志漢建安中將正會太史上言正)
(旦當日蝕朝士疑會否共諮荀彧時劉邵在坐曰聖人垂制不為變異豫廢朝禮者或災消異伏或推術謬誤)
(也彧從之遂朝會如舊日亦不蝕邵由此顯名武帝咸寧三年四年並以正旦合朔却元會改魏故事也康帝)
(建元元年太史上元日合朔復疑應丨丨與否庾冰輔政從衆議遂以却會永和中殷浩輔政又欲從劉邵議)
(不却會王彪之據咸寧建元故事於是又從彪之議)正會禮(晉書禮志漢儀有丨丨丨)咸寧注
(晉書禮志晉氏受命武帝更定元會儀丨丨丨是也)元會賦(晉書禮志傅休奕丨丨丨曰考夏后之遺)
(訓綜殷周之典藝採秦漢之舊儀定元正之嘉會此則兼採衆代可知矣)四廂樂作(晉書禮志咸寧)
(注謁者跪奏藩王臣某等奉觴再拜上千萬壽丨丨丨丨百官再拜已飲又再拜謁者引王等還夲位)晨
賀晝會(晉書禮志夜漏未盡七刻謂之丨丨晝漏上三刻更出百官奉壽酒謂之丨丨别置女樂三十)
(人於黃帳外奏房中之歌)黃帳外房中歌(見上)建旗(晉書禮志摯虞以為覲禮諸侯覲天)
(子各建其旗旗章所以殊爵命示等威詩稱君子至止言觀其旗宜定新禮丨丨如舊禮詔可其議)奉壽
升朝(晉書樂志冬至小會歌庶允羣后丨丨丨丨我有壽禮式宴百僚)問方俗之宜(晉書)
(王渾傳帝嘗訪渾元會丨郡國計吏丨丨丨丨渾奏曰舊三朝元會前計吏詣軒下侍中讀詔計吏跪受臣以)
(詔文相承已久無他新聲非陛下留心方國之意也可令中書指宣明詔問方土異同賢才秀異風俗好尚農)
(桑夲務刑獄得無冤濫守長得無侵虐其勤心政化興利除害者授以紙筆盡意陳聞以明聖指垂心四遠不)
(復因循常辭且察其答對文義以觀計吏人才之寔帝然之)集萬國軫(宋書高祖紀詔曰俾舊闕)
(之陽復丨丨丨之丨東京父老重覩司隸之車)臨西堂(宋書孝武帝紀孝建三年始制朔望丨丨丨接)
(羣下受奏事)百華鐙(宋書禮志魏司空王朗奏事曰故事正月朔賀殿下設兩丨丨丨對於二階之)
(間端門設庭燎火炬端門外設五尺三尺燈月照星明雖夜猶晝矣)白虎樽(宋書禮志正旦元會設丨)
(丨丨於殿庭樽蓋上施白虎若有能獻直言者則發此樽飲酒)慶冬使(宋書禮志永初元年詔曰丨丨)
(丨今可悉停唯元正大慶不得廢耳)龍路充庭鸞旗拂霓(宋書禮志舊有充庭之制臨軒)
(大會陳乘輿車輦旌鼓於殿庭張衡東京賦云丨丨丨丨丨丨丨丨)執經以代手板(宋書禮志)
(中以葛為之令國子太學生冠之服單衣以為朝服丨一卷丨丨丨丨丨)朝慶鱗萃(宋書樂志晉四)
(廂樂歌三正元辰丨丨丨丨華夏奉職貢八荒覲殊類黻冕充廣庭鳴玉盈朝位)臚讚(宋書樂志晉四)
(廂樂歌九賓在庭丨丨既通升瑞奠贄乃侯乃公)五旗四縣(宋書樂志建丨丨羅鐘虡列丨丨奏)
(韶武鏗金石揚旌羽縱八佾巴渝舞詠雅頌和律呂於胥樂樂聖主右雅樂正旦大會行禮詩)九位玉
聲(宋書樂志元正肇始典章暉明萬方畢來賀華裔充皇庭多士盈丨丨俯仰觀丨丨)盛服待晨
(宋書樂志將將蕃后翼翼羣僚丨丨丨丨明發來朝饗以八珍樂以九韶仰祗天顔厥猷孔昭)鳴玉華
殿(宋書樂志五玉既獻三帛是&KR1002;爾公爾侯丨丨丨丨)說徽芳(宋書樂志開元辰畢來王奉貢職朝)
(后皇鳴珩珮觀典章樂王度丨丨丨)氊殿青幨(齊書禮志魏文修洛陽宫室權都許昌宫殿狹小元)
(日於城南立丨丨丨丨以為門設樂饗會後還洛陽依漢舊事)銀酒鐺(齊書蕭穎胄𫝊上慕儉約欲鑄)
(壊大官元日上壽丨丨丨潁胄曰朝廷盛禮莫過三元此一器既是舊物不足為侈)朝廷盛禮莫
過三元(見上)璯弁星離玉帛雲聚(齊書王融傳百神肅警萬國具僚丨丨丨丨丨)
(丨丨丨)兄弟導騶分趨兩陛(梁書張綰傳綰徙御史中丞大同四年元日舊制僕射中)
(丞坐位東西相當時綰兄纉為僕射及百司就列丨丨丨丨丨丨丨丨前代未有也時人榮之)獻頌(南史)
(齊武帝紀永明二年扶南國遣使朝貢并丨丨章云)小輿升殿(南史謝朏𫝊三年元會詔朏乘丨丨)
(丨丨)簡閱衣裳料數冠幘(南史王琨傳謙恭謹慎老而不渝朝會必早起丨丨丨丨丨丨)
(丨丨如此數四)參承(南史王綸之傳武帝幸琅琊城綸之與光祿大夫全景文等二十一人坐不丨丨為)
(有司奏免)百僚延首(南史褚彦回傳彥回美儀貎善容止俯仰進退咸有風則每朝會丨丨遠國使)
(莫不丨丨目送之)賀雅(南史賀琛𫝊武帝與語嘗移晷刻省中語曰上殿不下有丨丨琛容止閑雅故)
(時人呼之)小歲賀(魏書孝文帝紀太和十五年十有一月初罷丨丨丨按小歲謂冬至)非有封
爵者不得預(周書趙肅傳大統十三年除廷尉少卿明年元日當行朝禮丨丨丨丨丨丨丨丨焉)
(肅時未有茅土左僕射長孫儉白太祖請之太祖乃召肅謂曰歲初行禮豈得使卿不預然何為不早言也於)
(是令肅自選封名肅曰河清乃太平之應竊所願也於是封河清縣子邑三百戶)微習禮容皆
知順軌(隋書禮儀志漢高祖未遑朝制叔孫通請起朝儀而許焉猶曰度吾能行者為之丨丨丨丨丨)
(丨丨丨)中嚴外辦(隋書禮儀志梁元會之禮太階東置白獸樽羣臣及諸蕃客並集各從其班而)
(拜侍中奏丨丨王公卿尹各執珪璧入拜侍中乃奏丨丨)奉珪藉(隋書禮儀志梁元會之禮皇帝服衮)
(冕乘輿以出侍中扶左常侍扶右黃門侍郎一人執曲直華蓋從至階降輿納舄升坐有司御前施丨丨丨王)
(公以下至阼階脱舄劔升殿席南奉贄珪璧畢下殿納舃佩劍詣夲位主客郎徙珪璧於東廂帝興入)賦
黃甘(隋書禮儀志皇帝升御座王公上壽禮畢食食畢樂伎奏太官進御酒主書丨丨丨逮二品已上)
讀五條詔(隋書禮儀志侍中丨丨丨丨計吏每應諾訖令陳便宜者聽詣白獸樽以次還坐宴樂罷)
(皇帝乘輿以入)東壁南蘭(隋書禮儀志舊元日御座東向酒壺在丨丨下御座既南向乃詔壺於丨)
(丨下)寅雅(隋書音樂志王公出入奏丨丨取尚書周官寅亮天地也)鶴蓋龍馬風乘雲
車(隋書音樂志皇夏辭協同内外混一戎華丨丨丨丨丨丨丨丨)懷黃綰白鵷鷺成行
(隋書音樂志食舉樂辭彤庭爛景丹陛流光丨丨丨丨丨丨丨丨)飾館華林拂席相待
(北史王肅傳肅除豫州刺史揚州大中正尋徵入朝帝手詔曰不見君子中心如醉一日三歲我勞如何丨丨)
(丨丨丨丨丨丨卿欲以何日發汝墳也)雁臣(北史斛律金𫝊金綂所部詣雲州魏除為第二領人酋長)
(秋朝京師春還部落號曰丨丨)因天地交會之序為父子相見之儀(舊唐)
(書德宗紀貞元七年詔仲夏之時萬物敷暢陽德方茂陰事始成昔者觀天法象丨丨丨丨丨丨丨丨丨丨丨)
(丨丨丨沿習成風古今不易王者制事在於因人酌其情而用中順其俗以為禮咸覿之義既行於父子之間)
(資事之情豈隔於君臣之際申恩卿士自我為初起今年五月朔御正殿召見文武百官外官因朝奏咸聽就)
(列仍編禮式以為常典)申恩卿士自我為初(見上)延英候對(舊唐書憲宗紀)
(武元衡奏正衙待制官夲置此官以備問比來正衙多不奏事自今後請以尚書省六品以上職事官東宫師)
(傅賓詹王傅等每坐日令兩人待退朝詔於丨丨丨丨從之)鬭班於香案前(舊唐書武宗紀)
(會昌二年中書奏元日御含元殿百官就列惟宰相及兩省官皆未開扇前立於欄檻之内及扇開便侍立於)
(御前三朝大慶萬邦稱賀惟宰相侍臣同介胄武夫竟不拜至尊而退酌於禮意事未得中臣等請御殿日昧)
(爽宰相兩省官丨丨丨丨丨丨俟扇開通事贊兩省官再拜拜訖升殿侍立從之)奏太和(舊唐書音)
(樂志皇帝臨軒丨丨丨王公出入奏舒和皇帝受朝奏政和皇帝食舉及飲酒奏休和)奏昭和(舊唐)
(書音樂志元日冬至皇帝禮會登歌丨丨丨)立仗馬(舊唐書職官志注舊儀尚乘以廐馬八匹分為)
(左右廂立於正殿側宫門外候仗下即散若大陳設即馬在樂懸之北進馬二人戎服執鞭侍立於馬之左隨)
(馬進退天寶八載李林甫用事罷丨丨丨亦省進馬官十二載楊國忠當政復立仗馬及進馬官)繖二
翰一(舊唐書職官志奉御掌輿輦凡大朝會則丨丨丨丨陳之於庭注孔雀扇一百五十有六分居左右)
(舊翟尾扇開元年初改為繡孔扇)第一奏(舊唐書張文瓘𫝊從父弟文收善音律太宗十四年景雲)
(見河水清文收採朱雁天馬之義制景雲河清樂名曰燕樂奏之管絃為樂之首今元會丨丨丨者是也)有
李勉始知朝廷尊(舊唐書李勉傳至德初從至靈武拜監察御史屬朝廷右武勲臣恃寵多)
(不禮大將管崇嗣於行在朝堂背闕而坐言笑自若勉劾之拘於有司肅宗特原之歎曰吾丨丨丨丨丨丨丨)
(丨也)大夫班(舊唐書張建封傳十三年冬入覲京師德宗禮遇加等特以雙日開延英召對又令朝參)
(入丨丨丨以示殊寵建封賦朝天行一章上獻)賦朝天行(見上)展遐戀(舊唐書張建封傳貞)
(元已後藩帥入朝未有獲御製詩以送者建封將還鎮特賜詩曰牧守寄所重才賢生為時宣風自淮甸授鉞)
(膺藩維入覲丨丨丨臨軒慰來思)宵衣箴(舊唐書李德裕傳丨丨丨曰先王聽政昧爽以俟雞鳴既)
(盈日出而視)昧爽以俟(見上)隻日視(唐書文宗紀論唐制天子以丨丨丨朝)設御
幄(唐書禮樂志皇帝元正冬至受羣臣朝賀會前一日尚舍丨丨丨於太極殿)解劍席(唐書禮樂)
(志有司設羣官客使等次於東西朝堂展縣置桉陳車輿又設丨丨丨於縣西北横街之南)朝集使
(唐書禮樂志設諸州丨丨丨位都督刺史三品以上位於文武官三品之東西四品以下分方位於文武官當)
(品之下諸州使人又於朝集使之下諸親於四品五品之南)黃麾仗(唐書禮樂志其日將士填諸街)
(勒所部列丨丨大丨屯門及陳於殿庭羣官就次侍中版奏請中嚴)祥瑞桉(唐書禮樂志初羣官將朝)
(中書侍郎以諸州鎮表别為一桉俟於右延明門外給事中以丨丨丨俟於左延明門外)凝冕大昕
纓佩而朝(唐書元結傳天子重城深宫燕和而居丨丨丨丨丨丨丨丨太官具味視時而獻太常備)
(樂和聲以薦)廵對(唐書薛珏𫝊詔延英坐日計百司長官二員言闕失謂之丨丨)寫王會圖
(唐書南蠻傳中書侍郎顔師古上言昔周武王時遠國入朝太史次為王會篇今蠻夷入朝如元深冠服不同)
(可丨為丨丨丨詔可)常參(五代史李琪傳唐故事天子日御殿見羣臣曰丨丨)言事出行(五代)
(史李琪傳琪建言入閤有待制次對官論事而内殿起居一見而退欲有言者無由自陳明宗乃詔起居日有)
(丨丨者許丨丨自陳又詔百官以次轉對)轉對(見上)十二堂以聽十二朔(宋史禮志)
(政和五年詔曰朕益世室之度兼四阿重屋之制度以九尺之筵上圜象天下方法地四戶以合四序八窗以)
(應八節五室以象五行丨丨丨丨丨丨丨丨九階四阿每室四戶夾以八窗享帝嚴父聽朔布政於一堂之上)
(於古皆合其制大備)簾捲扇開鞭鳴樂止(宋史禮志皇帝出西閤乘輦協律郎俛伏跪舉)
(麾興工鼔柷奏乾安之樂殿上扇合禮直官太常博士引禮儀使導皇帝出降輦即坐丨丨丨丨丨丨丨丨爐)
(烟升符寶郎奉寶陳於御坐左右)五輅陳庭(宋史禮志大朝會丨丨先丨於丨大樂令展宫架之)
(樂於横街南鼓吹令分置十二案於宫架外協律郎二人一位殿上西階之前楹一位宫架西北俱東向陳輿)
(輦御馬於龍墀繖扇於沙墀貢物於宫架南餘則列大慶門外)御馬龍墀(見上)壽尊(宋史禮志)
(大朝會尚食奉御設丨丨於殿東楹少南設玷於尊南加爵一有司設上下羣臣酒尊殿下東西廂)朔參
望參(宋史禮志在京朝官以上朔望一朝紫宸為丨丨丨丨)待漏院(宋史禮志朝會常參官並)
(早赴丨丨丨候開内門齊入)四參儀再坐儀(宋史禮志朝會政和新儀有垂拱殿丨丨丨崇)
(政殿丨丨丨)雞唱(宋史禮志皇帝升位扇却儀鸞使焚香次文武官等拜次司天丨丨次閤門勘契)
祝月(宋史禮志舍人引宰臣至儀石北俛伏跪致辭丨丨訖其辭云文武百僚宰臣全銜臣某姓名等言)
(孟春之吉伏惟皇帝陛下膺受時祉與天無窮臣等無任歡呼抃蹈之至歸位五拜)合班儀(宋史禮志)
(太祖建隆三年三月有司上丨丨丨凡雜坐者以此為準)引對(宋史禮志熙寧初閤門言舊制中書省樞)
(密院奏事退再引三班假日則兩班或再御後殿丨丨多及午刻遇開經筵即至申末恐久勞聖躬請遇經筵)
(日自二府奏事外止引一班或有急奏及言事官請對即取旨俟罷經筵日仍舊)十二神纛(遼史)
(國語解丨丨丨丨凡大朝會列諸御前)高墩(遼史國語解排班圖有丨丨矮墩方墩之列自大丞相至)
(阿札割只皆墩官也)碧襴官(金史儀衛志殿庭内仗左行自北西向排列黃麾幡一首執者三人丨丨)
(丨)長壽幢(金史儀衛志殿庭内仗第一行牙門旗八第二行監門校尉十二第三行丨丨丨一押旗)
(大將軍一居中)司晨報時(元史禮樂志元正受朝儀兩宫升御榻鳴鞭三劈正斧退立於露階東丨)
(丨丨丨雞鳴畢尚引引殿前班皆公服分左右入日精月華門就起居位相向立)卷班(元史曹元用傳)
(大朝會為糾儀官申丨丨之令俾以序退無爭門而出之擾)觀珤器(穆天子傳天子大朝於黃之山)
(乃披圖視典用丨天子之丨丨曰天子之珤玉果璿珠燭銀黃金之膏)韠冕厲戒(劉向說苑丨丨)
(丨丨立於廟堂之上有司執事無不敬者)兩觀思闕(三輔黃圖闕觀也周置丨丨以表宫門其上可)
(居登之可以遠觀故謂之觀人臣將朝至此則丨其所丨)正儀(荀悅申鑒天子南面聽天下嚮明而治蓋)
(取諸離天之道也月正聽朝國家之大事也宜丨其丨以明舊典)潄酒(葛洪神仙傳欒巴徵為尚書郎)
(正旦大會賜百官酒巴不飲而西南向噀之有司奏巴不敬詔問巴巴曰臣適見成都市上火故丨丨救之詔)
(發驛書問成都已奏言正旦食後失火有大雨從東北來火乃止雨著人皆作酒氣)豐宫(沈約竹書紀年)
(注康王元年春正月王即位命冢宰召康公總百官諸侯朝於丨丨)廵堤步月(劉餗隋唐嘉話高宗)
(承貞觀之後天下無事上官侍郎儀獨持國政嘗凌晨入朝丨洛水丨丨丨徐轡咏詩云脉脉廣川流驅馬歷)
(長洲鵲飛山月曉蟬噪野風秋音韻清亮羣公望之猶神仙焉)徐轡咏詩(見上)蛾眉班(蘇特)
(衣冠盛事國制兩省供奉官東西對立謂之丨丨丨)兩省對立(見上)立馬望仙門(李肇)
(國史補舊百官早朝必丨丨於丨丨建福丨外宰相於光宅車坊以避風雨元和初始制待漏院)醁&KR0812;
瀲灩(韓鄂歲華紀麗丨丨丨丨於壽杯注晉咸康四年十二月丙子正旦會百寮增賜&KR0812;醁酒人二升)
稱壽彤庭(韓鄂歲華紀麗丨萬丨於丨丨資百福於皇室注謂元會也)亞歲(韓鄂歲華紀麗)
(時稱丨丨注宋志云魏晉則冬至日受萬國朝賀因小會其儀亞於歲朝)獻玉(叚成式酉陽雜俎梁正旦)
(乘輿警蹕侍從升東階南面幄内坐坐定梁諸臣從西門入二人在前導引次二人並行次一人擎牙箱班劍)
(箱别二十人具省服從者百餘人至宣城王前數步北面有重席為位再拜便次出引王公登丨丨梁主不為)
(興)禮酌一時(趙璘因話錄大中七年冬詔來年正月一日御含元殿受朝賀璘時為左補闕請權)
(御宣政殿疏曰關輔之内方軫聖慈伏見去歲之初權御宣政從宜之制出自宸衷事簡禮全人心為便伏乞)
(且推此例停御含元待至豐年却依舊典所冀觴稱萬壽不愆元會之期丨丨丨丨益表聖明之美)朝簿
廳(趙璘因話錄吏察主院中入朝人次第名籍謂之丨丨丨)洞案(宋祁筆記予昔領門下省會天子排)
(正仗吏供丨丨者設於前殿兩螭首間案上設燎香爐修注官夾案立予詰吏何名洞吏辭不知予思之通朱)
(漆為案故名洞耳)修注官夾案立(見上)凉衫(沈括夢溪筆談京師士人朝服乘馬以黲)
(衣蒙之謂之丨丨亦古之遺法也禮儀朝服加景是也但不知古人制度章色如何耳)鳴仗(張舜民畫)
(墁錄唐宫城兩横街今西京内事也大明宫太極殿與宣政正衙相重宣政後是第一横街直紫宸後延英後)
(第二横街才是後殿每朔望宣政排仗而入謂之入門今東京内城一重横街文德殿正衙與大慶殿排行殿)
(後即是横街仗入而無所屬故未即丨丨皇祐中考求入門故事謂之入門儀)入門儀(見上)錦城
鐘(子俞子螢雪叢說詩僧上秦師垣壽曰祝公願作天上月歲歲年年常皎潔丨丨初動五更丨引領衆星)
(朝北闕秦公大悦)騎馬聽雞(魏泰東軒筆錄常秩居潁州仁宗時近臣薦其文行召不赴歐陽文)
(忠公為翰林學士尤禮重之常因早朝作詩寄秩曰笑殺汝陰常處士十年丨丨丨朝丨)鴛瓦曉日
鸞旗春風(趙德麟侯鯖錄李後主詞云銅壺漏滴初盡高閣雞鳴半空催起五門金鎖猶垂三殿珠)
(櫳階前御柳搖綠仗下宫花散紅丨丨數行丨丨丨丨百尺丨丨侍臣蹈舞重拜聖壽南山永同)春旗
簇仗御隊穿花(趙德麟侯鯖錄沈存中括元豐中入翰林為學士有開元樂詞云殿後丨丨丨)
(丨樓前丨丨丨丨一片紅雲閙處外人遥認官家)戟衣風動(趙德麟侯鯖錄東坡先生嘗愛梅聖)
(俞和宋次道紫宸早朝詩云陸生聲譽在雲間來預簪裾謁帝顔冠𢃄有容䕫與契文章全勝馬兼班沉沉玉)
(宇龍纏棟靄靄金鋪獸嚙環却出早朝殿前過丨丨丨丨自相攀)大起居(姚寬西溪叢語每丨丨丨)
(宰執侍班於垂拱隔門外東廊廬中三帥庭下聲喏捲簾及半起身答之祖宗之制也)朝珂(葉廷珪海)
(錄碎事李義山詩聽鼓事丨丨)騶唱(葉廷珪海錄碎事故事令僕中丞丨丨而入宫門至於馬道郭祚以)
(為非敬言於帝納之下詔御在太極騶唱至止車門御在朝堂至司馬門騶唱不入宫門自此始也)火城
(葉廷珪海錄碎事唐百官早朝列燭有五六百炬謂之丨丨宰相至則撲滅)瞻笏(陸游老學庵筆記紹)
(興中朝參止磬折遂拜今閤門習儀先以笏叩額拜拜皆然謂之丨丨)那行(陸游老學庵筆記百官入)
(殿門閤門輒促之曰丨丨予去國二十七年復還朝儀寖有不同惟此聲尚存注那去聲若云糯)玉勒
爭門牙牌當殿(陸游老學菴筆記歐陽公早朝詩云丨丨丨丨隨仗入丨丨丨丨報班齊)前
殿虎節(釋文瑩玉壺清話杜審琦昭德皇太后之兄也任建寧州時節請覲審琦視太祖太宗甥也一)
(日陳内宴於福寧宫昭德太后臨之祖宗以渭陽之重終宴侍焉及為壽二帝皆捧觴列拜樂人史著粗能屬)
(文致詞於簾陛之外其略曰丨丨展君臣之禮丨丨朝天後宫伸骨肉之情龍衣拂地)
御定子史精華卷二十八
