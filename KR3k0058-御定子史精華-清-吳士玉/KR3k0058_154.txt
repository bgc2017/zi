欽定四庫全書
御定子史精華卷一百五十四
珍寳部二
錢
民之通施(管子黃金刀幣丨丨丨丨也)榖賤予食布帛賤予衣(管子物多)
(則賤寡則貴散則輕聚則重人君知其然故視國之羡不足而御其財物丨丨則以幣丨丨丨丨丨則以幣丨)
(丨視物之輕重而御之以准故貴賤可調而君得其利)以幣貲金(管子龍夏之地布黃金九千丨)
(丨丨丨巨家以金小家以幣)小家以幣(見上)莊山歴山金鑄幣(管子湯以丨丨)
(之金鑄幣而贖民之無&KR1399;賣子者禹以丨丨之丨丨丨而贖民之無&KR1399;賣子者)以二年之粟顧
之(管子請立幣國銅丨丨丨丨丨丨丨立黔落力重與天下調)國銅(見上)棧臺錢鹿臺
布(管子請散丨丨之丨散諸城陽丨丨之丨散諸濟隂)榖幣金衡(管子人君操丨丨丨丨而天下)
(可定也)下幣(管子珠玉為上幣黃金為中幣刀布為丨丨)溝瀆(管子五榖者民之司命也刀幣)
(者丨丨也號令者徐疾也)出山金(管子丨丨丨立幣注出金通幣利布於泉)母權子子權
母(國語古者天災降戾於是乎量資幣權輕重以振救民民患輕則為之作重幣以行之於是乎有丨丨丨)
(而行民皆得焉若不堪重則多作輕而行之亦不廢重於是乎有丨丨丨而行小大利之)御府金錢
(史記漢文帝紀羣臣如張武等受賂遺金錢上覺乃發丨丨丨丨賜之㠯愧其心弗下吏)八銖(史記漢興)
(㠯來將相名臣年表大事記高后二年行丨丨錢)三分(史記漢興㠯來將相名臣年表大事記孝武建)
(元五年行丨丨錢)莢錢(史記平凖書丨丨益多輕乃更鑄四銖錢其文為半兩令民縱得自鑄錢)四
銖(見上)吳鄧氏錢(史記平凖書吳諸侯也㠯即山鑄錢富埒天子鄧通大夫也㠯鑄錢財過王者)
(故丨丨丨丨布天下而鑄錢之禁生焉)貫朽而不可校(史記平凖書京師之錢累巨萬丨丨)
(丨丨丨丨)天用莫如龍地用莫如馬人用莫如龜(史記平凖書造銀鍋)
(為白金㠯為丨丨丨丨丨丨丨丨丨丨丨丨丨丨丨故白金三品其一曰重八兩圜之其文龍名曰白選直三)
(千二曰重荖小方之其文馬直五百三曰復小撱之其文龜直三百)重八兩(見上)白選(見上)連
珠文(史記平凖書注索隐曰錢譜肉好皆方隐起馬形肉好之下又有丨丨丨也)三銖(史記平凖)
(書令縣官銷半兩錢更鑄丨丨錢文如其重)文如其重(見上)周郭其下(史記平凖書有)
(司言三銖錢輕易姦詐乃更請諸郡國鑄五銖錢丨丨丨丨令不可磨取鎔焉)五銖(見上)赤側(史記)
(平凖書郡國多姦鑄錢錢多輕而公卿請令京師鑄鐘官丨丨一當五賦官用非赤側不得行注俗所謂紫紺)
(錢也)紫紺(見上)三官錢(史記平凖書悉禁郡國無鑄錢專令上林三官鑄錢既多而令天下非丨)
(丨丨不得行諸郡國所前鑄錢皆廢銷之輸其銅三官)刀布(史記平凖書農工商交易之路通而龜貝)
(金錢丨丨之弊興焉)輕重九府(史記貨殖傳設丨丨丨丨注正義曰管子云輕重謂錢也夫治民有)
(輕重之法用有大府王府内府外府天府職内職金皆掌財幣之官故云九府也)水衡錢(漢書宣帝)
(紀㠯丨丨丨為平陵徙民起第宅注應劭曰水衡與少府皆天子私藏)殽之甚微為利甚
厚(漢書食貨志孝文五年為錢益多而輕乃更鑄四銖錢其文為半兩除盗鑄錢令使民放鑄賈誼諫曰法)
(使天下公得顧租鑄銅錫為錢敢雜以鉛鐵為它巧者其罪黥然鑄錢之情非殽雜為巧則不可得贏而丨丨)
(丨丨丨丨丨丨夫事有召禍而法有起姦今令細民人操造幣之埶各隐屏而鑄作因欲禁其厚利微姦雖黥)
(罪日報其埶不止廼者民人抵罪多者一縣百數及吏之所疑榜笞奔走者甚衆夫縣法㠯誘民使入陷阱孰)
(積於此曩禁鑄錢死罪積下今公鑄錢黥罪積下為法若此上何頼焉又民用錢郡縣不同或用輕錢百加若)
(干或用重錢平稱不受法錢不立吏急而壹之虖則大為煩苛而力不能勝縱而弗呵虖則市肆異用錢文大)
(亂苟非其術何鄉而可哉)錢文(見上)五物六名二十八品(漢書食貨志王莽居攝變)
(漢制㠯周錢冇子母相權於是更造大錢徑寸二分重十二銖文曰大錢五十又造契刀錯刀契刀其環如大)
(錢身形如刀長二寸文曰契刀五百錯刀㠯黃金錯其文曰一刀直五千與五銖錢凡四品竝行莽即真㠯為)
(書劉字有金刀廼罷錯刀契刀及五銖錢而更作金銀龜貝錢布之品名曰寳貨小錢徑六分重一銖文曰小)
(錢直一次七分三銖曰幺錢一十次八分五銖曰幼錢二十次九分七銖曰中錢三十次一寸九銖曰壯錢四)
(十因前大錢五十是為錢貨六品直各如其文黃金重一斤直錢萬朱提銀重八兩為一流直一千五百八十)
(它銀一流直千是為銀貨二品元龜岠冉長尺二寸直二千一百六十為大貝十朋公龜九寸直五百為壯貝)
(十朋侯龜七寸㠯上直三百為幺貝十朋子龜五寸㠯上直百為小貝十朋是為龜寳四品大貝四寸八分㠯)
(上二枚為一朋直二百一十六壯貝三寸六分㠯上二枚為一朋直五十幺貝二寸四分㠯上二枚為一朋直)
(三十小貝寸二分以上二枚為一朋直十不盈寸二分漏度不得為朋率枚直錢三是為貝貨五品大布次布)
(弟布壯布中布差布厚布幼布幺布小布小布長寸五分重十五銖文曰小布一百自小布㠯上各相長一分)
(相重一銖文各為其布名直各加一百上至大布長二寸四分重一兩而直千錢矣是為布貨十品凡寳貨丨)
(丨丨丨丨丨丨丨鑄作錢布皆用銅殽㠯連錫文質周郭放漢五銖錢云)契刀錯刀(見上)黃金
錯其文(見上)四品竝行(見上)寳貨(見上)錢貨六品(見上)布貨十品
(見上)可易富貴(漢書賈山傳錢者亡用器也而丨㠯丨丨丨)張氏無名錢(漢書張安)
(世傳安世㠯父子封侯在位大盛乃辭禄詔都内别藏丨丨丨丨丨㠯百萬數)都内(漢書王嘉傳孝元皇)
(帝奉承大業温恭少欲丨丨錢四十萬萬水衡錢二十五萬萬少府錢十八萬萬按都内水衡少府即前所謂)
(三官錢也)少府(見上)文為人頭幕為騎馬(漢書西域傳烏弋國其錢獨丨丨丨丨丨)
(丨丨丨)文為王面幕為夫人面(漢書西域傳安息國物類所有民俗與烏弋罽賓同)
(亦㠯銀為錢丨獨丨丨丨丨丨丨丨丨)白水眞人(後漢書光武帝紀王莽簒位忌惡劉氏㠯錢文)
(有金刀故改為貨泉或㠯貨泉字文為丨丨丨丨按光武舊宅南二里有白水即張衡所謂龍飛白水也)金
刀(見上)四出文(後漢書靈帝紀鑄丨丨丨錢)漢貨(後漢書公孫述傳述廢銅錢置鐵官錢百)
(姓貨幣不行蜀中童謠言曰黃牛白腹五銖當復好事者竊言王莽稱黃述自號白五銖錢丨丨也言天下當)
(并還劉氏)黃牛白腹(見上)鐵官(見上)鍥薄(後漢書劉陶傳願陛下寬丨丨之禁後治鑄之)
(議)無輪郭文章(後漢書董卓傳又壊五銖錢更鑄小錢悉取洛陽及長安銅人鐘虡飛廉銅馬)
(之屬㠯充鑄焉故貨賤物貴榖石數萬又錢丨丨丨丨丨不便人用)賨錢(後漢書南蠻板楯蠻夷傳高祖)
(為漢王發夷人還伐三秦秦地既定乃遣還巴中復其渠帥羅樸督鄂度夕龔七姓不輸租賦餘戶乃歲入丨)
(丨口四十)倓錢(後漢書南蠻板楯蠻夷傳秦昭襄王時有一白虎常從羣虎數遊秦蜀巴漢之境傷害千)
(餘人昭王乃重募國中有能殺虎者賞邑萬家金百鎰時有巴郡閬中夷人能作白竹之弩乃登樓射死白虎)
(昭王嘉之而㠯其夷人不欲加封乃刻石盟要復夷人頃田不租十妻不算傷人者論殺人得㠯丨丨贖死盟)
(曰秦犯夷輸黃龍一䨇夷犯秦輸清酒一鍾夷人安之)銀錢十當金錢一(後漢書西域傳)
(大秦國㠯金銀為錢丨丨丨丨丨丨丨)一當五百(晉書食貨志孫權嘉平五年鑄大錢丨丨丨丨)
(赤烏元年又鑄當千錢)當千(見上)比輪四文(晉書食貨志元帝過江用孫氏舊錢輕重雜行)
(大者謂之丨丨中者謂之丨丨吳興沈充又鑄小錢謂之沈郎錢)沈郎(見上)金溝(晉書王濟傳時)
(洛京地甚貴濟買地為馬埒編錢滿之時人謂為丨丨)舉阿堵物却(晉書王衍傳衍疾郭之貪)
(鄙故口未嘗言錢郭欲試之令婢以錢繞床使不得行衍晨起見錢謂婢曰丨丨丨丨丨其措意如此按郭王)
(衍妻)積如山流如川(晉書魯褒傳錢之為體有乾坤之象内則其方外則其圓其丨丨丨其丨)
(丨丨動静有時行藏有節市井便易不患耗折難折象夀不匱象道故能長久為世神寳親之如兄字曰孔方)
(失之則貧弱得之則富昌無翼而飛無足而走觧嚴毅之顔開難發之口錢多者處前錢少者居後處前者為)
(君長在後者為臣僕君長者豐衍而有餘臣僕者窮竭而不足詩云哿矣富人哀此煢獨錢之為言泉也無遠)
(不往無幽不至京邑衣冠疲勞講肄厭聞清談對之睡寐見我家兄莫不驚視錢之所祐吉無不利何必讀書)
(然後富貴昔吕公欣悦於空版漢祖克之於嬴二文君觧布裳而被錦繡相如乘高蓋而觧犢鼻官尊名顯皆)
(錢所致空版至虛而况有實嬴二雖少以致親密由此論之謂為神物無德而尊無勢而熱排金門而入紫闥)
(危可使安死可使活貴可使賤生可使殺是故忿争非錢不勝幽滯非錢不拔怨讐非錢不觧令聞非錢不發)
神寳(見上)孔方(見上)無翼而飛無足而走(見上)家兄(見上)排金門
入紫闥(見上)豐貨錢(晉書石勒載記置挈壺署鑄丨丨丨)社錢(宋書武帝紀初高祖家貧)
(負刁逵丨丨三萬經時無以還逵執錄甚嚴王謐造逵見之密以錢代還由是得釋)嗣功龜貝(宋書)
(孔琳之傳時議欲廢錢用榖布琳之議曰洪範八政以貨次食豈不以交易之資為用之至要者乎若使不以)
(交易百姓用力於為錢則是妨其為生之業禁之可也今農自務榖工自務器四民各肄其業何嘗致勤於錢)
(故聖王制無用之貨以通有用之財既無毁敗之費又省運置之苦此錢所以丨丨丨丨歴代不磨者也)翦
鑿(宋書何尚之傳先是患貨重鑄四銖錢民間頗盗鑄多丨丨古錢以取銅上患之二十四年錄尚書江夏)
(王義恭建議以一大錢當兩以防翦鑿)貴貨利民載自五政開鑄流圜法
成九府(宋書顔竣傳丨丨丨丨丨丨丨丨丨丨丨丨丨丨丨丨民富榖實教立化光及時移俗易則通)
(變適用)耒子(宋書顔竣傳前廢帝即位鑄二銖錢形式轉細官錢每出民間即模效之而大小厚薄皆)
(不及也無輪廓不磨鑢如今之翦鑿者謂之丨丨景和元年沈慶之啓通私鑄由是錢貨亂改一千錢長不盈)
(三寸大小稱此謂之鵝眼錢劣於此者謂之綖環錢入水不沉隨手破碎市井不復料數十萬錢不盈一掬斗)
(米一萬商賈不行)千錢不盈三寸(見上)鵝眼綖環(見上)入水不沉(見上)
我昔思汝一文不得今得用汝(齊書鬱林王紀極意賞賜動百數十萬每見錢)
(輙曰丨丨丨丨丨丨丨丨丨丨丨丨)太平百歲(齊書祥瑞志泰始中世祖於青溪宅得錢一枚文有)
(北斗七星䨇節又有人形帶劍及治盆城又得一大錢文曰丨丨丨丨)買本一千加子七
百(齊書竞陵王子良傳泉鑄歲遠類多翦鑿江東大錢十不一在公家所受必湏輪郭完全遂丨丨丨丨丨)
(丨丨丨猶求請無地捶革相驅尋完者為用既不兼兩回復遷貿曾非委積徒令小民每嬰困苦且錢帛相半)
(為制永久或聞長宰湏令輸直進違舊科退容奸利)九陌錢(梁書武帝紀詔曰朝四而暮三衆狙皆喜)
(名實未虧而喜怒為用頃聞外間多用丨丨丨陌减則物貴陌足則物賤非物有貴賤是心有顛倒至於遠方)
(日更滋甚豈直國有異政乃至家有殊俗徒亂王制無益民財自今可通用足陌錢令書行後百日為期若猶)
(有犯男子謫運女子質作竝同)四柱(梁書敬帝紀太平二年四月已卯鑄丨丨錢一准二十壬辰改四柱)
(錢一准十)厚輪大郭(南史曹武傳晚節在雍州致見錢七千萬悉丨丨丨丨)黃榜紫標
(南史梁臨川王宏傳宏性愛錢百萬一聚丨丨標之千萬一庫懸一丨丨如此三十餘間)風飄水浮
(魏書楊侃傳時所用錢人多私鑄稍就薄小乃至丨丨丨丨米斗幾直一千侃奏曰昔馬援至隴西嘗上書求)
(復五銖錢事下三府不許及援徵入為虎賁中郎親對光武申釋其趣事始施行臣頃在雍州亦表陳其事聽)
(人與官共鑄五銖錢使人樂為而俗弊得改旨下尚書八座不許以今况昔即理不殊求取臣前表經御披析)
(侃乃隨事剖辨孝莊從之乃鑄五銖錢如侃所奏)雞眼鐶鑿(魏書食貨志請竝下諸方州鎮其太)
(和及新鑄五銖并古錢内外全好者不限大小悉聽行之丨丨丨丨依律而禁)河陽錢(北齊書王則傳)
(舊京諸像毁以鑄錢於時世號丨丨丨)布泉(周書武帝紀更鑄錢文曰丨丨以一當五與五銖竝行)
以一當五(見上)五行大布(周書武帝紀更鑄丨丨丨丨錢以一當十與布泉錢竝行)永
通萬國(周書宣帝紀大象元年十一月丁巳初鑄丨丨丨丨錢以一當十與五行大布竝行)東錢
(隋書食貨志自破嶺以東八十為百名曰丨丨江郢以上七十為百名曰西錢京師以九十為百名曰長錢)
西錢(見上)長錢(見上)裁皮糊紙(隋書食貨志大業已後巨姦大滑遂多私鑄錢轉惡薄初)
(每千猶重二斤後漸輕至一斤或翦鐵鍱丨丨丨丨以為錢相雜用之)十鑪(舊唐書德宗紀判度支韓)
(洄奏請於商州紅崖冶洛源監置丨丨鑄錢江淮七監每鑄一千費二千文請皆罷從之)方孔三足
(舊唐書憲宗紀靈武李欒奏黃河岸塌處得古錢三千三百其形小丨丨丨丨)八十五文為陌
(舊唐書哀帝紀丙辰敇准向来事例每貫抽除外以八百五十文為貫每陌八十五文如聞坊市之中多以八)
(十為陌更有除折頓爽舊規付河南府市肆交易竝以丨丨丨丨丨丨不得更有改移)熟銅排斗
(舊唐書食貨志則天長安中降敇非鐵錫銅蕩穿穴者竝許行用其有丨丨丨丨沙澀厚者皆不許簡)官
鑪偏鑪積錢時錢(舊唐書食貨志時江淮錢尤濫惡有丨丨丨丨丨丨丨丨等數色)底
折(舊唐書裴延齡傳誣奏李充為百姓妄請積年和市物價特敕令折填謂之丨丨錢)重規(唐書第五)
(琦傳初琦請鑄乾元重寳錢以一代十既當國又鑄丨丨一代五十會物痛騰踊餓饉相望議者以為非是詔)
(貶忠州長史)有聲如牛(五代史雜傳袁象先子正辭積錢盈室室中嘗丨丨丨丨人以為妖勸其)
(散積以禳之正辭曰吾聞物之有聲求其同類耳宜益之以錢聲必止聞者以為笑)折二(宋史神宗紀熙)
(寧六年十月壬辰行丨丨錢)毛錢(宋史高宗紀紹興十三年十二月辛卯毁私鑄丨丨)眞行草
三體(宋史食貨志初太宗改元太平興國更鑄太平通寳淳化改鑄又親書淳化元寳作丨丨丨丨丨後)
(改元更鑄皆曰元寳而冠以年號至是改元寳元文當曰寳元元寳仁宗特命以皇宋通寳為文慶歷以後復)
(冠以年號如舊)烏背漉銅(宋史食貨志大觀元年二月首鑄御書當十錢以京畿鑄監所得私鑄改)
(鑄尋興復京畿兩監以轉運使宋喬年領之用提舉京畿鑄錢司為名喬年鑄丨丨丨丨錢来上詔以漉銅式)
(頒行諸路)交子(宋史薛田傳改侍御史益州路轉運使民間以鐵錢重私為劵以便交易謂之丨丨而富)
(家專之數至争訟請置交子務以𣙜其出入未報及寇瑊守益州卒奏用其議蜀人便之)經制總制
(宋史陳遘傳加龍圖閣直學士經制七路治於杭時縣官用度百出遘創議度公私出納量增其贏號丨丨錢)
(其後總制使翁彦國倣其式號丨丨錢於是天下至今有經制總制錢名自兩人始也)銀葉為錢
(宋史闍婆國傳闍婆國剪丨丨丨丨博易官以粟一斛二斗博金一錢)面鑿彌勒佛(宋史拂箖)
(國傳鑄金銀為錢無穿孔丨丨丨丨丨背為王名禁民私造)小平(金史食貨志正隆二年歴四十餘歲)
(始議鼔鑄冬十月初禁銅越外界懸罪賞格括民間銅鍮器陜西南京者輸京兆他路悉輸中都三年二月中)
(都置錢監二東曰寳源西曰寳豐京兆置監一曰利用三監鑄錢文曰正隆通寳輕重如宋丨丨錢而肉好字)
(文峻整過之與舊錢通用)斑駁黑澀(金史食貨志大定十八年代州立監鑄錢命震武軍節度使李)
(天吉知保德軍事高季孫往監之而所鑄丨丨丨丨不可用詔削天吉季孫等官兩階觧職仍杖季孫八十)
短錢(金史食貨志時民間以八十為陌謂之丨丨官用足陌謂之長錢)以貝代(元史賽典赤贍)
(思丁傳雲南民丨丨丨錢是時初行鈔法民不便之賽典赤為聞於朝許仍其俗)鯨文輕影(郭憲)
(洞冥記帝昇望月臺時暝望南端有三青鴨羣飛俄而止於臺上帝悦之至夕鴨宿於臺端日色已暗帝求海)
(肺之膏以為燈焉取靈&KR0008;布為纏火光甚微而光色無幽不入青鴨化為三小童皆著青&KR0008;文繻各握丨丨大)
(錢五枚置帝几前身止影動因名丨丨錢)天夀永吉(王嘉拾遺記晉時因墀國獻玉錢千緡其形如)
(環上有丨丨丨丨之字)郭氏室(王嘉拾遺記郭况光武皇后之弟也累金數億家童四百餘人閣下)
(有藏金窟列武士以衞之錯雜寳以飾臺懸明珠於四垂晝視之如星夜望之如月里語曰洛陽多錢丨丨丨)
(夜月晝星富無匹)王清本(叚成式酉陽雜俎元和初洛陽村王清傭力得錢五鐶因買田畔一枯栗)
(樹將為薪以求利經宿為鄰人盗斫創及腹忽有黑蛇舉首如臂人語曰我丨丨丨也汝勿斫其人驚懼失斤)
(而走及明王清率子孫薪之復掘其根根下得大瓮二散錢實之王清因是獲利而歸十餘年巨富遂甃錢成)
(龍形號王清本)青蚨(叚成式酉陽雜俎丨丨似蟬而狀稍大其味辛可食每生子必依草葉大如蠶子人)
(將子歸其母亦飛來不以遠近其母必知處然後各致小□子巾埋東行隂墻下三日開之即以母血塗之如)
(前每市物先用子即子歸母用母者即母歸子如此輪還不知休息若買金銀珍寳即錢不還青蚨一名魚伯)
文著年號(歐陽修歸田錄國家開寳中所鑄錢文曰宋通元寳至寳元中則曰皇宋通寳近世錢丨)
(皆丨丨丨惟此二錢不然者以年號有寳字文不可重也)順天得一(沈括夢溪筆談熙寧中常發地)
(得大錢三十餘千文皆丨丨丨丨當時在庭皆疑古無得一年號莫知何代物予按唐書史思明僭號鑄順天)
(得一錢順天乃其偽年號得一特以名鑄錢耳非年號也)竇后指甲痕(張舜民畫墁錄唐高祖武)
(德初鑄開通錢仰篆隸八分體十文重一兩為開通元寳亦曰開元通寳背有眉乃大穆丨丨丨丨丨也進樣)
(時悞以甲承之其銅劑後人皆不能法今獨隸體錢行於世八分與篆體錢皆不復見矣開元之䜟已見武德)
(年寳)楊妃搯迹(吴曾能改齋漫錄世所傳青𤨏集楊妃别傳以為開元錢乃明皇所鑄上有甲痕乃)
(丨丨丨丨殊不知唐談賓錄云武德中廢五銖錢行開元通寳錢及書皆歐陽詢之所為初進樣文德皇后搯)
(一痕因鑄之)御書錢(趙德麟侯鯖錄前世錢未有草書者淳化中太宗皇帝始以宸翰為之既成以)
(賜近臣崇寧大觀丨丨丨盖襲故事也)山庫(洪遵泉志宋白續通典曰劉仁恭造泥錢號為丨丨)藕
心(洪遵泉志丨丨錢舊譜曰世有此錢其形四方状如博棋長二寸面闊三分當四稜皆上下通闕若藕挺)
(中破状其上有首形如秤槌鼻有孔號為藕心錢)蟻鼻(洪遵泉志丨丨錢舊譜曰此錢其形上狹下廣)
(背平面凸起長七分下闊三分上銳處可闊一分重十二銖面有文如刻鏤不類字世謂之蟻鼻錢)梵字
(洪遵泉志丨丨錢余按此錢徑八分重三銖六参銅色純赤文不可辨大抵類屋䭾吐蕃錢)千秋萬
歲(洪遵泉志千秋錢李孝美曰此錢徑三分文曰丨丨丨丨)羅紋翅紋(洪遵泉志丨丨錢丨丨錢)
(顧烜曰二錢臺主衣庫今有)北斗(洪遵泉志丨丨錢舊譜曰文曰大泉五十背為北斗之状)軒轅
(洪遵泉志丨丨錢顧烜曰今有此錢徑一寸重五銖面文為北斗軒轅之象背文為矛盾龍鳳之形謂之北斗)
(星錢張台曰唐太宗與建國功臣於禁中馳騎射軒轅錢孔即此錢也)柄文(洪遵泉志丨丨錢日月錢)
(井文錢䨇五錢䨇十錢顧烜曰五錢竝奇異今世見有)日月(見上)井文(見上)雙五(見上)雙
十(見上)明月(洪遵泉志丨丨錢徐氏曰此錢文曰明月)龍文(洪遵泉志丨丨錢敦素曰徑九分重)
(三銖兩旁有文如日月皆不可識制作肉好者如半兩)三雀(洪遵泉志丨丨錢舊譜曰徑寸三分重十)
(銖背面緣上皆作三雀銜花相向文曰五行大布背文有野草閑花之狀)雙星(洪遵泉志丨丨錢李孝美)
(曰此錢徑寸一分重五銖面文肉郭)䨇鳳(洪遵泉志丨丨錢余按此錢徑寸二分重六銖輪郭重厚面文)
(為䨇鳳翔舞之狀)雙魚(洪遵泉志丨丨錢余按此錢徑九分重四銖五参面文為龍鳳盤繞之形背文)
(䨇魚相向)白雀(洪遵泉志徐鉉稽神錄曰徐仲寳所居道南有大枯樹僕夫灑掃其下沙中獲錢百餘以)
(告仲寳仲寳自往獲數百如是積年凡得數十萬家人復於厨側鼠穴中得錢甚多仲寳率人掘之深數尺有)
(一丨丨飛出其下獲錢至百萬錢盡白雀乃去)蝌斗(洪遵泉志趙抃成都記云唐乾符中蜀州刺史李師)
(泰理第於錦浦與李冰祠鄰距宅之北地形漸高岡走西南與祠相接於其堂北鑿地五六尺得大冢甎甓甚)
(固得金錢於甎外數十枚各重十七八銖徑一寸七八分圓而無孔去緣二分有隐起規規内面各丨丨書二)
(十一字其緣甚薄有刃焉督役者以白師泰師泰命并金錢復瘞之)永安五男(洪遵泉志丨丨丨丨)
(錢舊譜曰徑二寸三分重十八銖厚一分上下輪郭之間皆作粟文面上四出文文曰永安五男背作四神之)
(狀又有日月相對者)七夕(洪遵泉志丨丨錢舊譜曰徑寸四分重十二銖肉好背面皆有周郭文為牽牛)
(織女相對形穿上為花穿下為草製甚古質)福慶(洪遵泉志丨丨錢舊譜曰徑寸二分半重十銖肉好)
(背面皆有周郭亦有徑寸四分重十八銖者文曰伍男貳女叁公玖卿好郭邊作連珠文於外分為八分若箕)
(形其二三五九皆作大字)伍男貳女叄公玖卿(見上)佩之生男(洪遵泉志男錢)
(舊譜曰徑寸重四銖懸鍼書文曰布錢世人謂之男錢言丨丨則丨丨也)辟兵(洪遵泉志丨丨錢舊譜曰)
(徑八分重三銖背面皆有周郭又有兩重於方穿之中復更有小穿邪正安之疑若八角然其文一面曰去殃)
(除凶一面曰丨丨莫當皆篆字其間有八柱郭外仍有小柄)長年(洪遵泉志丨丨錢舊譜曰徑七分欵)
(文曰長年太寳)醫方中用以為藥(羅大經鶴林玉露今世有一樣古錢其文曰半兩無輪郭)
(丨丨丨丨丨丨丨考之史記乃漢文帝時錢也當時吳濞鄧通皆得自鑄錢獨多流傳至今不絶其輕重適中)
(與今錢略相似視五銖貨泉又先一二百年矣五銖貨錢比今錢却輕)慳錢(羅大經鶴林玉露今江湘)
(間俗語謂錢之惡薄者曰丨丨按賈誼疏云今法錢不立農民釋其耒耜冶鎔炊炭姦錢日多俗音訛以姦為)
(慳爾)一滴也甜(釋惠洪冷齋夜話仲殊初遊吳中自負一盖見賣餳者從乞一錢餳與之即就買餳)
(食之而去當客館古寺中道俗造之輙就覓錢皆相顧羞縮曰初不多辦来奈何殊曰錢如蜜丨丨丨丨)用
於陽(陶宗儀輟耕錄世皇嘗以錢幣問太保劉文貞公公曰錢丨丨丨楮用於隂華夏陽明之區沙漠幽)
(隂之域今陛下龍興朔漠君臨中夏宜用楮幣俾子孫世守之若用錢四海且將不靖遂絶不用錢迨武宗頗)
(用之不久輒罷此雖術數䜟緯之學然驗之於今果如所言)
雜寳
曾青(管子秦之明山之丨丨一筴也)簪珥辟千金(管子丨丨而丨丨丨者璆琳琅玕也)丹
青(管子丨丨在山民知而取之美珠在淵民知而取之)玫瑰羽翠(韓非子楚人有賣其珠於鄭者)
(為木蘭之櫃薰桂椒之櫝綴以珠玉飾以丨丨輯以丨丨鄭人買其櫝而還其珠)丹干(荀子南海則有)
(羽翮齒革曾青丨丨焉)龍兹華覲(荀子加之以丹矸重之以曾青犀象以為樹琅玕丨丨丨丨以)
(為實)上飛来水(淮南子磁石丨丨雲母丨丨)唐碧堅忍(淮南子丨丨丨丨之類猶可刻)
(鏤揉以成器注唐碧石似玉)寳財(國語鑄名器藏丨丨固民之殄病是待)名寳(國語文公誅觀)
(状以伐鄭反其埤鄭人以丨丨行成)雞駭之犀(戰國策楚王乃遣使車百乘獻丨丨丨丨夜光之璧)
(於秦王按後漢書注曰通天犀有白理如綖者以盛米置羣雞中雞欲啄米至輒驚却故南人名為駭雞也)
武夫類玉(戰國策白骨疑象丨丨丨丨)琳瑉瑊玏(史記司馬相如傳其石則赤玉玫瑰)
(丨丨琨珸丨丨元厲瑌石武夫注琳球也瑉石次玉者琨珸山名也出善金尸子曰昆吾之金者瑊音古咸反)
(玏音勒皆次玉者元厲黑石可用磨者也)水玉(史記司馬相如傳蜀石黃碝丨丨磊砢注郭璞曰水玉水)
(晶也)丹穴(史記貨殖傳巴蜀寡婦清其先得丨丨而擅其利數世家亦不訾)瑇瑁(史記貨殖傳番)
(禺亦其一都會也珠璣犀丨丨果布之湊)玉樹青蔥馬犀&KR0008;㻞(漢書揚雄傳翠丨丨之丨)
(丨兮璧丨丨之丨丨)紫貝(漢書南越傳謹北面因使者獻白璧一雙翠鳥千犀角十丨丨五百桂蠧一器)
(生翠四十雙孔雀二雙)流離(漢書西域傳罽賓國出珠璣珊瑚虎珀璧丨丨注師古曰魏略云大秦國)
(出赤白黑黃青綠縹紺紅紫十種流離此盖自然之物采澤光潤踰於衆玉其色不恒今俗所用皆銷治石汁)
(加以衆藥灌而為之尤虛脆不貞實非真物)虎珀(見上)凖以當金(後漢書明帝紀注丁孚漢)
(儀式曰九眞交阯日南者用犀角二長九寸若瑇瑁甲一鬱林用象牙一長三尺已上若翠羽各二十丨丨丨)
(丨按此謂出金助祭所謂酎金也)初如桃膠(後漢書郡國志博南注廣志曰有虎魄生地中其上)
(及旁不生草深者四五八九尺大者如斛削去外皮中成虎魄如升丨丨丨丨凝堅成也)捲握之物
足富十世(後漢書張堪傳前公孫述破時珍寳山積丨丨丨丨丨丨丨丨)沉沙棲陸(後漢)
(書西南夷傳若乃藏山隐海之靈物丨丨丨丨之瑋寳莫不呈表怪麗雕被宫幄焉)枝柯扶疎(晉書)
(石崇傳崇字季倫與貴戚王愷羊琇之徒以奢靡相尚帝每助愷常以珊瑚樹賜之高二尺許丨丨丨丨世所)
(罕比愷以示崇崇便以鐵如意擊之應手而碎愷既惋惜又以為嫉已之寳聲色方厲崇曰不足多恨今還卿)
(乃命左右悉取珊瑚樹高三四尺者六七株條幹絶俗光彩曜日如愷比者甚衆愷恍然自失矣)光彩
曜日(見上)珊瑚開繢瑠璃竦華(齊書張融傳至其積珍全遠架寳諭深瓊池玉壑珠)
(岫㻁岑合日開夜舒月觧隂丨丨丨丨丨丨丨丨丹文鏡色雜照冰霞)玉鏤騏驎(梁書武帝紀乙)
(丑南兖州隊主陳文興於桓城内鑿井得丨丨丨丨金鏤玉璧水精環各二枚)水精環(見上)未名
之寳(梁書林邑國傳乘勝逕進即剋林邑陽邁父子竝挺身逃奔獲其珍異皆是丨丨丨丨)蚶貝
羅(梁書婆利國傳有石名丨丨丨初採之柔軟及刻削為物乾之遂大堅彊)狀如雲母色如
紫金(梁書中天竺國傳火齊丨丨丨丨丨丨丨丨有光耀别之則薄如蟬翼積之則如紗縠之重沓也)
薄如蟬翼(見上)如紗縠重沓(見上)鑄石為五色琉璃(魏書大月氐傳)
(世祖時其國人商販京師自云能丨丨丨丨丨丨丨於是採鑛山中於京師鑄之既成光澤乃美於西方来者)
(乃詔為行殿容百餘人光色映徹觀者見之莫不驚駭以為神明所作自此中國琉璃遂賤人不復珍之)如
意寳珠(隋書倭國傳有丨丨丨丨其色青大如雞卵夜則有光云魚眼精也)琥珀大如㪷
(舊唐書高宗紀倭國獻琥珀瑪碯丨丨丨丨丨瑪瑙大如五㪷器)碧玻瓈(舊唐書高宗紀壬戌支汗)
(郡王獻丨丨丨)金鏡珠囊(舊唐書明皇紀上御花萼樓以千秋節百官獻賀賜四品以上丨丨丨丨)
(按新唐書無)瑟瑟(舊唐書德宗紀陜州觀察使李泌奏盧氏山冶出丨丨請禁以充貢奉上曰瑟瑟不)
(産中土有則與民共之任人採取)金剛(舊唐書天竺國傳有丨丨似紫石英百鍊不銷可以切玉又有)
(旃檀鬱金諸香通於大秦故其寳物或至扶南交阯貿易焉)碼瑙盤(唐書裴行儉傳初平都支遮匐)
(獲瓌寳不貲蕃酋將士願觀焉行儉因宴徧出示坐者有丨丨丨廣二尺文彩粲然軍吏趨跌盤碎惶怖叩頭)
(流血行儉笑曰爾非故也何至是色不少吝)空青(唐書韋堅傳初滻水銜苑左有望春樓堅於下鑿為)
(潭以通漕二年而成帝為升樓詔羣臣臨觀堅豫取洛汴宋山東小斛舟三百首貯之潭篙工柁師皆大笠侈)
(袖芒屨為吴楚服每舟署某郡以所産暴陳其上若廣陵則錦銅器官端綾繡會稽則羅吴綾綘紗南海瑇瑁)
(象齒珠琲沉香豫章力士甆飲器茗鐺釡宣城丨丨石綠始安蕉葛蚺膽翠羽吴郡方文綾船皆尾相銜進數)
(十里不絶關中不識連檣挾櫓觀者駭異)珊瑚生磐石上(唐書拂菻國傳海中有珊瑚洲海人)
(乘大舶墮鐵網水底丨丨初丨丨丨丨鐵發其根繫網舶上絞而出之失時不取即腐)榾柮犀(遼史)
(蕭樂音奴傳監障海東青鶻獲白花者十三賜丨丨丨并玉吐鶻)藺米(逸周書夷用丨丨注夷東北夷)
(米生火中色黑而光其堅若鐵)不用作方伯惟須馬肝石(郭憲洞冥記元鼎五年郅)
(支國貢馬肝石百斤嘗以水銀養之内玉櫃中金泥封其上國人長四尺惟餌此石而已半青半白如今之馬)
(肝舂碎以和九轉之丹服之彌年不饑渴也以之拂髮白者皆黑帝坐羣臣於甘泉殿有髮白者以石拂之應)
(手皆黑是時公卿語曰丨丨丨丨丨丨丨丨丨丨此石酷烈不和丹砂不可近髮)影犀(郭憲洞冥記吠)
(勒國貢文犀四頭状如水兕角表有光因名明犀置暗中有光影亦曰丨丨織以為簟如錦綺之文)聲風
木(郭憲洞冥記東方朔從西那汗國歸得丨丨丨十枝獻帝長九尺大如指此木臨因桓之水則禹貢所謂)
(因桓是也其源出甜波樹上有紫燕黃鵠集其間實如油麻風吹聲如玉聲因以為名帝以枝遍賜羣臣臣有)
(凶者枝則汗臣有死者枝則折昔老聃在於周世年七百歲枝竟未汗偓佺生於堯時年三千歲枝竟未一折)
(帝乃以枝問朔朔曰臣已見此枝三過而枯而復生豈汗折而已哉里語曰年未半枝不汗此木五千年一汗)
(萬歲不枯)吉雲露(郭憲洞冥記朔曰臣至東極過吉雲之澤多生此草移於九景之山全不如吉雲之)
(地帝曰何謂吉雲朔曰其國俗之雲氣占吉凶若樂事則滿室雲起五色照人著於草樹皆成五色露珠甚甘)
(帝曰丨丨丨可得乎朔方東走至夕而返得元露青露盛青琉璃各受五合跪以獻帝遍賜羣臣羣臣得嘗者)
(老者皆少疾者皆愈凡五官嘗露董謁李克孟岐郭瓊黃安也)一挹而中萬鍾之粟(桓寬)
(鹽鐵論美玉珊瑚出於昆山珠璣犀象出於桂林此距漢萬有餘里計耕桑之功資財之費是一物而售百倍)
(其價一也丨丨丨丨丨丨丨丨也)江珠(張華博物志神仙傳云松柏脂入地千年化為茯苓茯苓化為)
(琥珀琥珀一名丨丨今泰山出茯苓而無琥珀益州永昌出琥珀而無茯苓或云燒蜂巢所作未詳此二說)
烽火樹(葛洪西京雜記積草池中有珊瑚樹高一丈二尺一本三柯上有四百六十二條是南越王趙)
(佗所獻號為丨丨丨至夜光景嘗欲然)碼碯甕(王嘉拾遺記有丹邱之國獻丨丨丨以盛甘露帝德)
(所洽被於殊方以露充於厨也碼碯石類也南方者為之勝今善别馬者死則破其腦視之其色如血者則日)
(行萬里能騰空飛腦色黃日行千里腦色青者嘶聞數百里腦色黑者入水毛鬛不濡日行三百里腦色白者)
(多力而怒今為器多用赤色若是人功所制者多不成器亦殊朴拙其國人聽馬鳴則别其腦色)玉人
石鏡(王嘉拾遺記異方貢丨丨丨丨此石色白如月照面如雪謂之月鏡有玉人機戾自能轉動)玉
駝(王嘉拾遺記有韓房者自渠胥國来獻丨丨高五丈虎魄鳳凰高六尺火齊鏡廣三尺闇中視物如畫向)
(鏡語則鏡中影應聲而答)鏡影應聲(見上)琥珀燕(王嘉拾遺記昔漢武帝寳鼎元年四方貢)
(珍怪有丨丨丨置之静室自於室中鳴翔)然石(王嘉拾遺記秦始皇好神仙之事有宛渠之民乘蠡舟泛)
(黑水而至於雍部始皇與之語及天地初開之時了如親見又曰臣之國去咸池日没之所九萬里日月之所)
(不照以萬歲為晝萬歲為夜其晝則天豁然中開闊數百丈萬歲還合則為一日也夜則琢丨丨以代日光此)
(石出於然山其土石皆有光明鑽斫則火出火大如粟輝耀一室)水精如意(王嘉拾遺記孫和於)
(月下舞丨丨丨丨誤傷鄧夫人頰命太醫合藥醫曰得白獺髓雜玉與琥珀屑當滅此痕和乃命合此膏琥珀)
(太多及差而有赤點如朱逼而視之更益其妍)吸芥(常璩華陽國志南中志博南縣有虎魄能丨丨)清
徹(劉義慶世說王公與朝士共飲酒舉琉璃椀謂伯仁曰此椀腹殊空謂之寳器何耶答曰此椀英英誠為)
(丨丨所以為寳耳)可為車軸(劉峻世說注廣志珊瑚大者丨丨丨丨)女珊瑚(任昉述異)
(記光武時南海獻珊瑚婦人帝命植於殿前謂之丨丨丨)瑟瑟枕大如半斗以金床
承之(李肇國史補盧昴主福建鹽鐵贓罪大發有丨丨丨丨丨丨丨丨丨丨丨丨御史中丞孟簡按鞫旬)
(日乃得而進憲宗召市人賈其價直或云至寳無價或云美石非真瑟瑟也)玉龍(叚成式酉陽雜俎梁)
(大同八年戌主楊光欣獲丨丨一枚長一尺二寸高五寸雕鏤精妙不似人作腹中容斗餘頸亦空曲置水中)
(令水滿倒之水從口出水聲如琴瑟水盡乃止)魑魅行伏了了然在鏡中(叚成式酉)
(陽雜俎鏡石濟南郡有方山相傳有奐生得仙於此山南有明鏡崖石方三丈丨丨丨丨丨丨丨丨丨丨南燕)
(時鏡上遂使漆焉俗言山神惡其照物故漆之)千歲冰(叚成式酉陽雜俎頗棃丨丨丨所化也)埋
以當王氣(叚成式酉陽雜俎胡琮博物孫權時掘得銅匣長二尺七寸以琉璃為蓋又一白玉如意)
(所執處皆刻龍虎及蟬形莫能識其由使人問綜綜曰昔秦皇以金陵有天子氣平諸山阜處處輒丨寳物丨)
(丨丨丨此盖是乎)如朽釘(叚成式酉陽雜俎寺之制度鐘樓在東唯此寺緣李右座林甫宅在東故)
(建鐘樓於西寺内有郭令玳瑁鞭及郭令王夫人七寳帳寺主元竞多識釋門故事云李右座每至生日常轉)
(請此寺僧就宅設齋有僧乙嘗歎佛施鞍一具賣之材直七萬又僧廣有聲名口經數年次當歎佛因極祝右)
(座功德冀獲厚䞋齋畢簾下出綵篚香羅帕藉一物丨丨丨長數寸僧歸失望慚惋數日且意大臣不容欺已)
(遂擕至西市示於商胡商胡見之驚曰上人安得此物必貨此不違價僧試求百千胡人大笑曰未也更極意)
(言之加至五百千胡人曰此直一千萬遂與之僧訪其名曰此寳骨也)寳骨(見上)龜瑶(劉崇遠金)
(華子雜編龜直中紋名曰千里其近首横紋之第一級左右有斜里皆接於千里者龜王之紋也今取常龜驗)
(之莫有也徐太尉彦若之赴廣南將渡小海元隨軍將忽於淺瀨中得一小琉璃瓶子大如嬰兒之掌其内有)
(一小龜子長可一寸往來旋轉其間略無暫已瓶子之項極小不知所入之由也因取而藏之其夕忽覺船一)
(舷壓重起而視之即有衆龜層疊就船而上其人大懼以將涉海慮致不虞因取所藏之瓶子祝而投於海中)
(衆龜遂散既而語於海船之胡人胡人曰此所謂丨丨也稀世之靈物惜其遇而不能有盖薄福之人不勝也)
(苟或得而藏於家何慮寳藏之不豐哉胡客惋歎不已)迎凉草(蘇鶚杜陽雜編輔國家藏珍玩皆非)
(人世所識夏則於堂中設丨丨之丨其色類碧而榦似苦竹葉細如杉雖若乾枯未嘗彫落盛暑束之窗戶間)
(而凉風自至鳳首木高一尺雕刻鸞鳳之状形似枯槁毛羽脱落不甚盡雖嚴凝之時置之高堂大厦之中而)
(和煦之氣如二三月故别名為常春木縱烈火焚之終不燋黑焉)鳳首木(見上)松風石(蘇鶚)
(杜陽雜編武宗皇帝會昌元年夫餘國貢火玉三斗及丨丨丨松風石方一丈瑩徹如玉其中有樹形若古松)
(偃蓋颯颯焉而凉颷生於其間至盛夏上令置諸殿内稍秋風颼颼即令撤去)辟寒犀(王仁裕開天遺)
(事開元二年冬至交阯國進犀一株色黃如金使者請以金盤置於殿中温温然有暖氣襲人上問其故使者)
(對曰此丨丨丨也)翡翠(歐陽修歸田錄余家有一玉罌形製甚古而精巧始得之梅聖俞以為碧玉在)
(潁州時嘗以示僚屬坐有兵馬鈐轄鄧保吉者真宗朝老内臣也識之曰此寳器也謂之丨丨云禁中寳物皆)
(藏宜聖庫庫中有翡翠盞一隻所以識也其後予偶以金環於罌腹信手磨之金屑紛紛而落如研中磨墨始)
(知翡翠能屑金也)寳母(祥異記魏生嘗得一美石後有胡人見之云此丨丨每月望設壇海邊石上可)
(以集珠寳)協金石(李玫纂異記有人得青石大如磚背有鼻穿鐵索長數丈循環無相斷處海商見之)
(以數十千易之云此丨丨丨垂於海中經夕引出上必有金)海井(周密癸辛雜識續集華亭縣市中有)
(小常賣舖適有一物如小桶而無底非竹非木非金非石既不知其名亦不知何用如此者凡數年未有過而)
(睨之者一日有海舶老商見之駭愕且有喜色撫弄不已叩其所直其人亦駔黠意必有所用漫索五百緡商)
(嘻笑償以三百即取錢付駔因叩曰此物我實不識今已成交得錢决無悔理幸以告我商曰此至寳也其名)
(曰丨丨尋常航海必須載淡水自隨今但以大器滿貯海水置此井於水中汲之皆甘泉也平生聞其名於番)
(賈而未嘗遇今幸得之吾事濟矣)鴉鶻石(陶宗儀輟耕錄徐彦璋云商人某海舶失風飄至山島匍)
(匐登岸深夜昏黑偶墜入一穴其穴險峻不可攀緣比明穴中微有光見大蛇無數蟠結在内始甚懼久稍與)
(之狎蛇亦無吞噬意所苦饑渴不可當但見蛇時時䑛石壁間小石絶不飲㗖於是商人亦漫爾取小石噙之)
(頓忘饑渴一日聞雷聲隐隐蛇始伸展相繼騰升纔知其為神龍遂挽蛇尾得出附舟還家擕所噙小石數十)
(至京城示識者皆丨丨等寳丨也乃信神龍之窟多異珍焉自此貨之致富彦璋親見商人道其始末如此)
獅負(伊世珍瑯嬛記南蕃白胡山出猫睛極多且佳他處不及也古傳此山有胡人徧身俱白素無生業)
(惟畜一猫猫死埋於山中久之猫忽見夢焉曰我已活矣可掘觀之及掘猫身已化惟得二睛堅滑如珠中間)
(一道白横搭轉側分明驗十二時無誤與生不異胡人怪之夜又見夢云埋此於山之隂可以變化無窮中一)
(顆赤色有光者吞之得仙胡掘得遂集山人置酒食為别及吞即有一猫如獅子負之騰空而去至今此山最)
(多猫睛猫睛一名丨丨仙女上元宗獅負二枚即此元宗藏於牡丹鈿合中以驗時)暎空若無(伊世)
(珍瑯嬛記南水晶極佳者不分厚薄丨丨丨丨)
御定子史精華卷一百五十四
