欽定四庫全書
御定子史精華卷六十
政術部十六
恩遇下
日賜御膳(舊唐書裴寂傳高祖受禪拜尚書右僕射賜以服玩不可勝紀仍詔尚食奉御每丨丨寂)
(丨丨)員外郎直第(舊唐書裴寂𫝊武德六年遷尚書左僕射俄冊司空遣尚書丨丨丨一人每日)
(更丨寂丨其見崇貴如此)同昇金輅(舊唐書裴寂傳貞觀二年太宗祠南郊命寂與長孫無忌丨丨)
(丨丨寂辭譲太宗曰以公有佐命之勲無忌亦宣力於朕同載參乘非公而誰遂同乘而歸)共食(舊唐)
(書劉文靜𫝊高祖每引重臣丨丨)奏九部樂(舊唐書邱和傳和以海南之地歸國表請入朝及謁)
(見高祖為之興引入臥内語及平生甚歡丨丨丨丨以饗之)捨敬(舊唐書竇抗傳高祖聽朝或升御坐)
(退朝之後延入臥内命之丨丨縱酒談謔敦平生之欵常侍宴移時或留宿禁内高祖每呼為兄而不名也)
繡佛一軀(舊唐書蕭瑀傳太宗以瑀好佛道嘗賚丨丨像丨丨并繡瑀形状於佛像側以為供養之)
(容)爲畫贊(舊唐書長孫無忌傳高祖命圖無忌形像親丨丨丨以賜之)剪鬚和藥(舊唐)
(書李勣傳勣時遇暴疾驗方云鬚灰可以療之太宗乃自丨丨為其丨丨勣頓首見血泣以懇謝帝曰吾為社)
(稷計耳不煩深謝)寫形(舊唐書李勣傳永微四年冊拜司空初貞觀中太宗以勲庸特著嘗圖其形於)
(凌烟閣至是帝又命丨丨焉仍親為之序)政事食(舊唐書蘇頲傳為工部侍郎明皇謂宰臣曰有從工)
(部侍郎得中書侍郎否對曰佐賢用能非臣等所及明皇曰蘇頲可中書侍郎仍供丨丨丨明日加知制誥有)
(政事食自頲始也)詔書千首(舊唐書郭子儀傳代宗即位子儀謝恩上表進肅宗前後所賜詔敕)
(因自陳訴曰陛下曲垂惠奬念及勤勞貽臣丨丨一丨餘丨聖旨微婉慰諭綢繆彰微臣一時之功成子孫萬)
(代之寳)賜號尚父(舊唐書郭子儀傳德宗即位詔還朝攝冡宰丨丨丨丨進位太尉中書令諸子)
(弟女壻拜官者十餘人)京兆供帳(舊唐書李晟傳德宗贈晟父欽太子太保母王氏贈代國夫人)
(賜永崇里第及涇陽上田延平門之林園女樂八人入第之日丨丨府丨丨酒饌賜教坊樂具鼓吹迎導宰臣)
(節將送之京師以為榮觀)緋衣銀章就縣宣賜(舊唐書王正雅傳為萬年縣令抑強扶弱)
(政甚有聲會柳公綽為京兆尹上前褒稱穆宗命以丨丨丨丨丨丨丨丨)蠟淚揉紙(舊唐書柳公權)
(傳改中書舍人充翰林書詔學士每浴堂召對繼燭見䟦語猶未盡不欲取燭宫人以丨丨丨丨繼之)三
衛挟輿(唐書襄邑王神符傳累擢宗正卿以足不良改光祿大夫歸第太宗就第慰問又令乘小輿入)
(紫微殿丨丨丨丨以升)密驛咨逮(唐書霍王元軌傳元軌數上䟽陳得失多所禆正帝尊重之有)
(大事常丨丨丨丨)呼爲裴監(唐書裴寂傳唐公即位拜尚書右僕射視朝必引與同坐入閣則延)
(臥内言無不從丨丨丨丨不名也)横恩(唐書尉遲敬德傳太宗召讓曰國之大事惟賞與罰丨丨不可)
(數得勉自修飭悔可及乎敬德頓首謝)顧問至夕(唐書叚文昌傳引為翰林學士遷中書舍人遂)
(為承旨穆宗即位屢召入思政殿丨丨率丨丨乃出)起晉陽爲卿一門(唐書温大雅傳與弟)
(彦博大有皆知名遷黃門侍郎而彦博亦為中書侍郎對管華近帝嘗從容謂曰我丨丨丨丨丨丨丨耳)嘉
樹徙植(唐書姜皎傳帝在殿廷翫一丨丨皎盛贊之帝遽命丨丨其家)彭祖同書子陵
共學(唐書姜皎傳以功進殿中監楚國公帝以其藩邸舊思有以宣布之乃下詔曰皎往事朕於藩國雖)
(丨丨丨丨丨丨丨丨不過也)家藏手墨(唐書李彦芳傳大和中為鳳翔司錄參軍丨故丨高祖太)
(宗賜靖詔書數函上之一日兵事節度皆付公吾不從中治也一曰有晝夜視公疾大老嫗遣来吾欲熟知公)
(起居状皆太宗丨丨文宗愛之不廢手)兵事節度皆付公(見上)欲知起居狀
(見上)譲勖(唐書薛萬徹傳萬徹在軍中任氣不能下人或有上書言状者帝愛其功直加丨丨而已即為)
(焚書)國司家事(唐書竇誕傳高祖諸子幼未出宫者十餘王丨丨丨丨皆誕主之)千里外
猶對面語(唐書房元齡傳秦王嘗曰漢光武得鄧禹門人益親今我有元齡猶禹也居府出入十年)
(軍符府檄或駐馬即辦文約理盡初不著藁高祖曰若人機識是宜委任每為吾兒陳事丨丨丨丨丨丨丨)
大事關僕射(唐書房元齡傳進尚書左僕射帝乃敕細孫屬左右丞丨丨丨丨丨)眷賴(唐書)
(房元齡傳元齡居宰相以權寵隆極累表辭位帝遣使謂曰譲誠美德然國家相丨丨久一日去良弼如亡左)
(右手毌多譲)但見嫵媚(唐書魏徵傳帝大笑曰人言徵舉動䟽慢我丨丨其丨丨耳)䟽列
屏障(唐書魏徵傳貞觀十三年徵上䟽極言帝曰朕方以所上丨丨為丨丨庶朝夕見之兼錄付史官使)
(萬世知君臣之義)增損藥膳(唐書王珪傳珪病帝遣民部尚書唐儉丨丨丨丨)明珠兼
乘未若一言(唐書薛收傳嘗上書諫王王答曰覧所陳知成我者卿也丨丨丨丨丨丨丨丨今賜)
(黃金四十挺按王秦王也)欵曲襟抱(唐書薛收傳秦王與其從兄子元敬書曰吾與伯褒共軍旅間)
(未嘗不驅馳經略丨丨丨丨按收字伯褒)不見即思(唐書馬周傳善敷奏機辯眀銳動中事會裁處)
(周密時譽歸之帝每曰我暫丨丨周丨丨之)以圖購宅(唐書馬周傳初帝遇周厚周頗自負為御)
(史時遣人丨丨丨丨衆以其興書生素無貲皆竊笑他日白佳宅直二百萬周遽以聞詔有司給直并賜奴婢)
(什物由是人乃悟)不膠漆而固(唐書馬周傳贊周所建皆切一時以明佐聖故君宰間丨丨丨)
(丨丨恨相得晩宜矣)湔拭(唐書韋挺傳挺為大夫時帝欲丨丨用之)手敕未嘗名(唐書李綱)
(傳帝以綱隋名臣丨丨丨丨丨)公在我得酣卧(唐書李大亮傳大亮進爵為公拜右衛率又兼)
(工部尚書身三職宿衛兩宫每番直常假寐帝勞曰丨丨丨丨丨丨)洪源舟楫(唐書戴至德傳高宗)
(嘗為飛帛書賜侍臣賜至德曰汎丨丨俟丨丨郝處俊曰飛九霄假六翮皆見意於辭云)九霄六翮
(見上)更日供奉(唐書戴胄傳拜諫議大夫與魏徵丨丨丨丨)字署笏端(唐書崔澄傳澄)
(侍左右帝恐漏禁中語以慎密丨親丨丨丨)擿諷嗟賞(唐書楊師道傳師道善革隸工詩每與有)
(名士燕集歌詠自適帝見其詩為丨丨丨丨)入閣語至夜分(唐書宇文士及傳太宗延丨丨)
(丨或丨丨丨出遇休沭往往馳召士及益自謹)呼曰蕭郎(唐書蕭瑀傳武德元年遷内史令帝委以)
(樞筦内外百務悉關决或引升御榻丨丨丨丨)賦詩勞行(唐書蕭嵩傳以兵部尚書領朔方節度使)
(既赴軍有詔供帳餞定鼎門外明皇丨丨丨丨)恩顧第一(唐書蕭嵩傳吐蕃䧟瓜州帝擇堪任邊者)
(徙嵩河西節度使判凉州事嵩表張守珪為瓜州刺史完樹陴塢懷保邊人又遣副將杜賓客率強弩四千與)
(吐蕃戰祁連城下自晨鬭迄晡乃大潰斬一將虜哭震山谷露布至帝大悦授嵩同中書門下三品又官一子)
(丨丨丨丨)佩大横刀(唐書王及善傳除右千牛衛將軍帝曰以爾忠謹故擢三品要職羣臣非搜辟)
(不得至朕所爾丨丨丨丨在朕側亦知此官貴乎)聽自擇官(唐書白居易傳歲滿當遷帝以資淺)
(且家素貧丨丨丨丨居易請如姜公輔以學士兼京兆戶曹恭軍以便養詔可)内宰相(唐書王琚傳帝)
(於琚眷委特異豫大政事時號丨丨丨每見閤中視日薄乃得出)臨軒送(唐書姚崇傳明皇初立賓)
(禮大臣故老雅尊遇崇每見便殿必為之興去輙丨丨以丨它相莫如也)驛迓(唐書宋璟傳始自廣州入)
(朝帝遣内侍楊思勖丨丨之未嘗交一言思勖自以將軍貴幸訴之帝帝益嗟重)嗟重(見上)與賢
者樂此(唐書張說傳帝召說與禮官學士置酒集仙殿曰朕今丨丨丨丨於丨當遂為集賢殿乃下制)
(改麗正書院為集賢殿書院而授說院學士知院事)視草(唐書張說傳帝好文辭有所為必使丨丨)題
贊廳事(唐書盧奐傳為陕州刺史開元二十四年帝西還次陕嘉其美政丨丨於丨丨曰專城之重分)
(陕之雄亦既利物内存匪躬斯為國寶不墜家風)韓休知否(唐書韓休傳帝嘗獵苑中或大張樂)
(稍過差必視左右曰丨丨丨丨已而䟽輒至嘗引鑑默不樂左右曰自韓休入朝陛下無一日歡何自戚戚不)
(逐去之帝曰吾雖瘠天下肥矣且蕭嵩每唘事必順旨我退而思天下不安寢韓休敷陳治道多訐直我退而)
(思天下寢必安吾用休社稷計耳)張姓複名(唐書張嘉貞傳帝欲用嘉貞而忘其名夜詔中書侍)
(郎韋抗曰朕嘗記其風操而今為北方大將丨丨而丨丨卿為我思之)瑞錦分繋(唐書張延賞傳)
(初吐蕃寇劍南李晟總神策軍戍之及還以成都倡自隨延賞遣吏奪取故晟銜之既而宴集禁中帝出丨丨)
(一端丨丨之示和觧)帛舫水嬉(唐書許景先傳帝自擇刺史凡十一人治行詔宰相諸王御史以上)
(祖道洛濱盛具奏太常樂丨丨丨丨命高力士賜詩帝親書且給紙筆令自賦賚絹三千遣之)褒冊典
物焜照都邑(唐書李適之傳進御史大夫兼幽州長史知節度事適之以祖被廢而父象見逐武)
(后時葬有闕至是丐陪瘞昭陵闕中詔可丨丨丨丨丨丨丨丨行道為咨歎)朝廷羽翮(唐書李程)
(傳最為帝所遇嘗曰高飛之翮長者在前卿丨丨丨丨也)三起三留(唐書蔣伸傳宣宗雅信愛伸每)
(見必咨天下得失帝嗟歎伸丨丨丨丨曰他日不復獨對卿矣伸不諭未幾以本官同中書門下平章事)觧
酲具(唐書李嗣業傳天寶十二載加驃騎大將軍入朝賜酒明皇前醉起舞帝寵之賜綵百金皿五十物)
(錢十萬曰為丨丨丨)小延英召對(唐書苗晉卿傳年老蹇甚乞間日入政事堂帝優之聽入閣不)
(趨為御丨丨丨丨丨宰相對小延英自晉卿始)卧而承旨(唐書崔祐甫傳祐甫被疾詔肩輿至中書)
(丨丨丨丨若還第即遣使咨决)賚問優縟(唐書牛元翼傳元翼見延英丨丨丨丨)親擇良
笏(唐書李絳傳繇司勲郎中進中書舍人翼日賜金紫丨丨丨丨與之且曰異時膺顧託南面當如此)日
出無鐘鼓聲金吾以聞(唐書李晟傳與馬燧皆在朝每宴樂恩賜使者相銜於道兩家)
(丨丨丨丨丨丨則丨丨丨丨少選使者至必曰今日何不舉樂)旬日踐父兄兩鎮(唐書李愬)
(傳帝方經略隴右故徙愬節度鳳翔李師道反詔愬代愿帥武寧軍丨丨丨丨丨丨丨)常持軍(唐書)
(渾瑊傳貞元後天子常恐藩侯生事稍桀驁則姑息之惟瑊有所奏論不盡從可輒私喜曰上不疑我故治蒲)
(十六年丨丨丨猜間不能入君子賢之)天子以軰行呼(唐書陸贄傳始贄入翰林年尚少以)
(材幸丨丨嘗丨丨丨丨而不名在奉天朝夕進見然小心精潔未嘗有過由是帝親倚至觧衣衣之同類莫敢)
(望雖外有宰相主大議而贄常居中参裁可否時號内相)論兵與我意合(唐書樊澤傳擢左補)
(闕澤有武力喜兵法議者謂有將相器嘗召對延英德宗嘆其丨丨丨丨丨丨)官而不名(唐書杜佑)
(傳乞致仕不聽詔三五日一入中書平章政事佑每進見天子尊禮之丨丨丨丨)金蓮華炬(唐書)
(令狐綯傳為翰林承旨夜對禁中燭盡帝以乘輿丨丨丨丨送還院吏望見以為天子来及綯至皆驚)奏
事輒五六刻(唐書韋渠牟傳擢右補闕内供奉歲中至諫議大夫抵延英對雖大臣率漏下二三)
(刻止渠牟每丨丨丨丨丨丨乃罷天子歡甚)秋當見卿(唐書韋澳傳澳在河陽累年宣宗遣使至)
(魏博道出澳所帝以簿紙手作詔賜澳曰密飭装丨丨丨丨蓋將以為相也)集中欲見公詩
(唐書裴度傳以病匄還東都上已宴羣臣曲江度不赴帝賜詩别詔曰方春慎疾為難醫藥自持朕丨丨丨丨)
(丨丨故示此異日可進)親誦送客西江詩(唐書馮定傳再遷太常少卿文宗嘗詔開元霓)
(裳羽衣舞參以雲韶肄於廷定部諸工立縣間端凝若植帝異之問學士李珏珏以定對帝喜曰豈非能古章)
(句者邪丨丨定丨丨丨丨丨召升殿賜禁中瑞錦詔悉所著以上)對浴堂門(唐書鄭注傳王守澄)
(薦注即日召入丨丨丨丨賜賚至渥)欽矚(唐書周墀傳帝御紫宸與宰相語事已或召左右史咨質所宜)
(墀最為天子丨丨俄知制誥入翰林為學士)擇令日(唐書劉瑑傳以戶部侍郎召判度支始瑑在翰)
(林帝素器遇至是手詔追還外無知者後請間帝視案上歴謂瑑為朕擇一令日瑑跪曰某日良帝笑曰是日)
(卿可遂相即詔同中書門下平章事)天子自書榜門(唐書田游巖傳帝營奉天宫游巖舊宅直)
(宫左詔不聽毁丨丨丨丨丨其丨曰隱士田游巖宅)山帔葛巾不名不拜(唐書武攸緒傳)
(遣通事舍人李邈以璽書迎之將至帝敕有司即兩儀殿設位行問道禮詔見日丨丨丨丨丨丨丨丨)官
營草堂(唐書盧鴻傳賜隱居服丨丨丨丨恩禮殊渥)腰轝(唐書禇無量傳以耆老隨仗聽徐行)
(又為設丨丨許乘入殿中)給翔麟馬(唐書李適傳凡天子饗會游豫唯宰相及學士得從行丨丨丨)
(丨品官黃衣各一帝有所感即賦詩學士皆屬和)親爲調羹(唐書李白傳明皇召見金鑾殿論當)
(世事奏頌一篇帝賜食丨丨丨丨有詔供奉翰林)鄭虔三絶(唐書鄭虔傳嘗自寫其詩并畫以獻)
(帝大署其尾曰丨丨丨丨)方榖爲字(唐書李載義傳吏下請立碑紀功詔李程為之辭未有字帝詔)
(曰周書凡厥正人既冨方榖卿宜當之以丨丨丨丨其寵待如此)衣錦城(五代史吳越世家光化元)
(年加鏐檢校大師改鏐鄉里曰廣義鄉勲貴里鏐素所居營曰衣錦營詔鏐圖形凌烟閣升衣錦營為丨丨丨)
(石鑑山曰衣錦山大官山曰功臣山鏐游衣錦城宴故老山林皆覆以錦號其幼所嘗戲大木曰衣錦將軍)
玉冊(五代史吳越世家唐莊宗入洛鏐遣使貢獻求丨丨許之乃賜玉冊金印鏐起玉冊金劵詔書三樓)
(於衣錦軍)起三樓(見上)禮賢宅(宋史太祖紀開寳九年觀丨丨丨吳越國王錢俶偕子惟濬等)
(朝於崇德殿賜俶衣帶鞍馬遂以禮賢宅居之)以禮津遣(宋史理宗紀淳祐十一年詔比覧林光世)
(易範明易推星配象演義有司其丨丨丨丨赴闕)賞花曲宴(宋史禮志雍熙二年四月二日詔輔)
(臣三司使翰林樞密直學士尚書省四品兩省五品以上三館學士宴於後苑賞花釣魚張樂賜飲命羣臣賦)
(詩習射丨丨丨丨自此始)題二名(宋史魏昭亮傳字克明公主所生幼未名太宗召入禁中命賦賞花)
(詩詩成上之太宗大悦酌以上尊酒命筆丨從訓昭亮丨丨令自擇之)十杯無苦(宋史王審琦傳)
(審琦素不能飲嘗侍宴太祖酒酣仰祝曰酒天之美祿審琦朕布衣之交也方與朕共享冨貴何靳之不令飲)
(耶祝畢顧謂審琦曰天必賜卿酒量試飲之勿憚也審琦受詔飲丨丨丨丨自此侍宴常引滿及歸私家即不)
(能飲或強飲輙病)童子及第(宋史趙贊傳七歲誦書二十七卷應神童舉明宗詔曰都尉之子太)
(尉之孫幼能誦書弱不好弄克彰庭訓宜錫科名可特賜丨丨丨丨仍附長興二年禮部春榜)卿但進
勅朕爲卿署(宋史趙普傳乾德二年范質等三相同日罷以普為門下侍郎平章事集賢殿大學)
(士中書無宰相署敕普以為言上曰丨丨丨丨丨丨丨丨之可乎普曰此有司職耳非帝王事也令翰林學士)
(講求故實竇儀曰今皇弟尹開封同平章事即宰相任也令署以賜普)午時歸第(宋史趙普傳舊)
(制宰相以未時歸第是歲火熱特許普夏中至丨丨丨私丨)此亦佳兒(宋史曹琮傳琮字寳章兄)
(翊娶秦王女興平郡主琮幼時從主入禁中太宗置膝上拊其背曰曹氏有功我家丨丨丨丨也)一榜
盡與京官(宋史張齊賢傳太祖幸西都齊賢以布衣獻策條陳十事四稱旨及還語太宗曰我幸西)
(都惟得一張齊賢爾我不欲爵之以官異時可使輔汝為相也太宗擢進士欲置齊賢高第有司偶失掄選上)
(不悦丨丨丨丨丨丨於是齊賢以大理評事通判衡州)益坐茵(宋史張齊賢傳景德五年代還請老)
(以司空致仕入辭便坐方拜而仆上遽止之許二子扶掖升殿命丨丨丨為三)觀書賜宴(宋史李至)
(傳授禮部侍郎進秩吏部會遷祕書閣命兼祕書監選三舘書置閣中俾至總之至與李昉王化基等丨丨閣)
(下上必遣使丨丨且命三舘學士皆與焉至是升祕閣次於三舘從至請也)憲官從宴(宋史趙昌)
(言傳召拜御史中丞太宗宴金明池特召預焉丨丨丨丨自昌言始也)親題殿柱(宋史陳恕傳拜)
(鹽鐡使恕有心計釐去宿弊太宗深噐之丨丨丨丨曰真鹽鐡陳恕)翰長儒臣(宋史張洎傳擢中書)
(舍人充翰林學士每上有著述或賜近臣詩什洎必上表援引經傳以將順其意上因賜詩褒美有丨丨老丨)
(丨之句)謗書不問(宋史楊業傳以功遷雲州觀察使仍判鄭州代州自是契丹望見業旌旗即引)
(去主將戍邊者多忌之有潜上丨丨斥言其短帝覧之皆丨丨封其奏以付業)蜀中傑俊(宋史曺光)
(寔傳乾德中太祖命王全斌等平蜀六年秋全斌遣入貢京師遂言境内安乂乞罷義軍歸農太祖喜謂左右)
(曰此丨丨丨丨也詔升殿勞問)御厨調膳(宋史劉謙傳上幸大名至北苑屬謙有疾遣歸將護謙懇)
(請從行既備其二子隨侍仍挟尚醫以從丨丨丨丨以給之疾瘳毁所服鞍勒以遺中使上聞賜白金二百兩)
公宴别席(宋史袁廓傳錢俶盡籍土宇以獻命廓按籍浙中諸州軍倉庫之物悉輸京師得以便宜)
(從事仍詔每丨丨丨丨而坐以寵異之)呼小字(宋史王昭遠傳南遊京師事太宗於晉邸特被親遇)
(常丨其丨丨)一日三被寵渥(宋史張適傳為水部員外郎知鄜州獲對太宗喜其詞氣俊邁)
(賜緋魚旋改京東轉運副使加直集賢院丨丨丨丨丨丨時人榮之)父子同日受詔(宋史雷德)
(驤傳命為兩浙轉運使使其子殿中丞有終亦為淮南轉運使丨丨丨丨丨丨搢紳榮之)朕可自保
(宋史魏能傳七遷散員左班都知舊制諸軍辭見才器勇敢或迥異出羣者許將校交舉以任使毋枉其志能)
(時戍外藩咸未有舉者太宗曰能材勇過人丨丨丨丨由是進用之)釣魚詩(宋史吕端傳太宗决意相)
(之會曲宴後苑太宗作丨丨丨有云欲餌金鈎深未逹磻溪湏問釣魚人意以屬端)特爲納陛(宋史)
(吕端傳真宗以端軀體洪大宫庭階戺稍峻丨令梓人丨丨丨)真貴人(宋史李沆傳召入翰林為學士)
(嘗侍曲宴太宗目送之曰李沆風度端凝丨丨丨也)致太平者必斯人(宋史王旦傳帝素賢)
(旦嘗奏事退目送之曰為朕丨丨丨丨丨丨丨)薯蕷粥(宋史王旦傳旦疾甚帝手自和藥并丨丨丨賜)
(之)飛白書名(宋史向敏中傳召為工部郎中太宗丨丨丨敏中洎張詠二丨付中書曰此二人名)
(臣也朕將用之左右因稱其材並命為樞密直學士)魯直(宋史魯宗道傳天僖元年為右正言多所論列)
(帝意頗厭其數後因對自訟曰陛下用臣豈欲徒事納諫之盧名邪臣竊恥尸祿請得罷去帝撫諭良久他日)
(書殿壁曰丨丨蓋思念之也)七騶傳呼(宋史蔡齊傳舉進士第一儀狀俊偉舉止端重真宗見之)
(顧宰相寇凖曰得人矣詔金吾給丨丨丨丨以寵之狀元給騶自齊始也)賜第七百楹(宋史張耆)
(傳章獻太后微時嘗寓其家耆事之甚謹及太后預政丨丨尚書省西凡丨丨丨安佚冨盛踰四十年)圖
形以進(宋史狄青傳仁宗以青數有戰功欲召見問以方略會賊寇渭州命丨丨丨丨)訪後(宋史)
(王禹偁傳子嘉言以進士第為江都簿真宗嘗觀禹偁奏章嗟美切直因丨其丨宰相以嘉言聞即召對擢大)
(理評事至殿中侍御史)書團扇爲和平字(宋史趙師民傳在經筵十餘年甚見噐異嘗盛)
(夏屬疾家居帝飛白丨丨丨丨丨丨丨賜以寄意)儒林舊德(宋史趙師民傳累請補郡除龍圖閣)
(直學士知耀州帝自寫詩寵行目以丨丨丨丨)賡韻(宋史楊徽之傳歴選刑兵二部郎中獻雍熙詞上丨)
(其丨以賜)俾卿養性(宋史楊徽之傳咸平二年春以衰疾求觧近職改兵部仍兼祕書監入謝命坐)
(勞之曰圖書之府清淨無事丨丨得以丨丨也)頌警句(宋史楊億傳後苑賞花曲宴太宗召命賦詩於)
(坐側又上金明池頌太宗丨其丨丨於宰相)詩批紙尾(宋史楊億傳大中祥符初加兵部員外郎)
(戶部郎中五年以疾在告遣中使致太醫視之億拜章謝上作丨丨丨丨有副予前席待名賢之句以久疾求)
(觧近職優詔不許但權免朝直)此李廸孫(宋史李孝基傳孝基字伯始進士高第唱名至墀下仁宗)
(顧侍臣曰丨丨丨丨邪能世其家可尚也)殊拜(宋史龐籍傳改參知政事拜工部侍郎樞密使遷戶部拜)
(同中書門下平章事昭文館大學士監修國史籍初入相且獨員而遽為昭文館大學士出丨丨也)過家
爲夀(宋史王隨傳隨字子正河南人為京西轉運副使陛辭且言曰臣父母家洛中乃在所部得奉湯藥)
(聖主之澤也真宗因賜詩寵行以羊酒束帛令丨丨丨丨)首在選中(宋史歐陽修傳慶歷三年知諫)
(院時仁宗更用大臣杜衍冨弼韓琦范仲淹皆在位增諫官員用天下名士修丨丨丨丨)超九轉(宋史)
(王安石傳罷爲觀文殿大學士知江陵府自禮部侍郎丨丨丨為吏部尚書)加佩魚(宋史蒲宗孟傳)
(命同修兩朝國史為翰林學士兼侍讀舊制學士唯服金帶宗孟入謝帝曰學士職清地近非他官比而官儀)
(未寵廼丨丨丨遂著為令)講徹一編(宋史錢象先傳出知蔡州象先長於經術侍邇英十餘年有所)
(顧問必依經以對帝禮遇甚渥故事講讀官分日送進象先已得蔡帝猶諭之曰大夫行有日矣宜丨丨丨丨)
(於是同列罷進者浃日)真廉士(宋史吕大臨傳為祕閣校理神宗嘗遣使賜舘閣官御書至大臨家)
(大臨貧無皂隸方自秣馬使者還奏帝曰丨丨丨也)潁&KR0008;舊書(宋史司馬光傳資治通鑑未就帝尤)
(重之嘗以為賢於荀悦漢紀數促使終篇賜以丨丨丨丨二千四百卷)唘北扉(宋史吕公著傳拜司)
(空同平章軍國事詔建第於東府之南丨丨丨以便執政會議凡三省樞密院之職皆得總理間日一朝因至)
(都堂其出不以時盖異禮也)膳進忘食(宋史蘇軾傳論神宗尤愛其文宮中讀之丨丨丨丨稱為)
(天下竒才)豫節拜儀聽休幄次(宋史孫固傳拜門下侍郎哲宗矜其年高每朝會丨丨丨)
(丨丨丨於丨丨)人主自爲主司(宋史王俊義傳以太學上舍選奏名列其下徽宗親程其文擢)
(為第一及賜第望見容貌甚偉大悦顧侍臣曰此朕所親擢也真所謂俊義矣自古未有丨丨丨丨丨丨者宜)
(即超用後拜國子博士)批進目(宋史陳瓘傳復承事郎帝丨丨丨以為所擬未當令再叙一官仍與)
(差遣執政持不行)屢讀屢嘆(宋史陳師錫傳熙寧中游太學有儁聲神宗知其材及廷試奏名在)
(甲乙間帝偶閱其文丨丨丨丨嘗顧侍臣曰此必陳師錫也唘封果然擢為第三)刻名杖頭(宋史)
(江公望傳内苑稍畜珍禽異獸公望力言非初政所宜他日入對帝曰已縱遣之矣惟一白鷴畜之久終不肻)
(去先是帝以柱杖逐鷴鷴不去乃丨公望姓丨於丨丨以識其諫)顧語移晷(宋史龔鼎臣傳判太)
(常寺留守南京陛辭神宗丨丨丨丨喜曰人言卿老不任事精眀乃爾行且用卿矣)賜三世官(宋史)
(賈逵傳元豐初拜建武軍節度使殿前都指揮使請不俟郊赦丨丨丨丨神宗曰逵武人能有念親之志其特)
(聽之)燕見從容(宋史燕逹傳逹起行伍喜讀書神宗以其忠實可任每丨丨未嘗不丨丨嘗問用兵)
(當何先對曰莫如愛帝曰威克厥愛可乎逹曰威非不用要以愛為先耳帝善之)蠲其鄉賦(宋史)
(曲珍傳帝賜之弓劍鞍勒命有司丨丨丨徭丨)賜園囿(宋史王恩傳帝睠顧甚寵賜居宅又丨城西地)
(為丨丨)親書鉅額(宋史何執中傳初賜第信陵坊以為淺隘更徙金順坊甲第建嘉會成功閣帝)
(丨丨丨丨以示寵)手書裴度傳以賜(宋史李綱傳時大原圍未觧耿南仲曰欲援太原非)
(綱不可上以綱為河東北宣撫使綱辭不許上丨丨丨丨丨丨丨綱)止輦問勞(宋史張杓傳知臨安)
(府孝宗觀湖杓以弹壓伏謁道左孝宗丨丨丨丨賜以酒炙)揭章内侍省(宋史蔣猷傳政和四)
(年拜御史中丞嘗論内侍省不隸臺察紊元豐官制楊戩不當除節度使趙良嗣不宜出入禁中上皆嘉納至)
(丨其丨丨丨丨且詔自今無得規圖節鉞)書忠勇字揭旗(宋史韓世忠傳帝手丨丨丨二丨丨)
(丨以賜)書精忠字製旗(宋史岳飛傳帝手丨丨丨岳飛丨丨丨以賜之)國工馳視
(宋史吳玠傳帝以玠功高授特進開府儀同三司遷四川宣撫使遣内侍奉親朼以賜至則玠病已甚扶掖聽)
(命帝命守臣就蜀求善醫且飭丨丨丨丨)是朕千百人中選者(宋史吳挺傳璘嘗對孝宗)
(言諸子中惟挺可任孝宗亦曰挺丨丨丨丨丨丨丨丨歲時問勞不絶被遇尤深厚)撫綏過於子
弟(宋史楊存中傳高宗假借諸將眷存中尤深嘗曰朕於存中丨丨之丨丨丨丨又曰楊存中之罷朕不安)
(寢者三夕)許祭五世(宋史楊存中傳祖宗閔父震宗閔謚忠介震謚忠毅賜廟曰顯忠曰報忠又以)
(家廟祭噐為請遂丨丨丨丨前所無也)風雲慶會閣(宋史楊存中傳葺園亭於湖山之間高宗)
(為書水月二字所居建閣以蔵御書孝宗題曰丨丨丨丨之丨)立螭之舊(宋史陳桷傳桷以丨丨丨)
(丨為人主所知出入頓挫晚由奉常少卿擢權小宗伯復以議禮不阿忤旨遽罷其節有足稱自號無相居士)
繇六察遷二史(宋史劉一止傳遷起居郎奏事帝迎語曰朕親擢也丨丨丨丨丨丨祖宗時有)
(幾一止謝先朝惟張澂李梲耳)帶笏不足償勞(宋史章誼傳移守平江時將臨幸供億繁夥誼)
(處之皆當於理召對賜丨丨帝曰此丨丨以丨卿之丨其勿謝)如獲拱璧(宋史李稙傳高宗駐師鉅)
(野聞東南一布衣統衆而至士氣十倍首加勞問稙占對詳敏高宗大悦親賜之食曰得一士丨丨丨丨豈特)
(軍餉而已承制授承直郎留之幕府)天子門生(宋史趙逵傳帝如景靈宮祕省起居惟逵一人帝屢)
(目逵即日命引見上殿帝迎謂曰卿知之乎始終皆朕自擢自卿登第後為大臣沮格久不見卿秦檜日薦士)
(未嘗一語及卿以此知卿不附權貴真丨丨丨丨也)賜墩待班(宋史勾濤傳遷起居舍人以足疾命)
(閣門丨丨丨丨)書時政記(宋史虞允文傳御史蕭之敏劾允文允文上章待罪上過德壽宮太上曰)
(采石之功之敏在何許毋聽其去上為出之敏且書扇製詩以留之允文言之敏端方請召歸以闢言路上謂)
(其言寬厚命曾懷丨之丨丨丨)减拜(宋史陳康伯傳上出手札遣使即家居召之未出里門拜尚書左僕)
(射同中書平章事兼樞密使進封魯國公道聞邊遽兼程以進至闕下詔子安節壻文好謙掖以見丨丨賜坐)
(間日一會朝許肩輿至殿門仍給扶非大事不署)庶官一歲至相位(宋史魏杞傳杞以使)
(金不辱命繇丨丨丨丨丨丨丨)手書二十八將傳以賜(宋史蕭燧傳孝宗每稱其全護)
(善類誠實不欺丨丨丨丨丨丨丨丨丨)問名簡記(宋史王藺傳除武學諭孝宗幸學蘭迎法駕立)
(道周上目而異之命小黃門丨知姓丨由是丨丨)爲異時公卿用(宋史黃洽傳繇秘書郎遷)
(著作郎上諭詞臣祕閣儲英俊丨丨丨丨丨丨行黃洽詞可及之)良金美玉(宋史黃洽傳上曰卿)
(如丨丨丨丨渾厚無瑕天其以卿為朕弼耶)東湖四詩(宋史尤袤傳上書與郡得台州修郡城明)
(年大水更築之墉正值水衝城賴以不沒會有毁袤者上疑之使人密察民誦其善政不絶口乃錄其丨丨丨)
(丨歸奏上讀而歎賞遂以文字受知)十人中得卿一人(宋史張大經傳孝宗重風憲之選命)
(條上部使者十人上獨可大經召見上曰朕丨丨丨丨丨丨丨以卿風力峻整遂除監察御史命下中外聳歎)
銀奩藥茗(宋史張大經傳以通奉大夫致仕紹熙五年進正議大夫降詔撫問賜丨丨丨丨)學
士安否(宋史劉章傳章力告歸以顯謨閣學士食祠祿淳熙元年子之衡由御史檢法出守廣德軍當)
(陛辭對便殿問卿父丨丨丨丨撫勞再三臨退復謂曰歸侍為朕致此意旋遣閤門祇候蘇曦至家宣問拜端)
(明殿學士賜銀絹四百匹)掌制手(宋史周必大傳中博學宏詞科教授建康府除大學錄召試館職高)
(宗讀其策曰丨丨丨也守祕書省正字館職復召試自此始)硬漢(宋史高斯得傳移湖廣提點刑獄攸)
(縣冨民陳衡老以家丁糧食資彊賊劫殺平民斯得具得其状白朝省追毁衡老官資簿錄其家衡老壻吳自)
(性厚賂宦者言於理宗曰斯得以緡錢百萬進願易近地一節理宗曰高某丨丨安得有是)論撰之
職以寵名儒(宋史朱子傳史浩入見請收天下人望乃除熹袐閣修撰主管南京鴻慶宫熹再辭)
(詔丨丨丨丨丨丨丨丨乃拜命)壯矣可行(宋史蔡幼學傳執政薦於朝帝問年幾何矣何以名幼學)
(參政施師點舉孟子幼學壯行之語以對上佇思慨然曰今丨丨丨丨也遂除敕令所刪定官)依韻和
(宋史夏侯嘉正傳太宗知其名召試辭賦擢為右正言直史館元夕上御乾元門觀燈嘉正獻五言十韻詩其)
(末句云兩制誠堪羡青雲侍玉輿上丨丨丨以賜之)鶴入帳中(遼史韓延徽傳初延徽南奔太祖夢)
(白丨自帳中出比還復丨丨丨詰旦謂侍臣曰延徽至矣已而果然)四人二口(遼史張儉傳統和十)
(四年舉進士第一調雲州幕官故事車駕經行長吏當有所獻先是上夢丨丨侍側賜食人丨丨至聞儉名始)
(悟召見容止朴野訪及世務占奏三十餘事由此顧遇特異踐歴清華號稱明幹)進葵羹(遼史張儉)
(傳宋書辭不如禮上將親征幸儉第尚食先往具饌却之丨丨丨乾飯帝食之美徐問以策儉極陳利害且曰)
(第遣一使問之何必遠勞車駕上悦而止復即其第賜宴噐玩悉與之)書笏(遼史劉景傳景帝以景忠)
(實方欲倚任乃丨其丨曰劉景可為宰相)賜鷹紐印(遼史耶律仁先傳凖布達爾罕叛命仁先為西)
(北路招討使丨丨丨丨及劍上諭曰卿去朝廷遠每俟奏行恐失機會可便宜從事)置小榻(金史世宗)
(紀上謂左右曰宰相年老艱於久立可丨丨丨廊下使少休息)轉對香閣(金史章宗紀戶部尚書孫)
(鐸郎中李仲略國子祭酒趙忱始丨丨丨丨)酬博直(金史盧璣傳預天壽節上命璣與大臣握槊戲)
(璣獲勝焉從上秋山賜名馬上曰丨卿丨丨其春遇如此)寒食還家(金史董師中傳承安四年表乞)
(致仕詔賜宅一區留居京師以寒食乞過家上冡許之且命賦丨丨丨丨上冡詩每節辰朝會召入侍宴其眷)
(禮如此)佳御史(金史王維翰傳攝侍御史奏事殿中章宗曰丨丨丨就除侍御史)高山日
影(元史卓沁台傳每遇戰陣必為前鋒帝嘗諭之曰朕之望汝如丨丨前丨丨也)黑髯使臣(元史)
(貝降傳美髭髯儀表甚偉宋平以功授江浙省理問官時事方草創省臣有所建白湏奏聞者以拜降善敷奏)
(特令馳驛往咨於朝及引見世祖遥識之喜曰丨丨丨丨復来耶其見噐使如此)益卿夀(元史察罕)
(傳帝嘗賜枸杞酒曰以丨丨丨)白雲先生(元史察罕傳暮年居德安白雲山别墅以白雲自號嘗入)
(見帝望見曰丨丨丨丨来也其被寵遇如此)澤之所存心之所存(元史張珪傳帝嘗觧)
(衣賜珪明日復召謂之曰朕欲賜卿寶玉非卿所欲以帨拭面額納諸珪懷曰朕丨丨丨丨朕丨丨丨丨也)
天子識其狀貌(孔叢子和為臨晉令天子廵后土登龍門子和自請從行在所丨丨丨丨丨丨)
(燕見移時賜帛十端)領護軍各十年(劉峻世說注羊琇與世祖同年相善謂世祖曰後冨貴時)
(見用作丨丨丨丨丨丨世祖即位累遷左將軍特進)雲龍合契(劉肅大唐新語星象降靈丨丨丨丨)
恩盻(劉肅大唐新語陸堅為中書舍人以麗正學士供擬過豐將議罷之張說曰聖上崇儒重德親自講)
(論刊校圖書詳延學者所費者細所益者大陸子之言為未逹也元宗聞其言堅之丨丨從此而减)李令
爲首(李肇國史補德宗初復宮闕所賜勲臣第宅妓樂丨丨丨丨渾侍中次之)就宅注官(李肇)
(國史補裴僕射遵度罷相知選朝廷優其年德令丨丨丨丨自宣平坊牓引仕子以及東市西街時人以為盛)
(事)真古儒(彭乘墨客揮犀趙侍讀師民學問淳德天下所共稱也仁廟時講書後殿說乾卦四德至)
(貞字不以他音代呼直言其字近侍皆掩口公徐曰臨文不諱講罷帝目送之顧左右曰此丨丨丨也其眷重)
(如此)綴兩府班(吳處厚青箱雜記太傅張士遜仁宗篤師傅恩遇公特厚致政後每大朝會常令丨)
(丨丨丨)御札問事(邵伯温聞見前錄神宗初即位用滕甫為翰林學士御史中丞甫性疎上時遣)
(小黃門持短封丨丨丨丨甫誇示於人)擕手登閣(邵伯温聞見前錄种明逸在真廟朝以司諫赴)
(召帝丨其丨丨龍圖丨論天下事蓋眷遇如此)横金三紀賜帶萬釘(邵伯温聞見前錄王)
(懿恪公拱辰為知制誥後入翰林為學士轉八座尚書熙寧初拜宣徽使遍歴藩府元豐初召還赴院供職出)
(判北京時賜笏頭毬露金帶佩魚如兩府之所服者懿恪以表謝曰丨丨丨丨未佩隨身之魚丨丨丨丨改觀)
(在廷之目也)特許不避公弼(邵伯温聞見前錄熙寧初呂公公弼為樞密使王荆公安石拜)
(参知政事乃薦吕公公著為御史中丞有旨丨丨丨丨丨丨公弼不自安乞出)復圭帥才(邵伯温聞)
(見前錄李復圭龍圖臨事有斷年二十八知滑州與郡官夜會有衙兵奪銀匠鐡鎚殺人者一府皆驚擾公捕)
(至立斬之上章待罪諸司亦按公擅殺仁宗曰李丨丨丨丨也除知慶州)有世舊(邵博聞見後錄仁皇)
(帝慶歴中親除王素為諫官帝曰朕真宗之子卿王旦之子丨丨丨豈他人比)酌鹿胎酒(邵博聞見)
(後錄仁皇帝幸羣玉殿置酒作樂獨召宰相韓琦至榻前丨丨丨丨一大杯琦一舉而盡各以金盤貯香藥分)
(賜之)帝愛二語(邵博聞見後錄嘉祐中侍從官列薦國子博士梅堯臣宜在館閣仁皇帝曰能賦一)
(見天顔萬人喜却回宫路樂聲長者也蓋帝幸景靈宫堯臣有詩或傳入禁中丨丨此丨丨召試賜等)上
輩舊學(邵博聞見後錄晁說之以道其姓名蚤列東坡先生薦賢中崇寧初又以應詔言事編部黨者)
(三十寒暑不赦淵聖帝元年入西掖典制命獨以丨丨丨丨遇之)一州租賦(魏泰東軒筆錄辰州)
(猺人秦再雄者長七尺武健多謀在周行逄時屢以戰鬭立功蠻黨伏之太祖召至闕下察知可用因以一路)
(之事付之除辰州刺史官其一子為殿直仍使自辟吏屬盡予丨丨丨丨)御袍帶以見(魏泰東軒)
(筆錄雷德驤判大理寺因便殿奏事太祖方燕服見之因問曰古者以官奴婢賜臣下遂與本家姓其意安在)
(德驤曰古人制貴賤之分使不可凟恐後世譜牒不明有以奴主為婚者太祖大喜曰卿深得古人立法意由)
(是歎重久之自後每聽驤奏事雖在燕處必丨丨丨丨丨)陳前輿馬拜後金珠(魏泰東軒)
(筆錄熙寧中詔王荆公及子雱同修經義成加荆公左僕射兼門下侍郎雱龍圖閣直學士同日授命故参政)
(絳賀詩曰丨丨丨丨同桓傅丨丨丨丨有魯公)元豐新渥(徐度却掃編舊制執政以上始服毬文帶)
(佩魚侍從之臣止服遇仙帶世謂之横金元豐官制始詔六曹尚書翰林學士並服遇仙帶佩魚故東坡謝翰)
(林學士表曰寳帶重金佩丨丨之丨丨蓋謂是也)初除賜緋(徐度却掃編舊制凡特賜緋章服皆)
(服塗金寳瓶帶三日職事官唯侍御史丨丨則例丨丨餘非特恩未有賜者)直前奏事(徐度却掃)
(編左右史雖日侍上側然未嘗接語欲有所論必奏請得旨乃可元豐中王右丞安禮權修起居注始有詔許)
(丨丨丨丨左右史許直前奏事蓋自此始)選人上殿(徐度却掃編蘇黃門子由熙寧二年以前大名)
(府推官上書論事神宗覧而悦之即日召對便殿訪問久之而擢為條例司屬官故事丨丨未得丨丨者自此)
(遂為故事云)一歲中撫問十數(徐度却掃編故事宰輔領州而中使以事經繇必傳宣撫)
(問宣和間先公守南都地當東南水陸之衝使傳絡繹不絶丨丨丨丨丨者至丨丨故嘗有謝表曰天闕夢回)
(必有感恩之淚日邊人至常聞念舊之言)宰執就第咨訪(葉夢得避暑錄話吕許公既歸政事)
(仁宗眷之猶厚乃復除司空平章軍國重事三五日一造朝有大事及邊機許丨丨丨丨丨丨前無是比也)
顧問温渥(王闢之澠水燕談錄元豐七年春文太師既告老奏乞赴闕親辭天陛既見即日對御錫)
(宴丨丨丨丨上酌御盞親勸)御盞親勸(見上)十聯詩在御屛(王闢之澠水燕談錄)
(楊侍讀徽之以能詩聞太宗知其名索其所著以百篇獻卒章曰少年牢落今何幸叨遇君王問姓名太宗和)
(賜且語近臣曰徽之文雅可尚操履端正拜禮部侍郎選十聯寫於御屛梁周翰之詩曰誰似金華楊學士丨)
(丨丨丨丨丨風)金口褒揚(王闢之澠水燕談錄王元之在翰林太宗恩遇極厚嘗侍宴瓊林獨詔至)
(御榻顧問帝語宰相曰王某文章獨步當代異日垂名不朽元之有詩云瓊林侍遊宴丨丨獨丨丨)賦三
傑詩(洪邁容齋隨筆漢高祖以蕭何張良韓信為人傑此三人者真足以當之也唐明皇同日拜宋璟張)
(說源乾曜三故相官帝丨丨丨丨自寫以賜其意蓋以比蕭張等也)御製俯同其韻(周必大玉)
(堂雜記丁酉九月丙辰宣召侍讀史少保浩錫宴澄碧殿抵暮送以金蓮燭宿玉堂直廬上命作詩叙此會史)
(進古詩三十韻上丨丨丨丨丨丨)三入中書(朱子名臣言行錄國朝丨丨丨丨惟吕文穆公與趙)
(韓王爾未嘗以親戚徼寵)以告置懷(朱子名臣言行錄神宗即位二月擢司馬温公為翰林學士公)
(力辭曰臣不能為四六上曰如兩漢制誥可也公趨出上遣内臣至閣門強公受告拜而不受趣公入謝曰上)
(坐以待公公入至廷中丨丨丨公丨中不得已乃受)頒上笏浃下筵(葉廷珪海錄碎事袁淑詩)
(和惠丨丨丨恩渥丨丨丨注上笏大夫之爵下筵下席也)紫花墩(葉廷珪海錄碎事曾陪蘂珠殿獨賜)
(丨丨丨)紫霄顧(葉廷珪海錄碎事李白詩入侍瑶池燕出陪玉輦行但奉丨丨丨非邀青史名)别
笥貯(釋文瑩玉壺清話至道元年燈夕太宗御樓時李昉以司空致仕放家上亟以安輿召至親酌御樽)
(飲之選殽核之精者賜焉又語及平日藩邸唱和之事公歴歴口誦御詩幾七十餘篇上曰何記之精邪公奏)
(曰臣自得謝無事晨起巾櫛每一詩日誦一遍上喜曰朕以卿詩丨丨丨之)巨觥敵飲(釋文瑩湘)
(山野錄王冀公罷参政真宗朝夕欲見擇便殿清近惟資政為優因以公為本殿大學士以陳文僖彭年並直)
(一夕中人持鑰開宫扉獨召公入至行在真宗與公對飲飲罷持禁燭送歸自矜曰某江南一寒生遭際真主)
(遇王上以丨丨丨丨抵掌語笑如僚友之無間)
御定子史精華卷六十
