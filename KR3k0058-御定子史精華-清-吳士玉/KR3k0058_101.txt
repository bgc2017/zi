欽定四庫全書
御定子史精華卷一百一
人事部五
眉壽
無方而富(管子丨丨丨丨者生也注生全則萬方輻凑生盡則鴻毛不振故曰無方而富也莫知生)
(所在故曰無方也)寡疾難老(管子丨丨丨丨士女皆好)麥邱封人(晏子景公遊於丨丨)
(問其丨丨曰年幾何矣對曰鄙人之年八十五矣公曰壽哉子其祝我封人曰使君之年長於胡宜國家公曰)
(善哉子其復之曰使君之嗣壽皆若鄙臣之年公曰善哉子其復之封人曰使君無得罪於民)永年(子華)
(子伏羲神農之世其民童蒙瞑瞑蹎蹎不知所以然而然是以丨丨堯舜之世其民樸以有立職職植植而弗)
(鄙弗夭是以難老)華髮隳顚(墨子暢之四支接之肌膚丨丨丨丨而猶弗舍者其唯聖人乎)林
類百歲(列子丨丨年且丨丨底春被裘拾遺穗於故畦並歌並進孔子適衞望之於野顧謂弟子曰彼)
(叟可與言者試往訊之子貢請行逆之壠端面之而嘆曰先生曾不悔乎而行歌拾穗林類行不畱歌不輟子)
(貢叩之不已乃仰而應曰吾何悔邪子貢曰先生少不勤行長不競時老無妻子死期將至亦有何樂而拾穗)
(行歌乎林類笑曰吾之所以為樂人皆有之而反以為憂少不勤行長不競時故能壽若此老無妻子死期將)
(至故樂若此)榮啟期三樂(列子孔子遊於太山見丨丨丨行乎郕之野鹿裘帶索鼓琴而歌孔)
(子問曰先生所以樂何也對曰吾樂甚多天生萬物唯人為貴而吾得為人是一樂也男女之別男尊女卑故)
(以男為貴吾既得為男矣是二樂也人生有不見日月不免襁褓者吾既已行年九十矣是丨丨也)不待
將迎(列子丨丨丨丨而壽注自壽者不由接養)彭祖八百(列子丨丨之智不出堯舜之上而壽)
(丨丨)大齊(列子楊朱曰百年壽之丨丨)彭祖以久特聞(莊子而丨丨乃今丨丨丨丨衆)
(人匹之不亦悲乎)成鳩萬八千歲(鶡冠子泰上丨丨之道一族用之丨丨丨丨)復彭
祖(荀子扁善之度以治氣養生則丨丨丨)樂易常壽(苟子丨丨者丨丨長)齫然齒墜
(荀子夫文王非無貴戚也非無弟子也非無便辟也倜然乃舉太公於州人而用之豈私之也哉以為親邪則)
(周姬姓也而彼姜姓也以為故邪則未嘗相識也以為好麗邪則夫人行年七十有二丨丨而丨丨矣)美
意延年(苟子得衆動天丨丨丨丨誠信如神夸誕逐魂)畢數(吕氏春秋聖人察陰陽之宜辨萬物)
(之利以便生故精神安乎形而年壽得長焉長也者非短而續之也丨其丨也)食氣(淮南子食水者善游)
(能寒食土者無心而慧食木者多力而□食草者善走而愚食葉者有絲而蛾食肉者勇敢而悍丨丨者神明)
(而壽食穀者知慧而夭不食者不死而神)人可壽以其仁(揚子或問龍龜鴻鵠不亦壽乎曰壽)
(曰丨丨丨乎曰物以其性人丨丨丨)眉棃耋鮐(揚子丨丨丨丨老也東齊曰眉燕代之北鄙曰棃宋)
(衞兗豫之内曰耋秦晉之郊陳兗之會曰耉鮐)喬松(戰國策君何不以此時歸相印讓賢者授之必有伯)
(夷之廉長為應侯世世稱孤而有丨丨之壽)春秋高(史記漢文帝紀上曰楚王季父也丨丨丨閱天)
(下之義理多矣明於國家之大體)鬚眉皓白衣冠甚偉(史記畱侯世家及燕置酒太子)
(侍四人從太子年皆八十有餘丨丨丨丨丨丨丨丨上怪之問曰彼何為者四人前對各言名姓曰東園公甪)
(里先生綺里季夏黃公上乃大驚)修道而養壽(史記老子傳老子百有六十餘歲或言二百餘)
(歲以其丨丨丨丨丨也)口中無齒食乳(史記張蒼傳蒼之免相後老丨丨丨丨丨丨女子為)
(乳母妻妾以百數嘗孕者不復幸蒼年百有餘歲而卒)罷歸已九十餘(史記儒林傳今上初)
(即位復以賢良徵固諸諛儒多疾毁固曰固老丨丨之時固丨丨丨丨矣按固轅固生)魏文侯樂
人竇公(漢書蓺文志六國之君丨丨丨最為好古孝文時得其丨丨丨丨注師古曰竇公年百八十歲)
(兩目皆盲文帝竒之問曰因何至此對曰臣年十三失明父母哀其不及衆技教鼓琴㠯導引無所服餌)一
子不事二算不事(漢書賈山傳禮高年九十者丨丨丨丨八十者丨丨丨丨注師古曰一子)
(不事蠲其賦役二算不事免二口之算賦也)華首(後漢書樊準傳其餘以經術見優者布在廊廟故朝)
(多皤皤之良丨丨之老)百歲猶有壯容(後漢書華陀傳華佗字元化沛國譙人也一名旉遊)
(學徐土兼通數經曉養性之術年且丨丨而丨丨丨丨時人㠯為仙)菊水三十家(後漢書郡國志)
(注荆州記曰縣北八里有丨丨其源旁悉芳菊水極甘馨又中有丨丨丨不復穿井即飲此水上壽百二十中)
(壽百餘七十者猶以為夭漢司空王暢太傅袁隗為南陽令縣月送三十餘石飲食澡浴悉用之太尉胡廣父)
(患風羸南陽恒汲飲此水疾遂瘳此菊莖短葩大食之甘美異於餘菊廣又收其實種之京師遂處處傳植之)
度遼將軍鮮卑奴年三百五十歲(魏志明帝紀注世語曰幷州刺史畢軌送)
(漢故丨丨丨丨范明友丨丨丨丨丨丨丨丨丨言語飲食如常人)遺種之叟(蜀志許靖傳注魏略)
(曰王朗與文休書曰居升平之京師攀附於飛龍之聖主儕軰略盡幸得老與足下並為丨丨丨丨)克壯
慷慨自遇若少年(晉書石鑒傳元康初為太尉年八十餘丨丨丨丨丨丨丨丨丨時人美之)
李八伯(晉書周札傳時有道士李脫者妖術惑衆自言八百歲故號丨丨丨)燈下細書二
三千卷(齊書沈驎士傳守操終老篤學不倦遭火燒書數千卷驎士年過八十耳目猶聰明以火故抄)
(寫丨丨丨丨復成丨丨丨丨滿數十篋時人以為養身靜嘿之所致也)年過八十耳目聰
明(見上)呼為四皓(齊書徐伯珍傳兄弟四人皆白首相對時人丨丨丨丨)頭有肉角
(南史梁宗室暎傳鍾離人顧思遠挺义行部伍中暎見甚老使人問對曰年一百一十二歲凡七娶有子十二)
(死亡略盡今惟小者年已六十又無生息家缺養乏是以行役暎大異之召賜之食食兼於人檢其丨丨丨丨)
(長寸遂命後舟載還都謁見天子與之言往事多異所傳)生兒無影(南史梁宗室暎傳荆州上津鄉)
(人張元始年一百一十六歲膂力過人進食不異至年九十七方丨丨兒遂丨丨將亡人人告别乃至山林樹)
(木處處履行少日而終時人以為知命)一百七歲精爽不衰(魏書羅結傳世祖初遷侍)
(中外都大官總三十六曹事年丨丨丨丨丨丨丨丨世祖以其忠慤甚見信待監典後宫出入卧内因除長信)
(卿年一百一十詔聽歸老賜大寗東川以為居業并為築城即號曰羅侯城至今猶存朝廷每有大事驛馬詢)
(訪焉年一百二十歲卒)一百一十詔聽歸老(見上)賜居築城(見上)每自
稱六十九(魏書傅永傳遷左將軍南兖州刺史猶能馳射盤馬奮矟時年踰八十常諱言老丨丨丨)
(丨丨丨還京拜平東將軍光祿大夫)記三十五政(北齊書宋世良傳及代至傾城祖道有老人丁)
(金剛泣而前謝曰已年九十丨丨丨丨丨君非唯善治清亦徹底今失賢君民何濟矣莫不攀援涕泣)緋
衫牙笏綠衫木笏(舊唐書睿宗紀特賜老人九十以上丨丨丨丨八十以上丨丨丨丨)氣
海常溫(舊唐書柳子華傳子華二子公器公度公度善攝生年八十餘步履輕便或祈其術曰吾初無)
(術但未嘗以元氣佐喜怒丨丨丨丨耳)善言莫離口良藥莫離手(舊唐書孟詵傳)
(詵年雖晚暮志力如壯嘗謂所親曰若能保身養性者常須丨丨丨丨丨丨丨丨丨丨)莫知甲子
(舊唐書張果傳有邢和璞者善算人而知夭壽善惡元宗令算果則懵然丨丨其丨丨)侍老(唐書元宗)
(紀丁酉宴京師丨丨於含元殿庭賜九十以上几杖八十以上鳩杖婦人亦如之賜於其家)九老圖
(唐書白居易傳暮節惑浮屠道尤盛至經月不食葷稱香山居士嘗與胡杲吉&KR0776;鄭據劉眞盧眞張渾狄兼謨)
(盧貞燕集皆高年不事者人慕之繪為丨丨丨)服常春藤(唐書姜撫傳召至東都舍集賢院因言丨)
(丨丨丨使白髮還鬒則長生可致藤生太湖最良終南往往有之不及也帝遣使者至太湖多取以賜中朝老)
(臣因詔天下使自求之)乞官便養(宋史太祖紀前盧縣尉鄢陵許永年七十有五自言父瓊年九)
(十九兩兄皆八十餘丨一丨以丨丨因召瓊厚賜之授永鄢陵令)多幸老民(宋史宋琪傳至道二)
(年春拜右僕射特令日給實奉一百千又以其衰老詔許五日一朝是年九月被病令其子貽序秉筆授辭作)
(丨丨丨丨叙大抵謂洪範五福人所難全而已兼有之實天幸也)洛陽耆英會(宋史文彦博傳)
(與富弼司馬光等十三人用白居易九老會故事置酒賦詩相樂序齒不序官為堂繪像其中謂之丨丨丨丨)
(丨好事者莫不慕之)兄弟眉壽(宋史朱昂傳咸平二年召入翰林為學士踰年拜章乞骸骨召對敦)
(諭請彌確乃拜工部侍郎致仕翌日遣使就第賜器幣給全奉詔本府歲時存問弟恊以純謹著稱仕至主客)
(郎中雍王府翊善昂以書招之恊亦告老歸丨丨皆丨丨時人比漢之二疏知府陳堯咨署其居曰東西致政)
(坊)目奕奕有紫光(宋史劉庭式傳字得之齊州人老於廬山絶粒不食丨丨丨丨丨丨步上)
(下峻坂如飛以高壽終)命以策杖為洗兒禮(金史盧璣傳泰和初詔璣天壽節預宴二)
(年元妃李氏生皇子滿三月章宗以璣老而康強丨丨所丨丨丨丨丨丨物)與日月俱(焦氏易林)
(壽如松喬丨丨丨丨)金齒鐵牙(焦氏易林丨丨丨丨壽考宜家)出入百歲(王充論衡文王)
(謂武王曰我百爾九十吾與爾三焉文王九十七而薨武王九十三而崩周公武王之弟也兄弟相差不過十)
(年武王崩周公居攝七年復政退老丨丨丨丨矣)太平之世多長壽(王充論衡聖人禀和)
(氣故年命得正數氣和為治平故丨丨丨丨丨丨丨人百歲之壽蓋人之正數也)邵公百八十
(王充論衡傳稱老子二百餘歲丨丨丨丨丨高宗享國百年周穆王享國百年并未享國之時皆出百三十四)
(十歲)壽必用道所以盡命(荀悅申鍳或問凡壽者必有道非習之功曰夫惟壽則惟能用)
(道惟能用道則性壽矣苟非其性也修之不至也學必至聖可以盡性丨丨丨丨丨丨丨丨)王澤之
壽聲聞之壽行仁之壽(徐幹中論夫壽有三有丨丨丨丨有丨丨丨丨有丨丨丨丨書)
(曰五福一曰壽此王澤之壽也詩云其德不爽壽考不忘此聲聞之壽也孔子曰仁者壽此行仁之壽也)壽
木林(王嘉拾遺記渠搜國之西有祈淪國其俗淳和人壽三百歲有丨丨之丨一樹千尋若經憩此木下)
(皆不死不病或有泛海越山來會其國歸懷其葉者則終身不老)懷葉不老(見上)聲容朗
緩舉朝服之(裴庭裕東觀奏記大中十一年正月一日上御含元殿受朝太子太師盧鈞年八十)
(矣自樂懸之南步而及殿墀稱賀上前丨丨丨丨丨丨丨丨)霜毫生頷雪刺滿頭(王仁)
(裕開天遺事宋璟求致仕表云臣竊祿簮裳備員廊廟丨丨丨丨丨丨丨丨求退歸耕養慵岩穴)登壽
車(陶榖清異錄太清草木方云餌鍾乳者丨福衢丨丨)乞年壽(黃休復茅亭客話偽蜀王氏時有郎)
(官陳損之至孟氏朝年已百歲妻亦九十餘當時朝士家有婚聘筵會必請老夫婦以丨丨丨為名)鷄窠
小兒(錢希白洞微志太平興國李守忠為承旨奉使南方至瓊道逢一翁自稱楊霞舉年八十一邀守忠)
(詣所居見其父曰叔連年一百二十二又見其祖曰宋卿年一百九十五語次見梁上一丨丨中有一丨丨宋)
(卿曰此吾前代祖也不知其年朔望取下子孫列拜而已)同甲會(彭乘墨客揮犀文潞公住洛日年七)
(十八同時有太中大夫程珦朝儀大夫司馬旦司封郎中致仕席汝言皆七十八嘗為丨丨丨各賦詩一首潞)
(公詩曰四人三百二十歲况是同生丙午年招得梁園為賦客合成商嶺採芝仙清談亹亹風盈席素髮飄飄)
(雪滿肩此會從來誠未有洛中應作畫圖傳)食柑十年(何薳春渚紀聞東坡先生惠州白鶴峯上)
(梁文云自笑先生今白髮道傍親種兩株柑時先生六十二歲也意謂不十年不著子恐不待也章申公父銀)
(青公俞年七十集賓親為慶會有餉柑者味甘而實極瑰大既食之即令收核種之後圃坐人竊笑蓋七八也)
(後公丨丨丨丨而終)五老會(王闢之澠水燕談錄慶歴末杜祁公告老退居南京與太子賓客致仕王)
(渙光祿卿致仕畢世長兵部郎中分司朱實尚書郎致仕馮平為丨丨丨吟醉相勸士大夫高之祁公以故相)
(耆德尤為天下傾慕兵部詩云九老且無元老貴莫將西洛一般看五人年皆八十餘康寧爽健相得甚歡故)
(祁公詩云五人四百有餘歲深稱分曹與挂冠而畢年最高時九十餘故其詩云非才黍預最高年是時歐文)
(忠畱守睢陽而嘆慕借其詩觀之用次韻卒章云聞說優游多倡和新詩何惜借傳看)玉精神(陳善)
(捫蝨新話畢狀元漸使福建日嘗按部過羅原時南華翁林子山致仕居南華洞已八十餘以詩迓之有當年)
(春榜首傳名對御如君有幾人之句畢公和贈之多所奬借其詩曰兒童聞說子山名將謂先生是故人海上)
(偶經仙洞府岩前猶見丨丨丨)讀千字文有悟(陸游老學庵筆記唐仲俊年八十五六極康寧)
(自言少時因丨丨丨丨丨所丨謂心動神疲四字也平生遇事未嘗動心故老而不衰)開第八秩
(龔介隠筆記禮年八十曰有秩故以八十為八秩又道家流用此語白樂天屢用之自注行丨丨丨丨可謂盡)
(天年又云已開第七秩屈指幾多人)
早慧
孔子不能决(列子孔子東遊見兩小兒辨鬭問其故一兒曰我以日始出時去人近而日中時遠)
(也一兒以日初出遠而日中時近也一兒曰日初出大如車蓋及日中則如盤盂此不為遠者小而近者大乎)
(一兒曰日初出滄滄凉凉及其日中如探湯此不為近者熱而遠者凉乎丨丨丨丨丨也兩小兒笑曰孰為汝)
(多知乎)使嬰兒矜(淮南子呂望使老者奮項託丨丨丨丨以類相慕注項託年七歲窮難孔子而)
(為之作師小兒聞之咸自矜大)九齡與元(揚子育而不苖者吾家之童烏乎丨丨而丨我丨文)茂
良不必父祖(揚子或問甘羅之悟呂不韋張辟疆之覺平勃皆以十二齡茂良乎曰才也丨丨丨)
(丨丨丨)幼達(文中子繁師元聞董常賢問賈瓊以齒瓊曰始冠矣師元曰吁其丨丨也)廋辭知
三(國語范文子莫退於朝武子曰何莫也對曰有秦客丨丨於朝大夫莫之能對也吾丨丨焉武子怒曰大)
(夫非不能也讓父兄也爾童子何知而三掩人於朝吾不在晉國亡無日矣擊之以杖折委筓)三掩人
於朝(見上)臣生十二歲於兹君其試臣(戰國策甘羅曰夫項槖生七歲而為)
(孔子師今丨丨丨丨丨丨丨矣丨丨丨丨)七歲而為孔子師(見上)外黃令舍人
兒(史記項羽紀乃東行擊陳畱外黃外黃不下數日已降項王怒悉令男子年十五已上詣城東欲阬之丨)
(丨丨丨丨丨年十三往說項王曰彭越彊劫外黃外黃恐故且降待大王大王至又皆阬之百姓豈有歸心從)
(此以東梁地十餘城皆恐莫肯下矣項王然其言乃赦外黃當阬者)是兒多知可令學經
(漢書張禹傳禹為兒數隨家至市喜觀於卜相者前久之頗曉其别蓍布卦意時從旁言卜者愛之又竒其面)
(貌謂禹父丨丨丨丨丨丨丨丨)辭言&KR0570;雅(後漢書馬援傳勃字叔陽年十二能誦詩書常候援兄况)
(勃衣方領能矩步丨丨丨丨援裁知書見之自失况知其意乃自酌酒慰援曰朱勃小器速成智盡此耳卒當)
(從女禀學勿畏也)七歲通論語(後漢書馬嚴傳續字季則丨丨能丨丨丨十三明尚書十六治)
(詩博觀羣籍善九章算術按續嚴子)繭栗犢能負重致遠(後漢書趙憙傳更始即位舞隂)
(大姓李氏擁城不下更始遣柱天將軍李寶降之不肯云聞宛之趙氏有孤孫憙信義著名願得降之更始乃)
(徵憙憙年未二十既引見更始笑曰丨丨丨豈丨丨丨丨丨乎即除為郎中行偏將軍事使詣舞陰而李氏遂)
(降)聖童(後漢書張堪傳堪早孤讓先父餘財數百萬與兄子年十六受業長安志美行厲諸儒號曰丨)
(丨)張曾子(後漢書張霸傳年數歲而知孝讓雖出入飲食自然合禮鄉人號為丨丨丨)我饒
為之(後漢書張霸傳七歲通春秋復欲進餘經父母曰汝小未能也霸曰丨丨丨丨故字曰饒焉)凡
所經履莫不暗記(後漢書應奉傳奉少聰明自為兒童及長丨丨丨丨丨丨丨丨讀書五行)
(並下)竒童(後漢書杜根傳父安字伯夷少有志節年十三入太學號丨丨京師貴戚慕其名或遺之書安)
(不發悉壁藏之及後捕案貴戚賓客安開壁出書印封如故竟不離其患時人貴之)開壁出書印
封如故(見上)奏拜童子郎(後漢書左雄傳汝南謝廉河南趙建年始十二各能通經雄並)
(丨丨丨丨丨於是負書來學雲集京師)何不言日食之餘如月之初(後漢書黃)
(琬傳建和元年正月日食京師不見而瓊以狀聞太后詔問所食多少瓊思其對而未知所况琬年七歲在傍)
(曰丨丨丨丨丨丨丨丨丨丨丨瓊大驚即以其言應詔而深竒愛之)可為人師(後漢書荀爽傳幼而)
(好學年十二能通春秋論語太尉杜喬見而稱之曰丨丨丨丨)吳氏不乏季子(後漢書吳祐傳)
(父恢為南海太守祐年十二隨從到官恢欲殺青簡以寫經書祐諫曰今大人踰越五領遠在海濱其俗誠陋)
(然舊多珍怪上為國家所疑下為權戚所望此書若成則載之兼兩昔馬援以薏苡興謗王陽以衣囊徼名嫌)
(疑之間誠先賢所愼也恢乃止撫其首曰丨丨世丨丨丨丨矣)累世通家(後漢書孔融傳融幼有異)
(才年十歲隨父詣京師時河南尹李膺以簡重自居不妄接士賓客敕外自非當世名人及與通家皆不得白)
(融欲觀其人故造膺門語門者曰我是李君通家子弟門者言之膺請融問曰高明祖父嘗與僕有恩舊乎融)
(曰然先君孔子與君先人李老君同德比義而相師友則融與君丨丨丨丨衆坐莫不歎息太中大夫陳煒後)
(至坐中以告煒煒曰夫人小而聰了大未必竒融應聲曰觀君所言將不早慧乎膺大笑曰高明必為偉器)
天下無雙江夏黃童(後漢書黃香傳香家貧内無僕妾躬執苦勤盡心奉養遂博學經典)
(究精道術能文章京師號曰丨丨丨丨丨丨丨丨)船稱象(魏志鄧哀王傳鄧哀王冲字倉舒少聰察)
(岐嶷生五六歲智意所及有若成人之智時孫權曾致巨象太祖欲知其斤重訪之羣下咸莫能出其理冲曰)
(置象大船之上而刻其水痕所至稱物以載之則校可知矣太祖大悅即施行焉)黃中通理(魏志)
(劉廙傳廙年十歲戲於講堂穎川司馬德操拊其頭曰孺子孺子丨丨丨丨寧自知不)一黌之儁
(魏志管輅傳注輅别傳父為瑯邪稷邱長時年十五來至官舍讀書始讀詩論語及易本便開淵布筆辭義斐)
(然於時黌上有遠方及國内諸生四百餘人皆服其才也瑯邪太守單子春雅有材度聞輅丨丨丨丨欲得見)
(輅父即遣輅造之大會賓客百餘人坐上有能言之士輅問子春府君名士加有雄貴之姿輅既年少膽未堅)
(剛若欲相觀懼失精神請先飲三升清酒然後而言之子春大喜便酌三升清酒獨使飲之酒盡之後問子春)
(今欲與輅為對者若府君四坐之士邪子春曰吾欲自與卿旗鼓相當輅言始讀詩論易本學問微淺未能上)
(引聖人之道陳秦漢之事但欲論金木水火土鬼神之情耳子春言此最難者而卿以為易邪於是唱大論之)
(端遂經於陰陽文采葩流枝葉横生少引聖籍多發天然子春及衆士互共攻劫論難鋒起而輅人人答對言)
(皆有餘至日向暮酒食不行子春語衆人曰此年少盛有材氣聽其言論正似司馬犬子游獵之賦何其磊落)
(雄壯英神以茂必能明天文地理變化之數不徒有言也於是發聲徐州號之神童)先飲三升(見上)
旗鼓相當(見上)文采葩流(見上)少引聖籍多發天然(見上)聽其
言論正似司馬犬子游獵之賦(見上)神童(見上)隨目所見賦
成後坐(吳志朱桓傳注文士傳曰張惇子純與張儼及朱異俱童少往見驃騎將軍朱據據聞三人才)
(名欲試之告曰老鄙相聞饑渴甚矣夫騕䮍以迅驟為功鷹隼以輕疾為妙其為吾各賦一物然後乃坐儼乃)
(賦犬曰守則有威出則有獲韓盧宋鵲書名竹帛純賦席曰席以冬設簟為夏施揖讓而坐君子攸宜異賦弩)
(曰南嶽之幹鍾山之銅應機命中獲隼高墉三人各丨其丨丨丨而丨之皆丨而丨丨據大懽悅)舉目
見日不見長安(晉書明帝紀明皇帝諱紹字道畿元皇帝長子也幼而聰哲為元帝所寵異年)
(數歲嘗坐置膝前屬長安使來因問帝曰汝謂日與長安孰遠對曰長安近不聞人從日邊來居然可知也元)
(帝異之明日宴羣僚又問之對曰日近元帝失色曰何乃異間者之言乎對曰丨丨則丨丨丨丨丨丨由是益)
(竒之)常日白頭公何在(晉書成帝紀帝少而聰敏有成人之量南頓王宗之誅也帝不之知)
(及蘇峻平問庾亮曰丨丨丨丨丨丨丨亮對以謀反伏誅帝泣謂亮曰舅言人作賊便殺之人言舅作賊復若)
(何亮懼變色)猛獸虓吼獨立不動(晉書王戎傳年六七歲於宣武場觀戲丨丨在檻中)
(丨丨震地衆皆奔走戎丨丨丨丨神色自若魏明帝於閣上見而竒之又嘗與羣兒戲於道側見李樹多實等)
(軰競趣之戎獨不往或問其故戎曰樹在道邊而多子必苦李也取之信然)道邊多子必苦
李(見上)見人舉動便識其意(晉書王澄傳生而警悟雖未能言丨丨丨丨丨丨丨丨)
不惜金環(晉書傅暢傳年五歲父友見而戲之解暢衣取其金環與侍者暢不之惜以此賞之)六
歲能屬文(晉書陸雲傳雲字士龍丨丨丨丨丨)終賈之儔(晉書潘岳傳岳少以才穎見稱)
(鄉邑號為竒童謂丨丨丨丨也)羣兒率(晉書李矩傳童齓時與丨丨聚戲便為其丨計畫指授有成人)
(之量)講未半便已解(晉書王珉傳時有外國沙門名提婆妙解法理為珣兄弟講毗曇經珉時)
(尚幼丨丨丨丨云丨丨即於别室與沙門法綱等數人自講法綱嘆曰大義皆是但小未精耳)火在斗
而柄熱著襦下亦當煖(晉書韓伯傳母殷氏高明有行家貧窶伯年數歲至大寒母方)
(為作襦令伯捉熨斗而謂之曰且著襦尋當作複褌伯曰不復須母問其故對曰丨丨丨中丨丨尚丨今既丨)
(丨丨丨丨丨母甚異之)坐無尼父焉别顏回(晉書謝尚傳八歲神悟夙成鯤嘗擕之送)
(客或曰此兒一坐之顔回也尚應聲答曰丨丨丨丨丨丨丨丨席賓莫不歎異)風神秀徹不減
王東海(晉書謝安傳安年四歲時譙郡桓彛見而歎曰此兒丨丨丨丨後當丨丨丨丨丨及總角神識)
(沉敏風宇條暢善行書弱冠詣王濛清言良久既去濛子修曰向客何如大人濛曰此客亹亹為來逼人王導)
(亦深器之由是少有重名)亹亹逼人(見上)遠慙荀奉倩近愧劉眞長(晉書)
(王獻之傳年數歲嘗觀門生樗蒱曰南風不競門生曰此郎亦管中窺豹時見一斑獻之怒曰丨丨丨丨丨丨)
(丨丨丨丨遂拂衣而去)無小無大從公于邁(晉書孫放傳放字齊莊幼稱令慧年七八)
(歲在荆州與父俱從庾亮獵亮謂曰君亦來邪應聲荅曰丨丨丨丨丨丨丨丨亮又問欲齊何莊邪放曰欲齊)
(莊周亮曰不慕仲尼邪荅曰仲尼生而知之非希企所及亮大竒之曰王輔嗣弗過也)欲齊莊周
(見上)神明清審志氣貞立(晉書孫晷傳晷為兒童未嘗被呵怒顧榮見而稱之謂其外祖)
(薛兼曰此兒丨丨丨丨丨丨丨丨非常童也)非常童(見上)聞叱牛聲投書而泣
(晉書趙至傳寓居洛陽緱氏令初到官至年十三與母同觀母曰汝先世本非微賤世亂流離遂為士伍耳爾)
(後能如此不至感母言詣師受業丨父耕丨丨丨丨丨丨丨師怪問之至曰我小未能榮養使老父不免勤苦)
(師甚異之)作鄭元碑(晉書戴逵傳總角時以鷄卵汁溲白瓦屑丨丨丨丨又為文而自鐫之詞麗器)
(妙時人莫不驚歎)司隸縳罪人不縳小兒戲(晉書苻堅載記高平徐統冇知人之)
(鑒遇堅於路異之執其手曰苻郎此官之御街小兒敢戲於此不畏司隸縳邪堅曰丨丨丨丨丨丨丨丨丨丨)
(也)下頭上金鏡為母灌佛(宋書劉敬宣傳敬宣八歲喪母晝夜號泣中表異之輔國)
(將軍桓序鎮蕪湖牢之參序軍事四月八日敬宣見衆人灌佛乃下頭上金鏡以為母灌因悲泣不自勝序歎)
(息謂牢之曰卿此兒既為家之孝子必為國之忠臣)先令取弟(宋書徐湛之傳年數歲與弟淳之共)
(車行牛奔車壞左右馳來赴之湛之丨丨丨丨衆咸歎其幼而有識)願乘長風破萬里浪
(宋書宗慤傳叔父炳高尚不仕慤年少時炳問其志慤曰丨丨丨丨丨丨丨丨炳曰汝不富貴即破我家矣)
藍田出玉(宋書謝莊傳年七歲能屬文通論語及長韶令美容儀太祖見而異之謂尚書僕射殷景)
(仁領軍將軍劉湛曰丨丨丨丨豈虛也哉)草翁風必舅(宋書王景文傳長子絢字長素年七歲讀)
(論語至周監於二代外祖何尚之戲之曰耶耶乎文哉絢即荅曰丨丨丨丨丨少以敏惠見知及長篤志好學)
(官至秘書丞按偃尚之子絢舅也應曰草翁風必舅今作偃刻本之誤)名冠同門號曰顔
子(宋書周續之傳豫章太守范寗於郡立學招集生徒遠方至者甚衆續之年十二詣寗受業居學數年通)
(五經并緯候丨丨丨丨丨丨丨丨)王子師之流(宋書自序林子字敬士田子弟也少有大度年)
(數歲隨王父在京口王恭見而竒之曰此兒丨丨丨丨丨也與衆人共見遺寶咸爭趨之林子直去不顧)刺
史出獵獨避不視(齊書劉懷珍傳常侍伯父奉伯宋世為陳南頓二郡太守懷珍幼隨奉伯)
(至壽陽豫州丨丨趙伯符丨丨百姓聚觀懷珍丨丨丨丨奉伯異之曰此兒方興吾宗)當為名器
(齊書江斆傳斆母文帝女淮陽公主幼以戚屬召見孝武謂謝莊曰此小兒方丨丨丨丨)舉動閑詳
應對合旨(齊書謝瀹傳瀹年七歲王彧見而異之言於宋孝武孝武召見於稠人廣衆之中瀹丨丨)
(丨丨丨丨丨丨帝甚悅)取素琴石硏(齊書王慈傳年八歲外祖宋太宰江夏王義恭迎至内齋)
(施寶物恣聽所取慈丨丨丨丨丨義恭善之)析計遂知六甲(齊書顧歡傳歡年六七歲畫甲)
(子有簡三篇歡丨丨丨丨丨丨家貧父使驅田中雀歡作黃雀賦而歸雀食過半父怒欲撻之見賦乃止)作
黃雀賦而歸(見上)吾宗不衰寄之此子(梁書王瞻傳瞻年數歲常從師受業)
(時有伎經其門同學皆出觀瞻獨不視習誦如初從父尚書僕射僧達聞而異之謂瞻父曰丨丨丨丨丨丨丨)
(丨)應對爽徹(梁書王訓傳十六召見文德殿丨丨丨丨上目送久之顧謂朱异曰可謂相門有相)
(矣)不取自當得賜(梁書王泰傳泰幼敏悟年數歲時祖母集諸孫姪散棗栗於牀上羣兒皆)
(競之泰獨不取問其故對曰丨丨丨丨丨丨由是中表異之)洗改解書見而輙詰(梁書)
(南康王績傳績時年七歲主者有受貨丨丨丨丨長史王僧孺弗之覺績丨丨丨丨之便即時首服衆咸嘆其)
(聰警)正欲枕石潄流(梁書顧恊傳恊幼孤隨母養於外氏外從祖宋右光祿張永嘗攜内外孫)
(姪遊武邱山恊年數歲永撫之曰兒欲何戲恊對曰兒丨丨丨丨丨丨永嘆息曰顧氏興於此子)聚土
畫城指麾分别(梁書陳慶之傳第五子昕字君章七歲能騎射十二隨父入洛於路遇疾還京)
(師詣鴻臚卿朱异异訪北間形勢昕丨丨丨丨丨丨丨丨异甚異之)天下文章若無我當
歸阿士(梁書劉孝綽傳孝綽幼聰敏七歲能屬文舅齊中書郎王融深賞異之常與同載適親友號曰)
(神童融每言曰丨丨丨丨丨丨丨丨丨丨丨阿士孝綽小字也)孝童(梁書王規傳規八歲以丁所生母憂)
(居喪有至性太尉徐孝嗣每見必為之流涕稱曰丨丨)童子學士(梁書宗懍傳懍少聰敏好學晝)
(夜不倦鄉里號為丨丨丨丨)六時禮佛(梁書建平王大球傳初侯景圍京城高祖素歸心釋教每)
(發誓願恒云若有衆生應受諸苦悉衍身代當時大球年甫七歲聞而驚謂母曰官家尚爾兒安敢辭乃丨丨)
(丨丨亦云凡有衆生應獲苦報悉大球代受其早慧如此)不應度及諸孫(梁書陶季直傳祖愍)
(祖宋廣州刺史父景仁中散大夫季直早慧愍祖甚愛異之愍祖嘗以四函銀列置於前令諸孫各取季直時)
(甫四歲獨不取人問其故季直曰若有賜當先父伯丨丨丨丨丨丨故不取愍祖益竒之)文舉之對
(陳書虞寄傳少聰敏年數歲客有造其父者遇寄于門因嘲之曰郎君姓虞必當無智寄應聲荅曰文字不辨)
(豈得非愚客大慙入謂其父曰此子非常人丨丨丨丨不是過也)自講一經(陳書周弘正傳以季)
(春入學孟冬應舉學司以其日淺弗之許焉博士到洽議曰周郎年未弱冠便丨丨丨丨雖曰諸生實堪師表)
(無俟策試)已堪見代為博士(陳書袁憲傳在學一歲國子博士周弘正謂憲父君正曰賢子)
(今兹欲策試不君正曰經義猶淺未敢令試居數日君正遣門下客岑文豪與憲候弘正會弘正將登講坐弟)
(子畢集乃延憲入室授以麈尾令憲樹義時謝岐何妥在坐弘正謂曰二賢雖窮奥賾得無憚此後生耶何謝)
(於是遞起義端深極理致憲與往復數番酬對閑敏弘正謂妥曰恣卿所問勿以童稚相期時學衆滿堂觀者)
(重沓而憲神色自若辯論有餘弘正請起數難終不能屈因告文豪曰卿還咨袁吳郡此郎丨丨丨丨丨丨丨)
(矣時生徒對策多行賄賂文豪請具束修君正曰我豈能用錢為兒買第耶學司銜之及憲試爭起劇難憲隨)
(問抗荅剖析如流到溉顧憲曰袁君正其有後矣及君正將之吳郡溉祖道於征虜亭謂君正曰昨策生蕭敏)
(孫徐孝克非不解義至於風神器局去賢子遠矣)玉映觿辰蘭芬綺歲(陳書始興王伯)
(茂傳丨丨丨丨丨丨丨丨清暉美譽日茂月升)發德齠年表姿丱日(陳書鄱陽王伯山傳)
(丨睿丨於丨丨丨岐丨於丨丨)客前覆局(陳書陸瓊傳大同末雲公受梁武帝詔校定棋品到溉朱)
(异以下並集瓊時年八歲於丨丨丨丨由是京師號曰神童按雲公瓊父)八歲擬回文硏銘
十三作柳賦(陳書陸瑗傳苐三子從典字由儀幼而聰敏八歲讀沈約集見回文硏銘從典援筆)
(擬之便有佳致十三作柳賦其詞甚美瑗時為東宮管記宮僚竝一時俊偉瑗示以此賦咸竒其異才)何
妨復有顔閔(陳書岑之敬傳年十六策春秋左氏制旨孝經義擢為高第御史奏曰皇朝多士例)
(止明經若顔閔之流乃應高第梁武帝省其策曰丨丨我丨丨丨丨邪因召入面試令之敬升講座敕中書舍)
(人朱异執孝經唱士孝章武帝親自論難之敬剖釋縱横應對如響左右莫不嗟服乃除童子奉車郎賞賜優)
(厚)雖小重也(南史謝朏傳宋孝武帝游姑熟敕莊擕朏從駕詔為洞井讚於坐奏之帝曰丨丨丨)
(丨按雖小重也用左氏語南齊書作雖小竒童也則雖小二字無著蓋刻誤也今錄南史)殊有局幹
(南史齊宗室曲江公遥欣傳遙欣髫齓中便嶷然明帝謂江祏曰遙欣雖幼觀其神彩丨丨丨丨必成令器)
日誦九紙(南史范雲傳雲六歲就其姑夫袁叔明讀毛詩丨丨丨丨)七歲能讀十萬
言(南史王僧孺傳丨丨丨丨丨丨丨及長篤愛墳籍家貧常傭書以養母寫畢諷誦亦了)追步惠
連(南史謝貞傳八歲嘗為春日閒居詩從舅王筠竒之謂所親曰至如風定花猶落乃丨丨丨丨矣)江
夏黃童不得無雙(魏書宗室順傳順字子和九歲師事樂安陳豐初書王羲之小學篇數千)
(言晝夜誦之旬有五日一皆通徹豐竒之白澄曰豐十五從師迄於白首耳目所經未見此比丨丨丨丨丨丨)
(丨丨也澄笑曰藍田生玉何容不爾)速定大計(魏書李承傳承字伯業少有策略初寶欲謀歸欵民)
(僚多有異議承時年十三勸寶丨丨丨丨於是遂决仍令承隨表入質世祖深相器異禮遇甚優賜爵姑臧侯)
苟非鬭力何患童稚(魏書陸琇傳馛有以爵傳琇之意琇年九歲馛謂之曰汝祖東平王)
(有十二子我為嫡長承襲家業今已年老屬汝幼沖詎堪為陸氏宗首乎琇對曰丨丨丨丨丨丨丨丨馛竒之)
(遂立琇為世子馛薨襲爵)求衣就學(魏書房景先傳景先字光胄幼孤貧無資從師其母自授毛詩)
(曲禮年十二請其母曰豈可使兄傭賃以供景先也請自丨丨然後丨丨母哀其小不許苦請從之遂得一羊)
(裘忻然自足晝則樵蘇夜則誦經史自是精勤遂大通贍)神駒(魏書裴駿傳駿幼而聰慧親表異之稱為)
(丨丨因以為字)鹿雖禽獸得食相呼(魏書裴安祖傳少而聰慧年八九歲就師講詩至鹿)
(鳴篇語諸兄云丨丨丨丨丨丨丨丨而况人也自此之後未曾獨食)意之所悟成人尠屈
(魏書胡叟傳叟少聰敏年十三辨疑釋理知名鄉國其丨丨丨丨與丨丨交論丨有丨焉)卿年尚稚
言若老成(魏書程駿傳駿少孤貧居喪以孝稱師事劉昞性機敏好學晝夜無倦昞謂門人曰舉一)
(隅而以三隅反者此子亞之也駿謂昞曰今世名教之儒咸謂老莊其言虛誕不切實要弗可以經世駿意以)
(爲不然夫老子著抱一之言莊生申性本之旨若斯者可謂至順矣人若乖一則煩偽生爽性則冲眞喪昞曰)
(丨丨丨丨丨丨丨丨美哉由是聲譽益播)聖小兒(魏書祖瑩傳瑩年八歲能誦詩書十二為中書學生)
(好學躭書以晝繼夜父母恐其成疾禁之不能止常密於灰中藏火驅逐僮僕父母寢睡之後燃火讀書以衣)
(被蔽塞窗戶恐漏光明為家人所覺由是聲譽甚盛後外親屬呼為丨丨丨尤好屬文中書監高允每嘆曰此)
(子才器非諸生所及終當遠至時中書博士張天龍講尚書選為都講生徒悉集瑩夜讀書勞倦不覺天曉催)
(講既切遂誤持同房生趙郡李孝怡曲禮卷上座博士嚴毅不敢還取乃置禮於前誦尚書三篇不遺一字講)
(罷孝怡異之向博士說舉學盡驚後高祖聞之召入令誦五經章句幷陳大義帝嗟賞之瑩出後高祖戲盧昶)
(曰昔流共工於幽州北裔之地那得忽有此子昶對曰當是才為世生)置禮於前誦尚書
三篇不遺一字(見上)掩衣左右何足是非(北齊書王紘傳侯景與人論掩)
(衣法為當左為當右尚書敬顯儁曰孔子云微管仲吾其被髮左袵矣以此言之右袵為是紘進曰國家龍飛)
(朔野雄步中原五帝異儀三王殊制丨丨丨丨丨丨丨丨景竒其早慧賜以名馬)蓋聞聖人虛
其心而實其腹(北齊書徐之才傳之才幼而儁發五歲誦孝經八歲略通義旨曾與從兄康造)
(梁太子詹事汝南周捨宅聽老子捨為設食乃戲之曰徐郎不用心思義而但事食乎之才答曰丨丨丨丨丨)
(丨丨丨丨丨丨捨嗟賞之)駒齒未落已是我家龍文(北齊書楊㥉傳愔從父兄黃門)
(侍郎昱特相器重曾謂人曰此兒丨丨丨丨丨丨丨丨丨丨更十歲後當求之千里外)一覽便誦
(北齊書元文遥傳暉業嘗大會賓客有人將何遜集初入洛諸賢皆贊賞之河間邢邵試命文遥誦之幾遍可)
(得文遥丨丨丨丨時年十餘歲濟陰王曰我家千里駒今定如何邢云此殆古來未有)忠孝之道
實銘於心(周書李賢傳九歲從師受業略觀大旨而已不尋章句或謂之曰學不精勤不如不學賢)
(曰夫人各有志賢豈能強學待問領徒授業耶唯當麤聞教義補已不足至如丨丨丨丨丨丨之丨丨問者慙)
(服)為戰鬭之戲有軍陣之法(周書李遠傳遠字萬歲幼有器局志度恢然嘗與羣)
(兒丨丨丨丨丨指麾部分便丨丨丨丨丨郡守見而異之召使更戲羣兒懼而散走遠持杖叱之復為向勢意)
(氣雄壯殆甚於前郡守曰此小兒必為將軍非常人也)讀數紙纔一徧誦之若流
(周書長孫紹遠傳父稚魏太師錄尚書上黨王紹遠性寬容有大度望之儼然朋儕莫敢䙝狎雅好墳籍聰慧)
(過人時稚作牧壽春紹遠幼年甫十三稚管記王碩聞紹遠彊記心以為不然遂白稚曰伏承世子聰慧之姿)
(發於天性目所一見誦之於口此既歴世罕有竊願驗之於是命紹遠試焉丨月令丨丨丨丨丨丨丨丨丨自)
(是碩乃欵服)累石為營伍折草作旌旗(周書宇文深傳年數歲便丨丨丨丨丨并)
(丨丨丨丨丨布置行列皆有軍陣之勢父永遇見之乃大喜曰汝自然知此於後必為名將)四歲誦
三都賦(周書蕭大圜傳大圜字仁顯幼而聰敏神情俊悟年丨丨能丨丨丨丨及孝經論語)封侯
泣下(隋書李崇傳崇字永隆英果有籌算膽力過人周元年以父賢勲丨廻樂縣丨時年尚小拜爵之日)
(親族相賀崇獨丨丨賢怪而問之對曰無勲於國而幼少封侯當報主恩不得終於孝養是以悲耳賢由此大)
(竒之)自杖三十(隋書皇甫績傳績三歲而孤為外祖韋孝寬所鞠養嘗與諸外兄博奕孝寬以其惰)
(業督以嚴訓愍績孤幼特捨之績歎曰我無庭訓養於外氏不能克躬勵已何以成立深自感激命左右丨丨)
(丨丨孝寬聞而對之流涕於是精心好學略涉經史)不令韓白衞霍獨擅高名(隋書)
(宇文忻傳忻幼而敏慧為兒童時與羣軰遊戲輙為部伍進止行列無不用命有識者見而異之年十二能左)
(右馳射驍捷若飛恒謂所親曰自古名將唯以韓白衞霍為美談吾察其行事未足多尚若使與僕並時不令)
(䜿子獨擅高名也其少小慷慨如此)若假其年必為天下偉器(隋書李德林傳德林)
(幼聰敏年數歲誦左思蜀都賦十餘日便度高隆之見而嗟歎遍告朝士云丨丨丨丨丨丨丨丨丨丨鄴京人)
(士多就宅觀之月餘日中車馬不絶)年十三作國僑贊(隋書薛道衡傳丨丨丨講左氏傳見)
(子産相鄭之功丨丨丨丨頗有詞致見者竒之)輒畫地為城郭(隋書薛世雄傳雄為兒童時與)
(羣軰遊戲丨丨丨丨丨丨令諸兒為攻守之勢有不從令者世雄輒撻之諸兒畏憚莫不齊整)唯絺與
綌服之無斁(隋書袁充傳充少警悟年十餘歲其父黨至門時冬初尚衣葛衫客戲充曰袁郎子)
(絺兮綌兮凄其以風充應聲荅曰丨丨丨丨丨丨丨丨以是大見嗟賞)未踰晦朔遂通急
就章(北史李渾傳渾與弟繪緯俱為聘使主湛又為使副是以趙郡人士目為四使繪字敬文六歲便求)
(入學家人以偶年俗忌不許遂竊其姊筆牘用之丨丨丨丨丨丨丨丨丨内外以為非常兒及長儀貌端偉神)
(情朗儁第五舅河間邢晏每與言嘆其高遠曰若披烟霧如對珠玉宅相之寄良在此甥)知刈瑯琊
稻事(舊唐書李百藥傳七歲解屬文父友齊中書舍人陸乂馬元熙嘗造德林讌集有讀徐陵文者云既)
(取成周之禾將刈瑯琊之稻並不知其事百藥時侍立進曰傳稱鄅人籍稻杜預注云鄅國在瑯琊開陽乂等)
(大驚異之)燈盞柄曲(舊唐書楊綰傳綰生聰慧年四歲處羣從之中敏識過人嘗夜宴親賓各舉坐)
(中物以四聲呼之諸賓未言綰應聲指鐵燈樹曰丨丨丨丨衆咸異之)童蒙集(舊唐書權德輿傳生)
(四歲能屬詩七歲居父喪以孝聞十五為文數百篇編為丨丨丨十卷)觀者壓藩(舊唐書楊收傳)
(十三略通諸經義善於文詠吳人呼為神童每良辰美景吳人造門觀神童請為詩什丨丨丨敗其丨收嘲曰)
(爾幸無羸角何用觸吾藩若是升堂者還應自得門)甘露頂(舊唐書裴敬彛傳少聰敏七歲解屬文性)
(又端謹宗族咸重之號為丨丨丨)此生岐嶷出自天然(舊唐書蓋文達傳刺史竇抗嘗)
(廣集儒生令相問難其大儒劉焯劉軌思孔穎達咸在坐文達亦參焉既論難皆出諸儒意表抗大竒之問曰)
(蓋生就誰受學劉焯對曰丨丨丨丨丨丨丨丨以多問寡焯為師首抗曰可謂冰生於水而寒於水也)指
之無(舊唐書白居易傳嘗與元稹書曰僕始生六七月時乳母抱弄於書屏下有丨丨字丨字示僕者僕)
(口未能言心已默識後有問此二字者雖百十其試而指之不差則知僕宿習之緣已在文字中矣)器大
適小(舊唐書孫思邈傳七歲就學日誦千餘言弱冠善談莊老及百家之說兼好釋典洛州總管獨孤信)
(見而嘆曰此聖童也但恨其丨丨丨丨難為用也)年十四作蓮華賦(唐書岑文本傳父之)
(象仕隋為邯鄲令坐為人訟不得申文本丨丨丨詣司隸理冤辨對哀暢無所詘衆屬目命丨丨丨丨文成合)
(臺嗟賞遂得直)風格方整(唐書韋陟傳神龍二年安石為中書令陟甫十歲授溫王府東閣祭酒朝)
(散大夫丨丨丨丨善文辭書有楷法一時知名士皆與游)一覽千言(唐書蘇頲傳頲字廷碩弱敏悟)
(丨丨至丨丨輒覆誦)童丱不凡器不可量(唐書盧懷愼傳懷愼在丨丨已丨丨父友監察)
(御史韓思彥嘆曰此兒丨丨丨丨)後来王粲(唐書蘇珦傳子晉數歲知為文作八卦論吏部侍郎)
(房穎叔秘書少監王紹宗歎曰丨丨之丨丨也)哀江南賦再讀輒誦(唐書蔣乂傳乂性銳)
(敏七歲時見庾信丨丨丨丨丨丨丨丨)黃初元年無二月(五代史唐臣傳張策父同為唐)
(容管經略使策少聰悟好學通章句父同居洛陽敦化里浚井得古鼎銘曰魏黃初元年春二月匠吉千同以)
(為竒策時年十三居同側啟曰漢建安二十五年曹公薨改元延康是歲十月文帝受禪又改黃初是丨丨丨)
(丨丨丨丨也銘何謬邪同大驚異之)指顧如將帥(五代史雜傳趙犨幼與羣兒戲道中部分行伍)
(丨丨丨丨丨雖諸大兒皆聽其節度其父叔文見之驚曰大吾門者此兒也)大吾門者此兒
(見上)童子及第(宋史趙質傳七歲誦書二十七卷應神童舉明宗詔曰都尉之子太尉之孫幼能誦)
(書弱不好弄克彰庭訓宜錫科名可特賜丨丨丨丨)手不執錢(宋史宋綬傳為兒童時丨丨丨丨)
畫地為大第(宋史查道傳兒時嘗戲丨丨丨丨丨曰此當分贍孤遺)進揖應對如
成人(宋史司馬池傳朴字文季少育於外祖范純仁純仁責永州疾失明客至必令朴導以見時方七歲)
(丨丨丨丨丨丨丨客皆驚嘆按朴池曾孫)蘭筋未就(宋史王珪傳珪弱歲竒警出語驚人從兄琪讀)
(其所賦唶曰騏驥方生已有千里之志但丨丨丨丨耳)持石擊甕(宋史司馬光傳羣兒戲於庭一)
(兒登甕足跌没水中衆皆棄去光丨丨丨丨破之水迸兒得活其後京洛間畫以為圖)銀杏對金
桃(宋書陳塤傳大父叔平與同郡樓鑰友善死鑰哭之塤纔四歲出揖如成人鑰指槃中丨丨使屬丨塤應)
(聲曰丨丨問何所據對以杜詩鸚鵡啄金桃鑰悚然曰亡友不死矣)以指畫八卦(宋史道學傳朱)
(熹嘗從羣兒戲沙上獨端坐丨丨丨沙視之丨丨也)得汗青一幅紙不負此生(宋史)
(趙汝愚傳汝愚早有大志每曰丈夫丨丨丨丨丨丨始丨丨丨丨)讀書自能成句(遼史楊佶)
(傳幼穎悟異常丨丨丨丨丨丨識者竒之)臥看青天行白雲(金史移刺履傳父聿魯早兦聿)
(魯之族兄興平軍節度使德元無子以履為後方五歲晚臥廡下見微雲往來天際忽謂乳母曰此所謂丨丨)
(丨丨丨丨丨者耶德元聞之驚曰是子當以文學名世)塗細字改書作相(金史程輝傳輝)
(性倜儻敢言喜雜學尤好論醫從河間劉守眞說率用凉藥神童常添壽者方數歲輝召之因書醫非細事四)
(字添壽丨丨丨丨丨丨丨輝頗慙人亦以此為中其病云)初學語輒畫地作字(金史楊雲)
(翼傳雲翼天資穎悟丨丨丨丨丨丨丨丨日誦數千言)生未期識十七字(金史王庭筠傳)
(字子端河東人丨丨丨視書丨丨丨丨)七歲能作大字及數尺者(金史麻九疇傳)
(字知幾易州人三歲識字丨丨丨草書丨丨丨有丨丨丨丨一時目為神童)資超兒軰(元史選舉)
(志童子舉皆以天丨穎悟丨出丨丨或能默誦經文書寫大字或能綴緝辭章講說經史並令入國子學教育)
(之惟張秦山尤精篆籒陳元麟能通性理)張精篆籒陳通性理(見上)金釧可易
酒何用剪髮為(元史岳柱傳方八歲觀畫師何澄畫陶母剪髮圖岳柱指陶母手中金釧詰之)
(曰丨丨丨丨丨丨丨丨丨丨也何大驚即易之)解衣沃水滅火(元史馬祖常傳祖常七歲知學)
(得錢即以市書十歲時見燭欹燒屋丨丨丨丨以丨丨咸嗟異之)畫地為戰陳(元史齊榮顯傳)
(榮顯幼聰悟總角與羣兒戲丨丨丨丨丨端坐指揮各就行列九歲代父任為千戶佩金符)更三師
(元史許衡傳幼有異質七歲入學授章句問其師曰讀書何為師曰取科第耳曰如斯而已乎師大竒之每授)
(書又能問其旨義久之師謂其父母曰兒穎悟不凡他日必有大過人者吾非其師也遂辭去父母強之不能)
(止如是者凡丨丨丨)識風丁(元史王恂傳恂性穎悟生三歲家人示以書帙輒丨丨丨二字)童子
著聲(元史袁桷傳韶之曾孫為丨丨時已丨丨)賦梅花百首(元史歐陽元傳十歲部使者行)
(縣元以諸生見命丨丨丨詩立成十首晚歸增至丨丨見者駭異之)以指畫地或三或六
(元史伯顔傳三歲常丨丨丨丨丨丨丨丨若為卦者)五稱而五窮(逸周書晉平公使叔譽于周見)
(太子晉而與之言丨丨丨丨丨逡巡而退其不遂歸告公曰太子晉行年十五而臣弗能與言君請歸聲就復)
(與田若不反及有天下將以為誅)惠種生聖(越絶書王曰子何年少於物之長也計倪對曰人固)
(不同丨丨丨丨癡種生狂桂實生桂桐實生桐先生者未必能知後生者未必不能明是故聖主置臣不以少)
(長有道者進無道者退愚者日以退聖者日以長人主無私賞者有功)年十五相荆(劉向說苑)
(介子推行丨丨丨而丨丨仲尼聞之使人往視還曰廊下有二十五俊士堂上有二十五老人仲尼曰合二十)
(五人之智智於湯武并二十五人之力力於彭祖以治天下其固免矣乎)暗誦六經(王嘉拾遺記賈)
(逵年五歲明惠過人其姊聞隣中讀書旦夕抱逵隔籬而聽之逵至十歲乃丨丨丨丨姊曰吾家貧困未嘗有)
(教者入門汝安知天下有三墳五典而誦無遺句耶逵曰憶昔姊抱逵於籬間聽隣家讀書今萬不遺一乃剥)
(庭中桑皮為牒或題於扉屏且誦且記期年經文通遍於閭里每有觀者稱云振古無倫門徒来學不遠萬里)
(贈獻者積粟盈倉或云逵非力耕所得誦經口倦世所謂舌耕也)振古無倫(見上)舌耕(見上)
未聞孔雀是夫子家禽(劉義慶世說梁國楊氏子九歲甚聰慧孔君平詣其父父不在)
(乃呼兒出為設果果有楊梅孔指以示兒曰此是君家果兒應聲荅曰丨丨丨丨丨丨丨丨丨)項託揚
烏之儔(劉峻世說注陸雲别傳六歲能賦詩時人以為丨丨丨丨丨丨)褚先生復出(劉峻)
(世說注褚氏家傳曰陶字季雅吳郡錢塘人褚先生後也陶聰慧絶倫年十三作鷗鳥水磑二賦宛陵嚴仲弼)
(見而竒之曰丨丨丨丨丨矣)小兒當取小者(劉峻世說注孔融别傳曰融四歲與兄食梨輒)
(引小者人問其故荅曰丨丨法丨丨丨丨)誦枯樹賦避字易韵(張鷟朝野僉載蘇頲年五)
(歲裴談過其父頲方在乃試丨庾信丨丨丨將及篇終丨談丨因丨其丨曰昔年移樹依依漢陰今看搖落悽)
(悽江潯樹猶如此人何以任談駭歎久之知其他日必主文章也)六事齊舉(張鷟朝野僉載元嘉)
(少聰俊左手畫圓右手畫方口誦經史目數羣羊兼成四十字詩一時而就足書五言一絶丨丨丨丨代號神)
(仙童子)以公配木以鬼配木(劉肅大唐新語賈嘉隱年七歲以神童見召時太尉長孫)
(無忌司空李勣於朝堂立語李戲之曰吾所倚者何樹嘉隱對曰松樹李曰此槐也何忽言松嘉隱曰丨丨丨)
(丨則為松樹無忌連問之曰吾所倚者何樹嘉隱曰槐樹無忌曰汝不能復矯對耶嘉隱應聲曰何須矯對但)
(取其丨丨丨丨耳)鄉人號洪兒紙(馮䞇雲仙襍記姜澄十歲時父苦無紙澄乃燒糠協竹為)
(之以供父澄小字洪兒丨丨丨丨丨丨)團沙成睡嵇康(馮䞇雲仙襍記房琯少時曾至洲渚)
(上丨丨捏丨丨丨丨甚有褾態見者多愛之)高軒過(王保定摭言李賀年七歲名動京師韓退之皇)
(甫湜覽其文曰若是古人吾曾不知若是今人豈有不知之理二公因詣其門賀總角荷衣而出二公令面賦)
(一篇目為丨丨丨)獐邊是鹿鹿邊是獐(彭乘墨客揮犀王雱字光澤數歲時客有以一)
(獐一鹿同籠以問雱何者是獐何者是鹿雱實未識長久對曰丨丨者丨丨丨丨者丨丨客大竒之)見陛
下一如父母(彭乘墨客揮犀楊大年内翰七歲對客談論有老成風年十一太宗皇帝聞其名召)
(對便殿授秘書省正字且謂曰卿久離鄉里得無念父母乎對曰臣丨丨丨丨丨臣丨丨上歎賞久之)二
公警絶(葉夢得避暑錄話晏元獻楊文公皆神童元獻十四歲文公十一歲眞宗皆親試以九經不遺)
(一字此豈人力可至哉神童不試文字丨丨既丨丨乃復命試以詩賦元獻題出適其素嘗習者自陳請易文)
(公初試一賦立成繼又請至五賦乃已皆古所未聞也)納珠帽於懷(岳柯桯史神宗朝王襄敏)
(韶在京師會元夕張燈金吾弛夜家人皆步出將帷觀焉幼子宷第十三方能言珠帽襐服馮肩以從至宣德)
(門上方御樓薌雲綵鼇簫吹雷動士女仰視喧擁闐咽轉盻已失所在騶馭皆恇擾不知所為家人不復至帷)
(次狼狽歸未敢白請捕襄敏訝其反之亟問知其為南陔也曰他子當遂訪若吾十三必能自歸怡然不復求)
(咸叵測居旬日内出犢車至第有中大人下宣旨抱南陔以出諸車家人驚喜迎拜天語既定問南陔以所之)
(乃知是夕也姦人利其服裝自襄敏第中已竊跡其後既負而趨南陔覺負已者之異也亟丨丨丨丨丨適内)
(家車數乘將入東華南陔過之攀幰呼焉中大人悅其韶秀抱置之膝翌早擁至上閤以為宜男之祥上問以)
(誰氏竦然對曰兒乃韶之幼子也具道所以上顧以占對不凡且嘆其早慧曰是有子矣令暫畱欽聖鞠視密)
(詔開封捕賊以聞既獲盡戮之乃命載以歸且以具獄示襄敏賜壓驚金犀錢果直鉅萬其機警見於幼年者)
(已如此南陔宷自號政和間有文聲敢為不詘充其幼者也)絃誦如流(王明清揮塵後錄李撰字)
(子約毘陵人曾文肅在眞定李為教授家素窮約夫人嘗招其母妻燕集時有武官提刑宋者妻亦預席宋妻)
(盛餙而至珠翠耀目李之姑婦所服浣衣不潔凊各攜其子俱來宋之子眉目如畫衣裝華煥李之子惷甚然)
(悉皆丨丨丨丨)避雨屬對(陶宗儀輟耕錄湖廣行省平章歸自雨中有一童子年七八歲直造傘下)
(丨丨平章問曰學生能丨丨否曰能平章曰青衿來避雨即應聲曰紫綬去朝天平章喜引至家遺以果肴明)
(日除書至拜中書平章之命復大喜再以褚幣綵繒贈之)
御定子史精華卷一百一
