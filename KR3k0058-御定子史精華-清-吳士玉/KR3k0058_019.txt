欽定四庫全書
御定子史精華卷十九
帝王部七
符命
刻璧為書(慎子堯率羣臣丨丨丨丨東沈洛水言天命𫝊舜之意)贈昭華玉(淮南子四)
(岳舉舜而薦之堯堯乃妻以二女任以百官屬以九子丨以丨丨之丨而𫝊天下焉)天胙為神明
主(揚子昔在有熊高陽高辛唐虞三代咸有顯懿故丨丨之丨丨丨丨且著在天庭是生民之願也厥饗國)
(久長)鱗銜甲負(抱朴子擾龍馴鳳河圖洛書或丨丨丨丨或黃魚波湧或丹禽翔授或回風三集)
赤爵丹書(史記周本紀季歴娶太任生昌有聖瑞注尚書帝命驗云季秋之月甲子丨丨銜丨丨入)
(於鄷止於昌戸此蓋聖瑞)白魚入舟(史記周本紀武王渡河中流丨丨躍丨王丨中武王俯取以祭)
(既渡有火自上復於下至於王屋流為烏其色赤其聲魄云是時諸侯不期而會盟津者八百諸侯)氣為
龍虎(史記項羽紀范增說項羽曰沛公今入關財物無所取婦女無所幸此其志不在小吾令人望其丨)
(皆丨丨丨成五采此天子氣也急擊勿失)拔劒擊蛇(史記高祖紀高祖被酒夜徑澤中前有大蛇當)
(徑乃前丨丨丨斬丨蛇遂分為兩徑開行數里醉因臥後人來至蛇所有一老嫗夜哭人問何哭嫗曰人殺吾)
(子吾子白帝子也化為蛇當道今為赤帝子斬之故哭)芒碭雲氣(史記高祖紀高祖隱於丨丨山)
(澤巖石之間吕后與人俱求嘗得之高祖怪問之吕后曰季所居上常有丨丨故從往常得季)諸珍怪
(史記高祖紀父老乃率子弟共殺沛令開城門迎劉季諸父老皆曰平生所聞劉季丨丨丨當貴且卜筮之莫)
(如劉季最吉乃立季為沛公)大横庚庚(史記文帝紀丞相陳平太尉周勃等使人迎代王代王猶)
(與未定卜之龜卦兆得大横占曰丨丨丨丨余為天王夏啟以光注庚横貌也横行無思不服庚更也言去諸)
(侯而即帝位也)黃龍地螾(史記封禪書或曰黃帝得土德丨丨丨丨見注帝土位故地見其神蚓大)
(五六圍長十餘丈)青龍止郊(史記封禪書夏得木德丨丨丨於丨草木暢茂)銀自山溢
(史記封禪書殷得金德丨丨丨丨)赤烏之符(史記封禪書周得火德有丨丨丨)五星東
井(史記張耳陳餘𫝊漢王之入關丨丨聚丨丨東井者秦分也先至必覇)躍魚隕杭(史記司馬)
(相如傳周丨丨丨丨休之以燎微夫斯之為符也以登介邱不亦恧乎注杭舟也武王渡河白魚入王舟俯取)
(以燎隕墜之於舟中也)受命穆清(史記太史公自序漢興以來至明天子獲符瑞封禪改正朔易)
(服色丨丨於丨丨澤流罔極海外殊俗重譯欵塞請來獻見者不可勝道)旗幟皆赤(漢書高帝紀高)
(祖乃立為沛公祠黃帝祭蚩尤於沛庭而釁鼔丨丨丨丨由所殺蛇白帝子所殺者赤帝子故也)斷蛇
著符(漢書高帝紀贊漢承堯運德祚已盛丨丨丨丨旗幟尚赤協於火德自然之應得天統矣)天授
非人力(漢書文帝紀宋昌曰太尉以一節入北軍一呼士皆袒左為劉氏畔諸吕卒以滅之此乃丨丨)
(丨丨丨也)卧居數有光燿(漢書宣帝紀孝宣皇帝武帝曾孫戾太子孫也曾孫丨丨丨丨丨丨)
(每買餅所從買家輒大讎亦以是自怪注讎讀曰售)餅家大讎(見上)五止黃德(漢書禮樂)
(志靁電尞獲白麟爰丨丨顯丨丨注止足也時白麟足有五蹄)冠石立仆柳起(漢書劉向傳孝)
(昭帝時丨丨丨於泰山丨丨丨於上林而孝宣帝即位)感物折劵覩形進女(漢書叙傳)
(王武丨丨而丨丨吕公丨丨而丨丨秦王東游以厭其氣吕后望雲而知所處)望雲知處(見上)神
母告符(漢書叙傳皇矣漢祖纂堯之緒實天生德聰明神武爰茲發迹斷蛇奮旅丨丨丨丨朱旗廼舉)
呼沱冰合(後漢書光武帝紀光武趣駕南行晨夜兼行蒙犯霜雪天時寒面皆破裂至丨丨河無船)
(適遇丨丨得過未畢數車而䧟進至下博城西遑惑不知所之有白衣老父在道旁指曰努力信都郡為長安)
(守此去八十里光武即馳赴之信都太守任光開門出迎)白衣老父(見上注老父蓋神人也今下博)
(縣西猶有祠堂)赤伏符(後漢書光武帝紀光武先在長安時同舍主彊華自關中奉丨丨丨曰劉秀發)
(兵捕不道四夷雲集龍闘野四七之際火為主羣臣因復奏曰受命之符人應為大萬里合信不議同情周之)
(白魚曷足比焉)四七之際(見上)卯金修德(後漢書光武帝紀讖記曰劉秀發兵捕不道丨)
(丨丨丨為天子注春秋演孔圖曰卯金刀名為赤帝後次代周)赤九會昌(後漢書光武帝紀追尊孝)
(宣皇帝曰中宗始祠昭帝元帝於太廟注漢官儀曰光武帝雖十二於父子之次於成帝為兄弟於哀帝為諸)
(父於平常為祖父皆不可為之後上至元帝於光武為父故上繼元帝而為九代故河圖云丨丨丨丨謂光武)
(也)白水眞人(後漢書光武帝紀論王莾篡位忌惡劉氏以錢文有金刀故改為貨泉或以貨泉字)
(文為丨丨丨丨)靈貺自甄(後漢書光武帝紀贊光武誕命丨丨丨丨注誕大也書曰誕膺天命甄明)
(也)邸第神光(後漢書安帝紀帝自在丨丨數有丨丨照室又有赤蛇盤於牀第之間注第牀簀也)
(按第音子)赤蛇盤牀(見上)天命發於精神(後漢書馮異傳光武曰我昨夜夢乘赤龍)
(上天覺悟心中動悸異因下席再拜賀曰此丨丨丨丨丨丨異遂與諸將定議上尊號)姓號見於
圖書(後漢書竇融傳今皇帝丨丨丨丨丨丨注謂河圖赤伏符曰劉秀發兵捕不道)十世以光
十一以興(後漢書曹褒傳河圖稱赤九會昌丨丨丨丨丨丨丨丨注九謂光武十謂明帝十一謂章)
(帝也)乾符坤珍皇圖帝文(後漢書班固傳於是聖皇乃握丨丨闡丨丨披丨丨稽丨丨赫)
(爾發憤應若興雲霆發昆陽憑怒雷震注乾符坤珍謂天地符瑞也皇圖帝文謂圖緯之文也)正予樂
(後漢書班固傳永平之際重熙而累洽揚世廟丨丨丨注正予樂謂依讖文改大樂謂大予樂也)彤雲
碭山佳氣白水(後漢書班固傳高光二聖宸居其域時至氣動乃龍見淵躍注時至氣動謂高)
(祖聚丨丨於丨丨光武發丨丨於丨丨)孔佐(後漢書班固傳蓋以膺當天之正統受克譲之歸運蓄炎)
(上之烈精蘊丨丨之弘陳云爾注孔佐謂孔邱制作春秋及緯書以佐漢也)恭館金縢(後漢書班)
(固傳啟丨丨之丨丨御東序之秘寳注恭肅之館謂廟中也金縢以金緘匱蔵符瑞之書於其中也)天哲
聖孚(後漢書班固傳夫圖書亮章丨丨也孔猷先命丨丨也體行德本正性也逄吉丁辰景命也)燔
魚剸蛇(後漢書杜篤傳於時聖帝赫然申威荷天人之符兼不世之姿受命於皇上獲助於靈祗立號)
(高邑搴旗四麾首策之臣運籌出竒虓怒之旅如虎如螭師之攸向無不靡披蓋夫丨丨丨丨莫之方斯注太)
(子發升舟中流白魚入於王舟王跪取出以燎羣公咸曰休哉剸割也音之兖反謂高祖斬蛇也)字成
木葉(魏志文帝紀注周武未戰而赤烏銜書漢祖未兆而神母告符孝宣仄微丨丨丨丨光武布衣名以)
(勒讖是天之所命以著聖哲非有言語之聲芬芳之臭可得而知也)名以勒讖(見上)非有言
語芬芳(見上)當塗高(魏志文帝紀李雲上事曰許昌氣見於丨丨丨當塗高者當昌於許當塗)
(高者魏也象魏者兩觀闕是也當塗而高大者魏魏當代漢)鬼在山禾女連(魏志文帝紀注)
(易運期又曰丨丨丨丨丨丨王天下)黃家興(魏志文帝紀注太微中黃帝坐常明而赤帝坐常不見以)
(為丨丨丨而赤家衰)白虎效仁(魏志文帝紀注麒麟皆臻丨丨丨丨斯皆帝王受命之符也)得
歲星(魏志文帝紀注夫丨丨丨者道始興昔武王代殷歲在鶉火有周之分野也高祖入秦五星聚東井)
(有漢之分野也今茲歲星在大梁有魏之分野也而天之瑞應並集來臻四方歸附襁負而至兆民欣戴咸樂)
(嘉慶)虎豹鹿兔素其色雉鳩燕雀白其羽(魏志文帝紀注陛下布政未朞)
(人神並和皇天則降甘露而臻四靈后土則挺芝草而吐醴泉丨丨丨丨皆丨丨丨丨丨丨丨亦丨丨丨連理)
(之木同心之瓜五采之魚珍祥瑞物雜沓於其間者無不畢偹)同心瓜五采魚(見上)乾精
承祚坤靈吐曜(魏志明帝紀注文皇帝齊聖廣淵仁聲旁流丨丨丨丨丨丨丨丨稽極玉衡允)
(膺歷數)童童車蓋(蜀志先主傳舍東南角籬上有桑樹生高五丈餘遙望見丨丨如丨丨往來者)
(皆怪此樹非凡或謂當出貴人先主少時於樹下戲言吾必當乘此羽葆蓋車)的盧一踊三丈
(蜀志先主傳注備屯樊城劉表不甚信用蒯越蔡瑁欲因會取備備覺之偽如厠潛遁出所乘馬名的盧騎的)
(盧走渡襄陽城西檀溪水中溺不得出備急曰的盧今日厄矣可努力丨丨乃丨丨丨丨遂得過)有氣
如旗(蜀志先主傳二十二年中數丨丨丨丨從西竟東中天而行圖書曰必有天子出其方)紫蓋
黃旗(吳志吳主傳注陳化為郎中令使魏魏文帝問曰吳魏峙立誰將平一海内者乎化對曰易稱帝出)
(乎震加聞先哲知命舊說丨丨丨丨運在東南)五馬一龍(晉書元帝紀太安之際童謠云丨丨浮渡)
(江丨馬化為丨永嘉中帝與西陽汝南南頓彭城五王獲濟而帝竟登大位焉)濁河綠字(晉書地理)
(志昔大禹觀於丨丨而受丨丨寰瀛之内可得而言也)五鐸啟號棧鐘告成(晉書郭璞)
(傳元帝初鎮建業王導令璞筮之璞曰東北羣縣有武名者當出鐸以著受命之符其後晉陵武進縣人於田)
(中得銅鐸五枚及帝為晉王又使璞筮之璞曰會稽當出鐘以告成功應在人家井泥中得之及帝即位會稽)
(剡縣人果於井中得一鐘璞曰王者之作必有靈符觀丨丨丨丨於晉陵丨丨丨丨於會稽瑞不失類出皆以)
(方豈不偉哉若夫鐸發其響鐘徵其象器以數臻事以實應天人之際不可不察帝甚重之)龍宫鳳
歷彤雲元石(晉書桓靈寳𫝊論夫帝王者功高宇内道濟含靈丨丨丨丨表其祥丨丨丨丨呈其)
(瑞然後光臨大室克享鴻名允徯后之心副樂推之望)㸌煇(宋書文帝紀徵祥雜沓符瑞丨丨)攀
天(宋書符瑞志堯身長十尺有聖德封于唐夢丨丨而上)河渚五老(宋書符瑞志堯潔齋修壇)
(場於河雒率舜等升首山遵丨丨有丨丨遊焉蓋五星之精也相謂曰河圖將來告帝以期知我者重瞳黃姚)
(因飛為流星上入昴二月辛丑昧明禮偹至於日昃榮光出河休氣四塞白雲起回風搖乃有龍馬銜甲赤文)
(綠色臨壇而上吐甲圖而去甲似龜背廣九尺其圖以白玉為檢赤玉為泥以黃金約以青繩檢文曰闓色授)
(帝舜言虞夏殷周秦漢當授天命帝乃寫其言蔵於東序)龍馬銜甲(見上)白玉為檢赤
玉為泥(見上)黃魚雙踴(宋書符瑞志湯東至於洛觀帝堯之壇沈璧退立丨丨丨丨黑鳥隨)
(魚止於壇化為黑玉)黑鳥化玉(見上)釣得玉璜(宋書符瑞志吕尚丨丨丨丨其文要曰姬)
(受命昌來提撰爾雒鈐報在齊)赤人授書(宋書符瑞志吕尚出遊見丨丨自雒出丨尚丨曰命曰吕)
(佐昌者子)寳文出劉季握(宋書符瑞志孔子作春秋制孝經既成齋戒向北辰而拜告偹於天)
(天乃洪鬱起白霧摩地赤虹自上下化為黃玉長三尺上有刻文孔子跪受而讀之曰丨丨丨丨丨丨卯金刀)
(在軫北字禾子天下服)目中二龍(宋書符瑞志宋武帝自少至長丨丨常見丨丨在前始尚小及)
(貴轉大)嵩皇神(宋書符瑞志冀州有沙門法稱語其弟子普嚴曰丨丨丨告我云江東有劉將軍是)
(漢家苖裔當受天命吾以三十二璧鎮金一餅與將軍為信三十二璧者劉氏卜世之數也普嚴同學法義以)
(十三年七月於嵩高廟石壇下得玉璧三十二枚黃金一餅)三十二璧(見上)白龍夾舫
(宋書劉穆之傳嘗夢與高祖俱泛海忽値大風驚懼俯視船下見有二丨丨丨丨)君圖帝寳(宋書)
(臨川王道規傳自我皇宋之承天命也仰符應龍之精俯協河龜之靈丨丨丨丨粲爛瑰英固業光曩代事華)
(前德矣)龍廕五雲(宋書王曇首傅景平中有丨見西方半天騰上丨丨采丨太史奏曰西方有天)
(子氣太祖入奉大統)晷緯凝象(齊書高帝紀丨丨丨丨川岳表靈誕惟天下罔不和會)蕭為
二士(齊書祥瑞志讖又曰丨丨丨丨天下大樂二士主字也)乘龍逐日(齊書祥瑞志太祖年)
(十七夢丨青丨西行丨丨日將薄山乃止覺而恐懼家人問占者云至貴之象也)齊刈之(齊書崔祖)
(思𫝊祖思啟太祖曰讖書云金刀利刃丨丨丨今宜稱齊實應天命)九五追逐(齊書荀伯玉傳伯玉)
(夢上廣陵城南樓上有二青衣小兒語伯玉云草中蕭丨丨相丨丨伯玉視城下人頭上皆有草)紫氣
如繖(梁書武帝紀時所住齋常有五色回轉狀若盤龍其上丨丨騰起形丨丨蓋)異光五色
(梁書隂子春傳嘗入高祖臥内見有丨丨成丨丨因握高祖手曰公後必大貴非人臣也)朱衣捧日
(陳書高祖紀嘗遊義興館於許氏夜夢天開數丈有四人丨丨丨丨而至令高祖開口納焉及覺腹中猶熱)
雲飛紫蓋(陳書高祖紀丨丨丨丨水躍黃龍東伐西征掩映川陸)黃星之氣(陳書高祖)
(紀祥圖遠至非惟赤伏之符靈命昭然何止丨丨丨丨)簫鼔聲(陳書到仲舉傳文帝居鄉里嘗詣仲)
(舉時天隂雨仲舉獨坐齋内聞城外有丨丨之丨俄而文帝至仲舉異之乃深自結託文帝又嘗因飲夜宿仲)
(舉帳中忽有神光五采照於室内)五色龍章(南史宋武帝紀嘗遊京口竹林寺獨臥講堂前上有)
(丨丨丨丨衆僧見之驚以白帝帝獨喜曰上人無妄言)青衣𢷬藥(南史家武帝紀伐荻新洲見大)
(蛇長數丈射之傷明日復至洲裏聞有杵臼聲往覘之見童子數人皆丨丨丨丨問其故答曰我王為劉寄奴)
(所射合散傅之帝曰王神何不殺之答曰劉寄奴王者不可殺帝叱之皆散)輜軿自天而下
(魏書聖武帝紀聖武皇帝諱詰汾嘗田於山澤歘見丨丨丨丨丨丨既至見美婦人帝異而問之對曰我天女)
(也受命相偶旦請還曰明年周時復會此處及期帝至先所田處天女以所生男授帝曰此君之子也子孫當)
(世為帝王子即世祖也故時人諺曰詰汾皇帝無婦家力微皇帝無舅家)無婦家無舅家(見上)
龍蛇徵雲彩應(魏書太祖紀詔曰世俗謂漢高起於布衣而有天下夫劉承堯綂曠世繼德有)
(丨丨之丨致丨丨之丨革命之主大運所鍾不可以非望求也)旱疫平(魏書世祖紀太延元年有鄙婦)
(人持方寸玉印詣潞縣侯孫家玉色鮮白光照内映印有三字為龍鳥之形文曰丨丨丨蓋神靈之報應也)
樺木成林(魏書禮志眞君中詣石室告祭天地斬樺木立之以置牲體而還後所立丨丨生長丨丨)
(咸謂魏國感靈祗之應也)履星行(北齊書神武帝紀神武嘗夢丨衆丨而丨覺而内喜)見天門
開(北齊書文宣帝紀帝從世宗行過遼陽山獨丨丨丨丨餘人無見者)六王三川(北齊書陽休之)
(傳高祖幸汾陽之天池於池邊得一石上有隠起其文曰丨丨丨丨高祖於帳中問之此文字何義對曰六者)
(是大王之字王者當有天下此乃大王符瑞受命之徵河洛伊為三川亦云涇渭洛為三川河洛伊洛陽也涇)
(渭洛今雍州也大王若乘天命終應統有關右)收寳雞瑞握鳳皇書(北齊書樊遜𫝊太祖)
(丨丨丨之丨丨丨丨之丨)聖人來啟(隋書高祖紀除定州總管先是定州城西門久閉不行齊文宣)
(帝時或請開之以便行路帝不許曰當有丨丨丨丨之及高祖至而開焉莫不驚異)烟雲改色笙
簧變音(隋書高祖紀丨丨丨丨丨丨丨丨獄訟咸歸謳歌盡至)蛟魚出穴(隋書高祖紀近)
(者鐘石變音丨丨丨丨布新之貺煥焉在下)山圖石瑞(隋書禮儀志石魚彰合符之徵玉龜顯永)
(昌之慶丨丨丨丨前後繼出)山響山聲(隋書禮儀志多揚丨丨三稱國興連雲丨丨萬年臨國)
五緯入房(隋書天文志丨丨丨丨啓姬王之肇跡)五精從歲(隋書天文志漢高祖驅駕)
(英雄墾除灾害丨丨丨丨七重暈畢)昌光如龍(隋書天文志慶雲亦曰景雲此喜氣也太平之應一)
(曰丨丨赤丨丨狀聖人起則見)赤光照室紫氣騰天(隋書薛道衡傳粤若高祖文皇帝誕)
(聖降靈則丨丨丨丨韜神晦迹則丨丨丨丨龍顔日角之竒玉理珠衡之異著在圖籙彰乎儀表)孔圖
獻赤荀文表白(隋書許善心傳丨丨丨丨丨丨丨丨節節竒音行行瑞跡化玉黼扆銜環陛戟)
(上天之命明神所格)節節竒音行行瑞跡(見上)夢筆點額(北史齊文宣帝紀帝)
(自居晉陽寢室每夜有光如晝既為王丨人以丨丨已丨旦日以語賓客王曇晳曇晳拜賀曰王上加點為主)
(當進也)圓首方足莫不樂推(北史隋文帝紀至德合於造化神用洽於天壤八極九野)
(萬方四裔丨丨丨丨丨丨丨丨)前後一十九事(舊唐書明皇紀景龍二年兼潞州别駕州境有)
(黃龍白日昇天嘗出田有紫雲在其上丨丨符瑞凡丨丨丨丨)蓍立(舊唐書明皇紀景龍四年中宗將祀)
(南郊來朝京師將行使術士韓禮筮之蓍一莖孑然獨立禮驚曰丨丨竒瑞非常也不可言)雲如樓
閣(舊唐書肅宗紀上自奉天而北夕次永夀有白丨起西北長數丈丨丨丨之狀議者以為天子之氣)拔
暈(舊唐書懿宗紀大中末京城小兒疊布漬水紐之向日謂之丨丨帝果以鄆王即大位)吞鷰生
商擾龍肇漢(舊唐書音樂志皇靈滋慶濬源長委邁丨丨之丨丨軼丨丨之丨丨)翠泉寳
命(舊唐書音樂志享龍池樂章既叶丨丨光丨丨還符白水出眞人)葉闡珠嚢基開玉
鏡(舊唐書音樂志五運改卜千齡啟聖彤雲曉聚黃星夜映丨丨丨丨丨丨丨丨)銀黃玉紫(舊唐)
(書輿服志皇王受命天地興符仰觀則璧合珠連俯察則丨丨丨丨盡南宫之粉壁不足寫其形狀罄東觀之)
(鉛黃無以紀其名實)歌桃李(唐書韋氏傳高祖時天下丨丨丨太宗時歌秦王破陣)秦王破
陣(見上)環鼎三(唐書明皇元獻皇后楊氏傳帝在東宫后以景雲初入宫為良媛時太平公主忌帝)
(而宫中左右纖悉必聞媛方娠帝不自安密與侍讀張說曰用事者不𣣔吾多子奈何命說挾劑以入帝於曲)
(室自煮之夢若有介而戈者丨丨丨而三煮盡覆以告說說曰天命也乃止生男是為肅宗)堂堂曲
(唐書李嗣眞傳隋樂府有丨丨丨明唐再受命)金石諧婉(唐書李嗣眞傳雍州人裴知古亦善樂律)
(長安中為太樂令神龍元年正月享太廟樂作知古密語萬年令元行冲曰丨丨丨丨將有大慶在唐室子孫)
(乎是月中宗復位)名在圖錄(唐書竇抗傳抗與高祖少相狎謂高祖曰李氏丨丨丨丨天所啟也)
(高祖曰公無妄言)韋囊木(宋史太祖紀世宗在道閱四方文書得丨丨中有丨三尺餘題云點檢作)
(天子異之時張永德為點檢世宗還京師拜太祖檢校太傅殿前都點檢以代永德)青樛木(宋史太祖)
(紀乾德五年正月丁未合州漢初縣上丨丨丨中有文曰大連宋)元石白文(宋史太宗紀舒州上)
(丨丨有丨丨曰丙子年出趙號二十一帝)神人捧之登天(宋史神宗紀嘉祐八年侍英宗入居)
(慶寧宫嘗夢丨丨丨丨丨丨)身隐隱如龍鱗(宋史理宗紀幼嘗晝寢人忽見丨丨丨丨丨丨)
五來子(宋史五行志建隆中京師士庶及樂工少年競唱歌曰丨丨丨自建隆開寳凡平荆湖川廣江)
(南五國皆來朝)綠文黃素(宋史樂志寳命自天鴻禧錫祚昭晰丨丨氤氲丨丨)五色雲若
二千斛囷倉(金史太祖紀遼道宗時有丨丨丨氣屢出東方大丨丨丨丨丨丨之狀司天孔致和)
(竊謂人曰其下當生異人建非常之事天以象告也咸雍四年戊申七月一日太祖生)水及馬腹
(金史太祖紀上親征黃龍府次混同江無舟上使一人導前乘赭白馬徑涉曰視吾鞭所指而行諸軍隨之丨)
(丨丨丨後使舟人測其渡處深不得其底熙宗天眷二年以黃龍府為濟州軍曰利涉蓋以太祖涉濟故也)
體如喬松馬如岡阜(金史五行志軍寧江駐高阜撤改仰見太祖丨丨丨丨所乘丨丨丨)
(丨之大太祖亦視撤改人馬異常撤改因白所見太祖喜曰此吉兆也即舉酒酧之曰異日成功當識此地)
眉長於髮(竹書紀年帝舜有虞氏注耕於歷山夢丨丨丨丨遂登庸)植梓闕間(竹書紀年)
(周武王注文王之妃曰大姒夢商庭生棘太子發丨丨樹於丨丨化為松柏棫柞以告文王文王幣率羣臣與)
(發並拜告夢)雲起井中(郭憲洞冥記帝問東方朔曰漢火德以何精瑞為祥應朔對曰臣嘗過吳)
(明之墟是長安東過扶桑七萬里有及雲山山頂有井丨丨丨丨若土德王黃雲出火德王赤雲出水德王黑)
(雲出金德王白雲出木德王青雲出此皆應瑞德也帝曰善)舊廬光若火赤(王充論衡光武)
(與李父等俱起到柴界中遇賊兵惶惑走濟陽丨丨比到見丨丨丨正丨在舊廬道南光耀曈曈上屬天)魚
烏(王充論衡文王得赤雀武王得白魚赤烏儒者論之以為雀則文王受命丨丨則武王受命文武受命於)
(天天用雀與魚烏命授之也)上天封拜之命(王充論衡或曰王者生禀天命及其將王天復)
(命之猶公卿以下詔書封拜乃敢即位赤雀魚烏丨丨丨丨丨丨也)白狼銜鉤(王充論衡湯起丨丨)
(丨丨)日為再中(應劭風俗通文帝立為代王及後徵到後期不得立丨丨丨丨)五三周應
(荀悦申鍳或問丨丨之位丨丨也注五三五星三辰元命苞曰殷紂之時五星聚於房房者蒼神之精周據而)
(興)狀似金䔲(王嘉拾遺記晉武帝為撫軍時府内後堂砌下忽生草三株莖黃葉綠若總金抽翠)
(丨丨丨丨姚馥妙觧隂陽之術云此草以應金德之瑞)龍鱗成字(顧野王玉符瑞圖虞舜時黃丨)
(從洛水出詣舜丨甲丨丨舜即位與三公臨觀黃龍五采負圖出舜前)冰橋凝(楊衒之洛陽伽藍記)
(昔光武受命丨丨丨於滹水昭烈中起的盧踊於泥溝皆理合於天神祗所將故能功濟宇宙大庇生民)紫
氣如虹上衝北斗(溫大雅創業起居注歲在丁亥正月丙子夜晉陽宫西北有光夜明自地)
(屬天若大燒火飛燄炎赫正當城西龍山上直指西南極望竟天俄而山上當童子寺左右有丨丨丨丨横絶)
(火中丨丨丨丨大業初帝為樓煩郡守時有望氣者云西北乾門有天子氣連太原甚盛)白雀止樹
(溫大雅創業起居注西河遂定師歸帝即定入關之策癸巳平旦有僧俗姓李氏獲白雀而獻之至日未時又)
(有丨丨來丨帝牙前丨上左右復捕獲焉明旦有紫雲見於天當帝所坐處移時不去既而欲散變為五色皆)
(若龍獸之狀)風雲見從(温大雅創業起居注帝宿於絳郡西北之鼔山此山去絳十餘里絳城不)
(下是日曉鼔山西北有大浮雲色或紫或赤似華蓋樓闕之形須臾有暴風吹來向營而臨帝所居帳上帝指)
(絳城而謂傍侍曰丨丨如此丨丨彼何不逹之甚自卯及巳遂取之)天貺萬吉(溫大雅創業起居注)
(太原獲青石龜形文有丹書四字曰李治萬世齊王遣使獻之内外畢賀帝曰上丨明丨貺以丨丨恭承休祉)
(須安萬方宜以少牢祀石龜而爵送龜人用彰休慶)玉疏石紀筆舌紛綸(溫大雅創業起)
(居注五運逓興百王更王春蘭秋菊無絶終古丨丨丨丨丨丨丨丨垂綂有光煥乎寶籙)寢齋蝸跡
(叚成式酉陽雜俎睿宗為冀王時丨丨壁上丨丨成天字上懼遽掃之經數日如初及即位雕玉鑄黃金為蝸)
(形分置於釋道像前)玉像忽言(叚成式酉陽雜俎睿宗初生含源殿則天乃於殿内造佛氏有玉像)
(焉及長閑觀其側丨丨丨丨爾後當為天子)太平木(黃休復茅亭客話丨丨丨偽蜀廣政末成都人)
(破一木中有紫紋隸書太平兩字一有識者觧云不應此時須至破了方見太平爾果自聖朝弔伐之後頻須)
(曠蕩之恩後仍太平興國之號即知識者之言諒有証矣)金符帝籙(葉廷珪海錄碎事尚書璇璣鈐)
(曰湯受丨丨丨丨)司祿益富司命益年(葉廷珪海錄碎事天命夏禹於元宫有大神人)
(面鳥身降而福之丨丨丨丨而國家實丨丨丨丨而民不夭)
帝誕
電繞斗樞(史記五帝紀黃帝者少典之子注母曰附寳之祁野見大丨丨北丨丨星感而懷孕二十)
(四月而生黃帝於夀邱)流星貫昴(史記夏本紀夏禹名曰文命注父鯀妻修己見丨丨丨丨夢接)
(意感而生禹名文命字密)蛟龍其上(史記高祖紀劉媼嘗息大澤之陂夢與神遇是時雷電晦暝太)
(公往視則見丨丨於丨丨已而有身)赤光照室(後漢書光武帝紀論皇考南頓君以建平元年十二)
(月甲子夜生光武於縣舍有丨丨丨丨中是歲縣界有嘉禾生一莖九穗因名光武曰秀)嘉禾九穗
(見上)雲如車蓋(魏志武帝紀注帝生時有丨氣青色而圜丨丨丨當其上終日望氣者以為至貴之)
(證)舉於椒蘭之奥房(魏志王朗𫝊朗上疏曰昔周文十五而有武王陛下春秋高於姬文)
(育武之時矣而子發未丨丨丨丨丨丨丨藩王未蕃於掖庭之衆室)兩龍枕膝日月入懷
(晉書孝武文李太后𫝊后數夢丨丨丨丨丨丨丨丨遂生孝武帝)玉雞銜珠(宋書符瑞志漢高帝)
(母昭靈后游於洛池有丨丨丨赤丨刻曰玉英吞此者王后取而吞之遂有身而生季)河龍啟聖
郊電基皇(宋書后妃傳丨丨丨丨理浹民神丨丨丨丨慶爍天地)龍據屋(齊書武帝紀小)
(諱龍兒生於建康青溪宅其夜陳孝后劉昭后同夢丨丨丨上故字上焉)昌蒲生花(梁書太祖獻皇)
(后傳后嘗於室内忽見庭前丨丨丨丨光彩照灼非世中所有后驚視謂侍者曰汝見不對曰不見后曰嘗聞)
(見者當富貴因遽取吞之是月産高祖將産之夜后見庭内若有衣冠陪列焉)天地氛氲和氣
充塞(魏書高祖紀皇興元年八月戊申生於平城紫宫神光照於室内丨丨丨丨丨丨丨丨)日化
為龍(魏書世宗紀母曰高夫人初夢為日所逐避於牀下丨丨丨丨繞已數匝寤而驚悸既而有娠)獻
鏡及承露囊(舊唐書明皇紀上以降誕日宴百僚於花萼樓下百寮表請以每年八月五日為千)
(秋節王公以下丨丨丨丨丨丨天下諸州咸令宴樂休暇三日)慶昌期(舊唐書文宗紀宰相路隨等奏)
(臣伏見開元十七年張說源乾曜請以誕日為千秋節内外宴樂以丨丨丨頗為得禮上深然之因請十月十)
(日為慶成節上誕日也)進金鏡錄(舊唐書張九齡傳時天長節百寮上壽多獻珍異唯九齡丨丨)
(丨丨五卷言前古興廢之道上賞異之)采詩諷諭(唐書崔日用傳帝誕日日用丨丨大小雅二十)
(篇及司馬相如封禪書獻之借以丨丨且勸告成事有詔賜衣一副物五十叚以示無言不酬之義)大論
麟德殿(唐書徐岱傳帝以誕日歲歲詔佛老者丨丨丨丨丨并召岱及趙需許孟容韋渠牟講說始三)
(家若矛楯然卒而同歸於善帝大悅賚予有差)異香經宿(宋史太祖紀太祖宣祖仲子也母杜氏後)
(唐天成二年生於洛陽夾馬營赤光繞室丨丨丨丨不散體有金色三日不變)體有金色(見上)進
御衣(宋史太祖紀乾德三年二月癸夘南唐吳越丨長春節丨丨金銀器錦綺以千訃)黃龍游
光中(宋史英宗紀母仙游縣君任氏明道元年正月三日生於宣平坊第初娠夢兩龍與日並墮以衣衣)
(之及帝生赤光滿室或見丨丨丨丨丨)紫衣金帽(宋史理宗紀父希瓐追封榮王母全氏以開禧)
(元年正月癸亥生於邑中虹橋里第前一日榮王夢一丨丨丨丨人來謁比寤夜漏未盡十刻室中五采爛然)
(赤光屬天如日正中既誕三日家人聞戶外車馬聲亟出無所覩)日輪裾承(宋史李賢妃傳妃嘗)
(夢丨丨逼已以丨丨之光耀遍體驚而寤遂生眞宗)卜釵(宋史李宸妃傳眞宗以為司寢既有娠從帝臨)
(砌臺玉釵墜妃惡之帝心丨丨完當為男子左右取以進釵果不毁帝甚喜已而生仁宗)嘉節長春
(宋史孟昶傳初昶在蜀每歲除命學士為詞題桃符置寢門左右末年自命筆題云新年納餘慶丨丨號丨丨)
(以其年正月十一日降太祖命吕餘慶知成都府而長春乃聖節名也)猗蘭殿(班固武帝内傳景帝)
(使王夫人移居崇芳閣乃改崇芳閣為丨丨丨旬餘景帝夢神女捧日以授王夫人夫人吞之十四月而生武)
(帝)姙二十月(王充論衡黃帝丨丨丨丨而生生而神靈)鳳皇廬(王充論衡光武帝建平元)
(年十二月甲子生於濟陽宫後殿第二内中皇考為濟陽令時夜無火室内自眀元帝之初有鳳皇下濟陽宫)
(故今濟陽宫有丨丨丨)稟精於天(王充論衡儒者稱聖人之生不因人氣更丨丨丨丨禹母吞薏)
(苡而生禹故夏姓曰姒卨母吞燕卵而生卨故殷姓曰子后稷母履大人跡而生后稷故周姓曰姬)吞薏
苡(見上)鳳皇集城嘉禾滋屋(王充論衡光武且生丨丨丨於丨丨丨丨於丨)大人
迹(王符潛夫論丨丨丨出雷澤華胥履之生伏羲)星流華渚(王符潛夫論大丨如虹下丨丨丨女)
(節夢接生白帝摯)搖光如月(王符潛夫論丨丨丨丨正日感女樞幽防之宫生赤帝顓頊)白
氣貫月(王符潛夫論扶都見丨丨丨丨意感生黑帝子履身號湯世號殷)陪天歡(武平一景)
(龍文舘記高宗誕辰與侍臣賦詩宴樂上曰可識朕意不湏惜醉李嶠等奏曰既丨丨丨不敢不醉)影如
五麟七鳳(葉廷珪海錄碎事光武生有赤光照室丨丨丨丨丨丨)
竒表
兌上豐下(晏子湯質晳而長顔以髯丨丨丨丨倨身而揚聲)參牟子(荀子堯舜丨丨丨注)
(牟與眸同參牟子謂有二瞳之相參也)八彩重明(淮南子堯眉丨丨九竅通洞而公正無私一言)
(而萬民齊舜二瞳子是謂丨丨作事成法出言成章)參漏(淮南子禹耳丨丨是謂大通興利除害疏河決)
(江注參三也漏穴也)四乳(淮南子文王丨丨是謂大仁天下所歸百姓所親)虎眉鳥鼻(史記)
(周本紀西伯曰文王注帝王世紀云文王龍顔丨丨身長十尺雒書靈聽云蒼帝姬昌日角丨丨)隆準
(史記高祖紀高祖為人丨丨而龍顔美湏髯左股有七十二黑子注凖音拙隆高也凖頰權凖也顔頟顙也河)
(圖云帝劉季日角戴勝斗胸龜背龍腰長七尺八寸合誠圖云赤帝體為朱鳥其表龍顔多黑子)七十
二黑子(見上)斗胸龍腰(見上)體為朱鳥(見上)無如季相(史記高祖紀吕)
(公者好相人見高祖狀貌因重敬之曰臣少好相人相人多矣丨丨丨丨願季自愛)尊嚴若神(漢書)
(成帝紀贊臨朝淵嘿丨丨丨丨可謂穆穆天子之容者矣)庭中骨起(後漢書光武帝紀光武隆準日)
(角注日角謂丨丨丨丨狀如日)項赤似堯(後漢書明帝紀注帝豐下兌上丨丨色有丨於丨)婉
孌龍姿(後漢書二十八將傳贊丨丨丨丨儷景同飜注婉孌猶親愛也龍姿謂光武也儷齊也偶也言)
(諸將齊景翻飛而舉大功也)天姿秀出(魏志明帝紀明帝丨丨丨丨立髮垂地)白毫(晉書)
(元帝紀及長丨丨生於日角之左目有精曜顧眄煒如也)顧眄煒如(見上)龍行虎步(宋書)
(武帝紀高祖丨丨丨丨視瞻不凡)龍顙鐘聲(齊書高帝紀太祖以元嘉四年丁卯歲生姿表英異)
(丨丨丨丨鱗文遍體)龍文(齊書祥瑞志太祖體有丨鱗斑駮成丨始謂是黑歷治之甚至而文愈明)日
月相(齊書江祏傳高祖胛上有赤痣常秘不傳祏勸帝出以示人晉夀太守王弘範罷任還上袒示之曰)
(人皆謂此是丨丨丨卿幸無泄言)有文曰武帝(梁書武帝紀生而有竒異兩骻駢骨頂上隆起)
(丨丨在右手丨丨丨)軒狀堯姿(梁書武帝紀天表秀特丨丨丨丨君臨之符諒非一揆)玉勝
珠衡(梁書元帝紀握圖執鉞將在御天丨丨丨丨先彰元后神祗所命非惟太室之祥圖畫斯歸何止堯)
(門之瑞)海口河目(陳書高祖紀丨丨丨丨賢聖之表既彰握旄執鉞君人之狀斯偉)體重
(魏書太祖紀保者以帝丨丨倍於常兒竊獨竒怪)龍顔挺特(魏書李先傳太祖問先日卿識朕否)
(先日陛下丨丨丨丨臣安敢不識)齒白如玉(北齊書神武帝紀神武目有精光長頭高顴丨丨丨)
(丨少有人傑表)人傑表(見上)角出鱗起(隋書高祖紀皇妣嘗抱高祖忽見頭上丨丨徧體丨)
(丨皇妣大駭墜高祖於地尼自外入見曰已驚我兒致令晩得天下)玉柱入頂(隋書高祖紀高祖為)
(人龍顔額上有丨丨丨丨目光外射)神儀晬容(隋書音樂志丨丨天藹丨丨離曜)宸儀(隋書)
(音樂志大君穆穆丨丨動晬日煦天廻萬靈胥萃)皇度天儀(隋書音樂志深哉丨丨粹矣丨丨)
眼如曙星(隋書來和傳開皇末和上表曰陛下龍潛之時臣言公丨丨丨丨無所不照當王有天下)
乳垂至席(北史魏昭成帝紀臥則丨丨丨丨)儀範偉麗(舊唐書明皇紀丨丨丨丨有非)
(常之表)三乳(唐書高祖紀高祖體有丨丨性寬仁)龍鳳之姿天日之表(唐書太宗)
(紀太宗方四歲有書生見太宗曰丨丨丨丨丨丨丨丨其年幾冠必能濟世安民)龍廷(唐書唐儉傳隂)
(說秦王建大計高祖嘗召訪之儉曰公日角丨丨姓協圖讖係天下望久矣)文成天字(宋史眞宗)
(紀生於開封府第赤光照室左足指有丨丨丨丨)藻儀(宋史樂志桂宫躭躭丨丨穆穆天回衮彩風韶)
(璜玉)玉色下照(宋史樂志方壇屹立陛級而登丨丨丨丨臨觀耦耕)堯趨舜步(宋史樂志)
(皇帝降席流雲四開丨丨丨丨下躡天階)胸間七子如北斗(金史世宗紀體貎竒偉美鬚髯)
(長過其腹丨丨有丨丨丨丨丨形)龍唇(王嘉拾遺記庖犧長頭修目龜齒丨丨)手文如龍
(王嘉拾遺記顓頊生丨有丨丨丨亦有玉圖之象)玉圖(見上)天人之相(邵伯溫聞見前錄太)
(祖微時游渭川潘原縣過涇州長武鎮寺僧守嚴者異其骨相使畫工圖於寺壁青巾褐裘丨丨丨丨也)面
色金光(邵伯溫聞見前錄仁宗二十許歲時祀南郊回坐金輦中日初出丨丨與丨丨相射眞天人也)
眞氣驚戸(洪邁容齋隨筆杜子美送重表姪王評事詩云秦王時在坐丨丨丨丨牖按秦王唐太宗)
(也)帝容(洪邁容齋四筆司馬公詩曰丨丨瞻日角宸翰照星躔)
聖壽(福祿附)
夀以政年(管子人君丨丨丨丨百姓不夭厲注君所以夀考由為政以順年之四時令也)山川
納祿(晏子古者先君之千福也政必合乎民行必順乎神是以神民俱順而丨丨丨丨)窮天之
産罄地之毛(子華子天子者大官也有天下者大器也臨萬品御萬民丨丨丨丨丨丨丨丨無有)
(不共無有不備此則古今常尊之埶也)華封請祝(莊子堯觀乎華丨丨人曰嘻聖人丨丨聖人使)
(聖人夀堯曰辭使聖人富堯曰辭使聖人多男子堯曰辭)美意延年(荀子得衆動天丨丨丨丨注美)
(意樂意也無憂患則延年也)南極老人(史記天官書狼比地有大星丨丨丨丨老人見治安常以)
(秋分時候之於南郊注老人一星在&KR0707;南一曰南極為人主占夀命延長之應常以秋分之曙見於景春分之)
(夕見於丁)增受泰元神筴(史記武帝紀每修封禪其贊饗曰天丨丨皇帝丨丨丨丨周而復始)
(皇帝敬拜泰一注泰元者古昔上皇創歷之號)滂洋(漢書禮樂志福丨丨邁延長注滂洋饒廣也)雍
神休(漢書揚雄傳惟漢十世丨丨丨尊明號同符三皇錄功五帝注言見祐護以休美之祥總三皇五帝)
(之號而稱皇帝也雍讀曰擁)錫羡(漢書揚雄傳䘏胤丨丨拓迹開統注錫與也羡饒也言神明饒與福)
(祥廣迹而開綂也)發祥隤祉(漢書揚雄傳因茲以勒崇垂鴻丨丨丨丨欽若神明者盛哉鑠乎越)
(不可載已注勒崇名而垂鴻業隤降也)祉祚流衍(後漢書馮異傳安帝詔曰昔我光武受命中興)
(恢弘聖緒横被四表昭格上下光曜萬世丨丨丨丨垂於罔極)四海圖籍萬國貢珍(後漢)
(書班固傳天子受丨丨之丨丨膺丨丨之丨丨内撫諸夏外接百蠻)等年東皇(魏志陳思王植傳注)
(永貴尊而無極兮丨丨夀於丨丨)繁祉聖躬(魏志高堂隆傳丨丨丨丨安存社稷)百葉洪
暉(魏志高堂隆傳本枝丨丨永垂丨丨)祥錫(宋書禮志天降丨丨夀固皇根谷動神音山傳稱響)茂
而嵩(宋書樂志我皇夀而隆我皇丨丨丨)玉歷日月金鼎乾坤(魏書尒朱榮傳皇魏)
(道契神元德光靈範源先二象化穆五才丨丨與丨丨惟休丨丨共丨丨俱永)靈祉蟬聯(隋書音樂)
(志炎農肇聖丨丨丨丨)國圖日鏡家歷天長(隋書音樂志靈之相矣有錫無疆丨丨丨)
(丨丨丨丨丨)山嶽之夀億萬之齡覆載之永(舊唐書裴潾傳天地神祗必報)
(陛下以丨丨丨丨宗廟聖靈必福陛下以丨丨丨丨四海蒼生咸祈陛下以丨丨丨丨)延洪納祉
(舊唐書代宗紀贊掃除沴氣敷衍德音丨丨丨丨帝慮何深)鴻禎(舊唐書音樂志聿遵殷享式降丨丨)
祚齊天壤(舊唐書音樂志大賚下周車禁暴開殷網幽明同協贊鼎丨丨丨丨)鴻休汪濊
(舊唐書音樂志元覆攸廣丨丨丨丨)祚流萬葉(舊唐書音樂志祀事孔明丨丨丨丨)其昇如
日(舊唐書音樂志永永福流丨丨丨丨)祥源福緒(舊唐書音樂志丨丨應節啓丨丨逐年新)在
養人(唐書張鎬傳天子之福要丨丨丨以一函㝢美風化)山嶽嶙峋(宋史樂志永御皇極以綏)
(兆民稱觴獻夀丨丨丨丨)洪算(宋史樂志舜韶更奏堯酒浮觴皇情載懌丨丨無疆)南山之鞏
(宋史樂志丨丨丨丨皇夀無疆)比仙椿(宋史樂志聖壽丨丨丨)天齊(宋史樂志君王愉樂龢氣)
(溢瑤巵壽丨丨長擁神基)福嘏日溶(宋史樂志相於祀事丨丨丨丨)山崇川增(宋史樂志)
(伊神去來霧散雲蒸從遺休祥丨丨丨丨)慶基無窮(宋史樂志駿氣有開丨丨丨丨)綿瑞産
嘏(宋史樂志丨丨無疆丨丨孔奢皇則受之鞏我帝家)吉主(劉向新序主明臣賢左右多忠主有失皆)
(敢分爭正諫如此者國日安主日尊天下日富此之謂丨丨也)芝草壽徵(王充論衡孔子曰知者樂)
(仁者夀皇帝聖人故丨丨丨丨)
御定子史精華卷十九
