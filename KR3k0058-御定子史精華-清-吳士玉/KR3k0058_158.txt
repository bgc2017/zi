欽定四庫全書
御定子史精華卷一百五十八
器物部四
坐臥具
籧䒼(揚子簟宋魏之間謂之笙或謂之丨丨自關而西謂之簟或謂之䓆其麄者謂之籧篨自關而東或)
(謂之篕掞)篕掞(見上)象牀(戰國策孟嘗君出行國至楚獻丨丨)武帳(史記汲黯傳上嘗坐丨丨)
(中黯前奏事上不冠望見黯避帳中使人可其奏其見敬禮如此注應劭曰武帳織成為武士象也孟康曰今)
(御武帳置兵蘭五兵於帳中韋昭曰以武名之示威)甲乙帳(漢書東方朔傳推丨丨之丨燔之於四通)
(之衢)張坐臥(漢書王莽傳太官齎糒乾肉内者行丨丨丨注師古曰張坐臥謂帷帳茵席也)繡被
(後漢書李忠傳從攻下屬縣至苦陘世祖會諸將問所得財物唯忠獨無所掠世祖曰我欲特賜李忠諸卿得)
(無望乎即以所乘大驪馬及丨丨衣物賜之)毾㲪(後漢書西域傳天竺國土出象犀瑇瑁金銀銅鐵鉛)
(錫西與大秦通有大秦珍物又有細布好丨丨諸香石密胡椒薑黑鹽注埤蒼曰毛席也釋名曰施之承大牀)
(前小榻上登以上牀也)六尺牀薦席褥(晉書賀循傳帝以循清貧下令曰循冰清玉㓗行為)
(俗表位處上卿而居身服物蓋周形而已屋室財庇風雨孤近造其廬以為慨然其賜丨丨丨丨丨丨并錢二)
(十萬以表至德暢孤意焉)虎魄枕(宋書武帝紀寧州嘗獻丨丨丨光色甚麗時將北征以虎魄治金創)
(上大悅命擣碎分付諸將)細葛斗帳(宋書庾炳之傳劉道錫云是炳之所舉就道錫索嫁女具及祠)
(器乃當百萬數猶謂不然選令史章龍向臣說亦歎其受納之過言實得嫁女具銅鑪四人舉乃勝丨丨丨丨)
(等物不可稱數)小陳帳(齊書禮志宋元嘉南郊至時權作丨丨丨以為退息)氈牀(齊書禮志太學)
(博士賀瑒議周禮王旅上帝張氈案設皇邸國有故而祭亦曰旅氈案以丨為丨于幄中不聞郊所置宫宇)
更衣帳(齊書禮志祠部郎李撝議周禮凡祭祀張其旅幕張尸次尸則有幄仲師云尸次祭祀之尸所)
(居丨丨丨也)白貂坐褥(齊書禇澄傳淵薨澄以錢萬一千就招提寺贖太祖所賜淵丨丨丨丨壊)
(作裘及纓)碧綃蚊幬三齊苮席(齊書崔祖思傳宋武節儉過人張妃房帷丨丨丨丨丨丨)
(丨丨五盞盤桃花飯)虞翻舊牀(齊書竟陵王子良傳昇明三年為會稽太守郡閣下有丨丨丨丨罷)
(任還乃致以歸)百子帳(齊書魏虜傳以繩相交絡紐木枝棖覆以青繒形制平圓下容百人坐謂之為)
(繖一云丨丨丨也)金簟(齊書林邑國傳永明九年遣使貢獻丨丨等物)鹿牀(梁書阮孝緒傳所居)
(室惟有一丨丨竹樹環繞)紅席(南史梁武帝紀海中浮鵠山去餘姚岸可千餘里上有女人年三百歲有)
(女官道士四五百人年並出百但在山學道遣使獻丨丨帝方捨身時其使適至云此草常有紅鳥居下故以)
(為名)蹙柏牀(南史夏侯詳傳魚弘有眠牀一張皆是蹙柏四面周匝無一有異通用銀鏤金花壽福兩)
(重為脚)銀鏤金花(見上)七寳牀象牙席(魏書韓務傳務獻丨丨丨丨丨丨詔曰晉)
(武帝焚雉頭裘朕常嘉之今務所獻亦此之流也竒麗之物有乖風素可付其家人)鹽枕(魏書高昌傳出)
(赤鹽其味甚美復有白丨其形如玉高昌人取以為丨貢之中國)瑠璃行殿(魏書大月氐傳世祖)
(時其國人商販京師自云能鑄石為五色瑠璃於是採礦山中於京師鑄之既成光澤乃美於西方來者乃詔)
(為行殿容百餘人光色映徹觀者見之莫不驚駭以為神明所作)六合城(隋書禮儀志大業四年煬)
(帝北廵出塞行宮設丨丨丨方一百二十步高四丈二尺六合以木為之方六尺外面一方有板離合為之塗)
(以青色壘六板為城高三丈六尺上加女牆板高六尺開南北門又於城四角起敵樓二門觀門樓檻皆丹青)
(綺畫又造六合殿千人帳)六合殿千人帳(見上)觀風行殿(隋書宇文愷傳長城之役)
(詔愷規度之時帝北廵欲誇戎狄令愷為大帳其下坐數千人帝大悦賜物千段又造丨丨丨丨上容侍衛者)
(數百人離合為之下施輪軸推移倏忽有若神功戎狄見之莫不驚駭帝彌悅焉前後賞賚不可勝紀)金
羊牀(隋書鏺汗國傳王坐丨丨丨妻戴金花)圓極(北史念賢傳時行殿初成未有題目帝詔近侍)
(各名之對者非一莫允帝心賢乃為丨丨帝笑曰正與朕意同即名之)白玉牀(舊唐書敬宗紀辛巳)
(神策軍苑内古長安城中修漢未央宮掘獲丨丨丨一張長六尺)七寳帳(舊唐書五行志張易之為)
(母阿臧為丨丨丨有魚龍鸞鳳之形仍為象牀犀簟)象牀犀簟(見上)三部帳幕(舊唐書職)
(官志凡行幸預設丨丨丨丨其外置排城以為蔽扞注有古帳大帳次帳小次帳小帳凡五部之帳為三部排)
(城連板為小城上畫辟邪獸表裏皆漆之)排城(見上)綵席(舊唐書潁王璬傳性儉率將渡綿州江登)
(舟見丨緣丨為藉者顧曰此可以為寝處奈何踐之命撤去)金牀瑟瑟枕(舊唐書盧簡辭傳福)
(建鹽鐡院官盧昂坐贓二十萬簡辭按之于其家得丨丨丨丨丨大如斗昭愍見之曰此宮中所無而盧昂為)
(吏可知也)金繩牀(舊唐書驃國傳其王近適則舁以丨丨丨遠適則乘象嬪姝甚衆常數百人)獅
子牀(舊唐書泥婆羅傳其王那陵提婆身著真珠玻瓈車渠珊瑚琥珀纓絡耳垂金鈎玉璫佩寳装伏突)
(坐丨丨丨)氈衾(唐書高宗紀免民一歲租調賜百歲以上丨丨粟帛)豹頭枕(唐書五行志韋后妹)
(嘗為丨丨丨以辟邪白澤枕以辟魅伏熊枕以宜男亦服妖也)伏熊枕(見上)龍鬚席(唐書地理)
(志鳳翔府土貢榛實丨丨丨蠟燭)龍鳳席(唐書地理志常州晉陵郡土貢丨丨丨)蘇薰席
(唐書地理志忠州南賓郡土貢丨丨丨)白角簟(唐書地理志蘇州吳郡土貢丨丨丨)銀藤簟
(唐書地理志廣州南海郡土貢丨丨丨)水葱席(唐書地理志登州土貢貲布丨丨丨)木枕布
衾(唐書陽城傳城嘗以丨丨丨丨質錢人重其賢爭售之)百頭穹廬(五代史晉書帝紀十二月)
(庚午北京留守劉知遠進丨丨丨丨)紫茸茵(宋史王淵傳初帝在南京聞淵疾遣中使曾澤問疾澤還)
(言其帷幔茵褥皆不具帝輟所御丨丨丨以賜)錦緣席(宋史吳越錢俶世家太平興國三年俶貢丨丨)
(丨千)莎羅毯(宋史蠻夷傳慶歴四年卭部州山前山後百蠻都鬼主牟黑遣將軍阿濟䓁三百三十九)
(人獻馬二百一十犛牛一大角羊四犀株一丨丨丨一)龍文方茵(遼史禮志柴冊儀擇吉日前期)
(置柴冊殿及壇壇之制厚積薪以木為三級壇置其上席百尺氈丨丨丨丨)赤弈隂羽(逸周書成)
(周之會墠上張丨丨丨丨注隂鶴也弈帳也)爻閭(逸周書外瑩之四隅張赤弈為諸侯欲息者皆息焉)
(命之曰丨丨)影犀簟(郭憲洞冥記吠勒國貢文犀四頭狀如水兕角表有光因名明犀置暗中有光)
(影亦曰丨丨織以為丨如錦綺之文)織蛟毫(郭憲洞冥記武帝與東方朔狎暱帝曰朕所好甚者不老)
(其可得乎朔曰臣能使少者不老帝曰服何藥邪朔曰東北有地日之草西南有春生之魚帝曰子何以知乎)
(朔曰臣小時掘井陷落地下數十年無所託寄有人引臣欲往此草中隔紅泉不得渡其人以一隻屐與臣臣)
(泛紅泉得至此草之處臣采而食之其國人皆織珠玉為業邀臣入雲煓之幕設元珉雕枕刻黑玉銅鏤為日)
(月雲雷之狀亦曰鏤雲枕又薦蛟毫之白褥以蛟毫織為褥也此毫柔而冷常以夏日舒之因名柔毫褥)雲
煓幕(見上)鏤雲枕(見上)雲錦帷(班固武帝内傳乃修除宮掖設坐大殿以紫羅薦地燔百)
(和之香張丨丨之丨然九光之燈列玉門之棗酌蒲萄之醴宮監香果為天宮之饌)貂帷(黃憲天禄閣外)
(史秦王與徵君飲觀雪于庭有姬臥丨丨賦白雪之歌)琉璃帳(三輔黃圖董偃常臥延清之室以畫)
(石為牀文如錦紫丨丨丨以紫玉為盤如屈龍皆用雜寳飾之侍者於外扇偃偃曰玉石豈湏扇而後凉邪)
綠熊(葛洪西京雜記趙飛燕女弟居昭陽殿中設木畫屏風文如蜘蛛絲縷玉几玉牀白象牙簟丨丨席)
(席毛長二尺餘人眠而擁毛自蔽望之不能見坐則没膝其中雜薰諸香一坐此席餘香百日不歇)龜文
(葛洪西京雜記趙飛燕為皇后其女弟在昭陽殿上琥珀枕丨丨枕)流黃簟(葛洪西京雜記會稽歲時)
(獻竹簟供御世號為丨丨丨)麟文(王嘉拾遺記燕昭王即位二年廣延國獻善舞者二人一名旋娟一)
(名提謨王登崇霞之臺召二人徘徊翔舞殆不自支乃設丨丨之席散荃蕪之香麟文者錯雜寳以飾席也皆)
(為雲霞麟鳳之狀)虎頭(王嘉拾遺記魏咸熙二年宮中夜異獸白色光潔繞宮而行閹官見之以聞于)
(帝帝曰宮闈幽密若有異獸皆非祥也使宦者伺之果見一白虎子遍房而走候者以戈投之即中左目比往)
(取視惟見血在地不復見虎搜撿宮内及諸池井不見有物次檢寳庫中得一玉丨丨枕左眼有傷血痕尚濕)
(帝該古博聞云漢誅梁冀得一玉虎頭枕云單池國所獻檢其頷下有篆書字云是帝辛之枕嘗與妲己同枕)
(之是殷時遺寳也)蘭蒲(王嘉拾遺記軒轅黃帝詔使百辟羣臣受德教者先列圭玉於丨丨席上燃沉)
(榆之香舂雜寳為屑以沉榆之膠和之為泥以塗地分别尊卑華戎之位也)漆龍頭支髻枕
(張敞東宮舊事皇太子納妃有丨丨丨丨丨丨一)赤花䨥文簟(張敞東宮舊事太子納妃有丨)
(丨丨丨丨)蒹葭為席(周艾汝南先賢傳鄭敬居蟻陽之陂以魚釣自娱彈琴詠詩常方坐於陂側以)
(丨丨丨丨常隨杞柳之隂)羔䄄笋席(劉勰新論不以春日遲遲而毁丨丨秋露灑葉而剔丨丨)沉
香八尺版牀(顔之推還冤記魏支法存者生長廣州妙善醫術遂成巨富有八尺[翕毛]㲪作百種形)
(像光彩曜目又有丨丨丨丨丨丨居常芬馥)古帳(唐六典尚舍奉御凡大駕行幸預設三部帳幕有丨)
(丨大帳次帳小次帳小帳凡五等古帳八十連大帳六十連次帳四十連小次帳三十連小帳二十連凡五等)
(之帳各三是為三部其外置排城以為蔽捍焉)鵝毛被(劉恂嶺表錄異記丨丨丨者南蠻之酋豪多選)
(鵝之細毛夾以布帛絮而為被復縱横納之其温柔不下於挾纊也俗云鵝毛被柔暖而性不偏冷宜覆嬰皃)
(兼辟驚癎)紅藤(段公路北戶錄瓊州出丨丨簟一呼為笙或謂之籧篨亦謂之行唐其色殷紅瑩而不垢)
(或云染藤所製)覆井(叚成式酉陽雜爼近代婚禮當迎婦以粟三升填臼席一枚以丨丨枲三斤以塞忩)
(箭三隻置戶上)黃楊為枕不裂(叚成式酉陽雜爼丨丨木性難長世重黃楊以無火或曰以水)
(試之沉則無火取此木必以隂晦夜無一星則伐之丨丨丨丨)色綾枕(叚成式酉陽雜爼臺山有色綾)
(木理如綾文百姓取為枕呼為丨丨丨)重頂蔽花(馮贄雲仙雜記穆宗每宮中花開則以重頂帳)
(蒙蔽欄檻置惜春御史掌之號曰括香)傳香(馮贄雲仙雜記史鳳宣城妓也待客以等差甚異者有迷)
(香洞神雞枕鎻蓮燈次則鮫紅被丨丨枕八分羊下列不相見以閉門羹待之)凝烟(馮贄雲仙雜記有僦)
(馬生甚貧遇人與虎毛紅筦筆一枚曰所須但呵筆即得之然夫妻之外令一人知則殆矣時方盛行丨丨帳)
(風篁扇皆呵而得之)散春愁醉忘歸夜酣香延秋月(馮贄南部煙花記煬帝迷)
(樓上張四寳帳帳各異名一名丨丨丨二名丨丨丨三名丨丨丨四名丨丨丨)却塵(蘇鶚杜陽雜編元載)
(寵姬薛瑶英處金絲之帳丨丨之褥其褥出自句驪國云是却塵之獸毛所為也其色殷鮮光軟無比)鷓
鴣斑(蘇鶚杜陽雜編咸通九年同昌公主出降宅於廣化里堂中有鷓鴣枕其枕以七寳合為丨丨之丨)
龍鱗(蘇鶚杜陽雜編上迎佛骨入内道場即設金花帳温清牀丨丨之席鳳毛之褥焚玉髓之香薦瓊膏)
(之乳皆九年訶陵國所貢獻也)紫茭(蘇鶚杜陽雜編上好神仙不死之術時有處士伊祁元解縝髮童顔)
(氣息香潔上知其異人遂令密召入宮處九華之室設丨丨之席飲龍膏之酒紫茭席色紫而類茭葉光軟香)
(淨冬温夏涼)龍文(蘇鶚杜陽雜編元和八年大軫國貢神錦衾水蠶絲所織也方二尺厚一寸其上丨)
(丨鳳彩殆非人工其國以五色石甃池塘採大柘葉飼蠶於池中始生如蚊睫游泳於其間及長可五六寸池)
(中有挺荷雖驚風疾吹不能傾動大者可闊三尺而蠶經十五日即跳入荷中以成其繭形如方斗自然五色)
(國人繰之以織神錦亦謂之靈泉絲上始覽錦衾與嬪御大笑曰此不足以為嬰兒綳席曷能為我被邪使者)
(曰此錦之絲水蠶也得水則舒遇火則縮遂於上前令四官張之以水一噴即方二丈五色煥爛逾於向時却)
(令以火逼之須臾如故)遊仙(王仁裕開天遺事龜兹國進奉枕一枚其色如瑪瑙温温如玉其製作甚)
(樸素若枕之則十洲三島四海五湖盡在夢中所見帝因立名為丨丨枕後賜與楊國忠)光照一室
不假燈燭(王仁裕開天遺事虢國夫人有夜眀枕設於堂中丨丨丨丨丨丨丨丨)施之大
小牀皆稱(陶榖清異錄自知祥傳至昶但稱皇明帳不知所自色淺紅恐是鮫綃之類於皺紋中有)
(十洲三島之象丨丨丨丨丨丨丨可此為怪耳夜則燦錯如金箔狀昶敗失所在)夜燦如金(見上)
大同簟(陶榖清異錄李文饒家尚藏會昌所賜丨丨丨其體白竹也鬭磨平密張置榻上了無罅隙但)
(如一度膩玉耳今工人必無能之者)如膩玉(見上)六合被(陶榖清異錄莊宗滅梁平蜀之後志)
(頗自逸命蜀匠旋織十幅無縫素錦為被材被成内司言狀帝於半紙批曰宜賜名丨丨丨)楊花枕
(陶榖清異錄盧文紀有玉枕骨故凡枕之堅實者悉不可用親舊間作丨丨丨贈之遂獲安寢自是縫青繒充)
(以柳絮一年一易)起紋秋水(陶榖清異錄顯德中書堂設丨丨丨丨席色如蒲萄紫而含粉柔薄)
(類綿疉之可置研函中吏偶覆盆水水皆散去不能沾濡不識其何物為之李榖價償而歸於家)桃笙
(東坡志林柳子厚詩云盛時一失貴反賤丨丨葵扇安可常不知桃笙為何物偶閱方言簟宋魏之間謂之笙)
(乃悟桃笙以桃竹為簟也)枕中繁杏(邵博聞見後錄楚氏洛陽舊族元輔者為予言家藏一黑水晶)
(丨丨有半開丨丨一枝希代之寳也初避虜入潁陽凡先世竒玩悉棄之獨負枕以行虜勢逼亦棄於山谷中)
虎帳(馬令南唐書義養傳梁王徐知諤嘗遊秫山除地為廣場編虎皮為大幄率寮屬會於下號曰丨丨)
長相思(趙德麟侯鯖錄被中著綿謂之丨丨丨綿綿之意緣被四邊綴以絲縷結而不解之意余得一)
(古被四邊有緣真此意也)黃紬(張思正倦遊錄文潞公知榆次縣題詩衙鼓上云置向譙樓一面撾撾多)
(撾少不知他丨丨被裏曉眠熟探出頭來道放衙)中團䨇鳳(范成大攬轡錄至仁政殿下大花氊)
(可半庭丨丨丨丨)鴛衾(陶宗儀輟耕錄孟蜀主一錦被其闊猶今之三幅帛而一梭織成被頭作二穴)
(若雲版樣蓋以叩於項下如盤領狀兩側餘錦則擁覆於肩此之謂丨丨也楊元誠太史言兒時聞尊人樞密)
(公云嘗於宋官庫見之)生涼(伊世珍瑯嬛記謝仙女盛夏上元宗以丨丨之席)辟塵(伊世珍瑯)
(嬛記謝靈運有帳曰丨丨)
舟車
連乘車(管子刑餘戮民不敢服絻不敢畜丨丨丨)游車(管子戎馬待丨丨之弊戎士待陳妾之餘)
車輜(管子鄉師丨丨造修之具其繕何若注輜謂車之有防蔽可以重載者)服連軺輦(管子)
(行丨丨丨丨者必有一斤一鋸一錐一鑿若其事立注服連輦名所以載作器人挽者軺輦大車駕馬)雨
輂(管子土車什一丨丨什二注車輂所以禦雨故曰雨輂)機旋相得用之牢利(管子)
(奚仲之為車器也方圜曲直皆中規矩鈎繩故丨丨丨丨丨丨丨丨成器堅固)轂齺(管子車丨丨騎連伍)
(而行)三十輻共一轂(老子丨丨丨丨丨丨當其無有車之用)棧軫(晏子晏子衣緇布之)
(衣麋鹿之裘丨丨之車而駕駑馬以朝)堅車(墨子丨丨良馬不知貴也)全固輕利(墨子古之)
(民未知為舟車時重任不移遠道不至故聖王作為舟車以便民之事其為舟車也丨丨丨丨可以任重致遠)
(其為用財少而為利多是以民樂而利之)君子息其足小人息其肩背(墨子古者)
(聖王亦嘗厚措斂乎萬民以為舟車既已成矣曰吾將惡許用之曰舟用之水車用之陸丨丨丨丨丨焉丨丨)
(丨丨丨丨焉故萬民出財齎而子之不敢以為蹙恨者何也以其反中民之利也)劉三寸木任
五十石之重(墨子公輸子削竹木以為鵲成而飛之三日不下公輸子自以為至巧子墨子謂公)
(輸子曰子之為鵲也不如翟之為車轄須臾丨丨丨之丨而丨丨丨丨丨丨故所謂巧利於人謂之巧不利於)
(人謂之拙)文軒(墨子舍其丨丨鄰有敝輿而欲竊之)司南車(鬼谷子故鄭人之取玉也載丨丨之)
(丨為其不惑也)篳輅(列子乘其丨丨若文軒之飾按輅與路通疑即左傳篳路)縵輪籠轂(吳子)
(革車掩戶丨丨丨丨)隂濕則停陽燥則起(吳子凡用車者丨丨丨丨丨丨丨丨貴高賤下)
(馳其強車若進若止必從其道)蒼龍挑文(韓非子延陵卓子乘丨丨丨丨之乘鈞飾在前錯錣在後)
示諸櫽栝三月五月(荀子乘輿之輪大山之木也丨丨丨丨丨丨丨丨為幬菜敝而不反)
(其常)五覆五反(吕氏春秋季春之月命舟牧覆舟丨丨丨丨乃告舟備具於天子焉注舟牧主舟官)
(也是月天子將乘舟始漁恐有穿漏反覆視之五覆五反慎之至也)奚仲作車(吕氏春秋丨丨丨丨)
(注奚仲黃帝之後任姓也傳曰為夏車正封於薛)越舲蜀艇(淮南子丨丨丨丨不能無水而浮)
鷁首(淮南子龍舟丨丨浮吹以娛)三寸之鎋(淮南子終年為車無丨丨丨丨不可以驅馳)
窬木方版(淮南子古者大川名谷衝絶道路不通往來也乃為丨丨丨丨以為舟航故地勢有無得)
(相委輸)窽木浮飛蓬轉(淮南子見丨丨丨而知為舟見丨丨丨而知為車)蟬匷(淮南)
(子古之所為不可更則推車至今無丨丨)樓航(揚子浩浩之海濟丨丨之力也航人無楫如航何)轣
轆(揚子繀車趙魏之間謂之丨丨車東齊海岱之間謂之道軌)&KR2486;籠(揚子車枸簍宋魏陳楚之間謂)
(之䈐或謂之丨丨)䑵䑿(揚子南楚江湘凡船大者謂之舸小舸謂之艖艖謂之丨丨小䑵䑿謂之艇)
韋藩木楗(國語夫絳之富商丨丨丨丨以過於朝唯其功庸不稱而能金玉其車文錯其服能行諸)
(侯之賄而無尋尺之禄無大績於民故也注韋藩韋蔽前後木楗木檐也)彤車(史記五帝紀堯黃收純衣)
(丨丨乘白馬)蒲車(史記封禪書古者封禪為丨丨惡傷山之土石草木)樓船高十餘丈
(史記平凖書越欲與漢用戰船逐乃大脩昆明池列觀環之治丨丨丨丨丨丨旗幟加其上甚壯)武剛
(史記衞將軍驃騎列傳大將軍令丨丨車自環為營而縱五千騎往當匈奴)文鷁(史記司馬相如傳浮)
(丨丨揚桂枻注漢書音義曰鷁水鳥也畫其象於船首淮南子曰龍舟鷁首天子之乘也)當數十兩
車(史記淮南王傳上取江陵木以為船一船之載丨中國丨丨丨丨)長千丈(史記貨殖傳舡丨丨)
(丨注索隱曰總積數長千丈)舳艫千里(漢書武帝紀元封五年冬行南廵狩至於盛唐望祀虞舜)
(於九嶷登灊天柱山自尋陽浮江親射蛟江中獲之丨丨丨丨薄樅陽而出作盛唐樅陽之歌)軨獵(漢書)
(宣帝紀太僕㠯丨丨車奉迎曾孫就齊宗正府注文穎曰軨獵小車前有曲輿不衣也師古曰時未備天子車)
(駕故且取其輕便耳)路軨(漢書百官志車府丨丨騎馬駿馬四令丞注伏儼曰主乘輿路車又主凡小車)
(軨今之小馬車曲輿也)廣柳(漢書季布傳廼髠鉗季布衣褐衣置丨丨車中并與其家僮數十人之魯)
(朱家所賣之注瓉曰茂陵書中有廣柳車每縣數百乘是今運轉大車是也)輿轎柁舟(漢書嚴助)
(傳丨丨而隃領丨丨而入水注今竹輿車也)銜橛(漢書王吉傳其樂豈徒丨丨之間哉注師古曰銜馬)
(銜也橛車鈎心也)私車(漢書兩龔傳勝薦龔舍及亢父寗壽濟隂侯嘉有詔皆徵勝曰竊見國家徵醫)
(巫常為駕徵賢者宜駕上曰大夫乘丨丨來邪勝曰唯唯有詔為駕)輜軿(漢書張敞傳禮君母出門則乘)
(丨丨下堂則從傅母)緹油屏泥(漢書循史傳宣帝下詔曰制詔御史其㠯賢良高第揚州刺史覇為)
(穎川太守秩比二千石居官賜車蓋特高一丈别駕主簿車丨丨丨丨於軾前㠯章有德)車蓋特高
一丈(見上)越人鑄銅為船(後漢書郡國志注交州記曰丨丨丨丨丨丨在江潮退時見)
若月初生(後漢書輿服志中二千石二千石皆皂蓋朱兩轓其千石六百石朱左轓轓長六尺下屈)
(廣八寸上業廣尺二寸九文十二初後謙一寸丨丨丨丨示不敢自滿也)屏星(後漢書輿服志注謝承書)
(曰孔恂字巨卿新淦人州别駕從事車前舊有丨丨如刺史車曲翳儀式是時刺史行部發去日晏刺史怒欲)
(去别駕車屏星恂諫曰明使君傳車自發晚而欲徹去屏星毁國舊儀此不可行别駕可去屏星不可省即投)
(傳去刺史追辭謝請不肯還於是遂不去屏星說文曰車當謂之屏星)十層赤樓(後漢書公孫述)
(傳積糧漢中築宫南鄭又造丨丨丨丨帛蘭舡注蓋以帛飾其蘭檻也)帛蘭(見上)直進冐突
露橈(後漢書岑彭傳装丨丨樓船丨丨丨丨數千艘注竝舡名)下澤(後漢書馬援傳乘丨丨車御欵)
(叚馬)平上軿車(後漢書梁冀傳冀亦改易輿服之制丨丨丨丨埤幘狹冠折上巾擁身扇狐尾單衣)
朱文之軫(後漢書張晧王龔傳論晨門有抱關之賢柱下無丨丨丨丨注朱文畫車為文也)犀
舟勁檝(後漢書張衡傳雖有丨丨丨丨猶人涉卬否有須者也注犀堅也)雲帆蜺幬(後漢)
(書馬融傳方餘皇連舼舟張丨丨施丨丨靡颸風陵迅流發櫂歌縱水謳)柴轂(後漢書袁紹傳輜軿丨丨)
(填接街陌注說文曰軿車衣車也鄭康成注周禮曰軿猶屏也取其自蔽隱柴轂賤者之車)馬革船
(後漢書南匈奴傳北虜果遣二千騎候望朔方作丨丨丨欲度迎南部畔者㠯漢有備乃引去)竿摩(魏志)
(董卓傳乘青蓋金華車爪畫兩轓時人號曰丨丨車)油船(吳志吳主傳注吳歴曰曹公出濡須作丨丨夜)
(渡洲上)長安(吳志吳主傳注江表傳曰權於武昌新装大船名為丨丨)射虎車(吳志張昭傳孫)
(權作丨丨丨為方目間不置蓋一人為御自於中射之)飛雲大船(吳志周瑜傳注江表傳曰劉備)
(之自京還也權乘丨丨丨丨與張昭秦松魯肅等十餘人共追送之)追鋒車(晉書宣帝紀初帝至襄平)
(夢天子枕其膝曰視吾面俛視有異於常心惡之先是詔帝便道鎮關中及次白屋有詔召帝三日之間詔書)
(五至手詔曰間側息望到到便直排閤入視吾面帝大遽乃乘丨丨丨晝夜兼行自白屋四百餘里一宿而至)
陽燧青蓋(晉書惠帝紀帝濟河張方帥騎三千以丨丨丨丨車奉迎)見杓觹乃作輿
輪(晉書輿服志丨秋蓬孤轉丨丨旁建丨丨丨丨而方圓異則)開四出門馳馬來往
(晉書王濬傳武帝謀伐吳詔濬修舟艦濬乃作大船連舫方百二十步受二千餘人以木為城起樓櫓丨丨丨)
(丨其上皆得丨丨丨丨又畫鷁首怪獸於舡首以懼江神舟棹之盛自古未有)畫怪獸以懼江
神(見上)龍躍順流(晉書陸機傳羽楫萬計丨丨丨丨)輶軒(晉書陸機傳丨丨騁於南荒衝)
(輣息於朔野)平肩輿(晉書謝萬傳萬嘗衣白綸巾乘丨丨丨)徘徊輿(晉書桓元傳性好畋)
(遊以體大不堪乘馬又作丨丨丨施轉關令廻動無滯)牛皮船(晉書慕容垂載記垂引師伐釗於滑)
(臺次於黎陽津釗於南岸距守諸將惡其兵精咸諫不宜濟河垂笑曰豎子何能為吾今為卿等殺之遂徙營)
(就西津為丨丨丨百餘艘載疑兵列仗溯流而上按釗翟釗)解飛令狐生造(宋書禮志指南)
(車其始周公所作以送荒外遠使地域平漫迷於東西造立此車使常知南北鬼谷子云鄭人取玉必載司南)
(為其不惑也至於秦漢其制無聞後漢張衡始復創造漢末喪亂其器不存魏高堂隆秦朗皆博聞之士爭論)
(於朝云無指南車記者虚說明帝青龍中令博士馬鈞更造之而車成晉亂復亡石虎使丨丨姚興使丨丨丨)
(又丨焉安帝義熙十三年宋武帝平長安始得此車其制如鼓車設木人於車上舉手指南車雖回轉所指不)
(移大駕鹵簿最先啟行此車戎狄所制機數不精雖曰指南多不審正回曲步驟猶須人功正之范陽人祖冲)
(之有巧思常謂宜更構造宋順帝升明末齊王為相命造之焉車成使撫軍丹陽尹王僧虔御史中丞劉休試)
(之其制甚精百屈千回未嘗移變晉代又有指南舟索虜拓䟦燾使工人郭善明造指南車彌年不就扶風人)
(馬岳又造垂成善明酖殺之)百屈千回未嘗移變(見上)指南車(見上)駕果
下馬(宋書禮志輦車周禮王后五路之卑者也后宫中從容所乘非王車也漢制乘輿御之或使人輓或)
(丨丨丨丨漢成帝欲與班婕妤同輦是也)平乘舫(宋書禮志丨丨丨皆平兩頭作露平形不得擬像龍)
(舟悉不得朱油)行船者在艦内(宋書王鎮惡傳鎮惡所乘皆蒙衝小艦丨丨丨悉丨丨丨羌見)
(艦泝渭而進艦外不見有乘行船人北士素無舟檝莫不驚惋咸謂為神)蒼鷹(宋書江夏王義恭傳二十)
(九年冬還朝上以御所乘丨丨船上迎之)薄笨車(宋書劉凝之傳夫妻共乘丨丨丨出市買易)三
層艦(齊書柳世隆傳郢城既不可攻而平西將軍黃回軍至西陽乘丨丨丨作羌胡伎泝流而進)舴
艋(齊書張敬兒傳敬兒乘丨丨過江詣晉熙王爕)崐崘舶(齊書荀伯玉傳景真又度絲綿與丨丨丨)
(營貨輙使傳令防送過南州津按景真張景真)八掆輿(齊書江夏王寳元傳乘丨丨丨手執絳麾幡隨)
(慧景至京師住東城百姓多往投集按慧景崔慧景)千里船(齊書祖冲之傳造丨丨丨於新亭江試之)
(日行百餘里)頭尾似魚(齊書扶南國傳為船八九丈廣裁六七尺丨丨丨丨)衝波噎水
(梁書武帝紀南中郎諮議参軍軍主蕭偉等三十九軍主巨艦迅檝丨丨丨丨旗鼓八萬焱集石頭)飛艫
(梁書元帝紀丨丨巨艦竟水浮川)齋舫(梁書安成王秀傳六年出為使持節都督江州諸軍事平南將)
(軍江州刺史將發主者求堅船以為丨丨秀曰吾豈愛財而不愛士乃教所主以牢者給参佐下者載齋物)
没突艦(梁書裴邃傳五年征邵陽洲魏人為長橋斷淮以濟邃築壘逼橋每戰輙克於是密作丨丨丨)
(會甚雨淮水暴溢邃乘艦徑造橋側魏衆驚潰邃乘勝追擊大破之)飾以金玉加之錦繢
(梁書羊侃傳初赴衡州於兩艖䒀起三間通梁水齋丨丨丨丨丨丨丨丨盛設帷屏陳列女樂乘潮解䌫臨波)
(置酒緣塘傍水觀者填咽)鵃䑠(梁書王僧辯傳王師次於南洲賊帥侯子鑒等率步騎萬餘人於岸挑戰)
(又以丨丨千艘並載土兩邊悉八十棹棹手皆越人去來趣襲捷過風電)鯿魚舟(梁書陸雲公傳天淵)
(池新製丨丨丨形闊而短高祖暇日常汎此舟在朝唯引太常劉之遴國子祭酒到溉右衞朱异雲公時年位)
(尚輕亦預焉)樓船拍艦火舫水車(陳書徐世譜傳世譜尤敢勇有膂力善水戰梁元帝)
(之為荆州刺史世譜將領鄉人事焉侯景之亂因預征討累遷至員外散騎常侍尋領水軍從司徒陸法和討)
(景與景戰於赤亭湖時景軍甚盛世譜乃别造丨丨丨丨丨丨丨丨以益軍勢)金翅(陳書徐敬成傳其年)
(隨都督吳明徹北討出秦郡别遣敬成為都督乘丨丨自歐陽引埭上泝江由廣陵齊人皆城守弗敢出)立
亭池植荷芰(陳書孫瑒傳出鎮郢州乃合十餘船為大舫於中丨丨丨丨丨丨每良辰美景賓僚)
(竝集泛長江而置酒亦一時之勝賞焉)眠輿(陳書新安王伯固傳在州不知政事日出田獵或乘丨丨)
(至於草間輙呼民下從遊動至旬日所捕麞鹿多使生致)雕文舸(南史梁昭明太子統傳游後池乘丨)
(丨丨摘芙蓉)野猪(南史王琳傳琳將張平宅乘一艦每將戰勝艦則有聲如野猪故琳戰艦以千數以)
(丨丨為名)萑葦作筏(魏書太武帝紀車駕至淮詔刈丨丨丨丨數萬而濟)申訟車(魏書宣武)
(帝紀詔立理訴殿丨丨丨以盡冤窮之理)四望蜀車(魏書高允傳特賜允蜀牛一頭丨丨丨丨一乘)
(素几杖各一蜀刀一口)植幡矟於上(北齊書河南王孝瑜傳初文襄於鄴東起山池遊觀時俗)
(眩之孝瑜遂於第作水堂龍舟丨丨丨丨舟丨數集諸弟宴射為樂武成幸其第見而悅之故盛興後園之翫)
(於是貴賤慕斆處處營造)以渾成木為輪(周書宣帝紀又令天下軍皆丨丨丨丨丨丨禁天下)
(婦人皆不得施粉黛之飾唯宫人得乘有輻車加粉黛焉)龍舟鳳䑵(隋書煬帝紀遣黃門侍郎王弘)
(上儀同於士澄往江南採木造丨丨丨丨黃龍赤艦樓船等數萬艘)黃龍赤艦(見上)黃蔑(隋書)
(煬帝紀上御龍舟幸江都以左武衛大將軍郭衍為前軍右武衛大將軍李景為後軍文武官五品以上給樓)
(船九品以上給丨丨舳艫相接二百餘里)高颿巨艦(隋書煬帝紀又滄海道軍舟艫千里丨丨電逝)
(丨丨雲飛横斷沮江逕造平壤島嶼之望斯絶坎井之路已窮)牽子(隋書禮儀志羊車一名輦其上如軺)
(小兒衣青布袴褶五辮髻數人引之時名羊車小史漢氏或以人牽或駕果下馬梁貴賤通得乘之名曰丨丨)
形如小傘(隋書禮儀志御史中丞給方蓋軺丨丨丨丨)馬轝(隋書公孫景茂傳拜淄州刺史)
(賜以丨丨便道之官)五牙(隋書楊素傳素居永安造大艦名曰丨丨上起樓五層高百餘尺左右前後置)
(六拍竿並高五十尺容戰士八百人旗幟加於上次曰黃龍置兵百人自餘平乘舴艋等各有差)六拍
竿(見上)腰輿(舊唐書禇無量傳召拜左散騎常侍復為侍讀以其年老每隨仗出入特許緩行又為造)
(丨丨令内給使輿於内殿)七寳輿(舊唐書崔寧傳本名旰雖儒家子喜縱横之術吐蕃與諸雜羌戎寇)
(陷西山柘静等州詔嚴武收復武遣旰統兵西山旰善撫士卒皆願致死命始次賊城周圍皆石礫攻具無所)
(設唯東南隅環丈之地壤土可穴諜知之以告旰晝夜穿地道攻之再宿而拔其城因拓地數百里下城寨數)
(四蕃衆相語曰崔旰神兵也將更前進以糧盡還師武大悅装丨丨丨迎旰入成都以誇士衆)艦挾二
輪(舊唐書李臯傳常運心巧思為戰丨丨丨丨蹈之翔風鼓疾若掛帆席所造省易而久固)漆塗船
底(舊唐書杜亞傳江南風俗春中有競渡之戲方舟並進以急趨疾進者為勝亞乃令以丨丨丨丨貴其速)
(進又為綺羅之服塗之以油令舟子衣之入水而不濡亞本書生奢縱如此)步輿(唐書李綱傳貞觀四)
(年復為少師以足疾賜丨丨聽乘至閣問以政事詣東宫太子承乾為拜)梅花海鶻(唐書楊行密傳)
(聶彦章等率舟師復伐殷攻岳州許德勲詹佶以舟千二百柁入蛤子湖&KR0008;山之南為木龍鎻舟夜徙三百舸)
(斷楊林岸彦章入荆江將超江陵佶躡之德勲以丨丨丨丨迅舸進斷木龍舟蔽江車弩亂發執彦章溺死萬)
(人)齊雲船(五代史南唐世家長淮之舟皆為周師所得又造丨丨丨數百艘)檐子(宋史輿服)
(志龍肩輿一名㯶丨丨一名龍檐子舁以二竿故名檐子南渡後所製也東都皇后備厭翟車常乘則白藤輿)
(中興以太后用龍輿后惟用檐子示有所尊也其制方質㯶頂施走脊龍四足脊雲子六朱漆紅黃藤織白花)
(龍為障緋門簾看窗簾朱漆藤坐椅踏子紅羅䄄褥軟屏夾幔)獨檣牛頭木舶料河(宋史)
(食貨志胡人謂三百斤為一婆蘭凡舶舟最大者曰丨丨載一千婆蘭次者曰丨丨比獨檣得三之一又次曰)
(丨丨曰丨丨逓得三之一)刀魚船(宋史何承矩傳建議選銳兵於乾寧軍挽丨丨丨自界河直趣平州)
(境以牽西面之勢)凌虛安濟致遠(宋史高麗國傳元豐元年始遣安燾左諫議大夫陳睦假)
(起居舍人往聘造兩艦於明州一曰丨丨丨丨丨丨次曰靈飛順濟皆名為神舟)靈飛順濟(見上)
龍首鴟尾(遼史聖宗皇后蕭氏傳所乘車置丨丨丨丨飾以黃金又造九龍輅諸子車以白金為浮)
(圖各有巧思)九龍輅諸子車(見上)黃鵠白鷂(元史世祖紀宋沿江制置使趙溍樞)
(密都承旨張世傑知泰州孫虎臣等陳舟師於焦山南北阿术分遣萬戶張弘範等以拔都兵船千艘西掠珠)
(金沙辛未阿术阿㙮海登南岸石公山指授諸軍水軍萬戶劉琛循江南岸東趣夾灘繞出敵後董文炳直抵)
(焦山南麓以犄其右招討使劉國傑趣其左萬戶忽刺出擣其中張弘範自上流繼至趣焦山之北大戰自辰)
(至午呼聲震天地乘風以火箭射其篛篷宋師大敗世傑虎臣等皆遁走追至圌山獲丨丨丨丨船數百艘宋)
(人自是不復能軍)平底(元史食貨志上海總管羅璧朱清張瑄等進丨丨海船六十艘運糧四萬六千)
(餘石從海道至京師)象牙金飾轎(元史牀兀皃傳召入商議中書省事知樞密院事大理國進丨)
(丨丨丨丨即以賜之)海仙鶴(元史王思誠傳初開海道置丨丨丨哨船四十餘艘往來警邏)車騎
軍之武兵(六韜夫丨丨者丨丨丨丨也十乘敗千人百乘敗萬人十騎走百人百騎走千人此其大)
(數也)鳥舟龍卒(穆天子傳癸亥天子乘丨丨丨丨浮於大沼注沼池龍下有舟字舟皆以龍鳥為形)
(制今吳之青雀舫此其遺制者)須慮(越絶書治須慮者越人謂船為丨丨)木蘭文柘為櫓
棹(郭憲洞冥記虬泉池在五柞宫北中有追雲舟起風舟侍仙舟含烟舟或以沙棠為枻檝或以丨丨丨丨)
(丨丨丨)轉羽凌龍凌波(郭憲洞冥記旦露池西有靈池方四百步有連錢荇浮根菱倒枝藻)
(連錢荇荇如錢文浮根菱根出水上葉沉波下實細薄皮甘香葉半青半黃霜降彌美因名青冰菱也倒枝藻)
(者枝横倒水中長九尺餘如結網有野鴨秋鳬及鷗鷖來翔水上入此草中皆不得出如繒網也亦名水網藻)
(中有丨丨舫丨丨舫丨丨舫帝嘗遊宴於此)遊月觸月(郭憲洞冥記影娥池中有丨丨船丨丨船)
(鴻毛船遠見船載數百人或以青桂之枝為櫂或以木蘭之心為檝練實之竹為篙紉石脉之為繩纜也石脈)
(出晡東國細如絲可縋萬斤生石裏破石而後得此脈縈緒如麻紵也名曰石麻亦可為布也)錯鏕塗
采珥靳飛軨(桓寬鹽鐵論古者椎車無柔棧輿無植及其後木軨不衣長轂數幅蒲薦苙蓋蓋無)
(染絲之飾大夫士則單椱木具盤韋柔革常民染輿大軨蜀輪今庶人富者銀黃華左搔結綏韜杠中者丨丨)
(丨丨丨丨丨丨)鸞鳴和應(劉向說苑鸞設於鑣和設於軾馬動而鸞鳴丨丨而丨丨行之節也)飛
廬爵室(劉熙釋名其上板曰覆言所覆衆枕也其上屋曰廬象廬舍也其上重室曰丨丨在上故曰飛)
(也又在上曰丨丨於中候望之如鳥雀之警示也)可載萬人(三輔黃圖昆明池在長安西南周回)
(四十里廟記曰池中後作豫章大船丨丨丨丨上起宫室因欲遊戲養魚以給諸陵祭祀餘付長安廚)水
物翔踴滄海恬波(王嘉拾遺記軒轅變乘桴以造舟楫丨丨為之丨丨丨丨為之丨丨泛河)
(沉璧有澤馬羣鳴山車滿野)蜂舟(王嘉拾遺記周武王東伐紂夜濟河時雲明如晝八百之族皆齊而)
(歌有大蜂状如丹鳥飛集王舟因以鳥畫其旗翌日而梟紂名其船曰丨丨)螺舟(王嘉拾遺記始皇好)
(神仙之事有宛渠之民乘丨丨而至舟形如螺沉行海底而水不浸人一名淪波舟)文梓船木蘭
柂(王嘉拾遺記昭帝時命水嬉遊宴永日乃命以丨丨為丨丨丨為丨刻飛鸞翔鷁飾於船首隨風輕漾畢)
(景忘歸)雲舟(王嘉拾遺記漢成帝常以三秋閒日與飛燕戲於太液池以沙棠木為舟以雲母飾於鷁)
(首一名丨丨)雲雷宫(王嘉拾遺記漢成帝好夕出遊造飛行殿方一丈如輦選羽林之士負之以趨)
(帝覺行快疾聞其中若風雷之聲名曰丨丨丨)飛行殿(見上)飛鳬水馬(宗懔荆楚歲時記五)
(月五日競渡俗為屈原投汨羅日故竝命舟楫以拯之舸舟取其輕利謂之丨丨一自以為水車一自以為丨)
(丨州將及土人悉臨水而觀之)赤馬馳馬(崔豹古今注孫權時名舸為丨丨言如馬之走陸也又以)
(舟名丨丨按馬縞古今注赤馬作赤龍)長簷(顔氏家訓梁朝全盛之時貴游子弟無不燻衣剃面傅粉)
(施朱駕丨丨車跟高齒屐坐碁子方褥憑斑絲隱囊列器玩於左右從容出入望若神仙)醉輿(王仁裕開)
(天遺事申王每醉即使宫妓將錦綵結一兜子令宫妓軰擡舁歸寝本宫呼曰丨丨)齊山截海(孫光)
(憲北夢瑣言唐天祐中淮西圍武昌不解社洪令公乞師於梁王梁王與荆方睦乃諷成令帥兵救之於是禀)
(奉覇主欲親征乃以廵屬五州事力造巨艦一艘三年而成號曰和州載艦上列廳宇泊司局有若衙府之制)
(又有丨丨丨丨之名其於華壮可知也)太平車(邵博聞見後錄民間錙車重大椎朴以牛挽之日不)
(能行三十里少蒙雨雪則跬步不進故俗謂之丨丨丨)五御折旋(邵博聞見後錄古人所謂輕車)
(者兵車也丨丨丨丨利於輕速)夜航(龔明之中吳紀聞丨丨唯浙西有之然其名舊矣古樂府有夜航船)
(曲)危簷重搆(馬令南唐書義死傳令贇不識兵機自乘大航丨丨丨丨建大將旗幟中流指麾按)
(令贇馬令贇)郭家車子(陸游老學菴筆記成都諸名族婦女出入皆乘犢車惟城北郭氏車最鮮)
(華為一城之冠謂之丨丨丨丨江瀆廟西廂有壁畫犢車廟祝指以示予曰此郭家車子也)
御定子史精華卷一百五十八
