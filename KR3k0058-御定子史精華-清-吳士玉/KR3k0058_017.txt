欽定四庫全書卷
御定子史精華卷十七
帝王部五
節儉
去甚去奢去泰(老子是以聖人丨丨丨丨丨丨注甚謂貪淫聲色奢謂服飾飲食泰謂宫室臺)
(榭去此三者處中和行無為則天下自化)在天下怵怵(老子聖人丨丨丨丨丨注常恐怖富貴不)
(敢驕奢)紩衣攣領(晏子古者嘗有丨丨丨丨而王天下者其羲好生而惡殺節上而羡下不朝其)
(服而共歸其義)服侻不駔(晏子景公為巨冠長衣以聽朝疾視矜立日晏不罷晏子進曰聖人之丨)
(中丨而丨丨可以導衆其動作侻順而不逆可以奉生是以下皆法其服而民爭學其容今君之服駔華不可)
(以導衆民疾視矜立不可以奉生日晏矣君不若脱服就燕按侻音脱駔作朗切臧上聲秦晉呼大為駔駔猶)
(麤也)法其服學其容(見上)無偪山林川澤(晏子右者先君之干福也政必合乎)
(民行必順乎神節宫室不敢大斬伐以丨丨丨丨節飲食無多畋漁以無偪丨丨)怵戒塗髹(子華)
(子堯不以土階為陋而有虞氏丨丨於丨丨其尚儉之謂歟)土簋土鉶(韓非子昔者堯有天下飯)
(於丨丨飲於丨丨)糲粢食藜藿羹(韓非子堯之王天下也茅茨不翦采椽不斲丨丨之丨丨)
(丨之丨冬日麑裘夏日葛衣雖監門之服養不虧於此矣)蒿柱(吕氏春秋明堂茅茨丨丨土階三等以見)
(節儉)茅茨不翦采椽不斷(淮南子堯之有天下也身服節儉之行丨丨丨丨丨丨丨丨大)
(路不畫越席不緣大羹不和粢食不毇注毇音毁細也)麤裘大帛(抱朴子遵放勲之丨丨準衞文)
(之丨丨追有夏之卑宫識露臺之不果)有唐鹿裘(枹朴子丨丨以丨丨臻太平齊桓以捐紫止奢)
(競)捐金捐璧(抱朴子唐堯之為君也丨丨於山虞舜之禪也丨丨於谷蔬食菲服方之監門)疏
儀狄絶旨酒(戰國策昔者帝女令儀狄作酒而美進之禹禹飲而甘之遂丨丨丨丨丨丨)黃
收純衣(史記五帝紀帝堯者富而不驕貴而不舒丨丨丨丨彤車乘白馬注收冕名其色黃故曰黃收)
(象古質素也純讀曰緇)百金中民十家之産(史記文帝紀嘗欲作露臺召匠計之直百)
(金上曰丨丨丨丨丨丨丨丨吾奉先帝宫室常恐羞之何以臺為)衣弋綈(漢書文帝紀贊身丨丨丨)
(所幸愼夫人衣不曳地帷帳無文繡以示敦朴為天下先)敦朴為天下先(見上)雕文刻
鏤傷農事錦繡纂組害女紅(漢書景帝紀詔曰丨丨丨丨丨丨丨者也丨丨丨丨)
(丨丨丨者也農事傷則飢之本也女紅害則寒之原也)齊三服官無作輸(漢書哀帝紀詔)
(曰丨丨丨丨諸官織綺繡難成害女紅之物皆止丨丨丨注謂未成者不作已成者不輸耳)以韋帶
劍(漢書東方朔傳孝文皇帝貴為天子富有四海身衣弋綈足履革舄丨丨丨丨莞蒲為席兵木無刃衣縕)
(無文集上書囊以為殿帷以道德為麗以仁義為準注但空用韋不加飾)推甲乙帳(漢書東方朔傳)
(陛下誠能用臣朔之計丨丨丨之丨燔之於四通之衢却走馬示不復用則堯舜之隆宜可與比治矣注西域)
(傳贊云興造甲乙之帳絡以隨珠和璧天子襲翠被&KR1088;玉几而處其中也)革鞜(漢書揚雄傳逮至聖文隨)
(風乘流躬服節儉綈衣不敝丨丨不穿大夏不居木噐無文於是後宫賤瑇瑁而疎珠璣卻翡翠之飾除彫瑑)
(之巧惡麗靡而不近斥芬芳而不御是以玉衡正而太階平也注鞜革履音踏)賤瑇瑁疎珠璣
卻翡翠除彫瑑(見上注瑑刻鏤也音篆)宫不新館(漢書叙傳太宗穆穆允恭元默)
(化民以躬率下以德農不供貢罪不收孥丨丨丨丨陵不崇墓)割禁囿損御服(漢書叙傳孝元)
(翼翼高明柔克賓禮故老優繇亮直外丨丨丨内丨丨丨)不以滋味為德(後漢書和帝紀注上)
(丨丨丨丨丨丨下不以貢膳為功)示大素(後漢書班固傳乃申舊章下明詔命有司班憲度昭節儉)
(丨丨丨去後宫之麗飾損乘輿之服御注大素者質之始也)服絺衣(後漢書王充王符仲長統傳論)
(及至戴黃屋丨丨丨豊薄不齊而致化則一注天子車以黃繒為蓋裹故曰黃屋韓子曰堯之王天下也冬日)
(鹿裘夏日葛衣)色無重綵(後漢書循吏傳序光武身衣大練丨丨丨丨耳不聽鄭衞之音手不持珠)
(玉之玩)斷賦衣薄私榖(魏志杜畿傳陛下感帑蔵之充實而軍事未息至乃丨四時之丨丨)
(丨御府之丨丨)牛紖青麻(晉書武帝紀帝恭儉寡慾有司嘗奏御丨青絲丨斷詔以丨丨代之)絶
縑綸貢(晉書武帝紀制武皇丨丨丨之丨去雕琢之飾制奢俗以變儉約止澆風而反淳朴)布帳
綀帷(晉書元帝紀有司奏太極殿廣室施絳帳帝曰漢文集上書皂囊為帷遂令冬施青布夏施青綀帷)
(帳史臣論丨丨丨丨詳刑簡化抑揚前軌光啟中興)市釵不許(晉書元帝紀將拜貴人有司請丨雀)
(丨帝以煩費丨丨)紩衣御㝢(宋書孝武帝紀詔曰昔丨丨丨丨貶甘示節土簋臨天飭儉昭度)
貶甘飭儉(見上)勤素成風(宋書范泰傳陛下勞謙終日無倦庶務以身率物丨丨丨丨)
五醆盤(宋書江夏王義恭傳高祖為性儉約諸子食不過丨丨丨)絀華屏欲(宋史良吏傳序)
(高祖丨丨丨丨以儉抑身)衣不文繡色無紅采(齊書皇后傳論太祖創命宫禁貶約毁宋)
(明之紫極革前代之踰奢丨丨丨丨丨丨丨丨永巷貧空有同素室)永巷素室(見上)體唐成
儉踵虞為樸(齊書崔祖思傳陛下丨丨丨丨丨丨丨丨寢殿則素木卑搆饍器則陶瓢充御)素
木卑搆(見上)陶瓢充御(見上)膳無鮮腴(梁書武帝紀丨丨丨丨惟豆羹糲食而已)
一冠三載一被二年(梁書武帝紀身衣布衣木緜皂帳丨丨丨丨丨丨丨丨常克儉於身)
瓦器蚌盤(陳書高祖紀加以儉素自率常饍不過數品私饗曲宴皆丨丨丨丨肴核庶羞裁令充足)
(而已)損撤(陳書宣帝紀詔曰丨丨之制前自朕躬)藜杖韋帶(陳書宣帝紀湯禹為君丨丨丨)
(丨)輦䇨不改(南史宋文帝紀帝性存儉約不好奢侈車府令嘗以丨丨故請改易之又輦席舊以)
(烏皮緣故欲代以紫皮上以竹䇨未至於壊紫色貴並丨聽丨按䇨同篷)黃紗帳紫皮履(南史)
(齊高帝紀内殿施丨丨丨宫人著丨丨丨)圓案三盞(南史循吏𫝊序梁武身服浣濯之衣御府無文)
(錦之飾太官常膳唯以菜蔬丨丨所陳不過丨丨蓋以儉先海内也)鞍勒鐵木(魏書高祖紀帝性儉)
(素嘗服澣濯之衣丨丨丨丨而已)媯德禹功(魏書任城王澄𫝊食土簋而丨丨昭寢卑室而丨丨)
(盛)開福之源(魏書李彪𫝊夫尚儉者丨丨丨丨好奢者起貧之兆故夏禹卑宫室而惡衣服殷湯)
(寢黃屋而乘輅輿此示儉於後王也)紙絹帳扆銅鐵轡勒(魏書邢巒傳先王深觀古今去)
(諸奢侈至乃以丨丨為丨丨丨丨為丨丨訓朝廷以節儉)蕭何之對非雅言(北史魏太武帝)
(紀羣臣白帝更峻京邑城隍又陳蕭何壯麗之說帝曰古人有言在德不在險屈匃蒸土築城而朕滅之豈在)
(城也今天下未平方須人力土功之事朕所未為丨丨丨丨丨丨丨也)罷輕纖服(舊唐書李德裕)
(傳昔漢文帝衣弋綈之衣元帝丨丨丨之丨仁德慈儉至今稱之)詔還騄耳(舊唐書李德裕傳其)
(罷獻箴曰漢文罷獻丨丨丨丨鑾輅徐驅焉用千里)翟裘既焚筒布則毁(舊唐書李德裕)
(傳厥後令王亦能恭己丨丨丨丨丨丨丨丨道德為麗慈仁為美)一口頌歌(唐書張元素傳元素)
(上疏曰陛下向平東都曾觀廣殿皆撤毁之天下翕然丨丨丨丨豈有初惡侈靡而後好雕麗哉)葦簾
(宋史太祖紀宫中丨丨緣用青布)用繪絁(宋史仁宗紀贊燕私常服澣濯帷帟衾裯多丨丨丨)焚
翠羽(宋史高宗紀詔丨交趾所貢丨丨於通衢仍禁宫人服用銷金翠羽)此服三年(金史世宗)
(紀上御廣仁殿皇太子親王皆侍膳上從容訓之曰大凡資用當務節省因舉所御服曰丨丨已丨丨未嘗更)
(換尚爾完好汝等宜識之)服御質素(元史仁宗紀平居丨丨丨丨澹然無欲)集書囊為
殿帷(應劭風俗通文帝即位為天子躬自節儉丨上丨丨以丨前丨丨)不持珠玉(荀悦申鑒)
(光武手丨丨丨丨)衣三澣(錢希白南部新書肅皇嘗舉衣袖示韓擇木曰朕此丨已丨丨矣)儉
德垂世(邵伯溫聞見前錄本朝自祖宗以丨丨丨丨故藝祖之訓曰當思在甲馬營時可也其所用幃)
(簾有青布緣者)當思甲馬營時(見上)
仁愛
聖人孩之(老子百姓皆注其耳目丨丨皆丨丨注注用也百姓皆用其耳目為聖人視聽也聖人愛)
(念百姓如孩嬰赤子長養之而不責望其報)蔭暍人(淮南子武王丨丨丨於樾下左擁而右扇之而)
(天下懷其德)左擁右扇(見上)不𣣔費人(史記高祖紀秦人大喜爭持牛羊酒食獻饗軍)
(士沛公又譲不受曰倉粟多非乏丨丨丨丨人又益喜惟恐沛公不為秦王)畫衣冠異章服
(史記文帝紀詔曰蓋聞有虞氏之時丨丨丨丨丨丨以為僇而民不犯何則至治也今法有肉刑三而姦不止)
(其咎安在)冠蓋相望結轍於道(漢書文帝紀詔曰朕夙興夜寐勤勞天下憂苦萬民為之)
(惻怛不安故遣使者丨丨丨丨丨丨丨丨以諭朕志于單于今單于結兄弟之義以全天下元元之民和親以)
(定始於今年注使車往還故轍如結也)縣鄉即賜毋贅聚(漢書武帝紀皇帝使謁者賜縣)
(三老孝者帛人五疋鄉三老弟者力田帛人三疋年九十以上及鰥寡孤獨帛人二疋絮三斤八十以上米人)
(三石有冤失職使者以聞丨丨丨丨丨丨丨注即就也各遣就其所居而賜之勿會聚也)下巴蜀粟
致之江陵(漢書武帝紀詔曰今水潦移於江南廹隆冬至朕懼其饑寒不活方丨丨丨之丨丨丨丨)
(丨遣博士中等分循行諭告所抵無令重困)合尸鳩詩(漢書鮑宣傳天下乃皇天之天下也陛下)
(上為皇天子下為黎庶父母為天牧養元元視之當如一丨丨丨之丨注詩云尸鳩在桑其子七兮淑人君子)
(其儀一兮言尸鳩之鳥養其子平均如一善人君子布德施惠亦當然也)動不為身(漢書揚雄傳蓋)
(聞聖主之養民也仁沾而恩洽丨丨丨丨注言憂百姓也)車引避騑輟解(後漢書章帝紀敕侍)
(御史司空曰方春所過無得有所伐殺丨可以丨丨引避之丨馬可丨丨輟解之注夾轅者為服馬服馬外為)
(騑馬)除慘獄科(後漢書章帝紀論魏文帝稱明帝察察章帝長者章帝素知人厭明帝苛切事從寬)
(厚感陳寵之義丨丨丨之丨注寵時為尚書以吏政嚴切乃上書除慘酷之科五十餘條)胎養令(後漢)
(書章帝紀論章帝深元元之愛著丨丨之丨注元和二年令諸懷&KR1494;者賜榖人三斛)太官勿受獻
(後漢書和帝紀詔曰遠國珍羞本以薦奉宗廟苟有傷害豈愛民之本其敕丨丨丨復丨丨)弘崇晏
晏(後漢書陳寵傳陛下即位數詔羣僚丨丨丨丨而有司執事未悉奉承典刑用法犹尚深刻注晏晏溫和)
(也)反支日受章奏(後漢書王符傳明帝時公車以丨丨丨不丨丨丨帝聞而怪曰民廢農桑)
(遠來詣闕而復拘於禁忌豈為政之意乎於是遂蠲其制注凡反支日用月朔為正戌亥朔一日反支申酉朔)
(二日反支午未朔三日反攴辰巳朔四日反支寅卯朔五日反支子丑朔六日反支見隂陽書也)家佩
惠君戸蒙慈父(魏志文帝紀注德儕先王功侔太古丨丨丨丨丨丨丨丨)闊步高談
(魏志文帝紀注帝嘗嘉漢文帝之為君著太宗論曰孝文弘三章之教愷悌之化欲使曩時累息之民得丨丨)
(丨丨無危懼之心)翔鷦徵仁(宋書符瑞志沈演之表曰臣聞鳴鳳表垂衣之化丨丨丨解網之丨)
費由府實(宋書良吏傳序太祖命將動師經略司兗丨丨丨丨役不及民)滿堂之悲有
矜聖思(齊書孔稚珪傳陛下紹興光開帝業下車之痛每惻上仁丨丨丨丨丨丨丨丨爰發德音刪正)
(刑律)伐樹留絹(魏書高祖紀廵幸淮南如在内地軍事須丨民丨者必丨丨以酬其直)眷百
齡(魏書肅宗紀詔曰民之疾苦勿遑紀恤夙宵矜慨鑒寐深懷丨彼丨丨悼兹六極)生生得性
(北齊書文宣帝紀文襄承構世業逾廣國命已康丨丨丨丨)家環海子烝黎(隋書音樂志受)
(兹華玉爰錫元圭奄丨丨丨實丨丨丨)鸞鳳馴鳴螭龍盤蜿(隋書許善心傳不刳胎剖)
(卵則丨丨丨丨不漉浸焚原則丨丨丨丨是知陛下止殺故飛走宅心皇慈好生而浮潛育德)飛走宅
心浮潛育德(見上)不得鞭背(舊唐書太宗紀制決罪人丨丨丨丨以明堂孔穴針灸之)
(所)食㗖藜藿樂撤簨簴(舊唐書李百藥傳去歲荒儉聖情矜愍勤加惠恤竟無一人流)
(離道路猶且丨丨丨丨丨丨丨丨言必悽動貌成癯瘠)言必悽動貎成癯瘠(見上)購
隋人(唐書太宗紀以金帛丨丨丨沒於突厥者以還其家)申挺獄訟(唐書虞世南傳山東及江)
(淮大水帝憂之以問世南對曰山東淫雨江淮大水恐有冤獄枉繫宜省錄纍囚庶幾或當天意帝然之於是)
(遣使賑飢民丨丨丨丨多所原赦)罷採珠場(宋史太宗紀丨嶺南丨丨丨)給装錢(宋史)
(眞宗紀詔嶺南戍兵代還日人丨丨丨五百)碎通天犀(宋史仁宗紀丨丨丨丨和藥以療民)思
膳燒羊(宋史仁宗紀贊宫中夜饑丨丨丨丨戒勿宣索恐膳夫自此戕賊物命以備不時之需)蛋
丁自便(宋史高宗紀罷廉州貢珠縱丨丨丨丨)字民訓(宋史理宗紀帝製丨丨丨賜改秩親)
(民官)宋諜遣還(元史世祖紀中統四年九月壬午河南大名兩路宣慰司所獲丨丨王立張逹刁俊)
(等十八人遇赦釋免給衣服丨丨)禁踐田麥(元史董文炳傳敕文炳進兵所過丨士馬無敢履丨)
(丨丨曰在倉者吾既食之在野者汝又踐之新邑之民何以續命)裂帛書令(元史姚樞傳從世祖)
(征大理夜宴樞陳宋太祖遣曹彬取南唐不殺一人明日世祖據鞍呼曰汝昨夕言曹彬不殺者我能為之樞)
(馬上賀曰聖人之心仁明如此生民之幸有國之福也師及大理城飭樞丨丨為旂丨止殺之丨分號街陌由)
(是民得相完保)十重者王(逸周書有十年之積者王有五年之積者霸生十殺一者物十重生一殺)
(十者物頓空丨丨丨丨)鑄幣以贈(桓寬鹽鐵論禹以歴山之金湯以嚴山之銅丨丨丨丨其民而)
(天下稱仁)非足行而人辦(桓寬鹽鐵論王者中立而聽乎天下德施方外絶國殊俗臻於闕庭)
(鳳凰在列樹麒麟在郊藪羣生庶物莫不被澤丨丨丨丨丨丨之也推其仁恩而皇之誠也)下車泣
(劉向說苑禹出見罪人丨丨問而丨之左右曰罪人不順道君王何為痛之至於此也禹曰堯舜之人皆以堯)
(舜之心為心今寡人為君也百姓各自以其心為心是以痛之也)五覆奏(劉餗隋唐嘉話貞觀中有)
(河内人妄為妖言大理丞張蘊古以其素狂病不當坐太宗以有情令斬之尋悔已無所及自後每决刑皆令)
(丨丨丨)葳蕤生(孫氏瑞應圖丨丨者王者愛人命則丨)不忍貴鹽(彭乘墨客揮犀王君)
(貺為三司使乞更河北鹽法條約頗精密仁廟批曰朕丨丨河北軍民頓食丨丨三司即時寝罷後刻詔於北)
(京望宸閣)童牛不服童馬不馳(葉廷珪海錄碎事周書文王語太子發曰吾厚德而廣惠)
(不為驕侈不為泰靡丨丨丨丨丨丨丨丨萬物不失其性)惠浸萌生(葉廷珪海錄碎事顔延年詩丨)
(丨丨丨信及翔泳萌生萬物也)延鈞曲(葉廷珪海錄碎事王禹玉詩夜久更傳仙鶴語為丨丨丨與民)
(娛是夕傳宣緩奏露臺樂)
勤政
沐霪雨櫛扶風(淮南子禹丨浴丨丨丨丨丨決江疏河鑿龍門闢伊闕修彭蠡之防乘四載随)
(山栞木平治水土定千八百國注扶風疾風栞音刊)堯瘦癯舜黴黑(淮南子神農憔悴丨丨丨)
(丨丨丨禹腁胝由此觀之則聖人之憂勞百姓甚矣)披山通道(史記五帝紀軒轅為天子代神農氏)
(是為黃帝天下有不順者黃帝從而征之平者去之丨丨丨丨未嘗寧居)夙興以求夜寐以
思(漢書武帝紀詔曰今朕獲奉宗廟丨丨丨丨丨丨丨丨猗與偉與何行而可以章先帝之洪業休德)不
明求衣(漢書鄒陽傳始孝文皇帝據關入立寒心銷志丨丨丨丨)樂此不疲(後漢書光武帝)
(紀帝每旦視朝日昃乃罷數引公卿郎將講論經理夜分廼寐皇太子見帝勤勞不怠承閒諫曰陛下有禹湯)
(之明而失黃老養性之福願頥愛精神優游自寧帝曰我自丨丨丨為丨也)劬勞日昃(後漢書章)
(帝紀有司奏言孝明皇帝聖德淳茂丨丨丨丨身御浣衣食無兼珍)延謀(後漢書牟融𫝊顯宗方勤萬幾)
(公卿數朝會每輒丨丨政事判折獄訟)萬機簡心(後漢書樊準𫝊孝明皇帝兼天地之姿用日月)
(之明庶政丨丨無不丨丨)朝夕塵埃晝暮庶政(後漢書黃瓊𫝊陛下遵稽古之鴻業體虔)
(肅以應天順時奉元懷柔百神丨丨觸丨丨於道路丨丨聆丨丨以恤人雖詩詠成湯之不怠遑書美文王之)
(不暇食誠不能加)廣求民瘼觀納風謠(後漢書循吏傳序光武數引公卿郎將列於禁)
(坐丨丨丨丨丨丨丨丨故能内外匪懈百姓寬息)聽訟觀(魏志明帝紀改平望觀曰丨丨丨帝嘗言)
(獄者天下之性命也每斷大獄嘗幸觀臨聽之)夕爽選政昃旦調風(宋書謝莊傳陛下膺)
(慶集圖締㝢開縣丨丨丨丨丨丨丨丨)把燭看事執筆觸寒(梁書武帝紀每至冬月四)
(更竟即敕丨丨丨丨丨丨丨丨手為皴裂)求衣夜枕(梁書沈約傳躬靡暇於朝食常丨丨於丨丨既)
(牢籠於媯夏又驅馳乎軒頊)投籖階石(陳書世祖紀每鷄人伺漏傳更籖於殿中乃敕送者必丨)
(丨於丨丨之上令鎗然有聲云吾雖眠亦令驚覺也)親納滯枉(魏書肅宗紀詔曰察訟理冤實惟政)
(首躬親聽覧民信所由身今月望當暫出城闓丨丨丨丨)馭朽懸旌(舊唐書代宗紀制曰朕所以丨)
(丨丨丨坐而待曙勞懷罪已之念延想安人之策)晝漏率下五六刻(舊唐書憲宗紀論憲)
(宗嗣位之初讀列聖實錄顧謂丞相曰當先聖之代猶湏宰執臣僚同心輔助豈朕今日獨能為理哉自是延)
(英議政丨丨丨丨丨丨丨方退)僃盡肝膈(舊唐書李百藥𫝊陛下罷朝之後引進名臣討論是非丨)
(丨丨丨唯及政事更無異辭)對廷燎(舊唐書劉太眞傳貞元四年九月賜宴曲江亭帝為詩曰早衣)
(丨丨丨躬化勤意誠)置仗馬二(唐書顔眞卿傳昔太宗勤勞庶政其司門式曰無門籍者有急奏令)
(監司與仗家引對不得關礙防擁蔽也丨立丨丨丨須乘者聽此其平治天下也)丙夜不安枕
(唐書循吏傳序太宗嘗曰朕思天下事丨丨丨丨丨永惟治人之本莫重刺史故錄姓名於屏風臥興對之得)
(才否狀輒疏之下方以擬廢置)寫無逸篇於屏(宋史仁宗紀置邇英延義二□丨尚書丨丨丨)
(丨丨)長春視事崇政臨決(宋史謝泌傳太宗孜孜為治每御丨丨殿丨丨罷復即丨丨殿)
(丨丨日旰未進御膳)索燭以記(金史宣宗紀上謂皇太子曰吾嘗夜思天下事必丨丨丨丨明而即)
(行汝亦當然)清微其身聽觀天下(劉向說苑昔者堯舜丨丨丨丨以丨丨丨丨務來賢)
(人)若腊若腒(王充論衡聖人憂世深思事勤愁擾精神感動形體故稱堯丨丨舜丨丨)鏟革
訛弊(鄭棨開天傳信記開元初上勵精理道丨丨丨丨不六七年天下大治)甲夜觀事乙
夜觀書(葉廷珪海錄碎事唐太宗曰若不丨丨丨丨丨丨丨丨何以為人君也)隻日御視
(釋文瑩玉壺清話唐高宗寰宇寧静長孫無忌請隔日視事自後䨇日不坐丨丨丨丨五日一開廷英)
重農
積不涸倉蔵不竭府(管子丨於丨丨之丨者務五榖也丨於丨丨之丨者養桑麻育六畜)
(也)金粟爭貴(管子丨與丨丨丨注所寳惟榖故金與粟爭貴)百人農一人居(商子)
(丨丨丨丨丨丨者王十人農一人居者強)金粟兩生(商子國好生粟於境内則丨丨丨丨倉府兩實)
[瓜見]土(國語古者太史順時丨丨陽癉憤盈土氣震發農祥晨正日月底於天廟土乃脈發先時九日大史)
(告稷曰自今至於初吉陽氣俱烝土膏其動弗震弗渝胍其滿眚榖乃不殖)王耕一墢(國語丨丨)
(丨丨班三之庶人終於千畝)大徇(國語乃命其旅曰徇農師一之農正再之后稷三之司空四之司徒)
(五之太保六之大師七之大史八之宗伯九之王則丨丨耨耯亦如之)藝五種(史記五帝紀軒轅乃)
(修德振兵治五氣丨丨丨注五種黍稷菽麥稻也)立靈星祠(史記封禪書高祖制詔御史其令郡)
(國縣丨丨丨丨注龍星左角曰天田則農祥也晨見而祭)祈為百姓育榖(史記封禪書天子曰)
(聞者河溢歲數不登故廵祭后土丨丨丨丨丨丨今歲農廡未報鼎曷為出哉)贍萌隸(史記司馬相如)
(傳於是乃解酒罷獵而命有司曰地可以墾辟悉為農郊以丨丨丨隤墻填&KR2238;使山澤之民得至焉)耕弄
田(漢書昭帝紀始元元年春上丨於鉤盾丨丨注鉤盾宦者近署)劭農(漢書成帝紀詔曰洪範八政以)
(食為首斯誠家給刑措之本也先帝丨丨薄其租税寵其彊力令與孝弟同科注劭勸勉也)寵其彊
力(見上注謂優寵力田之人)孝弟同科(見上注謂每同薦舉及賜也)性勤稼穡(後漢)
(書光武帝紀光武丨丨於丨丨而兄伯升好俠養士常非笑光武事田業)去末歸本(後漢書章帝紀)
(詔曰深惟先帝憂人之本詔書曰不傷財不害人誠欲元元丨丨丨丨而今貴戚近親奢縱無度有司廢典莫)
(肯舉察今自三公並宜明糾非法宣振威風)饗醴載耒(後漢書黃瓊傳先王制典籍田有日司徒)
(咸戒司空除壇先時五日有協風之應王即齋宫丨丨丨丨誠重之也)金天命鳸(晉書食貨志昔)
(在丨丨勤於民事丨春丨以耕稼詔夏鳸以耕鋤秋鳸所以收歛冬鳸於焉蓋蔵)儲駕廛左(晉書)
(潘岳傳籍田賦曰儼丨丨於丨丨兮俟萬乘之躬履)撫御耦(晉書潘岳𫝊籍田賦曰我皇乃降靈壇丨)
(丨丨游場染屨洪縻在手三推而舍庶人終畝貴賤以班或五或九按文選張銑注二耜為耦)游場染
屨洪縻在手(見上按文選李周翰注言天子游步於壤屨染於土以執洪縻也縻牛轡也)圖
匱於豐防儉於逸(晉書潘岳傳今聖上昧旦丕顯夕惕若慄丨丨丨丨丨丨丨丨欽哉欽哉)
(惟榖之恤)高選農官(晉書慕容皝載記聖王宰國而水旱不為災者何也丨丨丨丨務盡勸課)從
時脈土(宋書禮志詔曰古者丨丨丨丨以訓農功躬耕帝籍敬供粢盛仰瞻前主思遵令典)賤寳
崇榖疏爵待農(陳書高祖紀丨丨丨丨丨丨丨丨室富京坻民知榮辱)贍榆望杏
(隋書音樂志粒食興教播厥有先尊神致絜報本惟虔丨丨束耒丨丨開田方憑戩福佇詠豐年)種麥
苑中(唐書太子瑛傳帝丨丨丨丨諸王侍登帝曰是將薦宗廟故親之亦欲君等知稼穡之難因分賜侍)
(臣曰春秋書無麥禾古所甚重比詔使者閱田畝所對不以實故朕自蒔以觀其成云)玉津觀稻
(宋史太祖紀開寳八年四月戊辰幸丨丨園丨種丨)踏犁式(宋史眞宗紀取淮楚間丨丨丨頒之河朔)
織婦茶帛(宋史仁宗紀幸御莊觀刈麥聞民舍機杼聲賜丨丨丨丨)西川麥秀圖(宋史)
(五行志皇祐三年彭山縣上瑞麥圖凡一莖五穗者數本帝曰朕嘗禁四方獻瑞今得丨丨丨丨丨可謂眞瑞)
(矣其賜田夫束帛以勸之)國崇美榖(宋史樂志丨丨丨丨民資力穡)三時務本一撥
躬耕(宋史樂志丨丨丨丨丨丨丨丨人祗胥悦祉福是膺)日練吉亥(宋史樂志青陽開動土膏)
(脈起丨丨丨丨為農祈祉)進一官留再任(宋史食貨志嘉祐中唐守趙尚寬言土曠可闢民希)
(可招勸課勞來流民自歸引水溉田幾數萬頃歲滿當去英宗嘉其勤且倚以興輯特丨丨丨賜錢二十萬復)
(丨丨丨)刻木為耕夫織婦蠶女(宋史陶榖傳世宗留心稼穡命工丨丨丨丨丨丨丨)
(丨丨之狀置於禁中思廣勸課之道榖為贊辭以進)
御定子史精華卷十七
