欽定四庫全書
御定子史精華卷二十
帝王部八
太平
一意同欲(晏子賢者處上而不華不肖者處下而不怨四海之内社稷之中粒食之民丨丨丨丨)
徐徐于于(子華子太古之時澹泊恬愉鹿聚而麕居其知丨丨其樂丨丨)上下剪剪(子華)
(子治古之時朝無幸位事無失業其四野之外耒耜從其宜溝畎以其便其民愿而從法疏而不失丨丨丨丨)
(惟其君之聽)行填填視顛顛(莊子至德之世其丨丨丨其丨丨丨當是時也山無蹊隧澤無)
(舟梁萬物羣生連屬其鄉音義填填質重貌顛顛專一也)含哺鼓腹(莊子夫赫胥氏之時民居不知)
(所為行不知所之丨丨而熙丨丨而遊音義赫胥炎帝也)甘食美服樂俗安居(莊子獨不)
(知至德之世乎昔者容城氏大庭氏伯皇氏中央氏栗陸氏驪畜氏軒轅氏赫胥氏尊盧氏祝融氏伏戲氏神)
(農氏當是時也民結繩而用之丨其丨丨其丨丨其丨丨其丨鄰國相望雞狗之音相聞民至老死而不相往)
(來若此之時則至治也)齊民情正(韓非子大勇愿巨盜貞則天下公平而丨丨之丨丨矣)定
三革偃五兵(荀子武王之誅紂也反而丨丨丨丨丨丨注定息偃化也皆不用之義三革犀兕牛)
(也五兵矛戟鉞楯弓矢)安於磐石夀於旗翼(荀子為名者否為利者否為忿者否則國)
(丨丨丨丨丨丨丨丨注否不攻也旗讀為箕箕翼二十八宿名言夀比於星也)大凝(荀子凝士以禮凝民)
(以政禮修而士服政平而民安士服民安夫是之謂丨丨)交被天和食於地德(淮南子當)
(此之時萬民丨丨丨丨丨丨丨丨不以曲故是非相尤茫茫沈沈是謂大治注茫茫沈沈盛貌)茫茫沈
沈(見上)破鼓折枹觧劍帶笏(淮南子昔武王伐紂破之牧野發鉅橋之粟散鹿臺之錢)
(丨丨丨丨弛弓絶絃去舍露宿以示平易丨丨丨丨以示無仇於此天下歌謠而樂之)海不溶波
(淮南子精神感於内形氣動於天則景星見黃龍下祥鳳至醴泉出嘉穀生河不滿溢丨丨丨丨)家老
甘卧巷無聚人(淮南子人主有伐國之志邑犬羣嘷雄雞夜鳴今日觧怨偃兵丨丨丨丨丨丨)
(丨丨非法之應也精氣之動也)泰和(揚子或問丨丨曰其在唐虞成周乎觀書及詩温温乎其和可知也)
(注泰平和樂之道)粲晏(楊子君人者務在殷民阜財眀道信義致帝者之用成天地之化使粒食之民)
(丨也丨也注粲然明盛晏然安和)剖判之會(抱朴子方今聖皇御運仁及養生惠風遐邁威肅鬼)
(方澤沾九裔儀坤德以厚載凝乾穹以高蓋此乃千載所希値丨丨丨一丨)七曜遵度(抱朴子丨)
(丨丨丨舊邦惟新振天惠以廣掃鼔九陽之洪爐運大鈞乎皇極開元模以軌物)砥屬(史記五帝紀帝)
(顓頊高陽北至於幽陵南至於交阯西至於流沙東至於蟠木動静之物小大之神日月所照莫不丨丨注砥)
(平也四遠皆平而來服屬)鳴雞吠狗烟火萬里(史記歷書百姓無内外之繇得息肩於田)
(畆天下殷富粟至十餘錢丨丨丨丨丨丨丨丨可謂和樂者乎)游敖嬉戲如小兒状(史記)
(律書文帝時會天下新去湯火人民樂業因其欲然能不擾亂故百姓遂安自年六七十翁亦未嘗至市井丨)
(丨丨丨丨丨丨丨孔子所稱有德君子者邪)茂氣至(史記歷書堯立羲和之官眀時正度則陰陽調)
(風雨節丨丨丨)閭閻粱肉(史記平準書守丨丨者食丨丨為吏者長子孫居官者以為姓號故人人)
(自愛而重犯法)吏長子孫官為姓號(見上)萬物殷富政由一家(史記)
(陸賈𫝊皇帝為天下興利除害繼五帝三皇之業統理中國中國之人以億計地方萬里居天下之膏腴丨丨)
(丨丨丨丨丨丨自天地剖判未始有也)鑠其兵(史記叔孫通𫝊夫天下合為一家毁郡縣城丨丨丨)
(示天下不復用)交臂受事詘膝請和(史記司馬相如𫝊陛下即位存撫天下輯安中國然)
(後興師出兵單于怖駭丨丨丨丨丨丨丨丨康居西城重譯請朝稽首來享)延頸舉踵(史記司馬)
(相如傳南夷之君西僰之長常效貢職不敢怠墮丨丨丨丨喁喁然皆爭歸義欲為臣妾道里遼遠山川阻深)
(不能自致)中外提福(史記司馬相如傳創道德之塗垂仁義之統將博恩廣施遠撫長駕使疏逖不)
(閉阻深閭昧得耀乎光明以偃甲兵於此而息誅伐於彼遐邇一體丨丨丨丨不亦康乎注提作禔音支安也)
甘露時雨厥壤可游(史記司馬相如傳自我天覆雲之油油丨丨丨丨丨丨丨丨滋液滲)
(漉何生不育嘉穀六穗我稼曷蓄)滋液滲漉何生不育(見上注滲漉水下流之貌)安
於覆盂(史記滑稽𫝊聖帝在上德流天下諸侯賓服連四海之外以為席丨丨丨丨天下均平合為一)
(家)周云成康漢言文景(漢書景帝紀贊漢興掃除煩苛與民休息至於孝文加之以恭)
(儉孝景遵業五六十載之間至於移風易俗黎民醇厚丨丨丨丨丨丨丨丨美矣)躋仁夀域(漢書)
(禮樂志驅一世之民丨之丨丨之丨)蕩侯休德(漢書禮樂志皇皇鴻眀丨丨丨丨嘉承天和伊樂厥)
(福注侯維也天下蕩平惟帝之休德)風流篤厚禁網疏闊(漢書刑法志孝文即位吏安其)
(官民樂其業丨丨丨丨丨丨丨丨)三登(漢書刑法志餘三年食進業曰登再登曰平餘六年食丨丨曰)
(泰平注進上農工諸事業名曰登)泰山四維(漢書嚴助𫝊陛下垂德惠以覆露之使元元之民安)
(生樂業則澤被萬世𫝊之子孫施之無窮天下之安猶丨丨而丨丨之也)玉衡正太階平(漢書)
(揚雄𫝊逮至聖文躬服節儉綈衣不敝革鞜不穿大夏不居木器無文於是後宫賤瑇瑁而疏珠璣惡麗靡而)
(不近斥芬芳而不御是以丨丨丨而丨丨丨也注鞜革履音踏)澹然(漢書揚雄𫝊使海内丨丨永亡邊城)
(之灾金革之患注澹安也)止戈之武(後漢書光武帝紀退功臣而進文吏戢弓矢而散馬牛斯亦丨)
(丨丨丨焉)儒館獻歌戎亭虛候(後漢書章帝紀贊思服帝道弘此長懋丨丨丨丨丨丨丨)
(丨氣調時豫憲平人富注獻歌謂崔駰遊太學時上四廵等頌)氣調時豫憲平人富(見上)
塞下無晏開之警(後漢書耿國𫝊丨丨丨丨丨丨丨萬世有安寧之策注晏晩也有警急則)
(開門晩也)卧鼔邊亭滅烽幽障(後漢書祭彤𫝊論祭彤臨守偏海政移獷俗至乃丨丨丨)
(丨丨丨丨丨者將三十年古所謂必世而後仁豈不然哉)游童歡謠從臣嘉頌(後漢書班)
(固𫝊禮上下而接山川究休祐之所用採丨丨之丨丨第丨丨之丨丨注堯游於康衢聞兒童謠曰立我烝人)
(莫匪爾極不識不知順帝之則前書曰宣帝頗好神仙王褒張子僑䓁並待詔所幸宫館輒為歌頌第其高下)
(以差賜帛焉)士食舊德農服先疇(後漢書班固𫝊于斯之時都都相望邑邑相屬國籍)
(十世之基家承百年之業丨丨丨丨之名氏丨丨丨丨之畎畆商修族氏之所鬻工用高曾之規矩)下舞
上歌蹈德詠仁(後漢書班固𫝊是以四海之内學校如林庠序盈門獻酬交錯爼豆莘莘丨丨)
(丨丨丨丨丨丨)威械藏爼豆布(後漢書崔駰𫝊羣生得理庶績其凝丨丨丨而丨丨丨六典陳)
(而九刑厝注械謂器械甲兵之屬)并質共劑(後漢書張衡𫝊今也皇澤宣洽海内混同萬方億醜)
(丨丨丨丨若修成之不暇尚何功之可立注質劑猶今分支契也并共猶言交通也周禮曰凡賣買者質劑焉)
(大市以質小市以劑鄭注云兩書一扎同而别之長曰質短曰劑劑咅子随反)德耀中夏威暢
四荒(後漢書馬融𫝊眀丨丨乎丨丨丨靈丨乎丨丨)納珍羽受白環(後漢書馬融𫝊棲鳳)
(皇於高梧宿麒麟於西園丨僬僥之丨丨丨王母之丨丨注堯時僬僥氏來貢沒羽西王母慕舜之德來獻白)
(環)含甘吮滋(後漢書蔡邕𫝊皇道惟融帝猷顯平汦汦庶類丨丨丨丨注汦汦齊貌)三垂
無警(魏志眀帝紀注今者海内清定萬里一統丨丨丨邊塵之丨中夏無狗吠之虞以是弛㒺闊禁與世)
(無疑)臨平湖開(晉書武帝紀吳丨丨丨自漢末壅塞至是自丨父老相傳云此湖開天下平)南
翬表貺東風入律(晉書地理志丨丨丨丨丨丨丨丨光乎上德奚遠弗臻)昊歲犧
年(晉書刑法志傳曰齊之以禮有耻且格刑之不可犯不若禮之不可踰則丨丨比於丨丨宜有降矣)江
衢如砥(晉書羊祜傳論垂大信於南服傾吳人於漢渚丨丨丨丨襁褓同歸)輶軒騁衝輣
息(晉書陸機傳丨丨丨於南荒丨丨丨於朔野)萬國元静(晉書夏侯湛傳今天子以茂德臨天)
(下以八方六合為四境海内無虞丨丨丨丨一介之士曾諷急就習甲子者皆奮筆揚文議制論道出草苖起)
(林藪御青瑣入金墉者無日不有)丹冥投鋒青徼釋警(晉書張協傳王猷四塞函夏謐)
(静丨丨丨丨丨丨丨丨却馬於糞車之轅銘德於昆吾之鼎)耕父推畔漁豎讓陸(晉書)
(張協𫝊羣萌反素時文載郁丨丨丨丨丨丨丨丨樵夫耻危冠之飾輿臺笑短後之服)耻危冠笑
短後(見上)苑戲九尾囿棲三足(晉書張協𫝊昆蚑感惠無思不服丨丨丨丨之禽丨)
(丨丨丨之鳥鳴鳳在林夥於黃帝之園有龍游川盈於孔甲之沼)鳳夥園龍游沼(見上)杞
梓競敷蘭荑爭翹(晉書郭璞𫝊龍德時乘羣才雲駭靄若鄧林之會逸翰爛若溟海之納奔)
(濤不煩咨嗟之訪不假蒲帛之招丨丨丨丨丨丨丨丨)風澄於浴波清於川(晉書曹毗)
(𫝊今三眀在照二氣載宣元教夕凝朗風晨鮮化無不融道無不延丨丨丨丨丨丨丨丨)四表無塵
(宋書文帝紀丨丨丨丨時和歲豐)璇璣得序(宋書孝武帝紀詔曰皇家造宋日月重光丨丨丨丨)
(五星順命)羽族卉儀懷音革状(宋書禮志殊生詭氣奉俗還鄉丨丨丨丨丨丨丨丨)塵
静畿中波恬海外(宋書樂志方今丨丨丨丨丨丨丨丨雅頌得所實在兹辰)乾宇晏
地區謐(宋書樂志中星兆六宗秩丨丨丨丨丨丨)瑶光得正(宋書符瑞志沈演之嘉禾頌玉)
(衡從體丨丨丨丨巨室垂采景雲立慶)河溓海夷山華岳曜(宋書符瑞志恩覃隠顯賞)
(延荒徼丨丨丨丨丨丨丨丨)朱輪疉轍華冕重肩(宋書臨川王道規𫝊閭閈有盈歌吹)
(無絶丨丨丨丨丨丨丨丨豈徒世無窮人民獲休息)澄波萬壑潔瀾千里(宋書臨川王道)
(規𫝊歲宫乾維月躔蒼陸長河巨濟異源同清丨丨丨丨丨丨丨丨斯成曠世偉觀昭啓皇眀者也)式銘
皇風(宋書裴松之𫝊率土仰詠重譯感悦莫不謳吟踊躍丨丨丨丨)謌謠舞蹈觸處成
羣(宋書良吏𫝊序凡百戸之鄉有市之邑丨丨丨丨丨丨丨丨蓋宋世之極盛也)外表無塵内
朝多豫(齊書武帝紀論丨丨丨丨丨丨丨丨機事平理職貢有恆)四關罷嶮三河静
塵(齊書陳顯達𫝊世祖武皇帝昭略通遠克纂洪嗣丨丨丨丨丨丨丨丨)九服清怡三靈
和晏(齊書王融𫝊方今丨丨丨丨丨丨丨丨本有附枝輪無異轍)文舘盈紳戎亭息
警(梁書武帝紀丨丨丨丨丨丨丨丨浹海㝢以馳風罄輪裳而禀朔)殷牖斯空夏臺虛
設(陳書高祖紀鼔之以雷霆潤之以風雨仁霑葭葦信及豚魚丨丨丨丨丨丨丨丨民惟大畜野有同人)
民惟大畜野有同人(見上)行旅路宿(陳書蔡景歷𫝊邊亭卧鼓丨丨丨丨巷不)
(拾遺市無異價)寢仁沐義照景飲醴(南史江淹𫝊方今聖歷欽眀天下樂業青雲浮洛榮)
(光塞河西洎臨洮狄道北距飛狐陽原莫不丨丨丨丨丨丨丨丨按景景星醴醴泉)白環西獻楛
矢東來(南史陳伯之𫝊當今皇帝盛眀天下安樂丨丨丨丨丨丨丨丨)士女昌逸(南史循吏)
(𫝊序永眀繼運垂心政術十許年中百姓無犬吠之驚都邑之盛丨丨丨丨歌聲舞節袨服華粧桃花渌水之)
(問秋月春風之下無往非適)歌聲舞節袨服華粧(見上)凱清南夏(魏書孝文)
(帝紀詔曰實頼羣英丨丨丨丨)呼韓同渭橋之禮(魏書陽平王子頤傳詔徵赴京勖以戰伐)
(之事對曰當仰仗廟算使丨丨丨丨丨丨丨帝曰壮哉王言朕所望也)草不横伐(魏書任城王澄)
(𫝊太平之世丨丨丨丨行葦之感事驗隆周)巷歌邑頌朝熙門穆(魏書崔僧淵傳三光)
(起重輝之照庶物蒙再化之始丨丨丨丨丨丨丨丨濟濟之盛非可備陳矣)修禮華區諷風
洛浦(魏書陸叡𫝊聖懷無内念之虞兆庶休斤板之役丨丨丨丨丨丨丨丨)郁郁之音流
聞四海(魏書高允𫝊允表曰宜如聖旨崇建學校以厲風俗使先王之道光演於眀時丨丨丨丨丨丨)
(於丨丨)風無殊音俗無異徑(魏書宗欽𫝊我皇龍興重離疉映丨丨丨丨丨丨丨丨)
晨暉疉旦(魏書高閭𫝊重光麗天丨丨丨丨)積儲九稔(魏書韓麒麟𫝊古先哲王經國)
(立治丨丨丨丨謂之太平)豐靖(魏書郭祚𫝊詔營眀堂國學祚奏曰今雲羅西舉戎旂東指不可於師旅)
(之際興版築之功宜待丨丨之年因子來之力可不時而就從之)白首犧年青衿唐日
(魏書崔光𫝊丨丨之耋欣遇丨丨丨丨之童慶屬丨丨)沐藉炎風餐佩唐德(魏書裴衍)
(𫝊幸乘昌運得奉盛化丨丨丨丨丨丨丨丨)納福禄林(魏書蕭衍𫝊元功潛運至德旁通日月之)
(照不私雨露之施均洽運諸仁壽之域丨於丨丨之丨)舟車遵溯川陸光華(魏書簫衍)
(𫝊皇上秉歴受圖天臨日鏡丨丨丨丨丨丨丨丨)乳獸含牙倉鷹垂翅(北齊書樊遜𫝊)
(天下自治大道公行丨丨丨丨丨丨丨丨)棧壑梯山(隋書音樂志寬以惠下德以為政丨丨忘阻丨)
(丨匪夐)月軌梯岫日域浮川(隋書音樂志英猷爛層景廣澤同深泉丨丨咸丨丨丨丨)
(盡丨丨)璧日曬光十洲澄鏡(隋書虞綽𫝊丨丨丨丨卿雲舒采六合開朗丨丨丨丨)
攫金有耻伏莽知非(舊唐書高祖紀論洎謳謠允屬揖譲受終刑名大剗於煩苛爵位不)
(踰於邁軸繇是丨丨丨丨丨丨丨丨)百穀有年五材無眚(舊唐書禮儀志丨丨丨丨丨丨)
(丨丨刑法不用禮義興行和氣氤氲淳風澹泊)海岳休眀(舊唐書音樂志聖德期昌運雍熙萬㝢清)
(乾坤資化育丨丨共丨丨)德水清(舊唐書音樂志四海皇風被千年丨丨丨戎衣更不著今日告功成)
晏俗淳風(舊唐書音樂志璇圖寳歴欣寧謐丨丨丨丨樂太平)舜日啓暉堯雲卷
旆(舊唐書音樂志丨丨丨祥丨丨丨丨征丨風猷被有截聲教覃無外)丹青寰宇宫徵山
川(舊唐書音樂志郊壇齊帝禮樂祠天丨丨丨丨丨丨丨丨)沈烽静柝(舊唐書音樂志偃武修文)
(九□泰丨丨丨丨八荒寧)氣調四序風和萬籟(舊唐書音樂志至哉樞紐宅中圖大丨丨)
(丨丨丨丨丨丨祚我明德時雍道泰)乾坤交泰日月光華(舊唐書王志愔傳我皇睿哲登)
(圖高視巖廊之上宰衡眀允就列輯穆廟堂之下丨丨丨丨丨丨丨丨庶績其凝衆工咸理聚以正也)高
會歡聲(舊唐書劉太真𫝊德宗賜宴曲江亭帝為詩曰時此萬樞暇適與佳節并曲池潔寒流芳菊舒)
(金英乾坤爽氣澄臺殿秋光清朝野慶年豐丨丨多丨丨)行旅不齎糧(唐書魏徵𫝊天下大治東)
(薄海南踰嶺戶闔不閉丨丨丨丨丨取給於道帝謂羣臣曰此徵勸我行仁義既效矣惜不令封德彝見之)
行仁義既效(見上)一疋絹易粟十餘斛(唐書馬周𫝊五六年來頻歲豐稔丨)
(丨丨丨丨丨丨丨)貞符(唐書柳宗元𫝊為尚書郎時嘗著丨丨言唐家累積厚久宜享無極之義)灝
灝和寧(唐書柳宗元𫝊人乃並受休嘉去隋氏克歸於唐躑躅謳歌丨丨丨丨帝庸威栗惟人之為敬)
(奠厥賦積蔵於下是謂豐國)豐國(見上)去歎愁就妥安(唐書循吏傳序太宗詔内外官)
(五品以上舉任縣令者於是官得其人民丨丨丨丨丨丨)觀酺賜飲(宋史真宗紀御五鳳棲丨丨召)
(父老五百人丨丨樓下)日多黃暉(宋史天文志丨有黃芒君福昌丨丨丨王政太平)叶氣
流春(宋史樂志清歌振曉丨丨丨丨永錫祚嗣以渥蒸民)乾亨坤慶(宋書樂志丨丨丨丨育函)
(生路寝明堂致潔誠)九州禹會萬國堯天(宋史樂志宸扆威容盛聲眀禮樂宣丨丨臻丨)
(丨丨丨戴丨丨)均禧九垓(宋史樂志同風三代丨丨丨丨歡心允洽時詠康哉)覆盂瀚海
洗甲天河(宋史樂志共願乾坤隤阯邊鄙投戈丨丨連丨丨丨丨挽丨丨欣欣喜色長遇六龍過)
十象圖(宋史楊偕傳上太平可致丨丨丨)大臣有耆艾福(宋史富弼文彦博𫝊論國)
(家當隆盛之時其丨丨必丨丨丨之丨推其有餘足芘當世)郵驛無夜行之吏鄉閭
無夜召之征(陸賈新語君子之為治也塊然若無事寂然若無聲官府若無吏亭落若無民閭里)
(不訟於巷老幼不愁於庭近者無所議遠者無所聽丨丨丨丨丨丨丨丨丨丨丨丨丨丨犬不夜吠烏不夜鳴)
(老者息於堂丁壮者耕耘於田在朝者忠於君在家者孝於親)執禽而朝(桓寬鹽鐵論誠信著乎天)
(下醇德流乎四海則近者歌謳而樂之遠者丨丨丨丨之)道路雁行(桓寬鹽鐵論上下交讓丨丨丨)
(丨方此之時賤貨而貴德重義而輕利賞之不竊何寳之守也)邊無鹿駭狼顧(桓寬鹽鐵論誠)
(以行義為阻道德為塞賢人為兵聖人為守則莫能入如此則中國無狗吠之警而丨境丨丨丨丨丨之憂矣)
重三譯(劉向說苑成王時越裳氏重譯而朝曰道路悠遠山川阻深恐一使之不通故丨丨丨而來朝)
(也周公曰德澤不加則君子不饗其質政令不施則君子不臣其人譯曰吾受命於吾國之黃髮久矣天之無)
(烈風滛雨意中國有聖人耶有則盍朝之)干戈韜閣(焦氏易林家給人足頌聲並作丨丨丨丨)龍
游鳳舞(焦氏易林丨丨丨丨歲樂民喜)獻白雉貢鬯草(王充論衡周時天下太平越裳)
(丨丨丨倭人丨丨丨)舒長(王符潛夫論治國之日丨以丨故其民閒暇而力有餘)皇民敦(荀悦)
(申鑒或曰三皇民至敦也其治至清也天性乎曰丨丨丨秦民弊時也山民樸市民玩處也)風不鳴
條雨不破塊(葛洪西京雜記董仲舒曰太平之世則丨丨丨丨開甲散萌而已丨丨丨丨潤葉津)
(莖而已雷不驚人號令啓發而已電不眩目宣示光耀而已霧不塞望浸滛被洎而已雪不封條凌殄毒害而)
(已)雲則五色三色露則成甘成膏(葛洪西京雜記太平之世丨丨丨丨而為)
(慶丨丨而成矞丨丨結珠而丨丨結潤而丨丨此聖人在上則陰陽和風雨調也)鳷鵲羣翔(王嘉)
(拾遺記章帝永寧元年條支國來貢異瑞有鳥名鳷鵲形高七尺觧人語其國太平則丨丨丨丨昔漢武時有)
(獻馴鵲若有喜樂事則鼔翼翔鳴)蒿為宫柱(沈約袖中記周德澤和洽丨茂大以丨丨丨名曰蒿)
(宫)循洛詠詩(劉肅大唐新語高宗承貞觀之後天下無事上官儀獨為宰相嘗凌晨入朝丨丨水)
(堤步月徐轡丨丨曰脈脈大川流駈馬歴長洲鵲飛山月曙蟬噪野雲秋音韻凄響羣公望之如神仙焉)鏡
清砥平(趙璘因話錄晉公貞元中作鑄劍戟為農器賦其首云皇帝之嗣位三十載寰海丨丨方隅丨)
(丨驅域中盡歸力穡示天下不復用兵)五日一風十日一雨(吳處厚青箱雜記范文正)
(公為水車賦云方今聖人在上丨丨丨丨丨丨丨丨則斯車也吾其不取意謂水車唯施於旱歲歲不旱則無)
(所施)棚車鼓笛(邵伯温聞見前錄夲朝惟眞宗咸平景德間為盛時兵革不用家給人足以洛中言)
(之民以車載酒食聲樂游於通衢謂之丨丨丨丨仁宗天聖明道初尚如此)天下定疉(魏泰東軒)
(筆錄陳摶一日乘驢游華陰市人相語曰趙點檢作官家摶驚喜大笑人問其故又笑曰丨丨這廽丨丨也太)
(祖仕周為殿前都點檢摶嘗見天日之表知太平自此始耳)午夜笙歌春風燈火(洪邁)
(容齋四筆大觀初年京師以元夕張燈時再復湟鄯徽宗賦詩云丨丨丨丨連海嶠丨丨丨丨過湟中)文
軫桂海聲教冰天(葉廷珪海錄碎事袁淑詩丨丨薄丨丨丨丨燭丨丨桂海南極冰天北極)
(也)朱英紫脫(葉廷珪海錄碎事王元長詩序紫脫華朱英秀注禮斗威儀曰人君乘土而王其政)
(太平而遠方之神獻其丨丨丨丨)
祥瑞
蛟龍宿沼(文子積道德者天與之地助之鬼神輔之鳳凰翔其庭麒麟游其郊丨丨丨其丨)日
月淑清(子華子上古之世天不愛其寳是以丨丨丨丨而揚光五星循晷而不失其次)井里之
璞(子華子子華子召子元而訓之曰昔吾之宗君為周日正周公作成周定鼎於郟鄏修和周郊於是吾之)
(宗君薦其所以為祥者其族有三曰丨丨丨丨也曰太山之器車也曰唐叔異畆之禾也)太山器車
(見上)異畆之禾(見上)鳳在列樹(荀子古之王者其政好生而惡殺焉是以丨丨丨丨麟在)
(郊野烏鵲之巢可俯而窺也)青龍進駕飛黃伏皂(淮南子昔者黃帝治天下而力牧太)
(山稽輔之風雨時節五穀登熟鳳凰翔於庭麒麟游於郊丨丨丨丨丨丨丨丨)席蘿圖(淮南子援絶瑞)
(丨丨丨黃雲洛前白螭後奔蛇注皆瑞應也)黃雲洛(見上注丨丨丨車也)竹實滿朱草
生(淮南子當此之時元元至碭而運照鳳麟至蓍龜兆甘露下丨丨丨流黃出而丨丨丨注碭音蕩大也盛)
(德之君恩仁廣大徧照四海也)澄醴(抱朴子玉燭表昇平之徵丨丨彰德洽之符)梧禽激響
麟虞覿靈(抱朴子太階既平七政遵度丨丨丨丨於朝陽丨丨丨丨而來出龜龍吐藻於河湄景老)
(摛耀於天路)太階平(見上)景老摛耀(見上)冠日含采(抱朴子景星摛光以佐望)
(舒之耀丨丨丨丨以表羲和之晷)靈禽嗈喈(抱朴子丨丨丨丨於阿閣)鸑鷟鳴岐(國語)
(周之興也丨丨丨於丨山注鸑鷟鸞鳳之别名也)獲一角獸(史記武帝紀郊雍丨丨丨丨若麃然)
(有司曰陛下肅祗郊祀上帝報享錫一角獸蓋麟云)德星(史記天官書天精而見景星景星者丨丨也其)
(状無常出於有道之國注精明也景星状如半月生於晦朔助月為明見則人君有德眀聖之慶也)卿雲
(史記天官書若烟非烟若雲非雲郁郁紛紛蕭索輪囷是謂丨丨卿雲見喜氣也)信星昭見(史記)
(封禪書冬郊雍五帝還拜祝祠太一贊饗曰德星昭衍厥維休祥夀星仍出淵耀光眀丨丨丨丨皇帝敬拜太)
(祝之享)芝九莖(史記封禪書乃下詔甘泉房中生丨丨丨赦天下注王者敬事耆老不失舊故則芝)
(草生)一莖六穗雙觡共㡳(史記司馬相如傳然後囿騶虞之珍羣徼麋鹿之怪獸䆃丨丨)
(丨丨於庖犧丨丨丨丨之獸注䆃擇也觡角也底夲也武帝獲白麟兩角共一夲因以為牲也)獲周餘
珍(史記司馬相如𫝊丨丨丨丨注餘珍得周鼎也)竒物譎詭(史記司馬相如𫝊丨丨丨丨俶儻窮)
(變欽哉符瑞臻兹猶以為薄不敢道封禪)般般之獸濯濯之麟(史記司馬相如傳丨丨丨)
(丨樂我君囿白質黑章其儀可嘉&KR0776;&KR0776;睦睦君子之能蓋聞其聲今觀其來厥塗靡蹤天瑞之徵兹亦於舜虞)
(氏以興丨丨丨丨游彼靈畤孟冬十月君徂郊祀馳我君輿帝以享祉三代之前蓋未嘗有注般般文采貌謂)
(騶虞也&KR0776;音旻旻和睦敬有似君子武帝祠五畤獲白麟故言游靈畤)蓍莖長丈(史記龜策𫝊天)
(下和平王道得而丨丨丨丨其叢生滿百莖)麟鳳在郊藪河洛出圖書(漢書武帝)
(紀詔曰周之成康刑措不用德及鳥獸教通四海星辰不孛日月不蝕丨丨丨丨丨丨丨丨丨丨何施而臻此)
(與)脽壤文鼎(漢書武帝紀詔曰朕廵祭后土以祈豐年冀州丨丨廼顯丨丨獲祭於廟注得鼎祠)
(旁祠在脽上故云脽壤壤謂土也文鼎言其有刻鏤之文)呼萬歲者三(漢書武帝紀詔曰朕用事)
(華山至於中嶽親登嵩高御史乘屬在廟旁吏卒咸聞丨丨丨丨丨)光應(漢書武帝紀詔曰朕用事介山)
(祭后土皆有丨丨)隴首白麟(漢書武帝紀太始二年詔曰有司議曰往者朕郊見上帝西登丨丨)
(獲丨丨以饋宗廟渥洼水出天馬泰山見黃金宜改故名今更黃金為麟趾褭蹏以協瑞焉)渥洼天
馬(見上)麟趾褭號(見上注獲白麟有馬瑞故改鑄黃金如丨丨丨丨以協嘉祉)東海赤
鴈(漢書武帝紀太始三年行幸東海獲丨丨作朱鴈之歌)羣鶴留止(漢書武帝紀詔曰朕郊見)
(上帝廵扵北邊見丨丨丨丨以不羅㒺靡所獲獻)黃鵠下太液池(漢書昭帝紀始元元年春)
(二月丨丨丨建章宫丨丨丨中注時漢用土德服色尚黃鵠色皆白而今更黃以為土德之瑞故紀之也)神
爵五采(漢書宣帝紀元康四年丨丨丨丨以萬數集長樂未央北宫高寝甘泉泰畤殿中及上林苑)
金芝産銅池中(漢書宣帝紀元康四年丨丨九莖丨於函德殿丨丨丨)神魚舞河
(漢書宣帝紀元康四年東濟大河天氣清静丨丨丨丨)鸞鳳萬舉(漢書宣帝紀詔曰迺者修興泰)
(一五帝后土之祠祈為百姓蒙祉福丨丨丨丨蜚覧翺翔集止於旁注萬舉猶言舉以萬數也)醴泉滂
流(漢書宣帝紀丨丨丨丨枯槁榮茂神光並見咸受禎祥)芝成靈華(漢書禮樂志蔓蔓日茂丨)
(丨丨丨)象載(漢書禮樂志丨丨瑜白集西食甘露飲榮泉注象載象輿也山出象輿瑞應車也瑜美貌)
(也言此瑞車瑜然色白而出西方也)瑞車瑜然(見上)榮泉(見上注駕輿者之所飲食也丨丨言)
(泉有光華)黃白雲降若獸為符(漢書郊祀志有丨丨丨丨蓋丨丨丨丨注言甘泉之雲若)
(獸形以為符瑞也)嘉況(漢書石奮𫝊乃者封泰山皇天丨丨神物並見)諸福之物(漢書堇仲)
(舒𫝊天地之間被潤澤而大豐美四海之内聞盛德而皆徠臣丨丨丨丨可致之祥莫不畢至)竒木(漢書)
(終軍𫝊上幸雍祠五畤獲白麟一角而五蹄時又得丨丨其枝旁出輙復合於木上)海效巨魚(漢書)
(夏侯勝𫝊上天報況符瑞並應寳鼎出白麟獲丨丨丨丨神人並見山稱萬歲功德茂盛不能盡宣)白虎
威勝(漢書翟方進𫝊昔我高宗崇德建武克綏西域以受丨丨丨丨之瑞太皇太后臨政有龜龍麟鳳之)
(應五德嘉符相因而備注元帝誅滅郅支單于懷輯西域時有獻白虎者所以威遠勝猛也)五德嘉
符(見上)元符(漢書揚雄𫝊方將俟丨丨以禪梁甫之基增太山之高延光於將來比榮乎往號注元善)
(也符瑞也)野穀旅生野蠶成繭(後漢書光武帝紀初王莽末黃金一斤易粟一斛至是丨)
(丨丨丨麻尗尤盛丨丨丨丨被於山阜人收其利焉注旅寄也不因播種而生故曰旅今字書作櫓音吕古字)
(通按尗與菽同)五鳳皇見(後漢書光武帝紀建武十七年有丨丨丨丨於潁川之郟縣注鳳高八尺)
(五彩羣鳥並從行列蓋地數頃停一十七日)祥符顯慶太史撰集(後漢書光武帝紀中)
(元元年有赤草生於水崖郡國頻上甘露羣臣奏言地祗靈應而朱草萌生丨丨丨丨宜令丨丨丨丨以𫝊來)
(世注朱草日生一葉至十五日以後日落一葉周而復始)鬱鬱蔥蔥(後漢書光武帝紀論後望氣者)
(蘇伯阿為王莽使至南陽遥望見舂陵郭唶曰氣佳哉丨丨丨丨然注唶嘆也音子夜反)合圖書者
數百千所(後漢書章帝紀論郡所上符瑞丨於丨丨丨丨丨丨丨)嶽修貢川效珍
(後漢書班固𫝊寳鼎詩丨丨丨兮丨丨丨吐金景兮歒浮雲注歊氣出貌音火驕反)白雉素烏(後漢)
(書班固𫝊白雉詩啓靈篇兮披瑞圖獲丨丨兮效丨丨)緇文皓質黃輝采鱗(後漢書班)
(固𫝊鳳凰來儀集羽族於觀魏肉角馴毛宗於外囿擾丨丨丨丨於郊升丨丨丨丨於沼注肉角謂麟也緇文)
(皓質謂騶虞也黃輝采鱗謂黃龍也)朝夕坰牧日月邦畿(後漢書班固𫝊若乃嘉穀靈草)
(竒獸神禽應圖合牒窮祥極瑞者丨丨丨丨丨丨丨丨卓犖乎方州羡溢乎要荒)素雉朱烏(後漢)
(書班固𫝊昔姬有丨丨丨丨元秬黃&KR1279;之事耳君臣動色左右相趨濟濟翼翼峨峨如也)數莢階除
系風扇暑(魏志文帝紀注德儕先皇功侔太古河龍洛龜凌波游下丨丨丨丨丨丨丨丨皓獸素禽)
(飛走郊野神鐘寳鼎形自舊土靈芝冒沼朱華蔭渚)神鐘(見上)靈芝冒沼朱華蔭渚
(見上)承福(晉書天文志日下有黃氯三重若抱名曰丨丨人主有吉喜且得地)白雀翔庭(晉書)
(樂志丨丨呈祥素羽眀鮮丨丨舞翼以應仁乾)鳳鳴朝陽龍翔景雲(晉書應貞𫝊天垂其)
(象地曜其文嘉禾重穎蓂莢載芬丨丨丨丨丨丨丨丨)舞黃虬(晉書曹毗𫝊方將丨丨丨於慶雲招)
(儀鳳於靈山流玉醴乎華闥秀芝草於庭前)雕氣降雰珍露呈味(宋書禮志丨丨丨丨)
(於宫榭丨丨丨丨於禁林嘉禾積瑞於殿甍連理合榦於園籞)天岱發靈宗河開寳(宋書)
(禮志邊帛絶書爟光弛燭丨丨丨丨丨丨丨丨)袞甲霜味(宋書禮志丨丨丨丨翾舞川肆)雪趾
青毳元文朱綵(宋書禮志丨丨丨丨丨丨丨丨日月郊甸擇木弄音)谷動神音山
傳稱響(宋書禮志天降祥錫夀固皇根丨丨丨丨丨丨丨丨)連理映阜(宋書樂志丨丨丨丨)
(鳴鳳棲柯同歸放勲義蓋山河)鳴鳩丹黃(宋書樂志交交丨丨或丨或丨樂我君惠振羽來翔)鹿
毳霜鮮(宋書樂志帝圖凝遠瑞美昭宣濟流月鏡丨丨丨丨)觀毓花蘂樓凝景雲
(宋書樂志江波澈映石柏開文丨丨丨丨丨丨丨丨)白烏三獲甘液再呈(宋書樂志丨丨)
(丨丨丨丨丨丨嘉穟表沃連理協成)合璧連珠(宋書符瑞志堯在帝位七十年日月如丨丨五星如)
(丨丨)榮光出河(宋書符瑞志丨丨丨丨休氣四塞)歴莢數朝倚扇清庖(宋書)
(符瑞志昔在放勲丨丨丨丨降及重華丨丨丨丨)禎圖瑞典(宋書符瑞志煥炳丨丨昭晰丨丨)
鴛出丹穴鸚起西廂(宋書符瑞志丨丨丨丨丨丨丨丨白鹿踰海素鳥越江)文騶
儷跡(宋書符瑞志白雀集苞丹鳳棲郊丨丨丨丨嘉穎擢苗)丹甑(宋書符瑞志丨丨五穀豐熟則)
(出)青邱狐丹穴鳥(宋書臨川王道規𫝊嘉祥累仍福應尤盛丨丨之丨丨丨之丨栖阿閣游)
(禁園)月晷呈祥乾維效氣(宋書謝莊𫝊丨丨丨丨丨丨丨丨賦景河房承靈天駟)秬
草騰芳(齊書高帝紀丨丨丨丨於郊園景星垂暉於清漢)卿烟玉露嘉穟芝英
(齊書高帝紀丨丨丨丨旦夕揚藻丨丨丨丨晷刻呈茂)五光(齊書高帝紀丨丨來儀於軒庭九穗含芳)
(於郊牧)非雲如醴(齊書蕭穎胄傳丨丨丨丨之祥白質黑章之瑞)閑田生稻(梁書元帝)
(紀野蠶自績何謝漚絲丨丨丨丨寧殊雨粟)青雲浮雒(梁書江淹𫝊方今聖歴欽眀天下樂業丨)
(丨丨丨榮光塞河)河龍瑞唐天馬禎漢(梁書張率𫝊見丨丨之丨丨曯丨丨之丨丨)
棲閣游庭抱仁含信(陳書高祖紀陽光合魄曜象呈暉丨丨丨丨丨丨丨丨)雙橘
連理(南史宋孝武帝紀芳香琴堂有丨丨丨丨改芳香琴堂為連理堂)華雪(南史宋孝武帝紀大)
(明五年春正月戊午朔丨丨降散為六出上悦以為瑞)嘉瓜合蔕(魏書世祖紀丨丨丨丨生於中)
(山野木連理植於魏郡)氣晼(魏書高祖紀天貺具臻地瑞並應風和丨丨天人交協)嘉穀秀
町素文表石(魏書高閭𫝊禎候並應福禄來格丨丨丨丨丨丨丨丨)三吳鯪鯉(魏書)
(高祐𫝊兖州東郡吏獲一異獸獻之京師時人咸無識者詔以問祐祐曰此是丨丨所出厥名丨丨餘域悉無)
(今我獲之吳楚之地其有歸國者乎)龍麟雲鳳(魏書張彝𫝊修造益民之竒丨丨丨丨之瑞卑宫愛)
(物之仁釋網改祝之澤)黃光洞照(魏書靈徵志太平真君二年七月天有丨丨丨丨僉謂榮光也)
黃氣成抱(魏書靈徵志太昌元年日初出有大丨丨丨丨)日月珠連風雨玉燭
(周書眀帝紀詔曰夫天不愛寳地稱表瑞莫不威鳳巢閣圖龍曜沼豈直丨丨丨丨丨丨丨丨)觸石搖
林游園鳴閣(隋書高祖紀祥風嘉氣丨丨丨丨瑞獸異禽丨丨丨丨)桃區一嶺盡
是琉璃(隋書禮儀志宫城之内及在山谷石變為玉不可勝數丨丨丨丨丨丨丨丨黃銀出於神山碧)
(玉生於瑞巘)黃銀神山碧玉瑞巘(見上)野鵝神鹿(隋書禮儀志丨丨降天仍)
(住池沼丨丨入苑頻賜引導)景星出翼非雲入呂(隋書音樂志四奥宅心九疇還叙丨)
(丨丨丨丨丨丨丨)露甘泉白雲郁河清(隋書音樂志丹書入告元玉來呈丨丨丨丨丨)
(丨丨丨)文昌似珠太史如鏡(隋書音樂志丕哉馭帝籙鬱矣當天命方定五雲官先齊)
(八風令丨丨氣丨丨丨丨河丨丨)紫微動鳳凰馴(隋書音樂志百靈咸仰德千年一聖人書)
(成丨丨丨律定丨丨丨)榮河獻籙温洛呈圖(隋書天文志丨丨丨丨丨丨丨丨六文摛)
(範三光宛備)狎素游赬團膏潄醴(隋書許善心傳川岳展異幽眀效靈丨丨丨丨丨丨)
(丨丨)足足懷仁般般擾義(隋書許善心𫝊丨丨丨丨丨丨丨丨祥祐之來若此升隆之化)
(若彼)祥圖瑞史(隋書許善心𫝊丨丨丨丨赫赫眀眀)山祗吐秘河靈運寳(隋書)
(許善心𫝊煥發王策昭彰帝道御地七神飛天五老丨丨丨丨丨丨丨丨)寳貺(北史隋越王侗𫝊加以丨)
(丨畢集靈瑞咸臻制禮作樂移風易俗)涼州瑞石(舊唐書太宗紀貞觀十七年十一月以丨丨獲)
(丨丨曲赦涼州并錄京城及諸州繫囚多所原宥)彩雲浮空白鶴前引(舊唐書肅宗紀)
(上初發平涼有丨丨丨丨丨丨丨丨出軍之後有黃龍自上所憩屋騰空而去)麟來鹿環(舊唐書憲)
(宗紀東川觀察使潘孟陽奏龍州武安縣嘉禾生有麟食之丨之丨羣丨丨之光彩不可正視使畫工圖之以)
(獻)洊臻狎委(舊唐書禮儀志陛下承天理物至道事神美瑞嘉祥丨丨丨丨)五靈百寳
(舊唐書禮樂志丨丨丨丨日來月集)黑章擾囿赤字浮河(舊唐書音樂志丨丨丨丨丨丨)
(丨丨功宣載籍德被詠歌)仁獸游梁(舊唐書音樂志武陳七德刑設三章祥禽巢閣丨丨丨丨)連
理麥(宋史神宗紀安州臨江軍産芝及丨丨丨)日含王字(宋史天文志至德之萌日月如連璧)
(君有道則丨丨丨丨)五星聚奎(宋史天文志乾德五年三月丨丨如連珠丨於丨婁之次)孔林
得芝(宋史五行志大中祥符元年遣王欽若祭文宣王廟於丨丨丨丨五株色黃紫如雲色及人帶冠冕)
(之状)條支雀來穎川雉至(宋史律歷志宋道之隆興得金天之正氣試以瑞應言之則丹)
(徒貢白鹿姑蘇進白龜丨丨之丨丨丨丨之丨丨皆金符之至驗也)金符至驗(見上)含譽潤
澤(宋史律歷志朝祀於太清宫有星曰丨丨其色黃而丨丨)垂露騰文(宋史樂志元穹眷懷寳符)
(申錫丨丨丨丨粲然靈迹)鳳儀金奏龍負寳圖(宋史樂志螭階聊載筆紀瑞軼黃虞丹丨)
(丨丨丨黃丨丨丨丨)寳瑞豐融(宋史樂志王制鉅麗丨丨丨丨)雲蒸川增(宋史樂志縟儀)
(既登寳冊既膺喜洽祥流丨丨丨丨)黃鸚鵡(宋史王著𫝊亳州獻紫芝鄆城獲白兔隴州貢丨丨丨著)
(獻頌因以規諫太宗下詔褒之)進獬豸(金史熙宗紀太原路丨丨丨并瑞麥)蠶成錦叚(金史)
(章宗紀平晉縣民利通家丨自丨丨丨長七尺一寸五分闊四尺九寸詔賜絹十匹)角端見(元史太祖)
(紀十九年帝至東印度國丨丨丨班師)寳鼎天予(劉向說苑孝武皇帝時汾陰得寳鼎羣臣賀得)
(周鼎侍中吾邱夀王曰天昭有德丨丨自至此丨所以丨漢乃漢鼎非周鼎也上曰善羣臣皆稱萬歲)鳳
棲帝梧(劉向說苑黃帝齋於中宫鳳乃蔽日而降黃帝降自東階西面啓首曰皇天降兹敢不承命於)
(是丨乃遂集東囿食帝竹實丨丨丨樹終身不去)三苖一秀(劉向說苑成王時有丨丨貫桑而生)
(同為丨丨大幾盈車民得而上之成王成王問周公此何也周公曰三苖同秀為一意天下其和而為一乎)
蓂莢夾階(王充論衡古者丨丨丨丨而生朔日一莢生至十五日而十五莢於十六日日一莢落至)
(月晦莢盡來月朔一莢復生)屈軼生庭(王充論衡太平之時丨丨丨於丨之末若草之状主指佞)
(人)神光靈耀(王充論衡孝宣皇帝祭后土天地之時丨丨丨丨可謂繁盛累積矣)八龍並
出(王充論衡今上嗣位嘉德布流前世龍見不雙芝生無二甘露一降而今丨丨丨丨十一芝累生甘露流)
(五縣德惠盛熾故瑞繁夥也)十一芝生(見上)繁夥(見上)酒罇盟盤(王充論衡永平)
(十一年廬江皖侯國有湖皖民小男陳爵陳挺相與釣於湖涯爵見湖涯有丨丨色正黃沒水中爵涉水取之)
(滑重不能舉挺往助之罇頓衍更為丨丨動行入深淵中復不見挺爵留顧見如錢等正黃數百千枚即共掇)
(摝歸示其家父君賢驚曰此黃金也自言於太守太守遣吏收取奉獻具言得金状詔書曰視於金價畀賢等)
(金直漢瑞非一金出竒怪故獨紀之)玉棓見(王充論衡金玉神寳皆起盛德為聖王瑞金玉之世故有)
(金玉之應文帝之時丨丨丨金之與玉瑞之最也)松喬糧(王充論衡芝草延年仙者所食往世生出)
(不過一二今并前後凡十一本多獲夀考之徵生育丨丨之丨也)仁瑞見(王充論衡東方曰仁龍東)
(方之獸也皇帝聖人故丨丨丨)黑丹(張華博物志和氣相感則山出象車澤出神馬陵出丨丨江出大貝)
(海出眀珠仁主夀昌民延夀命天下太平)山眀海静(王嘉拾遺記且聞聖人生皆有祥瑞昔者人皇)
(蛇身九首肇自開闢於時日月重輪丨丨丨丨)丹蕖如蓋香露成池(王嘉拾遺記神農聖)
(德所感神芝發其異色靈苗擢其嘉穎陸地丨丨駢生丨丨丨丨滴瀝下流丨丨)霞漿(王嘉拾遺記神)
(農聖德所感時有流雲灑液是謂丨丨服之得道後天而老)丹雀銜禾(王嘉拾遺記神農時有丨)
(丨丨九穗丨其墜地者帝乃拾之以植於田)碼碯甕(王嘉拾遺記黃帝時丨丨丨至堯時猶存甘露)
(在其中盈而不竭謂之寳露以班賜羣臣舜遷寳甕於衡山之上故衡山有寳露臺)寳露(見上)玉版
金璧(王嘉拾遺記帝堯在位聖德光洽河洛之濱得丨丨方尺圖天地之形又獲丨丨之瑞文字炳列記)
(天地造化之始)澤谷白泉(顧野王玉符瑞圖王者得禮制則丨丨之丨丨出飲之使人長夀)一
日十瑞(任昉述異記堯為仁君丨丨丨丨宫中芻化為禾鳳凰止於庭神龍見於宫沼歴草生階宫禽)
(五色鳥化白神木生蓮箑蒲生厨景星耀於天甘露降於地是謂十瑞)天雨稻(任昉述異記大禹時)
(丨丨丨古詩云安得天雨稻飼我天下民)定國寳一十二(叚成式酉陽雜俎代宗即位日慶雲)
(見黃氣抱日楚州獻丨丨丨丨丨丨一曰元黃形如笏長八寸有孔辟人間兵疫二曰玉雞毛白玉也王者以)
(孝理天下則見三曰穀璧白玉也如粟粒無雕鐫之跡王者得之五穀豐熟四曰西王母白環二枚所在處外)
(國歸服五曰闕名六曰如意寳珠大如雞卵七曰紅靺鞨大如巨栗八曰琅玕珠二枚九曰玉玦形如玉環四)
(分缺一十曰玉印大如半手理如鹿形入印中十一曰皇后採桑鈎細如箸屈其末十二曰雷公石斧形無孔)
(諸寳寘之日中皆白氣連天)蒼烏至(孫氏瑞應圖文王時見丨丨王孝悌則丨一本曰賢君修行孝)
(慈被於萬姓不好殺生則來)白鳩來(孫氏瑞應圖丨丨成湯時丨王者養耆老尊道德不失舊則至)
(一本成王時來至)白馬朱鬛(孫氏瑞應圖王者貴人而賤貨則丨丨丨丨又云車馬有節則見)
平露如蓋(孫氏瑞應圖丨丨者丨丨生於庭似四方之政王者不私人以官則四方之政平若東方)
(政不平則西低北方政不平則南低西方政不平則東低南方政不平則北低)瑞物十三種(邵氏)
(聞見後錄仁皇帝幸天章閣召兩府以下觀丨丨丨丨丨一瑞石文曰趙二十一帝二瑞石文曰真君王萬歲)
(三瑞木曰大運宋隠起成文四七星珠五金山重二十餘斤六丹砂山重十餘斤七馬金蹄八軟石九白石乳)
(花十瑞木左右異色十一瑞竹一節有二絃並生其中十二龍卵有紫斑而小十三鳳卵色白而大)銀甕
(葉廷珪海錄辟事瑞應圖云王者宴不及醉刑罰中則丨丨出焉)珊瑚鉤(葉廷珪海錄碎事瑞應圖)
(云王者恭信則丨丨丨見)梢雲(葉廷珪海錄碎事江賦丨丨冠其㟽注孫氏瑞應圖曰梢雲瑞雲也人君)
(德至則出若樹木梢梢然也)頳莖素毳并柯共穗(葉廷珪海錄碎事顔延年詩序丨丨)
(丨丨丨丨丨丨之瑞史不絶書棧山航海踰沙軼漠之貢府無虛月)
御定子史精華卷二十
