欽定四庫全書
御定子史精華卷一百三十五
動植部一
鳥
起北意南起南意北(管子夫鳥之飛也必還山集谷不還山則困不集谷則死山與谷之)
(處也不必正直而還山集谷曲則曲矣而名繩焉以為鳥丨於丨丨丨而至於南丨於丨丨丨而至於北苟大)
(意得不以小缺為傷)還山集谷(見上)前德義後日昌(管子夫鳳凰之文丨丨丨丨丨)
(丨)春北秋南(管子今夫鴻鵠丨丨而丨丨而不失其時夫惟有羽翼以通其意於天下乎)有
羽翼以通其意(見上)鵝鶩(管子丨丨之舍近鵾鷄鵠䳈之通遠)鵾鷄鵠䳈(見上)
翡燕小鳥(管子決瓁洛之水通之杭莊之間則屠酤之汁肥流水則蟁虻巨雄丨丨丨丨皆歸之)
鳥飛而上(子華子丨丨丨丨魚動而下物類相同焱本相應)咸以為真鳳凰(尹文)
(子楚人擔山雉者路人問何鳥也擔雉者欺之曰鳳凰也路人曰我聞有鳳凰今直見之汝販之乎曰然則十)
(金弗與請加倍乃與之將欲獻楚王經宿而鳥死路人不遑惜金唯恨不得以獻楚王國人傳之丨丨丨丨丨)
(丨貴欲以獻之遂聞楚王王感其欲獻于己召而厚賜之過於買鳥之金十倍)有必飛之備(商子)
(黃鵠之飛日行千里丨丨丨丨丨也)布榖久復為鷂(列子鷂之為鸇鸇之為布榖丨丨丨丨丨)
(丨也)視而生(列子河澤之鳥丨丨丨曰鶂)舞而不下(列子海上之人有好漚鳥者每旦之)
(海上從漚鳥遊漚鳥之至者百住而不止其父曰吾聞漚鳥皆從汝遊汝取來吾玩之明日之海上漚鳥丨丨)
(丨丨也注住當作數)漚鳥(見上)木鷄(列子紀渻子為周宣王養鬭鷄十日而問鷄可鬭已乎曰未也)
(方虛驕而恃氣十日又問曰未也猶應影嚮十日又問曰未也猶疾視而盛氣十日又問曰幾矣鷄雖有鳴者)
(已無變矣望之似丨丨矣其德全矣異鷄無敢應者反走耳)鷄德全(見上)大禹見伯益
名夷堅志(列子終髮北之北有溟海者天池也有魚焉其廣數千里其長稱焉其名為鯤有鳥焉其)
(名為鵬翼若垂天之雲其體稱焉世豈知有此物哉丨丨行而丨之丨丨知而丨之丨丨聞而丨之)六月
息(莊子鵬之徙於南冥也水擊三千里搏扶搖而上者九萬里去以丨丨丨者也)搏扶搖而上
者九萬里(見上)培風(莊子風之積也不厚則其負大翼也無力故九萬里則風斯在下矣而後)
(乃今丨丨背負青天而莫之夭閼者而後乃今將圖南蜩與鷽鳩笑之曰我決起而飛搶榆枋時則不至而控)
(於地而已矣奚以之九萬里而南為)圖南(見上)鷽鳩笑(見上)飛搶榆枋(見上)絶雲
氣負青天(莊子有鳥焉其名為鵬背若泰山翼若垂天之雲摶扶搖羊角而上者九萬里丨丨丨丨)
(丨丨然後圖南且適南冥也斥鷃笑之曰彼且奚適也我騰躍而上不過數仞而下翺翔蓬蒿之間此亦飛之)
(至也而彼且奚適也)翺翔蓬蒿(見上)鷦鷯一枝(莊子丨丨巢于深林不過丨丨)鷇音
(莊子其以為異于丨丨)十步一啄百步一飲(莊子澤雉丨丨丨丨丨丨丨丨不蘄畜乎)
(樊中神雖王不善也)畜樊中(見上)鵠白烏黑(莊子丨不日浴而丨丨不日黔而丨)伏鵠
卵(莊子越鷄不能丨丨丨魯鷄固能矣雞之與雞其德非不同也有能與不能者其才固有巨小也)雞
才(見上)晝不見邱山(莊子鴟鵂夜撮蚤察毫末丨出瞋目而丨丨丨丨言殊性也)白鶂
相視風化(莊子夫丨丨之丨丨眸子不運而丨丨)非梧桐不止非練實不
食非醴泉不飲(莊子南方有鳥其名鵷鶵子知之乎夫鵷鶵發于南海而飛于北海丨丨丨丨)
(丨丨丨丨丨丨丨丨丨丨丨于是鴟得腐鼠鵷鶵過之仰而視之曰嚇)鼠嚇(見上)奏九韶具
太牢(莊子昔者海鳥止于魯郊魯侯御而觴之于廟丨丨丨以為樂丨丨丨以為膳鳥乃眩視憂悲不敢)
(食一臠不敢飲一杯三日而死此以已養養鳥也非以鳥養養鳥也夫以鳥養養鳥者宜栖之深林遊之壇陸)
(浮之江湖食之鰌䱔随行列而止委蛇而處彼唯人言之惡聞奚以夫譊譊為乎)已養養鳥(見上)
鴈不能鳴(莊子夫子出于山舍于故人之家故人喜命䜿子殺丨而烹之䜿子請曰其一能鳴其一)
(丨丨丨請奚殺主人曰殺不能鳴者)意怠(莊子東海有鳥焉名曰丨丨其為鳥也翂翂翐翐而似無能引)
(援而飛廹脅而棲進不敢為前退不敢為後食不敢先嘗必取其緒是故其行列不斥而外人卒不得害是以)
(免於患)引援而飛廹脅而棲(見上)鷾鴯社稷(莊子鳥莫知於丨丨目之所不)
(宜處不給視雖落其實棄之而走其畏人也而襲諸人間丨丨存焉爾)畏人而襲諸人間
(見上)雕陵異鵲(莊子莊周遊乎丨丨之樊覩一丨丨自南方來者翼廣七尺目大運寸感周之顙而)
(集于栗林)鶉火之禽(鶡冠子鳳凰者丨丨丨丨陽之精也)陽精(見上)籠中之鳥空
窺不出(鶡冠子一目之羅不可以得雀丨丨丨丨丨丨丨丨)司夜(韓非子使雞丨丨令狸執鼠皆)
(用其能上乃無事)翢翢(韓非子鳥有丨丨者首重而屈尾將欲飲於河則必顛乃銜其羽而飲之)蒙
鳩(荀子南方有鳥焉名曰丨丨以羽為巢而編之以髮繋之葦苕風至苕折卵破子死注蒙鳩鷦鷯也蒙當)
(為蔑方言云鷦鷯自關而西謂之桑飛或謂之蔑雀)桑飛(見上)蔑雀(見上)烟海(荀子飛鳥鳧鴈)
(若丨丨)翼若干聲若簫(荀子詩曰鳳凰秋秋其丨丨丨其丨丨丨有鳳有凰樂帝之心)秋
秋(見上)樂帝之心(見上)至日祀高禖(呂氏春秋仲春之月元鳥至丨之丨以太牢丨)
(於丨丨天子親往后妃率九嬪御乃禮天子所御帶以弓韣授以弓矢高禖之前)鷹化為鳩(呂氏)
(春秋仲春之月丨丨丨丨注鷹化為鳩啄正直不鷙擊也鳩蓋布穀鳥)鳴鳩拂羽戴勝降
桑(呂氏春秋季春之月丨丨丨其丨丨丨丨於丨注鳴鳩班鳩也是月拂擊其羽直刺上飛數十丈乃復者)
(是也戴任戴勝鴟也爾雅曰鶠鳩部生於桑是月其子彊飛從桑空中來下故曰戴勝降於桑也)覆以
玉筐(呂氏春秋有娀氏有二佚女為之九成之臺飲食必以鼓帝令燕往視之鳴若謚隘二女愛而爭摶)
(之丨丨丨丨少選發而視之燕遺二卵北飛遂不反二女作歌一終曰燕燕往飛實始作為北音)鳴若
謚隘(見上)北飛不反(見上)祭鳥(呂氏春秋凉風至白露降寒蟬嗚鷹乃丨丨始用行戮)
養羞(呂氏春秋候雁來元鳥歸羣鳥丨丨)入水為蜃(呂氏春秋雉丨大丨丨丨)北翼(呂氏)
(春秋丨丨之鳥死乎木)去駭(呂氏春秋凡鳥之舉丨丨從不駭)所求者瓦之間隙
屋之翳蔚(呂氏春秋今使燕爵為鴻鵠鳳凰慮則必不得矣其丨丨丨丨丨丨丨丨丨丨丨也)排
虛(淮南子鳥丨丨而飛)啞啞唶唶(淮南子夫烏之丨丨鵲之丨丨豈嘗為寒暑燥溼變其聲哉)
黃口(淮南子日夏至鷙鳥不摶丨丨)為帝候歲(淮南子孟夏之月以熟糓禾雄鳩長鳴丨丨丨)
(丨注雄鳩布糓)燕鴈代飛(淮南子土龍致雨丨丨丨丨)八竅卵生(淮南子齕吞者丨丨)
(而丨丨注魚鳥之屬)羽翼弱水暮宿風穴(淮南子鳳凰之翔至德也雷霆不作風雨不興)
(川谷不澹草木不搖而燕雀佼之以為不能與之爭於宇宙之間還至其曾逝萬仞之上翺翔四海過崑崙之)
(疏圃飲砥柱之湍瀨邅回蒙汜之渚尚佯冀州之際徑躡都廣入日抑節丨丨丨丨丨丨丨丨當此之時鴻鵠)
(鶬鸖莫不憚驚伏竄注喙江裔又况直燕雀之類乎)注喙江裔(見上)踆烏(淮南子日中有丨丨)
暉目知晏隂諧知雨(淮南子鵲巢知風之所起獺穴知水之高下丨丨丨丨丨丨丨丨注)
(暉目鴆烏也晏無雲也天將晏静暉目先鳴天將隂雨則鳴)知風(見上)德彌精所至彌
近(淮南子昔者二皇鳳凰至於庭三代至於門周室至乎澤德彌麤所至彌遠丨丨丨丨丨丨丨)鶴知
夜半(淮南子雞知將旦丨丨丨丨)鶴壽千歲(淮南子丨丨丨丨以極其游)河伯不
潮(淮南子鳥有沸波者丨丨為之丨丨畏其誠也)巢扶枝(淮南子夫鵲先識歲之多風也去高木而)
(丨丨丨大人過之則探鷇嬰兒過之則挑其卵知備遠難而忘近患)升自深澤(揚子鳴鶴丨丨丨丨)
(階天不㤰)慘於冰(揚子&KR1765;鵝丨丨丨翼彼南風内懷其乘)飛肉(揚子明珠彈干丨丨其得不復)
鴻漸猶水(揚子或問丨丨曰非其往不往非其居不居漸丨丨乎)山雌意得(揚子丨丨)
(之肥其丨丨乎)鴻飛冥冥(揚子丨丨丨丨弋人何簒焉注簒或為慕誤也逆取曰簒)食潔(揚子)
(鷦明遴集丨其丨者矣)歸肆(揚子朱鳥翾翾丨其丨矣或曰奚取於朱鳥哉曰時來則來時往則往能)
(來能往者朱鳥之謂歟注朱鳥雁别名也肆海肆也)朱鳥(見上)六翮(揚子鷦明冲天不在丨丨乎)
晨雊(揚子吾見元駒之步雉之丨丨也)卵&KR1409;(揚子䳄之不才其丨丨矣)鸊䲬(揚子雞陳楚宋)
(魏之間謂之丨丨)結誥(揚子布糓自關東西梁楚之間謂之丨丨周魏之間謂之擊糓自關而西或謂)
(之布糓)擊榖布榖(見上)定甲(揚子䳚鴠周魏齊宋楚之間謂之丨丨或謂之獨舂自關而東)
(謂之城旦或謂之倒懸或謂之鴠鴠自關而西秦隴之内謂之鶡鴠)鶝䲹(揚子尸鳩燕之東北朝鮮洌水)
(之間謂之丨丨)鴚䳘(揚子雁自關而東謂之丨丨南楚之外謂之鵝或謂之鶬鴚)工爵(揚子桑飛)
(自關而東謂之丨丨或謂之過嬴或謂之女&KR2849;)女&KR2849;(見上)里黃(揚子自關而東謂之鶬鶊自關而西)
(謂之丨丨或謂之黃鳥或謂之楚雀)楚雀(見上)秋侯子(揚子雞雛徐魯之間謂之丨丨丨)人
面鳥身(抱朴子千歲之鳥萬歲之禽皆丨丨而丨丨夀亦如其名)燕知戊巳(抱朴子鶴知夜)
(半丨丨丨丨而未必達於他事也)鳳不司晨(抱朴子夫麟不吠守丨丨丨丨騰黃不引犂尸祝不)
(治庖也)智禽(抱朴子丨丨啣蘆以扞網)巢戶北向(抱朴子千歲鷰其丨丨丨丨其色多白而)
(尾掘取隂乾末服一頭五百歲)爰居避風(國語海鳥曰丨丨止於魯東門之外二日臧文仲使國人)
(祭之展禽曰越哉臧孫之為政也今兹海其有災乎夫廣川之鳥獸恒知而丨其災也是歲也海多大丨冬煗)
川禽(國語古者大寒降土蟄發水虞於是乎講罛里取名魚登丨丨而嘗之寝廟行諸國人助宣氣也)
鷇卵(國語鳥翼丨丨注翼成也生哺曰鷇未孚曰卵)俯噣白粒仰栖茂樹(戰國策黃)
(雀因是以丨丨丨丨丨丨丨丨鼔翅奮翼自以為無患與人無爭也不知夫公子王孫左挾彈右攝丸將加己)
(乎十仞之上以其類為招晝游乎茂樹夕調乎酸鹹倏忽之間墜于公子之手夫雀其小者也黃鵠因是以游)
(乎江海淹乎大沼俯噣鱔鯉仰囓䔖衡奮其六翮而凌清風飄搖乎高翔自以為無患與人無爭也不知夫射)
(者方將修其碆盧治其矰繳將加己乎百仞之上被㔋磻引微繳折清風而抎矣故晝游乎江湖夕調乎鼎鼐)
瘡隕(戰國策更羸與魏王處京臺之下仰見飛鳥更羸謂魏王曰臣為君引弓虚發而下鳥魏王曰然則)
(射可至此乎更羸曰可有間鴈從東方來更羸以虚發而下之魏王曰然則射可至此乎更羸曰此孽也王曰)
(先生何以知之對曰其飛徐而鳴悲飛徐者故瘡痛也鳴悲者久失羣也故瘡未息而驚心未去也聞絃者音)
(烈而高飛故丨丨也)先&KR1485;(史記歴書冰泮發蟄百草奮興秭鴂丨丨)覽德輝(史記賈生傳鳳皇翔)
(于千仞之上兮丨丨丨而下之)隨風澹淡與波搖蕩(史記司馬相如傳鴻鵠鷫鴇&KR0008;䳘鸀)
(鳿&KR0008;&KR2726;䴋目煩鶩鷛&KR0008;&KR0008;䳄鵁鸕羣浮乎其上汎滛泛濫丨丨丨丨丨丨丨丨掩薄草渚唼喋青藻咀嚼蓤藕)
蜚廉(史記司馬相如傳推丨丨注郭璞曰飛廉龍雀也鳥身鹿頭者)鶡蘇(史記司馬相如傳蒙丨丨)
(注索隱曰孟康云鶡鶡尾也蘇折羽也張揖云鶡似雉雞鬭死不却蒙謂覆而取之鶡以蘇為竒故特言之以)
(成文章鶡音曷决疑注云鳥尾為蘇也)焦明(史記司馬相如傳掩丨丨注索隱曰張揖云顦西方之鳥)
(也樂汁圖徵曰鷦明状似鳳皇宋衷曰水鳥也)鳥卵如甕(史記大宛傳條枝在安息西數千里臨西)
(海暑溼耕田田稻有大丨丨丨丨)能言鳥(漢書武帝紀南越獻馴象丨丨丨注師古曰即鸚鵡也)
翺翔而舞欲集未下(漢書宣帝紀元康三年夏六月詔曰前年夏神爵集雍今春五色鳥)
(㠯萬數飛過屬縣丨丨丨丨丨丨丨丨)威鳳(漢書宣帝紀南郡獲白虎丨丨爲寳注晉灼曰鳳之有威)
(儀者也)飛下止地文章五色(漢書宣帝紀有司告祠上帝宗廟三月辛丑鸞鳳又集長)
(樂宮東闕中樹上丨丨丨丨丨丨丨丨留十餘刻吏民並觀)殊翁雜五采文(漢書禮樂志赤)
(鴈集六紛員丨丨丨丨丨丨注孟康曰翁鴈頸也言其文采殊異也)前赤後青(漢書郊祀志西河築)
(世宗廟神光興于殿旁有鳥如白鶴丨丨丨丨)文武之貌(漢書五行志於易巽為雞雞有冠距丨丨)
(丨丨不為威儀貌氣毁故有雞&KR0008;)冠距鳴將(漢書五行志元帝初元中丞相府史家雌雞伏子漸)
(化為雄丨丨丨丨注師古曰將為率領其羣也)起居人(漢書五行志雞者小畜主司時丨丨丨)小
畜(見上)司時(見上)穴居好水(漢書五行志鸜鵒白羽旱之祥也丨丨而丨丨黑色為主急之)
(應也)秃鶖(漢書五行志昭帝時有鵜鶘或曰丨丨集昌邑王殿下王使人射殺之)先聞雷聲
(漢書五行志雉者聽察丨丨丨丨故月令以紀氣)長鳴雞(漢書昌邑哀王髆傳賀到濟陽求丨丨丨)
朝夕烏(漢書朱博傳是時御史府吏舍百餘區井水皆竭又其府中列栢樹常有野烏數千棲宿其上)
(晨去暮來號曰丨丨丨烏去不來者數月長老異之)生翠(漢書南越傳謹北面因使者獻白璧一䨇翠鳥)
(千犀角十紫貝五百桂蠧一器丨丨四十䨇孔雀二䨇)大馬爵(漢書西域傳安息國有丨丨丨)尾
涎涎(漢書外戚傳童謠曰燕燕丨丨丨張公子時相見)赤神之精鳳皇之佐(後漢)
(書章帝紀注孫柔之瑞圖曰鸞鳥者丨丨丨丨丨丨丨丨雞身赤毛色亦被五彩鳴中五音人君進退有度親)
(疏有序則至也)條枝大爵(後漢書和帝紀安息國遣使獻師子及丨丨丨丨注西域傳曰安息國居)
(和犢城去洛陽二萬五千里條枝國臨西海出師子大雀郭義恭廣志曰大爵頸及身膺蹄都似槖駝舉頭高)
(八九尺張翅丈餘食大麥其卵如甕即今之駝鳥也)駝鳥(見上)五色大鳥(後漢書桓帝紀濟隂)
(言有丨丨丨丨見於己氏)義鳥(後漢書郡國志注廣志曰有弔鳥山縣西北八十里在阜山衆鳥千百羣)
(共會嗚呼啁唽每歲七月八日晦望至集六日則止歲凡六至雉雀來弔特悲其方人夜然火伺取無嗉不食)
(者以為丨丨則不取也俗言鳳皇死于此山故衆鳥來弔)弔鳥(見上)勇雉(後漢書輿服志鶡者丨丨)
(也其鬭對一死乃止)冠雀(後漢書楊震傳後有丨丨銜三鱣魚飛集講堂前注冠音貫即鸛雀也)長
尾雞(後漢書東夷傳馬韓有丨丨丨尾長五尺)安息雀(後漢書西域傳安息王滿屈復獻獅子及)
(條支大烏時謂之丨丨丨)鬭鴨(吳志吳主傳注魏文帝遣使求雀頭香大貝明珠象牙犀角瑇瑁孔雀翡)
(翠丨丨長嗚雞)將九雛(晉書穆帝紀鳳皇丨丨丨見于豐城)華亭鶴唳(晉書陸機傳丨丨丨)
(丨豈可復聞乎)孝烏(晉書成公綏傳少有俊才詞賦甚麗閑默自守不求聞逹時有丨丨每集其廬舍綏)
(謂有反哺之德以為祥禽乃作賦美之)頸長一丈聲聞十餘里(晉書石季龍載)
(記揚州送黃鵠雛五丨丨丨丨丨丨丨丨丨泛之于元武池)一舉萬里(晉書慕容盛載記盛随慕)
(容永東如長子謂柔曰今﨑嶇於鋒刃之間在疑忌之際愚則為人所猜智則危甚巢幕當如鴻鵠高飛丨丨)
(丨丨不可坐待罟網也按柔盛叔父)素身綠首(晉書慕容盛載記有雀丨丨丨丨集于端門栖翔東)
(園二旬而去)翔庭舞翼以應仁乾(宋書樂志白鳩篇翩翩白鳩再飛再鳴懷我君德來)
(集君庭白雀呈瑞素羽明鮮丨丨丨丨丨丨丨丨)小音中鍾大音中鼓延頸奮
翼五光備舉(宋書符瑞志鳳凰者仁鳥也首戴德而背負仁項荷義而膺抱信足履正而尾繋武)
(丨丨丨丨丨丨丨丨丨丨丨丨丨丨丨丨興八風降時雨食有節飲有儀往有文來有嘉遊必擇地飲不妄下)
(其鳴雄曰節節雌曰足足晨鳴曰發明晝鳴曰上翔夕嗚曰歸昌昏鳴曰固常夜鳴曰保長)文采五
色聲音諧從(宋書符瑞志元嘉十四年三月丙申大鳥二集秣陵民王顗園中李樹上大如孔雀)
(頭足小高毛羽鮮明丨丨丨丨丨丨丨丨衆烏如山雞者随之如行三十步頃東南飛去揚州刺史彭城王義)
(康以聞改鳥所集永昌里曰鳳凰里)鴛出丹穴鸚起西湘(宋書符瑞志沈演之奏上頌曰)
(極仁所被罔幽不攘至和所感靡况勿彰丨丨丨丨丨丨丨丨白鹿踰海素鳥越江結響穹隂儀刑鍾陽)毨
翰歸飛(宋書符瑞志素鳩自遠丨丨丨丨資性閑淑羽貌鮮麗)性勰五教名編素
邱(宋書符瑞志有哲其儀時惟皓鳩丨丨丨丨丨丨丨丨殷歴方昌婉翹來遊漢錄克韡爰降爰休)同
心鳥(宋書符瑞志丨丨丨王者德及遐方四夷合同則至)荑生歸北霜降客南(宋書)
(謝靈運傳丨丨丨丨丨丨丨丨接響雲漢侣宿江潭)雀白鼠黃(宋書鮮卑吐谷渾傳甘谷嶺北有雀)
(鼠同穴或在山嶺或在平地丨色丨丨色丨地生黃紫花草便有雀鼠穴)雉翥成霞鴻飛起
雪(齊書張融傳丨丨丨丨丨丨丨丨合聲鳴侣並翰翻羣)白烏(梁書范雲傳時進見齊高帝值有獻)
(丨丨者帝問此為何瑞雲位卑最後答曰臣聞王者敬宗廟則白烏至時謁廟始畢帝曰卿言是也感應之理)
(一至此乎)楚雀多名(梁書沈約傳其林鳥則翻泊頡頏遺音下上丨丨丨丨流嚶雜響或班尾而綺)
(翼或綠衿而絳顙好葉隱而枝蔵乍間關而來往)班尾綺翼綠衿絳顙(見上)葉隱
枝藏(見上)異鳥如鶴(梁書何胤傳胤居獸邱西寺講經論學徒随之有丨丨丨丨紅色集講堂)
(馴狎如家禽焉)朝烏(梁書高昌國傳有丨丨者旦旦集王殿前為行列不畏人日出然後散去)鷲鳥
噉羊(梁書波斯國傳有丨丨丨丨土人極以為患)春來秋去幾三十年(陳書馬樞)
(傳所居之處常有白䴏一䨇巢其庭樹馴狎欄廡時集几案丨丨丨丨丨丨丨丨)遙翮清音(南史)
(荀伯玉傳齊高帝鎮淮隂伯玉為高帝冠軍刑獄參軍高帝為宋明帝所疑被徵為黃門郎深懷憂慮見平澤)
(有羣鶴乃命筆詠之曰八風儛丨丨九野弄丨丨一摧雲間志為君苑中禽以示伯玉深指)猶帶前
縷(南史張景仁傳霸城王整之姊嫁為衛敬瑜妻年十六而敬瑜亡父母舅姑咸欲嫁之誓而不許所住戶)
(有燕巢常䨇飛來去後忽孤飛女感其偏栖乃以縷繋脚為誌後歲此燕果復更來丨丨丨丨女復為詩曰昔)
(年無偶去今春猶獨歸故人恩既重不忍復䨇飛)噉火(魏書波斯傳土出名馬大驢及駝往往有日行)
(七百里者富室至有數千頭又出白象獅子大鳥卵有鳥形如槖駝有兩翼飛而不能高食草與肉亦能丨丨)
凌霄郡君(北齊書幼主紀御馬則籍以氊罽食物有十餘種將合牝牡則設青廬具牢饌而親觀之)
(狗則飼以梁肉馬及鷹犬乃有儀同郡君之號故有赤彪儀同逍遙郡君丨丨丨丨高思好書所謂駮龍逍遙)
(者也犬於馬上設褥以抱之鬭雞亦號開府犬馬鷄鷹多食縣邑鷹之入養者稍割犬肉以飼之至數日乃死)
鳳凰集楓樹(周書武帝紀天和二年秋七月辛丑梁州上言丨丨丨於丨丨羣鳥列侍以萬數)
皜身朱足(隋書煬帝紀大業八年三月甲午車駕度遼大戰于東岸擊賊破之進圍遼東乙未大頓)
(見二大烏高丈餘丨丨丨丨遊泳自若上異之命工圖寫并立銘頌)金禽(隋書禮儀志雞是丨丨亦主巽)
(位)鼓精(隋書音樂志鷺丨丨也越王勾踐擊大鼔於雷門以厭吳晉時移於建康有䨇鷺哾鼓而飛入)
(雲)雅步清音遠心高致(隋書盧思道傳丨丨丨丨丨丨丨丨鵷鸞以降罕見其儔)千
秋萬歲(隋書王劭傳有人於黃鳳泉浴得二白石頗有文理遂附致其文以為字復言有諸物象而上)
(奏曰其大玉有日月星辰八卦五岳及二麟䨇鳳青龍朱雀騶&KR0008;元武各當其方位又有五行十日十二辰之)
(名凡二十七字又有天門地戶人門鬼門閉九字又有却非及二鳥其鳥皆人面則抱朴子所謂丨丨丨丨也)
舍利(隋書婆利傳有鳥名丨丨解人語)鳥食銅鐵(舊唐書高宗紀吐火羅遣使獻大丨如駞)
(丨丨丨上遣獻于昭陵)䨇鵲銜紫泥(舊唐書代宗紀夏四月戊申乾陵上仙觀之尊殿有丨丨)
(丨丨丨補殿之隙缺凡十五處)肉翅狐首(舊唐書代宗紀大鳥見武功丨丨丨丨四足有爪長四尺)
(三寸毛赤如蝙蝠羣鳥随而噪之神策將張白芬射斃以獻)柴城(舊唐書德宗紀汴鄭管内烏皆入田)
(緒李納之境啣丨為丨方十餘里高二三尺緒納惡而去之信宿復如之烏口皆流血)頓伽鳥(舊唐)
(書憲宗紀丙寅訶陵國遣使獻僧祇僮及五色鸚鵡丨丨丨并異香名寶)青骹鷹(舊唐書懿宗紀沙州)
(節度使張義潮進甘峻山丨丨丨四聯)稱萬歲(舊唐書音樂志武太后時宮中養鳥能人言又常丨)
(丨丨為樂以象之舞三人緋大䄂並畫鸜鵒冠作鳥像今按嶺南有鳥似鸜鵒而稍大乍視之不相分辨籠養)
(久則能言無不通南人謂之吉了亦云料開元初廣州獻之言音雄重如丈夫委曲識人情慧於鸚鵡)吉
了(見上)晉州鷂(舊唐書劉祥道傳子齊賢為晉州司馬高宗聞其方正甚禮之時將軍史興宗常從)
(帝於苑中弋獵因言丨丨出好丨劉齊賢見為司馬請使捕之帝曰劉齊賢豈是覓鷂人耶卿何以此待之)
晨遊紫霧夕飲元霜(舊唐書長孫無忌傳有一威鳳憩翮朝陽丨丨丨丨丨丨丨丨資長)
(風以舉翰戾天衢而遠翔西翥則烟氛閉色東飛則日月騰光化垂鵬於北裔馴羣鳥於南荒殄亂世而方降)
(應明時而自彰)㛰贄(舊唐書孝敬皇帝弘傳召詣東都納右衛將軍裴居道女為妃所司奏以白鴈為贄)
(適會苑中獲白鴈高宗喜曰漢獲朱鴈遂為樂府今獲白鴈得為丨丨彼禮但成謠頌此禮便首人倫異代相)
(望我無慙德也)烏集(舊唐書柳仲郢傳初仲郢自拜諫議後每遷官羣丨大丨於昇平里第廷樹戟架皆)
(滿凡五日而散詔下不復集家人以為候唯除天平烏不集)異雀五色(舊唐書崔信明傳以五月)
(五日日正中時生有丨丨數頭身形甚小丨丨畢備集於庭樹鼔翼齊鳴聲清宛亮隋太史令史良遇而占之)
(曰雀五色奮翼而鳴此兒必文藻煥爛聲名播於天下)結遼(舊唐書林邑國傳有丨丨鳥能解人語)
鶺鴒集殿樹(唐書讓皇帝憲傳時有丨丨千數丨麟德丨廷丨翔棲浹日左清道率府長史魏光)
(乘作頌以為天子友悌之祥帝喜亦爲作頌)符命繋鳥頸(唐書王世充傳又羅取飛鳥書丨丨)
(于帛丨丨丨縱之有弹捕得鳥而獻者亦拜官)突厥雀(唐書突厥傳始虜未叛鳴鵽羣飛入塞吏曰所)
(謂丨丨丨者南飛胡必至比春還悉堕靈夏間率無首)海東青(宋史太祖紀乾德元年九月戊辰女)
(直國遣使獻丨丨丨名鷹)聲被管絃(宋史樂志太平興國中伶官蔚茂多侍大宴聞雞唱殿前都虞)
(候崔翰問之曰此丨丨丨丨乎茂多即法其聲製曲曰雞呌子)名符瑞牒色應金方(宋史)
(樂志素烏爰止淳精允臧丨丨丨丨丨丨丨丨)白花(遼史蕭樂音奴傳平重元之亂以功遷護衛太保改)
(本部南尅俄為旗鼓拽刺詳稳監障海東青鶻獲丨丨者十三賜榾柮犀并玉吐鶻拜五蕃部節度使)活
羅(金史世紀景祖為人寬恕能容物平生不見喜愠推財與人分食觧衣無所吝惜人或忤之亦不念先時)
(有叛去者遣人諭誘之叛者曰汝主丨丨也活羅吾能獲之吾豈能為活羅屈哉活羅漢語慈烏也北方有之)
(状如大雞善啄物見牛馬槖駞脊間有瘡啄其脊間食之馬牛輙死若饑不得食雖砂石亦食之景祖嗜酒好)
(色飲啗過人時人呼曰活羅故彼以此訕之亦不以介意其後訕者力屈來降厚賜遣還)勢如連雲
聲如殷雷(金史五行志泰和二年八月丙申磁州武安縣鼓山石聖臺有大鳥十集於臺上其羽五)
(色爛然文多赤黃赭冠雞項尾闊而修状若鯉魚尾而長高可逾人九子差小侍傍亦高四五尺禽鳥萬數形)
(色各異或飛或蹲或步或立皆成行列首皆正向如朝拱然初自東南來丨丨丨丨丨丨丨丨林木震動牧者)
(驚惶即驅牛擊物以驚之殊不為動俄有大鳥如鵰鶚者怒來摶擊之民益恐奔告縣官皆以為鳳凰也命工)
(圖上之留二日西北去)南飛就煖(元史太祖紀白翎雀寒暑常在北方鴻鴈遇寒則丨丨丨丨耳)
食蝗(元史泰定帝紀河南路洛陽縣有蝗可五畝羣烏丨之既數日丨再集又食之)喜神(元史察罕)
(傳嘗行困脱靴藉草而寝鴞鳴其旁心惡之擲靴擊之有蛇自靴中墜歸以其事聞帝曰是禽人所惡者在爾)
(則為丨丨宜戒子孫勿殺其類)窮海帛書(元史郝經傳經還之歲汴中民射鴈金明池得繋帛書詩)
(云霜落風高恣所如歸期回首是春初上林天子援弓繳丨丨纍臣有丨丨後題曰至元五年九月一日放鴈)
(獲者勿殺國信大使郝經書于真州忠勇軍營新館其忠誠如此)灌灌(山海經青邱之山有鳥焉其状)
(如鳩其音若呵名曰丨丨佩之不惑)瞿如(山海經禱過之山有鳥焉其状如鵁而白首三足人面其名曰)
(丨丨其鳴自號也)羅羅(山海經萊山其木多檀楮其鳥多丨丨是食人)鳥食人(見上)蠻蠻
(山海經崇吾之山有鳥焉其状如鳬一翼一目相得乃飛名曰丨丨注比翼鳥也色青赤不比不得飛爾雅作)
(鶼鶼鳥也)畢方(山海經章莪之山有鳥焉其状如鶴一足赤文青質而白喙名曰丨丨其鳴自呌也見則)
(其邑有譌火)鵸䳜(山海經西水行百里至于翼望之山有鳥焉其状如烏三首六尾而善笑名曰丨丨)
(服之使人不厭又可以禦凶)以髯飛(山海經上申之山其鳥多當扈其状如雉丨其丨丨食之不眴)
(目)白鵺(山海經單張之山有鳥焉其状如雉而文首白翼黃足名曰丨丨食之已嗌痛可以已痸)竦
斯(山海經灌題之山有鳥焉其状如雌雉而人面見人則躍名曰丨丨其鳴自呼)状如夸父(山海)
(經梁渠之山有鳥焉其丨丨丨丨四翼一目犬尾名曰囂其音如鵲食之已腹痛可以止衕)&KR1829;鵑(山海)
(經北囂之山有鳥焉其状如烏人面名曰丨丨宵飛而晝伏食之已暍)宵飛晝伏(見上)象蛇
(山海經陽山有鳥焉其状如雌雉而五彩以文是自為牝牡名曰丨丨其鳴自詨)鴣&KR2570;(山海經小侯之)
(山有鳥焉其状如烏而白文名曰丨丨食之不灂)酸與(山海經景山有鳥焉其状如蛇而四翼六目三)
(足名曰丨丨其鳴自詨見則其邑有恐)精衛(山海經散鳩之山其上多柘木有鳥焉其状如烏文首白)
(喙赤足名曰丨丨其鳴自詨是炎帝之少女名曰女娃女娃遊于東海溺而不返故為精衛常銜西山之木石)
(以堙于東海)銜木石堙海(見上)&KR1916;鶘(山海經盧其之山無草木多沙石沙水出焉南流注)
(于涔水其中多丨丨其状如鴛鴦而人足其鳴自訆見則其國多土功)絜鈎(山海經䃌山有鳥焉其状)
(如鳬而鼠尾善登木其名曰丨丨見則其國多疫)鴒䳩(山海經廆山有鳥焉其状如山雞而長尾赤如)
(丹火而青喙名曰丨丨其鳴自呼服之不眯)竊脂禦火(山海經崌山有鳥焉状如鴞而赤身白首)
(其名曰丨丨可以丨丨)跂踵(山海經復州之山有鳥焉其状如鴞而一足彘尾其名曰丨丨見則其國)
(大疫)嬰勺(山海經支離之山有鳥焉其名曰丨丨其状如鵲赤目赤喙白身其尾若勺其鳴自呼)&KR0008;
餘(山海經丑陽之山其上多椆椐有鳥焉其状如烏而赤足名曰丨丨可以禦火)盂鳥(山海經丨丨在)
(貊國東北其鳥文赤黃青東鄉注鳥名也)自歌自舞(山海經有臷民之國帝舜生無淫降臷處是謂)
(巫臷民巫臷民朌姓食榖不績不經服也不稼不穡食也爰有歌舞之烏鸞鳥丨丨鳳鳥丨丨爰有百獸相羣)
(爰處百榖所聚)大&KR1916;少&KR1916;(山海經西有王母之山壑山海山有沃之國沃民是處沃之野鳳鳥之卵)
(是食甘露是飲凡其所欲其味盡存爰有廿華甘柤白柳視肉三騅璇瑰瑶碧白木琅玕白丹青丹多銀鐵鸞)
(鳥自歌鳳鳥自舞爰有百獸相羣是處是謂沃之野有三青鳥赤首黑目一名曰丨丨一名丨丨一名曰青鳥)
(有軒轅之臺射者不敢西嚮射畏軒轅之臺)飛蔽一鄉(山海經北海之内有蛇山者蛇水出焉東)
(入于海有五彩之鳥丨丨丨丨名曰翳鳥)震呴(夏小正雉震呴傳震也者鳴也呴也者鼓其翼也正月必)
(雷雷不必聞惟雉為必聞之何以謂之雷則雉丨丨相識以雷)相識以雷(見上)變而之仁
(夏小正鷹則為鳩傳鷹也者其殺之時也鳩也者非其殺之時也善丨丨丨丨也故具言之也曰則盡其辭也)
(鳩為鷹變而之不仁也故不盡其辭也)桴粥(夏小正雞桴粥傳粥也者相粥之時也或曰丨嫗伐也丨)
(養也)來降燕乃睇(夏小正丨丨丨丨丨傳燕乙也降者下也言來者何也莫能見其始出也故曰)
(來降言乃睇何也睇者眄也眄者視可為室者也百鳥皆曰巢突穴取與之室何也操泥而就家入人内也)
操泥就家(見上)長股(夏小正有鳴倉庚傳倉庚者商庚也商庚者丨丨也)鳩相命(夏小)
(正鳴鳩傳言始相命也先鳴而後鳩何也鳩者鳴而後知其鳩也)鳴弋(夏小正丨丨傳弋也者禽也先)
(言鳴而後言弋者何也鳴而後知其弋也)卑飛歛翼(六韜鷙鳥將擊丨丨丨丨)善芳(逸周書竒)
(幹丨丨善芳者頭若雄雞佩之令人不寐注竒幹北狄善芳鳥名)文翰(逸周書蜀人以丨丨文翰者若)
(臯雞注鳥有文彩者臯雞似鳬翼州謂之澤特也)菌鸖(逸周書正南甌鄧桂國損子産里百濮九菌請)
(令以珠璣珻瑁象齒文犀翠羽丨丨短狗為獻)飛八百里(穆天子傳鸛雞丨丨丨丨注即鵾雞鵠屬)
(也)舞白鶴二八(穆天子傳仲秋丁巳天子射鹿于林中乃飲于孟氏爰丨丨丨丨丨還宿于雀)
(梁)無宛氣於中(董仲舒春秋繁露鶴之所以壽者丨丨丨丨丨是故食冰)復二十日
(董仲舒春秋繁露卵待丨丨丨丨而後能為雛)啁啁(禽經鷃雀丨丨下齊衆庶)朝竒暮偶(禽經)
(鴛鴦元鳥愛其類注鴛鴦匹鳥也元鳥燕也二鳥丨丨而丨丨愛其類也)孕月(禽經鵝丨丨注鵝卵伏月)
(卵則向月取其氣助卵也)南翥(禽經随陽越雉鷓鴣也飛必丨丨晉安曰懷南江左曰逐隐)交睛
(禽經鵁鶄睛交而孕注相視而睛不眩轉孕而生雛)澤則羣(禽經水鶩丨丨丨擾則逐注鶩野鴨也飛)
(止大澤之中羣處既豢擾之惡其族類而相逼逐也)剔舌(禽經鴝鵒丨丨而語)拙而安(禽經鳩丨)
(丨丨注鳩鳲鳩也方言云鶻鵃蜀謂之拙鳥不善營巢取鵲巢居之雖丨丨丨處也雄呼晴雌鳴隂)友悌
(禽經鶺鴒丨丨)杜宇(禽經嶲周子規也啼必北向名曰子規蜀右曰丨丨)玉鷄鳴潮水應
(東方朔神異經大荒之東極至鬼府山臂沃椒山脚巨洋海中昇載海日蓋扶桑山有玉鷄丨丨丨則金鷄鳴)
(金雞鳴則石雞鳴石雞鳴則天下之雞悉鳴丨丨丨之矣)青雀(郭憲洞冥記漢景帝改崇蘭閣為猗蘭殿)
(後王夫人誕武帝於此殿有丨丨羣飛於霜城門改為青雀門乃更修飾刻木為綺橑雀去因名青綺門)勒
畢細鳥(郭憲洞冥記元封五年丨丨國貢丨丨以方尺之玉籠盛數百頭形如大蠅状似鸚鵡聲聞數)
(里之間如黃鵠之音也國人常以此鳥候時亦名曰候日蟲帝置之於宮内旬日而飛盡帝惜求之不復得明)
(年見細鳥集帷幕或入衣䄂因名蟬宮内嬪妃皆悦之有鳥集其衣者輙蒙愛幸至武帝末稍稍自死人猶愛)
(其皮服其皮者多為丈夫所媚)候日蟲(見上)翻明雞(郭憲洞冥記有遠飛雞夕則還依人曉則)
(絶飛四海朝往夕還常銜桂枝之實歸於南山或落地而生高七八尺衆仙竒愛之剉以釀酒名曰桂醪嘗一)
(滴舉體如金色陸通嘗餌黃桂之酒祝雞公善養雞得遠飛雞之卵伏之名曰丨丨丨如鵠大色紫有翼翼下)
(有目亦曰目羽雞)五時鷄(郭憲洞冥記有司夜雞随鼔節而鳴不息從夜至曉一更為一聲五更為)
(五聲亦曰丨丨丨)舞日鵝(郭憲洞冥記有喜日鵝至日出時銜翅而舞又名曰丨丨丨)垂露
鴨(郭憲洞冥記有升蕖鴨赤色每止於芙蕖上不食五榖唯𠯗葉上垂露因名丨丨丨一名丹毛鳧)鴻
鵠舉(劉向新序田饒事魯哀公而不見察田饒謂魯哀公曰臣將去君而丨丨丨矣哀公曰何謂也田饒)
(曰君獨不見夫雞乎頭帶冠者文也足傅距者武也敵在前敢鬭者勇也見食相呼仁也守夜不失時信也雞)
(雖有此五者君猶日瀹而食之何則以其所從來近也夫鴻鵠一舉千里止君園池食君魚鼈啄君菽粟無此)
(五者君猶貴之以其所從來遠也臣請鴻鵠舉矣哀公曰止吾書子之言也田饒曰臣聞食其食者不毁其器)
(蔭其樹者不折其枝有士不用何書其言)雞有文武勇仁信(見上)光興八風氣
降時雨(劉向說苑黃帝即位惟聖恩承天明道一修惟仁是行宇内和平未見鳳凰維思影像夙夜晨)
(興於是乃問天老曰鳳儀何如天老曰夫鳳鴻前麟後蛇頸魚尾鶴植鴛鴦思麗化枯折所志龍文龜身燕喙)
(雞噣駢翼而中注首戴德頂揭義背負仁心信智食則有質飲則有儀往則有文來則有嘉晨鳴曰發明晝鳴)
(曰保長飛鳴曰上翔集鳴曰歸昌翼挾義衷抱忠足履正尾繋武小聲合金大音合鼓延頸奮翼五光備舉丨)
(丨丨丨丨丨丨丨此謂鳳像夫惟鳳為能究萬物随天祉象百状達於道去則有災見則有福覽九州觀八極)
(備文武正王國嚴照四方仁聖皆伏故得鳳之像一者鳳過之得二者鳳下之得三者則春秋下之得四者則)
(四時下之得五者則終身居之黃帝曰於戲盛哉於是乃備黃冕帶黃紳齋於中宫鳳乃蔽日而降)齋於
中宮蔽日而降(見上)專一無尤(焦氏易林鴶鵴鳴鳩丨丨丨丨)不見甘粒
但見藜蒿(焦氏易林堅冰黃鳥常哀悲愁丨丨丨丨丨丨丨丨數驚鷙鳥為我心憂)随鳳東
(焦氏易林鵠思其雄欲丨丨丨順理羽翼出次日中)喜笑自啄(焦氏易林鳧得水沒丨丨丨丨毛羽)
(悦澤)毛羽悦澤(見上)呼乳(焦氏易林雀行求粒暮歸丨丨)澤狗(焦氏易林丨丨水鳧難畜)
(少雛)沒行千里(焦氏易林鳧遊江海丨丨丨丨)以水為宅(焦氏易林鳧鴈啞啞丨丨丨丨)
(雌雄相和常共娛樂得其所欲)隨時就温(焦氏易林晨風文翰丨丨丨丨雌雄相和不憂殆危)隨
陽休息轉送天和(焦氏易林鴻鴈南飛丨丨丨丨丨丨丨丨千里不哀)寒心飄搖
(焦氏易林桃雀竊脂巢於小枝搖動不安為風所吹丨丨丨丨常憂危殆)鳧遇稻廬(焦氏易林丨丨)
(丨丨甘樂&KR0146;鰌雖驅不去)深目窈身(焦氏易林鶹鴟娶婦丨丨丨丨折腰不媚與伯相背)與鷂
爲仇(焦氏易林千雀萬鳩丨丨丨丨)同公共母(焦氏易林一巢九子丨丨丨丨)雄文(焦氏)
(易林張弓祝雞丨丨飛去)相對蹲趺(焦氏易林五鳥六鴟丨丨丨丨)旋技張翅來從
其母(焦氏易林白鳥銜餌鳴呼其子丨丨丨丨丨丨丨丨)鳳生十子(焦氏易林丨丨丨丨同巢)
(共乳歡悦相保)志在蒿苗(嚴遵道德指歸論鶉鷃高飛終日馳騖而丨丨乎丨丨)通千達
萬(嚴遵道德指歸論鴻鵠高舉逕歴東西丨丨丨丨而志在乎陂池)優游太清(嚴遵道德指歸)
(論鸞鳳翺翔萬仞之上丨丨丨丨之中而常以為卑延頸舒翼凌蒼雲薄日月高翔遠逝曠時不食往來九州)
(棲息八極乃得其宜)凌蒼雲薄日月(見上)往來九州棲息八極(見上)翔
虛(嚴遵道德指歸論羽者丨丨而神鳳王之)感也以風生也以睨(黃憲天禄閣外史鶂)
(之孕不精而感不交而生其丨丨丨丨其丨丨丨丨此之謂氣化)感星感水感日(黃憲天禄)
(閣外史子不聞觚竹之荒有鳥曰&KR0008;翼生於股熒惑見則孕是以禽而丨於丨也嘉陵之墟有鳥曰&KR0146;&KR0146;臨溪)
(而啄影則孕吐於口而生是丨於丨也扶桑之野有鳥曰搖光丨丨之精千歲一孕其形如龜是感於日也)
聖鳥(王充論衡傳書稱魏公子之德仁惠下士兼及鳥獸方與客飲有鸇擊鳩鳩走廵於公子案下鸇追)
(擊殺於公子之前公子恥之即使人多設羅得鸇數十枚責讓以擊鳩之罪擊鳩之鸇低頭不敢仰視公子乃)
(殺之世稱之曰魏公子為鳩報仇此虛言也夫鸇物也情心不同音語不通聖人不能使鳥獸為義理之行公)
(子何人能使鸇低頭自責是丨丨也曉公子之言則知公子之行矣知公子之行則不擊鳩於其前人猶不能)
(改過鳥與人異謂之能悔世俗之語失物類之實也)即即足足雍雍喈喈(王充論衡瑞命)
(與詩俱言鳳凰之鳴瑞命之言丨丨丨丨詩云丨丨丨丨此聲異也)為人起居(應劭風俗通雞將旦)
(丨丨丨丨門亦昏閉晨開扞難守固禮貴報功故門戶用雞也)東方之牲(應劭風俗通青史子書說)
(雞者丨丨丨丨也歲終更始辨秩東作萬物觸戶而出故以雞祀祭也)志閑則比之(荀悦申鑒)
(孺子驅雞者急則驚緩則滯方其北也遽要之則折而過南方其南也遽要之則折而過北廹則飛疎則放丨)
(丨丨丨丨流緩而不安則食之不驅之驅驅之至者也志安則循路而入門)善近人(徐幹中論鶉鳥)
(之性丨丨丨飛不峻也不速也蹲蹲然似若將可獲也卒至乎不可獲是孺子之所以䠅滕踠足而不以為弊)
(也)一足一翼一目相得而飛(張華博物志崇邱山有鳥丨丨丨丨丨丨丨丨丨丨)
(名曰䖟見則吉良乘之壽千歲)觀樂便作人悲喜(張華博物志越地深山有鳥如鳩青色名)
(曰冶鳥穿大樹作巢如升器其戶口徑數寸周飾以土堊赤白相次状如射侯伐木見此樹即避之去或夜冥)
(人不見鳥鳥亦知人不見已也鳴曰咄咄上去明日便宜急上樹去咄咄下去明日便宜急下若使去但言笑)
(而不已者可止伐也若有穢惡及犯其止者則虎通夕來守人不知者即害人此鳥白日見其形鳥也夜聽其)
(鳴人也時丨丨丨丨丨丨丨形長三尺澗中取石蟹就人火間炙之不可犯也越人謂此烏為越祝之祖)鵲
巢門戶背太歲(張華博物志丨丨丨丨丨丨丨得非才智也)終日映水(張華博物)
(志山雞有美毛自愛其色丨丨丨丨目眩則溺死)善鬭(葛洪西京雜記成帝時交趾越嶲獻長鳴雞伺)
(晨雞即下漏驗之晷刻無差雞長鳴一食頃不絶長距丨丨)青翅黃眸青冥金距(葛洪)
(西京雜記茂陵少年李亨好馳駿狗逐狡獸或以鷹鷂逐雉兔皆為之佳名狗則有修毫釐睫白望青曹之名)
(鷹則有丨丨丨丨丨丨丨丨之屬鷂則有從風鷂孤飛鷂)從風鷂孤飛鷂(見上)銜天璽
(葛洪西京雜記元后在家嘗有白鷰丨白石大如指墜后績筐中后取之石自剖為二其中有文曰母天地后)
(乃合之遂復還合乃寳錄焉後為皇后常并置璽笥中謂為丨丨也)張氏傳鈎(干寳搜神記京兆長)
(安有張氏獨處一室有鳩自外入止於牀張氏祝曰鳩來為我禍也飛上承塵為我福也即入我懷鳩飛入懷)
(以手探之則不知鳩之所在而得一金鈎遂寳之自是子孫漸富資財萬倍蜀賈至長安聞之乃厚賂婢婢竊)
(鈎與賈張氏既失鈎漸漸衰耗而蜀賈亦數罹窮厄不為己利或告之曰天命也不可力求於是賫鈎以反張)
(氏張氏復昌故關西稱丨丨丨丨云)冠赤幘(干寳搜神記安陽城南有一亭夜不可宿書生明術數乃)
(過宿之夜半後有一人著皂單衣來往戶外呼問亭主亭主應諾見亭中有人耶答曰有一書生在此讀書乃)
(喑嗟而去須臾復有一人丨丨丨者呼亭主問答如前復喑嗟而去既去寂然書生知無來者即起詣向者呼)
(處效呼亭主亭主亦應答如前乃問曰向黑衣來者誰曰北舍母豬也又曰冠赤幘來者誰曰西舍老雄雞父)
(也曰汝復誰耶曰我是老蝎也于是書生天明握劍至昨夜應處果得老蝎大如琵琶西舍得老雄雞父北舍)
(得老母豬凡殺三物亭毒遂静)青鸐鳴時太平(王嘉拾遺記幽州之墟羽山之北有善鳴之禽)
(人面鳥喙八翼一足毛色如雉行不踐地名曰青鸐其聲似鐘磬笙竽也世語曰丨丨丨丨丨丨)聲似
鐘磬笙竽(見上)重明鳥(王嘉拾遺記堯在位七十年有秪支之國獻丨丨之丨一名䨇睛言)
(䨇睛在目状如雞鳴似鳳時觧落毛羽肉翮而飛能搏逐猛獸虎狼使妖災羣惡不能為害)䨇睛(見上)
飲瓊漿飴雲實(王嘉拾遺記成王即政四年旃塗國獻鳳雛載以瑶華之車飾以五色之玉駕)
(以赤象至於京師育於靈禽之苑丨以丨丨丨以丨丨二物皆出上元仙方)銜南海泥巢崑
岑木(王嘉拾遺記成王六年燃邱之國獻比翼鳥雌雄各一以玉為樊鳥多力状如鵲丨丨丨之丹丨丨)
(丨丨之元丨遇聖則來集以表周公輔聖之祥異也)䨇頭雞(王嘉拾遺記太初二年大月氏國貢丨丨)
(丨四足一尾鳴則俱鳴武帝置於甘泉故館更以餘雞混之得其種類而不能鳴)觧人語(王嘉拾遺)
(記章帝永寕元年條支國來貢異瑞有鳥名鳷鵲形高七尺丨丨丨其國太平則鳷鵲羣翔昔漢武時四夷賓)
(服有獻馴鵲若冇喜樂事則鼔翼翔鳴)常在地中應時而鳴(王嘉拾遺記建安三年胥)
(徒國獻沉明石雞色如丹大如燕丨丨丨丨丨丨丨丨聲能遠徹其國聞鳴乃殺牲以祀之當鳴處掘地則得)
(此雞若天下太平翔飛頡頏以為嘉瑞亦為寳雞其國無雞犬聽地中候晷刻)𠻳金(王嘉拾遺記明帝即)
(位二年昆明國貢丨丨鳥形如雀而色黃常翺翔海上羅者得之以為至祥帝得此鳥畜於靈禽之園飴以真)
(珠飲以龜腦鳥常吐金屑如粟鑄之可以為器)高翥萬里(王嘉拾遺記蓬萊山南有鳥名鴛鴦形似)
(雁徘徊雲間棲息高岫足不踐地生於石穴中萬歲一交則生雛千歲銜毛學飛以千萬為羣推其毛長者丨)
(丨丨丨聖君之世來入國郊)藏珠(王嘉拾遺記瀛洲有鳥如鳳身紺翼丹名曰丨丨每鳴翔而吐珠累)
(斛仙人常以其珠飾仙裳蓋輕而耀於日月也)姑獲(宗懍荆楚歲時記正月夜多鬼鳥度家家槌牀打戶)
(捩狗耳滅燈燭以禳之注按雲中記云此鳥名丨丨一名天地女一名隐飛鳥一名夜行遊女好取人女子養)
(之有小兒之家即以血點其衣以為誌故世人名為鬼鳥荆州彌多斯言信矣)銜蘆以防繒繳
(崔豹古今注鴈自河北渡江南瘦瘠能高飛不畏繒繳江南沃饒每至還河北體肥不能高飛恐為虞人所獲)
(嘗丨丨長數寸丨丨丨丨焉)變蒼變黑(崔豹古今注鶴千歲則丨丨又二千歲丨丨所謂元鶴也)
功曹(崔豹古今注吐綬鳥一名丨丨)向日而飛(崔豹古今注鷓鴣出南方嗚常自呼常丨丨丨)
(丨畏霜露早晚希出有時夜飛夜飛則以樹葉覆其背上)嘉賓(崔豹古今注雀一名丨丨言常棲集人家)
(如賓客也)燭夜(崔豹古今注雞一名丨丨)匹鳥(崔豹古今注鴛鴦水烏鳧類也雌雄未嘗相離人得)
(其一則一思而至死故曰丨丨)露華鶩(郭義恭廣志有丨丨丨以秋冬生卵並出蜀)赤神之
精鳳凰之佐(顧野王玉符瑞圖鸞鳥者丨丨丨丨丨丨丨丨雞身赤色色亦被五彩鳴中五音肅)
(肅雍雍喜則鳴舞)波羅越(釋法顯佛國記丨丨丨者天竺名鴿也)凌霄之姿(劉義慶世)
(說支公好鶴住郯東&KR2192;山有人遺其䨇鶴少時翅長欲飛支意惜之乃鎩其翮鶴軒翥不復能飛乃反顧翅垂)
(頭視之如有懊喪意林曰既有丨丨丨丨何肯為人作耳目近玩養令翮成置使飛去)何肯作耳
目近玩(見上)賞其神俊(沈約䄂中記支遁嘗養一鷹人問之何以答曰丨丨丨丨)太白
暉芒雞必夜鳴(劉勰新論丨丨丨丨丨丨丨丨火精光盛馬必晨驚雞為兑禽金為兵精馬者)
(離畜火為武神干戈戢興介駟將動而禽獸應之)千年生髯(任昉述異記燕丨丨丨胡丨)桃
都鳴日(任昉述異記東南有桃都山上有大樹名曰桃都枝相去三千里上有天雞日初出照此木天)
(雞即鳴天下雞皆随之鳴)銜珠(任昉述異記噲參養母至孝曾有元鶴為戎人所射窮而歸參參收養療)
(治瘡愈放之後鶴夜到門外參秉燭視鶴雌雄䨇至各銜明珠以置參家)報春(任昉述異記顧渚山有丨)
(丨鳥春至則鳴秋分亦鳴似鶗鴂之類也)伺潮(任昉述異記丨丨雞潮水上則鳴孫綽望海賦曰石雞清)
(響而應潮是也)木客(任昉述異記廬陵有丨丨鳥大如鵲千百為羣不與衆鳥相厠)朱朱(賈思勰齊)
(民要術風俗通云俗說朱氏公化而為雞故呼雞者皆言丨丨)綠眼黃喙(賈思勰齊民要術晉沈充)
(鵝賦序曰于時丨丨丨丨家家冇焉)繢采紺發觜若丹砂(酈道元水經注其山出雛烏形)
(類雅烏純黑而姣好音與之同丨丨丨丨丨丨丨丨性馴良而易附丱童幼子捕而執之曰赤觜烏亦曰阿雛)
(烏)歸飛(酈道元水經注時禽異羽翔集間關兼比翼鳥不比不飛鳥名丨丨鳴聲自呼此戀鄉之思孔)
(悲桑梓之敬成俗也豫章俞益期性氣剛直不下曲俗容身無所遠適在南與韓康伯書曰惟檳榔樹最南遊)
(之可觀但性不耐寒不得北植不遇長者之目令人深恨嘗對飛鳥戀土增思寄意謂此鳥其背青其腸赤丹)
(心外露鳴情未達終日歸飛飛不十千路由萬里何由歸哉)丹心外露(見上)以家雞鬭
之則可擒(酈道元水經注鵕䴊山雞也光色鮮明五色眩耀利距善鬭世丨丨丨丨丨丨丨丨也)
霜天月夜無日不鳴(余知古渚宫故事湘東王修竹林堂新陽太守鄭裒送雌鶴於堂留)
(其雄者尚在宅丨丨丨丨丨丨丨丨高振江津聞者墮淚時有野鶴飛赴堂中驅之不去即裒之雄也交頸頡)
(頏撫翼聞奏鐘磬翻然共舞婉轉低昂妙契絃節)將軍(張鷟朝野僉載太宗養一白鶻號曰丨丨取鳥)
(常驅至於殿前然後擊殺故名落鴈殿上恒令送書從京至東都與魏王仍取報日往返數廻)一年九
雛(吳兢樂府古題古詞烏生八九子端坐秦氏桂樹間言烏母生子本在南山巖石間而來為秦氏弹丸所)
(殺白鹿在苑中人得以脯黃鵠摩天鯉魚在深囦人可得而烹煮之則夀命各有定分死生何歎前後也若梁)
(劉孝威城上烏丨丨生丨丨但詠烏而已不言本事)聲千種(韓鄂歲華紀麗鳥丨丨丨楊枝一尋)音
影相接便有孕(叚公路北戸錄孔雀不匹偶丨丨丨丨丨丨丨如白鶂雌雄相視則孕)鈎
輈格磔(叚公路北戶錄鷓鴣惟本草說嗚云丨丨丨丨)飛捕虎豹(李石續博物志虎鷹能丨)
(丨丨丨身大如牛翼廣二丈)鳳所止處掘深三尺有圓石如卵(叚成式酉)
(陽雜爼鳳骨黑雄雌夕旦鳴各異黃帝使伶倫制十二籥寫之其雄聲其雌音樂有鳳凰臺此鳳脚下物如白)
(石者丨有時來儀候其丨丨丨丨丨丨丨丨丨丨丨丨正白服之安心神)因雷聲而孕(叚成式酉)
(陽雜爼孔雀釋氏書言孔雀丨丨丨丨丨)鸛井(叚成式酉陽雜爼鸛江淮謂羣鸛旋飛為丨丨鶴亦好旋)
(飛必有風雨人探巢取鸛子六十里旱能羣飛薄霄激雨雨為之散)見鵲上梁必貴(叚成式酉)
(陽雜爼鵲巢中必有梁崔圓相公妻在家時與姊妺戲於後園見二鵲搆巢共銜一木如筆管長尺餘安巢中)
(衆悉不見俗言丨丨丨丨丨丨)烏翅重天將雨(叚成式酉陽雜爼俗候丨飛丨丨丨丨丨)鴿
信(叚成式酉陽雜爼大理丞鄭復禮言波斯舶上多養丨鴿能飛行數千里輒放一隻至家以為平安丨)
時樂鳥(叚成式酉陽雜爼元宗時有五色鸚鵡能言上令左右試牽帝衣鳥輒瞋目叱吒岐府文學能)
(延京獻鸚鵡篇以贊其事張燕公有表賀稱為丨丨丨)雊鵒可使取火(叚成式酉陽雜爼丨)
(丨舊言丨丨丨丨效人言勝鸚鵡取其目睛和人乳研滴眼中能見烟霄外物也)元鼎鵝(叚成式酉)
(陽雜爼鵝濟南郡張公城西北有鵝浦南燕世有漁人居水側常聽鵝之聲衆中有鈴聲甚清亮候之見一鵝)
(咽頸極長羅得之項上有銅鈴綴以銀鏁隐起元鼎元年字)王母使者(叚成式酉陽雜爼丨丨丨)
(丨齊郡函山有鳥足青觜赤黃素翼綘顙名王母使者昔漢武登此山得玉函長五寸帝下山玉函忽化為白)
(鳥飛去世傳山上有王母藥函常令鳥守之)金脚(叚成式酉陽雜爼齊王高洋天保三年獲白兔鷹一)
(聯不知所得之處合身毛羽如雪目色紫爪之本白向末為淺烏之色蠟脛並黃當時號為丨丨)代都
赤(叚成式酉陽雜爼丨丨丨者紫背黑鬚白睛白毛三斤半已上四斤已下便兔生代川赤巖裏向虛邱中)
(山白𡼏飛)漁陽白(叚成式酉陽雜爼丨丨丨腹背俱白大者五斤便兔生徐無及東西曲一名大曲小)
(曲白葉樹上生向章武合口博海飛)隨駕老鴟(趙璘因話錄德宗初登勤政樓外無知者望見一人)
(衣綠乘驢戴帽至樓下仰視久之俛而東去上立遣宣示京尹令以物色求之尹召萬年捕賊官李鎔使促求)
(訪李尉佇立思之曰必得及出召幹事所由於春明門外數里内應有諸司舊職事伎藝人悉搜羅之而綠衣)
(者果在其中詰之對曰某天寳教坊樂工也上皇時數登此每來鴟必集樓上號丨丨丨丨某自罷居城外更)
(不復見今羣鴟盛集又覺景象宛如昔時心知聖人在上悲喜且欲泣下以此奏聞敕盡收此輩却係教坊李)
(尉亦為京尹所擢用後至郡守)識字檢書(馮贄雲仙襍記衛濟川養六鶴日以粥飲啖之三年丨丨)
(濟川丨丨皆使鶴銜取之無差)燕巢白鳳(劉崇遠金華子雜編楊琢嘗話在淄青日見有一百姓家)
(燕巢累年添接僅踰三尺其燕哺雛既飛忽一旦有諸野禽飛入庭除俄而漸聚棟之上棲息無空隙不復畏)
(人廚人饋食於堂手中盤饌皆被衆禽搏撮不可驅逐其家老人罔測災祥顧之甚悶忽以杖擊破丨丨随手)
(有一丨丨雛長三寸許自巢而墮未及於地即掀然出戶望西南冲天而去諸禽亦應時散逝須臾而盡予往)
(歲宰於晉陵琢時為縣丞云皆目之所覩耳)阿濫堆(尉遲偓中朝故事驪山多飛禽多丨丨丨)朱
來(蘇鶚杜陽襍編建中二年南方貢丨丨鳥形有類於戴勝而紅觜紺尾尾長於身巧解人語善别人意其)
(音清響聞於庭外數百步宫中多所憐愛常為玉屑和香稻以㗖之則其聲益加寥亮)却火(蘇鶚杜陽)
(雜編順宗皇帝即位歲拘彌國貢丨丨雀一雄一雌純黑大小似燕其聲清殆不類尋常禽鳥置於火中火自)
(散去上嘉其異遂盛於水精籠懸於寝殿夜則宫人持蠟炬以燒之終不能損其毛羽)碧繼翁篁
棲叟(劉燾樹萱錄剡人賈傳於鏡湖泊舟夜月縱步於清水芳荷中見二叟立語一曰丨丨丨一曰丨丨)
(丨相對吟詩賈遽揖之化為白鷺飛去)飛奴(王仁裕開天遺事張九齡少年時家養羣鴿每與親知書)
(信往來只以書繋鴿足上依所致之處飛往投之九齡目之為丨丨)知更雀(王仁裕開天遺事裴耀卿)
(勤於王政夜看案牘晝决獄訟常養一雀每夜至初更時有聲至五更則急鳴耀卿呼為丨丨丨)燕足
繋詩(王仁裕開天遺事長安豪民郭行先有女子紹蘭適巨商任宗為賈於湘中數年不歸復音書不達)
(紹蘭目覩堂中有䨇燕戱于梁間長吁語燕曰我聞燕子自海東來往復必經由于湘中我壻離家不歸數歲)
(蔑有音耗欲凴爾附書投于我壻爾若相允當泊我懷中燕遂飛于膝上蘭吟詩一首云我壻去重湖臨窗泣)
(血書慇懃凴燕翼寄與薄情夫遂小書其字繋于足上燕遂飛鳴而去任宗時在荆州忽見一燕飛鳴于頭上)
(見有一小封書繋在足上宗觧而視之乃妻所寄之詩宗感而泣下燕復飛鳴而去宗次年歸)決雲兒
(王仁裕開天遺事申王有高麗赤鷹岐王有北山黃鶻上甚愛之每弋獵必置之於駕前帝目之為丨丨丨)
錦地鷗(陶榖清異錄閩中造盞花紋鷓鴣斑點試茶家珍之因展蜀畫鷓鴣於書館江南黃是甫見之)
(曰鷓鴣亦數種此丨丨丨也)長生網(陶榖清異錄鶉之為性聞同類之聲則至熟其性必求鶉之善)
(鳴者誘致則無不獲自號引鶉為丨丨丨)肉寄生(陶榖清異錄章貢小蒙川蘇氏山林多鳩賓客滿坐)
(可悉饜飫一網數十百咄嗟可具故其黨戲之曰此君家丨丨丨也)婆娑兒(陶榖清異錄鄭遨隐居有)
(高士問何以閱日對曰不注目於丨丨丨即側耳於鼔吹長謂玩鷗而聽蛙也)減脚鵝(陶榖清異錄御)
(史符昭遠曰鴨頗類乎鵝但足短耳宜謂之丨丨丨)半天嬌(陶榖清異錄豪少年尚畜鴿號丨丨丨人)
(以其蠱惑過於嬌女豔妖呼為插羽佳人)兀地奴(陶榖清異錄世呼鵝為丨丨丨謂其行步盤跚耳)
瓦亭仙(陶榖清異錄鸛多在殿閣鴟尾及人家屋獸結窠故或有呼丨丨丨者)朝尾(黃休復茅)
(亭客話孔雀每至晴明軒翥其尾自廻顧視之謂之丨丨)桐花鳳(宋祁益部方物略記金花之露俗曰)
(鳳類錄羽纖爪藻背翠尾花落則隐以是見貴右丨丨丨)護花鳥(宋祁益部方物略記茜苜黑裳黃駮)
(其羽厥鳴嚶嚶若禁若護名而不情盗者猶懼右丨丨丨)能誦隴客詩梵本心經(李昌)
(齡樂善錄富商有叚姓者養一鸚鵡甚慧丨丨丨丨丨及丨丨丨丨段剪其兩翅閑以雕籠加意豢養熙寧六)
(年叚忽繋獄及歸問鸚鵡曰我半年在獄極用怨苦汝在家餵飼以時否鸚鵡曰君半年在獄早已不堪鸚哥)
(幾時籠閑豈亦不生怨恨乎叚大感悟即日放之)勑水巫步畫符(彭乘墨客揮犀鸂鶒能丨)
(丨故水宿而物莫能害鶴能丨丨禁蛇故食蛇啄木遇蠧穴能以觜丨字成丨印蠧蟲自出鵲有隐巢木故鷙)
(鳥莫能見燕銜泥嘗避戊巳日故巢固而不傾鸛有長水石故能於巢中養魚而水不涸燕惡艾雀欲奪其巢)
(即銜艾置其巢中燕遂避去此皆鳥之有智者也)巢中養魚而水不涸(見上)子母
鵲(彭乘墨客揮犀䕫峽間有丨丨丨比常鵲差大雌雄未嘗相離虞者必䨇得之閉雌於籠中縱雄出食食)
(飽輒歸縱雌亦然若䨇縱則徑去不復返矣)骨托(彭乘墨客揮犀河州有禽名丨丨状類鵰高三尺許)
(常以名自呼能食鐵石郡守每置酒輒出以示坐客或疑鐵石至堅非可食之物乃取三寸白石繋以絲繩擲)
(其前即喙而吞之良久牽出視石已軟爛如泥矣)霜信(沈括夢溪筆談北方有白鴈似鴈而小色白秋)
(深則來白鴈至則霜降河北人謂之丨丨杜甫詩云故國霜前白鴈來即此也)丹鶉(沈括夢溪筆談天文)
(家朱鳥乃取象於鶉故南方朱鳥七宿曰鶉首鶉火鶉尾是也鶉有兩種有丨丨有白鶉此丹鶉也色赤黃而)
(又銳上秃下夏出秋藏飛必附草皆火類也或有魚所化者魚鱗蟲龍類火之所自生也天文南方朱鳥七宿)
(有喙有嗉有翼而無尾此其取象於鶉歟)鑽籬菜(蘇軾東坡志林僧謂酒為般若湯謂魚為水梭花雞)
(為丨丨丨竟無所益但欺而已)扶老(馬縞中華古今注丨丨禿鶖也如鶴而大大者高八尺善與人鬭好)
(啖蛇)天女(馬縞中華古今注鷰一名神女一名丨丨一名鷙鳥)貴客來輒先號鳴庭
間(鄭景望蒙齋筆談陶淵明所紀桃花源今鼎州桃花觀即是其處余雖不及至數以問湖湘間人頗能言)
(其勝事云自晉宋來由此上昇者六人山十里間無襍禽惟二鳥往來觀中未嘗有增損鳥新舊更易不可知)
(耆老相傳自晉迄今如此每有丨丨丨鳥丨丨丨丨丨丨人率以為占)鳥鬭竦尾鶉鬭竦
翼(馬永卿嬾真子丨之丨丨其丨丨之丨丨其丨)燕蟄(陳襄文昌雜錄世言燕子至秋社乃去仲春復)
(來昔年因京東開河岸崩見蟄燕無數乃知燕亦蟄爾驚蟄後中氣乃出非渡海也)送客神鴉(范成)
(大吳船錄西王母之女稱云華夫人助禹令鬼神斬石疏波有功見紀今封妙用真人廟額曰凝真觀廟前有)
(馴鴉客舟將來則迓於數里外舟過亦送數里土人謂之神鴉)金吾(姚寬西溪叢語漢百官表中尉秦官)
(武帝太初元年更為執金吾應劭曰吾者禦也掌執金革以禦非常古曰丨丨鳥名也主辟不祥天子出行職)
(主先導以禦非常手執此鳥之象因以名官)雞寒上距鴨寒下觜(陸游老學庵筆記淮)
(南諺曰雞寒上樹鴨寒下水驗之皆不然有一媪曰丨丨丨丨丨丨丨丨耳上距謂縮一足下觜謂藏其咮於)
(翼間)謝豹(陸游老學庵筆記吳人謂杜宇為丨丨杜宇初啼時漁人得蝦曰謝豹蝦市中賣筍曰謝豹筍)
(唐顧况送張衛尉詩曰綠樹村中謝豹啼若非吳人殆不知謝豹為何物也)銜水添硯(葉廷珪海)
(錄碎事藍田山真悟寺高僧寫湼盤經羣鴿自空中丨丨丨丨)喚起催歸(王楙野客叢書葉天經謂)
(退之丨丨窗全曙丨丨日未西喚起催歸二鳥名鳥名詩起此)鴨姓奚(王楙野客叢書世為戲語嘲姓)
(奚者以謂丨丨丨呼奚必來因觀應劭風俗通謂雞本朱氏翁所化故呼朱必來不覺發笑又觀施肩吾詩曰)
(遺郤白雞呼喌喌音祝得非朱與祝聲相近邪此語已見於古今呼犬為盧則戰國策有韓盧齊詩有盧令而)
(盧之聲亦久矣)喌喌(見上)稽山子(張端義貴耳集歐陽詢冇為禽獸九鍚以雞為丨丨丨以驢為)
(廬公者)越王鳥(沈懷遠南越志丨丨丨状似鳶口勾末可受二升許南人以為酒器珍於文螺不踐)
(地不飲江湖不唼百草不下餌蟲魚唯噉木葉糞似薰陸香南人遇之既以為香又治雜瘡)知風雲
(沈懷遠南越志江鷗一名海鷗在漲海中随潮上下常以三月風至乃還洲嶼頗丨丨丨若羣飛至岸必風漁)
(人及渡海者皆以此為候)松鳧(沈懷遠南越志化蒙縣祠山上有池池中有丨丨如今野鳧栖息松間故)
(俗謂之松鳧)點軍縱鴿(周密齊東野語曲端紀律極嚴魏公嘗案視端軍執撾以軍禮見閴無一)
(人公異之謂欲點視端以所部五軍籍進公命點其一部於廷間開籠縱一鴿以往而所點之軍随至張為愕)
(然既而欲盡觀於是悉縱五鴿則五軍頃刻而集戈甲煥燦旗幟精明魏公雖奬而心實忌之)羽蔽千
人(周密癸辛雜識陳剛中云成吉思皇帝常西征渡流沙萬餘里其地皆荒寂無人之境有大鳥其一丨足)
(以丨丨丨蓋鵬類也)秋循昴畢觜參春循房心尾箕(王逵蠡海集飛禽皆屬陽)
(故晝飛鳴而夜棲宿然烏獨夜飛鳴者色黑屬隂從其類也鸛鶴夜飛鳴者水烏含隂從其性也然鴈之為鳥)
(古稱為陽實隂鳥也釋之曰凡鳥方咮駢趾皆隂而能夜食鵝鴨鳧鶩盡然但不能遠飛耳而鴈生北方秋自)
(北而南春自南而北蓋歴七政所行以順其情夫丨分已後丨丨丨丨丨之位丨分已後丨丨丨丨丨之位得)
(乎右轉之氣實隂鳥而稱陽亦猶十月純隂而稱陽月也)難見為神(張仲才文始真經威鳳以丨丨)
(丨丨是以聖人以深為根)遇其儔必鬭(釋永亨搜采異聞錄竹雞之性丨丨丨丨丨取之者掃落)
(葉為城置媒其中而隱身於後操罔焉激媒使之鳴聞者随聲必至閉目飛入城直前欲鬭而罔已起無脱者)
(蓋目既閉則不復見人)好潔(釋永亨搜采異聞錄鷓鴣性丨丨獵人於茂林間淨揮掃地稍散榖於上)
(禽往來行遊且步且啄則以&KR2365;竿取之)寒號蟲(陶宗儀輟耕錄五臺山有鳥名丨丨丨四足有肉翅)
(不能飛其糞即五靈脂當盛暑時文采絢爛乃自鳴曰鳳凰不如我比至深冬嚴寒之際毛羽脱落索然如鷇)
(雛遂自鳴曰得過且過)千里傳書(陶宗儀輟耕錄顔清甫幼子偶弹得一鵓鴿歸以供膳於梢翎)
(間得書一緘書上題云家書附男郭禹開拆禹乃曲阜縣尹郭仲賢也蓋其父自真定寄至者時仲賢改授遠)
(平縣尹去鴿未及知盤桓尋覓遂遇害清甫見之責其子便取木匣函鴿候病稍愈直抵仲賢官所獻書與鴿)
(且語其故仲賢戚然曰畜此鴿已十七年矣凡有家書雖隔數千里亦能傳致誠異禽也命左右瘞之)白
翎(陶宗儀輟耕錄丨丨雀生於烏桓朔漠之地雌雄和鳴自得其樂世皇因命伶人碩德閭製曲以名之)
綠朝雲(採蘭襍志河間王琛有妓曰朝雲善歌又有綠鸚鵡善語朝雲每歌鸚鵡和之聲若出一琛愛)
(之號為丨丨丨)内史(採蘭襍志鷓鴣一名丨丨一名花豸)花豸(見上)少卿(採蘭襍志鳧一名丨)
(丨)
御定子史精華卷一百三十五
