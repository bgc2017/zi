欽定四庫全書
御定子史精華卷二
天部二
日
掌賞(管子南方曰日其時曰夏其氣曰陽日丨丨賞為暑注得賞則熱熱故為暑)星不能爭
光(文子日出丨不見丨丨與之丨丨)清靜揚光(文子天覆以德地載以樂四時不失序風雨不)
(為虐日月丨丨而丨丨五星不失其行此清靜之所明也)火精(范子日者丨丨也火者外景主晝居晝而)
(為明處照而有光)光盈尺(尸子日丨丨丨光滿天下)照窮桑(尸子少昊金天氏邑於窮桑日)
(五色下丨丨丨)五色(尸子日丨丨陽之精君德也五色照耀君乘土而王)天下眼目(愼子日月)
(為丨丨丨丨人不知德山川為天下衣食人不能感)仲夏躍東井仲冬躍南斗(愼子)
(日經千里晝夜所經謂之一度丨丨丨丨丨而去極近則晝長而夜短丨丨丨丨丨而去極遠則晝短而夜長)
夸父追影(列子丨丨不量力欲丨日丨逐之於隅谷之際)車蓋盤盂(列子孔子東遊見兩)
(小兒辨鬭問其故一兒曰日初出大如丨丨及日中則如丨丨此不為遠者小而近者大乎一兒曰日初出滄)
(滄凉凉及其日中如探湯此不為近者熱而遠者凉乎)滄滄凉凉(見上)負暄(列子宋國有田)
(夫常衣緼黂僅以過冬暨春東作自曝於日不知天下之有廣厦隩室綿纊狐狢顧謂其妻曰丨日之丨人莫)
(知者以獻吾君將有重賞)爝火息光(莊子日月出矣而丨丨不丨其於丨也不亦難乎)萬物
比方(莊子日出東方而入於西極丨丨莫不丨丨有目有趾者待是而後成功)日車(莊子黃帝遇牧)
(馬童子請問為天下小童曰予少而自遊於六合之内予適有瞀病有長者教予曰若乘丨之丨而遊於襄城)
(之野今予病少痊予又且復遊於六合之外夫為天下亦若此而已予又奚事焉)方中方睨(莊子)
(日丨丨丨丨注睨側視也謂日方中而景已復昃謂景方昃而光己復沒謂光方沒而明己復升凡中昃之與)
(升沒若轉樞循環自相與為前後始終無别)誠出誠入(鶡冠子日丨丨丨丨南北有極故莫弗以)
(為法則)浮縣(鶡冠子丨丨天地之明注四時之運轉移日月勢若浮縣)兼燭(韓非子夫日丨丨天)
(下一物不能當也)周行四極(呂氏春秋冬至日行遠道丨丨丨丨命曰元明)陽燧燃(淮南)
(子丨丨見日則丨而為火注陽燧金也取金杯無緣者熟磨令熱日中時以當日下以艾承之則燃得火)天
使(淮南子日月者丨之丨也)冬至峻狼夏至牛首(淮南子日丨丨丨丨之山丨丨丨丨)
(之山)小還大還高舂下舂(淮南子日出於暘谷浴於咸池拂於扶桑是謂晨明登於扶桑)
(爰始將行是謂朏明至於曲阿是謂旦明至於曾泉是謂蚤食至於桑野是謂晏食至於衡陽是謂隅中至於)
(昆吾是謂正中至於鳥次是謂丨丨至於悲谷是謂餔時至於女紀是謂丨丨至於淵虞是謂丨丨至於連石)
(是謂丨丨至於悲泉爰止其御爰息其馬是謂縣車至於虞淵是謂黃昏至於蒙谷是謂定昏)行九州
七舍(淮南子日入於虞淵之汜曙於蒙谷之浦丨丨丨丨丨有五億萬七千三百九里注自暘谷至虞淵)
(凡十六所謂九州七舍也)魯陽援戈(淮南子丨丨公與韓搆難戰酣日暮丨丨而撝之日為之退三)
(舍)葵鄉(淮南子丨之丨日雖有明智弗能然也注然猶明也)踆烏(淮南子日中有丨丨而月中有)
(蟾蜍注謂三足烏)淑清(淮南子日月丨丨而揚光五星循晷而不失其行)不應非氣(淮南)
(子日月丨丨丨其丨君子不容非其類注陽燧取火方諸取水氣相應也非此不得)烏力勝(淮南子丨)
(丨丨日而服於鵻禮能有修短也注烏在日中而見故曰勝日服猶畏也鵻禮蠶時晨鳴人舍者鴻鳥皆畏之)
縣熢未轉(淮南子日之行也不見其移騏驥倍日而馳草木為之靡丨丨丨丨而日在其前注縣熢)
(邊候舉熢轉相受行道里最疾者也)羣目之用(揚子赫赫乎日出之光丨丨丨丨也渾渾乎聖人之)
(道羣心之用也)丙明離章(揚子盛哉日乎丨丨丨丨五色淳光夜則測隂晝則測陽注丙炳也離散)
(也言日炳然明朗光耀離散於天下)測隂測陽(見上)主正四方(揚子日正於天利以其辰)
(作主注日之加午光照天下丨丨丨丨故云利也)動而東(揚子日丨丨丨天動而西)昱晝(揚子)
(日以丨乎丨月以昱乎夜)螢燭幽(抱朴子震雷駭則鼛鼓堙朝日出則丨丨丨也)曲影覺(抱朴)
(子明鏡舉則傾冠見矣羲和照則丨丨丨矣)挾蟲鳥瑕(抱朴子日月丨丨丨之丨不妨麗天之景)
不就曲照(抱朴子震雷不能細其音以協金石之和日月丨能私其耀以丨丨丨之惠)非瑩
磨力(抱朴子乾坤方圓非規矩之功三辰摛景丨丨丨之丨)昇光啟旦(抱朴子羲和丨丨以)
(丨丨望舒曜景以灼夜)今日古日(抱朴子丨丨不及丨丨之熱)歸西起東(史記歴書)
(日丨於丨丨明於丨)再中(史記封禪書新垣平言臣候日丨丨居頃之日却復中於是始更㠯十七年為)
(元年)出東沼入西陂(史記司馬相如𫝊日丨丨丨丨於丨丨)君於天下(史記龜筴)
(𫝊日為德而丨丨丨丨)躔離(漢書律歷志議造漢歴廼定東西立晷儀下漏刻㠯追二十八宿相距於)
(四方舉終㠯定朔晦分至丨丨弦望注躔經也離歴也日月之所歴也)合天統(漢書律歷志太極運)
(三辰五星於上而元氣轉三統五行於下其於人皇極統三德五事故三辰之合於三統也日丨於丨丨月合)
(於地統斗合於人統)日萌色赤肇化而黃牙化而白孽成而黑生
成而青(漢書律歷志天統之正始施於子半丨丨丨丨地統受之於丑初日丨丨丨丨至丑半日丨丨)
(丨丨人統受之於寅初日丨丨丨丨至寅半日丨丨丨丨)華燿宣明(漢書禮樂志日丨丨㠯丨丨)
光道(漢書天文志日有中道中道者黃道一曰丨丨光道北至東井去北極近南至牽牛去北極遠東至)
(角西至婁去北極中夏至至於東井北近極故晷短立八尺之表而晷景長尺五寸八分冬至至於牽牛遠極)
(故晷長立八尺之表而晷景長丈三尺一寸四分春秋分日至婁角去極中而晷中立八尺之表而晷景長七)
(尺三寸六分此日去極遠近之差晷景長短之制也)曬光(漢書中山靖王勝𫝊白日丨丨幽隱皆照注曬)
(音山豉反)重光(漢書兒寬𫝊癸亥宗祀日宣丨丨光輝充塞天文粲然注太平之世日抱重光謂日有重)
(日也)光精(漢書李尋𫝊日月丨丨時雨氣應注精謂光明也)萬里同歸(漢書李尋𫝊日者衆)
(陽之長煇光所燭丨丨丨丨)炎㠯陽專㠯壹(漢書李尋𫝊日將旦清風發羣隂伏君㠯臨朝)
(不牽於色日初出丨丨丨君登朝佞不行忠直進不蔽障日中煇光君德盛明大臣奉公日將入丨丨丨君就)
(房有常節)燭六合燿八紘(漢書揚雄傳日月之經不千里則不能丨丨丨丨丨丨注六合謂天)
(地四方八紘八方之綱維也)天光之貴(漢書孝成許皇后𫝊日者衆陽之宗丨丨丨丨)周輝
(漢書叙傳炫炫上天縣象著明日月丨丨星辰垂精)與運周(後漢書律歷志天之動也一晝一夜而運)
(過周星從天而西日違天而東日之所行丨丨丨)四時備成萬物畢改(後漢書律歷志)
(日周於天一寒一暑丨丨丨丨丨丨丨丨)陽精成烏(後漢書天文志注日者丨丨之宗積而丨丨象)
(烏而有三趾陽之類其數竒)守實不虧(後漢書丁鴻𫝊日者陽精丨丨丨丨君之象也)宣精
(後漢書班固𫝊三光丨丨五行布序)浴於甘泉(後漢書王符𫝊注東南海之外甘水之間有羲和之)
(國有女子曰羲和方丨日丨丨丨)九陽代燭(後漢書仲長統𫝊沆瀣當餐丨丨丨丨注九陽日也)
晞髮朝陽(後漢書張衡𫝊旦余沐于清原兮丨余丨於丨丨)如月之初(後漢書黃琬𫝊)
(祖父瓊為魏郡守日食京師不見瓊㠯狀聞詔問所食多少瓊未知所况琬年七歲在傍曰何不言日食之餘)
(丨丨丨丨瓊大驚即㠯其言應詔)用其精(後漢書荀爽𫝊在地為火在天為日在天者丨丨丨在地)
(者用其形)手捧(魏志程昱傳注昱少時嘗夢上泰山兩丨丨日昱私異之以語荀彧彧以白太祖太祖曰)
(當終為吾腹心昱本名立太祖乃加其上日更名昱也)登天運景(魏志管輅𫝊注白日丨丨丨丨)
(萬里無物不照及其入地一炭之光不可得見)一炭光(見上)暘燥(魏志管輅𫝊過清河倪太守時)
(天旱倪問輅雨期輅曰今夕當雨是日丨丨晝無形似咸謂不然)舉目見(晉書明帝紀帝幼而聰哲)
(為元帝所寵異年數歲長安使來因問帝曰日與長安孰遠對曰長安近不聞人從日邊來元帝異之明日宴)
(羣僚又問之對曰日近元帝失色曰何乃異間者之言乎對曰丨丨丨日不見長安)去地八萬里
(晉書天文志日丨丨恒丨丨丨)麗天平轉(晉書天文志日丨丨而丨丨分冬夏之間日前行道為七)
(衡六間)七衡六間(見上)繞辰極(晉書天文志日丨丨丨沒西而還東不出入地中)冉
冉轉上(晉書天文志日出於東丨丨丨丨)當小星數十(晉書天文志今日徑千里圍周)
(三千里中足以丨丨丨之丨丨也)以火炬喻(晉書天文志王生丨丨丨丨日吾亦將借子之矛以)
(刺子之楯焉把火之去人轉遠其光轉微而日月自出至入不漸小也王生以火喻之謬矣)横破鏡
(晉書天文志日之入西方視之稍稍去初尚有半如丨丨丨之狀須臾淪沒矣若如王生之言日轉北去有半)
(者其北都沒之頃宜先如豎破鏡之狀不應如横破鏡矣)邪射陽城(晉書天文志凡日景於地千里)
(而差一寸景尺有五寸者南戴日下萬五千里也以此推之日當去其下地八萬里矣日丨丨丨丨則天徑之)
(半也體圓如彈丸地處天之半而陽城為中則日春秋冬夏昏明晝夜去陽城皆等無盈縮矣故知從日邪射)
(陽城為天徑之半也)生養恩德(晉書天文志日為太陽之精主丨丨丨丨人君之象也)羲和
占(晉書律歷志丨丨丨日)煥曜(晉書摯虞傳明景日以鑒形兮信丨丨而重光)天晷(晉書摯虞)
(傳悼曜靈之靡暇兮限丨丨之有度)炎離(晉書摯虞𫝊尋凱風而南暨兮謝太陽於丨丨)一沖一
溢(晉書郭璞傳一闔一開兩儀之跡丨丨丨丨縣象之節)正轡中黃(晉書成公綏𫝊望舒彌節)
(於九道羲和丨丨於丨丨)裁徑百里(晉書魯勝傳日月丨丨丨丨無千里星十里不百里)高隅
隱(晉書赫連勃勃載記丨丨丨日崇墉際雲)精象所寄(宋書歴志隂陽二氣陶育羣品丨丨丨丨)
(是為日月)八行(宋書歴志日有丨丨合成一道月有一道離為九行左交右疾倍半相違其一終之理日)
(數宜同)暄光(宋書樂志柔風舞丨丨遲)丹耀(宋書樂志膺華丨丨登瑞紫穹)出東南隅
(宋書樂志日丨丨丨丨照我秦氏樓)合璧(宋書符瑞志帝堯在位日月如丨丨五星如連珠)乘船
過(宋書符瑞志伊摯將應湯命夢丨丨丨日月之旁)八維同映(宋書符瑞志朝景升躔丨丨丨)
(丨)映石知旭(宋書謝靈運𫝊水激瀨而駿奔日丨丨而丨丨)倒景椒塗(宋書謝靈運𫝊)
(風生浪於蘭渚日丨丨於丨丨)拂浮霜(宋書袁淑傳涸澤而漁焚林而狩若浚風之舞輕籜杲日之丨)
(丨丨)火鏡(齊書天文志贊陽精丨丨隂靈水存垂光滿蓋列景周渾)垂光滿蓋列景周
渾(見上)乘龍西逐(齊書祥瑞志太祖年十七夢丨青丨丨行丨日)倒麗西阿(齊書張融)
(𫝊天抗暉於東曲日丨丨於丨丨)盈秀(齊書張融𫝊山海藏隂雲塵入岫天英徧華日色丨丨)高
明表德(梁書武帝紀日月麗天丨丨所以丨丨山岳題地柔博所以成功)朱衣捧(陳書高祖)
(紀高祖嘗遊義興舘於許氏夜夢天開數丈有四人丨丨丨日而至令高祖開口納焉及覺腹中猶熱)合
魄呈暉(陳書高祖紀陽光丨丨曜象丨丨)泫露帶雲(陳書高祖紀朝景重輪丨三危之膏)
(丨晨光合璧丨五色之卿丨)腰扇障(南史劉祥𫝊禇彦回入朝以丨丨丨日祥從側過曰作如此舉)
(止羞面見人扇鄣何益彦回曰寒士不遜)九歲制賦(南史顧野王傳野王幼好學丨丨能屬文嘗丨)
(日丨朱异見而竒之)冠珥(魏書天象志正始元年十二月壬子日有丨丨内黃外青占曰天下喜)天
下喜(見上)黃氣成抱(魏書靈徵志太昌元年六月日初出有大丨丨丨丨)三趾晨儀
(隋書音樂志丨丨丨丨重輪夕映)扶木朝暾(隋書音樂志丨丨上丨丨嵫山沉暮景)遊晷
馳輝(隋書音樂志寒來丨丨促暑至丨丨永)天陽(隋書天文志日為丨丨火為地陽地陽上升天)
(陽下降今置火於地從傍與上診其熱遠近殊不同焉日中正在上覆蓋人人當天陽之衝故熱於始出時又)
(新從太陰中來故復凉於其西在桑榆間也)從太隂中來(見上)無小大有伸厭
(隋書天文志日丨丨丨而所存者丨丨丨厭而形小伸而體大盖其理也)遠寒近暑(隋書天文志日)
(去赤道表裏二十四度丨丨丨丨而中和二分之日去天頂三十六度日去地中四時同度而有寒暑者地氣)
(上騰天氣下降故遠日下而寒近日下而暑)承福(隋書天文志日下有黃氣三重若抱名曰丨丨人主)
(有吉喜且得地)明岫(隋書虞世基𫝊青春晚候朝陽丨丨日月光華烟雲吐秀)上道次道下
道(隋書袁充傳太平日行丨丨升平行丨丨霸世行丨丨)二八門(隋書庾季才𫝊二月日出卯入)
(酉居天之正位謂之丨丨之丨)周歴四方(北史崔浩𫝊日月運轉丨丨丨丨)長繩繫景
(北史蕭大圜𫝊丨丨丨丨實所願言)照臨寧帖(北史突厥𫝊處羅朝於臨朔宫帝曰今四海既清與)
(一家無異朕皆欲存養使遂性靈譬如上天止有一個日丨丨莫不丨丨)澄氛靄(舊唐書明皇紀太陽)
(朗耀丨丨丨於天衢高風順時厲肅殺於秋序)闓陽(舊唐書音樂志丨丨晨披紫闕太一曉降黃庭)祥
暉(舊唐書音樂志舜日啟丨丨堯雲卷征旆)蟠桃彩駕細柳光馳(舊唐書音樂志祀朝)
(日樂章太陽朝序王宫有儀丨丨丨丨丨丨丨丨軒祥表合漢歴彰竒)軒祥表合漢歴彰
竒(見上)曦輪(舊唐書音樂志永流洪慶式動丨丨)烏陽(舊唐書李密𫝊贊丨丨既昇爝火不息)
宿度如過逆旅(舊唐書傅仁均傳太陽行於丨丨丨郵傳之丨丨丨)大車載行(唐書)
(鄭光𫝊光孝明皇太后弟也會昌末夢御丨丨丨日月丨中衢光輝洪洞照六合寤而占之工曰君且暴貴)
羊胛熟(唐書骨利幹傳骨利幹處瀚海北其地北距海去京師最遠又北度海則晝長夜短日入烹丨)
(丨丨東方已明蓋近日出處也)兩交(宋史天文志冬至之日日在黃道表去北極最遠為小寒晝短夜長)
(夏至之日日在赤道表去北極最近為小暑晝長夜短春秋二分日在丨丨春和秋凉晝夜平分)見匿
(宋史天文志五星之行有疾舒日月之交有丨丨)含王字(宋史天文志君臣有道則日丨丨丨)四
彗(宋史天文志人君有德則日有丨丨光芒四出)抱氣(宋史天文志凡黃氣環在日左右為丨丨居日)
(上為戴氣為冠氣居日下為承氣為履氣居日下左右為紐氣為纓氣抱氣則輔臣忠餘皆為喜為得地吉)
黃芒黃輝(宋史天文志日有丨丨君福昌多丨丨故太平)甲乙主四海外(宋史天文)
(志日食在丨丨日丨丨丨之丨不占)乾精(宋史樂志日月星辰皆丨之丨)陽德母(宋史樂志丨丨)
(之丨羲御寅賓得天久照首兹三辰)首三辰(見上)煜爚東門(宋史樂志朝日揚光下燭丨丨)
(丨丨)覆盆必照(宋史陳洪進傳峻極者山也在汙壤而不辭無私者日也雖丨丨而丨丨)黃暈
鮮明(金史天文志興定五年四月丙子日正午有丨丨四匝其色丨丨)測景之所二十
有七(元史天文志四海丨丨丨丨凡丨丨丨丨東極高麗西至滇池南踰朱崖北盡鐵勒)九居下
枝一居上枝(山海經湯谷上有扶桑十日所浴在黑齒北居水中有大木丨日丨丨丨丨日丨丨)
(丨)兆月(周髀算經日丨丨月光乃出故成明月注月禀日光而成形兆故云日兆月也)光華復
旦(竹書紀年帝舜十四年和氣普應慶雲興焉百工相和而歌慶雲帝乃倡之曰慶雲爛兮糺縵縵兮日月)
(丨丨旦丨丨兮羣臣咸進頓首曰明明上天爛然星陳日月光華弘於一人)弘於一人(見上)繼
天地光明(董仲舒春秋繁露在天而象天者莫大日月丨丨丨之丨丨莫不照也)折箬蔽
(焦氏易林丨丨丨日)雷車避藏(焦氏易林白日揚光丨丨丨丨)助天行化(班固白虎通日)
(月丨丨丨丨照明下地)常滿有節(班固白虎通日之為言實也丨丨丨丨)合五行精
(魏伯陽參同契日丨丨丨丨月受六律紀)耀德(魏伯陽參同契日以丨丨)繫珠車蓋(王充論衡)
(日之出近也其入遠不復見故謂之入運見於東方近故謂之出何以驗之丨明月之丨於丨丨之橑轉而旋)
(之明月之珠旋邪人望不過十里天地合矣今視日入非入也亦遠也)出扶桑入細柳(王充)
(論衡儒者論日旦丨丨丨暮丨丨丨扶桑東方地細柳西方野也)騏驎步(王充論衡日晝行千里夜)
(行千里騏驎晝日亦行千里然則日行舒疾與丨丨之丨相似類也)斗筐(王充論衡儒者謂日月之體皆)
(至圓彼從下望見其形若丨丨之狀)度光數質刺徑千里(王充論衡數家丨日之丨丨日)
(之丨丨丨丨丨)浴湯谷而光不滅登扶桑而枝不燋(王充論衡日火也湯)
(谷水也十日浴於湯谷當滅敗焉扶桑木也十日處其上宜燋枯焉今丨丨丨丨丨丨丨丨丨丨丨丨丨丨不)
(枯與今日出同不驗於五行故知十日非眞日也)治國舒長(王符潛夫論所謂丨丨之日丨以丨)
(者非謁羲和而令安行也又非能增分度而益漏刻也乃君明察而百官治下循正而得其所則民安靜而力)
(有餘故視日長也)羣物斯辨(徐幹中論寳在元室有所求而不見白日照焉則丨丨丨丨矣)外
照(劉劭人物志火日丨丨不能内見)出而作入而息(皇甫謐高士傳壤父曰吾日丨丨丨)
(日丨丨丨鑿井而飲耕田而食帝何德於我哉)疉璧(劉勰文心雕龍日月丨丨以垂麗天之象)豆花
憎(賈思勰齊民要術丨丨丨見日見日則黃爛而根焦矣)貞滿(温大雅唐創業起居注天地定位否)
(泰迭其盛衰日月著明虧昃貶其丨丨)九芒(韓鄂歲華紀麗注日彩丨丨)方旭(韓鄂歲華紀麗)
(注時當青陽日在丨丨)映九英梅(馮贄雲仙雜記元稹為翰林承旨朝退行鐘廊時初日丨丨丨)
(丨隙光射稹有氣勃勃然百僚望之云豈腸胃文章映日可見乎)寒鴉帶影(釋惠洪冷齋夜話詩)
(有句意俱含蓄者如玉容不及丨丨色猶丨昭陽日丨來是也)
月
掌罰(管子北方曰月其時曰冬其氣曰寒月丨丨罰為寒注罰則殺物故為寒也)百星不如
(文子丨丨之明丨丨一月之光)曀曀(晏子星之昭昭不若月之丨丨)司時(尸子使星司夜月丨丨猶)
(使雞司晨也)銀丸(愼子月如丨丨受日之光)舒前速後近一遠三(愼子丨丨丨丨)
(丨丨丨丨謂之弦)圜道(呂氏春秋月躔二十八宿軫與角屬丨丨也)水氣之精(淮南子積)
(隂之寒氣為水丨丨丨丨者為月)魚腦減蠃硥瞧(淮南子月者隂之宗也是以月虛而丨丨)
(丨月死而丨丨丨注宗本也膲肉不滿言應隂氣也)方諸為水(淮南子丨丨見月則津而丨丨注方)
(諸隂燧大蛤也熟磨拭令熱月盛時以向月下則水生以銅盤受之下水數滴)為刑(淮南子日為德月丨)
(丨)蛤蟹珠龜(淮南子丨丨丨丨與月盛衰)隨灰運闕(淮南子畫丨丨而月丨丨注以)
(蘆草灰隨牖下月光中令圜畫缺其一面則月運亦缺於上也)蠃蠬應(淮南子月盛衰於上則丨丨丨)
(於下注月隂精也蠃蠬亦隂也)詹諸(淮南子月照天下蝕於丨丨注詹諸月中蝦蟇)不可細書
(淮南子明月之光可以遠望而丨丨以丨丨)載魄於西終魄於東(揚子月未望則丨丨)
(丨丨既望則丨丨丨丨其遡於日乎)昱夜(揚子日以昱乎晝月以丨乎丨)今月古月(抱朴子丨)
(丨不及丨丨之朗)曜景灼夜(抱朴子羲和昇光以啟旦望舒丨丨以丨丨)歸東起西
(史記歷書月丨於丨丨明於丨)畢聚(史記歷書太初元年歲名焉逢攝提格月名丨丨日得甲子夜半朔)
(旦冬至注謂月値畢及娵訾也畢月雄也聚月雌也)行中道(史記天官書月丨丨丨安寧和平注中道)
(房室星之中間也房有四星若人之房二間有四表然故曰房中道房星之中間也)纖阿(史記司馬相如)
(傳陽子驂乘丨丨為御注纖阿月御也)合地統(漢書律歷志大極運三辰五星於上而元氣轉三統)
(五行於下其於人皇極統三德五事故三辰之合於三統也日合於天統月丨於丨丨斗合於人統)穆穆
金波(漢書禮樂志月丨丨㠯丨丨日華燿㠯宣明)有九行(漢書天文志月丨丨丨者黑道二出)
(黃道北赤道二出黃道南白道二出黃道西青道二出黃道東立春春分月東從青道立秋秋分西從白道立)
(冬冬至北從黑道立夏夏至南從赤道然用之一决房中道青赤出陽道白黑出陰道)蟁蝱宵見
(漢書中山靖王勝𫝊明月曜夜丨丨丨丨)百里為品千里立表萬里連紀(漢書)
(李尋傳月者衆陰之長銷息見伏丨丨丨丨丨丨丨丨丨丨丨丨妃后大臣諸侯之象也注品同也言百里内)
(數度同也千里則當立表度其景萬里則繼其本所起紀其宿度也)望舒(漢書揚雄𫝊丨丨彌轡注望舒)
(月御也)土地之精(後漢書禮儀志注月者丨丨丨丨也)姮娥託身(後漢書天文志注羿)
(請不死之藥於西王母姮娥竊之㠯奔月將往枚筮之於有黃有黃筮之曰吉翩翩歸妹獨將西行逢天晦芒)
(毋驚毋恐後其大昌丨丨遂丨丨於月是為蟾蠩)光生於日照魄生於日蔽(後漢)
(書天文志注日譬猶火月譬猶水火則外光水則含景故月丨丨丨丨之所丨丨丨丨丨之所丨當日則光盈)
(就日則光盡也)陰精之宗(後漢書天文志注月者丨丨丨丨積而成獸象兔陰之類其數耦)臣
象(後漢書鄭興𫝊日君象而月丨丨)朔西陂(後漢書馬融𫝊月丨丨丨注朔生也)出丹淵
(魏志王粲𫝊注月丨丨丨中)三五清耀(魏志管輅𫝊注丨丨盈月丨丨燭夜可以遠望及其在晝)
(明不如鏡)常儀占(晉書律歷志丨丨丨月)進退牛前(晉書律歷志參校漢家太初三統四)
(分歴術課弦望於兩儀郭間而月行九歲一終謂之九道九章百七十一歲九道小終九九八十一章五百六)
(十七分而九終丨丨丨丨四度五分)圓舒循晷(晉書后妃𫝊論方祗體安儷乾儀而合德丨丨丨丨)
(配羲曜以齊明)登樓清嘯(晉書劉琨𫝊琨在晉陽乘月丨丨丨丨賊聞之皆悽然長嘆)照察
幽情(晉書郭璞傳月者屬坎羣陰之府所以丨丨丨丨以佐太陽精者也)微雲點綴(晉書謝朗)
(𫝊朗子重為會稽王道子驃騎長史嘗因侍坐於時月夜明淨道子歎以為佳重曰意謂乃不如丨丨丨丨道)
(子因戲重曰卿居心不淨乃復強欲滓穢太清耶)彌節九道(晉書成公綏傳望舒丨丨於丨丨羲)
(和正轡於中黃)焯羣星(晉書庾闡傳煥乎若望舒曜景而丨丨丨矯乎若翔鸞拊翼而逸宇宙)牛
渚誦詩(晉書袁宏傳謝尚時鎮丨丨秋夜乘月與左右微服泛江會宏在舫中諷詠聲既清會辭又藻)
(拔遂駐聽久之遣問焉答云是袁臨汝郎丨丨即其詠史之作也尚傾率有勝志即迎升舟與之譚論申旦不)
(寐)長詠申旦(晉書顧愷之𫝊愷之為散騎常侍與謝瞻連省夜於月下丨丨瞻每遥贊之愷之彌)
(自力忘倦瞻將眠令人代己愷之不覺有異遂丨丨而止)棲檐(宋書樂志漢拂幌月丨丨)高樓流
光(宋書樂志明月照丨丨丨丨正裴回)歴莢(宋書符瑞志堯在帝位有草夾階而生月朔始生一莢月)
(半而生十五莢十六日以後日落一莢及晦而盡月小則一莢焦而不落名曰蓂莢一曰丨丨)隱山成
陰(宋書謝靈運𫝊月丨丨而丨丨木鳴柯以起風)投光柯間(宋書謝靈運𫝊日月丨丨於丨丨風)
(露披清於㟪岫)筵於源潮(齊書張融𫝊丨秋月丨丨丨帳春霞於秀瀨)籠連池竹(梁書)
(沈約傳風騷屑於園樹月丨丨於丨丨)衆水咸見(陳書傅縡傳明月在天丨丨丨丨)希逸
賦(南史謝莊傳莊字希逸孝武嘗問顏延之曰謝丨丨月丨何如答曰美則美矣但莊始知隔千里兮共明)
(月)對飲(南史謝譓傳譓不妄交接門無雜賓有時獨醉曰入吾室者但有清風丨吾丨者惟當明月)
握卷升屋(南史江泌傳泌少貧晝日斫屧為業夜讀書隨月光光斜則丨丨丨丨)朏月(魏書)
(禮志詔曰近論朝日夕月皆欲以二分之日於東西郊行禮昔袐書監薛謂等嘗論此事以為朝日以朔夕月)
(以朏卿等意謂朔朏二分何者為是游明根對曰考案舊式推校衆議宜從丨丨)滿如規(北齊書魏)
(收𫝊月丨丨丨後夜則虧)歷草隨弦珠胎逐望(隋書音樂志澄輝燭地域流耀鏡天儀丨)
(丨丨丨長丨丨丨丨虧)藥資王母(隋書音樂志成形表蟾兔竊丨丨丨丨)雲中照外
(隋書天文志月盛之時雖有重雲蔽之而夕猶朗然是月光猶從丨丨而丨丨也)形圓質清(隋書)
(天文志月者陰之精也其丨丨其丨丨日光照之則見其明日光所不照則謂之魄故月望之日日月相望人)
(居其間盡覩其明故形圓也二弦之日日照其側人觀其傍故半明半魄也晦朔之日日照其表人在其裏故)
(不見也)二弦半魄(見上)交絡黃道(北史張胄元傳月道丨丨丨丨每行黃道内十三日)
(有竒而出又行道外十三日有竒而入終而復始)紀時節(北史流求國𫝊俗無文字望月虧盈以丨)
(丨丨草木榮枯以為年歲)夜典凉秋陰明湛夕(舊唐書音樂志夕月樂章丨丨丨丨丨丨)
(丨丨)月濕(舊唐書歷志迦葉孝威等天竺法丨丨如汗狀是蝕之先候)乘舟衣錦(舊唐書李)
(白傳嘗月夜丨丨自採石達金陵白丨宫丨袍於舟中顧瞻嘯傲傍若無人)正交中交(五代史司)
(天考九道者月軌也其半在黃道内半在黃道外去極遠六度出黃道謂之丨丨入黃道謂之丨丨)黃光
(宋史眞宗紀祥符元年冬十月辛亥享昊天上帝於圜臺帝衮冕奠獻慶雲繞壇月有丨丨)如繩繞
木(宋史天文志月行周於黃道丨丨之丨丨故月交而行日之陰則日為之虧)終歲不暈(宋史)
(天文志月丨丨丨丨天下偃兵)瑞氣(宋史天文志月旁丨丨一珥五穀登兩珥外兵勝四珥及生戴氣君)
(喜國安)遡日為光(宋史律歷志京房云月有形無光日照之乃光始知月本無光丨丨以丨丨本)
(朝沈括用弹況月粉塗其半以象對日之光正側視之始盡圓缺之形)用彈況(見上)輪高仙
桂階應祥蓂(宋史樂志夕月樂章至陰之精虧而復盈丨丨丨丨丨丨丨丨)玉鈎冰盤
(宋史樂志夕月樂章丨丨初彎丨丨乍圓扇掩秋後烏飛枝邊)嬋娟(宋史樂志精凝蟾蜍輝光丨丨)下
瑠璃宫(宋史樂志周天而行如姊之崇可飛霞佩丨丨丨丨)姊事(宋史樂志穆穆太陰禮嚴丨丨)
破雲(宋史張愈𫝊嶺月丨丨秋霖洒竹)作闚几(元史郭守敬傳月雖有明察景則難丨丨丨)
後天(周髀算經月丨丨十三度十九分度之七注月後天者月東行也)歸功於日(班固白虎)
(通月之為言闕也有滿有闕也所以有闕何丨丨丨丨也八日成光二八十六日轉而歸功晦至朔旦受符復)
(行故援神契曰月三日成魄也)受符復行(見上)弦期(魏伯陽參同契九四或躍進退道危艮主)
(進止不得踰時二十三日典守丨丨)兩弦合精(魏伯陽參同契上弦兌數八下弦艮亦八丨丨丨其)
(丨乾坤體乃成)乾體盛滿(魏伯陽參同契十五丨丨成丨丨甲東方)智光(魏伯陽參同契月以)
(丨丨)其寒悽愴(王充論衡項曼都好道學仙委家亡去三年而返家問其狀曼都曰去時有仙人數)
(人將我上天離月數里而止見月上下幽冥居月之旁丨丨丨丨)濤隨盛衰(王充論衡丨之起也)
(丨月丨丨)晨鳬飛(王充論衡月一旦夜行二萬六千里與丨丨丨相類似也)君子之光(葛洪)
(西京雜記公孫乘為月賦曰月出皦兮丨丨丨丨)隱巖似鉤蔽堞分鏡(葛洪西京雜記)
(公孫乘月賦曰丨員丨而丨丨丨修丨而丨丨既少進以增輝遂臨庭而高映)夜光(王嘉拾遺記炎帝神)
(農築圓丘以祀朝日飾瑶階以揖丨丨)望舒荷(王嘉拾遺記太始十年有浮支國獻望舒草其色紅)
(葉如荷月出則葉舒月沒則葉卷植於宫中因穿池名曰丨丨丨池)吳牛喘(劉義慶世說滿奮畏風在)
(晉武帝坐北窗作琉璃屏實密似疎奮有難色帝笑之奮答曰臣猶丨丨見月而丨)作曲室語(劉義)
(慶世說許掾嘗詣簡文爾夜風恬月朗乃共丨丨丨中丨襟情之詠偏是許之所長辭寄清婉有逾平日簡文)
(雖契素此遇尤相咨嗟不覺造膝)纖纖玉鈎娟娟蛾眉(韓鄂歲華紀麗如鈎注選云始)
(見西南樓丨丨如丨丨末映東北墀丨丨似丨丨)度南端(韓鄂歲華紀麗丨丨丨注邢子才詩風音)
(響北牖月影度南端)出東嶺(韓鄂歲華紀麗丨丨丨注陶?詩白日淪西河素月出東嶺遥遥萬里輝)
(蕩蕩空中影)萬里輝(見上)烏鵲南飛(韓鄂歲華紀麗注魏武帝歌曰月明星稀丨丨丨丨)
桂五百丈(叚成式酉陽雜俎舊言月中有桂有蟾蜍故異書言月丨高丨丨丨下有一人常斫之樹)
(創隨合人姓吳名剛西河人學仙有過謫令伐樹)吳剛伐樹(見上)閻扶影入(叚成式酉)
(陽雜俎須彌山南面有丨丨樹月過樹丨丨月中)蟾桂地影空處水影(叚成式酉陽雜)
(俎或言月中丨丨丨丨也丨丨丨丨也)七寳合成(叚成式酉陽雜俎太和中王秀才遊嵩山迷歸)
(路忽叢中見一人眠熟呼之乃起坐問其所自其人笑曰君知月乃丨丨丨丨乎月勢如丸其影日爍其凸處)
(也常有八萬二千戸修之予即一數因開襆有斤鑿數事)下弦月子(叚成式酉陽雜俎長慶初山人)
(楊隱之訪唐居士土人謂百歲人因留楊止宿及夜呼其女曰可將一丨丨丨丨來其女遂帖月於壁上如片)
(紙耳唐即起祝之曰今夕有客可賜光明言訖一室朗若張燭)倚華山樹(叚成式酉陽雜俎歴城房)
(家園齊博陵君豹之山池參軍尹孝逸還鄴詞人餞宿於此逸為詩曰風淪歴城水月丨丨丨丨時人以此兩)
(句比謝靈運池塘十字焉)虎交而暈(叚成式酉陽雜俎丨丨丨月丨)巫山夕(叚成式酉陽雜)
(俎殘月丨丨丨餘霞洛浦農)清光可愛(王仁裕開天遺事蘇頲與李乂對掌文誥八月十五夜於)
(禁中直宿諸學士翫月備文酒之晏時長天無雲月色如晝蘇曰丨丨丨丨何用燈燭遂使撤去)隨行
屨(釋惠洪冷齋夜話東吳僧惠詮詩句清婉嘗書湖上一山寺壁曰落日寒蟬鳴獨歸林下寺柴扉夜未掩)
(片月丨丨丨唯聞犬吠聲又入青蘿去)
御定子史精華卷二
