欽定四庫全書
御定子史精華卷一百五十二
食饌部
膳羞
鼎饋(管子桓公外舍而不丨丨注不以鼎饋食言其饌不盛也)以魚為牲(管子舉春祭塞久禱)
(丨丨丨丨以蘖為酒相召所以屬親戚也)鳥獸魚鼈必先菜羹(管子凡置彼食丨丨丨丨)
(丨丨丨丨羹胾中别胾在醬前)胾在醬前(見上)無鹽則腫(管子惡食丨丨丨丨守圉之本)
(其用鹽獨重)齊有渠展之鹽燕有遼東之煮(管子夫楚有汝漢之金丨丨丨)
(丨丨丨丨丨丨丨丨丨)伐菹薪煮泲水(管子君丨丨丨丨丨丨為鹽)咶鹽(管子十口)
(之家十人丨丨)守民口(管子味者所以丨丨丨也聲者所以守民耳也色者所以守民目也)魚脯
鯢殽(管子丨以為丨丨以為丨)葷臊(管子黃帝作鑽燧生火以熟丨丨民食之無兹&KR2075;之病而天下)
(化之)令人口爽(老子五味丨丨丨丨注爽亡也言失於道味也)海食(晏子廢公阜之遊止丨丨)
(之獻)豚肩不具(晏子晏子之魯朝食進餽膳有豚焉晏子曰去其二肩晝者進膳則丨丨丨丨侍者)
(曰膳豚肩亡晏子曰釋之矣侍者曰我能得其人晏子曰止)炙三弋五卵苔菜(晏子晏子)
(相景公食脱粟之食丨丨丨丨丨丨丨耳矣公聞之往燕焉睹晏子之食也公曰嘻夫子之家如此其貧乎而)
(寡人不知寡人之罪也晏子對曰以世之不足也免粟之食飽士之一乞也炙三弋士之二乞也五卵士之三)
(乞也嬰無倍人之行而有參士之食君之賜厚矣嬰之家不貧再拜而謝)五味盡御(墨子五榖盡收)
(則丨丨丨丨於主)大國累百器小國累十器(墨子厚作歛於百姓以為美食芻豢)
(蒸炙魚鱉丨丨丨丨丨丨丨丨丨丨前方丈目不能徧視手不能徧操口不能徧味)茹藿(列子啜菽丨丨)
(自以味之極)梁肉蘭橘(列子薦以丨丨丨丨)甘芹萍子(列子昔人有美戎菽丨枲莖丨)
(丨丨者對鄉豪稱之鄉豪取而嘗之蜇於口惨於腹)枲莖(見上)厲爽(莊子五味濁口使口丨丨)味
相反而皆可於口(莊子其猶柤棃橘柚耶其丨丨丨丨丨丨丨丨)甘口而疾形
(韓非子夫香美脆味厚酒肥肉丨丨丨丨丨)豹胎(韓非子象箸玉杯必不羹菽藿必旄象丨丨)枯
魚之膳(韓非子孫叔敖相楚棧車牝馬&KR0008;餅菜羹丨丨丨丨冬羔裘夏葛衣面有饑色)屈到嗜
芰文王嗜菖蒲葅(韓非子丨丨丨丨丨丨丨丨丨丨非正味也而二賢尚之所味不必美)
猩羹(荀子今夫丨猩形笑亦二足而毛也然而君子啜其丨食其胾)珍備(荀子重味而成丨丨)代
睪而食(荀子食飲則重大牢而備珍怪期臭味曼而饋丨丨丨丨)五味調香(荀子芻豢稻粱)
(丨丨丨丨所以養口也)貴本親用(荀子祭齊大羹而飽庶羞丨丨而丨丨也)泔之不若
奥之(荀子曾子食魚有餘曰泔之門人曰丨丨傷人丨丨丨丨)烈味(吕氏春秋凡食無疆厚味無以)
(丨丨重酒是以謂之疾首)以彘嘗麥(吕氏春秋農乃收麥升獻天子乃丨丨丨丨先薦寢廟)雞
跖(吕氏春秋齊王之食丨也必食其丨數千而後足雖不足猶若有跖)羞以含桃(吕氏春秋農乃)
(登黍是月也天子以雛嘗黍丨丨丨丨先薦寢廟)蓄菜(吕氏春秋命有司趣民收歛務丨丨多積聚注)
(蓄菜乹苴之屬也)天子然後可具(吕氏春秋湯得伊尹祓之於廟爝以爟火釁以牲猳明日)
(設朝而見之說湯以至味湯曰可對而為乎對曰君之國小不足以具之為丨丨丨丨丨丨夫三羣之蟲水居)
(者腥肉玃者臊草食者羶臭惡猶美皆有所以凡味之本水最為始五味三材九沸九變火之為紀時疾時徐)
(滅腥去臊除羶必以其勝無失其理調和之事必以甘酸苦辛醎先後多少其齊甚微皆有自起鼎中之變精)
(妙微纖口弗能言志弗能喻若射御之微隂陽之化四時之數故久而不弊熱而不爛甘而不噥酸而不酷醎)
(而不减卒而不烈淡而不薄肥而不&KR3419;)三羣之蟲(見上)水最為始火之為紀
(見上)鼎中之變精妙微纖(見上)猩唇貛炙觾翠(吕氏春秋肉之美者丨猩)
(之丨丨貛之丨雋丨之丨述蕩之掔旄象之約流沙之西丹山之南有鳳之丸沃民所食魚之美者洞庭之鱄)
(東海之鮞醴水之魚名曰朱鱉六足有珠百碧&KR0034;水之魚名曰鰩其状若鯉而有翼常從西海夜飛遊於東海)
述蕩掔(見上)旄象約(見上)鳳丸(見上)洞庭鱄東海鮞(見上)朱鼈(見上)
&KR0034;水鰩(見上)崑崙蘋夀木華(吕氏春秋菜之美者丨丨之丨丨丨之丨指姑之東中容)
(之國有赤木元木之葉焉餘瞀之南南極之崖有菜其名曰嘉樹其色若碧陽華之芸雲夢之芹具區之菁浸)
(淵之草名曰土英)嘉樹(見上)土英(見上)陽華芸雲夢芹具區菁(見上)陽
樸薑招搖桂越駱菌(吕氏春秋和之美者丨丨之丨丨丨之丨丨丨之丨鱣鮪之醢大夏)
(之鹽宰揭之露其色如玉長澤之卵)大夏鹽宰揭露長澤卵(見上)沙棠實(吕氏)
(春秋冀州之原果之美者丨丨之丨常山之北投淵之上有百果焉羣帝所食箕山之東青島之所有甘櫨焉)
(江浦之橘雲夢之柚漢上石耳)江浦橘雲夢柚漢上石耳(見上)縮頞而食
(吕氏春秋文王嗜菖蒲葅孔子聞而服之丨丨丨丨之三年然後勝之)用有所託(吕氏春秋鹽之)
(丨丨丨丨也不適則敗託而不可食)齊味萬方(淮南子今屠牛而烹其肉或以為酸或以為甘煎熬)
(燎炙丨丨丨丨其本一牛之體)荆吳甘酸(淮南子煎熬焚炙調齊和之適以窮丨丨丨丨之變)黏
牡(淮南子柳下惠見飴曰可以養老盗跖見飴曰可以丨丨注牡門戶籥牡也)百梅(淮南子丨丨足)
(以為百人酸一梅不足以為一人和)狗羹(淮南子楚人有烹猴而召其隣人以為丨丨也而甘之後聞其)
(猴也據地而吐之盡瀉其食此未始知味者也)非其土不食(文中子菓菜非其時不食曰非天道)
(也丨丨丨丨丨曰非地道也)全蒸(國語禘郊之事則有丨丨王公立飫則有房蒸親戚宴饗則有殽蒸)
房蒸殽蒸(見上)折俎加豆(國語女今我王室之一二兄弟以時相見將龢協典禮以示民)
(訓則無亦擇其柔嘉選其馨香潔其酒醴品其百籩修其簠簋奉其犧象出其尊彛陳其鼎俎静其巾羃敬其)
(祓除體觧節折而共飲食之於是乎有丨丨丨丨酬幣宴貨以示容合好)夏槁(國語鳥獸孕水蟲成獸虞)
(於是乎禁罝羅矠魚鱉以為丨丨)廟庖(國語鳥獸成水蟲孕水虞於是乎禁罝䍡設穽鄂以實丨丨)
羞鼈(國語公父文伯飲南宫敬叔酒以露睹父為客丨丨焉小睹父怒相延食鱉辭曰將使鱉長而後食)
(之遂出)薦芰(國語屈到嗜芰有疾召其宗老而屬之曰祭我必以芰及祥宗老將丨丨屈建命去之宗)
(老曰夫子屬之子木曰不然祭典有之曰國君冇牛享大夫有羊饋士有豚犬之奠庶人有魚炙之薦籩豆脯)
(醢則上下共之不羞珍異不陳庶侈夫子不以其私欲干國之典遂不用)珍異庶侈(見上)庶人
食菜(國語士食魚炙祀以特牲丨丨丨丨祀以魚)草具(戰國策左右以君賤之也食以丨丨)煎
熬燔炙和調五味(戰國策齊桓公夜半不嗛易牙乃丨丨丨丨丨丨丨丨而進之桓公食之)
(而飽至旦不覺曰後世必有以味亡其國者)甘脆(戰國策嚴遂隂交於聶政以意厚之聶政問之曰子)
(欲安用我乎嚴遂曰吾得為役之日淺事今薄奚敢有請於是嚴遂乃具酒自觴聶政母前仲子奉黃金百鎰)
(前為聶政母夀聶政驚愈怪其厚固辭嚴仲子仲子固進而聶政謝曰臣有老母家貧客游以為狗屠可旦夕)
(得丨丨以養親親供養備不敢當仲子之賜)藿羹(戰國策民之所食大抵豆飯丨丨)食以駃
騠(史記鄒陽傳蘇秦相燕人惡之於燕王燕王按劍而怒丨丨丨丨注孟康曰駃騠駿馬也生七日而超其)
(母敬重蘇秦雖有讒謗而更食以珍奇之味)枸醬(史記西南夷傳建元六年大行王恢擊東越東越殺)
(王郢以報恢因兵威使番陽令唐蒙風指曉南越南越食蒙蜀丨丨蒙問所從來曰道西北牂柯牂柯江廣數)
(里出番禺城下蒙歸至長安問蜀賈人賈人曰獨蜀出枸醬多持竊出市夜郎注徐廣曰枸一作苟音窶駰案)
(漢書音義曰枸木似榖樹其葉如桑葉用其葉作醬酢美蜀人以為珍味)鮐鮆鯫鮑(史記貨殖傳丨)
(丨千斤丨千石丨千鈎)胃脯(史記貨殖傳丨丨簡微耳濁氏連騎注晉灼云太官常以十月作沸湯燖)
(羊胃以木椒薑扮之訖暴使燥則謂之脯)十七物(漢書孔光傳黃門令為太師省中坐置几太師入省)
(中用杖賜餐丨丨丨注師古曰食具有十七種物)羹芋魁(漢書翟方進傳成帝時關東數水陂溢為)
(害方進為相與御史大夫孔光共遣椽行事以為决去陂水其地肥美省隄防費而無水憂遂奏罷之及翟氏)
(滅鄉里歸惡言方進請陂下良田不得而奏罷陂云王莽時常枯旱郡中追怨方進童謠曰壊陂誰翟子威飯)
(我豆食丨丨丨反乎覆陂當復誰云者兩黃鵠)桂蠧(漢書南越傳謹北面因使者獻白璧一䨇翠鳥千犀)
(角十紫貝五百丨丨一器生翠四十䨇孔雀二䨇昧死再拜以聞皇帝陛下注應劭曰桂樹中蝎蟲也蘇林曰)
(漢舊常以獻陵廟載以赤轂小車師古曰此蟲食桂故味辛而漬之以蜜食之也蠧音丁故反)法膳(漢書)
(王莽傳願陛下愛精休神闊略思慮遵帝王之常服復太官之丨丨使臣子各得盡驩心備供養)豫養
導擇(後漢書光武帝紀往年已敕郡國異味不得有所獻御今猶未止非徒有丨丨丨丨之勞至廼煩擾)
(道上疲費過所其令太官勿復受明敕下以遠方口實所以薦宗廟自如舊制)遠方口實(見上)猊
糖(後漢書明帝紀注以糖作狻猊形號丨丨)鬱養強熟穿掘萌芽(後漢書和熹鄧皇后)
(紀凡供薦新味多非其節或丨丨丨丨或丨丨丨丨味無所至而夭折生長豈所以順時育物乎傳曰非其時)
(不食自今當奉祠陵廟及給御者皆須時廼上)詣闕上書獻鰒魚(後漢書伏隆傳張步遣使)
(隨隆丨丨丨丨丨丨丨注郭璞注五蒼云鰒似蛤偏著石廣志曰鰒無鱗有殼一面附石細孔雜雜或七或九)
(本草云石决明一名鰒魚音步角反)果桃菜茹(後漢書杜林傳丨丨丨丨之饋)奇果(後漢書桓)
(榮傳後榮入會庭中詔賜丨丨受者皆懷之榮獨舉手捧之以拜帝笑指之曰此真儒生也以是愈見敬厚)
冬得韭䓑韲(晉書石崇傳崇為客作豆粥咄嗟便辦每丨丨丨丨丨)龍鮓(晉書張華傳陸)
(機嘗餉華鮓於時賓客滿座華發器便曰此龍肉也衆未之信華曰試以苦酒濯之必有異既而五色光起機)
(還問鮓主果云園中茅積下得一白魚質狀非常以作鮓過美故以相獻)人乳蒸㹠(晉書王濟傳帝)
(常幸其宅供饌甚豐悉貯琉璃器中蒸㹠甚美帝問其故答曰以人乳蒸之帝色甚不平食未畢而去)食
不過鹽菜(晉書皇甫謐傳城陽太守梁柳謐從姑子也當之官人勸謐餞之謐曰柳為布衣時過吾)
(吾送迎不出門丨丨丨丨丨貧者不以酒肉為禮今作郡而送之是貴城陽太守而賤梁柳豈中古人之道是)
(非吾心所安也)千里蓴羹未下鹽豉(晉書陸機傳又嘗詣侍中王濟濟指羊酪謂機曰卿)
(吳中何以敵此答云丨丨丨丨丨丨丨丨時人稱為名對)象白(晉書張協傳燕髀猩唇髦殘丨丨)噉
薤留白(晉書庾亮傳亮丨丨因丨丨侃問曰安用此為亮云故可以種侃於是尤相稱歎云非唯風流)
(兼有為政之實按侃陶侃)肴饌屢費百金(晉書謝安傳又於土山營墅樓館林竹甚盛每擕中)
(外子姪往來游集丨丨亦丨丨丨丨世頗以此譏焉)牛心炙(晉書王羲之傳年十二嘗謁周顗顗察而)
(異之時重丨丨丨坐客未敢噉顗先割㗖羲之於是始知名)䱥魚蝦鮓(晉書虞嘯父傳為孝武帝)
(所親愛嘗侍飲宴帝從容問曰卿在門下初不聞有所獻替邪嘯父家近海謂帝有所求對曰天時尚温丨丨)
(丨丨未可致尋當有所上獻帝大笑)雞栖半露(晉書苻朗載記人或殺雞以食之既進朗曰此丨丨)
(恒丨丨檢之皆驗又食鵝肉知黑白之處人不信記而試之無毫釐之差時人咸以為知味)食鵝知
黑白處(見上)凍魚膾(晉書慕容熙載記苻氏嘗季夏思丨丨丨仲冬須生地黃皆下有司切責)
(不得加以大辟)羌煮貊炙(宋書五行志晉武帝泰始後中國相尚用胡牀貊盤及為丨丨丨丨貴人)
(富室必置其器吉享嘉會皆此為先)尚書以為絶味(宋書毛修之傳修之嘗為羊羹以薦虜尚)
(書丨丨丨丨丨丨獻之於燾燾大喜以修之為太官令)九種鹽(宋書張暢傳魏主又遣送氈及丨丨)
(丨并胡䜴云此諸鹽各有宜白鹽是魏主所食黑者療腹脹氣滿刮取六銖以酒服之胡鹽療目痛柔鹽不用)
(食療馬脊創赤鹽駁鹽臭鹽馬齒鹽四種並不中食胡豉亦中噉)胡䜴(見上)東府甘(宋書彭城)
(王義康傳四方獻饋皆以上品薦義康而以次者供御上嘗冬月噉甘歎其形味並劣義康在坐曰今年甘殊)
(有佳者遣人還丨丨取丨大供御者三寸)安成食(宋書徐湛之傳時安成公何勖无忌之子也臨汝公)
(孟靈休昶之子也並各奢豪與湛之共以肴膳器服車馬相尚京邑為之語曰丨丨丨臨汝飾湛之二事之美)
(兼於何孟)禁餳一月息米萬斛(宋書顔竣傳時歲旱民飢竣上言丨丨丨丨丨丨近丨丨)
蒸魚菜(齊書海陵王紀宣城王輔政帝起居皆諮而後行思食丨丨丨太官令答無錄公命竟不與)
熊蒸(齊書陳顯逹傳上即位後御膳不宰牲顯逹上丨丨一盤上即以充飯)龍肝之饌(齊書)
(崔祖思傳若劉累傳守其業庖人不乏丨丨丨丨斷可知矣)食鮭二十七種(齊書庾呆之傳)
(清貧自業食唯有韭葅[卄瀹]韭生韭雜菜或戲之曰誰謂庾郎貧丨丨常有丨丨丨丨言三九也)菘菜䱒
魚(齊書武陵王&KR0929;傳尚書令王儉詣&KR0929;&KR0929;留儉設食柈中設食丨丨丨丨而已)黃頷臛(齊書虞悰)
(傳悰善為滋味和齊皆有方法豫章王嶷盛饌享賓謂悰曰今日肴羞寕有所遺不悰曰恨無丨丨丨何曾食)
(蔬所載也)醒酒鯖鮓(齊書虞悰傳上就悰求諸飲食方悰秘不肯出上醉後體不快悰乃獻丨丨丨)
(丨一方而已)瓜飲甘果(齊書竟陵王子良傳子良少有清尚禮才好士居不疑之地傾意賓客天)
(下才學皆遊集焉善立勝事夏月客至為設丨丨及丨丨著之文教士子文章及朝貴辭翰皆發教撰錄)晨
鳬夜鯉(齊書周顒傳丈人於血氣之類雖無身踐至於丨丨丨丨不能不取備屠門財貝之經盗手猶)
(為廉士所棄生性之一啓鸞刀寧復慈心所忍)逐夷(齊書虞愿傳帝素能食尤好丨丨以銀鉢盛蜜漬之)
(一食數鉢謂揚州刺史王景文曰此是奇味)積果如山岳列肴同綺繡(梁書賀琛)
(傳夫食方丈於前所甘一味今之燕喜相競誇豪丨丨丨丨丨丨丨丨丨丨露臺之産不周一燕之資而賓主)
(之間裁取滿腹未及下堂已同臭腐)如水精(梁書中天竺國傳國臨大江其水甘美下有真鹽色正白)
(丨丨丨)西苑綠沈瓜(南史任昉傳出為新安太守卒於官武帝聞問方食丨丨丨丨丨投之於)
(盤悲不自勝)堇茹粟漿瓟醬白醝(南史王元謨傳孝武狎侮羣臣嘗為元謨作四時詩)
(曰丨丨供春膳丨丨充夏飡丨丨調秋菜丨丨觧冬寒)鰒魚三十枚可得十萬錢
(南史禇彦回傳時淮北屬江南無復鰒魚或有間關得至者一枚直數千錢人有餉彦回丨丨丨丨丨彦回時)
(雖貴而貧薄過甚門生有獻計賣之云丨丨丨丨丨彦回變色曰我謂此是食物非曰財貨且不知堪賣錢聊)
(爾受之雖復儉乏寧可賣餉取錢也悉與親游噉之少日便盡)食蚶蠣議(南史何胤傳初胤侈於味)
(食必方丈後稍欲去其甚者猶食白魚䱇脯䅯蟹以為非見生物疑丨丨丨使門人丨之學生鍾岏曰䱇之就)
(脯驟於屈申蟹之將糖躁擾彌甚仁人用意深懷如怛至於車螯蚶蠣眉目内闕慙混沌之奇獷慤外緘非金)
(人之慎不悴不榮曾草木之不若無馨無臭與瓦礫其何算故宜長充庖厨永為口實)漉沙構白
熬波出素(南史張融傳作海賦文辭詭激獨與衆異後以示鎮軍將軍顧覬之覬之曰卿此賦實超)
(元虛但恨不道鹽耳融即求筆注曰丨丨丨丨丨丨丨丨積雪中春飛霜暑路此四句後所足也)孔稱
不徹裴乃不嘗(南史周捨傳捨占對辯捷嘗居直廬語及嗜好裴子野言從來不嘗食薑捨應)
(聲曰丨丨丨丨丨丨丨丨)香淨適口(南史齊豫章王嶷傳妃庾氏有女功婦德嶷甚重之宋時武帝)
(及嶷位宦尚輕家又貧薄庾氏常徹已損身以相營奉兄弟每行來公事晚還飢疲躬營飲食未嘗不迎時先)
(辦雖豐儉隨事而丨丨丨丨)熊白(南史齊巴陵王子倫傳邵陵王子貞嘗求丨丨厨人答典籖不在不)
(敢與)此味故為南北所推(南史崔祖思傳高帝既為齊王置酒為樂羹膾既至祖思曰丨)
(丨丨丨丨丨丨丨侍中沈文季曰羹膾吳食非祖思所觧祖思曰炰鼈膾鯉似非句吳之詩文季曰千里蓴羹)
(豈關魯衛帝甚悦曰蓴羹故應還沈)蓴羹故應還沈(見上)獼猴膊脯(南史魚弘傳於)
(窮洲之上捕得數百丨丨丨以為丨以供酒食)子鵝炰鰌(南史朱異傳好飲食極滋味聲色之娛丨)
(丨丨丨不輟於口)一日三羊三日一犢(魏書宗室暉業傳暉業以時運漸謝不復圖全)
(唯事飲啗丨丨丨丨丨丨丨丨)水精戎鹽(魏書崔浩傳賜浩御縹醪酒十觚丨丨丨丨一兩曰朕味)
(卿言若此鹽酒故與卿同其旨也)著食經(魏書崔浩傳浩丨丨丨叙曰余自少及長耳目聞見諸母)
(諸姑所修婦功無不藴習酒食朝夕養舅姑四時祭祀雖有功力不任僮使常手自親焉昔遭喪亂飢饉仍臻)
(饘蔬餬口不能具其物用十餘年間不復備設先妣慮久廢㤀後生無知見而少不習業書乃占授為九篇文)
(辭約舉婉而成章聰辨彊記皆此類也親没之後值國龍興之會平暴除亂拓定四方余備位台鉉與参大謀)
(賞獲豐厚牛羊盖澤貲累巨萬衣則重錦食則粱肉遠惟平生思季路負米之時不可復得故序遺文垂示來)
(世)能為南人飲食手自煎調(魏書毛修之傳修之丨丨丨丨丨丨丨丨丨丨多所)
(適意世祖親待之進太官尚書賜爵南郡公加冠軍將軍常在太官主進御膳)時味(魏書高允傳於是遣)
(使備賜御膳珍羞自酒米至於鹽醢百有餘品皆盡丨丨及牀帳衣服茵被几杖羅列於庭王官往還慰問相)
(屬允喜形於色語人曰天恩以我篤老大有所賚得以贍客矣)大官就第月送(魏書游明根傳)
(以司徒尉元為三老明根為五更行禮辟雍語在元傳賜步挽一乘給上卿之祿供食之味丨丨丨丨丨丨之)
綠芰丹耦朱李甘瓜(魏書李諧傳羞丨丨與丨丨薦丨丨及丨丨)赤鹽(魏書高昌)
(傳出丨丨其味甚美復有白鹽其形如玉)斷慈(北齊書文宣帝紀天保七年五月景申漢陽王洽薨是月)
(帝以肉為丨丨遂不復食)銅盤重肉(北齊書楊愔傳學庭前有柰樹實落地羣兒咸争之愔頽然獨)
(坐其季父暐適入學館見之大用嗟異顧謂賓客曰此兒恬裕有我家風宅内有茂竹遂為愔於林邊别葺一)
(室命獨處其中常以銅盤具盛饌以飯之因以督厲諸子曰汝軰但如遵彦謹慎自得竹林别室丨丨丨丨之)
(食)去邪蒿(北齊書邢峙傳天保初郡舉孝廉授四門博士遷國子助教以經入授皇太子峙方正純)
(厚有儒者之風厨宰進太子食有菜曰邪蒿峙命去之曰此菜有不正之名非殿下所宜食顯祖聞而嘉之)
楚桂胡鹽芼芳卉(隋書音樂志實體平心待和味庶羞百品多為貴或鼎或鼒宣九沸丨丨)
(丨丨丨丨丨如籩列俎彫且蔚)四鹽(隋書食貨志掌鹽掌丨丨之政令一曰散鹽煮海以成之二曰盬鹽)
(引池以化之三曰形鹽物地以出之四曰飴鹽於戎以取之)高聰棃(北史高聰傳明帝踐阼以其素)
(附高肇出為幽州刺史尋以高肇之黨與王世義高綽李憲崔楷蘭氛之為中尉元匡所彈靈太后並特原之)
(聰遂廢於家斷絶人事唯修營園果世稱丨丨丨以為珍異)蕪菁葅(北史孟信傳從孝武帝入關封)
(東州子趙平太守政尚寬和權豪無犯山中老人曾以㹠酒饋之信和顔接引慇懃勞問乃自出酒以鐵鐺温)
(之素木盤盛丨丨丨唯此而已又以一鐺借老人但執一杯各自斟酌申酬酢之意謂老人曰吾至郡來無人)
(以一物見遺今卿獨有此餉且食菜已久欲為卿受一㹠髆耳酒既自有不能相費老人大悦再拜擘㹠進之)
(酒盡方别)瑞鹽(舊唐書代宗紀戶部侍郎判度支韓滉言觧縣兩池生丨丨乃置祠號寳應靈慶池)時
禁(舊唐書職官志尚食局奉御二人直長五人食醬八人奉御掌謹其儲供辨名數直長為之貳若進御必)
(辨其丨丨春肝夏心秋肺冬腎四季之月脾王皆不可食)飛刀鱠鯉(舊唐書李綱傳綱在東宫隱太)
(子建成初甚禮遇建成常往温湯綱時以疾不從有進生魚於建成者將召饔人作鱠時唐儉趙元楷在坐各)
(自贊能為鱠建成從之既而謂曰丨丨丨丨調和鼎食公實有之至於審諭弼諧固屬於李綱矣)燒尾
(舊唐書蘇環傳公卿大臣初拜官者例許獻食名為丨丨環拜僕射無所獻後因侍宴將作大匠宗晉卿曰拜)
(僕射竞不燒尾豈不喜耶帝默然環奏曰臣聞宰相者主調隂陽代天理物今粒食踊貴百姓不足臣見宿衞)
(兵至有三日不得食者臣愚不稱職所以不敢燒尾)昧名(舊唐書裴冕傳性夲侈靡每會賓友滋味品數)
(坐客有丨於丨者)肉臺盤(五代史死事傳孫晟事李昇父子二十餘年官至司空家益富驕每食不)
(設几案使衆妓各執一器環立而侍號丨丨丨時人多效之)桃花鹽(宋史食貨志代州寳興軍之民)
(私市契丹骨堆渡及丨丨丨)肉如熊白(宋史高昌國傳次歴伊州有羊尾大而不能走尾重者三)
(斤小者一斤丨丨丨丨而甚美)兔肝臡鹿舌醬(遼史禮志九月重九日天子率羣臣部族射虎)
(少者為負罰重九宴射畢擇高地卓帳賜蕃漢臣僚飲菊花酒丨丨為丨丨丨為丨)甜水鹽(金史趙隇)
(傳隇久在兵間不善治民坐謗議謫監平州丨丨丨)蔗餳(元史泰定帝紀罷造福建歲供丨丨)不盡
鮓(東方朔神異經南方之獸如鹿豕頭善依人求五榖名無損獸人割取肉不病肉自復其肉惟可作鮓使)
(䊩肥美而咋肉不壊吞之不入䊩盡更澡肉復作鮓如初愈美名丨丨丨是也)追復(東方朔神異經西北)
(荒中冇玉饋之酒酒泉注焉廣一丈長深三丈酒美如肉澄清如鏡上有玉尊玉籩取一尊一尊復出焉與天)
(同休無乾時石邊有脯焉味如麞鹿脯飲此酒人不生死一名遺酒其脯名曰丨丨食一片復一片)萊黃
鮐(桓寬鹽鐵論江湖之魚丨丨之丨不可勝食)羔䍮&KR3490;胎扁皮黃口(桓寬鹽鐵論驅)
(殱網罝掩捕麑鷇躭湎沉猶鋪百川鮮丨丨丨丨丨丨丨丨春鵝秋雛冬葵温韭浚芘蓼蘇豐奕耳菜毛果蟲)
(貉)春鵝秋雛(見上)羊淹雞寒(桓寬鹽鐵論古者不粥紝不市食及其後則有屠沽沽酒)
(市脯魚鹽而已今熟食徧列殽施成市作業墮怠食必趣時楊豚韭卵狗䐲馬朘煎魚切肝丨丨丨丨蜩馬駱)
(日蹇捕庸脯胹羔豆賜鷇膹雁羹自鮑甘瓠熱梁和炙)鷇膹雁羹(見上)熱梁和炙(見上)
瓜瓠羹(劉向新序魏文侯見箕季日晏進糲餐之食丨丨之丨文侯曰季豈不能具五味哉教我無多)
(歛於百姓以省飲食之養也)不可以升斗和(嚴遵道德指歸論五味丨丨丨丨丨丨琴瑟不)
(可以尺寸調)桃濫柰脯(劉熙釋名丨丨水漬而藏之其味濫濫然酢也丨丨切柰暴乾之如脯也)
蠏胥(劉熙釋名丨丨取蟹藏之使骨肉觧之胥胥然也)桃諸瓠蓄(劉熙釋名丨丨藏桃也諸)
(儲也藏以為儲待給冬月用之也丨丨皮瓠以為脯蓄積以待冬月時用之也)凍饌(黃憲天禄閣外史韓)
(王暑而求丨丨世子以私財作冰室取羹饌而藏之既凍乃進於王韓王悦為之賦懷冰)文羞珍饌
(黃憲天禄閣外史酣以香茅之醴飽以湘波之魚丨丨丨丨鬱乎穰穰)五侯鯖(葛洪西京襍記五侯)
(不相能賓客不得往來婁護豐辯傳食五侯間各得其懽心競致奇膳護乃合以為鯖世稱丨丨丨以為奇味)
(焉)白蛟鮓(王嘉拾遺記漢昭帝嘗遊渭水使羣臣漁釣為樂時有大夫任緒釣得丨丨長三丈若大)
(蛇無鱗甲頭有一角長二尺牙出脣外帝曰此魚䱇之類非珍祥也乃命大官為丨骨青肉紫味甚美)煎
以桂髓蒸以蜜沬脯以青茄㸑以蘭蘇(王嘉拾遺記宋景公之世有善)
(星文者設以珍食施以寳衣其食則有渠滄之鳬丨丨丨丨叢庭之鷃丨丨丨丨洪漳之鱧丨丨丨丨九江珠)
(穟丨丨丨丨華清夏潔灑以纖縞)鹹葅(宗懔荆楚歲時記仲冬之月采擷霜燕菁葵等雜菜乾之并為)
(丨丨)花鹽印鹽(賈思勰齊民要術五月中旱時取水二斗以鹽一斗投水中令清盡又以鹽投之水)
(醎極則鹽不復消融易器淘治沙汰之澄去垢土瀉清汁於淨器中鹽甚白不廢常用又一石還得八斗汁亦)
(無多損好日無風塵時日中曝令成鹽浮即便是丨丨厚薄光澤似鍾乳久不接取即成丨丨大如豆粒四方)
(千百相似而成印輙沉漉取之花印一鹽白如珂雲其味又美)白如珂雲(見上)燥脠(賈思勰齊)
(民要術作丨丨法羊肉二斤猪肉一斤合煮令熟細切之薑五片橘皮兩葉雞子十一枚生羊肉一斤豆醬清)
(五合先取熟肉甑上蒸令熱合生肉醬清薑橘皮和之)腹腴(賈思勰齊民要術作魚鮓布魚於甕中一)
(行魚一行糁以滿為限丨丨居上注肥則不能久熟須先食故也)綠肉(賈思勰齊民要術丨丨法用猪)
(雞鴨肉方寸准熬之與鹽䜴汁煮之葱薑橘胡芹小蒜細切與之下醋切肉名曰丨丨猪雞名曰酸)琥珀
真金(賈思勰齊民要術炙猪法用乳下㹠極肥者豶㹀俱得繫治一切如煮法揩洗割削令極淨小開腹)
(去五臟又淨洗以茅茹腹令滿柞木穿緩火遥炙急轉勿住清酒數塗以發色取新猪膏極白淨者塗拭住著)
(無新猪膏淨麻油亦得色同丨丨又類丨丨入口則消狀若凌雪含漿膏潤特異凡常也)犬䐑(賈思勰齊)
(民要術犬肉三十斤小麥六升白酒六升煮之令三沸易湯更以小麥白酒各三升煮令肉離骨乃擘雞子三)
(十枚著肉中便裹肉甑中蒸令雞子得乾以石迮之一宿可出食名曰丨丨)琥珀餳(賈思勰齊民要)
(術丨丨丨法小餅如碁石内外明徹色如琥珀用大麥蘖末一斗殺米一石)白繭糖(賈思勰齊民要)
(術食次曰丨丨丨法熟炊秫稻米飯及熱千杵臼淨者舂之為&KR0008;須令極熟勿令有米粒幹為餅法厚二分許)
(日曝小燥刀直為長條廣二分乃斜裁之大如棗核兩頭尖更曝令極燥膏油煮之熟出糖聚圓之一圓不過)
(五六枚又云手索㮞粗細如箭簳日曝小曝燥刀斜截大如棗核煮圓如上法圓大如桃核)石蜜(賈思)
(勰齊民要術異物志曰甘蔗取汁如飴餳名之曰糖煎而曝之既凝而冰破如塼食之入口消釋時人謂之丨)
(丨者也)名蟹佳蝦(酈道元水經注又北為博廣池池多丨丨丨丨歲貢王朝以充膳府)清檢
出佳鱯濁檢出好鮒(酈道元水經注水有二源一曰丨丨丨丨丨二曰丨丨丨丨丨常以)
(二月八月取之美珍常味)其頭似羊豐肉少骨(酈道元水經注村側有溪溪中多靈夀木)
(中有魚丨丨丨丨丨丨丨丨美於餘魚)可以斷榖窮年不厭(酈道元水經注有猩猩獸)
(形若黃狗又状貆㹠人面頭顔端正善與人言音聲麗妙如婦人好女對語交言聞之無不酸楚其肉甘美丨)
(丨丨丨丨丨丨丨)方如巨桃(酈道元水經注龍城故姜賴之虛胡之大國也蒲海溢盪覆其國城)
(基尚存而至元晨發西門暮逹東門澮其岸岸餘溜風吹稍成龍形皆西面向海因名龍城地廣千里皆為鹽)
(而剛堅也行人所逕畜産皆布氈臥之掘發其下有大鹽丨丨丨丨以次相累類霧氣雲浮寡見星日少禽多)
(鬼怪)傘子鹽(酈道元水經注南流歴之縣翼帶鹽井一百所巴川資以自給粒大者方寸中央隆起形)
(如張傘故因名之曰丨丨丨有不成者形亦必方異於常鹽矣)羊比齊魯大邦魚比邾
莒小國(楊衒之洛陽伽藍記王肅與高殿會食羊肉酪粥甚多高祖怪祖之謂曰卿中國之味也羊肉)
(何如魚羹茗飲何如酪漿肅對曰羊者是陸産之最魚者乃水族之長所好不同並各稱珍以味言之甚是優)
(劣丨丨丨丨丨丨丨丨丨丨丨丨唯茗不中與酪作奴)鏤金鳳蟹(杜寳大業拾遺記晉陽諸郡進)
(食用九飣牙盤又有丨丨丨丨為食品第一)天臠(劉恂嶺表錄異記瓦屋子蓋蚌蛤之類也殼中有肉)
(紫色而滿腹廣人尤重之多燒以薦酒俗呼為丨丨炙)鵝毛脡(叚公路北戶錄恩州出丨丨丨乃鹽)
(藏其味絶美其細如針郭義恭云小魚一斤千頭未之過也)一斤千頭(見上)象鼻肥脆
偏堪為炙(叚公路北戶錄廣之屬城循州雷州皆産黑丨牙小而紅土人捕之争食其丨云丨丨丨)
(丨丨丨愚按象有十二肉其膽隨月轉耳陳藏器云惟鼻是其本肉諸即雜肉)菊苗虀蘆菔鮓
(温庭筠採茶錄白樂天方齋禹錫正病酒禹錫乃饋丨丨丨丨丨丨換取樂天下班茶二囊以自醒酒)無
水自生(叚成式酉陽雜俎昆吾陸鹽周十餘里丨丨丨丨末鹽月滿則如積雪味甘月虧則如薄霜味)
(苦月盡則全盡)向齒似消(叚成式酉陽雜俎我在鄴遂大得蒲萄奇有滋味陳昭曰作何形状徐君)
(房曰有類軟棗信曰君殊不體物可得言似生荔枝魏肇師曰魏武有言末夏涉秋尚有餘暑酒醉宿醒掩露)
(而食甘而不飴酸而不酢道之固以流味稱奇况親食之者瑾曰此物實出於大宛張騫所致有黃白黑三種)
(成熟之時子實逼側星編珠聚西域多釀以為酒每來歲貢在漢西亰似亦不少杜陵田五十畝中有蒲萄百)
(樹今在京兆非直止禁林也信曰乃園種戶植接蔭連架昭曰其味何如橘柚信曰津液奇勝芬芳减之瑾曰)
(金衣素褁見苞作貢丨丨丨丨良應不及)駝峯炙(叚成式酉陽雜俎將軍曲良翰能為驢騣丨丨丨甚)
(美)馬齒羹(趙璘因話錄德宗初嗣位深尚禮法諒闇中召韓王食丨丨丨不設鹽酪)金虀玉
膾(馮贄雲仙襍記吳都獻松江鱸魚煬帝曰所謂丨丨丨丨東南佳味也)抱竿羹(尉遲樞南楚新)
(聞百粤人以蝦蟇為上味先於釡中置小竿俟湯沸殺蝦蟇乃抱竿而熟謂之丨丨丨)櫻筍厨(李淖)
(秦中歲時記長安四月已後自堂厨至百司厨通謂之丨丨丨公餗之盛常日不同)靈消炙紅虬
脯(蘇鶚杜陽雜編同昌公主出降上每賜御饌湯物而道路之使相屬其饌有丨丨丨丨丨丨其酒有凝露)
(漿桂花醑其茶則綠華紫英之號靈消炙一羊之肉取之四兩雖經暑毒終不見敗紅虬脯非虬也但貯於盤)
(中則健如虬紅絲高一尺以筋抑之無數分撤則復其故迨諸品味人莫能識而公主家饜飫如里中糠粃)
白肥修瘠(李濟翁資暇錄貞元初穆寧為和州刺史其子故宛陵尚書及給事已下尚未分官列侍)
(寧前時穆氏家法切峻寧命諸子直饌愁不如意則杖之諸子將至直日必探求珍異羅於鼎俎之前競新其)
(味計無不為然而未嘗免笞叱之過者一日給事直饌鼎前有熊白及鹿修忽曰丨丨而丨丨相滋其宜乎遂)
(同試曰甚異常品即以白褁修改之而進寧果再飽宛陵與諸季望給事盛形羡色曰非惟免笞兼當受賞給)
(事頗亦自得寧飯訖戒使令曰誰直可與杖俱來於是罰如常數給事將拜杖遽命前曰有此味奚進之晚耶)
(於是聞者笑而傳之)八珍主人(陶榖清異錄珍蔬妙饌價重品貴更以通神佳手臨之若醯醬不良)
(與市庖等事口腹者先儲二物以待用則落盤舉甌有味外之味香外之香使人漫不可測敢以一言聊警未)
(悟醬丨丨丨丨也醋食總管也反是焉惡醬為厨司大耗惡醋為小耗)亥卯未羹(陶榖清異錄魏)
(王繼岌每薦羹以羊兔猪臠而参之性所嗜也時盧澄為平章事趨朝待漏堂厨具小饌巵酒澄惟進粥其品)
(曰粟粥乳粥豆沙加糖粥三種並供澄各取少許併和而食厨官遂有王羹亥卯未相粥白元黃之語)䨇
暈羹(陶榖清異錄竇儼在周嘗病目幾於失明得良醫愈之勸令頻食羊眼儼遂終身食之不輟其家名)
(丨丨丨世人有呼學士羹者病目進此實有所益)學士羹(見上)逍遥炙(陶榖清異錄睿宗聞)
(金仙玉真公主飯素因令以九龍食&KR1221;装丨丨丨賜之仍遣宣旨曰有所請即奏來二公主對使者免冠謝恩)
道場羹(陶榖清異錄江南善作丨丨丨脯麫蔬筍非一物也士君子嗜之名逹九重敕御庖往取其制)
(度以傚法焉時保大中也)自然羹(陶榖清異錄蜀中忽有一道人提木魚兒及攜一小木盎出牌子云)
(賣丨丨丨五錢一盞人試買之盌中二魚大如掌鱗鬛腸胃皆在鱗上有黑紋如一圓月汁如淡水食者旋剔)
(去鱗腸其味香美非常有人問道人之魚上何故有月道人從盎中傾出皆是荔枝仁初未有魚并汁也笑而)
(急走回顧云蓬萊月也不識曾買羹者數人明年時疫流行食羹人皆免道人不復再見)十品羹(陶榖)
(清異錄石耳石髮石線海紫菜鹿腊菜天花蕈沙魚海鰾白石决明蝦魁腊右用雞羊鶉汁及决明蝦蕈浸漬)
(自然水去塵泥滓糁澄清與三汁相和逼酎莊嚴多汁為良丨丨不足聽闕忌入别物恐倫類雜則風韻去矣)
(此丨予子孫富貴者不可不世其美也)縷子膾(陶榖清異錄廣陵法曹宋龜造丨丨丨妙絶以其手)
(自庖製故人罕得享之惟府座兩受其饋法用大鯽魚肉鯉魚子以碧筍或菊苗為胎骨)玲瓏牡丹
(陶榖清異錄吳越富於魚而造鮓奇異者以霅溪為首有一種丨丨丨丨鮓以魚鬭成牡丹形既熟出盎中微)
(紅如初開牡丹云止一村觧作錢氏亦常訪求之)無心炙(陶榖清異錄叚成式幼敏夙成然酷好鷹)
(犬之樂嘗馳獵飢甚叩村家求飯食主人老姥出彘臛五味不具以薦黍飯成式既飢食之有踰五鼎曰老姥)
(初不加意而珍美如此後常令庖人具此品因呼丨丨丨)瓜戰(陶榖清異錄吳越稱霅上瓜錢氏子弟逃)
(暑取一瓜各言子之的數言定剖觀負者張宴謂之丨丨)未至舌交先以鼻選(陶榖清異)
(錄瓜最盛者無踰齊趙車擔列市道路濃香故彼人云丨丨丨丨丨丨丨丨)食憲章(陶榖清異錄叚)
(文昌丞相英銳豪侈尤精饌事每出一味朝貴傳之以為楷式家有婢掌以修變之法指授女僕曲盡其妙老)
(婢名膳祖四十年閱百婢獨美九者可以嗣法文昌自編食經五十卷一書一物製治無苟且時稱鄒平公丨)
(丨丨)貔貍(沈括夢溪筆談刁約使契丹戲為四句詩曰押燕移離畢看房賀跋支餞行三匹裂密賜十丨)
(丨皆紀實也移離畢官名如中國執政官賀跋支如執衣防閤匹裂小木罌以色綾木為之如黃漆丨丨形如)
(鼠而大穴居食果榖嗜肉狄人為珍膳味如㹠子而脆)谷董羹(蘇軾仇池筆記江南人好作盤遊飯)
(鮓脯鱠炙無不有埋在飯中里諺曰掘得窖子羅浮穎老取凡飲食雜烹之名丨丨丨詩人陸道士出一聮云)
(投醪谷董羹鍋内掘窖遊盤飯盌中)滴酥為果(李廌師友談記蘇過叔黨言其堂姊嫁蒲澈澈資政)
(傅正之子也傅正守長安日澈諸婦閉戶不治一事惟丨丨丨花丨等物每請一客二十飣皆工巧盡力為之)
(者)一品二十八枚(邵博聞見後錄仁皇帝内宴十門分各進饌有新蟹丨丨丨丨丨丨帝曰)
(吾尚未嘗枚直幾錢左右對直一千帝不悦曰數戒汝軰無侈靡一下箸為錢二十八千吾不忍也置不食)
芳蓮巢龜丹穴雛雞(邵博聞見後錄曹植七啓言食味丨丨之丨丨張協七命言食味丨)
(丨之丨丨)得大魚全體而烹不加醯鹽(馬令南唐書隱者傳堅僻嗜魚或丨丨丨)
(則丨丨丨丨丨丨丨丨熟即㗖之按堅許堅)花瓜(孟元老東京夢華錄七月七夕以瓜雕刻成花樣謂)
(之丨丨)棲葅(劉跂暇日記北人樹上晒乾菜冬春食之詩所謂丨丨言如鳥棲然)北品味以
羊為貴(周輝清波雜志客言蘇伯昌初筮長安獄椽令買魚飼猫乃供猪襯腸詰之曰此間例以此為)
(猫食乃一笑留以充庖同寮從而逐日買猫食盖丨丨丨止丨丨丨丨)蓮花肉(陸游老學菴筆記集)
(英殿宴金國人使九盞第一肉醎䜴第二爆肉雙下角子第三丨丨丨油餅骨頭第四白肉胡餅第五羣仙䏑)
(太平畢羅第六假圓魚第七柰花索粉第八假沙魚第九水飯醎䜴旋鮓瓜薑看食棗錮子髓餅白胡餅鐶餅)
謝豹蝦謝豹筍(陸游老學菴筆記吳人謂杜宇為謝豹杜宇初啼時漁人得蝦曰丨丨丨市中)
(賣筍曰丨丨丨)食瓜徵事(王明清揮麈前錄宣和中蔡居安提舉秘書省夏日會館職於道山丨丨)
(居安令坐上丨瓜丨各䟽所憶每一條食一片坐客不敢盡言居安所徵為優欲畢校書郎董彦遠連徵數事)
(皆所未聞悉有據依咸歎服之識者謂彦遠必不能安後數日果補外)羊頭簽(陳隨隱漫錄丨丨丨)
(止取兩翼土步魚止取兩腮以蝤蛑為簽為餛飩為棖瓮止取兩螯餘悉棄之地謂非貴人食)土步魚
(見上)蝤蛑簽(見上)炙蟾(張世南游宦紀聞世南嘉定甲戌侍親自成都歸䕫門官所舟過眉州見)
(釣於水濱者即而觀之籃中皆大蝦蟇兩兩相負牢不可拆極力分而為兩旋即相負如初扣釣者云市間以)
(為珍味乃知成都人最貴重以料物和酒炙之曰丨丨親朋間更相饋遺者此也辛巳侍親守酉陽一日遊都)
(圃池岸亦有相負者數十對沅陵胡宰留括蒼人聞之亟令人捉去謂其鄉里以為珍品名曰風蛤予世居德)
(興有毛山環三州界廣袤數百里每歲夏間山傍人夜持火炬入深溪或巖洞間捕大蝦蟇名曰石撞鄉人貴)
(重之世南亦嘗染鼎其味乃巨田雞耳扣捕者云奇而非耦又與所見者異矣坡公眉人恨不脱得錦襖子即)
(此物也世南嘗觀文選左太冲吳郡賦曰乘鱟黿鼉同罛共羅劉淵林注云鱟形如惠文冠青黑色十二足似)
(蟹足悉在腹下長五六寸雌嘗負雄行漁者取之必得其䨇故曰乘鱟)風蛤(見上)石撞(見上)玉
腴(陶宗儀輟耕錄江鄰幾雜志云丁正臣齎丨丨來館中沈休文云福州人謂之佩羹即今魚脬是也)佩
羹(見上)
御定子史精華卷一百五十二
