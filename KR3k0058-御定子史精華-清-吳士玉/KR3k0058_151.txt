欽定四庫全書
御定子史精華卷一百五十一
食饌部一
食飲
左酒(管子丨丨右醬告具而退)三飯二叶(管子捧手而立丨丨丨丨注三飯食必二毁叶也)
鬼神饗氣君子食味(管子五榖之先熟者而薦之祖廟與五祀丨丨丨其丨焉丨丨丨其)
(□焉)通氣合好(晏子古之飲酒也足以丨丨丨丨而已矣)周觴五獻(晏子男不羣樂以妨)
(事女不羣樂以妨功男女羣樂者丨丨丨丨過之者誅)從酒(晏子無客而飲謂之丨丨今若子者晝夜)
(守尊謂之從酒也)守尊(見上)敗酒(子華子所貴乎嗜梁肉者非腐鼠之謂也所貴乎飲醪醴者非)
(丨丨之謂也)不踰一固(墨子昔荆靈王好小腰當靈王之身荆國之士飯丨丨乎丨丨據而後興)
(扶垣而後行故約食為其難為也然後為而靈王說之未踰於世而民可移也即求以鄉其上也)素食
(墨子古之民未知為飲食時丨丨而分處故聖人作誨男耕稼樹藝以為民食其為食也足以增氣充虛強體)
(適腹而已矣)得全於酒(列子夫醉者之墜於車也雖疾不死骨節與人同而犯害與人異其神全)
(也乘亦弗知也墜亦弗知也生死驚懼不入乎其胸是故遌物而不慴彼丨丨丨丨而猶若是而况得全於天)
(乎)白鵠之血(列子巨蒐氏乃獻丨丨丨丨以飲王具牛馬之湩以洗王之足及二乘之人已飲而)
(行)積麴成封(列子朝之室也聚酒千鍾丨丨丨丨望門百步糟漿之氣逆於人鼻按朝公孫朝)
魯酒(莊子丨丨薄而邯鄲圍)飦粥(莊子回有郭外之田五十畝足以給丨丨)藜羹不糝
(莊子孔子窮於陳蔡之間七日不火食丨丨丨丨顔色甚憊而弦歌於室)竒樂(莊子以禮飲酒者始乎治)
(常卒乎亂大至則多丨丨)啜菽飲水(荀子楚王後車千乘非知也君子丨丨丨丨非愚也是節然也)
亂神(荀子醉者越百步之溝以為蹞步之澮也俯而出城門以為小之閨也酒丨其丨也)勞酒(呂氏)
(春秋孟春之月天子乃以元日祈榖於上帝乃擇元辰天子親載耒耜措之參於保介之御間率三公九卿諸)
(侯大夫躬耕帝籍田天子三推三公五推卿諸侯大夫九推反執爵於太寢三公九卿諸侯大夫皆御命曰丨)
(丨)厚酒(呂氏春秋肥肉丨丨務以相彊)適味充虛(呂氏春秋昔先王之為飲食酏醴也足以)
(丨丨丨丨而已矣)元山禾不周粟陽山穄南海秬(呂氏春秋飯之美者丨丨)
(之丨丨丨之丨丨丨之丨丨丨之丨水之美者三危之露崑崙之井阻江之邱名曰搖水)三危露(見上)
搖水(見上)小咽(呂氏春秋凡食之道無饑無飽是之謂五藏之葆口必甘味和精端容將之以神氣)
(百節虞歡咸進受氣飲必丨丨端直無戾)飲酎(呂氏春秋孟夏之月天子丨丨用禮樂注酎春醖也)糜
粥(呂氏春秋是月也養衰老授几杖行丨丨飲食注今之八月比戶賜高年鳩杖粉粢是也)流江(呂氏)
(春秋越王苦會稽之恥欲深得民心以致必死於吳有酒丨之丨與民同之注投醪同味)兼用六物
(呂氏春秋乃命大酋秫稻必齊麴糵必時湛饎必㓗水泉必香陶器必良火齊必得丨丨丨丨大酋監之無有)
(差忒)粰鬻(淮南子戊子受制則養老鰥寡行丨丨施恩澤注土用事衆土長養故施恩澤粰鬻音浮欲粥)
(也)清&KR2894;(淮南子丨丨之美始於耒耜黼黻之美在於杼柚注&KR2894;音㼜清酒也)百拜三行(揚子)
(賓主丨丨而酒丨丨不已華乎曰實無華則野華無實則史)啜荈(抱朴子丨丨潄泉而太牢同乎藜藿)
雲液泉(抱朴子又有黃帝丨丨丨法以糵米及七八種藥合之取一升輙内一水中如千歲苦酒之内)
(水也)流霞一杯(抱朴子仙人但以丨丨丨丨與我飲之輙不饑渴)五斗先生(文中子無)
(功作丨丨丨丨傳子曰汝忘天下乎縱心敗矩吾不與也注王績字無功子之弟也不遇時則縱酒一飲五斗)
(自作五斗先生傳以見志)觥飯壺飱(國語諺有之曰丨丨不及丨丨)豆飯(戰國策韓地險惡山)
(居五榖所生非麥而豆民之所食大抵丨丨藿羹)觴客(史記天官書張嗉為厨主丨丨)食啖(史記)
(叔孫通傳呂后與陛下攻苦丨丨其可背哉注如淳曰食無菜茹為啖)脱粟飯(史記平津侯傳食一)
(肉丨丨之丨故人所善賓客仰衣食弘奉禄皆以給之家無所餘)蒲陶酒(史記大宛傳宛左右以丨)
(丨為丨富人藏酒至萬餘石久者數十載不敗)百末(漢書禮樂志丨丨旨酒布蘭生泰尊柘漿析朝酲注)
(師古曰百末百草華之末也旨美也以百草花末雜酒故香且美也事見春秋繁露)柘漿(見上)馬酒
(漢書禮樂志給大官挏丨丨注李竒曰以馬乳為酒撞挏乃成也師古曰馬駱味如酒而飲之亦可醉故呼馬)
(酒也)上尊(漢書平當傳使尚書令譚賜君飬牛一丨丨酒十石)引滿舉白(漢書叙傳自大將軍)
(薨後富平定陵侯張放淳于長等始愛幸出為微行行則同輿執轡入侍禁中設宴飲之會及趙李諸侍中皆)
(丨丨丨丨談笑大噱)嚼復嚼(後漢書五行志桓帝之末京都童謠曰茅田一頃中有井四方纖纖不可)
(整丨丨丨今年尚可後年鐃嚼復嚼者京都飲酒相強之辭也)甘醪膏餳(後漢書樊儵傳野王歲獻)
(丨丨丨丨)桄榔麵(後漢書西南夷傳牂牁地多雨潦俗好巫鬼禁忌寡畜生又無蠶桑故其郡最貧句)
(町縣有丨丨木可以為丨百姓資之注臨海異物志曰桄榔木外皮有毛似栟櫚而散生其木剛作鋘鋤利如)
(鉄中石更利唯中焦根乃致敗耳皮中有似檮稻米片又似麥麵中作餅餌廣志曰桄榔樹大四五圍長五六)
(丈洪直傍無枝條其顛生葉不過數十似稯葉破其木肌堅難傷人數寸得麵赤黃密緻可食也)願得
美酒滿五百斛船(吳志吳主傳注吳書曰鄭泉字文淵陳郡人博學有竒志而性嗜酒其閒)
(居每曰丨丨丨丨丨丨丨丨丨以四時甘脆置兩頭反覆沒飲之憊即往而啖肴膳酒有升斗减隨即益之不)
(亦快乎)密賜茶荈(吳志韋曜傳孫皓每饗宴無不竟日坐席無能否率以七升為限雖不悉入口)
(皆澆灌取盡曜素飲酒不過二升初見禮異時常為裁减或丨丨丨丨以當酒)酃渌酒(晉書武帝紀薦)
(丨丨丨於太廟)蒸餅坼十字(晉書何曾傳厨膳滋味過於王者每燕見不食太官所設帝輙命取)
(其食丨丨上不丨作丨丨不食食日萬錢猶曰無下箸處)勞薪炊(晉書荀勖傳嘗在帝坐進飯謂在坐)
(人曰此是丨丨所丨咸未之信帝遣問膳夫乃云實用故車脚舉世伏其明識)極本量而止(晉書)
(山濤傳濤飲酒至八斗方醉帝欲試之乃以酒八斗飲濤而密益其酒濤丨丨丨丨丨)酩酊(晉書山簡)
(傳簡優游卒歲惟酒是耽諸習氏荆土豪族有佳園池簡每出遊嬉多之池上置酒輙醉名之曰高陽池時有)
(童兒歌曰山公出何許往至高陽池日夕倒載歸丨丨無所知時時能騎馬倒著白接籬舉鞭向葛疆何如并)
(州兒)步兵厨釀(晉書阮籍傳籍聞丨丨丨營人善丨有貯酒三百斛乃求為步兵校尉)大盆
盛酒(晉書阮咸傳諸阮皆飲酒咸至宗人間共集不復用杯觴斟酌以丨丨丨丨圓坐相向大酌更飲時)
(有羣豕來飲其酒咸直接去其上便共飲之)一飲一斛五斗觧酲(晉書劉伶傳嘗渴甚)
(求酒於其妻妻指酒毁器涕泣諫曰君酒太過非攝生之道必宜斷之伶曰善吾不能自禁惟當祝鬼神自誓)
(耳便可具酒肉妻從之伶跪祝曰天生劉伶以酒為名丨丨丨丨丨丨丨丨婦兒之言慎不可聽仍飲酒御肉)
(隗然復醉)止則操巵挈觚動則挈榼提壺(晉書劉伶傳有大人先生以天地為)
(一朝萬期為須臾日月為扄牖八荒為庭衢行無轍迹居無室廬幕天席地縱意所如丨丨丨丨丨丨丨丨丨)
(丨丨丨唯酒是務焉知其餘)銜杯潄醪(晉書劉伶傳先生於是方捧甖承槽丨丨丨丨奮髯箕踞)
(枕麯藉糟無思無慮其樂陶陶)枕麯藉糟(見上)甕間盗飲(晉書畢卓傳為吏部郎常飲酒)
(廢職比舍郎釀熱卓因醉夜至其丨丨丨丨之為掌酒者所縳明旦視之乃畢吏部也遽釋其縳卓遂引主人)
(宴於甕側致醉而去卓嘗謂人曰得酒滿數百斛船四時甘味置兩頭右手持酒杯左手持蟹螯拍浮酒船中)
(便足了一生矣)拍浮酒船中(見上)齊中酒聽事酒偎酒(晉書劉弘傳為荆州)
(刺史下教云酒室中丨丨丨丨丨丨丨丨同用麴米而優劣三品投醪當與三軍同其厚薄自今不得分别)
飲酒有定限(晉書陶侃傳侃每丨丨丨丨丨常歡有餘而限已竭浩等勸更少進侃悽懷良久曰)
(年少曾有酒失亡親見約故不敢踰)惟酒可以忘憂(晉書顧榮傳恒縱酒酣暢謂友人張翰曰)
(丨丨丨丨丨丨但無如作病何耳)略無醒日(晉書周顗傳初顗以雅望獲海内盛名後頗以酒失)
(為僕射丨丨丨丨時人號為三日僕射庾亮曰周侯末年所謂鳳德之衰也顗在中朝時能飲酒一石及過江)
(雖日醉每稱無對偶有舊對從北來顗遇之欣然乃出酒二石共飲各大醉及顗醒使視客已腐脅而死)腐
脅(見上)七百石秫米不足了麯糵事(晉書孔羣傳性嗜酒導嘗戒之曰卿恒飲)
(不見酒家覆瓿布日月久麋爛耶答曰公不見肉糟淹更堪久耶嘗與親友書云今年田得丨丨丨丨丨丨丨)
(丨丨丨丨其躭湎如此)不見肉糟淹更堪久(見上)乳酪飬性(晉書張天錫傳)
(會稽王道子嘗問其西土所出天錫應聲曰桑葚甜甘鴟鴞革響丨丨丨丨人無妬心)鹽味小生
(晉書苻朗載記又善識味醎酢及肉皆别所由會稽王司馬道子為朗設盛饌極江左精餚食訖問曰關中之)
(味孰若此答曰皆好惟丨丨丨丨耳既問宰夫皆如其言)十年不敗(晉書呂光載記胡人奢侈厚於)
(飬生家有蒲桃酒或至千斛經丨丨丨丨士卒淪沒酒臧者相繼矣)可節之物(宋書衡陽王義季傳)
(義季素嗜酒為長夜之飲略少醒日太祖累加詰責義季引愆陳謝上詔報之曰誰能無過改之為貴耳此非)
(唯傷事業亦自損性命自是丨丨丨丨但嗜者不能立志裁割耳)术成㰂熟(宋書謝靈運傳亦醖)
(山清介爾景福苦以丨丨甘以丨丨注术术酒味苦㰂㰂酒味甘並至美兼以療病㰂治癕核术治痰冷)白
粲(宋書何子平傳子平少有志行事母至孝揚州辟從事史月俸得白米輙貨市粟麥人或問曰所利無幾)
(何足為煩子平曰尊老在東不辨常得生米何心獨饗丨丨)裏蒸(齊書明帝紀太官進御食有丨丨帝)
(曰我食此不盡可四片破之餘充晚食)桃花米飯(齊書崔祖思傳宋武節儉過人張妃房帷碧綃)
(蚊幬三齊苮席玉盞盤丨丨丨丨)水引䴵(齊書何戢傳太祖為領軍與戢來往數置歡宴上好丨丨)
(丨戢令婦女躬自執事以設上焉)扁米粣(齊書虞悰傳世祖幸芳林園就悰求丨丨丨悰獻粣及雜)
(肴數十轝太官鼎味不及也)千里酒(梁書劉杳傳又在任昉坐有人餉昉&KR1634;酒而作榐字昉問杳此)
(字是否杳對曰葛洪字苑作木旁&KR0034;昉又曰酒有千日醉當是虛名杳云桂陽程鄉有丨丨丨飲之至家而醉)
(亦其例也昉大驚曰吾自當遺忘實不憶此杳云出楊元鳳所撰置郡事)顧建康(梁書顧憲之傳元徽)
(中為建康令發姦擿伏時人號曰神明至於權要請託長吏貪殘據法直繩無所阿縱性又清儉彊力為政甚)
(得民和故京師飲酒者得醇旨輙號為丨丨丨言醑清且美焉)酒樹(梁書扶南國傳頓遜國有丨丨似安)
(石榴採其花汁停瓮中數日成酒)菱米飯(南史魚弘傳為湘東王鎮西司馬述職西上道中乏食緣)
(路採菱作丨丨丨給所部弘度之所後人覓一菱不得)赤倉米飯(南史孔休源傳休源初到都寓)
(於宗人少府孔登曾以祠事入廟侍中范雲一與相遇深加褒賞曰不期忽覯清顔頓祛鄙吝觀天披霧驗之)
(今日後雲命駕到少府登便拂筵整𢃄謂當詣已備水陸之品雲駐筯命休源及至命取其常膳止有丨丨丨)
(丨蒸鮑魚雲食休源食不舉主人之饌高談盡日同載還家登深以為愧)猶水猶兵(南史陳暄傳暄)
(與秀書曰吾常譬酒之丨丨亦可以濟舟亦可以覆舟故江諮議有言酒丨丨也兵可千日而不用不可一日)
(而不備酒可千日而不飲不可一飲而不醉美哉江公可與共論酒矣按秀暄兄子)鍋底飯(南史潘綜)
(傳宋初吳郡人陳遺少為郡吏母好食丨丨丨遺在役恒𢃄一嚢每煑食輙錄其焦以貽母)桑落(魏書)
(汝南王悦傳清河王懌為元义所害悦了無讎恨之意乃以丨丨酒候伺之盡其私佞)御粥(魏書崔浩)
(傳太祖以其工書常置左右太祖季年威嚴頗峻宫省左右多以微過得罪莫不逃隠避目下之變浩獨恭勤)
(不怠或終日不歸太祖知之輙命賜以丨丨)縹醪酒(魏書崔浩傳賜浩御丨丨丨十斛水精戎鹽一)
(兩曰朕味卿言若此鹽酒故與卿同其旨也)其益如毫其損如刀(魏書高允傳酒之為)
(狀變惑情性雖曰哲人孰能自競在官者殆於政也為下者慢於令也聰逹之士荒於聽也柔順之倫興於諍)
(也久而不悛致於病也豈止於病乃損其命諺亦有云丨丨丨丨丨丨丨丨言所益者止於一味之益不亦寡)
(乎言所損者夭年亂志夭亂之損不亦夥乎)一飯三升(魏書闞駰傳性能多食丨丨至丨丨乃飽)
車輪括頸引滿相勸(北齊書高季式傳黃門郎司馬消難左僕射子如之子又是高祖之)
(婿勢盛當時因退食暇尋季式與之酣飲留宿旦日重門並閉關鑰不通消難固請云我是黃門郎天子侍臣)
(豈有不參朝之理且己一宿不歸家君必當大怪今若又留我狂飲我得罪無辭恐君亦不免譴責季式曰君)
(自稱黃門郎又言畏家君怪欲以地勢脅我邪高季式死自有處初不畏此消難拜謝請出終不見許酒至不)
(肯飲季式云我留君盡興君是何人不為我痛飲命左右索丨丨丨消難丨又索一輪自括頸仍命酒丨丨丨)
(丨消難不得已欣笑而從之方乃俱脱車輪更留一宿是時失消難兩宿莫知所在内外驚異及消難出方具)
(言之世宗在京輔政白魏帝賜消難美酒數石珍羞十輿并令朝士與季式親狎者就季式宅宴集其被優遇)
(如此)别室獨飡(北齊書崔瞻傳在御史臺恒於宅中送食備盡珍羞丨丨丨丨處之自若有一河東)
(人士姓裴亦為御史伺瞻食便往造焉瞻不與交言又不命匕筯裴坐觀瞻食罷而退明日裴自攜匕筯恣情)
(飲噉瞻方謂裴云我初不喚君食亦不共君語君遂能不拘小節昔劉毅在京口冐請鵝炙豈亦異於是乎君)
(定名士於是每與之同食)耕種收穫其功已深舂㸑造成用力不少
(周書王羆傳羆性儉率不事邊幅嘗有臺使羆為其設食使乃裂其薄餅緣羆曰丨丨丨丨丨丨丨丨丨丨丨)
(丨丨丨丨丨乃爾選擇當是未飢命左右撤去之使者愕然大慙)河東酒(周書韋夐傳敕有司日給)
(丨丨丨一斗號之曰逍遥公)六飯(隋書禮儀志陳制皆依梁舊而帝社以三牲首餘以骨體薦粢盛為)
(丨丨粳以敦稻以牟黃梁以簠白梁以簋黍以瑚粢以璉)蒲州美酒(隋書楊尚希傳上時每旦臨朝)
(日側不倦尚希諫曰周文王以憂勤損夀武王以安樂延年願陛下舉大綱責成宰輔繁碎之務非人主所宜)
(親也上懽然曰公憂我者尚希素有足疾上謂之曰丨丨出丨丨足堪飬病屈公卧治之於是出拜蒲州刺史)
(仍領本州宗團驃騎)設黍(隋書李士謙傳李氏宗黨豪盛每至春秋二社必高會極歡無不沉醉諠亂嘗)
(集士謙所盛饌盈前而先為丨丨謂羣從曰孔子稱黍為五穀之長荀卿亦云食先黍稷古人所尚容可達乎)
(少長肅然不敢弛惰退而相謂曰既見君子方覺吾徒之不德也)厨料(舊唐書代宗紀癸巳加廟下百)
(官丨丨增舊五分之一)中和酒(舊唐書德宗紀五年春正月壬辰朔乙夘詔四序嘉辰歴代增置漢)
(崇上巳晉紀重陽或說禳除雖因舊俗與衆共樂咸合當時朕以春方發生候及仲月勾萌畢逹天地和同俾)
(其昭蘇宜助暢茂自今宜以二月一日為中和節以代正月晦日備三令節數内外官司休假一日宰臣李泌)
(請中和節日令百官進農書司農獻穜稑之種王公戚里上春服士庶以刀尺相問遺村社作丨丨丨祭勾萌)
(以祈年穀從之)立春後造(舊唐書文宗紀故事吳蜀貢新茶皆於冬中作法為之上務恭儉不欲逆)
(其物性詔所供新茶宜於丨丨丨丨)地麵粥(舊唐書懿宗紀南蠻䧟交趾徵諸道兵赴嶺南詔湖南水)
(運自湘江入零渠西造丨丨丨以饋行營)比廊飱(舊唐書哀帝紀全忠奏文武兩班一五九朝日元帥)
(府排丨丨丨敕曰百官入朝兩廊賜食遷都之後有司闕供元帥梁王欲整大綱復行故事俾其班列益認優)
(隆宜賜詔奬飭)臘面茶(舊唐書哀帝紀丙申敕福建每年進橄㰖子比因閹豎出自閩中牽於嗜好之)
(間遂成貢奉之典雖嘉忠藎伏恐煩勞今後只供進丨丨丨其進橄㰖子宜停)玉&KR1997;(舊唐書音樂志瓊羞)
(溢俎丨丨浮觴)宜春酒(舊唐書地理志宜春漢縣屬豫章郡吳為安城郡南朝不改晉改為宜陽隋置)
(袁州煬帝為宜春郡復改為宜春丨丨泉水名在州西取此水為丨作貢)春暴秋清(舊唐書職官志)
(良醖署令郊祀之日帥其屬以實樽罍若享太平供有爵鬯之酒以實六彝若應進者則供丨丨丨丨酴醿桑)
(落等酒)改饌(舊唐書裴休傳父肅肅生三子儔休俅皆登進士第休志操堅正童齓時兄弟同學於濟)
(源别墅休經年不出墅門晝講經籍夜課詩賦虞人有以鹿贄儔者儔俅炰之召休食休曰我等窮生菜食不)
(充今日食肉翌日何繼無宜丨丨獨不食)中山千日㐮陽三雅(舊唐書李密傳常居窟室)
(每藉糟邱朝謁罕見其身羣臣希覩其面斷决自此不行敷奏於是停擁丨丨丨丨之飲酩酊無名丨丨丨丨)
(之杯留連詎此)舉白浮鍾(舊唐書李德裕傳納誨箴曰漢驁流湎丨丨丨丨)椰花(舊唐書南)
(蠻阿陵國傳俗以丨樹丨為酒其樹生花長三尺餘大如人腦割之取汁以成酒味甘飲之亦醉)生春
(唐書德宗紀劍南貢丨丨酒)蓬子麵槐葉韲(唐書食貨志懿宗時自關東至海大旱各蔬皆)
(盡貧者以丨丨為丨丨丨為丨)劇飲貪泉(唐書馮立傳授廣州都督前日牧守苛肆為蠻夷患故數)
(叛立至不事家産衣食弗求贏嘗見貪泉曰此豈隐之所酌耶吾雖日汲庸易吾性哉遂劇飲去)良醖
可戀(唐書王績傳績待詔門下省故事官給酒日三升或問待詔何樂耶答曰丨丨丨丨耳)酒家
南董(唐書王績傳焦革家善釀績述革酒法為經又采杜康儀狄以來善酒者為譜李淳風曰君丨丨丨)
(丨也)醉鄉記(唐書王績傳績著丨丨丨以次劉伶酒德頌)茶神(唐書陸羽傳羽嗜茶著經三篇)
(時鬻茶者至陶羽形置煬突間祀為丨丨)自判品第(唐書陸龜蒙傳龜蒙嗜茶置園顧渚山下歲取)
(租茶丨丨丨丨張又新為水說七種其二慧山泉三虎邱井六松江人助其好者雖百里為致之初病酒再朞)
(乃已其後客至絜壺置杯不復飲)水說七種(見上)君禄(五代史劉贊傳父玭為縣令贊始就)
(學每食玭自食肉而以蔬食食贊曰肉食丨之丨也爾欲之則勤學問以干禄吾肉非爾之食也由是贊益力)
(學)紫酒青酒(五代史四夷附錄于闐以蒲桃為酒又有丨丨丨丨不知其所釀而味尤美)黍
翁鬱婦(宋史樂志丨以為丨丨以為丨以侑元功以酌大斗)石乳白乳(宋史食貨志茶有二)
(類曰片茶曰散茶片茶蒸造實捲模中串之惟建劍則既蒸而研編竹為格置焙室中最為精㓗他處不能造)
(有龍鳳丨丨丨丨之類十二等以充歲貢及邦國之用)仙芝玉津先春綠芽(宋史食貨)
(志茶有二類曰片茶曰散茶其出虔袁饒池光歙潭岳辰澧州江陵府興國臨江軍有丨丨丨丨丨丨丨丨之)
(類二十六等)黃花秋葉(宋史食貨志重園戶採造丨丨丨丨茶之禁犯者沒官)顧渚紫
笋(宋史食貨志茶之産於東南者浙東西江東西湖南北福建淮南廣東西路十州六十有六縣二百四十)
(有二霅川丨丨生石上者謂之丨丨毗陵之陽羡紹興之日鑄婺源之謝源隆興之黃龍雙井皆絶品也)陽
羡(見上)日鑄(見上)謝源(見上)黃龍雙井(見上)北苑(宋史食貨志建寧臘茶丨丨為)
(第一其最佳者曰社前次曰火前又曰雨前所以供玉食備賜予)社前火前雨前(見上)大
龍鳳(宋史食貨志紹興二年蠲未起丨丨丨茶一千七百二十八斤五年復减大龍鳳及京鋌之半)趙
坡(宋史食貨志蜀茶之細者其品視南方已下惟廣漢之丨丨合州之水南峨眉之白芽雅安之蒙頂土人)
(亦珍之但所産甚微非江建比也)水南(見上)白芽(見上)蒙頂(見上)小酒大酒(宋史)
(食貨志自春至秋酤成即鬻謂之丨丨其價自五錢至三十錢有二十六等臘釀蒸鬻侯夏而出謂之丨丨自)
(八錢至四十八錢有二十三等)入香京挺(宋史后妃傅舊賜大臣茶有龍鳳餙太后曰此豈人臣可)
(得命有司别製丨丨丨丨以賜之)薯蕷粥(宋史王旦傳旦疾甚遣内侍問者日或三四帝手自和藥)
(并丨丨丨賜之)竹光(宋史項安世傳偶送客至江頭飲丨丨酒半醉書不成字)苦䔲(宋史崔與之傳)
(朱崖地産丨丨民或取葉以代茗州郡征之歲五百緡)代茗(見上)花酒(宋史外國三佛齊傳三佛)
(齊國頗類中土有丨丨椰子酒檳榔酒蜜酒皆非麴蘖所醖飲之亦醉)非宗戚貴胄不得
飲(元史昔兒吉思傳朝廷舊典白馬湩丨丨丨丨丨丨丨丨也)益夀(元史察罕傳帝嘗賜枸杞酒曰)
(以丨卿丨)壺輲(穆天子傳盛姬求飲天子命人取漿而給是曰丨丨)玉膏(東方朔十洲記瀛洲有丨)
(丨如酒味名曰玉酒飲數升輙醉乃令人長生)玉饋(東方朔神異經西北荒中有丨丨之酒酒泉注焉廣)
(一丈長深三丈酒美如肉澄清如鏡上有玉樽玉籩取一樽一樽復生焉與天地同休無乾時飲此酒人不生)
(死)飴丹霞(郭憲洞冥記東方朔生三日鄰母拾而飬之三歲忽失朔經年乃歸母問之朔曰兒暫息)
(都崇堂王公丨之以丨丨漿兒食之大飽悶乃飲元天黃露半合即醒)瑶琨酒(郭憲洞冥記丨丨去)
(玉門九萬里有碧草如麥割之以釀丨則味如醇酎飲一合三日不醒但飲甜水隨飲而醒)毒智(劉向)
(說苑丨丨者莫甚於酒留事者莫甚於樂)桂漿(劉向說苑齊桓公謂管仲曰吾國甚小而財物甚少而羣)
(臣衣服與馬甚汰吾欲禁之可乎管仲曰臣聞之君嘗之臣食之君好之臣服之今君之食也必丨之丨衣練)
(紫之衣狐白之裘此羣臣之所奢大也)子路嗑嗑尚飲十榼(孔叢平原君與子高飲強)
(子高酒曰昔有遺諺堯舜千鍾孔子百觚丨丨丨丨丨丨丨丨古之聖賢無不能飲也吾子何辭焉子高曰以)
(穿所聞賢聖以道德兼人未聞以飲食也平原君曰即如先生所言則此言何生子高曰生於嗜酒者蓋其勸)
(厲奬戲之辭非實然也平原君欣然曰吾不戲子無所聞此雅言也)歡伯(焦氏易林酒為丨丨除憂來樂)
藿羹(焦氏易林旦種榖豆暮成丨丨心之所願志快意惬)萬歲漿(焦氏易林西歴玉山東入玉門)
(登上福堂飲丨丨丨)蝎餅髓餅(劉熙釋名胡餅作之大漫沍也亦言以胡麻著上也蒸餅湯餅丨丨)
(丨丨金餅索餅之屬皆隨形而名之也)索餅(見上)蒼梧清(劉熙釋名韓羊韓兔韓雞本法出韓)
(國所為也猶酒言宜成醪丨丨丨之屬也)太清紅雲(班固武帝外傳其次有九丹金液紫虹華英丨)
(丨丨丨之漿)紫虹華英(見上)寒食棗糕(崔寔四民月令丨丨以麫為蒸餅樣團棗附之)
(名曰丨丨)冬至薦黍糕(崔寔四艮月令丨丨之日丨丨丨先薦元冥以及祖禰其進酒肴及謁賀)
(君師耆老如正日)女酒(稽含南方草木狀南人有女數歲即大釀酒既漉候冬陂池竭時寘酒罌中密)
(固其上瘞陂中至春瀦水滿亦不復發矣女將嫁乃發陂取酒以供賀客謂之丨丨其味絶美)益智子
粽(稽含南方草木狀益智子如筆毫長七八分二月花色若蓮著實五六月熟味辛雜五味中芬芳亦可鹽)
(曝出交趾合浦建安八年交州刺史張津嘗以丨丨丨丨餉魏武帝)梅香酎(稽含南方草木狀東方朔)
(林邑山楊梅其大如抷椀青時極酸既紅味如崖蜜以釀酒號丨丨丨非貴人重客不得飲)兼三味
(皇甫謐元晏春秋衛倫過予論及於味稱魏故侍中劉子陽食餅知鹽生精味之至也予曰昔師曠識勞薪易)
(牙别淄澠子陽今之妙也定之何難倫因命僕取糧糗以進予嘗之曰麥也有杏李柰味三果之熟也不同子)
(焉得兼之倫笑而不答退告人曰士安之識過劉氏吾麥杏時將發糅以杏汁李柰時將發又糅以李柰汁故)
(丨丨丨)餘杭酒(葛洪神仙傳王遠字方平初過吳住蔡經家遠知經當為尸觧於是告以要言經去)
(十餘年忽還家語家人曰七月七日王君當來其日可多作飲食以供從官是日王君果來引見經父母兄弟)
(因遣人召麻姑麻姑至各進行厨遠語經家人曰吾欲賜汝軰美酒此酒乃出天厨非俗人所宜飲乃以斗水)
(合升酒攪之以賜經家人人飲一升許皆醉良久酒盡遠遣左右以千錢與丨丨姥相聞求其酤丨須臾信還)
(得一油囊酒五斗許信傳餘杭姥答言恐地上酒不中尊飲耳)九醖醇酎(葛洪西京雜記漢制宗廟)
(八月飲酎用九醖太牢皇帝侍祠以正月旦作酒八月成名曰酎一曰丨丨一曰丨丨)鷫鸘貰酒
(葛洪西京雜記司馬相如初與卓文君還成都居貧愁懣以所著丨丨裘就市人陽昌丨丨與文君為歡)金
漿(葛洪西京雜記梁孝王遊於忘憂之館集諸遊士各使為賦枚乘為柳賦其辭曰罇盈縹玉之酒爵獻丨)
(丨之醪注梁人作諸蔗酒名金漿)菊花(干寳搜神記九月佩茱萸食蓬餌飲菊花酒令人長命菊花舒)
(時并採莖葉雜黍米釀之至來年九月九日始熟就飲焉故謂之丨丨酒)醉眠千日(干寳搜神記狄)
(希中山人也能造千日酒飲之千日醉時有州人劉元石好飲酒往求之希曰我酒發來未定不敢飲君石曰)
(縱未熟且與一杯得否希不免飲之曰只此一杯可眠千日也石至家醉死家人不之疑葬之經三年希曰元)
(石必應酒醒宜往問之既至石家語曰石在家否家人皆怪之曰石亡來服已闋矣希曰酒之美者而致丨丨)
(丨丨今合醒矣乃命其家人鑿塜破棺看之冢上汗氣徹天遂命發冢方見開目張口引聲而言曰快哉醉我)
(也日高幾許墓上人皆笑之被石酒氣衝入鼻中亦各醉卧三月)泛膏(干寳搜神記吳縣張成夜起忽)
(見一婦人立於宅南角舉手招成曰此是君家之蠶室我即此地之神明年正月十五宜作白粥丨丨於上以)
(後年年大得蠶今之作膏糜像此)流雲灑液(王嘉拾遺記炎帝始教民耒耜百榖滋阜聖德所感)
(無不著焉時有丨丨丨丨是謂霞漿服之得道後天而老)黍臛(宗懍荆楚歲時記十月朔日丨丨俗謂之)
(秦歲首未詳黍臛之義今北人此日設麻羹豆飯當謂其始熟嘗新耳禰衡别傳云十月朝黃祖在艨艟上會)
(設黍臛是也)屠蘇(宗懔荆楚歲時記正月一日是三元之日也長幼以次拜賀進丨丨酒)青田
酒(崔豹古今注烏孫國有青田核莫測其樹實之形至中國者但得其核耳得清水則有酒味出如醇美好)
(酒核大如六升瓠空之以盛水俄而成酒劉章得兩核集賓客設之常供二十人之飲一核盡一核所盛以復)
(飲飲盡隨更注水隨盡隨盛不可久置久置則苦不可飲名曰丨丨丨)飯落成糜(劉義慶世說賓)
(客詣陳太邱宿太邱使元方季方炊客與太邱論議二人進火俱委而竊聽炊忘箸算丨丨釡中太邱問炊何)
(不餾元方季方長跪曰大人與客語乃俱竊聽炊忘箸算飯今丨丨太邱曰如此但糜自可何必飯也)使
人自遠(劉義慶世說王光禄云酒正丨丨丨丨注光禄王藴也)青州從事平原督
郵(劉義慶世說桓温有主簿善别酒有酒輙令先嘗好者謂丨丨丨丨惡者謂丨丨丨丨青州有齊郡平原)
(有鬲縣從事言到臍督郵言在鬲上住)題合(劉義慶世說人餉魏武一杯酪魏武噉少許蓋頭上丨丨)
(字以示衆衆莫能觧次至楊修修便噉曰公教人噉一口也復何疑)固豐華曼真率(劉義慶世)
(說過江初拜官輿餙供饌羊曼拜丹陽尹客来蚤者並得佳設日晏漸罄不復及精隨客早晚不問貴賤羊固)
(拜臨海竟日皆美供雖晚至亦獲盛饌時論以丨之丨丨不如丨之丨丨)積憂得觧(任昉述異記漢)
(武帝幸甘泉長平陂道中有虫赤如肝頭目口齒悉具人莫知也時東方朔曰此古秦獄地也積憂所致上使)
(按圖果秦獄地朔曰夫丨丨者丨酒而丨乃取虫置酒中立消)桃酢(賈思勰齊民要術丨丨法桃爛自零)
(者收去内之於甕中以物蓋口七日之後既爛漉去皮核密封閉之三日酢成香美可食)杏李麨(賈思)
(勰齊民要術作丨丨丨法杏李熟時多取爛者盆中研之生布絞取濃汁塗盤中日曝乾以手摩刮取之可和)
(水漿及和米麨所在入意也)杏仁粥(賈思勰齊民要術丨子丨可以為丨)林檎麨(賈思勰齊)
(民要術作丨丨丨法注林檎赤熟時擘破去子心蔕日曬令乾或磨或𢷬下細絹篩麄者更磨𢷬以細盡為限)
(以方寸匕投於椀中即成美漿不去蒂則太苦合子則不度夏留心則太酸若乾噉者以林檎麨一升和米麵)
(二升味正適調)&KR1753;䤅(賈思勰齊民要術崔實曰二月榆莢成及青收乾以為旨蓄色變白將落可作丨丨)
(注瞀音牟䤅音頭榆醬)上時中時(賈思勰齊民要術造酒法十月桑落初凍則收水釀者為丨丨)
(春酒正月晦日收水為丨丨)五色衣(賈思勰齊民要術作秦州春酒麴法餅成刺作孔竪搥布艾掾)
(上卧麴餅艾上以艾覆之大率下艾欲厚上艾稍薄密閉窗戶三七日麴成打破看餅内乾燥丨丨丨成便出)
(曝之如餅中未燥五色衣未成更停三五日然後出反覆日曬令極乾然後高厨上積之此麴一斗殺米七斗)
銀光(賈思勰齊民要術梁米酒法三酘畢後十日便好熟押出酒色漂漂與丨丨一體薑辛桂辣蜜甜膽)
(苦悉在其中芬芳酷烈輕雋遒爽超然獨異非黍秫之儔也)薑辛桂辣(見上)縹色(賈思勰齊)
(民要術作白醪酒法用方麴五斤細剉以流水三斗五升漬之再宿炊米四斗冷酘之令得七斗汁凡三酘濟)
(冷清又炊一斗米酘酒中攪令和觧封四五日黍浮丨丨上便可飲矣)夏雞鳴酒(賈思勰齊民要)
(術作丨丨丨丨法秫米三升煑作糜麴二斤𢷬合米和令調以水五斗漬之封頭今日作明旦雞鳴便熟)柯
柂酒(賈思勰齊民要術丨丨丨法二月二日取水三月三日煎之先攪麴中水一宿乃炊黍米飯日中曝)
(之酒成也)當梁(賈思勰齊民要術作丨丨酒法當梁下置甕故曰當梁)編竹(賈思勰齊民要術食)
(經七月七日作酒法方一石麴作糗餅丨丨甕下羅餅竹上密泥甕頭二七日出餅曝令燥還内甕中一石米)
(合得三石酒也)三九酒(賈思勰齊民要術丨丨丨法以三月三日收水九斗米九斗焦麴末九斗先曝)
(乾之一時和之揉和令極熟九日一酘後五日一酘後三日一酘勿令狗鼠近之會以隻日酘不得以偶日也)
(使三月中即令酘足常預作湯甕中停之酘畢輙使五升洗手蕩甕傾於酒甕中也)千歲苦酒(賈思)
(勰齊民要術食經作大豆丨丨丨丨法用大豆一斗熟沃之濆令澤炊曝極燥以酒灌之任性多少以此為率)
(作小豆千歲苦酒法用生小豆六斗水汰則甕中黍米作饋覆豆上酒三石灌之綿幕甕口二十日苦酢成)
二十石為一聚(賈思勰齊民要術作䜴法三間屋得作百石豆丨丨丨丨丨丨常作者番次相)
(續常有熱氣春秋冬夏皆不須穣覆作少者唯至冬月乃穣覆豆耳極少者猶須十石為一聚若三五石不須)
(煖難得所故須以十石為率)麥豉(賈思勰齊民要術作丨丨法治小麥細磨為麵以水拌之而蒸氣餾)
(好熟乃下撣之令冷手挼令細布置蓋亦如麥麴黃蒸法七日衣足亦勿簸揚以鹽湯周徧灑潤之要蒸氣餾)
(極熟乃下撣去熱氣及煖内甕中盆蓋於簔糞中燠之二七日色黑氣香味便熱搏作小餅如神麯形)膏
環(賈思勰齊民要術丨丨一名粔籹用秫稻米屑水蜜溲之純澤如湯餅麵手搦團可長八寸許屈令兩頭)
(相就膏油煮之)碁子麵(賈思勰齊民要術切麵粥&KR3216;麵粥法切麵一名丨丨丨剛溲麵揉令熟大作劑)
(挼餅粗細如小指大重縈於乾麵中更挼如粗著大截斷切作方棋簸去勃甑裏蒸之氣饀勃盡下著隂地净)
(席上薄攤令冷挼散勿令相黏袋舉置須即湯煑别作臛澆堅而不泥冬天一作得十日&KR3216;麵以粟餅饋水浸)
(即漉著麵中以手向簸箕痛挼令均如胡豆揀取均者熟乾曝須即湯煑笊籬漉出别作臛澆甚滑美得一月)
(日停)隂陽相裹(賈思勰齊民要術糭䊦法風土記注云俗先以二節日用菰葉裹黍米以淳濃灰汁)
(煮之令爛熟於五月五日夏至啖之黏黍一名糭一名角黍蓋丨丨尚丨丨未分散之時象也)女麵(賈思)
(勰齊民要術食次曰丨丨秫稻米三斗净淅炊為飯輭炊停令極冷以麵範中用手餅之以青蒿上下奄之置)
(牀上如作麥麯法三七二十一日開看徧有黃衣則止三七日無衣乃停要須衣徧乃止出日日曝之燥則用)
抱甕釀(裴啓語林羊稚舒冬月釀酒令人抱甕須臾復易人速成而味好)劉墮(酈道元水經注)
(民有姓劉名墮者宿擅工釀採挹河流醖成芳酎懸食同枯枝之年排於桑落之辰故酒得其名矣然香醑之)
(色清白若修漿焉别調氛氲不與他同蘭薰麝越自成馨逸方土之貢選最佳酌矣自王公庶友牽拂相招者)
(每云索郎有顧思同旅語索郎反語為桑落也更有籍徵之雋句中書之英談)别調氛氲(見上)蘭
薰麝越自成馨逸(見上)佳酌(見上)索郎有顧思同旅語(見上)巴
鄉清(酈道元水經注江之左岸有巴鄉村村人善釀故俗稱丨丨丨)取作飲粥悉皆金
色而甚芬香(酈道元水經注城中有井其水色半清半黃黃者如灰汁丨丨丨丨丨丨丨丨丨丨)
(丨丨)甘露(酈道元水經注廬山上有三石梁吳猛將弟子登山過此梁見一翁坐桂樹下以玉杯承丨丨)
(漿與猛)酪奴(楊衒之洛陽伽藍記肅與高祖殿會食羊肉酪粥甚多高祖怪之謂肅曰卿中國之味也)
(羊肉何如魚羹茗飲何如酪漿肅對曰羊者是陸産之最魚者乃水族之長所好不同並各稱珍以味言之甚)
(是優劣羊比齊魯大邦魚比邾莒小國唯茗不中與酪作奴高祖大笑因舉酒曰三三横兩兩縱誰能辨之賜)
(金鍾御史中丞李彪曰沽酒老嫗瓮注𤬪屠兒割肉與秤同尚書右丞甄琛曰吳人浮水自云工妓兒擲繩在)
(虛空彭城王勰曰臣始觧此字是習字高祖即以金鍾賜彪朝廷服彪聰明有智甄琛和之亦速彭城王謂肅)
(曰卿不重齊魯大邦而愛邾莒小國肅對曰鄉曲所美不得不好彭城王重謂曰卿明日顧我為卿設邾莒之)
(食亦有丨丨因此復號茗飲為酪奴)冷淘(唐六典太官令掌供膳之事丞為之貳凡朝會燕饗九品已上)
(共其膳食夏月加丨丨粉粥)念子粽(杜寳大業拾遺記南海郡送都丨丨樹一百株敕付西苑十六)
(院内種此樹高一丈許葉如白楊枝柯長細花餘色葉正赤似蜀葵而大其子小於柿子甘酸至美蜜漬為丨)
(益佳)設茗飲葡萄漿(武平一景龍文舘記四月上巳日上幸司農少卿王光輔庄駕還朝後中)
(書侍郎南陽岑義丨丨丨丨丨丨與學士等討論經史)鍼挑酒魔(張鷟朝野僉載常元載以鼻聞)
(酒氣便醉人以為可治即取丨丨元載鼻尖出一小蟲曰此丨丨也聞酒即畏之是日元載飲至二斗)闊
丈餘(張鷟朝野僉載隋諸葛昂高瓉争為豪侈昂屈瓉串長八尺餅丨丨丨餤粗如柱酒行自作金剛舞)
(以送之)上頓(張鷟朝野僉載王耽嗜酒一醉或連日不醒自號丨丨時人以大飲為上頓)勝蘭
生過玉薤(柳宗元龍城錄魏左相能治酒有名曰醽渌翠濤常以大金甖内貯盛十年飲不敗其味)
(即世所未有太宗文皇帝嘗有詩賜公稱醽渌丨丨丨翠濤丨丨丨千日醉不醒十年味不敗蘭生即漢武百)
(味旨酒也玉薤煬帝酒名)翠濤(見上)神泉小團昌明獸目(李肇國史補風俗貴茶茶)
(之名品益衆劍南有蒙頂石花或小方或散牙號為第一湖洲有顧渚之紫笋東川有丨丨丨丨丨丨丨丨峽)
(州有碧澗明月芳蕊茱萸簝福州有方山之露牙䕫州有香山江陵有南木湖南有衡山岳州有㴩湖之含膏)
(常州有義興之紫笋婺州有東白睦州有鳩坑洪州有西山之白露夀州有霍山之黃牙蘄州有蘄門團黃而)
(浮梁之商貨不在焉)碧澗明月(見上)白露黃芽(見上)石凍春(李肇國史補酒有滎)
(陽之土窟春富平之丨丨丨凍一作梁)三勒(李肇國史補有丨丨漿類酒法出波斯三勒者謂菴摩勒)
(毘梨勒訶梨勒)杏酪粥屑肉餤(李肇翰林志每歲内賜春服物三十疋暑服物三十疋綿七屯)
(寒食節料三十疋酒飴丨丨丨丨丨丨清明火二社蒸&KR2065;端午衣一副金花銀器一事百索一軸青團縷竹大)
(扇一柄角粽三服沙蜜重陽酒餹粉糕冬至歲酒兔野雞其餘時果新茗瓜新曆是為經制直日就頒授下直)
(就第賜之)蒸&KR2065;(見上)崑崙觴(段成式酉陽雜俎魏賈&KR2010;家累千金博學善著作有蒼頭善别水常)
(令乘小艇於黃河中以瓠匏接河源水一日不過七八升經宿器中色赤如絳以釀酒名丨丨丨酒之芳味世)
(中所絶曾以三十斛上魏莊帝)碧筩杯(段成式酉陽雜俎歴城北有使君林魏正始中鄭公慤三伏之)
(際每率賓僚避暑於此取大蓮葉置硯格上盛酒二升以簮刺葉令與柄通屈莖上輪囷如象鼻傳翕之名為)
(丨丨丨歴下學之言酒味雜蓮氣香冷勝於水)白瑩如玉(段成式酉陽雜俎今衣冠家名食有庾家)
(粽子丨丨丨丨)味如杏酪(段成式酉陽雜俎同州司馬裴沆常說再從伯自洛中將往鄭州在路數)
(日晚程偶下馬忽有老人白衣曳杖而至邀裴曰我所居去此不遠可少留也裴覺非常人因隨行數里至一)
(莊裴渴甚求茗老人指一土龕此中有少漿可就取裴視龕中有一杏核一扇如笠滿中有漿漿色正白乃力)
(舉飲之不復飢渴漿丨丨丨丨)活火煎(趙璘因話錄李約性嗜茶能自煎謂人曰茶須緩火炙丨丨丨)
(活火謂炭火之燄者也)麴生風味(鄭棨開元傳信記道士葉法善精於符籙之術居元真觀嘗有)
(朝士十餘人詣之觧𢃄淹留滿坐思酒忽有人扣門云麯秀才傲睨直入笑揖諸公居於末席抗聲談論援引)
(今古一坐不測法善曰此子突入詞辨如此豈非妖魅為眩惑乎密以小劍擊之隨手喪元墜於階下化為瓶)
(蓋一坐驚懾惶遽視其處所乃盈瓶醲醖也咸大笑飲之甚佳坐客醉而撫其瓶曰丨丨麴生丨丨不可忘也)
三辰(馮贄雲仙雜記元宗置麯清潭砌以銀磚泥以石粉貯丨丨酒一萬車以賜當制學士等)防風
粥(馮贄雲仙雜記白居易在翰林賜丨丨丨一甌剔取防風得五合餘食之口香七日)換骨醪(馮贄)
(雲仙雜記憲宗采鳳李花釀丨丨丨晉國公平淮西回黃帊金瓶恩賜二斗)二色酒(馮贄雲仙雜記)
(西門季元造丨丨丨白酒中有墨花斟於器中花亦不散其中有肝石故也)碧芳(馮贄雲仙雜記房夀)
(六月召客搗蓮花製丨丨酒)寒具(李綽尚書故實晉書中有飲食名丨丨者亦無注觧處得於齊民要)
(術并食經中檢得是今所謂&KR2065;餅桓元嘗盛具法書名畫請客觀之客有食寒具不濯手而執書畫因有涴元)
(不懌自是食客不設寒具)龍膏(蘇鶚杜陽雜編憲宗時處士伊祁元觧召入宮處九華之室設重茭之席)
(飲丨丨之酒酒黑如純漆飲之令人神爽此本烏弋山離國所獻)一杯雲母(劉燾樹萱錄劉商少)
(游湘中秋月方皎忽見一畫水輿中有七八女子瓌麗容止商駭訝未絶聞舟中語曰紫陽真人昨命給劉商)
(黃精二斤乃玉帝所餌之餘食之者為地仙一女子曰此人不遠可邀致之忽聞人呼商遂即舟邊拜一女子)
(命侍兒楊孟珠斟丨丨丨丨漿商取飲一女子笑曰此人不固者無丹元氣耳因曰慎自精修去爾貪忍靈餌)
(漸近天爵宜修復送至岸商覘之直至舜妃廟前落帆入廟黎明廟中得巴箋詩句後果得至人遺黃精服餌)
(後不知所在)銀餅饀(王保定撫言韋澳孫宏同在翰林宣宗賜丨丨丨食之甚美皆乳酪膏腴所製)
卷白波(李濟翁資暇錄飲酒之丨丨丨義當何起按東漢既擒白波賊戮之如卷席故酒席倣之以快)
(人情氣也)喭餅(李濟翁資暇錄石𨫼餅本曰丨丨同州人好相喭將投公狀必懷此而去後增以甘辛變)
(其名質以為貢遺矣)畢羅(李濟翁資暇錄丨丨者蕃中畢氏羅氏好食此味今字從食非也)社酒
治聾(張洎賈氏談錄兵部李濤小字社翁時李公昉為翰林學士月給内醖兵部嘗因春社寄昉詩云社)
(君今日沒心情為寄治聾酒一瓶丨丨號丨丨酒)玉尖(陶榖清異錄趙宗儒在翰林時因中使到院宣)
(旨聞中使言今日蚤饌進丨丨麵用消熊棧鹿為内饀上甚嗜之御十餘隻宗儒駭其名問其形製蓋人間出)
(尖饅頭也又問熊鹿消棧之說曰熊之極肥者名消鹿既獲以倍料精飬者云棧)湯玉(陶榖清異錄釋)
(鑒興天台山居頌丨丨入甌糟雲上筯謂湯餅瑩滑糟姜岐秀焉耳)同河(陶榖清異錄天成中帝令作丨)
(丨餅主者不觧奏禀之乃得其法止用碎肉與麵搜和如臂刀截每隻二寸厚蒸之)太平君子(陶榖)
(清異錄穆宗臨芳殿賞櫻桃時夏景方起風物清妍帝御雲母凉衫嬪嬙夾侍少頃進西凉州御料蒲萄酒連)
(沃三巨杯帝語左右曰飲此頓覺四體融恬風味如仙真丨丨丨丨也)含春王(陶榖清異錄唐末馮)
(翊城外酒家門額上有白書四句云麴蘖化甘芳幽客買千觴飛空却回顧謝此丨丨丨於王字末大書酒也)
(二字如扇字體散逸非世俗書人謂是呂洞賓題)雙弓米(陶榖清異錄單公潔陽翟人家四壁而恥)
(言貧嘗有所親訪之留食糜慚於正名但云啜少許丨丨丨所親初不悟久而乃見大笑而已)可映字
(陶榖清異錄金陵士大夫淵藪家家事鼎鐺有七妙虀可照面餛飩湯可注硯餅丨丨丨飯可打擦擦臺濕麵)
(可穿結𢃄醋可作勸盞寒具嚼著驚動十里人)穿結𢃄(見上)湯社(陶穀清異錄和凝在朝率同列)
(好事者遞日以茶相飲終始循環味劣者有罰號為丨丨既登庸前事頓寢)相粥(陶榖清異錄魏王繼)
(岌每薦羹以羊兔猪臠而參之性所嗜也時盧澄為平章事趨朝待漏堂厨具小饌巵酒其品曰粟粥乳粥豆)
(沙加糖粥三種並供澄各取少許併和而食厨官遂有王羹亥卯未丨丨白元黃之語)粟粥乳粥
(見上)甘草癖(陶穀清異錄宣城何子華邀客於剖金堂慶新橙酒半出嘉陽嚴峻畫陸鴻漸像筆意簡)
(古子華因言前世惑駿逸者為馬癖泥貫索者為錢癖耽於子息者為譽兒癖耽於褒貶者為左傳癖若此叟)
(者溺於茗事性命猶輕將何以名其癖鄉老先生楊粹仲曰茶至珍蓋未離乎草也草中之甘無出茶上者宜)
(目陸氏為丨丨丨坐客辴首歡呼曰允矣休哉楊先生之命名也)百氏漿(陶榖清異錄酒不可雜飲)
(飲之雖善酒者亦醉胸臟不容或致嘔逆蓋生取煮鍊之殊官法私方之異冷熱之反清濁之亂並進俱行自)
(成殽錯飲家之所深忌宛葉書生胡适冬至日延客以諸家羣遺之酒為具席半客恐私相告戒至於再三适)
(疑而問之一人曰某懼君家丨丨丨次曰某不敢言百氏漿所畏者雜端樣遂致哄堂)花餻員外
(陶榖清異錄皇建僧舍傍有餻作坊其盛不可言主人由此大有金帛入貲為員外官蓋顯德中也國初尚襲)
(舊業予嘗啖其餻果與造者霄壤大凡事熟則精不特餻也都下人呼丨丨丨丨)五福餅(陶榖清異)
(錄湯悦少行路逢士人於驛舍士人揖食其中一物是爐餅各五事細味之饀料互不同悦喜而頓盡以問士)
(人笑曰此丨丨丨也)消災(陶榖清異錄僖宗幸蜀倉惶乏食一日將早膳有宮人出方巾所包麵半斤許)
(會村人獻酒一偏提因用酒溲麵煿餅以進嬪妃泣奏曰此丨丨餅官家若以社稷生靈為意乞強進半枚)
投魚(陶榖清異錄裴晉公盛冬常以魚兒酒飲客其法用龍腦凝結刻小魚形狀每用沸酒一盞丨一丨)
(其中隨即消釋名魚兒酒)甘露經(陶榖清異錄汝陽王璡家有酒法號丨丨丨四方風俗諸家材料莫)
(不備具珍之未嘗以示人太和敇䆠者宣索其家云天寳之亂散去十九惟進一短編大内即日造越梅香用)
(其法也)越梅香(見上)冷面草(陶榖清異錄符昭遠性不喜茶強以一杯則終日不食終夜不)
(寢嘗為御史同列會茶昭遠嘆曰人凡有啜哺皆以甘為上此物面目嚴冷了無和美之態可謂丨丨丨也飯)
(餘嚼佛眼芎以甘菊湯送之亦可爽神)乳妖(陶榖清異錄吳僧文了善烹茶每盞旋為之攪和事畢方)
(始入湯花粟如沸了游荆南高保勉白於季興延至紫雲菴日試其藝保強父子呼為湯神奏授華宣水大師)
(土人目曰丨丨宣一作定)龍坡(陶榖清異錄開寳中竇儀以新茶飲余味極爽美竊視奩面有斜標云丨)
(丨山子茶因詢儀云龍坡是顧渚之别境)森伯(陶榖清異錄湯悦有丨丨頌蓋茶也方初飲時森然嚴乎)
(齒牙既久清風起於兩腋四肢俱森二義一名非熟遊夫湯甌境界孰能目之)雞蘇佛橄欖仙
(陶榖清異錄猶子彝年十二歲余讀胡嶠茶詩愛其造語新竒因令效法之近晚成篇有云生凉好喚丨丨丨)
(回味宜稱丨丨丨對佛而言則雞蘇為凡夫對仙而言則橄欖為俗士非茗荈之竒安可當此然彝亦文詞之)
(有基址者也)水豹囊(陶榖清異錄豹革為囊風神呼吸之具也人方昏鈍煮茶啜之可以滌滯思而)
(起清風蓋與神有争權而角勝也昔陪鄕友課子龍溪每引此戲稱為丨丨丨以供笑)吉祥蘂(陶榖)
(清異錄吳僧梵川誓願燃頂供飬雙林傅大士自往蒙頂結菴種茶凡三年味方全美得絶佳者聖楊花丨丨)
(丨共不踰五斤持歸供獻不復再摘)苦口師(陶榖清異錄皮光業最耽茗事一日中表請嘗新柑筵具)
(殊豐簪紱叢集纔至未顧樽罍而呼茶甚急徑進一巨甌題詩曰未見甘心氏先迎丨丨丨衆噱曰此師固清)
(高而難以療饑也)晚甘侯(陶榖清異錄孫樵送茶與焦刑部書云丨丨丨十五人遣侍齋閣)漏
影春(陶穀清異錄丨丨丨法用鏤紙貼盞糝茶而去紙偽為花身别以荔肉為葉松實鴨脚之類珍物為)
(蕊沸湯點攪)幻茶成詩(陶穀清異錄饌茶而幻出物象於湯面者茶匠通神之藝也沙門福全生)
(於金鄉長於茶海能注湯丨丨丨丨一句共點四甌共一絶句泛乎湯表小小物類唾手辦耳檀越日造門求)
(觀湯戲全自詠曰生成盞襄水丹青巧畫工夫學不成却笑當時陸鴻漸煎茶嬴得好名聲)玉浮梁
(陶穀清異錄舊聞李太白好飲丨丨丨不知其果何物余家偶得吳婢使釀酒因促其功答曰尚未熟但浮梁)
(耳試取一盞至則浮蛆酒脂也乃悟太白所飲蓋謂此耳)餘甘氏不夜侯(陶榖清異錄胡嶠飛)
(龍磵飲茶詩云沾牙舊姓丨丨丨破睡須封丨丨丨新竒哉後生所不可幾及也)耐重兒(陶榖清異)
(錄有得建州茶膏取作丨丨丨八枚膠以金縷獻於閩王曦及連重遇之禍為内侍所盗轉遺貴臣)清風
使(陶榖清異錄顯德初大理徐恪見貽鄉信鋌子茶茶面印文曰玉蝉膏一種曰丨丨丨恪建人也甚吝此)
(茶烹之信有佳處孰可披襟而當之予蓋饕餮者耳)茶百戲(陶榖清異錄茶至唐始盛前代未甚重之)
(陸鴻漸以來言茶言水言器具煎調之法所護持者色香味而已近世復有下湯運匕别施妙訣使湯紋水脉)
(成物象者禽獸蟲魚花草之屬纖巧如畫但須臾即就散滅此茶之變也時人謂之丨丨丨)龍腦(吳淑)
(江淮異人錄南唐保大中南海嘗貢丨丨漿能補益元宗嘗以漿調酒服之耿先生曰未為佳也乃以縑囊貯)
(龍腦懸於琉璃瓶中食頃曰已漿矣明日發之半瓶香氣馥烈)石嵓白(彭乘墨客揮犀蔡君謨善别茶)
(後人莫及建安能仁院有茶生石縫間寺僧採造得茶八餅號丨丨丨以四餅遺君謨以四餅密遣人走京師)
(遺王内翰禹玉歲餘君謨被召還闕訪禹玉禹玉命子弟於荼笥中選取葉之精品者碾待君謨君謨捧甌未)
(嘗輙曰此茶極似能仁石嵓白公何從得之禹玉未信索茶帖驗之乃服)縷金花(歐陽修歸田錄茶之)
(品莫貴於龍鳳謂之團茶凡八餅重一斤慶曆中蔡君謨為福建路轉運使始造小片龍茶以進其品絶精謂)
(之小團凡二十餅重一斤其價直金二兩然金可有而茶不可得每因南郊致齋中書樞密院各賜一餅四人)
(分之宮人往往丨丨丨於其上蓋其貴重如此)兩浙之品(歐陽修歸田錄臘茶出於劍建草茶盛於)
(兩浙丨丨丨丨日注為第一自景祐以後洪州雙井白芽漸盛近歲製作尤精囊以紅紗不過一二兩以常茶)
(十數斤飬之用辟暑濕之氣其品遠出日注上遂為草茶第一)囊以紅紗(見上)餺飩(歐陽修歸)
(田錄飲食名號亦隨時俗言語不同至或傳者轉失其本湯餅唐人謂之不托今俗謂之丨丨矣)熁盞
(蔡襄茶錄凡欲點茶先須丨丨令熱冷則茶不浮)候湯(蔡襄茶錄丨丨最難未熟則沫浮過熟則茶沉)
(前世謂之蟹眼者故熟湯也沉瓶中煮之不可辨故曰候湯最難)蟹眼(見上)雲脚粥面(蔡襄)
(茶錄茶少湯多則丨丨散湯少茶多則丨丨聚)雀舌麥顆(沈括夢溪筆談茶芽古人謂之丨丨丨丨)
(言其至嫩也今茶之美者其質素良而所植之木又美則新芽一發便長寸許其細如針惟芽長為上品以其)
(質幹土力皆有餘故也如雀舌麥顆者極下材耳乃北人不識誤為品題予山居有茶論嘗茶詩云誰把嫩香)
(名雀舌定來北客未曾嘗不知靈草天然異一夜風吹一寸長)靈草(見上)真一酒(蘇軾仇池筆記)
(予在白鶴新居鄧道士忽叩門時已三鼓家人盡寢月色如霜其後有偉人衣桄榔葉手攜斗酒丰神英發如)
(呂洞賓曰子嘗丨丨丨乎就坐三人各飲數杯擊節高歌合江樓下海風振水大魚皆出袖中一書授予乃真)
(一法及修飬九事其末云九霞仙人李靖書既出恍然)研膏(張舜民畫墁錄有唐茶品以陽羨為上供)
(建溪北苑未著也貞元中常衮為建州刺史始蒸焙而研之謂丨丨茶其後稍為餅樣其中故謂之一串陸羽)
(所烹惟是草茗耳迨至本朝建溪獨盛採焙製作前世所未有也士大夫珍尚鑒别亦過古先丁晉公為福建)
(轉運使始制為鳳團後又為龍團貢不過四十餅專擬上供雖近臣之家徒聞之而未嘗見也天聖中又為小)
(團其品迥加於大團賜兩府然止於一斤唯上大齊宿八人兩府共賜小團一餅縷之以金八人折歸以侈非)
(常之賜親知瞻玩賡唱以詩故歐陽永叔有龍茶小錄或以大團問者輙方刲寸以供佛供仙家廟已而奉親)
(并待客享子弟之用熙寧末神宗有旨建州製密雲龍其品又加於小團矣然密雲之出則二團少粗以不能)
(兩好也)鳳團龍團(見上)密雲龍(見上)洞庭春色(邵博聞見後錄安定郡王以黃)
(柑釀酒曰丨丨丨丨)鹿胎(邵博聞見後錄仁皇帝幸羣玉殿置酒作樂獨召宰相韓琦至榻前酌丨丨酒)
(一大杯)袪襟滌滯致清導和(大觀茶論茶之為物擅甌閩之秀氣鍾山川之靈禀丨丨)
(丨丨丨丨丨丨則非庸人孺子可得而知矣冲澹閒潔韻高致静則非遑遽之時可得而好尚矣)冲澹
閒潔韻高致静(見上)鳳餅(大觀茶論本朝之興歲修建溪之貢龍團丨丨名冠天下而壑)
(源之品亦自此而盛)色味兩全(大觀茶論茶工作於驚蟄尤以得天時為急輕寒英華漸長條逹而)
(不廹茶工從容致力故其丨丨丨丨若或時暘欝燠芽甲奮暴促工暴力其色味所失已半故焙人得茶天為)
(慶)靈味(大觀茶論卓絶之品真香丨丨自然不同)純白為上(大觀茶論點茶之色以丨丨丨)
(丨真青白為次灰白次之黃白又次之)一槍一旗(熊蕃北苑茶錄次曰揀芽乃一芽𢃄一葉者號)
(丨丨丨丨次曰中芽乃一芽𢃄兩葉者號一槍兩旗)萬春銀葉(熊蕃北苑茶錄丨丨丨丨銀模銀圈)
(兩尖徑二寸二分)玉清慶雲(熊蕃北苑茶錄丨丨丨丨宣和二年造)玉葉長春(熊蕃)
(北苑茶錄丨丨丨丨竹圈直長三寸二分)長夀玉圭(熊蕃北苑茶錄丨丨丨丨政和二年造)太
平嘉瑞(熊蕃北苑荼錄丨丨丨丨政和二年造)龍苑報春(熊蕃北苑茶錄丨丨丨丨宣和)
(四年造)玉除清賞(北苑别錄丨丨丨丨小芽十二水十宿火正貢一百銙)無疆夀龍
(北苑别錄丨丨丨丨小芽十二水十五宿火正貢四十片創添六十片)金餅(黃儒品茶要錄序借使陸)
(羽復起閱其丨丨味其雲腴當爽然自失矣)鬭品(黃儒品茶要錄茶之精絶者曰鬭曰亞鬭丨丨雖最)
(上園戶或止一株蓋天材間有特異非能皆然也)一斗為率(龔明之中吳紀聞蘇子美豪放飲酒)
(無筭在婦翁杜正獻家每夕觀書以丨丨丨丨正獻深以為疑使子弟密察之聞讀漢書張子房傳至良與客)
(狙擊秦皇帝誤中副車遽撫案曰惜乎擊之不中遂滿引一大白又讀至良曰始臣起下邳與上會於留此天)
(以臣授陛下又撫案曰君臣相遇其難如此復舉一大白正獻公知之大笑曰有如此下酒物一斗誠不為多)
(也)的乳(馬令南唐書嗣主書命建州製丨丨茶號曰京挺臘茶之貢自此始)社飯(孟元老東京夢)
(筆錄八月秋社以猪羊肉腰子妳房肚肺鴨餅瓜薑之屬切作碁子片樣滋味調和鋪於飯上謂之丨丨請客)
(供飬)般若湯(張邦基墨莊漫錄僧謂酒為丨丨丨鮮有知其說者予偶讀釋氏會典乃得其說云有一)
(客僧長慶中届一寺呼净人酤酒寺僧見之怒氣麄暴奪瓶擊栢樹其瓶百碎其酒凝滯着樹如綠玉搖之不)
(散僧曰某常持般若經須傾此物一杯即諷詠瀏亮乃將瓶就樹盛之其酒盡落器中略無孑遺奄然流啜斯)
(須器㼌酣暢矣酒之庾辭其起此乎)東坡蜜酒(張邦基墨莊漫錄東坡性喜飲而飲亦不多在黃州)
(嘗以蜜為釀又作蜜酒歌人罕傳其法每蜜用四斤鍊熟入熟湯相攪成一斗入好麵麯二兩南方白酒餅子)
(米麯一兩半𢷬細生絹袋盛都置一器中密封之大暑中冷下稍凉温下天冷即熱下一二日即沸又數日沸)
(定酒即清可飲初全𢃄蜜味澄之半月渾是佳酎方沸時又煉蜜半斤冷投之尤妙予嘗試為之味甜如醇醪)
(善飲之人恐非其好也)養生主齊物論(張邦基墨莊漫錄唐庚子西謫惠州時自釀酒二種)
(其醇和者名丨丨丨其稍冽者名丨丨丨)散藥(趙德麟侯鯖錄酒取以治病藥非酒不散)八餅雙
角(葉夢得石林燕語故事建州歲貢大龍鳳團茶各二斤以八餅為斤仁宗時蔡君謨知建州始别擇茶之)
(精者為小龍團十斤以獻斤為十餅仁宗以非故事命劾之大臣為請因留而免劾然自是遂為歲額熙寧中)
(賈青為福建轉運使又取小團之精者為密雲龍以二十餅為斤而雙袋謂之雙角團茶大小團袋皆用緋通)
(以為賜也密雲獨用黃蓋專以奉玉食其後又以為瑞雲翔龍者宣和後團茶不復貴皆以為賜亦不復如向)
(日之精後取其精者為&KR1639;茶歲賜者不同不可勝紀矣)藍尾(葉夢得石林燕語白樂天詩三杯丨丨酒)
(一楪膠牙餳唐人言藍尾多不用藍字多作啉云出於侯白酒律謂酒廵匝末坐者連飲三杯為藍尾蓋末坐)
(遠酒行到常遲故連飯以慰之以啉為貪婪之意)玉友(葉夢得避暑錄話舊得釀法極簡易盛夏三日)
(輙成色如湩醴不减丨丨僕夫為作之每晚凉即相與飲三杯而散亦復盎然)鶴觴(葉夢得避暑錄話洛)
(陽伽藍記載河東人劉白墮善釀酒雖盛暑曝之日中經旬不壊今玉友之佳者亦如是也吾在蔡州每歲夏)
(以其法造寄京師親舊陸走七程不少變又嘗以餉范德孺於許昌德孺愛之藏其一壺忘飲明年夏復見發)
(視如新者白墮酒當時謂之丨丨謂其可千里遺人如鶴一飛千里或曰騎驢酒當是以驢載之而行也)正
焙外焙(葉夢得避暑錄話北苑茶正所産為曾坑謂之丨丨非曾坑為沙溪謂之丨丨二地相去不遠)
(而茶種懸絶沙溪色白過於曾坑但味短而微澁識茶者一啜如别涇渭也)五木(馬永卿嬾真子蘇秀)
(道中有地名五木出佳酒故人以丨丨名之)烏程御舞(楊伯嵒臆乘謝氏論茶曰此丹邱之仙茶)
(勝丨丨之丨丨不止味同露液白况霜華豈可為酪蒼頭便應代酒從事楊衒之作洛陽伽藍記曰食有酪奴)
(指茶為酪粥之奴也杜牧之詩山寔東南秀茶稱瑞草魁施肩吾詩茶為滌煩子酒為忘憂君)為酪蒼
頭(見上)代酒從事(見上)瑞草魁(見上)滌煩子(見上)瑞露(范成大桂海虞衡志)
(丨丨帥司公厨酒也經撫所前有井清烈汲以釀遂有名今南庫中自出一泉近年只用庫井酒仍佳)古
辣泉(范成大桂海虞衡志丨丨丨古辣本賓横間墟名以墟中泉釀酒既熟不煮埋之地中日足取出)
小心芽(姚寬西溪叢語龍團勝雪白茶二種先蒸後揀每一芽先去外兩小葉謂之烏𢃄又次取兩嫩)
(葉謂之白合留丨丨丨置於水中呼為水芽)鷺鶿餅(陸游南唐書雜藝傳某御厨者失其姓名唐長)
(妄舊人也從中使至江表未還聞崔印誅北司遂亡命而某留事吳及烈祖受禪御膳宴設頼之略有中朝承)
(平遺風其食味有丨丨丨天喜餅駞蹄餤春分餤密雲餅鐺糟炙瓏璁餤紅頭簽五色餛飩子母饅首舊法俱)
(存)駞蹄餤(見上)春分餤(見上)瓏璁餤(見上)紅頭簽(見上)團油(陸游老學)
(庵筆記嶺南俗家富者婦産三日或匝月洗兒作丨丨飯以煎魚蝦雞鵝猪羊灌腸蕉子薑桂鹽豉為之據此)
(即東坡先生所謂盤遊飯也)盤遊(見上)冰堂(陸游老學庵筆記承平時滑州丨丨酒為天下第一)
(方務德家有其法)薔薇露(陸游老學庵筆記夀皇時禁中供御酒名丨丨丨賜大臣酒謂之流香酒)
(分數旋取旨蓋酒戶大小已盡察矣)流香(見上)㬺沙粥(王明清揮麈後錄紹興中章子厚在相位)
(曾文肅居西府文肅忽苦腹疾子厚來視病坐間文肅忽思丨丨丨時外祖空青先生曾公卷在侍側咄嗟而)
(辦文肅食之甚美子厚猶未去也詢其速致之術空青云適令於市中貨幐沙饀擔中買來取其穰入粥中故)
(耳子厚賞歎云他日轉運使才也其後空青仕宦果數歴輸輓)乳浮醆面如疎星澹月
(王明清揮麈後錄上命近侍取茶具親手注湯擊拂少頃曰丨丨丨丨丨丨丨丨丨顧諸臣曰此自布茶飲畢)
(皆頓首謝)甕頭竹葉(王楙野客叢書三山老人云唐人好飲甜酒殆不可曉子美曰人生幾何春與)
(夏不放香醪如蜜甜退之曰一樽春酒甘若飴丈人此樂少人知僕謂唐人以酒比飴蜜者大率謂醇乎醇者)
(耳非謂好飲甜酒也且以樂天詩驗之曰丨丨丨丨經春熟如餳氣味綠黏臺曰春攜酒客過綠餳黏盞杓曰)
(宜城酒似飴曰黏臺酒似餳樂天詩非不言酒之甜也至要其極論則曰甘露太甜非正味醴泉雖潔不芳馨)
(曰戶大嫌甜酒才高笑小詩曰甕揭聞時香酷烈缾封貯後味甘辛酒味至於甘辛乃為佳耳樂天之語又如)
(此豈好甜酒哉且退之詩亦自有酒味冷冽之語又豈嘗專好甜酒邪然樂天戶大嫌甜酒之句正屬退之非)
(好甜酒矣大扺酒味之適口古今所同豈唐之所好與今異邪三山蓋不深考耳)糯觴為君子
(王楙野客叢書皇甫嵩作醉鄉日月有曰凡酒以色清味重而甜者為聖色濁如金而味醇且苦者為賢色黑)
(而酸醨者為愚以家醪丨丨醉人者丨丨丨以家醪黍觴醉人者為中庸以巷醪麥觴醉人者為小人其說雖)
(不同然以酒分聖賢者其意祖魏人庾語所謂清者為聖濁者為賢之說)黍觴為中庸(見上)麥
觴為小人(見上)花露(王楙野客叢書真州郡齋舊有酒名謂之丨丨人亦莫曉僕讀姚合詩味)
(輕花上露色似洞中泉得非取此乎)表勲(王楙野客叢書秦相檜自遭施全見刺之後常獨處一閣雖奴)
(僕非命不敢輙入季年違豫三衙楊存中成閔趙密往問疾召入室中欵語久之言及近日丨丨酒頗佳表勲)
(賜酒名也各贈兩器皆降階謝復坐顧無僕從自攜出室亦見駕馭之術)蓬萊春(張端義貴耳集夀皇)
(忽問王丞相淮及執政近日曾得李彥欵信否臣等方得李彥欵書紹興新造丨丨丨酒甚佳各廳送三十樽)
選官圖為下飯(張端義貴耳集劉岑官至侍郎未逹時貧甚用丨丨丨丨丨丨饑時以水沃飯)
(一擲舉一匙如此苦淡)和勁(羅大經鶴林玉露唐子西在惠州名酒之丨者曰養生主丨者曰齊物論)
(楊誠齋退休名酒之和者曰金盤露勁者曰椒花雨嘗曰余愛椒花雨甚於金盤露意蓋有為也余嘗謂與其)
(一於和勁孰若和勁兩忘)椒花雨(見上)紅友(張世南游宦紀錄往年邑簿朱冠卿續編圖經云五)
(十五里地名黃土村坡公嘗與董秀才步田至焉地主以酒見餉謂坡曰此丨丨也坡言此人知有紅友不知)
(有黃封真快活人也)山梨佳醖(周密癸辛雜職李仲賓云其家有梨園有所謂丨丨者味極佳意頗)
(惜之漫用大甕儲數百枚以缶蓋而泥其口久而忘之半歲後至園中忽聞酒氣熏人因啓視所藏梨則化為)
(水清冷可愛湛然甘美真丨丨也)軟飽(釋惠洪冷齋夜話詩人多用方言南人謂象牙為白暗犀為黑)
(暗故老杜詩曰黑暗通蠻貨又謂睡美為黑甜飲酒為丨丨故東坡詩曰三杯軟飽後一枕黑甜餘)穆陀
樹(伊世珍瑯嬛記昔有客過茅君時當大暑茅君於手巾内觧茶葉人與一葉客食之五内清凉異而詰其)
(所從來茅君曰此蓬萊山丨丨丨葉衆仙食之以當飯)以酒為衣(陸友仁研北雜志席琰吳興人)
(宋參知政事益之後喜飲酒謂人曰貧者丨丨丨丨)郫筒酒(趙朴成都古今記郫人刳竹之大者傾春)
(釀於筒苞以藕絲蔽以蕉葉信宿馨逹於外然後斷之以獻俗號丨丨丨)
御定子史精華卷一百五十一
