欽定四庫全書
御定子史精華卷二十一
皇親部一
太后
取吞墮卵(史記殷本紀殷契母曰簡狄有戎氏之女為帝嚳次妃三人行浴見元鳥墮其卵簡狄取)
(吞之因孕生契)踐巨人跡(史記周夲紀周后稷名棄其母有邰氏女曰姜原姜原為帝嚳元妃姜原)
(出野見巨人跡心忻然說欲踐之踐之而身動如孕者居期而生子)胎教(史記周夲紀太姜生少子季歴)
(季歴娶太任皆賢婦人注太任之性端壹誠莊惟德之行及其有身目不視惡色耳不聽滛聲口不出傲言能)
(㠯丨丨子而生文王此皆有賢行也)好黃帝老子言(史記外戚世家竇太后丨丨丨丨丨丨帝)
(及太子諸竇不得不讀黃帝老子尊其術)夢日入懷(史記外戚世家王美人丨丨丨其丨㠯告太子)
(太子曰此貴徵也孝景帝即位王夫人生男注即武帝也按王美人即王太后也)為帝壹餐(漢書)
(梁孝王武傳分梁為五國盡立孝王男五人為王女五人皆令食湯沐邑奏之太后太后廼說丨丨丨丨)報
師傅恩(漢書夏侯勝𫝊勝年九十卒官太后賜錢二百萬為勝素服五日㠯丨丨丨之丨儒者㠯為榮)
堯母門(漢書孝武鉤弋趙偼伃𫝊元始三年生昭帝號鉤弋子任身十四月廼生上曰聞昔堯十四月)
(而生今鉤弋亦然廼命其所生門曰丨丨丨昭帝即位追尊鉤弋偼伃為皇太后)幸繭館(漢書孝元)
(皇后𫝊太后四時車駕廵狩四郊存見孤寡貞婦春丨丨丨率皇后列侯夫人桑遵覇水而祓除夏遊篽宿鄠)
(杜之間秋歴東館望昆眀集黃山宫冬饗飲飛羽校獵上蘭登長平館臨涇水而覽焉太后所至屬縣輙施恩)
(惠歲㠯為常注上林苑有繭觀蓋蠶繭之所也)遊篽宿(見上注篽宿苑在長安城南今之御宿川是也)
歴東館望昆眀(見上)饗飲飛羽校獵上蘭(見上注飛羽殿在未央宫中上)
(蘭觀名也)為天下母(漢書孝元皇后𫝊贊孝元后歴漢四世丨丨丨丨)考盤於代(漢書)
(叙𫝊竇后違意丨丨丨丨注考成也盤樂也言寶姬初欲適趙而向代違其夲意卒㠯成樂也)含飴弄
孫(後漢書眀德馬皇后紀肅宗即位尊后曰皇太后欲封爵諸舅太后不聽曰夫至孝之行安親為上今穀)
(價數倍不安坐卧而欲先營外封違慈母之拳拳乎若陰陽調和邊境清静然後行子之志吾但當丨丨丨丨)
(不能復關政矣)蠶於濯龍中(後漢書眀德馬皇后紀太后廼置織室丨丨丨丨丨數往觀視㠯為)
(娛樂)著長樂宫注聖德頌(後漢書和熹鄧皇后紀劉毅上書安帝曰皇太后覽總大麓經)
(營天物功德巍巍宜令史官丨丨丨丨丨丨丨丨㠯敷宣景燿勒勲金石縣之日月)比跡任姒(後漢)
(書和熹鄧皇后紀皇太后膺大聖之姿體乾坤之德齊蹤虞妃丨丨丨丨孝悌慈仁允恭節約注虞妃即舜妻)
(娥皇女英也任文王母姒武王母也)交路帳裳紫罽軿車(後漢書輿服志太皇太后皇太)
(后法駕皆御金根加丨丨丨丨非法駕則乘丨丨丨丨注字林曰軿車有衣蔽無後轅者謂之輜也釋名軿屏)
(也四屏蔽婦人乘牛車也有邸曰輜無邸曰軿)聖善之德為漢文母(後漢書鄧隲𫝊和熹)
(皇后丨丨丨丨丨丨丨丨注文母文王之母太任也言太后有聖智之善比於文母也)住車呼問
(魏志武宣卞皇后傳注太后每随軍征行見高年白首輙丨丨丨丨賜與絹帛對之涕泣曰恨父母不及我時)
(也)菜食粟飯(魏志武宣卞皇后𫝊注帝為太后弟秉起第第成太后幸第請諸家外親設下厨無)
(異膳太后左右丨丨丨丨無魚肉其儉如此)仁於三母(晉書王坦之𫝊皇太后丨淑之體過丨丨)
(丨)義眀八遠(宋書文帝路淑媛𫝊伏惟皇太后懿聖自天母儀允著丨丨丨丨道變九圍)風
光宸掖訓流國闈(宋書文帝沈偼伃𫝊有司奏曰大妃德履端華徽景眀峻丨丨丨丨丨丨)
(丨丨臣等遠模漢世近儀晉典謹上尊號為皇太后)見菖蒲花(南史梁文獻張皇后𫝊后方孕忽丨)
(庭前丨丨丨光采非常驚報侍者皆云不見后曰常聞見菖蒲花者當富貴因取吞之是月生武帝將産之夕)
(后見庭内若有衣冠陪列焉)作勸戒歌(魏書文成文眀皇后馮氏傳太后以高祖富於春秋乃丨)
(丨丨丨三百餘章又作皇誥十八篇)案裁徑尺(魏書文成文眀皇后馮氏𫝊太后性儉素不好華飾)
(躬御縵繪而已宰人上膳丨丨丨丨羞膳滋味減於故事十分之八)日照之徵(魏書孝文昭皇后高)
(氏傳后幼曾夢在堂内立而日光自窗中照之灼灼而熱后東西避之光猶斜照不已如是數夕后怪之以白)
(其父颺颺問閔宗宗曰昔有夢月入懷猶生天子况丨丨丨丨此誕育人君之象也遂生世宗)美符文
姒(魏書孝文昭皇后高氏𫝊詔曰文昭皇太后德協坤儀丨丨丨丨)為天地母生天地
主(魏書宣武靈皇后胡氏𫝊母皇甫氏産后之日赤光四照有趙胡者善卜相云有大貴之表方丨丨丨丨)
(丨丨丨丨)聖略惠訓(魏書穆亮𫝊文眀太皇太后丨丨超古丨丨深至)胎炎孕黃(舊唐)
(書音樂志后歌有蟜丨丨丨丨)大虹毓慶霽月披祥(舊唐書憲宗懿安皇后郭氏𫝊貞元)
(十一年生穆宗皇帝元和元年八月册為貴妃穆宗嗣位册為皇太后册曰伏惟貴妃丨丨丨丨丨丨丨丨導)
(靈𣲖於昭回揖殊仁於氣母)五居太母之尊(舊唐書憲宗懿安皇后郭氏𫝊皇太后歴位七)
(朝丨丨丨丨丨丨人君行子孫之禮福夀隆貴四十餘年雖漢之馬鄧無以加焉)福夀隆貴四
十餘年(見上)三宫太后(唐書穆宗貞獻皇后蕭氏𫝊初太和中懿安太后居興慶宫寳歴太)
(后居義安殿后居大内號丨丨丨丨)以謙全國體(宋史仁宗紀帝白太后欲元日先上太后夀乃)
(受朝太后不可王曾奏曰陛下以孝奉母儀太后丨丨丨丨丨請如太后令)六龍輿(宋史禮志紹聖)
(元年詔奉太皇太后旨皇太妃特與立宫殿名坐丨丨丨張繖出入由宣德正門)放勲為子(宋史)
(樂志堯母之聖丨丨丨丨)長樂居尊(宋史樂志丨丨丨丨盛容有煒文王事親萬國歸美)符天
嫓昊(宋史樂志紹興十一年發皇太后册寳樂章景祚有開丨丨丨丨誕育聖神是崇位號)寳鏤
精璆册鐫華玉(宋史樂志加上夀聖皇太后尊號樂章德厚重闈沖澹粹穆何以名之惟慈惟)
(福丨丨丨丨丨丨丨丨物盛禮崇丕昭羣目)大安輦(宋史儀衛志皇太后所乘輿名曰丨丨丨)别
製入香京挺(宋史真宗章獻劉皇后傳舊賜大臣茶有龍鳳飾太后曰此豈人臣可得命有司丨)
(丨丨丨丨丨以賜之)賜食必易釦器(宋史真宗章獻劉皇后𫝊太后丨族人御丨丨丨以丨丨)
(曰尚方器勿使入吾家也按釦音口以金飾器口)絁繻練裙(宋史真宗章獻劉皇后𫝊太后常服)
(丨丨丨丨侍者見仁宗左右簪珥珍麗欲效之太后戒曰彼皇帝嬪御飾也汝安得學)慈愛天至
(宋史仁宗慈聖光獻曹皇后𫝊神宗立尊為太皇太后帝致極誠孝后亦丨丨丨丨或退朝稍晚必自至屏衣)
(候曯間親持膳飲以食帝)損外氏恩(宋史英宗宣仁聖烈高皇后𫝊哲宗嗣位尊為太皇太后姪公)
(繪公紀當轉觀察使力遏之帝請至再僅遷一秩終后之世不敢改又以官冗當汰詔丨丨丨丨四之一以為)
(宫掖先)女中堯舜(宋史英宗宣仁聖烈高皇后傳臨政九年朝廷清眀華夏綏定人以為丨丨丨)
(丨)親御戎車(遼史景宗皇后蕭氏𫝊統和元年上尊號曰承天皇太后眀達治道習知軍政澶淵)
(之役丨丨丨丨指麾三軍賞罰信眀將士用命聖宗稱遼盛主后教訓為多)純淡清懿(金史顯宗)
(皇后徒單氏𫝊章宗尊為皇太后好詩書喜老莊學丨丨丨丨造次必於禮)琁宫(王嘉拾遺記少昊以)
(金德王母曰皇娥處丨丨而夜織)齊日得天順乾配地(周必大玉堂雜記淳熙二年禮)
(部太常寺申來太上皇帝當慶七十將加上尊號予遂草宣布詔其頌太上皇帝云以德行仁夲性誠之固有)
(修文偃武合經緯之自然太上皇后云月丨丨以丨丨而能久照坤丨丨而丨丨是以廣生上再三稱奬)工
飛白(陸游老學庵筆記慈聖曹太后丨丨丨蓋習觀昭陵落筆也)曹門高(陸游老學庵筆記天)
(聖眀道間京師盛歌一曲曰丨丨丨未幾慈聖太后受册中宫人以為驗矣)崑山出玉麗水
生金(釋文瑩湘山野錄晏元獻公撰章懿太后神道碑破題云五嶽崢嶸丨丨丨丨四溟浩渺丨丨丨丨)
(蓋言誕育聖躬實繫懿后)
皇后
娶於西陵(史記五帝紀黃帝丨丨丨丨之女是為嫘祖嫘祖為黃帝正妃注西陵國名也嫘力追反)
天下貴人(史記高祖紀吕后與兩子居田中耨有一老父過請飲吕后因餔之老父相吕后曰夫人)
(丨丨丨丨令相兩子見孝惠曰夫人所以貴者乃此男也相魯元亦皆貴)軒轅龍體(史記天官書權)
(丨丨軒轅黃丨丨注軒轅十二星后宫所居石氏星讚㠯軒轅龍體主后妃也)求故劍(漢書孝宣許皇)
(后𫝊父廣漢昌邑人宣帝養於掖庭號皇曾孫與廣漢同寺居時掖庭令張賀養視皇曾孫甚厚時許廣漢有)
(女平君年十四五賀廼置酒請之為言曾孫體近下人廼關内侯可妻也廣漢許諾遂與曾孫一歲生元帝數)
(月曾孫立為帝平君為偼伃是時公卿議更立皇后上廼詔丨微時丨丨大臣知指白立許偼伃為皇后)奉
案上食(漢書孝宣霍皇后𫝊初許后起微賤登至尊日淺從官車服甚節儉五日一朝皇太后於長樂)
(宫親丨丨丨丨㠯婦道共養)善史書(漢書孝成許皇后𫝊后聰慧丨丨丨)女虞母周(漢書)
(孝成班偼伃𫝊美皇英之丨丨兮榮任姒之丨丨)月精見表(漢書叙𫝊元后娠母丨丨丨丨)同
體天王(後漢書皇后紀序后正位宫闈丨丨丨丨夫人坐論婦禮九嬪掌教四德世婦主喪祭賓客女)
(御序於王之燕寢頒官分務各有典司女史彤管記功書過居有保阿之訓動有環珮之響進賢才㠯輔佐君)
(子衷窈窕而不滛其色所以能述宣陰化修成内則閨房肅雍險謁不行也)述宣陰化修成
内則(見上)脫簪珥(後漢書皇后紀序宣王晏起姜氏請愆注列女𫝊曰周宣姜后齊侯之女也宣)
(王常夜卧晏起姜后廼丨丨丨待罪於永巷使傅母通言於王曰妾不才至使君王失禮而晏起敢請罪王曰)
(寡人之過夫人何辜遂勤政事成中興之名焉)立長秋宫(後漢書眀德馬皇后紀永平三年春有司)
(奏丨丨丨丨帝未有所言皇太后曰馬貴人德冠後宫即其人也遂立為皇后注長秋皇后所居宫也長者久)
(也秋者萬物成孰之初也故㠯名焉請立皇后不敢指言故㠯宫稱之)方口美髮(後漢書眀德馬)
(皇后紀身長七尺二寸丨丨丨丨)好讀春秋楚辭(後漢書眀德馬皇后紀能誦易丨丨丨丨)
(丨丨尤善周官董仲舒書)大練裙(後漢書眀德馬皇后𫝊常衣丨丨丨不加緣朔望諸姬主朝請望見)
(后袍衣疏麤反㠯為綺穀就視廼笑后辭曰此繒特宜染色故用之耳六宫莫不歎息)志不好樂
(後漢書眀德馬皇后紀帝幸濯龍中並召諸才人下邳王已下皆在側請呼皇后帝笑曰是家丨丨丨丨雖來)
(無歡是㠯遊娛之事希嘗從焉)下意難問(後漢書和熹鄧皇后紀六歲能史書十二通詩論語諸兄)
(每讀經𫝊輙丨丨丨丨志在典籍不問居家之事母常非之曰汝不習女工㠯供衣服廼更務學寧當舉博士)
(邪后重違母言晝修婦業暮誦經典家人號曰諸生父訓異之事無大小輙與詳議)家人號曰諸
生(見上)夢捫天(後漢書和熹鄧皇后紀后嘗丨丨丨蕩蕩正青若有鍾乳状廼仰𠻳飲之㠯訊諸占)
(夢言堯夢攀天而上湯夢及天而咶之斯皆聖王之前占吉不可言又相者見后驚曰此成湯之法也家人竊)
(喜而不敢宣注咶音是)成湯之法(見上注續漢書曰相者待詔相工蘇文曰此丨丨丨骨丨)歲
時但供紙墨(後漢書和熹鄧皇后紀是時方國貢獻競求珍麗之物自后即位悉令禁絶丨丨丨)
(丨丨丨而已)省珍費(後漢書和熹鄧皇后紀舊大官湯官經用歲且二萬萬太后勑止殺丨丨丨自)
(是裁數千萬)㠯列女圖置左右(後漢書順烈梁皇后紀后生有光景之祥少善女工好史)
(書九歲能誦論語治韓詩大義略舉常丨丨丨丨畫丨於丨丨㠯自監戒注劉向撰列女𫝊八篇圖畫其象)
光景之祥(見上)日角偃月(後漢書順烈梁皇后紀永建三年與姑俱選入掖庭時年十三)
(相工茅通見后驚再拜賀曰此所謂丨丨丨丨相之極貴臣所未嘗見也)配天祚正坤極(後漢)
(書順烈梁皇后紀陽嘉元年春有司奏立長秋宫㠯乘氏侯商先帝外戚春秋之義娶先大國梁小貴人宜丨)
(丨丨丨位丨丨帝從之廼於夀安殿立貴人為皇后)黃金二萬(後漢書懿獻梁皇后紀悉依孝惠皇)
(帝納后故事聘丨丨丨丨斤納采鴈璧乘馬束帛一如舊典建和元年六月始入掖庭八月立為皇后)祁
祁皇孋言觀貞淑(後漢書皇后紀贊丨丨丨丨丨丨丨丨媚茲良哲承哉天禄班政蘭閨宣)
(禮椒屋注祁祁衆多也孋亦儷也觀示也言諸后皆示其貞淑配皇為儷按字書無孋字相𫝊音麗蕭該音離)
班政蘭閨宣禮椒屋(見上注班固西都賦曰後宫則掖庭椒房后妃之室蘭林蕙草披香)
(發越蘭林殿名故言蘭閨椒屋即椒房也)俔天異表(後漢書胡廣𫝊順帝欲立皇后而貴人有寵者)
(四人莫知所建議欲探籌㠯神定選廣與尚書郭虔史敞上疏諫曰夫岐嶷形於自然丨丨必有丨丨宜參良)
(家簡求有德德同㠯年年均㠯貌稽之典經斷之聖慮)德同㠯年年均㠯貌(見上)白
亭黃氣(魏志武宣卞皇后𫝊注后以漢延熹三年十二月己巳生齊郡丨丨有丨丨滿室移日父敬侯)
(怪之以問卜者王旦旦曰此吉祥也)名璫一具(魏志武宣卞皇后𫝊注后性約儉不尚華麗太祖嘗)
(得丨丨數具命后自選丨丨后取其中者太祖問其故對曰取其上者為貪取其下者為偽故取其中者)玉
衣覆(魏志文昭甄皇后𫝊注以漢光和五年十二月丁酉生每寝寐家中髣髴見如有人持丨丨丨其上)
(者常共怪之)數用諸兄筆硯(魏志文昭甄皇后𫝊注年九歲喜書視字輙識丨丨丨丨丨丨)
(兄謂后言汝當習女工用書為學當作女博士邪后答言聞古者賢女未有不學前世成敗以為已誡不知書)
(何由見之)望幄座悲喜(魏志文昭甄皇后𫝊注十六年太祖征關中武宣皇后從留孟津帝居守)
(鄴時武宣皇后體小不安后不得定省憂怖晝夜泣涕十七年大軍還鄴后朝武宣皇后丨丨丨丨丨感動左)
(右武宣皇后亦泣謂之曰新婦謂吾前病如昔時困邪吾時小小耳十餘日即差不當視我顔色乎嗟嘆曰此)
(真孝婦也)女中王(魏志文德郭皇后𫝊后少而父永竒之曰此乃吾丨丨丨也遂以女王為字)西
陵配黃英娥降媯(魏志文德郭皇后𫝊丨丨丨丨丨丨丨丨並以賢眀流芳上世)統六
宫(魏志文德郭皇后𫝊聖哲慎立元妃必取先代世族之家擇其令淑以丨丨丨虔奉宗廟陰教聿修)女
君盛位(魏志文德郭皇后𫝊注后上表謝曰妾無皇英釐降之節又非姜任思齊之倫誠不足以假充)
(丨丨之丨丨處中饋之重任)周家四教(晉書懷愍二帝紀論丨丨后妃躬行丨丨尊敬師傅服澣)
(濯之衣修煩辱之事化天下㠯成婦道)著十二笄步搖(晉書禮志皇后丨丨丨丨丨丨)大
雅三妃(晉書樂志皇英垂帝典丨丨咏丨丨執德宣隆教正位理厥機)作配皇極齊體
紫宸(晉書后妃𫝊序丨丨丨丨丨丨丨丨象玉牀之連後星喻金波之合羲璧)五翟之規(晉書)
(后妃𫝊序夏商以上六宫之制其詳靡得而聞焉姬劉以降丨丨丨丨其事可略而言矣)比大坤維
(晉書后妃𫝊序天子之與后如日之與月故能母儀天㝢助宣王化德均載物丨丨丨丨)修四德弘
六義(晉書后妃傳序娉納有方防閑有禮肅尊儀而丨丨丨體柔範而丨丨丨)一善侔於十
亂(晉書后妃𫝊序宣皇創基功弘而道屈穆后丨丨勣丨丨丨丨)食不參味(晉書文眀王皇后𫝊)
(后雖處尊位不忘素業躬執紡績器服無文御浣濯之衣丨丨丨丨)佐嚳興媯(晉書武元楊皇后𫝊)
(姜嫄丨丨二妃丨丨)英媛(晉書左貴嬪芬𫝊元楊皇后誄曰篤生丨丨休有烈光含靈握文異於庶姜)
含靈握文(見上)躬執桑曲(晉書左貴嬪芬𫝊元楊皇后誄曰亦既青陽鳴鳩告時丨丨丨)
(丨率導媵姬修成蠶蔟分繭理絲女工是察祭服是治)含聰履喆(晉書左貴嬪芬𫝊穆穆我后應)
(期挺生丨丨丨丨岐嶷夙成如蘭之茂如玉之瑩)蘭茂玉瑩(見上)超任邈姒(晉書左貴)
(嬪芬傳納悼后芬於座受詔作頌曰越在幼沖休有令名飛聲八極翕習紫庭丨丨丨丨比德皇英)坤神
抃舞(晉書左貴嬪芬傳悼后頌曰丨丨丨丨天人載悅興順降祥表精日月)光夏熙殷(晉書)
(康獻禇皇后𫝊昔塗山丨丨簡狄丨丨實由宣哲以隆休祚)四業僃(晉書孝武定王皇后𫝊桓沖等)
(奏曰伏聞晉陵太守王蘊女天性柔順丨丨允丨且盛德之胄美善先積可以配德乾元恭承宗廟徽音六宫)
(母儀天下)徽音六宫(見上)儷乾儀配羲曜(晉書后妃𫝊論方祗體安丨丨丨而合德)
(圓舒循晷丨丨丨以齊眀)二妃光舜三母翼周(晉書后妃傳論丨丨丨丨丨丨丨丨)禮
極中闈義殊月室(晉書列女𫝊序虞興媯汭夏盛塗山有娀有㜪廣隆殷之業太任大姒衍)
(昌姬之化馬鄧恭儉漢朝推德宣昭懿淑魏代揚芬斯皆丨丨丨丨丨丨丨丨者矣)蕙問川流芳
猷淵塞(宋書文帝袁皇后𫝊俾我王風始基嬪德丨丨丨丨丨丨丨丨)星軒潤飾(宋書文帝)
(袁皇后𫝊壼政穆宣房樂昭理坤則順成丨丨丨丨)川室椒闈(宋書孝武文穆王皇后𫝊詔曰朕卜)
(祥大昕測辰拂羽爰詔六宫親蠶丨丨皇太后降鑾從御佇蹕觀禮綠籧既具元紞方修庶儀發丨丨化動中)
(縣)綠籧元紞(見上)天閨(宋書后妃𫝊論宋氏藉晉世令典娉納有章俔天作儷必四岳之後)
(正位丨丨禮亢尊極)粹訓宸中儀形宙外(齊書樂志昭皇后樂歌丨丨丨丨丨丨丨丨容)
(蹈凝華金羽𫝊藹)吞玉勝(齊書高昭劉皇后𫝊祖元之父夀之並員外郎后母桓氏夢丨丨丨生后)
(時有紫光滿室以告夀之夀之曰恨非是男桓曰雖女亦足興家矣)應祥月德(梁書高祖德皇后𫝊)
(皇后丨丨丨丨比載坤靈)作儷天則(陳書皇后𫝊論若夫丨丨丨丨爕贊王化則宣太后有其懿焉)
羽蓋蔭(南史齊高昭劉皇后𫝊后寝卧見有丨丨丨其上家人試察之常見其上掩藹如似雲氣)手
鑄金人(魏書皇后𫝊序魏故事將立皇后必令丨丨丨丨以成者為吉不成則不得立也)蘭殿
正位椒庭齊體(周書皇后𫝊序升丨丨而丨丨踐丨丨而丨丨)儷君(周書宣帝楊皇后𫝊)
(詔曰帝降二女后德所以丨丨天列四星妃象於焉垂耀爰命四后内正六宫)昭被圖篆(周書静帝)
(司馬皇后𫝊册曰在昔皇王膺乾御歴内政為助丨丨丨丨)克勵婉心(周書静帝司馬皇后𫝊册)
(曰惟爾門積慶靈家韜休烈徽音令範無背一時是用命爾作儷皇極爾其丨丨丨丨肅膺盛典追皇英之逸)
(軌庶任姒之芳塵禕翟有光粢盛無怠)逸軌芳塵(見上)手縫戎服(北史齊武眀皇后婁)
(氏𫝊慈愛諸子不異己出躬自紡績人賜一袍一袴丨丨丨丨以帥左右)蘭掖(舊唐書禮儀志皇后表曰)
(謬處椒闈叨居丨丨)娥臺姒幄(舊唐書音樂志則天皇后大享昊天樂章太陰凝至化貞耀蘊軒儀)
(德邁丨丨敞仁高丨丨披捫天遂啓極夢日乃昇曦)比德皇英(舊唐書音樂志儀坤廟樂章徽音永)
(遠丨丨丨丨)化行南國道盛西陵(舊唐書音樂志俔天作對前旈是凝丨丨丨丨丨丨)
(丨丨)月靈(舊唐書音樂志儀坤廟樂章丨丨降德坤元授光娥英比秀妊姒均芳瑶臺薦祉金屋延祥)
儷聖(舊唐書音樂志坤元樂章於穆先后丨丨稱崇母臨萬㝢道被六宫昌時協慶理内成功)撰女
則(舊唐書太宗文德皇后長孫氏𫝊嘗丨古婦人善事勒成十卷名曰丨丨自為之序)瑞雲成彩
瑶星降神(舊唐書代宗真懿皇后獨孤氏𫝊丨丨丨丨丨丨丨丨聰眀睿智婉麗貞仁)帷薄
嚴奥(唐書后妃𫝊序盛德之君丨丨丨丨裏謁不忤於朝外言不内諸閫關睢之風行彤史之化修故淑)
(範懿行更為内助)彤史化修(見上)髮與身等(唐書高祖太穆皇后竇氏𫝊后生丨垂過)
(頸三歲丨丨丨讀女誡烈女等𫝊一過輙不忘)雀屏二矢(唐書高祖太穆皇后竇氏𫝊父毅在周為)
(上柱國尚武帝姊襄陽長公主常謂主曰此女有竒相且識不凡何可妄與人因畫二孔丨丨間請昏者使射)
(丨丨陰約中目則許之高祖最後射中各一目遂歸於帝)喜圖𫝊(唐書太宗文德皇后長孫氏𫝊后丨)
(丨丨視古善惡以自鑒矜尚禮法)矜尚禮法(見上)仁順(唐書順宗莊憲皇后王氏𫝊后性丨)
(丨宫中化其德莫不柔雍深抑外家無豪絲假貸訓厲内職有古后妃風)宫中柔雍(見上)訓厲
内職(見上)逭暑(唐書張說𫝊久視中后丨丨三陽宫)黝纁穀圭(宋史禮志皇帝納后學士)
(院上六禮辭語納成制曰以丨丨丨丨六馬以章典禮今使某官以禮納成)椒塗蘭馭(宋史樂志)
(丨丨丨丨河潤山容副笄在首禕衣被躬)驂翟崇容褘鞠陳衣(宋史樂志丨丨丨丨丨丨)
(丨丨戾止蘭殿夙興椒闈)聞事能記夲末(宋史真宗章獻劉皇后傳后性警悟曉書史丨朝廷)
(丨丨丨其丨丨)禁苑種穀(宋史仁宗慈聖光獻曹皇后𫝊性慈儉重稼穡常於丨丨丨丨親蠶)花
下白羊(宋史高宗憲聖慈烈吳皇后𫝊父近嘗夢至一亭扁曰侍康傍值芍藥獨放一花妍麗可愛丨)
(丨丨丨一近寤而異之后以乙未歲生方産時紅光徹戸外年十四高宗為康王被選入宫人謂侍康之徵)
黑鳳集(宋史光宗慈懿李皇后𫝊后安陽人慶遠軍節度使贈太尉道之中女初后生有丨丨丨道營)
(前石上道心異之遂字后曰鳳娘)鵲巢燈山(宋史理宗謝皇后𫝊理宗即位議擇中宫太后命選)
(謝氏諸女后獨在室兄弟欲納入宫諸父櫸伯不可會元夕縣有丨來丨丨丨衆以為后妃之祥櫸伯不能止)
(乃供送后就道)贊龍飛詒燕翼(元史太祖光獻皇后𫝊功施社稷垂慈訓於景襄慶衍宫闈流)
(徽音於莊聖協丨丨丨之運永丨丨丨之謀)慶毓仙源(元史成宗貞慈静懿皇后𫝊丨丨丨丨德)
(昭彤史)勲著承天祥占夢日(元史睿宗顯懿皇后𫝊逮事光獻婦職勤修丨聿丨於丨)
(丨丨兩丨於丨丨)月輝(元史顯宗宣懿皇后𫝊順坤道以成乾炯丨丨以遡日)貴夫夀子
(焦氏易林有莘季女為夏王后丨丨丨丨尊於四海)桑蠶宫(荀悦申鑒帝耕藉田后丨丨丨)天璽
(葛洪西京雜記元后在家嘗有白鷰銜白石大如指墜后績筐中后取之石自割為二其中有文曰母天地后)
(乃合之遂復還合乃寳錄焉後為皇后常并置璽筒中謂為丨丨也)朝服立庭(劉肅大唐新語太宗)
(嘗罷朝自言殺却此田舍漢文德皇后問誰觸忤陛下太宗曰魏徵每庭辱我使我常不得自由皇后退丨丨)
(丨於丨太宗驚曰何為若是對曰妾聞主聖臣忠今陛下聖眀故魏徵得盡直言妾備後宫焉敢不賀於是太)
(宗意乃釋)副笄大練(馬令南唐書嗣主光穆皇后鍾氏虔州刺史太章之女后少長富貴不事玩好)
(丨丨丨丨淡如也)開前寝模(周煇清波雜志宰臣呂大防等言昨奉聖旨宣諭皇帝納后有期已)
(令入内侍省檢舉施行者伏以塗山啓夏渭涘興周于胥度土之辰親迎造舟之地若稽盛典適契亨期將丨)
(丨丨之丨宜謹曲臺之議)中壼之尊(周煇清波雜志陛下天錫仁孝日新光眀躬親萬幾雖禀東朝)
(之訓表帥九御尚虛丨丨丨丨)辭内膳(陸游老學庵筆記舊制皇帝曰御膳中宫曰内膳自夀成皇后)
(初立懇丨丨丨詔權罷今中宫因之)淑肩沙麓德駕河洲(葉廷珪海錄碎事丨丨丨丨丨)
(丨丨丨皆皇后事)壼政穆宣(葉廷珪海錄碎事后妃門顔延年文丨丨丨丨房樂韶理)
嬪妃
廣本支路(抱朴子王者妃妾之數聖人之所制也乃所㠯佐六宫理陰陽祗承大祭丨丨丨之丨)
内官不過九御(國語丨丨丨丨丨丨注九御九嬪也)潔奉粢盛(國語日入監九御使)
(丨丨禘郊之丨丨而後即安)象四星(史記五帝紀嫘祖為黃帝正妃注按黃帝立四妃丨后妃丨丨)
置籍代伍(史記外戚世家吕太后時出宫人㠯賜諸王各五人竇姬家在清河欲如趙近家宦者誤)
(丨其丨丨丨中至代代王獨幸竇姬及代王立為帝立竇姬為皇后)衣故衣獨身來前(史記)
(外戚世家武帝時尹夫人與邢夫人同時並幸有詔不得相見尹夫人自請武帝願望見邢夫人帝許之即令)
(他夫人飾從御者數十人為邢夫人來前尹夫人前見之曰此非邢夫人身也帝曰何以言之對曰視其身貌)
(形状不足以當人主矣於是帝乃詔使邢夫人丨丨丨丨丨丨丨尹夫人望見之曰此真是也)郤坐(史記)
(袁盎傳上幸上林皇后慎夫人從其在禁中常同席坐及坐郎署長布席袁盎引丨慎夫人丨慎夫人怒不肯)
(坐)衣不曳地(漢書文帝紀贊所幸慎夫人丨丨丨丨)鄉舉(漢書杜欽傳禮壹娶九女所㠯)
(極陽數廣嗣重祖也必丨丨求窈窕不問華色所㠯助德理内也娣姪雖缺不復補所以養夀塞争也注天子)
(一娶九女夏殷之制也鄉舉者博問鄉里而舉之也)廣嗣重祖(見上)助德理内(見上)先
貴毋相忘(漢書高祖薄姬𫝊始姬少時與管夫人趙子兒相愛約曰丨丨丨丨丨已而管夫人趙子)
(兒先幸漢王漢王四年坐河南成臯靈臺此兩美人侍相與笑薄姬初時約漢王問其故兩人俱以實告)拳
夫人(漢書孝武鉤弋趙婕伃𫝊武帝廵狩過河間望氣者言此有竒女天子亟使使召之既至女兩手皆)
(拳上自扳之手即時伸由是得幸號曰丨丨丨)居增成舍(漢書孝成班偼伃𫝊為偼伃丨丨丨丨再)
(就館有男注後宫有八區增成第三也)就館(見上注外舍産子也謂陽禄與柘觀)柘觀(見上)辭
同輦(漢書孝成班偼伃𫝊成帝遊於後庭嘗欲與偼伃同輦載偼伃丨曰觀古圖畫賢聖之君皆有名臣)
(在側三代末主廼有嬖女今欲丨丨得毋近似之乎上善其言而止太后聞之喜曰古有樊姬今有班偼伃)
古有樊姬今有班偼伃(見上注楚王好田樊姬為不食禽獸之肉)依則古禮
(漢書孝成班婕伃傳偼伃誦詩及窈窕德象女師之篇每進見上疏丨丨丨丨)下陳後庭(漢書孝成)
(班偼伃𫝊偼伃求共養太后長信宫作賦自悼其辭曰登薄軀於宫闕兮充丨丨於丨丨注陳列也)陳女
圖顧女史(漢書孝成班偼伃𫝊丨丨丨㠯鏡監兮丨丨丨而問詩)長信末流(漢書孝成)
(班偼伃𫝊奉共養於東宫兮號託丨丨之丨丨注末流謂恩顧之末也)俯丹墀思履綦(漢書)
(孝成班偼伃𫝊丨視兮丨丨丨君兮丨丨注丹墀赤地也履綦下飾也言視殿上之地則想君履綦之跡也綦)
(音其)酧地祝延(漢書孝元傅昭儀𫝊為人有材略善事人下至宫人左右飲酒丨丨皆丨丨之注祝)
(延祝之使長年也)當熊立(漢書孝元馮昭儀𫝊上幸虎圈闘獸後宫皆坐熊佚出圈攀檻欲上殿左)
(右皆驚走馮偼伃直前丨丨而丨上問人情驚懼何故前當熊偼伃對曰猛獸得人而止妾恐熊至御坐故㠯)
(身當之元帝嗟嘆㠯此倍敬重焉)坐論婦禮(後漢書皇后紀序后正位宫闈同體天王夫人丨丨)
(丨丨九嬪掌教四德世婦主喪祭賓客女御序於王之燕寝頒官分務各有典司注夫人之於后猶三公之於)
(王坐而論婦禮也)掌教四德(見上注九嬪比九卿周禮曰九嬪掌婦學之法㠯教九御也四德謂)
(婦德婦言婦容婦功也)頒官分務(見上)掖庭三千增級十四(後漢書皇后紀)
(序自武元之後至乃丨丨丨丨丨丨丨丨注偼伃一娙娥二容華三充衣四已上武帝置昭儀五元帝置美人)
(六良人七七子八八子九長使十少使十一五官十二順常十三舞涓共和娛靈保林良娣使夜者十四此六)
(官品秩同為一等也)簮珥光采袿裳鮮眀(後漢書和熹鄧皇后紀每有讌會諸姬貴人競)
(自修整丨丨丨丨丨丨丨丨而后獨著素装服無飾)居掖庭(後漢書班固𫝊注偼伃以下皆丨丨丨)
舍號椒風(後漢書班固𫝊注董賢女弟為昭儀居丨丨曰丨丨)更盛迭貴(後漢書班固𫝊)
(後宫之號十有四位窈窕繁華丨丨丨丨處乎斯列者蓋㠯百數)身執饋饌(後漢書清河王慶𫝊)
(母宋貴人長於人事供奉長樂宫丨丨丨丨太后憐之)娶十二(後漢書荀爽𫝊衆禮之中婚禮為首)
(故天子丨丨丨天之數也諸侯㠯下各有等差事之降也)天之數(見上)八坊才人(魏志眀帝)
(紀注起太極諸殿築總章觀又於列殿之北立丨丨諸丨丨以次序處其中貴人夫人以上轉南附焉其秩石)
(擬百官之數)秩石擬百官之數(見上)女尚書(魏志眀帝紀注帝選女子知書可付)
(信者六人以為丨丨丨使典省外奏事處當畫可)處當畫可(見上)女御宫(晉書天文志北)
(四星曰丨丨丨八十一御妻之象也)九子星(晉書天文志尾九星後宫之場妃后之府尾亦為丨丨丨)
(色欲均眀大小相承則後宫有叙多子孫箕四星亦後宫妃后之府)進退方雅(晉書胡貴嬪芳𫝊帝)
(每有顧問不飾言辭率爾而答丨丨丨丨)竹葉插戸鹽汁引車(晉書胡貴嬪芳𫝊帝平吳)
(之後掖庭殆將萬人帝嘗乘羊車恣其所之宫人乃取丨丨丨丨以丨丨灑地而丨帝丨)將種(晉書胡貴)
(嬪芳𫝊帝嘗與之摴蒱争矢遂傷上指帝怒曰此固丨丨也)庶姬仰燿(宋書文帝路淑媛𫝊伏惟)
(淑媛柔眀内昭徽儀外範含靈初廸則丨丨丨丨引訓蕃閫則家邦被德)含和日晷表淑星
樞(宋書眀帝陳貴妃𫝊伏惟貴妃丨丨丨丨丨丨丨丨徽音峻古柔光照世聲華帝掖軌秀天嬪)聲華
帝掖軌秀天嬪(見上)椒庭綺觀(宋書后妃𫝊論自元嘉以降内職稍繁丨丨丨丨千)
(門萬戸)紫烟滿室(梁書高祖丁貴嬪𫝊貴嬪諱令光生於樊城有神光之異丨丨丨丨故以光為)
(名)日中思戒月滿懷箴(梁書高祖丁貴嬪𫝊狄綴采珩珮動雅音丨丨丨丨丨丨丨丨)
甄昌軼啓孕魯陶燕(梁書高祖丁貴嬪𫝊祥流德化慶表親賢丨丨丨丨丨丨丨丨)漢
濱澼絖(南史梁武丁貴嬪𫝊武帝鎮樊城嘗登樓以望見丨丨五采如龍下有女子丨丨則貴嬪也帝)
(贈以金環納之)教帝妹書(魏書李彪子志𫝊彪有女幼而聰令彪每竒之教之書學讀誦經傳嘗竊)
(謂所親曰此當興我家世宗聞其名召為婕妤以禮迎引在宫常丨丨丨丨誦授經史)掖庭師宗
(魏書李彪子志𫝊彪竒志及婕妤特加器愛公私坐集必自稱詠後婕妤果入丨丨後宫咸丨丨之)學士
先生(舊唐書女學士尚宫宋氏𫝊父庭芬有詞藻生五女始教以經藝既而課為詩賦長曰若華次曰若)
(昭若倫若憲若荀貞元四年李抱真表薦以聞德宗俱召入宫試以詩賦兼問經史大義深加賞歎德宗嘉其)
(節概不羣不以宫妾遇之呼為丨丨丨丨)辭致贍蔚(唐書太宗賢妃徐惠𫝊八歲自曉屬文太宗召)
(為才人手未嘗廢卷而丨丨丨丨又無淹思帝益禮顧)擬漢班氏(唐書太宗賢妃徐惠𫝊女弟為)
(高宗婕妤亦有文藻世以丨丨丨丨)畀大稱(唐書上官昭容𫝊母鄭方姙夢巨人丨丨丨曰持此稱量)
(天下婉兒生踰月母戲曰稱量者豈爾邪輙啞然應後内秉機政符其夢云)言動繩矩(唐書德宗)
(賢妃韋氏𫝊性淑敏丨丨皆有丨丨後宫莫不師其行)淑儉不華(宋史真宗沈貴妃𫝊妃為人丨)
(丨丨丨)祥淑(焦氏易林姬姜丨丨二人偶食論仁議福以安王室)論仁議福(見上)象十
二月(蔡邕獨斷天子一取十二女丨丨丨丨三夫人九嬪)象簟(葛洪西京雜記武帝以丨牙為丨賜)
(李夫人)八夢八子(王嘉拾遺記帝嚳之妃鄒屠氏之女也妃常夢吞日則生一子凡經丨丨則生)
(丨丨)鍼神(王嘉拾遺記魏文帝所愛美人姓薛名靈芸帝改名曰夜來妙於鍼工雖處於深帷之内不用)
(燈燭之光裁製立成非夜來縫製帝則不服宫中號為丨丨也)機絶針絶絲絶(王嘉拾遺記吳)
(主趙夫人丞相達之妹能於指間以綵絲織雲霞龍蛇之錦大則盈尺小則方寸宫中謂之丨丨孫權思得善)
(畫者使圖山川地勢軍陣之像夫人刺繡作列國方帛之上寫以五岳河海城邑行陣之形進於吳主時人謂)
(之丨丨權居昭陽宫倦暑乃搴紫綃之帷夫人曰此不足貴也夫人乃扸髮以神膠續之織為羅縠裁為幔内)
(外視之飄飄如烟氣輕動而房内自凉舒之則廣縱一丈卷之可内枕中時人謂之丨丨)洋川米(酈道)
(元水經注洋川者漢戚夫人之所生處也夫人思慕本鄉追求丨丨丨高帝為驛致長安)賜桃花粉
(趙彦衛雲麓漫抄燕脂以紅藍汁凝而為之以丨宫人塗之號為丨丨丨)
太子
元儲(抱朴子帝之丨丨必入太學承師問道齒於國子)前星(史記天官書東宫蒼龍房心心為眀)
(堂大星天王前後星子屬注心之大星天王也丨丨太子後星庶子)天下本(史記叔孫通𫝊太子丨丨)
(丨)甲觀畫堂(漢書成帝紀孝成皇帝元帝太子也母曰王皇后元帝在太子宫生丨丨丨丨注甲)
(觀觀名太子宫有甲觀甲者甲乙丙丁之次也畫堂但畫飾耳)寬博謹慎(漢書成帝紀帝為太子壮)
(好經書丨丨丨丨初居桂宫)絶馳道(漢書成帝紀上嘗急召太子出龍樓門不敢絶馳道西至直城)
(門得絶乃度還入作室門上遲之問其故㠯状對上大說乃著令令太子得丨丨丨云注馳道天子所行道也)
(若今之中道絶横度也)承天序(漢書成帝紀詔曰定陶王欣慈仁孝順可㠯丨丨丨繼祭祀其立欣)
(為皇太子)立禖祠(漢書枚乘𫝊武帝春秋二十九廼得皇子羣臣喜故臯與東方朔作皇太子生賦及)
(立皇子禖祝注禮月令祀於高禖高禖求子之神也武帝晩得太子喜而丨此丨丨而令臯作祭祀之文也按)
(臯乘子)博望苑(漢書武五子𫝊太子據元狩元年立為皇太子及冠就宫上為立丨丨丨使通賓客)
(注取其廣博觀望也)國儲副君(漢書疏廣𫝊太子丨丨丨丨師友必於天下英俊)副主(漢書)
(史丹𫝊贊史丹之輔道丨丨掩惡揚美𫝊會善意雖宿儒達士無㠯加焉)空頂幘(後漢書劉盆子𫝊盆)
(子依俠卿俠卿為制絳單衣半頭赤幘注半頭幘即丨丨丨也東宫故事曰太子有空頂幘一枚即半頭幘之)
(製也)湯沐十縣(後漢書班彪𫝊舊制太子食丨丨丨丨設周衛交戟五日一朝因坐東廂省視膳食)
(其非朝日使僕中允旦旦請問而已眀不媟黷廣其敬也)燔翳捐褶(魏志崔琰傳太祖征并州留琰)
(傅文帝於鄴世子仍出田獵琰書諫曰唯世子丨丨丨丨以塞衆望不令老臣獲罪於天世子報曰昨奉嘉命)
(惠示雅數翳已壊矣褶亦去焉後有此比蒙復誨諸)南皮遊(魏志王粲𫝊注太子與質書曰每念昔日)
(丨丨之丨誠不可忘既妙思六經逍遥百氏彈棋間設終以博奕高談娱心哀筝順耳馳騖北場旅食南館浮)
(甘瓜於清泉沉朱李於寒水按質吳質)北場南館(見上)東宫多士(吳志吳主五子𫝊孫)
(登權長子也黃龍元年權稱尊號立為皇太子以恪為左輔休右弼譚為輔正表為翼正都尉是為四友而謝)
(景范慎刁元羊衜等皆為賓客於是丨丨號為丨丨按恪諸葛恪休張休譚顧譚表陳表)求故丸(吳志)
(吳主五子傳孫登為皇太子嘗乘馬出有彈丸過左右求之有一人操彈佩丸咸以為是辭對不服從者欲捶)
(之登不聽使丨丨丨比之非類乃見釋)不聞人從日邊來(晉書眀帝紀幼而聰哲為元帝)
(所寵異年數歲嘗坐置膝前屬長安使來因問帝曰汝謂日與長安孰遠對曰長安近丨丨丨丨丨丨丨元帝)
(異之眀日宴羣寮又問之對曰日近元帝失色曰何乃異問者之言乎對曰舉目見日不見長安由是益竒之)
舉目見日不見長安(見上)東朝濟濟(晉書眀帝紀為皇太子性至孝欽賢愛客)
(雅好文辭當時名臣自王導庾亮温嶠桓彝等咸見親待嘗論聖人真假之意導等不能屈於時丨丨丨丨遠)
(近屬心焉)上次辰極下納侯王(晉書輿服志晉東宫禮秩崇異丨丨丨丨丨丨丨丨而安)
(帝為皇太子乘石山安車制如金路)國之元(晉書左貴嬪芬傳堂堂太子惟丨丨丨)守器春
坊(晉書太子遹𫝊論繼眀宸極丨丨丨丨)金聲玉潤(晉書潘尼𫝊上釋奠頌曰篤生上嗣繼期)
(挺秀聖敬日躋濬哲閎茂留精儒術敦閱古訓遵道讓齒降心下問鋪以丨丨光以丨丨如日之升如乾之運)
體神合機(晉書潘尼𫝊釋奠頌曰恂恂孔聖百王攸希亹亹顔生好學無違曰皇儲后丨丨丨丨)
承乾作副(宋書禮志皇太子丨丨丨丨禮絶羣后)副貳宸極(梁書高祖丁貴嬪𫝊皇太)
(子丨丨丨丨率土咸執吏禮)留永福省(梁書昭明太子𫝊天監元年立為皇太子時年幼依舊居)
(於内拜東宫官屬文武皆入直永福省五年始出居東宫太子性仁孝自出宫恒思戀不樂高祖知之每五日)
(一朝多便丨丨丨丨或五日三日乃還宫)金蟬翠緌(梁書昭眀太子𫝊高祖臨軒冠太子於太極殿)
(舊制太子著遠遊冠丨丨丨丨纓至是加金博山)加金博山(見上)讀書數行並下
(梁書昭明太子𫝊太子丨丨丨丨丨丨過目皆憶每遊宴祖道賦詩至十數韻或命作劇韻賦之皆屬思便成)
(無所點易)過目皆憶(見上)改常饌為小食(梁書昭眀太子𫝊普通中大軍北討京師)
(穀貴太子因命菲衣減膳丨丨丨丨丨丨)儀天比峻儷景騰光(梁書昭眀太子𫝊式載眀)
(兩實惟少陽既稱上嗣且曰元良丨丨丨丨丨丨丨丨奉祀延福守器傳芳)饜飫膏腴含咀
肴核(梁書昭眀太子𫝊爰初敬業離經斷句奠爵崇師卑躬待傅寧資導習匪勞審諭博約是司時敏斯)
(務辯究空微思深幾賾馳神圖緯研精爻畫沈吟典禮優游方册丨丨丨丨丨丨丨丨)括囊流略
(梁書昭眀太子𫝊丨丨丨丨包舉藝文遍該緗素殫極邱墳幐帙充積儒墨區分瞻河闡訓望魯揚芬)瞻
河闡訓望魯揚芬(見上)筆不停紙(梁書昭眀太子𫝊吟咏性靈豈惟薄伎屬詞婉)
(約緣情綺靡字無點竄丨丨丨丨壮思泉流清章雲委)望苑招賢華池愛客(梁書昭眀)
(太子𫝊丨丨丨丨丨丨丨丨託乘同舟連輿接席摛文掞藻飛觴汎醳恩隆置醴賞逾賜璧)起樂賢
堂(梁書劉孝綽𫝊昭眀太子好士愛文孝綽與陳郡殷芸吳郡陸倕琅琊王筠彭城到洽等同見賓禮太子)
(丨丨丨丨乃使畫工先圖孝綽焉)誨道觀書(梁書劉孝綽𫝊孝綽啟謝東宫曰殿下丨丨丨丨俯)
(同好學前載枉直備該神覧)神覽(見上)東儲(南史齊文惠太子𫝊高帝好左氏春秋太子承旨諷)
(誦以為口實及正位丨丨善立名尚觧聲律工射)汎舟後池(南史梁昭眀太子𫝊性愛山水於元)
(圃穿築更立亭館與朝士名素者遊其中嘗丨丨丨丨番禺侯軌盛稱此中宜奏女樂太子不答詠左思招隠)
(詩云何必絲與竹山水有清音軌慙而止)詠左思詩(見上)六柄在手(魏書崔浩𫝊東宫入)
(總萬機出統戎政監國撫軍丨丨丨丨)披文採友叩典問津(魏書宗欽𫝊上東宫侍臣)
(箴曰爰在子桓靈數攸臻儀形徐阮左右劉陳丨丨丨丨丨丨丨丨用能重離襲曜魏鼎維新)東暉(魏書)
(李沖傳世宗為太子高祖醼於清徽堂沖曰丨丨承儲蒼生咸幸)東序養德震方主器
(周書蕭圓肅𫝊圓肅少傅箴曰易稱眀两禮云上嗣丨丨丨丨丨丨丨丨)瑜玉畫輪(隋書音樂志馳)
(道美漢寝門稱周保傅斯導賢才與遊丨丨發響丨丨停輈皇基方峻匕鬯恒休)氣秀春陸神
華少陽(隋書元德太子𫝊體元襲聖儀耀重光丨丨丨丨丨丨丨丨居周軼誦處漢韜莊)軼誦
韜莊(見上)性道觽日幾深綺歲(隋書元德太子傳有縱生知誕膺維睿丨丨丨丨丨)
(丨丨丨降迹大成俯情多藝)泛景鳳瀾飛華螭玉(隋書元德太子𫝊帷扆清祕親賢允)
(屬丨丨丨丨丨丨丨丨揮翰泉涌敷言藻縟式是便煩思謀啓沃)南山聘隠(隋書元德太子𫝊優)
(游養德恭己承儀丨丨丨丨東序遵師)咀嚼六經逍遥百氏(隋書史祥傳祥答書曰伏)
(承監國多暇養德怡神丨丨丨丨丨丨丨丨追西園之愛客眷南皮之出游疇昔之恩無忘造次)瑶山
玉彩(舊唐書高宗紀太子弘撰丨丨丨丨成書凡五百卷)承光紫微(舊唐書音樂志金相載穆)
(玉裕重暉養德清禁丨丨丨丨乾宫候色震象增威)鶴駕(舊唐書音樂志龍樓正啓丨丨斯舉)震長
(舊唐書音樂志歲肇春宗乾開丨丨)副德(舊唐書劉洎𫝊俯推睿範訓及儲君授以良書娱之嘉客間以)
(書札繼以篇章則日聞所未聞日見所未見丨丨逾光羣生之福)儲徽(舊唐書劉洎𫝊丨丨克茂帝圖)
(斯廣)三至必退五日乃來(舊唐書褚遂良𫝊周氏問安丨丨丨丨漢儲視膳丨丨丨丨前)
(賢作法規模弘遠)繼德高芬(舊唐書李義府𫝊義府除太子舍人獻承華箴曰肇興夏啓降及姬)
(文咸資丨丨永樹丨丨)叡問風馳(舊唐書李義府𫝊承華箴曰飭躬是蹈丨丨丨丨)耀掌
之珍(舊唐書孝敬皇帝弘𫝊制曰皇太子弘生知誕質惟幾毓性直城趨駕肅敬著於三朝中寝問安仁)
(孝聞於四海顧惟丨丨丨丨特切鍾心之念)重曜暉洊雷響(舊唐書韋思謙𫝊太子仁孝之)
(德眀叡之姿岳峙泉渟金貞玉裕百寮仰丨丨之丨萬姓聞丨丨之丨)藴才游藝(舊唐書莊恪太)
(子永𫝊儲祉發祥是生元良覃訏之初岐嶷用彰丨丨丨丨玉裕金相)招集園綺寤寐應
劉(舊唐書徐齊𣆀𫝊昔姬誦與伯禽同業晉儲以師曠為友匪惟專賴師資固亦詳觀近習皇太子自可丨)
(丨丨丨丨丨丨丨階闥小臣必採於端士驅馳所任並歸於正人)儲極(唐書奉天皇帝琮𫝊肅宗詔曰)
(靖德太子琮親則朕兄朕昔踐丨丨顧誠非次君父有命不敢違永言懇讓不克如素)有尋矩(唐書)
(懷懿太子傳少雅裕丨丨丨)墨敇玉契(唐書崔神基𫝊弟神慶轉太子右庶子時突厥使者入見)
(皇太子應朝有司移文東宫召太子神慶諫曰古者召太子用玉契此誠重慎防萌之意今太子與陛下異宫)
(非朝朔望而别喚者請降丨丨丨丨詔可)辨南陽牘符東海貴(唐書崔羣𫝊穆宗立以吏)
(部侍郎召之勞曰我為太子卿力也羣曰此先帝意臣何力焉且陛下向為淮西節度使臣起制草其言有能)
(丨丨丨之丨允丨丨丨之丨先帝然之則𫝊付久矣)元良箴(宋史真宗紀作丨丨丨賜皇太子)慶
會押班(宋史真宗紀依漢唐故事五日一受朝遇丨丨皇太子丨丨)木火合宿(宋史光宗)
(紀乾道六年七月太史奏丨丨丨丨主册太子)畫令(宋史禮志按唐制凡東宫處分論事之書太子並丨)
(丨)玉簡金書翔鸞戲鴻(宋史樂志乾道元年册皇太子樂章樂備既奏和聲冲融丨丨)
(丨丨丨丨丨丨下拜登受旋於青宫儀辰作貳垂休無窮)琱珉篆金(宋史樂志乾道七年册皇太子)
(樂章丨丨瑳瑳丨丨煌煌對揚於庭是承是將星垂其輝日重其光觀瞻以懌國有元良)珉簡(宋史輿服)
(志皇太子册用丨丨六十枚)銀牓碧鏤(東方朔神異經東方有宫青石為墻高三仞左右闕高百)
(尺畫以五色門有丨丨以青石丨丨題曰天地長男之宫)思賢苑(葛洪西京雜記文帝為太子立丨丨)
(丨以招賓客苑中有堂隍六所客館皆廣廡高軒屏風幃褥甚麗)旄幢(張敞東宫舊事皇太子初拜有)
(丨丨一)黃麾(張敞東宫舊事皇太子鹵簿有丨丨)三廂六佾(張敞東宫舊事皇太子大小會)
(庭設丨丨樂舞丨丨)鴨燈(張敞東宫舊事皇太子納妃有金塗連盤丨丨)玉頭劍(張敞東宫舊事)
(皇太子儀飾有丨丨丨)彩花簏(張敞東宫舊事皇太子初拜有漆馬齒書簏金装丨丨丨)給漆
筆(張敞東宫舊事皇太子初拜丨丨丨四十枚銅博山筆床一副)朝日初暉良寳耀璞
(常璩華陽國志文立拜濟陰太守武帝立太子選立為中庶子立上疏曰伏惟皇太子春秋美茂盛德日新始)
(建幼志誕陟大繇猶丨丨丨丨丨丨丨丨)重光重輪重輝重潤(崔豹古今注日重光月重)
(輪羣臣為漢眀帝作也眀帝為太子樂人作歌詩四章以贊太子之德其一曰日丨丨其二曰月丨丨其三曰)
(星丨丨其四曰海丨丨)西池(劉義慶世說晉眀帝為太子一夕中作池比曉便成今太子丨丨是也)
福當愛惜(李德裕次柳氏舊聞肅宗為太子常侍膳尚食置熟爼有羊臂臑上顧使太子割肅宗既)
(割餘汚漫在手以餅潔之上熟視不懌肅宗徐舉餘餅啖之上甚悦謂太子曰丨丨如此丨丨按臑音尼教切)
(肘下曰臑)弄筆成勑字(叚成式酉陽雜爼高宗初扶床將戲丨丨左右試置紙於前乃亂畫滿紙)
(角邊畫處丨草書丨丨)上清珠(叚成式酉陽雜爼肅宗為兒時常為眀皇所器謂武惠妃曰此兒甚)
(有異相他日亦吾家一有福天子因命取上清玉珠以絳紗裹之繫於頸是罽賓國所貢光眀潔白可照一室)
(視之則仙人玉女雲鶴絳節之形搖動於其中及即位寳庫中往往有神光帝曰豈非丨丨丨耶遂令出之貯)
(以翠玉函置於卧内)黃龍據檻(鄭文寳江表志元宗為太子日常問安寝門會烈祖酣寝未觧夢便)
(殿有丨丨丨闌丨蜿蜒可懼烈祖既寤命左右觀之即太子也)迎曙亭(邵伯温聞見前錄仁宗召英宗)
(為皇子入謝帝與后適御後苑丨丨丨帝謂后曰豈偶然哉注曙英宗諱)金昭玉粹(葉廷珪海錄碎)
(事顔延年詩若彼東朝丨丨丨丨東朝太子朝也)亢宿宫(釋文瑩玉壺清話李至嘗作亢宫賦序略)
(曰予庚寅歲冬夕忽夢遊一道宫一寳床巋然於中一金龍蟠踞於床之上旁有綠衣道士謂予曰此丨丨之)
(丨也宜速拜之汝將事此龍予將拜龍輙先拜云至道初太宗立眞宗為皇太子命公與李沆並為賓客太宗)
(戒眞宗曰二臣皆宿儒重德不可輕待眞宗恭禀皇訓見必先拜符亢宫之兆也)儲詩(釋文瑩玉壺清)
(話郭中儀贄眞宗在藩為皇子侍讀眞宗每以純厚長者遇之在儲宫作丨丨贈之)說書八席(釋文)
(瑩湘山野錄眞宗居藩邸升儲宫命侍講邢昺丨尚丨凡丨丨詩禮論語孝經皆數四既即位咸平辛丑至天)
(禧辛酉二十一年之間雖車輅廵封遍舉曠世闊典其間講席歲未嘗輟)
御定子史精華卷二十一
