欽定四庫全書
御定子史精華卷九十三
品行部七
高隐
窟穴就山(管子退靜隐伏丨丨丨丨)治唐園考扉履(晏子有所謂君子者能不足以)
(補上退處不順上丨丨丨丨丨丨共恤上令弟長鄉里不夸言不愧行君子也)木石之樸(晏子叔向)
(問晏子曰進不能事上退不能為家傲世樂業枯槁為名不疑其所守者可謂能行其道乎晏子對曰天之與)
(地而上下有衰矣明王始立而居國為制矣政教錯而民行有倫矣今以不事上為道反天地之衰矣以不顧)
(家為行倍先聖之道矣以枯槁為名則世塞政教之途矣有明上可以為下遭亂世不可以治亂說若道謂之)
(惑行若道謂之狂狂惑者丨丨丨丨也而道義未戴焉)堂上生蓼藿門外生荆棘
(晏子晏子辭不為臣退而窮處丨丨丨丨丨丨丨丨丨丨)底春被裘拾穗故畦(列子林類)
(年且百歲丨丨丨丨丨遺丨於丨丨並歌並進)夏食菱芰冬食橡栗(列子柱厲叔事莒敖)
(公自為不知己者居海上丨日則丨丨丨丨日則丨丨丨)抱甕丈人(莊子子貢南遊於楚反於晉過)
(漢陰見一丈人方將為圃畦鑿隊而入井抱甕而出灌搰搰然用力甚多而見功寡子貢曰有械於此一日浸)
(百畦用力甚寡而見功多夫子不欲乎為圃者仰而視之曰奈何曰鑿木為機後重前輕挈水若抽數加泆湯)
(其名為橰為圃者忿然作色而笑曰吾聞之吾師有機械者必有機事有機事者必有機心機心存于胸中則)
(純白不備純白不備則神生不定神生不定者道之所不載也吾非不知羞而不為也)釣魚閒處
(莊子就藪澤處閒曠丨丨丨丨無為而已矣此江海之士避世之人閒暇者之所好也)深根寧極
而待(莊子古之所謂隐士者非伏其身而弗見也非閉其言而不出也非藏其知而不發也時命大謬也)
(當時命而大行乎天下則反一無迹不當時命而大窮乎天下則丨丨丨丨丨丨此存身之道也)吾將
曳尾于塗中(莊子莊子釣於濮水楚王使大夫二人往先焉曰願以境内累矣莊子持竿不顧曰)
(吾聞楚有神龜死已三千歲矣王巾笥而藏之廟堂之上此龜者寧其死為留骨而貴乎寧其生而曳尾于塗)
(中乎二大夫曰寧生而曳尾塗中莊子曰往矣丨丨丨丨丨丨丨)削迹捐勢(莊子純純常常乃比)
(於狂丨丨丨丨不為功名是故無責於人人亦無責焉)休乎山樊(莊子彭陽曰公閱休奚為者耶)
(曰冬則擉鼈於江夏則丨丨丨丨有過而問者曰此予宅也)聖人僕(莊子孔子之楚舍於蟻邱之漿)
(其鄰有夫妻臣妾登極者子路曰是稯稯何為者耶仲尼曰是丨丨丨也是自埋於民自藏於畔其聲銷其志)
(無窮其口雖言其心未嘗言方且與世違而心不屑與之俱是陸沉者也是其市南宜僚耶)自埋(見上)
聲銷(見上)陸沉(見上)北居畏壘(莊子老𣆀之役有庚桑楚者偏得老𣆀之道以丨丨丨丨)
(之山其臣之畫然知者去之其妾之挈然仁者遠之擁腫之與居鞅掌之為使居三年畏壘大穰)須眉
交白(莊子孔子弦歌鼔琴奏曲未半有漁父者下船而來丨丨丨丨披髮揄袂行原以上距陸而止左手)
(據膝右手持頤以聽曲終)堅匏(韓非子齊有居士田仲者宋人屈榖見之曰穀聞先生之義不恃仰人而)
(食今榖有樹匏之道堅如石厚而無竅獻之仲曰夫匏所貴者為其可以盛也今厚而無竅則不可剖以盛物)
(而任重如堅石則不可以剖而以斟吾無以匏為也曰然穀將以欲棄之今田仲不恃仰人而食亦無益人之)
(國亦丨丨之類也)鹿布衣自飯牛(吕氏春秋魯君聞顔闔得道之人也使人以幣先焉顔闔)
(守閭丨丨之丨而丨丨丨魯君之使者至顔闔自對之使者曰此顔闔之家耶顔闔對曰此闔之家也使者致)
(幣顔闔對曰恐聽繆而遺使者罪不若審之使者還反審之復來求之則不得已)江上丈人(吕氏)
(春秋伍員亡至江上欲涉見一丈人刺小船方將漁從而請焉丈人渡之絶江問其名族則不肯告解其劍以)
(予丈人曰此千金之劍也願獻之丈人丈人不肯受曰荆國之法得伍員者爵執珪祿萬擔金千鎰昔者子胥)
(過吾猶不取今我何以子之千金劍為乎伍員至吳使人求之江上則不能得也每食必祭之祝曰丨丨之丨)
(丨)四蛇從一蛇羞(吕氏春秋晉文公反國介子推不肯受賞自為賦詩曰有龍于飛周徧天)
(下五蛇從之為之丞輔龍反其鄉得其處所丨丨丨之得其露雨丨丨丨之橋死於中野懸書公門而伏於山)
(下文公聞之曰譆此必介子推也避舍變服令士庶人曰有能得介子推者爵上卿田百萬或遇之山中負釡)
(蓋䔲問焉曰請問介子推安在應之曰夫介子推苟不欲見而欲隐吾獨焉知之遂背而行終身不見)負
釡蓋䔲(見上)祿隐(揚子或問柳下惠非朝隐者歟曰君子謂之不恭古者高餓顯下丨丨)頤
光山林(抱朴子知足者則能肥遯勿用丨丨丨丨紆鸞龍之翼於細分之伍養浩然之氣於蓬蓽之中)
韜鱗掩藻(抱朴子遐棲幽遁丨丨丨丨)陳龍章於晦夜沈琳瑯於重
淵(抱朴子先生操立斷之鋒掩炳蔚之文玩圖籍於絶跡之藪括藻麗乎鳥獸之羣丨丨丨丨丨丨丨丨丨)
(丨丨丨蟄伏於盛夏華藏於當春)蹈雲物以高騫依龍鳳以竦迹(抱朴子善)
(卷巢許管胡之徒咸丨丨丨丨丨丨丨丨丨丨丨丨)彈琴著書講道勸義(文中子楊素使)
(謂子曰盍仕乎子曰疏屬之南汾水之曲有先人之敝廬在可以避風雨有田可以具饘粥丨丨丨丨丨丨丨)
(丨自樂也願君侯正身以統天下時和歲豐則通也受賜多矣不願仕也)會逢其適(文中子子謂仲)
(長子光曰山林可居乎曰丨丨丨丨也焉知其可子曰逹人哉隐居放言)天隐地隐名隐(文中)
(子薛收問隐子曰至人丨丨其次丨丨其次丨丨注藏其天真高莫窺測辟地山林高身全節名混朝市心在)
(世外)絳人(國語梁山崩以傳召伯宗遇大車當道而覆立而辟之曰辟傳對曰傳為速也若俟吾辟之則)
(加遲矣不如捷而行伯宗喜問其居曰丨丨也伯宗曰何聞曰梁山崩而以傳召伯宗伯宗問曰將若何對曰)
(山有朽壤而自崩將若何夫國主山川故川涸山崩君為之降服出次乘縵不舉策於上帝國三日哭以禮焉)
(雖伯宗亦其如是而已其若之何問其名不告請以見弗許伯宗及絳以告而從之)問名不告請
見弗許(見上)長為陶朱(戰國策范蠡知之超然避世丨丨丨丨)晚食當肉安
步當車(戰國策宣王曰嗟乎君子安可侮哉寡人自取病耳及今聞君子之言乃今聞細人之行願請)
(受為弟子且顔先生與寡人遊食必太牢出必乘車妻子衣服麗都顔斶辭去曰夫玉生於山制則破焉非弗)
(寶貴矣然太璞不完士生乎鄙野推選則祿焉非不尊遂也然而形神不全斶願得歸丨丨以丨丨丨丨以丨)
(丨無罪以當貴清淨真正以自虞制言者王也盡忠直言者斶也言要道已備矣願得賜歸安行反臣之邑屋)
(則再拜辭去君子曰斶知足矣歸真反樸則終身不辱)處士(史記齊太公世家吕尚丨丨隐海濱)鴟
夷子皮(史記越世家蠡浮海出齊變姓名自謂丨丨丨丨)蓬累而行(史記老子傳君子得)
(其時則駕不得其時則丨丨丨丨注頭戴物兩手扶之而行謂之蓬累也)自隐無名(史記老子傳老)
(子修道德其學以丨丨丨丨為務)游戲汙瀆中自快(史記莊子傳楚威王聞莊周賢使使)
(厚幣迎之許以為相莊周笑謂楚使曰千金重利卿相尊位也子獨不見郊祭之犧牛乎養食之數歲衣以文)
(繡以入太廟當是之時雖欲為孤豚豈可得乎子亟去毋汙我我寧丨丨丨丨之丨丨丨無為有國家者所羈)
(終身不仕以快吾志焉)夷門監者(史記信陵君傳魏有隐士曰侯嬴年七十家貧為大梁丨丨丨)
(丨公子聞之往請欲厚遺之不肯受曰臣脩身絜行數十年終不以監門困故而受公子財)藏於博
徒賣漿家(史記信陵君傳公子聞趙有處士毛公丨丨丨丨薛公藏於丨丨丨公子欲見兩人兩人)
(自匿不肯見公子公子聞所在乃間步往從此兩人游甚歡平原君聞之謂其夫人曰始吾聞夫人弟公子天)
(下無雙今吾聞之乃妄從博徒賣漿者游公子妄人耳夫人以告公子公子乃謝夫人去曰始吾聞平原君賢)
(故負魏王而救趙以稱平原君平原君之游徒豪舉耳不求士也無忌自在大梁時嘗聞此兩人賢至趙恐不)
(得見以無忌從之游尚恐其不我欲也今平原君乃以為羞其不足從游乃裝為去夫人具以語平原君平原)
(君乃免冠謝固留公子)懷獨行君子之德(史記游俠傳及若季次原憲閭巷人也讀書丨)
(丨丨丨丨丨丨義不苟合當世)避世金馬門(史記滑稽傳時坐席中酒酣據地歌曰陸沉於俗丨)
(丨丨丨丨宫殿中可以避世全身何必深山之中蒿廬之下按此東方朔語)司馬季主(史記日者)
(傳天新雨道少人丨丨丨丨閒坐弟子三四人侍方辨天地之道日月之運陰陽吉凶之本二大夫再拜謁按)
(二大夫賈誼宋忠)種瓜長安城東(史記蕭相國世家召平者故秦東陵侯秦破為布衣貧丨)
(丨於丨丨丨丨)吳市門卒(漢書梅福傳至元始中王莽顓政福一朝棄妻子去九江至今傳以為仙)
(其後人有見福於會稽者變姓名為丨丨丨丨云)入商雒深山待天下之定(漢書)
(王貢兩龔鮑傳序漢興有園公綺里季夏黃公甪里先生此四人者當秦之世避而丨丨丨丨丨以丨丨丨丨)
(丨也自高祖聞而召之不至其後吕后用留侯計使皇太子卑辭束帛致禮安車迎而致之四人既至從太子)
(見高祖客而敬焉太子得以為重遂用自安)得百錢則閉肆下簾授老子(漢書)
(王貢兩龔鮑傳序君平卜筮於城都市以為卜筮者賤業而可以惠衆人有邪惡非正之問則依蓍龜為言利)
(害與人子言依於孝與人弟言依於順與人臣言依於忠各因埶導之以善從吾言者已過半矣裁日閱數人)
(丨丨丨足自養丨丨丨丨丨而丨丨丨博覽無不通依老子嚴周之指著書十餘萬言揚雄少時從遊學已而)
(仕京師顯名數為朝廷在位賢者稱君平德杜陵李彊素善雄久之為益州牧喜謂雄曰吾真得嚴君平矣雄)
(曰君備禮以待之彼人可見而不可得詘也彊心以為不然及至蜀致禮與相見卒不敢言以為從事乃歎曰)
(揚子雲誠知人君平年九十餘遂以其業終蜀人愛敬至今稱焉)可見而不可詘(見上)欲
守箕山之節(漢書鮑宣傳薛方嘗為郡掾祭酒嘗徵不至及莽以安車迎方方因使者辭謝曰堯)
(舜在上下有巢由今明主方隆唐虞之德小臣丨丨丨丨丨丨也使者以聞莽說其言不強致)采榮南
山(漢書揚雄傳四皓丨丨於丨丨)漁釣一壑栖遲一邱(漢書叙傳若夫嚴子者絶聖棄)
(智脩生保真清虛澹泊歸之自然獨師友造化而不為世俗所役者也丨丨於丨丨則萬物不奸其志丨丨於)
(丨丨則天下不易其樂不絓聖人之網不齅驕君之餌蕩然肆志談者不得而名焉故可貴也)師友造
化(見上)頤志弗營(漢書叙傳皓丨丨而丨丨注師古曰皓四皓也處商洛深山高祖求之不得自)
(養其志無所營屈)安邱丈人(後漢書耿弇傳注嵇康聖賢高士傳曰安邱望之字仲都京兆長陵)
(人少持老子經恬靜不求進宦號曰丨丨丨丨成帝聞欲見之望之辭不肯見為巫醫於人間也)入雲
陽山採藥不返(後漢書韋彪傳延熹二年桓帝公車備禮徵至覇陵稱病歸乃丨丨丨丨丨丨)
(丨丨有司舉奏加罪帝特原之復詔京兆尹重以禮敦勸著遂不就徵按著彪弟豹子)漁釣自娛
(後漢書郅惲傳敬乃獨隐於弋陽山中居數月歙果復召延惲於是乃去從敬止丨丨丨丨留數十日惲志在)
(從政既乃喟然而嘆謂敬曰天生俊士以為人也鳥獸不可與同羣子從我為伊吕乎將為巢許乎而父老堯)
(舜也敬曰吾足矣初從生步重華於南野謂來歸於松子今幸得全軀樹類還奉墳墓盡問學道雖不從政施)
(之有政是亦為政也吾年耄矣安得從子子勉正性命勿勞神以害生惲於是告别而去敬字次都清志高世)
(光武連徵不到按敬鄭敬延繇延)父老堯舜(見上)來歸松子(見上)懷歸藪澤
脩其故志(後漢書郎顗傳賢者出處翔而後集爵以進德則其情不苟然後使君子耻貧賤而樂富)
(貴矣若有德不報有言不醻來無所樂進無所趨則皆丨丨丨丨丨丨丨丨矣)掩目盥耳草耕
木茹(後漢書崔駰傳士或丨丨而淵潛或丨丨而山棲或丨丨而僅飽或丨丨而長饑)守東岡
之陂(後漢書周燮傳有先人草廬結於岡畔下有陂田常肆勤以自給非身所耕漁則不食也鄉黨宗族)
(希得見者舉孝廉賢良方正特徵皆以疾辭延光二年安帝以元纁羔幣聘燮及南陽馮良二郡各遣丞掾致)
(禮宗族更勸之曰夫脩德立行所以為國自先世以來勲寵相承君獨何為丨丨丨丨丨乎燮曰吾既不能隐)
(處巢穴追綺季之跡而猶顯然不遠父母之國斯固以滑泥揚波同其流矣夫修道者度其時而動動而不時)
(焉得亨乎因自載到潁川)以被韜面(後漢書姜肱傳後與徐穉俱徵不至桓帝乃下彭城使畫工圖)
(其形狀肱卧於幽闇丨丨丨丨言感眩疾不欲出風工竟不得見之)絶迹梁碭間(後漢書申屠蟠)
(傳先是京師遊士汝南范滂等非詰朝政自公卿以下皆折節下之太學生爭慕其風以為文學將興處士復)
(用蟠獨嘆曰昔戰國之世處士横議列國之王至為擁篲先驅卒有阬儒燒書之禍今之謂矣乃丨丨於丨丨)
(之丨因樹為屋自同傭人居二年滂等果罹黨錮或死或刑者數百人蟠確然免於疑論)因樹為屋
(見上)韜伏明姿甘是堙曖(後漢書周黃徐姜申屠列傳贊琛寶可懷貞期難對道苟違運)
(理用同廢與其遐棲豈若蒙穢悽悽碩人陵阿窮退丨丨丨丨丨丨丨丨)枕山棲谷(後漢書黃瓊傳)
(誠遂欲丨丨丨丨擬迹巢由斯則可矣)榮華邱壑甘足枯槁(後漢書黨錮傳至王莽專)
(偽終於簒國忠義之流耻見纓紼遂乃丨丨丨丨丨丨丨丨)驅豕入草不顧(後漢書孫期傳)
(郡舉方正遣吏齎羊酒請期期丨丨丨丨丨丨司徒黃琬特辟不行終於家)有布衣之心(後漢)
(書孔僖傳曾祖父子建少遊長安與崔篆友善及篆仕王莽為建新大尹常勸子建仕對曰吾丨丨丨丨丨子)
(有衮冕之志各從所好不亦善乎道既乖矣請從此辭遂歸終於家)避世牆東王君公(後漢)
(書逢萌傳初萌與同郡徐房平原李子雲王君公相友善並曉陰陽懷德穢行房與子雲養徒各千人君公遭)
(亂獨不去儈牛自隐時人為之論曰丨丨丨丨丨丨丨)披羊裘釣澤中(後漢書嚴光傳嚴光)
(字子陵一名遵會稽餘姚人也少有高名與光武同遊學及光武即位光乃變名姓隐身不見帝思其賢乃令)
(以物色訪之後齊國上言有一男子丨丨丨丨丨丨帝疑其光乃備安車元纁遣使聘之三反而後至)足
加帝腹(後漢書嚴光傳車駕即日幸其館光卧不起帝即其卧所撫光腹曰咄咄子陵不可相助為理)
(耶光又眠不應良久乃張目熟視曰昔唐堯著德巢父洗耳士故有志何至相廹乎帝曰子陵我竟不能下汝)
(耶於是升輿歎息而去後引光入論道舊故相對累日帝從容問光曰朕何如昔時對曰陛下差增於往日因)
(共偃卧光以丨丨丨丨上明日太史奏客星犯御座甚急帝笑曰朕故人嚴子陵共卧耳)入霸陵山
(後漢書梁鴻傳歸鄉里勢家慕其高節多欲女之鴻並絶不娶同縣孟氏有女狀肥醜而黑力舉石臼擇對不)
(嫁至年三十父母問其故女曰欲得賢如梁伯鸞者鴻聞而聘之女求作布衣麻履織作筐緝績之具及嫁始)
(㠯裝飾入門七日而鴻不答妻乃跪牀下請曰竊聞夫子高義簡斥數婦妾亦偃蹇數夫矣今而見擇敢請罪)
(鴻曰吾欲裘褐之人可與俱隐深山者爾今乃衣綺縞傅粉墨豈鴻所願哉妻曰㠯觀夫子之志耳妾自有隐)
(居之服乃更為椎髻著布衣操作而前鴻大喜曰此真梁鴻妻也能奉我矣字之曰德曜名孟光居有頃妻曰)
(嘗聞夫子欲隐居避患今何為默默無乃欲低頭就之乎鴻曰諾乃共丨丨丨丨中)欲裘褐之人
可俱隐深山者(見上)采藥名山口不二價(後漢書韓康傳韓康字伯休一)
(名恬休京兆覇陵人家世著姓常丨丨丨丨賣於長安市丨丨丨丨三十餘年時有女子從康買藥康守價不)
(移女子怒曰公是韓伯休耶乃不二價乎康歎曰我本欲避名今小女子皆知有我何用藥為乃避入覇陵山)
(中)奪牛翁(後漢書韓康傳博士公車連徵不至桓帝乃備元纁之禮㠯安車聘之使者奉詔造康康)
(不得已乃許諾辭安車自乘柴車冐晨先使者發至亭亭以韓徵君當過方發人牛脩道橋及見康柴車幅巾)
(㠯為田叟也使奪其牛康即釋駕與之有頃使者至丨丨丨乃徵君也使者欲奏殺亭長康曰此自老子與之)
(亭長何罪乃止)馬牧先生(後漢書矯慎傳慎同郡馬&KR1592;隐於汧山㠯兔罝為事所居俗化百姓美之)
(號丨丨丨丨焉)北山之北南山之南(後漢書法真傳性恬靜寡欲不交人間事太守請見)
(之真乃幅巾詣謁太守曰昔魯哀公雖為不肖而仲尼稱臣太守虛薄欲以功曹相詘光贊本朝何如真曰以)
(明府見待有禮故敢自同賓末若欲吏之真將在丨丨丨丨丨丨丨丨矣太守戄然不敢復言)名可得
聞身難得而見(後漢書法真傳深自隐絶終不降屈友人郭正稱之曰法真丨丨丨丨丨丨丨)
(丨丨逃名而名我隨避名而名我追可謂百世之師者矣乃共刊石頌之號曰元德先生)鹿門采藥
(後漢書龐公傳龐公者南郡襄陽人也居峴山之南未嘗入城府夫妻相敬如賓荆州刺史劉表數延請不能)
(屈乃就候之曰夫保全一身孰若保全天下乎龐公笑曰鴻鵠巢於高林之上暮而得所棲黿鼉穴於深淵之)
(下夕而得所宿夫趨舍行止亦人之巢穴也且各得其棲宿而已天下非所保也因釋耕於壠上而妻子耘於)
(前表指而問曰先生苦居畎畆而不肯官祿後世何以遺子孫乎龐公曰世人皆遺之以危今獨遺之以安雖)
(所遺不同未為無所遺也表歎息而去後遂攜其妻子登丨丨山因丨丨不反)竹實數斛臼杵
而已(魏志王衞二劉傳注魏氏春秋曰阮籍少時嘗遊蘇門山蘇門山有隐者莫知名姓有丨丨丨丨丨)
(丨丨丨)抗志元霄潛默幽岫(晉書簡文帝紀咸安二年三月詔曰夫肥遁窮谷之賢滑)
(泥揚波之士雖丨丨丨丨丨丨丨丨貪屈高尚之道以隆協贊之美孰與自足山水棲遲邱壑徇匹夫之潔而)
(忘兼濟之大邪)角巾東路(晉書羊祜傳嘗與從弟琇書曰既定邊事當丨丨丨丨歸故里為容棺之)
(墟以白士而居重位何能不以盛滿受責乎疏廣是吾師也)鸞鳳之音響乎巖谷(晉書)
(阮籍傳籍嘗於蘇門山遇孫登與商略終古及栖神道氣之術登皆不應籍因長嘯而退至半嶺聞有聲若丨)
(丨丨丨丨丨丨丨乃登之嘯也)巢許狷介之士未逹堯心(晉書向秀傳秀應本郡計)
(入文帝問曰聞有箕山之志何以在此秀曰以為丨丨丨丨丨丨丨丨丨丨豈足多慕帝甚悅)自稱草
莽臣(晉書皇甫謐傳武帝頻下詔敦逼不已謐上疏丨丨丨丨丨)含華隐曜(晉書張協傳冲)
(漠公子丨丨丨丨嘉遯龍蟠超世高蹈)潄石枕流洗耳厲齒(晉書孫楚傳楚少時欲隐)
(居謂濟曰當欲枕石潄流誤云丨丨丨丨濟曰流非可枕石非可潄楚曰所以枕流欲丨其丨所以潄石欲丨)
(其丨按濟王濟)遂初(晉書孫綽傳少與高陽許詢俱有高尚之志居於會稽游放山水十有餘年乃作丨)
(丨賦以致其意)蹲踞齧胡餅(晉書王長文傳少以才學知名而放蕩不羈州府辟命皆不就州辟)
(别駕乃微服竊出舉州莫知所之後於成都市中丨丨丨丨丨刺史知其不屈禮遣之)隐初在我
不在於物(晉書鄧粲傳少以高潔著名與南陽劉驎之南郡劉尚公同志友善並不應州郡辟命荆)
(州刺史桓冲卑辭厚禮請粲為别駕粲嘉其好賢乃起應召驎之尚公謂之曰卿道廣學深衆所推懷忽然改)
(節誠失所望粲笑答曰足下可謂有志於隐而未知隐夫隐之為道朝亦可隐市亦可隐丨丨丨丨丨丨丨丨)
(尚公等無以難之)衣木葉食樹果(晉書董景道傳隐於商洛山丨丨丨丨丨丨彈琴歌笑以)
(自娛毒蟲猛獸皆繞其傍)鏟跡銷聲(晉書儒林傳論仲寧之清貞守道抗志柴門行齊之居室屢空)
(棲心陋巷文博之潄流枕石丨丨丨丨宣子之樂道安貧弘風闡教斯並通儒之高尚者也)採南山
蕨飲三江水(晉書張翰傳齊王冏辟為大司馬東曹掾冏時執權翰謂同郡顧榮曰天下紛紛禍)
(難未巳夫有四海之名者求退良難吾本山林間人無望於時子善以明防前以智慮後榮執其手愴然曰吾)
(亦與子丨丨丨丨丨丨丨丨耳翰因見秋風起乃思吳中菰菜蓴羹鱸魚膾曰人生貴得適志何能羈宦數千)
(里以要名爵乎遂命駕而歸)第五之名何減驃騎(晉書何準傳高尚寡欲弱冠知名州)
(府交辟並不就兄充為驃騎將軍勸其令仕準曰丨丨丨丨丨丨丨丨準兄弟中第五故有此言)玉輝
冰潔川亭嶽峙(晉書隐逸傳序古先智士體其若兹介焉超俗浩然養素藏聲江海之上卷迹)
(囂氛之表潄流而激其清寢巢而韜其耀良畫以符其志絶機以虛其心丨丨丨丨丨丨丨丨脩至樂之道固)
(無疆之休長往邈而不追安排窅而無悶脩身自保悔吝弗生詩人考槃之歌抑在兹矣)編草為裳
被髮自覆(晉書孫登傳孫登字公和汲郡共人也無家屬於郡北山為土窟居之夏則丨丨丨丨冬)
(則丨丨丨丨)拘螊&KR1209;以資養(晉書夏統傳養親以孝聞睦於兄弟每采梠求食星行夜歸或)
(至海邊丨丨丨丨丨丨)荷擔入蜀(晉書董養傳與妻丨丨丨丨莫知所終)指翔鴻(晉書)
(郭瑀傳張天錫遣使者孟公明持節以蒲輪元纁備禮徵之瑀丨丨丨以示之曰此鳥也安可籠哉)含味
獨遊(晉書戴逵傳太元二十年皇太子始出東宫太子太傅會稽王道子少傅王雅詹事王珣上疏逵執)
(操貞厲丨丨丨丨年在耆老清風彌劭東宫虛德式延事外宜加旌命以參僚侍)一鹿自偶(晉書)
(陶淡傳於長沙臨湘山中結廬居之養丨白丨以丨丨親故有候之者輙移渡澗水莫得近之)五柳先
生(晉書陶潛傳嘗著丨丨丨丨傳以自況曰先生不知何許人不詳姓氏宅邊有五柳樹因以為號焉閑靜)
(少言不慕榮利好讀書不求甚觧每有會意欣然忘食性嗜酒而家貧不能恒得親舊知其如此或置酒招之)
(造飲輙盡期在必醉既醉而退曾不吝情環堵蕭然不蔽風日䄈褐穿結簞瓢屢空宴如也嘗著文章自娛頗)
(示已志忘懷得失以此自終)我不能為五斗米折腰拳拳事鄉里小
人(晉書陶潛傳郡遣督郵至縣吏白應束帶見之潛歎曰丨丨丨丨丨丨丨丨丨丨丨丨丨丨丨丨義熙三)
(年解印去縣)竚意天后睨目羽人(宋書周朗傳雲戸岫寢欒危桂榮秣芝浮霜翦松沈)
(雪憐肥蓄髓寶氣愛魂非但土石侯卿腐鴆梁錦實廼丨丨丨丨丨丨丨丨)棲邱飲谷三十
餘年(宋書宗炳傳高祖辟炳為主簿不起問其故答曰丨丨丨丨丨丨丨丨高祖善其對)植操幽
棲無悶巾褐(宋書宗炳傳高祖開府辟召下書曰吾忝大寵思延賢彦而兔罝潛處考槃未臻側)
(席邱園良增虛佇南陽宗炳鴈門周續之並丨丨丨丨丨丨丨丨可下辟召以禮屈之於是並辟太尉掾皆不)
(起)潯陽三隐(宋書周續之傳閑居讀老易入廬山事沙門釋慧遠時彭城劉遺民遁跡廬山陶淵)
(明亦不應徵命謂之丨丨丨丨)貂裘採藥(宋書主弘之傳敬弘嘗解丨丨與之即著以丨丨性好釣)
(上虞江有一處名三石頭弘之嘗垂綸於此經過者不識之或問漁師得魚賣不弘之白亦自不得得亦不賣)
(日夕載魚入上虞郭經親故門各以一兩頭置門内而去)亦自不得得亦不賣(見上)留
止三載反不告姓(宋書孔淳之傳嘗遊山遇沙門釋法崇因丨共丨遂停丨丨法崇歎曰緬)
(想人外三十年矣今乃傾蓋於兹不覺老之將至也及淳之還丨丨丨以丨除著作佐郎太尉參軍並不就與)
(徵士戴顒王弘之及王敬弘等共為人外之遊敬弘以女適淳之子尚會稽太守謝方明苦要入郡終不肯往)
(茅室蓬戸庭草蕪徑唯牀上有數卷書)為人外之遊(見上)茅屋蓬戸庭草蕪
徑(見上)未聞巢許稱臣堯舜(宋書劉凝之傳臨川王義慶衡陽王義季鎮江陵並遣使)
(存問凝之答書頓首稱僕不脩民禮人或譏焉凝之曰昔老萊向楚王稱僕嚴陵亦抗禮光武丨丨丨丨丨丨)
(丨丨)布衣草萊之人何枉軒冕之客(宋書宗彧之傳元嘉初大使陸子真觀采)
(風俗三詣彧之每辭疾不見也告人曰我丨丨丨丨丨丨少長壟畆丨丨丨丨丨丨子真還表薦之徵員外散)
(騎侍郎又不就)朱隐士樵箬(宋書朱百年傳百年少有高情親亡服闋擕妻孔氏入會稽南山以)
(伐樵採箬為業以樵箬置道頭輙為行人所取明旦亦復如此人稍怪之積久方知是丨丨丨所賣須者随其)
(所堪多少留錢取丨丨而去)滅景窮巖蔽名愚谷(齊書高逸傳序道義内足希微兩亡)
(丨丨丨丨丨丨丨丨解桎梏於仁義示形神於天壤則名教之外别有風猷)時人比王仲都
(齊書褚伯玉傳居瀑布山性耐寒暑丨丨丨之丨丨丨在山三十餘年隔絶人物王僧逹為吳郡苦禮致之伯)
(玉不得已停郡信宿裁交數言而退寧朔將軍邱珍孫與僧達書曰聞禇先生出居貴舘此子滅景雲棲不事)
(王侯抗高木食有年載矣自非折節好賢何以致之昔文舉棲冶城安道入昌門於兹而三焉却粒之士飡霞)
(之人乃可暫致不宜久羈君當思遂其高步成其羽化望其還策之日暫紆清塵亦願助為譬說僧逹答曰禇)
(先生從白雲遊舊矣古之逸人或留慮兒女或使華陰成市而此子索然唯朋松石介於孤峰絶嶺者積數十)
(載近故要其來此冀慰日夜比談討芝桂借訪薜蘿若已窺煙液臨滄洲矣知君欲見之輙當申譬)雲棲
(見上)却粒飡霞(見上)唯朋松石(見上)堯之外臣(齊書明僧紹傳太祖謂慶符曰)
(卿兄高尚其事亦丨丨丨丨朕雖不相接有時通夢遺僧紹竹根如意筍籜冠僧紹聞沙門釋僧遠風德往候)
(定林寺太祖欲出寺見之僧遠問僧紹曰天子若來居士若為相對僧紹曰山藪之人政當鑿坏以遁若辭不)
(獲命便當依戴公故事耳)京口二隐(齊書臧榮緒傳初榮緒與關康之俱隐在丨丨世號為丨丨)
足不踰戸人莫見面(齊書何求傳住吳居波若寺丨丨丨丨丨丨丨丨)性同鱗
羽愛止山壑(齊書宗測傳豫章王復遺書請之辟為參軍測答曰丨丨丨丨丨丨丨丨眷戀松筠)
(輕迷人路縱宕巖流有若狂者忽不知老至而今鬢已白豈容課虛責有限魚慕鳥哉)量腹進松
术度形衣薜蘿(齊書宗測傳魚復侯子響為江州厚遣贈遺測曰少有狂疾尋山採藥遠來至)
(此丨丨而丨丨丨丨丨而丨丨丨淡然已足豈容當此横施)葺宇窮巖採芝幽澗(齊書)
(杜京産傳孔稚圭表薦京産曰竊見吳郡杜京産泰始之朝掛冠辭世遁捨家業隐於太平丨丨丨丨丨丨丨)
(丨耦耕自足薪歌有餘確爾不羣淡然寡欲麻衣藿食二十餘載)希企日損(齊書沈驎士傳或勸)
(驎士仕答曰魚縣獸檻天下一契聖人元悟所以每履吉先吾誠未能景行坐忘何為不丨丨丨丨乃作元散)
(賦以絶世)白雀栖牖(齊書徐伯珍傳宅南九里有高山班固謂之九巖山後漢龍邱萇隐處也山多)
(龍鬚柏望之五采世呼為婦人巖二年伯珍移居之門前生梓樹一年便合抱舘東石壁夜忽有赤光洞照俄)
(爾而滅丨丨一雙丨其戸丨論者以為隐德之感焉)棄鱗養角(齊書高逸傳贊含貞抱樸履道敦學)
(惟兹潛德丨丨丨丨)峭聳霜崖峯横海岸(梁書張充傳介然之志丨丨丨丨確乎之情丨)
(丨丨丨)長羣魚鳥畢影松阿(梁書張充傳丨丨丨丨丨丨丨丨半頃之田足以輸稅五)
(畆之宅樹以桑麻嘯歌於川澤之間諷咏於澠池之上泛濫於漁父之遊偃息於卜居之下如此而已)橡
飯菁羹唯日不足葭牆艾席樂在其中(梁書安成王秀傳遷都督荆湘)
(雍益寧南北梁秦九州諸軍事平西將軍荆州刺史立學校招隐逸下教曰處士河東韓懷明南平韓望南郡)
(庾承先河東郭麻並脫落風塵高蹈其事兩韓之孝友純深庾郭之形骸枯槁或丨丨丨丨丨丨丨丨或丨丨)
(丨丨丨丨丨丨)迹松子於瀛海追許由於穹谷(梁書阮孝緒傳年十三徧通五)
(經十五冠而見其父彦之誡曰三加彌尊人倫之始宜思自勖以庇余躬答曰願丨丨丨丨丨丨丨丨丨丨丨)
(丨庶保促生以免塵累自是屏居一室非定省未嘗出戸家人莫見其面親友因呼為居士)室邇人
遠(梁書阮孝緒傳所居室唯有一鹿牀竹樹環繞天監初御史中丞任昉尋其兄履之欲造而不敢望而嘆)
(曰其丨雖丨其丨甚丨為名流所欽尚如此)閉影(梁書陶弘景傳齊高帝引為諸王侍讀除奉朝請雖)
(在朱門丨丨不交外物)獨遊泉石見者以為仙人(梁書陶弘景傳有時丨丨丨丨)
(望丨丨丨丨丨丨)挂檄於樹(梁書劉訏傳張稷辟為主簿不就主者敦召訏乃丨丨丨丨而逃)
築室白山不入籬門(陳書韋載傳載有田十餘頃在江乘縣之白山至是遂築室而居屏)
(絶人事吉凶慶弔無所往來不入籬門者幾十載)未有板刺無容拜謁(陳書虞荔傳又)
(嘗詣徵士何胤時太守衡陽王亦造焉胤言之於王王欲見荔荔辭曰丨丨丨丨丨丨丨丨王以荔有高尚之)
(志雅相欽重)孝隐士(南史何點傳點字子晳年十一居父母憂幾至滅性及長感家禍欲絶昏宦尚)
(之強為娶琅邪王氏禮畢將親迎點累涕泣求執本志遂得罷點明目秀眉容貌方雅真素通美不以門戸自)
(矜博通羣書善談論家本素族親姻多貴仕點雖不入城府性率到好狎人物遨遊人間不簪不帶以人地並)
(高無所與屈大言踑踞公卿敬下或乘柴車躡草屩恣心所適致醉而歸故世論以點為丨丨丨弟胤為小隐)
(士大夫多慕從之時人稱重其通號曰遊俠處士)小隐士(見上)游俠處士(見上)三隐
(南史劉訏傳陳留阮孝緒博學隐居不交當世恒居一鹿牀環植竹木寢處其中時人造之未嘗見也訏經一)
(造孝緒即顧以神交訏族兄歊又履高操三人日夕招攜故都下謂之丨丨)席松葉枕白石
(南史關康之傳特進顔延之等當時名士十許人入山候之見其散髮被黃布帊丨丨丨丨一塊丨丨而卧了)
(不相盻延之等咨嗟而退不敢干也)其釣非釣(南史漁父傳漁父者不知姓名亦不知何許人也太)
(康孫緬為潯陽守落日逍遥渚際見一輕舟凌波隐顯俄而漁父至神韻瀟灑垂綸長嘯緬甚異之乃問有魚)
(賣乎漁父笑而答曰丨丨丨丨寧賣魚者耶緬益怪焉遂褰裳涉水謂曰竊觀先生有道者也終朝鼓枻良亦)
(勞止吾聞黃金白璧重利也駟馬高蓋榮勢也今方王道文明守在海外隐鱗之士靡然向風子胡不贊緝熙)
(之美何晦用其若是也漁父曰僕山海狂人不逹世務未辨賤貧無論榮貴乃歌曰竹竿籊籊河水浟浟相忘)
(為樂貪餌吞鈎非夷非惠聊以忘憂於是攸然鼓棹而去)非夷非惠聊以忘憂(見上)夷
白(南史吳芑傳蔡薈字休明陳留人清抗不與俗人交李撝謂江斆曰古人稱安貧清白曰夷湼而不淄曰)
(白如蔡休明者可不謂之丨丨乎)山中宰相(南史陶弘景傳國家每有吉凶征討大事無不前以)
(諮詢月中常有數信時人謂為丨丨丨丨)山栖谷飲(魏書孝明帝紀其有懷道邱園昧跡板築丨丨)
(丨丨舒卷從時者宜廣戔帛緝和鼎餁)松竹為心(魏書彭城王勰傳高祖手詔世宗曰汝第六叔)
(父勰清規懋賞與白雲俱潔厭榮捨紱以丨丨丨丨吾少與綢繆提攜道趣每請解朝纓恬真邱壑)憚於
栖屑(魏書裴安祖傳有人勸其入仕安祖曰高尚之事非敢庶幾且京師遼遠實丨丨丨丨耳於是閑居)
(養志不出城邑)我此生活似勝焦先(魏書胡叟傳家於密雲蓬室草筵惟以酒自適謂友)
(人金城宗舒曰丨丨丨丨丨丨丨丨志意所栖謝其高矣)徵君(魏書張僧皓傳僧皓字山客歴涉羣書工)
(於談說有名於當世熙平初徵為諫議大夫正光五年以國子博士徵之孝昌二年徵為散騎侍郎並不赴世)
(號為丨丨焉)不如莊周散木(魏書劉獻之傳本郡舉孝廉非其好也逼遣之乃應命至京稱)
(疾而還高祖幸中山詔徵典内校書獻之喟然歎曰吾丨丨丨丨丨丨遠矣一之謂甚其可再乎固以疾辭)
情均郊野(魏書盧景裕傳其叔父同職居顯要而景裕止於園舍丨丨丨丨謙恭守道貞素自得由)
(是世號居士)結架巖林甚得栖游之適(魏書馮亮傳亮既雅愛山水又兼巧思丨)
(丨丨丨丨丨丨丨丨丨頗以此聞世祖給其工力令與沙門統僧暹河南尹甄琛等周視崧山形勝之處遂造)
(閑居佛寺林泉既竒營製又美曲盡山居之妙)逍遥公(周書韋夐傳韋夐字敬遠志尚夷簡澹於榮利)
(弱冠被召拜雍州中從事非其好也遂辭疾去職前後十見徵辟皆不應命屬太祖經綸王業側席求賢聞夐)
(養高不仕虛心敬悅遣使辟之備加禮命雖情諭甚至而竟不能屈彌以重之亦弗之奪也所居之宅枕帶林)
(泉夐對翫琴書蕭然自樂時人號為居士焉至有慕其閑素者或載酒從之夐亦為之盡歡接對忘倦明帝即)
(位禮敬逾厚乃為詩以貽之曰六爻貞遯出三辰光少微潁陽讓逾遠滄洲去不歸香動秋蘭佩風飄蓮葉衣)
(坐石窺仙洞乘槎下釣磯嶺松千仞直巖泉百丈飛聊登平樂觀遥望首陽薇詎能同四隐來參余萬機夐答)
(帝詩願時朝謁帝大悅敕有司日給河東酒一斗號之曰丨丨丨)敕有司日給河東酒
一斗(見上)拾遺粒織落毛(隋書隐逸傳序丨丨丨而丨丨丨飲石泉而蔭松栢放情宇宙)
(之外自足懷抱之中)葛巾擁被(北史李元忠傳孫騰司馬子如嘗詣元忠逢其方坐樹下丨丨丨丨)
(對壺獨酌庭室蕪曠使婢卷兩褥以質酒肉呼妻出衣不曳地二公相視歎息而去大餉米絹受而散之)庭
室蕪曠(見上)朱居士履(舊唐書高士廉傳蜀人朱桃椎者澹泊為事隐居不仕披裘帶索沉)
(浮人間竇軏之鎮益州也聞而召見遺以衣服逼為鄉正桃椎口竟無言棄衣於地逃入山中結菴澗曲夏則)
(躶形冬則樹皮自覆人有贈遺一無所受每為芒履置之於路人見之者曰丨丨丨之丨也為鬻米置於本處)
(桃椎至夕而取之終不與人相見議者以為焦先之流士廉下車以禮敬之及至降階與語桃椎不答直視而)
(去士廉每令存問桃椎見使者輙入林自匿近代以來多輕隐逸士廉獨加褒禮蜀中以為美談)竹溪
六逸(舊唐書孔巢父傳巢父早勤文史少時與韓準裴政李白張叔明陶沔隐於徂來山時號丨丨丨丨)
伊川田父(舊唐書郗士美傳處事不廻為元載所忌魚朝恩署牙將李琮為兩街功德使琮暴横於)
(銀臺門毁辱京兆尹崔昭純詣元載抗論以為國耻請速論奏載不從遂以疾辭退歸東洛凡十年自號丨丨)
(丨丨清名高節稱於天下)草芥貂蟬錙銖纓紱(舊唐書武攸緒傳丨丨丨丨丨丨丨丨蔭)
(松山而辭竹苑去朱邸而卧清溪逍遥林壑傲睨箕穎)許由東鄰(舊唐書田游巖傳入箕山就許)
(由廟東築室而居自稱丨丨丨丨調露中高宗幸嵩山遣中書侍郎薛元超就問其母遊巖山衣田冠出拜帝)
(令左右扶止之謂曰先生養道山中比得佳否遊巖曰臣泉石膏肓烟霞痼疾既逢聖代幸得逍遥按許由東)
(鄰新唐書作由東鄰)山衣田冠(見上)泉石膏肓煙霞痼疾(見上)騎牛帶
瓢(舊唐書史德義傳隐居武邱山以琴書自適或丨丨丨丨出入郊郭東市號為逸人)山臣以忠
信奉見(舊唐書盧鴻一傳開元六年赴徵至東都謁見不拜宰相遣通事舍人問其故奏曰臣聞老君)
(言禮者忠信之所薄不足可依丨丨鴻一敢丨丨丨丨丨上别召昇内殿賜之酒食)洗心激流(舊唐)
(書盧鴻一傳制曰嵩山隐士盧鴻一矯然不羣確乎難拔靜已以鎮其操丨丨以丨其丨固辭榮寵將厚風俗)
(不降其光用保厥躬宜以諫議大夫放還山)絶學棄智(舊唐書王希夷傳開元十四年下制曰徐)
(州處士王希夷丨丨丨丨抱一居貞久謝囂塵獨往林壑朕為封巒展禮側席旌賢賁然來思克應嘉召雖行)
(綺季之跡已過伏生之年宜命秩以尊儒俾全高於尚齒)所須松樹清泉(舊唐書潘師正傳高)
(宗幸東都因召見與語問師正山中有何所須師正對曰丨丨丨丨丨丨山中不乏高宗與天后甚尊敬之)
耐辱居士(唐書司空圖傳圖本居中條山王官谷有先人田遂隐不出作亭觀素室悉圖唐興節士)
(文人名亭曰休休作文以見志曰休美也既休而美具故量才一宜休揣分二宜休耄而瞶三宜休又少也墮)
(長也率老也迂三者非濟時用則又宜休因自目為丨丨丨丨其言詭激不常以免當時禍災云)高士
峯(唐書秦系傳系卒南安人思之為立於亭號其山為丨丨丨云)煙波釣徒(唐書張志和傳居江)
(湖自稱丨丨丨丨著元真子亦以自號)浮家泛宅(唐書張志和傳顔真卿為湖州刺史志和來謁)
(真卿以舟敝漏請更之志和曰願為丨丨丨丨往來苕霅問)處士墅(唐書溫造傳造不喜為吏隐王)
(屋山人號其居曰丨丨丨)江湖散人(唐書陸龜蒙傳不乘馬升舟設蓬席齎束書茶竈筆牀釣具往)
(來時謂丨丨丨丨或號天隨子甫里先生自比涪翁漁父江上丈人後以高士召不至)天隨子甫
里先生(見上)三高士(五代史一行傳鄭遨與道士李道殷羅隐之友善世目以為丨丨丨遨種)
(田隐之賣藥以自給道殷有釣魚術釣而不餌又能化石為金遨嘗驗其信然而不之求也)逍遥先
生(五代史一行傳鄭遨唐明宗時以左拾遺晉高祖時以諫議大夫召之皆不起賜號丨丨丨丨)方山
子(宋史陳希亮傳慥字季常遯於光黃間曰岐亭菴居蔬食徒步往來山中妻子奴婢皆有自得之意不與)
(世相聞人莫識也見其所著帽方屋而高曰此豈古方山冠之遺像乎因謂之丨丨丨按慥希亮子)雲溪
醉侯(宋史种放傳性嗜酒嘗種秫自釀每曰空山清寂聊以養和因號丨丨丨丨幅巾短褐負琴攜壺泝)
(長溪坐盤石採山藥以助飲往往終日值月夕或至宵分)望雲危坐(宋史种放傳隐終南豹林谷之)
(東明峯結草為廬僅庇風雨别為堂於峯頂盡日丨丨丨丨)退士(宋史种放傳多為歌詩自稱丨丨嘗)
(作傳以述其志)篾叟醬翁(宋史譙定傳初程頤之父珦嘗守廣漢頤與兄顥皆隨侍遊成都見治篾)
(篐桶者挾冊就視之則易也欲擬議致詰而篾者先曰若嘗學此乎因指未濟男之窮以發問二程遜而問之)
(則曰三陽皆失位兄弟渙然有所省翌日再過之則去矣其後袁滋入洛問易於頤頤曰易學在蜀耳盍往求)
(之滋入蜀訪問久無所遇已而見賣醬薛翁於眉卭間與語大有所得丨丨丨丨皆蜀之隐君子也)一歲
山居過半(遼史蕭扎剌傳統和末召為南京馬步軍都指揮使以疾求退不聽遷夷离畢又以疾辭)
(許之遂入頡山杜門不出上嘉其志不復徵扎剌自是家於頡山親友或過之終日言不及世務凡宴遊相邀)
(亦不拒丨丨丨丨丨丨與世俗不偶耶律資忠重之目曰頡山老人)二逸(遼史耶律官奴傳官奴與歐里)
(部人蕭哇友善謂官奴曰仕不能致主澤民成大功烈何屑屑為也吾與若居林下以枕簟自隨觴詠自樂雖)
(不官無慊焉官奴然之時稱丨丨)志在長林豐草(金史趙質傳隐居燕城南教授為業明昌)
(間章宗遊春水過焉聞絃誦聲幸其齋舍見壁間所題詩諷詠久之賞其志趣不凡召至行殿命之官固辭曰)
(臣僻性野逸丨丨丨丨丨丨金鑣玉絡非所願也况聖明在上可不容巢由為外臣乎上益竒之賜田畆千復)
(之終身)骨節戞戞有聲(金史高仲振傳仲振常遇異人教以養生術嘗終日燕坐丨丨丨丨)
(丨丨所談皆世外事有扣之者輙不復語云)蘆花被詩(元史小雲石海涯傳拜翰林侍讀學士知)
(制誥同修國史稱疾辭還江南賣藥於錢唐市中詭姓名易服色人無有識之者偶過梁山濼見漁父織蘆花)
(為被欲易之以紬漁父疑其為人陽曰君欲吾被當更賦詩遂援筆立成竟持被去人間喧傳丨丨丨丨其依)
(隐玩世多類此)漁丈人(吳越春秋子胥曰請丈人姓氏漁父曰今日凶凶兩賊相逢吾所謂渡楚賊也)
(兩賊相得得形於默何用姓字為子為蘆中人吾為丨丨丨富貴莫相忘也)棄蔬立稿(劉向新序)
(鮑焦衣弊膚見挈畚將蔬遇子貢於道子貢曰吾子何以至此也焦曰天下之遺德教者衆矣吾何以不至於)
(此也吾聞之世不已知而行之不已者是爽行也上不已知而干之不止者是毁廉也行爽廉毁然且不舍惑)
(於利者也子貢曰吾聞之非其世者不生其利汙其君者不履其土今吾子汙其君而履其土非其世而將其)
(蔬此誰之有哉鮑焦曰嗚呼吾聞賢者重進而輕退廉者易醜而輕死乃丨其丨而丨丨死於洛水之上君子)
(聞之曰廉夫剛哉)卷領(焦氏易林丨丨遁世仁德不害三聖攸同周國茂興)披裘而薪(王充)
(論衡延陵季子出游見路有遺金當夏五月有丨丨丨丨者季子呼薪者曰取彼地金來薪者投鎌於地瞋目)
(拂手而言曰何子居之高視之下儀貌之壯語言之野也吾嘗夏五月披裘而薪豈取金者哉季子謝之請問)
(姓字薪者曰子皮相之士也何足語姓名遂去不顧)有客緼袍(黃憲天祿閣外史李膺訪徵君於衡)
(門雪甚道遇郭泰而問曰子得見叔度耶曰泰昔以布衣交安得不見子以軒冕交亦軒冕者謁之耳安得見)
(李膺有慚色乃稅駕於野與郭泰乘蹇驢而造焉有樵者臨溪浣足而歌曰衡門之雪霏霏兮丨丨丨丨寒谿)
(澹而無聲兮木落遠臯二子聞而凄然)拂衣若振葉(黃憲天祿閣外史懷廣裕之度負清皓之)
(風遇於時則揚眉若飄雲不遇於時則丨丨丨丨丨此許務之耿光而顔蘧之淑節也)顧視榮名
忽若脫履(袁宏後漢紀少游之言有心哉人之性分靜躁不同或安卑素守隐約丨丨丨丨丨丨丨)
(丨彼二塗者終之以道亦各一家之趣也)巖棲歸神咀嚼元氣(袁宏後漢紀吾將丨丨丨)
(丨丨丨丨丨以脩伯陽彭祖之術為優哉游哉聊以卒歲者按此郭泰語也)竹中高士(鄭緝之永)
(嘉郡記樂成縣民張廌者隐居頤志不應辟命家有苦竹數十頃在竹中為屋常居其中王右軍聞而造之廌)
(逃避竹中不與相見一郡號為丨丨丨丨)茅屋蒿牀(裴啟語林田何年老家貧丨丨丨丨守道不仕)
雲中白鶴(劉義慶世說公孫度目邴原所謂丨丨丨丨非燕雀之網所能羅也)配食五嶽
(劉峻世說注皇甫謐曰由字武仲陽城槐里人也堯舜皆師而學事焉後隐沛澤中堯乃致天下而讓焉由遁)
(耕於中嶽穎水之陽箕山之下終身無輕天下色死葬箕山之陽在陽城南十里堯因就其墓號曰箕山公神)
(以丨丨丨丨世世奉祀至今不絶按由許由)官隐(酈道元水經注老子為周柱下史及周衰乃以丨丨)
(為周守藏室史積八十餘年好無名接而世莫知其真人也)跽餌(酈道元水經注水出南山兹谷乘高)
(激流注於谿中谿中有泉泉水潭積自成淵渚即吕氏春秋所謂太公釣兹泉也今人謂之几谷石壁深高幽)
(隍䆳密林障秀阻人跡罕交東南隅有石室蓋太公所居也水流次平石釣處即太公垂釣之所也其投竿丨)
(丨兩膝遺跡猶存是有磻溪之稱也其水清泠神異)懷道卒伍(酈道元水經注嵩字仲山宛人與山)
(陽范式有斷金契貧無養親賃為阿街卒遣迎式式下車把臂曰子丨丨丨丨不亦痛乎嵩曰侯嬴賤役晨門)
(卑下之位古人所不耻何痛之有故其讚曰仲山通逹卷舒無方屈身厮役挺秀含芳按嵩孔嵩)大雲
五色具而不雨(酈道元水經注京房易候曰何以知賢人隐師曰視四方常有丨丨丨丨丨丨)
(丨丨其下賢人隐矣)傭隐(酈道元水經注傅巖東北十餘里即巔軨坂也春秋左傳所謂入自巔軨者也)
(有東西絶澗左右幽空窮深地壑中則築以成道指南北之路謂之為軨橋也傅說丨丨止息於此高宗求夢)
(得之是矣)苟愜神心曲渚則可(酈道元水經注城北三十里有太公泉泉上又有太公廟)
(廟側高林秀木翹楚競茂相傳云太公之故居也晉太康中范陽盧無忌為汲令立碑於其上太公避紂之亂)
(屠隐市朝遯釣魚水何必渭濱然後磻溪丨丨丨丨丨丨丨丨磻溪之名斯無嫌矣)屠隐遯釣(見上)
鸞鶴同遊孫阮齊躅(范攄雲溪友議李尚書初守廬江時有重繫者合當大辟引讞之時)
(啟鳴曰某偶黷典章即從誅戮然昔於羣小專習一藝願於貴人之前試之死而無悔乃長嘯也公命緩繫而)
(聽之清聲上徹雲霄公曰不意蘇門之風出於赭衣之下可命丨丨丨丨當與丨丨丨丨去其械梏蠲其罪戾)
自負書劒(馮贄雲仙雜記凌倚隐衡山往來丨丨丨丨削竹為擔裹以烏氊倚既死山僧取以供事)
築室豹林谷(王偁東都事略隐逸傳高懌字文怳聞种放隐終南山懌亦丨丨丨丨丨放見而竒)
(之與張嶤許勃號南山三友寇準薦之不起)南山三友(見上)一卧廬山三十年
(馬令南唐書隐者傳陳貺南閩人性沉澹志操古朴而不苟于仕進丨丨丨丨丨丨丨學者多師事焉)絶
希緜上之田甘守西山之餓(葉夢得石林燕語楊文公既佯狂逃歸楊翟時祥符)
(六年也中朝士大夫自王魏公而下書問常不輟皆自為文而用其弟倚士曹名奏牘則託之母氏其答王魏)
(公一書末云介推母子丨丨丨丨丨丨伯夷兄弟丨丨丨丨丨丨當時服其微而婉云)抱琴踰垣
(詹玠遺史記聞真宗祀汾陰登山望林麓中有亭檻問曰何所乃隐士魏埜草堂遣使往召之野方鼓琴教鶴)
(舞聞使至丨丨丨丨遁去使聞上甚嘆美之)清氣逼人可畏(陶宗儀輟耕錄婺州許白雲先)
(生字益之隐居金華山四十年不入城府著書立言足以垂教後世浙東廉使王公繼學訪先生於山中謂先)
(生丨丨丨丨丨丨既退明日出學行薦於朝有錄其舉文至者先生方講說目不少一視其無意於仕宦如此)
御定子史精華卷九十三
