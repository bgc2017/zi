欽定四庫全書
御定子史精華卷七十九
邊塞部三
外域上
泠支(管子北伐山戎制丨丨斬孤竹而九夷始聽)卑耳之貉(管子縣車束馬踰太行與丨丨)
(丨丨拘秦夏西服流沙西虞而秦戎始從)&KR0008;不庾(管子南至吳越巴䍧牱丨丨丨雕題黑齒)雕題
黑齒(見上)不通之野(管子中國之草木有移於丨丨丨丨者)青北九陽(子華子禹)
(曰若何而治丨丨丨丨竒怪之所際)宜弟鬼妻(墨子昔者越之東有翰沐之國者其長子生則解而)
(食之謂之丨丨其大父死負其大母而棄之曰丨丨不可與居處)五旬一覺(列子西極之南隅有)
(國焉不知境界之所接名古莾之國隂陽之氣所不交故寒暑亡辨日月之光所不照故晝夜亡辨其民不食)
(不衣而多眠丨丨丨丨以夢中所為者實覺之所見者妄)古莾(見上)不知火食(列子東極之北)
(隅有國曰阜落之國其土氣常燠日月餘光之照其土不生嘉苗其民食草根木實丨丨丨丨性剛悍彊弱相)
(藉貴勝而不尚義多馳步少休息常覺而不眠)阜落(見上)解六畜語(列子今東方介氏之國其)
(國人數丨丨丨之丨者蓋偏知之所得)諍人九寸(列子東北極有人名曰丨丨長丨丨)終北
(列子禹之治水土也迷而失塗謬之一國濱北海之北不知距齊州幾千萬里其國名曰丨丨不知際畔之所)
(齊限無風雨霜露不生鳥獸蟲魚草木之類四方悉平周以喬陟當國之中有山山名壺領狀若甔甀頂有口)
(狀若員環名曰滋宂有水湧出名曰神瀵臭過蘭椒味過醪醴一源分為四埒注於山下經營一國亡不悉徧)
(土氣和亡札厲人性婉而從物不競不爭柔心而弱骨不驕不忌長幼儕居不君不臣男女雜游不媒不聘緣)
(水而居不耕不稼土氣溫適不織不衣百年而死不夭不病其民孳阜無數有喜樂無衰老哀苦其俗好聲相)
(携而迭謠終日不輟音饑惓則飲神瀵力志和平過則醉經旬乃醒沐浴神瀵膚色脂澤香氣經旬乃歇)相
携迭謠(見上)沐浴神瀵(見上)祝髮而裸鞨巾而裘(列子南國之人丨丨)
(丨丨北國之人丨丨丨丨)當樞之下無晝夜(呂氏春秋極星與天俱遊而天樞不移冬至日)
(行遠道周行四極命為元明夏至日行近道乃參于上丨丨丨丨丨丨丨)白民(呂氏春秋丨丨之南建木)
(之下日中無影呼而無響蓋天地之中也)日中無影(見上)開梧多&KR3147;夀靡儋耳
(呂氏春秋東至丨丨南撫丨丨西服丨丨北懷丨丨)鳥谷青邱之鄉(呂氏春秋禹東之摶木之)
(地日出九津青羌之野攢樹之所㨉天之山丨丨丨丨丨丨黑齒之國南至交阯孫樸續樠之國丹粟漆樹沸)
(水漂漂九陽之山羽人裸民之處不死之鄉西至三危之國巫山之下飲露吸氣之民積金之山共肱一臂三)
(面之鄉北至人正之國夏海之窮衡山之上犬戎之國夸父之野禺彊之所積石之山)羽人(見上)飲
露吸氣之民(見上)共肱一臂三面之鄉(見上)夏海(見上)海外三
十六國(淮南子凡丨丨丨丨丨丨自西北至西南方有脩股民天民肅愼民白民沃民女子民丈夫民)
(奇服民一臂民三身民自西南至東南方有結胸民羽民讙頭國民裸國民三苗民交股民不死民穿胸民反)
(舌民豕喙民鑿齒民三頭民脩臂民自東南至東北方有大人國君子國黑齒民元股民毛民勞民自東北至)
(西北方有跂踵民句嬰民深目民無腸民柔利民一目民無繼民)樹惇(國語今自大畢伯仕之終也犬)
(戎氏以其職來王天子曰予必以不享征之且觀之兵其無乃廢先王之訓而王幾頓乎吾聞夫犬戎丨丨能)
(帥舊德而守終純固其有以禦我矣)草中之戎麗土之翟(國語行賂于丨丨丨丨與丨丨)
(丨丨以求東道)幽陵交阯流沙蟠木(史記五帝紀北至于丨丨南至于丨丨西至于丨丨)
(東至于丨丨動静之物小大之神日月所照莫不砥厲)言語約束(史記匈奴傳毋文書以丨丨為)
(丨丨)三姓貴種(史記匈奴傳置左右賢王左右谷蠡王左右大將左右大都尉左右大當戶左右骨)
(都侯匈奴謂賢曰屠耆故常以太子為左屠耆王自如左右賢以下至當戶大者萬騎小者數千凡二十四長)
(立號曰萬騎諸大臣皆世官呼衍氏蘭氏其後有須卜氐此丨丨其丨丨也諸左方王將居東方直上谷以往)
(者東接穢貉朝鮮右方王將居西方直上郡以西接月氏氐羌而單于之庭直代雲中各有分地逐水草移徙)
(而左右賢王左右谷蠡王最為大國左右骨都侯輔政諸二十四長亦各自置千長百長什長禆小王相封都)
(尉當戶且渠之屬歲正月諸長小會單于庭祠五月大會龍城祭其先天地鬼神秋馬肥大會蹛林課校人畜)
(計其法拔刃尺者死坐盜者沒入其家有罪小者軋大者死獄久者不過十日一國之囚不過數人而單于朝)
(出營拜日之始生夕拜月其坐長左而北鄉日上戊巳其送死有棺槨金銀衣裘而無封樹喪服近幸臣妾從)
(死者多至數千百人舉事而候星月月盛壮則攻戰月虧則退兵其攻戰斬首虜賜一巵酒而所得鹵獲因以)
(予之得人以為奴婢故其戰人人自為趣利善為誘兵以冐敵故其見敵則逐利如鳥之集其困敗則瓦解雲)
(散矣戰而扶輿死者盡得死者家財)逐水草移徙(見上)正月小會五月大會
(見上)朝拜日夕拜月(見上)坐長左而北鄉(見上)日上戊巳(見上)舉
事候星月(見上)鳥集瓦解雲散(見上)裨瀛(史記孟子荀卿列傳騶衍以為儒者)
(所謂中國者於天下乃八十一分居其一分耳中國名曰赤縣神州赤縣神州内自有九州禹之序九州是也)
(不得為州數中國外如赤縣神州者九乃所謂九州也於是有丨海環之人民禽獸莫能相通者如一區中者)
(乃謂一州如此者九乃有大丨海環其外天地之際焉)甌駱裸國(史記南越尉佗傳南方卑濕蠻)
(夷中間其東閩越千人衆號稱王其西丨丨丨丨亦稱王)秦故空地上下鄣(史記朝鮮傳王)
(滿亡命聚黨千餘人魋結蠻夷服而東歨出塞渡浿水居丨丨丨丨丨丨丨稍役屬眞番朝鮮蠻夷及故燕齊)
(亡命者王之都王險)眞番(見上)西南夷皆氐類(史記西南夷傳丨丨丨君長以什數夜郎)
(最大其西靡莫之屬以什數滇最大自滇以北君長以什數卭都最大此皆魋結耕田有邑聚其外西自同師)
(以東北至楪榆名為嶲昆明皆編髮隨畜遷徙毋常處毋君長地方可數千里自嶲以東北君長以什數徙筰)
(都最大自筰以東北君長以什數冉駹最大其俗或土著或移徙在蜀之西自冉䮾以東北君長以什數白馬)
(最大丨丨丨也此皆巴蜀西南外蠻夷也)漢孰與我大(史記西南夷傳滇王與漢使者言曰丨丨)
(丨丨丨及夜郎侯亦然以道不通故各自以為一州主不知漢廣大)唯楚苗裔尚有滇王
(史記西南夷傳滇王離難西南夷舉國降請置吏入朝於是以為益州郡賜滇王王印復長其民西南夷君長)
(以百數獨夜郎滇受王印滇小邑最寵焉論太史公曰楚之先豈有天禄哉在周為文王師封楚及周之衰地)
(稱五千里秦滅諸侯丨丨丨丨丨丨丨丨漢誅西南夷國多滅矣唯滇復為寵王然南夷之端見枸醬番禺大)
(夏杖邛竹西夷後揃剽分二方卒為七郡)寵王(見上)大宛有蒲陶酒多善馬(史記)
(大宛傳丨丨在匈奴西南在漢正西去漢可萬里其俗土著耕田田稻麥丨丨丨丨丨丨丨馬汗血其先天馬)
(子也有城郭屋室其屬邑大小七十餘城衆可數十萬其兵弓矛騎射其北則康居西則大月氏西南則大夏)
(東北則烏孫東則扞罙于寘于寘之西則水皆西流注西海其東水東流注鹽澤鹽澤潛行地下其南則河源)
(出焉多玉石河注中國而樓蘭姑師邑有城郭臨鹽澤鹽澤去長安可五千里匈奴右方居鹽澤以東至隴西)
(長城南接羌鬲漢道焉)于寘之西水皆西流(見上)行國(史記大宛傳奄蔡在康居)
(西北可二千里丨丨與康居大同俗控弦者十餘萬臨大澤無崖蓋乃北海云按漢書注云行國言不土著也)
錢如王面(史記大宛傳安息在大月氏西可數千里其俗土著耕田田稻麥蒲陶酒城邑如大宛其)
(屬小大數百城地方數千里最為大國臨媯水有市民商賈用車及船行旁國或數千里以銀為錢丨丨其丨)
(丨王死輙更錢效王面焉畫革旁行以為書記其西則條枝北有奄蔡黎軒條枝在安息西數千里臨西海暑)
(濕耕田田稻有大鳥卵如甕人衆甚多往往有小君長而安息役屬之以為外國國善眩安息長老傳聞條枝)
(有弱水西王母而未嘗見大夏在大宛西南二千餘里媯水南其俗土著有城屋與大宛同俗無大王長往往)
(城邑置小長其兵弱畏戰善賈市及大月氏西徙攻敗之皆臣畜大夏大夏民多可百餘萬其都曰藍市城有)
(市販賈諸物其東南有身毒國騫曰臣在大夏時見邛竹杖蜀布問曰安得此大夏國人曰吾賈人往市之身)
(毒身毒在大夏東南可數千里其俗土著大與大夏同而卑濕暑熱云其人民乘象以戰其國臨大水焉)有
大鳥卵如甕(見上)國善眩(見上)乘象以戰(見上)國臨大水(見上)張
騫鑿空(史記大宛傳丨丨丨丨其後使往者皆稱博望侯以為質于外國外國由此信之)女子
所言丈夫乃決正(史記大宛傳自大宛以西至安息國雖頗異言然大同俗相知也其人皆)
(深眼多須&KR1046;善市賈爭分銖俗貴女子丨丨丨丨而丨丨丨丨丨)南戊為越門北戊為
胡門(漢書天文志元封中星孛于河戊占曰丨丨丨丨丨丨丨丨丨丨其後漢兵擊拔朝鮮以為樂浪元)
(莬郡朝鮮在海中越之象也居北方胡之域也)招搖之分(漢書天文志太初中星孛于招搖傳曰客)
(星守招搖蠻夷有亂民死君其後漢兵擊大宛斬其王丨丨遠夷丨丨也)已程不國譯使自
此還(漢書地理志黃支之南有丨丨丨丨漢之丨丨丨丨丨矣)能寒能暑(漢書鼂錯傳夫胡貉)
(之地積隂之處也木皮三寸冰厚六尺食肉而飲酪其人密理鳥獸毳毛其性丨丨揚粤之地少隂多陽其人)
(疏理鳥獸希毛其性丨丨)衣食之業不著於地(漢書鼂錯傳胡人丨丨丨丨丨丨丨丨其)
(勢易以擾亂邊竟何以明之胡人食肉飲酪衣皮毛非有城郭田宅之歸居如飛鳥走獸於廣野美草甘水則)
(止草盡水竭則移以是觀之往來轉徙時至時去此胡人之生業而中國之所以離南畮也)往來轉
徙時至時去(見上)首師名王(漢書趙充國傳今先零羌楊王此羌之丨丨丨丨將騎四)
(千及煎鞏五千阻石山木候便為寇)謂天撑犁謂子孤塗(漢書匈奴傳單于姓攣鞮氏其)
(國稱之曰撑犁孤塗單于匈奴丨丨為丨丨丨丨為丨丨單于者廣大之貌也言其象天單于然也)攣鞮
(見上)五單于(漢書匈奴傳呼韓邪單于歸庭數月罷兵使各歸故地乃收其兄呼屠吾斯在民間者立)
(為左谷蠡王使人告右賢貴人欲令殺右賢王其冬都隆竒與右賢王共立日逐王薄胥堂為屠耆單于發兵)
(數萬人東襲呼韓邪單于呼韓邪單于兵敗走屠耆單于還以其長子都塗吾西為左谷蠡王少子姑瞀樓頭)
(為右谷蠡王留居單于庭明年秋屠耆單于使日逐王先賢撣兄右奥鞬王為烏藉都尉各二萬騎屯東方以)
(備呼韓邪單于是時西方呼揭王來與唯犁當戶謀共讒右賢王言欲自立為烏藉單于屠耆單于殺右賢王)
(父子後知其冤復殺唯犁當戶於是呼揭王恐遂畔去自立為呼揭單于右奥鞬王聞之即自立為車犁單于)
(烏藉都尉亦自立為烏藉單于凡丨丨丨)單于庭(見上)以馬上戰鬭為國(漢書匈奴)
(傳匈奴之俗本上氣力而下服役丨丨丨丨丨丨丨故有威名於百蠻)白龍堆(漢書匈奴傳往者圖)
(西域制車師置城郭都護三十六國費歲以大萬計者豈為康居烏孫能踰丨丨丨而冠西邊哉廼以制匈奴)
(也)山國(漢書西域傳鄯善國西北去都護治所千七百八十五里至丨丨千三百六十五里)接手
飲(漢書西域傳烏&KR0008;國王治烏秅城接山居田石間有白草累石為室民丨丨丨出小步馬有驢無牛其西)
(則有縣度縣度者石山也谿谷不通以繩索相引而度云)縣度(見上)赤土身熱之阪(漢書)
(西域傳歴大頭痛小頭痛之山丨丨丨丨丨丨令人身熱無色頭痛嘔吐驢畜盡然又有三池盤石阪道陿者)
(尺六七寸長者徑三十里臨崢嶸不測之深行者騎步相持繩索相引二千餘里乃到縣度畜隊未半阬谷盡)
(靡碎人墮勢不得相收視險阻危害不可勝言)三池盤石阪道(見上)騎步相持繩
索相引(見上)近日所入(漢書西域傳自條支乘水西行可百餘日丨丨丨丨云)康居
有小王五(漢書西域傳丨丨丨丨丨丨一曰蘇䪥王治蘇䪥城去都護五千七百七十六里去陽關)
(八千二十五里二曰附墨王治附墨城去都護五千七百六十七里去陽關八千二十五里三曰窳匿王治窳)
(匿城去都護五千二百六十六里去陽關七千五百二十五里四曰罽王治罽城去都護六千二百九十六里)
(去陽關八千五百五十五里五曰奥鞬王治奥鞬城去都護六千九百六里去陽關八千三百五十五里凡五)
(王屬康居)肥王(漢書西域傳烏孫翁歸靡既立號丨丨)驢非驢馬非馬(漢書西域傳元)
(康元年遂來朝賀王及夫人皆賜印綬夫人號稱公主賜以車騎旗鼓歌吹數十人綺繡雜繒琦珍凡數千萬)
(留且一年厚贈送之後數來朝賀樂漢衣服制度歸其國治宫室作徼道周衛出入傳呼撞鐘鼓如漢家儀外)
(國胡人皆曰丨丨丨丨丨丨若龜兹王所謂驘也)種别域殊(漢書叙傳西南外夷丨丨丨丨)鏤
頰(後漢書章帝紀注楊浮異物志儋耳南方夷生則丨其丨皮連耳匡分為數支狀如雞腸纍纍垂至肩)
冒耏(後漢書章帝紀丨丨之類注字書曰耏多鬚貌音而言鬚鬢多蒙冒其面或曰西域人多著冒而長)
(故舉以為言也)磧鹵大漠(後漢書竇憲傳陵高闕下雞鹿經丨丨絶丨丨)龍庭(後漢書竇憲傳)
(躡冐頓之區落焚老上之丨丨注匈奴五月大會龍庭祭其先天地鬼神按即史記所謂龍城也)金微
(後漢書竇憲傳明年復遣右校尉耿䕫司馬任尚趙博等將兵擊北虜於丨丨山大破之)夷有九種
(後漢書東夷傳丨丨丨丨曰畎夷于夷方夷黃夷白夷赤夷元夷風夷陽夷)豕噓(後漢書東夷傳初北)
(夷索離國王出行其侍兒於後&KR1494;身王還欲殺之侍兒曰前見天上有氣大如雞子來降我因以有身王囚之)
(後遂生男王令置于豖牢丨以口氣丨之不死復徙于馬蘭馬亦如之王以為神乃聽母收養名曰東明東明)
(長而善射王忌其猛復欲殺之東明奔走南至掩㴲水以弓擊水魚鼈皆聚浮水上東明乘之得度因至夫餘)
(而王之焉)魚鱉聚浮(見上)六畜名官(後漢書東夷傳夫餘國以丨丨丨丨有馬加牛加狗)
(加其邑落皆主屬諸加食飲用爼豆會同拜爵洗爵揖讓升降以臘月祭天大會連日飲食歌舞名曰迎鼓是)
(時斷刑獄解囚徒有軍事亦祭天殺牛以蹏占其吉凶)迎鼓(見上)牛蹏占吉凶(見上)穴
居九梯(後漢書東夷傳挹婁處于山林之間土氣極寒常為丨丨以深為貴大家至接丨丨好養豕食)
(其肉衣其皮冬以豖膏塗身厚數分以禦風寒)豖膏禦風(見上)高句驪五族(後漢書東)
(夷傳丨丨丨凡有丨丨有消奴部絶奴部順奴部灌奴部桂婁部本消奴部為王稍微弱後桂婁部代之其置)
(官有相加對盧沛者古鄒大加主部優台使者帛衣先人)東盟(後漢書東夷傳武帝滅朝鮮以高句驪為)
(縣使屬元莬賜鼓吹伎人其俗滛皆潔淨自憙莫夜輙男女羣聚為倡樂好祠鬼神社稷零星以十月祭天大)
(會名曰丨丨其國東有大穴號襚神亦以十月迎而祭之)小水貊出好弓(後漢書東夷傳句驪)
(一名貊耳有别種依小水而居因名曰丨丨丨丨丨丨所謂貊弓也)兩袖長三丈(後漢書東夷傳)
(東沃沮耆老言嘗于海中得一布衣其形如中人衣而丨丨丨丨丨又於岸際見一人乘破船頂中復有面與)
(語不通不食而死又說海中有女國無男人或傳其國有神井闚之輙生子云)頂中復有面(見上)
神井(見上)箕子八條之教(後漢書東夷傳濊及沃沮句驪本皆朝鮮之地也昔武王封箕)
(子于朝鮮丨丨教以禮義田蠶又制丨丨丨丨其人終不相盜無門戶之閑婦人貞信飲食以籩豆曉候星宿)
(豫知年歲豐約常用十月祭天晝夜飲酒歌舞名之為舞天)舞天(見上)三韓(後漢書東夷傳韓有)
(三種一曰馬韓二曰辰韓三曰弁辰馬韓在西有五十四國其北與樂浪南與倭接辰韓在東十有二國其北)
(與濊貊接弁辰在辰韓之南亦十有二國其南亦與倭接凡七十八國伯濟是其一國焉大者萬餘戶小者數)
(千家各在山海間地合方四千餘里東西以海為限皆古之辰國也)古辰國(見上)魁頭露紒
(後漢書東夷傳馬韓人知田蠶作綿布出大栗如梨有長尾雞尾長五尺邑落雜居亦無城郭作土室形如冢)
(開戶在上不知跪拜無長幼男女之别不貴金寶錦罽不知騎乘牛馬唯重瓔珠以綴衣為餙及懸頸垂耳大)
(率皆丨丨丨丨布袍草履其人壯勇少年有築室作力者輙以繩貫脊皮縋以大木嚾呼為健常以五月田竟)
(祭鬼神晝夜酒會羣聚歌舞舞輙數十人相隨蹋地為節十月農功畢亦復如之諸國邑各以一人主祭天神)
(號為天君又立蘇塗建大木以懸鈴鼓事鬼神其南界近倭亦有文身者)出大栗如梨(見上)繩
貫脊皮縋以大木(見上)天君(見上)蘇塗(見上)似秦語(後漢書東夷傳辰韓)
(耆老自言秦之亡人避苦役適韓國馬韓割東界地與之其名國為邦弓為弧賊為寇行酒為行觴相呼為徒)
(有丨丨丨故或名之為秦韓有城柵屋室諸小别邑各有渠帥大者名臣智次有儉側次有樊祗次有殺奚次)
(有邑借土地肥美宜五榖知蠶桑作縑布乘駕牛馬嫁娶以禮行者讓路國出鐵濊倭馬韓並從市之凡諸貿)
(易皆以鐵為貨俗憙歌舞飲酒鼓瑟兒生欲令其頭扁皆押之以石)兒生欲其頭扁(見上)文
身别尊卑(後漢書東夷傳倭在韓東南大海中依山島為居凡百餘國自武帝滅朝鮮使驛通於漢)
(者三十許國國皆稱王世世傳綂其大倭王居邪馬臺國其地大較在會稽東冶之東與朱崖儋耳相近故其)
(法俗多同土宜禾稻麻紵蠶桑知織績為縑布出白珠青玉其山有丹土氣溫㬉冬夏生菜茹無牛馬虎豹羊)
(鵲男子皆黥面丨丨以其文左右大小丨丨丨之差其男衣皆横幅結束相連女人被髮屈紒衣如單被貫頭)
(而著之並丹朱坋身如中國之用粉也有城栅屋室父母兄弟异處唯會同男女無别飲食以手而用籩豆俗)
(皆徒跣以蹲踞為恭敬人性嗜酒多夀考至百餘歲者甚衆國多女子大人皆有四五妻其餘或兩或三女人)
(不滛不妒風俗不盜竊少爭訟灼骨以卜用決吉凶行來度海令一人不櫛沐不食肉不近婦人名曰持衰若)
(在塗吉利則雇以財物如病疾遭害以為持衰不謹便共殺之)丹朱坋身(見上)多夀考(見上)
持衰(見上)女王(後漢書東夷傳桓靈間倭國大亂更相攻伐歷年無主有一女子名曰卑彌呼年長)
(不嫁事鬼神道能以妖惑衆於是共立為王侍婢千人少有見者唯有男子一人給衣食傳辭語居處宫室樓)
(觀城栅皆持兵守衛法俗嚴峻自丨丨國東度海千餘里至拘奴國雖皆倭種而不屬女王自女王國南四千)
(餘里至朱儒國人長三四尺自朱儒東南行船一年至裸國黑齒國使驛所傳極於此矣)朱儒國(見上)
徐福洲(後漢書東夷傳會稽海外有東鯷人分為二十餘國又有夷洲及澶洲傳言秦始皇遣方士徐)
(福將童男女數千人入海求蓬萊神仙不得徐福畏誅不敢還遂止此洲世世相承有數萬家人民時至會稽)
(市會稽東冶縣人有入海行遭風流移至澶洲者所在絶遠不可往來)巢山潛海(後漢書東夷傳)
(贊宅是嵎夷曰乃晹谷丨丨丨丨厥區九族)女配槃瓠(後漢書南蠻傳南辛氏有犬戎之寇帝患)
(其侵暴而征伐不克乃訪募天下有能得犬戎之將吳將軍頭者購黃金千鎰邑萬家又妻以少女時帝有畜)
(狗其毛五采名曰槃瓠下令之後槃瓠遂銜人頭造闕下羣臣怪而診之乃吳將軍首也帝大喜而計槃瓠不)
(可妻之以女又無封爵之道議欲有報而未知所宜女聞之以為帝皇下令不可違信因請行帝不得已乃以)
(丨丨丨丨槃瓠得女負而走入南山止石室中所處險絶人跡不至於是女解去衣裳為僕鑒之結着獨力之)
(衣帝悲思之遣使尋求輙遇風雨震晦使者不得進經三年生子一十二人六男六女槃瓠死後因自相夫妻)
(織績木皮染以草實好五色衣服裁制皆有尾形其母後歸以狀白帝於是使迎致諸子衣裳班蘭語言侏離)
(好入山壑不樂平曠帝順其意賜以名山廣澤其後滋蔓號曰蠻夷外痴内黠安土重舊以父有功母帝之女)
(自作賈販無關梁符傳租稅之賦有邑君長皆賜印綬冠用獺皮名渠帥曰精夫相呼為姎徒今武陵長沙蠻)
(是也注說文曰姎女人自稱姎我也音胡朗反)衣裳班蘭語言侏離(見上)精夫(見上)
姎徒(見上)穿而縋之垂肩三寸(後漢書南蠻傳珠崖儋耳二郡在海洲上東西千里)
(南北五百里其渠帥貴長耳皆丨丨丨丨丨丨丨丨)以布貫頭而著之(後漢書南蠻傳凡交)
(趾所綂雖置郡縣而言語各異重譯乃通人如禽獸長幼無别項髻徒跣丨丨丨丨丨丨丨)赤穴黑
穴(後漢書南蠻傳巴郡南郡蠻本有五姓巴氏樊氏瞫氏相氏鄭氏皆出於武落鍾離山其山有赤黑二穴)
(巴氏之子生于丨丨四姓之子皆生丨丨未有君長俱事鬼神乃共擲劍于石穴約能中者奉以為君巴氏子)
(務相乃獨中之衆皆歎又令各乘土船約能浮者當以為君餘姓悉沈唯務相獨浮因共立之是為廪君乃乘)
(土船從夷水至鹽陽鹽水有神女謂廪君曰此地廣大魚鹽所出願留共居廪君不許鹽神莫輙來取宿旦即)
(化為蟲與諸蟲羣飛掩蔽日光天地晦冥積十餘日廪君思其便因射殺之天乃開明廪君於是君乎夷城四)
(姓皆臣之廪君死魂魄世為白虎巴氏以虎飲人血遂以人祠焉)廪君(見上)土船獨浮(見上)
射殺鹽水神女(見上)魂魄世為白虎(見上)黃龍一雙清酒一
鍾(後漢書南蠻傳秦昭襄王時有一白虎常從羣虎數遊秦蜀巴漢之境傷害千餘人昭王乃重募國中有)
(能殺虎者賞邑萬家金百鎰時有巴郡閬中夷人能作白竹之弩乃登樓射死白虎昭王嘉之而以其夷人不)
(欲加封乃刻石盟要復夷人頃田不租十妻不算傷人者論殺人得以倓錢贖死盟曰秦犯夷輸丨丨丨丨夷)
(犯秦輸丨丨丨丨夷人安之)板楯七姓(後漢書南蠻傳高祖為漢王發夷人還伐三秦之地既定)
(乃遣還巴中復其渠帥羅朴督鄂度夕龔七姓不輸租賦餘戶乃歲入賨錢口四十世號為板楯蠻夷)竹
中男兒(後漢書西南夷傳夜郎者初有女子浣于遯水有三節大丨流入足間聞其丨有號聲剖竹視)
(之得一丨丨歸而養之及長有才武自立為夜郎侯以竹為姓武帝元鼎六年平南夷為牂牁郡夜郎侯迎降)
(天子賜其王印綬後遂殺之夷獠咸以竹王非血氣所生甚重之求為立後牂牁太守吳覇以聞天子乃封其)
(三子為侯死配食其父今夜郎縣有竹王三郎神是也)竹王三郎神(見上)九隆(後漢書西)
(南夷傳哀牢夷者其先有婦人名沙壹居于牢山嘗捕魚水中觸沈木若有感因懷&KR1494;十月産子男十人後沈)
(木化為龍出水上沙壹忽聞龍語曰若為我生子今悉何在九子見龍驚走獨小子不能去背龍而坐龍因䑛)
(之其母鳥語謂背為九謂坐為隆因名子曰丨丨及後長大諸兄以九隆能為父所䑛而黠遂共推以為王後)
(牢山下有一夫一婦復生十女子九隆兄弟皆娶以為妻後漸相滋長種人皆刻畫其身象龍文衣皆著尾)
穿鼻(後漢書西南夷傳哀牢人皆丨丨儋耳其渠帥自謂王者耳皆下肩三寸庶人則至肩而已土地沃)
(美宜五穀蠶桑知染采文繡罽毲帛疊蘭干細布織成文章如綾錦有梧桐木華績以為布幅廣五尺絜白不)
(受垢汙先以覆亡人然後服之其竹節相去一丈名曰濮竹出銅鐵鉛錫金銀光珠虎魄水精瑠璃軻蟲蚌珠)
(孔雀翡翠犀象猩猩貊獸雲南縣有神鹿兩頭能食毒草)神鹿兩頭(見上)卭籠(後漢書西南夷)
(傳冉駹夷者武帝所開元鼎六年以為汶山郡至地節三年夷人以立郡賦重宣帝乃省并蜀郡為北部都尉)
(其山有六夷七羌九氐各有部落其王侯頗知文書而法嚴重貴婦人黨母族死則燒其尸土氣多寒在盛暑)
(冰猶不釋故夷人冬則避寒入蜀為傭夏則違暑反其邑衆皆依山居止累石為室高者至十餘丈為丨丨又)
(土地剛鹵不生榖粟麻菽唯以麥為資而宜畜牧有旄牛無角一名童牛肉重千斤毛可為眊出名馬有靈羊)
(可療毒又有食藥鹿鹿麑有胎者其腸中糞亦療毒疾又有五角羊麝香輕毛毼雞牲牲其人能作旄氈斑罽)
(青頓毞毲羊羧之屬特多雜藥地有鹹土煮以為鹽麡羊牛馬食之皆肥)能作旄氈特多雜
藥(見上)得西方金行之氣(後漢書西羌傳所居無常依隨水草地少五榖以産牧為業其)
(俗氏族無定或以父名母姓為種號十二世後相與婚姻父没則妻後母兄亡則納釐嫂國無鰥寡種類繁熾)
(不立君臣無相長一強則分種為酋豪弱則為人附落更相抄暴以力為雄殺人償死無他禁令其兵常在山)
(谷短于平地不能持久而果于觸突以戰死為吉利病終為不祥堪耐寒苦同之禽獸雖婦人産子亦不避風)
(雪性堅剛勇猛丨丨丨丨丨丨丨焉)有景象如虎為其蔽火(後漢書西羌傳羌無弋爰)
(劍者秦厲公時為秦所拘執以為奴隸不知爰劍何戎之别也後得亡歸而秦人追之急藏于巖穴中得免羌)
(人云爰劍初藏穴中秦人焚之丨丨丨丨丨丨丨丨丨得以不死既出又與劓女遇于野遂成夫婦女耻其狀)
(被髮覆面羌人因以為俗遂俱亡入三河間諸羌見爰劍被焚不死怪其神共畏事之推以為豪河湟間少五)
(榖多禽獸以射獵為事爰劍教之田畜遂見敬信廬落種人依之者日益衆)爰劒子孫百五
十種(後漢書西羌傳自丨丨後丨丨支分凡丨丨丨丨其九種在賜支河首以西及在蜀漢徼北前史不)
(載口數唯參狼在武都勝兵數千人其五十二種衰少不能自立分散為附落或絶滅無後或引而遠去其八)
(十九種唯鍾最強盛兵十餘萬其餘大者萬餘人小者數千人更相抄盜盛衰無常無慮順帝時勝兵合可二)
(十萬人發羌唐旄等絶遠未嘗往來氂牛白馬羌在蜀漢其種别名號皆不可紀知也)西域三絶
三通(後漢書西域傳自建武至於延光丨丨丨丨丨丨)西海曲環(後漢書西域傳條支國城)
(在山上周回四十餘里臨丨丨海水丨丨其南及東北三面路絶唯西北隅通陸道土地暑濕出獅子犀牛封)
(牛孔雀大雀大雀其卵如甕轉北而東復馬行六十餘日至安息)海中善使人思土戀
慕(後漢書西域傳和帝永元九年都護班超遣甘英使大秦抵條支臨大海欲度而安息西域界船人謂英)
(曰海水廣大往來者逢善風三月乃得度若遇遲風亦有三歲者故入海人皆齎三歲粮丨丨丨丨丨丨丨丨)
(丨數有死亡者英聞之乃止)逢善風三月乃得度(見上)髠頭而衣文繡
(後漢書西域傳大秦國一名犂鞬以在海西亦云海西國地方數千里有四百餘城小國役屬者數十以石為)
(城郭列置郵亭皆堊塈之有松柏諸木百草人俗力田作多種樹蠶桑皆丨丨丨丨丨丨乘輜軿白蓋小車出)
(入擊鼓建旌旗幡幟所居城邑周圜五百餘里城中有五宫相去各十里宫室皆以水精為柱食器亦然其王)
(日游一宮聽事五日而後徧)城邑周圜五百餘里(見上)宮室皆以水精
為柱(見上)書投囊中至宮發省(後漢書西域傳常使一人持囊随王車人有言事者)
(即以丨丨丨丨王丨丨丨丨理其枉直各有官曹文書置三十六將皆會議國事)外國珍異皆
出大秦(後漢書西域傳其人民皆長大平正有類中國故謂之大秦土多金銀竒寶有夜光璧明月珠)
(駭雞犀珊瑚琥珀瑠璃琅玕朱丹青碧刺金縷繡織成金縷罽雜色綾作黃金塗火浣布又有細布或言水羊)
(毳野蠶繭所作也合會諸香煎其汁以為蘇合凡外國諸珍異皆出焉)近西王母居(後漢書西)
(域傳西有弱水流沙丨丨丨丨所丨處幾於日所入也)十里一亭三十里一置(後漢)
(書西域傳從安息陸道繞北海行出海西至大秦人庶連屬丨丨丨丨丨丨丨丨丨終無盗賊寇警而道多猛)
(虎獅子遮害行旅不百餘人齎兵器輙為所食)海水曲入四山之内周帀其城
(後漢書西域傳焉耆國四面有大山與龜兹相連道險阸易守有丨丨丨丨丨丨丨丨丨丨丨丨三十餘里)
梯山棧谷繩行沙度(後漢書西域傳論其後甘英乃抵條支而歴安息臨西海以望大秦)
(拒玉門陽關者四萬餘里靡不周盡焉若其境俗性智之優薄産載物類之區品川河領障之基源氣節凉暑)
(之通隔丨丨丨丨丨丨丨丨之道身熱首痛風災鬼難之域莫不僃寫情形審求根實)天之外區
(後漢書西域傳贊逷矣西胡丨丨丨丨土物琛麗人性滛虛不率華禮莫有典書若微神道何恤何拘)四
角六角(後漢書南匈奴傳其大臣貴者左賢王次左谷蠡王次右賢王次右谷蠡王謂之丨丨次左右)
(日逐王次左右溫禺鞮王次左石斬將王是為丨丨皆單于子弟次第當為單于者也異姓大臣左右骨都侯)
(次左右尸逐骨都侯其餘日逐且渠當戶諸官號各以權力優劣部衆多少為高下次第焉)骨都侯
(見上)罽幕(後漢書南匈奴傳論破龍祠焚丨丨阬十角梏閼氏)東開向日(後漢書烏桓傳以穹)
(廬為舍丨丨丨丨食肉飲酪以毛毳為衣)見鳥獸孕乳以别四節(後漢書烏桓傳婦人)
(能刺葦作文繡織氀毼男子能作弓矢鞍勒鍜金鐵為兵器其土地宜穄及東牆東牆似蓬草實如穄子至十)
(月而熟丨丨丨丨丨丨丨丨丨)角端弓(後漢書鮮卑傳禽獸異于中國者野馬原羊角端牛以角為弓)
(俗謂之丨丨丨者又有貂豽鼲子皮毛柔蝡故天下以為名裘)貂豽鼲子天下名裘(見上)
雹入口&KR1494;身産子(後漢書鮮卑傳桓帝時鮮卑檀石槐者其父投鹿侯初從匈奴軍三年其)
(妻在家生子投鹿侯歸怪欲殺妻言嘗晝行聞雷震仰天視而丨丨其丨因吞之遂丨丨十月而丨此丨必有)
(竒異且宜長視投鹿侯不聽遂弃之妻私語家令收養焉名檀石槐年十四五勇健有智略)倭人捕
魚(後漢書鮮卑傳種衆日多田畜射獵不足給食檀石槐乃自徇行見烏集秦水廣從數百里水停不流其)
(中有魚不能得之聞倭人善網捕于是東擊丨丨國得千餘家徙至秦水上令丨丨以助糧食)擘臂出
脾(魏志華佗傳注其始又言車師之西國兒生丨丨丨丨欲其食少而弩行也)壻屋(魏志高句驪傳)
(其俗作婚姻言語已定女家作小屋于大屋後名丨丨壻暮至女家戶外自名跪拜乞得就女宿如是者再三)
(女父母乃聽使就小屋中宿傍頓錢帛至生子已長大乃將婦歸家)童女沉海(魏志東沃沮傳耆老)
(言國人嘗乘船捕魚遭風見吹數十日東得一島上有人言語不相曉其俗常以七月取丨丨丨丨)音聲
似雁騖(魏志東夷傳注魏略烏孫長老言北丁令有馬脛國其人丨丨丨丨丨從膝以上身頭人也膝)
(以下生毛馬脛馬蹄不騎馬而走疾馬其為人勇健敢戰也)馬脛馬蹄(見上)被青野亘
元方(晉書四夷傳序九夷八狄丨丨丨而丨丨丨七戎六蠻綿西宇而横南極)綿西宇横南
極(見上)雒常生皮(晉書肅愼氏傳有樹名丨丨若中國有聖帝代立則其木丨丨可衣)以足
挾肉而啖(晉書肅愼氏傳無井竈作瓦鬲受四五升以食坐則箕踞丨丨丨丨丨丨之得凍肉坐其)
(上令暖)石利入鐵(晉書肅愼氏傳其國東北有山出丨其丨丨丨將取之必先祈神)因馬
而别(晉書吐谷渾傳吐谷渾者慕容廆之庶長兄也其父涉歸分部落一千七百家以隸之及涉歸卒廆)
(嗣位而二部馬鬭廆怒曰先公分建有别奈何不相遠離而令馬鬭吐谷渾曰馬為畜耳鬭其常性何怒于人)
(乖别甚異當去汝于萬里之外矣於是遂行廆悔之遣其長史史那樓馮及父耆舊追還之吐谷渾曰先公稱)
(卜筮之言當有二子克昌祚流後裔我卑庶也理無並大今丨丨丨丨殆天所啓乎諸君試驅馬令東馬若還)
(西我當相隨去矣樓馮遣從者二千騎擁馬東出數百步輙悲鳴西走如是者十餘輩樓馮跪而言曰此非人)
(事也遂止鮮卑謂兄為阿干廆追思之作阿干之歌歲暮窮思常歌之)阿干(見上)王宮壯麗
煥若神居(晉書龜兹國傳人以田種畜牧為業男女皆剪髮垂項丨丨丨丨丨丨丨丨)以黑
為美(晉書林邑國傳林邑國本漢時象林縣則馬援鑄柱之處也去南海三千里後漢末縣功曹姓區有)
(子曰連殺令自立為王子孫相承其後王無嗣外孫范熊代立熊死子逸立其俗皆開北戶以向日至於居止)
(或東西無定人性兇悍果於戰鬭便山習水不閑平地四時暄暖無霜無雪人皆倮露徒跣丨丨色丨丨貴女)
(賤男同姓為婚婦先聘壻女嫁之時著迦盤衣横幅合縫如井欄首戴寶花居喪剪鬢謂之孝燔尸中野以為)
(葬其王服天冠被纓絡每聽政子弟侍臣皆不得近之)婦先聘壻(見上)鯉魚變化治
成雙刀(晉書林邑國傳自孫權以來不朝中國至武帝太康中始來貢獻咸康二年范逸死奴文簒位)
(文曰南西卷縣夷帥范椎奴也嘗牧牛澗中獲二鯉魚化成鐵用以為刀刀成乃對大石嶂而咒之曰丨丨丨)
(丨丨丨丨丨石嶂破者是有神靈進砍之石即瓦解文知其神乃懷之隨商賈往來見上國制度至林邑遂教)
(逸作宫室城邑及器械逸甚愛信之使為將文乃譖逸諸子或徙或奔及逸死無嗣文遂自立為王)一歲
種三歲獲(晉書扶南國傳扶南西去林邑三千餘里在大海灣中其境廣袤三千里有城邑宫室人)
(皆醜黑拳髮倮身跣行性質直不為寇盜以耕種為務丨丨丨丨丨丨又好雕文刻鏤食器多以銀為之貢賦)
(以金銀珠香亦有書記府庫文字有類于胡喪葬婚姻略同林邑其王本是女子字葉柳時有外國人混潰者)
(先事神夢神賜之弓又教載舶入海混潰旦詣神祠得弓遂隨賈人汎海至扶南外邑葉柳率衆禦之混潰舉)
(弓葉柳懼遂降之於是混潰納以為妻而據其國後胤衰微子孫不紹其將范尋復世王扶南矣按南齊書葉)
(柳作柳葉混潰作混填)夢神賜弓(見上)諸部呼為步搖(晉書慕容廆載記曾祖莫)
(護䟦魏初率其諸部入居遼西從宣帝伐公孫氏有功拜率義王始建國于棘城之北時燕代多冠步搖冠莫)
(護䟦見而好之乃歛髮襲冠丨丨因丨之丨丨丨其後音訛遂為慕容焉或云慕二儀之德繼三光之容遂以)
(慕容為氏)慕二儀之德繼三光之容(見上)託鐸(晉書乞伏國仁傳在昔有如弗)
(斯出連叱盧三部自漠北南出大隂山遇一巨䖝於路狀若神龜大如陵阜乃殺馬而祭之祝曰若善神也便)
(開路惡神也遂塞不通俄而不見乃有一小兒在焉又有乞伏部有老父無子者請養為子衆咸許之老父欣)
(然自以有所依憑字之曰紇干紇干者夏言依倚也年十歲驍勇善騎射彎弓五百斤四部服其雄武推為統)
(主號之曰乞伏可汗丨丨莫何託鐸者非神非人之稱也)木居海處(宋書武帝紀丨丨丨丨之酋被)
(髮雕題之長)龍漠(宋書武帝紀拓土三千申威丨丨)大秦天竺迥出西溟(宋書)
(夷蠻傳論若夫丨丨丨丨丨丨丨丨二漢銜役特艱斯路而商貨所資或出交部汎海陵波因風遠至又重峻)
(參差氐衆非一殊名詭號種别類殊山琛水寶由兹自出通犀翠羽之珍蛇珠火布之異千名萬品並世主之)
(所虛心故舟舶繼路商使交屬)衣布徒跣(齊書蠻夷傳蠻俗丨丨丨丨或稚髻或剪髮兵器以金銀)
(為飾虎皮衣楯便弩射皆暴悍好寇賊焉)虎皮衣楯(見上)夢人以金席藉之(齊書)
(南夷林邑國傳宋永初元年林邑王范楊邁初産母丨丨丨丨丨丨丨光色竒麗中國謂紫磨金夷人謂之楊)
(邁故以為名楊邁死子咄立慕其父復改名楊邁)大箬葉覆屋(齊書扶南國傳扶南人黠惠知)
(巧攻略傍邑不賓之民為奴婢貨易金銀綵帛大家男子截錦為横幅女為貫頭貧者以布自蔽鍜金鐶鏆銀)
(食器伐木起屋國王居重閣以木柵為城海邊生丨丨丨長八九尺編其葉以丨丨人民亦為閣居為船八九)
(丈廣裁六七尺頭尾似魚國王行乘象婦人亦能乘象鬭雞及狶為樂無牢獄有訟者則以金指鐶若雞子投)
(沸湯中令探之又燒鎻令赤著手上捧行七步有罪者手皆燋爛無罪者不傷又令没水直者入即不沉不直)
(者即沉也有甘蔗諸蔗安石榴及橘多檳榔鳥獸如中國人性善不便戰常為林邑所侵擊不得與交州通故)
(其使罕至交州斗絶海島控帶外國故恃險數不賓)為船頭尾似魚(見上)鬭狶(見上)刻
木記事(齊書芮芮虜傳芮芮虜塞外雜胡也編髮左衽晉世什翼珪入塞内後芮芮逐水草盡有匈奴)
(故庭威服西域土氣早寒所居為穹廬氈帳丨丨丨丨不識文書馬畜丁肥種衆殷盛常與魏虜為讐敵)行
屋(齊書河南傳多畜逐水草無城郭後稍為宫室而人民猶以氈廬百子帳為丨丨)
御定子史精華卷七十九
