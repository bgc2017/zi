百菊集譜補遺序
前編始成愚乃標之為百菊集譜因同里判簿兆偉伯
見之乃裒以佳名曰菊史續又見古人江奎詩有他年
我若修花史之句高疎寮有竹史之作但鑄才疎識淺
所愧不足聯芳於前賢乃者物色府察盧舜舉(諱選)錄示
黃華傳近又蒙同志陸景昭假及蘜先生傳今故併行
校正列於補遺卷端戲表此編濫有稱史之名耳峕淳
祐庚戌歲季春吉旦愚齋史鑄顏甫識
