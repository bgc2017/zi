欽定協紀辨方書卷十二
公規一
司天之職首重氣候推晝夜永短以辨寒暑之進退察
經緯躔舍以識中星之推移皆所以奉天而為協紀之
本至於致祭迎春尤關鉅典載諸掌故昭舊職也作公
規
祀典
春牛經
歲時紀事
氣候
日躔過宮
日出入晝夜時刻
日出入方位
朦影限
祀典
正月上辛日祈穀於
上帝
冬至大祀
天於
圜丘
夏至大祀
地於
方澤
春分卯時祭
大明於朝日壇
秋分酉時祭
夜明於夕月壇
四孟月朔時享
太廟
孟春同日祭
太歲月將之神
歲暮祫祭
太廟
同日祭
太歲月將之神
仲春仲秋上丁日祭
先師孔子
仲春仲秋上戊日祭
社稷壇
仲春仲秋擇日祭
關帝廟
黑龍潭龍神
昭忠寺
定南武莊王
恪禧公
勤襄公
文襄公
賢良祠
仲春仲冬上甲日祭
三皇廟
季春己日祭
先蠶祠
季春亥日祭
先農壇
清明霜降前祭
歴代帝王廟
六月二十三日祭
火神廟
季秋擇日祭
都城隍廟
春牛經
造春牛芒神用冬至後辰日於歲德方取水土成造用
桑柘木為胎骨
牛身高四尺象四時頭至尾樁長八尺象八節
牛頭色視年干
甲乙年青色丙丁年紅色戊巳年黃色
庚辛年白色壬癸年黑色
牛身色視年支
亥子年黑色寅卯年青色己午年紅色
申酉年白色辰戌丑未年黃色
牛腹色視年納音
金年白色木年青色水年黑色
火年紅色土年黃色
牛角耳尾色視立春日干
甲乙日青色丙丁日紅色戊巳日黃色
庚辛日白色壬癸日黑色
牛脛色視立春日支
亥子日黑色寅卯日青色己午日紅色
申酉日白色辰戌丑未日黃色
牛蹄色視立春日納音
金日白色木日青色水日黑色
火日紅色土日黃色
牛尾長一尺二寸象十二月左右繳視年隂陽
陽年左繳隂年右繳
牛口開合視年隂陽
陽年口開隂年口合
牛籠頭拘繩視立春日支干
寅申己亥日用蔴繩子午卯酉日用苧繩
辰戌丑未日用絲繩拘子俱用桑柘木
甲乙日白色丙丁日黑色戊巳日青色
庚辛日紅色壬癸日黃色
牛踏板視年隂陽
陽年用縣門左扇隂年用縣門右扇
芒神身高三尺六寸五分象三百六十五日
芒神老少視年支
寅申己亥年面如老人像
子午卯酉年面如少壯像
辰戌丑未年面如童子像
芒神衣帶色視立春日支(剋支者為衣色支生者為帶色)
亥子日黃衣青腰帶寅卯日白衣紅腰帶
己午日黑衣黃腰帶申酉日紅衣黑腰帶
辰戌丑未日青衣白腰帶
芒神髻視立春日納音
金日平梳兩髻在耳前
木日平梳兩髻在耳後
水日平梳兩髻右髻在耳後左髻在耳前
火日平梳兩髻右髻在耳前左髻在耳後
土日平梳兩髻在頂直上
芒神罨耳視立春時
子丑時全戴
寅時全戴揭起左邊
亥時全戴揭起右邊
卯巳未酉時用右手提
辰午申戌時用左手提
芒神行纏鞋袴視立春日納音
金日行纏鞋袴俱全左行纏懸於腰
木日行纏鞋袴俱全右行纏懸於腰
水日行纏鞋袴俱全
火日行纏鞋袴俱無
土日著袴無行纏鞋子
芒神鞭杖用柳枝長二尺四寸象二十四氣鞭結視立
春日支
寅申巳亥日用蔴結子午卯酉日用苧結
辰戌丑未日用絲結俱用五色醮染
芒神忙閒立牛前後視立春距正旦前後遠近
立春距正旦前後五日内芒神忙與牛並立
立春距正旦前五日外芒神早忙立於牛前邊
立春距正旦後五日外芒神晚閒立於牛後邊
芒神立牛左右視年隂陽
陽年立於牛左隂年立於牛右
歲時紀事
迎春
先設春牛勾芒神於東郊牛頭東向立春先一日府
州縣官吏綵仗鼔樂迎春於東郊祭拜勾芒神迎春
牛勾芒神安置各衙門頭門内至立春本日用綵仗
鞭春牛蓋即出土牛送寒氣之遺意也
龍治水
視元旦後第幾日得辰即為幾龍治水也
得辛
視正月上旬第幾日值辛即為幾日得辛也
二社
歴例曰二分前後近戊為社
三伏
夏至後三庚為初伏四庚為中伏立秋後初庚為末
伏如庚日夏至即為初庚庚日立秋即為末伏
霉天
通書曰神樞經芒種後逢丙入小暑後逢未出碎金
云芒種後逢壬入夏至後逢庚出謂之霉天
氣候
立春東風解凍蟄蟲始振魚陟負冰
雨水獺祭魚候鴈北草木萌動
驚蟄桃始華倉庚鳴鷹化為鳩
春分玄鳥至雷乃發聲始電
清明桐始華田鼠化為鴽虹始見
穀雨萍始生鳴鳩拂其羽戴勝降於桑
立夏螻蟈鳴蚯蚓出王瓜生
小滿苦菜秀靡草死麥秋至
芒種螳螂生鵙始鳴反舌無聲
夏至鹿角解蜩始鳴半夏生
小暑溫風至蟋蟀居壁鷹始摰
大暑腐草為螢土潤溽暑大雨時行
立秋凉風至白露降寒蟬鳴
處暑鷹乃祭鳥天地始肅禾乃登
白露鴻鴈來玄鳥歸羣鳥養羞
秋分雷始收聲蟄蟲坯戸水始涸
寒露鴻鴈來賓雀入大水為蛤菊有黃華
霜降豺乃祭獸草木黃落蟄蟲咸俯
立冬水始冰地始凍雉入大水為蜃
小雪虹藏不見天氣上升地氣下降閉塞而成冬
大雪鶡鴠不鳴虎始交荔挺出
冬至蚯蚓結麋角解水泉動
小寒鴈北鄉鵲始巢雉雊
大寒雞乳征鳥厲疾水澤腹堅
日躔每月中氣過宮雨水日躔亥宮初度是為娵訾之
次春分日躔戌宮初度是為降婁之次穀雨日躔酉宮
初度是為大梁之次小滿日躔申宮初度是為實沈之
次夏至日躔未宮初度是為鶉首之次大暑日躔午宮
初度是為鶉火之次處暑日躔巳宮初度是為鶉尾之
次秋分日躔辰宮初度是為壽星之次霜降日躔卯宮
初度是為大火之次小雪日躔寅宮初度是為析木之
次冬至日躔丑宮初度是為星紀之次大寒日躔子宮
初度是為元枵之次故月將正月在亥二月在戌三月
在酉四月在申五月在未六月在午七月在巳八月在
辰九月在卯十月在寅十一月在丑十二月在子月建
視節氣斗杓也月將視中氣太陽也
日出入之早晚晝夜永短所由分也而早晚之故有二
一由於日行之内外一由於人居之南北蓋日行黃道
與赤道斜交春秋分日行正當交點與地平交於卯酉
地平上下之度相等故晝夜適均所謂日中宵中也春
分以後日行赤道内至夏至而極其距等圈與地平交
於寅戌地平上下之度上多下少故晝長夜短所謂日
永也秋分以後日行赤道外至冬至而極其距等圈與
地平交於辰申地平上下之度上少下多故晝短夜長
所謂日短也二分前後距交不遠黃道勢斜則緯行疾
故數日而差一刻二至前後黃道勢平則緯行遲故半
月而差一刻此永短由日行之内外而生者也至於人
居有南北則北極出地有高下於是見日之出入早晚
隨地不同中國在赤道北北極出地上南極入地下故
夏晝長冬晝短自京而北北極愈高則永短之差愈多
至於北極之下則赤道當地平夏則有晝而無夜冬則
有夜而無晝蓋以半年為晝半年為夜矣所居之地愈
南北極漸低則永短之差漸少至於赤道之下則兩極
當地平而晝夜常均矣赤道以南與北相反此永短由
人居之南北而生者也今按京師北極出地三十九度
五十五分推得各節氣日出入晝夜時刻如左至各省
日出入時刻不同俱以各省北極出地及太陽赤道緯
度立算法見考成上編
春分戌宮初度日出卯正初刻晝四十八刻
日入酉正初刻夜四十八刻
五度日出卯初三刻八分晝四十八刻十四分
日入酉正初刻七分夜四十七刻一分
十度日出卯初三刻二分晝四十九刻十一分
日入酉正初刻十三分夜四十六刻四分
清明十五度日出卯初二刻十分晝五十刻十分
日入酉正一刻五分夜四十五刻五分
二十度日出卯初二刻四分晝五十一刻七分
日入酉正一刻十一分夜四十四刻八分
二十五度日出卯初一刻十二分晝五十二刻六分
日入酉正二刻三分夜四十三刻九分
穀雨酉宮初度日出卯初一刻六分晝五十三刻三分
日入酉正二刻九分夜四十二刻十二分
五度日出卯初一刻晝五十四刻
日入酉正三刻夜四十二刻
十度日出卯初初刻九分晝五十四刻十二分
日入酉正三刻六分夜四十一刻三分
立夏十五度日出卯初初刻三分晝五十五刻九分
日入酉正三刻十二分夜四十刻六分
二十二度日出寅正三刻十一分晝五十六刻八分
日入戌初初刻四分夜三十九刻七分
小滿申宮初度日出寅正三刻三分晝五十七刻九分
日入戌初初刻十二分夜三十八刻六分
七度日出寅正二刻十三分晝五十八刻四分
日入戌初一刻二分夜三十七刻十一分
芒種十五度日出寅正二刻八分晝五十八刻十四分
日入戌初一刻七分夜三十七刻一分
夏至未宮初度日出寅正二刻五分晝五十九刻五分
日入戌初一刻十分夜三十六刻十分
小暑十五度日出寅正二刻八分晝五十八刻十四分
日入戌初一刻七分夜三十七刻一分
二十三度日出寅正二刻十三分晝五十八刻四分
日入戌初一刻二分夜三十七刻十一分
大暑午宮初度日出寅正三刻三分晝五十七刻九分
日入戌初初刻十二分夜三十八刻六分
八度日出寅正三刻十一分晝五十六刻八分
日入戌初初刻四分夜三十九刻七分
立秋十五度日出卯初初刻三分晝五十五刻九分
日入酉正三刻十二分夜四十刻六分
二十度日出卯初初刻九分晝五十四刻十二分
日入酉正三刻六分夜四十一刻三分
二十五度日出卯初一刻晝五十四刻
日入酉正三刻夜四十二刻
處暑己宮初度日出卯初一刻六分晝五十三刻三分
日入酉正二刻九分夜四十二刻十二分
五度日出卯初一刻十二分晝五十二刻六分
日入酉正二刻三分夜四十三刻九分
十度日出卯初二刻四分晝五十一刻七分
日入酉正一刻十一分夜四十四刻八分
白露十五度日出卯初二刻十分晝五十刻十分
日入酉正一刻五分夜四十五刻五分
二十度日出卯初三刻二分晝四十九刻十一分
日入酉正初刻十三分夜四十六刻四分
二十五度日出卯初三刻八分晝四十八刻十四分
日入酉正初刻七分夜四十七刻一分
秋分辰宮初度日出卯正初刻晝四十八刻
日入酉正初刻夜四十八刻
五度日出卯正初刻七分晝四十七刻一分
日入酉初三刻八分夜四十八刻十四分
十度日出卯正初刻十三分晝四十六刻四分
日入酉初三刻二分夜四十九刻十一分
寒露十五度日出卯正一刻五分晝四十五刻五分
日入酉初二刻十分夜五十刻十分
二十度日出卯正一刻十一分晝四十四刻八分
日入酉初二刻四分夜五十一刻七分
二十五度日出卯正二刻三分晝四十三刻九分
日入酉初一刻十二分夜五十二刻六分
霜降卯宮初度日出卯正二刻九分晝四十二刻十二分
日入酉初一刻六分夜五十三刻三分
五度日出卯正三刻晝四十二刻
日入酉初一刻夜五十四刻
十度日出卯正三刻六分晝四十一刻三分
日入酉初初刻九分夜五十四刻十二分
立冬十五度日出卯正三刻十二分晝四十刻六分
日入酉初初刻三分夜五十五刻九分
二十二度日出辰初初刻四分晝三十九刻七分
日入申正三刻十一分夜五十六刻八分
小雪寅宮初度日出辰初初刻十二分晝三十八刻六分
日入申正三刻三分夜五十七刻九分
七度日出辰初一刻二分晝三十七刻十一分
日入申正二刻十三分夜五十八刻四分
大雪十五度日出辰初一刻七分晝三十七刻一分
日入申正二刻八分夜五十八刻十四分
冬至丑宮初度日出辰初一刻十分晝三十六刻十分
日入申正二刻五分夜五十九刻五分
小寒十五度日出辰初一刻七分晝三十七刻一分
日入申正二刻八分夜五十八刻十四分
二十三度日出辰初一刻二分晝三十七刻十一分
日入申正二刻十三分夜五十八刻四分
大寒子宮初度日出辰初初刻十二分晝三十八刻六分
日入申正三刻三分夜五十七刻九分
八度日出辰初初刻四分晝三十九刻七分
日入申正三刻十一分夜五十六刻八分
立春十五度日出卯正三刻十二分晝四十刻六分
日入酉初初刻三分夜五十五刻九分
二十度日出卯正三刻六分晝四十一刻三分
日入酉初初刻九分夜五十四刻十二分
二十五度日出卯正三刻晝四十二刻
日入酉初一刻夜五十四刻
雨水亥宮初度日出卯正二刻九分晝四十二刻十二分
日入酉初一刻六分夜五十三刻三分
五度日出卯正二刻三分晝四十三刻九分
日入酉初一刻十二分夜五十二刻六分
十度日出卯正一刻十一分晝四十四刻八分
日入酉初二刻四分夜五十一刻七分
驚蟄十五度日出卯正一刻五分晝四十五刻五分
日入酉初二刻十分夜五十刻十分
二十度日出卯正初刻十三分晝四十六刻四分
日入酉初三刻二分夜四十九刻十一分
二十五度日出卯正初刻七分晝四十七刻一分
日入酉初三刻八分夜四十八刻十四分
日出入方位者乃各節氣日出入地平時距正東西之
度也蓋日行黃道與赤道斜交惟春秋分正當赤道故
其出入地平也正當卯酉為正東正西自春分至秋分
日行赤道北其出入地平也亦在卯酉北自秋分至春
分日行赤道南其出入地平也亦在卯酉南而冬夏至
距赤道南北極遠故其出入地平也距正卯酉亦極遠
冬至出辰入申夏至出寅入戌此方位之遠近由於天
行者也而人居有南北其度亦有不同蓋愈北則北極
愈高其距東西之度愈多漸南則北極漸低其距東西
之度漸少皆以北極高度為準今按京師北極高三十
九度五十五分推得各節氣日出入方位如左
冬至日出辰方正東偏南三十一度十八分
日入申方正西偏南三十一度十八分
小寒大雪日出辰方正東偏南三十度八分
日入申方正西偏南三十度八分
大寒小雪日出辰方正東偏南二十六度四十五分
日入申方正西偏南二十六度四十五分
立春立冬日出乙方正東偏南二十一度三十三分
日入庚方正西偏南二十一度三十三分
雨水霜降日出乙方正東偏南十五度三分
日入庚方正西偏南十五度三分
驚蟄寒露日出乙方正東偏南七度四十四分
日入庚方正西偏南七度四十四分
春分秋分日出正東卯方
日入正西酉方
清明白露日出甲方正東偏北七度四十四分
日入辛方正西偏北七度四十四分
穀雨處暑日出甲方正東偏北十五度三分
日入辛方正西偏北十五度三分
立夏立秋日出甲方正東偏北二十一度三十三分
日入辛方正西偏北二十一度三十三分
小滿大暑日出寅方正東偏北二十六度四十五分
日入戌方正西偏北二十六度四十五分
芒種小暑日出寅方正東偏北三十度八分
日入戌方正西偏北三十度八分
夏至日出寅方正東偏北三十一度十八分
日入戌方正西偏北三十一度十八分
朦影者古所謂晨昏分也太陽未出之先已入之後距
地平下一十八度皆有光故以十八度為朦影限然十
八度同也而時刻則隨時隨地不同隨時不同者天度
使然也蓋十八度者大圈之度也赤道亦為大圈其度
闊自赤道而南北皆距等圈其度狹近二分者以闊度
當闊度故刻分少近二至者以狹度當闊度故刻分多
也隨地不同者地南則赤道距天頂近太陽正升正降
其度徑地北則赤道距天頂遠太陽斜升斜降其度紆
故愈北則朦影之刻分愈多愈南則朦影之刻分愈少
也若夫北極出地四十八度半以上則夏至之夜半猶
有光愈北則愈不夜矣南至赤道下則二分之刻分極
少而二至之刻分相等赤道以南反是詳考成上編今
按京師北極出地三十九度五十五分推得各節氣朦
影刻分如左
冬至六刻十二分
小寒大雪六刻十二分
大寒小雪六刻十分
立春立冬六刻七分
雨水霜降六刻五分
驚蟄寒露六刻四分
春分秋分六刻五分
清明白露六刻八分
穀雨處暑六刻十三分
立夏立秋七刻五分
小滿大暑七刻十三分
芒種小暑八刻五分
夏至八刻九分
欽定協紀辨方書卷十二
