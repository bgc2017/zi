欽定協紀辨方書卷十三
公規二
更漏中星
星圖步天歌
星鳥星火肇於虞書昏中旦中詳於月令中星之來尚
矣周禮司寤氏掌夜時以星分夜漢儀晝漏盡夜漏起
省中黃門持五夜又名五更此更漏中星所由昉也然
古今更點之制亦微有不同元授時之法於日入後日
出前減去晨昏分各二刻半餘為夜時分為五更每更
又分為五點於初更三點時起更五更三點時攢點今
臺官相傳之法則於日入後八刻起更日出前九刻攢
點計起更至攢點共若干時刻五分之以為五更日出
前減朦影刻分為旦刻日入後加朦影刻分為昏刻如
第一圖舉春秋分為例外大圜地平經圈也内半圜地
平下赤道也中直線子午圈也二横線上為地平緯圈
下則朦影限地平距等圈也與赤道交於昏旦自天頂
至昏旦作經圈其地平下為十八度與大圈朦影限度
等自北極至昏旦作經圈其所截昏旦距日出入之度
即朦影刻分也日入至日出計四十八刻減一更距日
入後八刻攢點距日出前九刻餘三十一刻以五分之
得六刻三分自一更遞加之即得各更時刻也如以度
數而論日入後八刻起更在赤道為三十度日出前九
刻攢點在赤道為三十三度四十五分於地平下赤道
半周一百八十度内減之餘一百一十六度一十五分
以五分之得二十三度一十五分為每更相距赤道度
每一度當時之四分亦得六刻三分為每更相距時刻
也第二圖外層三百六十度地平經度也次内十二時
九十六刻地平刻分也時刻之在赤道其度常均而在
地平則闊狹不等其法為半徑與時刻距午赤道度切
線之比同於北極出地之正弦與日影距午地平經度
切線之比故子午卯酉四正之位不移而子午前後則
狹卯酉前後則闊也次内圓者為節氣線曲者為節氣
時刻線蓋日出入昏旦更點時刻各節不同自中心對
各時刻於各節圈上作點識之聯之必成曲線也最内
一層為地平二十四方位以明此圖即晷表之理日在
南則影在北日在東則影在西也夜無日影以晝例夜
也今依其法推得京師各節氣昏旦更點時刻中星著
於篇星圖步天歌并附於後
春分戌宮初度
昏刻戌初二刻五分北河三偏西一度二十分
一更戌正初刻鬼宿一偏東四度十四分
二更亥初二刻三分張宿一偏東一度三十分
三更子初初刻六分翼宿一偏西四度三十八分
四更子正二刻九分角宿一偏東八度十分
五更丑正初刻十二分大角偏西一度五十七分
攢點寅初三刻房宿一偏西二十一分
旦刻寅正一刻十分尾宿一偏東一度二十五分
戌宮五度
昏刻戌初二刻十三分鬼宿一偏東三度五十四分
一更戌正初刻七分柳宿一偏西十九分
二更亥初二刻七分軒轅十四偏西十分
三更子初初刻七分五帝座偏東二度三十八分
四更子正二刻八分角宿一偏東三度五十分
五更丑正初刻八分氐宿一偏東二度三十七分
攢點寅初二刻八分心宿一偏東二度十六分
旦刻寅正一刻二分尾宿一偏西一度十分
戌宮十度
昏刻戌初三刻五分柳宿一偏西四十分
一更戌正初刻十三分星宿一偏東六度二十分
二更亥初二刻十一分軒轅十四偏西五度四十六分
三更子初初刻九分五帝座偏西二度二十八分
四更子正二刻六分角宿一偏西十六分
五更丑正初刻四分氐宿一偏西五十九分
攢點寅初三刻二分心宿一偏西五十分
旦刻寅正初刻十分尾宿一偏西四度一分
清明戌宮十五度
昏刻戌初三刻十三分星宿一偏東五度二十八分
一更戌正一刻五分星宿一偏西二分
二更亥初三刻翼宿一偏東一度四十九分
三更子初初刻十分軫宿一偏西三十六分
四更子正二刻五分角宿一偏西四度三十八分
五更丑正初刻氐宿四偏東二度
攢點寅初一刻十分尾宿一偏東二度三十七分
旦刻寅正初刻二分帝座偏東二度十二分
戌宮二十度
昏刻戌正初刻六分星宿一偏西一度十一分
一更戌正一刻十一分張宿一偏西十二分
二更亥初三刻四分翼宿一偏西三度五十分
三更子初初刻十一分軫宿一偏西五度三十分
四更子正二刻四分亢宿一偏東二度四十八分
五更丑初三刻十一分氐宿四偏西一度三十九分
攢點寅初一刻四分尾宿一偏西三十二分
旦刻寅初三刻九分帝座偏西二十七分
戌宮二十五度
昏刻戌正一刻軒轅十四偏東一度四十六分
一更戌正二刻三分軒轅十四偏西二度四十四分
二更亥初三刻八分五帝座偏東二度三十四分
三更子初初刻十三分角宿一偏東六度三十一分
四更子正二刻二分大角偏西六分
五更丑初三刻七分貫索一偏西十二分
攢點寅初初刻十二分尾宿一偏西三度二十九分
旦刻寅初三刻帝座偏西二度五十四分
穀雨酉宮初度
昏刻戌正一刻七分軒轅十四偏西四度四十四分
一更戌正二刻九分翼宿一偏東四度十三分
二更亥初三刻十一分五帝座偏西二度五十六分
三更子初初刻十四分角宿一偏東一度三十一分
四更子正二刻一分氐宿一偏東三度三十三分
五更丑初三刻四分房宿一偏東四十五分
攢點寅初初刻六分帝座偏東二度六分
旦刻寅初二刻八分箕宿一偏東四度三十一分
酉宮五度
昏刻戌正二刻翼宿一偏東一度四十分
一更戌正三刻翼宿一偏西二度五分
二更亥正初刻軫宿一偏西二度
三更子初一刻角宿一偏西三度三十二分
四更子正二刻氐宿一偏西一度
五更丑初三刻心宿一偏東二度二十四分
攢點寅初初刻帝座偏西一度十二分
旦刻寅初二刻箕宿一偏東一度四十三分
酉宮十度
昏刻戌正二刻八分翼宿一偏西五度十二分
一更戌正三刻六分五帝座偏東三度三十九分
二更亥正初刻四分軫宿一偏西七度五十二分
三更子初一刻一分亢宿一偏東三度十一分
四更子正一刻十四分氐宿四偏東五十九分
五更丑初二刻十一分心宿一偏西一度二十八分
攢點丑正三刻九分帝座偏西四度三十四分
旦刻寅初一刻七分箕宿一偏西一度九分
立夏酉宮十五度
昏刻戌正三刻二分五帝座偏西十八分
一更戌正三刻十二分帝座偏西二度四十八分
二更亥正初刻七分角宿一偏東三度三十九分
三更子初一刻二分大角偏西四十三分
四更子正一刻十三分貫索一偏東一度二十六分
五更丑初二刻八分尾宿一偏東三十九分
攢點丑正三刻三分箕宿一偏東二度二十四分
旦刻寅初初刻十三分箕宿一偏西三度五十一分
酉宮二十二度
昏刻戌正三刻十三分軫宿一偏西三度二十二分
一更亥初初刻四分軫宿一偏西四度五十二分
二更亥正初刻十一分角宿一偏西四度二十四分
三更子初一刻四分氐宿一偏西七分
四更子正一刻十一分房宿一偏西十分
五更丑初二刻四分帝座偏東三度二十六分
攢點丑正二刻十一分箕宿一偏西二度五十四分
旦刻寅初初刻二分織女一偏東一度四十三分
小滿申宮初度
昏刻亥初初刻十分角宿一偏東二度三十七分
一更亥初初刻十二分角宿一偏東二度七分
二更亥正一刻一分大角偏西四十五分
三更子初一刻五分氐宿四偏西二度
四更子正一刻十分心宿一偏西二度四十二分
五更丑初一刻十四分帝座偏西三度三十三分
攢點丑正二刻三分織女一偏東四十四分
旦刻丑正三刻五分斗宿一偏西二度五十一分
申宮七度
昏刻亥初一刻四分亢宿一偏東四度五十一分
一更亥初一刻二分亢宿一偏東五度二十一分
二更亥正一刻四分氐宿一偏西四十二分
三更子初一刻六分房宿一偏東三十分
四更子正一刻九分尾宿一偏西三度二十九分
五更丑初一刻十一分箕宿一偏東十六分
攢點丑正一刻十三分斗宿一偏西四度四十二分
旦刻丑正二刻十一分斗宿一偏西七度五十七分
芒種申宮十五度
昏刻亥初一刻十二分氐宿一偏東三度四十四分
一更亥初一刻七分大角偏西三度十分
二更亥正一刻七分貫索一偏東一度四十四分
三更子初一刻七分心宿一偏西二度五十二分
四更子正一刻八分帝座偏西二度五十八分
五更丑初一刻八分織女一偏東二度十九分
攢點丑正一刻八分河鼓二偏東五度四分
旦刻丑正二刻三分河鼓二偏東二度三十四分
夏至未宮初度
昏刻亥初二刻四分房宿一偏東二度二十四分
一更亥初一刻十分貫索一偏西十八分
二更亥正一刻九分尾宿一偏東一度四十分
三更子初一刻八分帝座偏西四度十五分
四更子正一刻七分織女一偏東一度十七分
五更丑初一刻六分河鼓二偏東四度十七分
攢點丑正一刻五分天津一偏西一偏四十三分
旦刻丑正一刻十一分女宿一偏東一度五十八分
小暑未宮十五度
昏刻亥初一刻十二分尾宿一偏西二十二分
一更亥初一刻七分尾宿一偏東五十三分
二更亥正一刻七分箕宿一偏東五度八分
三更子初一刻七分斗宿一偏西二十分
四更子正一刻八分河鼓二偏東二度三十分
五更丑初一刻八分女宿一偏東一度二十六分
攢點丑正一刻八分虚宿一偏西二度三十九分
旦刻丑正二刻三分危宿一偏東三度三十九分
未宮二十三度
昏刻亥初一刻四分帝座偏東一度五十四分
一更亥初一刻二分帝座偏東二度二十四分
二更亥正一刻四分箕宿一偏西二度四十一分
三更子初一刻六分斗宿一偏東四十九分
四更子正一刻九分牛宿一偏東四十九分
五更丑初一刻十一分虚宿一偏東三度二分
攢點丑正一刻十三分危宿一偏西三度四十分
旦刻丑正二刻十一分北落師門偏東五度三十八分
大暑午宮初度
昏刻亥初初刻十分帝座偏西三度十二分
一更亥初初刻十二分帝座偏西三度四十二分
二更亥正一刻一分織女一偏東三十五分
三更子初一刻五分河鼓二偏東二度二十分
四更子正一刻十分女宿一偏東一分
五更丑初一刻十四分危宿一偏東三度四十四分
攢點丑正二刻三分北落師門偏東十七分
旦刻丑正三刻五分室宿一偏西一度四十二分
牛宮八度
昏刻戌正三刻十三分箕宿一偏東一度五十九分
一更亥初初刻四分箕宿一偏東二十九分
二更亥正初刻十一分斗宿一偏西五度四十四分
三更子初一刻四分牛宿一偏東一度二十九分
四更子正一刻十一分虚宿一偏東二度二十七分
五更丑初二刻四分危宿一偏西五度四十五分
攢點丑正二刻十一分室宿一偏西七度四十一分
旦刻寅初初刻二分壁宿一偏東四度六分
立秋午宮十五度
昏刻戌正三刻二分箕宿一偏西二度十九分
一更戌正三刻十二分箕宿一偏西四度四十九分
二更亥正初刻七分河鼓二偏東五度十八分
三更子初一刻二分女宿一偏東一度四十四分
四更子正一刻十三分危宿一偏東三度四十二分
五更丑初二刻八分室宿一偏東一度一分
攢點丑正三刻三分壁宿一偏東三十三分
旦刻寅初初刻十三分土司空偏東一度五十四分
午宮二十度
昏刻戌正二刻八分織女一偏東四度五十一分
一更戌正三刻六分織女一偏東一度三十六分
二更亥正初刻四分河鼓二偏東一度六分
三更子初一刻一分女宿一偏西二度五十八分
四更子正一刻十四分危宿一偏西一度三十分
五更丑初二刻十一分室宿一偏西四度四十一分
攢點丑正三刻九分土司空偏東一度四十二分
旦刻寅初一刻七分奎宿一偏西二度一分
午宮二十五度
昏刻戌正二刻織女一偏東一度五十九分
一更戌正三刻斗宿一偏西一度六分
二更亥正初刻河鼓一偏西一度三十八分
三更子初一刻虚宿一偏東三度二十分
四更子正二刻北落師門偏東五度五十六分
五更丑初三刻壁宿一偏東六度二十九分
攢點寅初初刻奎宿一偏西一度二十二分
旦刻寅初二刻婁宿一偏東五度十七分
處暑巳宮初度
昏刻戌正一刻七分斗宿一偏西九分
一更戌正二刻九分斗宿一偏西四度二十四分
二更亥初三刻十一分牛宿一偏東三十四分
三更子初初刻十四分虚宿一偏西一度十三分
四更子正二刻一分北落師門偏東五十三分
五更丑初三刻四分壁宿一偏東四十一分
攢點寅初初刻六分婁宿一偏東六度二十九分
旦刻寅初二刻八分婁宿一偏西一度三十一分
巳宮五度
昏刻戌正一刻斗宿一偏西三度九分
一更戌正二刻三分斗宿一偏西七度三十九分
二更亥初三刻八分天津一偏西一度四十九分
三更子初初刻十三分危宿一偏東三度五分
四更子正二刻二分室宿一偏西一度五十一分
五更丑初三刻七分土司空偏東二度四十七分
攢點寅初初刻十二分婁宿一偏東十四分
旦刻寅初三刻胃宿一偏東四度一分
巳宮十度
昏刻戌正初刻六分斗宿一偏西五度三十六分
一更戌正一刻十一分河鼓二偏東六度二十九分
二更亥初三刻四分女宿一偏西二十分
三更子初初刻十一分危宿一偏西一度七分
四更子正二刻四分室宿一偏西七度三分
五更丑初三刻十一分奎宿一偏東二十三分
攢點寅初一刻四分胃宿一偏東五度四十九分
旦刻寅初三刻九分天囷一偏東二度十二分
白露巳宮十五度
昏刻戌初三刻十三分斗宿一偏西八度十五分
一更戌正一刻五分河鼔二偏東三度二十分
二更亥初三刻女宿一偏西三度五十九分
三更子初初刻十分危宿一偏西五度三十一分
四更子正二刻五分壁宿一偏東五度五分
五更丑正初刻奎宿一偏西五度十六分
攢點寅初一刻十分胃宿一偏西二十分
旦刻寅正初刻二分天囷一偏西四度二十七分
巳宮二十度
昏刻戌初三刻五分河鼓二偏東六度十三分
一更戌正初刻十三分河鼓二偏東二十八分
二更亥初二刻十一分虚宿一偏東三度十九分
三更子初初刻九分北落師門偏東二度四十分
四更子正二刻六分壁宿一偏東十三分
五更丑正初刻四分婁宿一偏東三度十六分
攢點寅初二刻二分天囷一偏西一度三十四分
旦刻寅正初刻十分昴宿一偏西一度八分
巳宮二十五度
昏刻戌初二刻十三分河鼓二偏東三度二十二分
一更戌正初刻七分河鼓一偏西一度三十分
二更亥初二刻七分虚宿一偏西十七分
三更子初初刻七分室宿一偏東五十分
四更子正二刻八分土司空偏東二度四十三分
五更丑正初刻八分婁宿一偏西二度二十分
攢點寅初二刻八分昴宿一偏東二度十六分
旦刻寅正一刻二分畢宿一偏東三度四十四分
秋分辰宮初度
昏刻戌初二刻五分河鼓二偏東四十七分
一更戌正初刻牛宿一偏東一度四十分
二更亥初二刻三分虚宿一偏西三度五十二分
三更子初初刻六分室宿一偏西三度三十分
四更子正二刻九分奎宿一偏東一度十一分
五更丑正初刻十二分胃宿一偏東四度七分
攢點寅初三刻昴宿一偏西四度四分
旦刻寅正一刻十分畢宿一偏西二度五十一分
辰宮五度
昏刻戌初一刻十三分河鼓一偏西五十五分
一更戌初三刻八分天津一偏東二十七分
二更亥初一刻十四分危宿一偏東一度二十一分
三更子初初刻五分室宿一偏西七度五十分
四更子正二刻十分奎宿一偏西三度三十九分
五更丑正一刻一分胃宿一偏西一度二十八分
攢點寅初三刻七分畢宿一偏東四十九分
旦刻寅正二刻二分五車二偏東一度四十九分
辰宮十度
昏刻戌初一刻六分牛宿一偏東二度十四分
一更戌初三刻二分女宿一偏東二度三十二分
二更亥初一刻十分危宿一偏西二度十五分
三更子初初刻三分壁宿一偏東五度六分
四更子正二刻十二分婁宿一偏東五度二十四分
五更丑正一刻五分天囷一偏西一度五十六分
攢點寅初三刻十三分畢宿一偏西五度十七分
旦刻寅正二刻九分參宿一偏東五十分
寒露辰宮十五度
昏刻戌初初刻十四分牛宿一偏西三十八分
一更戌初二刻十分女宿一偏西二十分
二更亥初一刻六分危宿一偏西五度五十二分
三更子初初刻二分壁宿一偏東四十四分
四更子正二刻十三分婁宿一偏東三十二分
五更丑正一刻九分昴宿一偏東二度二十三分
攢點寅正初刻五分參宿七偏東三十二分
旦刻寅正三刻一分參宿四偏東二分
辰宮二十度
昏刻戌初初刻八分天津一偏西二度十分
一更戌初二刻四分女宿一偏西三度二十九分
二更亥初一刻二分北落師門偏東三度二分
三更子初初刻一分壁宿一偏西三度四十分
四更子正二刻十四分婁宿一偏西四度二十二分
五更丑正一刻十三分昴宿一偏西三度十六分
攢點寅正初刻十一分觜宿一偏西五十三分
旦刻寅正三刻七分井宿一偏東二十五分
辰宮二十五度
昏刻戌初初刻二分女宿一偏西十一分
一更戌初一刻十二分虚宿一偏東四度二十九分
二更亥初初刻十三分室宿一偏東三十六分
三更亥正三刻十四分土司空偏西十六分
四更子正三刻一分胃宿一偏西二度二十八分
五更丑正二刻二分畢宿一偏東二度十五分
攢點寅正一刻三分參宿四偏西二度十九分
旦刻寅正三刻十三分天狼偏東五十分
霜降卯宮初度
昏刻酉正三刻十一分女宿一偏西三度二十六分
一更戌初一刻六分虚宿一偏東一度十四分
二更亥初初刻十分室宿一偏西二度二十四分
三更亥正三刻十三分奎宿一偏西一度二十八分
四更子正三刻二分胃宿一偏西二度三十二分
五更丑正二刻五分畢宿一偏西三度十五分
攢點寅正一刻九分井宿一偏西二度二分
旦刻卯初初刻四分天狼偏西五度二十五分
卯宮五度
昏刻酉正三刻六分虚宿一偏東三度五十六分
一更戌初一刻虚宿一偏西二度四分
二更亥初初刻六分室宿一偏西六度十二分
三更亥正三刻十二分奎宿一偏西六度一分
四更子正三刻三分天囷一偏西二度二十七分
五更丑正二刻九分五車二偏車一度五十七分
攢點寅正二刻天狼偏西一度四十三分
旦刻卯初初刻九分南河三偏東一度三十三分
卯宮十度
昏刻酉正三刻虚宿一偏東三十四分
一更戌初初刻九分危宿一偏東三度二十二分
二更亥初初刻二分壁宿一偏東六度五十八分
三更亥正三刻十一分婁宿一偏東三度三十一分
四更子正三刻四分昴宿一偏東二度二十二分
五更丑正二刻十三分參宿一偏東一度二十七分
攢點寅正二刻六分南河三偏東四度五十六分
旦刻卯初一刻北河三偏西三度五十四分
立冬卯宮十五度
昏刻酉正二刻十分虚宿一偏西三度八分
一更戌初初刻三分危宿一偏西五分
二更戌正三刻十四分壁宿一偏東二度四十六分
三更亥正三刻十分婁宿一偏西一度十一分
四更子正三刻五分昴宿一偏西二度五十分
五更丑正三刻一分參宿四偏東一度十九分
攢點寅正二刻十二分北河三偏西三十六分
旦刻卯初一刻五分鬼宿一偏東一度四十三分
卯宮二十二度
昏刻酉正二刻五分危宿一偏西八分
一更酉正三刻十一分危宿一偏西五度二十三分
二更戌正三刻十分壁宿一偏西三度十七分
三更亥正三刻八分胃宿一偏東四度十八分
四更子正三刻七分畢宿一偏東五十分
五更丑正三刻五分井宿一偏西十二分
攢點寅正三刻四分鬼宿一偏東二度二十五分
旦刻卯初一刻十分柳宿一偏西四度四十八分
小雪寅宮初度
昏刻酉正一刻十三分北落師門偏東五度五十六分
一更酉正三刻三分北落師門偏東五十六分
二更戌正三刻五分奎宿一偏東三十八分
三更亥正三刻七分天囷一偏東一度二十七分
四更子正三刻八分五車二偏東三度二十一分
五更丑正三刻十分天狼偏西三度四分
攢點寅正三刻十二分柳宿一偏西六度二分
旦刻卯初二刻二分星宿一偏西二度二分
寅宮七度
昏刻酉正一刻九分北落師門偏西二十五分
一更酉正二刻十三分室宿一偏西二度五十四分
二更戌正三刻二分奎宿一偏西五度五十八分
三更亥正三刻六分昴宿一偏東四度十七分
四更子正三刻九分參宿一偏東一度七分
五更丑正三刻十三分南河三偏東一度五十一分
攢點卯初初刻二分星宿一偏西一度五十三分
旦刻卯初二刻六分軒轅十四偏西二十九分
大雪寅宮十五度
昏刻酉正一刻五分室宿一偏西五度四十三分
一更酉正二刻八分壁宿一偏東六度四十九分
二更戌正二刻十四分婁宿一偏東二十二分
三更亥正三刻五分昴宿一偏西四度二分
四更子正三刻十分參宿四偏西二度八分
五更寅初初刻一分鬼宿一偏東五度十六分
攢點卯初初刻七分軒轅十四偏西一度四十八分
旦刻卯初二刻十分翼宿一偏東三度九分
冬至丑宮初度
昏刻酉正一刻二分土司空偏東三度二十三分
一更酉正二刻五分土司空偏西一度七分
二更戌正二刻十二分天囷一偏東一度四十五分
三更亥正三刻四分五車二偏東二度九分
四更子正三刻十一分天狼偏西五度三十一分
五更寅初初刻三分星宿一偏東三度一分
攢點卯初初刻十分翼宿一偏西五度三十八分
旦刻卯初二刻十三分五帝座偏西一度四十七分
小寒丑宮十五度
昏刻酉正一刻五分婁宿一偏東三度四十八分
一更酉正二刻八分婁宿一偏西四十二分
二更戌正二刻十四分昴宿一偏西五度六分
三更亥正三刻五分井宿一偏東三度五分
四更子正三刻十分鬼宿一偏東四度十二分
五更寅初初刻一分軒轅十四偏西二度五十二分
攢點卯初初刻七分軫宿一偏西二度二十分
旦刻卯初二刻十分角宿一偏東六度三十八分
丑宮二十三度
昏刻酉正一刻九分婁宿一偏西五度四十六分
一更酉正二刻十三分胃宿一偏東一度三十一分
二更戌正三刻二分畢宿一偏西三度十二分
三更亥正三刻六分天狼偏東五十三分
四更子正三刻九分柳宿一偏西二度二十分
五更丑正三刻十三分翼宿一偏東二度三十一分
攢點卯初初刻二分角宿一偏東七度三十四分
旦刻卯初二刻六分角宿一偏西五十六分
大寒子宮初度
昏刻酉正一刻十三分胃宿一偏西二度五分
一更酉正三刻二分天囷一偏西一度五十七分
二更戌正三刻五分五車二偏西十八分
三更亥正三刻七分南河三偏東六度十八分
四更子正三刻八分星宿一偏東三度十九分
五更丑正三刻十分翼宿一偏西四度五分
攢點寅正三刻十二分角宿一偏東一度二十八分
旦刻卯初二刻二分亢宿一偏東四度三十三分
子宮八度
昏刻酉正二刻五分昴宿一偏東三度
一更酉正三刻十一分昴宿一偏西二度十五分
二更戌正三刻十分參宿四偏東一度九分
三更亥正三刻八分北河三偏西一度十六分
四更子正三刻七分張宿一偏東一度十九分
五更丑正三刻五分五帝座偏東一度二分
攢點寅正三刻四分角宿一偏西四度四十六分
旦刻卯初一刻十分大角偏西三十八分
立春子宮十五度
昏刻酉正二刻十分昴宿一偏西五度十八分
一更戌初初刻三分畢宿一偏東十分
二更戌正三刻十四分井宿一偏西二十二分
三更亥正三刻十分鬼宿一偏東三度
四更子正三刻五分軒轅十四偏西一度十九分
五更丑正三刻一分軫宿四偏東一度四十三分
攢點寅正二刻十二分亢宿一偏東一度四十六分
旦刻卯初一刻五分氐宿一偏東一度四十三分
子宮二十度
昏刻酉正三刻畢宿一偏西十七分
一更戌初初刻九分五車二偏東四度四十三分
二更亥初初刻二分天狼偏東三十三分
三更亥正三刻十一分柳宿一偏西二十五分
四更子正三刻四分軒轅十四偏西六度一分
五更丑正二刻十三分軫宿一偏西二度二十九分
攢點寅正二刻六分大角偏西二十三分
旦刻卯初一刻氐宿一偏西一度五十九分
子宮二十五度
昏刻酉正三刻六分五車二偏東四度二十一分
一更戌初一刻參宿七偏西二十八分
二更亥初初刻六分天狼偏西五度十九分
三更亥正三刻十二分柳宿一偏西五度三十二分
四更子正三刻三分翼宿一偏東二度三十四分
五更丑正二刻九分軫宿一偏西六度二十一分
攢點寅正二刻大角偏西三度四十五分
旦刻卯初初刻九分氐宿四偏東一度十五分
雨水亥宮初度
昏刻酉正三刻十一分參宿七偏西三十一分
一更戌初一刻六分觜宿一偏西二度二分
二更亥初初刻十分南河三偏東一度五十四分
三更亥正三刻十三分星宿一偏東二度十分
四更子正三刻二分翼宿一偏西一度五十九分
五更丑正二刻五分角宿一偏東七度四分
攢點寅正一刻九分氐宿一偏東一度六分
旦刻卯初初刻四分氐宿四偏西二度十八分
亥宮五度
昏刻戌初初刻二分觜宿一偏西二度二分
一更戌初一刻十二分井宿一偏東三度十六分
二更亥初初刻十三分北河三偏西二度四十一分
三更亥正三刻十四分星宿一偏西二度五十分
四更子正三刻一分五帝座偏東五度三十七分
五更丑正二刻二分角宿一偏東三度四分
攢點寅正一刻三分氐宿一偏西二度九分
旦刻寅正三刻十三分貫索一偏西二十四分
亥宮十度
昏刻戌初初刻八分參宿四偏西三度十三分
一更戌初二刻四分井宿一偏西三度十一分
二更亥初一刻二分鬼宿一偏東三度二十六分
三更子初初刻一分軒轅十四偏東一度五十二分
四更子正二刻十四分五帝座偏東一度二十五分
五更丑正一刻十三分角宿一偏西三十八分
攢點寅正初刻十一分氐宿四偏東一度三十分
旦刻寅正三刻七分房宿一偏東一度二十一分
驚蟄亥宮十五度
昏刻戌初初刻十四分井宿一偏西二度五十分
一更戌初二刻十分天狼偏西二度四十三分
二更亥初一刻六分柳宿一偏西二十六分
三更子初初刻二分軒轅十四偏西三度二分
四更子正二刻十三分五帝座偏西二度五十九分
五更丑正一刻九分角宿一偏西四度十七分
攢點寅正初刻五分氐宿四偏西一度三十九分
旦刻寅正三刻一分房宿一偏西一度四十八分
亥宮二十度
昏刻戌初一刻六分天狼偏西二度三十五分
一更戌初三刻二分南河三偏東三度五十六分
二更亥初一刻十分柳宿一偏西六度三分
三更子初初刻三分翼宿一偏東五度十八分
四更子正二刻十二分軫宿一偏西三十七分
五更丑正一刻五分亢宿一偏東三度五十六分
攢點寅初三刻十三分貫索一偏東三十八分
旦刻寅正二刻九分心宿一偏東四十七分
亥宮二十五度
昏刻戌初一刻十三分南河三偏東四度五分
一更戌初三刻八分北河三偏西一度十五分
二更亥初一刻十四分星宿一偏東一度六分
三更子初初刻五分翼宿一偏東十二分
四更子正二刻十分軫宿一偏西四度四十三分
五更丑正一刻一分亢宿一偏東二十分
攢點寅初三刻七分貫索一偏西二度二十八分
旦刻寅正二刻二分心宿一偏西二度四分
紫微垣
中宮北極紫微宮北極五星在其中大帝之坐第二珠
第三之星庶子居第一號曰為太子四為后宮五天樞
左右四星是四輔天一太一當門路左樞右樞夾南門
兩面營衛一十五上宰少尉兩相對少宰上輔次少輔
上衛少衛次上丞後門東邊大贊府門東喚作一少丞
以次却向前門數隂德門裏兩黃聚尚書以次其位五
女史柱史各一戸御女四星五天柱大理兩黃隂德邊
勾陳尾指北極顛勾陳六星六甲前天皇獨在勾陳裏
五帝内座後門是華蓋并杠十六星杠作柄象華蓋形
蓋上連連九箇星名曰傳舍如連丁垣外左右各六珠
右是内階左天廚階前八星名八穀廚下五箇天棓宿
天床六星左樞在内廚兩星右樞對文昌斗上半月形
稀疎分明六箇星文昌之下曰三師太尊只向三公明
天牢六星太尊邊太陽之守四勢前一箇宰相太陽側
更有三公相西偏即是元戈一星圓天理四星斗裏暗
輔星近着開陽淡北斗之宿七星明第一主帝名樞精
第二第三璇璣星第四名權第五衡開陽搖光六七名
搖光左三天槍紅
按星經步天歌五帝内座五星内廚二星勢四星杠
八星御女四星天柱五星大理二星天床六星今儀
象志無傳舍九星今八星華蓋八星今四星天牢六
星今一星六甲六星今一星
太微垣
上元天庭太微宮昭昭列象布蒼穹端門只是門之中
左右執法門西東門左皂衣一謁者以次即是烏三公
三黑九卿公背旁五黑諸侯卿後行四箇門西主軒屏
五帝内座於中正幸臣太子并從官烏列帝後從東定
郎將虎賁居左右常陳郎位居其後常陳七星不相誤
郎位陳東一十五兩面宮垣十星布左右執法是其數
宮外明堂布政宮三箇靈臺候雲雨少微四星西南隅
長垣雙雙微西居北門西外接三台與垣相對無兵災
按星經步天歌五諸侯五星今儀象志無郎位十五
星今十星常陳七星今三星
天市垣
下元一宮名天市兩扇垣墻二十二當門六箇黑市樓
門左兩星是車肆兩箇宗正四宗人宗星一雙亦依次
帛度兩星屠肆前侯星還在帝座邊帝座一星常光明
四箇微芒宦者星以次兩星名列肆斗斛帝前依其次
斗是五星斛是四垣北九箇貫索星索口横着七公成
天紀恰似七公形數着分明多兩星紀北三星名女牀
此座還依織女旁三元之相無相侵二十八宿隨其隂
水火木土并與金以此别有五行吟
按星經步天歌市樓六星今三星
東方蒼龍七宿
角兩星南北正直着中有平道上天田總是黑星兩相
連别有一烏名進賢平道右畔獨淵然最上三星周
鼎形角下天門左平星雙雙横於庫樓上庫樓十星
屈曲明樓中五柱十五星三三相似如鼎形其中四
星别名衡南門樓外兩星横
亢四星恰似彎弓狀大角一星直上明折威七子亢下
横大角左右攝提星三三相似如鼎形折威下左頓
頑星兩箇斜安黃色精頑下二星號陽門色若頓頑
直下存
氐四星似斗側量米天乳氐上黑一星世人不識稱無
名一箇招搖梗河上梗河横列三星狀帝席三黑河
之西亢池六星近攝提氐下衆星騎官出騎官之衆
二十七三三相連十欠一陣車氐下騎官次騎官下
三車騎位天輻兩星立陣旁將軍陣裏鎮威霜
房四星直下主明堂鍵閉一黃斜向上鈎鈐兩箇近其
旁罰有三星直鍵上兩咸夾罰似房狀房西一星號
為日從官兩星日下出
心三星中央色最深下頭積卒共十二三三相聚心下
是
尾九星如鈎蒼龍尾下頭五點號龜星尾上天江四横
是尾東一箇名傅說傅說東畔一魚子尾西一室是
神宮所以列在后妃中
箕四星形狀似簸箕箕下三星名木杵箕前一黑是糠
皮
按星經步天歌折威七星帝席三星今儀象志無庫
樓十星今九星柱十五星今十四星亢池六星今四
星騎官二十七星今七星積卒十二星今二星南門
二星騎陣將軍一星龜五星在京師地平下故不入
圖
北方元武七宿
斗六星其狀似北斗魁上建星三相對天弁建上三三
九斗下圓安十四星雖然名鼈貫索形天雞建背雙
黑星天籥柄前八黃精狗國四方雞下生天淵十星
鼈東邊更有兩狗斗魁前農家丈人斗下眠天淵十
黃狗色元
牛六星近在河岸頭頭上雖然有兩角腹下從來欠一
脚牛下九黑是天田田下三三九坎連牛上直建三
河鼓鼓上三星號織女左旗右旗各九星河鼓兩畔
右邊明更有四黃名天桴河鼓直下如連珠羅堰三
烏牛東居漸臺四星似口形輦道東足連五丁輦道
漸臺在何許欲得見時近織女
女四星如箕主嫁娶十二諸國在下陳先從越國向東
論東西兩周次二秦雍州南下雙雁門代國向西一
晉伸韓魏各一晉北輪楚之一國魏西屯楚城南畔
獨燕軍燕西一郡是齊鄰齊北兩邑平原君欲知鄭
在越下存十六黃星細區分五箇離珠女上星敗瓜
珠上瓠瓜生兩箇各五瓠瓜明天津九箇彈弓形兩
星入牛河中横四箇奚仲天津上七箇仲側扶筐星
虚上下各一如連珠命禄危非虚上呈虚危之下哭泣
星哭泣雙雙下壘城天壘團圓十三星敗臼四星城
下横臼西三箇離瑜明
危三星不直舊先知危上五黑號人星人畔三四杵臼
形人上七烏號車府府上天鈎九黃晶鈎下五鵶字
造父危下四星號墳墓墓下四星斜虚梁十箇天錢
梁下黃墓旁兩星能蓋屋身着黑衣危下宿
室兩星上有離宫出繞室三雙有六星下頭六箇雷電
形壘壁陣次十二星十二兩頭大似井陣下分布羽
林軍四十五卒三為羣軍西西下多難論子細歴歴
看區分三粒黃金名鈇鉞一顆真珠北落門門東八
魁九箇子門西一宿天綱是電旁兩黑土公吏螣蛇
室上二十二
壁兩星下頭是霹靂霹靂五星横着行雲雨之次曰四
方壁上天廐十圓黃鈇鑕五星羽林旁土公兩黑壁
下藏
按星經步天歌天籥八星農丈人一星天田九星離
珠五星八魁九星今儀象志無鼈十四星今十三星
右旗九星今八星九坎九星今四星天桴四星今二
星羅堰三星今二星十二諸國十六星今十二星司
危二星今一星天壘城十三星今五星離瑜三星今
二星敗臼四星今二星人星五星今四星杵三星今
一星臼四星今三星天鈎九星今六星扶筐七星今
四星天錢十星今九星蓋屋二星今一星羽林軍四
十五星今二十三星土公吏二星今一星螣蛇二十
二星今十八星天廐十星今三星
西方白虎七宿
奎腰細頭尖似破鞋一十六星繞鞋生外屏七烏奎下
横屏下七星天溷明司空左畔土之精奎上一宿軍
南門河中六箇閣道形附路一星道旁明五箇吐花
王良星良星近上一策明
婁三星不勻近一頭左更右更烏夾婁天倉六箇婁下
頭天庾三星倉東脚婁上十一將軍侯
胃三星鼎足河之次天廩胃下斜四星天囷十三如乙
形河中八星名大陵陵北九箇天船名陵中積尸一
箇星積水船中一黑精
昴七星一聚實不少阿西月東各一星阿下五黃天隂
名隂下六烏芻藁營營南十六天苑形河中六星名
卷舌舌中黑點天讒星礪石舌旁斜四丁
畢恰似爪乂八星出附耳畢股一星光天街兩星畢背
旁天節耳下八烏幢畢上横列六諸王王下四皂天
高星節下團圓九州城畢口斜對五車口車有三柱
任縱横車中五箇天潢精潢畔咸池三黑星天關一
星車脚邊參旗九箇參車間旗下直建九斿連斿下
十三烏天園九斿天園參脚邊
參總是七星觜相侵兩肩雙足三為心伐有三星足裏
深玉井四星右足隂屏星兩扇井南襟軍井四星屏
上吟左足下四天厠臨厠下一物天屎沉
觜三星相近作參蘂觜上座旗直指天尊卑之位九相
連司怪曲立座旗邊四鴉大近井鉞前
按星經步天歌咸池三星今儀象志無天溷七星今
四星九斿九星今八星天園十三星京師地平上只
見九星
南方朱雀七宿
井八星横列河中靜一星名鉞井邊安兩河各三南北
正天鐏三星井上頭鐏上横列五諸侯侯上北河西
積水欲覓積薪東畔是越下四星名水府水位東邊
四星序四瀆横列南河裏南河下頭是軍市軍市團
圓十三星中有一箇野雞精孫子丈人市下列各立
兩星從東說闕邱兩星南河東邱下一狼光蓬茸左
畔九箇彎弧弓一矢擬射頑狼胷有箇老人南極中
春秋出入壽無窮
鬼四星冊方似木櫃中央白者積尸氣鬼上四星是爟
位天狗七星鬼下是外廚六間柳星次天社六星弧
東倚社東一星名天記
柳八星曲頭垂似柳近上三星號為酒享宴大酺五星
守
星七星如鈎柳下生星上十七軒轅形軒轅東頭四内
平平下三箇名天相相下稷星横五靈
張六星似軫在星旁張下只是有天廟十四之星冊四
方長垣少微雖向上星數欹在太微旁太尊一星直
上黃
翼二十二星大難識上五下五横着行中心六箇恰似
張更有六星在何處三三相連張畔附必若不能分
處所更請向前看野取五箇黑星翼下頭欲知名字
是東甌
軫四星似張翼相近中央一箇長沙子左轄右轄附兩
星軍門兩黃近翼是門西四箇土司空門東七烏青
邱子青邱之下名器府器府之星三十二已上便是
太微宮黃道向上看取是
按星經步天歌積水一星天稷五星天廟十四星東
甌五星土司空四星軍門二星器府三十二星今儀
象志無軍市十三星今十星青邱七星今三星天社
六星京師地平上只見三星老人星在京師地平下
故不入圖
欽定協紀辨方書卷十三
