竹嶼山房雜部卷二十一明宋詡撰
尊生部九
粉部
冷團
冷團須用荳粉為縴濃餹粉細方好
水團
用白糯米或三五升或一斗浸一宿帶水磨下以大匾
盛灰上用淨布攤蓋以糯米粉置於上濾出水如少粉
撲然後以手攪成塊或用肉或用菜為餡丸如圓眼大
或彈子鴨子大滚湯下之以熟為度
熯&KR2410;子
水一盞小盆合在鍋底四向放&KR2410;子&KR0146;蓋熯之如水燒
乾再添水&KR2410;子不致焦又易熟
餹部
風消餹
用白糯米五升或一斗淘淨曬乾磨粉用絹篩篩過滚
湯煉成一塊分如彈子放在滚湯内煑熟以生粉&KR0008;過
每丸分作兩塊然後幹薄切作片子曬乾滚油内浮之
用炒熟餹麫為末劑甚佳
芝蔴餹
用芝蔴二升沙餹一斤炒麫些少
蔴片
用餳餹一斤沙餹半斤芝蔴三升半
裹餹
用沙餹餅屑豆末薄荷為劑外以餳餹裹之
收藏響餹
以燈草寸剪重重間和收之雖經雨不潤
蜜部
收藏蜜煎果
黃梅時換蜜以細辛末放頂上蟣蟲不生
造蜜煎果
凡煎果須隨其酸苦辛硬製之以半水煑十數沸乘熱
控乾别換純蜜入沙銚内用文武火再煑取其色明透
為度新甕盛貯緊密封固勿令生蟲須時復看視覺蜜
酸急以新蜜煉熟易之
造蜜煎果子法
凡煎果子酸者用朴硝破水大段硬酸者用湯化朴硝
放冷浸去酸味軟嫩者只煉蜜放冷澆在果子上淹一
宿其酸鹹味自去漉出淘過控乾並先煉熟蜜後入煎
五七沸出放冷再入舊蜜内煎如琥珀色去蜜置器中
煎時須用銀石砂銚等為佳使蜜澆者浸一宿餘並用
淹一飯時即有味也
又法
應乾煎果先用湯&KR0034;白梅肉候冷浸之却控乾煉蜜浸
之如前法
粥部
餹白粥
上色白粳米隔夜淘淨白沸湯中逐旋撒米下去一邊
攪一邊撒如此方勻不上清下矴須入礦灰少許稻葉
少許
飯部(荳附)
治飯不餿
用生莧菜鋪蓋飯上則飯不作餿氣
炒萁豆
清酒糟和水浸豆一宿漉起㫰略乾慢火炒既大而脆
不必用沙也
竹嶼山房雜部卷二十一
