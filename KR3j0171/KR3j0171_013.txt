竹嶼山房雜部卷十三明宋詡撰
尊生部一
湯部
茴香湯
乾生姜(半兩)甘草(二兩)小茴香(一兩)炒鹽(二兩半)右為末白湯
調(達旦茴香青鹽尤妙)
鐵刷湯
蒼朮(二兩米泔浸一宿切片焙乾)良薑(三兩鎚碎油炒)砂仁(二兩)甘草(一兩七錢炒)
鹽(一兩八錢炒)右末每服一錢空心沸湯點服
丁沈煎丸
白豆蔲(五分)砂仁畢澄茄木香檀香薄荷葉
甘松(淨)陳皮桂花(各半兩)丁香沉香(各五分)白茯苓(二兩)
百藥煎(一兩)右為末用甘草膏和勻丸如菉豆大常服
能消酒化食若臨用時入龍腦香麝香硼砂少許尤
妙
熬甘草膏法
粉草一斤𢷬碎熱水浸半日揉洗紐去滓再浸再洗
再紐凡三次將淨甘草水入磁器内熬成膏子(又見卷末)
(視此較詳)
杏薑湯
一薑二杏三鹽四草每生薑一斤𢷬細絞取真汁却
將去皮尖淨杏仁二兩炒鹽三兩甘草末四兩同𢷬細
入薑汁𢷬勻逐旋湯調服甚美風韻
縮砂湯
縮砂仁(四兩)烏藥(二兩)香附子(一兩炒)粉草(二兩炙)共為末每
服二錢加鹽沸湯點服中酒者服之妙常服快氣進食
須問湯
東坡歌括云半兩生薑(乾用)一升棗(乾用去核)三兩白鹽(炒黃)二
兩草(尖去皮)丁香木香各半錢約量陳皮(去白)一處𢷬煎也
好點也好紅白容顔直到老
鳳髓湯
松子仁胡桃肉(湯浸去皮各一兩或二兩)共研爛入熟蜜半兩和
勻每用沸湯點服服能潤肺療咳嗽
杏酪湯
板杏仁用三兩半沸湯二升浸盖却候冷即便換沸湯
如是五度了逐箇搯去皮尖入小砂盆子内細研次用
好蜜一斤於銚子内煉三兩沸看涌掇退候半冷旋傾
入杏泥又研如是旋添入研和勻極細湯成矣
醍醐湯(止渴生津)
烏梅(一斤搥碎用水入大罐同熬作一碗澄清不犯鐵器)蜜(五斤)縮砂仁(半斤碾)白
檀末(二錢)麝香(二字)右將梅水縮砂蜜三件一處於砂石
器内熬之候赤色為度冷定入白檀香麝香
水芝湯(通心氣益精髓)
粉草(一兩微炒)乾蓮實(一斤帶皮炒極燥𢷬羅為細末)右為細末每服二
錢入鹽少許沸湯點服蓮實𢷬羅至黑皮如鐵不可𢷬
則去之世人用蓮實去黑皮及澀皮并心大為不便黑
皮堅氣而澀皮固精世人多不知也此湯夜坐過饑氣
乏不欲取食則飲一盞大能補虚助氣昔仙人務光服
此得道
茉莉湯
用蜜一兩匙甘草一分土薑自然汁一滴同研令極勻
調塗在碗中心抹勻不令洋流每於凌晨採摘茉莉花
一二十朵將放藥碗蓋花取其香氣熏之午間乃可以
點用
木香苦湯
片子薑黃(四兩)縮砂仁(半兩)木香(半兩)白豆䓻仁(半兩)藿香葉(半兩)
白檀(半兩)陳皮(去白半兩)青皮(去白半兩)甘草(炒半兩)廣茂(炮半兩)香附
子(去毛炒一兩)川楝子(半兩)白扁豆(去皮蒸熟焙乾秤二兩)右為細末
每服一二錢空心沸湯點服
無塵湯
水晶糖霜(二兩)梅花片腦(二分)右將糖霜乳細羅過入腦
子再研勻每用一錢沸湯點服如點帶香湯茶必須當
面烹點不可多多則令人厭少則有餘不足存焉慎勿
背地烹點供上如背處烹點則香氣已散矣
綠雲湯
荆芥穗(四兩)白朮粉草(各二兩)右為末入鹽點服
仙朮湯(辟瘟疫除寒濕温脾胃進飲食)
蒼朮(去皮十二斤米泔水浸焙)棗(去核六升)杏仁(去皮尖炒斤半)乾薑(五兩炮)粉草
(炙三斤半)鹽(六斤四兩)右為細末入杏仁和勻每服一錢沸湯
點服常服延年益夀明目駐顔輕身不老
御愛靈黍湯(煖脾剋化宿食)
大小麥(各二升)粉草(炙四兩)縮砂仁(一兩半)生薑(一斤帶皮切)鹽(六兩)
(白者)右將二麥炒熟入諸藥焙乾為細末以磁器内盛
食前後皆可服大小麥恐有麤皮難服先别多碾取淨
末用加肉豆䓻八枚尤佳
荔枝香
烏梅(半斤洗淨熬去核去滓)沙糖(二斤熟水化作汁濾去滓)桂末(三錢)丁香末(一錢)
乾生薑末(半兩)右將糖梅汁合和了銀石器内熬耗一
半然後入丁桂薑末再熬成膏入淨器内收貯
温棗湯
大棗(一斤去核用水五升熬汁)生薑汁蜜右將三味調停和美
再入銀石器内令稀稠得所入麝香少許每盞抄一大
匙沸湯點服
香蘇湯
乾棗(一斗去核劈碎)木瓜(五箇去皮稀𢷬碎)紫蘇葉(半斤)右件一處再
𢷬勻分作五分勻攤在竹籮内燒滚湯潑淋下汁嘗瓜
棗無味了去却别換好者一分依上潑之以味盡為度將
淋下汁慢火銀石器内熬成膏子冷熱任用
地黃膏子湯
生地黃肥大者於秋暮冬初採之淨洗拆碎入石臼中
以木杵𢷬爛榨取汁入砂石器内熬至浮沫起皆掠去
至淨煎至三分去二别換銀石小器慢火熬至滴入水
不散為度造時始末不犯銅鐵器於淨磁器内收貯入
檀香末并腦麝少許或云入蜜熬者非入酒中同飲極
妙并可沸湯點服
輕素湯
乾山藥(三兩)蓮子肉(半斤湯浸去紫皮并心子洗淨白)右日乾為細末
生龍腦少許湯點服
沃雪湯
雞蘇葉三兩縮砂仁一兩荆芥穗一兩半甘草半兩天
花粉甜者二錢半為末湯點
櫻珠湯
用一味好南參不以多寡碾為細末以胡桃仁松子亦
得同和勻煉蜜為膏子丸如櫻珠大以辰砂為衣取其
紅色仍用青松釵為葉每用二顆放在湯盞呈過沸湯
當頭衝點香美風韻悦目有補
熟梅湯
黃梅十斤鹽一斤青椒四兩粉草末六兩薑
汁一小碗右拌勻日曬半月磁器收貯
東坡梅湯
黃梅一百箇蒸熟以生布絞去皮核留肉用炒鹽一斤
生薑一斤去渣粉草末二兩(右拌勻入甕綿紙裹甕口曬之沸湯點用)
梅絲湯
青梅用大而堅者趁衆手切絲不可遲遲則絲黃軟每
絲一斤用甘草一兩半新椒一合生薑少許炒鹽半斤
停冷右件拌勻入罐留少許鹽封面厚紙密封不犯
生水
黃梅湯
黃梅百箇須蒸熟皮核生麤布細梢五兩椒從枝上採
半斤鹽向火中燒斤薑𢷬取自然汁粉草羅將四兩饒
綿裹甕口晴日曬渴時須用沸湯澆
青脆梅湯
青消梅一斤十二兩甘草生末四兩炒鹽半斤生薑一
斤四兩青椒三兩紅椒半兩去目擘作兩片
大率青梅湯家家有方分兩亦大同小異初造之時香
味一同但藏經月之後便爛熟如黃梅亦盖有說焉一
者須用青消梅在小滿前採搥破核去仁不得纖毫犯
手用乾匙撥至打拌之時亦然搥破之後須攤在潔淨
篩子中令水脉略乾爽二者甘草生用不見火三者炒
鹽須待冷用生薑須用不經水浸者去皮半斤切作絲
一半擂碎亦不得犯手五者青椒不可帶葉旋採㫰乾
制度俱依法了一齊拌勻仍用銀匙或銀筯或竹筯抄
入淨新甕瓶内瓶不可大只用盛十餘盞湯料以上者
仍留些鹽糝面六者不得用箬葉笋籜掩面須用兩層
油單夾一層厚壯紙緊紥瓶口如此制作方可全脆字
也
青梅湯
小滿前採青梅硬者一斤連核略舂自然肉脱核去除
核留肉用鹽三兩半花椒皮半兩同拌入瓶
集香湯
縮砂四兩半甘草三兩胡椒檀香各半兩鹽四兩右
先將鹽甘草炒次下餘藥炒令香熟研為細末點服
青梅湯
青梅三十兩粉草末四兩極細炒鹽十兩右青梅劈
開去仁留核切碎與炒鹽甘草末一處拌勻入瓶竹箬
包口泥封懸之經半月方開入青椒不拘多少再拌勻
還入瓶封之逐旋取出用須是小滿前梅子製造則脆
黃梅湯
每黃梅一斤大者劈作六塊小者四塊去仁用鹽五兩
甘草末一兩半檀香末半兩薑絲一兩青椒葉少許拌
和勻置磁器中麤布羃口曬熟收蔵甚妙極有風味或
不用拌和先以鹽少許鋪器底梅塊一層撒鹽料一層
層皆如之上以鹽盖亦好
熟梅湯
樹頭黃大梅蒸熟去皮核每斤用甘草末五錢炒鹽四
兩薑絲二兩青椒五錢待秋間入木犀不拘多少
木犀湯
每用木犀花去萼揀淨一斤以鹽少許略擣絞去清汁
再以炒鹽四兩淹拌捺實於瓷器内合時旋取出别碎
每料用木犀六兩甘草四兩甘松檀香丁皮各半兩炒
麫一斤右為細末沸湯點服
桂花湯
木犀花帶露打下去青蒂擂爛以細麫炒熟搜勻為薄
餅一日曬乾每花餅二兩入砂仁末半兩甘草末酌量
用以甘草膏子調和佳
桂香湯
桂花三斤㨂淨去青蒂細研磁器盛貯覆合略蒸乾薑
一兩甘草略炙右為細末與桂花拌勻量入炒鹽磁
器盛貯勿令走氣如常法點
天香湯
白木犀盛開時清晨帶露用杖打下花以布被盛之揀
去蒂萼頓在淨磁器内俟積聚多然後用新砂盆擂爛
如泥一名仙桂湯亦名木犀湯並同用木犀一斤鹽炒
四兩粉草炙二兩右件拌勻置磁器中密封曝七日
每用沸湯點服
一枝花
一層煉蜜一層木犀花一層去核霜梅肉一層椒葉入
一層煉蜜若花枝多更依此法如此相間入磁器封定
此法凡四時中有香無毒之花皆可製須是帶露剪花
去葉小枝兒點湯時取一枝入盞内以湯輕輕傾下花
枝儼然如生蜜中諸物可作果供
法製縮砂(消化水榖温煖脾胃)
縮砂(十兩去皮以朴硝水浸一宿曬乾以麻油炒燥香熟為度)粉草(炙)桂花(各一錢半研為)
(細末)右件和勻每遇酒食後細嚼
香橙湯
青香橙去核穰取皮一斤以炒鹽四兩淹拌曬乾每用
四兩入甘草四兩炒鹽二兩右為細末沸湯點服
又方
香橙取皮切絲每斤用甘草末三兩半炒鹽三兩生薑
絲少許以橙穰去核淨布細捩酸水入橙絲拌勻磁罐
密封之
又方
香橙五十斤去核取皮連穰切片生薑五兩去皮切片
右件於砂盆内擣爛如泥入炙甘草末三兩檀香末半
兩和勻捻作餅子焙乾為細末入鹽少許沸湯點服
又方
橙子黃者一斤剥皮去囊去筋核連皮用舂如泥甘草
一兩檀香半兩甘松三錢並為末炒鹽三兩右拌勻
入瓶收蔵
又方
大橙子三斤去核切作片子連皮用檀香末半兩生薑
五兩切作片焙乾甘草末一兩或二兩右橙薑二件用
淨砂盆研爛次入檀香甘草末和作餅子焙乾研為細
末每用一錢鹽少許沸湯點服能寬中快氣消酒
香櫞湯(俗作圓非)
香櫞去心用皮瓤薄切細片一斤半以炒鹽三兩甘草
末一兩半花椒橘皮隨意右件拌勻淹數日沸湯點
服
橘紅湯
橘紅一斤鹽四兩水五碗右件砂甏中慢火煮令汁盡
乾右為細末沸湯點服去痰如神
調胃湯
糖糟曬乾生薑片各為細末酌量調和滋味得所為度
沸湯點服
鳳池湯
大塘南橘一斤去核與筋膜留瓤皮先以皮切碎爛擣
次以瓤切擣爛細拌勻入炒鹽三兩再同杵如泥甘草
末一兩半拌勻沸湯點服
洞庭湯
細皮黃橘子一斤於淨盆内就薄切去核留汁生薑去
皮半斤甘草四兩各擣碎炒鹽三兩拌罨一宿或兩宿
取出入所餘橘汁以炒麫糝乾共焙燥右為細末如
常法點服
鳳池湯
皮薄味甘紅橘一斤擘皮細切叧杵擘瓤去筋核細切
叧杵碎和橘醬拌勻入炒鹽三兩再同杵如泥更入甘
草末一兩半拌勻沸湯點服
補氣湯
五味子二兩甘草半兩白鹽一兩炒三件同拌勻器中
淹一宿取出焙乾為細末熟湯點服
清中湯
生薑五兩不去皮切片白鹽四兩炒與生薑同淹一宿
焙乾白术甘草各二兩半右為細末沸湯點服
解酲湯
胡椒官桂丁香各一分檀香三錢藿香半兩甘草三兩
鹽四兩炒右為細末滚湯點服
百花湯
杏仁四兩去皮尖生薑四兩取自然汁與杏仁同研細
白蜜半斤右同攪拌勻以磁器盛蒸熟匙攪成膏沸
湯點服
快腸湯
生薑二斤切片米泔浸三日曬令半乾丁香四兩剉白
鹽半斤甘草六兩切如豆大右以淨銚一枚先以鹽
炒熟次下薑稍乾脆次下甘草炒令赤色次下丁香同
炒慢火不得焦但紫色為度乘熱入新磁器密封三日
後開研為細末沸湯點服
仙朮湯(辟山嵐瘴氣晨昏宜服之)
蒼朮九兩米泔浸刮去皮棗去核乾薑各半兩泡杏仁
一兩半去皮尖麩皮炒雙仁不用叧研甘草二兩三分
炒白鹽六兩炒右為細末沸湯點服
醒脾湯
乾薑三兩白麫五兩炒炒鹽三十五兩甘草二十兩炒
杏仁一兩半去皮尖及雙仁者麩皮炒右為細末沸
湯點服
棗湯
棗去核一斤生薑五兩切洗甘草三兩炙剉右三味一
處拌勻用盆盛貯以布盖罨一宿焙乾為末入鹽少許
沸湯點服
梅蘇湯
烏梅一斤去核甘草四兩紫蘇四兩炒鹽六兩炒麫十
一兩右為細末沸湯點服
木瓜湯
木瓜半斤甘草五兩檀片茴香各四兩乾薑砂仁各四
兩右為細末沸湯點服
清中湯
水薑片半斤甘草四兩檀片少許炒鹽半斤炒麫半斤
右為細末沸湯點服
荔枝湯
烏梅肉四兩焙乾乾薑二兩泡甘草二兩官桂半兩叧
研鬆沙糖二斤叧研右為細末與沙糖官桂拌勻磁
器收貯沸湯點服
紫雲湯
甘草二兩檀香良薑桂枝各三兩砂仁乾薑甘松各二
兩右件剉碎以水濃煎去渣多以鹽調和滋味美為
度
不換金湯
炒麫一斤芝麻減半椒皮六錢茴香六錢半炒鹽三兩
一處同拌更加酥蜜右為細末沸湯調服
不老湯
生薑一斤棗一斤青鹽三兩甘草四兩丁香檀香各半
錢陳皮三兩右件一處擣爛空心調服
又(按此方與前須問湯大同小異姑兩存)
一斤生薑一斤棗三兩青鹽四兩草丁香白檀各半錢
三兩陳皮一處擣煎也好點也好久久服之長不老
和合湯
砂糖一斤約以水三二盞先燒略滚沸便下糖滚三兩
沸掠去沫舀起烏梅不拘多少打破去核仁湯泡叧
置臨用時二件調和酸甜得所為度
造化湯
肥大烏梅去仁留核甘草炒鹽各等分先以烏梅甘草
杵為粗末次下炒鹽拌勻入罐實按密封收起須臘月
或伏中修合半年後方取出焙乾研為細末沸湯調服
荔枝膏湯
烏梅三十箇肥大者先以湯浸三五次去酸水取肉爛
研入砂糖一斤臨時添減與梅同熬得所即止生薑半
斤取自然汁加減用桂末半兩入湯内右件熬成膏
子看可丸使住火用湯或水調點密封瓶
檀香湯
以甘草膏子一料用檀香細末三錢腦麝各少許研細
入生薑自然汁兩三點同研投入膏内點時以少許湯
化開飲
胡椒湯
入胡椒末一兩腦麝少許並依前法
丁香湯
入丁香細末三錢餘依前法(以上二方首云入者當本甘草膏而言)
煎甘草膏子法
好粉草一斤慢火上炙黃細剉碎研為粗末以百沸湯
五六盆煑以竹杖兒攪成濃汁生絹袋濾過再將甘草
滓别用水煎以無味為度併前濾過汁作一處使熱鍋
子内先以麻油少許乘熱擦了入甘草汁煎數十沸以
鹽一斤將汁就化用紗片濾去鹽滓再熬成膏子如飲
相似投入乾瓶内臨時修合每用膏子一料入後項藥
大率一斤甘草熬成膏子可分作五料也
竹嶼山房雜部卷十三
