漢唐書籍以通
名者五惟白虎
通與風俗通行
于世乃諸儒之
所討論實為鉅
典而所至缺此
板余嘗持節七
閩如建安書市
號為群籍所稡
訪求無有也令
錫學得
劉守乎父家藏
白虎通善本繡
梓以廣其傳是
亦明經之一助
豈小𥙷哉大德
乙已四月望日
中奉大夫雲南
諸路行中書省
參知政事東平
白虎通序
白虎通之為書其来尚矣群
書中多見其引用然不知出於
何代誰氏之手考之載籍始
於漢建初中淳于恭作白虎
奏議又班固傳作白虎通德論
唐藝文志出載班固䓁白虎通
義六卷此其所自歟平生欲見
其完書未之淂也余分水監歴
常之無錫省郡之耆儒李顯翁
晦識余於官舍翌日携是帙来
且云
州守劉公家蔵舊本公名世常
字平父廼
大元開國之初行省公之子魯齋
許左轄之高弟收書不啻萬卷
其經史子集士夫之家亦或互有
惟此帙世所罕見郡之博士與
二三子請福之于學將鏤板以
廣其傳守慨然許之今募匠
矣求余識於卷首余謂是書
韜晦於世何止數百歲而已一
旦顯於是邦殆亦有數而然
耶以郡守之博古廣文曁諸
生之好事俱可嘉尚於是乎書
大德九年四月旦日東平克齋
張楷序
白虎通德論目錄
漢玄武司馬臣班固奉詔纂集
第一卷
爵號謚
第二卷
五祀社稷禮樂
第三卷
封公侯京師五行
第四卷
三軍誅伐諫諍
鄕射致仕辟雍
災變耕桑
第五卷
封禪廵狩考黜
第六卷
王者不臣蓍龜聖人
八風商賈
第七卷
文質三政三教
三綱六紀
第八卷
情性壽命宗族
姓名天地日月
四時衣裳五刑
五經
第九卷
嫁娶
第十卷
紼冕喪服崩薨
白虎通德論目錄
謹按後漢章帝紀曰建初四年十一月
壬戍詔諸儒會白虎觀講議五經同異
使五官中郎將魏應承制問侍中淳于
恭奏帝親稱制臨决如孝宣甘露石渠
故事作白虎奏議注云今白虎通又按
班固傳曰天子會諸儒講論五經作白
虎通德論令固撰集其事此書所作之
因也書肆舊嘗鋟木歲久摩滅竟亡此
集學者欲見而不可得邇者
或謂是書中間多有魚魯之嫌如首篇援
尚書言迎子劉一事即尚書顧命考之迎
本作逆劉本作釗其當時傳寫之誤耶借
曰初得舊本如斯今旣重刊改而正諸不
亦宜乎殊不思大學以尚書堯典俊德作
峻德孟子以毛詩烝民秉彛作秉夷誰不
知其然千古至今讀誦豈無宗工鉅儒者
出蔑有一人敢爲改正由是觀之白虎通
亦猶是也間有不安盡從其舊盖纂之者
班固漢時人去古未遠必有所祖假借通
用未可盡知後人未得班固之心安可輕
議班固之述作儻能知禮記緇衣以君牙
爲君雅說命爲兊命之意則能釋魚魯之
疑矣昔人有云讀書未到康成處安敢高
談議漢儒觀書者試思之
