小學紺珠卷二
宋王應麟撰
地理類
五帝三王都
少昊都曲阜顓頊都濮陽帝嚳都亳堯都冀
舜都蒲夏都安邑湯都亳周都雍洛(文中子中國五)
(帝三王所自立也注云)
四極(八極)
泰遠(東)邠國(西作邠說文份)濮鉛(南經濮山海作獛)祝栗(北)
(爾雅四方極遠之國億晉地理志八紘之外名為八極八極之廣東西二三萬一千三百里南北二億)
(三萬一千三百里)
四荒(八荒)
觚竹(北)北戶(南)西王母(西)日下(東)(爾雅四方昏荒之國)
(南八荒八方荒忽極遠之地列子云遠在八荒之外淮子四海之外有八澤八澤之外曰八埏八埏之外曰)
(八荒)
四表(堯典注四外)
嵎夷(東表)南交(南表)昩谷(西表)幽都(北表)
四方
東(震)西(兌)南(離)北(坎)(詩四國四方之國也并中央為五方)
丹穴(南)空桐(北)太平(東)太蒙(西)(爾雅)
四維
東南(巽)東北(艮)西南(坤)西北(乾)(并四方為八方又曰八荒八㝢八極八區)
(紘淮南子九州外有八紘八紘外有八極賦揚雄傳八注八方之綱維八區注八方也東京威振八㝢)
(注八方區宇四八鄙四方與四角天八靈八方之神相校獵賦八鎮方四隅一鎮在中子居之司馬)
(如傳八方之外)
六極(又曰六合)(六區)(六漠)
上下四方(荀子宇中六指謂之極注上下四方秋莊子天有六極注四方上下呂氏春神)
(通乎六合注四方上下幕楚辭遠遊周流六漠注謂六合漢郊祀歌紛云六張衡思玄賦六區注六合)
(四班固典引光被六幽注六合幽遠之地今纂要天地方曰六合四方上下謂之宇往古來謂之宙)
八埏
地之八際(埏音延泝八埏)(司馬相如傳下淮南子作八夤)
五方
四方中國(爾雅志内則六年教方名注東西南北漢八歲學五方注辨五方之名)
中國夷蠻戎狄(王制五方之民)
九州
東南神州曰農土正南次州曰沃土西南戎州曰
滔土正西弇州曰并土正中冀州曰中土西北
台州曰肥土正北濟州曰成土東北薄州曰隱土
正東陽州曰申土(淮南子九周禮疏曰自神農已上有大州柱州迎州神州之)
(等至黃帝德不及遠惟於神州之内分為九州禹騶衍曰中國名曰赤縣神州赤縣神州内自有九州之序)
(九州是也中國外如赤縣神州者九乃所謂九州也有禆海環之一區中為一州如此者九有大瀛海環其外)
(立春秋命歴序人皇氏分九州神農始地形甄度四海祭法共工氏霸九州)
五屬十連
五國以為屬屬有長十國以為連連有帥三十國
以為卒卒有正二百一十國以為州州有伯八州
八伯五十六正百六十八帥三百三十六長(王制法漢刑)
(志州有牧州漢表注九伯九之牧)
九州(九牧)
冀(堯所都)兖(濟河)青(海岱)徐(海岱及淮)揚(淮海)荆(荆及衡陽)豫(荆河)
梁(華陽黑水)雍(黑水西河)(書禹貢禹别九州而左傳九牧九州之牧始冀次兖終於雍言治水)
(之序禹貢有青徐梁而無幽并營爾雅有徐幽營而無青梁并職方有青幽并而無徐梁營三代不同故也)
(朱子曰中古之地但為九州禹治水作貢亦因其舊舜即位分十有二州)
十二州(十二牧)
冀兖青徐荆揚豫梁雍幽并
營(舜典肇十有二州咨十有二牧吳氏曰在禹治水之後分冀州為幽州并州分青州為營州)
(王書正義曰禹登位還置九州)
殷九州(又曰九有)(九圍)
冀(兩河間)豫(河南)雝(河西)荆(漢南)揚(江南)兖(濟河)徐(濟東)
幽(燕)營(齊)(爾雅注此蓋殷制式商書九有之師之商頌奄有九有帝命于九圍注九州界)
(梁文王三分天下有其二荆雍豫徐揚惟青兖冀屬紂)
周九州
揚(東南)荆(正南)豫(河南)青(正東)兖(河東)雍(正西)幽(東北)
冀(河内)并(正北)(周禮職方氏辨九州之國近職方氏始揚次荆而終於并言遠之序)
豫(周)冀(晉)兖(衞)青(齊)徐(魯)揚(越)荆(楚)雍(秦)幽(燕)(呂氏春秋)
(縣後漢贊九注九州也)
五服(虞夏)(周)
甸侯綏要荒(書益稷禹貢百每服五百里五服二千五里南北東西)
(相距五千里益稷篇言弼成五服至于五千)
侯甸男采衞(書周官六年五服一朝謀康誥曰云云國語祭公父)
(曰先王之制邦内甸服邦外侯服侯衞賓服蠻夷要服戎翟荒服)
九服(周)(又曰九畿)
侯甸男采衞蠻夷鎮藩(周禮職方氏辨)
(九服之邦國方千里曰王九畿之籍方千里曰國畿)(其外方五百里内大司馬自商以前并畿為五服)
(周公致太平除畿内更制天下為九服)
六服(周)
侯甸男采衞并王畿(書周官六服羣辟罔不承德禹貢)
(五服通畿内周制五服在王畿外)
五嶽
岱(在兖州)衡(在荆州)華(在豫州)嶽(在雍州)恒(在并州)(周禮)
(大司樂注)
泰山(東兖州岱乂曰岱宗山)華山(西華州)衡山(南衡州即爾雅霍山為南嶽天柱山按)
(霍山在今壽州六安縣天柱山在漢廬江郡灊縣)恒山(北定州帝又曰常山漢文諱改)嵩山
(中河南府太爾雅嵩高中嶽注室山)
東岱南靃西華北恒中泰室(說文華爾雅河南河西)
(嶽吳嶽河東岱河北恒江南衡)
四嶽
岱(東兖州在)華(西雍州在)衡(南荆州在)恒(北冀州在)(左傳注)
四瀆
江(出岷山茂州)河(出崑崙西域)淮(出桐栢唐州)濟(沇水出王屋東流為濟河南漢志作)
(泲)(爾雅四瀆者發源注海者也)
四海
東海(徐揚芒神勾)西海(西域收神蓐)南海(交廣融神祝)北海(青滄頊神顓)
(太公金匱禮記祭義)
九夷(東)八狄(北)七戎(西)六蠻(南)(爾雅蕭箋詩蓼)
北至于幽陵南至于交趾西濟于流沙東至于
蟠木(大戴禮五帝德高陽乘龍而至四海)
禹使大章步東極至西垂二億三萬三千五百里七十
一步又使豎亥步南極盡北垂二億三萬三千五百里
七十五步四海之内東西二萬八千里南北二萬六千
里(帝王世紀山海經)
西不盡流沙南不盡衡山東不盡東海北不盡
恒山(王制凡四海之内斷長補短方三千里)
九河
徒駭太史馬頰覆鬴胡蘇簡絜(曾氏以簡)
(絜為一其一則河之經流也)鉤盤鬲津(爾雅徒孟子禹疏九河駭是河流本)
(道一分為八枝其許商得其三杜佑通典得其六歐陽忞輿地記又得一或新河而載以舊名或一地而互)
(為兩說之鄭氏以為齊桓塞其八流以自廣碣漢王横言九河地為海水所漸酈道元謂九河石苞淪)
(於海)
九山
會稽泰山王屋首山太華岐山太行
羊腸孟門(淮南子秋呂氏春)
汧壺口砥柱太行西傾熊耳嶓冡内
方汶(史記正義道九山崇書說自岍岐至敷淺源國語禹封九山注九州之山)
會稽衡山華山沂山岱山嶽山醫無閭
霍山恒山(職方氏九州山鎮)
九川
弱水黑水河漢(索隱瀁)江沇淮渭洛
(史記正義道九川北禹貢正義所導九水自為始)
九州名川(書子決九川注)
三江江漢滎雒淮泗河泲涇汭河泲
漳虖池嘔夷(職方氏九州川)
九江
烏白江蚌江烏江嘉靡江畎江源江廩
江提江箘江(禹貢釋文尋陽地記)
三里江五州江嘉靡江烏土江白蚌江白
烏江箘江沙提江廩江(張須元緣江圖口始於鄂陵終于江會)
(于桑落洲)
劉歆以為湖漢九水入彭蠡澤(太康地記)漢志在廬江郡
之尋陽縣水經在長沙下雋西北胡氏以洞庭為
九江曾氏謂過九江至于東陵東陵今之巴陵巴陵
之上即洞庭也考之前志沅水漸水潕水辰水叙水酉
水醴水湘水資水皆合洞庭中東入于江(賈誼書曰禹鑿江而導之)
(九路)
三江
吳松江錢塘江浦陽江(禹貢釋文韋昭云云越語吳三江環之注云)
松江東北行七十里得三江口東北入海為婁江東南
入海為東江并松江為三(吳地記賦庾仲初揚都注)
北江中江南江(顔師古注漢地理志)
岷江浙江松江(郭景純云)
一江自義興一江自毘陵一江自吳縣(王介甫云)岷山之
江為中江嶓冢之江為北江豫章之江為南江(蘇子瞻云)
北江中江皆禹所導南江乃其故道故經不之志(曾氏云)
江至尋陽南合為一東行至揚州入彭蠡復分為三
道入海(周禮職方氏揚州其川三江疏云)
五湖
滆湖洮湖射湖貴湖太湖(後漢馮衍傳注虞翻云太湖有)
(五湖故謂之五湖之太湖之小支俱連太湖兼得五湖名在今湖州東)
長塘湖太湖射貴湖上湖滆湖(水經注江南東注于具區)
(謂之五湖口國語越伐吳戰于五湖范蠡返至五湖而辭越虞翻曰是湖有五道韋昭曰今太湖也書謂之震)
(澤爾雅以為具區禹貢疏即震澤)
游莫貢䔖胥(史記正義並太湖東岸五灣吳錄五湖太湖别名周五百)
(餘里故曰五湖通渠三江五湖)(職方氏揚州其浸五湖湖河渠書吳太史公曰上姑蘇望五地理志)
(注五湖在吳有說文通釋一名具區其派五故曰五湖)
太湖射貴湖上湖洮湖滆湖(史記正義或說)
具區洮滆彭蠡青草洞庭(史記索隱郭璞江賦)
太湖(湖州)射陽(楚州)青草(岳州)丹陽(潤州)宮亭(洪州)
二南
周南召南周國本在岐山之陽(岐周今鳳翔府天興縣)文王
辟國寖廣徙都于豐而分岐周故地為周公旦召公奭
之采邑(扶風雍縣南有召亭)且使周公為政於國中而召公宣布
於諸侯於是德化大成于内而南方諸侯之國江沱汝
漢之間莫不從化(南南方諸侯之國也即今興元府京西湖北諸州)周公相成
王制作禮樂其得之國中者雜以南國之詩謂之周南
言自天子之國而被於諸侯不但國中而已也其得之
南國者直謂之召南言自方伯之國被於南方而不敢
以繫于天子也(朱子詩傳)
兩周
平王東遷之後西周豐鎬也東周東都也威烈王之
後西周河南也(王城)東周洛陽也(成周)(呂氏大事記解題考王封其弟于河)
(南是為桓公以續周公之官職惠公封其少子於鞏以奉王於是有東西二周)
十藪
大野(魯)大陸(晉)楊陓(秦陽淮南子紆)孟諸(宋)雲夢(楚)具區(吳越)
海隅(齊)昭余祁(燕)圃田(鄭)焦護(周)(爾雅)
九藪
具區(越)雲夢(楚)陽華(秦陽淮南子紆)大陸(晉)圃田(梁甫說文田)孟
諸(宋)海隅(齊)鉅鹿(趙)大昭(燕昭淮南子余祈)(呂氏春秋大漢書八藪有野)
(無鉅鹿大昭藪國語禹豐殖九)
九澤
九澤旣陂(禹貢注九州之澤國語陂障九澤)
具區(楊)雲夢(荆)圃田(豫)望諸(青)大野(兖)弦蒲(雍)貕養(幽)
揚紆(冀)昭余祁(并)(職方氏九州澤藪)
七澤
楚有七澤其一曰雲夢(司馬相如子虚賦)
萬國州十二師
州有十二師每一師領百國每州千二百國畿外八州
總九千六百國其餘四百國在畿内(鄭康成說方漢地理志黃帝制萬)
(里畫埜分州得百里之國萬區今左傳子服景伯曰禹會諸侯於塗山執玉帛者萬國存者無數十戰國)
(策顏斶曰大禹之時諸侯萬國及湯之時諸侯三千今乃二十四)
八家為鄰三鄰為朋三朋為里五里為邑十邑為都十
都為師州十有二師(晉地理志帝堯叶和萬邦制云云)
周千八百國
八州州二百一十國天子縣内九十三國凡九州千七
百七十三國(王制)周蓋千八百國而太昊黃帝之後唐
虞侯伯猶存至春秋時尚有數十國至戰國分而為七
(漢地理志)春秋之初尚有千二百國見經傳者百七十國
(晉地理志)戰國存者十餘列國唯有燕衞秦楚而已齊及
三晉簒亂(帝王世紀)
三條四列
導岍北條(岍隴州吳山縣吳嶽山)西傾中條(山在洮州臨潭縣)嶓冢
南條(山在興元府西縣三泉縣)(禹貢馬融王肅三條)
導岍陰列西傾次陰列嶓冢次陽列岷山正陽
列(在茂州汶山縣)(鄭康成四列)
名川支川
名川三百支川三千(莊子)
桑欽水經天下之水百三十七江河在焉(江河大川其餘百三十五)
(是為中川)酈善長注枝流一千二百五十二(為小川)(唐六典注天下)
(水泉三億三萬三千五百五十有九)
九州之險
四嶽三塗陽城大室(大音泰)荆山中南(左傳司馬)
(侯對晉侯山漢郊祀志自崤以東名山五太室恒山泰山會稽湘自華以西名山七華山薄山嶽山岐山吳)
(山鴻冡瀆山)
三川
涇渭洛(國語西周三川皆震)
河洛伊(秦置三川郡)
華池水黑水洛水(唐志鄜州三川縣)
二渠
一出貝丘西南一漯川(漢溝洫志禹釃二渠以引河)
五地(五土)
山林川澤丘陵墳衍原隰(周禮大司徒辨五地之物生)
(孝經地之利注分别五土視其高下)
三壤
田上中下冀中中兖中下青上下徐上中
揚下下荆下中豫中上梁下上雍上上(禹貢)
(咸則三壤州楚辭天問地方九則注九之地有九品)
三亳
北亳(蒙亦湯所受命曰景亳)南亳(穀熟都湯所)西亳(偃師遷盤庚所)(書立)
(政三亳阪尹皇甫謐云二在梁國一在河洛)
四裔
幽州(史記幽陵窮北裔共工奇)崇山(南裔在今澧州驩兜渾敦)三危
(西裔在燉煌餮三苗饕)羽山(東裔在今海州朐山縣鯀禱杌)(舜典東左傳都)
(賦瞰四裔而抗稜)
五嶺
大庾始安臨賀桂陽揭陽(漢書秦南有五嶺之戍注裴)
(氏廣州記郡縣志)
大庾桂陽騎田九眞都龐臨賀萌渚始安越
城(南康記)
五溝
遂溝洫澮川(周禮司險設國之五溝五涂爾雅水注川曰谿注谿曰)
(谷注谷曰溝注溝曰澮注澮曰瀆)
五涂
徑畛涂道路(同上謂爾雅一達謂之道路二達之岐旁三達謂之劇)
(旁四達謂之衢五達謂之康六達謂之莊七達謂之劇驂八達謂之崇期九達謂之逵王制男子由右婦人)
(由左車從中央注道有三塗遠别也)
三農
原隰平地(周禮大宰三農生九穀鄭康成注)
平地山澤(鄭司農注)
上中下農夫(朱子詩傳三農就緒)
六鄉六遂
百里内為六鄉外為六遂鄕州黨族閭
比(屬鄉之别)遂縣鄙酇(作管切)里鄰(屬遂之别)(周禮)
(地官注為遂人主六遂若司徒之於六鄉鄰自五家之比積之萬二千五百家之鄉自五家之積之為萬)
(二千五百家之遂大費誓三郊三遂遂天子六軍六鄉六遂國三軍三鄉三)
井田
九夫為井四井為邑四邑為丘四丘為甸(音乘)四
甸為縣四縣為都(周禮小司徒率有不易有一易有再易通二而當一)
六尺為步步百為畮畮百為夫夫三為屋屋
三為井(方一里)井十為通通十為成(方十里)十成為終
十終為同(方百里)同十為封封十為畿(方千里)(漢志法司馬)
(古通典商鞅佐秦改制二百四十步為畝寸王制者以周尺八尺為步今以周尺六尺四為步)
方里而井井九百畝其中為公田八家皆私百畝同養
公田(孟子為注公田八十畝其餘二十畝廬宅園圃冢二畝半)
九采
九州之牧典貢賦者(明堂位九采之國)
四塞(四衞)
夷服鎮服藩服在四方為蔽塞(明堂位四塞)
四方諸侯守衞者蠻服以内(周禮巾車四衞)
九塞
犬汾澠阨(呂氏春秋冥阨)荆阮方城殽阪井陘
令疵句注居庸(淮南子秋呂氏春)
五山三丘
岱輿員嶠方壺瀛洲蓬萊(列子湯問渤海之東其中有五)
(山)
蓬萊方丈瀛洲(東海中三山三丘乎句芒)(張衡思玄賦問秦紀海中有三)
(神山爾王子年拾遺記三山曰三壺方壺蓬壺瀛壺也雅天下有名丘五其三在河南其二在河北)
十二土九等
分野十二邦上繫十二次(周禮大司徒以土宜之法辨十有二土之名物注辨十有)
(二壤之名物注壤亦土也)
騂剛赤緹墳壤渴澤鹹瀉勃壤埴壚
彊㯺輕爂(以土均之法辨五物九等聲五物五地之物緹音低墳彊上爂孚照)
(反)
三采
家邑大夫之采地小都卿之采地大都公之采地
王子弟所食邑(載師注畿内三等采地采顏師古曰采官也因官食地故曰地小司)
(徒注采地食者皆四之一其制三等百里五十里二十五里)
九野
八方中央(淮南子通九野徑十門八方上下)
兩都(漢)(又曰二京)
西都(長安高祖)東都(洛陽光武)(班固賦兩都張衡賦兩京)
三輔
京兆尹(長安以東)左馮翊(長陵以北)右扶風(渭城以西)
三河
河南河内河東(漢高祖收三河士内史記唐人都河東殷人都河周人都河)
(南在天下之中若鼎足王者所更居也)
河南河北河東(後漢光武紀贊三河未澄注)
五邦(商)
湯遷亳仲丁遷囂河亶甲居相祖乙居耿遷
邢(書盤庚不常厥邑于今五邦)
商丘亳囂相耿(馬氏說丘相土徙商)
八遷
契始封商昭明居砥石相土徙商邱湯居亳
(書序自契至于成湯八遷湯始居亳從先王居正義見于經傳者凡四遷其餘四遷未詳)
七國形勢
秦四塞之國被山帶渭東有關河西有漢中南有巴蜀
北有代馬燕東有朝鮮遼東北有林胡樓煩西有雲
中九原南有嘑沱易水南有碣石雁門之饒趙西有
常山南有河漳東有清河北有燕國韓北有鞏洛成
臯之固西有宜陽商阪之塞東有宛穰洧水南有陘山
魏南有鴻溝陳汝南許郾昆陽召陵舞陽新都新郪
東有淮潁煮棗無胥西有長城之界北有河外卷衍酸
棗齊南有泰山東有琅邪西有清河北有渤海楚
西有黔中巫郡東有夏州海陽南有洞庭蒼梧北有陘
塞郇陽(史記蘇秦說七國)
百縣
千里百縣縣有四郡(左傳周書作雒篇里縣方百里郡五十)
鄉遂之屬地(月令百縣注衆呂氏曰春秋之時郡屬于縣趙簡子誓所謂上大夫受縣下大夫)
(受郡是也戰國之時縣屬于郡秦紀魏納上郡十五縣是也)
四郊
郊四郊去國百里野甸稍也甸去國二百里稍三百
里縣四百里都五百里(周禮司會注)
邑外曰郊郊外曰野野外曰林林外曰坰(毛詩傳)
三都
費(季氏)郈(叔孫氏)成(孟氏)(左傳仲由為季氏宰將墮三都注三家之邑)
成都廣都信都(水經注蜀有三都)
蜀吳魏(左思三都賦)
三秦
雍(章邯邱都廢)塞(司馬欣都櫟陽)翟(董翳奴都高)(項羽三分關中立秦三將為王)
三楚
南楚(江陵)東楚(吳)西楚(彭城)(漢書注)
楚文王都郢昭王都鄀考烈王都壽春(文選三楚多秀)
(士注)
三齊
齊濟北膠東(田榮并三齊之地注)
即墨(右)臨淄(中)平陸(左)(三齊記)
四齊
膠東膠西濟南齊(漢五行志注)
九國
齊楚荆(吳)淮南燕趙梁代淮陽(漢諸)
(侯王表尊王子弟大啓九國)
十三部
司隸(七郡河察三輔三弘農)豫州(三郡二國)冀州(四郡六國)兖州(五郡三國)徐州
(三郡三國)青州(六郡三國)荆州(六郡一國)揚州(五郡一國)益州(八郡)涼州(九郡)
并州(九郡)幽州(十郡一國)交州(七郡)(漢武帝元封五年初置刺史部十三州改)
(雍曰涼改梁曰益東漢改交阯曰交州司隸部治河南十二州每州刺史一人朔方刺史不在十三州之限東)
(漢省禹并州)
五河
紫碧絳青黃(司馬相如大人賦越五河注五色之河仙經說)
五都
洛陽邯鄲臨淄宛成都(西都賦五都之貨殖鮑明遠詩五)
(都矜財雄)
五陵
長陵(高祖)安陵(惠帝)陽陵(景帝)茂陵(武帝)平陵(昭帝)(西都賦侠傳注)(游西)
(京賦五縣謂五陵也)
八川
霸滻涇渭灃鎬潦潏(司馬相如上林賦)
五都(魏)
長安譙許鄴洛陽
兩京(唐又曰兩都)
西京(京兆)東京(河南)
三都
京兆(西都)河南(東都)太原(北都)
四京
中京(京兆)東京(河南)北京(太原)西京(鳳翔)(肅宗元年停四京)
五都
上都(京兆)東都(河南)西都(鳳翔)南都(江陵)北都(太原)(寶應元年詔)
十九州
司兖豫冀并青徐荆揚涼雍
秦益梁寧幽平交廣(晉十九州及水嘉)
(南渡九州之地有其二義熙以後復青兖司豫梁益)
十道(唐)
關内河南河東河北山南隴右淮南
江南劍南嶺南(太宗因山川形便分天下為十道凡州府三百五十八)
十五道(唐)
京畿關内都畿河南河東河北隴右
山南東山南西劍南淮南江南東江南西
黔中嶺南(開元因十道分山南江南為東西道增置黔中道及京畿都畿為十五道)
(置採訪使凡郡府三百二十八)
四輔(唐)(宋)
同華岐(鳳翔府)蒲(河中府)(唐開元)
澶(開德府)鄭許(潁昌府)拱(宋崇寧)
四鎮
揚州會稽青州沂山幽州醫無閭冀州霍山
(周禮大司樂注山之重大者)
沂山(東州沂)會稽(南州越)吳山(西州隴)醫無閭(北州營)(唐禮志)
三峽
廣溪峽巫峽西陵峽(水經注峽瞿塘峽不在三之數)
四關(秦)(四塞)
東函谷(陜州)南武關(商州)西散關(鳳翔府)北蕭關(原州)
(史記正義在四關中故曰關中)
長安四塞之國(後漢光武紀注塞張儀曰秦地履山帶河四以為固)
八關(後漢)
函谷廣城伊闕大谷轘轅旋門小平津
孟津
三城(魏)
東置合肥南守襄陽西固祁山(魏明帝曰賊來輒破於三城之)
(下者地有所必爭也)
三關
陽平江關白水(漢南記蜀漢三關之吳賀邵曰劉氏據三關險)
平靖武陽黃峴(郡縣志義陽三關)
上黨壺口石陘(馮衍傳上黨三關)
兩關
玉門陽關(西域傳列四郡據兩關)
七關(唐)
石門驛藏木峽制勝六盤石峽蕭(唐大)
(中三年吐蕃以七關歸於有司)
二十六關
上關六中關十三下關七(唐六典關二十六為上中下之差)
四國
管蔡商奄(詩周公東征四國是皇注)
密阮徂共(皇矣維彼四國箋)
五國
犬夷密須耆邘(音于)崇(後漢伏湛傳文王受命征伐五國)
八國
庸蜀羌髳微盧彭濮(書牧誓蠻注八國皆夷)
(戎狄屬文王者)
九國
齊楚燕趙韓魏宋衞中山(過秦論九)
(國之師)
泗上十二諸侯
宋魯滕薛諸小國在淮泗之上(史記索隱邾莒宋魯)
(之比諸齊威王泗上十二侯皆來朝)
五諸侯
常山(張耳)河南(申陽)韓(鄭昌)魏(豹)殷(司馬卬)(漢王以五諸侯)
(兵伐楚)
八國
齊(韓信楚後王)韓(韓王信)燕(盧綰)梁(彭越)趙(張耳)淮南(英布)臨
江(共敖)長沙(吳芮)(史記表高祖定天下非同姓而王者八國唯吳芮傳五世)
三監
管蔡霍(鄭康成詩譜方王制天子使大夫為三監監於伯之國國三人)
管蔡商(孔安國書傳蔡漢地理志鄁封武庚庸管叔尹之衞叔尹之以監殷民謂之)
(三監蔡霍)(夏氏書說云當從康成蔡仲之命言管林氏曰武王封武庚而使三叔監之)
三十六郡(秦)
内史三川河東南陽南郡九江鄣會
稽潁川碭泗水薛東郡琅邪齊上
谷漁陽右北平遼西遼東代鉅鹿邯
鄲上黨太原雲中九原雁門上郡隴
西北地漢中巴蜀黔中長沙
其後置桂林南海象郡閩中(合四十郡)(三川河東)
(在諸郡之首所以陪輔關中即漢所謂三河也)
初郡十七(漢)
南海蒼梧鬱林合浦交趾九眞日南
珠厓儋耳武都牂柯越巂沈黎汶山
犍為零陵益州(食貨志誅羌滅兩粤番禺以西至蜀南置初郡十七)
十節度(唐)
安西北庭河西朔方河東范陽平盧
隴右劍南嶺南(通鑑北通典十節度陸贄曰控禦西兩番唯朔方河西隴右)
(三節度十賈耽十道錄凡三一節度)
關内朔方河東河北幽州河西隴右劍南
磧西嶺南(六典八節度)
河朔三鎮
成德(鎮州)魏博(魏州)盧龍(幽州)
河曲六州
豐勝靈夏朔代
二十四都督
揚益并荆(大四州為都督)汴兗魏冀蒲
綿秦洪潤越(中十州為都督)齊鄜涇襄
安潭遂通梁䕫(下十州為都督)(景雲二年置)
六都護
單于安西安北(大)安南安東北庭(中)
兩畿
京畿(治西京城)都畿(治東都城)(開元十七年置京都兩畿按察使)
嶺南五府(五管)
廣桂邕容安南(通鑑五府亦曰五管皆隸嶺南節度使)
六鎮
河東盟津滑臺大梁彭城東平(唐杜牧戰論六)
(鎮之師厥數三億)
四履(漢)
東樂浪西燉煌南日南北雁門西南永昌
(通典後漢四履之盛益建安十八年復禹貢九州冀雍荆豫徐兗青揚)
地圖六體
分率準望道里高下方邪迂直(晉裴秀作禹貢)
(地域圖制圖之體有六)
參國伍鄙
參其國(郊以内三分國都以為三軍)制國五家為軌十軌為里四里
為連十里為鄉(五鄉一帥故萬人為一軍)伍其鄙(郊以外五分其鄙以為五屬)
制鄙三十家為邑十邑為卒十卒為鄉三鄉為縣十縣
為屬(五屬故立五大夫五正)(齊語管子)
九土九地
度山林鳩藪澤辨京陵表淳鹵數疆潦規
偃豬町原防牧隰臯井衍沃(左傳楚蒍掩書土田注云九土)
沙泥澤地沚崖下田中田上田下山
中山上山(太玄九地高下有差而别其名于詩信南山南東其畝注云其遂東入溝則)
(畝南其遂南入于溝則畝東)
九等田
廛里場圃宅田士田賈田官田牛田
賞田牧田(周禮載師疏云六鄉之外有九等之田)
九畡
九州之極數(國語計億事材兆物收經入行姟極王者居九畡之田收經入以食兆民注數極於)
(姟萬萬曰姟)
十二州(魏)
司隸豫兖青徐涼秦冀幽揚
雍(六有郡國十八)蜀置益梁二州(有郡二十二)吳置交廣荆
郢揚五州(有郡四十三)(通典)
十鎮(吳)
建平西陵樂鄉南郡巴丘夏口武昌
皖城牛渚圻濡須塢(通典並為重鎮為元和郡縣志十鎮並重鎮)
五屬(漢)
安定上郡天水五原張掖(武帝元狩二年置)
四鎮(唐)
龜兹于闐(一曰毗沙)焉耆疏勒(會要咸亨曰焉耆長壽曰碎葉)
三晉
魏趙韓(周威烈王二十三年初命晉大夫魏斯趙籍韓虔為諸侯史記三晉多權變)
(之士)并知范中行為六晉(韓非子)
三越
吳越南越閩越(文選注)
西粤南粤閩越(漢書)
三吳
吳興吳郡會稽(水經注)
吳郡吳興丹陽(通典)
三蜀
蜀郡廣漢犍為(蜀都賦注三蜀武本一蜀國漢高祖分置廣漢帝分置犍為)
三荆
北荆州(河南伊陽縣)東荆州(唐州)荆州(鄧州)(通典西魏三荆)
三巴
巴郡(今重慶府)巴東(今䕫州)巴西(今合州)(華陽國志)
三魏
魏郡東西部都護(水經注部晉劉毅三魏稱焉廣魏以東為陽平郡西部為)
(平郡)
四京(宋朝)
東京(開封府汴)西京(河南府洛)南京(應天府宋)北京(大名府魏)
四河
汴河黃河惠民河廣濟河
二十三路
京東東京東西京西南京西北河北東河
北西永興秦鳳河東淮南東淮南西兩
浙江南東江南西荆湖南荆湖北成都
梓利䕫福建廣南東廣南西(九域志年建隆元)
(始以知州易方鎮太平興國二年罷節鎮領支郡之制)
六川
河水赤水遼水黑水江水淮水(呂氏春秋淮)
(南子云六水)
兩渠
鄭國白公(漢溝洫志漑杜祐謂秦漢鄭渠漑田四萬頃白渠田四千五百頃唐永徽中)
(兩渠灌浸不過萬頃大歴初減至六千畝)
河兩源
一出蔥嶺東流一出于窴南山下北流與蔥嶺河合
東注蒲昌海(後漢西域傳河有兩源)
河西五郡
張掖酒泉敦煌武威金城(漢置河西五郡)
二江
汶江流江(江水出岷山分為二江經成都南中漢溝洫志蜀守李冰穿二江成都)
九淵
鯢旋止水流水濫水沃水氿水雍水
汧水肥水(列子)
三湘五渚
江湘沅(文選注江三湘謂三也)
湘水沅水微水澧水四水同注洞庭北會大江名五渚
(水經注洞戰國策秦襲郢取庭五渚)
河陽三城
北城南城中潬城(通典)
五名山
華山首山太室太山東萊(史記封禪書天下名山八而三)
(在蠻夷中五在中國云云此五山黃帝之所常遊與神會山海經天下名山五千三百七十)
諸州五品
上品二十州次品十州次品八州次品二十三
州下品二十一州(梁朱异請分為五品五品之外又有二十餘州凡一百七州)
縣邑七等
赤畿望緊上中下(唐陸䞇奏議縣邑有七等之異)
州府九等
京府都督都護府四輔六雄十望十緊
上州中州下州(陸䞇奏議州府有九等之差)
淮南三鎮(南齊)
壽陽盱眙淮陰(元魏高閭曰三鎮淮南之本原)
河南四鎮(元魏)
碻磝滑臺洛陽虎牢(通鑑)
齊十二郡(漢)
城陽琅邪高密膠東東萊北海齊千
乘濟南平原泰山臨菑(後漢耿弇平齊樹十二郡旗鼓)
七國
吳楚趙膠西濟南菑川膠東
兩銅柱
馬援植兩銅柱於象林南界與西屠國分漢之南境(林邑)
(國記)
二羊腸坂
上黨壺關(漢書地理志)太原北九十里(皇甫士安問隋書地理志崔賾一知二)
河湟十一州(唐)
瓜沙伊肅鄯甘河西蘭岷廓
(唐大中五年張義潮以十一州歸于有司)
四總管(隋)
并揚益荆(隋天下唯有四總管以晉秦蜀三王及韋世康為之)
二華
太華少華(張衡西京賦綴以二華注二山)
二崤
崤有二陵焉其南陵夏后臯之墓也其北陵文王之所
辟風雨也(左傳)二崤之阻(西都賦)
上林十池
初池麋池牛首池蒯池積草池東陂池
西陂池當路池犬臺池郎池(三輔黃圖漢少府有上林中十)
(池監)
兩池
安邑解(唐食貨志兩有鹽池五總曰池)
土五色
王者封五色土為社建諸侯各割其方色土與之使立
社燾以黃土苴以白茅(禹貢徐州貢土五色注)
天子有泰社東方青南方赤西方白北方黑上方黃(史記)
(春秋大傳侯尚書緯上冒以黃土授獨斷云天子泰社封諸者取其土苞以白茅之以立社)
三苑(唐)
西内苑東内苑禁苑
四苑(宋)
玉津瓊林瑞聖宜春
六輔
京兆馮翊扶風河東河南河内(文選六輔承風)
(注兒寬開六輔渠韋昭謂云云)
太行八陘
軹關陘太行陘白徑陘(在三陘河内)滏口陘(鄴西)井
陘飛狐陘蒲陰陘(在三陘中山)軍都陘(在幽州)(元和郡縣)
(志述征記曰太行山首始於河内自河内北至幽州凡有八陘)
三陽
山陽東陽曁陽(世說注)
三餘
餘干餘姚餘杭
三山
閩山(西)九僊山(東)粤王山(北)(南豐道山亭記福州城中三山)
五峰
紫蓋天柱石廩(一名石囷)祝融芙蓉(衡山五峰)
十洲
祖瀛玄炎長元流生鳳麟聚窟
(東方朔十洲記)
五溪
雄樠酉潕辰(水經注武陵有五溪)
洛陽四關
東成臯南伊闕西函谷北孟津(文選注洛陽記)
錢塘六井
相國井西井金牛池方井白龜池小方井
(李泌引西湖水以足民用)
三河
黃河析支河湟中河(通典羌爰劍入三河間)
二津
白馬津盟津(唐杜牧傳)
兩河
河南(淄青淮西)河北(成德魏博盧龍)(唐憲宗曰兩河數十州政令所不及爾雅兩河間)
(曰冀州則通典西則龍門之河東洚水大陸之河)
燕代十六州
幽薊瀛莫涿檀順新媯儒武
雲應寰朔蔚(石晉割十六州賂契丹)
三關
益津(霸州)瓦橋(雄州)淤口(信安軍)(周世宗取三關)
關中十二道
萬年長安富平醴泉同州華州寧州
岐州豳州西麟州涇州宜州(唐兵志武德初析關中為)
(十二道皆置府三年更為十二軍)
三川
劍南西川(成都)東川(梓州)山南西道(興元)(通鑑三川)
四夷
東夷西戎南蠻北狄(王制猶蠻夷戎狄總名四夷公侯伯子男皆)
(號諸侯)
東方曰寄南方曰象西方曰狄鞮北方曰譯
(同上)
南方蠻閩从虫北方狄从犬東方貉从豸西方
羌从羊(說文)
四翟
蠻(南)閩(南)夷(東)貉(東北)(周禮司隸帥四翟之隸)
九夷
元菟樂浪高驪滿飾鳧更索家東屠
倭人天鄙(爾雅疏)
畎夷于夷方夷黃夷白夷赤夷元夷
風夷陽夷(通典九夷)(後漢書夷有九種六孔子欲居明堂位九夷八蠻戎五狄)
(職方氏四夷八蠻七閩九貉五戎六狄)
八蠻
天竺咳首僬僥跂踵穿胸儋耳狗軹
旁脊(爾雅疏九書旅獒通道于夷八蠻)
六戎
僥夷戎夷老白耆羌鼻息天剛(爾雅疏)
五狄
月支穢貊匈奴單于白屋(爾雅疏)
三胡
林胡樓煩東胡(史記趙世家備燕三胡)
三韓
馬韓辰韓弁辰(後漢東夷傳韓有三種)
六詔
蒙巂越析浪穹邆睒施浪蒙舍(唐開元末合六)
(詔為一南詔傳)
西山八國
女訶陵南水白狗逋租弱水清遠咄
霸(唐西山羌八國請入朝)
西戎三國
崐崘析支渠叟(禹貢名地理志注三國皆織皮毛)
西域三十六國
婼羌且末精絶戎盧渠勒皮山烏秅
西夜蒲犁依耐無雷捐毒桃槐休循
疏勒尉頭烏貪卑陸渠類谷郁立師單
桓蒲類西且彌劫國狐胡山國車師(凡)
(一十七國小國)扜彌于闐難兜莎車溫宿龜兹
尉犁危須焉耆(次凡九國大國)(荀悅漢紀皆後分為五十四國在匈奴)
(之西)
三衆
中國人衆大秦寶衆月支馬衆(外國傳)
五胡
劉淵匈奴石勒羯慕容皝鮮卑苻洪氐姚萇
羌
六胡州
魯州麗州含州塞州依州契州(唐調露元年置)
六夷
東夷南蠻西南夷西羌西域南匈奴烏桓
鮮卑(後漢書傳放范曄曰六夷諸序論筆勢縱實天下之奇作)
三方
西南夷發於唐蒙司馬相如兩粤起嚴助朱買臣
朝鮮由涉何(漢書贊三方之開皆自好事之臣)
三邊
幽并涼(三州寇後漢鮮卑三邊)
海東三國
新羅(弁韓苗裔)高麗百濟(扶餘别種)(唐東夷傳)
四域
自葱嶺以東流沙以西為一域葱嶺以西海曲以東為
一域者舌以南月氏以北為一域(後魏董琬使西域言其地為四域)
小學紺珠卷二
