小學紺珠卷六
宋王應麟撰
名臣類
漢三傑
留文成侯張良(子房)酇文終侯蕭何淮隂侯韓信
(新序曰漢祖驂三龍而乘雲路)
十八侯
酇侯蕭何平陽侯曹參宣平侯張敖絳侯周勃
舞陽侯樊噲曲周侯酈商魯侯奚涓汝隂侯
夏侯嬰潁隂侯灌嬰陽陵侯傅寬信武侯靳歙
安國侯王陵棘蒲侯陳武清河侯王吸廣平
侯薛歐汾隂侯周昌陽都侯丁復曲成侯蟲達
(功臣表高祖論功定封侯者百四十有三人作十八侯之位次班固沛泗水亭銘十八侯之次有留侯)
(張良曲逆侯陳平襄平侯紀通而無奚㳙薛歐丁復)
中興輔佐十一人
霍光(子孟大司馬大將軍博陸侯)張安世(子孺衞將軍富平侯)韓增(車騎)
(將軍龍頟侯)趙充國(翁孫後將軍營平侯)魏相(弱翁丞相高平侯)丙吉
(少卿丞相博陽侯)杜延年(幼公御史大夫建平侯)劉德(路宗正陽城侯)梁
邱賀(長翁少府)蕭望之(長倩太子太傅)蘇武(子卿國典屬)(宣帝思股肱之)
(美圖畫其人於麒麟閣明著中興輔佐列於方叔召虎仲山甫凡十一人)
三儒
董仲舒(江都相)公孫弘兒寬(内史)(循吏傳序三人皆儒者通於世)
(務以經術潤飾吏事)
七相
丞相車千秋(長陵人)黃霸王商(杜陵人)韋賢平當
魏相王嘉(平陵人)(班固西都賦七相五公)
五公
太尉田蚡(長陵人)大司馬張安世大司空朱博(杜陵人)
大司徒平晏大司馬韋賢(西都賦)
山西將十五人(秦漢)
白起(郿)王翦(頻陽)王圍甘延壽(郁郅)公孫賀傅介子
(義渠)李廣李蔡(成紀)蘇建蘇武(杜陵)上官桀趙充國(上邽)
廉褒(襄武)辛武賢慶忌(狄道)(蘇辛父子著節)
漢功臣三十一人
蕭何曹參張良陳平韓信彭越黥布
張耳韓王信盧綰吳芮劉賈王陵周勃
樊噲酈商夏侯嬰灌嬰傅寬靳歙酈
食其劉敬陸賈叔孫通魏無知隨何董
公轅生紀信周苛侯公(陸機作頌)
武宣名臣(武二十七人宣二十四人)
孝武儒雅則公孫弘董仲舒兒寬德行則石建石
慶質直則汲黯卜式推賢則韓安國鄭當時定
令則趙禹張湯文章則司馬遷相如滑稽則東方
朔枚臯應對則嚴助朱買臣歴數則唐都洛下閎
協律則李延年運籌則桑弘羊奉使則張騫蘇
武將率則衞青霍去病受遺則霍光金日磾
孝宣蕭望之梁邱賀夏侯勝韋玄成嚴彭祖尹更始
以儒術進劉向王褒以文章顯將相則張安世趙
充國魏相丙吉于定國杜延年治民則黃霸王成龔
遂鄭弘召信臣韓延夀尹翁歸趙廣漢嚴延年張敞之
屬(漢書贊)
名卿
張延尉之平(釋之)雋京兆之見(不疑)尹扶風之潔(翁歸)
王子貢之介(尊)(揚子法言近世名卿)
名將
條侯之守(周亞夫)長平冠軍之征伐(衞青病霍去)博陸之
持重(霍光)(法言)
輔政四人
蕭望之(前將軍)周堪(光禄大夫)劉更生(宗正)金敞(侍中)(元帝)
(朝四人同心輔政)
二李
李固李膺(皆師宗荀淑淑贊曰二李師)
二疏
太子太傅疏廣(字仲翁)太子少傅疏受(字公子廣兄子)(宣帝時以)
(老告退)
二耆艾
龔勝邴漢(策曰光禄大夫大中大夫耆艾二人)
魯兩生
叔孫通徵魯諸生共起朝儀魯有兩生不肯行法言
曰齊魯有大臣史失其名
二逸民
谷口鄭子眞(樸)蜀嚴君平(遵)(揚雄著書稱此二人近古之逸民也)
三王
京兆尹王尊(子贛)王章(仲卿)王駿(先是有趙廣漢張敞京師)
(稱曰前有趙張後有三王張後漢邊鳳延篤為京兆尹有能名郡中語曰前有趙三王後有邊延二君唐)
(賈敦頥張仁愿為洛州長史時人語曰洛有前賈後張敵京兆三王)
河西五守
武威太守梁綂金城太守庫鈞張掖太守史苞
酒泉太守竺曾燉煌太守辛肜(五人共推竇融為河西大將軍歸心)
(世祖)
二十八將
鄧禹(高密侯字仲華)吳漢(廣平侯字子顔)賈復(膠東侯字君文)耿弇(好畤)
(侯字伯昭)寇恂(雍奴侯字子翼)岑彭(舞陽侯字君然)馮異(陽夏侯字公孫)
朱祐(鬲侯先字仲)祭遵(潁陽侯字弟孫)景丹(櫟陽侯字孫卿)蓋延(安平)
(侯字巨卿)銚期(安成侯字次况)耿純(東光侯字伯山)臧宫(朗陵侯字君翁)
馬武(揚虚侯字子張)劉隆(慎侯伯字元)馬成(全椒侯字君遷)王梁(阜成)
(侯字君嚴)陳俊(祝阿侯字子昭)杜茂(參蘧侯字諸公)傅俊(昆陽侯字子衞)
堅鐔(合肥侯字子伋)王霸(淮陽侯字元伯)任光(阿陵侯字伯卿)李忠(中水)
(侯字仲都)萬修(槐里侯字君游)邳彤(靈壽侯字偉君)劉植(昌成侯字伯先)
(河北二十八將光武所與定天下明帝圖畫於南宫雲臺又益四人)
王常(山桑侯字顔卿)李通(固始侯字次元)竇融(安豐侯字周公)卓茂(宣德)
(侯一作褒德字子康)(合三十二人馬援以椒房之親不與)
兩將
岑彭馮異(建方面之號自函谷以西方城以南兩將之功為大)
八使(號曰八俊)
杜喬周舉郭遵馮羡欒巴張綱周栩
劉班(順帝時遣循行風俗)
三侯
高密侯鄧禹固始侯李通膠東侯賈復(光武時列侯唯)
(三侯與公卿參議國家大亊)
二守
任延(九眞)錫光(交阯)(嶺南華風始傳二守)
四長
荀淑當塗長(季和)韓韶嬴長(仲黃)陳寔太邱長(仲弓)鍾
皓林慮(音廬)長(季明)(皆潁川人信循吏傳序潁川四長並以仁篤誠使人不欺)
三悊
劉向谷永耿育(漢敘傳陳湯挺節救在三悊)
三將軍
周亞夫(細柳)劉禮(霸上)徐厲(棘門)(文帝備匈奴)
二十四賢
杜喬(叔榮)張奐(然明)向詡(甫興作栩後漢)陳蕃(仲舉)施延
(君子)李膺(元禮)朱㝢(季陵)杜密(周甫)韓融(元長)荀爽(慈明)
房植(伯武)姜肱(伯淮)陳球(伯眞)王暢(叔茂)申屠蟠(子龍)
張儉(元節)鄭玄(康成)冉璆(孟玉)李固(子堅)郭泰(林宗)
朱穆(公叔)魏朗(少英)徐穉(孺子)皇甫規(威明)(魏文帝旌表)
八賢
漁父屈原季主賈誼楚老龔勝孫登
嵇康(晉謝萬敘四隱四顯為八賢論以處者為優出者為劣世說注)
六賢
樊子昭虞承賢李叔才郭子瑜楊孝祖和
陽士(洽)(汝南先賢傳)
楚接輿老萊子黔婁先生於陵子王仲孺
梁鴻(唐李渤摭古聫德高蹈者六人圖像讚其行)
三賢
後漢王充(仲任)王符(節信)仲長統(公理)(韓文公作贊)
唐元德秀(紫芝文行先生)蕭穎士(茂挺文元先生)劉迅(捷卿)(李華)
(作論)
三名儒
董仲舒劉向揚雄(劉敞作贊公伊川先生曰漢有三儒毛董仲舒揚雄)
兩龔
龔勝字君賓龔舍字君倩(楚人皆清節)(法言曰楚兩龔之絜其清矣乎)
二良史
司馬遷文直而事覈班固文贍而事詳(後漢論二子有良史)
(之才)
三名卿
馮野王陳咸逢信(翟方進傳御史大夫缺三人皆名卿俱在選中)
六君子
漢汲黯蕭望之李固吳張昭唐魏鄭公狄
仁傑(東坡王元之贊足以追配此六君子)
三名臣
管仲樂毅諸葛亮(唐李翰三名卿論諸葛自比管樂)
兩伏波
路博德馬援(漢兩伏波將軍)
五伯
鄧彪字智伯與同郡宗武伯翟敬伯陳綏伯張弟伯齊
名(南陽號曰五伯)
五處士
後漢豫章徐穉(孺子)彭城姜肱(伯淮)汝南袁閎(夏甫)京
兆韋著(休明)潁川李曇(子雲)(陳蕃胡廣薦五處士)
四皓
東園公綺里季夏黃公甪(音禄)里先生(漢書避秦入商雒山)
二仲
求仲羊仲(蔣詡元卿還杜陵舍中有三徑二人從之游見高士傳)
二子孝養
毛義薛包(後漢二子能以孝養)
四子
逢萌(子康)徐房(平原)李曇(子雲)王遵(君公)(不仕亂世相與為友時人)
(號四子高士傳)
三君
竇武(天下忠誠竇游平)陳蕃(天下義府陳仲舉)劉淑(天下德弘劉仲承)
(言一世之所宗)
八俊(言人之英八猶古之八元凱)
李膺(天下模楷李元禮)王暢(天下英秀王叔茂)杜密(薛瑩漢書杜楷天下良輔)
(杜周甫)朱寓(天下冰稜朱季陵)魏朗(天下忠貞魏少英)荀昱(薛瑩漢書)
(荀緄荀天下好交伯條)劉祐(天下稽古劉伯祖)趙典(天下才英趙仲經)
張儉檀彬禇鳳張肅薛蘭馮禧魏元
徐乾
八顧(言以德行引人)
郭泰(天下和雍郭林宗)夏馥(天下慕侍夏子治)尹勲(天下英藩尹伯元)
羊陟(天下清苦羊嗣祖)劉儒(天下珤金劉叔林)蔡衍(天下雅志蔡孟喜)
巴肅(天下臥虎巴恭祖)宗慈(天下通儒宗孝初)(後漢書無劉儒有范滂)
田林張隱劉表薛郁王訪劉祗宣靖
公緒恭
八及(言導人追宗)
陳翔(海内貴珍陳子麟)張儉(海内忠烈張元節)范滂(海内謇諤范孟博)
檀敷(海内通士檀文友)孔昱(海内才珍孔世元)苑康(海内彬彬苑仲眞)
岑晊(海内珍好岑公孝)劉表(海内所稱劉景升)(後漢書無范滂有翟超)
朱楷田槃疎耽薛敦宋布唐龍嬴咨
宣褒
八厨(言以財救人)
王商(海内賢智王伯義)蕃嚮(海内修整蕃嘉景)秦周(海内貞良秦平王)
胡母班(海内珍竒胡母季皮)劉翊(海内輝光劉子相)王考(海内依怙王文祖)
張邈(海内嚴恪張孟卓)度尚(海内清明度博平)(後漢書無劉翊有劉儒)
六子
桓梁晉馮李育郭基王雍殷肅(班固奏記東平)
(王蒼曰此六子皆有殊行絶才)
二烈士
臧洪陳容
汝南六孝廉
周子居黃叔度艾伯堅郅伯向封武興盛
孔叔(太守李倀選六人應歲舉)
三休
金尚(元休)第五巡(文休)韋端(休甫)(號京兆三休)
二穉
周澤(字穉都)孫堪(字子穉)(京師號二穉)
三達
韋彪(孟達)公孫(伯達)魏(仲達)(並平陵人同時齊名決錄)
三明
涼州三明張奐(然明)皇甫規(威明)段熲(紀明)
晉中興三明諸葛恢蔡謨荀闓(皆字道明)
建安七子
孔融字文舉陳琳字孔章王粲字仲宣徐幹字
偉長阮瑀字元瑜應瑒字德璉劉楨字公幹
(建安獻帝年號所魏文帝典論論文七子者於學無遺於辭無所假)
四賢
蜀司馬相如王襃嚴君平揚子雲(元魏常景以四賢皆有高)
(才而無重位託意讚之)
魏四友(文帝)
司馬懿陳羣朱鑠吳質(號太子四友)
吳四友(太子登)
諸葛恪(左輔子瑾之)張休(右弼子昭之)顧譚(輔正子雍之)
陳表(翼正子武之)(皆為中庶子)
褚炫劉俁謝朏江斆(宋)
王澄王敦庾敳胡母輔之(晉王衍四友一云王敦謝鯤庾敳)
(阮修)
宋謝靈運與族弟惠連何長瑜荀雍羊璿之(時謂四友)
五君
顧邵諸葛瑾步隲嚴畯張承(吳周昭著書稱五君)
四英(蜀漢)(又曰四相)
諸葛亮蔣琬費褘董允
四子
諸葛孔明曰昔初交州平(崔)屢聞得失後交元直(徐庶)勤
見啓誨前參事於幼宰(董和)每言則盡後從事於偉度(胡濟)
數有諫止(與此四子終始好合則足明其不疑於直言也)
竹林七賢
阮籍(嗣宗)嵇康(叔夜)山濤(巨源)劉伶(伯倫)阮咸(仲容)向
秀(子期)王戎(濬沖)(魏嘉平中並居河内山陽共為竹林之遊號竹林七賢宋顔延年五君)
(詠述七賢山濤王戎以貴顯被黜袁宏作竹林名士傳)
正始名士三人
夏侯太初(玄)何平叔(晏)王輔嗣(弼)(袁宏作傳)
中興名士八人(晉)
裴叔則(楷)樂彦輔(廣)王夷甫(衍)庾子嵩(敳)王
安期(承)阮千里(瞻)衞叔寳(玠)謝幼輿(鯤)(袁宏作傳)
(世說)
東京士二十人(後漢)
李固周舉之淵謨左雄黃瓊之政事桓焉楊厚儒
學崔瑗馬融文章吳祐蘇章种暠欒巴牧民龐
參虞詡將帥王龔張皓推士張綱杜喬糾違郎
顗隂陽張衡機術(順帝時東京之士於兹盛焉)
三傑(蜀漢)
諸葛亮張飛關羽(三國志注傅子曰以劉備之略三傑之才)
魏佐命臣二十一人
曹眞曹休夏侯尚桓階陳羣鍾繇張郃
徐晃張遼樂進華歆王朗曹洪夏侯
淵朱靈文聘臧霸李典龐德典韋荀
攸(正始六年祫祭太祖廟始祀佐命臣二十一人不及荀彧以末年異議)
江表諸將(吳)
程普黃蓋韓當蔣欽周泰陳武董襲
甘寧凌統徐盛潘璋丁奉(吳志皆江表之虎臣孫氏所厚)
(待也)
二君子
張昭周瑜(陸機辨亡論二君子弘敏而多竒雅達而聰哲)
三國名臣(二十人)
魏九人荀彧(文若)攸(公達)袁渙(曜卿)崔琰(季珪)徐邈
(景山)陳羣(長文)夏侯玄(泰初)王經(承宗)陳泰(元伯)
蜀四人諸葛亮(孔明)龐統(士元)蔣琬(公琰)黃權(公衡)
吳七人周瑜(公瑾)張昭(子布)魯肅(子敬)諸葛瑾(子瑜)
陸遜(伯言)顧雍(元歎)虞飜(仲翔)(晉袁宏作序贊)
三偉人(魏)
鍾繇(太尉)華歆(司徒)王朗(司空)(文帝此三公乃一代之偉人後世殆難繼矣)
五雋(晉)
薛兼紀瞻閔鴻顧榮賀循
三俊
顧榮陸機陸雲(榮與機兄弟同入洛時人號為三俊)
二子
顧榮賀循(琅邪王至建業王導曰榮循此土之望宜引之以結人心二子既至則無不來)
(矣)
八公
安平王孚(太宰)鄭沖(太傅)王祥(太保)義陽王望(太尉)何
曾(司徒)荀顗(司空)石苞(大司馬)陳騫(大將軍)(晉武帝初八公同辰)
(攀鱗附翼)(漢淮南八公左吳李尚蘇飛田由毛披雷被晉昌伍被)
中朝八達
董昶(仲道)王澄(平子)阮瞻(千里)庾敳(子嵩)謝鯤(幼輿)胡
毋輔之(彦國)于法龍(沙門)光逸(孟祖)
三康
孔愉敬康丁潭世康張茂偉康(時謂會稽三康晉陽秋)
百六掾
瑯邪王睿(元帝)辟掾屬百餘人時人謂之百六掾
刁協(軍諮祭酒)王承卞壼(從事中郎)諸葛恢陳頵(行參軍)庾
亮(西曹掾)(通鑑)
兩哲
劉頌李重(贊曰懋哉兩哲邦家之基)
江表偉人
謝安桓沖
二妙
衞瓘為尚書令與尚書郎索靖俱善草書時人號為一
臺二妙
唐韋維為戸部郎中善裁剖員外郎宋之問善詩時稱
戸部二妙
二郎
杜軫(成都人)李驤(涪人為尚書郎齊名號蜀有二郎)
八伯
阮放為宏伯郗鑒為方伯胡毋輔之為達伯卞
壼為裁伯蔡謨為朗伯阮孚為誕伯劉綏為委
伯羊曼為䵬伯(號兖州八伯蓋擬古之八雋)
五公
始興(王導)廬陵(謝安)始安(温嶠)長沙(陶侃)康樂(謝玄)(宋武)
(帝改晉封爵獨置五公奉導安嶠侃玄之祀)
江表羣士
周伯仁之正(顗)鄧伯道之清(攸)卞望之之節(壺)
(或問顔含江左羣士優劣答曰)
三忠臣
周虓(梓潼太守)丁穆(順陽太守)吉挹(魏興太守)(秦王苻堅歎曰周孟威不屈於)
(前丁彦遠潔已於後吉祖沖閉口而死何晉氏之多忠臣也)
中興名士
王承(安期)衞玠(叔寳)(為當時第一)
四賢(宋)(五臣)
王華劉湛王曇首殷景仁(俱為侍中文帝曰四賢一時之秀王)
(門侍郎謝弘微與華等號曰五臣)
謝鯤謝晦同在武帝前帝目之曰一時頓有兩玉人
二義士
邊榮程邕之(宋)
袁昂馬仙琕(齊)
八友(齊)
范雲蕭琛任昉王融蕭衍謝朓沈約
陸倕(竟陵王子良開西邸八友以文學見親待)
二協(梁)
顔協顧協
兩賢相
徐勉周捨(兩人俱稱賢相雲梁世言賢相者稱范徐勉)
二驥(齊)
劉繪王詡(豫章王嶷曰閤下自有二驥)
二超
郗超檀超(檀超自比晉郗超言高平有二超)
二少(梁)
謝覽王&KR0788;(武帝時二少實名家)
逸民七人(後魏)
盧玄崔綽李靈邢穎高允游雅張偉
(通鑑詔舉逸民)
二鴻
崔鴻李志字鴻道(為二鴻於洛陽)
輔相六人
長孫嵩奚斤安同(為左相)崔浩穆觀邱堆(為右)
(相)(後魏太宗立子燾為太子監國以六人輔相太子)
三哲
王遵業袁飜王誦(並領黃門郎號三哲)
四儒
崔浩張偉劉芳邢子才(顔氏家訓四儒以才博擅名)
三才三雋
魏收温子昇邢子才(時號三才潘晉東海王越府有三才滔大才劉輿)
(長才裴邈清才)
李瑾王遵業盧觀(臨淮王彧曰三雋共掌帝儀)
三徽
張烈(字徽之)崔徽伯房徽叔(並有令譽號三徽北史)
六儒(隋)
馬光張仲讓孔籠竇士榮張黑奴劉祖仁
(並授太學博士時號六儒)
八俊
格處仁王孝逸繁師元靖君亮鄭祖咸鄭
師善李行簡盧協(號陳留八俊)
荆州十一人(吳)
諸葛瑾陸遜朱然程普潘濬裴玄夏侯
承衞旌李肅周條石幹(吳太子登駐武昌步隲條事業在荆)
(州界者十一人甄别行狀)
二將(梁)
韋叡曹景宗(武帝曰二將和師必濟矣)
十八學士
杜如晦房玄齡于志寧蘇世長薛收(收卒劉孝孫補)
(之)褚亮姚思廉陸德明孔穎達李玄道
李守素虞世南蔡允恭顔相時許敬宗薛
元敬蓋文達蘇勗(天下慕向謂之登瀛洲)
開元十八學士(集賢殿)
張說徐堅賀知章趙冬曦馮朝隱康子元
侯行果韋述敬會真趙元默東方顥李
子釗吕向毋煛陸去泰咸廙業余欽孫
季長(集賢注記)
勲臣二十四人(太宗詔圖形淩煙閣)
長孫無忌(趙公)河間王孝恭杜如晦(萊公)魏徵(鄭公)
房玄齡(梁公)尉遲敬德(鄂公)李靖(衞公)蕭瑀(宋公)段志
玄(襃公)劉弘基(夔公)屈突通(蔣公)殷開山(鄖公)許紹(譙公)
(記兩京柴紹)長孫順德(邳公)張亮(鄖公)侯君集(陳公)張公
瑾(郯公)程知節(盧公)虞世南(永興公)劉政會(渝公)唐儉
(莒公)李勣(英公)高士廉(申公)秦叔寳(胡公)(大中初李峴至李憕三十)
(七人續圖凌煙閣)
五王(又曰五龍)
桓彦範(士則扶陽)敬暉(仲華平陽)崔玄暐(博陵)張柬之(孟將)
(漢陽)袁恕已(南陽)(吕温頌狄仁傑曰取日虞淵洗光咸池潛授五龍夾之以飛李邕)
(以仁傑五王為六儒篇)
三傑
開元中右丞相宋璟左丞相張說太子少傅源乾曜(同日)
(拜明皇賜三傑詩稱富嘉謨傑吳少微魏谷倚亦北京三)
七愛
房杜(眞相)李晟(眞將)盧鴻(眞隱)元德秀(眞吏)
李白(眞放)白居易(眞才)(文粹皮日休七愛詩)
三賢
鄭絪李吉甫裴垍(韓文公釋言)
三君
魏鄭公(徵)郭代公(元振)狄梁公(仁傑)(高適三君詠)
四䕫
崔造韓會盧東美張正則(自謂王佐才號四夔)
何長師李華盧東美韓衢(摭言四䕫)
卓行五人
元德秀(紫芝)權臯(士繇)甄濟(孟成)陽成(亢宗)司空圖(表聖)
(卓行傳士節義為天下大閑不可不勉)
四傑
王勃楊烱盧照鄰駱賓王
十才子
盧綸吉中孚韓翃錢起司空曙苗發崔
峒耿湋夏侯審李端(皆能詩齊名號大歷十才子)
四士
包融賀知章張旭張若虚(號吳中四士)
三俊
李紳李德裕元&KR1027;(同時為翰林學士號三俊)
五相
裴垍王涯杜元穎崔羣李絳(白居易上李絳詩云同時)
(六學士五相一漁翁)
龍虎榜
歐陽詹與韓愈李絳崔羣王涯馮宿庾承宣聯第皆天
下選時稱龍虎榜
六俊(後周)
唐瑾為吏部尚書有人倫之稱時六尚書皆一時之秀
號為六俊
十友(唐)
陸餘慶趙貞固盧藏用陳子昂杜審言宋
之問畢構郭襲微司馬承禎釋懷一(號方外十)
(友一云承禎與陳子昂盧藏用宋之問王適畢構李白孟浩然王維賀知章為仙宗十友)
四友
杜審言(必簡)李嶠(巨山)崔融(安成)蘇味道(為文章四友)
三良將
李晟馬燧渾瑊
一龍
賈會(里中號一龍)魏華歆管寧邴原時人以三人為一龍
(歆為龍頭原為龍腹寧為龍尾)
十一州刺史
許景先(虢州)源光裕(鄭州)寇泚(宋州)鄭温琦(邠州)袁仁
敬(杭州)崔志廉(襄州)李昇期(邢州)鄭放(定州)蔣挺(湖州)
裴觀(滄州)崔誠(遂州)(開元十二年明皇自擇刺史十一人祖道賜詩)
觀風俗使十三人
蕭瑀李靖楊恭人王珪竇靜李大亮劉
德威皇甫無逸韋挺李襲譽張亮杜正倫
趙弘智(貞觀八年遣大使十三人觀風俗)
三師
長孫無忌(太子太師)房玄齡(太傅)蕭瑀(太保)(貞觀十七年立晉王為太)
(子定太子見三師儀)
開元八相
姚崇尚通宋景尚法張嘉貞尚吏張說尚文
李元紘杜暹尚儉韓休張九齡尚直(通鑑用元宗所相)
四公
房魏姚宋(文粹劉軻書言貞觀則房魏言開元則姚宋)
宰相兼文武
李靖郭元振唐休璟張仁愿
二隱
臧榮緒關康之(南齊京口二隱)
三高
漢王霸摰恂申屠蟠(陸龜蒙三高士贊)
梁何胤與兄求點(號何氏三高)
范蠡(鴟夷子皮)張翰(季鷹江東步兵)陸龜蒙(魯望甫里先生)(吳江三高祠)
三高士
五代鄭遨隱華山與道士羅隱之李道服(世目以為三高士)
雙廟(唐)
張巡許遠(廟在睢陽)
二孝
宋潘綜吳達(王韶之有詩)
唐侯知道程俱羅(李華作贊)
九老(唐)
胡杲(八十九)吉&KR0776;(八十六)鄭據(八十四)劉眞(一作嘉)盧
眞(皆八十二)張渾白居易(皆七十四)狄兼謨盧貞(皆未七十)
(唐書繪皆高年讌集人為九老圖)
四賢(宋朝)
范仲淹余靖尹洙歐陽修(景祐中蔡襄作四賢一不肖詩一不)
(肖高若訥也)
彦國之言鋪陳(富弼)晦叔之言簡當(吕公著)君實之言
優游(司馬光)伯淳之言條暢(程顥)(熙寧間康節邵先生雍四賢吟)
四眞
富弼真宰相歐陽修真學士包拯真中丞胡翼
之真先生(瑗)(嘉祐中)
洛陽耆英十二人
富弼(七十九)文彦博席汝言(皆七十七)王尚恭(七十六)
趙丙劉几馮行已(皆七十五)樊建中(七十三)王愼言
(七十二)張問張燾(皆七十)司馬光(未七十預會)
武成王廟十哲(唐)
白起韓信諸葛亮李靖李勣(列於左)張良
田穰苴孫武吳起樂毅(列於右)
八仙
賀知章汝陽王璡李適之崔宗之蘇晉李
白張旭焦遂(號飲中八仙)
二文公
韓愈李翺
四俊
苗延嗣吕太一員嘉靜崔訓(張嘉貞所薦皆位清要當時語)
(曰令君四俊)
三諫臣
張符趙璘牛叢(宣宗曰諫臣舉職三人足矣)
六逸
孔巢父韓準裴政李白張叔明陶沔(同隱)
(徂徠山號竹溪六逸)
清節三人
開元後治廣有清節者宋璟李朝隱盧奐三人
二良
陸長源(汴州)鄭通誠(徐州)(白居易哀二良文)
四眞
莊子(南華眞人)文子(通元眞人)列子(沖虚眞人)庚桑子(洞靈眞人)
(韓文公詩四眞)
三隱
周續之劉遺民陶淵明(宋潯陽三隱)
阮孝緒劉訏劉歊(梁之都下謂三隱)
李伯時(公麟)德素(粢)元中(沖元)(宋龍眠三隱)
三儒
燉煌張湛金城宗欽武威段承根(後魏崔浩曰三人皆儒者)
三賢(五代)
桑維翰李濤王朴(王元之懷賢詩)
全節三士
王彦章裴約劉仁贍(五代史全節之士三)
五君(宋)
徐鉉李昉石熙載王祐李穆(李至為五君詠)
五鳳
李穆宋白賈黃中吕蒙正李至(同入翰林扈蒙詩五)
(鳳齊飛入禁林)
四御史
曹修古郭勸楊偕段少連(天聖末)
三諫官
歐陽修余靖王素
三得人
富弼(宰相)歐陽修(翰林學士)張昇(御史中丞升卿)(至和中)
六御史
吕誨吕大防范純仁趙瞻傅堯俞龔鼎臣
(治平中)
三舍人
宋敏求(次道)蘇頌(子容)李大臨(才元)(熙寧中)
四先生
陳襄(述古)陳烈(季慈)周希孟(公闢)鄭穆(閎中)(閩人號為四先生劉)
(&KR0595;執中與四人為友鄉人號五先生)
四學士
黃庭堅秦觀張耒晁補之(皆游蘇軾之門之陳無已云蘇公)
(門有客四人黃魯直秦少游晁無咎則長公之客也張文潛則少公之客也張文潛詩云長公波濤萬頃陂少)
(公巉秀千尋麓黃郎蕭蕭日下鶴陳子峭峭霜中竹秦文倩麗舒桃李晁論崢嶸走珠玉)
三老
文彦博張方平范鎮(元祐初蘇軾言國之元老歴事四朝耄期稱道者獨)
(三人而已)
三友
高懌張嶤許勃(從种放號南山三友)
四友
韓維(持國)司馬光(君實)吕公著(晦叔)王安石(介甫)
馮元孫質陸參夏侯圭
二龍
吕晦叔司馬君實(明道先生詩二龍閒臥洛波清)
三傑
程顥(鄠縣簿)張少甫(武功簿)朱光庭(萬年簿)(關中號為三傑)
四賢
杜衍清謹而守規矩范仲淹恢廓自信而不疑韓
琦純正而質直富弼明敏而果銳(歐陽修上書云此四人者可謂)
(公正之賢也)
三人並登兩府
王堯臣(伯庸第一)韓琦(稚圭第二)趙槩(叔平第三)(天聖五年榜)
王珪(禹玉第二)韓絳(子華第三)王安石(介甫第四)(慶歴二年楊寘榜)
龍首四人
吕蒙正(聖功)李迪(復古)王曾(孝先)宋庠(公序)(石揚休詩皇朝四十)
(三龍首身到黃扉止四人)
五賢
王十朋(龜齡)馮方(圓仲)胡憲(原仲)查籥(元章)李浩(德遠)
(紹興中太學為五賢詩)
三元
孫何(漢公)王曾(孝先)楊寘(審賢)馮京(當世)
七王
韓世忠(蘄)劉光世(鄜)張俊(循)岳飛(鄂)楊存中
(和)吳玠(涪)吳璘(信)(中興將)
四將
劉錡岳飛李顯忠魏勝(章潁上四將傳)
六朝勲臣
曹彬至邵曄二百四人(慶歴三年定)
范質至藍元振一百十六人(政和三年增)
二俊
王文正(曾)劉子儀(筠)(陳恕領春官以文正為舉首歲中拔子儀於常選云吾得)
(二俊名世才也)
陳襄薦三十三人
司馬光韓維吕公著蘇頌孫覺李常范
純仁蘇軾曾鞏孫洙王存顧臨林希逸
李師中傅堯俞胡宗愈王安國劉摰虞
太熙程顥劉載薛昌期張載蘇轍孔文
仲吳賁吳恕林英孫奕林旦鄒何唐
坰鄭俠(宋熙寧間事紹興元年詔曰德行言語政文學皆所具備)
慶歷衆賢
得象殊相衍樞密使弼仲淹琦樞密副使修靖
素襄諫官(石介聖德頌衆賢之進如茅斯拔惟仲淹弼一夔一契)
盛德五人
富文忠司馬文正趙清獻范忠文(鎮)張文定
(方平)
配饗功臣二十四人
皇武殿(趙普曹彬)大定殿(薛居正潘定)(石熙載)熙文殿(李沆)
(李王旦繼隆)美成殿(王曾曹瑋)(吕夷簡)治隆殿(韓琦亮曾公)
大明殿(富弼)重光殿(司馬光)承元殿(韓忠彦)皇
德殿(吕頥浩韓世忠)(趙鼎張俊)系隆殿(陳康伯史浩)美明殿(葛邲)
垂光殿(趙汝愚)
太祖將帥十四人
李漢超屯關南馬仁瑀守瀛州韓令坤鎮常山
賀惟忠守易州何繼筠鎮棣州(以拒北虜)郭進控山西
武守琪戍晉州李謙傅守隰州李繼勲鎮昭義
(以禦北漢)趙贊屯延州姚内贇守慶州董遵誨屯環
州王彦昇守原州馮繼業鎮靈武(以備西戎)
元祐三黨
洛黨(程頥為領袖羽朱光庭賈易等為翼)蜀黨(蘇軾為領袖翼吕陶等為羽)朔
黨(劉摰為領袖)
七從官
韓忠彦李清臣黃履陸佃郭知章曾肇
龔原(元符三年尚書從官除七人謂之快活差除)
二名臣
向敏中張詠(淳化中飛白書二名付宰相曰此名臣也)
二相
文彦博富弼(士大夫相慶得人仁宗語歐陽修曰朕用二相人情如此豈不賢於夢卜)
(哉)
四人傑
韓范富歐陽(東坡范文正公集序)
二將
狄青种世衡(歐陽公言兵興以來惟得邊將二人)
二卿
劇可久張仁瑑(國史贊劇張二卿用法持平)
名臣言行錄
五朝起趙普至蘇洵凡五十五人三朝起韓琦至陳
師道凡四十人(朱文公撰)
三詞人
李邴(漢老)汪藻(彦章)樓鑰(大防)(西山眞文忠公云南渡以來詞人三人)
五君子
漢諸葛亮忠武侯唐杜工部顔文忠公韓文公
宋范文正公(朱文公序王龜齡集此五君子其心光明正大疎暢洞達)
十賢
吳隱之宋璟李尚隱盧奐李勉孔戣盧
鈞蕭倣滕修王綝(廣州十賢八人增二人蔣之竒為贊)
元祐建中列傳
元祐黨籍建中上書邪等名在兩籍者三百九人龔頥
正訪求闕遺成列傳譜述一百卷書於編者三百五人
不可詳者四人
謚文正三人
王曾范仲淹司馬光(李昉王旦皆謚文貞)
制策入三等四人
吳育蘇軾范百禄孔文仲
至道九老
張好問(年八十五)李運(年八十)宋琪武允臣(皆年七十九)
僧贊寧(年七十八)魏丕(年七十六)楊徽之(年七十五)朱昂李
昉(皆年七十一)
南都五老
杜祁公(衍)王渙畢世長朱貫馮平
西京五老
文潞公范景仁(鎮)張仲巽史中輝(炤)劉伯壽
(几)
三鄉老
逸老(王規)拙老(任粹)野老(士建中)(鄆州人學易集)
三老
傅堯俞范純仁劉摰(皆守和州有三老堂)
洛中七交
歐陽永叔張堯夫(汝士)尹師魯(洙)楊子聰梅聖
俞(堯臣)張太素王幾道
三君子
王文貞公(旦之天下謂大雅)寇萊公(準之天下謂大忠)馬正惠公
(知節至天下謂之直)
制科十五人
何泳富弼蘇紳吳育張方平田況錢明
逸錢彦遠吳奎夏噩陳舜俞錢藻蘇軾
王介蘇轍(仁宗時)
四明五先生
楊適杜醇王致樓郁王說
四先生
舒璘(元質)沈煥(叔晦)楊簡(敬仲)袁燮(和叔)
三林
林栗枅大中(四明郡守有聲)
三賢
謝絳(希深)范仲淹(希文)孫甫(之翰)(守鄧州皆號循吏翰林學士買黯鄧人也)
(創三賢堂於百花洲)
曾肇(子開)劉攽(貢父)孔文仲(經父)(東坡和二舍人詩三賢起江右)
五賢
陶潛(淵明)劉渙(凝之)李常(公擇)劉恕(道原)陳瓘(瑩中)(朱文)
(公守南康祠五賢)
三忠
歐陽文忠公(修)楊忠襄公(邦乂)胡忠簡公(銓)(廬陵三忠)
(堂周益公記)
三友
李舒李展張舜儀(李子長為邠州得善士三人圖其象於學館名堂曰三友)
(浮休集)
三豪
石曼卿(延年)詩歐陽永叔文杜師雄(默)歌(石守道三豪詩)
四賢
程正叔黃魯直尹彦明(焞)譙天授(定)(涪州四賢樓在)
(北巖)
宋元憲景文連庶庠(安州四賢堂)
三絶
才絶畫絶癡絶(晉顧愷之)
謝澹喜霽詩靈運寫鯤詠(宋)
梁元帝圖宣尼象為贊而書之
鄭虔自寫詩并畫(唐玄宗曰三絶)
宋令文富文辭工書有力(子之問文章皆之悌趫勇之愻草隸得父一絶)
李揆門地人物文學
韋暠善判(蒲州司戶)李亘工書(司士)徐彦伯屬辭(司兵)(河東)
(三絶)
李白歌詩裴旻劒舞張旭草書(文宗詔以為三絶)
李潼(有曾閔之行)孫樵(有揚馬之文)司空圖(有巢由之風)(僖宗在蜀)
(行在三絶)
薛稷畫鶴郎餘令畫鳳賀知章書(秘書省三絶)
四絶
李華為元德秀碑顔眞卿書李陽冰篆額(號四絶碑)
詩楚詞草書畫(宋文同)
五絶六絶
虞世南德行忠直博學文辭書翰(太宗稱有五絶)
李邕文章書翰正直辭辯義烈英邁(時號六絶)
八絶(吳)
吳範相風劉惇占氣趙達算皇象書嚴子卿
棋宋壽占夢曹不興畫鄭嫗相
三妙
舌力筆(吳沈支有三妙)
二寳
謝靈運詩書(宋文帝稱為二寳)
胡伸汪藻(有聲太學學中為之語曰江左二寶)
二絶
顧野王畫古賢王褒書贊(梁)
伏曼容袁粲(宋二一臺絶)
宋世軌(廷尉少卿)蘇珍之(大理正)(北齊中時人以為寺二絶)
三服
韓雲卿文辭李陽冰篆書韓擇木八分(文公科斗書)
二始(三始)
阮咸始平顔延之始安(宋顔延之出為始安太守謝晦謂曰昔阮咸斥為始)
(平郡今卿又為始安可謂二始之梁裴邃左遷始安太守與吕僧珍書曰阮咸有二始歎吾才不逮古人今)
(為三始非其願也)
兩雋
何妥蕭眘(隋何妥傳時人語曰世有兩雋白陽何妥青陽蕭眘)
三素望
阮萬齡袁豹江夷(為孟昶長史司馬時人謂昶府有三素望宋書)
四友
子祀子輿子犁子來(四人相與為友莊子)
三友
子桑戶孟子反子琴張(三人相輿為友莊子)
三大夫
宋孔父義形於色仇牧不畏彊禦晉荀息不食其
言(春秋公羊傳人春秋通旨曰三大夫聖取其死節)
五大夫
吳起西門豹北門可樂羊李克(說苑魏翟黃進五大)
(夫)
三帥
郤克士燮欒書(晉)
百里孟明視西乞術白乙丙(秦傳左)
四子
王倪齧缺被衣許由(莊子堯見四子藐姑射之山汾水之陽)
龍逢比干宫之竒屈原(陸贄奏議四子既去四君亦危)
龍逢比干韓非陳蕃(劉蕡對策四子)
商君白起吳起大夫種(戰國策四子成功而不去)
四士
子胥輔果穆生鄒陽(文選阮元瑜書)
四生
程元仇璋董常薛收(文中子程太原府君曰夫子得仇董薛而六)
(經益明對問之作四生之力也)
六子
墨子蔽於用而不知文宋子蔽於欲而不知得慎
子蔽於法而不知賢申子蔽於勢而不知知(音智)惠
子蔽於辭而不知實莊子蔽於天而不知人(荀子解蔽)
(篇而蘇氏曰荀子譏六子之蔽荀卿之蔽不下於六子)
二子
北宫黝孟施舍(孟子曰二子之勇)
魏成翟璜(史記文侯謂李克曰二子何如)
司馬相如枚臯(梁張率奏賦武帝曰相如工而不敏枚臯速而不工卿可謂兼二子)
(於金馬矣)
李栖筠李鄘(唐書贊二子其剛者歟)
小學紺珠卷六
