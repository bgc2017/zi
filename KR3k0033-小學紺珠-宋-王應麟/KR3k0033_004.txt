小學紺珠卷四
宋王應麟撰
藝文類
六藝
禮(五)樂(六)射(五)御(五)書(六)數(九)(周禮大司徒保)
(氏)
五經(又曰五學)
易書禮詩春秋(揚子法言惟五經為辯)
詩書禮樂春秋(漢藝文志五者五常之道易為之原五學世有變改)
周易尚書毛詩左氏春秋禮記(唐五經博士)
書詩禮易春秋(公羊)(漢建元五年立五經博士)
六經(又曰六藝)(六學)(六籍)
詩書樂易禮春秋(禮記經解記六藝政教得失)
易書詩禮樂春秋(漢武帝表章六經憲章六學藝文志并)
(論語孝經小學為九種樂經亡又莊子孔子治詩書禮樂易春秋六經六經之名始見曰詩以導志書以導)
(事禮以導行樂以導和易以導陰陽春秋以導名分以史記孔子曰六藝於治一也禮以節人樂以發和書)
(道事詩以達意易以神化春秋以義典漢儒林傳古之儒者博學六藝之文六學者王教之籍經解以詩)
(為首七略藝文志七錄易居前七志孝經為初陸龜蒙曰六籍者聖人之海也)
九經
易書詩周禮儀禮禮記春秋孝經
論語(經典釋文序錄)
易書詩禮樂春秋論語孝經小學
(漢志六藝九種著唐谷那律稱為九經庫九經之名始見韋表微九經師授譜後唐校九經鏤木)
(於國子監)
七經
易書詩三禮春秋(秦宓曰文翁遣相如東受七經還教吏民傅)
(咸七經詩七隋樊深七經義綱經論)
詩書春秋周禮儀禮禮記論語(劉敞七經)
(小傅)
四術(四教)
詩書禮樂(王制樂正崇四術立四教春秋教以禮樂冬夏教以詩書四術詩書)
(禮樂四教春夏秋冬春夏陽也詩樂者聲聲亦陽也秋冬陰也書禮者聲聲亦陰也文王世子春誦夏弦秋)
(學禮冬讀書)
三史
書詩春秋(文中子聖人述史三焉)
二經
春秋孝經(中庸注孔子曰吾志在春秋行在孝經固足以明之公羊傳序曰孔子有云)
(云云此二學者聖人之極致治世之要務也孝經疏孝經鉤命決云志在春秋行在孝經)
大經中經小經
禮記春秋左氏傳(大為經)詩周禮儀禮(中為經)易
尚書春秋公羊傳穀梁傳(小為經)(唐選舉志通孝經論語兼)
(百官志論語孝經爾雅附中經)
立身以力學為先力學以讀書為本今取六經及論語
孟子孝經以字計之毛詩三萬九千二百二十四字尚
書二萬五千七百字周禮四萬五千八百六字禮記九
萬九千二十字周易二萬四千二百七字春秋左氏傳
一十九萬六千八百四十五字論語一萬二千七百字
孟子三萬四千六百八十五字孝經一千九百三字大
小九經合四十八萬四千九十五字且以中才為率若
日誦三百字不過四年半可畢或以天資稍鈍減中才
之半日誦一百五十字亦止九年可畢苟能熟讀而溫
習之使入耳著心久不忘失全在日積之功耳里諺曰
積絲成寸積寸成尺寸尺不已遂成丈匹此語雖小可
以喻大後生勉之(鄭耕老勸學)
古之學者耕且養三年而通一藝存其大體玩經文而
已是以用日少而畜德多三十而五經立(漢藝文志)
五經正義
周易尚書毛詩禮記春秋(唐孔穎達與諸儒選定五經義)
(疏凡一百七十卷詔改為正義)
十二經
詩書禮樂易春秋六經又加六緯一說易上下經并
十翼一云春秋十二公經(莊子孔子西藏書於周室繙十二經以說老耼)
四經
易(皇春)(皇帝王霸體意言象數用)書(帝夏)(虞夏商周體仁義禮智用)詩(王秋)
(文武周召體性情形體用)春秋(霸冬)(秦晉齊楚體聖賢才哲用)(邵子皇極經世)
左氏穀梁春秋古文尚書毛詩(後漢建初八年詔選高才生受四經)
十經
周易尚書毛詩禮記周官儀禮春秋左
氏公羊穀梁(一各為經)論語孝經(為經)(合十經助教分掌)
(宋百官志國子助教十人)
五經五緯(南史周續之通十經)
六經
五經及樂緯(漢書注是易緯稽覽圖乾鑿度坤靈圖通卦驗類謀辨終備書緯璇璣鈐)
(考靈耀刑德攷帝命驗運期授斗詩緯推度災汜歴樞含神霧禮緯含文嘉稽命徵威儀樂緯動聲移)
(稽耀嘉汁圖徵圖春秋緯演孔圖元命包文耀鉤運斗樞感精符合誠考異郵保乾圖漢含孳佐助期握誠)
(圖潛潭巴說題辭)
七緯
易書詩禮樂孝經春秋(後漢書注緯隋志七經)
(三十六篇孝經緯援神契鉤命)
河圖
七前六後八左九右(關子明云)
伏羲氏王天下龍馬出河遂則其文以畫八卦(孔安國云)
(圖邵子曰圓者河圖之數方者洛書之文朋朱子曰河之位一與六共宗而居乎北二與七為而居乎南)
(三與八同道而居乎東四與九為友而居乎西五與十相守而居乎中)
洛書
九前一後三左七右四前左二前右八
後左六後右(關子明云)
禹治水時神龜負文而列於背有數至九禹遂因而次
第之以成九類(孔安國云)
易大傳曰河出圖洛出書聖人則之(關子明洞極經邵康節皆以十)
(為河圖九為洛書出劉牧以九為河圖十為洛書又引大傳以為二者皆於伏羲之世姚氏曰戴九履一)
(之圖乃易乾鑿度九宮之法劉牧以為河圖兩又以生數就成數依五方圖之以為洛書洞極經易之)
三易
連山(始艮夏)歸藏(始坤坤殷亦曰乾)周易(始乾周)(周禮大卜掌三易之)
(法其經卦皆八其别皆六十四贛歐陽文忠公曰易至漢分為三有田何之易焦之易費直之易)
八索
八卦之說謂之八索(左傳以書序注國語史伯曰平八索成人八體以應八卦)
(乾為首坤為腹震為足㢲為股離為目兌為口坎為耳艮為手馬融說八索八卦賈逵云八王之法)
十言
伏羲作十言之教曰乾坤震㢲坎離艮兌消息(左傳正義)
八卦
乾(天健一南)坤(地順八北)震(雷動四)㢲(風入五)坎(水陷六)離
(火麗三)艮(山止七)兌(澤說二)(伏羲始作卦因重之為六十四文王作卦辭周公作)
(爻辭文王八卦離南坎北離乾坤三畫以初相易而成震㢲以中相易而成坎以三相易而成艮兌)
六十四卦
乾坤屯蒙需訟師比小畜履
泰否同人大有謙豫隨蠱臨觀
噬嗑賁剝復无妄大畜頤大過
坎離(上右經)
咸恒遯大壯晉明夷家人暌蹇
解損益夬姤萃升困井革鼎
震艮漸歸妹豐旅㢲兌渙節
中孚小過旣濟未濟(下右經)
四象
太陽一(九)少陰二(八)少陽三(七)太陰四(六)(兩儀)
(之上各生一奇一耦而為二畫者四乾老陽震坎艮少陽坤老陰㢲離兌少陰)
七(少陽單)八(少陰不拆爻變)九(老陽重)六(老陰變交爻)(繫辭)
(兩儀生四象四象生八卦易本義云四象者次為二畫以分大少乾兌艮坤生於二太為天之四象離震㢲坎)
(生於二少為地之四象)
三陳九卦
履謙復恒損益困井㢲(繫辭三陳九卦)
(以明處憂患之道之初陳損履德之基益謙德之柄困復德之本恒德固德之修德之裕)
(德之辨而井德之地而㢲德之制恒再陳不履和而至謙尊光復小辯於物雜而厭損先)
(難而後易㢲益長裕而不設而不遷稱而隱三陳)(困窮而通履以和行)(井居其所謙以制禮)
(困復以自知井恒以一德㢲損以遠害先益以興利次以寡怨以辯義以行權釋卦名)
(言兩卦之體末推卦用)
四營
分而為二以象兩掛一以象三揲之以四歸奇
於扐(繫辭四營而成易十有八變而成卦爻易變也謂一變也三變成爻十八變則成六易之)
(策數萬物備焉而經營之者不出於四其初左右手數之以四其次得三少三多及一少一多亦止於四其終)
(即三少三多之餘以四除之得九與六積萬一千五百二十策一少一多之餘以四除之得七與八亦積萬一)
(千五百二十策二篇之策皆四之所成也是故八卦為四者二六十四卦為四四者四故曰四營而成易此言)
(揲蓍之法也三揲之餘然後畫卦以小變言之每一揲具五小變以三揲合十五小變為十有八變而畫一爻)
(以大變言之每一揲為一大變合十八揲為十八大變而畫一卦八卦與六十四卦皆十八之所成也是故上)
(經三十卦反對為十八卦下經三十四卦反對亦為十八卦故曰十有八變而成卦此亦求卦之法也)
立位
初二三四五上(易以爻為位以卦為時天道大明於元氣旣)
(行之後始於子午終於己亥各以六辰而成一氣而三百六十五度分焉易象大明於奇畫旣生之後始於復)
(姤終於乾坤各以六位而成卦而三百八十四爻列焉六虚六位也史記自序八卦位曰八位)
二萬之策
二篇三百八十四爻陰陽各半合萬一千五百二十策
(繫辭注)
上經起乾坤至坎離三十卦下經起咸恒至旣未濟三
十四卦雜卦無上下經之分然自乾坤至困亦三十
卦自咸恒至夬亦三十四卦(鄭東卿云)
二用
用九者乾之坤用六者坤之乾乾爻七九九變而
七無為易占其變用九不用七坤爻八六六變而八
無為用六不用八(七於乾坤見之其餘可知純九六變八不變者揲蓍之法遇則變)
(參同契二用無爻位周流行六虚)
十三卦
罔罟取離(包犧)耒耨取益為市取噬嗑(神農)衣裳取
乾坤舟楫取渙服牛乘馬取隨重門擊柝取豫
臼杵取小過弧矢取暌宮室取大壯棺槨取
大過書契取夬(黃帝堯舜)(易繫辭卦正義曰象卦制器皆取之爻象之體)
十翼
上彖下彖上象下象上繫下繫文言
說卦序卦雜卦(孔子作鄭康成始以彖象連經文王弼又以文言附乾坤二卦)
易三義
易一名而含三義易簡一也變易二也不易三也(鄭康成易)
(贊)
古易十二篇
上經下經(王伏犧畫文周公辭)十翼(孔子所作傳)(呂成公祖謙定經二)
(卷傳十卷)
易聖人之道四
以言者尚其辭以動者尚其變以制器者尚其象
以卜筮者尚其占(繫辭動君子居則觀其象而玩其辭則觀其變而玩其占讀)
(易之法盡於此)
易三家
施讎孟喜梁邱賀(藝文志)
易學啟蒙四篇
本圖書原卦畫明蓍策考變占(朱文公象五贊原)
(述旨稽類)(明筮警學)
三墳
伏羲神農黃帝之書(言大道)(左傳書序)
山氣形(張商英得於泌陽民家坤山墳連山氣墳歸藏形墳乾)
三禮禮為人防墳大防也(張平子說)
三氣天地人之氣(馬融說)
五典
少昊顓頊高辛唐虞之書(言常道)(同上五周禮外史掌三皇帝之書張)
(平子說五典五帝之常道馬融說五典五行)
九邱
九州之志謂之九邱(左傳篇書序邱劉原父云即九共九古文與共相近故誤)
(為共逵禹貢言形質九邱言情性子馬融說九州之數賈說九州亡國之戒張平說周禮之九刑)
九疇(又曰九章)(九法)
一五行二五事三八政四五紀五皇極六
三德七稽疑八庶徵九五福六極(洪範河劉歆云圖)
(洛書相為經緯八卦九章相為表裏)
書五十七篇
伏生得二十九篇教於齊魯之間(儒林傳)堯典臯陶
謨禹貢甘誓湯誓盤庚高宗肜日西伯
戡黎微子牧誓洪範金滕大詔康詔
酒誥梓材召詔洛詔多方多士立政
無逸君奭顧命呂刑文侯之命費誓秦
誓(漢凡二十八篇儒以為今文)泰誓(武帝世始得為二十九篇)古文增多伏
生二十五篇(書序)大禹謨五子之歌胤征仲虺
之誥湯誥伊訓太甲三篇咸有一德說命
三篇泰誓三篇武成旅獒微子之命蔡仲
之命周官君陳畢命君牙冏命復出者
舜典益稷盤庚二篇康王之誥(五凡篇)又序一
篇共五十九篇四十二篇亡為例有十典謨貢
歌誓誥訓命征範
六誓
甘誓湯誓泰誓牧誓費誓秦誓
七誥
湯誥大誥康誥酒誥召誥洛誥康王之
誥
七觀
六誓可以觀義五誥可以觀仁甫刑可以觀誡
洪範可以觀度禹貢可以觀事臯陶謨可以觀治
堯典可以觀美(尚書大傳孔子曰觀文心雕龍云書標七)
六詩(又曰六義)
風賦比興雅頌(周禮大師教六詩禮詩序詩有六義漢樂)
(志國子誦六詩用風雅頌詩之體賦比興詩之三經三緯)
四始
關雎之亂為風始鹿鳴為小雅始文王為大雅始
清廟為頌始(詩序鹿史記牡學記宵雅肄三鳴四皇皇者華)
四詩
魯詩(申公)齊詩(轅固)韓詩(韓嬰)毛詩(毛萇)(藝文志詩分為四)
二南
周南召南
三頌
周魯商
三類
風雅頌(左傳晏子曰一氣二體三類四物五聲六律七音八風九歌朱子曰二南正)
(風房中之樂也鄉樂也二雅之正雅朝廷之樂也商周之頌宗廟之樂也)
二雅
小雅大雅
九能
建邦能命龜田能施命作器能銘使能造命
升高能賦師旅能誓山川能說喪紀能誄祭
祀能語(毛詩傳君子能此九者可謂有德音可以為大夫也)
五禮(禮五經)
吉(十有二)凶(五)賓(八)軍(五)嘉(六)(舜典修五禮注吉凶賓軍)
(嘉禮)(臯陶謨自我五禮有庸哉注公侯伯子男五等之春官注曲禮五其别三十有六祭統禮有五經)
(謂吉凶賓軍嘉大司徒以防萬民之偽而教之中唐五禮賓軍嘉凶吉)
三禮
天神地祗人鬼之禮(舜典伯夷作秩宗典三禮注注班固幽通賦姜本支乎三趾)
(趾禮也謂鄭玄說天事地事人事之禮林少穎以郊廟祭祀為主禮之本也)
周禮儀禮禮記(後漢儒林傳有鄭玄注通為三禮唐明經三禮科聶崇)
(義考正三禮圖宗崔靈恩三禮義)
六禮
冠昏喪祭鄉相見(王制修六禮以節民性荀子立太學設)
(庠序修六禮)
九禮
冠婚朝聘喪祭賓主鄉飲酒軍旅
(大戴禮記此之謂九禮)
六儀
祭祀之容賓客之容朝廷之容喪紀之容軍
旅之容車馬之容(周禮保氏)
六典
治典(天官冢宰)教典(地官司徒)禮典(春官宗伯)政典(夏官司馬)刑
典(秋官司寇)事典(冬官司空)(周禮大宰建六典考周官經六篇司空之篇亡以工記補之)
儀禮十七篇
士冠士昏士相見鄉飲酒鄉射燕大射
聘公食大夫覲喪服士喪旣夕士虞
特牲饋食少牢饋食有司徹(漢高堂生博士禮十七篇禮古)
(經多三十九篇)
禮三家
戴德戴聖慶普(藝文志皆后倉弟子三家立於學官)
禮經三百
謂冠婚吉凶(藝文志禮經三百威儀三千臣瓚曰禮經三百謂冠婚吉凶)
謂周禮六篇其官三百六十(禮器經禮三百曲禮三千注經禮謂周禮中庸禮)
(儀三百)經禮制之凡也曲禮文之目也(禮記說)
禮記四十九篇
禮記百三十一篇(藝文志七十子後學者所記)戴德刪為八十五
篇戴聖又刪為四十六篇馬融又益月令明堂位樂
記合四十九篇(隋志)
周禮致太平論五十一篇
内治七國用十六軍衞四刑禁六官人八
教道九(李泰伯撰周劉子駿鄭康成皆以周禮為公致太平之迹)
周禮綱領三
養君德正朝綱均國勢(陳傅良君舉說)
周禮三家
杜子春鄭大夫(興)鄭司農(衆)(周禮疏鄭康成所存注者二家二鄭皆康)
(成之先故言官不言名字)
五射
白矢(矢貫侯過見其鏃白)參連(前放一矢後三矢連續而去)剡注(羽頭高鏃低而)
(去剡剡然)襄尺(臣與君射不與君並立襄君一尺而退音讓)井儀(四矢貫侯如井之容)
(儀氏周禮保注)
五馭
鳴和鸞(和在式鸞在衡升車則馬動馬動則鸞鳴鸞鳴則和應)逐水曲(御車隨逐水勢)
(屈曲而不墜水)過君表(毛詩傳曰褐纏旃以為門君表即褐纏旃也)舞交衢(衢道)
(也謂御車在交道車旋應於舞節)逐禽左(御驅逆之車逆驅禽獸使左當人君以射之)
(周禮保氏注)
六樂(六代樂)
雲門(黃帝門大司樂雲大卷)大咸(堯池咸)大韶(舜作大司樂㲈)大
夏(禹)大濩(湯)大武(武王)(周所存六代之樂以周禮保氏注大司樂樂舞)
(教國子氏大司徒以防萬民之情而教之和疏云保教六樂教以書大司樂教以舞)
葛天氏八闋
載民玄鳥遂草木奮五穀敬天常達帝功
依地德總萬民之極(呂氏春秋)
樂記二十三篇
樂本樂論樂施樂言樂禮樂情樂化
樂象(一云象法)賓牟賈師乙魏文侯(合十一篇為一篇)奏
樂樂器樂作意始樂穆說律季札樂
道樂義昭本昭頌竇公(名十二篇存書亡)(禮記正義)
八樂
雲門五英六莖大卷韶濩夏武(易通)
(卦驗舞八樂)
雅樂四曲
鹿鳴騶虞伐檀文王(魏杜䕫傳舊雅樂四曲)
樂語五均
河間獻王樂元語云天子取諸侯之士以立五均則市
不二賈四民常均(漢食貨志注)
魯四代樂
象箾南籥(文王)大武(武王)韶濩(湯)大夏(禹)韶箾(舜)
(左傳吳公子札來聘請觀周樂注魯用四代樂正義云不得用雲門大咸)
鄉飲樂十七章
鹿鳴三奏南陔一奏南有嘉魚四奏崇邱一奏
關雎五奏鵲巢三奏(唐會要)
升歌三終
工歌鹿鳴四牡皇皇者華(儀禮鄉飲酒禮管大射乃歌鹿鳴三終乃新宮三)
(終其篇亡)
笙入三終
笙入樂南陔白華華黍(鄉飲酒禮)
間歌三終合樂三終
乃間歌魚麗笙由庚歌南有嘉魚笙崇邱歌南山有臺
笙由儀(間代也謂一歌則一吹)乃合樂周南關雎葛覃卷耳召
南鵲巢采蘩采蘋(合樂謂歌樂與衆聲俱作)(同上飲燕禮遂歌鄉樂鄉酒義工告樂)
(備)
九招樂(招音韶)
舜樂簫韶九成故曰九招(史記帝舜紀樂禹乃興九招之樂大司九磬之舞)
(劉原父曰招有九名識其名焉祈徵角之謂也)
五樂
琴瑟(春)笙竽(夏)鼓(季夏)鐘(秋)磬(冬)(漢郊祀志舜修五樂)
(注)
鼓鐘鐸磬鞀(鬻子禹以五聲聽治)
九夏
王夏肆夏昭夏納夏章夏齊夏(側皆反)族夏
祴夏(古哀反)驁夏(五羔反)(周禮鐘師以鐘鼓奏九夏夏大也樂之大歌有九九夏)
(皆詩篇名頌之族類也)
三夏
二曰肆夏一名樊(國語作緊)三曰韶夏一名遏四曰納
夏一名渠(左傳也奏肆夏之三肆三夏天子所以享元侯國語金奏夏繁遏渠周禮)
(注呂叔玉云肆夏時邁也繁遏執競也渠思文也樊遏渠左傳國語注分為三夏之别名)
文王之三
大雅之首文王大明緜(左傳工歌文王之三兩君相見之樂也)
鹿鳴之三
小雅之首鹿鳴四牡皇皇者華(左傳歌鹿鳴之三)
禹歌四章
大化大訓六府九原(尚書大傳之注四章皆歌禹功)
春秋三傳五傳
左氏(邱明魯太史)公羊(高齊人)穀梁(赤一名喜一名俶魯人)并鄒
氏夾氏為五傳(鄒氏無師夾氏未有書)(藝文志春秋分為五公武帝立五博士春秋)
(羊孝宣立穀梁平帝立左氏)
五始
元者氣之始春者四時之始王者受命之始正
月者政教之始公即位者一國之始(漢書注書春秋正月王)
(者九十二月二月書王者二十三三書王者十九)
四繫
以事繫日以日繫月以月繫時以時繫年(杜預)
(春秋左傳序)
五例
一曰微而顯二曰志而晦三曰婉而成章四曰
盡而不汙五曰懲惡而勸善(左傳序例發傳之體有三為之情有五)
五家穀梁說
尹更始劉向周慶丁姓王彦(漢賈逵兼通五家穀梁說)
三國史記
晉乘楚檮杌魯春秋(孟子)
春秋綱領七家
孟子莊子董子文中子邵子張子程子
(胡文定公春秋傳)
春秋五十凡
稱凡者五十其别四十有九(釋例義母弟二凡其不異)
三科九旨
新周故宋以春秋當新王此一科三旨也所見異辭
所聞異辭所傳聞異辭此二科六旨也内其國而外
諸侯内諸侯而外夷狄此三科九旨也(何休說)
百二十國寶書
孔子制春秋之義使子夏等十四人求周史記得百二
十國寶書(公羊傳疏)(史通如楚書鄭志魯之春秋魏之紀年此其可得言者)
國語二十一篇
周魯齊晉鄭楚吳越
四譜
國譜年譜地譜人譜(鄧明世春秋四譜)
三傳疏
左氏正義(孔穎達)公羊疏(徐彥)穀梁疏(楊士勛)
古易五家
呂大防(十二篇)晁說之(并十二為八)睢陽王氏東萊呂
氏(各定為十二篇)周燔(乂改更次序)(讀書目言古易者為五家)
易九家
荀爽京房馬融鄭玄宋衷虞翻陸績
姚信翟子玄(釋文序集荀爽九家解)
易九師說
淮南王安聘明易者九人號九師說(漢藝文志)
易九圖
河圖洛書伏羲八卦次序八卦方位六十四
卦次序六十四卦方位(伏羲四圖其說出邵氏)文王八卦
次序八卦方位卦變(朱文公易本義易之圖九)
四易
有天地自然之易有伏羲之易有文王周公之易
有孔子之易(易本義)
易有四體一用三伏羲先天體也連山天易歸藏地易
周易人易用也(張行成云)
易百有餘家所可取者古先天圖揚雄太玄關子明洞
極魏伯陽參同契邵堯夫皇極經世而已四家之學皆
兆於先天圖(鄭東卿云)
書三家
歐陽(字和伯)大小夏侯(勝)(建)(漢儒林傳)
補亡詩六篇
南陔白華華黍由庚崇邱由儀(晉束晳肄修鄉)
(飲之禮補著其文無劉原父曰六篇有聲無詩故云笙不云歌非亡失乃也朱文公曰鄉飲酒燕禮曰笙)
(曰樂曰奏而不言歌則有聲而無辭明矣)
三禮圖
冠冕衣服見吉凶之象宮室車旗見古今之制弓矢射
侯見尊卑之别鐘鼓管磬見法度之均祭器祭玉見大
小之數圭璧繅藉見君臣之序喪葬飾具見上下之紀
(聶崇義重集三禮圖二十卷)
禮五傳弟子
高堂生傳蕭奮孟卿后蒼戴德戴勝(鄭康成六藝論)
儀禮經傳通解
朱文公以儀禮為經取禮記及諸經史書所載附本經
之下具列注疏諸儒之說為經傳通解二十三卷(家禮五)
(鄉禮三國學禮十一邦禮四)集傳集注十四卷(王朝禮十四)喪祭二禮
屬之門人黃榦類次
三朝記
孔子三見哀公言成七卷(七略曰孔子三見哀公作三朝記七篇)
三家禮範
司馬氏程氏張氏(張宣公栻所次)
孝經六家
孔安國(古文二十二章)鄭康成(十八章)韋昭王肅虞翻
劉邵(孝經序舉六家之異同三古文庶人章分為二曾子敢問章分為又多閨門一章)
孝經二家
孔安國鄭氏(或云鄭玄)(隋志梁代二家並立國學經唐劉子元上孝經注議云孝非)
(鄭玄所注其驗十二條行孔廢鄭於義為允司馬貞請鄭孔並行明皇纂諸說自注以奪二家)
論語三家
古論(二十一篇分堯曰下章有兩子張)魯論(二十篇)齊論(二十二篇有問王知)
(道)
論語十三家
衞瓘繆播欒肇郭象蔡謨袁宏江惇
蔡系李充孫綽周懷范甯王珉(皇侃疏列十三)
(人云此十三家江熙所集)
四子
大學論語孟子中庸(朱文公曰四子六經之階梯近思錄四子之階)
(梯而先讀大學次及語孟後會其歸於中庸)
孟子音釋二家
張鎰丁公著(孫奭等刊正二家集成音義一卷)
爾雅十九篇
釋詁釋言釋訓釋親釋宮釋器釋樂
釋天釋地釋邱釋山釋水釋草釋木
釋蟲釋魚釋鳥釋獸釋畜(許六反)(疏云釋詁一篇蓋周)
(公所作釋言以下或言仲尼所增子夏所足叔孫通所益梁文所補)
小爾雅十三章(孔鮒撰)(晁氏曰先儒謂爾雅周公訓成王之書)
鄭氏九書
周書尚書尚書中候尚書大傳毛詩周禮
儀禮禮記論語(唐劉子玄曰晉中經簿凡九詩皆曰鄭氏注名玄)
五說
詩書春秋禮樂(唐劉迅)
三經
書詩周禮(龜山先生三經義辯辯王安石三經義之失)
羣經音辯
辯字同音異辯字音清濁辨彼此異音辯字音
疑混辯字訓得失(賈昌朝辨正凡五門)
河洛六藝
河洛五九六藝四九謂八十一篇(後漢張衡傳注)
百名
百名以上書於策不及百名書於方(聘禮之名書文也今謂字策簡也)
(方版也)
三字石經
古篆隸(水經注魏正始中立)
六書
象形(日月之類)會意(武信之類)轉注(考老之類)處事(上下之類說文云)
(指事漢志云象事)假借(令長之類)諧聲(江河之類云說文云形聲漢志象聲)
(周禮保氏注)
九數
方田(以御田疇界域)粟米(以御交質變易)差分(一名衰分以御貴賤稟稅)少
廣(以御積幕方圓)商功(以御力程積實)均輸(以御遠近勞費)盈朒(一云贏不)
(足以御隱雜互見)方程(以御錯糅正負)勾股(一云旁要以御高深廣遠)(即九章)
(周禮保氏注六内則十年學書計謂書九數)
三蒼
蒼頡篇(李斯作)訓纂篇(揚雄作)滂喜篇(賈訪作)(隋志)
蒼頡篇爰歴篇(趙高作)博學篇(胡毋敬作)通謂之三蒼(說文繫傳)
六體書
古文奇字篆書隸書(又曰佐書)繆篆蟲書(說文)
(甄豐等改定古文時有六書)
大篆小篆八分隸書行書草書(張懷瓘六體論)
八體書
大篆小篆刻符蟲書摹印署書殳書
隸書(說文秦書有八體)
古文大篆小篆隸飛白八分行草
(周越書苑八體)
四體
古文篆隸草(衞恒四體書勢)
十體
古文大篆八分小篆飛白倒薤散隸
懸針鳥書垂露(唐元度十體)
古文大篆籀文小篆八分隸書章草
行書飛白草書(張懷瓘十書)
書學
石經三體(古文篆隸)說文字林(唐志)
書五變
古文(蒼頡)大篆(史篆)小篆(李斯)隸書(程邈)草書(漢)(隋志)
字五體
古文(廢而不用)大篆(石經載之)小篆(印璽旛碣所用)八分(石經碑碣所用)
隸書(典籍表奏公私文疏所用庾肩吾曰隸書今之正書)(唐六典)
三體
古文秦篆漢隸(句中正書孝經)
俗通正(顏氏干祿字書)
算學
九章海島孫子五曹張邱建夏侯陽周
髀五經綴術緝古記遺二等數(唐志)
七略
輯略六藝略諸子略詩賦略兵書略術數
略方技略(劉歆總羣書奏七略)
七志(宋)
經典諸子文翰軍書陰陽術藝圖譜(道)
(佛附見)(王儉撰七唐韋述續志)
七錄(梁)
經典記傳子兵文集技術佛道(阮孝緒)
(隋許善心效七錄更制七林)
四部四類
甲(六藝小學)乙(諸子兵書術數)丙(史記舊事)丁(詩賦圖讚汲冢書)(晉荀勗分)
(四部)
經(甲)史(乙)子(丙)集(丁)(唐志分為四類四庫書本有正有副元行沖)
(上羣書四類之康節先生勸學曰二十歲之後三十歲前朝經暮史畫子夜集)
九流
儒家(出於司徒之官)道家(出於史官)陰陽家(出於羲和之官)法家(出於)
(理官)名家(出於禮官)墨家(出於清廟之官)從横家(出於行人之官)雜
家(出於議官)農家(出於農稷之官)并小說為十家(小說家出於稗官)(藝文)
(志)
六家
陰陽儒墨法名道(司馬談論六家要指)
八儒
子張氏子思氏顏氏孟氏漆雕氏仲良氏
孫氏樂正氏(韓非子孔子之後儒分為八孫陶淵明聖賢羣輔錄仲良氏公氏)
三元
天元二十七首(中至事)地元二十七首(更至昆)人元二
十七首(減至養)(揚雄太玄三方九州二十七部八十一家七百二十九贊為天地人三元首)
(衡錯測攡瑩數文槐圖告凡十一篇)
文中子六經
禮論樂論續書續詩元經讚易(續書以存漢晉)
(之實續詩以辨六代之俗修元經以斷南北之疑讚易道以申先師之旨正禮樂以旌後王之失)
四子
老子(道德經)莊子(南華眞經)文子(通元眞經)列子(沖虚眞經)(唐崇)
(玄學習老莊文列曰道)
三墨
相里氏相夫氏鄧陵氏(韓非子墨子之後墨離為三莊子相里勤之)
(弟子鄧陵之屬相為别墨)
宋鉶尹文相里勤五侯子苦獲已齒鄧陵子(陶淵)
(明集三墨)
八覽
有始孝行愼大先識審分審應離俗
恃君(呂氏春秋八覽)
六論
開春愼行貴直不苟似順士容(呂氏春秋六論)
十二紀
紀十二月(呂氏春秋十二紀首禮記月令是紀之)
三端
文士之筆端武士之鋒端辯士之舌端(韓詩外傳君子)
(避三端)
兵書四種
權謀(十三家)形勢(十一家)陰陽(十六家)技巧(十三家家三門)
(兵書五十三十李靖問對太公謀八十一篇言七一篇兵八十五篇)
七書
孫子吳子六韜司馬法三略尉繚子李
靖問對
兵法三等
道天地將法(李靖問對)
六韜
文武龍虎豹犬(莊子金版六弢漢漢志周史六弢後注霸)
(典文論文師武論龍韜主將虎韜偏裨豹韜校尉犬韜司馬)
三教
儒(周孔之教)道(老氏之教)釋(佛氏之教)(文中子程元曰三教何如子曰政惡多門久矣)
(先後周武帝定三教先後以儒為道為次釋為後遂禁佛道二教)
二氏
老釋(韓文)
史二體
編年(始左氏)紀傳(始司馬遷)(呂氏曰論一時之事紀傳不如編年論一人之終始編年)
(不如紀傳)
三史
史馬遷史記班固漢書范曄後漢書(唐殷侑言三史亞於)
(六經繁後魏劉延明以三史文著略記百三十篇)
史記八書
禮樂律歷天官封禪河渠平準
漢書十志八志
律歷禮樂刑法食貨郊祀天文五行
地理溝洫藝文
律歷禮儀祭祀天文五行郡國百官
輿服(司馬彪續漢書)
十七史
史記(司馬遷)漢書(班固)後漢書(范曄)三國志(陳夀)晉書
(房玄齡等)宋書(沈約)南齊書(蕭子顯)梁書(姚思廉)陳書(姚思)
(廉)後魏書(魏收)北齊書(李百藥)後周書(令狐德棻)隋書
(顏師古等)南史(宋至陳李延夀)北史(魏至隋李延壽)唐書(歐陽修)
五代史(歐陽修)
唐書十三志
禮樂儀衞車服歷天文五行地理選
舉百官兵食貨刑法藝文
史三長
才學識(唐劉知幾曰史有三長)
五志
達道義章法式通古今著功勲表賢能(荀悅)
(漢紀序立典有五志)
刑法四書
律令格式(唐志)
律十二篇
名例衞禁職制戸婚廏庫擅興賊盜
鬭訟詐偽雜律捕亡斷獄(同上)
離騷二十五篇
離騷經九歌(東皇太一大司命)(雲中君少司命)(湘君東君)(湘夫人河伯)
(山鬼)國殤禮魂天問九章(九篇)遠遊卜居
漁父
十代樂歌
網罟(伏羲)豐年(神農)雲門(軒轅)九淵(少昊)五莖(顓頊)六
英(高辛)咸池(陶唐)大韶(有虞)大夏(夏)大濩(商)(元結補樂)
(歌)
古琴五曲
鹿鳴伐檀騶虞鵲巢白駒
十二操
將歸猗蘭龜山(孔子)越裳(周公)拘幽(文王)岐山(周公)
履霜(伯奇)雉朝飛(牧犢子)别鶴(商陵牧子)殘形(曾子)水
仙懷陵(一作懷伯牙)(韓文公取十操刪伯牙二操)
九引
烈女(楚樊妃)伯妃(魯伯妃)貞女(魯次室女)思歸(衞女)霹靂
(楚商梁)走馬(樗里牧恭)箜篌(霍子高河即公無渡)琴引(秦屠門高)
楚引(楚龍邱子)(風俗通)
五曲
遊春淥水坐愁秋思幽居(嵇康琴賦注俗傳蔡氏五曲)
文三變
相如形似(司馬相如)二班情理(彪固)子建仲宣氣質王
楊絺繪(王勃楊炯)燕許雄渾(張說蘇頲)韓柳法度森嚴(韓愈倡之)
(柳宗元李翺皇甫湜等和之)(唐書論文章三變)
文選六臣注
李善五臣(呂延濟呂向)(劉良翰張銑李周)
四賦
甘泉河東挍獵長楊(揚雄作四賦)
二賦
許都洛都(魏劉邵作二賦諷諫)
詩八病
平頭上尾蜂腰鶴膝大韻小韻旁紐
正紐(詩苑類格沈約云詩有八病)
帝書有四
策書制書詔書誡敕(後漢書注漢制)
羣臣書四品
章奏表駮議(同上事漢雜)
王言之制有七
冊書制書慰勞制書發敕敕旨論事敕書
敕牒(唐志中書省)
下通上有六
奏鈔奏彈露布議表狀(唐志門下省)
上逮下有六
制敕冊(子天)令(太子)教(親王公主)符(省下州州下縣縣下鄉)
(唐志尚書省)
下達上有六
表狀牋啓辭牒(唐志同上)
諸司相質有三
關刺移(唐志同上)
丹扆六箴
宵衣正服罷獻納誨辨邪防微(唐李德裕上)
二銘
西銘訂頑東銘砭愚(横渠先生作)
郊祀歌十九章(漢)
練時日帝臨靑陽朱明西顥玄冥天門
惟泰元天地日出入天馬景星齋房
后皇華曄曄五神朝隴首象載瑜赤蛟
(漢志)
鼓吹鐃歌十八曲
朱鷺思悲翁艾如張上之回擁離戰城南
巫山高上陵將進酒君馬黃芳樹有所
思雉子斑聖人出上邪臨高臺遠如期
石留(宋志)
鐃歌十二曲(唐)
晉陽武獸之窮戰武牢涇水黃奔鯨沛苞
枿河右平鐵山碎靖本邦吐谷渾高昌
東蠻(柳宗元作)
經世四象
太陽日暑性目元皇
太陰月寒情耳會帝
少陽星晝形鼻運王
少陰辰夜體口世霸
少剛石雷木色歲易
少柔土露草聲月書
太剛火風飛氣日詩
太柔水雨走味辰春秋
數術六種
天文歷譜五行蓍龜雜占刑法(漢藝文志)
通志二十略
氏族六書七音天文地理都邑謚器
服樂藝文校讎圖譜金石災祥昆蟲
草木禮職官選舉刑法食貨(鄭樵漁仲著通志總)
(天下學術名曰略)
通典九門
食貨選舉職官禮樂兵刑州郡邊
防(杜佑撰宋白等續)
諡法六家
周公春秋廣諡沈約賀琛扈蒙(蘇洵編定)
四範七業四名
制詔志策(文中子續書天子之義列乎範者四)
命訓對讚議誡諫(大臣之義載乎業者七)
化政頌歎(文中子續詩有四名)
潛虚七圖
氣體性名行變解(司馬文正公擬玄以準易虚以玄)
小學書
立教明倫敬身稽古嘉言以廣之善行以
實之(朱文公)
佩觿三科
造字四聲傳寫(郭忠恕佩觿三卷上卷列三科)
通釋部敘通論袪妄類聚錯綜疑義
系述(徐鍇傳說文繫)
文字之學有三體制謂點畫有縱横曲直之殊(說文之類)訓
詁謂稱謂有古今雅俗之異(爾雅方言之類)音韻呼吸有清
濁高下之不同(沈約四聲譜及西域反切之學)始一終亥形也始東終
法聲也
五體千文
篆八分眞行草(范度)
寶章集十篇
王方慶上十世從祖羲之十一世祖導十世祖洽九世
祖珣八世祖曇首七世祖僧綽六世祖仲寶五世祖騫
高祖規曾祖褎九世從祖獻之等凡二十八人書(唐武后求)
(羲之書方慶奏詔崔融序其伐閱號寶章集復以賜方慶)
百家
諸子百六十九家言百舉全數也(後漢書注)
三子
孟子好詩書荀子好禮揚子好易孟子之文直而顯荀
子之文富而麗揚子之文簡而奥(司馬文正公注法言序)
曾子七篇
内篇一外篇雜篇各三(劉淸之子澄集錄)
莊子七篇
逍遙遊齊物論養生主人間世德充符大
宗師應帝王(内篇)(沈約宋書論在昔中興元風獨扇為學窮於柱下博物止)
(乎七篇)
孫子十三篇
始計作戰謀攻軍形兵勢虚實軍爭
九變行軍地形九地火攻用間(孫武)
(三家孫子陳曹公杜牧皥注)
素書六章
原始正道本德宗道求人之志遵義安樂
(黃石公)
三略
上略中略下略(黃石公)
申鑒五篇
政體時事俗嫌雜言上下(後漢荀悅作申鑒本傳載政體篇)
中論二十篇
治學法象修本虚道貴驗貴言藝紀
覈辨智行爵祿考偽譴交歷數别壽夭
務本審大臣謹所從亡國賞罰民數
(魏徐幹著中論二别本有復三年制役篇)
七術
威神(法五龍)養志(法靈龜)實意(法騰蛇)分威(法伏熊)散
勢(法鷙鳥)轉圜(法猛獸)損兌(法靈蓍)(鬼谷子陰符七術)
列女傳八篇
母儀賢明仁智貞愼節義辯通孽嬖(七篇)
頌圖(劉向)
女誡七章
卑弱夫婦敬愼婦行專心曲從和叔妹
(後漢班昭作)
戰國策三十三篇
東周西周秦齊楚趙魏韓燕宋
衞中山(及孔衍春秋後語除二周宋衞中山所留者七國)
宗寺四書(宋朝)
玉牒仙源積慶圖宗藩慶系錄宗枝屬籍
圖書十志
李淑藏書二萬八百十一卷十志五十七類八
目(晁公武讀書志分為四部每讀一書終撮其大旨論之)
會要二十一類(宋朝)
帝系后妃禮(分為五)樂輿服儀制崇儒
運歷瑞異職官選舉道釋食貨刑法
兵方域蕃夷
冊府元龜三十一部
帝王閏位僭偽列國君儲宮宗室外戚
宰輔將帥臺省邦計憲官諫諍詞臣
國史掌禮學校刑法卿監環衞銓選
貢舉奉使内臣牧守令長宮臣幕府
陪臣總錄外臣(一千一百四門)
三大典
開元禮通典會要(周竇儼言三者經國之大典)
鴻烈二十篇
原道俶眞天文地形時則覽冥精神
本經主術繆稱齊俗道應汜論詮言
兵略說山說林人間修務泰族(漢淮南王安)
三經
孝經道德經(東京記崇慶坊司空李昉宅有三經堂)
陰符三百言
百言演道百言演法百言演術(陰符經李筌曰上有神仙抱一)
(之道中有富國安民之法下有彊兵戰勝之術)
黃帝九經
黃帝内經十八卷(九卷素問卷第十一卷師氏藏之今唯八九卷靈樞鍼經)皇甫
謐曰黃帝創制於九經
山海經十八篇
南西北東中山經為五篇海内海外大荒三經南西北
東各一篇海内經一篇(總十八篇相傳以為夏禹所記漢志山海經十三篇劉歆所)
(校凡三十二篇定為十八篇)
五家史
周齊梁陳隋(唐令狐德棻建言修五家史)
歴年圖
起共和庚申訖顯德己未凡一千八百年(司馬文正公為五圖每圖)
(為五重每重為六十行每行記一年之事)
古史
七本紀十六世家三十七列傳(蘇子由)
通鑑綱目
表歲以首年因年以著統大書以提要分注以
備言綱倣春秋而參取羣史之長目倣左氏而稽
合諸儒之粹(朱文公)
十流
偏記小錄逸事瑣言郡書家史别傳
雜記地理都邑簿(劉知幾史通偏記小說其流有十)
四類
年表官閥政迹凡例(汪藻修元符以来日歷為四類求之)
讀史六事
儆戒擇善閫範論事處事治體(呂成公祖謙教)
(人讀史分六事)
史錄十三類
正史編年偽史雜史起居注故事職官
雜傳記儀注刑法目錄譜牒地理(唐藝)
(文志)
八圖
太極三才正性天文地理王伯學術九流
學術帝王紹運百官文武(黃文忠公裳為翊善作八圖獻)
文章三易
易見事易識字易讀誦(顏氏家訓沈約曰文章當從三易)
文有二道
著述(出於書之謨訓易之象繫春秋之筆削)比興(出於虞夏之詠歌殷周之風雅)(柳文)
三多
看讀多持論多著述多(楊文莊公言學者當取三多三多之中持論尤)
(難)
辭賦十家
荀卿宋玉枚乘兔園相如上林賈誼鵩鳥
子淵洞簫孟堅兩都張衡二京子雲甘泉延
壽靈光(文心雕龍凡此十家辭賦之英傑)
八詩
天成元澤維南有山楊之華二月英英有
蘭和風嘉木(唐玄宗時宰相蕭嵩會百官賦詩八篇繼雅頌之體)
百一詩
應璩(休璉知序云時謂曹爽曰公今聞周公巍巍之稱安百慮有一失乎百一之名蓋興於此)
宋頌九篇
皇祖聖祖湯湯莫醜金陵聖文六合雷
聲聖武明道(石介作)
百篇
松風雪月天花竹鶴雲煙詩酒春池雨山僧道柳泉(唐有)
(日試百篇宋太平興國五年趙國昌應百篇科自陳求試上親出五言四句詩凡二十字為五篇率四韻至晚)
(僅成數十首特賜及第)
五題
賦詩制書批答(金鑾密記唐翰林學士入院試文五藝文志杜元)
(穎五題一卷)
詩評三品
鍾嶸詩評自漢以來能詩者一百二十二人分三品為
評
三謝詩
靈運惠連元暉(唐子西取六十四篇為三謝詩)
詩二十四名
賦頌銘贊文誄箴詩行詠吟
題怨歎章篇操引謠謳歌
曲詞調(元&KR1027;樂府古題序詩之流為二十四名皆詩人六義之餘)
三十六體
李商隱溫庭筠段成式(唐書用儷偶相夸號三十六體三人皆行第)
(十六)
二友
陶淵明柳子厚二集(東坡謂之南遷二友)
四科
玄儒文史(宋泰始六年初置總明觀四科科置學士各十人)
奏論宜雅書論宜理銘誄尚實詩賦欲麗(魏文)
(帝典論論文此四科不同故能之者偏)
詩三變
自書傳所記虞夏以來下及漢魏為一等自晉宋間
顏謝以後下及唐初為一等自沈宋以後定著律詩
下及今日為一等(朱文公曰古今之詩凡有三變)
江西詩社宗派圖(二十五人)
黃庭堅(宗派之祖)陳師道潘大臨謝逸洪朋洪
芻饒節祖可徐俯林敏修洪炎汪革
李錞韓駒李彭晁沖之江端本楊符謝
邁夏倪林敏功潘大觀王直方善權高
荷呂本中(本中作圖)
博學宏辭十二體
制誥詔表露布檄箴銘記贊
頌序
詩六對
正名對(天地日月)同類對(花葉草芽)連珠對(蕭蕭赫赫)雙聲對
(黃槐綠柳)疊韻對(彷徨放曠)雙擬對(春樹秋池)(詩苑類格唐上官儀云)
詩八對
的名異類雙聲疊韻聯綿雙擬迴文
隔句(同上)
賦二十體
叙事頌德紀功贊序緣情明道祖述
論理詠物述詠引類指事析微體物
假象旁喻叙體總數雙關變態(范文正公賦林)
(衡鑑析二十門以分其體勢)
墨義十條
五經取通五明經通六(唐選舉志)
集錄三類
楚辭别集總集(舊唐志丁部)
四庫(唐)
經庫(馬懷素)史庫(沈佺期)子庫(武平一)集庫(薛稷)(景龍文館)
(記)
六閣(宋)
經典史傳子書文集天文圖畫(景德二年龍圖)
(閣下列六閣)
羣書六例
六籍瓊華信史瑤英玉海九流集苑金鑾絳
闕蕊珠鳳首龍編(南唐朱遵度羣書麗藻目錄撰古今文章著為六例總雜文一)
(萬三千八百首)
百將傳
起周太公至五代劉詞凡百人(張預撰)
十國紀年
吳唐蜀後蜀吳越閩漢楚荆南
北漢(劉恕十國紀年四十卷)
百官公卿表(宋朝)
自建隆元年至治平四年依司馬遷法記大事於上方
(司馬光趙彥若修)起建隆迄靖康(李燾續)
元和制策
元稹獨孤郁白居易(唐藝文志三卷)
歌詩四章
日重光月重輪星重輝海重潤(古今注漢明帝為太子樂)
(人作歌詩贊太子之德)
五詩
明堂辟雍靈臺寶鼎白雉(班固東都賦五篇之詩)
五頌
班固賈逵傅毅楊終侯諷(論衡永平中詔上神雀頌百官)
(文皆瓦石唯五頌金玉孝明覽焉)
十二州箴
荆揚兖豫徐靑幽冀并雍益
交(揚雄十二州箴州箴莫善於虞箴作箴)
三都賦
蜀都吳都魏都(晉左思賦三都注張載為注魏都劉逵吳蜀)
四子講德論
微斯文學虚儀夫子浮游先生陳邱子(漢王褒旣)
(為益州刺史王襄作中和樂職宣布之詩又作傳名曰四子講德)
四論
帝王好尚選任賢能近名推委臣下(范文正公為四)
(論以獻)
小學紺珠卷四
