小學紺珠卷五
宋王應麟撰
歷代類
三皇
太昊伏羲氏炎帝神農氏黃帝有熊氏(孔安國書序)
(皇甫謐帝王世紀)
伏羲女媧神農(鄭康成)
伏羲神農祝融(白虎通)
燧人伏羲神農(宋均遂譙周皇風俗通云皇戲農皇)
天皇地皇人皇(皇王大紀)
天皇地皇泰皇(史記秦紀世索隱炎黃二帝雖相承帝王紀中間隔八帝五)
(百餘年)
五帝
少昊金天氏(史記有黃帝無少昊)顓頊高陽氏帝嚳高辛氏
帝堯陶唐氏帝舜有虞氏(書序紀帝王世)
黃帝顓頊帝嚳帝堯帝舜(史記家大戴禮語)
太皥(木)炎帝(火)黃帝(土)少皥(金)顓頊(水)(月令家語)
包犧神農黃帝堯舜(皇王大紀)
二帝
堯(甲辰即帝位)舜
黃帝炎帝(國語)
三代
夏商(又殷)周(漢書注三季三代之末世左傳注二叔夏殷之叔)
三王
夏禹商湯周文王(孟子注居注孔子間)
四代
虞夏殷周(學記注)
五代
黃帝堯舜禹湯(祭法為并顓頊嚳七代)
唐虞夏殷周(魯靈光殿賦)
八代
五帝三王(陸機五等論世注三皇五帝崔寔政論八)
二代
夏殷(論語周監於二代)
殷賢聖之君六七作
湯太甲太戊祖乙盤庚武丁(孟子)
三宗(殷)
太宗太甲中宗太戊高宗武丁(漢劉歆曰周公為毋逸之戒舉殷三)
(宗以勸成王)
三后(周)
太王王季文王(詩三后在天)
禹湯文王(離騷三后之純粹)
二后
文王武王(詩昊天有成命二后受之二后文武也)
四王六君
禹湯文武(左傳四王之王也注)
堯舜禹湯文武(陸䞇奏議此六君者天下之盛王也莫不從諫)
(以輔德詢衆以成功)
五伯(又曰五霸)
夏伯昆吾商伯大彭豕韋周伯齊桓晉文
齊桓晉文宋襄秦穆楚莊(左傳五伯之霸也注孟子五)
(霸者三王之罪人也注齊桓晉文秦穆宋襄楚莊漢地理志注同)
齊桓晉文楚莊吳闔閭越勾踐(荀子五伯)
齊桓宋襄晉文秦穆吳夫差(漢諸侯王表注)
二文
晉文侯仇文公重耳(左傳復二文之業)
詩十五國風
周南召南(風正)邶鄘衛王鄭齊魏
唐秦陳檜曹豳(風變)(今詩之次第)
豳齊衞檜陳唐秦鄭魏曹(變風)
(之先後)
周召邶鄘衞王鄭齊豳秦魏
唐陳檜曹(未刪詩之前季札所聽樂歌次第)
周召邶鄘衞王檜鄭齊魏唐
秦陳曹豳(鄭氏詩譜次第出歐陽子詩譜序周召王豳同於周邶鄘并)
(於衛檜魏無世家其可考者陳齊魏晉曹鄭秦封國之先後)
六王
夏啓有鈞臺之享商湯有景亳之命周武有孟津
之誓成有岐陽之蒐康有酆宫之朝穆有塗山
之會(左傳椒舉言六王之亊)
二皇
伏羲神農(張衡東京賦踵二皇之遐武)
五王
堯取人以狀舜取人以色禹取人以言湯取人
以聲文王取人以度(大戴禮此四代五王之取人)
十二氏
容成氏大庭氏柏皇氏中央氏栗陸氏驪
畜氏軒轅氏赫胥氏尊盧氏祝融氏伏戲
氏神農氏(莊子注十二氏皆古帝王闢續漢歷志元命包乾鑿度皆以為開至獲麟二)
(百七十六萬歲)
九主
三皇五帝夏禹(史記伊尹言素王及九主之事索隱云或曰謂九皇)
春秋魯十二公
隱(十一)桓(十八)莊(三十二)閔(二)僖(三十三)文(十八)宣(十八)
成(十八)襄(三十一)昭(三十三)定(十五)哀(十四)(二百四十二年)
封禪七十二君
管仲曰古封泰山禪梁父者七十二家夷吾所記者十
有二無懷氏虙羲神農氏炎帝(神農後)黃帝
顓頊帝嚳堯舜禹湯周成王(史記祀漢郊)
(志君班固典引曰作者七十有四人注自古封禪七十二并漢武帝光武韓詩外傳古封泰山禪梁父者)
(萬餘人仲尼觀焉不能盡識)
十二諸侯
魯齊晉秦楚宋衞陳蔡曹鄭
燕(史記魏漢書東方朔傳注十二國謂魯衞齊楚宋鄭燕趙中山秦韓史記表十二諸侯首)
(魯訖吳實十三國不數吳之劉向戰國策序萬乘之國七千乘國五)
六國
燕(召公奭始封)楚(始熊繹受封)魏(魏斯分晉)趙(趙籍分晉)韓(韓虔分晉)
齊(田和并齊)并秦為七國(又曰七雄)并宋(微子始封)衞(康叔始封)中山
(鮮虞)為九國(賈誼過秦論云九國之師)
七制五宗
高祖太宗文帝世宗武帝中宗宣帝世祖光
武顯宗明帝肅宗章帝(文中子續書有七制皆漢之賢君)
太宗世宗中宗顯宗肅宗(楊賜傳二祖五宗)
二祖
高祖世祖(漢二祖)
三祖
太祖(武帝)高祖(文帝)烈祖(明帝)(魏三祖)
三國
漢(劉備昭烈)魏(曹丕文帝)吳(孫權大帝)
六朝
吳東晉(司馬)宋(劉)齊(蕭)梁(蕭)陳(陳建皆都康)
六代
晉宋後魏(拓跋)北齊(高)後周(宇文)隋(楊)(文中子續)
(詩備六代)
夏殷周秦漢魏(曹元首六代論)
三宗(唐)
太宗玄宗憲宗(范祖禹曰貞觀之治幾於三代開元之治幾於貞觀元和之政)
(號為中興)
五代(又曰五季)
梁唐晉漢周(五十六年更八姓十有四君)
十六國
前趙(劉淵稱漢曜號趙)後趙(石勒號魏冉閔)前秦(苻洪)後秦(姚萇)
西秦(乞伏國仁)前燕(慕容皝)後燕(慕容垂)南燕(慕容德)
北燕(馮跋)前涼(張軌)後涼(吕光)南涼(秃髮烏孤)西涼(李暠)
北涼(沮渠蒙遜)夏(赫連勃勃)蜀(李雄漢壽稱)
十國
吳(楊行密)南唐(李昇後稱江南)前蜀(王建)後蜀(孟知祥)南漢
(劉隱)楚(馬殷)吳越(錢鏐)閩(王審知殷延政號)南平(高季興)北
漢(劉崇)
(邵子曰三皇春也五帝夏也三王秋也五霸冬也七國冬之餘洌也漢王而不足晉霸而有餘三國)
(霸之雄者也十六國霸之叢者也南五代霸之借乘者也北五朝霸之傳舍者也隋晉之子也唐漢)
(之弟也隋季諸郡之霸江漢之餘波也唐季諸鎮之霸日月之餘光也後五代之霸日未出之星也)
十八王
西楚(項籍)衡山(吳芮)臨江(共敖)九江(英布)常山(張耳)代
(趙歇)臨淄(田都)濟北(田安)膠東(田市)雍(章邯)塞(司馬欣)
翟(董翳)燕(臧荼)遼東(韓廣)魏(魏豹)殷(司馬卬)韓(韓成)河
南(申陽)(漢表譜十八王)
十紀
九頭五龍攝提合雒連通序命循飛
因提禪通疏仡(廣雅自開闢至獲麟二百七十六萬歲分為十紀大率一)
(紀二十七萬六千年獲後漢歷志十元命苞乾鑿度皆以開闢至麟二百七六萬歲)
六紀
九頭紀五龍紀攝提紀合洛紀連通紀序
命紀(六藝論遂皇之後歷六紀九十一代)
二周
西周東周(大亊記顯王二年趙與韓分周為二東西周各為列國又見前世本西周桓)
(公揭居河南東周惠公班居洛陽)
十五王(周)
后稷不窋鞠陶公劉慶節皇僕差弗
毀隃(音踰)公非高圉亞圉公祖大王王季
文王十八王加武王成王康王(周語太子晉曰自后稷之始基)
(靖民十五王而文始平之十八王而康克安之衞彪傒曰后稷勤周十有五世而興)
六君子
禹湯文武成王周公(禮運)
二公(二伯)
齊桓有召陵之師晉文有踐土之盟(左傳椒舉言二公之事)
(漢志二伯齊桓晉文)
五龍
皇伯皇仲皇叔皇季皇少(春秋命歷序五姓同期俱駕龍)
(號曰五龍)
五世
唐虞夏殷周(王符潛夫論)
四聖
顓頊帝嚳堯舜(史記自序維昔黃帝法天則地四聖遵序各成法度)
四人迪哲
殷王中宗高宗祖甲周文王(無逸)
五聖
堯舜禹湯周文王(淮南子)
秦六世
孝公惠文王武王昭襄王孝文王莊襄王
(賈生過秦論曰始皇奮六世之餘烈)
四代
北朝魏周齊南朝陳(文中子除四代之法)
聖賢類
三聖
伏羲文王孔子(漢藝文志易道深矣人更三聖世歷三古伏羲為上古文王為)
(中古孔子為下古)
禹周公孔子(孟子曰禹抑洪水而天下平周公兼夷狄驅猛獸而百姓寧孔子成)
(春秋而亂臣賊子懼)
堯舜禹(董仲舒曰禹繼舜舜繼堯三聖相授而守一道漢功臣表湯法三聖)
文王武王周公(漢諸侯王表三聖制法)
三子
伯夷(聖之清)伊尹(聖之任)柳下惠(聖之和)(孟子三子者不同道其趨)
(一也)
二老
伯夷太公(孟子二老者天下之大老也)
老子老萊子(孫綽天台山賦躡二老之玄蹤)
四科十哲
德行顔淵(回)閔子騫(損)冉伯牛(耕)仲弓(冉雍)
言語宰我(予)子貢(端木賜)
政事冉有(求)季路(仲由)
文學子游(言偃)子夏(卜商)
(論語)(顔子配享升曾子為十哲曾子配享升子張為十哲)
孔子弟子七十二人
十哲曾參(子輿)顓孫師(子張)澹臺滅明(子羽)宓不齊
(子賤)原憲(子思)公冶長(子長)南宫括(子容)公晳哀(季次)
曾蒧(晢)顔無繇(路)商瞿(子木)高柴(子羔)漆雕開(子開)
公伯寮(子周)司馬耕(子牛)樊須(子遲)有若公西赤
(子華)巫馬施(子期)梁鱣(叔魚)顔幸(子柳)冉孺(子魯)曹䘏
(子循)伯虔(子析)公孫龍(子石)冉季(子産)公孫句茲(子之)
秦祖(子南)漆雕哆(子斂)顔高(子驕)漆雕徒父壤駟赤
(子徒)商澤(子季)石作蜀(子明)任不齊(選)公良孺(子正)
后處(子里)秦冉(開)公夏首(乘)奚容蒧(子晳)公肩定
(子中)顔祖(襄)罕父黑(子索)鄡單(音善子家)句井疆秦
商(子丕)申黨(周)顔之僕(叔)榮旂(子祺)縣成(子祺)左
人郢(行)燕伋(思)鄭國(子徒)秦非(子之)施之常(子恒)
顔噲(子聲)步叔乘(子車)原亢(籍)樂欬(子聲)廉潔(庸)
叔仲會(子期)顔何(冉)狄黑(晳)邽巽(子斂)孔忠(子蔑)公
西輿如(子上)公西蒧(子上)(史記列傳孔子曰受業身通者七十七人皆異能之士也)
(於蘇氏古史云秦冉顔何不載於家語琴牢陳亢不錄史記二書不可偏廢而琴張陳亢又見論語并錄之)
(凡七十九人)
二儒
孟子(軻)荀卿(况)(韓文公進學解)
孔子四友
顔回(胥附)端木賜(奔輳)顓孫師(先後)仲由(禦侮)(尚書大傳孔)
(叢子孔子曰吾有四友)
六侍
仲尼志意不立子路侍儀服不修公西華侍禮不
習子貢侍辭不辯宰我侍忘忽古今顔回侍節
小物冉伯牛侍(尸子子夫子曰吾以六自厲也)
作者七人
伯夷叔齊虞仲夷逸朱張柳下惠少連
(論語七人皆逸民之賢者孔王弼注朱張字子弓荀卿以比子)
長沮桀溺荷蓧丈人晨門荷蕢儀封人
楚狂接輿(同上舊說)
伏羲神農黃帝堯舜禹湯(同上子曰)(張)
二十二賢
左邱明卜子夏公羊高穀梁赤伏勝高堂
生戴聖毛萇孔安國劉向鄭衆賈逵
杜子春馬融盧植鄭玄服虔王弼何休
王肅杜預范寗(唐貞觀二十一年配享孔子廟)
六先生
濓溪(周惇頥茂叔)明道(程顥伯淳)伊川(程頥正叔)康節(邵雍堯夫)
横渠(張載子厚)涑水(司馬光君實)(朱文公作贊雍胡文定公奏西都有邵程顥頤關)
(中有張載四人道學德行名於當世請加封號載在祀典)
四先生
謝良佐(顯道)游酢(定夫)吕大臨(與叔)楊時(中立)(二程先生門人)
漢諸儒
言詩於魯則申培公於齊則轅固生於燕則韓太傅言
尚書自濟南伏生言禮自魯高堂生言易自菑川田生
言春秋於齊魯自胡母生於趙自董仲舒(史記儒林傳)先師
若漢禮有高堂生樂有制氏詩有毛公書有伏生(文王世子)
(注)
五賢
孟軻荀卿揚雄王通韓愈(孔道輔繪五賢於兖州夫子廟)
(配元豐七年孟子享荀揚韓從祀)
五先生
周二程張朱(熹元晦)(淳祐元年列於從祀)
二聖一賢
禹孔墨(韓文公爭臣論)
四子
回之信(顔淵)賜之敏(子貢)由之勇(子路)師之莊(子張)(家語)
三子
子路冉有公西華(三子言志)
由也果賜也達求也藝(論語)
宰我子貢有若(孟子孔注三子言子)
子路(勇士)子貢(辯士)顔淵(聖士)(韓詩外傳)
子路(士)子貢(士君子)顔淵(明君子)(荀子)
命世數公
孟軻荀况董仲舒司馬遷劉向揚雄(漢書)
(贊此數公皆博物洽聞通達古今傳曰聖人不出其間必有命世者豈近是乎)
八翁
築巖翁釣溪翁卜年翁感麟翁伯陽翁漆
園翁竺乾翁臥龍翁(横渠先生八翁吟)
名臣類(上)
燧人四佐
明由必育成博隕邱(論語摘輔象燧人出天四佐出洛)
伏羲六佐
金提鳥明視默紀通仲起陽侯(論語摘輔象)
(敘古蒙求云賢庸六輔)
黃帝六相
蚩尤為當時(天云通鑑外紀風后)太常為廩者(地)奢龍為
土師(東)祝融為司徒(南)大封為司馬(西)后土為
李(北)(管子黃帝得六相)
七輔
風后天老五聖知命窺紀地典力墨(或作)
(牧)(論語摘輔象)
黃帝三公
風后配上台天老配中台五聖配下台(帝王世紀謂之)
(三公)
四史
沮誦蒼頡隸首孔甲(黃帝四史官)
少皥氏四敘三正
重為句芒(木正)該為蓐收(金正)修及熙為元冥(水正)(左傳)
(蔡墨云叙漢張衡云四三正)
九職(又曰九佐)
舜為司徒契為司馬禹為司空后稷為田疇
䕫為樂正倕為工師伯夷為秩宗臯陶為大理
益掌敺禽(說苑堯知九職之事之戰國策堯有九佐淮南子堯佐九人)
九官
伯禹宅百揆棄后稷契作司徒臯陶作士垂
共工益作朕虞伯夷作秩宗夔典樂龍納言
(舜典有咨汝二十有二人注禹垂益伯夷夔龍六人新命職四岳十二牧凡二十有二人薛氏曰四岳)
(十二牧九官也四岳為一人漢劉更生曰舜命九官濟濟相讓)
二官
南正重司天(屬神)火正黎司地(屬民)(史記顓頊命重黎其後二官咸)
(廢所職堯復還重黎之後不忘舊者使復典之而立羲和之官)
四岳(羲和四子)(四伯)
羲仲(春)羲叔(夏)和仲(秋)和叔(冬)(堯典和注重黎之後羲氏氏世掌天地)
(四時之官四四岳即羲和四子分掌四岳之諸侯民周語四伯謂岳也漢食貨志堯命四子以敬授時)
(融朱文公說四岳一人總四岳諸侯之事時馬云羲氏掌天官和氏掌地官四子掌四)
八愷(舜典注八凱)
高陽氏有才子八人蒼舒隤敳檮戭大臨
尨降庭堅仲容叔達(左傳文十八年太史克曰齊聖廣淵明允)
(篤誠天下之民謂之八愷左垂益禹臯陶之倫水經注隤敳益傳臯陶庭堅)
八元
高辛氏有才子八人伯奮仲堪叔獻季仲
伯虎仲熊叔豹季貍(同上忠肅共懿宣慈惠和天下之民謂之八元)
(稷契朱虎熊羆之倫)
十六相
八愷八元(同上十六族世濟其美舜舉十六相)
五臣
禹稷契臯陶伯益(論語舜有臣五人而天下治)
四士
禹為司空契為司徒臯陶為李后稷為田疇
(管子舜四士)
石戸之農北人無擇卞隨務光(吕氏春秋四士之節)
八伯
伯夷為陽伯羲仲之後為羲伯棄為夏伯羲叔
之後為羲伯咎繇為秋伯和仲之後為和伯垂
為冬伯(闕一人)(尚書大傳)
三后
伯夷降典禹平水土稷降播種(書吕刑堯命三后恤功於民)
周公君陳畢公(畢命三后協心)
禹契后稷(淮南子)
八師(堯)(舜)
禹稷卨臯陶伯夷垂益䕫(楚辭東方朔七)
(諫注)
七友(舜)
雄陶(一作雒)方回續牙伯陽東不訾秦不虚
靈甫(尸子舜逸士傳禹戰國策顔斶曰堯有九佐有七友有五丞湯有三輔)
三公
禹臯陶后稷(史記殷紀)
二十官
大撓作甲子黔如作慮首容成作歷羲和作占
日尚儀作占月后益作占歲胡曹作衣夷羿
作弓祝融作市儀狄作酒高元作室虞姁作
舟伯益作井赤冀作臼乘雅作駕寒哀作御
王冰作服牛史皇作圖巫彭作醫巫咸作筮
(吕氏春秋此二十官者聖人所以治天下也)
奚仲作車蒼頡作書后稷作稼臯陶作刑昆
吾作陶夏鮌作城(同上作此六者所當矣)
倕作弓浮游作矢奚仲作車乘杜作乘馬(世本云相)
(土)(荀子)
殷六臣
伊尹伊陟臣扈巫咸巫賢甘盤(書君奭注伊)
(尹至甘盤六臣)
十一聖人師
黃帝學乎太眞顓頊學乎綠圖帝嚳學乎赤松子
堯學乎尹壽(荀子作君疇)舜學乎務成跗(荀子作昭)禹學
乎西王國湯學乎威子伯文王學乎鉸時子斯
武王學乎郭叔周公學乎太公仲尼學乎老聃
(新序子夏曰此十一聖人未遭此師則功業不著乎天下)
神農學悉老黃帝學太眞顓頊學伯夷父帝嚳
學伯招帝堯學州支父帝舜學許由禹學大成
執湯學小臣文王武王學太公望周公旦齊桓
公學管夷吾隰朋晉文公學舅犯隨會秦穆公學
百里奚公孫支楚莊王學孫叔敖沈尹竺吳王闔
閭學伍子胥文之儀越王句踐學范蠡大夫種(同上)
(吕子曰此皆聖人之所學也)
四俊
臯陶稷契史皇(蒼頡)(淮南子)
湯二相
伊尹(右)仲虺(左)(晉志成湯初置二相以伊尹仲虺為之左傳仲虺為湯左相伊尹)
(為右相一孟子伊尹萊朱注萊朱曰仲虺是也)
湯七佐
慶誧伊尹湟里且東門虚南門蠕西門疵
北門側(鬻子湯得七大夫佐以治天下)
殷三仁
微子(去之)箕子(為之奴)比干(諫而死)(論語)
文王四友(又曰四臣)(四佐)(四鄰)
閎夭太公望(左傳釋文曰太顚)南宫适散宜生(尚書大傳)
(後詩疏附先後奔奏禦侮親孔叢子文王胥附奔輳先禦侮謂之四鄰率下上曰疏附相道前後曰先)
(後喻德宣譽曰奔奏武臣折衝曰禦侮周書維人四佐左傳注文王有四臣)
周八士
伯達伯适仲突仲忽叔夜叔夏季隨
季騧(論語周有八士鄭國語文王詢於八虞注周八士皆在虞官玄以為成王時劉向馬融以)
(為宣王時賢周書注武王臣)
十亂(武王)
周公旦召公奭太公望畢公榮公太顚
閎夭散宜生南公适文母(劉原父謂子無臣母之義蓋邑姜也)
(論語泰誓予有亂臣十人或曰亂本作乿古治字)
四子(成王)(又曰四聖)(四輔)
周公在前召公在後畢公在左史佚在右(後漢)
(書)
周公立於前謂之道太公立於後謂之充召公立
於右謂之弼史佚立於左謂之承(大戴禮)
二公(成王)
召公為太保周公為太傅太公為太師(賈誼傳)
二公
召公太公(書金滕)
召公畢公(顧命二注二公為伯)
五佐(武王)
周公召公太公畢公高蘇公忿生(吕氏春秋武王)
(之佐五人注)
太公周公召公畢公毛公(淮南子注)
五臣(文武)
虢叔閎夭泰顚散宜生南宫适(孔叢子五臣同寮比)
(德以贊文武後禦侮之任)(書君奭注五臣佐文王為胥附奔走先書大傳散宜生閎夭南宫括三子學乎)
(太公武王立虢叔先死故曰惟兹四人)
二伯(二相)
東伯(周公代畢公)西伯(召公)(書正義於王制八伯各以其屬屬天子之老二人)
(分天下為左右曰二伯史公羊傳自陜以東周公主之自陜以西召公主之記宣王即位二相輔之注召)
(公周公)
晉五士(文公)(又曰五臣)(五賢)
狐偃趙衰顚頡魏武子(犫)司空季子(胥臣臼季)(左傳)
(叔向曰文公生十七年有士五人耳袁宏云五臣顯而重耳霸劉越石詩重任五賢)
三材
狐偃趙衰賈它(晉語三材侍之卿才三人也)
二國士
里克荀息(晉語丕鄭曰二國士之所圖無不遂也)
八卿
荀罃(將中軍知武子)士匄(佐宣子范)荀偃(將上軍子中行獻)韓起
(佐子宣)欒黶(將下軍桓子)士魴(佐恭子彘)趙武(將新軍文子)
魏絳(佐子莊)(左傳襄八年鄭子展曰晉君方明四軍無闕八卿和睦)
三卿
知莊子(荀首)范文子(士燮)韓獻子(厥)(欒武子曰三卿為主可謂衆矣)
(注皆晉之賢人)
齊五子(桓公)
管夷吾甯戚隰朋賓胥無鮑叔牙(齊語)
甯戚(為田官)隰朋(為大行)東郭牙(為諫臣)弦寧(為大理)
王子成甫(為大司馬)(新序)
齊三賢
管仲鮑叔牙隰朋(袁宏曰三賢進而小白興)
三良
秦奄息仲行鍼虎(詩車左傳子子氏三)
鄭叔詹堵叔師叔(左傳僖七年管仲曰三良為政未可間也)
晉王導郗鑒庾亮
衞多君子
蘧瑗(伯玉)史狗(文子)史鰌(史魚)公子荆公子發(文子)
公子朝(左傳襄二十九年吳公子札適衞曰衞多君子未有患也)
晉多君子
趙孟為大夫(文子)伯瑕為佐(士文伯)史趙師曠而咨度焉叔
向女齊以師保其君(左傳襄三十年季武子曰晉未可媮也其朝多君子)
楚多賢臣
令尹子西太宗子敖葉公子高司馬子反昭
奚恤(新序秦欲伐楚使使者往觀楚寳器昭奚恤曰楚國所寳者賢臣也秦使者曰楚多賢臣未可)
(謀也)
八大夫(晉)
祁午張趯籍談女齊梁丙張骼輔躒(左狄)
(反)苗賁皇(扶云反)(左傳楚薳啓疆曰羊舌肸之下八大夫皆諸侯之選也)
二守(齊)
國子高子(左傳管仲有天子之二守國高在天子所命為齊守臣皆上卿也守手友反)
四賢(鄭)
裨諶世叔(游吉)行人子羽東里子産(論語為命裨諶草創)
(之世叔討論之行人子羽修飾之東里子産潤色之注更此四賢而成故鮮有敗亊)
秦五子
由余百里奚蹇叔丕豹公孫支(史記李斯上書曰昔)
(繆公求士西取由余於戎東得百里奚於宛迎蹇叔於宋求丕豹公孫支於晉此五子者不産於秦而繆公用)
(之)
魯二臣
仲孫蔑(孟獻子)季孫行父(文子)(左傳子叔聲伯曰二人者魯國社稷之臣也)
孟獻子五友
樂正裘牧仲(其三人忘之)(孟子)
衞三臣
仲叔圉治賓客(孔文子)祝鮀治宗廟王孫賈治軍旅
(論語)
越五大夫
舌庸苦成大夫種范蠡臯如(國語越王句踐召五大夫)
(問戰)
趙三士(烈侯)
牛畜荀卿徐越(公仲進三人)
魏三士(文侯)
子夏田子方段干木(新序白圭曰文侯師子夏友田子方敬段干木三士)
(翊之)
魏三大夫
徒師沼郗辛芒夘(說苑魏太子曰此三大夫魏國之大寶)
齊四臣
檀子(守南城)朌子(守高唐)黔夫(守徐州徐音舒)種首(備盜賊)
(史記魏王問曰王亦有寶乎)
四豪(又曰四賢)
齊孟嘗君(田文)魏信陵君(公子無忌)趙平原君(趙勝)楚春
申君(黃歇)(賈誼曰四賢皆明智而忠信寬厚而愛人游俠傳序游談者以四豪為稱首)
楚三大夫
子良昭常景鯉(戰國策)
楚五臣
令尹子文葉公子高莫敖大心棼冒勃蘇蒙
穀(戰國策莫敖子華對威王)
小學紺珠卷五
