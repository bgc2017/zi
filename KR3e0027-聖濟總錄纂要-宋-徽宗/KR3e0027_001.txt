聖濟總錄纂要卷一
休寧程林纂
諸風門
諸風統論
論曰易曰撓萬物者莫疾乎風夫以吹嘘鼓舞巽而易
入枯者榮者成物之功實在於是然而分四時位八方
適應其時則為正弗循其方則為邪人惟萬物之靈能
察諸此觀冬至之日有從南方來必曰賊風其他可類
推矣感之淺者留於肌膚感之深者達於骨髓而况倉
卒頃刻之間大可畏懼因有治&KR1276;所不迨者蓋禍患之
機藏於細微非常人所豫見及其著也雖智者不能善
其後是以上古聖人之教下皆謂之虚邪賊風避之有
時不然何以言風者百病之始風者百病之長風者善
行而數變先聖之言可深思之
中風
論曰風邪中人以春甲乙得之為肝風以夏丙丁得之
為心風以季夏戊巳得之為脾風以秋庚辛得之為肺
風以冬壬癸得之為腎風若中其五臓六腑之俞則各
隨其證而治之人生自幼穉至於老耄率多因風而致
疾或嗜食傷飽或不食失飢或渴而失飲或飲而過量
或因五味之傷或冒熱衝風或大寒近火或暴露寒溼
或刺損肌膚撲傷肢體或失節宜或多嗜慾緣此風趨
諸竅或留一偏遂使手足不隨言語蹇澀或痛連骨髓
或痺襲皮膚瘙痒如蟲行&KR0857;痺如錢石或多痰好睡或
健忘多嗔血脈不行肉色乾瘦久在牀枕起便須人語
澀面浮精神困耗皆其證也
附子湯方治中風欲死身體緩急目不得開舌強語
澀
附子(破去皮臍製一枚)芍藥甘草麻黃(去根節先煎掠去沬焙)
白术(各一兩)防風(去义)防己(各一兩半)人參黃芩(去心)桂(去皮)
獨活(去蘆)芎藭(各一兩)天雄(炮製去皮臍一枚)
右一十三味剉如麻豆每服五錢匕水一盞半入生
薑半分切煎至八分去滓空心日午夜臥各温服如
人行五里以熱生薑粥投之微汗出慎外風
麻黃湯方治中風肢體弛緩言語蹇澀精神昏憒
麻黃(去根節先煎掠去沫焙三兩)桂(去麄皮)獨活(去蘆)羚羊角(鎊各三分)
萎蕤(切焙一兩)葛根(剉三兩)升麻防風(去义各兩半)石膏(碎六)
(兩)甘草(炙剉三分)
右一十味麄𢷬篩每服五錢匕水一盞半煎至八分
去滓温服如人行五里再服用熱生薑稀粥投汗出
慎外風
薏苡仁湯方治中風肢體緩縱精神恍惚言語蹇澀
薏苡仁(炒五兩)萎蕤(切焙)茯神(去木各三兩)犀角(鎊二兩)烏梅
(七枚去核)麥門冬(去心焙三合)
右六味麄𢷬篩每服五錢匕水一盞半入生薑半分
切煎至八分去滓入竹瀝白蜜各少許再煎三五沸
食後日午夜臥各一服
吐痰白礬散湯治初中風失音不語昏昧不知人先
宜吐風痰令省覺次可服諸湯散
白礬(二兩生用)生薑(一兩連皮𢷬碎水二升煎取一升二合)
右二味先細研白礬如末入濃煎生薑湯研濾分三
服旋旋灌須臾吐出痰毒眼開風退方可救治若氣
衰力弱不宜猛性藥吐之
防風湯方治中風不語兩目不開手足抽掣發歇往
來昏塞涎潮
防風(去义)羚羊角(鎊)獨活(去蘆)赤箭(即天麻苗無以天麻代之)當歸
(切焙)麻黃(去根節)杏仁(湯浸去皮麩炒)桂(去皮各一兩)前胡(去蘆)秦艽
(去苖)甘草(各半兩)
右一十一味麄𢷬篩每服四錢匕以水一大盞生薑
半分切煎至七分去滓不計時温服
取涎丸方治中風不語喉中如拽鋸口中沫出
天南星(大者一枚去浮皮剜中作坑入醋令八分滿四面用火逼醋乾黃色剉)藜蘆
(一分)
右二味𢷬研為末用麫糊丸如桐子大每服三丸温
酒下良久吐出痰涎為效吐不止用冷葱湯呷即止
羚羊角丸方治中風手足&KR0857;痺行履艱難
羚羊角(屑)桂(去麄皮)白㯽榔(煨剉)五加皮(剉)杏仁(去皮尖炒)
(黃)人參丹參栢子仁枳殼(去瓤焙炒)附子(製炮去皮)
(臍各兩半)茯神(去木)防風(去义)熟乾地黃(焙)麥門冬(去心焙各二兩)
南木香牛膝(酒浸切焙各一兩)薏苡仁(二兩半)
右一十七味𢷬羅極細鍊蜜為丸梧桐子大每服空
心温酒下三十丸日二
卒中風
論曰内經謂邪風之至疾如風雨言邪之迅速如此卒
中風之人由陰陽不調腑臓大虚氣血衰弱榮衛乏竭
故風之毒邪尤易乘間致仆倒悶亂語言蹇澀痰涎壅
塞肢體&KR0857;痺不識人事者此證也
奪命散方治中風卒倒不省人事口面喎斜失音不
語但吐涎沫或口噤不開目昧垂死一切風疾
黑豆(一合)烏鷄糞馬牙硝(研)龍膽(去蘆頭剉碎一分)
共四味先將鷄糞及豆同炒熟次入龍膽馬牙硝拌
勻以酒三盞煎二盞去滓分三服不拘時候温服
救生散方治卒中風
白礬半夏天南星(三味等分)
同為細散每服以好酒一鍾藥末二錢匕生薑三片
煎七分通温灌之當吐涎抹令正坐經一復時不得
令臥如臥則涎難出良久再依法煎藥一錢後常服
只半錢
䈽竹瀝飲方治卒中風倒悶口噤不能語昏不知人
鍼不知痛
䈽竹瀝(五合)防風甘草桂(各一兩)防己麻黃
白术人參黃芩細辛茵芋秦芃(去土)附
子(去皮臍各一兩)生薑(焙乾三兩)
除竹瀝外剉麻豆每服五錢匕水一鍾半竹瀝一合
同煎至一盞去滓温服不拘時
羌活湯方治卒中風悶亂語言蹇澀牙關緊急
羌活桑根白皮麻黃天雄(去皮臍)當歸(各二兩)
桂旋復花(炒)遠志(各一兩)大腹皮甘草芎藭
威靈僊枳殼(去瓤麩炒)菖蒲(各一兩)杏仁(湯浸去皮二十一枚)
剉如麻豆每服五錢匕水一盞半入生薑三片煎至
八分去滓温服不拘時
阿膠丸方治腑臟久虚氣血衰弱卒中風邪及攤緩
等疾
阿膠(炙令燥)蟬殼(去土)犀角屑麝香(三錢)白花蛇(三分)
桂(一兩)白鮮皮白殭蠶(炒)天南星半夏(酒浸三日麩炒)
天麻桔梗黃茋當歸羌活虎頭骨(酥炙)
海桐皮白芷白茯苓附子(去皮臍)防風芎
藭麻黃(各一兩)乾蠍(去尾用糯米炒四十二枚)人參没藥(各半)
(兩)木香(一兩)羚羊角屑(半兩)乾薑(四錢)烏蛇(酒浸去皮骨三分)
共細剉焙乾𢷬為末鍊蜜為丸如彈子大每服一丸
生薑酒嚼下中風甚者拗開口或先以藥啑化藥灌
下一丸立省
牛黃丸方治卒中風仆倒悶亂語言蹇澀涎痰壅盛
牛黃盧會天竺黃血竭没藥丹砂(俱研)
續隨子皂莢灰(各半兩)丁香木香乾蠍(去土炒)
粉霜雄黃甘遂(各一分)麝香(二錢)肉豆䓻(二枚)㯽榔
(二枚)龍腦(一字)
共𢷬研為末每抄藥末四錢入輕粉三錢再研勻麫
糊為丸如黍米大每服五丸金銀薄荷湯下隨大小
加減一方添天麻一兩酒浸炙為末研勻丸如小彈
子大凡中國用冷水化下一丸立效些小風寒每服
半丸小兒驚風一丸分作六服並用冷水化下(與後牛黃)
(丸并局方牛黃丸不同)
肝中風
論曰内經謂以春甲乙中風為肝風肝風之狀多汗惡
風善悲嗌乾善怒時憎女子者有頭目瞤兩脅痛行常
傴僂嗜甘如阻婦狀者有但踞坐不得低頭兩目連額
色微青唇青面黃者治法宜炙肝腧後以藥治之
排風羌活散方肝臟中風筋脈拘攣疼痛
羌活(去蘆頭一兩半)天麻(二兩)芎藭(一兩)酸棗仁(炒一兩半)薏苡仁
(一兩)鹿角膠(炙燥一兩)蔓荆實(去皮三分)羚羊角(鎊一兩半)桂(一兩)人
參(一兩)白附子(製一兩)牛膝(酒浸焙二兩)烏蛇(三寸酒浸炙用肉)犀
角(鎊三分)白鮮皮(剉一兩)地骨皮(剉一兩)栢子仁(一兩五錢生用)
右一十七味𢷬羅為散以豆淋酒調下一錢匕漸加
至二錢匕日三夜一
升麻湯方治肝虚中風頭痛目眩胸中客熱氣壅衝
心煩悶
升麻前胡(去蘆頭各一兩五錢)玄參地骨皮(各一兩)羚羊
角(屑)葛根(各二兩)酸棗仁(一兩)
右七味麄𢷬篩每服五錢匕以水一盞半煎至八分
去滓入竹瀝半合重煎三兩沸放温食後服如人行
五六里更進一服
心中風
論曰心中風之狀多汗惡風焦燥善怒嚇赤色病甚則
言不快診在口其色赤夫心受風風盛則生熱熱甚則
汗不止心之液為汗故也汗多則腠理疎疎則真邪相
薄是以惡風又心惡熱熱極則脣焦内燥多怒心之聲
為言病甚則言不快心氣通於舌故也又其證胸背拘
急不可傾側面赤頭痛熻熻發熱不能安臥以心主血
脈其風日久隨榮衛行内外相搏藴積而然也
辰砂天麻丸方鎮養心神擒截諸風和流榮衛滋潤
筋絡開通關膈肥密表腠
丹砂(半兩)天麻(一兩)半夏(湯煮軟焙乾)天南星(各半兩)蠍稍(一分)
(炒)白附子(半兩)白殭蠶(炒)牛黃(研各半兩)蓬砂(一分研入)麝香
(一分研入)
共為末水煮麫糊為丸如梧桐子大每服三十丸荆
芥湯下不計時候
烏犀散方治心中風精神冒悶語聲錯誤恍惚多驚
烏犀角(鎊二兩)丹砂(研)獨活(去蘆頭)丹參遠志(去心)人
參蔓荆子防風
共𢷬羅為散每服二錢匕食後酒調下日三
人參丹砂丸方治中風恍惚驚悸安神志化痰涎
人參丹砂(研各二兩)紫石英(研)白石英龍腦細
辛(去枝葉)赤箭天門冬(去心焙)遠志(去心)生乾地黃(焙)
菖蒲(九節者米泔浸切焙各一分)白茯苓(去皮三兩)犀角鎊沙參
防風(去义各半兩)麝香(研半分)
共𢷬研為末鍊蜜丸如小鷄頭大每服一丸温酒嚼
下不拘時候
脾中風
論曰脾風之狀多汗惡風身體怠惰四肢不欲舉色薄
微黃不嗜食診在鼻上其色黃又曰踞而腹滿身通黃
吐醎汁又曰熻熻發熱形如醉人腹中煩重皮肉瞤動
短氣脾裨諸臓灌四旁者也所主四肢故脾中風則身
體怠惰四肢不欲動脾者倉廩之官故病則不嗜食診
在鼻中央之位也其色黃黃土之色也煩重發熱風之
候也形如醉人者邪氣之甚也
獨活湯方治脾臓中風肢體緩弱言語不利熻熻發
熱
獨活麻黃(去節先煎掠去沫焙乾)防風(去义各一兩)白茯苓(去皮)
人參羚羊角(鎊)前胡(去蘆頭)沙參(去蘆頭)旋復花
黃茋半夏(湯洗七徧切焙)附子(炮製去皮臍三分)甘草(炙半兩)
共剉如麻豆每服三錢匕以水一盞半入生薑汁半
分切同煎取七分去滓温服不拘時日三
秦艽湯方治脾臓中風身體拘急舌強不能語
秦芃(去苖土)麻黃(去根節沸湯掠去沫焙乾)石膏(各一兩)獨活赤
茯苓(去皮)山萸芎藭防風桂白术人參
防己附子(炮製去皮)杏仁(去皮尖麩炒各三分)乾薑甘草
(炙)細辛(去苗葉各半兩)
共剉如麻豆每服五錢匕水一盞半煎取八分去滓
温服不拘時候
羚羊角丸方治脾臓中風口面偏斜語言蹇澀虚煩
手臂腰腳不隨
羚羊角(屑)防己白芍藥獨活(去蘆頭)白茯苓(去黑)
(皮)防風酸棗仁(微炒)杏仁(去皮尖雙仁炒黃)麥門冬(去心焙各)
(三分)人參芎藭栢子仁(炒)㯽榔(剉)桂(去粗皮)當歸
(切焙各半兩)附子薏苡仁熟乾地黃(焙各一兩)
共𢷬羅為末鍊蜜和丸如梧桐子大每服空心温酒
下三十丸
肺中風
論曰肺中風之狀多汗惡風色皎然白時欬短氣晝日
則差暮則甚診在眉上其色白又曰燥而喘身運而重
冒而腫脹偃臥則胸滿短氣冒悶汗出夫熱生風風盛
則熱腠理開多汗者熱甚故也風薄於内所以惡風皎
然而白金之色也在變動為欬又肺生氣故時欬短氣
也風陽也陽晝則在表暮在裏陽裏而風應之故暮則
甚也診在眉上其色白肺之色也身運而重風使然也
喘而腫脹偃臥而胸滿短氣以肺主氣故也
羚羊角丸方治肺中風氣急背項強鞭語聲嘶敗
羚羊角(二兩)白鮮皮(五錢)升麻蔓荆實惡實(炒)枳
殼(一兩)天麻(白者)秦芃
共𢷬羅為末鍊蜜和丸如梧桐子大食後煎桑白皮
湯下十五丸日三服
薺苨湯方治肺中風項強鼻塞語聲不出喘鳴肩息
胸滿短氣
薺苨(二兩)防風人參(各一兩五錢)獨活細辛赤箭
芎藭羚羊角(各五錢)麻黃(二兩)桔梗(剉炙三分)前胡(去蘆頭)
蔓荆實白鮮皮(各五錢)甘草石膏(各一兩)
共細𢷬篩每服三錢匕水一盞煎至七分去滓温服
食後臨臥服
腎中風
論曰腎風之狀多汗惡風脊痛不能正立其色炲𨼆曲
不利診在肌上其色黑夫身之本在腎受五臓六腑之
精氣以養百骸九竅腎受風則諸陽之氣不上至於頭
面故有面痝然浮腫之證陽氣虚者則多汗惡風腎主
骨骨不強則脊痛不能立精神衰弱則隠曲之事不利
肌上黑如炲色又踞而腰痛不可俛仰或為冷痺或為
偏枯耳鳴聲濁志意昏沉善恐多忘皆腎風證也
海桐皮散方治腎中風踞而腰痛腳腫疼重耳鳴面
黑志意不樂
海桐皮(剉)五加皮(去粗皮剉)蓽薢(炒)薏苡仁(各一兩)虎骨
(真酥炙令黃)枳殼赤芍藥牛膝(去苖酒浸切焙各一兩)惡實
(炒半兩)防風續斷杜仲(去皮剉炒)郁李仁(湯退去皮尖雙仁炒)
熟乾地黃(各一兩)
共𢷬羅為散每服二錢匕温酒調下漸加至三錢匕
空腹食前各一服
杜仲丸方治腎中風腰脚不隨骨節痠疼筋脈拘急
行履艱難兩脅牽痛
杜仲(去皮剉炒三分)牛膝(去苖酒浸切焙一兩)蓽薢(一兩半)酸棗仁(一兩)
當歸(三分)防風(一兩)丹參(三分)赤芍藥(三分)桂(半兩)肉蓯蓉(酒浸)
(切焙一兩)石斛(三分)附子(五錢)郁李仁(湯浸去皮三分)㯽榔(煨一兩)
共𢷬羅為末鍊蜜和丸如梧桐子大每服空腹用温
酒下三十丸
防風湯方治腎中風腰腳&KR0857;痺不仁骨髓痠疼不能
久立漸覺消瘦
防風(一兩五錢)羌活(一兩)黃茋(二兩五錢)五加皮(一兩五錢)牛膝(去苗)
(酒浸切焙一兩五錢)丹參(一分)酸棗仁(一合)桂(一兩五錢)赤芍藥(一兩五錢)
麻黃(去節煎掠沫焙一兩)㯽榔(煨一兩)當歸(切焙一兩)木通(一兩五錢)
共麄𢷬篩每服三錢匕水一盞至七分去滓空心服
及晩食前服
石斛浸酒方治腎中風注腰脚痺弱利關節堅筋骨
除頭面遊風補虚勞益氣力
石斛(去根苗四兩)黃茋(一兩五錢)丹參(二兩)牛膝(去苗二兩)人參
(一兩五錢)杜仲(去粗皮炒)五加皮白茯苓(各二兩)枹杞子(炒一升半)
山茱萸山藥蓽薢(炒各二兩)防風(一兩五錢)天門冬(去心)
(焙三兩)生薑(三兩)細辛(去苖葉輕炒一兩)薏苡仁(半升)
共細剉如麻豆用生絹囊盛以酒五斗於淨瓷器中
浸七宿初温服三合日三夜一漸加至六七合一升
許令常有酒氣不至大醉
攤緩
論曰攤緩之辨攤則懈惰而不能收攝緩則弛縱而不
能制物故其證四肢不舉筋脈關節無力不可收攝者
謂之攤其四肢雖能舉動而肢節緩弱憑物不能運用
者謂之緩或以左為攤右為緩則非也但以左得之病
在左右得之病在右耳推其所自皆由氣血内耗肝腎
經虚陰陽偏廢而得之或有始因他病服吐下之藥過
度亦使真氣内動榮衛失守一身無所稟養而致然也
紫金天麻丸方治中風攤緩手足嚲曳
天麻没藥(研)乳香(研)牛膝(酒浸)白术當歸(各半)
(兩)牛黃(研三分)犀角(一兩)附子(去皮臍三分)五靈脂(二兩)
共十味為末取三家井華水丸如櫻桃大每服一丸
先用生薑汁花開次用酒調下如中風攤緩手足嚲
曳蹇澀口眼喎斜不省人事口吐涎沫或手足搐掉
骨筋疼痛皮肉麻痺並宜服之
天麻浸酒方治攤緩風不計深淺久在牀枕
天麻(半兩)松節(剉一兩)龍骨虎骨(酒浸)骨碎補(半兩)敗龜
(醋炙一兩)烏蛇(酒浸去皮骨)白花蛇(酒浸去皮骨)惡實根(各半兩)附
子(去皮臍一枚)羌活獨活(去蘆頭)牛膝(酒浸各半兩)當歸
芎藭(各一兩)大麻仁(二兩)熟乾地黃(焙半兩)茄子根(二兩)原
𧖟沙(炒二兩)
共十九味㕮咀如麻豆用酒二斗浸蜜封春夏三日
秋冬七日每服一盞不拘時候温服
虎骨丸方治攤緩風手足不隨口眼喎斜頭目昏重
腹膝少力及風氣凝滯筋骨疼痛
虎脛骨(酥炙半兩)當歸(一兩)赤箭(半兩)安息香(酒研半兩)海桐皮
獨活牛膝(酒浸各一兩)肉蓯蓉(酒浸一兩)金毛狗脊(去皮)
續斷(各半兩)蓽薢烏頭(去皮臍)芎藭(各一兩)甜瓜子
僊靈脾乳香(研各半兩)防風天麻石斛(去根各一兩)
酸棗仁(去皮研)黃松節(酒炒)細辛(各半兩)
共二十二味除别研外為末酒煮麫糊丸如梧桐子
大每服十五丸酒下或荆芥湯不拘時
天麻丸方治風氣攤緩等疾
天麻(二兩)玄參防風地榆乾浮萍(紫背者洗焙)乾
薄荷烏頭(去皮臍)牛膝(酒浸各一兩)不蚛肥皂莢(五挺就地)
(坑内燒成黑灰瓷椀合定侯冷用半兩細研入諸藥)牛黃龍腦(各一錢别研)
共十一味除别研外為細末和勻鍊蜜和杵百餘下
丸如鷄頭大每服一丸温酒下
牛黃丸方治一切風及攤緩言語蹇澁搜風鎮心
牛黃(一分)龍腦(一錢)麝香(一錢)雄黃(一分)丹砂(五分五味同研)天麻
烏犀乾蠍(去土炒)羚羊角(鎊)羌活獨活防風
細辛白芷赤茯苓蟬蜕麻黃(去根節)牛膝
(酒浸)芎藭五加皮(各半兩)白附子(炮一分)烏蛇(酒浸去皮骨炙)
(一兩)
共二十二味研為末鍊蜜和杵一千下丸如鷄頭大
每一丸嚼破温酒或荆芥茶下日三
沉香煎丸方治攤緩不收體重無力肢節緩弱運動
不能
沉香丁香葫蘆巴(炒)附子(去皮臍)牛膝(去苖剉酒拌炒)
補骨脂(炒)蘹香子石斛(剉酒拌炒)芎藭木香青
橘皮(湯浸去白)桂(去粗皮)肉蓯蓉(酒炒各半兩)
共十三味搗羅為細末鍊蜜為丸如梧桐子大每服
二十丸生薑鹽湯下酒亦可
風嚲曳
論曰人假水穀之精化為血氣周流一身使四肢相隨
筋脈相續猶挈裘領無所不從若脾胃虚弱水穀不化
筋脈無所稟養復遇風邪外搏膚腠流傳筋脈縱緩則
肢體嚲曳其嚲則偏而不舉曳則弛而不隨是皆不能
收攝也
獨活湯方治中風手足嚲曳不能言
獨活(二兩)甘草(炙)桂生葛根芍藥栝樓根實
(各一兩)
右六味剉如麻豆每服五錢生薑三片同煎温服日
三夜一
敗龜丸方治中風手脚顫掉嚲曳
敗龜(塗酥炙五兩)
一味為細末研飯為丸如梧桐子大每服二十丸酒
下
附子湯方治風嚲曳手足不隨身體不能俛仰
附子(去皮臍)乾薑甘草(炙)防風獨活(各一兩半)石膏
(碎)白茯苓白术芎藭柴胡當歸(酒浸)人參
(各一兩)杏仁(去皮尖雙仁炒研二十枚)細辛(一兩)
共十四味剉如麻豆每服五錢水酒共煎温服日三
人羸弱者只用水煎服
羚羊角丸方治中風手顫嚲曳語澀
羚羊角(一兩)犀角(三分)羌活防風(各一兩半)薏苡仁秦
芃(各二兩)
右六味為末鍊蜜丸如梧桐子大每服十丸煎竹葉
湯下(加至三十丸)
中風四肢拘攣不能屈伸
論曰臓真散於肝肝藏筋膜之氣筋為肝所養筋得所
養則俯仰屈伸莫或乖戾若經絡偏虚風邪乘虚客於
機關則筋脈縮急干於陽絡則肩背從而拘攣此皆邪
氣内盛正氣不能榮養諸筋故為四肢拘攣不能屈伸
夜合枝醖酒方治中風手足不隨攣縮屈伸艱難
夜合枝桑枝槐枝柏枝石榴枝(各生用荆五兩)
羌活(别杵二兩)糯米(五升)細麴(七斤半)防風(别杵五兩)黑豆(用緊小者)
(生用五升)
共十味以水五斗浸五枝同煎取二斗五升去渣浸
米黑豆一宿蒸熟與麴防風羌活二味拌和造酒依
常醖法封三七日壓去糟滓取清酒三合至五合時
飲之常令有酒氣物令過醉恐至吐悖亂正氣
乳香丸方治中風四肢拘攣筋骨疼痛
乳香(細研一兩)烏頭(去皮臍半兩)羌活(一兩)雄黃(細研水飛半兩)白附
子羚羊角(各一兩)附子(去皮臍半兩)原蠶蛾(炒)防風
烏蛇(酒浸去皮骨炙)白殭蠶(炒)虎脛骨(各一兩)膩粉麝香
(各三分)赤箭牛膝(酒浸)没藥(研各半兩)
右十七味為末再同和勻鍊蜜丸梧桐子大每服用
豆淋酒下十丸如人行十里再服
地龍餅子方治中風手足筋急攣疼痛
地龍(炒)海蛤硫黃(研)烏頭(去皮臍各半兩)鱗鯉甲(各一兩)
五味同研為末醋煮麫糊為丸如鷄頭捏作餅子暴
乾每用一餅以葱白裹安手足節上以手帛繫住閣
在一朽木桶上用熱湯淋之候覺骨中熱極方解去
帛子後看手足未得舒展時再用熱湯淋之每一餅
可用三次如用藥畢且着衣服蓋之不得透風
酸棗仁煎方治筋骨拘急及輭疼痛行履不得
酸棗仁(三兩半生半炒)虎骨(酒炙一兩半)海桐皮羌活(各二兩)
僊靈脾赤箭蓽薢杜仲(去粗皮炙斷絲)敗龜(酒炙)蒺
䔧子石斛牛膝(酒浸)巴戟天附子(去皮臍)木香
熟乾地黃酥(各一兩)桑枝(一握一尺長)白蜜(四兩)
共十九味搗羅十七味為末再研勻用清酒七升先
煎桑枝令黃色去桑枝後下藥末更煎一二十沸次
下酥蜜煎成膏看香氣得所用瓷盒盛每服一匙頭
温酒調下日三服
風痙
論曰風痙者以風傷太陽之經復遇寒濕故也其狀口
噤不開腰背強直如發癎蓋風邪内薄於經則榮衛凝
泣筋脈緊急故令口噤不開卒然倒仆不知所以凡發
極則復甦甦則復作其或耳中策策而痛身背直而不
屈者不治也
天麻湯方治風痙身如板直徧身鞭強
天麻(半兩)羌活人參桂(去粗皮)白术麻黃(去根節煎)
(掠去沫焙乾)杏仁(去皮尖雙分仁炒各一)附子(去皮臍一枚)
八味剉如麻豆每服五錢生薑三片棗一枚同煎再
入酒半盞煎熱服後以生薑稀粥投之取汗日三
甘草湯方治風痙口噤不語肢體強直神識不明
甘草(炙)羌活(一兩一分)人參(半兩)防風(一兩)附子(半兩)
每服四錢入地黃汁一合煎再入荆瀝竹瀝各半合
同煎温服日夜各一
角弓反張
論曰風角弓反張之狀腰背反折不能俛也中風邪客
於諸陽之經邪正相搏風氣勝則筋脈縮急腰背反折
如弓之形也
麻黃飲方治中風身如角弓反張四肢不隨煩亂口
噤
麻黃(去根節三兩)防風桂白术人參芎藭
當歸甘草(炙)乾薑(各一兩)附子(一兩)杏仁(去皮尖雙仁三十枚)
每服五錢水煎温服不拘時
當歸湯方治中風身如角弓反張口噤不開
當歸細辛(各三分)防風獨活(各一兩半)麻黃(去根節一兩一)
(分)附子(一枚去臍)
每服三錢水酒同煎温服如汗出慎外風若口噤即
幹開口灌之
急風散方治中風身如角弓反張狀
附子(一枚去皮臍)烏頭(二枚去皮臍)天南星(一枚)藿香(去梗)防
風白芷(各半兩)乾蠍(全者去土炒)白附子(各一分)
共八味為散每服半錢豆淋温酒調下併二服未愈
再服
中風失音
論曰喉嚨者氣之所上下也會厭者聲音之門戶其氣
宣通則聲音無所阻礙若風邪搏於會厭則氣道不宣
故令人失音入臟則不能言語也
羌活湯方治中風失音不語
羌活(去蘆頭兩半)甘草(炙剉)人參(各半兩)附子(去皮臍一枚)荆瀝
竹瀝生地黃汁
共七味先將四味剉如麻豆每服五錢入三件汁瀝
同煎温服日三夜一
地黃湯方治中風失音不語
生地黃汁淡竹瀝(各半盞)獨活(去蘆頭一兩)附子(去皮臍半)
(箇)
四味將二味剉如麻豆每服三錢入竹瀝地黃汁同
煎温服空心日午夜臥各一
羚羊角湯方治中風失音手足不隨
羚羊角(鎊)芎藭細辛(去苖)木香防風麻黃
獨活羌活當歸(酒浸)附子(去皮臍)桂(去粗皮)天麻(各一)
(兩)
每服三錢水煎温服不拘時侯
竹瀝湯方治中風失音不語昏沉不識人
竹瀝荆瀝梨汁(各二合)陳醬汁(半合)
四味相和微煎一二沸再濾一徧令温細細灌入口
中口噤幹開口灌之
竹豆湯方治中風失音不語
新青竹(碎如等子四十九莖)鳥豆(二升)
二味以水八升相和煮令豆爛去滓再煎取一升每
服二合灌之或口噤不開者即幹口灌
羌活湯方治中風舌強不得語手足舉動不得
羌活(一兩)羚羊角(半兩)麻黃(去根節一兩)防風(半兩)旋復花(炒一)
(兩)獨活(半兩)龍腦(研半兩)人參白茯苓當歸麥
門冬(各半兩)杏仁(湯浸去皮尖雙仁一兩)
每服一兩水煎温服空心日午夜臥各一服
竹瀝湯方治中風舌強不得語心神煩悶
淡竹瀝(五合)人乳汁(二合)三年醬汁(半合)
三味相和調勻分三服口噤幹灌之立差
陳醋方治中風不得語舌根澀鞕
陳醋(二合)三年醬汁人乳汁(各五合)
三味相和研以生絹濾絞取汁分為三服日夜服之
服盡能語
三聖散方治中風舌強不語
没藥(研)琥珀(研各一分)乾蠍(七枚全者炒)
三味研為末每服三錢用鵝梨汁半盞皂莢末半錢
濃煎湯一合與梨汁相和調下須臾吐出涎毒便能
語
雄黃丸方治心脾中風舌強不語涎潮昏塞不省人
事
雄黃(研)丹砂(研)牛黃(研)天南星(牛膽内製者)白殭蠶(生用)
天麻(生用各半兩)麝香(一分)金箔銀箔(各五十片與麝香同研)
九味研為細末鍊密丸如梧桐子大每服十丸温薄
荷汁化下不拘時
風口噤
論曰風口噤者風寒客於三陽之筋使筋脈拘急口噤
不開牙關緊急若不速治恐致他病以風者善行而數
變也
開關散方治中風目瞑口噤不能下藥者用此散以
中指點散子揩齒三二十次在大牙左右其口自開始
得下藥
天南星(生搗為細末)龍腦(别研)
各等分研細五月五日午時合患者共使一字(若急用亦)
(不拘端午)
烏梅飲方治中風不語口噤吐痰頸項筋急
烏梅(二十七枚并子搥碎)&KR3744;葜(碎剉搥一兩半)白礬(生用一兩)
先以水一升煎&KR3744;葜根取三合去滓别盛又以别水
一升煎烏梅至三合去滓别盛又以水五合煎白礬
取三合别盛以物幹開口先灌&KR3744;葜湯次下烏梅湯
又次下白礬湯旋消停服之良久久即吐惡疾毒涎
如不吐以鵝毛攪喉口取吐
附子散方治中風牙關緊急徧身強鞭
附子(一枚一兩者慢火炮製去皮臍)白附子
共末為細散每服一錢匕温酒調下三服效
海帶散方治風口噤牙關不開
海帶(炒半兩)烏梅肉天南星(生各一兩)麝香(二分别研後入)
為細末入瓷盒内勿令透氣如患急以半錢匕於顋
裏牙關上揩便自開口立效
治牙關緊急方
甘草(比中指節截作五截於生油内浸過炭火上炙候油入甘草用)
以物幹開牙關令咬定甘草可如人行五里時候又
換甘草一截後灌藥極效
白神散方治中風或吐瀉牙關緊噤下藥不能
白梅末(不拘多少)
將揩牙立開蓋酸能收斂自然牙骨易開也
風口喎
論曰足陽明脈循頰車手太陽脈循頸上頰二經俱受
風寒筋急引頰令人口喎僻言語不正目不能平視又
云風入耳中亦令口喎蓋經絡所繫然也診其脈浮而
遲者可治
治中風口面喎斜葛根湯方
葛根防風附子麻黃(各一兩炙)獨活(三兩)杏仁(湯浸)
(去皮四十枚)松實(去殼兩半)
共剉如麻豆每用藥十錢匕以水二盞酒一盞入生
薑三片煎一盞半去滓分三服日二夜一
防風湯方治中風口面喎斜淚出失音
防風防己升麻桂麻黃芎藭(各一兩)羚
羊角(一兩半)
剉如麻豆每服三錢七以水一盞煎取六分去滓入
竹瀝半合更煎三二沸熱服空心日午及臨臥各一
服
治賊風吹著口眼喎斜一字散方
烏頭(生用)青礬(各半兩)
共為散每用一字搐入鼻内取出涕吐涎
治風口喎方
萞麻油巴豆油
二味等分並相和如右喎即點左口角如左喎即點
右口角仍急覷纔正當急揩去藥
治中風口面喎斜青松葉浸酒方
青松葉(一斤細剉如大豆)
木石臼中杵令汁出用生絹囊貯以清酒一斗浸二
宿近火煨一宿初服半斤加至一升頭汗出即正
治中偏風口面喎斜石灰塗方
石灰(半升)
炒乘熱以醋調似泥塗於一邊緩處纔正急用温水
洗去
人參丸方治中風口眼喎斜手足無事語不謇澀止
緣坐臥處對耳有竅為風所中筋牽過一邊連眼皆緊
睡著一眼不合者服此藥二十日内眼口皆正矣
人參草烏(生去皮尖)牛膝(去苗酒浸焙乾各一兩喎按牛膝入腦虚人口眼)
(用之)
搗羅為細末水煎麫糊丸如梧桐子大每服十丸炒
黑豆淋酒下一日二服
治一切風口眼偏邪假蘇丸方
生假蘇(去梗)生薄荷(用葉一斤)
二味並沙盆内研生絹絞取汁瓷碟内看厚薄日煎
成膏餘滓三分去一分粗滓不用將二分滓晒乾杵
為末將膏和為丸如梧桐子大每服二十丸温酒下
破傷風
論曰破傷風者因卒暴傷損風邪襲之傳播經絡致使
寒熱更作身體反張口噤不開甚者邪氣入臟則不可
治諸瘡久不差榮衛虚弱肌肉不生瘡眼不合者風邪
亦能外入為破傷風之候
羌活湯方治破傷風身如鐵石或如角弓反張口噤
不開宜幹齒灌藥
羌活防己羚羊角升麻黃芩蔓荆實
(去皮各一兩半)犀角(二兩)茯神(去木)葛根甘草(各一兩一分)防風
(三分)麻黃(一兩)
麄𢷬篩每服三錢匕水一盞入地黃汁半合薤白二
寸煎至八分去滓空心日午臥温服如病急不拘時
服蓋覆出汗即愈
羚羊角散方治打擊破瘡或洗頭挑齒炙瘡狗咬等
中風
羚羊角石斛芎藭知母山萸薏苡仁
白芷曲棘鍼(生用)甘草(炙)芍藥紫苑(去土)天雄
防風牛膝枳實(去瓤麩炒)蔓荆實石南葉(酒醋炒)
杏仁(浸去皮尖)麻黃龍骨(去土)黃芩防己白术
蓽薢乾蔓菁花葛根赤茯苓羌活蒼
耳心車前子桑白皮菊花(不開者)酸棗仁
當歸丹參烏蛇(酒浸去皮骨炙各三分)陳橘皮(湯浸去皮)
共為散每服一錢半至二錢匕空心午時夜臥温酒
調下要丸即鍊蜜丸如梧子大每服十丸豆淋酒下
治破傷風獨聖散方
蘇枋木(不拘多少)
共為細散每服三錢匕酒調服之立效一方用鰾膠
白色炙令黃色為末熱酒調六錢
治破傷風身腫牙關不開白殭蠶散方
白殭蠶(直者不拘多少)
生研為末每用生薑自然汁調以雞翎於瘡口掃之
勿令乾斯須腫搨皮雛為效仍用生薑汁調半錢匕
服
治破傷風打撲内損飲銀花散方
天南星(大者半生半炮)白附子(半生半炮)防風(去义等分)
為細末每服二錢匕重者童子小便調稍輕熱酒調
下如外傷用此藥貼瘡口仍依法服之如破傷風先
以小便温洗瘡口次用藥乾貼追出風毒立愈熱稍
惡口噤者以童子小便調幹開口灌之如鬭打至死
但心頭微煖者併灌三服即活常須合下以備急用
(一方無白附子)
偏風
論曰人身所養者惟血與氣血氣均等則無過不及之
害稍至衰微則所運不周遂致體有偏復因風客身一
邊者謂之偏風其狀半體不知痛痒或&KR0857;痺不仁或縱
緩或痺痛是也
荆瀝湯方治偏風不隨心中煩悶言語蹇澀
荆瀝(五合)竹瀝(五合)生薑汁(三合)
三味相和再煖每服三合以酒調下
防己湯方治偏風半身不隨口眼喎斜不能言語筋
脈拘攣不得轉側
防己芎藭桂黃芩芍藥人參甘草
(炙)麻黃(去根節)附子(去皮臍)防風(各一兩)杏仁(去皮尖四十枚)
每用十錢生薑十片同煎温服三服日二夜一
生地黃湯方治偏風手足一邊不收口目喎戾言語
蹇澀其藥不虚人老少並可服之
生地黃汁竹瀝荆瀝(各一升五合)
三味别作羌活防風各一兩去蘆頭并乂剉附子一
枚重半兩者去皮臍生用作八九片入煎三汁中慢
火煎取一升半每用醇酒三合調化藥汁二合煖服
之日二夜一無問冬夏並得服之
麻子仁湯方治偏風手足不隨口面喎斜
麻子仁(炒二合)黑豆(二合緊小者炒)鴿糞(炒二合)垂柳枝(二握剉半)
(寸長)
四味先以酒七升煮柳枝及五升炒鴿糞麻仁黑豆
等令黃乘熱便投柳枝酒内須臾去滓令淨每服旋
取温服二合至三合空心臨臥各一服
續命獨活湯方治偏風半身不隨熱悶語澀
獨活防風人參芍藥(各二兩)防己(一兩半)桂(一兩)
羚羊角(鎊三分)
㕮咀如麻豆每服五錢入竹瀝半合同煎温服
安息香丸方治偏風半體不仁縱緩不收或時痺痛
安息香(研一兩)乳香(研一兩)麻黃(去根節二兩)胡桃仁(湯浸去皮)
(研一兩半)乾浮萍草(去土一兩半)
右五味先𢷬麻黃浮萍草為末與研藥拌勻鍊蜜和
丸如彈子大每服一丸温酒化下以汗出為效
擬金丸方治偏風半身不隨不知痛痒
草烏頭(生去皮臍二兩半)骨碎補(去毛一兩半)狗脊(去毛一兩)五靈
脂(一兩)馬藺花(一兩半)地龍(去土半兩)乳香(研一兩)楓香脂(研一)
(兩)&KR1181;薢(一兩)
九味𢷬羅為末入研者二味和勻醋煮麫糊和丸如
小豆大每三丸至五丸荆芥湯下空心臨臥各一服
風偏枯
論曰氣血不足腠理開疎風溼客於分肉之間久而不
差真氣去邪氣獨留乃為偏枯之疾其狀肢體不隨肌
肉偏枯細小而痛言語不變神智不亂乃可治也宜温
臥取汗益不足而損有餘診其胃脈沈而大心脈小而
牢急皆偏枯之脈也
當歸湯方治中風手足偏枯口面喎斜疼痛一目不
能合
當歸白芷防風白鮮皮白术芎藭
杏仁(去皮尖)甘草(炙)甘菊花天雄(去皮臍各一兩)人參(半兩)
每服五錢生薑半分同煎温服日三夜一與食相間
服之
磁石湯方治中風偏枯骨痠無力
磁石(燒赤醋淬七徧三兩)防風(三兩)五味子(二兩)甘草(一兩)玄參(二兩)
附子(去皮臍一兩)牡丹(去心二兩)
每用五錢入黑豆三十五粒同煎空心日午夜臥服
没藥丸方治中風偏枯手足不隨言語蹇澀口眼喎
斜
没藥(研半兩)天麻(酒浸一宿焙乾二兩)烏頭(去皮臍一兩)地龍(去土炒一)
(兩)羚羊角(鎊屑一分)犀角(鎊屑一分)丁香(一分)木香(一分)乳香(研半)
(兩)丹砂(研半兩)龍腦(研一分)麝香(研一分)玄參(一分)人參(半兩)
十四味𢷬研為末鍊蜜和丸櫻桃大每服一丸温酒
下食前服重病者服一月差初患五七服即愈
肉苛
論曰内經謂人之肉苛者雖近衣絮猶尚苛也以榮氣
虚衛氣實夫血為榮氣為衛氣血均得通流則肌肉無
不仁之疾及榮氣虚衛氣實則血脈凝澀肉雖如故而
其證&KR0857;重為苛也
苦參丸方治榮虚衛實肌肉不仁病名肉苛
苦參(二兩搗取粉)丹參(炙)沙參(去麄皮土)人參(一兩)五加皮
防風(去义剉)蒺藜子(炒去角黃)烏蛇(酒浸用肉)蔓荆實(去白皮)敗
龜(塗酥炙)虎骨(塗酥炙黃)玄參(堅者各一兩)
右十二味搗羅為末别以不蚛皂莢一觔以水三升
按取汁去滓於無油鐵器内煎成膏鍊蜜四兩拌和
為丸如梧桐子大每食後良久及夜臥共三服各用
荆芥薄荷酒下十五丸至二十丸
天麻丸方治榮虚衛實肌肉不仁徧身&KR0857;重
牛膝(酒浸切焙一兩)天麻(酒浸切焙兩半)麝香(研)桂(各一分)乾蠍(炒去)
(土)白花蛇肉(酒炙各半兩)㯽榔(剉)獨活(各三分)防風(一兩)
共九味鍊蜜和丸如桐子大每服十丸薄荷酒荆芥
湯下不拘時
防風酒方治榮虚衛實肌肉不仁病名肉苛
防風(去义二兩)白术(一兩半)山茱萸(并子用一兩半)山藥(乾者兩半)附
子(去皮臍炙一兩)天雄(去皮臍一兩半)細辛(去鬚葉輕炒一兩半)獨活(去蘆頭一)
(兩半)秦芃(去土兩半)茵芋(去粗莖一兩半)杏仁(去皮尖雙仁炒兩半)紫巴戟
(一兩去心)桂(二兩)麻黃(去根節煎去沫焙乾二兩)生薑(二兩切焙)磁石(生槌碎如)
(大豆粒浸去汁半斤)薏苡仁(炒三兩)生地黃(淨洗細切焙二兩半)
共十八味剉如麻豆生絹袋盛以無灰酒三斗浸六
七日空心温飲四合至五合以知為度
五味子酒方治榮虚衛實肌肉不仁病名肉苛
五味子防風牛膝黃芩白术當歸
澤瀉知母白芷五加皮枸杞子(用根白皮剉)
牡丹(去心)肉蓯蓉(炒)丹參(炙)甘草(炙)枳殼(麩炒)厚朴(去粗)
(皮薑汁炙五遍)細辛(去鬚葉輕炒)桂(各一兩)
共十九味剉如麻豆生絹囊盛用好酒二斗密封浸
經七日每空心日午夜臥各温服五合久服加至七
合及一升勿令醉吐
歴節風
論曰歴節風由氣血衰弱為風寒所侵血氣凝澀不得
流通關節諸筋無以滋養真邪相薄所歴之節悉皆疼
痛故謂歴節風也病甚則使人短氣汗出肢節不可屈
伸
防風湯方治歴節風周身百節疼痛脚痿弱
防風(二兩)白术(一兩)白鮮皮(二兩)桂(一兩三分)黃茋(二兩)薏苡仁
(炒二兩)
右六味𢷬篩每服四錢生薑三片同煎温服日三夜
一
没藥散方治歴節風百骨節疼痛晝夜不可忍
没藥(研半兩)虎脛骨(酒炙三兩)
二味搗研為末每服二錢温酒調下日三服
透關散方治歴節風四肢攣急疼痛難忍短氣汗出
麻黃根(五兩)天南星(炮)威靈僊(各半兩)&KR1181;薢當歸
人參天麻(各一兩)赤小豆(浸去皮焙半兩)
共八味𢷬羅為末每服半錢温酒調下
獨活散方治歴節風
獨活(去蘆頭一兩半)玄參(一兩)生犀角(屑二兩)升麻(三兩)惡實根
(半兩)豉(二合)生乾地黃(半兩)
共七味𢷬羅為散每服三錢空腹米飲調下
乳香大丸方治血氣衰弱風毒攻注歴節疼痛
乳香(研)没藥(研各一兩)五靈脂(去沙石四兩)鳥頭(去皮臍一兩半)
共四味𢷬研為末再和勻滴水和丸如彈子大以丹
砂為衣每服一丸薄荷酒化下日三服
中風百節疼痛
論曰中風百節疼痛者由體虚受風風邪中於關節故
令百節筋脈拘急疼痛寒熱更作不可屈伸此皆真氣
怯弱不勝風邪真邪相薄所以痛也
白花蛇散方治中風肢節疼痛言語蹇澀
白花蛇(酒浸去皮骨二兩)何首烏(去黑皮)牛膝(三味用酒浸半日焙乾)
蔓荆實(去白皮各四兩)威靈僊荆芥穗旋復花(各二兩)
共七味𢷬羅為末每服一錢温酒調下空心臨臥服
羌活散方治中風百節疼痛寒熱更作不可俛仰
羌活(去蘆頭一兩)天麻(去蒂生用一兩)芎藭(半兩)酸棗仁(炒三分)鹿
角膠(炒燥半兩)蔓荆實(揉去白皮一分)羚羊角(鎊屑三分)人參(半兩)白
附子(半兩)牛膝(三分)桂(半兩)薏苡仁(一分炒)烏蛇(酒炙用肉半兩)犀
角(鎊屑一分)白鮮皮(炙半兩)地骨皮栢子仁(生用三分)
右十七味𢷬羅為細末每日空心及夜臥各以豆淋
酒調下一錢至錢半
白頭翁酒方治諸風痛攻四肢百節
白頭翁草(一握)
一味爛研以醇酒投之頓服
又方
生惡實根摩酒服痛止即住
又方
黑豆(炒去皮半升)威靈僊(二兩)桑根白皮(一兩)
三味用醇酒一升半煎取八合去滓頓服之
又方
杏仁(湯浸去皮尖雙仁炒黃研半兩)虎骨(以酒塗酥炙黃取半兩為末)
二味用醇酒一升熱調頓服
風走注疼痛
論曰風走注疼痛之病其痛無常處是也氣血流通筋
脈和同則骨肉滑利一有不調風邪乘虚與血氣偕行
使榮衛凝澀隨所注處悉為疼痛故謂走注痛也
虎骨散方治風毒走注疼痛不定
虎脛骨(酥炙)敗龜(酥炙各二兩)麒麟竭(研)赤芍藥當歸
没藥(研)防風白附子桂(去粗皮)白芷骨碎補
(去毛)蒼耳(炒)自然銅(火煆醋淬研各三分)牛膝(酒浸切焙去苗)天麻
㯽榔五加皮羌活(去蘆頭各一兩)
共十八味為散每服二錢温酒調下
芸薹散方治風毒走注疼痛如虎嚙
芸薹子天南星草烏頭(並生用各一兩)
三味為散五錢量入生麫以釅醋生薑汁生油各少
許調成膏攤紙上厚一分貼痛處即止
消毒膏方治風毒走注疼痛筋脈拘急
馬牙硝(一兩燒赤研)烏頭(大者二枚燒存性三分研)
二味同研令勻每用三錢白麫三錢生薑汁一盞同
熬成膏攤於帛子上熱貼日二換之
乾地黃丸方治走注疼痛
生乾地黃白芷當歸没藥烏頭(去皮臍)防
風木香赤小豆
共八味等分搗研為末水浸蒸餅心和丸如梧桐子
大每服五丸冷酒下空心食前服日二
白虎風
論曰白虎風之狀或在骨節或在四肢其肉色不變晝
静而夜發發則痛徹骨髓或妄言妄有所見者是也蓋
風寒暑溼之毒乘虚而感播在經脈留於血氣畜聚不
散遇陽氣虚弱陰氣隆盛則痛如虎嚙故以虎名焉
羌活湯方治白虎風痛甚如齧
羌活防風(各一兩)秦芃芎藭當歸(各一兩半)牛膝(酒浸)
(一兩)附子(去皮臍三分)大腹(連皮用三枚)桃仁(湯浸去皮尖雙仁炒二十一枚)
九味剉如麻豆每服五錢入生薑一棗大同煎温服
日二夜一
牛膝散方治白虎風疼痛難忍
牛膝(酒浸)當歸(各一兩)虎骨(酥炙令黃二兩)赤芍藥(一兩)芒硝(别研)
(半兩)桃仁(去皮尖雙仁三兩)芎藭(半兩)
七味為散每服空心用温酒調下一錢至二錢
抵聖散方治白虎風骨髓疼痛至夜轉甚
虎脛骨(不計多少打破酒浸蘸酒旋炙令黃脆為度)
一味為散每服半錢入薄荷末一錢人參末半錢煎
乳香酒調下
一神散方治白虎風晝静夜發痛徹骨髓狂言妄見
防風羌活桂(去粗皮)地骨皮芎藭細辛
虎骨(酒浸一宿酥炙黃)
共七味等分為散每服一錢温酒調下
烏頭散方治白虎風走注疼痛
烏頭(去皮臍)地龍羌活虎骨(酒炙)延胡索當歸
没藥(研)防風(各一兩)
八味為散每服二錢冷酒調下空心食前日二服
風不仁
論曰風不仁之狀皮膚搔之如隔靴是也由榮氣虚衛
氣實寒風入於肌肉血氣不相與凝痺結滯皮膚&KR0857;痺
厚無所覺知内經曰皮膚不榮故為不仁此之謂也
烏鵶丸方治風虚皮膚不仁頭目昏痛利咽膈解昏
倦
烏鵶(一隻燒為灰)麝香(别研一分)虎骨(酥炙)白殭蠶(炒)乾蠍(去土)
(炒)防風(去义)白附子烏蛇(酒浸去皮骨炙)藿香葉(各半兩)
除别研外搗羅為末入研者拌勻鍊蜜丸如梧桐子
大每服十丸至十五丸温酒下茶清亦得
羌活湯方治風不仁手足&KR0857;痛麻疼
羌活獨活(俱去蘆頭)防風蔓荆實人參蒺蔾
子(炒去角)芍藥白茯苓枳殼芎藭天蓼木
阿膠(炙令燥)威靈仙(去苖土各半兩)
每服二錢空心豆淋酒調下或鍊蜜丸如梧桐子大
豆淋薄荷酒下十五丸至二十丸
五參散方治風不仁皮膚&KR0857;麻繞膝徧身似蛇皮黑
癮旋生旋沒通身&KR0857;痺
人參丹參沙參苦參玄參(堅者各一兩)白花
蛇(酒浸去皮骨一兩半)
右六味為細散每服二錢食後温服調下加至三錢
風瘙痒
論曰風瘙痒者表虛衛氣不足風邪乘之血脈留滯中
外鼓作變而生熱熱即瘙痒久不差淫邪散溢搔之則
成瘡
五白散方治皮膚風瘙晝夜不止
白附子白殭蠶(炒)白蒺䔧(炒)白鮮皮(各一兩)白
花蛇(酒侵去皮骨炙三兩)
右五味為散每服一錢空心臨臥温酒調下
枳殼散方治風皮膚瘙痒麻痺
枳殼(去瓤麩炒二兩)苦參蒺䔧子(炒去角)蔓荆實(各一兩)
荆芥穗麻黃(去根節)羌活(去蘆頭)獨活(各等分)
每服二丸臘茶温酒調下食後臨臥各一服
天麻散方治熱毒風攻徧體瘙痒癮疹皮膚&KR0857;痺肢
節疼痛四肢大腸不利
天麻防風羌活甘菊花杏仁(去皮尖雙仁炒黃各)
(二兩)甘草(一兩炙)
每服三錢空心蜜酒調下日再服
天門冬丸方治風熱皮膚癮疹痒生瘡如水疥或如
(粟粒)
天門冬(去心焙二兩)枳殼(去瓤麩炒三兩)白术人參(各一兩半)
獨活苦參(各一兩一分)
為末蜜為丸如梧桐子大每食後米飲下三十丸日
二服
八味散塗𫝊方治徧身瘡疥皮破肉痛或瘙痒膿水
蜀椒(去目)吳茱萸(湯洗焙乾炒)青鹽(研)石硫黃(研)膩粉(研)
白殭蠶(炒)檗皮(各一兩)麝香(少許研)
八味搗研為散豬膽汁調塗之溼則乾𫝊
防風湯淋洗方治瘙痒如蟲行或&KR0857;痺不仁
防風益母草苦參(各三分)蒺䔧子(炒五兩)荆芥穗
蔓荆實枳殼(去瓤麩炒各二兩)
每用三兩水一斗煎至八升乘熱淋洗患處
風㾦㿔
論曰風㾦㿔者由腠理不密三陽氣外泄發而為汗汗
出未已為風邪所搏風熱相併不得流行故結為㾦㿔
狀如麻豆甚者漸長瘙之成瘡
獨活丸方治風癮疹㾦㿔腫起時痒時痛
獨活(去蘆頭)天門冬防風蒺䔧子(炒去角)桔梗(炒各)
(一兩一分)薏苡仁(炒)黃連(去鬚各一兩)桂(半兩)枳實(一兩半)
為細末煉蜜丸如梧桐子大每服二十丸空心臨臥
菊花湯下
景天花散方治脾肺風毒徧身發㾦㿔瘙痒煩躁
景天花(慢火焙乾一錢俗謂慎火草)紅麴(半兩)
同研為細末每服二錢食後臨臥服温水下
胡麻散方治肺脾風毒攻注皮虜瘙痒手足生瘡及
徧身㾦㿔發赤黑靨子肌熱疼痛
胡麻(炒令香熟)枳殼(各二兩)防風蔓荆實威靈仙
苦參何首烏(米泔浸透去黑皮炒乾)芎藭荆芥穗甘
草(炙各一兩)薄荷(用葉半兩)
為散每服二錢温酒下或鍊蜜丸如梧桐子每服三
十丸温酒下
枳殼酒方治風瘙癮疹皮膚生㾦㿔或如蟲行
枳殼(炒二兩)秦芃獨活肉蓯蓉(各四兩)丹參蒴
藋(各五兩)松葉(切三斗)
剉如麻豆用生絹袋貯以清酒二斗浸六宿每服半
盞日三夜四
蒺䔧浴湯方治風毒瘙痒癮&KR0146;漸成㾦㿔
蒺䔧子(炒)茺蔚子羊桃蒴藋根苖漏蘆(去蘆)
(頭)苦參(各半斤)鹽(四兩)
每全料用水三石煮取二石五斗去滓温室中淋
浴仍先飽食即入浴久浸最良可隔夜一浴乾衣
蓋取汗慎外風
桃仁塗方治毒赤疹浮腫成㾦㿔
桃仁(去皮尖雙仁生用)杏仁(去皮尖生研各三兩)胡麻(生研)凝水石
(研如粉各二兩)
右四味各研細别研芸臺菜絞汁和以白蜜入前研
藥攪為稀膏用塗患處乾則易之
風瘙癮疹
論曰風瘙癮疹其狀有二皆緣肌中有熱若凉溼之氣
折之熱結不散則成赤疹若因風邪所折風熱相搏則
成白疹赤疹得熱則劇得冷則滅蓋熱氣鬱結於内故
惡熱宜冷白疹得隂雨則甚得晴暄則消盖熱氣散釋
於外故惡冷宜熱冷熱之證異其為癮疹則一盡身體
風瘙而痒搔之隠隠而起是也
秦芃丸方治風瘙癮疹搔之愈甚
秦芃防己松脂(鍊成者各兩半)枳殼蒺䔧子(炒去角各)
(二兩半)苦參白术芎藭防風附子蒴藋
乾薑(炮各一兩)
共研為末鍊蜜和丸如梧桐子大每服二十丸酒下
加至三十丸早食前各一服
蔓荆實散方治風瘙癮疹手足麻木
蔓荆實何首烏(各二兩)羌活威靈仙荆芥穗
防風(各一兩)苦參(一分)
為散每服二錢温酒調下日三
茵陳蒿散方治風瘙癮疹皮膚腫痒
茵陳蒿(一兩)荷葉(半兩)
為散每服一錢蜜水下食後服
蒺䔧子散方治風瘙皮膚癮疹痒痛或有細瘡
蒺䔧子(炒去角二兩)枳殼荆芥穗羌活防風(一兩)
蒼术(泔水浸一宿四兩)
共為散每服一錢温酒或茶調下
石南酒方治風瘙癮疹經旬不解
石南葉(去粗莖生用三兩)
一味搗羅為末每服半錢至一錢用酒三合煎一沸
空心温服
白蜜酒方治風瘙癮疹痒不止
白蜜(一合)酒(二合)
二味相和煎温食前服(一方用松葉一斤酒一斗煮三升日夜服出汗)
枳實丸方治風熱頭面身體瘙痒癮疹
枳實(去瓤麩炒兩半)天門冬獨活黃連防風蒺
䔧子(炒去角)桔梗(炒各一兩一分)薏苡仁(一兩)桂(一分)
共為末鍊蜜丸如梧桐子大每服二十丸空腹米飲
下日二
塗藥方
慎火草(大葉青厚名景天)生薑(和皮不洗等分研)鹽(重少許)
三味塗摩痒如徧身癮疹塗發處日再
芎藭粉摩方治風癮疹痒痛難止
芎藭白芷麻黃根(各二兩)藿香(一兩)米粉(二升)
五味搗羅為粉摩病處立效
枳實熨方治風白疹
枳實(生用八兩)
一味搗碎以醋浸令唈唈炒熱用熟帛包褁熨疹上
冷即易分作二包子更相炒熨尤佳
聖濟總錄纂要卷一
