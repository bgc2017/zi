聖濟總錄纂要卷十八
休寧程林纂
眼目門
目生膚翳
論曰目生膚翳者以腑臓氣血虚實不調加以風邪痰
飲鬱於膈上熏蒸既久衝發於目乃生膚翳其睛上及
瞳人有物如蠅翅狀是為膚翳也
决明子丸方治久患膚翳遮覆瞳子
决明子(炒)蕤仁(去皮)地膚子白茯苓防風
麥門冬澤瀉茺蔚子枸把子五味子
青葙子(各一兩)細辛車前子兔絲子(酒浸别搗末三)
(分)生乾地黃(二兩)桂心(去粗皮半兩)黃芩杏仁
右十八味搗羅為末鍊蜜丸如梧桐子大每服二十
丸食後以米飲下臨臥再服九月服此藥加兔肝一
兩至二月停甚妙
盧會丸方治眼熱赤痛及生膚翳
盧會(研半兩)鯉魚膽(一枚取汁)牛膽(乾者半兩濕者用汁一合)
熊膽(研一分)石决明(剖削一兩)麝香(半分)車前子(一兩)
右七味除膽外擣研為細末後入汁同和勻鍊蜜丸
如梧桐子大食後米飲下二十丸加至三十丸
貝齒散方治目風熱赤生膚翳點眼
貝齒(七枚燒為末)珍珠(一分為末)龍腦(研半錢)
三味合研如粉每點眼時用黍米大於翳膜上日三
度
菊花散方治眼目膚翳侵及瞳人如蠅翅狀
菊花防風木通木賊&KR0726;靈脾(剉)荆芥
(去梗)甘草(炙各一兩)
右七味擣羅為散每服二錢食後茶半錢同點温服
目生花翳
論曰目生花翳者點點色白狀如棗花魚鱗之類是也
此由肝肺實熱衝發眼目其始則目痛淚出變生白翳
宜急治之不爾則致障翳也
桑白皮湯方治目生花翳白點狀如棗花
桑根白皮木通(各一兩半)羚羊角澤瀉黃芩
旋復花川大黃(炒)玄參茯神(以上各一兩)甘
草(一分)甘菊花(半兩)
右十一味搗羅為細散每服二錢水煎温服
羚羊角湯方治眼生白翳如棗花
羚羊角大黃(炒)桑根白皮黃連决明子
黃芩(去黑心)甘菊花(各一兩)甘草(炙各半兩)
右八味搗篩每服三錢水煎煮食後温服
退翳&KR0726;术散方治眼生花翳
蒼术(二兩米泔浸一宿焙)木賊甘草(炙各一兩)榖精草
蟬蜕(各一分)蛇蜕(一錢焙湯洗)黃芩(半兩)
共七味為散每服一錢空心臨臥冷水調下
目青盲
論曰龍木論稱内障有變青盲者初患之時昏暗不痒
不痛亦無翳膜至於失明與不患者相似是知青盲之
狀外無異證瞳子分明而不見物由肝腎氣虚精血衰
弱不能上榮故目盲而無所見者經曰肝氣通於目目
和則知白黑養生方乃以塞故井水瀆令人目盲豈其
本哉
羊肝丸治内外障青盲雀目眼生黑花白翳十年以
上者可治
羯羊肝(一具切片文武火炙)蕤仁(一兩)錦文班鳩(一隻去頭足腸)
(胃取肉炙為末)細辛防風黃連(去鬚)瞿麥子
蒺藜子桂甘菊花牡蠣(燒為末各五兩)羌活(三兩)
白茯芩(四兩)蔓菁子(二升蒸五七徧)决明子(炒二兩)
右十五味搗羅十二味為末入羊肝班鳩牡礪末乳
缽内同研勻鍊蜜和丸如梧桐子大每服二十丸食
後臨臥茶清下
澤瀉湯方治肝臟熱衝目赤瞻視漠漠積年青盲不
見物
澤瀉杏仁(湯浸去皮尖研)决明子(炒)大黃(炒)黃
芩甘草(炙)枳實(麩炒)芍藥(各一兩)梔子仁
人參赤茯苓黃檗細辛白术(各半兩)柴
胡(四兩)青葙子(一兩)桑根白皮(炙三兩)升麻(一兩)
右十八味搗羅每服五錢水煎入生薑半分同煮再
入芒硝半錢放温食後臨臥服日再
真珠散方治眼青盲
真珠末(三分)胡黃連(三分)石决明(三兩搗碎細末水飛)
琥珀(三分)地膚子(一兩)天靈蓋(三分燒灰)母猪肝(半兩)
(切炙乾)
右七味搗羅為散每服二錢食後温水調下臨臥再
服日三
治青盲烏雞丸方
右方用黃荆嫩頭春初取之九蒸九晒取半斤用烏
鷄一隻純黑者以米飼五日安淨版上飼以大麻子
又二三日旋收糞暴乾取入淨瓷缾子内熬糞令香
黃然後和荆頭搗成末鍊蜜和丸如梧桐子大每服
十五丸陳米飲下加至二十丸日二服
將變内障眼
論曰眼疾始於浮淺久而弗圖變為内障者非一端也
龍木論内障皆有其漸蓋從一眼先患後乃相牽其損
是肝腎氣虚風邪熱毒上攻眼目氣血衰微久則為害
但不痛不疼亦無眵淚目視如輕煙或如薄霧或見垂
絲或見蠅翅或見飛蛟其初若無足慮至其成内障則
慢慢不知矣今以將變内障者叙之蓋圖難於易之意
也
瀉肝飲方治雷頭風恐成内障先服瀉肝飲後服礠
石丸
防風(二兩)五味子(炒)細辛車前子黃芩
茺蔚子桔梗(炒)大黃(炒)芒硝(研各一兩)
右九味搗篩為粗末每次服三錢水煎去滓放温食
後臨臥服
礠石丸方
礠石(二兩燒赤醋淬七徧)五味子(炒)牡丹皮附子(去皮臍)
玄參(各一兩)
右五味搗羅為細末鍊蜜丸如梧桐子大每服三十
丸空心鹽湯下
黃蓍丸方治肝虚勞兼膀胱久積虚冷目眩見花不
明漸成内障
黃蓍白茯苓石斛(去根各二兩)鹿茸(去毛酥炙一兩半)
五味子(炒二兩)防風(去义)生乾地黃覆盆子
酸棗仁牡丹皮(各三兩)
右十味搗羅為末鍊蜜和丸如梧桐子大每服二十
丸空心温酒下加至三十丸
蕤仁丸方治内外障眼
生乾地黃(焙一兩半)菊花(焙一兩一分)蕤仁(三兩)黃連
(去鬚)車前子(各二兩)人參麥門冬(各三兩)防風
黃芩青葙子(湯浸焙)秦芁羚羊角(各一兩半)甘
草(炙)丹參(炒)决明子(炒)天門冬地膚子
升麻(炒)苦參(炒)地骨皮羌活玄參(炒各一兩)
(一分)
右二十二味搗羅拌勻鍊蜜和丸如梧桐子大食後
煮百合湯下二十丸加至三十丸但有瞳人不拘内
外障翳並治
目眵䁾
論曰目者五臟之精華肝之外候津液之道也若腑臟
挾熱内熏於肝衝發於目使液道熱澁結滯於眥瞼則
成眵䁾
羚羊角散方治風熱衝肝上熏於目結成眵䁾
羚羊角(二兩)犀角(一兩)桑根白皮生乾地黃(焙)
防風五味子白蒺藜(炒)牛膝羌活芍
藥(各三分)
為末每服二錢水煎温服
淋洗秦皮湯方治目生眵䁾
秦皮柴胡黃連(去鬚)黃檗蛇銜(各二兩)苦
竹葉(二握)細辛(一兩)
每一服用藥二兩河水細細煎濃去滓須熱淋洗眼
冷即再煖洗
黃檗膏點方治風熱衝目多生眵䁾
黃檗(去粗皮一兩)蕤仁(半兩)大棗(青州者三枚劈)
三味以水三升同内瓷器中慢火煑至一升去滓取
清再以淨瓷瓶子收每用銅筯點眼日五度
眯目
論曰眯目者簸糠飛塵等物入於目中也治宜亟出之
久不出着於瞼眥因而傷動則為澁痛淚出古方初眯
時令綿裹筯撩去之或以墨汁或以雞血浮出者皆良
治雜物眯目不出方
桑根白皮
一味取新者一片如筯大削一頭薄椎令軟滑漸漸
入目中撥之須臾自出
又方
猪脂(一分)
一味取塞鼻隨左右用之
又方
生粟米(七夥)
一味爛嚼并唾洗之即出
治雲母等入眼方
好墨
研為細末用新筆蘸點眼大小眥頭即時隨墨出
又方
雞肝中血少許取滴目中即出
又方
衣中白魚暴乾研為末點眥頭即出
又方
酥以少許内鼻中隨眯目左右垂頭臥少時令
流入目中淚與眯物同出
鍼眼
論曰鍼眼者以邪熱摶於血脈上攻眼目發瞼眥結焮
腫痛赤根白頭包裹膿汁痛如鍼刺治法當詳其外證
隨宜砭刺决泄邪毒後以消毒敗熱之劑斷其根本
半夏湯方治目熱客目眥結成腫泡俗呼偷鍼者
半夏(湯浸七徧去滑)細辛(各一兩)前胡枳殼(麩炒各二兩)
烏梅肉(半兩)
每服五錢水煎入生薑三片同煎食後臨臥温服
芍藥湯方治熱毒攻目眥目腫起有膿汁者
赤芍藥(一兩半)羚羊角玄參防風黃芩(各一)
(兩)蔓荆實甘菊花(各三錢)
每一次服五錢用白水煎膿入馬牙硝一錢俟食後
臨卧時温服
點眼蕤仁煮方治熱毒攻注目眥腫結赤痛
蕤仁(研去皮)黃檗(去麄皮)青竹茹(洗切)秦皮(各一兩)
梔子仁(半兩)
剉碎拌勻以水三升入銅器中煑取一升以綿濾取
清汁點眼日三五度
耳病門
耳統論
論曰腎氣通於耳心寄竅於耳氣竅相通若窗牖然音
聲之來雖遠必聞若心腎氣虚精神失守氣不相宣内
外窒塞斯有聾聵之疾經所謂五臟不和則九竅不通
是也
耳聾
論曰耳聾之證有二有腎氣虚精脱而聾者腎氣通於
耳也有經脈氣厥而聾者經脈終於耳也腎虚而聾者
其候面色黑氣厥摶於耳而聾者其候耳中煇煇焞焞
或耳中氣滿是也煇煇焞焞過在手少陽耳中氣過在
手太陽以至五絡皆會於耳中各有證候審而治之
肉蓯蓉丸方治腎虚耳聾
肉蓯蓉(酒浸切焙)兔絲子(酒浸搗研)白茯芩(去黑皮)
山藥人參熟乾地黃桂(去麄皮)防風(去义)
芍藥黃蓍(半兩)附子(去皮臍)羌活(去蘆頭)澤瀉
(剉各一分)羊腎(一對批去筋膜炙乾)
共為末鍊蜜和丸如梧桐子大每服三十丸空心温
酒下
山藥丸方治耳聾
山藥熟乾地黃礠石(煆醋淬七徧)菊花(炒)黃
蓍茯神(去木)木通(各一兩)升麻獨活(各三分)
共為末鍊蜜和丸如梧桐子大每服二十丸米飲下
加至三十丸
礠石酒方治耳聾及耳鳴常如風水聲
礠石(搗研碎綿裹半兩)木通菖蒲(米泔浸一二日切焙各半斤)
共㕮咀以絹囊盛以好酒一斗浸寒七日暑三日每
飲三合日再
鐵酒方治耳聾
鐵(五兩)酒(一升)
燒鐵令赤投酒中去鐵飲之仍以礠石塞耳中
菖蒲丸方治耳聾塞耳
菖蒲木通礠石(煆醋淬研)乳香杏仁(炒去皮尖)
松脂蠟(各一分)
共研極細入鵝膏同搗一二百杵撚如棗核大以鐵
穿中心作一孔子先挑耳令淨然後内藥耳中入再
初著時痒及作聲勿怪
治久耳聾方
烏驢乳(一合)皂莢(半兩為末)蠟(一兩)
相和於銚子内鎔成膏凝定即丸如棗核大用針穿
透安耳中一宿至來日看之有物下來在耳門中即
便取却再用一兩度即差
又方治耳聾塞耳
雄黃(一分)硫黃(一分)
共研為末綿包裹一字於耳中即差
治耳聾灌耳方
鵝毛翎根筒(七莖)燈心(七莖)木通(一兩)地龍(三條)
共相和燒灰研每用半錢以生油調傾入耳中便用
綿紙塞耳且側卧良久如此三度
鯽魚膽膏方治耳聾滴耳
鯽魚膽(一枚)烏驢脂(少許)生油(半兩)
和勻内樓葱管中七日滴放耳内
鵝膏方治耳聾滴耳
鵝膏(一合)
以少許滴耳中
蟹汁方治耳聾滴耳
生蟹(二枚)
搗絞取汁以少許滴入耳中
龜尿方治耳聾滴耳
龜
一味物合於中荷葉上養之專看葉上有尿收取滴耳中
鼠膽方治耳聾灌耳
鼠膽(雄者)
取汁滴入耳内令透初益聾半日後便能聽雖久亦差
蠟紙角方治耳聾
蠟紙(一張)
一物裁為四片每一片於筯上緊捲抽却筯以蠟紙
捲子安耳中燃之待火欲至耳急除去當有惡物出
在殘紙上日一角之角了以蠟塞定
又方治耳聾
以綿裹鐵内耳中隨耳左右口含礠石一塊即通
風聾
論曰風聾者本於足少陰經虚風乘之令氣脈不通風邪
内鼓則耳中引痛牽及頭腦甚者聾閉不通故謂之風聾
黃蓍湯方治風聾颼颼如風雨鐘磬聲或時出清水
或有膿汁
黃蓍(一兩半)附子(去皮臍)菖蒲(米泔浸一宿各一兩)木通(二兩)
五味子防風(各一兩半)礠石(醋淬七次三兩)杜仲(炒去粗皮)
玄參白茯芩熟乾地黃人參(各一兩半)
每服三錢生薑三片大棗一枚同煎空心温服日二
魚腦膏方治風聾年久
生鯉魚腦(二兩)當歸(切焙)細辛白芷附子(去皮)
(臍)菖蒲(各半兩)
共為末以魚腦置銀器中入藥在内微火煑候香去
滓入瓷盒中候凝如棗核大綿裹塞耳中
勞聾
論曰勞聾者腎氣虚勞所致也足少陰腎經宗脈所聚
其氣通於耳腎氣虚弱宗脈耗損則氣安得聰徹而不
聵舊說謂因勞則甚要當節嗜欲慎起居無損腎臟為
要
内補丸治腎虚勞聾
熟乾地黃附子(去皮臍)桂心(去粗皮)肉蓯蓉(酒浸)
(一宿)鹿茸(去毛酒浸酥炙)人參(各一兩)山藥(一兩半)柴
胡(三分)遠志(半兩)胡黃連(一分)白茯芩(一分)細辛
鍾乳(鵝管者二兩以甘草水煎三日研)
共為末再研勻鍊蜜丸如梧桐子大每服空心溫酒
下二十丸
内蓯蓉丸方治勞聾積久耳鳴
肉蓯蓉(酒浸一宿切焙)附子(去皮臍)山茱萸(炒)乾薑
桂心(去粗皮)巴戟天(去心)熟乾地黃(焙)石斛(去根)
澤瀉兔絲子(酒浸一宿别研)人參白茯芩蛇牀
子(炒)牡丹皮當歸(酒浸令潤)細辛甘草(炙)
菖蒲(米泔浸一宿)黃蓍遠志芍藥(各一兩)羊腎(一對)
(批去筋膜炙)防風(三兩)
除兔絲子外為末入兔絲子重羅鍊蜜丸如梧桐子
大每服二十丸食後温酒下漸加至三十丸日三
五聾
論曰五聾不同曰風聾曰乾聾曰勞聾曰虚聾曰聤聾
是也腎通氣於耳足小陰其經也經虚受風邪及勞傷
血氣停滯津液皆能致聾惟所受不同故其證各異葛
氏所謂風聾者痛掣乾聾者生耵聹勞聾者出黃汁虚
聾者肅肅作聲聤聾者膿汁出可不辨哉
黃蓍湯治五聾
黃蓍(一兩半)附子(一兩去皮臍)菖蒲(米泔浸宿一兩)一木
通(一兩一分)礠石(醋淬七次二兩)白茯苓五味子防
風熟乾地黃玄參人參(各一兩一分)杜仲(一兩)
(去麄皮)
每服五錢生薑半分大棗二枚同煮温服續喫羊腎
粥助之日四五服
耳聾有膿
論曰耳聾有膿者蓋腎藏虚勞傷血氣與津液相搏熱
氣乘之則結聚於耳中腐化膿汁氣不開竅則致耳聾
禹餘糧散方治耳聾有膿
禹餘糧(煆醋淬一分)烏賊魚骨(去甲)伏龍肝龍骨
(各半兩)附子(去皮臍一兩)
共為散每以一錢綿裹塞耳中日一易取差為度如
有蟲加麝香一黑豆大
一方加鐺墨半兩
治耳聾有膿水不絶臰穢方
肉蓯蓉(一兩)龍膽(一兩)白茅根(一兩)
共燒為灰以少蜜和今勻後入鯉魚膽汁三枚攪令
稀即以絹捩取汁&KR0377;入耳中其捩乾滓捻作挺子以
薄綿裹塞耳不過三日上愈
治腎熱耳聾有膿血溜日夜不止方
鯉魚腦(一枚)鯉魚腸(一其)烏麻子(一升)
先搗烏麻令碎入二味相和微火熬以煖布裏薄耳兩
食頃開之當有白蟲出復更作藥若兩耳並膿分藥
於兩耳中用若只一耳即於一面薄之不過三度差
二聖散方治耳内出膿水
白附子羌活(各一兩)
為散用猪羊腎各一隻切開每隻入藥末半錢不得
着鹽溼裹煨熟五更初温酒嚼下續喫粥壓
速效散方治耳聾膿出久不差
地龍(一條入白葱管當門挂陰乾)
入麝香少許研為細散摻入耳内
魚醋膏方治耳聾出膿或有蟲
耳虚鳴
論曰耳者心之寄竅腎氣所通也腑臟和平則其竅通
而無礙腎氣既虚風邪干之復以思慮勞心氣脈内結
不得疏通則耳内燂㷚與氣相擊而鳴或為鐘磬雷鼓
或如蟬噪皆腎虚所致也
礠石散方治腎氣虚弱氣奔兩耳作聲甚則成聾
礠石(煆醋淬七次)熟乾地黃菖蒲(米泔浸一宿)牡丹
皮白术(各一兩)白茯苓人參芎藭附子
牡荆子(炒)桂心(去麄皮)大黃(炒)桑螵蛸(切破炙)
當歸(各半兩)羊腎(一對切去筋膜炙乾)
共為散每服一錢温酒調下日三加至二錢不拘時
桑螵蛸散方治腎氣虚弱氣奔兩耳鳴甚則成聾
桑螵蛸(炙)附子人參白茯苓當歸桂
心(各半兩)牡丹皮白术(炒)熟乾地黃(各一兩)
羊腎(切去筋膜炙乾)
每服一錢空心食前温酒調下日三加至二錢
鹿茸丸方治腎勞虚後耳常聞鐘磬風雨之聲補腎
鹿茸(去毛酒浸一宿酥炙)礠石(煆醋淬)枳實(麩炒各二兩)附
子(去皮臍)山藥肉蓯蓉(酒浸切焙)牡蠣(煆各一兩半)
五味子巴戟天(各一兩)楮實(炒别搗末三兩)
共為末入楮實末同羅鍊蜜和丸如梧桐子大每服
二十丸至三十丸空心牛膝酒下
塞耳方治耳内晝夜虚鳴
菖蒲烏頭(去皮臍生用一兩)
為末綿裹半錢塞耳中再易之
牛膝煑丸方治腎虚弱風邪干之上攻於耳常作蟬
鳴以至重聽
牛膝海桐皮(二味各半斤搗末用好酒五斤于銀石器内熬成膏)蘹香
子(炒)當歸五加皮赤箭赤芍藥桂心
(去粗皮)麻黃(去根節)地龍(炒)木香獨活乳
香(研)防風骨碎補麒麟竭乾蠍(炒去土)沉
香天南星(生用各一兩)附子(去皮臍)烏頭(去皮臍)棟實
川芎(各二兩)虎腦骨(四兩酥炙)沒藥(一兩)麝香(研半兩)
共研再入前膏内和搗三千杵丸如梧桐子大每服
十丸至十五丸空心温酒或鹽湯下
耳耵聹
論曰耳者腎之候心之寄竅風熱摶於經絡則耳中津
液結聚如麩片之狀久則丸結不削或似蠶蛹致氣竅
不通耵聹為聾
豬脂膏方治耵聹塞耳聾強堅不可挑塞耳
生豬脂(一合)釡下墨(半兩研)
調和成膏捏如棗核大綿裹塞耳中
地龍汁方治耵矃塞耳聾強堅不可挑灌耳
地龍(溼者五七條)
取汁數滴入耳中挑即自出
聤耳
論曰腎氣通耳耳者腎之候若其經為風邪所乘毒氣
藴結於耳中以至膿汁俱出妨悶疼痛謂之聤耳
白斂散方治聤耳出膿血塞耳
白斂黃連龍骨赤石脂烏賊魚骨(去甲各一兩)
為散先以綿拭乾用藥一錢綿裹塞耳中
鯉魚腸方治聤耳出膿久不差者
鯉魚腸(一具細切)醋(三合)
合搗布裹棗核大塞耳半食頃痛即有蟲出著布即
拔之更易新者蟲盡為度
附子散方治聤耳耳中痛
附子(去皮臍一分)黃連(半兩)
為散以少許摻耳中
又方治聤耳塞耳
母鼠肝(一具)
旋取活鼠乘肝熱時以棗核大塞耳中
治聤耳方
石首魚腦中枕子
為末摻耳中即差
百蟲入耳
論曰百蟲入耳其類不一古方或灌以藥或導以物皆
以意出之也獨驢乳牛酪二物最為良法諸蟲之入耳
灌之即化為水其入腹者則連服數劑取差
灌耳牛乳方治蚰蜒入耳
牛乳(一盞)
少少灌入耳内即差若入腹者飲一二升當化為黃
水出未出再服
塗耳百部方治蚰蜒入耳
百部(切焙)
為末以一字生油調塗於耳門上其蟲自出
胡麻枕耳令出方治蚰蜒入耳
胡麻(半升炒令香)
碎研以葛袋盛側臥枕耳
豬肉掩耳方治蜈蚣入耳
豬肉(一兩片)
炙令香掩耳上立出
鯪鯉甲方治蟻入耳
鯪鯉甲(半兩燒為灰)
以水調濾過滴入耳中即出
豬脂枕耳方治蟻入耳
豬脂(一片)豬肉(一片)
將豬脂煮豬肉令香安耳孔邊枕睡即出
蜀椒醋灌耳方治百蟲入耳
蜀椒(半兩為末)醋(半盞)
以椒末入醋中少灌入耳内行一二十步即出
葱油枕睡方治百蟲入耳
油麻(一升炒研令煙出)葱白(一莖切炒令香)
將葱與油麻拌勻以缾子盛當耳門安側睡令缾口
向耳無令傾蟲從耳中出至缾子内即去之
又方
以火照之即向明出
擊刀方治百蟲入耳
以刀口於耳上相擊作聲蟲即出也
治百蟲入耳方
雄雞冠血(不拘多少)
滴耳内立出
治蜈蚣入耳閉氣令出方
閉氣氣滿即吐復閉取令出或死耳中徐徐以物鉤
出之若積久不出者取新熱猪肉安耳竅上即出
治飛蛾入耳法
先大吸氣仍閉口掩鼻呼出氣蟲即隨氣出
又方
以雞肉塞耳中立出
鼻病門
鼻病統論
論曰肺為五臟華蓋開竅於鼻肺氣和則鼻亦和肺氣
感風冷則為清涕為齆為息肉為不聞香臭肺實熱則
為瘡為痛膽移熱於腦則濁涕不已謂之鼻淵惟證候
不同故治&KR1276;亦異
鼻塞氣息不通
論曰鼻塞氣息不通者以肺感風寒其氣摶結不得宣
快窒塞既甚而息不能出入也巢氏謂息肉生長致氣
塞不通蓋有未嘗生息肉而氣息不通者宜析而治之
人參湯方治肺風上攻鼻塞不通
人參白茯苓陳橘皮(去白)蜀椒(去目并合口者妙)
麻黃(去根節)黃芩羌活(各半兩)
每服三錢水煎食後温服
杏仁煎方治肺傷寒氣欬嗽唾痰聲重鼻塞補肺
杏仁(去皮尖雙仁二兩研)棗肉(煑去皮核一升)白蜜生薑汁
酥(各半升)餳(一升)
同合和於銀器中微火煎候熟服一匙頭温酒調下
食後
人參丸方治肺風上攻鼻塞不通
人參防風細辛黃蓍沙參甘菊花(炒)
木通(各半兩)
共為末鍊蜜丸如梧桐子大每服十丸温水下日再
木通膏方治鼻窒塞不通利
木香細辛當歸川芎木通蕤仁(研)
白芷(各半兩)
共細剉内銀石器中入羊髓微火煎候白芷色黃膏
成去滓澄清凝每用小豆大内鼻中日再以差為度
鼻塞不聞香臭
論曰鼻有息肉不知香臭者亦有無息肉而不知香臭
生息肉不知香臭已例方濟此姑論鼻塞不聞香臭蓋
鼻之窒塞或冷風乘或肺壅熱冷熱故異其塞則一皆
肺臓不和氣不宣通也治塞者當審其冷熱
天門冬丸方治鼻塞不聞香臭
天門冬白茯苓(各五兩)人參枳實(炒)甘草
(炙各三兩)檳榔(二兩)
共為末鍊蜜和丸如梧桐子大每服二十丸食後漿
水下日再暑月以牛乳下
通氣膏方治鼻中不利窒塞不通不聞香臭
木通當歸川芎蕤仁桂心(各半兩)細辛
白芷
共細剉與羊髓三兩同於銀石器中微火煎至白芷
黃色去滓澄凝每取小豆大塞鼻中日再
芎藭散方治鼻塞不聞香臭
芎藭辛夷(各一兩)細辛(三分)木通(半兩)
每用少許綿裹塞鼻中溼即易
瓜蔕散方治鼻塞不聞香臭
瓜蔕藜蘆(各一分)
每用一錢綿裹塞鼻中日三易
齆鼻
論曰鼻和則知香臭夫鼻為肺之竅非能自和也必肺
氣流通然後鼻為用而香臭可知若心經移熱于肺致
肺臟不和則其竅亦無以宣達故為齆鼻此乃内經所
謂心肺有病則鼻為之不利也
黃蓍散方治齆鼻順肺氣四時服食
黃蓍人參防風防己生乾地黃桔梗(炒)
芍藥黃芩澤瀉石南葉白术(米泔浸一宿炒)
桂心(去粗皮)甘草(炙)牛膝(酒浸一宿)赤茯芩
紫苑(各三兩)
共為散每服一錢温酒調下如要丸鍊蜜丸如梧桐
子大每服三十丸温酒下
雄黃丸方治齆鼻
雄黃(一錢)甘草(炙)附子(去皮臍)細辛(各一分)
為末用羊膽汁和丸如棗核大以綿裹内鼻中移時
出惡物即差
細辛散方治齆鼻不聞香臭宜塞鼻
細辛甘草(炙)附子(去皮臍)木通(各一分)
為散以羊膽汁和如棗核大塞鼻中
治齆鼻法
伏面臨牀以新汲水淋玉枕上即差
治齆鼻吹鼻
皂莢(一挺炙去皮子)
為散以一字吹入鼻中即差
鼻中生息肉
論曰鼻者肺之竅鼻和而知香臭風寒客於肺經則鼻
氣不利使津液壅遏血氣摶結附著鼻間生若贅疣有
害於息故名息肉
羊肺散方治鼻中息肉
羊肺(一具切去筋膜炙乾)木通(半兩)白术(米泔浸一宿炒黃四兩)
乾薑(半兩)肉蓯蓉(酒浸一宿半兩)川芎(半兩)
為散每服一錢食後米飲調下日二
礬石丸治鼻生息肉
礬石(熬令汁枯四兩)木通細辛(各半兩)丹砂(研一分)
共為末麪糊和丸如小豆大每用一丸綿裹内鼻中
一日一易取下息肉止
胡粉膏方治鼻中息肉不通𫝊鼻
胡粉(炒)白礬(燒令汁盡各等分)
為末用青羊脂和成膏以少許塗𫝊息肉上
鼻淵
論曰内經謂膽移熱於腦則辛頞鼻淵鼻淵者濁涕下
不止也夫腦為髓海皆藏至陰故藏而不瀉今膽移邪
熱上入於腦則陰氣不固而藏者瀉矣故腦液下至滲
於鼻其證濁涕出不已若水之有淵源也治或失時𫝊
衂衊瞑目之患
防風散方治腦熱鼻淵下濁涕不止
防風(一兩)黃芩人參甘草(炙)川芎天門
冬(各一兩)
為散每服二錢食後沸湯調下日三
雞蘇丸方治腦熱肺壅鼻淵多涕
雞蘇葉(乾者)麥門冬桑根白皮川芎黃蓍
(炙)甘草(炙各一兩)生乾地黃(二兩)
為末鍊蜜和丸如桐子大每服二十丸食後臨卧人
參湯下
辛夷膏方治肺熱鼻塞多涕
辛夷(一分)白芷(三錢)藁本甘草當歸
細剉以清酒二盞羊髓十兩銀器内微火煎五七沸
傾入盒中澄凝每取一豆許内鼻中日夜各一服
鼻流清涕
論曰五臓化液遇熱則乾燥遇寒則流行鼻流清涕至
於不止以肺臟感寒寒氣上達故其液不能收制如此
且涕泗洟皆鼻液也以繼泣則曰涕以生於肺則曰泗
涕甚曰洟此獨言涕與宣明論五臓化液肺為涕同意
細辛丸内鼻方治腦冷鼻塞時出清涕
細辛桂心甘遂(炒)芎藭附子(各一分)辛夷
(半兩)木通(二兩)
為末鍊蜜丸如棗大以綿裹内鼻中勿令氣泄覺小
痛搗生薑汁和撚即愈
一方用狗膽和丸
芎藭膏方治鼻塞多清涕
芎藭吳茱萸(炒湯浸)蜀椒(去目炒)細辛乾薑
皂莢(去皮子各三分)
細剉以醋浸一宿内猪脂於銀器石器中煎五七沸
去滓頃入盒中澄凝以綿裹少許内鼻中
黃連汁方治鼻塞多年清水出不止灌鼻
黃連(去鬚二兩)蒺藜苗(二握)
細剉水二升煎至一升取一合灌鼻中不過再灌大
嚏即差
蒺藜汁方治鼻塞清水不止灌鼻
蒺藜(一握)
細剉以水三盞煮至一盞去滓仰面先滿口含飯取
汁一合灌鼻中不過再灌嚏出息肉差
鼻中生瘡
論曰心肺有病鼻為之不利蓋心肺在膈上肺開竅於
鼻心肺壅熱氣熏於鼻間藴積不散其證乾燥而痛甚
則成瘡也惟能平調心火以利肺經則瘡可已
升麻湯方治鼻乾痒生瘡乾嘔不下飲食
升麻桔梗黃芩犀角貝母(去心)龍膽(各半兩)
甘草(炙一分)
每服三錢水煎食後温服不拘時
硫黃膏治面瘡鼻頭赤爛
硫黃(研細一錢)
以葱白三寸入童便二合浸一宿研絞取涎和末如
膏塗上不見風日二
梔子煎方治肺氣風熱鼻内生瘡
山梔子(去皮榖)苦參木通(各三兩)
細剉以四兩酥同煎令香去滓頉入盒中每以少許
滴入鼻中
礬石煎方治鼻中熱氣生瘡有膿殠兼有蟲
礬石(一兩枯)苦參生地黃(洗令淨絞取汁三合)
二味為末以地黃汁并水二盞煎至三合綿裹去滓
少吹滴鼻中三五度差
黃檗飲方治鼻中熱氣生瘡有膿殠兼有蟲
黃檗(二兩)
以冷水浸二宿絞取汁一盞服之
疳蟲蝕鼻生瘡
論曰五臟皆有蟲蟲得風則化肺開竅於鼻肺經既虚
風熱乘之鼻氣壅塞不得宣通則疳蟲因得浸蝕瘡生
鼻間
治鼻中疳瘡方
牛鼻津取塗瘡上
椿根湯方治疳蟲蝕人口鼻
椿根(切一升去皮)鹽(半合)葱白(切半升)豉(半升)椒(一合)
(去目)
合和以醋及清泔各三升同煎數十沸去滓約及一
升分作三服有惡物出小兒量加減
如聖散方治疳蟲蝕鼻生瘡及鼻下赤爛
胡粉(半兩)麝香(研一字)甜瓜蔕(七枚為末粉内同研)
合研勻用蟾酥少許水浸一宿次日取蟾水先和粉
次同和丸如菉豆大每用二丸水化傅瘡上鼻下赤
爛者亦塗之小兒每用一丸
青金散方治疳蟲蝕鼻生瘡及鼻涕淹漬
銅青白礬(生研各等分)
同為散每用少許傅瘡上小兒亦可用
聖濟總錄纂要卷十八
