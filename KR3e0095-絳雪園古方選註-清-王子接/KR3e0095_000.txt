絳雪園古方選注醫家類
提要
(臣)等謹案絳園園古方選注三卷
國朝王子接撰子接字晉三長洲人自古集經
方者不過註某丸某散主治某症而已其兼
論病源脉候者已不多見至於製方之意則
未有發明之者近始有醫方集解然所見較
淺亦未盡窺運用之本旨是書所選之方雖
非秘異而其中加減之道銖兩之宜君臣佐
使之義皆能推闡其所以然前有自序稱釐
為三卷上卷獨明仲景一百一十三方三百
九十七法中下二卷發明内科女科外科幼
科眼科及各科之方未附雜方藥性以書按
之則和寒温汗吐下六劑及内科以下諸科
上中下三品本草俱各自為帙不題卷數蓋
其門人葉桂吳蒙等所分非子接之舊也今
仍定為三卷以還其舊而得宜本草則附於
末焉乾隆四十三年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
