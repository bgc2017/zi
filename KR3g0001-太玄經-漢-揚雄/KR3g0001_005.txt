形于身(二火也亦爲隂位隂中之火光而不炎故減自中也火爲心形見也心而)
(自損故見身也)測曰心減形身困諸中也(内自困責求之中心)
(也)次三減其儀利用光于階(三爲進人必其當進故先自損)
(損巳益人故減其儀也無德不離必至於四從四承五位當公侯故登階陛有光榮也)
測曰減其儀欲自禁也(自守以約禁已之非也)次四減
於乂貶其位(乂治也金性剛彊而在隂位自減於治不重不威故貶位也)
測曰減於乂無以莅衆也(居高據衆以德威民也)次五
減其黃貞下承于上寧(五爲天子處於中央故稱黃也居中得正)
(故貞必正其道爲下難附故減貞也臨長四方故曰下承奉天以禮時節和調故上寧也)
測曰減黃貞臣道丁也(丁當也臣敬於上故道當也)次六
幽闡積不減不施石(六爲水故稱幽施禄及下故曰闡積家性爲減)
(減而不施故謂之石也)測曰幽闡不施澤不平也(不施如石)
(故其恩澤不行者也)次七減其疾損其䘏厲不至(䘏憂也厲)
(危也七火也爲冰所克故爲疾也家性爲減每則損之疾除憂解所惡者消危懼之難故)
(不至也)測曰減其疾不至危也(所害以除故不至於危亡也)
次八瀏漣漣減于生根(八木也秋木始衰瀏㳅也漣漣㳅垂之貌)
(一爲下人而在唫者陽不之施故婦處也)測曰唫不予人所違也
(志不丈夫故人違之也)次二唫于血資乾骨(血以諭濡二火也故)
(乾隂中之陽故稱骨家性爲唫故無濡潤之所施也)測曰唫于血䂄自
肥也(䂄省而自肥也)次三貌不交唭㘈唫無辭(二者隂家)
(之陽而在唫世故朴素也貌無容飾不能交人唭㘈有聲而無辭也)測曰貌不
交人道微也(不能交人故微漏也)次四唫其榖不振不
俗纍老及族(四爲公侯而在唫家禄不施賜又不振救族類之老順俗垂亘)
(故爲纍也)測曰唫其榖不得相希也(世之唫閉故不得相希望)
(也)次五不中不督腐蠧之嗇(五爲天位隂家之陽故不中不)
(督也賦斂不中故稼嗇腐也)測曰不中不督其唫非也(唫而)
(不予故爲非也)次六泉源洋洋唫于丘園(六水也故爲泉源洋)
(洋大水之貌也丘園以諭高也水性就下故唫於高也)測曰泉源之唫
不可譏也(所施唯謙人何譏之也)次七唫于體黃肉毁
(體謂綴體相連若子孫也七爲失志失志無道唫於親親内不相附故骨肉毀也)測
曰唫于體骨肉傷也(九族不睦故傷也)次八唫遇禍
禱以牛解(八爲過中以五爲牛木剋於土故爲禍也牛以解禍庶獲其禍家性)
閉朋牖善持有也(守一不移持有善道也)次二迷自守
不如一之有(二隂位也亦爲目目在隂中故迷也迷而自守太行不正故不)
(如一守身脩善諭持正業也)測曰迷自守中無所以也(以用)
(也不先自守故無所用也)次三無喪無得往來默默(三爲進人)
(當進德脩業以及於時家性爲守故能檢身不求於人無喪無得無咎無譽常自循守故)
(默默也)測曰無喪無得守厥故也(默而自守故守其故也)
次四象艮有守(四於戌爲苟象似也艮難也似能難人者若芻苟也有㺃)
(之名而不能御故言似也)測曰象艮之守廉無&KR2695;也(廉察而巳)
(不&KR2695;有之)次五守中以和要侯貞(五爲天子守中和之道以有其)
(國諸侯之正主也故貞以道正國國人所歸雖處要荒莫不畢至故曰要侯也)測曰
守中以和侯之素也(侯君也居中以正君之素所修也)次六
車案軔圭璧塵(六爲上禄下之所奉車而案軔不通神靈不來不彺告祭)
(不時故璧圭塵也)測曰車案軔不接鄰也(祚不遠被無所接及)
(也)次七羣陽不守男子之貞(七爲陽世皆陽故稱羣也爲六)
(所克故不守守身求二三是其世因三問二所介者遠在守之世自脩而巳故男子之正)
(也)測曰羣陽之守守貞信也(守正無欲故貞信也)次八
(節起於此首之次三隂上爲逆陽下爲順萬物日衰故曰退也降集自斂也故爲之翕翕)
(之初一日入軫宿十一度)初一狂衝于冥翕其志(翕順也水性流)
(行無内不入故稱狂衝初發自源蒙蒙然故謂之冥波蕩順志不拘於法水之性故言順)
(其志也)雖欲逍遥天不之兹(水之流行是天之性雖欲逍遥天之)
(不順故曰天不之兹兹此也言不令如此也)測曰狂衝于冥天未
與也(水宜㳅行天未與之逍遥者也)次二翕冥中射貞(二爲平人)
(不隱不仕故曰翕翕順也中中心也順其中心自近念遠不違正道故貞家性翕順每自)
(順從冥也)測曰翕冥中正予也(予我也我謂二也言二正處中正也)
次三翕食嘬嘬(二爲進人順意欲上禄食於四嘬嘬食疾之貌也疾欲仕)
(進違於推讓故嘬嘬也)測曰翕食嘬嘬利如舞也(所利不方)
(故如舞也)次四翕其羽利用舉(羽朋友之用善稱相翼之謂也五爲)
(土土生金親近於五常見舉用故利也朋友相翼進在禄位有似叔牙之相管仲也)測
曰翕其羽朋友助也(朋友者朋助之謂也朋友相衛是其力助也)
次五翕其腹辟金榖(五爲大位而在翕家翕斂順志故其口腹無施)
(禄之意金榖辟藏專足於巳故翕其腹也)測曰翕其腹非所以舉
也(自翕以欲故作貞舉之君也)次六黃心鴻翼翕于天(六爲)
(五心五處中色黃故黃心也位尊心正所在必賢故翼鴻也臣賢君明下順於上故翕天)
(也)測曰黃心鴻翼利得輔也(鴻翼之正臣相輔助也)次
七翕繳惻惻(七爲繩爲射射用繩者繳之謂也七爲失志又爲飛鳥鳥而失)
(志故高飛飛而遇繳欲去不得故惻惻也惻痛心也)測曰翕繳惻惻被
離害也(飛而遇繳故離害也)次八揮其罦絶其羂殆(七爲)
(罔罟而在八前故有罦羂之難八爲青龍龍遇罔罟必免其害故絶羂也羂絶罦敗所縘)
(不禁故有殆也揮而去之何傒之有也)測曰揮罦絶羂危得遂
也(羅罔而去得遂龍之志矣)上九㩣其角維用抵族(九爲兵爲)
曰燕聚嘻嘻樂淫衍也(樂而無節故淫衍也)次三宗其
高年羣鬼之門(三爲門宗尊也高年可高而宗也鬼歸也進德之人修業)
(及時當爲王臣故羣歸其門也)測曰宗其高年鬼待敬也(賢者)
(所歸故待之以敬也)次四牽羊示于叢社執圭信辟其
左股野(家性爲聚三木也木聚故稱叢五土而封聚故謂之社三亦爲震震爲股)
(四爲羊五爲天位四爲公侯公侯執羔故牽羊也社稷之臣故言叢社也圭以爲信亦股)
(肱之臣也股肱左辟故股野也)測曰牽羊于叢不足勞也(奉羔)
(進君非勞苦之事也)次五鼎血之蕕九宗之好乃後有
孚(孚信也蕕臭草也五爲天子故有鼎爼血食之祭九宗羣會燕好肅敬不違於道然)
(後相誓以忠信也)測曰鼎血之蕕信王命也(天王之命以信)
(爲夲也)次六畏其鬼尊其禮狂作昧淫亡(亡無也昧)
(迷也淫爲淫祀也不正稱狂六爲宗廟郊祀天地告事於廟敬鬼神而遠之故迷淫亡也)
測曰畏鬼之狂過其正也(畏敬鬼神大道之正也)次七
竦萃于丘冡(七謂下山山而下者丘冡象也火在水上故竦火性炎上故萃)
(丘冢也)測曰竦萃丘冡禮不廢也(恒自竦懼不廢禮也)次
八鴟鳩在林㕹彼衆禽(八爲林七爲鳥鳥言㕹怒故鴟鳩也鴟鳩)
初一冥積否作明基(一北也故稱冥否不善也謂秋物衰也萬物衰)
(落故言不善積衰落之物以備明歲故作明基言爲明年之基業也)測曰冥積
否在惡也(所積不善故在惡也)次二積不用而至于大
用君子介心(二爲心隂家之隂故稱君子積善之家雖不見用積善餘慶終)
(於大用也介大也雖不見用君子猶大其心志以俟時也)測曰積不用不
可規度也(大人之心不可度知也)次三積石不食費其
勞力(石爲四也在三之上故爲積石故曰不食故費力也)測曰積石不
食無可獲也(雖積非飴故無獲也)次四君子積善至于
車耳(隂家之隂故稱君子家性爲積積善善益積惡惡聚四者隂位而在隂家故積)
(善也積善成名故車生耳也)測曰君子積善至于蕃也(蕃車)
(耳也車服有章以顯賢也)次五藏不滿盜不嬴(五爲君位雖在積家)
(陽道不足故不滿也積善多福故不致盜也)測曰藏滿盜嬴還自
損也(多藏必厚亡損己之謂也)次六大滿碩施得人無亢
(六爲大水水滿則盈故傾施也施禄及下故得人無亢言得天下之人無與亢對也)測
曰大滿碩施人所來也(言來致於人也)次七魁而顔
而玉帛班而決欲收寇(魁藏也顔見也玉帛者決以其欲而果決)
行其職出入有餙(行屬於火謂之餙者白露節終於此首之次五秋分)
(氣起於此首之次六斗指酉南吕用事隂升於西故言白陽退於北故言黑隂陽分職所)
(主白黑相襲故謂之餙餙之初一日入角宿七度)初一言不言不以
言(一陽家之陽故稱君子君子之道非法不言以道自餙不虚文也)測曰言
不言默而信也(非法不言故默而信也)次二無質餙先
文後失服(二陽家之隂小人道也無質而餙文以取容故失服也)測曰
無質先文失貞也(無貞而餙故失貞也)次三吐黃酋舌
拑黃聿利見哲人(哲人謂五也黃中也舌言也聿述也三爲進人而在)
(火行火燥而進當上於四四爲公侯之位吐出中言拑盡道述以奉於五故利見也)測
曰舌聿之利利見知人也(因四奉五利見智德之人)次四
利口哇哇商人之貞(四爲利口哇哇展轉之貌也貞正也夫人不言)
(言必有中口舌展轉不可反覆此蓋商賈之正也)測曰哇哇之貞利
于商也(哇哇之言商人之利也)次五下言如水實以天
牝(五爲天子水善下人故其下言赴下如水所以獲尊位實如天子以牝守之故曰牝)
(也)測曰下言之水能自沖也(能自虚沖故致尊位也)次
六言無追如抑亦飛如大人震風(如抑皆辭也六爲上)
(禄施禄乎民賞慶刑威言不可追言出如飛發動震衆故震風也)測曰言無
追如抑亦揚也(福之抑揚實難知也)次七不丁言時微
于辭見上疑(丁當也七爲失志之主不可正諫故不當言時事也微辭依違)
(以見於上冀上自疑反正道也)測曰不丁言時何可章也(風切)
(而巳不可章灼也)次八蛁鳴喁喁血出其口(蛁蟬也恒託於)
(木其鳴也則血出其口不鳴則喁喁然家性爲餙當相餙文四金入木金克於木故曰出)
(血也)測曰蛁鳴喁喁口自傷也(小人多口四則哇哇八又出血)
(故傷於口也)上九白舌于于屈于根君子否信(九爲)
(二上臣五故自反也三當上進四據禄位以次當升故信不遠也)測曰疑自
反反清靜也(清靜自守方得位也)次三疑彊昭受兹閔
閔于其心祖(祖始也彊彊梁也昭明也三爲木而在木行故疑彊梁而明盛)
(也必受此疑故閔閔然而自憂也於其心意始時所行不違於道故明也)測曰疑
彊昭中心冥也(自疑不審故心冥也)次四疑考舊遇貞
孚(考問也孚信也君子之道故舊不遺今而問之知其疑也信在於九遇正也)測
曰疑考舊先問也(有舊而問故疑也)次五黃疑金
中(赤也土色黃而先言赤者故疑也外赤内黃故言疑金中隂家之陽色不純正也)
測曰黃疑中邪奪正也(以赤奪黃非其色正也)次六
誓貞可聽疑則有誠(六爲之師師衆之事以誓爲正故曰誓貞貞正)
(也事正故可聽也可聽則無疑無疑故有誠也)測曰誓貞可聽明王
命也(精誠之言明時王之命也)次七鬼魂疑貞厲嚘嗚戈
木之烏射穴之狐反自耳厲(七火六水水滅於火故爲七鬼)
(也厲惡也六正克七故貞厲也嚘嗚歎也七爲射又爲兵兵飛而射也戈射也爲羽又爲)
(日日中有烏八木七上於八故烏在木上而日弋木之烏也)測曰鬼魂之
疑誠不可信也(鬼魂之凶誠不可取信也)次八顚疑遇幹
(形謂坤象見也陽在地下養萬物根荄若母之養子也萬物形貌皆可觀視故謂之視視)
(之初一日入亢宿四度)初一内其明不用其光(自視稱内明一)
(而内明内自省視内省不疚何憂何懼故内其明也謙以下人以光自耀故不用也)測
曰内其明自窺深也(深窺巳瑕而自改也)次二君子視
内小人視外(君子謂一也一内其明故視内也小人謂二也陽家之隂故稱)
(小人火光外炤故視外也)測曰小人視外不能見心也(光明)
(外照故不見已之心也)次三視其德可以幹王之國(三爲)
(進人日新其德必升四而爲公侯故幹國也家性爲視内自省見故視其德也)測曰
視德之幹乃能有全也(能自省料故全也)次四粉其
題䪻雨其渥須視無姝(題額也䪻面也渥美也姝好也粉餙也四)
(者公侯之位而在陽家之隂故小人也爲小人之道不餙其心而餙其面猶姝姝之好而)
(遇於雨故視無好也)測曰粉題雨須不可忍瞻也(餙面遇雨)
(不可視之也)次五鸞鳳紛如厥德暉如(五爲天位故稱鸞鳳)
(孔子曰鳳鳥不至明爲天瑞也紛如有文章也暉如文德之貌也有文有德故暉如也)
測曰鸞鳳紛如德光皓也(言其德皓皓然盛也)次六素
車翠蓋維視之害貞(宗廟尚質故素車也車素蓋羽猶爲不純車服)
(不純惟身之二家性爲視能内自視改復於正故貞也)測曰素車翠蓋
徒好外也(君子之道被褐懷玉今高自外餙好非道之貞也)次七視
其瑕無穢(七火也火性光炎身不容瑕家性爲視而内自視身光巳清故無穢)
(也)測曰視其瑕能自矯也(自矯以正故無瑕穢也)次八
翡翠于飛離其翼狐鼦之毛躬之賊(八爲震震爲鳥)
(故翡翠也於卯爲兔狐鼦屬也各以文毛之用遂致殺身之禍不自視之咎也)測曰
翡翠狐鼦好作咎也(八獨無視故逢咎也)上九日没其
光賁于東方用視厥始(九西方也日之將入故言没其光也賁餙)
二沈視自見賢於眇之眄(二爲目而在沈家故沈視也視而沈)
(者必見其内内省不疚無所憂懼必而自見是賢眇之所眄也)測曰沈視之
見得正美也(而自省察道之美也)次三沈于美失貞矢
(矢直也貞正也三爲進人進不以道沈淪美色故沈美也不得其道故失正直也)測
曰沈于作聾盲也(沈放美色故聾盲也)次四宛雛沈
視食苦貞(四爲酉故稱宛雛亦爲公侯義不素食故先苦而後得禄也得必以)
(正故貞也)測曰宛雛沈視擇食方也(言其所食必當方也)次
五雕鷹高翔沈其腹好&KR2443;惡粥(粥出也&KR2443;懷也五爲天而)
(位正以雕鷹諭者家生爲沈沈於惡位高翔不復猶貪暴之君高志穢行好懷嗇利惡所)
(出也)測曰雕鷹高翔在腐糧也(爲君腐糧下不足也)次六
見票如累明利以正于王(票飛光也累明也六爲上禄君子之)
(道重明麗正光輝遠聞故利以正於王也)測曰見票如累其道明
也(道之分明故自見也)次七離如婁如赤肉鴟梟厲(厲惡)
(也七爲目故稱離婁力視之貌也七爲鳥故稱鴟梟鴟梟貪惡之鳥也故見赤肉而力視)
(之也)測曰離婁赤肉食不臧也(視其非求故不善也)次八
盼得藥利征(盼目之美也詩云美目盼兮濁盼而視故見藥藥以除疾猶明)
(復其下旣巳也故萬物巳成將當蓋藏入於室内故謂之内内之初一日入氐宿四度)
初一謹于媐㐜初貞後寧(一水也文爲之媐春秋也傳火水媐)
(故謹其内㐜正也謹其媐正男女道正故貞夫婦别室家安故後寧也)測曰謹
于媐㐜始女貞也(爲女道正故爲賢婦也)次二邪其内
主迂彼黃牀(内主爲婦也火爲水妃必見克害故内主邪也迂遠也黃中也)
(牀亦内也内主不正故遠之也)測曰邪其内主遠乃寧也(性相)
(克害故遠之乃安寧也)次三爾儀而悲坎我西階(三陽位也)
(内者昏姻之道仲春之月木盛東方坎憂也爾汝也汝三也悲悲已也納内之世親迎之)
(道婦升西階有代親之義故而自非憂感而巳也)測曰爾儀而悲代
母情也(感母見代故悲心也)次四好小好危喪其藴袍
厲(厲危也藴袍謂食禄也小好謂非正侈靡之事也居公侯之位不念盡忠以和隂陽)
(而侚侈靡故喪禄也)測曰好小好危不足榮也(所好非事故不)
(足以爲光榮也)次五龍下于泥君子利用取媐遇庸
夷(五土也六爲水土在水下故泥也龍以諭陽陽下於隂親迎之義也故君子利以取)
(媐也庸大也夷悅也親迎以禮故大悅也)測曰龍下于泥陽下隂
也(親迎之時男下女也)次六黃昏于飛内其羽雖欲滿
宫不見其女(六爲宗廟納婦廟見然後成婦昏者親迎之時也于飛飛就陽)
(也内其羽入于宫也六欲妃五而五克之見克不進故不見其女也)測曰黃昏
内羽不能自禁也(時過將奔禮所不禁也)次七枯垣生
莠皬頭内其雉婦有(七爲祖父故白頭也白而不純謂之皬白頭而)
(内稚婦者二爲仲女而與七合故有稚婦也)測曰枯垣生莠勿慶
類也(老夫女妻明不足慶猶可以繫旄類也)次八内不克婦荒
家及國涉深不可測(克勝也荒立也八隂立也當婦於九九而克之)
(故不勝婦也婦而不勝故家亡家亡及國故不可深豫測也)測曰内不克
(廢又一爲沙泥木廢泥沙之上是爲枯園家性爲去故去下居高也)測曰去此
靈淵不以謙將也(水以善下爲夲今去下即高非謙德也)次二
去彼枯園舍下靈淵(二火也水克於火故相反也)測曰舍
下靈淵謙道光也(去高即卑道光大也)次三高其步之
堂有露(三爲進人故高其步也五爲當視遠步高當升未至故其樂速意露見也)
測曰高步有露妄升也(不循揖讓而高其步故妄升也)次四
去于父子去于臣主(五以上爲祖父之屬也四以下爲子孫之例也)
(四次於五五升則四上父没則子繼家性爲去故去小而升大也)測曰去于
父子非所望也(子襲父位雖當居尊明無先望之意也)次五攓
其衣之庭有麋(五爲衣麋草也方近於水故攓衣也庭中庭也五爲中央)
(故稱庭庭而有草故衣舉也)測曰攓衣有麋亦可懼也(庭之)
(不除君之懼也)次六躬去于成天遺厥名(六爲上禄禄位高而)
(尊家性爲去當成功而讓於人或若堯舜或便還五功成身退故天遺其名也)測曰
躬去于成讓不居也(巳居天位公之於賢也)次七去其
德貞三死不令(令善也七爲火其行屬木爲其父母子去父母故言去其)
(德也家性爲去雖去而正故貞也)測曰去其德貞終死醜也
降于隂物咸喪明(行屬於金謂之晦者言隂陽易位萬物日彫故喪其)
(明於晦闇之地故謂之晦晦之初一日入氐宿十三度)初一同冥獨見
幽貞(水在金行子母之道在於晦闇之世雖同於冥故能獨有所見而處於下故幽)
(以陽居正故貞也)測曰同冥獨見中獨昭也(處晦而明故昭)
(也)次二盲征否(二爲目而在隂位位隂世晦故盲也火克於金故否行數)
(不通故正否也)測曰盲征否明不見道也(旣盲又否故不見道)
(也)次三隂行陽從利作不凶(夫陽行則隂從今而反之明世)
(晦也然去婦之道共成家事雖非公正作務之事未爲凶也)測曰隂行陽
從事必外也(居家理治可移於官故必外也)次四晦其類失
金匱(四金也而在其行處晦之世故曰晦其類也金匱美寳也四是公侯之位而在)
(晦世故失其美寳也)測曰晦其類法度廢也(國之美寳廢失之也)
次五日正中月正隆君子自晦不入窮(五在中央)
(故日月正中也月滿之時亦於中也故以日月喻矣五爲天位而在晦世從時而卑故自)
(晦也謙尊而光故不入窮也)測曰日中月隆明恐挫也(日中)
(則&KR0628;故明挫也)次六玄鳥維愁明降于幽(降下也六爲上禄高)
(而無民幽者神所居也宗廟之道以幽爲明六爲玄七爲鳥以祠祭宗廟而維愁也)測
曰玄鳥維愁將下昧也(冥昧之中神所居之也)次七䏴
提明德或遵之行(七爲失志䏴者目不明也提弃也弃其明由晦世也)
(遵猶循也或循之行從時之宜也)測曰䏴提明德將遵行也
(言行以道德也)次八視非其直夷其右目滅國喪家
(七爲目八因以視故曰視其直也夷傷也右目爲七也在八之右故爲右目家性爲晦目)
(少且晦故傷也上欲敵九九克於木故曰滅國國滅故家喪也)測曰視非夷
目國以喪也(相克之世故喪也如霸王遇韓信眼不别賢而亡也累將)
(數夲校勘無此注十三字惟林氏印行夲中有恐是林氏新意不敢除去也)上九
晦冥冥利于不明之貞(貞正也九金也而在晦世故冥冥也利以)
(不明隨時之宜則貞也)測曰晦冥之利不得獨明也(時世)
(晦闇九雖正陽宜自抑損不得獨自分明也)
太玄經卷第五
