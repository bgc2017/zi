也(用心不一故後蚓也)次二銳一無不達(火性上達旣以火德而處)
(銳家在其土行并力俱上故言無不達也)測曰銳一之逹執道必
也(專一之故必上達也)次三狂銳盪(三爲進人但當進德修業而已在於)
(銳家未見挫折故言銳盪也)測曰狂銳之盪不能處一也
(狂盪之人故不一也)次四銳于時無不利(時者得其時也銳而必利)
(故時無不利也)測曰銳于時得其適也(銳以時宜故得其適也)
次五銳其東忘其西見其背不見其心(家性爲銳)
(苟自銳進進東則亡西見背藏心不本道實故言銳也)測曰銳東忘西
不能迴避也(銳東亡西故不求所宜也)次六銳于醜含于
五軌萬鍾貞(醜類也鍾聚也五軌五行也六水也雖在銳世而不失法從五)
(行之性銳達於類萬福之所聚故正也)測曰銳于醜福禄不量
也(萬福所鍾故不可量數也)次七銳于利忝惡至(火在銳家故言)
(利也忝辱也君子之道銳於仁義則吉銳於色利故惡至也)測曰銳于利
辱在一方也(六辱於七在南方也)次八銳其銳救其敗
(木在其土行故相克敗言銳者以末害本旣非其宜故銳其木之銳故救敗也)測曰
銳其銳恐轉作殃也(恐作殃禍克其本也)上九陵崢岸
(達目明外照故曰達目也)測曰迷腹達目以道不明也(目爲)
(心視故其明也)次三蒼木維流厥美可以達于瓜苞
(東方爲春故青木也維流枝枚垂貌也瓜苞尋蔓於地木不下其枝枚則不得虆而蔓之)
(而達於上民弱於下君不施仁以存恤之上下懸絶不相及也)測曰蒼木維
流内恕以量也(居高恕下民所附也)次四小利小達大
迷扁扁不故(四爲金隂稱小金稱利隂中之金故小利也四爲下禄故小達)
(也不能進賢專於小利故大迷也)測曰小達大迷獨曉隅方
也(迷不四達知一方也)次五達于中衢大小無迷(五爲土土)
(而四達故稱衢家性爲達而在中衢無所不通故曰小大無所迷也)測曰達于
中衢道四通也(無所迷惑故四通也)次六大達無畛不
要止洫作否(畛界也要中也神靈之道何界之有洫小水也有堤坊之嶮善)
(其如洫故否也)測曰大達無畛不可偏從也(神祐以福不私)
(於人也)次七達于砭割前亡後頼(攻斷之盛莫絶乎火故稱)
(砭割也火焚宿菜故爲前亡以生五榖故後頼也)測曰逹于砭割終
以不廢也(除故生新不廢事也)次八迷目達腹(八木七爲目目)
(在木下故迷目迷則心精故達腹也)測曰迷目達腹外惑其内
(北方太隂隂者鬼神之府也家性爲交交於鬼神必以肅敬齊也貞精誠也交於鬼神雖)
(在冥闇不以精誠神弗福也)測曰冥交不以懷非含慙也
(冥闇不肅故包慙也)次二冥交有孚明如(孚信也二爲平人平正之)
(人交於神明必以誠信故曰有孚也)測曰冥交之孚信接神明
也(明中平正接神信也)次三交于木石(三木四石家性爲交石木相克)
(而反交通非其所也)測曰交于木石不能嚮人也(舍人交石)
(非所嚮也)次四往來熏熏得亡之門(禮尚往來必相往來交報)
(有章故熏熏也交接之通上下相顧亡猶絶也不相交報交道廢絶故言得亡之門也)
測曰往來熏熏與神交行也(往來以道行之福也)次五
交于鸎猩不獲其榮(五處尊位交必其人以自匡佐交非其類何榮)
(之有四爲毛屬故稱鸎猩禮記曰鸎猩能言不離鳥獸君子之道無友不如已者況禽獸)
(乎)測曰交于鸎猩鳥獸同方也(方道也交非其人故同方)
(也)次六大圈閎閎小圈交之我有靈殽與爾
殽之(圈國也閎閎敦美之意也六爲宗廟齊晉江竒書有朝聘之道小國入貢必先)
(告之宗廟故言靈殽三國交接動以禮合故言有殽共之也)測曰大小之
交待賢煥光也(相交以禮煥有光儀也)次七交于鳥鼠
費其資黍(七爲飛鳥亦爲鼠又爲弱王王弱於治而好異端牧養禽獸鳥鼠之)
(類故言費也)測曰交于鳥鼠徒費也(無益之費故言徒也)次
八戈矛往來以其貞不悔(八爲矛九爲戈象木銳若矛也戈則)
(生枝亦其象也八交於九法當相克家性爲交善交則和不教民戰是謂弃之農隟之間)
(講武習兵往來戈矛交於道路無犯非禮故貞貞正也以道正之故曰不悔也)測曰
戈矛往來征不可廢也(講習以時不廢弃也)上九交于
戰伐不貞覆于城猛則噉(古者治兵以征不義侵伐不止爲衆)
(所怨必爲大國所吞滅也故有覆城吞噉之憂有似齊桓不修其師大䧟沛澤而執濤塗)
(故動退者也)次二䎡其心作疾(作爲也二七爲火亦爲心火在隂中)
(䎡而不進故作疾也中火所作故心疾也)測曰䎡其心中無勇也
(䎡縮之性故無勇也)次三䎡其䣛守其節雖勿肆終無
拂(三爲進人而在䎡家不能自退守節而巳不敢肆行終無過差之所拂除也)測
曰䎡其䣛體不可肆也(䎡縮之世不可肆行巳意者也)次四
䎡其哇三歲不噣(曰爲兊故稱哇噣啄也家性爲䎡䎡而自退故不啄)
(也)測曰䎡哇不噣時數失也(䎡縮不言故失時也)次五
黃菌不誕俟于慶雲(菌不申之貌家性䎡退謙以自牧見居天位德)
(澤瀐洽上應乎乾故有慶雲之瑞也)測曰黃菌不誕俟逑耦也
(嘉慶之會必相俟也)次六縮失時或承之菑(六爲宗廟君之所奉)
(祭如神在四節不愆家性䎡縮又不及時故菑承也)測曰縮失時坐逋
後也(後於時節故乃災生也)次七詘其節執其術共所
歾(七木子也屈節奉上於道不違故言執術術大道也歾盡也節於道執父之業歾身)
(而巳也)測曰詘節共歾内有主也(主謂父也子繼父事爲家)
(之主也)次八&KR1094;枯木丁衝振其枝小人有䎡三
郄鉤羅(家性爲䎡縮木而䎡縮故&KR1094;枯也&KR1094;枯之木而當衝風故振也八爲疾瘀)
(賊之故言待天凶也)測曰冥賊之傒時無吉也(隂賊之人無有)
(吉時也)次二冥德傒天昌(火盛金衰家性爲傒動相須待以害其夲)
(不即炎起故天昌之也隂得陽報此之謂也)測曰冥德之傒昌將
日也(謂昌日益大之也)次三傒後時(木在金行恐見克害故傒後時)
(也亦爲進人進德修業宜當及時須待之家動則稽退故言後也)測曰傒而
後之解也(宜進不進故解怠也)次四詘其角直其足維
以傒榖(金性剛直故以角諭言屈刺害之角直足而行唯善是務故言傒榖榖善)
(也)測曰屈角直足不伎刺也(角而屈屈故刺害之也)次
五大爵集于宫庸小人&KR0763;傒空(土稱宫庸處天之位高德)
(所歸如大爵之集高牆也小人諭無德之人非禄所祑必譏素餐故傒空也)測曰
宫庸之爵不可空得也(以德致禄不可妄受之也)次六傒
福貞貞食于金(貞正也六爲宗廟神人王食故言食于金六亦爲水金之)
(所生子順母事故正也子之初生須母養故曰食金也)測曰傒福貞貞
正可服也(待福以正可服者也)次七傒禍介介凶人之
郵(郵謂郵亭舍也七爲火盛則鑠金故稱凶人而待於禍在七之位故謂之舍介介有)
(害也)測曰傒禍介介與禍期也(介介之禍應期至也)次八
(萬物莫不企足欲長而從之故謂之從從之初一日入奎宿十度)初一日幽
嬪之月冥隨之基(日君象也嬪羇嬪也日臣象也一在水行水中之日)
(若在大難未發其明月而從之若旦之日日在月前故言隨之君臣道正故爲基也)測
曰日嬪月隨臣應基也(君臣相應道之基也)次二方出
旭旭朋從爾醜(二隂也在離爲日隂中之日故方代也旭旭未明之間醜)
(類也日方出旭旭之時羣類莫不望之而從故曰朋從爾醜也)測曰方出朋
從不知所之也(日之光明無常所也)次三人不攻之自
牽從之(木性上升君子之道有過則改不待攻治而自申率相牽爲善故言從之)
(也)測曰人不攻之自然證也(牽從於善證則也)次四
鳴從不臧有女承其血匡亡(四酉也爲雞故稱鳴臧善也其)
(位隂廢故鳴不善也隂故稱女亦稱血血憂也匡所以盛也女不親詳承憂自盛故亡也)
測曰鳴從之亡奚足朋也(承匡之女不足爲朋黨也)次五
從水之科滿(科法也水之法不滿不行五爲天子動以法度如水平也)測
曰從水滿科不自越也(動以法度故從科者也)次六從
其目失其腹(目以諭外腹以諭内事不兩得從外失内非所以敦仁也)測
曰從目失腹欲丕從也(外内宜備故欲大從也)次七拂
出溱溱開明而前(行属於火謂之進者言陽氣引萬物而長溱溱然日)
(以舒布開明而前謂之進進之初一日入奎宿一十五度)初一冥進否作
退母(水在火行家性爲進而火在前見害而退故作退母也水爲冥故冥進也)測
曰冥進否邪作退也(以道不正故退之也)次二進以中
刑大人獨見(刑法也二爲平人家性爲進進必以法故言進以中刑也進必)
(以法故稱大人大人有獨見之明故言獨見也)測曰進以中刑刑不
可外也(進以中刑故不外之也)次三狂章章不得中行
(三爲進人家性爲進進不得中故章章也三亦爲出出而失道故謂之狂也)測曰
狂章章進不中也(進而失道故不中也)次四日飛懸隂
萬物融融(日君子也懸消也隂小人也四爲公侯故稱日也隂中之日列國之)
(君知非天子也君子而消小人太平之道也太平之道萬物茂壯故曰融融也)測曰
飛懸隂君道隆也(萬物得所故隆盛也)次五進以欋䟽
或杖之扶(欋䟽附離也五爲天子而在進世當以聖道附離於臣臣則盡忠輔)
(佐於上故曰或杖之扶扶助也)測曰進以欋䟽制于尊也(五位)
(至尊衆所宗制也)次六進以高明受祉無疆(高明五也高明)
(之君奉祠神靈齊戒盡敬不失禮儀故受祉福無疆界也)測曰進以高明
其道迂也(福及子孫甚迀遠也)次七進非其以聽咎窒
耳(七爲失志故進非其以也君子之道思患改過樂聞所惡聽咎塞耳非所以爲賢也)
測曰進非其以毀滋章也(惡聞其咎咎日多也)次八進
于淵君子用船(八木也木而進淵知爲船以濟水猶君子之濟民也)測
曰進淵且船以道行也(進淵得船以其道也)上九逆憑
山川三歲不還(九爲上山故逆也三終也家性爲進進而不巳故終歲也)
(山川高險終歲不還以諭難也)測曰逆憑山川終不可長也
(不可久長者也)
和貞(貞正也六爲宗廟五在六下故言于廷震怒也五以和順和平四國當歸功先)
(神告成祖考家性爲釋唯解而巳神怒民怨故喪其和正也)測曰震于廷
和正俱亡也(先和後怒故皆亡也)次七震震不侮濯漱
其訽(七爲失志而自震怒不侮於人雖見訽怒垂自解釋如濯漱垢辱去其穢也)
測曰震震不侮解恥無方也(見侮而解無常辱也)次八
震于利巔仆死(六七八皆稱震者震動也六爲母而生八八相假威勢故)
(皆稱震也九爲金金爲利動欲之九爲金所克故巔死也)測曰震于利與
死偕行也(行財利之事死之原也)上九今獄後榖終說
(者也)次二格内惡幽貞類(惡爲一也一在於内一水二火來克於二)
(故言内惡若惡親也親之惡者格而去之以明正道無所阿也)測曰格内惡
幽貞妙也(妙美善也不阿其親正道之妙也)次三裳格鞶鈎
渝(革帶曰鞶鈎所以屬鞶也渝解也裳垂其帶故鈎解也三在下體下體之帶故言裳)
(也)測曰裳格鞶鈎無以制也(鈎帶俱解故無以制節其身體)
(者也)次四畢格禽鳥之貞(畢罔也西方之宿畢取象焉羅畢取鳥不)
(破卵覆巢故爲正也)測曰畢格禽正法位也(以道取之故法位正)
(也)次五膠漆釋弓不射角木離(五爲天子漆釋喻不密易)
(曰君不密則失臣此之謂也弓以喻臣角以喻身家性爲格故相乖離君臣相失如弓不)
(發也)測曰膠漆釋信不結也(君臣相失故信不結固也)次六
息金消石往小來弈(弈大也美稱金惡稱石金生水善畏惡除故小)
(去大來也)測曰息金消石美日大也(小往大來故曰大也)次
七格其珍類龜緺厲(厲危也七爲失志高亢其位故印綬危龜爲印)
(緺爲綬謂小綬也)測曰格其珍類無以自匡也(乖於其官)
(故無以自匡輔也)次八格彼鞶堅君子得時小人
憂否(八爲君子九爲小人君子在位不畏彊禦故革鞶堅也謂格九而上也小人在)
内(夷平也載始也幽心也貳業也水性平易中表如一故言夷内也)測曰載
幽執夷易其内也(易者夷平也水之平正内外可見也)次二隂
夷冒于天罔(二爲平人在隂之位隂自夷平雖冒天罔不爲罪也)測曰
隂夷冒罔䟽不失也(雖䟽於罔不失正平也)次三柔嬰
兒于號三日不嗄(柔和也嗄憂慕之聲也號而不嗄故知爲嬰兒也亦)
(爲多子兒之類也三以柔和之性處平易之家故不憂也)測曰嬰兒于號
中心和也(三爲五中故中心和也)次四夷其牙或飫之
徒(四爲口亦爲金口中之金知爲牙也飫厭也夷傷也冒于飲食而不知厭讓故牙傷)
(也)測曰夷其牙食不足嘉也(食而不讓何善足嘉也)次
五中夷無不利(五爲天子處夷平之世行中正之道化流四海莫不易利)
(故言無不利也)測曰中夷之利其道多也(化利天下故言多也)
次六夷于廬其宅丘虚(六水五土土爲水廬宅水爲土丘虚夷傷)
(其廬室故宅爲丘虚也)測曰夷于廬厥德亡也(廬爲德覆而爲)
(丘虚故亡也)次七榦柔榦弱離木艾金夷(夷傷也火附於)
(木而治於金故金傷也以正輔上而協斷金以治於民猶火輔於木以治金也)測曰
榦柔艾金弱勝彊也(以懦得民故勝也)次八夷其角
(舒生和淖百卉莫不喜樂故謂之樂樂初一日入胃宿五度)初一獨樂款
款及不遠(水性淪下一獨在下不交於上故獨樂也款款獨樂皃也喜樂之事)
(與衆共之所及不遠故款款也)測曰獨樂款款淫其内也(樂不)
(及遠故淫内也)次二樂不知辰于天(火性炎上而在樂世故恒喜而)
(不知也辰時也時於天時以生萬物亦所以爲樂也)測曰樂不可知以
時歲也(事天以意以樂歲事也)次三不宴不雅&KR3788;&KR0561;啞
咋號咷倚戸(三爲進人始當及時未有官爵故不宴遊有雅樂也&KR3788;&KR0561;號咷)
(皆憂聲也三亦爲戸憂樂失節故倚戸也先憂後戲知不雅也)測曰不宴不
雅禮樂廢也(憂樂不節故廢之也)次四拂其繫絶其纗
佚厥心(四爲公侯纗網也佚樂之家不謹禮節故有網繫之事金性剛直拂而去)
(之上輔於五故其心佚)測曰拂其繫絶纗心誠快也(得伸)
(臣節故心快也)次五鍾鼓喈喈管絃嚌嚌或承之衰
(喈喈和聲也嚌嚌憂悲也五爲天子當揔理萬機樂而無節有似商紂牛飲長夜衰承憂)
(興終以失位也)測曰鍾鼓喈喈樂後悲也(極樂憂興故乃後悲)
也次六大樂無間民神禽鳥之般(般樂也宗廟之中神)
(人以和故大樂也天位施絶血食不供聖體不繼故稱民神與禽鳥爲樂也)測曰
大樂無間無不懷也(懷思也思宗廟之中事神明也)次七人
嘻鬼嘻天要之期(七爲失志鬼以諭明嘻笑樂之貌也家性爲樂故有)
(嘻笑之驩失志道窮故要之以期也六爲七鬼水王而火死也)測曰人嘻鬼
嘻稱樂畢也(早宜自樂水盛火衰而天期訖也)次八嘻嘻自
懼亡彼愆虞(八木也到秋而懼故先嘻嘻也愆過也過虞不戒故亡也)測
曰嘻嘻自懼終自保也(保安也而常自戒則是救憂患之道而終)
(自安也)上九極樂之幾不移日而悲則哭泣之
&KR1818;資(九爲極家性爲樂樂極憂興故哭泣&KR1818;資憂哀之貌也易曰齎資涕洟此之謂)
曰赫河之臞何可&KR2695;也(火水相害不可怙恃也)次三爭
射齦齦(齦齦戲笑之貌也三爲進人進德修業在於大射君子心爭終無䦧恨故)
(齦齦戲笑也)測曰爭射誾誾君子讓鄰也(揖讓而升故讓)
(鄰也)次四爭小利不酋貞(貞正也酋就也四金也金以木爲利火世)
(炎上利以遠及三則退故曰不就不就小利故貞也)測曰小利不絶正
道乃昏也(小利爲爭故正道昏亂也)次五爭于逵利以無
方(五處中位故稱逵逵九逹道也五爲天子執德中也)測曰爭于逵爭
處中也(三欲射上爲四所抑故爭處中之位)次六臂膊脛如股
脚䐜如維身之疾(䐜大也枝大於幹臣大於君皆爲疾也六爲宗廟下)
(之所奉而在爭世不降禮讓故爲疾也)測曰臂脛如股臣大隆
也(君微臣盛是國之疾也)次七爭干及矛䩜用亨于王
前行(干盾也矛戈也䩜甲也亨通也七爲戈兵而在爭家動作則爭被甲荷戈以禦)
(不善故利用通王之前道)測曰干矛之爭衞君躬也(詩云伯也)
(執殳爲王前驅此之謂也)次八狼盈口矢在其後(八東方寅爲虎)
(故稱狼亦貪狼之意也雖當貪狼求盈口之食猶見謀活也故矢攻在後七爲弓弩以八)
(爲狼也)測曰狼盈口不顧害也(狼貪不巳弓矢在後不顧其害)
(百川故無常也罔謂小人之知未知所向猶泉初發蒙蒙然也隂家之陽故稱小人也)
測曰始務無方非小人所理也(無方之務非小人之所能)
(理也)次二新鮮自求珍絜精其芳君子攸行(二爲)
(火故稱新鮮新鮮清絜之貌也求之於已故自珍也隂家之隂故稱君子攸所也精其芬)
(芳所行以道故曰君子攸行也)測曰新鮮自求光于已也(守道)
(治身光由已出也)次三不拘不掣其心腐且敗(三在木行)
(隂家之陽宜自抑損制從於隂而自推本二木重生故不拘也宜制不制故曰心敗也)
測曰不拘不掣其體不全也(臨事縱心不拘體制故敗不全)
(也)次四見矢自升利羽之朋蓋戴車載(四爲金故)
(稱矢矢而自升羽之力也羽金朋合乃後而飛猶君臣同心乃馳風化也四爲公侯故稱)
(蓋車車之載物猶君子之濟世也易曰君子得車尚可載也此之謂也)測曰矢
及蓋厥道然也(然猶是也濟世之君故乃是其道也)次五蜘蛛
之務不如𧖟之緰(五爲天子而在隂家有務之名無益於世五亦爲祼)
(故稱蜘蛛蜘蛛有絲雖其勉務非人所用則不如𧖟一緰之利也)測曰蜘蛛
之務無益人也(隂家之陽無益於世人也)次六華實芳若
用則臧若(臧善也若順也六爲隂尊宗廟之道旣華而實故善順也)測曰
華芳用臧利當年也(奉之以敬年壽得其當也)次七喪其
芳無攸往(攸攸所也往火之所務焚燒山林不别嘉卉故喪其芳也芳而見喪)
(往復何之故無所往也)測曰喪其芳德以衰也(七爲失志故德)
(衰也)次八黃中免于禍貞(貞正也八爲上中在中曰黃家性爲務務)
(德與和則禍不能害也禍不能害故正也)測曰黃中免禍和以正
也(居中免禍行所致也)上九務成自敗雨成自隊(金生水故)
(爲隂家之陽小人之道家性爲務務夲慮始積小求高便乃求成故雨隊也)測曰
務成自敗非厥命也(速則不逹非天命所祐也)
(也)次三時往時來間不容氂(三爲春春秋冬夏四時來往氣)
(數相襲不容毫釐也)測曰時往時來不失趣也(四時來往不失)
(天地之趣也)次四男女事不代之字(四隂也而金居之金者乾)
(故言男在隂之位故男女事也男而女事猶爲不宜況於字育故不代也)測曰男
女事非厥務也(男之代女非其務也)次五事其事王假
之食(五爲天位處於中央政事所由不違於道爲天所祐故先王假之以福禄也)
測曰事其事職所任也(政事由上故任其職也)次六任
大自事方來不救(宗廟之道先祖所居故任大也自事以福故言方來)
(不以其道神弗恤也)測曰任大自事奚可堪也(鬼神不救不可)
(堪也)次七丈人扶孤竪子提壷(七爲祖父故稱丈人丈人丈夫)
(之人五則其孫介於大川不近於母故宜扶育也壷禮也竪子謂九也金爲火孫故稱竪)
(也提用也金宜克木今用禮讓不相克害以成事家相扶之道也)測曰丈人
扶孤小子知方也(方禮法也用禮於六故以釋九不克八也)次八
男女事十年不誨(誨教也八爲長男而在隂位故女事也十隂數也年)
(歲終也以男爲女故終歲不教也)測曰男女事終家不亨也
(男女易位家道不通也)上九到耳順止事貞(貞正也到耳逆聞也)
(順行也九在事家而爲之終終行時事雖有逆聞之言亦順其道而行之也不以言先而)
(舉於人唯正是與故正也)測曰到耳順止逆聞順行也(逆聞)
(順行隨事宜也)
太玄經卷第二
