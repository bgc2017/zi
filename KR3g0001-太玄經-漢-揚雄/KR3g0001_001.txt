太玄經卷第一
晉范望字叔明解贊
贊曰楊子雲處前漢之末值王莽用事身縶
亂世遜退無由是以朝隱官爵不徙昔者文
王屈抑而繫易仲尼當衰周而述春秋爲一
代之法以彰聖人之符子雲志不申顯於是
覃思耦易著玄其道以隂陽爲本比於庖犧
之作事異道同福順禍逆無有主名桓譚謂
之絶倫張衡以擬五經非諸子之疇也自侯
芭受業之後希有相傳受者乃到建安年中
故五業主事章陵宋衷鬱林太守吴郡陸績
各以淵通之才窮核道真爲十篇解釋足以
根其祕奥無遺滯者巳然本經三卷雖有章
句辭尚婉妙並宜訓解且此書也淹廢歷久
傳寫文字或有脫謬宋君創之於前鬱林釋
之於後二注并集或相錯雜或相理致文字
猥重頗爲繁多於教者勞於誦者勌望以闇
固學不博識昔在吴朝校書臺觀後轉爲郎
讎講歷年得因二君已成之業爲作義注四
萬餘言寫在觀閣亡其本末今更通率爲注
因陸君爲本錄宋所長捐除其短并首一卷
本經之上散測一卷注文之中訓理其義以
測爲據合爲十卷十萬餘言意思𥚹淺猶懼
不能發暢楊氏幽微之旨裨闓後學未覺也
(楊氏始作之夲巳畫方州部家四位定五行之數分七百二十九贊爲天地人三玄惟宋)
(陸注夲不畫首象其餘侯芭虞翻注本並畫首象近世林氏撰玄後序云瑀今以舊經方)
(州部家隨首畫象以四位之數列首之下五行之姓參次其中三材之儀名從方立昇測)
(之辭散於贊末若此數事皆范叔明注時所定今林氏以爲巳意未知孰是故兩存焉)
太玄經從中至增第一
馴乎玄渾行無窮正象天(馴順也玄天也渾軍天之儀渾淪而)
(行也無窮謂晝夜不休無窮巳也玄正取象於渾天故言正象天也〇此玄首都序也楊)
(氏本連首辭自爲一卷范望解贊時升此序於經之首將首辭散在八十一首方州部家)
(注之下)隂陽㘩參(參三也㘩比也以隂陽相次而三三相乘轉爲九矣)以
一陽乘一統萬物資形(資者取也隂陽相參以爲三方一陽即一)
(方也一統則天統也舉一方一統則二方二統可知也三統相承以主萬物故萬物取形)
(於是也)方州部家三位疎成(疎大也言隂陽乘三統爲方州部家)
(大數則三統之位乃大成也)曰陳其九九以爲數生(言三方一)
(位乃運爲八十一首陳列乎其中故言九九以數生也)贊上羣綱乃綜
乎名(贊九贊之辭也羣綱諸陽也陽動則隂從言諸綱動於上乃綜理衆首之名姓)
(故言乃綜乎名也)八十一首歲事咸貞(貞正也八十一首周流一)
(歲之事候司八節各得其正故言咸貞也)(此玄首都序畢)盛哉日乎丙
明離章五色淳光(盛哉者歎美之言也丙炳也離散也五色五行之方)
(色也言日炳然明朗光耀離散於天下久隨其物色光采淳明也此玄測都序也測準)
(夫子贊易諸爻之下象辭也十一篇中自爲一卷至范望解贊時昇此序於經首將測辭)
(散於逐贊之未)夜則測隂晝則測陽晝夜之測或否
或臧(臧善也測知也言日晝則知陽夜則知隂一隂一陽故或善或否矣)陽推
五福以類升(五福壽冨康寧好德終命陽爲吉故與五福升也)隂幽
六極以類降(降下也六極凶短折疾憂貧惡弱隂爲凶故與六極退下也)
(牛宿一度斗建子位律中黃鍾夏之十一月也萬物萌芽於黃宮之中故名此首爲中也)
(士爲宫性其色黃故言潛萌於黃宫也水色玄玄爲天天在地外天玄地黃是以爲經之)
(首〇此玄首辭也象易彖曰大哉乾元巳下之辭也太玄列渾天爲八十一家各有姓名)
(序運周普班固曰楊子作太玄爲其太曼漶而不可知故作首衝錯測攡瑩數文棿圖告)
(凡十一篇以解剥玄體此乃一篇并序自爲一卷宋衷解詁陸績釋失共爲一注至范望)
(解贊時采宋陸二家之義錄長捐短就加新意以成此注散於八十一首之下)初一
昆侖旁薄幽(昆渾也侖淪也天之象也旁薄猶彭魄也地之形也幽隱也言)
(天渾淪而包於地地彭魄而在其中天之晝夜過周一度日或隱或見見照四方隱故稱)
(幽言日在地下幽隱不見也一者水也家性爲水天之出入利涉大川而四時辰極冬得)
(其正也此九贊之辭後人目爲經辭也楊氏本以七百二十九贊分天地人自爲三卷)
(其辭之下宋陸無注晉范望㳂宋陸注測之義專解此贊自成一家次於逐首辭下而削)
(去舊注日星節候上中下度數今且據范望本不添也)測曰昆侖旁薄
思諸貞也(言天運行唯以正也)(此是宋陸二家所注即非范望注也蓋范)
(望采此注意自解經贊儒有近習罔知本末妄將此注昇於測曰之上以雜范注混亂義)
(訓今依范望正本移於測曰之下免誤學者巳下七百二十九測注並同)次二神
戰于玄其陳隂陽(二火也在中爲心心藏神内爲玄隂陽爭爲戰兩敵)
(稱陳十一月之時於消息爲復陽當消隂隂陽相克故言戰也)測曰神戰于
玄善惡并也(陽善隂惡相并奪也)次三龍出于中首尾
信可以爲庸(庸法也三木也木在東方故稱龍也春陽之氣萬物所出故稱)
(出也言首尾可以爲法者首出庶類萬物資始故其首尾可以爲法也)測曰龍
出于中見其造也(首出庶物造成之也)次四&KR0763;虚無因
大受性命否(四金也廢則爲隂隂道卑虚無所因緣待陽唱導乃和而承之)
(欲大受反隂之義故否也)測曰&KR0763;虚無否不能大受也(隂道)
(默從故不能也)次五日正于天利以其辰作主(五爲天子)
(日君象也五亦爲土君而有土參明於日故爲天子也中央之位四方之所歸故爲主也)
(日之加午光炤天下主正四方故云利也)測曰日正于天貴當位
也(貴在中央於天位也)次六月闕其博不如開明于西
(六水之廢也月水之精也在廢之行故闕也生明於西日以就盛到十六毀圜於東方故)
(不如開明於西也)測曰月闕其博明始退也(臣道毀闕故明)
(退也)次七酋酋大魁頥水包貞(七火也酋就也魁藏也包取也)
(火始王水流下萬物物當成就業冬藏而養之各得其正也)測曰酋酋之
包任臣則也(臣主收斂故任其則也)次八黃不黃覆秋
(牛宿五度也)初一還於天心何德之僭否(僭差也否不也)
(水性周營天心至仁家性爲火而水居之當依至仁之德而欲克夲是爲過故否也)測
曰還心之否中不恕也(夲木相克故不恕也)次二植中
樞周無隅(二火也正午爲中樞立則運言二極相當爲天杠抽運周晝夜故言)
(無隅隅方也晝夜周運言二極無方常也)測曰植中樞立督慮也
(慮度也督正也運以正度也)次三出我入我吉凶之魁(魁藏)
(也我謂三也三爲木火之母也火無木不盛火盛則消木夫爲人子無克母之義夫爲人)
(母無證子之道其有吉有凶猶相爲隱故言吉凶之藏也)測曰出我入我
不可不懼也(一則以喜何可不懼也)次四帶其鈎鞶錘
以玉鐶(四金也其於九贊在中而下腰之象也腰中之金故謂之鈎鈎無帶不立)
(帶無鈎不著相須成體以自申束不失禮節可以爲王臣故有玉鐶而佩也)測曰
帶其鈎鞶自約束也(約束其身不失於禮法也)次五土中
其廬設于金輿厥戒渝(渝變也易曰君子得車尚可載也五以中)
(和之德而處金輿之位出命行令以御下臣言戒渝者安不忘危故自戒無變周也)測
曰廬金戒渝小人不克也(安不忘危不爲小人所勝也克勝也)
次六信周其誠上通于天(亨通也六爲宗廟君之所奉聖君奉)
(神唯信唯誠故其肅敬通于天也)測曰信周其誠上通也(奉神)
(以信故上通也)次七豐淫見其朋還于蒙不克從(朋謂)
(二也二七合於南見其明故知爲二也七火之王家性爲火明合故曰豐淫言淫衍也而)
(在周家周而復始故曰還也蒙者蒙蒙二火明合未知所正故無所克而從之也)測
曰豐淫見朋不能從也(蒙蒙未除故不能從也)次八還
遇躬外其禍不大(躬身也入爲禍中故言禍也雖則遇禍不入於身故)
(不大也在禍之中藏不入已爲衆所明也)測曰還遇躬外禍不中
也(非已之藏故不中也)上九還于喪或弃之行(九爲金而在火)
根(二在三下不下有火故相屈也不純者火色黃白故曰不純也易賁卦曰山下有火)
(黃白色也)測曰黃不純失中適也(不純故不適也)次三赤
子扶扶元貞有終(元始也扶扶幼小之貌也人之幼小可成可敗故當)
(正之於始也家性爲木三亦爲木以夲扶本故有終也)測曰赤子扶扶
父母瞻也(幼教長正父母之所瞻視者也)次四拔我不德以
力不克(金者乾乾強徤故爲力礥難之世萬民勞悴四處臣位拔之不以德恃其)
(強力故不克也)測曰拔我德力不堪也(以力濟世非所堪也)次
五拔車山淵宜於大人(家性爲礥土而爲礥難山淵象也車在其)
(中唯大人而拔之五爲天子故稱大人民溺於世唯大位而齊之也)測曰拔車
山淵大位力也(大位謂若周公東征禹導九河是其力也)次六將
其車入于丘虚(木爲嶮難將車入嶮在於丘墟之中非所以濟世也車以)
(喻君君而隨臣臣道不正猶入丘也)測曰將車入虚道不得也
(言不得君臣之道也)次七出險登丘或牽之牛(火生二故爲丘)
(七爲絲繩之所用故言牽牛牛土畜也出險登丘爲牛所引猶紂時之民見酷日久而遇)
(文王拔之於疣如出險之車登在丘高丘爲牛所引離於難也)測曰出險登
丘莫之伐也(比力如牛非所伐也)次八車不拔髀軸折
(首之次四隂雖盡於下而猶壯於上故能防閑礥礥焉而萬物亦皆見其防閑故謂之閑)
(閑之初一日入女宿六度)初一蛇伏於泥無雄有雌終莫
受施(一在金世子母相扶可以養物季冬土復若雌之象故言有雌雄以諭龍而言)
(蛇者伏在地中形未大變故以蛇諭)測曰蛇伏于泥君不君也
(龍而蛇伏故不君者也)次二閑其藏固珍寳(閑閉也珍寳美道也)
(二爲平人而在閑家故自防閑不與流俗守其善道而已也)測曰閑其藏
中心淵也(淵深也守道求已德之深也)次三關無鍵舍金
管(三木故稱關鍵籥也關而無籥故舍金管也閑閉之家宜明管籥以止出入金而無)
(鍵故舍管也)測曰關無鍵盜入門也(無鍵之門盜入之也)次
四拔我輗軏小得利小征(我我萬民也輗軏喻信也語曰大車)
(無輗小車無軏此之謂也四臣道也有佐於君牧養萬民之義非信不立故拔之以信征)
(行也以信教民故可以行故曰小征也)測曰拔我輗軏貴以信
也(治民以道信行於下也)次五礥而閑而拔我姦而非
石如石厲(厲危也五爲土土中之難石之象也礥閑之世萬事皆難五處尊位)
(當拔除其姦非石之固而使如石故危也)測曰礥閑如石其敵堅
也(如石不拔故堅也)次六閑黃垁席金策(六爲宗廟營衛也五)
(土也五堵爲垁黃中也宗廟之中故有黃垁之室金策之牀也)測曰閑黃垁
以德固也(以君之德固有宗廟也)次七跙跙閑于蘧除
或寢之廬(跙跙惡貌也七爲無道故曰蘧除蘧除之人不能俯者也家性爲閑)
(當防閑惡人以清王道防而不固䜛惡進入故或寢之廬也)測曰跙跙之
閑惡在舍也(䜛人進入故在舍也)次八赤臭播關大君
不閑克國乘家(赤臭惡人也入東方也帝之所出故稱大君而有惡人播)
(關欲入大君故閑距而不内故稱勝國乘家之勢也)測曰赤臭播關恐
入室也(惡人在外恐入其室也)上九閑門以終虚(家性爲閑)
測曰自少不至謙不成也(謙虚之道若不成也)次三動
韯其得人主之式(韯少也式法也三爲進人進德修業以謙爲本終當)
(居位君臨百姓故其以少得人主之法也)測曰韯其得人謙貞也
(謙以得民是其正也)次四貧貧或妄之振(四爲下禄金性剛強而在)
(少家禄下而少故曰貧貧三爲四財故曰妄振也)測曰貧貧妄振不
能守正也(妄受振救故不守正也)次五地自沖下于川
(五爲土而在土世故稱地也沖虚也家性爲少土而虚少故受百川也易曰君子以虚受)
(人此之謂也)測曰地自沖人之所聖也(必受邦國爲聖君也)
次六少持滿今盛後傾(傾謂七也盛爲六也六爲水七中最盛莫)
(多於水故稱盛也盛則盈故傾也)測曰少持滿何足盛也(盈則)
(溢故不足美盛也)次七貧自究利用見冨(冨謂八也八爲木貧)
(爲七七爲火火貧故利木冨也火非木不生母大則子盛故利木冨也)測曰貧
自究冨之聘也(子貧母冨故相求也)次八貧不貧人莫
之振(八木之廢也秋木葉落葉落歸林是其充冨枝枝扶疎外以是貧其實不貧故)
(莫振也)測曰貧不貧何足敬也(不貧稱貧故不足敬也)上
九密雨溟沐潤于枯瀆三日射谷(金生水故爲雨雨之)
(自近及遠君臣道正故就貞也)測曰正其腹中心定也(内外以正)
(故定也)次三戾其腹正其背(乖戾之家動失其實不正其内而正)
(其外故腹戾也)測曰戾腹正背中外爭也(中外不同故致爭也)
次四夫妻反道維家之保(四者兊位故爲妻隂也所尊則爲夫)
(也夫在其外妻在其内故反道也各反其事則家道正故可保也)測曰夫妻
反道各有守也(各守其正者也)次五東南射兕西北
其矢(五爲土土生金故爲弓矢牛土畜也故爲兕家性爲乖兕在東南而矢西北明)
(其乖也)測曰東南射兕不得其首也(首向也乖戾之家失)
(其所向也)次六準繩規矩不同其施(水者平平齊也故爲準規)
(家性乖離所施各異故不同也)測曰準繩規矩乖其道也(所施)
(不同故道乖也)次七女不女其心予覆夫諿(七爲仲女乖戾)
(之家故不女也七陽位也故稱夫諿謀也予我也我謂五也心在於五欲下求正陽婦人)
(之義無非無宜今七爲女而與外謀故曰不女也)測曰女不女大可
醜也(女而不女故可醜惡也)次八殺生相矢中和其道
(生爲兕也九克於八故殺生也矢乖也射兕東南而矢西北故相乖也八在上中故和也)
測曰殺生相矢中爲界也(雖其乖猶以中和自界限也)上
(故和悅也)次二上無根思登于天谷在于淵(上家火世)
(二亦火也故思登于天雖其欲上當由其夲進而無根雖得高位所不貴也)測曰
上無根不能自治也(不進以道亡之原也)次三出于幽
谷登于茂木思其珍榖(三木之王故茂也十一月之時陽氣始胎)
(到春而王故言出于幽谷登茂木也三爲進人終必登高而享天禄故思珍榖也)測
曰出谷登木知向方也(出谷登高所向方遠也)次四即
上不貞無根繁榮孚虚名(四者兊兊爲口口舌之人而在上世)
(上不以正故言虚名親承於五而非實也)測曰即上不貞妄升也
(處非其正故言妄升也)次五鳴鶴升自深澤階天不㤰
(木在水下故稱深澤五在中中爲天子位㤰慙也詩云鶴鳴九臯聲聞于天五處天位以)
(其先治聲名然後聲高猶舜耕歷山而升天位處之以正又何慙乎)測曰鳴鶴
不㤰有諸中也(以道居官得人之中心也)次六升于堂顚
衣到裳廷人不慶(六爲宗廟故稱堂也宗廟之中威儀以禮今乃顚倒)
(衣裳朝廷之人不善之也)測曰升堂顚到失大衆也(廷人不善)
(故失大衆也)次七升于顚臺或柱之材(臺謂八也七當上往)
(八有高危之狀故稱臺也高危必墜而有良輔以自柱故言或柱之材也)測曰升
(氣堅乎上陽氣扶萬物下而鑚之則鉿然而穿故謂之干干之初一日入危宿三度也)
初一丸鑚鑚干内隟厲(家性爲干動輒干時水性淊渝鑚土而下)
(故曰鑚也土可鑚入故内隟厲也)測曰丸鑚于内轉丸非也
(丸猶專也轉心不專故非也)次二以微干正維用軌命(火性)
(燥暴其世爲干故能犯上干其非義順納其言故正也)測曰以微干正
大諫微也(君能用諫道之微妙也)次三鍵挈挈匪貞
(貞正也乖也鍵折也家性爲干動則于時故乖乖折之關故曰非正也)測曰
鍵挈挈干禄回也(求禄不正故回邪也)次四干言入骨
時貞(四爲言骨諭深也入必以正故貞也)測曰干骨之時直其
道也(正諫直言是其道也)次五蚩蚩干于丘飴或錫之
坏(坏未成瓦也五爲土故稱坏丘聚也飴美食也家性爲干五處天位當有坏身約巳)
(干禄百福而反蚩蚩求非其正故或錫坏土之辱有似晉文求食五鹿獲塊反國之慶也)
測曰蚩蚩之干錫不好也(見錫以土故不好也)次六幹
干於天貞馴(六爲宗廟故于天也馴順也干之以正故曰貞馴也)測曰
幹干之貞順可保也(順正干君何所不保也保安也)次七何
戟解解遘(遘遇也七爲戈兵故言戟也在六之上故稱何戟解解戟多之貌七)
(爲無道之主主而無道多所逢遇猶何戟解解多絓絓羅也)測曰何戟解
解不容道也(解解多結故道不容也)次八赤舌燒城吐
水于缾(赤舌謂九也兊爲口舌八爲木木生火火中之舌故赤也赤舌所敗若火)
(燒城詩曰喆婦傾城口舌之由也金生水故吐水也水滅於火雖有傾城之言以水拒之)
(災無由生矣)測曰赤舌吐水君子以解祟也(祟猶禍也)
(以水解火禍之散也)上九干于浮雲從墜于天(九在于世而爲)
(之終終干冨貴求不以義如浮雲也不義而冨故墜于天也)測曰干于浮
雲乃從天墜也(不義之財終墜落也)
狧狧多欲往也(往故多欲也)次三卉炎于&KR1395;宜于
丘陵(三木故言卉二火也火生土土上之木故宜干丘陵也木之生陵進長之道故)
(言卉炎炎盛大之貌也)測曰卉炎丘陵短臨長也(短相臨長)
(大之貌)次四&KR1395;于酒食肥無譽(四爲公侯故有酒食之道也酒)
(食以成禮過則伐德家性爲&KR1395;&KR1395;而不止以至沈湎故無譽也)測曰&KR1395;于酒
食仕無方也(唯酒無量無常方也)次五&KR1395;有足託堅榖
(五土也土爰稼穡故爲榖也亦爲君位在扶&KR1395;之家故以足諭也臨長四方禄以養賢故)
(託之以堅榖也)測曰&KR1395;有足位正當也(正當君之位也)次六
獨&KR1395;逝逝利小不利大(宗廟之義神靈所在故稱逝逝言其明也)
(鬼神之道求之幽微故利小也)測曰獨&KR1395;逝逝不可大也(幽微)
(之道細以入神也)次七白日臨辰可以卒其所聞(辰時)
(也七爲日過時之王高而無民年老事終正在於五但當論道經書自娱故言可卒其所)
(聞也)測曰白日臨辰老得勢也(子世父位父得子榮故得勢也)
次八蚤虱之&KR1395;厲(家性爲&KR1395;亦&KR1395;附於人故以爲喻厲危也蚤虱之性)
(苟尋而進故危也)測曰蚤虱之&KR1395;不足頼也(動以致危故不)
(足頼也)上九全&KR1395;絭其首尾臨于淵(首始也尾終也九爲)
(二爲平人雖在邪俗從之微淺而反正道故可以爲法也)測曰羡微克復
不遠定也(反之即是故不遠也)次三羡迂塗不能直如
(三爲進人進德修業而邪其道故不直也)測曰羡迂塗不能直行
也(家性邪迂故不能直也)次四羡權正吉人不幸(家性爲邪)
(四在臣位雖當從俗權而自正爲如徼倖之人也)測曰羡權正善反
常也(反之於常法也)次五孔道夷如蹊路微如大輿
之憂(五君位也亦爲大車大車老所乘也家性爲邪大道平易舍而不從而從蹊徑)
(故爲憂也)測曰孔道之夷奚不遵也(何不遵大道也奚何也)
次六大虚旣邪或直之或翼之得矢夫(六處高位)
(下之所宗故有直翼之佐矣矢正也佐之以直虚邪消除故曰得正夫也)測曰虚
邪矢夫得賢臣也(以正自輔故得賢臣也)次七曲其故
迂其塗厲之馴(馴順也家性爲邪七爲失志性邪道迂故厲也以五自奉)
(血食萬姓故順也)測曰曲其故爲作意也(在上爲神爲神後祠)
(作祐助之意也)次八羡其足濟于溝瀆面貞(面向也貞正也)
(溝瀆之難人所避也邪行避之則可以齊其世雖邪邪行避難所向則正也)測曰
羡其足避凶事也(向善避惡道之正也)上九車軸折其
(攻治以道自正故曰端也)測曰微失自攻人未知也(微失反正)
(不爲二五所知也)次二&KR1051;其所好將以致其所惡(二火)
(也而在火行二火合同是其所好所惡者親近於水水盛火衰故惡也)測曰&KR1051;
其所好漸以差也(宜以漸差次而進之也)次三其亡其
亡將至于暉光(木盛則華故曰暉光重言其亡其亡者安不忘危戒懼也)
(進德修業兢兢自懼防微慮無遂致光榮也)測曰其亡其亡震自
衞也(震懼也恐懼戒自衛護也)次四過小善不克(過去也四爲公)
(侯親近至尊奉上接下唯善是務易曰小人以小善爲無益而弗爲也善不積不足以成)
(名不爲小善故曰不克克能也小善不爲終不能大善乎)測曰過小善不
能至大也(小而不爲焉能至大也)次五過門折入得此
中行(門謂四中行謂五也家性爲過見善而入則爲正也五處天位雖在過家不違)
(於義也)測曰過門折入近復還也(去過反貞故近還也)次
六大跌過其門不入其室(跌過也過門而去不入室者嫌爲五)
(所克水在火行心不自安也)測曰大跌不入誠可患也(患有)
(克害之災也)次七累卵業業懼貞安(業業危也貞正也七爲火)
(在火之行懼其炎盛故危無道之王常如累卵故以諭而自戒懼故正安)測曰
(故謂之童童之初一日入營室四度)初一顓童不寤會我蒙昏
(木之初發蒙蒙然故言不寤也我爲也三是進德修業之時今一幼稚若初發之木未修)
(小學不欲要三童已之蒙故言會我蒙昏也)測曰童不寤恐終晦
也(不早要三以致晦闇也)次二錯于靈蓍焯于龜資出
泥入脂(脂美也謂榮禄也二爲火故曰焯蓍曰筮龜曰卜卜者所以决疑言出泥)
(入脂者言卜從洿泥之中出求榮禄之處也)測曰錯蓍焯龜比光
道也(比親也親求光榮之道也)次三東辰以明不能以行
(辰時也時明諭明師也家性爲童童而未闓幸見明時不能行求意巳之蒙故孔子曰聞)
(義不能徙此之謂也)測曰東辰以明奚不逝也(何不往而)
(學也)次四或後前夫先錫之光(前夫謂三也三見明師而未能)
(就四雖在後徙義從善親近於五附著賢者先見榮飾故曰先錫之光也光謂公侯也)
測曰或後前夫先光大也(得君之光以爲大也)次五蒙
柴求兕其德不美(五處天位昇在童蒙之世若幼眇之君禮儀未備盤)
(干遊田蒙突林木以求兕獸雖實得之君子不貴故曰其得不美也)測曰蒙柴
求兕得不慶也(得之不道故不以所獲相慶也)次六大開帷
幕以引方客(六爲宗廟春秋祭祀以神事之故開帷幕延要賓客也)測
曰大開帷幕覽衆明也(覽照四方故明也)次七脩侏
侏比于朱儒(修長也七爲無道故云侏侏侏侏無所知也朱儒未成人也七)
(雖長大而不學道侏侏然若未成之人也故以侏儒爲諭焉)測曰侏侏之
脩無可爲也(侏侏無知何可爲也)次八或擊之或刺之
修其玄鑒渝(八爲疾瘀故見擊刺以治其過修治也鑒鏡也渝變也家性爲)
(童大道未開故修玄鑒以正其變也)測曰擊之刺之過以衰也
(疾瘀之王道之衰也)上九童麋觸犀灰其首(麋童犀角而相抵觸)
(剛弱不等有勝有否也家性爲童九爲之終麋爲八也犀爲九也金剛木懦金克於木故)
飾外也(光榮暴增故徒飾外也)次三木以止漸增(止足也謂)
(株根增益益根而幹長求益之道也)測曰木止漸增不可益也
(宜以道實故不可虚益也)次四要不克或增之戴(四爲金在中稱)
(要克勝也家性爲金重剛之世而在增家或曰或增公侯之位受任甚重故增而戴也)
測曰要不克可敗也(難戴之重故可敗也)次五澤&KR0763;其
容衆潤攸同(五土也故稱澤家性爲增每事皆增增之以謙則益增之以奢)
(則捐故曰不增其方而增其光冥也今五處夫位反若澤之&KR0763;衆水之所湊也老子曰江)
(海所以爲百谷王者以其善下也五能自卑亦以所又邦國也)測曰澤&KR0763;其
容謙虚大也(卑謙自降道之大也)次六朱車燭分一日
增我三千君子慶小人傷(六爲宗廟朝有朱車之飾飾過人君)
(也燭照也照顯神靈以榮生存也三千以諭多也詩云萬福攸同奉祠以禮三千之福亦)
(慶也小人當之不勝其榮故傷也)測曰朱車之增小人不當
也(言不能當受神人之福祚也)次七增其高刃其削丘貞
(火生土故言丘丘能自削故貞猶君子處於高位而善下人亦其正也)測曰增
高刃峭與損皆行也(損巳益人皆可行也)次八兼貝以
役往益來(憂也古者貨貝五貝爲朋八木也亦爲弱弱王道微弱恩澤)
(不行儉嗇𥚹急貨賂爲市日以侵折下不奉上故致憂也)測曰兼貝以役
前慶後亡也(貨賂爲市故爲前慶慶終致禍故後亡矣)上九崔嵬
不崩頼彼峽崥(峽崥山足也崔嵬當崩而不崩者以用彊足之故也九在)
(增家猶高位之君而不危者以有賢輔之臣也能任賢自輔猶高峻之山頼峽崥也)測
曰崔嵬不崩群士橿橿也(橿橿皆是多士而彊盛者也)
太玄經卷第一
說玄五篇
唐宰相王涯字廣津纂
明宗一
玄之太旨可知矣其微顯闡幽觀象察法探
吉凶之朕見天地之心同夫易也是故八十
一首擬乎卦者也九贊之位類夫爻者也易
以八八爲數其卦六十有四玄以九九爲數
故其首八十有一易之占也以變而玄之筮
也以逢是故數有隂陽而時有晝夜首有經
緯而占有旦夕參而得之謂之逢考乎其辭
驗乎其數則玄之情得矣或曰玄之辭也有
九玄之位也有四何謂也曰觀乎四位以辯
其性也推以柔剛贊之辭也别以否臧是故
四位成列性在其中矣九虚旁通情在其中
矣譬諸天道寒暑運焉晦明遷焉合而連之
者易也分而著之者玄也四位之次曰方曰
州曰部曰家最上爲方順而數之至於家家
一一而轉而有八十一家部三三而轉故有
二十七部州九九而轉故有九州一方二十
七首而轉故有三方三方之變歸乎一者也
(一謂一玄也)是故以一生三以三生九以九生二
十七以二十七生八十一三相生玄之數也
三長(直亮切)者七八九得一二三(揲法備)一爲天
二爲地三爲人其數周而復始於八十一首
故爲二百四十二表也一首九贊故有七百
二十九贊其外踦嬴二贊以備一儀之月數
立天之道有始中終因而三之故有始始始
中始終及中始中中中終及終始終中終終
立地之道有下中上立人之道有思福禍三
三相乘猶終始也以立九贊之位以窮天地
之數以配三流之元故玄之首也始於中中
之始也在乎一一之所配自天元甲子朔旦
冬至推一晝一夜終而復始每二贊一日凡
七百二十九贊而周爲三百六十五日節候
鍾津生踵斗指於五行所配咸列著焉以應
休咎之占說隂陽之數故不觀於玄者不可
以知天不窮渾天之統不可以知人事之紀
故善言玄者之於天人變化之際其昭昭焉
故倀倀而行者不避川谷聵聵而聽者不聞
雷霆其所不至於顚殞者幸也非正命也
立例二
夫玄深矣廣矣遠矣大矣而師讀不傳者何
耶義不明而例不立故也夫言有類而事有
宗有宗故可得而舉也有類故可得而推也
故不得於文必求於數不得於數必求於象
不得於象必求於心夫然故神理不遺而賢
哲之情可見矣自楊子雲研機㮦數創制玄
經唯鉅鹿侯芭子常親承雄學然其精微獨
得章句不傳而當世俗儒拘守所聞迷忽道
眞莫知其說遂令斯文幽而不光鬱而不宣
微言不顯師法殆絕道之難行也若是上下
千餘載其間達者不過數人若汝南栢譚君
山南陽張衡平子皆名世獨立校乎羣倫探
其精必謂其不廢厥後章陵宋衷始作解詁
吴郡陸績釋而正之於是後代學徒得聞知
其旨而玄體散剥難究其詳余因暇時竊所
窺覽常廢書而歎曰將使玄經之必行世也
在於明其道使不昧夷其途使不囏編之貫
之㬭若日月則楊雄之學其有不興者乎始
於貞元丙子終於元和己丑而發揮注釋其
說備矣夫極元微盡玄之道在於首贊之義
推類取象彰表吉凶是故其言隱其方遠案
之有不測之深抽之有無窮之緒引之有極
高之旨至於瑩攡錯衝文數圖告此皆互舉
以釋經者也則夫首贊之義根夲所繫枝葉
華藻散爲諸玄而先儒所釋詳其末略其夲
後學觀覽不知其言彈精竭智無自而入故
探玄進學之多或中道而廢誣往哲以自爲
切問學淺道缺而賢人志士之業不嗣也故
因宋陸所略推而行之其所詳者則從而不
議也所釋止於首贊又并玄測而列之庶其
象類曉然易知則玄學不勞而自悟矣玄之
贊辭推本五行辯明氣類考隂陽之數定晝
夜之占是故觀其施辭而吉凶善否之理見
矣苟非其事文不虚行觀其舊注旣以闕而
述雖時言其義又本其所以然蓋易家人例
有得位失位有無位之說以辯吉凶之由是
故玄本數一晝一夜剛柔相推晝辭多休夜
辭多咎竒數爲陽耦數爲隂首有隂陽贊有
竒耦同則吉戾則凶自一至九五行之數首
之與贊所遇不同相生爲休相克爲咎此其
大較也至於類變因時制誼至道無體至神
無方亦不可以一理推之然則審乎其時察
乎其數雖糺紛萬變而立言大本可得而知
又吉凶善否必有其例(晝休夜咎)至有文似非吉
而例則不凶深探其源必有微旨此最宜審
者也至於准繩規矩不同其施舊說以爲非
吉然此首爲戾其辭皆始戾而終同如規矩
方圓之相背而終成其用若琴瑟之專一孰
聽其聲圓方之共形豈適於器此其以戾而
獲吉也其有察辭似美而推例則乖者至如
土中其廬設其輿居土之中乘君之乘吉之
大者也而考於其例(當夜)理則當凶推其所以
然則廬者小舍也(漢制宿衛者有直廬在殿庭中)土中正位
也小人而居正位又乘君子之器禍其至焉
故下云厥戒渝也凡此之例略章一事以明
之餘則可以三隅返也又如中之上九旣陽
位又當晝時例所當吉而群陽亢極有顚靈
之凶與易之亢龍其義同驗如此之類又可
以例推所謂玄之又玄衆所不能知也又一
首之中五居正位當爲首主宜極大之辭究
而觀之又有美辭去六者然則隂首以隂數
爲主陽首以陽數爲首其義可明玄之大體
貴方進賤巳滿七與八九皆居禍中而辭或
極美者窮則變極則反也大抵以到遇之首
爲天時所逢贊爲人事居戾之時則以得戾
爲吉處中之時則以失中爲凶消息盈虚可
以意得其餘義例分見注中庶將來君子以
覽之也
揲法三
經曰凡筮有法不精不筮不軌不筮不以其
占不若不筮當其致精誠厥有所疑然後隂
言其事呵策訖乃令蓍曰假太玄假太玄孚
貞爰質所疑于神于靈休則逢陽星時數辭
從咎則逢隂星時數辭違(此巳上並令蓍辭)天之策
十有八地之策十有八地虚其三以扮三(扮配)
(也)猶大衍之數五十其用四十有九故玄筮
以三十三策令蓍旣畢然後别分一策以掛
于左手之小指中分其餘以三揲之并餘於
艻(此餘數欲盡時餘三及二一也)又三數之(并艻之後便都數之不中分矣)
(前餘及艻不在數限)數欲盡時至十巳下得七爲一畫
餘八爲二畫餘九爲三畫凡四度畫之而一
首之位成矣玄之有七八九猶易之有四象
也易卦有四象之氣玄首有三表之象
占法四
首位旣成然後有隂陽晝夜經緯所逢占之
欲識首之隂陽從中至養以次數之數竒爲
陽數耦爲隂數晝夜者九贊之位於陽家則
一三五七九爲晝二四六八爲夜於隂家則
一三五七九爲夜二四六八爲晝經者謂一
二五六七也旦筮用焉緯者三四八九也夕
筮用焉日中夜中雜用一經一緯凡旦筮者
旦占用經當九贊之一五七也遇陽家則一
五七並爲晝是謂一從二從三從始中終皆
吉遇隂家則一五七並爲夜是謂一違二違
三違始中終皆凶(旦筮則一五七爲所逢之贊而占決焉二六九爲日)
(中故經云晝夜散者禍福雜也)凡夕筮者占其中用緯當九
贊之三四八也遇陽家始休中終咎若日中
夜中筮者二經一緯當九贊之二六九也遇
隂家始中休終咎所用贊下爲始次爲中上
爲終故經曰觀始中決從終大抵吉凶休咎
在晝夜從違若欲消息其文則當觀首名之
義及所遇贊辭與所筮之事察其象稽其美
惡則玄之道備矣或有晝夜旣從而首性贊
辭遇於迓戾則可用也經云星時數辭從星
者所配之宿各以其方與本五行不相違克
也假如中首所配牽牛北斗水行與首同德
是星從也時者所筮之時與所遇節氣相逆
順也假如冬至筮遇十月巳前首爲逆冬至
巳後首爲順也數者隂陽竒耦之數以定所
遇之晝夜夜爲咎晝爲休辭者九贊之辭與
所筮之意相違否也凡此四事並當參而驗
之從多爲休違多爲咎
辯首五
天玄二十七首
中周礥閑少戾上干&KR1395;羨差童增銳達交耎
傒從進釋格夷樂爭務事
地玄二十七首
更斷毅裝衆密親斂彊睟盛居法應迎遇竈
大廓文禮逃唐常度永昆
人玄二十七首
減唫守翕聚積飾疑視沈内去晦瞢窮割止
堅成䦯失劇馴將難勤養中者萬物之始且
得中(辯首之辭具在經注)九雖當晝亢極凶&KR1395;者臨也
進萬物扶陽而進九雖當晝終亦凶也
應者應時施宜五七九當晝吉自此後隂生
故有戒也大者陽氣盛大象豐卦九爲大極
雖得晝而微凶
唫者隂陽不通象否
卦二四六八當晝當唫之時不能無咎極亦
凶也窮者萬物窮極思索權謀自濟也九處
窮極晝亦凶
親者貴以其身下人則親交之道著八雖當
晝而處亢不能下人故君子去之也
太玄說玄五篇
右廸功郎充兩浙東路提舉茶塩司幹辦公事張寔校勘
太玄經釋文一卷
太玄從中至增第一(此本自侯芭虞翻宋衷陸績互相增損傳行於)
(世非後人之所作也)
玄首渾(戸昆切渾淪天也)㘩(陸曰當作枇字之誤郭比利切又比音)
中昆侖(上古渾切下力迍切倫同欲燒知也)陳(陣音)信(伸音)&KR0763;(音卑)
(又平彼切)慱(古團字)酋(字秋子由二切聚也長也就也終也)
周錘(直爲切)不中(丁仲切)杠(古雙切旌旗飾一曰牀前橫也抽也)
(一作扛)
礥礥(下研切艱險也難貌又下珍切硬也)畛(諸引切又諸隣切千夫之道也)
(界也)嘖(說文音𦣱又音責情也至也)適(音的)虚(古墟字)髀(并弭)
(切股也一作軒輯也或作輠輠胡罪切車轉貌一作䡟)輯(才入切)
航(一作杭)其(音箕)
閑垁(音雉)第(測几切床板也一作𣑽)跙(切居才與二切)舍(施夜切)
内(納音)
少少(上聲)溓(盧忝力簟勒兼三切又里兼里染二切潰也)韯(思廉切古)
(纖字又云菜似韮也)振(賑也)射(夷尺切厭也)
戾諿(私吕切才智之稱)宿(音秀)離(音麗)
上鏩(音漸)㤰(音昨慙也)菑(音淄菑荼也)
干鉿(公合古合二切聲也音鈐一作箱一作箱)何(音荷)
&KR1395;&KR1395;(音疎郭竹與切)狧(他合切大食也又古邁切蹶也獪字狧古文)絭
(厥萬區倦去願三切束腰繩也又居玉祛暖二切纕臂繩也)逝逝(一作)
(獨行晣晣)
羡羡(于繖切)抈(音月折也)
差差(音义)好(音耗)惡(烏故切)跌(音逸一作趺府俱切過也又云足也)
虆(刀追切蔓也)蹉躟(上七何切下音壤又音懹)
童焯(之藥切明也又灼)侏(音朱)&KR1704;(一作儒)
增要(古腰字)&KR0763;(音婢卑下屋也)&KR1678;(他曆切除也以刀出髮)岟崥
(上於兩切下方爾切岟崥山足也)橿(當作倞古良切作僵)
太玄從銳至事第二
銳陁(詩是切壞也)辟(必亦切)量(音亮)盪(從朗切摇動也)岑(鉏箴)
(切山小而高也)崟(魚音切山之岑崟也)
達迵(音洞過也)砭(𥙷廉切以石刺病也一作研又方驗方鄧逼廉三切)苞
(一作匏)扁扁(說文曰署也方沔也)
交矞(音聿又余聿切)圈閎(上倦下宏)噉(今㗖字又從啖)
䎡耎(而兖切火熟也)䣛(思栗切又音七地名在齊)哇(一佳切又鳥瓜切)
噣(音晝又音燭又竹菽切)&KR0818;(求敏竒隕二切)物(莫骨切股同又音忽)
瀐(子廉切漬也没也洽也又泉水出微貌)窾(口管切又音欵空字)術
(音遂)坐(去聲)
徯徯(胡啓切)樸(普木切草生也一作㯷音雹)訧(音尤)伎(音寘害也)
(恨也)
進縣(音懸消也)欋(劬音四齒竹把一作㩴居繖切)溱(阻巾切讀當作物盛)
(蓁蓁之蓁)長(平聲)
釋訽(呼切怒也又欣句切又音候罵言詬同)說(音脫)響(一作嚮)景
(音影)
格緺(音瓜一作王侯切隅也他曆切)䚩(音紹角長又居少切角不)
(正)&KR2172;(音雹)
夷瘣(胡罪切木病無爪)嚘(音憂歎也)離(音麗)艾(魚廢切一作苾)易
(以豉切)嗄(所嫁切)
樂樂(音洛)粤(於六切)淖(女卓奴教二切)嘷(胡牢切)&KR3788;(古弔切又)
(呌一作繀元志胡卦切繫幃曰繀)&KR0561;(古胡切)啞(乙白切)咋(側革)
(切又牡臭牡有二切詐也)纗(以睡切細綱也又子規尤恚二切繩中絶又音)
(携又胡卦切維紘中繩也)嚌(在細在詣二切)般(音盤)嘻(許斯切)要
(平聲)&KR1818;(音嗟)
爭汜(芳劒浮劒二切)嚇(音赫)臞(音具又音瞿瘦也)齦(康佷口限二切)
䐜(音嗔肉脹起也許縳切)膊(匹各切)脛(胡定切胻也)䩜
(音胄甲也古文)
務㳅(流字古今)緰(七侯切又音投)
事大冒(陸注作勖勖勉也謂陽氣大勉其德以昭其職音諏奏也)悊
(音晢)假(音格)
從更至應卷第三
更跙(于與切)當(宋平聲范去聲)傠(音代一作讎又力之切)脫(音奪)
佅(音賣)
斷否(平理切)&KR3583;(都計切噴氣也亦作䶍)
毅說(如字)豨(虚豈切又呼猪也)
裝&KR1765;(古牙切鴈也又作鴚)鶤(古魂切又音運雞三尺曰鶤或作鵾)㒧(儷同)
(吕詣吕夷二切)睟(才䘏切一作跨一作疎)
衆嫮(音護美貌)纍(力佳切)堆(吐回切)瑫(音滔王名)虓(許交呼交)
(二切虎聲詩云闞如虓虎)廞(欣金牛金二切振廞盛怒皃陳也興也)躆
(居預切)螭(丑知切龍無角也)絓(口圭胡卦尺卦三切更絲也絲結也)
唁(言健切鄭云弔失國曰唁)䁲(莫佳切)衰(徒危切)
密(呼嫁切)瑑(直兖切璧上文也又丁角切一作啄)齦(口限牛斤二切)
稚(音緻)蜾臝(上果下蓏)齟齬(上朱吕切下魚舉切齒不相值也)
法共(音恭)繘(音聿汲綆也又居律切又音橘)衍(達也一作愆)離(音麗)
寘(音田)敺(史記與驅同)
應否(皮彼切)綱(古作&KR1577;)䍚(音觥又力蕩切)罘(扶流切)禝(音側)
絓(胡卦切)翰(音寒)離(如字)惡(烏故切)
從迎至昆第四
迎遡(泝音)啑(所甲切鴨食貌一作嗹閭火刮荒刮二切前切嗹嘍言語繁)
(挐貌怒見一作䀨)迦逅(上君阿切下后音候也作傎逅問也)罦(扶遊)
(切覆連一作累)棓(雹搆蒲后二切枷杖也連枷也又方苟切)
遇㒁(音圉)
竈龢(胡戈切音聲調和也)瀕(音頻涯也濱也)齊(齋同)調齊(音劑)昉
(音坊)歐歍(上烏后切下音塢又上於口切下屋徒切二口相就也)㗇
(音瑕)噭(苦弔切又音叫)㳿(士甲切曳蒸也)
大鑢(切庶切)陗(七肖切)褱(音壞苟也)餔(𥙷胡切加申時食今晡字)
廓㥷(一計切靜也安也又烏申切音翕恰也)馮(音憑)杚(公卒切摩)
(也又直止戸骨居乙三切)
文祫(古合何夾二切又音劫衣領也)䙡(苦貴切喟也)縵(莫半切繒無文)
樸(一作朴)否(方久切不也)邠(𥙷民切)藎(音燼)
禮䏔(女九切)
逃(音惕一作䜃又作音望責也)摐(初雙切打鍾也)鷕(隼一作㢑)
(又作鷕夷少切詩云有鷕雉鳴)踤(聚䘏祖四二切摧踤一作萃)婁(力住)
(切)膎(戸皆切脯也)䋚(音翌)跰(𥙷爭切散走也歲星晨出爲跰)
唐鼷(下雞切今之甘口鼠)訾(恣音)
常(側音洽稼稷稷進也詩云良耜)
度&KR2024;(音委音頼壞也一作傾)要(音么約也)貸(音泰)
永眵(章移切目汁也)樂(音洛)蒔(反至切又音侍更種也)劑
昆昆(混同也)旬(音徇)
從減至晦第五
減瀏(流音)
唫唫(音欽禁也又吴今切)䂄(呼縛切)唭㘈(上去吏切下魚忌切又牛)
(力切無聞見也)振(音賑)&KR2695;(古怙字)予(音與)
守軔(如振切車輪木)碓(音外又下潰切又三曰對水碓)
翕嘬(楚夬切禮記一舉臠也)羂(古縣切一作罥掛也網引獸)抵(音紙)
繳(音灼)
聚㕹(於交切多聲一作唳唳音例嘍唳鳥聲也一作笑)
飾拑(渠廉切一作世)哇(烏佳切)蛁(音刀蛁嘹茅中蟲)喁(音顒)長
(音仗)
疑磑(外音午對公哀居衣公衣四切徒冬與弓二切赤色又羽弓切赤蟲)
(名也)嚘(音憂歎也)恛(當作恟)射(音亦)
視䪻(薄變畢茗二切冠名也一作頩普丁匹迥二切面無色也韻云斂容也一)
(作巨追切)鼦(丁么切古文貂字毛可作衣)
沈&KR2443;(音懷)粥(余六切)梟(古么切惡聲之鳥也)票(匹遥切)
内(字從媐呼基切與妃同善也悅樂也)㐜(音仇一作救)皬(乎殼切皬)
(皬白也鳥作救一作皠又七罪切霜刃白貌)好(耗音)
去倡(齒羊切)倜(他激切音愆舉也蹜也)
晦䏴(音眇)
從瞢至養第六
瞢瞢(莫登切目不明)睒(失冉切)埻(準音射的)仮(音反回也)&KR3497;(乃果)
(五果二切一作&KR3497;牛委切好貌&KR3497;小貌)&KR1818;(子賖切一作䦈山名非也)薆
(烏代切草成也)哿(古我公可二切嘉也)
窮㰐(徒和他果二切狹長二車岑中器也)蹛(都頼勑頼當蓋三切蹄也跛行)
(也)狴(音弊牢也)䣛(思栗切)
割矞(余律切)食(音異音猛)疣(音尤)贅(之芮切)
止俿(音馳又音雉參差貌亦作一音輸一作猇猇火交切)弸(薄耕悲矜)
(二切弓弱皃)輆(口亥切輆軩不平也)知(音智)
堅腁(范薄民切皮上堅也虞作胖一作䮁)蛡(音詡詡蟲也)螮(音德)紗
(亡了切)砭(府廉方驗二切石刺病也)&KR2695;(音怙一固音)
䦯䦯(音缺無門戸也)杌(五勿切)棿(五結切)閒(去聲)吭(戸郎下浪)
(二切烏咽也)廅(於合切一作廬)偈(音傑武也)吪(元作&KR4681;吪音吪動也)
失藐(亡沼切)兒(音霓)罷(音皮)
劇劇(增也)餕(音俊)麃(音)顇(疾醉切顦顇憂貌)
馴&KR2443;(音懷一作繩)
將趹(決音行貌他咐化盍二切一作傝)跋(行貌踐也)
難椯(市專切木名也一作揣徒玩切仲壞也之人切又音磷石在)
(湍澗)
勤戁(人善奴女板三切慙也)悾(音空)踖(七爵子石二切敬貌)繈(襁同)
(負兒衣也)
養&KR2642;(居遇俱蠖二切)弸(普耕切一作殆)蓲(呼句衣遇於于三切荎也)次
(音咨)
凍踦(去竒居綺二切)
卷第七
玄錯暓(音戊)䩕(音昂)瘞(翳音藏埋也)鏩(音漸爼感切割剪也)
(一作一作)跙(才與切)
玄攡攡(音離萬物不見形攡又張也)樛(音交又音丁)瞶(牛怪切)
(音武土地肥美膴膴然一作晦當作瞴瞴微視也)嘿(力志切)
縣(平聲)他(徒何切)薉(於廢切荒也草也蕪也)
玄瑩㗖(徒濫徒敢二切噉也)揄(音投引也又徒厚切)戁(音然)䈤(音鈐)
摹(莫胡切)㩴(一作擢)
卷第八
玄數&KR2021;(索音音戞陸作改也)扮(房吻甫文晡幼三切握也)撣
(音壇唐韻言太玄云撣其名撣觸也說文徒旱切提持也)搜(一作換)
艻(郎得切玉篇云菜名必與扐同)抴(音曳數也)詘信(屈申也)
繇(胄音)予(音與)揫(音湫)&KR0864;(音求)詖(譣也佞也彼義切)哆
(昌也切張口也)釦(口音金飾)罕(呼旱切取鳥網)侟(音存)祼
(郎果切竹尸切手足腁)㗇喖(一作上瘕下怙)唐
湖(疑作音胡牛頸下垂)
卷第九
玄文膞(市兖切切肉也)熿(戸光切)懝(牛力切又音懝駿也懝然有所)
(識别一作懝)&KR0763;(音卑又音婢)軨(力丁切輯車也又車闌也)&KR2506;
(音介馬尾䯻結也)惓(音倦)
玄掜掜(研啓切不從也)骫(音委又都詭切)卒(音萃)劘(摩同)絣(普耕)
(方幸二切所交切衣袵也)襞(壁音衣也)矜(巨巾切矛柄)般
(與班同陳序也音喧或作割)孿(雙生子也生患所眷)
(二切)
卷第十
玄圖(口感切徒感切)觝(之䜴切又鱓同飲器)倨(音據傲也)
劇(其據切勤務也懼也疾也)甸(甸之言乘也)施(去聲作扡)
玄告摹(莫奴切規摹也)欱(呼合切大歠也泯音)㩣(音輝)隤(杜回)
(切)劌(居衛切割也)償(音賞又音常又市亮切)僑(巨消切又)
(高字)朓(勑了切)拑(渠廉切馬拑也)
太玄經釋音終
