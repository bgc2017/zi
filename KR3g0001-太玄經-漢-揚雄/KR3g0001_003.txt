九軫轉其道(二與七合爲九金也金王則火死道數相害故軫轉也家性爲)
(更更而得道故言時也)測曰時七時九不失當也(金火相避)
(故不失於當也)次三化白于泥淄(三春爲青木到秋則白故言化白在)
(隂之中故言淄淄黑也家性爲更展轉其道故色變也)測曰化白于泥
變不明也(變白爲黑故不明也)次四更之小得用無不
利(四隂位也隂稱小金爲利隂中之利故小得也更而小得故無不利也)測曰
更之小得民所望也(改更而利故百姓之所瞻望也)次五童
牛角馬不今不古(五爲天位以道化民馬童牛角是其常也家性爲更)
(更而顚到蓋非其宜旣不合今亦不合古古今不合宜于之更也)測曰童牛
角馬變天常也(更物之性而爲治術非天常道也)次六入水
載車出水載杭宜于王之更(六爲宗廟重隂所在下之所奉)
(唯謹唯敬家道變改車杭易位宜在更世以求正故言宜于王之更也)測曰車
杭出入其道更也(水車途船宜更道也)次七更不更以
作病(火焚宿菜以殖嘉榖更之道也宜更而不更嘉榖之病也)測曰更不
更能自臧也(而自否臧玄之道也)次八駟馬跙跙而更
其御(八爲東方其宿值房房爲天駟故曰駟馬也跙跙不調也馬而不調故更御也)
(矩以爲方墨模一正道化大行德正剛毅盛壯之治可以斷疑也)測曰斷心
滅斧内自治也(修内表君子所以爲德也)次二冥斷否在
塞耳(二隂也亦爲目目在隂中故冥家性爲斷當明目聦聽以定衆疑今目旣不明)
(而塞耳掩聦不採風聲故曰否也)測曰冥斷否中心疑也(耳目)
(不明故心疑也)次三決其聾&KR3583;利以治穢(三爲巽巽爲風風喘)
(息之象也故爲鼻斷決之事宜當明目聦耳依乎八議廣采風俗以求比據而耳目塗塞)
(香臭不聞非所以爲斷也三而決之除治穢疾議獄緩死不失其法故以利也)測曰
決其聾&KR3583;利有謀也(除穢治疾所以謀利也)次四斷我
否食非其有恥(四金也在斷之家宜以治人旣在火行隂家之隂故欲否)
(也民治法明臨事有績故可食禄以居官位今四公侯也斷而不當見譏素餐故有恥也)
測曰斷我否食可恥也(恥無功者也)次五大腹決
其股脫君子有斷小人以活(五爲天位故稱君子腹諭合藏)
(股以諭臣臣而有脫君當決正正以其理故民活也)測曰太腹決脫斷
得理也(決理也決理臣姦言得其道理也)次六決不決爾仇
不闊乃後有鉞(仇怨也闊遠也鉞斧也仇謂七也鉞謂九也六爲上禄五)
(之所尊廟勝受斧以征不廷而所決不決故仇近也所當不斷戰伐將興故後鉞也)測
曰決不決辜及身也(所決不決身之累也)次七庚斷甲
我心孔碩乃後有鑠(庚義也甲仁也孔甚也碩大也鑠美也七在斷)
(世失志之人猶能以義斷於仁故甚大也先失後得故美在後也)測曰庚斷
甲義斷仁也(以義斷於仁者也)次八勇佅之傠盜蒙
決夬(無道爲佅反義爲傠八爲火母恃在子家隂位之隂故爲盜也無道反義衆惡)
(所歸故宜決也)測曰盜蒙之決妄斷也(斷不以義故妄也)上
九斧刃蛾蛾利匠人之貞(貞正也九爲金故爲斧功匠之利利)
(斧猶明君之利利賢也匠非斧無以展其巧君非賢臣無與共其治故利匠人之正也)
于心腹内堅剛也(守道貞正故乃堅剛也)次三戴威满
頭君子不足小人有餘(二木重生將上刺天天氣尊高不可得及)
(適足自見在於頭上故戴威也君子之威威而不猛小人務威終則奢僣行過於惡故有)
(餘也)測曰戴威滿頭小人所長也(自務大也)次四君
子說器其人柔且毅(金爲口舌故稱言金性剛彊今在陽家陽家之)
(隂故柔且毅也剛柔相戴故稱君子君子之人故能申說器用於人也柔失乎剛剛失乎)
(柔四能兼之故言柔且毅也)測曰君子說器言有方也(方道)
(也有君子之美道也)次五不田而榖毅于揀禄(五爲天子家性)
(爲毅毅然自抗處高食禄故不田也處高禄貴故稱揀也)測曰不田而榖
食不當也(但自抗舉無德於民故不當也)次六毅于棟柱利
安大主(棟以諭君柱以諭臣嚴能毅然不違於法故利也君臣正大主安也)測
曰毅于棟柱國任彊也(君臣得位故彊也)次七觥羊
之毅鳴不類(類法也觥羊大羊也七主未未爲羊大羊在毅家故鳴不法也)
測曰觥羊之毅言不法也(羊雖觥大非鳴聲之法物也)次
八毅于禍貞君子攸名(八木也以毅近金故禍也在禍而正故貞)
(終當免難故君子之所名也)測曰毅于禍貞不可幽蔀也
(隱裝束而徙故莫見之道路也陽氣升上乃復遁下故先自隱也)測曰幽裝
莫見心巳外也(雖尚在位當徙之心巳外去也)次二&KR1765;鵝慘
于冰翼彼南風内懷其乘(二南方也爲朱鳥鳥而近水故稱&KR1765;)
(鵝&KR1765;鵝水鳥過冰則困故慘也南風陽氣鳥之所利故懷其乘正也)測曰&KR1765;鵝
之慘懷憂無快也(惨然懷憂故不快也)次三往其志或
承之喜(三居陽樂進亦爲進人進德及時故往其志也志意一進故有喜而承之)
(也)測曰往其志遇所快也(福善所承故遇快也)次四鶤
雞朝飛踤于北嚶嚶相和不輟食(四爲西方酉雞也朝)
(飛而鳴故鶤鷄也言相和者飛踤於北南則&KR1765;鵝南北交通故相和也鶤鷄水鳥北方水)
(行踤得其所故食不止也)測曰鶤雞朝飛何足頼也(羣鳥相遇)
(所頼微也)次五鴻裝于淄飲食頥頥(淄水也齊有臨淄縣因水)
(爲名也五爲天位故稱鴻鳥六亦爲水水是鴻利故飲食乃頥頥也)測曰鴻裝
于淄大將得志也(水鳥得其水是其志矣)次六經衢周
九路不限其行賈(水性流行而在裝束之世處六衢之地注衍流通無)
(所拘制商賈之索利無有限止也)測曰經六衢商旅事也(商旅)
(之人以遠遊爲榮也)次七裝無㒧利征咎(七爲失志而在裝家故利)
齊萬物宣明大衆多(行屬於土謂之衆者謂是時陽氣徧於六)
(位純剛思齊萬物宣明開大族類衆多故謂之衆衆之初一日入畢宿十二度)初一
冥兵始火入耳農輟馬榖尸將班于田(輟止也班)
(布也尸主也火以諭急兵衆之世故農止馬榖主布田畝以相也)測曰冥兵
之始始則不臧也(衆兵之世故不善也)次二兵無刃師
無陳麟或賓之温(二爲戈在軍衆之家而畏於水故言無刃而不陳也)
(麟者仁獸有角不觸故以賓諭温温顔而巳也)測曰兵無刃德服無
方也(德之所服無常方也)次三軍或纍車丈人摧孥内
蹈之瑕(軍衆之家故稱纍車三無家號故言丈人也摧趣也瑕過也孥子弟也軍)
(事尚疾子弟相趣不責以禮故言内瑕也)測曰軍或纍車廟戰内
傷也(廟勝而退故心傷也)次四虎虓振廞豹勝其祕否
(四西方也故稱虎虓怒聲也隂稱之水者故稱豹祕閉也騰而見閉故振廞也振廞盛怒)
(貌也)測曰虎虓振廞如鷹之揚也(口稱公侯在師之中而始)
(鷹揚有似太公之於周武也)次五躆戰喈喈若熊若螭(五爲)
(天子聚衆之世交戰中原故喈喈也軍事勇故稱熊螭也)測曰躆戰喈喈
恃力作王也(武威之家以力王於世也)次六大兵雷霆震
其耳維用詘腹(六爲大水易曰地中有水師故六爲大兵也六亦爲耳兵)
(大故雷震也耳以明聽軍以密成口與心計故腹屈也)測曰大兵雷霆
威震無疆也(雷霆之震故無疆限也)次七旌旗絓羅干
戈蛾蛾師孕言之哭且䁲(師盲者也孕重身也弔生曰唁竊親)
(稱䁲七爲目爲六所見故盲也師衆之事干戈爲務盲孕相唁故哭且䁲)測曰旌
旗絓羅大恨民也(旌旗絓羅故大恨也)次八兵衰衰見
其病不見輿尸(衰衰瘦瘠之貌也兵病於外衆之所見言不見輿尸者兵)
(巳勞疾何能所克故無尸俘以榮軍也)測曰兵衰衰不血刃也
(門諭也)測曰窺之無間密無方也(密稚如水故無方隅也)
次二不密不比我心即次(我我民也即就也比比次而上也君)
(不密則失臣火在水行共成五味猶君臣相須以濟治也若不相密則民就次而去之也)
測曰不密不比違厥鄕也(去其常所居也)次三密于
親利以作人(三即水子故言密其親也孝經曰不愛其親而愛他人德之悖)
(也故三密親以利作人之道也)測曰密于親爲利臧也(臧善也利)
(善人之道)次四密于腥臊三日不覺殽(殽效也三終也四爲)
(金在水之行子在其母故密也三欲親之懼見克害故言腥臊也言相克害故終日不效)
(也)測曰密于腥臊小惡通也(更相覺克故通惡也)次五
密密不嬪于天(五處密家而在中央上下密附無有釁故可以嬪)
(於天矣)測曰密密不並天功也(並匹也功事也作天之合)
(嬪妃於上故並天功也)次六大惡之比或益之恤(恤憂也六)
(爲大水水克於火大人爲惡故曰大惡也近比於七故益之憂也)測曰大惡
之比匹異同也(水與火異而或爲妃春秋傳曰水火妃故匹異同也)次
七密有口小鰓大君在無後(君子之化密如清風火性炎上)
(焱飛流布口語之放誰而止之鰓難也大君爲六也子王於五故六爲大君也大君居之)
(能制口訟雖其小難無有後言七爲口語六水七火水滅於火故止口語也)測曰
密口小鰓賴君逢也(賴於大君彌縫之也)次八琢齒依
齦三歲無君(三終也陽成於三故爲終也密比之家脣齒相附脣亡齒寒故)
(依齦齦哂也八木九金金克於木下不密上猶民不依君故終歲無君也)測曰琢
齒依齦君自拔也(自拔出於惡也)上九密禍之比先
下後得其死(九極反下火行當見故言密禍君先下民民忘其死故後得其)
(死力也)測曰密禍之比終不可奪也(死義盡忠志不可割)
(奪也)
莫聞也(志用親戚故人無聞知也)次三螟蛉不屬蜾臝取
之不迓侮(三火之母也當相親愛行母子之恩反若螟蛉之於桑蟲本非親屬)
(義不御侮故言不迓館也迓御也)測曰螟蛉不屬失其體也
(以親爲疎失其本體也)次四賓親于禮飲食几几(几&KR1351;偕也)
(四爲賓以木爲主親親之義必以禮合故有飲食之道也金克於木而以爲主者此火行)
(也木火父母是家之長故爲主也禮會之出以疎爲親況自資奉以身爲賓邪也)測
曰賓親于禮賓主偕也(賓之與主俱有其禮也)次五厚
不厚比人將走(五土也故稱厚土則火子子而不厚父母況親比者乎故)
(將走也)測曰厚不厚失類無方也(子不厚母故失類也)次
六厚厚君子秉斗(斗處中央而衆星共之四時爲候取正於是六亦爲)
(水雖克其本能以厚德處中居正猶君子執中直之心無欲於人也)測曰厚厚
君子得人無彊也(君子過厚故得人也)次七高亢其位
&KR0763;於同事(七爲無道之主在六之上高而無民故高亢也有似乎王政遂微弱)
(勢在諸侯事故&KR0763;也)測曰位高事卑德不能也(位高德卑故不)
(能也)次八肺附乾餱其幹巳良君子攸行(削曰肺柿)
(曰附八木也而在親家故言肺附如柿之附木親在下木猶支息之附大木也支生於幹)
(伐勞謂彊弱各别也彊不凌弱故民安國正矣)測曰小斂不貸其道
當也(安人正國得道之當也)次二墨斂韯韯&KR1051;我匪貞
(貞正也二火也韯少也匪不也爲隂中之火故小斂也斂積之家取非其正故不貞也)
測曰墨斂韯韯非所以光也(&KR1051;大不正故不足爲光榮)次
三見小勿用以我扶䟽(三木也三小八大故小不用到秋八木扶)
(䟽而大故可用也以諭物微可大如木扶䟽之時可材用也)測曰見小勿
用俟我大也(舍小符大故相俟也)次四斂利小刑小進
大退(四金也金克於木故小刑也收斂之家小進則相侵以至刑殘不如大退守正)
(而巳也)測曰斂利小刑其正退也(小刑爲害故正退也)次
五畜槃而衍繭純于田(五爲君位畜養也槃器名也衍達也五又)
(爲土故有田之名謂自君達民孟夏之節以田桑爲務天時之利也家性爲斂斂利收功)
(唯田與桑故言純于田也)測曰畜槃繭純不奪時也(先天不違)
(故不奪時也)次六閔而緜而作大元而小人不戒
(六爲宗廟水木之母母在宗廟下之所天世之政也水起於一當漸以進而便作大故宜)
(戒也)測曰閔緜之戒不識微也(小人不戒故不識别也)次
七夫牽于車妻爲剥荼利于王姑不利公家
乾萬物莫不彊梁(行屬於金謂之彊者謂是時陽氣一統而剛乾在上)
(萬物彊盛謂之彊梁者彊助也彊之初一日入井宿七度)初一彊中否貞
無攸用(攸所也水金子也子母之道相扶爲彊故曰彊中不用文德故否正守其)
(性故貞彊梁之人待子爲勢故無所用也)測曰彊中否貞不可與
謀也(彊梁之人不可與謀之於世事也)次二鳳鳥于飛脩其
羽君子于辰終莫之圉(二爲朱鳥鳥而彊大故謂之鳳鳳之高飛)
(必脩其羽猶君子將事必脩其學也圉止也脩身正行文學優備而會于辰以終天禄無)
(能止也)測曰鳳鳥于飛君子得時也(仕之時也)次三
柱不中梁不隆大厦微(三稱柱厦屋也屋之須柱梁猶治之須宰)
(相也柱不固故屋微宰相不賢則國危也)測曰柱不中不能正基
也(所任非人故基隤也)次四爰聦爰明左右橿橿(四在其行)
(行數相扶故稱聦明也橿橿盛也四見扶進自彊不息故左右盛也)測曰爰聦
爰明庶士方來也(爲臣聦明故衆士來也)次五君子彊
梁以德小人彊梁以力(五君位也故稱君子家姓爲彊故以德也)
(小人處之必以其力是故彊德以遠小人也)測曰小人彊梁得位
益尤也(小人得之益其過也)次六克我彊梁于天無疆
(我謂六也六爲金子故相保持頗能彊梁爲土所克我也見克思過故受天福無疆界也)
測曰克我彊梁大美無基也(不善則改故無基也)次七
金剛肉柔血流于田(金以諭刑肉以諭人也行屬於金今火鑠之行)
(世相克若人相刑也血以諭順柔以諭隂陽火之位處六之上亦爲田故順于田也)測
曰金剛肉柔法太傷也(火克金行故太傷也)次八彊其
衰勉其弱(八木也爲金所克故衰也家性爲彊故彊於衰之中而自勉過但當)
(小弱故曰勉弱也)測曰彊其衰勉自彊也(自彊於興衰也)上
九太山拔梁柱折其人顚且蹶(九爲上山故稱太也梁柱)
(二冥冐不純其德在於下中故慙也)測曰冥駮冐睟中自㥷也
(㥷隱也慙也在中故隱也)次三目上于天耳下于淵恭(目爲)
(二也耳爲一也火性炎上故曰上天也三爲進人在純睟之世恭敬時宣耳目所耀聦明)
(其事故上下徧也)測曰目上耳下聦察極也(上下耳目故察)
(也)次四小人慕睟失禄貞(四者金水之母也母子之恩故相慕)
(也言失禄者家性爲睟而不純密内相親慕故失禄也雖失而正故貞也)測曰小
人慕睟道不得也(失禄不得也)次五睟于幽黃元
貞無方(五爲君位處中爲黃黃中通理君之美也居水之行土克於水故幽黃也)
(中央之位純睟其德無施不可故無常方也)測曰睟于幽黃正地
則也(地色黃故乃正其法也)次六大睟承愆易(六隂也在水之)
(行二水并合故稱大五克於六故承愆也愆過之先易以成非故言易也)測曰大
睟承愆小人不克也(有愆而改非小人之所能也)次七睟
辰愆君子補愆(七火也爲行有克故言辰愆純睟之性有過旣改猶君子)
(之行彌縫其闕故言補也)測曰睟辰愆善補過也(君之有過則臣)
(善補也)次八睟惡無善(八爲禍中而純於惡故言無善也)測曰
睟惡無善終不可佐也(無善之人何可佐也)上九睟終
大有(以火居火炎炎熾盛盛而不恃須時而行故可以大有萬物也)測曰作
不恃稱玄德也(大有萬物故得玄妙也)次三懷利滿匈
不利于公(木爲火母母而懷利明爲私事故不利於公也)測曰懷利
滿匈營私門也(不利于公故利私門也)次四小盛臣臣
大人之門(四爲公侯位次於五故小盛也當上臣五恐見克害重自思慮故曰)
(臣臣王公大人四亦爲門故言大人之門也)測曰小盛臣臣事仁
賢也(重臣奉五故賢之也)次五何福滿肩提禍撣撣(五爲)
(天子而在盛世世盛道治君德至明故何福也提持也撣撣然敬也何福持禍而自儆戒)
(無所失也)測曰何福提禍小人之道也(五在隂首福禍混合)
(故曰小人之道也)次六天錫之光大開之疆于謙有
慶(六爲宗廟故天錫也奉之以禮而在盛世故大開其疆無限極也謙以致福故有慶)
(矣)測曰天錫之光謙大有也(謙尊而光故大有也)次七
乘火寒泉至(火至熱也泉至寒也以火居火故曰乘火也陽極則隂生火死)
(則水生水火相克故寒泉至也)測曰乘火泉至禍不遠也(水克)
(於火故禍迫也)次八挹于滿熒幾後之傾(傾危也幾近也木在)
(火行隂家所長子盛母勞恐見熒燎故先自挹損以爲後戒不戒之家後近危也)測
(下人居首之始水性玄墨故不求聲譽以繼咎悔故能保家居正而巳也)測曰匪
譽匪咎其道常也(無咎無譽得道之常也)次二家無壷
婦承之姑或洗之塗(二木子也而隂者非女則婦壷禮也居家無禮)
(婦尚姑事上僣丈夫猶見洗濯而以塗也)測曰家無壷無以相承
也(無禮之家婦不承順於姑也)次三長幼序序子克父(三爲)
(進人家道以禮長幼有序以木居木故曰序序也克能也子能興父事有似楊烏與太玄)
(也)測曰子克父乃能有興也(子能事父故有所興致也)次
四見豕在堂狗繫之迒(四金也戍爲狗六爲豕亦爲宗廟故見豕)
(在堂也迒迹也狗繫豕迹居家之道也)測曰見豕在堂其體不
慶也(慶者不以畜牲爲喜也)次五舳艫調安利富貞(五爲)
(天位居中制遠前後相承故以舳艫諭也土在木行爲木之財故利冨之正也)測曰
舳艫安和順其疆也(調安百姓在境界也)次六外其井
竈三歲見背(三終也六爲水故稱井井竈以諭禄食也宗廟之道酒食爲先)
(故今而見外故言三歲背也)測曰外其井竈三歲不享也
(井竈見外故不享祭也)次七老夫擐車少女提壷利考
家(七木之子也以八爲父五爲車八引於五故曰擐車也考成也壷禮也七爲仲女八)
物仰其墨莫不被則(行屬於金謂之法者言是時陽氣上在九天之)
(上洞下重淵之内隂當上而微伏陽亦升而造在天之上故言高懸物由之而生故仰其)
(墨墨謂繩墨也動以法則故謂之法法之初一日入井宿三十五度)初一造法
不法(一則金子子母之道禮法爲先故言造法法者以法不法也水以平施純陽積)
(形法不可踰也)測曰造法不法不足用也(化之以禮不足大用)
(法也)次二摹法以中克(摹索取也克勝也索法以中故可勝任也)測
曰摹法以中衆之所共也(縣法於上衆人之所共奉而行也)
次三準繩不甫亡其規矩(矩以方物規以正圜甫始也準繩失)
(始故法度亡也)測曰準繩不甫其用爽也(不奉於法有差貳也)
次四準繩規矩莫違我施(立準在上下不敢違規矩法度君之)
(所施臣而奉之故言莫違也)測曰準繩規矩由身行也(善事)
(不違於上也)次五繘陸陸缾窴腹井潢洋終不得
食(五爲天位施法於中五土六水故以井諭繘以行缾陸窴滿也缾腹滿溢故潢羊也)
(家性爲法缾雖满溢不可得妄食也)測曰缾窴腹非學方也(方道)
(也君臣相奉非可學之以道也)次六于紀于綱示以貞光(臣正)
(於下君明於上君臣道正故綱紀正也)測曰于紀于綱大統明
也(綱紀一張統御明也)次七密網離于淵不利于鱗(七爲)
(網六爲淵網離于淵鱗物所害猶苛法於世百姓之疾也)測曰密網離淵
苛法張也(密於時網且張於上也)次八正彼有辜格我
無邪(格至也我我百姓也彼謂九也九克於八雖在法家位次當進無邪曲也)測
曰正彼有辜敺而至也(歐除以正至於九也)上九井無
幹水直衍匪谿匪谷終于愆(衍逹也愆過也九金也金生於)
(水井之象也幹以檢扞於井泄取有時八者木也當謂井幹金克於木故無幹無幹故直)
(衍也無幹之井故以谿谷諭也)測曰井無幹法妄恣也(妄亂也無)
(離離爲文明故以歷律言之也家性爲應天正之中故上下相應也歷以紀歲律以和聲)
(施於百姓奉以成務其非法者則不通也)測曰上施下和匪其肯
也(律歷所施雖或非肯皆從化也)次三一從一橫天網䍚䍚
(䍚䍚廣大也南北爲經東西爲緯故從横也緜終天地羅網廣大故䍚䍚也)測曰
一從一橫經緯陳也(天地爲文楊于王庭布不於天下也)次四
援我罘罟絓羅于野至(我我萬民也四爲公侯以正義治百姓而)
(嚴刑法百姓不犯之也衆由禽獸絓網故言于野至也)測曰援我罘罟
不能以仁也(施網爲害故不仁也)次五龍翰于天貞栗
其鱗(五爲天位故以龍諭貞正也栗危也翰高也處尊之位正其道實以應天時居)
(上戒危故貞栗也鱗甲正定無犯非義故翰于天也)測曰龍翰之栗極
懼墜也(過五無民故懼墜矣)次六熾承于天冰萌于地
(熾盛也水隂也水克於土故盛也水氣升上隂動地下隂盛陽衰故隂萌生地故言于地)
(也)測曰承天萌地陽始退也(隂當上升故陽退也)次七
日彊其衰應蕃貞(應當也蕃盛也七爲失志過盛則衰年高失志而日)
(自彊政衰委賢故曰蕃正也)測曰日彊其衰惡敗類也(惡以)
(不賢敗其類也)次八極陽徵隂不移日而應(極陽則隂極隂)
(則陽如相召也不移日者隂陽之道陽微則隂極隂陽有來往不復移日湏有召者而應)
(之也)測曰極陽徵隂應其發也(不召而至故應其時而自發矣)
上九元離之極君子應以大稷(稷側也九爲陽極元大也)
(九在應家而爲之終其道大極傾側自危不安其位金剛陽訖不能治隂隂當上升委禄)
(任賢有似堯老咨爾舜也)測曰元離之極不可遏止也(隂當)
(上升乃不可止也)
太玄經卷第三
