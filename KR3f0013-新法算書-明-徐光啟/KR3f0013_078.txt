新法算書卷七十八明徐光啟等撰
交食表卷七
天頂黃道兩圈交角表(算法)
以太陽地平高及其距黃平象限度求交角法全數與太
陽距天頂之餘切線(卽太陽交角點所居)若太陽距黃平象限之切線
與交角之餘弦查八線表得交角若干度(見本歷指五卷)卽以每
高度與太陽距黃平象限度依法推算列全表(中外共用謂之全表)
上横行書一至八十九爲太陽距黃平象限度右直行書
二十七至八十九爲地平高度此表處處可用第中土九
十度最低止二十六度而太陽之距限與地平高亦相近
於二十六度故表中祗取相近之二十七度起算而此數
以下不與焉今算表以地平高度爲法則全數與太陽距
黃平象限之正弦若地平高度之切線與本角之餘切線
以太陽距限之度自一至八十九與地平高自二十七至
八十九逐度如法推之卽得黃道與高弧相交之各角點
假如地平高三十度查切線爲五七七三五與太陽距黃
平象限一度之正弦一七四五相乘以全數除之得一
六為餘切線查八線表得八十九度二十五分為
交角餘角為三十五分又設地平高四十度其切線八
三九一太陽距黃平象限一十度得正弦一七三
六五算得餘切線一四五七查交角得八十一度四
十二分餘角八度一十分而所得之正角為氣差餘角
即為時差今表中所載皆餘角也若求正角即以餘角
之餘簡本表之相當數即得正角餘俱倣此
用法
表右直行從二十七起至八十九止分三段為地平高度
(地平高度即距天頂之餘)上横行從一至八十九為太陽距黃平象
限之度算日食必以黃平象限表求太陽距本限若干
又求本限距天頂若干度查本表横直兩數所值之數
即得所求交角餘度
天頂黃道兩圈交角表
新法算書卷七十八
