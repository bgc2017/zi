新法算書卷二十二明徐光啟等撰
籌算
算數之學大者畫野經天小者米鹽凌雜凡有
形質有度數之物與事靡不藉為用焉且從事
此道者步步蹠實非如談空說玄可欺人以口
舌明明布列非如握槊奪標可欺人以強力層
層積累非如繇旬刹那可欺人以荒誕也而為
術最繁不有簡法濟之即當年不能殫惡暇更
工他學哉敝國以書算其來遠矣乃人之記函
弱而心力柔厭與昏每乘之多有畏難而中輟
者後賢别立巧法易之以籌余為譯之簡便數
倍以似好學者皆喜以為此術之津梁也遂梓
行之傳不云不有博奕者乎為之猶賢乎已是
書稍賢於博奕然旅人入來未及他有論著以
此先之不亦末乎行復自哂曰小道可觀聊為
之佐一籌而已崇禎戊辰暮春廿日羅雅谷識
造法
一造籌
或牙或骨或木或合楮俱可其形長方廣為長六之一
厚約廣五之一諸籌相準不得有短長廣狹厚薄須平
正光潔便于畫方書字凡籌數任意多寡總之五籌兩
面可當一單數說見定數條十籌當十數十五籌當百
數二十籌當千數二十五籌當萬數三十籌當十萬數
約以衆籌之厚為一籌之長便于作開方籌入匣也詳
造匣條
二分方
每籌横平分為九作九方籌籌相等横列之線線相直
方方相對
三分角
每方自左上至右下斜作一對角線則每方成直角三
邊形二横列之則兩籌對角
線又成一斜直線其兩直角
三邊形又合成一平行線方形
四定數
數自一至九并共十位籌有二面五籌可滿十數其
數以方數與籌上方數相乘每方之中既以對角線分
而為二即每方各成二位右位即零數左位即十數至
第九籌第九方九九相承得八十一而止
第一籌一面作零數九方對角線之上各畫一圈一面
作一數九方對角線之上順
書一二三四五六七八九數
第二籌一面作二數第一方線右書二第二方線右書
四二籌二方二二如四也第
三方線右書六二籌三方二
三得六也後推此則第四方
線右書八第五方線右書線左書一二籌五方二五
得十故左位一右位以當零數也後推此則第六方
線右書二線左書一第七方線右書四線左書一第八
方線右書六線左書一第九方線右書八線左書一一
面作三數第一方線右書三第二方線右書六第三方
線右書九第四方線右書二線左書一第五方線右書
五線左書一第六方線右書八線左書一第七方線右
書一線左書二第八方線右書四線左書二第九方線
右書七線左書二
第三籌一面作四數第一方線右書四第二方線右書
八第三方線右書二線左書
一第四方線右書六線左書
一第五方線右書線左書
二第六方線右書四線左書二第七方線右書八線左
書二第八方線右書二線左書三第九方線右書六線
左書三一面作五數第一方線右書五第二方線右書
線左書一第三方線右書五線左書一第四方線右
書線左書二第五方線右書五線左書二第六方線
右書線左書三第七方線右書五線左書三第八方
線右書線左書四第九方線右書五線左書四
第四籌一面作六數第一方線右書六第二方線右書
二線左書一第三方線右書
八線左書一第四方線右書
四線左書二第五方線右書
線左書三第六方線右書六線左書三第七方線右
書二線左書四第八方線右書八線左書四第九方線
右書四線左書五一面作七數第一方線右書七第二
方線右書四線左書一第三方線右書一線左書二第
四方線右書八線左書二第五方線右書五線左書三
第六方線右書二線左書四第七方線右書九線左書
四第八方線右書六線左書五第九方線右書三線左
書六
第五籌一面作八數第一方線右書八第二方線右書
六線左書一第三方線右書
四線左書二第四方線右書
二線左書三第五方線右書
線左書四第六方線右書八線左書四第七方線右
書六線左書五第八方線右書四線左書六第九方線
右書二線左書七一面作九數第一方線右書九第二
方線右書八線左書一第三方線右書七線左書二第
四方線右書六線左書三第五方線右書五線左書四
第六方線右書四線左書五第七方線右書三線左書
六第八方線右書二線左書七第九方線右書一線左
書八
五定號
號者應于面之左右兩旁厚處露出匣外者記本面數
目至九共十號其旁狹難
書一二三四等字姑作横線
如則無線一則一横線也
至五則結為一縱線以該之如五則一縱六則一縱一
横七則一縱二横也各書本面之右用時視其旁即可
得之
六平立方籌
諸小籌之外别作一大籌長與諸籌等廣約長六分之
二兩面横分九方亦與諸籌
等其一面平方籌縱作二行
其右行九方書一至九之數
為平方根其左行九方亦如
小籌作對角線以平方根數
自乘之各書根數之左第一方線右書一第二方線右
書四第三方線右書九第四方線右書六線左書一第
五方線右書五線左書二第六方線右書六線左書三
第七方線右書九線左書四第八方線右書四線左書
六第九方線右書一線左書八其一面立方籌縱作六
分右一分作一行九方書一至九之數為立方根中二
分作一行九方書一至九各自乘之數與平方籌同左
三分作一行九方每方止截左邊三分之二亦如小籌
作對角線是每方分為直角三邊形無法四邊形各一
也而無法四邊形之中暗具一直角方形在右一直角
三邊形在左今止以左中右分之以中行自乘之數再
乘之各書方數之左名立方數第一方右書一第二方
右書八第三方右書七中書二第四方右書四中書六
第五方右書五中書二左書一第六方右書六中書一
左書二第七方右書三中書四左書三第八方右書二
中書一左書五第九方右書九中書二左書七
七造匣
匣合紙或木為之其形短方其空廣如籌之長空厚如
籌之廣匣有蓋以籌長五分之三為匣之深其二為蓋
之深使籌入匣而旁號露於匣口之上以便抽取也小
籌比立匣中方根籌側於小籌之旁下切匣口上切蓋
頂正相容也若蓋之外徑等於匣之外徑則匣口必出
筍以入蓋夫方根籌之廣與匣之深并尚不及小籌之
長以其不及為筍之高則匣與蓋外切籌與蓋匣内切
矣若匣之外徑等於蓋之内徑則匣自為筍蓋冒之可
無庸筍也
賴用算法(凡三條)
算家加減二法并命分法亦用籌所賴故各具一
則
一加法
加者多小幾何并為一大幾何也亦謂之計先以第一
小數從左向右横列于上次以第二小數如前横列于
下從視之則零對零十對十百對百也分錢兩及寸尺
丈俱依此推次視零位若成十成十則進一位又視十
位若干百則進一位千萬以上俱依此推
假如有銀九萬一千七百六十一兩又八萬二千
七十八兩又四千五百二十兩又九萬六百五十
四兩俱横列則視末位有一八四
并得十三本位書三進位加一與六
七二五并得二十一本位書一進位
加二與七五六并得二十本位作
進位加二與一二四并得九本位書九首位九八九
并得二十六本位書六進位書二得二十六萬九千
一十三兩如物數是斤兩則十六兩成一斤進位
尺步畝之類俱依此推
二減法
減者一大幾何減去一小幾何餘幾何也亦謂之除以
大數書于上應減數書于下亦零對零十對十百對百
也次於每位對除之若除數多於原數則借前位一以
除之蓋前位之一即本位之十也除完則得餘數
假如有銀三十萬一百七十六
兩三錢四分内除去二十九萬八千
六百四十三兩八錢五分從左首位
起上數三下數二三除二存一次位
上數下數九借前一成一除九
存一三位上數下數八借前一成一除八存二
四位上數一下數六借前一成一一除六存五五位
上數七下數四七除四存三六位上數六下數三六
除三存三七位上數三下數八借前一成一三除八
存五八位上數四下數五借前一成一四除五存九
該存一千五百三十二兩四錢九分
三命分二法
命分者一大幾何已分幾何尚餘幾何今應命此餘者
為幾何分之幾何也又所餘之小幾何再分得幾何今
應命此得者為幾何分之幾何也前解曰法數為母餘
數為子如法數一六八餘數四九即命為一百六十八
分之四十九後解曰得數為子得數前位為母如得數
一位則前位為十得數六即命為十分之六得數二位
則前位為百得數三四即命為百分之三十四得數三
位則前位為千得數二八三即命為千分之二百八十
三得數四五位以上推此第前位定于一數十則一十
百則一百千則一千萬則一萬(前一法即九章之命分法亦即幾何原本之命)
(比例法後一法即九章之小數如衡有錢分釐毫量有尺寸分釐歷有分秒微纖也)
用法(凡四條)
一乘法
乘數有實有法先將實數依號查籌從左向右齊列其
兩籌相並所成平行線斜方形合成一位方形内之數
并為一數矣次以籌之方位為法數如法數是五則視
兩籌第五方是九則視兩籌第九方即得數矣若法有
二數則先查法尾所得數横列之次查法首所得數進
一位横列之末用加法并之得數法有三數以上依此
推顯
解曰乘者陞也九九陞積之義也數有二一為實一
為法可互用大略以位數多者為實可也用籌則如
實數列籌自左而右次視法數依籌之同數格上横
取之并得商數列書之更視次法如前得次商數進
一位書初商之下三以上倣此商畢并諸商數即乘
得之數
假如八十三為實以四乘之先列八三兩籌視其第
四格八號籌下左半斜方有三兩籌合一斜方有二
一并作三三號籌下右半斜方有二并為三百三十
二也
又如每銀一錢糴米九升五合今有銀三兩五錢問
該米若干則以三五為實九
五為法先查實數二籌齊列
次視法尾五查二籌第五横
行内數是一七五另列再視
法首九查二籌第九横行内
數有三一五進一位列于前
得數之下併之得三三二五該米三石三斗二升五
合
又如有米一斗賣錢一百二十五文今有米一十八
石三斗問該錢若干則以一
八三為實一二五為法先查
實數三籌齊列次視法尾五
查三籌第五横行内數是九
一五另列次視法次二查三
籌第二横行内數是三六六
進一位列于前得數之下次視法首一查三籌第一
横行内數是一八三又進一位列于前得二數之下
併之得二二八七五該錢二萬二千八百七十五文
如法數有則徑作一以當其位再查法數如前
如六八三為實三為法則作二乃查三籌之
第三横行内數從二左進書之餘放此
二除法
除法有實有法有商先將法數依號查籌從左向右齊
列次于諸籌從上至下查横行内連數之等于實數或
略少于實數者在第幾行即是初商數如在第一行即
得數是一在第九行即得數是九也次以查得之數減
其實數如已盡則止知有初商未盡則知宜有再商也
有再商者即再查横行内數之等于存實或略少于存
實者在第幾行即是再商數又以查得之數減其存數
如前又未盡則更有三商亦如上法三以上倣此若初
得已除實數未盡乃實數次位無實則知當有位即
作一以當次商或三位俱無則知得有二即又作
一以當三商乃從後數查之若雖有餘數而其數小
于法數是為不盡法法之數用命分法
解曰除法者分率之法也有實有法先列實次以法
數平分之故古九章法名為實如法而一或省曰而
一也除法有二一歸除一商除商除者古法歸除則
後來捷法珠算可任用之若書算籌算必獨用商除
也用籌則先如法數列籌自左而右别列實數簡籌
之某格與實數相合者或略少于實數者以減實即
初商數也若未盡即如前再商三商以上皆如之又
未盡則以法命之
假如列實一百八以三十六為法除之簡三六兩
籌列之視其第三格六號籌下右半斜方有八中各
斜方有一九共十進一位成百即一百八除實盡
也
又如有米九升五合價銀一錢今有米三石三斗二
升五合問該銀若干以三三
二五為實九五為法先以法
數二籌齊列次于各行横數
内求三三二有則徑減實數
無則取其田者二八五以
二八五減三三二餘四七五為實而此二八五數乃
在第三行即三為初商數次視第五行有四七五正
與餘實相等減盡即五為次商數是三五為得數也
該銀三兩五錢
又如每錢三百七十四文買米一斗今有錢八萬七
千一百四十二文問該米若干以八七一四二為實
三七四為法先以法數三籌齊列次視各行横數内
求八七一無則取其略少者七四八以七四八減八
七一餘一二三四二為實而此七四八乃在第二行
即二為初商數次視各行中
無一二三四及略少者惟第
三行有一一二二以一一二
二減一二三四餘一一二二
為實即三為次商數次視第
三行有一一二二正與餘實
相等除盡即三為三商數該
米二十三石三斗
若積數為八七二四八尚有一六為餘實再欲細
分即用命分第一法以餘數一六為子法數三七
四為母即命為三百七十四分之一百六
或用命分第二法于餘實一六後加一依上法
再分之得二又加一再分之得八又加一再分
之得三得數為二八三凡三位即命為一千之二百
八十三
三開平方法
開平方有積數有商數商有方法有廉法隅法置積為
實從末位下作一點向前隔一位作一點每一點當作
一商次視平方籌内自乘之數有與實首相等者即除
之若無相等則取其相近之略少者除之但實首以左
第一點為主若點前無位則自乘止于零數如一四九
是也若點前有一位則自乘應有十數如十六至八十
一是也而此乘數在第幾格則第幾數即初商數如所
用數是九九為三之自乘在第三格即三為商數也若
有二點者即以初商數倍之如一倍為二三倍為六也
即查所倍之籌列于方籌之左如四倍為八即取第八
籌九倍為十八即取第一第八兩籌也次視諸籌横行
内數之與存實相等者除之而此數在第幾格則第幾
數即次商數如在第五格即五為次商數也不盡以法
命之三點以上倣此
解曰開平方者即自乘還原也而法實相同無從置
算故以積求形必用方廉隅三法商除之如有積一
百商其根(根者一邊之數四邊皆同)十即盡實此獨用方法無用
廉隅矣若一百二十一初商十除實百餘二十一則
倍初商方根為廉法(任加于初商實一角之旁兩邊故曰廉兩廉故倍初商根)次
商一以乘廉得二十以一為隅法實盡則百二十一
之積開其根得十一也在籌則右行自一至九者即
方根數也左二行即方根自乘之數自乘之數止于
二位故隔一位作點查實下作幾點知方根當幾位
也法先于左第一點上一位或二位為乘數平行求
得其根適足則已不合則用其少者餘實以待次商
也左點或一位或二位者點在實首則乘數為單數
點在實首之次位則乘數為十數也
如上圖先以第一點求初商根為方法
乙為方積也不盡為二點之實以初商
根倍之為廉法甲丙之長邊也次商若干即以為隅
法丁方之一邊也并二廉一隅法以除實甲乙丙丁
平方也不盡三商之商而不盡者以法命之其籌法
先列本籌得初商次商則列廉法籌于本籌之左本
籌之自乘數即隅積也其根隅法也次查所列籌何
格中平行并數可當廉法之幾倍及隅方積得其根
以除實即得設實下有二點則左一點之根為十數
右一點之根為單數故廉法籌為十數本籌數為單
數也三點以上倣此
假如有積六百二十五别列為實從末位五向前隔
一位各作一點即知商二位
也點在實首六為單數視方
籌内自乘之數無六其下九
過實用其上四實之近少數
也平行向右取二為方法(即方)
(根)另列之為初商即以四百
減六(百)存二(百)以并次點之
實得二二五為餘實次倍初商根得四為廉法(廉有二故)
(倍方根)取四號籌列方籌左于列籌内并數取其合餘
實或近少于餘實者至五格
適合即五為廉次率為隅法
為次商而本方之根得二十
五
又如積四千四百八十九别
列為實從末位九向前作二
點知商二位點在次位則實
首四為十數也視籌内自乘
無四四近少為三六平方取六為方法為初商即以
三六減四四存八以并次點之實得八八九為餘實
次倍初根得十二為廉法取一二號兩籌列方籌左
於列籌并數得八八九在第七格除實盡即七為廉
次率為隅法為次商而本方之根得六十七
又如有積三萬二千四十一列為實從末向前隔
一位作一點得三點知商三
位點在實首三為單數視籌
自乘無三近少為一平行取
一為方法為初商即以一減
三存二以并次點實得二二
為餘實次倍初根得廉法
二取二號籌列左籌方於列
籌并數得近少者一八九在
第七格即七為隅法為次商
列初商之右以一八九減餘
實得三一以并三點之實得
三一四一為次餘實次倍前
根十七得三四為次廉法取三四兩籌列方籌左于
列籌并數得三一四一在第九格適盡即九為三商
為隅法列次商之右而本方之根得一百七十九
又如有積六十五萬一千二百四十九列為實從末
位九向前隔一位作一點得三
點知商三位點在次位則實
首六為實數也視籌自乘無
六五近少為六四平行取八
為方法為初商以六四減六
五存一以并次點實得一一
二為餘實次倍初根得廉法
一六取一六兩籌列方籌左
於列籌并數查無一一二亦
無近小數即知次商為也
則於八下加以當次商而
以一一二并三點之實得一
一二四九為次餘實次倍前
根八得一六進一位得一六
為次廉法取籌列一六兩籌之右于列籌并數
得一一二四九在第七格適盡即七為三商為隅法
列前二商之下而本方之根得八七
其商而不盡者以法命之則有二術其一如前第一
六十六萬二千七百四十九
如前三商得根八百一十四
餘積一百五十三更商一當
倍廉加隅得一千六百二十
八今不足則命為未盡者一
千六百二十八之一百五十三也
法曰凡開方不盡實其命分法倍前商數(二廉也)加一
(立隅)為母(續商之)餘實為子依法命之然終不能盡如設
積六十求開方初商七餘十一倍七加一得十五為
母十一為子可命六十之根為七又一十五之一十
一而縮試并初商及分數自之得四十九又二二五
之二四三一約之為一十一是二二五之一八一以
并四十九得五十九又二二五之一八一不及元積
若倍初商不加一為母命為十四之十一試自之得
六十又一九六之一四一過元積而盈
其一欲得其小分則通為小數如前第二法更開之
當於餘積之右加兩圈(是原積之一化為百也)如法開之得根
數當命為一十分之幾分也或加四圈(是原積之化為萬也)
得根數命為一百分之幾分
也或加六圈(一化為百萬)得根命
數為一千分之幾分或加十
圈(一化為百萬萬)得根命為十萬
分之幾分也
如圖原積六六二七四九已商得八一四不盡者一
五三欲得其細分加六圈(是一百五十三化為一萬五千三百十萬千)
(百十也)更開得數為九三因空位六則命為一千
分之百九十三也欲更細更加空位終不能盡何
故六十者本無根之方也
四開立方法
開立方亦有積數有商數商有方法有平廉法長廉法
隅法置積為實從末位向前隔二位作點每一點有一
商次視立方籌内再乘之數有與實首相等者即除之
若無相等則取其近少者除之但實首以左第一點為
主若點前無位則再乘止于零數如一如八是也若點
前有一位則再乘應有十數如二七如六四是也若點
前有二位則再乘應有百數如一二五至七二九是也
而此乘數在第幾格則第幾數即初商數如所用數是
八八為二之再乘在第二格即二為初商也若有二點
者以初商數自乘而三倍之如二之自乘得四四之三
倍為一十二為平廉法以初商數三倍之如二之三倍
得六為長廉法次以平廉法數查籌列立方籌左又以
長廉法數查籌列立方籌右次視左籌與方籌并之横
行内數商其少于餘實者平行取數為約數即以此數
為次商如在五格即次商五也次以次商自乘之數與
長廉法數相乘進一位書于約數之下以此二數併之
除其餘實即得立方根不盡者以法命之三點以上倣
此
解曰立方形者六方面積為一實體也每面等每邊
每角各等立方積者一數自乘再乘之所積也線有
長面有長有廣體有長有廣有高所謂一乘作面再
乘作體是也開立方者亦以積求形之術其異于平
方者平方為面面有四等線開之求得四線之一為
方根也立方為體體有十二等線開之求得十二線
之一為方根也三乘方以上亦
皆十二線有等有不等而皆求
其最初第一面之一界線為方
根也今解立方廉隅法姑作分
合圖論之若截木或鎔蠟作八
體分合解之尤易曉矣其一
作六方面形一事諸面線角皆
相等此名方法體即上圖甲乙
丙丁立方體是也其二作六
面扁方體三事其上下面各與
方法等旁四面之高少于方法之高(任意多寡開訖乃得)而四
稜線皆等此名平廉法體即上圖戊己庚辛是也
其三作六面長方體三事其上下左右四面與平廉
之旁面等兩端之四界線皆與平廉之高等此名長
廉法體即上圖壬癸是也其四作六面小立方體
一事六面之廣袤皆與長廉之兩端等此名隅法體
即上圖子丑是也
右度數家以度理解數學(度者點線面體量法也數者一十百千等算法也)
亦以數理解度學如鳥兩翼交相待而為用也今依
此借數以明立方之體如初方
體之邊各四則一面之積為一
六其容積六四平廉之兩大面
亦一六其高設五相乘得容積
八長廉之長亦四其兩端之
高廣各五則其容積一立隅之邊各五則其容
一二五此八體并之以三平廉合于初方之甲丙乙
丙丙丁三面以三長廉補三平廉三闕以立隅補三
長廉之闕即成一總立方也又算法單數乘單數
生單數(如四乘六為二四是為六者四積為二十四而其根四乃單數也)單數乘十
數生十數(如四乘三十為一二是為三十者四積為一百二十而其根二乃十數也)十數
乘十數生百數(如三十乘八十為二四是為八十者三十積為二千四百而其根四乃四)
(百也)推之則十乘百生千百乘百生萬也今依此推
前總立方以四十五為全根其初方之一邊為四十
其面則為四十者四十是一千六百也是十乘十生
百也其容積為一千六百者四十是六萬四千也是
十乘百生千也其平廉之兩大面與初方之面等
亦一千六百其高五是單數以乘百得八十者百是
八千也是單乘百生百也立廉三三倍之得二萬四
千也長廉之高廣皆與平廉之高等為五是單數
其面為二五單根也其長與初方等為四十相乘得
四十者二十五是為一百者十則一千也是單乘十
生十也長廉三三倍之得三千也立隅體與平廉
之高等為五是單數自乘得二五亦單數也再乘得
一二五亦單數也是單乘單生單數也已上共得
九萬一千一百二十五為兩商之總立方積其根四
十五右以數明立體之理其在籌則右行自一至九
者立方根數也左三行自一至七二九者即方根自
乘再乘之數也自乘再乘止于三位如三自乘再乘
為二十七九自乘再乘為七百二十九故列實下隔
二位作點查實下幾點知立方根當幾位也法先于
第一點以上查實簡籌或適足或略少者即初商之
立方體平行求得其根也次初商根自乘得平廉
面與初商之體等三倍者三平廉也平廉之籌列立
方籌之左者立方籌之右行為單數中行為十左行
為百平廉籌右行之號亦百數也以合於立籌之左
行共為幾百也次平廉之面積三偕初商之根三
并為分率數以求六廉一隅之高於立籌平籌上求
餘實之近少數(不欲太少為尚有長廉之容故也)約可用者平行取
根即次商也不言隅法者次商之再乘即是立隅籌
上所自有也又平行取次商之平方積乘長廉籌之
數得長廉之容長廉之號為十數以列于約數之下
進一位作十數次求七體之總積初體之外有平
廉三長廉三立隅一其定位立隅在本籌之上為單
數次商與三長廉法相乘得數為三長廉之實此數
之號為十數三平廉之籌加于立籌之外其號為百
數通併之以除餘實未盡而原實有三點者以先兩
商之總方為初體復如前法三商之亦并八體為一
總體不及商為一者依法命之
同文算指曰先得之根(初商也)乘于三十今曰三之(長廉)
(法也)所得之號為十數也又曰先根之方(初體之面)乘于三
百今曰三之(平廉法也)所得之號為百數也一也
假如有積四千九百一十三别列為實從末位三向
前隔二位各作一點即知商二位也點在實首四為
單數視立方籌内再乘之數無四下八過實用其上
一實之近少數也平行向右取一為方法(即方根)另列
之為初商即以一(千)減四(千)存三(千)以并次點之實
得三九一三為餘實次用初商一自乘(為平廉面)而三倍
之(三平廉故)得三百為平廉法(亦名倍方數)取三號籌列立方
籌左又以初商一十三倍之
(一者長廉邊三長廉故三倍)得三為長廉
法(亦名倍根數)取三號籌列立方
籌右于列籌(立方籌與平廉籌也)内并
數取其少于餘實者為約數
第其中有長廉之實不得過
少又不得多多者如第九格
遇三四二九以為約數近少
矣另列之向右平籌自乘數
内平行取八十一乘于長廉法三得二百四十三列
近少數(三四二九)下進一位并得五八五九則多于餘實
也至第七格遇二四四三以為約數另列之向右平
籌自乘數平行取四十九以乘長廉法三得一百四
十九列近少數(二四四三)下進一位并得三九一三除實
盡(平廉籌之二千一百平廉實也立方籌之三百四十三立隅積也平方籌之四十九長廉兩端之面)
(也以乘長廉法三十得一四七長廉積也諸籌之上一一分明)平行求其根得七即
七為次商也得總立方之根一十七
又如積九百一十五萬九千八百九十九别列為實
從末位九向前隔二位作一點凡三點當商三位也
點在實首九為單數視立方籌内再乘之數無九下
二七過實用其上八實之近少數也平行向右取二
為方法另列為初商即以八
減九存一以并下位得一一
五九為餘實次用初商二自
乘而三倍之得一十二為平
廉法取一號二號兩籌列立
方籌左又以初商二三倍之
得六為長廉法取六號籌列
立方籌右於列籌(立方與平廉共三籌)
内并數取其少于餘實者為
約數試之而無有(最少者為第一格之)
(一二一)則知商有空位於初商
下作圈以當次商復開第三
點之餘實為一一五九八九
九前二商二(百十也)自乘之
得四(四萬也)三倍之為一
二(一千二百)依數取四籌為
平廉法列立方籌左前商二
三倍之得六取二籌為
長廉法列立方籌右於列籌
(立方與平廉共五籌)内并數取其少于
餘實者為約數至第九格方
得一八七二九另列之
向右平籌自乘數平行取八
十一以乘長廉法六得四
八六列近少數(一八七二九)
下進一位并得一一二九三
二九除實不盡三五七
其三商平行取根得九并初
二商得立方根二九不盡
者更欲細分之則用命分第
二法於餘實後加三圈得三
五七為餘實依
上法再開之以前商二九
自乘為四三六八一又三倍
之為一三一四三取此六
籌列方籌左為平廉法又以
前商二九三倍之為六二
七取此三籌列方籌右為長
廉法於列籌(左籌七)内并數取
其近少為約數試之至第二
格遇二六二八六八為
近少于餘實(三五七)另列
之向右平籌自乘數内平行
取四乘于長廉法六二七得
二五八列近少數(二六二八六)
(八)下進一位并得二六二三
三六八八以除實不盡四三
三六三一二即取右根二為
商數依法命為一十分之二
分也若欲再開則餘實後又
加三圈得四三三六三一二
為餘實依上法以前
商二九二自乘為四三七
六四六四又三倍之得一三
一二九三九二取此八籌列
方籌左為平廉法又以前商
二九二三倍之為六二七
六取此四籌列方籌右為長
廉法於列籌(左九籌)内并數取
其近少至第三格遇三九三
八八一七六二七為近少于
餘實(四三三六三一二)另列之向
右平籌自乘數平行取九乘
於長廉法六二七六得五六
四八四列近少數(三九三八八一七六)
(二七)下進一位并得三九三九
三八二四六七以除實不盡
三九六九二九五三三即取
右根三為商數依法命為二
百九又一百分之二十三
分也若再開則餘實後又加
三圈得三九六九二九五三
三為餘實依上法以
前商二九二三自乘為四
三七七七一九二九又三倍
之得一三一三三一五七八
七取此十籌列方籌左為平
廉法又以前商二九二三
三倍之得六二七六九取此
五籌列方籌右為長廉法於
列籌(左十一籌)并數取約至第三
格遇三九三九九四七三六
一二七為近少于餘實(三九六九)
(二九五三三)另列之向右平籌
自乘數平行取九乘于長廉
法六二七六九得五六四九二一列近少數(三九三九九四)
(七三六一二七)下進一位并得三九四三八五三三
七以除實不盡為二九二九一四七六六三即取右
根三為商數依法命為二百九又一千分之二百
三十三也餘實任開之終不盡何者無立方數不得
有立方根也
算子錢法(增)
以籌布算其乘除諸法皆能去繁就簡不待論矣若算
章中有用開平立方者有用開無名方者至難至賾也
用籌則比他算特為簡易故附載此法按九章算衰
分篇中有借本還利皆用乘法即此法之還原也今法
必用開方故為難耳
假如借銀若干滿若干年還本息總銀若干問每年息
銀若干
如本銀一百兩滿一年總還一百二十兩問息若干
法兩數(本銀一總銀一)相減餘二十是百兩一年之息也又
滿二年總還一百四十四兩問每年息例若干法以
母銀數(一百)乘總還數(一百四十四)得數為積開方得根數
為實以母銀為法減之所餘者為原銀一年之息也
若滿三年總還一百七十二兩八錢問息例若干又
滿四年以上皆息轉為本紛莫可尋則依圖法求之
圖說
圖有直行有横行直行者每年所用之法與數横行
者諸同類之法同類之數也其直行之首無年數無
總銀數者則上年之次法或又次法任用之(白字為法墨字)
(為數)
第一横行為滿年數(借日至還日積年之數)
第二横行為所還之總銀(母銀并息銀之總數)
第三横行為母銀所用之法(或母銀自乘或再乘三乘等以求積而開方)
第四横行為母銀用法所乘出數與總銀相乘得數
第五横行為各年所用開積之本法(如開方或開立方等)
第六横行為所求之數(即滿一年之總數本息俱見者也)減原銀得息
例
用法
假如初借母銀三兩滿四年總還銀四十八兩問每
年若干起息(母銀三兩滿一年總還若干即轉為次年之母依前例起息總應若干又轉為)
(母如是歲歲遞加母數漸增息例如舊)
法依圖試查滿四年直行其第一格為年數(即四)第二
格為總還(四十八兩)之銀(原銀若干息例若干各依本例積成總數)第三格母
銀所用之法為再乘即以原銀三再自之得二十七
第四格以二十七(母所乘出之數)乘四十八(總銀)得一二九六
為實積第五格本年所用開積之法為開平方二次
(積為一二九六)初開得三十六再開得六六者滿一年之總
銀減原銀三餘三為滿一年之息
又如母銀五十八兩四錢滿三年總還銀一百二十
五兩三錢問一年息若干
法用本行第三格曰自乘即原數自之得三四一
五六以總銀乘之得四四九二七六一六八第五格
法曰開立方用法開得七十六兩五錢(不盡實加三位開零根得)
八分九釐八毫不盡減原銀餘十八兩一錢八分九
釐八毫為滿一年之息依此例求母銀百兩息幾何
用三率法原銀為一率息例為二率今銀(一百)為三率
依法得四率三十一兩一錢四分六釐九毫不盡為
百兩一年之息
此用遞加倍數之法詳見算學全義義見幾何第十
卷
新法算書卷二十二
