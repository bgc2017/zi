新法算書卷七十五明徐光啟等撰
交食表卷四
算黃道九十度表所以然
設渾天儀為甲丙丁戊其戊庚丁已圈當地平以丙為極
即天頂甲庚已圈為黃道交地平於庚於巳半圈在地
平上半在下戊丙丁圈過黃極及天頂而交黃道于甲
為九十度限則甲庚甲己各為象限也乙丙辛為子午
圈交黃道于乙而黃道又交赤道于壬赤道亦交子午
圈于癸則依本儀論九十度限所
距何度皆于甲乙丙三角形内求
算本形為直角三角形以甲為直
角(黃道過天頂圈此處交故)而甲乙丙角因黃
道在此交子午圈于本表以黃經
宜查乙丙邊因赤道距天頂依極高恒有定故查距度
表得交子午圈之黃道度距赤道若干本距度以加或
減于赤道距天頂度必得黃道交度距天頂之弧即三角形内
乙丙邊也(依本儀黃道交度距赤道之弧為乙癸在丙赤道内故丙癸赤道距天頂減乙癸餘乙)宜
求甲乙邊即九十度限距正午弧(表中第四方)及甲丙邊即
本限距天頂(表中第五方)又設壬黃赤兩道相交之節為春
分則壬乙為降屢初度過子午圈之弧即表中第一方
以加于甲乙得甲壬總弧即九十度限距春分弧故法
云于九十度距子午度加第一方所對宫度作第三方
即本九十度宫度分也用法云原時加于太陽躔度
所對時分然後以總時分查表得所求九十度限設太
陽至子午圈為正午時依前圖乙為太陽因在午無時
可加而表中所對時即乙丁弧以升度求得者(乙丁弧之升度)
(在赤道上算為癸丁三度四十分得一刻三十度得一時)餘
所對數徑為甲點及甲乙甲丙弧
也設太陽過正午至丁為未時或
不及午止巳為巳時則或加(過者加)
或減(不及者減)一時于表中升度先定
之時何也當躔度為金牛初度在乙得乙丁弧為三十
度以癸丁升度得時為七刻七分此更無時可加躔
度在丁則丁壬為三十度其升度得時為八刻加躔度
之時分總得一十五刻七分若躔度在巳以戊乙得
八刻減七刻七分餘八分至午則黃赤兩道未及午相
交而在正午者必為雙魚二十八度夫九十度限依此
或進或退距午遠近不一故距頂多寡皆不等也
新法算書卷七十五
