按右係太陰距度表底本前闕一頁
視半徑表(算法)
太陽及太隂距地最遠或最近得何視徑生何地景前已
詳之歷指無庸贅兹特就遠近中依各引數求所當視
徑以列表法本輪全徑與其高庳差(高庳謂遠近)若每度之
矢與相當之差所得數半之加于小減于大乃所得即
其視半徑也假如太陽行最高距地遠其視徑為三十
分行最庳距地近得視徑有三十一分差止一分細算
一分當化為六十秒欲求太陽距最高或最庳各六十
度應作何視徑因六十度之矢為五以乘六
十秒得三除二萬(全徑也)餘一十五秒半
之得七秒以加七秒于太陽最小視半徑作一十五分
七秒查表中所列引數得二宫度(此距最高六十度)以減
于太陽最大視半徑餘一十五分二十一秒查表得八
宫度(此距最庳六十度)餘算皆如是至若太隂距地不用表
則惟推其均數時本三角形多設一三率法算第三邊
即太隂距地線也
用法
求交食分必以日月地景之各半徑而太陽行最高最庳
其距地遠近不等故地景之大小亦不等表中先得地
景向下查差數為地景所減月距地數則推步日食求
視差所用也表上下書日月引數上順數下逆數以日
引數查太陽半徑及地景差數以月引數查太隂地景
各半徑及月距地數
太隂實行表(算法)
太隂一小時有自行有均度有距日行必以自行之均度
或加或減于距日行乃始得太隂自最高起在某宫某
度一小時實行也蓋太隂自行一小時得三十二分四
十秒而均度則因所距高庳遠近恒不一故以三十
二分四十秒随引數求而加減之何也自最高均度
漸長至高庳折中又漸消必以自行分所得數于均度
長處與距日行相減消處相加即得太隂某宫某度實
行矣假如以宫初度表得太隂均度五分四秒
以比例算三十二分四十秒得二分四十六秒于太
隂距日一小時行度相減餘二十七分四十三秒即太
隂在宫初度實行自一宫初度得二分二十五秒
猶減餘二十八分四秒至二宫只四秒亦減餘三十
分二十五秒過此至四宫均度漸少故所得一分二
十四秒應加于太隂距日行得三十一分五十二秒餘
宫度算法俱同此
用法
求太隂初食至食甚各時刻必以其本時行度變為時刻
但太隂自行或疾或遲時時不同故表中查與食甚相
近一小時之實行用三率法推總行時左右書宫上下
書度皆太隂自行宫度以宫横行以度直行得相遇分
數為當時一小時之實行
太隂實行表
食分表(算法)
查前表得太隂及地景各視半徑并之總數減太隂距度
餘為實數以一十相乘(一十太隂全徑平分也)而太隂視徑即法
數也故依本表設最大視徑為三十四分四十秒最
小者為三十分自大至小(表中每隔一十秒)各為法數餘數
自一至六十四(兩半徑并最大數也)各為實數亦以一十乘以
徑數除乃列表苐日食則以日月兩半徑并減太隂視
距度餘數為實而太陽本視徑為法算亦與前同
用法
表上横行自三十四分四十秒漸減至三十分者乃
太隂全徑最大最小之限直下入表第二右行者乃太
隂地景兩半徑内減距度所餘數也横至兩數相值即
為所求之月食分秒若日食則上横行分秒者當太陽
全徑而右行則太陽太隂兩半徑内減距度所餘之數
查表法同前
兩半徑并減距度餘數
兩半徑并減距度餘數
兩半徑并減距度餘數
兩半徑并減距度餘數
兩半徑并減距度餘數
兩半徑并減距度餘數
兩半徑并減距度餘數
兩半徑并減距度餘數
兩半徑并減距度餘數
月食時分表(算法)
月食時分者自初虧至食甚又自食既至食甚總之以食
甚為主各以倍得先後時分法于太隂距度每分之方
數減太隂引數所應得月景各半徑并之之方數開方
得根為太隂自初虧至食甚行度依本引數用其實行
求相當之時刻即初虧至食甚時也求食既之時分亦
然蓋月景各半徑相減所餘數之方數減太隂距度每
分之方數求其根即太隂自甚既所行度而以本實行
所化為時假如設太隂距度一十三分(凡大數化為秒)其方數
六八四依引數宫初度其半徑及景之半徑
并為五十八分一十五秒(查徑有本視徑表)得方數一二二一
五二五以兩方數相減所餘數開方得其根三四
六即五十六分四十六秒乃太隂自初虧至食甚行度
又以本引數初度查本表得其實行二十七分四十三
秒因推得八刻二分五十三秒乃其入景至食甚之
時今求食既以後之時則仍以前引數用兩半徑相減
餘二十七分四十五秒其方數為二七七二二二五減
前十三距度分之方數以求根得一四七一為太隂所
行度復以太隂亦于前實行推應得時數為五十三分
四秒此止以十三分距度推第一行對引數初宫食
甚及食既時若餘宫尚有六行皆以十三分距度算須
用每宫視半徑及太隂一時實行因不能相同故所推
食甚食既時亦有異至以餘距度分推算食時俱同此
法第此特設太陽行最高引數所顯地半景者若太陽
去最高則地景略有變必先考定差數然後如前法算
又太陽離最高其景之變不過數十秒棄之無甚大謬
可不必逐宫度密求故本表止用太陽三處所生地景
之異一為最高法具前一為最庳乃于每行對太隂引
數所得景半徑宜減二十八秒一為中距則地半景宜
減一十七秒後亦如前法算所以分為上中下三表
或問算食既時須地半景求餘方數與距度之方數相減
而算今至何距度分可無食既與否曰太隂視半徑加
距度分得總數大于地半景則無食既時分若小則太
隂全體入景必應食既矣假如本表以上二十七分加
于太隂半徑一十五分一十五秒(應第一行引數半徑也)總數四
十二分一十五秒尚未及此處地半景四十三分則太
隂全體仍入景中又試以二十八分得總數四十三分
一十五秒則知月不全入景乃如第一行無食既若第
三行太隂半徑一十五分四十七秒地半景四十三分
四十九秒月半徑加距度分二十八分總數亦四十三
分四十七秒則此數以上雖無食既以下微有之又未
可執一論也
用法
查表必須太陽太隂各引數及太隂距黃道度(此三行前表已取定)
以太陽引數知其距最高或最庳若干因而用上中下
表若引數不正合于表首所書三限可取相近者用以
太隂引數查表側十二宫亦取相近者乃横進則知所
用時分之在何行(欲細算必依比例法求兩引數中之時差)復以太隂距度
上下差表遇本食之横行即食甚食既時分
太陽最高限
太陽在中距
太陽最高限
新法算書卷七十三
