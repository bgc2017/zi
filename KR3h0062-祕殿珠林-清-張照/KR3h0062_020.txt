秘殿珠林卷八
貯
乾清宫八
名人畫
釋氏圖册
明陳範畫十八羅漢一册(上等天一)
素絹本著色畫無欵每幅下有陳範之印克端
父二印計十八幅幅高一尺二寸四分廣九寸
八分
明仇英畫七寳莊嚴圖四册(上等地一)
素絹本著色畫末幅欵云佛弟子仇英薰沐敬
製下有十洲印一每頁左幅佛青絹本泥金書
無量夀經文共四册每册俱計三十二幅幅高
一尺五寸二分廣一尺二寸六分
名人畫
釋氏圖册
宋李公麟畫羅漢一册(次等天一)
素絹本白描畫欵云龍眠居士李公麟造每頁
左幅金粟箋本有趙孟頫書偈末幅欵識云至
大二年春三月修禊日書於松雪齋中吳興趙
孟頫計二十幅後有鄭元祐鄧文原柯九思張
雨王達諸跋又明善倪瓚記語各一
明仇英畫善財童子五十三參圖一册(次等地一)
磁青箋本泥金書畫欵云仿烏斯藏紫金瑞像
仇英拜寫每圖各書佛國禪師文殊指南讚畫
前書大方廣佛華嚴經入不思議解脱境界普
賢行願品一分計五十六幅
明仇英畫證佛位果圖四册(次等地二)
素絹本著色畫末册欵云佛弟子仇英繪每頁
左幅佛青絹本有文徵明泥金楷書華嚴法界
品欵云吾友實父發大願力敬繪華嚴法界品
證佛位果圖鄭重示余余為標舉經義盥沐書
右俾諸上善人曉然知善財童子寶牙胎姙佛
蔵涌地妙峰禮足于德雲烟水南詢而徧歴莊
嚴樓閣彈指門開刹海身入十願授記遂合聲
聞之衆補處蓮華之邦良由結念精進永不流
轉實父縷金繢采式模像法文人慧業當不在
伯時諸公後矣時嘉靖丙辰五月朔日佛弟子
文徵明歡喜讚歎薰手並誌每冊計俱三十二
幅
國朝閨秀徐燦觀音像一冊(次䓁元一)
素絹本白描畫欵云佛弟子徐燦敬寫第一幅
第五幅第六幅第七幅識戊子長夏餘俱識戊
子夏日計十二幅
無名氏畫
釋氏圖冊
宋人畫羅漢圖一册(上等天一)
素絹本著色畫計十幅幅高八寸九分第一幅
廣四寸九分第二幅廣五寸九分第三幅廣五
寸七分第四幅廣七寸九分第五幅廣八寸三
分第六幅廣四寸九分第七幅廣八寸八分第
八幅廣六寸三分第九幅廣六寸六分第十幅
廣六寸九分
明人畫萬萬歲圖一册(上等地一)
素絹本著色畫每頁左幅有佛青絹本泥金書
册前泥金篆書佛祖降生無量夀圖八字第一
幅畫然燈受記題云然燈云何是佛本師頂花
承蓋行化方泥布髮作念履復過之於是受記
名號牟尼第二幅畫迦衛降生題云魯莊七年
迦衛托生四月辛卯瑞應夜明出從右脅墮地
能行顯諸神異正覺斯成第三幅畫雪山修道
題云佛生十四啟王出遊北見沙門念道思求
十九入山遠即深幽石龕宴坐六度春秋第四
幅畫給孤布金題云初營精舍祗陀乞園廣八
十頃林木森蕃詭云布金地滿可論長者出喜
布如其言第五幅畫龍樹傳經題云虛求龍樹
探入龍藏龍樹皈依齋供法王默識華嚴宣遍
十方不由䭾馬貝葉含光第六幅畫楞嚴說法
題云摩登伽女欲惑阿難佛用神威攝㐲栴檀
現無頂相說大湼槃首楞十卷朗悟持看第七
幅畫文殊大慧題云文殊師利行詣維摩問入
法門不二云何默然無答言語即多非大智慧
杜口則那第八幅畫普賢大行題云普賢妙覺
&KR2250;行清修維持八正不落支流身馴白象俯應
閻浮從此曠劫永脱吞鈎第九幅畫伏魔揭盋
題云鬼子諸天食人心肝佛聖慈悲何忍兇殘
攝入覆盋火熱水寒千計莫揭伏已出安第十
幅畫觀音大願題云觀世音者普照迷方等之
藥樹如彼醫王智津寳筏慧海慈航大地業塵
悉消妙香第十一幅畫初祖西來題云達摩東
渡派傳五燈雲門雪竇象教振興空諸羣有無
上大乘九年壁觀圓對無譍第十二幅畫無量
夀佛題云恒河沙界不壞法身玉毫如雪月面
如銀已超九劫畫遣六塵夀云無量寳相維新
通計二十四幅幅高一尺四寸七分廣一尺二
寸六分
明人畫蓮華佛會圖八册(上等元一)
素絹本著色畫每頁左幅佛青絹本泥金書法
華經文共八册第一册計二十八幅第二册計
三十幅第三册計三十幅第四册計三十六幅
第五册計三十二幅第六册計三十二幅第七
册計三十二幅第八册計三十幅幅高一尺六
寸五分廣一尺二寸
無名氏畫
釋氏圖册
明人畫羅漢一册(次等天一)
素絹本白描畫計十六幅
明人畫羅漢一册(次等地一)
墨箋本泥金畫計十八幅
秘殿珠林卷八
