乾隆八年十二月十六日奉
上諭國家承平百年品彙繁廡然
列朝家教從不以珍玩為尚時或怡情煙翰與古為徒
是以内府縑緗盈千累萬就中釋道二氏合中與
西寶笈珠函凡名人高士大德真靈之所留蹟計
一千二百三十五種而我
世祖章皇帝
聖祖仁皇帝
世宗憲皇帝手澤又復多有是不可不敬謹什襲以示
子孫者也著張照梁詩正勵宗萬張若靄編集中
土琳瑯章嘉胡士克圖閱認西天貝葉何者貯乾
清宫何者貯萬善殿大高殿等處分别部居無相
奪倫仍仿照書畫譜例輯成一書俾後人披籍而
知其所在嗣後復有歸蔵内府者按號續編亦承
平勝事也欽此
