秘殿珠林卷三
貯
乾清宫三
名人書
釋氏經册
宋蘇軾書金剛經一册(次等天一)
素箋本行書欵識云元豐三年四月廿五日朝
奉郎責授檢校水部員外郎黃州團練副使蘇
軾奉為亡考都官遠忌親寫此經施僧看轉以
資冥福後有富直柔跋一計六十九幅
宋張卽之書維摩經三册(次等地一)
素箋本行楷書末册欵識云嘉熙三年歴陽張
即之焚香敬書首册經前有素絹本畫維摩像
欵云龍眠居士李公麟敬畫後有杜本跋一上
册計五十六幅中册計五十五幅下册計四十
二幅
元趙孟頫書佛境經一册(次等元一)
磁青箋本泥金行書欵識云文殊師利菩薩有
大威神力深憫五濁惡世一切有情迷失真性
特發弘願會諸佛聖菩薩大衆演說此不思議
佛境界經慈旨懇切開化愚氓欲與三千大千
世界衆生同修精進證諸佛果則文殊師利菩
薩功德不可思議者也余在朝見天竺僧云彼
國藏中有言菩薩憂深末劫存心救拔諸苦既
備福報將殷後五百世當為東土主持世教于
斯時也天人胥慶風雨調順萬國賓服兵甲不
興法教尊嚴衆生樂化此文殊師利菩薩道願
之所發施現帝室身而為說法者焉余因梵僧
之言故特綴數語于後非敢妄為稱述也大德
三年四月八日吳興弟子趙孟頫沐手敬書每
卷前後俱有貝葉文經前有佛像後有韋䭾像
俱泥金畫通計五十六頁
元趙孟頫書圓覺經二册(次等元二)
素箋本行書欵云三寶弟子趙孟頫謹手書又
跋云大方廣圓覺修多羅了義經一部奉本師
中峯大和上尊者披閱所願聞此經者見此經
者誦此經者持此經者悉圓三觀頓除二障不
墮邪見得清净覺出生殊勝功德奉為妻魏國
夫人管氏道昇懴除業障早證菩提與法界有
情同成圓覺延祐桼年正月廿七日三寶弟子
翰林學士承旨榮祿大夫知制誥兼修國史趙
孟頫誌經前有白描佛像上册計八十三幅下
册計八十九幅
元趙孟頫書無量壽經四册(次等元三)
磁青箋本泥金書第一册欵識云時大德三年
春二月望日過石室僧舍得見琅函法藏中有
無量壽佛經因薰沐敬書分為四帙吳興弟子
趙孟頫第二册欵識云大德三年夏四月佛誕
日竟三教弟子趙孟頫焚香敬書第三册欵云
吳興弟子趙孟頫第四册欵云吳興弟子趙孟
頫薰沐敬書每册前俱有黃箋金畫佛尊者像
第一册計十四頁第二册計十九頁第三册第
四册俱二十頁
元趙孟頫書無量壽經四册(次等元四)
磁青箋本泥金書末册欵識云皇慶三年夏五
月上澣薰沐敬書吳興弟子趙孟頫首册前有
佛像末册後有韋䭾像俱着色畫每册經文中
圖像互見第一册計十九頁第二册計二十頁
第三册計十八頁第四册計十六頁
元趙孟頫書無量壽經一册(次等元五)
磁青箋本泥金書欵識云大德元年丁酉春三
月吳興趙孟頫沐手敬書册首有佛像後有韋
䭾像俱泥金畫通計十一頁
元趙孟頫書無量壽經一册(次等元六)
磁青箋本泥金楷書欵識云大德九年佛誕日
薰沐拜手謹書于長生寺中吳興趙孟頫册前
畫佛像欵云天水管道昇薰沐謹書後有韋䭾
像亦仲姬筆通計三十一頁
元趙孟頫書金剛經一册(次等元七)
粉箋本行楷書欵識云大德九年八月朔日吳
興弟子趙孟頫謹書計五十七幅末有陸淵陳
繼儒葉向高祝允明文徵明諸跋
元趙孟頫書金剛經一册(次等元八)
粉箋本行楷書欵識云至元辛夘秋九月上浣
吳興弟子趙孟頫和南敬書計五十七幅
元趙孟頫書金剛經二册(次等元九)
墨箋本泥金書下册欵識云大德十二年二月
一日弟子趙孟頫敬書上册計二十幅下册計
四十幅
元趙孟頫書金剛彌陀觀音三經一册(次等元十)
磁青箋本泥金書無欵末有泥金趙氏子昂松
雪齋二印金剛經首畫佛像觀音經首畫佛像
後畫韋䭾像俱泥金畫通計七十二頁
元趙孟頫書觀音經一册(次等元十一)
墨箋本泥金書欵云吳興弟子趙孟頫敬書經
前有觀音像後有韋䭾像俱泥金畫通計二十
五頁
元趙孟頫書觀音經四册(次等元十二)
磁青箋本泥金書末册欵識云至大二年三月
上浣日吳興趙孟頫薰沐敬書册中圖像互見
第一册第二册第三册俱計十七頁第四册計
十五頁
元趙孟頫書楞嚴神咒一册(次等元十三)
磁青箋本泥金書欵云趙孟頫敬寫經前有佛
像後有韋䭾像俱泥金畫通計二十五頁
元趙孟頫書心經一册(次等元十四)
素箋本行書欵識云松雪道人奉為雲通和上
書計六幅後有王時敏跋一
元趙孟頫書心經一册(次等元十五)
墨箋本泥金書欵云吳興善男子趙孟頫書計
八幅卷首磁青箋本泥金畫佛像計十四幅
元俞和書法華經七册(次等黃一)
磁青箋本泥金書每册欵識云恭遇天壽聖節
書寫妙法蓮華經一部答報洪恩祝培睿算者
臣俞和薰沐敬書每册俱前有佛像後有韋䭾
像泥金畫第一册計五十六頁第二册計五十
五頁第三册計五十四頁第四册計六十三頁
第五册計六十頁第六册計五十四頁第七册
計五十頁
明宋濓書無量壽經一册(次等宇一)
磁青箋本泥金書欵識云永樂甲辰八月吉旦
奉佛弟子宋濓拜書經前有佛像泥金畫通計
十一頁
明沈度書華嚴經八十一册(次等宙一)
墨箋本泥金書末册欵識云奉佛弟子沈度謹
發誠心喜捨資財書寫此經上報四恩下資三
有法界有情同霑利益大明宣德戊申十月十
三日共十六套十五套俱五册末套六册兩面
書首册末册俱前有佛像後有韋䭾像泥金畫
每册後有朱書數行第一册計十四頁第二册
計十七頁第三册計十七頁第四册計十七頁
第五册計十五頁第六册計十九頁第七册計
十九頁第八册計十六頁第九册計十五頁第
十册計十三頁第十一册計十二頁第十二册
計十五頁第十三册計十九頁第十四册計十
九頁第十五册計十七頁第十六册計二十三
頁第十七册計二十二頁第十八册計十三頁
第十九册計十九頁第二十册計十八頁第二
十一册計十三頁第二十二册計十九頁第二
十三册計十八頁第二十四册計十七頁第二
十五册計十七頁第二十六册計十七頁第二
十七册計十九頁第二十八册計二十一頁第
二十九册計十三頁第三十册計十四頁第三
十一册計十八頁第三十二册計十二頁第三
十三册計十四頁第三十四册計十八頁第三
十五册計十四頁第三十六册計十三頁第三
十七册計十六頁第三十八册計二十頁第三
十九册計二十頁第四十册計十四頁第四十
一册計十一頁第四十二册計十五頁第四十
三册計十九頁第四十四册計二十一頁第四
十五册計十四頁第四十六册計十五頁第四
十七册計十六頁第四十八册計十九頁第四
十九册計十一頁第五十册計十九頁第五十
一册計十七頁第五十二册計十七頁第五十
三册計十六頁第五十四册計十六頁第五十
五册計十六頁第五十六册計十八頁第五十
七册計十七頁第五十八册計十九頁第五十
九册計二十一頁第六十册計二十二頁第六
十一册計十六頁第六十二册計十七頁第六
十三册計十七頁第六十四册計十七頁第六
十五册計十七頁第六十六册計二十頁第六
十七册計十六頁第六十八册計二十一頁第
六十九册計十七頁第七十册計十八頁第七
十一册計二十一頁第七十二册計十六頁第
七十三册計十七頁第七十四册計十二頁第
七十五册計二十二頁第七十六册計十九頁
第七十七册計二十五頁第七十八册計二十
頁第七十九册計十四頁第八十册計十九頁
第八十一册計十四頁
明朱孔易書心經一册(次等洪一)
素箋本大楷書欵識云正統辛酉冬東吳朱孔
易齋沐焚香為奉佛弟子内侍官大監王瑾書
于弘教禪寺永充供養者計七十頁
按朱孔易永樂時人歴官順天府丞
明姜立綱書心經一册(次等荒一)
素箋本大楷書欵識云萬歷辛巳季夏旣望永
嘉姜立綱沐手敬書計六十七頁
按書畫譜云姜立綱天順中授中書舍人天順
距萬歷越百餘年且此册字畫筆法與朱孔易
册如出一手疑後人附會之作
明董其昌書金剛經一册(次等日一)
磁青箋本泥金書欵識云歲在戊午孟夏浴佛
日佛弟子史官華亭董其昌沐手書計八十二
幅
明董其昌書金剛經一册(次等日二)
素箋本行楷書欵識云寫經必論書法書法可
傳則誦讀受持者衆是為在處有佛塔廟也余
此卷始發願于壬戌浴佛日每當清暇及朔望
之辰時書數行出入鍾太傅王右軍大令顔平
原楊少師米海岳諸家蓋余行筆無定蹤故爾
如此若趙文敏則千行一轍余故不能也然蕭
散錯落之致較之文敏又不無少優耳甲戌十
月三日識董其昌又跋云余書此金剛經計十
三載始竣近見遜之璽卿以孝誠發願數日書
就又字字端楷雖細謹中有尋丈之勢何異皮
紙骨筆可為震旦法寳吾益愧矣吾益愧矣元
宰重題計四十五幅
明董其昌書金剛經一册(次等日三)
素箋本行楷書欵識云甲子元旦書竟其昌又
跋云寫經必論書法書法可傳則誦讀受持者
衆是謂在處有佛塔廟也余書此金剛經一卷
凡歴三寒暑乃成蓋倣前代名家法所以字形
大小行楷不一議者或譏其不莊然亦不足怪
也董其昌識于寶鼎齋計三十二幅
明董其昌書金剛經二册(次等日四)
磁青箋本泥金書下册欵識云歲在戊午孟夏
浴佛日佛弟子史官董其昌沐手書上册計四
十八幅下册計四十三幅
明董其昌書金剛經一册(次等日五)
磁青箋本泥金小楷書欵識云辛酉四月佛誕
日臨文衡山筆華亭董其昌沐手敬書計十八
頁
明董其昌書心經一册(次等日六)
磁青箋本泥金書欵識云六波羅蜜以智波羅
蜜為先導觀照般若從文字般若入此經又大
般若經之心也以陜本聖教序後集晉右軍將
軍王羲之書縮成此小行體凡有見聞者皆發
菩提心是本願耳歲在戊申夏孟浴佛日佛弟
子史官董其昌沐手書計八幅
明董其昌書心經一册(次等日七)
磁青箋本泥金書欵識册數與日字六號一册
同
明董其昌書心經一册(次等日八)
朝鮮箋本行楷書欵識云得高麗箋作烏絲界
道書智波羅蜜經外國雖尚殺伐無不念佛法
僧者修羅一入華嚴卽成菩薩不必赤縣神州
有大乘氣象也丙寅二月十九日書于武林僧
舍其昌經前有金箋本沈士充畫大士像欵云
戊辰三月朔日佛弟子沈士充敬寫計五頁
明董其昌書心經一册(次等日九)
素箋本欵云董其昌書前幅有大士像白描畫
無欵計八幅
明董其昌書阿彌陀經一册(次等日十)
朝鮮箋本行楷書欵識云雲栖蓮池大師甲寅
正月八十初度余以師純提净土掃彼狂慧行
在梵網志在觀經僧臘最高居然古佛乃書此
經刻石流布以廣弘願亦祈大年自愧筆法弱
劣不能如趙文敏之為中峰書淨土一百八詩
足傳耳萬歷四十三年歲在乙卯五月廿日華
亭董其昌識後有秦松齡跋一計十一頁
明董其昌書圓覺經一册(次等一日十)
素箋本行楷書欵識云己丑孟春華亭弟子董
其昌薰沐稽首敬書于摩訶菴計九十五頁
明僧覺便書法華經七册(次等月一)
磁青箋本泥金書末册欵識云大明萬歷四十
八年歲次庚申比丘覺便沐手補書首册前有
佛像末册後有韋䭾像俱泥金畫又每册經前
後俱有貝葉文第一册計八十四頁第二册計
七十八頁第三册計七十五頁第四册計八十
八頁第五册計八十五頁第六册計七十九頁
第七册計六十五頁
明僧明訓書法華經七册(次等盈一)
磁青箋本泥金書末册欵識云侍佛比丘明訓
幸生盛世忝處空門思佛法以難逢念光隂之
易度由是謹發誠心捐捨己賄敬禮師祖明曙
庵焚香研金代墨書寫大乘妙法蓮華經一部
裝潢成軸永充供養以此功勛上報四恩下資
三有法界有情同圓種智首册前有佛像末册
後有韋䭾像俱泥金畫共七册第一册計八十
三頁第二册計七十七頁第三册計七十五頁
第四册計八十七頁第五册計八十五頁第六
册計七十九頁第七册計六十五頁
明諸德泮書金剛經一册(次等昃一)
磁青箋本泥金書附書心經欵識云壬戌春日
西湖弟子諸德泮敬書于燕臺客舍計四十六
頁
秘殿珠林卷三
