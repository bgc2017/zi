秘殿珠林卷二十
貯
乾清宫二十
名人畫
道氏圖軸
宋劉松年畫拐仙圖一軸(上等天一)
素絹本著色畫欵署北村劉松年絹高一尺四
寸二分廣一尺八寸六分
宋李得柔畫藍采和圖一軸(上等地一)
素絹本著色畫左方上有李得柔自書藍采和
傳欵云紫虛大夫葆光殿校籍李得柔畫傳後
有靖山印一右角下有紫虛清玩半印又成德
楞伽真賞二印左方下有楞伽容若鑒藏二印
絹高二尺九寸二分廣三尺三寸四分
元趙孟頫畫松石老子圖一軸(上等元一)
素絹本著色畫欵云集賢直學士朝列大夫趙
孟頫畫松石老子圖右角下有大雅印一左角
下有趙氏子昂印一右角上一印漫漶不可識
又神游心賞印一左角上有神品墨林秘玩二
印左方中有項元汴印子京父印二印左角下
有墨林山人子孫永保二印右邊有蒼巖梁清
標印二印絹高二尺六寸六分廣一尺一寸三分
明仇英畫松隂老子圖一軸(上等黃一)
素箋本著色畫𣢾云吳郡仇英臨松雪先生筆
下有十洲印一左角下有調元贊化邃翁在丁
夘庄記二印上方有素箋本祝允明楷書清静
經一卷跋云仇實父摹臨趙文敏寫老耼索補
清静經適余疾目又不能却勉承所命正德二
年春三月祝允明識下有允明希哲二印引首
有枝指生長印畫箋高五尺一寸廣一尺三分
經箋高一尺三寸五分廣同畫
明仇英畫南極老人像一軸(上等黃二)
素箋本著色畫欵署仇英下有十洲印一上方
錢源題云不是四皓之朋亦非七賢之友頭高
身矮足婆娑道是南極長生之叟人間五福夀
稱先天上雙星君最久寫來真像奉堂前歲歲
年年開笑口錢源題畫箋高一尺三寸四分廣
六寸八分有奇詩箋高一尺廣同畫
陳子星畫叱石化羊圖一軸(上等宇一)
宋箋本墨畫欵題云仙徑有吉祥指石化為羊
雲樵下有子星之印自成一家二印高四尺三
寸廣二尺一寸一分
按陳子星未詳何時人
名人畫
道氏圖軸
元趙孟頫畫軒轅問道圖一軸(次等天一)
素絹本著色畫右角上有篆書軒轅問道圖五
字欵識云延祐六年九月子昂畫
明宣宗畫南極老人像一軸(次等地一)
素絹本墨畫欵識云宣德己酉御筆戲寫賜禮
部尚書胡濙詩塘素箋本題云萬年寶歷予嘉
承保合太和福蒼生資爾忠貞匡治化夀同南
極樂昇平宣德四年正月十三日御武英殿書
明憲宗畫純陽像一軸(次等元一)
墨箋本著色畫上方金書題云一粒還丹身内
藏面紅肌細號重陽閒來獨步歸仙府十二瑶
臺路渺茫左角上有成化乙巳季夏吉日八字
明武宗畫純陽像一軸(次等黃一)
素箋本著色畫欵識云正德丙寅御筆親寫又
紫箋一幅正德御製讚云九轉還丹一氣純陽
東華奠位元化無疆坎離交會日月同光遨遊
世界地久天長
明文徵明畫老子煉丹圖一軸(次等宇一)
磁青箋本泥金畫欵題云爐内丹砂添鶴算洞
中仙果艷長春須知物外烟霞好不是塵寰游
戲人嘉靖丙午秋七月畫并題長洲文徵明
明商喜畫遐齡永禧圖一軸(次等宙一)
素絹本著色畫欵識云宣德二年春臣商喜謹
獻遐齡永禧圖
明劉越千夀字南極老人像一軸(次等洪一)
素箋本無欵左角下有劉子越千之印
路從廣畫拐仙圖一軸(次等荒一)
素絹本墨畫欵署從廣
陳昌畫麻姑仙一軸(次等日一)
素絹本著色畫欵云墨泉陳昌寫
陸瀚畫南極老人像一軸(次等月一)
素絹本著色畫欵署陸瀚
按路從廣陳昌陸瀚未詳何時人
無名氏畫
道氏圖軸
宋人畫軒轅問道圖一軸(上等天一)
素絹本著色畫高五尺二寸廣三尺一寸八分
宋人畫老子過關圖一軸(上等地一)
素絹本著色畫高二尺九寸廣二尺二寸一分
宋人畫劉海戲蟾圖一軸(上等元一)
素絹本著色畫高三尺三寸四分廣一尺九寸
四分
元人畫洪崖移居圖一軸(上等黃一)
素絹本著色畫上方有王惲隸書題云昔夢洪
崖仙遺我雪色鹿振衣登長岡超邁翥元鵠山
精與木怪役使供走僕至今青城山神爽動林
谷三郎老温柔妄意企仙躅兩行招隠書空沾
巖桂馥誰能拍其肩翳鳳事追逐我欣拜遺像
及此凡數幅仙標入遐想兹畫更清淑掩卷見
南山高興眇烟麓秋澗王惲題絹高二尺三寸
廣三尺二寸七分
無名氏畫
道氏圖軸
宋人畫軒轅問道圖一軸(次等天一)
素絹本著色畫
宋人畫南極老人像一軸(次等地一)
素絹本著色畫上有篆書十六字
元人畫七曜圖一軸(次等天一)
素絹本著色畫
元人畫陳摶訪道圖一軸(次等黃一)
素絹本著色畫
元人畫鐵拐鍊形圖一軸(次等宇一)
素絹本墨畫
元人畫張果像一軸(次等宙一)
素絹本著色畫
明人畫葛洪移居圖一軸(次等洪一)
素箋本著色畫
明人畫長夀真人像一軸(次等荒一)
素絹本著色畫上有無名氏記語
明人畫福德星君圖一軸(次等日一)
素絹本著色畫
明人畫洪崖渡海圖一軸(次等月一)
素絹本著色畫上有姚綸題句
明人畫張果像一軸(次等盈一)
素絹本著色畫
明人畫鍾離像一軸(次等昃一)
素絹本著色畫
明人畫老子像一軸(次等辰一)
素絹本著色畫
明人畫東方朔獻桃圖一軸(次等宿一)
素絹本著色畫右方角上有北野二字
明人夀字南極老人像一軸(次等列一)
素箋本
明人夀字南極老人像一軸(次等張一)
素箋本
明人畫南極老人圖一軸(次等寒一)
素絹本著色畫
名人書畫
釋道合卷
元趙孟頫書心經清静經趙由宸書金剛經合
卷(上等天一)
宋箋本第一分楷書心經欵云趙孟頫書下有
孟頫印一經前二印缺其半惟存宜子孫收藏
圖書七字後有神品亮工二印又一印不可識
又半印存吳字箋高四寸六分廣八寸五分第
二分前畫白描老子像後行書清静經欵識云
大德十年歲在丙午閏正月廿三日太上弟子
趙孟頫奉為端靖凝和大師胡公書下有趙氏
子昂趙氏書印二印畫前有天籟閣湛恩記耿
嘉祚印項元汴印項墨林鑒賞章諸印又書字
號三字畫後有元賞耿嘉祚印會候珍賞退密
墨林秘玩子孫世昌諸印押縫有松雪齋神品
宗家重貴宜爾子孫子孫永保項叔子諸印經
前有檇李項子京家珍藏神游心賞諸印經中
幅有會侯珍藏潄六主人子京項墨林父秘笈
之印真玩丹誠若水軒墨林山人子京所藏虛
朗齋吳楨周生墨林子京父印平生真賞諸印
欵後有李周生鑒定書畫之印丹誠會侯之章
項元汴印項墨林鑒賞章檇李項氏世家寶玩
神品琴書堂印李永昌印周生清森閣書畫印
何元朗氏諸印高九寸廣三尺六寸一分第三
分趙由宸楷書金剛經欵識云大德二年歲在
戊戌暮春之初吳興趙由宸謹書經前有修一
切善法神物護持二印後有朱之赤鑒賞印一
箋高八寸六分廣一丈七尺五寸五分拖尾邢
侗跋云子昂平生楷法大抵用和適姿媚勝耳
此清静經以王内史為膚李北海為骨即令虞
禇當之不知誰堪上駟也兩行書是其本色合
作筆然尚有跡可求一解差不如一解矣吳君
寶此若身首安得假余桯几間嗣今不免數數
有長安夢耳又云吴君用卿廷從都門將之南
陽會天寒不果行因出此軸索余題數言攜歸
都門都門名縉紳凡幾許乃借山中人為贅不
笑吳君嗜痂甚乎吳君清士溷迹朝市中與僕
隠心無二是宜此卷之不釋余也濟南邢侗又
王野跋云趙魏公書法雅在超逸而此卷稍加
閒淡蓋得是經之旨也昔逸少書黃庭樂毅曹
娥碑等文皆隨義賦形妙絶今古余於此卷亦
然用卿購魏公書甚多而獨寶此有以也夫太
原王野又有萬歷乙未元旦吳治吳惟明程應
衡吳士諤同觀於真州天寧寺蘭若二十七字
秘殿珠林卷二十
