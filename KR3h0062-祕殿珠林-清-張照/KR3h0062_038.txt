秘殿珠林卷十七
貯
乾清宫十七
名人書
道氏經卷
唐柳公權書常清静經一卷(次等天一)
素箋本楷書欵云起居郎柳公權敬書拖尾有
張栻廉布任詢鄧文原諸跋
宋黃庭堅臨黃庭經一卷(次等地一)
素絹本無欵經末有山谷道人印一
宋朱子書隂符經一卷(次等元一)
素箋本泥金篆書欵識云大宋淳熙十有五年
歲在戊申七月甲子提舉浙東崇政殿學士臣
新安朱熹沐手拜臨經後有陳履脱脱記語二
又未識文一類元代國書引首有立天之道四
字按跋語云明太祖筆又前有未識文四字類
元代國書拖尾有耶律楚材陳履脱脱汪廣洋
詹同宋濓𫝊有德楊榮楊一清林俊焦竑諸跋
按此前後題跋俱非眞跡其金書蓋後人從拓
本塗寫者究為先賢之跡故入次等
元趙孟頫書黃庭經一卷(次等黃一)
素箋本欵識云大德四年二月之既朢吳興趙
孟頫臨又自跋一前有素絹本梁楷白描畫換
鵝圖欵署梁楷引首有文徵明大隸書換鵝圖
三字欵署徵明拖尾有鄧文原淩宴如倪瓚許
衡諸跋
元趙孟頫書黃庭經一卷(次等黃二)
素箋本欵識云大德二年七月十三日趙孟頫
臨拖尾有鄧文原王世貞項元汴諸跋
元趙孟頫書太上感應篇一卷(次等黃三)
素箋本楷書欵識云大德二年九月吳興趙孟
頫謹書又自跋一鮮于樞跋一拖尾文徵明跋
一王世貞記語一
明董其昌書太上感應篇一卷(次等宇一)
素絹本楷書欵識云太上垂訓甚多獨感應一
篇於居常日用之間尤為親切詳盡吾人能力行
之未有不蒙天之祐者也今夏掩關無事敬錄
一篇置之座右以當清夜晨鐘耳辛未四月下
浣併識董其昌
無名氏書
道氏經卷
唐人摹王羲之黃庭經一卷(上等天一)
素絹本第三十七行缺三字經前一印缺其半
存圖書二字經後有台僊二字上鈐陳氏圖書
印一又寳字韓逢禧印劉完私印劉中守氏王
用文氏忠孝之家諸法空相諸印又二印不可
識前隔水有晉王羲之黃庭經七字上鈐雙螭
璽一蓋宋徽宗筆也押縫有宣和小璽一雲東
藏室印一又御書璽一缺其半後隔水有大觀
長璽押縫有宣和政和小璽二拖尾有昆侖山
房圖書内府圖書之印韓世熊印韓逢禧書畫
印韓逢禧印諸印卷末有崇禎十七年甲申春
二月睢陽袁樞楊羡張永禧同觀於韓古洲半
山草堂古洲名逢禧三十四字下有雲東藏空
印一絹高七寸四分廣一丈八寸六分
無名氏書
道氏經卷
唐人臨王羲之道德經一卷(次等天一)
素絹本楷書拖尾有蕭子雲智永虞世南禇遂
良顔真卿蔡京賈似道鮮于樞趙孟頫許國諸
跋又靈徹蔡卞吳居厚鄧文原諸記語
名人書
道氏經軸
眀董其昌書清静經一軸(上等天一)
素箋本大行書清静經二句欵識云仲醇稱西
蜀趙文肅公語曰人知呼吸天地不知天地亦
呼吸我余今以清静經意書此二語董其昌下
有董元宰印一箋高三尺八寸廣九寸六分
秘殿珠林卷十七
