醫壘元戎卷八
明王好古撰
太隂證
草豆䓻散(食前服思食食後服消食)
草豆䓻(麵裹煨熟取藥去皮用仁二兩)乾木瓜(一兩半去鬲子)
&KR1190;砂仁(半兩)薑屑(三錢)甘草(三錢)益智仁(三錢半)
陳皮(三錢)塩(炒三錢)
右一法加神麯一兩麥蘖七錢半一法加烏梅肉三
錢
局方草豆䓻散(主治修製並見本方)
草豆䓻丸(王海藏云)
右以草豆䓻為細末生薑汁打糊為丸桐子大每服
二三十丸米飲下嚼服亦得
易簡縮脾湯
解伏熱除煩消暑毒上吐下利霍亂之後服熱藥過
多煩燥宜服之
草果(四兩)烏梅(四兩)&KR1190;砂仁(四兩)乾薑(二兩)
甘草(四兩)
右㕮咀每服五錢水一碗生薑十片煎八分以熟水
浸冷極冷旋旋服之一方治尊年人加附子一兩一
方加炒白扁豆二兩暑月多以此代熟水飲之極妙
若傷暑頭痛發熱宜用此下消暑丸若因飲食生冷
過多至霍亂吐瀉者宜用此先以治中湯二陳湯之
類煎服煩燥甚者方以浸冷香茹湯服之自然平治
今人往往屬香薷飲之證才見霍亂遽爾投之殊不
知夏月伏隂在内因食生冷以致霍亂豈可投以浸
冷之藥故合先治中脘方以此藥觧其煩燥不可不
知若飲水過多小便赤澁當服五苓散若盛夏於
道塗間為暑氣所悶倒不省人事急投在隂凉之處
切不可與冷水以布中衣物等蘸熱湯熨臍下及丹
田氣海及續以湯淋臍上令徹臍腹温煖即漸甦醒
若商賈及傭雇之人倉猝無湯掬路中熱土於臍上
撥開作竅令溺其中並以大蒜爛研以水調灌下一
法用道中熱土急爛碾冷水調服仍以蒜少許置鼻
中氣透則蘇續以白虎湯竹葉石膏湯之類凡覺中
暑者急嚼生薑一大塊冷水咽下暑氣中人慎不可
以冷水亦不宜單以冷水灌之來復丹消暑丸皆可
用也
橙皮丸(調中順氣生津止渴)
烏梅肉(一兩)白术(半兩)木瓜(二兩)乾生薑(二錢二分)
白茯苓(半兩)橙皮(半兩)沉香(半兩)糖霜(二兩)
右為細末煉蜜為丸每兩作二十五丸欲作湯水用
水化開寒熱温凉任意飲之噙化亦可
法製陳皮消食化氣寬利胸膈
烏梅肉(半兩)白檀(二錢半)茴香(二兩炒)甘草(二兩炙)
乾生薑(半兩)青塩(一兩炒)陳皮(半兩去白取四兩切細末)
右件除陳皮外並為細末用水一碗藥末三兩同陳
皮一處慢火煑候陳皮極軟控乾少時别用乾藥拌
勻焙乾每用不以多少細嚼嚥下無時
薑掬丸
此方與衍義同治下之後不能食食後必胞痞常服
益氣消食衍義有陳皮
薑屑麥蘖神麯末(炒各等分)
右麯糊為丸桐子大米飲湯下三十丸
御方思食丸(並見活法)
神麯(一兩)木瓜(半兩)烏梅肉(二兩)麥蘖(一兩)桂(半兩)
人參(半兩)乾生薑(二錢半)茯苓(半兩)甘草(七錢)
右為細末蜜丸每兩作十丸
熱則泄肝膽(口苦舌乾)柴胡烏梅寒則補脾胃
思食丸
木香(一錢)沉香(三錢)半夏麯(五錢)麥蘖(一兩)
陳皮(五錢)烏藥(三錢)梹榔(二錢)人參(三錢)
白术(五錢)
右件為細末煉蜜丸桐子大每服三十丸米飲下
一法有烏梅肉神麯麥蘖乾生薑為細末蜜丸
蘭省香爛飯丸
丁香(三錢)沉香(二錢)木香(二錢)益智(半兩)神麯(三錢)
麥蘖(半兩)白檀(二錢)三稜(三錢)陳皮(二錢)青皮(三錢)
甘松(一兩)藿香(二錢)甘草(一兩)廣荗(半兩)香附(一兩)
&KR1190;砂仁(半兩)
右為細末蒸餅丸
大生薑丸
補脾胃治口苦舌乾中脘不和脹滿嘔吐食不化酒
病翻胃
人參(一兩)良薑(一兩)丁皮(一兩)桂心(一兩)丁香(半兩)
桔梗(半兩)川芎(半兩)白术(半兩)
嘔噦一條本出於胃當例陽明條下以其脾病連及
於胃若食生冷硬物先入胃次傳脾所以中州之病
並稱之曰脾胃故叔和云脾藏象中坤安和對胃門
後又云二斤十四兩三斗五升存是為脾連及於胃
也戊與己合何嘗有二哉今此嘔噦諸証湯丸等劑
雖屬於胃姑例於太隂條下古人交經用藥何嘗相
離
王朝奉嘔論
嘔者病源云熱在脾胃也胃家虛冷亦嘔也噦者胃
家虛冷也又病人本虛伏熱在胃則胃滿故冷氣逆
故噦傷寒證桂枝證小柴胡證合病葛根加半夏
證黃芩加半夏證小青龍證四逆證真武證梔子等
湯證皆有嘔各自主治然小柴胡湯專主嘔也嘔而
發熱者小柴胡也嘔而胞滿者吳茱萸湯乾嘔吐涎
沫者吳茱萸湯金匱諸嘔吐榖不得下者小半夏湯
去茯苓胸中似喘不喘似嘔不嘔似噦不噦徹心潰
然無奈者生薑汁半夏湯噦逆陳皮竹茹湯乾嘔而
利者黃芩加半夏生薑湯嘔噦手足逆冷者小陳皮
湯嘔噦胸滿虛煩不安大橘皮湯
仲景云傷寒咳逆脉散者死成注云火刑肺金也朱奉
議以噦者為咳逆非也噦胃也非咳逆可知奉議
小半夏茯苓湯生薑煎小半夏橘皮湯生薑煎汁半
夏湯橘皮湯陳皮生薑二味煎
大橘皮湯(理氣調中)
陳皮(二錢)甘草(二錢)人參(半兩)生薑(二錢)
右㕮咀分作二服水煎服之
橘皮青竹茹湯
陳皮(二錢)竹茹(三錢)人參(二錢半)甘草(二錢)
右作三服薑煎
温中丸(治脾寒嘔吐咳嗽自利)
半夏(湯泡)乾薑(等分)
右為細末生薑和汁丸桐子大每服二十丸木瓜湯
下薑湯亦可
海臓橘皮茯苓生薑湯(治咳逆觧酒毒止嘔吐)
陳皮(一兩)炙草(三錢)生薑(三錢)茯苓(半兩)
一法加葛根神麯半夏㕮咀煎服
活人治嘔噦手足逆薑橘湯
橘皮生薑
活人大半夏湯(治痰飲脾胃不和)
半夏生薑茯苓
右為麄末水煎如熱痰加炙甘草脾胃不和加陳皮
活人半夏生薑湯(治嘔飲絶)
半夏生薑二味同煎服
桔梗半夏湯
治冷熱不合胸痞滿痰涎不利氣逆嘔噦
桔梗半夏陳皮(各等分)
右為粗末水煎細末薑糊丸亦可
活人橘皮竹茹湯(治嘔逆)
陳皮竹茹人參甘草(各等分)
右剉薑棗煎服
大橘皮湯
治動氣在上不可下食則吐隨證加減
陳皮人參甘草生薑棗竹茹
右㕮咀水煎
橘皮半夏湯(治積氣痰痞不下飲食嘔吐不止)
陳皮(一兩)半夏(二兩)生薑(一兩半)
右㕮咀水五盞煎至二大盞去滓分三服食後臨卧
服之
半夏茯苓陳皮湯(消飲止嘔和中順氣)
茯苓半夏(炮)陳皮(去白)生薑(各一錢半)
右㕮咀水二盞半煎一盞去滓臨卧温呷之
易簡二陳湯
治痰飲為患或嘔吐惡心或頭眩心悸或中脘不快
或發為寒熱或因食生冷脾胃不和並宜服之
陳皮(去白五兩)半夏(五兩)茯苓(三兩)甘草
右㕮咀每服四錢水一盞半薑七片烏梅一箇煎至
六分去滓熱服無時傷寒後不敢進燥藥者亦宜服
餌如痁疾加草果一兩半下紅丸子如因酒食所傷
發為黃疸亦宜用此二藥嘔吐甚者加丁香並服半
硫丸一法仍用半夏為末每一兩入丁香一錢旋以
生薑自然汁丸如桐子大先以湯二盞煎沸次下丸
子藥煑令極熱以匙桃服用藥汁嚥下更服養正丹
或來復丹黑鍚丹之類俟大便利即愈如姙婦惡阻
古方用茯苓半夏湯服者病反增劇不若用此藥極
有神驗一方名枳實半夏湯治痰飲停留胸膈痞悶
或咳嗽氣寒頭目昏重喘嘔惡心項背拘急半夏陳
皮各一兩枳實減半加生薑煎服一方名丁香茯苓
湯治久積陳寒流滯腸胃嘔吐痰沫或有酸水全不
思食用木香丁香乾薑附子半夏橘皮肉桂&KR1190;砂仁
等分加生薑煎服一方名曰白术半夏湯治脾虛停
飲痰逆惡心中脘刺痛腹脅攪痛頭目昏暈肢節倦
怠不思飲食用白术丁香赤茯苓各一兩半夏六兩
肉桂半兩陳皮二兩半亦加生薑煎服生薑乃嘔家
聖凡嘔吐宜多用之為佳
易簡四七湯
治喜怒悲思驚恐憂之氣結成痰涎狀如破絮或如
梅核在咽喉之間咯不出咽不下此七情之氣所為
也或中脘痞滿氣不舒快或痰涎壅盛上氣喘急或
因痰飲中節嘔逆惡心並宜服之
半夏(五兩)茯苓(四兩)厚朴(三兩)紫蘇葉(二兩)
右㕮咀每服四兩水一盞半薑七片棗一枚煎至六
分去滓熱服無時若因思慮過度隂陽不分清濁相
干小便白濁用此藥下青州白丸子最為功當婦人
惡阻尤宜服之一名厚朴半夏湯一名大七氣湯局
方七氣湯有半夏五兩人參甘草官桂各一兩生薑
煎服大治七氣並心腹絞痛然藥味大憩恐未能止
疼順氣一方治七氣所傷中腕不快氣不升降腹
脅脹滿用香附子炒半斤橘紅六兩甘草一兩煎服
尤妙好事者謂其耗氣則不然盖有此病服此藥也
赤茯苓湯
順氣消疾止嘔調中益氣補胃祛濕
陳皮半夏川芎人參白术赤茯苓
右為粗末薑水煎服
衍義有人曾患氣嗽將期或教以服陳皮生薑焙乾
神麯等分為末糊丸桐子大食後臨睡服三十丸米
飲湯下舊有膀胱疾自此皆愈
乳和薑皮湯(治赤白下痢神驗)
陳皮(一兩)薑屑(三錢)
右二味用牛乳一大盞和藥煎熱去滓入生牛乳一
半頓服
溫胃和痰丸(治中寒停飲胸膈痞塞痰涎)
半夏(三兩洗)橘皮(去白二兩)乾薑(炮二兩)白术(二兩)
右為細末薑汁糊丸桐子大每服二十丸薑湯下無
時
大橘皮丸(趙十一郎家製之)
陳皮(去白)茯苓甘草塩淹薑葛根麯
右細末煉蜜丸弹子大細嚼白湯下
小七氣湯(當在大半夏湯條下)
治虛冷上氣喘塞不通
半夏(六錢洗)桂心(一錢)人參(一錢)生薑(半兩)
右㕮咀水四盞煎至二盞去滓三服相繼服無時
活人小半夏加茯苓湯
治諸嘔噦心下堅滿膈間有痰火心悸
半夏(五兩湯洗七次)茯苓(去皮三兩)
右剉如麻豆大每服半兩水三盞煎至一盞秤生薑
四錢取自然汁投藥中更煎三兩沸熱服無時
青龍散(治咳嗽上氣不卧)
人參陳皮紫蘇葉五味子
右細末每服三錢水一盞薑五片煎至七分去滓温
服
活人橘皮湯(治傷暑痰逆惡寒)
陳皮甘草人參
右為麄末竹茹生薑棗煎如不惡寒者加竹葉
玉液丸玉芝丸(主治修製並見局方)
文潞公生犀丸並見藥凖
易簡消暑丸見&KR2109;證附
局方玉壺丸(主治修製並見本方易老加)(黃名水煑金花丸)
治頭風口眼喎斜及風痰等證並見活法機要
南星半夏天麻白麵
辰砂化痰丸(主治修製並見局方)
辰砂南星白礬半夏
易老水煑金花丸(主治修製並見活法機要)
南星半夏天麻寒水石雄黃
白麵生薑
右細末滴水丸桐子大煮熟生薑湯下
小黃丸(修製並見活法機要)
黃芩南星半夏生薑
右薑汁打糊為丸
定喘丸
治虛人咳嗽胸滿及鼻息音大喘行坐無時連年不
已或遠或近並能治之
人參(二錢半)南星(三錢)半夏(三錢)葶藶(半兩)
右末之以生薑自然汁糊丸黍粒大每服三五十丸
生薑湯下漸加亦可小兒服減丸數
二炒丹
治精滑夜夢鬼交溲出白液飲食少虛勞病或嘔或
吐
半夏(半斤)木猪苓(半斤)
右先以猪苓去皮切作片子同炒微黃色半夏另為
細末用陳米飯搜和為丸豌豆大風凉一夜次日將
猪苓為粗末炒熱下丸子同炒稍乾為度乘熱以紙
裹至冷用木盒子盛貯一法酒糊丸
消痰丸
細辛桔梗陳皮旋覆花神麯
枳實半夏茯苓麥蘖白术(各等分)
右為細末薑汁糊丸桐子大薑湯下三五十丸食後
服
安和丸(治脱證虚弱嗽年老虚人尤宜服之)
粟殼(二兩炒)陳皮(二兩)炙草(二錢半)
一法加烏梅半兩為細末薑糊丸
玉芝丸玉液丸
加生薑人參霍香名人參半夏丸
易簡參蘇飲惺惺散(主治並見少陽柴胡例)
仲景葶藶大棗瀉肺湯
治肺癰不得卧兼治支飲不得息(又見金匱)
苦葶藶(炒香搗)大棗(二十枚)
右丸如弹子大每用水三升大棗十枚煎二升化一
丸再煎一升
三聖丸(治喘嗽而目微腫)
甜苦二葶藶
右末棗肉為丸菉豆大每服三十丸臨卧薑湯下
仲景猪膏丸
治少隂病下痢咽痛胸滿心頰邪氣自少陽經傳入
少隂客熱
右用猪膚一斤水一斗煮取五升去滓入白蜜一升
白粉五合熬香合柤得分作六服(水畜入腎猪膚觧熱潤燥除煩粉以)
(益氣斷利)
仲景白通猪膽汁湯四逆猪膽汁湯(並見仲景本經)
仲景猪肚丸
白术(四兩)牡蠣(燒研)苦參(二兩)
右為細末猪肚一枚内藥末纏定煑軟熱切碎研泥
成膏和丸桐子大每服三十丸米飲湯下
又猪肚黃連丸(見本草)
錢氏香連丸橘連丸(並見本草)
猪肚丸
治官蒸唇紅頰赤氣粗口乾身壯熱多虚寒大便秘
小便赤食減少
鱉甲(醋炙一兩)柴胡(一兩)木香(一兩)生地黃(一兩)
青蒿(一兩)黃連(一兩)青皮(半兩)
右為細末嫰大猪肚一枚入藥在内繋定蒸軟藥肚
仍碾勻可丸如菉豆大每服三十丸米飲湯下食前
日三服忌熱物濕麫
補真丸一名大真丸
天門冬(三兩去心)羊肉(三斤去筋膜)肉蓯蓉(六兩去粗皮)
當歸(五兩去蘆)
右已上俱作片焙乾為末焙先將羊肉煑去羊血
水洗淨再煑至熱去綿細筋膜研爛再入無灰酒煮
至成膏入上項藥末及糯米粉子半斤再煮數十沸
至稠粘膏子為度再入下項藥
黃耆(六兩)遠志白术(二兩)赤茯苓(四兩)枸杞(二兩)
沉香(半兩)神麯(五兩)乾山藥(二兩)
右為細末入上件膏子内同和更入宿蒸餅麵十數
兩搜和成劑至可丸即止丸如桐子大每服空心温
酒送下七八十至百丸
猪蹄湯
知母貝母牡蠣
右為細末猪蹄四箇慢火煑軟熟用調服三錢七後
滋味汁一碗投之少時熟蹄任意食用或先食蹄飽
後服亦得
海藏評解利傷寒丸藥雜例(並見本方注後)
玄胡丸
玄胡(半兩)青皮(半兩)陳皮(半兩)三稜(半兩)廣荗
當歸乾薑(各半兩)雄黃(五錢另研細)
右醋糊為丸酒亦得每服二三十丸白湯下無時觧
利内外傷
紫霜丸
治傷寒温肚内夾冷食或因得汗身熱不除及變蒸
發熱日久不解飲食成癎俗呼為食迷風
代赭石(火煆醋淬一兩)杏仁(五十箇去皮尖麩炒另研)
赤石脂(為末一兩)巴豆(三十粒去皮心油炒淬)
右合碾勻湯浸蒸餅為丸黃米大小兒生三十日以
外可一丸一年二年可三丸乳下米飲亦可
無名丸(解内外傷)與四生丸例相似在半夏條下
代赭石貫衆(一兩)自然銅(三兩三錢醋淬丸次)茯苓(一兩)
寒水石黑豆(去皮四兩)
右件通為細末水糊丸菉豆大每服三五十丸薑湯
下米飲亦得
無名丸料
寒水石(一兩洗粉)貫衆(末之三錢半)代赭石(火燒酒淬末三錢半)
黑豆麵(去皮一兩)茯苓(末之三錢半)自然銅(酒淬七錢半末)
右無名丸此藥不知來例别無解利味數止是貫衆
治頭風有毒大扺觧疫癘毒氣則效非若古法之分
經也本草云代赭石苦甘寒治鬼疰賊風自然銅辛
平無毒療折傷散血止痛貫衆治頭風半夏治傷寒
寒熱巴豆辛温主傷寒温瘧寒熱豉煎亦解利右此
三藥雖云治傷寒只治因内感而發出者多效若外
感一日太陽受之不宜用此等之藥性者不可執此
以觧利外傷此藥大扺只治内而不治外不能行經
若要行經非湯液不能也代赭石自然銅二味兼以
醋淬過煆以苦酒上火力同能上行故解利也若以
代赭石自然銅二石性論下行之體無疑更宜詳紫
霜丸主治傷寒温壯内夾冷食一句即知無名體也
天麻辰砂丸(治内外傷)
天麻(四兩)雄黃(半兩)硃砂(三錢)巴豆(半兩去油皮二百粒)
右為細末每服三五丸白湯送下温酒亦得食後蠟
和丸黍米大
玄胡丸内有雄黃乾薑苦酒與此一體解利在厥隂門
木香梹榔例後
安先生傳易老解利二藥
狼毒大戟草烏頭(生各等分)
右為末醋糊丸桐子大每服五七丸或十丸温水送
下
解利傷寒㗜藥
乾山藥(一兩)藜蘆(連鬚一錢)
右細末以紙然㗜之
楊氏内觧丸
芫花紅藥子(各等分)
右細末醋糊丸菉豆大温水下二丸無時以葱白醋
米湯投之
四生丸
南星半夏芫花自然銅(等分以上皆生用之)
右為細末醋打蕎麵糊為丸菉豆大如酒積痰飲胞
膈脹滿飲食不消每用五丸臨卧温水下忌熱物如
傷寒時疾煎䜴湯下一十丸三服解如心氣大痛醋
湯下海藏云非湯液所用丸藥解利世多不同皆取
此例
拾遺
大腸泄小腸泄大瘕泄飱泄洞泄
寒中寒濕溏泄泄瀉濕淫
燥濕濕熱風濕䳱溏胃泄
脾泄脱肚臟毒瘀血
凡此數條俱見湯液大法後
翻胃例
御醫楚侍藥白龍丸
治膈氣翻胃吐食大便結硬腸大便如常者不可服
半夏(三錢)輕粉(半錢)白麵(三錢)
右挫末和勻水和作綦子或丸湯煑熟漉出放温臨
卧作一服生薑湯下取下燥糞核為度
生薑半夏湯(止嘔吐開胃消食)
半夏(三錢㕮咀)生薑(三錢切作片子)
右量水多少煎至七分
鷄屎體散(治蠱脹旦食不能暮食不已)
帝曰腹脹鼓脹可刺耶岐伯曰先泄其脹血絡後調其
經刺其血絡也
薑棗湯此後二藥辛甘以助天五之氣
乾棗(去核一斤)甘草(三兩挫灰)生薑(五兩切片)
右拌盆盛布盖淹一宿焙乾為末每一盞入塩少許
點服塩二兩炒白另入藥
棗艾丸(補胃)
乾棗(去核)熟艾(撚如棗核入棗中)
右以綿纏定濕紙裹溏灰火内煨紙焦為度一日服
三箇空心細嚼温酒下每日加一箇至九日後減一
箇以至三箇依前再加一箇三遭當進飲食也胃氣
壯即止不飲酒塩湯下
太隂拾遺
肘後辨脾胃所傷變易形法
凡諸脾脉微洪傷苦澁物微弦傷冷硬物
微澁傷辣辛物微滑傷腥醎物
微遲傷冷痰積聚惡物弦緊傷酸硬物(又主脾冷)
微實主膈間有伏痰(或吐逆)洪緩傷甜爛物
緊惡膈間有硬積寒熱單伏主物不消化
微浮胸中有小虫動(又主寒熱)單緊主胸中急痛
單弦主胸中氣聚喘促單洪主寒熱吐不食
單滑主脾寒吐逆單浮主男寒不進食
浮洪而數皆中酒
海藏所定脾脉一十七道安方大略
傷苦澁物經云醎勝苦傷辛辣物經云苦勝辛
傷醒醎物經云甘勝醎傷酸硬物經云辛勝酸
傷甜爛物經云酸勝甘傷冷硬物經云以克之冷
痰積聚惡物温胃化痰膈間有伏痰或吐春夏吐之
秋冬導之
膈間有硬積寒熱温化胃中有小蟲㯽榔之類物
不消化麯蘖三稜荗之類胃中急刺痛理中元之類
胃中氣聚喘促勻氣湯寒熱吐逆不食橘皮半夏
白术茯苓
脾寒吐逆枳實理中湯胃寒不進食烏梅白术浮
洪而數皆中酒葛根陳皮茯苓
金匱痰飲咳嗽病脉證治後代名醫所說皆取此為法
問曰夫飲有四何謂也師曰有痰飲有懸飲有溢飲有
支飲又問四飲何以為異師曰其人素盛今瘦水走
腸間瀝瀝有聲謂之痰飲後水流在脅下欵唾引
痛謂之懸飲飲水流下歸於四肢當汗出而不出
汗身體疼痛謂之溢飲其人欬逆倚息短氣不得
卧其形如腫謂之支飲水在心心下堅築築短氣
惡水不欲飲水在脾吐涎沫欲飲水水在脾少
氣身重水在肝脅下支滿而痛水在腎心悸
夫心者有畱飲其人背寒冷大如手畱飲者脅下
痛引缺盆欬嗽則輙已作轉胸中有留飲其人短氣
而渴四肢歴節痛脉沉者有留飲膈上之病滿
喘嗽吐發則寒熱背疼腰疼目眩自汗出其人振振
身潤劇必有伏飲夫病人卒飲水多必多暴喘亢
食少飲多水停心下甚者則悸微者氣短脉反弦
者寒也皆大下後善虚脉偏弦者飲也肺飲不弦
但苦喘短氣支飲亦喘不能卧加短氣其脉平也
病痰飲者當以温藥治之心下痰飲胸膈支滿目
眩以茯苓桂白术甘草湯主之方
茯苓(四兩)白术(五兩)炙草(二兩)桂枝(去皮三兩)
右㕮咀以水六升煮取三升去滓分温服作三服小
便則利夫氣短有微飲當從小便赤也亦以上藥主
之腎氣元亦主之(方見胸氣論中)
病者脉伏其人當自利利者反快雖利心下續堅滿
此為留飲欲去故也以甘草半夏湯主之方
甘遂(大者)半夏(二十枚温水洗次用水一升煮取半升去滓)芍藥(三枚)
炙草(大者一寸)
右四味㕮咀水二升煮取半升去滓以蜜半斤和藥煎
取八合頓服之
夫病懸飲者十棗湯主之方
芫花(熬)甘遂大戟(各等分)
右三味搗篩以水一升五合熬大棗十枚煮取八分
去滓内藥強人一錢七弱人半錢平旦温服之不可
者明日更加半錢下後麋粥以養之
病溢飲者當發其汗宜大青龍湯
麻黃(去節六兩)桂枝(去麄皮二兩)炙草(二兩)生薑(二兩)
石膏(小雞子大細研)杏仁(四十枚去皮尖)大棗(十枚去核)
右七味㕮咀以水九升先煮麻黃減二升去上沫内
諸藥煑取三升去滓温服一升被覆令汗出汗者温
粉撲之一服汗出者勿再服若復服汗多出者亡陽
逆虛惡風煩燥不得眠也
病溢飲者當發其汗小青龍湯主之方(方見肺痿論)
膈間支飲其人喘滿心下痞堅面色黧黑其脉沉緊得
之數十日醫吐下之不愈防己湯主之方
防己(三兩)桂枝(二兩)人參(四兩)石膏(雞子大十二枚)
右四味㕮咀以水六升煮取二升去滓分温再服虛
者即愈實者三日復愈如不愈者宜去石膏加茯苓
芒硝湯方
防己(三兩)桂枝(三兩)人參(四兩)茯苓(四兩)芒硝(三合)
右五味㕮咀以水六升煮取二升去滓内芒硝再微
煎分温再服微利止
心下有交飲其人苦眩胃澤泄湯主之方
澤泄(五兩)白术(二兩)
右二味㕮咀以水二升煑取一升去滓分温再服
支飲胸滿者厚朴大黃湯主之方
厚朴(一尺去皮)大黃(六兩)枳實(四枚熬)
右三味㕮咀以水五升煑取二升去滓温再服
支飲不得息葶藶大棗瀉肺湯主之方
嘔家本渴今反不渴心下有支飲㕮也小半夏湯主之
半夏(一升洗)生薑(半斤各切薄片)
右以水七升煮取一升半去滓分温再服(千金云半夏加茯苓)
(湯主之)
腹滿口乾舌燥此腸間有水氣防己椒目葶藶大黃湯
主之方
防己椒目葶藶大黃(各一兩)
右四味為末蜜和丸桐子大米飲服一丸日三服稍
增口中有津液止渴者加芒硝半兩
卒嘔吐心下痞膈間有水眩悸者小半夏加茯苓湯主
之方
半夏(一斤洗)生薑(半斤)茯苓(三兩一方四兩)
右㕮咀水煎服
師曰以發其汗令陽微膈氣虚脉乃數數為客熱不能
消榖胃中虚冷故吐也脉弦者虚也胃氣無餘朝食
暮吐變為翻胃寒在於上醫反下之今脉反或名曰
虚寸口脈微而數則無氣無氣則胃虚胃虚則血不
足血不足則胸中冷趺陽脈浮而濇浮為虛濇則傷
脾脾傷則不磨朝食暮吐宿食不化名曰反脉浮而
濇其病難治病人欲吐者不可下之噦而復滿
視其前後知何部不利利之則愈嘔而胸滿者茱
萸湯主之方
吳茱萸(一升)人參(二兩)生薑(六兩切)大棗(二十枚劈)
右四味㕮咀以水五升煮取一升去滓温服七合日
三則乾嘔吐涎沫頭痛者茱萸湯主之方
嘔而腸鳴心下痞者半夏瀉心湯主之方
半夏(三斤湯泡)黃芩人參炙草乾薑(切合三兩)
黃連(一兩)大棗(十二枚)
右七味以水七升煮取六升去滓再煎服一升日三
服
乾嘔而利者黃芩加半夏生薑湯主之方
黃芩(三兩)炙草(三兩)半夏(半斤洗)芍藥(三兩)
大棗(十二枚)生薑(切兩半)
右㕮咀水一斗煮取一升去滓分温三服日二服夜
一服
諸嘔吐榖不得化下者小半夏湯主之方(方見痰飲中)
嘔吐而病在膈上後思水者急與解之猪苓湯主之方
猪苓(去皮)白术茯苓(各等分)
右㕮咀水煎服
欬滿則止而復更渴衝氣復發者以細莘乾薑為熱藥
此法逐渴反不止者為支飲也支飲法當治胃胃冷
者必嘔水復與半夏以去其水方
茯苓(四兩)乾薑(三兩)五味子(半斤)細辛(三兩)
炙草(三兩)半夏(湯洗七次去半斤)
右六味㕮咀以水八升煮取三升分温三服
水去嘔則止其人形腫可内麻黃以其欲逐痺故不内
麻黃乃内杏仁也若逆而内麻黃者以人必厥所以
然者為其血虚林黃發其陽故也
茯苓(四兩)乾薑(三兩)甘草(三兩)五味子(碎半斤)
細辛(三兩)半夏(洗)杏仁(去皮尖各半斤)
右㕮咀以水一斗煮取三升去滓温又服
若面熱如醉狀者此為胃中熱上薰其面令熱加大黃
湯主之
茯苓(四兩)乾薑(二兩)細辛(二兩)大黃(三兩)半夏(洗)
五味子(碎)甘草(炙)杏仁(去皮尖各等分)
右八味㕮咀以水一斗煑取三升去滓分温三服(並見)
(千金方)
先渴却嘔為水停心下此屬飲家小半夏加茯苓湯主
之方
金匱嘔噦下痢病脉證治後代名醫諸書半皆取此以
為法
夫嘔家有癰膿者不可治嘔膿盡則已先嘔却渴此
為欲解先渴却嘔為水停心下此屬飲家嘔家本渴
今反不渴者以其心下有支飲故也此屬支飲問
曰病人脉數數為熱當消榖引飲而反吐者何也師
曰以發其汗令陽微膈氣虚脉乃數云見前
假令病人臍下有悸者吐涎家而顛眩水也五苓散主
之(方見局方)
如心胸有停飲酒宿水自出水後心胸中虚氣滿不能
食消痰氣今能食茯苓飲方(附方)
茯苓(三兩)人參(二兩)枳實(二兩炒)生薑(四兩)
白术(三兩)橘皮(二兩半)
右㕮咀以水六升煮取一升八合去滓分温三服如
人行八九里進之(見外㙜)
欬家其脉弦為有水十棗湯主之(方見上)
夫有支飲家欬煩胸中痛者不卒死至一百日一歲與
十棗湯久欬數歲其脉弱者可治實大數者死其
脉虚者必苦胃其人本有支飲在胸故也治屬飲家
欬逆倚息飲小青龍湯主之(方見肺癰中)青龍已下
多唾口燥寸沉尺微手足厥逆氣少復上衝胸咽手
足痺其人面赤如醉因復下溜隂股小便難時復冐
者可與桂枝五味子甘草湯治其氣衝方
茯苓(去皮四兩)桂枝(去皮四兩)炙草(三兩)五味子(半斤)
右四味㕮咀用水八升煮取三升去滓分温三服
衝氣即低而反更欬滿者茯苓五味子甘草去桂加乾
生薑細辛治之方(一名甘草五味薑辛湯)
茯苓(四兩)炙艸(三兩)細辛(三兩)五味子(半斤碎)
乾薑(三兩)
右㕮咀水八升煮取三升去滓分温三服
嘔吐而滿在膈上後思水者猪苓散主之方(見前)
嘔而脉弱小便復利身有微熱見厥者難治四逆湯主
之方
炙草(二兩)乾薑(一兩半切片)附子(一箇去皮切作片子用)
右三味㕮咀以水三升煮取一升三合去滓分温再
服強人可大附一枚乾薑三兩
嘔而發熱者小柴胡湯方
柴胡人參黃芩生薑(煨三兩)炙草
半夏大棗(一十枚去核)
右七味㕮咀水一斗二升煮取六升去滓再煎取三
升温服一升分三服
胃反嘔吐者大半夏湯主之方(亦主膈間支飲)
半夏(洗用半斤)人參(切三兩)白蜜(一升)
右三味以泉水一斗二升和蜜揚之二百四十徧煮
藥取二升半去滓温服一升餘分再服(千金云治胃反不受食食)
(已即吐外㙜云治嘔心下痞硬者)
食已即吐者大黃甘草湯主之方
大黃(四兩)炙草(二兩)
右二味㕮咀以水二升煮取一升去滓分温再服(外㙜)
(云又治吐水)
胃反吐而渴欲飲水者茯苓白术澤瀉湯主之方
茯苓(半斤)澤瀉(四兩)桂枝(二兩去皮)炙草(二兩)
白术(三兩)生薑(切四兩)
右六味㕮咀以水一斗煮取三升内澤瀉再煮取二
升半去滓温服八合日二服(外㙜外主消渴脉絶胃反不食又有小麥一升)
吐後渴欲得飲而貪水者文蛤湯主之方(兼主微脉緊頭)
文蛤(五兩)麻黃(去節三兩)炙草(三兩)杏仁(五十枚去皮尖)
石膏(五兩碎)生薑(三兩切)大棗(十二枚劈破)
右七味㕮咀以水六升煮取二升去滓温服一升汗
出愈
乾嘔吐逆涎沫半夏生薑散主之方
半夏(洗)生薑(各等分)
右二味杵為散取方寸匕漿水一升半煎取七合頓
服之
病人胸中似喘不喘似嘔不嘔似噦不噦澈心中憒憒
然無奈者生薑汁半夏湯主之方
生薑汁(一升)半夏(洗半升)
右二味㕮咀以水三升煮半夏取二升内生薑汁煮
取一升半去滓水冷分四服日三夜一若一服止停
後服
乾嘔噦若手足厥冷者橘皮湯主之方
橘皮(四兩)生薑
右二味切以水七升煮取三升去滓温服一升下咽
即愈
噦逆者橘皮竹茹湯主之方
橘皮(二升)竹茹(三升)大棗(三十枚劈)生薑(切半斤)
人參(一兩)炙草(五兩)
右六味㕮咀以水一斗煮取三升去滓分服一升日
三服
右此痰飲嗽一章内有治傷寒數方仲景用治雜病
今余錄之使後人知云治傷寒有法治雜病有方者
非也傷寒雜病同一治矣
嘔吐噦亦附錄之下痢數方錄在太隂上卷後
醫壘元戎卷八
