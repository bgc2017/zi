醫壘元戎卷九
元王好古撰
少隂證先足經從湯液後手經從雜例
仲景真武湯(主治脩製並見本方)
茯苓芍藥生薑白术附子
茯苓四逆湯(並見本經脩製治療)
茯苓乾薑人參甘草附子
四逆湯
甘草(一兩)乾薑(七錢半)附子(半兩)
四逆加人參湯四逆加猪膽汁湯(二藥主療並見本經)
四逆散
柴胡枳實芍藥甘草
欬加五味子悸加桂腹痛加附子
泄濡下重者煎&KR1907;白内藥小便不利加茯苓海藏云
此散因說少隂四逆從舉或欬或悸故用此散若果
四逆手足厥冷下利腹痛更不復用此散也
薑附湯(無汁者用此主療並見本方)
乾薑(炮)附子(炮)
术附湯(白汁者用此主療並見本方)
白术附子
白通湯(主療加減並見本方)
附子乾薑葱白
易簡真武湯
治傷寒數日以後發熱腹痛頭目昏沈四肢沈重疼
痛大便自利小便或利或澁或嘔者皆宜服之若已
經汗下不解仍發熱者心下悸頭眩暈身瞤動振振
欲擗地者此由渴後飲水停留中脘所致並宜服之
茯苓芍藥熟附(各三分)白术(二分)
右㕮咀每服四錢薑五片水一盞半煎至八分去查
温服小便利者去茯苓大便利者去芍藥加乾薑二
分嘔者每服加生薑五片同煎欬者加五味子二分
細辛乾薑各一分發熱而瀉者服此未退當投四逆
湯仍服震靈丹用之應手而愈此藥不惟隂證傷寒
可服若虚勞之人發熱自利時復增寒皆宜服因取
名固真湯增損亦如前法
易簡四逆湯
治隂證傷寒自利不渴嘔噦不止或吐利俱作小便
或澁或利脉微絶腹脹滿手足厥冷或悸或欬内寒
外熱下利清穀四肢沈重或汗出厥逆者或汗出熱
不去並宜服之及治一切虚寒冷厥或傷寒病有表
醫誤下之續後下利不止雖覺頭疼體痛發熱惡寒
四肢拘思表證悉具未可攻表宜服此藥以助陽救
隂次服桂枝以解表證
甘草(一兩)乾薑(三分)熟附(三分)
右㕮咀每服四錢水一盞半煎至八分去滓温服利
止虚者加人參半兩嘔者加生薑一兩面赤者每服
加䓤白一根腹痛者加芍藥一兩利止脉不出者加
人參一兩霍亂吐瀉之後尤宜服之隂證傷寒或無
汗唇青面黑身皆強痛四肢厥冷昏不知人如欲服
四逆湯先與附子散用附子三分官桂當歸白术各
半兩半夏乾薑各一分䓤煎服被覆取汗或氣虚陽
脱體冷無脉氣息欲絶不省人事者當炙丹田氣海
仍以䓤一根以索纏如餅大切去根葉存白二寸以
烈火恊一面令通熱勿令灼人乃以熱處着病人臍
下上以熨斗盛火熨之温則另以他餅其人蘇醒手
足温而有汗乃差仍服四逆薑附之類
易簡薑附湯
治中寒口噤四肢強直失音不語或卒然暈倒口吐
涎沫狀如暗風手足厥冷或復煩燥兼治隂證傷寒
大便自利而熱者
乾薑熟附(各二兩)
右㕮咀每服四錢水一盞半煎七分去查服或慮此
藥大燥即以附子理中湯相繼服餌薑附本治傷寒
經下之後又復發汗内外俱虛身無大熱晝則煩燥
夜則安靜不嘔不渴六脉沈伏並宜脉此不知脉者
更宜審之兼治中脘虚寒久積疼水心腹冷痛霍亂
轉筋四肢厥逆一方附子易以生者名白通湯治傷
寒下利一方用白通湯加白术倍之甘草減半名生
附白术湯治中風濕昏悶恍惚腹滿身重手足縱緩
自汁失音不語便利不禁一方用薑附湯加麻黃白
术甘草人參等名附子麻黃湯治中寒温昏暈緩弱
項背強急口眼喎斜語聲渾濁心腹䐜脹氣上喘促
不能動轉更宜審而用之
易簡附子湯
治風寒濕合痺骨節疼痛皮膚不仁肌肉重著四肢
緩縱腰腳痠疼(仲景附子湯方内亦有此方在厥隂門)
生附(一兩)芍藥官桂甘草茯苓
人參(各半兩)白术(三分)
右㕮咀每服四錢水二盞薑五片煎至六分去查食
前服惡甜者減甘草一半兼治疲極筋力氣虚倦怠
四肢痠疼一方治歴節風四肢疼痛如搥鍊不可忍
者加乾薑半兩去生附加熟附等分名附子八物湯
煎如前法若尋常寒濕相搏頭疼兩脚軟痛及氣虚
頭眩止用白术附子各一兩甘草半兩棗薑同煎服
名增損术附湯久履濕地腰重脚軟尤宜服之若為
濕氣所中則白术倍附子之數仍用白术半兩酒一
盞煎至六分連進數服取微汗即愈不能飲者以水
煎若冐兩濕著于肢體肌膚或腠理開汗出澡浴得
病於增損术附湯中加茯苓官桂如甘草之數名茯
苓白术湯
白通加猪膽汁湯
附子乾薑葱白人溺
猪膽汁
通豚四逆湯
減溺以上通治裏藥
麻黃附子細辛湯麻黃附子甘草湯(以上通治和表藥)
仲景附子湯
附子人參白术茯苓芍藥
甘草附子湯四物附子湯内減生薑是也
四物附子湯
附子官桂白术甘草乾薑
易簡附子湯(見前薑附湯後與下方注小異)
附子湯四君子湯加桂附芍藥
外臺云論療傷寒八九日因風濕相搏身體煩疼不能
轉側不渴不嘔下之泳浮虚而濇者加桂枝附子湯
若大便鞕小便自利者附子白术湯
桂枝附子湯
桂心(四兩)附子(三枚炮去皮臍)生薑(三兩)炙草(二兩)乾棗(十二枚破)
右五味切以水六升煮取二升去查分温一服忌生
葱猪肉海藻蔌菜
附子白术湯
白术(四兩)棗(十二枚劈)炙草(二兩)生薑(三兩)附子(三枚炮作四片)
右五味切以水六升煮取二升去查分温三服初一
服其人身如痺半日許復服之都盡其人如冐狀自
怪此以术附性走皮中遂氣未除故使人如冐狀者
本云附子一枚加之二枚名附子湯忌見前千金翼
同張仲景治法當加桂枝四兩此本一方二法以大
便鞕小便自利故去桂也以大便不鞕小便不利當
加桂枝附子三枚恐多也虚弱家及産婦宜減服之
一句即知男子婦人同一治也男子服四物以滋血
亦與婦人同
少隂證
王朝奉論悸(並方)
悸者動也病源内有虚熱則渴而飲水水氣乘心振寒
而心悸也傷寒二三日中悸而煩小建中湯發汗
臍下悸欲作奔豚發汗過多心下悸飲得按者桂
枝甘草湯發汗止仍發熱心下悸身瞤動真武湯
傷寒脉結代心悸動炙甘草湯少陽不可發汗
發汗則譫語此屬胃胃不和順而悸小柴胡湯傷
寒厥而心下悸宜先治水茯苓甘草湯却治其厥不
爾上漬入胃必作利矣中風往來寒熱或心下悸
小柴胡湯錢昏腎病見夏水勝火腎勝心也當治
腎輕者病退重者當悸動者小搐也易老云腎水
乘心者悸伸景不治木火調其水也
王朝奉論隂陽證
夫病發熱而惡寒者發於陽也不發熱而惡寒者發於
隂也發於陽者可攻其外發於隂者可温其内發表
以桂枝温裏以四逆湯張仲景論少陽通脉四逆
證面色赤又少隂下利脉沈遲而色小赤此二證似
陽然皆下利清糓為異也凡少隂證無汗類麻黃湯
麻黃湯證脉隂陽俱緊少隂脉微細為異也又汗出
為陽微故仲景云隂不得有汗脉隂陽俱緊而反汗
出為亾陽屬少隂也仲景論傷寒脉浮自汗出小便
數脚拳急反與桂枝攻表誤也常器之云便合用桂
枝加附子湯治之若誤服桂枝湯即便有發厥吐逆
譫語等證治其本論太陽上篇中孫兆云陽證即頭
痛身熱脉洪數也隂證則微頭痛而身不熱脉沈細
遲緩凡隂病宜與四逆理中軰皆自愈若夏月得
陰證亦膚四逆大熱宜與理中最佳也又云大抵發熱
惡寒者是表證屬太陽也只惡寒是陰證也然陰證即有
發熱者蓋是表熱裏寒其脉必沈遲或手足微厥或
下利清糓更以别證驗之可知也又云本是隂病
醫與熱藥過多郤見熱證者亦斟酌以涼藥解之
又云隂證形靜無發狂者惟餌温藥過多胞中熱實
或大便硬有發狂者亦宜用承氣湯軰下之不可輕
用本是陽病熱證醫誤吐下過多遂或隂證者郤
與理中四逆軰温之病源云傷寒病過經而不愈脉
反沈遲手足厥逆者此為下部脉不至隂陽隔絶邪
客於足少隂之經毒氣上熏故咽㗋不利或痛而生
瘡
仲景甘桔湯例
仁宗御名如聖湯治少隂咽痛
炙甘草(一兩)桔梗(三兩)
右麄末水煎加生薑煎亦可一法加訶子皮二錢
煎去查飲清名訶子散治失音無聲如欬逹上氣者
加陳皮如涎𠻳者加知母貝母如酒毒者加葛根如
少氣者加人參麥門冬如唾膿血者加紫苑如疫毒
腫者加黍粘子大黃如欬渴者加五味子如嘔者加
生薑半夏如目赤者加梔子大黃如胞滿膈不利者
加枳殼如不得眠者加梔子如心胞痞者加枳實如
膚痛者加黃茋如面目腫者加茯苓如咽痛者加黍
粘子竹茹如肺痿者加阿膠能續氣如發班者加防
風荆芥如聲不出者加半夏
肺痿門
經云帝曰勞之之病何如岐伯曰勞風發在肺下其為
病也使人強上冥視唾出若涕惡風而振寒此為勞
風之病帝曰治之奈何岐伯曰以救俛仰巨陽引精
者三日中年者五日不精者七日欬出清黃涕其狀
如膿如彈子大從口中出者從鼻中出者則傷肺傷
肺則死也
肺痿之門在太陽門(仲景麻黃升麻湯條下)
孫思邈單方一門並見金匱祖方
甘草(二兩)
右㕮咀以水三升煮取一升半分作三服
此證初得可治久則難愈脉微緊則膿未成脉緊數則
膿已成喘而不得卧葶藶大棗瀉肺湯主之
葶藶(一兩炒紫色)
右杵件成丸以水三升煮大棗二十箇取二升去查
内麻黃五味子各半兩取清飲頓服令三日服一劑
差叔和云衂血吐血沈細宜忽然浮大即傾危唾血
之脉沈弱吉忽然實大死來侵脉要云肺胍慱而長
當病吐血注云肺虚極則終逆逆血瀉故唾血出也
無汗惡寒脈浮緊
傷寒得者麻黃
肺痿上枯水之源下竭水之本
傷酒得者葛根
有汗惡熱脈沈實
甘桔二生湯
治欬胞中滿振寒脉數咽乾不渴時濁唾腥臭久久
吐膿如來粥肺痿作癰也膿在胞中者為肺癰
甘草桔梗(分等用)
右剉以水三升煮取一升去滓分二服必然吐出膿
血矣又一方治一切欬唾膿血及欬及出不止
好酥三十斤三徧煉停取凝成膏醍醐服合日三
服差
海藏紫苑散
善治欬唾中有膿血虚勞證肺痿變癰
人參紫苑知母桔梗貝母甘草
右麄末生薑水煎一法加五味子一法加茯苓一法
加阿膠
經云陽明司天唾出白血者其狀淺紅如肺色故曰白
血
海藏云以正對化分輕重
人參紫苑散
治唾膿血以有甘桔故入少隂例以肺腎為子母當
補肺以生腎水之源以泄命門使五液不上行也及
以金花丸酒製芩蘖丸青黛為衣隨經增損並見本
條又以易老門冬飲加天門冬人參保定肺氣右以
四君子湯倍生薑大益脾胃以固中州又以三才元
加當歸以補骨髓如唾血從治者加桂枝乾薑
寸口脉虛實之圖
微為發渴者欲愈如萠可救
虚小者為肺痿熱之所過初結為膿
寸口脉二者皆欬唾膿血在胞中
實大者為肺癰血為凝滯化為五色
數為弱不渴者難治成膿難已
如聖丸
治風熱毒氣上攻咽㗋痛痺腫塞妨悶及肺癰咳𠻳
膿血胞滿振寒咽乾不渴時出濁沬氣臭腥臭久久
咯膿狀如來粥
龍腦(另研)牛黃(另研)桔梗甘草(生用各一錢)
右為細末煉蜜丸每兩作二十丸每服一丸噙化
𠻳藥青龍散
石膏(八兩)朴硝甘草(生用各一錢)青黛(半兩)
右為細末每服二三錢煎薄荷湯點熱潄冷吐
治肺痿唾膿涎痰唾多出血心中温温方
右以甘草一味重二兩以水三升煎作一升半分為
三服
百部丸(治諸𠻳不得氣息唾膿血方)
百部根(二兩)升麻(半兩)桂心五味子
甘草乾薑(各一兩)
右為細末蜜丸桐子大飲服三丸日三以和為度
衍義蛤蚧散(在前湯明經衂血犀角地黃湯條下)
治肺虚欬久成瘡吐膿血
犀角羚羊角鹿角阿膠蛤蚧
搜膿散(治諸瘡膿汁不絶腐盡)
黃耆白芍藥香白芷(各等分)
右為細末乾上患處上用膏藥敷貼一日一換
海藏云此方雖云上瘡吐膿血久不盡者亦宜用此藥
作湯散煎調服之又宜糊為丸桐子大白湯下三五
十丸或乾糝細末咽津大妙
錢氏如聖散
桔梗甘草阿膠(炒白)
煎甘桔取清内膠化
桔梗枳殼湯
陳皮(一兩)桔梗(一兩半)甘草(七錢)枳殼(半兩)
薑煎服
橘皮茯苓湯
陳皮(一兩)茯苓(半兩)甘草(七錢)
右為細末生薑煎服一法加麻黃杏仁治外感咳
𠻳嘔加半夏如噦加竹茹寒者加乾薑
桔梗湯
桔梗半夏(製)陳皮(各一兩)枳實(半兩)
生薑煎服
黃耆鱉甲散
治虚勞客熱肌肉消瘦四肢倦怠五心煩熱口燥咽
乾煩赤心恰日晚潮熱便有盗汗胞脅不利減食多
渴欬唾稠粘時有膿血
知母(焙)桑白皮(去皮)黃耆(去枯)甘草(炙)
赤芍藥紫苑(去蘆已上六味各五分淨)秦芁(洗去蘆)
白茯苓(去皮焙一木忌火令焙别有說)生地黃
柴胡(去蘆梗)地骨皮(去骨已上五味各六錢六分淨)
肉桂(去皮不見火)人參苦桔梗(已上三味各三錢三分淨)
鱉甲(去裙用酥炙更佳)天門冬(湯洗去心焙一本忌火令聰已上二味各)
(一兩)半夏(五分)
右為麄末每服二大錢水一盞煎至七分去滓温服
食後海藏云此方内闕黃耆疑黃芩是黃耆也然
内有黃芩有小柴胡今治虚熱妙為有盗汗亦無妨
也兼加知母地骨皮赤芍藥即錢氏地骨皮散也治
盗汗亦妙内有桂枝治發熱惡寒即柴胡加桂也天
門冬人參地黃即三才元也秦芁柴胡甘草鱉甲芍
藥即黃龍湯也紫苑桔梗甘草即紫苑散也桂芍黃
耆甘草即黃耆建中湯也又云此方治本無傷寒風
而得仲景麻黃升麻湯治唾膿血從傷寒而得
孫真人治唾膿血用麻黃升麻之類及青龍湯之類
亦從傷寒而得也内多五味子皆祖仲景法無論傷
寒傷風皆可加五味子又云桔梗一味有辛有苦辛
以散之苦以泄之當如上下之意
御藥院正方
硃砂膏(鎮心神解熱除煩唾血等證)
硃砂(另研半兩)珍珠末生犀角人參
玳瑁末甘草(各一兩)金箔(泥一分半用)
粉(二錢半)蘇合油(一分)生黃(另研)麝香(另研)
龍腦(另研)南硼砂琥珀羚羊角
遠志赤茯苓(已上各半兩)
安息香(酒煮去石約半兩)
右為細末入研藥極細煉蜜丸蘇合油和諸藥為錠
子更以金箔為衣每兩作五錠每服一皂角子大噙
化人參湯下亦得並阿膠元相雜服尤勝至寳丹
肺痿癰其皮如麩糠有胃脘成癰其皮緊如甲錯有腸
癰裹大膿血於腸胃之間芤叔和云寸積血在胞
中關内逢芤腸裏癰
定肺散
知母(半兩)貝母(二錢半)人參(二錢半)枯礬
烏梅肉(半兩)御米殼(炒二兩)白术(二錢半)
右為細末水煎生薑湯點亦得蜜丸彈子大噙化亦
得
定肺丸
欵冬花紫苑知母貝母人參
甘草(炙)桑白皮御米殼麥門冬
百部馬兜苓五味子烏梅肉
(已上十三味各等分)
右為細末煉蜜丸彈子大噙化一丸
解毒丹
桔梗生甘草大黃當歸荆芥
殭蠶
右等分細末煉蜜丸彈子大新水化下一丸
蚧蚧散(治勞𠻳)
蛤蚧(一對)炙甘草麻黃(去節)南星(炮)人參
半夏(泡)知母貝母烏梅肉瓜蔞
槐花子(炒各等分)
右為細末生薑五片水煎服
古方紫苑散
紫苑(半兩)欵冬花(半兩)百部(二錢半)
右為細末烏梅湯點服生薑亦得如欬加五味子
喘加杏仁渴加烏梅氣逆加陳皮頭痛加細
辛三錢甘草二錢氣脱者加御米殼蜜炒麄末水
煎
增損防風通聖散(治鼻塞不通肺氣不利)
桔梗桑白皮紫苑茸鼠粘子(各半兩)
荆芥穗(三兩)甘草(一兩已上兩生用)
右為麄末防風通聖散各一半和勻每服四錢水一
盞半薑五片煎至七分去查温服食後
咽痛例
仲景有口瘡赤爛之證上實下虚熱重咽㗋又脾熱重
上焦故口生瘡宜
升麻六物湯
升麻梔子(各二錢)大青杏仁黃芩(各一錢半)
右為粗末每服五錢七水一小盞半䓤白三莖煎至
盞去查温服又法黃蘗蜜漬一宿噙之嚥汁勿絶
差
咽㗋備急丹
青黛(三兩)芒硝(四兩)殭蠶(一兩)甘草(四兩)
右四味為細末用臘月牛膽汁兒有黃者盛藥於其
中懸於背隂處四十九日數過多尤妙如用時旋取
如腮㗋咽閉用皂子大塊碾碎為末以竹筒子吹之
咽㗋内愈
人參清肺散(治咽㗋腫痛並㗋閉)
人參(一兩)白附子(七錢)盆硝(一兩)連翹(一兩半)
黃連(一兩)山梔子(一兩)大黃(一兩半)黃芩(一兩半)
甘草(二兩生用)薄荷(一兩生)
右為麄末水煎每服三錢水一盞半煎至七分去查
食後温服
代鍼散(治咽㗋腫痛氣息難通)
硇砂(少許為君)白礬(皂角子大為臣)牙硝(七錢為良)
硝石(四兩為相)黃丹(五方五錢)巴豆(六甲六箇)
右為末吹㗋中
發聲散(治咽㗋腫痛語聲不出經進方)
括蔞皮(剉)白殭蠶(去頭)甘草(已上各半分各炒黃)
右為末每服三錢温酒調下或生薑自然汁調下更
用半錢綿裹噙化津嚥亦得不拘時服三日兩服
解毒丸見前安肺丸後風熱上攻咽㗋腫痛又治咽
㗋腫痛欲死者㗋閉急也(此方與急備丸寒熱不同宜定奪用之)
白薑蠶南星(各等分)
右並生用同為細末生薑自然汁調服立愈
鵬砂散
治心氣熱毒内發咽㗋生瘡腫痛木舌脹脾甚悶寒
水食不下
玄參貫衆茯苓縮砂仁滑石
荆芥穗山豆根甘草(生各半兩)
南硼砂(三兩)薄荷(一兩)
右為細末每服半錢新汲水調下或乾糝舌上嚥津
消毒散
治咽㗋腫痛小兒㿀疹已出不勻雖出不快壯熱狂
燥咽膈窒塞卧睡不安大便祕澁
牛蒡子(炒六兩)甘草(二兩)荆芥穗(一兩)
右為粗末每服二錢水一盞煎至七分去查温服食
後
漱藥地黃散
治脾熱風熱上攻咽㗋腫痛生瘡閉寒不通或生脹
舌
黃芩(八兩)甘草(二兩半)荆芥(一錢)薄荷葉(一兩)
右為細末每服二錢水一盞入薄荷少許同煎三五
沸去查熱嗽冷吐無時
玉壺丸(治三種癭當在少陽條下)
海藻海𢃄昆布雷丸(各等分)
右細末米飲為丸如榛子大噙化續續使藥不斷食
後神效
五痺散(治五種㗋痺)
大黃白薑蠶(炒各等分)
右細末每服五錢生薑自然汁蜜各半盞一處調服
以利為度
赴筵散(治舌上瘡不能食)
銅綠(研半兩)香白芷末(一兩)
右拌和勻摻舌上温醋漱立愈
振悸酸棗仁例
胡洽酸棗仁湯(治振悸不得眠)
酸棗仁人參白术茯苓(各二兩)甘草(五錢)
右切以水半升生薑六兩同煎三升分作四服
聖惠方(治膽虚腫卧不安心多驚悸)
酸棗仁(生用一兩)金錠茶(二兩生薑汁塗炙令微焦)
右為細末每服二錢水七分煎令六分無時服之
活人酸棗仁湯
治傷寒吐下後心煩之氣晝不得眠
酸棗仁(四升)麥門冬(去心一升)甘草(炙兩)川芎(三兩)
知母(二兩)茯苓(三兩)乾薑(三兩)
右麄末每服四錢水煎服
酸棗仁飲子
酸棗仁(二錢半炒)人參(一錢)陳皮(去白一錢)五味子(一錢)
桂心(半錢)茯苓(一錢)生薑
右㕮咀水三盞煎至一盞半去查分作二服
海藏百合四君子湯(治老弱虚人不得眠)
心虚則熱收于内定志丸補心丹
腎虚則寒動于中八味丸腎氣丸(此二藏不足不足者補之)
心盛則生熱瀉心湯三黃湯
腎盛則生寒薑附湯四逆湯(此三藏有餘有餘者瀉之)
收于内動于中則異于所生之寒熱豈可止一熱字
便作熱斷止一寒字便作寒斷誤矣當看前後上下
文勢則可也
定志丸隨證加料
體竭不足加生地黃當歸肺氣不足加天門冬麥
門冬五味子心氣不足加上黨人參茯苓菖蒲
脾氣不足加白术白芍藥益智仁肝氣不足加天
麻川芎腎氣不足加熟地黃遠志牡丹皮膽氣
不足加細辛酸棗仁地榆神昏不足加硃砂預知
子茯神
八味定志丸
補益心神安魂魄治痰去胞中邪熱理肺腎
人參菖蒲遠志茯苓硃砂白术
麥門冬(各等分)
右煉蜜丸桐子大米飲湯下三十丸無時每服十丸
日三服亦可
局方定志丸
治心氣不足五臟不安悲憂不樂忽多夢遺朝差暮
劇狂旺不寧
遠志菖蒲茯苓人參(各三兩)茯神(二兩)
硃砂(另研)
右細末煉蜜丸桐子大硃砂為衣米湯下五七丸日
三作散服亦佳名茯神丸
保真定志丸
黃連破故紙藕節蓮子肉
保神丸(調和心腎補養精神)
白茯苓黃連菖蒲(各二兩)遠志(一兩)
硃砂(半兩一半入藥一半為衣)
右為細末浸蒸餅為丸如桐子大硃砂為衣隂乾每
服五十丸煎人參湯送下臨卧加七八十丸一法定
志丸加保真黃連丸治勞
黃連茯苓(各等分)
右為細末酒糊丸桐子大苖香酒塩湯下破故紙湯
下亦得說不盡者一切製度並取前後例
又方此隂陽各半
黃連茯苓(各五錢)破故紙菖蒲(各半兩)
右為細末酒糊丸桐子大每服五十丸空心塩酒湯
任下
預知子丸(主治并法見本方於定志丸内加預知子)
山藥枸杞子栢子仁地骨皮黃精
茯神例
人參茯神湯
人參茯神遠志菖蒲甘草
麄末水煎服
千金翼聖惠同補心虚治徤忘令人耳目聰明用戍日
取東引桃枝三寸枕之開心日不忘
菖蒲
右搗為細末服方寸七食後令人耳目聰明從外見
裏坐見千里之外令人長生去三百病毒不能偽
開心明目使人不忘
遠志(去心一寸)茯神(一分)菖蒲(三分)
右合服方寸七食後服之令人不忘大聰明
神注丹後丁香與神注同法(日月丹當此條下)
延夀丹(齋戒沐浴服之千日成神)
人參菖蒲遠志白术枸杞茯苓
天門冬麥門冬生地黃
栢子仁車前子地骨皮
五味子茯神
右為細末煉蜜千杵石水臼丸各從製法
補心丹
茯神遠志人參菖蒲硃砂
右為細末糊丸桐子大猪心血拌和丸亦可
保真祕一丹
白茯神木猪苓(各一兩)
右切作塊微煨透去猪苓不用茯神細末一兩好蠟
一兩溶開和作八丸平旦向東空心細嚼嚥津服吸
三同嚥
張天師草還丹
此藥久服輕身隨風而去如列子之乘也若髮白者
從根而黑如未白者永不白有不信者將藥拌飯與
白猫食者一月黑
地骨皮生地黃石菖蒲牛膝(酒浸一宿)
遠志(去心)兔絲子(酒浸三宿炒黃)
右等分細末煉蜜丸桐子大每服三十丸空心温酒
下塩湯亦得修製忌婦人雞犬見(此上下少隂上下微隂之藥也)
海藏云若加天門冬人參内有三寸丸也又為上下
太隂與增損三才丸相為表裏
日月丹
麝香(二錢)乳香(二錢)茴香(炒二錢)沒藥(炒二錢)
丁香(二錢)木香(二錢)木通(二錢)代赭(酒次七)
蓮子肉(二錢)蛤蚧(一對頭尾全酥炙令黃)硃砂(一半為衣三錢)
青娘子(六箇去頭尾)紅娘子(六箇)
右細末糯米糊丸櫻桃大單日一丸雙日兩丸空心
温酒下至十日為度後再服
仲景腎氣例
仲景八味丸
熟地黃(補腎真水)肉桂(補腎真火)附子(能行諸經而不止兼益火)
牡丹皮(補神志不足)白茯苓(能代腎邪温)澤瀉(去炮中益垢及遺物)
乾山藥(能治皮毛中燥酸澁)山茱萸(治精滑不禁)
右八味皆君主之劑若不依易老加減服之終不得
效若加五味子為都氣丸述類象形之藥也
聖惠云名地黃丸能代腎邪皆君藥也宜加減用
楊氏云常服去附子加五味子桃公張文仲肘後加
減不同其說雖當然莫若易老之說為愈也
易老云治衇耗而虚西北二方之劑也金弱木勝水
少火虧或衇鼓按之有力服之亦效何也答曰緊者
為寒火虧也為内虚水少也為木勝也金弱也故服
八味丸亦得效益火之源以消隂翳壯水之主以
制陽光錢氏地黃丸減桂附
無比山藥丸一名萬安丸(主治並見局方)
蓯蓉丸篋中秘室方與上方同且錙銖異耳欲進食者
加鹿茸欲身肥者加石膏欲體潤者加栢子仁欲能
記不忘者加遠志
易老天麻丸
天麻(六兩酒浸三日焙乾秤除風)牛膝(六兩酒浸三日焙乾秤強筋)
玄參(六兩樞機管鎻)杜仲(七兩剉炒去絲使筋骨相著)
萆薢(六兩另為末壯骨筋)當歸(二十兩用和養血脉)
附子(一兩炮行諸經中血)羌活(十兩去骨間風)
獨活(五兩去腎間風邪)生地黃(一斤益真血)
易老云治脉強而虚東北二方之劑木弱水少火虧西
南有二濕熱一也燥熱一也視上二法則三隅可知
為觸類而長更當以逆順推之天下之能事畢矣易
老補丸春秋二分之氣
東坡四神丸
翳又云專此四味者久服可以愈大風疾
羌活玄參當歸熟地黃
素問云不知持滿不時御神務快其心逆於生樂帝御
一十女而登天今人有妻而喪命以不知隂陽之要
故也人之交會陽氣秘蜜神不妄施生氣以強而能
久長有若空瓶小口頓漑不入為無出者氣故不得
入也又如虚管以水注湯捻竅懸之水固不泄無為
入者氣則不得出也故當志不亂意不狂真不泄是
謂得要世以戰勝氣交河逆龜飲諸法皆不及黃帝
法内即丹藥固裏外不用隂引陽隂陽合會氣過屏
翳例行上入升至九天即成太丹素問云兩者不和
若春無秋若冬無夏用而和之是謂至度大凢陽氣
發盛中外相應先得隂氣女子面赤然後陽施而不
縱為則無傷也又云勇者氣強而已怯者着而為病
焉得隂之氣能養真陽不可肆行以失其精所謂陽
勝則強也陽氣能強陽氣絶傷隂平陽秘精神乃治
苟或力強腎氣乃傷高骨乃壊何以久常帝曰以人
療人真得其真所以長人百禩為神
孫真人口訣東垣先生論議當在此下復有仲景
治隂股汗出一條在仲景沒石子條下續以此條在
三才元後并螽斯等丸
天門冬例
古方天地丸(一名二儀丸)
天門冬地黃
右各等分不犯鐵石器用太杵臼搗為細末煉蜜和
丸桐子大空心酒下三五十丸誤犯鯉魚以浮萍草
解之
補隨煎
天地丸内加當歸是也(三才天地内加人參是也)
增損三才丸(一名續嗣丸一名詵詵丸)
天門冬(酒浸去)熟地黃(酒灑桺甑沙鍋内蒸)人參(去蘆)
蓯蓉(酒浸焙乾)遠志(去心)五味子鹿茸(酥炙透)
茯苓(去心酒浸透隂乾)
一法加白馬莖酥炙一法加附子補相火不足
一法加麥門冬令人有子一法加續斷以續筋骨
一法加沈香暖下元虚冷右木杵臼碓背可搗細
稀絹羅則可若密恐不下煉蜜杵千下然後可丸桐
子大每服五十丸空心好酒下年老欲補加混沌
衣全一入藥(即胎衣)
魏武帝服天門冬例
魏武帝與皇甫隆令曰聞卿年出一百歲而體力不衰
耳目聰明顔色和悦此盛事也何所服食施行可得
聞乎相密示封上疏對曰臣聞天地之性人為貴人
之所貴莫貴於生荒唐無始劫運無窮人居其間或
如電過每一思此惘然心熱生不再來逝不可追何
不抑情養性以自保惜今四海垂定太平之象又須
當展才布德萬年無窮猶當修道道甚易知但不能
什臣嘗聞道人蒯京年已百七十八歲而甚丁壯言
當朝朝服食玉泉啄齒使人丁壯有顔色去三蟲而
堅齒玉泉者口中唾也朝旦未起早漱津令滿乃吞
之輙啄齒二七遍如此者亦名日煉精蒯道人年二
百面少告臣言但取天門冬去心切乾之搗取方寸
匕日三令人不老有補益無損可以夀而康也諸藥
本草及諸子書異傳臭載功德久服皆能成僊不為
虚語
二茸丸
肉蓯蓉(酒浸四兩)牛膝(酒浸)兔絲子(酒浸)石解(酒炒)枸杞子
巴戟山茱萸沈香白茯苓澤瀉
乾山藥五味子杜仲(各二兩)
冬夏二至加鹿茸四兩酥炙四十已上加天雄二兩
右為粗末煉蜜丸桐子大空心温酒下三五十丸
螽斯丸(治婦人無子絶産)
厚朴杜仲秦芁桂心(各三錢)防風
附子(各六錢)白薇半夏乾薑
牛膝沙參(各二錢)人參(四錢)細辛(五錢)
茯苓(六錢)
右並生用杵羅為末煉蜜丸小豆大每服五丸空心
温酒下漸加至十丸不妨十餘日覺娠三日後不可
更服有一人妻年二十九歲服藥十二日有娠餘
藥與石門主簿其妻斷産十三年服此藥有子又餘
藥與前太守子中舍字交其妻年四十九歲無子服
此藥十三日有娠若寡婦不宜服此藥婦人有娠
苦食馬肉難則當産出月始皇母先懷而後性恐知
則教食馬肉則延期而生
混元丹此藥可增入三才丸
胞衣一箇頭尾兒者斟用酒浸𦢊乾細剉為末
經驗後方
華山錠子茯苓研削如棗許大令四方有角安新甆
瓶中以好酒浸三重紙封其頭候百日開其色如餄
糠可日食二塊百日後肌體潤澤服一年後可夜視
物久久服之血化為筋延年耐老面如童子
治婦人始覺姙娠養胎轉女為男
雄黃一兩囊盛𢃄之
又治耳聾方
雄黃硫黃
右等分為細末綿裹塞耳中
神注丹(在定志丸前)
茯苓(四兩)硃砂(四錢)
右糯米酒煎茯苓至輕切作片子隂乾為末入硃砂
末二錢和勻乳香水打糊為丸桐子大硃砂為衣餘
不盡者養藥陽日二丸隂日一丸要秘新汲水下要
逆氣過空心温酒下疑作陽一隂二可較也
丁香丸
丁頭代赭石(半兩)丁香(三錢有油者)舶茴(二錢)
南乳香(三錢紫色者另研)
右二味先杵碎為末次二味搗羅為末後入香和勻
重羅至勻好釅醋浸蒸餅為丸如雞頭大好心紅三
錢為衣當辰火日合藥并火日初服一日一丸次日
二丸三日一丸四日二丸週而復始至十日為度許
十丸每服早晨汲新水迎日光照水然後飲嚥送下
孫真人枕中記服茯苓百日百病消除二百日夜如盡
三年後能使鬼四年後玉女來從
枹朴子云任子李服茯苓十八年玉女來從之能隠能
彰不食殼炙瘢滅面生光玉澤
紫石英丸(治婦人絶子當在螽斯丸後)
紫石英(研水飛三兩)天門冬(酒浸去心焙乾三兩)當歸(切焙)川芎
紫威卷栢(去根)桂川烏(炮去皮臍)熟地黃
葳蕤石解(去根)禹餘糧(醋淬七次)辛夷仁(各二兩)
桑寄生續斷細辛根厚朴(薑製)
乾薑(炮)食茱萸牡丹皮人參牛膝(酒浸各一)
(兩二錢半)栢子仁(輕粉另研)甘草(炙)烏魚骨(燒炙)山預(各一)
(兩半)
右二十六味為極細末煉蜜丸桐子大每服三十丸
温酒米飲任下空心食前日二
温經湯
當歸川芎人參芍藥牡丹皮桂
甘草阿膠(麩炒)吳茱萸(見炒已上各三兩)半夏(一兩半製)
麥門冬(去心洗五兩半)
右剉每服三錢水一盞半生薑五片煎至八分去查
得清内膠化開温服食前空心此劑即調和也
枹朴子法
婦人絶嗣孕弓弦用緊腰三箇月足候
胎氣受逍遥
内藥續生丸(並見珍珠囊藥後)
母丁香附子枯礬肉豆寇
烏魚肉
右製度綿裹内隂中打糊入藥内為要丸綿褁内之
又方治帶下絶産
川烏枯礬(炮)
右等分細末蜜丸彈子大綿裹内隂中
大白薇丸小白薇丸熟地黃丸
澤蘭丸(在牡吾丸下)
牡丹煎丸(二藥並治婦人血虚發熱)保安丸保命救生丹(並見後)
御方蓯蓉薑多服宜子孫
肉蓯蓉(洗淨去鱗甲皮垢開心如有黃白膜亦去足取淨二兩切作片用好酒洗乾糯酒浸)
(透)
羊脊骨連髓(三兩别剉碎銀器内水二斗熬汁三四升澄清)
鹿腰脊髓或羊腰脊髓(不許多少)松子仁(湯浸去薄皮研半兩)
胡桃仁(湯浸去薄皮研泥半兩)山藥(不計多少)
右將上件物於羊骨汁内先入松泥胡桃仁作羹熟
入五時味隨意調和空心與服餌&KR0008;鶉飛硫黃鱔魚
雞等皆可作羔食用鴨子亦可
粳米與熟雞頭泥相和作粥食之可以益精髓強心志
耳目聰明粳亦作糯夏月食雞頭肉次食粳米粥飯
亦妙
萬安丸(一名山藥丸一名蓯蓉丸)
蓯蓉(酒浸四兩)山藥(二兩半)五味子(二兩半)杜仲(切焙三兩)
牛膝(酒浸)兔絲子(酒浸)赤石脂紫巴戟(去心)
(各二兩)白茯苓澤瀉熟地黃
山茱萸(各一兩七錢)
右各搗細末另拌蓯蓉末酒熬膏和丸桐子大每服
五十丸空心温酒下忌犬醋羊血自死物七日内顔
色精神蓯蓉丸四加法欲進者加白馬莖骨如無
以鹿茸代之隂下温痒者加蛇床子一兩
保安丸
治胎前産後三十六種冷血風半身不遂手脚疼痛
又治八風十二痺疝瘕乳中風淋血聚胎動不安子
死腹中胎衣不出赤白𢃄下嘔逆惡心痰滿臍下痛
此方出草細辛條下
赤茯苓牡丹皮芍藥(各三兩)茱萸(一兩)沈香(一兩)
人參當歸桂牛膝白芷
木香藁本麻黃(去根節)川芎附子
細辛根澤蘭甘草(炙)凝水石防風
桔梗蟬殼(各半兩)生地黃馬胡退
(各一兩世用出蠶紙非也蠶腹退下皮即真馬胡退也兼初蛾蟻非退也乃生也世人以其無退皮)
(故以蠶紙歲月既淹習以成製用者當以詳之)
一法加細墨乳香各少許一法以硃砂為衣
右為細末煉蜜丸彈子大每服一二丸細嚼酒下
大效牡丹皮散
治五臟虚風及頭目不利不思飲食手足煩熱支節
拘急疼痛胞膈不利大腸不調隂陽相干心驚忪悸
或時旋運支節勞倦
牡丹皮(一兩)桂(半兩)陳皮(半兩)玄胡(半兩)
川芎(二兩)木香(三分)白术(三分麩炒)甘草(炙半兩)
芍藥(二錢)三稜(炮半兩)乾薑(炮半兩)當歸(一兩)
訶子肉(二錢)羌活(半兩)枳殼(麩炒一兩)半夏(半兩洗)
右細末每服二錢水半盞煎至五七沸食前温服此
藥婦人常服益血海退血風勞攻注消寒痰實脾胃
理血氣攻刺及氣虚惡潮熱等證至妙
仲景治隂汗
没石子燒灰先以温湯浴了以綿輕裹然後傳灰囊
上甚良
玉胞肚
川烏細辛良薑乾薑桂天仙子
牡蠣粉胡椒
右為細末醋調塗臍下綿衣覆之
綿襠法(去隂汗温痒或注瘡)
荆芥地骨皮小椒廣零陵香
何首烏牡蠣細辛蛇床子
吳茱萸(各一兩)大艾葉
右細末每用一匙入䓤白三寸許煎數沸得藥力熱
渫淋洗
七寳散(治汗熱浸漬成瘡痛痒不已)
黃耆當歸防風荆芥穗木通
地骨皮(各三兩)枯礬
右麄末每服一兩水三大碗煎至六七沸去查熱淋
洗患處拭乾避風少特
千金方丈夫隂下濕痒蒲黃傅之良
隂囊濕痒槐枝煎湯渫洗
乾荷葉散
治隂腫痛及隂痿囊濕痒又隂下濕痒若熱則梔子
金華丸
蛇床子乾荷葉浮萍葉(各等分)
右粗末每服三大錢水一碗煎三五沸去查淋渫避
風寒
問曰翕奄沈名曰滑何謂也然沈為絶隂翕為正陽隂
陽和合故令衇骨關尺自平陽衇微沈食飲自可少
陽衇微滑者緊之浮名也此為隂實其人必股内汗
出隂下濕也若痒則有風宜以
白附子白蒺藜黃耆獨活防風
右等分若虚則補宜八味丸
烏金散(治夢泄精骨不禁)
九肋鱉甲每服一字用清酒半盞童子小便半小盞
葱白七八寸同煎至七分和渣空心溫服
土粉散(治汗熱浸清生瘡腫痒焮痛)
定粉蛤粉(九兩半)白石脂(半兩)滑石(八兩半)
白龍骨(半兩)粟水粉寒水石(一兩)石膏(半兩)
右為細末乾掺患處
神效丸
原蠶蛾取速連者不以多少去頭尾毛羽
右乾為細末煉蜜丸桐子大每服七丸至十丸臨卧
菖蒲湯下
千金云臨其時當使王莖至隂節間而止不爾則過子
宫矣予問其故師曰深則少隂之分肅殺之方何以
生化淺則厥隂之分融和之方故能生發所以受胎
之處在淺而不在深也
忌辰非月經侈皆不可用事惟經後一日男二日女三
日男此之外皆不成胎大風大雨大寒大暑隂晦日
月蝕八節非常之變易皆不可交接所生男女痴聾
瘖瘂四肢不完多窮下賤乖戾異常若不犯此即大
聰明智慧冨貴之子
五補例局方五補丸
人參牛膝茯苓地骨皮熟地黃
右細末煉蜜丸桐子大空心酒下三十丸本方服數
服以七寳丸泄之易老云凢十補必一瀉之數瀉
祕一補之所以不失通塞之道補虚必泄瀉實必虚
滯則通之使後藥必能成功若不泄有服八味丸一
二年不成效者但補後泄滯不必七寳丸泄之可以
去滯者皆是也
海藏大五補丸(此當在三才丸下)
天門冬麥門冬茯神石菖蒲人參
益智枹杞地骨皮遠志熟地(等分)
牡蠣地黃丸
論曰火多水少亾精血損之源火少水多陽竭停液
之本精遇水衰者熱退而愈精衰熱盛者脇滿而痛
經云尺内兩傍以候脅尺外以候腎注云脅之上腎
之分脅之内腹之分若脾胃得積濕塞其水路肝臟
不足無血漬其腎熱也又曰伏榖氣以生精托醎寒
以追熱若服此味養命延年
生地黃(三兩)牡蠣(燒存性一兩)天門冬(二兩半)
人參(一兩半)當歸(二兩半童便浸一宿燒)車前子(三兩)
括蔞(一兩)
右細末生薑自然汁糊丸桐子大如足腫炒葶藶
湯下如脅下滿塩薑湯下如潮熱小便赤梔豉
湯下如腹痛芍藥甘草湯間服五十丸服空心
如飲食少無味人参湯下
瓊玉膏鐵瓮先生方
人参(二十四兩千杵為末)生地黃(一十二斤取汁不犯鐵器石木臼内搗)
白茯苓(十四兩木杵臼内搗)
右件人参茯苓為末用白沙蜜十斤生用濾過地黃
取自然汁木石臼皆可取汁盡去查用藥一處拌勻
入銀器内或好甆器内封如器物小或兩處亦可用
淨紙二三十重封閉入湯内以桑炭煮六日連夜火
煮三日夜取舊湯内煮一日用蠟紙數重包繋瓶口
懸井口以去火毒一伏時取之再入舊湯内煮一日
以出水氣取出開封取三匙作三盞好温酒化開服
不飲者白湯化之此膏填精補髓髮白變黑返老還
童行如飛羽日進數服終日不識不食通心強志日
誦萬言神識高邁夜無夢寐人年二十七歲已前服
此一料夀三百六十歲四十五以上服者可夀二百
歲六十三以前服者可夀一百二十四歲八十一歲
已上服者可夀百歲誠不虚說若服之十劑絶嗜慾
修隂功可地仙矣一料分五處可救五人癰疾分十
處可救十人勞療合時須齋戒沐浴淨室焚香志勿
輕易當謹慎修製無示非人惟此藥可以與三才丸
為表裏
醫壘元戎卷九
