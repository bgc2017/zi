醫壘元戎卷三
元王好古撰
陽明證先足經從湯液次手經從襍例
仲景白虎湯
治身熱頭痛鼻乾不得臥尺寸脉俱浮而長又治傷
寒脉浮滑此表有熱裏有寒非寒冷之寒寒邪之寒
熱也
石膏(四錢)甘草(半錢)知母(一錢半)粳米(一勺)
右麤末每服五錢匕水一盞半米熟去滓温服
白虎加人參湯(治動而傷暑大渴)
白虎加蒼术湯(治靜而傷暑不渴)
白虎加桂湯(治中暑自汗微惡寒)
白虎加梔子湯(治小便淋而煩)
白虎加五味湯(治嗽而少津液)
竹葉石膏湯
治傷寒觧後虚羸少氣逆欲吐
石膏(二錢)人參(半錢)粳米(百粒)半夏(二錢半)
甘草(一字)竹葉(五片)麥門冬(一錢)
右為麤末每服五錢匕水一盞煎至米熟温服
張仲景炙甘草湯(本方在太陽門傷寒類要甘草一物湯後)
此本太陽證當列於太陽條下胞者肺之府也故入
陽明例
活人五味子湯(治傷寒喘促脉伏而厥)
人參(三錢半)五味子(半兩)陳皮(二錢半去白)
杏仁(二錢半)生薑(二錢半)棗(三枚)麥門冬(去心二錢半)
右剉如麻豆大水二盞半煎至一盞去滓分二服熬
猪肚湯益氣之源以消隂翳則便溺有節羊肉冬
瓜湯膏癉飲水溲多腎氣丸胃熱消榖善食
而瘦地黃丸
消渴手太陽不止消中足陽明消腎足少隂癉成消
中而數少便内化丹麥門冬湯
易老順氣散小承氣湯也鳳髓丹化水丹
壯水之主以制陽光則渴飲不思
仲景諸瀉心等湯手少隂也以其心下痞故入陽明
例又况服梔子黃芩黃連黃蘗大黃為上經之劑安
得不例陽明乎
大黃黃連瀉心湯
治太陽病醫發汗遂發熱惡寒因復下之心下痞表
裏俱虛隂陽血氣并竭無陽則隂毒復加燒針因胞
煩面青黃膚瞤者難治若色微黃手足温者易愈心
下痞按之濡其脉關上浮者
大黃(二兩)黃連(一兩)加黃芩為伊尹三黃湯
右二味剉如麻豆沸湯二升漬之須臾絞去滓分温
再服
附子瀉心湯
治心下痞而復惡寒汗出本以下之故心下痞與瀉
心湯痞不觧其人瀉而口燥煩小便不利者五苓散
主之
大黃黃連黃芩附子
生薑瀉心湯
治傷寒汗出觧之後胃中不和心下痞硬乾噫食臭
脅下水氣腹内雷鳴下利者此湯主之
生薑(二兩)甘草黃芩人參(各一兩半)
半夏(三兩)乾薑(半兩)黃連(半兩)棗(六枚)
右八味以水五升煮取三升去滓再煎取一升半温
服半升
易老門冬飲子一名生脉散(治老弱虚人太渴)
人參(二錢)五味子(半兩)麥門冬(去心半兩)枸杞(三錢)
甘草(三錢炙)白茯苓(二錢去皮)
右㕮咀生薑水煎此藥與内化丹相表裏手太隂足
少隂子母上下經也
王朝奉錄千金方此方本意出竹葉石膏湯例以此
知仲景羣方之祖也治勞復能起死人氣欲絶者
煮之有效用麥門冬湯
麥門冬湯
麥門冬(一兩)甘草(炙二兩)粳米(半合)
右麥門冬去心為細末水二盞煎粳米令熟去米約
得湯一小盞半入藥五錢七棗二枚去核新竹葉十
五片同煎至一盞去滓大温服不能服者綿滴口中
後人治小兒不能灌去者宜用之綿滴法此方不
用石膏以其三焦無大熱也兼自欲死之人陽氣將
絶也故不用石膏若加人參尤妙
玉露散
寒水石(半兩)石膏(半兩)甘草(二錢半生半炙)
右為細末湯調服
外臺蒸病一曰骨蒸二曰脉蒸三曰皮蒸四曰肉蒸五
曰内蒸各隨藏主又二十三蒸各應見湯液主之盡
矣五曰内蒸所以言内者必外寒熱把手附骨而
熱也其根在五臟六腑之中心
因病後得之骨肉自消飲食無味或皮毛燥而無光澤
蒸極之時四肢漸細足腫趺起石膏十兩碾如乳粉
法水和服方寸七日再以體涼為度
類要治膏癉飲少小便多
秦椒(一分出)瓜蒂(二分末)
右水調服方寸匕日三服此方服之令人多吐宜約
量多少不可太過一升分三
伊尹甘草瀉心湯
治傷寒中風醫反下之其人下利日數十行米穀不
化腹中雷鳴心下痞硬而滿乾嘔心煩不得安醫見
心下痞謂病不盡復下之其痞益甚此非結熱但以
胃中虚客氣上逆故便硬也宜此湯主之
甘草(二兩)半夏(一兩)黃芩乾薑(各三兩半)
黃連(半兩)人參(半兩)棗(六枚)
右七味以水五升煮取三升去滓再煎取一升半温
服半升分三伊尹湯液此湯也七味今監本無人
參脫落之也伊尹三黃湯無黃芩亦後人脱落之也
半夏瀉心湯
治下利而不痛者為痞也痛即為結胞
半夏(一兩一錢半)黃芩人參丼草(炙兩半)
乾薑(一兩半)黃連(半兩)大棗(六枚)
右水五升煮取三升去滓再煎一升半温服半升分
三
錢氏瀉心湯一物易老亦用一物瀉心湯導赤散瀉
丙瀉心湯瀉丁
導赤散
生地黃木通甘草竹葉(等分)
右㕮咀水煎去滓服一法去甘草加黃芩為火府用
煉蜜為丸彈子大細嚼竹葉湯下
一物瀉心湯
張子脩先生為泄斑湯其法見斑論改誤
伊尹三黃湯錢氏改為丸治吐血黃疸
活人黃連觧毒湯四味無大黃亦得與四物湯相合
為各半湯守眞為既濟觧毒丸
活人觧毒四味海藏加防風連翹為五黃丸亦合
防風金華丸治風熱加柴胡治小兒潮熱加葛
根治酒毒加蘆會青黛為衣治小兒肝熱并痞熱食
塗上脚面黃腹大而足細久則不治
仲景茵蔯蒿大黃湯
治濕熱發黃
茵蔯蒿(六)大黃(三)梔子二
梔子蘗皮湯二物
治燥熱發黃
文潞公藥凖
仲景茵蔯蒿大黃湯治發黃大便自利不止者加黃連
黃柏各三兩今加大黃用之多效梔子蘗皮湯加
大黃黃連活人合而用之改名觧毒湯仲景本方無
黃芩今議方復有黃芩活人用之伊尹湯液大黃
黃芩并脱落之也文潞公連蘗二物湯治黃有神
寒熱者加小柴胡湯
李思訓論義
發黃有隂陽然當猶為未也云陽者大渴而不與水炎
熱而不通風是也云陽黃者鮮之原藥過劑施之而
遂寇陽和既言此二句當時本無隂候但言黃證皆
陽壞而成隂不必直指有隂證故治黃茵蔯蒿為君
佐以大黃梔子之屬是也若太隂有黃不必茵蔯蒿
内用乾薑只用理中温藥足矣既有茵蔯蒿乾薑湯
則知熱證壊而成隂也學者要窮其源故大病主藥
内加熱以温之也謂如桂枝加芍藥桂枝加大黃皆
於本藥外所可宜者加之也
大黃黃連瀉心湯文潞公金匱要略為三黃丸
錢氏改為三黃湯去黃芩為二聖丸二味等分細末
猪膽湯煮熟如菉豆大每服十丸米飲下
香連丸治泄利橘連丸疳瘦膽煮粟米粥為丸
襍病發黃痺虛也黃久不去者有積也補脾磨積
則可不可用涼瀉之藥
活人酒煮黃連丸
治暑毒伏深久不差無藥可治大渴者宜此右黃連
四兩無灰酒浸上一寸以重湯熬乾碾為細末糊丸
菉豆大熱水下三十丸胞中清涼不渴為愈肘後
治黃疸醫所不能治水苽汁頓飲一小升平旦服食
後須微汗小便出愈不爾再服
紅丸子
治大人脾積氣滯胞膈滿悶面黃腹脹四肢無力酒
積不食乾嘔不止脾連心胞及兩乳痛婦人脾血積
氣諸般血癥氣死及小兒食積骨瘦面黃肚脹氣急
不嗜飲食漸或脾勞不拘老少並宜服之
京三稜(三斤水浸令軟切作片字)蓬莪术(五斤)陳皮(五斤揀淨)
胡椒(三斤)青皮(五斤)乾薑(三斤炮)
右六味同為細末醋糊為丸桐子大紅為衣每服
三十丸食後薑湯吞下小兒臨時加減服之
易簡紅丸子(脩合治劑之法並見前方)
三稜蓬术陳皮青皮
胡椒乾薑阿魏礬紅
右每服六十丸薑湯送下大治大人小兒脾胃等患
用極有神效但三稜蓬术本能破癥消癖其性猛
烈人不以此為常服之劑然今之所用者以出産之
處隔絶二藥不得其真乃以紅蒲根之類代之性雖
相近而功力不同年老虚人小兒姙婦以其治病不
能傷耗真氣但服之無疑此藥須是脩合令精細
用好米醋煮陳米粉為丸若自脩合之時當去阿魏
礬紅名小橘皮煎尋常飲食所傷中脘痞滿服之應
手而愈大病之後榖食難化及治中脘停酸並用
薑湯下脾寒瘧疾生薑橘皮湯下酒疸榖疸遍
身皆黃大麥湯下兩脇引乳作痛沉香湯下脾
食積面黃腹脹時或乾嘔煨薑湯下婦人脾血作
痛及血癥氣瘕並經血不調或過而不来並用醋湯
下寒熱往来者尤宜服之産後狀如癲癎者此
乃敗血上攻迷亂心神所致當以此藥用熱醋湯下
其效尤速男子婦人有癲癎之患者未必皆由心
經蓄熱者亦因脾氣不舒遂致痰飲上迷心竅故成
斯疾若服涼藥過多則昏亂益甚當以此藥用辰砂
為衣以橘皮煎湯下名小鎮心丸婦人惡吐嘔逆全
不納食諸藥不效惟此最妙仍佐以二陳湯服之疑
其墮胎必不信服每每易名用之特有竒功然恐姙
婦服之後偶爾傷動必歸咎於此藥故不敢極言其
妙痰迷者紅丸子心熱者妙香丸小便不利
煩躁喘渴加茯苓猪苓滑石當歸官桂躁煩喘嘔
不渴加陳皮白术半夏生薑茯苓四肢遍身冷加
附子甘草
茵蔯蒿治肢體逆冷腰上自汗加
附子乾薑甘草
茵蔯附子湯末已其脉上加吳茱萸附子
乾薑木通當歸
韓氏立名雖曰茵蔯茯苓湯茵蔯橘皮湯小茵蔯湯茵
蔯四逆湯茵蔯附子湯茵蔯茱萸湯大抵只是仲景
治隂證加茵蔯也用者要當識之此證言是温熱與
寒濕故入陽明例謂關天五之氣也
丹砂丸(勞復後目中及徧身黃)
丹砂馬牙硝麥門冬
犀角牛黃金箔
右治下後不任承氣者宜丹砂丸膩粉一錢下之用
砂糖輕粉新汲水調下煩躁病源云隂少陽勝也隂
病亦有煩躁病少陰病吐利煩躁四逆者死結
胞證有煩躁者死大青龍亦有煩躁而也金
匱竹皮大丸主虚煩佳又茯苓散猪苓湯並主煩
躁少隂病吐利手足逆冷煩躁茯苓四逆湯發
汗吐下後復煩不觧者茯苓四逆湯少隂病吐
利手足逆冷煩欲死者吳茱萸湯又八正散治
煩佳
仲景梔子豉湯(冶懊憹煩燥不得眠)
梔子(四箇)䜴(半兩)
右水二盞煎梔子至一盞入豉煎至七分温服得快
止後服一法加甘草三錢半本非吐藥以燥濕欝
甚以此攻之不能開通則反吐因吐則發泄欝結之
氣及行津液而血氣宣行若少氣加甘草以其邪在
上焦而不受藥故吐之梔子甘草豉湯嘔者加
生薑三錢
梔子厚朴湯(治傷寒下後心腹脹滿起卧不安)
梔子(四兩)厚朴(一兩)枳實(一枚)生薑水煎
梔子乾薑湯
治隂黃傷寒醫以丸藥下之身熱不去微煩
梔子(四枚)乾薑(半兩)右水煎服
已上五法皆汗下吐後用之以邪氣䧟扵胞中居最
高之分故隨證加减用之經曰其高者因而越之
活人薤白湯(治下利如爛汁)
梔子豉薤白
右剉先煮梔子次下薤白次豉水三升煮取一升膈
散此藥陽明兼少陽氣中之血藥
梔子大黃芒硝黃芩
薄荷(各半兩)桔梗甘草(各一兩)連翹(七錢半)
右㕮咀每服五七錢水煎服臨臥時服加生薑亦可
若泄之劑下行居膈中鐵渡江非舟楫不能載此藥
大概治左寸沉實而可下者本方無桔梗一法加防
風治肺金邪熱嗽有痰者加半夏易老減大黃
硝觧傷寒襍病六經中熱涼膈與四物湯各半服能
益血泄熱一名雙和散
文潞公藥凖註李琬方
山梔子防風連翹柴胡甘草
活人梔子連翹防風甘草湯兼少陽錢氏去連翹加
藿香石膏為瀉黃散内經云諸氣憤欝皆屬肺金
凡人有此疾不可不用薄荷故劉禹錫用此藥以治
憤氣發腫利關節也易老涼膈散去大黃硝治六
經中熱說得極有理何以知陳士良云柴胡能引諸
藥入榮衛療隂陽毒傷寒頭痛四季宜服又云柴
胡主風氣壅併攻胞膈當茶食之以此知易老之言
有自来矣
薄荷例此藥手太隂兼厥隂故入陽明例
薄荷例(主療并見局方今用御藥院料例)
薄荷葉(半斤)甘草(一兩)防風(三錢)
縮砂仁(三錢)桔梗(一兩半)芎(七錢半)
御藥院蜜料藥一斤蜜三斤煨開便和去砂仁加
薑羌活荆芥甘菊大黃白芷人參為八風丹朱砂為
衣
局方川芎丸
川芎(七錢半)細辛(半錢)防風(二錢半)
薄荷(七錢半)桔梗(一兩)甘草
右細末煉蜜丸一兩半分作五十丸嚼一丸茶清下
食後一法川芎丸如枳殼除熱痰嗽去桔梗加
荆芥白殭蠶天麻羌活白附子川烏頭全蝎名為
不換金丹硃砂為衣
防風丸
防風川芎甘草天麻(已上各二兩)
右為細末煉蜜丸硃砂為衣荆芥湯茶酒任下每服
作十丸
生明丸
薄荷葉川芎(各七錢半)&KR1190;砂仁甘菊華(各半兩)
右為細末蜜丸每兩十丸
二白丸海藏法治虚人禁涼藥
白檀白芷人參川芎
白茯(各三錢)防風(三錢)藿香(一兩)桔梗(半兩)
細辛(三錢)砂仁(三錢)甘草(三錢半)薄荷葉(一兩)
右為細末蜜丸彈子大嚼一丸茶清下
枳殼丸
薄荷煎加蒼术木賊甘菊枳殼荆芥
薄荷湯(治風壅痰涎精神不爽)
薄荷(一兩二錢)甘草(七錢半)瓜蔞根(一錢二分)
荆芥(半兩)砂仁(半兩)鹽(炒四錢八分)
右細末每服一錢點服
清神散
薄荷葉(三兩)白檀(二兩)人參(一兩)
荆芥穗(二兩)甘草(二兩)石膏(四兩飛過)
細辛根(五錢)羌活(一兩)防風(一兩)
右細末每二錢點服
上清散
乾菊(一兩)細辛(三錢)川芎薄荷
石膏甘草防風羌活(各一兩)
荆芥穗(一兩)
右細末茶湯調下
香甲散
川芎青皮白檀乾菊甘草
右為細末茶調下
消風散(主治修製并見局方)
川芎羌活人參茯苓
荆芥藿香防風甘草
殭蠶(炒)蟬殼(各半兩)厚朴(製)陳皮(洗炒各錢三分)
右為細末茶酒任下治沐浴感風寒小兒用乳香荆
芥湯調下半錢無時
神芎散
治偏正頭痛夾腦風沐浴傷風等證脱著同
甘草(半兩)薄荷石膏羌活獨活
甘菊荆芥川芎(各一兩)
右細末茶清下如覺頭風兩角痛客主人是也俗呼
為之太陽穴
又點鼻方
人中白地龍(去土等分)
右為細末羊胆丸芥子大用一丸新水化開點鼻中
立止
化風散(治痰厥偏正頭痛一切傷風)
荆芥甘草(各三兩)石羔(四兩)薄荷
人參羌活細辛防風白檀(各一兩)
右水清茶調下
化風丹(太陽陽明合病)
防風(半斤)羌活(四兩)白芷(四兩)桂(一兩)
麻黃(三兩)川芎(二兩)川烏(炒三兩)藁本(一兩)
乾薑(炮一兩)甘草(炙三兩)皂莢(去皮子一兩)
右為細末酒浸蒸餅為丸雞頭子大嚼二丸茶酒任
下
三陽頭痛
羌活防風荆芥升麻
葛根石膏柴胡川芎
芍藥細辛白芷蔥白
若隂證頭痛只用温中藥足矣如理中薑附之數
本草註桃華湯赤石脂例當在手陽明條下
仲景桃華湯(治傷寒下利不止便膿血治證文並見本經)
赤石脂(一斤半一半全用一半米用)乾薑(一兩)粳米(半合)
右以水七升煮米熟為度去滓每服七合内石脂末
方寸七日三愈後止再服不必盡劑
烏頭赤石脂丸(主心痛徹背者)
烏頭(炮一錢)附子(二分炮)赤石脂
乾薑蜀椒(各一兩)
右為細末煉蜜丸如桐子大先服一丸不知稍增
桃華丸亦治婦人崩中漏下下痢膿血桃華湯純下
血梔子蘗皮湯治大冷洞利腹滑下赤白腹痛駐
車丸孫用和治下利又血熱痛蘗皮湯若尿血
可延胡索散
古方駐車丸
黃連(六)乾薑(二)當歸(二)阿膠(六)
右先以醋煮膠令消入前三藥和均衆手丸桐子大
米飲下三十丸
古方三黃湯後人以為蘗皮湯
黃連(一)黃芩(二)黃蘗(三)
每服四五錢水一盞半煎至一盞去滓阿膠二斤煎
化服之痛者加蘗子小便不利加茯芩兼久血
利甚效
延胡索散(治尿血)
延胡索(一兩)朴硝(三分)
右以水煎服之
東垣二紅丸
治小腸下利夜多晝少左手寸脉弦細此從丙至壬
下補丹田四肢厥冷手足心反温是為效也
硃砂(半兩)附子乾薑赤石脂(各二錢)
右細末酒糊丸桐子大米湯下少時以物壓之急劑
不可緩也
東垣三白丸
乾薑(一兩)白石脂寒水石龍骨(燒各半兩)
右細末生薑自然汁打糊為丸桐子大米湯下少時
以物壓之以上六味藥東垣先生製藥性云白石
脂一名白符惡馬目毒公味甘辛澀大腸
東垣調氣方
治赤白痢黃連膠蠟煮散(並見本草)宋玉徽桃飴贊云阿
膠續氣(並見阿膠條下)
白石脂乾薑(等分)
右百沸湯和麵為丸搜和併手桐子大晒乾米飲下
三十丸久痢不定加至六十丸霍亂煎漿水為便
赤石脂散
甘草(五錢)赤石脂(半兩)&KR1190;砂仁(四兩)
右細末米湯點服脉弦者加防風脉洪者加黃
連脉濇者加當歸脉遲者加乾薑無論寒熱久病
者只加乾薑一法加龍骨肉豆蔲為豆蔲固腸丸
千金翼曰治痰飲吐水無時節者其源以飲冷過度遂
令脾胃氣弱食不消化飲食入胃則皆變冷水反吐
不停赤石脂散主之
赤石脂(一斤)
搗篩服方寸匕酒飲任服稍稍加至三服七服盡一
斤終身不吐冷水又不下利補五臓令人肥健有人
痰飲服諸藥不效服此即痊小兒臍汗出不止兼
赤腫以白石脂細末熬温撲臍中日三良
仲景赤石脂禹餘粮湯此當在手太陽明條下
治不應下而下之泄不止醫與理中之類其泄益甚
此寒在下焦故以赤石脂禹餘粮湯主之
震靈丹
柴府元君南嶽魏夫人方出道藏一名比金丹此丹
不犯金石飛走有性之藥不僣不燥奪造化冲和之
功大治男子真元虚憊五勞七傷臍腹冷疼肢體酸
痛上盛下虚頭目暈眩心神恍惚血氣衰微及中風
癱瘓手足不遂筋骨拘攣腰膝沉重容枯肌瘦目暗
耳聾口苦舌乾飲食無味心腎不足精滑夢遺膀胱
疝墜小便淋漓夜多盜汗久瀉久温酒嚥下腸風
便血調百草霜下若休息痢疾烏梅湯下治療湯
大槩如此若男子應有走失或泄瀉之後當服者
以棗湯下婦人應是虚損或失血之後常服當用
醋湯就中湯使或是服餌不便者當斟酌易之此
藥極固祕元氣無飛走之性服之不致僣燥但是微
渴并肥偉人不宜用此常服恐澁滯氣血為壅節之
患若用以治病極有功效不拘此說
桃華丸
赤石脂(二)乾薑(一)或加烏附(炮半)
右為細末稀糊為丸桐子大每服三五十丸米飲下
久痢便紫血者當歸湯下治丙赤石脂乾薑附子
治庚白石脂附子乾薑
局方赤石脂縮砂仁茯苓甘草散
活人赤石脂丸
赤石脂乾薑當歸黃連
右蜜丸桐子大米湯下二十丸
五物厚腸丸
赤石脂乾薑附子吳茱萸肉豆蔲
固腸丸
赤石脂乾薑厚朴肉蔲砂仁
木香(各半兩)炮製蒸如法
右細末糊丸桐子大生薑米湯下空心
旋覆代赭石例
仲景旋覆代赭石湯壞證
右傷寒吐下後發汗虚煩脉甚微八丸日心下痞鞕
勒下痛氣衝咽㗋眩冐經脉動惕者久而成痿或傷
寒發汗若吐若下觧後心下痞鞕噫氣不除者
旋覆華(三字)人參(半錢)半夏(半錢)生薑(一錢一字)
代赭石(一字)甘草(三字)大棗(一枚)(凡言一字力一分半補正)
右㕮咀每服五錢七水一盞半煎至八分温服
旋覆華湯
治風熱面生赤疿鼻頭赤面紫黑者當刺出血
人參生薑甘草茯苓旋覆花(去枝萼)
黃芩芍藥柴胡枳實(麩炒九味各一錢)
右麤末以水四盞慢火煎至二盞半去滓分三服温
飲又葛根升麻湯加黃芩枳殼
仲景治婦人有三物旋覆華湯胡洽治痰飲在兩脇
間脹滿等證旋覆華丸
酒齇日華子云山茱萸暖腰膝助水藏除一切風逐
一切氣破癥治酒齇汗出見濕乃生痤疿疿為
瘡癮也勞汗當風薄為皶欝乃痤痤色赤䐜内有
膿血
旋覆華丸
旋覆華(三兩)防風白芷乾薑天麻
天南星半夏石膏川芎陳皮(各半兩)
白附子(半兩)蝎稍殭蠶(炒各三錢)
右細末薑糊丸桐子大薑湯下三五十丸食後服
活人金沸草散
治傷寒中脘有痰令人壯熱頭痛筋急時發寒熱皆
類傷寒
旋覆華(即金沸草)荆芥前胡(各一兩)甘草
赤茯苓細辛半夏(製各三錢)
右細末每服三錢水一盞生薑十片棗一枚同煎七
分熱服
局方金沸草散
治風化痰頭項強寒熱身體疼咳嗽滿喘及時行疫
氣壯熱惡風
旋覆花(去梗)荆芥穗前胡麻黃(去節各一兩)
甘草(炙)赤芍藥半夏(製各三錢)
右㕮咀生薑棗煎無時寒邪則汗出風邪則觧利
千金翼旋覆華湯
治胸㗋中痰結如膠臍下膀胱留飲
旋覆花細辛前胡甘草(炙)茯苓
半夏(一兩光)生薑(八兩)桂心(四兩)烏頭(五枚去皮熬)
右丸味切以水九升煮取三升分為三服忌猪羊飴
及生菜等肉加澤瀉尤妙
外臺旋覆華丸
治心頭痰積宿水嘔逆不下食
人參(半兩)甘草(半兩)半夏(三錢)旋覆花(三錢)
白术(半兩)澤瀉(三錢)枳實(半兩)大黃(三錢)
右細末生薑糊為丸桐子大生薑湯下無時
范江旋覆白术茯苓湯
治胸中痰結臍下弦滿又治風水證
旋覆花(一兩)白术(一兩)陳皮(一兩)茯苓(一兩)桂(半兩)
細辛(半兩)附子(炮)半夏(製)當歸(各半兩)
右九味剉每兩分三四服水二盞生薑十片碎同煎
至七分飲清臨卧食後忌猪羊肉食餳飴生菜滋味
等物
仲景茯苓飲
治胸中停飲心下宿水吐水氣滿不飲食
茯苓(一兩)白术(一兩)枳實(七錢)陳皮(半兩)
人參(七錢半)
右剉每服分四服水二盞生薑一錢同煎至七分取
清飲無時
千金翼大五飲丸(胡合方同)
主一留飲心下二澼飲脇下三痰飲胃中四溢飲膈
上五留飲腸間凡此五飲酒後傷寒飲冷渴多故有
此疾
遠志(去心)苦參藜蘆白术烏魚骨甘遂
大黃石膏桔梗五味子半夏(炮)紫苑
前胡芒硝括蔞桂心蓯容貝母
芫花人參當歸茯苓芍藥大戟
葶藶黃芩(已上各一兩)常山甘草薯蕷
厚朴細辛(各三分)巴豆(三十枚去皮心熬)
右三十二味細末蜜丸桐子大酒下三丸日三稍加
之忌肉食生物餳飴冷水等物
海藏五飲湯
人參陳皮枳實旋覆花白木
茯苓厚朴澤瀉前胡桂心
芍藥甘草猪苓半夏(已上等分)
右㕮咀每服分四服水二盞薑十片碎同煎至七分
水清温服無時所忌同上及滋味等物
海藏云五飲雖胸膈心下脇間膀胱胃中腸藏府不同
俱在身以前故入陽明例五飲湯若因飲酒有飲
者加葛花縮砂仁
醫壘元戎卷三
