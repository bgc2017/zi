元包經傳卷一
後周衛元嵩述
唐蘇源明傳
唐李江注
太隂第一太陽第二
少隂第三少陽第四
仲隂第五仲陽第六
孟隂第七孟陽第八
運蓍第九說源第十
傳曰理亂相糺(蓋先包以始事也至人曰禍兮福所倚福兮禍所伏董生有言賀者在廬弔者)
(在門弔者在廬賀者在門言受福則逸逸則樂樂則驕驕則禍至故賀者在廬弔者在門遇禍則憂憂則危危)
(則敬敬則謹謹則福臻故弔者在廬賀者在門此則理生於亂亂生於理相糺之謂也糺音紏)質文相
化(文質之道自太古始觀衛先生三易異同論則文質之義昭矣論曰夫尚質則人淳人淳則俗樸樸之失)
(其弊也惷尚文則人和人和則俗順順之失其弊也諂諂則變之以質惷則變之以文亦猶寬以濟猛猛以濟)
(寬此聖人之用心也豈徒苟相反背而妄有述作焉斯文質相化之理也)亂極則先乎太易
(易之所繇作也)文弊則從于巨包(包之所以製也)聖人以遺也(聖人謂孔宣父)
(遺教者也)賢人以發也(賢人謂衛先生啟發之也)易始乎乾文之昭也以
行(易之先乾蓋尚文之代也)包起于坤質之用也以靖(包之起坤蓋尚質之時也)
行者所以動天下之務(易之道也)靖者所以默天下之機(包之)
(德也)太隂太陽潛相貞也(六之與九自相正也)少隂少陽潛相成也
(七之與八共相助也)巟茾莫默(巟音烍茾音莽)地之輿也顛宀勹盈(宀音綿勹)
(音包)天之冒也(巟茾莫默坤之繇辭也顛宀勹盈乾之繇辭也猶乾之易有元亨利貞太玄之有罔)
(直蒙酋也)仍而通之極乎三十六全而劘之(劘音磨)窮乎六十
四(五行相生極于三十六謂蓍也八卦相盪窮乎六十四謂卦也)其旨微其體正語其
義則矗然而不誣(直而不妄矗初六切)觀其辭則夽而不及(高而不建)
(夽危藴切高也)棿一以布氣(棿吾禮切擬也)藏萬以植言(擬元化以布和隠萬象以)
(立辭也)斯道君子之幾也夫誠至君之為也夫(道君子誠至君謂衛)
(先生)於戲流于睿監講于太學(欲並於五經齊於三易也)伏而惟之使
自怡之(俾伏膺而思惟不亦悅乎)深而極之使自測之(俾詣深而窮極不亦究乎)
歸人於至和(致雍熙也)示人於太樸(反淳古也)已矣
太隂第一
䷁(坤下坤上)坤巟茾莫默(巟音恍茾音莽)□森囤匿(乑音吟衆立貌囤音遁小)
(廩也)靖而不躁樸而不飭羣類囮育庶物甡植(囮音訛)厥施
惟熙厥勛惟極(巟熙茾茂莫落默潛□衆森植囤受匿藏躁動也甡音莘)傳曰巟者
春之熙茾者夏之茂莫者秋之落默者冬之潛母萬物
者熙然足以布和茂然足以長物落然足以育衆潛然
足以正炁坤道備此四德故曰巟茾莫默乑森囤匿何
謂也乑者言其衆森者言其植囤者言其受匿者言其
藏皆地之性也靖而不躁隂之德也樸而不飾質之體
也(夫文質更變乾坤迭用柔剛動息各應其時是以坤貴靖而不躁乾貴揭而不憩)羣類囮育
所化者衆也庶類甡植所生者多也厥施惟熙其賚廣
也厥勛惟極其功大也昔王體之以立政侔之以行簡
(昔王謂古之有道之君能法卦行事也象吉者稱昔王蓋美之也象凶者言嗚呼嗟歎之也美之者所以垂勸)
(歎之者所以垂誡舉其大凡他皆倣此)尚乃儉務乃素無起徵脩無勤動
為惟尒衆&KR2539;(音罔)不順(徵之與脩勤人者也動之與為勞力者也將欲不勤其人其惟無為)
(乎不勞其力其惟無事乎未有上無為而下相反上無事而下不從故尚儉務素衆&KR2539;不順)
䷗(震下坤上)復么么玄玄(么伊堯切)雷㕈龍旋(㕈音扆蔵也)氣蠢于
莫物萌于囦(么小玄遠㕈藏旋歸蠢動莫冥萌生囦深也囦古淵字)𫝊曰么么玄玄
微也雷㕈龍旋蟄也氣蠢于莫陽之動也物萌于囦牙
之生也(建子之月變在寅黃泉陽氣始動萌牙初見)昔王繇是審造化察盈
虚以候尒天變以虞尒人事(王者至日必觀雲物故曰審造化察盈虛几化格于)
(人則德動天天人之際其猶影響是以人事失於下天虞象錯於上則知災非天降妖繇人興故以候尒天變以)
(尒人事)
䷒(兊下坤上)臨乑甡甡(乑音吟甡音莘)欨欣欣(欨音吁)組之𢃄璽之
文(乑衆欨吹組綬璽印也璽音徙)傳曰乑甡甡所莅者衆也欨欣欣所
理者悅也(坤為衆兊為悅)組之帶衣以綬也璽之文佩以印也
(兊為金坤為帛坤又為文金而有文得非印歟帛而有文得非綬歟佩印綬者臨人之道也)昔王由
是分印綬敷渥澤(坤為布故曰敷兊為悅故曰澤苟能布惠足以臨人)詔出于内
(則乎兊也)衆從于外(法乎坤也)悅以莅人人&KR0034;(罔)不順(夫政猛則人殘人殘)
(則思亂吏酷則人怨人怨則相乖去暴虐之威而人從其化施和樂之政而人向其風故曰悅以莅人人罔不)
(順也)
䷊(乾下坤上)泰夰入于囦回浮于玄五之交氣之亘(夰氣音昊)
(回旋玄天亘音宣)傳曰夰入于囦天氣降也回浮于玄地氣騰
也五之交隂陽接也氣之亘天地通也(乾為陽為天坤為隂為地)昔
王由是通隂陽之理變天地之氣逐尒姦邪(殛謟佞也)親尒
良吏(用賢喆也)上下既通中外攸同(交相應也)地乃平天乃成(君子)
(在位小人在野何上下之不達何中外之不通故曰地平天成蓋乾坤交泰之象也)
䷡(乾下震上)大壯&KR0034;仡仡(&KR0034;音厥強力也仡許訖切)趯欻欻(趯他歴切欻許勿切)
頁趾&KR2054;(頁音頡頭也&KR2054;音顛走頓也)足首出(&KR0034;壯趯跳也首首同)傳曰&KR0034;仡仡
徤也趯欻欻動也(乾為徤震為動)頁趾&KR2054;倒也足首出反也(頁首)
(也趾足也乾為首震為足今首居足下震之象也)昔王由是行正于内(法乎乾也)作
威于外(則乎震也)&KR0008;(剛)以守之(行其正也)決以斷之(奮其威也)昵尒賢
良警尒戒懼(吁可畏乎其駭人也自立卦象未有主弱臣強如大壮者何以明之初七為士七二)
(為大夫七三為卿七四為諸候七五為君諸侯以上皆持剛以奉上唯君獨執柔以御下不亦殆哉向使正不)
(行威不奮則下凌上替坐觀斯變亦何異頁&KR2054;於趾足出於首哉得不親賢而任良隠憂而慎之故曰昵尒賢)
(良警尒戒懼也)
䷪(乾下兊上)夬諤之訐(音孑)鋻之喆(鋻音堅喆音哲)剛正伸柔佞闋
(諤直訐告鋻剛喆良闋音缺)傳曰諤之訐言之決也(兊為言又為決)鋻之喆
行之直也(乾為剛又為直)剛正伸陽之長也(自初至七五)柔佞闋隂
之消也(謂上八)昔王由是斥詭譎(悅言在外)徵諫諍(剛言在内)獻乃
可替乃否以納言王庭以司直天門(乾為剛又為直兊為决又為言下進)
(其忠上悅其諫故云獻可替否納言司直)
䷄(乾下坎上)需頁顚顚(頁音頡)聰囦囦雲浮于夰&KR0008;(與朏同夰音昊)
流于天(頁首顛高聰耳囦深夰天朏月)傳曰頁顛顛首之高也(乾為首又為高)
聰囦囦耳之深也(坎為耳又為深)雲浮于夰行也&KR0008;流于天通
也(雲與月坎之象也夰與天乾之象也)昔王由是知天下之可&KR0034;(須)由是
設珪璧以俟尒忠良(法乎乾也)建刑法以待尒姦辟(則乎坎也辟音)
(邪僻之僻)納乃直廣乃聽内有正外有則(夫欲行其正必受其諫欲立其法必)
(務其聰未有務其聰而事不法受其諫而身不正故廣聽納直有正有則)
䷬(坤下兊上)比土之垠溟之濆(垠魚斤切溟音冥濆音汾)規均均醜甡
甡(土地垠際溟海濆涯規法醜衆也甡音莘)傳曰土之垠海内之地也溟之
濆境外之水也(土垠謂坤也溟濆謂坎也)規均均上有法也(坎之象)醜
甡甡下有衆也(坤之象)昔王由是順乃人(則乎坤也)立乃辟(法乎)
(坎也)百寮承式萬方取則(百寮萬方言其衆也承式取則言其順也)如水之流
如月之升惟尒下&KR2539;不順(美哉下之順上未有加乎比者也自初八八二八三八四)
(皆執柔以奉上惟七五獨持剛以御下君得陽位臣得隂位君臣得位剛柔相順故曰如水之流如月之升美)
(之至也)
太陽第二
䷀(乾下乾上)乾顛宀勹盈(宀音綿勹音包)介燾斡縈揭而不憩(去例)
(切)駁駮而克明四敘既侖(倫)萬類既生厥造惟弘厥勛
惟宏(顛高宀覆勹檢盈充介大燾溥縈周揭舉憩息駁文宏遠)傳曰顛者仁之高宀
者義之覆勹者禮之檢盈者信之充也育萬物者仁高
足以濟衆義覆足以利物禮檢足以崇德信充足以布
氣乾道備此四德故曰顛宀勹盈介燾斡縈何謂也介
者言其大燾者言其溥斡者言其運縈者言其周皆天之
之象也揭而不憩陽之用也駁而克明文之昭也四敘
既侖寒暑變易也萬類既生品物滋長也厥造惟弘其
惠廣也厥勛既宏其功極也昔王由是揣之以行化規
之以立制(體夫乾者也)發聲明盛文物無略威儀無簡禮度
(夫以脩飭而居質之代則事與時反崇敦樸而居文之代則時與事乖故坤戒無起無動乾戒無略無簡)端
尒揆&KR2539;(罔)不正(夫欲清其流必湛其源欲直其影必正其表未有表曲而影直源濁而流清故)
(上揆而端下無不正)
䷫(巽下乾上)垢頁之揭(頁音頡)脛之行夰之融飇(卑遥切)之萌
(頁首揭舉脛股行動夰氣融和飇風萌生)傳曰頁之揭舉其首(首)也脛之行
動其股也(乾為首巽為股)夰之融天氣和也飇之萌風氣生也
(乾為天巽為風)昔王由是開天門(法乎乾也)發王命(象乎巽也)施尒政教
行乎中外(天正行於上則教施於下未有内設教而外不正上既行而下不從故曰施尒政教行乎)
(中外)普天之下&KR2539;敢不順(順於天下也)
䷠(艮下乾上)遯屵之褒(屵音嶭高山狀)夰之勹(夰音昊勹音包)卑不卑高
不高惷之進(惷赤尹切)喆之逃(屵山褒掩夰天勹藏也喆音哲)傳曰屵之褒
山掩其天也夰之勹天映於山也(乾為天艮為山)卑不卑僭乎
上也高不高逼乎下也惷之進小人在内也喆之逃君
子在外也(君子謂乾小人謂艮)昔王由是搜巖穴之士(法乎艮也)寘庭
闕之内(則乎乾也)進尒忠良(乾在上也)退尒愎戾(艮在下也)上乃正下
乃定(夫欲正其上在乎進忠將定其下在乎懲惡未有忠既進而上不正惡既懲而下不寧故先言進忠)
(良退愎戾後言上乃正下乃定者也)
䷋(坤下乾上)否霚幂幂(霚音蒙幂音覓)霿&KR0034;&KR0034;(霿音夢&KR0034;山責切)天地不
相合隂陽不相索大人失小人獲(霚者天氣降地不接也霿者地氣騰天不)
(應也合交也索求也)傳曰霚幂幂地不接也霿&KR0034;&KR0034;天不應也(乾為)
(天坤為地)天地不相合不交也隂陽不相索不求也(陽歸於天隂伏)
(於地)大人失剛正在外也小人獲柔佞在内也(乾為剛正坤為柔佞)
嗚呼有社稷者(嗚呼歎辭)無擯貞良無納邪佞(以其君子在野小人在位)
(故也)燮和尒隂陽叶諧尒天地(反脩之也)上乃正下乃順(夫戰不勝)
(者易其地販不利者變其業蓋以既遭其弊必資其革今隂陽相背天地不交君子道消小人道長固宜釐革)
(方見率從故曰上乃正下乃順)
䷓(坤下巽上)觀號振振(音真)醜甡甡(音莘)森朱于茾(莽)飍(音休)盪
(他浪切)于垠(號令醜衆森木朱茂飍風盪行朱一作禾下漸卦耑禾于屵注亦云耑禾禾茂也)傳
曰號振振令之發也醜甡甡衆之多也(巽為令坤為衆)森朱于
茾木之茂也飍盪于垠風之行也(木之與風謂巽也茾之與垠謂坤也)昔
王由是施乃令(法乎巽也)布乃下(則乎坤也)以省尒萬方以化尒
兆民俾風教大行臮(音暨)率土咸順(夫王道之可觀者莫過於法號施令省方)
(化下自初八為士八二為大夫三四為卿侯皆執柔以奉上惟七五為君獨持剛以制下可觀之美莫善於斯)
(故差使風教大行及率土咸順)
䷖(坤下艮上)剥丮之摭(丮音擊)輿之扸(拆)屵氏于陵(屵音業氏音支)
(巴蜀謂山欲墮曰氏)乑(吟)庡(扆)于石(丮手摭捋輿車扸散屵山氏崩乑衆庡藏)傳曰丮
之摭手之掇也輿之扸車之脫也(艮為手坤為車)屵氏于陵山
崩于地也乑庡于石人遁於山也(艮為山為石坤為地為人)嗚呼為
國者(嗚呼歎辭)脩尒厚德以理厥躬(效夫坤也)完尒魏闕以奠厥
居(體夫艮也)無長聚歛之臣以重尒邦賦(艮為採拾故曰聚歛坤為布帛故曰)
(邦賦)無縱頑愎之□(隸)以蔑乃邦人(僕□者所務不離庖廩之間所主不出廄)
(庫之内今輙出於外而居人上假君之勢行君之威縱其貪殘恣其割剥其於凌暴無乃甚乎)下既胥
順上方保定(夫有國者不患貧而患不安豈有公行劫掠人皆逃散亦何異山冡崒崩車脫其輻)
(苟能脩德以理衆薄賦以安人黜頑愎休聚歛又何憂乎下之不順上之不定也)
䷢(坤下離上)晉埜茾茾(埜音野芖音莽)昦(杲)昕昕(欣)覞(耀)于醜囧
(舉冰切下同)于垠(埜地昦日覞視囧照)傳曰埜芖芖地之廣也昦昕昕
日之明也(坤為地離為日)覞于醜觀夫衆也囧于垠照夫遠也
(觀之與照為離也衆之與垠為坤也)昔王由是務明德(法乎離也)用多士(則乎坤也)
秉鈞于内受鉞于外(晉之為卦世在於四四為諸侯專權用事内懷婉順外務文明人臣)
(之美莫過於此故能内受鈞衡之任外當旌節之權出將入相固其宜也)文武交脩黎人咸
順(夫國之務文與武職且不曠官乃得人故黎甿盡皆咸順)
䷍(乾下離上)大有燾宀宀(綿)彡鱻鱻(彡音衫鱻音鮮)䀠鎣于頁(鎣音)
(瑩䀠音懼)晶灼于天(燾宇宀覆也彡文鱻明也䀠目頁首也晶日灼光也晶音精)傳曰燾
宀宀宇之覆也彡鱻鱻文之明也(宇之覆乾文之明離也)䀠鎣于
頁目之覽也晶灼于天日之耀也(離為日為目乾為頁為天)昔王由
是弘大量(法乾)顯明德(象離)物無不容(大之極也)昧無不燭(明之至也)
舉尒忠直寘諸庭闕俾文德大昭臮(音暨)武功有備(貞直庭闕)
(謂乎乾也文德武功謂乎離也夫天之所以覆者大日之所以照者明先王所以弘其量顯其德大以仁物明)
(以燭幽故能聘賢良班朝列苟如此何患乎武之不備文之不昭者哉)
元包經傳卷一
