元包經傳卷三
後周衞元嵩述
唐蘇源明傳
唐李江注
仲隂第五
䷝(離下離上)離炎炵炵(他冬切)焱烘烘(焱必遥反烘許公切)䀠冏覞視
(囧古營切覞音耀)昦晶□空(炎火炵烈也烘熾䀠目囧明也覞視昦日晶光也昦音杲晶音精曅)
(音曄)傳曰炎炵炵火之烈也焱烘烘炬之熾也䀠囧覞視
目之周視也昦晶□空日之環照也(皆離之象)昔王由是作
明以察(皦如日也)鍜乃戈矛鍊乃甲胄(軍志曰國雖安忘戰則危故太史公有言)
(鞭撻不可廢於家刑罰不可弛於國征伐不可偃於天下如蚩尤作亂三苖為逆此豈可以德化耶經曰兵者)
(不祥之器不得已而用之先王知其不得已故繕修兵器以戒不虞傳曰有備無患斯之謂也)以脩尒
武備以旌尒文德(夫經天地者莫過文定禍亂者莫過武此二者為國之大柄也安得不脩)
(而旌之哉故益稱帝之德曰乃武乃文蓋美之深也)
䷷(艮下離上)旅童竊妻婦奔自閨眎之臭爪之攜(狊扃闃切犬視)
爇爨于屵(爇而悦切爨千亂切屵音業)弇泗于磎(閨宫狊顧爪手也爨火屵山磎徑也)
(弇與渰同)傳曰僮竊妻少男入宫姦於中女也婦奔自閨中
女出宫交於少男也眎之狊驚顧如犬也(離為視艮為犬)爪之
攜提物在手也(離為物艮為手)爇爨于屵持釡遷竈僑於山也
弇泗于磎反袂拭面止於路隅也(皆離艮之象也)嗚呼有天下
者(嗚呼歎之)臨軒墀(莅庭闕也)覽表奏(省章疏也)整人干戈(法離)葺人庭
内(則艮)無俾庸僕以擅乃武威無俾頑童以揆乃文教(國之)
(存亡在乎相也人之死生在乎將也安可使頑童庸僕而當其任哉如處士横議匈奴遥哂豈不謂任非其才)
(歟古人有言非其人居其官是謂亂天足為永戒)總尒兵衞尒闕(甲胄列乎宫外)明厥
德奠厥人(夫臣下之不安君上之不明也未有會休明之運而人不聊生遇昏亂之時而人安其業)
(故曰明厥德奠厥人也)
䷱(巽下離上)鼎文物殷旌鋋兟(鋋音延兟音莘)符顯其詔炎燎其
薪(符文詔令也炎火薪木也)傳曰文物殷朝儀盛也旌鋋兟羽衛陳
也(離象)符顯其詔號令既行印以信之也炎燎其薪柴樵
既積火以爇之也(巽象)昔王由是發詔命(法巽)整文武(則離)燔
乃燎(下象見土上象見火)告乃天(互體見兑而又見乾也)列尒籩豆(巽之象)具
尒醴俎(離象)以蕆能事以新景命(鼎者新也巽者命也夫物受其命必新其鼎故)
(陳羽衞成朝儀發制命尤當為庀柴燎列以籩豆具以醴俎斯所以告天也豈非能事豈非景命哉故曰以蕆)
(能事以新景命)
䷿(坎下離上)未濟水火相圵隂陽忒月之虧日之蝕(圵背忒差)
(虧缺也)傳曰水火胥圵火炎於上水潤於下各相背也(離火)
(坎水)隂陽忒七居於隂八居於陽妄相差也(初八八三八五皆陽位而)
(隂居七二七四上七皆隂位而陽居二氣交差六爻相錯故忒)月之虧宿不合也日之
蝕辰不集也(蓋以其交之故凡周天三百六十五度四分度之一日行遲月行疾日行一度月行)
(十三度月一月一周天日一歲一周天一年凡十二交會應交而不交則有虧有蝕昔羲和湎淫廢時亂日胤)
(侯征之數其罪曰乃季秋月朔辰不集於房瞽奏鼔嗇夫馳庶人走斯則應交而不交明矣)嗚呼為
國者(歎之)設法于内(象坎)隸武于外(則離)無濫法以肆尒淫刑
(至人有言曰失道而後德失德而後仁失仁而後義失義而後禮失禮而後刑失刑而後亂則知刑者焉可得)
(而失哉昔周宣罹杜伯之冤齊襄遘彭生之禍然則濫罰之道其可忽諸與夫殷湯解開網之恩夏禹徇泣辜)
(之惠不其遠矣)無從兵以怙尒威武(歴觀前代秦漢帝王務求開拓之功不恤生靈之苦)
(以為不一勞者不永逸不暫費者不永寧日尋干戈以相征伐或塹山垔谷爭尋常以盡人或輓粟飛芻費糗)
(糧而耗國國耗人盡禍亂斯生是以萬代之謀墜於二業一統之業忽尒三分俾人各有心咸生異志天下席)
(卷夷狄交侵大紊王綱迄于隋室皆失於下策而在末年斯則從兵怙武之由故識者以為深戒)任乃
文止乃盜(未濟者言未可以濟也夫嚴刑酷法將禁其姦黷武窮兵欲制其寇焉可以濟哉故任乃)
(文止乃盜)
䷃(坎下艮上)蒙敜聶纏冤(敜乃頰切閉也書敜乃穽)幂辟嬰㾓(烏玄切)季
陵于仲石瘞于泉兟靡適&KR0146;靡旋(敜掩聶耳也纏蒙也冤憂幂覆辟法也㾓)
(病瘞藏兟進&KR0146;退也&KR0146;音衣)傳曰敜聶纏冤掩其聰蒙其憂也幂辟
嬰㾓侮其法冒其病也(坎為聰為憂為法為病艮為掩為蒙為侮為冐)季陵于
仲弟在兄上也(坎為中男艮為少男)石瘞于泉水在山下也(坎為水艮)
(為山)兟靡適進而礙山也&KR0146;靡旋退而阻險也(艮為止坎為險)嗚
呼為邦者(歎之)恤乃刑(以其侮法也)廣乃聽(以其掩聰也)無任酷吏
以苛尒法無寵羣小以蔽厥聰(坎為耳艮為手又為少男斯小人蔽聰之象也)
(且初八為士七二為大夫八三為卿八四為諸侯八五為君上自於君下至於士埶柔以從務唯大夫獨剛以)
(用事古有言邦有道政不在大夫今政在大夫既主生殺之權以操國政更連羣小人之黨以掩主聰上下相)
(蒙莫甚於此)
䷺(坎下巽上)渙飍盪淼罙(飍香幽切盪他浪切罙音彌)飆旋瀾漪舟淲
于瀆(淲皮彪切)飄㐬于□(飍風盪行淼水也冞深淲浮瀆川飄風㐬生□險也㐬古突字□亦)
(作漦音釐)傳曰飍盪淼罙風之行水之深也飆旋瀾漪風之
動水之流也(巽為風坎為水)舟淲于瀆木浮於川也飄巟于□
風生於穴也(巽為木為風坎為川為穴)昔王由是行乃法(法流於下)施乃
令(令行於外)布以刑憲(法坎)闡以風化(則巽)下則之外從之(夫號令發)
(於上而下莫不遵刑法設於内而外莫不順故曰上則之外從之也)
䷅(坎下乾上)訟倔弜胥執(倔巨勿切弜音竒並強也)䇂誩胥縶(䇂音愆誩其兩)
(切)直譶譶曲㗊㗊(倔剛弜強䇂罪也誩争譶訴㗊喧也譶音蟄㗊音戢)傳曰倔弜
胥執剛強者法所縲也䇂誩胥縶罪戾者獄所拘也(乾為)
(剛強坎為罪戾坎又為法為獄)直譶譶辭正而訴也(謂乾)曲㗊㗊理迃而
喧也(謂坎)昔王由是建乃辟(立刑法也)完乃獄(脩囹圄)聽尒辯(法乎)
(坎也)析尒權(則乎乾也)㓻以斷之罰以懲之(夫斷決者莫過於剛懲勸者莫善於)
(罰夫行柔順之道而能果斷敷仁惠之德而能懲惡反經合義理在隨時故為罰以懲剛以斷斯訟之道也㓻)
(與剛同)
䷌(離下乾上)同人玄揭揭炎烈烈昦囧于天(昦音杲囧舉永切)睛
鎣于頁(玄天揭運炎火也烈熾昦日囧光也睛目鎣明頁首也鎣音營頁音頡)傳曰玄揭
揭天之轉也炎烈烈火之熾也(乾為天離為日)昦囧于天日光
於空也睛鎣于頁目明於首也(乾為天又為首離為日又為目首首字說文象)
(髮)昔王由是臨魏闕徵史臣(法乎乾也)講乃文習乃武(則乎離也)
以應尒類以求尒士(同人者與人同者也夫士有能文者吾則好文焉士有能武者吾則)
(好武焉士有能直者吾則好直焉凡氣同則相求志同則相應故曰以應尒類以求尒士)明厥目廣
厥眎(虞典曰明四目謂明四方之目也豈非周鑒歟蓋乾為天離為目又為明此所謂廣天下之目也故)
(曰廣厥眎)
仲陽第六
䷜(坎下坎上)坎□囦囦(囦音淵)魄玄玄䇂(音愆)之囚(女洽切手取物)俘
之攣(□險囦深也魄月玄黑也䇂罪囚取也俘囚攣拘也力全㘦)傳曰□囦囦穽之
深也魄玄玄月之晦也䇂之囚盜所&KR1327;也(&KR1327;與攘同)俘之攣
囚所繫也(皆坎之象)昔王由是則乃險(使人畏懼)建乃法(俾有科條)設
囹圄(獄以囚之)脩桎梏(杻以挍之)以制尒姦邪以防尒隠盜俾厥
人知厥禁(夫法者制姦之關鍵刑者防盜之樞機樞機已發而盜無隄防關鍵既張而姦無禁制故)
(曰俾厥人知厥禁也)
䷻(兑下坎上)節夫咋咋(則革切)妾悚悚(疎鬲反)言咠于聰水泓
于澤(咋語悚懼聰耳泓澄咠子立切)傳曰夫咋咋言語及下也妾悚悚
憂懼於上也(坎為夫又為憂懼兌為妾又為言語)言咠于聰得其冥也水
泓于澤獲其所也(言之與澤謂兌也聰之與水謂坎也)昔王由是立刑憲
(懸正式也)納規諫(受決言也)敷乃惠(法兌)恤乃獄(則坎)無俾不孚以緘
尒冤訴無俾執正以憂尒諑言(節者節槩之謂也夫守節之士苟懷正直雖遭)
(譖而不變其心苟利社稷雖臨大難而不易其操是以晁錯在謀父乃投於冡墓王章草表妻乃哭於閨房此)
(知必戮其身而誅其族然二子豈不知族受其誅惜其族恐亡其國也豈不知身受其戮全其身恐危其主也)
(苟能亡其身而全其君棄其家而存其國斯大節者也雖受戮於一時乃垂美於千載賢者知其守節者必銜)
(其冤秉直者必遭其譖故云無俾不辜以緘尒冤訴無俾執正以憂尒諑言斯戒之深也諑豬角切)上有
則下乃悦(上有法則下為和悦斯内外有節之象也)
䷂(震下坎上)屯雲雺雺(莫浮切)&KR0008;&KR1448;&KR1448;(&KR0008;朏同&KR1448;音幽微也)雷奮于□
(音釐)龍躋于湫(雺霧氣&KR1448;微&KR0008;月也□險躋升湫泉也)傳曰雲雺雺氣生於
水也&KR0008;&KR1448;&KR1448;月生於朔也(震坎之象)雷奮于□躍於幽穽也
龍躋于湫陛於深泉也(雷之與龍震之象也泉之與穽坎之象也)昔王由是
嚴乃刑(則夫險也)凝厥躬省厥心(處屯之際必凝厥躬在難之時必資乎慎故曰省厥)
(心也)無惰尒政無嫚尒聽(夫聽嫚則不總政惰則不明不聰則耳無所聞不明則目無所)
(見苟聞見之不達何上下之能通雖有已成之功可翹足而觀敗雖據已安之業不旋踵而見危又况屯難之)
(時得無傾危乎)上敇之下行之(夫令出而信法在必行是以曹公受剪髮之刑軍無逸馬商君)
(脩移表之術路不拾遺此上敕下行之謂也)
䷾(離下坎上)既濟水火胥納隂陽不&KR0008;(&KR0008;當作雜)日之交月之
合(納受雜亂也交集合會也)傳曰水火胥納二氣交也(火交而下水交而上)隂
陽不&KR0008;六位正也(七居於陽八居於隂)日之交集於辰也月之合
會於宿也(蓋以其文會政者也)昔王由是降乃符(離在下也)懸乃辭(坎在)
(上也)揆文教以虞尒盜脩武備以防尒寇(既濟者得濟之謂也夫能任文)
(以禁盜用武以禦寇其蔑有不濟乎)無&KR0146;厥倫無錯厥位(七居於陽故無奪倫八居於隂)
(故無錯位斯可以濟也&KR0146;與奪同)
䷰(離下兑上)革娣媦欻(娣徒厲切媦云貴切欻吁物切)姊姒勿勿澤之渴
炎之戍(姒妯娣娌也媦妹戍滅也)傳曰娣媦欻少女升也姊姒勿勿
中女降也澤之渴内有火也炎之戍上有水也(離為中女又為)
(火兑為少女又為澤)昔王由是改正朔易服色(法離)發詔令行恩惠
(則兑)文物斯變景命惟新(革之為言改也内忌外尅上陵下替物之變易莫過於此故少)
(女升於上中女降於下水滅其火火焚其澤斯變革之道先王法變革之理以改正朔易服色行恩惠發詔令)
(故得景命惟新文物斯變矣)
䷶(離下震上)豐昦之斡(昦音杲)睛之奯(音豁)雷磤磤(音隠)電炟炟
(當葛反昦日睛目奯動斡轉磤震炟爆也)傳曰昦之斡日之轉也睛之奯目
之動也(離為日為目震為轉為動)雷磤磤其聲震也電炟炟其光睒也
(睒式冉切暫視貎震為聲為雷離為光為電)昔王由是動干戈耀兵威閱乃
文籍脩乃明德(蓋滿盈者戒所愼也苟能閱前古之典墳知禍福之倚伏寧有不脩其德以光)
(大耶)以懲厥盈以戒厥嫚(豐者滿盈之道也古有言貴不與富期而富自至富不與奢期)
(而奢自至奢不與驕期而驕自至驕不與罪期而罪自至罪不與死期而死自至此禍生於盈滿也故坐右有)
(銘宥坐有欹器先王知滿之不可縱故能脩明德以自光閱文籍以自憤何傲慢之不戒何滿盈之不懲哉)
䷣(離下坤上)明夷晶冥炎潛囧映覘苫(覘丑廉切苫失廉切)隂氣積
陽明熸(晶日也冥暗潛瘞也囧明映蔽覘視苫障熸滅也子廉切)傳曰晶冥炎潛日
之瞑炎之瘞也囧映覘苫蔽其明障其視也(離為日為目為明為)
(視坤為瞑為瘞為障為蔽)隂氣積地在日上也陽明熸日入地下也
(離為日坤為地)嗚呼有國家者(嗚呼歎之)脩乃文整尒衆廣乃眎察
尒民(脩文廣視法乎離也整衆察民則乎坤也)無俾小人以耀厥武無俾羣
醜以蔽厥明(夫小人能專權而耀武者必内蔽其明則明道傷矣且日没於地火埋於土目蔽其)
(視此明之所由傷也明既傷則小人得志則文不脩而武是用昔漢以偃武而興秦以坑儒而滅秦漢之不敵)
(庸哲咸聞故賢者揣象以為深戒也)
䷆(坎下坤上)師溟之濱地之垠辟辡辡(音辯罪人相訟)醜甡甡(溟海)
(濱涯垠畔也辟法醜衆甡多也音莘)傳曰溟之濱島之涘也地之垠海之
畔也(坎為溟坤為地涘音俟)辟辡辡法之嚴也醜甡甡衆之多也
(坎為法坤為衆)昔王由是誕法于内(象坎)整衆于外(則坤)均平以和
之(夫有國有家者不患寡而患不均不患貧而患不安夫安則和均則平由是言之則和平者莅衆之道也)
刑獄以齊之(孔子曰齊之以刑民免而無恥)險以理人人&KR2539;不順(鄭國僑有)
(言惟有德者可以為寬其次莫如猛則知猛者救時之謂也况乎總師旅之時處刑罰之地必資猛政人乃率)
(從故曰險以理人人無不順者也)
元包經傳卷三
