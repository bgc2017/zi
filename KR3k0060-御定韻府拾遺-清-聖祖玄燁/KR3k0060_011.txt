欽定四庫全書
御定韻府拾遺卷十一目錄
上平聲十一真韻
真因茵辛新薪晨辰臣人仁
神親申伸紳身賓濱鄰鱗麟
珍瞋塵陳春津秦頻蘋顰嚬
銀垠筠巾民珉緡貧蒓淳醇
純脣倫綸輪淪勻旬廵馴鈞
均臻榛姻闉宸寅嬪齗旻彬
鶉皴遵循振甄禋岷椿詢恂
峋漘莘堙屯呻磷轔璘嚚閩
豳逡踆㕙畇侁歅洵溱詵湮
儐驎燐夤錞紃諲娠璡紉蠙
奫麇珣掄畛潾嶙眴斌
氤&KR3172;(二字增入)
欽定四庫全書
御定韻府拾遺卷十一
上平聲十一真韻
真(唐韻側鄰切集韻韻會正韻之人切竝軫平聲)
補藻至真(晉書衛瓘傳瓘告老遜位詔曰司空瓘年未致仕而遜讓歴年欲及神志未衰以果本情丨丨之風實感吾心)
秉真(宋書臨川王道規傳臨沮令新野庾實丨丨履約愛敬淳深)賀真(周書史寧傳寧謂木汗曰樹敦丨丨二城是吐)
(渾巢穴)羽真(周書高琳傳高琳其先高句麗人也五世祖宗歸魏拜第一領民酋長賜姓丨丨氏)會真(周書韋夐傳晩)
(年虚靜惟以體道丨丨為務)衛真(宋史禮志改奉元宮曰明道宮奉安玉皇大帝像改真源曰丨丨縣)契真(宋史藝文)
(志含光子丨丨刊謬玉鑰匙一卷)靈真(宋史藝文志周易丨丨述一卷周易丨丨訣一卷)永真(蔡邕獨斷大祝掌六)
(祝之辭一曰年祝求丨丨也)蔽真(劉子雜篇名無所容其偽實無所丨其丨)修真(天隱子易有漸卦道有漸門人之丨)
(丨達性不能頓悟必須漸而進之安而行之故設漸門)似真(袁昂書評羊欣書如大家婢作夫人雖處其位而舉止羞澀終)
(不丨丨)飛真(東方朔十洲記序未若陵虚之子丨丨之官上下九天洞視百方)射真(阮籍首陽山賦懷分索之情一)
(兮穢羣偽之丨丨)覆真(梁武帝淨業賦淤泥不能汙其體重昏不能丨其丨)慕真(梁昭明太子詩信言一鄙俗延情方)
(丨丨)招真(梁簡文帝有丨丨館碑)二真(薛瑩詩丨丨無處問虚度武陵溪)鼎真(方孝孺友筠軒賦或焚香而啜)
(茗或聯句而丨丨)念真(五符經古人為道玄寂清靜丨丨存元)學真(真誥真妃者昔初丨丨于龜臺受玉章于高上)
乖真(雲笈七籤悟者即心得道迷者觸向丨丨)洽真(雲笈七籤丨丨表嘉祥)
篆為真(晉書衛恆傳蔡邕作篆勢曰體有六丨丨丨)曠且真(梁昭明太子陶靖節集序語時事則指而可想論懷)
(抱則丨而丨丨)楚女真(曹松巫峽詩巫山蒼翠峽通津下有仙宮丨丨丨)客情真(陸游詩主人坦率丨丨丨)父
子真(方岳詩所以叔姪間不翅丨丨丨)故人真(王若虛詩三時勞慰拊甚愧丨丨丨)日時真(釋明本詩憶昔)
(君平勘卜神青衣應是丨丨丨)鄭子真(漢書王貢兩龔鮑傳谷口有丨丨丨蜀有嚴君平皆脩身自保非其服弗服非其食)
(弗食逸士傳丨朴字丨丨褒中人隱于谷口温庭筠詩南山自是忘年友谷口空稱丨丨丨)裴守真(唐書丨丨丨傳絳州)
(稷山人舉進士六科連中授太常博士善容典時謂才稱其官與博士韋叔夏輔抱素等討按故事稱情為文咸適所宜時人服其)
(得禮天授中為司府丞推覈詔獄多裁恕全免數十姓累遷成州刺史政不務威嚴吏民兩懷之長安中卒贈戶部尚書)
補註反真(漢書楊王孫傳友人祁侯與王孫書王孫報曰夫死者終生之化而物之歸者也歸者得至化者得變是物各)
(丨其丨也)藏真(梁書武帝紀天監元年詔若懷寶迷邦藴竒待價蓄響丨丨不求聞達並依名騰奏罔或遺隱使輶軒所屆如)
(朕親覽焉)任真(魏書始祖神元皇帝紀始祖與鄰國交接寬恕丨丨)昇真(舊唐書高宗紀賜故玉清觀道士王遠知諡曰)
(丨丨先生贈太中大夫)内真(宋史藝文志烟蘿子丨丨通玄歌一卷)凝真(文心雕龍雅麗黼黻淫巧朱紫習亦丨丨)
(功沿漸靡)寫真(文心雕龍為情者要約而丨丨為文者淫麗而煩濫)性真(傅咸紙賦夫其為物厥美可珍廉方有則體潔)
(丨丨韋莊詩羡爾無知野丨丨亂搔蓬鬢笑看人)季真(莊子丨丨之莫為接子之或使二家之議孰正於其情孰偏於其理)
梅真(張喬書梅福殿壁詩丨丨從羽化萬古是須臾)
别偽真(晉書樂志夜衣錦繡誰丨丨丨)氣色真(姚合詩骨換肌膚膩心靈丨丨丨)夢非真(蔡襄詩往事丨)
(丨丨)適吾真(劉詵詩偶然景與遇亦足丨丨丨)
因(玉篇于人切廣韻于真切集韻韻會正韻伊真切並音姻)
補藻内因(管子行人可不有私不有私所以為丨丨也)一因(韓非子臣有丨丨謂内外也外曰畏内曰愛所畏之)
(求得所愛之言聽此亂臣之所因也外不藉内不因則姦宄塞矣)信因(梁武帝斷酒肉文凡出家人所以異於外道者正以)
(丨丨信果信經所明信是佛說)罪因(梁武帝斷酒肉文外道執斷常見無因無果無施無報今佛弟子酣酒嗜肉不畏丨丨不)
(畏苦果即是不信因不信果與無施無報者復何以異)遠因(梁武帝斷酒肉文今出家人噉食魚肉或為白衣弟子之所聞)
(見内無慚愧方飾邪說云佛教為法本存丨丨在于即日未能悉斷)因因(梁元帝詩丨丨從此見果果自斯明)識因(徐陵)
(諫深法師罷道書丨丨識果不以為愆知福知報何由作罪)凴因(李白詩精魄漸蕪穢衰老相丨丨)有因(李中詩欲)
(飲都無緒唯吟似丨丨)緣因(蔡襄詩將圖報效無丨丨)
瑶桂因(江淹詩&KR0008;洲之宿莽命為丨丨丨)知其因(袁桷詩是時十四五恍不丨丨丨)衰盛因(張羽詩誰)
(知丨丨丨)
補註相因(史記酷吏傳杜周為廷尉二千石繫者新故丨丨)
茵(唐韻於真切音因)
補藻絲茵(朱德潤詩仰者欠伸睫欲醒俯者肉壓丨丨平)莎茵(曹璉龜窩賦少焉抵一沙渚兮懸兩岸之壁立蕙若)
(披香丨丨襯碧)
補註繡茵(姚合詩朱絲自斷虛銀燭紅粉潛銷冷丨丨)草茵(邵秋堂詩南浦丨丨凄碧色)
鴛鴦茵(西京雜記飛燕為皇后其女弟上遺丨丨丨)車盤茵(李賀詩時宜裂大被劍客丨丨丨)妥文茵
(丁復詩晨調珍翠釡夕侍丨丨丨)軟似茵(黃公望詩豐草茸茸丨丨丨長松鬱鬱淨無塵)
辛(唐韻息鄰切集韻韻會斯人切正韻斯鄰切並音新)
補藻卜辛(宋史禮志禮不丨常祀而卜其日所謂卜日者丨其丨爾盖月有上辛次辛請以吉辛為正)吉辛(見上)
父辛(古器銘釋丨丨彝銘曰作丨丨彝析子孫註言丨丨則若祖辛之𩔖是也曰析子孫乃貽厥子孫之義紹興内府古器評)
(古有商子孫丨丨彛張掄評曰商之君以辛名者多矣曰祖辛曰小辛曰廩辛而此言丨丨者未必其決為何辛也)劬辛(馮子)
(振十八公賦來趾絶蹤介扉丨丨)殷辛(宋書建平王宏傳夫比干丨丨之罪人也無忌魏之疑臣也)
醉過辛(馬異醉中詩不須愁犯卯且乞丨丨丨)酸鹹辛(吳萊詩徧歷燥溼滑備嘗丨丨丨)穢途辛(道藏)
(詩潄此紫瓊腴方知丨丨丨)
補註去辛(易林丨丨就蓼毒愈酷甚)
薑桂辛(雲門子夫丨丨同地丨在本性文章由學能在天資)鼻亦辛(姚合詩真珠為土玉為塵未識遥聞丨丨丨)
新(唐韻息鄰切集韻韻會斯人切正韻斯鄰切並音辛)
補藻駭新(宋書徐廣傳好安願逸萬物之大趣習舊丨丨凡識所不免)精新(梁書曹景宗傳韋叡至與景宗進頓)
(邵陽洲立壘去魏城百餘步魏連戰不能却殺傷者十二三自是魏軍不敢逼景宗等器甲丨丨軍儀甚盛魏人望之奪氣)理
新(隋書王胄傳帝為五言詩召胄和之謂侍臣曰氣高致遠歸之于冑詞清體潤其在世基意密丨丨推庾自直過此者未可以)
(言詩也)念新(黃石公素書舊惡丨丨者亡)讒新(劉孝威詩裂衣工毁嫡掩袖切丨丨)全新(庾信七夕賦嫌朝妝)
(之半故憐晩飾之丨丨)舊新(唐明皇詩禮樂沿今古文章革丨丨)長新(陸贄東郊朝日賦惟天德與聖壽配朝日而丨)
(丨姚合詩書多筆漸重睡少枕丨丨)再新(李羣玉詩粲粲鳳池裔一毛今丨丨)呈新(喩鳧詩年光悲擲舊景色喜丨丨)
尖新(孫樵文為文章必擺落丨丨期到古人)競新(梅堯臣詩下馬輕裘各丨丨)添新(司馬光詩物意倍丨丨)
新新(戴復古詩故故復丨丨)温新(湯顯祖詩言笑日丨丨)
案法新(史記倉公傳臣意言王曰才人女子豎何能王曰是好為方多技能為所是丨丨丨)揚妙新(宋書樂志君臣)
(酣宴樂激發絃歌丨丨丨)奉贄新(隋書音樂志或華或裔丨丨維丨)弊則新(老子曲則全枉則直窪則盈丨丨丨)
(註能弊而後新)景靄新(王勃詩物外山川近晴初丨丨丨)弱枝新(李嶠詩蝶遊芳徑馥鶯囀丨丨丨)瑞馬
新(李嶠詩方水晴虹媚常山丨丨丨)綠情新(趙彦昭詩花隨紅意發葉就丨丨丨)黃綬新(岑參詩草羡青袍色)
(花隨丨丨丨)一珠新(杜甫戲作寄上漢中王詩雲裏不聞䨇雁過掌中貪看丨丨丨自註王新誕明珠)鹵簿新
(杜甫詩紅旗掣曳丨丨丨)馬汗新(韓翃詩愁眠客舍衣香滿走渡河橋丨丨丨)橄欖新(白居易詩麪苦桄榔製漿)
(酸丨丨丨)瓦礫新(姚合詩緩灑雷霆細微沾丨丨丨又蘇軾詩臨池作虛堂雨急瓦聲新)每朝新(姚合詩流年何)
(處在白日丨丨丨黃滔詩鄉名里號丨丨丨乃覺台恩重萬鈞)惠化新(姚合詩闕下親知别江南丨丨丨)粉壁新
(姚合詩更看題詩處前軒丨丨丨)一重新(施肩吾詩傷見路邊楊柳春一重折盡丨丨丨)恩波新(黃滔詩地脈寒)
(來淺丨丨住後丨)鳳池新(劉得仁詩已瞻龍袞近漸向丨丨丨)賦復新(李中詩弔往兼春夢文高丨丨丨)蕨
芽新(司馬光詩飯炊松粒細盤采丨丨丨人蔡襄詩愁心長與草芽新)完如新(王安石詩點畫入紙丨丨丨)夜
寒新(蘇舜欽詩風雨丨丨丨)粲粲新(蔡襄詩紅白山花丨丨丨)燕麥新(蘇軾詩忍見東風丨丨丨)五字
新(元好問詩池塘春草謝家春萬古千秋丨丨丨)燕巢新(郝經詩梁間旅丨又丨丨)白釀新(陳深詩松嶠花香丨)
(丨丨)泥牛新(牟巘詩紫鳳天涯今已老丨丨歲首又還丨)翠茵新(耶律楚材詩圓沼印空明鏡瑩芳莎藉地丨丨)
(丨)鴨綠新(薩都拉詩江水粼粼丨丨丨江頭日日送行人)白榆新(韓濬詩烟繞丨丨丨)號令新(劉秉忠詩)
(東君丨丨忽傳丨)帶水新(朱德潤詩珠光丨丨丨)
補註爭新(宋書明帝紀泰始三年八月丁酉詔曰頃商販逐末競早丨丨折未實之果收豪家之利籠非膳之翼為戲童)
(之資豈所以還風尚本捐華務實宜修道布仁以革斯蠧白居易詩游村果熟饋丨丨)
向月新(江總詩的的連星出亭亭丨丨丨又駱賓王詩水下看妝影眉頭畫月新)七葉新(趙彦昭詩庭樹千花發階)
(蓂丨丨丨)露菊新(杜甫詩羹煮秋蓴滑杯迎丨丨丨)白髮新(白居易詩梨園弟子丨丨丨椒房阿監青娥老)赭
羅新(李賀馬詩香襆丨丨丨盤龍蹙鐙鱗)御柳新(曹松詩夾道天桃滿連溝丨丨丨)蜀茗新(施肩吾蜀茗詞)
(越椀初盛丨丨丨)瀑泉新(馬戴詩寂寥寒磬盡盥潄丨丨丨)虎跡新(張蠙詩廢巷荆叢合荒庭丨丨丨)
薪(唐韻息鄰切韻會斯人切並音新)
補藻雜薪(詩疏翹翹乃是丨丨刈其楚者楚在丨丨之中尤翹翹而高也)逆薪(宋書建平王宏傳臣聞孝悌為志者)
(不以犯上曾子不丨丨而㸑知其不為暴也)施薪(荀子丨丨若一火就燥也平地若一水就溼也)晞薪(路史發揮丨丨)
(熇㷄註㷄音賄楚人呼火為㷄)貪薪(漁樵問對吾之貪魚亦何以異子之丨丨乎)絶薪(枚乘諫吳王書欲湯之凔一人)
(炊之百人揚之無益也不如丨丨止火而已)取薪(魏武帝詩擔囊行丨丨斧冰持作糜)陳薪(蘇軾詩重湯養丨丨)膽
薪(吳萊詩丨丨苦或嘗)腐薪(陸深瑞麥賦牢朽材于古岸塞行潦以丨丨)
異水薪(吳萊詩寒增熱或壯頃刻丨丨丨)漢家薪(王一鳴詩穩積丨丨丨)
補註積薪(管子齊海國也受九河之下流丨丨治河患也)出薪(莊子老萊子之弟子丨丨遇仲尼)聚薪(路史)
(發揮秦之西有義渠之國其親死丨丨積而焚之燻則烟上謂之登霞)香薪(新婆娑論是上座觀肉是菩薩肉共取丨丨焚)
(燒其肉收其餘骨起窣堵波徐陵東陽雙林寺傅大士碑寧焚軟㲲弗燎丨丨)
晨(唐韻食鄰切集韻韻會正韻丞真切並音辰)
補藻失晨(魏武帝選令諺曰丨丨之雞思補更鳴)飛晨(徐幹詩來如降燕往似丨丨註晨風也)長晨(摰虞)
(思游賦聞碧雞之丨丨兮吾將往乎西游)候晨(劉孝威晩渡吉陽洲詩江風凌曉急鉦鼓丨丨催)夕晨(周弘讓復王少)
(保書絃琴促坐無乏丨丨玉瀝金華冀𫉬難老)今晨(蕭穎士登臨河城賦懷一紀以如昨愴丨丨而獨遊)一晨(白居易秋)
(槿詩中庭有槿花榮落同丨丨秋開已寂寞夕隕何紛紛)拂晨(白居易詩承明連夜直劍履丨丨趨)驚晨(吳融和韓致光)
(無題詩鷾鴯偏報曉烏鶂慣丨丨)芳晨(李建勲春日金谷園詩須知三箇月不是負丨丨)接晨(梅堯臣詩秋雨一向)
(不解休連昏丨丨終窮秋)開晨(戴良詩塒雞初戒曙關吏已丨丨)征晨(周伯𤦺詩川原西成饒景物娛丨丨)昇晨
(雲笈七籤魏夫人丨丨在王屋山)
憂怨晨(鮑令暉詩若共相思夜知同丨丨丨)撤瑟晨(任昉哭范僕射詩寧知安歌日非君丨丨丨)色將晨
(盧思道詩鑑帷明欲斂照檻丨丨丨)昏繼晨(袁高茶山詩𨕖納無晝夜搗聲丨丨丨乂袁中道詩不似大蘇遷謫日斜川尚)
(得侍昏晨)未吟晨(駱賓王詩誰知懷玉者含響丨丨丨)清寒晨(李賀詩石澗凍波聲雞呌丨丨丨)不知晨
(吳融和韓致光侍郎無題詩漫遊多卜夜慵起丨丨丨)接武晨(徐鉉詩靜想忘年契冥思丨丨丨)趁絶晨(楊萬)
(里詩晩得看花訣丁寧丨丨丨)明堂晨(姚燧詩無以榿自期上孤丨丨丨)杏園晨(戴良詩内景琴心篔谷夜外丹)
(火候丨丨丨)換衣晨(高啟詩客舍丨丨丨)
補註及晨(隋書音樂志□□黔首暮不丨丨)司晨(尚書中候帝舜之世鳳凰丨丨)雞晨(亢蒼子丨丨而作負)
(日任勞流汗洒地夜分僅息農夫之道也)
辰(唐韻植鄰切集韻韻會正韻丞真切並音晨)
補藻叢辰(史記日者傳孝武帝時聚會占家問之某日可取婦乎五行家曰可丨丨家曰大凶太一家曰大吉)有辰
(宋書臧質傳受命北伐憚役緩期師出丨丨顧懷私愛)同辰(齊書禮志明堂有配之時南郊亦旅上帝此則不疑於共日今)
(何故致嫌於丨丨)選辰(隋書音樂志丨丨崇饗飾禮嚴敬)候辰(唐書天文志立木人二于地平上其一前置鼓以候)
(刻至一刻則自擊之其一前置鐘以丨丨至一辰亦自撞之)德辰(淮南子太陰所居曰丨丨)覩辰(宋孝武帝秋夜詩丨)
(丨念節變)疇辰(習鑿齒與桓泌書彼一時此一時焉知今日之才不如丨丨百年之後吾與足下不並為景行)茲辰(唐明)
(皇詩所希光史册千載仰丨丨)入辰(黃滔詩幽咽疏通處清泠迸丨丨)弛辰(沈勃秋羈賦于時朱雲丨丨金祇御歲)
交辰(袁桷詩蒼龍廻插子玉兔候丨丨)茂辰(王慎中詩丨丨相見眼盡青)銓辰(李夢陽四友亭賦既測圭以定)
(景復丨丨而考躔)酉辰(湯顯祖詩竹箐花溪過丨丨)
難晦辰(宋書明帝紀泰始五年九月己未詔曰夫箕潁之操振古所貴沖素之風哲王攸重朕屬横流之會接丨丨之丨龕)
(暴剪亂日不暇給)單閼辰(阮籍達莊論伊丨丨之丨執徐之歲萬物權輿之時季秋遥夜之月先生徘徊翺翔迎風而遊)
屬望辰(劉方平詩副相西征重蒼生丨丨丨)别唐辰(戴良詩子陵辭漢日賀老丨丨丨)九秋辰(許繼詩眷)
(茲丨丨丨又陸可教蟋蟀賦胡是物之瑣細兮獨含感於秋辰)
補註用辰(齊書禮志有事於天用日有事於地丨丨)昌辰(魏書李孝伯傳子豹子上書曰臣亡父故尚書宣城公先)
(臣孝伯冥基感會邀幸丨丨綢繆幃幄繾綣侍從廟算嘉謀每蒙顧採)
臣(唐韻植鄰切集韻韻會丞真切並音辰)
補藻裏臣(書立政註内府内司服之屬所謂丨丨也)純臣(左傳君子曰石碏丨丨也)素臣(春秋左傳杜預序說)
(者以為仲尼自衛反魯修春秋立素王丘明為丨丨疏素空也言無位而空王之也先儒因春秋立素王之法左丘明述仲尼之道)
(故復以為丨丨)役臣(史記仲尼弟子傳子貢報吳王曰臣敬以大王之言告越王越王大恐後五日越使大夫種頓首言於吳)
(王曰東海丨丨孤勾踐使者臣種敢修下吏問于左右)任臣(晉書劉頌傳國有丨丨則安有重臣則亂)妾臣(宋書樂志)
(獻其聲樂並稱丨丨)疑臣(宋書建平王宏傳夫比干殷辛之罪人也無忌魏之丨丨也)散臣(魏書官氏志丨丨督事從)
(第七品上)姦臣(管子朝無丨丨下無侵爭)愚臣(管子丨丨深罪厚罰以為行)制臣(韓非子人主者以刑德丨丨者)
(也)畜臣(韓非子明主之丨丨臣不得越官而有功不得陳言而不當)態臣(荀子巧敏佞悦善取寵於上是丨丨者也)
妬臣(荀子士有妬友則賢交不親君有丨丨則賢人不至)讒臣(說苑智足飾非辨足行說此丨丨也)雄臣(陸機詩丨)
(丨馳騖義夫赴節)詞臣(謝鐸詩白頭羞殺老丨丨)才臣(黃滔詩莫凭欄杆剩留駐内庭虚位待丨丨)炎臣(張詠)
(文火帝降丨丨興)降臣(王醇詩安肻逐丨丨)
大魏臣(宋書樂志陶陶江漢間普為丨丨丨)川后臣(劉孝威詩君為丨丨丨妾作江妃娣)偃蹇臣(李白詩子)
(亦謝明主今稱丨丨丨)
補註勲臣(宋書臧質傳質國戚丨丨忠誠篤亮)功臣(魏書高祖紀太和十六年十月甲辰詔以丨丨配享太廟)貴
臣(管子丨丨不得蔽賤近者不得塞遠)重臣(管子不以法令案罪過而輕聽丨丨之言)波臣(莊子顧視車轍中冇鮒魚)
(焉周問之曰鮒魚來子何為者耶對曰我東海之丨丨也君豈有斗升之水而活我哉)直臣(韓非子楚之有直躬其父攘羊)
(而謁之吏令尹曰殺之以為直於君而曲於父以是觀之夫君之丨丨父之暴子也)聖臣(荀子殷之伊尹周之太公可謂丨丨)
(矣)鼎臣(魏武帝謝襲費亭侯表内比丨丨外參二伯)
扶南臣(宋書樂志平南裔齊海濱越裳貢丨丨丨)
人(廣韻如鄰切集韻韻會正韻而鄰切並音仁)
補藻邦人(詩丨丨諸友傳丨丨諸友謂諸侯也論語丨丨稱之曰君夫人宋書武帝紀公以世子為徐兗二州刺史下書)
(曰吾倡大義首自本州克復皇祚遂建勲烈外夷勍敵内清奸宄皆丨丨州黨竭誠盡力之效也)密人(詩丨丨不恭敢距大)
(邦)魯人(禮記容居丨丨也不敢忘其祖註魯魯鈍也)故人(禮記孔子之丨丨曰原壤史記范睢傳以綈袍戀戀有丨)
(丨之意故釋公古詩新人工織縑丨丨工織素王維詩勸君更進一杯酒西出陽關無丨丨)人人(孟子丨丨親其親長其長)
(而天下平杜甫有事於南郊賦丨丨自以遭唐虞)䬹人(史記秦本紀百里傒讓曰臣不及友蹇叔蹇叔賢而世莫知臣嘗游)
(困于齊而乞食丨丨蹇叔收臣臣因而欲事齊君無知蹇叔止臣臣得脱齊難)著人(史記秦始皇本紀繆公學丨丨註著即宁)
(也門屏之間曰宁謂學於宁門之人)歷人(史記十二諸侯年表丨丨取其年月數家隆於神運)吾人(史記河渠書天子既)
(臨河決憚功之不成乃作歌曰為我謂河伯兮何不仁泛濫不止兮愁丨丨)君人(史記宋微子世家子韋曰天高聽卑君有)
(丨丨之言三熒惑宜有動候之果徙三度)注人(史記趙世家齊安平君田單將趙師而攻燕中陽拔之又攻韓丨丨拔之)船
人(史記陳丞相世家平渡河丨丨見其美丈夫獨行疑其亡將要中當冇金玉寶器目之欲殺平平乃解衣裸而佐刺船丨丨知)
(其無有乃止杜甫詩丨丨近相報但恐失桃花)客人(史記商君傳公子虔之徒告商君欲反發吏捕商君商君亡至關下欲舍)
(客舍丨丨不知其是商君也曰商君之法舍人無驗者坐之)臣人(史記李斯傳趙高曰夫丨丨與見臣于人制人與見制于)
(人豈可同日道哉)制人(見上)徇人(史記李斯傳斯阿二世意欲求容以書對曰夫以人徇己則己貴而人賤以己丨丨)
(則己賤而人貴故丨丨者賤而人所徇者貴)宦人(史記李斯傳二世曰夫高丨丨也以忠得進以信守位朕實賢之而君疑)
(之何也)霍人(史記樊噲傳噲以從高祖攻反韓王信於代自丨丨以往至雲中與絳侯等共定之益食千五百戶)案人
(史記張叔傳張叔名歐元朔四年拜歐為御史大夫自歐為吏未嘗言丨丨專以誠長者處官)徒人(漢書藝文志論語十二家)
(孔子丨丨圖法二卷)徙人(後漢書和熹鄧皇后紀崇晏晏之政敷在寬之教興滅國繼絶世錄功臣復宗室追還丨丨蠲除禁錮)
兵人(後漢書來歙傳詔使留屯長安悉監護諸將歙因上書曰今西州新破丨丨疲饉若招以財榖則其衆可集臣知國家所)
(給非一用度不足然有不得已也帝然之)和人(後漢書孔融傳為人臣進不能風化海内退不能建德丨丨然撫養戰士殺身)
(為國破浮華交會之徒計有餘矣)救人(後漢書黨錮傳序度尚張邈王考劉儒胡母班秦周蕃嚮王章為八厨厨者言能以)
(財丨丨者也)傖人(宋書沈曇慶傳裴景仁助戍彭城本丨丨多悉戎荒事曇慶使撰秦記十卷叙苻氏僭偽本末梁書夏侯)
(亶傳高祖謂亶曰夏侯溢於卿疏近亶答曰是臣從弟高祖知溢於亶已疏乃曰卿丨丨好不辯族從對曰臣聞服屬易疏所以不)
(忍言族時以為能對)乳人(齊書宣孝陳皇后傳太祖年二歲丨丨乏乳后夢人以兩甌麻粥與之覺而乳大出)燭人(梁書)
(簡文帝紀太宗幼而敏睿識悟過人既長器宇寬弘未嘗見愠喜方頰豐下鬚鬢如畫眄睞則目光丨丨讀書十行俱下九流百氏)
(經目必記篇章辭賦操筆立成)屏人(梁書呂僧珍傳永明九年雍州刺史王奐反敇遣僧珍隸平北將軍曹武西為典籤帶新)
(城令魏軍寇沔北司空陳顯逹出討一見異之因丨丨呼上座謂曰卿冇貴相後當不見減努力為之)報人(梁書劉歊傳歊)
(少時好施務周人之急人或遺之亦不距也久而歎曰受人者必報不則冇愧於人吾固無以丨丨豈可常有愧乎)澆人(魏書)
(孝靜帝紀天平二年五月大旱勒城門殿門及省府寺署坊門丨丨不簡王公無限日得雨乃止)勲人(隋書高祖紀開皇三)
(年二月宴北道丨丨)舶人(唐書地理志廣州東南海行至提羅盧和國國人於海中立華表夜則置炬其上使丨丨夜行不迷)
試人(唐書選舉志賈至為侍郎建言歲方囏歉舉人赴省者兩都試之兩都丨丨自此始)紓人(唐書食貨志定兩税之初)
(期約未詳屬征役多故率先期以收宜定税期隨風俗時候務於丨丨)易人(唐書李密傳關中四塞之地彼留守衛文昇丨)
(丨耳若徑行勿留直保長安據函崤東制諸夏是隋亡襟帶我勢萬全中計也)公人(宋史輿服志端拱二年詔縣鎮場務諸色)
(丨丨并庶人商賈伎術不係官伶人只許服皂白衣鐵角帶不得服紫)導人(莊子謂己丨丨則勃然作色謂己諛人則怫然)
(作色)門人(韓非子丨丨捐水而夷射誅濟陽自矯而二人罪)州人(荀子夫文王非無貴戚也非無子弟也非無便嬖也)
(倜然乃舉太公於丨丨而用之豈私之也哉)勇人(淮南子人或問孔子曰子路何如人也曰丨丨也)嘲人(劉晝新論)
(嬰兒傷人而被傷者不以為怨侏儒丨丨而𫉬嘲者不以為辱)廹人(中說杜淹問崔浩何如人也子曰丨丨也)傍人(劉長)
(卿詩遠山終日在芳草丨丨多)著人(韓偓詩宿飲愁縈夢春寒瘦丨丨蘇轍詩月色丨丨冷如水)桴人(賈島詩弋者羅)
(夷鳥丨丨思嶠猿)土人(陳造詩教兒莫憚依山住闊領裁衣盡丨丨)臨人(曾鞏詩一書來射策慈惠起丨丨)卭
人(崔伯易珠賦丨丨徐呼上流俱起)稗人(方回種稗歎一斗稗子價幾何已直去年三斗米天災使然贋勝真焉得世間)
(無丨丨)違人(陸游詩隨宜笑答免丨丨)
近就人(漢書傅介子傳介子謂霍光曰樓蘭龜茲數反覆而不誅無所懲艾介子過龜茲時其王丨丨丨易得也願往刺之)
(以威示諸國註附近而親就言不相猜阻也)善媿人(漢書龔遂傳遂為昌邑郎中令面刺王過王掩耳起走曰郎中令丨)
(丨丨)如意人(宋書庾悦傳中郎將劉毅家在京口貧約過常嘗與鄉曲士大夫往東堂共射時悦為司徒右長史暫至京要)
(府州僚佐共出東堂毅已先至遣與悦相聞曰身久躓頓營一遊集甚難君丨丨丨無處不可為適豈能以此堂見讓悦素豪徑前)
(不答毅語衆人並避之)著翅人(周書韓果傳果勁健號為丨丨丨太祖曰著翅之名寧減飛將)喚鹿人(遼史聖宗)
(紀統和九年八月戊寅女直進丨丨丨)趣菹人(管子趣山人斷伐具械器丨丨丨薪雚葦足蓄積)鏡于人(墨子)
(君子不鏡于水而丨丨丨鏡于水乃知容貌丨丨丨乃知吉凶)市井人(鮑照詩擾擾遊宦子營營丨丨丨)别離人
(鮑照詩何由忽靈化暫見丨丨丨)岐路人(謝朓詩英威遽如是徘徊丨丨丨)百年人(王勃詩還持千日醉共作)
(丨丨丨)玉珂人(杜甫詩向者丨丨丨誰是青雲器)釣浦人(方干詩樹列巢灘鶴鄉多丨丨丨)晏眠人
(曹松長安春日詩塵中一丈日誰是丨丨丨)打魚人(花蕊夫人詩隔花催喚丨丨丨)高卧人(邵子詩遂令丨丨丨)
(欹枕看兒戲)月窺人(司馬光詩閑坐風掩戶斷嶺丨丨丨又蘇轍詩羞見青天月照人)墨磨人(蘇軾詩非人磨)
(墨丨丨丨)炎炎人(戴表元詩向来丨丨丨所得一何微)竊香人(李之儀詩黃蜂元是丨丨丨)躁進人(耶律)
(楚材詩勿學丨丨丨扼腕長呼天)嫁歸人(何中詩小舟時載丨丨丨)
補註八人(周禮條狼氏掌執鞭以趨辟王出入則丨丨夾道公則六人侯伯則四人子男則二人)為人(史記夏本)
(紀禹丨丨敏給克儉其德不違其人可親)外人(史記孝文本紀上曰朕既不能遠德故&KR0832;然念丨丨之有非)奇人(史記)
(平準書註孔僅等言山海之藏宜屬大農丨丨欲擅其利必有阻止之議此不可聽許也)中人(史記趙世家敬侯十一年魏韓)
(趙滅晉分其地伐中山戰於丨丨註中山唐縣有丨丨亭)國人(史記平津侯傳元光五年有詔徵文學菑川國復推上公孫弘)
(弘讓謝丨丨漢書彭宣傳宣入為右扶風遷廷尉以王丨丨出為太原太守)辯人(史記日者傳司馬季主曰公見夫談士丨)
(丨乎慮事定計必是人也淮南子人或問孔子曰子貢何如人也曰丨丨也)材人(漢書藝文志歌詩家丨丨歌詩四篇)閒
人(後漢書光武紀建武十一年中郎將來歙率揚武將軍馬成破公孫述將王元環安於下辯安遣丨丨刺殺中郎將來歙)左
人(後漢書郡國志中山國有丨丨鄉)全人(後漢書郅惲傳時左隊大夫逯並素好士惲說之曰昔伊尹自鬻輔商立功丨)
(丨)重人(後漢書張綱傳文明二帝德化猶盛中官常侍不過兩人近倖賞賜裁滿數金惜費丨丨故家給人足)絶人
(宋書劉康祖傳康祖虔之子也便弓馬膂力丨丨)厨人(梁書安成王秀傳秀性仁恕喜愠不形於色左右嘗以石擲殺所養)
(鵠齋帥請治其罪秀曰吾豈以鳥傷人在京師旦臨公事丨丨進食誤而覆之去而登車竟朝不飯亦不之誚也)老人(魏書)
(高祖紀太和十六年賜京邑丨丨鳩杖)狂人(魏書劉獻之傳獻之曾謂其所親曰觀屈原離騷之作自是丨丨死其宜矣何)
(足惜也)施人(隋書音樂志勞以定國功以丨丨)黎人(舊唐書明皇紀制曰舜去四凶而功格天地武有七德而勘定)
(丨丨)竹人(舊唐書音樂志工人坐堂上丨丨立堂下所謂琴瑟在堂竽笙在庭也)纖人(唐書牛僧儒傳中尉王守澄引)
(丨丨竊議朝政)活人(淮南子天雄烏喙藥之凶毒也良醫以丨丨)燧人(白虎通謂之丨丨何鑽木燧取火教民熟食養)
(人利性故謂之丨丨也)
旌善人(左傳以志吾過且丨丨丨)不知人(史記趙世家趙簡子疾五日丨丨丨)猜忌人(史記吳起傳起之為)
(人丨丨丨也)分别人(漢書趙充國傳大开小开前言曰久留得亡效五年時不丨丨丨而幷擊我)夢金人(後漢)
(書楚王英傳註初明帝丨見丨丨長大項有日月光以問羣臣或曰西方有神其名曰佛於是遣使天竺問其道術而圖其形像)
中大人(後漢書和熹鄧皇后紀宫婢耆宿者皆稱丨丨丨)北渡人(梁書謝舉傳丨丨丨盧廣有儒術為國子博士於學)
(發講僕射徐勉以下畢至舉造坐屢折廣辭理通邁廣深服仍以所執麈尾薦之以况重席焉又盧廣傳廣兼國子博士徧講五經)
(時北來人儒學者有崔靈恩孫詳蔣顯並聚徒講說而音辭鄙拙惟廣言論清雅不𩔖北人)逐坐人(周書耿豪傳豪謂左)
(右曰吾豈樂殺人但壯士除賊不得不爾若不殺賊又不為人所傷何異丨丨丨也)挽車人(遼史太祖紀三年冬十月西北)
(烏梁海部進丨丨丨)負羈人(鮑照詩君為坐堂子我乃丨丨丨)九天人(武元衡詩日暮落英鋪地雪獻花應過丨)
(丨丨)一行人(黃滔下第東歸詩明日藍田關外路連天風雨丨丨丨)判曹人(曹松詩根離潮水岸韻爽丨丨丨)
石心人(程俱詩如何丨丨丨慨歎終夜起)
仁(廣韻如鄰切集韻韻會正韻而鄰切並音人)
補藻興仁(禮記一家仁一國丨丨論語君子篤於親則民丨於丨)秦仁(宋書建平王宏傳曾子不逆薪而㸑知其)
(不為暴也丨丨𫉬麑知其可為傳也)尚仁(隋書音樂志咸池始奏德丨丨)遺仁(呂氏春秋賢者丨人以丨)論仁(淮南)
(子委以財貨以丨其丨)後仁(說苑太公來朝周公問曰何治之疾曰尊賢者先義丨丨)慕仁(阮籍東平賦鷗端一而丨)
(丨兮何淳朴之靡逞)内仁(白居易騶虞畫贊序騶虞者仁瑞之獸外猛而威丨丨而信)楡仁(陸龜蒙中酒賦歐川桂蠧)
(上谷丨丨)奴仁(袁桷詩乃知特幸脱未信吾丨丨)
恭而仁(鬻子為人下者敬而肅為人上者丨丨丨)郭外仁(阮籍達莊論復言以求信者梁下之誠也克己以為人者)
(丨丨之丨也)湯網仁(貢師泰題伊尹耕莘圖詩禹鼎欲徙丨丨丨)
補註慈仁(禮記給奪丨丨)言仁(國語丨丨必及人言義必及利)
黃鳥仁(埤雅丨丨丨晨風義)造化仁(王建詩兩河開地山川正四海休兵丨丨丨)
神(廣韻食鄰切集韻韻會乘人切並音晨)
補藻求神(史記孝武紀公孫卿言見神人東萊山天子遂至東萊宿留數日無所見見大人跡復遣方士丨丨)焦神
(史記貨殖傳丨丨極能為重糈也)民神(漢書郊祀志丨丨異業敬而不黷)極神(漢書董仲舒傳制曰今朕親耕籍田)
(以為農先勸孝弟崇冇德使者冠盖相望問勤勞恤孤獨盡思丨丨功烈休德未始云𫉬也)魂神(後漢書樊宏傳宏病困車)
(駕臨視留宿問其所欲言宏頓首白陳無功享食大國誠恐子孫不能保全厚恩令臣丨丨慙負黃泉願還壽張食小鄉亭帝悲傷)
(其言而竟不許)竈神(後漢書陰識傳宣帝時陰子方者至孝有仁恩臘日晨炊而丨丨形見)庸神(晉書魏詠之傳初為)
(州主簿常見桓靈寶既出靈寶鄙其精神不儁謂坐客曰丨丨而宅偉幹不成令器竟不調而遣之)祇神(宋書樂志四坐歡樂)
(胡可陳清歌徐舞降丨丨)機神(宋書符瑞志元嘉二十四年嘉木生太尉江夏王義恭頌曰惟丨惟丨敬昭文思)總神
(齊書禮志稷是百穀之丨丨)姿神(魏書釋老志初文帝入賓於晉從者務勿塵丨丨竒偉登仙於伊闕之山寺)識神
(魏書釋老志凡其經旨大抵言生生之𩔖皆因行業而起有過去當今未來歷三世丨丨常不滅)垂神(隋書薛道衡傳留心)
(政術丨丨聽覽)妖神(舊唐書太宗紀私家不得輒立丨丨妄設淫祀非禮祠禱一皆禁絶)御神(管子桓公問管子曰輕重)
(凖施之矣筴盡於此乎管子曰未也將丨丨用寶)擬神(淮南子鼔舞者繞身若環曾撓摩地扶旋猗那動容轉曲便媚丨丨)
(身若秋葯被風髮若結旌馳騁若鶩)泄神(淮南子夫形者非其所安而處之則廢氣不當其所充而用之則丨丨)徵神
(人物志夫色見於貌所謂丨丨)湯神(清異錄吳僧文了善烹茶遊荆南高保勉洎子季興延置紫雲菴日試其藝保勉父子呼)
(為丨丨)養神(楚辭游陶遨以丨丨)達神(阮籍清思賦兹感激以丨丨豈浩瀁而弗營)役神(嵇康樂府丨丨者弊)
(極欲疾枮)遷神(潘岳賦將丨丨而安厝)鍾神(梁昭明太子啟山岳丨丨星辰挺秀)馳神(丁復詩海圖慎勿視伹恐)
(丨其丨)
是何神(梁書韋叡傳魏中山王元英寇北徐州叡於景宗營前二十里夜掘長塹樹鹿角截洲為城比曉而營立元英大驚)
(以杖擊地曰丨丨丨也)祖考神(阮籍樂論操磬鳴琴以聲依律述先王之德故丨丨之丨來格也)雲門神(阮籍)
(樂論黃帝咏丨丨之丨少昊歌鳳鳥之跡)形恃神(嵇康養生論君子知丨丨丨以立神須形以存)甲帳神(李商隱詩)
(莫驗昭華琯虚傳丨丨丨)昏渴神(劉言史詩湘瓷泛輕花滌盡丨丨丨)杜康神(蘇軾詩當配丨丨丨)主雨神
(陳造詩寄聲丨丨丨)西凉神(陸游詩來謁丨丨丨)
以漠處神(淮南子以恬養性丨丨丨丨)
補註威神(後漢書班固傳永平初東平王蒼以至戚為驃騎將軍輔政開東閤延英雄固始弱冠奏記說蒼曰願將軍隆)
(照微之明信日昃之聽少屈丨丨咨嗟下問令塵埃之中永無荆山汨羅之恨蒼納之宋書樂志章洪德邁丨丨感殊風懷遠鄰傅)
(休奕陽春賦嘉勾芒之統時宣太皥之丨丨)人神(宋書建平王宏傳琁鼎啟運丨丨改物)心神(宋書始安王休仁傳)
(彌日懊惋丨丨萎孰)供神(隋書音樂志駿奔咸會丨丨有序)山神(南史孝義傳諸暨屠氏女父失明母痼疾採樵紡績)
(以供父母卒負土成墳忽空中云汝至性可重丨丨欲相驅使汝可與人療病必得大富貴管子臣聞登丨之丨有俞兒者長尺而)
(人物具焉霸王之君興而登丨丨見)放神(杜甫詩丨丨八極外)
親(唐韻正韻七人切集韻韻會雌人切並七平聲)
補藻仁親(禮記丨丨以為寶淮南子義尊乎君丨丨乎父)傷親(禮記君子敬身為大不能敬其身是丨其丨)見
親(漢書淮陽憲王欽傳元帝即位乃遣憲王之國憲王有外祖母舅張博兄弟三人歲至淮陽丨丨輒受王賜)自親(漢書)
(黃覇傳天子召問霸太尉之官罷久矣侍中樂陵侯高朕之所丨丨君何越職而舉之)約親(漢書外戚傳仁者不誓豈丨丨)
(兮既往不來申以信兮)拜親(晉書荀崧傳崧父頵羽林右監安陵鄉侯與王濟何劭為丨丨之友宋書顔延之傳望塵請友)
(則義士輕身一遇丨丨則仁人投分梁書到洽傳樂安任昉有知人之鑒與洽兄沼溉並善嘗訪洽於田舍見之歎曰此子日下無)
(䨇遂申丨丨之禮)無親(宋書晉熙王昶傳晉熙太妃謝氏沈刻丨丨物理罕比)君親(宋書顔延之傳贊出身事主雖)
(義在忘私至於丨丨兩既事無同濟為子為臣各隨其時可也)隨親(宋書臧質傳臣聞執藥丨丨非情謬於甘苦揮斤斬毒豈)
(忘痛於肌膚)脱親(宋書王僧達傳早憑慶泰丨丨盛明)通親(梁書陸杲傳領軍將軍張稷是杲從舅杲嘗以公事彈稷)
(稷因侍宴訴高祖曰陸杲是臣丨丨小事彈臣不貸高祖曰杲職司其事卿何得為嫌)姻親(周書于翼李穆傳贊翼既功臣)
(之子地即丨丨穆乃早著勲庸深寄肺腑並兼文武之任荷累世之恩)來親(隋書音樂志萬國婉丨丨)加親(韓非子有)
(愛於主則智當而丨丨有憎於主則智不當見罪而加疏)廣親(東都故事宗子皆築大舍聚居太祖太宗九王後曰睦親秦王)
(後曰丨丨)䨇親(丁復詩平章向三峽公子奉丨丨)
忍其親(宋書顔延之傳贊夫自丨丨丨必將忍人之親自忘其孝期以申人之孝食子放鹿斷可識矣)
補註從親(戰國策蘇秦為趙合從說楚王曰為大王計莫如丨丨以孤秦)嚴親(宋書樂志自傷蚤孤煢刻木當丨丨)
樹親(宋書劉湛傳薦子丨丨互為表裏)所親(宋書劉湛傳上嘗謂丨丨曰劉班初自西還吾與語看日早晩慮其當去)
(比入吾亦看日早晩慮其不去湛小字班虎故云班也)密親(宋書始安王休仁傳地屬丨丨位居台重)
骨肉親(禮記丨丨之丨無絶也)
申(唐韻集韻失人切韻會正韻升人切並音身)
補藻封申(史記齊世家太公望呂尚者東海人其先祖佐禹平水土有功虞夏之際封於呂或丨於丨姓姜氏)兼申
(宋書建平王宏傳宏夙情業尚素心令績雖年未及壯願言丨丨謂天道可倚輔仁無妄)冤申(宋書建平王宏傳生罪尚宥死)
(丨必丨)威申(宋書始安王休仁傳臣聞明罰無親情屈于司綱國典有經丨丨于義滅)咨申(宋書沈攸之傳江陵一總)
(八州地居形勝鎮撫之重宜以上歸本欲仰移節盖改臨荆部所以未具上聞者欲待至止面自丨丨)禮申(隋書音樂志丨)
(丨官次命改朝衣)龍申(隋書音樂志丨丨鳳舞鸞歌麟步)聊申(梁昭明太子啟歎分飛之有處嗟會面以無期丨丨)
(佈服之言用述併糧之志)白申(杜甫詩門引丨丨賓註漢楚元王與丨公丨公俱受詩於浮邱伯)
聖志申(宋書樂志偃禾復丨丨丨)叩閽申(王鏳詩猶欲丨丨丨)
水生於申(阮籍通易論卦體開闔乾以一為開坤以二為闔乾坤成體而剛柔有位故木老於未丨丨丨丨而坤在西南)
(火老於戌木生於亥而乾在西北剛柔之際也故謂之父母)
補註未申(宋書魯爽傳懦節丨丨伏心邊表)
伸(廣韻失人切集韻韻會正韻升人切並音身)
補藻倦難伸(賀裳蠟梅花賦蘂已蘇而猶困枝既丨而丨丨)
補註騰龍伸(支遁詩跡從尺蠖屈道與丨丨丨)
紳(廣韻失人切集韻正韻升人切並音申)
補藻廷紳(西湖志餘理宗勵精為治丨丨奏疏三學扣闕悉經御覽)束紳(顔延之詩丨丨入西寢伏軫出東坰徐安)
(貞奉和聖製喜雨賦丨丨國史秉筆階戺)緌紳(王柏詩悄無顔色阿丨丨)簪紳(曾鞏詩風義動丨丨)
補註錦紳(唐書禮樂志皇子冠之日皇子䨇童髻空頂幘綵袴褶丨丨烏皮履立於房内南面)
身(唐韻失人切集韻韻會正韻升人切並音申)
補藻反身(易君子以丨丨修德疏丨求諸丨自修其德故曰君子以丨丨修德也)獨身(史記外戚世家武帝詔邢)
(夫人衣故衣丨丨來前尹夫人望見之曰此真是也乃低頭俛而泣自痛其不如也)貧身(史記孟嘗君傳馮驩曰聞君好士以)
(丨丨歸於君)居身(後漢書黃瓊傳李固遺瓊書曰不夷不惠可否之間盖聖賢丨丨之所珍也)厝身(宋書范曄傳撫)
(心摧哽不知何地可以丨丨)在身(宋書王僧達傳有志於學無獨見之敏有務丨丨無偏鑒之識管子恭遜敬愛身之粉澤)
(也故丨丨則榮去身則辱也)臣身(宋書王僧達傳世蒙聖朝門情之顧及在丨丨復荷殊識)捨身(梁書武帝紀大通元)
(年三月輿駕幸同泰寺丨丨)推身(舊唐書明皇紀丨丨鞠弭衆應如歸)丁身(唐書食貨志財之所生必因人力兩税以)
(資産為宗不以丨丨為本)固身(韓非子人臣之欲得官者其修士且以精潔丨丨其智士且以治辯進業)載身(淮南子車)
(馬所以丨丨也衣被所以揜形也)躬身(易林精神渙散離其丨丨)湛身(揚雄反離騷違靈氛而不從兮反丨丨於江臯)
戒身(李尤錯佩刀銘豈為麗好將丨其丨)曝身(梁簡文帝臨雍州原減民間資教誠欲投軀決堤丨丨求雨九伐方弘三)
(驅未息)憂身(姚合詩守命貧難擲丨丨夢數驚)賃身(姚合詩懶作住山人貧家日丨丨)重身(姚合詩道遠期)
(輕世才高貴丨丨)殺身(戌昱詩千金未必能移性一諾從來許丨丨)漁身(蘇軾詩肯把丨丨到杏壇)
顯其身(漢書賈山傳人主開道求諫和顔色而受之用其言而丨丨丨)一片身(賈島詩嶽整五千仞雲惟丨丨丨)
未來身(姚合詩此生修道淺愁見丨丨丨)世間身(黃滔詩起草便論天上事如君不是丨丨丨)受恩身
(黃滔詩萬里家山歸養志數年門館丨丨丨)暗上身(李建勲重臺蓮詩憐伊不算多時立贏得馨香丨丨丨)似燕
身(羅虬詩輕小休誇丨丨丨生來占斷紫宮春)水浸身(曹松碧角簟詩蠅行只恐烟黏足客卧渾疑丨丨丨)甲乙
身(曹松題僧松禪詩空山澗畔枮松樹禪老堂頭丨丨丨)晦于身(朱子名堂室記木晦于根春容曄敷人丨丨丨神明)
(内腴)椰子身(陸游詩丨丨丨中悔著書)夢外身(貫雲石美人篇夢裏梅花丨丨丨萬古千年對明月)長壽身
(丁復詩南康校官致仕日北堂夫人丨丨丨)雪裹身(徐渭詩風旋丨丨丨)據鞍身(何景明詩未老丨丨丨)
補註蛇身(史記索隱三皇本紀太皥庖犧氏丨丨人首生有聖德)圖身(漢書馮野王傳朔方刺史蕭育奏封事薦)
(言野王行能高妙内足與丨丨外足以慮化)託身(後漢書王常傳臣蒙大命得以鞭策丨丨陛下)染身(宋書顔延之傳)
(豈惟蒸性丨丨乃將移智易慮)完身(莊子道之真以治身其緒餘以為國家其土苴以治天下由此觀之帝王之功聖人之餘)
(事也非所以丨丨養生也)
私白身(舊唐書敬宗紀朝官及方鎮人家不得置丨丨丨)蛇遶身(遼史蕭蒲努傳幼孤貧傭於醫家牧牛傷人稼)
(數遭笞辱醫者嘗見蒲努熟寐有丨丨丨異之教以讀書)老松身(李建勲詩殘照晩庭沉醉醒靜吟斜倚丨丨丨)芭蕉
身(黃庭堅詩忍持丨丨丨)月滿身(蔡襄詩酒到三橋丨丨丨)
賓(唐韻必鄰切集韻韻會正韻卑民切並音濱)
補藻優賓(詩魚麗註此燕饗通用之樂歌見主人禮意之勤以丨丨也)逆賓(周禮秋官掌訝若將有國賓客至與)
(士丨丨于疆為前驅而入)醴賓(儀禮乃丨丨以壹獻之禮)魏賓(魏書神元皇帝紀四十二年遣子文帝如魏以國太子留)
(洛陽為丨丨之冠)貴賓(魏書崔道固傳為義隆諸子參軍被遣向青州募人長史以下皆詣道固道固諸兄等逼道固所生)
(母自致酒炙於客前道固驚起接取謂客曰家無人力老親自執劬勞諸客皆知其兄弟所作咸起拜謝其母母謂道固曰我賤不)
(足以報丨丨汝宜答拜諸客皆歎美)待賓(魏書李孝伯傳孝伯謂張暢曰賓至有禮主人宜以禮接暢曰昨見衆賓至門未為)
(有禮孝伯曰非是賓至無禮直是主人怱怱無丨丨調度耳)臣賓(隋書禮儀志明堂尊於别第朝諸侯重於宴丨丨)狡
賓(郭璞山海經圖贊峳峳之來乃致丨丨)通賓(張衡天象賦從官肅侍謁者丨丨)舜賓(駱賓王詩闢門通丨丨比)
(屋封堯德)越賓(孟郊詩湘瑟颼飀弦丨丨嗚咽歌)貢賓(釋廣宣詩更向青雲領丨丨)主賓(劉詵詩丨丨二美古)
(稱難笑語輕舟十八灘)對賓(吳萊詩北海誰求隱東都或丨丨)吳賓(楊維楨詩面縳西向為丨丨)孫賓(遼史)
(道宗紀三河縣民丨丨及其妻皆百歲)
百年賓(嵇康答難養生論若以肴酒為壽則未聞高陽有黃髮之叟也若以充性為賢則未聞鼎食有丨丨之丨也)白
頭賓(鄭據九老會詩東洛幽閑日暮春邀歡多是丨丨丨)粉署賓(舒頔落梅歌疇昔開伴丨丨丨東風輕點泓池銀)
補註為賓(左傳叔弓聘于晉晉侯使郊勞辭曰寡君使弓來繼舊好曰女無敢丨丨)門賓(後漢書朱穆傳論田竇衛)
(霍之游客廉頗翟公之丨丨進由勢合退由衰異)娛賓(晉書陸喜傳讀幽通思玄四愁而作丨丨九思)疎賓(晉書楊軻)
(傳少好易長而不娶學業精微養徒數百常食麤飲水衣褐緼袍人不堪其憂而軻悠然自得丨丨異客音旨未曾交也)筮賓
(唐書禮樂志皇子冠前三日本司帥其屬筮日丨丨於聽事)
幕内賓(黃滔詩越城吳國結良姻交發芙蓉丨丨丨又宋褧詩不用鞭笞了官事笑談容得幕中賓)繡君賓(漢書)
(原涉傳哀平間處處有豪傑其名聞州郡者霸陵杜君敖池陽韓又孺馬嶺丨丨丨皆有謙退之風)
濱(唐韻必鄰切集韻韻會正韻卑民切並音賓)
補藻東濱(梁書元帝紀坐廟堂以朝四夷登靈臺而望雲物禪梁甫而封泰山臨丨丨而禮日觀岑安卿詩琴書曾遠訪)
(訪我海丨丨)九濱(九歌朝四靈于丨丨註大海丨曲之丨也)八濱(阮籍答伏義書螭浮丨丨以濯鱗鼈娛行潦而羣逝)
窮其濱(劉詵詩人生會心處何必丨丨丨)滄浪濱(胡天游詩摩挲兩足共世走將來濯彼丨丨丨)青城濱
(揭祐民詩遺黎當道隅涕說丨丨丨)
補註渭濱(宋書樂志周文獵丨丨遂載呂望歸)江濱(王筠詩獻璫依合浦懷珮似丨丨李中詩烟冷暮丨丨高歌散)
(誕身)
越溪濱(張蠙詩劣馬再尋商嶺路扁舟重寄丨丨丨)曲池濱(韋應物詩細雨丨丨丨)
鄰(唐韻力珍切集韻韻會正韻離珍切並音粼)
補藻背鄰(左傳棄信丨丨患孰恤之)傍鄰(北史孝行傳閻元明少而至孝行著鄉閭母亡服終心喪積載每忌日悲)
(動丨丨)空鄰(盧綸詩古原收野燎寒笛怨丨丨)荒鄰(陳與義詩田鶴吟相應我獨無丨丨)春鄰(吳景奎詩沈香)
(火暖錦承塵叵羅羔酒生丨丨)伺鄰(丁復詩雛弄娛依坐雞鳴服丨丨)禪鄰(張著詩留偈别丨丨)
晉不鄰(左傳丨丨丨矣)叱突鄰(魏書道武帝紀登國四年二月癸巳至女水討丨丨丨部大破之)析支鄰
(蘇頲詩地與丨丨丨)有誰鄰(姚合詩此世逍遥應獨得古來閑散丨丨丨)南城鄰(司馬光詩君家在何許遠與丨)
(丨丨)西湖鄰(蘇軾詩欲卜丨丨丨)山鬼鄰(元好問詩朝從木石遊暮將丨丨丨)雪香鄰(李蓘詩亭擬丨丨丨)
補註郭鄰(書囚蔡叔於丨丨孔傳丨丨中國之外地名)結鄰(開元遺事李衛公硯名丨丨言丨為丨好也)僧
鄰(姚合詩修篁半庭影清磬幾丨丨)
懷遠鄰(宋書樂志章洪德邁威神感殊風丨丨丨)魚鼈鄰(劉晝新論龍之潛也慶雲未附則與丨丨為丨)
鱗(廣韻力珍切集韻離珍切並音鄰)
補藻碧鱗(梁書蕭子雲傳清廟登歌而稱我牲以潔三朝食舉猶詠朱尾丨丨)渙鱗(郭璞詩閶闔西南來潛波丨丨)
(起)隱鱗(嵇康卜疑集將進伊摯而友尚父乎寧丨丨藏彩若淵中之龍乎)回鱗(梁昭明太子啟今因去鴈聊寄芻蕘)
(如遇丨丨希垂玉翰)冰鱗(江淹詩丨丨不能起水鳥望川梁)腐鱗(傅休奕詩靈龜有枯甲神龍有丨丨)小鱗(元稹)
(詩雲卷在孤岫龍潛為丨丨)毛鱗(王令詩酸腸生丨丨)清鱗(利登詩鼎沸無丨丨)瓊鱗(夏允彛垂絲海棠賦映寶)
(粟於朝幌疊丨丨於砌碝)煮鱗(朱長春詩喚婦當爐自丨丨)
一寸鱗(蘇軾詩棄置丨丨丨)
補註棄鱗(後漢書仲長綂傳飛鳥遺跡蟬蜕亡殼騰蛇丨丨神龍喪角)潛鱗(宋書樂志西川無丨丨北渚有奔鯨)
金鱗(宋史樂志龍丨其丨烏赤其色)珠鱗(淮南子含丨丨施綸組以貧其財深鑿高壟以盡其力)半鱗(郭璞山海)
(經圖贊䲃之為狀半鳥丨丨)蛇鱗(郭璞山海經圖贊萬事皆然豈伊丨丨)海鱗(張衡西京賦丨丨變而成龍)沈
鱗(陶弘景答謝中書書曉霧將歇猿鳥亂鳴夕日欲頽丨丨競躍)
萬瓦鱗(王珪詩氣動千峰翠光浮丨丨丨)
麟(唐韻集韻韻會正韻並力珍切音鄰)
補藻感麟(春秋左傳杜預序疏麟是仲尼所感而書為丨丨而作)辨麟(宋史五行志嘉祐三年交趾貢異獸二初)
(本國稱貢麒麟既至樞密使田况丨其非丨詔止稱異獸)睹麟(越絶書孔子懷聖承弊無尺土所有一民所子丨丨垂涕傷民)
(不得其所說苑孔子歷七十二君卒不遇故丨丨而泣哀道不行於是退作春秋明素王之道以示後人)捶麟(孝經古契孔子)
(夜夢豐沛邦有赤烟氣起顔回子夏往觀之驅車到楚西北范氏之廟見芻兒丨丨傷其前左足)舞麟(薛綜鳳頌百獸翔感)
(儀鳳丨丨)金麟(范成大夜宴曲丨丨噴香烟龍蟠)朝麟(馮子振十八公賦捋怒鬚於晝虎晞衝髮於丨丨)郊麟
(王逢詩丨丨初隱遁)魯麟(丁鶴年詩却抱遺經泣丨丨)坰麟(王慎中詩岡鳳輝難集丨丨跡自閑)戕麟(祝允明詩)
(魯野遂丨丨)
籋雲麟(蘇軾詩世有丨丨丨)
功成於麟(公羊傳註人道浹王道備必止於麟者欲見撥亂丨丨丨丨猶堯舜之隆鳳凰來儀故麟於周為異春秋記以)
(為瑞明太平以瑞應為效也)
補註小麒麟(蘇軾詩肯向西湖留數月錢塘初識丨丨丨)一角麟(元好問詩誰是荆州丨丨丨)
珍(唐韻陟鄰切集韻知鄰切並音真)
補藻犀珍(唐書李勉傳居官久未嘗抆飾器用車服後詔歸至石門盡搜家人所蓄丨丨投江中)美珍(李尤安哉)
(銘食彼丨丨思此鹿鳴)環珍(陳琳神武賦總輯丨丨茵氊幕幄)道珍(江淹蓮花賦一為丨丨二為世瑞)稱珍
(崔融甘露表獻之瓊爵掩魏殿而丨丨)最珍(吳融詩千年伏菟帶龍鱗太華峰頭得丨丨)韜珍(楊維楨太公璜賦丨)
(吾丨而不耀兮時固有所待也)邸珍(北史丨丨傳丨丨字安寶本中山上曲陽人也從齊神武出山東神武起義信都拜珍長)
(史封上曲縣侯除殷州刺史)曲珍(宋史丨丨傳丨丨字君玉隴干人也元祐初為環慶州總管夏人寇涇原珍擣虚馳三百)
(里破之曲律山俘斬千八百人進東上閤門使)
世莫珍(姚燧詩所貴故山樹寧計丨丨丨)周石珍(南史丨丨丨傳丨丨丨建康之厮隸也世以販絹為業身長七)
(尺頗閑應對太清三年封南豐縣侯)
補註國珍(漢書宣帝紀甘露二年呼韓邪單于願奉丨丨朝三年正月)效珍(晉書樂志西旅獻&KR0729;扶南丨丨)
瞋(唐韻昌真切集韻韻會正韻稱人切並音真亦作嗔)
補藻被瞋(張緼詩高心又丨丨)
君勿嗔(許謙詩寄語悠悠行路人乾坤設險丨丨丨)意誰嗔(鄭元祐詩擉鼈歸來還自笑聞雞起舞丨丨丨)旁
人嗔(湯顯祖詩滅沒丨丨丨)
補註睅目瞋(蘇軾詩丨丨知誰丨皤腹空自脹)天公嗔(陸游詩吾言未竟且復止剩發幽奥丨丨丨)
塵(廣韻直珍切集韻韻會正韻池鄰切並音陳)
補藻下塵(戰國策楚襄王遣子良北獻地於齊齊使人以甲受東地昭常應齊使曰我典主東地且與死生悉五尺至六)
(尺三十餘萬敝甲鈍兵願承丨丨)臨塵(漢書地理志鬱林郡丨丨縣註莽曰監塵)珠塵(拾遺記憑霄雀常遊丹海之際)
(銜青砂珠積成隴阜其珠輕細風吹如塵起名曰丨丨故仙人方回遊南嶽讚曰丨丨圓潔輕且明有道服者得長生)蕃塵
(阮籍大人先生傳先生乃舒虹霓以丨丨傾雪盖以蔽明)外塵(梁武帝淨業賦過恒發於丨丨累必由於前境)窮塵(鮑照)
(蕪城賦莫不埋魂幽石委骨丨丨)湔塵(劉禹錫楚望賦上鏡下冰丨丨濯烟)少塵(曹松詩池上分行種公庭覺丨丨)
遠塵(曹松長安春日詩浩浩看花晨六街揚丨丨)
輦轂塵(張喬曲江春詩一片鳧鷖水千秋丨丨丨)五陵塵(張喬詩其如為名利歸踏丨丨丨)過嶺塵(張喬)
(詩巴客青冥丨丨丨雪崖交映一川春)寺外塵(韋莊不出院楚公詩履帶階前雪衣無丨丨丨)院門塵(釋元幽詩)
(三萬蓮經三十春半生不踏丨丨丨)務勿塵(晉書段匹磾傳東郡鮮卑人也種𩔖勁健世為大人父丨丨丨遣軍助東海王)
(越征討有功王浚表為親晉王封遼西公嫁女與丨丨丨以結鄰援)
補註芳塵(隋書音樂志丨丨載仰祀典無騫)振塵(淮南子得道之兵車不發軔騎不被鞍鼓不丨丨旗不解卷)
表塵(清虚子金蕾珠蘖玉濤丨丨)垢塵(阮籍詩季葉道陵遲馳騖紛丨丨)客塵(梁武帝淨業賦既除丨丨又還)
(自性)後塵(崔駰文幸得充下館序丨丨以竭其拳拳敢進一言)
隔路塵(羅鄴水簾詩若將此水為霖雨更勝長垂丨丨又韋莊詩嵩山不改千年色洛邑長生一路塵)丨名利塵
(張喬詩無窮丨丨丨軒盖逐年新)心生塵(陸游詩望古踴躍丨丨丨)六根塵(王惲詩禄美勝於三品料臘香清徹)
(丨丨丨)
陳(唐韻直珍切集韻韻會正韻池鄰切並音塵)
補藻布陳(書外事汝陳時臬傳言外土諸侯奉王事汝當丨丨是法)逝陳(詩胡丨我丨箋上云不入我門則不得入)
(所居之宮故知丨丨者至公館之塗也)郢陳(史記秦始皇紀二十三年秦王游至丨丨荆將項燕立昌平君為荆王反秦于)
(淮南)居陳(史記孔子世家孔子丨丨三歲)宛陳(史記貨殖傳秦夏梁魯好農而重民三河丨丨亦然)楚陳(漢書高惠)
(高后孝文功臣表漢興自秦二世元年之秋丨丨之歲初以沛公總帥雄俊三年然後西滅秦立漢王之號)口陳(漢書張延)
(壽傳延壽已列位九卿既嗣侯國在陳留别邑在魏郡租入歲千餘萬延壽自以身無功德何以能久堪先人大國數上書讓減戶)
(邑又因弟陽都侯彭祖丨丨至誠天子以為有讓乃徙封平原幷一國戸口如故而租税減半後漢書竇融傳帝授融為凉州牧復)
(上書曰書不足以深達至誠故遣劉鈞丨丨肝膽)願陳(漢書東方朔傳丨丨泰階六符)條陳(漢書李尋傳臣謹丨丨所)
(聞)舛陳(宋書歷志雖七率丨丨而猶紀恊甲子氣朔俱終)面陳(梁書武帝紀天監十年秋七月詔曰昔公卿丨丨載)
(在前史令僕陛奏列代明文)詭陳(周書文帝紀齊神武問太祖軍事口對雄辯以為非常人留之太祖丨丨忠欸乃得反)
式陳(隋書音樂志載擇良辰丨丨高宴)筵陳(隋書音樂志享薦三清丨丨四璉)徑陳(揚子或問為政有幾曰思)
(斁或問思斁曰昔在周公征于東方四國是王召伯述職蔽芾甘棠其思矣夫齊桓公欲丨丨陳不果内執袁濤塗其斁矣夫)甘
陳(陸機詩將遵丨丨迹收功單于旃註謂甘延壽陳湯也)屢陳(嵇康太師箴利巧愈競繁禮丨丨)新陳(蘇舜欽李)
(莊詩酒&KR1062;丨丨常得醉花開番次不知秋)堂陳(司馬光瞻彼南山詩於壺於閎於丨於丨)具陳(龔璛詩十宵九夢遣分身)
(世事翻騰可丨丨)
侯莫陳(魏書太祖道武帝紀天興二年遣建義將軍庾真越騎校尉奚斤討厙狄部帥葉亦千宥連部帥竇羽泥于太渾川)
(破之進破丨丨丨部𫉬馬牛羊十餘萬頭)五瑞陳(隋書音樂志垂旒馮玉丨丨交丨李尤武庫銘聖人垂象五兵已陳)硯
墨陳(李尤墨硯銘書契既造丨丨乃丨)自說陳(曹植詩願欲披心丨丨丨)旨酒陳(張衮樂章哲后躬享丨丨)
(斯丨)農噐陳(杜甫詩思見丨丨丨何當甲兵休)鼉獺陳(杜甫詩搪突丨丨丨)舞袖陳(張喬詩歷歷瑶琴丨)
(丨丨飛紅拂黛憐玉人)水陸陳(和凝詩進食門前丨丨丨大官齋潔貢時新)萬事陳(許謙詩亂峯盡處接浮雲)
(東望悠悠丨丨丨)迹已陳(舒頔落梅歌歸來天上丨丨丨心腸鐵石見無因)祖帳陳(宋无詩曲動陽關疊尊移)
(丨丨丨)轍跡陳(宋无詩老恐襟期斷悲懷丨丨丨)玉衣陳(貢師泰詩恍若鐵馬起空留丨丨丨)白石陳
(張雨詩壇上纍纍丨丨丨)
補註星陳(晉書樂志冠盖雲集罇俎丨丨)
廣樂陳(趙光逢梁郊祀樂章明粢薦丨丨丨)土風陳(石沆詩自無塵事到各有丨丨丨)袖香陳(王鏳詩薰)
(畫丨丨丨)
春(廣韻昌脣切集韻韻會樞倫切並蠢平聲)
補藻盛春(後漢書魯恭傳和帝初立議擊匈奴恭上疏諫曰今乃以丨丨之月興發軍役擾動天下非所以垂恩中國改)
(元正時由内及外也)居春(隋書音樂志帝出於震蒼德於神其明在日其德丨丨)翹春(集仙傳茂實者丨丨之明珠也)
茂春(應㻛文質論百糓麗於土芳華丨於丨)苦春(王建詩御厨不食索時新每見花開即丨丨)釀春(趙東曦飲)
(酎用禮樂賦丨之於丨乘陽氣也飲之於夏順天時也)俗春(元稹詩芰葉迎僧夏楊花度丨丨)半春(李建勲詩誰道)
(江南要雪難丨丨猶得倚樓看)前春(歐陽脩詞憶得丨丨有箇人人共)同春(郭鈺詩枯槁皆丨丨)燃春(王慎中詩)
(丨丨火樹紛無數)選春(陳子龍垂絲海棠賦發曉簾以丨丨觸澹歡於微眴)
紹興春(花譜牡丹一名丨丨丨)石&KR0917;春(王維詩去問珠官俗來經丨丨丨)益州春(王建詩少年為客好)
(况是丨丨丨)顧渚春(劉禹錫試茶歌何况蒙山丨丨丨白泥赤印走風塵)浩劫春(林寬詩西母一杯酒空言丨丨)
(丨)散誕春(陸龜蒙詩殷勤解却丁香結縱放繁枝丨丨丨)一川春(張喬谷口詩雲崖交映丨丨丨又韓偓詩渺瀰)
(三島浪平遠一樓春)五嶺春(張喬詩浪動三湘月烟藏丨丨丨又陳孚詩玉鳧波暖驪山曉金犢烟横繡嶺春)寂寞
春(韋莊詩異國清明節空江丨丨丨)十二春(陳陶詩常思劍浦越清塵荳蔲花紅丨丨丨)草自春(陳陶詩古)
(往人何在年來丨丨丨)次第春(陳陶詩燕臺下榻玉為人月桂曾輸丨丨丨)整兩春(林逋詩低折滄洲簿無書)
(丨丨丨)淡淡春(司馬光詩園林丨丨丨)河陽春(蘇軾贈潘谷詩潘郎曉踏丨丨丨)玉墀春(周必大詩)
(喜沉刁斗夜遠布丨丨丨)物外春(劉因詩胸中丨丨丨)北固春(劉基詩花明丨丨丨)萬頃春(羅倫詩釀得新)
(城丨丨丨)
祭戶以春(隋書禮儀志祔丨之禮並凖時饗其司命丨丨丨竈以夏門以秋行以冬)
補註平春(後漢書章帝紀建初四年四月封皇子伉為千乘王全為丨丨王注丨丨縣屬江夏郡)上春(宋書樂志)
(皇乎備矣有事丨丨歲華紀麗龜人以丨丨釁龜策占兆審卦之吉凶)麗春(齊書文學傳贊學亞生知多識前仁文成筆下)
(芬藻丨丨)冬春(隋書音樂志感茲霜露事彼丨丨)千春(杜甫朝獻太清宮賦青陸獻丨丨之祥)
冰迎春(淮南子水嚮冬則凝而為冰丨丨丨則泮而為水)玉座春(杜甫詩竹送清溪月苔移丨丨丨)花上
春(張子容詩此夜江中月流光丨丨丨)指下春(劉言史詩宛如摘山時自歠丨丨丨)洞中春(張喬詩夜窗峯頂曙)
(寒澗丨丨丨又異花天上墮靈草雪中春)鳳樓春(張喬詩雲離僧榻曙燕遠丨丨丨)兩鄉春(張喬别參軍詩嶺分)
(中夜月江隔丨丨丨)借與春(李山甫詩深知造化由君力試為吹嘘丨丨丨)御水春(羅鄴詩杯傾竹葉侯門月馬落)
(桃花丨丨丨又黃滔詩鶯聲歷歷秦城曉柳色依依灞水春)柳條春(黃滔詩月狖聲和琴調咽烟村景接丨丨丨又石沆)
(詩雙堤柳夾春)啼破春(曹松長安春日詩御柳舞着水野鶯丨丨丨)舊國春(陳陶詩拂石先天古降龍丨丨丨)
㶚陵春(韋莊别李秀才詩前年相送丨丨丨今日天涯各避秦)千古春(韋莊詩草占一方綠樹藏丨丨丨)瑶
林春(楊萬里詩梅仙曉沐銀浦水冰膚别放丨丨丨)謝家春(元好問詩池塘春草丨丨丨)穀雨春(唐寅詩櫻)
(笋難酬丨丨丨)
津(唐韻將鄰切集韻韻會正韻資辛切並音蓁)
補藻競津(晉書殷仲堪傳端本正源者雖不能無危其危易持苟啟丨丨雖未必不安而其安難保此最有國之要道古)
(今賢哲所同惜也)蒲津(唐書地理志河中府河西縣有丨丨關一名蒲坂李商隱河中新亭詩獨留巧思傳千古長與丨丨)
(作勝遊)津津(莊子南榮趎請入就舍召其好去其所惡十日自愁復見老子老子曰汝自灑濯孰哉鬱鬱乎然而其中丨丨)
(乎猶有惡也)饒津(阮瑀文質論言多方者中難處也術丨丨者要難求也意弘博者情難足也性明察者下難事也)赮
津(郭璞蜜蜂賦吮瓊液於懸峰吸丨丨乎晨景)錦津(盧照鄰窮魚賦洗靜月浦涵丹丨丨)凝津(崔融甘露表天地合)
(而丨丨陰陽和而灑潤)樓津(黃滔省試奉詔漲曲江池詩漸平連杏岸旋闊映丨丨)舊津(陳山甫禹鑿龍門賦龍躍)
(新渚魚迷丨丨)醉津(楊維楨曹娥碑賦嬙完父於傷槐兮娟代父於丨丨)
冶坂津(魏書明元帝紀泰常八年三月乙丑濟河而北西之河内造浮橋於丨丨丨)無航津(郭璞山海經序丨丨)
(之丨豈蒼兕之所涉)水滿津(陳基詩西郭維舟丨丨丨從容鄭圃得尋真)去年津(龔璛詩不應繫舟處猶是丨丨)
(丨)灞陵津(余闕詩高標䨇闕外流影丨丨丨)
補註玉津(黃庭經註口中液流名丨丨)
秦(唐韻匠鄰切集韻韻會正韻慈鄰切並音螓)
補藻晉秦(史記秦本紀周王使人告難於丨丨秦穆公將兵助晉文公)謝秦(史記晉世家惠公夷吾元年使邳鄭)
(丨丨曰始夷吾以河西地許君今幸得入立大臣曰地者先君之地君亡在外何以得擅許秦者寡人爭之弗能得故丨丨)馳
秦(史記魏世家無忌謂魏王曰今不存韓二周安陵必危楚趙大破衛齊甚畏天下西向而丨丨入朝而為臣不久矣)哭秦
(後漢書臧洪傳論可謂懷丨丨之節存荆則未聞也)蹈秦(阮籍大人先生傳提齊而踧楚挈趙而丨丨)殉秦(潘岳寡婦)
(賦感三良之丨丨兮甘捐生而自引)傾秦(張恊七命或馳名丨丨或夜飛去吳)離秦(曹松長安春日詩徒云多失意猶自)
(惜丨丨)别秦(廖匡圖詩遥山帶日應連越孤雁來時想丨丨)遭秦(吕牧書軸賦丨丨則玉質斯焚入漢則石渠可踐)
亡秦(王逢詩馬化一龍猶王晉楚存三戸未丨丨)
法網秦(何夢桂蛟龍歌時非丨丨丨)
補註齊秦(左傳先軫曰使宋舍我而賂丨丨藉之告楚)襲秦(史記趙世家武靈王自號主父將士大夫欲從雲中)
(九原直南丨丨)周秦(漢書元帝紀壬人在位而吉士壅蔽重以丨丨之弊民漸薄俗去禮義觸刑法)南秦(周書文帝紀改)
(丨丨為成州)
頻(唐韻符真切集韻韻會毗賓切並音顰)
補藻國步頻(詩丨丨斯丨)征戍頻(李嶠詩夜夜風霜苦年年丨丨丨)繫馬頻(杜甫詩絶域歸舟遠)
(荒城丨丨)丨書信頻(白居易詩復愧嘉招丨丨丨)積葉頻(林寬詩風帳孤螢入霜階丨丨丨)思方頻
(曹松詩無時不動詠滄島丨丨丨)玉漏頻(韋莊歲除對王秀才詩我惜今宵促君愁丨丨丨)沐恩頻(翁承贊詩)
(得侍丹墀官異寵此身何幸丨丨丨)驛使頻(楊奐詩官路人家少邊城丨丨丨)酒行頻(文彦博詩飛觴無算丨丨)
(丨)三顧頻(韓駒簡李道夫詩猶記一麾去敢論丨丨丨)授鉞頻(張翥詩天子臨軒丨丨丨)杵臼頻(趙庚)
(詩連夜縫紉辦今朝丨丨丨)顧影頻(李俊民詩長對菱花丨丨丨)入貢頻(張循之詩執玉來朝遠還珠丨丨丨)
曉饌頻(楊維楨詩葉卷檳榔丨丨丨)拂拭頻(陳高詩深慚欲報無瓊玖感戴寧忘丨丨丨)剪燭頻(楊載)
(詩鷫鸘裘煖鳴鞭疾翡翠簾深丨丨丨)
補註仁頻(仙藥錄檳榔一名丨丨)
歸夢頻(曹松詩不辭更住醒還醉太一東峰丨丨丨)落梅頻(張翥詩紅蠟光深行酒罷玉龍聲急丨丨丨)
蘋(唐韻符真切正韻毘賓切並音頻)
補註綠蘋(傅亮登龍岡賦羡翔羽之嬉林樂丨丨之在流)
暮江蘋(劉永之詩夢繞西州歸雁遠何時同采丨丨丨)
顰(玉篇正韻並毗賓切音貧亦作嚬)
補藻凝顰(李羣玉詩蒼梧雲水晩離思空丨丨)有顰(吳融詩有恨都無語非愁亦丨丨)深顰(司馬光詩使君)
(如獨樂衆庶必丨丨)淺顰(袁易詩兹晨效丨丨)施顰(譚貞良笑賦邯武擬而失媚丨丨效而見惡)
含空顰(蔡襄詩暮山紫翠丨丨丨)
補註學嚬(宋書顔延之傳奕棋之蔽悦彼之可而忘我不可丨丨之蔽將求去蔽者念通怍介而已)
嚬(玉篇蒲民切廣韻符真切集韻𩔖篇韻會正韻毗賓切並音頻)
補藻笑嚬(劉基詩重以貽丨丨)
銀(唐韻語巾切集韻韻會正韻魚巾切並音誾)
補藻出銀(後漢書郡國志益州郡䨇柏丨丨)銅銀(後漢書公孫述傳李雄復說述曰蜀地沃野千里土壤膏腴果)
(實所生無穀而飽女工之業覆衣天下名材竹幹噐械之饒不可勝力又有魚鹽丨丨之利)來銀(舊唐書地理志龍州丨丨)
(縣)烹銀(五代史東漢世家五臺僧繼顒於柏谷置銀冶募民鑿山取礦丨丨以輸劉氏仰以足用)赤銀(山海經註銀牙)
(生銀坑内石縫中狀如亂絲紅色者上丨丨也)純銀(魏武帝上雜物疏御物三十種有丨丨參帶臺硯一枚)披銀(梁簡)
(文帝梅花賦或承陽而發金乍雜雪而丨丨)融銀(徐夤過驪山賦丨丨液雪疏下土之江河帖玉懸珠皎窮泉之日月)化
銀(周賀詩唯留煨藥火不寫丨丨方)寸銀(蘇軾詩疎木掛丨丨)散銀(楊公回詩白花如丨丨)
丹砂銀(蘇軾詩要是丨丨丨)凸地銀(王鏳詩山黯浮空髻江明丨丨丨)鬢絲銀(吳全節詩道心如水丨丨)
(丨)撒花銀(汪元量詩北師要討丨丨丨官府行移逼市民)鮮于銀(後漢書劉虞傳韓馥等又請虞領尚書事承制)
(封拜復不聽遂斬使人於是選掾右北平田疇從事丨丨丨蒙險間行奉使長安獻帝既思東歸見疇等大悦)
補註貢銀(書註梁州丨丨)黃銀(宋書符瑞志王者不藏金玉則丨丨紫玉光見深山西京雜記上林苑有丨丨樹十)
(株梁簡文帝詩中息綰丨丨)乞銀(周書武帝紀保定三年正月于丨丨城置銀州)銷銀(桓法闓詩丹成方轉石鑪變欲)
(丨丨)瀉銀(許敬宗奉和喜雪應制詩飄河共丨丨委樹還重璧)爛銀(盧仝月蝕詩丨丨盤從海底出出來照我草屋東)
服水銀(神仙傳封君達隴西人丨煉丨丨年百歲視之如年三十許)燭用銀(元稹詩玉饌薪燃蠟椒房丨丨丨)
鬚如銀(陸游詩凜然丨丨丨)
垠(廣韻語巾切集韻韻會魚巾切韻會疑巾切並音銀)
補藻南垠(劉楨書丨丨之金登窈窕之首)
補註無垠(史記孟荀傳其語閎大不經必先騐小物推而大之至於丨丨晉書樂志德博化隆道昌丨丨)天垠(張恊)
(七命踰丨丨越地隔過汗漫之所不遊躡章亥之所未跡)
筠(唐韻為贇切集韻韻會于倫切並音荺)
補藻司馬筠(南史丨丨丨傳筠晉譙王七代孫少孤貧好學師劉瓛為尚書左丞卒於始興内史)鄧季筠(五代)
(史李存孝傳梁驍將丨丨丨引軍出戰存孝舞矟擒之)
補註冒霜筠(任昉詩故人有所贈稱以丨丨丨)故山筠(袁桷詩低徊吾不恨應有丨丨丨)
巾(集韻韻會正韻並居銀切音&KR0008;)
補藻服巾(宋書禮志魏武擬古皮弁裁縑帛以為裌裌本未有岐荀文若巾之行觸樹枝成岐因而弗改通以為慶弔服)
(巾形如裌而横著之古尊卑共服也今國子太學生服單衣以為朝服執一卷經以代手板居士野人皆丨丨焉)取巾(唐書)
(禮樂志皇帝搢珪盥手黃門侍郎跪丨丨于篚興以帨受巾跪奠于篚又取瓚于篚興以進皇帝受瓚侍中酌水奉盤皇帝洗瓚黃)
(門侍郎授巾如初)頂巾(麻姑壇記丨丨作髻餘髮垂之)抗巾(應璩與崔瑗書豈有亂首丨丨以入都城衣不在體而以)
(適人乎)
拭淚巾(韋莊詩相看又見歲華新依舊楊朱丨丨丨)一揞巾(蘇軾有謝陳季常贈丨丨丨詩)奪虎巾(尹廷)
(高詩此行早獻安南策露布爭傳丨丨丨)不屋巾(劉弇詩閒整西風丨丨丨)
補註青巾(後漢書光武帝紀建武九年三月辛亥初致丨丨左校尉官)葛巾(晉書郭文傳步擔入吳興餘杭山中)
(窮谷無人之地倚木於樹苫覆其上而居焉亦無壁障時猛獸為暴入屋害人文獨宿十餘年卒無患害恒著鹿裘丨丨)手巾
(舊唐書少帝紀令内外官依上元元年九品以上文武官咸帶丨丨算袋)岸巾(唐書宋璟傳帝怒丨丨出側門)衣巾(王翰)
(詩幾欲西風斟别酒不堪零露滿丨丨)
夾羅巾(舊唐書文宗紀帝性儉素駙馬韋處仁戴丨丨丨謂之曰非所宜也)菱角巾(豫章記王鄰隱西山著丨丨丨)
民(唐韻集韻韻會正韻並彌鄰切音泯)
補藻教民(周禮地官大司徒以鄉三物丨萬丨而賓興之孟子后稷丨丨稼穡)誓民(周禮中春蒐田有司表貉丨丨)
靖民(左傳叔向使詒子産書曰今吾子相鄭國作封洫立謗政制參辟鑄刑書將以丨丨不亦難乎)使民(論語丨丨以時)
率民(宋書臨川王道規傳行成閨庭孝著隣黨足以敦化丨丨齊教軌俗)休民(梁書賀琛傳凡厥討召凡厥徵求雖關國)
(計權其事宜皆須息費丨丨不息費則無以聚財不丨丨則無以聚力故蓄其財者所以大用之也息其民者所以大役之也)蜀
民(魏書太宗明元帝紀河東丨丨黃思郭綜等率營部七百餘家内屬)白民(魏書孝莊帝紀建義元年六月己酉詔丨丨出)
(身外優兩階亦授實官)恒民(莊子今丘告我以大城衆民是欲規我以利而丨丨畜我也)鑿民(於陵子五帝丨丨心)
(心自私)猾民(韓非子丨丨愈衆姦邪滿野)精民(淮南子往古之世猛獸食丨丨注精善也)威民(阮籍通易論君)
(子正義以守位固法以丨丨)殘民(楊維楨詩風物感丨丨)秦民(胡天游詩餘生亦足老遼海避世豈必如丨丨)高
民(蔣德璟隱真賦念古丨丨有名無事)
邯鄲民(孔叢子丨丨丨以正月之旦獻雀於趙王綴以五絲)貪冒民(阮籍達莊論履霜露蒙塵埃者丨丨之丨也)
失宿民(傳休奕洪業篇蘭芷登朝肆下無丨丨丨)□中民(元稹詩社公千萬歲永保丨丨丨)一城民(戴復)
(古詩威行千里外手活丨丨丨)魚肉民(劉因詩莽莽荆榛路蚩蚩丨丨丨)海南民(釋惠洪詩夜舂博飯喫猶勝丨)
(丨丨)
補註萬民(書自朝至于日中昃不遑暇食用咸和丨丨詩孔曼且碩丨丨是若)勸民(禮記月令命野虞出行田原為)
(天子勞農丨丨毋或失時)鄉民(周禮大司馬簡稽丨丨以用邦國)敺民(孟子為湯武丨丨者桀與紂也)分民(史記)
(秦始皇本紀贊裂地丨丨以封功臣之後)貧民(魏書高祖紀太和十一年八月辛巳罷山北苑以其地賜丨丨)鰥民(魏書)
(太宗明元帝紀其簡宮人非所當御及執作伎巧自餘悉出以配丨丨)
惰游民(長編嘉熙七年蔡抗奏曰採銅皆丨丨之丨銅悉入官)
珉(唐韻武巾切集韻韻會眉貧切正韻彌鄰切並音岷)
補藻珣珉(葉茵詩誰記丨丨曾院宇)
補註堅珉(黃鎮成詩秪須成德化濡筆頌丨丨)翠珉(謝應芳詩府公遺愛霑幽壤禮部文章勒丨丨)
緡(唐韻武巾切集韻眉貧切並音珉)
補藻五百緡(世說補蘇子瞻卜居陽羡以丨丨丨買一宅夜聞老婦哭言舊居相傳百年一旦訣别問其居正丨丨丨)
(買者即取劵焚之不索其值)捐萬緡(戴復古詩犒軍丨丨丨)
貧(唐韻符巾切集韻韻會皮巾切正韻毗賓切並音頻)
補藻處貧(孟子辭富居貧疏重禄非所慕也故辭其富而丨丨)孤貧(漢書王莽傳莽獨丨丨因折節為恭儉)尤
貧(後漢書章帝紀建初元年正月詔三州郡國方春東作恐人稍受廩往來煩劇或妨耕農其各實覈丨丨者計所貸幷與之周)
(書唐瑾傳瑾好施與家無餘財所得禄賜常散之宗族其丨丨者又割膏腴田宇以賑之)哀貧(魏書高祖紀丨丨恤老王者所)
(先)寒貧(易林積雪大寒萬物不生陰制庶士時本丨丨)履貧(素履子門栽五柳庭植三荆扣角而歌採樵而詠士之丨)
(丨者也)初貧(韋莊晩春詩花開疑乍富花落似丨丨)說貧(王禹偁詩兄弟書來只丨丨)財貧(司馬光詩丨丨)
(非道貧已矣何嗟咨)療貧(馮夢楨詩腹笥寧丨丨)
孤竹貧(白雲子何必笑丨丨之丨而羡齊景之富)北郭貧(王融詩空嗟丨丨丨)懸磬貧(李嶠詩邑罕丨丨丨)
不離貧(林寬詩琢詩方到骨至死丨丨丨)一簞貧(崔塗詩方期五字達未厭丨丨丨)骨相貧(許棠詩淚)
(竭緣嗟丨丨丨)季子貧(劉永之詩舊彈長鋏馮煖老新著衡書丨丨丨)
補註下貧(後漢書明帝紀郡縣每因徵發輕為姦利詭責羸弱先急丨丨其務在均平無令枉刻)單貧(宋書傅隆)
(傳少孤又無近屬丨丨有學行不好交游)苦貧(優孟忼慨歌貪吏常苦富廉史常丨丨)羞貧(梁昭明太子啟雖此慙賤)
(而不丨丨綺服有時此言何述)
三官貧(商子貴人貧商貧農貧丨丨丨必削)舊日貧(韋莊投寄舊知詩摧殘不是當時貌流落空餘丨丨丨)著
書貧(貢奎詩自笑虛名成底事閉門何恨丨丨丨)
蒓(唐韻常倫切音純通作蓴)
補藻白蓴(四川志綿竹縣武都山出丨丨菜甚美)秋蓴(杜甫詩羔煑丨丨滑杯迎露菊新)野蓴(王鏳詩冥)
(心愜丨丨)
補註猪蓴(毛詩音義干寶云茆今之&KR1910;蹗草江東有之鄭小同云或名水戾一云今之浮菜即丨丨也)採蓴(南史)
(沈顗傳顗素不事家産逢齊末兵荒與家人并日而食或有饋其粱肉者閉門不受惟丨丨荇根供食以樵採自資怡怡然恒不改)
(其樂)紫蓴(方岳詩丨丨共煑香涎滑吐出新詩字字秋梅蕃祚詩吳儂愛丨丨)
淳(唐韻常倫切集韻韻會正韻殊倫切並音純)
補藻龐淳(隋書地理志廬陵人丨丨率多夀考)反淳(唐太宗詩澆俗庶丨丨)
太古淳(張養浩詩我愛雲莊好民風丨丨丨)
補註清淳(後漢書列女傳序詩書之言女德尚矣若夫賢妃助國君之政哲婦隆家人之道高士弘丨丨之風貞女亮明)
(白之節則其徽美未殊也而世典咸漏焉)
醇(唐韻常倫切集韻韻會正韻殊倫切並音純)
補藻默醇(嵇康答難養生論神以丨丨體以和成)
白蟻醇(黃庭堅詩江醪丨丨丨)傅巖醇(袁桷詩道傳莘野正學比丨丨丨)
純(唐韻常倫切集韻殊倫切並音淳)
補藻懿純(魏志文帝紀註爰暨三皇實秉道真降逮五帝繼以丨丨)彌純(魏書肅宗紀憑心象魏潛疑丨丨)金
純(王令詩惟吾衡父兄丨丨玉光輝)鏗純(韓𤦺詩大雅之奏聞丨丨)謝純(南史丨丨傳純字景𢡟景仁弟也劉毅鎮)
(江陵以為衛軍長史)
補註真純(晉書荀闓傳明帝嘗從容問王廙曰二荀兄弟孰賢廙荅以闓才明過邃帝以語庾亮亮曰邃丨丨之地亦闓)
(所不及)
脣(唐韻食倫切韻會船倫切正韻殊倫切並音漘)
補藻博脣(唐書婁師德傳師德長八尺方口丨丨深沉有度量)黑脣(燉煌實錄王禁字孟魯有盜發塜見禁賜盜者)
(酒夜告城門曰盜發塜禁賜酒以丨其丨明日入城丨丨者是也須臾盜為門吏所𫉬)凝脣(梁昭明太子啟冷風盛而結鼻)
(寒氣切而丨丨)小脣(李賀詩團鬢分蛛巢穠眉籠丨丨)饕脣(王鏳詩霜露落丨丨)胖脣(朱德潤詩丨丨脱乳睡涎)
(落殷紅淹眼春嬌生)霑脣(袁凱詩濁醪豈丨丨)
補註喉脣(梁書何點傳高祖詔點曰朕日昃思治尚想前哲况親得同時而不與為政丨丨任切必俟邦良誠望惠然屈)
(居獻替可徵為侍中)
倫(廣韻力迍切韻會正韻龍春切並音淪)
補藻辟倫(史記日者傳司馬季主曰君子處卑隱以辟衆自匿以丨丨)匹倫(楚辭靡有兮丨丨)知倫(馬祖)
(常詩襁褓免水火少長俾丨丨)
迷罔倫(阮籍達莊論繁稱是非背質追文者丨丨之丨也)
補註常倫(史記宋微子世家武王克殷訪問箕子武王曰於乎惟天陰定下民相和其居我不知其丨丨所序)朝倫
(晉書庾純傳宜加顯黜以肅丨丨)超倫(隋書高祖紀志節高妙越等丨丨)
罕同倫(李祁詩幕下貔貅十萬人幕中賓客丨丨丨)
綸(廣韻力迍切集韻韻會龍春切並音倫)
補藻飛綸(潘尼釣賦左援修竹右縱丨丨金鉤厲距甘餌垂芬)拖綸(劉禹錫楚望賦亦冇輕舟丨丨往復)
輪(廣韻力迍切集韻韻會正韻龍春切並音倫)
補藻敲輪(孟子疏庾公之斯遂不免抽取其矢而丨之于車丨之上)輿輪(後漢書輿服志叙聖人使天下之民物各)
(得安其性命無天昏暴陵之災是以天下敬而愛之愛之者欲其長久不憚力役相與起作宮室上棟下宇以雍覆之欲其長久也)
(敬之者欲其尊嚴不憚勞煩相與起丨丨旌旗章表以尊嚴之斯愛之至敬之極也)參輪(後漢書張衡傳丨丨可使自轉木雕)
(猶能獨飛)重輪(隋書音樂志烟雲同五色日月並丨丨)二輪(唐書曹王臯傳教為戰艦挾丨丨蹈之鼓水疾進駛于陳)
(馬)轂輪(易林雨師駕西濡我丨丨)裁輪(張衡週天大象賦既編梁以虹構亦丨丨而電警)舞輪(傅休奕正都賦)
(跳丸擲掘飛劍丨丨)出輪(張喬對月詩何人種丹桂不長丨丨枝)疾輪(文同詩馬行如丨丨)
膽囷輪(張養浩詩平生許國丨丨丨諤諤危言不顧身)月翻輪(馬祖常詩雨蝕蒼皮苔護石泉舂玉乳丨丨丨)
補註為輪(詩坎坎伐輪兮傳檀可以丨丨)隻輪(公羊傳秦伯將襲鄭晉人與姜戎要之殽而擊之匹馬丨丨無反者)
比輪(晉書食貨志元帝過江用孫氏舊錢輕重雜行大者謂之丨丨)㢠廻輪(潘岳西征賦徒觀其鼔枻丨丨灑鈎投網)華
輪(張恊七命丨丨方轂青盖雲浮)璧輪(梁簡文帝謝賜新歷表五司告肇萬壽載光琯叶丨丨慶休寶歷)飈輪(吳融)
(詩瘦難勝寶帶輕欲馭丨丨)蟾輪(吳融詩戲應過蚌浦飛合入丨丨)羽輪(劉永之詩冠裳千載遺瓊笥環佩三秋集)
(丨丨)火輪(首楞嚴經九情一想下洞丨丨身入風火二交過地)相輪(翻譯名義集佛進迦葉佛塔上施盤盖長表輪相經)
(中多云丨丨以人仰望而瞻相也)
淪(唐韻力迍切集韻韻會正韻龍春切並音倫)
補藻頓淪(抱朴子彼縱情恣慾而不妨其赫奕矣此敇身履道而不免於貧賤矣而不知榮顯者有幸而丨丨者不遇皆)
(不由其行也)道淪(淮南子人之情思慮聰明喜怒也故閉四關止五遁則與丨丨)精淪(郭璞山海經圖贊氣升太一丨)
(丨九泉)峾淪(郭璞江賦丨丨溛瀤乍浥乍堆注丨丨不平之貌)鼎淪(鄭鮮之詩七雄裂周紐道盡丨亦丨)時淪
(謝朓詩炎光缺風雅宗覇振丨丨)長淪(梁簡文帝何徵君銘德素丨丨)洪淪(王世貞金魚賦粻餘皇兮噏丨丨)迷
淪(真誥丨丨不)
寒泉淪(袁桷詩厚德靡有報淚與丨丨丨)
補註湮淪(舊唐書宣宗紀歲月滋久文字丨丨)
勻(唐韻羊倫切集韻韻會俞倫切並音云)
補藻貼勻(杜牧詩夜來微雨洗芳塵公子驊騮步丨丨)難勻(李建勲重臺蓮詩斜倚秋風絶比倫千英和露染丨)
(丨)不勻(李建勲春日金谷園詩晩雨來何定東風自丨丨韓偓詩酒勸杯須滿書羞字丨丨)細勻(鄭允端襪詩針縷丨)
(丨裁製好鴉頭休詫馬嵬坡)
攪來勻(施肩吾蜀茗詞薄烟輕處丨丨丨)岸莎勻(和凝詩鳳池冰泮丨丨丨柳眼花心雪裏新)瘦且勻
(梅堯臣詩公子自言吳生筆吳筆精勁丨丨丨)分兩勻(丁謂詩開齊丨丨丨)意思勻(程子詩漸覺東皇丨丨丨)朱
粉勻(貫雲石美人篇肌濃汗膩丨丨丨)
補註香勻(和凝詩貢橘丨丨䩋&KR0008;容星光初滿小金籠)
草光勻(貢奎詩貼雲鷹翅闊浮日丨丨丨)
旬(廣韻詳遵切集韻韻會松倫切正韻詳倫切並音紃)
補藻六旬(宋書歷志推二十四氣術置入紀年算外以餘數乘之滿度法三百四為積沒不盡為小餘丨丨去積沒不盡)
(為大餘命以紀筭外所求年雨水日也)元旬(宋書樂志歷丨丨律首吉)累旬(宋書謝述傳景仁有疾述盡心營視湯藥)
(餘食必嘗而後進不解帶不盥櫛者丨丨)依旬(唐明皇詩膏雨自丨丨)經旬(李建勲詩人方為醫者斷酒已丨丨)移
旬(曹松詩門繫釣舟雲滿岸借君幽致坐丨丨)
補註十旬(宋書顔延之傳丨丨九飯不能合飢業席三屬不能為寒)歷旬(應璩與廣川長岑文瑜書修之丨丨靜無)
(徵效)
巡(唐韻詳遵切集韻韻會松倫切正韻詳倫切並音旬)
補藻征巡(魏書高祖紀南北丨丨有司奏請治道)
天子巡(陳陶詩釣鼇年三十未見丨丨丨)花下巡(舒頔落梅歌惜花長歎丨丨丨見仁頓覺添酸辛)朝萬
巡(桓真人詩上帝丨丨丨)
補註周巡(魏書高祖紀太和十有七年九月庚午幸洛陽丨丨故宮基址)
馴(唐韻詳遵切集韻韻會松倫切正韻詳倫切並音旬)
補藻柔馴(列子周宣王之牧正有役人梁鴦者能養野禽獸委食于園庭之内雖虎狼鵰鶚之𩔖無不丨丨者雌雄在前)
(孳尾成羣異𩔖雜居不相搏噬也)求馴(嵇康難自然好學論鳥不毁以丨丨獸不羣而求畜)
九尾馴(隋書音樂志丨丨丨三足擾)虎狼馴(許棠詩野火丨丨丨)山猿馴(陳樵詩樹密丨丨丨)孰可
馴(張養浩詩麒麟掣斷黃金鎻為問羣仙丨丨丨)大許馴(張養浩詩清風一榻茅簷底六賊三尸丨丨丨)
鈞(唐韻居勻切集韻韻會規倫切並音均)
補藻二鈞(漢書律歷志龠其狀似爵其圜象規其重丨丨)淳鈞(淮南子歐冶生而丨丨之劍成)蕭鈞(唐書丨丨)
(傳瑀從子有才譽永徽中累遷諫議大夫弘文舘學士左武候屬盧文操跳堞盜庫財高宗以其職主幹當自盜罪死鈞曰囚罪誠)
(死然恐天下聞謂陛下重貨輕法任喜怒殺人帝曰真諫議也詔原死)
意行鈞(淮南子趨舍同誹譽在俗丨丨丨窮逹在時)
補註大鈞(宋書樂志三舞宜有總名可名丨丨之樂鈞平也言大魏三世以至隆平也)鴻鈞(王褒四子講德論丨)
(丨之世何物不樂)秉鈞(干寶論丨丨當軸之士身兼官以十數)
均(廣韻居勻切集韻韻會正韻規倫切並音鈞)
補藻為均(易丨丨疏此一節廣明坤象丨丨以其地道平均也)橈均(周禮考工記凡試廬事炙諸牆以眡其丨之丨)
(也)單均(魯語堯能丨丨刑法以儀民註儀善也)路均(周書宣帝紀大象元年二月癸亥詔曰河洛之地世稱朝市上)
(則于天陰陽所會下紀于地職貢丨丨)同均(鶡冠子五色不同采然其為好齊也五聲不丨丨然其可喜一也)氣均
(淮南子八月二月陰陽丨丨日夜分平)評均(劉子賞者所以辯情也評者所以繩理也賞而不正則情亂於實丨而不丨則)
(理失其真)和均(沈約詩惉懘以息丨且丨)
頒禽均(詩車攻集傳此章言其終事嚴而丨丨丨也)衆寡均(禮記丨丨丨而倍焉)平沈均(周禮考工記揉)
(輻必齊丨丨必丨又水之以眡其丨丨之丨也)子本均(唐書柳宗元傳柳人以男女質錢過期不贖丨丨丨則沒為奴婢宗)
(元設方計悉贖歸之)賦丈均(淮南子隧路亟行輜治丨丨丨處軍輯井竈通此司空之官也)晝夜均(符天纂圖秋分)
(八月中氣日出卯三刻日入酉三刻丨丨丨五十刻)力自均(王叡春草碧色詩造化功何廣陽和丨丨丨)逆旅均
(張養浩詩緬思霄壤間實與丨丨丨)
補註常均(宋書始安王休仁傳屬居戚近早延恩睦異禮殊義望越丨丨)德均(淮南子丨丨則衆者勝寡力強則智)
(者勝愚)
臻(唐韻側詵切音榛)
補藻畢臻(宋書符瑞志文帝元嘉十八年八月庚午會稽山陰商世寶𫉬白鳩眼足並赤何承天上表曰休珍雜沓景瑞)
(丨丨)載臻(宋書符瑞志何承天白鳩頌休祥丨丨榮光播慶)月臻(宋書符瑞志元嘉二十四年七月乙卯嘉禾旅生華)
(林園及景陽山園丞梅道念以聞太尉江夏王義恭上表曰有幽必闡無遠弗屆重譯歲至休瑞丨丨)遐臻(宋書臨川王道)
(規傳朝命遠暨玉帛丨丨異人間出何遠之有)霧臻(宋書袁豹傳華夷百濮雲會丨丨以此攻戰誰與為敵)縷臻(易林)
(安如泰山福壽丨丨)鬭臻(李翺江州南湖隄銘南北東西百里丨丨莫不用力金鎚響振)代臻(魏文帝寡婦賦三辰周兮)
(遞照寒暑運兮丨丨)
龍鳳臻(晉書樂志天地合德日月同榮垂景星丨丨丨甘露宵零)精靈臻(隋書音樂志羣望咸秩丨丨畢丨)儁
乂臻(應璩與武帝薦賁琳牋景雲浮則應龍翔治道明則丨丨丨)垢濁臻(阮籍元父賦甽澮不暢丨丨實丨)異
物臻(阮籍獼猴賦神姦形於九鼎而丨丨來丨)絡繹臻(唐無名氏詩殊祥丨丨丨)
補註澤臻(後漢書章帝紀丨丨四表遠人慕化)
榛(唐韻側詵切集韻韻會緇詵切並音臻)
補藻墟榛(唐書張延賞傳河洛當兵衝邑里丨丨)用榛(爾雅翼女贄丨丨者取榛有臻至之意)聚榛(黃花)
(鎮記禮鼠色如鼦冬時丨丨實於穴中若倉囷然多至三斗山氓多掘取之)周榛(李庾兩都賦丨丨秦莽平無柟餘)幽
榛(傅亮登龍岡賦比宇連甍丨丨四周)松榛(湯顯祖感宦籍賦巨海茸龍蚌以鋪文太華總丨丨而擾翠)
漢臯榛(張恊七命商山之果丨丨之丨)
補註開榛(宋書長沙王道憐傳芍陂良田萬餘頃堤堨久壞秋夏常苦旱義欣遣諮議參軍殷肅循行修理有舊溝引渒)
(水入陂不治積久樹木榛塞伐木丨丨水得通注)
姻(廣韻於真切集韻韻會正韻伊真切並音因)
補藻為姻(青箱雜記龍圖劉公曄未第前娶尚書晃之長女早亡而趙氏猶冇二妹復欲妻之劉曰若云武有之德則不)
(敢丨丨如言禹别之州則庶可從命盖劉公不欲七姨為匹意欲九姨議親故也遂娶九姨後生七子皆至大官)
補註壻父曰姻(後漢書順帝紀註妻父曰婚丨丨丨丨)
闉(唐韻於真切集韻韻會正韻伊真切並音因)
補藻斥闉(淮南子獵者逐禽車馳人趨各盡其力無刑罰之威而相為丨丨要遮者同所利也註闉塞也)内闉(張衡)
(天象賦郎將司戟于丹陛郎位含香于紫宸乃寄屏以持法控端門之丨丨)
宸(唐韻植鄰切集韻韻會正韻丞真切並音辰)
補藻捧宸(唐書兵志昭宗詔諸王閱親軍收拾神策亡散得數萬益置安聖丨丨保寧安化軍曰殿後四軍)嚴宸
(朱子詩晚侍丨丨)
寅(唐韻弋真切集韻韻會夷真切並音夤)
補藻甲寅(宋書歷志歷元不正故盜賊為害當以丨丨為元不用庚申)丑寅(易林築室水上危於一齒丨丨不徙)
(辰卯有咎)
引達於寅(漢書律歷志丨丨丨丨冒茆於卯)
嬪(廣韻符真切集韻韻會正韻毗賓切並音頻)
補藻六嬪(國語九妃丨丨陳妾數百)妻嬪(宋書臧質傳逼奪丨丨略市金帛)
中饋嬪(納延詩既無丨丨丨又乏南山粟)
齗(唐韻語巾切集韻魚巾切並音䖐)
補藻口齗(魏書甄琛傳天為黔首生鹽國與黔首障護假𫉬其利是猶富專丨丨不及四體也)
旻(廣韻武巾切集韻韻會眉貧切並音珉)
補藻天旻(薛士隆種竹賦若乃丨丨得助繁陰變暑蔭之以油雲沐之以時雨)
榮恕旻(宋史孝義傳樊景温陜州永城人丨丨丨雄州歸信人兄弟異居積年大中祥符中景温樗樹五枝并為一恕旻家)
(榆樹兩樹自合兩家感其異復義聚)
補註蒼旻(隋書高祖紀丨丨愛人幽明展事降神先路恊贊軍威)
彬(唐韻府巾切集韻韻會悲巾切並音豳)
補藻隣彬(任昉詩定是湘妃淚潛灑遂丨丨)唐彬(晉書丨丨傳丨丨字儒宗魯國鄒人也有經國大度而不拘行)
(檢少便弓馬好游獵晚乃敦悦經史尤明易經隨師受業還家教授恒數百人舉孝廉州辟主簿累遷别駕元康初拜使持節前將)
(軍領西戎校尉雍州刺史)卞彬(齊書丨丨傳丨丨字士蔚濟陰宛句人也才操不羣文多指刺州辟西曹主簿奉朝請員外郎)
(永元中為平越長史綏建太守)
鶉(廣韻常倫切集韻𩔖篇韻會正韻殊倫切並音淳)
補藻雁鶉(周禮庖人掌共六禽辨其名物註六禽丨丨鷃雉鳩鴿)宛鶉(廣志丨丨大於北鶉以供御)北鶉
(見上)
補註白鷯鶉(文獻通考宋至道元年四月貝州獻丨丨丨)
皴(廣韻集韻韻會並七倫切音逡)
補藻&KR1057;皴(劉弇詩痒興如丨丨)肉皴(楊萬里詩皮皴丨丨真老醜)松皴(袁桷詩倚風憐竹弱聽雪喜丨丨)
胡皴(楊朴詩數個丨丨徹骨乾一壺村酒膠牙酸)
遵(唐韻將倫切集韻韻會蹤倫切等韻祖倫切並音嶟)
補藻敬遵(宋書武帝紀丨丨天訓副率土之嘉願恢洪業於無窮)聿遵(宋書禮志古者天子親籍以供粢盛后夫)
(人躬𧖟以備祭服所以丨丨孝敬明教示訓也)式遵(宋書歷志天數漸差則當丨丨以為典事驗昭晢豈得信古而疑今舊唐)
(書昭宗紀承天御歷聖祚中興祗見宗祧克陳大禮皆禀高祖太宗之成制必循虞夏商周之舊經軒冕服章丨丨彝憲)往遵
(阮籍達莊論先生徘徊翺翔迎風而遊丨丨乎赤水之上來登乎隱坌之丘)竇遵(魏書丨丨傳遵善楷篆北京諸碑及臺殿)
(樓觀宮門題署皆遵書也)屈遵(北史丨丨傳字子度昌黎人也慕容垂以為博陸令道武南伐遵獨歸道武道武素聞其名拜)
(中書令)
循(唐韻詳遵切集韻韻會松倫切正韻詳倫切並音旬)
補藻持循(漢書賈誼傳此業壹定世世常安而後有所丨丨矣)
吏盡循(蔡襄詩除苛丨丨丨又黃鎮成詩喜見瘳民瘼無由傳吏循)
振(唐韻集韻韻會正韻並之人切音真)
補藻並振(阮籍大人先生傳合歡情而微授兮先豔溢其若神華姿曄以俱發兮采色煥其丨丨)
貧乏振(李尤耗門銘耗門值季位月在辰順陽布惠丨丨是丨)
補註振振(宋書樂志天地郊迎送神歌月御按節星驅扶輪遥興遠駕燿燿丨丨)
甄(廣韻側鄰切集韻韻會正韻之人切並音真)
補藻克甄(晉書元帝紀皇帝嗣建舊物丨丨)甄甄(楚辭九思鹿蹊兮&KR1811;&KR1811;貒貉兮蟫蟫鸇鷂兮軒軒鶉䳺兮丨丨)
精甄(李綱詩字字勞丨丨)永甄(紫微夫人詩三金可遊盤東岑宜丨丨)
補註阿甄(史記司馬穰苴傳齊景公時晉伐丨丨而燕侵河上齊師敗績注丨丨齊邑)
禋(唐韻於真切集韻韻會正韻伊真切並音因)
補藻南禋(舊唐書哀帝紀柳璨奏今年十月九日陛下親事丨丨先謁聖祖廟)惟禋(宋史樂志潔陳斯備昭格丨丨)
岷(廣韻武巾切集韻眉頻切韻會眉貧切並音民)
補註庸岷(宋書武帝紀北清海岱南夷百越荆雍稽首丨丨順軌)
椿(唐韻丑倫切𩔖篇敇倫切並音杶)
補藻庭椿(鳳池篇盧攜夢人贈句曰若問登庸日丨丨不染風後拜相庭下古椿一株雖狂風驟雨不濕不搖)香椿
(羣芳譜椿集韻作櫄夏書作杶左傳作橁今俗名丨丨)采椿(元好問詩溪童相對丨丨芽)
白崖椿(湧幢小品丨丨之巔有丨一枝道士夜半見樹頂霞裳羽衣數人盤桓其上雞初號乃散)
詢(唐韻相倫切集韻韻會正韻須倫切並音荀)
補藻内詢(北史周太祖紀論丨丨帷幄外仗材雄)謬詢(馮子振十八公賦殆典論之火浣將改評于丨丨)
恂(唐韻相倫切集韻韻會正韻須倫切並音荀)
補藻禹恂(李綱詩氣吞勁敵唐英衛力破羣兇漢丨丨)
范法恂(南史孝義傳吳郡丨丨丨妻褚氏亦勤苦執婦業)
峋(廣韻相倫切集韻韻會正韻須倫切並音荀)
補註嶙峋(宋史樂志永御皇極以綏兆民稱觴獻壽山岳丨丨)
漘(廣韻食倫切集韻韻會船倫切並音脣)
補藻駟望漘(馮子振十八公賦北毳狼胥之顔東筏丨丨之丨)
補註湖漘(戴良詩扁舟如可具同此老丨丨)
螺江漘(林鴻詩祖帳丨丨丨)
莘(集韻斯人切音辛)
補藻徐夢莘(宋史丨丨丨傳丨丨丨字商老臨江人紹興進士為三朝北盟會編三百五十卷擢直秘閣有集補有會)
(錄有讀書記志有集醫錄有集仙錄)
補註莘莘(梁書太宗王皇后傳丨丨玉帛升降有典)
堙(唐韻於真切集韻伊真切並音因)
補藻鬱堙(舊唐書文宗紀陰陽丨丨有傷和氣宜出宮女千人五坊鷹犬須減放)沉堙(劉弇詩桑梓脱丨丨)
屯(集韻韻會並株倫切音肫)
補藻鈍屯(范成大詩聊希刮丨丨)
歷數屯(杜甫詩雄圖丨丨丨)移禍屯(元稹詩俱由案牘吏無乃丨丨丨)
補註艱屯(晉書杜夷傳高操之士有此丨丨李商隱為弟謝宗卿啟少實丨丨長無才術)
呻(唐韻失人切集韻韻會正韻升人切並音申)
補藻具呻(易林雄雞不晨雌雞丨丨)驟呻(阮籍獼猴賦揚眉額而丨丨兮似巧言而偽真)
磷(廣韻力珍切集韻正韻離珍切並音鄰)
補註磷磷(漢書司馬相如傳丨丨爛爛采色澔汗註玉石符采映耀也)
轔(廣韻力珍切集韻韻會正韻離珍切並音鄰)
補藻輪轔(張衡羽獵賦馬蹂麋鹿丨丨雉兔)
璘(廣韻力珍切集韻韻會正韻離珍切並音鄰)
補藻班璘(古樂府董逃行遥望五嶽端黃金為闕丨丨但見芝草落葉紛紛劉鳳眺後園賦非礲礪而䃱磹旭丨丨之費)
(績)鬱璘(吳萊詩黃庭丨丨内景蜒)㻞璘(湯顯祖詩詞賦落丨丨)馬璘(唐書丨丨傳丨丨岐州扶風人少孤流蕩)
(無業所年二十讀漢馬援傳至大丈夫當死邊野以馬革裹尸而歸慨然曰使吾祖勲業墮于地乎開元末挾策從安西節度府以)
(竒勞累遷金吾衛將軍)
嚚(廣韻語巾切集韻𩔖篇正韻魚巾切韻會疑巾切並音銀)
補藻史嚚(國語召丨丨占之註丨丨虢太史也)
閩(唐韻武巾切集韻韻會眉貧切正韻彌鄰切並音珉)
補藻江閩(魏書李彦傳高祖南伐彦以蕞爾丨丨不足親勞鑾駕頻有表諫雖不從納然亦嘉其至誠)
補註東閩(黃滔賀清源僕射新命詩南史兩榮唯百揆丨丨䨇拜有三台)
豳(唐韻補巾切廣韻府巾切集韻韻會悲巾切並音彬)
補藻至豳(詩疏公劉既丨丨國先相地居民厚乎公劉之為君也)
逡(唐韻集韻韻會正韻並七倫切音踆)
補藻月運為逡(揚子方言日運為纏丨丨丨丨)
踆(廣韻集韻正韻並七倫切音逡)
補藻復踆(馮子振十八公賦澁徑逖響將前丨丨)
㕙(唐韻集韻韻會正韻並七倫切音皴)
補註東郭㕙(戰國策淳于髠謂齊王曰韓子盧者天下之疾犬也丨丨丨者海内之狡兔也韓子盧逐丨丨丨犬兔俱)
(罷田父見之而擅其功)
畇(廣韻羊倫切集韻韻會俞倫切並音勻)
補藻大國畇(袁桷詩三執中書柄重開丨丨丨)
侁(廣韻所臻切集韻韻會正韻疎臻切並音駪)
補藻王侁(宋史丨丨傳丨丨字秘權性剛愎以語激楊業業因力戰陷于陣坐配金州會赦移均州團練副使)
虎豹侁(何景明詩圖識龍蛇變營觀丨丨丨)
歅(廣韻於真切集韻韻會正韻伊真切並音因)
補藻臯歅(馮子振十八公賦悲二仲之求羊戚九方之丨丨)
洵(唐韻相倫切集韻韻會正韻須倫切並音荀)
補藻毛洵(宋史孝義傳丨丨字子仁吉水人進士凡四守官再以親疾解任父母卒持鍤荷土以為墳手胝面黔廬墓二)
(十一月)
溱(唐韻正韻側詵切集韻韻會緇詵切並音臻)
補藻呂溱(宋史丨丨傳丨丨字濟叔揚州人為翰林學士疏論宰相陳執中姦邪未幾執中去知開封府溱辨訟立斷豪)
(惡斂跡)
詵(廣韻所臻切集韻韻會正韻疏臻切並音莘)
補藻庾詵(南史丨丨傳丨丨字彦寶新野人也幼聰警篤學經史梁武帝少與詵善及起兵署為平西府記室參軍詵不)
(屈)陸詵(宋史丨丨傳詵字介夫餘杭人知成都青苗法出詵言蜀峽民輕侈脱歲儉不能償逋願罷四路使者獨置成都府)
(一路)
湮(唐韻於真切集韻韻會伊真切並音因)
補藻馬鬛湮(張鳳翼喜雨賦蟻封沒而垤鸛無聲丨丨丨而商羊落羽)
儐(廣韻必鄰切集韻卑民切並音賓)
補藻無儐(儀禮聘禮丨丨疏言丨丨者决上賓與上介皆有儐士介賤故略之)自儐(阮籍首陽山賦信可賓而弗離)
(兮寧高舉而丨丨)
驎(廣韻力珍切集韻韻會正韻離珍切並音鱗)
補藻徐驎(南史陸驗傳驗以商販遂致千金散貲以事權貴與丨丨逓為少府丞)
燐(廣韻力珍切集韻𩔖篇韻會離珍切並音隣)
補藻飛燐(陸游詩林昏見丨丨)&KR0714;燐(陳孚詩事往不必議陰雨洗丨丨)
夤(廣韻翼真切集韻韻會夷真切並音&KR0008;)
補藻密有夤(穆修會遇詩介立傍無援陰排丨丨丨)
錞(廣韻常倫切集韻韻會正韻殊倫切並音純)
補藻李錞(宋史藝文志丨丨詩話一卷)
紃(廣韻詳遵切集韻韻會松倫切正韻詳倫切並音旬)
補藻雙紃(唐書車服志六品以上服絲布交梭丨丨綾色用黃)純紃(宋史輿服志徽宗大觀四年議禮局官宇文粹)
(中議改衣服制度曰今蔽膝自一品以下並以緋羅為表綠緋絹為裏無復上下廣狹及會紕丨丨之制)
諲(唐韻於真切集韻韻會正韻伊真切並音因)
補藻榮諲(宋史丨丨傳丨丨字仲思任城人改京東轉運使萊陽産銀砂民冇私採者安撫使欲論以劫盜諲曰山澤之)
(利豈民財耶貸免甚衆)
娠(廣韻失人切集韻韻會正韻升人切並音申)
補註有娠(漢書高帝紀母媼嘗&KR1178;大澤之陂夢與神遇是時雷電晦冥父大公往視則見交龍於上已而丨丨遂産高祖)
璡(唐韻將鄰切集韻韻會正韻資辛切並音津)
補藻劉璡(南史丨丨傳字子璥方軌正直與友人會稽孔逿同舟入東於塘上遇一女子逿目送曰美而豔璡曰斯豈君)
(子所宜言乎非吾友也於是解裳自隔)
紉(廣韻女鄰切集韻而鄰切並音人)
補藻誰為紉(袁桷詩高藤水蒼佩再摘丨丨丨)
蠙(廣韻符真切集韻必鄰切並音賓)
補藻病蠙(梅堯臣詩醒來念功名丨丨希蜿蜒)李蠙(薛季宣詩註寺故祝英臺宅唐昭義帥丨丨嘗見白龍出水洞)
(而為雷雨今小水洞存鱯魚四足)
奫(廣韻於倫切集韻紆綸切並音贇)
補藻奫奫(元結樂歌聖德至深兮丨丨如淵)
麇(唐韻居筠切集韻韻會俱倫切正韻規倫切並音頵通作麕)
補藻施麕(禮記為熬捶之去其皽編雈布牛肉焉屑桂與薑以灑諸上而鹽之乾而食之施羊亦如之施麋施鹿丨丨皆)
(如牛羊)
珣(唐韻相倫切集韻韻會正韻須倫切並音荀)
補藻歐陽珣(宋史丨丨丨傳珣字全美廬陵人遇國難奉使割深州珣至城下慟哭曰朝廷為姦臣所誤至此吾已辦)
(一死來矣汝等宜勉以忠義報國金人焚死之)
掄(唐韻力迍切集韻韻會正韻龍春切並音倫)
補藻王掄(宋史藝文志丨丨羣玉義府五十四卷)
畛(廣韻側鄰切集韻韻會正韻之人切並音真)
補藻往畛(詩箋耘除其根株軰作者千耦或往之隰或丨之丨)
潾(廣韻力珍切集韻韻會正韻離珍切並音鄰)
補藻㘤潾(郭璞江賦泓汯浻澋涒鄰丨丨)隱潾(魏文帝滄海賦鏗訇丨丨涌沸凌邁)裴潾(唐書丨丨傳河東聞)
(喜人篤學善隸書以蔭仕累遷左散騎常侍集賢殿學士卒贈戶部尚書諡曰敬潾以道自任悉心事上疾黨附不為權近所持嘗)
(裒古今辭章續梁昭明太子文選自號大和通選上之)
嶙(唐韻集韻力珍切韻會正韻離珍切並音鄰)
補藻岭嶙(揚雄蜀都賦叩巖丨丨崇隆臨柴)
眴(廣韻相倫切集韻須倫切並音荀)
補藻微眴(陳子龍垂絲海棠賦發曉簾以選春觸澹歡于丨丨)
斌(廣韻府巾切音彬古作份)
補藻份份(宋書樂志時邕丨丨六合同塵)大斌(唐書地理志綏州上郡丨丨縣)武斌(李尤文履銘乃製兹履文)
(質丨丨允顯明哲卑以牧身)徐份(南史丨丨傳份少有父風九歲為夢賦陵見之謂所親曰吾幼屬文亦不加此為海鹽令)
(有政績入為太子洗馬性孝弟陵常疾篤份燒香泣涕跪誦孝經日夜不息如是者三日陵疾豁然而愈親戚皆謂份孝感所致)
韋斌(唐書丨丨傳斌父陟為相時授太子通事舍人少修整好文藝容止嚴峭有大臣體每朝會不敢離立笑言嘗大雪在廷)
(者皆振裾更立斌不徙足雪甚幾至鞾亦不失恭)
氤(廣韻於真切集韻韻會正韻伊真切並音因照廣韻增入)
補藻氤氤(袁桷詩三執中書柄重開大國畇黃鍾陽脈脈瑶圃霧丨丨)
&KR3172;(廣韻集韻韻會伊真切並音因照廣韻增入)
補藻逐&KR3172;(馮子振十八公賦命繫隻婦驅羝丨丨)
御定韻府拾遺卷十一
