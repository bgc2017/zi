欽定四庫全書
御定韻府拾遺卷九十四
入聲五物韻
物佛拂屈鬱乞掘訖紱黻綍
弗茀詘勿熨厥迄怫刜不咈
欽定四庫全書
御定韻府拾遺卷九十四
入聲五物韻
物(唐韻文弗切集韻韻會正韻文拂切並音勿)
補藻付物(易六五童蒙吉註以夫隂質居於尊位不自任察而委於二丨丨以能不勞聰明功斯克矣故曰童蒙吉)委
物(易童蒙之吉順以巽也註丨丨以能不先不為順以巽也疏丨丨以能謂委付事物與有能之人謂委二也)亂物(書序)
(討論墳典疏言孔子既懼覧之者不一不但刪詩約史定禮贊易有所黜除而已又討論整理此三墳五典并三代之書也以書是)
(丨丨故就而整理之)臥物(詩抱衾與裯傳衾被也裯襌被也疏葛生曰錦衾爛兮是衾為丨丨故知為被也今名曰被古者曰)
(衾論語謂之寢衣也以衾既是被裯亦宜為丨丨故為禪被也)格物(禮記致知在丨丨註格來也物猶事也其知於善深則來)
(善物其知於惡深則來惡物言事緣人所好來也)冬物(左傳秋獮冬狩註狩圍守也丨丨畢成𫉬則取之無所擇也)反
物(左傳天反時為災地丨丨為妖民反德為亂)常物(春秋宋人遷宿胡傳懷土丨丨之大情遷國重事也雖遷害就利去)
(危即安猶或恐沉於衆不肻率從而况廹於横逆非其所欲棄久宅之田里刈新徙之蓬藋道途之勤營築之勞起怨咨傷和氣豈)
(不惻然有隱乎)𩔖物(楚語於是乎有天地神民丨丨之官謂之五官各司其序不相亂也)錢物(漢書廣陵厲王傳胥寖信)
(女須等數賜予丨丨)果物(漢書貢禹傳禹上書曰陛下過意微臣臣賣田百畝以供車馬至拜為諫大夫秩八百石俸錢月九)
(千二百廩食太官又蒙賞賜四時雜繒綿絮衣服酒肉諸丨丨德厚甚深)爭物(晉書唐彬傳與王濬共伐吳彬知賊寇已殄孫)
(皓將降未至建業二百里稱疾遲留以示不競果有先到者丨丨後到者争功於時有識莫不高彬此舉)期物(宋書武帝紀吾)
(處懷丨丨自有由來)區物(宋書武帝紀振厥弛維再造丨丨)木物(宋書周朗傳若田在草間丨丨不植則撻之而伐其)
(餘樹在所以次坐之)輔物(宋書鄭鮮之傳文皇帝以東關之役尸骸不反者制其子弟不廢婚宦明此孝子已自不冋於人倫)
(有識己審其可否矣若其不爾居宗丨丨者但當即聖人之教何所復明制於其間哉)漆物(齊書高帝紀太祖上表禁諸雜)
(丨丨不得以金銀為花獸)逆物(陳書傅縡傳明月在天衆水咸見清風在林羣籟畢響吾豈丨丨哉)驕物(南史王僧辯傳)
(母姓魏氏性甚安和善於撫接家門内外莫不懷之僧辯罪免毋深相責厲辭色俱嚴雖尅復舊都功盖宇宙母恒自謙損不以富)
(貴丨丨朝野稱之謂為明哲婦人)竺物(周書閔帝紀論孝閔承既安之業應樂推之運柴天丨丨正位君臨邇無異言遠無)
(異望)制物(周書文帝紀尒朱天光東拒齊神武留弟顯壽鎮長安秦州刺史侯莫陳悦為天光所召將軍衆東下岳知天光必)
(敗欲留悦共圖顯壽而計無所出太祖謂岳曰今天光尚邇悦未有二心若以此事告之恐其驚懼然悦雖為主將不能丨丨若先)
(說其衆必人有留心進失尒朱之期退恐人情變動乘此說悦事無不遂按岳賀拔岳也)段物(唐書章懷太子傳詔集諸儒左)
(庶子張大安洗馬劉訥言洛州司戶參軍事格希玄學士許叔牙成玄一史藏諸周寶寧等共注後漢書書奏帝優賜丨丨數萬)
簿物(唐書劉晏傳坐新故所交丨丨抗謬貶忠州刺史)示物(關尹子古之善揲蓍灼龜者能於高中示下下中示高人)
(中丨丨物中示人)廢物(吳越春秋平王謂伍奢之譽二子即遣使者往許召子尚子胥尚泣曰吾之生也為世所笑終老地)
(上而亦何之不能報讐畢為丨丨汝懷文武勇於策謀父兄之讐汝可復也)審物(吳越春秋大夫文種曰丨丨則可戰丨丨)
(則别是非是非明察人莫能惑王曰辨哉)見物(越絶書范子曰隂陽進退者固天道自然不足怪也夫隂入淺者即歲善陽入)
(深者則歲惡幽幽冥冥豫知未形故聖人丨丨不疑是謂知時固聖人所不傳也)多物(越絶書作湖周百八十頃聚魚丨丨)
隨物(越絶書師出無時未知所當應變而動丨丨常羊)賊物(隂符經故天有五賊見之者昌註太公曰其一賊命其次)
(丨丨其次賊時其次賊功其次賊神)吉物(論衡文王當興赤雀適來魚躍烏飛武王偶見非天使雀至白魚來也丨丨動飛而)
(聖遇也)穿物(論衡針錐所穿無不暢達使針錐末方丨丨無一分之深矣)求物(論衡丨丨得物作事事成不名為遇)
圓物(論衡且丨丨投之於地東西南北無之不可策杖叩動纔微輒停方物集地壺投而止及其移徙須人動舉)龍物
(論衡左氏春秋曰投之四裔以禦魑魅山海經曰北方有鬼國說螭者謂之丨丨也)盈物(論衡世名材為名器器大者丨丨多)
(然則儒生所懷可謂多矣)毒物(論衡冶在東南巴在西南土地有燥濕故丨丨有多少生出有處地故毒有烈不烈)病物
(論衡病者所見之鬼與彼丨丨何以異)苦物(世說林公謂王右軍云長史作數百語無非德音殊恨不苦王曰長史自不欲)
(丨丨)凶物(世說王劉聽林公講王語劉曰向高坐者故是丨丨復東聽王又曰自是鉢釪後王何人也)凉物(雲仙雜紀)
(房壽六月召客坐湘竹簟凭狐文几編香藤為俎刳椰子為杯搗蓮花製碧芳酒調羊酪造含風酢皆丨丨也)對物(翼莊夫自)
(任者丨丨而順物者與物無對)噬物(本草綱目豺其體細瘦而健猛其毛黃褐色而鬇鬡其牙如錐而丨丨)蟲物(本草)
(綱目貉與獾同穴而異處日伏夜出捕食丨丨)奔物(子虚賦水蟲駭波鴻沸湧泉起丨丨會注丨丨謂急波也)韶物(李邕)
(春賦戛瑶柱以絙索引金斝而浮樽俯侯軒而下泣貽丨丨而何言)情物(朱子跋王仲本朋友說予嘗思之父子也兄弟也天)
(屬之親也非其乖離之極固不能輕以相棄而夫婦君臣之際又有雜出於丨丨事勢而不能自己者以故雖或不盡其道猶得以)
(相牽聫比合而不至於盡壊)
主人物(禮記曲禮將適舍求毋固註謂行而就人館求丨丨丨不可以舊常或時乏無)重君物(禮記曲禮大夫士下)
(公門式路馬疏公門謂君之門也路馬君之馬也敬君至門下車丨丨丨故見君馬而式之也馬比門輕故有下式之異)圈牢
物(唐書蘇源明傳史思明陷洛陽有詔幸東京將親征源明因上疏極諫曰臣聞子不諍於父不孝也臣不諍於君不忠也不孝)
(不忠為苟榮冒祿丨丨之丨不若也臣雖至賤不能委身圈牢之中將使樵夫指而笑之)暖殿物(五代史唐莊宗紀同光二)
(年春正月河南尹張全義及諸鎮進丨丨丨)九十物(管子九州之土為丨丨丨每州有常而物有須)三十物(管子)
(凡上土丨丨丨種十二物)堅強物(白居易桐花詩草木丨丨丨所稟同難得)沽酒物(羅隱京口見李侍郎詩還有杖)
(頭丨丨丨侍尋山寺話逡廵)
八不淨物(魏書釋老志沙門統惠深上言出家之人不應犯法積丨丨丨丨然經律所制通塞有方依律車牛淫人不淨)
(之物不得為己私畜唯有老病年六十以上者限聽一乘)多營於物(管子夫衆人者丨丨丨丨而苦其力勞其心故困而)
(不贍大者以失其國小者以危其身)不育之物(論衡物以春生人保之以秋成人心不能保之卒然牛馬踐根刀鎌割莖)
(生者不育至秋不成不成之𩔖遇害不遂不得生也夫鼠涉飯中捐而不食捐飯之味與彼不汚者鈞以鼠為害棄而不御君子之)
(累害與彼丨丨丨丨不御之飯同一實也)渣滓為物(朱子語𩔖只是一箇隂陽五行之氣滾在天地中精英者為人丨丨)
(者丨丨精英之中又精英者為聖為賢精英之中渣滓者為愚為不肖)
補註待物(易忠信所以進德也疏推忠於人以信丨丨人則親而尊之其德日進是進德也宋書武帝紀司馬平西體國)
(忠貞欵愛丨丨當於古人中求耳管子聖人博聞多見畜道以丨丨物至而對形曲均存矣)進物(易知至至之可與幾也知)
(終終之可與存義也註夫丨丨之速者義不若利存物之終者利不及義故靡不有初鮮克有終夫可與存義者其唯知終者乎)
存物(見上)伏物(書序古者伏犧氏之王天下也疏古者以聖德丨丨教人取犧牲故曰伏犧)外物(書序至于夏商)
(周之書雖設教不倫雅誥奥義其歸一揆疏正義曰孔意以墳典是尚書丘索是尚書丨丨欲先說尚書事訖然後及其丨丨故先)
(言之也陸游詩丨丨不移方是學俗人猶愛未為詩)濟物(詩漢之廣矣不可泳思江之永矣不可方思疏水所以丨丨本有泳)
(思方思之道今漢之廣闊矣江之永長矣不可潛行乘泭以求濟)理物(詩明明上天照臨下土疏必責王令明如天日者以)
(王者繼天丨丨當與日同故易曰大人與日月合其明是也)分物(左傳三者皆叔也而有令德故昭之以丨丨不然文武成)
(康之伯猶多而不𫉬是分也唯其不尚年也)它物(漢書景帝紀丨丨若買故賤賣故貴皆坐臧為盗沒入臧縣官註丨丨謂)
(非飲食者)珍物(漢書宣帝紀朕之不明震于丨丨飭躬齋精祈為百姓東濟大河天氣清靜神魚舞河幸萬歲宫神爵翔集朕)
(之不德懼不能任其㠯五年為神爵元年蘇林注丨丨應瑞也)輸物(漢書貢禹傳故時齊三服官丨丨不過十笥注三服官主)
(作天子之服在齊地)範物(宋書武帝紀高祖以身丨丨先以威禁内外百官皆肅然奉職二三日間風俗頓改)撫物(宋書)
(臨川王道規子義慶傳義慶留心丨丨州統内官長親老不隨在官舍者年聽遣五吏餉家)救物(南史賀琛傳琛啟陳事條)
(封奏武帝大怒召主書於前口受敕責琛曰朕三更出理事隨事多少事或少中前得竟事多至日昃方得就食既常一食若晝若)
(夜無有定時疾苦之日或亦再食昔腰過於十圍今之瘦削裁二尺餘舊帶猶存非為妄說為誰為之丨丨故也)矜物(南史)
(徐陵傳自陳創業文檄軍書及受禪詔策皆陵所製為一代文宗亦不以丨丨未嘗詆訶者其於後進接引無倦)什物(魏書)
(煬帝紀烈帝出居於鄴石虎奉宅第伎妾奴婢丨丨)事物(魏書官氏志或自所居或以國號或用官爵或用丨丨管子故口為)
(聲也耳為聽也目有視手有指也足有履也丨丨有所比也陸游詩老境惟閉門不與丨丨接)被物(周書文帝紀明達政事恩)
(信丨丨)睹物(隋書高祖紀况一人君於四海丨丨欲運獨見致冶不藉羣才未之有也)節物(遼史太宗紀會同三年夏)
(四月癸亥晉遣使賀端午以所進丨丨賜羣臣)匠物(抱朴子綿布可以禦寒不必貂狐淳素可以丨丨不在文辨)
佛(唐韻集韻韻會正韻並符勿切音咈)
補藻遶佛(淨住子次復檢身如上時刻已得幾過屈身禮佛幾拜已得幾過屈身禮法禮僧已得幾過執勞掃塔塗地已)
(得幾過燒香散華然燈已得幾過拂除塵垢正列供具已得幾過懸幡表刹合掌供養已得幾過丨丨恭敬)歸佛(淨住子經)
(說云丨丨清信士不歸諸天神故須先定邪正方識逆順)一佛(淨住子今欲求見丨丨及一淨土發竒特心冥漠不見六累碍)
(也)四佛(淨住子敬禮過去丨丨生地并行坐遺迹占察經四教丨丨藏教三十四心正習俱盡現丈六身為三乘說諦)立
佛(大唐西域記屈支國大城西門外路左右各有丨丨像高九十餘尺每歲秋分數十日間舉國僧徒皆來會集)禱佛(西湖)
(志餘真觀者父母丨丨而生居靈隱石室戒行精高祈儔輒應)附佛(王令正命今世言性者大要歸孟氏則為得而世之好事)
(者往往偷去以丨丨而為說)肉佛(釋惠洪送瑫上人詩丨丨不譏訶稱之返云云)
太悉佛(魏書太祖紀帝南征薛于部帥丨丨丨於三城會其先出擊曹覆帝乘虚屠其城𫉬丨丨丨子珍寶徙其民而還丨)
(丨丨聞之來赴不及遂奔姚興)水晶佛(宋史三佛齊國傳建隆八年其王遐至遣使蒲押陀羅來貢丨丨丨錦布犀牙香藥)
訶黎佛(宋史大食國傳開寶七年國王丨丨丨又遣使不囉海九年又遣使蒲希密皆以方物來貢)空王佛(淨住)
(子經云我與阿難丨丨丨所共發菩提心我常勤精進所以速成正覺)供養佛(淨住子今以形累有緣多須資待故凡施)
(者教多在僧然供養於僧備有三寶故佛有言隨順我語丨丨丨也為解脱故供養法也衆僧受用供養僧也)方寸佛(李洞)
(寄南嶽僧詩五字句求丨丨丨一條街擘兩行蟬)
山海慧佛(梁簡文帝唱導文衆等宜各克已丹誠澄心慊到奉為至尊敬禮娑婆世界釋迦文佛歡喜世界㫋檀德尊水)
(精刹土月電如來寶明世界丨丨丨丨奉願聖御與天地比隆慈明與日月齊照)
補註石佛(梁書何點傳點少時嘗患渴痢積歲多不愈後在吳中丨丨寺建講於講所畫夢一道人形貌非常授丸一掬)
(夢中服之自此而差時人以為淳德所感)
拂(唐韻集韻韻會正韻並敷勿切音髴)
補藻無拂(詩四方以丨丨箋拂猶佹也言無復佹戾文王者吳語吾將許越成而丨丨吾慮)違拂(詩四方以無拂)
(疏文王德足撫民威足除惡四方服德畏威無敢丨丨文王之志者此天所以用文武代殷也)勿佛(禮記曲禮獻鳥者佛其首)
(畜鳥者則丨丨也註佛戾也蓋為小竹籠以冒之釋文拂本又作佛扶弗反)秉拂(舊唐書音樂志高祖登極有太平樂亦謂)
(之四方師子舞出天竺師子等國綴毛為之人居其中二人持繩丨丨為習弄之狀)鬱拂(淨住子經云衆生與無明怨賊鬭戰)
(亦不異世間剠敵相禦世間則須金鉦壯其氣鼓鐘激其忿丨丨增其怒決列成其力不資此發勇不假此振威何能摧鳴條之戰)
(拉牧野之師乎)霏拂(元好問秋望賦窮林早寒隂崖晝冥濃淡丨丨繞白紆青)
紅絲拂(宋史儀衛志宮中導從之制童子執丨丨丨二人分左右以次奉引)不用拂(庾信蕩子賦游塵滿牀丨丨丨)
(細草横階隨意生)為君拂(徐積和倪敦復詩先聲從西來塵榻丨丨丨)
補註拭拂(墨客揮犀鍾弱翁嘗過廬陵一山寺有高閣壯麗弱翁與僚屬部曲擁立望其㮄曰定慧之閣字徑八寸㫄題)
(姓名漫滅弱翁放意稱謬使僧呼梯取之丨丨視之乃魯國顔眞卿書弱翁顧謂客曰似此字畫何不刻石即令刻石傳者以為笑)
屈(廣韻集韻韻會正韻曲勿切並音詘)
補藻南屈(書壺口治梁及岐疏漢書地理志云壺口在河東北屈縣東南應劭云已有丨丨故稱北屈漢書地理志北屈)
(註汲郡古文翟章救鄭至于丨丨)樛屈(春秋紀季姜歸于京師胡傳自歸者而言則當丨丨逮下使夫人嬪婦皆得進御于)
(君而無嫉妬之心故從父母所子而稱季姜化天下以婦道也)隱屈(晉書山濤傳出為冀州刺史加寧遠將軍冀州俗薄無相)
(推轂濤甄拔丨丨搜放人才旌命三十餘人皆顯名當時人懷慕尚風俗頗革)兵屈(宋書朱齡石毛修之傅弘之傳論桓温一)
(世英人志移晉鼎自非丨丨西湖戰衂枋頭則光宅之運中年允集)濟屈(宋書鄭鮮之傳陳平默順避禍以權丨丨皆是衛生)
(免害非為榮也)貧屈(齊書東昏侯紀永泰元年詔辨括選序訪搜丨丨)訾屈(唐書閻立本傳初太宗與侍臣泛舟春苑)
(池見異鳥容與波上悦之詔坐者賦詩而召立本侔狀閤外傳呼畫師閻立本是時已為主爵郎中俯伏池左研吮丹粉望坐者羞)
(悵流汗歸戒其子曰吾少讀書文辭不減儕軰今獨以畫見名與厮役等若曹慎毋習然性所好雖被丨丨亦不能罷也)覂屈
(唐書蘇源明傳肅宗復兩京擢考功郎中知制誥是時承大盗之餘國用丨丨宰相王璵以祈禬進禁中禱祀窮日夜中官用事給)
(養繁靡羣臣莫敢切諍源明數陳政治得失)能屈(越絶書種善圖始蠡能慮終越承二賢邦以安寧始有災變蠡專其明可)
(謂賢焉丨丨能申東方虬尺蠖賦天道怳忽是生萬物化而如鳥焉有鳴鳳之來儀化而為蟲兮有尺蠖之丨丨)躄屈(易林)
(丨丨腹伸東乘浮雲貴寵毋前)律屈(易林不失常節萌芽丨丨咸達生出)前屈(易林丨丨後曲形體勁急)知屈(陸肱)
(乾坤為天地賦否以丨丨泰以知伸)鱔屈(東方虬蚯蚓賦乍逶迤而丨丨或宛轉而蛇行)有屈(王禹偁尺蠖賦懿夫微物)
(尚有伸兮丨丨胡彼常流但好剛而惡柔)在屈(王禹偁尺蠖賦其或昧其機循其迹不知我者謂我進寸而退尺探諸妙賾諸)
(神知我者謂我丨丨而求伸)夭屈(張耒再寄子由詩何如端坐養形骸壽考康寧無丨丨)今屈(陳造舟行即事詩丨)
(丨昔已伸彼嬴此或虧)
囑託屈(抱䃼子不為利欲動不為丨丨丨)非吾屈(左思招隱詩惠連丨丨丨首陽非吾仁)
可屈則屈(家語君子之行已也丨以丨丨丨可以伸則伸)
補註柔屈(漢書司馬相如傳柔橈嬽嬽註嬽嬽丨丨貌也)訴屈(宋書王微傳微既為始興王濬府吏濬數相存慰微)
(奉答牋書輒飾以辭采微為文古甚頗抑揚袁淑見之謂為丨丨)淪屈(陳書世祖紀詔曰王公已下其各進舉賢良申薦丨)
(萃庶衆才必大厦可成)愧屈(唐書房喬傳第功班賞與如晦長孫无忌尉遲敬德侯君集功第一餘皆次敘封拜淮安王神)
(通曰義師起臣兵最先至今喬等以刀筆吏居第一臣所未喻帝曰今喬等有決勝帷幄定社稷功此蕭何所以先諸將也初將軍)
(丘師利等皆怗跋攘袂或指畫自陳說及見神通丨丨乃曰陛下至不私其親吾屬可妄訴耶)
無所屈(禮記玉藻天子搢珽方正於天下也註珽之言挺然丨丨丨也南史何點傳點雖不入城府性率到好狎人物遨游)
(人間不簪不帶以人地並高丨丨與丨大言踑踞公卿敬下)
鬱(唐韻集韻韻會並紆物切音罻)
補藻怨鬱(宋書孝武帝紀其士庶或丨丨危滯受抑吏司或隱約潔立負擯州里皆聽進朕前面自陳訴)湮鬱(李夷)
(亮南風之薰賦氣揚丨丨四海無咈且攸叙於彜倫故無遺於一物)咈鬱(張鼎霹靂賦觀其丨丨氤氲騰波磊落輝光之所倏)
(閃聲氣之所噴薄豈在微而應必有感而作)朝鬱(房元洛仙掌賦至其嵐翠丨丨輕雲夕過桂影依稀而流照松風髣髴而)
(扇和)暢鬱(許讚華山賦故月無棼次日無逆行雲無妄發雨無妄晴禾稼不得過時而丨丨草木不得驀候而妍英)
千載鬱(許堅題茅山觀詩常恨清風丨丨丨洞天今得恣遊遨)
乞(廣韻去訖切集韻韻會正韻欺訖切並音䒗)
補藻貧乞(越絶書越王曰今歲比熟尚有丨丨者何也計倪對曰如此者積負於人不能救其前後志意侵下作務日給)
(非有道術又無上賜丨丨故長久)
不待乞(陳造郭家洲詩吾邦有杜母撫我丨丨丨)
補註行乞(吳越春秋子胥之吳乃被髮佯狂跣足塗面丨丨於市)
掘(唐韻衢勿切集韻韻會正韻渠勿切並音倔)
補藻熏掘(宋書謝晦傳勢擅狐鼠理隔丨丨)墾掘(趙孟頫題耕織圖詩牅南地不凍丨丨為坑溝)
訖(唐韻居迄切集韻韻會居乙切並音䰴)
補藻流訖(史記補三皇本紀春秋緯稱自開闢至於𫉬麟凡三百二十七萬六千歲分為十紀凡世七萬六百年一曰九)
(頭紀二曰五龍紀三曰攝提紀四曰合雒紀五曰連通紀六曰序命紀七曰修飛紀八曰回提紀九曰禪通紀十曰丨丨紀蓋丨丨)
(當黃帝時制九紀之間是以錄於此補紀之也)言訖(吳越春秋要離曰殺吾妻子以事其君非仁也為新君而殺故君之子非)
(義也重其死不貴無義今吾貪生棄行非義也夫人有三惡以立於世吾何面目以視天下之士丨丨遂投身於江)
紱(廣韻集韻韻會並分勿切音弗)
補藻衮紱(唐太宗春日玄武門宴羣臣詩紫庭文珮滿丹墀丨丨連)
佐郡紱(陳造郭家洲詩書紳拜此賜知我丨丨丨)
黻(唐韻韻會分勿切集韻分物切並音弗)
補藻垂黻(李叔南風之薰賦則知端拱丨丨化人無拂則必合其君資其物)
綍(廣韻集韻韻會並分勿切音弗玉篇同紼)
補藻四綍(禮記喪大記君葬用輴丨丨二碑)二綍(禮記喪大記大夫葬用輴丨丨二碑)用綍(禮記喪大記几)
(封丨丨去碑負引)屬紼(禮記喪大記凡封用綍去碑負引註凡柩車及壙說載徐飾而丨丨於柩之緘又樹碑於壙之前後)
(以紼繞碑間之鹿盧輓棺而下之此時棺下窆使輓者皆繫紼而繞要負引舒縦之備失脱也)繫紼(見上)縱綍(禮記喪大)
(記君命毋譁疏命令衆人無得諠譁以擊鼓為窆時縱捨之節每一鼔漸丨丨也)
弗(唐韻集韻韻會並分勿切音紱)
補藻羽弗(魏書官氏志丨氏後改為羽氏)差弗(史記周本紀公劉卒子慶節立國於豳慶節卒子皇僕立皇僕)
(卒子丨丨立丨丨卒子毁隃立)
大莫弗(周書賀拔勝傳其先與魏氏同出隂山有如回者魏初為丨丨丨)
補註舍利弗(白居易三教論衡仲尼之有十哲亦猶如來之有十大弟子即迦葉阿難湏菩提丨丨丨迦旃延目乾連)
(阿那律優波離羅睺羅是也)
茀(唐韻正韻敷勿切韻會芳勿切並音拂)
補藻喪茀(易婦丨其丨勿逐七日得註茀首飾也)鬱茀(任士林庭椿賦盻老人之豫章訪歲寒之松栢或輪困以)
(為竒或偃蹇以為傑孰與夫謝萬牛而崔嵬却匠石而丨丨者乎)纓茀(吳萊大遊賦蜚廉起而前導兮擊靈霳使後驅素蜺)
(夭矯而為丨丨兮神鳳䙰褷以揭旟)
詘(唐韻區勿切集韻韻會正韻曲勿切並音屈)
補藻前詘(禮記玉藻天子搢珽方正於天下也諸侯荼丨後直讓於天子也大夫丨丨後詘無所不讓也)後詘
(見上)受詘(漢書司馬相如傳於是楚王乃弭節徘徊翺翔容與覽乎隂林觀壯士之暴怒與猛獸之恐懼徼□丨丨殫覩衆物)
(之變態師古註言獸有力盡者受而有之俞允文蟋蟀賦或逐北而隨旋或丨丨以凌遽固三接而三捷亦再角而再礪)見詘
(漢書蕭望之傳初宣帝不甚從儒術任用法律而中書宦官用事中書令宏恭石顯久典樞機明習文法常獨持故事不從望之等)
(恭顯又時傾仄丨丨師古註言其不能持正故議論大事丨丨於天子也)禍詘(淮南子有丨則丨有福則贏有過則悔有功則)
(矜遂不知反此謂狂人)相詘(道德指歸論以辯丨丨以巧相勝毛起益以無窮)
不可得詘(漢書王貢兩龔鮑傳序蜀有嚴君平卜筮於成都市揚雄少時從遊學㠯而仕京師顯名數為朝廷在位賢者)
(稱君平德杜陵李彊素善雄久之為益州牧喜謂雄曰吾真得嚴君平矣雄曰君備禮以待之彼人可見而丨丨丨丨也)
勿(唐韻集韻韻會正韻並文拂切音物)
補藻李亞勿(宋史大食國傳淳化四年又遣其副酋長丨丨丨來貢)
熨(集韻於勿切音鬱)
補藻擦熨(蘇軾物𩔖相感志油汚衣用炭灰熨之或以滑石丨丨之)
五分熨(史記扁鵲傳使子豹為丨丨之丨以八減之齊和煮之以更熨兩脅下)伏牀熨(南史何敬容傳武帝雖衣)
(浣衣而左右衣必須潔敬容希旨故益鮮明衣裳不整丨丨丨之常以膠清刷鬚或暑月背為之焦)
厥(韻會九勿切音&KR1403;)
補藻楊厥(水經注褎水又東南歴小石門門穿山通道六丈有餘刻石言漢明帝永平巾司隸校尉犍為丨丨之所開逮)
(靈帝建和二年大中大夫同郡王升嘉厥開鑿之功琢石頌德)
迄(唐韻集韻韻會許迄切等韻呼訖切並音汔)
補藻王道迄(宋書王道隆傳兄道迄涉學善書形貌又美吳興太守王韶之謂人曰有子弟如丨丨丨無所少)
怫(廣韻符弗切集韻韻會正韻符勿切並音佛)
補藻屢怫(唐書蘇源明傳天子順動人皆幸之之謂幸人皆病之之謂不幸臣等丨丨視聽聫伏赤墀之下頓顙流涕而)
(出雖陛下優容貸罪凡百之臣必昌言於朝萬口謗於外甚不可也)
刜(唐韻集韻韻會正韻並敷勿切音拂又唐韻集韻並符勿切音佛)
補藻三刜(王惲詩又不見豫讓義所激漆身吞炭人不識劘軀止酬一已恩丨丨襄衣竞何益)
青萍刜(章孝標王師如時雨賦既踴躍而成列象沉隂之欲泄丨丨丨而破塊將分白羽麾而散絲不絶)
不(韻會正韻並逋沒切補入聲又分物切與弗同)
補藻十不(宋史選舉志諸科初場丨丨殿五舉第二第三場丨丨殿三舉第一至第三場九不並殿一舉殿舉之數朱書)
(於試卷送中書門下)九不(見上)
已程不(漢書地理志黃支之南有丨丨丨國漢之譯使自此還矣)
咈(廣韻符弗切集韻韻會正韻符勿切並音佛)
補藻無咈(郭遵南至郊祭司天奏雲物賦且南正上言休徵丨丨肻比夫觀臺之望將為備於雲物又張正元南風之薰)
(賦其風乃周流遐裔蕩滌庶物廓宇宙以澄清屏腐餘之伊鬱故表太平之至理卑寰宇之丨丨也)乖咈(歐陽修班班林間鳩)
(詩豈如鳴鳩樂天性免丨丨)
御定韻府拾遺卷九十四
