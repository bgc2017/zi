欽定四庫全書
御定韻府拾遺卷二十六目錄
下平聲十一尤韻
尤郵優憂流斿旒畱橊驑劉
由油游猷悠牛修脩羞秋周
州洲舟酬讎柔儔疇籌稠丘
抽瘳湫遒收鳩不摉騶愁休
輈求裘毬仇浮謀牟眸侔矛
侯猴喉謳漚鷗甌樓婁陬偷
頭投鈎溝韝幽虯彪疣耰綢
鏐鶹癅鰌槱蕕啾酋浟揉䬒
&KR2450;溲鄒篘髤咻紬幬鯈麰璆
兜勾褠篝蔞鵂蘨卣鵃侜婤
欽定四庫全書
御定韻府拾遺卷二十六
下平聲十一尤韻
尤(唐韻集韻羽求切韻會疑求切正韻于求切並音郵)
補藻有尤(易疏若犯寇難而為婚媾則終丨丨也)成尤(後漢書郭皇后紀論郭后以衰離見貶恚怨丨丨而猶恩)
(加别館增寵黨戚)寵尤(後漢書朱浮傳贊朱定北州激成丨丨)為尤(南史范縝傳論縝婞直之節著於終始其以王)
(亮丨丨亦不足非也)不尤(荀子故刑一人而天下服罪人丨丨其上知罪之在已也)罹尤(吳越春秋太子友知子胥忠而)
(不用大宰嚭佞而專政欲切言之恐丨丨也乃以諷諫激於王)常尤(陸機文賦練世情之丨丨識前修之所淑)
善之尤(春秋楚人圍許諸侯遂救許胡傳其曰遂救許丨丨丨者也丨丨丨則何以致久也)權勢尤(莊子錢財不積)
(則貪者憂丨丨不丨則夸者息)獨推尤(高適詩青雲本自負赤縣丨丨丨)無我尤(韓季宣詩我其放言學鄒子將)
(子聽之丨丨丨)
補註人尤(詩許丨丨之衆穉且狂元好問詩為花添瘦任丨丨)無尤(韋應物詩賴兹託令門仁恤庶丨丨)相尤
(羅隱詩簟捲兩牀琴瑟秋暫憑前訃奈丨丨)
郵(廣韻羽求切音尤)
補藻轉郵(柳宗元詩光陰亟丨丨)星郵(呂周任泗州大水記達維揚之路俾丨丨無壅滯)犇郵(胡天游醉)
(歌行胡為天地間奔走不暫休但見朝朝暮暮無定輈但見波波汲汲如丨丨)庚郵(鄒登龍詩丙枕或思前夜席丨丨寧肯後)
(鋒車)
不入郵(顧瑛詩烏兔互出没急行丨丨丨)
補註黃郵(後漢書岑彭傳建武三年車駕引還令彭率傅俊臧宫劉宏等三萬餘人南擊秦豐拔丨丨註丨丨聚名也在)
(南陽新都縣)亭郵(宋史禮志紹興二年禮部太常寺言淵聖皇帝御名見於經傳義訓者或以威武為義或以回旋為義又)
(為植立之象又為丨丨表名又為圭名又為姓氏當各以其義𩔖求之)
優(廣韻集韻韻會於求切正韻於尤切並音憂)
補藻最優(南史齊武陵王曄傳與諸王共作短句詩學謝靈運體以呈高帝帝報曰見汝二十字諸兒作中丨為丨者宋)
(史劉滬傳論水洛之戰從容退師滬之才略其丨丨者歟)功優(唐書選舉志楊國忠建議選人視官資書判狀跡丨丨宜對衆)
(定留放)眞優(唐書李栖筠傳華原尉侯莫陳怤以優補長安尉當參臺栖筠物色其勞怤色動不能對乃自言為徐浩杜濟)
(薛邕所引非丨丨也栖筠并劾之)特優(王氏談錄唐世詩僧得名者衆然格律一體乏于高遠顔延之所謂委巷中歌謠耳)
(唯皎然丨丨)
文藝優(北史崔鑒傳子樞次弟子端亦有才幹而丨丨為丨)守仁優(王維獻始興公詩任智誠則短丨丨固其丨)
味更優(薛漢詩彭生失足落糟丘醉入肌膚丨丨丨)頗為優(王禹偁詩何人名月波此義丨丨丨)遠公優
(蘇軾詩我比陶令媿師為丨丨丨)獨君優(元好問詩仙翁高弟丨丨丨胸次清明辨九流)力為優(許衡詩貴德德)
(乃顯尚力丨丨丨)便程優(歐陽原功詩甘泉歸步遠太液丨丨丨)
補註觀優(宋史范純禮傳純禮知開封府鞫享澤村民謀逆純禮審其故此民入戲場丨丨歸途見匠者作桶取而戴於)
(首曰與劉先主如何遂為匠擒明日入對徽宗問何以處之對曰杖之足矣)才優(宋史梁克家傳論克家丨丨識遠謀國盡)
(忠)
文學優(北史鄭羲傳父娶長樂潘氏生六子粗有志氣而羲第六丨丨為丨)
憂(唐韻集韻韻會於求切正韻於尤切並音優)
補藻明憂(書傳自湯至武丁其王人無不持德立業丨丨其小臣使得其人以為蕃屏侯甸之服小臣且憂得人則大臣)
(可知)遺憂(詩無父母詒罹疏言能恭謹不丨父母丨也)水憂(漢書翟方進傳成帝時關東數水陂溢為害方進為相與)
(御史大夫孔光共遣掾行事以為決去陂水其地肥美省隄防費而無丨丨遂奏罷之)顧憂(管子聖人擇言必顧其累擇行)
(必丨其丨)龍憂(易林淵涸丨丨箕子為奴)騷憂(易林傷我䏎膚國家丨丨)困憂(易林良臣無佐丨丨為咎)小憂
(魏略曹植上書懷屑屑之丨丨執無已之百念)患憂(潘尼安身論身不安則殆言不從則悖交不審則惑行不篤則危四者行)
(乎中則丨丨接於外矣)深憂(杜甫詩兔藏三窟莫丨丨)多憂(施肩吾詩擾擾凡情逐水流世間多喜復丨丨)擔憂
(宋伯仁詩微官何事不丨丨)
大國憂(左傳鄭子太叔曰吾小國懼矣然丨丨之丨吾儕何知焉)聖人憂(孟子丨丨有丨之)終身憂(孟子)
(君子有丨丨之丨)人犬憂(史記李斯傳斯少時為郡小吏見吏舍厠中鼠食不潔近人犬數驚恐之斯入倉觀倉中鼠食)
(積粟不見丨丨之丨斯歎曰人之賢不肖譬如鼠矣在所自處耳)纖芥憂(晉書江統傳慰彼羇旅懷土之思釋我華夏丨)
(丨之丨)無復憂(晉書王導傳桓彝見導極談世事還謂周顗曰向見管夷吾丨丨丨矣)當自憂(宋史林光朝傳)
(人主不可以自用人主自用則人臣不任責然猶未害也至於軍事而猶曰誰當憂此吾丨丨丨今日之事將無𩔖此)庶人
憂(莊子田荒室露衣食不足徵賦不屬妻妾不和長少無序丨丨之丨也)大夫憂(莊子能不勝任官事不治行不清白)
(羣下荒怠功美不有爵祿不持丨丨之丨也)諸侯憂(莊子工技不巧貢職不美丨丨之丨也)賢者憂(新序狂夫)
(之樂丨丨丨焉)兒女憂(陶潛詩丈夫雖有志固為丨丨丨)懸磬憂(李嶠詩國懼流金眚人深丨丨丨)生事
憂(劉長卿詩且習子陵隱能忘丨丨丨)若箇憂(劉長卿詩尺素能相報湖山丨丨丨)
補註近憂(曹文晦詩烹不能鳴有丨丨羽毛之美為誰留)增憂(何景明渡瀘賦感逆旅之長勤懷古人而丨丨)
流(唐韻集韻韻會正韻並力求切音畱)
補藻饑流(後漢書來歙傳五谿先零諸種數為寇掠皆營塹自守州郡不能討歙乃伏修攻具率蓋延劉尚馬援等進擊)
(羌於金城大破之隴西雖平而人丨丨者相望歙乃傾倉廩轉運諸縣以賑贍之於是隴右遂安而凉州遂通焉)吐流(晉書)
(葛洪傳陸機文猶玄圃之積玉無非夜光焉五河之丨丨泉源如一焉)彫流(梁書賀琛傳今北邊稽服戈甲解息政是生聚)
(教訓之時而天下戶口減落誠當今之急務雖是處丨丨而關外彌甚)舊流(魏書世宗紀詔曰先朝勲臣或身罹譴黜子孫)
(沈滯或宦途失次有替丨丨)襲流(唐書選舉志今試學者以帖字為精通不窮旨義豈能知遷怒貳過之道乎考文者以聲)
(病為是非豈能知移風易俗化天下乎是以上失其源下丨其丨先王之道莫能行也)負流(易林魚欲丨丨衆不同心)豐
流(獻帝春秋張邈諫袁術曰德澤丨丨誕生明公)式流(沈約大觀舞歌載陳金石丨丨舞詠咸英韶夏於斯比盛)永流
(沈約光宅寺刹下銘序思所以丨丨聖跡垂之不朽令事與須彌等固理與天地無窮莫若光建寳塔式傳於後)暝流(權德)
(輿詩寂寞寒波急丨丨)擊流(劉闢如石投水賦忽丨丨以澎湃俄答響於&KR1343;淪)
教化流(漢書元帝紀詔曰朕承先帝之業懼不克任間者百姓饑饉烝庶失業臨遣諫大夫循行天下舉茂材特立之士相)
(將九卿其帥意毋怠使朕𫉬觀丨丨之丨焉)險其流(晉書陸機傳昔蜀之初亡朝臣異謀或欲積石以丨丨丨或欲機械)
(以禦其變)冰下流(王維别綦毋潛詩渭水丨丨丨潼關雪中啓)雨再流(孟浩然詩襄土歲頻旱隨車丨丨丨)桃
花流(李白荆門浮舟望蜀江詩正是丨丨丨依然錦江色)今古流(劉長卿詩頌聲滿江海丨丨丨不竭)天光流
(李華含元殿賦丨丨丨於紫庭倒景入於朱戶)浩浩流(丁復詩上林花霧溟溟濕大液恩波丨丨丨)五湖流(程嘉)
(燧詩萬山春雪丨丨丨)
補註通流(書禹貢傳施功𤼵于積石至于龍門或鑿山或穿地以丨丨)隨流(詩維天有漢疏星者元氣之英也漢)
(水之精也氣𤼵而著精華浮上宛轉丨丨名曰天河一曰雲漢)絶流(詩涉渭為亂取厲取鍛箋使人渡渭為舟丨丨而南取鍛)
(厲斧斤之石可以利器用伐取材木也)東流(孟子決諸東方則丨丨)宣流(後漢書安帝紀詔曰朕以幼冲奉承鴻業)
(不能丨丨風化感逆陰陽)亂流(梁書武帝紀南康王即帝位於江陵改永元三年為中興元年以高祖為尚書左僕射加征東)
(大將軍都督征討諸軍事假黃鉞西臺又遣冠軍將軍蕭穎達領兵會於軍是日元嗣軍主沈難常率輕舸數千丨丨來戰張惠紹)
(等擊破盡擒之)凡流(梁書羊鴉仁傳鴉仁常思奮𤼵謂所親曰吾以丨丨受寵朝廷竟無報效以答重恩若以此終没有餘憤)
(因遂泣下見者傷焉)平流(書正義序若其言必託數經悉對文斯乃鼔怒浪于丨丨震驚飇于靜樹)奔流(郭璞江賦潛演)
(之所汩淈丨丨之所磢錯)沿流(程頤易傳序予生千載之後悼斯文之湮晦將俾後人丨丨而求源此傳所以作也)
第一流(宋史湯漢傳漢知名當時眞德秀在潭致漢為賓客嘗造趙汝談汝談曰丨丨丨也)石中流(王維詩颯颯松)
(上雨潺潺丨丨丨)桂水流(劉長卿詩驛路南隨丨丨丨猿聲不絶到炎州)
斿(唐韻以周切集韻韻會夷周切並音由)
補藻風斿(黃庭堅詩參旗偃丨丨)
凌空斿(范成大詩火鈴洞赤丨丨丨誰歟蔽虧黯然收)
補註六斿(後漢書輿服志熊旗丨丨五仞齊肩以象參代)
十二斿(范成大詩融融秣陵日始照丨丨丨)
旒(唐韻集韻韻會正韻並力求切音劉)
補藻麾旒(唐書禮樂志鼓吹令平巾幘袴褶帥工人以方色執丨丨分置四門屋下)翠旒(宋史輿服志天子之服有)
(衮冕又有丨丨十二碧鳳銜之在珠旒外)
補註七旒(宋史輿服志諸臣祭服唐制有衮冕九旒鷩冕八旒毳冕丨丨玄冕五旒)五旒(見上)
十二旒(周禮王之五冕丨丨丨則十二玉也)
畱(唐韻集韻韻會正韻並力求切音流)
補藻誰畱(後漢書梁鴻列傳嗟恇恇兮丨丨)請畱(後漢書种暠傳梁州羌動以暠為梁州刺史甚得百姓歡心被)
(徵當遷吏人詣闕丨丨之)擅畱(五代史安從進傳南方貢輸道出襄陽者多丨丨之)勉畱(宋史洪咨夔傳咨䕫為中書舍)
(人兼直學士院口瘍上疏乞祠帝曰卿在朝多有禆益何輕去丨丨之遷吏部侍郎)勒畱(文獻通考元祐七年知揚州蘇軾上)
(言謹按一綱三十隻船而稅務那官不過一員如何點檢得三十隻船一時皆遍而必丨丨住岸一船檢點即二十九隻船皆須住)
(岸伺候)愛畱(韋莊詩何事丨丨詩客宿滿庭風雨竹蕭騷)獨畱(胡嘉隱繩伎賦俾樂司咸戢繩伎丨丨此聖人之新)
(意也)
俗人畱(張正見詩山中桂花晚勿為丨丨丨)轂下畱(載叔倫送僧南歸詩師向江南去子方丨丨丨)十日畱
(葉適詩徘徊上洞天拚作丨丨丨)六年畱(陸游詩戲語佳人頻一笑錦城已是丨丨丨)
補註屯畱(史記趙世家肅侯元年奪晉君端氏徙處丨丨)止畱(史記田横傳横謝使者曰人臣見天子當洗沐丨丨)
封畱(三國志註吳歷曰劉備久開後棚與飛等輕騎俱去所得賜遺衣服悉丨丨之)借畱(宋史錢若水傳若水父文敏知)
(瀘州有政跡夷人詣闕丨丨詔改殿中丞許再任)量畱(宋史劉川傳願丨丨官吏與之期使)小畱(劉長卿詩且喜接餘)
(論足堪資丨丨)
主人畱(杜甫詩荒林庾信宅為仗丨丨丨)
橊(唐韻集韻韻會正韻並力求切音畱)
補藻連實橊(夏言詩一蒂異生丨丨丨)
補註安橊(梁簡文帝詩丨丨折晚紅)晶橊(皮日休石橊歌嚼破丨丨千萬粒)
驑(集韻正韻並力求切音畱)
補藻純驑(易林伯駕丨丨南至東華求索車馬道闕中止)駕驑(易林太乙丨丨從天上來徵我叔季封為魯侯無有)
(凶憂)牝驑(相馬書丨丨不欲偏多驟驊驂蹄囓自能奔)
波斯驑(三國典略西魏孝武索所乘丨丨丨馬命太宰南陽王躍之)
補註赤驑(禮記孟夏之月天子居明堂左个乘朱路駕丨丨)
劉(唐韻集韻韻會正韻並力求切音畱)
補藻采劉(詩菀彼桑柔其下侯旬將丨其丨瘼此下民傳劉爆爍而希也)賀劉(魏書官氏志太和十九年詔曰其穆)
(陸丨丨樓于嵇尉八姓皆太祖已降勲著當世位盡王公灼然可知者勿充猥官)滅劉(杜牧詩南軍不袒左邊袖四老安劉)
(是丨丨)鉞劉(蘇轍詩仙廟鳴鐘磬神官秉丨丨)型劉(吳萊詩饗式重丨丨)
由(唐韻以周切集韻韻會夷周切正韻于求切並音猷)
補藻不由(書丨丨古訓于何其訓羅隱詩採香徑在人丨丨)靡由(梁書武帝紀詔曰建國君民立教為首不學將)
(落嘉植丨丨)蹤由(舊唐書武宗紀詔曰可汗所止屢遷或侵掠劫奪遙揣深意似恃姻好之情每覩丨丨實為馳突之計)
有由(應㻛詩遠適萬里道歸來未丨丨)何由(王融法門頌出不自戶將丨丨行不以法欲焉修)莫由(江總表心)
(馳紫路登文石而丨丨目送白雲拜承明而無日)無由(楊素詩班荆疑莫遇贈縞竟丨丨)端由(朱子詩此行誰與話)
(丨丨)
一物由(王昌齡詩既見萬古色頗盡丨丨丨)誰之由(韓愈訟風伯文惟兹之旱兮其丨丨丨)
補註憑由(宋史陳恕傳至道二年欲併三司命官總判其勾院磨勘理欠丨丨支收行帳提點等司恕奏理欠丨丨二司)
(雖非舊設不可廢除)
油(唐韻以周切集韻韻會夷周切正韻于求切並音由)
補藻脂油(後漢書陳蕃傳蕃上疏諫曰比年收歛十傷五六萬人饑寒不聊生活而采女數千食肉衣綺丨丨粉黛不可)
(貲計鄙諺云盗不過五女門以女貧家也今後宫之女豈不貧國乎)花油(唐書地理志巴州清化郡土貢丨丨)煎油(齊民)
(要術荏蓼荏子為帛丨丨彌佳)濃油(梅堯臣詩丨丨一盞案邊身)足油(孔平仲詩舊歲豐登仍丨丨)澑油(陳造)
(詩劇談落屑酒丨丨)賣油(戴復古詩扁舟載明月枉作丨丨公)
壓取油(齊民要術荏子其多種者如種榖法收子丨丨丨可以煮餅)讀書油(劉仲尹詩竈下旋添温炕火牀頭剩)
(買丨丨丨)一滴油(王同祖詩破鹵功成丨丨丨按弩也)
不常得油(晉書車胤傳家貧丨丨丨丨夏月則綀囊盛數螢火以照書以夜繼日焉)
補註蘇油(齊民要術缹菌法宜肥羊肉雞豬肉亦得肉缹者不須丨丨)打油(西湖志餘瞿宗吉詞云簾捲水西樓)
(一曲新腔唱丨丨)
游(唐韻以周切集韻韻會夷周切並音猷亦作遊)
補藻拘游(後漢書馬援傳援又為書與囂將楊廣使曉勸于囂曰往時子陽獨欲以王相待而春卿拒之今者歸老更欲)
(低頭與小兒曹共槽櫪而食併肩側身於怨家之朝乎男兒溺死何傷而丨丨哉)轉游(後漢書馬援傳援丨丨隴漢間嘗謂)
(賓客曰丈夫為志窮當益堅老當益壯)問遊(莊子顔淵問乎仲尼曰回嘗聞諸夫子曰無有所將無有所迎回敢丨其丨)
鳬游(易林丨丨江湖役行千里)雍游(抱朴子昔仲尼上聖也東受累于齊人南見塞于子西文種大賢也初不齒于荆俗)
(末丨丨于釣船競年立功不亦難乎)願遊(沈約彌陀佛銘丨丨彼國晨翹暮想七珍非羡三達斯仰)遽遊(王維扶南曲歌)
(詞同心勿丨丨幸待春妝竟)塞遊(高適部落曲蕃軍傍丨丨代馬噴風秋)嬉遊(韓愈送温處士序士大夫之去位而)
(巷處者誰與丨丨)鳳遊(竇常詩仙禁祥雲合高梧彩丨丨)爛遊(范成大詩山郭官閒得丨丨彌年還往話綢繆)謝
遊(利登詩丨丨半天下)蝦遊(宋濓詩一朝陰厥忽仆地六脉隱約如丨丨)
南北遊(唐書天文志賈逵張衡為四游儀玄樞為軸以連結玉衡玉衡在玄樞之間而丨丨丨)後塵遊(劉長卿詩)
(獨歸西掖去難接丨丨丨)從爾遊(李白詩吾亦洗心者忘機丨丨丨)雲禽遊(高適東平路中遇大水詩仍憐穴蟻)
(漂益羡丨丨丨)問縑遊(高適東平旋遊奉贈薛太守詩叨承解榻禮更得丨丨丨)阿戎遊(杜甫詩却向青溪不相見)
(回船應載丨丨丨)待我遊(白居易詩江邊黃鶴古時樓勞置華筵丨丨丨)誰共遊(劉商詩君去青山丨丨丨鳥啼)
(花落水空流)伴師遊(皮日休詩不奈此時貧且病乘桴直欲丨丨丨)
補註四遊(禮記月令疏地有升降星辰有丨丨唐書天文志地與星辰丨丨升降于三萬里内是以半之得地中今潁川)
(陽城是也)囿遊(周禮地官囿人掌丨丨之獸禁註丨丨囿之離宫小苑觀處也)夜遊(周書蕭大圜傳嗟乎人生若浮雲朝)
(露執燭丨丨驚其迅邁百年何幾擎跽曲拳四時如流俛眉躡足非直丘明所恥抑亦宣尼恥之)慢遊(唐書太宗諸子傳常)
(山愍王承乾甫八歲特敏慧及長好聲色丨丨然懼帝祕其迹)宴遊(孫蕡詩故宅新人作丨丨)
鏡中遊(輿地志山陰南湖縈帶郊郭若鏡若圖故王逸少云山陰路上行如在丨丨丨)謝客遊(劉長卿詩何獨丨丨)
(丨當為遠公輩)傲吏遊(李白詩剪竹掃天花且從丨丨丨)醉中遊(岑參詩逍遙自得意鼓腹丨丨丨)
猷(廣韻以周切集韻韻會夷周切並音由)
補藻壯猷(詩方叔元老克丨其丨)厥猷(詩世之不顯丨丨翼翼)謨猷(爾雅丨丨肇基訪謀也疏丨者大謀)
(也丨者以道而謀也)裕猷(方言丨丨道也東齊曰丨或曰丨)勲猷(艾可久靜賦安可不嗇智凝神而歛丨丨于克一)
協其猷(晉書王導傳隆高世之功復宣武之績舊物不失公丨丨丨)
補註大猷(詩匪先民是程匪丨丨是經)宣猷(詩秉心丨丨考慎其相)清猷(南史梁武帝紀濯纓來仕丨丨)
(映世)有猷(宋史蘇軾傳論意之所向言足以達其丨丨行足以遂其有為至于禍患之來節義足以固其有守皆志與氣所為)
(也)
悠(唐韻以周切集韻韻會夷周切並音由)
補藻雲悠(傅亮文又丨丨而風厲)外悠(束晳詩文化内輯武功丨丨)浸悠(柳宗元文日月丨丨)清悠
(張泰階琵琶賦或更唱遞奏措指丨丨)
牛(唐韻語求切集韻魚尤切韻會疑尤切並音䒜)
補藻奠牛(周禮牛人喪事共其丨丨)胖牛(魏志劉廙傳註趙簡子使使者聘孔子于魯以丨丨肉迎于河上)蜀
牛(魏書高允傳特賜允丨丨一頭四望蜀車一乘素几杖各一蜀刀一口)視牛(呂氏春秋登山而丨丨若羊牛之性不若)
(羊所視之勢異也)每牛(汲冢周書數楚丨丨每牛者牛之小者也)踦牛(易林丨丨傷暑不能成畝)負牛(易林丨丨)
(上山力劣行難)愛牛(隨隱漫錄吳革帥江東時戒宰牛詩曰一牛當四夫功力大如斯農以牛為命丨丨如愛兒愛兒惟恐傷)
(殺牛何忍為)摽牛(東西洋考呂宋國王兄弟既為佛郎機所戕輙祟于國國人每值死日丨丨厭之丨丨者柵木為場置牛)
(數十頭于中環射之以此逐鬼云)疲牛(束晳延遊賦乘露車以偃蹇駕蘭單之丨丨)瑞牛(李嶠有進丨丨表)歎
牛(劉禹錫有丨丨文)勍牛(崔伯易珠賦丨丨悅水而黃奪)冤牛(司馬光丨丨問華州村有畊田者枕犁而卧虎欲啖)
(之牛輙以身立其人之體上左右以角抵虎虎不得食而去其人則熟寢而未之知也覺而惡之意以為妖歸而殺之食其肉而不)
(悔余聞其語感而書丨丨云)載牛(蘇軾書柳子厚牛賦後嶺外俗皆恬殺牛而海南為甚客自高化丨丨渡海百尾一舟牛)
(登舟皆哀鳴出涕)眞牛(朱子䟦唐人暮雨牧牛圖予老於農圃日親犁耙故雖不識畫而知此畫之為丨丨也)縛牛
(四分律藏時有比丘晝日往阿蘭若處有賊丨丨置中比丘左右不見人念言此於我有益即解牛牽去)覓牛(指月錄大安禪)
(師曰識佛何者先為百丈曰大似騎牛丨丨)
我為牛(王維示學人詩無煩君喻馬任以丨丨丨)
補註一牛(禮疏諸侯事天子如天子事天天子事天既用丨丨故天子廵守過諸侯境土諸侯奉膳亦止丨丨而已也)
盗牛(梁書顧憲之傳元徽中為建康令時有丨丨者被主所認盗者亦稱已牛二家辭理等前後令莫能决憲之至覆其狀謂)
(二家曰無為多言吾得之矣乃令解牛任其所去牛逕還本宅盗始伏其辜)騎牛(魏書王肅傳肅兄子衍屬尒朱仲遠稱兵)
(内向衍不能守為仲遠所擒以其名望不害也令其丨丨從軍久乃見釋)䐗牛(魏書房法壽傳以母老不復應州郡之命常盗)
(殺丨丨以供其母)九牛(列子吾之力者能裂犀兕之革曳丨丨之尾)喘牛(易林丨丨傷暑弗能耕畝)
修(集韻韻會並思留切音羞)
補藻純修(易君子終日乾乾註丨丨下道則居上之德廢丨丨上道則處下之禮曠故終日乾乾)述修(易疏作者)
(創造之謂也神農以後便是丨丨不可謂之作也)先修(書傳言養民之本丨丨六府)勉修(書王懋乃德視乃厥祖傳)
(言皆丨丨其德法視其祖而行之)整修(後漢書光武紀更始將北都洛陽以光武行司隸校尉使前丨丨宮府)祗修
(魏書世宗紀詔曰京邑初基農桑暫缺遺規往旨宜必丨丨)盡修(宋史司馬默傳司馬光為相欲丨丨祖宗法問默復鄉差)
(衙前法如何默曰不可如常平自漢為良法豈宜盡廢去其害民者可也)令修(宋史陸九淵傳光宗即位差九淵知荆門逾年)
(政行丨丨民俗為變)屢修(高適東平旋遊奉贈薛太守詩御史風逾勁郎官草丨丨)家修(柳宗元與友人論文書自孔氏)
(以來兹道大闡丨丨人勵刓精竭慮者幾千年矣)往修(白居易授韋貫之禮部侍郎制儀曹之選僉議所歸丨丨乃官無替)
(厥問)嗜修(何景明織女賦絍組綺以自飾兮誠靈質之丨丨)
性命修(參同契註人無愚智性命同也君子知性當飬命當延合丨丨䨇丨豈不能長生與)屋不修(韓愈新修滕王)
(閣記公與監軍使燕於此閣文武賓士皆與在席酒半合辭言曰此丨丨丨且壊)
補註勤修(詩聿修厥德自求多福疏言丨丨德教福自歸之)曰修(禮註言養老之衣月制而丨丨因年而異也)
清修(後漢書王渙傳故洛陽令王渙秉丨丨之節蹈羔羊之義)愼修(後漢書荀悅傳肅恭其心丨丨其行内不回惑外無)
(異望則民志平矣)粗修(魏書高祖紀南北征廵有司奏請治道帝謂丨丨橋梁通輿馬便止不須去草剗令平也)薰修
(舊唐書明皇紀史臣曰開元之初賢臣當國四門俱穆百度唯貞而釋老之流頗以無為請見上乃務清淨事丨丨留連軒后之文)
(舞咏伯陽之說)加修(韓愈與陳給事書道不丨丨而文日益有名)
學行修(宋史王禹偁傳古者鄉舉里選為官擇人士君子丨丨丨於家然後薦之朝廷)人功修(宋史王燾傳燾為湖)
(北轉運使陛辭奏禹貢九州荆田第八賦乃在三丨丨既丨遂超五等今田多荒蕪賦虧十八上遂命之條畫焉)
脩(集韻韻會並思留切音羞)
補藻思脩(淮南子聖人之丨丨愚人之思叕註叕短也)
汲綆脩(文獻通考序吹竽已澁丨丨不丨豈復敢以斯文自詭)前路脩(岑參詩與子且攜手不愁丨丨丨)竹
篁脩(蘇軾詩近山麰麥早臨水丨丨丨)清而脩(蘇軾詩異哉梁子丨丨丨)竹影脩(李祁詩露漙金井桐陰薄)
(月上瑤階丨丨丨)層級脩(貢奎詩松逕度遥嶺歴此丨丨丨)
羞(廣韻息流切集韻思留切並音修)
補藻不羞(禮記不辱其身丨丨其親可謂孝矣)替羞(周禮祭祀丨丨受徹焉)少羞(易林忍醜丨丨無面有頭)
悲羞(李白詩丨丨淚盈巾)知羞(顔眞卿詩過屠大嚼肯丨丨)殺羞(陳造詩效顰聊丨丨)自羞(陸游詩骯髒人)
(雖棄脂韋我丨丨)玉羞(李好文感志賦飱丨丨以燎桂兮囊日索而焉留)
使某羞(禮記賀娶妻者曰某子使某聞子有客丨丨丨疏丨丨丨者言子既召賓客或須飲食故使我將此飲食以與子進)
(賓客)亦足羞(史記貨殖傳無巖處竒士之行而長貧賤好語仁義丨丨丨也)不解羞(崔顥少年行少婦春來丨丨丨)
(嬌歌一曲楊柳花)嬌未羞(歐陽修詩髧髦垂鬟丨丨丨)鬢雪羞(范成大詩酒邊點檢顔紅在鏡裏端詳丨丨丨)
破鏡羞(顧瑛詩翠鳳常看丨丨丨)素食羞(胡天游詩勿謂青氊冷毋貽丨丨丨)
補註殽羞(周禮天官宫正疏自醫師以下至獸醫主療疾之事有生則有疾故醫次食饌也自酒正至宫人陳酒飲丨丨)
(之事醫治既畢須酒食養身故次酒肴也)進羞(儀禮說屨揖讓如初升坐乃羞註鄉設骨體所以致敬也今丨丨所以盡愛也)
瓊羞(李嶠詩薦菲徹丨丨)
替花羞(盧綸詩花正濃時人正愁逢花却欲丨丨丨又蘇軾詩一生判却見花羞)古人羞(王禹偁詩開卷免對丨丨)
(丨)海棠羞(元好問詩可道丨丨丨欲死能紅能白更能香)志士羞(張伯淳詩歲月蹉跎丨丨丨)
秋(唐韻七由切集韻韻會雌由切正韻此由切並音鰌)
補藻配秋(易利物足以和義疏利為和義於時丨丨秋既物成各得其宜)依秋(儀禮疏朝者位於内朝而序進覲者)
(位於廟門外而序入王南面立於扆宁而受焉夏宗依春冬遇丨丨)須秋(唐書裴行儉傳行儉册送波斯王至西州諸蕃郊迎)
(行儉召豪傑千餘人自隨揚言大熱未可以進宜駐軍丨丨)似秋(莊子凄然丨丨煖然似春喜怒通四時)十秋(岑參)
(詩别來逾丨丨兵馬日紛紛)未秋(岑參送顔平原詩為郡豈淹旬政成應丨丨)兼秋(高適送劉評事充朔方判官賦)
(得征馬嘶詩思深應帶别聲斷為丨丨)亭秋(釋無可蘭詩畹靜風吹亂丨丨雨引長)今秋(錢起詩龍沙傳往事菊酒)
(對丨丨)値秋(羅隱詩一年兩度錦江遊前値東風後丨丨)無秋(蘇軾詩楚雲微有霰越瘴久丨丨)如秋(徐瓉)
(詩月生林欲曉雨過夜丨丨)
門以秋(隋書禮儀志祔祭之禮並准時饗其司命戶以春竈以夏丨丨丨行以冬)角黍秋(歲華紀麗端午丨丨之丨)
(浴蘭之月)荷葉秋(王勃採蓮賦去復去兮水色夕採復採兮丨丨丨)月照秋(崔湜詩隴樹煙寒夕山門丨丨丨)
髮已秋(劉希夷詩酒熟人須飲春還丨丨丨)御梨秋(王昌齡詩雨歇亭臯仙菊潤霜飛天苑丨丨丨)剡中秋
(劉長卿詩氤氳峴首夕蒼翠丨丨丨)江楓秋(劉長卿聽笛歌商聲寥亮羽聲苦江天寂歴丨丨丨)羣物秋(李白詩霜)
(被丨丨丨風颯大荒寒)不耐秋(李白詩華鬢丨丨丨颯然成衰蓬吳鎮題懸厓松圖偃蹇支離丨丨丨搖風洒雨幾時休)
不知秋(李白過汪氏别業詩酒酣益爽氣為樂丨丨丨)林館秋(岑參詩郭外山色暝主人丨丨丨)戟門秋
(岑參送裴校書從大夫淄川覲省詩懷中江橘熟倚處丨丨丨)夏已秋(岑參詩樹密晝先夜竹深丨丨丨)月映秋
(高適古樂府飛龍曲留上陳左相豁逹雲開霽清明丨丨丨)興中秋(高適送魏八詩雲山行處合風雨丨丨丨)十二
秋(杜甫詩與子避地西康州洞庭相逢丨丨丨)百卉秋(盧綸詩願比三花秀非同丨丨丨)轉蓬秋(錢起詩蛩)
(悲衣褐夕雨暗丨丨丨)樹色秋(李頻詩&KR0837;&KR0837;灘聲惡冥冥丨丨丨)逢笛秋(張籍詩塞路依山遠戍城丨丨丨)
千古秋(李中詩松頭鶴去三清遠壇畔月明丨丨丨)水聲秋(蕭慤濟黃河詩望知雲氣合聽識丨丨丨)滿竹
秋(鄭谷詩行色廻燈曉離聲丨丨丨)澹澹秋(高觀國詞撲螢凉處沉沉月障面清歌丨丨丨)不見秋(范梈題友)
(人壁間寒山圖詩行盡天涯丨丨丨君家庭院冷颼颼)
補註晚秋(詩序出車勞還率也疏五章言丨丨之時西方諸矦嚮望南仲也)千秋(戰國策張儀參坐於衞君之前犀首)
(跪行為儀丨丨之祝)杼秋(後漢書蓋延傳建武二年更封安平矦遣南擊敖倉進取麻鄉遂圍劉永於睢陽數月盡收野麥夜)
(梯其城入永驚懼引兵走出東門延追擊大破之而彭城扶陽丨丨蕭皆降)陽秋(晉書簡文宣鄭太后傳嘉平時羣臣希旨)
(多謂鄭太后應配食於元帝者帝以問太子前率徐邈邈曰臣按丨丨之義母以子貴)
髩毛秋(趙冬曦詩屢傷神氣阻久别丨丨丨)浮雲秋(劉長卿王昭君歌北風雁急丨丨丨萬里獨見黃河流)舊
山秋(劉長卿詩路看新柳夕家對丨丨丨)江北秋(劉長卿詩樹色應無丨丨丨天涯尚見淮陽月)㵎霜秋(錢起)
(詩辭天使星遠臨水丨丨丨)玉露秋(姚合詩鐘聲迢遞銀河在林色葱蘢丨丨丨)菊底秋(楊萬里飲張珦家詩)
(落杯瑩滑冰中水過口森嚴丨丨丨又劉因詩政有南風曲中意可能獨醉菊花秋)故宫秋(蕭慤詩山寒石道凍葉下丨丨)
(丨)
周(玉篇諸由切唐韻正韻職流切集韻韻會之由切並音州)
補藻疑周(史記周本紀史厭謂秦曰韓強與周地將以丨丨於秦聽也周不敢不受秦必無辭而令周不受是受地於韓而)
(於秦)相周(史記管蔡世家武王克殷紂封功臣昆弟封叔旦於魯而丨丨)器周(漢書叙傳用合時宜丨丨世資)亟周
(周書武帝紀詔曰寒暑丨丨奄及徂歲)跨周(文心雕龍今聖歷方興文思克被海岳降神才英秀𤼵馭飛龍於天衢駕騏驥)
(於萬里經典禮章丨丨轢漢唐虞之文其鼎盛乎)自周(楊泉蠶賦物受氣而含生皆纏綿而丨丨)
運過周(後漢書律歷志天之動也一晝一夜而丨丨丨星從天而西日違天而東日之所行與運周)
補註有周(書世世享德萬邦作式俾我丨丨無斁)宗周(書六服羣辟㒺不承德歸于丨丨董正治官)平周
(史記魏世家襄王十二年秦取我曲沃丨丨)一周(宋書張茂度傳茂度剏立城寺弔死撫傷收集離散民戶漸復在郡丨丨)
(徵為太尉參軍)兩周(陳書周弘正傳晉氏平吳喜𫉬二陸今我破賊亦得丨丨今古一時足為連𩔖)
歲月周(杜甫詩别來丨丨丨)雍門周(宋褧詩池臺腸斷丨丨丨)
州(唐韻正韻職流切集韻韻會之由切並音周)
補藻每州(禮記九州之長疏天子於丨一丨之中選取賢侯一人加一命使主一州為牧)濊州(史記主父偃傳主父)
(偃上書曰今欲招南夷朝夜郎降羌僰略丨丨深入匈奴議者美之此人臣之利也非天下之長策也)兩州(後漢書蔡邕傳)
(朝議以州郡相黨人情比周乃制婚姻之家及丨丨人士不得相對監臨至是復有三互法)鄙州(晉書吕光載記蒙遜從兄)
(男成進攻建康說太守段業曰欲屈府君撫臨丨丨使塗炭之餘蒙来蘇之惠)分州(隋書地理志冀州堯之都也舜丨丨為十二冀)
(州析置幽州)括州(隋書地理志永嘉郡開皇九年置處州十二年改曰丨丨)眉州(隋書地理志眉山郡大業二年改曰)
(丨丨)扶州(北史周武帝紀天和元年吐谷渾龍涸王莫昌率戶内附以其地為丨丨)四州(劉邵趙都賦且敝邑者固丨丨)
(之敞宇而天下之雄圖)靈州(杜甫鄠縣丈人胡馬行丈人駿馬名胡騮前年避賊過金牛廻鞭却走見天子朝飲漢水暮丨)
(丨)鄉州(趙抃詩况屬丨丨役夢魂)
芳池州(舊唐書地理志丨丨丨都督府寄在慶州懷安縣界)寂寞州(王禹偁詩何以支當丨丨丨)
補註滄州(北史遼西公傳上言冀土寬廣界去州六七百里負海險遠宜分置一州鎮遏海曲朝議從之後遂立丨丨)
外州(宋史王禹偁傳外停歲市之物内罷工功之伎近城掘土侵冢墓者瘞之丨丨配隸之衆非贓盗者釋之)雲州(遼史)
(太祖紀太祖以騎兵七萬會克用於丨丨)遙州(張蠙詩承家為上將開地得丨丨)豫州(胡曾詩策馬行行到丨丨)山
州(王禹偁詩知向丨丨住幾年)
二百州(杜甫詩漢家山東丨丨丨千村萬落生荆把)
洲(廣韻正韻職流切集韻韻會之由切並音周)
補藻登洲(劉向九歎赴陽侯之潢洋兮下石瀨而丨丨)夜洲(劉長卿詩鶴唳靜寒渚猿啼深丨丨)浮洲(陸景)
(荅兄書丨丨動浪聞眠鷗之舊說)四洲(法苑珠林紀寒暑於三際繫朝夕於丨丨)
贍部洲(大唐西域記叙海中可居者大略有四洲焉東毘提河洲南丨丨丨西瞿陀尼洲北拘盧洲)
補註溧洲(宋書武帝紀元興元年驃騎將軍司馬元顯西伐荆州刺史桓玄玄亦率荆楚大衆下討元顯元顯遣鎮北將)
(軍劉牢之拒之高祖參其軍事次丨丨)生洲(宋書張興世傳興世初生門前水中一旦忽丨丨年年漸大及至興世為方伯)
(而洲上遂十餘頃雲笈七籖東方丨丨在扶桑外西接蓬萊多生神仙芝草)
舟(唐韻集韻正韻職流切韻會之由切並音周)
補藻船舟(易林水戴丨丨無根以浮往來溶溶心勞且憂)打舟(利登詩靑巾羽客丨丨來)車舟(吳萊詩我無糧)
(食無丨丨)
指南舟(宋書禮志晉代有丨丨丨)鯿魚舟(梁書陸雲公傳是時天淵池新製丨丨丨形闊而短高祖暇日常汎此舟)
(在朝唯引太常劉之遴國子祭酒到溉右衞朱异雲公時年位尚輕亦預焉其恩遇如此)智人舟(王維示學人詩無乘及乘)
(者所謂丨丨丨)不勝舟(岑參詩沙平堪濯足石淺丨丨丨)海中舟(魚元機詩斷雲江上月解䌫丨丨丨)子魚
舟(吳萊詩丨丨丨通牡蠣浦丹荔樹暗桄榔村)
補註龍舟(魏書高祖紀太和十三年七月丙寅幸靈泉池與群臣御丨丨賦詩而罷)方舟(宋史陶弼傳弼知邕州水)
(大至人皆乏食為𤼵廩以賑於内丨丨以濟於外旬有五日乃退公私一無所失亡)濟舟(易林枯瓠不朽利以丨丨渡踰江海)
(無有溺憂)榜舟(易林循河丨丨旁淮東遊)霞舟(拾遺記海人乘丨丨以雕嚢盛數升龍膏獻燕昭王)渡舟(孟彦深詩)
(懷君欲進謁谿滑丨丨難)犀舟(梅堯臣詩丨丨順流𤼵)葉舟(王嚴詩江轉穿雲樹心閒隨丨丨劉迎詩夢魂欲拂千花)
(樹活計聊隨一丨丨)
滄浪舟(劉長卿詩夤緣白蘋際日暮丨丨丨)
酬(廣韻市流切集韻時流切並音讐)
補藻衆酬(儀禮受酬者註受酬者皆由西變於介也今文無丨丨也)乍酬(梁元帝全德志論九月肅霜時饗田畯三)
(春捧繭丨丨蠶妾)賞酬(文獻通考後唐同光三年吏部尚書李琪奏請勅下諸道有能出力運官物到京者千石以上至萬)
(石者不拘文武顯示丨丨免令方春農人流散此亦轉倉贍軍之一術也)九酬(王令詩心如熙春陽樂若醉丨丨)
身命酬(王維夷門歌非但慷慨獻良謀意氣兼將丨丨丨)重價酬(王損之飲馬投錢賦廉隅是切升斗之水無多)
(丨丨相丨子母之錢盡棄)何足酬(蘇軾資福寺舍利塔銘帶犀微矣丨丨丨璧來萬里端相投)詩懶酬(秦觀詩北)
(里酒錢煩屢索南州丨債丨頻丨)雜珮酬(朱子詩酒笑紅裙醉詩慙丨丨丨)幾處酬(黃頗詩升堂何處最榮美)
(朱紫環罇丨丨丨)歲寒酬(范梈詩此花苦未𤼵少待丨丨丨)
補註三酬(程烈詩鄰里相丨丨酣歌擊白石)
舊願酬(趙師秀詩丨丨丨初滿靈方許盡傳)
讎(唐韻市流切集韻韻會時流切正韻除留切並音酬)
補藻有讎(左傳郤芮對秦伯曰臣聞亡人無黨有黨必丨丨)襲讎(左傳楚子元欲蠱丈夫人館於其宫側而振萬)
(焉夫人聞之曰今令尹不尋諸仇讎而於未亡人之側子元曰婦人不忘丨丨我反忘之)重讎(後漢書賈逵傳逵條奏曰孝哀)
(皇帝重逆衆心故出劉歆為河内太守從是攻擊左氏遂為丨丨)赦讎(魏志武帝紀註高祖丨雍齒之丨而羣情以安)薦
讎(韓非子解狐丨其丨於簡主以為相)
有底讎(楊萬里詩渠與斜陽丨丨丨千冤萬恨訴清秋)
補註益讎(左傳損怨丨丨非知也)避讎(荀子外不丨丨内不阿親)
昆弟讎(禮記請問居丨丨之丨如之何曰仕弗與共國銜君命而往雖遇之不鬭)父母讎(胡傳丨丨之丨不共戴天)
(兄弟之讎不與同國九族之讎不同鄉黨朋友之讎不同市朝)
柔(唐韻耳由切集韻韻會正韻而由切並受平聲)
補藻巽柔(易疏震剛而丨丨震則剛尊在上丨則丨卑在下所以為恒也)成柔(易繫辭動靜有常剛柔斷矣疏動而)
(有常則成剛靜而有常則丨丨所以剛柔可斷定矣)顧柔(宋書樂志丕顯哲命丨丨三祖)少柔(皇極經世丨丨為土少剛)
(為石)柔柔(西湖志餘淳熙三年八月二十一日皇后先到宫候駕至到太上前殿起居劉婉容進自製十色菊千秋歲曲破内)
(人瓊瓊丨丨對舞上賜細色北縀十疋)夭柔(梅堯臣詩棚簾夾道多丨丨)晴柔(楊萬里詩樹陰照水愛丨丨)紺
柔(夏允彝垂絲海棠賦念秀枝之丨丨惜娟體之盈愞)
綠初柔(張翥詩斷橋春水丨丨丨)
補註和柔(詩疏其賓之初入門及登堂升筵矣於時尚溫溫然其貌丨丨而恭敬也)卑柔(禮記嚴威儼恪非以事親)
(疏言四者容貌非事親之體事親當和順丨丨也)妻柔(魏書高祖紀詔曰鄉飲禮廢則長幼之叙亂孟冬十月民間歲隙宜)
(於此時導以德義可下諸州黨里之内推賢而長者教其里人父慈子孝兄友弟順夫和丨丨不率長教者具以名聞)太柔
(皇極經世丨丨為水太剛為火)細柔(徐夤詩丨丨輕綴好魚牋)
儔(廣韻直由切集韻韻會陳留切正韻除留切並音酬)
補藻詎儔(元稹詩奮迅君何晚羈離我丨丨)師儔(賈島詩手種一株松貞心與丨丨)易儔(高適奉酬李太)
(守詩講德良難敵觀風豈丨丨)我儔(蘇軾詩有口可與飲何必逢丨丨)千儔(胡翰詩徘徊念其族天外復丨丨)酒
儔(傅汝楫詩倚杖聽鶯憶丨丨)
鼎俎儔(宋史樂志豆豋在列丨丨斯丨)逐末儔(文心雕龍丨丨之丨蔑棄其本)郢歌儔(張九齡詩還聞吉甫)
(頌不共丨丨丨)新得儔(孟郊詩人憶舊行樂鳥吟丨丨丨)論經儔(張祜詩陶欣入社叟生怯丨丨丨)淳朴
儔(林琨駕幸溫泉宫賦省娛遊之樂念丨丨之丨)老農儔(王禹偁詩袖寬可以舞丨丨即為丨)騷人儔(王禹偁詩)
(伊余何為者竊慕丨丨丨)賈客儔(方回詩矧是儒家彦初非丨丨丨)程張儔(元好問詩開雲揭日月不獨丨丨丨)
古人儔(周伯𤦺詩此日東吳接勝遊風流欲與丨丨丨)古先儔(鄧文原詩舊知洪谷丨丨丨五尺横圖見十洲)丹
鳳儔(陶宗儀詩赤霄丨丨邈難丨)
補註嘯儔(韓愈詩禽情初丨丨礎色微收霈)罕儔(法苑珠林晉釋道安形雖不逮於人而聰儁丨丨)
難為儔(岑參詩君家一何盛赫弈丨丨丨)
疇(唐韻直由切集韻韻會陳留切正韻除留切並音酬)
補藻芳菲疇(孟郊遠遊聯句氣毒放逐域蓼雜丨丨丨)自然疇(朱子步虚詞千載何足道太空丨丨丨)
補註翠疇(岑參詩結宇依青嶂開軒對丨丨)
籌(唐韻直由切集韻韻會陳留切正韻除留切並音儔)
補藻得籌(淮南子雖不必勝丨丨必多)十籌(太平御覽有三老相遇問年一曰吾憶少時與盤古有中外一曰海)
(水變桑田吾輙下一籌今滿丨丨矣一日吾食蟠桃棄其核崑崙之下今與崑崙齊)長籌(伏義與阮籍書丨丨之士所當奮力)
(可謂器與運會不卜而行)送籌(歐陽修詩漏永丨丨稀)算籌(柳貫洪州歌官鹽法名有饒乏利市商功無丨丨)沙
籌(華岳詩丨丨那解足軍糧)玄籌(蔡洪圍棋賦攄妙思奮丨丨)
識者籌(杜甫詩短章達我心理為丨丨丨)草木籌(孟郊詩計盡山河畫意窮丨丨丨)飲多籌(元稹詩風)
(引春心不自由等閒衝席丨丨丨)入幕籌(章孝標詩天假縱横丨丨丨東南頓減一方憂)直臣籌(胡曾詩襄王不)
(用丨丨丨)
補註探籌(後漢書胡廣傳順帝欲立皇后而貴人有寵者四人莫知所建議欲丨丨以神定選)畫籌(隋書高祖紀秦)
(塗更阻漢門重閉丨丨幃帳建出師卓胡曾詩思量鐵鎖眞兒戲誰為吳王丨此丨)牙籌(五代史景延廣傳契丹犯京師以十)
(事責延廣每服一事授一丨丨至八籌延廣伏地不能仰視)遺籌(說苑聖王之舉事必先諦之於謀慮而後考之於蓍龜白)
(屋之士皆關其謀芻蕘之役咸盡其心故萬舉而無丨丨失策)上籌(郭璞請布澤疏陛下丨丨天意下順物情可因皇孫之慶)
(大赦天下)一籌(陸游詩若論耄歲朱顔在窮達皆當輸丨丨)
稠(唐韻直由切集韻韻會陳留切正韻除留切並音儔)
補藻太稠(齊民要術麥生黃色傷於丨丨稠者鋤而稀之)苔稠(西湖志餘賈似道既敗高臺曲池日就荒落有題詩)
(於門壁者云石砌丨丨猿步月松庭葉落鳥呼風)
紫角稠(張籍詩翻荷丨丨丨)列宿稠(李洞詩靈山頓離衆丨丨不多丨)如束稠(喬林慈竹賦丨丨之丨如)
(插之密)
補註民稠(吳景奎詩名藩自古庶丨丨)
丘(廣韻去鳩切集韻韻會祛尤切正韻驅尤切並音蚯)
補藻卭丘(詩疏言防邑之中有鵲鳥之巢丨丨之上有美苕之草)幽丘(左傳鄭伯侵宋及曹門外遂會楚子伐宋)
(取朝郟楚子辛鄭皇辰侵城郜取丨丨同伐彭城)浿丘(戰國策朝射東莒夕𤼵丨丨)姚丘(史記五帝紀虞舜者名曰)
(重華註會稽舊記云舜上虞人去虞三十里有丨丨即舜所生也)四丘(漢書刑法志地方一里為井四井為邑四邑為丘丨)
(丨為甸)檀丘(晉書哀帝紀庾希部將何謙及慕容暐將劉則戰於丨丨破之)市丘(呂氏春秋丨丨之鼎以烹雞多洎之)
(則淡而不可食少洎之則焦而不熟)蓼丘(易林封於丨丨福履脩厚)家丘(高適詩宅相子偏重丨丨人莫輕)累丘
(高適詩然諾長懷季棲遑輙丨丨)岡丘(曾鞏詩櫧溪左蠡信浩蕩兩涘若粒分丨丨)椒丘(葉適詩宜乎登丨丨擺落)
(思奮迅)閬丘(何景明畫鶴賦振玄圃之中抹丨丨之巔止必擇地動不妄遷)
古時丘(岑參詩鄴都唯見丨丨丨漳水還如舊日流)古墩丘(張雨詩巃嵸丨丨丨泓潭浸其股)
補註厚丘(漢書師丹傳有司條奏邪臣建定稱號者已放退而丹功賞未加殆繆乎先賞後罰之義非所以彰有德報厥)
(功也其以丨丨之中鄉戶二千一百封丹為義陽侯)九丘(南史豫章王傳梁武帝雅愛子顯才嘗從容謂曰我造通史此書若)
(成衆史可廢子顯對曰仲尼讚易道黜八索述職方除丨丨聖製符同復在兹日時以為名對)虞丘(說苑楚莊王賜丨丨子采)
(田三百號曰國老)降丘(大周樂正禹決江河上會稽山自是之後百姓丨丨黎庶乂安)崑丘(元好問詩田父占年驚玉)
(旆詩仙留迹歎丨丨)
抽(唐韻勅鳩切集韻韻會正韻丑鳩切並音瘳)
補藻不抽(晉書束晳傳若乃士以援登進必待求附勢之黨横擢則林藪之彦丨丨丹墀步紈袴之童東野遺白顚之叟)
緒未抽(梅堯臣詩翠薄時方獻清若丨丨丨)園蔬抽(陸游梅雨詩碓米舂初滑丨丨摘復丨)
補註右抽(儀禮筮于廟門之外史朝服左執筮丨丨上韇兼與筮執之東面受命于主人)
稻芽抽(杜甫詩刺水丨丨丨)迸玉抽(陳陶竹詩丨丨閒丨上釣磯翠苖番次脱霞衣)
瘳(唐韻勅鳩切集韻韻會正韻丑鳩切並音抽)
補藻弗瘳(書若藥弗瞑眩厥疾丨丨)善瘳(魏書肅宗紀自此春來先疾屢𤼵藥石攝療莫能丨丨)疾瘳(杜甫)
(詩當期寒雨乾宿昔齒丨丨)
無術瘳(王禹偁詩君恩無路報民瘼丨丨丨)不獨瘳(王令詩於吾乃何有同病丨丨丨)不難瘳(朱子詩此)
(去安心知有法向來示病丨丨丨)骨髓瘳(宋无詩疾居腠裏藥堪投司命難令丨丨丨)庶其瘳(柳貫詩循吏果)
(再見斯民丨丨丨)
補註病瘳(杜甫詩亂離生有别聚集丨應丨)
湫(廣韻韻會正韻並即由切音啾)
補藻淑湫(管子耳之所聽非特雷鼔之聞也察於丨丨註丨丨與寂寥同)老湫(杜甫詩龍怒拔丨丨)
陽班湫(唐書地理志同州馮翊郡郃陽縣註有丨丨丨)憂以湫(新書志有四興朝廷之志淵然清以嚴祭祀之志愉)
(然思以和軍旅之志怫然慍然精以厲喪紀之志漻然㵞然丨丨丨四志形中四色𤼵外維如志色之經也)
遒(唐韻自湫切集韻字秋切韻會正韻慈秋切並音酋)
補藻呼遒(漢書地理志朔方郡縣丨丨師古註遒音在由反)
落景遒(唐越王貞詩霜郊暢玄覽參差丨丨丨)絃管遒(張仲姝詩洞簫響兮風生流清夜闌兮丨丨丨)不能
遒(王安石詩那知抱孤賞罷頓丨丨丨)湍且遒(石介詩汴水丨丨丨)詩賦遒(晁冲之詩終朝丨丨丨仍鬱老去文)
(章健更成)
補註歲華遒(湯顯祖詩羣公心赤苦高爵丨丨丨)
收(唐韻式周切集韻韻會正韻尸周切並音荍)
補藻勿收(漢書昭帝紀三年以前逋更賦未入者皆丨丨)卧收(後漢書劉表傳論劉表道不相越而欲丨丨天運擬)
(蹤三分其猶木禺之於人也)行收(隋書音樂志三農稍已九榖丨丨)加收(宋史孝宗紀淳熙二十五年戒州縣丨丨)
(耗糧)相收(莊子夫以利合者廹窮禍患害相棄也以天屬者廹窮禍患害丨丨也夫丨丨之與相棄亦遠矣)乾收(齊民)
(要術蕨二月中高八九寸老有葉瀹為茹滑美如葵今隴西天水人及此時丨丨秋冬嘗之)霜收(劉長卿詩木落姑蘇臺丨)
(丨洞庭橘)未收(林逋詩雨擺魚薪市丨丨戴良題漁村夕照詩心期逐漁網蕩然俱丨丨)宜收(歐陽修詩云此譬圖畫暫)
(看已丨丨)揫收(曾鞏舍弟南源刈稻詩窮陰廹霜霰不可遲丨丨)重收(翁卷詩數篇詩未答一幅信丨丨)自收
(劉潛歎別賦在初歸之為慶庶因拙而丨丨)全收(郭翼詩前朝圖史已丨丨)
烟塵收(劉長卿詩溫顔風霜霽喜氣丨丨丨)無人收(王禹偁詩可憐好詩景牢落丨丨丨)雨夜收(蘇舜欽詩)
(可憐節物會人意十日陰丨此丨丨)志慮收(王令詩閒將筋骨疲懶使丨丨丨)高爵收(王令詩弗恤義所在務期)
(丨丨丨)日脚收(釋道潛詩布榖聲中丨丨丨)雨氣收(陳旅詩握日臺高丨丨丨扶桑涼影動瀛洲)碧簟
收(元淮詩團扇初隨丨丨丨)障圖收(鄧文原詩盡日携笻溪水頭何如風景丨丨丨)
補註秋收(詩我取其陳食我農人疏以官有蓄積恐其久而腐敗所以紓出官粟之蓄積久滯者待丨丨然後取民新榖)
(以納官也)
塞田收(杜甫詩丨丨始微丨)錦帆收(許棠詩空懷龍舸下不見丨丨丨)
鳩(唐韻居求切集韻𩔖篇正韻居尤切並九平聲)
補藻方鳩(書共工丨丨&KR1989;功傳嘆共工能方方聚見其功)鴟鳩(禮記戴勝疏釋鳥云丨丨戴鵀郭景純云鵀即頭上)
(勝今亦呼為戴勝李廵云戴勝一名丨丨)鶆鳩(禮記征鳥疏釋鳥云鷹丨丨樊光云丨丨鷞鳩郭景純云鶆當為鷞即鷞鳩此)
(征鳥者鷞之謂也)摶鳩(易林丨丨彈鵲獵兔山北丸盡日暮失𫉬所得)鸇鳩(易林丨丨徙巢西至平州遭逢雷電碎我)
(苕蘆室家饑寒思吾故初)捕鳩(易林張網丨丨兔離其災)番鳩(南方草木狀丨丨生海邊土穴中里民常以臘月正月捕)
(食味如蟹)多鳩(清異錄章貢小蒙川蘇氏山林丨丨賓客滿座可悉饜飫一網數十百咄嗟可辦其黨戲之曰此君家肉寄生)
(也)佳鳩(爾雅翼丨丨孝鳥似斑鳩而臆無繡采)食鳩(好事集毛傅好丨丨人與己相得必以鳩贈之一日李翺送十)
(二籃)引鳩(本草綱目鳩小而灰色及大而斑如梨花點者並不善鳴項下斑如真珠者聲大能鳴可以作媒丨丨)紫鳩
(錢遜斑鳩詩丨丨聲歇爐烟冷門掩梨花暮雨深)千鳩(王安石詩丨丨鳴春陰高啓詩花殿丨鳴丨)啼鳩(危素詩風)
(林葉碧應丨丨)晨鳩(劉基詩忽聽屋角閙丨丨起看園林綠漸稠)喻鳩(吳景奎有丨丨詩)
一聲鳩(葛長庚詩一絲暮雨丨丨丨)
補註䳕鳩(爾雅佳其鳺鴀註今丨丨按爾雅條韻府作鵓鳩爾雅本文作丨丨今并存)化鳩(天祿閣外史徵君遊)
(崆峒之山見二老者祭一古塜徵君怪之命從者訊其故時陰風南來黃雲夕暝二老丨為丨飛於巖木之顛)鳻鳩(埤雅鵻今)
(丨丨一名䳫鳩一名荆鳩)荆鳩(見上)
不(廣韻甫鳩切韻會正韻方鳩切並音呼)
補藻聽不(梅堯臣廟子灣辭我今語神神丨丨何不歸海事陽侯)巧不(孔平仲詩南顧問牛女汝實能丨丨)
入眼不(世說謝安問殷浩眼屬萬形萬形來丨丨丨)帳下不(王維獻始興公詩賤子跪自陳可為丨丨丨)今
則不(歐陽修詩念昔少年追朋儔輕衫駿馬丨丨丨)汝能不(晁冲之詩慶門吾老矣華國丨丨丨)解意不(陳與)
(義詩未知横笛子亦丨此丨丨)信然不(范成大詩兹事故老𫝊未知丨丨丨)愛花不(陸游詩古人尚能丨丨丨)渠
是不(方岳詩老坡詩裏么麽鳳待與梅花丨丨丨)君知不(顧瑛詩青山忽大笑此意丨丨丨)潤筆不(李翰)
(詩玉堂舊閣多珍玩可作西齋丨丨丨)到此不(揚維楨詩燕山驛路四千里歸夢還能丨丨丨)有書不(曹文晦詩)
(何用枯腸五千卷無懷時節丨丨丨)
摉(唐韻所鳩切集韻韻會正韻疏鳩切並音蒐)
補藻羅搜(薛漢詩嗜石相國李與牛不惜千金購丨丨)
補註岝㟯搜(吳萊詩幽芳丨丨丨修蟄高嶅赴)
騶(唐韻正韻側鳩切集韻韻會菑尤切並音鄒)
補藻中騶(晉書賈模傳楚王瑋矯詔害汝南王亮太保衞瓘使模將丨丨三百人救之)兵騶(梁書武帝紀丨丨奴)
(婢男年登六十女年登五十免為平民)紫騶(李頎詩莫作游俠兒矜誇丨丨好)四騶(劉弇詩隂陽馳丨丨)召騶
(宋褧詩洗硯惟呼僕移牀屢丨丨)
威儀騶(宋書禮志黃門鼓吹及釘官僕射黃門鼔吹史主事諸官鼔吹尚書廊下都座門下守閣殿中丨丨丨)羽林
騶(宋書禮志門下中書守閣給絳褠武冠南書門下虎賁丨丨丨)使者騶(薛漢詩天香分下殿西頭處士今乘丨丨丨)
補註導騶(宋書禮志虎賁常直殿黃雲龍門者門下左右部虎賁羽林騶給傳事者諸丨丨)
愁(唐韻士尤切集韻韻會正韻鋤尤切並音㵞)
補藻各愁(王維初出濟州别城中故人詩縱有歸來日丨丨年鬢侵)正愁(杜甫詩丨丨聞塞笛獨立見江船劉長卿)
(詩丨丨帆帶雨莫望水連雲)先愁(劉長卿詩揚州春草新年綠未去丨丨去不歸岑參西亭送蔣侍御還京詩欲語多時别)
(丨丨計日回)且愁(劉長卿詩丨丨無去雁寧冀有廻鸞)寒愁(岑參詩三月猶未還丨丨滿春草)歸愁(許棠詩遠)
(役與丨丨同來渭水頭)
至今愁(張謂詩遙望零陵見舊丘蒼捂雲起丨丨丨)為我愁(劉灣詩白日丨丨丨陰雲為我結)五丁愁
(王維燕子龕禪師詩伯禹訪未知丨丨丨不鑿)空江愁(劉長卿詩獨向丨丨丨)木葉愁(劉長卿詩帝子椒漿奠騷)
(人丨丨丨)日去愁(劉長卿詩鶯識春深恨猿知丨丨丨)此路愁(劉長卿詩獨過長沙去誰憐丨丨丨)黛色愁
(劉長卿詩夾岸丨丨丨沈沈綠波上)不知愁(李白望夫山詩江草丨丨丨巖花但爭𤼵)簷宇愁(高適苦雨寄房四昆)
(季詩滴瀝丨丨丨寂寥談笑疏)儘堪愁(張籍詩人間舉眼丨丨丨)半是愁(李嘉祐詩遠道逢春丨丨丨)杜宇
愁(李中詩春如丨丨丨越客思悠悠)
補註月作愁(岑參送人赴安西詩萬里鄉為夢三邊丨丨丨)行者愁(高適東平路作秋至復搖落空令丨丨丨)
散人愁(高適别韋五詩徙然酌㧵酒不覺丨丨丨)兩點愁(白居易春詩低花樹暎小粧樓春入眉心丨丨丨)
休(廣韻許尢切集韻韻會正韻虚尤切並朽平聲)
補藻降休(史記周本紀武王至商國使羣臣告語商百姓曰上天丨丨商人皆再拜稽首)甚休(漢書段會宗傳西域)
(諸國上書愿得會宗谷永閔其老復遠出子書戒曰足下以柔遠之令德復典都護之重職丨丨甚休)始休(白居易詩春生)
(何處闇周遊海角天涯遍丨丨)甘休(李咸用詩人生誰肯便丨丨遇酒逢花且共遊)停休(釋道潛詩機絲廹鄰女軋軋無)
(丨丨)
體將休(列子其在老耄則欲慮柔焉丨丨丨焉物莫先焉雖未及嬰孩之全方於少壯間矣)勞欲休(荀子今人之性)
(飢而欲飽寒而欲煖丨而丨丨此人之情性也)一尉休(高適古樂府飛龍曲留上陳左相幸沐千年聖何辭丨丨丨)玉
笛休(章碣詩綠泉濺石銀屏濕黃鳥逢人丨丨丨)萬事休(盧仝詩但有樽中物從他丨丨丨)背窗休(李商)
(隱詩花時隨酒遠雨後丨丨丨)夢魂休(徐夤詩樹名端正在人欲丨丨丨)索莫休(范成大詩松栢森嚴立蒲荷丨)
(丨丨)且眠休(張元幹詩冷雨吹花作寒食三杯軟飽丨丨丨)盡醉休(吳景奎詩斗酒相逢丨丨丨)
補註惟休(書往哉丨丨無替朕命)日休(通書君子丨丨小人日憂)
老自休(杜甫詩離别人誰在經過丨丨丨)啼未休(陳與義詩門外子規丨丨丨)幾時休(吳鎮詩搖風洒)
(雨丨丨丨)
輈(廣韻集韻韻會張流切正韻職流切並音舟)
補藻無定輈(胡天游醉歌行但見朝朝暮暮丨丨丨但見波波汲汲如奔郵)絶轅輈(柳貫詩萬生同一馬敢望)
(丨丨丨)
補註龍輈(唐書車服志五路皆黃屋左纛金鳳一鈴二在軾前鸞十二在衡丨丨前)
求(唐韻巨鳩切集韻韻會渠尤切並音裘)
補藻博求(詩祝祭于祊箋孝子不知神之所在故使祝丨丨之平生門内之旁待賓客之處漢書李尋傳尋對王根曰日)
(月光精時雨氣應此皇天右漢亡已也何况致大改之宜急丨丨幽隱拔擢天士任以大職)例求(春秋僖公十有六年夏四)
(月丙申鄫季姬卒胡傳記其卒則必記其葬然而有不記者此筆削之旨非可以丨丨者也)責求(禮記將適舍求毋固疏適)
(往也舍主人家也固猶常也凡往人家不可丨丨於主人覓不常有之物)急求(禮記九十飲食不離寢疏謂老人飲食無時或)
(丨丨須得故不離于寢)游求(漢書藝文志神仙者所以保性命之真而丨丨於其外者也)連求(後漢書鄧隲傳延平)
(元年拜隲車騎將軍儀同三司後隲兄弟常居禁中隲謙遜不欲久在内丨丨還第歲餘太后乃許之)關求(梁書王泰傳泰)
(累遷給事黃門侍郎員外散騎常侍並掌吏部如故俄即真自過江吏部郎不復典大選令史以下小人求競者輻凑前後少能稱)
(職泰為之不通丨丨吏先至者即補不為貴賤請囑易意天下稱平)應求(魏書高祖紀詔曰孝悌廉義文武丨丨者皆以名聞)
思求(魏書高祖紀詔曰春旱至今野無青草上天致譴實由匪德百姓無辜將罹饑饉寤寐丨丨罔知所益雲笈七籖仰慕靈)
(感丨丨真應)時求(魏書肅宗紀門才術藝應于丨丨者自别徵引不在斯例)侵求(魏書肅宗紀從此已後無所畏忌恣)
(諸丨丨任所與奪)歛求(唐書食貨志挾輕費轉徙者脫徭稅敦本業者困丨丨此誘之為姦敺之避役也)姑求(宋史)
(王冋傳回作告友曰處今之時而望古之道難矣丨丨肯告吾過也而樂聞其過者與之友乎)箝求(鬼谷子以飛箝之辭鉤其)
(所好以丨丨之)得求(荀子日月食而救之天旱而雩小筮而後决大事非以為丨丨也以文之也)載求(道德指歸論廢)
(釋天時獨任人事賤強求貴貧強求富饑名渴勢心常丨丨衣食奢泰事過其務此治家之冇為也)乞求(輟耕錄世之曰丨丨)
(蓋謂正欲若是也然唐時已有此言)莫求(陸雲九愍悲我行之悠悠怨同懷之丨丨)討求(顔延之釋何衡陽書逮省此章)
(盛稱列代文博體周頗善師法歌誦聖世足為繁聲丨丨道義未是要說耳)我求(蘇頲詩恩渥迷天施童蒙慰丨丨李白古)
(風秦帝如丨丨蒼蒼但煙霧)更求(楊炯渾天賦此天與而不取焉遑遑而丨丨)難求(王建詩明年有閨閣此樣必丨)
(丨)苦求(李山甫詩至道亦非遠僻詩須丨丨)無求(方岳詩曩昔行藏已熟籌最為上策是丨丨)過求(揚載詩曹)
(事虞多廢胥徒戢丨丨)尋求(法苑珠林經律舛闕志勵丨丨)推求(法苑珠林隋釋慧逹造西林寺重閣七間誓用黃楠)
(闔境丨丨了無一樹逹曰誠心在此豈更餘求必冇其徵松變為楠)
詔地求(周禮道地㥦以辨物而原其生以丨丨丨)無所求(莊子巧者勞而智者憂無能者丨丨丨白居易詩不卜非)
(他故人間丨丨丨)刻舟求(列子古人墮劍水中丨丨而丨)焚林求(任昉齊竟陵王行狀既允丨丨之丨實兼儀型)
(之寄)令節求(杜甫晦日尋崔戢李封詩喜結仁里歡况因丨丨丨)古人求(杜甫詩垂老遇君未恨晚似君須向丨丨)
(丨)何處求(裴廸詩煩暑自兹適清凉丨丨丨)方寸求(李賀詩靜向丨丨丨不居千嶂幽)夢中求(劉從)
(益詩旱則為霖水則舟若人端合丨丨丨)淺心求(張載詩聖心難用丨丨丨)著意求(宋伯仁詩薄宦從來久寧容丨)
(丨丨)
補註營求(易疏寂然不動則无所可累若動有丨丨則恥累將來)來求(春秋隱公三年秋武氏子丨丨賻註此丨)
(丨之始公羊傳武氏子丨丨賻何以書譏也何譏爾喪事無求求賻非禮也)規求(禮記仁有三與仁同功而異情疏一則無)
(所求為而安靜行仁一則丨丨其利而行仁一則畏懼於罪而行仁是異情也)招求(禮記求善良疏求善良者良亦善也又能)
(丨丨善良之士)寡求(禮記儉易容也疏儉易容也者以儉則丨丨故易容也)可求(北史蘇綽傳若識此理則賢丨丨士)
(可擇得賢而任之得士而使之則天下之理何向而不可成也杜甫詩濁酒濃無敵江魚美丨丨)躁求(唐書陽嶠傳長安中)
(左右御史中丞桓彦範袁恕已爭取為御史揚再思與嶠善知其意不樂彈抨事為語彦範彦範曰為官擇人豈待情樂乎惟不樂)
(者固與之以伸難進抑丨丨也)力求(宋史孫洙傳王安石主新法多逐諫官御史洙知不可而鬱鬱不能有所言但丨丨補外)
(得知海州)
裘(唐韻巨鳩切集韻韻會正韻渠尤切並音求)
補藻褐裘(帝王世紀夏禹時渠搜國來獻丨丨麻九疇詩昨夜新涼御丨丨)環裘(李百藥文薦丨丨而委質)軒
裘(張說詩丨丨戚里光)覆裘(蘇轍詩宵眠共丨丨)
紫綈裘(韓翃詩聽訟不聞烏布帳迎賓暫著丨丨丨又梅堯臣詩風雪滿綈裘)月窺裘(郝經詩星麾重霜露落丨)
(丨敝丨)攬征裘(范梈詩昔向貴溪尋講鼓又從薊郡丨丨丨)庇寒裘(張雨詩肯借山中步障錦與作天下丨丨)
(丨)
補註鹿裘(後漢書虞延傳太守富宗聞延名召署功曹宗性奢靡車服器物多不中節延諫曰昔晏嬰輔齊丨丨不完季)
(文子相魯妾不衣帛以約失之者鮮矣)氊裘(宋史林廣傳韓存寳討瀘蠻乞弟逗撓不進詔廣代之乞弟約降求退舍又約)
(不解甲廣策其冇異為壇設伏明日乞弟擁千人出降匿弩士丨丨猶豫不前謝恩廣𤼵伏擊之蠻奔潰)羊裘(韓子孫叔敖相)
(楚衣羖丨丨元好問詩敵寒直欲御丨丨)麑裘(韓子堯之王天下也冬日丨丨夏日葛衣)鼠裘(馬戴詩蕃面將軍著丨丨)
綺裘(張文正詩的皪馳驄馬斕斒映丨丨)
掛一裘(化書有保一器畢生無璺者有丨丨丨十年不敝者斯人也可以親百姓可以司粟帛可以掌符璽可以即清淨之)
(道)
毬(唐韻渠鳩切集韻韻會正韻渠尤切並音求)
補藻馳毬(韓愈上張僕射書丨丨於場蕩搖其心腑振撓其骨筋)
朱漆毬(宋史禮志内侍𤼵金合出丨丨丨擲殿前通事舍人奏云御朋打東門帝擊毬教坊作樂鼓毬既度颭旗鳴鉦止鼓)
(帝回馬從臣奉觴上壽貢物以賀)
仇(廣韻巨鳩切集韻韻會正韻渠尤切並音求)
補藻執仇(史記蘇秦傳燕噲立為王其後齊大夫多與蘇秦爭寵者而使人刺蘇秦不死齊王使人求賊不得秦曰臣即)
(死車裂臣以殉於市賊必得如其言而殺秦者果出齊王因而誅之燕聞之曰甚矣齊之為蘇生丨丨也)釋仇(唐書宋慶禮傳)
(時崖振五州首領更相掠民苦于兵慶禮身到其境諭首領大誼皆丨丨相親州土以安)三仇(利登詩丨丨久已絶)
浮(唐韻縳牟切集韻韻會房尤切正韻房鳩切並音罘)
補藻丘浮(易林山没丨丨陸為水魚燕雀無巢民無室廬)磬浮(石珤汎滹沱河賦乃有泗濱丨丨汾隂鼎見)謝
浮(晉書祖逖傳初北中郎將劉演距于石勒也流人塢主張平樊雅等在譙演署平為豫州刺史雅為譙郡太守又有董瞻于武)
(丨丨等十餘部衆各數百皆統屬平逖誘浮使取平浮譎平與會遂斬以獻逖)
鬱如浮(王維詩青臯麗已淨綠樹丨丨丨)夕陽浮(孟浩然詩竹間殘照入池上丨丨丨)此生浮(范成大詩)
(暑中方信丨丨丨)半空浮(徐璣詩還疑衆山坼故使丨丨丨)瑞彩浮(郭邕洛出書詩氤氲丨丨丨左右靈儀廓)
補註輕浮(宋史柳聞傳開知代州上言人情貪競時態丨丨雖骨肉之至親臨勢利而多變仁義之風蕩然不復望明頒)
(告諭各使改更)
爽氣浮(李程破鏡飛上天賦丨丨共丨豈彩霞之能掩芳塵不到非素手之所經)大白浮(周伯琦詩金甕葡萄丨丨)
(丨)
謀(唐韻莫浮切集韻韻會迷浮切並音牟)
補藻設謀(禮少儀軍旅思險隱情以虞疏言軍旅行處思其險阻之地出奇丨丨以覆敗前敵)過謀(戰國策然而吾)
(弗為云者豈不為丨丨哉)共謀(漢書劉向傳今邪佞與賢臣並在交戟之内合黨丨丨違善依惡)排謀(漢書宣元六王)
(傳時張博女壻京房以明易隂陽得幸於上數召見言事自謂為石顯五鹿充宗所丨丨不得用數為博道之)延謀(後漢書牟)
(融傳永平十一年代鮭陽鴻為大司農是時顯宗方勤萬機公卿數朝會每輙丨丨政事判折獄訟融經明才高善論議朝廷皆服)
(其能)宏謀(齊書高帝紀丨丨霜照祕筭雲回)器謀(唐書太宗諸子曹王臯列傳李希烈反遷江西節度使受命至豫章)
(大令將吏曰有功未申與懷丨丨不𤼵者皆自言)微謀(管子古者有二言墻有耳伏寇在側墻有耳者丨丨外泄之謂也伏)
(寇在側者沈疑得民之道也)吾謀(王維送綦毋潜落第還鄉詩丨丨適不用勿謂知音稀)代謀(閻寬温湯御毬賦寓)
(令斯成丨丨足擅)自謀(葉清臣松江秋汎賦彼全身以遠害蓋孔臧於丨丨)
不習謀(禮記丨丨其丨疏逢事則謀不豫習也)賢人謀(晉書陸機傳陸公偏師三萬北據東坑彊寇敗績宵遁喪)
(師大半分命銳師五千西禦水軍東西同捷獻俘萬計信哉丨丨之丨豈欺我哉)哲匠謀(黎逢水化為鹽賦君以和羹之)
(用商以賈賣而遷是知水化之利可貴丨丨之丨可研)潤屋謀(韓徹黃金臺賦潜思丨丨之丨寳不足貴遠得利國之術)
(賢豈能輕)濟代謀(高適詩曾非丨丨丨且有臨深誡)兩不謀(歐陽修詩惟思睡眠擁衾裯人心利害丨丨丨)廹
所謀(釋道潜詩兒孫漸束髮婚嫁丨丨丨)智者謀(柳貫過閘行聖人乘運丨丨丨尚憶當年河事始)
補註機謀(書堯典序疏智無不知聰也神無不見明也以此聰明之神智足可以經天緯地即文也神智之運深敏於丨)
(丨即思也)陳謀(書禹曰都帝子何言疏帝在上臯陶丨丨於下已備矣我復何所言乎珊瑚詩話道其常而作彝憲者謂之典)
(丨其丨而成嘉猷者謂之謨)進謀(書汝弗能使有好于而家疏授之以官爵加之以燕賜喜於知己荷君恩德必丨丨樹功)
(有好善於國家)獻謀(書德惟善政政在養民疏禹因益言又丨丨於帝)我謀(詩不即丨丨箋女何為役作我不先就與)
(丨丨蘇軾詩故人雖云多出處不丨丨)成謀(戰國策諸侯無丨丨則其國宿憂也)策謀(漢書陳湯傳建昭三年湯與延)
(夀出西域湯為人沈勇有大慮多丨丨喜奇功)五謀(晉書康獻褚皇后傳雖有莘熙殷姙姒隆周未足以喻是以丨丨克從人)
(鬼同心)詢謀(梁書孔休源傳復為晉安王府長史王深相倚仗軍民機務動止丨丨)協謀(宋史宗澤傳召諸將謂曰)
(汝等有忠義心當丨丨勦敵期還二聖以立大功)預謀(宋史黃洽傳洽奏三事備事莫若儲才士卒當練其心軍政必丨為)
(丨上瞿然)先謀(唐闕名述聖賦既後事而丨丨亦先勝而後制)相謀(王令詩丨丨務奇勝聚口笑拙敗)
牟(唐韻莫浮切集韻韻會迷浮切並音謀)
補藻虚牟(梁書元帝紀昔周依晉鄭漢有丨丨彼惟末屬猶能如此况聯華日月天下不賤為臣為子兼國兼家者哉)
補註彌牟(宋史雷有終傳會益州奏至神衛戌卒擁都虞候王均為亂即日拜有終瀘州觀察使知益州三月進攻丨丨)
(戍斬首千餘級)
眸(唐韻莫浮切集韻韻會迷浮切並音謀)
補藻羣眸(平列舞賦總衆麗以為資集丨丨而動詠)在眸(張隨莊周夢蝴蝶賦雖蘧蘧而復體尚悄悄而丨丨)朱
眸(王世貞馴鴿賦爾乃玉嘴丨丨危冠卑趾)
補註觀眸(梁書伏挺傳時僕射徐勉以疾假還宅挺致書以觀其意勉報曰卿雄州擢秀弱冠升朝穿綜百家佃漁六學)
(丨丨表其韶慧視色見其英朗若魯國之名駒邁雲中之白鶴及占顯邑試吏腴壤將有武城弦歌桐鄉謠詠豈與卓魯齗齗同年)
(而語耶)
侔(廣韻莫浮切集韻韻會迷侯切正韻莫侯切並音謀)
補藻好侔(三國志劉子初贊倚其高風丨丨古人)不侔(漢晉春秋智力丨丨故限江自保朱德潤詩移商換羽窮)
(雕鎪箜篌匏笙聲丨丨)可侔(謝靈運謝封康樂侯表皇恩遠被殊代丨丨)
矛(唐韻莫浮切集韻韻會迷浮切並音謀)
補藻潰腹矛(嚴遵座右銘嗜慾者丨丨之丨貨利者喪身之仇)
補註援矛(宋史忠義傳高永年為麟州都廵撿戰於乾溝單馬丨丨刺羌酋彪雞厮萬衆之中斬其首餘衆宵遁)
舂天矛(王令詩神冶鑄出丨丨丨)
侯(廣韻戶鉤切集韻韻會正韻胡溝切並後平聲)
補藻獻侯(儀禮司馬洗爵升實之以降獻𫉬者於侯疏𫉬者賤故丨於丨明以侯為功得獻也)再侯(史記衛將軍驃)
(騎傳將軍公孫賀義渠人武帝立八歲以太僕為輕車將軍後八歲以太僕為丞相封葛繹侯賀七為將軍出擊匈奴無大功而丨)
(丨為丞相)蓼侯(漢書藝文志太常丨丨孔臧十篇)渭侯(蔡襄慈竹賦豈止乎千畝之丨丨當訂萬石之封君)故侯
(鄧文原詩巖棲自昔推巢父學種於今說丨丨)周侯(揭傒斯詩六轡既同丨丨之東)犀侯(史記陳把世家武王克殷乃復)
(求舜後得媯滿封之於陳以奉帝舜祀是為胡公胡公卒子申公丨丨立)
緜蠻侯(後漢書郭后紀后父昌娶真定恭王女號郭主生后及子况建武元年生皇子疆帝善况小心謹慎年始十六拜黃)
(門侍郎二年貴人立為皇后疆為太子封况丨丨丨)射陽侯(晉書周浚傳浚初不應州郡之辟後仕魏為尚書郎累遷御史)
(中丞拜折衝將軍揚州刺史封丨丨丨)賜姓侯(何景明詩豹房虎圈先班賞武帳前邊丨丨丨)
補註負侯(唐書禮樂志設坫於執弓者之前又置御决拾笥於其上𫉬者持旌自乏南行當侯東行至侯丨丨北面立)
崇聖侯(魏書高祖紀太和十九年三月辛酉詔選諸孔宗子一人封丨丨丨邑一百戶以奉孔子之祀)漢壽侯(李東)
(陽詩丨丨丨義且武冠三軍振華夏)
猴(唐韻集韻韻會正韻並呼溝切音侯)
補藻楚猴(蕭貢詩只貪衣繡榮丨丨豈識金刀得秦鹿)
喉(玉篇胡鈎切唐韻集韻𩔖篇韻會正韻戸鈎切並音侯)
補藻搤喉(梁書武帝紀高祖謂闡文曰今若併軍圍城又分兵前進魯山必阻沔路所謂丨丨若糧運不通自然離散何)
(謂久持)給喉(蘇轍詩謀生富丨丨)
納於喉(淮南子嚼而無味者弗能丨丨丨視而無形者不能思於心)不下喉(韓愈詩余初丨丨丨近亦頗稍稍)
愁之喉(薛季宣詩欲將此劍斫愁斷昏迷不見丨丨丨)伍員喉(李覯聞喜鵲詩忠言逆耳世罕用屬鏤曾剖丨丨丨)
補註舂喉(宋史外國占城傳占城國無城郭有縣鎮之名刑禁亦設枷鎻當死者以繩繫於樹用梭搶丨丨而殊其首)
轉喉(唐庚詩但覺丨丨都是諱就令搖尾有誰知)
戟其喉(孔平仲詠無核紅杮詩為棗中亦堅飼兒丨丨丨)
謳(唐韻集韻韻會正韻並烏侯切音歐)
補藻東謳(曹植詩秦筝𤼵西氣齊瑟揚丨丨)遺謳(王融詩鄭衮息丨丨)我謳(姚合詩竆節彌慘慄丨丨自云)
(樂)悲謳(李羣玉詩南冠束禿髮白日勞丨丨)吟謳(陳高詩潛棲絶内外孤座自丨丨)
齊女謳(孫逖簾賦瓊鈎上而丨丨丨珠影垂而楚妃歎)富貴謳(王令詩寧為寒餓嗟不同丨丨丨)侑子謳
(王令詩歸乎當何時詩以丨丨丨)且慢謳(徐積詩有酒且慢飲有歌丨丨丨)堂堂謳(張翥詩朝為堂堂吟莫為)
(丨丨丨)
漚(唐韻烏侯切集韻韻會正韻於侯切並音謳)
補藻宿漚(西湖志餘杭人苟簡刻書尤甚板不丨丨而取辦新材易瓦易裂)如漚(本草綱目鷗者浮水上輕漾丨)
(丨)
我即漚(宋伯仁詩我以漚為我漚謂丨丨丨)
鷗(玉篇唐韻集韻韻會正韻並烏侯切音謳)
補藻五鷗(晉書五行志成帝咸和二年有丨丨鳥集殿庭)鷖鷗(六書丨丨一聲之轉實一物)戲鷗(錢起有丨)
(丨詩)喚鷗(余靖詩昔年嘗泛馬當灣團飯丨丨篙楫間)述鷗(孔平仲有丨丨詩)溟鷗(劉宰詩心事付丨丨)落
鷗(楊萬里詩碧草粘天一丨丨)一鷗(釋永頤詩丨丨飛起處烟靄暮溪灣丁鶴年詩滄溟浩蕩丨丨間)暮鷗(趙孟)
(頫詩採菱誰家女歌聲起丨丨)明鷗(袁桷詩西山紫翠不可望但訝積雪如丨丨)亂鷗(易恒詩丨丨忽起半沙雲)對
鷗(李東陽丨丨閣序丨丨閣者侍講學士鏡川楊先生繼父志而作也)衆鷗(張田詩忘機狎丨丨)
汴水鷗(宋无詩春變山堂柳波通丨丨丨)春水鷗(張昱詩沙漠帛書空見雁江湖丨丨莫容丨)
甌(唐韻集韻韻會正韻並烏侯切音謳)
補藻瓶甌(崔道融詩丨丨解却山中醉便覺身輕欲上天)
樓(唐韻落侯切集韻韻會郎侯切正韻盧侯切並音婁)
補藻是樓(魏書官氏志丨丨氏後改為高氏)縈樓(錦帶書炎風以之扇戸暑氣於焉丨丨)房樓(名勝志四)
(川成都府漢川有丨丨唐天寳初房琯以故相為是州因有是樓)新樓(邵軫雲韶樂賦張彩燈之煌煌敞丨丨之奕奕)清
樓(劉長卿銅雀臺詩丨丨月夜長寂寞碧雲日暮空徘徊)此樓(劉長卿詩何事愛成别空令登丨丨)瓊樓(孫逖詩玉)
(輦下離宫丨丨上半空)村樓(韓偓詩雁行斜拂雨丨丨簾下三重幕一鈎)前樓(范成大詩徧參踏破青鞋底丨丨後)
(閣玲瓏起)銀樓(洪希文詩丨丨玉閣足官府)
廣運樓(舊唐書明皇紀韋堅開廣濟潭畢功盛陳舟艦丙寅上幸丨丨丨以觀之即日還宫)天興樓(五代史楊溥世)
(家祀天於南郊御丨丨丨大赦)春風樓(西湖志餘至節後天府每夕差官點趣各給錢酒油燭且使之南至昇陽宫支酒燭)
(北至丨丨丨支錢米終夕街坊鼓吹不絶士女羅列如雲)明遠樓(西湖志餘禁中賞雪御丨丨丨後苑進雪獅並以金鈴綵)
(鏤為飾且作雪花燈雪山之𩔖)清川樓(劉長卿詩迢迢洛陽夢獨卧丨丨丨)望淮樓(徐積詩丨丨丨上對秋色玉女)
(花前泣晚風)蠶上樓(陳與義詩丨丨丨時桑葉少水鳴車處稻苖多)斷魂樓(杜旃王粲宅詩江邊百尺丨丨丨)
補註樊樓(名勝志河南開封府豐樂樓在城内景明坊即丨丨也)望樓(邵謁詩唯有丨丨對明月)譙樓(陳孚)
(詩丨丨鼔角曉連營)
景陽樓(梁書柳惲傳惲奉和高祖登丨丨丨中篇云太液滄波起長楊高樹秋翠華承漢遠雕輦逐風遊)白鶴樓
(輿地志丨丨丨在荆州潛江舊縣北元提刑副使姚隆藏書之所後有白鶴巢其上因名)穿針樓(名勝志齊永明中於層城)
(觀起丨丨丨七月七日使宫人咸集樓中穿針乞巧)
婁(廣韻洛侯切集韻韻會郎侯切正韻盧侯切並音樓)
補藻奎婁(漢書李尋傳尋對曰臣聞五星者五行之精五帝司命應王者號令填星不避歲星者后帝共政相留於丨丨)
(當以義斷之)
未耐樓(魏書桓帝紀東部丨丨丨大人倍斤入居遼東)唾面婁(唐彦謙詩中年涉事熟欲學丨丨丨)
補註降婁(左傳公孫揮過伯有氏其門上生莠曰其莠猶在乎於是歲在丨丨降婁中而旦禆竈指之曰猶可以終歲歲)
(不及此次也已)
陬(唐韻子侯切集韻韻會正韻將侯切並音緅)
補註西山陬(釋圓至詩乖龍逃雨走急落丨丨丨)城南陬(李孝光詩客有袖短牘過我丨丨丨)
偷(廣韻託侯切集韻韻會正韻他侯切並透平聲)
補藻澆偷(宋史輿服志一正名分自明革丨丨以歸忠厚豈曰小補之哉)先偷(王令詩丨丨日月送巖底次取草木)
(陰栽培)
浪傳偷(蘇轍詩桃熟丨丨丨)
頭(唐韻度侯切集韻韻會正韻徒侯切並音投)
補藻理頭(後漢書劉焉傳曹操破張魯定漢中魯祖父陵順帝時學道鳴鶴山中造作書符以惑百姓陵傳子衡衡傳於)
(魯魯遂自號師君其來學者初名鬼卒後號祭酒祭酒各令部衆衆多者名曰丨丨)破頭(晉書傅咸傳左丞總司天臺維正八)
(坐此未易居以君盡性而處未易居之任益不易也想慮丨丨故具有白)狗頭(梁書扶桑國傳天監六年有晉安人渡海為風)
(所飄至一島登岸有人居止女則如中國而言語不可曉男則人身而丨丨其聲如犬)碓頭(舊唐書音樂志顧臻奏曰鐘種)
(也立秋之音萬物種成也大曰鏄中曰剽小曰醆錞於圜如丨丨大上小下縣以龍床)周頭(汲冢周書丨丨煇&KR0008;煇&KR0008;者羊)
(也)葱頭(齊民要術作胡麻羹法用胡麻一斗擣煑令熟研取汁三升丨丨二升米二合煮火上丨丨米熟得二升半在)臛
頭(石介詩天寒酒脚落春近丨丨香)吟頭(王安石詩詩成仍掉苦丨丨朱繼芳詩劉郎五絶掉丨丨)引頭(徐積詩吟)
(行時丨丨吟坐即搖筆)湯頭(晁冲之魯山温泉詩征夫問路說丨丨可憐是亦陳驚坐)臺頭(陳師道詩更看九日丨丨)
(句未用三人月下尊)聚頭(陳造詩老農丨丨說)抽頭(陳造詩歘遇強項須丨丨)坡頭(韓駒詩歎息蘇公無恙日丨丨)
(自築小山房)歷頭(施樞詩丨丨只有今朝臘)义頭(李純甫詩丨丨高掛老坡錢)坑頭(張雨詩郁木丨丨蕭侍郎)
(負薪歸去趁溪航)
十二頭(史記三皇紀天地初立有天皇氏丨丨丨澹泊無所施為而俗自化註言丨丨丨者蓋古質比之鳥獸頭數故也)
捽樹頭(魏書古弼傳弼入欲陳奏遇世祖與給事中劉樹碁志不聽事弼侍坐良久不𫉬申聞乃起於世祖前丨丨丨掣下)
(牀以手摶其耳以拳毆其背)洞庭頭(劉長卿詩誰憐萬里外離别丨丨丨)城角頭(張籍詩謝氏起新樓西臨丨丨)
(丨)水閣頭(白居易詩揚州驛裏夢蘇州夢到花橋丨丨丨)土饅頭(范成大詩縱有千年鐵門限終須一個丨丨丨)
命壓頭(陸游詩五十年來丨丨丨)珠滿頭(納延詩黃金絡臂丨丨丨)
補註柱頭(禮記管仲山節藻梲疏山節謂刻丨丨為斗栱形如山也)回頭(禮記車驅而騶至於大門君撫僕之手而)
(顧命車右就車註顧丨丨也車右勇力之士丨丨命車右上車也)龍頭(禮記侍射則約矢疏凡射必計耦先設楅於中庭楅)
(者兩頭為丨丨中央共一身而倚箭於楅身上)長頭(漢書游俠陳遵傳遵字孟公杜陵人長八尺餘丨丨大鼻容貌甚偉略涉)
(傳記贍於文詞)營頭(後漢書天文志漢兵起南陽至昆陽莽有覆敗之變見焉晝有雲氣如壊山墮車上軍人皆厭所謂丨丨)
(之星也占曰丨丨之所墮其下覆軍流血三千里)馬頭(魏書高祖紀詔夀陽鍾離丨丨之師所𫉬男女之口皆放還南)藏
頭(西湖志餘燈品蘇福為冠又深閨巧娃剪紙為燈尤為精妙有以絹燈剪為詩詞時寓譏誚及畫人物丨丨隱話戲弄行人)
旄頭(岑參輪臺歌奉送封大夫出師西征詩輪臺城頭夜吹角輪臺城北丨丨落)樓頭(杜甫詩仲宣丨丨春色深白居)
(易詩石盆泉畔石丨丨十二年來盡夜遊)鳩頭(王禹偁詩映髮垂鷺頂植杖昂丨丨)年頭(戴式之詩歲尾丨丨一局碁)
半頭(周昂詩不堪華髮丨丨生)三頭(法苑珠林修羅道者並出丨丨重安八臂跨山蹋海把日擎雲)
投(唐韻度侯切集韻韻會正韻徒侯切並音頭)
補藻速投(齊民要術當種麥若天旱無雨澤則薄漬麥種以酢漿并蠶矢夜半漬向晨丨丨之令與白露俱下酢漿令麥)
(耐旱蠶矢令麥忍寒)欲投(王維終南山詩丨丨人處宿隔水問樵夫)簪投(蔡襄秋海棠賦既合丨丨終宜瓶隱)喜投
(陸游詩丨丨禪榻聊尋夢嬾為啼猿更斷魂)難投(范訕暗投明珠詩神光非易鑒夜色信丨丨)
請賓投(禮投壺司射進度壺間以二矢半反位設中東面執八算興註執算而立以丨丨俟丨)知所投(晉書張輔)
(傳初輔嘗著論云管仲不若鮑叔知所奉丨丨丨管仲奉主而不能濟所奔又非濟事之國三歸反坫皆鮑不為王昌齡詩蒼蒼竹)
(林暮我亦丨丨丨又王安石詩嗟此海山中四顧無所投)不自投(李頻詩世路多相取權門丨丨丨)杖可投(吳融)
(詩淺憶觴堪泛深思丨丨丨)非無投(蘇軾詩夜光明月丨丨丨逢年遇合百無憂)一帆投(龔璛嘉寧道中詩客)
(夢孤雲散漁翁丨丨丨)
補註結分投(張華詩承歡注隆愛丨丨丨所欽)
鈎(廣韻古侯切集韻韻會正韻居侯切並音溝)
補藻搭鈎(隋書煬帝紀大業五年正月制民間鐵义丨丨䂎刅之𩔖皆禁絶之)傳鈎(搜神記京兆長安有張氏者獨)
(處室有鳩自外入於室張氏祝曰為我福耶來入我懷鳩翻入懷以手探之不知鳩之所在得一金帶鈎焉遂寳之自是後子孫昌)
(盛貲財萬倍故關西稱張氏丨丨)舊鈎(岑參詩種藥疏故畦釣魚垂丨丨)半鈎(白居易詩洞戶徐開扇疎簾上丨丨)
食鈎(李商隱詩鯉魚丨丨猿失羣)
採桑鈎(舊唐書肅宗紀楚州刺史崔侁獻定國寳玉十三枚十一曰皇后丨丨丨長五六寸細如筯屈其末似真金又似銀)
桂為鈎(王褒古曲陳王金被馬秦女丨丨丨)
駐眼看鈎(高適漁父歌曲岸深潭一山叟丨丨丨丨不移手)
補註鋤鈎(舊唐書懿宗紀初龐勛據徐州招致亡命有衆二十萬男女十五已上皆令執兵其人皆舒丨丨為兵號曰霍)
(錐)純鈎(淮南子夫丨丨魚腸劍之始下型擊則不能斷刺之不能入)月鈎(李綱詩夜對丨丨沉淺浦)曲鈎(梅堯)
(臣詩歴長灣兮勢丨丨)
溝(廣韻古侯切集韻韻會正韻居侯切並音鈎)
補藻地溝(水經注出於丨丨流於大水及於海者命曰川水)天溝(蘇轍詩三峽束丨丨)潛溝(蘇轍詩塗潦分)
(丨丨)
補註深溝(晉書桓溫傳溫進至霸上苻健以五千人丨丨自固居人皆安堵復業持牛酒迎溫於路者十八九耆老感泣)
(曰不圖今日復見官軍)
汗滿溝(秦韜玉詩躞蹀衝塵丨丨丨按韻府作汗滿韝全唐詩作丨丨丨今并存)
韝(唐韻古侯切集韻韻會正韻居侯切並音鈎)
補藻爐韝(蘇軾詩軒轅大丨丨陶冶一世人)
鷹在韝(范成大詩半生縛塵丨丨丨豈有骨相肩浮丘)
補註韋韝(隋書史祥傳飛雪增冰之地忽載三陽毳幕丨丨之鄉俄聞九奏)
幽(玉篇伊虯切唐韻集韻𩔖篇於虯切韻會么虯切正韻於尤切並音&KR0687;)
補藻在幽(易履道坦坦幽人貞吉註丨丨而貞宜其吉)告幽(禮記毛血丨丨全之物也疏血是丨丨之物毛是告)
(全之物)言幽(楊炯渾天賦方於執炬南稱明者北可以丨丨)人幽(岑參詩事愜林中語丨丨物外蹤高適宴韋司戶山)
(亭院詩丨丨想靈山意愜憐遠水又丨丨宜眺聽目極喜亭臺)物幽(岑參詩丨丨興易愜)喧幽(岑參詩丨丨趣頗異)意
幽(溫庭筠詩寓賞本殊致丨丨非我情)非幽(歐陽詹律和聲賦若遠若近丨丨非明)含幽(蕭鳳臺詩臉花不綻幾丨)
(丨今夕陽春獨換秋)
神明幽(曹植神龜賦丨丨丨而難燭)瑤草幽(儲光羲詩門帶江山靜房隨丨丨丨)郡齋幽(韋應物詩何人)
(樹萱草對此丨丨丨)池館幽(岑參過王判官西津所居詩勝迹不在遠愛君丨丨丨)鹿跡幽(張祜招隱寺詩古井)
(人名在清泉丨丨丨)國風幽(敬括省試七月流火詩禮標時令爽詩興丨丨丨)九重幽(錢起詩長信螢來一葉秋)
(蛾眉淚盡丨丨丨)翠幕幽(羊士諤詩鵲警銀河斷蛩悲丨丨丨)物狀幽(白居易詩靜閱天工妙閒窺丨丨丨)橘
園幽(李紳詩竹扉梅圃靜水巷丨丨丨)茅屋幽(吳融詩聞此不能寐青燈丨丨丨)蘚砌幽(李咸用詩積雨)
(莎庭小微風丨丨丨)此院幽(劉得仁詩曾住深山院何如丨丨丨)寄託幽(陳昌言詩明媚如懷玉奇姿丨丨丨)禽
語幽(陳與義詩曳杖新城下日暮丨丨丨)卜築幽(范成大詩隱吏詩情丨丨丨)一燈幽(陸游詩空堂卧對丨)
(丨丨)闌檻幽(范梈詩東風長年來揚我丨丨丨)數𤱔幽(范梈詩石霜峯北淦西頭寄住林塘丨丨丨)韻還
幽(李太元詩舞勢隨風散復收歌聲似磬丨丨丨)玉產幽(鄭俞詩積水綦文動因知丨丨丨)長夏幽(張翥詩塵)
(世苦熱惱山林丨丨丨)碕岸幽(王鑑詩玉潤在中洲光臨丨丨丨)
補註窮幽(易以言乎遠則不禦註丨丨極深无所止也)處幽(易眇能視利幽人之貞疏居内處中能守其常施之)
(於人是丨丨而不失其貞正也)大幽(漢書藝文志五行家神農丨丨五行二十七卷)逹幽(漢書叙傳通幽賦曰胥仍物而)
(鬼諏兮乃窮宙而丨丨)
絳山幽(崔湜詩十里丨丨丨千年汾水流)笙聲幽(朱德潤詩碧桃花落丨丨丨雙成吹玉彩鸞謳)
虯(唐韻韻會並渠幽切音毬亦作虬)
補藻取虯(拾遺記冀州之西一萬里有孝養之國其俗驍勇善養禽獸入海丨丨龍育於圜室以充祭祀)銀虯(王維)
(送張舍人詩清晨聽丨丨薄暮辭金馬)蚴虯(孟郊納凉聯句閃紅驚丨丨凝立聳山嶽)毒虬(李賀詩丨丨相視振金環)
二虯(蘇舜欽題頂破二山詩嗚呼丨丨者其說何悠悠)
蒼淵虯(洞冥記東方朔再拜於帝前曰臣西過洞壑得丨丨丨子)獰髭虯(梅堯臣詩鮮衣壯僕丨丨丨)骨愈
虯(蘇軾詩病鶴不病丨丨丨惟有我顔老可羞)鬛盡虯(蘇轍詩前驅丨丨丨)鬚髯虯(唐庚詩清風衣屨古白雪)
(丨丨丨)千丈虯(劉學箕詩蜒蜿下大壑一闖丨丨丨)
補註神虯(淮南子黑蜧丨丨潛泉而居將雨則躍搜神後記武昌虯山有龍穴居人每見丨丨飛翔出入歲旱禱之即雨)
(後人築塘其下曰虯塘)紫虯(符子黃帝將適昆虞之丘中路逢容成子乘翠華之蓋建日月之旗驂丨丨御䨇馬韓子黃帝)
(馭丨丨)玉虯(元氏掖庭記大德間尾灑夷於清源洞得一物如龍皮薄可相照鱗鱗攢簇玉色可愛又間成卉之形或紅或)
(綠暑月對之凉氣自生遣人進貢時無識者有一胡僧曰此斑花丨丨殼也)龍虯(離騷安有丨丨負熊以遊)陰虯(梅堯)
(臣詩持牲遣吏詣其下爼豆未徹升丨丨)
彪(廣韻甫休切集韻韻會必幽切正韻補尤切並音驫)
補藻克彪(文心雕龍封禪贊曰封勒帝勣對越天休逖聽高岳聲莫丨丨樹石九旻泥金入幽鴻律蟠采如龍如虯)其
彪(李翺江州南湖堤銘東南百民城市所繇水積既深大波丨丨)彰彪(王令詩間或外𤼵大丨丨)伏彪(蘇軾詩荒祠畫)
(丨丨)
疣(集韻於求切音尤)
補註瘡疣(易林斧斤所斫丨丨不息鍼口不施下即空室)
耰(唐韻集韻於求切正韻於尤切並音憂)
補藻未耰(王炎喜雨賦况高田之丨丨苖已悴而半槁)
綢(廣韻直由切集韻陳留切並音儔)
補藻綿綢(周書武帝紀建德六年九月戊寅初令民庶以上唯聽衣綢丨丨絲布綾紗絹綃葛布等九種餘悉停斷)
鏐(唐韻集韻並力幽切音蟉)
補註精鏐(宋史樂志寳鏤丨丨册鐫華玉)
鶹(唐韻集韻韻會並力求切音劉)
補註鷅鶹(丘光庭詩茅鴟茅鴟無摶丨丨)
瘤(集韻正韻並力求切音留)
補藻燒瘤(張翥蟠松引垂胡磥碨髯怒磔雷火不敢丨其丨)
補註癭瘤(南方草木狀五嶺多楓木歲久則生丨丨)
鰌(廣韻七由切集韻雌由切韻會正韻此由切並音秋)
補藻大鰌(易林巨蛇丨丨戰於國郊)捕鰌(易林探巢捕魚耕田丨丨)&KR1855;鰌(易林鳬過稻廬甘樂丨丨雖驅不走)
(田畯懷憂)鱔鰌(宋濓古劔歌使我思爾兮離憂舞蛟鰐兮與丨丨)
補註鰕鰌(易林三鶴南飛俱就塘池丨丨饒有利得過倍)
槱(集韻夷周切音由)
補註柞槱(宋史樂志潛之伏矣丨丨既休)
蕕(唐韻以周切音猶)
補藻蒿蕕(高似孫幽蘭賦又丨丨之盛蔚兮幸蘅若之未殘)黨蕕(李雯整思賦羣丨丨以仇荃兮孰余心之可言)
啾(玉篇子修切唐韻正韻即由切集韻韻會將由切並音遒)
補藻歎啾(王令詩人皆傷龍為丨丨)
酋(韻會正韻並慈秋切音遒)
補藻雄酋(梅堯臣木山詩形侔三山中丨丨)姦酋(文同詩文法丨丨引騎兵)
考公酋(史記魯世家魯公伯禽卒子丨丨丨立)
補註蠻酋(唐書太宗九王傳驩州刺史楊清者丨丨也象古忌其豪召為牙門將)
浟(廣韻以周切集韻夷周切並音由)
補藻希浟(宋史宗室世系表師原子丨丨)
揉(唐韻爾由切集韻韻會正韻而由切並音柔)
補藻痛揉(齊民要術粉餅法如環餅麪先剛溲以毛丨丨令極輭熟更以臛汁溲)
補註手揉(齊民要術作五味脯法用牛羊麞鹿野豕猪肉或作條或作片細切蔥白擣令熟椒薑橘皮皆末之以浸脯丨)
(丨令片脯三宿則出條脯須嘗看味徹乃出皆細繩穿於屋北簷下陰乾脯成置虚靜庫中紙袋籠而懸之)
䬒(唐韻所鳩切集韻韻會正韻疎鳩切並音搜亦作颼)
補藻凉䬒(陸游詩丨丨逼五更)商颼(宋濂詩矧當肅秋氣正値酣丨丨)
&KR2450;(廣韻所鳩切集韻正韻疏鳩切並音搜)
補藻鐫&KR2450;(蘇轍詩霞珮棄丨丨)
溲(集韻韻會正韻並疎鳩切音搜)
補藻起溲(束晳餅賦看饌尚溫則丨丨宜施)浮溲(周必大元宵煮浮圓子詩丨丨雖有法烹煮豈無功)
鄒(唐韻正韻側鳩切集韻韻會甾尤切並音騶)
補藻息鄒(孔叢子趙簡子使聘夫子夫子將至焉及河聞鳴犢與竇犨之見殺也廻輿而旋之衛丨丨哀公使以幣如衛)
(迎夫子)
篘(廣韻楚鳩切集韻韻會初尤切正韻楚蒐切並音搊)
補藻初篘(陸游詩雪夜丨丨小甕香)堪篘(范成大詩不知新滴丨丨未)
補註酒篘(珊瑚詩話天之不全予也多矣獨以麯蘖全之於是繼東臯子酒譜之後而有酒星酒泉丨丨酒牀酒壚酒樓)
(酒旗酒樽酒城酒鄉之詠)
髤(廣韻許尤切集韻正韻虚尤切並音休亦作髹)
補藻朱髹(宋濂詩紅光炫眼視閃爍後先楹戶皆丨丨)
咻(玉篇許流切廣韻集韻𩔖篇韻會正韻虚尤切並音休)
補藻嘘咻(蘇轍詩困坐氣丨丨)
紬(廣韻直由切集韻韻會陳留切並音儔)
補藻絁紬(宋史輿服志仁宗景祐三年詔民庶止許以氊皮丨丨為韀)
幬(唐韻直由切集韻韻會陳留切正韻除留切並音儔)
補藻單幬(李陵詩微風動丨丨)蓀幬(高似孫水仙後賦褰丨丨之芳烈燕芷房之玫瑰)
鯈(唐韻以周切集韻夷周切並音由)
補藻多鯈(柳宗元柳州山水記石魚之山而靈泉有洄在石澗多綠青之魚及石鯽丨丨)
麰(唐韻莫浮切集韻韻會迷浮切正韻莫侯切並音謀)
補註瑞麰(舊唐書明皇紀武威郡上言番禾縣天寳山有醴泉湧出嶺石化為丨丨貧乏者取以給食改番禾縣為天寳)
(縣)
璆(廣韻巨鳩切集韻渠尤切並音求)
補藻消璆(徐渭詩沃錠丨丨頃刻齎)素璆(李德裕詩顔子綴清藻鏗然如丨丨)
兜(廣韻集韻韻會正韻並當侯切鬭平聲)
補藻連兜(列仙傳陽都女隨犢子出取桃李一宿而返皆丨丨甘美)烏兜(王大用燕子圖詩王謝丨丨疑濫說紹蘭)
(紅線定虚傳)雪兜(李欽叔燕子圖詩丨丨香冷舊黃昏)
補註驩兜(書註左傳帝鴻氏有不才子掩義隱賊好行凶德醜𩔖惡物頑嚚不友是與比周天下之民謂之渾敦杜預云)
(即丨丨也)
勾(玉篇唐韻古侯切韻會正韻居侯切並音溝)
補藻奉勾(抱朴子彭祖云天子多學者新仙者位卑丨丨非一也)
褠(唐韻古侯切韻會居侯切並音鈎)
補藻紅臂褠(梅堯臣詩腰鼓百面丨丨丨)
篝(廣韻古侯切集韻韻會正韻居侯切並音鈎)
補藻燈篝(宋濂詩一旦分客袂三年感丨丨)
蔞(唐韻落侯切𩔖篇韻會郎侯切正韻盧侯切並音樓)
補藻扶蔞(蘇伯衡詩括囊懲薏苡澀口却丨丨)
一郍蔞(魏書官氏志丨丨丨氏後改為蔞氏)
鵂(玉篇許牛切廣韻許由切集韻𩔖篇虚尤切並音休)
補藻梟鵂(梅堯臣詢烏詩鵂鶹與丨丨待以為非常)
蘨(韻會夷周切音由)
補藻孔蘨(薛士隆春霖賦草莽莽以侵階兮蒼蘚汩其丨丨)
卣(唐韻以周切集韻夷周切正韻于求切並音由)
補藻罍卣(宋濓詩淬文礪戈戟博古陳丨丨)
鵃(唐韻集韻張流切𩔖篇張留切韻會正韻職流切並音輈)
補註鶻鵃(禮記鳴鳩疏釋鳥云鶌鳩丨丨郭景純云丨丨似山鵲而小青黑色短尾多聲孫炎云丨丨一名鳴鳩)
侜(廣韻集韻韻會並張流切音輈)
補藻孟侜(宋史宗室世系表與供子丨丨)
婤(廣韻職流切集韻之由切並音周女字照廣韻增入)
補藻女婤(陳書鄱陽王伯山傳大業二年隋煬帝以後主第六女丨丨為貴人絶愛幸因召陳氏子弟隨才敘用)
御定韻府拾遺卷二十六
