欽定四庫全書
御定韻府拾遺卷三十一目錄
上聲一董
董動孔總籠汞桶空嵸滃琫
偬懵攏挏曚𩮰菶嗊翪
欽定四庫全書
御定韻府拾遺卷三十一
上聲一董韻
董(唐韻正韻多動切集韻韻會覩動切並音懂)
補藻大董(史記倉公傳脈法曰年二十脈氣當趨年三十當疾步年四十當安坐年五十當安卧年六十已上氣當丨丨)
(註董謂深藏)襲董(晉書陶璜傳贊璜謀超絶潛師丨丨按本傳九真太守董元破吳軍於古城吳遣璜為蒼梧太守距戰璜)
(夜以數百兵丨丨元𫉬其寶物)親董(晉書石季龍載記勅諸州兵明年悉集朕當丨丨六軍以副成路之祥謝莊啟事丨丨銳)
(旅授律繼進)專董(宋史選舉志初省試奉敕差知貢舉一員同知二員内差臺諫官一員參詳官若干員内差監察御史一)
(員俾會聚考校寓彈壓糾察之意韓侂胄用事將鈐制士人遂於三知舉外别差同知二員以諫官為之丨丨試事於是約束峻切)
(氣燄薰灼)王董(華陽國志江陽郡先有王延世著勲河平後有董鈞為漢定禮丨丨趙張為四族)尹董(華陽國志牂牁)
(郡會公孫述時三蜀大姓龍傅丨丨氏與功曹謝暹保郡乃遠使使奉貢漢朝世祖嘉之)古董(庶物異名疏何氏跋蔡端明手)
(書云當是公在泉時作至於冰甆亦賴公而傳豈必目前丨丨耶)謬董(梁元帝檄粤以不佞丨丨連率)盡董(權德輿岐)
(公碑銘丨丨經費以頒地貢)
秦川董(路史國名紀董已姓伯聞喜縣東有董池陂董澤之陂也竹書紀年晉武公元年尚一軍芮人乘京荀人董伯皆叛)
(者非丨丨丨)
補註晁董(白居易詩並受䕫龍薦齊陳丨丨詞黃庭堅詩筆力望丨丨又文章落落映丨丨)
動(唐韻正韻徒總切集韻韻會杜孔切並同上聲)
補藻不動(易正義論三畫之時未有彖繇不得有尚其辭因而重之始有變動三畫丨丨不得有尚其變詩不震丨丨不)
(戁不竦百祿是總蘇軾詩最後一匹馬中龍不嘶丨丨尾搖風)立動(禮記樂記鼓鼙之聲讙讙以丨丨動以進衆君子聽鼓鼙)
(之聲則思將帥之臣)和動(禮記樂記寬裕肉好順成丨丨之音作而民慈愛)一動(禮記樂記著不息者天也著不動者)
(地也丨丨一静者天地之間也太極圖說丨丨一靜互為其根)軍動(周禮地官鼓人凡軍旅夜鼓鼜丨丨則鼓其衆田役亦如)
(之杜甫詩丨丨不可留)炭動(史記天官書冬至短極縣土炭丨丨鹿解角蘭根出泉水躍)威動(史記淮南王傳心有)
(所懷丨丨萬里下之應上猶影響也杜甫詩絶岸風丨丨寒房燭影微釋大訢詩往年試春闈對策天丨丨)悸動(唐書韋執)
(誼傳憲宗受内禪流叔文伾分北支黨貶執誼為崖州司戸參軍帝以宰相杜黃裳之壻故最後貶執誼已失形勢知禍且及雖尚)
(在位而臨事奄奄無氣聞人足聲輒丨丨)洶動(宋史河渠志每將興工市肆丨丨)淫動(汲冢周書丨丨破醜醜不足民)
(乃不讓)五動(汲冢周書扶之而不讓振之而不動數之而不服暴之而不革威之而不恐未可伐也此謂丨丨)樹動
(孫子衆丨丨者來也衆草多障者疑也)節動(尉繚子將不心制卒不丨丨雖勝幸勝也)陰動(越絶書陽動於上以成天)
(文丨丨於下以成地理)視動(越絶書因惽丨丨者言存亡吉凶之應善惡之叙必有漸也)馬動(大戴禮丨丨而鸞鳴)
(鸞鳴而和應此御之節也)乾動(參同契丨丨而直坤靜而翕)勞動(高士傳善卷曰春耕種形足以丨丨秋收斂身足以)
(休食)聒動(洛陽伽藍記梵樂法音丨丨天地)駕動(陸機詩肅肅宵丨丨王昌齡詩丨丨六龍飛)振動(王羲之題)
(筆陣圖大小偃仰平直丨丨)荷動(謝朓詩魚戲新丨丨儲光羲詩丨丨知魚散)畏動(江淹書性甚丨丨事絶不行)
蓮動(王維詩竹喧歸浣女丨丨下漁舟)笳動(杜甫詩悲丨數聲丨壯士慘不驕)妄動(杜甫詩志士惜丨丨知深)
(難固辭)劍動(杜甫前出塞詩雄丨四五丨彼軍為我奔)感動(杜甫詩人生相丨丨金石兩青熒)㸑動(韋莊詩丨)
(丨曉烟烹紫蕨)鐘動(李洞詩寺高猿看講丨丨鳥知齋)屢動(蘇軾詩平鋪亂萍葉丨丨報魚子)盎動(蘇舜欽詩)
(和風送歸帆丨丨淮氣綠)梅動(陸游詩一枝丨丨已催春)寒動(顧瑛詩涼風振林木惻惻初丨丨)
心術動(周易序故得之於精神之運丨丨之丨)慮善動(書丨丨以丨動惟厥時)相時動(左傳丨丨而丨)
(無累後人可謂知禮矣)石像動(洛陽伽藍記平等寺外有丨丨無故自動低頭復舉竟日乃止)鑾輿動(李嶠詩七)
(萃丨丨丨千年瑞檢開)白日動(杜甫詩豫章翻風丨丨丨鯨魚跋浪滄溟開)朱白動(韓維詩東風入林丨丨丨)
(次第裝遍枝高低)龍睛動(蘇轍詩洞門泉脈丨丨丨觀裏丹池鴨舌生)石崖動(張耒詩聲驅丨丨丨氣抱晴日)
(冷)涼思動(薩都拉詩華清池頭丨丨丨)潛蛟動(釋大訢詩夜涼暗覺丨丨丨曉色微看素練平)蠶事動
(白珽詩幾家丨丨丨寂寂畫門關)籬篩動(范復詩西忩日脚丨丨丨時有飛蟲撲紙聲)
議而後動(易擬之而後言丨之丨丨丨)以𩔖相動(禮記樂記倡和有應回和曲直各歸其分萬物之理各丨)
(丨丨丨也)
補註釵焰動(庾言詩日光丨丨丨窗影鏡花搖)孤光動(杜甫詩中有萬里之長江㢠廻風滔日丨丨丨)
孔(廣韻正韻康董切集韻韻會苦動切並空上聲)
補藻伏孔(晉書律歷志凡笛體用角律其長者八之短者四之宫中實容長者十六三宫二十一變也丨丨四所以便用)
(事也註其本孔隱而不見故曰丨丨也)有孔(舊唐書肅宗紀楚州刺史崔侁獻定國寶玉十三枚一曰玄黃天符如笏長八)
(寸闊三寸上圓下方近圓丨丨黃玉也)填孔(洛陽伽藍記乾陀羅城國王出遊城東見四童子累牛糞為塔可高三尺俄然)
(即失王怪此童子即作塔籠之金盤十五重去地六十三丈二尺施功既訖糞垢如初婆羅門不信是糞以手探看遂作一孔年歲)
(雖久糞猶不爛以香泥丨丨不可充滿)瘡孔(靈怪集姚康成奉使&KR0648;隴假邢公舊宅就寢見三人賦詩其一長細而黃面多)
(丨丨曉視之乃見破笛一管)問孔(唐無名氏驕陽賦齊阻饑而丨丨鄭有事而咨屠)無孔(虞集詩寄到竹西丨丨笛)
(吹成動地太平歌語錄古禪師曰無心即是道如寒灰死火枯木石頭又似一個丨丨鐵椎始得)
五千孔(魏志東彝傳正始八年立卑彌呼宗女壹與為王壹與遣倭大夫率善中郎將掖邪狗等二十人詣臺獻上男女生)
(口三十人貢白珠丨丨丨青大句珠二枚異文雜錦二十匹)魚脊孔(北史四裔傳罽賓國葱嶺山前有丨丨骨中有丨通)
(車馬出入)
二十六孔(西京雜記秦咸陽宮有玉笛丨丨丨丨曰昭華之琯)
補註員孔(舊唐書音樂志節鼓狀如博局中間丨丨適容其鼓擊之以節樂也)一孔(管子利出於丨丨者其國無敵)
(出二孔者其兵不詘)姬孔(熊朋來瑟賦丨丨歌詩瑟之盛兮)
總(韻會祖動切正韻作孔切並音&KR1469;)
補藻括總(北史齊孝昭帝紀皇建元年十一月帝親戎北討厙莫奚出長城虜奔遁分兵致討大獲牛馬丨丨入晉陽宫)
掌總(唐書百官志節度使丨丨軍旅顓誅殺)五總(唐書殷踐猷傳踐猷博學與賀知章最善知章嘗號為丨丨龜謂龜)
(千年五聚問無不知也戴良聯句爭看麟一角共譽龜丨丨)獨總(宋史楊存中傳祖宗置三衙鼎列相制今令臣丨丨非故)
(事也)旁總(梁肅律和尚碑銘素解元儒丨丨歷緯)煩總(吕令問金莖賦亦可納虚澹之間曠遺代俗之丨丨)上總
(雲笈七籖隂星精丨丨天宿下領萬靈)
與宇宙總(淮南子原道訓神托於秋毫之末而大丨丨丨之丨註總合也)
補註外總(後漢書杜林傳林代郭憲為光祿勲内奉宿衛丨丨三署)出總(呂氏春秋公孫龍曰藺離石入秦而王縞)
(素丨丨東攻齊得城而王加膳置酒秦得地而王丨丨齊亡地而王加膳非兼愛心也)
籠(廣韻正韻力董切集韻韻會魯孔切並音攏)
補藻箱籠(齊書高帝紀太祖輔政罷御府省二尚方諸飾玩又上表禁民間華偽雜物及局脚檉栢牀牙丨丨)毛籠
(宋史日本國傳永延二年貢丨丨一納螺杯二口葛籠一納法螺二口)葛籠(見上)緝籠(廣川書跋嘗見集異記書文姜)
(事姑孝謹樵采之外汲山泉以供飲一旦丨丨之下湧泉清泠可愛時謂顔娘泉)籐籠(李白詩競擕丨丨採桑來)提籠
(李白詩趙女不冶容丨丨晝成群)貯籠(戴良聯句唐生竟神駭沈子亦聽悚畫軸卷入擔書册收丨丨)
漁者籠(淮南子神龜能見夢元王而不能自出丨丨之丨)
汞(廣韻正韻胡孔切集韻韻會虎孔切並音嗊)
補藻伏汞(宋史藝文志升玄子造化丨丨圖一卷)木汞(參同契註流珠者丨丨也)添汞(參同契註丹法每日)
(運火抽去鉛氣而丨丨)生汞(金華玉女說丹經先賢鍊秋石以地霜結為石能引丨丨亦能制金石毒)
震龍汞(參同契註丨丨丨出自離鄉兑虎鉛生在坎宫)
補註朱汞(參同契註白為金丨為丨)砂汞(雲笈七籖神寶者丹之樞紐衆石父母丨丨别名)金汞(雲笈七籖)
(夫論還丹皆至藥為之即丹砂之玄珠丨丨之靈異)
桶(唐韻他孔切集韻𩔖篇韻會吐孔切並通上聲)
補藻漆桶(舊唐書音樂志左右齊鼓如丨丨大一頭設齊於鼓面如麝臍故曰齊鼓)酸桶(本草鹽麩子生吳蜀山谷)
(蜀人謂之丨丨戎人謂之木鹽)木桶(避暑錄話浙東溪水峻急故有溪無魚土人率以陂塘養魚取種江外長不過半寸以丨)
(丨置水中謂之魚苖)汲桶(越遊雜記太平菴竹俱大如丨丨而毛葉離離不啻雲鳳之尾)大桶(徐陵為陳主與周冢宰宇)
(文護論邊境事書前歲所立疆城本以南平等五郡輸薦貴朝至如安湘既屬巴郡幸承隣惠無候涉言故下漸東唯如澧北政是)
(標其丨丨屬荆州之界耳)
空(集韻韻會苦動切正韻康董切並音孔)
補藻木空(詩螟蛉有子疏螟蛉桑上小青蟲蜾蠃土蜂也取桑蟲負之於丨丨中七日而化為其子)七空(爾雅大篪)
(謂之沂疏周禮云箎丨丨蓋不數其上出者故七也夢溪筆談馬融長笛賦註丨丨長一尺四寸此乃今之横笛耳)鍼空(素問)
(入實者右手開丨丨也入虚者左手閉丨丨也註此言刺家補瀉法也凡刺右手持鍼左手捻穴故氣實者右手開丨丨以瀉之氣)
(虚者左手閉丨丨以補之)穴空(素問足陽明脈氣所發者六十八穴分之所在丨丨註言六十八穴皆陽明部分所在之丨丨)
(也)鼻空(素問手陽明素氣所發者二十八穴丨丨外簾項上各二)髓空(素問丨丨在腦後五分顱際銳骨之下)汗
空(素問所謂元府者丨丨也註汗色黃故謂丨丨為元府)
嵸(廣韻正韻作孔切集韻韻會才總切並音竦亦作&KR1128;)
補藻縱&KR1128;(杜甫封西岳賦風御冉以丨丨雲螭縒而遲蚭)
滃(唐韻韻會正韻烏孔切集韻鄔孔切並音蓊)
補藻香滃(西湖志餘宣政極盛時宫中以河陽花蠟燭無香為恨遂用龍涎沉腦屑灌蠟燭列兩行數百枝焰光丨丨鈞)
(天所無也)霧滃(宋濂詩宋齊魯衛既丨丨蔡陳秦楚尤雲蒸)
漾不滃(戴良聯句林飈迅而清川氣丨丨丨)
琫(唐韻正韻邊孔切集韻韻會補孔切並音&KR0146;)
補藻㻫琫(玉古圖攷三螭丨丨㻫玉色白而古斑黑琫玉色微青而古斑紅黑)劍琫(王惲詩蟾吻呀丨丨)佩琫
(劉基詩凌兢剥床辨敲琢搖丨丨)
偬(廣韻作孔切集韻韻會祖動切並音總)
補藻煩偬(王履真六街鼔賦每司晨而不愆必候時而後動聲坎坎而旁殷遐邇氣雄雄而中遏丨丨)
懵(集韻𩔖篇並母總切音幪)
補藻卑懵(宋書符瑞志何承天表臣不量丨丨竊慕擊轅有作相杵成謳)狂懵(越絶書德序外傳記觀乎德叙能知)
(忠直所死丨丨通拙)
卿士懵(岑安卿詩臺閣無言丨丨丨)
攏(廣韻正韻力董切集韻韻會魯孔切並聾上聲)
補藻梳攏(梅堯臣詩誠非事丨丨)
挏(唐韻正韻徒總切集韻韻會杜孔切並音動)
補藻挻挏(淮南子俶真訓撢掞丨丨世之風俗註言擁引去來不定也)
曚(廣韻莫孔切集韻韻會母總切並音蠓)
補藻暡曚(戴良聯句宿期凌沆瀣晨集侵丨丨)
𩮰(廣韻作孔切集韻祖動切並音總)
補藻角已𩮰(梅堯臣詩幼女丨丨丨)
菶(唐韻邊孔切音琫)
補藻萋菶(劉基詩柔枝披婀娜弱葉散丨丨)
嗊(玉篇廣韻呼孔切集韻𩔖篇韻會虎孔切並音&KR0008;)
補藻嗊嗊(寒山子詩丨丨買魚肉)哮嗊(劉基詩丹元將爽靈逆擊闞丨丨)
翪(廣韻正韻作孔切集韻韻會祖動切並音總)
補藻翅翪(劉基詩翛翛螽股切&KR0008;&KR0008;鵙丨丨)
御定韻府拾遺卷三十一
