欽定四庫全書
御定韻府拾遺卷九十七
入聲八黠韻
黠札拔八察殺舝豽戛秸嘎
䝟蔱茁刷滑
欽定四庫全書
御定韻府拾遺卷九十七
入聲八黠韻
黠(廣韻正韻胡八切集韻韻會下八切並音䕸)
補藻憑黠(小名錄曹爽之專政也其黨何宴鄧颺丁謐爽敬之言無不從於時謗書謂臺中三狗二狗崖柴不可當一狗)
(丨丨作狙囊三狗謂何鄧丁黠爽小字)虜黠(司空圖上盧相詩丨丨雖多變兵驕即易乘)初黠(黃庭堅寄七兄詩念)
(嗟叔母劉窮年寄甥館尚憐公丨丨誘掖到昭宛)稍黠(朱子釋氏論至於所謂二十八祖傳法之所為者則又頗恊中國音)
(韻或用唐詩聲律自其徒之丨丨如惠洪輩者則已能知其謬而強為說以文之)
札(唐韻集韻韻會正韻並側八切音紮)
𥙷藻執札(春秋序小事簡牘而已疏單丨一丨謂之為簡)寳札(王勃藝文讃榮分上邸業盛文場争開丨丨競聳雕)
(章)省札(韋應物答重陽詩丨丨陳往事愴憶數年中)親札(朱子答汪元適書遺之手書致發明道要之文三編加賜)
(丨丨存問繾綣)教札(王守仁與席元山書向承丨丨及鳴冤錄讀之見别後學力所到卓然斯道之任)記札(王守仁與)
(楊仕鳴書若欲有所丨丨以為日後印證之資則直以已意之所得者書之而已)阿札(王守仁與安宣慰書阿賈丨丨等畔)
(宋氏為地方患傳者謂使君使之)
荒中有札(周禮春官大宗伯以荒政哀凶札疏荒中有凶是物有害丨丨兼丨丨是人有害)
補註簡札(爾雅簡謂之畢註今丨丨也疏簡竹簡也古未有紙載文於簡謂之丨丨)
拔(唐韻集韻韻會並蒲八切辦入聲)
補藻柯拔(魏書官氏志丨丨氏後改為柯氏)聳拔(陳正卿望雲物賦天道昭著靈臺丨丨將治歷以明時必仰觀)
(而俯察)
二人拔(史記孟嘗君傳始孟嘗君列此二人於賓客賓客盡羞之及孟嘗君有秦難卒此丨丨丨之自是之後客皆服孟嘗)
(君)他駱拔(魏書官氏志丨丨丨氏後改為駱氏)不畢拔(淮南子武王伐紂當戰之時十日亂於上風雨擊於中然)
(而前無蹈難之賞後無遁北之刑白刃丨丨丨而天下得矣)誰敢拔(孟郊詩本立丨丨丨飛文自難窮)
補註倒拔(宋書武帝紀摧傾華霍丨丨嵩岱)
八(唐韻博拔切集韻韻會正韻布拔切並音捌)
補藻第八(禮記禮運還相為宫疏大吕為丨丨宫下生夷則為徵上生夾鐘為商下生無射為羽上生仲吕為角史記大)
(史公自序誅籍業帝天下惟寧改制易俗作高祖本紀丨丨)木八(周禮地官媒氏純帛無過五兩註十者象五行十日相成)
(也疏丨丨為金九妻火七為水六妻土十為丨丨妻金九為火七妻水六為土五妻所尅者為妻是夫妻相成之數)用八(春秋)
(初獻六羽疏往前丨丨今乃用六也左傳始用六佾也註魯惟文王周公廟得丨丨而他公遂因仍僣而用之穀梁傳天子八佾註)
(天子丨丨象八風)乘八(漢書律歷志次六百隂五次六百陽五註七八爻丨丨之數也七丨丨得五百六十歲八丨丨得六)
(百四十歲合千二百歲也)五八(漢書律歴志次四百八十隂三次四百八十陽三註一甲子六十日一歲三百六十日八十歲)
(得四百八十甲子又五日丨丨四十為四百日又四分日之一八十歲有八十分八十分為二十日凡四百八十日得七十甲子)
烏八(遼史興宗紀重熙十三年六月甲午珠卜酋長丨丨遣其子執元昊所遣來援使窊邑改來乞以兵助戰從之)
成乎八(關氏易傳五行水生乎一成乎六火生乎二成乎七木生乎三丨丨丨金生乎四成乎九土生乎五成乎十)
庶徵為八(書次八曰念用庶徵疏行事在於政得失應於天故丨丨丨丨也)司馬在八(書三八政疏司空在)
(四丨丨丨丨非取職之先後也)十殄其八(宋書武帝紀以寡制衆屢摧妖鋒汎海窮追丨丨丨丨)上下皆八
(宋史樂志鉦者正也居鐘之中丨丨丨丨下去二以為之鼓上去二以為之舞則鉦居四而鼓與舞皆六)
補註六八(左傳天子用八諸侯用六大夫四士二疏用六為丨丨四十八大夫四為四八三十二士二為二八十六)四
八(見上)八八(公羊傳天子八佾註佾者列也八人為列丨丨六十四人法八風)
察(唐韻初八切集韻韻會正韻初戛切並音䕓亦作詧)
補藻視察(書平在朔易疏又重命和氏而字叔者令居北方名曰幽都之地於此處所主之職使和叔主治之平均丨丨)
(北方歲改之事)要察(書要囚服念五六日至于旬時丕蔽要囚疏既用刑法丨丨囚情得其要辭以斷其獄當須服膺思念之)
(五日六日次至于十日遠至于三月一時乃大斷囚之要辭又要囚殄戮多罪亦克用勸疏丨丨囚情絶戮衆罪亦能用勸勉焉)
惟察(書丨丨惟法其審克之)呵察(禮記王制關執禁以譏註關竟上門譏丨丨)徼察(周禮天官宫伯授八次八)
(舍之職事疏所以為次舍者相丨丨來往候望皆便故次舍皆八也)盡詧(史記秦本紀戎王使由余于秦繆公與由余曲席而)
(坐傳器而食問其地形與其兵勢丨丨而後令内史廖以女樂二八遺戎王戎王受而悦之終年不還)微察(史記信陵君傳)
(侯生又謂公子曰臣有客在市屠中願枉車騎過之公子引車入市侯生下見其客朱亥俾倪故久立與其客語丨丨公子顏色愈)
(和)得察(史記樂毅傳臣竊觀先王之舉也見有高世主之心故假節于魏以身丨丨於燕)幸察(史記司馬相如傳故)
(鄙諺曰家累千金者坐不垂堂此言雖小可以喻大臣願陛下之留意丨丨朱子答劉平甫書此不足為外人道但欲平甫自知而)
(節之若徒暴露於外而無見聽之實但使衆怨見歸為僕作禍耳千萬丨丨)政察(後漢書明帝紀贊危心恭德丨丨姦勝)
原察(後漢書趙壹傳西還道經弘農過候太守皇甫規門者不即通壹遂遁去規乃追書謝曰事在悖惑不足見責倘可丨丨)
(追修前好則何福如之)粗察(晉書王濬傳上書自理曰陛下丨丨臣之愚欵而識其欲自效之誠是以授臣以方牧之任委)
(臣以征討之事)親察(宋書孝武帝紀詔自今囚至辭具並即以聞朕當悉心詳斷庶無留獄若繁文滯劾證逮遐廣必丨丨以)
(盡情狀自後依舊聽訟)聖察(宋書王弘傳伏願丨丨特垂許順)酬察(宋書王弘傳近冐表聞披陳愚管實冀天鑒體)
(其至誠而奉被還詔未蒙丨丨)訊察(齊書武帝紀詔二百里内獄同集京師克日聽覽自此以外委州郡丨丨三署徒隸詳所)
(原釋)了察(隋書天文志王蕃以古製局小以布星辰相去稠穊不得丨丨張衡所作又復傷大難可轉移潛夫論本所謂之夢)
(者困不丨丨之稱而懵憒冐名也)煩察(舊唐書憲宗紀杜黃裳曰隋文帝日旰聽政令衛士傳餐文皇帝亦笑其丨丨)暗
察(金史世宗紀尚書省奏廉察到同知城陽軍事賽音華善等淸強官上曰此輩丨丨明訪皆著政聲可第其政續各進官旌賞)
民察(管子今也利散而丨丨必放之身然後行)夜察(楊炯老人星賦晝觀雲物丨丨昭回)近察(李子卿水螢賦丨而)
(丨之若海底之隂火遠而望也辟山邊之寒燎)悉察(陳樵瑇瑁賦雖仲宣之博雅張華之析微知崇文鼠辨洽碧雞固莫能丨)
(丨而周知也)存察(吕祖儉上朱子書主一工夫未至不能如程子所謂使他思時方思然且得隨力量如此丨丨更望指教)
亮察(王守仁與安宣慰書承問及不敢不以正對幸丨丨)姚察(陳書丨丨傳陳滅入隋開皇九年詔授秘書丞别勑成梁)
(陳二代史又勑於朱華閣長參文帝指察謂朝臣曰聞丨丨學行當今無比我平陳唯得此一人)
夫蒙靈詧(唐書高仙芝傳初事節度使田仁琬盖嘉運等不甚知名後事丨丨丨丨乃善遇之)
補註照察(書吁嚚訟可乎疏知人不易人不易知密意深心固難丨丨)考察(書亦行有九德傳言人性行有九德)
(以丨丨真偽則可知)譏察(禮記王制關執禁以譏疏言司關之官執此戒禁之書以丨丨出入之人)糾察(周禮天官七曰)
(官刑以糾邦治疏官刑非尋常五刑謂官中之刑以丨丨邦治宋書武帝紀光禄勲丁承之左衛將軍褚粲游擊將軍司馬秀役使)
(官人為御史中丞王禎之所丨丨)鑒察(爾雅釋訓明明斤斤察也註皆聰明丨丨)聽察(爾雅釋詁在存省士察也註士)
(師官亦主丨丨)不察(孟子習矣而丨丨焉史記樂毅傳臣恐侍御者丨丨先王之所以畜幸臣之理又不白臣之所以事先王)
(之心故敢以書對漢書賈誼傳安者非一日而安也危者非一日而危也皆以積漸然不可丨丨也韓非子故有愛於主則知當而)
(加親見憎於主則罪當而加疏故諫說之士不可丨丨愛憎之主而後說之矣)至察(漢書東方朔傳水至清則無魚人丨丨則)
(無徒)省察(漢書劉輔傳臣等竊深傷之唯陛下留神丨丨)覽察(宋書蔡興宗傳伏願聖聽賜垂丨丨)妙察(齊書高帝)
(紀深識九變丨丨五色以寡制衆所向風偃)瞻察(管子能以所聞丨丨則事必明矣)
殺(唐韻所八切集韻韻會正韻山戛切並音煞)
補藻賊殺(書子弗祗服厥父事大傷厥考心疏丨丨他人罪小於骨肉相乖阻周禮夏官大司馬丨丨其親則正之)應
殺(書五辭簡孚正于五刑疏更復簡練核實知其信有罪狀與刑書正同則依刑書斷之應墨者墨之丨丨者殺之)盡殺
(詩壹發五豝疏五豝唯壹發者不忍丨丨仁心如是故于嗟乎嘆之)芟殺(詩東有甫草疏田獵者必大丨丨野草以為防限作)
(田獵之場擬殺圍之處)中殺(禮記王制二為賓客疏二為賓客丨丨者也周禮夏官大司馬遂以獮田如蒐田之灋羅弊致)
(禽以祀祊註秋田主用㒺丨丨者多也)斷殺(禮記王制不殀夭註殀丨丨)始殺(周禮地官牛人凡祭祀共其牛牲之)
(互與其盆簝以待事疏當是丨丨解體未薦之時且縣于互待解訖乃薦之)重殺(周禮地官調人凡殺人有反殺者註有反)
(殺者謂丨丨也)錯殺(周禮秋官司刺壹宥曰不識疏假令兄甲是仇人見弟乙誤以為是兄甲丨丨之是不審也)行殺
(周禮秋官司刺以此三灋者求民情斷民中而施上服下服之罪然後刑殺疏云施上服下服之罪然後刑殺者先規畫可刑之處)
(乃行刑丨丨也)速殺(左傳慶封曰無或如楚共王之庶子圍弑其君兄之子䴢而代之以盟諸侯王使丨丨之)自殺(史記)
(周本紀已而至紂之嬖妾二女二女皆經丨丨孟郊詩丨丨與彼殺未知何者臧)拉殺(史記齊太公世家齊襄公與魯君飲)
(醉之使力士彭生抱上魯君車因丨丨魯桓公)攻殺(史記齊太公世家厲公暴虐故胡公子復入齊齊人欲立之乃與丨丨厲)
(公)弗殺(史記鄭世家晉公子重耳過文公弗禮叔詹曰重耳賢且又同姓窮而過君不可無禮君如弗禮遂殺之丨丨使即)
(反國為鄭憂矣)論殺(史記越世家楚王大怒曰寡人雖不德耳柰何以朱公子之故而施惠乎令丨丨朱公子明日下赦令漢)
(書杜周傳義縱為南陽太守以周為爪牙薦之張湯為廷尉史使案邊失亡所丨丨甚多)椎殺(史記信陵君傳朱亥袖四十斤)
(鐡錐丨丨晉鄙)矯殺(史記信陵君傳魏王怒公子之盗其兵符丨丨晉鄙公子亦自知也已却秦存趙使將將其軍歸魏而公)
(子獨與客留趙)夭殺(史記吳王濞傳廹劫萬民丨丨無罪燒殘民家掘其丘冢甚為暴虐)危殺(漢書外戚傳今兒安在丨)
(丨之矣師古註危險也猶今人言險不殺耳)三殺(宋書蔡廓傳至於棄市之條實非不赦之罪事非丨丨考律同歸輕重均)
(科減降路塞鍾陳以之抗言元皇所為留愍)傷殺(舊唐書憲宗紀勅淄青行營諸軍所至收下城邑不得妄行丨丨及焚燒)
(廬舍)利殺(孟郊戲贈無本詩北岳厭丨丨玄功生微言)慘殺(杜牧罪言并州力足以并吞也幽州幽隂丨丨也)助
殺(趙子卿出師賦野氣蒼茫而丨丨軍聲慷慨以含仁)詠殺(吳融贈廣利大師歌昨來示我十餘篇丨丨江南風與月)侵
殺(蘇洵任相論武帝視大將軍往往踞厠而李廣利破大宛丨丨士卒之罪則寢而不問此任將之道也)狂殺(楊萬里詩)
(少時丨丨老更狂長恐此意墮渺茫)冰殺(楊萬里宿白雲山奉聖寺詩山寒入骨冰相似丨丨人來却道清)立殺(楊萬)
(里過招賢渡詩一江故作兩江分丨丨呼船隔岸人)罵殺(汪元量醉歌望斷援兵無信息聲聲丨丨賈平章)憐殺(范梈)
(詩旁人不識歲寒松丨丨深山大雪封)嚇殺(喻汝礪八陣圖詩幾回丨丨生仲達)愧殺(王守仁憶龍泉山詩丨丨巖下)
(泉朝夕自清瀉)
第二殺(詩大庖不盈疏二曰賓客謂丨丨丨者别之以待賓客也)五曰殺(周禮春官内史掌王之八枋之灋以詔王)
(治一曰爵二曰禄三曰廢四曰置丨丨丨六曰生七曰予八曰奪)毋日殺(漢書元帝紀其令大官丨丨丨所具各減半乘)
(輿秣馬無乏正事而已師古註不得日日宰殺)
不信者殺(周禮秋官司約若大亂則六官辟藏其丨丨丨丨)
補註合殺(書先時者殺無赦不及時者殺無赦疏失前失後尚猶丨丨况乎不知日食其罪不可赦也)格殺(周禮)
(秋官朝士凡盗賊軍鄉邑及家人殺之無罪註若今人無故入人室宅廬舍上人車船牽引人欲犯灋者其時丨丨之無罪)斬
殺(周禮秋官掌囚凡軍旅田役丨丨刑戮亦如之又掌戮掌丨丨賊諜而搏之)生殺(爾雅冬為上天疏言冬氣閉藏無他)
(丨丨之事唯在於上監於下而已也)襲殺(史記鄭世家鄭厲公與虢叔丨丨王子頽而入惠王於周)屠殺(魏書世宋紀永)
(平二年五月辛卯帝以旱故減膳撤懸禁斷丨丨)踏殺(梁書林邑國傳國不設刑法有罪者使象丨丨之)戕殺(唐書)
(高宗紀贊武氏之亂唐之宋室丨丨殆盡)故殺(宋史大理國傳刑禁亦設枷鎖當死者以䋲繫於樹用梭槍春喉而殊其首若)
(丨丨劫殺令象踏之或以鼻卷撲於地)
牽(唐韻胡瞎切集韻韻會下瞎切正韻胡八切通作轄)
補藻施轄(宋書禮志漢制乘輿金根車輪皆朱班重轂兩轄飛鈴轂外復有轂丨丨其外復設轄施銅貫其中)欲轄
(黃庭堅答為之詩極知推挽意我車君丨丨)頫轄(王詵帝車賦吾丨丨夫四海兮亦維斡夫坤乾)
井中轄(孫覿小園春事詩不妨暫柅故人車大似陳公丨丨丨)
豽(廣韻女滑切音肭說文作貀)
補藻豬貀(開天傳信記明皇封泰山回次上黨過金橋召吳道元韋無沗陳閎同製金橋圖狗馬驢騾牛羊槖駝猫猴丨)
(丨四足之屬韋無沗主之)
戛(廣韻古黠切集韻韻會正韻訖黠切並音秸)
補藻載戛(唐無名氏觀風臺賦奏金石兮匪疾匪徐命鼓琴兮載擊丨丨)
秸(廣韻古黠切集韻韻會正韻訖黠切並音戛)
補藻張秸(老學菴筆記丨文潛三子秬丨和皆中進士第)
嘎(廣韻古黠切集韻訖黠切並音戛)
補藻嘎嘎(馬臻詩知是釣船歸較晚鵁鶄丨丨起蘆灣)
䝟(廣韻烏黠切集韻韻會正韻乙黠切並音軋)
補藻畫䝟(舊唐書音樂志高祖有安樂周世謂之城舞舞者八十人刻木為面狗喙獸耳以金飾之垂線為髮丨丨皮帽)
(舞蹈姿制作羌胡狀)
蔱(唐韻所八切音殺)
補藻蕭蔱(傅選槐賦華葉扶蘇參林丨丨)
茁(唐韻鄒滑切集韻側滑切正韻側八切並音札)
補藻行茁(方岳春盤詩霜鞭丨丨軟於酥雪樹生釘肥勝肉)
刷(唐韻集韻韻會正韻並數滑切涮入聲)
補藻根刷(揮麈後錄開國以來西北兵革既定故寬其賦役政和間建議以為彼處減匿税賦乃創置一司號西域命内)
(侍李彦主治之盡行丨丨拘催專供御前支用)鬋刷(王逢嘆病駝詩服勞輦下藉丨丨屈跡澤畔甘蹉跎)短刷(朱德潤詩)
(青絲脱鞚黃金鈎輕爬丨丨濕未收)難刷(馮時可月賦思婦深閨腸轉車轄嬋娟入帷愁來丨丨)
積憤刷(劉禹鍚高陵令碑縣申府兮府閒天丨丨丨兮沉痾痊)
補註埽刷(左傳謂其不疾瘯蠡也疏所以然者由民力普存身無疲苦故所養六畜飲食以理丨丨依法故皮毛身體無)
(疥癬疾病)
滑(廣韻集韻韻會正韻並戶八切音猾)
補藻大滑(詩采采芣苢疏今藥中車前子是也幽州人謂之牛舌草可鬻作茹丨丨其子治婦人產難)愼滑(周禮)
(天官瘍醫以滑養竅注滑滑石也疏前食醫云調以滑甘平常調食五味之外有滑彼滑用堇荁枌榆今此養病五味之外亦宜有)
(滑但于藥分之中丨丨則不得如平常用堇荁等故以滑石解之)為滑(左傳又怨襄王之與衛滑也註怨王助衛丨丨請)
至滑(史記鄭世家繆公元年春秦繆公使三將將兵欲襲鄭丨丨逢鄭賈人弦高詐以十二牛勞軍故秦兵不至而還晉敗之)
(於崤)脈滑(史記倉公傳陽虚侯相趙章病召臣意衆醫皆以為寒中臣意診其脈曰廻風所以知趙章之病者臣意切其脈丨)
(來丨是内風氣也)淄滑(唐書李邕傳邕為括州刺史喜興利除害復坐誣枉且得罪天子識其名詔勿劾後歴丨丨二州刺)
(史)細滑(淨住子飾玩丨丨人所保著而能精粗無碍)極滑(唐本草莵葵苖如石龍苪葉光澤花白似梅莖紫色煮汁)
(丨丨堪噉)甘滑(茶錄茶味主於丨丨唯北苑鳳凰山連屬諸焙所産者味佳)髓滑(郭璞蜜蜂賦散似甘露凝如割肪冰)
(鮮玉潤丨丨蘭香)瑩滑(歐陽修詩石上紫毫家故有剡藤丨丨如玻璃)羞滑(黃庭堅謝陳適用惠紙詩蠻溪切藤卷盈)
(百側釐丨丨蠒羞白)
晩簟滑(白居易秋池詩朝衣薄且健丨丨清仍丨)芒鞋滑(蘇轍詩天涯歸去丨丨丨唯有藤輿懶上肩)羹糝
滑(黃庭堅次韻子瞻春菜詩韭苖水餅姑置之苦菜黃雞丨丨丨)體質滑(劉詵詩詩人尤喜丨丨丨鍚以美號柔綿披)
秋葉滑(金涓詩人行丨丨丨鶴立晚松凉)燥濕滑(吳萊詩偏歴丨丨丨備嘗酸鹹辛)紫萸滑(舒頔詩金)
(杯酒泛丨丨丨烏紗帽插黃花徧)
御定韻府拾遺卷九十七
