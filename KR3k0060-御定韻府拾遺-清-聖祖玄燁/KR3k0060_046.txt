欽定四庫全書
御定韻府拾遺卷四十六目錄
上聲十六銑韻
銑善遣淺典轉衍犬選冕輦
免展繭辯辨篆勉翦卷顯餞
踐眄喘蘚輭演棧舛荈扁臠
讞闡兗戩辮件筧愞鱓畎褊
殄&KR0804;甗俛𬗟沔獮蕆輾癬揃
欽定四庫全書
御定韻府拾遺卷四十六
上聲十六銑韻
銑(唐韻集韻韻會並穌典切音銑)
補藻銘銑(蘇頲太清觀鐘銘序徹于千界揚我巨唐之聲懸于億劫齊我巨唐之算安可不篆于丨丨者哉)張銑
(唐書吕向傳嘗以李善釋文選為繁釀與吕延濟劉良丨丨李周翰等更為詁解時號五臣註)陶銑(岑参有送丨丨棄舉荆南)
(覲省詩)
十分其銑(周禮考工記鳬人丨丨丨丨去二以為鉦)
善(廣韻常演切集韻韻會正韻上演切並音蟺)
補藻恒善(易小懲而大誡此小人之福也疏眀小人之道不能丨丨若因懲戒而得福也)慮善(書丨丨以動動惟厥)
(時)實善(詩考慎其相疏其輔相之行知其丨丨然後用之)有善(禮記祭義天子丨丨讓德於天諸侯丨丨歸於天子)
(卿大夫丨丨荐於諸侯士庶人丨丨本諸父母疏明丨丨讓於尊上示以敬順之道不敢專也)尤善(南史蕭子顯傳子顯子序)
(愷並少知名先是太學博士顧野王奉令撰玉篇簡文嫌其書詳略未當以愷博學於文字丨丨使更與學士刪改)懷善(陳書)
(宣帝紀太建六年夏四月詔曰戢情丨丨有國之令圖拯弊救危聖範之通訓)最善(北史李先傳帝問先何者丨丨可以益人)
(神智先曰惟有經書三皇五帝政化之典可以補王者神智)效善(潜夫論處位卑賤而欲丨丨於君則必先與寵人為讐)
文善(論衡永平中神雀羣集孝明詔上爵頌百官頌上文皆比瓦石惟班固賈逵傅毅楊終侯諷五頌金玉孝明覽焉夫以百)
(官之衆郎吏非一惟五人丨丨非竒而何)
唱不善(曺植論昔有人問曰寧有聞梟食其母乎答之曰嘗聞烏反哺未聞梟食母也問者慙丨丨丨也)
補註吉善(齊書王敬則傳敬則初出都至陸主山下宗侣十餘船同發敬則船獨不進乃令弟入水推之見一烏漆棺敬)
(則曰爾非凡器若是丨丨使船速進吾富貴當改葬爾船須臾去敬則既入縣收此棺葬之)鄉善(易林破敝復完危者得安)
(丨丨無損商人有息利来入門)
遣(廣韻集韻去演切正韻驅演切並音繾)
補藻應遣(南史何承天傳承天性褊促嘗對主者厲聲曰天何言哉四時行焉百物生焉文帝知之丨丨先戒曰善伺候)
(顔色如其不悅無須多陳)謹遣(唐書禮樂志國學釋奠以祭酒司業博士為三獻辭稱皇帝丨丨鮑照啟丨丨簡餘慙隨悚盈)
别遣(唐書曹王臯傳李希烈丨丨兵援隨州臯破之厲鄉宋史太宗紀淳化五年遣使振宋亳陳穎州飢民丨丨决諸路刑獄)
彊遣(宋史兵志擇武力士凡千人選十人皆以名聞而待旨解發其願留鄉里者勿丨丨戴復古詩愁来須丨丨老去只求安)
互遣(宋史兵志熙寕三年詔諸路戍兵畸零不成部伍致乖紀律或丨丨郡兵更相往来道路艱挭宜悉罷之)施遣(孔平)
(仲詩薦尊丨丨供蔬甲秉燭相隨看菊齡)先遣(楊萬里詩三更滕六駕海神丨丨東風吹玉塵)誤遣(陸游詩丨丨汗青成)
(國史未妨著白號山人)
得所遣(謝靈運詩觀此遺物慮一悟丨丨丨)共誰遣(唐太宗詩無復昔時人芳春丨丨丨)
淺(廣韻正韻七衍切集韻韻會此演切並千上聲)
補藻漸淺(皇甫松大隱賦泉出山而丨丨雲入洞而愈深)
波濤淺(杜䓒鶴詩大海丨丨丨小人方寸深)斑猶淺(陸游詩鹿初離母丨丨丨)
典(集韻韻會正韻並多殄切顚上聲)
補藻敷典(書司徒掌邦教丨五丨擾兆民)非典(書疏五帝稱典三王不得稱典則三代丨丨不可常行何以垂法乎)
舉典(左傳忘經而多言丨丨)甚典(齊書王儉傳上表求校墳籍依七略撰七志四十卷上表獻之表辭丨丨)該典
(陳書顔晃傳永定二年高祖幸大莊嚴寺其夜甘露降晃獻甘露頌詞義丨丨高祖甚竒之)梁典(陳書何之元傳之元精著)
(述以為梁氏肇自武皇終於敬帝七十五年行事為三十卷號曰丨丨隋書經籍志丨丨三十卷劉璠撰)本典(汲冢周書王拜)
(曰允哉幼愚敬守以為丨丨)惟典(王融策秀才文惟王建國丨丨命官)詔典(唐無名氏象樽賦五禮秩經於宗伯六樽)
(丨丨於春官)從典(陳書陸瓊傳瓊第三子丨丨幼而聰敏八歲讀沈約集見回文研銘援筆擬之便有佳致)
分器典(左傳疏多為言語舉先王丨丨之丨將焉用之)
補註正典(禮記學記時教必有正業疏謂先王丨丨非諸子百家是教必用丨丨教之也)齊典(隋書經籍志丨丨五)
(卷王逸撰丨丨十卷梁湘東世子蕭方等撰)
轉(廣韻集韻韻會陟兖切正韻止兖切並專上聲)
補藻相轉(史記賈誼傳萬物回薄兮振蕩丨丨)自轉(後漢書張衡傳參輪可使丨丨木雕猶能獨飛)醜轉(汲冡)
(周書思固丨丨思信醜奸)飈轉(梁簡文帝贈張纉詩綺思暧霞飛清文煥丨丨)眼轉(何遜七召草隨足起山從丨丨)鯨
轉(蘇轍和張安道讀杜集詩龍騰非有迹丨丨自生濤)拍轉(趙長卿詞滿捧瑶巵華堂歌舞丨丨金釵斜溜)綠轉(史達)
(祖詞草脚青回細膩柳稍丨丨條苗)
抱村轉(蘇轍詩南山丨丨丨渭水𢃄沙渾)四時轉(戴復古詩一氣丨丨丨幾人雙鬢蒼)
補註不轉(武少儀相馬賦日車為之丨丨風御為之中停)
翔鳳轉(沈佺期詩天臨丨丨丨恩向躍龍開)旗脚轉(梅堯臣龍女祠祈順風詩舟人請予往出廟丨丨丨)
衍(廣韻集韻韻會並以淺切音演)
補藻李衍(隋書丨丨傳衍字拔豆少專武藝慷慨有志略從韋孝寬鎮玉壁城數與賊戰敵人憚之及平齊以軍功進授)
(大將軍)郭衍(隋書丨丨傳衍字彦文少驍武善騎射周陳王純引為左右累遷大都督大業元年拜左武衞大將軍)
補註地衍(金史章宗紀章宗諱璟字瑪達格顯宗嫡子也世宗曰朕幸見嫡孫又生於瑪達格山朕嘗喜其丨丨而氣清)
(其以山名之)
犬(廣韻集韻韻會正韻並苦泫切圈上聲)
補藻賦犬(吳志朱異傳註張純張儼及異俱童少往見驃騎將軍朱據據聞三人才名欲試之曰為吾各賦一物儼乃丨)
(丨曰守則有威出則有𫉬韓盧宋鵲書名竹帛)羣犬(梁書徐勉傳遷侍中參掌軍書劬勞夙夜動經數日乃一還宅每還丨丨)
(驚吠)震犬(宋史五行志淳熙元年饒州大雷丨丨於市之㢳舍)牝犬(遼史穆宗紀應歷十八年塔喇於雕窠中得丨丨来)
(進)狡犬(汲冢周書丨丨者巨身四尺)戌犬(蔡邕月令問荅凡十二辰之禽五時所食者必家人所畜丑牛未羊丨丨)
(酉雞亥豕而已其餘龍虎以下非食也)洗犬(梁昭明太子七契河東丨丨隴蜀蹲鴟)獨犬(石介詩丨丨睡不吠幽禽)
(閑自啼)戲犬(孔平仲詩黃茅日西下丨丨在城頭)雙犬(劉子翬詩劉侯好獵親馳逐指呼丨丨如奴僕)荒犬(辛棄)
(疾詞丨丨還迎野婦回)荆犬(張憲詩冀豚丨丨肉不飽)
選(廣韻先兖切集韻韻會正韻須兖切並音&KR3298;)
補藻無選(汲冢周書夫民羣居而丨丨為政以始之始之以古終之以古)區選(梁簡文帝吳郡石像碑銅邁丹楊恥)
(論劉向之術丨丨攻金無俟嵇康之鍛)與選(歐陽修外制集序顧予何人亦丨其丨)先選(周邦彦汴都賦兵孰丨丨)
(糧孰夙峙)
一國選(公羊傳驪姬者國色也註其顔色丨丨之丨)今日選(晉書石苞傳齊桓忘管仲之奢僣而錄其匡合之大)
(謀漢高捨陳平之汚行而取其六竒之妙算苞雖未可以上儔二子亦丨丨之丨也)
冕(廣韻亡辨切正韻美辨切並音勉)
補藻配冕(詩三百赤芾疏左傳云衮冕黻珽則芾是丨丨之服)頂冕(周邦彦汴都賦其成也丨丨而垂裳)
天子冕(禮記禮器丨丨之丨朱綠藻十有二旒諸侯九上大夫七下大夫五士三此以文為貴也)東都冕(任希古詩)
(思挂丨丨丨言訪北山巾)
輦(廣韻集韻韻會正韻並力展切音鄻)
補藻周輦(周禮地官鄉師之職與其輂輦註周曰輜輦輦一斧一斤一鑿一梩一鋤丨丨加二版二築)偽輦(宋書)
(王鎮惡傳時有白高祖以鎮惡既克長安藏姚泓丨丨為有異志高祖密遣人覘輦所在泓輦飾以金銀鎮惡悉剔取而棄輦於垣)
(側高祖聞之乃安)覘輦(見上)棄輦(見上)舉輦(水經注惠帝征成都王穎戰敗時丨丨司馬八人輦猶在肩上軍人)
(競就殺丨丨者)漢輦(張說碑文丨丨停暮秦簫拂草吳莱詩秦車丨丨窮天下)鸞輦(李白詩幸陪丨丨出鴻都身騎飛龍)
(天馬駒)伏輦(石貫籍田賦羣臣乃丨丨而進)容輦(陳傅良詩深居勿近市隘巷莫丨丨)蕊輦(張翥詩月帳新開丨)
(丨過)
補藻玉輦(隋書列女傳序或有王公大人之妃衣繡衣食珍膳坐金屋乘丨丨不入彤管之書不霑良史之筆)奉輦
(宋史禮志羽衞多士丨丨武夫)
免(廣韻亡辨切集韻韻會正韻美辨切並音勉)
補藻早免(周禮鄉大夫以歲時登其夫家之衆寡註晚賦稅而丨丨之以其所居復多役少早賦稅而晚免之以其復少)
(役多)晩免(見上)私免(國語穆子曰承君命以會大事而國有罪我以貨丨丨是我會吾私也)
不能免(禮記樂記夫樂者樂也人情之所丨丨丨也)
補註蠲免(北史周武帝紀建德四年春正月壬申布寬大之詔多所丨丨)
展(集韻韻會正韻並知輦切邅上聲)
補藻難展(金史豫王永成傳蕞爾趙邦知驥足之丨丨𦕈哉鎮府固牛刀之莫施)渠展(管子地數楚有汝漢之金)
(齊有丨丨之鹽)胥展(徐彦伯南郊賦宸儀允穆后容丨丨)莫展(李白惜餘春賦思飄揚兮無限念佳期兮丨丨)恩展
(李子卿駕幸九成宫賦大風之歌作湛露之丨丨)半展(李商隱小園獨酌詩丨丨龍鬚席輕斟瑪瑙杯)一展(陸游詩閒)
(吟可是治愁藥丨丨吳牋萬事忘)
繭(廣韻古典切集韻韻會正韻吉典切並音趼)
補藻重繭(左傳丨丨衣裘梁簡文帝為人作造寺疏四纏惑惱去善源而無滌五濁丨丨非慧刃而安揮)眠繭(易林)
(盡我筋力丨丨為疾)造繭(白居易詩有如蠶丨丨又似花生子)拙繭(王令詩丨丨無長抽)踏繭(文同織錦詩擲梭兩)
(手倦丨丨雙足趼)藤繭(黃庭堅詩風烟意氣生揮毫寫丨丨)鹽繭(陸游詩蠺妾趁時爭丨丨案鹽去聲)鬻繭(陸游)
(詩丨丨一村香)取繭(趙孟頫詩釜下燒桑柴丨丨投釜中)
蠶初繭(曾鞏詩桑間舉箔丨丨丨隴上揮鎌麥已秋)形似繭(陸游詩色似栗黃丨丨丨恨渠不識小葫蘆)
辯(集韻邦免切鞭上聲與辨同)
補藻早辯(易由辯之不丨丨也)多辯(史記滑稽傳淳于髠者齊之贅壻也長不滿七尺滑稽丨丨數使諸侯未嘗屈)
(辱)能辯(晉書袁甫傳石珩問甫曰卿名丨丨豈知夀陽已西何以恒旱夀陽以東何以恒水)亟辯(唐書權德輿傳帝切)
(於治事鉅細悉責宰相吉甫絳議論不能無持異至帝前遽言丨丨德輿從容不敢有所輕重)力辯(金史劉仲洙傳田榖等以)
(黨罪廢錮仲洙知其□上書丨丨)有辯(莊子有左有右有倫有義有分丨丨有競有爭此之謂八德)饒辯(潜夫論今)
(賦頌之徒苟為丨丨屈蹇之辭競陳誣㒺無然之事)苟辯(中論苟言丨丨則小人也雖美說何異乎鵙之好鳴鐸之喧譁哉)
偽辯(荀悅三游論禁丨丨絶淫智)變辯(傅休奕贈扶風馬鈞序以言取之者以丨丨是非言語宰我子貢是也)紛
辯(崔伯易賦二客丨丨既久色相不平抗袂俱起質於先生)白辯(越絶書玄冥治北方丨丨佐之使主水)
子烏辯(梁簡文帝為子大心讓當陽公表日蝕之餘無黃童之對荷戟入榛異丨丨之丨)鼮鼠辯(任昉為蕭揚州)
(作薦士表甘泉遺儀南宫故事畫地成圖抵掌可述豈直丨丨有必對之丨竹書無落簡之謬)
辨(集韻邦免切鞭上聲)
補藻不辨(左傳周子有兄而無慧丨能丨菽麥史記楊僕傳為人少文居廷惽惽丨丨)有辨(禮記表記寬而丨丨)
微辨(禮記儒行其過失可丨丨而不可面數也)得辨(唐書王晙傳始二張之誣魏元忠晙獨上疏申治宋璟曰魏公全矣)
(子再觸逆鱗其殆乎晙曰魏公以忠𫉬罪苟丨丨雖死弗悔)能辨(唐書白居易傳居易于文章精切然最工詩當時士人爭)
(傳雞林行賈售其國相率篇易一金其偽者相輒丨丨之)
德之辨(易困丨丨丨也)尾自辨(郭璞精精獸贊精精如牛以丨丨丨)不自辨(張九齡詩滔滔丨丨丨役役且)
(何成)不可辨(李白詩泥沙塞中途牛馬丨丨丨)依稀辨(李覯詩晴時海色丨丨丨)粲可辨(陸游詩竒文丨)
(丨丨高古篆籕雜)
補註小辨(大戴禮記公曰寡人欲學丨丨以觀于政其可乎)
篆(廣韻持兗切集韻韻會正韻柱兗切並音瑑)
補藻&KR0595;篆(齊書王儉傳詔曰南昌公儉宏謨盛烈載銘丨丨及贊朕躬徽績光茂)鬼篆(晁冲之詩情知非丨丨)
半篆(陸游詩破羌臨罷搘頤久又破銅匜丨丨香)露篆(釋大訢詩文石丨丨古)一篆(王逢詩龍香丨丨魂同返)
(猶籍君王舊賜恩)鶴篆(唐寅詩丨丨遍書苔滿砌)
勉(唐韻亡辨切集韻韻會正韻美辨切並音免)
補藻祿勉(戰國策威王問于莫敖子華曰自從先君文王以至不穀之身亦有不為爵勸不為丨丨以憂社稷者乎)可
勉(謝靈運山居賦序詠于文則丨丨而就之求麗邈以遠矣)
盍加勉(陳傅良詩眠食雖甚佳病患丨丨丨)
補註慰勉(左傳王廵三軍拊而勉之註拊撫丨丨之)
何敢不勉(公羊傳陽虎拘季孫臨南者陽虎之出也御之于其乘焉季孫謂臨南曰以季氏之世世有子子可以免我死)
(乎臨南曰有力不足臣丨丨丨丨)
翦(唐韻即淺切韻會子淺切正韻子踐切並箋上聲俗作剪)
補藻未翦(梁元帝答南平王恪等令鯨鯢丨丨寤寐痛心)數翦(庾信對燭賦燼高疑丨丨心濕暫難然)右翦
(柳宗元平淮西雅丨丨左屠聿禽其良)
奸渠翦(沈約安陸昭王碑不待赭汙之權而丨丨必丨)不堪翦(李賀蘇小小歌幽蘭露如啼眼無物結同心烟花丨)
(丨丨)
卷(唐韻居轉切集韻韻會正韻古轉切並眷上聲通作捲)
補藻攘卷(淮南子短袂丨丨以便刺舟)初卷(錢起詩欲依毛女岫丨丨少姨峯)夏卷(張何早秋望海上五)
(色雲賦覯蘭凋而蕙歇傷丨丨而秋舒)迹卷(何𩔖瑜查客至斗牛賦聲銷丨丨兌塞巧絶)虬卷(杜牧少年行連環羈)
(玉聲光碎綠錦蔽泥丨丨高)
補註可卷(權德輿幾銘見幾而作造形斯悟蘧生丨丨顔子殆庶)
旌不卷(晉書江逌傳長丨丨丨鉦鼔日戒)袖半卷(張籍采&KR1567;曲白練束腰丨丨丨不插玉釵粧梳淺)
顯(廣韻集韻韻會正韻並呼典切音憲)
補藻乍顯(晉書夏侯湛傳志則丨丨乍昧文則乍幽乍蔚)特顯(水經注琅邪臺在城東南十里孤立丨丨出于衆山)
(上下周二十里餘傍濱巨海)宜顯(魏文帝以張登為大官令詔名位雖早直亮丨丨)漏顯(陸雲與兄平原書藏之甚)
(密而為復丨丨)交顯(嵇康釋私論公私丨丨則行私者無所冀而淑亮者無負矣)義顯(陶潛庶人孝傳贊範之臨危也)
(勇宰民也惠能以丨丨也)絶顯(梁昭明太子掘得慈覺寺鐘啟竊以白亭舊識丨丨禎&KR1444;之氣闕里故堂暫聞鐘石之響)後
顯(陳章腐草為螢賦始前衰而委化終丨丨而可覿)
緣時顯(陸機演連珠德教俟物而濟榮名丨丨而丨)
補註事顯(易其事肆而隱註丨丨而理微也)高顯(齊書豫章文獻王傳協贊皇基經綸霸始功業丨丨清譽逾彰)
休顯(齊書張敬兒傳明帝正位運同丨丨)
在幽彌顯(潘岳河陽庭前安石榴賦處悴而榮丨丨丨丨)
餞(廣韻正韻並慈演切音踐)
補藻近餞(儲光羲詩列城異疇昔丨丨寡徒御)
郊要餞(左傳王子朝帥丨丨丨之甲以逐劉子註三邑周地)盛饌餞(晉書陶侃傳參軍梅陶長史陳頒言于敦曰周)
(訪與侃親姻如左右手安有斷人左手而右手不救者乎敦意遂解於是設丨丨以丨之)東堂餞(魏書蕭寳夤傳永平四年)
(盧昶克蕭衍朐山戌以琅邪戌主傅文驥守之衍遣師攻文驥盧昶督衆軍救之詔寳夤為使持節假安南將軍别將長驅往赴受)
(盧昶節度賜帛三百匹世宗于丨丨丨之)百僚餞(北史高閭傳以其先朝儒舊告老求歸帝為之流涕優詔賜安車几杖輿)
(馬繒綵衣服布帛事從豐厚丨丨丨之猶羣公之餞二疏也)羣龍餞(李乂詩駸駸百駟馳憫憫丨丨丨)朝廷餞
(張祜詩卷軸丨丨丨書函内庫收)臨岐餞(賈島送陕府王建司馬詩杜陵惆悵丨丨丨未寢月前多屐蹤)冠蓋餞
(張翥詩暫傾丨丨丨行赴簡書期)
踐(集韻韻會正韻並在演切音餞)
補藻再踐(沈約為柳世隆讓封公表幸得扶老携弱重出幽堵還軸歸驂丨丨鄉路)叨踐(李嶠讓尚書表鄭璞齊竽)
(竊混聲價秦冠漢綬丨丨名級)初踐(楊炯碑文纔臨蜀郡即比来暮之歌丨丨益州已聽中和之樂)稍踐(楊炯文宣王廟)
(碑常登委吏丨丨中都天下可臨諸侯可則)謬踐(崔融皇太子賀芝草表丨丨儲闈祗膺守國)
眄(廣韻集韻韻會彌殄切正韻莫辨切並音麵上聲)
補藻一眄(列子自吾之事夫子友若人也三年之後心不敢念是非口不敢言利害始得夫子丨丨而已温庭筠詩臨流)
(丨丨生隂風)
凝睛眄(何遜詠舞詩丨丨丨墮珥微睇託含辭)
喘(玉萹充兗切正韻尺兗切並音舛)
補藻非喘(唐無名氏土牛賦其聽也丨丨其視也非奔)
不敢喘(孔武仲龜石詩波神吞氣丨丨丨四面長漪鋪席平)
蘚(唐韻息淺切音廯)
補藻斵蘚(西湖志餘錢氏鐡劵玉册國除日進之内帑宋季兵亂劵沉渭水中元至順二年漁人𫉬而售之明洪武二年)
(大封功臣取其劵以為式尋還其家高季廸為之歌云行人曾過表忠觀風雨丨丨埋殘碑)磨蘚(孫覿詩拄杖披榛行蒼莽)
(汲泉丨丨看魁竒)凍蘚(宋无畫枯木詩寒雲苒惹霾晝影丨丨緣沿借春碧)
渾無蘚(皮日休詩石林卧苦丨丨丨藤箧開稀恐冇雲)地生蘚(陳傳良詩有花門擁彗無花丨丨丨)前代蘚
(唐烈圓明寺詩仄徑尚縈丨丨丨高堂尤敞大王風)半邊蘚(僧清珙詩一片無塵新雨地丨丨有丨古時松)
輭(廣韻而兖切集韻韻會正韻乳兖切並音軟)
補藻陽軟(易林庭燎夜明追嗣日光丨丨不至隂雄生戾)弓軟(高翥詩丨丨臂無三寸力)
演(廣韻集韻韻會正韻並以淺切音衍)
補藻相演(唐無名氏審樂知政賦六代各異五音丨丨)
棧(集韻士免切音俴)
補註内棧(顔延之赭白馬賦序歲老氣殫斃於丨丨)
舛(集韻韻會並尺兖切音荈)
補藻不舛(北史魏宗室廣平王匡傳可令更集儒貴以時驗决必務權衡得衷令寸籥丨丨)相舛(金史章宗紀泰)
(和元年正月以太府監孫復言方今在仕者三萬七千餘員而門廕補叙居三之二諸司待闕動至累年蓋以補廕猥多流品混淆)
(本末丨丨乃更定廕叙法而頒行之)
荈(集韻韻會並尺兖切音舛)
補藻蜀荈(梅堯臣詩丨丨久無味)
補註御荈(吳興記烏程縣西二十里有温山出丨丨)
臠(唐韻力沇切集韻韻會力轉切並音覶)
補藻二百臠(南史宋眀帝紀噉腊肉常至丨丨丨)
讞(廣韻魚蹇切集韻韻會語蹇切並孽上聲)
補藻審讞(金史王維翰傳屬縣有奴殺其主人者誣主人弟殺之刑部疑之維翰丨丨乃微行物色之得其狀奴遂引服)
分讞(元史英宗紀延祐七年正月丙午遣使丨丨内外刑獄)一讞(元史歸𤾉傳宣寧縣有殺人者蔓引數十人丨丨得)
(其情盡釋之)
闡(唐韻昌善切集韻韻會正韻齒善切並音幝)
補藻敦闡(宋書江夏王義恭傳聖旨謙光尊師重道欲致拜太傅斯誠弘兹遠風丨丨盛則)載闡(舊唐書明皇紀)
(爰承後命丨丨休期)式闡(元史成宗貞慈靜懿皇后傳究成先志丨丨徽稱)勝闡(吕氏春秋勝失之兵必隱必微隱則)
(丨丨矣微則勝顯矣)方闡(謝莊為北中即謝兼司徒章乾靈㒺匱光渥丨丨)弘闡(梁簡文帝請朱异奉述制旨易義表)
(丨丨聖作垂裕蒙求)
兖(唐韻集韻以轉切正韻以淺切並沿上聲)
補藻北兖(晉書地理志劉聰陷洛陽置殷衞東梁西河陽丨丨五州齊書武帝紀永明六年閏月詔曰丨丨北徐豫司青)
(冀八州邊接疆場民多懸磬)二兖(陳書宣帝紀太建七年三月詔豫丨丨譙徐合霍南司定九州及江北諸郡置雲旗義士)
(往大軍及諸鎮備防北史羊深傳深為丨丨行臺處分軍國損益隨機亦有時譽)滄兖(隋書梁毗傳毗字景和安定烏氏人)
(也祖越魏涇豫洛三州刺史父茂周丨丨二州刺史)
補註青兖(齊書州郡志晉末以廣陵控接三齊故丨丨同鎮)
戩(唐韻即淺切集韻韻會子淺切並音剪)
補藻必戩(宋史宗室世系表崇禝子必咸丨丨)
辮(廣韻薄泫切集韻婢典切正韻婢免切並音扁)
補藻莫辮(李白詩有身莫犯飛龍鱗有手丨丨猛虎鬚)
密如辮(蘇舜欽詩今秋雨澤多穀穗丨丨丨)
件(廣韻其輦切集韻韻會正韻巨展切並乾上聲)
補藻十件(舊唐書穆宗紀以刑獄淹滯立程凡大事大理寺三十五日詳斷刑部三十日聞奏中事大理寺三十日刑部)
(二十五日小事大理寺二十五日刑部二十日所斷罪二丨丨以上為大丨丨以上為中丨丨以下為小)件件(王阮詩丨丨絲)
(盈軸方方麥薦籩)
筧(廣韻古典切集韻吉典切並音繭)
補藻南有筧(白居易錢塘湖石記錢塘湖一名上湖周廻三十里北有石函丨丨丨凡放水溉田每減一寸可溉五十)
(餘頃每一復時可溉五十餘頃)
愞(廣韻内兖切集韻乳兖切並音軟)
補藻精愞(潜夫論設如家有五子十孫父母不察丨丨則勤力者懈弛而惰慢者遂非耗家之道也)
鱓(廣韻常演切集韻上演切並音善或作䱇)
補藻似䱇(隋書南蠻列傳真臘國有浮胡魚其形丨丨觜如鸚鵡有八足)
畎(唐韻姑泫切集韻韻會正韻古泫切並音埍)
補藻三畎(詩今適南畝或耘或耔疏食貨志云后稷始畎田以二耜為耦廣尺深尺曰畎長終畝一畝丨丨一夫三百畎)
(而播種於畎中)一畎(周禮考工記匠人二耜為耦註兩人併發之者謂共為丨丨謂二人並頭也)
何曾畎(楊炯詩水浸丨丨丨荒郊不復鋤)
褊(集韻畢緬切音惼)
補藻成褊(張說詩泊渚煩為媒多才怨丨丨)
殄(廣韻集韻韻會正韻並徒典切填上聲)
補藻除殄(北史周羅㬋傳羅㬋中流矢卒送柩還京行數里無故輿馬自止策之不動絳州長史郭雅稽首祝曰公恨小)
(寇未平耶尋即丨丨無為戀恨是時風静馬行見者莫不悲嘆)殱殄(元稹芳𣗳詩非無丨丨法念爾有生涯)自殄(白居)
(易策林升耳之異丨丨退舍之慶自臻天人相感可謂明矣速矣)氣殄(趙伯勵出師賦願高闕之丨丨佇燕然之銘勒)盡
殄(韓𤦺啄木詩彼實害珍材丨丨此非酷)
靦(廣韻集韻韻會正韻並他典切音腆)
補註慙靦(陳書姚察傳尋斯寵服彌見丨丨)
甗(廣韻魚蹇切韻會正韻語蹇切並音巘)
補藻為甗(周禮考工記陶人丨丨實二鬴)
俛(集韻韻會正韻並美辨切音免)
補藻俯俛(禮記曲禮御國君則進右手後左手而俯疏禮以相嚮為敬故進右手非男女無所嫌也而俯者既御不得恒)
(式故但丨丨而為敬也并兩御也)
緬(廣韻集韻韻會彌兗切正韻美辨切並音免)
補藻傍緬(梁元帝光宅寺大僧正法師碑銘曾巒遠岸蒼江丨丨)既緬(王融上北伐圖疏肇植生民厥詳丨丨)
冥緬(張淵觀象賦序機象丨丨至理幽元)
情已緬(陶潛詩夙晨裝吾駕啟途丨丨丨)
補註悠緬(晉書庾闡傳大庭既邈元風丨丨皇道不以智隆上德不以仁順)
沔(廣韻集韻韻會彌兖切正韻美辨切並音緬)
補藻溳沔(齊書州郡志劉毅以為夏口二州之中地居形要控接湘川邊𢃄丨丨)
逾于沔(書浮于潛丨丨丨)
獮(廣韻息淺切音蘚)
補藻先獮(詩載謀載惟疏嘗在孟秋獮社俱在仲秋取禽而後祭故丨丨後社也)
蕆(廣韻丑善切音搌)
補藻廼蕆(宋史樂志廼建顯號丨丨丕儀)
輾(集韻正韻並尼展切音輦一作碾)
補藻車輾(白居易詩路旁凡草榮邅遇曾得七香丨丨来)上碾(蔣防登天壇山望海日初出賦火輪丨丨燒碧落之)
(氛埃)
癬(唐韻集韻韻會息淺切正韻蘇淺切並音獮)
補藻白癬(山海經渠豬之山其上多竹渠豬之水出焉而南流注于河其中多豪魚狀如鮪赤喙尾赤羽可以已丨丨)
揃(唐韻即淺切集韻韻會正韻子淺切並音翦)
補藻未揃(韓愈詩伾文丨丨崖州熾雖得赦宥恒愁猜)
御定韻府拾遺卷四十六
