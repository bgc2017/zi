欽定四庫全書
御定韻府拾遺卷九十三
入聲四質韻
質日筆出室實疾術一乙壹
吉秩密率律逸佚失桼漆栗
畢恤䘏蜜橘溢瑟膝匹述慄
黜蹕弼七叱蝨悉謐术軼詰
帙戍佶櫛暱窒必姪蛭苾嫉
唧鷸蓽肸&KR0008;繂帥潏聿馹桎
䫻晊泆沕茁罼㮿獝
欽定四庫全書
御定韻府拾遺卷九十三
入聲四質韻
質(唐韻之日切集韻韻會正韻職日切並音桎)
補藻修質(晉書虞溥傳夫工人之染先丨其丨後事其色質修色積而染工畢矣學亦有質孝悌忠信是也)不質
(唐書歷志若乾度盈虚與時消息告譴於經數之表變常於潛遯之中則聖人且猶丨丨非籌歷之所能及矣)下質(莊子丨之)
(丨執飽而止是狸德也)善質(春秋繁露或曰性有善端心有丨丨尚安非善)弦質(道德指歸論丨丨相任上下相權平)
(正為主調和為常)厥質(潛夫論顓頊氏其相戴干其號高辛丨丨神靈德行祗肅)歸質(元包不能正本澄源反文丨丨)
(若河傾海覆汎濫平陸流盪無依)魚質(抱朴子夫丨丨龍文似是而非遭水而喜見獺即悲)殊質(文心雕龍是則竹栢)
(異心而同貞金玉丨丨而皆寶也)燔質(文選註香以丨丨而發芳絃以特絶而流響)魄質(天文總論月者太隂之精)
(積而成象丨丨含影)儀質(杜陽雜編上以御馬九花虬并紫玉鞭轡賜郭子儀固陳讓者久之上曰此馬高大稱卿丨丨不必)
(讓也)稱質(博異志許漢陽遇數女郎命酒庭中有紅花滿樹未吐一青衣捧一鳥如鸚鵡置欄杆上呌一聲而樹花盡開每花)
(中有美人長尺餘婉麗之姿掣曳之服各丨其丨)政質(太平御覽國丨丨則同本而異穎國政文則同穎而異本)僖質
(東都事略趙稹傳稹居官有平允之稱仕至樞密副使卒謚丨丨)黃質(爾雅翼鱖魚巨口細鱗鬐鬛皆圓丨丨黑章皮厚而)
(肉緊特異常魚)躶質(文獻通考子良又啓曰今穀價雖和室家飢嗛縑纊雖賤駢門丨丨)伏質(謝觀大演虚其一賦丨丨)
(於無體之體反形於自然而然)踣質(獨孤及漢武帝射蛟賦丨丨已靡於巨艦流血方走乎東瀛)藻質(陳季鶴驚露詩)
(風間傳丨丨月下引清聲)昧質(韋應物詩丨丨得全性世名良自牽)鶴質(鄭澣詩松姿本秀丨丨自輕)眞質(李賀)
(詩鉛華之水洗君骨與君相對作丨丨)舊質(李體仁詩丨丨經寒塞殘音響遠風韓𤦺詩磨礱累日喜成就要完丨丨知無)
(倫)我質(宗澤詩丨丨培塿耳胸山固崢嶸)微質(李綱詩丨丨已知煩雨露寸心終欲報春暉)嘉質(張栻君子)
(亭詩嘉蓮秉丨丨邂逅逢賞音)芝質(陸九淵詩靈華兮英英丨丨兮蘭形)芬質(俞安期衡岳賦郁郁丨丨維檀及榓)錫
質(法苑珠林金性剛而丨丨柔剛柔均平則為善矣)浴質(雲笈七籖長離山者天之南嶽也在南海之中天下初得道神)
(仙皆詣此宫營形丨丨肖隂煉陽為長生久視之道)范質(宋史丨丨傳質字文素大名宗城人生之夕母夢神人授以五色筆)
(九歲能屬文後唐長興四年舉進士周祖征叛每朝廷遣使齎詔處分軍事皆合機宜周祖問誰為此辭使者以質對歎曰宰相器)
(也後命質與王溥並參知樞密院事封蕭國公宋初加兼侍中進封魯國公)郝質(東都事略丨丨傳質邠州介休人少從軍)
(挽強為軍中第一以功遷六宅使為文彦博韓𤦺所知仕至殿前都指揮使鎮安武卒贈侍中謚武莊為人篤於信義厚於故舊時)
(人稱之)尹質(畫史丨丨字化元宋成都人工寫貌)
文勝質(論語質勝文則野丨丨丨則史)文猶質(論語丨丨丨也質猶文也)仲都質(宋書孝武文穆王皇后傳)
(王偃無丨丨之丨而倮露於北階何瑀闕龍工之姿而投軀於深井)文代質(白虎通改正朔者丨丨其丨也)殷家質
(白虎通殷以日名子何丨丨丨故直以生日名子也)尋常質(元稹詩切愧丨丨丨親瞻咫尺姿又劉從益詩蒲柳抱常質桃)
(李開芳容)疲顇質(元稹詩慵將丨丨丨漫走倦羸僮)素蓮質(元稹鶯鶯歌黃姑上天阿母在寂寞霜姿丨丨丨)
狷然質(元稹詩伊余丨丨丨謬入多士朝)雕金質(張賁詩誰憐化作丨丨丨從倩沈檀十里聞)亭亭質
(柳宗元詩嘉爾丨丨丨自遠棄幽期)烟霞質(祖無擇詩邈在數千里莫覯丨丨丨)樸鈍質(許衡詩便許丨丨丨於此)
(静中養)不壊質(虚皇子身猶器法猶炬火能捍子身成丨丨丨)
𥙷註貴質(禮記太羹不和丨其丨也)為質(禮記五味六和十二食還相丨丨也疏五味謂酸苦辛醎加之以滑與甘)
(為六和也每月之首各以其物丨丨是十二月之食還相丨丨也論語君子義以丨丨)材質(漢書馮奉世傳以將軍丨丨之)
(美奮精兵誅不軌百下百全之道也)侈質(宋書孝武帝紀故采言聆風式觀丨丨貶爵加地於是乎在)容質(梁書干陀)
(利國傳其王瞿曇修跋陀羅於夢中來至中國拜覲天子既覺心異之陀羅本工畫乃寫夢中所見高祖丨丨飾以丹青仍遣使并)
(畫工奉表獻玉盤等物)穢質(陳書姚察傳偷生晷漏冀申情理而尫疹相仍苴葈丨丨非復人流)尚質(元包自黃帝暨)
(乎堯舜垂衣裳而天下理蓋取諸乾則尚文也取諸坤則丨丨也)貞質(大唐西域記夫其俗也性雖狷急志甚丨丨)無
質(化書游雲丨丨故五色含焉明鏡無瑕故萬物象焉)風質(沈約柳世隆行狀丨丨洞遠儀止祥華)濯質(蘇志乾岱)
(山賦稷丘丨丨而煉形老父服术而絶穀)
日(唐韻正韻人質切集韻韻會入質切並音&KR0008;)
補藻靡日(詩有懷于衛丨丨不思)何日(詩中心藏之丨丨忘之宋之問詩丨丨紆眞果還來入帝鄕李白詩相思)
(相見知丨丨此時此際難為情杜甫詩今春看又過丨丨是歸年)他日(左傳丨丨我曰子為鄭國我為我家以庇焉其可也)
(論語丨丨又獨立鯉趨而過庭孟子丨丨見於王曰王嘗語莊子以好樂有諸宋書禮志太康中有司奏議十一月一日合朔奠冬)
(烝夕牲同日可有司行事詔曰夕牲而令有司行事非也改擇上旬丨丨宋史太祖紀每對近臣言太宗龍行虎步生時有異丨丨)
(必為太平天子福德吾所不及云張九齡送趙都護詩丨丨文兼武而今栗且寬又初發江陵詩丨丨懷眞賞中年負俗紛李適詩)
(星橋丨丨創仙牓此時開李賀詩請君待旦事長鞭丨丨還轅及秋律又我今垂翅附冥鴻丨丨不羞蛇作龍)幾日(孟子子来)
(丨丨矣岑參詩借問君來得丨丨到家不覺換春衣李端詩後期知丨丨前路轉多山蘇洵詩丨丨至華下秀色碧照天朱子詩新)
(凉有佳期丨丨戒征軸)丱日(陳書鄱陽王傳發睿德於齠年表竒姿於丨丨)尺日(隋書李德林傳千變萬化譬彼懸河)
(寸隂丨丨不棄光景)接日(晏子今齊國丈夫耕女子織夜以丨丨不足以奉上)託日(商子故目之見也丨丨之勢也)運
日(淮南子鵲巢知風之所起獺穴知水之高下丨丨知晏隂諧知雨)窺日(世說支道林曰北人看書如顯處視月南人學)
(問如牖中丨丨)此日(荆楚歲時記十月一日黍臛俗謂之秦之歲首未詳黍臛之義今人丨丨設麻羹豆飯當為其始熟嘗新)
(耳盧照鄰詩如何正丨丨還望昔多違喬知之綠珠篇丨丨可憐君自許此時可喜得人情)報日(朝野僉載太宗養一白鶻)
(號曰將軍恒令送書從京至東都仍取丨丨往返數回亦陸機黃耳之徒也)降日(杜陽雜編上丨丨大張音樂集天下百戲)
(於殿前)夜日(博異志貞元許商舟行洪饒間見湖岸亭宇甚盛便往投謁入中門北有大閣白金書曰丨丨宫俞安期衡岳)
(賦丨丨觀乎海澨極星指乎地中)各日(王儉郊殷議馬融云郊天之祀咸以夏正五氣用事有休有王各以其時兆以方郊)
(四時合歲功作相成亦以此月總旅明堂是則南郊明堂丨丨之證也)虞日(唐中宗授楊再思制投水陳謨邁漢朝之三傑)
(霑砂作相掩丨丨之五臣)撰日(唐明皇詩丨丨巖廊暇需雲宴樂初按撰亦作㢲)東日(唐明皇詩北風勇士馬丨丨華)
(組練)轉日(盧照鄰詩别有豪華稱將相丨丨廻天不相讓李賀宫街鼓詩曉聲隆隆催丨丨暮聲隆隆呼月出秦觀詩浩如沅)
(湘起陽侯翻星丨丨吞數州)曳日(盧照鄰詩丨丨朱旗卷參雲金障開)臨日(盧照鄰登玉清詩絶頂横丨丨孤峯半倚)
(天)奏日(沈佺期詩太史占星應春官丨丨同)柱日(宋之問嵩山天門歌松萬接兮丨丨石千尋兮倚空)看日(王維)
(詩向國惟丨丨歸帆但信風)暾日(包融詩丨丨銜東郊朝光生邑里蕭穎士詩丨丨浪中出榜歌天際聞)舊日(李白)
(詩青門種瓜人丨丨東陵矦韋應物詩此日相逢思丨丨一杯成喜亦成悲羅隱詩文餘吐鳳他年詔樹想棲鸞丨丨春蘇轍除日)
(詩遍閱時人身亦老卷殘丨丨意茫然)竹日(李白詩清暉映丨丨翠色明雲松杜甫詩汀烟輕冉冉丨丨淨暉暉劉禹錫詩)
(風碎丨間丨露明池底天晁補之詩虛齋閉疎窗丨丨光耿耿)好日(岑參詩程矦新出守丨丨發行軍)每日(杜甫詩朝)
(回日日典春衣丨丨江頭盡醉歸王建詩丨丨進來金鳳紙殿頭無事不教書)川日(劉長卿詩沙鷗積暮雪丨丨動寒暉)翻
日(柳宗元詩丨丨迥度昆明飛凌風斜看細柳翥)順日(劉禹錫詩從星變風雨丨丨助陶甄)隙日(劉禹錫詩宫星徒列)
(位丨丨不回輪)棲日(孟郊衰松詩既摧丨丨榦未展擎天力)噪日(孟郊詩上有丨丨蟬催人成皓首)敲日(李賀)
(詩羲和丨丨玻瓈聲劫灰飛盡古今平)細日(元稹詩玉櫳穿丨丨羅幔張輕風)宵日(元稹詩絳帳迎丨丨芙蕖綻早)
(牙)沙日(張祜詩鳥影沉丨丨猿聲隔樹烟)禹日(李羣玉詩澗有堯年韭山餘丨丨糧)康日(李頻詩海内逢丨丨)
(天邊見夀星)摩日(許棠詩頂木晴丨丨根嵐曉潤衣)杭日(曹唐詩石洞沙溪二十年向明丨丨夜朝天)閡日
(王貞白廬山詩五峯高丨丨九叠翠連雲)珠日(唐無名氏詩氣色含丨丨光明吐翠氛)鏁日(歐陽修詩呼雲丨丨恐紅)
(蔫幾日春隂養花魄)酷日(石介慶歷聖德頌六月丨丨大冬積雪汝暑汝寒同於士卒)紫日(楊萬里詩仰觀丨丨輪偶)
(度白雲片)騎日(王夢應詩火龍丨丨雪飛空勁草亭亭不見風)赫日(袁桷詩丨丨出海扶桑紅)
朝辭日(宋史輿服志雍熙元年使相節度使自鎮來朝入見日賜衣五事金帶鞍馬丨丨丨賜窄衣六事金束帶鞍勒馬一)
(散馬二)進於日(莊子昔者十日並出萬物皆照而况德之丨丨丨者乎)出殼日(續水經蛇雉遺卵於地千年而)
(為蛟龍漢武射蛟于潯陽江中乃其蛇丨丨之丨)天庭日(弘明集闚炬燭之明未覩丨丨之丨也)捩鼻日(清異)
(錄太宗子元儼有盛名號八大王有人入蜀謁張忠定公投恭政書公納之袖中無語次投丞相書亦如前及投八大王書公曰眞)
(丨丨丨)甘泉日(唐太宗詩作異丨丨丨停非路寢辰)全盛日(唐明皇詩聞道漢家丨丨丨别館離宫趣非一又韋)
(應物詩幸遭明盛日萬物蒙生植)慶誕日(唐明皇詩昔見漳濱臥言將人事違今逢丨丨丨猶謂學仙歸)經綸日
(唐明皇詩長懷丨丨丨歎息履庭隅)過沛日(唐明皇詩庭如丨丨丨水若渡江時)舂喉日(李嶠詩富父丨丨丨殷辛)
(漂杵年)榮幸日(張說詩共持丨丨丨來賞艷陽春)長安日(張說詩遥遥西向丨丨丨願上南山壽一杯岑參詩)
(長安不可見喜見丨丨丨)光華日(張說詩共喜丨丨丨酣歌捧玉杯)陪宴日(蘇頲詩簫鼓宸遊丨丨丨和鳴雙鳳)
(喜來儀)前洲日(蕭穎士詩蒼蒼丨丨丨的的廻沙鷺)多藏日(顔真卿詩吳子丨丨丨秦王厭勝辰)聞禮日
(薛竒童詩過庭丨丨丨趨侍記言回)遊宦日(韋應物詩洛都丨丨丨少年携手行)諠譁日(韋應物詩却念丨丨丨何)
(由得清凉)書課日(包佶詩定知丨丨丨優詔許辭歸)指李日(高適詩更道玄元丨丨丨多於王母種桃年)趨
庭日(杜甫詩東郡丨丨丨南樓縱目初)齊遊日(盧綸詩列署丨丨丨重江並謫年)致君日(羊士諤詩良哉)
(丨丨丨維岳有光輝)寂寞日(張籍詩倦遊丨丨丨感歎蹉跎年)開學日(元稹詩文翁丨丨丨正禮騁途年)開
眼日(元稹詩未知丨丨丨空繞未開叢)崔嵬日(元稹苦雨詩逡廵丨丨丨杲曜東南隅)龍旆日(元稹詩殿)
(階丨丨丨漏閣寶筝風)桐花日(崔護詩鳥弄丨丨丨魚翻穀雨萍)收田日(賈島詩鼠抛貧屋丨丨丨雁度寒江)
(擬雪天)揮金日(李德裕憶辛夷詩只待丨丨丨慇懃泛羽巵)分班日(朱慶餘詩劍佩丨丨丨風霜獨立時)初
喜日(易重詩上國皇風丨丨丨御階恩渥屬身時)當檻日(杜牧新竹詩漸籠丨丨丨微礙入簾雲)日將日
(劉威詩平生閒過丨丨丨欲老始知吾負吾)開幕日(李頻詩使君丨丨丨天子偃戈年)行李日(李頻詩繡衣丨)
(丨丨綺陌别離塵)陳詩日(李昌符詩既逢上國丨丨丨長守林泉亦未能)臨軒日(鄭谷詩秘殿丨丨丨和鑾反正)
(年)公試日(張喬詩都堂丨丨丨詞翰獨超羣)融融日(温庭筠春洲曲丨丨浦丨鵁鶄寐)天外日(程子)
(詩雲幕倒遮丨丨丨風帘輕颺竹間樓)鄧林日(梅堯臣詩疾驅似逐丨丨丨)先得日(孔平仲詩窗迎丨丨丨簷)
(送曉留霜)挂冠日(孔平仲詩朝廷方進用未是丨丨丨)長廊日(李昭玘詩金輿影度丨丨丨法曲聲回廣殿風)觚
稜日(任伯雨詩龍墀初下丨丨丨雉扇齊開玉座春)穫稻日(朱弁詩霜清丨丨丨風急授衣天)中浣日(史浩)
(詩季秋丨丨丨淳熙隆四禩)五面日(楊萬里苦熱詩船倉周圍各五尺且道此中底寬窄上下東西與南北一面是水丨)
(丨丨)強健日(陸游詩病侵丨丨丨閒過聖明時)故園日(朱子詩還憶丨丨丨策杖田中歸)泛蓮日(真德)
(秀詩憶昨丨丨丨選勝邀朋徒)牛背日(王逢詩暖餘丨丨丨寒遠馬蹄霜)神會日(道經八月十八四海龍王丨丨)
(之丨)
左眼為日(學圃藼蘇首生盤古垂死化身氣成風雲聲為雷霆丨丨丨丨右眼為月)
補註繫日(杜預左傳序記事者以事丨丨以日繫月以月繫時以時繫年所以紀遠近别同異也)異日(戰國策秦)
(王曰今先生不遠千里而庭教之願以丨丨宋史范質傳質既登朝猶手不釋卷人或勞之質曰有善相者謂我丨丨位宰輔誠如)
(其言不學何術以處之)十日(漢書孔光傳國之將興尊師而重傅其令太師母朝丨丨一賜餐賜太師靈壽杖)時日
(隋書高祖紀諸軍稟其謀壯士感其義不違丨丨咸得清蕩)指日(隋書高祖紀尉迥猖狂稱兵鄴邑公乃口授兵書手畫行)
(陣量敵制勝丨丨尅期)分日(舊唐書憲宗紀御史中丞武元衡奏旬節已賜歸休又許丨丨一月之内纔奉十日朝參甚暑)
(甚寒又蒙矜放伏請准貞元十二年勅永為常式從之)天日(宋史于閬國傳大中祥符二年其國黑韓王遣回鶻羅斯温等)
(以方物來貢斯溫跪奏曰臣萬里來朝𫉬見丨丨願聖人萬歲與遠人作主)貫日(遼史太祖紀天顯元年春正月己未白氣)
(丨丨)生日(吳越春秋註蜀石泉有禹廟相傳六月六是禹丨丨)夾日(元經隋開皇九年春正月白虹丨丨)含日(劉晝)
(子春葩丨丨如笑秋葉經露如泣)閒日(盧照鄰詩蘭署承丨丨蓬扉狎遯棲)渴日(張欽敬越關判對去必乘星學鷄鳴)
(而夜度行惟丨丨談馬邑而朝迷)
筆(廣韻鄙密切韻會逼密切正韻壁吉切並音必)
補藻撓筆(宋書索虜傳雖有司丨丨未加凖繩豈宜尸禄昧安殊寵)抱筆(韓詩外傳趙簡子有臣曰周舍立於門下)
(丨丨執牘從之書過)縹筆(孝經援神契孔子制作孝經使七十二子向北辰磬折使曾子抱河洛事北向孔子簪丨丨衣絳單)
(衣向北辰而拜)似筆(釋名筆星星氣有一枝末銳丨也李商隱詩新蒲丨丨思投日)縛筆(晉春秋何禛少孤丨丨為)
(扇多智術由是知名)牋筆(南楚新聞崔鉉元略之子也童時從父訪韓滉滉指駕上鷹令詠之遂命丨丨略無停思)息筆
(吳地記虎丘山寺側有貞娘墓吳國之佳麗也行客才子多題詩墓上有舉子譚銖作詩一絶其後人稍稍丨丨)鬚筆(異物)
(志嶺南兔嘗有郡牧得其皮使工人削筆醉失之大懼因剪已丨為丨更使為之丘者辭焉詰其由遂以實對焉)小筆(尚書)
(故實顧况字逋翁文詞之暇兼工丨丨嘗求知新亭監人或詰之謂曰余欲貌海中山耳趙湘詩講餘題丨丨深院竹修修范成大)
(詩詩無傑語慚風物賴有丹青傳丨丨王良臣詩三生白老與烏員又現吳生丨丨前)我筆(吟窗雜錄杜審言才高而傲嘗)
(曰我文章當得屈宋作衙官丨丨當得王羲之北面范成大詩聊將滌硯濡丨丨恍惚詩律高巉巖)筆筆(海岳名言老杜作薛)
(稷慧普寺詩云欝欎三大字蛟龍岌相纏今有石本視之乃是勾勒倒收筆鋒丨丨如蒸餅普字如人握兩拳伸臂而立醜怪難状)
咒筆(拾遺後序僧惠遠製湼槃經疏訖丨其丨曰如合聖意此筆不墜乃擲於空中卓然不落)此筆(見上林希逸詩丨丨)
(誰為之繅藉以金玉)細筆(鷄跖集元白應制用丨丨名毫錐作詩云策目穿如札毫鋒銳似錐)八筆(書史永字丨丨足以)
(盡書法之妙)毁筆(天中記今之職官斷大辟罪者署案訖必尋丨其丨盖彰其惻隱也醫工常取之燒灰治驚風及童子邪)
(氣)臨筆(錢起詩玉色與人淨珠光丨丨垂)刓筆(來鵠聖政紀頌雲諏波訪倦編丨丨)翹筆(來鵠聖政紀頌丨丨)
(當面決防納汙不梏爾智不息我愚)寄筆(柳公權帖近蒙丨丨深慰遠情但出鋒太短傷於勁硬)試筆(陸龜蒙詩開瓶)
(浮綠蟻丨丨秋毫勁)駐筆(方干詩映林顧兔停琴望隔水寒猨丨丨聽)顛筆(賀鑄詩酣興走丨丨蒼崖即鑱刊)漢
筆(張耒詩攴離見隸字書帶丨丨妙)凡筆(楊時詩赤霄真骨寫虚壁通泉丨丨愧非工)迎筆(吕祖謙詩簿書高沒)
(人丨丨風摧枮)挾筆(吕祖謙詩遂登浮玉臨渺茫江濤丨丨益怒張)住筆(陳造詩丨丨訊鶯燕把盞屬江山)其筆
(李曾伯詩丨丨走風雷其文貴金玉)辦筆(方岳題刊字蔡生詩一第竞為吾子慁丨丨如椽補龍衮)滌筆(劉清叟詩冰甌)
(丨丨别形容)
臺揖筆(御史臺記臺中尚揖故有丨丨丨)高搘筆(御史臺記每署事必舉筆當額有不能下筆者人號為丨丨丨)
太牢筆(談助京師語曰丨丨丨少牢口南北東西何處走太牢蓋指牛僧孺少牢指楊虞卿也)刺繡筆(粧樓記何)
(充伎於後閣以翡翠指環換丨丨丨充知嘆曰此物洞仙與我欲保長年之好乃急以蜻蜓帽贖之)曼卿筆(侯鯖錄石延年)
(字曼卿志氣豪邁與世齟齬工正書入妙品尤善題壁卒後范文正誄之曰丨丨之丨顔筋柳骨散落人間寶為神物)臨汾
筆(唐明皇興慶宫酺宴序詩以言志思吟湛露之篇樂以忘憂慚運丨丨之丨)燕然筆(羊士諤詩當奮丨丨丨銘功向)
(隴頭)書號筆(劉禹錫詩仍把天兵丨丨丨遠題長句寄山川)青練筆(柳公權謝人惠筆帖頃年曾得舒州丨丨丨指)
(揮教示頗有靈性)王粲筆(曹鄴詩手執丨丨丨聞吟向旌旗)螭頭筆(羅隱詩麈尾談何勝丨丨丨更狂)鷄
距筆(晁迥詩健資丨丨丨偷撼獸鐶扉)不上筆(張先詩欲圖江色丨丨丨静覓鳥聲深在蘆)尚書筆(吕公)
(弼詩賦給丨丨丨歸乘使者車)煙雨筆(黃庭堅詩更看道人丨丨丨亂峯深處是吾家)春生筆(范鎮詩藻思丨丨丨)
(清機月滿襟)經年筆(唐庚詩已絶丨丨丨仍關盡日門)沈郎筆(王十朋詩發源應與婺溪同賦物慚無丨丨丨)
史臣筆(陸游詩橋山松柏寒淚盡丨丨丨)沈香筆(王仲修詩却宣學士書無逸又賜丨丨丨數枝)不到筆
(鄭剛中詩箇中須有詩苦覓丨丨丨)武氏筆(范成大謁南嶽詩丨丨丨已絶梗概猶清妍註後宫壁畫武洞清筆極富貴禁)
(籞之趣)高侯筆(吕冋老詩李侯勝賞丨丨丨展卷一時如夢醒)雌黃筆(葛長庚詩夕照丨丨丨秋煙水墨屏)燕
許筆(王奕詩品題願借丨丨丨何以報德歌豳風)工部筆(楊子益詩既有鄴侯籖滿架更知丨丨丨如神)言事
筆(金㳙詩憂國正操丨丨丨移官又買載書船)鐵石筆(張翥詩森然一片丨丨丨妙甚七字瓊瑰詞)
架上雙筆(葆光錄杜昭遠將失寵幸妖物晝見忽一日丨丨丨丨起舞其年杜陷大辟)
補註刀筆(史記李斯傳幸得以丨丨之文進入秦宫)枉筆(宋書桂陽王休範傳先帝不失順悌之名宋世無丨丨之)
(史)直筆(北齊書魏收傳初帝令羣臣各言爾志收曰臣願得丨丨東觀早成魏書故帝使收專其任又詔平原王高隆之總)
(監之署名而已帝敕收曰好丨丨我終不作魏太武誅史官)偃筆(齊書周顒傳每至滂使發動遵赴常促輒有柤杖被錄泣)
(涕告哀下官未嘗不臨食罷筯當書丨丨)用筆(唐書柳公權傳帝問公權丨丨法對曰心正則筆正筆正乃可法矣帝改容悟)
(其以筆諫也)神筆(宋史日本國傳遂使蓮花㢠文丨丨出於北闕之北貝葉印字佛詔傳於東海之東劉潛上東宫啓躬搖)
(丨丨親動妙思)秦筆(古今注古之筆不論以竹以木但能染墨成字即謂之筆秦吞六國滅前代之美故蒙恬得稱於時蒙恬)
(造筆即丨丨耳)賦筆(高僧傳隋僧脱善正書筆管麄如臂可長三尺東都門額皆脱所題隨意丨丨更不修飾)
出(唐韻赤律切集韻韻會正韻尺律切並春入聲)
補藻將出(禮記天子丨丨𩔖乎上帝宜乎社造乎禰諸侯丨丨宜乎杜造乎禰疏此一經論天子廵狩之禮也丨丨謂初)
(出時也袁凱傅巖操日之丨丨兮余趨乎築之所)協出(周語古者不料民而知其少多司民協孤終司商協名姓司徒協旅)
(司寇協姦牧協職工協革場協入廩丨丨是則少多死生出入往來者皆可知也)錯出(漢書枚乘傳夫漢并二十四郡十七)
(諸侯方輸丨丨運行數千里不絶於道其珍怪不如東山之府)同出(後漢書寇恂傳恂為潁川太守賈復在汝南部將殺人於)
(潁川恂捕得戮之復以為恥曰見恂必手劍之状聞帝徵恂至引見時復先在坐欲起相避帝曰天下未定兩虎安得私鬭今日朕)
(分之於是並坐極歡遂共車丨丨結友而去)有出(晉書嵇含傳今王生沉淪名利身尚帝女連耀三光丨丨無處)暫出
(宋書江夏王義恭傳竊謂諸王貴重不應居邊至於華州優地時可丨丨張籍詩行香丨丨天橋上廵禮常過禁殿中)遣出
(宋書顧琛傳琛以宗人顧碩頭寄尚書張茂度門名而與碩頭同席坐明年坐丨丨免中正凡尚書官大罪則免小罪則丨丨)競
出(齊書高帝紀太祖曰我請頓新亭以當其鋒右軍諸人不須丨丨我自前驅破賊必矣)内出(唐書姚班傳班上書諫曰)
(伏見内置作坊諸工伎得入宫闈之内禁衛之所或言語丨丨或事状外通小人無知因為詐偽有點盛德臣望悉出宫内造作付)
(所司)涎出(關尹子心慕物丨丨心悲物淚出心愧物汗出)愼出(列子是故賢者丨所丨)夫出(汲冡周書農夫任戶)
(戶盡丨丨註言無戶不出夫以勸農)當出(孝經鈎命決先立春七日敕獄吏決詞訟有罪當入無罪丨丨)夏出(春秋說題)
(辭精移火轉生黍丨丨秋改黍者縮也故其立字木入米為黍酒以扶老)垂出(風俗通袁賀字元服祖父京為侍中安帝始加)
(元服百官會賀臨嚴丨丨而孫適生喜其嘉會因名曰賀字元服)察出(蔡邕月令章句關在境所以丨丨禦入)卓出
(文心雕龍袁宏發軫以高驤故丨丨而多偏孫綽規旋以矩步故倫序而寡狀)捧出(虬髯客傳楊素奢貴自奉禮異人臣每公)
(卿入言賓客上謁未嘗不踞床而見令美人丨丨侍婢羅列)聲出(太真外傳上製紫雲廻凌波曲按於清元小殿才奏而清)
(風習習丨丨天表)颺出(張說詩神藻飛為鶺鴒賦仙聲丨丨鳳凰臺)裁出(賀知章詠柳詩不知細葉誰丨丨二月春)
(風似剪刀)每出(李白宫中行樂詞丨丨深宫裏常随步輦歸杜甫詩宫中丨丨歸東省會送䕫龍集鳳池)削出(李白詩廬)
(山東南五老峯青天丨丨金芙蓉)適出(岑參詩丨丨西掖垣如到南徐州)勿出(韓愈苦寒歌填窗塞戶愼丨丨)幻
出(元稹詩錦江滑膩峩嵋秀丨丨文君與薛濤孫覿詩丨丨生綃三萬軸遊人渾在畫圖中)慙出(舒元輿牡丹賦夭桃斂跡)
(穠李丨丨)得出(王建霓裳詞自直梨園丨丨稀更番上曲不教歸)勢出(吕令問掌上蓮峯賦由是考圖籍高為四嶽之)
(先盼靈竒丨丨九天之上)豸出(唐無名氏烏臺賦門凌晨而丨丨樹夕陽而烏來)隧出(唐無名氏風不鳴條賦觀其谷)
(興丨丨匪徐匪疾彼條暢而無聲信木訥而可匹)爭出(楊億詩野燐宵丨丨星榆曉共沉王安石詩山從樹外青丨丨水向)
(沙邊綠半涵鄭剛中詩初烏方丨丨殘蟬莫亂鳴)再出(蘇洵詩到家不丨丨一頓俄十年)略出(文同詩鞭笞小罪亦)
(檢察不許丨丨常科中)語出(李之儀詩丨丨若有答路轉疑絶續)洗出(周紫芝詩翠光丨丨山千叠金色添成菊萬鈴)
韭出(陸游詩黃耳蕈生齋鉢富白頭丨丨客盤新)罪出(趙孟頫有丨丨詩)刹出(高啟送恩公還江心寺詩鐘聞)
(孤嶼外丨丨亂雲間)冬出(俞安期衡岳賦雷電丨丨凌雪夏藏)
啟戶出(禮記蟄蟲咸動丨丨始丨疏丨丨始丨者戶謂穴也謂發所蟄之穴也)宰我出(論語丨丨丨子曰予之不)
(仁也)師冕出(論語丨丨丨子張問曰與師言之道與)不能出(漢書王吉等傳贊山林之士往而不能反朝廷之士)
(入而丨丨丨二者各有所短)蒸炁出(文子萬物之發生若丨丨丨)綴行出(摭言唐太宗私幸端門見新進士丨)
(丨而丨喜曰天下英雄入吾彀中矣)波裏出(任希古七夕詩鵲橋丨丨丨龍車霄外飛)浮香出(李百藥詩高閣丨丨)
(丨長廊寶釧鳴又李賀詩好持掃羅薦香出鴛鴦熱)龍岫出(李嶠詩對巖丨丨丨分壑雁池深)龜負出(李嶠詩文)
(如丨丨丨圖似鳳啣來)凌曙出(張說詩硤關丨丨丨平路伴春歸)明璫出(張九齡荔枝賦朱苞剖丨丨丨)林
表出(張九齡詩戈鋋丨丨丨組練雪間明)戶庭出(張九齡詩静無丨丨丨行已兹地偏)沙嶼出(孟浩然詩悠悠)
(清江水水落丨丨丨)二華出(李林甫詩雲收丨丨丨天轉五星來)公署出(遜逖詩海月夜從丨丨丨江雲晩對訟庭)
(還)相對出(李白詩兩岸青山丨丨丨孤帆一片日邊來)踏還出(岑參詩為君成隂將蔽日迸笋穿階丨丨丨)
謬忝出(韋應物詩予因丨丨丨君為沉疾嬰)浪花出(杜甫詩正憐日破丨丨丨更復春從沙際歸)久未出
(杜甫北征詩拜辭詣闕下怵惕丨丨丨)雙鳬出(崔元翰詩平臯行雁下曲渚丨丨丨)溝隴出(李賀詩一朝丨丨丨)
(看取拂雲飛)淺深出(元稹詩雪鷺遠近飛渚牙丨丨丨)透簾出(元稹詩夜色侵洞房春煙丨丨丨)三殿
出(元稹春詩驅令丨丨丨乞與百蠻同)乘雪出(白居易詩金勒最宜丨丨丨玉觴何必待花開)拂巾出(白居易詩)
(好丨烏丨丨宜披鶴氅行)一回出(劉又脩養詩世人逢一不逢一一回存想丨丨丨)頭巾出(秦韜玉詩無門雪向)
(丨丨丨得路雲從脚下生)卿相出(王建詩五刻閣前丨丨丨下簾聲在半天中又王禹偁詩院吏報來丞相出紫薇花影上)
(東廊)東暝出(裴說詩路向丨丨丨枝來北闕求)長竿出(張祜詩傾城人看丨丨丨一伎初成趙解愁)一絲
出(李咸用詩旅髩丨丨丨鄉心寸火生)山頂出(韋莊詩月當丨丨丨星倚水湄沉)潭底出(司空圖詩雲從丨丨)
(丨花向佛前開)神仙出(王穀詩三閣霞明天上開靈鼉振攂丨丨丨)九疇出(張欽敬觀洛出書詩竒象八卦分圖)
(書丨丨丨)官家出(花蕊夫人費氏宫詞明朝臘日丨丨丨隨駕先須點内人)無暇出(穆修詩富貴位高丨丨丨主人)
(空看折來花)峯巒出(王禹偁詩燒盡丨丨丨霜晴木葉飛)放舟出(孔平仲詩清晨丨丨丨冋首見呀豁)堂堂
出(劉子翬詩眼看白浪散銀山蛟螭百怪丨丨丨)懸印出(張憲簡顧明府詩曉星丨丨丨春雨勸農歸)山遯出
(陳藻詩雲擕丨丨丨霧逐雨奔來)橋隂出(陸游詩舟衝細雨丨丨丨蝶弄微風草際來)巍然出(陸游詩艾人行)
(復丨丨丨)晴嵐出(姚勉詩漁舟晩弄暖波間市樓春映丨丨丨)騎鶴出(徐集孫詩多知丨丨丨自欲買舟來)新
番出(恭聖楊皇后詩内家衫子丨丨丨淺色新裁艾虎紗)衝竈出(倪瓚詩煮藥煙輕丨丨丨碓茶聲遠隔溪聞)執
拳出(高僧傳昔子産初生丨丨而丨啟手觀之文成相里其後因而氏焉)
三子者出(論語丨丨丨丨曾晳後)南宫适出(論語夫子不答丨丨丨丨)自天子出(論語天下有道)
(則禮樂征伐丨丨丨丨)自諸侯出(論語丨丨丨丨蓋十世希不失矣)鷺從鼓出(學圃藼蘇吳王夫差起蛇)
(門以厭越人越為雷門以禳之擊大鼓於雷門之下而蛇門開焉後移鼓於建昌宫之端門有雙丨丨丨飛丨或曰鷺鼓精也)
補註復出(禮記孟冬之月行夏令則國多暴風方冬不寒則蟄蟲丨丨疏國多暴風方冬不寒天災也蟄蟲丨丨地災也)
不出(禮記禮始於謹夫婦為宫室辨内外男子居外女子居内深宫固門閽寺守之男不入女丨丨)壹出(漢書韓延壽傳)
(縣皆有賢令長督郵分明善惡於外行縣恐無取益重為煩擾丞掾皆以為方春月可丨丨勸耕桑按壹與一同)無出(後漢)
(書安帝紀延光三年春二月戊子濟南上言鳳凰集臺縣丞霍收舍樹上賜臺長帛五十匹丞二十匹尉半之吏卒人三匹鳳凰所)
(過亭部丨丨今年田租賜男子爵人二級)驚出(宋書朱修之傳修之戍滑臺母聞其被圍既久常憂之忽一旦乳汁丨丨母號)
(泣告家人曰吾今已老忽復有乳汁斯不祥矣吾兒其不利乎後問至修之果以此日陷沒)妄出(宋書謝方明傳方明深達)
(治體不拘文法緩民期會展其辦舉郡縣監司不得丨丨貴族豪士莫敢犯禁)潛出(宋書柳元景傳表裏合攻於訃為長會蠻)
(垂至乃使驛道為備丨丨其後戒曰火舉馳進前後俱發蠻衆驚擾斬𫉬數百郡境肅然無復寇抄)晩出(周書蘇綽傳若有遊)
(手怠惰早歸丨丨好逸惡勞不勤事業者則正表牒名郡縣守令隨事加罰罪一勸百此則明宰之教也王安石惠崇畫詩畫史紛)
(紛何足數惠崇丨丨吾最許)
寶鼎出(漢書夏侯勝傳上天報况符瑞並應丨丨丨白麟𫉬)
室(唐韻集韻韻會正韻並式質切音失)
補藻貴室(禮記諸父諸凡守丨丨子弟守下室而讓道達矣)處室(戰國策范環曰夫史舉上蔡之監門也大不知)
(事君小不知丨丨以苛廉聞於世甘茂事之順焉)欲室(後漢書崔駰傳夫君子非不欲仕也恥夸毗以求舉非不丨丨也惡)
(登墻而摟處)晉室(宋書武帝紀毅與公俱舉大義興復丨丨自謂京城廣陵功業足以相抗雖權事推公而心不服也唐明)
(皇過王濬墓詩吳國分牛斗丨丨命龍驤)川室(宋書孝武文穆王皇后傳朕卜祥大昕測辰拂羽爰詔六宫親蠶丨丨)矇
室(宋書孝武文穆王皇后傳謝莊殆自同於丨丨殷冲幾不免於彊鉏)集室(宋書范秦傳陛下藉日新以畜德仰乾元以履)
(祚吉祥丨丨百福來庭)寒室(宋書孔季恭傳富戶温房無暇遷業窮身丨丨必應徙居)兄室(梁書鄭紹叔傳紹叔奉兄)
(恭謹及居顯要祿賜所得及四方貢遺悉歸之丨丨)還室(魏書楊津子元讓傳家世純厚昆季有如父子播剛毅椿津恭謙椿)
(年老曾他處醉歸津扶侍丨丨仍假寐閤前承候安否)停室(宋史禮志凡禘祫大祭則神主悉出廟堂為昭穆以安坐不復)
(丨丨也)嘖室(管子管子曰黃帝立明堂之議堯有衢室之問桓公曰吾欲效之其名云何對曰名曰丨丨之議)萩室
(管子當春三月丨丨熯造鑽燧易火杼井易水所以去兹毒也)局室(荀子丨丨蘆簾註丨丨室如棋局也)蒿室(竹書紀年)
(周德既隆草木茂盛蒿堪為宫室因名丨丨)故室(易林丨丨舊廬消散無餘不如新創可以樂居)上室(易林出入休居)
(安止無憂丨丨之懽虐為季殘)燕室(易林班馬還師復我丨丨)大室(新序周宣王為丨丨蓋百𤱔堂上三千戶羣臣莫敢)
(有諫者張仲素山呼萬歲賦天作丨丨巍乎蒼蒼)神室(漢武故事上起丨丨鑄銀為壁)塗室(應劭漢官儀皇后居椒房)
(以椒丨其丨也)重室(潛夫論紂好色九侯聞之乃獻厥女紂大喜後因妲己之譖遂脯厥女而烹九侯自此之後天下之有美)
(女者丨丨晝閉惟恐紂之聞也)季室(山海經註陽城西谷名丨丨)半室(意林火燭一隅則丨丨無光)弱室(大唐)
(西域記俄見老翁策杖來慰復有一嫗携引少女並儐從盈路袨服奏樂翁乃指少女曰此君之丨丨也酣歌讌樂經七日焉)圍
室(琴操走馬引者樗里牧恭為父報冤殺人亡於山林之下有天馬夜降丨其丨夜覺而走以為吏追及明視乃天馬之迹援琴)
(而作此引)黃室(石林燕語五福所臨無兵疫凡行五宫四十五年一易今自甲申歲入丨丨巽宫當吳分請即蘇州建宫以祠)
(之)緘室(韋應物詩丨丨在東廂遺器不忍覿)先室(元稹詩農收次邑居丨丨後臺榭)透室(方干詩丨丨虚明非)
(月照滿空㢠廻散是風吹)此室(蘇軾詩羡師丨丨纔方丈一炷清香盡日留)四室(汪藻詩繩窮匣半啟丨丨來悲風)
翁室(劉子翬詩曳裾我昔翁門客豈知繼踵居丨丨)繭室(何夢桂詩身世幅巾歸丨丨歲時盂飯灑狐丘)移室(徐照)
(詩更憂徵詔至丨丨向深村)
愼終室(晉書嵇含傳含好學能屬文家在鞏縣亳丘自號亳丘子門曰歸厚之門室曰丨丨之丨)刻桷室(晉書嵇含)
(傳帝壻王弘遠華池豐屋廣延賢彦圖莊生垂綸之象記先達辭聘之事畫眞人於丨丨之丨載退士於進趣之堂)父母室
(晉書苻堅載記王景略受國厚恩任兼内外今與諸軍深入賊地宜各勉進不可退也願戮力行間以報恩顧受爵明君之朝慶觴)
(丨丨之丨不亦美乎)避雷室(荆州圖副新野縣東安陸山下有石室謂之皇后丨丨丨)如來室(净住子入丨丨之丨)
(著如來衣坐如來座巧便大慧)洞元室(終南十志丨丨丨者蓋因岩即室即理談元室成自然元斯洞矣)玄元室
(韋應物詩下元昧爽漏恆秩登山朝禮丨丨丨)金張室(韋應物詩垂楊十二衢隱映丨丨丨)丘旦室(陸龜蒙詩先崇)
(丨丨丨大懼隳結構)瞿曇室(蘇轍卜居賦我師孔公師其致一亦入丨丨老聃之丨)老聃室(見上)中郎室
(劉子翬詩共造丨丨丨明窗玩好竒)蜂懸室(尤袤詠蠟梅詩綴樹丨丨丨排筝雁着行)寒侵室(釋惟鳳詩冰瀑丨丨)
(丨圍爐静話長)投壺室(麻革詩歌奏丨丨丨文閒治獄曹)涅槃室(高僧詩釋曇延弘裕方雅詞辨優贍有薛居士)
(者題方圓動静四字命延體之延應聲曰方如才等城圓如智慧日動則識波浪静𩔖丨丨丨薛驚異歎絶)
三十六室(龍城錄賈宣伯愛金華山即今雙谿别界其北有仙洞俗呼為劉先生隱息處其内有丨丨丨丨廣三十六里)
補註其室(詩丨丨則邇其人甚遠左傳楚公子圍殺大司馬蒍掩而取丨丨申無宇曰王子必不免善人而虐之是禍國)
(也)窟室(左傳楚子享郤至為丨丨夜飲而縣焉)居室(論語子謂衛公子荆善丨丨孟子男女丨丨人之大倫也)公
室(論語孔子曰禄之去丨丨五世矣史記晉世家六卿彊丨丨卑)宗室(史記魏世家晉頃公之十二年韓宣子老魏獻子為)
(國政晉丨丨祈氏羊舌氏相惡六卿誅之)屋室(史記大宛傳大宛在漢正西去漢可萬里其俗土著耕田田稻麥有蒲陶酒多)
(善馬有城郭丨丨)凌室(漢書惠帝紀四年七月乙亥未央宫丨丨災丙子織室災宋書孝武帝紀五月丙戌置丨丨修藏冰)
(之禮三輔黃圖丨丨在未央宫藏冰之室也)周室(漢書武帝紀祭地冀州瞻望河洛廵省豫州觀於丨丨邈而無祀詢問耆)
(老廼得孽子嘉其封嘉為周子南君以奉周祀)反室(漢書萬石君奮傳少子慶上書歸丞相侯印上報曰夫懷知民貧而請益)
(賦動危之而辭位欲安歸難乎君其丨丨)隂室(宋書武帝紀孝武大明中壊上所居丨丨於其處起玉燭殿)漢室(宋書)
(文帝紀周宗以寧實由多士丨丨之隆亦資得人)比室(宋書文帝紀自頃在所貧罄家無宿積賦役暫偏則人懷愁墊歲或)
(不稔而病乏丨丨誠由德政弗孚以臻斯弊抑亦耕桑未廣地利多遺)闇室(宋書謝方明傳方明嚴恪善自居遇雖處丨丨)
(未嘗有惰容無他伎能自然有雅韻江總燈贊一明丨丨若遺塵埃)醫室(宋書顧覬之傳譬以良丨之丨病者所存至如澄神)
(清魂平心實氣無妄之疴勿藥有喜)入室(梁書張弘策傳弘策與高祖年相輩幼見親狎恒隨高祖遊處每丨丨常覺有雲烟)
(氣輒肅然弘策由此特敬高祖)築室(梁書何點傳點與謝瀹張融孔稚圭為莫逆友從弟遁以東籬門園居之稚圭為丨丨焉)
堂室(陳書宣帝紀帝生有赤光滿丨丨)記室(北史劉祥傳祥十歲能屬文十二通五經仕梁為宜豐侯丨丨參軍)少
室(唐書高宗紀永隆元年二月丁巳如丨丨山西征記嵩山三十六峯東曰太室西曰丨丨以其下各有石室)文室(晏子)
(晏子使晉晉平公享之丨丨)蓬室(列子庇其丨丨有廣厦之廕)鐵室(淮南子矢來無鄕則為丨丨以盡備之備之則)
(體不傷)正室(白孔六帖鍾繇老而納丨丨蓋取宗子雖七十無無主婦之義)地室(文昌雜錄司馬公居洛作丨丨隧而)
(入以避暑熱)磿室(字彙補丨丨燕宫名史記樂毅傳故鼎反乎丨丨戰國策作歷室今作磨室誤磿音歷按韻府作磨室故)
(并存之)奧室(宋玉諷賦蘭房丨丨止臣其中中有鳴琴焉臣援而鼔之為秋竹積雪之曲)畫室(曹植畫讚序漢明帝)
(雅好圖畫别作丨丨)
實(唐韻神質切集韻韻會食質切並音失)
補藻致實(禮記卒觶丨丨於西階上疏卒觶主人酬賓賓卒立以據觶也丨丨謂致盡其所實之酒於西階上不就席)
麥實(禮記月令食麥與羊註丨丨有孚甲屬木疏丨丨有孚甲屬木者鄭云黍舒秀散屬火麻實有文理屬金菽實孚甲堅合)
(屬水稷五穀之長屬土是五穀所配之方也)麻實(見上)菽實(見上)光實(禮統形體丨丨人君之象)既實(莊子)
(吾與汝既其文未丨其丨張栻詩既穟丨丨既堅既好)為實(韓非子臣恐其攻齊為聲而以襲秦丨丨也)風實(漢武)
(故事丨丨雲子藥名服之可登仙)墜實(文心雕龍酌竒而不失其眞玩華而不丨其丨)知實(陸子見邪乃知其直觀花)
(乃丨其丨)羊實(本草丨丨味苦寒主頭秃惡瘡疥瘙痂㿅生蜀郡)填實(冥通記五臟全其髓丨丨方可以求道爾)邊
實(東都事略范仲淹為陜西安撫招討使士勇丨丨恩信大洽)非實(張九齡詩駑駘雖自勉倉廩素丨丨)佳實(李白)
(詩梧桐生蒺藜綠竹乏丨丨黃庭堅詩江梅有丨丨托根桃李場)山實(羊士諤詩石泉盈掬冷丨丨滿枝香李賀詩苔絮縈)
(澗礫丨丨垂赬紫)蠒實(元稹詩年年四五月丨丨麥小秋)棄實(元稹詩棄名不丨丨謀養不謀身)摭實(楊真)
(弘月中桂樹賦事相傳於丨丨勢終𩔖於憑虚)吐實(李商𨼆驕兒詩客前問所須含意不丨丨)播實(張方平詩乃丨而丨)
(亟耘以擇)苗實(汪極詩塍畦交茂綠丨丨際清和)紺實(韓維襄拑詩霜氣輕寒催丨丨渚波餘潤作甘津)踐實
(孔平仲詩人疑慕虚名今也丨其丨)蔓實(楊時詩野果啣朱蕤丨丨垂青桴)瑶實(陸九淵詩瓊葩兮丨丨冰葉兮雪莖)
紀實(汪元量詩走筆成詩聊丨丨岷峨風上出蹲鴟)隕實(張公藥詩樹老潤饒菌果熟香丨丨)腹實(鄭明選蟹賦既)
(隨潮而殼解兮亦應月而丨丨)靈實(真誥夏禹詣鍾山啖紫柰醉金酒服丨丨行九眞)子實(蘇婆呼童子經譬如有人)
(耕田種稻惟求丨丨不望藁稈)匪實(法苑珠林序同鏤冰而無成若書空而丨丨)惇實(東都事略周敦頤傳字茂叔舂)
(陵人也初名丨丨)
律之實(漢書律歷志龠者黃鐘丨丨丨也躍微動氣而生物也)樹木實(淮南子古者民茹草飲水采丨丨之丨)
體端實(人物志丨丨而丨者謂之貞固貞固也者信之基也)能作實(鮑照樂府霜中能作花露中丨丨丨)蒟醬
實(司馬光詩盤羞丨丨丨歌雜竹枝詞)蠙珠實(汪藻詩月滿丨丨丨霜清磬石諧)華者實(李繼本喜雨賦于是)
(丨丨丨槁者活疾者瘳憂者樂)
補註果實(禮記凡食丨丨者後君子疏凡食丨丨者後君子者丨丨是隂陽所成非闋人事故不得先嘗也)治實
(春秋臧孫辰告糴於齊胡傳告糴於齊則其情急所以譏大臣任國事治名而不丨丨之蔽也宋書孔季恭傳季恭到任務存丨丨)
(敕止浮華翦罰游惰)忠實(史記萬石張叔傳建陵侯衛綰為中郎將醇謹無他郎官有譴常蒙其罪不與他將争有功常讓他)
(將上以為廉丨丨無他腸乃拜綰為河間王太傅北史朱瑞傳瑞字元龍代郡桑乾人帝常謂侍臣曰為人臣當須丨丨至如朱元)
(龍者朕待之亦不異餘人)美實(漢書彭宣傳三公鼎足承君一足不任則覆亂丨丨註丨丨謂鼎中之實也易鼎卦九四爻辭)
(曰鼎折足覆公餗餗食也故宣引以為言)乖實(後漢書王符傳此豈時之無賢諒由取之丨丨)聲實(宋書孝武帝紀丨丨)
(同和文以均節化調其俗物性其情)務實(宋書孝武帝紀雖深詔有司省游丨丨而歲用兼積年量虚廣)丹實(宋書文穆)
(王皇后傳是以仰冐非宜披露丨丨非惟止陳一已規全身願實乃廣申諸門憂患之切)完實(宋書長沙景王道憐傳子義欣)
(鎮壽陽於時土境荒毁盗賊公行義欣綱維補緝隨宜經理境内畏服道不拾遺城府庫藏並皆丨丨遂為盛藩彊鎮)事實
(宋書王弘傳雖復厲以重勸肅以嚴威適足令囹圄充積而無救於丨丨也)資實(宋書胡藩傳又與朱超石等擊姚業於蒲)
(坂超石失利退還藩收超石所捨丨丨徐行而反業不敢追孫綽諫移都洛陽疏臣之愚訃以為且可更遣一將有威名丨丨者先)
(鎮洛陽)望實(宋書蕭思話傳此鎮山川嚴阻控臨河朔形勝之要擅名自古宜除共授以允丨丨)秋實(北齊書文苑傳)
(序得玄珠於赤水策奔電於崑丘開四照於春華成萬寶於丨丨)雲實(北齊書文苑傳祖弘勲與陽休之書月松風草緣庭)
(綺合日華丨丨傍沼星羅)洪實(北史姚僧垣傳梁元帝嘗有心腹病諸醫皆請用平藥僧垣曰脉丨丨宜用大黃元帝從之進)
(湯訖果下宿食因而疾愈)竹實(唐書五行志景龍四年京畿藍田山丨丨如麥占曰大饑)槐實(本草丨丨味苦酸醎寒無)
(毒久服明目益氣頭不白延年)章實(管子明名丨丨則士死節按章同彰)
疾(唐韻秦悉切集韻韻會昨悉切並音嫉)
補藻䜛疾(左傳服䜛蒐慝疏常行丨丨隂隱為惡也)載疾(後漢書申屠蟠傳今潁川荀爽丨丨在道北海鄭玄北面)
(受署彼豈樂羈牽哉知時不可逸豫也)年疾(魏志管寧傳又丨丨日侵有加無損)憊疾(宋書王微傳若不丨丨非性僻)
(而何)整疾(北齊書神武帝紀未戰之前月章武人張紹夜中忽被數騎將踰城至一大將軍前勅紹為軍導向鄴云佐受命者)
(除殘賊紹㢠廻視之兵不測丨丨無聲將至鄴乃放馬及戰之日尒朱氏軍人見陣外士馬四合盖神助也)候疾(周書姚僧垣傳)
(卿用意綿密乃至於此以此丨丨何疾可逃)横疾(南史殷景仁傳景仁子道矜幼而不慧道矜子恒明帝時位侍中度支尚)
(書屬父疾積久為有司所奏詔曰道矜生便有疾更無丨丨恒因愚習惰久妨清序可除散騎常侍)將疾(列子將隂夢火丨丨)
(夢食)孽疾(易林隂陽丨丨年穀大傷)懷疾(中論丨丨者人不使為醫行穢者人不使畫法以無驗也)少疾(鞏氏後耳)
(目志穰歲多病飢年丨丨)是疾(翰苑羣書李昉素病心悸每數歲一發常語諸子曰我典誥命三十年勞役憂思而致丨丨爾)
(曹當戒之)乂疾(埤雅艾可丨丨久而彌善)痁疾(江南野史盧絳丨丨逾月忽夢一白衣婦人謂之曰食蔗即愈詰朝見鬻)
(者絳揣囊且乏一鏹惟有唐韻一冊遂詣易之其人遂遺數挺絳喜而食之果愈)差疾(姚合詩暫來還丨丨久住合成仙)
經疾(顧雲詩文鋒斡破造化窟心刃掘出興亡根丨丨史恙萬片恨墨炙筆鍼如有神)徐疾(唐無名氏二氣合景星賦)
(豈惟繫隱見於虚實定躔舍之丨丨)刈疾(方䕫詩丨丨笑翁健負重慚兒弱)
歸應疾(張九齡詩山甫丨丨丨留侯功復成)霹靂疾(韋應物弹碁歌此中舉一得六七旋風忽散丨丨丨)歸海
疾(崔曙詩雲輕丨丨丨月滿下山遲)苔蘚疾(孟郊詩已抱丨丨丨尚凌潺湲隈)西落疾(張籍詩每嫌丨丨丨)
(不得到明看)鋒鋩疾(竇冀詩龍虎慚因點畫生雷霆却避丨丨丨)落暉疾(聶夷中詩金缸焰勝晝不畏丨丨丨)
朝天疾(劉商詩驄馬丨丨丨臺烏向日飛)轉籌疾(方干詩剥葱十指丨丨丨舞柳細腰隨拍輕)五穀疾
(范仲淹明堂賦静百官之事驅丨丨之丨)歸棹疾(孔平仲詩騰裝嶺外遠丨丨江邊丨)飢鷹疾(張耒詩霜重丨丨丨)
(田空宿雁喧)
補註瘧疾(左傳子駟使賊夜弑僖公而以丨丨赴於諸侯)有疾(左傳䕫子不祀祝融與鬻熊楚人讓之對曰我先王)
(熊摯丨丨鬼神弗赦而自竄於䕫吾是以失楚又何祀焉秋楚滅䕫)孤疾(宋書孝武帝紀大明七年十二月甲寅大赦天下歴)
(陽郡女子百戶牛酒高年丨丨賜帛十匹蠲郡租十年)羸疾(宋書王球傳球公子簡貴素不交遊居選職接客甚希不視求)
(官書疏而銓衡有序朝野稱之本多丨丨屢自陳解南史陶潛傳躬耕自資遂抱丨丨)脚疾(宋書朱修之傳修之後墜車折)
(脚以丨丨不堪獨行特給扶侍又張茂度傳弟劭為湘州刺史起兵應大駕上以劭誠節故不加罪入為五兵尚書徙大常以丨丨)
(出為義興太守)痼疾(齊書武帝紀吳興義興水潦被水之鄉賜丨丨篤癃口二斛老疾一斛小口五斗)辭疾(梁書何點)
(傳高祖與點有舊及踐祚手詔曰朕日昃思治尚想前哲况親得同時而不與為政喉舌任切必俟郡良誠望惠然屈居獻替可徵)
(為侍中丨丨不赴)藏疾(周書賀蘭祥傳先皇含垢丨丨仍存聘享欲睦之以鄰好申之以婚姻)篤疾(唐書明皇紀開)
(元三年十月癸亥如郿赦所過徒罪以下賜侍老九十以上及丨丨者物)被疾(唐書膠東郡王道彦傳幼孝謹初神通避吏於)
(鄠丨丨山谷間累旬食盡道彦羸服丐人間或採野食以進)聲疾(王棨凉風至賦减庭草以芳靡掠林稍而丨丨)長疾
(丁謂北苑焙新茶詩丨丨勾萌拆開齊分兩勻)
膏肓疾(宋書顧覬之傳若丨丨之丨長桑不治體府之病陽慶弗理此則率由踐逆自絶調御)
術(唐韻集韻韻會並食律切音秫)
補藻有術(孟子觀水丨丨必觀其瀾)略術(漢書司馬相如傳而后因雜縉紳先生之丨丨使𫉬曜日月之末光絶炎)
(以展采錯事)偏術(宋書周朗傳宜使世之所稱通經達史辨詞精數吏能將謀丨丨小道者使獵纓危䣛博求其用)請
術(列子齊之國氏大富宋之向氏大貧自宋之齊丨其丨)御術(韓非子趙襄王𫉬御於王子期俄而與子期逐三易馬而)
(三後襄王曰子之教我丨丨未盡也)一術(吕氏春秋夫執丨丨而百善至百邪去天下從者其惟孝也)垂術(吕氏春秋)
(子産相鄭十八年刑三人殺二人桃李之丨於丨者莫之援也)得術(論衡丨其丨則功成失其術則事廢)失術(見上)杖
術(抱朴子自叙晩又學七尺丨丨可以入白刃取大戟然亦是不急之末學知之譬如麟角鳳距何必用之)薄術(抱朴子夫)
(鑿枘之麤伎而輪扁有不傳之妙掇蜩之丨丨而傴僂有入神之巧)馳術(文心雕龍承流而枝附者不可勝算並飛辨以丨丨)
(饜禄而餘榮矣)執術(文心雕龍丨丨馭篇似善奕之窮數棄術任心如博塞之邀遇)水術(藝文𩔖聚金鎔乃器丨丨伊瀾)
(漸芳則馥履冰因寒)陋術(孫綽原憲贊志逸九霄身安丨丨)竟術(王諲花萼樓賦點翠幕而夾道列雲影而丨丨)農
術(許景先詩昆蟲不天在春蒐稼穡常艱重丨丨)何術(岑參詩丨丨令大臣感通能及兹)蹊術(黃溍詩翛翛緣水木)
(宛宛交丨丨)兜術(大霄琅書九天上第四天名丨丨天)
和戎術(晉書苻堅載記朕方修魏絳丨丨之丨不可以小利忘大信)萬畢術(淮南子篇名有丨丨丨)大謀
術(說苑傳曰衆人之智可以測天兼聽獨斷惟在一人此丨丨之丨也)洪厓術(李白詩緬思丨丨丨欲往滄海隔)子
房術(元稹詩皆落丨丨丨先生道何屯)稚川術(元稹詩能傳丨丨丨何患隱之貧)不言術(元稹詩神醫丨)
(丨丨人瘼曾暗瘳)扁鵲術(盧仝月蝕詩安得嫦娥氏來習丨丨丨)致君術(陸龜蒙詩豈無丨丨丨堯舜不上下)
銷兵術(李山甫詩胸中縦有丨丨丨欲向何門說是非)經濟術(方干詩密奏無非丨丨丨從容幾刻在爐煙又羅隱)
(詩太平匡濟術流落在人間)上昇術(方干詩别得人間丨丨丨丹霄路在五言中)田單術(胡曾詩固存不得丨)
(丨丨齊國尋成一土丘)初得術(楊億詩鴻寶枕中丨丨丨丹臺籍上已題名)投竿術(范仲淹臨淵羡魚賦胡不)
(為施罟之功豈勞彈鋏胡不學丨丨之丨自取盈車)理郡術(朱子詩讀書久已懶丨丨更無丨)歷蹬術(蘇籕詩躋)
(摩頂踵丨丨丨牽挽葛藟披荆榛)返魂術(謝翺詩那無丨丨丨不忍見春老)
補註心術(禮記夫民有血氣心知之性而無哀樂喜怒之常應感起物而動然後丨丨形焉)經術(漢書宣帝紀故)
(掖庭令張賀輔導朕躬修文學丨丨恩惠卓異厥功茂焉)挾術(漢書王子侯表丨丨侯昆景城陽頃王子元鼎元年四月封)
醫術(宋書羊欣傳素好黃老兼善丨丨撰藥方十卷周書楮該傳性謹厚有譽鄕曲尤善丨丨見稱於時)昭術(宋書始平)
(孝敬王子鸞傳垂葆旒於丨丨竦鸞劍於清都)異術(宋書臧燾傳贊自魏氏膺命主愛雕蟲家棄章句人重丨丨)數術
(宋書徐廣傳家世好學至廣尤精百家丨丨無不研覽唐書天文志星經歷法皆出於丨丨之學)閭術(宋書何承天傳論者)
(必以古城荒毁難可修復但欲先定民營其丨丨墉壑存者因而即之)賤術(宋書顧覬之傳至乃卜相末技巫史丨丨猶能)
(豫題興亡逆表成敗)六術(齊書高帝紀國塗荐阻弘五慮而乂寧皇緒將湮秉丨丨以匡濟)徑術(魏書太祖紀天興元)
(年八月詔有司正封畿制郊甸端丨丨標道里平五權較五量定五度)算術(周書蘇綽傳少好學博覽羣書尤善丨丨)藝
術(周書褚該傳該性淹和不自矜尚但有請之者皆為盡其丨丨時論稱其長者焉)治術(隋書高祖紀朕君臨區宇深思)
(丨丨欲使生人從化以德代刑)妙術(隋書高祖紀且丨丨精微非因教習工人代掌止傳糟粕不足達神明之德論天地之和)
聖人術(漢書鼂錯傳竊願陛下幸擇丨丨之丨可用今世者以賜皇太子)養生術(宋書顧覬之傳原夫食椒非丨)
(丨之丨咀劍豈衛性之經)補養術(唐書韋澳傳宣宗問丨丨丨澳具言金石非可御方士怪妄宜斥遠之)化金術
(吕令問金莖賦鍊液之法斯在丨丨之丨攸傳)
一(唐韻韻會於悉切集韻正韻益悉切並漪入聲)
補藻持一(禮記玉藻凡君召以三節二節以走一節以趨註節所以明信輔君命也使使召臣急則持二緩則丨丨)肉
一(禮記糝取牛羊豕之肉三如一小切之與稻米稻米二丨丨合以為餌煎之疏三如一者謂取牛羊豕之肉等分如一稻米二)
(丨丨者謂二分稻米一分肉也)寮一(春秋莊公十有六年滑伯滕子同盟于幽穀梁傳不言公外内丨丨疑之也)罪一
(左傳叔向曰鮒也鬻獄邢侯專殺其丨丨也周書蘇綽傳若有游手怠惰早歸晩出好逸惡勞不勤事業者則正表牒名郡縣守令)
(隨事加罰丨丨勸百此則明宰之教也)問一(論語丨丨得三聞詩聞禮又聞君子之遠其子也)署一(漢書魏相傳宣)
(帝即位遷御史大夫故事諸上書者皆為二封丨其丨曰副領尚書者先發副封所言不善屏去不奏相復因許伯白去副封以防)
(壅蔽宣帝善之)奄一(漢書孝武帝紀朕聿含五光丨丨天下思盡寶戒之規以塞謀危之路)艱一(宋書劉秀之傳贊朱)
(修之著節漢南劉秀之推鋒萬里並誠載丨丨忠惟帝念)値一(宋書臧燾傳贊以一人之耳目究山川之險情賢否臆斷萬不)
(丨丨)餘一(宋書孔季恭傳贊自漢氏以來民戶彫耗荆楚四戰之地五達之郊井邑殘亡萬不丨丨也)代一(齊書王敬)
(則傳民間錢多剪鑿鮮復完者公家所受必須圓大以兩丨丨)省一(亢倉子政煩苛則人奸偽政丨丨則人醇樸)隆一
(荀子君者國之隆也父者家之隆也丨丨而治二而亂)種一(易林丨丨得十日益有息)相一(淮南子千鈞之重烏𫉬不)
(能舉也衆人丨丨則百人有餘力矣)千一(法言湯孔子數百歲而生因往以推來雖丨丨不可知也)苟一(易略訓夫隂之)
(所求者陽也陽之所求者隂也陽丨丨焉五隂何得不同而歸之隂苟隻焉五陽何得不同而從之)貫一(文心雕龍然則博聞)
(為饋貧之糧丨丨為拯亂之藥)功一(人物志彼君子知自損之為益故丨丨而美二小人不知自益之為損故一伐而並失)
石一(小學紺珠雅樂二十器金二丨丨絲三竹四)令一(樂府雜錄太樂署在寺院之東丨丨丞一)丞一(見上)旂
一(醉鄉日月其中實以丨丨纛一旂所以指廵也纛所以指犯也)纛一(見上)常一(張融答周顒詩帝屬五而神丨丨皇)
(有三而道無二)欠一(包何七男詩荀氏八龍惟丨丨桓山四鳳已過三)留一(元稹詩百船不丨丨一競不滯留)逢
一(劉义修養詩世人丨丨不丨丨一回存想一回出)堂一(范仲淹明堂賦厥丨惟丨厥室惟九)申一(歐陽修詩蓋藏)
(十不敢丨丨上心雖惻何由知)智一(高僧傳劉宋時錢塘釋丨丨者善長嘯於靈山澗邊養一白猿有時驀山踰澗久而不還)
(還乃吮吻張喉作梵呼之則猿至矣時人謂之白猿梵)
八十一(禮記天子三公九卿二十七大夫丨丨丨元士)安車一(漢書昭帝紀廣陵王來朝賜錢二千萬黃金二百斤)
(劍二丨丨丨乘馬二駟)同姓一(漢書翼奉傳奉奏曰同姓親而易進異姓疏而難通故丨丨丨異姓五乃為平均)何
假一(世說王衍問阮修曰老莊與聖教同異對曰將毋同王善其言辟之為掾世謂三語掾衛玠嘲之曰一言可辟何假於三)
(修曰苟天下人望亦可無言而辟復丨丨丨)瑞鞭一(杜陽雜編貞元中蜀使㢠廻進丨丨丨其文節高有麟鳳龜龍之形其)
(色照爛𩔖琥珀於暗中揮之有如電光)要機一(東都事略田錫傳既得諫官即上疏獻軍國丨丨丨朝廷大體四太宗褒)
(其言)其實一(杜預左傳序孟子曰楚謂之檮杌晉謂之乘而魯之春秋丨丨丨也)和氣一(張說詩化將丨丨丨用與)
(太初鄰)固應一(盧仝月蝕詩想天不異人愛眼丨丨丨)未有一(孔平仲詩急流能勇退千古丨丨丨)開纔
一(王十朋擬賦江南寄梅花詩雪裏丨丨丨樓頭弄未三)德有一(周渭齊七政賦動於天兮丨丨丨麗於天兮曜有七)
陶丘一(魏志管寧傳正始二年太僕丨丨丨永寧衛尉孟觀侍中孫邕中書侍郎王基薦寧於是特具安車蒲輪束帛加璧)
(聘焉)
七珥美一(戰國策齊王夫人死有七孺子皆近薛公欲知王所欲立乃獻丨丨丨其丨明日視美珥所在勸王立為夫人)
二本則一(周子通書五殊二實丨丨丨丨是萬為一一實萬分萬一各正小大有定)
補註平一(隋書高祖紀初得政之始羣情不附不踰朞月克定二邊木及十年丨丨四海)情一(唐書元稹傳夫樂安)
(全惡戮辱古今丨丨也)本一(乾鑿度天丨丨而立一為數源申鑒備博士廣太學而祀孔子焉禮也仲尼作經丨丨而已)
風一(韓非子内外之於左右其丨丨而語同)去一(素書丨丨利百人乃慕澤丨丨利萬政乃不亂)徑一(京氏易略)
(三者東方之數東方日之所出又圓者丨丨而開三也)行一(忠經夫忠興於身著於家成於國其丨丨焉)旨一(范寗)
(穀梁傳序春秋之傳有三而為經之丨丨臧否不同褒貶殊致周易古占大舜志定謀同然後用筮揚雄曰不以其占不如不筮王)
(通曰驟而語易則玩神其丨丨也按旨同指)
一當一(漢書食貨志或用重錢平稱不受䚾用重錢雖以丨丨丨猶復不受之是以郡縣不同也)三之一(唐書太宗)
(紀貞觀二十二年二月乙卯見京城父老勞之蠲今歲半租畿縣丨丨丨又肅宗紀至德二載十二月戊午大赦瘞陣亡者致祭之)
(給復其家二載免天下租庸來歲丨丨丨)形聲一(宋史樂志作解之德丨丨丨兮爰展獻侑酌則三兮)
乙(唐韻於筆切集韻億姞切韻會正韻益悉切並音&KR1800;)
𥙷藻苦乙(學圃藼蘇杜恕作黃門郎同朝友人問其志答曰見大臣議論或黨甲丨丨所親或黨乙謗甲所親余處甲乙)
(之間幸無毁譽)黨乙(見上)匿乙(學圃藼蘇漢時有疑獄曰甲無子拾道旁兒乙養為已子及乙長有罪殺人以狀語甲甲)
(藏丨丨甲當何論董仲舒斷曰甲無子振活養乙雖非已出春秋之義父為子隱甲宜丨丨詔不當坐)叐乙(法書要錄今之)
(學草書者不思其簡易之旨直以為杜雀之法龜龍所見也其□扶柱桎詰屈丨丨不可失也)丹乙(王世貞金魚賦冠蹙浪之)
(瓊丙抱含書之丨丨)
魚首乙(史書史佚作魚書體丨之丨為丨尾為丙)
補註太乙(春秋合誠圖黃帝請問丨丨長生之道丨丨曰齋戒六丁道乃可成)祖乙(論衡高宗祭成湯之廟有雉升)
(鼎耳而鳴高宗問丨丨祖乙曰遠方君子殆有至者)
壹(廣韻於悉切集韻韻會正韻益悉切並音一)
補藻淳壹(宋書文帝紀京口肇祥自古著符近代衿帶江山表裏華甸經塗四達利盡淮海城邑高明土風丨丨苞總形)
(勝實唯名都故能光宅靈心克昌帝業)勤壹(宋書江夏王義恭傳使物競思存人懷丨丨則名實靡愆庸節必紀)靡壹
(宋書江夏王義恭傳上下無辨民志丨丨)統壹(宋史西南溪峒諸蠻傳元祐初詔諭湖南北及廣西路曰國家疆理四海務在)
(柔遠頃湖廣諸蠻近漢者無所丨丨因其請吏量置城邑以撫治之)曇壹(高僧傳竺道壹從汰公受學思徹淵深内外律行精)
(嚴汰向有弟子丨丨亦雅有風操時人呼丨丨為大壹道壹為小壹名德相繼為時論所宗)大壹(見上)小壹(見上)
補註平壹(宋書沈懷文傳苟民心所安天亦從之未必改今追古乃致丨丨)
吉(唐韻居質切集韻韻會正韻激質切並音洁)
補藻審吉(遼史太祖紀贊遼之先出自炎帝世為丨丨國)乾吉(列女傳南方有鳥名曰丨丨食其子不擇肉子常不)
(遂)乍吉(潛夫論晝有所思夜夢其事丨乍善乍惡不信者謂之想)名吉(漢武内傳景帝夢赤氣化為赤龍十四月)
(而生帝占者以為吉因丨丨)直吉(終南十志洞元室歌曰蕙帳蘿筵洞元室秘而幽丨且丨道於斯兮可冥繹張說謝衣藥)
(表當褫從服轉承丨丨之衣宜肆典刑反加有喜之藥)占吉(李邕日賦卜在地而丨丨說通夢而尋昌)嘉吉(石介詩同)
(明道初天地丨丨)
休復吉(易丨丨丨疏得位處中最比於初陽為仁行已在其上附而順之是降下於仁是休美之復故云丨丨丨也)小
人吉(易包承丨丨丨大人否亨疏丨丨丨者否閉之時小人路通故於丨丨為丨也)追之吉(左傳鄋瞞侵齊遂伐我公)
(卜使叔孫得臣丨丨丨)雙為吉(妝樓記洛陽人有伎樂者三月三日結錢為龍作錢龍宴四圍則撒真珠厚盈數寸以斑)
(螺命伎女酌之仍各具數得丨者丨丨妓乃作雙珠宴以勞主人)鬼神吉(張欽敬觀洛出書詩中得天地心傍探丨丨丨)
豈非吉(孔平仲詩總報平安丨丨丨)杯珓吉(周弼詩神語任從丨丨丨鼓笛薨薨打三日)嘉遯吉(劉宰)
(詩未知丨丨丨占騐笑京房)
補註勿吉(魏書肅宗紀神龜元年八月甲子丨丨國遣使朝貢鐵忽相率降於行臺源子恭)保吉(許衡讀易私言)
(離乃四陽處近君而能丨其丨者以其冇才而敬慎故也)
秩(廣韻直一切集韻韻會正韻直質切並音姪)
補藻孔秩(宋書符瑞志禮樂丨丨靈物咸昭)永秩(宋書劉穆之傳俾大賚所及丨丨於善人忠正之烈不冺於身)
(後)糺秩(汲冢周書年儉縠不足賓祭以中盛樂惟鐘鼔不服美三牧五庫補攝凡美不修餘子務穡於是丨丨)微秩
(閻朝隱晴虹賦爰有下才或趨丨丨其志謇謇其心慄慄)殘秩(韋應物詩丨丨猶見束)小秩(韋應物詩等陶辭丨丨效)
(朱方負樵)辭秩(韋應物詩之子亦丨丨高蹤罷馳驅)罷秩(韋應物詩久嫌官府勞初喜丨丨閒)恒秩(韋應物詩式燕)
(徧丨丨柔遠及斯人又下元昧爽漏丨丨登山朝禮玄元室)頒秩(韋縝讀春令賦遂渙爵以丨丨乃布德而昭仁)賓秩
(孟郊詩丨丨已覺厚私儲常恐多)末秩(張籍詩念此委丨丨不能力自揚)殷秩(郝經泰山賦巍巍堂堂丨丨縟事)
考秩(王回霍丘縣驛記自天下更為郡縣守宰以丨丨代居民始不安其常)上秩(俞安期衡岳賦加帝王之尊稱比公)
(衮之丨丨)
補註田秩(宋書孝武帝紀大明二年春正月丙辰復郡縣丨丨并九親祿俸)榮秩(宋書文帝袁皇后傳儀被芳闈)
(聞宣戚里永言感遠思追丨丨)秩秩(宋書王微傳巖穴人情所高吾當得此則雞鶩變作鳳凰何為干飾廉隅丨丨見於面目)
祿秩(宋書朱修之傳先是新野庾彥逹為益州刺史擕姊之鎮分丨丨之半以供贍之西土稱焉)資秩(宋書王華傳治)
(阿之宰不必計年免徒之守豈限丨丨)改秩(宋史選舉志凡丨丨遷資必視舉任有無以為應否至其職任優殊則又隨事)
(立目盖不膠於法矣)
密(唐韻美畢切集韻韻會莫筆切正韻覓筆切並音蔤)
補藻窮密(宋書歷志前漢冬至日在斗牛之際度在建星其勢相鄰自非帝者有造則儀漏或闕豈能丨丨盡微纖毫不)
(失建星之說未足證矣)效密(宋書歷志夫歷存丨丨不容殊尚合䜟乖說訓義非所取雖騐當時不能通遠又臣所未安也)
循密(宋書歷志以臣歷檢之數皆協同誠無虚設丨丨而至千載無殊則雖遠可知矣)甚密(梁書何遠傳遷建武將軍)
(後軍鄱陽王恢錄事參軍遠與恢素善在府盡其志力知無不為恢亦推心仗之恩寄丨丨)逾密(隋書高熲傳姜曄李君才)
(並奏稱水旱不調罪由高熲請廢黜之二人俱得罪而去親禮丨丨)護密(隋書裴矩傳又經丨丨吐火羅挹怛忛延漕國至北)
(婆羅門達於西海)陽密(素問内經凡隂陽之要丨丨乃固兩者不和若春無秋若冬無夏因而和之是謂聖度)調密
(新語丨丨者固安静者詳)精密(朱子語𩔖問道與理字如何分曰道字雄大理字丨丨蘇轍戎州詩投氊揀丨丨換馬瘦孱顔)
皺密(橘錄荔枝橘多出於横陽膚理丨丨𩔖荔枝)蕪密(蕭子範家園三日賦與歲月而荒茫同林藪之丨丨)太密
(蘇頌論省曹寺監法令繁密疏今日之弊良由闋防傷於丨丨而畫一傷於太煩)半密(張說詩山南柳丨丨谷北草全稀)
向密(張九齡詩笋成林丨丨花落樹應疎)松密(李白詩荷秋珠已滿丨丨盖初圓)職密(韋應物詩亭高性情廣丨)
(丨交遊稀)荑密(陸贄詩雨餘丨更丨風暖蕙初香)修密(元稹詩華輈本丨丨翠蓋尚妍冶)意密(羅隱詩丨丨尋)
(難會情深恨有餘蘇舜欽詩論精如可收丨丨不見罅陸游詩詞嚴丨丨敢輕讀呼兒炷燈重把卷)棘密(劉筠詩丨丨何勝數)
(囊輕莫盡收)信密(劉筠荷花詩氣清防麝損丨丨待魚過)蔭密(謝薖詩徑迷人不到丨丨鳥還知)治密(薛季)
(宣喜晴詩我愧子康之丨丨其雨其雨而出日)逗密(方岳詩空濛山翠濕烏紗丨丨穿深一徑斜)漸密(劉詵蜂賦出則)
(丨丨飛則載揚)幽密(徐禎卿詩谷寺憐丨丨兹樓表裏觀)厚密(大寶積經有大樹林枝葉翠盛隂影丨丨)善密(法句)
(經蓋屋丨丨雨則不漏攝意惟行婬泆不生)
減分密(顔氏家訓歷象之要可以晷景測之今騐其分至薄蝕則四分疏而丨丨丨疏者則稱政令有寬猛運行致盈縮非)
(算之失也密者則云日月有遲速以術求之預知其度無災祥也)朝隮密(李嶠詩葉向丨丨丨花含宿潤開)沾衣
密(韋應物凌露行纔看含髩白稍視丨丨丨)叢榛密(韋應物詩罥罣丨丨丨披翫孤花明)絲綸密(杜甫詩宫禁丨)
(丨丨台階翊戴全)珠綴密(元稹詩乍驚丨丨丨終誤繡幃看)鳥行密(溫庭筠詩雲滿丨丨丨池凉龍氣腥)枝
柯密(段成式詩火樹丨丨丨燭龍鱗甲張)紅英密(王禹偁詩静拂丨丨丨微穿翠葉斜)重還密(李咸用詩葉影)
(丨丨丨梢聲遠或通)隂陽密(張欽敬觀洛出書詩含微卜筮遠抱數丨丨丨)花眼密(范成大上元節物詩萬窗丨丨)
(丨千隙玉虹明)禽棲密(錢惟演詩叢暗丨丨丨松疎露下凉)琳札密(劉筠詩直官丨丨丨太宰繡衣輕)錢錢
密(韓琦詩池萍漬雨丨丨丨塞雁書空字字斜)朱藤密(梅堯臣詩只欠丨丨丨如過罨畫溪)周阿密(司馬光詩)
(芳樹丨丨丨嘉魚在渚多)人語密(曾鞏詩行到市橋丨丨丨馬頭依約對朝霞)竹復密(周紫芝詩誰家歌舞園花)
(亂丨丨丨)日以密(鄭剛中詩秋竹丨丨丨秋葉日以繁)環金密(鄭剛巾詩寶函重鎻丨丨丨冊櫝雙盤帶錦斜)魚
隊密(陸遊詩波晴丨丨丨風小鵲巢低)春愁密(張弋詩不柰丨丨丨思君對酒觴)漁舍密(葛長庚詩水邊)
(丨丨丨天際客帆孤)人家密(朱南杰詩傍市丨丨丨依山僧寺多)疎還密(胡仲參雪詩片片丨丨丨霏霏整復斜)
縫衣密(羅與之詩但願郎防邊似妾丨丨丨)魚字密(汪元量詩北來丨丨丨南去雁書高)雲羞密(王逢詩漆)
(葉丨丨丨茶花雪妬妍)
補註愼密(晉書徐邈傳邈姿性端雅勤行勵學博涉多聞以丨丨自居)情密(宋書劉穆之傳金蘭之分義深丨丨)
(是以獻其乃懷布之朝聽)纖密(宋書劉秀之傳性丨丨善糾擿隱微政甚有聲)謹密(諸葛亮新書善將者必有博聞多智)
(者為腹心沉審丨丨者為耳目勇悍善敵者為爪牙)荷密(鄭谷詩丨丨連池綠柿繁和葉紅)欵密(文彦博詩更容丨丨)
(奉簮紳自愧空疎陪几杖)曲密(張方平詩遲景融融暖氣浮中園丨丨小庭幽)
率(廣韻所律切集韻韻會正韻朔律切並音蟀)
補藻茂率(後漢書梁節王暢傳志匪由於咎在彼小子一日克已復禮天下歸仁王其安心静意丨丨休德)為率
(宋史范諷傳諷通判鄆州時詔塞决河州募民入芻楗而城邑與農戶等諷即改符使富人輪三之二因請下諸州以鄆丨丨朝廷)
(從其言)咸率(汲冢周書維周王宅程三年遭天之大荒作大匡以詔牧其方三州之侯丨丨王乃召冢卿三老三吏大夫百)
(執事之人朝於大庭)有率(家語孔子曰心有所定計有所守雖不能盡道術之本必丨丨也)能率(袁兑五色露賦滴而)
(成暈宜警鶴之偏聞感以無情勝舞獸之丨丨)務率(文彦博詩命賓常丨丨出令更須嚴)嬾率(劉詵詩清心近丨丨壯事)
(成寂寞)祗率(徐賁為何坰賦連理木詩坰也孝義被厥躬丨丨黨序相睦雍)
諸路率(東都事略鮮于侁傳神宗用侁為利州路轉運判官初建助役法詔諸路監司各定所役緍錢轉運使李瑜定四十)
(萬侁定二十萬各以聞神宗是侁議因以為丨丨丨)
補註隊率(漢書申屠嘉傳嘉從高帝擊項籍遷為丨丨註一丨之丨也)連率(隋書高祖紀往平東夏人情未安燕)
(南趙北實為天府擁節仗旄任當丨丨)
律(唐韻吕戍切集韻韻會正韻劣戍切並音嵂)
補藻圖律(宋書周朗傳男子十八至二十盡使修武訓以書記丨丨忠孝仁義之禮廉讓勤恭之則)廟律(宋書黃回)
(傳異規既扇丨丨幾殆謝莊詩肅旗簡丨丨)明律(東觀漢記陳寵曾祖父咸哀平間以丨丨為侍御史)氣律(拾遺記衛)
(靈公時有師涓者善造新曲常以四時之聲奏於靈公公沉湎心惑忘於政事蘧伯玉諫曰此雖以發揚丨丨終為靡曼之音無合)
(風雅靈公乃去新聲而親正務)編律(龍城錄開元中上皇與申天師遊月中歸因想素娥風中飛舞袖帔丨丨成音製霓裳羽)
(衣舞曲)起律(東都事略徽宗夲紀崇寧四年詔曰適時之宜以身為度鑄鼎以丨丨因律以制器按協於庭八音克諧)半
律(東都事略胡瑗傳瑗所議樂多變古法其樂制以一黍之廣為分以制尺其律經三分四厘六毫四絲其圍十分三厘九毫三)
(絲其聲比舊樂下丨丨又鐘磬大小一以黃鐘為率焉)茶律(蘇廙十六湯品凡木可以煑湯不獨炭也惟沃茶之湯非炭不)
(可在丨家亦有法丨水忌停薪忌薰犯律踰法湯乖則茶殆矣)觥律(醉鄕日月敘丨丨事第七)統律(夏侯湛大暑賦於是)
(大吕丨丨祝融紀節)換律(范榮殘雪賦玄冬御時固凄其而以降青春丨丨奚浩然而居貞)移律(劉長卿詩江國傷丨)
(丨家山憶考槃)通律(元稹詩思鄙寧丨丨通律遂扣玄)幽律(張仲素詩松風助丨丨波月動輕文)軍律(邵子四言)
(詩百萬獵貅仰聽丨丨)難律(歐陽修鳴蟬賦吐孤韻以丨丨含五音之自然)殘律(張耒詩天涯催歲晩丨丨去如奔)
右律(謝逸詩身在幕府心江湖左胥丨丨但坐嘯)獝律(何中詩丨丨共鴉牧團瓢忽雞鳴按丨丨松漠紀聞作羖䍽)
童律(古岳瀆經大禹治水𫉬淮渦水神名無支祈頸伸百尺力踰九象禹授之丨丨不能制授之烏木田不能制授之庚辰能)
(制)
鬭競律(舊唐書憲宗紀刑部奏改律卷第八為丨丨丨)兀底律(貴耳錄晉王衍口不言錢強名阿堵俗言丨丨丨貪)
(之謂也)司寇律(王諲花萼樓賦廣宴頒大官之膳鴻沛寬丨丨之丨)玄冬律(庾承宣詩豈假陽和氣暫忘丨丨丨)
不可律(李商隱驕兒詩抱持多反側威怒丨丨丨)五字律(蘇軾詩何須丨丨丨相與一樽留陳與義詩鏗然丨丨丨)
(健在百夫雄)吹凉律(朱灝逃暑賦挽杯航於曲沼兮丨丨丨於風穴)
補註同律(禮記命典禮考時月定日丨丨禮樂制度衣服正之)六律(孟子不以丨不能正五音)鍾律(晉書)
(傅休奕傳少孤貧博學善屬文解丨丨周書盧光傳性溫謹博覽群書精於三禮善隂陽解丨丨)法律(宋書徐羡之傳臣以)
(為丨丨之外故尚弘物之理毋之即刑由子明法為子之道焉有自容之地遼史太祖紀神冊六年夏五月丙戍朔詔定丨丨正班)
(爵)佛律(宋書周朗傳今宜申嚴丨丨裨重國令)窮律(王褒詩歲晚悲丨丨)商律(張纘秋雨賦丨丨戒於兹晨凉)
(雨感而已作)
阿那律(白居易三教論衡仲尼之有十哲亦猶如來之有十大弟子即迦葉阿難須菩提舍利弗迦㫋延目乾連丨丨丨優)
(波離羅睺羅是也)
逸(廣韻夷質切集韻韻會正韻弋質切並音鎰)
補藻幽逸(後漢書孝冲帝紀三公特進侯卿校尉舉賢方正丨丨修道之士各一人百寮皆上封事)淪逸(宋書)
(歷志今以效明之夏殷以前載籍丨丨春秋漢史咸書日蝕正朔詳審顯然可徵)居逸(宋書王弘之傳弘之恬漠丘園放心)
(丨丨宜加旌聘賁於丘園)缺逸(唐書王勃傳勃祖通嘗起漢魏盡晉作書百二十篇以續古尚書後亡其序有錄無書者十篇)
(勃補完丨丨定著二十五篇)魴逸(易林敝笱在梁丨丨不禁)洞逸(抱朴子經術深則高才者丨丨鹵鈍者醒悟)頓
逸(抱朴子芻狗雖飾以金翠而不能躡景以丨丨近才雖豐其寵禄而不能令天清而地平)壯逸(嘯旨深谿虎者古之善嘯)
(者聽谿中而寫之也雄之餘怒之末中商之初丨丨寬恣略不屈撓)遠逸(夢遊錄沈亞之夢為秦婿公主喜鳳簫每吹簫必翠)
(微宫高樓上聲調丨丨能悲人)勢逸(方干詩添來丨丨隂崖黑發處痕輕灌木枯)吟逸(許渾詩高丨應更丨嵩洛舊烟)
(霞吳融詩丨丨易沉鳷鵲月夢長先斷景陽鐘)駕逸(喻餗仙掌賦夕清而丹桂輪低疑將褫佩晝短而六龍丨丨似欲攀髯)
三逸(唐庚詩泉名丨丨本戲語野史千年傳不冺)壽逸(龍魚河圖嵩山君姓丨名丨)翳逸(龍魚河圖南海君姓)
(視名赤夫人姓丨名丨)
匣猿逸(宋書顧覬之傳丨丨丨而林木殘櫝珠亡而池水竭)心期逸(徐勉旦出新亭詩氣物宛如斯重以丨丨丨)
興未逸(陶翰詩尚言丨丨丨更理逍遥篇)滄洲逸(李白詩朝來果是丨丨丨酤酒醍盤飯霜栗)高更逸
(方干詩庾亮恃才丨丨丨方聞翰墨已成章)聲詩逸(楊億詩洛邑丨丨丨蘭亭歲月徂)溪中逸(孔平仲遊六和)
(寺詩我疑龍變化就此丨丨丨)林樊逸(司馬光詩雖為簮帶拘雅尚丨丨丨)
補註隱逸(十洲記臣故韜丨丨而赴玉庭藏養生而侍朱闕矣)雄逸(法書要錄贊龍騰虎踞兮勢非一交戟横戈兮)
(氣丨丨)清逸(宣和畫譜韓偓行書亦復可喜後人得其題懷素草書詩字體遒麗辭句丨丨)舉逸(庾亮表丨丨拔幽帝)
(王之高節)
佚(唐韻夷質切集韻韻會弋質切並音佾亦作逸)
補藻願逸(宋書徐廣傳好安丨丨萬物之大趣習舊駭新凡識所不免)飽逸(宋書垣護之傳况今青州豐穰濟漕)
(流通士馬丨丨威力無損)不佚(韓非子索人不勞使人丨丨)南逸(孟郊詩丨丨浩淼際北貧磽确中)擇逸(石介)
(詩服勤至死不敢倦避勞丨丨無所聞)我逸(蘇轍進士策問我一而敵二則丨丨而敵勞)貪逸(晁公遡大暑賦客毋)
(乃丨丨忘勞挾崇棄庳)獨逸(孔武仲詩念爾亦大勞丨丨我何心)後逸(鄒浩詩彼蒼久已均丨丨須先勞)求逸
(程俱詩安知丨丨得奔走豈異避梃蒙戈鋋)
鄒魯逸(吕氏春秋以滕費則勞以丨丨則丨)居者逸(唐明皇詩須念作勞丨丨丨勿言我後安能恤)醉更逸
(方干詩才子丨丨丨一吟傾一觴)魚鳥逸(蘇軾詩豈知世外人長與丨丨丨)
補註暇逸(書不敢自丨自丨)憍逸(後漢書蔡茂傳今者外戚丨丨賓客放濫宜勅有司案理姦罪按憍同驕)
失(廣韻集韻韻會正韻並式質切音室)
補藻棄失(禮記子曰回之為人也擇乎中庸得一善則拳拳服膺而弗失之矣疏言顔回𨕖擇中庸奉持守於善道弗敢)
(丨丨)勿失(漢書曹參傳蕭何為法較若畫一曹參代之守而丨丨)愆失(漢書王莽傳唐林紀逡孝弟忠恕敬上愛下博)
(通舊聞德行醇備至於黃髮靡有丨丨其封林為建德侯逡為封德侯)殿失(隋書高祖紀開皇十七年三月詔曰諸有丨丨)
(雖備科條或據律乃輕論情則重不即决罪無以懲肅)無失(文子老子曰聖人無執故丨丨無為故無敗)不失(謝靈)
(運書帙銘用舍以造舒卷丨丨)深失(張九齡荔枝賦援蒲桃而見擬亦古人之丨丨)曉失(張環秋河賦坐廻遑而丨丨空)
(白露兮沾衣)歘失(唐無名氏風賦或動或静時來丨丨)夜失(朱橰詩藏舟知丨丨面壁竟西還)重失(釋道潛詩)
(無為出丨丨謇諤當自持)坐失(元好問秋望賦天人不可以偏廢日月不可以丨丨)頓失(王禎芟麥歌粒飽芒森密如篲)
(丨丨前時浪翻翠)醉失(智度論飲酒有三十五過失丨中多丨醒則慙愧憂愁)
弗可失(書時哉丨丨丨又魏武帝善哉行慊慊下白屋吐握不可失)以奢失(陸雲疏歴觀古今以約失之者實寡)
(丨丨丨之者蓋衆)鳴雞失(劉穆之恩賜綾錦出闋判物皆違㨾既生非馬之疑事乃出蕃須慎丨丨之丨)數峰失
(喬潭秋晴曲江望太一納歸雲賦横截高巖驚丨丨之頓丨)相共失(孟郊詩古今丨丨丨語默兩難恬又姚鵠詩殘星螢)
(共失落葉鳥俱飛)俄已失(陸龜蒙詩纔迎沙嶼好指顧丨丨丨)
補註過失(隋書楊素傳每將臨寇輙求人丨丨而斬之)小失(荀子以丨丨掩大美)
眼中失(張綱詩遠山歴亂丨丨丨飛鳥滅沒天際還)
桼(唐韻親吉切集韻韻會正韻戚悉切並音七亦作漆)
補藻漆漆(禮記子貢問曰子之言祭濟濟丨丨然今子之祭無濟濟丨丨何也子曰濟濟者容也遠也丨丨者容也自反)
(也容以遠若容以自反也夫何神明之及交夫何濟濟丨丨之有乎)刻漆(抱朴子剝柱丨丨非木之願拔鶡裂翠非鳥所欲)
口漆(酉陽雜俎近有盗發蜀先主墓穴盗數人齊見兩人張燈對奕侍衛十餘盗驚懼拜謝一人顧曰爾飲乎乃各飲以一杯)
(兼乞與玉腰帶數條命速出盗至外丨已丨矣帶乃巨蛇也視其穴已如舊矣)黃漆(古今詩話刁約使契丹有詩云餞行三匹)
(製密賜十貔貍匹製以大小甖為之如丨丨貔貍形如鼠而大北狄以為珍膳)垂漆(琴雅晏龍者帝俊之子也有良琴六一曰)
(菌首二曰義輔三曰蓬明四曰白民五曰簡間六曰丨丨)瀉漆(傷寒論脉綿綿如丨丨之絶者亡其血也)並漆(元稹詩是)
(非渾丨丨詞訟敢研朱)斫漆(梅堯臣詩丨丨高崖畔千筩不一盈)榧漆(俞安期衡岳賦鬼桃女貞桂根丨丨)澱漆
(釋永頤詩蒼弁虬髯森丨丨)
光奪漆(晁說之詩起臨墨池洗硯試入手已怪丨丨丨)頭似漆(唐庚詩要見仙翁丨丨丨請看醉後落烏紗)
補註點漆(宋書謝晦傳晦美丰姿善言笑眉目分明髩髮如丨丨涉獵文義朗贍多通)
漆(唐韻親吉切集韻韻會正韻戚悉切並音七)
補藻至漆(後漢書馬援傳帝自西征囂丨丨)
栗(唐韻集韻韻會正韻並力質切音慄)
補藻竹栗(宋書周朗傳蔭巷緣藩必樹桑柘列庭接宇惟植丨丨)漸栗(酉陽雜俎虔州南有丨丨形如棗核)丹
栗(杜陽雜編處士元藏機大業元年為海使判官遇風浪壊船獨為破木所載忽達於洲島洲人曰此乃滄洲有碧棗丨丨皆大)
(如棃)胡栗(蔡邕有丨丨賦)松栗(劉長卿詩不如歸遠山雲卧飯丨丨)撫栗(戴叔倫南野詩解珮臨清池丨丨看修竹)
取栗(張籍詩獼猴半夜來丨丨一雙中林向月飛)煮栗(唐彦謙詩丁寧速賖酒丨丨試砂瓶)野栗(曾鞏詩霜棃丨)
(丨處處有雪蜜薦口清香隨)收栗(韓維詩誰家丨丨罷林脚有遺蓬)溫栗(文天祥詩神澤丨而丨骨峭老益勁)燒
栗(蘇軾詩簿書鞭撲晝填委煮茗丨丨宜宵征)
鳳冠栗(續仙傳謝元卿遇神仙設丨丨丨)
補註以栗(宋史禮志每歲冬孟月羞以兔果丨丨蔬以藷藇)榛栗(蕭子範家園三日賦居免上漏樹非丨丨既無)
(擇於爽塏曾不訪於凶吉)
畢(廣韻卑吉切集韻韻會正韻壁吉切並音必)
補藻講畢(齊書武帝紀皇太子長懋丨丨當釋奠王公以下可悉往觀禮)將畢(莊子其作始也簡其丨丨也必巨)
浣畢(拾遺記北有浣腸之國從口中引腸出而浣濯之更逓易其五臟丨丨嘯傲而飛焉)清畢(李鐸密雨如散絲賦原夫)
(丨丨啓隂夕陽向暮散輕霞以成綺矗玄雲而似布)西畢(沈瑱賀雨賦無丨丨之霶𩃱有南威之赫奕)禮畢(王棨凉風)
(至賦於時北斗杓移西郊丨丨蓐收行少昊之令夷則代林鐘之律)初畢(白居易詩楔事修丨丨遊人到欲齊)纔畢(鄭璧)
(詩空留華表千年約丨丨丹爐九轉功)待畢(俞安期衡岳賦嗤婚嫁之丨丨乘筋力之未瘁)胃畢(張鳳翼日蝕賦踏雲)
(霞之綺護兮碾丨丨之寒芒)
朝禮畢(家語今東野畢之御也升馬執轡御體正矣步驟馳騁丨丨丨矣)大道畢(嘯旨五聲之極丨丨丨矣)開
郡畢(李嶠詠象詩鬱林丨丨丨維揚作貢初)自云畢(韋應物詩泳游屬芳時平生丨丨丨又蕭昕詩永賴至於今疇)
(庸未云畢)天地畢(韋應物詩安期再拜將生出一授素書丨丨丨)圜丘畢(趙良器詩雷解丨丨丨雲需曲水遊)注
已畢(高適詩手持道經丨丨丨心知内篇口不言)春奠畢(朱長文詩偶兹丨丨丨將與諸生辭)種刈畢(郭祥)
(正詩童僕丨丨丨父老樽罍傾)康合畢(五代史唐明宗紀長興元年九月壬戍吐蕃丨丨丨來)
補註昴畢(張衡天象賦自胃倉而丨丨實趙地之交衢)
祗祀畢(李為日賦仲春上日率公卿大夫朝日於東郊丨丨丨太史進曰夫日統七紀周旋天地國家災祥之至也)更
未畢(蔣防登天壇望海日初出賦天光海上曈曈而曉色已分人代夢中促促而寒丨丨丨)
恤(唐韻辛聿切集韻韻會正韻雪律切並音戌)
補藻兹恤(漢書韋玄成傳玄成戒示子孫曰我既丨丨惟夙惟夜畏忌是申供事靡惰)問恤(宋史崔頤正傳頤正)
(年老步趨艱蹇表求致仕上命坐丨丨)罔恤(尹洙詩勉告爾猷丨丨廼躬)
補註弔恤(春秋隱公三年八月庚辰宋公和卒胡傳外諸侯卒國史承告而後書聖人皆存而弗削蓋王事相從則有和)
(好之情及告終易代則有丨丨之禮是諸侯所以睦鄰國也)收恤(史記晉世家重耳謀曰齊桓公好善志在霸王丨丨諸侯)
(盍往乎)存恤(魏書源懷傳自京遷洛邊朔遥遠加連年旱儉百姓困敝懷銜命廵撫丨丨有方便宜運轉有無通濟)
䘏(正韻雪律切音戌)
補藻助䘏(宋書文帝紀元嘉二十一年夏四月晉陵延陵民徐耕以米千斛丨丨饑民)通䘏(宋書孔李恭傳宜募)
(亡叛丨丨及與樂田者其往經創須粗修立然後徙居)僮䘏(齊書王敬則傳竟陵王子良啓曰年常歲調既有定期丨丨所)
(上咸是見直)他䘏(沈覯詩王事戒靡盬臣心敢丨丨)
豈復䘏(歐陽修詩孤忠一許國家事丨丨丨)
補註賑䘏(宋書文帝紀元嘉十九年閏月京邑雨水丁巳遣使廵行丨丨魏書源賀傳上言請募諸州鎮有武健者三萬)
(人復其徭賦厚加丨丨)
蜜(唐韻彌畢切集韻韻會莫畢切正韻覓筆切並音謐)
補藻油蜜(陳書華皎傳皎起自下吏善營產業湘川地多所出所得並入朝廷糧運竹木委輸甚衆至於丨丨脯棗之屬)
(莫不營辨)茶蜜(南中志平夷縣郡治山出丨丨)椹蜜(拾遺記員嶠山有木名猗桑煮丨以為丨)和蜜(開元遺事楊國)
(忠家以炭屑丨丨塑成雙鳳)糖蜜(雲仙雜錄陳防得蜀糖輒以蜜交之曰丨與丨本莫逆交)膏蜜(雲仙雜錄張籍取杜)
(甫詩一帙焚取灰燼副以丨丨頓飲之曰令吾肺腸從此改易)竹蜜(白孔六帖蜀中有丨丨蜂好於竹上作窠窠大如雞子窠)
(與蜜皆紺色可愛甘倍於常)麨蜜(大唐西域記昔者如來初證佛果時二長者遂獻丨丨世尊為說天人之福最初得聞五)
(戒十善也)呾蜜(大唐西域記丨丨國周二十餘里東西長南北狹)玉蜜(庾闡詩冷冷雲珠落漼漼丨丨滋)偷蜜
(盧仝詩愛酒如丨丨憎僧似見刀)香蜜(黃庭堅從張仲謀乞蠟梅詩聞君寺後野梅發丨丨染成宫樣黃)藏蜜(李彌)
(遜詩細草養泥留燕子好花丨丨待蜂兒)新蜜(陸游詩釀成丨丨蜂兒静分盡殘泥燕子歸)雪蜜(曾鞏詩霜梨野栗處)
(處有丨丨薦口清香隨)蔗蜜(龐鑄詩丨丨漿寒冰皎皎畫簾鈎冷月梢梢)斗蜜(大智度論如一丨丨投之大河則失)
(氣味)熱蜜(大智度論如火燒金銀煮沸丨丨雖有色味燒身爛口急㦄捨之)
窠裏蜜(蘇軾詩不以荷花丨丨丨方成玉蛹未成蜂)
補註木蜜(梁簡文帝與僧正教况復聞名去煩見形入道而可慢此雕香蘊斯丨丨)含蜜(傅休奕棗賦脆若離雪甘)
(如丨丨)
橘(唐韻居聿切集韻韻會訣律切正韻厥筆切並鈞入聲)
補藻厭橘(鹽鐵論孝武帝平百越以為園圃而民皆丨丨)沙橘(韓彦直橘錄丨丨取其細而甘美或曰種之沙洲之)
(上故其味特珍)油橘(韓彦直橘錄丨丨皮似油飾之中堅而外黑)寄橘(芝田錄序韋蘇州丨丨詩云書後欲題三百顆)
(洞庭須待滿林霜後人多言率爾成章不知南朝有人於紙尾寄洞庭霜橘三百顆正用此事)老橘(西湖志餘強幾聖贈賈麟)
(詩丨丨殘鱸猶冇片心歘起洞庭舟)植橘(曹植有丨丨賦)松橘(羅隱詩丨丨蒼黃覆釣磯早年生計近年違)有
橘(歐陽修詩殘雪壓枝猶丨丨凍雷驚笋欲抽芽)剪橘(曹勲詩卑枝閒丨丨幽徑試尋花)桂橘(張拭詩還尋丨丨頌)
(惜别仲宣樓)洛橘(文始真經地不能丨丨汶貉是以聖人不違俗)
封君橘(周昂詩千株何處丨丨丨二頃誰家負郭田)
補註凍橘(橘譜丨丨其顆如常橘之半著子甚繁)塌橘(橘譜丨丨壮大而偏其南枝之向陽者外綠而心甚紅經)
(春味亦極甘美瓣大而多液)
溢(唐韻夷質切集韻韻會正韻弋質切並音逸)
補藻洊溢(齊書武帝紀比霖雨過度水潦丨丨京師居民多離其弊遣中書舍人二縣官長隨宜賑賜)沸溢(抱朴)
(子味淡則加之以鹽丨丨則增水而滅火)大溢(文子江河之丨丨不過三日)崩溢(天禄閣外史天以薄蝕為疾地以丨)
(丨為疾)潦溢(錦帶書濯枝遷而丨芳槿茂而發榮)皆溢(太平御覧苟能通隂陽之氣逹水泉之流以四海為歸者)
(丨丨也)神溢(柳毅傳有一人披紫裳執青玉貌聳丨丨立於洞庭君之側君謂毅曰此錢塘君也)謐溢(張九齡荔枝詩)
(肇氣含滋芬敷丨丨)渤溢(元稹樂府鯨歸穴兮丨丨鰲載山兮低昂)演溢(侯喜漣漪濯明月賦水假當其丨丨月縱思其)
(滌濯)綠溢(耿湋甘泉詩丨丨涵千仞清泠飲萬家)自溢(韓偓詩夜戶不扃生茂草春渠丨丨浸花園)寒溢(晁說)
(之詩青天冥冥星益疎光芒丨丨千山白)沾溢(晁公遡暑賦炎光下射膚澤丨丨)乳溢(尤袤遊張公洞詩白雲何時横)
(丨丨或自滴)潏溢(劉子翬溽暑賦熚炥烜烈兮滋熾&KR0837;湧丨丨兮驟驚)溝溢(陸游詩丨丨池魚出天低塞雁征)
波中溢(李德裕憶重臺芙蓉詩芙蓉含露時秀色丨丨丨)
補註盛溢(後漢書光武帝紀會大雷風屋瓦皆飛雨下如注&KR1591;川丨丨)危溢(宋書武帝紀義熙十四年六月受相)
(國宋公九錫之命令曰孤以寡薄負荷殊重守位奉藩丨丨是懼)泛溢(宋書文帝紀元嘉十八年夏五月癸巳於交州置宋)
(熙郡是月沔水丨丨劉迎河防行南州一雨六十日所至州原皆丨丨)井溢(周書異記昭王二十四年甲寅四月八日江河)
(泉池汛漲丨皆丨出宫殿人舍山川大地咸悉震動其夜即有五色光氣入貫太微徧於西方佛生即當此年)
瑟(唐韻所櫛切集韻韻會正韻色櫛切並音璱)
補藻取瑟(論語將命者出戶丨丨而歌)制瑟(魏書樂志伏羲弦琴農皇丨丨)東瑟(潘岳西征賦恥丨丨之偏)
(鼔提西缶而接刃)援瑟(鮑溶詩憑觴散煩襟丨丨清夜拊)千瑟(孟郊詩若調丨丨絃未果一曲諧)楚瑟(孟郊)
(詩曉淚滴丨丨夜魄送吳鄉又郡齋敞西清丨丨驚南鴻)素瑟(楊億詩天迥飈輪度宵殘丨丨希孫復詩清樽丨丨宜先賞明)
(夜隂晴未可知)擕瑟(郭祥正詩遊子牽衣攔道飲美人丨丨上樓彈)佳瑟(劉敞詩丨丨譜新聲瑤音邈超越)風瑟
(高似孫詩雲璈丨丨自宫商天聲清越非人世)揮瑟(方岳詩丨丨發哀彈夜寂山蒼蒼)好瑟(張養浩詩久知丨丨吹竽)
(拙每笑還珠買櫝非)朱瑟(高啟聞早蛩賦促素機之惰工亂丨丨之哀調)布瑟(王世貞金魚賦鱗奕奕而垂錦沬霏霏而)
(丨丨)揄瑟(顧起元元夕賦撫筝丨丨之家鼎食鐘鳴之里)
檀為瑟(慎子公輸子巧用材也不能以丨丨丨)一弦瑟(淮南子以水和水不可食丨丨之丨不可聽)顔回
瑟(盧仝詩孔子怪責丨丨丨野夫何事蕭君筵)瑤匣瑟(李賀詩風桐丨丨丨螢星錦城使)鏗爾瑟(洪咨䕫詩)
(一聲丨丨丨沂水綠粼粼)
補註蕭瑟(宋書傳亮傳風丨丨以陵幌霜溰溰而被墉)瑤瑟(陸機詩佳人理丨丨王棨凉風至賦磨玉蟾而月色)
(初瑩泛丨丨而商絃乍新)
膝(廣韻集韻韻會正韻並息七切音悉)
補藻繇膝(爾雅釋名丨丨以下曰揭丨丨以上曰涉)代膝(賈誼新書晉師伐虢虢公出奔至澤中時饑勌甚乃枕御)
(者膝而臥御者以塊丨其丨而去虢公因餓死)耎膝(太玄經次三丨其丨守其節)搘膝(朝野僉載監察御史李嵩李全)
(交殿中王旭京師號為三豹每訊囚必以碎瓦丨丨)一膝(拊掌錄黃魯直在荆州聞東坡下世士人往弔之魯直兩手抱丨丨)
(起行獨步)踰膝(曲洧舊聞頭有二毛好種桃立不丨丨好種橘)閤膝(陳造詩搘頭丨丨高舂卧黃嬭青奴共此樓)席
膝(張之象叩頭蟲賦高則抗首卑乃丨丨體貌多端從義所即)
脱頭於膝(異苑夏侯元為司馬景王所誅宗人為之設祭見元來靈坐上丨丨丨丨)
補註鶴膝(北齊書顔之推傳授犀函與丨丨建飛雲及艅艎)枕膝(傳燈錄襄陽龐居士將入滅州牧于公頔問疾)
(居士謂之曰但願空諸所有慎勿實諸所無好住世間皆如影響言訖丨公丨而化)
匹(唐韻譬吉切集韻韻會正韻僻吉切並品入聲)
補藻三匹(後漢書蔡彤傳顯宗既嘉其功又美彤清約拜日賜錢百萬馬丨丨衣被刀劍下至居室什物大小無不悉備)
誰匹(齊書武帝紀英風獨舉素王丨丨功隱於當年道深於日月)端匹(舊唐書憲宗紀詔昭洗王承宗復其官爵待之)
(如初諸道行營將士兵賜物二十八萬四百三十丨丨又食貨志元和十六年改配丨丨斤兩之物為税額)段匹(舊唐書憲)
(宗紀以錢重貨輕出庫錢五十萬貫令兩常平倉收市布帛每丨丨於舊估加十之一)倫匹(大唐西域紀却比羅伐窣堵國)
(太子伎藝多能獨拔丨丨沈佺期詩有風自扶搖鼔盪無丨丨)鼠匹(羅隱兩同書雖蛤因雀化而蛤不與雀遊鴽自鼠為而鴽)
(不與丨丨)五匹(樂府焦仲卿妻辭三日斷丨丨大人故嫌遲)莫匹(陶拱天晴景星見賦不然者何為效靈丨丨具美無)
(雙)盈匹(張何文君濯錦賦乍離披而成段或煥爛而丨丨)七匹(杜甫觀曹將軍畫馬圖引其餘丨丨亦殊絶迥若寒)
(空動煙雪)作匹(秦韜玉詩祗恐輕梭難丨丨豈辭纖手遍生胝)八匹(蘇軾題韓幹馬詩後有丨丨飲且行微流赴吻若有)
(聲)戀匹(任士林翰音賦慕鳳凰之丨丨仰鷹鸇而護雛)下匹(葉適蜂兒榧歌昔日取急欲高比今我細論翻丨丨)喪
匹(楊弘真一鶚賦介然直下固不可以同群邈矣獨翔諒有殊於丨丨)綃匹(何景明織女賦卷丨丨之繽紛兮斂容輝於雲)
(閨)
黃鳥匹(徐勉旦出新亭詩香藹楓樹林參差丨丨丨)不滿匹(李白詩十日丨丨髩蓬亂如絲)桃杏匹
(梅堯臣詩何為愛此花曾非丨丨丨)伯仁匹(程俱詩豈無車公語顧非丨丨丨)
補註萬匹(後漢書袁紹傳瓚兵三萬列為方陳分突騎丨丨翌軍左右其鋒甚銳宋書周朗傳凡自淮以北丨丨為市從)
(江以南千斛為貨)正匹(宋書孝武文穆王皇后傳今義絶傍和虔恭丨丨)對匹(宋書庾悦傳男不被養女無丨丨逃)
(亡去就不避幽深)
述(廣韻集韻韻會正韻並食律切音術)
補藻傳述(漢書百官公卿表易敘宓羲神農黃帝作教化民而丨丨其官又律歷志歷數之起上矣丨丨顓頊命南正重)
(司天火正黎司地)亟述(齊書張敬兒傳元徽末德埶亡禋祀足下備聞無待丨丨)曲述(文心雕龍詳夫漢來雜文名號)
(多品𩔖聚有貫故不丨丨)敘述(集賢記注趙玄默才比丘明學兼儒墨丨丨微婉講論道德)嘆述(司馬懿與諸葛亮書)
(黃公衡快士也每坐起丨丨足下不去口實)攸述(惕炯老人星賦稽元命之丨丨按星經之所紀)輕述(張說鄴公園池)
(餞韋侍郎序陸生何幸暫遊朝宰之間商也斐然丨丨國風之序)下述(來鵠聖政紀頌君劬臣勞上討丨丨)七述(晁補)
(之丨丨序予嘗𫉬侍於蘇公蘇公為予道杭之山川人物雄竒秀麗夸靡饒阜名不能殫者且稱枚乘曹植七發七啟之文以謂引)
(物連𩔖能究情狀退而深思倣其事為丨丨意者述公之言而非作也)
瞿童述(唐書藝文志溫造丨丨丨一卷)莫斯述(陸雲寒蟬賦序昔人稱雞有五德而作者賦焉至於寒蟬才齊其美)
(獨未之思而丨丨丨)
補註褒述(宋書孝武帝紀詔曰仲尼體天降德維周興漢經緯三極冠冕百王爰自前代咸加丨丨典司失人用闕宗祀)
孫述(隋書李德林傳韓信彭越深明帝子之符丨丨隗囂妙識真人之出)
慄(廣韻集韻韻會正韻並力質切音栗)
補藻不慄(莊子登高丨丨入水不濡入火不熱)仡慄(孟郊詩一尺月連戶丨丨如劍飛)凄慄(韓維詩颯然夜)
(氣變丨丨連披短褐曳顛倒)自慄(孔平仲詩唯憂倦或止視此頗丨丨)
毛髮慄(孟郊詩古駭丨丨丨險驚視聽乖)見者慄(歐陽修詩横身當衆怒丨丨旁可丨)虎豹慄(司馬光咏)
(懷素書詩烈火燒林丨丨丨疾雷裂地龍蛇驚)
補註膽慄(司空圖月下留丹竈序吾知挾邪依以冒進者亦當丨丨自廢)心慄(陸游詩明朝就視丨尚丨腥風卷地)
(雷霆奔)
黜(唐韻丑律切集韻韻會敕律切並音怵)
補藻坐黜(漢書王尊傳二卿丨丨羣盗寖強當此之時有能捕斬不愛金爵重賞宋史陳遘傳劾越州王仲薿糾市民造)
(金茶器減直買軍粮券而以私錢取之仲薿丨丨)稍黜(後漢書隗囂傳帝知囂欲持兩端不願天下統一於是丨丨其禮正)
(君臣之儀)嗤黜(晉書懷帝愍帝紀論若夫文王日旰不暇食仲山甫夙夜匪懈者蓋共丨丨以為灰塵矣)左黜(宋書廬江)
(王禕傳昔忝江州無稱被徵前莅會稽以辠丨丨)暮黜(唐書薛登傳景雲中為御史大夫僧慧範怙太平公主勢奪民邸肆)
(官不能直登將治之或勸以自安答曰憲府直枉朝奏丨丨可矣遂劾奏反為主所構)一黜(潘岳西征賦無柳李之直道佐)
(士師而丨丨)不黜(潘岳西征賦任好綽其餘裕獨引過以歸已明三敗而丨丨卒陵晉以雪恥)未黜(梁武帝移京邑)
(檄元惡丨丨天邑猶梗)咸黜(柳宗元龍安海禪師碑於是北學於惠隱南求於馬素丨丨其異以蹈乎中)陟黜(石介)
(慶歷聖德頌序皇帝退奸進賢發於至聰動於至誠奮於睿斷見於剛克丨丨之明賞罰之公也)
時王黜(春秋桓公二年滕子來朝胡傳隱公末年滕稱侯爵距此三歲爾乃降而稱子者先儒謂為丨丨所丨也)一言
黜(春秋序夫子因魯史之有失據周經以正褒貶一字所嘉有同華衮之贈丨丨所丨無異蕭斧之誅所謂不怒而人威不賞而)
(人勸實永世而作則歴百王而不朽者也)武夫黜(抱朴子干戈雲擾則文儒退喪亂既平則丨丨丨)
補註抑黜(宋書沈懷文傳孝建以來丨丨諸弟廣陵平後復欲更峻其科)
蹕(廣韻卑吉切集韻韻會正韻壁吉切並音必)
補藻曉蹕(陳書南康王子方泰傳金門旦起玉輿丨丨百司馳騖千隊騰驤)頻蹕(遼史景宗紀保寧七年夏四月)
(辛亥射柳祈雨如丨丨淀清暑)艾蹕(任昉表草纓丨丨民不能犯)凝蹕(李義甫詩沸鼓喧平陸丨丨靜通逵)輿蹕
(林琨衆賦則有大樂鼔吹聖人丨丨備禮而制乘時而出)還蹕(陳襄郊祀慶成詩皇帝丨丨千乘萬騎雷動天旋臣民欣慰)
廵蹕(俞安期衡岳賦粤自軒遊之駕虞丨之丨)
補註移蹕(宋史禮志紹興元年詔丨丨臨安府)
弼(唐韻房密切集韻韻會正韻薄密切並頻入聲)
補藻聿弼(南史張纘傳纘從兄聿及弼愚短湘東王在坐問纘曰丈人二從丨丨藝業何如纉曰下官從弟雖並無多猶)
(賢殿下之有衡定舉坐愕然)帝弼(北夢𤨏言李德裕幼神俊武相元衡謂曰吾子所嗜何書德裕不應吉甫歸責之德裕曰)
(武公身為丨丨不問理國隂陽而問所嗜書其言不當所以不應)得弼(石介慶歷聖德頌予晚丨丨予心弼悦弼每見予無)
(有私謁以道輔予弼言深切)賚弼(方君玉龍虎榜賦或降神於山岳或隱迹於湖江乃植鰭而佐治亦獵熊而興邦惟君心)
(之渴賢斯天意之丨丨非同氣之相求豈鬻名而自失)
仲淹弼(石介慶歷聖德頌序如丨丨丨實為不世出之賢又頌維丨丨丨一䕫一契)
七(唐韻親吉切集韻韻會正韻戚悉切並音桼)
補藻加七(趙之傑除夜詩夜半拊枕嘆半百又丨丨)一七(雲笈七籖耳鳴咒以手指捻耳門丨丨過畢當覺面熱即)
(佳候也)
分為七(漢書諸侯王表齊丨丨丨趙分為六梁分為五淮南分為三)改懸七(隋書盧賁傳至周武帝復丨丨丨以)
(林鐘為宫)御厨七(五代史晉家人傳舉族從帝而北以宫女五十宦官三十東西班五十醫官一控鶴官四丨丨丨茶酒司)
(三儀鸞司三六軍士二十人從)體分七(郭璞山海經圖贊子夜之尸丨丨成丨)覺枝七(梁簡文帝釋迦佛像銘信)
(根有五丨丨云丨)
補註用七(隋書盧賁傳周武克殷得鶉火天駟之應其音丨丨)五七(天祿閣外史韓王聞二姬死謂徵君曰寡人雖)
(有畫眉之妾丨丨卷髻之女二八亦無以為也)四七(梁簡文帝法寶聫璧序想兼二八知微知彰將稱丨丨如貔如虎)三
七(閻伯璵函谷關賦建瓴百二之國扼喉丨丨之路)什七(戴表元詩此時殘暑尚丨丨瀟洒幸為清蚊蝱)
二十七(禮記天子三公九卿丨丨丨大夫八十一元士)
叱(唐韻集韻韻會正韻並尺栗切音䲧)
補註驅叱(宋書周朗傳至有列軿以遊遨飾兵以丨丨不亦重甚哉)
瞋目叱(隋書盧賁傳高祖潛令賁部伍仗衛賁嚴兵而至衆莫敢動出崇陽門至東宫門者拒不答賁諭之不去丨丨丨之)
(門者遂却)張目叱(隋書宇文述傳左衛將軍張瑾與述評議偶不中意述丨丨丨之瑾惶懼而走)
蝨(唐韻所櫛切集韻韻會正韻色櫛切並音瑟)
補藻有蝨(商子淫則丨丨有蝨則弱東觀漢紀馬援征潯陽山賊上書曰除其竹木譬如嬰兒頭多蟣蝨而剃之蕩然蟣)
(蝨無所復附書奏上大悦因敕小黃門頭丨丨者皆剃之姚合詩瘡頭梳丨丨)齧蝨(南唐書孫忌傳忌與高輦同事秦王從容)
(從容敗忌亡命至正陽未及渡追騎奄至疑其狀偉異睨之忌不顧坐淮岸捫弊衣丨丨追者乃捨去)狼蝨(雲谿友議李筌)
(注隂符經至禽之制在氣懵然不解忽夢烏衣人教之云丨丨齧鶴以小制大在氣不在形)龍蝨(泉南雜志泉州有丨丨如)
(牛糞上蟲似黑而薄劈殼食之小有風味)鐵蝨(太平御覽天地至大而不見者銳精於丨丨也)魚蝨(物𩔖相感志魚瘦而)
(生白點者名丨丨用楓樹皮投水中即愈)辨蝨(長公外紀秦少游私告佛印曰適與坡會丨丨之所由生坡曰生於垢膩愚謂)
(成於綿絮兩疑不釋將决於吾師明日若問可答以生自綿絮容勝後當作䬪飥會)頌蝨(墨客揮犀王荆公禹玉熙寧巾同在)
(相府一日同侍朝忽有蝨自荆公襦領而上直緣其鬚上顧之笑公不自知也朝退禹玉指以告公公命從者去之禹玉曰未可輕)
(去輙獻一言以丨丨之功公曰如何禹玉笑而應曰屢遊相鬚曾經御覽荆公亦為之解頤)烹蝨(宋玉小言賦丨丨腦切蟣)
(肝)老蝨(釋貫休詩蹤跡諸峯匝衣裳丨丨多)裩蝨(梅堯臣詩脬尿既懶溺丨丨唯欲烘)烘蝨(王安石有丨丨詩司)
(馬光有和王安石丨丨詩)罵蝨(楊維楨有丨丨賦)嫉蝨(楊維楨罵蝨賦序昔玉溪生荆舒老人先後為丨丨之作而未)
(有指斥是物者豈其潛於昔而出於今抑其幸見漏於指斥也)捉蝨(文徵明丨丨詩老妻為丨丨略與捕賊同)一蝨(法苑)
(珠林雜心論云七嚮遊塵成一蟣七蟣成丨丨)
衣中蝨(三國典略劉慤嘗有飛書謗毁梁王王怒曰劉慤似丨丨丨必須掐之)瘤出蝨(稽神錄浮梁李生背起如)
(盂痒不可忍人皆不識醫士秦德立云此蝨瘤也以藥敷之一夕丨破丨丨斗餘即日體輕但小竅不合時時蝨出無數夷堅志臨)
(川有人頰生丨一醫剖之丨丨無數最後出二大蝨一白一黑頓愈亦無瘢痕)
補註蟣蝨(史記韓世家蘇代謂秦太后弟芉戎曰公叔伯嬰恐秦楚之内丨丨也公胡不為韓求質於楚)嚼蝨(東坡)
(雜志今年收大麥二十餘石賣之價甚賤而秔米適盡故日夜課奴婢以為飯嚼之嘖嘖有聲小兒女相調曰是丨丨子)
悉(廣韻集韻韻會正韻並息七切音膝)
補藻鑒悉(宋書謝晦傳陛下春秋方富始覽萬機民之情偽未能丨丨)能悉(張九齡荔枝賦伊醇淑之無凖非精)
(言之丨丨)
補註周悉(齊書王敬則傳敬則名位雖達不以富貴自遇接士庶皆吳語而殷勤丨丨)該悉(梁書庾承先傳玄經)
(釋典莫不丨丨九流七略咸所精練)
謐(唐韻彌必切集韻韻會正韻覓畢切並音密)
補藻寂謐(漢武帝内傳内外丨丨)抑謐(抱朴子含金懷玉丨丨華辨)謐謐(李賀詩丨丨厭夏光商風道清)
(氣)
清江謐(徐勉旦出新亭詩攬轡且徘徊復值丨丨丨)
補註寧謐(周書文帝紀魏帝報曰朕所以垂拱九載實資元輔之力俾九服丨丨誠賴翊贊之功)
术(唐韻集韻韻會並直律切音炢)
補藻舂术(釋清珙詩木臼秋分丨白丨)
補註煮术(黃庭堅感春詩聞道無米舂丨丨學辟穀戴復古詩山童懶慣勞呼喚自拗枮松丨丨湯)
軼(廣韻夷質切集韻韻會正韻弋質切並音佚)
補藻可軼(張九齡荔枝賦未玉齒而殆銷雖瓊漿而丨丨)功軼(林益五星同色賦惟聖御極兮惟德動天神超象表)
(兮丨丨帝先)
詰(唐韻去吉切集韻喫吉切並音蛣)
補藻苦詰(論衡不出横難不得縱說不發丨丨不聞甘對)偏詰(抱朴子丨丨其短則觸物無可)次詰(大唐西域)
(記二三博物衆中丨丨莫不挫其銳頽其名)傲詰(北夢𤨏言宣皇好微行溫庭筠遇於逆旅丨然丨之曰公非長史司馬之)
(流帝曰非也又曰得非六參簿尉之𩔖帝曰非也)
未易詰(宋書顧覬之傳至如神仙所序天竺所書事雖難徵理丨丨丨)曾參詰(天中記石雲考從容謂宋子俊曰吾)
(與子不及郭生辟諸由賜不敢望回也今卿言稱宋郭此西河之人疑卜商於夫子者也若遇丨丨之丨將何辭以答乎)不敢
詰(聶夷中詩走馬踏殺人街吏丨丨丨)
帙(廣韻直一切集韻韻會正韻直質切並音秩)
補藻殘帙(韋應物詩托鄰素多欲丨丨猶見束)素帙(張耒詩焚香展丨丨持珠諷妙言)圖帙(孔平仲詩歲時)
(會親賓左右列丨丨)縑帙(劉弇詩庶可老丨丨傅爕詗勦蠧魚露布氤氲到處肯教丨丨尚蜂屯馥郁紛乘忽覩縹緗皆獸散)
滿帙(周必大詩銀管題詩紛丨丨金釵度曲儼分行)晩帙(范成大詩竹色侵丨丨泉聲潄嵌根)展帙(俞安期衡岳賦)
(丨丨披圖擊鞠博奕黃虞龍逐蠧魚文家世鄴架匪朝伊夕縹緗浩麗牙籖丨丨)典帙(傅爕詗白蟫檄乃遣司書小史畢羣)
(醜於掌握之中丨丨長鬚勦衆奸於排擊之下)
誰能帙(杜甫詩書亂丨丨丨杯乾可自添)詩成帙(劉禹錫詩别後丨丨丨擕來酒滿壺)未終帙(劉永之詩)
(披覽丨丨丨繁絲浩盈襟)
戍(唐韻辛韋切集韻韻會正韻雪律切並音恤)
補藻丑戍(易林丨丨亥子饑饉所生隂為暴客水絶我食)入戍(尚書考靈曜夏日出於寅丨於丨)忌戍(齊民)
(要術小麥丨丨大麥忌子除日不中種)用戍(東都事略太祖本紀有司言國家受周禪周木德木生火當以火德王色尚赤)
(臘丨丨)茶戍(雞林𩔖事方言茶匙曰丨丨襪曰背戍)背戍(見上)
佶(唐韻巨乙切韻會極乙切正韻激質切並音吉)
補藻愼佶(司馬光詩綢直老龍鬚丨丨修蛇尾)
櫛(唐韻阻瑟切集韻韻會正韻側瑟切並音節)
補藻假櫛(劉子人目短於自見故借鏡以觀形髮拙於自理必丨丨以修束)細櫛(太平御覽法不明則𩔖於丨丨)
(細櫛則苛慝生也)為櫛(玉笑零音酷刑丨丨則蟣落黔黎陳樵瑇瑁賦或擬通犀而鏤梳希粤象以丨丨)一櫛(韋應)
(物詩亂髮思丨丨垢衣思一浣又累日曾丨丨對書常懶讀)晩櫛(白居易新磨鏡詩衰容常丨丨秋鏡偶新磨)少櫛
(梅堯臣詩吾兒久失恃髮總仍丨丨)
光比櫛(皮日休詩下有水府君貝闕丨丨丨)孰與櫛(戴復古詩衣破誰與紉髮垢丨丨丨)
補註典櫛(隋書后妃傳開皇二年著内官之式三曰尚服掌服章寳藏管司飾三人掌簪珥花嚴丨丨三人掌巾櫛膏沐)
暱(唐韻集韻韻會正韻並尼質切音匿)
補藻燕暱(劉鳳清暑賦莊服氣而色矜辭泆志於丨丨)
窒(唐韻集韻韻會並陟栗切音挃)
補藻音窒(許雲封傳竹生雲夢之南鑒在柯亭之下以今年七月望前生明年七月望前伐過期不伐則其丨丨未期而)
(伐則其音浮)
必(唐韻卑吉切集韻韻會正韻璧吉切並音畢)
補藻何必(論語今之成人者丨丨然離騷苟中情其好修兮又丨丨用夫行媒抱朴子自敘晩又學七尺杖術可以入白)
(刃取大戟然亦是不急之末學知之譬如龍角鳳距丨丨用之左思招隱詩丨丨絲與竹山水有清音)
勝之必(史記張儀傳儀說魏王曰楚雖有富大之名而實空虚其卒雖多然而輕走易北不能堅戰悉梁之兵南面而伐楚)
(丨丨丨矣)刑罰必(管子故明法曰百官論職非惠也丨丨丨也)節士必(太元經赤石不奪丨丨之丨註石不可奪)
(堅丹不可奪赤猶丨丨之丨專也)賞罰必(潛夫論賢智集則隂謀得丨丨丨則士盡力)其飛必(東都事略曹瑋)
(傳李繼遷死其子德明請命於朝瑋曰德明野心今不急折其翼而長養之丨丨丨矣)久矣必(祖無擇詩青山有獨往吾)
(志丨丨丨)
補註難必(宋書臨川王道規傳率諸軍攻謙諸將佐皆固諫曰今遠出討謙其勝丨丨)可必(宋書蔡興宗傳四方)
(雲合而人情更安以此卜之清蕩丨丨)
姪(廣韻直一切集韻韻會正韻直質切並音秩)
補藻姑姪(隋書禮儀志繁省不同質文異世臨城公夫人於妃既是丨丨宜停省大唐新語則天以武承嗣為左相李昭)
(德奏曰不知陛下委承嗣重權何也則天曰我子姪委以心腹耳昭德曰若以丨丨之親何如父子何如母子)女姪(柳毅傳錢)
(塘君謂毅曰丨丨不幸為頑童所辱賴君子信義致達遠冤饗德懷恩詞不諭心)生姪(張祜送外甥詩衰年丨丨少惟爾最)
(關心)
重表姪(杜甫有送丨丨丨王砅評事使南海詩)
補註弟姪(宋書謝晦傳分留丨丨並侍殿省杜荀鶴詩丨丨鞭牛傍隴耕)兒姪(魏書李訢傳給事高讜子祐尚書段)
(霸丨丨等以為浩阿其親戚言於恭宗)孤姪(陳書王元規傳梁時山隂縣冇暴水流漂居宅元規惟有一小船倉卒引其母)
(妹並丨丨入船自執檝棹而去留其男女三人閣於樹杪及水退𫉬全時人皆稱其至行)
蛭(唐韻之日切集韻韻會正韻職日切並音質)
補藻蜍蛭(隂符經註丨丨齊魚)田蛭(寰宇記葛洪山在德化相傳葛仙翁曾遊此山有晉石泉碑仙翁見丨丨害人)
(為書符籙於石置田畔蛭害旋止石刻見存)
苾(唐韻毗必切集韻薄必切並音邲)
補藻芻苾(王栢詩饑來噍丨丨)幽苾(釋永頤詩地凉艷草生丨丨)
嫉(廣韻奈悉切集韻韻會正韻昨悉切並音蒺)
補藻釋嫉(來鵠聖政紀頌序史臣者是當國之鏡千億代之眉目也因窺穆宗實錄得解憤丨丨於立史官為聖政紀者)
(追而誦出其事以鑒今之廷列)皆嫉(方干詩俗人丨丨謝臨川又才因出衆人丨丨勢欲摩霄自不知)
衆女嫉(離騷丨丨丨余之蛾眉兮謠諑謂余以善淫趙秉文詩蛾眉丨丨丨反謂知名譽)
唧(廣韻資悉切集韻韻會正韻子悉切並音堲)
補藻土唧(劉弇詩沙吚丨丨亂人眼分曹豈止魚蝦稠)
鷸(廣韻餘律切集韻允律切韻會正韻以律切並音聿)
補藻白鷸(范子計然者蔡丘濮上人晉之公子姓莘氏字文子博學無所不通范蠡知其賢人卑身事之請受道藏於石)
(室乃刑丨丨以盟馬)怪鷸(吳萊詩縱爾竒文聚丨丨政如絶力鞭神羬)
江邊鷸(曹文晦詩水沒丨丨丨)
蓽(集韻壁吉切音必)
補註圭蓽(宋書文帝紀其宰守稱職之良丨丨一介之善詳悉列奏勿或有遺)衡蓽(宋書戴顒傳詔曰戴顒志託丘)
(園自求丨丨恬静之操久而不渝)
肸(唐韻羲乙切集韻韻會正韻黑乙切並欣入聲)
補註仲遂叔肸(春秋僖公十六年三月壬申公子友卒疏季是其字友是其名猶名丨丨丨丨之𩔖皆名字雙舉)
佾(唐韻夷質切集韻韻會正韻弋質切並音逸)
補藻羽佾(宋書樂志夫鐘鼔既陳雅頌斯辨所以憓感人祗化動翔泳頃自金籥弛韻丨丨未凝正俗移風良在兹日)
四佾(獨斷公之樂六佾象六律也侯之樂丨丨象四時也)
繂(廣韻吕䘏切集韻韻會正韻劣戍切並音律)
補藻解繂(趙抃詩鳴鼙丨丨楊柳堤畫船中有東吳客)引繂(梅堯臣詩輸卒丨丨兮蓬首躶體劇縲囚)
帥(唐韻所律切集韻正韻朔律切並音蟀)
補藻牽帥(左傳襄公十年女既勤君而興諸侯丨丨老夫以至于此)
天子帥(漢書循吏傳蕭曹以寬厚静謐為丨丨丨註帥遵也)
潏(廣韻餘律切集韻允律切韻會正韻以律切並音聿)
補藻激潏(高適詩丨丨陵隄防東郡多悲辛)
委其潏(陳樵瑇瑁賦魁祿含漿丨丨丨嬴蜬&KR1748;蠹填其拗)
聿(唐韻余律切集韻允律切韻會正韻以律切並音遹)
補藻謐聿(南史張纘傳時纘從兄丨丨並不學問性又凡愚太子戲纘曰丈人丨丨皆何在纘從容曰纉有丨丨亦殿下)
(之衡定太子色慙)
馹(唐韻正韻人質切集韻韻會入質切並音日)
補藻青雲馹(元稹集有丨丨丨詩)
桎(唐韻之日切集韻韻韻職日切並音質)
補藻鉗桎(宋書顧覬之傳雖復丨丨羿奡思服巢許之情捶勒曾史言膺蹻跖之慮不然之事斷可知也)繞桎(陳書)
(傅縡傳聖人念丨丨之不脱愍黏膠之難離)不桎(莊子故其靈臺一而丨丨)解桎(抱朴子大川滔瀁則虬螭羣遊日就)
(月將則德立道備乃可以止夢乎丘旦何徒丨丨乎困蒙哉)
䫻(廣韻于筆切集韻韻會越筆切正韻以律切並音汨)
補藻㢠廻䫻(庾闡海賦於是百川輻輳四瀆横通丨丨決漭聳散穹窿)
晊(廣韻之日切集韻韻會職日切並音鑕)
補藻孔惟晊(舊唐書憲宗紀以文宣王三十八代孫丨丨丨襲文宣公)
泆(唐韻夷質切集韻韻會正韻弋質切並音逸)
補註淫泆(漢書地理志巴蜀廣漢西近邛莋馬旄牛民食稻魚俗不愁苦而輕易丨丨柔弱褊阸)
沕(廣韻美畢切音密)
補藻沕沕(顧璘祝融峯觀日出賦萬里乍近丨丨穆穆)
茁(韻會厥律切音橘)
藻煨茁(曾幾詩真成時夜卯丨丨想明年)新茁(陸游詩丨丨畦蔬經宿雨半開籬槿弄斜暉)
劙鞭茁(方岳詩象齒丨丨丨銀刀罾鱠材)蘭芽茁(釋惠洪詩幽尋忽見丨丨丨小立仍逢柿葉飄)
罼(廣韻卑吉切集韻韻會正韻壁吉切並音必)
補藻網罼(劉子翬詩丨丨人創禍)
㮿(唐韻卑吉切集韻壁吉切𩔖篇逼吉切並音必)
補藻楮㮿(俞安期衡岳賦其木則杉梓娑羅杜棃丨丨楓楢栗椶椿檜櫧㮨)
獝(廣韻况必切集韻休必切並音矞)
補藻狘獝(王尚絅風穴賦怖雞犬之丨丨兮又鶗鴂之無聲)
御定韻府拾遺卷九十三
