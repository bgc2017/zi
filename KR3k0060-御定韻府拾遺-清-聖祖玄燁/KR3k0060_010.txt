欽定四庫全書
御定韻府拾遺卷十目錄
上平聲十灰韻
灰恢魁隈回徊槐枚梅媒煤
瑰雷罍隤催摧堆陪杯醅嵬
推開哀埃臺苔該才材財裁
來萊栽哉災猜胎台顋孩悝
洄莓縗裴培坏駘傀煨桅能
䚡隗咍擡
磓獃鮠咳(以上增入)
欽定四庫全書
御定韻府拾遺卷十
上平聲十灰韻
灰(玉篇集韻𩔖篇呼回切唐韻呼恢切並音虺)
補藻薪灰(齊民要術夏月氊多無人卧上者預收𣙜柴燥丨丨入五月中羅灰徧著氊上厚五寸許卷束於風涼之處閣)
(置蟲亦不生)用灰(齊民要術漱生衣絹法以水浸絹令浸一日數度廻轉之六七日水微煮然後拍出柔肕潔白大勝丨丨)
煻灰(齊民要術作鯉魚脯法其魚草裹泥封丨丨中熝之去泥草以皮布裹之而槌之白如珂雪味又絶倫)薄灰(齊民)
(要術藏蕨法以丨丨淹之一宿出蟹眼湯淪之出熇内槽中可至蕨時)施灰(齊民要術藏梅瓜法先取霜下老白冬瓜去皮)
(取肉方正薄切如手板細丨丨羅瓜著上後以灰覆之)紅灰(王珪詩爐炭炧消金獸暖獨拈香筯撥丨丨)久灰(馮子)
(振十八公賦噓暝壑於丨丨吹綠波於既塵)
石礦灰(爾雅翼丨丨之丨能令馬落駒)葵根灰(齊民要術治羊疥燒丨丨為丨煮醋澱熱塗之以灰厚傳再上愈)
百慮灰(戴昺詩憂時丨丨丨)江陵灰(劉因詩一炬盡作丨丨丨)楮錢灰(袁桷詩落花風颺丨丨丨)
補註蜃灰(隋書南蠻林邑傳以磚為城丨丨塗之)吹灰(淮南子夫丨丨而欲無眯涉水而欲無濡不可得也)蒿
灰(齊民要術註河東染御黃法擣地黃根令熱灰汁和之攪勻取汁煮生絹熟晒乾染之柞柴桑薪丨丨等物皆得用)
畫遺灰(春秋文曜鈎楚有蒼雲如霓圍軫七蟠中有荷斧之人向軫而蹲於是楚唐史丨丨丨而雲滅故曰唐史之策上滅)
(蒼雲)重燃灰(袁朗詩詎知韓長孺無復丨丨丨)土與灰(李白詩遂令世上愚輕我丨丨丨)石成灰(李白)
(詩留歡若可盡劫丨乃丨丨)火作灰(姚合詩忍寒停飲待君來酒後凌凘丨丨丨又楊萬里詩看薪成火火成灰)
恢(唐韻苦回切集韻正韻枯回切並音魁)
補藻不恢(左傳武不可重用丨丨於夏家)重恢(李白詩台星再朗天網丨丨)
魁(廣韻苦回切集韻韻會正韻枯回切並音恢)
補藻九魁(楚詞訊丨丨與六神註北斗九星也)崴魁(司馬相如大人賦徑入雷室之砰磷鬱律兮洞出鬼谷之堀礨)
(丨丨)瑤魁(曾鞏詩丨丨精彩浮蒼龍)玉魁(梅堯臣詩仰看星宿正離離丨丨東指生斗威)范魁(史記趙世家嬴姓將)
(大敗周人於丨丨之西而亦不能有也)
隈(唐韻烏恢切集韻韻會烏回切正韻烏魁切並音煨)
補藻析隈(左傳秦人過丨丨註丨楚邑丨隱蔽之處)烏隈(遼史聖宗紀統和三年三月樞密奏契丹諸役戶多困乏)
(請以富戸代之上因閱諸部籍涅刺丨丨二部戸少而役重並量免之)岸隈(李嶠詠菊詩靃靡寒潭側丰茸曉丨丨揭傒斯)
(詩古縣依江次輕輿落丨丨)浦隈(唐闕名海上孤查賦波濤灌注同汨羅之洲渚川澤卑濕𩔖長沙之丨丨)亭隈(趙抃)
(詩滂葩浩艷滿丨丨當席芳樽醉看來)
左右隈(儀禮執弓以袂順丨丨丨註隈弓淵也唐書禮樂志千牛將軍北面張弓以袂順丨丨丨上再下一註弓丨丨丨謂)
(弓面上下以衣袂摩拭上面再下面一)衆流隈(班固西都賦丨丨之丨汧湧其西)九華隈(謝朓詩𤼵萼丨丨丨)
(開跗寒路側)灞陵隈(駱賓王詩白雲淮水外紫陌丨丨丨)二室隈(蘇味道詩藩戚三雍暇禪居丨丨丨)相鄰
隈(虞集詩結屋與子丨丨丨)大海隈(丁鶴年詩避亂移家丨丨丨)
回(玉篇胡瑰切唐韻戸恢切集韻韻會正韻胡隈切並音洄或作廻)
補藻利回(左傳動則思禮行則思義不為丨丨不為義疚)縱回(晉語君臣上下各厭其私以丨其丨)兇回(唐書)
(李德裕傳王守澄薦李訓使待詔德裕曰訓小人頃咎惡暴天下不宜引致左右帝曰人誰無過當容其改且逢吉嘗言之對曰逢)
(吉位宰相而顧愛丨丨以累陛下亦罪人也)千回(宋書禮志指南車宋順帝升明末齊王為相命造之焉車成使撫軍丹陽)
(尹王僧虔御史中丞劉休試之其制甚精百屈丨丨未嘗移變)駕回(錄異記勾龍弘道居梓潼山下廬墓年逾八十父母二墳)
(各生紫芝一莖僖宗幸蜀至其第坐庭中巨石上弘道尋作亭覆護丨丨又臨幸之頒賜錢帛衣物甚多)山回(庾信詩郭門未)
(十里丨丨已數重)客㢠廻(姚合詩荒館因花宿深山羡丨丨戎昱詩日暮雙林磬泠泠送丨丨許渾詩南浦花殘丨未丨)燒
回(王禹偁詩丨丨荒徑草猶斑)嶽㢠廻(馮子振十八公賦河捲丨丨川吟谷呻)
幾時回(李白詩故人建昌宰借問丨丨丨)日暮㢠廻(杜甫詩衰疾江邊卧親朋丨丨丨)北斗㢠廻(杜甫寄韋)
(氏妹詩春城㢠廻北斗郢樹發南枝又張謂夜宴詩丨丨丨新歲東園值早春)欲望回(劉商詩真性知無住微言丨丨丨)
到門回(姚合詩蟲移上階近客起丨丨丨)鵲影㢠廻(姚合詠鏡詩孤光長見鸞蹤在分處還因丨丨丨)夜始
回(姚合詩半年留醉待花開曉去迎春丨丨丨)到便回(姚合詩縣僻仍牢落遊人丨丨丨)海門㢠廻(盧肇題甘)
(露寺詩地從京口斷山到丨丨丨)草草回(張泌詠鵲詩人間樹好紛紛占天上橋成丨丨丨)斫營㢠廻(韓偓老將)
(詩雪密酒酣偷號去月明衣冷丨丨丨)挽得㢠廻(朱子詩珍重仙翁丨丨丨)
補註環回(梁書武帝紀詔曰朕思利兆民惟日不足氣象丨丨每弘優簡)天㢠廻(王粲浮淮賦旌麾翳日飛雲丨丨)
春㢠廻(劉長卿詩江南丨色丨白居易詩今夕未竟明夕催秋風纔往丨風丨余靖詩初到營陵丨始丨泱泱風物接梧臺)
鴈文回(駱賓王詩墉高龜望出水淨丨丨丨又雍陶渡桑乾河詩南客豈曾諳塞北年年為見鴈飛回)不知回(許渾)
(詩西湖清宴丨丨丨)不宿㢠廻(姚合詩多事經時别還愁丨丨丨)遠夢回(李中送朐山孫明府詩預愁别後相思處)
(月入閒窗丨丨丨又陸游詩客夢初回夜漏殘)溪鳥㢠廻(羅鄴詩暗香惹步澗花發晩景逼簷丨丨丨)
徊(廣韻戸恢切集韻韻會胡隈切正韻胡瑰切並音回)
補藻徊徊(甘泉賦徒丨丨以徨徨兮)
槐(集韻韻會胡隈切正韻胡瑰切並音回)
補藻古槐(劉攽詩璧門金闕倚天開五見宫花落丨丨)禁槐(蘇轍詩清曉近驚三殿啓翠華遙自九天來晨光稍)
(稍侵黃蓋瑞霧霏霏著丨丨)
枚(廣韻莫杯切集韻韻會正韻謨杯切並音梅)
補藻四枚(周禮考工記輪人弓鑿廣丨丨鑿上二枚鑿下丨丨)九枚(隋書禮儀志建華冠以鐵為柱卷貫大銅珠丨)
(丨祀天地五郊明堂舞人服之)數枚(岳陽風土記江岸沙磧中有冶鐡丨丨重千觔古人鑄鐵如燕尾相向中有大竅徑尺許)
(不知何用也)稠枚(傳亮登龍岡賦乘清流以汎濫翳丨丨而命仇)吐枚(盧照鄰反騷超班匹賈含鄒丨丨)伐枚
(杜甫雨詩蛟館如鳴杼樵舟豈丨丨)
十六枚(隋書音樂志漢成帝時犍為水濱得石磬丨丨丨)
補註十枚(舊唐書音樂志祀五方上帝樂章千里温風飄絳羽丨丨炎景勝朱千)
二百枚(西京雜記南越王獻高帝石蜜五斛蜜燭丨丨丨白鷴黑鷴各一雙高帝厚報遣其使)
梅(唐韻莫杯切集韻正韻模杯切韻會謀杯切並音枚)
補藻梅梅(禮記視容瞿瞿丨丨註丨丨猶昩昩)多梅(山海經靈山有木丨丨)茶梅(𩔖林新羅國多海紅即淺)
(紅山茶而差小自十二月開至二月與梅同時故名丨丨)墨梅(范成大梅譜後序近世始畫丨丨江西有楊補之者尤有名其)
(徒倣之者實繁)醋梅(筆談吴人多謂梅子為曹公以嘗望梅止渴也又謂鵝為右軍有士人遺丨丨與燖鵝作書云醋浸曹公)
(一甕湯燖右軍兩隻)浴梅(瓶史丨丨宜隱士)栽梅(花史嘉魚人陳從龍少嗜學每夜讀書至曙能詩環居丨丨倚樹而)
(卧)海梅(峩眉山志丨丨高僅三尺冬月開小花結實如櫻桃)官梅(杜甫詩東閣丨丨動詩興還如何遜在揚州高似孫)
(詩水際春風寒漢漠丨丨却作野梅開)露梅(元稹詩丨丨飄暗香)香梅(姚合詩就林燒嫩筍繞樹揀丨丨)稜梅
(陸游詩滿籃箭茁瑤簪白壓擔丨丨鶴頂殷)觀梅(朱子梅花賦序楚襄王遊乎雲夢之野丨丨之始華者愛之徘徊而不能)
(舍焉)訪梅(魏了翁有西郊丨丨詩)脆梅(劉詵詩紈扇晴嬉墮丨丨)魏梅(李俊民醉梨賦莫不愜丨丨之望快湯稼)
(之蘇)愛梅(王冕詩平生丨丨頗成癖踏雪行穿一雙屐)寫梅(楊東山梅花說丨丨形體是謂寫真傳梅性情是謂傳真)
樹無梅(田家五行梅實少秫亦少諺云丨丨丨手無杯)階下梅(鮑泉詩可惜丨丨丨飄蕩逐風㢠廻)玉鑑梅
(陸游詩雪消漸暖青鴛日冰解初横丨丨丨)領略梅(陸游詩喚船野渡逢迎雪擕酒溪頭丨丨丨)絳綃梅(郝經)
(詩汴梁宮中丨丨丨移向汴河隄上栽)
補註藏梅(禮記内則桃諸梅諸卵鹽疏謂桃菹梅菹即今之藏桃也丨丨也欲藏之時必先稍乾)楊梅(南史任昉)
(傳昉為新安太守郡有蜜嶺多丨丨舊為太守所採昉以冒險多物故即時停絶)落梅(風俗通五月丨丨風江淮以為信風)
尋梅(十二月燕遊次序正月玉照堂賞梅湖山丨丨)入梅(四時纂要閩人以立夏後逢庚丨丨芒種後逢壬出梅)嚼
梅(花史鐵脚道人常愛赤脚走雪中興𤼵則朗誦南華秋水篇丨丨花滿口和雪嚥之曰吾欲寒香沁入肺腑)植梅(祖秀)
(華陽宫記政和初作艮嶽於禁城之東鑿池為溪澗因其餘土而為山曰飛來峯腰徑百尺丨丨萬本曰梅嶺)苔梅(西湖志餘)
(孝宗過德夀宮起居太上留坐凉泉堂至石橋亭子看古梅太上曰丨丨有二種一種出張公洞一種出越上二種同時著花)探
梅(陳繼儒梅花樓記陳子曰吾嘗聞往年丨丨者過夀安寺中寺僧為遊客所困至析而為薪)
玉蝶梅(學圃餘疏京師許千戸家見盆中一綠萼丨丨丨梅之極品不知種在何處當詢而覓之)綠萼梅(曲洧舊聞)
(許洛中有江梅椒萼梅丨丨丨千葉黃香梅)
媒(廣韻莫杯切集韻韻會謨杯切並音枚)
補藻賤媒(戰國策蘇代曰周地丨丨為其兩譽也之男家曰女美之女家曰男美)三媒(易林德積不輕辭王釣耕)
(丨丨不已大福來成)亂媒(中說委任不一丨之丨也)神媒(路史女媧佐太昊禱於神祈而為女婦正姓氏職昏因通行媒)
(以重萬民之判是曰丨丨)
蓮為媒(蔡襄季秋牡丹賦桃有楥兮溪之曲丨丨丨兮澤之湄)爵禄媒(劉基詩謂是丨丨丨)
煤(玉篇廣韻莫杯切集韻𩔖篇韻會正韻謨杯切並音枚)
補藻桐煤(潛確𩔖書始興縣小溪中産石墨婦女取以畫眉名畫眉石按古者漆書之後皆用石墨以書大戴禮所謂石)
(墨相著則黑是也漢以後松烟丨丨既盛故石墨遂廢)市煤(馮子振十八公賦徙輿薪而街鬻樵爨撈斧蕨而丨丨䔫䔩)
第一煤(潛確𩔖書范丞相蓄一墨曰天關丨丨丨)
補註烟煤(天中記墨者黑也字從黑土墨者丨丨所成土之𩔖也古人灼龜先以墨畫龜然後灼之兆順食墨乃吉)松
煤(東坡記海南墨此墨吾在海南親作其墨與廷珪不相下海南多松丨多故丨富煤富故有所擇也梅堯臣詩當時詞人固不)
(少漫費紙扎磨丨丨)
瑰(唐韻公回切集韻韻會正韻姑回切並音傀)
補藻十圍瑰(歐陽詹詩楩柟丨丨丨松栢百尺堅)
雷(唐韻魯回切集韻韻會正韻盧回切並音罍)
補藻急雷(公羊傳震霆也謂丨丨為霹靂註雷疾而甚者為震震與霆皆謂之霹靂)烏雷(唐書地理志陸州玉山郡)
(縣丨丨)暴雷(南方草木狀五嶺之間多楓木歲久則生瘤癭一夕遇丨丨驟雨其癭暗長三五尺謂之楓人)初雷(初學)
(記師曠占曰丨丨從金門起上田旱下田熟)復雷(何遜詩卧聞丨丨響坐視重扄秘)擊雷(楊炯渾天賦或吐霧而蒸)
(雲或丨丨而奔電)
楚祠雷(杜甫詩九鑽巴噀火三蟄丨丨丨)響於雷(盧𤦺詩枕邊急浪丨丨丨)
補註桐雷(唐書于志寧傳世謂神農氏嘗藥以拯含氣而黃帝以前文字不傳以識相付至丨丨乃載篇册)成雷
(物理論積風丨丨王瑳詩流水倒丨丨)
吼作雷(李羣玉詩朝宗漢水接陽臺唅呀填坑丨丨丨)
罍(廣韻魯回切集韻韻會正韻盧回切並音雷)
補藻讌罍(余靖詩當時不俟交符印恨失嵐亭展丨丨)瓚罍(高似孫幽蘭賦彼釡礫之自珍兮有丨丨之獨刓)
補註酌罍(詩疏酌酒者當多丨丨少酌缾今缾之既盡矣而罍尚盈滿是為丨丨者之耻也)瓶罍(杜詩注洪嶠解)
(官嘆曰兒女滿眼歸無負滿船丨丨何益於我哉)
隤(唐韻杜回切集韻韻會徒回切並音魋一作頽)
補藻傾隤(諸葛亮表親小人遠賢士此後漢之所以丨丨也)倒頽(蔡邕青衣錄寒雪繽紛充庭盈階兼裳累鎮展)
(轉丨丨)如頽(曹植王仲宣誄經歷山河泣涕丨丨)墮頽(白居易短歌行人無根蒂時不駐朱顔白日相丨丨)衰頽
(梅堯臣詩雖愛千枝競繁密還嗟短髮已丨丨)
城屢頹(搜神記秦惠王使張儀築成都丨丨丨忽有大龜浮於江至東子城東南隅而斃儀以問巫巫曰依龜築之便就故)
(名龜化城)
催(廣韻集韻韻會並倉回切音崔)
補藻累催(常璩劉後主志吴遣中郎將張温來聘將返命百官餞焉惟别駕秦宓未往亮丨丨之温問曰彼何人也亮曰)
(益州學士者也及至荅問如響温大敬服)誰催(李山甫詩時序追牽從鬢改蟬聲酸急是丨丨)旋催(蘇轍詩晚日丨丨梨)
(棗熟)
四序催(蘇頲詩零落九原去蹉跎丨丨丨)白駒催(杜甫詩星霜元鳥變身世丨丨丨)後命催(杜甫詩貪)
(趨相府今晨發恐失佳期丨丨丨)客鬢催(杜甫詩直苦風塵暗誰憂丨丨丨)歸限催(劉長卿詩雖欲少留此其)
(如丨丨丨)時已催(韓愈詩春田可耕丨丨丨)不假催(張籍詩遠鎮承新命王程丨丨丨)把酒催(姚合迎春)
(詩亦知無處將詩請唯得終朝丨丨丨又楊基詩詩遲畏酒催)明夕催(白居易短歌行今夕未竟丨丨丨秋風纔往春風廻)
放牓催(梅堯臣詩振冠浣服無容久便見池門丨丨丨)擊鉢催(陳無己詩登高能賦屬吾儕不用傳杯丨丨丨姜特)
(立詩勁鋒久服穿楊妙鈍思深慙丨丨丨)暖律催(歐陽澈詩柳弄嬌黃丨丨丨臨溪約略笑殘梅)史課催(陸游詩慵)
(愁丨丨丨)暮笳催(陸游詩流年更著丨丨丨)故人催(范梈詩自是每為浮客累非關不受丨丨丨)侍臣催
(揭傒斯詩召試時蒙天語勞分題不待丨丨丨)
補註旅思催(駱賓王詩青陸春芳動黃沙丨丨丨)羽書催(沈佺期詩五原烽火急六郡丨丨丨)一年催
(暢諸詩更被丨丨丨)畫鼓催(白居易詩平鋪一合錦筵開連擊三聲丨丨丨)鴈聲催(姚合詩長年歸思切更值丨丨)
(丨)殘夢催(梁鍠詩丨丨曉翻丨)
摧(唐韻集韻並昨回切音漼)
補藻鋒摧(晉書王敦傳沈充自吴率衆萬餘人至與含等合充司馬顧颺說充曰今舉大事而天子已扼其喉情離衆沮)
(丨丨勢挫持疑猶豫必致禍敗今若决破柵塘因湖水灌京邑肆舟艦之勢極水軍之用此所謂不戰而屈人兵上策也)傷摧
(潘岳賦顧影兮丨丨)困摧(梅堯臣詩石君蘇君比盧籍以我待郊嗟丨丨)
足可摧(後漢書耿弇傳攻臨淄半日拔之入據其城張藍聞之大懼將其衆亡歸劇弇令軍中無得妄掠劇下須張步至乃)
(取之以激怒步步聞大笑曰以尤來大彤十餘萬衆吾皆即其營而破之今大耿兵少於彼又皆疲勞丨丨丨乎)古月摧
(李白詩長風挂席勢難回海動山傾丨丨丨)舊城摧(唐球巫山下詩細腰宫盡丨丨丨神女歸山更不來)萬仞摧
(王遒杞梁墓詩一呌長城丨丨丨杞梁遺骨逐妻回)艷斑摧(湯顯祖嗤彪賦圓腰纖而脅息丨丨丨而襞皴)
補註心摧(蘇武詩中丨愴以丨)
堆(廣韻集韻韻會正韻並都回切對平聲)
補藻過堆(韋莊峽程記急水丨丨余曾冒險下峽然舟人雖利之責之不敢下也)屋堆(蘇軾詩丨丨黃金斗量珠)
萬斛堆(晉書武帝紀泰始六年六月泰州刺史胡烈擊叛虜於丨丨丨力戰死之詔遣尚書石鑒與奮威護軍田章討之)
黃瓜堆(魏書穆帝紀六年城盛樂以為北都修故平城以為南都帝登平城西山觀望地勢乃更於灅水之陽丨丨丨築新)
(平城)牛心堆(舊唐書太宗紀貞觀九年夏閏月癸巳大總管李靖侯君集李大壳任城王道宗破吐谷渾於丨丨丨)負
米堆(一統志丨丨丨在海州子路負米養親處)綺羅堆(韓偓詩丨丨丨裏春風畔)北邙堆(梅堯臣詩莫計寒暄)
(與風雪古來黃土丨丨丨)船尾堆(梅堯臣詩是時不畏浪頭起到日定將丨丨丨)
補註一堆(李山甫詩霽色陡添千尺翠夕陽閑放丨丨愁)
陪(廣韻薄回切集韻韻會正韻蒲枚切並音裴)
補藻資陪(文獻通考監察御史王巖叟言復差鄉戸主管天下官物其於百姓無名之差占一切非理之丨丨悉用熙寧)
(新法禁之)將陪(沈約詩丨丨告成禮待此未抽簪)日陪(梅堯臣詩身作邑中吏丨丨丞相尊)
不可陪(李山甫詩謝公寄我詩清竒丨丨丨)禮容陪(唐無名氏詩多慙遠臣賤不得丨丨丨)登壇陪(趙延)
(康謝表堅壁以保近畿慨前功之俱廢丨丨而丨盛禮懷曩遇以自憐)毳裘陪(梅堯臣詩夜霰已先庭雪集單衣難與丨)
(丨丨)
補註家陪(魏書太祖道武帝紀周姬之末下凌上替陽德不暢議發丨丨)相陪(孟浩然詩手持銅鉢待丨丨)
杯(唐韻布回切集韻韻會晡枚切正韻晡回切並背平聲)
補藻罰杯(姚合詩相對題新什遲成舉丨丨)邀杯(梅堯臣詩青篾絡缾方出戶紅粧侑席已丨丨)粥杯(陸游)
(詩引睡須書卷支羸賴丨丨)毫杯(陸游詩墨試小螺看斗硯茶分細乳玩丨丨)橙杯(耶律楚材詩輕分茶浪飛香雪)
(旋擘丨丨破軟金)末杯(晉書段匹磾傳王浚遣督護王昌等率疾陸眷及弟文鴦從弟丨丨攻石勒於襄國勒敗還壘丨丨)
(追入壘門為勒所𫉬勒質丨丨遣使求和於疾陸眷)
鏡如杯(劉晝新論丨形丨丨以照西施鏡縱則面長鏡横則面廣非西施貌易所照變也)帝辛杯(張協七命承以)
(丨丨之丨)南浦杯(蕭彧詩含露東籬艷汎香丨丨丨)十旬杯(劉禹錫以鏡換酒詩把取菱花百鍊鏡換他竹葉丨)
(丨丨)不無杯(崔道融詩陶集篇篇皆有酒崔詩句句丨丨丨)沃愁杯(陳造詩半生障日手一笑丨丨丨)樂聖
杯(周必大詩至今皇側求賢席㡳事公銜丨丨丨)趙半杯(楊萬里對酒懷趙德莊詩舊日張三影今時丨丨丨自註德莊)
(對客不瀹茗傳觴半杯曰某名丨丨丨君知否)重碧杯(楊萬里詩丨丨丨中且拍浮)槲葉杯(陸游詩桑落香浮丨)
(丨丨)無何杯(張耒詩雖乏丨丨丨猶多未見書)朱提杯(張耒詩賴擕丨丨丨可具一飲費)睡餘杯(周紫)
(芝詩雲散香槽客未回月團重㵸丨丨丨)有此杯(元好問詩料理塵埃丨丨丨)
補註覆杯(宋書禮志行鄉射禮則公卿委貌冠以皂絹為之形如丨丨與皮弁同)
承月杯(梁簡文謝勅賚廣州塸啟淮南丨丨之丨豈均符彩西國浮雲之椀非謂瓌竒)永夀杯(韓𤦺詩戶大猶輕丨)
(丨丨)
醅(廣韻匹回切集韻韻會鋪枚切正韻鋪杯切並音胚)
補藻炊醅(李郢詩嫩茶重攬綠新酒略丨丨)醁醅(胡曾詩貪向姑蘇醉丨丨)
九醖醅(陸游詩輭飯三舂米醇醪丨丨丨)竹葉醅(陸游詩輭炊香甑桃花飯淺酌清樽丨丨丨)乍熟醅
(陸游詩屏護清吟硯缸鳴丨丨丨)
補註撥雪醅(陸游詩香生赭汗連錢馬光溢金船丨丨丨)縹玉醅(王仲旉南郊賦觴丨丨之丨)
嵬(集韻烏回切韻會魚回切正韻五回切並音巍)
補註嵬嵬(古艷歌南山石丨丨)
推(廣韻他回切集韻韻會正韻通回切並退平聲)
補藻解推(漢書韓信傳丨衣衣我丨食食我)四推(唐書百官志殿中監察分京城諸司及諸州為東西次一人知)
(西推次一人知東推以殿中侍御史第一人同知東推第二人同知西推號丨丨御史)東推(見上)西推(見上)横推
(宋史藝文志丨丨歷一卷)獨推(丁鶴年詩丨丨南郭為高士其識東陵是故侯)
不可推(詩旱既太甚則丨丨丨疏不可令之移去矣)下弗推(禮記上弗援丨丨丨疏不為民下所薦舉也)東
土推(晉書華譚傳譚素以才學為丨丨所丨)酒莫推(唐寅詩便是傷多丨丨丨)不待推(徐渭詩薇省垂魚丨)
(丨丨)
開(廣韻苦哀切集韻韻會丘哀切並音侅)
補藻能開(詩克開厥後箋有德哉文王也丨丨其子孫之基緒)並開(後漢書班彪傳彪復辟司徒王況府時東宫初)
(建諸王國丨丨白居易詩勸君買取東鄰宅與我衡門相丨丨劉商詠雙開蓮花詩菡萏新花曉丨丨濃粧美笑面相偎)肇開
(隋書盧思道傳泰運丨丨四門以穆)横開(駱賓王詩雲氣丨丨八陣門橋影遥分七星勢)未開(杜甫詩浦帆晨初發郊扉)
(冷丨丨姚合詩春色三千里愁人意丨丨郭震詩半欲離披半丨丨)披開(舒元輿牡丹賦淑日丨丨照曜酷烈)剪開(趙抃)
(詩為愛東園四照亭丨丨繁木快人情)斫開(梅堯臣詩郎官博士留車騎擁蔽修篁為丨丨)智開(史記秦本紀厲共公)
(二十四年晉亂殺智伯分其國與韓趙魏二十五年丨丨與邑人來奔註丨丨智伯子)
一囷開(晉書劉驎之傳嘗採藥至衡山深入忘反見有一澗水水南有二石囷一囷閉丨丨丨水深廣不得過欲還失道遇)
(伐弓人問徑僅得還家)九韶開(李嶠詩宸心千載合睿律丨丨丨)瑞檢開(李嶠詩七萃鑾輿動千年丨丨丨)
重叠開(駱賓王詩靈芝紫檢參差長仙桂丹花丨丨丨)鳥谷開(駱賓王詩决勝鯨波静騰謀丨丨丨)玉葉開
(駱賓王詩傾盖金蘭合忘筌丨丨丨)海水開(李白詩手中電擊倚天劍直斬長鯨丨丨丨)黃菊開(劉商詩槿花亦)
(可浮桮上莫待東籬丨丨丨)禁城開(姚合詩九陌喧喧騎吏催百官拜表丨丨丨)匣中開(姚合詠鏡詩繡帶共)
(尋龍口出菱花争向丨丨丨)幽抱開(羅隱江州望廬山詩東南蒼翠何崔嵬横流一望丨丨丨)愁暫開(于鄴詩一)
(曲聽初徹幾年丨丨丨)翠嶂開(裴說廬山瀑布詩静景憑高望光分丨丨丨)過墻開(王安石詩最憶春風石城)
(塢家家桃李丨丨丨)滿檣開(梅堯臣詩蒲葉高帆十二幅秋風逆水丨丨丨)四牖開(晁補之詩竹枝草履步蒼苔山)
(下孤亭丨丨丨)一餉開(范成大詩土膏欲動雨頻催萬草千花丨丨丨)兩眉開(朱松詩賸作新詩頻寄我天涯時對)
(丨丨丨)背嶺開(余靖詩梅梢丨丨丨猶晚雪片當風舞未休)秘閣開(揭傒斯詩天歷年中丨丨丨授經新拜育)
(羣材)野豆開(高啓詩墻陰丨丨丨)紫宫開(高啓詩舜衣垂處丨丨丨)
補註廣開(漢書李尋傳紫宫極樞通位帝紀太微四門丨丨大道)心開(後漢書王常傳聞陛下即位河北丨丨目)
(明今得見闕庭死無遺恨)扇開(舊唐書武宗紀中書奏元日御含元殿百官就列唯宰相及兩省官皆未開扇前立於欄檻之)
(内及丨丨便侍立於御前唐書儀衛志朝日侍中奏外辦皇帝步出西序門索扇扇合皇帝升御座丨丨左右留扇各三)形開
(莊子齊物論其寐也魂交其覺也丨丨)
紫微開(宋書樂志地紐謐乾樞回華蓋動丨丨丨)旋旋開(白居易和薛秀才尋梅花詩歌聲怨處微微落酒氣熏時)
(丨丨丨)擘弓開(韓偓老將詩坐久不須輕矍鑠至今雙丨硬丨丨)省門開(柳貫詩未明車馬丨丨丨面面風霜)
(一寸埃)
哀(王篇烏來切唐韻烏開切集韻𩔖篇韻會正韻於開切並音唉)
補藻過哀(易君子以行過乎恭喪丨乎丨用過乎儉)揚哀(謝靈運撰征賦凌結湍而凝清風驚瀨以丨丨)
寒玉哀(白居易詩酡顔一笑夭桃綻清吟數聲丨丨丨)采茶哀(劉因詩新聲又聽丨丨丨)白髮哀(虞集詩能)
(生丨丨丨)
補註心哀(劉子清神篇清歌奏而心樂悲聲發而丨丨)
楚猿哀(元稹詩風棹丨丨丨)笛聲哀(釋皎然詩征人吹入丨丨丨)杜鵑哀(楊基詩浴蠶時節丨丨丨)
埃(廣韻集韻韻會正韻並於開切音哀)
補藻灰埃(舊唐書儒學傳序經籍丨丨)焚埃(唐書郭子儀傳洛陽自大盗以來丨丨略盡)喧埃(西湖志餘)
(孝宗嘗賦詩光堯䟦曰挹山光而聽泉流濯丨丨而發清興恍若徜徉乎靈隱天竺之間其樂可勝紀哉)愁埃(范成大詩丨丨)
(百折西川路)
濯京埃(趙抃詩滄波清可愛先為丨丨丨)一點埃(黃庭堅跋蔡明遠帖筆意縱横無丨丨丨氣)十丈埃
(姜特立詩午庭風雨撼高槐一洗城頭丨丨丨)
補註風埃(晉書列女傳論馳騖丨丨脫落名教方干詩獨夜任丨丨徐積詩出門無僕馬為子走丨丨)梁埃(陳琳)
(詩哀哇動丨丨)
三寸埃(方岳看梅詩山翁意重百金直俗士面有丨丨丨)
臺(唐韻徒哀切集韻堂來切並音儓)
補藻州臺(宋書謝方明傳闊略苛細務存綱領丨丨符攝即時宣下)廵臺(魏書道武帝紀登國七年秋八月行幸漠)
(南仍築丨丨)鸞臺(唐書百官志垂拱元年改門下省曰丨丨梅堯臣詩丨丨天官或好事持歸秘惜何妨猜)都臺(唐書)
(百官志龍朔元年改尚書省曰中臺光宅元年曰文昌臺俄曰文昌都省垂拱元年曰丨丨)笑臺(宋史藝文志晏殊張士遜)
(丨丨詩一卷)在臺(楚辭天問簡狄丨丨嚳何宜元鳥致貽女何喜)幨臺(天禄閣外史黃叔度由秦適晉晉人築丨丨以)
(居之)藥臺(保寧志丨丨在昭化縣西竇子明丹竈在焉)土臺(益州記鴈橋東有嚴君平卜處丨丨高數丈也)層臺
(孫楚韓王臺賦至於宫觀弘敞丨丨隱天伐文梓於萬仞發玉石於三泉)故臺(孫楚韓王臺賦望韓王之丨丨尋往代之所營)
舊臺(庾肩吾詩魯國觀遺殿韓城想丨丨)魏臺(李嶠詠鏡詩明鏡掩塵埃含情照丨丨)上臺(白居易詩騎省通中)
(掖龍樓隔丨丨)危臺(梅堯臣詩丨丨起其旁平隰坐可覿)集臺(蘇轍詩急霰初鳴瓦飛花旋丨丨)
&KR0951;苑臺(魏書道武帝紀天興四年五月起紫極殿玄武樓凉風觀丨丨丨)妙楷臺(隋書經籍志聚魏以來古跡名)
(畫於殿後起二臺東曰丨丨丨藏古跡西曰寳臺藏古畫)漢武臺(舊唐書太宗紀貞觀十九年冬十月丙辰入臨渝關皇太)
(子自定州迎謁戊午次丨丨丨刻石以紀功德)尹喜臺(舊唐書明皇紀陳王府參軍田同秀上言玄元皇帝降見於丹鳳門)
(之通衢告賜靈符在尹喜之故宅上遣使就函谷故關丨丨丨西發得之)五丈臺(天禄閣外史魯王築丨丨之丨以延賓客)
瓊花臺(一統志丨丨丨在揚州府城東蕃釐觀内)拜郊臺(順天志丨丨丨在府西南五里)金泉臺(永平志丨)
(丨丨在盧龍縣漢武時築以望海)龍門臺(房山志丨丨丨縣南二百里四面皆山深澗莫測)絳帳臺(荆州志丨)
(丨丨郡城西漢馬融教授之所)休逸臺(彰德志丨丨丨在韓𤦺居第後圃中)玉石臺(饒州志丨丨丨在安仁縣北有)
(唐碑)待月臺(汝寧志丨丨丨在府西湖)杏花臺(濬縣志丨丨丨在大伾山西)露華臺(李洞詩丨丨丨上别)
(吟望十年勞)
補註檀臺(後漢書郡國志趙國襄國有丨丨)&KR0632;臺(晉書孝武帝紀太元十五年八月龍驤將軍朱序攻翟遼于丨)
(丨大敗之)雝臺(宋書樂志丨丨辨朔澤宫練辰按雝與雍通)楚臺(宋書羊元保傳起家丨丨太常博士)蓬臺(魏書)
(明元帝紀泰常元年十一月築丨丨於北苑)霜臺(白帖御史大夫憲臺丨丨)崇臺(李尤雲臺銘丨丨嶒峻上擬蒼雲)
鄴臺(盧諶有丨丨賦)高臺(陸機詩丨丨一何峻迢迢峻而安)樓臺(李白詩丨丨成海氣草木皆天香岑參詩丨丨)
(重蜃氣邑里雜鮫人李羣玉詩水光籠草樹練影接丨丨)
九華臺(魏志黃初七年春三月築丨丨丨)九成臺(宋書樂志昔有娀氏有二女居丨丨之丨天帝使䴏夜往二女)
(覆以玉篋既而發視之䴏遺二卵五色北飛不反二女作歌始為北音)閱武臺(魏書高祖紀太和十八年八月丁未幸丨)
(丨丨臨觀講武)望仙臺(舊唐書武宗紀會昌五年春正月己酉朔勅造丨丨丨於南郊壇)集靈臺(舊唐書明皇紀)
(新成長生殿名曰丨丨丨以祀天神)絃歌臺(寰宇記丨丨丨在御河北岸)煉丹臺(焦山志丨丨丨在山絶頂為焦)
(光煉丹處)舒嘯臺(真定志丨丨丨在古城東元蘇天爵先世讀書之所)賦詩臺(揚州志儀真縣北有東遊臺又名丨)
(丨丨)甘露臺(南昌志丨丨丨在豐城縣北)
苔(唐韻徒哀切韻會正韻堂來切並音臺)
補藻無苔(姚合詩竹鮮多透石泉潔亦丨丨)香苔(羅隱詠白菊詩香散自宜飄渌酒葉交仍得蔭丨丨)
砌下苔(張詠詩簷下山光丨丨丨人間重遇眼重開)浪生苔(柳貫詩笠影翩翻雲作蓋錫痕依約丨丨丨)虬
髯苔(洪咨䕫老圃賦䰐鬖丨丨之丨)
補註寒苔(王勣遊北山賦古藤曳紫丨丨布綠)錦苔(楊炯詩百果珠為實羣峰丨作丨)石苔(李嶠詠藤詩吐)
(葉依松磴舒苖長丨丨)
該(唐韻古哀切集韻韻會正韻柯開切並音垓)
補藻文該(葛澧錢唐賦鳥策篆素丨丨迹備)魏該(晉書丨丨傳該一名亥本僑居京兆陰磐河間王顒之伐趙王)
(倫以該為將兵都尉)
補註淹該(唐書鄭餘慶傳帝患典制不倫謂餘慶丨丨前載乃詔為詳定使俾參裁訂正)
才(唐韻昨哉切集韻韻會牆來切並音裁通作材)
補藻拔才(後漢書周景傳景字仲饗辟大將軍梁冀府稍遷豫州刺史河内太守好賢愛士其丨丨薦善常恐不及)貴
才(晉書何攀傳攀居心平允莅官整肅愛樂人物敦儒丨丨)時才(梁書蕭子顯傳二子序愷並少知名愷才學譽望時論以)
(方其父太宗在東宫早引接之時中庶子謝嘏出守建安於宣猷堂宴餞並召丨丨賦詩同用十五劇韻愷詩先就其辭又美)弱
才(周書文帝紀太祖與侯莫陳悅書曰吾以丨丨猥當藩牧)俗材(唐書閻立本傳既輔政但以應務丨丨無宰相器)名
才(唐書朱敬則傳遷正諫大夫兼修國史乃請高史官選以求丨丨)利才(唐書李國貞傳國貞剛鯁有丨丨)留才
(唐書李吉甫傳自王叔文時選任猥冒吉甫始簿其員人得敘進官無丨丨又崔郾傳遷吏部侍郎下不敢欺每擬吏親挾格褒黜)
(必當寒遠無丨丨)飛才(廣韻藻架學區中丨丨甸外)淺才(高適詩丨丨登一命孤劍通萬里)重才(羅隱詩安)
(排賤跡無良策禆補明時望丨丨)
理姦才(後漢書陽球傳三府上球有丨丨丨拜九江太守)跅弛材(晉書周訪傳論夫仁義豈有常蹈之即君子背)
(之即小人周子隱丨丨之丨負不羈之行輕生重義徇國忘軀可謂志節之士也)几案才(魏書李遐傳遐字智遠有丨丨)
(丨起家司空行參軍)撿御才(唐書郭英乂傳雍王率諸將討賊洛陽留英乂殿於陜東都平權知留守無丨丨丨其麾下與)
(朔方回紇遂大掠都城及鄭汝)健而才(唐書楊慎矜傳慎矜沉毅任氣丨丨丨)北堂才(駱賓王詩自繞南飛羽空)
(忝丨丨丨)行與才(劉長卿詩衣馬日羸弊誰辨丨丨丨)放我才(韓愈雪詩賞翫捐他事歌謠丨丨丨)子荆才
(劉禹錫詩聞說隨車有零雨此時偏動丨丨丨)魏王才(李商隱詩宓妃留枕丨丨丨)萬丈才(崔珏詩虛負淩雲丨)
(丨丨)賈家才(李羣玉詩桂枝攀盡丨丨丨)策世才(貢奎詩君懷丨丨丨)李郭才(葉杞詩曄曄宣光業桓桓)
(丨丨丨)
勇猛秀異才(晉書武帝紀詔州郡舉丨丨丨丨之丨)
補註吏材(漢書杜延年傳延年字幼公明法律霍光秉政以延年三公子丨丨有餘補軍司空)上才(後漢書班彪傳)
(論班彪以通儒丨丨傾側危亂之間行不踰方言不失正仕不急進貞不違人人物志丨丨之人能行人所不能行)通才(後漢)
(書韋彪傳諫議之職應用公直之士丨丨謇正有補益於朝者)賢材(周書文帝紀寇洛素無雄略威令不行乃謂諸將曰洛智)
(能本闕不宜統御近者迫於羣議推相攝領今請避位更擇丨丨)衆才(周書孝閔帝紀詔曰帝王之治天下罔弗博求丨丨)
(以乂厥民)羣才(隋書高祖紀詔曰欲運獨見致治不藉丨丨未之有也)妙才(西京賦丨丨騁伎)偏才(顔延之書)
(三才等列不得取丨丨之器衆生為號不可濫無生之人)
幹事才(後漢書臧洪傳父旻有丨丨丨)雄略才(晉書周嵩傳近者三國鼎峙並以丨丨之丨命世之能皆委賴俊哲)
(終成功業)當世才(陳書劉師知傳師知好學有丨丨丨博涉書史上文筆善儀體臺閣故事多所詳悉又羅虬詩休道將軍)
(出世才)刀筆才(唐書王世充傳世充謂其下曰文都等丨丨丨必為密禽)將帥材(唐書韓愈傳鎮州亂殺田弘正)
(而立王廷凑詔愈宣撫愈至廷凑嚴兵迓之愈大聲曰天子以公為有丨丨丨故賜以節豈意同賊反耶)出羣才(杜甫詩西)
(蜀地形天下險安危須仗丨丨丨)佐漢才(羅隱詩重見蕭曹丨丨丨)楚國才(張養浩詩實用休爭丨丨丨)天
假才(張養浩詩舉觴月與春挑戰得句人驚丨丨丨)
舉不稱才(魏書孝静帝紀天平三年春正月詔百官舉士丨丨丨丨者兩免之)
材(唐韻昨哉切集韻韻會正韻牆來切並音才)
補藻腐材(唐書食貨志調巴蜀襄漢麻枲竹篠為綯挽舟以朽索丨丨代薪物無棄者)堂材(唐書李義琰傳宅無)
(正寢弟義璡為市丨丨送之)積材(唐書王佖傳吐蕃欲作烏蘭橋以過師丨丨河曲朔方府常遣兵伐其木委于河故莫能)
(成)辨材(白居易詩試玉要燒三日滿丨丨須待七年期註豫章木生七年而後知)長材(上官遜松栢有心賦大厦方搆)
(丨丨是求)常材(朱鄴扶桑賦豈若丨丨隨大匠之雕琢自如良輔契吾君之聖明)巨材(唐闕名建木賦若丨丨之一見)
(希謁帝之有因)蜜材(陸游詩山蜂却是有風味偏采槐花供丨丨)
榱椽材(晉書褚褒傳祖䂮有局量以幹用稱嘗為縣吏事有不合令欲鞭之䂮曰物各有所施丨丨之丨不合以為藩落也)
(願明府垂察乃捨之)轅軸材(遼史耶律都沁傳梁人遣使求丨丨丨太祖難之都沁曰梁名求材實覘吾輕重宜答曰材之)
(所生必深山窮谷有神司之須白鼻赤驢禱祠然後可伐如此則其語自塞矣已而果然)接引材(戎昱詩擬托淩雲勢須憑)
(丨丨丨)
補註六材(後漢書輿服志一器而羣工致巧者車最多是故具物以時丨丨皆良)五材(後漢書馬融傳俗儒世士)
(以為文德可興武功宜廢融乃感激以為文武之道聖賢不墜丨丨之用無或可廢)
財(唐韻昨哉切集韻韻會正韻牆來切並音裁)
補藻生財(禮記丨丨有大道淮南子俯視地理以制度量察陵陸水澤肥墽高下之宜立事丨丨以除飢寒之患)空
財(戰國策蘇子說齊閔王曰夷傷者丨丨而共藥完者内酺而華樂)嗜財(史記韓長孺傳安國為人多大略智足以當世)
(取舍而出於忠厚焉貪丨于丨然所推舉皆廉士賢于己者也)幣財(史記大宛列傳漢既滅越而蜀西南夷皆震請吏入朝于)
(是置益州越雋牂牱沈黎汶山郡欲地接以前通大夏乃遣使歲十餘輩出此初郡抵大夏皆復閉昆明為所殺奪丨丨終莫能通)
(至大夏焉)饒財(史記大宛傳張騫鄉月氐西走數十日至大宛大宛聞漢之丨丨欲通不得見騫喜)民財(漢書谷永傳務)
(省徭役毋奪民時薄收賦稅毌殫丨丨使天下黎元咸安家樂業)出財(漢書蕭望之傳人情貧窮父兄囚執閒丨丨得以生)
(活為人子弟者將不顧死亡之患敗亂之行以赴財利求救親戚)費財(漢書翼奉傳今漢初取天下起於豐沛以兵征伐德)
(化未洽後世奢侈國家之費當數代之用非直丨丨又乃費士)單財(後漢書光武紀建武七年詔曰世以厚葬為德薄終為鄙)
(至於富者奢僭貧者丨丨註單盡也)助財(梁書何敬容傳何氏自晉司空充宋司空尚之世奉佛法並建立塔寺至敬容又捨)
(宅東為伽藍趨勢者因丨丨造搆敬容並不拒故此寺堂宇校飾頗為宏麗時輕薄者因呼為衆造寺焉)害財(梁書賀琛傳若)
(言小事不足丨丨則終年不&KR1178;矣以小役不足妨民則終年不止矣)耗財(梁書賀琛傳丨其丨而務賦斂繁興則姦詐盜竊彌)
(生是弊不息而民不可使也)雜財(魏書道武帝紀器甲輜重軍資丨丨十餘萬計)遺財(南史王儉傳儉寡嗜欲唯以經)
(國為務車服塵素家無丨丨)贏財(唐書段秀實傳室無妓媵家無丨丨)荒財(唐書牛僧孺傳范陽自安史後國家無所)
(繫休戚前日劉總挈境歸國丨丨耗力且百萬終不得范陽尺帛斗粟入天府)論財(文中子婚娶而丨丨君子不入其鄉)珍
財(岑勛千福寺多寶佛塔碑文禪師忽見寶塔宛在目前遂布衣一食不出戸庭期滿六年誓建兹塔既而許王瓘及居士趙崇)
(信女普意善來稽首咸捨丨丨)
盡人財(史記日者傳卜者多言誇嚴以得人情虚高人禄命以說人志擅言禍災以傷人心矯言鬼神以丨丨丨又荀子仁)
(人在上則農以力盡田賈以察盡財)酒色財(後漢書楊秉傳秉性不飲酒又早喪夫人遂不復娶所在以淳白稱嘗從容言)
(曰我有三不惑丨丨丨也)
補註用財(周禮以九式均節財用註式謂丨丨之節度)靡財(戰國策昭王息民繕兵武安君曰長平之事秦之死)
(者厚葬傷者厚養勞者相饗飲食餔餽以丨其丨)家財(史記留侯世家良年少未宦事韓韓破良悉以丨丨求客刺秦王為)
(韓報仇)同財(漢書惠帝紀註師古曰同居業者若今言同籍及丨丨也)資財(後漢書和熹鄧皇后紀太后愍隂氏之罪廢赦)
(其徙者歸鄉勅還丨丨五百餘萬魏書明元帝紀詔使者廵行諸州校閱守宰丨丨非自家所齎悉簿為贓)共財(後漢書樊)
(宏傳父重字君雲性温厚有法度三世丨丨)節財(周書武帝紀詔曰政在丨丨禮唯寧儉)錢財(元稹詩尚想舊情憐)
(婢僕也曾因夢送丨丨)
裁(唐韻昨哉切集韻韻會牆來切並音材)
補藻通裁(儀禮疏布單衣漢時名為丨丨)自裁(周書文帝紀侯景失色對曰我猶箭耳隨人所射安能丨丨)評
裁(唐書長孫無忌傳馬周敏銳而正丨丨人物直道而行)參裁(唐書張薦傳貞元時京師旱帝避正殿減膳薦白限日以)
(應古制及定昭德皇后廟樂遷獻懿二祖定太儀位號大臣祔廟鼓吹法莫不丨丨諸儒謂博而詳)準裁(范寗穀梁傳序漢興)
(以來瓌望碩儒各信所習是非紛錯丨丨靡定故有父子異同之論石渠分争之說)剸裁(曾鞏詩几案丨丨得休暇山水登躡)
(遺紛煩)
辯而裁(范寗穀梁傳序公羊丨丨丨其失也俗)越娃裁(白居易詩金屑醅濃吴米釀銀泥衫穩丨丨丨)信漫
裁(葉杞詩微效寧無驗篇詩丨丨丨)
補註風裁(後漢書李膺傳膺獨持丨丨以聲名自高)
來(廣韻落哀切集韻韻會正韻郎才切並賴平聲)
補藻數來(史記宋微子世家殤公二年鄭伐宋以報東門之役其後諸侯丨丨侵伐)載來(史記范雎傳王稽遂與范)
(雎入咸陽已報使因言曰魏有張祿先生天下辯士也曰秦王之國危如累卵得臣則安然不可以書傳也臣故丨丨)悔來
(史記黥布傳布欲引兵走漢恐楚王殺之故間行與何俱歸漢淮南王至上方踞牀洗召布入見布甚大怒丨丨欲自殺)招來
(史記大宛傳既連烏孫自其西大夏之屬皆可丨丨而為外臣)從來(史記西南夷傳元狩元年張騫使大夏來言居大夏時見)
(蜀布卭竹杖使問所丨丨)皆來(後漢書光武紀中元元年正月東海王彊沛王輔楚王英濟南王康淮陽王延趙王盱丨丨)
尤來(後漢書光武紀建武元年春正月光武北擊丨丨大搶五幡于元氏追至右北平連破之)公來(後漢書郡國志琅邪)
(國有鄆亭有邳鄉有丨丨山或曰古浮來)妄來(後漢書楊賜傳熹平元年青蛇見御座帝以問賜賜上封事曰臣聞和氣致祥)
(乖氣致灾休徵則五福應咎徵則六極至夫善不丨丨灾不空發)錄來(宋書胡藩傳高祖於馬頭岸渡江而江津岸峭壁立)
(數丈呼藩令上藩有疑色高祖奮怒命左右丨丨欲斬之藩以刀頭穿岸少容脚指於是徑上)未來(魏書釋老志凡其經旨大)
(抵言生生之趣皆因行業而起有過去當今丨丨歷三世識神嘗不滅)沒來(唐書地理志廣州自婆羅門南境從丨丨國至)
(烏剌國皆緣海東岸行)歌來(庾信三月三日華林園馬射賦鳥囀丨丨花濃雪聚)颯來(李白詩鄒衍慟吴燕霜丨丨)
重來(杜甫詩丨丨休沐地真作野人居畢漸詩兜律丨丨自在身)偕來(韓愈平淮西碑奔走丨丨)含來(李商隱嘲)
(櫻桃詩流鶯猶故在爭得諱丨丨)特來(陳造詩偶來却勝丨丨好觸處春光可圖畫)合來(陳造詩飡錢官薄何須計)
(直為南山亦丨丨)旁來(潘存實晨光麗仙掌賦金風丨丨宛其穆若)
我王來(書丨丨丨既爰宅于兹)為事來(史記陳丞相世家平曰臣丨丨丨所言不可以過今日)呼必來
(史記伍子胥傳伍奢曰尚為人仁丨丨丨員為人剛戾忍訽能成大事彼見來之並禽其勢必不來)稍稍來(史記平原君傳)
(平原君乃斬笑躄者美人頭自造門進躄者因謝焉其後門下乃復丨丨丨)為輩來(史記大宛傳宛國饒漢物相與謀曰)
(漢去我遠漢使數百人丨丨丨而常乏食死者過半是安能致大軍乎)頻再來(宋書劉康祖傳伯父簡之有志幹為高祖)
(所知高祖將謀興復嘗再造簡之值有賓客簡之悟其意謂弟虔之曰劉下邳丨丨丨必當有意又劉禹錫詩前度劉郎今再來)
麒麟來(霍去病琴歌丨丨丨臻鳳凰翔兮與天相保永無疆兮)結駟來(駱賓王詩客有遷鶯去人無丨丨丨)池
上來(劉商詩西方采畫迦陵鳥早晚雙飛丨丨丨)作底來(白居易詩若抛風景長閑坐自問東京丨丨丨)仙馭
來(趙象詩瑞香風引思深夜知是蕊宫丨丨丨)密友來(姚合詩病少閑人問貧唯丨丨丨)玉宮來(姚合鏡詩)
(好是照身宜謝女嫦娥飛向丨丨丨)看山來(羅鄴詩不為市朝行路近有誰車馬丨丨丨)賜誰來(羅鄴吴王古宮)
(井詩拾得玉釵鐫勅字當時恩澤丨丨丨)御溝來(王珪詩綠繞金階春水暗新分一脈丨丨丨)潤物來(韓𤦺詩誰)
(知到此幽閑地多少餘波丨丨丨)管領來(范仲淹憶慶朔堂詩年年憶著成離恨只托春風丨丨丨)隱映來(王安)
(石詩青山繚繞疑無路忽見千帆丨丨丨)使君來(蘇軾和楊公濟梅花詩嶺北霜枝最多思忍寒留待丨丨丨)叠櫂
來(周必大詩有興何妨丨丨丨)入卷來(陸游詩詩情也似并刀快剪得秋光丨丨丨)過牆來(范成大詩舍後)
(荒畦猶綠秀隣家鞭筍丨丨丨)整整來(范成大詩青黃麥壠平平去疎密榿林丨丨丨)石首來(范成大詩荻芽抽笋)
(河魨上棟子開花丨丨丨)捷書來(宋白詩春滿天顔兩眉喜玉關新有丨丨丨)
補註我來(詩丨丨自東零雨其濛)晚來(戰國策王孫賈年十五事閔王王出走失王之處其母曰女朝出而丨丨)
(則吾倚門而望女暮出而不還則吾倚閭而望今事王王出走女不知其處女尚何歸)客來(史記楚元王世家始高祖微時)
(嘗辟事時時與賓客過巨嫂食嫂厭叔叔與丨丨佯為羹盡轑釜賓客以故去已而視釜中有羹高祖由此怨其嫂及為帝封其子)
(信為羹頡侯劉商詩野寺僧房遠陶潛引丨丨)俱來(史記大宛傳騫所使通大夏之屬者皆頗與其人丨丨于是西北國始通)
(漢矣)自來(漢書陳湯傳劉向疏曰延夀湯不煩漢士不費斗糧比于貳師功德百之且常惠隨欲擊之烏孫鄭吉迎丨丨之日)
(逐猶皆裂土受爵而大功未著小惡數布臣竊痛之)儻來(梁書簡文帝紀帝王之功聖人之餘事軒冕之華丨丨之一物)慶
來(隋書音樂志福至有兆丨丨無際)納來(白居易詩鳳池望在終重去龍節功成且丨丨)四來(田錫楊花賦乍若謝)
(家深院寒景相催暮雲方密飄飄丨丨)
燕書來(梁書何敬容傳敬容舊時賓客門生諠譁如昔冀其復用會稽謝郁致書戒之曰昔流言裁作公旦東奔丨丨始丨)
(子孟不入夫聖賢被虛過以自斥未有嬰時釁而求親者也)風雲來(庾信詩稍看城闕遠轉見丨丨丨)頌聲來
(高適宓公琴臺詩悠悠此天壤唯有丨丨丨)鳳銜來(李嶠詩文如龜負出圖似丨丨丨)車馬來(朱灣詩閑庭只)
(是長莓苔三徑曾無丨丨丨)舞人來(白居易詩白馬走迎詩客去紅筵鋪待丨丨丨)春暗來(白居易詩貌偷花色)
(老暫去歌蹋柳枝丨丨丨)白衣來(李郢重陽日詩愁裏又聞清笛怨望中難見丨丨丨)郡吏來(梅堯臣詩丨丨丨何)
(暴縣官不敢抗)
萊(唐韻浴哀切正韻郎才切並音來)
補藻扶萊(唐書地理志禺州温水郡縣丨丨)棲萊(劉長卿詩室家念丨丨)
補註東萊(齊語通齊國之魚鹽于丨丨註丨丨齊丨丨夷也)
栽(唐韻祖才切集韻韻會正韻將來切並音哉)
補藻松栽(晉書許孜傳二親沒柴毁骨立杖而能起建墓於縣之東山鎮宿墓所列植松栢亘五六里時有鹿犯其丨丨)
(孜悲嘆曰鹿獨不念我乎明日忽見鹿為猛獸所殺置于所犯栽下)不栽(齊民要術菜種而丨丨栽者雖生不長又栗種而丨)
(丨)魚栽(袁士元詩閒種石田供鶴料旋開園沼買丨丨)
次第栽(王安石詩酴醾一架最先來夾水金沙丨丨丨)野圃栽(余靖詩丨丨丨成紫筍茶)千頭栽(劉因詩戢)
(戢丨丨丨)合求栽(吴寬詩唐昌觀裡丨丨丨)
補註晩栽(齊民要術種棗法嘗選好味者留栽之葉生而移之註棗性硬故主丨丨也)舊栽(李嶠詩暮律移寒火)
(春宮長丨丨)須栽(杜甫詩東林竹影薄臘月更丨丨)
買槿栽(戎昱題槿花詩自用金錢丨丨丨二年方始得花開)
哉(玉篇唐韻祖才切集韻𩔖篇韻會正韻將來切並音栽)
補藻直哉(書夙夜惟寅丨丨惟清論語丨丨史魚)烝哉(詩文王丨丨又皇王丨丨)假哉(詩丨丨天命)果
哉(論語丨丨末之難矣)鄙哉(論語丨丨硜硜乎)
丕顯哉(書丨丨丨文王謨丕承哉武王烈)已焉哉(詩丨丨丨天實為之謂之何哉)有心哉(論語丨丨丨擊)
(磬乎)胡為哉(陸游詩流鶯百囀丨丨丨)
補註念哉(書帝丨丨德惟善政政在養民)敬哉(書小子封恫瘝乃身丨丨)
曷至哉(詩君子于役不知其期丨丨丨註今不知其何所至也)
災(玉篇子來切唐韻祖才切集韻𩔖篇韻會正韻將來切並音哉)
補藻作災(書作福丨丨傳善自作福惡自丨丨)身災(左傳服之不衷丨之丨也南史徐羡之傳亮傳論攘抑後祸禦)
(蔽丨丨白居易詩權門要路是丨丨)因災(北齊書樊遜傳長平獄氣得洒而後消東海孝婦丨丨而方雪)弭災(蔡邕獨斷)
(大祝掌六祝之辭告祝祈福祥也化祝丨丨兵也)參災(吴越春秋觀變丨丨分别妖祥)遺災(宋王大招歸來歸來恐自)
(丨丨些)伺災(張衡天象賦粤若熒惑火帝之精每執法以明罸必丨丨而告成)候災(張淵觀象賦天船横漢以普濟)
(積水丨丨於其中)防災(李山甫詩蒼生無計可丨丨)祥災(劉基詩無所藏匿其丨丨)
過正災(陸機五等諸侯論蓋丨丨之丨而非建侯之累也)
焉知凶災(後漢書岑彭傳彭元孫熙為魏郡太守無為而化輿人歌之曰我有蟊賊岑君遏之狗吠不驚足下生氂含哺)
(鼓腹丨丨丨丨)
補註不為災(羅鄴謁寗祠詩好是精靈偏有感能於鄉里丨丨丨)
猜(唐韻集韻韻會正韻並倉才切采平聲)
補藻多猜(周書文帝紀太祖知侯莫陳悅怯而丨丨乃倍道兼行出其不意唐書陸贄傳寡恕而下懼禍故反側之釁生)
(丨丨而下防嫌故苟且之患作)&KR1536;猜(王延夀王孫賦性丨丨而㺕疾)深猜(韓偓詩多為過防成後悔偶因飜語得丨丨)
馬豆猜(范梈詩鄉為魚羹起今寧丨丨丨)
補註嫌猜(唐書太宗文德皇后傳后内盡孝事高祖謹承諸妃消釋丨丨)
胎(唐韻土來切集韻韻會正韻湯來切並音台)
補藻養胎(晉書刑法志古者肉刑事經前聖漢文除之增加大辟今人尸彫荒百不遺一而刑法峻重非句踐丨丨之義)
(也)麥胎(楊萬里詩桑眼未開先著椹丨丨纔出便生鬚)
補註胚胎(爾雅胎始也註丨丨未成物之始也)豹胎(晉書潘尼傳厥肴伊何龍肝丨丨張協七命丹穴之鷚元丨之)
(丨)聖胎(參同契註百官有司各稱其職則民物安妥而天下太平衆卦火符不失其度則萬化流通而丨丨增長)蚌胎
(梁昭明太子啟涵丨丨於學海卓爾超羣藴抵鵲於文山儼然孤秀吴融詩非時已認蟬飄翼到海湏憂丨失丨)
台(廣韻土來切集韻𩔖篇韻會湯來切並音胎)
補藻儀台(隋書高祖紀擅誅刺舉之使專殺丨丨之臣)白台(廣韻藻綠華丨丨皆古美人)
本在台(盧綸詩羣心丨丨丨)越與台(吳師道詩豈知古燕塞徑似丨丨丨)
補註公台(後漢書陳忠傳時三輔任輕機事專委尚書而災眚變咎輒切免丨丨忠以為非國舊體)
顋(廣韻蘇來切集韻韻會正韻桑才切並音鰓)
補藻三顋(說苑松江鱸魚長橋南所出者四顋橋北出者丨丨不及松江)無顋(本草河豚江淮河海皆有之無鱗無)
(膽丨丨其肝最毒)陪鰓(梁元帝元覽賦孔接影而飃颺䴒交頸而丨丨)雙顋(李白詩丨丨呀呷鰭鬛張撥剌銀盤欲飛)
(去)我顋(蘇舜欽詩又以珠玉綴丨丨)蓮顋(蘇軾詩荷背風翻白丨丨雨退紅)盈顋(張昱詩内人哄動各丨丨)
(談自西宮踏雪來)朵腮(馮子振十八公賦或丨丨而柱倚曛盼或藕腕而榻欹宿酲)流腮(沈周詩紫苞已在眼香甘)
(早丨丨)
紅藍顋(楊維楨詩青娥鬒髮丨丨丨)
補註穿腮(天中記魏后馮氏幸金河府湯泉釣得鯉一雙以黃金鎖丨丨放於池内沉汎相從)
孩(廣韻戸來切集韻韻會正韻何開切並亥平聲)
補藻二孩(李白詩星離一門草掃丨丨)蓮孩(周必大詩况是上元佳節近華燈萬點看丨丨)拊孩(周必大詩)
(齊兒語老手屠龍合丨丨)戲孩(葉把詩欵附真遺患除封實丨丨)保孩(沈周詩根氣恐未充加培如丨丨)
補註嬰孩(晉書曹毗傳終軍之穎賈生之才拔竒山東玉映漢臺可謂響播六合聲駭丨丨)
悝(唐韻苦回切集韻韻會正韻枯回切並音恢)
補藻師悝(左傳鄭人賂晉侯以丨丨師觸師蠲)
洄(唐韻戸恢切集韻韻會胡隈切正韻胡瑰切並音回)
補藻洑洄(蘇軾詩中流遇丨丨)
莓(唐韻莫杯切集韻正韻謨杯切韻會謀桮切並音枚)
補藻寒莓(本草綱目蓬蘽一名丨丨)
陸英苺(博雅蒛葐丨丨丨也本義苺即莓也)大麥莓(本草覆盆子一名丨丨丨)
補註莓莓(應瑒迷迭香賦振纖枝之翠粲動綵葉之丨丨左思魏都賦蘭渚丨丨註草青蒼也)
縗(廣韻集韻韻會正韻並倉回切音崔)
補藻齊衰(論語子見丨丨者疏丨丨周親之喪服也)
裴(唐韻薄回切集韻蒲枚切並音陪)
補藻師裴(梁書庾肩吾傳學謝則不屆其精華但得其冗長丨丨則蔑絶其所長惟得其所短謝故巧不可階裴亦質不)
(宜慕)蕭裴(徐陵文丨丨既退霜霧便除)姓裴(吴融賀京兆公詩功名一似淮西事只是元臣不丨丨)
培(廣韻薄回切集韻韻會正韻蒲枚切並音裴)
補藻此中培(唐扶詩還閒舊彫契几在丨丨丨)
坏(廣韻芳杯切集韻韻會鋪枚切正韻鋪杯切並音胚通作阫)
補藻穴阫(莊子日中丨丨)大坏(吴會志丨丨小坏山在洮湖中溧陽宜興之界二山相望水環若浮故名)小坏
(見上)
駘(廣韻徒哀切集韻韻會正韻堂來切並音臺)
補藻遷駘(左傳哀公六年丨孺子於丨註駘齊邑)朽駘(王韶之詩伊余丨丨)
傀(唐韻公回切集韻韻會正韻姑回切並音&KR0008;)
補藻大傀(周禮春官丨丨異烖)
煨(玉篇集韻𩔖篇韻會烏回切唐韻烏灰切廣韻正韻烏恢切並音隈)
補藻段煨(後漢書獻帝紀建安三年夏四月遣謁者裴茂率中郎將丨丨討李傕)
桅(唐韻五灰切集韻𩔖篇正韻五回切韻會魚回切並音嵬)
補藻長若桅(梅堯臣詩&KR0699;竿火岸丨丨丨水籠畜魚鮮且肥)
補註烟桅(歐陽澈臨溪弱柳詩媚日依依籠霧開搖風裊裊拂丨丨)
能(正韻湯來切音台)
補藻三足能(周光鎬黃河賦八足之蛫丨丨之丨潛者逗泥而汎沫出者緣厓而曝暉)
䚡(唐韻蘇來切集韻韻會正韻桑才切並音顋)
補藻無䚡(禮記角觡生註丨丨曰觡史記樂書索隱牛羊有䚡曰角麋鹿丨丨曰觡)
牛角䚡(本草釋名丨丨丨角胎也李時珍註角尖中堅骨牛之有䚡如魚之有鰓名胎者言在角内也)
隗(集韻吾回切韻會魚回切並音桅)
補藻大隗(莊子黃帝將見丨丨乎具茨之山至于襄城之野)龔隗(蘇軾詩相見如丨丨)
咍(玉篇訶臺切唐韻集韻𩔖篇韻會正韻呼來切並音㱼)
補藻相咍(白居易詩自得所宜還獨樂各行其志莫丨丨楊億詩自知蒙闇極民吏竊丨丨)
兒童咍(王令詩婢駭奔走丨丨丨)怡士咍(蘇舜欽才翁聯句本異道家意定遭丨丨丨)
擡(唐韻徒哀切集韻韻會堂來切並音臺)
補藻轉擡(舊唐書食貨志元和九年左僕射令狐楚奏納𣙜之時須節級加價商人丨丨必校稍貴即是錢出萬國利歸)
(有司既無害茶商又不攪茶戶上以彰陛下愛人之德下以竭微臣憂國之心遠近傳聞必當咸悅)虛擡(文獻通考神宗熙寧)
(七年中書議陜西鹽鈔大出多虛鈔而鹽益輕以鈔折兌糧草有丨丨邊糴之患請用西蜀交子法使其數與錢相當可濟緩急)
加擡(文獻通考止齋陳氏曰祖宗以西北宿兵供億之費重困民力故以茶引走商賈而虛估丨丨以利之)
磓(廣韻集韻韻會正韻並都回切音堆聚石也又以石投下也亦作塠照廣韻增入)
補藻相磓(李白詩火焚崑山玉石丨丨仰希霖雨灑寶㚐煨)
隱如磓(張方平魚關詩中流石埭丨丨丨鼓鬛徜徉此復㢠廻)
獃(廣韻五來切音皚丨癡象小犬時未有分别照廣韻增入)
補藻吳獃(沈周詩事固有變理執常哂丨丨)
賣癡獃(范成大臘月村田樂府有丨丨丨詞)
鮠(廣韻五灰切集韻吾回切並音嵬魚名似鮎俗作鮰照廣韻增入)
補藻江鮰(明道雜志余在真州會上食假河䐁是用丨丨作之味極珍)
菊花鮰(彙雅鮰頭微扁而身青白色惟秋為美俗曰丨丨丨)
咳(集韻柯開切音該照史記增入)
補藻竒咳(史記倉公傳受其脈書上下經五色診丨丨術註丨音羈丨音該)
御定韻府拾遺卷十
