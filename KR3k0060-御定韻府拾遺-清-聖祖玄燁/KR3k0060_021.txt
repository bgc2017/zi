欽定四庫全書
御定韻府拾遺卷二十一目錄
下平聲六麻韻
麻花霞家&KR1431;華沙車牙蛇瓜
斜邪芽嘉瑕紗鴉遮叉葩奢
楂衙賖涯誇巴加耶嗟遐笳
差蟆蛙譁蝦拏豭葭髽茄撾
呀罝枷啞媧&KR1057;杷蝸騧爺芭
窊豝珈枒赮哇窪洼畲丫苴
鴐髿鉈夸瘕些椏樝痂姱溠
衺
欽定四庫全書
御定韻府拾遺卷二十一
下平聲六麻韻
麻(唐韻集韻莫遐切韻會正韻謨加切並音蟆)
𥙷藻燎麻(南史劉峻傳峻好學寄人廡下自課讀書常丨丨炬從夕逹旦時或昏睡爇其鬚髮及覺復讀)治麻(墨子)
(婦人夙興夜寐紡績織紝多丨丨統葛緒捆布縿不敢怠倦)木麻(南方草木狀榕𣗳南海桂林多植之葉如丨丨實如冬青)
(𣗳幹拳曲是不可以爲器也)周麻(本草升麻一名丨丨)爵麻(本草爵牀一名丨丨)大麻(羣芳譜丨丨一名火麻一)
(名黃麻一名漢麻)漢麻(見上)春麻(羣芳譜苧麻早春種爲丨丨晩春種爲秋麻)秋麻(見上)紫麻(羣芳譜苧)
(績麻也有二種一種丨丨一種白麻)猪麻(羣芳譜益母草一名丨丨)縣麻(陳造詩適喜丨丨勢爲盪鑠石暑)守麻
(陸游有聞鄰村丨丨詩)見麻(朱子答何叔京書聞相麻以四事戒飭理財用省冗官汰冗兵其一則未聞蓋未嘗丨丨但傳)
(聞爾)川麻(王十朋詩郡齋傳寫費丨丨)
蠶惡麻(羣芳譜丨最丨丨凡麻枲之屬近蠶種則不生)纏以麻(梅堯臣詩昨日寄來新臠片包以&KR0034;篛丨丨丨)
𥙷註績麻(儀禮士冠禮疏凡冕以木爲體廣八寸長尺六寸丨丨三十升布上以玄下以纁前後有旒)在麻(周書)
(蕭詧傳直受性而好善𩔖蓬生之丨丨異無咎而霑慶將保静而蠲邪)稻麻(五燈會元僧問徽禪師曰如何是從天降下師)
(曰風雨順時曰如何是從地湧出師曰丨丨竹葦)
花(唐韻集韻正韻並呼瓜切音譁本作華)
𥙷藻杖花(梁書武陵王紀傳初紀將僣號妖怪非一其最異者内寢栢殿柱繞節生花其根四十有六靃靡可愛狀似荷)
(花識者曰王敦丨丨非佳事也)皂花(宋史輿服志每歲十月時服太平興國以後朝官供奉官以上皆賜紫地丨丨欹正京官)
(殿直以下皆賜紫大綾)額花(宋史輿服志諸臣祭服其冕無丨丨者玄衣纁裳悉畫小白綾中單師子錦綬二銀環三公奉)
(祀則服之)蠶花(西吳枝乘吳興有小蝦以蠶時出市民謂之丨丨蠶熟則絶無矣)源花(杜甫詩春草封歸恨丨丨費獨)
(尋)紙花(李綱詩世傳鶯粟如丨丨)危花(朱子詩翠壁何年懸布水綠陰經雨墮丨丨)淚花(鄒登詩翠被寒侵丨)
(丨濕)瀑花(釋清珙詩遣睡煎茶煮丨丨)纖花(沈周詩長髯已間數莖白瞳眎明察無丨丨)
應春花(陸機要覧九花𣗳生南岳雖經雪疑寒花必開便落時人謂之丨丨丨)半是花(竇鞏詩大堤欲上誰相伴)
(馬踏春泥丨丨丨又白居易詩廻看桃李都無色映得芙蓉不是花)盡屬花(竇羣詩枝枝如雪南關外一日休閒丨丨丨)
十丈花(唐庚詩雖無丨丨丨中有一滴禪)一簟花(楊萬里詩擁裯仰面書帷簿數盡承塵丨丨丨)薄命花
(劉翰詩五更枕上無情雨三月春前丨丨丨)
𥙷註銅華(齊書竟陵文宣王子良傳世祖爲感夢見優曇鉢華子良按佛經宣旨使御府以丨爲丨插御牀四角)紅
花(南史王洪軌傳先是青州資魚鹽之貨或彊借百姓麥地以種丨丨多與部下交以祈利益洪軌至一皆斷之)法華(北史)
(梁帝蕭詧傳察篤好文義所著文集十五卷内典華嚴般若丨丨金光明義疏三十六卷並行於世)團花(宋史輿服志禮制局)
(言天子五輅駕士之服各隨其輅之色則六引夏幔駕士皂質五色丨丨於禮爲稱從之)織花(宋史輿服志皇太子妃出入亦)
(乘檐子中興簡儉惟用藤檐子頂梁舁杠皆飾以玄漆四角刻獸形素藤丨丨爲面如政和之制)石華(嫏嬛記姚月華時以)
(丨丨遺楊達云出丹洞玉池異於他處色如南水晶凊明而瑩達以詩謝之曰燕子羽毛非廣袖殷勤也帶丨丨來)
金銀花(周書波斯國傳婦女服大衫披大帔其髮前爲髻後被之飾以丨丨丨仍貫五色珠絡之於膊)草草花(張耒)
(詩村婦縈鬟丨丨丨)粟玉花(陳造詩小駐回鶻隊重尋丨丨丨)小小花(楊萬里詩低低簷入低低𣗳小小盆盛丨)
(丨丨)桃李花(五代史四夷附錄黑水靺鞨丨丨丨立嘗請命中國後遂不復見云)
霞(唐韻胡加切集韻韻會正韻何加切並音霞)
𥙷藻若霞(毛詩名物觧驒文若鼉騏若綦驄若蔥騢丨丨馰若的)星霞(顔延之赭白馬賦具服金組兼飾丹艧寶)
(鉸丨纏鏤章丨布文𨕖註言以金組丹青飾其裝具如丨丨之文)晝霞(明仁宗詩蘋洲晴亦雪楓岸丨常丨)
九光霞(元稹詩萬里洞中朝玉帝丨丨丨外宿天壇)
𥙷註流霞(抱朴子河東項曼都曰乘龍到天上先過紫府仙人但以丨丨一杯飲之輒不饑渴)登霞(楚辭載營魄而)
(丨丨兮掩浮雲而上征)紫霞(陸機緩聲歌獻酬既已周輕舉乘丨丨)
赤城霞(梁元帝討侯景檄文朱旗夕建如丨丨之丨起戈船夜動若滄海之奔流)一縷霞(高翥詩静對爐烟丨丨丨)
家(唐韻古牙切集韻韻會正韻居牙切並音加)
𥙷藻在家(詩不遑將父疏王家之事無不堅固我堅固王事所以不暇丨丨以養父母)八家(孟子丨丨皆私百畝)
九家(漢書藝文志諸子十家其可觀者丨丨而已)族家(漢書嚴助傳嚴助會稽吳入嚴夫子子也或言丨丨子也)通
家(後漢書孔融傳融年十歲隨父詣京師河南尹李膺不妄接士自非當世名人及與丨丨不得白融造膺門曰我是李君丨丨)
(子弟門者言之膺問曰高明祖父嘗與僕有恩舊乎融曰先君孔子與君先人李老君相師友則融與君累世丨丨衆坐莫不歎息)
上家(蜀志李嚴傳注諸葛亮與平子豐教曰都護今雖解任方之氣𩔖猶爲丨丨)樂家(宋書樂志漢興丨丨有制氏但)
(能記其鏗鏘鼓舞而不能言其義)婚家(梁書沈約傳初高祖有憾於張稷及稷卒因與約言之約曰尚書左僕射出作邊州)
(刺史已往之事何足復論帝以爲丨丨相爲大怒曰卿言如此是忠臣耶)二家(南史顧歡傳歡以佛道丨丨教異學者互相非)
(毁乃著夷夏論)命家(隋書魏澹傳興衰理異制作亦殊治定則直叙欽明世亂則辭兼顯晦分路丨丨不相依放)音家
(唐書王珪傳帝使太常少卿祖孝孫以樂律授宫中丨丨)封家(唐書韋嗣立傳食封之家日月猥衆凡用戸部丁六十萬人課)
(二絹則固一百二十萬臣見太府歲調絹纔百萬匹少則十之二有所貸免曾不半在比諸丨丨所入已寡徐陵詩萬室擬丨丨千)
(株挺荆國)殉家(莊子駢拇大夫則以身丨丨聖人則以身殉天下)虎家(易林一人輦車乘入丨丨)喜家(易林大步)
(上車南到丨丨)恩家(西湖志餘曹泳秦檜門客也監黃巖酒稅秩滿到部註闕上省檜押勅見泳姓名物色召見之熟視曰公)
(檜丨丨也泳恍然不知所答蓋檜微時遊索富家泳時爲舘客探囊中得二絹曰此吾束脩之餘也今舉以遺子既别不相聞雖知)
(檜貴震天下不謂其即秦秀才也)儒家(歐陽修詩番陽竒男子衣冠本丨丨)藏家(蔡襄和杜相公謝寄茶詩纔拆緘封)
(思退傅爲留甘旨减丨丨)搬家(陳造詩大舟百尺影白虹借我丨丨我何有)晉家(陳孚宿趙州驛詩丨丨曲沃舊池臺)
厮伍家(晉書劉驎之傳驎之雖冠冕之族信義著於羣小凡丨丨之丨婚娶葬送無不躬自造焉)宇文家(周書文帝)
(紀賀拔岳營於河曲有軍吏獨行忽見一老翁謂之曰岳雖據此衆然終無成當有一丨丨丨從東北來後大盛言訖不知所之)
遭水家(唐書太宗紀貞觀十一年七月壬寅廢明德宫之元圃院賜丨丨丨)八九家(杜甫詩錦里烟塵外江村丨丨)
(丨朱子詩孤亭一目盡天涯俯瞰烟村丨丨丨)太傅家(梅堯臣和杜相公謝蔡君謨寄茶詩團香已入中都府鬭品争傳丨)
(丨丨)法王家(黃庭堅寄新茶與南禪師詩因甘野夫食聊寄丨丨丨)祝融家(楊萬里詩低頭飲海吐絳霞舉頭對)
(著丨丨丨)當行家(方岳詩團鳳烹來奴僕等老龍畢竟丨丨丨)七祖家(文天祥詩夜影燈前客江西丨丨丨)
補註安家(書明徵定保傳聖人所謀之教訓爲世明證所以定國丨丨)王家(書惟乃祖乃父世篤忠貞服勞丨丨)
一家(榖梁傳春秋有臨天下之言焉有臨一國之言焉有臨丨丨之言焉)母家(史記秦始皇紀秦王之邯鄲諸嘗與王生)
(趙時丨丨有仇怨皆阬之)外家(史記滑稽傳褚先生曰臣幸得以經術爲即而好讀丨丨傳語竊不遜譲復作故事滑稽之語)
(六章編之於左)迎家(魏書高祖紀太和十七年十月乙巳詔安定王休率從官丨丨於代京車駕送漳水上)良家(管子)
(問鄉之丨丨其所牧養者幾何人矣註丨丨謂善營生以致冨者)
&KR1431;(廣韻宅加切集韻直加切並垞平聲今作茶)
補藻錢茶(宋史太祖紀開寶八年錢俶進賀平并州銀絹乳香吳綾紬綿丨丨犀𧰼香藥皆億萬計)負茶(宋史孝宗)
(紀淳熙五年六月癸未詔京西湖北商人以牛馬丨丨出境者罪死)葛茶(宋史地理志潭州貢丨丨)給茶(宋史職官志文)
(明殿學士資政殿大學士龍圖樞密直學士並有丨丨)照茶(元史食貨志茶引一張丨丨九十斤)善茶(紀異錄有積師)
(者嗜茶久非漸兒煎侍不鄉口羽出遊江湖師絶於茶味代宗召入供奉命宫人丨丨者餉師一啜而罷訪羽召入賜師齋俾羽煎)
(茗一舉而盡曰有若漸兒所爲也於是出羽見之)繡茶(西湖志餘禁中大慶賀則用大鍍金&KR1812;以五色韻果簇飣龍鳳謂之)
(丨丨)薄茶(春渚紀聞東坡先生一日與魯直支潛諸人會飯客有須丨丨者因就取所碾龍團徧啜坐人或曰使龍團能言當)
(須稱屈先生撫掌久之曰是亦可爲一題因援筆戲作律賦一首)濃茶(夢餘錄東坡以茶性寒故平生不飲惟飯後丨丨滌)
(齒而已)赴茶(蠻甌志覺林僧志崇收茶三等待客以驚雷莢自奉以萱草帶供佛以紫茸香丨丨者以油囊盛餘瀝歸)蘂
茶(梅堯臣七寶茶詩七物甘香雜丨丨浮花泛綠亂干霞)事茶(蘇轍詩君不見閩中茶品天下高傾身丨丨不知勞)蠻
茶(范成大詩捫腹丨丨快註丨丨出修仁)香茶(陸游試茶詩北窗高卧鼾如雷誰遣丨丨挽夢回)會茶(釋希晝詩)
(丨丨多野客)
銀花茶(唐書地理志睦州土貢文綾簟白石英丨丨細丨)海州茶(宋史食貨志景德二年命林特李溥等就三司)
(悉索舊制詳定而召茶商論議别爲新法若須丨丨丨者入見緡五十五千)黃蘖茶(東坡集與客泛湖自孤山來謁參寥)
(汲泉鑽火烹丨丨丨)鋌子茶(清異錄顯德初大理徐恪貽丨丨丨茶面印文曰玉蟬膏又一種曰清風使)香林茶
(杭州府志下天竺香林洞者名丨丨丨)普洱茶(雲南志普洱山在車里軍民宣慰司北其上産茶性温味香名曰丨丨丨)
灣甸茶(雲南志孟通山在灣甸州境産細茶味最勝名曰丨丨丨)太華茶(雲南志太華山在雲南府西産茶色味俱)
(似松蘿名曰丨丨丨)黃陵茶(黔南行紀初余在峽州問士大夫丨丨丨皆云觕澀不可飲試問小吏云唯僧茶味善試令求)
(之得十餅價甚平也)感通茶(大理府志感通寺在點蒼山聖應峯麓舊名蕩山又名上山有三十六院皆產茶𣗳高一丈性)
(味不減陽羡名曰丨丨丨)桐廬茶(義興舊志南岳寺有眞珠泉稠錫禪師嘗飲之清甘可口曰得此泉烹丨丨丨不亦稱乎)
蠟面茶(鄭谷有徐夤尚書惠丨丨丨詩)薄荷茶(李綱詩淮舟昔共茱萸酒閩館今同丨丨丨)院院茶(陸游)
(詩淡薄村村酒甘香丨丨丨)破悶茶(方岳詩秋風欲下題詩葉午枕初醒丨丨丨)只費茶(趙思文詩簡書廹促)
(全疎酒眼力眵昏丨丨丨)雲芝茶(劉秉忠有嘗丨丨丨詩)水磨茶(釋清珙詩雪汎甆甌丨丨丨)江州茶
(楊基白頭母吟十年不吃丨丨丨八年不歸姊妹家)庭堅茶(吳寬詩空腸啖盡元修菜渴吻煎徹丨丨丨)宜興茶
(沈周詩醉魔沉冥不可醒帶病去買丨丨丨)
成𧰼殿茶(金鑾密記故例翰林當直學士每春晚人困則日賜丨丨丨丨)
補註好茶(南部新書大中三年東都進一僧年一百三十歲宣宗問服何藥致然對曰臣少也賤不知藥性本丨丨至處)
(惟茶是求或飲百椀不厭因賜茶五十斤令居保壽寺)
白雲茶(杭州府志上天竺白雲峯者名曰丨丨丨)寶雲茶(杭州府志寶雲山産者名丨丨丨王令有謝張和仲丨丨)
(丨詩)
華(唐韻戸花切集韻胡瓜切並音划)
補藻登華(齊書樂志展薦丨丨風縣凝鏘)我華(曹植責躬詩光光大使我榮丨丨剖符授玉王爵是加)身華
(王融淨行頌再惟情反三省丨丨)季華(周書柳檜傳柳檜字丨丨秘書監虬之次弟也)贊華(五代史四夷附錄賜突欲)
(姓李更其名曰丨丨)
補註光華(書重華協于帝疏此舜能繼堯重其文德丨丨宋史樂志禮樂備矣肅肅無譁金石諧節圭璧丨丨)菁華
(禮記禮運疏謂修理義之要柄修理禮之次序以治正人情使去其瑕穢之惡養其丨丨之善也庾信小園賦百靈兮倏忽丨丨兮)
(已晚)瑤華(宋史地理志萬歲山艮嶽因丨丨宫火取其地作大池名曰曲江)物華(宋史樂志朝會樂章歲功天吏正御)
(苑丨丨新)
沙(唐韻所加切集韻韻會正韻師加切並音紗)
補藻多沙(北史蘇孝慈傳以渭水丨丨乍深乍淺乃决渭水爲渠以屬河)巫沙(竹書紀年周顯王七年王會鄭釐侯)
(于丨丨)掊沙(文獻通考節度使李吉甫築平津堰漕流遂通太和初歲旱河涸丨丨而進米多耗)摶沙(蘇軾詩親友如)
(丨丨放手還復散)銅沙(孔平仲詩從來鼔鑄知多少丨丨叠就城南道)撒沙(沈周詩臨昏細雨如丨丨城中官府已散)
(衙)
壺中沙(歐陽修詩恨不早見君以乞丨丨丨)道旁沙(楊萬里送藥者陳國器詩庸醫皆笑丨丨丨陳生拈出便是玉)
硬于沙(范成大詩嵐雨逼衣寒似鐡冰泉炊米丨丨丨)盡委沙(薩都拉詩洛陽花木昔如霞冷雨酸風丨丨丨)
補註白沙(大戴禮蓬生麻中不扶乃直丨丨在泥與之俱黑)鷗沙(林景熙題陸放翁詩卷詩承平麾節半海㝢歸)
(來鏡曲盟丨丨)
車(廣韻集韻韻會正韻並昌遮切音硨)
補藻幾車(耶律楚材西域從王君玉乞茶詩枯腸搜盡數杯茶千卷胸中到丨丨)
賣炭車(盧延讓詩客滿燒烟舍牛牽丨丨丨)眼如車(孔平仲子瞻畫枯木詩輕肥欲與世爲戒未許木葉勝枮槎萬)
(物流形若泫露百歲俄驚丨丨丨)薏苡車(孫覿詩連筒自灌黃精圃結轍休推丨丨丨)送窮車(張雨除夜詩把)
(卷因遮眼分餳且膠牙自緣身懶惰莫遣丨丨丨)
補註頰車(王安石詩戲搖微縞女鬟鵶試咀流酥已丨丨)
江洲車(韓駒送倪巨濟將仕詩時時矯首望土岸木末殷轉丨丨丨渴逢石泉不得汲椎鼓催𤼵無停檛)
牙(玉篇集韻韻會正韻牛加切唐韻五加切並音芽)
補藻武牙(周書盧辯傳辯依周禮建六官置公卿大夫士其名號有武威丨丨將軍淮海山林都尉鎮遠建忠中堅寧朔)
(寧遠揚烈伏波輕車府列曹參軍)小牙(周書波斯國傳王於其國内别有丨丨十餘所猶中國之離宫也每年四月出遊處)
(之十月乃還)呿牙(夏侯嘉正洞庭賦或吞而呀或丨而丨)趙牙(晉書文孝王道子傳嬖人丨丨出自優倡因賂諂進)
(道子以牙爲魏郡太守牙爲道子開東第築山穿池列𣗳竹木功用鉅萬帝嘗幸其宅謂道子曰府内有山甚善然修飾太過非示)
(天下以儉道子無以對帝還宫道子謂牙曰上若知山是板築所作爾必死矣牙曰公在牙何敢死營造彌甚)
狐有牙(逸周書丨丨丨而不敢以噬獂有蚤而不敢以撅)瓦口牙(丁復禁體雪詩静凝檐頭髓清垂丨丨丨)獠
陣牙(范梈詩雲蒸巨浪魚吹岸柳壓荒山丨丨丨)
補註狄牙(嵇康琴賦王豹輟謳丨丨喪味潘尼火賦丨丨典膳百品既陳)
雪槎牙(方岳詩煩見歙州梁别駕爲言詩骨丨丨丨)
蛇(唐韻食遮切集韻韻會時遮切並音闍)
補藻分蛇(周書沈重傳丨丨聚緯郁郁之辭蓋闕當塗典午抑抑之旨無聞)二蛇(元史列女傳武用妻蘇氏生子)
(德政四歲而寡德政長事蘇氏至孝蘇氏死時天大旱德政方掘地求水以供葬事忽丨丨躍出德政因默禱焉丨丨一東一北隨)
(其地掘之果得泉)生蛇(易林褒后丨丨經老育微鄒浩詩局上光陰聊鬭馬杯中意氣莫丨丨)反蛇(易林丨丨三足)
(醜聲可惡)魚蛇(易林丨丨之怪大人憂懼)衆蛇(玄中記東海有蛇丘之地丨丨居之無人民蛇或人頭而蛇身)狐蛇
(薛能詩燕臺基壊穴丨丨計拙因循歲月賖)
不成蛇(蘇軾詩明日失杯君莫怪早知安足丨丨丨)虎與蛇(梅堯臣嘗新茶雜言入山乘露掇嫩觜明日不畏丨)
(丨丨)
補註神蛇(墨子靈龜近灼丨丨近暴)蝮蛇(抱朴子蛇𩔖多惟有丨丨中人至急一日不治則殺人)蟒蛇(廣古)
(今五行記濮陽郡有續生者莫知其來身長八尺肥黑天旱續生入泥塗偃展久之必雨土人謂之猪龍無何夜中見北市竈火洞)
(赤往視之有一丨丨身在竈裏首出在竈外大於猪頭並有兩耳伺之平曉乃是續生拂灰而出後不知所往)石蛇(孔帖郭誼)
(兄岌事劉悟爲牙將常樂滏山秀峻曰我死必葬此誼以岌假刺史穿三十丈得丨丨并卵工破之皆流血)毒蛇(茶譜湖州)
(長興縣啄木嶺金沙泉即每歲造茶之所也太守或還旆稽期則示風雷之變或見鷙獸丨丨水魅暘晱之𩔖焉)
瓜(唐韻正韻古華切集韻韻會姑華切並音騧)
補藻樹瓜(禮記疏言天子惟丨丨與果蓏所以唯𣗳植此瓜華者是供一時之食不是收斂久藏之種若其可久藏之物)
(則不𣗳之)思瓜(魏書宋瓊傳瓊字普賢少以孝行稱母曾病季秋之月丨丨不已瓊夢想見之求而遂𫉬時人稱異)獻瓜
(唐書陸贄傳陸贄隨帝幸梁道有丨丨果者帝嘉其意欲授以試官贄曰爵位天下公器不可輕也今丨丨一器果一盛則授之彼)
(忘軀命者有以相謂矣曰吾之軀命乃同瓜果瓜果草木也若草木然人何勸哉)拭瓜(齊民要術取白米一斗䥶中熬之以)
(作糜下鹽使鹹淡適口調寒熱熟丨丨以投其中密塗甕)漢瓜(齊民要術丨丨用極大饒肉者皆削去皮作方臠廣一寸長三)
(寸偏宜豬肉肥羊肉亦佳)梅瓜(齊民要術藏丨丨法細切瓜令方三寸長二寸熟煠之以投梅汁數月可食以醋石榴子著中)
(並佳也)淹瓜(齊民要術藏越瓜法糟一斗鹽三升丨丨三宿出以布拭之復淹)奠瓜(集仙錄花姑女道士黃靈微也)
(昇化之後座中丨丨數日生蔓結實如桃者二焉)夏瓜(清異錄果中子繁者惟丨丨冬瓜石榴故嗜果者目瓜爲百子甕)
石瓜(羣芳譜烏撒軍民府土産丨丨𣗳生堅如石善治心痛)北瓜(羣芳譜丨丨形如西瓜而小皮色白瓤甚紅子亦如)
(西瓜而微小狹長味甚甘美與西瓜同時想亦西瓜别種也)惠瓜(劉子翬有致中丨丨詩)腐瓜(高啟詩丨丨蟲食徧)
(空𣗳鶴巢稀)
絳實瓜(南岳夫人内傳夫人姓魏名華存性樂神仙季冬夜半有眞人至静室陳紫柰丨丨靈丨)護聖瓜(天中記天)
(台石橋梁既峭危下臨絶澗過者心悸石罅有木瓜華時有蛇盤糾至實落供大士乃去號爲丨丨丨)不期瓜(王十朋詩)
(出非專爲米去亦丨丨丨)綠似瓜(楊萬里詩未嫌春晚不多花只愛青原丨丨丨)
補註土瓜(詩采葑采菲疏爾雅云菲芴又云菲蔥莱郭以菲芴爲丨丨)木瓜(舊唐書敬宗紀長慶四年夏州節度)
(使李祐奏党項爲盗于蘆子關北丨丨嶺築壘以扼其衝蘇轍詩丨丨却用報瓊瑰)
斜(唐韻似嗟切集韻韻會正韻徐嗟切並音邪)
補藻愛斜(元稹詩愛直莫愛夸愛疾莫丨丨)無斜(劉禹錫詩多門一已閉直道更丨丨)由斜(劉禹錫詩能令)
(帝城外不敢逕丨丨)
劍閣斜(戎昱詩路遠征車迥山廻丨丨丨)戟衣斜(劉禹錫詩公門吏散後風擺丨丨丨)逐吹斜(韓愈詩片)
(片驅鴻急紛紛丨丨丨)富陽斜(白居易詩餘波落何處江轉丨丨丨)櫛櫛斜(杜牧詩檣形丨丨丨浪態迤迤好)
蝶翅斜(公乘億詩蘂逐蜂鬚亂英隨丨丨丨)古道斜(張翥詩出郭東門丨丨丨獨騎𣢾段穩于車)青鱗斜
(吳師道晚霜曲空雲黯淡丨丨丨月色惨惨黃鋪沙)
補註景斜(梁書沈約傳時東宫多士約特被親遇每直入見丨丨方出)
月欲斜(曹唐詩霓旌著地雲初駐金奏掀天丨丨丨)
邪(唐韻似嗟切集韻韻會正韻徐嗟切並音斜)
補藻從邪(書聽德唯聰疏聽戒背正丨丨故言聽德)鏖邪(劉子翬食橙詩花瓷泛蜜小劑供極有痛快丨丨功)
指其邪(潘岳笙賦衛無所丨丨丨鄭無所容其淫)性之邪(李翺復性書情者丨丨丨也知其爲邪本無其心寂然不)
(已邪思自息)干以邪(歐陽修詩又云理身如理琴正聲不可丨丨丨)
補註逆邪(書有猶有爲有守疏能守而勿失言其心正不丨丨也)涿邪(班固封燕然山銘遂踰丨丨跨安侯乘燕)
(然)
芽(唐韻五加切集韻韻會正韻牛加切並音衙)
補藻小芽(宣和北苑貢茶錄凡茶芽數品最上曰丨丨如雀舌鷹爪號芽茶次曰中芽一芽帶兩葉號一槍兩旗)中
芽(見上)熟芽(宣和北苑貢茶錄宣和庚子始創銀線水芽時已揀丨丨再剔去取其心潔若銀線)
枇杷芽(天中記雅州有枳殼芽筍杷芽丨丨丨者皆治風疾又有皂莢芽皆上春摘其芽和茶作之)枳殼芽(見上)
皂莢芽(見上)今年芽(鄒浩詩豈非丨丨丨歲月與君異)近社芽(蔡襄和杜相公謝寄茶詩破春龍焙走新)
(茶盡是西溪丨丨丨)
補註黃芽(荆楚歲時記風俗貴茶其品益衆洪州有西山之白露壽州有霍山之丨丨)蘭芽(歲華紀麗丨丨吐玉)
(柳眼挑金)嫩芽(羣芳譜熙寧末有旨下建州製密雲龍一品尤爲竒絶蜀州雀舌鳥嘴麥顆蓋丨丨所造似之)
嘉(玉篇柯遐切唐韻古牙切集韻韻會正韻居牙切並音加)
補藻馬嘉(姚鎔雜說海有魚曰丨丨銀膚燕尾臠而火鱐之可致遠)東嘉(王十朋詩遺經獨抱居丨丨)足嘉
(范浚詩此志良丨丨感之嘆綢繆)
客亦嘉(歐陽修詩泉甘器潔天色好坐中揀擇丨丨丨)句更嘉(余靖詩一槍試焙春尤早三盞搜腸丨丨丨)政
自嘉(陳造詩酌無多酒仍餘味嬾不吟詩丨丨丨)歴歴嘉(楊萬里詩朝雨匆匆霽春山丨丨丨)此詩嘉(楊萬)
(里詩何須後來客始信丨丨丨)益云嘉(薛季宣詩霽色故自好風霾丨丨丨)
補註柔嘉(詩愼爾出話敬爾威儀無不丨丨)
瑕(唐韻乎加切集韻韻會正韻何加切並音遐)
補藻爲瑕(文心雕龍混妍&KR1126;而成體累良質而丨丨陸機文賦引事乖謬雖千載而丨丨)痕瑕(釋清珙詩青銅鏡面)
(生丨丨)
補註求瑕(晉書五行志伏聞校事吹毛丨丨趣欲陷人成其威福)小瑕(舊唐書趙憬傳進賢在于廣任用明殿最)
(舉大節棄其丨丨隨其所能試之以事用人之大綱也)
紗(廣韻所加切集韻韻會正韻師加切並音沙)
補藻縐紗(宋史地理志亳州貢丨丨絹)繒紗(張籍詩越地丨丨文樣新)照紗(李賀詩䗶光高懸丨丨空花房)
(夜擣紅守宫)翠紗(李羣玉詩輕紅約丨丨)講紗(石介詩旗映丨丨紅)螢紗(劉弇詩丨丨屢聽縫)篝紗(陳造)
(詩良夜對丨丨)
相州紗(唐六典河北道貢丨丨丨鳳翮席胡粉)鴛鴦紗(吳萊詩黃銀蹙繡丨丨丨)
補註文紗(唐書代宗紀禁丨丨吳綾爲天馬辟邪者)映紗(金史后妃傳宫教張建教宫中以青紗隔障有不識字及)
(問義皆自障内丨丨指字請問宫教自障外口說教之)
鴉(玉篇於牙切廣韻集韻正韻於加切韻會幺加切並音椏)
補藻二鴉(錄異記道士毛意歡常有丨丨有客將至鴉必飛鳴意歡整飾賓階坐榻未畢客果至矣)飼鴉(一統志南)
(陽府丨丨臺漢光武北趨河朔至此失路得鴉引于馬前飼之于此因名)聞鴉(蘇軾詩燕坐林間時有虎高眠粥後不丨丨)
庇鴉(蘇軾詩桐疎不丨丨)非鴉(戴復古詩鏡中䨇鬢已丨丨身在江湖心在家)吠鴉(林景熙詩昭陵玉匣走天涯金)
(粟堆前幾丨丨)朝鴉(汪元錫丨丨詩景陽鐘動曉鴉飛漢殿千官拜玉墀)
補註神鴉(唐書五行志天復二年車駕在岐常有鳥數萬棲殿前諸𣗳岐人謂之丨丨)盤鴉(三夢記唐末宫髻號)
(鬧掃粧形如焱風散髮蓋丨丨墮馬之𩔖)
風際鴉(陸游詩整整復斜斜翩如丨丨丨)
遮(廣韻正奢切集韻韻會正韻之奢切並音&KR0008;)
補藻候遮(漢書傅介子傳詔曰樓蘭王安歸嘗爲匈奴間丨丨漢使者)雜遮(宋書食貨志提點趙子幾怒東明縣)
(賈蕃不能禁遏縣民來訟丨丨他事致蕃于理)低遮(皮日休詩薜帶輕束腰荷笠丨丨面)藏遮(蘇軾詩千年枸把嘗夜吠)
(無數草棘工丨丨)高遮(趙長卿詞故與慇懃素酒更將油幕丨丨)昏遮(揭祐民詩臨池舊眼被丨丨玉版摩挲字隔紗)
黑遮(陳高詩影墮水波浮晚照丨丨霜鬢隔秋塵)迎遮(李孝光詩功成持身歸吏民相丨丨)横遮(王惲詩回眺驚)
(後擁迎看復丨丨)
道併遮(柳宗元詩褒德符新換懷仁丨丨丨)黑風遮(曾鞏詩道爲丨丨丨凝凍無住著)蒼鷹遮(蘇軾詩風)
(廻焰卷毛尾熱欲出已被丨丨丨)積薪遮(蘇轍詩謀食旋遭芳餌誤求安仍值丨丨丨)翠鈿遮(陳詵詞鬢邊一)
(點似飛鴉休把丨丨丨)兵衛遮(釋惠洪詩想見戟門丨丨丨湘江玉展無纖瑕)
補註屏遮(易林折篛蔽日丨丨王日)山遮(韓愈詩千以高丨丨萬以遠水隔)
叉(唐韻初牙切集韻韻會正韻初加切並音差)
補藻相叉(柳宗元解祟賦倒扶桑落棠轇轕而丨丨)竿叉(蘇轍詩錦囊犀軸堆𧰼牀丨丨連幅翻雲光)排叉
(林景熙詩嶺上萬松都斫盡西湖新路欲丨丨)横叉(王禎詩行桄運樞臬交輳寄丨丨)羅叉(晉書鳩摩羅什傳中書監)
(張資病吕光博營救療有外國道人丨丨云能差資病光喜羅什知叉誑詐告資曰又不能爲益徒煩費耳)
漸可叉(蘇軾詩冰下寒魚丨丨丨)賦憶叉(丁復詩晉女吟稱謝唐人丨丨丨)古路叉(龐謙孺詩孤村丨丨)
(丨)
葩(唐韻普巴切帊平聲)
補藻花葩(古今注黃帝戰于涿鹿之野常五色雲氣止于帝上有丨丨之𧰼因作華蓋)合葩(陸機白雲賦紅蕊發)
(而菡萏金翹援而丨丨)晨葩(束晳補亡詩堂堂處子無營無欲鮮侔丨丨莫之點辱)分葩(元稹詩淺深俱隱映前後)
(各丨丨)彌葩(柳宗元解祟賦膏搖唇而增熾兮焰掉舌而丨丨)狂葩(孟郊詩浮聲與丨丨胡爲欲相侵)墨葩
(毛滂詩丨丨不待微和扇)新葩(范成大詩石液滋舊根山英擢丨丨)蘇葩(明皇雜錄丨丨爲中郎嗜酒落魄沈周詩惟于)
(飲酒詫能事終身落魄猶丨丨)
蕊帶葩(趙存約詩分散音初静凋零丨丨丨)
奢(廣韻集韻式車切韻會詩車切正韻詩遮切並音賖)
補藻廢奢(漢書杜欽傳今漢家承周秦之敝宜抑文尚質丨丨長儉表實去僞)紆奢(周書蕭詧傳何昊天之弗惠值)
(上帝之丨丨)
補註窮奢(後漢書班固傳肇自高而終平世增飾以崇麗歴十二之延祚故丨丨而極侈)
楂(唐韻集韻韻會正韻並鋤加切音查亦作槎)
補藻一槎(秦系詩空山歲計是胡麻窮海無梁泛丨丨)
玉爲槎(藍仁詩湖邊倒𣗳丨丨丨𣗳㡳茅簷路半斜)
補註乘槎(易林丨丨浮海雖懼不殆王勃秋日宴季處士宅序丨丨之客猶對仙家坐菊之賓尚臨清賞)靈槎(梁簡)
(文帝善覺寺碑蒼蒼幹運丨丨猶且去來巖巖峻極巫咸可以升降)客槎(蘇軾詞海東頭山盡處自古丨丨來去)
衙(唐韻五加切集韻韻會牛加切並音牙)
補藻空衙(吳寬詩出門騎馬踏雪沙玉堂客散成丨丨)散衙(沈周詩臨昏細雨如撒沙城中官府已丨丨)閒
衙(沈周詩學仙不成似炊沙紫府著爾無丨丨)
賖(唐韻式車切集韻韻會詩車切正韻詩遮切並音奢)
補藻未賖(韋元旦詩九重樓閣半山斜四望韶華春丨丨)來賖(皮日休詩欲問包山神丨丨少巖壑)猶賖(丁復)
(禁體雪詩市舂窮也糴村酟薄丨丨)
定無賖(梁簡文帝有所思詩入林看碚礧春至丨丨丨)思空賖(李嶠詩安仁動秋興魚鳥丨丨丨)何處賖
(杜甫詩濁酒禁愁得無錢丨丨丨)候鼓賖(耿湋詩九陌朝臣近三朝丨丨丨)不可賖(歐陽修詩市亭插旗鬭新)
(酒十千得斗丨丨丨)百倍賖(宋濓詩文場自合推第一俯視諸子丨丨丨)
補註歲月賖(薛能詩燕臺基壊穴狐蛇計拙因循丨丨丨)
涯(集韻牛加切音牙)
補藻愁涯(張藴詩讀書萬卷是丨丨)兩涯(成廷珪詩疊石爲橋跨丨丨)
不可涯(劉禹錫詩滄洲丨丨丨孤帆去無跡又朱子詩樂事從茲不易涯朱門還似野人家)不過涯(元稹詩擇才不)
(求備任物丨丨丨)那可涯(蘇軾次韻黃魯直嘲小德詩進饌客争起小兒丨丨丨)
誇(唐韻苦瓜切集韻韻會正韻枯瓜切並音夸)
補藻漫誇(李商隱井絡詩井絡天彭一掌中丨丨天設劍爲峯)休誇(李商隱孔雀詠妬好丨丨舞經寒且少啼)便
誇(吳融詩争得丨丨饒勝事九衢塵裏免勞生)久誇(劉清叟詩共喜横渠傳有弟丨丨坡老學如翁)可誇(蘇軾守歲)
(詩努力盡今夕少年猶丨丨)盗誇(史肅感興詩避俗嫌高絶干榮恥丨丨)文誇(楊載詩才著當朝傑丨丨命世雄)
共誇(高啟五月菊詩細認驚初見高吟喜丨丨)
不在誇(李商隱詩嵇鶴元無對荀龍丨丨丨)肉食誇(張耒詩冷官自有貧中樂敢向朱門丨丨丨)帝城誇
(司馬光詩好將詩筆寫還向丨丨丨)不可誇(蘇軾詩古語多妙寄可識丨丨丨)小園誇(葉適詩衰病自憐何處著)
(馨香聊向丨丨丨)笑翁誇(朱松詩努力誦書史從人丨丨丨)一語誇(陸游詩平居每與兒孫說切勿人前丨丨)
(丨)數代誇(宋无感瓊花詩故事唐時盛佳名丨丨丨)時俗誇(傅若金少年行丨丨丨朱顔美女悅春華)後世
誇(張雨詩白公種竹蘇公柳談笑功名丨丨丨)
補註雄誇(蘇軾詞早知身世兩聱牙好伴騎鯨公子賦丨丨)
巴(唐韻伯加切集韻正韻邦加切並音芭)
補藻愚巴(魏書世宗紀蠢爾丨丨心未純欵)坤巴(宋史藝文志黃帝三陽經五明乾羸丨丨訣一卷)救巴
(華陽國志周之季世巴國有亂將軍蔓子請師于楚許以三城楚王丨丨巴國既寧楚使請城蔓子乃自刎以頭授楚使)分巴
(華陽國志漢高帝丨丨置廣漢郡孝武帝又兩割置犍爲郡故世曰丨丨割蜀以成犍廣也)
胡盧巴(本草丨丨丨一名苦豆)
加(唐韻古牙切集韻韻會正韻居牙切並音家)
補藻不加(書官不及私昵惟其能傳丨丨私昵惟能是官王粲神女賦質素純皓粉黛丨丨)特加(儀禮聘禮大夫)
(賄用束紡疏彼君厚禮于此此亦厚禮于彼故丨丨此束紡)厚加(後漢書光武帝紀鄯善王車師王等十六國皆遣子入侍)
(奉獻願請都護帝以中國初定未遑外事乃還其侍子丨丨賞賜)勉加(後漢書光武帝紀建武六年春正月辛酉詔曰高年)
(鰥寡孤獨及篤&KR1825;無家屬貧不能自存者如律二千石丨丨撫循無令失職)明加(後漢書章帝紀詔書既下勿得稽留刺史)
(丨丨督察尤無狀者)首加(後漢書卓茂傳論卓茂小宰無他庸能時七十餘矣而丨丨聘命優辭重禮其與周燕之君表閭立)
(舘何異哉)汎加(魏書孝莊帝紀永安二年四月詔太原王尒朱榮下將士並丨丨二級)濫加(北史于栗磾傳論虚已下)
(物罰不丨丨)往加(隋書高帝紀丨丨大典憲章在昔)稱加(舊唐書刑法志其應出罪者則舉重以明輕其應入罪者)
(則舉輕以明重丨丨者就重次稱減者就輕次)鈎加(唐書元結傳吾不從聽于時俗不丨丨于當世誰是聱者吾欲從之)昵
加(盧諶贈劉琨詩義由恩深分隨丨丨)虛加(曾鞏門下侍郎制必使位無丨丨人無虚受以修國家之務)猥加(蘇轍)
(辭尚書右丞劄子豈謂非常之命丨丨無補之臣)夕加(高啟行路難杯酒朝驩矛刃丨丨)
敬尸加(儀禮少牢饋食禮王人羞昕俎註羞進也昕敬也親進之主人丨丨之丨)殷勤加(儀禮公食大夫禮宰夫授)
(公飯粱公設之于湇西註既告具矣而又設此丨丨之丨也)愼所加(晉書范堅傳王者之作動關盛衰嚬笑之間尚丨丨)
(丨况于國典可以徒虧)釣所加(謝惠連咏螺蚌詩纖鱗惑芳餌故爲丨丨丨)積暗加(蘇轍雪詩繚繞飛相著重)
(仍丨丨丨)豔色加(蘇轍詩根株未老年年好丨丨方穠日日丨)
補註威加(詩序五曰雅疏天子則丨丨四海齊正萬方政教所施皆能齊正故名之爲雅)
耶(唐韻以遮切韻會余遮切正韻于遮切並音椰本作邪)
補藻誰耶(莊子敢問天籟子綦曰夫吹萬不同而使其自已也咸其自取怒者其丨丨)
嚇我耶(莊子于是鴟得腐鼠鵷雛過之仰而視之曰嚇今子欲以子之梁國而丨丨丨)何晩耶(孔武仲入山詩羣山)
(拍手向人笑方朔今來丨丨丨)何速耶(孔武仲堂下竹詩回首未幾日其成丨丨丨)何恨耶(歐陽修詩自言我亦)
(隨往矣行即逢君丨丨丨)何陋耶(蘇軾荔支嘆吾君所乏豈此物致養口體丨丨丨)讀書耶(黃庭堅詩摩挲垂便)
(腹頗復丨丨丨)子虛耶(方岳詩第一諱窮人謬甚再三稱好丨丨丨)
嗟(玉篇則邪切唐韻集韻韻會正韻咨邪切𩔖篇子邪切並音罝)
補藻行嗟(馬懷素詩坐嘆烟波隔丨丨物外殊)徒嗟(上官儀詩定惑由關吏丨丨塞上翁)來嗟(張說詩獨有東)
(陽守丨丨古𣗳春)何嗟(張喬詩親安誠可喜道在亦丨丨)堪嗟(羅鄴詩孤劍向誰開壯節流年催我自丨丨吳寬詩)
(料知刻本來廣右醉筆漫滅猶丨丨)共嗟(韓偓詩一笑丨丨成往事半酣相顧似衰翁吳寬詩似人可喜非泿語與客争觀還)
(丨丨)可嗟(歐陽修詩本欲勵賢敦古學丨丨趨利競朋來)莫嗟(曾鞏詩丨丨問俗淹留久從此頻繁不次恩)
寒餓嗟(王令詩寧爲丨丨丨不同冨貴謳)失則嗟(王令詩嘗聞丨丨丨不聞得之羞)如有嗟(蘇轍詩連)
(舂並汲各無語齊唱竹枝丨丨丨)此地嗟(高啟詩但言此地樂不聞丨丨丨)令人嗟(沈周詩碧雲黃鶴渺何許)
(矯首西睇丨丨丨)
遐(唐韻胡加切集韻韻會正韻何加切並音霞)
補藻振九遐(宋書樂志朱路篇仁聲被八表威震丨丨丨)來以遐(梅堯臣茶詩顧渚亦頗近蒙頂丨丨丨)
望極遐(楊載江行詩路僻行來好天清丨丨丨)信陵遐(楊載贈魏虚舟少府詩族傳貞觀舊躅繼丨丨丨)
補註荒遐(魏書獻帝紀此土丨丨未足以建都邑宜復徙居)
笳(唐韻古牙切集韻韻會正韻居牙切並音嘉)
補藻朝笳(蘇舜欽詩丨丨吹餘哀疊鼔暮不絶)
補註鳴笳(周書李遷哲傳遷哲性華侈能厚自奉養妾媵至有百數千餘里間第宅相次姬人之有子者分處其中各有)
(僮僕侍婢奄閽守之遷哲每丨丨導從往來其間縱酒飲燕盡生平之樂)哀笳(王儉文振丨丨于八極響清蹕于咸池)寒
笳(劉長卿送裴使君赴荆南詩故節辭江郡丨丨發渚宫)
差(唐韻集韻韻會初牙切正韻初加切並音杈)
補藻靡差(舊唐書于志寧傳陰陽爲之式序景宿于是丨丨)小差(曾鞏與孫司封書使雖有丨丨要其大槩不誣)
(也)計差(楊萬里詩老夫不是如今錯初識陶泓丨已丨)匪差(朱子易贊述旨居省象詞動察變占存亡進退陟降飛潛)
(曰毫曰釐丨丨匪謬加我數年庶無大咎)易差(朱子詩河洛傳心後毫釐復丨丨)萬差(五燈會元丨丨俱掃蕩一句截)
(流機)
晦明差(宋史段少連傳氛祲蔽翳丨丨偶丨乃陰陽之沴爾)
補註毫釐差(舊唐書馬燧傳喜怒以節動静以時丨丨或丨禍害亦隨又孔平仲子瞻畫枯木詩蘇公早與俗子偶避)
(世欲種東陵瓜窺觀盡得物外趣移向紙上無毫差)
蟆(唐韻莫霞切集韻韻會正韻謨加切並音麻亦作蟇)
補藻螣蟇(後漢書五行志註草木夏落而秋蟲不藏宜死者生宜蟄者鳴多丨丨蟲也管子苴多丨丨山多蟲&KR0034;)一
蟆(盧仝月蝕詩衆星盡原赦丨丨獨誅磔)
補註蝦蟆(續韻府夷陵州有石如丨丨其大數丈固城縣北有斗山山穴有肉芝即千歲丨丨得而食之可以延年顧瑛)
(詩劃然白丨丨抱出黃金毬)
蛙(唐韻集韻韻會正韻並烏瓜切音哇本作鼃)
補藻賣鼃(易林販鼠丨丨利少無謀難以得家)聽鼃(清異錄鄭遨隐居有高士問何以悅目對曰不注目于婆娑兒)
(即側耳于鼓吹長謂玩鷗而丨丨也)捕蛙(行營雜錄馬裕齋知處州禁民丨丨)蝭蛙(枚乘梁王兔園賦丨丨鶬鶊)聚
蛙(張耒鳴蛙賦序余寓山陽學舍夏大雨屋四隅成塘丨丨以千計聲鳴不絶)聞蛙(梅堯臣有初丨丨詩)兩蛙(朱子)
(丨丨詩丨丨盛怒鬭春池)田蛙(葛長庚翠麓夜飲序丨丨作市)局蛙(楊愼藥市賦哀危蟪于寸陰矜丨丨于井谷)
羔兔鼃(漢書霍光傳霍山曰丞相擅咸宗廟丨丨丨可以此罪也註丨丨丨所以供祭)夜雨蛙(西湖志餘賈似道既)
(敗高臺曲池日就荒落吳人湯益詩云破屋春歸無主燕曲池雨産在官蛙有和之者云綺羅化作春風蝶絃管翻成丨丨丨)月
有蛙(陳君舉怒蛙說日有烏丨丨丨蛙與烏相遇)
譁(唐韻集韻並呼瓜切音花)
補藻胡譁(晉書桓靈寶傳遣輔國將軍桓振往義陽聚衆至弋陽爲龍驤將軍丨丨所破)
補註伴不譁(米芾詩主席多同好羣峯丨丨丨)一市譁(陸游詩蹴踘墻東丨丨丨)
蝦(唐韻胡加切集韻韻會正韻何加切並音遐)
補藻巨蝦(嶺表錄異余嘗登海&KR1299;忽見窗版懸二丨丨殼頭尾鉗足俱全各七八尺前䨇脚有鉗鉗長二尺餘上有芒刺)
(不可觸)茅蝦(倦遊雜錄嶺南人呼草蟲曰丨丨)鮮蝦(幸張府節略御筵下鴨簽水母膾丨丨蹄子羹)銀蝦(粤志)
(丨丨狀如繡針以紵布爲網網大丈有二尺以二罾戙繋之口向上流取蝦卵亦復如是)小蝦(西吳枝乘吳興有丨丨以蠶時)
(出市民謂之蠶花蠶熟則絶無矣)
離得蝦(五燈會元生緣有語人皆識水母何曾丨丨丨)
補註紅蝦(本草海鰕一名丨丨一名鰝長一尺鬚可爲簮)
拏(唐韻集韻韻會女加切正韻奴加切並音呶)
補藻扼拏(淮南子鞅鞈鐡鎧瞑目丨丨)
一硯拏(王惲詩包公尹端州歸不丨丨丨)觸手拏(王延夀王孫賦上丨丨而丨攫下對足而登跋)
補註紛拏(舊唐書元行沖傳于竄伏之中理丨丨之典志存探究靡所咨謀王粲閑邪賦情丨丨以交横意慘悽而增悲)
豭(唐韻古牙切集韻韻會正韻居牙切並音家亦作猳)
補藻無猳(易林牝豕丨丨鰥居室家)鹿猳(蘇軾詩洞暖無風雪山深富丨丨)猪猳(沈遼詩田裡小兒放丨丨)
(爲樂往往鳴簫笳)
補註魚與猳(蘇軾詩故知中孚化可及丨丨丨)
葭(唐韻古牙切音嘉)
補藻浮葭(王柏詩寶律丨丨欲飛玉)春葭(王沂孫詞殘雪庭陰輕寒簾影霏霏王管丨丨)
髽(唐韻集韻韻會並莊華切音撾)
補藻帽初髽(丁復雪詩深宫裁斷織閨服丨丨丨)
茄(唐韻古牙切正韻居牙切並音嘉)
補藻芰茄(漢書揚雄傳矜丨丨之綠衣兮被芙蓉之朱裳)
撾(集韻韻會並張瓜切音檛)
補藻父撾(後漢書崔寔傳寔從兄烈有重名時因傅母入錢五百萬得爲司徒烈于是聲譽衰減久之問其子鈞曰吾居)
(三公于議者何如鈞曰論者嫌其銅臭烈怒舉杖擊之鈞狼狽而走烈罵曰死卒丨丨而走孝乎釣曰舜之事父小杖則受大杖則)
(走非不孝也)吏撾(後漢書段翳傳翳明風角有一生來學積年辭歸鄉里翳爲合膏藥并以簡書封于筒中告生曰有急發)
(視之生到葭萌與吏争渡津丨丨破從者頭生開筒得書言到葭萌與吏鬭頭破者以此膏裹之生用其言創者即愈)鞭撾
(北史齊河間王孝琬傳帝怒孝琬使赫連輔玄倒丨丨之)罷撾(陳造詩萑蒲無警南塘静歉歲村區鼓丨丨)密撾(吳寬)
(詩詩成一紙來萬里峒石至今椎丨丨)
三千撾(唐書百官志五更二點鼓自内發諸街鼓承振坊市門皆起鼓丨丨丨辨色而止)不容撾(朱松詩目眩燈)
(燭光坐厭兒女譁念此亦風土雖癡丨丨丨)門頻撾(吳寬詩清晨忽報有蘇墨折簡邀看丨丨丨)蒲牢撾(沈周)
(詩更添香炷侑清啜坐久不覺丨丨丨)
呀(玉篇虛牙切唐韻許加切集韻韻會正韻虛加切並音岈)
補藻嘔呀(梅堯臣詩又如百兩江州車回輪轉軸聲丨丨)羣呀(蘇軾詩憶我與諸兒飼食觀丨丨)兮呀(九華)
(眞人書忽發哀音之丨丨)
城樓呀(陸游詩亂山缺處丨丨丨䨇鼓蕭蕭晩吹笳)瓦雀呀(戴良詩煖促庭猊化陽催丨丨丨)冰澨呀
(吳萊詩夜叉丨丨丨羅刹炎徼瞠)
補註喊呀(唐庚詩雨餘熱喘殊丨丨坐翻故紙腰足麻蔣防獸炭賦腹翕赩以凝電口丨丨而奪朱)
罝(唐韻子邪切集韻韻會正韻咨邪切並音嗟)
補藻爲罝(揚雄長楊賦椓嶻嶭而爲弋紆南山以丨丨)難罝(王融淨行頌不圖厥始逸馬丨丨)設罝(王維)
(詩丨丨守毚兔垂釣伺游鱗)
無外罝(李白大獵賦張丨丨以爲丨琢大朴以爲杙)勢漫罝(戴良元日對雪聯句早朝光映笏暝獵丨丨丨)怛
怛罝(沈遼詩亦有狐兔丨丨丨令人指手徒爲椰)
枷(唐韻古牙切集韻韻會正韻居牙切並音加)
補藻大枷(舊唐書畢搆傳粗杖丨丨動傾性命懷冤抱痛無所告陳)被枷(唐書酷吏傳來俊臣作大枷以鐡爲冒頭)
(丨丨者少頃即死)盲枷(晁公遡詩終無瞎棒與丨丨元高峯語錄一味丨丨瞎棒聞者見者莫不生嗔)
打稻枷(西湖志餘丨丨丨謎云天下有道則見無道則隐瞻之在前忽然在後)
啞(集韻𩔖篇正韻於加切韻會幺加切並音鴉)
補藻一啞(林希逸詩升沉付一丨)
媧(唐韻古華切集韻姑華切並音蝸)
補藻鍊石媧(林熙景詩誰是𥙷天手空懷丨丨丨)
爬(唐韻集韻韻會正韻並蒲巴切音琶)
補藻泥爬(吳寬詩濃書鐡把純綿裹深刻蠏上潮丨丨)人爬(沈周詩三杯破凍聊爾爾俗慮脫臆如丨丨)
蟣蝨爬(吳寬詩形疑蝦蟆似曾壓技癢丨丨誰爲丨)嵇康爬(沈周詩與君一别絶聊賴蟣蝨頻學丨丨丨)
杷(唐韻集韻韻會正韻並蒲巴切音爬)
補藻山杷(趙抃詩紅嚼丨丨口似饞)
蝸(唐韻韻會正韻並古華切音瓜)
補藻浮蝸(王十朋詩我生本抱丘壑尚誤涉塵世争丨丨十年太學志未遂歸來隴畆躬桑麻)處蝸(丁復雪詩嬾出)
(從嘲鼈甘貧任丨丨)
恰如蝸(杜牧詩自笑卷懷頭角縮歸盤烟磴丨丨丨又王十朋詩人生貴在適意耳安能局縮身如蝸杖頭有錢即相覓明)
(日更泛仙源槎)雨牆蝸(戴復古詩丨丨丨篆古風𣗳鳥巢危)縮似蝸(謝應芳詩風冷柴門閉齋居丨丨丨)
騧(唐韻正韻古華切集韻韻會姑華切並音瓜)
補藻一騧(周書于謹傳謹以常乘駿馬一紫丨丨賊先所識乃使二人各乘一馬突陣而出賊以爲謹也皆争逐之顧况)
(詩展處把筆欲描時司馬丨丨賽傾倒)
大宛騧(陳子龍詩佐酒龜兹樂傳圍丨丨丨)
爺(玉篇以遮切音耶)
補藻爾爺(元稹詩丨丨只爲一杯酒)呼爺(元稹詩小女丨丨血淚垂)汝爺(李孝光詩若見阿蘇煩借問丨丨何)
(日浙東來)
補註阿爺(梁書侯景傳左僕射王偉請立七廟景曰何謂七世偉曰天子祭七世祖考故置七廟并請七世之諱敕太常)
(具祭祀之禮景曰前世吾不復憶惟丨丨名標衆聞咸竊笑之陳泰貧女行丨丨前月去行商小弟伶仃未離母)
芭(唐韻伯加切集韻韻會正韻邦加切並音巴)
補藻庭芭(王十朋詩夜深風雨撼丨丨)絳芭(邵秋堂詩鷄冠坼丨丨)
范仲芭(宋史職官志淳熙元年以司農寺丞丨丨丨兼司勲)
窊(唐韻集韻韻會正韻並烏瓜切音窪)
補藻舌窊(梅堯臣嘗新茶雜言味久愈甘竞日在不比苦硬令丨丨)成窊(歐陽修詩手持心愛不欲碾有𩔖弄印幾)
(丨丨)泓窊(劉弇詩丨丨往往走湍瀨)崇窊(葛立方詩築室共丨丨)掌窊(楊維楨古樂府侍奴手浴井花冷冰水金)
(盤擎丨丨)
前直窊(梅堯臣詩上立凖度可省括箭溝三道丨丨丨)
豝(廣韻伯加切集韻韻會正韻邦加切並音巴)
補藻牝豝(爾雅丨丨註豕之丨者名丨)
二歲豝(廣雅一歲爲豵丨丨爲丨三歲爲肩四歲爲特)
珈(廣韻古牙切韻會正韻居牙切並音嘉)
補藻如珈(元結詩糜色丨丨玉液酒酒熟猶聞松節香)
補註副珈(禮記疏宣姜首著丨丨而又以六玉加於副上)
枒(廣韻五加切集韻韻會正韻牛加切並音牙)
補藻楈枒(張衡南都賦丨丨栟櫚柍柘檍檀結根竦本垂條嬋媛布綠葉之萋萋敷華蕊之蓑蓑郭璞上林賦註丨丨似)
(栟櫚皮可作索)
赮(廣韻胡加切集韻韻會正韻何加切並音遐)
補藻赩流赮(劉基詩朱鷺來丨丨丨飲赤水食丹砂)劫火赮(劉基詩翠眉蟬鬢轉蓬去頽墻缺甃丨丨丨)
哇(廣韻集韻韻會正韻並烏瓜切音窊)
補藻驃兒哇(劉基聽蛙詩&KR0687;咬誰辨丨丨丨虩砉乍開賨叟㗿)
窪(廣韻集韻韻會正韻並烏瓜切音洼)
補藻玉窪(緯略丨丨酒器也)成窪(司馬光詩力窮纔到頂勢盡復丨丨)臼窪(方岳詩田頭科斗古文字石上)
(丨丨山鼎&KR0595;)蒼窪(王惲詩月池懸溜落丨丨巖竇分居可百家)一窪(吳萊詩半遶山根但丨丨眞源鑿破杳無涯)
砌旁窪(丁復雪詩競投窗内隙密糁丨丨丨)避僕窪(周昂詩聞道崑崙北風塵丨丨丨)界墻窪(柳貫詩丨)
(丨丨尾沙如雪)突又窪(趙奕詩徑滑﨑尤峻苔荒丨丨丨)檐子窪(納延丨丨丨詩朝發牛羣頭夕憩丨丨丨)
洼(廣韻集韻韻會正韻並烏瓜切音窊)
補藻與洼(宋史宗室世系表希&KR2263;子名丨丨)
清泠洼(楊維楨採蓮曲同生願同死死葬丨丨丨)
畬(集韻詩車切音奢)
補藻秋畬(張詠詩地落丨丨楚俗歡)
丫(唐韻集韻正韻並於加切音鴉)
補藻碧丫(袁華詩柳外䨇峯出丨丨)栢丫(釋圓至詩風捲殘灰滿丨丨)
髮生丫(洪咨䕫詩不須煩惱丨丨丨)
苴(廣韻鉏加切音槎)
補藻萑苴(禮記編丨以丨之疏編丨以丨之者萑是亂草也苴裹也編連亂草以裹帀䐁䍧)
鴐(集韻居牙切音嘉)
補藻鶬鴐(揚雄方言自關而東謂之鴐鵝南楚之外謂之鵝或謂之丨丨)
東飛鴐(杜甫同谷七歌丨丨丨鵝後鶖鶬)
髿(韻會所加切廣韻集韻師加切並音沙)
補註鬖髿(郭璞江賦綠苔丨丨乎研上註通俗文髮白曰丨丨)
鉈(廣韻視遮切集韻韻會時遮切正韻石遮切並音闍)
補藻銅鉈(揚維楨詩楊花滿頭作鹽舞不與斤兩添丨丨)
夸(唐韻苦瓜切集韻韻會正韻枯瓜切並音誇)
補藻不示夸(沈與求詩慣看留客費瓜茶政羡多藏丨丨丨)銀蟾夸(周必大詩飛飛粉蝶須相映皎皎丨丨色)
(共丨)
瘕(唐韻乎加切集韻何加切並音遐)
補藻癥瘕(山海經瘕疾註瘕蟲病也内經丨丨之疾)毒瘕(列仙傳阮丘山上道士時下賣藥廣陽人朱璜冇丨丨疾)
(丘與七物藥服之而去三尸後與璜俱入浮陽山)
些(玉篇集韻韻會正韻思遮切唐韻寫耶切並瀉平聲)
補藻也沒些(楊萬里詩姚黃魏紫向誰賖郁李櫻桃丨丨丨)更歇些(楊萬里詩歇處何妨丨丨丨宿頭未到日)
(頭斜)小憩些(楊萬里詩兩個胡牀丨丨丨一枝笻杖挂傾斜)小住些(楊萬里詩偶因閒步散頑麻倦喚胡麻丨丨丨)
太狂些(辛棄疾詞醉兀籃輿夜來豪飲丨丨丨)不爭些(辛棄疾詞比著桃源溪上路風景好丨丨丨)高折
些(蔣捷折花詞簷牙枝最佳折時丨丨丨)
椏(唐韻集韻並於加切音鴉)
補藻&KR1166;椏(揚雄方言江東謂𣗳岐曰丨丨)二椏(羣芳譜淫羊藿生大山中一根數莖莖粗如線高一二尺一莖丨丨)
(一椏三葉)
樝(唐韻集韻韻會正韻並側加切音渣或作柤)
補藻多樝(山海經洞庭之山其木丨丨梨橘櫾)沉柤(梅堯臣七品茶詩六品無丨丨)
補註甘樝(山海經箕山之東有丨丨傅休奕瓜賦龍眼生于南極丨丨列于崑崙)榠柤(幸張府節略供進御筵初)
(坐繡花高釘一行鵝梨乳梨丨丨花木瓜)
痂(唐韻古牙切集韻韻會居牙切並音嘉)
補藻瘡痂(蘇軾鰒魚行食每對之先嘆息不因噎嘔緣丨丨)收痂(劉迎鰒魚詩郡曹受賞雖一言國史丨丨豈非)
(罪)
姱(唐韻苦瓜切集韻韻會正韻枯瓜切並音誇)
補藻好姱(楚辭丨丨佳麗兮牉獨處此異域)
溠(唐韻側加切集韻莊加切並音樝)
補藻下溠(隋書地理志漢東郡唐城縣西魏改㵐西爲丨丨開皇十六年改丨丨曰唐城)湖溠(水經注湘水西流注)
(于江謂之麋湖口也水又北逕金浦戍北帶金浦水丨丨也)
栢梁溠(水經注衡漳又東北右合丨丨丨水上承李聰渙東北爲丨丨丨東逕扶領縣故城南)
衺(唐韻似嗟切集韻徐嗟切並音斜)
補藻微衺(丁復禁體雪詩廻溝填小曲側巷積丨丨)
補註姦衺(韓子夫是以人主雖不口教百官不目索丨丨而國已治矣)
御定韻府拾遺卷二十一
