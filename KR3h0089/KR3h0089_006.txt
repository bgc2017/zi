西清古鑑卷三
鼎三
周
舉鼎一(有銘)
舉鼎二(有銘)
舉鼎三(有銘)
舉鼎四(有銘)
舉鼎五(有銘)
舉鼎六(有銘)
舉鼎七(有銘)
拱鼎一(有銘)
拱鼎二(有銘)
掬鼎(冇銘)
婦鼎一(有銘)
婦鼎二(有銘)
婦鼎三(有銘)
婦鼎四(有銘)
文鼎一(有銘)
文鼎二(有銘)
文鼎三(有銘)
鑄鼎(有銘)
友史鼎(有銘)
史頌鼎(有銘)
史造鼎(有銘)
史鼎(有銘)
錫貝鼎一(有銘)
錫貝鼎二(有銘)
錫貝鼎三(有銘)
子東鼎(有銘)
韋鼎(有銘)
虎鼎(有銘)
仲鼎(有銘)
子弓鼎(有銘)
子鼎(有銘)
子孫鼎(有銘)
丁甲鼎(有銘)
辛癸鼎(有銘)
丁子鼎(有銘)
丁亥鼎(有銘)
右高五寸三分深一寸八分耳高一寸一分闊一寸三
分口徑五寸二分腹圍一尺四寸五分重三十八兩博
古圖有周鼎亦銘曰子父舉即此器頋以父從其子釋
子父按子為周爵又殷本紀封於商賜姓子氏然則子
父者安知非單父毛父類耶凡器之可舉者古皆謂之
舉如𫝊稱杜舉是也
右高五寸三分深二寸八分耳高一寸二分闊一寸三
分口徑五寸三分腹圍一尺六寸五分重五十一兩器
之小者皆可舉如前器銘子父舉不必皆酒器也辛盖
紀日或以差其器博古圖有商父舉卣其銘曰辛父舉
而考謂宋僖公名舉夫既以為宋僖公作則在周世安
得謂商物若以辛為商號因謂之商則商君以辛名者
有四又安得臆斷為某辛耶
右高六寸深三寸二分耳高一寸三分闊一寸五分口
徑六寸五分腹圍一尺七寸七分重六十一兩
右高六寸八分深四寸八分耳高一寸五分闊一寸八
分口徑七寸腹圍二尺一寸九分重一百九兩舉字下
為象形鷹按師尚父曰鷹揚或用銘武功也
右高五寸八分深三寸五分耳高一寸二分闊一寸五
分口徑五寸六分腹圍一尺六寸九分重五十一兩銘
曰婦娖說文娖謹也豈其名耶
右高五寸七分深二寸九分耳高一寸二分闊一寸三
分口徑五寸三分腹圍一尺六寸四分重六十六兩
右高一尺七分深七寸六分耳高二寸一分闊二寸六
分口徑一尺二分腹圍三尺三寸五分重二百八十八
兩
右高六寸五分深二寸六分耳高一寸四分闊一寸九
分口徑六寸腹圍一尺六寸九分重四十九兩銘字作
兩手拱物狀曰拱猶舉也
右高五寸五分深二寸四分耳高九分闊一寸一分口
徑四寸八分腹圍一尺五寸四分重四十七兩
右高五寸三分深二寸七分耳高一寸三分闊一寸二
分口徑五寸一分腹圍一尺五寸五分重五十二兩按
詩詁兩手曰臼屈掌曰掬□即古掬字猶舉也拱也又
上一字曰聿鐘鼎欵識有聿遠鬲銘聿遠作薛尚功曰
乃作鬲者之人也篆法同
右高五寸三分深二寸五分耳高一寸闊一寸一分口
徑五寸腹圍一尺五寸六分重四十八兩周禮所載如
主婦自東房執一金敦之類甚多此曰婦盖其所執也
右高六寸三分深四寸耳高一寸三分闊一寸八分口
徑六寸二分腹圍一尺九寸七分重一百一十兩
右高五寸七分深三寸六分耳高一寸一分闊一寸五
分口徑五寸六分腹圍一尺六寸二分重七十七兩
右高五寸六分深二寸八分耳高一寸一分闊一寸二
分口縱四寸横五寸二分腹縱三寸七分横四寸八分
重七十一兩
右高四寸二分深二寸耳高九分闊一寸口縱三寸二
分横四寸一分腹縱二寸四分横三寸二分重四十六
兩按公者周列爵之稱文盖其所祭者之諡也
右高五寸六分深二寸七分耳高一寸六分闊一寸五
分口徑五寸四分腹圍一尺六寸九分重六十二兩
右高五寸七分深二寸八分耳高一寸一分闊一寸五
分口徑五寸四分腹圍一尺六寸九分重六十九兩
右高七寸一分深四寸六分耳高一寸九分闊二寸七
分口徑九寸三分腹圍二尺九寸五分重三百一十五
兩左氏傳臧宣叔娶于鑄杜預注鑄國名銘曰鑄是其
徵也
右高五寸五分深三寸一分耳高一寸闊一寸二分口
徑五寸二分腹圍一尺六寸五分重六十七兩銘欵與
博古圖商父乙鼎合按友史如太史友内史友非殷人
語也曰辰見如傳稱龍見而雩周禮注太史占日之官
正歲年以授時故銘云爾宣和以父乙二字遽定為商
殊未安
右高七寸四分深四寸三分耳高一寸七分闊二寸一
分口徑八寸九分腹圍二尺七寸一分重二百五十六
兩銘曰王在宗周又曰盩于成周盩同戾盖史頌者奉
王命自西都往洛陽也&KR0008;篇海音木堣說文謂即嵎字
意俱人名馬三所義不可曉薛氏鐘鼎欵識載寅簋有
此文三所並作合字前周巳鼎一所亦合字也頵說文
訓大則銘言天子頵命猶稱大命耳
右高五寸二分深三寸二分耳高一寸闊一寸一分口
徑五寸四分腹圍一尺七寸六分重五十一兩周有史
過史興史皆其官而過與興則名也此云史造類是
右高五寸深二寸六分耳高一寸一分闊一寸四分口
徑四寸九分腹圍一尺一寸五分重四十一兩史皆周
官而後世有史佚史鰌史趙遂以官為氏内府所收彝
卣觚皆有銘一字曰史者與此同
右高六寸四分深三寸三分耳高一寸五分闊如之口
縱四寸八分横六寸一分腹縱四寸一分横五寸四分
重一百一兩古人於君賜多銘鐘鼎以傳示子孫使之
世守此銘曰王錫某父貝是其騐也銘前象形為鳥盖
制器者遠取諸物雞鳥虎蜼皆以名彝而說者謂朱鳥
為南方之物主禮此其取義所在耶
右高五寸四分深三寸三分耳高一寸五分闊如之口
縱五寸横六寸一分腹縱四寸三分横五寸四分重八
十五兩按禹貢厥篚織貝則貝錦也易億喪貝注資貨
糧用之屬也盤庚具乃貝玉疏貝者水蟲古人取其甲
以為貨如今之用錢顧命稱大貝𫝊謂大貝如車渠然
古者貨貝而寳龜此與前器皆鄭重其詞用昭君賜也
右高六寸四分深三寸三分耳高一寸四分闊一寸五
分口縱四寸九分横六寸一分腹縱四寸二分横五寸
三分重八十八兩銘與前二器同休盖人名
右高四寸八分深三寸二分耳高八分闊一寸五分口
徑四寸八分腹圍一尺五寸重四十三兩子盖執器者
自謂銘曰東按禮器云應鼓在東此器疑列於東序如
應鼓例耳
右高五寸三分深二寸五分耳高一寸一分闊一寸四
分口徑五寸三分腹圍一尺六寸五分重五十二兩商
有豕韋國專稱韋至周之韋氏則以官為氏故後世有
韋族銘韋作盖其氏耳
右高五寸七分深三寸一分耳高一寸四分闊一寸三
分口縱四寸七分横五寸八分腹縱四寸一分横五寸
二分重九十七兩亞形中一字據薛尚功讀作虎周以
虎名者甚衆不必泥召虎以傅會也
右高六寸深三寸一分耳高一寸二分闊一寸五分口
徑五寸六分腹圍一尺七寸八分重七十二兩周人多
有字曰仲者只一字如張仲南仲是也有名仲者則魯
衆仲衛華仲鄭祭仲皆是又仲為姓然幼名冠字五十
以伯仲銘僅稱仲作或其仲子不必疑為某仲矣
右高五寸五分深二寸九分耳高一寸三分闊一寸七
分口徑五寸四分腹圍一尺六寸七分重六十六兩
右高七寸四分深四寸四分耳高二寸二分闊二寸四
分口徑一尺五分腹圍三尺一寸二分重一百九十四
兩
右高五寸四分深三寸耳高一寸三分闊如之口徑五
寸三分腹圍一尺六寸五分重四十三兩
右高六寸三分深四寸三分耳高一寸四分闊一寸八
分口徑六寸五分腹圍二尺七分重一百二十九兩銘
為屋室形象廟貌也曰丁曰甲張掄古器評所謂布丙
丁甲乙於四隅者皆是紀日此可證巳
右高五寸一分深三寸二分耳高九分闊一寸二分口
徑五寸腹圍一尺四寸七分重四十四兩
右高七寸八分深五寸耳高一寸七分闊二寸二分口
徑八寸一分腹圍二尺七寸四分重二百八兩銘不可
識者四字意義亦難曉曰丁子與頌鼎同他器若此者
甚多宋黃伯思謂史伯碩父鼎文曰巳子以巳乘子疑
誤然戊與巳同類古尚未分巳子乃戊子也又甲與巳
合故甲子亦可云巳子則此云丁子當即丙子或壬子
頋三代書傳紀干文相乘者皆不然黃氏似涉附會揆
諸闕疑之義固不必強為之觧矣後云錫云貝朋兩貝
為朋詩稱錫我百朋是也
右高七寸八分深四寸六分耳高二寸二分闊二寸口
縱六寸七分横九寸腹縱五寸七分横八寸重一百六
十七兩商欵簡質此當為周人製而銘詞首末與博古
圖周蛟篆鐘語同薛尚功云當作商器按周書洪範有
相協厥居語銘曰協應與書詞同義此語出武王亦未
見其必為商器也
西清古鑑卷三
