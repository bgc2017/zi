西清古鑑卷十五
卣一
商
父丁卣一(有銘)
父丁卣二(有銘)
父丁卣三(有銘)
祖巳卣(有銘)
父癸卣(有銘)
瞿卣(有銘)
卦象卣(有銘)
周
貉子卣一(有銘)
貉子卣二(有銘)
伯啟卣(有銘)
伯和卣(有銘)
單卣(有銘)
雍卣(有銘)
靜卣(有銘)
冀卣(有銘)
承卣(有銘)
列卣(有銘)
木卣(有銘)
衛卣(有銘)
諸孟卣(有銘)
尹&KR1749;卣(有銘)
招仲卣(有銘)
錫高卣(有銘)
文父卣(有銘)
右通蓋高九寸深五寸七分口縱三寸六分横四寸六
分腹圍一尺九寸五分重一百五十五兩兩耳有提梁
銘上一字不可識與商父乙鼎同
右通蓋高九寸四分深六寸口縱三寸横四寸三分腹
圍二尺重一百五十兩兩耳有提梁銘父丁與前器同
餘字疑象形不可識
右通蓋高九寸六分深五寸九分口縱三寸二分横三
寸九分腹圍一尺九寸六分重一百五十六兩兩耳有
提梁
右通蓋高八寸七分深五寸八分口縱三寸六分横四
寸五分腹圍一尺九寸二分重一百三十六兩兩耳有
提梁蓋器銘文同惟尊字作字則左右互易之
右通蓋高一尺一分深六寸七分口縱三寸八分横四
寸九分腹圍二尺五分重一百三十一兩兩耳無提梁
欵上象形為執耳蓋提耳意也
右通蓋高六寸深三寸七分口縱二寸二分横三寸腹
圍一尺二寸九分重四十七兩兩耳有提梁博古圖載
瞿父鼎瞿祖丁卣皆屬于商今從之按竹書紀年商武
乙名瞿顧博古圖未之詳也又銘一字曰享是知為享
器
右通蓋高九寸八分深六寸口縱三寸横四寸腹圍一
尺九寸重一百三十兩兩耳有提梁博古圖有此器定
為商今從之
右通蓋高六寸深三寸七分口縱三寸横三寸九分腹
圍一尺六寸八分重七十五兩兩耳有提梁銘曰王格
于吕吕下一字不可識按堯封四岳于吕輿地志謂在
今南陽府城西所云吕豈即其地耶成周乃洛陽東都
也曰王田于成周則當在未東遷以前蓋自鎬京出田
于洛猶召誥王朝步自周則至于豐也詩大雅其追其
貉傳謂追貉皆國名銘詞貉子是巳
右通蓋高深口縱横俱同前腹圍一尺五寸七分重七
十九兩兩耳有提梁銘字與前器合蓋一時作皆周初
器也
右通蓋高七寸深四寸五分口縱三寸横四寸腹圍一
尺八分重九十一兩兩耳有提梁銘不可識者五字其
曰王在曰居詩稱王在在鎬有那其居意類此曰友曰
嬬曰芾曰帑友義同旅嬬博雅妻謂之嬬說文弱也一
曰下妻芾兩音蔽芾斯皇則方味切又分物切則三百
赤芾是也帑一作農都切左傳秦人送其帑一為坦朗
切則說文金蔽所藏也伯啟蓋當時卿士意者有行役
之事而申命母擾故曰小大事母有畋也曰友嬬乃芾
乃帑則䘏之者至矣先紀王命而後承之以再拜稽首
對揚王休皆謹之至耳
右通蓋高九寸九分深六寸一分口縱三寸横四寸腹
圍一尺九寸七分重一百四十六兩兩耳有提梁銘與
伯和尊同缺五字
右通蓋高五寸九分深三寸八分口縱二寸三分横三
寸三分腹圍一尺五寸一分重四十七兩兩耳無提梁
博古圖鐘鼎欵識二書俱載此器爵字欵識所缺景字
欵識亦作冏今釋文並從博古圖惟豐字博古圖作壴
兹仍釋豐則又從欵識也單氏世為周卿士見于經傳
者單伯逆王姬單伯之後有襄公名朝襄公之子頃公
頃公之子靖公皆失名靖公之子曰獻公名蔑獻公之
弟曰成公子曰穆公名旗穆公之子曰武公名逸單氏
食采于單而伯則其爵也銘首□字疑即□字非冏字
也前二書蓋失考
右通蓋高七寸五分深五寸口縱三寸二分横四寸一
分腹圍一尺七寸九分重九十兩兩耳有提梁末著單
字亦單氏物也雍蓋其名
右通蓋高六寸七分深四寸五分口縱三寸三分横四
寸四分腹圍一尺八寸四分重一百七兩兩耳有提梁
旁京意如陪京周兩京並建未東遷以前則陪京乃洛
邑耳按史記齊襄公之弟胡公名靜銘云錫靜弓云靜
拜稽首此其齊器耶
右通蓋高六寸一分深三寸九分口縱二寸五分横三
寸三分腹圍一尺四寸三分重四十八兩兩耳有提梁
金錯冀邑在晉後以為氏郤芮郤缺食采于冀亦稱冀
芮冀缺此卣銘與博古圖合但彼僅因父辛之號而定
為商未敢信然紋鏤華縟與彼器純素者亦異
右通蓋高九寸五分深六寸七分口縱三寸八分横四
寸九分腹圍二尺一寸九分重二百六十四兩兩耳有
提梁古器亞形内多銘阜字者如若癸鼎皆是承蓋其
名耳
右通蓋高一尺六分深七寸五分口縱三寸七分横四
寸五分腹圍一尺七寸六分重一百二十二兩兩耳有
提梁十千書丁辛疑弗類然舊器多如此前人謂柔日
所有事理或然爾
右通蓋高八寸八分深五寸五分口縱三寸八分横四
寸三分腹圍一尺一寸九分重一百二十八兩兩耳有
提梁可考者楚子木晉先丹木魯后木而博古圖于銘
木者輒謂木屬東方為仁古人製器多自識其名不必
如宋人所云也
右通蓋高七寸八分深五寸一分口縱三寸四分横四
寸五分腹圍一尺七寸六分重一百八兩兩耳有提梁
銘稱衛父蓋其名氏非國也
右通蓋高九寸四分深六寸三分口縱三寸三分横四
寸五分腹圍一尺九寸八分重一百五十八兩兩耳有
提梁鐘鼎欵識載諸旅鬲諸字並作□周禮夏官有諸
子注謂主公卿大夫士之子者或曰庶子則諸為官又
春秋城諸及防諸又為邑名按說苑越大夫諸發則諸
乃其姓矣蓋銘諸孟二字應相屬故器銘只稱孟也
右通蓋高八寸四分深五寸八分口縱三寸二分横四
寸一分腹圍一尺八寸二分重一百一十八兩兩耳有
提梁&KR1749;古伯切集韻謂通作格尹&KR1749;蓋其名刊字古器
多有之猶作也宗廟亦曰宫詩召南于以用之公侯之
宫此銘稱宫蓋宗廟矣
右通蓋高九寸六分深五寸六分口縱三寸四分横四
寸一分腹圍一尺八寸八分重一百九十八兩兩耳有
提梁古文甲多作十□與午同□為天義取諸乾招字
與博古圖商招父丁爵弗類周己酉方彝篆法于此銘
為近增減一二筆不足異也
右通蓋高八寸五分深五寸七分口縱三寸七分横四
寸七分腹圍二尺五分重一百六十三兩兩耳有提梁
春秋齊鄭衛皆有高氏此云子錫高則高為名于書傳
無所考
右通蓋高六寸七分深四寸七分口縱三寸三分横四
寸腹圍一尺七寸二分重九十二兩兩耳有提梁
西清古鑑卷十五
