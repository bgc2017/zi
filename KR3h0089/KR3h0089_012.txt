西清古鑑卷九
尊二
周
舉尊一(有銘)
舉尊二(有銘)
舉尊三(有銘)
舉尊四(有銘)
舉尊五(有銘)
史尊(有銘)
革尊(有銘)
事尊(有銘)
古仲尊(有銘)
仲尊(有銘)
仲駒尊(有銘)
叔畎尊(有銘)
北子尊(有銘)
即月尊(有銘)
乙卯尊(有銘)
戊尊(有銘)
辛尊一(有銘)
辛尊二(有銘)
子尊一(有銘)
子尊二(有銘)
子尊三(有銘)
兄尊(有銘)
象尊一
象尊二
犧尊一(有銘)
犧尊二
犧尊三
犧尊四
犧尊五
犧尊六
犧尊七
犧尊八
犧尊九
犧尊十
犧尊十一
犧尊十二
犧尊十三(有銘)
犧尊十四(有銘)
犧尊十五
雞尊一
雞尊二
鳬尊一(有銘)
鳬尊二
右高七寸一分深五寸七分口徑七寸三分腹圍一尺
八寸三分重七十五兩舊說鼎之小者皆可舉故謂之
舉鼎左氏傳謂之杜舉者蓋指觶而言然古人祭器多
銘曰舉曰拱皆致敬之意
右高七寸五分深五寸九分口徑六寸二分腹圍一尺
三寸重六十一兩
右高七寸七分深六寸三分口徑六寸四分腹圍一尺
二寸九分重六十一兩銘舉與前器同舉之名至周世
始見博古圖所載諸銘舉者雜出於商周蓋失考顧或
以祖辛為疑然周人名辛者甚多如尹辛瑕辛皆是祖
則其子姓稱之耳又況凡以十干為銘者不必定是其
人之名似不得指為商器也
右高八寸一分深六寸五分口徑六寸二分腹圍一尺
三寸三分重七十一兩
右高五寸四分深四寸七分口徑五寸腹圍一尺二寸
七分重三十一兩
右高六寸一分深五寸三分口縱三寸九分横五寸一
分腹圍一尺三寸六分重五十六兩銘一字曰史與史
鼎同
右通蓋高五寸深三寸口縱二寸九分横三寸六分腹
圍一尺八分重三十七兩銘曰革作在周則邾桓公名
革又里革又鄭子革楚右尹子革然不可考矣
右高六寸深五寸一分口縱四寸二分横四寸九分腹
圍一尺五寸八分重四十一兩事蓋作者之名□字三
點為伊出於梵書三代彝器不應有此鐘鼎字源援父
乙甗讀作小顧今博古圖刻本無此字姑從之以俟考
右高六寸三分深五寸六分口徑五寸四分腹圍一尺
四寸重五十三兩博古圖有商父丁尊銘僅二字按太
公封於齊其子丁公則父者尊稱丁不必定屬殷號也
某仲作他周器欵同在昔以官為氏或又以字以名後
世有古姓如古弼豈其苗裔耶
右高一尺三寸七分深一尺二寸口縱三寸九分横四
寸七分腹圍二尺四寸九分重一百八十一兩銘曰天
右王伯友命作朕後詩保右命之維天其右之俱作右
故知右與佑同焦氏易林王伯遠宿長婦在房則王伯
不必其官也三代前多稱朕者仲尊則主器者自識銘
詞稱天稱命蓋侈其事下文丐眉壽無疆則祝詞也春
秋多名友者最著則生而有文在手曰友是己
右通蓋高一尺九寸六分深一尺四寸三分口縱五寸
二分横六寸五分腹圍三尺五分重四百三兩金銀錯
此當為尊而銘曰敦昔歐陽修跋終南古敦銘言大理
評事蘇軾為鳳翔府判官得古敦於終南山下初莫知
為敦也其銘有寶尊敦之文遂以為敦豈亦此類耶内
府所收仲駒敦銘與此合特左旋讀博古圖仲駒父敦
銘並同然圖象俱絶無髣髴博古圖敦之屬凡二十餘
即今所錄勒為敦字者皆無此形制此器固當仍命之
為尊至仲駒仲姜則博古圖錄詳之
右高七寸五分深六寸一分口徑六寸腹圍一尺三寸
四分重五十九兩銘曰叔畎作田旁犬字象形古文多
如此
右高六寸一分深五寸二分口徑五寸四分腹圍一尺
二寸三分重三十四兩左氏傳齊氏之宰渠子召北宫
子又衛侯賜北宫喜諡曰貞子又北門子見列子力命
篇此云北子其即北門北宫類耶
右高七寸六分深五寸八分口徑六寸六分腹圍一尺
一寸六分重九十九兩銘曰元年上稱惟王命蓋古者
侯國各稱元年此尊蓋始封之君承王命而作也即月
猶言是月耳
右高八寸六分深六寸九分口徑六寸五分腹圍一尺
二寸六分重九十一兩
右高五寸五分深四寸九分口徑五寸一分腹圍一尺
四寸一分重三十七兩與博古圖所載形製不類此蓋
周器也
右高一尺四分深七寸七分口徑六寸七分腹圍九寸
七分重八十七兩
右高七寸八分深六寸三分口徑六寸腹圍一尺一寸
四分重五十四兩銘首一字漫漶不可識
右高八寸四分深五寸五分口徑五寸八分腹圍五寸
重四十兩
右高六寸五分深四寸七分口徑四寸二分腹圍六寸
一分重二十三兩
右高七寸八分深五寸三分口徑五寸九分腹圍一尺
一寸八分重六十七兩
右高六寸五分深五寸六分口徑六寸二分腹圍一尺
三寸三分重五十兩
右高一尺三分深八寸口徑三寸六分通長一尺五分
闊四寸八分重一百四十七兩周禮司尊彛注謂象尊
者飾以象骨據此器始知其謬
右高九寸八分深七寸九分口徑三寸九分通長一尺
五分闊四寸七分重一百七十三兩
右通蓋高五寸四分耳高一寸九分闊八分深三寸四
分口徑二寸通長一尺一寸闊四寸五分重一百四十
五兩魯頌閟宫之詩曰犧尊將將傳云犧尊有莎飾也
疏謂作獻尊即周禮其朝踐用兩獻尊也而鄭說謂飾
以翡翠禮圖謂犧尊飾以牛王肅謂形如牛象而背上
負尊朱子謂畫牛於尊之腹也或曰尊作牛形鑿其背
以受酒按飾以翡翠之說緣莎飾之誤至諸家所稱不
一今内府所藏器多有或銘字象形或飾於足此器則
朱子所謂或曰鑿其背以受酒者與梁劉杳之說合銘
詞曰帝肇稱嘉禮春官大宗伯之職以嘉禮親萬民是
也
右高八寸五分耳高一寸五分闊七分深七寸四分口
徑三寸六分通長九寸六分闊三寸八分重九十一兩
金錯
右通蓋高六寸六分耳高二寸六分闊一寸九分深三
寸六分口徑二寸一分通長一尺三寸七分闊五寸七
分重二百三十五兩
右通蓋高六寸三分耳高一寸六分闊八分深三寸八
分口徑一寸九分通長一尺二寸九分闊四寸六分重
一百六十三兩金銀錯
右高八寸三分耳高九分闊六分深七寸一分口徑四
寸二分通長八寸七分闊三寸八分重八十三兩金銀
錯
右通蓋高五寸九分耳高一寸七分闊八分深三寸三
分口徑二寸四分通長一尺一寸三分闊四寸二分重
一百二十五兩金銀錯
右通蓋高六寸二分耳高一寸七分闊八分深三寸一
分口徑二寸二分通長一尺一寸三分闊三寸九分重
一百四十三兩銀錯
右通蓋高六寸一分耳高一寸五分闊七分深三寸二
分口徑二寸三分通長一尺八分闊三寸九分重一百
五十七兩金銀錯
右通蓋高四寸四分耳高一寸五分闊九分深二寸四
分口徑一寸七分通長七寸二分闊二寸九分重五十
兩銀錯
右通蓋高六寸五分耳高二寸四分闊一寸三分深三
寸九分口徑二寸通長一尺一寸六分闊四寸七分重
一百七十三兩金銀錯
右通蓋高六寸四分耳高一寸六分闊八分深三寸二
分口徑二寸二分通長一尺八分闊三寸七分重一百
三十九兩金銀錯
右通蓋高三寸耳高五分闊四分深一寸七分口徑一
寸三分通長四寸四分闊二寸一分重三十一兩
右高六寸六分深五寸四分口徑五寸八分腹圍一尺
二寸六分重四十五兩銘象牽犧眀子職也與前犧尊
自别
右高八寸五分深六寸三分口徑六寸六分腹圍一尺
二寸五分重七十三兩銘字亦象形
右高六寸三分耳高一寸八分闊七分深四寸二分口
徑二寸六分通長一尺三寸闊四寸一分重一百一十
二兩金銀錯
右高一尺五寸深一尺八分口徑六寸通長一尺一寸
五分闊六寸二分重一百九十一兩按祼用雞彛漢賈
公彦謂上尊曰彛此雞尊是巳
右高六寸八分深五寸八分口徑三寸一分通長四寸
九分闊三寸五分重四十二兩
右高四寸二分深三寸口徑一寸二分通長三寸五分
闊二寸二分以口為流有提梁重一十五兩鳬形詩鳬
鷖五章皆稱公尸朱子謂祭之明日繹而賓尸之樂銘
亞中孫蓋孫為尸也
右高七寸三分深四寸九分口徑二寸一分通長一尺
一寸九分闊四寸六分以口為流有提梁重九十八兩
銀錯
西清古鑑卷九
