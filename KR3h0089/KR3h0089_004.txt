西清古鑑卷一
鼎一
商
祖鼎(有銘)
父乙鼎一(有銘)
父乙鼎二(有銘)
父乙鼎三(有銘)
父乙鼎四(有銘)
丁鼎(有銘)
父丁鼎一(有銘)
父丁鼎二(有銘)
父戊鼎(有銘)
父己鼎(有銘)
父庚鼎(有銘)
祖辛鼎(有銘)
父辛鼎(有銘)
癸鼎一(有銘)
癸鼎二(有銘)
癸鼎三(有銘)
祖癸鼎(有銘)
父癸鼎一(有銘)
父癸鼎二(有銘)
父癸鼎三(有銘)
母癸鼎(有銘)
若癸鼎一(有銘)
若癸鼎二(有銘)
若癸鼎三(有銘)
瞿父鼎(有銘)
饕餮鼎(有銘)
孫鼎(有銘)
右高七寸一分深四寸八分耳高一寸六分闊一寸九
分口徑七寸四分腹圍二尺二寸七分重一百四十三
兩銘只一字曰祖商人尚質其詞固應爾按書稱用命
賞于祖周禮左祖右社故許慎說文謂祖始廟也鼎為
祭器用於廟中銘祖宜矣
右高五寸三分深二寸七分耳高一寸四分闊如之口
徑五寸一分腹圍一尺六寸六分重六十一兩宋博古
圖於凡銘父乙者必舉天乙祖乙以實之而卷首父乙
鼎又云不知為何乙然商器稱祖稱父母稱兄者不一
下多綴以十干黃長睿張掄諸人謂或以紀日或其器
之次序是不必概斷為人名也曰子則主器者自識
右高七寸八分深四寸八分耳高一寸五分闊一寸八
分口徑七寸二分腹圍二尺三寸三分重一百五十五
兩金銀錯博古圖載父乙鼎銘凡三十字此止三字上
一字不可識下曰父乙與前器同
右高五寸五分深二寸九分耳高一寸一分闊一寸四
分口徑五寸二分腹圍一尺七寸重七十三兩禮緯曰
質家稱仲文家稱叔質謂商文謂周也此銘曰父乙旁
作仲盖其仲子曰世亦世守之義云
右高七寸八分深四寸八分耳高一寸七分闊一寸九
分口徑八寸一分腹圍二尺五寸重一百七十六兩亞
形舊說為廟室盖廟中有太室則應有亞室也後二字
剥蝕弗完前象形格上矢意昭功伐博古圖暨薛尚功
鐘鼎欵識謂銘君賜如書稱彤矢百盧矢百之類其說
良是又有云先人所嗜好著鼎以示不忘者義亦可通
右高四寸八分深二寸七分耳高九分闊一寸三分口
徑五寸腹圍一尺五寸八分重五十兩銘作足跡形商
周器多如此凡象耳目手足者盖祭則設尸之義
右高五寸五分深二寸九分耳高一寸一分闊一寸四
分口徑五寸二分腹圍一尺六寸四分重六十五兩
右高六寸深三寸耳高一寸四分闊如之口縱四寸三
分横五寸七分腹縱三寸九分横五寸二分重九十九
兩欵前一字不可識據字形與父乙鼎相近
右高一尺一寸二分深七寸二分耳高二寸六分闊三
寸一分口徑一尺一寸二分腹圍三尺五寸二分重四
百七十五兩亞形中一字為戟按元楊銁作篆韻一書
云凡子孫之得祭其父祖者以其有大功德然後賜彝
器得奉其祭祀或持弓刀戈戟者所以銘武功也此銘
戟是已
右高八寸八分深六寸一分耳高一寸七分闊二寸二
分口徑八寸九分腹圍二尺八寸一分重二百一十九
兩析子孫舊說謂貽厥子孫之意汲郡吕大臨考古圖
言析當作祈於義為近盖祈祝為祭祀所有事也
右高五寸七分深三寸五分耳高一寸一分闊一寸三
分口徑五寸五分腹圍一尺七寸四分重六十五兩
右高五寸四分深二寸六分耳高一寸一分闊一寸四
分口徑五寸二分腹圍一尺六寸五分重六十四兩規
制與博古圖父甲鼎相類
右高六寸深三寸二分耳高一寸四分闊一寸六分口
徑五寸五分腹圍一尺七寸四分重七十一兩亞形中
銘字二曰尊綦按綦其基古文相近博古圖引列子綦
衛之箭謂綦為國名然綦國不見於書𫝊而彝器銘此
者甚夥不應皆其物又荀子目欲綦色耳欲綦聲注謂
綦或為其按詩自堂徂基堂基皆廟室地此銘似當讀
作基釋綦從舊說也
右高五寸深三寸耳高一寸一分闊一寸三分口徑五
寸腹圍一尺六寸重六十一兩博古圖載商癸鼎篆法
皆同而此鼎形製尤朴實商物也然商以甲乙為名者
多矣固難據一字為斷宋人於癸鼎則竟謂曰湯之父
主癸殊為臆論盖二代紀載寥寥又其時字體未備後
人無得而攷曰商曰周要當以銘詞色澤為辨耳
右高五寸九分深三寸五分耳高一寸五分闊一寸八
分口徑六寸腹圍一尺八寸一分重五十三兩癸下一
字不可識
右高一尺三分深六寸九分耳高二寸七分闊如之口
徑一尺腹圍三尺二寸八分重四百十二兩
右高五寸五分深二寸九分耳高一寸一分闊一寸四
分口徑五寸一分腹圍一尺六寸五分重五十兩立戈
形與父戊鼎銘戟者同意盖以銘功而博古圖謂戈所
以敵物而勝之故我之字从戈者敵物之我也非有勝
物之智則不能敵物非有立我之智則至於失我云云
實本王安石字說而緣飾之其言至纖𤨏宜為大雅所
弗道因錄斯器漫識於此
右高五寸一分深三寸一分耳高一寸二分闊一寸四
分口徑五寸一分腹圍一尺六寸重六十七兩
右高三寸二分深二寸耳高八分闊九分口徑五寸腹
圍一尺五寸重三十八兩金銀錯
右高五寸三分深三寸耳高一寸二分闊一寸四分口
徑五寸三分腹圍一尺二寸四分重五十兩孫字倒書
與父丁第一鼎不同
右高五寸二分深三寸二分耳高一寸闊一寸一分口
徑四寸九分腹圍一尺五寸四分重三十兩
右高五寸三分深二寸九分耳高一寸三分闊如之口
徑五寸二分腹圍一尺六寸五分重五十三兩古器多
取象於舟謂其載物也此銘首一字按篆法為舟而博
古圖謂互執物狀然他處則仍釋為舟殆未可曉下作
執木則干之屬所謂文舞是巳末作阜古器銘多如此
左氏傳韓氏其昌阜於晉乎阜盛也大也故詩稱如山
如阜書稱阜成兆民此阜字疑亦祝詞兹器博古圖暨
薛氏俱定為商今從之
右高四寸一分深二寸三分耳高九分闊一寸一分口
徑三寸六分腹圍一尺一寸三分重三十一兩金銀錯
銘首象形為弓與格矢同若癸左旋讀
右高六寸六分深三寸八分耳高一寸六分闊一寸八
分口徑六寸腹圍一尺八寸九分重一百二十五兩三
器與博古圖所載形制銘欵俱相類若癸字義不可曉
而舊說若字銘其作器之人也則若為人名矣執旂盖
勒於旂常之義
右高三寸五分深二寸耳高七分闊如之口徑三寸二
分腹圍一尺重十六兩與博古圖瞿父鼎篆法同按父
字在上則父子之稱如父乙父丁之類是也父字在下
則當音甫男子之美稱也此銘冠瞿於父或疑幼名冠
字似屬周制然古有亮父巢父又太王稱亶父乃在商
時不必泥一說以概之矣
右高五寸一分深二寸三分耳高一寸二分闊一寸四
分口徑五寸三分腹圍一尺六寸五分重四十七兩博
古圖載商象形饕餮鼎銘字同
右高四寸六分深三寸二分耳高八分闊一寸一分口
徑五寸一分腹圍一尺六寸四分重四十五兩
西清古鑑卷一
