孔子家語卷第三
觀周第十一
孔子謂南宫敬叔曰吾聞老聃博古知今
(老子博古知今而好道敬叔孟僖子子也老𥅆)通禮樂之原明道
德之歸則吾師也今將往矣對曰謹受命
遂言於魯君曰臣受先臣之命(僖子先臣)云孔
子聖人之後也(殷湯聖人)滅於宋(宋奔魯故曰孔子之先去)
(宋也滅於)其祖弗父何始有國而授厲公(何緡弗父)
(曰以有宋而授厲公宜始始也始有宋也公世子厲公兄也讓國以授厲公春秋傳)
及正考父佐戴武宣(也戴武宣三公也正考父何之曾孫)三
命兹益恭(再命卿三命是也考父士一命其大夫)故其鼎銘
曰(於其宗廟之鼎也臣有功德君命銘之)一命而僂再命而
傴三命而俯(俯恭於傴傴恭於僂)循墻而走(之甚言恭)亦
莫余敢侮(恭如此故人亦莫之侮余我也我考父也以其)饘於是
粥於是以餬其口(此鼎言至儉也饘麋也爲糜粥於)其恭
儉也若此臧孫紇有言聖人之後若不當
世(之後而不繼世爲宋君紇臧武仲弗父何殷湯)則必有明君而
達者焉孔子少而好禮其將在矣(孔子將在)屬
臣曰汝必師之今孔子將適周觀先生之
遺制考禮樂之所極斯大業也君盍以乘
資之臣請與往公曰諾與孔子車一乘馬
二疋堅其侍御敬叔與俱至周問禮於老
聃訪樂於萇弘(大夫弘周)歴郊社之所考明堂
之則(法則)察廟朝之度(之法度也宗廟朝廷)於是喟然
曰吾乃今知周公之聖與周之所以王也
及去周老子送之曰吾聞富貴者送人以
財仁者送人以言吾雖不能富貴而竊仁
者之號請送子以言乎凡當今之士聰明
深察而近於死者好譏議人者也博辯閎
達而危其身好發人之惡者也無以有已
為人子者(有之也身父母)無以惡已為人臣者(聽言)
(身全行臣之節也則仕不用則退保)孔子曰敬奉教自周反
魯道彌尊矣遠方弟子之進蓋三千焉
孔子觀乎明堂覩四門墉有堯舜之容桀
紂之象而各有善惡之状興廢之誡焉又
有周公相成王抱之負斧扆南面以朝諸
侯之圖焉(天子之位失之遠矣也世之博學者謂周公便履)孔子
徘徊而望之謂從者曰此周公所以盛也
夫明鏡所以察形往古者所以知今人主
不務襲迹於其所以安存而忽怠所以危
亡是猶未有以異於却走而欲求及前人
也豈不惑哉
孔子觀周遂入太祖后稷之廟廟堂右階
之前有金人焉三緘其口而銘其背曰古
之慎言人也戒之哉無多言多言多敗無
多事多事多患安樂必戒(必警戒也雖處安樂)無所
行悔(悔之事不可復行言當詳而後行所)勿謂何傷其禍將
長勿謂何害其禍將大勿謂不聞神將伺
人熖熖不滅炎炎若何涓涓不壅終為江
河綿綿不絶或成網羅(則有成羅網者也綿綿微細若不絶)
毫末不札將尋斧柯(札拔也尋用者也如毫之末言至微也)
誠能慎之福之根也口是何傷禍之門也
強梁者不得其死好勝者必遇其敵盗憎
主人民怨其上君子知天下之不可上也
故下之知衆人之不可先也故後之温恭
慎德使人慕之執雌持下人莫踰之人皆
趨彼我獨守此人皆或之我獨不徙(東西或之)
(之貌轉移)内藏我智不示人技我雖尊高人弗
我害誰能於此江海雖左長於百川以其
卑也(而能爲百川長以其能下水隂長右江海雖在於其左)天道無
親而能下人戒之哉孔子既讀斯文也顧
謂弟子曰小人識之(志音)此言實而中情而
信詩曰戰戰競競如臨深淵如履薄冰(戰戰)
(恐墜也恐䧟也恐也競競戒也)行身如此豈以口過患哉
孔子見老聃而問焉曰甚矣道之於今難
行也吾比執道而今委質以求當世之君
而弗受也道於今難行也老子曰夫說者
流於辯(也失也流猶過)聽者亂於辭如此二者則
道不可以忘也
弟子行第十二
衛將軍文子(彌牟也衞卿名)問於子貢曰吾聞孔
子之施教也先之以詩書而道之以孝悌
說之以仁義觀之以禮樂然後成之以文
德盖入室升堂者七十有餘人其孰為賢
子貢對以不知文子曰以吾子常與學賢
者也不知何謂子貢對曰賢人無妄(無妄賢人)
(不妄舉動)知賢即難故君子之言曰智莫難於
知人是以難對也文子曰若夫知賢莫不
難今吾子親遊焉是以敢問子貢曰夫子
之門人蓋有三千就焉賜有逮及焉未逮
及焉故不得徧知以告也文子曰吾子所
及者請問其行子貢對曰夫能夙興夜寐
諷誦崇禮行不貳過(不知知之未嘗復行貳再也有不善未嘗)
(也)稱言不苟(不苟且也舉言典法)是顔回之行也孔
子說之以詩曰媚兹一人應侯慎德(天子一人)
(以媚愛天子當於其心惟愼德也應當也侯惟也言顔淵之德之)永言孝
思孝思惟則(足以爲法則也言能長是孝道)若逄有德之
君世受顯命不失厥名以御于天子則王
者之相也在貧如客(矜莊如爲客也言不以貧累志)使其
臣如借(如借使之也言不有其臣)不遷怒不深怨不錄
舊罪是冉雍之行也孔子論其材曰有土
之君子也有衆使也有刑用也然後稱怒
焉(後可以稱怒冉雍非有土之君故使其言有土地之君有衆足使有刑足用然)
(不加怒也臣如借而)孔子告之以詩曰靡不有初鮮
克有終(終其行冉雍能)疋夫不怒唯以亡其身(說因)
(疋夫以怒亡身不怒之義遂及)不畏強禦不侮矜寡其言
循性(言不誣其爾循其性也而)其都以富(於富貴仲由長)材任
治戎(旅也戎軍)是仲由之行也孔子和之以文
說之以詩曰受小拱大拱而為下國駿龐
荷天子之龍(詳此其義也拱法也駿大也孔子曰和仲由以文說之以)
(下國大厚乃可任天下道也龐厚也龍荷之言受大小法爲)不戁不悚
敷奏其勇(敷陳奏薦戁恐悚懼)強乎武哉文不勝其
質(文不勝其質言子路強勇)恭老䘏幼不忘賓旅(謂寄賓旅)
(也客)好學博藝省物而勤也(而能勸也省錄諸事)是冉
求之行也孔子因而語之曰好學則智䘏
孤則惠恭則近禮勤則有繼堯舜篤恭以
王天下其稱之也曰宜為國老(宣德教國老助)齊
莊而能肅志通而好禮擯相兩君之事篤
雅有節是公西赤之行也子曰禮經三百
可勉能也(勉學而能知禮經三百可)威儀三千則難也
(可爲而公西赤能躬行之能躬行三千之威儀則難)公西赤問曰何
謂也子曰貌以儐禮禮以儐辭是謂難焉
(其禮而儐相其辭度事制儀故難也言所以爲者當觀容貌而儐相其禮度)衆
人聞之以為成也孔子語人曰當賓客之
事則達矣(儀故以爲成也孔子曰當賓客衆人聞公西赤能行三千之威)
(於治國之本體也之事則達未盡達)謂門人曰二三子之欲
學賓客之禮者其於赤也滿而不盈實而
(者)是顓孫師之行也孔子言之曰其不伐
則猶可能也其不弊百姓則仁也(百姓即不弊愚)
(傲之也所謂不)詩云愷悌君子民之父母(易也樂愷樂悌)
(皆有是父之尊母之親也以強教之易以說安之民)夫子以其仁爲
大學之深(其深義也學而能入)送迎必敬(常能敬也送迎賓客)
上交下接若截焉是卜商之行也孔子說
之以詩曰式夷式已無小人殆(也言用平式用夷平)
(以小人至於危也則已也殆危也無)若商也其可謂不險矣
(斷之近小人斷不危險危也言子夏常厲以)貴之不喜賤之不
怒苟利於民矣廉於行已其事上也以佑
其下(欲佑助其下也言所以事上乃)是澹臺滅明之行也
孔子曰獨貴獨富君子助之夫也中之矣
(中猶當也夫謂滅明)先成其慮及事而用之故動則
不妄是言偃之行也孔子曰欲能則學欲
知則問欲善則詳(當詳慎也欲善其事)欲給則豫(欲事)
(莫若於豫給而不礙則)當是而行偃也得之矣獨居
思仁公言仁義其於詩也則一日三覆白
圭之玷(斯言之玷不可爲也一日三覆之玷缺也詩曰白圭之玷尚可磨也)
(至也慎之)是宫縚之行也孔子信其能仁以為
異士(姓婚姻也以兄之女妻之者也殊異之士也大戴引之曰以爲異)自
見孔子出入於戶未嘗越禮往來過之足
不履影(故跡不履影也言其往來常跡)啓蟄不殺(發蟄蟲春分當)
(時不殺生也啓戸咸出於此)方長不折(時草木不折春夏生長飬)執
親之喪未嘗見齒是高柴之行也孔子曰
柴於親喪則難能也啓蟄不殺則順人道
方長不折則恕仁也成湯恭而以恕是以
日隮(焉四面絶網乃去其三面詩曰湯降隮升也成湯行恭而能恕出見博鳥)
(之道其聖敬之德日升聞也不遲聖敬日隮言湯疾行下人)凡此諸子
賜之所親覩者也吾子有命而訊賜(問訊)賜
也固不足以知賢文子曰吾聞之也國有
道則賢人興焉中人用焉(爲時用也中庸之人)乃百
姓歸之若吾子之論既富茂矣壹諸侯之
相也(皆壹)抑世未有明君所以不遇也子貢
既與衛將軍文子言適魯見孔子曰衛將
軍文子問二三子之於賜不壹而三焉賜
也辭不獲命以所見者對矣未知中否請
以告孔子曰言之乎子貢以其辭狀告孔
子子聞而笑曰賜汝次焉人矣(人之次言爲知)子
貢對曰賜也何敢知人此以賜之所覩也
孔子然吾亦語汝耳之所未聞目之所未
見者豈思之所不至智之所未及哉子貢
曰賜願得聞之孔子曰不克不忌不念舊
怨蓋伯夷叔齊之行也思天而敬人服義
而行信孝於父母恭於兄弟從善而不教
蓋趙文子之行也其事君也不敢愛其死
然亦不敢忘其身謀其身不遺其友君陳
則進而用之(爲君之使用也陳謂陳列於君)不陳則行而
退蓋隨武子之行也其爲人之淵源也多
聞而難誕(歎誕)内植足以沒其世國家有道
其言足以治無道其默足以生蓋銅鍉伯
華之行也外寬而内正自極於隱括之中
(以自極隱括所)直已而不直人汲汲於仁以善自
終蓋蘧伯玉之行也孝恭慈仁允德圖義
(圖謀也允信也)約貨去怨(省其貨以遠去其怨夫利怨之所聚故約)輕
財不匱蓋桺下惠之行也其言曰君雖不
量於其身(臣之德器也謂不量度其)臣不可以不忠於
其君是故君擇臣而任之臣亦擇君而事
之有道順命(順從其命君有道則)無道衡命(謂不受衡横也)
(居者也其命之隱)蓋晏平仲之行也蹈忠而行信
終日言不在尤之内(過尤)國無道處賤不悶
(憂悶)貧而能樂蓋老子之行也易行以俟天
命(治易)居下不援其上(援其上以求進雖在下位不攀)其親
觀於四方也不忘其親不盡其樂(四方之雖有觀)
(不盡其歸之樂常念其親)以不能則學不為巳終身之
憂(則學何憂之有凡憂憂所知不能)蓋介子山之行也子
貢曰敢問夫子之所知者蓋盡於此而已
乎孔子曰何謂其然亦略舉耳目之所及
而矣昔晉平公問祁奚曰羊舌大夫晉之
良大夫也其行如何祁奚辭以不知公曰
吾聞子少長乎其所(所長於其)今子掩之何也
祁奚對曰其少也恭而順心有耻而不使
其過宿(有過不令更宿輙改心常有所耻惡及其)其為大夫悉
善而謙其端(讓是其正也盡善道而謙)其爲輿尉也信
而好直其功言其功直至於其爲容也温
良而好禮博聞而時出其志(之誨未及之時出以其出)
(志也是其)公曰曩者問子子奚曰不知也祁奚
曰每位改變未知所止是以不敢得知也
此又羊舌大夫之行也子貢跪曰請退而
記之
賢君第十三
哀公問於孔子曰當今之君孰爲最賢孔
子對曰丘未之見也抑有衛靈公乎公曰
吾聞其閨門之内無别而子次之賢何也
孔子曰臣語其朝廷行事不論其私家之
際也公曰其事何如孔子對曰靈公之弟
曰靈公弟子渠牟其智足以治千乘其信
足以守之靈公愛而任之又有士林國者
見賢必進之而退與分其禄是以靈公無
遊放之士靈公賢而尊之又有士曰慶足
者衛國有大事則必起而治之國無事則
退而容賢(欲以容賢於朝言其所以退者)靈公悦而敬之
又有大夫史鰌以道去衛而靈公郊舍三
日琴瑟不御必待史鰌之入而後敢入臣
以此取之雖次之賢不亦可乎
子貢問於孔子曰今之人臣孰為賢子曰
吾未識也往者齊有鮑叔鄭有子皮則賢
者矣子貢曰齊無管仲鄭無子産子曰賜
汝徒知其一未知其二也汝聞用力為賢
乎進賢為賢乎子貢曰進賢賢哉子曰然
吾聞鮑叔達管仲子皮達子産未聞二子
之達賢已之才者也
哀公問於孔子曰寡人聞忘之甚者徙而
忘其妻有諸孔子對曰此猶未甚者也甚
者乃忘其身公曰可得而聞乎孔子曰昔
者夏桀貴為天子富有四海忘其聖祖之
道壊其典法廢其世祀荒於滛樂躭湎於
酒佞臣諂諛窺導其心忠士折口逃罪不
言(杜口折口)天下誅桀而有其國此謂忘其身
之甚矣
顔淵將西遊於宋問於孔子曰何以為身
子曰恭敬忠信而已矣恭則遠於患敬則
人愛之忠則和於衆信則人任之勤斯四
者可以政國豈特一身者哉(但特)故夫不比
於數而比於疎不亦遠乎(近疎遠也不比親數)不修
其中而修外者不亦反乎慮不先定臨事
而謀不亦晚乎
孔子讀詩于正月六章惕焉如懼曰彼不
達之君子豈不殆哉從上依世則道廢違
上離俗則身危時不興善已獨由之則曰
非妖即妄也故賢也既不遇天恐不終其
命焉桀殺龍逄紂殺比干皆類是也詩曰
謂天蓋高不敢不局謂地蓋厚不敢不蹐
(不敢不曲身危行恐上干忌諱也蹐累足此正月六章之辭也局曲也言天至高已)
(足恐䧟累在位之羅網也言地至厚已不敢不累)此言上下畏罪
無所自容也
子路問於孔子曰賢君治國所先者何孔
子曰在於尊賢而賤不肖子路曰由聞晉
中行氏尊賢而賤不肖矣其亡何也孔子
曰中行氏尊賢而不能用賤不肖而不能
去賢者知其不用而怨之不肖者知其必
已賤而讎之怨讎並存於國鄰敵搆兵於
郊中行氏雖欲無亡豈可得乎
孔子閒處喟然而歎曰嚮使銅鞮伯華無
死則天下其有定矣子路曰由願聞其人
也子曰其幼也敏而好學其壯也有勇而
不屈其老也有道而能下人有此三者以
定天下也何難乎哉子路曰幼而好學壯
而有勇則可也若夫有道下人又誰下哉
子曰由不知吾聞以衆攻寡無不尅也以
貴下賤無不得也昔者周公居冢宰之尊
制天下之政而猶下白屋之士(也草屋)日見
百七十人斯豈以無道也欲得士之用也
惡有道而無下天下君子哉
齊景公來適魯舍于公館使晏嬰迎孔子
孔子至景公問政焉孔子答曰政在節財
公悅又問曰秦穆公國小處僻而霸何也
孔子曰其國雖小其志大處雖僻而政其
中其舉也果其謀也和法無私而令不愉
(愉苟且也愉宜爲偷)首拔五叛爵之大夫(五叛大夫首宜爲身)
(奚也百里)與語三日而授之以政此取之雖王
可其霸少矣景公曰善哉
哀公問政於孔子孔子對曰政之急者莫
大乎使民富且壽也公曰爲之柰何孔子
曰省力役薄賦歛則民富矣敦禮教遠罪
疾則民夀矣公曰寡人欲行夫子之言恐
吾國貧矣孔子曰詩云愷悌君子民之父
母未有子富而父母貧者也
衛靈公問於孔子曰有語寡人有國家者
計之於廟堂之上則政治矣何如孔子曰
其可也愛人者則人愛之惡人者則人惡
之知得之已者則知得之人所謂不出環
堵之室而知天下者知反已之謂也
孔子見宋君君問孔子曰吾欲使長有國
而列都得之(皆得其道國之列都)吾欲使民無惑吾
欲使士竭力吾欲使日月當時吾欲使聖
人自來吾欲使官府治理為之柰何孔子
對曰千乘之君問丘者多矣而未有若主
君之問問之悉也然主君所欲者盡可得
也丘聞之隣國相親則長有國君惠臣忠
則列都得之不殺無辜無釋罪人則民不
惑士益之禄則皆竭力尊天敬鬼則日月
當時崇道貴德則聖人自來任能黜否則
官府治理宋君曰善哉豈不然乎寡人不
佞不足以致之也孔子曰此事非難唯欲
行之云耳
辨政第十四
子貢問於孔子曰昔者齊君問政於夫子
夫子曰政在節財魯君問政於夫子子曰
政在諭臣葉公問政於夫子夫子曰政在
悦近而遠來三者之問一也而夫子應之
不同然政在異端乎孔子曰各因其事也
齊君為國奢乎臺榭淫于苑囿五官伎樂
不解於時一旦而賜人以千乘之家者三
故曰政在節財魯君有臣三人(季孫三也孟孫叔孫)
内比周以愚其君外距諸侯之賓以蔽其
明故曰政在諭臣夫荆之地廣而都狹民
有離心莫安其居故曰政在悦近而來遠
此三者所以為政殊矣詩云喪亂蔑資曾
不惠我師(亂之政重賦厚歛民無資財曾蔑無也資財也師衆也夫爲亡)
(我衆莫肯愛)此傷奢侈不節以為亂者也又曰
匪其止共惟王之卭(人不共所止息故惟止止息也卭病也䜛)
(病王之)此傷姦臣蔽主以為亂也又曰亂離
瘼矣奚其適歸(成憂憶禍亂於斯歸於禍離憂也瘼病也言離散以)
(也亂者)此傷離散以為亂者也察此三者政
之所欲豈同乎哉
孔子曰忠臣之諫君有五義焉一曰譎諫
(譎諫其君正其事以)二曰戅諫(文飾也戅諫無)三曰降諫(降卑)
(以諫也其體所)四曰直諫五曰風諫唯度主而行
之吾從其風諫乎(罪避害者也風諫依違遠)
子曰夫道不可不貴也中行文子倍道失
義以亡其國而能禮賢以活其身(道失義此說陪)
(配又文子無禮賢之事中行文子得罪於不宜說得道之意而云禮賢不與上相次)
(故休馬待駿者文子曰吾好音以子遺吾晉出亡至邊從者曰謂此嗇夫者君子也)
(我者也吾怨其以我求容也遂不入車人琴好珮子遺吾玉是以不振吾過自容於)
(文子陪道失義以亡其國然得之由活其問文子之所右執而不殺之孔子聞之曰)
(宜以然後得也身而能禮賢以爲)聖人轉禍爲福此謂是
與(活故曰轉禍爲福若入將死不入得)
楚王將遊荆臺司馬子祺諫王怒之令尹
子西賀於殿下諫曰今荆臺之觀不可失
也王喜拊子西之背曰與子共樂之矣子
西步馬十里引轡而止曰臣願言有道王
肯聽之乎王曰子其言之子西曰臣聞為
人臣而忠其君者爵禄不足以賞也諛其
君者刑罰不足以誅也夫子祺者忠臣也
而臣者諛臣也願王賞忠而誅諛焉王曰
我今聽司馬之諫是獨能禁我耳若後世
遊之何也子西曰禁後世易耳大王萬歲
之後起山陵於荆臺之上則子孫必不忍
遊於父祖之墓以為歡樂也王曰善乃還
孔子聞之曰至哉子西之諫也入之於千
里之上抑之於百世之後者也
子貢聞於孔子曰夫子之於子産晏子可
為至矣敢問二大夫之所為目夫子之所
以與之者孔子曰夫子産於民為惠主於
學為博物晏子於君為忠臣而行為恭敏
故吾皆以兄事之而加愛敬
齊有一足之鳥飛集於宫朝下止于殿前
舒翅而跳齊侯大怪之使使聘魯問孔子
孔子曰此鳥名曰商羊水祥也昔童兒有
屈其一脚振訊兩眉而跳且謠曰天將大
雨商羊鼔儛今齊有之其應至矣急告民
趨治溝渠修隄防將有大水為灾頃之大
霖雨水溢泛諸國傷害民人唯齊有備不
敗景公曰聖人之言信而徵矣
孔子謂宓子賤曰子治單父衆悦子何施
而得之也子語丘所以為之者對曰不齊
之治也父恤其子其子䘏諸孤而哀喪紀
孔子曰善小節也小民附矣猶未足也曰
不齊所父事者三人所兄事者五人所友
事者十一人孔子曰父事三人可以教孝
矣兄事五人可以教悌矣友事十一人可
以舉善矣中節也中人附矣猶未足也曰
此地民有賢於不齊者五人不齊事之而
禀度焉皆教不齊之道孔子歎曰其大者
乃於此乎有矣昔堯舜聽天下務求賢以
自輔夫賢者百福之宗也神明之主也惜
乎不齊之以所治者小也
子貢為信陽宰將行辭於孔子孔子曰勤
之慎之奉天子之時無奪無伐無㬥無盗
子貢曰賜也少而事君子豈以盗為累哉
孔子曰汝未之詳也夫以賢代賢是謂之
奪以不肖代賢是謂之伐緩令急誅是謂
之暴取善自與謂之盗盗非竊財之謂也
吾聞之知為吏者奉法以利民不知為吏
者枉法以侵民此怨之所由也治官莫若
平臨財莫如廉廉平之守不可改也匿人
之善斯謂蔽賢揚人之惡斯為小人内不
相訓而外相謗非親睦也言人之善若已
有之言人之惡若已受之故君子無所不
慎焉
子路治蒲三年孔子過之入其境曰善哉
由也恭敬以信矣入其邑曰善哉由也忠
信而寬矣至廷曰善哉由也明察以斷矣
子貢執轡而問曰夫子未見由之政而三
稱其善其善可得聞乎孔子曰吾見其政
矣入其境田疇盡易草萊甚辟溝洫深治
此其恭敬以信故其民盡力也入其邑墻
屋完固樹木甚茂此其忠信以寬故其民
不偷也至其庭庭甚清閒諸下用命此其
言明察以斷故其政不擾也以此觀之雖
三稱其善庸盡其美乎
孔子家語卷第三(終)
