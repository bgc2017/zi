孔子家語卷第八
冠頌第三十三
邾隠公旣即位將冠使大夫因孟懿子問
禮於孔子子曰其禮如世子之冠冠於阼
者以著代也(以明其代父阼主人之階)醮於客位加其
有成(而成之戶西為客位醮子肖反冠於階若不醴則醮用酒於客位敬)
三加彌尊導喻其志(敬成始緇布次皮弁喻其志使加彌尊宜)
(弁次爵)冠而字之敬其名也雖天子之元子
猶士也其禮無變天下無生而貴者故也
行冠事必於祖廟以祼享之禮以將之(灌祼)
(獻將行也鬯刃亮反鬯也灌鬯以享神享)以金石之樂節之(石金)
(磬也者鍾)所以自卑而尊先祖示不敢擅懿子
曰天子未冠即位長亦冠也孔子曰古者
王世子雖幼其即位則尊爲人君人君治
成人之事者何冠之有懿子曰然則諸侯
之冠異天子與(諸侯之冠故問之怪天子無冠禮如)孔子曰
君薨而世子主喪是亦冠也巳人君無所
殊也(與天子無異諸侯亦人君)懿子曰今邾君之冠非
禮也(則邾君之冠非也懿子亦諸侯無冠)孔子曰諸侯之有
冠禮也夏之末造也(造諸侯冠禮夏之末世乃)有自來
矣今無譏焉(故今無所譏言有所從來)天子冠者武王
崩成王年十有三而嗣立周公居冢宰攝
政以治天下明年夏六月旣葬(歲十有三周書亦曰)
(橫為年紀蹙促成年少又命周公武王崩武王崩元年六月葬與此若合符而說者)
(可為冠與痛哉後五月乃攝政良)冠成王而朝于祖以見
諸侯亦有君也周公命祝雍作頌曰祝王
達而未幼祝雍辭曰使王近於民(之心也常得民)
遠於年(長壽)嗇於時(不奪民時也嗇愛也於時)惠於財親
賢而任能其頌曰令月吉日王始加元服
去王幼志服衮職(有禮文也衮職盛服)欽若昊命(敬欽)
(順若)六合是式(合言為之法式天地四方謂之六)率爾祖考
永永無極此周公之制也懿子曰諸侯之
冠其所以為賓主何也孔子曰公冠則以
卿為賓無介公自為主迎賓揖升自阼立
于席北其醴也則如士饗之以三獻之禮
旣醴降自阼階諸侯非公而自為主者其
所以異皆降自西階(賓也西階)玄端與皮弁(端玄)
(弁自服其服也緇布冠之服皮)異朝服素畢(示不忘古服朝而畢)公
冠四(加冠公四)加玄冕祭(着祭服加玄冕)其酬幣于賓
則束帛乘馬(謂之人幣乘馬駟馬也已冠而饗既饗與賓幣)王太
子庶子之冠擬焉(擬諸侯冠禮也王之太子庶子皆)皆天
子自為三其禮與士無變饗食賓也皆同
懿子曰始冠必加緇布之冠何也孔子曰
示不忘古太古冠布齋則緇之其緌也吾
未之聞(古無緌也緌冠之飾也言今有緌未聞之於古)今則冠而
幣之可也(幣之不復者也今不復冠幣布)懿子曰三王之
冠其異何也孔子曰周弁殷哻夏收一也
(服也皆祭)三王共皮弁素緌委貌周道也章甫
殷道也毋追夏后氏之道也(之冠也常所服)
廟制第三十四
衛將軍文子將立三軍之廟於其家(名彌文子)
(牢)使子羔訪於孔子子曰公廟設於私家
非古禮之所及吾弗知子羔曰敢問尊卑
上下立廟之制可得而聞乎孔子曰天下
廟合而享嘗乃止(父廟中祖合於)庶人無廟四時
祭於寢此自有虞以至于周之所不變也
(有廟以有文武故祧當遷者而以為文廟自有虞以至於周周禮不異而說者以周)
(記云王者禘其祖之所自以其祖所出以或有甚矣禮典皆有七廟之文唯喪服小)
(故立四廟今有虞亦始王者而旣立七廟其祖配之而立四廟謂始王者未有始祖)
(之言亦妄矣矣則喪服小記)凡四代帝王之所謂郊者
皆以配天其所謂禘者皆五年大祭之所
及也(年大祭而及殷周禘嚳五)應爲太祖者則其廟不
毁不及太祖雖在禘郊其廟則毁矣(享考諸禘)
(祖故曰不為太祖雖在禘郊其廟則毁據無廟郊亦無廟后稷之所以有廟自以太)
(為太祖之廟若復郊則冥永不與於祀典后稷而言殷人不郊冥以冥有大功契旣)
(冥者也是以郊)古者祖有功而宗有德謂之祖宗
者其廟皆不毁(功者謂之祖至於周文王祖宗者不毁之名其廟有)
(宗乃謂之二祧又以為配食明堂之名亦是也有德者謂之周武王是二廟自有祖)
(失寔事也可謂逹聖指)
子羔問曰祭典云昔有虞氏祖顓頊而宗
堯夏后氏亦祖顓頊而宗禹殷人祖契而
宗湯周人祖文王而宗武王此四祖四宗
或乃異代或其考祖之有功德其廟可也
若有虞宗堯夏祖顓頊皆異代之有功德
者也亦可以存其廟乎孔子曰善如汝所
聞也如殷周之祖宗其廟可以不毁其他
祖宗者功德不殊雖在殊代亦可以無疑
矣詩云蔽芾甘棠勿翦勿伐邵伯所憩(芾蔽)
(也憩席也小貎甘棠杜)周人之於邵公也愛其人猶
敬其所舍之樹况祖宗其功德而可以不
尊奉其廟焉
辯樂解第三十五
孔子學琴於師襄子襄子曰吾雖以擊磬
為官然能於琴今子於琴已習可以益矣
孔子曰丘未得其數也有間曰已習其數
可以益矣孔子曰丘未得其志也有間曰
已習其志可以益矣孔子曰丘未得其為
人也有間曰孔子有所謬然思焉(思貎謬然深)
有所睪然高望而遠眺(反眺他弔反眺見也睪羊益)
曰丘迨得其為人矣近黮而黑(黮勑感反黮黑貎)
頎然長(頎渠希反頎長貎)曠如望羊(望羊遠視也曠用志廣遠)
奄有四方(其二後周有四方文王之功也奄同也文王之時三分天下有)
非文王其孰能為此師襄子避席葉拱而
對曰(薄其心也葉拱兩手)君子聖人也其傳曰文王
操
子路鼓琴孔子聞之謂冉有曰甚矣由之
不才也夫先王之制音也奏中聲以為節
流入於南不歸於北夫南者生育之鄉北
者殺伐之城故君子之音温柔居中以飬
生育之氣憂愁之感不加于心也暴厲之
動不在于體也夫然者乃所謂治安之風
也小人之音則不然亢麗微末以象殺伐
之氣中和之感不載於心温和之動不存
于體夫然者乃所以為亂之風昔者舜彈
五絃之琴造南風之詩其詩曰南風之薰
兮可以解吾民之愠兮南風之時兮可以
阜吾民之財兮(阜盛也得其時)唯脩此化故其興
也勃焉德如泉流至于今王公大人述而
弗忘殷紂好為北鄙之聲其廢也忽焉至
于今王公大人舉以為誡夫舜起布衣積
德含和而終以帝紂為天子荒淫暴亂而
終以亡非各所修之致乎由今也匹夫之
徒曾無意于先王之制而習亡國之聲豈
能保其六七尺之體哉冉有以告子路子
路懼而自悔靜思不食以至骨立夫子曰
過而能改其進矣乎
周賓牟賈侍坐於孔子孔子與之言及樂
曰夫武之備誡之以久何也(誡擊鼓警衆武謂周武備)
(也)對曰病疾不得其衆(其士衆之心敬者病憂也憂恐不得)
(也)詠歎之淫液之何也(淫滋味淫液歆)對曰恐不
逮事(安民和衆事言汲汲欲及此)發揚蹈厲之巳蚤何
也(至其發作又疾厲病備戒雖久)對曰及時事(及其時欲令事)武
坐致右而軒左何也(膝不至地也右膝至地左)對曰非
武坐(武坐言無)聲淫及商何也(淫貪商言聲歆)對曰非
武音也(下除殘賊非苟貪商武王之事不得巳為天)孔子曰若
非武音則何音也對曰有司失其傳也孔
子曰唯丘聞諸萇弘若非吾子之言是也
若非有司失其傳則武王之志荒矣賓牟
賈起免席而請曰夫武之備誡之以久則
旣聞命矣敢問遲矣而又久立於綴何也
子曰居吾語爾夫樂者象成者也(而為樂象成功)
(據反語魚)總干而山立武王之事也(山立不動總持干若)
發揚蹈厲太公之志也(鷹揚志在)武亂皆坐周
邵之治也(以象安民之事也武亂武治皆坐而)且夫武始成
而北出再成而滅商三成而南反(而南也誅紂已)
四成而南國是疆(以為疆界言有南國)五成而分陜
周公左邵公右(而治也分東西)六成而復綴以崇
其天子焉(成謂舞之節解也以象尊天子也六)衆夾振焉而
四伐所以盛威於中國(威武四伐者伐四夾武王四面會振)
(同惡也方與紂)分陜而進所以事蚤濟(而蚤進者所以分陜)
(蚤成欲事)久立於綴所以待諸侯之至也今汝
獨未聞牧野之語乎武王克殷而反商之
政未及下車則封黃帝之後於薊封帝堯
之後於祝封帝舜之後於陳下車又封夏
之士使為諸侯命之曰鞬橐(矢而不用者言所以藏弓)
(橐也將即亮反率徒對反鞬居言反將率之士力也故使以為諸侯為之鞬)然
後天下知武王之不復用兵也散軍而修
郊射(可以習禮郊有學官)左射以貍首右射以騶虞
而貫革之射息也(首騶虞所為節也左東學右西學貍)禆冕
搢笏而虎賁之士脱劍(禆冕脱劒解劍也衮冕之屬通謂之)
(分反賁符)郊祀后稷而民知尊父焉配明堂而
民知孝焉朝覲然後諸侯知所以臣耕籍
然後民知所以敬親(奉祠祀之粢盛親耕藉田所以)六者
天下之大教也食三老五更於太學天子
袒而割牲執醬而饋執爵而酳(謂之酳也食已飲酒)
(㣧酳音)冕而總干(舞位親在)所以教諸侯之弟也
如此則周道四達禮樂交通夫武之遲久
不亦宜乎
問玉第三十六
子貢問於孔子曰敢問君子貴玉而賤珉
何也為玉之寡而珉多歟(珉眉巾反珉石似玉)孔子
曰非為玉之寡故貴之珉之多故賤之夫
昔者君子比德於玉温潤而澤仁也縝密
以栗智也(縝之忍反緻直利反縝密緻塞貎栗堅也)廉而不劌
義也(割傷也劌呼外反割而有廉隅而不)垂之如墜禮也(尚禮)
(卑謙)叩之其聲清越而長其終則詘然樂矣
(息詘曲勿反詘斷絶貌似樂之)瑕不掩瑜瑜不掩瑕忠
也(美者也瑜其忠)孚尹旁達信也(言似者無不通孚尹玉貌旁達)
氣如白虹天也精神見于山川地也(本出精神)
(故地也山川是)珪璋特達德也天下莫不貴者道
也詩云言念君子温其如玉故君子貴之
也
孔子曰入其國其教可知也其為人也温
柔敦厚詩教也䟽通知遠書教也廣博易
良樂教也㓗靜精微易教也恭儉莊敬禮
教也屬辭比事春秋教也故詩之失愚(厚敦)
書之失誣(之失知遠)樂之失奢易之失賊(之失精微)
禮之失煩春秋之失亂(事之失屬辭比)其為人也
温柔敦厚而不愚則深於詩者矣䟽通知
遠而不誣則深於書者矣廣博易良而不
奢則深於樂者矣㓗靜精微而不賊則深
於易者矣恭儉莊敬而不煩則深於禮者
屬辭比事而不亂則深於春秋者矣天有
四時者春夏秋冬風雨霜露無非教也地
載神氣吐納雷霆流形庶物無非教也清
明在躬氣志如神(則其氣志如神也清明之德在身也)有物
將至其兆必先(必先有兆應之者也物事也言有事將至)是故
天地之教與聖人相參其在詩曰嵩高惟
嶽峻極于天惟嶽降神生甫及申(靈和氣岳降神)
問孔子曰師爾以為必布几筵揖讓升降
酌獻酬酢然後謂之禮乎爾以必行綴兆
執羽籥作鐘鼓然後謂之樂乎言而可履
禮也行而可樂樂也(音洛下音岳綴知劣反樂上)聖人
力此二者以躬巳南面是故天下太平萬
民順伏百官承事上下有禮也夫禮之所
以興衆之所以治也禮之所以廢衆之所
以亂也目巧之室則有隩阼(必有隩阼之言目巧作室)
(阼阼階也隩於到反位室西南隅謂之隩)席則有上下車則有
左右行則並隨立則有列序古之義也室
而無隩阼則亂於堂室矣席而無上下則
亂於席次矣(之次第亂於席上)車而無左右則亂
於車上矣行而無並隨則亂於階塗矣(階升)
(則階塗亂塗無並隨)列而無次序則亂於著矣(立之著所)
(間謂之著也位也門屏之)昔者明王聖人辯貴賤長幼
正男女内外序親疎遠近而莫敢相踰越
者皆由此塗出也
屈節解第三十七
子路問於孔子曰由聞丈夫居世富貴不
能有益於物(不為身也以道濟物)處貧賤之地而不
能屈節以求伸則不足以論乎人之域矣
孔子曰君子之行巳期於必達於巳可以
屈則屈可以伸則伸故屈節者所以有待
(求也待知)求伸者所以及時(時也及良)是以雖受屈
而不毁其節志達而不犯於義(乃行合於義也)
孔子在衛聞齊國田常將欲為亂(無君之專齊有)
(也心)而憚鮑晏(之卿大夫也鮑氏晏氏齊)因欲移其兵以
伐魯孔子會諸弟子而告之曰魯父母之
國不可不救不忍視其受敵今吾欲屈節
於田常以救魯二三子誰爲使於是子路
曰請往齊孔子弗許子張請往又弗許子
石請往又弗許三子退謂子貢曰今夫子
欲屈節以救父母之國吾三人請使而不
獲往此則吾子用辯之時也吾子盍請行
焉子貢請使夫子許之遂如齊說田常曰
今子欲收功於魯實難不若移兵於吳則
易(豉反易以)田常不悦子貢曰夫憂在内者攻
強憂在外者攻弱吾聞子三封而三不成
是則大臣不聽令戰勝以驕主破國以尊
臣(國則益尊者也鮑晏等率師若破)而子之功不與焉則
交日䟽於主而與大臣爭如此則子之位
危矣田常曰善然兵甲巳加魯矣不可更
(耕更音)如何子貢曰緩師吾請於吳令救魯
而伐齊子因以兵迎之田常許諾子貢遂
南說吳王曰王者不滅國霸者無強敵千
鈞之重加銖兩而移今以齊國而私千乘
之魯與吾爭強甚為王患之且夫救魯以
顯名以撫泗上諸侯(名也泗水)誅暴齊以服晉
利莫大焉名存亡魯實困強齊智者不疑
吳王曰善然吳常困越越王今苦身飬士
有報吳之心子待我先越然後乃可子貢
曰越之勁不過魯吳之彊不過齊而王置
齊而伐越則齊必私魯矣王方以存亡繼
絶之名棄齊而伐小越非勇也勇者不避
難(旦反難乃)仁者不窮約智者不失時義者不
絶世今存越示天下以仁救魯伐齊威加
晉國諸侯必相率而朝霸業盛矣且王必
惡越臣請見越君令出兵以從此則實害
越而名從諸侯以伐齊吳王悦乃遣子貢
之越越王郊迎而自爲子貢御曰此蠻夷
之國大夫何足儼然辱而臨之子貢曰今
者吾說吳王以救魯伐齊(税說音)其志欲之
而心畏越曰待我伐越而後可則破越必
矣且無報人之志而令人疑之拙矣有報
人之意而使人知之殆乎事未發而先聞
者危矣三者舉事之患也勾踐頓首曰孤
嘗不料力而興吳難(旦反難乃)受困會稽痛於
骨髓日夜焦唇乾舌徒欲與吳王接踵而
死孤之願也今大夫幸告以利害子貢曰
吳王爲人猛暴群臣不堪國家疲弊百姓
怨上大臣内變申胥以諫死(子胥也申胥伍)大宰
嚭(也嚭普鄙反嚭吳王佞臣)用事此則報吳之時也王
誠能發卒佐之以邀(其志邀激)射其志而重寶
以悦其心卑辭以尊其禮則其伐齊必矣
此聖人所謂屈節求其達者也彼戰不勝
王之福若勝則必以兵臨晉臣還北請見
晉君共攻之其弱吳必矣銳兵盡於齊重
甲困於晉而王制其弊焉越王頓首許諾
子貢返五日越使大夫文種頓首言於吳
王曰越悉境内之士三千人以事吳吳王
告子貢曰越王欲身從寡人可乎子貢曰
悉人之率衆又從其君非義也吳王乃受
越王卒謝留勾踐遂自發國内之兵以伐
齊敗之子貢遂北見晉君令承其弊吳晉
遂遇於黃池越王襲吳之國吳王歸與越
戰滅焉孔子曰夫其亂齊存魯吾之始願
若能強晉以弊吳使吳亡而越霸者賜之
說之也美言傷信慎言哉(六年卒吳以二孔子以哀公十)
(己將亡而言之也十二年滅時吳知)
孔子弟子有宓子賤者仕於魯為單父宰
(善單音)恐魯君聽讒言使巳不得行其政於
是辭行故請君之近史二人與之俱至官
宓子戒其邑吏(密宓音)令二史書方書輙掣
其肘書不善則從而怒之二史患之辭請
歸魯宓子曰子之書甚不善子勉而歸矣
二史歸報於君曰宓子使臣書而掣肘書
惡而又怒臣邑吏皆笑之此臣所以去之
而來也魯君以問孔子子曰宓不齊君子
也其才任霸王之佐屈節治單父將以自
試也意者以此為諫乎公窹太息而歎曰
此寡人之不肖寡人亂宓子之政而責其
善者非矣微二史寡人無以知其過微夫
子寡人無以自窹遽發所愛之使告宓子
曰自今已往單父非吾有也從子之制有
便於民者子决為之五年一言其要宓子
敬奉詔遂得行其政於是單父治焉躬敦
厚明親親尚篤敬施至仁加懇誠致忠信
百姓化之齊人攻魯道由單父單父之老
請曰麥已熟矣今齊寇至不及人人自收
其麥請放民出皆穫傳郭之麥可以益糧
且不資於寇三請而宓子不聽俄而齊寇
逮于麥季孫聞之怒使人以讓宓子曰民
寒耕熱耘曾不得食豈不哀哉不知猶可
以告者而子不聽非所以爲民也宓子蹵
然曰今兹無麥明年可樹若使不耕者穫
是使民樂有寇(洛樂音)且得單父一歲之麥
於魯不加強喪之不加弱(浪反喪身)若使民有
自取之心其創必數世不息季孫聞之赧
然而愧曰地若可入吾豈忍見宓子哉(乃赧)
(反版)三年孔子使巫馬期遠觀政焉巫馬期
隂免衣衣弊裘(下於旣反衣衣上如字)入單父界見
夜漁者得魚輙舍之(捨舍音)巫馬期問焉曰
凡漁者爲得何以得魚即舍之漁者曰魚
之大者名爲䲖吾大夫愛之其小者名爲
鱦(懷任之者也鱦戈證反䲖宜爲鱣新序作鱨鮑魚之)吾大夫欲
長之是以得二者輙舍之巫馬期返以告
孔子曰宓子之德至使民闇行若有嚴刑
於旁敢問宓子何行而得於是孔子曰吾
嘗與之言曰誠於此者刑乎彼宓子行此
術於單父也
孔子之舊曰原壤其毋死夫子將助之以
沐槨子路曰由也昔者聞諸夫子曰無友
不如巳者過則勿憚改夫子憚矣姑巳若
何(已止也姑且也)孔子曰凡民有喪匍匐救之况
故舊乎非友也吾其往及為槨原壤登木
曰久矣予之不託於音也遂歌曰狸首之
班然執女手之卷然(汝女音)夫子爲之隱佯
不聞以過之子路曰夫子屈節而極於此
失其與矣豈未可以巳乎孔子曰吾聞之
親者不失其爲親也故者不失其為故也
孔子家語卷第八(終)
