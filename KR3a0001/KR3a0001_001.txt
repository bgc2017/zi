孔子家語卷第一
王肅注
相魯第一
孔子初仕為中都宰(魯邑中都)制為養生送死
之節長幼異食(十異食也如禮年五)強弱異任(力作任謂)
(任不用弱也之事各從所)男女别塗路無拾遺器不雕
偽(畫不詐偽無文飾雕)為四寸之棺五寸之椁(為椁以木)
因丘陵爲墳不封(起墳者也不聚土以)不樹(松栢不樹)行
之一年而西方之諸侯則焉(西方諸侯皆魯國在東故)
(則法)定公謂孔子曰學子此法以治魯國何
如孔子對曰雖天下可乎何但魯國而已
哉於是二年定公以為司空乃别五土之
性(三曰丘陵四曰墳衍五曰原隰五土之性一曰山林二曰川澤)而物各
得其所生之宜(各得其宜所生之物)咸得厥所先時
季氏葬昭公于墓道之南(死于乾侯平子季平子逐昭公)
(不令近先公也别而葬之貶之)孔子溝而合諸墓焉謂季
桓子曰貶君以彰巳罪非禮也(子之子桓子平)今
合之所以揜夫子之不臣由司空為魯大
司寇設法而不用無姦民
定公與齊侯會于夾谷孔子攝相事曰臣
聞有文事者必有武備有武事者必有文
備古者諸侯並出疆必具官以從請具左
右司馬定公從之至會所為壇位土階三
等以遇禮相見(之簡略者也會遇之禮禮)揖讓而登獻
酢既畢齊使萊人以兵鼔謲劫定公(齊人萊人)
(鼓曰謲東夷雷)孔子歷階而進以公退曰士以兵
之吾兩君為好裔夷之俘敢以兵亂之(邊裔)
(三者何敢以兵亂兩君之好也裔夷夷狄俘軍所獲虜也言此)非齊君所
以命諸侯也裔不謀夏夷不亂華(國之名華夏中)
俘不干盟兵不偪好於神為不祥於德為
愆義於人為失禮君必不然齊侯心怍麾
而避之有頃齊奏宫中之樂俳優侏儒戲
於前孔子趨進歷階而上不盡一等曰匹
夫熒侮諸侯者罪應誅請右司馬速刑焉
於是斬侏儒手足異處齊侯懼有慙色將
盟齊人加載書曰齊師出境而不以兵車
三百乘從我者有如此盟孔子使兹無還
對曰(夫也魯大)而不返我汶陽之田吾以供命
者亦如之齊侯將設享禮孔子謂梁丘據
曰齊魯之故吾子何不聞焉(齊魯之故事梁丘據舊聞)
事既成矣而又享之是勤執事且犧象不
出門(於其背為罇作犧牛及象)嘉樂不野合享而既具
是棄禮若其不具是用粃粺(者粺草之似粃穀之不成)
(者穀)用粃粺君辱棄禮名惡子盍圖之夫享
所以昭德也不昭不如其巳乃不果享齊
侯歸責其羣臣曰魯以君子道輔其君而
子獨以夷狄道教寡人使得罪於是乃歸
所侵魯之四邑及汶陽之田(隂也洙有汶四邑鄆讙龜)
(本魯界陽之田)
孔子言於定公曰家不藏甲(家甲鎧也卿大夫稱)邑
無百雉之城(堵三堵曰雉高丈長丈曰)古之制也今三
家過制請皆損之乃使季氏宰仲由隳三
都叔孫不得意於季氏因費宰公山弗擾
率費人以襲魯孔子以公與季孫叔孫孟
孫入于費氏之宫登武子之臺費人攻之
及臺側孔子命申句湏樂頎勒士衆下伐
之費人北遂隳三都之城強公室弱私家
尊君卑臣政化大行
初魯之販羊有沈猶氏者常朝飲其羊以
詐市人有公慎氏者妻滛不制有慎潰氏
奢侈踰法魯之鬻六畜者飾之以儲價及
孔子之為政也則沈猶氏不敢朝飲其羊
公慎氏出其妻慎潰氏越境而徙三月則
鬻牛馬者不儲價賣羊豚者不加飾男女
行者别其塗道不拾遺男尚忠信女尚貞
順四方客至於邑不求有司(職客不求而有司常供其)
(存焉有司)皆如歸焉(無所之也言如歸家)
始誅第二
孔子為魯司寇攝行相事有喜色仲由問
曰由聞君子禍至不懼福至不喜今夫子
得位而喜何也孔子曰然有是言也不曰
樂以貴下人乎於是朝政七日而誅亂政
大夫少正卯戮之于兩觀之下(闕名兩觀)尸於
朝三日子貢進曰夫少正卯魯之聞人也
今夫子為政而始誅之或者為失乎孔子
曰居吾語汝以其故天下有大惡者五而
竊盗不與焉一曰心逆而險二曰行僻而
堅三曰言偽而辯四曰記醜而博(非義醜謂)五
曰順非而澤此五者有一於人則不免君
子之誅而少正卯皆兼有之其居處足以
撮徒成黨(聚撮)其談說足以飾褒榮衆其強
禦足以反是獨立此乃人之姦雄者也不
可以不除夫殷湯誅尹諧文王誅潘正周
公誅管蔡太公誅華士(聚黨也而韓非謂士之為人虚偽亦)
(而太公誅之豈所以謂太公者哉華士耕而後食鑿井而飲信其如此)管仲
誅付乙子産誅史何是此七子皆異世而
同誅者以七子異世而同惡故不可赦也
詩云憂心悄悄愠于羣小小人成羣斯足
憂矣
孔子為魯大司寇有父子訟者夫子同狴
執之(牢也狴獄)三月不别其父請止夫子赦之
焉季孫聞之不悦曰司寇欺余曩告余曰
國家必先以孝余今戮一不孝以教民孝
不亦可乎而又赦何哉冉有以告孔子子
喟然歎曰嗚呼上失其道而殺其下非理
也不教以孝而聽其獄是殺不辜三軍大
敗不可斬也獄犴不治不可刑也何者上
教之不行罪不在民故也夫慢令謹誅賊
也徵歛無時暴也不試責成虐也政無此
三者然後刑可即也書云義刑義殺勿庸
以即汝心惟曰未有慎事言必教而後刑
也(就汝心之所安當謹之自謂未有順事庸用也即就也刑教皆當以義勿用以)
(而後為順是先教而後刑也且陳道德以服之以無刑殺)既陳道德以
先服之而猶不可尚賢以勸之又不可即
廢之又不可而後以威憚之若是三年而
百姓正矣其有邪民不從化者然後待之
以刑則民咸知罪矣詩云天子是毗俾民
不迷(當毗輔天子使民不迷毗輔也俾使也言師尹)是以威厲而
不試刑錯而不用今世則不然亂其教繁
其刑使民迷惑而䧟焉又從而制之故刑
彌繁而盗不勝也夫三尺之限空車不能
登者何哉峻故也百仞之山重載陟焉何
哉陵遲故也(陂池也陵遲猶)今世俗之陵遲久矣
雖有刑法民能勿踰乎
王言解第三
曾子閒居曾參侍孔子曰參乎今之君子
唯士與大夫之言可聞也至於君子之言
者希也於乎吾以王言之其不出戶牖而
化天下曾子起下席而對曰敢問何謂王
之言孔子不應曾子曰侍夫子之閒也難
對是以敢問孔子又不應曾子肅然而懼
摳衣而退負席而立有頃孔子歎息顧謂
曾子曰參汝可語明王之道與曾子曰非
敢以為足也請因所聞而學焉子曰居吾
語汝夫道者所以明德也德者所以尊道
也是以非德道不尊非道德不明雖有國
之良馬不以其道服乘之不可以道里雖
有博地衆民不以其道治之不可以致霸
王是故昔者明王内修七教外行三至七
教修然後可以守三至行然後可以征明
王之道其守也則必折衝千里之外其征
則必還師衽席之上故曰内修七教而上
不勞外行三至而財不費此之謂明王之
道也曾子曰不勞不費之謂明王可得聞
乎孔子曰昔者帝舜左禹而右臯陶不下
席而天下治夫如此何上之勞乎政之不
平君之患也令之不行臣之罪也若乃十
一而税用民之力歲不過三日入山澤以
其時而無征關譏市鄽皆不收賦(譏異服譏呵也)
(不賦稅古之法也識異言及市鄽皆)此則生財之路而明王
節之何財之費乎曾子曰敢問何謂七教
孔子曰上敬老則下益孝上尊齒則下益
悌上樂施則下益寬上親賢則下擇友上
好德則下不隠上惡貧則下耻争上廉讓
則下耻節此之謂七教七教者治民之本
也政教定則本正也凡上者民之表也表
正則何物不正是故人君先立仁於已然
後大夫忠而士信民敦俗璞(愿貌璞慤)男慤而
女貞六者教之致也布諸天下四方而不
怨納諸尋常之室而不塞等之以禮立之
以義行之以順則民之棄惡如湯之灌雪
焉曾子曰道則至矣弟子不足以明之孔
子曰參以為姑止乎又有焉昔者明王之
治民也法必裂地以封之分屬以理之然
後賢民無所隠暴民無所伏使有司日省
而時考之進用賢良退貶不肖然則賢者
悦而不肖者懼哀鰥寡養孤獨恤貧窮誘
孝悌選才能此七者修則四海之内無刑
民矣上之親下也如手足之於腹心下之
親上也如幼子之於慈母矣上下相親如
此故令則從施則行民懷其德近者悦服
遠者来附政之致也夫布指知寸布手知
尺舒肘知尋斯不遠之則也周制三百步
為里千步爲井三井而埒埒三而矩(里數此說)
(方里之名疑此誤不可以言井井自)五十里而都封百里而
有國乃爲福積資求焉恤行者有亡是以
蠻夷諸夏雖衣冠不同言語不合莫不來
賓故曰無市而民不乏無刑而民不亂田
獵罩弋(弋繳射罩掩網)非以盈宫室也徵歛百姓
非以盈府庫也慘怛以補不足禮節以損
有餘多信而寡貌其禮可守其言可覆其
迹可履如飢而食如渴而飲民之信之如
寒暑之必驗故視遠若邇非道邇也見明
德也是故兵革不動而威用利不施而親
萬民懷其惠此之謂明王之守折衝千里
之外者也曾子曰敢問何謂三至孔子曰
至禮不讓而天下治至賞不費而天下士
悦至樂無聲而天下民和明王篤行三至
故天下之君可得而知天下之士可得而
臣天下之民可得而用曾子曰敢問此義
何謂孔子曰古者明王必盡知天下良士
之名既知其名又知其實又知其數及其
所在焉然後因天下之爵以尊之此之謂
至禮不讓而天下治因天下之禄以富天
下之士此之謂至賞不費而天下之士悦
如此則天下之民名譽興焉此之謂至樂
無聲而天下之民和故曰所謂天下之至
仁者能合天下之至親也所謂天下之至
明者能舉天下之至賢者也此三者咸通
然後可以征是故仁者莫大乎愛人智者
莫大乎知賢賢政者莫大乎官能有土之
君修此三者則四海之内供命而已矣夫
明王之所征必道之所廢者也是故誅其
君而改其政弔其民而不奪其財故明王
之政猶時雨之降降至則民悦矣是故行
施彌博得親彌衆此之謂還師衽席之上
(而無憂言安安)
大婚解第四
孔子侍坐於哀公公問曰敢問人道孰為
大孔子愀然作色而對曰君及此言也百
姓之惠也固臣敢無辭而對人道政為大
夫政者正也君為正則百姓從而正矣君
之所為百姓之所從君不為正百姓何所
從乎公曰敢問為政如之何孔子對曰夫
婦别男女親君臣信三者正則庶物從之
公曰寡人雖無能也願知所以行三者之
道可得聞乎孔子對曰古之政愛人為大
所以治愛人禮為大所以治禮敬為大敬
之至矣大婚為大大婚至矣冕而親迎親
迎者敬之也是故君子興敬為親捨敬則
是遺親也弗親弗敬弗尊也愛與敬其政
之本與公曰寡人願有言也然冕而親迎
不已重乎孔子愀然作色而對曰合二姓
之好以繼先聖之後以為天下宗廟社稷
之主君何謂已重焉(故言以為天下之主魯周公之後得郊天)
(也)公曰寡人實固(陋鄙)不固安得聞此言乎
寡人欲問不能爲辭請少進孔子曰天地
不合萬物不生大婚萬世之嗣也君何謂
已重焉孔子遂言曰内以治宗廟之禮足
以配天地之神(地神之次言宗廟天)出以治直言之
禮以立上下之敬(言禮矣身正然可以正夫婦正則始可以治正)
(也人者)物耻則足以振之(足以振救之耻事不知禮)國耻
足以興之(以興起者也耻國不知足)故爲政先乎禮禮
其政之本與孔子遂言曰昔三代明王必
敬妻子也蓋有道焉妻也者親之主也子
也者親之後也敢不敬與是故君子無不
敬敬也者敬身為大身也者親之支也敢
不敬與不敬其身是傷其親傷其親是傷
本也傷其本則支從之而亡三者百姓之
象也(所法而行言百姓之)身以及身子以及子妃以
及妃君以修此三者則大化愾乎天下矣
(滿氣)昔太王之道也(女國無鰥民愛其身以太王出亦姜女入亦姜)
(人之子故曰太王之道及人之身愛其子以及)如此國家順矣公
曰敢問何謂敬身孔子對曰君子過言則
民作辭過行則民作則言不過辭動不過
則百姓恭敬以從命若是則可謂能敬其
身則能成其親矣公曰何謂成其親孔子
對曰君子者乃人之成名也百姓與名謂
之君子則是成其親為君而為其子也孔
子遂言曰愛政而不能愛人則不能成其
身不能成其身則不能安其土不能安其
土則不能樂天(也天道)公曰敢問何能成身
孔子對曰夫其行已不過乎物謂之成身
不過乎合天道也公曰君子何貴乎天道
也孔子曰貴其不已也如日月東西相從
而不已也是天道也不閉而能久(通而能不閉常)
(無極久言)是天道也無為而物成是天道也已
成而明之是天道也公曰寡人且愚冥(惷言)
(暗也愚冥)幸煩子之於心(其心所能行也欲煩孔子議識)孔子
蹴然避席而對曰仁人不過乎物孝子不
過乎親是故仁人之事親也如事天事天
如事親此謂孝子成身公曰寡人既聞如
此言無如後罪何孔子對曰君子及此言
是臣之福也
儒行解第五
孔子在衛冉求言於季孫曰國有聖人而
不能用欲以求治是猶却步而欲求及前
人不可得已今孔子在衛衛將用之已有
才而以資鄰國難以言智也請以重幣迎
之季孫以告哀公公從之孔子既至舍哀
公館焉(子舍就孔)公自阼階孔子賓階升堂立
侍公曰夫子之服其儒服與孔子對曰丘
少居魯衣逢掖之衣(褒大也深衣之)長居宋冠章
甫之冠丘聞之君子之學也博其服以鄉
(鄉也隨其)丘未知其為儒服也公曰敢問儒行
孔子曰略言之則不能終其物悉數之則
留僕未可以對(正位掌儐相更衣之爲久留久也僕太僕君燕朝則)
(相代者也將倦使之)哀公命席孔子侍坐曰儒有席
上之珍以待聘(王之道以為政治席上之珍能敷陳先)夙夜
強學以待問懷忠信以待舉力行以待取
(德以待人取力行仁義道)其自立有如此者儒有衣冠
中動作順其大讓如慢(略也慢簡)小讓如偽大
則如威小則如媿難進而易退粥粥若無
能也其容貌有如此者儒有居處齊難(莊齊)
(難也可畏)其起坐恭敬言必誠信行必忠正道
塗不争險易之利冬夏不争隂陽之和愛
其死以有待也養其身以有為也其備預
有如此者儒有不寳金玉而忠信以為寳
不祈土地而仁義以為土地不求多積多
文以為富難得而易禄也易禄而難畜也
非時不見不亦難得乎非義不合不亦難
畜乎先勞而後禄不亦易禄乎其近人情
有如此者儒有委之以財貨而不貪淹之
以樂好而不滛劫之以衆而不懼阻之以
兵而不懾(兵爲之難阻難也以)見利不虧其義見死
不更其守往者不悔來者不豫過言不再
(過言不再)流言不極(不窮極也流言相毀)不斷其威(莊也常嚴)
不習其謀(其謀慮不豫習)其特立有如此者儒有
可親而不可劫可近而不可迫可殺而不
可辱其居處不過其飲食不溽其過失可
微辯而不可面數也其剛毅有如此者儒
有忠信以為甲胄禮義以為干櫓(櫓大戟干楯也)
戴仁而行抱德而處雖有暴政不更其所
其自立有如此者儒有一畆之宫環堵之
室(言其小者也方丈曰堵一堵)蓽門圭窬(門也圭窬穿蓽門荆竹織)
(如圭也墻爲之)蓬戶甕牖(破甕爲牖也以編蓬爲戸)易衣而出
(後可以出更相易衣而)并日而食(以爲一食也并一日之粮)上答
之不敢以疑(疑貳事君也君用之不敢)上不答之不敢
以謟其爲士有如此者儒有今人以居古
人以(同稽)今世行之後世以為楷(也法)若不
逢世上所不受下所不推詭謟之民有比
黨而危之身可危也其志不可奪也雖危
起居猶竟身其志乃不忘百姓之病也(居起)
(危動静猶終身不忘百姓猶動静也竟終也言身雖)其憂思有如此
者儒有博學而不窮篤行而不倦幽居而
不滛上通而不困禮必以和優游以法慕
賢而容衆毁方而瓦合(下與衆人小合去已之大圭角)其
寬裕有如此者儒有内稱不避親外舉不
避怨程功積事不求厚禄(效而已不求厚程猶效也言功)
(也禄)推賢達能不望其報君得其志民頼其
德苟利國家不求富貴其舉賢援能有如
此者儒有澡身浴德(沐浴於德行也常目潔淨其身)陳言
而伏(不望其報陳言於君)靜言而正之而上下不知
也默而翹之又不急爲也(事而止之則君言事君清靜因)
(急爲所以爲不爲不知默而翹發之不)不臨深而爲高不加
少而為多(位自矜莊言不因勢)世治不輕世亂不沮
(不自沮不自輕)同已不與異已不非其特立獨行
有如此者儒有上不臣天子下不事諸侯
慎静尚寬底厲廉隅強毅以與人博學以
知服雖以分國視之如錙銖(銖八兩爲錙視之輕如錙)
弗肯臣仕其規為有如此者儒有合志同
方營道同術並立則樂相下不厭久别則
聞流言不信義同而進不同而退其交有
如此者夫温良者仁之本也慎敬者仁之
地也寬裕者仁之作也(作動)遜接者仁之能
也禮節者仁之貌也言談者仁之文也歌
樂者仁之和也分散者仁之施也儒皆兼
此而有之猶且不敢言仁也其尊讓有如
此者儒有不隕穫於貧賤(不安之貌隕穫憂悶)不充
詘於富貴(參擾之貌充詘踊躍)不溷君王不累長上
不閔有司故曰儒(所辱病儒者中和之名溷辱閔疾言不爲君長)
今人之名儒也忘常以儒相詬疾(辱詬)哀公
既得聞此言也言加信行加敬曰終殁吾
世弗敢復以儒為戲矣
問禮第六
哀公問於孔子曰大禮何如子之言禮何
其尊也孔子對曰丘也鄙人不足以知大
禮也公曰吾子言焉孔子曰丘聞之民之
所以生者禮為大非禮則無以節事天地
之神焉非禮則無以辯君臣上下長幼之
位焉非禮則無以别男女父子兄弟婚姻
親族疎數之交焉是故君子此之為尊敬
然後以其所能教順百姓不廢其會節(能所)
(會節謂親疎之節也謂禮也會謂男女之)既有成事而後治其
文章黼黻以别尊卑上下之等其順之也
而後言其喪祭之紀宗廟之序品其犧牲
設其豕腊修其歲時以敬其祭祀别其親
疎序其昭穆而後宗族會醼即安其居以
綴恩義卑其宫室節其服御車不雕璣器
不彤鏤食不二味心不滛志以與萬民同
利古之明王行禮也如此公曰今之君子
胡莫之行也孔子對曰今之君子好利無
厭滛行不倦荒怠慢遊固民是盡以遂其
心以怨其政忤其衆以伐有道求得當欲
不以其所(其情欲而已言苟求得當)虐殺刑誅不以其
治夫昔之用民者由前(所言用上)今之用民者
由後(所言用下)是即今之君子莫能為禮也言
偃問曰夫子之極言禮也可得而聞乎孔
子言我欲觀夏是故之杞(於杞也夏后封)而不足
徵也(成徵)吾得夏時焉(夏數得天心中於四時之正正)我欲
觀殷道是故之宋(封宋殷后)而不足徵也吾得
乾坤焉(地隂陽之書也乾天坤地得天)乾坤之義夏時之
等吾以此觀之夫禮初也始於飲食太古
之時燔黍擘豚(加於燒石之上而食之古未有釜甑釋米擗肉)汙
鐏杯飲蕢桴土鼓(手飲之也鑿地爲罇以)猶可以致
敬鬼神(求備物也神饗德不)及其死也升屋而號告
曰高某復然後飲腥苴熟(將葬苞苴以遣始死含以珠貝)
(送之奠以)形體則降魂氣則上是謂天望而地
藏也(形體藏而在地魂氣升而在天)故生者南嚮死者北
首皆從其初也昔之王者未有宫室冬則
居營窟夏則居橧巢(有柴謂櫓在樹曰巢掘地而居謂之營窟)
未有火化食草木之實鳥獸之肉飲其血
茹其毛未有絲麻衣其羽皮後聖有作然
後修火之利範金(用刑範也治金爲器)合土(作瓦物合和以)
以為宫室戶牖以炮以燔(火曰燔也毛曰炮加)以烹
以炙(炮之曰炙煑之曰烹)以為醴酪(酪漿酢醴醴酒)治其絲
麻以為布帛以養生送死以事鬼神故玄
酒在室(尚古在略近玄酒水也言)醴醆在戶(五齊二曰醴食齊也)
(曰食齊醴齊三)粢醍在堂(澄齊深醍)澄酒在下(其酒也澄清漏)
陳其犧牲備其鼎爼列其琴瑟管磬鐘鼓
以降上神(天神上神)與其先祖以正君臣以篤
父子以睦兄弟以齊上下夫婦有所是謂
承天之祐作其祝號(皆異爲之號也犧牲玉帛祝辭)玄酒
以祭薦其血毛腥其爼熟其殽(熟猶有所言雖有所)
(忘古也腥腥本不)越席以坐(席也翦蒲)䟽布以羃(酒巾羃覆)
(用疎也也質故)衣其浣帛(爲祭服練染以)醴醆以獻薦其
燔炙君與夫人交獻以嘉魂魄(樂也嘉善)然後
退而合烹(禮無復醒也合其烹熟之)體其犬豕牛羊(觧體)
(而薦之其牲禮)實其簠簋(之器也受黍稷)籩豆鉶羹(籩木竹曰)
(以盛羹也曰豆鉶所)祝以孝告(語於先祖祝通孝子)嘏以慈告
(語於孝子嘏傳先祖)是為大祥(善祥)此禮之大成也
五儀解第七
哀公問於孔子曰寡人欲論魯國之士與
之為治敢問如何取之孔子對曰生今之
世志古之道居今之俗服古之服舍此而
為非者不亦鮮乎曰然則章甫絇履(冠也章甫)
(有鉤飾也絇履履頭)紳帶縉笏者皆賢人也(縉捶也紳大帶)
(書思對命笏所以執)孔子曰不必然也丘之所言非
此之謂也夫端衣玄裳冕而乘軒者則志
不在於食焄(軒軒車焄辛菜也端衣玄裳齋服也)斬衰管菲
杖而歠粥者則志不在於酒肉生今之世
志古之道居今之俗服古之服謂此類也
公曰善哉盡此而已乎孔子曰人有五儀
有庸人有士人有君子有賢人有聖人審
此五者則治道畢矣公曰敢問何如斯可
謂之庸人孔子曰所謂庸人者心不存慎
終之規口不吐訓格之言(法格)不擇賢以託
其身不力行以自定見小闇大而不知所
務從物如流不知其所執此則庸人也公
曰何謂士人孔子曰所謂士人者心有所
定計有所守雖不能盡道術之本必有率
也(行也率猶)雖不能備百善之美必有處也是
故知不務多必審其所知言不務多必審
其所謂(言之要也所務者謂)行不務多必審其所由
智既知之言既道之(要也得其)行既由之則若
性命之形骸之不可易也富貴不足以益
貧賤不足以損此則士人也公曰何謂君
子孔子曰所謂君子者言必忠信而心不
怨(咎怨)仁義在身而色無伐(之色也無伐善)思慮通
明而辭不專篤行信道自強不息油然若
將可越而終不可及者此則君子也(不進油然)
(越過也之貌也)公曰何謂賢人孔子曰所謂賢人
者德不踰閑(法閑)行中規繩言足以法於天
下而不傷於身(無口過也言滿天下)道足以化於百
姓而不傷於本(身本亦)富則天下無宛財(積宛)
(故或誤不着草矣也古字亦或作此)施則天下不病貧此則
賢者也公曰何謂聖人孔子曰所謂聖者
德合於天地變通無方窮萬事之終始協
庶品之自然敷其大道而遂成情性明並
日月化行若神下民不知其德覩者不識
其鄰此謂聖人也(界畔也鄰以喻)公曰善哉非子
之賢則寡人不得聞此言也雖然寡人生
於深宫之内長於婦人之手未嘗知哀未
嘗知憂未嘗知勞未嘗知懼未嘗知危恐
不足以行五儀之教若何孔子對曰如君
之言已知之矣則丘亦無所聞焉(言已爲君如此)
(謙以誘進哀公矣知之故無所復言)公曰非吾子寡人無以
啓其心吾子言也孔子曰君子入廟如右
登自阼階仰視榱桷俯察机筵其器皆存
而不覩其人君以此思哀則哀可知矣昧
爽夙興正其衣冠(明也夙早興起爽明也昧明始)平旦視
朝慮其危難一物失理亂亡之端君以此
思憂則憂可知矣日出聽政至于中冥(日中)
(映中中冥)諸侯子孫往來為賓行禮揖讓慎其
威儀君以此思勞則勞亦可知矣緬然長
思出於四門周章遠望覩亡國之墟必將
有數焉(墟非但一言亡國故)君以此思懼則懼可知
矣夫君者舟也庶人者水也水所以載舟
亦所以覆舟君以此思危則危可知矣君
既明此五者又少留意於五儀之事則於
政治何有失矣
哀公問於孔子曰請問取人之法孔子對
曰事任於官(能之事任於官言各當以其所)無取捷捷無
取鉗鉗(不謹誠鉗鉗妄對)無取啍啍(多言啍啍)捷捷貪
也(所以爲貪也捷捷而不已食)鉗鉗亂也啍啍誕也(欺誕)
(也詐)故弓調而後求勁焉馬服而後求良焉
士必慤而後求智能者焉不慤而多能譬
之豺狼不可邇(能爲大惡不慤信而有智言人無智者雖性慤信不)
(可畏也然後乃)
哀公問於孔子曰寡人欲吾國小而能守
大則攻其道如何孔子對曰使君朝廷有
禮上下相親天下百姓皆君之民將誰攻
之苟爲此道民畔如歸皆君之讎也將與
誰守公曰善哉於是廢山澤之禁弛關市
之税以惠百姓
哀公問於孔子曰吾聞君子不博有之乎
孔子曰有之公曰何為對曰為其二乘公
曰有二乘則何為不博子曰為其兼行惡
道也(十六道也此具博三)哀公懼焉有間復問曰若
是乎君子惡惡道至甚也孔子曰君子之
惡惡道不甚則好善道亦不甚好善道不
甚則百姓之親上亦不甚詩云未見君子
憂心惙惙亦既見止亦既覯止我心則悦
詩之好善道甚也如此公曰美哉夫君子
成人之善不成人之惡微吾子言焉吾弗
之聞也
哀公問於孔子曰夫國家之存亡禍福信
有天命非唯人也孔子對曰存亡禍福皆
已而已天災地妖不能加也公曰善吾子
之言豈有其事乎孔子曰昔者殷王帝辛
之世(紂帝)有雀生大鳥於城隅焉占之曰凡
以小生大則國家必王而名必昌於是帝
辛介雀之德(之德爲助也介助也以雀)不修國政亢暴
無極朝臣莫救外寇乃至殷國以亡此即
以已逆天時詭福反為禍者也又其先世
殷王太戊之時道缺法圮以致夭蘖桑榖
于朝七日大拱占之者曰桑榖野木而不
合生朝意者國亡乎大戊恐駭側身修行
思先王之政明養民之道三年之後遠方
慕義重譯至者十有六國此即以已逆天
時得禍爲福者也故天災地妖所以儆人
主者也寤夢徵怪所以儆人臣者也(戒儆)災
妖不勝善政寤夢不勝善行能知此者至
治之極也唯明王達此公曰寡人不鄙固
此亦不得聞君子之教也
哀公問於孔子曰智者壽乎仁者壽乎孔
子對曰然人有三死而非其命也行已自
取也夫寢處不時飲食不節逸勞過度者
疾共殺之居下位而上干其君嗜慾無厭
而求不止者刑共殺之以少犯衆以弱侮
強忿怒不類動不量力者兵共殺之此三
者死非命也人自取之若夫智士仁人將
身有節(行將)動靜以義喜怒以時無害其性
雖得壽焉不亦可乎孔子家語卷第一
