薛氏醫案卷二十五
明薛已訂
明醫雜著
附方
補中益氣湯治中氣不足或誤服尅伐四肢倦怠口
乾發熱飲食無味或飲食失節勞倦身熱脉洪大而
無力或頭痛惡寒自汗或氣高而喘身熱而煩脉微
細軟弱自汗體倦少食或中氣虛弱而不能攝血或
飲食勞倦而患瘧痢或瘧痢等病因脾胃虛而不能
愈者或元氣虛弱感冐風寒不勝發表宜用此代之
或入房而後勞役感冐或勞役感冐而後入房者急
加附子愚謂人之一身以脾胃為主脾胃氣實則肺
得其所養肺氣既盛水自生焉水升則火降水火既
濟而成天地交泰之令矣脾胃一虛四臟俱無生氣
故東垣先生著脾胃内外傷等論諄諄然皆以固脾
胃為本所製補中益氣湯又冠諸方之首觀其立方
本旨可知矣故曰補腎不若補脾正此謂也前所言
治症槩舉其略餘當倣此而類推之是矣附方之首
并註以表明之
人參黃茋(炒)白术(炒)甘草(炙各一錢五分)當歸(一錢)陳皮
(五分)柴胡升麻(各三分)
右薑棗水煎空心午前服
八珍湯治肝脾傷損血氣虛弱惡寒發熱或煩躁作
渴或寒熱昏憒或胸膈不利大便不實或飲食少思
小腹脹痛等症
甘草(炙五分)人參白术白茯苓當歸川芎
白芍藥熟地黃(各一錢)
右薑棗水煎服
十全大補湯治氣血俱虛發熱惡寒自汗盗汗肢體
倦怠或頭痛眩暈口乾作渴又治久病虛損口乾食
少咳而下利驚悸發熱或寒熱往來盗汗自汗晡熱
内熱遺精白濁或二便見血小腹作痛小便短少大
便乾濇或大便滑泄肛門下墜小便頻數隂莖痒痛
等症即八珍湯加黃茋肉桂各一錢
四物湯治血虛發熱或寒熱往來或日晡發熱頭目
不清或煩躁不寐胸膈作脹或脇作痛尤當服之
芍藥(二錢)川芎(一錢五分)當歸熟地黃(各三錢)
右水煎服
加味四物湯即前方加山梔柴胡牡丹皮
四君子湯治脾胃虛弱飲食少思或大便不實體瘦
面黃或胸膈虛痞痰𠻳吞酸或脾胃虛弱善患瘧痢
等症
人參白术茯苓(各二錢)甘草(炙一錢)
右薑棗水煎服
六君子湯治脾胃虛弱飲食少思或久患瘧痢若覺
内熱或飲食難化作酸屬虛火須加炮薑其功甚速
即前方加半夏陳皮
香砂六君子湯即六君加香附子藿香砂仁
歸脾湯治思慮傷脾不能攝血致血妄行或健忘怔
忡驚悸盗汗或心脾作痛嗜卧少食或大便不調或
肢體腫痛或思慮傷脾而患瘧疾大凡懷抱鬱結而
患諸症或因用藥失宜尅伐傷胃變諸别症者最宜
用之
遠志(一錢)酸棗仁(二錢)木香(五分)甘草(炙五分)當歸人參
白术白茯苓黃耆龍眼肉(各二錢)
右薑棗水煎服
加味歸脾湯即前方加牡丹皮山梔(各一錢)治脾經血虛
發熱等症
加味逍遙散治脾肝血虛發熱或耳内及胸乳腹脹
小便不利
當歸白术茯神芍藥甘草柴胡(各一錢)
牡丹皮山梔(各七分)
右薑水煎服
逍遙散即前方去山梔牡丹皮
六味丸(一名地黃丸一名腎氣丸)治腎虛作渴小便淋秘氣壅痰涎
頭目眩暈眼花耳聾咽燥舌痛齒痛腰腿痿軟等症
及腎虛發熱自汗盗汗便血諸血失音水泛為痰之
聖藥血虛發熱之神劑又治腎隂虛弱津液不降敗
濁為痰或致欬逆又治小便不禁收精氣之虛脱為
養氣滋腎制火導水使機關利而脾土健實
牡丹皮白茯苓澤瀉(各三兩)熟地黃(八兩杵膏)山茱
萸(肉)乾山藥(各四兩)
右各另為末和地黃加煉蜜丸桐子大每服七八十
丸空心食前滚湯下
八味丸治命門火衰不能生土以致脾胃虛寒飲食
少思大便不實或下元冷憊臍腹疼痛夜多漩溺即
前方加肉桂附子各一兩經云益火之源以消隂翳
即此藥也
加減八味丸治腎水不足虛火上炎發熱作渴口舌
生瘡或牙齦潰蝕咽喉作痛或形體憔悴寢汗發熱
五臟齊損即六味丸加肉桂一兩五味子四兩
加減金匱腎氣丸治脾腎虛腰重脚腫小便不利或
肚腹腫脹四肢浮腫或喘急痰盛已成蠱症其效如
神此症多因脾胃虛弱治失其宜元氣復傷而變症
者非此藥不能救
白茯苓(三兩)附子(五錢)川牛膝桂澤瀉車前子
山茱萸山藥牡丹皮(各一兩)熟地黃(四兩搯碎酒拌)
(杵膏)
右為末和地黃加煉蜜丸桐子大每服七八十丸空
心米飲下
還少丹治脾腎虛寒飲食少思發熱盗汗遺精白濁
又治眞氣虧損肌體瘦弱等症
肉蓯蓉遠志茴香巴戟乾山藥枸杞
子熟地黃石菖蒲山茱萸牛膝杜仲
(薑製)楮實子五味子白茯苓(各二兩)
右各另為末用棗肉百枚并煉蜜丸桐子大每服五
七十丸空心温酒或鹽湯下日三服
十補丸治腎臟虛冷面黑足寒耳聾膝軟小便不利
等症
附子(炮)五味(各二兩)山茱萸山藥牡丹皮鹿
茸(製)桂心茯苓澤瀉(各一兩)
右為末煉蜜丸桐子大每服六七十丸鹽湯下
當歸補血湯治血氣損傷或妄服峻劑致氣血益虛
肌熱大渴引飲目赤面紅脉洪大而虛重按全無此
病多得於飢飽勞役者
黃耆(炙一兩)當歸(三錢酒製)
右水煎服
人參養榮湯治脾肺俱虛發熱惡寒肢體瘦倦食少
作瀉等症又治久病虛損口乾食少欬而下痢心驚
悸熱而自汗等症
人參陳皮黃茋(蜜炙)桂心當歸白术甘
草(炙各一錢)白芍藥(一錢五分)熟地黃五味子(炒)茯苓(各七)
(分半)遠志(五分)
右薑棗水煎服
參术膏治中氣虛弱諸藥不應或因用藥失宜耗傷
元氣虛症蜂起但用此藥補其中氣諸症自愈
人參白术(各等分)
右水煎稠湯化服之
濟隂地黃丸治足三隂虧損虛火上炎致目睛散大
視物不的或昏花澁緊作痛畏明或卒見非常之處
等症其功效與六味還少丹相似
五味子麥門冬當歸熟地黃肉蓯蓉
山茱萸乾山藥枸杞子甘菊花巴戟肉
(各等分)
右為末煉蜜丸桐子大每服七八十丸空心白湯下
滋隂補腎丸治肝腎陽虛隂弱虛火上炎目視昏花
或至夜昏暗緊澁仍治六味丸所主之症
熟地黃(三兩)牡丹皮(五錢)生地黃(四兩)澤瀉茯苓(各二兩半)
當歸尾山茱萸柴胡五味子乾山藥(各五)
(錢)
右為末煉蜜丸桐子大每服五七十丸鹽湯下
益氣聰明湯治飲食不節勞役形體脾胃不足内障
耳鳴或多年目昏暗視物不能此藥能令人目光大
久服無内障耳鳴耳聾之患又令精神過倍元氣自
益身輕體健耳目聰明
黃茋甘草人參(各五錢)蔓荆子(一錢五分)升麻葛
根(各三錢)芍藥黃栢(酒炒各一錢)
右每服三錢水煎服
神效黃茋湯治渾身麻木不仁或左右身麻木或頭
面手臂腿脚麻木不仁者並皆服之如耳目緊急縮
小及羞明畏日或癮濇難開或視物無力睛痛手不
得近或目中如火等症
蔓荆子(一錢)橘紅(五分)人參(八錢)黃耆(二兩)甘草(炙)白芍藥
(各一兩)
右每服五錢水煎臨卧服
助陽活血湯治眼發之後猶有上熱白睛赤色癮澁
難開而多眵淚等症
蔓荆子(二分)香白芷(三分)柴胡黃茋甘草(炙)當歸
(酒洗)防風(各五分)升麻(七分)
右水煎服
芍藥清肝散治眵多眊燥緊澁羞明赤脉貫睛臟腑
秘結者
白术甘草川芎防風荆芥桔梗羌
活(各三分)芍藥柴胡前胡薄荷黃芩(各二分半)
山梔知母滑石石膏(各二分)大黃(四分)芒硝(二分)
(半)
右水煎服
黃連天花粉丸治症同上
黃連菊花川芎薄荷(各一兩)天花粉連翹
黃芩梔子(各四兩)黃栢(二兩)
右為末丸桐子大每服五十丸加至百丸茶湯下
連翹飲子治目赤隐澁緊小久視昏花迎風有淚等
症
蔓荆子生甘草連翹(各三分)柴胡(二分)黃芩(五分)生
地黃當歸紅葵花人參(各三分)黃茋防風
羌活(各五分)升麻(一錢)
右水煎服若中氣不足而致前症用神效黃茋湯或
補中益氣湯
地芝丸治目不能遠視能近視或妨近視乃隂氣不
足陽氣有餘也宜用此方
生地(焙乾四兩)天門冬枳殼(麩炒)甘菊花(各二兩)
右為末煉蜜丸桐子大每服百丸茶清或温酒下
定志丸治目不能近視反能遠視乃陽氣不足而隂
血有餘也宜此主之
白茯苓人參(各二兩)遠志菖蒲(各一兩)
右為末煉蜜丸桐子大以硃砂為衣每服十丸至三
十丸米飲下
决明夜光散治目夜昏雖有燈月亦不能視
猪肝(一兩生用)石决明夜明砂(各二錢)
右為末以竹刀切肝二片鋪藥於内合之用麻皮縳
定米泔水一碗砂罐煑至半碗臨臥連肝藥汁服
柴胡清肝散治肝膽二經風熱怒火頸項腫痛結核
不消或寒熱往來嘔吐痰水又治婦人暴怒肝火内
動經水妄行胎氣不安等症
柴胡黃芩(炒各一錢)黃連(炒)山梔(炒各七分)當歸(一錢)川芎
(六分)生地黃牡丹皮(各一錢)升麻(八分)甘草(三分)
右水煎服若脾胃弱去芩連加苓
左金丸治肝火脇肋刺痛或發寒熱或頭目作痛泄
瀉淋秘一切肝火之症並皆治之
黃連(六兩)吳茱萸(一兩湯煑片時用)
右為末粥丸白术陳皮湯下
小柴胡湯治肝膽經風熱或寒熱往來或晡熱潮熱
或怒火口苦耳聾咳𠻳瀉利脇腹作痛諸症
柴胡(二錢)黃芩(一錢五分)人參半夏(各七分)甘草(炙五分)
右水煎服
加味小柴胡湯即前方加山梔牡丹皮
犀角升麻湯治風熱頭面腫痛或咽喉不利時毒等
症
犀角(鎊七錢)升麻(五錢)防風羌活(各五錢半)甘草(一錢五分)白
芷黃芩白附子(各二錢半)
右每服七錢水煎
越鞠丸治六鬱飲食少思或胸滿吐酸齒痛瘡疥等
症
蒼术(炒)神麯(炒)香附子山查山梔(炒)撫芎
麥芽(炒各等分)
右為末水調神麯糊丸桐子大每服五七十丸白滚
湯下
平胃散治胃氣壅滯胸膈不利或飲食停滯吞酸噯
腐或嘔吐不食等症
蒼术厚朴(製)陳皮(各一錢)甘草(四分)
右水煎服
異功散治脾胃虛弱飲食少思或久患咳𠻳面浮氣
逆腹滿等症
人參白术(炒)甘草(炒)茯苓陳皮(各一錢)
右薑棗水煎服
二陳湯治脾胃虛弱中腕停痰或嘔吐惡心或頭目
不清飲食少思等症
陳皮半夏茯苓(各一錢)甘草(炙)
右薑水煎服
小半夏湯治嘔吐風痰水飲
半夏(姜製五錢)茯苓(三錢)
右入薑汁水煎服
丁香茱萸湯治胃氣虛寒致嘔吐噦咽膈不通等症
丁香橘皮柴胡甘草(炙各五錢)吳茱萸蒼术
人參(各一錢)升麻(七分)黃栢(三分)草蔲仁黃茋(各二錢)
當歸(一錢五分)
右每服五錢水煎
理中化痰丸治脾胃虛寒痰涎内停嘔吐少食或大
便不實飲食難化咳唾痰涎此屬中氣虛弱不能統
涎歸源也
人參白术(炒)乾薑甘草(炙)茯苓半夏(薑製)
右為末丸桐子大每服四五十丸白滚湯下
牛黃抱龍丸治風痰壅盛或咳𠻳發熱或發抽搐等
症
牛黃雄黃辰砂天竺黃(各四錢)麝香(一錢)牛膽
南星
右為末甘草湯糊丸龍眼核大每服一丸薑湯下
柴芍參苓散治脾胃不和飲食少進嘔吐泄瀉凡病
後宜服調理
柴胡芍藥人參白术茯苓陳皮當
歸(各五分)甘草牡丹皮山梔(炒各三分)
右為末每服一錢白湯下或作丸服
五味子湯治咳𠻳皮膚乾燥唾中有血胸膈疼痛
五味子(炒)桔梗(炒)紫苑甘草(炒)續斷(各五分)竹茹
(一錢)赤小豆(一撮)生地黃(二錢)桑白皮(炒二錢)
右水煎服
人參平脉散治心火尅肺咳𠻳喘嘔痰涎壅盛胸膈痞滿
人參橘紅甘草(炙)地骨皮(各五分)茯苓知母
(炒各七分)五味子(炒)青皮天門冬(各四分)桑白皮(炒一錢)
右水煎服
麥門冬湯治火熱乘肺咳𠻳有血胸膈脹滿五心煩
熱等症
麻黃(七分)麥門冬桑白皮(炒)生地黃(各一錢)半夏
紫苑桔梗淡竹葉(各七分)五味子甘草(各五分)
右薑水煎服
金沸草散治肺經受風頭目昏疼咳𠻳聲重涕唾稠
粘等症
荆芥穗(一錢)前胡麻黃旋覆花(各七分)甘草赤
芍藥半夏(各五分)
右薑棗水煎服
柴胡桂枝湯治傷風發熱自汗或痰氣上攻等症
桂枝(二錢)黃芩(炒)人參白芍藥(炒各錢半)甘草(炙)半夏
(薑製)生薑(各一錢)柴胡(四錢)大棗(二枚)
右作二劑水煎服
竹葉歸茋湯治胃氣虛熱口乾作渴惡冷飲食者
竹葉(一錢五分)當歸(一錢)黃茋(二錢)白术人參(各一錢)麥門
冬(七分)甘草(炒五分)
右水煎服
竹葉石膏湯治胃火作渴
石膏人參甘草(各一錢)半夏(一錢五分)竹葉麥門
冬(各五分)
右薑水煎服
七味白术散(一名白术散)治中氣虧損津液不足舌乾口燥
不喜飲冷或吐瀉後作渴最宜服之
人參白术木香白茯苓甘草藿香(各五)
(分)乾葛(一錢)
右水煎服
凉膈散治上焦積熱煩渴面赤頭昏咽燥齒痛口瘡
便溺赤濇並宜服之
大黃朴硝甘草(各一兩)連翹(四兩)山梔黃芩
薄荷葉(各一兩)
右為末每服五七錢水煎
梔子仁湯治時毒腫痛大便秘結等症
鬱金枳殼(麩炒)升麻山梔仁(炒各等分)
右每服五錢水煎
潤腸丸治脾胃伏火大便秘澁或乾燥不通不思飲
食乃風熱血燥二便結秘也宜用此以潤燥和血疏
風自然通利若因氣血虛弱津液乾涸而大便秘結
者當以調補元氣忌服此丸
羌活當歸尾大黃(煨)皂角仁秦芁(各五錢)麻
子仁桃仁(去皮尖各一兩)
右為末煉蜜為丸白湯下
升陽除濕防風湯治脾胃損傷陽氣下陷大便泄瀉
或後重閉塞等症
防風(二錢)白术(炒)白茯苓白芍藥(炒各一錢)蒼术(米泔浸四)
(錢)
右水煎服
升陽益胃湯治脾胃虛弱四肢怠惰時値秋燥之令
體重節痛口乾燥飲食無味大便不調小便頻數兼
見肺病洒淅惡寒面色惡而不和乃陽氣不伸故也
當以升陽益胃
羌活獨活防風(各五錢)柴胡白术茯苓
澤瀉(各三錢)人參(一兩)黃茋半夏甘草(各一兩)芍藥
黃連陳皮(各四錢)
右每服三五錢薑棗水煎服
二神丸治脾胃虛弱侵晨五更作瀉或全不思食或
食而不化
破故紙(四兩炒)肉豆蔲(二兩生用)
右為末用大紅棗四十九枚生薑四兩切碎水煮熟
去薑取棗肉和藥丸桐子大每服五十丸空心鹽湯
下
四神丸治脾胃虛弱大便不實飲食不思或泄痢腹
痛等症
肉豆蔲(二兩)補骨脂(四兩)五味子(一兩)吳茱萸(浸炒一兩)
右為末生薑八兩紅棗一百枚煮熟取棗肉和末丸
桐子大每服五七十丸空心或食前白湯送下
五味子湯治腎泄在侵晨五更作瀉飲食不進或大
便不實不時去後為丸尤效
五味子(炒三兩)吳茱萸(炒五錢)
右為末每服二錢白湯調下
香連丸治痢疾赤白并水瀉暑瀉神效
黃連(淨十二兩)吳茱萸(去枝梗十兩)
右先將二味用熟水拌和入磁器内置熱湯中頓一
日同炒至黃連紫黃色去茱用連為末每末四兩入
木香末一兩淡醋米飲為丸桐子大每服二三十丸
滚湯下
芍藥湯治邪熱内結便血後重或氣不和裏急後重
用此行血則便血自愈調氣則後重自除
芍藥(炒一兩)當歸黃連(炒各五錢)梹榔木香甘草
(炙各二錢)肉桂(二錢五分)黃芩(炒五錢)
右每服五錢水煎
大承氣湯治表裏俱實大便秘結煩渴譫妄脾胃怫
鬱留飲不散胸腹高起痛不可忍但嘔冷液大渴不
能飲強飲不能消脉沉實而有力者
大黃(炒)芒硝(各五錢)厚朴(姜製一兩)枳實(麩炒)
右水煎服
桃仁承氣湯治瘀血停滯腹内作痛或發熱狂大便
秘結等症
桂枝芒硝(各一錢)大黃(二錢)桃仁(五十粒去皮尖)甘草(一錢)
右水煎空心服
花蕊石散治瘀血停積腹中作痛或溢口鼻打撲傷
損瘀血内結大便不通等症
花蕊石(一斤)硫黃(四兩)
右和勻用紙泥封固瓦罐入藥仍封固隂乾如急用
以焙籠内炙乾煅赤去火次日取出細研每服一錢
童便熱酒下
清燥湯治元氣虛弱濕熱乘之肢體痠軟或頭目眩
暈飲食少思口乾作渴或自汗盗汗胸滿氣促小便
赤少大便不調等症
蒼术白术麥門冬陳皮生地黃澤瀉
(各五分)黃茋(一錢五分)五味子(炒九粒)黃連(二分)白茯苓人
參當歸升麻(各三分)神麯(炒)猪苓柴胡甘
草(炙各二分)黃栢(酒製一分)
右水煎服
五苓散治下部濕熱小便赤少或淋瀝作痛
白术猪苓(各一錢)茯苓澤瀉(各一錢五分)肉桂(三分)
右水煎服
黃芩清肺飲治肺金有熱不能生腎水而小便不利
等症
(闕)
小温金散治心腎虛熱小便赤白淋瀝或不時自汗
等症
人參蓮肉(去心)巴戟肉益智黃茋(蜜炙)萆薢(酒浸)
(炒)麥門冬(去心)赤茯苓(去皮)甘草(炙各一錢)
右用燈心十莖棗一枚水煎
嚴氏茋附湯治氣虛陽弱自汗不止肢體倦怠等症
黃茋(蜜炙)附子(炮等分)
右每服四錢薑水煎未應更加之
參附湯治眞陽不足上氣喘急自汗盗汗氣短頭暈
等症
人參(半兩)附子(炮去皮臍一兩)
右分作三服薑水煎
局方石葦散治膀胱有熱水道不通淋瀝不出臍腹
急痛或勞倦即發或尿如豆汁或出沙石等症
芍藥白术滑石葵子當歸瞿麥(各三錢)
石葦木通(各二錢)甘草王不留行
右為末每服二錢空心小麥湯調下
薑附赤石脂硃砂丹治小便數而不禁怔忡多忘魘
夢不已下元虛冷遺尿精滑陽虛精漏或腎氣虛寒
脾泄腎泄
附子(生)乾薑(各半兩)赤石脂(一兩半水飛)
右為細末酒糊丸菉豆大每服二三十丸大便不和
米飲下小便不禁茯苓湯下
茯苓丸治心腎俱虛神志不寧小便淋瀝不禁或赤
或濁不利宜服之
赤茯苓白茯苓(等分)
右為末以新汲水挼洗澄去新控沬乾别取熟地黃
與好酒同於銀石器内熬成膏搜和丸彈子大空心
鹽酒嚼下一丸
人參救肺散治咳血吐血
升麻(一錢)柴胡白芍藥蒼术(各一錢)當歸尾熟
地黃黃茋人參(各二錢)蘇木甘草陳皮(各五)
(錢)
右每服五錢水二鍾煎一鍾去查食前温服
麥門冬飲子治吐血久不愈或肺氣虛而短氣不足
以息或腎虛發熱吐痰皮毛枯燥
五味子(十箇)當歸(身)人參(各五錢)麥門冬(去心半錢)黃茋(一錢)
生地黃(五錢)
右為粗末作一服水二盞煎至一盞去柤稍稍服不
拘時(以三稜鍼於氣衝出血立愈)
三黃補血湯治六脉俱大按之空虛必面赤善驚上
熱乃手少隂心之脉也此氣盛多而亡血以甘寒鎮
墜之劑大瀉其氣以墜氣浮以甘辛温微苦峻補其
血
熟地黃(二錢)生地黃(三錢)當歸(一錢)柴胡(二錢半)白芍藥(半兩)
牡丹皮(一錢)川芎(二錢)黃蓍(一錢)
右每服五錢水二大盞煎至一盞去滓稍熱服補之
大過以防血溢上竭兩寸脉芤兩頭則有中間全無
而虛曰芤血在上焦或衂或嘔血用犀角地黃湯則
愈
小建中湯治虛勞裏急悸衂腹中痛失精四肢痠疼
手足煩熱咽乾口燥等症
桂枝甘草(炙各三錢)大棗(二枚)白芍藥(六錢)生薑(二錢)阿膠
(炒一錢)
右作二劑水煎服
濟生犀角升麻湯治欝熱不觧經絡隨氣湧泄為衂
血或清道閉塞流入胃脘吐血或餘血停滯面色痿
黃大便色黑者
犀角生地黃白芍藥牡丹皮(各一錢)
右水煎服
白术芍藥湯治脾經受濕水泄注下體重困倦不欲
飲食水榖不化等症
白术(炒)芍藥(炒各四錢)甘草(炒二錢)車前子升麻
右水煎服
滋腎丸治熱在血分不渴而小便不利或腎虛足熱
腿膝無力等症
知母黃栢(酒炒各二兩)肉桂(二錢)
右各另為末水丸桐子大每服百丸空心白滚湯下
脾約丸治臟腑不和津液偏滲於膀胱以致小便利
而大便秘結者
枳實(炒)厚朴芍藥(各二兩)大黃(四兩蒸)麻仁(一兩二錢半)
杏仁(去皮尖炒一兩二錢)
右為末煉蜜丸桐子大每服二三十丸白滚湯下
茵陳梔子黃連湯治黃疸大便自利而黃者
茵陳(二錢)梔子(一錢)黃連(一錢)
右水煎服
龍膽清肝湯治肝經濕熱小便赤澁或寒熱脇脹痰
咳等症凡肝經有餘之症並宜服之
柴胡(一錢)黃芩(七分)五味子(三分)龍膽草(酒拌炒焦)人參天
門冬甘草黃連(炒)山梔(炒)麥門冬知母(各五)
(分)
右水煎服
人參養胃湯治外感風寒内傷飲食寒熱頭疼或作
瘧疾等症
半夏厚朴(薑製)橘紅(八分)藿香葉草果茯苓
人參(五分)甘草(炙三分)蒼术(一錢)
右薑七片烏梅一箇水煎服
不換金正氣散治脾氣虛弱寒邪相搏痰停胸膈致
發寒熱或作瘧疾等症
厚朴(薑製)藿香半夏(薑製)蒼术(泔浸)陳皮(各一錢)甘草(炙五)
(分)
右薑棗水煎服
藿香正氣散治外感風寒内停飲食頭疼寒熱或霍
亂泄瀉或作瘧疾等症
桔梗大腹皮紫蘇茯苓白芷半夏麯
陳皮白术厚朴(製各一錢)甘草(炙五分)藿香(一錢五分)
右薑棗水煎服
白虎加桂枝湯治温瘧温熱等症
知母(六兩)甘草(二兩炙)石膏(一斤碎)桂枝(三兩)糯米(六合)
右咀以水一斗二升煮米熟去滓煎至三升温服一
升日三服汗出愈
柴胡薑桂湯治瘧寒多熱少或但寒不熱名曰牝瘧
柴胡(八兩)桂枝黃芩(各三錢)括蔞根(四兩)牡蠣甘草
(炙)乾薑(各一兩)
右咀水煎服一升日三次汗出愈
桂枝芍藥湯治瘧寒熱不論先後
桂枝(五分)黃茋(炒)知母石膏芍藥(各二錢)
右水煎服
桂枝黃芩湯如服前藥轉極者宜此和之
柴胡(一兩二錢)黃芩人參甘草(各四錢半)半夏(四錢)石膏
知母(各五錢)桂枝(二錢)
右為粗末依前服
桂枝羌活湯治瘧處暑前發頭項痛脉浮惡風有汗
等症
桂枝羌活防風甘草(等各分)
右每服五錢水煎
麻黃羌活湯治證如前惡風無汗等症
麻黃(去節)羌活防風甘草(各半兩)
右如前服
一方治瘧病身熱目痛熱多寒少脉長先以大柴胡
下之微利為度後餘熱不盡當服白虎湯以盡其邪
白芷(一兩)知母(一兩七錢)石膏(四兩)
右咀末依前服
麻黃桂枝湯治瘧惡風寒無汗等症
麻黃(一兩)甘草(二錢)黃芩(五錢)桂枝(二錢)桃仁(三十个去皮尖)
右每服五錢水煎服
桂枝石膏湯治瘧發隔日先寒後熱寒少熱多等症
桂枝(五錢)石膏知母(各一兩半)黃芩(一兩)
右作三劑水煎服
麻黃黃芩湯治瘧因風暑深入於隂分而發乃血受
病邪氣所舍之尤者也宜用此發散之
麻黃(一兩去節)甘草(炒三錢)黃芩(五錢)桃仁(三十枚去皮尖)桂枝(二錢)
右為末依前服
白芷湯治瘧疾下後餘熱不盡服之
人參知母(一兩七錢)石膏(四兩)
右每服五錢水煎服
白虎湯(加蒼术名蒼术白虎湯)治胃熱作渴暑熱尤效又治熱厥
腹滿身難轉側面垢譫語遺溺手足厥冷自汗脉沉
而滑
知母石膏(各二錢)粳米(半合)
右水煎服
人參益氣湯治暑熱傷氣兩手麻木四肢困倦飲食
少思或發熱作渴等證
黃茋(八錢)甘草(五錢)炙草(二錢)人參(五錢)升麻(二錢)白芍藥(三錢)
柴胡(二錢半)五味子(百四十粒)
右作四劑水煎服
大順散治胃暑伏熱引飲過多脾胃受濕水榖不分
臟腑不調隂陽氣逆霍亂嘔吐等症
甘草(炒)乾薑(炮)杏仁(去皮尖炒)肉桂
右為末每服二三錢湯調下
消暑丸治傷暑發熱頭痛等症
半夏甘草茯苓(各半斤)
右為末生薑汁作糊丸桐子大每服五十丸水下
機要漿水散治暴泄如水周身汗出盡冷脉弱不能
語言甚者加吐
半夏(二錢)附子乾生薑炙甘草桂(各半錢)良薑
(三分半)
右為末作一服漿水煎服
薑附湯治霍亂轉筋手足厥冷多吐嘔逆等症
乾薑(一兩)附子(一个生用)
右水煎服
二因木瓜湯治霍亂吐下舉體轉筋入腹則悶絶
吳茱萸(半兩)茴香炙草(各二錢)乾木瓜(一兩忌鐵)
右服五錢薑三片蘇葉十片水煎
香薷飲(加黃連名黃連香茹飲)治一切暑毒腹痛霍亂吐瀉或頭
痛昏憒等症
香薷茯苓白匾豆厚朴甘草(各一錢)
右水煎服
十味香薷散治伏暑身體倦怠神昏頭重吐瀉等症
香薷(一兩)人參陳皮白术(炒)茯苓黃芩(炒)木
瓜厚朴(薑製)扁豆甘草(炒各半兩)
右每服一兩水煎
半夏白术天麻湯治寒氣所欝大便不利悶亂大作
悞為有熱服疏風丸下之元證不减復添嘔逆不食
吐痰不止眼澁頭旋惡心煩悶氣短喘促目不敢開
如在風雲中頭苦疼如裂身重如山四肢厥冷是胃
氣已損復下兩次重虚脾胃名曰痰厥頭痛
半夏(一錢)白术神麯(炒各一錢)天麻黃茋人參
蒼术陳皮澤瀉茯苓(各五分)乾薑(三分)大麥蘖
(一錢半)黃栢(酒製二分)
右每服五錢水煎
麻黃附子細辛湯治感寒脉沉或細微反發熱或但
欲寐者
麻黃細辛(各二錢)附子(一錢)
右水煎服
麻黃湯治心臟中風多汗惡風口乾語澁面垢頭痛
心神驚悸等症
麻黃白术防風川芎甘草(炙)漢防己
當歸人參(各一錢)羌活遠志茯神(各一錢半)升麻
(八分)桂心(五分)
右水煎入竹瀝半盞再煎一二沸服
小續命湯治歴節痛風痰盛口禁腰背反張半身不
遂語言蹇澁等症
防己肉桂黃芩杏仁(去皮尖炒黃)白芍藥甘
草川芎麻黃人參(各一兩)防風(一兩五錢)附子(炮去)
(皮臍五錢)
右每服三錢薑棗水煎
烏藥順氣散治風氣攻注四肢骨節疼痛肢體頑麻
及療癱瘓語澁脚氣步履多艱脚膝痿弱等症
麻黃烏藥橘紅川芎白芷桔梗枳
殼(麩炒)甘草(炒各一兩)乾薑(炮五錢)殭蠶(炒一兩)
右每服五錢薑水煎服
犀角散治肝臟中風筋脉拘攣脇脹膝軟面赤語澁
等症
犀角(二錢)石膏羌活羚羊角(各一錢)人參甘菊
花獨活黃芩(炒)天麻枳殼(麩炒)當歸黃茋
芎藭白术酸棗仁防風白芷(各五分)甘
草
右水煎服
獨活散治臍臟中風飢色黧黑骨節痠疼多汗惡風
身體沉重等症
獨活附子(炮)當歸(酒洗)防風天麻桂心(各一錢)
川芎甘菊花枳殼(麩炒)山茱萸黃茋(炒)丹參
牛膝(酒洗)萆薢甘草(炙)細辛菖蒲白术(各五)
(分)
右水煎服
防風散治中風心神恐懼言語失常
防風茯神獨活人參遠志龍齒菖
蒲石膏牡礪(各一兩)秦芁禹餘糧桂心(各五)
(錢)甘草(三分)蛇蜕(一尺炙)
右每服五錢水煎
省風湯治中風口噤口眼喎斜筋脉攣急抽掣疼痛
風熱痰實半身不遂等症
黃芩甘草(各二兩)防風南星(各四兩)半夏(水浸洗生用)
右水煎服
青州白丸子治半身不遂口眼喎斜痰涎壅塞手足
頑麻等症
半夏(七兩)南星白附子(各二兩)川烏頭(五錢去皮臍)
右為末絹袋盛浸水中數日糊丸桐子大每服十丸
薑湯下
秦芁升麻湯治風寒客手足陽明經口眼喎斜惡見
風寒四肢拘急脉浮緊大抵多因太陽一經之藥此
方以見風邪有六經之異也
升麻乾葛甘草芍藥人參秦芁白
芷防風桂枝(各三錢)
右每服一兩入葱白根水煎
愈風丹治足三隂虧損風邪所傷致肢體麻木手足
不隨等症
天麻牛膝(酒浸焙)萆薢玄參(各六兩)杜仲(七兩)羌活
(十四兩)當歸熟地黃生地(各一斤)獨活(五兩)肉桂(三兩)
右為末煉蜜丸桐子大每服五七十丸白湯下
牛黃清心丸治諸風瘓瘲語言蹇澁健忘恍惚頭目
眩暈胸中煩鬱痰塞喘𠻳精神昏憒等症或小兒風
痰上壅抽搐發熱或急驚痰盛發搐目反口噤或大
人傷寒汗下之後燥躁發熱不解
牛黃(一兩二錢)麝香龍腦羚羊角(各一兩)當歸防
風黃芩白术麥門冬白芍(各一兩半)柴胡
桔梗白茯苓杏仁(去皮尖)芎藭(各兩二錢半)肉桂
大豆黃卷阿膠(各一兩七錢)蒲黃人參神麯(各二兩)
雄黃(八錢)甘草(五兩)白蘞(七錢五分)犀角(二兩)乾山藥(七兩)乾薑
(七錢)大棗(一百蒸熟研爛)
右各另為末煉蜜與棗杵勻每兩作十丸用金箔為
衣每服一丸温水化下
蘇合香丸治氣中或卒暴氣逆心痛鬼魅惡氣等症
沉香麝香訶子丁香青木香安息香
香附蓽撥白术白檀(各二兩)薰陸香蘇
合油龍腦(各二兩)硃砂
右為末用安息香并煉蜜丸桐子大温水化服四丸
每兩作十丸熔黃蠟包裹為善
河間地黃飲子治舌瘖不能言足癈不能步屬腎經
虚寒其氣厥不至宜温之
熟地(生者自製)巴戟(去心)山茱萸(去核)肉蓯蓉(酒浸焙)石斛
附子(炮)五味子(炒)白茯苓石菖蒲遠志(去心)肉
桂麥門冬
右每服三四錢薑棗水煎入薄荷煎
丁香安胃湯治嘔吐噦胃虚寒所致
丁香(半錢)吳茱萸(一錢)草豆蔲黃茋(二錢)人參(一錢)炙甘
草(五分)柴胡(五分)升麻(七分)歸身(一錢半)橘皮(五分)黃蘖(二錢)蒼
术(一錢)
右每服半兩水煎
茯苓半夏湯治胃氣虚弱身重有痰惡心欲吐風邪
羈絆於脾胃之間當先實其脾胃
白术茯苓半夏炒麯(各七錢)大麥麵(半兩)陳皮
天麻(各三錢)
右每服半兩薑水煎食前服
柴胡半夏湯治舊有風證不敢見風眼澁頭痛有痰
眼黑惡心兀兀欲吐風來覺皮肉緊手足重而難舉
居暖處有微汗便減再見風其病即作(一名補腸湯)
半夏(二錢)炒麯(一錢)柴胡(五分)生薑(十片)升麻(五分)蒼术(一錢)藁
本(五分)白茯苓
右用水煎
藿香安胃散治脾胃虛弱不食嘔吐不得腐熟等症
藿香丁香人參(各二錢半)陳皮(五錢)
右為細末每服二錢薑水煎
加減二陳湯治痰飲嘔吐頭眩心悸或因食生冷脾
胃不和等症
丁香(一兩)半夏陳皮(各五錢)茯苓(三兩)甘草(一兩五錢)
右每服四錢薑水煎
三味麴末丸治中脘宿食流飲酸蜇心痛口吐清水
等症
神麯(炒三兩)陳皮(一兩)蒼术(泔浸三宿洗淨日乾炒一兩半)
右為末生薑汁煮神麯糊丸薑湯送下
木香寬中散治七情傷於脾胃以致胸膈痞滿停痰
氣逆或成五膈之病
青皮陳皮丁香(各四兩)厚朴(製一斤)甘草(炙五兩)白
豆蔲(二兩)香附(炒)砂仁木香(各三兩)
右為末每服二錢薑鹽湯點服屬脾胃虧損之症不
可多服當與六君子湯兼服之
防風通聖散治表裏俱實發熱煩躁作渴飲冷二便
閉塞及一切瘡瘍形症如前
防風川芎當歸薄荷芍藥大黃(炒)麻
黃連翹芒硝(各五錢)石膏黃芩桔梗(各一兩)
滑石(六兩)山梔荆芥白术(各一兩)甘草(二兩)
右為末每服二錢薑水煎服仍量兒大小虛實加減
牛黃丸治小兒驚風中風五癎天瘹客忤潮熱痰涎
壅盛症
白花蛇(酒浸)白附子全蝎川烏天麻薄荷
雄黃(各五錢)辰砂(三錢)牛黃麝香(各一錢)片腦(五分)
右各另研和勻用麻黃煎酒調丸芡實大每服一丸
薄荷湯下
天麻防風丸治小兒驚風身體壯熱手足抽掣精神
昏憒痰涎不利等症
全蝎(去毒炒)殭蠶天麻防風人參辰砂
雄黃甘草(炙)牛黃麝香(各五分)
右為末煉蜜丸芡實大每服一丸薄荷煎湯下
消風散治風熱上攻頭目昏眩鼻塞聲重及皮膚頑
麻[病-丙+(穩-禾)]疹瘙痒等症
荆芥穗甘草(炙)陳皮厚朴(各五兩)殭蠶人參
茯苓防風川芎藿香葉蛇蜕(去土炒)羌
活(各二兩)
右為末每服二錢清茶調
白餅子治小兒咳吐痰涎腹中痞癖臟腑積熱元氣
充實者
半夏輕粉滑石天南星巴豆(二十四个去皮膜水)
(煮)
右研勻為末糯米飯丸小豆大捻作餅子每服一餅
白湯下
天麻散治小兒急慢驚風發熱抽搐痰涎壅盛或脾
土虛弱肝木乘侮以致前症或吐瀉不食嗜卧困倦
半夏(七錢)天麻(二錢半)甘草(炙)白茯苓白术(各三錢)
右為末每服一錢半薑棗湯調
凉驚丸治小兒急驚抽搐發熱痰盛或肝經風熱積
熱抽搐目瞪或連劄等症
鈎藤鈎(二錢)防風青黛草龍膽(各三錢)牛黃黃
連(各五分)麝香龍腦(各少許)
右糊丸粟米大每服三五丸薄荷湯下
利驚丸治小兒驚風及風熱生涎咽喉不利脾胃無
傷痰涎壅盛者
辰砂南星(炮去皮臍)巴豆(去心油各五錢)
右為末蒸餅丸黍米大每服五七丸薄荷生姜煎湯
下
瀉青丸治肝經實熱生風目睛上視驚搐痰盛發熱
便秘等症
龍膽草(炒焦)川芎當歸梔子(炒)羌活防風(各一)
(錢)大黃(煨五分)
右為末煉蜜丸芡實大每服一丸白湯下
導赤散治心經有熱煩躁驚搐小便赤澁
生地黃木通甘草(炙各一錢)
右為末每服一錢竹葉煎湯調服
瀉黃散治脾經有熱煩躁驚搐小便赤澁口舌生瘡
咽乾作渴等症
藿香葉(七錢)山梔(一兩)石膏(五錢)防風(四兩)甘草(三兩)
右為末每服一錢白湯調
瀉白散治肺經有熱咳𠻳痰壅等症
甘草(五錢)桑白皮地骨皮(各一兩)
右為末每服一錢白湯調
益黃散治脾土虛寒飲食少思或嘔吐作瀉腹痛腸
鳴或寒水反來侮土以致前症
陳皮(一兩)青皮訶子肉甘草(炙)丁香(各二錢)
右為末每服二錢水煎
陳氏異功散治元氣虛寒痘瘡色白寒戰咬牙泄瀉
喘𠻳等症
木香當歸(各三錢半)官桂茯苓白术(各二錢)人參
肉豆蔲陳皮厚朴(薑製)丁香(各二錢半)半夏附
子(炮各一錢半)
右為末每服二三錢薑棗水煎
百祥丸治痘疹黑陷耳冷鼻&KR0864;咬牙吐瀉飲食不進
等症
紅牙大戟(一兩)青州棗(三十个)
右水煎乾去大戟將棗焙乾為丸白湯下
升麻葛根湯治痘瘡初見發熱頭痛等症
升麻葛根芍藥甘草
右水煎服
清凉飲治痘後餘毒頭面患瘡目赤咽痛發熱飲冷
大便不通等症
赤芍藥當歸甘草大黃(各等分)
右水煎服
柴术參苓散治肝火風熱抽搐不寧肢體搔痒等症
柴胡山梔(炒)川芎芍藥(炒各五分)熟地黃當歸
(各八分)茯苓甘草(炒各五分)
右水煎服
參苓白术散治脾胃虛弱飲食少思或嘔吐泄瀉等
症病後元氣未復亦宜用此藥調理
人參茯苓白术(炒)蓮肉(去皮心)砂仁(炒)薏苡仁
(炒)桔梗(炒)山藥甘草(炙)白扁豆(去皮姜汁拌炒)
右為末每服二錢白湯煎服
人參安胃散治因服峻厲脾胃虧損或成慢驚泄瀉
嘔吐或腸胃有熱以致前症
人參(一錢)黃茋(二錢)生甘草炙甘草(各五分)白芍藥(七分)
白茯苓(四分)黃連(二分)
右為末每服二錢水煎
温脾散治脾胃虧損腹脇虛脹乳食不進困倦無力
等症
訶子肉人參(各七錢半)白术木香桔梗茯苓
藿香陳皮黃茋(各五錢)甘草(二錢半)
右每服二錢薑棗水煎
温膽湯治膽氣怯弱驚悸少寐發熱嘔痰飲食少思
等症
半夏枳實(各一兩)橘紅(一兩五錢)茯苓(七錢半)甘草(炙四錢)
右每服一二錢薑棗水煎
肥兒丸治小兒食積五疳或白秃體瘦肚大筋青髮
稀成穗或遍身瘡疥等症
蕪荑(炒)神麯(炒)麥蘖(炒)黃連(各一錢)
右為末猪膽汁丸黍米大每服一二十丸木通煎湯
下
九味蘆薈丸治小兒疳脾疳積體瘦熱渴大便不調
或瘰&KR0659;結核耳内生瘡等症
胡黃連黃連蘆薈木香蕪荑(炒)青皮
白雷丸鶴膝草(各一兩)麝香(三錢)
右為末蒸餅糊丸麻子大每服一錢空心白湯下
大蕪荑湯(一名梔子茯苓湯)治小兒脾疳少食發熱作渴大便
不調髮黃脱落面黑便清鼻下生瘡能乳食吐等症
山梔(三分)黃栢甘草(炙各二分)蕪荑(五分)黃連防風(各二)
(分)麻黃羌活柴胡(各三分)白术(五分)茯苓當歸
(各四分)
右每服二錢水煎
桔梗湯治咳𠻳吐膿痰中有血已成肺癰症
桔梗(炒)貝母當歸(酒浸)瓜蔞仁枳殼(麩炒)薏苡仁
桑白皮(炒)百合(蒸各一錢)五味子(炒)甜葶藶(炒)地骨
皮知母(炒)甘草節防己黃茋杏仁(各五分)
右水煎服
地黃清肺飲治肺疳咳𠻳痰喘稠粘等症
馬兜鈴甘草(各五分)糯米(炒十粒)明阿膠(一錢麫炒)鼠粘
子(三分炒)杏仁(七枚去皮尖)
右每服一錢水煎
清中觧鬱湯治小兒脾氣虛弱飲食停滯鬱熱生痰
或身發赤暈等症
白术茯苓陳皮山梔(炒)山查神麯(炒)麥
芽(炒)川芎桔梗甘草(炒各五分)
右每服二錢水煎
九味觧毒湯治一切熱毒腫痛或風熱搔痒脾胃無
傷者
黃連(三分)金銀花連翹漏蘆(各五分)山梔(四分)白芷
(六分)當歸(八分)防風(三分)甘草(二分)
右每服二錢水煎
大連翹飲治風熱熱毒表裏受患脾胃無傷發熱作
渴大便秘結者
連翹瞿麥荆芥木通赤芍藥蟬蜕
甘草防風柴胡滑石山梔(炒)黃芩(炒)當
歸(各等分)
右每服一錢水煎
犀角消毒丸治瘡瘍初起焮腫作痛熱悶已成欲作
膿或膿成已潰者皆不宜用
犀角薄荷連翹玄參(各一錢)牛蒡子(一錢)甘草
(三分)金銀花
右為末丸桐子大每服一二十丸白湯下
硃砂安神丸治心神煩亂發熱怔忡少寐或寐中驚
悸等症
黃連(一錢半)生地黃當歸甘草(炙各五分)硃砂(一錢另研)
右為末蒸餅丸黍米大每服十丸津嚥下
柴胡清肝散治肝膽三焦風熱瘡瘍或怒火增寒發
熱或瘡毒結於兩耳前後或身外側至足或胸乳小
腹下及兩股内側至足等症
柴胡黃芩(炒)人參(各三分)山梔(炒)川芎(各五分)連翹
桔梗(各四分)甘草(三分)
右水煎服
活血散治痘疹已出未盡煩躁不寧肚腹作疼等症
白芍藥(一兩酒炒)紫草茸(一錢半)
右為末每服一匙糯米湯調下
神功散治一切瘡瘍腫焮作痛未成者敷之即散已
潰者敷之腫痛即消
黃栢(炒)草烏(炒)血竭
右為末津調敷患處
惺惺散治變蒸傷寒頭疼壯熱目眵多睡咳𠻳喘急
或痘疹已出未出疑似之間
人參白术茯苓芍藥細辛桔梗甘
草天花粉(各等分)
右水薑煎服
人參羌活散治傷寒時氣頭疼或痘疹兼於發表
人參羌活獨活柴胡前胡桔梗茯
苓枳殼川芎天麻甘草地骨皮(各三分)
右入薄荷五葉薑水煎服
參蘇飲治感冐風寒發熱咳𠻳或痘瘡初起未出咳
𠻳等症
人參紫蘇陳皮半夏茯苓枳殼(麩炒)桔
梗(炒)前胡乾葛甘草(各五分)木香
右薑水煎服
升均湯治痘瘡已出不勻或吐瀉發熱作渴
升麻乾葛芍藥(炒)人參白术(炒)茯苓甘
草紫草(如無紅花代之)
右每服三五錢薑水煎
參茋四聖散治痘瘡已出至六七日不起發不生膿
不作痒
人參黃茋(炒)白术(炒)茯苓當歸芍藥(炒)川
芎(各五分)紫草木通防風(各三分)糯米(四十粒)
右水煎服
人參透肌飲治痘瘡雖出不齊隱於肌膚間者
人參紫草白术茯苓當歸芍藥木
通蟬蜕甘草糯米(各等分)
右每服三錢水煎
參茋内托散治痘瘡裡虛發痒或不潰膿或為倒靨
等症
人參黃茋(炒)當歸川芎厚朴(薑製)防風桔
梗(炒)白芷官桂紫草木香甘草(炒)
右入糯米一撮水煎服仍量兒加減
加味參茋术附湯治痘瘡表裏俱虛吐瀉作渴手足
厥冷非犯裏虛寒戰咬牙吐瀉頭温足冷者不可服
人參(三錢)黃茋(二錢五分)白术(二錢)附子木香(各五分)當歸
(一錢五分)川芎陳皮(炒)甘草(炙各一錢)荳蔲(煨一箇)茯苓
乾葛(各一錢半)訶子(二箇)芍藥(一錢五分)糯米(三十粒)
右每服二錢薑水煎
紫草快斑湯治痘疹血氣不足不能發出色不紅活
等症
紫草人參白术茯苓當歸川芎芍
藥木通甘草糯米
右每服二錢水煎
人參胃愛散治痘瘡已發未發吐瀉不止不思飲食
等症
人參藿香紫蘇木瓜丁香茯苓甘
草糯米
右每服三錢薑棗水煎
紫草木香湯治痘瘡裏虛痒塌黑陷悶亂
紫草木香茯苓白术人參甘草(炒)糯
米
右每服三錢水煎
人參門冬飲治痘瘡發熱煩渴等症
麥門冬(一兩)人參陳皮白术厚朴甘草(各五)
(錢)
右每服二三錢水煎
前胡枳殼湯治痘瘡八九日間腹脹大小便不通等
症
前胡枳殼(麩炒)茯苓大黃(炒)甘草(各等分)
右每服二錢水煎服如身温脉微及瀉者不可用
射干鼠粘子湯治痘瘡收斂後餘毒不盡發熱不止
或咽喉腫痛或患熱毒等症
升麻射干甘草(各一兩)
右每服三錢水煎
三豆飲治天行痘瘡始覺即服之多者必少少者不
出等症
赤小豆黑豆菉豆(各一升)甘草節(五錢)
右水煮熟任兒食之七日自不發
敗草散治痘瘡撾搔成瘡膿血淋漓謂之斑爛用屋
爛草或蓋墻爛草多年者佳取為末搽之須多摻蓆
上任兒坐卧
紫草木通湯治痘疹出不快
紫草人參木通茯苓糯米(各等分)甘草(減半)
右每服二錢水煎
消毒散治痘疹初起煩熱或痘後餘毒瘡腫
牛蒡子(炒)荆芥穗甘草(各五分)
右水煎服
甘桔防風湯治痘後餘熱咽膈不利或咽舌生瘡等
症
桔梗(炒)甘草防風(各一錢)
右水煎服
甘露飲子治積熱痘後咽喉腫痛及口舌生瘡等症
生地黃(炒)熟地黃天門冬(去心)麥門冬(去心焙)黃芩
(炒)石斛枳殼(麩炒)枇杷葉茵陳甘草(炙各等分)
右每服二錢水煎
榖精草散治痘疹已靨翳膜遮障瞳子等症
榖精草(一兩)蛤粉(二兩)黑豆(二兩)
右為末用雄猪肝一葉竹刀批開摻藥在内以麻線
縳定砂罐内水煮熟令兒食之
化毒丹治胎毒及痘後頭面生瘡眼目腫痛或口舌
生瘡口乾作渴大便堅實等症
生地黃(杵膏)熟地黃(製膏)天門冬麥門冬玄參(各三)
(兩)甘草甜硝(各二兩)青黛(一兩五錢)
右為末煉蜜丸芡實大每服一丸白湯化下
大如聖飲子治瘡疹癍痘毒攻咽嗌腫痛熱渴或成
腫毒不消等症
麥門冬(五錢)桔梗甘草鼠粘子(炒各一兩)
右每服二錢水煎
宣風散治驚風
梹榔(二箇)陳皮甘草(各等分)牽牛(四兩生半炒半)
右為末每服五分蜜湯調下
木香散治小兒腹脹瀉渴等症
木香大腹皮人參桂心赤茯苓青皮
前胡訶棃勒半夏(姜製)丁香甘草(炙各等分)
右每服二錢薑水煎
雄黃解毒散治痘瘡後牙疳口臭或走馬疳齦頰蝕
爛或肢體成痘疳凹陷不愈
雄黃(一兩)銅碌(二錢五分)
右為末用米泔水洗淨乾滲患處口内不可用
絲瓜湯治痘瘡毒
絲瓜升麻芍藥(酒浸)甘草黑豆赤小豆
犀角(鎊)
右水煎服
四聖散治痘疹出不快及倒靨
紫草茸木通甘草(炙)枳殼(麩炒)黃茋(各等分)
右每服二錢水煎
獨聖散治痘瘡倒靨陷伏用穿山甲取前足嘴上者
燒存性為末以木香湯入少酒服之
快透散治痘瘡出不快等症
紫草蟬蜕人參木通芍藥甘草(炙各等分)
右每服二錢水煎
鼠粘子湯治癍疹稠密身熱等症
鼠粘子(炒)當歸甘草(炙各一錢)柴胡連翹黃芩
黃茋(各一錢半)地骨皮(二錢)
右每服二錢水煎
紫草散治痘疹黑陷氣血虛弱瘡疹不起
紫草甘草黃茋(炙)糯米(各一錢半)
右水煎服
益元散治痘疹初起煩躁作渴等症
滑石(六兩)甘草(一兩)
右各另為末每服五六分白湯調下
粉紅丸治心虛困卧驚動痰涎不利或發熱痰𠻳等
症
天南星硃砂(一錢五分)天竺黃(五錢)龍腦(一錢)胭脂(一錢)
右用牛膽汁和丸芡實大每服一丸砂糖湯下
製附子法
附子重一兩三四錢有蓮花瓣頭圓底平者先備童
便五六碗將附子先放在竈上煙櫃中間良久乘熱
投入童便浸五七日候潤透揭皮切四塊仍浸二三
日用粗紙數層包之浸濕埋灰火半日取出切片檢
視有白星者乃用瓦上炙熟至無白星為度如急用
即切大片用童便煮二三沸熱瓦熟用之
薛氏醫案卷二十五
