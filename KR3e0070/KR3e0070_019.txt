薛氏醫案卷十九
明薛已訂
癘瘍機要下
各症方藥
通天再造散治癘風惡疾
鬱金(五錢)大黃(煨)皂角刺(炒黑各一兩)白牽牛(六錢半生半炒)
右為末每服五錢日未出時面東以無灰酒調下
寳鑑醉仙散治癘風
胡麻子牛蒡子枸杞子蔓荆子(各炒一兩)白蒺
莉瓜蔞根苦參防風(各五錢)
右為末每一兩五錢入輕粉二錢拌勻每服一錢茶
清調晨午各一服至五七日於牙縫中出臭涎令人
如醉或下膿血病根乃去仍量人輕重虚實用病重
者須先以再造散下之候元氣將復方用此藥忌一
切炙&KR1572;厚味止可食淡粥時菜諸蛇以淡酒蒸熟食
之可以助藥勢
寳鑑換肌散治癘風久不愈或眉毛脱落鼻梁崩壊
不月奏效如神
地龍(去土)當歸細辛何首烏(不犯鐡)白芷天麻
蔓荆子葳靈仙荆芥穗菊花苦參
紫參沙參木賊草白蒺䔧草烏頭(炮去皮臍)
不灰木甘草天門冬(去心)赤芍藥九節菖蒲
定風草胡麻子(炒)川芎蒼术(一兩)木鼈子(一兩)白
花蛇(三兩)黑花蛇(三兩酒浸)
右各叧為末每服五錢温酒調下日後酒多尤妙
補氣瀉榮湯治癘風
升麻連翹(各六分)蘇木當歸黃連黃茋
全蝎地龍(去土各五分)生地黃荆芥(各四分)人參
梧桐淚(各一分)桔梗麝香(少許)桃仁(三箇)白豆蔲蠓
蟲(去翅足炒三箇)水蛭(炒烟盡三箇)
右先將豆蔲麝香水蛭蠓蟲各叧為末和勻却將前
藥用水二鍾煎至一鍾去柤入桐淚前末再煎至七
分空心熱服
海藏愈風丹治癩病手足麻木眉毛脱落遍身生瘡
及癘風癮疹皮膚燥痒搔破成瘡並皆治之
皂角(乙斤剉寸許無灰酒浸一宿以水一碗挼成汁去柤以砂器中文武火熬)土花蛇
(二條去腸陰乾酒浸取淨肉晒乾為末大風症治之)苦參(一斤取末四兩)白花蛇
烏稍蛇(各一條依前酒浸取肉為末)
右為末入前二味為丸桐子大每服六七十丸空心
通聖散送下乾物壓之日三服間日浴之汗出為度
愚按前方果係癘風用之必效若肝經血熱脾經血
虚腎經虚火脾肺氣虚遍身作痒搔破成瘡或内熱
生風而&KR2347;鬢脱落或皮膚赤暈或搔起白屑而類癘
風者服之反成癘風矣
二聖散治癘瘡
大黃(五錢)皂角刺(三錢焼灰)
右為末每服二錢白湯調下早服樺皮散中服升麻
湯下瀉青丸晩服二聖散皆為疎泄血中風熱也
清胃散治熱毒在表以此發散之
升麻白芷防風白芍藥乾葛甘草
當歸川芎羌活麻黃紫浮萍木賊草
(各等分)
右每服五七錢水煎
防風通聖散治風熱熾盛大便秘結發熱煩躁表裡
俱實者
防風當歸川芎芍藥大黃(煨)&KR0621;硝連
翹薄荷麻黃桔梗石膏(煨)黃芩(炒各一兩)
白术山梔荆芥(各五錢五分)甘草(二兩)滑石(三兩)白芷
蒺䔧(炒)鼠粘子(各五錢)
右為末每服三五錢白湯調下
透經解攣湯治風熱筋攣骨痛
荆芥紅花蘇木羌活當歸防風蟬
殼(去土)天麻甘草(各七分)白芷(一錢)連翹川芎(各五分)
穿山甲(三錢炮)
右水酒各半煎服
秦芁地黃湯治風熱血燥筋骨作痛
秦芁生地黃當歸川芎羌活防風
荆芥甘草白芷升麻白芍藥大力子
(蒸)蔓荆子(各一錢)
右水煎服
羌活當歸散治風毒血熱頭面生瘡或赤腫或成塊
或癮疹搔痒膿水淋漓
羌活當歸川芎黃連(酒浸炒)鼠粘子(蒸)防風
荆芥甘草黃芩(酒浸炒)連翹白芷升麻
(各一錢)
右酒拌晒乾水煎
羌活白芷散治風熱血燥手掌皺裂或頭面生瘡或
遍身腫塊或膿水淋漓
羌活白芷軟柴胡荆芥蔓荆子防風
甘草猪牙皂角黃芩黃連(酒炒各一錢)
右水煎服
四生散治腎臓風耳鳴目痒鼻赤齒浮或婦女血風
瘡
白附子獨活黃茋白蒺䔧(各等分)
右為末每服二錢用猪腰子劈開入藥濕紙裹煨熟
細嚼鹽湯下風癬酒下為丸亦可
消風散治風熱癮疹痒痛或膿水淋漓或頭皮腫痒
荆芥穗甘草(炙各二錢)陳皮(五錢)人參白殭蠶(炒)茯
苓防風芎藭蟬殼(去土)羌活藿香(各一兩)厚
朴(姜製五錢)
右每服五七錢薑水煎
九味羌活湯治一切外因瘡毒
羌活防風蒼术(各一錢五分)川芎白芷生地
黃黃芩甘草(各一錢)細辛(五分)
右水煎服
當歸飲治血熱癮疹痒痛或膿水淋漓發熱等症
當歸白芍藥川芎生地黃防風白蒺
䔧荆芥(各一錢五分)黃茋(炒)甘草何首烏(各一錢)
右水煎服
升麻湯治風熱身如蟲行或唇反縱裂
升麻(三分)茯苓人參防風犀角(鎊)羌活官
桂(各二錢)
右每服四錢水煎下瀉青丸
樺皮散治肺風瘡疥癮疹及風刺粉刺
樺皮(四兩炒灰)荆芥穗(二兩)甘草(炙五錢)枳殼(四兩去穰焼煆存性)杏
仁(二兩去皮尖叧研)
右為末磁器貯之每服四五錢水煎
胡麻散治風熱癮疹搔痒或兼赤暈寒熱形病俱實
者
胡麻(一兩二錢)苦參(八錢)荆芥穗(八錢)首烏(不見鐡器八錢)葳靈仙
防風石菖蒲牛蒡子(炒)甘菊花蔓荆子
甘草(炒各六錢)白蒺䔧(炒去刺同)
右每服三錢酒調
易老祛風丸治疥癩風瘡
黃茋枳殼(炒)防風芍藥甘草地骨皮
枸杞子熟地黃生地黃(各酒拌杵膏)
右各叧為末入二黃膏加煉蜜丸桐子大每服七八
十丸白湯下
白丁香散治癘風眼中生胬肉
白丁香貝母
右為末人乳汁調點眼内
子和生&KR2347;散治癘風&KR2347;毛脱落
半夏羊糞(各等分)
右為末薑汁調塗&KR2347;稜上如不應當參類症&KR2347;脱條
治之
渫洗癘瘡藥
何首烏荆芥防風馬鞭草蔓荆子(各等分)
右每用十兩水一斗煎數沸無風處洗出汗
解毒散治風瘡解外毒
巴豆肉皮硝(各一兩)黃蜂窠黑狗脊(各七錢)白芷
雄黃牙皂角羊蹄根輕粉蟬殼(去上)枯
礬寒水石(各五錢)
右為末臘猪油調搽外毒既去却搽黃連散
愚按洗藥雖能疏通腠理而損元氣解毒散雖能攻
毒而傷良肉不宜多用
黃連散治癘瘡清熱解毒
黃連(五兩)五棓子(一兩)
右為末唾津調塗之
加味逍遥散治血虚有熱遍身搔痒心煩目昏怔忡
頰赤口燥咽乾發熱盜汗食少嗜卧
當歸(炒)芍藥(酒炒)茯苓白术(炒各一錢)柴胡(五分)牡丹皮
甘草(炙)山梔(炒各八分)
右水煎服
當歸補血湯治肌熱惡寒面目赤色煩渴引飲脈洪
大而虚重按似無此血虚也若誤服白虎湯必死
黃茋(炙一兩)當歸(酒製二錢)
右水煎服
補中益氣湯治中氣不足或因尅伐四肢倦怠口乾
發熱飲食無味或飲食勞倦頭痛煩躁惡寒自汗氣
喘身熱等症
人參當歸(各一錢)黃茋(炒)白术(各一錢半)甘草(炙一錢半)陳
皮(五分)柴胡升麻(各三分)
右薑棗水煎空心午前服
四君子湯治脾胃虚弱飲食少思大便不實等症
人參白术茯苓(各二錢)甘草(炙一錢)
右薑棗水煎
六君子湯治脾胃損傷飲食少思或大便不調面色
痿黃等症即四君子加陳皮半夏
七味白术散治中氣虚弱津液不足口乾作渴或口
舌生瘡不喜飲冷吐瀉等症
人參白术木香白茯苓甘草(炙)藿香(各五)
(分)乾葛(一錢)
右水煎服
四物湯治血虚發熱煩躁或晡熱作渴頭目不清若
因脾虚不能生血者用四君子湯
當歸熟地(各二錢)芍藥(炒)川芎(各一錢)
右水煎服
歸脾湯治憂思傷脾内熱發熱或血妄行吐下或健
忘驚悸少寐或婦女經候不准晡熱内熱或唇口遍
身瘡疥等症
白术黃茋(炒)當歸茯神人參龍眼肉
遠志酸棗仁(炒各一錢)木香(五分)甘草(炙三分)
右薑棗水煎
八珍湯治氣血俱虚惡寒發熱或煩躁作渴等症即
前四君四物二方相合
十全大補湯治症同上或更兼自汗盜汗體倦食少
等症即八珍湯加黃茋肉桂
聖愈湯治一切失血或血虚煩渴躁熱卧睡不寧或
瘡症膿水出多五心煩熱作渴等症
熟地(生者自製)生地黃當歸(酒拌各一錢)人參黃茋(炒)
川芎(各二錢)
右水煎服
芎歸湯治失血煩熱作渴或頭痛眩暈
川芎(三錢)當歸(酒拌五錢)
右水煎服
竹葉黃茋湯治氣血虚胃火盛而作渴
淡竹葉生地(各二錢)黃茋麥門冬當歸川
芎黃芩(炒)甘草芍藥人參半夏石膏
(煆各一錢)
右水煎服
竹葉石膏湯治胃火盛而作渴
淡竹葉石膏(煅)桔梗木通薄荷甘草(各一)
(錢)
右薑水煎
濟生犀角地黃湯治胃火盛血熱妄行或吐衂便血
形氣虚病氣實者
犀角(鎊)生地黃赤芍藥牡丹皮(各一錢半)
右水煎傾出入犀末服若形氣病氣俱實再加黃芩
黃連若因氣惱而致加山梔柴胡
桃仁承氣湯治血結胸中手不可近或中焦畜血寒
熱胸滿漱水不欲嚥善忘昏迷其人如狂
桃仁(五分)大黃(一錢)甘草(三分)肉桂(五分)
右水煎服
瀉青丸治肝經風熱頭目昏眩肌肉瞤動或牙關緊
急痰涎壅盛或頸項脇肋小腹陰囊腿股作痛凡屬
肝經有餘之症用之
當歸川芎山梔龍膽草(酒拌炒焦)大黃(炒)羌活
防風(各等分)
右為末蜜丸桐子大每服二三十丸白湯下
梔子清肝散治三焦肝膽經血虚風熱耳項胸乳等
處痒痛或發熱寒熱晡熱自汗或目唇搐動
柴胡梔子丹皮(各一錢)茯苓川芎芍藥
當歸牛蒡子(炒各七分)甘草(五分)
右水煎服
柴胡清肝散治風熱怒火或寒熱嘔吐等症
柴胡山梔(炒各錢半)黃芩(炒)人參川芎(各一錢)連翹
桔梗(各八分)甘草(五分)
右水煎服
當歸川芎散治手足少陽經血虚風熱耳内痒痛或
寒熱少食頭目不清日晡熱甚
當歸川芎柴胡白术芍藥(各一錢)山梔(炒錢)
(二分)牡丹皮茯苓(各八分)蔓荆子甘草(各五分)
右水煎服
小柴胡湯治肝膽經風熱或寒熱往來或晡熱潮熱
默默不欲飲食或因怒火口苦耳聾脇痛等症
柴胡(二錢)黃芩(一錢半)人參半夏(各一錢)甘草(炙五分)
右薑棗水煎
大蘆薈丸治疳火下疳或小兒疳膨食積口鼻生瘡
或牙齦蝕爛或蟲蝕肛門痒痛
胡黃連蘆薈黃連(炒)木香白蕪荑(炒)青皮
白雷丸鶴虱草(各一兩)麝香(一錢)
右為末蒸餅糊丸桐子大每服一錢空心米湯下
加味地黃丸治腎經陰虚耳内痒痛或兩目昏花或
吐痰氣喘作渴發熱小便赤濇等症
乾山藥山茱萸牡丹皮澤瀉白茯苓
熟地黃(自製)生地黃柴胡五味子(各叧為末等分)
右二地黃搯碎酒拌濕杵膏入前末和勻煉蜜丸桐
子大每服百丸空心白湯下
二陳湯治中脘停痰嘔吐惡心或頭目不清飲食少
思
陳皮茯苓半夏甘草(炙各一錢)
右薑棗水煎
連翹飲子治目惡日光或癮濇昏花不能久視迎風
有淚
蔓荆子甘草連翹(各三錢)黃茋(炒)柴胡黃芩
(酒拌五分)生地黃當歸紅葵花人參(各三分)升麻
防風羌活(各一錢)
右水煎服
四物龍膽湯治肝經風熱眼暴赤痛或生雲翳
當歸川芎芍藥生地黃羌活防風
防己膽草(酒拌炒焦)
右水煎服
四物二連湯治血虚五心煩熱晝則明了夜則發熱
當歸生地黃白芍(炒各一分)川芎(七分)黃連(炒五分)胡
黃連(三分)
右每服五錢水煎
地芝丸治目能近視不能遠視此陽氣不足陰氣有
餘
生地(焙乾四兩)天門冬(去心)枳殼(麩炒)甘菊花(各二兩)
右為末煉蜜丸桐子大每服百丸清茶下
定志丸治目能遠視不能近視此陰氣不足陽氣有
餘
白茯苓人參(各二兩)遠志(去心)石菖蒲(各一兩)
右為末煉蜜丸桐子大以硃砂為衣每服二三十丸
温酒下日三服
神效黃茋湯治渾身或頭面手足麻木不仁兩目緊
縮羞明畏日或視物不明
黃茋(二兩)人參(八錢)甘草(炙)白芍藥蔓荆子(各一兩)陳
皮(五錢)
右每服五錢水煎臨卧熱服如麻木不止更加黃茋
雖有熱症不用黃栢
益氣聦明湯治脾胃傷損眼目昏暗或飲食勞役脾
胃不足致内瘴耳鳴
黃茋甘草(炙)人參(各五錢)升麻葛根黃栢(炒各)
(二錢)芍藥(一錢)蔓荆子(一錢七分)
右每服五錢水煎臨卧及五更服脾胃虚去黃栢
清涼飲治實熱大便秘結或咽喉腫痛
當歸赤芍藥甘草(炒)大黃(蒸各等分)
右每服五錢水煎
清胃散治脾胃濕唇齒作痛或齒齦潰爛或連頭面
作痛或發熱惡寒或熱藥厚味所致
生地黃(酒拌)當歸(酒洗)牡丹皮黃連(各五分)升麻(一錢)
右水煎服如痛未止加石膏之類
涼膈散治上焦實熱煩躁作渴或喉舌腫痛便溺秘
赤
大黃朴硝甘草梔子仁黃芩薄荷(各一)
(兩)連翹(四兩)
右每服三五錢水煎
黃連解毒湯治瘡瘍焮痛煩躁飲冷脈洪數發狂言
黃芩黃連黃栢山梔(各炒錢半)
右水煎服
瀉黃散治胃經實熱嘔吐或口舌生瘡
石膏(煆)藿香(各一錢)山梔(一錢五分)甘草(五分)防風(七分)
右水煎服
潤腸丸治脾胃伏火傷血或失血大腸乾燥大便不
通或風熱血結便秘食少
羌活當歸尾麻子仁桃仁(去皮尖叧研)大黃(煨)
皂角仁(各一兩)秦芁(五錢)
右為末煉蜜或猪膽汁丸桐子大每服三五十丸食
前滚湯下如燥糞在肛門之間用膽汁導之即通若
因津液乾涸不通當補氣血
滋腎丸治不渴而小便不利者乃膀胱經熱甚不能
生水宜用此藥以滋化源
肉桂(三錢)知母黃栢(各酒炒黑二兩)
右為末水丸桐子大每服二百丸空心白滚湯下
清肺飲治渴而小便不利乃肺經有熱絶寒水生化
之源宜用此藥
茯苓(二錢)猪苓(二錢)燈心(一錢)木通(七分)&KR1840;麥(五分)扁蓄(三分)
右為末作二劑水煎
黃芩清肺飲治肺燥而小便不利
黃芩山梔(各一錢)
右水煎服
五淋散治膀胱有熱水道不通淋濇不出或尿如豆
汁或成砂石或熱拂便血
赤芍藥山梔(各一錢)當歸甘草(各一錢二分)赤茯苓
(一錢五分)
右用燈心二十莖水煎服
清心蓮子飲治熱在血分口乾便濁夜則安靜晝則
發熱或口舌咽乾或生瘡煩渴小便濇淋
黃芩麥門冬地骨皮車前子(炒)甘草(各一錢五)
(分)石蓮肉茯苓黃茋(炒)柴胡人參(各一錢)
右水煎服
升陽益胃湯治脾胃虚弱怠惰嗜卧或值秋令體重
節痛大便不調小便頻數飲食不消洒淅惡寒悽慘
不樂面色不和乃陽不升也
羌活獨活防風(各五錢)柴胡白术茯苓(渴者)
(不用)澤瀉(各三錢)人參黃茋(各二兩)半夏甘草(炒各一兩)
芍藥黃連(炒)陳皮(各三錢)
右每服三五錢薑棗水煎若服後小便愈數而病愈
加不宜分利小便當減茯苓澤瀉
生脈散治熱傷元氣肢體倦怠氣短懶言汗出不止
口乾作渴等症
人參(五錢)麥門冬(二錢)五味子(一錢)
右水煎服如不應倍之
清燥飲治氣血虚弱濕熱乘之遍身酸軟或濕熱行
令肺金受邪腎無所養小便赤少大便不調或腰腿
酸軟體重麻木或頭暈食少自汗口乾胸滿氣促懶
於言語
黃茋蒼术(各一錢)人參白术神麯(炒)陳皮(各五)
(分)甘草(炙)黃栢(炒)麥門冬當歸(各三分)葛根澤
瀉青皮(各二分)五味子(九粒)
右水煎服
二神丸治脾胃不足侵晨作瀉或不時去後飲食少
思肌肉消瘦
補骨脂(四兩)肉豆蔲(二兩)生薑(四兩)紅棗(四十九枚)
右用水一盞煑薑棗至水乾取棗肉和藥末杵勻丸
桐子大每服五七十丸淡鹽湯下
六味丸(一名地黃丸加肉桂五味名加減八味丸)治腎虚發熱作渴痰咳頭
暈喉燥唇裂腰腿酸軟或自汗盜汗便血諸血失音
水泛為痰小便淋漓等症
牡丹皮白茯苓澤瀉(各三兩)熟地(自製八兩)山茱萸
(去核)乾山藥(各四兩)
右為末地黃杵膏加煉蜜丸桐子大每服七八十丸
空心食前滚湯下
加減金匱腎氣丸治脾胃虚腰重脚腫小便不利或
肚腹腫脹四肢浮腫或喘急痰盛已成蠱症其效如
神
白茯苓(三兩)附子(五錢)川牛膝肉桂車前子澤
瀉山茱萸山藥牡丹皮(各一兩)熟地黃(四兩酒拌)
(杵膏)
右為末和地黃加煉蜜丸桐子大每服七八十丸空
心米飲下
五味異功散治脾胃虚弱飲食少思或食而難化大
便不實等症
人參白术(炒)茯苓(各二錢)甘草(炙)陳皮(各一錢)
右水煎服
四神丸治脾腎虚弱大便不實飲食少思等症
肉豆蔲五味(各二兩)補骨脂(四兩)吳茱萸(炒一兩)
右為末水二碗生薑八兩紅棗百枚煮熟取棗肉和
末丸桐子大每服五七十丸空心食前白湯下
愈風丹治諸風肢體麻木手足不隨等症
天麻牛膝(酒浸焙)萆薢玄參(各六兩)杜仲(七兩)羌活
(十四兩)當歸熟地黃(自製)生地黃(各一斤)獨活(五兩)肉桂
(三兩)
右為末煉蜜丸桐子大每服七十丸温酒下
瀉白散治肺經實熱咳𠻳
桑白皮地骨皮(各一兩)甘草(五錢)
右為末每服三錢白湯調下
半夏白术天麻湯治寒氣所鬱大便不利或嘔不食
痰唾稠粘頭目眩運喘促氣短或頭痛身重四肢逆
冷
半夏天麻黃茋人參蒼术陳皮澤
瀉茯苓(各一錢五分)白术神麯(炒各一錢)大麥芽乾
薑(炒黑各三分)黃栢(酒製二分)
右每服五錢水煎服
牛黃清心丸治諸風手足不隨痰涎壅盛言語蹇濇
心忡徤忘或發顛狂
防風白术白芍藥羚羊角(鎊)麝香(叧研)龍腦
(叧研)麥門冬(去心)黃芩(各一兩)人參神麯炒蒲黃(炒各二兩)
甘草(五兩)白茯苓芎藭杏仁(去皮尖)桔梗(各一兩二錢半)
柴胡(兩二錢半)雄黃(叧研二錢)山藥(七錢五分)牛黃(叧研一兩二錢)白蘞
乾薑(各七錢五)當歸(酒浸兩半)大豆黃卷阿膠肉桂
(各兩七錢)犀角(二兩)大棗(一百枚蒸熟杵)金箔(一千三百片内四百為衣)
右為末和勻同棗肉加煉蜜丸龍眼大以金箔為衣
每服二丸白湯化下
人參理中丸治脾胃虚寒嘔吐泄瀉飲食少思等症
白术(炒)人參乾薑(炮)甘草(炙各等分)
右為末丸桐子大每服六七十丸白湯下
人參平肺散治心火尅肺傳為疳痿咳𠻳喘嘔痰涎
壅盛胸膈痞滿咽嗌不利
人參陳皮甘草(炙)地骨皮茯苓(各一錢)知母
(炒七分)五味(杵炒四分)青皮(五分)桑白皮(炒一錢)天門冬(四分去心)
右水煎服
決明夜靈散治目至夜則昏雖有燈月亦不能睹
石決明夜明砂(各叧研二錢)猪肝(一兩或羯羊肝亦可)
右以竹刀切肝作二片鋪藥於内用線縳定砂罐内
米泔水煮至半碗臨睡連肝服之
人參益氣湯治暑熱傷氣肢體困倦飲食少思或發
熱作渴等症
黃茋(八錢)人參甘草(各五錢)炙甘草升麻柴胡
(各二錢)白芍藥(三錢)五味(一百四十粒)
右作四劑水煎服
四七湯治七情鬱結成痰或如梅核梗於喉間或中
脘停痰惡心嘔逆
紫蘇葉厚朴(薑製)茯苓(各一錢)半夏(薑製一錢五分)
右薑棗水煎
硫黃散治紫白癜風
硫黃(一兩用醋一碗煎乾再晒)
右為末以生薑蘸藥擦患處
神效當歸膏治風瘡去腐肉生新肉其肉赤黯毒氣
熾盛搽至淡赤或其毒已退收功甚速此膏生肌止
痛補血續筋故與新肉相宜
當歸黃蠟生地(各一兩)麻油(六兩)
右先將地黃當歸入油煎黑去柤入蠟溶化候冷攪
勻即成膏矣如用白蠟尤好
砭法治風毒瘀血壅盛或色赤走徹用細磁器擊碎
取有鋒甚者一塊以筯一根劈開頭夾之用線縳定
兩指輕撮筯稍令磁芒正對患處懸一寸許再用筯
一根頻擊筯頭令毒血遇刺皆出
妙香散治心氣不足精神恍惚虚煩少睡盜汗等症
甘草(炒一錢)人參桔梗(各五錢)遠志(去心炒)山藥(薑汁)茯
神黃茋(各一兩)辰砂(叧研三錢)麝香(二錢)木香(煨二錢五分)
右為末每服二錢温酒調下
四味肥兒丸治小兒食積五疳或白痿體瘦肚大青
筋髮稀成穗或遍身瘡疥等症
蕪荑(炒)神麯(炒)麥蘖(炒)黃連(各等分)
右為末猪膽汁丸黍米大每服一二十丸木通煎湯
下米糊丸亦可
地黃清肺飲治肺肝咳𠻳
馬兜鈴甘草(各五分)粘米(炒十粒)鼠粘子(三分炒)明阿
膠(一錢麫炒)杏口仁(七枚去皮尖)
右水煎服量兒加減
蟾蜍丸治無辜疳症一服虚熱退二服煩渴止三服
瀉痢愈
蟾蜍(一枚夏月溝渠中取腹大不跳不鳴身多㿔者)
右取糞蛆一枚置桶中以尿浸之却將蟾蜍跌死投
與蛆食一晝夜用布袋盛蛆置急水中一宿取出瓦
上焙乾為末麝香一字和勻粳米飯丸麻子大每服
二三十丸米飲下甚效
小柴胡湯(加山梔牡丹皮名加味小柴胡湯)治傷寒温熱身熱惡風頭
痛項強四肢煩疼往來寒熱嘔噦痰實中暑瘧疾並
服之(方見前)
愚按前方若肝膽經風熱肝火瘰&KR1031;寒熱往來日晡
發熱潮熱身熱不欲飲食或怒火口苦耳聾咳𠻳或
脇痛胸滿小便不利或泄瀉吐酸若水或肢體搐動
唇目抽劄並宜用之
神效太乙膏治癰疽瘡毒潰爛
玄參白芷當歸肉桂赤芍藥大黃
生地黃(各一兩)
右用麻油二斤八兩銅鍋内煎至黑濾去徐入淨黃
丹一斤再煎滴水中捻軟硬得中即成膏矣
金華散治乾濕瘡癬
黃丹(一兩煅)輕粉(三錢)黃栢黃連(各一兩)麝香(一字叧研)
右為末洗淨摻之乾用猪脂和傅麻油亦可
一方治惡癬以紫貝草根生白礬少許同擂塗患處
又一方
剪刀草黃連苦參(各五錢)真輕粉(二錢)
右為末入麻油調敷
大麻子膏治一切瘡疥膿窠等瘡
大楓子(肉)白礬(枯各二兩)真輕粉(一兩)桕油(六兩)
右為末將油溶化和勻用之
加味逍遥散治肝脾血虚身發赤痕或發熱胸乳腹
脹或搔痒盜汗心煩體痛或頭目昏重怔忪頰赤或
口燥咽乾食少嗜卧或婦女月經不調惡寒發熱等
症(方見前)
歸脾湯治憂思傷脾身發赤痕或搔破成瘡徤忘怔
忡驚悸少寐或心脾作痛自汗盜汗咳吐痰血或肢
體作痛大便不調或婦女經候不準晡熱内熱或唇
口生瘡流注等症(方見前)
白癜風方
人參白术蒼术(鹽炒)防己(酒拌)黃栢(酒炒)川芎(各一錢)
陳皮(酒拌)當歸茯苓木瓜柴胡稍甘草(各五)
(分)
右薑水煎服如三劑不退加桂少許或用湯煎小便
濇倍用牛膝有熱加黃連身熱加羌活量兒大小用
化䘌丸治諸疳生蟲不時啼哭嘔吐清水肚腹脹痛
唇口紫黑腸頭濕䘌
蕪荑青黛蘆薈蝦蟆(焼灰)川芎白芷胡
黃連
右各叧為末等分猪膽浸膽成糕丸如麻子大每服
一二十丸食後并臨卧杏仁湯下
大肥兒丸治脾疳飲食少思肌肉消瘦肚大頸細髮
稀成穗項問結核發熱作渴精神倦怠便去酸臭愛
食泥土或口鼻頭瘡或吐見素筋嚙齒下利便白五
疳即肥兒丸加乾蟾一兩蕪荑五錢
天麻丸治肝疳眼目生翳昏花濕爛等症
青黛川黃連天麻五靈脂川芎夜明
砂(微炒)蘆薈龍膽草防風蟬蜕(去足各一錢)全蝎
(二枚焙)麝香(少許)
右為末猪膽汁浸糕丸麻子大每服二三十丸白滚
湯下
阿魏膏治一切痞塊不拘年月遠近甚者口齒蝕傷
更服蘆薈丸
羌活獨活玄參官桂赤芍藥穿山甲
生地黃兩頭尖大黃白芷天麻(各五錢)
木鼈子(二十枚去殼)紅花(四錢)槐柳桃枝(各三錢)亂髮(如雞子大)
(一塊洗去膩)
右用香油二斤四兩煎至黑色去柤入髮再煎待髮
化盡去柤徐下黃丹一斤煎至軟硬得中方入芒硝
四錢阿魏三錢蘇合油麝香没藥各五錢調勻即成
膏矣攤貼患處内服消積丸藥黃丹須真正者效凡
貼膏藥先用朴硝隨患處大小舖之約半指厚以紙
盖之用熨斗熨良久如硝耗再加熨之熨二時許方
貼膏藥若是肝積加蘆薈末同熨
大防風湯治膝風腫痛不問已潰未潰
附子(炮去皮)牛膝(酒浸)甘草(炙各一錢)人參杜仲(薑製)當歸
(浸酒)羌活防風白芍藥(炒)黃茋(各二錢)川芎(一錢五分)
熟地黃(用生者酒拌蒸一日忌鐡器二錢)
右每服三五錢薑水煎空心服進三五劑更服六味
地黃丸二三服
獨活湯治鶴膝風不問腫潰疼痛及腰背四肢不仁
獨活當歸白术黃茋(炒)薄桂牛膝(各一錢)
甘草(炙五分)
右薑葱水煎服量兒加減
清熱消毒散治癰疽陽症腫痛發熱作渴
黃連山梔連翹當歸(各五分)川芎芍藥(炒)
生地黃金銀花(各一錢)甘草(五分)
右水煎服
神功散治瘡毒未成者用之内消加乳没尤妙
黃栢(炒)草烏(炒)血竭(等分)
右各叧為末和勻用潄口水調搽小兒丹瘤用之亦
效已砭者用之作痛
乳香定痛散治瘡瘍潰爛疼痛
乳香没藥(各三錢)滑石(七錢)寒水石(一兩煅)冰片(二錢)
右為細末搽患處痛即止甚效
加減抱龍丸治風痰壅盛驚搐昏睡等症
雄黃辰砂(各二錢)天竺黃(四錢)麝香(五分)天麻(六錢)牛膽
南星(八錢)
右為末煎甘草膏丸皂角子大每一丸薄苛湯下
解毒散治一切瘡毒風疹痒痛
黃栢(炒)山梔(等分)
右為末水調搽若破而膿水淋漓用當歸膏或燭油
調搽
黃金散治天疱瘡止痛消毒
滑石甘草(等分)
右為末挑破去水敷之
清涼解毒散治症同前或作焮痛
大黃黃栢山梔寒水石(煅等分)
右各叧為末調搽當歸膏尤好
製附子法
附子重一兩三四錢有蓮花瓣頭底圓平者先備童
便五六碗將附子先埋熱草灰中半日乘熱投童便
浸五七日揭皮切四塊仍浸二三日用粗紙數重包
之浸濕埋灰大半日取出切片檢視有白星者乃用
瓦上炙熟至無白星為度如急用即切火上炙黃用
之亦效大凡陽氣脱陷子時至午時惡寒未至亥發
熱如用熟附子不應必用半生半熟更不應急生附
一二劑然後量症治之
薛氏醫案卷十九
