薛氏醫案卷十六
明薛已撰
外科樞要四
治瘡瘍各症附方
托裏消毒散治胃氣虛弱或因尅伐不能潰散服之
未成即消已成即潰腐肉自去新肉自生若腐肉既
潰而新肉不能收斂屬氣虛者四君子湯為主屬血
虛者四物湯為主氣血俱虛者十全大補湯為主並
忌寒凉消毒之劑
人參黃茋(鹽水拌炒)當歸(酒拌)川芎芍藥(炒)白术(炒)
茯苓(各一錢)金銀花白芷(各七分)甘草(炙五分)連翹(五分)
右水煎服
托裏散治瘡瘍因氣血虛不能起發腐潰收斂及惡
寒發熱者宜用此補托其屬六淫七情或諸經錯雜
之邪而為患者當各審其因而參以主治之劑其屬
胃氣虛弱者當以六君子湯為主
人參(氣虛者多用之)黃茋(炒各二錢)白术(炒)陳皮當歸熟
地黃(白製)茯苓芍藥(酒炒各一錢半)
右水煎服
清熱消毒散治一切癰疽陽症腫痛發熱作渴
黃連(炒)山梔(炒)連翹當歸(各一錢)川芎芍藥(炒)
生地黃(各一錢五分)金銀花(二錢)甘草(一錢)
右水煎服
黃連消毒散治腦疽背疽腫焮疼痛或麻木
黃連(製)羌活(各一分)黃芩黃栢(各五分)生地黃知
母(製)獨活防風當歸尾連翹(各四分)藁本
防已桔梗(各五分)黃茋蘇木陳皮澤瀉(各二)
(分)人參甘草(各三分)
右水煎服
清涼飲治瘡瘍煩躁飲冷焮痛脈實大便秘結小便
赤澁
大黃(炒)赤芍藥當歸甘草(各二錢)
右水煎服
破棺丹治瘡瘍熱極汗多大渴便秘譫語發狂
大黃(二兩五錢半生半熟)芒硝甘草(各二兩)
右為末煉蜜丸如彈子大每服一丸童便酒化下白
湯亦可
黃連解毒湯治瘡瘍焮痛煩躁飲冷脈洪數或發狂
言
黃芩黃栢(炒)黃連(炒)山梔(各一錢五分)
右水煎熱服
内疏黃連湯治瘡瘍發熱而嘔大便秘結脈洪而實
黃連芍藥當歸梹榔木香黃芩梔
子薄荷桔梗甘草(各一錢)連翹大黃(各一錢五)
(分)
每薑水煎仍量虛實治之
托裡榮衛湯治瘡瘍外無焮腫内便調和乃邪在經
絡宜用此藥
黃茋紅花(各一錢)桂枝(七分)蒼术(米泔浸)柴胡連翹
羌活防風當歸身(酒拌)甘草(炙)黃芩人參
(各一錢)
右酒水煎服
内托復煎散治瘡瘍腫焮在外其脈多浮邪氣勝必
侵於内宜用此托之
地骨皮黃芩(炒)茯苓白芍藥(炒)人參黃茋
(鹽水拌炒)白术(炒)桂甘草(炙)防已(酒炒)當歸(酒拌各一錢)防
風(二錢)
右先以蒼术一升水五升煎去术入藥再煎至二升
終日飲之
人參敗毒散治瘡瘍焮痛寒熱或拘急頭痛脈細有
力
人參羌活獨活前胡柴胡桔梗枳
殼茯苓川芎甘草(各一錢)
右水煎服
仙方活命飲治一切瘡瘍未成膿者内消已成膿者
即潰又止痛消毒之聖藥也
白芷防風沒藥穿山甲(蛤粉炒黃)甘草赤芍
藥當歸尾乳香天花粉貝母(各一錢)金銀
花陳皮(各三錢)皂角刺(一錢)
右酒一碗煎數沸服
清心湯治瘡瘍腫痛發熱飲冷脈沉實睡語不寧即
防風通聖散每料加黃連五錢每劑一兩水煎服
奪命丹治疔瘡發背等症或麻木或嘔吐重者昏憒
若疔毒牙關緊急用三五丸為末水調灌下有奪命
之功
蟾酥(乾者酒化)輕粉(各五分)枯礬寒水石(煨)銅綠乳
香沒藥麝香(各一錢)硃砂(三錢)蝸牛(二十箇另研無亦效)
右為末用蝸牛或酒糊丸菉豆大每服二三丸温酒
葱湯下
東垣聖愈湯治脾胃虧損膿水不止或金瘡出血心
煩不安眠睡不寧五心煩熱飲食少思
地黃(酒拌蒸半日)生地黃(酒拌)川芎人參(各五分)當歸(酒拌)
黃茋(鹽水浸炒各一錢)
右水煎服
濟隂湯治瘡屬純陽腫痛發熱
連翹山梔(炒)黃芩(炒)黃連(炒各二錢)芍藥(一錢五分)金銀
花(二錢)甘草(一錢)牡丹皮(一錢二分)
右水煎服大便秘量加大黃
抑陽散治瘡屬純陽腫痛發熱
天花粉(三兩)黃薑白芷赤芍藥(各一兩)
右為末茶湯調搽患處
冲和湯治瘡屬半隂半陽似潰非潰似腫非腫此因
元氣虛弱失於補托所致
人參(二錢)黃茋白术當歸白芷(各一錢半)茯苓
川芎皂角刺(炒)乳香沒藥(各一錢)金銀花(一錢)陳
皮(二錢)甘草(一錢)
右水酒各半煎服
隂陽散治瘡屬半隂半陽
紫荆皮(炒五兩)獨活(去節炒一兩)赤芍藥(炒二兩)白芷(二兩)石
菖蒲(二兩)
右為末葱酒調搽
回陽湯治脾腎虛寒瘡屬純隂或藥損元氣不腫痛
不腐潰或腹痛泄瀉嘔吐厥逆或陽氣脱陷等症
乾薑(炮)附子(炮各二錢)人參白术黃茋(各三錢)當歸
陳皮甘草(炙各二錢)柴胡升麻(各五分)
右酒水煎服不應薑附倍之
抑隂散治瘡瘍元氣虛寒焮腫不消或不潰斂或筋
攣骨痛一切冷症
草烏(二兩)白桂(五錢)赤芍藥(炒)南星(煨)白芷
右為末葱湯調塗熱酒亦可
托裡温中湯治瘡瘍膿潰元氣虛寒或因尅伐胃氣
脱陷腸鳴腹痛大便溏泄神思昏憒此寒變内陷緩
則不治
羌活(四錢)附子(炮去皮臍)乾薑(炒三錢)益智丁香沉香
木香茴香陳皮(各一錢)甘草(炙二錢)
右薑水煎服
附子理中湯治瘡瘍脾胃虛寒或誤行攻伐手足厥
冷飲食不入或腸鳴腹痛嘔逆吐瀉
附子人參茯苓白芍藥(各三錢)白术(四錢)
右水煎服
薑附湯治瘡瘍真陽虧損或誤行汗下或膿血出多
失於補托以致上氣喘急自汗盜汗氣短頭暈
人參(一兩)乾薑(炮)白术(各五錢)附子(炮去皮臍一兩)
右作二劑水煎服
參附湯治失血過多或膿瘀大泄或寒涼汗下真陽
脱陷上氣喘急自汗盜汗氣短頭暈等症急服以救
元氣緩則不治
人參附子(炮去皮臍各五錢)
右薑五片水煎服不應倍之
獨參湯治一切失血或膿水出多血氣俱虛惡寒發
熱作渴煩躁蓋血生於氣故血脱補氣陽生隂長之
理也用人參二兩棗十枚薑十片水煎徐徐服
人參理中湯治瘡瘍脾胃虛寒嘔吐泄瀉飲食少思
肚腹作脹或胸膈虛痞飲食不入
白术人參乾薑甘草(炙各等分)
右薑棗水煎服
竹葉黃茋湯治癰疽氣血虛胃火盛而作渴
淡竹葉(二錢)黃茋麥門當歸川芎甘草
黃芩(炒)芍藥人參半夏石膏(煨各一錢)生地黃
(一錢)
右每服三五錢水煎服
竹葉石膏湯治癰疽胃火盛腫痛作渴
淡竹葉石膏(煨)桔梗木通薄荷甘草
(各一錢)
當歸川芎散治手足少陽經血虛瘡症或風熱耳内
痒痛生瘡出水或頭目不清寒熱少食或婦女經水
不調胸膈不利脇腹痞痛
當歸川芎柴胡白术芍藥(各一錢)山梔(炒一)
(錢二分)牡丹皮茯苓(各八分)蔓荆子甘草(各五分)
右水煎服
若肝氣不平寒熱加地骨皮肝氣實加柴胡黃芩氣
血虛加參茋歸地脾虛飲食少思加苓术脾虛胸膈
不利加參茋痰滯胸膈不利加术半肝氣不順胸膈
不利或小腹痞滿或時攻痛加青皮肝血不足胸膈
不利或小腹痞滿或時作痛加熟地肝血虛寒小腹
時痛加肉桂日晡發熱加歸地
梔子青肝散(一名柴胡梔子散)治三焦及足少陽經風熱耳内
作痒生瘡或出水疼痛或胸乳間作痛或寒熱往來
柴胡牡丹皮梔子(炒各一錢)茯苓川芎芍藥
當歸牛蒡子(炒各七分)甘草(五分)
右水煎服若太陽頭痛加羌活
柴胡清肝散治鬢疽及肝膽三焦風熱怒火之症或
項胸作痛或瘡毒發熱
柴胡(一錢五分)黃芩(炒一錢)人參(一錢)山梔(炒一錢五分)川芎(一錢)
連翹桔梗(八分)甘草(五分)
右水煎服
小柴胡湯治肝膽經症風熱瘰癧結核或腫痛色赤
或寒熱往來或日晡發熱或潮熱身熱默默不欲飲
食或怒火口苦耳聾咳嗽或吐酸食苦水皆用此藥
柴胡(二錢)黃芩(一錢)人參半夏(各七分)甘草(炙五分)
右薑水煎服
補隂八珍湯治瘰癧等瘡屬足三隂虛者
當歸川芎熟地芍藥人參白术茯
苓甘草黃栢(酒炒黑)知母(酒炒各七分)
右水煎服
瀉青丸治肝經實熱瘰癧腫痛寒熱或脇乳作痛大
便秘結
當歸龍膽草(酒炒)川芎山梔大黃(炒)羌活
防風(各等分)
右為末蜜丸雞頭子大每服一二丸白湯化下若血
虛者四物加山梔柴胡或逍遥散若腎水虧損不能
生肝木而自病筋攣結核或肢節拳攣或似中風宜
用六味丸加五味子
散腫潰堅湯治瘰癧堅硬氣血無虧宜用之
柴胡(四分)升麻(三分)連翹(三分)龍膽草(酒炒五分)黃芩(酒炒四分)甘
草(炙二分)桔梗(五分)昆布(五分)當歸尾(酒拌)白芍藥(炒)黃栢
(酒炒)葛根(各三分)知母(酒炒五分)三稜(酒拌微炒)廣术(各三分)瓜蔞
根(五分)
右水煎服
益氣養榮湯治懷抱抑鬱或氣血損傷四肢頸項等
處患腫不問軟硬赤白腫痛或潰而不斂
人參茯苓陳皮貝母香附川芎黃
茋(鹽水拌炒)生地黃(酒拌)芍藥(炒各一錢)甘草(炙)桔梗(各五分)白
术(炒二錢)柴胡(六分)
右薑水煎服
必效散治瘰癧氣血雖無虧損内有癧核未去而不
能愈
南硼砂(二錢五分)輕粉(一錢)麝香(五分)巴豆(五箇去皮心膜)白梹榔
(一箇)斑猫(四十箇去頭翅同糯米炒)
右同研極細末取鷄子二箇去黃用清調藥仍入殼
内以濕紙數重糊口入飯甑候熟取出曝乾研末虛
者每服五分實者一錢用炒生薑酒五更初調服如
覺小腹痛用益元散一服其毒俱從大便出胎婦勿
餌毒去後多服益氣養榮湯瘡口自合
針頭散治一切頑瘡内有瘀肉癧核不化瘡口不合
宜用此藥腐之
赤石脂(五錢)乳香白丁香(各三錢)砒(一錢)黃丹(一錢)輕粉
麝香(各五分)蜈蚣(一條炙乾)
右為末搽瘀肉上其肉自腐若瘡口小或痔瘡用糊
和作條子隂乾絍之凡瘡久不合者内有膿管須用
此腐之内服托裡之劑
神仙隔蒜灸法治一切癰疽腫毒前論言之詳矣凡
大痛或不痛或麻木痛者灸至不痛不痛灸至痛其
毒隨火而散此拔引鬱毒從治之法也信有回生之
功其法用大蒜頭切三分厚安瘡頭上用艾炷於蒜
上灸之五炷換蒜再灸未成即消已成殺其大勢瘡
患大以蒜杵爛攤患處將艾鋪蒜上灸之蒜敗再換
瘡色紫或白而不起發不作膿不大痛不問日期最
宜多灸
神效葱熨法治流注結核骨癰鶴膝等症腫硬或先
已隔蒜灸而餘腫未消最宜用熨以助氣血而行壅
滯其功甚大又為跌撲傷損止痛散血消腫之良法
用葱白頭搗爛炒熱頻熨患處冷再換
神效桑枝炙治發背不起或瘀肉不潰此陽氣虛弱
用桑枝燃火着吹熄焰用火灸患處片時日三五次
以助腫潰若腐肉已去新肉生遲宜灸四畔其隂瘡
瘰癧流注膁瘡惡瘡久不愈者亦宜用之大抵此法
未潰則解熱毒止疼痛消瘀腫已潰則補陽氣散餘
毒生肌肉其陽症腫痛甚或重如負石初起用此法
出毒水即内消其日久者用之雖潰亦淺且無苦楚
惜患者不知有此治者亦不肯用此也
烏金膏治發背中央肉死塗之即腐未死塗之即生
若初起腫痛用點數處其毒頓消若肉腐塗之即潰
若惡瘡頑瘡元氣無虧久不收斂者内有毒根以紙
撚蘸絍其内有等發背因元氣虛弱或因尅伐元氣
胃氣虧損毒氣散漫中黯外赤不腐不潰服大補之
劑中塗三四寸許至五六日間赤黯之界自有裂紋
如刀劃之狀中央漸潰漸脱須用純陽之藥以接其
元氣庶能收斂若妄用刀針去肉出血陽隨隂散元
氣愈傷或塗凉藥則毒氣不解氣血愈虛非徒無益
而又害之其方用巴豆一味去殼炒黑研如膏點于
患處臨用合之已上三法雖不出于方書余推其意
而製用之良有竒騐
砭法治丹毒疔瘡紅絲走散或時毒瘀血壅盛用細
磁器擊碎取有鋒芒者一塊以筯一根劈開頭尖夾
之用線縛定兩手指輕撮筯梢令磁芒正對患處懸
寸許再用筯一根頻擊筯頭令毒血遇刺皆出毒入
腹膨脹者難治
豆䜴餅治瘡瘍腫痛硬而不潰及潰而不斂并一切
頑瘡惡瘡用江西豆豉餅為末唾津和作餅子如錢
大厚如三文置患處以艾壯於餅上灸之乾則易之
如背瘡用漱口水調作餅覆患處以艾鋪餅上灸之
如未成者即消已成者亦殺其大毒如有不效氣血
虛敗也
乳香定痛散治一切瘡瘍潰爛疼痛
乳香沒藥(各五錢)滑石(一兩)寒水石(一兩)冰片
右為細末搽患處痛即止甚效
青龍湯治肺受風寒咳嗽喘急
半夏(湯泡七次二兩五錢)乾薑(炮)細辛麻黃(去節)肉桂芍
藥甘草(炙各三兩)五味(二兩&KR0008;炒)
右每服五錢薑水煎服
葶藶大棗瀉肺湯治肺症胸膈脹滿上氣喘急或身
面浮腫鼻塞聲重用甜葶藶炒黃色研末每服三錢
棗十枚水二鍾煎一鍾去棗入藥再煎七分食後服
桔梗湯治肺症咳嗽胸膈兩脇作痛咽乾口燥煩悶
作渴時出臭濁
桔梗(炒)貝母(去心)當歸(酒浸)瓜蔞仁枳殼(麩炒)薏苡仁
(微炒)桑白皮(炒)甘草節(各一錢)防已(去皮一錢)黃茋(鹽水拌炒)五
味子(搗炒)百合(蒸各一錢五分)葶藶(炒)地骨皮知母(炒)杏
仁(各五分)
右薑水煎服
人參補肺湯治肺症咳喘短氣或腎水不足虛火上
炎痰涎湧盛或吐膿血發熱作渴小便短澁
人參黃茋白术茯苓陳皮當歸(各一錢)
山茱萸(肉)山藥(各二錢)五味子(五分)麥門冬(七分)甘草(炙五)
(分)熟地(自製一錢五分)牡丹皮(八分)
右薑棗水煎服
人參平肺散治心火尅肺𫝊為疽痿咳嗽喘嘔痰涎
壅盛胸膈痞滿咽嗌不利若因肝木太過而致當補
肺若因腎水不足而患當補脾肺若因心火旺而自
病當利小便
人參陳皮甘草地骨皮茯苓(各一錢)知母
(炒七分)青皮(四分)五味子(杵炒四分)天門冬(去心各四分)桑白皮
(炒一錢)
右水煎服
參茋補脾湯治肺疽脾氣虧損久咳吐膿涎或中滿
不食必服此藥補脾土以生肺金否則不治
人參白术(各二錢)黃茋(二錢五分)茯苓陳皮當歸
(各一錢)升麻(三分)麥門冬(七分)五味子(四分)桔梗(六分)甘草(炙五)
(分)
右薑棗水煎服
射干湯治胃癰吐膿血
射干(去毛)山梔仁赤茯苓升麻(各一錢)白术(五分)赤
芍藥(一錢五分)
右水煎服
薏苡仁湯治風熱唇口瞤動或結核或浮腫
薏苡仁(炒)防已赤小豆甘草(炙各等分)
右水煎服
瓜子仁湯治産後惡露或經行瘀血作痛或作癰患
薏苡仁(四錢)桃仁(去皮)牡丹皮瓜蔞仁(各一錢)
右水煎服
梅仁湯治腸癰壅痛大便秘澁
梅仁(九箇去皮尖)大黃(炒)牡丹皮芒硝(各一錢)犀角(鎊末)
(一錢)冬瓜仁(研三錢)
右水煎入犀末服
大黃湯治腸癰小腹堅腫按之則痛肉色如故或焮
赤微腫小便頻數汗出憎寒脈遲緊膿未成急服之
大黃(炒)朴硝(各一錢)牡丹皮瓜蔞仁(炒)桃仁(去皮尖各)
(二錢)
右水煎服
牡丹皮散治腸癰腹濡而痛時下膿
牡丹皮人參天麻白茯苓黃茋(炒)薏苡
仁桃仁(去皮尖)白芷當歸(酒拌)川芎(各一錢)官桂
甘草(炙五分)木香
右水煎服
失笑散治跌撲産後心腹絞痛或不知人事或經行
瘀血作痛成癰
靈脂蒲黃(俱炒等分)
右每服二三錢酒水煎熱服
防風湯治破傷風表症未傳入裡急服此
防風羌活獨活川芎(各等分)
右每服五錢水煎調蜈蚣散服
蜈蚣散
蜈蚣(一對炙)鰾(三錢煅)
羌活湯治破傷風在半表半裡間宜和解急服此湯
稍緩則邪入於裡不可用矣
羌活菊花麻黃川芎石膏防風前
胡黃芩細辛甘草枳殼白茯苓(各一兩)
蔓荆子(一兩)薄荷白芷(各五錢)
右每服五錢薑水煎日二三服
大芎黃湯治破傷風邪傳於裡舌強口噤項背反張
筋惕搐搦痰涎壅盛宜急服之
川芎羌活黃芩大黃(各一兩)
右每服五七錢水煎服
白术防風湯治破傷風服表藥過多而自汗者
白术黃茋(各一兩)防風(二兩)
右每服五七錢水煎服腑臟和而自汗者可服此藥
若臟腑秘小便赤而自汗者急服大芎黃湯下之
六味丸(一名六昧地黃丸)此壯水之劑夫人之生以腎為主凡
病皆由腎虛而致此方乃天一生水之劑無有不可
用者世所罕知若腎虛發熱作渴小便淋秘痰氣壅
盛咳嗽吐血頭目眩暈小便短少眼花耳聾咽喉燥
痛口舌瘡裂齒不堅固腰腿痿軟五臟齊損肝經不
足之症尤當用之水能生木故也若腎虛發熱自汗
盜汗便血諸血失瘖水泛為痰之聖樂血虛發熱之
神劑也
熟地黃(用生者自製八兩)山茱萸(肉)山藥(各四兩)茯苓牡
丹皮澤瀉(各三兩)
右地黃杵膏餘為末蜜丸桐子大每服七八十丸滚
湯下
八味丸治命門火衰不能生土以致脾土虛寒而患
流注鶴膝等症不能消潰收斂或飲食少思或食而
不化臍腹疼痛夜多漩溺即前方加肉桂附子各一
兩經云益火之源以消隂翳即此方也
加減八味丸治症同上即六味地黃丸加肉桂五味
子各一兩
八珍湯治脾胃傷損惡寒發熱煩燥作渴或瘡瘍潰
後氣血虧損膿水清稀久不能愈即四君四物合方
十全大補湯治瘡瘍氣血虛弱腫痛不愈或潰瘍膿
清寒熱自汗盜汗食少體倦發熱作渴頭痛眩暈似
中風狀即八珍湯加黃茋肉桂
補中益氣湯治元氣虛損或因尅伐惡寒發熱肢體
倦怠飲食少思或不能起發消散生肌收斂或兼飲
食勞倦頭痛身熱煩燥作渴脈洪大弦虛或微細軟
弱
黃茋人參白术甘草(炙各一錢五分)當歸(一錢)陳皮
(五分)升麻柴胡(各三分)
右薑棗水煎空心午前服
生脈散治胃氣虧損隂火上衝口乾喘促或肢體倦
怠肌肉消瘦面色痿黃汲汲短氣汗出不止食少作
渴或膿水出多氣血俱虛煩燥不安睡臥不寧或濕
熱大行火土合病脾胃虛弱身重氣短或金為火制
絶寒水生化之源肢體痿軟脚欹眼黑等症
人參(五錢)麥門冬(二錢)五味子(一錢)
右水煎服如不應倍之
人參養榮湯治脾胃虧損氣血俱虛發熱惡寒四肢
倦怠肌肉消瘦面色痿黃汲汲短氣食少作渴凡大
病後最宜用此
人參(一錢)陳皮(一錢)黃茋(蜜炙)白芍藥(一錢半炒)桂心當歸
白术甘草(炙各一錢)熟地黃五味子(炒杵)茯苓(各七)
(分半)遠志(五分)
右薑棗水煎服
四君子湯治脾胃虛弱或因尅伐腫痛不散潰斂不
能宜用此以補脾胃諸症自愈若誤服攻毒七惡隨
至脾胃虛弱飲食少思或食而難化或欲作嘔或大
便不實若脾胃氣虛瘡口出血吐血便血尤宜用之
蓋氣能攝血故也若氣血俱虛之症宜于前湯但加
當歸脾胃無損飲食自進隂血自生若用四物湯沉
隂之劑脾胃復傷諸症蜂起若命門火衰而脾土虛
寒必用八味丸以補土母
人參白术茯苓(各二錢)甘草(炙一錢)
右薑棗水煎服
六君子湯治脾胃虛弱或寒涼尅伐腫痛不消或不
潰斂宜服此湯以壯營氣諸症自愈即前方加陳皮
半夏
異功散治脾胃虛弱飲食少思即四君子湯加陳皮
四物湯治血虛發熱或因失血或因尅伐或因潰後
致晡熱内熱煩躁不安皆宜服之經云血生於脾若
脾虛不能生血者宜用四君子加當歸酒炒白术以
補脾
當歸(三錢)熟地黃(三錢)芍藥(二錢)川芎(一錢五分)
右水煎服
歸脾湯治憂思傷脾血虛發熱食少體倦或脾不能
攝血以致妄行吐下或徤忘怔忡驚悸少寐或心脾
作痛自汗盜汗或肢體腫痛大便不調或婦人經候
不准晡熱内熱或唇瘡流注等症不能消散潰斂
白术白茯苓黃茋(炒)當歸龍眼肉遠志
酸棗仁(炒)人參(各一錢)木香(五分)甘草(炙三分)
右薑棗水煎服
當歸補血湯治脾胃損傷或服峻劑致血氣俱虛肌
熱大渴引飲目赤面紅晝夜不息其脈洪大而虛重
按全無此病多得於飢飽勞役者若誤服白虎湯必
死
當歸(三錢)黃茋(炙一兩)
右水煎服
六一湯
黃茋(炙六錢)甘草(炙一錢)
右水煎服
加味逍遥散治肝脾血虛内熱發熱或遍身搔痒寒
熱或肢體作痛頭目昏重或怔忡頰赤口燥咽乾或
内熱盗汗食少不寐或口舌生瘡耳内作痛或胸乳
腹脹小便欠利
甘草(炙)當歸芍藥(酒炒)柴胡茯苓白术(炒各一錢)
牡丹皮山梔(炒各七分)
右水煎服
黃芩清肺飲治腎經隂虛火燥而小便不通若因脾
經有熱當清其脾若因心火尅肺當制其心
黃芩(一錢)梔子(三箇打碎)
右水煎服
滋腎丸治腎經隂虛發熱作渴便赤足熱腿軟等症
凡不渴而小便秘熱在下焦血分也最宜此藥經云
無隂則陽無以化若脾肺燥熱所遺當滋其化源
知母黃栢(各酒炒一兩)肉桂
右為末水丸桐子大每服百丸空心白滚湯下
五苓散治下部濕熱瘡毒小便赤少
澤瀉猪苓肉桂白术赤茯苓(各等分)
右為細末每服三二錢熱湯調下
犀角地黃湯治胃火血熱妄行吐衂或大便下血者
犀角(鎊末)生地黃赤芍藥牡丹皮(各一錢半)升麻
黃苓(炒各一錢)
右水煎熟入犀末服
若因怒而致加山梔柴胡若脾氣虛而不能攝用歸
脾湯若肝脾火動而妄行用加味逍遙散若脾氣虛
而不能綂用補中益氣湯加炮黑乾薑若血虛有火
而妄行用四物加炮薑若腎經虛火而血妄行用六
味丸料不應急加肉桂以引虛火歸源
清胃散治膏粱積熱唇口腫痛齒齦潰爛焮痛連頭
面或惡寒發熱
升麻(二錢)生地黃牡丹皮黃連當歸(酒洗各一錢)
右水煎服痛未止石膏之類可量加
潤腸丸治脾胃伏火大腸乾燥或風熱血結宜用此
丸通之若結在直腸宜猪膽汁導之蓋腎主五液開
竅於二隂若津液滋潤大便通調若津液不足脾氣
虧損必當培補猶忌前藥
麻子仁桃仁(去皮尖各一兩)羌活歸尾大黃(煨)皂
角刺秦芄(各五錢)
右各另研為末煉蜜或猪膽汁丸桐子大每服三四
十丸白湯下若用猪膽汁導之而不結燥急補元氣
四神丸治脾腎虛弱大便不實飲食少思或小腹作
痛或産後泄瀉肚腹作痛不思飲食
肉豆蔲(二兩)五味子(二兩)補骨脂(四兩)吳茱萸(浸炒一兩)
右為末水二碗生薑八兩紅棗一百枚煑熟取棗肉
和末丸桐子大每服五七十丸空心食前白湯下
二神丸治脾腎虛寒不思飲食或侵晨五更泄瀉或
飲食少思大便不實其功甚效如不應乃命門火衰
急用八味丸補火而生土
破故紙(四兩炒)肉豆蔲(二兩生用)
右為末用大紅棗四十枚生薑四兩水煑熟去薑取
棗肉和藥丸桐子大每服五十丸空心鹽湯送下
越鞠丸治六鬱牙齒作痛口舌生瘡或胸膈痞滿嘔
吐吞酸或腹脹腿酸等症
蒼术(炒)神麯(炒)香附山查山梔(炒)撫芎麥芽
(炒各等分)
右為末水調麯蘖麯糊丸桐子大每服七十丸白湯
下
二陳湯治脾虛中脘停痰嘔吐惡心或頭目不清飲
食少思等症
陳皮半夏茯苓(各一錢)甘草(炙五分)
右薑水煎
錢氏白术散治胃氣虛或因尅伐或因吐瀉口乾作
渴飲食少思
藿香白术(炒)木香白茯苓甘草(炒)人參(各一)
(錢)乾葛(二錢)
右水煎服
生地黃丸治師尼寡婦室女乍寒乍熱而患瘡瘍等
症肝脈弦長而出魚際
生地黃(一兩酒拌杵膏)秦芁黃芩硬柴胡(各五錢)赤芍
藥(一兩)
右為末入地黃膏加煉蜜少許丸桐子大每服三十
丸烏梅煎湯下日進二服
加味地黃丸治肝腎隂虛瘡症或耳内痒痛出水或
眼昏痰氣喘嗽或作渴發熱小便赤澁等症
乾山藥山茱萸牡丹皮澤瀉白茯苓
熟地黃柴胡五味(各另為末等分)
右將二地黃搯碎酒拌濕杵膏入前末和勻加煉蜜
為丸桐子大每服百丸空心白湯送下不應用加減
八味丸
琥珀膏治頸項瘰癧及脇下初如梅子腫結硬強漸
如連珠不散不潰或潰而濃水不絶經久不瘥漸成
漏症
琥珀(一兩)木通桂心當歸白芷防風松
脂硃砂(研各五錢)麻油(二觔)丁香木香(各三錢)木鱉子
(肉五錢)
右先用琥珀丁香桂心硃砂木香為末其餘藥入油
内煎黑濾去柤徐徐入黃丹再煎軟硬得中即成膏
矣
人參黃茋湯治潰瘍飲食少思無睡發熱
人參麥門冬陳皮白术蒼术(各五分)黃茋
(一錢)黃栢(炒四分)升麻歸身(各五分)
右水煎服
托裏當歸湯治潰瘍氣血俱虛瘡口不斂或晡熱内
熱寒熱往來或婦人諸症經候不調小便頻數大便
不實等症
當歸黃茋人參熟地黃川芎芍藥(各一)
(錢)柴胡甘草(各五分)
右水煎服
人參内托散治瘡瘍潰膿而作痛者
人參黃茋當歸川芎厚朴防風桔
梗白芷官桂紫草木香甘草
右入糯米一撮水煎服
霍香正氣散治外感風寒内停飲食頭疼寒熱或霍
亂泄瀉或作瘧疾等症
桔梗大腹皮紫蘇茯苓白芷半夏
陳皮白术厚朴(各一錢)炙甘草(五分)霍香(一錢五分)
右薑棗水煎服
升陽除濕湯治脾胃虛弱不思飲食腸鳴腹痛泄瀉
無度小便赤黃四肢困倦
甘草麥芽陳皮猪苓(各三分)澤瀉益智仁
半夏防風神麯升麻柴胡羌活(各五)
(分)蒼术(一錢)白术(二錢)茯苓(七分)
右薑棗水煎服
十宣散治瘡瘍脈緩澀體倦惡寒或脈浮緊細用之
以散風助陽氣也
人參當歸黃茋桔梗炙草白芷川
芎(各一錢)厚朴防風肉桂(各五分)
右水煎服
參术膏治中氣虛弱諸藥不應或因用藥失宜耗傷
元氣虛症蜂起但用此藥補其中氣諸症自愈
人參白术
右水煎稠湯化服之
清燥湯治元氣虛弱濕熱乘之肢體痠軟或頭目眩
暈飲食少思口乾作渴或自汗盗汗胸滿氣促小便
赤少大便不調等症
黃茋(一錢五分)五味子(九粒)黃連(二分)蒼术白术麥門
冬生地黃陳皮澤瀉(各五分)茯苓人參(去蘆)
當歸(酒洗)升麻(各三分)神麯(炒)猪苓柴胡炙草(各二)
(分)黃栢(酒洗一分)
右水煎服
補真丸治真隂虧損諸症
葫蘆芭(炒)附子陽起石(煨)肉蓯蓉(酒浸焙乾)五味子
肉荳蔲川烏兔絲子(洗淨酒浸)沉香鹿茸(酒浸)
(炒)巴戟天(去心)鍾乳粉(各一兩半)
右為末用羊腰子兩對治如食法酒煑搗爛入酒糊
丸如梧桐子大每服七十丸空心米飲鹽湯任下
托裏健中湯治瘡瘍元氣素虛或因涼藥傷胃飲食
少思或作嘔瀉等症
人參白术茯苓(各二錢)半夏炮薑(各一錢)炙草
(五分)黃茋(一錢五分)肉桂(三分)
右薑棗水煎服
托裏益中湯治中氣虛弱飲食少思或瘡不消散或
潰而不歛
人參白术陳皮半夏茯苓炮薑(各一錢)
木香炙草(各五分)
右薑棗水煎服
托裏益青湯治脾土虛弱肝木所侮以致飲食少思
或胸膈不利等症
人參白术茯苓半夏(各一錢)芍藥柴胡(各五)
(分)陳皮(一錢)甘草(五分)
右薑棗水煎服
托裏益黃湯治脾土虛寒水反侮土以致飲食少思
或嘔吐泄瀉等症
人參白术陳皮茯苓半夏(各一錢)炮薑
丁香炙草(各五分)
右薑棗水煎服
托裏越鞠湯治六鬱所傷脾胃虛弱飲食少思等症
人參白术(各二錢)陳皮半夏(各一錢)山梔川芎
香附蒼术(各七分)炙草(五分)
右薑棗水煎服
乳香止痛散治瘡瘇痛不止
粟殼(三錢)白芷(一錢五分)炙草陳皮(各一錢)乳香(五分)沒藥
(五分)丁香(三分)
右作二劑水煎服
濟生犀角地黃湯治鬱熱不解衂血便血等症
犀角生地白芍藥牡丹皮(各等分)
右每服五七錢水煎服加減仝上亦治便血
痔瘡方
雄黃(五分細研)五靈脂(去石燒過斷煙)五棓子(泡過各一錢)白礬(半飛)
(半生)沒藥(二錢半明淨者)
右為細末研令極細用紙花子貼瘡口上
猪蹄湯
香白芷黃芩赤芍藥生甘草當歸羌
活露蜂房(取有蜂兒者)
右先將猪蹄一隻用水數碗煑熟取清汁分作十數
次每次用前藥一兩煎十數沸去滓無風處淋洗死
肉惡血隨洗而下極效
神效瓜蔞散治乳癰初起者自消膿成者自潰及一
切癰疽或潰後餘毒亦宜用之
黃瓜蔞(一枚)當歸(五錢)生甘草(五錢)乳香沒藥(各一錢)
右用水酒煎服
清肝解鬱湯治肝經血虛風熱或肝經鬱火傷血乳
内結核或為腫潰不愈凡肝膽經血氣不和之症皆
宜用此藥
人參(一錢)柴胡(八分)白术(一錢五分)牡丹皮(八分)茯苓(一錢)陳皮
(八分)甘草(五分)當歸(一錢五分)貝母(一錢)川芎(八分)山梔(炒)芍藥
(炒)熟地黃(各一錢)
右水煎服
清肝益榮湯治肝膽小腸經風熱血燥筋攣結核或
耳項胸乳脇肋作痛或作瘊子并一切肝火之症
山梔當歸木瓜(不犯鐵器)茯苓(各一錢)柴胡川芎
芍藥(炒各七分)龍膽草(八分)白术(二錢)熟地(一錢五分)炙草(五分)
右薑水煎服
益元散
滑石(六兩)甘草(一兩)
右為末每服一錢酒調下
神效開結散治癭疾不問年歲極騐
沉香木香猪厭肉子(生於豚猪項下)橘紅(四兩)珍珠(四十)
(九粒砂鍋内泥封口煅過絲一枚如棗大取四十九)
右為末每服一錢臨卧冷酒調搽徐徐嚥下輕者三
五服重者一料全愈修合用除日效忌鹹酸油膩濇
氣等物
海藻散堅丸治肝經癭瘤
海藻昆布(各二兩)龍膽草(二兩)小麥(四兩醋煑炒乾)
右為末煉蜜丸桐子大每服二三十丸臨卧白湯送
下并噙化嚥之
普濟消毒飲治天行時毒頭面瘇痛或咽喉不利若
饑饉之後患之最宜用仍當固胃氣
黃芩連翹(各五錢)人參(三錢)陳皮玄參甘草
柴胡桔梗(各一錢)牛蒡子馬勃板藍草根(各七)
(分)白殭蠶升麻(各五分)
右水煎服大便秘量加大黃
通氣散治時毒瘇甚取嚏以泄其毒
玄參(一錢五分)猪牙皂角川芎(各一錢)藜蘆(五分)羊躑躅
花(二錢五分)
右為末用紙撚蘸少許入鼻内取嚏為度
防風通聖散治時毒熱毒便秘熱燥若時毒饑饉之
後胃氣虧損者須當審察非大滿大實不用
防風當歸川芎芍藥大黃芒硝連
翹薄荷麻黃桔梗石膏黃芩(各一兩)白
术山梔荆芥(各二錢五分)甘草(二兩)滑石(一兩)
右水煎服或為末白湯調下仍量人虛實
葛根牛蒡湯治時毒腫痛而便利調和者
葛根貫仲甘草(又名國老)豆豉牛蒡子(半生半炒各二)
(錢)
右水煎服
犀角升麻湯治時毒或風熱頭面瘇痛或咽喉不利
或風熱鬢疽痄&KR3994;等症
犀角升麻防風羌活(各一錢)白芷黃芩(各五)
(分)白附子(五分)國老(六分)
右水煎服
白芷胃風湯治手足陽明經氣虛風熟面目麻木或
牙關緊急眼目瞤動
白芷(二錢五分)升麻(二錢五分)葛根蒼术(米泔炒各八分)灸草(一錢)
(五分)當歸(一錢五分)草荳蔲柴胡黃栢藁本羌
活(各四分)蔓荆子(三分)白殭蠶(三分)麻黃(去節七分)
右水煎服
升麻黃連湯治胃經熱毒腮瘇作痛或發寒熱
升麻川芎當歸(各一錢半)連翹黃連牛蒡子
白芷(各一錢)
右水煎服焮連太陽加羌活連耳後加山梔柴胡
梔子仁湯治時毒瘇痛大便秘結
鬱金枳殼升麻山梔(炒各一錢)
右水煎服
雙解散治便癰内藴熱毒外挾風邪或交感失宜精
血交錯以致瘇痛大小便秘結先用此藥通解更用
調補之劑
辣桂大黃白芍藥澤瀉牽牛(杵炒)炙草
桃仁乾薑(各五分)
右水煎服
製甘草法治懸癰不拘腫潰
右每用大甘草一兩切五寸許用澗水一碗浸透以
慢火炙乾仍投前水浸透再炙至水乾為度却挫細
用水二鍾煎八分空心服
大蘆薈丸(一名九味蘆薈丸)治肝火下疳潰爛或作痛焮腫或
治小兒疳膨食積口鼻生瘡牙齦蝕爛等瘡并蟲蝕
肛門痒痛
胡黃連蘆薈黃連木香白蕪荑青皮
白雷丸鶴虱草(各一兩)麝香(一錢)
右為末蒸餅糊丸桐子大每服一錢空心米湯下
八正散治下疳便毒小便淋漓脈症俱實者
大黃車前子瞿麥扁蓄山梔木通(各二)
(錢)滑石(二兩)甘草(一錢)
右水煎服
内托羌活湯治臀癰腫痛兩尺脈緊按之無力者
羌活黃栢(各一錢)防風藁本肉桂連翹
炙草蒼术陳皮黃茋(各一錢五分)
右水酒煎服
大防風湯治足三隂經虧損外邪乘虛患鶴膝風或
附骨疽腫痛或腫而不痛不問已潰未潰用三五劑
後更用調補之劑
附子牛膝(各一錢)白术羌活人參防風
川芎(一錢五分)辣桂黃茋白芍藥杜仲熟地
甘草(炙各五分)
右水煎服
加味龍膽瀉肝湯治肝經濕熱或囊癰便毒下疳
懸癰腫焮作痛小便濇滯或婦人隂瘡痒痛或男子
隂挺瘇脹或出膿水
龍膽草澤瀉(各一錢)車前子生地黃木通
當歸尾山梔枯黃芩炙甘草(各五分)
右水煎服
清心蓮子飲治膀胱氣虛濕熱玉莖腫痛或莖竅濇
滯口苦咽乾小便色赤或白濁夜安靜而晝發熱
黃芩麥門冬地骨皮車前子炙甘草(各一)
(錢五分)石蓮肉白茯苓黃茋柴胡人參(各一錢)
右水煎服
五淋散治膀胱有熱水道不通或尿如豆汁或如沙
石或如膏汁或熱沸便血
赤茯苓(一錢五分)赤芍藥山梔(各一錢)當歸甘草(各一)
(錢五分)
右用燈心二十根煎服
清肺飲治渴而小便不利乃肺經有熱是絶寒水生
化之源宜用此藥以清化源其水自生而便自利矣
茯苓(二錢)猪苓(三錢)澤瀉(五分)琥珀(五分)燈心(一分)木通(七分)通
草(六分)車前子(一錢)&KR1840;麥(五分)扁蓄(七分)
右為細末每服五錢水煎服
腎氣丸治腎經陽虛隂無所化以致膀胱淋漓或脾
肺氣虛不能通調水無所化而膀胱癃閉或腎氣虛
熱干於厥隂之絡隂挺痿痺而溺頻數或腎水虛弱
隂虧難降使津液敗濁而為痰水又治腎虛便血及
諸見血發熱自汗盜汗等症之聖藥也六味丸方
見前
還少丹治足三隂經虛損患偏風等症又補脾腎進
飲食之良劑也
肉蓯蓉(去甲酒浸)遠志(去心甘草湯泡去骨)茴香(炒)巴戟(去心)枸杞
子山藥牛膝熟地黃(為膏)石菖蒲杜仲
五味子白茯苓猪實子山茱萸(各等分)
右為末用紅棗肉同蜜為丸桐子大每服七十丸温
酒送下每日三服白湯送下
不換金正氣散治脾氣虛弱寒邪相摶痰停胸膈寒
熱少食
厚朴藿香半夏蒼术陳皮甘草(各等分)
右薑棗水煎服
槐花散治腸風濕毒下血
槐花青皮(各六分)當歸(一錢)荆芥熟地黃白术
(各六分)川芎(四分)升麻(二錢)
右水煎服
四生散治膁腿瘡淫不愈或目昏花名腎臟風并治
風癬疥癩血風瘡症
白附子(真者生用)黃茋獨活蒺藜(各等分)
右為末每服二錢用猪腰子一枚批開入藥濕紙包
裹煨熟空心連腰子細嚼鹽湯送下
消風散(一名人參消風散)治風熱癮疥搔痒發熱或頭皮腫痒
頭目昏眩鼻流清水嚏噴聲重耳作蟬鳴
荆芥穗炙草人參白殭蠶白茯苓防
風芎藭藿香蟬蜕(各二兩)陳皮厚朴(薑製)羌
活(各五分)
右為末每服三錢茶清調下瘡癬温酒下
升麻和氣飲治風癬瘡疥熱結大便不通
當歸陳皮(各一錢半)芍藥(酒炒)枳殼(麩炒各八分)半夏(薑製)蒼
术(米泔浸炒)桔梗(炒黃色)白芷(浸軟切片)乾葛(浸軟切片)白茯苓
炙草(各一錢)乾薑(炮黑)大黃(各五分)升麻(三分)
右水煎服
換肌消毒散治時瘡不拘初起潰爛
土茯苓(五錢)當歸(酒洗)白芷皂角刺(各一錢)薏苡仁(一錢)
白蘚皮木瓜(不犯鐵器)木通金銀花(各七分)炙草(五分)
右水煎服
九味羌活湯治風熱鬱遏瘡焮作痛或遍身作痛或
拘急不利又治頭痛惡寒脊強脈浮緊又治非冬時
天有暴寒人中之頭痛寒熱宜用此以代麻黃湯此
神藥也
羌活防風蒼术(各一錢半)川芎白芷生地
黃芩(煑軟切片)細辛甘草
右水煎服衣覆之取微汗濕隂天加蒼术天淫雨亦
加如渴加石膏三錢知母一錢不渴不加
加味羌活散(即前湯加金銀花連翹)
當歸飲子治風濕所傷以致瘡疥等症
當歸黃茋芍藥荆芥穗防風蒺藜
何首烏生地黃川芎甘草(各等分)
右水煎服
黑丸子(一名和血定痛散)治跌撲墜墮筋骨疼痛或瘀血壅腫
或外感風寒肢體作痛苦流注膝風初結服之自消
若潰後氣虛而發熱與補劑兼服自斂
百草霜(一兩)白芍藥(一兩)川烏(炮三錢)赤小豆(一兩五錢)白歛
(一兩六錢)白芨當歸(各八錢)南星(炮三錢)牛膝(焙六錢)補骨
脂(焙八錢)
右各另為末酒糊丸桐子大每服三十丸鹽湯温酒
任下孕婦不可服
太乙膏治一切瘡瘍並宜貼之若元氣無虧用隔蒜
灸更服活命飲以收全功
玄參白芷當歸肉桂大黃赤芍藥
生地黃(各一兩)
右用麻油二觔入銅鍋内煎至黑濾去查入黃丹十
二兩再煎水中捻軟硬得中即成膏矣
藜蘆膏治一切瘡疽胬肉突出不問大小長短用藜
蘆一味為末以生猪脂和研如膏塗患處周日易之
治便血括云四兩吳茱四兩連一同鍋炒不同研糞
前紅用茱調酒糞後紅用酒調連元氣虧損者當以補藥
加之方效二味用熱湯拌濕頓滚湯中半日藥氣相
和炒焦各㨂出聽用甚妙即製茱萸黃連法也
黃礬丸治金石發疽及一切瘡疽解毒止痛
明白礬(一兩)黃蠟(五錢)
右鎔蠟和礬末急和勻衆手丸桐子大每服十丸漸
漸加二十丸滚湯下如服金石發疽别用白&KR0552;末一
兩作三五服温酒調下有人遍身生瘡狀如蛇頭服
之即效此藥能解毒氣内攻須多服有效治蛇毒咬
鎔滴傷處痛止毒出仍服兩許
當歸膏治發背癰疽湯火等症去腐肉生新肉其肉
未壞者用之自愈肉已死而用之自潰新肉易生搽
至肉色漸白其毒始盡生肌最速其外肉焮乾爬連
好肉作痛用之即愈亦不結痂又免皴揭之痛殊有
神效蓋黃蠟主生肌止痛補血續筋性味甘温非偏
勝毒藥故與新肉相宜此方余已刊行近之治者亦
多用之
川當歸(一兩)麻油(真正者四兩)淮慶生地(一兩)黃蠟(一兩如白蠟止)
(用五錢)
右先用當歸地黃入油煎黑去查入蠟鎔化候温攪
勻即成膏矣用塗患處將紙蓋之發背癰疽湯火等
症潰爛用之尤妙凡死肉潰爛已盡好肉有些須尚
連宜用利刀剪之蓋死肉有毒去遲則傷新矣如洗
拭換膏必須預備即貼之若死肉去盡尤宜速貼然
新肉畏風尤甚不可忽也
蠲痺消毒散治時瘡肢節筋攣
薑黃土茯苓獨活(各五錢)白术當歸(各一錢半)赤
芍藥(一錢)白芷(五分)
右水煎服
右肩尖肘尖二穴圖(即肩髃肘膠)
此穴治瘰癧之秘法蓋瘰癧屬肝膽二經故患耳前
後項腋之間男子多因恚怒虧損肝經之血隂火内
作或不慎起居耗損腎水不能生肝血婦女多因恚
怒傷肝火動血燥或鬱結傷脾火動血耗或患於胸
乳間亦屬於前經此症若因恚怒傷肝氣血壅遏而
不愈者宜灸此穴疎通經絡若因久於鬱怒元氣虧
損而不愈當推其所屬而調補化源如取其穴當以
指甲搯兩肘兩肩四所患處覺酸麻方是其穴
薛氏醫案卷十六
