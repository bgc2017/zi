元和姓纂卷九(去聲隊韻至梵韻)唐林寳撰
十八隊
背
古背國在今衛州或作臂以國為姓
内史
風俗通周内史叔興之後因官氏焉周又有内史過
十九代
代
代君翟國也在常山之北今代州是也趙襄子所滅
其遺族以代為姓史記趙有代舉漢有京兆代武
能(音耐)
姓苑云長廣人狀云楚熊摯之後避難改為能氏
京兆唐京兆少尹能延休鄠縣人上元中真州刺史
檢校刑部尚書河北招討使能元皓生昱炅炅太僕
少卿
佴(如代反)
晉山公集有佴湛
戴
宋戴公之後以諡為姓宋大夫戴惡漢有信都太守
戴德九江太守戴聖後漢有司徒戴就晉有戴逵宋
有戴法興齊有僧靜
濟北戴涉之後
譙國戴逵之後逵弟邈大司農廣信侯
吳興長城晉有戴洋入方術傳
魏郡斥丘狀云戴德之後裔孫景珍後魏司州從
事景珍生胄唐吏部尚書參知政事生道國公仲孫
不仕仲孫生至德右僕射道國公生良紹
河東桑泉狀云涉後唐司勲員外郎戴林琁生頎
水部員外
載
左傳有載國漢有載戴
二十一震
晉
周武王第三子叔虞封唐唐有晉水因改為晉傳國
二十代為韓魏所滅子孫以國為姓魏有晉鄙漢有
晉寳為安樂相
平陽三輔决錄有晉文經漢有晉馮晉有尚書郎
晉灼注漢書其先居平陽十代孫魏瓜州刺史廣至
公暉居馮翊平東隋内史侍郎建平公暉孫昶後周
兵部尚書魏公衍元孫揆合州刺史(按衍字之上有脫文)
藺(音吝)
韓厥元孫康仕趙食采於藺因氏焉裔孫相如為趙
上卿子孫仕秦隨司馬錯伐蜀因家成都
華隂鄭縣魏末自蜀歸關中因居鄭縣裔孫維晉
泰山太守維八代孫衡子仁志殿中監生嗣忠戶部
員外謩左武候大將軍楊國公
古吝字(按上脫一字不可考)
纂要文云人姓
進
後漢有進延為小黃門令見華嶠後漢書
遴(音吝)
風俗通遴到云韓大夫著遴子三十篇晉有東陽太
守遴條
允(寅去聲)
風俗通允夏時侯國子孫氏焉
信都
風俗通云張敖尚魯元公主於信都因氏焉一云本
申屠氏古信申音同故為信都氏北齊有信都芳河
間信都芳明算術為丞相倉曹貞元初李納將信都
承慶為青州刺史
二十三問
奮
畢奮之後一云苪伯奮之後以王父字為氏孟軻門
人奮章
扶風後漢二十八將右將軍槐里侯奮修吳志丞
相奮式前涼有奮寬開元有奮齊融(按所引人姓名皆以萬為奮)
河南官氏志吐萬氏改為奮氏隋有榖城公奮緒
弟纉唐右武衛將軍
運
見姓苑
二十四焮
靳
風俗通楚大夫靳歙(按靳尚見史記楚懷王時人靳歙見漢書漢高祖時人應劭不)
(應錯繆至此疑當作楚大夫靳尚漢有信武侯靳歙又汾陽侯靳強傳寫脫落其文耳)又汾陽
侯靳強後漢末范令靳先後燕錄有太史令鴈門靳
安唐金紫光禄大夫靳孝謨武功人吏部郎中靳恒
館陶人又居汝南
二十五願
蔓
左傳楚有鬭成然食采於蔓後為蔓氏
獻
風俗通云晉獻公之後戰國有獻淵
建
風俗通云楚太子建之後漢有建公見元后傳
曼邱
尸子有曼邱氏齊有曼邱不擇
二十六慁
論
吐蕃大姓東禄讃生論欽陵論欽陵生贊婆贊婆生
弓仁唐右武衛大將軍弓仁生成節成節生惟貞惟
明惟賢惟貞右金吾大將軍生傪偕伾惟明檢校工
部尚書鄜坊節度惟賢右羽林大將軍
頓
風俗通頓子國今南頓是也後為楚所滅子孫以國
為氏漢有頓肅
二十八翰
幹
見姓苑
幹獻
晉大夫范臯夷食采幹獻因氏焉
二十九換
段
鄭武公子共叔段之後以王父字為氏戰國韓相段
規三輔决錄云段氏李老君之自出段干木之子隱
如入關去干為段氏(案段干氏羅泌謂初邑段後邑干因邑為氏魏世家有段干子)
(田世家有段干朋風俗通以為姓段名干木蓋以吕氏春秋干木富於義魏都賦干木之德自解紛之言)
(誤之唐表遂謂封段為干木大夫疎矣又木子名同為趙相無隱如名此云入關為段氏亦屬傅會且春)
(秋時以段名者如鄭印段公孫段宋禇師段或其後以名為氏亦未可知未必定為共叔後也)文帝
時段卬為北地都尉曾孫招生會宗貞會宗金城太
守貞武威太守子孫始居武威九代至熲武威西凉
建康太守段信稱太尉熲七代孫也信生連連生榮
後魏定秦二州刺史生孝先名詔(案北齊書詔作韶)北齊太
宰左丞相平原忠武王婁大張掖公(案韶傳封爵無張掖公字且韶)
(三子懿深亮亦無寳積元名當有脱悮)生寳積元尚書左丞刑部侍郎
大理少卿生嗣元嗣道嗣基嗣元地官侍郎鄭州刺
史生崇謙嗣基東光令生崇簡右衛將軍鄭州刺史
崇簡生憕恊怡憕少府監恊太子舍人生孟嘗信陵
嗣道司僕少卿裔州刺史德操右監門大將軍(按德操上)
(有脱文)平原公五代孫㨕大理司直隋朔二州刺史段
嚴状云信次子後魏平東將軍基後生逹隋吏部尚
書東京留守逹生瑋唐殷州刺史瑋生懷節右武將
軍曾孫成象生平仲尚書左丞齊郡鄒平縣卬十九
代孫紛(案唐世系表十九代作十四代)後魏晉興太守五代孫偃師
唐太子家令今貫河南偃師生志元左驍衛大將軍
生懷古懷藝懷簡(案唐世系表志元生瓉瓘珪瓉生懷簡此作志元生懷簡中缺一代)
懷藝坊州刺史少詹事瓘符璽郎朝邑令生懷昶懷
晏懷晈懷昶德州參軍生文昌(案唐世系表懷昶生諤諤生文昌此作懷)
(昶生文昌中缺一代)左補闕長慶太和中書侍郎西川淮南京
東三節度生成式珪成式宣州長史生懷本洛州太
守禮部郎中蘇州刺史同居滎陽又中牟状云滎陽
少子孝方之後
汧陽司農卿贈太尉忠烈公段秀實本威武嶷右
驍衛將軍郇坊州刺史遼西鮮卑檀石槐之後晉有
段陸眷孫務勿座居遼西令友生匹磾受欲廆段(案晉)
(書段匹磾之父務勿塵勿塵死子疾陸眷嗣匹磾為晉假撫軍大將軍死石勒之難惟末波存及末波死)
(子牙立牙死其後從祖就陸眷之孫遼立此陸眷之孫務勿座云云舛錯殊甚)八代孫文振
隋兵部尚書北平侯又居北海斯原生確綸確唐御
史大夫生孝機中書舍人孝叡洛州刺史生庭瑜機
生粹徵粹化州刺史徵殿前侍御史綸工部尚書駙
馬都尉紀國公生孝爽文振四從姪子榮周潤州刺
史孫高唐盧州刺史
諸郡段氏左金吾大將軍鄜坊節度段竒京兆人
生岌嵩㟧汾原節度檢校兵部尚書祐雲南状云魏
末段延没蠻代為渠師裔孫憑入朝拜雲南刺史孫
左領大將軍生子光子游子英子光試太僕卿長川
王生秀試大常卿子英率府遂郡王神營州兵馬使
灌
風俗通斟灌氏夏諸侯也子孫以國氏焉漢丞相潁
隂侯灌嬰嬰孫賢汝隂侯(案漢書賢封臨汝侯)神仙傳灌叔本
漢太僕卿灌夫父張孟嘗為嬰舍人易姓灌氏列僊
傳有灌光
爨
後漢河南尹爨肅見謝承後漢書蜀志交阯刺史爨
琛(按廣韻琛作深)建寕大姓也又寕州刺史爨頠華陽國志
爨習官至領軍昌寕大姓也
冠
姓苑云有此姓云冠高帝之後
冠軍
漢霍去病封冠軍侯支孫因氏焉
襄陽漢有太𫝊東海王參軍冠軍夷(按句有脫誤)
三十諫
諫
周禮有司諫子孫以官為氏
晏
左傳晏桓子名弱齊公族漢司隸校尉晏南漢書御
史晏忠見風俗通南燕有晏漢
豢龍
古飂叔安裔子
三十一襇
蕳(亡莧切)
姓苑云人姓
三十二霰
燃(女見反)
見纂要今同州有此姓
練
見姓苑云人姓
見
見姓苑云人姓
薦
見姓苑云人姓
縣潘
衛大夫有縣潘氏
三十三線
卞
出自姬姓曹叔振鐸之後支庶食采於卞因以氏焉
魯有卞莊子楚卞和濟隂冤句人(按晉書卞壼之父曰粹壼之子眕盱)
(瞻眈眕盱殉父難一贈散騎侍郎一贈奉車都尉瞻位至廣州刾史眈尚書郎姓纂既失引忠貞又紊其)
(世次至濟隂冤句為忠孝之里而綴之卞和之下尤穿鑿不經)魏卞揖生統為晉琅
琊内史生粹中書令子眕盱瞻又桓元長史卞範之
宋卞彬
賤
風俗通漢左北平太守賤瓊
單
可單氏改為單氏
眷
代北茙眷氏改為眷氏
變
見姓苑云人姓
戰
後漢初戰兢為諫議大夫
三十五笑
邵
邵公奭周同姓受封於燕傳國四十餘代其支庶為
卿士邵穆公武公邵廖邵昭公並其後也秦有邵不
疑
汝南漢汝南太守邵安唐都官郎中邵昇自安陽
徙汝南弟炅考功員外
安陽状云稱信臣之後青州刺史邵休其先避事
加邑為邵氏晉邵竒壽春太守五代孫知新唐刑部
郎中又殿中御史邵瓊之相州安陽人生摯說摯監
察御史生中和說吏部侍郎生渾滄
少
少昊氏之後一云少典之後禮記少連善居喪東夷
之子
召
召公奭之後或作召齊召忽漢功臣廣侯召歐又南
陽太守召信臣生馴孫休(案通志休作材)
邵皓
世本惠公族羌子孫憲為邵皓氏
召伯
左傳召伯奐之後
少室
國語少室周趙簡子右也
三十六效
校
出自周官校人之後以官為姓天寳河南士曹校傑
孝
齊孝公支孫以謚為姓
三十七号
郜
國名在濟隂以國為姓
安定唐殿中御史陜州刺史郜宏基生貞鉉虞部
員外郎鉉即中書令張柬之之甥也
㬥
㬥公周卿士見毛詩應劭風俗通云㬥辛周諸侯也
漢書御史大夫㬥勝之字公子河東人
浩(音告)
今隰州刺史浩聿状云郜氏因避難改為浩氏聿子
虚舟
漕
漢書游俠傳漕仲叔西河人少子游亦以俠聞
嫪(郎到切)
秦莊襄太后有嬖人嫪毐
到
楚令尹屈到之後以王父字為氏
好(大報反)
見纂要文
三十八箇
賀
姜姓齊公族慶父之後慶克生慶封以罪奔吳漢末
徙會稽山隂後漢慶儀為汝隂令慶普之後也曾孫
純避漢安帝父諱始改賀氏孫齊吳大將軍齊孫中
書令劭劭生晉太子太傅修修十二代唐太子中書
舍人德仁德仁姪孫彭州刺史默德仁姪曾孫太子
賓客知章生曾
河南官氏志賀蘭氏賀頼氏並改姓賀
賀拔
與後魏同出陰山代為酋長北人謂地為拔謂其總
有其地時人相賀因氏焉
河南洛陽後魏有賀拔爾頭自武州為河南人生
紱紱生允勝岳允後魏大尉燕郡王尚書令勝太師
琅琊公岳雍州刺史關西岳水公岳曾孫儼唐右監
門將軍孫延嗣度支郎中右金吾將軍爾頭少子生
仁後魏太宰安定王孫賀拔云一給事中元正司門
郎中長慶中進士賀拔葱(案賀拔惎與白敏中友善見唐摭言此作葱疑誤)
賀蘭
代居元朔隨魏南遷河洛魏以忠貞為賀蘭因命以
氏孝文時代人咸改單姓唯賀蘭氏不改遠祖達羅
安樂王
河南洛陽達羅統生敦誼周金州總管武都公生
崇弼東崇孫儼湖州刺史弼隋揚州總管宋公生懷
廓懷默懷武懷廓唐禮部郎中懷默穀州刺史杞公
東周榮公生孝義唐尚書左丞生景約景慎景約杞
王司馬生惲愔惲生庭芝愔生誕誕生察給事中察
生公遂景慎兵部郎中生誼隋靈州刺史海陵公
賀婁
代人本居漠北以國為氏孝文改為樓氏
河南後魏鎮西大將軍廣陵王賀婁伏連生大拔
蒙曾孫行本唐鳳州刺史梁公泉武安公寳後魏太
子太傅廣平伯生景賢陽平公景賢生詮詮子幹隋
鉅鹿公生積唐太子舍人
賀遂
本居元朔随魏南徙孝文改房氏
河南唐引仁府統軍賀遂豐生封渭源縣公貫盩
厔(按姓氏辨証屋引條云唐雲麾將軍屋引宏生統軍豐豐生渭南郡公封疑此有誤)
賀悅
賀遂氏音訛為賀悦今關西有此姓焉後周柱國太
尉李弼賜姓賀悦氏
賀術
魏初賀術祁居質安山因以為氏焉
三十九過
播
風俗通播鼗武殷末之賢人(按古今人表注曰自師摰以下八人皆殷末人)
四十榪
華
宋戴公子考父說食采於華因氏焉華元華宣華亥
並為宋卿漢功臣表華毋害傳封四代又華成華嬰
平原高堂華嬰玄孫魏司徒博平侯華歆生表表
生廙嶠廙生垣又華譚為祕書監齊華寳隋孝義傳
汲郡華秋
沛國譙縣魏志華佗
謝
姜姓炎帝之允申伯以周宣王舅受封於謝今汝南
謝城是也後失爵以國為姓焉
射
三輔决錄云後漢末鴻臚射服天子以服為將軍出
征姓射名服不祥也改姓謝名咸子登授登蜀郡太
守授中郎將
柘
楚大夫以地為氏急就章漢有柘温舒
&KR3108;
風俗通云新鄭人楊&KR3108;村在縣西二十五里
舍
見姓苑
晉(音亞)
見纂要
舍利
北蕃酋帥有吐密支頡利後姓執矢氏生思力唐右
驍衛大將軍定㐮州都督駙馬都尉尚高祖女九江
公主生紹德紹宗師仁歸真也
謝邱
風俗通周宣王支子食采謝邱因氏焉漢書古今人
表魯有謝邱章
下軍
左傳晉將欒黶為下軍大夫子孫氏焉
亞飯
殷末賢人亞飯干之後
四十一漾
向
宋桓公子向父肹肹孫戍為左師子孫氏焉向為人向
寕鄭向宜並其後後漢有向長字子平
河内山陽後漢侍中向栩五代孫秀黃門侍郎後
漢又有向韶生雄琰雄晉河南尹琰生秀黃門侍郎
宋有向彌並河内人(按琰生秀因上文脫誤)
汲郡唐戶部尚書向衡子振緫向長之後
暢
陳留風俗傳有暢悦河東人状云本望魏郡瓘子當
悦子偃又詩人暢諸汝州人許昌尉
諒
後漢諒輔為洛陽令廣漢人
上尹
左傳楚上尹壽之後禮記楚上尹商陽(案左傳工尹禮記亦作工)
(尹此誤)
上成
後漢書密縣上成公白日昇天
上梁
莊子有上梁倚
尚方
傅餘頠複姓錄有尚方氏
匠麗
鄭穆公時匠麗寇之後著書八篇
唱盆
改為温氏
四十二宕
伉(音抗)
晉有漢中大夫伉嘉
四十三映
孟
魯桓公子慶父之後號曰孟孫因以為氏又衛襄公
長子孟縶之後亦曰孟氏齊孟軻字子展秦有孟說
平昌安邱縣孟敬子生縢伯伯生廖廖生軻居高
密置平昌郡因為郡人漢孟觀二十二代孫說說生
倕刑部郎中孫簡常州刺史觀孫珩又居相州珩十
一代孫唐禮部尚書温子晧曉晅曍晧奉天令生遂
曉左補闕晅生迢河隂令曍右丞京兆尹生遹述逢
通迪逑逢司農少卿迪大理少卿(按孟子非齊人字子展亦未詳所自)
東海漢孟卿以學顯名
鉅鹿後漢孟敏
武威後梁孟禕
江夏武昌吳侍中孟宗晉孟嘉弟陋(晉書孟陋孟宗之曾)
(孫)宋孟昶封臨淮公弟顗兄弟為僕射
敬
陳厲公子敬仲之後以謚為氏姓苑云黃帝孫敬康
之後秦有敬丕子教為平陽太守
平陽敬教子孫因官家焉裔孫歆漢末為揚州刺
史六代孫頻後魏北平太守曾孫顯携北齊僕射永
安公弟法朗法延曾孫人綱生彦琮山松仙客彦琮
唐愛州刺史山松澄城令生暉晈暉右丞侍中平陽
王生譲誠詢諲譲尚舍奉御誠魯郡太守右威武大
將軍詢比部員外郎仙客蔚州刺史法朗曾孫君宏
右衛將軍黔昌公孫昭道
河東状稱望平陽南凉抱罕太守敬歸七代孫播
唐給事中監國使生非虞部員外播三從孫昭道監
察御史生羽侍御史三從兄弟昶許州司馬生令則
臨汾令令則生德&KR0008;德秘書郎生揖擢括撫揖太子
家令生寰㝢括字叔弓兵部侍郎御史大夫生騫密
寬寬京兆尹生昕晦皥煦騫逮州刺史生性安大理
評事撫太子舍人&KR0008;給事中生挺
廣平敬歆後今無聞
慶
姓苑慶父之後慶克慶封慶封奔吳子孫徙下邳漢
東平太守普治禮(按陸德明釋文序目慶普治禮記漢東平太傅作太守誤)又陳
卿慶餘(按左傳陳有慶虎慶寅慶餘未詳)晉慶鄭漢末慶氏自下邳
又徙會稽慶鴻洛陽人慶儀後漢汝隂令孫慶酺子
侍中質諱姓賀氏(按前賀姓姓纂云賀純避漢安帝諱改賀氏此云質與前不合)
竟
見姓苑有竟氏
慶師
見姓苑
四十五勁
鄭
周厲王少子支封於鄭是為桓公在畿内今華州鄭
縣是也威公生武公與晉文公夾輔平王東遷於洛
鄭徙溱渭之間謂之新鄭傳封十三代至幽公為韓
所滅子孫播於陳宋以國為氏幽公六代孫榮號鄭
君生當時漢大司農
滎陽開封當時六代孫穉漢末自陳徙河南開封
晉置滎陽郡開封隸焉遂為郡人穉生興興生衆後
漢大司農曾孫熙生秦渾渾魏少府生崇晉荆州刺
史曾孫略前趙侍中生豁楚楚生温燕太子詹事生
三子曄恬蘭曄號北祖恬號中祖蘭號南祖曄七子
白麟小白叔夜洞林歸藏連山幼麟因號七房鄭氏
盛
周同姓國也為齊所滅穆天子傳盛姬姓之國也公
羊傳云成降於齊師成者盛也諱滅同姓故言成也
廣陵吳有盛冲晉有盛彦事母孝仕至中書侍郎
又錢唐令疑唐左驍衛將軍滄州揔管盛彦師
聖
見姓苑
正令
其先周官儀㒒掌貳車正令因氏焉家語有正令赤
秦人孫子弟子(案家語無此名孫子弟子亦有脱誤)
四十六徑
寗
衛康叔之後至武公生季亹食采於寗弟頃叔生跪
跪孫速速生武子俞俞生殖殖生悼子喜九世卿族
(按左傳魯莊公六年放寗跪於秦魯哀公四年衛寗跪救范氏春秋有兩寗跪杜預皆未詳其系又成公)
(二年衛侯使寗相侵齊杜預註寗相寗俞子又成公十四年衛侯饗苦成叔寗惠子相即寗殖也杜預不)
(注其系然則寗相乃寗俞之子未聞生殖也又㐮公二十五年傳曰九世之卿族一朝而滅之杜預注寗)
(氏出衛武公至喜九世姓纂止有七世皆参差不合)齊有寗戚周有寗越
安平魏京兆太守寗康
洛陽晉寗欽
華隂状云昶後唐吏部侍郎寗允忠
河東漢太僕寗成代居河東又餘杭令武
欽州梁有爱州刺史寗逵居欽州寗頃曾孫師表
師宗師表唐領軍大將軍沈國公師宗孫愷諫議大
夫撰國史
四十七證
乘馬
漢書溝洫志有諫議大夫乘馬延年又張掖有乘馬
敷
四十八嶝
鄧
曼姓殷時侯國也春秋時鄧侯吾離朝魯後為楚文
王所滅子孫以國為氏鄭有鄧祁(按左傳鄧析此作祁誤)
南陽後漢太傅高密侯鄧禹其先居南陽子震嗣
次子訓女和帝皇后襲封昌安侯少子珍封夷安侯
晉永嘉亂居丹陽陳亡入長安禹裔孫乾南陽城大
守乾曾孫暠唐魏州刺史臨川公暠孫惲刑部尚書
淮陽子生汪冲温洋洋比部員外温杭州刺史
安定隲七代孫晉生武威太守因居安定始家焉
子羌符秦并州牧左僕射羌裔孫素唐兵部郎中南
陽伯又居藍田素子元挺吏部侍郎元機兵部郎中
又著作郎鄧行儼亦云羌後隲裔孫唐尚書右丞揚
州長史景山代居洛陽
平陽晉右僕射鄧攸字伯道亦禹之後兄子俀
長沙太傅禹後晉有鄧粲荆州刺史為桓冲别駕
陳郡太傅禹之後晉有鄧嶽為廣州刺史子遐號
為名將
鄧陵
楚公子食邑鄧陵因氏焉鄧陵子著書見韓子
四十九宥
富
左傳周大夫富辰之後又魯大夫富父終甥之後亦
單姓富鄭大夫有富子
陳留漢有富留人為公田使者見風俗通陳留先
賢傳有陳留太守富允又唐晉陽尉富嘉謨
蘭陵魏志富襲字熙伯伯生之後也為尚書令著
論語觧前燕錄富愷蘭陵人
廖(力救反)
風俗通古有廖叔安左傳作飂盖其後也漢有廖顗
為鉅鹿太守
汝南平輿人漢方士廖状生孟舉仲舉
襄陽蜀志有廖化為大將軍中鄉侯襄陽人
武陵臨沅後漢桂陽太守廖祈又蜀志廖湛廖立
廖位至侍中長水校尉(按蜀志廖立位至長水校尉廖字立字之誤)
副
風俗通周公忌父之後以王父字為氏(案魏志副吕氏改為副氏)
(又為吕字此言忌父後為副氏當有脱悞)
舊
見姓苑
河南官氏志莵賴氏改為舊氏(案後魏志莵頼氏就頼氏俱改為就)
(氏無舊字姓纂已載於就氏下此重出)
就
見姓苑
河南後魏官氏志莵頼氏改為就氏
晝
風俗通齊大夫食采晝邑因氏焉
右
晉屠擊將右行因氏焉
授
見姓苑
富父
魯富父終甥之後見左傳魯又有大夫富父槐
廐尹
楚大夫廐尹然之後
五十候
竇
姒姓夏少康之後帝相遭有窮之難其妃后緍方娠
逃出自竇而生少康支孫以竇為氏至周世為大夫
竇犨為晉大夫仕趙簡子裔孫漢丞相嬰
扶風竇嬰之先本居清河觀津後徙扶風平陵漢
章武侯竇廣德女為文帝皇后生景德兄子彭祖南
皮侯兄子彭嬰魏其侯嬰七代孫融後漢大司空安
豐侯生穆穆生勲勲生憲憲大將軍武隂侯女為安
帝皇后融生固裔孫武大將軍槐里侯女為桓帝皇
后魏晉以後竇氏史傳無聞
河南洛陽状稱本扶風人竇武被誅後人鴈門太
守統北奔鮮卑拓拔部為没鹿回部大人賜姓紇豆
陵氏魏孝文改為竇氏女為元帝后六代孫漏頭蓬
東王(按唐世系表竇巖從魏孝武徙洛陽生三子那敦略略字六頭生五子興拔岳善熾又竇巖兄)
(竇拓封遼東王蓬當是遼字誤并有脱文)孫略生岳處毅岳處後周大司
馬把公女高祖太穆皇后生太宗毅生昭昭生彦彦
生德明(按疑脱德素一人)冲德元德洽德明常州刺史德素
工部郎中冲陜州刺史生義節虢州刺史生戒盈戒
言戒言生萱蘭(案唐世系表萱蘭作庭萱庭蘭)蘭國子司業萱衛尉
少卿戒盈青州刺史生庭芝庭華庭芝陜州刺史庭
華中書舍人生叔展申昱叔展右拾遺申給事中昱
左司員外德元戶部尚書左相鉅鹿侯生懷恪懷質
懷譲懷譲德州刺史生思仁金吾將軍懷恪湖州刺
史懷質左僕射中山公姪崇嘉考功郎中德洽工
部郎中毅少子招賢隋遷州刺史神武公孫德藏生
虛運虚奬虚運生恂華州刺史虚奬右屯田將軍生
善西魏華州刺史永富公善生榮定隋冀州刺史陳
公榮定生抗慶璡抗納言陳公生衍靖誕幹師綸師
武師仁衍左武候將軍生孝儉孝威孝忠孝儉生畢
太僕少卿孝忠蘭州刺史靖戶部尚書封信都公生
逵遜䆳逵駙馬生松夀殿中少監遜兵部郎中䆳蔡
州刺史誕刑部尚書莘公生孝慈孝立孝冲孝臻孝
誠孝果孝諶孝禮孝慈工部郎中德州刺史生希玠
希璬敬賓希玠禮部尚書少傅莘公生錫銳錫驍右
衛將軍希璬蓬州刺史生銓滑州刺史銓生賓兵部
郎中河南少尹孝立孫鎮左武衛將軍生顥項項洋
州刺史孝臻夷州刺史生瑾瑾生審言聞喜尉審言
生畿權參權著作郎參中書侍郎平章事吏部尚書
生景伯兼監察御史孝誠溪州刺史孝果生維銑金
水部郎中孝諶潤州刺史贈太尉女睿宗昭成皇后
生元宗孝諶生希瑊希球希&KR1939;(按疑脱希琬一人)希瑊太子
少傅豳公生鍊鋼鍊司農卿鋼將作監同正希球太
子賓客冀靖公生鑑鑑生榮虞部郎中希&KR1939;開府太
子少傅畢公生鍔濬沔鍔駙馬秘書監同正生克恭
濬涇王傅沔濟王傅生克良克温克良駙馬希琬衛
尉少卿生鋒太僕少卿鋒生昱旵昱隋州刺史旵鳳
州刺史孝禮涇原令生瑋璉良賓瑗瑋遂州刺史璉
京兆少尹生紹宗繹績縯級紹給事中荆州長史生
寓繹駙馬衛尉卿績奉先令良賓生林司封郎中瑗
光禄卿生兟兟生乂太府卿同正師綸太府少卿生
尚義尚烈尚義生瓉道州刺史尚烈生進右庶子進
生蒙泉(按唐世系表泉作鼎)蒙太原令泉都官郎中師武生孝
道孝約孝綽孝綽生景景生履廷履信履廷梓州刺
史生暄履信鴻臚卿慶生智純智宏智圓(按世系表智仁蒲州)
(刺史脫名)蒲州刺史智宏生懷玉懷昶懷玉婺州刺史懷
昶生從之從光從昭從之左司郎光生靚覦覦戶部
侍郎揚府長史智圓開州刺史璡禮部尚書鄧公生
普行左監門將軍長史饒州刺史普行生總汾州刺
史總生宏儼屯田員外竇熾周太保鄧公生恭州刺
史軌曾孫克順將作少監恭少子琮晉州刺史生孝
謙洛州刺史竇覽孫孝仁(案唐世系表孝仁作孝永)濟州刺史孝
鼎司勲郎中竇深生襲右武衛將軍襲生文表文表
生季爽季安季安湖州刺史曾孫至柔爽開州刺史
竇嶷孫德宗播州刺史竇誼孫有意(案唐世系表誼生有意此作誼)
(孫不合)熊州刺史生元誨諫議大夫竇威内史令延安
公生惲金部侍郎岐州刺史惲生炅炅生栩(案唐世系表炅)
(作旻栩作詡)棣王傅觀津公栩生顒撫州刺史唐左衛將
軍竇善衡云扶風鞏水部員外牟洛陽令羣御史中
丞今開州刺史庠潼州刺史叔向從父弟彧廬州刺
史生易直從直敬直興公易直兵部郎中御史中丞
從直兼殿中御史彧堂兄子端房州刺史竇藥師云
略後
寇
蘇忿生為司寇子孫以官氏焉又云衛康叔為周司
寇支孫以官為氏秦滅衛君甫家于上谷八代孫恂
上谷昌平恂漢執金吾雍奴侯曾孫榮榮生孟魏
馮翊太守徙家馮翊元孫循之生讃讃生臻後魏七
兵尚書汝南生儁西魏司空賜姓口引氏(案魏書寇讃傳讃子)
(臻官至宏農太守臻次子祖禮官廷尉尚書贈七兵尚書昌平男祖禮弟儁始賜姓若口引氏此以臻為)
(七兵尚書悮汝南二字亦有脱口引氏脱若字)儁曾孫宏唐戶部侍郎武林
公
馮翊蘇忿生之後以官為氏魏有散騎常侍寇閱
閱生明晉河東太守明生未安安生邪後魏建節將
軍夏陽子曾孫勇周儀同通城侯勇生迪迪生志覽
唐洛州功曹歸州刺史志覽生恩遠曹州長史恩遠
生毗兵部郎中
河南官氏志口引氏改為寇氏
鬭
左傳楚若敖之後有鬭班生伯比伯比生闘糓於莬
字子文代為楚卿有此姓
鏤
姓苑云今遼東有此姓
鬭文
英賢傳云鬭伯比之後支孫鬭文仕晉因氏焉
鬭門
世本陳鬭父之後楚大夫有鬭門陽
鬭班
楚若敖強生鬭文子因氏焉
鬭耆
世本云子姓也
豆盧
本姓慕容燕王廆弟西平王慕容運孫精之後
昌黎棘城精生猶醜猶醜曾孫萇永思寧寧生勣
勣生毓周隋並有傳永思生通通生寬唐禮部尚書
芮定公寬生承業懷譲承業領軍將軍生欽望欽奭
欽肅欽望内長史左僕射欽奭光禄少卿欽肅生靈
昭宣州刺史靈昭生參回器友參右威衛將軍回京
兆少尹友萬年令懷譲生貞松宗正卿中山公貞松
生光祚光祚生建駙馬通孫方則生楷楷生元儼元
儼生志静志静生魯元侯魏太保㐮城公五代孫達
唐殿中監靈夀公生仁宗達堂姪曾孫子騫監察御
史生陸渾元孫祥生譲曾孫挹挹生鄭鄜鄭生靜
五十二沁
禁
姓苑云吳興人
五十四闞
闞
齊卿闞止之後
會稽山隂闞駰撰十三州志吴侍中闞澤字德潤
唐右領軍闞稜
五十六㮇
念
西魏大傅安定公念賢代人也子華台州刺史
五十九鑑
監
風俗通云衛康叔之後
六十梵
氾
漢有氾勝之為黃門侍郎其先周大夫食采於氾因
以為氏
燉煌勝之後晉有郎中氾騰張掖太守氾彦天寳
有刑部郎中氾雲南鄭縣尉氾叔敖並其後也
濟北盧縣晉有氾毓字稚春七代同居晉武帝徵
為秘書郎不就著書七萬言
元和姓纂卷九
