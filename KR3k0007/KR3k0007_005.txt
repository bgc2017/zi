元和姓纂卷五(下平聲先韻至凡韻)唐林寳撰
一先
燕
宏農燕氏廣念燕氏皆漢以來自范陽徙居者
天
莊子有天根注云人姓名
縣
風俗通云縣成父孔子門人見史記(案孔子弟子縣子成字子祺今)
(家語作子横又有縣亶父字子象見廣韻注又亶史記索隱作豐家語無父字此作縣成父悮)漢甘
陵相縣芝吳中書令縣點
先縠
晉先縠之後氏焉
肩吾
莊子肩吾古賢者也晉袁宏集有東海太守肩吾氏
㳙濁
呂氏春秋夏首人㳙濁梁善畏明失氣而卒(按㳙濁又作羌憲)
填潰
莊子有赤張滿(按此條誤移於此詳二十二昔赤張姓下)
二仙
宣
魯叔孫宣伯之後(案宣氏應劭風俗通為宋宣公之後)
鮮
鮮于氏之後或單姓
權
楚闘緡之後為權氏
連
齊大夫連稱後
綿
晉大夫食采綿上子孫氏焉
偏
古有偏軍(按下有脫文)
鮮于
箕子封於朝鮮支子仲食采於于子孫因合鮮于為
氏
漁陽後漢有京兆尹鮮于裒魏志有太尉從事鮮
于(案劉虞從事有鮮于輔後事漢為度遼將軍此脱名當即輔也)後拜度遼將軍北
齊有鮮于榮(案齊書鮮于世榮此避唐諱闕世字)領軍將軍封夷陽王
判右僕射後周懷州刺史鮮于緒生明唐蒲州刺史
定㐮公生匡濟匡紹匡濟左騎將軍匡紹閬同何利
四州刺史生建業建宗
閬中京兆尹劔南節度鮮于仲通云匡紹曾孫也
居閬中鮮于偃鮮于惠子鮮于且于
延陵
吳王子季札居延陵因氏焉趙襄子有謀臣延陵正
是其後也(案韓非子趙㐮子時有延陵生)
延州
吳季札封延州來氏焉
連尹
楚大夫連尹襄老之後
四宵
椒
楚大夫越椒之後
銚
潁川郯陽後漢衛尉安陽侯銚期
朝臣
日本國使臣朝臣真人長安中拜司膳卿同正朝臣
大父拜率更令同正朝臣姓也
五肴
匏
盤匏之後(案高辛氏時有槃瓠此作盤匏未詳所自)
茅夷
邾大夫茅夷鴻之後見左傳
六豪
臯
望出廣陵
高陵
秦昭王弟封高陵因氏焉漢有陳大夫高陵顯
高堂
風俗通齊卿高敬仲食采於堂因氏焉
高車
即九姓回鶻種類也入中國者號高車氏後魏有高
車觧如
陶叔
周司徒陶叔之後晉有陶叔真為原大夫文公時陶
叔孤漢有陶叔卷為青州主薄
平原今平原有此姓
陶邱
帝堯子居陶邱因氏焉
臯落
漢武帝時臯落閔通天文地理及歷數(案此疑即因落下閎譌以)
(落下為臯落)
巴郡閬中神仙傳有臯落(案此下脫名)
曹邱
漢季布傳有曹邱生
毛渾
祝融子毛渾之後
七歌
羅
羅氏有齊郡襄陽河東三族
哥舒
突騎施本號西突厥首領有哥舒部氏焉唐有清道
率哥舒沮代居安西生道元安西副都尉生翰天寳
右僕射平章事西平王東討先鋒兵馬副元帥生曜
晃曄曄尚書東郡汝州節度使(案唐書曜官尚書汝州節度使此作曄悞)
(曄官慶州刺史御史大夫)生峘大理主簿峘生皓試(案唐書皓試太常卿兼御)
(史中丞蓋皓初試為此官試非名也)
阿蹊
九姓阿蹊部為雞田州都督今單于都護振武節度
兼御史大夫阿蹊光進元和二年詔賜姓李氏名光
顔陳許節度弟光嗣洛州刺史(案阿蹊唐書及通志皆作阿跌亦曰訶咥)
(或為&KR0932;跌此疑悞)
阿單
改為單氏
何邱
楚有何邱子後魏殿中將軍何邱及敦又列威將軍
何邱寄
阿史那
夏后氏後居㳙兜牟山北人呼為突厥窟歴魏晉十
代為君長後屬蠕蠕阿史那最為首領後周末遂滅
蠕蠕霸強北土蓋百餘年至處羅蘇尼失等歸化號
阿史那開元改為史並具史注長安右衛大將軍寅
國阿史那忠節左驍騎大將軍阿史那大節上貞元
神策將軍兼御史大夫阿史那思暕並其支族
阿史德
突厥如善可汗之裔别號阿史德通天司賓卿澣海
侯阿史德元珍右武衛大將軍阿史德多覧並其後
也
阿伏干
改為阿氏
八戈
波斯
西域國人
婆衍
見姓苑
九麻
諸
越大夫諸稽郢之後
余
今洪州有余氏
沙吒
北蕃酋帥舍利部大人因氏焉龍朔中右威衛大將
軍沙吒阿傳曾孫葛旃兼御史大夫賜姓李氏名奉
國從兄弟澄武衛大將軍
沙陀
北蕃酋帥也神龍驍衛大將軍郕國公沙陀忠儀(案通)
(志作沙吒義)
蛇邱
見英賢傳
濟北後漢河内太守蛇邱惑生重濟北太守女適
羊續
迦葉
西域天竺人貞元涇原大將試太常卿迦葉濟
瓜田
王莽時臨淮瓜田儀為盜賊
十陽
強
苻秦錄強永強帛姚秦強起斌西陽侯強京並略陽
人也
扶風唐兵部郎中強寳質孫脩御史中丞戶部侍
郎其先略陽人也
商
衛鞅封商君子孫氏焉
陽邱
楚大夫食邑陽邱以為氏
王孫
周有王孫滿衛有王孫賈楚有王孫由于漢貨殖王
孫大卿陳留耆舊有王孫骨治三禮為博士秦有夏
大夫王孫氏始皇時王孫謀
王子
周大夫王子狐王子城父之後漢有王子中同治尚
書
王叔
周有王叔陳生楚恭王時大夫王叔學鄭穆公時王
叔明
王官
晉有王官無地楚有王官子羽為沄邑大夫
將匠
風俗通漢官有將匠少府因為氏吳中散大夫將匠
或曲陽令將匠熙晉侍御史將匠進梁太史令將匠
道秀
將閭
漢書藝文志云將閭子名莬著書見莊子
將鉅
漢藝文志云六國時將鉅彰著子書五篇漢章帝時
謁者將鉅彌
相里
咎繇之後為理氏殷末理微(案里氏之先有理徵此作微)孫仲師
遭難去王姓里至晉大夫里克惠公所滅克妻司成
氏携少子季連逃居相城因為相里氏季連元孫相
里勤見莊子韓子云相里子古賢也著書七篇漢有
河隄謁者相里斥(案漢有河隄謁者相里平此恐悮)侍書御史相里
武(案通志本名虎此避唐諱作武)濟隂太守相里祉始居河西前趙
錄將軍相里覧梁有相里係孫元本仕索虜東平王
侍郎大通二年歸化
西河隰城相里祉始居焉今汾州相里城是也
魏郡冠氏縣祉十一代孫後魏清河太守洛干侯
相里僧伽因封始居冠氏縣五代孫諶唐梁卿令潞
城公生元亮元將唐逮州刺史曾孫造唐河南少尹
生友宏友諒友諒廣陵博士造弟迴太子中允生友
略試校書郎
梁邱
齊大夫食采梁邱因氏焉景公時有梁邱據
琅邪諸縣漢少府梁邱賀王莽時有梁邱賜
梁餘
晉下軍御梁餘子養之後衛人也亦作梁于氏
梁成
漢昭帝時梁成恢善天文
梁其
魯大夫梁其踁之後英賢傳云魯公伯禽庶子梁其
之裔
梁由
晉有梁由靡漢有將軍梁由先安帝時人
梁可
後魏上谷公梁可頭又代郡太守梁可浪
強梁
世本衛將軍文子生真子會會生強梁因氏焉秦有
左庶長校尉強梁臯
強牟
衛大夫王孫強牟之後見史記
商邱
衛大夫食邑商邱因氏焉漢有御史大夫秺商邱成
高邑列仙傳有商邱子胥
商密
楚大夫以地為氏
方叔
鼓方叔之後見世本漢功臣新夀侯方叔無咎
羌憲
呂氏春秋夏首南人羌憲梁善畏明失氣而卒
常夀
英賢傳有熊氏之後世本宋大夫景公時有常夀邦
長仲
見纂要
山陽後漢尚書郎仲長統著昌言(案仲長統不姓長仲誤)代
居高平晉太宰參軍長仲穀著山陽先賢傳
長盧
列子楚賢者長盧子著書九篇
長狄
鄋瞞長狄之後複姓
長梧
莊子有長梧子
十一唐
杭
後漢有杭徐
丹陽太山都尉杭徐代居丹陽
琅
齊有琅過
喪
無定望
唐相
帝堯之允在周為唐相氏因以為姓焉
皇甫
子姓宋戴公之子充石字皇父子孫以王父字為氏
漢興改父為甫後漢安定都尉皇甫携生稜始居安
定稜子彪有八子號八祖皇甫氏為著姓
安定朝那縣彪七代孫䡄五代孫璠生誕誕生無
逸唐戶部尚書滑國公生&KR2719;&KR2719;潙州刺史生忠殿中
監逸三從弟彬郎中祕書少監䡄子少宏宏元孫和
北齊海陵太守生聿道代居滎陽號鄭州皇甫道生
萬齡屛度吏部郎中稜七代孫真真元孫椿齡居滎
陽號山東皇甫椿齡生瑒瑒五代孫思義思智瑒考
功員外生銛工部郎中又䡄三從弟沉生益興益五
代孫元凱商州刺史生德驥蔡州刺史興六代孫公
義工部侍郎四從姪思忠卭州刺史
夀春稱與無逸同承晉廣魏太守固固子柴徙㐮
陽後又徙夀春唐黃門侍郎皇甫文房兄子鏡幾鄰
幾知常希莊鏡幾生間(案唐世系表間作恂)間生岳鄰幾洗馬
生憬悰愔愉洛州長史(案唐世系表洛州長史下有知常二字此脱)生懌
悟希莊生翼尚書左丞翼生准鎛宰相生煥(案鎛乃愉子此)
(係于希莊下悮又鎛子珪字德卿此作生煥悮)中書舍人福建觀察使
樂陵狀云晉徵士謐後安定徙滄州唐監察御史
皇甫德參生宣過宣生伯瓊仲玉主爵郎中玉生侁
侁尚書左丞生政浙東觀察使生教敏徹教工部員
外郎徹蜀州刺史
皇子
莊子有皇子告敖
臧孫
魯孝公子彄食采於臧因氏焉僖伯彄彄生哀伯達
達生文仲辰辰生宣叔達達生武仲紇為臧孫氏(案世)
(本孝公生僖伯彄彄生哀伯達達生伯氏瓶瓶生文仲辰辰生宣叔許許生武仲紇此脱悮)
臧文
魯大夫臧文仲後氏焉
臧會
魯大夫臧須伯會之後别為臧會氏(案左傳臧為生昭伯昭伯從弟)
(臧會會生賓如賓如生臧石又臧疇臧紇之昆弟臧堅紇之族皆見杜預註此湏伯誤)
蒼頡
論語楚隠者也其後為氏白象風俗通先生古隠者
(案此有脱悮蒼頡氏當是黃帝史官之後風俗通曰頡衛古之賢人)
棠谿
左傳吳王闔閭弟夫槩王奔楚為棠谿氏漢書棠谿
惠治公羊又五官中郎將棠谿典
桑邱
下邳有桑邱氏
十二庚
京相
史記曰殷後京相氏晉惠帝時有京相機
榮叔
周大夫榮叔之後漢有大夫榮叔遥
平陵
史記平陵老之後
十四清
精縱
英賢傳周平王子精别封縱邑因以為氏(案此條原本載於屠)
(住氏下今據通志改為精縱氏以通志屠住氏之說别錄為屠住氏)晉有平陽從事精
縱宣邪
嬰齊
出芊姓楚令尹子重曰公子嬰齊後氏焉
成陽
周有成陽子修黃老術見釋例
成王
楚成王之後漢中郎成王弼
十五青
泠(音零)
泠淪氏之後音訛為冷氏
江都姓苑云江都人有泠夀光前趙錄有徐州刺
史冷道字安義貞元兼監察御史冷朝陽吳人
陘
魯大夫有陘氏之後
缻
後趙有缻刪
青尹
楚大夫青尹弗忌宋司城司馬青尹渠
青牛
魏略初平有青牛先生東山人
泠淪
黃官樂官泠淪氏之後氏焉(按此與前泠淪氏俱非本字蓋出附會)
泠州
左傳周泠州鳩之後
丁若
晉遂興令丁若賢字宏固(案風俗通齊丁公子懿伯食采於若因氏焉原本作)
(子苦當是丁若之訛)
令狐
周文王子畢公高之後有畢萬仕晉孫魏犨武子生
顆别封令狐因氏焉生頡漢有令狐邁辟王莽亂居
燉煌生稱
燉煌效穀縣稱曾孫溥後漢蒼梧太守五代孫馨
晉諫議大夫八代孫整周御史正中大夫彭陽公賜
宇文氏生熙隋吏部尚書武康公生德棻唐禮部侍
郎國子祭酒生循己(案唐世系表循己作修己)生伯陽又後周河
州刺史纂狀稱馨後孫文䡄生思撫思撫唐地官郎
中鄭州刺史思挹萬年令又後周晉昌太守令狐儒
狀稱云本燉煌人曾孫智通左羽林將軍生俊左將
軍開元有丹陽郡司馬令狐滔云熙後生峴峘&KR2494;峴
刑部員外峘禮部侍郎&KR2494;和州刺史天寳有鄧州錄
事參軍令狐章檢校左僕射滑亳節度霍國公生建
運通
十六蒸
凌
衛康叔支子為周凌人子孫以官為姓吳志有都督
凌統晉有凌嵩
餘杭凌統世居餘杭二子烈封八代孫嵩晉廣陵
太守貞元都官員外凌準杭州人云其後也
管城唐魏王文學凌敬云統後世居鄭州
乘
風俗通楚大夫子乘之後以王父字為姓又乘睢古
賢人見世本漢煑棗侯乘昌(案漢表煑棗侯革朱孫昌嗣侯則昌為革氏無)
(乘昌名)
鄫
曾子支庶亦為鄫氏(案鄫當出姒姓鄫子之後此悮)
勝
本勝屠氏後世避仇改為勝氏
稱
漢元帝功臣新山侯稱忠
陵陽
搜神記陵陽子明上宣城陵陽山得仙其後因山為
氏
陵尹
楚大夫陵尹喜陵尹招之後
陵終
王莽曾孫翁孺與東平陵終氏有惡(案莽曾祖翁孺此作孫悮)
十七登
曾
夏少康封少子曲烈于鄫春秋時為莒所滅鄫太子
巫仕魯去邑為曾氏見世本巫生阜阜生參字子輿
(案曾子父點字子晳晳生參通志作巫生阜阜生晳)父子并為仲尼弟子生元
申裔孫偉後漢尚書令
廬陵唐亳州治中曾恭狀云曾子後又庫部郎中
晉州刺史曾崇穎河東人生叔政隴州刺史
滕
周文王第十四子滕侯之後滕失國子孫以國為氏
吳有滕允晉交州刺史滕含
北海吳大司馬滕允世居劇縣晉有黎陽太守滕
恪
河東開元進士滕雲翼今太學博士滕珦婺州人
生邁
恒
風俗通楚大夫恒思公之後見世本
東安漢有東安長恒裴子孫因居之
騰
本滕氏因避難改為騰氏後漢相騰撫(案後漢書勝撫北海)
(劇人傳作滕从水不从馬查廣韻於騰下亦不載人姓萬姓統譜有騰姓亦作滕氏改焉惟梁孝行)
(傳有騰曇恭今姓纂既有滕姓為滕侯之後而不載撫反載撫于騰下謬以滕作騰撫官止左馮翊)
(此作相亦悮)
宏
風俗通云衛大夫宏演之後漢有宦者宏恭為中書
令吳孫權姊夫宏咨
曲陽宏璆代居曲陽生琚吳中書令
晉陽唐朝有宏執恭子孫高宗時以太子名改姓
洪氏
滕叔
滕叔繡之後為氏
宏農
英賢傳今宏農人也(按有脫誤)
十八尤
周
帝嚳生后稷至太王邑于周文王以國為氏
汝南安城縣周安平王次子秀别封汝川因家焉
漢汝南侯周仁徙汝南六代孫燕魏周裔孫浚(案唐世系)
(表仁十子長曰球球生應應生道道生約約生燕燕裔孫表與此不合又晉書浚父裴少府卿浚仕魏拜)
(折衝將軍封射陽侯疑此有脱悮)晉揚州刺史生顗嵩顗左僕射安
城侯(按顗傳封武城侯此作安誤)六代孫顒顒生捨捨生宏正宏
讓宏直宏正為陳左僕射生墳墳生若水宏直陳太
常卿有傳生礭陳都官尚書孫翼唐江王友孫納言
岷州刺史
沛國赧王之後漢汾隂侯周昌從父兄苛御史大
夫子武高景侯(按漢書高景侯周成武字誤)又剻城侯周緤與昌
並沛人
陳留汝南同祖晉周震
潯陽晉梁州刺史周訪生建城公撫生楚益州刺
史生虓(按晉書楚子瓊瓊子虓此言楚生虓中有脱字)五代孫羅睺右武大
將軍生仲隠唐平州刺史
臨川狀云本汝南人徙臨川宋臨海太守周毅元
孫寳唐中州刺史生子褒永州刺史陳西豐侯周敷
孫宏毅唐集州刺史江陵公生處静處冲
廬江狀稱仁之後陳周士衡桂陽王諮議孫績唐
司刑丞生利涉比部郎中利貞御史大夫
太山周燕子忠為太山太守因家焉
淮南周仁之後(已上周氏八郡並舊望)
永安狀稱仁之後代居廣州(按永安周氏亦出自决曹掾燕九世孫防)
(防十三世孫靈超避晉亂徙居永安黃岡此言代居廣州與唐世系表不合)梁褒城侯周
靈超生法僧法尚法明法僧生孝節唐嘉州刺史生
鳳鴻鳳元孫應生克構構房州刺史克構生儉鴻生
譒給事中法尚隋永州刺史生紹範嗣孫沛右拾遺
紹範左屯衛大將軍譙公生道務駙馬右衛將軍道
務生伯瑜勵言瑜楚州刺史生擇從宣州刺史擇從
生厲(按唐世系表擇從子萬厲字誤)勵言少府監生先義左金吾將
軍法明黃州總管
河間文安縣狀云仁之後後周右僕射文安公惠
達孫含恩晉州刺史
臨汝周仁之後唐屯田員外基生允元鳳閣侍郎
平章事
華隂狀稱十代祖謨自丹陽隨朱齡石入關遂居
華隂隋樂州刺史樂陵公周儒生護仁唐右武衛大
將軍洛州長史嘉川公生志珪元珪志珪亳州刺史
元珪少府監生履順冀州刺史
河東汾隂狀稱周仁之後貞觀有周昶生元式元
達元式生子敬行冲子敬主客員外行冲登州刺史
行冲生彭年萬年彭年蜀州刺史萬年大理司直孫
戴大理評事元達國子博士
清河唐鳳閣舍人周茂禎輝州參軍
江陵金部郎中周行謩隴西人生姒娣安西都護
姒娣生泌隴右節度泌生晧太僕卿膳部郎中周謂
淮隂人弟澈鄧州刺史監察御史周子諒京兆人生
頌大理寺司直生居巢循州刺史虞部郎中周文雄
比陽人禮部郎中周琮河間人
長安本姬氏赧王之後先天中避元宗嫌名改姓
周氏後周太子太僕願弟威生權權生思忠思恭思
忠軄方員外生處遜水部員外萬年令思恭丹州刺
史願姪道斌長安令比部郎中
河南後魏官氏志獻帝次兄普氏改為周氏西魏
幽州緫管濟北穆公周瑶賜姓車非氏隋復本姓瑶
孫虔智唐右千牛將軍生思亮思敬
昭州唐樂州刺史周孝諫代為樂州首領生萬才
永州刺史萬才生君謨柳州刺史
劉
帝堯陶唐之後受封於劉裔孫劉累事夏后孔甲在
夏后為御龍氏在商為豕韋氏在周為唐杜氏又周
大夫食采於劉亦為劉氏康公獻公其後士會之後
周末家于魏又從豐沛至豐公生煓字執嘉生漢高
祖至光武至獻帝逮王莽十八帝年計四百二十五
年(按至獻帝逮王莾六字扵文不順疑有悮)
彭城漢高弟楚元王交生休侯富富生辟強辟強
生陽城侯德德生向向生歆子孫居彭城分居三里
叢亭綏輿安上里又豐縣吕縣並附後右常侍劉子
元云承楚孝王囂囂宣帝子也後漢劉般傳云宣帝
元孫囂曾孫也子愷至太尉生茂司空居叢亭里愷
六代孫訥晉司隸校尉孫憲生羡羡生敏該敏生慶
徐州刺史慶生雍之雍之生芳入後魏中書令生彧
司農卿彧生逖粲北齊黃門侍郎逖粲生逸人逸人
生仁宗仁端仁宗生克譲唐監察御史克讓生懷一
守忠慎懷一駕部郎中潞州刺史生綰太原令綰生
衡衡生曾守忠沔州刺史慎改名聞一司勲郎中河
南少尹仁端曾孫元察生深灣灣職方郎中生師老
粲孫客尚書左丞刑部侍郎羡五代孫禕北齊睢州
刺史生瑗珉瑗生允之行之允之楚州刺史孫忻時
侍御史叔時殿中御史行之生延祐延慶延祐給事
中安南都護孫猛延慶生賁居簡賁為太平尉生液
管城令液生汴少楚闢居簡為左司郎中太原少尹
生琛珉北齊睢陽太守生務本務本生藏器比部員
外藏器生知柔知章子元知柔工部尚書彭城侯生
繹縉(案唐世系表縉作緝)綝繪繕繹金部員外縉巴陵太守綝
和州刺史繪延州刺史繕桂州都督子元中書舍人
左常侍居巢文公生貺餗彙秩迅迴貺起居郎生浹
滋浹生敦質滋刑部尚書平章事生約緒餗河南功
曹生贄贄生從周左補闕彙尚書左丞生贊宣歙觀
察贊生茂孫勝孫秩給事中國子祭酒生賮製迅為
左補闕迥給事中羡少子敏(按上既有敏生慶歴叙其世系矣此又云敏元)
(孫生軫當有脱悮)元孫生軫(案唐世系表軫乃敏孫此作元孫亦不合)軌子孫居
豐縣軫北齊高平太守生子將隋毗陵太守子將生
德威德敏德智德威刑部尚書生審理崇業延景審
理工部尚書彭城公生易從漢州刺史易從生昇正
昇中書舍人正給事中正生顥顒顒殿中御史生識
崇業生朏左金吾將軍汴州刺史延景司門員外陜
州刺史生温玉承顔瑗琪延景女為睿宗妃生讓帝
追冊肅明皇后温玉許州刺史生寡悔齊州刺史承
顔宗正卿瑗國子祭酒生為輔為麟為輔生商檢校
郎中琪左衛將軍生為翼為範德敏梁州都督生崇
術悦崇術隨州刺史悦鳳州刺史德智施州刺史生
崇直守敬延嗣守約守悌崇直嘉州刺史生體微諫
議大夫衛尉卿守約生昌元宅相昌元秦州都督宅
相吏部員外守悌刑部侍郎軌孫權隋衛尉卿生徹
綏輿里宋武帝所承生文帝生孝武帝明帝宋四代
八帝六十年為齊所滅安上里宋司空勔所承生悛
愃繪縝悛生孺覧遵愃生苞繪生孝綽孝儀孝威孝
勝孝先宋齊梁正傳十五人羣從兄弟父叔子姪七
十人並皆能屬文近古未有覧曾孫瑗唐黎陽令孝
威曾孫譲唐將仕郎餘絶諫議大夫劉伯莊云欽弟
羡生宥都官員外郎
沛國相縣楚元王交少子棘湯侯調(按下有脱悮)生翁
叔晉荆州刺史生宏丹陽尹生琰字真長孫巘梁文
範先生五代孫顯生輶臻輶元孫允濟唐中書舍人
孫伯華工部郎中生頌莖衮頌左補闕衮檢校郎中
臻隋儀同饒陽公生通漢通國通隠通漢生毓庫部
郎中曾孫敡殿中御史通國生翁彦勃翁彦金部郎
中生崇基崇基生庭璬庭琦庭琇庭璬金部郎中庭
琦汾州長史庭琇孫元質殿中御史通隠生敬同敬
同生野尚尚生諲給事中薛王傅諲生希逸工部侍
郎蒲州刺史譙郡公希逸生賓實閬州刺史
蕭縣劉承休侯富少子孺至後漢馮翊太守徙於
蕭沛縣魯恭王子廣戚侯思仁生嗣始居沛魏侍中
劉育晉劉秉今並無聞
彭城吕縣楚元王子文王禮之後宋劉道産生延
孫又左將軍劉康祖並吕人
宏農漢高兄代王喜後漢司徒琦始居宏農生寬
太尉十二代孫偉為周刺史聘梁使生士龍隋左丞
士龍生本立元立本立唐主爵郎中元立商州刺史
鄧州刺史劉欽忠云寬次子松後生元遂元遂生長
卿工部員外長卿生敞巫州刺史劉行實狀云寬次
子千秋後生順之元之順之司門員外生穎元之生
珉玘
河間漢章帝子河間王開徙濮陽十六代至炫隋
大儒生懷懷五代孫復禮唐工部郎中
中山漢景帝子中山靖王勝之後居中山魏昌裔
孫劉蕃晉宛陵令生太尉越石今無聞唐都官郎中
劉敏行稱其後考功員外劉思立宋州人生憲吏部
侍郎
梁郡漢明帝子梁節侯裔孫海游後魏南兖州刺
史五代孫寂唐興州刺史孫廣安定太守生柔悆
南陽沮陽漢景帝子長沙定王發少子安衆侯丹
徙沮陽裔孫喬喬生挺挺生簡耽耽生柳尚書令曾
孫虬當陽令生子遴梁都官尚書姪孫斌隋有傳唐
侍中清苑公劉洎云遴曾孫也生廣宗都官郎中孫
敦行屯田員外生朓肱簡元孫潜入後魏潜孫孝太
子洗馬秦府學士生損之水部員外
高平魯恭王餘子郁䣆侯驕徙高平九代孫表字
景升荆州刺史
廣平隂城漢景帝子趙敬肅王彭祖生隂城思侯
蒼始居廣平十一代(案唐世系表十六代此作十一代)孫邵字孔才
魏散騎常侍十六代孫藻自宋入後魏居頓生矜兖
州刺史城陽公孫林甫唐中書侍郎生&KR1444;道慶道應
道祥道右相廣平宣公生齊賢納言慶道祠部郎中
應道吏部郎中生植禮部侍郎植生孺之京兆少尹
孺之生從一戶部尚書平章事祥道從孫元勖曾孫
廼兵部侍郎生伯芻給事中生允章(案唐世系表作伯芻生寬夫寬)
(夫生允章此少一代)中書舍人又宣伯恭伯咸陽令
東菀姑幕齊悼惠王肥生城陽景王章傳國九代
至王津光武封為平萊侯徙居東菀裔孫晉尚書南
康公穆之
高唐平原高唐縣高帝子淮南厲王長生濟北貞
王勃勃生崇始居高唐十一代孫實字子真晉太常
循陽侯
東平景帝子魯恭王餘生允東平侯因居之六代
孫義後漢河南尹
廣陵漢武帝子廣陵思王子胥六代孫貺後漢司
徒今無聞
臨淮漢光武子廣陵思王荆子孫居臨淮唐著作
佐郎子翼代居晉陵云本自臨淮徙焉生懿之給事
中禕之鳳閣侍郎平章事生揚名
琅琊城陽景王章之後子孫居焉
東海光武長子東海恭王強之後
南郡漢武帝子代王參曾孫義封曲陽侯子孫居
南陽
高密城陽景王章傳國八代後分城陽置高密遂
為郡人
竟陵魯恭王餘裔孫章帝封為竟陵侯因家焉後
漢末益州牧生璋其後無聞
范陽漢景帝子長沙定王發傳國七代支庶居本
郡後漢有司徒劉夀
東萊城陽景王章七代孫文王悝支子别封掖侯
因為郡人唐吏部侍郎彤云其後也
丹陽蘭陵杼秋沛國屬縣宣城陳留自
丹陽已下檢未獲(已上劉氏二十六郡並舊望)
武功唐納言魯公劉文靖
濮陽唐濮州刺史穎考
尉氏唐左僕射樂城公劉仁軌狀稱本望河間後
魏南陽太守樂城公通始居尉氏通即仁軌高祖軌
生滔濬濬工部員外生晃昂晃給事中太常少卿昂
考功郎中京兆少尹晃孫文鼎侍御史祠部員外
濟隂左僕射彭城公劉晏生執經吏部郎中宗經
國子祭酒
京兆武功隋通州刺史劉猛孫宏基唐右驍衛大
將軍太僕卿䕫襄公生仁行仁景仁行生彦貞彦方
彦貞左金吾將軍彦方邠王長史仁景左金吾將軍
司農卿沛公
廬陵漢長沙定王後生安成侯倉子孫徙焉梁安
成内史劉元偃代居吉州云其後也曾孫紹榮吉州
刺史孫行昌左司員外孫淑殿中御史淑生禹錫屯
田員外郎
南康楚元王交六代孫延夀裔孫璠居南康六代
孫惠騫梁同州刺史孫悔陵唐少府監
譙郡狀云宋文帝子義陽王昶後貞觀志云勘非
實
諸郡劉氏唐司農卿武陵公劉瞻今居京兆西魏
有東雍州刺史劉亮稱中山人曾孫順鴻臚卿彭國
公秋官侍郎劉知璿上邽人弟如玉右司郎中同州
刺史劉同昇洛陽人稱本自沛國徙焉考功郎中劉
慶約宣州人孫長卿隋州刺史膳部員外郎劉瓘京
兆人生全白湖州刺史戶部郎中劉安都宋州虞城
人祠部郎中劉穆之部州沙河人駕部郎中劉師禮
陳留封邱人兵部郎中劉孝約洛陽人劉仲邱京兆
人虞部郎中劉志遠長安人禮部侍郎劉單岐山人
兄平生契舒州刺史刑部侍郎劉太真潤州上元人
水部員外郎劉復工部員外劉澄瀾刑部員外劉穎
訪未獲監察御史劉遵古云東平人平廬節度劉正
臣范陽人生溢淮平原節度劉瑁汴州人生涇駙馬
光禄少卿陳許節度右僕射劉昌裔
東都其先匃奴貴族漢以公主妻之北俗重漢生
因取母姓後漢末右賢王劉去卑即其後也代為部
落大人魏有庫仁弟眷生羅辰與穆陸賀婁于奚尉
為北人八族羅辰征東將軍永安公七代孫政會生
竒吏部侍郎竒生超微同循超河南少尹生全誠微
吳郡太守江南採訪生方平同萬年令循金吾將軍
會次子元象主客郎元育易州刺史
河南代為部落大人魏有河間公提生豐以司徒
封為河間劉氏孫感唐涇州總管平原公感生孝則
孝則曾孫公濟工部尚書豐生孫龍(按此有脱悮)將作大
匠豐曾孫法琮唐右金吾將軍琮從弟尚嶷偉尚嶷
右金吾將軍隋梁州總管洛陽公偉曾孫貞眘涇州
刺史並代人
雕隂唐左武大將軍綏州總管義成公大俱晉右
賢王豹之後綏州代為酋望
東陽贊後並居婺州為郡豪族又宋文帝子竟陵
王誕搆逆誅貶姓劉氏吳有東海太守劉略姚秦有
揚威將軍劉松
牛
宋微子之後司寇牛父子孫以王父字為氏戰國時
趙有牛翦秦有牛缺
隴西漢牛邯為護羌校尉居隴西又有牛崇牛嘉
魏有牛金漢牛覇覇生真姚秦時牛雙(案晉書姚萇參軍牛雙通)
(志作牛犨)石季龍以韋杜牛辛皇甫胡梁七姓衣冠華胄
不在戍役限
涇陽狀云牛邯之後裔孫興西魏太常丞始居涇
陽曾孫遵唐原州長史生元亮元璋元亮戶部郎中
生容容生上士上士生肅聳肅岳州刺史聳太常博
士元璋興州刺史
安定狀云牛金之後逃難改牢氏又改為遼氏裔
孫後周工部尚書臨涇公遼允復姓牛氏允生宏隋
吏部尚書竒章公(案隋書牛宏傳本姓尞氏父允仕周賜姓牛氏)生方大方
裕方智方大隋内史舍人方裕唐金部郎中
富平(案唐世系表鳳及僧孺皆出自漢主簿牛崇之後當是安定牛氏此於安定下另標富平作牛)
(金之後)春官侍郎牛鳳及狀云牛金之後
靈臺侍中豳國公牛仙客
邱
齊太公封於營邱支孫以地為姓世居扶風左傳邾
大夫邱弱
扶風漢平帝時邱俊持節安撫江淮屬王莽簒位
後俊遂留江左居吳興
吳興邱俊居吳興烏程松江太守邱靈鞠生遲梁
永嘉太守五代孫仲昇唐武臨尉宋西卿侯丘道讓
亦俊後七代孫悦岐王傅昭文學右常侍邱為吳郡
人弟丹倉部員外左司郎中邱鴻漸貝州人生絳兼
中丞
河南後魏獻帝七分國人以弟豆真折為邱敦氏
封臨淮王孝文改為邱氏折生堆堆生䟦䟦生鱗鱗
曾孫大千生夀野王公生和唐左武衛大將軍譚國
公生師利行本行恭孝恭行整行淹孝忠師利左監
門大將軍冀州刺史都督譚國公孫義餘汝州刺史
行本隋漢東令生寳及及曾孫從心生摸據拱抃揆
摸生抒據庫部郎中兼御史中丞行恭首從義旗以
殊功左右武候大將軍陜州刺史天水襄公生神智
神績神福神鼎神績左金吾大將軍鄧公神福睦州
刺史孝恭右金吾將軍益府長史渭源公行淹工部
侍郎少府監沅陵平公生貞明貞泰貞明生幾莊莊
生子賂子期子游子賂生佶太子中書舍人子游生
彣彪彤孝忠衛尉卿廣州都督安南公生承嗣承業
承福承嗣生文堂堂生璘隍璘贊善大夫生沂涔浰
涔試賓客兼中丞高平郡王生贄方直方隍生遇運
遹運遇運尚衣奉御史衛中郎生元楚元穎遹運檢
校太子賓客承業蘭州刺史
游
左傳鄭穆公子偃字子游之後以王父字為氏孫吉
生速漢有游尋後漢游殷
廣平後魏河南尹游迷始居廣平六代孫後魏尚
書明根生僕射肇姪曾孫仁宗唐比部郎中生詳金
部員外明根再從弟雅後魏太子少傅七代孫中台
匡城尉根從祖弟竒後魏梁州刺史六代孫子騫駕
部郎中
鄒
子姓宋愍公之後正考父食邑於鄒生叔良紇遂為
鄒氏齊有鄒衍鄒忌
南陽新野魏鄒軌生琪(按晉書鄒軌南陽新野人為魏左將軍生湛湛生捷)
(此琪乃湛字之悮)晉侍中少府開元中有象先紹先彦先象
先生儒立衡州刺史彦先生穎漳州刺史云湛後世
居衡州
裘
衛大夫食采裘氏因姓裘或云本仇氏改為裘
會稽姓苑云會稽有裘氏急就章有裘男弟(案顔師古)
(注求氏本居衛國裘氏之地故稱裘焉後又轉為求氏漢末有求仲即此族也裘急就作求男弟非人名)
(又禮記衛獻公與大夫柳莊邑裘氏莊子鄭人緩呻吟裘氏之地考工記有裘氏又複姓為邑裘氏)
仇
宋大夫仇牧之後王莽孫有仇延(案漢書王莽時有仇延此作孫悮)
陳留考城後漢仇香一名覧考城主簿
遼西後燕尚書仇儒開元左衛將軍仇克義滄州
刺史
謀
風俗通云周卿士祭公謀父之後以王父字為氏
州
風俗通晉州綽其先食采於州因氏焉衛有公子州
吁漢州輔魏州泰
郵
見姓苑
優
史記優孟樂人也子孫氏焉
留
衛大夫留封人之後
攸
北燕有尚書攸邁
犨
晉大夫郤犨之後
儔
見姓苑
疇
風俗通摯疇氏之後
求
本裘氏改焉
&KR0034;
纂要文云人姓
由吾
由余之後仕吳子孫入越因號由吾氏
琅琊北齊諫議大夫沭陽公由吾道榮
浮邱
列仙傳周太子晉學道浮邱伯控鶴上嵩山漢書楚
元王與申公學詩浮邱伯浮邱伯荀卿門人
修氏
元明之後又有修氏因以為姓
修魚
秦嬴姓之後有修魚氏
邱敦
後魏獻帝弟為邱敦氏為十姓孝文改為邱氏今姓
邱氏已具前卷邱氏注
鳩摩
晉書西域天竺人鳩摩炎代為國相生羅什為僧入
中國
仇尼
後燕錄有營州刺史洛陽公仇尼倪
昌黎燕將軍仇尼歸衛尉河東公仇尼遂並鮮卑
人
周史
周史之後其後氏焉
舟相
魯舟相氏見家語
取慮(音秋廬)
徐偃王子食邑取慮因氏焉今臨淮有此姓
十九侯
侯
晉侯緡之後適他國以侯為氏鄭有侯宣多生羽魯
有侯叔夏侯犯齊侯朝魏侯嬴
上谷漢末侯氏徙上谷唐刑部侍郎侯喜業生知
一兵部侍郎知一生令表令儀令表工部郎中令儀
生昇潤州刺史
丹徒狀云漢司徒侯霸之後陳司空清遠公侯安
都生鳳唐通川令今富平令侯遵世居鄼縣云安都
之後陳太尉零陵郡公侯瑱亦丹徒人孫則唐江州
錄事參軍
三水代居邠州後魏肥成公侯植賜姓賀屯氏植
孫君集唐吏部尚書陳國公
絳郡狀云本上谷人唐戶部郎中侯師夏官郎中
侯昧虛或云安都後國子祭酒侯嶠著作郎侯璥節
並河東人節生劉監察御史劉生雲長雲章金部員
外侯嶠京兆人
河南官氏志古引氏改為侯氏
婁
風俗通邾婁國之後子孫以婁為姓左傳齊大夫婁
堙
齊國漢太常奉春君婁敬改封建信君賜姓劉氏
南陽後漢末婁圭居南陽
原武唐納言師德相武后生思穎介休令思穎生
志學千乘令志學生圖南
河南官氏志匹婁氏改為婁氏後魏平遠將軍婁
内干女為北齊神武皇后生澄洋演湛内干子昭并
州刺史生仲達季略仲達右僕射廣安王季略太子
少保衡陽王孫武徹唐崇道府統軍武安公
樓
夏少康之後周封把東樓公支孫以樓為氏漢有大
尚書樓瑝
齊郡漢樓護字君卿王莽時為前煇光
譙郡漢太常樓望吳志樓元
東陽後漢樓秦自譙徙會稽之西部因居東陽烏
程縣唐新州治中樓仲興其後也
僂
齊勇士僂堙亦作婁
歐
歐冶子吳人善鑄劔(按鄧名世古今姓氏辨證引元和姓纂曰東歐王之後亦作歐)
(此條脱補入)
甌
東甌王之後
緱
見姓苑
陳留孝子傳陳留緱氏女名玉
河南官氏志渴侯氏改為緱氏
句
句芒氏之後史記有句強
歐陽
越王勾踐之後支孫封烏程歐陽亭因氏焉漢有歐
陽和伯授尚書曾孫高博士孫也餘少府(按釋文也餘作地餘)
樂安千乘歐陽生曾孫高氏代居千乘元孫歙大
司徒
渤海晉有歐陽建字堅石石崇外甥也官至馮翊
太守為趙王倫所殺兄子質奔長沙
長沙臨湘歐陽建兄子質避難居長沙九代孫頠
陳陽山公生紇陳廣州刺史反誅生詢為江總所收
養博士唐給事中率更令生通兵部尚書納言紇弟
約生允始州刺史南海公元孫何價下邳令
侯史
風俗通董狐為晉侯史因官氏焉
東萊漢御史大夫桑宏羊故侯史吳匿宏羊子遷
後漢侯史乾為東萊太守因家氏焉晉少府侯史光
有傳
鈎弋
英賢傳漢昭帝母鈎弋夫人趙氏居河間又為鈎弋
氏神仙傳鈎弋君得仙道
羺羊
左傳石碏宰羺羊肩之後
侯莫陳
其先後魏别郡居庫斛真水周書云代武川人代為
渠帥隨魏南遷為侯莫氏
河南後魏有侯莫陳白生延京兆公延生提相州
刺史提生元武川鎮將北平王元生興羽林監清河
公興生順崇瓊凱崇八上柱國尚書令司徒太保梁
國公生芮頻芮周司空生奕頻桂州總管生肅文騫
肅字虔會(按北史崇子穎此頻字誤穎子名虔會此肅字二字衍)唐考功郎中
相州刺史昇平縣男生璀瑋嗣忠嗣丹州刺史生知
節知道知節汝州刺史生澄渙涉澄生起超越起唐
州刺史生暠昌超都官郎中生遥曇昇晏遥生愿愻
恁愻醴泉令同州長史曇生怤恕協應昇壁州刺史
渙都官郎中生逌懔涉涉相州刺史生進字(按字字衍)知
道生濟濟生傑俊崇兄順順孫詮右率衛
二十一侵
侵
見姓苑
林
殷太丁之子比干之後比干為紂所滅其子堅逃難
長林之山遂姓林氏(案通志林氏出自姬姓周平王庶子林開之後開生林英英生)
(林茂林慶世系甚明因長林山得氏說自林寳始夾漈稱其偏徇有以也)魯有林放仲尼
弟子左傳林雍林不狃林楚代仕季氏左傳云林楚
之先皆林氏之良也齊有林阮見說苑林類見列子
林回見莊子
濟南鄒縣風俗通云林放之後至林玉為相有九
子十德之門見戚菀子孫秦末居齊郡鄒縣漢分齊
郡置濟南遂為郡人玉元孫摯仕漢封平棘侯傳封
四代見功臣表曾孫林遵字長賓受尚書於同郡歐
陽高官至少府太子太傅見漢書儒林傳遵六代孫
邈後漢徐州刺史清泉侯五代孫喬字伯升與釋道
安為友見高僧傳伯升元孫道明後魏清河太守生
勝北齊散騎侍郎魏分清泉為臨清今兖州臨清人
也勝生曇曇生通通生登唐清苑博野二令以二子
官居高陸入關居三源縣生游楚游藝游道游真游
楚自萬泉令應爕理隂陽科第二等擢夏官郎中出
鳳陳鄜三州刺史生希邱希望希禮希邱定平丞生
肅琨肅延安主簿生少良伯成季隨賈伯成偃師尉
琨司駕員外知制誥生禮膳部左司郎中諫議大夫
中都男贈兵部侍郎工部尚書生賁贄貴寳賁左神
武胄曹贄崇文校書並舉進士貴定平丞三代進士
寳太常博士希禮生璠玒璠京兆法曹生伸偃伸白
水令偃司議郎游道高平令生希業濤洋業河南法
曹生弼賞弼王屋令賞監察御史濤渭南尉孫清越
鄴令洋密衢常潤蘇九州刺史生曄益實畢曄萬年
尉益河陽丞游真孫明大理司直榆次縣令
平凉後魏平凉太守林遯稱遵後晉永嘉後平凉
女為魏孝文帝后生廢太子恂
廣陵監察御史林衮狀稱尊後後漢末恂仕吳因
居焉恂蓋衮之先也
魏郡林放之後狀稱本居廣平任縣隋末徙魏州
唐率更令林庭珉女為元宗昭儀生萬春宜春二公
主其子實為湖城令
晉安林放之後晉永嘉渡江居泉州東晉通直郎
林景十代孫寳昱泉州刺史今領判官監察林藻江
州判官兼監察林藴皆其後也
成都漢有林閭善古學揚雄師之見雄集
河南官氏志邱林氏改為林氏
岑
吕氏春秋云周文王封異母弟耀子渠為岑子其地
今梁國岑亭是也
南陽棘陽後漢征南大將軍岑彭後有岑晊字公
孝晊孫軻吳鄱陽太守徙鹽官十代孫善方梁起居
尚書長寧公又居江陵生曼倩景倩(案唐世系表善方生之象邯鄲)
(令之象生文本文叔文本相太宗生曼倩景倩此作善方生曼倩中缺二代)曼倩雍州刺
史生獻義仲翔仲休獻國子司業孫定義侍中汝南
公仲翔陜州刺史仲休駕部郎中生炅炅生贊司門
郎中景倩孫參嘉州刺史文叔生長倩中書令鄧公
生虛源廣成
任
黃帝卄五子十二人各以德為姓一為任氏六代至
奚仲封薛魏有任座秦任鄙漢御史大夫廣阿侯任
敖武帝時任安
樂安博昌任敖之後晉尚書任愷梁新安太守任
昉生東里
南陽宛縣後漢河内太守任延
廬江任敖十一代孫課晉安東將軍始居廬江八
代孫忠小名蠻奴陳鎮東大將軍梁信侯(按南史鎮東作鎮南)
(郡侯作郡公)弟定遠將軍寳生懷唐陜州都督管國公生
公廕衡州刺史
西河任敖之後徙西河晉東平太守任誕裔孫幹
唐司農丞生元植昭理元植殿中御史曾孫肅侗侗
京兆少尹昭理汴州刺史幹從父弟惠孫正名唐右
司郎中又居成都
渭南狀云任敖之後唐兵部尚書同三品任雅相
曾孫鵬陵州刺史生迪簡真定節度使(按唐書迪簡終工部侍郎)
(以不能朝謝改太子賓客䘚贈刑部尚書新舊書無真定節度使之文)迪簡生憲宇
河東鳳閣侍郎平章事任知吉
陳留浚儀唐并州長史樂安公懷玉生照隣改名
輝夏官侍郎生進鄱陽太守生抨浰興平尉
隂
周文王弟三子管叔鮮之後管夷吾七代孫脩適楚
為隂大夫因氏焉風俗通又云康氏之後周有隂不
侫隂里人也
南陽新野漢末居焉隂子方子公有祠竈之祥至
衛尉隂典孫鄰女為光武皇后(按後漢書注引東觀記隂子公生子方方)
(生幼公公生君孟名睦即后之父也世本睦作陸今此作鄰女誤)生明帝隣子識執
金吾孫綱女為和帝皇后
武威隂後漢衛尉隂綱孫常徙武威姑臧八代孫
襲家荆州作塘曾孫子春梁侍中生鈞鑑鈞度支尚
書鑑晉安太守鈞孫宏道唐禮部員外孫行光國子
司業即張燕公妺壻也
廣樂後周光禄大夫隂嵩狀稱本武威人賜姓邱
目陵氏隋復姓孫夀隋幽州緫管趙國公生師(按隋書夀)
(子世師此脱一字避唐諱)左翊將軍留守京師義師至就戮師孫
崇唐蘇州刺史
金
少昊金天氏之後見風俗通
京兆漢秺侯金日磾匈奴休屠王之子也生賞弟
倫生安上為侍中後漢末有武林太守金族族生穉
見魏志
琴
家語仲尼弟子琴牢字子開一字子張衛人也亦見
左傳
趙郡列仙傳琴高趙人得水仙恒於漢水乘赤鯉
湛
後漢大司農湛重
新淦晉荆州刺史陶侃母湛氏新淦人有湛氏方
生(案漢有湛方官司農晉有湛方生内軍諮議)梁有司州刺史僧智今進
士湛賁袁州人
郴
其先楚懷王孫心號義帝都郴子孫氏焉晉有郴寳
江夏陶侃别傳郴寳代居江夏
箴
楚大夫箴尹鬭克黃之後子孫以官為氏
尋
古斟尋氏之後晉有尋曾河内晉東海王屬(按此條文有脱)
(悮)
鐔(音尋又音滛)
後漢有鐔顯
廣漢蜀志有太常鐔丞漢有廷尉鐔政
鄩
斟尋氏之後亦作鄩左傳周有鄩肹
斟
夏諸侯斟灌斟尋氏之後以國為氏焉(案史記夏本紀斟灌斟尋)
(氏之外又單為斟氏亦夏同姓國也)
霠
纂要文云人姓
林閭
嬴姓之後也後漢蜀郡林閭翁孺博學善著書見文
字志
箴尹
楚箴尹克黃子以官為姓箴尹宜咎故陳大夫
沈猶
家語魯沈猶氏奢侈踰法
斟戈
夏諸侯國姒姓
二十二覃
參
陸終二子日胡之後見世本
南宫
文王四友南宫适之後周有南宫極南宫嚚魯孟獻
子生閱(案左傳昭公七年孟僖子屬說與何忌於夫子使事之敬叔乃孟僖子之子說即閱也此)
(為獻子之子悮)號南宫敬叔生路路生會會生虔為南宫氏
見世本仲尼弟子南宫縚字子容魯國人
魯國今兖州有南宫氏開元太史令南宫說京兆
人孫傳監察御史
南公
戰國時有南公著書三十卷言五行隂陽事蓋衛南
公子之後也
南郭
莊子有南郭子綦左傳有(案左傳有南郭偃南郭鉏此脫文)光禄大
夫南郭昶文隨伯道遷入北(案此有脫悮)曾孫嗣本嗣本
遂州刺史生南郭翁慶
魏郡狀云本譙人後魏有興皇生雄唐刑部郎中
生處信處讓處節處信都官郎中荆州長史孫銛給
事中生綏締維紳紳庫部員外處譲都官郎中生澧
收
南伯
莊子南伯之葵出古賢人傳
南史
左傳齊有南史氏後因為姓
南門
見姓苑
甘士
世本宋司徒華定甘士氏周卿士甘平公為王卿士
後氏焉
藍尹
楚大夫藍尹亹之後
二十三談
三伉
宋子姓微子之後風俗通云衛邑也晉公子重耳封
舅犯於三伉支孫氏焉漢有少府三伉充宗代郡有
陽縣有三伉氏
三閭
楚屈原為三閭大夫因氏焉
三烏
姜姓炎帝之後為侯國因氏焉
三邱
孝子傳有三邱氏
三苗
蜀志有三苗務
三州
三州孝子之後亦單姓州
三飯
三飯缺之後
二十四鹽
閻
周文王之後武王封太伯曾孫仲奕於閻鄉因氏焉
一云唐叔虞之後公族有食采於閻邑因氏焉漢末
居滎陽後漢尚書閻章生暢侍中宜春侯女為安帝
皇后子顯晏景顯長社侯裔孫嵩後魏戶牖侯居武
陽七代孫爽止眘止唐左司郎中生敬言敬受敬仲
敬受生涉鄧州刺史敬仲生濟美國子祭酒
天水西城侯蜀巴郡太守閻竺今無聞
常山狀云閻章後唐監察御史文逸生朝隠仙丹
朝隠給事中仙丹洛州司兵
廣平狀云本常山人唐安固令閻春生處逸處節
處逸生交禮長安尉交禮生至言至為至言生寬至
為太常博士生訪評事處節生自厚自厚生懿道懿
道生伯&KR0008;刑部侍郎伯&KR0008;生昂&KR0008;從父弟伯均
河南代人本居雲陽魏有閻滿孫善善曾孫慶周
少司空大安公賜姓大野氏生毗隋將作少監石保
公毗生立德立行立本立德唐工部尚書大安公生
䆳司農少卿䆳生知微巨源知微春官尚書巨源生
用之左金吾將軍用之生寀吉州刺史立行少府監
生元秀岐州刺史立本中書舍人生克儉嘉賓克儉
生子同州刺史嘉賓司農卿
廉
顓頊曾孫大廉之後以王父字為氏漢有廉丹
趙郡又顓帝之後
京兆杜陵漢有將軍廉褒生丹大司馬丹孫昭為
後漢廣漢太守蜀郡太守廉范字叔度丹後
河東狀云廉范之後唐瀛州刺史方實刑部員外
郎廉瓘海州人
詹
楚詹尹之後有詹何善釣
占
陳子占之後以王父字為氏
潜
見姓苑
臨川姓苑云今臨川有潜氏
黔
禮記齊有黔敖又黔婁先生隠者
鍼
左傳魯大夫鍼巫鍼季
箝耳
西羌人狀云周王季之後為虔仁氏音訛為箝耳氏
姓氏英賢譜本胡姓天監初有箝耳期凌自河南歸
化父同祖光並仕魏為三品也
馮翊後魏馮翊太守箝耳静孫康買周御伯大夫
聘梁使生文舉周寧州刺史生宗幹宗唐兵部侍郎
幹湯隂侯大業中以王后兄弟並改姓王氏已附王
氏注文舉弟文固生愉駕部員外後魏伏波將軍箝
耳進進生通同周南兖州刺史賜大理稽遂氏隋初
復本姓孫恪唐右衛郎中翟道男後魏又有華山太
守箝耳德曾孫文衡河州刺史邯鄲男生茂實唐庫
部員外生靈丹靈心
瞻葛
漢張騫使西域從百餘人唯瞻葛氏人得還
占尹
齊有占尹德又有占尹應堅
二十五添
兼
風俗通衛太子兼之後
二十六咸
咸邱
齊有隠士咸邱蒙見孟子
函輿
晉范臯夷食采函輿因氏焉
二十八嚴
嚴
芈姓楚莊王支孫以謚為姓楚有莊周漢武強侯莊
不識孫青翟為丞相會稽莊忌夫子生助後漢莊光
避明帝諱並改為嚴氏
馮翊稱青翟之後代居馮翊魏郃陽侯嚴稜又徙
華隂五代孫君恊唐洮州都督生方約方嶷方約利
州司功生挹之損之挺之挹之生丹江陵令生紳綬
紳光禄少卿生簡綬檢校司空右僕射挺之中書侍
郎生武吏部尚書鄭公武生楚卿越卿鄭卿損之右
庶子生式士良士元式職方員外士元國子司業生
纂士良江州刺史生謩殿中御史方嶷戶部郎中生
安之河南丞禮部侍郎嚴善思亦馮翊人生宙宏憲
憲大理卿生慥懔愉愉監察御史
燉煌青翟後今無聞
吳郡貞元給事中同州刺史嚴說生休復膳部員
外郎
廣漢稱君平之後唐檢校左僕射嚴震世居梓州
鹽亭云本望馮翊生恊公貺公弼恊晉州刺史公弼
率更令震兄霈生公瑾兼御史弟霔司勲郎中生公
衡刑部員外震從祖兄侁兼御史中丞震從祖弟礪
檢校左僕射山南西道節度使
東海唐穆州刺史嚴撰
濟北嚴助之後今無聞
二十九凡
凡
周公第二子凡伯之後為周畿内諸侯見左傳
晉陵姓苑云今晉陵有此姓
元和姓纂卷五
