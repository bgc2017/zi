元和姓纂卷七(上聲混韻至范韻)唐林寳撰
二十一混
本
姓苑有本氏
二十三旱
罕夷
左傳晉大夫罕夷之後
二十四緩
管
文王子叔鮮封於管因氏焉管夷吾字敬仲仕齊又
管至父燕有管少卿(按世本管氏自莊仲山生敬仲夷吾夷吾生武子鳴鳴生桓子)
(啓方啓方生成子孺孺生莊子廬廬生悼子其夷其夷生襄子武武生景子耐步耐步生微)
北海管少卿九代孫管寧魏太中大夫晉有南夷
校尉管彦
平原漢末袁譚將東安太守管統魏少府丞管輅
字公明
纂
姓苑云義興人
河南官氏志纂連氏改為纂氏
琯
何氏纂要云人姓
二十五潸
阪上
上黨屯留人其先居阪上囙氏焉見傅餘頠複姓錄
二十六産
産
國語注云祝産已姓
彭城姓苑云彭城有産氏
棧
見姓苑
任城魏志棧潜
簡
周大夫簡師父之後
二十七銑
典
見風俗通
陳留魏志有校尉典韋生滿
洗
又音線南海人見姓苑
二十八獮
展
魯孝公子展之後孫無駭生展禽又展喜展莊叔並
其後也梁善畫人展見乾
河南官氏志輾遲氏改為展
蹇
左傳秦蹇叔後漢小黃門蹇石
雋
見姓苑
渤海漢京兆尹雋不疑之後
免
左傳衛有免餘亦音問漢免乙為上郡太守
善
善卷古時高士見吕氏春秋
鮮陽
漢有揚州刺史鮮陽進其孫滔散騎常侍
二十九篠
蓼
咎繇子之後
太原(案蓼國杜預註在安豐蓼縣通志作夀州霍邱此太原乃蓼氏望出太原非其故地)臯
陶之後封蓼以國氏焉唐有羽林將軍晉陽公蓼崇
業
鳥俗
伯益仕堯有養鳥獸之功賜姓鳥洛氏支孫又以路
洛為氏史記曰大費子太廉為鳥俗氏俗誤作洛
三十小
趙
帝顓頊伯益嬴姓之後益十三代孫造父善御事周
穆王受封趙城因以為氏衰盾之後分晉為諸侯都
邯鄲王遷為秦所滅子代王嘉嘉子公輔主西戎居
隴西
天水西縣公輔十三代孫融後漢右扶風大鴻臚
融曾孫密晉南蠻校尉生嶷茂隋左僕射蒲州刺史
生元恪元愷元叔元楷元恪隋兵部侍郎元愷唐長
安令毛州刺史元叔隋工部員外元楷兵部郎中殿
中監武強公生崇基崇道崇嗣崇素崇孝崇基符璽
郎生慶逸逸生演大理司直演生俌令言令言生佩
玗珦玘玗鳳翔少尹珦少府監玘通事舍人崇道太
僕少卿鄧州刺史崇嗣虞部郎中商州刺史生揆夷
州刺史崇素水部郎中司農少卿崇孝鄧州刺史芬
兄士亮(案上有脫文)生方改海唐職方郎中太僕少卿生
本道本質道生思謙琮珽琮晉陽令珽義王之友生
懋伯河南尹懋伯生素肇本質泗州刺史密次子嶷
六代孫超宗後魏岐州刺史生仲懿尚書左丞仲懿
生煚金城公左僕射冀州刺史煚生信丞正臣正臣
生德皆唐殿中丞超宗弟令勝後魏河北太守孫懷
訥廣州刺史總管懷化公生慈景慈皓慈景駙馬兵
部侍郎華州刺史生節裳奉御慈皓巴州刺史生持
滿左衛郎將
下邳漢丞相趙周之後十二代孫廞魏廣陵太守
元孫裔晉平原太守以宋武外祖贈金紫光禄大夫
生正倫宋領軍正倫生伯符丹陽尹七代孫綽唐左
領軍將軍生璡屯田郎中魏州刺史瓌駙馬右千牛
衛將軍夀州刺史女為中宗妃追冊和思皇后子欽
仁
金城與天水同前凉有趙頵
扶風漢太常大夫趙禹今無聞
平原後漢太𫝊趙喜之後本南陽宛人徙平原裔
孫奉伯後魏洛陽令生彦琛北齊尚書司徒太傅宜
陽文獻王生元將仲將叔將公方仲將隋吏部尚書
生義綱唐戸部侍郎叔將卭州刺史生尹平秘書郎
公方隋大理正生仁溥義高
河間蠡吾縣本名潁川亦趙王遷後漢京兆尹廣
漢之後徙河間裔孫全榖本名鍾唐金部員外洪州
都督
中山稱本自天水徙中山曲陽今定州鼓城縣後
周信州長史趙逹孫恊生寳符寳符生不器不器生
夏日和璧冬曦安貞居貞彙貞顗貞兄弟七人舉進
士自寳符至冬曦安貞孫鄼又五代進士冬曦中書
舍人國子祭酒生湛屯田郎中國子祭酒生鄼安貞
給事中居貞比部員外吳郡太守採訪使生昌工部
尚書華州刺史顗貞員外職方郎中安西都護恊孫
不疑不疑考功員外生良公太子舍人
新安稱自天水徙焉後周有肅生軌軌生宏智唐
黃門侍郎兄宏安度支郎中
南陽穰縣稱自天水徙焉後魏有太常卿趙鑒生
榮隋庫部侍郎生德言唐主客員外德言生景仁泰
景好畤令生敭先殿中侍御史敭先生驊比部郎中
秘書監致仕驊生宗儒給事中平章事刑部尚書仁
泰南和令生慎己慎庶慎己郜城丞生駰京兆士曹
参軍生涉渾涉侍御史生傪伉伸傪監察御史伉昭
應尉生&KR0008;璜璉渾大理丞生儧俈俈兼監察御史慎
庶殿中御史
酒泉隋右武候大將軍趙才才生趙興唐左金吾
大將軍生文皎左金吾大將軍文翽營州都督文翽
生昌戸部員外皎孫連膳部郎中
陜郡河北縣狀稱後漢大鴻卿趙融後七代孫瑶
後魏河北太守因居焉瑶六代孫仁本同三品左丞
生諠諫諠左司郎中孫景門下侍郎平章事生元亮
諫羽林將軍
汲郡本自天水徙焉唐宜祿尉昭夷子趙貞固生
微主客員外生需左司郎中
河東狀云自天水徙焉唐監察御史趙君煦曾孫
良器良弼中書舍人生密邑董復縱衮密檢校戸部
員外都水師者河南少尹復中書舍人生元陽眞長
元陽滁州刺史眞長監察御史縱戸部侍郎生公昌
季黃君煦兄孫珍和州刺史生匡贊匡洋州刺史贊
戸部侍郎生虔
長平狀云自天水徙澤州唐有玉鈐將軍趙廉生
承恩鴻臚卿
信都尚書左丞趙涓生博元博宣博文博宣監察
御史
諸郡趙氏尚書左丞華州刺史趙昇卿臨汝人戸
部郎中趙謙光汲郡人司水部員外趙自勤河南人
膳部郎中賓客起居舍人趙晉並河東人給事中趙
文湖州刺史趙眘微陽翟人殿中監趙計河東人兵
部員外趙子卿長安人虞部郎中趙履冲下博人司
封郎中趙昴馮翊郃陽人利州刺史趙儋絳州人檢
校工部尚書黔中節度沂國公趙國珍黔中人弟國
玉改名孝先檢校員外趙鼎生震監察御史司農卿
趙履温萬年人范陽節度使趙含章醴泉人
矯
左傳晉大夫矯父漢將軍矯望
扶風後魏矯慎扶風人
北海郭頒世語北海高士矯應
蟜
顓頊元孫蟜牛之後舜祖也禮記有蟜固
繞
左傳秦大夫繞朝之後
小王
左傳衛大夫小王桃甲之後
小施
禹後姒姓有小施氏見史記
擾龍
劉累之後漢有待御史擾龍羣又擾龍宗為侍御史
詣董卓白事不觧劍卓撾殺之
趙陽
漢少府趙陽鴻治孟氏易
表黎
改為黎氏
三十一巧
鮑
姒姓夏禹之後有敬叔仕齊食采於鮑因氏焉敬叔
生叔牙曾孫國世為齊卿
東海剡縣漢太尉昱子德始居東海永嘉亂過江
居丹陽德裔孫泉梁信州刺史泉弟隋均州刺史平
遠孫安仁唐滁州刺史
襄陽狀云宣之後開元有鮑思遠生防京兆尹工
部尚書
河南官氏志云俟力氏改為鮑
絞
左傳有絞國在隨唐之南以國為氏
三十二晧
棗
本姓棘子成後因避難改後漢棘袨潁川長棗祗為
陳留太守生趙趙生據字道彦太子中庶子生腆高
老
風俗通云顓頊子老童之後左傳宋有老佐論語老
彭即彭祖也或云老氏老𥅆老萊子之後
保
周禮保章氏因官為姓呂氏春秋云楚保申
昊
風俗通云昊英氏之後一云少昊之後
浩星
漢有浩星公治榖梁李廣𫝊有浩星公又浩星賜元
國所善(案趙充國𫝊有所善浩星賜元乃充字之誤)
浩生
孟子齊賢人浩生不害
老成
老成子賢人裔孫老成方仕宋為大夫著書十篇言
黃老之道
老萊
老萊子古賢人著書
老陽
神仙傳秦有老陽子白日昇天
考城
老城氏或為考城氏考城子古賢人也著書述黃老
之道列子有考城子幼學於尹先生
三十三哿
左
齊氏公族有左右公子因以氏焉魯左邱明楚左史
倚相
齊國臨淄縣邱明之後魏左雍為侍御史生思官
至秘書郎神仙傳有左慈
南陽沮陽縣後漢左雄尚書令唐宣州都督戴國
公左難當宣州人云其後也
我
風俗通云我子六國時人著書號我子
左人
仲尼弟子左人郢魯人見史記
左史
古者左史記言因氏焉楚有左史倚相
左尹
楚左尹卻宛之後榖梁有左尹子息
可沓
梁河南王可沓振
可地
改為延
三十四果
火拔
北蕃酋領也
三十五馬
馬
嬴姓伯益之後趙王子奢封馬服君子孫氏焉奢孫
興趙滅徙咸陽
扶風茂陵漢馬權為將軍生阿邏(案漢書阿邏作何羅)通通
封重合侯生昌昌生况余援余生歆融融南郡太守
援子廖女為明德皇后生章帝歆十一代孫默後魏
雍州治中生思歡歡生祚祚生重隋京兆府長史生
匡武匡儉匡武瀛州刺史襄城公匡儉生克忠咸陽
尉克忠生搆措搆駕部員外湖州刺史生曾擇擇兵
部員外河間太守生著署(案唐世系表作昔此作署)署生逄監察
御史歆十二代孫岫西魏上柱國扶風公孫懿為唐
均州刺史襄陽公後魏平州刺史馬榮之狀稱南郡
太守融後生熙熙生亮亮生琮亮曾孫正會左武衛
將軍鄯州都督生暹晁晟晟生璘檢校左僕射涇原
節度生旴晞曄旴代州都督皓左神武將軍暹光祿
卿生昂江陵令琮曾孫知廉尚食奉御
京兆狀云融後北齊治書御史馬觀國元孫頠唐
兵部員外自周齊代居憲府舊號御史馬家頠生光
粹光淑粹生矩該真矩該生緫安南都護光淑左司
郎中宋州刺史生僐
郟郡後魏章武太守馬晃元孫吴陁唐監門將軍
荆州長史生大通大均大通孫穎榮州刺史大均甘
州刺史生崇臺左羽林將軍生瓊慶州都督瓊生銳
鉉錫銳揚府司馬鉉兼中丞生淑錫諫議大夫虢州
刺史
茌平北齊茌平令馬暹因家焉生瑗本郡戸曹主
事生周中書高唐公周生載恂載左丞吏部侍郎生
觀覬覬吏部郎中生元振元拯恂河南令丹州刺史
臨安唐嵐州刺史大同軍使馬季龍狀稱歆後生
炬炫燧炬生當右諭德炫刑部侍郎工部尚書致仕
燧司徒兼侍中北平郡王生彙暢彙太僕少卿暢少
府監生繼祖
西河隋太子洗馬馬隋孫元素太府卿生元直金
部員外元直生辿辿檢校郎中生翊竲
廣陵唐吏部侍郎秘書監常山文公馬懷素生觀
觀生繼
諸郡馬氏唐左驍衛將軍馬文舉長安人左衛武
軍馬四逹檢校員外馬丹華隂人馬吉甫馬光嗣正
平人兄秦客右常侍
賈
唐叔虞少子公明康王封於賈後為晉所滅以國為
氏
長樂漢長沙王太傅賈誼洛陽人十代孫龔居武
威龔孫詡魏太尉生璣長樂令隸相州裔孫琚後魏
潁川太守生昭申申生廉廉生均清河南郡兵曹均
生言道言忠言忠考功吏二員外生曾閔剡曾中書
舍人禮部侍郎生深至深職方郎中徐廬䕫岳四州
刺史至中書舍人禮兵二侍郎京兆尹右常侍生系
泉州刺史璣曾孫國後燕代郡太守曾孫叔願後魏
散騎常侍聘齊使孫慈明北齊華山王諮議生仲璣
唐滄州魯城令魏尚書賈興元孫雲霽唐合州刺史
代居坊州中部縣生成元珪元敏(案元敏下疑脫元珪二字)資興
令元敏舒州牧
宛句誼九代孫秀玉後漢武威太守又家武威玉
曾孫演演孫眞晉兗州刺史宛句後又徙宛句眞元
孫思祖後魏龍驤將軍元孫暨北齊太守生式隋鄱
陽郡司空生敦實&KR0008;滄洛等州刺史生宣譽敦實司
封大夫右庶子生承恩伯業伯起伯饒伯招伯卿膺
福通理承恩洛州武州均州司馬生弇全全越州刺
史浙東觀察伯業庫部郎中生茂宗膺福兵部郎中
左常侍
洛陽狀稱誼後梁中軍長史賈宏生勰北齊青州
刺史孫憲生處靜處澄處靜成州長史生慶言刑部
郎中滑州刺史慶言生晉恒處澄生元禕元禕生季
鄰季良奉天尉季良生岌檢校員外岌生稜穜稜大
理評事季鄰長安主簿生岧嶷
河東晉有散騎常侍賈弼生匪之宋太宰參軍希
鑑齊外兵郎撰永明氏族狀生執梁少府太傅講學
撰姓氏英賢傳北齊鉅鹿太守賈延慶云其支族也
延慶曾孫德逹唐大理丞生楚珪歸州刺史
廣平狀云稱賈翊之後北齊國子助教猷曾孫元
彦唐太學博士生元贊大隱元贊太學博士大隱中
書舍人禮部侍郎生幼知日新
樂陵賈誼之後唐沁水丞賈元琰生躭左僕射司
空平章事生疄疇㽥㽥太子中允疇司農主簿
河内野王中書舍人登陜郡庫部郎中賈彦璋
濮陽工部員外賈彦璿弟彦璉評事水部郎中賈
昇刑部郎中賈虛舟侍御史賈仁英魏郡人侍御史
賈令思河東人右常侍御史大夫賈隱
夏
夏后氏之後以國為姓又陳宣公孫御叔亦為夏徵
舒其後也
馬師
世本鄭穆公有馬師之官馬師頡馬師朔馬師黥列
仙傳有馬師皇
馬適
趙將趙奢號馬適君因氏焉(案此條當改入馬服姓下漢功臣表有畢侯馬)
(適育當增入此脫又誤以馬服君改馬適君)
馬矢
莊子有馬矢子
吔咥(上音野下音鐵都結反)
(案此姓注文原本缺)
夏侯
夏侯之後至東樓公封為把侯至簡公為楚惠所滅
弟他奔魯魯悼公以夏侯受爵為侯因氏焉後去魯
之沛居譙遂為郡人漢有太僕夏侯嬰譙國人嬰孫
夏侯建建三代孫妙才魏征西將軍轉博昌侯生覇
仕蜀雍州牧郿侯七代孫詳左僕射豐城公生□□
生審端唐秘書監梓州刺史審端生德昭吉州刺史
德昭生遵業遵本又後魏左光禄夏侯道謙為譙郡
太守子孫因家焉弟叔明檢校右僕射劔南東川節
度生昪兼御史大夫昪生仲仲生昊彭州刺史
夏父
左傳魯大夫夏父弗忌宋大夫夏父微
夏后
史記禹為夏后因國氏焉
夏里
漢四皓夏里黃公河内軹人
社北
風俗通云凡氏於職社北五鹿有社北大夫因氏焉
沛郡漢有社北羣為郡上計
三十六養
掌
魯大夫黨氏之後揚雄與劉歆書云林閭蜀郡掌氏
琅邪晉有琅邪掌同
燉煌前凉有遂興侯掌據
仉
人姓梁州有仉啓
鞅
見姓苑
賞
江南有賞氏
&KR3061;(皮養切)
姓苑云人姓
長孫
河南洛陽後魏獻帝拓拔與鄰七分其國兄弟各
統領之第三兄為長孫氏孝文帝以嵩宗室之長改
為長孫氏長兄為紇骨氏次兄普氏孝文改為周氏
太和中詔代北人並為河南洛陽人道武時有上黨
王長孫道北平王長孫嵩上黨靖王道生後魏司空
旃旃生觀(案魏書道生子抗抗子觀此作道生旃旃生觀盖與唐世系表同誤)為殿中
尚書生稚西魏尚書令太師生子裕紹遠澄擕巫(案魏)
(書稚凡五子子彦子裕紹遠士亮季亮又子彦本名儁此所載與唐史同與魏書異又澄亦觀之子此作)
(稚子與唐表亦不合儁誤作擕)子裕西魏右武候將軍平原公生兕
後周絳州刺史平原公生熾晟敞義莊熾隋戸部尚
書饒陽公生代(案唐世系表名安世此避唐諱為代)代生祥刑部尚書
御史大夫孫孝紀左司員外郎晟隋右驍衛將軍唐
贈司空齊獻公晟女為太宗文德皇后晟生无乃无
傲无憲无忌无逸无憲生安業唐左監門將軍无忌
吏部尚書侍中中書令右僕射司徒太尉趙國公在
相位三十四年生冲渙濬温淨淑(案唐世系表淑作溆)澤冲秘
書駙馬孫元翼宣州刺史渙中州刺史濬淨並奉御
淑成州刺史敞宗正少卿汴州總管生无虎右監門
將軍義莊荆州刺史紹遠西魏大司空上黨公生監
(案周書作覧此作監)周大司徒薛公隋宜州刺史生寬龕操清
(案唐世系表清作洪)唐晉州刺史寬生昭郢州刺史昭生仲宣
庶幾仲宣孫鑄倉部員外郎庶幾生勗西河太守龕
房州刺史曾孫子哲信安太守右金吾大將軍操金
部郎中歸州長史生憲誼鑒詮憲屯田郎中德州刺
史誼睦州刺史生泳屯田員外郎鑒曾孫湯詮駙馬
尚輦奉御稚三子澄周秦州刺史義文公生嶸緯軌
始愷嶸生績績生和人司農少卿緯曾孫貞隠太常
博士軌元孫端梁州司農生縯全緒縯長安令全緒
右金吾將軍宋州刺史生雅正駙馬愷生順德澤州
刺史驃騎將軍邳襄公元孫有隣和州太守順德姪
曄駙馬黃州刺史稚第四子擕後魏尚書令平高公
生毗隋工部尚書絳公稚五子巫周秦州刺史清都
公生大敏唐職方員外大敏生希範司門員外北平
王嵩後魏太尉五代孫慶明後名儉周僕射荆州總
管鄶公生平徹平隋工部尚書襄陽公生師禮唐膳
部郎中徹生文則庫部郎中集生讓光州刺史敦生
師黃門侍郎師生訥言
北海梁賈執姓氏英賢傳云北海長孫氏左王魚
家後
上官
楚懷王子蘭為上官邑大夫因氏焉秦滅楚徙隴西
之上邽漢右將軍安陽侯桀生安桑樂侯女為昭帝
皇后拜車騎將軍以反誅裔孫勝
天水蜀太尉上官勝生二子曰茂曰先茂(案下有東郡上)
(官先元孫迴此應作先徙居東郡作茂誤)徙居東郡
京兆上官茂裔孫霽後魏藁城公生思愼思愼生
昇後周秦州刺史生政隋西郡太守義清公政生懷
仁唐右武將軍舒州刺史政少師(案政已見前此有脫誤)裕安
州刺史安義生翼伯翼伯生義同義同生宗素宗素
生式
東郡上官先元孫迴後周定襄太守孫宏隋比部
郎中江都總監因居揚州生儀西臺侍中平章事二
子庭芝庭璋庭芝周王府屬生怡容庭璋太子僕射
生經野經國經緯經緯生詔侍御史
壤駟
風俗通息公子邊為大夫氏焉(案此有脫誤)漢有光禄大
夫宜陵侯壤駟射(案家語孔子弟子有壤駟赤秦人)
爽鳩
左傳爽鳩附庸國伏羲後風姓也
養由
楚養由基之後
三十七蕩
党
本出西羌姚秦將軍党耐虎自云夏后氏之後代居
羌豪又吴平男党娥子孫居同州
馮翊後魏寧州刺史北地公党宏六代孫党仁宏
唐陜嬴等州刺史廣都公生敬元濮州刺史監門將
軍婺州都督党孝安職方郎中党曄並同州人
華隂姚秦羽林監党成後徙華隂
汻(音晃呼浪反)
姓苑云人姓
廣
風俗通云廣成子之後
廣成
神仙傳廣成子古仙人居崆峒山黃帝造焉
三十八梗
丙
齊大夫丙歜之後漢功臣表有高苑侯丙猜𫝊封八
代
魯國漢丞相博陽侯丙吉代居於魯晉大夫丙豫
食采於丙因氏焉齊有丙意兹漢士丙丹
北海朱虚縣魏有丞相徵士丙原字根矩孫後周
信州總管丙明丙明生粲唐監門大將軍應國公高
祖與之有舊以姓犯諱賜姓李氏粲生寬太常卿寬
生孝旻(案唐書李元紘傳元紘父道廣祖寬此於寬下止載生孝旻脫道廣一人)紀王戸
曹孝旻生承業承嘉承業絳州刺史承嘉御史大夫
戸部尚書道廣殿中監平章事益州長史金城侯生
元綜元繹元紘元緘元綜屯田郎中荆州長史生舒
工部郎中舒生莒元紘戸吏中書三侍郎平章事戸
部尚書致仕生有孚有容有功元緘鄆州刺史
景
芊姓楚公族也漢初徙山東豪族於關中今好畤華
隂諸景是也楚有景風吴志有西湖人景養
廣陵後漢景彎善詩易辟不起見儒林傳
平陽後漢燕錄有平陽人景安
河東唐河南少尹景延廣(案此與五代之景延廣非一人)生彬
邴
晉邴豫食采於邴因氏焉
秉
漢有秉寬
猛
左傳猛足(案左傳作猛獲)
永
見姓苑
梗陽
秦宣太后弟封梗陽君因氏焉漢有駙馬都尉梗陽
犫晉有梗陽巫臯漢有侍御史謁者梗陽貞
邴意
齊大夫邴意兹之後
三十九耿
耿
殷時侯國晉所滅因氏焉
四十靜
靖
風俗通單靖公之後以謚為姓一云齊田氏之族靖
郎君之後中山著姓略云河東裴公續娶散騎常侍
章公中山靖延康之女
陳留隋有靖德立與格處仁等為八俊
井
穆天子傳周有大夫井利又天子為井公博左傳虞
大夫井伯漢司徒掾井宗
四十四有
有
風俗通有巢氏之後仲尼弟子有若魯人漢有禄(案姓)
(氏急就篇云風俗通漢光禄勲有光今本風俗通無此句亦無有禄之名)
柳
周公孫魯孝公子展展孫無駭以王父字為展氏生
禽食采柳下遂姓柳氏魯滅楚狂(案唐世系表作楚滅魯仕楚原本脫)
(誤)秦并天下柳氏遂遷於河東
河東觧縣秦末有柳安惠裔孫也始居觧縣安曾
孫隗漢齊相六代孫豐後(案豐後漢人此脫漢字)光禄勲六代
孫僧習(案唐世系表豐六世孫軌晉吏部尚書生景猷晉侍中二子耆純耆太守號西眷二子恭)
(璩恭後魏河東郡守南徙汝潁遂仕江表曾孫緝宋州别駕宋安郡守生僧習據此則僧習乃豐十二世)
(孫也此本作六代孫僧習與唐書不合)後魏尚書右丞生鸑慶虬檜鷟
生𢃄韋周黃門侍郎𢃄韋生祚續祚生震範幹震郢
州刺史生俊棣州刺史範尚書右丞生齊物(案唐世系表祚)
(生齊物齊物生範範生喜此以範為祚子齊物為範子與世系表不合)睦州刺史生喜
喜生賁并(案唐世系表并下有淡字)中行宷并殿中侍御史生道
倫(案唐世系表道倫作并孫)淡字中庸洪府戸曹幹工部員外生
渾儒渾孫奕昇州刺史儒戸部郎中孫翊膳部員外
續儀曹郎中慶後魏右僕射平齊景公生機宏旦肅
勃機隋納言建安簡公生述逖逵逞述隋兵部尚書
逖職方郎中生允莽允隴州刺史曾孫叔瑞端(案唐世系)
(表作叔璘瑞州刺史)州刺史生應規兼殿中御史允孫光庭祠
部員外薊州都督(案唐世系表光庭弟充庭薊州都督)逵考功郎中逞
禮部郎中旦隋黃門侍郎生燮則綽楷融亨燮都官
郎中生(案此下脫子房二字)子寳子房戸部侍郎則生奭中書
令河東肅公奭生知人水部員外綽膳部郎中楷濟
州刺史生融子敬子夏融孫元寂主客員外撫州刺
史子敬生約房州刺史子夏生從心從裕從裕生察
躬躬生鎮侍御史鎮生宗元禮部員外亨岐州刺史
太常卿生子陽子貢子陽生誡言誡言生渙澤渙中
書舍人澤華州刺史子貢孫良器冀州刺史肅隋吏
部郎中生大隠台州刺史虬周中書侍郎生鴻漸蔡
年止戈待價鴻漸五代孫暉寧州刺史蔡年生謇之
諤之穎之挺之謇之隋黃門侍郎生威明慈明然明
威明吏部郎中慈明職方郎中孫弼貝州刺史慤辰
州刺史都督曾孫立然明施州刺史諤之生保隆膳
部郎中穎州(案唐世系表穎州當作穎之)屯田員外孫存業宿州
刺史生栖朝(案唐世系表無朝字)媯州刺史挺之中書舍人止
戈孫建(案唐世系表建係止戈五代孫)金部郎中待價孫言恩祠部
郎中檜生雄亮亮生贊都官郎中曾孫鄭卿咸安太
守賁次子據五代孫懷表生該謨該生岑岑生澄温
潭温光禄少卿潭駙馬太僕卿生晟右金吾大將軍
晟生暈韓王傅杲駙馬謨衛州刺史曾孫紳柳州刺
史昂周内史隋禮部尚書文成公生調行臺丞敏(案唐)
(世系表作後魏車騎大將軍汾州刺史懿生敏隋上大將軍武德郡公)從祖弟道茂生
孝斌斌生客尼五臣寳積客尼生明偉義川令明偉
生正己正禮正己孫甫正禮邠州司戸生子華(案唐世系)
(表子華作子兼)子温子金子平子華池州刺史子温丹州刺
史生公綽公權公綽湖南觀察兼中丞公權(案公權太子太)
(保此有脫文)子金南鄭令明亮曾孫惟則檢校員外生湛
和州刺史(案唐世系表明諶和州刺史係五臣子)寳積職方員外生明
逸刑部員外明肅度支郎中東眷卓過江生輔恬傑
奮輔生平歸北孫敬起生昶粹昶孫詵生杲仁崇禮
崇禮房州刺史生固節仲矩粹七代孫季華恬生元
景淑宗淑珍(案唐世系表恬生憑憑生叔宗叔珍)元景司空淑宗生彦
緒齊尚書彦緒生惔憕忱怡惔梁僕射曲江公生昞
暉映昞生裘周内史大夫隋大將軍元孫湛右金吾
將軍暉梁吏部尚書生顧言隋秘書監漢南公顧言
生遜遜生尚眞司門員外映生莊奭陳度支尚書奭
曾孫慶休生識渾識屯田郎中徵不起渾兵部左常
侍平章事惲梁侍中生&KR2016;憕梁侍中吏部侍郎尚書
淑珍生慶遠季遠慶遠梁侍中雍州刺史雲杜侯生
津梁兵部尚書津生仲禮敬禮仲禮梁州刺史西魏
侍中生元彧元曾孫滿(案唐世系表滿作行滿)諫議大夫給事
中彧隋侍書御史生紹左庶子曾孫晦文州刺史彧
元孫如芝衡州刺史季遠梁中書侍郎生遐周侍中
霍州刺史生莊隋黃門侍郎生慶孫慶孫生楚賢光
禄少卿杭州刺史楚賢生温洽沖洽孫昇長安令生
元輔應沖左常侍太子賓客平陽公修國史傑孫雙
虬文明虬生崇文明生元章仲仁季和(案唐世系表元章仲仁季)
(和俱作雙虬子)元章生景賓景鴻景賓元孫季誠金部郎中
揚州刺史景鴻生儉隋書有傳仲仁曾孫崇貞太原
令季貞生賁長安丞季和生贊冀州刺史七代孫貞
(案唐世系表季和曾孫貞望江州刺史此作七代孫)江州刺史又太子學士柳
彦昭云僧習子虬後生芳職方郎中芳生登冕登秘
書省少監冕吏部侍郎福建觀察使濮陽狀云本河
東人杭州刺史柳德乂生萬齒齒生翼之馮翊諫議
大夫伉其後
侴(勑救反)
吳興漢侴東未詳所出姓苑吳志孫韶伯父何本
姓侴吳人也晉將軍侴縱(案廣韻不載此字正字通侴即&KR2315;字變體作侴然案)
(&KR2315;乃古文好字廣韻集韻俱不言人姓又丑好音亦不同似非一字又妞音紐人姓今高麗人有之疑即)
(侴字之變)
咎
風俗通云湯司空咎單左傳咎舅犯字也
灸
見姓苑
棸(側紂反)
晉有棸儔今江南襄陽並有此姓
羑
古牖字羑里殷秋官子孫因氏
酒
周禮酒正因官氏焉見纂要文
有扈
夏初諸侯國也
有偃
臯陶偃姓之後有偃子臯為晉士官
右師
世本宋武公生公子中代為右師因氏焉漢有中郎
將右師譚
右歸
潜夫論宋右歸氏子姓也
右尹
楚公子辛為右尹子孫氏焉
右史
右史記事因氏焉周右史戍見世本
右宰
左傳衛大夫右宰榖因官為姓
右將
漢下鄜侯右將萬周駱越人
九方
列子秦穆公時九方臯一名歅善相馬
夀西
左傳楚人夀西宜僚亦見莊子(案左傳無夀西字誤)
臼季
齊公子臼季之後魯有臼季宣孟
四十五厚
苟
國語黃帝之後漢有苟實苟參
河南山陽苟賓世居河南漢有少府儒晉兗州刺
史苟晞字道將弟苟純青州刺史唐監察苟敬恩懷
州人云其後
隴西苻秦衛將軍苟長之後庫部郎中苟言云其
後
口
羌種也今同州有此姓
耦
風俗通宋卿華耦之後漢有侍中耦嘉
廣平姓苑云廣平有耦氏
郈
風俗通魯大夫郈昭伯食采於郈因氏焉
毌邱
其先食采毌邱因氏焉
河東後漢末將作大匠毌邱興生儉魏幽州刺史
奔吴拜鎮北將軍幽州牧譙侯生旬
四十七寢
沈
周文王第十子𥅆食采於沈因氏焉今汝南平陽沈
亭即沈子國也秦沈郢郢十二代孫戎
吴興武康縣漢光禄勲海昏侯沈戎後居會稽烏
程吴興分烏程為吴郡孫景見後漢書晉沈袞宋沈
慶之梁沈約並景後也景生産産生晃規晃孫謙謙
生勉勉生琛琛生祚楚祚生劭之慶之慶之生文昭
文昭生毅齊五兵尚書孫巡生君理君攸君高君
理陳侍中僕射女為隋煬帝后君高孫悅唐將作少
卿餘杭公生嶷和州刺史嶷生璟瑱瓉璟屯田郎中
瑱水部員外諫議大夫瓚都水使者慶之生文季後
魏平南將軍六代孫法牧唐譚州長史慶之宋司空
始興公生文秀宋左僕射六代孫揚庭唐金壇令孫
勉寂晉光禄勲生宣宣生懷遠宋侍中遠元孫越賓
發發生曇慶宋祠部尚書六代孫大禮唐濮陽令琛
次子楚五代孫君攸陳衛尉卿生叔安唐刑部尚書
吴興公生訓之道之眷之雋之訓之生成業漢荆州
刺史道之生成福簡台廬等州刺史叔安堂姪緝荆
州刺史勉次子盤盤七代孫宏周司水大夫宏周孫
士衡唐陜令生介福餘慶介福主爵員外生易直易
直大理正女為代宗妃追尊睿聖皇后生德宗易直
子震濟震秘書少監生房右金吾大將軍濟生華殿
中監華生翬駙馬餘慶庫部員外生從道右司郎中
冀州刺史孫對規生䣆晉冠軍長史䣆孫叔生僧朗
演之僧朗元孫不害陳尚書左丞孫齊家唐秘書郎
生朝宗婺州武羲主簿朝宗生既濟克濟既濟進士
唐翰林學士生𫝊師宏師述師𫝊師進士吏部侍郎
生樞詢樞進士諫議大夫商州防禦使詢進士浙東
觀察澤潞節度生仁衛進士既濟次子宏師進士不
禄述師長子許十一代(案梁沈約乃景後此十一代孫上應有景字脫)孫林
子田子林生暎暎生約梁左僕射特進隠侯約生旋
旋生衆戎(案梁書約祖林子生璞璞生約約生旋旋生寔此以璞作暎以寔作衆戎與本𫝊不)
(合)次子齊十五代孫恪陳侍中曾孫賁唐大理評事
給事中薛王傅沈務本稱寂孫挺生利賓大理評事
利賓生忌忌生建迴逵逵閬州刺史國子祭酒修文
學士沈伯儀稱彦後孫浩僊浩源浩僊殿中丞浩源
武功尉生廙庠廙生周明琚珂珂京兆功曹庠監察
御史生瑱比部郎中灃州刺史沈萬石稱彦後生客
卿陳刑部尚書生孝澄隋婺州别駕授徒五百人三
徵不起孫虬之樂平令生迪番陽令迪生竦大歷六
年進士左庶子生宗本師言師黃中黃左黃宗本蘇
州司倉師言沂州錄事參軍師黃廣州度支使中黃
大理司直生栖遠栖逸左黃監察御史生延蔚栖遠
庶子知制誥翰林學士賓客致仕梁徵詳定禮儀戸
部侍郎栖逸拾遺延蔚著作郎國子博士正諫議大
夫平章事生君諒諒六代孫崧(案唐史君諒相武后此平章事應即君諒)
(生字衍崧係諒元孫此作六代與世系表不合)進士
鄴郡内黃狀云本吴興人唐下邳令生眞怪(案下邳令)
(失名怪字亦疑)怪生佺期佺交(案唐書作全交)宇宣佺期中書舍人
太子詹事生之象東美惟清東美給事中夏州都督
佺交濮陽尉
審
漢辟陽侯審食其為右丞相沛郡人
魏郡後漢末袁紹將審配
枕
姓苑云下邳人
沈尹
楚有沈尹戌沈尹赤沈尹夀沈尹射子孫以官為氏
四十八感
昝
何氏姓苑云昝氏蜀人也晉中興書云桓温將昝堅
唐有昝愼盈
昝盧
改為沓
坎氏
英賢傳云宋附庸有坎氏
四十九敢
啖
前秦錄將軍啖鐵
河東大歷水部郎中啖彦珍會昌中進士啖鱗避
武帝廟諱改澹
五十琰
冉
高辛氏之後一云大夫叔山冉之後
魯國仲尼弟子冉耕字伯牛冉雍字仲弓冉求字
有子又冉孺並魯人未詳所出
雲安冉氏盤瓠後冉髦之種類也代為巴東蠻夷
酋帥陳有南康太守巴東王冉伽軫軫孫安昌唐潭
州都督安昌孫寔河州刺史娶江夏王宗女生祖雍
刑部侍郎祖雍生太華華子愔
染
石趙錄云石季龍將染閔魏郡内黃人或作冉氏簒
石趙號魏三年為慕容雋所滅
奄
風俗通云國號也尚書云成王既踐奄左傳秦大夫
奄息其後也
斂
姚秦錄將軍斂憲斂方斂岐並南安人皆羌酋也
檢
漢末句章尉檢集見姓苑
&KR0034;(彡音陜且了且反合二字為&KR0034;音陜)
唐上元中有左金吾大將軍關西節度使&KR0034;復弟振
賁
五十三檻
撖(胡感切)
今河内懷州多此氏
五十五范
范
帝堯劉累之後在周為唐杜氏周宣王滅杜范伯之
子隰叔奔晉為士師曾孫士會倉采於范遂為范氏
越范蠡魏范座項羽謀臣范增居巢人
順陽南郡屬縣也漢渡遼將軍平陵侯范明友之
後居順陽晉凉州刺史范晷生廣雅雅生江兗州刺
史江生寗中書侍郎寗生泰宋國子祭酒泰生晏曄
太子詹事侍郎
錢塘明友裔孫馥後漢尚書僕射避董卓亂過江
居錢塘縣平吴臨海太守平五代孫皥之宋建安太
守五代孫義頵周王司馬生宏基宏&KR0008;宏基國子博
士生安親安仁安親房州别駕生怦惀愔憕怦大理
評事生傅規惀戸部員外生傅慶太僕少卿安仁生
巨源源生傅氏宏&KR0008;秘書少監博州刺史
汝南金鄉范式之後
代郡漢博士范滂之後
河内狀云滂之後唐春官尚書范履冰姪冬芬宣
州刺史
燉煌狀云范汪之後職方郎中范季明代居懷州
云自燉煌徙焉晉范宣陳留人梁范雲南鄉人
元和姓纂卷七
