提要
元和姓纂十卷類書類
(臣)等謹案元和姓纂十卷唐林寳撰寳濟
南人官朝議郎太常博士序稱元和壬辰歲
盖憲宗七年也寳唐書無𫝊其名見於藝文
志諸家書目所載並同惟唐會要稱王涯撰
盖以涯曾作序而訛鄭樵通志又稱李林寳
撰則因李吉甫命寳作是書當日二名連書
傳寫脱去吉甫字遂併為一人觀樵姓氏略
中譏寳作姓纂而不知林姓所自出則藝文
略中本作林寳可知也焦竑國史經籍志亦
因之作李林寳悞之甚矣其論得姓受氏之
初多原本於世本風俗通其他如世本族姓
記三輔决錄以及百家譜英賢𫝊姓源韻譜
姓苑諸書不𫝊於今者頼其徵引亦皆班班
可見鄭樵作氏族略全祖其文盖亦服其該
博也但寳以二十旬而成書援引間有訛謬
但當矜尚門第之時各據其譜牒所陳附會
攀援均所不免觀白居易集自叙家世以白
乙丙為祖而云出自白公勝顛倒時代悖謬
顯然其他可知洪邁容齋隨筆稱元和姓纂
誕妄最多盖有由也然於唐人世系則詳且
核矣書至宋已頗散佚故黃伯思東觀餘論
稱得富弼家本已闕數卷陳振孫書錄觧題
亦稱絶無善本僅存七八此本載永樂大典
中皆割裂其文分載於明祖御製千家姓下
又非其舊第幸原序猶存可以考見其體例
今仍依唐韻以四聲二百六部次其後先又
以宋鄧名世古今姓氏辨證所引各條補其
闕佚仍釐為十卷其字句之訛&KR0861;則參校
諸書詳加訂正各附案語於下方至原序
稱皇族之外各以四聲類集則李姓必居首
卷今獨無一字之存殆修永樂大典時已佚
其第一冊歟然殘編斷簡究為文獻之所徵
也乾隆四十六年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
元和姓纂目錄
卷一(上平聲)
一東
馮洪弓熊童僮中崇嵩
茙躬宫雄肜公酆蒙紅
鴻翁通鬷种
東里東方東樓東郭東陽東邱
東宫公石公士公山公沙公孫
公伯公父公成公齊公析公索
公祖公休公孟公明公賓公正
公之公乘中行中英中野中壘
中黃桐里桐門銅鞮戎子終利
終古熊率熊相
二冬
彤宗
冬日宗正
三鍾
鍾封龍雍容松庸重恭
龔從共
鍾離逢孫逢門封貝封父封人
龍邱雍人共叔
四江
江龐涳雙逄
卷二(上平聲)
五支
支隨枝皮媯竒羲戲儀
驪卑訾斯彌猗馳池眭
蕃
彌且戲陽差師
六脂
伊郗祁師資飢尸&KR0008;□
麋邳㔻
伊婁祁夜師子師祈師宜夷鼔
夷門尸遂葵仲
七之
時怡旗蘄狸菑治蚩慈
司馬司徒司城司寇司功司揭
司工綦母綦連期引熙氏釐子
茲母
八微
韋奜非肥賁幾畿歸
微生飛廉圍龜
九魚
魚徐閭舒居渠蘧余餘
輿胥疏樗儲如沮
魚孫諸葛諸梁閭邱沮渠渠邱
渠複於陵於邱舒鮑舒堅舒鳩
余邱茹茹樗里徐吾徐盧如嵇
十虞
虞于須愚禺芻毋巫瞿
殳符苻臾俞扶俱朱
虞邱巫馬巫咸巫臣無婁無圉
無鈎無弋毋將毋終須遂須肑
須卜厨人邾婁夫餘
卷三(上平聲)
十一模
盧胡吳蘇蒲烏狐屠蘆
壺吾辜軤苸
胡母胡非胡掖呼延呼母呼衍
蘇農蒲盧蒲圃屠羊屠住盧蒲
吾邱壺邱徒人孤邱姑布烏蘭
烏石蘭烏那羅烏洛蘭
十二齊
齊黎稽嵇奚鞮遆兒倪
西犀鮭&KR1978;毒&KR2434;
齊季西方西門西乞西鉏西申
西陵西周西宫
十四皆
淮夷
十七眞
眞陳秦辛甄申仁神新
堇賓頻邠茵
申屠申徒申鮮辛相賓牟
十八諄
荀郇鈞春
淳于
十九臻
莘
二十文
文雲員芸云軍薰
聞人軍車
卷四(上平聲)
二十一殷
殷
二十二元
元袁樊原源垣爰溒園
轅軒言
原仲
二十三魂
孫温渾昆尊罇屯盆坤
温孤温伯昆吾孫陽盆成奔水
門尹屯渾尊盧
二十四痕
根
根水
二十五寒
寒韓單蘭檀安干但丹
姍邗
邯鄲韓言韓籍韓嬰韓侯韓獻
安期安平安都安是干巳
二十六桓
桓潘盤莞
二十七刪
關顔班環菅馯
關龍顔成
二十八山
山間
卷五(下平聲)
一先
燕天縣
肩吾先縠㳙濁填潰
二仙
宣鮮權連綿偏
鮮于延陵延州連尹
四宵
椒銚
朝臣
五肴
匏
茅夷
六豪
臯
高陵高堂高車陶叔陶邱臯落
曹邱毛渾
七歌
羅
哥舒阿蹊阿單何邱
阿史那阿史德阿伏干
八戈
波斯婆衍
九麻
諸佘
沙咤沙陀蛇邱迦葉瓜田
十陽
強商
陽邱王孫王子王叔王官將匠
將閭將鉅相里梁邱梁于梁成
梁其梁由梁可強梁強牟商邱
商密方叔羌憲常夀長仲長盧
長狄長吾
十一唐
杭琅喪
唐相皇甫皇子臧孫臧文臧會
蒼頡棠谿桑邱
十四清
精縱嬰齊成陽成王
十五青
泠陘缻
青尹青牛泠淪丁若令狐
十六蒸
凌乘鄫勝稱
陵陽陵尹陵終
十七登
曾滕恒騰宏
滕叔宏農
十八尤
周劉牛邱游鄒裘仇謀
州郵優留攸犨儔疇求
&KR0146;
由吾浮邱修氏修魚邱敦鳩摩
仇尼周史舟相取慮
十九侯
侯婁樓僂歐甌緱句
歐陽侯史鈎弋羺羊
二十一侵
侵林岑任陰金琴湛郴
箴尋鐔鄩斟霠
林閭箴尹沈猶斟戈
二十二覃
參
南宫南公南郭南伯南史南門
甘士藍尹
二十三談
三伉三閭三烏三邱三苗三州
三飯
二十四鹽
閻廉詹占潛黔鍼
箝耳瞻葛占尹
二十五添
兼
二十六咸
咸邱函輿
二十八嚴
嚴
二十九凡
凡
卷六(上聲)
一董
董孔
孔父
二腫
鞏
三講
項
四紙
紙是錡倚骩蔿䦱薳芉
技也尒朱尒綿是婁是賁是云
是奴芉尹
五旨
履娝壘
水邱
六止
史姒紀士把俟子里理
恃
子玉子桑子我子叔子夏子有
子雅子囊子家子革子州子孟
子建子伯子庭子尚子彊子郢
子寤子輿子干子季子羽子陽
子尾子重子午子旗子獻子乘
子華子言子齊子蕩子枋子宋
子扁子工子鞅子揚子芒士孫
士蒍士思士丐士吉士成士弱
士華史葉史晁似和市南巳氏
俟吕鄰
七尾
尾
尾勺
八語
許褚吕旅汝處所楚莒
吕管吕相楚季楚邱莒子
九麌
武庾輔鬴羽禹豎主萭
宇文武安武城武彊武仲武羅
甫奚豎侯羽弗主父庾采
十姥
杜魯祖古扈五堵普苦
鼓浦補
五鳩五里五鹿吐萬吐奚吐賀
吐突吐難古成古野古孫苦成
苦久仵城魯陽祖南補禄
吐谷渾
十一薺
禮啟
十二蟹
解
解瑟羅可足渾可朱渾
十四賄
隗
十五海
海采宰
宰氏宰父倍利
十六軫
軫
十七凖
尹允
尹午
二十阮
阮偃圈卷娩
偃師
卷七(上聲)
二十一混
本
二十三旱
罕夷
二十四緩
管纂琯
二十五澘
阪上
二十六産
産棧簡
二十七銑
典洗
二十八獮
展蹇雋免善
鮮陽
二十九篠
蓼
鳥俗
三十小
趙矯蟜繞
小王小施擾龍趙陽表黎
三十一巧
鮑絞
三十二皓
棗老保昊
浩星浩生老成老萊老陽老城
三十三哿
左我
左人左史左尹可沓可地
三十四果
火拔
三十五馬
馬賈夏
馬師馬適馬矢蛇咥夏侯夏父
夏后夏里社兆
三十六養
掌仉鞅賞&KR3061;
長孫上官壤駟
三十七蕩
党汻廣
廣成
三十八梗
丙景邴秉猛永
梗陽邴意
三十九耿
耿
四十静
靖井
四十四有
有柳侴咎灸棸羑酒
有扈有偃右歸右尹右史右宰
右將九方夀西臼季
四十五厚
苟口耦郈
毋邱
四十七寝
沈審枕
沈尹
四十八感
昝
昝盧坎氏
四十九敢
啖
五十琰
冉染奄斂檢
&KR0034;
五十三檻
撖
五十五范
范
卷八(去聲)
一送
仲貢
二宋
宋統
三用
雍用
四絳
絳巷
五寘
賜刾義智戲
譬歷辰
六至
季摯駟冀祕肆利遂貳
翠匱備
季孫季連季融季隨季騧季夙
季嬰季尹四飯
地駱枝
七志
意
侍其寺人事父意如
八未
魏費尉貴既緯
魏強蜚廉
九御
御恕據鑢茹
御龍庶其庶長
十遇
遇樹附鑄務喻具住
樹機樹黎務成趣馬具封
十一暮
路露步庫顧度潞
慕容慕利慕輿庫狄庫成素和
路洛
步大汗庫傉管庫六斤大洛稽破
六韓破也頭
十二霽
惠昋計薊勵税羿杕
第五第八荔菲
十三祭
衛芮彘裔
祭北
十四泰
蔡艾頼大會太帶兊
太傅太陽太士太師太伯大羅
大季大臨蔡仲
十五卦
解北
十六怪
祭蒯介
十七夬
快
卷九(去聲)
十八隊
背
内史
十九代
代戴能佴載
二十一震
晉藺進遴允
信都
二十三問
奮運
二十四焮
靳
二十五願
蔓獻建
曼邱
二十六慁
論頓
二十八翰
幹
幹獻
二十九換
叚灌爨冠
冠軍
三十諫
晏諫
豢龍
三十一襇
蕳
三十二霰
燃練見薦
縣潘
三十三線
卞賤單眷變戰
三十五笑
邵少召
邵皓召伯少室
三十六效
校孝
三十七号
郜暴浩漕嫪到好
三十八箇
賀
賀拔賀蘭賀遂賀悦賀術
三十九過
播
四十禡
華謝射柘&KR3108;舍晉
舍利謝邱下軍亞飯
四十一漾
向暢諒
上尹上成
四十二宕
伉
四十三映
孟敬慶竟
慶師
四十五勁
鄭盛聖
正令
四十六徑
甯
四十七證
乘馬
四十八嶝
鄧
鄧陵
四十九宥
富廖副舊就晝右授
富父廐尹
五十候
竇寇鬭鏤
鬭文鬭門鬭班鬭耆豆盧
五十二沁
禁
五十四闞
闞
五十六㮇
念
五十八鑑
監
六十梵
汜
卷十(入聲)
一屋
陸穆麴祝伏鞠鹿叔木
肅卜宿谷沐竹服禄竺
鬻秃郁玉夙潚牧&KR2751;
屋廬屋南屋引叔孫叔夜叔帶
叔向叔敖叔達叔服叔夙叔魚
獨孤祝其祝固祝史榖梁濮陽
斛律斛斯秃髮夙沙甪里陸終
福子牧師宿勤木蘭
谷吐渾宿六斤獨孤渾
二沃
沃督僕褥鵠
三燭
續束曲粟蓐頊
續祈
四覺
樂卓學朔朴
樂正樂王樂尹樂利
五質
畢吉乙帥郅栗宓漆實
帙
漆雕室中乙弗乙干疋婁叱奴
悉君密革
叱伏列
六術
術䏘
八物
屈茀&KR1955;鬱
尉遲屈突屈侯屈南不更不蒙
不夷佛圖弗忌
勿忸于
九迄
乞扶
十月
越闕
越椒越勒
越質詰
十一没
兀杌
紇干紇骨紇單紇奚
没鹿回骨咄禄突黎人紇豆陵
十二曷
葛逹
葛伯達奚逹步達勃鶡冠褐餘
渴單
十三末
末脱
拔略
末那樓
十四黠
滑察
滑伯
十六屑
齧節
鐡伐鐡弗
十七薛
薛列悦說舌别
薛孤揭陽列禦列宗啜刺悦刀
渴燭渾
十八藥
藥約
若干矍相
十九鐸
鐸郭霍郝駱閣索鄂薄
莫幕作落絡洛恪
鐸遏莫者莫折索盧落下拓王
拓䟦諾護
莫且婁莫侯婁莫多婁莫胡盧莫
多那
二十陌
栢翟郤格劇伯赫
伯成伯比伯昏伯夫伯夏伯宗
柏侯白馬白石白狄白鹿
白楊堤
二十一麥
麥獲革
麥邱
二十二昔
石席昔易藉射奭赤夕
適釋
辟閭石駘石之石伯赤張赤章
二十三錫
狄酈戚錫㲻糴析
析成
二十四職
稷職力棘息翼食嗇即
即利稷邱弋門
二十五德
國塞勒
北人北宫北鄉北郭北唐北門
北髮北殷北野万俟黑齒黑肱
二十六緝
習汲
邑裘
二十七合
合
二十八盍
蓋
二十九葉
聶輙捷接葉
葉陽接輿&KR0932;跌
三十怗
莢
牒云
三十二狎
甲
甲父
三十四乏
法
元和姓纂原序
元和壬辰歲詔加邊將之封酬屯戍之績朔方之别帥
天水閻者有司建苴茅之邑於太原列郡焉主者既行
其制閻子上言曰特蒙渙汗恩沾爵土乃九族之榮也
而封乖本郡恐非舊典翌日上謂相國趙公有司之誤
不可再也宜召通儒碩士辯卿大夫之族姓者綜修姓
纂署之省閣始使條其源系考其郡望子孫職位並宜
總緝每加爵邑則令閱視庶無遺謬者矣寳末學淺識
首膺相府之命因按據經籍窮究舊史諸家圖牒無不
參詳凡二十旬纂成十卷自皇族之外各依四聲韻類
集每韻之内則以大姓為首焉朝議郎行太常博士林
寳撰
元和中政平刑清聖作賢輔盡雍容揚揄之美成緝熙
愷樂之化相國趙國公式是古訓毗于大君當八方之
樞總萬物之會嘗以為聖明臨照思盡物宜每與羣公
拱承顧問將謂經之於思慮不若著之以文詞著之以
文詞不若騐之於圖牒昔漢祖所以知郡國豐耗山川
險夷以蕭何得秦圖書可披而按之故也大凡邦國之
會計可以備應對者著元和國計簿地形之遠近可以
知要害者著元和郡邑圖洎百執事所蒞之司士大夫
所分之隸族無不窮究其本末申明其憲度今之姓纂
即其一也趙公嘗創立綱紀區分異同得之於心假之
於手以授博聞強識之士濟南林寳實該覽六藝通知
百家東漢有紬書之能太常當典禮之職其為述作也
去華摭實忘麄得精條貫禀大賢之規網羅盡天下之
族雖范宣子稱其世禄司馬遷序其先業若揭日月備
於縑緗昭昭然蔑以加此矣以涯嘗學舊史繆官綸閣
授簡為序不敢固辭無能發揮承命而已矣元和七年
十月中大夫行兵部員外郎知制誥王涯述
