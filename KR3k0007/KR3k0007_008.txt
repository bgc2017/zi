元和姓纂卷八(去聲送韻至夬韻)唐林寳撰
一送
仲
高辛氏才子八元仲堪仲熊之後以王父字為氏一
云魯桓公子慶父子孫號仲氏又虺為湯左相子孫
氏焉漢有廷尉仲定少景唐司門員外郎仲子陵成
都人
貢
仲尼弟子端木賜子貢之後以王父字為氏漢有御
史大夫貢禹
仲孫
慶父子孫號仲孫氏左傳齊有仲孫湫韓子有仲孫
章
仲行
左傳秦三良仲行之後世本宋有仲行寅晉大夫有
仲行氏
仲梁
魯大夫仲梁懷見左傳後魯有仲梁閔
仲顏
魯有大夫仲顏莊叔齊有大夫仲顏據
仲熊
楚公族有仲熊氏
洞沐
漢有洞沐孟陽治易
二宋
宋
子姓殷王帝乙長子微子啟周武王封於宋傳國三
十六世至君偃為楚所滅子孫以國為氏楚有宋義
宋昌
廣平昌為漢中尉始居西河介休十二代孫晃生
恭徙廣平利人侯孫藥師生毓恭弟畿給(案唐世系表給作洽)
恭前燕河南太守毓生良北齊東郡太守良生乾子
皓乾生大辯唐卭州司馬大辯生守恭守愼守儉守
恭遂安令生楚璧兵部郎中杭州刺史守愼襄陽尉
生庭璬庭瑜庭璘庭璬庫部員外庭瑜度支郎中司
農少卿庭瑜生顒常州刺史庭璘兵部郎中深州刺
史守儉洛州刺史生鼎兵部侍郎(案唐世系表鼎兵部郎中)荆州
長史鼎生悦工部員外郢州刺史悦生稷子皓孫陽
元洛陽尉景孫孝玉北平王文學撰關東風俗生俠
畿後燕衛將軍司馬生榮國曾孫丹(案唐世系表丹作弁)後魏
吏部尚書生紀紀生欽道欽仁曾孫務本唐藍田令
生元撫襄州司戶元撫生璟侍郎左丞相廣平文貞
公生昇尚渾恕延華復衡昇祠部員外太僕少卿隨
州刺史生實渾嘉部郎中御史中丞恕都官郎中生
衮太常丞延太原少尹華大理評事生儼佶倚儼蘇
州刺史佶河南尉倚虢州刺史衡檢校左常侍生倓
榮國七代孫慶孫慶孫大理正給後魏七兵尚書孫
謨生欽瓊欽曾孫正文唐秘書郎瓊生仲羡燕渤海
太守曾孫延慶生長威季緒長威北齊御史中丞孫
正言洛州司馬季緒生本立立生卓然比部員外益
州長史
燉煌漢有宋諒諒裔孫後漢清水公繇曾孫遊道
繇六代孫夀唐同州郃陽縣令
宏農狀云昌後自西河徙宏農唐太常丞宋仁回
生果毅生之問之望之悌之問戶考二員外生昌藻
之望改名之遜荆州刺史之悌太原尹益州長史河
南劒南節度生若水若思御史中丞若水丹徒令
樂陵狀云本望出廣平唐嶲州都督宋君眀生捷
弼捷固安令生宣遠弼生考玉比部員外君眀堂兄
渭河陽令生思敬思敬生詢吏部郎中左常侍詢生
晦諫議大夫同州刺史晦生泛泫泛汝州刺史
扶風唐秦州長史生元爽元奬爽尚書左丞秋官
侍郎揚洛二州長史生述監察御史元奬晉原尉生
遥适遥禮戶吏侍郎左丞魏汴州刺史适左補闕遥
生東里東里生華
河南周黃化令宋道狀云本廣平人曾孫義椆栢
令生溫璡(案此下疑脱溫瑗一人椆栢令亦有誤)溫瑾溫璩溫瑾戶部
侍郎鄭州刺史溫璡太原少尹生寂温瑗侍郎御史
生蹇溫璩梓州刺史
京兆後漢侍中宋宏之後今無聞晉宋甄宋琨唐
都官郎中宋質給事中生撙虢州人殿中御史宋務
先洛陽人司農少卿宋遵貴中書舍人宋則並京兆
人工部郎中宋元昉江夏安陸人生之順戶部員外
殿中侍御史貝州刺史宋慶禮邯鄲人殿中御史虔
微邯鄲人
統
見姓苑
三用
用
風俗通古有用國見毛詩漢有高唐令用蚪名士錄
有高唐用(案毛詩有用國未詳高唐用下亦有脱字)
雍
風俗通周文王第十三子雍伯之後以國為姓今或
音雍州之雍漢雍齒沛人
四絳
絳
絳縣老人之後
巷
毛詩周巷伯之後
五寘
賜
仲尼弟子端木賜之後以王父名為氏
刾
左傳鄭大夫刾張姓苑云其先封刾鄉用氏焉(案左傳鄭)
(大夫郟張郟古洽切今作刾誤也刾俗刺字)
義
風俗通云義伯陽卿也漢有南陽太守義縱
河東義縦代居河東封岸頭侯晉有上庸都尉義欽
智
今有河東智氏漢有零陵太守智嗣
戲
潁川見姓苑又音僖魏志有戲才
譬歷辰
代人改為辰氏
六至
季
陸終氏之子季連之後一云魯桓公子季友之後亦為
季氏漢功臣表戚圉侯季必傳封四代
夀春姓苑云今夀春有季氏漢河東太守季布弟
心宋有季高大歷右常侍季廣琛
摯
風俗通摯疇古諸侯國毛詩周有摯荒(按摯荒未見毛詩義䟽)
京兆長安魏太僕少卿摯模代居京兆生虞晉太
常卿光禄勲晉書有傳
駟
左傳鄭穆公子騑字子駟之後以王父字為姓漢恩
澤侯表鄔侯駟鈞齊哀王舅
冀
左傳冀國今晉州冀氏又晉大夫郤芮食采冀邑亦
為冀氏芮生缺唐侍御史冀元珪太原人子仲輔職
方郎中(案姓氏急就篇仲輔作仲甫)
祕
漢功臣表戴侯祕彭祖傳七代孫西秦錄有僕射祕
宜(案西秦錄宜作宣)
肆
風俗通宋大夫肆臣之後
漁陽漢有漁陽太守肆敏子孫居之
利
漢有利幾又仙人利眞元漢陽人風俗通云漢有利
乾為中山相
河南官氏志吒利氏改為利氏
遂
左傳有遂國齊人殱于遂因氏焉其後並以遂為姓
貳
左傳楚屈瑕將盟貳軫並小國也今在隋州之南漢
東今隋州有二氏
翠
急就章有翠鴛鴦其先楚景之後避難以其祖名氏
焉(案顏師古註作景萃之後改翠氏)
匱
見姓苑
廬江今廬州有此姓
備
見姓苑
季孫
魯桓公子友之後子孫號季孫氏生行父文子文子
生宿武子武子生紇悼子公若公鳥紇生平子意如
平子生斯桓子季魴侯季寤斯生肥康子
季連
晉有堂邑大夫季連齊出自陸終第六子季連之後
季融
世本楚鬭廉生季融子孫氏焉
季隨
世本周八士季隨之後宋有季隨逄見左傳
季騧
周八士季騧之後
季夙
潛夫論晉靖公孫季夙之後
季嬰
世本晉樓季嬰之後
季尹
楚有季尹然齊有季尹平
四飯
四飯缺之後紂賢人
地駱枝
改為駱氏(案官氏志作他駱拔)
七志
意
見姓苑
侍其
漢廣野君酈食其元孫賜以食其為氏曾孫武平帝
時為侍中改為侍其氏焉
北海侍其武生元(案漢冇侍其元矩疑即此人)避王莽亂家北
海七代孫裔魏尚書左丞生邕邕生仁實晉廬江太
守孫曼宋武昌太守
寺人
宋寺人惠牆之後
事父
宋事父氏子姓也
意如
魯季孫意如之後
八未
魏
周文王第十五子畢公高受封畢裔孫萬仕晉封於
魏至犨絳舒代為晉卿後分晉為諸侯稱王至王假
為秦所滅子孫以國為氏昭王生公子無忌忌孫無
知無知五代孫歆
鉅鹿曲陽侯漢鉅鹿太守歆居鉅鹿五代孫慶(案唐)
(世系表慶作宣)漢封北海公宣孫紞紞長子儔為東祖次子
植為西祖也
東祖儔孫藪生儵意暨儵曾孫蘭根後魏僕射生
少政政生孝機孝該孝液孝機唐水部員外生嵩德
刑部侍郎嵩德生濬温洵洵祠部郎中睦州刺史孝
該元孫瓊京兆功曹孝液孫慤京兆功曹意七代孫
宗敏刑部郎中生恒歸州刺史洵堂孫臯改名懿文
郡州刺史生中庸暨生荀臺六代孫求已吏部員外
郎中書舍人生嗣萬金部郎中嗣萬生羔羔生鸞景
北齊司農鄉鸞景生彥卿彥深彥理彥元彥卿元孫
承休夀州刺史彥深隋著作郎孫歸仁一名克己吏
部侍郎同州刺史彥理孫寳言生智本光本智本生
亮虔州刺史光本生靖庫部郎中秦州都督靖生少
賓少游少游刑部尚書京兆尹生友讓友順友直友
恭友信友讓京兆司錄友順太常博士友直京兆兵
曹彥元生浦刑戶二侍郎生正見正動正見庫部郎
中生杳太常博士正動生傳弓監察御史
西祖植晉御史中丞生虔虔生綏攀綏六代孫惇
生彬文將彬生之逷皇州錄事參軍生全恕全恕生
禮禮生綽緄緘綽生孟馴叔敖仲犀叔虬季龍孟馴
左武將軍叔敖生正臣兼監察御史仲犀比部員外
華州刺史江陵長史荆南節度生正雅殿中御史叔
虬京兆戶曹生宏簡宏遠宏簡戶部郎中緄萬年尉
生叔驥萬成萬成檢校員外全恕姪欽搆監察御史
文將曾孫連城左拾遺攀元孫子建後魏益州刺史
生收北齊僕射生人表收姪曾孫保家監察御史生
行元長安尉地官尚書兼納言鉅鹿公魏元同稱東
祖意之後生廓(案唐世系表廓作士廓)隋禮部侍郎御史生乂
唐濮陽令元同生愔憻恬恊愔著作郎生長裕季隋
季邁長裕河南法曹生充霓尤季隋膳部郎中季邁
長安尉憻御史主簿生方回方進廣業方回淄州刺
史方進左御史大夫生允修(案唐世系表允作元修作循)允生叔
正兼監察御史修郴州刺史廣業生安昇荆州刺史
(案唐世系表廣業昇州刺史生甫此生安二字疑衍)生甫恬給事中鄭州刺史
生嶠嶠生黃裳開州刺史元同堂姪確(案唐世系表元同五子其)
(五為確此作堂姪與唐表異)唐司議郎
清河無知元孫諶漢清河太守因家焉裔孫充西
魏開府儀同三司孫進唐右二府統軍進堂弟文博
觀州刺史
宜陽本居濟隂今已絶
任城無知曾孫不害生漢任城太守(案此下有脱名)因家
焉不害孫相漢丞相高平侯裔孫舒晉司徒族詠之
宋荆州刺史今絶
宋城唐中書令右僕射齊公魏元忠生昇晃昇太
僕少卿晃泗州刺史
費
史記紂幸臣費仲夏禹之後楚有無極漢有費直
江夏蜀丞相費禕巴蜀太守費觀禕孫晉巴東令
穆之生恬晉江夏相魚復侯恬七代孫宏規唐主客
郎中合肥男又居盧費愔晉西中郎將五代孫唐辰
州刺史允斌晉費試成都人
汝南後漢費長房之後
瑯琊費直之後
河南官氏志費連氏改為費氏
尉
鄭有尉止尉翩先賢尉繚著書號尉繚子
河南官氏志北方尉遲部如中華諸侯也魏孝文
改為尉氏尉託竒枝為&KR0146;汗莫賀弗(案魏書無可考疑有脱誤)六
代孫後周長公侯兜(案周書長樂郡公俟兜生迥及綱此長字下脱樂字俟誤作侯)
生迥綱&KR1199;太師相州總管蜀國公生寬誼綱後周大
司空吴國公生運安允安允安生耆福唐庫部員外
貴
風俗通云陸終之後漢廬江太守貴遷
常山晉武帝才人常山貴氏生東海越王石趙錄
有司空中郎將貴霸
既
風俗通云吴夫槩王之後子孫因避仇改為既氏漢
有安南長史既凉
緯
見姓苑
魏強
魏武子支孫莊子快生強為魏強氏
蜚廉
史記秦嬴姓有蜚廉氏
九御
御
周禮有御人職因官氏焉左傳御叔漢有御長倩者
丞相公孫宏故人
恕(音慮)
楚大夫恕金
據
見姓苑云人姓
鑢
見姓苑云人姓
茹
河南官氏志普陋茹氏改為茹氏又蠕蠕入中國
亦為茹茹氏音去聲
御龍
劉累之後漢有侍御史御龍君
庶其
邾大夫庶其之後今沛人
庶長
秦爵也因氏焉左傳庶長無地
十遇
遇
風俗通漢有東安太守遇冲
東莞姓苑云東莞有遇氏
樹
河東姓苑云今河東有此姓
河南官氏志干氏改為樹(案魏書樹洛干氏後改為樹氏此脱二字)
附
後漢段熲將附都唐監察御史附德意
鑄
風俗通鑄國也堯後也在濟北蛇邱縣左傳臧宣叔
娶於鑄後世以國為氏
務
堯有務成子見易傳列仙傳務光夏時人
喻
見姓苑亦音樹
南昌姓苑云南昌有喻氏東晉有喻歸撰西河記三卷
具
左傳晉有具丙
魏郡後漢宦者中常侍具瑗
住
見姓苑云人姓
樹機
西河鮮卑種魏詰汾長子疋孤部落徙河西傳六世
樹機能有凉州
樹黎
後魏有蠕蠕别帥樹黎勿地來降
務成
吕氏春秋務成子堯師也又新序子夏曰舜學于務成附
趣馬
英賢傳楚趣馬厥之後後漢有南陽郡功曹趣馬思
具封
鄭公子具食采開封因氏焉鄭大夫具封狐人
十一暮
路
炎帝之後黃帝封其支子於路春秋時路子嬰兒是
也(案春秋路子嬰兒之路作潞)今上黨路縣漢大中大夫路溫舒
平陽漢扶離侯路博德始居平陽今隸貝州裔孫
嘉晉安東太守孫藻生纂纂生濤後魏青州刺史生
綽神龜綽後魏陽平太守生寄奴恃愛(案唐世系表濤生寄奴侍)
(慶據此則寄奴乃濤孫也愛亦作慶)思令恃愛安州刺史思令生君儒
北齊員外君儒生德凖(案唐世系表德凖作德淮)唐相州刺史生
勵言勵節勵言兵部員外曹州刺史生欽正欽古勵
節刑部郎中華州刺史生欽訓鞏令(案唐世系表德淮子勵行鞏令)
神龜後魏恒州刺史五代孫文逸(案唐世系表當作六代)唐中
司馬(案中司馬唐世系表作中州)生敬淳敬澄敬渾敬湛敬潛敬
湛雍州倉曹生暢敬潛中書舍人生廣心大理司直
廣心生常兼監察御史隋青州别駕路元伯搆(案此疑有)
(脱誤)藻次子纂六代孫也生操唐棗陽令操生邃元寂
元真元隐元隐元萬年主簿生恒恂憕愉恒戶部郎
中太僕少卿恂左補闕生鈞銛鍠鈞河南功曹生惟
衡兼殿中御史惟眀監察御史銛生寰江西觀察兼
中丞京兆三原稱與勵行同承藻藻子建建六代孫
兖隋兵部侍郎(案兖唐世系表作克)生文昇唐平愛秦三州刺
史生元濬(案元濬唐世系表作元叡)元哲元濬司勲吏部二郎中
廣州都督生幼玉監察御史(案唐世系表幼玉生齊暉齊暉生畿季登此作)
(幼玉生幾季登中缺一代幾作畿)生季登幾幾監察御史生長興季
登諫議大夫生羣羣生巖嶽叡少子晚金果州刺史
元哲生太一太原令太一生梁客劒客梁客岳州刺
史生黃中(案唐世系表梁客生怤怤生黃中此缺一代)劒客改名嗣恭戶
部尚書廣州都督生應恕憑應宣歙觀察恕太子詹
事鄜坊節度使生異化州刺史異生楷司農卿憑侍
御史
潁川石趙有掦州刺史路永襄城陳留安定並舊
望云溫舒之後
東陽梁天監十八州譜路氏一卷東陽鉅鹿譜舊
望
河南後魏官氏志設真氏改為路
露
露伯夏殷侯國也子孫以國為氏焉露氏譜越王勾
踐七代孫閩君搖漢封東甌王搖别封其子為露余
侯因氏焉初居會稽吴郡漢分會稽為吴郡遂為郡
人吴丞相露雍弟徽侍中又居鹽官徽十代孫越陳
黃門侍郎生允唐著作郎撰國史餘杭公生琮尚書
左丞天官侍郎平章事生潤俊潤秘書監俊齊安太
守宋倉部郎中露訓稱與琮皆周丞相徽後六代孫
纘鄆州刺史又吏部尚書露少連著作郎露沉並吴
人(案唐書無露琮又吴志無露雍或因上路氏家譜牽連及之)
步
左傳晉大夫步揚之先食采于步因氏焉又有步昭
步毅本郤氏仲尼弟子步叔乘齊人
臨淮吴丞相臨淮侯步騭生闡丞相吴志有傳
河南官氏志步鹿氏改為步氏
庫
風俗通古守庫大夫因官命氏漢文景時有倉氏庫
氏後漢竇融傳有庫輔庫義庫侯
河南官氐志庫傉後改為庫氏
顧
風俗通有上黨都尉顧平
度
古掌度支之官因以命氏
潞
國語潞泉潞備皆赤狄隗姓也
慕容
高辛少子居東北夷後徙遼西號鮮卑國于昌黎棘
城至涉歸為鮮卑單于自云慕二儀之德繼三光之
容或云以冠步搖步搖冠音訛改為慕容氏
昌黎涉歸生廆廆生皝皝生雋號前燕初都棘城
弟垂號後燕都中山弟德號南燕都廣固徙東郡三
燕七主共五十餘年郢子恪前燕太原王生楷騰瑾
曾孫恃德北齊義安王孫孝幹唐易州刺史郁孫紹
宗北齊僕射武威公生三蔵隋金紫光禄大夫孫知
廉侍御史知晦兵部郎中汾州刺史知晦生珣吏部
侍郎珣生損渝州刺史三蔵再從孫善行萬年丞條
史琚生白&KR0751;榮(案此□有脱文)慕容五代孫冲仲
慕利
後魏有吐谷渾主慕利延與慕容氏同祖也
慕輿
鮮卑慕容氏音訛為慕輿氏
庫狄
鮮卑段疋磾之後避難改姓庫狄居代北後遷中夏
河南後魏上洛太守庫狄陵生保真保真生峙周
宣州刺史生嶷徽崧徽生璠益州總管樂成公崧生
仁志千牛郎中仁志生益利益利生履溫庫部郎中
庫成
風俗通曰本亦苦城也方言音變為庫成燉煌實錄
廣平太守庫成防從孫馗
素和
鮮卑檀石槐之支裔後魏有尚書素和䟦弟毗右將
軍素和突後魏書云以本白部故號素和孝文改為
和氏
河南大歷太子左學士素和顏
路洛
伯益支孫又以路洛為氏晉路洛賈見史記
步大汗
出自塞北遷中土河南周南夏州刺史新興侯步大
汗提生勢勢生威唐蔚州刺史安邑男(案北齊書步大汗薩隨尒)
(朱入洛齊受禪改封義陽郡公)
庫傉管
改為庫氏前燕錄岐山公庫傉管泥生律後燕太師
安定王又有西河公庫傉管樂大司農庫傉管紇
庫六斤
改為斤氏
大洛稽
改為稽氏
破六韓
其先代人隨魏南徙河南後魏金紫光禄大夫破六
韓祥生常北齊司徒平陽導昇北齊儀同林松王生
金蔵唐岐州别駕後魏又有莫駕侯利嚴破六韓渾
生枝枝生景隋東武公景生蕃唐宋州刺史始興男
匡矩(案呼厨貌後為潘六奚後又訛為破六韓破六韓常乃孔雀之子此云祥誤)
破也頭
與費也頭同
破落那
大宛之後改為那氏
十二霽
惠
周惠王支孫以謚為姓戰國惠施為梁相交趾太守
惠乘太僕惠根
琅邪惠根孫嚚為北海太守子孫因居琅邪後漢
有揚州刺史惠整吴人吴侍中惠謙晉陵太守惠松
宋步兵校尉惠纂
昋(音桂)
或作炅漢衛尉昋横彭城漢上計掾昋景雲見姓苑
城陽後漢陳球碑城陽炅横被誅有四子守墳墓
改姓炅氏一子居徐州郡雲之先也姓昋氏一子居
幽州姓桂氏一子居華隂姓炔氏字皆九畫以避難
也魏志吕虔傳胡陸有炅母
計
國語計然為越大夫范蠡師云本䕫邱濮上人姓辛
字文子其先晉國公子也風俗通漢計子勲為司空
掾
薊
神僊傳薊子訓不知何許人
勵
風俗通後漢魏郡太守義陽侯勵温見功臣表吴志
以孫秀奔魏改姓勵氏
稅
盛宏之荆州記云建平信陵縣有税氏昔君王巴蜀
(案荆州記作蜀王欒君此脱)蜀王見廪君兵強結好飲宴以税氏
五十人遺廪君
羿
左傳有窮后羿簒夏后相之位
杕
王莽大司馬杕並見姓苑
第五
出自齊諸田之後田氏漢初徙奉園陵者故多以次
第為氏
京兆長陵後漢司空第五倫字伯魚生頡將作大
監匠倫曾孫穜兗州刺史又護羌校尉第五訪亦京
兆人
上元黃門侍郎平章事第五琦生峯平申峯台州刺
史平京兆兵曹申兼御史中丞
第八
陳留風俗通亦齊諸田後田廣弟英為第八門因
氏焉王莽時講學大夫第八矯
荔菲
西羌種類也隋有荔菲雄涇州人誅唐彭州刺史荔
菲(案此下脱名通志亦闕名曰某)生寳應節度荔菲元禮寧州人
十三祭
衛
周文王第八子康叔封於衛傳國四十餘代秦末國
滅子孫以國為氏漢丞相建侯衛綰
河東安邑縣狀云晉太保衛瓘生恒恒生玠裔孫
隋虞州刺史神泉公盛盛生孝節唐左武衛大將軍
安邑後魏步兵校尉衞卧龍亦稱玠後五代孫知
敏唐給事中吏部郎中汝州刺史生固損宏敏三從
弟元經蘄州刺史戶部郎中衛畿道徙京兆水部員
外衛惟良亦安邑人虞部員外巴今陜虢觀察衛次
公御史中丞循王傅衛晏子中行今禮部員外國子
司業衛密子開元衛偡弟倚生象侍御史並河東安
邑人大歷檢校戶部尚書荆南節度使衛伯玉三原
人
芮
左傳周司徒芮伯同姓國也芮伯萬之後為晉所滅
漢鉅鹿太守芮強吴郡太守芮珍丹陽人今望扶風
彘
左傳士會支子士魴食采於彘邑在平陽北故號恭
子
裔
見姓苑
祭北
國名也女為舜妃黃帝史官子孫因氏馮翊衙縣人
(案姓氏辨証引作癸北)
十四泰
蔡
周文王第十子蔡叔度生蔡仲胡受封蔡後為趙所
滅子孫以國為氏晉有蔡墨秦相蔡澤漢功臣表肥
如侯蔡演演元孫義義元孫勲後漢為長安邳長後
徵不起勲曾孫擕
濟陽考城縣擕生稜質稜生邕質始居陳留分為
濟陽因為郡人質元孫克從祖謨晉永嘉同過江克
六代孫點梁司空安豐公孫秦客唐金部郎中客姪
真清鄿州刺史大業後梁左(案此下有脱文)戶尚書生克恭
秦府學士太子洗馬質元孫克生晉司徒謨謨元孫
興宗吏部尚書生樽樽孫凝凝子君和
南陽魏有蔡睦晉有蔡秀秀八代孫麗梁琅琊太
守元孫杭唐左武候長史
朔方漢末丕為五原太守因居之裔孫招元孫澄
唐左衛郎將
丹陽狀云質後唐司勲郎中希寂
艾
晏子春秋齊大夫艾孔之後即左傳裔款也風俗通
龐儉母艾氏南燕有牙門艾江又東平太守艾詮
北平唐御史大夫艾敬直
河南官氏志俟斤去斤並改艾(案魏志俟伏斤氏改伏侯伏斤改斤)
頼
左傳頼國為楚所滅以國為氏漢有交阯太守頼先
蜀零陵太守頼文唐光禄少卿頼文雅
南康唐秘書郎頼棐本汀州人後魏虔州(案此下有脱文)
大
風俗通大庭氏之後又大填大山稽黃帝師大穎為
顓頊師(案古今人表穎作款)禮記曰大連東夷之子
會
鄶仲之後避難去邑為會氏風俗通云陸終之子乙
之後漢武陽令會栩
太
尚書文王四友太顛之後今咸陽有太氏
𢃄
六國時有𢃄他見姓苑
兊
見姓苑
太傅
漢有太子太傅䟱廣曾孫彦則避王莽亂於太原因
氏焉
太陽
風俗通衛大夫太陽速晉有太陽狀為卿(按左傳為戲陽速)
太士
太士氏永嘉人建安太守太士靈秀今松陽有此氏
太師
商有太師摯周有太師疪(按玉篇無疪字疑即疵字)
太伯
周古公之子吴太伯之後
大羅
周禮大羅氏掌鳥獸其後以官為氏秦有將軍大羅
洪
大季
世本鄭穆公生大季子孔志父之後(案杜預世譜士子孔生大季士)
(子孔穆公子也此誤)
大臨
衛大夫大臨氏
蔡仲
蔡仲胡之後趙將有蔡仲其
十五卦
解北
改為解後魏别帥解北莫弗憣豆建
十六怪
祭
左傳周公第五子祭伯子孫以國為氏鄭有祭仲足
周有祭公謀父
蒯
風俗通云晉大夫蒯得之後見左傳禮記漢有蒯徹
涿郡范陽縣漢書齊辯士蒯通本名徹與漢武帝
同名遂改又有上庸長蒯躬後漢末有蒯越字異度
官至光禄勲生宗蘭陵丞宗生恩
介
左傳有介之推琴操作介子綏神仙傳吴有介琰介
象
十七夬
快
漢書齊人快欽治尚書
