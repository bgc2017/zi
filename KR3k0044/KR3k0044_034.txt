卷二十八
萬姓統譜卷二十八明凌迪知撰
下平聲
一先
邊(隴西徵音子姓宋平公子御戎字子邊其後以字為氏又望出陳留金城)
(漢)邊鳳(字子章陳留人為京兆尹有能名郡人記曰前有趙張三王後有邊延二君)
邊韶(字孝先陳留浚儀人授教數百人才思敏絶應口成章嘗晝日假卧弟子私嘲之曰邊孝先腹)
(便便嬾讀書但欲眠韶潛聞之應時對曰邊為姓孝先字腹便便五經笥但欲眠思經事嘲者)
(大慙官至尚書令著作東觀著書頌碑銘書策凡十五篇)
邊讓(字文禮善屬文作章華賦多豔麗之詞而終之以正亦如相如之諷也蔡邕薦於何進曰生唐)
(虞則元愷之次值仲尼則顔冉之亞孔融亦薦其有俊逸才為九江太守)
(南北)邊榮(宋參軍司馬沈攸之避殺張敬兒將至榮被執敬兒曰邊公何為同人作賊榮曰沈荆州舉義)
(兵匡社稷宋忠臣不可謂之賊敬兒命斬之榮歡笑而去無異色)
(唐)邊崗(撰景福崇元錄四十卷)
(五代)邊歸讜(幽州薊人父退思檀州刺史歸讜弱以儒名仕周歴禮刑兵戸侍郎世宗聞其亮直擢為)
(尚書右丞樞密直學士宋初以戶部尚書致仕子定雍熙初進士)
邊鎬(仕南唐從查文徽克建州俘獲皆全號邊佛子克潭州市不易肆號邊菩薩為節度盛修佛事)
(號邊和尚)
(宋)邊光範(字子儀陽曲人太祖初年慕容延釗征湖南以光範權知襄州事餉饋無闕延釗卒復知)
(襄州王師討蜀出漢上光範復當供億人不知勞嘗舉本鎮判官李檝為殿中侍御史檝後坐)
(事左遷光範太子賓客仍知襄州事)
邊珝(鄭縣人曾祖頡祖操皆縣令父蔚太常卿珝晉天福中進士第宋初為倉部郎中太宗時為廣)
(南轉運使後拜諫議大夫知開封府卒珝精力有吏才太宗方欲倚用之及聞其卒歎惜數四)
邊肅(字穆之有文行宋真宗景德元年密采羣臣有聞望者得二十四人召對崇政殿置於臺省館)
(閣)
邊知章(字公望楚丘人崇寧進士通判開德府靖康初金人犯汴或勸知章遁去不從城䧟遂死)
(之)
邊珣(字仲寳楚丘人性孝弟與人交有終始在官有能名公卿皆所推重歴任蘇州太守)
邊𥙿(字道夫楚丘人南京留守司御史通習時政歴仕四十餘年所至無不畏服)
邊惇德(字公辨裕從子才思敏給以能詩名子瀛濟有學行孫應升特科進士曾孫雲遇寶佑進)
(士)
邊知臼(字公式𥙿子孝友篤實循蹈規矩清虚寡欲號為吉人宣和進士歴戸吏二部侍郎直學)
(士院嘗使金聞欲寇蜀歌蜀道難以諷敵遂輟西南之役官至吏部尚書開國侯子維石通判)
(杭州維成朝請大夫)
邊景元(字長卿𥙿世孫端謹力學累世明春秋嘗指堂扁世麟字以示子孫曰此文丞相天祥手)
書以美吾祖者子孫可忘之乎(為國子伴讀子昌字伯盛承)端坐不苟談
(笑)
邊居誼(随州人初事季庭芝積功至都統制咸淳中守新城能得士心凡戰守具治之皆有法吕)
(文煥引元兵来攻居誼率舟師拒之嘗誘文煥至城下伏弩亂發中之幾就擒元兵攻城益急)
(居誼度力不支自殺事聞贈利州觀察使立廟死所)
邊俊(珝長子弟倣)
邊倣(華州人雍熙元年錢氏納土倣首為吳縣令璽書奬勞仕至殿中丞)
邊蔚(父揉為下邽令蔚為太常卿)
邊玕(蔚子自河南尹入為吏部員外郎與弟珝為洛陽令兄弟迭尹赤邑)
(明)邊靖(慶都人由太學生為廣寧經歴自幼以孝聞父友諒卒靖哀毁幾絶及葬負土成墓廬於側環)
(植以樹歲旱不雨靖旦暮汲水灌之俄有泉湧出道傍足以灌溉人以為孝感所致事聞詔旌)
(其門)
邊憲(成化進士兵部尚書)
邊蕙(弘治進士俱任丘人)
邊貢(字庭實歴城人弘治丙辰進士授太常博士擢兵科給事中正德初逆瑾用事出知衛輝府尋)
(改荆州陞河南提學副使累陞南京戶部尚書貢與北郡李夢陽信陽何景明相友善肆力古)
(文尤長於詩所著詩文二十卷藏於家)
邊侁(嘉靖進士任丘人)
邊仲(字中父任丘人嘉靖甲辰進士)
權(天水徵音顓帝之後楚武王滅權子孫為權氏又楚若敖之孫鬭緡尹權以字為氏)
(漢)權僓
權翼(略陽人仕秦苻堅為給事黃門侍郎與北海王猛太原薛讃並稱王佐之才)
(南北)權景宣(字暉遠天水顯親人曉兵權有智略仕西魏為南陽郡守郡臨敵境舊制發人防守多廢)
(農業景宣至唯修起城樓多備器械人馬立碑頌德後周時累授荆州刺史爵千金郡公卒諡)
(曰恭)
權超(天水人為秦州刺史)
權會(南齊人少受鄭易詩書禮文義該洽諸儒所推)
權襲慶(超子仕周為開府與齊戰於并州被圍百餘重力戰矢盡短兵接戰殺傷甚衆刀矟皆折)
(脱胄擲地向賊大罵曰何不来斫頭賊遂殺之)
權文誕(秦安人仕為上庸太守至荆州大都督卓有聲烈史稱平陽公)
(隋)權武(字武弄襲慶子以忠臣子起家拜開府武少勁勇力絶人能重甲上馬嘗倒投於井未及泉復)
(躍而出其勇絶如此以平陳功拜豫州刺史進位大將軍)
權景運(守南陽百姓立碑頌德鎮荆州威行南服)
(唐)權倕(秦州人與席豫蘇源以藝文相友官至羽林軍參軍)
權臯(倕子天寶中舉進士為臨清尉安禄山表置幕府臯度其必反因獻俘京師偽稱病卒未幾禄)
(山果叛玄宗擢拜監察御史後客洪州屢徵不就時仰其高節)
權德輿(字載之臯子少以文章稱德宗聞其才召為左補闕累遷禮部尚書同平章事德輿積思)
(經術無不貫綜雖動止無外飾而醖藉風流自然可慕子璩舉進士歴官鄭州刺史)
權達(字逢吉元和中為令邑有西湖久廢達去其淤塞决豪家所築堰引方山泉注湖乃復)
權璩(德輿長子元和進士任監察御史有美稱鄭訓傾覆隂巧肆弄國勢璩同高元𥙿鄭肅韓傾等)
(連章劾之因共薦李宗閔為中書舍人璩貶閬州刺史訓誅人多璩明禍福大體能世其家)
權萬紀(京兆人擢治書侍御史元齡王珪掌内外官考萬紀劾其不平帝以為不阿貴近由是奬)
(禮)
權懷恩(萬紀族孫擢萬年令賞罰明見惡輒攻時語曰寧飲三㪷塵無逢權懷恩每盛服妻子不)
(敢仰視更五州刺史所居威名赫然吏重足立)
權若訥(右補闕)
(宋)權邦彦(字朝美河間人崇寧中上舍登第調滄州教授紹興初累官簽書樞密院事嘗獻十議以)
(圖中興又言宜乘機者三尋兼權參知政事有遺稿十卷號瀛海殘編)
權安節(字信之九江人知臨江軍時江水囓岸多至傾圮節請于朝得緡錢若干重加修飭民甚)
(賴之)
(明)權謹(字仲常徐州人十歲喪父哀毁幾絶洪武中以薦知樂安縣陞光禄署丞迎母就養母疾籲天)
(求以身代母年九十卒躬負土成墳廬墓三年哭泣不輟事開召拜文華殿大學士辭不稱朝)
(廷不允欲以風勵天下之為人子者尋改通政司右參議致仕仍旌其門曰孝行)
權倫(字民彛謹之子性沉靜學行修明以易經舉永樂丁酉鄉薦養親二十年親終遂隠居教授不)
(復仕進復以夀終于家鄉B推重之子宗寧津教授)
權經(字卜常高安人宣德間任同知)
權端(遂寧人天順舉人)
權安(正統間任指揮使性儉素而勤於政理御屬吏嚴而不苛為時名將焉)
權用溥(馬平人隆慶間直隷武進教諭)
雚
(唐)雚璿(中書舍人)
(明)雚永均(洪熙初任光禄大夫)
燕(始興羽音召公奭封於燕其後以國為氏又望出上谷范陽)
(周)燕伋(孔子弟子贈漁陽伯)
(漢)燕倉(功臣封宜城侯)
燕瑗(中郎將)
燕廣(發楚王英反狀封折姦侯)
(南北)燕鳳(字子章代人博綜經史明習隂陽䜟緯魏昭成待以賓禮拜代王左長史參决國事道武即位)
(歴行臺尚書)
燕榮(字貴公華隂人性剛嚴有武藝仕周為内侍上士從武帝伐齊以功授開府儀同三司)
燕子獻(齊右僕射)
(唐)燕欽融(補闕上書言事后亂政被殺)
(宋)燕峻(益都人慷慨任侠楊光遠反時率其屬迎符彦卿遂家曹州子肅)
燕肅(字穆之青州人舉進士累官龍圖閣直學士歴知數州有善政知審刑院冤獄盡釋肅性巧嘗)
(造指南記里鼔于軍及欹器蓮花漏人服其精)
燕度(字唐卿曹州人登進士第知陳留縣年饑盜發勸邑豪出粟以濟民又行保伍法以察盜善狀)
(日聞後累官右諫議大夫知潭州度有心計慶歴中三司清榷河北鹽度言川陜不禁酒河北)
(不禁鹽此祖宗制也議遂寢子瑛靖康初知河陽金兵入寇遇害)
燕若冲(元豐中知南陽縣政治清平修陂堰闢田土比屋殷富歲資豐稔)
燕達(字逢辰善騎射以材武選隷親衛宋神宗嘗問之曰用兵愛克厥威乎曰威非不用也以愛為)
(先上嘉之官至武康軍節度使)
燕雍(治平十四年以司農少卿知滁州)
(金)燕寧(初為莒州提控以破紅襖賊功累官山東安撫副使封東莒公益都府路皆隷焉與蒙古綱等)
(保全東平以功遷金紫光禄大夫還天勝戰死)
(元)燕公楠(字國材建昌人十歲能屬文居父喪廬墓元初同知吉州路世祖召對稱旨命僉江淮行)
(尚書省事令民墾廢田勸導有方除大司農領八道勸農營田司事按行郡縣興利除弊後累)
(遷湖廣行省右丞)
(明)燕善(德化人由舉人永樂間授湖廣常德府武陵縣知縣馭吏以嚴撫民以寬人比古之良吏時入)
(覲受勑旌異尋陞太僕寺丞)
燕夀(咸寧人成化間知漂水政平訟理吏不能欺)
燕忠(薊州人弘治進士歴官大理寺卿)
燕澄(真定人正德進士)
燕揖(字廷濟真定人嘉靖戊戌進士)
燕義(長洲人嘉靖癸丑進士歷知府)
燕好義(翼城人隆慶辛未進士)
燕儒宦(南陽人嘉靖己未進士)
牽(見姓苑望出安平)
(三國)牽招(字子經魏文帝時拜右中郎將次子弘猛毅有父風隨鄧艾伐蜀有功拜振武護軍在綿州築)
(臺為京觀以彰武功)
(晉)牽秀(字成叔博辨有學弱冠得美名補新安令金谷二十四友秀其一也)
牽騰(祖約將)
牽弘(隴西太守)
全(京兆商音)
(漢)全柔(錢塘人漢靈帝時舉孝廉補尚書右丞值董卓亂棄官而歸子琮)
全彛(丹陽都尉女為吳主亮后)
全範(大史令著風氣占軍二卷)
(三國)全琮(字子璜錢塘人父柔漢末尚書右丞累官桂陽太守嘗使琮將米數千斛入吳市易琮悉以賑貧不)
(及歸報柔更竒之後仕吳為奮威校尉領東安太守治富春招集流竄數月得萬餘人加右大將軍)
全端(吳大將)
全尚(太常卿)
(南北)全暉(洛州刺史)
全景文(字弘達吳郡人少有氣節仕宋為驃騎參軍以功封漢水侯泰始初假節寧朔將軍破東)
(賊於晉陵後為高平太守累官給事中光禄大夫)
全緩(字弘丘錢塘人受易于博士禇仲都篤志研玩得其精微通老莊言梁太清初歴王國侍郎國)
(子助教兼司議郎專讀詩易入陳累遷諮議參軍)
(宋)全清夫(紹興人判湖州)
全安石(祥符登科)
(明)全思誠(華亭人博學能文洪武初以老儒召為文華殿大學士兼左春坊中允勑賜致仕)
全智(直隷人正統進士)
全宗器(化州人永樂進士)
全賜(字厚甫桂林人嘉靖戊戌進士)
全元立(字汝禮寧波人嘉靖進士歴官禮部右侍郎)
全銓(安吉人洪武中任文淵閣大學士固辭還鄉)
泉(本姓全吳全琮之後琮孫暉封高陽侯食封白水改為泉氏望出上洛)
(周)泉余滿
(南北)泉仙(字思道豐陽人世䧺商洛世襲本縣令仙年十二鄉人詣州請仙為縣令雖童幼而好學恬靜)
(百姓安之性又清約在縣五年每於鄉里運米自給除洛州刺史)
泉元禮(少有志氣頗閒艸隷有士君子之風為洛州刺史)
泉仲遵(為梁州刺史有方雅之操歴官之處皆以清白見稱俱仙子)
泉暅(仲遵子梁州刺史雖出自巴夷而有方雅之操)
泉企(封公)
(唐)泉獻誠(右衛大將軍)
(宋)泉應醴(永城人弘治中任平山縣主簿)
宣(始平徵音魯大夫宣伯之後以諡為氏)
(漢)宣秉(字巨公雲陽人少修高節王莽徵不至光武初拜御史中丞秉性儉約所得俸禄輒散親族後)
(拜大司徒子彪仕為郎虎南安侯)
宣堯(安南侯)
宣隆(諸葛誕主簿諫誕為誕所殺)
宣乘(馮翊人)
宣酆(司空靈帝時)
宣虞(撰老子始終記一卷)
宣明(字南仲長汀人嘗貢辟雍浩然有歸志愛城南五里巖洞築室卜隠郡守謝稠題曰宣巖)
(晉)宣聘(著通易象論二卷)
(南北)宣璧(奉議郎)
(宋)宣繒(鄞縣人嘉定中拜參知政事以觀文殿大學士致仕後以嘗預定策功追贈太師諡忠靖)
(明)宣温(字彦學會稽人少穎悟好學洪武中被召上詢以治道條陳甚悉上問曰漢高祖殺功臣光武)
(全功臣優劣何如對曰高祖殺功臣功臣自殺光武全功臣功臣自全上悦其言授四川參政)
宣仲庸(息縣知縣優於政事凡有科辦必誓於神是以官無堕事民無怨辭尤留心學校勉勵生)
(徒多底成材)
宣信(洪武中都督僉事)
宣和(歸安人由辟召任知縣)
宣嗣宗(字彦初嘉定人永樂中任中書舍人專書内制時楊文貞公在内閣凡誥勑内句字有不)
(當意者嗣宗閣筆楊輒為之更定扈從北征效勞夙夜性謹密不妄為受知仁廟後丁内艱特)
(詔起復之預脩成祖實錄歴官驗封郎中卒于京邸勑有司歸其喪營葬諭祭于家贈吏部右)
(侍郎)
宣謙(嘉興人天順間以才授福寧知縣)
宣最(嘉定人成化舉人任府同知)
宣著(錢塘人永樂元年舉人)
宣昭(錢塘人永樂六年舉人)
宣潔(安平人成化中德化縣丞)
連(上黨徵音齊大夫連稱之後馮翊白水縣有連氏)
(周)連稱(齊侯使連稱管至父戍瓜時而往及瓜而代公問不至請代弗許)
(漢)連久道字可久江湖得道之士年十二能詩父(見熊曲胘賦漁父詞云蘆花輕逐微瀾蓬窗獨)
(自清閒一覺遊仙好夢任他竹冷松寒曲胘亦贈以詩且曰此子富貴中留不住後果為羽衣)
(得道往来西山)
(唐)連總(字會川閩縣人咸通中及第以賦筆典麗為温廷筠所稱)
連肩吾(著金英玉髄經一十卷)
(五代)連重遇(閩控鶴使)
(宋)連庶(字君錫安州應山人父舜賓好義樂施庶舉進士為夀春令開田千頃一縣大治尋以母老乞)
(監陳州稅嘗送客出北門慨然有感即日求分司歸久之歐陽修薦其學行屢遷職方員外郎)
(卒)
連庠(字元禮庶弟舉進士為宜城令敏於政事號良吏終都司郎中)
連南夫(安州人累官廣東轉運使新興飢發廩賑濟全活以萬計弟萬夫補將仕郎建炎中羣賊)
(犯應山萬夫率邑人數千保山砦圍三日卒破之萬夫怒厲聲罵賊為所害贈承務郎官其家)
(一人)
連舜賓(字輔之徐州人歲飢出榖萬石損價糶之惠及隣邑歐公表其墓)
連希覺(字民先紹興中知英州先為築陂引水灌田民感其惠號曰連陂)
連逢辰(嘉定進士)
連德嘉(嘉定進士)
連如璧(於潛人咸淳進士)
連三益(字叔安安溪人慶元進士知沙縣為政明簡廷無留訟謝却餽例人服其清)
連世瑜(樂清人居左源同妻方氏事母至孝母卒刻像奉益恭郡守張九成嘗移文體訪其人王)
(十朋親到其家詢諸比隣咸稱世瑜事亡如存晨昏饋食經今十年孝誠不替九成饋酒禮之)
(淳熙中世瑜死方氏年踰七十卒其子士表士則供奉益至郡守繼上其事下詔旌表其門閭)
(元)連九鼎(鍾離縣尹六事具備以廉勤稱)
(明)連均(字士平永樂進士福建人授御史歴江西布政使所至皆有能聲歴仕四十年産業未嘗有所)
(增益人稱其廉)
連俊(邠州人剛毅果斷鋤強扶善田圮於海而民多償租乃奏免之宣德癸丑蝗請以菽麥待秋賦)
(軍不乏給而民便之明年復大祲申借常熟官粮萬石以濟之所活者甚衆)
連恭(字伯莊任寶慶府通判家世業儒在官亦崇儒術飾吏事秩滿歸百姓思之中式時有司為立)
(折桂坊)
連盛(永年人成化進士任御史性剛介方正貴戚歛手正德初逆瑾擅權中外爭以賄賂之盛獨抗)
(直不附瑾怒竄海南子鑛正德進士歴官都御史)
然(鄭穆公子然之後望出山陽)
(周)然丹(字子革楚右尹)
然友(戰國時滕人為滕世子傅滕定公薨世子使之問喪於孟子)
然明(鄭大夫)
(漢)然温(江州人仕為度遼將軍守桂陽長於治民能得其心)
(明)然昌(蔚州人宣德間遼東衛經歴)
鮮(南安鮮于氏之後)
(漢)鮮遂(著太一保生論一卷)
(三國)鮮思明(蜀司空)
(宋)鮮洪範(開封人)
鮮符(戎州人登科)
鮮大年(灌縣人令綿竹公恕存心不為豪猾所攪凡廢墜前人睥睨不敢為者悉成之)
鮮仲文(乾道進士大道人)
(明)鮮原(馬湖府人永樂初以國子生擢階州知州奉公守法勸民生理有善政後陞山東都轉鹽運使)
(司同知)
鮮騏(宜賓人洪武舉人)
鮮延年(棲霞人知順慶府廉靜寡欲事神治民一出于誠盛暑徒跣禱雨築城民不知勞尤加意)
(學校損俸飭文廟去任民懷之祀名宦祠)
鮮弘(閬中人醫學正科天順七年寇掠南部府徼弘率民兵禦之道遇賊奮擊死事聞俾子世襲千)
(戶)
鮮榮(四川人成化進士)
鮮冕(四川人弘治進士任御史)
鮮人同(四川合州人選貢萬歷間直隷宣城縣丞)
延(見姓苑望出河南又所地延氏改為延)
(漢)延篤(字叔堅犨人博通經傳能著文章舉廉為平陽侯相到官表龔遂之墓擢用其後桓帝時徵拜)
(議郎著作東觀稍遷侍中徙京兆尹政用寬仁與邊鳳齊名所著論銘等凡二十篇)
延岑(字叔牙南陽人初事公孫述為大司馬後降漢)
(宋)延松年(淳熙九年任蕪湖令)
延璽(隆興間知象山縣)
(明)延祥(大興人洪武中任河東運使有善政遷戸部侍郎)
延茂(韓城人永樂中任御史)
延瑁(韓城人給事中永樂六年撫安四川)
延昌(平定人永樂舉人)
延定之(字主靜平定人由舉人成化間任知州為政聰决有紀律豪猾肅然震風凌雨之餘必遣)
(人環視祠廟公署學校雖一瓦一木損壊輒修補之無廢弛焉州之能吏也)
延尚(陽曲人弘治中任縣知縣)
延論(平定州人萬歷丙子舉人)
堅(見姓苑)
(漢)堅鐔(字子伋襄城人以吏能從光武為偏將軍以功封合肥侯)
堅峻(蜀人)
(宋)堅胡常(乾道三年以右朝散大夫知滁州)
(明)堅晟(秦州人正德中知博平縣清慎公勤剗革宿弊流賊攻城晟親挑敵率民死守城賴以完民立)
(忠義碑記之)
弦(江黃道栢之姻子孫以國為氏)
(周)弦章(齊景公伐宋登高歎息今臣無管仲章對曰臣聞之水廣則魚大君明則臣忠昔有桓公故有)
(管仲令桓公在此則車下之臣盡管仲也)
弦高(鄭商人遇秦師于滑和以牛十二犒師曰敝邑為從者淹居則具一日之積行則備一夕之衛)
(且遽告于鄭秦遂不敢襲鄭)
弦多
弦施(齊大夫)
(漢)弦訴(博士)
(南北)弦超(濟北郡人)
(明)弦尚強(枝江人弘治中墊厔縣主簿)
肩(見姓苑)
(金)肩龍(字舜卿宣宗初欲殺從坦肩龍上書謂坦有將帥材願代死詔問汝與從坦交分厚歟肩龍曰)
(臣知有從坦從坦未嘗識臣從坦冤人不敢言臣以死保之宣宗感悟赦從坦)
(明)肩固(秦和人洪武中貢士)
賢(見姓苑)
(晉)賢政(南涼樂都潰諸城皆降政固守不下守節而亡)
(明)賢宣(平涼人洪熙中順天府鄭村壩大使)
年(見姓苑)
(明)年富(字大有懷遠人永樂中舉人授訓導召為給事中歴官戸部尚書諡恭定富剛正朴忠簡言寡)
(欲遇事直前不顧利害氣節才識世不易得)
鄢(見姓苑)
(宋)鄢孝隆(判吉州軍)
鄢發(嘉熙進士)
鄢新(嘉熙進士)
(明)鄢志(石首人宣德間南豐知縣)
鄢高(字時升南昌人賦性耿介立志清苦與人真率無機械明周易正德癸酉領鄉薦拜定安令時)
(瓊守以入覲常例誅索属邑高曰剥民以媚人吾弗為也遂得調湖州府學教授子懋卿嘉靖)
(戊戌進士歴官刑部侍郎)
鄢英芳(枝江人萬歷間輝縣丞)
玄(玄都古諸侯國子孫以國為氏)
(周)玄俗(河間人列仙傳)
(漢)玄賀(宕槩人顯宗時為卿佐宕渠令弟五倫薦于朝後為九江沛二郡太守以清謹著聞終大司農)
南(後魏文成北)帝玄夫人
玄覽(與東陽陳敦公孫度俱對策為治中)
(宋)玄滋(紹興十一年知廣州軍事)
(明)玄端(遷安人天順中貢士任知縣)
玄寧(順天人嘉靖間江西金谿縣丞)
緜(梓潼晉大夫食采緜上因氏焉)
(周)緜駒(齊歌者)
(晉)緜思(晉張方以緜思為腹心)
芈(楚姓陸終之子李連之後)
(周)芈戎(昭襄王時人為將攻楚取新市)
(隋)芈尹文
芈雄(將軍)
(明)芈相(六安衛千戸)
芈震(掖縣人弘治中任安陽縣丞)
芈燦(平度州人萬歷間桂林右衛指揮)
千(倉先切)
(漢)千獻(蜀郡都尉見風俗通)
(明)千萬(茂名人正統中宜山縣典史)
拳(芉姓楚鬻拳之後)
(周)拳彌(衛大夫)
偏(右偏將軍之後姓苑云史偏之後)
(漢)偏吕張(見急就章)
偏倚(大都尉)
編
(漢)編意(潁川人隠論出人能與鬼神交通)
編訢(見後漢律歷志)
蜎(見姓苑狂兖切)
(漢)蜎淵(老子弟子著書十三篇楚人)
便(平聲望出魯國)
(漢)便樂成(少府)
涓(見姓苑)
(周)涓子(齊人)
縣(音懸扶風其先有為縣大夫因以為氏又望出江陵)
(周)縣成(魯人孔子弟子字子棋)
(漢)縣芝(甘陵相)
縣黠(中書令)
纏(見姓苑平聲)
(漢)纏子(著書藝文志)
虔(風俗通云陳晉虔氏黃帝之後)
(周)虔天根(見莊子注云人姓名)
仙(見姓苑)
(宋)仙源(長治人紹定間知固安縣事)
(明)仙名(河州人正德中四川合江知縣)
仙時忠(寧國人萬歷間嚴州府經歴)
圓(見姓苑)
明(河南南陽)府有圓氏
旃(見姓苑)
(明)旃英(趙州人宣德中貢士任教諭)
銓(見姓苑)
(漢)銓徵(捕羌校尉斬黃巾賊)
專(吳郡商音)
(漢)專俊
專軾
專智
專同
專鐶(俱見印藪)
縳
(周)縳諸(刺客吳公子光謀殺王僚伏甲於窟而享王使諸進炙魚寘劒其中刺之交胸闔閭以為卿)
淵
(周)淵客(鮫人也居水中入市賣鮹為常臨去索器泣而出珠以酧主人)
淵啾(齊大夫見世本)
淵(齊大夫)
(宋)淵豐(仙遊人紹興中循州司馬)
(明)淵澄(蓬州人弘治中任長山縣丞)
顓(顓臾之後)
(周)顓項和(神仙傳)
顓孫師(陳人即子張孔門弟子才高意廣晩年進德後世追封陳伯進宛丘侯)
兼
(宋)兼尉丁(元祐中知興寧縣事)
穿(見姓苑)
(周)穿封戍(楚人)
鉗
(唐)鉗耳(字知命元和中為長興令清介民服其化)
騫(閔子騫之後以皇甫字為氏)
(漢)騫包(金城人博士)
(晉)騫韜(將)
騫貙(潁川大守劉輿造递遣廣武將軍建威)
(唐)騫味道(武后時為青州刺史)
明(陕西洛南)縣有騫氏
騫昇(隴西人洪武中舉人蘭縣署教諭事)
騫弘(武功人永樂中任紹興府同知)
騫必鑑(随州人洪武中任合浦縣丞)
騫聰(遼州人景泰舉人)
騫恭禄(遼州人天順中任浙川縣丞)
搴
(漢)搴楊(將)
顛(徵音周臣大顛之後)
(晉)顛頡(將)
旋
(明)旋善(江都人宣德貢士)
阡
(唐)阡能(邙川牙官)
天(見姓苑)
(漢)天高(長社令)
(唐)天文(親軍指揮使)
駢(見姓苑)
(明)駢恭(大名人永樂中任戸部主事)
駢哲(祥符人洪武舉人)
(河南南陽府有駢氏)
前(見姓苑)
(五代)前剌(晉人飛龍將)
聯
(晉)聯謙(輔國將軍定國内史)
聯譚(吳興内史)
閼
(漢)閼典(代將)
㔾(音纖出千家姓并直音)
B(音全見直音)
㢺(音賢見直音)
(音詵地名見姓苑并直音)
篇(周大夫史篇之後)
㑎(音仙見直音)
籛
幵(天水音堅)
雃(音雝秦士雃之後)
僊(見姓苑)
焉(見姓苑)
煙(見姓苑)
卷(縣名見姓苑)
吞(音天望出晉陽或作天者非)
鄟(魯附庸國以國為氏又去邑為專又作鱄)
川(見姓苑)
傳(見姓苑)
船(見姓苑)
掾(見姓苑)
滇(州名見姓苑)
眠(見姓苑)
萬姓統譜卷二十八
