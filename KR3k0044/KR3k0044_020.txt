卷十四
萬姓統譜卷十四明凌迪知撰
上平聲
八齊
齊(汝南徵音炎帝姜姓之後太公封營丘為齊因氏又望出高陽中山)
(周)齊恧(衞大夫)
齊豹(衞大夫)
齊時(戰國人)
齊明兒(戰國之良士也與周最樓緩之徒合從締交)
齊諧(志怪者也諧之言曰鵬之徙南冥也水擊三千里摶扶搖而上九萬里)
(漢)齊晉(光禄大夫)
齊受(平恭侯)
(晉)齊恭(注漢書)
(南北)齊從(後凉主吕纂謂從曰卿前斫我一何甚也從泣曰隠王先帝所立陛下雖應天順時而微心未)
(達惟恐陛下不死何謂甚也纂嘉其忠善遇之)
(唐)齊澣(字洗心定州義豐人少開敏李嶠稱其王佐才景雲初姚崇引為御史劾奏常先風教號善職)
(累官中書舍人朝廷大政必咨之崇避位舉宋璟自代出其謀也)
齊抗(字遐舉義豐人澣孫抗吏事開敏有文雅自處州刺史徙蘇潭二州召為觀察使諡曰成)
齊映(瀛州高陽人舉進士中博學宏詞補河南參軍事德宗幸奉天授御史中丞貞元中累官中書)
(侍郎封河間男與崔造劉滋並輔政卒諡曰忠)
齊季若(正元中陸䞇主試試明水賦御溝柳詩季若得與韓愈歐陽詹賈稜陳羽等同榜皆天下)
(孤雋偉傑之士號曰龍虎榜)
(宋)齊恢(蒲隂人唐宰相映之裔第進士通判陳州爲政簡約州人愛之韓琦薦其賢擢太子左諭德神)
(宗時以天章閣待制知相州召糾察在京刑獄)
齊廓(會稽人舉進士累官江西淮南轉運使初同時奉世者競為苛刻邀聲名獨廓奉法如平時終)
(秘書監弟唐學識該博常舉制科仁宗時為職方員外郎所著有學苑精英少微集)
齊之禮(字亨仲弋陽人元符進士為監察御史天性仁厚與人交久而愈篤本于忠厚廉介而用)
(以和裕盖天性云)
齊唐(字祖之山隂人天聖進士南雄州僉判交趾進麒麟唐據史非之衆服其博物歴職方員外郎)
齊天覺(青陽人少好學經史子籍靡不淹貫授温州天福知監調宜城令改贛州僉判)
(元)齊秉節(字子度濱州蒲臺人父珪以戰功累官千戸秉節魁偉沉毅涉獵書史稍知兵法襲父爵)
(鎮棗陽五年從伐宋以功累官宣武將軍管軍總管又討平安仁賊授棗陽萬戸府副萬戸)
齊顯榮(聊城人仕金歸元屢立戰功官至東平路總管府參議俄兼博州防禦使嘗請民間供給)
(兵費二萬令得折充賦稅民賴以不困)
齊履謙(字伯恒泰定二年以太史院使奉使宣撫江西福建黜罷官吏之貪汚者四百餘人蠲免)
(括地虛加糧數萬石州縣有以先賢子孫充房夫諸役者悉罷遣之福建憲司職田每畆歲輸)
(米三石民不勝苦履謙命准令輸之由是召怨及還京憲司果誣以他事未幾誣履謙者皆坐)
(事免履謙始得直仍復其官)
(明)齊麟(五臺人洪武己丑進士以文學異等擢翰林院編修累官至禮部侍郎)
齊魯(嵩縣人洪武初舉進士授監察御史性鯁介敢言嘗因事進諫擊落二齒魯拾之因謂上曰臣)
(此二齒當送史館上默然自是益重之歴遷都御史)
齊原芳(洪武初郾城縣丞元末兵燹城邑丘墟原芳繕城邑修室廬督農事通商賈流民聞風而)
(歸者九百餘戸)
齊勉(洪武初尉氏知縣清愼蒞職先是雙洎河水為患築隄六十餘里又康溝河淤塞復疏通之自)
(是尉氏并鄉邑俱免水患)
齊泰字(人洪武進士授兵部主事陞兵部尚書北平兵入被執不屈死之)
齊仕坤(遂寧人洪武末知新河寬仁愛民政清事簡秩滿致仕歸朝廷以其守官清白賜俸優養)
(于家)
齊政(山陽人永樂中進士知嘉興府時徵役鑄錢民苦妨農政乃分為三番使得更代迄役而民不)
(知勞)
齊整(河南人宣德進士)
齊普(山東人寬裕博雅事親以孝聞宣德間由進士任知縣明達治體躬行以率民民服其化)
齊之鸞(字瑞卿桐城人正德進士資性高爽文章超軼選庶吉士改給事中多所建白以䜛謫崇)
(德丞歴陞南京刑部郎所至有赫赫聲轉陜西僉事增築邊牆數百里仕至河南按察使)
齊宗道(字叔魯廣寧人嘉靖進士歴南京戸部侍郎)
齊譽(字文實南昌人嘉靖戊戌進士)
倪(千乘宫音鄭武公封次子于倪因氏又郳黎耒之後亦為兒氏避讐改為倪)
(漢)倪誰(揚州刺史)
倪湯(拾遺)
(晉)倪啓(至德初為江隂太守徙江隂治夏浦為艦浦城)
(唐)倪若水(字子泉恒州藁城人擢進士累官尚書右丞嘗為汴州刺史政尚清淨風化大行玄宗遣)
(使捕珍禽竒獸於南方若水諫止之徵拜戸部侍郎)
倪曙(字孟曦侯官人中和中及第有賦名為太學博士)
(宋)倪天隠(桐廬人號茅岡博學能文嘉祐中縣尉江賢建講堂于先聖殿後請天隠主之士風振發)
(多所造就嘗為縣令葉安道作題名記論三代以諸侯治後世以郡縣不治甚有理其戒後之)
(為令者企善而懲惡無為石羞有助于教化云)
倪濤(字巨濟廣德人丱角能屬文博學強記有操履年十五游太學試第一大觀中舉進士累官左)
(司員外郎以諫議燕雲事忤王黼貶監朝城酒稅再徙茶陵船場卒明年金人犯闕朝廷憶其)
(言官一子)
倪稱(字文舉宋南渡後入居吳興錦山之下少有學行受業張横渠浦苪國端調桐川簿人皆以詩)
(餞之公曰吾與子不交以面而交以心苪曰珠玉之贈不如藥石之賜三子恕思愿皆登科)
倪思(字正甫歸安人任禮部侍郎時光宗久不過重華宫思疏十上會召嘉王思言壽皇欲見陛下)
(亦猶陛下之於嘉王也上為動容韓侂胄與史彌遠擅權思攻之尤力卒諡文節)
倪千里(字起萬東陽人紹興中任蘇學教授因其羡積養士復作義廩以資禮文之費士心悅服)
倪祖常(字子武霅川人大理寺正嘉定壬午四月自毗陵易守徽州先州民困於和糴郡計二萬)
(斛強無為有人所弗堪祖常惻然動念屢牘申省事得寢凡除害興利去災致順悉意奉行嘉)
(熙三年相與建祠為夀)
倪閃(字泰夫沙縣人穎悟嗜學家饒於貲用儉而好施每出輒以錢自隨遇貧窶則擲於其家不問)
(其知與否及領鄉薦赴禮闈在京師施與不减家居時累試弗遇人嗤之曰君日以濟貧為事)
(何屢屈於春官豈造物有未知耶閃聞益自勵紹興三年寇起蔓延廣東江西破汀州侵縣境)
(官兵獲賊縣獄充牣閃以愚民無知罹於法日飲食之明年大饑道殍相枕藉則濟以糜粥活)
(者萬計五年赴省隣人多夢豎旂里門書曰饘粥之功是歲果魁特奏名除寧國府教授出私)
(帑剏齋舍置贍學田所得俸餘分貽兄弟姑妹秩滿遷廣東提幹卒)
倪文一(字元芳福安人咸淳間由進士授安仁縣尉鄰境峒蠻竊發文一單騎至營撫之以恩諭)
(之以理峒蠻咸信服再授潮州劉憲召置幕下有疑獄輒委讞之民以無冤秩滿行李蕭然陞)
(知清流縣元兵南下遂隠居山林世祖徵之不起嘗作詩曰編籬已種淵明菊鑿沼還栽茂叔)
(蓮後以夀終)
倪登(字彦及福清人時朝廷敕雲中登為聘使歿於王事有論語解行於世)
(元)倪士毅(字仲弘休寧人潛心求道嘗學於陳櫟朱敬輿所著有四書輯釋)
倪瓉(字元錫無錫人博學好古工詩畫家故饒貲一旦舍去曰天下多事矣乃往來五湖三泖間人)
(望之若仙去)
倪印心(號古洲績溪人生宋末家貧苦學志慷慨尚質樸初與太學生葉一愚為莫逆友一愚歸)
(元為右丞以才學保奏授將仕郎湖廣儒學副提舉遷承事郎信州路玉山縣尹政稱廉明)
倪天淵(字震亨鄞人修髯廣顙氣和行樸與人交終始一致家饒而性尚儉素一冠十年不易事)
(親竭力樂施予窮乏者假貸無吝色有負逋者即焚券不責其償時江南歲漕白粲經海達畿)
(天淵籍占漕役躬自蹈海有舟十艘每運數萬石操舟之卒千人一束以紀律至元戊寅漕舟)
(多沒於風天淵舟漂高灘上衆欲捨舟天淵不從拜且祈俄而神炬見桅端先輝燭人風回獲)
(濟積四十餘年中臺御史袁賽音布哈按行海道嘉其盡力王事且年高行篤狀聞於朝旌之)
(曰高年耆德之門後子可輔仕江浙行省參政)
倪淵(字仲深烏程人明禮經易數之學薦為湖州教授著易說圖說序例等書)
(明)倪望(洪武初石城知縣時承平未久草寇間出民或逃避山林望招之撫以恩惠民始安業)
倪孟賢(江西南昌人洪武中為麗水知縣民有賣卜者詣闕誣告大姓陳公望等謀亂命千戸周)
(原往捕之孟賢聞原將至密召父老詢之父老皆曰無是事孟賢又微服往察見其男女耕織)
(如故乃歸謂寮屬曰朝廷命孟賢令是邑惟欲撫輯斯民安於田里今使良善者受惡逆之名)
(豈朝廷命孟賢意邪既具疏上聞上命法司論誣告者罪)
倪峻(字惟岳無錫人洪武末知沙縣廉静寡慾焚淫祠興學校廨宇壇壝莫不一新郡五邑稅糧先)
(是悉轉輸鎮東衞山民不諳海道舟多覆溺輒責使陪償民苦之峻為疏具狀于朝遂改輸福)
(州衞及延平衛民感其德不忘)
倪維哲(晉江人永樂初第進士入翰林為庶吉士授刑部主事以讞獄詳明賜幣帛陞郎中卒)
倪以孚(婺源人幼穎異嗜學由縣學生領鄕薦授慈谿學訓導永樂中陞南昌府進賢縣教諭所)
(至嚴立教條諸生多所造就以疾致仕有齋扁曰思誠廬陵解學士縉為之記云)
倪敬(字汝敬峻子少孤力學正統戊辰登進士第拜御史嘗奉上命按省所至有聲景泰末災異迭)
(見率同官上疏陳敬天修德六事出為宜山典史天順初稍遷都事從安遠侯抑溥討西寇師)
(還卒于官)
倪岳(字舜咨錢塘人天順進士歴官太子少保吏部尚書諡文毅父謙正統進士歴官禮部尚書諡)
(文僖父子翰林自岳始)
倪輔(字良弼平湖人天順甲申進士授吏部主事歴禮部郎中擢湖廣左參政輔性警悟喜談論處)
(官事不苟工詩為文務去陳語所著有類劇藏藁藏于家)
倪璣(字公在咸寧人弘治進士歴給事中正德中謫佐嘉善立法更化嚴保甲奸盜無所容毁滛祠)
(置義塜及社學書院甚有政教遷知州)
倪宗正(浙江人弘治進士)
倪天民(字秀夫長洲人成化丁未進士歴布政)
倪宗嶽(字鎮卿濮州人正德進士)
倪嵩(當塗人嘉靖進士歴官都御史)
倪神保(連江人幼失父母常念罔極之恩莫報與妻林氏共禱于天欲得一木兩枝刻一親像奉)
(祀遂入石屏山求之果見二木相對乃拜祝曰此木果可刻吾父母當自動者三祝畢其木果)
(三動即取以歸傭工取直募匠刻之既成夫婦奉祝唯謹凡冬温夏凊出告反面一如事生之)
(儀幾三十年不少替里人嘉其孝誠為白于有司乞旌表之)
倪復(字汝新鄞人性端謹嚴毅少力學無間寒暑讀書不摛章摘句而窮索幽眇務得指歸嘗曰士)
(生程朱後已幸有坦程矣更欲立門戸與抗邪故其說經談理止按先儒成法會而通之尤䆳)
(於鍾律平生篤於孝友親喪哭泣遂成目疾弟子束脩之饋不入私室盡以資於弟檢身以禮)
(市肆優場一不履其足人嚴憚之所著有易繫辭解中庸解正蒙發微皇極經世書通解鍾律)
(通考閒居漫讀記東巢襍著壺齋問答救災集議禘祫議濬湖議見聞欄楯觀古錄畏菴存藁)
(藏于家)
黎(京兆徵音黎侯殷周時國子孫以為氏又風俗通云九黎之後今嶺南多此姓望出九眞又宋城)
(周)黎彌(齊大夫)
黎且(齊大夫)
(南北)黎景熙(字季明少以孝行聞於世好讀書強記默識而無應對之能後拜著作佐郎勤於所職著)
(述不怠)
(唐)黎幹(戎州人善星緯術喜談辨玄宗時待詔翰林擢諫議大夫遷京兆尹子烑燧炬熠焴煟孫植右)
(散騎常侍)
(宋)黎錞(字希聲廣安軍渠江人慶歷中進士嘗為直講英宗以蜀士問歐陽修對曰文學有蘇洵經術)
(有黎錞)
黎志(宜州人治平中許安世榜及第仕為化州路吳川令以政最加勲武騎賜緋魚袋羅咸嘗謂馮)
(三元以文學魁天下黎特科以及第擅當時竝稱為人物之傑出則其人可知矣)
黎仲吉(字漢儒寧都人端重該博天禧中叩閽言事丁謂惡其不附已授洪州文學謂罷相召對)
(辭以疾授袁州戸曹尋解歸隠稱方外高人)
黎子雲(昌化軍人城南有載酒堂東坡在儋耳一日訪之遇雨從農家借笠著屐而歸婦人小兒)
(相隨爭笑邑犬羣吠)
黎貴臣(醴陵人從朱子受業講明道學士類多宗之)
黎獻(字子文東莞人性警敏篤學問弱冠授徒一依紫陽白鹿規以為教取經史子集與埤雅小說)
(之言摘其的對竒語為事類蒙求對偶切要人稱拙翁先生)
黎立武(字以常新喻人咸淳間舉進士累官國子司業華文閣待制考試臨川得吳澄時稱其知)
(人)
黎確(建炎中為諫議大夫)
黎宿(東莞人敦行禮義鄉人化之刲股以愈親疾旌其門曰孝義)
黎靖德(永嘉人嘉佑間為沙縣主簿攝縣事清謹善理繁劇博學能文詞嘗修沙陽志)
黎希聲(老蘇友人也有遠景樓賦)
(元)黎公眞(甘泉令有仁政後去任民思之圖其像於學舍)
黎載(字仲基臨川人性端重嘗謁草廬於郡學以文章請益先生喜曰期年所接無如君氣節文章)
(皆善者歴官太平路教授)
(明)黎貞(字彦暉新會人性坦蕩不羈以詩酒自放號陶生洪武初署訓導志不樂仕自比嚴光世稱高)
(士)
黎光(字仲輝東莞人博學能文洪武中領鄉薦拜監察御史正色立朝卓有風裁歴刑部侍郎)
黎崇(字好禮南城人居父喪哀毁踰禮啜糜飲水三日不進鹽菜廬墓側三年不櫛沐終喪猶縞衣)
(諱日輒哭臨不止以孝聞)
黎公弁(字之冕臨川人宣德庚戌由經明行脩薦歴任蒲圻教諭累典文衡博學洽聞條約以身)
(先之每夜課諸生業一鼓乃罷雖祁寒暑雨不少變士習丕振科第接踵)
黎近(字之大甫弱冠遂以著述為事宣德間應文學才行卓然出衆授銅陵丞政教兼舉陞知高安)
(縣時徭賊據城東南近出榜諭降之負固輒火其巢然御隷太嚴為權奸所忌繫獄十年獄中)
(作太平鐃歌鼓吹曲太平等頌英廟嘉歎釋之改知泌陽)
黎恬(字潜輝宣德進士湖廣人歴官右春坊右諭德)
黎淳(字太樸華容人天順進士第一授修撰歴官禮部尚書諡文僖子民表進士雲南參政)
黎福(字天與樂平人成化進士授御史侃侃正色疏天下利病有人所難言者歴鄖陽都御史南京)
(兵部侍郎天性廉靜不為崖岸求赫赫聲事至必盡心力故所樹立與衆殊)
黎禧(陽朔人成化九年由舉人知增城縣立心廉恕刑清政舉士民慕之)
黎貫(廣東人正德進士改庶吉士任御史子民表翰林民衷吏部)
黎奭(字師召京山人正德辛未進士)
黎龍(字乾德新喻人正德戊辰進士弟鳳弘治進士任御史)
黎澄(字本靜樂平人嘉靖丁未進士)
黎民衷(字惟和廣東人嘉靖丙辰進士歴廣西參政死于難)
嵇(譙國商音夏少康封子季杼於會稽遂為會稽氏漢初徙譙稽氏改為嵇氏又望出河南)
(三國)嵇康(字叔夜其先本上虞人姓奚以避怨徙譙家于銍之嵇山因命氏焉康遠邁不羣與魏宗室婚)
(拜中散大夫不就常彈琴詠詩以自足後以譛被害兄喜有當世才歴太僕宗正)
(晉)嵇紹(字延祖康子事母孝累官至侍中會河間成都二王舉兵紹從惠帝與王戰于蕩隂侍衛皆潰)
(惟紹以身捍衛遂被害血濺御衣事定左右欲浣衣帝曰此嵇侍中血勿去)
嵇含(字君道紹從子好學能文自號亳丘子舉秀才除郎中惠帝朝為中書侍郎累官至平越中郎)
(將廣州刺史)
(宋)嵇穎(字公實宋城人父適石首主簿有仁政穎天聖中進士累官翰林學士王曾張知白嘗見穎謹)
(厚篤學謂其子弟曰若曹師表也張堯封嘗從穎學文後其女入禁中甚被寵求編次其父藁)
(為序以獻之穎不答)
嵇琬(右朝請郎)
(明)嵇綱(考城人正德中海鹽知縣)
嵇世臣(字思南歸安人嘉靖乙未進士任翰林編修)
(嘉靖間四川慶符知縣嵇鑘德清人庚子舉人萬歷甲戌進士嵇應科武進人)
奚(譙國商音夏車正奚仲之後又望出北海)
(夏)奚仲(居薛為湯左相)
(周)奚斯(作閟宫詩魯使大夫奚斯求慶父哭而往慶聞其聲自殺)
(漢)奚㳙(元功十八人㳙位第七封為列侯)
奚意(成陽侯)
(南北)奚斤(仕魏為相世稱忠孝封山陽侯)
奚康生(河南人少驍武彎弓石十矢異常箭仕魏為直閣將軍吐京胡反命康生等討之四軍俱)
(敗康生軍獨全追胡至車突谷殺傷數千人)
(唐)奚陟(字尹卿京兆人少篤志通羣書大歷末擢進士文辭清麗科授弘文館校書郎)
奚庭珪(精於墨賜姓李)
奚賈(常建同時人郎士元亦有送奚賈詩)
(宋)奚迎泰(長興人景定進士)
奚士逹(慶元中知嘉興縣)
奚和觀(代人冀苪二州刺史)
奚士遜(寧國人與兄士達同舉進士累官至大理卿會韓侂胄死史彌遠議大獄士遜曰侂胄誠)
(奸邪若欲加以大逆非士遜所知由是罷歸子祀亦舉進士佐郡邑有廉能聲)
(明)奚昌(字元啓吳縣人少遊鄉校有雋聲正統甲子以易中式十試禮部不中遂易尚書酷好作詩每)
(大衆中舉手搖足輒為推敲之狀年且五十中進士卒於京師詩多溜麗膾炙人口)
奚銘(宛平人成化間知樂安縣蒞政清勤除弊懲奸賞罰明信興學校勸農桑百廢修舉民俗大化)
(擢監察御史)
奚自(順天人弘治進士)
奚良輔(上海人嘉靖乙未進士)
奚世亮(字明仲黃岡人嘉靖丁未進士授南京戸部主事榷稅以廉著肅清紀法條陳便宜歴郎)
(中改刑部擢知思南府左遷高郵州同知轉福建延平府同知時倭夷寇閩或止之世亮曰承)
(平受爵秩臨變而避非忠也單車行日事禦寇移攝興化府倭夷至圍城者踰月世亮與武帥)
(分城而守親冒矢石拒之南城陥亮猶西向迎戰身被數鎗死之一二月寇平始得遺骸於旗)
(亭事聞贈右參議蔭子諭葬)
西(西門豹之後改為西)
(宋)西達(字善卿濮州人邵武推官)
(元)西漢傑(葉縣人累官至禮部尚書封南陽郡侯)
(明)西寧(弘治元年金山衛指揮守備汀州)
西華(陜西人正德中任萊州府通判)
西穎(宿州人正德中臨海縣丞)
(嘉興秀水有西氏)
邽(音圭)
(周)邽巽(魯人孔門弟子後世追封濟隂侯)
(明)邽仲德(陜西人弘治舉人任廣平府學訓導)
洼(音圭望出南陽)
(漢)洼丹(字子玉淯陽人世傳孟氏易專志教授徒衆數百人建武初為博士歴遷大鴻臚作易通論七)
(篇世號洼君通丹學義研深易家宗之稱為大儒)
(唐)洼炫(洪州幕府)
犀(見氏族志)
(周)犀首(公孫衍也)
犀武(魏相)
(明)犀希古(獲鹿人嘉靖中孟縣主簿)
梨
(明)梨公弁(宜黃人正統中任建陽縣訓導)
沂
(元)沂川(沐陽尹規制縣治招徠流民教之樹藝興學崇師民俗以變)
畦
(漢)畦覩
稽(音雞黃帝臣太山稽之後)
(周)稽黃(秦賢人)
(漢)稽發(貨殖傳)
(宋)稽聳(高郵人所居為稽家莊時聳知天祥匡復大志迎事之使子德潤等護至泰州由通航海達行)
(在柳岳奉降表詣元人過莊聳憤其賣國殺之)
稽應龍(嘉定進士吉水人)
稽原(字子長崐山人嘉定進士)
稽琬(散騎都尉)
(元)稽適(為石首縣主簿民有父子坐重辟者府下適按之適得其情父抵法而子免死其人感頌之曰)
(主簿仁人也當令生子明年果生子且穎敏天歷中及第)
(明)稽列(祥符人宣德中弋陽縣丞)
稽昭(崐山人正統中任灤州知州涉獵古今蒞民得體)
稽元鳳(常熟人正德舉人)
稽源(灤州人正德中臨淄縣主簿)
提
(周)提彌明(晉靈公宴盾伏甲將殺之其御彌明知之趨登曰臣侍君宴過三爵非禮也遂扶以下公)
(嗾犬彌明殺之鬭且出卒死之)
雞
(明)雞鳴時(字子信遷安人正統中陜西苑馬寺監正)
霓
(明)霓濟(福山人正統中雩都知縣)
&KR2434;(下珪反見氏族志)
(五代)&KR2434;閣(梁將)
嬴(音迎見直音)
刕(音黎蜀有刁逵避難改焉又百濟八姓其三曰刕)
氐(夷姓)
鞮(東鞮之後風俗通云晉有銅鞮不華之後)
題(見韻會)
&KR0566;(東海之邑)
傒(齊卿高傒之後)
䧑(即古隄字見姓苑)
菞(音藜地名又姓見直音)
遆(本銅鞮氏避事改焉同州多此姓)
泥(楚大夫卑泥)
齎(商音)
繄(見姓苑)
萬姓統譜卷十四
