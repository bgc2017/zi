卷七十一
萬姓統譜卷七十一明凌迪知撰
(唐)李襲志(字重光安康人仕隋始安郡丞大業末盗賊起襲志傾家産募士得三千人乘城拒盗蕭)
(銑林士宏屢攻不下聞煬帝喪乃與士民縞素三日臨或說之曰公臨郡久士大夫悅向蠻夷)
(畏威雖曰隋臣實君長也今四海分裂自王者非一姓宜遂據嶺表取百粤豈遽不若尉佗乎)
(襲志曰吾世隋臣今江都雖淪宗社尚有奉諸君當相與戮力刷讐恥豈怙亂圖不義哉吾寧)
(蹈忠死不逆節以生尉佗不足為吾法也固守凡二年力窮援絶為賊所陷偽署兵部尚書桂)
(州總管武德初高祖賜書命其子元嗣召之襲志約嶺南酋永平郡守李光度潜圖歸國帝復)
(以書諭曰公朕之宗不可與異姓比宜及子弟並豫宗正屬籍及銑平嶺南六十餘州皆送款)
(襲志誘而致云趙郡王孝恭承制授桂州總管五年來朝進柱國封始安郡公江州都督復討)
(輔公祏為水軍總管轉桂州都督襲志守桂二十八年政尚清省南方便之)
李綱(觀州蓨人少慷慨尚風節事隋為太子洗馬唐初拜禮部尚書兼太子詹事甚有匡益後太子)
(寖狎無賴綱頻諫不見聽遂乞骸骨高祖曰知公直士幸卒輔吾兒乃拜太子少保貞觀中復)
(為少師發言陳事毅然不可奪卒諡曰貞)
李全忠(范陽人仕為狄州司馬有蘆生其室一尺三節怪之以問别駕張建建曰蘆茅類生於宅)
(茅土兆也傳節者其三世乎後果為衆推為留後拜節度使卒子匡威嗣之未幾次子匡籌奪)
(之尋敗)
李道宗(字承範高祖即位授左千牛備身略陽郡公三年為大同道行軍總管助李靖破虜親執)
(頡利可汗賜封六百戸還為刑部尚書吐谷渾寇邊靖出崑邱道詔與侯君集為靖副隂引千)
(騎超山乘其後賊驚遂大潰徙封江夏授鄂州刺史)
李思行(趙州人避仇太原高祖起兵累具機策以贊大議授左三統軍從破霍邑平京師累功遷)
(嘉州刺史樂安郡公諡曰襄)
李素立(高邑人武德初擢監察御史民有犯法不至死者高祖欲殺之素立諫曰三尺法天下所)
(共一有動搖則人無所措手足帝嘉納之累官侍御史後封高邑侯卒諡曰平孫至遠治左氏)
(春秋復撰周書歴天官侍郎從遠清密篤學官太府卿)
李百藥(字重觀德林子七歲能文號竒童後文行為天下推重時議裂土與子弟功臣百藥上封)
(建論密止之累官至宗正卿好奬薦後進祿賜多分於親族)
李守素(趙州人通氏姓學世號肉譜虞世南與論江右山東人物歎曰肉譜真可畏也時渭州刺)
(史李淹亦明譜學守素所論惟淹能抗之)
李勣(字懋功曹州人本姓徐初從翟讓為盗李密亡命雍邱勣說讓推密為主武德二年密歸唐其)
(地勣統之乃錄郡縣戸口使密自上之高祖以為純臣詔授黎州總管封英國公賜姓李從秦)
(王伐東郡略地至虎牢降沈悅平竇建德又破劉愚潤平輔公祐太宗即位拜并州都督破降)
(突厥頡利又從征高麗高宗立進尚書左僕射時欲立武昭儀為后高宗密訪勣勣曰此陛下)
(家事何須問外人帝意遂定而王皇后廢卒諡貞武)
李乂(字尚真趙州房子人沉正方雅為監察御史時遣使江南發庫貲以贖生乂上疏諫曰與其拯)
(物莫若優民後進吏部侍郎請謁不行時人語曰李下無蹊徑兄尚一尚正俱以文章名所著)
(詩文號華萼集)
李感(勣季弟年十五有竒操李密敗陷於王世充世充令感作書召勣感對曰兄尚節義今已事主)
(昆弟不能移也固不從殺之)
李義琰(魏州昌樂人舉進士補太原尉時李勣為都督僚吏憚之義琰獨敢辨曲直累官至銀青)
(光祿大夫致仕從弟義深舉進士累官刑部侍郎後為黎州都督終岐州刺史)
李知本(趙人涉獵經史事親篤至兄弟雍順子孫百數庭無間言大業末盗賊過廬不入且戒曰)
(無犯義門往依者五百餘室)
李靖(字藥師三原人姿貌魁竒嘗謂所親曰大丈夫當以功名取富貴何至作章句儒其舅韓擒虎)
(與論兵曰可與語孫吳矣貞觀中出將入相封衛國公卒諡景武圖形凌烟弟客師累戰功封)
(丹陽郡公)
李君羨(洛州人初為王世充驃騎尋歸唐從破竇建德劉黑闥所向先登摧其鋒突厥至渭橋復)
(擊破之太宗曰使皆如君羨者虜何足憂累官左武衛中郎將封武連縣公)
李玄通(藍田人歴定州總管為劉黑闥所破黑闥愛其才欲以為將不聽囚之故吏有餉飲餽者)
(玄通曰諸君見哀吾能一醉遂縱飲謂守者曰吾能劒舞可借刀守士與之曲終仰天太息曰)
(大丈夫不能保所守尚何視息邪乃潰腹死)
李大亮(涇陽人有文武才略初為士門令能捕盗賊貞觀時都督凉州有諷使獻名鷹者大亮密)
(表言之太宗報曰有臣如此朕復何慮入為工部尚書)
李昭德(長安人父乾祐後周司刑大常伯昭德彊幹有父風武后時累官御史中丞以剛直稱)
李淳風(岐州雍人幼爽秀通羣書明步天歷筭貞觀初以將仕郎直太史局制渾儀著法象書七)
(篇上之累遷太史令太宗得䜟欲求武姓者殺之淳風曰天之所命不可去也若殺之復生壮)
(者陛下子孫無遺種矣乃止凡於占候吉凶若節契然意有鬼神相之以勞封昌樂縣男所撰)
(有典章文物志乙巳占等書)
李襲譽(襲志弟通敏有識度高祖召授太府少卿擢江南巡撫使為政嚴肅祿分給宗親以餘貲)
(寫書及歸惟載書數車嘗謂諸子曰吾性不喜財遂至屢乏然負京有賜田千頃能耕之足以)
(食河内桑千枝事之可以衣江都書力讀可以進求官吾殁後能勤此無資於人矣)
李善(江夏人有雅行淹貫今古不能屬辭故人號書簏顯慶中兼沛王侍讀為文選注敷析淵洽表)
(上之居汴鄭間講授諸生四遠至傳其業號文選學)
李密(字元邃遼東人以蒲韉乘牛掛漢書一帙角上行且讀楊素竒之時東都賊翟讓聚黨萬人分)
(兵與密别為牙帳號蒲山公密持軍嚴雖盛夏號令士若負霜雪密殺翟讓王世充聞之曰密)
(天資明决為龍為蛇固不可測也)
李高遷(岐州人高祖初以右衛統軍從下霍邑圍長安力戰遷左武衛大將軍江夏郡公)
李世勣(太宗征高麗世勣以遼東道行軍大總管自通定濟遼水攻拔蓋牟城進攻遼東城克之)
(後累征麗皆有功)
李茂貞(鳳翔節度使僖宗朝昌符之亂克平隴州李茂貞有功焉)
李襲吉(洛陽人為河中榷鹽判官後為晉王掌書記襲吉博學知唐政事累遷節度副使官至諫)
(議大夫)
李公逸(與族弟善行居雍邱以才雄為衆所歸始附王世充策其必敗乃獻款高祖因其地置杞)
(州即拜總管封陽夏郡公以善行為刺史世充遣其弟將徐亮兵攻之公逸請援未報因使善)
(行守身入朝言状至襄城為賊邏送洛陽世充曰君越鄭臣唐何哉答曰我於天下唯聞有唐)
(賊斬之善行亦死帝惜之封其子襄邑縣公)
李元則(字彛直高祖之子封彭王出為澧州刺史折節勵行有德政民祠之)
李孝恭(少沉敏有識亮高祖以定京師詔拜南山招慰大使徇巴蜀下三十餘州進擊朱粲破之)
(俘其衆諸將曰粲徒食人摯賊也請阬之孝恭曰不然今列城皆吾寇若獲之則殺詎有降者)
(悉縱之繇是騰檄所至輒下明年拜信州總管承制得拜假圖江陵進前湘道總管統水陸十)
(二軍發夷陵破蕭銑二鎮遂降帝悅遷荆州大總管平江南璽書褒之)
李義府(瀛州人與來濟同時以文顯時稱來李劉B馬周更薦之太宗召見轉監察御史貌柔恭)
(心褊忌官至右相永徽後以罪流巂州卒集四十卷)
李懷仁(陜西狄道人永徽間以宗室子弟授朝議郎行癭陶縣令為政以學校為先以耕桑為急)
(能使士民樂業穿窬迸息雖老殘疾惸咸無所憾故境内有狸相乳麥秀八岐之瑞有德政碑)
李嗣真(字承胄邢州柏人人多藝數舉明經直弘文閣與學士劉獻臣徐昭皆少有名號三少高)
(宗時累官太常丞武后嘗問以儲貳事對曰程嬰杵臼存趙孤古人嘉之后悟中宗乃得安)
(諡曰昭)
李懷遠(字廣德邢州栢人人少孤嗜學宗人欲籍以高蔭懷遠辭退曰因人之勢高士恥之乃擢)
(四科第累官至同平章事爵趙郡公懷遠久貴益素約不治居室常乘款段馬卒諡曰成)
李景伯(懷遠子仕為諫議大夫中宗宴侍臣酒酣命為回波詞衆以諂言進景伯獨為箴規語以)
(諷有建言置都督非是者詔羣臣詳議景伯議願罷都督留御史以時按察秩卑任重以制奸)
(宄從之)
李敬玄(亳州譙人該博羣集尤善於禮高宗在東宫以馬周薦為崇賢館侍讀累官中書令封趙)
(國公儀鳳初拜洮河道大總管與吐蕃戰敗貶揚州長史卒諡文獻撰次禮論及他書數十百)
(篇)
李日知(滎陽人及進士第武后時歴司刑丞時法令嚴吏爭為酷日知獨寬平嘗免一囚死少卿)
(胡元禮曰吾不去曹囚無生理日知曰吾不去曹囚無死法后竟用日知讞議累遷侍中罷為)
(刑部尚書致仕)
李延夀(相州人仕為崇文館學士嘗追述父志作南北史一百八十篇上之又撰太宗正典高宗)
(觀之咨美直筆賜帛褒之)
李傑(相州滏陽人本名務光少以孝弟擢第為河東巡察黜陟使課最諸道先天中自陜州刺史改)
(河南尹府無淹事人吏愛之後為御史大夫)
李至遠(素立孫少秀悟治尚書左氏春秋復撰周書紀傳時人許其有良史才上元間制策高第)
(歴天官侍郎藻鑑精明吏不能欺出為壁州刺史)
李從遠(至遠弟清密有學神龍初歴中書令太府卿累封趙郡公諡曰懿兄弟皆德望相埒)
李巖(從遠子年十歲會中宗祀明堂以近臣子弟執籩豆巖進止中禮授右宗衛正曹參軍歴洛陽)
(尉累遷兵部郎中發扶風兵應姚後稱旨遷諫議大夫封贊皇縣伯終兵部侍郎善草隷為參)
(軍時製一策服之終身)
李嶠(字巨山贊皇人十五通五經舉進士累官給事中會來俊臣搆狄仁傑獄嶠與大理少卿張德)
(裕等覆驗卒明其枉神龍初為中書令其為文章張說論之嶠文如良金美玉無施不可一時)
(學者取法焉)
李迥秀(大亮族孫武后時以鳳閣鸞臺平章事出為衡州長史中宗朝累遷至兵部尚書事母孝)
(堂産芝草犬乳隣猫中宗謂為孝感旌表其門)
李適(萬年人初調猗氏尉與修三教珠英遷戶部員外郎景龍初擢修文閣學士工部侍郎卒子季)
(卿舉明經博學宏詞代宗時為吏部侍郎振拔幽滯薦進才髦時稱為恢博君子)
李元紘(字大綱萬年人父道廣武后時同鳳閣鸞臺平章事元紘初為雍州司戶參軍時太平公)
(主勢震天下與民競碾磑元紘還之民長史驚趣改之元紘大署判後曰南山可移判不可移)
(累遷至尚書侍郎再世宰相俱有清節)
李讓夷(隴西人性廉介不妄交武宗時拜相位雖顯劇以儉約自持為世咨美)
李皋(字子蘭天寳十一年嗣曹王爵由都水使累遷左領軍將軍上元初上書言治道詔授衡州刺)
(史為觀察使以事貶潮州復為衡州拜湖南觀察使前帥辛京杲貪虐使部將王國良戍武岡)
(京杲欲圖其家即誣劾以死國良恐據縣反討之再歲不能下皋至遺書國良國良得書喜且)
(畏因請降然内尚首鼠皋單騎稱使者造國良壘賊延使者入皋大呼其軍曰有識曹王者乎)
(乃吾也來受良降國良迎拜叩頭請罪皋執手約為昆弟則盡焚攻守且散其兵有詔赦之後)
(觀察湖南李希烈反討平之遷江西節度使贈尚書右僕射諡曰成)
李安期(百藥子也七歲能屬文對高宗曰比見公卿薦進皆劾為朋黨所以人人爭噤嘿以避謗)
(若陛下忘其親惟才是用誰敢不竭忠以聞數預决國事自德林至安期三世皆掌制誥)
李多祚(饒勇善射高宗時以軍功累遷右鷹揚大將軍張柬之將誅二張以多祚素感慨可動以)
(義乃從容謂曰將軍居北門幾何曰三十年矣將軍擊鍾鼎食貴重當世非大帝恩乎多祚泣)
(數行下曰死且不忘遂定謀以敬暉李湛為右羽林將軍命總禁兵多祚王同皎請太子至元)
(武門斬關入中宗復位封多祚遼陽郡王)
李行言(官至給事中中宗貺宴近臣行言歌駕車西河曲大中八年宣宗出獵遇樵夫問其縣令)
(為誰曰李行言為政何如曰性執有強盗數人軍家索之竟不與盡殺之上歸帖其名於寝殿)
(之柱及除海州刺史入謝上賜之金紫取帖視之)
李敬業(勣之孫少從勣征伐歴太僕少卿襲萊國公嗣聖初坐贓貶柳州司馬時武后廢中宗為)
(廬陵王諸武擅命誅戮唐子孫天下憤之敬業因謀起兵傳檄州縣疏武氏過惡匡復廬陵王)
(天子位武后遣大將軍李孝逸擊殺之)
李戢(字方舉鄈弟初父死難詔與一子官補修武尉不受以讓其兄戡擢明經書判高等為校書郎)
(楊翟尉累遷殿中侍御史分司東都昭義判官徐玟故嘗助盧從史為跋扈者從史敗孟元陽)
(代欲復用之戢移書昭義先擊玟乃上列其状帝怒流玟播州轉侍御史庫部員外郎)
李華(贊皇人中進士博學宏詞科累官吏部員外郎嘗按劾宰相楊國忠姻婭横暴由是州郡肅然)
(所著有含元殿賦弔古戰場文姪翰觀俱以文知名)
李棲筠(字貞一贊皇人莊重寡言有遠度為文章有體要舉進士累官御史大夫敷奏明辨不附)
(權勢喜奬人善而樂人攻己短天下士歸重稱為贊皇公)
李吉甫(字弘憲棲筠子為翰林學士擢中書侍郎綜理庶事衆職咸治引薦學士褒奬忠臣之後)
(時稱賢相以功累封趙國公卒諡忠懿)
李元諒(安息人本安氏冒姓駱後賜姓李鷙敢有謀居軍十年時兵興倉卒裹罽為鎧剡蒿為矢)
(軍氣乃振貞元元年吐蕃請盟詔以軍從渾瑊會平凉元諒以虜情不常請與公連屯瑊不聽)
(元諒密徙營次之俄而虜結盟瑊奔還元諒兵成列出虜騎乃解時以為有古良將風)
李桐客(貞觀初累通巴二州刺史治尚清平民稱為慈父)
李元愷(邢州人博學善天步歷性恭慎未嘗敢語人宋璟嘗師之既當國厚遺以束帛將薦之朝)
(拒不答卒年八十餘)
李惠登(營州柳城人為平廬軍裨將安祿山亂從董秦泛海後為隋州刺史興利去害為政清淨)
(居二十年田野闢戶口增人歌舞之累遷御史大夫卒贈洪州都督)
李憕(文水人父希倩神龍初監察御史憕舉明經天寳初守清河有美政民為立祠後尹京兆又為)
(中都留守安祿山陷東京憕與子十人皆遇害)
李自良(兖州泗水人天寶亂往從兖鄆節度使以戰多累授右衛率為人勤且有謀從馬燧討田)
(悅攻李懷光數摧鋒陷陣功在諸將右貞元中以檢校工部尚書充河東節度使居治九年民)
(不知有軍上下諧附卒贈左僕射)
李朝隠(三原人擢明經嘗為長安令宦官閻興貴有所干請曳去之開元中為吏部侍郎先斜封)
(授官朝隠執罷者千四百員至是銓叙明審累官至御史大夫)
李適之(京兆人天寳初代牛仙客為相李林甫以計去之故適之詩有云避賢初罷相樂聖且銜)
(杯)
李嗣業(高陵人長身有膂力以軍功歴官驃騎大將軍天寳末從平安祿山以功封虢國公)
李泌(字長源京兆人七歲知為文玄宗嘗與張說觀弈召泌賦方圓動靜泌應聲即對說賀帝得竒)
(童帝因使與太子為布衣交後謁肅宗於靈武入議國事出陪輿輦兩京之復泌謀多功大官)
(至宰相封鄴縣侯)
李瑱(永夀人父躍開元末持節磧西著名終左領大將軍瑱略知書有大志安祿山反瑱守潁川前)
(後殺賊甚衆以功加防禦招討節度等使封潁國公肅宗末年拜相)
李峴(吳王恪孫世居京兆折節下士累官京兆尹玄宗歲幸温湯甸内皆巧供億以媚上峴獨無獻)
(帝異之乾元初拜相尋出刺史蜀州代宗召為禮部尚書兄峘御史大夫嶧戶部侍郎兄弟同)
(居門列三戟)
李白(字太白成紀人唐宗室性倜儻善詩歌才思飄逸天寳初召見金鸞殿論當世事詔供奉翰林)
(玄宗愛其才欲官之會高力士以脫靴為恥譛於貴妃輒為所沮遂浮遊四方寓情詩酒有詩)
(集三十卷)
李抱玉(本安興貴曾孫世居河西為人沉毅有謀李光弼引為裨校有戰功安祿山亂抱玉上言)
(世居凉州恥與逆臣共宗詔賜姓李官至司空兼兵部尚書加山南西道副元帥卒贈太保)
李頻(字德新夀昌人少秀悟博記覽尤長於詩與詩人方干相善擢進士仕歴都官員外終建州刺)
(史有詩傳世建人立廟於梨山歲祀之)
李邕(字太和善子早有名重義愛士見特進李嶠願一見秘書嶠假直秘閣未幾辭去嶠驚試問奥)
(篇隠帙了辯如響因薦之拜左拾遺玄宗初為御史中丞出為北海太守時稱李北海邕文章)
(書翰皆過人李林甫疾其名盛害之)
李浦(射洪人著補履十卷皆孟軻揚雄之旨宰相張延賞表薦拜右拾遺正色抗辭當朝敬憚)
李益(長於詩與李賀相埒每一篇成樂工爭求之至征人早行等篇天下皆施之繪圖)
李叔明(閬州人擢明經拜洛陽令招徠遺民號能吏遷京兆尹長安歌曰前尹赫赫具瞻允若後)
(尹熙熙具瞻允斯)
李嘉祐(字從一趙州人天寳七年進士調江隂令肅宗上元中為台州刺史大歷中刺袁州又嘗)
(為中臺郎故竇常之曰雅登郎位靜鎮方州其詩一卷因號晏閣集)
李璡(封汝陽王常於上前醉不能下殿上遣人扶出璡謝罪曰臣三斗壮膽不覺至此杜甫云汝陽)
(三斗始朝天又贈以詩云霜蹄千里駿風翮九霄鵬)
李寳臣(范陽人善騎射肅宗時歸命封密雲郡公史朝義平擢禮部尚書封趙國公遂有六州地)
(雄冠山東卒贈太傅)
李幼卿(字長夫大歷間以右庶子守滁州於義興玉潭作山居號曰蒙溪幽居與獨孤及往來倡)
(酬時杜牧之亦云李侍郎於陽羡里富有泉石僕亦於陽羡粗有薄産作詩述舊叙懷)
李逢吉(字虚舟係出隴西舉明經擢進士第後有八關十六子之號)
李光弼(柳城人郭子儀薦其能授河東節度使後累功封臨淮郡王卒諡武穆光弼用兵謀定而)
(後戰能以少擊衆唐室中興推其功云)
李勉(字元卿京兆人少好學沉雅清整從肅宗靈武擢監察御史劾大將管崇韜背闕坐代宗時為)
(京兆尹政尚簡肅德宗興元中拜相所得俸賜皆分遺親黨身殁家無贏藏)
李承(高邑人擢明經遷大理評事為河南採訪使判官尹子竒陷汴州拘承送洛陽覘得賊謀皆密)
(訴諸朝兩京平擢監察御史遷吏部尚書淮西黜陟使承使李希烈回言雖能立功恐後不可)
(制帝初謂不然後思其言擢拜河中尹晉絳觀察使時李希烈猶據襄州帝遣承往諭之慮其)
(不受命欲以禁兵衛送承辭請以單騎入既至希烈舍之外館迫脅萬端承晏然誓以死守希)
(烈不能屈密詔褒美之卒贈吏部尚書)
李睍(射洪人少負俊穎讀書過目即悟舉進士工於詩時人比之陳子昂李白)
李固(京兆人長慶中擢第後拜相當國有賢譽)
李夷簡(字易之鄭惠王四世孫世居京兆累官御史大夫出為淮南節度以清直自開歴二鎮家)
(無餘貲臨終戒以母厚葬母事浮屠母碑神道)
李揆(字瑞卿隴西人性警敏善文章乾元中進禮部侍郎拜中書侍郎同平章事揆美風儀善奏對)
(帝曰卿門地人物文章當世第一信朝廷羽儀時稱三絶)
李抱真(抱玉從弟沈慮而斷抱玉屬以軍事代宗時授澤潞節度副使抱真以澤潞兵所走集乃)
(籍戶丁給弓矢習射三年皆為精兵田悅反抱真戰走之又說王武俊共破朱滔累官檢校司)
(空)
李鄘(邕從孫舉進士累官淮南節度使吐谷承璀嘗為監軍薦之召拜同中書門下平章事鄘不喜)
(由權倖進固辭以太子少傅致仕卒子栻仕至鳳翔節度使)
李季芳(道州人代宗時處士刺史元結請於朝曰季芳介直自全退守廉遜文學為業不求人知)
(乞令州縣造舍給田免其戶役從之季芳卒結又表其所云)
李復(字初陽以蔭為江陵司戸參軍衛伯玉才之表江陵令遷少尹歴饒蘇二州刺史李希烈叛荆)
(南節度使張伯儀數為賊窘朝廷以復在江陵得士心即母喪奪為少尹充行軍司馬佐伯儀)
(會伯儀罷改容州刺史兼本管招討使贈司空諡曰昭)
李道古(嗣曹成王皋之子自司門員外郎入為少宗正兼御史中丞歴年最久乃因貪暴著聞恐)
(獲罪薦方士柳泌媚上自全卒以貽君上之害云)
李陽冰(字少温趙郡人以詞翰名乾元間為縉雲令修孔子廟自為文記之歲旱禱城隍與神約)
(不雨焚其廟及期雨霑足亦自為記秩滿退居吏隠山後遷當塗令陽冰篆書尤著舒元輿謂)
(其不下李斯云)
李端(趙州人李嘉祐之姪也大歷五年進士從郭曖遊曖嘗進官大集賓客賦詩端最工錢起曰此)
(素為之請賦起姓端立獻一章又工於前客乃服曖賜帛百疋後移疾江南仕至杭州司馬有)
(詩三卷)
李晉(字叔明閬州人德宗初吐蕃襲火井掠龍州晉分將擊之以功加檢校戶部尚書梁崇義阻命)
(詔引兵下峽戰荆門敗其衆襄州平遷檢校尚書左僕射德宗幸興元晉出家貲助軍悉衣幣)
(獻宫掖加太子太傅封蘇國公)
李繇(建中間為縉雲令有政聲邑有孝婦陶氏喪姑負土成墳一哭三絶繇為立碣請陸羽撰文以)
(表之其知所重如此)
李戡(字定臣渤海敬王七世孫也幼孤年十歲即好學掇薪自爨夜無燃膏默念所記年三十明六)
(經舉進士就禮部試吏唱名乃入戡恥之徑返江東隠陽羡里人有鬭爭不决不之官悉詣戡)
(以辨嘗集詩之類古者斷為唐詩以譏元白之失云)
李商隠(字義山河内人世勣之裔孫舉進士調弘農尉又試拔萃中選補太子博士遷檢校工部)
(員外郎詩文瑰邁竒古世號其詩曰西崑體)
李程(字表臣京兆人擢進士第一賦日五色士流推之初調藍田尉縣有滯獄十年程單言輒判德)
(宗時為翰林學士敬宗初拜相)
李晟(字良器洮州臨潭人年十八從王忠嗣征吐蕃稱萬人敵克平朱泚收復京師號令嚴明公私)
(按堵其露布云臣已肅清宫禁祗謁寝園鐘簴不移廟貌如故德宗覽之泣曰天生李晟以為)
(社稷非為朕也以功累官至司徒兼中書令封西平郡王子十五人知名者愿憲愬聽)
李儼(餘干人德宗時為左司諫方士桑道茂奏言奉天有天子氣上欲屠其城儼極諫乞殺桑道茂)
(上悟乃止)
李景略(幽州人德宗時遷大理寺直李懷光屯咸陽將襲東渭橋召募府計議景略曰殺朱泚還)
(軍諸道杖策詣行在此轉禍為福也不聽既出軍門慟哭曰豈意此軍乃陷不義乎遂遁歸靈)
(武)
李觀(字元賓李華從子也貞元中舉進士宏詞連中授校書郎卒年二十九觀善屬文不沿襲前人)
(時調與韓愈相上下集三卷)
李光顔(字光遠馬燧曰若有竒相終必光大解所佩刀贈之從高崇文平劒南數搴旗蹈軍出入)
(若神)
李巽(字令叔贊皇人以明經補華州參軍歴河南江西觀察使持下以法吏不敢紿順宗立擢鹽鐡)
(轉運副使再期年較所入增百八十萬緡累遷吏部尚書劉晏後善理財者巽一人也)
李渤(字濬之刻志於學隠廬山久之徙少室元和初李巽韋况交章薦之詔以右拾遺召謝不拜洛)
(陽令韓愈遺書曰朝廷士引頸東望若景星鳳凰爭先覩為快渤始出家東都朝廷有闕政輒)
(附章列上後以著作郎召渤孤操自將不苟合屢以言斥不少衰其節守義者尚之)
李芃(趙州人永泰初以河陽三城鎮遏使拜度支使與馬燧等破田悅洹水上悅將符麟以騎五百)
(降芃大開壁門納之興元初授檢校尚書右僕射)
李翺(字習之趙郡人文章見推當時中進士第元和初為國子博士史館修撰性峭鯁嘗面折宰相)
(李逢吉之過出為廬州刺史後拜諫議大夫卒諡文有文集)
李藩(字遠翰其先趙州人少沉靜有檢局敏於學累官給事中憲宗謂有宰相器後拜門下侍郎同)
(平章事嘗言儉則足用敦本則百姓富反是則匱憲宗悅曰願相勖以保此言)
李絳(字深之贊皇人舉進士累官翰林學士元和中與李吉甫同相吉甫善逢迎而絳鯁直嘗搜次)
(君臣成敗十五種奏上憲宗為連屏張便坐每閱視之曰絳言骨鯁真宰相也)
李畬(素立後少聰警仕歴汜水主簿遇事鋒銳雖厮童一閱輒記其姓名居址黜陟使路敬潜薦其)
(清白擢西臺監察御史轉國子司業)
李繁(元和十二年為處州刺史至郡即建廟學立顔子以下十人像其餘七十子皆繪之壁選博士)
(弟子為置講堂俾之行禮肄習其中人士皆知問學韓愈為孔子廟記謂其為政知所先後云)
李紳(字公垂敬玄曾孫為人短小精悍詩最有名時號短李元和初補國子助教擢翰林學士與李)
(德裕元稹同時號為三俊累官至同中書門下平章事)
李彦博(廣陵人學無不通尤好地理嘗為地志圖内自五侯九伯外至要荒蠻貊禹跡之所窮漢)
(驛之所通皆據書而畫隨方面以區别萬邦錯峙炳焉)
李幼清(元和初為睦州刺史時浙西觀察使李錡竊貨財聚徒黨為反謀十年憲宗即位錡恐且)
(奮將遂其不善視部中郎守不為己用者誣陷去之幼清由是得罪上使御史按問館於睦自)
(門及堂皆錡私卒為衛詞卒致其有間盗遂作廷臣猶用其文斥幼清南海上幼清行錡聚盗)
(百人遮幼清於楚越之郊幼清戰且走乃得免左右官吏無幾盗就擒斬之既而錡伏誅論者)
(謂宜還幼清以明其誣後更大赦始移永州)
李中敏(字藏之隴西人元和中第進士性剛峭與杜牧李甘善其文辭氣節大抵相上下太和中)
(旱中敏上疏指陳時政得失文宗嘉納之)
李愬(字元直晟子吳元濟逆命憲宗詔愬討之愬率兵乘雪夜入蔡城擒吳元濟械送京師以功進)
(檢校尚書左僕射封凉國公鳳翔節度使詔代兄愿武寧軍節度使旬月踐父兄兩鎮兄憲為)
(衛州刺史明恕正大按獄全活無辜者甚衆)
李寬(衡陽人元和中始于尋真觀剏石鼓書院以為讀書之所刺史吕温有詩)
李興(安豐人父死廬墓上産紫白芝二本醴泉湧出柳宗元為作孝門銘)
李遜(字友直隴西人客居荆州仕唐累官給事中故事天子以畸日聽政遜上書諫憲宗從其言後)
(為武忠節度使為政抑強植弱有績可紀弟建隨兄客荆州事母以孝聞貞元間擢翰林學士)
(初建苦貧兄造為營丏使成就之故遜建皆舉進士後雖通顯以清儉稱)
李回(字昭度新興王六世孫穆宗時歴同中書門下平章事以與李德裕善坐貶湖南觀察使尋以)
(太子賓客分司東都後復湖南觀察使)
李宗閔(字損之鄭王元懿四世孫擢進士舉賢良方正與牛僧孺詆切時政觸宰相李吉甫惡之)
(補洛陽尉穆宗即位進中書舍人長慶初錢徽典貢舉宗閔托所親于徽而李德裕李紳元&KR0876;)
(在翰林有寵於帝共白徽納私託取士不以實宗閔坐貶劒州刺史改杭州後遷太子賓客由)
(是嫌怨顯結植黨相攻遂貽縉紳之禍凡四十年不能解)
李德裕(字文饒吉甫子穆宗初擢翰林學士凡號令大典册皆更其手敬宗朝獻丹扆六箴拜西)
(川節度使建籌邊樓累官門下侍郎封衛國公自咸和後用兵宰相或不休沐或繼火乃罷德)
(裕從容裁决沛然若無事時)
李諤(字士恢長慶中海鹽令察俗利病施措當於民開縣西古涇三百剏長豐閘二節宣水利民歌)
(其功時有B李顔亦舉其職)
李聽(字正思洮州人敬宗朝歴義成軍節度使鄭滑等州觀察使兼滑州刺史有惠政朝廷勅學士)
(宋申錫撰德政碑宋元符二年詹文守滑獲碑於州署汚池中為築臺改置)
李光進(代州刺史破賊有功弟光顔亦刺是州皆以御史大夫領事軍中俱呼為大夫而以大小)
(别之)
李漢(字南紀少事韓愈通古學屬詞雄蔚為人剛略類愈愈愛重以子妻之擢進士第遷左拾遺唐)
(敬宗侈宫室舶賈獻沉香亭材帝受之漢諫曰以沉香為亭何異瑶臺瓊室乎)
李遠(蜀人太和五年進士大中十二年十月令狐綯擬李遠杭州刺史上曰吾聞遠詩云長日惟消)
(一局棋安能理人綯曰詩人托此以寄興耳未必實然上曰且令往試觀之遠至亦不廢政事)
李郃(延唐人太和初擢進士第一同榜者三十四人而蕭倣崔慎由崔鉉後並為相郃與劉蕡同應)
(賢良方正科)
李逢(劍州人文行俱高尤邃於易人稱為養正先生)
李石(字中玉唐文宗開成元年因召對從容言曰陛下之政皆承天心惟宋申錫之枉久未原雪帝)
(慙曰我當時亦悟其失而詐忠者迫我以社稷計故耳使逢漢昭宣時當不坐此)
李珏(字待價唐文宗開成閒同中書門下平章事帝嘗自謂臨天下十四年雖未至治然視今日承)
(平亦希矣珏曰為國者如治身及身康寧調適以自助如恃安而忽則疾生天下當無事思所)
(闕禍亂可至哉)
李賀(字長吉七歲能辭章苦吟每旦出騎弱馬小奚奴背古錦嚢隨後遇所得投其中暮歸母探嚢)
(見所書多即怒曰是兒嘔出心乃已憲宗朝為協律郎一日晝見緋衣人駕赤虬持一板書云)
(上帝成白玉樓召君作記遂卒時年二十七)
李郈(字子元寧遠人唐太和二年舉進士第一時劉蕡對事切直考官不敢取郈曰蕡逐我留吾顔)
(其厚耶乃上疏極論之帝不納後歴賀州刺史)
李涉(字清溪洛陽人李渤之兄初隠廬山憲宗時為太子通事舍人太和中為太學博士自號目溪)
(子詩一卷)
李羣玉(字文山澧陽人能詩大中間裴休入相薦之云羣玉放懷邱壑吟咏性情叱妍詞於麗則)
(動清律於風騷冥鴻不歸羽翰自逸霧豹遠迹文采愈竒詔授宏文閣校書郎有詩集行世)
李磎(字景望栻之子大中末擢進士累遷戶部郎中分司東都黃巢陷洛磎挾尚書八印走河陽時)
(留守留光章為賊脅遣人就磎索印信拒不與光章悟亦不臣賊高駢受偽命磎苦諫入為中)
(書舍人翰林學士乾寧中進禮部尚書同中書門下平章事崔昭緯素疾磎諷劉崇魯掠其麻)
(哭之言磎懷姦不可相翌日下遷太子少傅昭宗素所器遇决意復用之李茂真等上言深詆)
(其非罷為太子少師於是茂真及王行瑜韓建擁兵闕下列磎罪殺之於都亭驛行瑜誅有詔)
(復官爵贈司徒諡曰文磎好學家有書至萬卷世號李書樓所著文章及註解諸書甚多子沇)
(有俊才亦遇害)
李蔚(字茂休系本隴西舉進士書判拔萃皆中拜監察御史累擢尚書右丞懿宗惑浮屠嘗飯萬僧)
(禁中自為贊偈蔚上疏切諫引狄仁傑姚元崇辛替否所言譏病時弊帝不聽但以虚禮褒答)
李甘(字和鼎第進士舉賢良方正異等擢侍御史鄭注求宰相甘曰注何人欲得宰相白麻出我必)
(壊之)
李文素(漢初人光啟間喪母廬墓墓生芝虎鹿馴其傍刺史戴竒以聞賜粟三百石)
(五代)李承約(薊門人後唐明宗拜為涇州節度使克汾州節度毛璋諭以禍福璋從之明宗大喜遷黔)
(南節度使勸農桑興學校及去任黔人乞留之累官至左衛上將軍)
李瓊(字子玉幽州人祖傳正涿州刺史父瑛涿州從事瓊幼好學涉獵史傳仕周累官太子洗馬嘗)
(為安州防禦使為治寬簡民立石頌德宋初召為太子賓客以右驍衛上將軍致仕卒贈太子)
(少師)
李周(邢州人父矩遭亂不仕嘗謂周曰今世道未平汝當從軍旅以興吾門盧嶽徙家太原周送之)
(嶽曰子方□隆凖眉疎散真將相也吾占天象晉必有天下宜留事晉後為節度使歴四鎮)
李愚(字子晦無棣人好學滄州節度使盧彦威以愚為安陵主簿劉季直幽昭宗於東内愚以書說)
(韓建使圖興復建不能用去之洛陽舉進士宏詞仕梁末帝見帝兄衡王不拜帝責之曰臣於)
(王無所私豈宜妄有所屈莊宗滅梁拜翰林學士從郭崇韜伐蜀明宗時累拜中書侍郎同平)
(章事愚為相欲依古以創禮請頒唐六典示百司州縣貢士作鄉飲酒禮時以為迂)
李著(攝新喻縣時縣多火灾著以民居皆茅茨且侵軼官街乃令各復舊址屋覆以瓦又浚古堙井)
(六自是火不復作)
李章(廬江人初事楊行密為騎將後事南唐累遷雄武軍都虞侯善撫士卒勤於職務出為虔州節度)
(使能禁戢左右賓禮僚屬移鎮廬州加中書令卒年九十)
李克用(沙佗人少驍勇軍中號曰李鵶兒以平黃巢功累進爵晉王雄冠一時諸鎮畏之後養子)
(存孝等以叛被誅兵勢漸弱臨終三矢付莊宗曰一解潞州圍一滅梁報讐一復唐宗社言訖)
(而卒)
李筠(太原人善騎射仕周屢立戰功為昭義軍節度使恭帝即位加檢校太尉宋太祖遣使諭以受)
(禪筠即欲拒命及延使者置酒遽索周祖畫象懸壁涕泣不已於是拒命為太祖所攻城陷赴)
(火死)
李重進(周太祖之甥也生於太原累官歸德軍節度恭帝即位加檢校太尉淮南道節度使宋太)
(祖受禪加重進中書令重進治城繕兵以拒命太祖攻之城陷舉族自焚死)
李懌(京兆人舉進士後唐翰林學士時有請下學士院作詩賦為貢舉格者懌曰後生可畏豈能與)
(英俊為凖格聞者多其知體後遷刑部尚書分司洛陽)
李徵古(萬載人南唐進士仕為袁州刺史五季時刺宜春者二十有九皆武夫勲臣徵古獨以儒)
(術治之雖四方雲擾而絃誦不衰)
李谷(潁州汝隂人厚重剛毅言多詣理舉進士從事華秦二州晉天福中擢監察御史累官開府儀)
(同三司進封趙國公宋建隆初贈侍中)
李琪(字台秀燉煌人舉進士博學宏詞仕梁為翰林學士梁兵征伐四方詔書皆琪所譔下筆輒得)
(太祖意梁亡仕唐累官至右僕射琪少以文章知名既貴乃刻牙板為金字曰前鄉貢進士李)
(琪常置坐側)
李景威(長陽人五代時仕高氏為水手都指揮宋建隆中假道以討張文表景威恐宋師襲己欲)
(伏兵攻之判官孫光憲不從景威扼吭而死太祖曰忠臣也命王仁贍厚恤其家)
李穀(周世宗時命為行營都部署從帝征南唐李景一鼓敗之)
萬姓統譜卷七十一
