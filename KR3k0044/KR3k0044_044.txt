卷四十一
萬姓統譜卷四十一明凌迪知撰
下平聲
七陽
楊(弘農商音唐叔虞之後伯僑自晉歸周封楊侯食于楊因氏一云周宣王曾孫封為晉所滅其後為氏焉)
(周)楊朱(有鄰亡羊請楊子堅追之子曰亡一羊何追之者衆曰多岐路既反問羊獲乎曰亡岐路之中)
(又岐焉不知其所之子曰大道以多岐亡羊)
楊端和(秦將軍)
楊回(居鄉三逐事君三去趙簡子用為相其國大治)
(漢)楊僕(福昌人武帝時為樓船將軍伐南粤有功後封梁侯)
楊王孫(城固人治黃老術家業千金厚自奉養臨終告其子曰我死躶葬以返吾真)
楊敞(華隂人莊重謹畏昭帝時屢遷至御史大夫霍光張安世謀廢昌邑王議定報敞敞驚懼不知)
(所言久之始許諾帝即位月餘卒)
楊宣(什邡人仕為太蒼令上言宜封周公孔子詔從之薦龔勝等四人)
楊惲(字子幼敞子漢宣時為中郎將居殿中廉潔無私答孫會宗書云烹羊炰羔斗酒自勞酒後耳)
(熱而呼烏人生行樂須富貴何時)
楊賢(杜林避難西州隗囂不能屈弟成物故囂乃聽林持喪東歸扶風既遣而悔追令刺客楊賢于)
(隴坻遮殺之賢見林身推鹿車載致弟喪乃歎曰當今之世誰能行義我雖小人何忍殺義士)
(因亡去)
楊益(南雄路總管為政安詳務禁淫祀興利剔蠧不受私謁吏民悦之)
楊終(字子山成都人習春秋為郡小吏詣京師受業顯宗時召拜校書郎官至郎中嘗受詔删太史)
(公書為十餘萬言又著春秋外傳十二篇改定章句十五萬言)
楊仁(閬中人學習韓詩舉孝廉補北宫衛卜令條對時政稱旨明帝崩馬氏諸子爭入宫仁披甲執)
(戟嚴勒行衛莫敢進者章帝立拜什邡令為政寬惠後辟司徒掾)
楊統(新都人習天文推步術建初中為彭城令歲大旱統推隂陽消伏縣界蒙澤太守使統為郡求)
(雨雨即大降自是朝廷災異多訪之)
楊政(字子行京兆人少從范升受梁邱易善說經書教授嘗數百人京師語曰說經鏗鏗楊子行章)
(帝時官至左中郎將)
楊厚(字仲桓新都人統子厚少學父業順帝徵至長安因陳漢三百五十年之戹宜蠲法改憲以削)
(伏灾異累官侍中拜議郎後稱病歸教授門生三千餘人卒年八十二鄉人諡曰文父)
楊震(字伯起華隂人八世祖喜高帝時赤泉侯震明經博覽諸儒語曰關西夫子楊伯起年五十始)
(仕歴郡守安帝時拜太尉居官清白以四知卻所饋金或勸殖産業震曰使後稱清白吏子孫)
(不亦可乎)
楊秉(震子桓帝時以侍中尚書拜太尉每朝廷得失盡忠規諫多見納用嘗歴豫荆徐兖四州刺史)
(所至以純白稱子賜)
楊綸(字仲理東昏人少師事丁鴻習古文尚書請辟皆不就後拜侍中以上書直辭不遜免歸後為)
(將軍梁商長史諫諍不合出補常山王傅以疾自止坐稽王命免)
楊璇(字機平會稽人舉孝廉靈帝時為零陵太守是時蒼梧桂陽宼起吏人恐懼璇乃製馬車數十)
(乘又為兵車彀弓弩與戰大破平之境内以寧荆州刺史凱誣璇冐功檻車徵逮乃噬臂血書)
(詣闕上之詔原璇拜議郎三遷為渤海太守張温薦之遷尚書僕射)
楊匡(陳留人初為杜喬掾喬與李固坐黨錮死匡衛其屍都官從事執詣梁太后太后義之因上書)
(乞送二人骸骨歸葬之遂隱不仕)
楊彪(秉孫獻帝時拜太尉李催郭汜之亂盡節衞主魏文帝立欲拜為太尉彪固辭乃賜几杖待以)
(賓禮子脩)
楊阜(天水冀人為安定長史後去官察孝廉辟丞相府言于曹操曰馬超得西羌若不為之嚴備隴)
(上非國家有操善之後與超戰超敗隴右平累官武都太守)
楊戲(武陽人為督軍從事職典刑獄論法决疑號為平當累拜護軍監軍出領梓橦太守入為射聲)
(校尉所在清約不煩延禧間著季漢輔臣贊)
楊賜(字伯獻少傳家學篤志博聞靈帝召侍讀光華殿遷司空自震至賜三葉宰相自震至彪四世)
(為太尉故東京楊氏為漢名族)
(三國)楊儀(字威公襄陽人昭烈即位以為丞相亮長史亮數出軍儀嘗規晝分部籌度糧穀亮深愛其才)
(後隨亮出屯谷口亮卒儀領軍還又誅討魏延自以當代亮乘政既至拜中軍師)
楊顒(字子昭儀族子襄陽人為諸葛亮主簿亮自校簿書顒諫曰坐而論道謂之三公今明公親校)
(簿書不亦勞乎及顒死亮哭三日)
楊洪(武陽人諸葛亮常咨以事累遷蜀郡太守洪清忠欵亮憂公如家事繼母至孝)
楊俊(字季才太祖時以亂兵方起而河内處四達之衢必為戰場乃扶持老弱詣宗密山間同行者)
(百餘家俊賑濟貧乏通其有無宗族知故為人所略作奴僕者凡六家俊皆傾財贖之)
楊脩(字德祖好學有俊才漢末為曹操主簿能解曹娥碑隱語脩即解操行水路三十里方解曰有)
(智無智校三十里操後殺之父彪悼痛答操曰猶懷老牛䑛犢之愛)
楊沛(字孔渠馮翊萬年人也初平中為公府令史以牒除為新鄭長興平末人多飢窮沛課民畜乾)
(椹收䝁豆閱其有餘以補不足如此積得十餘斛藏在小倉會太祖為兖州刺史西迎天子所)
(將千餘人皆無糧過新鄭沛謁見乃皆進乾椹太祖大喜)
楊軻(天水人好易弟子受業至數百人後趙徵之固辭過之乃發既見不拜與語不言命舍之既而)
(上疏求還歸秦乃教授不絶)
楊佺期(漢太尉震之後曾祖準大常自震至準七世有名德)
(南北)楊愔(字遵彦六歲受史書十一歲受詩易從兄昱器重之曰此兒駒齒未落已是吾家龍文更十年)
(當求之千里之外梁保大初拜太子少保封開國公)
楊懿(弘農華隂人延興末為廣平太守有稱績魏高祖南巡吏人頌之加寧遠將軍賜帛三百疋徵)
(為選部給事中有公平之舉懿父真亦曾為清河太守而懿能廣其家聲云)
楊侃(字士業愛琴書父播叔父椿一門朱紫盈庭侃獨不仕曰苟有良田何憂晚歲仕魏為大都督)
楊機(冀人祖闕恩徙居洛陽機少有志節為士人所稱魏永熙中除度支尚書方直之心久而益勵)
(家貧無馬多乘小犢車時論許其清白)
楊津(字羅漢除定州刺史時賊殘掠州境津置爐鑄鐵持以灌賊遂相告曰不畏利槊堅城唯畏楊)
(公鐵星)
楊&KR0710;(正平人少豪俠仕後魏拜伏波將軍元顥入洛孝莊帝南討至馬渚&KR0710;具舟以濟王師顥平封)
(肥如縣伯後從孝武入關進侯爵)
楊慶(河間人祖玄父剛並以至孝知名慶美姿儀頗涉書記察孝廉以侍養不行其母有疾不解襟)
(帶者七旬及居母憂哀毁骨立負土成墳北齊表其門賜粟帛隋高祖受禪版授平陽太守卒)
(年八十五)
楊播(字延慶弘農人本字元休孝文改焉母王氏文明太后之姑征蠕蠕賊圍急播廼令精騎三百)
(歴其船大呼曰我欲度能戰者出遂擁而濟賊莫敢當賜爵華隂州子)
楊仲宣(字玄就幼而俊拔魏孝章帝時爾朱隆入洛收捕時年九歲牽挽兵人曰欲害諸尊乞先)
(就死兵以刀斫斷其臂猶請死不止遂先殺之)
楊纂(廣寧人少慷慨有志略勇力兼人徙北齊神武起兵信都以功遷武州刺史後入關周文授以)
(征南將軍累封隴東郡公進柱國大將軍纂性質樸不識文字但推誠信吏人懷其忠恕子睿)
(位至上柱國漁陽郡公)
楊文思(字温才素從叔後為魏州刺史甚有惠政及去吏民思之為立碑頌德轉冀州刺史焬帝)
(嗣位徵為民部尚書)
楊公則(字君翼天水人父仲懷戰死公則隨父至軍年未弱冠冐陣抱父尸號哭幾絶徒步負喪)
(歸田由此著名歴荆州節度使嘗與敵對壘矢貫胡牀左右失色公則談笑如初)
楊紹(字子弘華隂人少慷慨有志略屢從征伐有功為鄜城郡守性剛直有威惠百姓安之累遷驃)
(騎大將軍)
(隋)楊雄(紹子美姿容有器度雍容閑雅進止可觀為太子司旅大夫雄寬容下士朝野傾屬累官司空)
楊伯醜(馮翊人讀易隠于華山文帝召與語竟無所答賜衣服捨之而去其論易辭義皆異先儒)
(之旨而思理玄妙出于獨得非常人所及)
楊素(字處道華隂人少有大志為御史大夫數進取陳之策及伐陳為行軍元帥江南平與高熲專)
(掌朝政累加上柱國封越國公)
楊武通(華隂人性果烈善馳射以討西南夷功封白水郡公後羌為邊患朝廷以其威名歴岷蘭)
(二州總管以鎮之)
楊善會(華隂人大業中為鄃令以清正聞後以擊賊拜清河郡丞時山東思亂從盜者如市郡縣)
(陷没相繼能抗賊者惟善會而已)
楊恭仁(隋仁夀中甘州刺史臨政不苛細微人安之文帝謂其父雄曰匪特朕得人乃卿善教子)
(矣)
楊玄成(隋帝好征伐成隂求將領帝嘉之曰將門有將故虛之也)
楊達(字士達為鄯鄭趙三州刺史文帝差品天下牧宰達為第一擢拜工部尚書楊素每曰有君子)
(貌兼君子心者唯楊達耳)
(唐)楊琮(字孝璋為上津令會天下亂去官與秦王同里居武德初為王府參軍兼庫直隠太子事平詔)
(親王宰相一人入宴而琮獨預太宗賜懷昔賦申以恩意歴沔綏二州刺史姆饋孺子以餅妻)
(偽受而棄之垣其人咨其廉)
楊師道(字景猷清景有才思客洛陽為王世充所拘貞觀十年拜侍中預朝政性周謹朱嘗語禁)
(省事遷中書令善草書隷工詩每與名士燕集歌咏自適後賜燕卒諡曰懿)
楊弘禮(字履莊素從子太宗征遼東弘禮為中書舍人與褚遂良等掌行在機務還拜司農卿弟)
(弘武高宗時為西臺侍郎居職以清簡稱)
楊元琰(字温卿虢州受鄉人性孝居父喪七日不食初補梓州司倉參軍累遷右羽林將軍與張)
(柬之等謀誅二張後以削髮免禍睿宗立四遷刑部尚書以太子賓客致仕)
楊弘武(少修謹唐高宗永徽中累為吏部郎中太子中書舍人高宗東封泰山自荆州司馬擢司)
(戎太常伯從帝還詔補授吏部五品官遷西臺侍郎帝嘗讓曰爾在戎司授官多非其才何耶)
(弘武曰臣妻剛悍此其所屬不敢違以諷帝用武后言也帝笑不罪)
楊烱(中童科授校書郎年十一待制弘文館武后朝與宋之問分直藝館終盈川令張說曰楊盈川)
(文如懸河注水酌之不竭與王勃等為四傑)
楊相如(南昌人聰明博古神龍初進士補當塗尉屢上書言當世事改歴晉陵陸渾又上君臣政)
(要三卷明皇曰朕身之寳也拜右拾遺開元末復上書語益切直出為懷州别駕)
楊仲昌(字蔓卿玄宗時以通經對策玄宗擢第一授蒲州法曹參軍判入異等遷監察御史坐累)
(為孝義令鸞降庭樹太守蕭恕表其政徙下邽終吏部郎中仲昌常分父邑租振宗黨御身以)
(約善與人交士樂從之游)
楊汝士(與元楨白居易賦詩席上汝士後成最佳警句云文章舊價留鸞掖桃李新隂在鯉庭歸)
(曰今日壓倒元白)
楊德幹(相州刺史歴四郡所至威嚴時人語曰寧食三斗炭莫逢楊德幹)
楊光翼(肅宗時信州刺史治有惠愛州人立祠祀之)
楊朝晟(邠寧節度使請城方渠合道木波以遏吐蕃路從之吐蕃悉衆引去)
楊元卿(河陽節度使何進滔亂魏博元卿請自齎三月粮舉軍出討文宗嘉美之)
楊憑(字虚受弘農人善文詞與弟凝凌齊名大歷中踵擢進士第累官至太常少卿湖南江西觀察)
(使入拜京兆尹終太子詹事)
楊凌(字恭履憑之弟大歷進士貞元中為協律郎韋蘇州有寄楊協律者是也子敬之亦有詩名先)
(名記云楊氏兄弟者虢州弘農人凌以大理評事卒最善云)
楊綰(字公瓘華隂人少孤貧事母甚孝性沈靜大歷中拜相制下朝士相賀奢侈者靡然改行)
楊於陵(字達夫華隂人有奇志擢進士德宗時拜中書舍人遷浙東觀察使政聲流聞入為京兆)
(尹請限丁制姦人無所隠賴元和初為嶺南節度以尚書左僕射致仕子嗣復)
楊炎(天興人祖哲以孝行稱父播舉進士拜諫議大夫棄官歸養炎豪爽尚氣父喪廬墓號慕不廢)
(聲有紫朱白鵲之祥詔表其閭炎三世以孝行聞至門樹六闕唐德宗時拜相)
楊懷賓(朔方人為韓游瓌將李懷光反懷賓斬賊黨張昕及同謀者告行在德宗勞問位御史中)
(丞子朝晟為懷光所縶)
楊巨源(字景山蒲州人貞元進士文宗太和中為河中少尹詩一卷)
楊扶(浦江人為武源令遷交州刺史所至有恩惠州人為之謠曰楊聖儀政多奇)
楊敬(字茂孝憑子擢進士第兼太常少卿是日二子戎戴登科時號楊家三喜)
楊茂謙(臨洺令有治績擢制舉授左拾遺内供奉為吏介而勤歴秘書郎當道推重其才薦為大)
(理正左臺御史中丞)
楊儀之(湖南度支使韓愈稱其智足以造謀才足以立事忠足以存下而又侈之以詩書六藝之)
(學)
楊虞卿(弘農人父寧國子祭酒虞卿第進士博學宏詞累官監察御史穆宗初上疏極諫累遷弘)
(文館學士出為常州刺史遷京兆尹後貶虔州司戶參軍)
楊收(字藏之馮翊人早孤母授之經遂善屬文號神童懿宗時為學士承旨累遷尚書右僕射兄發)
(弟嚴及長子鉅皆翰林學士次子鏻民部尚書嚴二子涉吏部尚書汪翰林學士)
楊瑒(麟遊令時竇懷貞大營金仙玉真二觀暴徵畿内佐費瑒拒不應懷貞怒曰縣令而拒大夫命)
(乎瑒曰所論者民冤抑也位高下乎何取懷貞壯其對為止)
楊發(收兄字至之登進士又中拔萃科累官左司郎中為蘇州刺史治以恭長慈幼為先)
楊嚴(收弟字凜之由進士累遷給事中工部侍郎翰林學士)
楊嗣復(字繼之於陵子其舅韓滉撫其頂曰名與位皆踰其父楊氏之慶也字之曰慶門文宗朝)
(與李珏同相)
楊復光(僖宗時以節義自高有謀略王仙芝反闕岌受賊命嘗夜召復光飲復光往泣曰丈夫不)
(顧恩義利害與禽獸等爾岌流涕因持杯盟即遣子斬賊)
楊彦伯(新淦人幼穎敏大順間擢童子科昭宗親試之彦伯應對詳雅帝謂左右曰劉晏之徒也)
(御製詩賜之後宰安福境内按堵牛産六犢蓮莖四花州以狀聞賜緋魚)
楊行密(合肥人唐末刺史鄭綮奇其貌以功補隊長後累官至諸道行營都統檢校太師中書令)
(封吳王行密仁恕善御衆持身節儉淮南人多歸之第四子溥稱帝國號吳)
(五代)楊師厚(斤溝人梁時累立戰功為天雄節度使太祖與晉戰河北乃為招討使悉領勁兵朱友珪)
(欲圖之召計事其吏勸勿行師厚曰吾不負梁今雖往無如我何乃朝京師)
楊邠(冠氏人仕漢官至中書侍郎兼吏部尚書同平章事為人頗儉靜長於吏事)
楊端(乾符初南詔陷播州端本太原人應募領兵復播州能諭以威德縻以恩信蠻人懷服五代以)
(來子孫世襲其職宋開禧間贈太師)
楊涉(涉性端厚祖收唐名家世守禮法歴吏部尚書中書門下平章事)
楊義方(眉山人仕蜀舉進士長於詩自以其才過唐羅隠嘗有春詩云海邊紅日半離水天外暖)
(風輕對花又上王處四詩兩聲鞭自禁中出一簇人從天上來)
(宋)楊信(瀛州人以武功累官至殿前都指揮使鎮武軍節度卒贈侍中質實自將御軍有紀律太祖嘗)
(稱之為真忠臣弟嗣以功累官保州團練使久居北邊以善戰聞)
楊美(文水人狀貎雄偉初仕後周為鐵騎都指揮使宋初為北海軍使政尚簡易民德之以平蜀功)
(累遷端州防禦使卒贈侍中美凡得賜予及俸禄盡周給親戚故舊死之日家無餘財)
楊礪(字汝礪鄠縣人曾祖守信唐山南西道節度使祖知禮後唐均州刺史父仁儼孟蜀丹陵令礪)
(建隆元年舉進士第一仕至翰林學士咸平初遷工部侍郎樞密副使有文集二十卷行于世)
楊克讓(字克讓馮翊人晉末舉進士不第宋初為西川轉運副使蜀民懷其善政後知廣州卒克)
(讓少好學于寫經籍歴官廉謹所至有聲子希閔生而失明令諸弟讀經史一歴耳輒不忘所)
(著有文集二十卷自教其子曰華曰嚴曰休皆登進士)
楊澈(字晏如北海人幼聰警建隆初舉進士歴青州司戶參軍鞫獄平允無所阿畏太祖知其名召)
(試禁中改著作佐郎出知渠州令就大將曹彬分兵以行既入境偽帥郭再興擁兵自固澈單)
(騎趨壘諭以威信土豪黎羅二姓聚謀亂澈平之累官度支郎中)
楊察(字隠甫合肥人舉進士累官至戶部侍郎充三司使察美風儀敏于為文其為制誥若不用意)
(及藁成皆雅綴有體遇事明决勤于吏職卒贈禮部尚書諡宣懿弟寘舉進士第一通判潤州)
(以母憂不赴毁瘠而卒時人傷之)
楊業(太原人父信漢麟州刺史業事劉崇屢立戰功時號楊無敵太宗征太原業勸其主繼元降以)
(保生聚太宗召見業以為代州兼三交駐泊兵馬都部署屢與契丹戰被擒不食而死業不知)
(書忠烈武勇有智謀與士卒同甘苦故士卒樂為之用)
楊延昭(業子太宗朝以崇儀使知保州屢敗契丹後為高陽關副都部署延昭智勇善戰號令嚴)
(明與士卒同甘苦遇敵必身先行陣克捷推功于下在邊二十餘年契丹憚之目為楊六郎)
楊朴(管城人善詩少與畢士安同學士安為宰相薦之太宗召見面試簔衣詩云狂脱酒家春醉後)
(亂堆漁舍晚晴時除官不受聽歸山以其子從妙為長水尉)
楊徽之(字种獻浦城人父澄閩浦城令徽之純厚清介尚名教周顯德間舉進士累官右拾遺見)
(太祖為人望所歸上書言之太宗見其書稱為周室忠臣官至翰林侍讀學士卒贈兵部尚書)
(有集二十卷宗人澈為祠部郎中澈子巒巒為職方員外)
楊瓊(西河人初隷太宗帳下以材勇稱從征太原及平蜀累遷單州刺史後為領軍大將軍賀州團)
(練使)
楊億(字大年浦城人祖文逸南唐玉山令夢懷玉山人來覺而生億七歲善屬文太宗召見試喜朝)
(京闕詩下筆立成有願秉貞忠節終身立聖朝之句除正字後賜進士兩為翰林學士億性耿)
(介尚名節文格雄健學者宗之卒諡曰文所著文集一百九十四卷)
楊偉(字士奇億弟天僖初獻頌試賜進士知衢州龍游縣通判單州權開封府判官皆以清慎聞累)
(遷翰林學士進中書舍人卒贈禮部侍郎)
楊允恭(綿竹人少倜俶任俠初丁德裕討賊至州允恭以策干之署綿漢招收巡檢太宗時捕賊)
(累官荆湖江浙都巡檢使允恭有心計好言事子可咸平初進士喜屬文有吏幹累召試歴戶)
(部鹽鐵判官知洪宣潤夀潭州累遷至都官員外郎弟告累官右諫議大夫知江寧府)
楊大雅(字子正錢塘人十歲作雪賦日誦書數萬言交趾獻犀大雅獻犀賦咸平中上書自獻所)
(為文二十餘萬言直集賢院二十餘年不遷或笑其違世自守大雅曰吾不學乎世而學聖人)
(吾之所有不薦於人而嘗獻之天子矣今孰附以進耶久次始進修撰知制誥拜諫議大夫集)
(賢學士知亳州卒所著有大隱集五十卷職林二十卷兩漢博聞十二卷)
楊璞(新鄭人善謳詩士大夫多傳誦每乘牛往來郭店自稱東里野民嘗入嵩山窮絶處搆思為歌)
(詩凡數年得百餘篇既被召還作歸耕賦以見志真宗朝諸陵道出鄭州使以粟帛賜之)
楊輔(遂寧人舉進士才足以有用明足以知姦累官龍圖閣學士兼江淮制置使愛君憂國知無不)
(言兄弟五人自為師友以孝著聞卒諡莊惠)
楊應詢(益州郫人真宗楊淑妃之族孫歴知信安保定軍為河北安撫使有政績知雄州治兵積)
(粟契丹不敢犯後為定州真定大名副都總管卒諡康理)
楊畋(字樂道新泰人舉進士累官殿中丞討平湖南猺賊後累遷龍圖閣直學士知諫院性清介家)
(無餘貲卒贈右諫議大夫)
楊居政(開寳中知賓州築城禦寇賊不敢犯以前守蒙延冰與其弟延錫為賊所害創田宅使其)
(二子居之後延冰之孫傳登第實居政之力焉)
楊崇勲(薊州人祖守斌父全美皆官至指揮使崇勲知兵法及前代興廢事真宗時為郡牧使仁)
(宗時拜同平章事判定州卒諡恭毅)
楊文廣(延昭子從狄青南征為廣西鈐轄知宜邕二州英宗稱為名將累遷興州防禦使秦鳳副)
(總管後徙定州遷步軍都虞候遼人爭地界文廣獻陣圖并取幽燕策未報而卒)
楊燧(開封人善騎射從征貝州穴城以入賊平功第一累官殿前副都指揮使卒諡莊敏燧初穴城)
(時為叛兵所傷劉順救之得免及貴順死訪恤其家甚至故人妻子貧不能活者一切收養之)
(人推其義)
楊日嚴(河南人兄日華官至太常少卿三司副使日嚴進士及第試校書郎歴知襄廬鄆州累遷)
(集賢院學士知河中府加樞密直學士知益州為蜀人所信愛)
楊仲元(管城人第進士調宛邱簿歴知光虔虢三州累官光祿卿戒諸子曰吾入官五十年未嘗)
(以私怒加人雖杖刑之微苟有兩比不敢與輕法以是為報國耳)
楊光輔(密州安邱人居馬耆山教授州守王博文薦為太學助教孫奭知兖州又薦為太常寺奉)
(禮郎州學講書仁宗召至命說尚書光輔講無逸時年七十餘論說明暢帝悦欲留為學官以)
(國子監丞老于家)
楊安國(光輔子以五經及第仁宗時為崇政殿說書久之進天章閣侍講學士歴判尚書刑部太)
(常寺卒贈尚書禮部侍郎在經筵二十七年仁宗稱其行義淳實比崔遵度云)
楊寘(字審賢察弟少有雋才慶歷二年舉進士京師試國子監禮部皆第一既試崇政殿帝臨軒啟)
(封見名喜動于色謂輔臣曰楊寘也遂擢第一公卿稱賀為得人授將作監丞通判潁州未至)
(官持母喪病羸卒特詔賻恤其家先是其友夢寘作龍首山人寘自謂龍首我四冠多士山人)
(無禄位之稱我其終是乎巳而果然)
楊適(字安道慈谿人年七十餘以行義聞仁宗嘗賜以粟帛遣官捧詔具袍笏以起之辭不受號大)
(隱先生)
楊慶(鄞縣人父病貧不能召醫乃刲股肉啖之輒已其後母病不能食慶取右乳焚之以灰與藥進)
(焉入口遂差久之乳復生郡守樓异名其坊曰崇孝詔旌其門)
楊昭述(字宗魯賦性醇雅而長於議論遠近之人爭遣子弟師之陳襄主浦城簿以鄉先生待昭)
(述嘉祐奏名出身授池州石埭尉始至選秀民進而教之邑人於是相率趨學以楊夫子稱昭)
(述刺史見昭述曰得非所謂楊夫子者歟遂薦之任滿調雷州海康縣令踰年以疾卒)
楊翊(字正臣有聲場屋天聖八年擢進士第授泉州南安尉偶得微疾投檄去郡太守留之不可未)
(幾疾愈或勉之仕弗願以詩酒自娛平淡簡古有晉宋間風度翊與蔡君謨同年尤相厚慶歷)
(初君謨以諫官給告迎侍道經僊陽因作詩十九韻遺翊云作詩欲招隠翻愧林泉人及還京)
(又率同列薦之堅臥不起嘗遊武夷每至勝處必有題詠既歸有道士來謁刺字稱張湛然翊)
(令子弟館之南園中夜月明如晝道士長嘯池上須臾雲氣慘淡清飈四起雙鶴嘹唳諸子弟)
(寒慄道士遂不見明日以告公始悟十三真君中所謂張湛白馬者也取刺視之迺白紙耳)
楊蟠(字公濟臨海人舉進士為密和二州推官通判揚州歐陽脩稱其詩蘇軾知杭州蟠通判州事)
(與軾倡和居多終知夀州卒所著詩文數千篇號章安集)
楊明復(字復翁臨海人操履純正博通經籍著述有周易會粹尚書暢旨詩學發微冠婚喪祭圖)
(號浦城先生)
楊紘字望之億之從子賜進士授通判越州(州遷江東轉運按察使歲飢開義倉)持不
可紘曰稍遲人將殍矣官至(紘性嚴雖家居兒女不敢妄言笑聚書數千卷手抄事)
(實名窺豹篇)
楊匯(成都人杜門委巷之下著書賦詩人無知者邵伯温為部使者薦其學行甚高節甚簡不報及)
(卒學者諡為靜恭先生)
楊佐(宣州人進士及第為陵州推官累遷江淮發運使天章閣侍制判都水監皆有能名英宗時使)
(契丹卒于道詔護喪歸賻以黃金恤其家)
楊傑(無為人舉進士元豐中官太常者數任一時禮樂之事皆預討論元祐中為禮部員外郎自號)
(無為子所著有文集二十餘卷樂記五卷)
楊汲(晉江人登進士第調趙州司法讞獄得情主管開封界常平權都水丞行汴水淤田法神宗嘉)
(之提舉淮西常平修古芍陂灌田萬頃召判都水監紹聖中為戶部侍郎)
楊訓(字公發浦城人歴川陜茶幹調山陽東陽二縣令問學精博嘗著禮記解二十卷初訓受業王)
(安石之門時蔡京同學後京當國余深備道京欲見訓之意訓曰某三十勤力學問今老矣榮)
(除非所望他日蹟足豈能僕僕與諸公為嶺嶠之行耶故卒老常調人咸高之)
楊公度(字元宏訓子政和中登第歴福建提舉常平司主管趙鼎常薦其才秦檜弟梓與公度同)
(年稱公度學問於檜或勸使往見公度誦其父言謝之公度常攝潭州事軍兵更戌有以浮言)
(動衆者立召主將誅首惡數百人有玉峰集二十卷)
楊偕(字次之中部人少從种放學舉進士性剛而忠朴在官數上書論時政郭皇后廢偕與孔道輔)
(等力爭元昊入寇詔偕選強壯策應麟府偕奏請以兵法從事于是軍政肅然累遷翰林侍讀)
(學士以工部侍郎致仕有兵書十五卷文集十卷)
楊申(新喻人天聖間舉進士累官光禄卿立朝頗有風節王安石當國以論新法不合出知濟州多)
(善政尋乞致仕吕大防表其所居為耆德坊)
楊天惠(郫縣人幼警敏嘗取韓愈歐陽脩文集縱觀作歌行十數篇老師宿儒相傳警嘆元豐中)
(進士徽宗時上書言宫禁事甚剴切後入黨籍有文集行于世)
楊繪(綿竹人少奇警讀書五行俱下名聞西州進士上第通判荆南府遇事迎刃而解仁宗愛其才)
(神宗時知諫院改兼侍讀繪以諫官不得其言則去不拜後累官翰林學士繪表裏洞達一出)
(于誠為搢紳所推重)
楊孟容(眉山人累官知懷安軍在治平時與濮議不合在熙寧間議新法又不合元祐中乞致仕)
(哲宗書清節二字賜之)
楊迹(青神人少有文名嘗謁黃庭堅論學術邪正自是學有指歸時用王安石新經屏黜孔安國訓)
(註迹笑曰吾不能強束縛進身遂棄去子旻城固主簿晃監石羊鎮酒稅)
楊丙(晉江人少力學精于左氏春秋第進士累官左司諫嘗論贓吏當自大吏始且謂大臣不為私)
(則小臣不敢干以私臺諫不為私而後可以責人之私累遷刑部侍郎中書舍人所著有易說)
(禮記解西掖藁諫垣存藁)
楊時(字中立將樂人潛心經史熙寧中登進士從二程游得河洛之傳浮沈州縣者四十餘年後為)
(諫議大夫僅三閱月所論列皆關世道又為國子祭酒高宗時除工部侍郎直學士世號龜山)
(先生卒諡文肅)
楊震(崞人宗閔子弓馬絶倫從折可存討方臘有功還知麟州建寧寨靖康初夏人圍建寧震與士)
(卒戰矢盡力乏與子居中執中力戰没唯長子存中從征河北獨免建炎中贈官諡恭毅)
楊存中(字正甫震子少警敏誦書日數百言為人魁梧沈鷙宣和中應募擊賊積功至忠翊郎靖)
(康初金人再圍汴存中入援金人攻明州從張浚死戰破之累官檢校少保後封同安郡王卒)
(諡武恭子偰工部侍郎倓僉書樞密院事)
楊授(字夢錫幼警悟卓犖過人入太學屢中前列崇寧中擢進士第任銅鞮尉會攝邑事習俗極陋)
(前此無應進士舉者建學擇秀民教之士始務學秩滿陞上津令終更東歸道經光化愛其地)
(沃民淳買田築室因居焉無意進取日事唱酬優游自適卒司令楊㬇為作墓銘曰性成而孝)
(弟學優而從仕蒞官而辨治三者備而不顯于位勇於退而優游卒歲是為君子之知命)
楊維(武陵人登進士第幼穎悟嘗撰宫柳詩百篇以進上大稱賞御書清白傳家四字賜之族人楊)
(縯志在泉石不樂仕進隠居桃源山崇寧間賜號冲真處士時有楊枋者號存齋弟岊號字溪)
(嘗師晦翁友其門人晏敦復所得益深世稱為大楊小楊)
楊次山(上虞人少好學能文補太學生以恭聖仁烈太后兄霑恩累封至會稽郡王能避權勢時)
(論賢之子谷封新安郡王石封永寧郡王谷之子蕃孫節度使蕃孫子鎮尚理宗女周漢公主)
楊廷璋(字陽玉真定人累功官至右千牛衛上將軍嘗鎮涇州多惠愛吏民請立碑頌德廷璋為)
(人謙謹雖見小吏未嘗有怠容幕史皆名士子坦塤皆進士及第坦官至屯田員外郎塤至都)
(官郎中)
楊粹中(真定人建炎初知濮州時金人大入攻城粹中固守月餘城陷粹中登浮圖不下尼雅滿)
(嘉其忠許以不死粹中竟不屈而死事聞贈徽猷閣侍制)
楊由義(字宜之開封人家世為將建炎初京師失守父奉直以軍前正將扈從至杭未幾敵復寇)
(杭奉直捍敵于外由義奉母避地鹽官敵騎踵至母沈于河由義被執累日而逸領漕薦不第)
(吏部朱松延請誨其子熹後以父恩補右階監贍軍南庫隆興初盧仲賢使敵辱命由義請行)
(以閣門祗候充奉使金國敵折之使拜不屈全節而歸官至刑部侍郎轉朝奉大夫朱熹銘其)
(墓嘗曰忠義大節夷夏稱歎子九鼎以父任帥襄漕䕫有善政統領蜀賦死國事加贈五官)
楊政(臨涇人崇寧初夏人入寇父忠戰殁建炎間政從吳玠破金烏珠等于箭括關和尚原諸處累)
(官涇原路經略安撫使知渭州守漢中十八年後拜太尉卒諡襄毅)
楊邦義(吉水人博通古今以舍選登第每以節義自許建炎中通判建康府金人至守臣率屬迎)
(拜惟邦義不屈以血大書衣裾曰寧為趙氏鬼不作他邦臣極口嫚罵而死事聞謚忠襄加贈)
(至徽猷閣侍制子再興為岳飛部將從飛戰郾城单騎入陣幾殪烏珠身被數十創而還)
楊勛(知新化以善政聞金人犯順勛親率民往征王民樂從之晝夜疾馳至襄陽以)邑
(人德勛之深不容其柩歸葬長沙堅留葬邑下爭負土成墳)
楊富老麗水人七歲喪父廬墓三年不反(來巢木生連理之異紹興中太守葉)入郡
(學奏于朝詔賜粟帛錄付國史)
楊愿(臨江人紹興間舉進士累官車輅院愿於書無所不讀邑有考德問禮之事必求是正鄕人稱)
(夀岡先生)
楊B(新喻人紹興間舉進士知吉水縣救荒有政累官司農少卿知明州沿海有小寇B悉平之海)
(道晏然生平廉介自持博覽強記為後學所師法鄉人至今祠之于學)
楊載(涪陵人以功名自負金人立劉豫載白張浚得白刃横行敵中當手刃劉豫并敵酋以報丞相)
(浚壯其言遂遣之載偕十士至金偽降金任之官行反間豫果廢及欲行謀而十士已亡其八)
(遂决歸計浚以其名聞特賜從事知達州永陸縣)
楊晨(永睦人宣和初試禮部第一丞相趙鼎薦其才召試館職論荆蜀形勢之說除督府機宜俾撫)
(諭四蜀吳玠饋遺過禮晨不欲阻其意既還悉上諸郡督以佐用)
楊㬇(字元輝天資英邁年二十預薦再舉國學崇寧中擢進士第調濠州鍾離主簿表進中臺甘露)
(頌闋陞從政郎授郴州司錄改宣教郎還朝表進所業二十卷天子奇其才擢知大寧監遷奉)
(議郎上殿稱旨除主管官宣和五年新制明堂除明堂頒朔布政府司令轉奉朝大夫出知蘄)
(州陞朝散大夫有文集三卷宦遊集十卷)
楊椿(眉山人省試第一累任憲節甚有風績後以不附秦檜罷政家居紹興末始自兵部尚書兼權)
(翰林學士除參知政事卒諡文安)
楊再興(岳飛部將烏珠合龍虎大王逼飛再興以单騎入其軍擒烏珠不獲手殺數百人以還烏)
珠憤甚併力復來頓兵十二萬(再興以三百騎遇敵于小商橋殺二千)及萬戶千
(戶再興戰死後獲其屍焚之得箭鏃二升)
楊掞(字純父臨川人少能詞賦以薦參淮閫杜杲幕杲凡治法征謀多資于掞安豐被兵掞出奇策)
(解圍未幾參孟珙幕大將來謁珙坐受其拜掞歎曰信兜鍪不如毛錐子也于是復業進士遂)
(登第官至潭州節度推官)
楊萬里(字廷秀吉水人舉進士調零陵丞時張浚謫居寓焉勉以正心誠意之學萬里遂以誠名)
(齋改知奉新孝宗時召為國子監博士後以寳文閣侍制致仕進寳謨閣學士諡曰文節祠于)
(學)
楊令問(蜀人淳熙中進士為職方員外郎真宗時契丹入寇以為防禦使孫友諒博聞皆登科)
楊王休(象山人初肄業僧舍雪積背而不自覺乾道中進士仕為黃巖尉鉏治奸豪人稱鐵門少)
(府累遷至禮部侍郎子曄官至工部尚書)
楊簡(字敬仲慈溪人師事陸九淵自為一家之學乾道中進士嘉定中授秘書郎出知温州累遷寳)
(謨閣學士學者稱為慈湖先生所著有甲乙藁昏記易啓蔽等書)
楊懿孺(字彛甫長洲人以行義隠處與方惟深同時號吳中二老以承奉郎致仕平居)自信
(不知世間有傾巧事)
楊震仲(成都人負氣節有志當世登淳熙初進士知新井縣後權知大安軍吳曦叛來要震仲辭)
(疾不行先遺書家人曰武興之事從之失節不從禍立見我死禍止一身不及于家矣遂飲藥)
(死贈朝奉大夫諡節毅賜廟額曰旌忠)
楊汝明(青神人舉進士為成都府觀察推官及吳曦叛汝明不受逆儔之招及曦平宣)獵
(以聞遂招汝明入補官累遷工部尚書)
楊巨源(益昌人倜儻有大志善騎射誅叛將吳曦功第一補承事郎後為安丙殺之贈寳謨閣直)
(學士諡忠愍子履正為四川制置使)
楊大全(青神人乾道中進士調温江尉召監登聞鼓院時光宗久不省重華宫大全為書萬言以)
(諫時稱忠直寧宗時累官司農寺丞會御史虚位有力薦大全者屬大全一往見大全笑謝决)
(不往明日遂丐外知金州)
楊與立(字子權浦城人受業朱子知遂昌縣以道淑人學者多宗之稱為船山先生所著有朱子)
(語略二十卷)
楊復(長溪人受業朱子與黃幹相友善著祭禮十四卷儀禮圖十四帙又有家禮雜說附註二說)
楊焯(金華人嘉定中教授學政修舉足以繼京初學毁於開禧兵火器用圖籍蕩無存者焯乃索圖)
(考制裒金命工鑄為祭器數百仍置書籍以資生徒學校稍復其舊)
楊景隆(字伯淳晉江人開禧進士博學強識講授經史鈞玄提要生徒常數百人所著有春秋漢)
(唐通鑑史志解學者傳之官終建寧司戶參軍)
楊宏中(字克甫侯官人慶元中韓侂胄使李沐論罷趙汝愚祭酒李祥博士楊簡抗疏救之有命)
(補外宏中為太學生與徐範張道蔣傳周端朝伏闕上書乞竄李沐以謝天下號為六君子宏)
(中後登進士通判潭州)
楊應龍(字汝濟徽宗時朝散大夫敏求孫居外岡有文武才仕寧宗官武功大夫兩浙西路兵馬)
(鈐轄暮年丐祠主管建寧府冲祐觀使嘗著進授册五萬餘言又有知見錄凡三十卷性齋詩)
(稿若干卷子光輔終承節郎孫滋生有神異以邊功殁理宗朝敕贈護國忠惠侯廟食里中)
楊泰之(青神人少刻志于學臥不設榻几十歲慶元初類試累官知富順縣及普果州有異政後)
(遷大理少卿出知重慶府所著文篇甚多)
楊大異(字同伯醴陵人從胡宏授春秋嘉定中登進士授衡陽主簿調龍泉尉皆有惠政後元兵)
(入成都大異從制使丁黼巷戰被數鎗死詰旦復甦獲免後召對極言時政進直秘閣)
楊方(字子直長汀人清修篤孝行已拔俗隆興初登第平生心慕朱熹調弋陽尉還道崇安參謁面)
(受所傳而歸趙汝愚帥蜀辟機宜汝愚尋薦于朝召對擢宗正寺簿丐外通判吉州知建昌軍)
(召除編修官首乞朝重華宫辭甚懇切寕宗立除秘書郎出知吉州偽學禁興坐汝愚熹黨罷)
(居贛州閉門讀書自號淡軒嘉定更化召為侍右郎官進考功郎官不三月復積忤以去)
楊楫(字通老長溪人與楊方楊簡俱師事朱文公為高弟時號三楊楫累官司農寺簿奏劄進君子)
(退小人勿徇左右之請以重中書之權飭執政之臣可否相濟以任憂責奬廉靜之操絶奔競)
(之風除國子博士臺臣或予以闕答曰臺有紀綱學有規矩當各守其職後出知安慶移湖南)
(提刑江西運判卒祀其像于學所著有奏議悦堂文集)
楊价(璨子未生時將校有夢神自靖州來號蜀威將軍者暨价生貌壯如之紹定中襲職以邊功授)
(閣門宣贊舍人卒追贈威靈英烈侯)
楊文(价子寳祐間授武德郎修學勤治累官播州安撫使卒贈光禄大夫同知樞密院事)
楊長孺(萬里子自少穎悟超羣讀書一過成誦歴官刑部郎中福建路安撫後除直敷文閣致仕)
(憂人之憂急人之急閭里德之理宗即位詔除屯田郎官不出平生著作甚多尤工于詩)
楊珏(字君寳性敏不凡年十五通舉子業紹定初登進士授迪功郎上虞尉調贛州教授先是學計)
(蠧于前官廩餼不給乃捐私槖以助庠校一新後改通直郎知饒州景定間轉朝奉大夫官至)
(朝議大夫知肇慶府珏為人剛明正直不附權貴始終廉介貧至鬻器以自給裕如也曾孫恕)
(字仲如篤學力行歴陞憲司知事宋祚將危以忠義自勵不食數日赴菱塘而死)
楊棟(汝明從子紹定二年進士第一為宗正少卿進對理宗曰止是正心修身之說乎棟對曰臣所)
(學三十年止此一說用之事為至為簡易後累官禮部尚書進參知政事後以資政大學士奉)
(祠卒贈少保棟之學本諸周程負海内重望所著有崇道集平舟文集)
楊文仲(字時發棟從子幼孤母胡守節自誓教養諸子文仲䆳于春秋淳祐間入太學兩試皆第)
(一寶祐初登進士累官太常丞兼崇政殿說書每以積誠感動帝意官至工部侍郎兼國子祭)
(酒後知泉州卒有見山文集)
楊(闕)伯(字祥甫沙溪人入太學登進士任揚州觀察推官嘗置田為義庄以濟貧乏為義學以教)
(鄉里)
楊權(旴江人自少穎悟不羣聞張真牧有道行即往從之真牧授以九返之術曰逢江莫行至沱則)
(止後舟次九江江沱觜始悟遂結茅修煉其中時大疫施以符水輒效遠近慕之後作頌而逝)
(宋咸淳中拜通慧孚惠真人)
楊邦弼(字良佐文公六世孫以紹興壬戌射策大廷上親擢第三人授常州軍事判官改真州教)
(授太學初興妙選學官召邦弼與陳鵬飛同對即日並除博士以幸學恩改宣義郎通判信州)
(後為中書舍人)
楊霆(字振仲大異子少有志節授桂嶺主簿有能聲擢知監利縣以薦通判江陵府庶務叢集隨事)
(裁决德祐初為湖南安撫司參議與李芾恊力戰守善出奇應變城西北隅破霆麾兵巷戰增)
(築月城復完策勵將士以死守之城破霆赴水死)
(遼)楊佶(沂津人弱冠聲名籍甚統和中進士第一累官翰林學士文章號得體遷吏部尚書中書門下)
(平章事以進賢為己任事總大綱人人樂為之用所著有登瀛集)
楊績(良鄉人舉進士累官南院樞密使遼主嘗召見論及古今治亂人臣邪正績曰何代無賢遇亂)
(世則獨善其身遇明主則兼濟天下陛下銖分邪正升黜分明天下幸也後封趙王)
楊伯雄(藁城人族兄伯淵舉進士歴知平定軍有惠政伯雄舉進士為右補闕海陵嘗問治天下)
(之道何貴對曰貴靜顯宗在東宫時伯雄為少詹事集古太子賢不肖為書號瑤山往覽獨見)
(嘉納官至翰林學士承旨卒諡莊獻)
楊伯仁(雄弟性孝友讀書一過成誦累遷禮部侍郎翰林直學士海陵嘗召夜賦詩未二鼓奏十)
(詠海陵解衣賜之伯仁文詞典麗世宗嘗曰自韓昉後有翟永固今則伯仁而已)
楊雲翼(樂平人弱冠有文名醫卜咸皆精究舉進士第一累官翰林學士禮部尚書卒諡文憲所)
(著有文集及續通鑑周禮辨等書子恕亦舉進士仕元為翰林學士)
楊慥(五臺人舉進士累官南京司農卿戶部侍郎擢尚書有清望資器雅重處巨細事皆有法知朝)
(廷大體非他人所能及)
楊文安(天水人父大全守叙州元兵入蜀大全戰死贈眉州防禦使官其長子文仲文安方二歲)
(依叔大淵於閬州中統初授監軍遷閬州䕫東路安撫使積功甚多再遷參知政事)
楊湜(藁城人習章程學工書算與同郡楊珍無極楊卞齊名時以三楊目之中統間累官戶部侍郎)
(乃因民戶第其高下而賦役之人以為平子克忠終安豐路總管)
楊少愚(青陽人少好學博通羣書所著有孝經術孝編秋浦集九華外史)
(元)楊浚(字子元高安人博洽書傳精練吏事至元間辟為掾吏枉直一任理活人甚多壯年即投筆杜)
(門養親課子溪船嘯月山屐訪春盖泊然於世姚雲贊其影曰材周於用而獨能平允無害事)
(當其可而不以文法致身趙子昂為書紫源二字繫之以詩云紫源賢功曹四十巳投筆杜門)
(勤耕桑教子習儒術世方貪譎顯斯人可圭璧吾非私吾友乃實敬其得何時一尊酒相與保)
(空寂二公不輕許可浚之所養可知矣)
楊桓(兖州人為秘書監丞有得玉璽於木華黎曾孫家者桓辨其為歴代傳國璽即文述其本末上)
(之又上時務二十一事成宗嘉納官至秘書少監為人寬厚篤孝博覽羣籍尤精)之學
楊(闕)中(字志行上元人受業於導江張氏為文醇古簡質不為世俗語觀者歎異之幼有節操為)
(江東憲司照磨風采凛然泰定中除江浙儒學提學學者多推尊之子翮亦有文名其文森嚴)
(有法頗不類其父至正末亦為江浙提學人以其父子前後相繼為提學頗稱之云)
楊載(字仲弘其先建之浦城人後家于杭州少孤博涉羣書年四十薦為國史院編修官延祐中舉)
(進士歴寕國路推官載為詩文以氣為主嘗語學者曰詩當取材於漢魏而音節則以唐為宗)
(與虞伯生揭曼石范德機齊名世稱虞楊范揭云)
楊邦憲(襲職端平間蠻人掠境親率兵拒之擒其酋長進武節大夫宋亡元世祖詔諭之始内附)
(授播州沿邊安撫使卒贈平章政事追封播國公諡惠敏)
楊惟中(弘州人知讀書有膽略事太宗奉使西域三十餘國宣暢國威歸從伐宋凡得名士數十)
(人收伊洛諸書送燕都建太極書院延儒講授慨然欲以道濟天下拜中書令累遷江淮京湖)
(宣撫使卒諡忠肅)
楊士弘(襄城人寓臨江好學善屬文尤工于詩嘗選唐人詩名曰唐音其自著有覽池春草集)
楊奐(奉天人蚤喪母哀毁如成人金末嘗作萬言策指陳時病欲上不果元初隠居鄠縣講道授徒)
(學者稱為紫陽先生以耶律楚材薦為河南廉訪使約束一以簡易所著有還山等集)
楊恭懿(奉元人力學強記書無不讀父歿水漿不入口者五日世祖時與許衡俱被召未至數年)
(太子又下教聘乃至時議設取士科恭懿言宜敕有司舉有行檢通經史之士試以經義論策)
(則民俗趨厚國家得才矣尋歸鄉里又詔改歷授集賢學士辭歸是後凡三召皆不至)
楊瓊(曲陽人自少聰慧奇巧出人意表既長名譽遠洽中統初召用領大都等處山場右局總管以)
(功除武略將軍瓊平生寡嗜慾食不兼味衣必純素子謙以蔭加翰林直學士)
(明)楊維禎(字廉夫諸暨人舉進士署天台尹天台多黠吏號人鵰維禎廉其姦中以法民皆稱快維)
(禎為文擬先秦兩漢詩尤號名家有詔修遼金宋三史維禎作正統辨千言司徒歐陽玄讀之)
(歎曰百年後公論定于此矣四海兵亂遂浪跡浙西山水間及我明興天下大定詔徵遺逸之)
(士修纂禮樂書頒示郡國維禎被召至京師肺疾作而卒)
楊基(字孟載無錫人讀書日記數千言尤工于詩穠麗纖蔚為時所重與高啟及吳興徐賁潯陽張)
(羽為詩友時稱高楊張徐所著有眉菴集洪武初仕至山西按察司僉事)
楊大中(臨海人博學洽聞仕元為秘書著作郎致仕家居洪武中遣行人齎楮幣聘之留文淵閣)
(數月以老瞶歸所著赤城志及隨手錄三十卷)
楊文(倉山人甲辰領神鎗從征功陞右軍都督僉事世指揮使二十七年充總兵率舟師鎮守太倉)
(仍督浙江海船召掌中都留守充總兵率十五萬人征廣西築城議奉議南丹潯州慶遠四軍)
(民指揮使司三十年遼東練軍屯田充總兵征虜前將軍率京師湖廣江西兵征五開擒殺蠻)
賊建文初充總兵部署大寕(寕府護軍屯開平北平兵起宋忠敗文移守遼佐吳高時出)
(兵攪北平吳高削爵徙廣西文專領遼東建文三年冬文引兵萬餘掠薊州殺戮極慘遇劉江)
(兵戰敗王雄七十一人皆被執北平後召文還憐其開國老將得不死永樂四年卒世羽林右)
(衞指揮使)
楊本(中牟人或曰處州人初為太學生精于遁法建文元年十二月募才略之士本應募起家兵部)
(試之授錦衣衞鎮撫時吳王撫軍一日本請王出觀兵及登將臺見大水淼茫下階而一軍皆)
(不見本曰此水遁也及帥師北向本常持一鐵棒重三十斤臨陣馳突北師披靡不敢前遂破)
(之景隆忌本不上其功已而本約日出戰諸軍為後繼景隆謂諸將曰今日譬之一園瓜我輩)
(種得熟乃被别人採去耶竟擁兵不救本上疏略曰刑屬三千罪莫大于不孝人倫有五德莫)
(大于盡忠忘君虐民者不可以不懲喪師失律者不可以不罪今都督袁宇與耿炳文征討喪)
(軍士二十萬于燕地皇上憐其為太祖故舊不忍加刑又如魏國公徐輝祖征燕私存姊妹之)
(情虧士喪馬皇上召回京師命大教場操練軍士又曹國公李景隆四月進兵喪失軍馬無限)
(皇上責問乃歸罪羣下此實總兵之罪也乞假臣為大總兵用能官一員召募義勇招撫軍伍)
(凡先鋒參謀軍政稽考等官臣自當保舉仍特命親王為監軍疾馳燕師則可免生民于塗炭)
(奠宗社于泰山矣本遂帥孤軍獨出被擒繫北平獄後文皇攻濟南失利趙王奪還北平恐人)
(心動搖索本殺之文皇大怒曰本有才略予且欲用奈何殺之本頸後無髮力戰有功而爵賞)
(不及)
楊靖(山陽人洪武乙丑進士才識出衆累官戶部右侍郎陞刑部尚書轉左都御史)
楊砥(澤州人穎敏好學洪武乙丑進士累官禮部左侍郎)
楊士奇(名遇以字行泰和人蚤以博學徵入翰林編纂書籍時共事者皆天下宿儒獨士奇為首)
(稱永樂初擢翰林編修歴春坊大學士洪熙宣德正統中累官至少師兵部尚書兼華盖殿大)
(學士預機密重務典冊制命悉委焉其文章德業重天下卒贈太師諡文貞有東里文集行于)
(世)
楊翥(字仲舉吳縣人自幼端謹凝重嘗師楊士奇受易學讀書至温公與不妄語為誠之始即知守)
(此言為文章平實似其為人洪熙初用薦為翰林檢討累官禮部尚書致仕禄之終身卒年八)
(十五有希顔集若干卷)
楊溥(字弘濟石首人湖廣鄉試第一洪武庚辰進士授編修進洗馬洪熙初陞翰林學士累官禮部)
(尚書武英殿大學士卒贈特進光禄大夫左柱國太師諡文定)
楊寧(字彦謐錢塘人父孟潛為徽州府教授因家焉寧宣德中進士歴官刑部主事郎中聽訟明决)
(後以功陞本部右侍郎後巡撫江西未幾召為禮部尚書以疾轉南京刑部卒)
楊勉(江寧人風姿俊偉有應變才永樂初登進士第改庶吉士擢刑部主事有能聲累遷刑部侍郎)
楊榮(字勉仁建安人洪武末登進士第永樂初授翰林編修即入閣典機務知制誥有果斷通敏之)
(才累遷少師工部尚書兼謹身殿大學士歴仕五朝特見寵任宅心仁惠薦用人才經筵輔導)
(禆益良多卒贈太師諡文敏所著有兩京類藁)
楊鑑(洪武初率其屬張坤趙簡來朝授宣慰使賜敕奬諭俾其永堅臣節後屢隨大軍討平叛寇)
(卒贈懷遠將軍子昇襲職蒞政勤敏邊境綏寕永樂初請開學校薦士典教州民益崇習詩書)
(禮義)
楊士英(洪武初知福州持身廉潔為政嚴明興禮讓厚風俗凡百建置俱有條理吏民無不感服)
(清譽大振鄰郡皆取則焉)
楊儀(知鄧州學術正大以禮化民事爭訟者必諄諄勸諭使相感悔不得已然後用刑所一毫不苟)
(立規設法遠過常情務追古之循吏在任未久而卒)
楊節(洪武末徐州知州為政以厚風俗為務州大疫遣醫四出治療躬自督視又捐俸以給病之貧)
(者喜奬拔士類所薦士後皆知名)
楊璟(合肥人儒家子讀書不事章句元季聚衆保鄉里率衆來歸授管軍萬戶以從征累功官至平)
(章政事封管陽侯卒追封芮國公諡武信)
楊廣仁(上饒人讀書識大體永樂間為虞城知縣百廢具興民有火災值風烈弗禁廣仁以誠禱)
(得大雨以熄後大雨潦將傷稼廣仁齋沐禱之雨止遭喪民哭送者千數百人)
楊善(大興縣人永樂初以守城功歴官鴻臚鳴贊累陞本寺卿禮部右侍郎扈從北征進陞右都御)
(史尋使北敵有功陞左都御史天順改元封興濟伯兼禮部尚書善練習朝章歴官恭勤卒加)
(封興濟侯諡忠敏)
楊元杲(字文素家世業儒少好學以文雅稱歲甲午太祖駐兵滁城適丁旱暵欲致于神而文素)
(對以禱雨之由甚悉太祖以志士目之日見親幸明年護蹕渡江擢江南行省右司員外郎尋)
(陞中書省右司郎中未幾知應天府練達政體智慮周密時論推允明太祖益重之未幾以疾)
(卒于官)
楊丹珉(龍溪人永樂間由國子生授奉新知縣先是邑有民道宿于舖舖長意其有重貲謀殺之)
(匿其屍其母訴于縣誣逮者衆丹珉訪得其人遂釋所誣者嘗歲旱禱雨輒應蝗起不入其境)
(後知溧水縣終泰州同知俱有顯績)
楊慈(莆田人幼穎敏下筆數千言立就其文豐瞻典則直欲追蹤古作者永樂戊子鄉試第一辛夘)
(登進士改庶吉士慈體貌豐偉志氣軒昂以科第文辭為儒者末事抱負甚大未及用而卒)
楊復(長興人刻苦問學為詩文尚奇古日抄唐韻數過得字義之精永樂初浙江鄉試第一登進士)
(拜監察御史累遷大理少卿决獄判案人服其能)
楊信民(新昌人永樂中舉人授工科給事中仕至巡撫廣東都察院右僉都御史諡恭惠信民公)
(勤廉明最得民心守南海宣著恩威撫歸數萬人病卒廣人手香燈弔者幾萬又奏請立祠載)
(在祀典)
楊洪(字宗道漢中人昌平侯起行伍有機智累立邊功善用奇劫敵營擣其虚敵人呼為楊王宣德)
(正統間受知密勿諡武襄從子四人能武強伯信彰武伯仁錦衣指揮使智開平指揮使)
楊能(字文敬世開平指揮使己巳之變拔為將驍雄善戰有功陞督府同知景泰初總兵鎮宣府與)
(李秉共事天順元年陞都督仍充總兵鎮宣府援大同有功遂封武強伯食禄千石四年卒無)
(子父林乞以能弟倫嗣伯得世指揮使)
楊信(字文實幼武勇正統初從洪征興州敵轉戰西凉亭白塔兒斬首功累陞指揮僉事十四年薦)
陞都指揮僉事守柴溝堡戰(馬五郎河有功景泰二年出宣府歴陞)僉事充參
將再守懷來會洪病移信協(府五年充副總兵天順元年召還京陞)移鎮延綏明年
敵博囉瑪勒噶入塞擊(明年敵入寧夏塞信合武平伯陳友兵於)邊營來擊敵遁去四
(年封彰武伯食禄千石與世劵五年移鎮大同成化二年瑪勒噶入河套出沒塞上召信至京)
(問方略信言兵難遙度乞精騎疾走至榆林圖上大喜)
楊景衡(瑞安人永樂中領鄉薦擢兵部主事陞本部郎中勤於職務進陞福建布政司左參政致)
(仕卒有詩文)
楊集(字浩然常熟人天順進士上書救鍾同出為知州)
楊瑄字廷獻豐城人景泰進士(直諫下獄坐死釋戍南丹成化元年)至浙江按察使卒
(于官子源任欽天監五官監候亦以直諫死瑄正色昌言首)石身貫三本幾死狴犴直聲
聞天下而源以京房之術(恭顯之義託志)忠慷慨有父之風名與天壤俱敝也
楊(陜西人成化鄉會試俱第一廷試一甲進士第二歴官戶部尚書執法不羣在翰林迥然自異)
楊守陳(字維新鄞縣人景泰進士歴官南京吏部侍郎陳孝友方正與人交篤于信誼居常恂恂)
(身若不勝衣言若不出口至說理論事辨是非毅然不可屈博學多識文詞藻雅惜未竟用耳)
(諡文懿贈尚書子茂元刑部侍郎茂仁按察使)
楊繼宗(字承芳陽城人天順丁丑進士授刑部主事歴都察院左僉都御史公剛方清正善善惡)
(惡出於天性與人不苟合人亦憚其莊嚴居官三十餘年民懷父母吏畏神明忠鯁諒直光明)
(俊偉雖庸人孺子皆知其名當出知嘉興府止帶家僕小蒼頭人如旅寓壯年即獨居在任九)
(年朝夕飯兩盂蔬兩盤不知兼味按察浙江任滿將行廨舍器物一毫不以自隨篋中惟大明)
(律一卷衣數襲而巳)
楊文卿(字質夫鄞人少穎敏不凡十三通舉子業弱冠入郡庠發解浙省第一舉會試第二初授)
(刑部主事時有尹清者夜飲殺人事發匿豪家令其妻賄同飲者張鐸承之文卿一訊知其誣)
(根捕尹清豪長者為請不聽竟坐清而釋左驗者陞山西提學僉事嚴條約公勸懲嘗曰考試)
(糊名此以革提學之弊非革士子弊也不自為弊安用是瑣瑣者哉乃竟不糊名士無異議陞)
(山東提學副使以積勞致疾而卒文卿外圓而内方平居恂恂和易臨事即確然不可奪居官)
(律已務為清約門無私謁室無長物其死也槖無餘貲惟圖書數篋而已所著有菘畦集筆談)
(類藁苕溪集若干卷子叔通第戊辰進士歴南京兵刑吏禮四曹陞湖廣提學副使積官至山)
(西左布政使乞納禄而歸廉儉不愧其父如從宦山東却賻金數千在山西歸餘金鉅萬于公)
(人皆高之)
楊守隨(字維貞守陳從弟成化丙戌進士授監察御史有權貴相招延者守隨獨不往)犯法
獨按問如律又疏奏明諡法七事闕(濠九事陳時政五事又劾奏奸僧妖術)上之罪直
聲動朝野巡按江西風裁凛(按李孜省姦暴之罪當謫戍而孜省走京都結納中貴得近)
(倖守隨自江西憂歸服滿進京時孜省已為太常寺丞即劾奏孜省)得罪不宜典郊廟銓
曹陞擬孜省(府丞遭誣黜守南)
(政司參政稍遷按察使進南京操)南大理寺卿改北大理歴工部
尚書(諸豎罪狀而斥劉瑾尤甚瑾銜之入)削奪官職瑾伏誅復原職致仕年八
(十五而卒贈太子少師諡康簡)
楊守阯(字繼立守陳弟成化乙酉鄉試第一戊戌試禮部第四廷試一甲第二授編修進南京侍)
(讀左春坊左諭德翰林侍讀學士南京吏部右侍郎轉左侍郎年七十乞骸骨進尚書致仕贈)
(太子少保所著有集程朱議論碧川文抄困學寡聞錄詩文各若干卷)
楊守隅(字惟德鄞人守陳從弟成化進士授工部主事改兵部車駕司時南和伯方夀祥恃寵不)
(法守隅論置之罪出按陜西馬政剗剔宿蠧百度以貞陞江西左參政先是寧藩闕米例石銀)
(一兩寢逾其半守隅啟之曰朝廷分封藩室冀以庇民今江右災傷所宜軫念撫巡官欲裁減)
(如例然不即請者務俾惠出睿思而天下以為賢也俟其請而曲從之恩不將歸之人乎寕藩)
(允之時逆瑾弄權流毒搢紳有誣人不法事罪應籍沒守隅獨廉其誣瑾怒先後罰米四百石)
(遂奪職以歸瑾誅詔起原職陞廣西布政使懇乞骸骨守隅端謹淳厚性温而勵事有不可則)
(義形於色比歸日與諸伯仲觴詠自適未嘗一跡城府人尤高之)
楊茂仁(字志仁守陳子成化進士授刑部主事抗法不阿時巨璫汪直誣主事楊仕偉受賄徵其)
(贓部僚莫敢近乃獨助之輸且署名其封直驚而罷其徵歴山東副使上疏論太監李興不法)
(被逮謫長沙府同知復薦起為知府歴刑部右侍郎生平倜儻有膽略見義當為毅然不可奪)
(為詩文飄逸俊麗而尤工書法徧布高門有麟洲存藁若干卷弟茂義字志道丁未進士歴官)
(四川按察使)
楊光溥(沂水人進士任刑部主事員外郎中成化間元勲魏國公兄弟讐訐累年不竟上命理之)
(溥至昭宣德意振舉國章累年之訟一旦俱釋上嘉奬賜以寳楮陞山西按察司副使致仕所)
(居建亭曰素封鑿池引水吟咏其間著剪燈瑣話沂川文集素封亭稿梅花集詠傳于世)
楊廷和(字介夫新都人年十二中鄉試成化進士歴官少師吏部尚書大學士議大禮削籍隆慶)
(改元贈太保諡文忠子慎正德辛未一甲進士第一惇恂俱進士弟廷儀兵部侍郎父春成化)
(進士提學僉事公明達有謀敢于任事康陵巡幸不草敕又擒滅元兇中興一詔朝野肅清尊)
(號之議首尾數十疏揭家族以博中興古社稷臣也豈可易議哉)
楊昇(字起同吳縣人弘治間以進士為庶吉士除給事慨以論議弼違為任會上方詔海内直言無)
(隱昇隨事有所規益奉使遼碣素羸以勞悴得疾值奔母喪卒婦孕且未産已而得子伊志能)
(續父業累官刑部侍郎)
楊一清(字應寧丹徒人八歲舉神童成化進士歴官少師吏部尚書大學士贈太保諡文襄學博)
(才雄善調停應變濟務尤曉暢邊事羽檄旁午一夕十疏口占指授悉中機宜又好汲引人人)
(或訾已顧揚薦之一時俊達名流亦爭趨其門)
楊志學(字遜夫長沙人繫籍彭城衛弘治癸丑進士授戶部主事轉員外郎郎中出補知府陞都)
御史巡大同值邊卒桀傲屢戕主師(疑弗靖志學感以至誠士如挾纊召入為戶部侍郎陟)
(尚書扈從駕大狩闕)
楊廉(字方震豐城人成化進士歴官南京禮部尚書諡文恪廉好學能文負時名吏事精敏性介耿)
(耿恥回互學問可擬古醇儒事業可擬古名臣德性可擬古君子求之當世鮮有其儔)
楊子器(字名父慈谿人成化進士授崑山縣知縣陞吏部主事言事下詔獄尋釋去為湖廣參議)
(仕至河南布政使卒請諡不報子器天性剛介沈默重厚風儀峻整而中實和易持己克堅利)
(害不計位重方岳無異寒素)
楊果(字實夫興化人弘治進士歴官南京戶部侍郎果理學淵懿制行端良推誠任朴舉動恂恂足)
(以消人富貴浮薄之態)
楊循吉(字元敬長洲人少與趙寬名皆擅多士已而寬先登第循吉次起家主事禮部游諸王公)
(間益有名然尚氣好競性執而汚漸不偕於時乃乞歸少年無復之惟玩文史自娛所撰著亦)
(時雜闡諧獨購書甚富既性所嗜聞某有所異本即夙夜求之所著遼金小史最善曰金山曰)
(廬陽二志嘗苦使子上書請復建文年不報)
楊琠(字景瑞揭陽人正德戊辰進士授御史性剛方慷慨有大節師事白沙與王陽明友善講究正)
(學嘗立家訓族規鄉約以教宗族鄉黨官南臺彈劾不避權貴按南畿激揚有聲以養病疏歸)
(卒于家)
楊守謙(字允亨志學之子嘉靖中進士歴兵部郎中擢督學副使累遷都御史督保定軍務會北)
(敵南牧卒逼都城中外震恐守謙不候調發擁兵馳至城下列陣横絶敵營敵逡巡不敢四掠)
(京都遂定上大悅即日晉兵部右侍郎責戰益急守謙策敵衆十數萬紛散四塞我兵殊寡營)
(兵不敢出援未至宜持之以凝其心稍俟兵合間出奇擊之策未及聞上怒以為逗遛詔獄伏)
(辜時論惜之守謙以學行稱聞變赴敵蹈死不悔其朴忠足稱云隆慶初贈兵部尚書諡忠愍)
楊慎(字用脩文忠長子正德進士第一授修撰以議大禮謫戍雲南卒隆慶元年贈太常少卿慎以)
(卓絶之才弘博之學登高第謫滇南端居覃省發憤著書神瑩理解垂文表義竟坎壈終其身)
(哀哉)
楊爵(字伯修富平人嘉靖進士歴御史直言下獄釋為民隆慶元年贈大理丞爵天性孝友真誠直)
(諒屢進讜言輒批鱗逆狴犴首尾八年曾不少挫)
楊上林(字子漸山陽人嘉靖進士授長興知縣寬厚通達文學優長官至吏科都給事中)
楊最(字殿之射洪人嘉靖初知黃州府清介嚴明忠誠直諒人不敢干以私歴官不避權勢臨民平)
(易得為民父母之體薦陞太僕寺卿中外倚以為重後建言四廟事忤旨廷杖死之天下痛悼)
(隆慶改元贈副都御史諡忠節)
楊宜(字伯時衡水人嘉靖癸未進士授御史督南直隷學校考鑑精當一時名士多出其門歴總督)
(軍務兵部右侍郎都察院右副都御史)
楊博(字惟約蒲州人嘉靖己丑進士歴官太傅吏部尚書諡襄敏博抱經濟之宏才屢當邊防功勲)
(丕著居銓曹甄别精當性慷慨端重不肯依阿嘉靖間稱端方大臣子俊民壬戌進士歴都御)
(史俊彦武舉第一歴錦衣指揮俊士萬歷甲戌進士)
楊(闕字實卿四川遂寧人嘉靖己丑進士第三授)
楊九澤(字子德華隂人嘉靖戊戌進士任御史巡按浙江有風裁稱名御史)
楊挺高(字叔謙金鄉人嘉靖辛丑進士任工部主事擢蕪湖關毫不入私家歴河南左布政使清)
(介自持與人無交接雖性氣少粗然亦確然有守之士也)
楊載鳴(字虚卿泰和人嘉靖戊戌進士任文選郎中甄别得人歴左參政)
楊繼盛(字仲芳容縣人嘉靖進士授南京吏部主事陞兵部職方司員外郎諫馬市逮獄降陜西)
(狄道縣典史歴陞兵部車駕司員外郎以上言輔相嚴嵩罪死隆慶元年贈太常少卿諡忠愍)
(敕祠旌忠)
楊允繩(字翼少華亭人嘉靖甲辰進士任刑科給事中巡視光禄寺丞誣奏謾上論死隆慶改元)
(贈光禄少卿)
楊道亨(字豫甫華亭人嘉靖丙辰進士歴雲南按察副使守真定時撫臣以他故誣罷尋為監司)
(奏覈非罪復故官方命下而卒道亨風骨聳秀而温然謙卑長者性孝友好施與蓋惇實之君)
(子也)
揚(天水羽音揚雄自序手昜别一族周宣王子尚父封為揚侯)
(漢)揚雄(字子雲成都人好學博極羣書口吃不能劇談而好沈思成帝時為郎給事黃門嘗奏甘泉河)
(東校獵長楊四賦又著法言及太玄經等書性嗜酒劉奔載酒問奇字嘗校書天禄閣王莽殺)
(奔詞及雄乃投閣幾死莽釋之頌莽功德比隆周召鑑曰莽大夫揚雄卒明其罪也)
揚王休(字子美調台州黃岩尉斷豪民州閭稱賀號為)少府
(唐)揚之蜉(從韓愈學公有闕揚之蜉詩)
(宋)揚避舉(瓊州人李守奉使至瓊道遇之至其家見諸父年百二十余祖宋卿年百九十餘又見雞)
(窠小兒出頭下視宋卿曰此九代祖也不語不食不知其年)
揚賓(浙江處州人永樂九年舉人)
揚光休(東明人隆慶庚午舉人)
萬姓統譜卷四十一
