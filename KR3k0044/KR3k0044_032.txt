卷二十六
萬姓統譜卷二十六明凌迪知撰
上平聲
十五山
顔(魯國商音魯伯禽支庶食采於顔以邑為氏又望出琅琊)
(周)顔丁(善居喪見禮記)
顔無繇(魯人孔子弟子始教而授學焉後世累封曲阜侯)
顔回(字子淵無繇子孔子弟子天資明睿聞一知十居十哲之首年二十九髮盡白三十二而卒孔)
(子哭之慟曰天喪予歴代累封兖國復聖公首配孔子廟庭本朝官其後為翰林院五經博士)
顔之僕(魯人孔子弟子銳志尊道後世追封冤句侯)
顔高(魯人孔子弟子得其微言後世追封雷澤侯)
顔噲(魯人孔子弟子志存正大後世追封高唐侯)
顔闔(得道之人守陋閭魯君遣使致幣闔不答)
顔叔子(晉人獨處夜風雨鄰嫠婦屋壊投叔子不納婦曰子非柳下惠乎嫗不建門之女國人不)
(稱其亂叔子曰在柳下惠則可吾固則不可吾將吾之不可學柳下惠之可婦哀求叔令執燭)
(讀書燭盡破屋以續至明不二)
顔辛(魯人孔子弟子學業有就後世累封陽榖侯)
顔斶齊人戰國時隠居不仕嘗言有處窮方其(有四味一曰無事以當貴二曰早寢以當闕三曰)
(安步以當車四曰晩食以當肉東坡云若此可謂巧于處窮矣)
顔息(魯人侵齊射人中眉退曰我無勇吾志其目也)
(漢)顔(闕會稽人事親孝父亡負土成墳羣)烏銜土助之其吻皆傷因以名縣
顔良(新河人少聰敏才氣宏達比壯驍勇善謀為鄉老所推漢末為袁紹將屢有戰功後為關羽所)
(刺)
顔駟(龐眉皓髮為郎漢武輦過郎署問何其老也駟曰文帝好文臣好武景帝好美臣貌醜陛下好)
(少臣已老是以三棄不遇上拜為都尉)
顔安樂(字公孫魯國薛人家貧好學官至齊郡太守丞後為仇家所殺安樂授淮陽冷豐次君淄)
(川任公由是顔家有冷任之學)
(三國)顔斐(字文林有才學魏黃初時為京兆太守治身清白風化大行稱為良二千石)
(晉)顔含(字弘都少有操行以孝聞累遷侍中除吳郡太守簡而有恩明而能斷以威御下王導歎曰顔)
(公在事吳人歛手矣)
(南北)顔延之(字延年臨沂人文章冠絶當時仕宋官至太常延之與謝靈運齊名時稱為顔謝)
顔髦(字君道顔子二十八代孫惇學行父喪在殯隣家失火髦與二弟謙約抱棺呌號熛熖垂至忽)
(而頓絶時人以為孝感歴太尉至黃門侍郎卒諡曰定)
顔見遠(博學有志行仕南齊為御史中丞及梁武帝受禪見遠發憤不食數日而卒帝因嘆曰我)
(自應天從人何預天下之士大夫而見遠乃至於此)
顔協字子和臨沂人顔子三十四世孫少(稱博涉羣書工於草隸飛白不求顯達)徵辟
(僅為梁湘東王記室而已)
顔晃臨沂人好學有辭采下筆立成介然(世所知仕梁入陳累遷散騎常侍中闕)贈司
(農卿諡曰貞子)
顔竣(字士遜延之子孝武時轉吏部尚書領驍騎將軍留心選舉任遇既隆奏無不可後謝莊代竣)
(領選意多不行竣容貌嚴毅莊重風度端凝賓客喧訢嘗歡笑荅之人言顔峻瞋而與人官謝)
(莊笑而不與人官)
顔之推(字子分協之子博識才辨當待詔文林舘遷散騎侍郎齊亡入周為御史上士開皇中召)
(為文學深見禮重尋以疾終有文集三十卷家訓二十篇並傳於世)
顔之儀(字子升協之子博涉羣書周世宗以為麟趾學士宣帝時進爵為公犯顔驟諫為帝所忌)
(然以東宫思舊每優容之帝崩劉昉等矯遺詔以隋文帝為丞相輔少主之儀拒弗從昉等知)
(不可奪代署而行之隋文後索符璽之儀正色曰此天子之物自有主者宰相何故索之隋文)
(即位拜集州刺史以見危授命臨大節而不可奪稱之)
(唐)顔孝初(永春人力學起家嘉祐中第進士初廷對有陞黜孝初凡兩中南宫以文名世尤長於詩)
(人爭誦之官秘書)
顔頔(字仁純魯公真卿兄子常熟令顯之弟)
顔思魯(字孔歸顔子三十六世孫博學善屬文尤工詁訓與劉臻論經義臻屈服焉歴北齊衛府)
(參軍隋秘書校書郎唐師入關拜秦府記室)
顔師古(諱籕瑯琊臨沂人顔子三十七世孫性簡峭視輩行傲然唐初為秘書監校定經史註班)
(固西漢書修五禮進子爵銀青光禄大夫弘文舘學士時人稱顔秘書)
顔相時(師古弟為瀛州學士通儒高行以學聞諫議有爭臣風師古死不勝哀而卒次弟勤禮亦)
(為弘文舘學士)
顔元孫(字韋修顔子三十九世孫年十歲試石榴賦立就嗣聖初舉進士歴官太子舍人玄宗出)
(諸家書跡數千卷令定真偽元孫分别以進玄宗忻悦遷滁泝二州刺史終朝散大夫上柱國)
(子呆卿)
顔春卿(師古五世孫倜儻通世務年十六舉明經調犀涇主簿嘗送徒于州亡其籍至廷口記物)
(色凡千人轉蜀郡長史)
顔杲卿(字昕之春卿弟為常山太守安禄山反杲卿起兵討賊河北諸郡響應已而賊將引兵至)
(城下杲卿舉兵纔八日以守城未備而䧟賊將執至洛陽殺之杲卿罵不絶口顔氏死者三十)
(人)
顔真卿(字清臣呆卿從弟博學工詩事親以孝聞舉進士累官平原太守安禄山反河朔盡䧟惟)
(平原城守具備事聞玄宗曰朕不識真卿何如人所為乃若此累遷尚書右丞李希烈䧟汝州)
(朝廷遣真卿往諭之不屈被害)
顔顥(魯公真卿兄子為常熟令其子度居崑山登紹興國學進士第以文章政事名一時)
顔標(寒畯士也唐咸通中鄭薰主試錯認為魯公之後以為狀元無名子嘲之云主司頭腦特冬烘)
(錯認顔標作魯公)
顔允南(字去惑顔子四十代孫開元間歴國子司業正議大夫弟允臧歴監察御史)
顔允臧(字季寧允南弟歴太康尉舉延昌令與監察御史真卿各樹能名出為櫟陽令時錄事有)
(奸犯者允臧立搒殺之豪強惴恐遷侍御史兼太子中允)
顔泉明(彭州長史家貧居官廉而孤藐相從百口飯粥不給無愠色)
顔游秦(武德初為廉州刺史撫恤境内禮讓興行人歌之曰廉州顔有道性行同莊老愛人如赤)
(子不殺非時草高祖以璽書勉之)
(五代)顔衎(顔子後梁進士歴官簿令皆有政績入晉知沂州聞父有風痺疾即棄官歸召為工部郎中累)
(轉御史中丞後歸宋官至兵部尚書致仕)
(宋)顔太初(彭城人顔子四十七世孫少博學有雋才慷慨好義為詩多譏切時事孔聖祐卒罷龍封)
(太初作詩以諷在位遂以聖祐弟襲封文宣公復中進士累官國子監說書所著有深南子鳬)
(繹集及淳曜聯英子復為奉議郎)
顔方(字正夫丹陽人至和四年以進士令邑事下車視事日召父老詢民間利病民有善者勸之惡)
(者戒之建學率子弟之秀者教之親為講解誘掖使進逾年政成士民悦服方有疾民為祈禱)
(者以千計及卒百姓悲號如喪考妣相與立祠祀之)
顔唐臣(龍溪巨族里有綠石渡潮平可舟潮退則淤濘行者病焉唐臣乃於北涯轝土滇淤鞭石)
(為隄從地跨石長二千七百八十尺垂虹亭以憩涉者子敏若復築南堤至新亭凡一千九百)
(尺歲久淤深孫戴復砌石增高行者便之昔嘗有謠云渡不難待三顔)也里人為之立
(祠)
顔復(字長道顔子四十八世孫父太初以名儒為國子直講嘉祐中訪遺逸之士京東以復言詔賜)
(進士知永康縣元祐中累官至國子祭酒)
顔岐(復子字夷仲嘗從吕榮公學吕居仁為濟隂主簿時夷仲適在曹南嘗贈居仁詩云念昔從學)
(日同升夫子堂夫子盖謂榮陽公也居仁罷官歸作詩留别夷仲云昔日同升夫子堂如今俱)
(是鬢倉浪盖用其語也岐建炎中累官至門下侍郎)
顔復之(字子開淳祐進士補大學錄貌古和寡不苟訾笑葉侍郎薦十賢於朝復之其一也)
顔師魯(字幾聖龍溪人紹興中進士累官監察御史遇事進言無所阿撓擢國子祭酒規約率以)
(身先遷吏部尚書兼侍講後以龍圖閣直學士兩知泉州泉人德之塑像以祀卒諡定肅孫熙)
(仲亦官至吏部尚書)
顔徹(字叔介師魯子警敏力學尚志節父竒之每奏疏必與討論以茂才辟授南外睦宗院宰永福)
(多歴外任有政聲丞相謝深甫等薦士三十五人徹預焉官至奉議郎累贈光禄大夫)
顔耆仲(徹子字景英與弟頤仲齊名俱蒙顯擢更迭中外天下稱儒學政事者必曰二顔耆仲太)
(府少卿頤仲直秘閣京兆尹)
顔振仲(徹子字景玉用祖澤補登仕郎宰安溪邑釋冤獄以神稱倅莆陽篤意學校藉廢田以曕)
(學徒飛雄軍噪于市振仲親出撫諭皆拜而去官至朝散郎)
顔慥(龍溪人以德行文章名世與蔡襄為金石交讀書西湖白蓮院襄為郡幕與慥倡和頗多慶歴)
(中辟為本州教授)
顔鉞(歴仕多在海外以安黎蠻有功就改京秩海外之民以爺呼之)
顔棫(字叔堅永春人淳熙中召除國子正出知池州累遷中書舍人兼直學士院訓詞雅麗有體外)
(夷敬慕進吏部尚書子宗老虞老皆登第)
顔槦(字養正棫從弟由永春徙晉江以太學生登開禧元年第歴藤州教授會昌南海南康令通判)
(䙉州知梅州寇陳三槍萬衆逼梅城四十二日槦激厲將士分隅拒守又合蜑船布水陣攅矢)
(射去賊遁去帥垣上其功會病卒)
顔度(字魯子兖公五十三世孫居崑山以文章政事名一時歴臨海令民有去思拜監察御史歴秘)
(閣修譔孝宗時度每出一言不動如山因以如山白號)
顔公衮(字鼎卿龍溪人以父澤補官紹定間興寧令時強寇陳三鎗羅動天迫境公衮出與遇下)
(車諭以禮義賊怒不聽公衮厲聲罵賊被執死之詔贈朝奉郎)
(元)顔瑜(字德卿曲阜人顔子之後以行誼薦為鄒縣教諭至正中山東盜起瑜携家走鄆城道遇賊知)
(其為書生使之寫旗瑜罵曰爾為叛賊我豈為爾寫旗賊刺殺之妻子皆遇害)
(明)顔琇(字季栗吳人洪武初父戍鳳翔母從行母卒琇踰數千里函骨歸未嘗着地行則負之寢則懸)
(於屋梁渡則著之心胷父死飲食不下咽越五日竟哭死)
顔師勝(興化人由人材知四川峨眉縣洪武間苗賊嘯聚攻城師勝與賊三戰三捷追賊被刺而)
(死事聞贈官)
顔賢(萬安人洪武初泉州府司獄性温良而果毅郡人翁彦立繫獄通判胡釗以私憾囊沙將壓之)
(賢正色曰彼罪未至死不敢聞命彦立獲免有卓六秀者與其黨八人皆重罪而獄未成一夕)
(獄隣火郡守欲誣以因火反獄將盡殺之賢力拒曰囚非反獄豈可誣之獄之未成豈可殺之)
(守慚而退獄囚貧餓者給以食每重囚引决必詣賢謝而去時稱能舉其職)
顔伯瑋(名瓌以字行廬陵人聰敏介直能文章建文元年以賢良徵授沛縣知縣北平兵起掠濟)
(寧浙兵過沛沛人竄匿伯瑋設法招徕北平兵攻沛援兵不至度不能支令子有為還曰汝歸)
(白大人子職弗克盡矣題詩察院壁曰太守諸公鑒此情只因國難未能平丹心不改人臣節)
(青史誰書縣令名一木豈能支大厦三軍空擬築長城北平兵入東門指揮王顯迎降伯瑋冠)
(帶陞堂再拜慟哭曰臣無能報國遂自縊死有為不忍舍去復還見父屍遂自刎以從)
顔寶(字太和龍溪人永樂進士授四會知縣温厚公正寬猛得宜奏除詭名粮九百餘石復申除鄉)
(民鹽鈔一十二萬餘貫尤篤意學校為新其廟宇至于橋梁圩岸之屬亦悉意繕治藩臬郡守)
(交章論薦稱為嶺南獨步遷秩而去邑人慕之歴刑部郎中)
顔宗(字學淵南海人永樂癸夘舉於鄉仕福建邵武知縣為政平易愷悌以救荒憫旱為先)
顔澤(字澤民江隂人永樂壬辰登進士第累官布政司左參政孫瑄亦舉進士)
顔彪(淮安鹽城人任真定衛指揮同知正統己巳冬薦陞署都指揮僉事守備倒馬尋實授指揮僉)
(事充右參將分守十八盤有勇有為克著邊蹟)
顔頤夀(字天和巴陵人弘治進士授知縣拜監察御史赫然有激揚聲歴陞光禄大理卿讞獄平)
(允進都御史正德己夘宸濠謀為不軌副使胡世寧發其奸上命駙馬都尉崔元偕頤夀往)
處未至即舉兵反因會師紀功(竣還京恭遇世宗登極遷刑部侍郎陟南京禮部尚書進左)
(都御史尋改刑部尚書)
顔木(字惟喬随州人正德進士知許州以薦調亳州懲武人石氏之肆坐中傷免性嗜書善考索文)
(思精勁有所屬綴輒喜怪竒專宗左氏春秋時作公穀語一時文士多稱之晩始為詩近體得)
(唐人意退居馬坪二十年日吟誦不輟所著有家政州七禮解選詩評燼餘藁)
顔階(字德升龍溪人正德中以舉人署香山教諭莊重醇雅克端師範士咸樂然向風嘉靖初徵脩)
(實錄歴陞工部員外郎謹言慎行為人謀務盡忠告遇事剸裁曲當)
山(河南商音周山師掌山林之官以官為氏風俗通云列山氏之後)
(周)山祁(晉大夫)
(漢)山昱(武郡太守)
山冰(黃門令與太傳陳蕃同坐黨)
山千秋(上饒人)
(晉)山濤(字巨源闕内懷人器量不羣少與阮籍為竹林友武帝朝為吏部尚書甄拔人物各為題目時)
(稱山公啟事累官至尚書僕射加侍中初伐吳濤曰自非聖人外寧必有内憂釋吳以為外懼)
(不亦美乎人服其遠識)
山簡(字季倫濤子性温雅有父風仕為征南將軍鎮襄陽每出遊習家池上置酒輒醉而歸名之曰)
(高陽池時有童兒歌以嘲之子遐仕至東陽太守)
山謨(字季長濤子明慧有才志官至司空兄該兵州刺史淳允奉車都尉)
山遐(簡子字彦林為餘姚令時江左初基法禁寬弛豪族多挟藏戸口以為私遐繩以峻法在縣八)
旬出口萬餘建元中為東陽太守康(嘗病其獄囚太多遐處之自若郡境肅然)
山偉(字仲才涉獵文史路逢卜尼望之歎曰君方近天子當作好官)
(南北)山謙之(撰吳興統紀十卷分吳會丹陽三都三卷)
(唐)山渾(侍唐中宗宴惟誦鹿鳴蟋蟀二章上嘉其直賜服一稱)
山約(山隂令)
山玄卿(名不傳世唐時有夢人遺新宫銘者題曰新宫宏又崇軒闕又末曰紫陽真人山玄卿撰)
(五代)山行章(攝守眉州郡無羅城行章合五縣之力城之迨宋淳化中李順之亂攻圍半載不能下行)
(章之績益彰)
(宋)山說(登科)
山悰(桂陽王鑠侍讀)
山褥瓌(領軍暢當驍將)
(明)山錫之(蘇州人洪武初知縣事改創縣治及學舍公宇煥然一新至今賴焉)
山青(徐州人涉古今知大義沈毅有勇略為燕山護衛百戸永樂初以從軍功累官右軍都督僉事)
山雲(徐州人永樂中以指揮從征累功陞都督僉事宣德正統充平蠻將軍鎮廣西累官都督同知)
(卒贈懷遠伯諡襄毅雲沉毅不洩用兵如神廉正自持淡然儒素甘苦與卒共之臨戰人皆出)
(死力及其卒也廣西之人皆為立祠歲時祭之)
山秀(仁和人正統中任淮陽縣丞)
山浩(字文淵酃人天順中舉人敦厚朴茂不事修飾貧而誦習無間寒暑仕為平陽通判)
山禹(吳縣人嘉靖丙午舉人任府同知)
班(扶陽徵音楚叔敖孫令尹子文為虎乳楚人謂虎班其子名鬭班因氏)
(周)班壹(秦人避地樓煩生孺孺生長長生稚稚生彪班固之父也)
(漢)班稚(安陵人哀帝時為廣平太守)
班彪(稚子祖說越騎都尉彪沉重好古初事竇融勸融歸漢光武初舉茂才拜徐令所著賦論奏事)
(凡九篇)
班固(彪長子九歲能文及長博貫載籍明帝時典校秘書續成父所著西漢書及作兩都賦與頌記)
(凢若干卷)
班超(固弟少有大志家貧傭書養母嘗投筆歎曰大丈夫當立功異域以取封侯安能久事筆硯間)
(乎明章兩朝出征西域安集五十餘國封定遠侯子勇有父風章帝時為軍司馬)
班伯(元成間為定襄太守郡中稱為神明入為侍中)
班嗣修(儒學尤貴老莊桓生借其書嗣報曰若莊子者絶聖棄智修生保真漁釣于一壑栖遲於)
(十邱不絓聖人之綱不齅驕君之餌吟子既繫孿于世教何用大道為)
班斿(博學舉賢良擢諫議大夫與劉向校書)
(唐)班宏(衛州人天寶中進士累官刑部侍郎京官考清潔勤力晨入官署夕而出吏不堪其勞而已益)
(恭德宗以其熟天下計進位尚書)
班景倩(入為大理少卿過大梁刺史倪若水餞之行立望其行塵久之乃返謂官屬曰班生此行)
(何異登仙)
班肅(貞元中高郢知貢舉擢肅第一柳子有送歸序)
(宋)班綯(雍熙登科)
(元)班恕(字惟忠至元間兼勸農田尹能詩文揮翰)
(明)班言(臨淄人母卒欲廬墓壓于父不克終志及父卒遂廬墓側三年歲旱邑中獨雨人或以為班氏)
(之所兆云)
班周吉(延津人洪武初為刑部尚書)
班平(西安人洪武初任廣東右參議)
班子超(汝陽人永樂舉人)
關(隴西商音夏桀大夫關龍逢之後又尹喜為關吏亦以官為氏又望出東海)
(周)關龍逢(以諫桀而死相傳為今安邑人)
(漢)關敝(諫大夫)
(三國)關羽(字雲長解人事蜀先主稱萬人敵拜前將軍假節鉞威震華夏為世虎臣嘗刺顔良報效曹公)
(有國士風死為神二子平興亦知名)
(南北)關朗(字子明北魏人太和末王虬穆公封晉陽朗為公府記室與談易虬曰天下竒才也文中子有)
(關朗篇)
關康之(字伯愉河東人性清約獨處一室希與妻子相見不通賓客徵辟一無所就弟子以業傳)
(授尤善左氏春秋高帝絶愛賞之)
關人才(中書舍人)
關播(字務先汲人舉進士為滁州刺史有善政闕綰皆善之引為都官員外郎德宗問政治之要播)
(對稱旨累遷平章政事以太子少師致仕)
(宋)關魯(以進士起家盡力於官歴守池治兩州為尚書郎年八十歸老錢塘陳襄作鴻飛詩送之八子)
(景棻景元景仁希聲杞景山景宣景良皆學行修立以進士同升者五人後相繼第進士又三)
(人景元能其官景仁字彦長性多能鍾律歴數草隷圖畫無所不學尤長於詩四子澥淳演注)
(皆舉進士)
關沼(字淵聖杭人登元祐三年進士隠士孔夷嘗有贈淵聖學士詩云吳越聲飛二十年緇衣空復)
(歎遺編紫芝眉宇風塵外太白文章錦繡前可是石渠方載筆末應水國要歸田他時雪裏相)
(逢處能記騎驢孟浩然夷字方平號滍臯先生劉攽韓維之畏友其稱沼如此則沼之才望可)
(知)
關注(字子東世為錢塘人登紹興五年進士第嘗教授湖州與胡瑗之孫滌裒瑗遺書得易解中庸)
(義藏之學官又錄瑗言行為一帙江藻為之序官至太學博士卒注號香嚴居士有關博士集)
(二十卷)
關景仁(字彦長會稽人治平五年以進士知豐縣嘗改作鳬鷖亭為宴遊之所有詩咏其事)
關應庚(不知何許人度宗時為孝感縣丞咸淳九年上書言邊防二十事尋奉詔授武當軍節度)
(推官兼司法京湖制司)
關詠(知泉州監市舶為市卒沒其價詠一無所與)
(元)關玉(字子玉行唐人中統三年調曲陽令為民興利革弊嘗春行省耕馬逸嚙民乘計直以儥之螟)
(災乃精禱祠信宿螟死尋改高陽令百姓請留不從至則治聲益振至元中改藁城以疾卒兩)
(邑吏民咸哀慕之)
關珍(定州人性資温淑見義勇為子政仕至提領益性純直好學不倦由是博極羣書為一時儒者)
(所重)
(明)關敏(南海人本朝初王師嶺南全城歸附授廵檢後為餘宼攻䧟舉家二十口皆被害事聞贈兵馬)
(指揮命有司立廟歲祭)
關可成(歸善人洪武十九年貢入太學拜監察御史言事調知寧德縣愛民禮士守已奉公擢湖)
(廣僉事)
關秉彛(高明人洪武舉人廣西古田知縣)
關忠(魏縣人成化初知枝江縣有善政楊都御史特檄奬之有心懸報主政養民之語其廉介仁恕)
(足稱循吏後陞任去民弗忍忘)
關銓(字子衡清溪人由吏員歴官至浙江理問四十餘年清操一節凡有餽囑即拒之曰此枉法枉)
(法不可為時人反號為關枉法雖婦人女子皆知其號當道屢奬後解浙銀至京師卒訃至浙)
(官囊如洗物論惜之)
關碍(字景儀霩人正統進士歴按察使)
關宗(南宫人景泰舉人光禄少卿)
關學尹(南海人國子助教)
菅(音奸趙郡見姓苑)
(漢)菅禹
菅輔
(唐)菅崇嗣(節度使)
(明)菅時中(湖廣人洪武進士官至布政使)
菅谷竒(沅江人洪武進士)
菅琪(真縣人宣德進士正統中任湖廣左布政)
菅懷理(字一初臨邑人嘉靖進士)
菅重(陽信人成化中鄖西縣訓導)
菅東生(零陵人萬歷間成都府通判)
菅登第(許州人萬歷間山西澤州同知)
蕳(大梁古閎切又作間恐非)
(漢)蕳忌(中尉史記淮南傳)
還
(周)還無社(蕭大夫春秋宣公十二年楚子伐蕭蕭潰無社因司馬夘號申叔展目於眢井而拯之)
馯(丘奸切見姓苑)
(漢)馯臂(字子弓江東人治易見漢書)
環(楚有環烈子孫氏焉)
(周)環泉(楚人)
環淵(楚賢者)
(漢)環餘(河東太守)
環饒(隗囂將)
環濟(博士撰要略十卷)
環安(公孫述將)
(宋)環中(紹興中為祕書丞嘗進春秋表沈與求奏其不當先魯後周上曰為人臣而不知尊王之意豈)
(可置之三館)
環申(淮隂人登科)
閒(見姓苑)
難(見姓苑)
蠻(芉姓荆蠻之後因氏焉)
&KR1486;(音閑濟南&KR1486;氏豪族為郅都所滅又前漢有宗氏&KR1486;氏皆長安大豪也)
般(魯班之後)
(音顔見直音)
萬姓統譜卷二十六
