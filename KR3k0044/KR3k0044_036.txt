卷三十
萬姓綂譜卷三十明凌迪知撰
下平聲
二蕭
饒(平陽羽音又望出臨川)
(漢)饒威(魯隂太守有惠政得吏民心)
饒斌(漁陽太守)
饒助(永安人吴志襄安令)
(唐)饒廷直(南城人第進士嘗過武昌游黃鶴樓忽逢異人授以秘訣自是不通妻妾蕭然端居後為)
(鄧州通判卒其柩還鄉舁者覺其輕盖尸解云)
(宋)饒子儀(字元禮臨川人九歲能詩力學不倦王安石多所論薦子儀獨不為屈崇寧中以經明行)
(修錫命於朝司諫陳瓘閱其所著編年史要為之序又有周易論語觧及詩文甚多)
饒竦(熙寧中舉進士下第以詩投荆公云又還垂翅下青霄歸指臨川去路遙二畆荒田多賣却要)
(錢凖備納青苗)
饒幹(字廷老邵武人淳熙二年第進士調知長沙縣適朱熹為守幹夙興治事還即聽講後知懷安)
(軍卒有為之銘曰能磨琢而器吾之玉乎則心皇皇如不足能烜赫而丹吾之轂乎則足縮縮)
(如不欲故樂也不加若性而汚也不懼其辱是謂善學朱氏者盖不惟其名而實之篤)
饒延年(字伯永崇仁人魁岸倜儻遊象山之門象山稱其開豁有力量以經學稱篤信自守隠居)
(不仕輕財好義值歲歉穀價翔湧延年以錢米和糴指天自誓曰穀價定於此矣捧斗槩量得)
(錢纔六十五遂為定價鄉人德之紹定二年値寇亂趨金陵兩月微疾屏藥静怡一夕明燭焚)
(香趺坐而逝年八十有一訃至郡守為位于天寧寺祭之魏了翁題其銘曰有宋長者饒止翁)
(墓子應龍登進士)
饒魯(字伯與饒州人幼從黃幹遊性行端謹學術精明累薦不起號雙峯及卒門人私諡文元有五)
(經講義語孟紀聞春秋節傳庸學纂述等集)
饒祖堯(字述古臨川人以恩授靖江司理祖堯嘗曰仕官未顯惟獄訟可以盡心時相婣家自海)
(道來舟没溺所司連逮甚衆祖堯辨證而釋之漕臺有廏卒刃其徒于野園夫被誣久不白祖)
(堯委曲鉤索不待榜笞而伏後轉儒林郎誥詞云飭身修廉老而益壯改調建寧察推致仕卒)
饒虎臣(寧國人嘉定中進士器宇魁然魏了翁甚奇之累官至端明殿學士知樞密院事參知政)
(事文章政事昭聞于時)
饒應龍(字翔夫端平進士知德化縣邑有挾豸以抵令者應龍奮然以官可罷筆不可改歸印于)
(郡丁大全欲處以要官拒不出在臺端風力甚勁有勸其婉筆者答曰言官豈可婉耶竟不答)
(而歸)
饒敏學(理宗時知黔陽器量弘深廉慎自守長於治事蠻夷畏服凡營建民不知勞而事集民愛)
(慕之)
饒應子(字定先崇仁人紹定進士官至監察御史兼崇政殿說書時江西湖南北皆受兵詔淮兵)
(赴援應子上疏淮不可弛備又言洪天錫有犯無隠監學小臣如徐庚金輩叩閽去國宜旌異)
(之累疏丁大全及董宋臣等罪)
饒應孫(景定初知建昌軍嘗修軍學及龜湖浮橋庶政畢舉時稱其能)
饒烈(字丕承臨川人世業春秋後與姪嶽同受業康齋之門潛心經學理欲之辨甚嚴嘗揭聖賢法)
(言於軒楹間以自警策康齋為題其几研之處曰麟經軒為之記晚遷居父墓之側時與門人)
(子弟徜徉原野間班荆剖論緩步行歌翛然自得號巢雲有巢雲稿存于家)
饒節(字德操工詩宗山谷與陳無已等二十五人為法嗣吕居仁作江西傳衣詩派圖)
(元)饒宗魯(字心道臨川人性孝友生五歲母没恒以不逮養為恨春秋展墓涕泗交集既去猶嗚咽)
(不自禁事繼母孝養備至天歷二年大旱鄉人乏食發廩賑貸不能遍及則為粥以食之所活)
(甚衆家故饒富自奉無異貧士號六有所著有易傳庸言及雜文若干篇又輯其所嘗聞子平)
(山曾子良者為周易輯說若干卷)
(明)饒禮(字景節南城人自幼敏學識者知為偉器永樂中為國子生授浙江道監察御史秉道疾邪得)
(風憲體累陞河南左布政使為政寬恕惠澤及人一方黎庶咸愛戴之)
饒伯純(永樂中任巴縣丞廉幹勤慎民懷其德邑民謠曰井井鄉鄉絶呌囂桑麻盈野黍盈郊如)
(何百姓相安好縣有清官說姓饒)
饒政(望江人登永樂陳循榜進士奉勅運江西糧儲竣事以賢勞擬授僉事因以陳願受教職歴夀)
(張羅山教諭正統五年陞德安教授為人莊重謹飭不妄言笑不事浮靡教有成規雖祁寒甚)
(暑不輟後以老歸人謂其辭尊居卑律己成物當於古人中求之)
饒秉鑑(字憲華廣昌人由舉人景泰間任廣州府同知公正廉明聽政理財皆得民心作興人材)
(修理學校陞本府知府)
饒欽(字克恭祁門人天順庚辰進士授戶部陜西司主事有福建林舉人者以白金一緘寄欽而入)
(會試死于火欽召其家僮還之家僮初不知也嘗差監收通州等處糧儲平料量時出納軍民)
(便之三原王恕時為少司徒攝部事欽以剛介清謹見稱尋遷雲南澂江府知府澂江古荒服)
(地夷羅雜處時有寇奪者欽至首興學校省刑罰輕徭薄賦與民休息士風民俗為之丕變時)
(王恕以都察院右副都御史巡撫雲南謂欽有古循吏體秩滿請歸作書舍茅山下萬松間自)
(號萬松散人所著有萬松遺稿藏于家)
饒鳳翔(安陸人鳳翔為郡諸生既退事父母竭力逮喪晝夜號寢柩側三年既葬廬于墓哭奠告)
(面一如生依土成邱碣有卑枝鳥巢之越六年始歸朔望猶徒步參泣雖雨雪不廢不赴宴會)
(服衰麻終身有司以孝行奬)
饒泗(進賢人成化進士)
饒瑄(字文璧臨川人中正德癸酉鄉試南宫不第不復仕進以所學授徒于家文璧少時不羈好馳)
(馬試劒弱冠委已于學即不為尋常舉業剽掇之習星歷算數山經地志九流百家之書横驅)
(直騖無一不通已乃覺其泛而不統初善横渠以禮為先之教中慕邵子静坐百原之學最後)
(獨深信象山而遵體之盖文璧之學凡屢變而卒歸于道其文亦俊潔有程法自號行齋學者)
(稱為行齋先生)
饒相(大埔人嘉靖進士歴副使)
饒天民(字明先崇陽人嘉靖乙未進士)
焦(中山角音周武王封神農之後于焦子孫因氏焉又望出廣平馮翊)
(漢)焦延夀(字贛小黃令辨别姦細愛養吏民化行郡中舉最當遷民上書留之詔增其秩京房嘗師)
(之曰得我道以亡身者必京生也)
焦儉(外黃人)
焦先(河東人漢末隠居京口結草為廬冬夏袒露野火燒其廬先露處大雪不移蔡邕為之作贊)
(三國)焦觸(袁熙大將)
焦嵩(鎮西將軍)
(南北)焦度(字文績南安郡氐祖文珪避難仇池宋元嘉中父明與千餘家隨居襄陽度少有氣幹便弓馬)
(沈攸之反度守郢城有功嘗于城樓上罵辱攸之後人呼其樓為焦度樓官終遊擊將軍)
(隋)焦旭(栢鄉人第進士累官御史中丞章宗即位太傅克寕請出獵旭劾奏其非章宗為之罷獵旭為)
(人警敏練達時政與王修劉仲洙輩世稱其能吏云)
(唐)焦遂(口吃對客不出一言醉後應答如響飲中八仙歌云焦遂五斗方卓然高談雄辨驚四筵)
(宋)焦蹈(無為人四首鄉薦元豐中因禮部貢院火别試蹈為第一有詩云不因南省火安得狀元焦)
焦繼勲(字成績長社人少有大志歴晉漢周入宋為右金吾衞上將軍時向拱為西京留守羣盗)
(白日入都市繼勲代之月餘羣盜歛迹)
焦守節(字秉直初補左班殿直擢閣門祇候咸平中置江淮南荆湖路兵馬都監首被遷擢又討)
(施䕫州叛蠻以大義諭其酋長皆悔過内附還遷閣門通事舍人奏使契丹館伴丁求說指遠)
(山謂曰此黃龍府也守節應聲曰燕然山距此幾許求說慙服久之歴知襄鄧汝三州遷四方)
(館使以右神武大將軍致仕)
焦炳炎(字晦甫本宣州人寓居嘉興宋理宗朝登進士為諫官論奏皆切中時病屢遷太常少卿)
(弟煥炎平生抱負英略慷慨有大志仕至鎮江太守禦邊多顯效)
焦千之(字伯強丹徒人歐陽修勉之弃科舉學而專意經術嘗為無錫令值旱河竭民役自小渲)
(車湖水入運河人皆獲其利)
焦煥(六安人紹定間進士第一弟炳亦武舉第一時人榮之)
焦抑(巢縣人紹興間為舒城丞行寬政節浮費清行卓稱且辭藻充溢當時以文學政事目之)
(元)焦用(雄州人遠祖贊宋時鎮瓦橋關用初仕金為束鹿令陞千戶守雄州北門元兵至州人開南門)
(降用猶力戰被獲太祖以其忠壯釋之復其舊官徇山東未嘗妄殺一人卒贈中書左丞諡正)
(毅)
焦養直(堂邑人夙以才器稱為典瑞少監入侍世祖帷幄陳說古先帝王政治世祖聽之忘倦累)
(遷集賢大學士與謀大政卒贈河南行省左丞諡文靖)
焦德裕(用子通左氏春秋有才辨善騎射金將武仙敗走其黨保仙故壘太宗使德𥙿招降并擒)
(殺之其地遂平累陞都元帥府參議後從征鎮江焦山寺僧誘居民叛阿水既誅其魁欲盡阬)
(其黨德𥙿諫止之卒追封恒國公諡忠肅子簡餘姚知縣潔信州治中)
(明)焦白(字任道淮南人張士誠據吳辟為湖學教授不就去隠海上以詩畫自適張敗所在蒐儒遂變)
(姓名寄食於嘉定林氏或諷之曰若頎而髯黃金加鞓爵列侯等不猶愈于帶索耶白不答後)
(竟卒於嘉定)
焦瑾(字良玉高安人自幼聰敏肯學器識過人父汝霖永樂初被薦上京思念二親怏怏成疾瑾方)
(弱冠在側即慨然陳情乞以身代上矜其孝行卓異賜允明年授瑾濬縣税課大使通商利民)
(上官賢之因委署縣事遂得民心秩滿濬民相率詣闕保陞濬縣知縣措置有方豪滑歛迹民)
(安其治改知長洲又改知贊皇上以黃岩難治特進瑾六品俸即命往知黃岩瑾惟以德禮化)
(人以政刑禦暴未幾民化政成境内翕然有麥秀兩岐孕生三男虎不入境之異景泰甲戌入)
(覲乞休逾年卒于家柱史張公諫銘其墓曰事親以孝事君以忠出宰四邑名播九重)
焦宏(字克明葉縣人永樂進士累官戶部侍郎為御史時嘗按貴州平反疑獄全活者數百人及為)
(布政小民咸被其澤弟寬亦舉進士歴官參政)
焦寬(字仲容南陽人正統九年由進士知崇德縣事莅政明敏撫綏有方首興學校齋堂學舍葺理)
(一新公餘詣學與諸生講論經史每給油燭資其夜誦至於橋梁壇社廨宇罔不葺備歴任六)
(載以考最擢湖廣道監察御史)
焦顯(字文明德州人成化中知彰德府剛毅有大節直道行志雖貴勢不撓安陽知縣崔鑑貪而善)
(交權貴人顯捕治之當路者受鑑金巽辭請託堅執不行竞罷鑑)
焦芳(泌陽人成化進士累官吏部尚書大學士)
焦思剛(字士遠盭厔人弘治舉人任開州判官清以自持決獄明允政通化行開人德之)
焦維章(灌縣人嘉靖乙未進士歴副使)
譙(譙國曹大夫食采于譙因氏焉)
(漢)譙隆(閬中人為上林令武帝欲廣苑圃隆固諫後遷成皋令)
譙玄(閬中人成帝朝以對策拜議郎歴奉谷令當王莽居攝易姓名而歸公孫述連聘不起賜以毒)
(藥太守自齎書至玄廬玄歎曰保志全高死亦何恨其子瑛盡捐家貲贖父死獲免)
譙君黃(合州人仕為諫議大夫後避王莽又不仕公孫述國人作詩美之)
(三國)譙周(巴西安漢人耽古篤學研精六經仕蜀漢為光禄大夫周有文武全才志在恢復所著有仇國)
(論五經論定法訓古史考百餘篇子秀躬耕山藪桓温薦之不應)
譙秀(南克人周孫少静默郡察孝廉舉秀才皆不就李維據蜀慕秀名徵之不應冠皮弁敝衣躬耕)
(山藪桓温滅蜀遣使勅所在四時存問)
譙熙(周之弟察孝廉為本郡大中正後遷沔陽令)
譙同亦周弟少知名不受州縣之命梁州刺史(良與東羌之尉何攀咸貢之三司大將)府再
(為尚書郎除無錫令)
譙登(周孫以公亮義烈聞辟主簿領隂平太守時五官大姓素豪擅侵凌羌登誅之郡中肅然)
(隋)譙德衡(宜陽人仕為信威將軍本州刺史封安成侯)
(宋)譙定(涪陵人少喜學佛後至汴學易於程頥頥貶涪定又從之游靖康初召為崇政殿說書以論弗)
(合辭不就高宗即位定猶在汴詔津遣詣行在將用之會金兵至定復歸蜀隠青城山蜀人敬)
(之稱曰譙夫子云)
譙南勳(登科)
(明)譙固(永年人永樂舉人)
譙明(四州人宣德中任御史)
譙謨(華容人有才學能賦詩隠居不仕以吟咏自娛天順初遊京師石亨欲薦之乃逃歸鄉里邑搢)
(紳學士咸禮重焉謨嘗集古梅花百韻至今傳誦)
譙譖(華容人成化舉人任南康府同知)
譙士雄(眉州人舉人弘治中知清澗縣廉明公恕救荒活人甚衆)
譙崇伯(西充人正德舉人)
譙岳(南充人嘉靖舉人)
譙孟龍(字乾甫南充人嘉靖乙未進士)
譙田龍(南充人萬歷間興國州知州)
刁(洪農徵音風俗通齊大夫豎刁之後)
(漢)刁間(前貨殖傳齊俗賤奴虜間獨愛貴之桀黠奴人之所患惟刁間收取使之逐漁鹽商賈之利起)
(數千萬)
刁韙(字子榮彭城人遷尚書在朝有鯁直臣節出為魯東海二郡相性抗厲有明略所在稱職常以)
(法度自整家人莫見惰容)
刁子都(東海人起兵鈔徐兖降漢拜徐州牧)
刁榮(侍中)
(晉)刁協(字元亮渤海饒安人少好經籍博聞強記累官尚書左僕射元帝南渡初朝廷草創憲章未立)
(協諳練舊章凡所制度皆資于協王敦搆逆協出督六軍至江乘為人所殺)
刁彛(字夫倫協子少遭家難王敦誅後彛斬仇人黨以首祭父墓詣廷尉請罪朝廷宥之由是知名)
(歴官徐兖二州刺史子逵廣州刺史暢冀州刺史弘始興相)
刁默(將軍前鋒討劉鐸)
(南北)刁雍(協曾孫父暢晉右衛將軍晉相劉𥙿時負社錢三萬違時不還兄逵執而徵焉及誅桓玄以嫌)
(先誅刁氏雍與暢故吏奔姚興後歸魏以建威將軍討裕徙鎮濟隂賜爵東安伯卒年九十五)
(諡曰簡子遵洛州刺史)
刁柔(字予温渤海人少好學留心儀禮性強記諳悉古今典居母喪以孝聞累遷國子博士)
刁冲(字文朗十三而孤雖家世貴達身自炊爨每師受之際發志精專不舍晝夜殆忘寒暑學通諸)
(經偏修鄭說隂陽圖緯算數天文風氣之書莫不關綜當世服其精博魏宣武時徵為功曹主)
(簿)
刁雙(魏明帝末除西兗州刺史時盜賊蜂起州人張桃弓等招聚亡命公行劫掠雙至境先遣使諭)
(桃弓陳示禍福桃弓即隨使歸罪雙捨而不問後有盜發之處令桃弓追捕咸悉擒獲于是州)
(境清肅)
(宋)刁衎(字元賓昇州人父彦能任南唐為昭武軍節度衎為秘書郎從李煜歸宋授太常太祝出知桐)
(廬縣應詔言事上諫刑書累遷殿中丞歴知婺光廬湖州衎在南唐家富服飲極侈靡歸宋以)
(純淡夷雅知名子湛湜渭及湛子繹約俱登進士)
刁約(字景純衎孫丹徒人寳元中為館閣校理後遷直史館嘗使契丹改判度支院治平中出知揚)
(州浩然有山林之志乃掛冠而歸作藏春塢日遊其間以夀考終)
刁璹(字景汜熙寧中為於潛令蘇軾行縣為賦野翁亭詩有我來觀政問風謠皆云吠犬足生氂之)
(句後與蘇軾並祠于浮溪之上)
刁繹(通判揚州事)
刁獻可(登科)
(明)刁筠(祥符人洪武中以人材任知縣)
刁約禮(招遠人洪武中山西右參議)
刁鵬(祥符人永樂中知荆州府賦性耿介立志清苦莅任九年門無私謁囊無贏帛凡所設施調度)
(卓有條理且勞來安集政教大行軍民稱頌)
刁正(束鹿人宣德中任長沙知府)
刁隅(鄆城人弘治中懷遠教諭)
刁騰蛟(興寧人隆慶中浙江鹽運司判官)
刁尚質(威縣人萬歷間山西壺關丞)
晁(京兆角音周景王子朝之後鼂亦作晁衞大夫史晁亦為氏)
(漢)鼂錯(潁川人學申韓刑名以文學為太常掌故文帝遣受尚書於伏生遷太子家令號智囊數上書)
(言邊事皆見嘉納景帝時遷御史大夫)
(南北)晁清(遼東人祖暉魏濟州刺史潁川公清襲爵例降為伯為梁城戍將梁師攻圍糧盡城陷清抗節)
(不屈為賊所殺宣武褒美贈道陵太守諡曰忠子榮賓襲)
晁崇(字子業善天文術數拜太史令)
(唐)晁次膺(工于詞宣和間充協律郎)
(宋)晁迥(字明遠清豐人舉進士為大理評事歴殿中丞真宗在東宫諭德楊礪稱其學行真宗稱為好)
(學長者景祐中為翰林學士時朝廷方修禮文之士詔令多出其手以太子少保工部尚書致)
(仕年八十二召燕太清樓訪以洪範雨暘之應諡文元迥善吐納養生之術性樂易寬簡服道)
(履正歴官莅事未嘗挾情害物所著有翰林集三十卷道院集十五卷法藏碎金十卷等書)
晁宗慤(字世良迥子以父廕為秘書省校書郎召試賜進士及第康定中為翰林學士一夕草將)
(相五制父子掌誥褒揚訓誡人得所宜歴資政殿學士工部尚書諡文莊)
晁宗恪(字世恭尚書遘之子為人樂易慈恕寡言笑不易喜怒之色以世父文元公蔭補將作監)
(丞歴知信州光禄卿所至多修弛廢督守疆興學宇誘引善類人皆安之)
晁宗𥙿(字孝先原州人登進士第試秘書省校書郎歴青州從事改著作佐郎知常熟縣遷秘書)
(丞)
晁宗諒(端拱進士)
晁宗儒(淳化進士)
晁宗簡(淳化進士吏部尚書)
晁仲熙(字子政文元公孫以蔭授將作監主簿以才稱歴太子右贊善虞部比部員外郎知均州)
(民有偽稱齎御供者所過邀饋公辨其欺寘之法遠近皆驚判南京國子監請祠凡十餘年杜)
(門蕭散樵蘇不入而幾微未嘗見於色生平忠信坦夷寬裕不矜伐君子以為有文元之風)
晁仲詢(字芻民宗愿之子性穎敏黃魯直一見竒之贈篇有云嘆君豪甚倚天劒五試禮部不奏)
(名退居任城事親而樂公燕四方賓客不間於三日又勤施遠近不顧室中有無人皆嘆德宇)
(難窺仲詢風儀凝重不妄言笑一喜怒猶儼若子三人端規端矩端凖)
晁仲約(慶歷進士正奉大夫)
晁仲衍(慶歷進士陜西轉運使)
晁仲綽(慶歷進士光禄大夫)
晁端稟(字大受文莊宗慤之孫仲衍之子號寂默居士為文捷敏早有名譽第進士歴知堯山縣)
(其為令與邑子講習經藝翕然宗仰之然不樂仕進晩尤自放於酒所著襍文數千言及古今)
(得失之辨郊島不能逮也)
晁端彦(字美叔仲衍之子說之之父也與章子厚同生乙亥同榜及第又同為館職常以三同相)
(呼紹聖初子厚入相美叔見其施設大與在金山時所言背因進竭力諫之子厚怒黜為陜守)
(美叔謂所親曰三同今百不同矣歴秘書少監開府儀同三司文章字法朝野宗尚)
晁端友(字君成文元公曾孫補之之父沈静清介工文詞尤長於詩常自晦匿不求人知早登進)
(士從仕二十餘年為著作佐郎詩文清厚静深每篇輒出新意竒語蘇軾嘗叙其文)
晁端仁(治平進士)
晁端弼(治平進士中奉大夫)
晁端本(治平進士大理丞)
晁端誠(熙寧進士)
晁端禮(熙寧進士朝議大夫)
晁端聲(元符進士)
晁端義(計偕科判高郵軍)
晁端知(計偕科通判徐州)
晁載之(字伯羽公武世父也登進士黃魯直嘗薦之於蘇子瞻云晁伯羽謹厚守文元家法從游)
(多長者後官封邱丞朝散大夫)
晁補之(字无咎鉅野人宗慤曾孫才氣飄逸嗜學不倦蘇軾稱其博辨雋偉必顯于世舉進士以)
(禮部郎中知泗州自號歸來子忘情仕進)
晁謙之(字恭道澶州人渡江親族離散謙之極力收恤因居信州仕至敷文閣直學士卒葬鉛山)
(鵝湖子孫因家焉)
晁冲之(字叔用少有才華受知于後山吕居仁江西詩派圖二十五人冲之與焉有詩云男兒更)
(老氣如虹短髮何嫌亂似蓬欲問桃花借顔色未甘著笑向東風紹聖初落黨中公超然家於)
(具茨之下屢薦不應有具茨集)
晁說之(字以道文元公玄孫少日激昂刻意經史慕司馬文正為人自號景迂登進士年始三十)
(蘇子瞻以文章典麗可備著述科又荐公於朝以為自得之學不踐陳迹元符中入黨籍放斥)
(不許入國門後終於徽猷閣待制公博極羣書通六經尤精於易傳所著有)語等書行於世
晁詠之(字之道說之之弟少有異材東坡為揚州時詠之兄補之為倅以詠之詩獻坡坡曰有才)
(如此獨不令一識面乎後謁坡坡又挽而上之謂坐客曰此竒士也後舉宏詞第一元符末以)
(黨籍廢斥公天才英特為文章立成明潤密緻官終左大中大夫子公道公昂公逸公肖)
晁公武(字子止冲之子乾道初知興元府束吏愛民百廢具舉庭無滯訟稱為良吏世號昭德先)
(生)
晁公邁(字伯皋號傳密居士詠之季子從父廕補官將仕郎公在宣和之間有盛名顧以黨家不)
(敢取靖康初禁解為開封府刑曹豪強無所避公性狷介雖臨事盡職少拂意便飄然去傲視)
(憂患卒不動心)
晁公遡(字子四紹興八年進士公有絶人之資承五世文獻之傳憑厚積深故其文雄深雅健鉅)
(麗俊偉以是擅名于時歴官朝奉大夫)
晁公諤(端義之孫資性穎異少能克紹家訓篤於孝友嘗刲股以起母以叔謙之恩補將仕郎歴)
(廣昌令公宦情素薄臨事不苟守正不撓為時所稱)
晁子真(字點仲詠之之孫居撫州公雅静重道練世故以耆年賜爵迪功郎拜恩已即卷衣冠藏)
(之自號清谷居士子一人百谷)
晁維岳(字仲賢穰人登進士第歴官尚書屯田員外郎賜緋衣銀魚進朝奉郎性夷淡寡言事親)
(孝初知三水受誣不辨再知羅山縣會新法行乃曰是非吾所能也遂乞分司兩京卒葬州西)
(之禮義鄉有奉議郎霍箎碑記)
晁無斁(有李廷珪墨半丸山谷詩云便令帨帽管城公小試玉堂揮翰手)
晁元忠(能詩山谷答書云未識足下之面而得足下之詩興趣深遠鬱然類騷又寄以詩云著書)
(蓬蒿底端有古人風)
晁顯(字顯卿巢人其先鄆城人文元公裔泰定丙寅為平江路總管以廉自律人不敢以私謁申教)
(化勸農桑尤痛革奸弊為當時治首仕至平江府)
晁伯(字鎻庭中進士第黃魯直嘗薦之於蘇子瞻子瞻曰伯宇詩騷細看甚竒麗信乎其家多異才)
(也雖然凡文至足之餘溢為竒偉今晁文涉竒似太早可作切磋之語以告之非謂其偉也恐)
(傷其邁往之氣耳後卒官封邱丞所著有封邱集行于世)
晁百誕(字元默臨川人通經學尤深於春秋淳熙進士教授吉州時權臣開邊有當進剛正以強)
(本國之對出知南康軍入仕四十年家無餘財)
(明)晁肅(淮安人洪武中知武強撫字有方徵科平允尋陞兵部主事)
晁邦憲(巢縣人國初蚤從和州歸附洪武二年敕授承直郎侍儀司引進使)
晁讓(東陽人成化中鉅鹿縣教諭)
晁盡孝(高陽人成化進士知渭南守已愛民歴副使)
晁瀛(山西平陸人正德中知合水縣值兵荒之際恩及黎庶咸樂更生)
晁彧(清豐人正德中四川都司斷事)
晁瑮(開州人字君石號春陵嘉靖進士翰林修撰國子司業性行端雅文學俊逸為翰林稱首子東)
(吴有文名)
晁東吳(字叔泰翰林檢討瑮次子也幼負竒弱冠登進士選翰林庶吉士讀中秘書操觚翰雅道)
(秦漢語恥與俗軌軒輊尤善榻古書法每自心得偶臨作趙松雪書以散置卷中明者莫能辨)
(也在館中相劘切必曰強學慎行宰相以下折節與交比之黃叔度云咸以為卿輔不足為而)
(得年二十三當甲寅上書移疾歸遂以其年冬困篤父瑮手錄其遺文總四卷墨蹟一卷名之)
(曰識痛錄)
橋(黃帝葬橋山子孫守冢因為氏焉望出梁國)
(周)橋庇(魯人明易學)
橋仁(從大戴學註禮記四十九篇號橋君學小戴以博士論石渠授禮記於梁人橋仁楊榮由是有)
(橋楊之學漢武帝大鴻臚)
橋扈(雲中太守)
(三國)橋玄(字公祖見曹操而異之操後經玄墓祠以斗酒隻雞感其知己也建寧中為司空遷太尉)
橋瑁(字元緯東郡太守與袁紹起兵討曹操)
橋蕤(吕布將)
(明)橋宗義(曲沃人成化中什仿縣丞)
喬(梁國角音本作橋其後有去木為喬者又云匈奴貴姓又望出馮翊)
(晉)喬智朗(字元達鮮卑前部人仕晉為隆慮令以德行著稱號曰神君)
(南北)喬順(二子隠湘州棲霞谷服飛龍藥二十年不飢文帝詩云西山有仙童不飲亦不食)
(唐)喬知之
喬彛
(宋)喬疎(高郵人以學行推于時教授鄉里從之學者多以文行知名而淮南數百里間高郵若齊魯自)
(疎發之孫覺其徒也)
喬執中(高郵人舉進士累官給事中刑部侍郎執中寬厚有仁心屢典刑獄雪活以百數紹聖初)
(出知鄆州與孫秦齊名號三賢)
喬維岳(字伯周太宗時為淮南轉運使嘗按部至泗州慮獄法掾誤斷囚至死維岳詰之法掾俯)
(伏且泣曰有母年八十餘今獲罪則母不能活矣維岳憫之因謂曰他日朝制按問第云轉運)
(使令處兹罪卒如其言獲免維岳坐贖金百二十斤)
喬行簡(字夀明東陽人紹熙進士端平間累官左右丞相與鄭清之同心革弊召用善類進少傅)
(封益國公尋求去除少師以魯國公致仕卒諡文惠)
喬夢符(東陽人淳熙間進士累官大理正鞫獄嚴明不畏權勢進監察御史奸佞為之喪膽既卒)
(子孫蕃衍竝登華要)
喬大臨(政和間為海鹽令時平江朱勔以花石得幸其蒼頭至海鹽甚横大臨追逮杖十餘人坐)
(是罷官士論高之)
喬同(學道年八十益壯坡詩云結茅松山啖松腴炯然蓮花出泥塗爾來八十胷垂胡上山如飛嗔)
(人扶)
喬叙(字禹功為太傅知欽州坡詩云喬侯瑚璉質清廣常薦盥再知施州坡詩愧無負郭田二頃空)
(有載行書五車)
(元)喬彛(晉寧人性高介為詩文有法自號芸齋至正中賊陷晉寧城中死者十二三彛整衣冠聚妻子)
(家有大井彛坐井上令妻子輩循次投井中而已隨赴之贈彛臨汾縣尹諡純潔)
(明)喬岳(字伯宗長興人洪武間由歲貢選入史館永樂初授監察御史巡按雲南安撫夷民清理屯田)
(興學校政績頗著又奉敕差廣西招諭九溪土官居官清謹母憂不復仕)
喬穏(章邱人幼警敏狀貌竒偉通曉法律洪武中以人才薦授北平府理問太宗兵過歴下獻策稱)
(旨陞北平按察使屢陞行在刑部左侍郎公以布素感激知遇犯顔直諫被譴責幾死者三尋)
(乞歸)
喬毅(樂平人宣德進士工部侍郎)
喬誠(朝邑人由太學生歴官勤能陞山西布政司左參政處心忠信措事寬平人稱為長者)
喬縉(字廷儀洛陽人成化進士授兵部主事後擢山西參議少穎敏師事河東薛瑄所著有性理解)
(惑等書)
喬宇(字希大樂平人成化進士歴官少保吏部尚書諡莊簡父鳳職方郎中兄宗同舉進士歴官參)
(政武廟駐蹕留都能持正鎮静以馭江彬卒護)社稷功也
喬通(字世亨臨清人領弘治己酉鄉貢任河南登封教諭陞國子助教尋轉監察御史在登封時教)
(育生徒恩養備至有善必成有過必救貧乏不能自存者捐俸振周暨歴清要節操愈堅祀名)
(宦祠)
喬璽(山後人正德辛未薊盜劉六等率衆萬餘攻東明璽以指揮從遊擊將軍許泰奉命擊賊時被)
(圍三日將陷璽為先鋒帥衆突至大戰於城東賊衆我寡鬭數十合與姜千戶俱戰死已而泰)
(以重兵繼之賊乃潰散城賴以全)
喬世寧(字景叔耀州人嘉靖乙酉鄉試第一戊戌進士歴官山西按察使以母憂去感時事不復)
(出嘗督學楚中勁直明敏才思渙發文宗秦漢下筆數千言淵淵不匱時楚士文體尚拘故習)
(一洗而新之士始知文義之妙欣欣然淬勵矣屢揭試所舉者皆造就名士楚地曠廣仕四載)
(凡四歴日閱三百卷辰試酉發車無停轂文學行誼為時所重)
苗(東陽羽音楚大夫伯棼之子賁皇奔晉又與之苗因氏焉又望出上黨濟隂)
(周)苗賁皇(楚令尹鬭椒之子鬭椒作亂楚莊王殺之而滅其族成公二年賁皇來奔公以為大夫)
(漢)苗浦(長水校尉)
苗訢(王莽時人)
(晉)苗金符(撰古今通要四卷)
(唐)苗晉卿(字元輔壺關人以儒素稱舉進士累官中書舍人知吏部選事後為魏郡太守政化大行)
(肅宗時拜左相卒諡懿獻子粲官至郎中)
苗愔(長慶二年登第次弟惲登太和五年第小弟恪登太和八年第愔為虞部郎與修褉會)
苗蕃(少喪父受業于母夫人第進士韓愈為作墓誌銘有云有行以為本有文以為華為太原府參)
(軍)
苗發(大歷中十才子中人)
苗拯(上黨人峭直有學術以諫議大夫貶萬州)
(五代)苗昌裔(為司天監相地西洛)
(宋)苗訓(河中人善天文占候之術周末以散指揮使從宋太祖北征視日上復有一日久相摩盪指謂)
(楚昭輔曰此天命也後累官檢校工部尚書子守信知算造乾元歷累官至司天少監)
苗舜臣(天監中為司天監主簿)
苗振(仁宗朝及第召試館職晏殊曰宜稍温習振曰安有三十年老娘而倒䙀孩兒者乎既試果不)
(中)
苗時中(其先自壺關徙宿州以蔭主寧陵簿有善政熙寧中為梓州轉運副使韓存寳討蠻軍行)
(時中以糧道遠創為攢運法食以不乏遷關東轉運使加至寳文閣待制終戶部侍郎)
苗授(字受之潞州人父京嘗守麟州以抗趙元昊授少受學胡瑗從王韶取鎮洮又破鬼章以功累)
(官果州團練使元祐中遷殿前副都指揮使卒諡莊敏子履積功官至捧日天武都指揮使知)
(渭州)
苗綬(熙河副總管討降生羌威震洮西又知熙州與李憲取定西城遂城蘭州)
苗履(元符初以熙河蘭會都鈐轄知蘭州與姚雄合兵討峗羌焚其簇帳而還)
苗再成(不知何許人守真州慷慨有大志德佑二年文天祥亡入真州再成延入城定計抗元兵)
(後城陷不屈而死)
(元)苗益(知龍陽州洞寇侵掠人民饑饉益賑濟保撫之如子民視之如父母後陞常德路總管)
苗好謙(武城人為司農丞勤于職務著農桑輯要行于世官至河南江北行中書省參知政事)
(明)苗衷(定遠人永樂中登進士第二擢翰林院編修屢典文衡預修實錄正綂初用楊士竒薦為經筵)
(講官學術醇正士林推重歴陞兵部侍郎兼本院學士入内閣與機務進兵部尚書致仕卒年)
(八十贈少保諡文康)
苗㵟(臨巴人洪武進士按察使)
苗敏學(字以勤山西平定人嘉靖丁未進士)
銚(潁川音姚見姓苑)
(漢)銚期(潁川郟人父猛為桂陽太守卒期喪三年鄉里稱之期容貌絶異矜嚴有威光武略地潁川召)
(署掾從徇薊後為鄧禹禆將所至有功封安成侯後拜衞尉期重信義自為將有所降下未嘗)
(虜掠在朝憂國憂主能犯顔諫諍卒諡忠侯子丹純俱為侯)
堯(上黨角音帝堯之後支孫以為氏)
(晉)堯須(撰鷙擊錄一卷)
(南北)堯暄(字辟邪長子人聰了美容貌為千人軍將太武以其恭謹擢為中散為東道十三州使)
堯雄(字休武暄孫少驍果輕財重氣位豫州刺史平城縣公時官司相與聚斂惟雄義然後取接下)
(以恩甚為吏民所懷子師儀同三司)
(隋)堯君素(湯隂人仕為鷹擊將軍大業末從屈突通拒唐師于河東通軍敗左右請降君素不從越)
(王侗見而嘆之拜金紫光禄大夫後死節)
(宋)堯允恭(字克遜海陵人景定咸淳兩領鄉薦宋亡專意經傳邃于易深得性命之理江浙行省兩)
(檄充濓溪東川書院長允恭皆不赴安貧樂善學者多從游自號觀物老人大司農燕公嘗稱)
(其古心絶俗清氣逼人有詩文二十卷)
堯宗堯(元符進士内江人)
(明)堯暄(邵武人正綂進賢縣教諭)
堯卿(四川安居人成化進士太僕寺丞)
堯紹(字廷述潮陽人成化中任廣西右參議)
堯弼(内江人正德進士)
要(魯郡羽音吳人要離之後音腰平聲)
(周)要離(刺客也吳公子光殛殺王僚憂其子慶忌在隣國計于子胥進要離離曰吾詐負罪出奔殺吾)
(妻子且出怨言慶忌必信乃行戮其妻子于市怨言聞于諸侯見慶忌于衞言計而喜與之俱)
(渡江刺慶忌乃投要離于水三捽其頭慶忌謂左右曰莫殺之令還吳以旌其忠離至江陵伏)
(劒以報)
(漢)要兢(河南令)
(唐)要珍(朔方大將軍)
(明)要聚剛(崞縣人永樂貢士)
要綉(成安人成化中女為憲廟妃拜光禄署正)
要毅(南和人正德中涇陽縣知縣)
昭(楚之三族姓苑云屈原之後)
(周)昭奚恤(楚人江乙惡之楚宣王問羣臣曰北方畏昭奚恤何如江乙曰北方之畏昭奚恤也其實)
(畏王之甲兵也)
昭睢(楚懷王留于秦太子為質于秦大臣欲立懷王子在國者昭睢曰王與太子俱困于諸侯又悖)
(王命而立其庶子不宜乃詐赴于齊用計歸其太子立為王)
昭過(晉人)
昭清(楚人謀士)
昭魚(魏相田需死楚相魚蘇代曰田需死吾恐張儀犀首薛公有一人相魏也曰然魚曰吾欲太子)
(之自相也代曰請為君北必相之)
昭陽(楚懷王時五國約伐秦陽曰五國若破秦必南圖夫韓輔國也厚賂之以利其心必悉兵以拒)
(之五國可敗王從之使陽將兵伐魏於襄陵得八邑封上柱國)
(漢)昭猛(為大鴻臚)
昭普(廬陵人)
(宋)昭肅(英州參軍)
昭迥(眉州人元祐進士)
招(望出南海晉步招之後以名為氏)
(周)招父(魯僖公十七年夏晉太子圉為質于秦秦歸河東而妻之惠公之在梁也梁伯妻之梁嬴孕過)
(期卜招父與其子卜之其子曰將生一男一女招曰然男為人臣女為人妾故名男曰圉女曰)
(妾及子圉西質妾為宦女焉)
(漢)招猛(南海人元初中官至大鴻臚善於其職動無違禮四夷重譯凡至容臺肄儀行事猛舉詔眎之)
(悉愜其情)
(明)招用(潮陽人永樂舉人)
招文遠(南海人正綂中光澤縣學訓導)
招于萃(廣樂人正德中融縣知縣)
招宗廣(廣樂人嘉靖間蕪湖縣知縣)
招孟賢(廣樂人隆慶間蘇州府通判)
僚(宜僚之後)
(周)僚安(晉大夫)
僚祖(魯寺人)
搖(東越王搖之後以王父名為氏會稽)
(漢)搖母餘(功臣封海陽侯)
(明)搖昌(南平人永樂中句容縣學教諭)
聊(潁川)
(漢)聊蒼(侍中著書號聊子)
聊廣圍(洛下人)
聊謀(潁川太守著萬姓譜)
(宋)聊世能(太中大夫)
(明)聊讓(蘭縣人景泰進士天順中知南昌縣執禮守法一以愛民為主時鎮守中官恣横或有過輒納)
(冠帶求去由是中官不能害之)
聊珠(越雋衛人正德中任湖口縣教諭)
超(見元和姓纂)
(漢)超喜(太僕)
(宋)超必煴(紹定進士綿州人)
(明)超童(永樂中贛州衛千戶)
超華(宜黃人正德中任衛經歴)
寥
(明)寥貴(鄖西人天順間永春縣丞)
寥(閬中人弘治舉人)
朝(音昭)
(周)朝吾(蔡大夫)
貂(見姓苑)
(周)貂勃(齊臣)
麃(音炰風俗通秦將麃王之後)
(周)麃公(秦將軍)
麃歆(魯人)
(漢)麃宣(太守)
麃祀
鄡(太原趙大夫食采深澤鄡邑因氏焉又望出鉅鹿)
(周)鄡單(字子家孔子弟子)
澆
(明)澆彧(成化間以副總兵征松茂謀勇過人督率軍士搜羅山寨夷人遠遁迄今威望尚存)
雕(見姓苑)
(漢)雕延年(功臣封臧馬侯)
瓢
(明)瓢雄(太和人正德中長陽縣典史)
條(見姓苑殷賢人七族有條氏今冤句有之)
(晉)條攸(安定人司空)
條冉
釗
(明)釗朝佩(三河人萬歷間廣西梧州衞指揮)
么(見姓苑)
(明)么謙(湯隂人弘治中任通州學訓導)
么桓(真定府定州人嘉靖中直隷無錫縣丞)
稍
(明)稍騰漢(安定人正德中任知州)
椒(見姓苑楚伍參之後或為伍氏或為椒氏)
(周)椒舉(楚大夫楚靈王使舉來聘且求諸侯)
(漢)椒欽(大名人)
朝(朝見之朝)
(南北)朝景煥(撰野人閑話六卷)
(唐)朝衞(拾遺)
(宋)朝思誠(宣和四年任湖州刺史)
(明)朝祉(合肥人洪武中任洛陽訓導)
朝泰言(曹州人正德中任永豐縣丞)
韶(州名見姓苑望出太原今開封有此姓)
(晉)韶石(中牟令)
(明)韶護(岐山人洪武二十九年自戶部主事遷崑山典史勤恪敏達事無凝滯歴陞按察僉事)
尞(見姓苑)
(隋)尞允(後魏侍中)
徭(東越王徭勾踐之後)
(漢)徭偉(更始將鎮淮陽)
腰
明(河南尉氏)縣有腰氏
僑(黃帝孫僑極之後)
遼(何氏姓苑有遼氏)
蛸(子姓即蕭氏齊武帝以巴東王子響叛逆改為蛸氏)
梟(隋煬帝誅楊元感改其姓為梟氏)
僥(見姓苑)
調(見姓苑周禮有調人其後氏焉)
佻(見姓苑)
囂(玄囂之後世本云亦作&KR1102;)
苕(見姓苑)
(音招出直音)
樢(音刁鶚屬見直音)
萬姓綂譜卷三十
卷三十一
萬姓綂譜卷三十一明凌迪知撰
下平聲
三肴
包(上黨羽音楚大夫申包胥之後以字為氏又望出丹陽)
(漢)包咸(字子良會稽人客于東海為赤眉所得晨夜誦經自若賊異而遣之光武中興歸鄉里舉孝廉)
(除郎中入授太子論語累遷大鴻臚明帝即位以咸有師傅恩特加賜俸禄咸皆散與諸生之)
(貧者)
(隋)包愷(東海人兄愉明五經愷悉傳其業大業中為國子博士于史記漢書尤稱精究學者以為宗教)
(授嘗數千人及卒門人為起墳立碣焉)
(唐)包融(吳興人有才名制科擢第官至集賢學士與賀知章張旭張若虚齊名號吳中四士子何起居)
(舍人佶刑部侍郎)
包佶(字幼正韓洄盧貞李衡皆出劉晏門下唐貞元以來相繼掌天下財賦佶卧病詩寄劉長卿云)
(惟有貧兼病能令親愛疎歲時俱放過身世付空虛肌弱秋添絮頭風髮廢梳波瀾喧衆口藜)
(藿静吾廬十年江海隔離恨不知余)
(宋)包令儀(合肥人字肅之進士及第授朝散大夫分帥南京上護軍歴刑部侍郎)
包拯(字希仁令儀子舉進士嘗守鄉郡不少屈法以徇鄉曲吏事推為第一為御史時危言鯁論烈)
(如秋霜尹開封權貴斂迹擢樞筦為名執政人以其笑比黃河清童稚婦女亦知其名京師語)
(曰關節不到有閻羅包老卒諡孝肅有奏議十五卷)
包繶(孝肅子奉議郎譚州通判政肅人號稱善治贈太常少卿)
包天麟(字仁甫江隂人咸淳間舉博學宏詞科嘗註詩書易春秋年八十三手不釋卷二子植橒)
(俱登科)
包恢(字宏父南城人世父約叔父遜從朱熹陸九淵學恢少為諸父門人嘉定中舉進士歴仕郡縣)
(所至破豪滑去奸利政聲赫然官至僉書樞密院事卒贈少保諡文肅)
包整(涇縣人少嗜學好義家貯書為萬卷堂子三人泰明迪功郎泰亨充解泰南劒州劒浦縣丞兄)
(弟義聚八十餘年有靈芝産其堂人名其堂曰芝堂)
包瑜(字希賢由舉人仕教諭致政歸淮王幣聘修書一時知遇進講便殿賜坐所著通鑑事類一百)
(二十一卷左傳事類四十卷王閱之甚喜遂梓行於世居七年告歸投老林下撰韻府續編一)
(百二十三卷春秋講義周易衍義讀史六事讀書備忘稽古齋集諸書藏于家)
包鼎(宣州人以畫虎名家)
(金)包長壽(臨洮人貞祐初與夏人戰有功賜姓烏庫哩累官至通遠軍節度使夏人嘗攻定西執其)
(弟世顯至城下謂長夀曰若不速降即殺汝弟長夀不顧奮戰破之)
(明)包希魯(進賢人學問該博操行高潔門人受業必先德行而後文藝士習為之一新稱之曰忠文)
(先生所著有諾谷文集)
包實夫(魯子力學明經事親至孝一日獨行忽遇虎銜其衣曳至林莽中實夫曰爾欲食吾肉吾)
(何憾念父母垂老缺終身之養虎知吾乎虎乃起復曳其衣至故處而去人以為孝誠所感)
包辛(鄞縣人洪武開科進士)
包懷德(蘭谿人永樂舉人刑部左侍郎)
包原明(浙江臨海人宣德元年由舉人授南安縣學教諭學問淵深訓誨不倦時廟學頽壊有司)
(政弗及原明損資勸義修建一新職教事乃有政焉秩滿陞江西吉安教授)
包𥙿(桂林人成化進士初任撫州推官仁恕公廉郡無冤獄時稱為小包)
包羲民(廣東合浦人弘治四年由進士為令質直孰厚不飾邊幅里人争訟温語解之有冰蘖之)
(聲陞廣信府同知)
包澤(字民望鄞人弘治丙辰進士拜監察御史清戎陜西查理寧夏固原諸要害經略整整及按湖)
(廣兢兢執法奏罷藩臬不職者勒王府侵田歸之民有參將趙昇善權貴人嘗杖殺戍士奪民)
(園舍顯貴人無敢發澤按之悉如法蕭儀賓璉凌鑠諸司王實為之窟澤曰藪亡格憲非制也)
(盍以聞王瞿然出璉就獄所至望風解印綬去時太和宫巨璫齊性怙寵儌福聞澤按部輒戢)
(其下曰母縱閻羅包老擒汝矣巴東雜出洞蠻難於遙制澤乃度地宜奏設九溪永定兵備諸)
(夷為之讋服澤天性孝友操行介潔一時為名御史有東川政績十二卷)
包溥(字民敬澤弟弘治庚戌進士授新泰知縣凡六年政成民安陞南京監察御史以風裁稱轉泉)
(州知府公門如水庭鮮滯訟明年入覲卒于傳舍平生廉潔自持衣不紈綺食不兼味敝廬數)
(間僻居委巷既其死也囊無十金惟遺圖書數卷敝衣數篋人稱包孝廉云)
包沐(字民新澤弟少授尚書於澤既冠為郡諸生舉止端嚴動以禮自閑春秋祀學宫同事者或少)
(懈輒正色曰羑祝先師奈何不敬以貢授石埭訓導身率多士迪德振革各就鎔冶陞汜水教)
(授)
包梧(澤之子字子木生而穎異讀書過目輒不忘領嘉靖壬午鄉薦通判蘇州時織造中貴怙勢傲)
(視故事判庭參梧獨長揖不屈諸額外取索裁革殆盡心銜之誣奏逮詔獄謫無為州同知未)
(幾移成都府通判尋陞漳州同知漳瀕海盜藪長吏視為汎常弗問梧特設竒鈎致捕繋株連)
(不遺餘力人情殊不帖意奪歸梧為文率竒詭䧺俊自成一家言有白厓集澤孫大爟嘉靖)
(己未進士)
包鼎(字汝調嘉興人與弟御史鼐並舉進士鼎授兵部主事歴陞郎中乞改南部俱有聲績出知池)
(州府為政務大體不事煩苛號為清簡郡中大治年未至遽乞休不問家人生産作業不入公)
(庭日與吕太常㦂遊歴山水為雅會鼎子太學生蚤世婦楊著竒節生二子曰節曰孝俱御史)
(有介直聲)
包節(字元達華亭人嘉靖中以監察御史出按湖廣時初營顯陵設守備太監而廖斌者頗專恣無)
(忌節每事抑之斌不能堪遂誣劾節嘗騎馬過陵門不下詔逮繋遣戍卒于戍所士民冤之少)
(孤與弟侍御孝受母氏教甚嚴俱早成名)
包汴(字元京嘉興人嘉靖己未進士歴參議子檉芳嘉靖丙辰進士歴提學副使父子同舉于鄉一)
(時為盛事)
包應麟(台州臨海人嘉靖進士)
茅(東宫商音周公第三子茅叔封茅國子孫以國為氏又望出陳留晉陵)
(周)茅濛(字初成咸陽人博學深鑒知周室將衰不求仕進歎曰生天地間者若天地之流電速也於是)
(師鬼谷先生授長生之術遂入華山修煉秦始皇三十九年九月庚子白日昇天先是邑人謠)
(曰神仙得者茅初成駕龍上昇入太清時下玄州繫赤繩一云戲赤城繼業而往在我盈帝若)
(學臘嘉平始皇聞之因改臘為嘉平玄孫盈固襄皆得仙居茅山)
茅盈(盈之高祖言盈自華陽洞天徙自赤城)
茅焦(齊人秦嫪毐之亂始皇遷太后于雍下令曰敢諫者死諫而死者二十七人齊客茅焦最後諫)
(辭甚切直始皇悟母子復合如初)
(漢)茅容(字李偉陳留人年四十餘耕於野避雨樹下衆皆夷踞容獨危坐愈恭郭泰見而異之因留寓)
(宿旦日容殺雞為饌泰意謂為已設既而供母自以草蔬與客同飯泰起拜曰卿賢乎哉因勸)
(令學卒以成德)
茅蘭(梁孝王臣說王乘布車入關)
茅孟敏(甑墮不顧勤學知名不應辟)
(唐)茅炳靈(陳留人大歷中登第工詩)
(宋)茅相(丹徒人慷慨有大志宋末急於用人以陸秀夫薦授兵部侍郎從之海上元兵勢逼同帝赴海)
(死)
茅革(全椒人仕為貴池令民有兄弟訟田者革為垂涕說同生當相盡以恩義兄弟感泣而去其後)
(革五子皆取科第以文學顯)
茅無競(岳州參軍)
茅彙征(字邦佑閔中人乾通四年解首淳熙進士)
茅知至(仙遊人操尚介潔不求聞達築廬隱於縣之西下頻以六經教授鄉里蔡襄甚愛重之景)
(祐中龐籍以德行薦補州學教授有周詩義二十卷至性書三卷)
茅信卿(泰州人四世同居舉家百餘口每旦家長坐堂上卑幼各以序立拱手聽命分任以事畢)
(則復命其有怠惰者輒鞭辱之無有怨言雖祁寒盛暑亦如之州守霍仲順聞于朝旌表其門)
(曰四世孝義之門)
(明)茅成(定遠人國初勇將攻張士誠戰死于蘇州追封東海郡公)
茅誧(字大方泰興人洪武間以儒士應辟典教本邑考績入朝高廟召對悦之擢秦府長史且勉以)
(董子輔相之業誧感知遇益自奮激殫心輔導逾年秦國稱治因扁其堂曰希董以彰聖訓且)
(著其志方先生孝孺為記稱其志意偉然不亢不諂有得於正誼明道之旨累官副都御史嘗)
(偕大理丞彭與民拾遺朱逢吉輩道鄒謁孟廟詩有千古難忘義利辭之句又為詩寄淮南守)
(將忠義激烈聞者壯之文廟繼綂逮赴京師不屈而死時年五十四)
茅惟揚(字維揚慈谿人資性峭深有智計永樂乙未進士初拜監察御史臺中奏疏及諸讞獄當)
(否皆出裁擇擢四川僉事轉河南副使四川按察使所至有廉名歸田之日囊無羨金)
茅宰(字治卿山隂人由進士嘉靖九年任六合知縣時年方二十有七老成持重倬有定見人不得)
(窺其喜怒明敏果決有古循良風陞刑部主事以疾卒)
巢(彭城商音有巢氏之後封于巢子孫以國為氏又望出魯國)
(周)巢父(因年老以樹為巢寢其上號曰巢父堯讓天下于巢父巢父曰君之牧天下猶予之牧犢無用)
(天下為莊子有樊仲父牽牛飲水見巢父洗耳驅牛而還恥令牛溷其下流也)
巢牛臣(楚大夫)
(漢)巢堪(章帝朝為太常時曹褒請著成漢禮堪言一世大典非褒所能定後拜司空)
巢元芳(著病源)
(南北)巢猗(國子助教撰尚書義十卷尚書百釋三卷)
(唐)巢尚之(中書舍人)
(宋)巢安(上眉州人登科)
巢寅(寳佑三年任通判揚州軍事)
巢谷(字元脩眉山人傳其父中學舉進士谷素多力棄其業學古兵法游西邊與河州將韓存寳善)
(後存寳坐罪死谷逃避江淮間會赦乃出蘇軾蘇轍謫嶺海谷往循訪轍又欲往海南訪軾至)
(新州病死轍聞哭之失聲曰谷於朋友之義無所不厚惜不遇襄子而前遇存寳後遇予兄弟)
(也)
(明)巢于翔(常州人任通判)
巢筠(新昌人永樂貢士任御史)
巢鳳(南海人成化舉人任威遠教諭)
膠(商末賢人膠鬲之後)
(漢)膠蒼(漢武時與朱買臣嚴助終軍司馬遷之倫皆辨知閎逹溢于文詞)
匏
(漢)匏敏(山陽令)
麃(音庖)
(周)麃玉(秦將軍)
(漢)麃宣
鈔(見姓苑)
(明)鈔秀(正德舉人)
鈔竒(嘉靖舉人俱彰德人)
鈔介(字石嘉彰德人嘉靖癸丑進士任知府)
抄
(明)抄思(歸善人永樂舉人)
交(州名見姓苑)
鄗(邑名見姓苑)
涍(南郡見姓苑)
爻(見姓苑)
庖(見姓苑)
萬姓綂譜卷三十一
卷三十二
萬姓綂譜卷三十二明凌迪知撰
下平聲
四豪
高(渤海齊太公六代孫文公子高孫傒以王父字為氏)
(周)高柴(衞人孔子弟子足不履影啟蟄不殺方長不折執親之喪泣血三年未嘗見齒避難而行不徑)
(不竇孔子稱為愚著其為人智不足而厚有餘後世封共城侯)
高固(南海人楚子滅越固以才能歸楚為威王相楚習於蠻夷惟事桃弧棘矢不復知有文事固相)
(之致霸諸侯以故文教日興)
高漸離(燕人善擊筑同荆軻入秦刺秦王軻死漸離後以擊筑得幸置鉛筑中撲秦王不中誅之)
高奚
高敬仲(見左傳)
(漢)高彪(字子武無錫人舉孝廉第一除郎中校書東觀數奏賦頌竒文因事諷諫靈帝異之遷内黃令)
(卒有德政靈帝詔東觀畫彪像以勸學者)
高相(沛人治易亡章句專說隂陽災異其學自言出于丁將軍)
高詡(平原般人曾祖嘉以詩授元帝仕至上谷太守父容為光禄大夫詡以父任為郎世傳魯詩以)
(清操知名王莽簒位詡遂不仕光武即位徵拜大司農)
高鳳(字文通葉縣人家世農業鳳顓精誦讀妻嘗曝麥于庭令鳳護雞時天暴雨鳳持竿誦經不覺)
(潦水流麥後為名儒教授西唐山中不應徵辟隠身漁釣而終)
高賀(公孫賀故人揚弘之惡弘曰寧逢惡賓勿逢故人)
高獲(汝南新息人游學京師與光武有素師事司徒歐陽歙歙下獄當斬獲帶鈇鑕詣闕為請光武)
(謂曰朕欲用子宜改常性獲對曰臣受性於父母不可改之於今出則辭去三公爭辟不應獲)
(善天文遁甲能役鬼神所言多驗)
高頥(漢人與弟君實子文玉俱有才行一門三舉孝廉)
高朕(蜀郡太守念文翁為政有法作石室以祀文翁其治蜀政績不說文翁)
(晉)高柔(字文惠陳留圉人仕魏為管縣長姦吏聞其至皆引去累官廷尉封安國侯子光以文學行義)
(著仕晉累官散騎常侍進少傅)
高岱(字孔文吳人少厲高操輕財貴義其友士拔竒取於未顯所交皆當時英偉年三十避難於餘)
(姚孫策與之左傳忌而害之)
高崧(字茂琰謝萬為豫州都督崧為敘刑政之要數百言萬遂起坐呼其小字曰阿酃故有才興邪)
高史君(舊志逸其名建武中為嘉興監屯校尉領兵屯田鎮静不擾歲遇豐稔公儲盈溢師中之)
(費一不煩民民思功德立廟祀之)
高世衡(櫟陽令風教大洽獄無繫囚)
(南北)高允(字伯恭渤海蓨人漢太傅褒之後少有竒度崔宏異之曰高子黃中内潤文明外照必為一代)
(偉器仕魏累官中書令爵咸陽公允雖寵貴家貧自如武帝嘗幸其第惟草屋數間布被緼袍)
(厨中鹽菜而已帝曰古人清貧豈有此耶加光禄大夫卒年九十八)
高祐(字子集允從祖弟博涉經史好文字襍說性通放不拘小節仕魏累官中書侍郎孝文嘗問祐)
(比水旱不調何以止災祐曰旌賢佐政則災消穰至矣又問止盗之方曰須守宰貞良則盜賊)
(止矣孝文皆善之)
高閭(漁陽雍奴人博通經史下筆成章魏自中書侍郎為中書令給事中凡詔令頌贊之類皆出其)
(手其文章與高允相上下時稱二高)
高岳(蓨人深沈有氣量嘗寓洛陽北齊神武每使入洛必止岳舍岳母山氏嘗夜起見神武室中無)
(火有光詣卜者筮遇乾之大有占者曰貴不可言山氏歸報神武神武後起岳于信都封河清)
(王)
高昂(字敖曹祐從父弟翼之子性俶儻膽力過人龍唇豹頸姿態雄異聞莊帝遇害遂與父兄據信)
(都齊神武至信都開門奉迎以戰功累官西南道大都督後與周文帝戰敗於芒隂死之神武)
(聞之如喪肝膽)
高勱(岳之子幼聰敏美風儀以仁孝聞襲爵清河改封樂安王性剛直有才幹甚為時人所重仕周)
(終洮州刺史豪猾屏迹路不拾遺在職數年稱為治理)
高爽(廣陵人博學多才工屬文齊永明中舉孝廉先是劉蒨為晉陵令爽徑詣蒨不相接爽甚銜之)
(俄而爽代蒨為令蒨迎贈甚厚爽受餽答書人問其故答云彼自餉晉陵令耳何關爽事)
高謙之(遼東人專意經史而于天文算歷圖緯之書亦多該涉仕北齊行河隂令屢上疏論事多)
(見施行)
高恭之(謙之弟學涉經史所交皆名流雋士仕北齊為御史糾擿不避權豪帝姊夀陽公主犯清)
(路恭之令卒破其車上知其清直亦不責也)
高琳(字季珉後加驃騎將軍周孝閔時討平文州氏師還京宴卿士賦詩言志琳詩末章云寄言竇)
(車騎為謝霍將軍何以報天子沙漠静妖氛)
高歡(渤海人元魏節閔時歡軍次信都封隆之開門以待遂入領冀州牧與隆之合謀抗表罪狀爾)
(朱兆與之戰大破之)
高綽(字僧裕允子少孤恭敏自立身長八尺帶腰十圍沈雅有度量博涉經史稍遷洛陽令為政彊)
(直不避豪右京邑憚之)
高浟(北齊定州刺史擒奸如神境内無盜政化為當時第一)
(隋)高構(字孝基北海人仕為雍州司馬有能名徵拜吏部侍郎所舉杜如晦房玄齡等皆公輔器論者)
(謂有知人之鑒)
高熲(字昭玄蓨人父賓鄀州刺史熲有器局善詞令文帝伐陳熲為元帥以功封齊國公熲嘗為左)
(僕射引進忠良當朝將二十年朝野推服物無異議論者以為真宰相)
(唐)高儉(字士廉勱之子敏慧有度量觀書一見輒誦武德中為右庶子進益州大都督長史設條教督)
(勵風俗又興學校決渠溉田入為吏部尚書封許國公右僕射儉三世居此官世榮其貴所著)
(有氏族志)
高季輔(名馮以字行蓨人居母喪以孝聞貞觀初拜監察御史彈劾不避權要轉中書舍人數上)
(書言得失太宗賜鍾乳一劑曰而進藥石之言朕以藥石相報後為吏部侍郎善銓敘人物又)
(賜金背鏡一況其清鑒卒諡曰憲)
高履行(齊清河王岳之後也太宗時累遷洪州都督改永州刺史為政有名居母喪哀毁特甚太)
(宗諭使強食)
高知周(晉陵人舉進士高宗時壽州刺史治尚文雅行所部先見諸生質經義及為政得失既及)
(錄訟考耕餉勤惰以為常累官同中書門下三品卒)
高適(字達夫滄州人玄宗時舉有道科官至諫議大夫負氣敢言權近側目出為蜀彭刺史卒適尚)
(節義以功名自許政寬簡所莅人便之年五十始為詩即工每一篇已好事者輒傳布)
高定(郢之子早辨慧七歲讀尚書至湯誓跪問父曰奈何以臣伐君郢曰應天順人對曰用命賞于)
(祖不用命戮于社是順人乎郢異之仕至京兆府參軍)
高㪫(京兆人舉明經拜趙州刺史聖歷初突厥圍之長史反應突厥㪫與妻秦氏詐死虜輿至突厥)
(突厥以金獅子帶紫袍示之曰降則拜官不降則死㪫顧其妻妻曰酬國報恩正在今日遂瞑)
(目不言再宿虜殺之贈尚書諡曰節)
高郢(字公楚衞州人九歲能屬文父伯祥為好疇尉安禄山將殺之郢尚幼解衣請貸賊併貸之寳)
(應初舉進士官至同平章事以右僕射致仕嘗掌制誥家無留稿或問之曰王言不可藏私家)
高仲舒(通詁訓學擢明經開元初宋璟蘇頲當國多咨訪焉璟等嘗謂人曰欲知古事問高仲舒)
(今事問齊澣)
高蟾(累舉不第作詩云天柱數修搘白日天門幾扇鎖明時陽春發處無根蔕須仗東風次第吹上)
(主司侍郎云天上碧桃和露種日邊紅杏倚雲栽芙蓉生在秋江上不向東風怨未開明年李)
(昭知舉及第)
高霞寓(幽州人五世不異居以孝義聞嘗從高崇文擒劉闢有功拜彭州刺史)
高瑀(蓨人少沈邃喜言兵嘗治陳蔡有善狀王沛死詔瑀領之自大歷後擇帥悉出宦人所輸貨巨)
(萬及瑀有命士相告曰韋處厚裴度作相天下無債帥瑀居官寬和無赫然譽所至稱治士人)
(懷之)
高沐(馮之子貞元中進士以家託鄆故李師古辟署判官李師道據十二州叛沐引古今成敗勸說)
(不能入斥守濮州沐乃上書夸山東煑海之饒師道之謀悉露遂怒殺之及師道討平贈沐吏)
(部尚書)
高崇文(幽州人七世不異居旌表門閭憲宗時崇文為左神策行營節度使劉闢以蜀叛卒討平)
(之紀功于石子承簡為溵州刺史有惠政將吏立石頌功)
高承簡(渤海人以父崇文平蜀功除嘉王傳裴度奏署牙將平蔡擢汲州刺史遷邢州徙義成軍)
(檢校尚書左僕射有治能將吏奏状朝廷數賜璽書褒寵之敕崔郾撰文立石頌功見宋訥東)
(郡志)
高重(字文明清河人歴同門下郎中敬宗朝置侍講學士重以簡厚博雅與崔郾被選再擢國子祭)
(酒文宗命釋左氏春秋刊定九經復出為鄂岳觀察使以善政被褒久之微拜太子賓客)
高元裕(字景圭渤海人第進士仕至吏部尚書封渤海郡公性勤約通經術敏於為吏巖巖有風)
(采自侍講為中丞文宗難其代元裕表言兄少逸才可任因命之少逸既代稍遷給事中出為)
(陜虢觀察使後以兵部尚書致仕)
高湘(字濬之渤海人試宏辭以詩文知名咸通末為諫議大夫湘莅事精嚴自持益重終戶部侍郎)
高駢(字千里懿宗時事朱叔明為司馬有二鵰並飛駢曰我且貴當中之一發貫二鵰焉衆大驚號)
(落雕侍御)
高仁厚(中和初以西川牙將討賊凡出軍六日五賊皆平拜眉州防禦使)
(五代)高季興(陜西硤石人梁初拜荆南節度使始至江陵一城而已季興招輯綏撫末帝封為渤海王)
(唐初封南平王子從誨封渤海王孫保融封南平王子繼冲立歸于宋)
高乾(本燕人李景據江南潛結契丹歲遣單使往復乾父霸將契丹命以乾從行使景方至江左諜)
(間北使與中夏構隙遂殺霸居乾濠州乾在濠生三子尋挈族歸宋給田亳州蒙城因土著焉)
高彦(字子竒海鹽人事吳越錢氏屢從征伐有顯功及錢鏐立奏授彦湖州刺史彦性淳厚居職十)
(餘年政甚簡便後奏領費州刺史)
高頔(雍邱人後唐進士累官天雄軍掌書記以左補闕致仕頔有清節力學強記晨暮嘗拱手危坐)
(未嘗少懈子南金宋雍熙初擢第次子鼎舉進士官至殿中丞)
(宋)高懷德(真定常山人周天平節度行周之子倜儻武勇性簡率不拘小節嘗從周世宗討北漢南)
(唐皆克捷累官侍衞馬軍都指揮使宋初從太祖征澤潞及揚州以功加同平章事太宗時封)
(冀國公)
高彦暉(漁陽人仕周為耀階二州刺史太祖時從王師伐蜀為歸州路先鋒金師雄作亂彦暉討)
(之力戰而死太祖聞而痛惜之)
高防(夀陽人性沈厚守禮法累世將家父從慶戍天井關與梁軍戰死防好學善為詩事漢入宋官)
(至樞密直學士知鳳翔府及卒太祖甚悼惜之)
高弁(字公儀濮州雷澤人從种放及柳開學至道中舉進士累官御史諫脩玉清昭應宫降知廣濟)
(軍弁性孝友為文章多祖六經及孟子有帝則三篇)
高瓊(濠州人乾之子少勇鷙太宗召至帳下及即位擢御龍直指揮使積戰功累官保大軍節度鎮)
(州都部署真宗時為并代都部署有政績終檢校太尉瓊不識字而曉達軍政善訓諸子)
高化(真定人沈勇善射真宗為襄王尹京兆命巡八廂積獲姦盗甚衆盗有遺化金帛者俱弗受遷)
(武安軍節度使知相州部有大獄已具化疑而訊之出無罪者數人卒贈太尉諡恭壯)
高繼勲(瓊子真宗時為益州兵馬都監歴知數州累遷建雄軍節度使繼勲性謙謹有機略善撫)
(御士卒在蜀有威名子遵甫官至北作坊副使遵甫女為英宗皇后神宗即位追封繼勲康王)
(遵甫亦追封楚王)
高若訥(字敏之榆次人徙衛州進士及第累官樞密使皇祐中罷為觀文殿學士尚書左丞卒諡)
(文莊若訥強學善記該通羣籍頗明歷學醫書有文集二十卷)
高賦(字正臣中山人舉進士知真定縣通判成德軍嘗知衢州捕絶蟲毒及知唐州相其曠原沃壤)
(募流民以耕戶口税賦增至數倍二州皆立生祠累遷集賢院學士)
高永能(青澗人勇力善射种諤取綏州永能先驅入羅兀五戰皆捷後累進榮州團練使永樂之)
(役獻謀不用城陷戰而死永能撫部曲有恩遇敵則身先之下有傷者載以已副馬故能得士)
(死力及死邊人無不痛惜)
高敏(登州人為涇原指揮使歴利州都監數與西夏戰多所斬獲後以援兵不至中流矢卒贈嘉州)
(刺史錄其三子為侍監殿直)
高永年(知西寧州時夏人寇涇原實喇薩哈勒兵逼城永年出禦之被執不屈而死)
高懌(字文悦荆南人高季興四世孫十三能文通經史百家從种放受業知長安寇凖薦不起及范)
(雍建京兆府學召懌講授諸生席間常數百人仁宗時命為大理評事固辭賜號安素處士)
高頥(寧德人舉進士嘗語學者曰吾身任大責重無天地生物之功而有天地生物之心無經國子)
(民之位而有經國子民之志)
高遵裕(秦鳳安撫副使王韶克復洮隴知鎮洮軍事以功遷神龍衞都指揮使歴知熙州)
高量成(智昇五世孫段氏時為相退位築城于威楚優恤孤寡老幼風俗遂化稱為夷中之君子)
(子孫世有其地)
高覿(字會之宿州蘄人舉進士為嘉興縣主簿通判泗州詔定南場茶法覿多所建明累官集賢院)
(學士進給事中知單州子秉常梓州路轉運使)
高遵惠(瓊之孫從王遵𥙿以戰功累官龍神都指揮使知熙州遵惠生以蔭入官熙寧中試經義)
(中選累官戶部侍郎以龍圖閣學士知慶州方宣仁后臨朝繩檢族人一以法度乃舉家事付)
(遵惠遵惠躬表率之人無間言)
高允文(貴池人為清流主簿會里人張璉嘗忤蔡京卒于客邸京欲撿視之允文力為保免京召)
(謂曰君高節尚義當加旌賞授定邊軍教授實黜之也後以汀州守罷歸家甚貧静守無營時)
(稱長者)
高宗信(長樂人甫四歲能知孝讓及長凡所以事親者惟恐不至元豐四年里人直講陳烈以聞)
(遂以孝廉舉官金紫榮禄大夫)
高荷(字子勉元祐中太學生與黃山谷往來谷與之詩有云寒爐餘幾火灰裏撥隂何與高元矩皆與江)
(西詩派)
高漸(字善時萍鄉人熙寧末進士寧鄉尉論新法有行而未便或便而未盡善者凡十策帥何正臣)
(上之不報調廣州錄事參軍建中靖國初入疏極言請正元祐元符二后君妾之分崇寧中以)
(上書編管撫州列黨碑大觀初預八寳赦與起居舍人黃庭堅等各敘復自便尋召之會卒)
高閌(字仰宗鄞縣人八歲通經史大義弱冠登第高宗召為國子司業諭之曰太學興復欲得學問)
(淵深德行純正者為師表故以命卿官至禮部侍郎所著有春秋集傳)
高文虎(字炳如閌從子紹興中進士累官中書舍人國子祭酒翰林學士文虎聞見博洽多識典)
(故嘗與脩國史後除華文閣學士知建寧府)
高子孺(狄道人知龍州龕谷墓金人陷熙河子孺聞副總管劉維庸戰死力窮莫支先刃其家與)
(軍將韓清皆罵賊不屈而死)
高元之(字端叔鄞人瓊七世孫建炎間衣冠南渡父寓籍明州因家焉家貧無書得易編口誦不)
(輟數日忘盥櫛隣士憐之稍借之書後受易春秋學于沙隨程迥時傳伯成為郡教授少許可)
(折節與之交繇是鄉學者數百人師事之元之作變離騷九篇曰愍畸志曰臣薄才曰惜成曰)
(感回波曰力敶曰危衷曰悲嬋娟曰古誦曰繹思行於世宋儒擬騷弗能及也集春秋說三百)
(餘家號義宗悉本經旨凡百五十卷易詩論語後漢歷志解各一卷詩三千襍著五百號茶甘)
(甲乙藁五上禮部卒不第將死手屬書樓鑰人號萬竹先生)
高準(字平一寧德人隆興初丞相湯思退主和議太學生張觀等伏闕上書乞誅三賊準與焉乾道)
(間虞允文當國獻東南銷患書一卷因請入北界伺敵虚實凡山川夷狄道理遠近郡邑兵賦)
(強弱悉錄以獻并言恢復大要時允文已去國朝廷欲授以官準曰準之所以效命於虞相國)
(者正以復九廟陵寢為念非為身計也拂袖歸西山之陽杜門不出)
高曇(字子雲長溪人紹興末舉進士孝宗朝為太學博士奏疏言訓練土兵久任帥守上曰卿老成)
(歴練無高論以相詭譎其言皆可用翌日語宰執以為然遷祕書省著作郎兼皇孫平陽府教)
(授再對便殿悉當上意既出退上目送之及門乃起嘗修乾道會要轉朝散郎有易說并詩文)
(二十卷)
高稼(字南叔博極羣書為四川制置司參議官元兵入漢沔稼力戰却之後知沔州曰大丈夫不於)
(汗青成名則碌碌人耳後元兵陷沔城稼死焉贈龍圖閣直學士諡曰忠)
高定子(稼之弟傅通六經嘉泰初進士累官端明殿學士僉書樞密院事兼參知政事嘗以忤史)
(嵩之謫官卒贈少保定子歴州縣所至以教化為先務)
高商老(知宜興縣朱熹學記云商老之來躬為講說開之以性命道德之旨博之以詩書禮樂之)
(文使其士知所學)
高世則(以節度使判温州所得俸禄積二萬緡請以裨郡費當時皇族居温者多恣横世則以勲)
(戚重望鎮之民賴以安)
高照(邵武人舉進士任虔州司理參軍時郡有盜驅脅良民捕者利賞誣以真盜將論死照察其枉)
(出繫者百餘人)
高談(光澤人言動由禮鄉人敬之紹定間旁郡盜起諸子請避談曰四方皆盜區無可避者及盜入)
(諸子又請談曰有廟社在將焉之盜至談出曰時和歲豐何忍為此盜執之脅使從談唾賊大)
(罵遂遇害)
高登(字參光漳浦人為太學生靖康初與陳東等上書乞斬六賊廷臣建和議奪种師道李綱兵柄)
(登五上書不報紹興初廷對上疏萬言秦檜悪其譏已編管容州所著有東溪集學者稱為東)
(溪先生)
高斯得(字不妄卭州蒲江人寳祐中為福建計度轉運副使朝廷行自實田斯得言按史記秦始)
(王三十一年令民自實田主上臨御適三十一年而異日書之史冊自實之名正與秦同丞相)
(謝方叔大媿即為之罷後以顯文閣待制知建寧府官至參知政事以論賈似道誤國留夢炎)
(乘間罷之於是宋亡)
高貴(祥符人寓丹徒宋末高郵知府後扈從之海上拜樞密使與陸秀夫同死於海)
高應松(字篔畒長樂人開慶元年進士由衡州教授通判廣德軍召為國子監丞擢禮部員外郎)
(翰林院權直元兵至臨安挾宋降應松不肯草降表及元兵自湧金門入舉朝奔竄從官留者)
(九人應松其一也遷中書舍人直學士院尋擢工部侍郎進端明殿學士僉書樞密院事從瀛)
(國公至燕絶粒不語七日卒所著有篔畒策集郡邑並祀鄉賢)
高彦儔(仕蜀守䕫州宋師至勸其降彦儔曰吾今日止有死耳即具衣冠望西北再拜登樓縱火)
(自焚)
(金)高仲振(遼東人博極羣書尤深于易及皇極經世書隠居嵩山安貧樂道足不涉城市山野小人)
(亦知敬之嘗終日燕坐所談皆世外事有扣之者輒不復語云)
高守約(遼陽人太定中進士累官觀州刺史元兵徇河朔郭邦憲已降從至城下呼曰當計全家)
(室守約弗顧至再三守約厲聲曰吾不汝識也城破被執不屈而死贈官諡忠敬)
高衎(遼陽渤海人敏而好學自少有能聲登進士第調漷隂丞世宗時為吏部尚書每季選人至部)
(託以檢閱舊籍久滯留衎三為吏部知其弊歲餘銓事修理選人便之子守義亦舉進士)
高禎(遼陽人少好學雖甚暑未嘗解帶對妻孥如賓友嘗以尚書僕射判廣寧郡吏畏而民懷之入)
(為御史大夫以剛明自任官至太子太師)
高霖(東平人大定中進士累遷國史院編修官論黃河之決當别開河以殺其勢從之官至兵部尚)
(書知政事中都留守兵亂死之諡文簡)
(元)高定(渾源人好學敦信尚氣節仕為雲中招討使都元帥永安軍節度使定謂諸子曰吾蒙國恩致)
(位侯伯布衣之極曷敢久貪爵寵乎遂致仕而去)
高睿(河西人年十六授符寳郎出入禁闥詳雅恭謹歴嘉興路總管浙西淮東廉訪使所至有政績)
(兩為南臺御史中丞務持大體有儒者之風卒贈太傅諡貞簡子納麟官至太尉)
高興(蔡州人少慷慨多大節力挽二石弓嘗步獵遇虎跳踉大吼發一矢斃之累立戰功官至右丞)
(相諡武宣)
高必達(建昌人五歲時父明大忽棄家遠遊莫知所之必達既長晝夜哀慕乃娶妻以養母而歴)
(往四方求其父十餘年始得之黃州全真道院中學道三十年矣必達叩頭哀號乞歸父不得)
(已乃還家孝養篤至鄉里稱之)
高明(姚安路總管天歷中入朝賜衣馬楮幣明年盗起明招流離撫攜二闢汚莱還侵軼既乃繕官)
(舍葺郵傳定民賦峙軍儲父老咸自慶幸子夀官至雲南中書省左丞)
高明(字則誠居崇儒里性聰敏自少以博學稱一日嘆曰人不專一經取第雖博奚為乃自奮讀春)
(秋識聖人大義屬文操筆立就一時名公卿皆慕與交登至正乙酉第授處州錄事數忤權貴)
(謝病去除福建行省都事道經慶元方氏竊據強留幕下力辭不從卧病卒所著有柔克齋集)
(二十卷今所傳琵琶記關係風化實為詞曲之祖盛行于世弟誠字則明亦有文名時號高氏)
(兩難)
高智耀(河西人世仕夏祖良惠為右丞相智耀登本國進士夏亡隠賀蘭山元太宗召見將用之)
(遽辭歸後入見憲宗言儒者宜蠲徭役世祖時又言儒術有補治道拜翰林學士遷西夏中興)
(等路提刑按察使卒追封寧國公諡文忠)
(明)高巽志(字士敏本蕭縣人元末寓居嘉興博學多文為&KR2851;山書院山長洪武初徵脩元史入翰林)
(為編修陞侍講學士仕終太常少卿諡文忠)
高復(臨邑人洪武初擢知長春府事為政有惠愛歲遭大旱齋于城隍祠禱之夜夢神告曰雨至矣)
(黎明果大雨歲遂登民歌頌其德改吉安府同知以老疾辭賜半禄瞻之卒敕葬上元縣)
高啓(字季迪長洲人洪武初為編修與脩元史累官戶部侍郎致仕啟雋邁警敏有文武才書無不)
(讀尤邃於羣史文雅淡有思致詩雄健渾涵自成一家所著有缶鳴鳬藻等集行于世初與魏)
(觀友善後觀得罪連坐死人皆冤之)
高翼(棲霞人洪武中以才行卓異仕于朝累官至都察院左都御史體貌出衆人敬服之後命佐師)
(征雲南)
高敏(安陽人由大學生擢禮科給事中處事公正官至大理寺左少卿)
高復亨(字本中元時遊燕京從太史金華玉餘慶學及遊學士歐陽玄諸名公之門洪武中詔為)
(總戎掌書記改知河間獻縣招集流亡百姓咸歌思之坐累謫鍾離未幾詔起官復知諸城諸)
(城故密地密人廢學久復亨始至樹學延儒教化大行民喜而誦曰我有士子高侯文之我有)
(琴瑟高侯鼓之孰為干戈我則歌舞之孰為椎埋我訓語之高侯母舍我而去之尋以事免歸)
高岳(字彦高本畏吾氏高昌裔也大父仕元為江南行臺御史中丞岳博洽有才華儀容秀整人望)
(而敬之工草書丹藥卜筮之術咸究識之洪武間薦知雲南縣免官寓家郡城又嘗寓魏塘云)
高翔(朝邑人有文學矜名節洪武中明經徵為監察御史諸所論奏皆國家機要當上心建文時尤)
(戮力戎事相與激發忠義永樂繼立召翔翔服喪服入見大哭語又不遜遂族翔沒其産諸給)
(高氏産者皆加税曰令世世罵翔也親戚悉戍邊又發其先墓雜犬馬骨焚灰揚之而以其地)
(為漏澤園)
高賢寧(濟陽儒學諸生也受學於教諭王省建文中貢為國子生北平兵攻濟南不下以箭射書)
(城中使亟降賢寧時在城中作周公輔成王論射城外請罷兵登極後被執文皇曰此作論秀)
(才邪秀才好人命官之賢寧固辭其友紀綱時為錦衣指揮倖用事勸賢寧就職賢寧拒不聽)
(曰君以軍旅發身余本書生食禄有年於義不可綱言於上得遣歸年九十七卒)
高巍(字不危山西遼州人洪武中應貢授前軍都督府左斷事當建文即位兩上書不報使燕又上)
(書燕王不報出監李景隆軍兵敗自拔南歸遇鐵鉉於臨邑相持慟哭共誓效死遂趨濟南守)
(城拒靖難兵賦志喜有曰至濟南而被圍思張巡之忠堅幸遇知己之鐵相更從英輩以雲聯)
(若徐將軍之﨣﨣盛綂兵之桓桓僉憲高公之糾謾大參宋公之周旋掠陣張都院之能勇給)
(儲王太守之從權吾通王府校之論議斯文王肯播之勉旃衆資羣策屈力保全京城破巍縊)
(死驛舍)
高斗南(字拱極徽州人體貌魁偉語聲若雷才識明敏慨然有志國初以薦授定遠知縣惠政多)
(方百姓歌咏九載滿去再留子恂博學多文知興州民愛戴如其父)
高廷禮(初名㨀字彦恢自號漫士長樂人永樂初與王恭皆自布衣召入翰林為待詔遷典籍卒)
(廷禮事親孝謹與人交無賢愚新故盎然如一博學能文尤長於詩書畫亦清雅時稱三絶所)
(著有唐詩品彙九十卷拾遺十卷唐詩正聲二十卷其詩有嘯臺集水天清氣集俱行于世)
高穀(字世用興化人永樂進士選為庶吉士歴官翰林院侍講正綂初楊士竒等以其學術醇正薦)
(為經筵講官預脩實錄屢典文衡歴陞工部尚書東閣大學士諡文義)
高舉(字雲翰祥符人永樂進士兵科給事中持正不阿慷慨敢言以不合時解官歸其居不蔽風日)
(菲衣惡食怡怡如也年九十餘而卒)
高德暘(字孟升錢塘人性警敏日記數千言以文學薦授臨安縣儒學教諭陞高州府儒學教授)
(擢為宗人府經歴纂脩永樂大典為副總裁官進講春宫善屬文尤長於詩卒金臺寓舍所著)
(有節菴集)
高明(字上達江西人景泰進士授御史仕至右僉都御史請告不出明天性孝友俊暢有通才難進)
(易退出處皦然)
高琬(字德資宜春人成化戊戌進士歴知松陽上海二縣治行為時第一擢南京監察御史陞松江)
(知府歴陜西湖廣參政浙江左布政使右副都御史撫治勛陽琬器貌端重為政務達民事慎)
(名檢守松江俗尚侈靡身為儉約先之食不重肉客至魚鱐果脯一飯而已河南襄漢盗起琬)
(同都御史彭澤討平之璽書奬勵賜白金文綺召還將别用遂謝病歸年八十有五卒)
高銓(字宗選江都人成化己丑進士仕至南京戶部尚書始入仕或勸增年以就科道亟謝不可歴)
(官十餘任務持大體多著宦績歸德黃河退地千餘頃為親藩所據上命中官與銓按實銓欲)
(還民中官怒脇以惡語執不變竟如銓議張秋河決上治河十二議巡撫保定時奸人獻民地)
(為皇莊者銓奉命勘實以聞乃歸其地於民又立九則均徭之法民皆貼服為戸部改衞士廩)
(米折色每月分給著為令公性温厚好禮家居雖鄉黨小吏來謁亦必公服迎送鄉人感之病)
(卒訃聞賜祭葬)
高淓(字穎之江都人銓子性和平素以忠厚見稱初改翰林庶吉士授兵科給事中轉右給事中嘗)
(論寧藩請復護衞未幾叛逆人服其有徙薪先見陞南京光禄寺少卿卒)
高瑤(閩縣人景泰舉人成化中任訓導上言宜進崇景帝不報歴番禺知縣為政先風化節財務義)
(以身先之且廉公有威人不敢犯市舶韋太監不法布政陳選盤出私貨諸司莫敢收瑤請以)
(身當之遂籍其財權貴為之奪氣未幾選被韋誣被逮瑤亦落職束書數篋戴平頭巾飄然去)
(士民涕泣送之者幾千人)
高胤先(字世德宜章人成化進士授行人使朝鮮管伴來迎胤先曰朝鮮稱王受命天朝王不來)
(迎是與王人抗矣王謝罪來迎後遂為常陞御史發奸摘伏脩舉廢墜歴四川參議卒胤先燕)
(居如對賓客閨門如官府交友言必忠信見人患難必思急拯之故卒之日四方弔問如市云)
高友璣(字肅政浙江樂清人由進士弘治間刑部郎中陞九江府知府持身謙謹剖事嚴明非國)
(計銖錢不歛非急務隻丁不差每飭戒僚衆通惠商賈而闤闠之貨經年絶無官衙之擾其他)
(善政大率類此)
高尚賢(字大賓鈞州人正德庚午鄉試第一丁丑進士累官山東提學僉事以身為教士習翕然)
(向風遷光禄少卿子捷都御史拱大學士)
高叔嗣(字子業祥符人嘉靖進士歴吏部郎中以忤時宰謝歸起補山西右參政執法不阿赫然)
(有聲歴官湖廣按察使卒於官善學好古尤攻於詩有蘇門集若干卷)
高第(字公次四川綿州人由甲戌進士出宰長洲歴南京吏部驗封郎中守寧波政舉大綱陞雲南)
(副使備兵臨安詰武安民樹百年之畫井井矣人方以公輔期之而亢志泉石遂拂衣而歸居)
(常趺坐密室游神虚玄亦時時繹玩圖籍貫穿百家率能舉其旨要有請丏詞翰者輒舒毫應)
(之要皆大雅之音也間與當道纓紳談說時政若邊徼之險夷朝廷之紀綱都邑之錯列孰利)
(當興孰弊當革一一如指掌薦剡屢膺而卒謝不起人多惜之)
高儀(字子象錢塘人嘉靖進士歴官禮部尚書大學士贈少保諡文簡)
高岱(字伯宗京山人嘉靖庚戌進士歴刑部郎中喜衣敝垢同舍郎多誚之會主事董傳策張翀給)
(事中吳時來疏大學士嚴嵩父子不法狀詔逮繫司寇獄將寘重典岱請大司寇鄭曉輕之獄)
(上戍邊岱復為資装微服送之出郊門嵩父子聞而銜之莫可為地會景王封風銓曹出為長)
(史岱好讀先秦古文為唐人詩多論著性戇好面拆人過失後以仕淹浮湛王門無所建白卒)
(著鴻猷錄樵論楚漢餘談弟[啟-口+山]嘉靖丙辰進士嶨鄉薦皆有才名)
曹(譙國角音顓頊玄孫陸終第五子為曹氏又文王第十二子振鐸封曹亦為曹氏)
(周)曹劌(魯人以勇力聞莊公十年魯師與齊戰齊人三鼓劌曰可矣既克公問其故對曰夫戰勇氣也)
(一鼔作氣再而衰三而竭彼竭我盈故克之)
曹䘏(蔡人孔子弟子)
曹洙(魯人以勇力事莊公為魯將齊人會盟于柯沫執匕首劫齊桓公盡歸魯之侵地)
(漢)曹參(沛人秦時治獄掾佐高祖定天下戰功居多封平陽侯代何為丞相一遵何約束當時有載其)
(清静民以寧一之歌卒諡懿)
曹褒(字叔通魯國薛人父充治慶氏禮官至侍郎褒傳父業為博士朝廷欲置定禮樂拜為侍中褒)
(博物識古為儒者宗)
曹邱生(季布名大著於天下者辨士曹邱生游揚之也)
曹騰(字季興桓帝時封為費亭侯种暠劾騰騰不為纖介嘗稱嵩能吏時人嗟美之种暠後為司徒)
(告賓客曰今身為公乃曹侍郎力焉)
曹曾(濟隂人光武時從歐陽歙受尚書積石為倉以藏書號曹氏書倉)
曹充(魯國薛人習慶氏禮建武中為博士從守岱宗定封禪禮還受詔議立七郊三雍大射養老禮)
(儀明帝即位上言漢再受命自制禮以示百世拜侍中嘗作章句辨難於是遂有慶氏學)
(三國)曹植(字子建譙人操次子十餘歲善屬文操視其文曰汝倩人邪植跪曰言出為論下筆成章固當)
(面試奈何倩人操甚異之植任性而行不自雕餙封陳王薨諡曰思)
曹洪(字子廉曹操從弟也操起義兵討董卓至滎陽為卓將徐榮所敗操失馬賊追甚急洪下以馬)
(授操操辭讓洪曰天下可無洪不可無君遂步從到汴水水深不得渡洪循水得船與操俱濟)
曹仁(操從弟也三軍服其勇封安平亭侯)
曹弗興(吳人以畫名冠絶一時孫權命畫屏誤墨成蠅權疑其真以手彈之時美有八絶弗興與)
(焉)
曹休(字文烈太祖曰此吾家千里駒)
(晉)曹攄(譙國人調補臨淄令縣有寡婦姑勸令嫁適婦守節不移姑愍之密自殺親黨告婦殺姑攄知)
(其冤辨究得實時稱其明獄有死囚攄于歲夕放暫歸家刻日相率而還)
(南北)曹世表(魏人任清河太守有聲孝昌中青齊反詔表持節慰諭擢尚書右丞湛僧珍陷豫州州人)
(劉獲鄭辯乘亂部兵内應命世表率兵討之時賊衆彊諸將不敢戰世表呼綂軍雲寳曰湛僧)
(珍所以敢深入為寇者以獲辯内應耳去僧珍八十里今出其不意一戰可破獲辯破僧珍自)
(走矣乃促令發軍日暮出城賊不意官軍卒至果破獲傳首京師)
曹景宗(字子震新野人以膽勇聞頗愛書史每讀穰苴樂毅傳輒嘆息曰大丈夫當如是梁武帝)
(表為竟陵太守及帝起兵聚衆從之累功封湘西縣侯除郢州刺史加都督卒諡曰壯)
(唐)曹憲(初仕隋為祕書學士聚徒數百人譔苑珠叢又註廣雅唐太宗貞觀中揚州長史李襲譽薦之)
(以弘文館學士召不至即家拜朝散大夫當世榮之帝嘗讀書有竒難字輒遣使者問憲憲具)
(為音注援驗詳複帝咨賞之)
曹元理(善算術嘗詣陳廣漢設食甚薄漢曰有倉卒客無倉卒主人元理以匙著算曰俎上蒸㹠)
(厨中荔支何不設漢廣大驚)
曹鄴(陽朔人大中間舉進士累官至吏部侍郎有詩名)
曹確(河南縣人擢進士第拜兵部侍郎懿宗時同平章事為人儒術深邃器識方重居位六年出為)
(節度使)
曹華(楚邱人憲宗時拜沂兖海觀察使身禮儒士春秋祀孔子祠立學官講誦斥家貲佐贍給人乃)
(知教成就諸生徙鎮義成軍雖在戎伍而動必由禮愛重士大夫至厮䜿必待以誠信人以為)
(難)
曹松(字夢徵舒州人光化中登第時已七十餘矣同榜五人皆年相上下號五老榜授校書郎而卒)
(所著有詩集)
(五代)曹信(仁和人唐末兵興保臨平鎮後移嘉興著惠政始城其地子圭嗣嘉興都將乾寧中淮人圍之)
(圭登樓張樂縱酒矢石交至晏如也卒與族人師魯固守寇不敢逼錢鏐壯其功授蘇州刺史)
(及卒嘉興民思慕之世祠祀焉)
曹圭(仁和人家臨平少有膽氣唐末仕吳越為嘉興都將淮人圍嘉禾圭與其族人師魯守之圭以)
(功授蘇州刺史子仲達性仁厚仕吳越累官至丞相卒諡安成師魯形短而多智人號曹晏嬰)
曹仲達(圭之子生於臨平室有紫光少小圭嘗節其飲食雖嚴冬尚未挾纊品膳悉與僕隷等又)
(日令運甓累授台處二州刺史元瓘襲封命仲達權知政事國建拜丞相佐嗣攝政事時大賚)
(諸軍有舉杖不受賜諸將不能制仲達諭之皆釋伏致拜性仁厚好施食不兼味卒諡安成)
(宋)曹彬(字國華靈夀人父芸成德軍節度使彬初仕周為引進使宋太祖命為都監伐蜀蜀平諸將多)
(收子女玉帛彬囊中惟圖書而已及下江南不妄戮一人官至樞密使太宗時從征太原封魯)
(國公彬清介廉謹仁敬和厚有功不伐位兼將相不以等威自異為時良將第一及卒追封濟)
(陽郡王諡武惠)
曹利用(字用之寧晉人父諫擢明經第官至左補闕利用慷慨有大志揀補殿前承旨再使契丹)
(契丹求割地力拒之而止後累官左僕射兼侍中利用歴朝年久忠藎不渝坐罪貶死天下冤)
(之仁宗時追復官諡襄悼)
曹翰(大名人少為郡小吏多知數飲酒數斗不亂仕周至樞密承旨宋初從太祖征澤潞及平江南)
(太宗時又從下太原征幽州皆有功累遷左千牛衞上將軍)
曹光實(字顯忠百文人父疇蜀静南軍使光實少武勇嗣父職遷永平節度管内捕盗遊奕使乾)
(德中賊黨羣行攻劫光實負母揮戈突圍得免後屢破賊有功太祖嘗稱為蜀中俊傑累遷都)
(巡檢使嘗擊賊於葭蘆川戰殁帝悼之官其四子)
曹杲(真定人仕吳越為金華令平叛兵有功擢守婺後錢氏入朝委以國事杲即城隅浚三池曰湧)
(金既殁民德之立祠池上)
曹矩(休寧人登景祐進士以純孝聞官至屯田郎中其任都官日父汝弼贈殿中丞燎黃之夕芝産)
(塋光郡上其事詔以所居為忠孝鄉孝芝里孫夬死於方臘之難時稱忠孝曹家)
曹覲(字仲賓建安人皇祐中知封州儂賊入境或勸覲避去覲曰吾守臣有死而已敢言避者斬乃)
(率兵禦賊兵潰為所執遇害妻聞覲死亦自經其妹亦赴井死事聞諡忠肅)
曹靖(郴人性孝友嘉祐中為益陽令有美政去後民思累官尚書比部郎知賓州黃庭堅為作善政)
(頌稱其御吏嚴而不殘使民寬而不弛)
曹脩古(字述之建安人舉進士仁宗朝累官殿中侍御史立朝慷慨有風節當劉太后臨朝權倖)
(用事而脩古遇事輒言以忤太后出知興化軍)
曹肅(字士先郴州人舉鄉薦初授通州寧遠簿平生安分守道四方學者多從之游著述數千卷尤)
(攻於詩有騷人風子延祚字熙載清修多學足不履城市卿士多出其門)
曹脩睦(脩古弟性廉介自立與脩古同舉進士累官都官員外郎知邵武軍杜衍薦為侍御史改)
(司封員外郎知夀州徙泉州脩睦恬于仕進年五十一即致仕人以是賢之)
曹觀(皇祐中知建昌軍李覯有詩送之云要知賢者善居官法自嚴明性自寬)
曹璨(字韜光彬長子性沈毅習知韜略能自奮勵以世其家累官富州刺史嘗為綏銀夏麟府等州)
(鈐轄善撫士卒威愛兼著契丹入寇屢戰有功後授同平章事卒諡武懿)
曹瑋(字寳臣彬第三子沈勇有謀通春秋三傳李繼遷復叛彬薦瑋可將命知渭州時年十九舉措)
(如老成平居甚閒暇及師出多竒計神速不可測累樹戰功後拜簽書樞密院事出知萊青州)
(卒諡武穆)
曹琮(彬子歴官衛州團練使小心謹畏終都指揮使)
曹克明(知辰州有治狀撫水蠻叛徙宜融巡檢使蠻酋獻藥一器曰中藥箭者以是解之克明知)
(其詐令先試取藥箭刺酋股而飲以藥即死郡蠻慙懼而去)
曹佾(字公伯韓王彬之孫累遷至同中書門下平章事加兼侍中封濟陽郡王神宗每咨訪以政然)
(退朝終日語不及公事帝謂大臣曰曹王雖用近親貴而端拱寡過善自保真純臣也)
曹平(字公正仁宗光憲皇后從弟偕之子也以父任累官至温州防禦使哲宗光祐中提舉萬夀觀)
(丏外樞密院白為真定路鈐轄善射左右手如一夜或滅燭能中伴契丹使者射嘗雙破的客)
(驚悚)
曹傅(宜春人元符三年與弟藻子遷同登進士名其堂曰三桂傳官至朝請郎知常州藻宣教郎知)
(益陽縣事遷通直郎知郴州兄子邁崇寧中進士積官中奉大夫廣西運判直秘閣兼權安撫)
(使)
曹裕(字公善耒陽人舉進士為潭州司錄參軍能辨枉獄後宰溧水値歲旱蝗漕使以歲計不足諷)
(諸邑裕曰吾能忍視其死而不救乎卒以實聞)
曹勛(陽翟人父組為睿思殿應制勛用恩補承信郎賜進士甲科累官太尉開府儀同三司卒贈少)
(保勛從徽宗北遷復持御衣書歸進高宗﨑嶇兵間稍著勞效故恩榮始終云)
曹冠(東陽人博學強記紹興間進士遷太常博士後告老轉朝奉大夫賜金紫致仕年八十卒)
曹輔(字載德沙縣人第進士為秘書正字時徽宗多微行輔上疏極諫太宰余深曰輔小官何敢言)
(大事輔對以大官不言故小官言之官有大小愛君之心則一遂編管彬州靖康初召還累官)
(簽書樞密院事張邦昌僭位脅輔視事遂奔濟州)
曹粹中(字純老定海人宣和六年進士李莊簡公光壻秦檜在相位光時為參政檜知其名欲識)
(之粹中辭不赴竊語妻曰汝父必不能與丞相久處光謫貶海南粹中不復仕自號放齋有詩)
(說行於世)
曹絳(字元象擢進士第與劉燾崔執柔劉正夫在太學號四傑秦少游曰置君詩少陵集中誰曰不)
(然有詩文號秋波集)
曹建(餘干人乾道間從程迥陸九淵張栻游學有所見淳熙間朱熹過餘干見建與語大竒之建家)
(貧事母盡孝待弟姪盡友愛其卒也熹表其墓)
曹組(字元寵淳熙六年從義郎知縣事組六舉不第著鐵硯篇以自見宣和中召見玉華閣上親灑)
(宸翰以賜之曰曹組文章之士嘗命題作賦援筆立就上大悦)
曹彦約(字簡甫都昌人父興宗紹興間舉進士歴州縣有聲彦約天資穎異嘗從朱熹講學淳熙)
(間舉進士累官至兵部尚書平生以建立事功為務在朝多所建明卒諡文簡兄彦純弟彦繼)
(子士況士袞士冕皆有時名)
曹穎叔(亳州譙人進士及第累官右司郎中陜西都轉運使自慶歷鑄大鐵錢行陜西民盗鑄不)
(已穎叔請罷鑄諸郡鐵錢以三鐵錢當銅錢之一從之進龍圖閣學士知永興軍)
曹叔遠(字器遠瑞安人少學于陳傅良年十九以春秋魁鄉薦登紹熙第久之李璧薦為國子錄)
(忤韓侂胄罷通判涪州歴四川麾節後守遂寧營卒莫簡苦餉臣侵刻因稱亂勢鴟張甚入遂寧)
(境輒戢其徒無肆暴曰此江南好官員也入朝為工部郎出知袁州以太常少卿召除權禮部)
(郎遇事獻替多所裨益終徽猷閣待制諡文肅嘗編永嘉譜識者謂有史才今行於世)
曹崈(字宗山第進士仕至朝奉郎志在及物以江隂故廢郡屬毗陵舊無産税則例民輸下鹽錢視)
(他縣獨倍力請均之郡從其請邑人皆德之所著有苕溪集鍾山集抱關前集論語註十篇)
曹岠(字巨山第進士自京口分教受知於節使李寳辟寘幕府移檄山東皆其文也詞氣激烈軍中)
(感動特授左宣教郎終饒州通判)
曹訓(字子序自章貢移知袁州每事奉法鋤姦戢吏亦不少恕屬邑萬載有豪戶十武斷鄉曲不輸)
(王賦物色得之盡繩以法總倉二司委郡和糴訓曰袁之和糴盖屢免矣一旦開病民之端訓)
(之罪也祈懇切至竟得免將滿除直閣知閬州)
曹豳(字西士叔遠族子嘉泰初進士為左司諫與王萬郭磊卿徐清叟俱負直聲時號嘉熙四諫遷)
(吏部侍郎不拜以寳章閣待制致仕卒諡文恭子愉老亦登進士第)
曹錫(宜黃人嘉定進士性剛直文典雅歴官至屯田郎奏對推廣真德秀祈天永命敬德愛民之說)
(奉祠歸德秀嘗謂其文采可為辭誥剛直宜在言路明敏可作監司)
曹友聞(彬十二世孫少有大志寳慶進士知沔州元兵入興元友聞馳至雞冠山隘與敵殊死戰)
(及弟萬俱死之事聞贈龍圖閣學士賜廟褒忠諡曰節)
曹悦(字習之幼歲痛其父殁絶葷酒㛰宦刻志問學五經有解後學問難亹亹不倦酬答從故家借)
(書輒請書目一閱即能言其本末平生無喜愠嘗戒學子絶人我則天理自著為易解全書分)
(辭變象占學者尊為泰宇居士詩文三十卷精潔可傳)
曹琦(知南平軍元兵來攻被執脱身南歸制置辟主管機宜文字聞都綂趙安以城降就守禦地自)
(經死)
曹經(字清甫休寧人幼穎悟八歲能通誦五經咸淳戊戌殿試丙科授迪功郎昌化縣主簿博學知)
(名撰文獻通考癸酉充信州考試官甲戌赴昌化簿任尋轉修職郎乙亥權知縣事元至元戊)
(寅授紫陽書院乙卯以夀終年八十有二所著有講議四卷書藁文藁韻藁儷藁各五卷餘如)
(服膺錄讀書記雜作管見三場管見泣血錄過庭錄課餘雜記曹氏家錄古文選等書藏于家)
(子希文能著書有詩文講義二卷通鑑日纂二十四卷)
曹稹孫(字德堅瑞安人自少工舉子業下筆閎肆諸老成咸器之母舅兩科林雍誨以文法宜多)
(采左氏及戰國語嘗自謂曰作文譬如立萬人場中非劃然大囂而鳴人肯聽我乎宋亡室廬)
(燬于兵遂寓平陽梅溪以古文及詩自娱凡一篇出人輒傳誦後留安陽十餘年南北生徒數)
(百人夀八十有七終延祐鄉貢首科)
(元)曹鑑(宛平人累官禮部尚書在官三十餘年以清介見稱天性純孝通五經為詩賦尚騷雅為文法)
(西漢每篇成學者爭相傳誦)
曹珏(字子玉滏陽人資重篤實徙居方城二十年以教授為業方城人有倉卒避吏留一篋而去年)
(餘事定其人復來驗篋封識不動正大末以文行徵復居襄溪號囂囂老人)
曹珪(徐州人泰定中州人江志作亂珪子弼在賊黨中珪謀誅志幷弼殺之金主詔云珪赤心為國)
(大義滅親特進三官于正班用之)
曹伯啟(碭山人弱冠從東平李謙游篤于學問累官集賢學士侍御史泰定初致仕伯啟性莊肅)
(奉身清約在中臺所奬借名士甚多六子十孫皆顯仕)
曹彦可(亳州人至正間妖賊起里中皆不知書者羣趨彦可家以刀斧迫之寫旗彦可唾曰我儒)
(者知有君父寧死耳豈為汝寫旗者邪遂遇害事聞諡節愍)
(明)曹良臣(安豐人國初率所部來附從大軍取河北其功居多從徐達擊敗王保保于西定封宣寧)
(侯後與敵戰殁封安國公諡忠壯)
曹體仁(洪武間東平知州廉慎公平教民以禮讓撫字有方嘗有詩曰三年短髮憂民白一寸忠)
(心為國丹去後民猶思之)
曹孔章(字子文父伯淵字子澄有至行仕元為武康教諭孔章少聰慧五經百氏子史無不究覽)
(洪武初以明經薦為烏程縣學教諭遷湖州府學教授聘典江西文衡學者多宗之詩文簡古)
曹銘(會寧人永樂進士任兵科給事中才名顯著歴都察院右都御史)
曹弘(字文淵益陽人永樂乙未進士歴刑部員外郎恭慎潔清詳讞明允累遷刑部右侍郎巡撫淮)
(南鎮静不擾軍民懷之卒于官篋中無長物惟衣二襲帶二束而已)
曹義(字子宜句容人永樂乙未進士授翰林編修官至南京吏部尚書乞致仕平生端謹至屬纊猶)
(肅然卒賜祭葬)
曹銘(新野人以進士授香河知縣上疏諫言宋儒胡瑗等八人皆有功道學當從祀孔子廟廷上賜)
(允行之尋陞儋州知州卒祀鄉賢祠)
曹庭訓(靈寳人性資聰敏處事果決鄉里曲直悉求判正洪武間以人才薦授應天府尹)
曹義(儀真人宣德正綂中以都督鎮守遼東有邊功進封豐潤伯諡莊武)
曹鼐(字萬鍾寧晉人初以鄉舉歴代州學官改泰和典史宣德擢進士第一授翰林院修撰陞侍講)
(入内閻典制日侍講讀累陞吏部左侍郎兼文淵閣大學士正綂間隨征沒于軍中贈太傅諡)
(文忠官其子孫鼐學贍行端内剛外和識達政體才智出人士林重之)
曹凱(益都人正綂間進士授給事中彈劾不避權勢聞英廟北狩率言官於闕門執嬖倖壊事者踢)
(殺之)
曹霖(字濟民任浙江都司副斷事素以剛明廉介見稱藩司信任委抽分毫末不涉及考績囊橐一)
(空陞山西蒲州同知卒于都下人皆憫其清苦祀入鄉賢)
曹端(字正夫澠池人端重有守潛心經書尤好性理之學永樂初鄉舉任山西蒲霍二州學正嚴立)
(教條講授不倦其教人每以踐履為主後生多所成就號月川先生所著有四書詳說及太極)
(圖觧等書)
曹昌(字德隆夀州人父斌有隠志好遊覽山水往來汴洛久而不歸去時昌甫三歲及長辭母求父)
(跋涉三年知父已死朝夕號泣水漿不入口周王賜孝子詩已而負骸骨歸鄉人稱為曹孝子)
曹誥(字仲文湖廣黃岡人第進士由南京刑部郎中嘉靖十六年來守安慶沈毅質厚不事浮躁厲)
(精民事洞悉閭閻困悴之狀每施令布政惟恐傷之訊刺鞠斷尤所留心凡大小獄須訊鞠者)
(則備閱成案參稽虚實而後訊之即纖細不以委諸胥史亦未嘗有所誰何日午則飯堂上亦)
(止啖蔬素而已薄瞑退休日以為常其所論次無弗當於情者際飲燕率從菲節或以簡傲譏)
(焉)
曹邦輔(定陶人由進士嘉靖間任元城尹居官以正大寬平為務操持廉潔胥吏憚之如神節省)
(里甲之費歲數千計時穆方多故當道促辦軍器甚棘悉以公帑羨餘給之毫髮無取于民歲)
(値飢饉賑貸有法民賴以全活遭外艱號泣徒跣數百里邑民哀傷之追奠于其家者數百人)
(其得民心如此歴官巡撫都御史以事被逮隆慶中歴南京戸部尚書致仕卒)
曹亨(字伯貞新鄭縣人嘉靖戊戌進士南京工部尚書)
萬姓綂譜卷三十二
卷三十三
萬姓綂譜卷三十三明凌迪知撰
下平聲
四豪
陶(濟陽徵音陶唐氏之後又虞惠為周陶正以官為氏又望出丹陽潯陽)
(周)陶荅子(為大夫治陶三年名譽不興家産三倍其妻諫之曰能薄而官大是謂家害無功而家昌)
(是謂積殃今夫子貪富圖大妾聞南山有玄豹霧雨七日而不下食者何也欲以澤其毛衣而)
(成其文章耳故藏以避害)
陶叔(周司徒)
陶開(功臣封侯)
陶青(丞相)
陶敦(字文理京縣人拜司空)
(漢)陶謙(字恭祖丹陽人以諸生四遷為司馬西討邊章尋刺徐州擊黃巾大破之境内晏然時董卓雖)
(誅而關内未平四方斷絶謙每遣使問行奉貢西京遷徐州牧加安東將軍封溧陽侯)
陶基(謙從子仕吳為交州刺史子璜亦刺交州晉平吳復其本職封宛陵侯改為冠軍將軍在交州)
(三十年威恩著于殊俗及卒舉州號哭如喪慈親)
(三國)陶璜(字世英吳丹縣秣陵人刺交州周窮好施能得人心)
陶回(丹陽人父抗吳太子中庶子回有器幹王導引為司馬蘇峻反王師敗績回收合義軍與陶侃)
(温嶠并力攻峻以功累遷河興太守開倉賑饑一境獲全卒諡曰威四子汪陋隠無忌咸有幹)
(用)
(晉)陶汪(宣城内史招隠逸開學校民知向方)
陶侃(字士衡鄱陽人徙家潯陽父丹吳揚武將軍侃歴樅陽武岡令有能名後以功封東鄉侯遷江)
(夏太守元帝時累廣州刺史在州無事朝暮運百甓以自勵後平王敦蘇峻皆有功拜太尉封)
(長沙公二子俱死節瞻贈大鴻臚輿贈長沙守)
陶瞻(字道貞少有才器侃長子歴廣陵相廬江建昌守散騎常侍都亭侯蘇峻叛死之追贈太鴻臚)
(諡愍悼)
陶範(侃中子最知名官至光禄勲)
陶臻(字彦遐侃兄子有勇略賜夀陽亭侯追贈平南將軍諡肅)
陶輿(侃中子累以戰功遷武威將軍與杜弢戰率輕舸出上流擊之賊望見輿軍驚曰且避陶武威)
(後戰死詔贈長沙太守)
陶淡(潯陽人侃之孫幼孤好導養之術年十五六便服食絶穀家累千金僮客百數淡終日端拱曾)
(不營問頗好讀易善卜筮後逃隠山中不知所終)
陶潛(字元亮在晉名淵明在宋名潛世號靖節先生侃曾孫少好高尚博學善屬文宅邊有五柳自)
(號五柳先生後起為州祭酒尋自解歸再起知彭澤縣會郡遣督郵至縣吏白應束帶見之潛)
(歎曰吾不能為五斗米折腰見鄉里小兒即解印去賦歸去來辭以見意及宋受禪劉裕屢徵)
(不就惟賦詩飲酒以終其身有詩集行世)
(南北)陶季直(秣陵人祖愍祖劉宋廣州刺史父景仁中散大夫季直好學淡于榮利仕齊為尚書比部)
(郎累遷給事黃門侍郎素清苦及死家徒四壁子孫無以殯殮所作有京都記)
陶弘景(字通明秣陵人讀書萬卷齊高帝引為諸王侍讀永明中掛冠神武門去居句曲山立館)
(自號華陽隠士梁武帝早與之遊即位徵之不出有大事無不咨詢時人謂之山中宰相)
陶籍(字文海弘景子仕齊為餘杭令政化如神善于摘伏下莫能欺好學有才氣為詩類謝靈運時)
(人咸謂康樂之有陶籍如仲尼之有邱明老聃之有莊周)
陶子鏘(字海育父延仕宋為尚書比部郎兄尚宋末為倖臣所怨被繫子鏘公私緣訢流血稽顙)
(行路嗟傷逢謝超宗下車相訪回入縣詣建康令勞彦遠曰豈忍見人昆季如此而不留心勞)
(感之兄得釋)
(隋)陶世謨(京兆人仁夀初為嵐州司馬注措有方惠澤下究會漢王諒作亂刺史喬鍾葵發兵將赴)
(逆謨以義拒之葵挾以兵謨辭氣不撓葵義而釋之)
(唐)陶大舉(當塗人武后時為宣州刺史徐敬業反大舉與戰敗之轉懷州刺史吏民思之為立德政)
(碑)
陶沔(竹溪六逸中人)
陶詳(為校書郎隠居陽羨方于有題陶詳隠居詩)
陶翰(潤州人開元中為禮部員外郎)
陶峴(淵明後開元中居崑山放遊江湖數年不歸文學可以經濟不謀宦達郡邑招延不肯來自謂)
(麋鹿野人吳越之士號為水仙)
(五代)陶雅(合肥人楊行密用為將討定鄉盗後為江南都招討使歙婺衢睦四州都團練觀察使處置等)
(使)
陶穀(字秀實新平人祖彦謙有詩名歴三州刺史父渙夷州刺史穀幼有俊才仕五代周為翰林學)
(士宋興歴禮刑戶三部尚書遷學士承旨乾德初郊祀法物制度多所裁定)
(宋)陶居仁(蕪湖人以行義聞州里仕為鎮江錄事參軍元兵攻鎮江綂制官舉城降居仁被執抑使)
(降居仁曰得以死報朝廷夫何憾竟不屈為所殺大軍至聞其死時語嘆嘖之為棺使人護以)
(還其家㵐流數百里不時頃至人皆異之鄉人為立祠)
陶節夫(字子禮鄱陽人侃之裔舉進士累官知延平府以招降有功加集賢殿修撰築石堡等四)
(城得夏人窖粟以千數銳意邊功累進樞密直學士後徙知洪州歴青秦二州後為待制知永)
(興軍)
陶岳(祁陽人累官太常博士知端州余靖過端諸父老言前後刺史不求硯者惟包孝肅及公二人)
(歴年四十餘年五為郡守有文集行世)
陶弼(字商翁祁陽人嘗學兵法能持論縱横尤長于詩慶歷中提刑揚畋被旨討湖南猺致弼幕下)
(用其策平之儂智高叛畋復辟弼參軍謀畋還朝曰吾平賊湖外所得者一陶弼而已嘗知賓)
(邕欽容辰順六州建中靖國編次勲臣弼亦預焉有書奏一十八卷)
陶崇(字宗山全州人嘉泰中舉進士理宗在潛邸時崇為講讀官及即位被召首陳保業謹微慎獨)
(持久之說擢知信州卒贈特進諡文肅有澈齋文集)
陶復亨(字仁叔新昌人咸淳乙丑試補國學元初充興國教授文行相稱有梅花百詠行於世)
陶椿卿(字均夀定海人以禮經魁宋末癸酉鄉試覆試又魁父回孫登咸淳進士倅平江府而卒)
(廬墓終身元初被選舉力辭不起鄉邦異之)
陶令(宋靖康間知旴𣅿縣徽宗南幸以南山有十景欲臨幸詔所在清道令辭以非浹旬可辨上嘉)
(其直而止)
(元)陶元幹(襄陽人淹貫經史嘗註易世稱為陶易)
陶宗儀(字九成天台人博物洽聞明于處世至元間避地松江之亭林力耕以給食然雅好著述)
(雖在畎畆恒以筆硯自隨嘗預置一甕于樹間遇有所得輒書以投其中久之遂取次成帙名)
(曰南村輟耕錄行于世)
(明)陶安(字主敬當塗人幼敏悟有大志元至正間授明道書院山長洪武初以迎車駕授左司員外郎)
(陞翰林學士又陞江西行中書省參政臨終條陳二十事上之朝廷遣使祭于家子晟官至浙)
(江按察使)
陶振(授學楊維禎所洪武初以三經義舉言詩則熹書則沈春秋則安國故諸生樂其近皆名陶生)
(學為掌故吳江久之坐法傳詣鍾官奏賦三篇多俚語俳調得釋復為掌故安化振才易近卑)
(俛為時格)
陶鑄(字垕仲鄞縣人少孤貧倜儻不羈洪武間授監察御史正直不避權貴後以劾奏布政使薛大)
(方貪墨事偕召至京民為之詩曰陶使再來天有眼薛公不去地無皮已而果復任民皆喜躍)
陶凱(字中立樂清人洪武中薦舉授翰林應奉歴官國子祭酒自稱耐久道人公應聘而起凡國家)
(稽古禮文事多公裁定詔令封冊歌頌時時命公文章遂盛傳于世)
陶成(字孔恩鬱林州人永樂中舉人授交趾鳳山典史歴任浙江兵備僉事處州葉宗留亂成督兵)
(遇害贈副使廕子)
陶本(字培之少穎敏有志操師事族兄安博學洽聞為文渾灝而尤邃於理太平汪知府敦聘本為)
(府學訓導本以初脱征戎久荒經藝不就時高皇帝銳意儒術詔舉經明行修之士郡以本貢)
(至京師偕廬陵等處劉崧輩二十人入見上親御闕樓試以治平之策本落筆數千言言皆切)
(當稱旨即擢工部主事居二年廉勤敦慎克舉其職超授四川行省理問卒于官)
陶元素(字希文上元人正綂間舉進士以親老乞歸養教授諸生不復仕時推重之)
陶永淳(字質夫華亭人成化間進士任知縣心平政簡興學校崇節義當道交薦其賢能隣邑沙)
(河内邱民上狀爭欲為父母陞紹興府同知去民立碑以志遺愛)
陶琰(字廷信絳州人成化進士授刑部主事仕至太子太保南京兵部尚書致仕卒贈少保諡恭介)
(琰宏才偉度累試繁劇恤國勤民勤著聲績中忤權貴屢進屢退自奉儉節人所不堪子滋正)
(德進士武選郎中論大禮謫戍)
陶廉(曲靖人嘉靖進士任德清縣知縣嘗籍廢寺田四百畆給諸生廩修濬楊灣塘以資灌溉陞刑)
(部主事士民慕之祀名宦)
陶諧(字世和會稽人弘治進士改吉士授給事中遇事敢言首疏乞緝聖學以禆治道復疏言遠讒)
(佞戒逸遊斥權宦杖歸嘉靖改元起副使歴兵部右侍郎贈兵部尚書諡曰莊襄)
陶銓(絳州人正綂乙丑進士授行人奉命至太原會中官王振亦至聲勢烜赫銓竟不往謁歴陜西)
(參議愷悌宏博有長者風繼乞致仕與諸里居者為九老延齡會夜有盗持炬入室見所有惟)
(敝書舊衣竊嘆而去有司欲窮治銓曰彼以貧來值吾貧而去奚究焉)
陶煦(浙江秀水人弘治庚戌登進士授江西永豐縣知縣歴應天溧水縣弘治丙辰擢監察御史正)
(德庚午陞安慶府知府煦性静而量洪喜怒不形大新學宫流賊滋蔓煦禦之以邊策而民不)
(擾歴三載陞廣西按察司副使卒)
陶照(成化進士)
陶儼(弘治進士俱嘉興人)
陶魯(字自強以父成死事廕入監景泰初授新會縣丞陞知縣征黃蕭養有功陞按察僉事時高雷)
(等府流賊攻劫擒斬賊惡奪回虜掠修築城池平後山隴水奉勅陞左參政兼按察使歴湖廣)
(左布政卒)
陶欽䕫(彭澤人嘉靖進士弟欽皋嘉靖進士)
陶大年(字長卿會稽人嘉靖辛丑進士)
陶大有(字子謙會稽人嘉靖甲辰進士)
陶大臨(字虞臣諧孫嘉靖丙辰進士第二授編修歴吏部左侍郎兼學士贈尚書諡文僖)
毛(西河羽音周文王第九子封毛稱毛伯以國為氏又望出榮陽)
(周)毛伯過
毛伯得(周卿士)
毛遂(自薦于平原君君曰賢士之處世若錐之處囊中其末立見遂曰使早得處囊中乃穎脱而出)
(與俱至楚定從而歸平原君曰毛先生一至楚使趙重九鼎大吕以三寸之舌強百萬之師乃)
(以為上客)
(漢)毛義(廬江人家貧以孝行稱南陽張奉往候之坐定而府檄適至以義為安陽令義捧檄而入喜動)
(顔色奉心薄之及母亡遂不仕奉曰往日之喜乃為親也)
毛公(治詩趙人)
毛萇(河間獻王博士註詩號毛詩行于世)
毛亨(漢人作詩訓詁以授毛萇作小序故曰毛詩亨為大毛萇為小毛)
(三國)毛玠(字孝先陳留平邱人少為縣吏以清公稱後為曹操東曹掾與崔瑗竝典選所舉用皆清正之)
(士魏建國以為尚書僕射)
毛遐(字鴻遠三原人為都督長史任俠有智謀世為豪右貲産巨億士流貧乏者多被賑濟至於月)
(供衣食粗敝而已齊孝武擢為驃騎大將軍)
(晉)毛寳(字碩貞陽武人參温嶠平南軍事破蘇峻有功為廬江太守終豫州刺史二子穆之安之竝知)
(名)
毛璩(字叔達西安人祖寳仕為廬江太守自寳至璩凡三葉俱擁節麾璩為安東將軍桓元簒位遣)
(使加散騎常侍璩不受傳檄遠近列元罪狀安帝反正進征西將軍)
(南北)毛鴻賓(遐弟狀貌頗異氐羌見之者皆畏之明帝以為雍州刺史詔曰此以晝錦榮歸也)
毛曾(與夏侯玄共坐人謂蒹葭倚玉樹)
毛穆之(字憲祖寳之子果毅有父風為安西將軍庾翼參軍翼卒其將于瓚等作亂穆之討平之)
(又從平蜀有功封建安侯累遷益州刺史卒贈中將軍諡曰烈子珍嗣位至天門太守)
毛安之(字仲祖穆之弟有武幹累拜游擊將軍孝武即位妖賊盧煉突入殿廷安之聞難直入手)
(自奮擊既而兵集遂剿滅之遷右衞將軍卒贈光禄勲賜爵平都子子四潭嗣泰冠軍將軍邃)
(游擊將軍遁太傅主簿俱有名于時)
毛爽(隋人受京房律法布管飛灰順月皆驗又每律生五音十二律為六十音因而六之為三百六)
(十音分直一歲之日以配其音)
毛喜(字伯武陳宣帝即位除給事黃門侍郎兼中書舍人典軍國機密初宣帝委政于喜喜數有諫)
(爭事並見從自明徹相後帝深悔不用其言謂袁憲曰一不用喜計遂令至此由是益見親重)
毛修之(字敬文官于洛陽魏入洛修之自調羊羹薦魏尚書以為絶味獻之太武大悦以為大官)
(令後封南郡公)
(唐)毛炳(豐城人好學不能自給隨里人入廬山苟獲貲鏹即市酒盡醉嘗醉于道旁有里首張谷掖之)
(而起炳瞑目曰起予者謂誰對曰張谷也炳呵之曰毛炳不干於張谷張谷不學於毛炳醉者)
(自醉醒者自醒醒醉之道两者固殊安用掖為汝可速去無撓予卧由是人頗重之後聚生徒)
(數十講誦於南臺山迨數年自署于齋壁云先生不在此千載只空山因大醉一夕卒有詩集)
(傳于世)
毛仁(魏縣人李文綢臨河人按唐書孝友傳並草野之人以孝弟通名朝廷者共若干人皆數世同)
(居天子旌表門閭賜粟州縣存問或復賦税仁得與焉)
毛一鶚(三衢人景德間來守吉州莅政清慎官滿家永新長子鐩領慶歷辛卯鄉舉授道州法曹)
(次子鉞中皇祐壬辰鄉試授江州判官)
(宋)毛仁厚(字及之開禧中與清獻公同發解于州其鄉舊有義役及之益緝而宏之編戶有田二三)
(頃者率不與脱遇警急勇往當之不以累役者歲或不登發義廩貸之窶甚者不責其償又率)
(同志為愬于州縣請公廩賑之嘉定己亥歲大祲時及之已感末疾夢數萬蟻阻水引以竹乃)
(得渡覺而言曰其殆饑甿需我活耶乃力疾走州縣請粟即忤州將弗顧也先是家人憂其殆)
(固止之則應曰饑民苟活吾死不憾矣用是疾加劇竟卒後十年清獻公為表其墓)
毛漸(字正仲江山人第進士累官兩浙轉運使疏濬水患嘗帥涇原破夏人于沒烟進直龍圖閣知)
(滑州卒有詩文世譜及古三墳書傳世)
毛晃(江山人閉門著書留意字學增註禮部韻傳于世)
毛安輿(洪雅人年九歲父死負土營墳廬于其側三年知益州張方平聞之遺以酒餼狀其事以)
(聞)
毛維瞻(西安人以詩鳴與趙抃同邑相得為山林之樂元豐中出知筠州政平訟理時蘇轍謫筠)
(州監酒相與倡和有鳳山八詠山房即事十絶)
毛洵(吉水人父應佺舉進士歴官太平州通判洵亦舉士又中拔萃科性至孝凡守四官再以親疾)
(解任執藥調膳及親卒荷土為墳廬墓所朝夕哭踊若初喪郡以孝聞賜其家粟帛)
毛國華(字君玉為於潛令東坡捕蝗至其邑作詩戲之云詩翁憔悴老一官厭見苜蓿堆青盤又)
(云宦遊逢此歲年惡飛蝗來時蔽天黑羨君對境稻如雲蝗自識人人不識盖有德之士也)
毛温富川人仕為欽州靈山簿時交寇陷廉欽(三州守令遁走温糾合土豪戰勝挫賊事聞召對)
(改秩)
毛經(富川人仕為開封戶曹性敏悟一日方與客對奕尹以疑獄就質令罷奕經曰决事奕棋兩不)
(相妨呼二吏讀欵目視棋局耳聽所讀已而奕勝而處事中理尹稱嘆薦之)
毛滂(字澤民江山人元祐中蘇軾守杭州滂為法曹軾得其所為文深器重之後薦于朝擢知秀州)
(所著有東堂集十二卷)
毛友(字達可西安人守鎮江時方臘殘睦歙監司不以實聞友奏言之時宰相朱勔怒其張皇遂與)
(宫觀友謝表曰兩郡生靈已罹非命一道使者猶謂無他陳瓘聞之曰蔽遮江淮沮遏賊勢斯)
(人有助也後為翰林學士)
毛注(字聖遠西安人第進士官至侍御史凡抗十六章攻蔡京京罷未去國會星變注請謫京于外)
(已而星果退舍累遷諫議大夫)
毛㮚(字叔縝江山人為歙州士曹方臘攻城城陷官吏皆遁㮚坐府中賊脅之使降不屈罵賊而死)
(妻錢氏掖其姑不忍去俱遇害事聞贈朝請郎)
毛士毅(富川人仕為化州石城令李接反來攻城士毅與尉曰吾與君當以死衞百姓糾合義丁)
(與賊戰衆寡不敵遂罵賊而死高宗嘉其忠贈承事郎)
毛䁀新(字新甫黃岩人歴興國軍教授遷改常平司凖其長有欲獻羨餘四十萬者䁀新力爭以)
(置社倉居官精密所著有能名)
毛友誠(字伯明平江人初居縣市聞謝良佐高弟康叔臨傳程門學寓巴陵從之游謝棄科舉闔)
戶讀書尤邃於易教誨誘後進不倦(龔安國高其行誼即延至領泮宫幾十年闕蟠與仲晦)
(高第教岳陽尤加敬禮有集曰玩易手抄既没岳陽祠之泮宫)
毛宏(字叔竒括蒼人大父通彦元祐間以經術詞賦三與計偕父徹有文行受詩學試為上舍優等)
(以久謁告不及貢居鄉以賢德稱與邑大夫交雖毫髮不干以私縣起新學徹治其事學成縣)
(令俾為之長以表率後進宏資禀不凡幼同兄宣俱有俊聲時目為二毛入太學繼試禮部以)
(春秋魁天下宣中紹興第授寧海簿沈毅有守人莫敢犯)
毛璞(瀘州人乾道中進士至利州路提點刑獄所著有六經解竝三餘錄自號方山子)
毛炳(富川人倜儻不羈好讀書乾道中以平寇功授横貴廉三州都巡檢使後交寇犯境死于難累)
(贈太尉忠順武烈公二子維蕃維瞻竝登進士第)
毛直方(字静可建安人宋咸淳中預薦入元授徒講學士爭趨之有聊復軒藁二十餘卷嘗編詩)
(集羣玉府三十卷及詩學大成)
毛附鳳(江山人宋室北遷益廣二王入閩取道江山元兵追急附鳳以義兵遏之二王得達閩而附鳳死焉)
(金)毛佺恩州人宣宗南渡率衆歸國署為義軍招(哀宗遷蔡以佺為都尉圍城之戰佺力居多城破)
(自縊其子先佺戰死)
(明)毛忠(字允誠蘭洲人國初以功歴封伏羌伯成化戊子土達滿四叛命忠討之與其孫鑑奮勇誓死)
(以戰竟死于陣訃聞封子孫世襲)
毛節(字伯尚武進人嗜書史工詩洪武間舉明經授監察御史)
毛太(建文元年代王謙為左侍郎蹇義為右張紌為尚書太文章政事皆優所與交者竝中朝俊彦)
(北平兵起數上封事條方略紌死太亦死)
毛倫(字有倫鄞人日以談經論史為事洪武甲戌應薦入覲以母老乞侍養賜歸孝誠益篤母沒喪)
(葬如禮晚年與鄉先生陳中復烏斯道徐和仲優游半村之間以詩酒琴棋為樂倫為人慷慨)
(不事諛佞博古尚禮一時賢士大夫咸雅重之孫弘舉進士為給事中)
毛肇宗(字克敬幼孤篤學居僧舍卒業三年不出戶永樂甲申登進士第時方重藩臣選吏部以)
(肇宗舉授周王府教授王嘗因封拜恩遣肇宗入謝既竣事出京上念肇宗有輔導功追召還)
(更賜酒饌以示殊寵肇宗喜吟詠寄興高遠有耶溪集二十卷)
毛鉉(字鼎臣賦性方直生平無妄交風度夷曠視榮利邈如也善詩歌備漢魏以下諸體為文高簡)
(有古法洪武中以薦授國子學錄弟銳亦以文學著名)
毛玘(字國珍任人天順甲辰進士授蒙隂知縣先是母久失明玘迎養官舍懇祈於天母目復明人)
(以為孝感在蒙隂有逋税積數年不完徵玘召逋者諭之寬其限卒獲完某參政以均徭役至)
(意有所需玘曰殘下媚上吾不為也𠫭政憾去遂解印歸)
毛勝(其先幽薊人勝以父蔭宣德中為都指揮使正綂以來累平賊寇歴陞左都督鎮守邊方進封)
(南寧伯卒賜葬祭)
毛吉(字宗吉餘姚人景泰進士歴官廣東副使後賊反死難贈廣東按察使官其子科為國子生後)
(舉進士為提學副使)
毛弘(字士廣鄞人幼穎敏有大志讀書至古忠烈事輒抵掌自負第天順丁丑進士授刑科給事中)
(歴九載陞都給事中言論風旨慷慨激烈疏奏無虚日上厭苦之有昨日毛弘令日毛弘語云)
(成化三年値上元節預命詞臣分題作鰲山燈火詩欲以娛兩宫編修章懋黃仲昭檢討莊㫤)
(上疏極諫忤旨各廷杖謫外任弘乃抗言三人者出自草茅初居翰苑不顧一身敢言直諫真)
(盛世事願乞復官而先是修撰羅倫亦以論李賢起復被貶弘言之益力謂倫不足惜而天下)
(將以言為諱遂得旨四人俱復原官四年會慈懿皇太后崩廷臣議葬祔事不合弘乃言慈懿)
(作先帝配為皇上母内外無失德葬宜祔裕陵主宜祔太廟為萬世不易定禮皇上生事兩宫)
(如一今慈懿崩逝乃欲别葬是有二也皇太后不從當幾諫以合於道無使得罪於天下用是)
(皇太后亦開悟竟得合葬如禮聲動宫闈皆呼為毛秀才太后欲識其面垂簾召見之凡在諫)
(垣餘十年權姦落膽議者以方古之遺直同吏部侍郎葉盛考察南京官屬黜陟明當雖所親)
(不得一干以私會中寒疾暴卒人皆惜之)
毛存誠(字守一直隷人景泰中鄉試中式成化初任南京山東道監察御史時有權貴人縱羣小)
(騙民金百兩上下和附欲假以寬貸不聽卒寘于法嘗監守皇城四門並光禄寺儲其有餘者)
(合還於民而守衛官軍擅奪之悉按其罪中外聞之凜凛至今論南臺有風裁者必歸焉)
毛泰(字時亨直隷人生而穎異九歲通經史稍長魁岸明爽言論諤諤年十九領鄉薦登成化己丑)
(科進士初任南京刑部主事改北京戶部員外郎嘗分司居庸關玉田奸民郭剛等詐投荒田)
(三十餘頃供俸延福宫香火奉命往勘皆民産也延福宫乃太后所建同事者懼欲有阿堅執)
(不從據實以聞抵罪尋陞知四川重慶府到郡値大旱竭力賑救全活者數十萬人旱後疫作)
(設醫療視全活亦衆弘治甲寅貴州苗亂巡撫者移督軍饟捷奏有彩霞寳鈔之賜改鎮遠蠻)
(夷悦服逾年致政歸田)
毛珵(直隷人成化進士)
毛紀(字維之山東掖縣人成化進士改吉士授編修仕至吏部尚書謹身殿大學士致仕贈太保諡)
(文簡子渠進士槃舉人光禄寺卿槩進士副使)
毛澄(字憲清崑山人弘治進士第一授修撰仕至禮部尚書加太子太傅致仕贈少保諡文簡澄心)
(術平夷學識諄正狀貌抑抑謙恭至是非義利禍福確乎不可拔也)
毛憲(直隷人正德進士歴官都給事中質直勵飭修文勉敬義篤于宗婣戚故人以是多孚服居諫)
(垣參劾剴激)
毛伯温(字汝厲吉水人正德戊辰進士御史巡按福建與鎮守太監相左有能名嘉靖中議征安)
(南俾任其事不勞兵刃默定僭亂歴官太子太保兵部尚書)
毛鳳韶(字瑞成麻城人正德辛巳進士授浦江知縣有善政擢監察御史上弭災八事疏詳具皇)
(明疏議輯略有大者如復舊制以革鎮守此尤關于天下利害之最切者巡按陜西雲南守令)
(以下皆望風解印綬去班列殆空尋謫嘉定州判官歴陞推官同知終雲南僉事博學有文名)
(有聚峯文集藏于家)
毛愷(字達和江山人嘉靖乙未進士初授御史直聲聞天下言事忤旨謫寧國節推己酉歲由工部)
(正郎守鄖陽一清如水自奉甚淡薄涵養深粹喜怒不形常進諸生講繹文義時缺督税官公)
(立限躬徵不踰月而集撫按曾刻名以勵各郡又事母至孝覯疾輒泣禱弗解衣辛亥秋被命)
(更寧國行李蕭然母卒衢城幾無為殮瑞郡僚屬遠道馳奠悉反賻金時人有孝過黔婁廉方)
(伯起之譽云後歴官至刑部尚書伉直執法為時名臣)
毛衢(字大亨吳江人嘉靖二年由進士明敏有治才莅任之初悉心民事先是市豪類包攬里徭二)
(役侵漁都鄙一切革去之進田野小民服役公庭教以禮法民懽悦甚迂浦街有金星菩薩閣)
(横湖堂亦有神祠祠主歲斂民金錢為穿臂會云能消災致福遠近赴者如歸市君毁其閣若)
(祠曳神像火之罪主者數人其害乃息尤重學校禮遇諸生以治繁調建康後陞刑部主事歴)
(員外郎四川按察司副使)
毛鋼(字伯鍊蘇州人嘉靖癸丑進士歴右僉都御史)
毛起(字潛濱夾江人嘉靖丁未進士由庶吉士謫外歴蘇州知府有文名人稱青城先生)
勞(武陽徵音其先居東海勞山因氏焉乂望出渤海)
(周)勞霸(晉三公郎)
(漢)勞丙(琅邪人)
(三國)勞彦遠(尚書左丞)
(宋)勞原誠(崇德教諭)
勞諲(任城人真宗時為京東轉運使萊陽産銀砂民有私採者事露安撫使欲論以劫盗諲曰山澤)
(之利人得有之所盗者豈民財耶貸免甚衆)
(明)勞謙(錢塘人洪武舉人)
勞士寬(南海人刑部主事)
勞玭(字汝明為戶科給事中立朝侃侃遇事敢言不避忌諱嘗以直諫忤上被責不少挫以疾卒于)
(家年五十五)
勞鉞(字廷器德化人由進士任應天江浦知縣轉臨清山陽俱有政聲成化中陞太僕寺丞復陞浙)
(江湖州知府子惠庶民澤潤千里卒于官湖人立廟祀之)
勞樟(崇德人嘉靖中知羅田縣適地方凋敝之後樟身親會計稽賦釐姦新學廟葺城池確然直行)
(已志去之日百姓號泣載道尋立碑識其遺愛焉)
勞濟(字本仁德化人知府鉞之子也自幼穎敏長而苦學如閩如浙皆負笈從游通五經尤長於詩)
(年四十二始舉鄉薦教人以存心不欺為主江州士夫多出其門卒年五十人皆惜其道之未)
(達也)
勞紹科(番禺人嘉靖進士)
勞傅相(德化人嘉靖中任湖州府同知)
勞堪(德化人嘉靖丙辰進士萬歷間浙江左布政使)
敖(譙國宫音顓頊師大敖之後以為氏)
(晉)敖仙(晉人即敖真人)
(宋)敖陶孫(字器之號曜菴懷才挾氣嘗有詩云蟠胷二萬卷落筆五千言宋寧宗朝進士及第慶元)
(中韓侂胄用事貶趙忠定于永陶孫時處上庠以詩哭之云狼胡無地歸姬旦魚腹終天痛屈)
(原侂胄惡之編管嶺南作詩評一章自魏晉至唐詩人皆有品題)
敖仲實(號且齋萬載人延祐間知新昌州有聲修羣賢祠增祀知縣寗麟狀元姚勉各為讚)
敖知言(朝散郎大觀中知南安軍)
敖經武(吉水人紹興進士)
(元)敖繼翁(字君夀福州人寓居湖州邃通經術動循禮法元趙孟頫師事之平章高顯卿薦于朝授)
(信州教授命下而卒所著有儀理禮集說)
(明)敖和(高安人天順進士)
敖山(字静之山東萃縣人成化進士弘治六年以翰林編修任山西提學副使性資剛毅學問淵深)
(誠心愛士直道事人所著有石稜傳燦然稿先天手冊晩歲尤精於數學)
敖毓元(江西人成化進士星變言時政謫邊方縣丞)
敖翔(金堂人初知宜城正德初以才堪治繁調知江陵廉以守己勤以莅事百廢具興而民不告勞)
(郡稱循吏)
敖英(字子發清江人正德辛巳進士由南刑部歴陜西河南提學副使歴江西右布政使工詩興幽)
(思遠盡絶蹊徑起悟上乘足稱名家)
敖銑(字純之高安人嘉靖進士歴官禮部右侍郎)
敖鉞(高安人由舉人嘉靖三年知潛江縣果敢任事強畏弱懷而開河築堤尤加意于水患)
皋(廣陵皋陶氏之後)
(周)皋如(越大夫勸勾踐伐吳)
皋魚(闕)
(漢)皋誨(司徒長史)
皋弘(字秦卿吳郡人家代為冠族少有英才與桓榮相善為議郎子徵司徒長史)
皋伯通(吳人為郡之大家有賢行梁鴻與妻孟光至吳舍伯通家為人賃舂光每具食舉案齊眉)
(伯通察而異之曰彼傭能使其妻敬之如此非凡人也乃舍之于家以賓禮重之)
(明)皋玉(清河人弘治中山西稷山教諭)
牢(琴牢之後以王父名為氏)
(周)牢成(晉戎右)
(漢)牢梁(中書僕射石顯黨)
牢邱(儒林傳)
牢慎
蒿(羽音見姓苑)
(明)蒿賓(字大賓滕縣人嘉靖戊戌進士)
樛(音交見直音)
(周)樛留(韓大夫)
桃(望出山陽見姓苑)
(周)桃應(孟子時人)
(晉)桃豹(石勒將)
操(見姓苑)
(漢)操乘(見印藪)
(南北)操天成(鄱陽人舉兵征隋)
(宋)操斗祥(浮梁人淳祐進士)
(明)操安(浮梁人正綂進士任御史)
操欽(宣德間推官廉以律已明以治訟豪強畏威細民感德尋薦為監察御史所至巡歴卓然風裁)
(能聲益著)
操私(浮梁人正德中任松溪縣訓導以薦陞工部主事)
操洪(臨川人成化舉人)
操守經(浮梁人嘉靖進士任給事中)
操時賢(浮梁人嘉靖進士)
操瑄(潛山人嘉靖中四川合州判官)
糟
(明)糟士竒(鳳翔人嘉靖舉人)
漕(才到切)
(漢)漕仲叔(游俠傳漕仲叔有謙退之風注漕姓也)
豪
(宋)豪彦(乾道進士儀龍人)
(明)豪英(穎川人天順中宜都縣知縣)
毫
(漢)毫康(甘陵人女弟為桓帝后封安陽侯)
褒(姒姓之國禹之後也周幽王后褒姒以為氏)
羔(見姓苑)
咎(韻會云姓也通作臯咎繇舜臣書作臯陶)
髦(史記殷後有髦氏又見姓苑)
檮(見姓苑)
繅(見姓苑)
蓐(蓐收之後)
號(見姓苑)
萬姓統譜卷三十三
