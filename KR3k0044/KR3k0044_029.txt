卷二十三
萬姓綂譜卷二十三明凌迪知撰
上平聲
十三元
原(周文王第十六子原伯之後)
(周)原憲(宋人孔子弟子原思也為人狷介所居蓬樞甕牖子貢過之曰夫子病乎憲曰無財之謂貧學)
(道而不能行之謂病若思貧也非病也)
原亢(孔子弟子)
原壤(魯人)
原仲(陳人)
原夀過(周大夫)
原軫(晉人)
(漢)原(臣高平人周大夫原伯魯之後嘗為)谷口令方古循吏子孫遷居陽城
原涉(字巨先南陽太守郡二千石官賦歛送葬皆萬以上時又少行三年喪者涉父死讓還賻送行)
(喪塚廬三年)
原親
原憙
原未央
原市(俱見印藪)
(唐)原復(開元中為冀州刺史政令興舉境内肅然)
(明)原黼(觀城知縣公廉守已德政化民滿去民懷思不忘)
原傑(字子英陽城人正綂進士歷官南京兵部尚書諡襄敏傑才識通敏處置流民設郡縣誠萬世)
(之利也)
原性(字復初蒲城人成化舉人任德安府同知以廉稱士論服其貞静純厚不易及)
原秉衷(字天叙蒲城人弘治進士有文名)
原道(蒲城人舉人正德中任眉州知州風裁剛方持守尤力修造石城不煩捶楚而事集合郡安然)
(以憂去)
原寀(蒲城人嘉靖己丑進士)
源(出自代北秃髮傉檀之子賀入後魏太武曰與卿同源可為源氏又望出西平)
(南北)源賀(西平人偉容貌善風儀事魏太武賜爵西平侯以功進平西將軍太武征凉州以為鄉導累官)
(冀州刺史封隴西王嘗上十二陣圖卒贈侍中諡曰宣)
源思禮(賜名懷賀子謙恭寬雅有大度文成末為侍御中散詔持節巡行北邊鎮恒燕朔三州上)
(事宜三十餘條皆見嘉納)
源延(賀子性謹厚少好學位侍御賜爵廣武諡曰簡)
源子邕(字靈和少好文雅篤志於學推誠待士士多歸之累遷夏州刺史戰沒贈司空諡莊穆)
源子恭(字靈順邕弟聰敏好學遷尚書主客郎前後征討功封臨潁縣侯)
源彪(恭子仕齊為秘書監入周為司城下大夫拜莒州刺史)
源師(字踐言彪子少知名明辨有識仕齊為尚書左丞以明幹著稱)
源雄(字世略少寬厚美姿容初仕魏歷位秘書郎在周以伐齊功封朔方公)
(隋)源嵩(大業中為尚書虞部郎討北海賊力戰死之贈正議大夫)
源休(使回紇有口辨欲殺者數四不屈使還除光禄卿)
源乾曜(湘州臨漳人第進士神龍中以殿中侍御史出知江東遷諫議大夫開元中拜相帝東幸)
(以京兆尹留守京師治尚寬簡居三年政如始至)
源光裕(乾曜族孫居官號清愿撫諸弟友義為中書舍人與楊滔留令植同刪著開元新格歷尚)
(書左丞會選諸司長官為刺史光裕任鄭州為世良吏卒於官子洧)
源洧(乾曜族孫以雍睦理家玄宗時為襄陽刺史尋遷江陵大都督長史以禦宼卒贈禮部尚書諡)
(慤)
(宋)源獲(登進士第)
源永勵(建隆登科)
源待舉(代州刺史)
源重(湖州刺史)
(明)源湜(字仲源高郵人洪武初任大都督府斷事陞監察御史出知辰州過武昌有黃鶴樓詩云武昌)
(城高山勢雄黃鶴一去危樓空乾坤二氣開勝境江漢萬古生清風雨餘鸚鵡晚霞碧霜落鳳)
(凰秋樹紅檻前石刻已陳迹老仙何處騎飛鴻)
源達(藍山人宣德中任鹽井衛教授)
源政(眉州人成化中武陵縣丞)
轅(陳轅濤塗之後)
(周)轅濤塗(陳大夫)
轅頗
轅咺(陳司徒)
(漢)轅豐(建始間為長安令治有能名擢拜司隷校尉)
轅終古(功臣禦皃侯)
轅固(齊人治詩景帝時為博士以廉直拜清河王太傅疾免武帝立復以賢良徵諸儒多嫉毁曰固)
(老罷歸之時年巳九十餘公孫弘亦徵反目事固固曰公孫子務正學以言毋曲學以阿世諸)
(齊以詩顯皆固之弟子也)
(明)轅朴(和順人正綂中鴻臚司儀署丞)
爰(望出濮陽即袁氏陳胡公裔九代孫爰伯諸之後)
(漢)爰延(字季平陳留外黃人為侍中桓帝嘗問朕何如主對曰中主帝曰何以知之曰尚書令陳蕃任)
(事則治中常侍黃門預政則亂是以知之帝嘉其言後拜大鴻臚)
爰驥(延子任白馬令稱善士)
爰節(郎中令)
爰曾(字子路東平人與劉翊起兵盧城頭號其兵為頭子路光武時拜莱郡太守)
(唐)爰慶(建州刺史)
垣(漢西河太守垣恭之後)
(漢)垣恭(西河太守)
垣副(公孫述將)
(晉)垣敞(龍驤將軍)
垣閬(交州刺史)
(南北)垣護之(字彦琮略陽垣道人少倜儻氣幹強果仕宋為殿中將軍累遷鍾離太守義宣反護之率)
(水兵大破賊將封益陽縣侯拜青冀二州刺史尋徵為右衛將軍卒諡壯侯)
垣崇祖(字敬遠護之姪父詢之驍敢有力梁山之役力戰中流矢卒贈冀州刺史崇祖少有幹略)
(歷琅琊蘭陵太守齊高帝踐祚徙為像州刺史魏攻壽春立堰塞肥水起小城謂長史曰虜必)
(攻小城即破堰放水豈非小勞而大制耶魏軍果溺死數千退步走後進都督)
垣祇祖(羽林監)
垣榮祖(崇祖從兄父諒之仕宋為中郎府參軍榮祖善騎射建中時為後軍參軍後歸齊高帝除)
(東海太守見翔鵠雲中曰當生取之乃彈其兩翅毛脱墜無傷預佐命勲封將樂縣子遷兖州)
(刺史)
垣閎(字叔通榮祖從子父遵仕宋為員外常侍閎為中郎參軍歷三州刺史封樂鄉男初齊高帝為)
(子晃求閎女閎曰齊大非偶及即位以有誠心封爵如故子僖伯善射歷巴西梓潼太守閎弟)
(閱為九真郡皆著信南中)
垣曇深(閎子以行義稱為臨城縣罷歸得錢十萬以買宅奉兄退無私蓄)
垣糜生(随王司馬後徵為太子右衛卒)
(宋)垣詢(徐州太守)
(明)垣廣詢(字仲咨陽朔人洪熙中任戸部照磨)
樊(上黨商音文王後虞仲支孫為周卿士食采於樊因氏又望出南陽)
(上古)樊仲父(堯時人牽牛飲水見巢父洗耳乃驅牛還恥令其牛飲於下流見莊子)
(周)樊須(魯人孔門弟子)
樊穆仲(字山甫)
樊於期(秦將避罪於燕燕太子丹使荆軻刺秦勸於期獻首期自刎)
(漢)樊噲(沛人以屠狗為事從高祖起豐及與項羽會鴻門賴噲奔入營誚讓羽不然事幾殆自是從入)
(漢中定三秦天下既定封舞陽侯)
樊宏(湖陽人光武之舅父重貲巨萬好賑宗族闕中振為三老宏有志行光武即位拜光禄大夫封)
(夀張侯畏慎不求苟進戒其子曰天道惡滿而好謙今保身全已豈不樂哉宗族化之未嘗犯)
(法子儵有父風孫準勵志行脩儒術仕為光禄勲)
樊重(家貲鉅萬賑給宗族恩加鄉閭貸人以數百萬臨終遺令焚其契劵)
樊儵(字長魚宏之子謹約有文事後母至孝及母卒哀毁過禮帝嘗遣節黃門朝暮送饘粥儵受公)
(羊嚴氏春秋於丁恭廼刪定二氏春秋章句世號樊侯學教授門徒幾千餘人)
樊曄(字仲華新野人光武微時以事拘新野曄為市吏餽餌一笥帝德之及即位拜天水太守善惡)
(立斷吏民及羌胡畏之道不拾遺)
樊融(曄子少有俊才好黃老之學隠居不仕)
樊英(字季齊魯陽人習京氏易兼明五經善風角前后辟舉皆不就嘗有暴風起西方謂成都市火)
(甚盛因潄水作雨息之後果然順帝備禮徵之稱病不屈詔以為光禄大夫)
樊準(字幼陵和帝時鉅鹿太守歲饑民流準課農桑施方略明年歲大豐榖價賤十倍趙魏之間數)
(遭宼掠準外禦盜賊内撫百姓郡境以安)
(晉)樊峻(西陽太守庾亮鎮武昌謀北伐乃以峻副毛寳守邾城石虎惡之以兵五萬宼荆揚北鄙二萬)
(騎攻邾城䧟寳峻死之)
(南北)樊叔略(陳留人父觀魏封河陽侯為高歡所誅叔略奔關面宇文泰引置左右數被親信以平齊)
(加上開府汴州刺史周宣帝營建東都制度皆其所定以軍功加大將軍入隋加上將軍徵拜)
(司農卿)
樊子盖(字華宗仕隋為武威太守以善政聞焬帝曰人道公清定如此不謝曰臣安敢清止是小)
(心不納賄耳乃賜口味百餘斛後陪宴積翠池帝親以金杯屬子盖酒曰良算嘉謀俟公後動)
(即以此杯賜公用為高年之瑞)
樊遜(字孝謙專心典籍舉秀才為第一楊愔曰文章成就莫過樊孝謙)
樊毅(字智烈南陽人毅本將門善騎射侯景之亂率部曲随叔父文皎拔臺城以功除右中郎將)
樊猛(字智武幼俶儻有幹略青溪之戰猛自旦訖暮與侯景軍短兵接戰殺傷甚衆臺城平以猛為)
(司馬)
樊深(字文深河東人事繼母甚謹弱冠好學負書從師於河西講習五經晝夜不倦魏永安中隨軍)
(征討以功累遷中散大夫)
(唐)樊興(安州人以戰功多封營國公後坐事削爵貞觀中討陵州獠及擊吐谷渾累遷襄城郡公太宗)
(征遼以興忠謹副房玄齡留守京師卒贈洪州都督陪葬獻陵)
樊宗師(字紹述力學多通解著春秋傳魁紀公樊子凡百餘篇不蹈襲前人一言一句號澁體終)
(諫議大夫韓愈稱議論有經據嘗薦其才)
樊澤(字安時河中人少孤依外家客河朔相衛節度使薛嵩表為堯山令舉賢良方正次潼關雨淖)
(困不能前有熊執易者同舍逆旅哀之解所乘馬傾褚以濟自罷所舉是歲澤上第炎善之擢)
(左補闕澤有武功喜兵法議者謂有將師器累遷山南東道司馬就拜節度使每射獵諸將憚)
(其材武數與李希烈角禽慓將張嘉瑜杜文朝梁俊之等賊氣沮縮遂取唐隋二州貞元三年)
(為荆南節度使)
樊智遷(蜀郡太守秩滿民歌曰太守来門夜開持節去民惶懼)
(五代)樊子鵠(平城人初為晉州刺史累官西陽郡公兼尚書左僕射東南道行臺都總管為高歡所害)
(宋)樊知古(字仲師南唐主李煜時嘗舉進士不第遂謀北歸乃漁釣采石江上數月乘上舟載絲繩)
(維南岸疾棹抵北岸以度江之廣狹太祖開寳三年詣闕上書言江南可取狀以求進用太祖)
(令送學士院試賜本科及第)
樊光遠(字茂實錢塘人紹興中省試第一除秘書正字上疏極詆時弊出為閬州教授後召為秘)
(書丞遷監察御史)
樊資深(字逢源少遊汴從司馬温公學皇祐初中拔萃異科授潞州别駕致仕歸資深性剛介博)
(通經史睦姻族鄉人之貧無食者濟之以粟死無棺者助之以木家居二十年費以萬計)
(元)樊淵(字浩翁句容人好學善詩至元中奉母避兵茅山兵至欲殺其母淵以身代兵兩釋之母沒哀)
(慕終身臺憲交薦淵不忍去墳墓終不起)
樊執敬(濟寧鄆城人擢授經郎嘗見帝師不拜或問之曰吾知尊孔氏而已至正中為江浙行省)
(參知政事時劇賊攻城執敬率衆出戰奮力斫賊因中鎗而死事聞追封魯國公)
樊楫(冠州人初為軍吏數從征伐有功累官中書省參知政事進攻交趾班師還為賊邀遮力戰被)
(創竟為所殺贈上黨郡公諡忠定)
(明)樊鎮(考城人賦性剛直博通經史洪武中登進士第授監察御史振飭風紀有能聲歷官山西右布)
(政使所至廉榦勤敏大得時譽)
樊敬(字守一鄆城人洪武進士授春坊司諫改行人司副陞鴻臚寺丞永樂中歷左通政征沙漠督)
(撫運特命鎮守濟寧以行軍司馬行事陞刑部左侍郎)
樊士信(應城人洪武乙丑進士以兵部主事守淮河北兵南下士信禦之力不能支遂死之靖難)
(後夷其族族竟滅云)
樊繼(洪武中知興國州廉介公平州南有虎患禱於城隍數日兩虎自鬭死州西有湖隄壊捐俸勸)
(民築成之興學校毁淫祠勸民喪祭用文公禮民多化焉)
樊瑾(字公瑾南昌人景泰中知績溪調彭山時松潘酋民作亂中丞夏塤以瑾識天文知兵略舉參)
(戎事嘗出師見黑雲氣起自西方謂敵有伏兵宜防之指畫發縱往無不利事聞陞兵備僉事)
樊瑩(字廷璧常山人天順進士歷官南京刑部尚書宦瑾奏奪職尋復卒贈太子少保諡清簡公明)
(習律令潔已好修侃侃自樹立交游稀寡人皆敬而畏之)
樊瑀(直隷文安人弘治元年由進士知浙州毅然以古良牧自期待廉能寬慈政平訟理由創邑以)
(来興利之多澤遺之深未有踰瑀者)
樊繼祖(鄆城人正德進士歷官都御史)
樊景麟(新繁人嘉靖初知漢陽府鯁介不阿政尚綱紀尤加志窮民勤恤備至水嚙城堵詞訟役)
(隷計日借工随城歛石時與家僮移巨石於署前轉運江岸以身先民以節財費至今稱頌其)
(德)
樊鵬(字少南信陽州人嘉靖丙戌進士官至按察僉事嘗師何仲默為詩文有聲稱所著有樊氏集)
(千卷)
樊獻科(處州人丁未進士任太僕寺少卿)
言(汝南)
(周)言偃(吳人北學於中國受業孔子在文學科為武城牢以禮樂為教知滅明之賢而取之為聖門高)
(弟)
(漢)言宫(上虞令)
(南北)言翰(宋青冀刺史兄坦代之)
(明)言芳(字時榮山東都平人成化進士守廣平純謹有執自奉甚約食服每甘麄糲政舉民懷不畏權)
(貴)
言震(餘姚人成化舉人)
昆(已姓夏諸侯昆吾之後)
(周)昆辨(齊人見戰國策)
奔
(宋)奔衎(安福人咸淳進士)
敦(陳留姞姓之後又云秦史敦之後)
(周)敦洽(衛醜人)
(漢)敦倚(急就章)
敦昌(弘農人)
(晉)敦道徽(名鑒)
(明)敦鐸(滁州人宣德中保定府推官)
屯(渾沌氏之後去水為屯望出巴郡)
(漢)屯莫(巴都人太山太守)
屯度(法部尚書)
賁(音奔縣城徵音縣賁父之後望出汝南又音肥)
(周)賁浦(魯人見風俗通)
(漢)賁光(郎中)
賁嵩(汝南人清操之士)
賁顓(長水校尉)
(明)賁隆(定遠人福建卲武衛左千戸)
賁清(定遠人卲武衛千戸守備惠潮等處)
盆(齊郡盆城子之後)
(漢)盆謐(中郎將)
論(盧昆切吐番大姓禄東贊之後)
(南北)論叔逹(西秦將軍)
(唐)論傪(左衛大將軍)
論維明(檢校工部尚書鄜坊節度使)
論瑀(字惟貞以字行本吐蕃族也開元末為左武衛右將軍遷光禄卿李光弼討史朝義以惟貞守)
(徐州)
論維賢(羽林大將軍)
(宋)論九齡(華州人登科)
論程(御史)
(明)論中立(同州人宣德中長沙府經歷)
門(河南周公卿之子入王端門教以六藝謂之門子其後為氏又望出廬江)
(南北)門文愛(河南人)
門宗(徐州刺史)
(明)門克新(秦州人洪武中由儒士任州學訓導生徒多至成效秩滿陞左春坊左贊善未幾陞禮部)
(尚書)
門時中(當塗人洪武中崇仁縣知縣)
門泰(資縣人建文元年舉人孫縉嘉靖舉人授知縣)
門相(四川人景泰進士)
尊(尊盧氏之後)
(明)尊德(繁峙人弘治中任太湖縣丞)
渾(平聲河南鄭大夫渾罕渾良夫之後)
(周)渾罕(鄭大夫)
(唐)渾邦(隴西太守封曲平侯)
渾鎬(義成節度使)
渾釋之(蘭州人有才武世為本州都督從朔方軍戰功居多累遷開府儀同三司封寧朔郡王與)
(吐蕃戰歿)
渾瑊(釋之子年十一善騎射随釋之防秋節度張齊丘戲曰與乳媪俱来耶是歲立跳盪功尋從破)
(賀魯部勇常冠三軍後從李光弼定河北又從郭子儀復西京討安慶緒功官至檢校尚書右)
(僕射同平章事)
渾鐬(瑊次子以蔭補參軍累擢至豐州刺史)
根(見姓苑)
(周)根牟子(著書)
吞(地根切晉陽)
(漢)吞景雲
恩(陳大夫成恩之後見風俗通)
(南北)恩茂(東庠祭酒)
(明)恩光(山東濰縣人正綂間鴻臚寺司儀署丞)
軒(即軒轅氏其後有單姓者)
(漢)軒和(諫議大夫)
(宋)軒彦績(登科)
(明)軒輗(字惟行河南人永樂進士歷官左都御史刑部尚書性廉介律已嚴毅有為有守之士子惟明)
(任廣宗知縣民有去思)
軒尚朱(鄢陵人嘉靖中廬江知縣)
軒能(曲周人嘉靖舉人)
繁(音商人七族有繁氏潁川又望出上黨)
(漢)繁延夀(御史大夫)
(晉)繁欽(字休伯以文章機辨少得名於汝潁欽既長於書記又善為詩賦率皆巧麗為丞相主簿)
存(見姓苑)
存光孫(富順人寳佑進士)
榬
(漢)榬温舒
榬慶
榬終古(錢塘人斬樓船將軍)
豚
(漢)豚少公
蕃
(漢)蕃弘
藩(方煩切)
(漢)藩嚮(字嘉景魯國人北海相八厨中人)
藩彭祖(北海相人)
(明)藩俊(保寧人嘉靖中舉人任清遠縣知縣)
番
(漢)番係(河東守言轉漕事武帝用之)
番亡(字季孺)
邧(邑名)
溒(音袁出何氏纂要)
猿(見姓苑)
敦(音敦)
僤(牛坤切見纂要)
鐏(見纂要)
園(四皓有園公風俗通云代於事者城郭園池是也)
冤(冤句縣名)
塤(見姓苑)
萱(見姓苑)
厵(音原見直音)
翻(見姓苑)
袁(音袁見直音)
鴛(見姓苑)
(音尊見姓苑并直音)
(音袁見直音)
閽(見姓苑)
萬姓綂譜卷二十三
