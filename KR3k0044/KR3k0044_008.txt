卷二
萬姓統譜卷二明凌迪知撰
上平聲
二冬
佟
(南北)佟萬(遼東人以文章知名)
(明)佟珍(字時貴成化進士遼東人歴官吏部郎中)
佟應龍(遼東人正德進士歴官知府)佟登(遼東人嘉靖中府右都督)
封(渤海宫音炎帝之後封鉅為黃帝師因氏又望出河問武陵)
(夏)封父(侯國君)
(漢)封芨(明帝時為侍中五代孫仁澤晉時侍中生挫撡)
封武興(舉孝廉)
封觀(南頓人字孝起有志節嘗舉孝廉以兄名位未顯恥先受之遂稱風疾喑不能言後數年兄得)
(舉觀任郡為功曹)
(晉)封孚(字處道外總機事内參密謀雖位任崇重謙虛博約甚有大臣之體)
(南北)封延伯(字仲連三世同財為北州所附為梁郡太守有高士風)
封孝琰(字士光修飭學行有風儀位祕書丞丰裁自立成儀閑雅客止進退人皆慕之)
封回(渤海人歷度支都官二尚書鄭雲為安州刺史詣回問安州興生何事為便回曰卿荷國寵靈)
(位至方伯宜思方略以濟百姓如何問興生乎雲慚失色)
封子繪(渤海人神武時為平陽太守晉州北界霍山舊號千里徑者山坂高峻每大軍往來苦之)
(子繪請别開一路旬日而就民便之)
封述(渤海蓨人初為御史遷大司馬清河王辟為記室參軍以才幹稱神武初與李奬等奉命充大)
(使巡省方俗問民疾苦齊天保年除清河太守遷司徒左長史行東都事)
封軌(字廣度回族弟累官廷尉少卿以務德慎言修身之本奸回讒佞世之巨害乃為務德慎言遠)
(佞防奸四戒)
封隆之(回長子寬和有度量歷事五帝凡四秩中再為吏部尚書一為僕射四為冀州)
封倫(字德彛年方少舅盧思道曰吾兒識略過人當立致卿相貞觀中拜僕射隠刺之亂數進忠策卒)
(贈司空)
封敖(字碩夫冀州蓨人元和中進士累官翰林學士屬辭贍敏語切而理勝武宗使作詔慰邊將曰)
(傷居爾體痛在朕躬帝善其意賜以宫錦進尚書右僕射)
封常清(才果無疑事勤儉耐勞苦安祿山反大言于上自任平賊B市井庸保六萬守河陽橋大)
(敗勸高芝守潼關凡三表陳賊形勢皆不報與仙芝俱見殺)
(宋)封麽(雅州人元祐進士)封庠(懷州人大觀中舉人)
封南譽(南海人登嘉熙進士)
(明)封益(洪武中舉人任戶部侍郎)封孜昶(江西人永樂進士)
封庫實(陜西人永樂進士)封祥(四川人宣德進士)
宗(京兆宫音周大夫宗伯之後以官為)東
(周)宗樓(齊人)宗魯(衛人)
(漢)宗慈(安衆人舉孝廉不就嘗與八顧之號後為修武令時太守出自權豪取貨賂慈遂弃去南陽羣)
(士皆重其義行)
宗資(南陽人延熹中為汝南太守署范滂為功曹凡政事悉委任之人歌曰汝南太守范孟博南陽)
(宗資主畫諾)
宗如周(為如州官有訴如州官宗怒曰敢呼吾名訴人謝曰只言如州作如州不知如州官名如)
(周早知如州官名如周不喚如州作如周宗笑曰令爾自責見侮乃深)
宗廣(光武時任為尚書持節降馮愔)宗元卿(字希蔣有至行鄉人號曰宗曾子)
(三國)宗預(字德艷南陽安衆人仕蜀漢為丞相亮主簿累遷屯騎校尉兩使吴孫權嘉其善對遺以大珠)
(一斛累拜征西大將軍賜爵關内侯)
(南北)宗夬(字明揚南陽湼陽人也少勤學有局幹仕齊為驃騎行參軍時竟陵王子良集學士於西邸並)
(見圖畫夬亦預焉時與魏和通敕夬與尚書殿中郎任昉同伴魏使皆時選也武帝起兵還西)
(中郎諮議時西土位望唯夬與同郡樂藹劉垣為州人所推服武帝受禪歷太子右衛率五兵)
(尚書參掌大選)
宗炳(字少文南陽涅陽人也善圖書琴畫精於言理每游山水輒忘歸劉宋時前後徵召皆不應吉)
(有金石弄為諸桓所重桓氏亡聲遂絶惟少文傳焉)
宗慤(字元幹南陽人少時其叔父嘗問其所志慤答曰願從乘長風破萬里浪仕劉宋除振武將軍)
(伐林邑國尅之珍寳山積一毫無犯後封洮陽侯)
宗躬(撰永律八卷孝子傳二十卷)
宗越(葉人善立營陣每數萬人止頓自騎馬前行使軍人随後馬止營合未嘗參差封萬陽侯)
宗懍(字元懍南陽人少聰敏好讀書鄉里呼為小兒學士為梁元帝記室嘗召宿省使製龍川廟碑)
(一夕便成)
宗承(洛陽人父葬負土作墳不役僮傼一夕之間土壤自高五尺松竹生焉)
宗測(字敬微涅陽人炳之孫幼尚静退舉秀才不就齊永明中徵為太子舍人亦不就)
宗連長(長安富人季女賢而有色欲求賢壻時趙元叔豪宕家徒四壁宗以女妻之與奴婢二十)
(餘口馬十餘匹金帛巨萬遂為富人)
宗欽(金城人少好學有儒者風仕魏為著作郎封卧樹男)
宗彧之(字叔粲炳從弟家貧好學州辟不就宋元嘉初常使陸子真聘三詣不就語人曰吾草莽)
(之人何枉軒冕客徵拜員外郎不就)
(唐)宗楚客(神龍初拜相以文章得幸與兄秦客弟晉卿武后時用事)
宗仲(字羲仲太原人安史之亂以戰功遷游擊將軍歷少卿監察御史)
(宋)宗翼(虞城人篤學恭謹負米養母經史一見即能默寫學歐陽虞柳書皆得其楷法隠而不仕戚同)
(文稱其有古人風)
宗道(政和中為温江令有嘉禾甘露之祥)
宗白(字太素大名人開寳中授渭南縣令豪俊尚氣節重交游太宗召為左拾遺)
宗澤(字汝霖義烏人有文武才略建炎初為東京留守李綱所薦澤前後二十餘疏高宗還京為汪)
(黃所沮未及一年憤死詠杜詩云出師未捷身先死長使英雄淚滿襟諡忠簡子穎)
宗晏(夔州人為都押衙乾德中有寇犯州境晏捍禦甚力民賴以安以功補右班殿直)
(金)宗端修(字平叔汝州人好學喜名節金大定中進士累官監察御史大理丞汝州司候游彦哲嘗)
(問為政端修曰治氣養心而已心正則不私氣正則不暴為政之術在是矣)
(元)宗杞(大都人年十九父卒號泣絶而復甦水漿不入口者三日過哀成疾杞有繼母自度不起囑其)
(妻楊氏汝善守志事吾母遂卒)
(明)宗彛(湖廣人成化進士任御史)宗佐(浙江人弘治進士)
宗璽(字朝用建平人正德進士授大理評事仕至福建左布政使)
宗臣(字子相興化人嘉靖進士歷官提學副使有文行)
宗禮(湖廣人嘉靖中以左擊將軍征佞戰歿敕祀)
鍾(穎川角音宋微子啓之後桓公曾孫伯宗仕晉生州黎黎仕楚食采鍾離因氏焉)
(周)鍾子期(楚人伯牙子鼔琴子期聽之意在高山曰巍巍乎若泰山志在流水曰蕩蕩乎若流水子)
(期死伯牙破琴絶絃謂世無賞音者)
鍾儀(楚伶人任鄖縣大夫為鄭所獲獻諸晉公見於軍府操南音范文子重之使歸楚以求成)
(漢)鍾興(字汝文汝南汝陽人從丁恭受春秋光武召拜左中郎將詔定春秋章句以授皇太子又使宗)
(室諸侯從興授章句封關内侯興自以無功不敢受帝曰教訓皇太子及諸王侯非大功耶興)
(讓其師丁恭於是復封恭而興遂固辭)
鍾皓(字季明穎川人少以篤行稱避隠密山前以九辟公府皆不就李膺嘆曰鍾君至德可以與陳)
(寔荀淑韓韶為穎川四長漢桓帝朝為林慮長諸儒頌曰林慮懿德非禮不處悦以書詩弦琴)
(樂古五就州招九膺台輔逡巡主命卒歲容與)
鍾明(潁川人為林慮長仁信篤誠使人不敢欺與陳寔並稱)
(三國)鍾繇(皓曾孫字元常善書好謀封武亭侯魏文帝賜五熟釜銘曰於赫有魏作漢藩輔厥相惟鍾實)
(心幹膂胡昭時皆稱善書世說胡肥鍾瘦書法若飛鴻戲海舞鶴遊天女孫琰善屬文博覽羣)
(藉適王惲禮儀法度為中外所稱)
鍾毓(繇子機絶談笑有父風累官刺史歷都督徐州荆州)
鍾會(繇子魏末為鎮西將軍與鄧艾征蜀有功封縣郡公)
鍾瑾(皓之姪好學慕古有退讓風與李膺同年俱有令名瑾之母乃膺之姑膺祖太尉常言瑾似我)
(家性復以膺妹妻瑾生四子亮淑訓秀號四龍安帝時俱為牧守)
(晉)鍾雅(潁川人好學有才智仕至御史中丞直法繩違百寮憚之蘇峻之亂侍衛天子或勸之去雅曰)
(君危不能濟而遁逃苟免不可也卒死于難追贈光祿勲)
鍾嶸(雅七世孫好學善詩仕南齊官至西中郎作詩評品藻古今詩人其論最詳)
(唐)鍾紹京(字可大贛州人繇十世孫性孝童幼時嘗得瓜菓不敢先食以奉二親工詩號小鍾繇號)
(大鍾也從唐玄宗平内難累遷中書令越國公)
鍾傳(洪州人少好射獵僖宗時討王芝仙有功官至檢校太保中書令進爵潁川郡王)
鍾馗(武德中應舉不第觸階而死後明皇晝寢夢一小鬼盜玉笛上叱忽有大鬼破帽藍袍角帶捉)
(小鬼刳其目擘而啖之上問對曰臣終南進士鍾馗應舉不第觸階而死奉旨賜袍帶葬之誓)
(除天下虚耗命吴道子圖之如夢)
(五代)鍾謨(字仲益崇安人博學工文仕南唐為戶部侍郎)
鍾隠(字晦叔天台人少清悟不嬰俗事嘗卜居閒曠結茅室好畫花竹禽鳥以自娱凡舉筆寫像必)
(致精絶時無倫擬者尤善畫鷂子白頭翁鶡鳥斑鳩皆有生態尤長草棘樹木升元中齊安張)
(校尉得隠畫鶡鳥二幅張之賓次時金昌宗題詩曰為厭翻翔下葦叢戢翰側腦思何窮侍童)
(莫便褰簾過只恐驚飛入碧空其為人珍賞多類此)
(宋)鍾紹安(嘉熙進士為袁州分宜簿有功陞福建上杭知縣從文天祥勤王)
鍾元龍(字善甫舊名禪將樂人寶祐二年夏水漂田秋霜損稼閭里告歉元龍乃發倉廩减價以)
(賑之所活者甚衆)
鍾棐(子翼秀出民伍雅有器量郡守曹觀重之蘇洵南遊不喜飲酒每為設醴軾南還B沒誄之)
鍾嶽(字堯俞政和進士為桂陽令平生不事生産清介苦節無廬可居)
鍾鏜(銅陵人其家十一世同居鏜幼開悟如成人後官至汀州守宦游五十餘年卒無嬴資)
鍾震(湘潭人從朱晦菴受業建主一書院講道鄕士夫咸宗之學者稱主一先生)
鍾伷(字少游龍南人紹京之後元豐舉進士知桂陽縣考課第一通判宜州招諭蠻寇多順從者即)
(帥桂林性至孝喪父盡哀有羣鳥鳴於墓人名其盧曰感鳥堂)
鍾傳(樂平人本書生紹聖中以章惇薦命幹當熙河涇原秦鳳三路公事累以破夏功擅帥熙尋責)
(監永州稅後復起為龍圖閣直學士)
鍾璇(字振遠常熟人少勤學好問弟璟環琢並及第璇遂弃舉子業放情山水游天台遇異人自是)
(有悟閉戶二十餘年家B不為戚戚咸以竒人日之)
鍾季玉(樂平人淳祐間舉進士歷官樞密院編修官知建昌軍有旨和糴值歲旱為請减三之一)
(累遷江西轉運判官北兵渡江季玉徙寓建陽兵至死之)
鍾元鼎(字和卿晉江人乾道進士歷知鄞縣政尚愷悌弟元震登淳熙進士)
鍾鼎(上猶人嘗觀范仲淹義田事偕姪日新置義莊建書院延師以教鄉族子弟子三傑登紹興進)
(士累仕為化州司理參軍)
鍾正甫(武陵人治平進士與米芾友善樞密蔣之竒器之後為廣東轉運有美政蔡京置正甫黨)
(碑中生謫)
鍾作霖(字民望上猶人教授于鄉從游者歲率數百人以禮法誨子弟登詔興進士子祐子禔皆)
(登科)
鍾輻(金陵才士也年少氣豪樊若水愛其才以女妻之後輻中甲科樊氏蚤世輻遂隠終南山終身)
(不仕)
(明)鍾勗(字士懋慈谿人幼孤力學洪武初教授郡庠舉任廣東番禺知縣有惠政官至兵部侍郎子永)
(亦以明經舉官至戶部侍郎)
鍾友諒(國初知祁門縣敏諒疏通剸煩治劇值壬辰蘄兵蹂&KR1011;縣境踘為草莽友諒薙蓬藋開市)
(井招逋逃闢蕪田理冤抑民服其化吏畏其明治聲大振)
鍾英(字汝器高要人脩眉豐頰沈默莊重年十一子史百家靡不該洽永樂卒夘舉進士選庶吉士)
(授編脩雖居禁近不殊布韋)
鍾順(字必華南海人景泰中知沔陽廉慎愛民時江西周禮洪侵擾荆沔順計擒之士民安業立生)
(祠祀于滄浪亭士民皆感焉)
鍾珹(字德卿當塗人少潁敏勤苦績學䆳於經術景泰進士歷大理寺正著平允聲擢江西提學副)
(使士子經品題者多所造就致仕歸手不釋卷閒居林下足不及公府門下執經問難者濟濟)
(卒年八十餘)
鍾同(字世京永豐人父復翰林編修同任御史以直言死獄天順初贈大理寺丞)
鍾雅(字大章歸善人成化進士性聰敏善屬文尤長於詩與翰林編修凃瑞同鄕薦每即席賦詩刻)
(炬限韻云)
鍾復(字弘彰永豐人宣德癸丑進士第三歷翰林侍讀)
鍾渤(字元傅東莞人弘治庚戌進士歷副使)
鍾鯨(字躍海廬陵人少游學白鹿洞知名當世弘治中知新興縣身無盛衣厨無魚肉侍無媵妾抑)
(豪強恤黎庶有古君子風而剛介寡合六年去民共惜之)
鍾湘(字用秀興國人弘治進士授戶部主事歷官郎中擢知漳州府事會隣廣山寇猖亂事聞命合)
(一省兵殱之軍門督重兵屯其境芻粟之費日不下數百金悍卒不可法御湘區畫誓戒皆有)
(度率死士先搗巢穴縳其首惡諸脅從之者給牛粟而遣之賊感泣不戰而巢遂空以寇靖功)
(敕進品秩擢廣東參政)
鍾芳(崖州人正德進士任戶部左侍郎以學行著)
鍾卿(廣東東莞人嘉靖進士累官光祿卿恬静温謹早疏乞休士多稱之父善經弘治進士)
龔(武陵羽音晉大夫龔堅之後)
(春秋)龔堅(晉大夫)
(漢)龔遂(山陽人為昌邑王郎中令王有不正遂諫諍王掩耳起走宣帝即位渤海盜起命遂為渤海太)
(守單車至郡勸民農桑民皆賣劒買牛賣刀買犢境内大治)
龔勝(彭城人三舉孝廉哀帝時徵為諫大夫王莽秉政歸老鄉里莽遣使奉印綬安車駟馬徵之拜)
(上卿勝為門人高暉等曰誼豈一身事二姓乎遂不食死)
龔舍(武源人通五經以魯詩教授與孔休卓茂等同志不仕初以龔勝薦徵為諫大夫復拜光祿大)
(夫終不起舍與勝竝著名節世謂之楚兩龔)
(三國)龔石(字顯光南昌人吴謝斐為會稽太守獲罪於大帝石為具表陳訴頓首流血時天大風雷流血)
(成冰帝為之釋斐)
(晉)龔玄之(武陵漢夀人好學潜默初舉秀才公府辟皆不就孝武聞其名徵為散騎常侍固辭子元)
(夀黎民孫祈皆有名聲)
龔明之(字熙仲幼孤鞠於祖母李氏嘗曰吾少時夢綠袍判官曰與汝七十七宋崇寧中反此數)
(果病亟明之焚香於項禱曰願减己算五年益祖母夀李病果愈年八十二卒)
龔壯(渠人潔己守道父為人所殺壯卒定計執仇以報父朝廷徵召不就以文籍自娱)
龔穎(遂寧人益州刺史毛璩辟為從事璩為譙縱所殺佐史竝逃潁奔赴殯送以禮後縱僣位禮徵)
(不起脅以兵刃執志彌堅)
龔孟舒(金華人通毛詩仕梁為潯陽郡丞元帝在江州遇之甚厚重之以師禮任焉官至大中大)
(夫)
龔履素(南昌人居南霅山三十餘年傾産買書聚徒教授講授之暇荷插躬耕弟子自遠而至者)
(與均衣食貞元三年卒于家)
龔祈(字蓋道風姿端雅容止可觀范述見之嘆曰此荆楚之仙人也)
(宋)龔孟䕫(字龍支臨川人咸淳進士除隆興察推妙悟文法斷決如流賈似道欲見孟夔不往左授)
(閩幕歸而講學山中十年性剛直絶町畦為當時矜式)
龔鼎臣(字輔之鄆州須城人景祐初進士為泰寧軍節度掌書記石介死讒者謂介北走遼詔兗)
(州刻狀鼎臣願以闔門證其死尋知諫院歲旱則請罷宴以答天戒日食則請進賢遠奸以應)
(皇極尋以事忤王安石出知兗州再知青州)
龔郯(字曇伯寧德人曾祖允昌祖必俞俱稱善士郯早從朱文公學不務口耳一意躬行晚與楊復)
(論辨理氣先後之說尤有造詣自號南峰居士有詩文雜著數卷)
龔夬(字彦和瀛州人少有重名清介自立舉進士累官殿中侍御史言章惇蔡京罪章累上因言修)
(五朝寶訓不可增損以濟奸說時論韙之卒諡節肅)
龔開(字聖予淮陰人少負才氣博學好古尤䆳經術宋亡節操孤峻嘗作文天祥陸秀夫傳吳萊稱)
(其不减遷固詩老蒼有骨力)
龔原(遂昌人進士徽宗初為給事中時除郎官五人皆執政婣戚悉舉劾之後歷兵工部侍郎仕至)
(中宗正丞所著有易解)
龔璛(字子敬高郵人聰敏善屬文刻意學問當路者交薦宜在館閣不報與龔開為忘年友比漢兩)
(龔)
龔楫(字濟道父原仕為兵部侍郎崇寧中謫居和州因家焉楫懦如不勝衣聞金人䧟郡縣輒忿恚)
(不食兀术據和州楫率家人等往襲之得數百人金救兵大至楫麾其衆曰今日鬭死亦足為)
(義士遂死之)
龔頥正(嘉泰元年奉旨學問該博特賜同進士出身官至祕書丞)
龔友福(光山人仕為翰林學士拜中書參政兼丞相事號淮南夫子)
龔懋(字君美順昌人少俊偉仁宗朝舉茂才異等授州房推官與張方平相友善方平知諫院懋作)
(十詩寄之備言交契之厚慶歷初近臣列薦召為館職未幾卒)
龔日昇(性剛直嘗義擊戚畹之貴寵者度宗初年守鼎州除苛政寬徭薄賦大修學校以風士類)
(旱禱多應)
龔慎儀(字世則邵武人仕南唐為禮部侍郎宋開寶初入貢太祖命齎書往招嶺廣被執漢亡得)
(歸後隨李主歸宋以駕部郎中為歙州刺史宜春盧絳欲據福建領衆數千由新安入歙約慎)
(儀朝服坐黃堂日不顧絳神色自若絳曰聞公素有籌略今下歙特請公為謀主慎儀厲聲曰)
(吾已授宋命雖一日失援肯從賊為叛耶絳怒殺之舉家被害)
龔穎(字同秀天資穎悟博通經史初仕南唐為内史學士隨李主歸宋擢為御史大夫叔慎儀為盧)
(絳所害及絳歸宋與潁同朝穎曰古之殺人而義者令勿仇今絳不義縱殺無辜若不以為仇)
(非所以盡忠孝之義也乃袖鐵簡入朝會絳陛見穎遽前擊之太祖驚問故穎以狀對待罪奏)
(曰一為國家除害二為叔父報仇極言絳狼子野心不可畜於朝太祖歎曰江南小國有義士)
(若是耶遂誅絳義潁而釋之世以忠義稱之號曰端公)
龔端(新昌人元符初進士立朝未嘗隨世俯仰欽宗時極論時事危言讜論欽宗謂其凜凜有直臣)
(節後奉使河東路聞二帝北狩憤惋而卒)
龔宗元(字會之幼穎悟絶人天聖中擢進士以父識疾乞侍養後知句容發奸摘伏如神歷都官)
(員外郎)
龔輿(湘陰人乾道進士剛介廉潔為浙東檢法隨憲按部郡饋遺皆不受後知萍鄉民戶通官賦與)
(以己俸代輸家無擔石之儲)
龔程(字信民宗元子剛正自守不怵禍福由熙寧進士歷朝議大夫)
龔茂良(莆田人紹興進士為吏部郎官論禦敵得失曰景德之勝本於能斷靖康之禍由於致疑)
(孝宗時以參政行相事慶夀禮行中外覬恩茂良歎曰此當以身任怨不敢愛身以弊天下也)
(卒謚莊敏)
龔況(字濬之程之子登進士以學術文章與蘇過俱名于朝號龔蘇終祠部員外郎)
龔識(字默雨慎儀子徙居吴登進士擢監察御史才術醇正操履端方歷平江軍節度副使)
龔基先(字平叔高郵人父炳徙京口入太學登進士調松尉廬江令淮東安撫司幹辦官出入行)
(間有功累遷太府卿尋除太常卒基先平生愛惜士類倡義率諸鄉達創淮海書院以處淮士)
(之流離者)
龔潗(字深文累官中奉大夫歷知長洲令官至司農卿國亡士大夫居班行者隨例北上潗行至革)
(縣不食卒)
(明)龔仲賢(光澤人父早喪家貧母紡績以撫養洪武初母以夀終仲賢痛念不已母誕日刻木肖像)
(以奉飲食衣服出入有事必以虔告朝夕不怠凡十八年如一日鄉人稱為孝子)
龔斆(鉛山人學問該博德行敦實洪武初以明經為府學教授御史葉孟芳高其學行薦至京師遷)
(國子司業尋陞祭酒卒於官)
龔炯(字延璋晉江人敦厚周慎刻志為學詩文為當時稱書翰首洪武中應薦以親老歸)
龔鐩(字子諫南昌人洪武中授兵科給事中執正不阿陞四川按察使明察民隠在職四十餘年蕭)
(然不異寒士後致仕卒于家)
龔太(字叔安義烏人洪武中鄉薦授戶科給事中靖難帥入自投河死)
龔詡(字大章直隷崑山縣人建文初年十七為金川門守卒靖難兵入詡大哭還鄕後兩薦為學官)
(辭不就門人私諡曰安節先生)
龔箎(蒼梧人永樂初舉進士擢嘉定縣丞冇能聲歷官兵部郎中以老成見推陞廣東左參政)
龔景才(字敦之常熟人五世同居少孤力學性至孝)
龔海(南昌人任南京後府經歷陞知韶州府廉介有守剛直不阿吏民畏服豪右斂手)
龔遂榮(錦衣千戶時英皇已入塞寓書於大學士高穀言奉迎禮當從厚主上當避位懇辭而後)
(受命穀袖其書入朝以示廷臣曰武夫尚知此禮況儒臣乎陳循言遂榮非分請治其罪遂下)
(獄會赦得釋)
龔弘(字元之嘉定人成化進士歷南京吏部郎中知兖州為政以廉明精敏稱人比之包孝肅擢山)
(東參政為湖廣左布政使擢副都御史督理河道會武宗南巡江郴沿途率賂弘一無所與因)
(在上前譛弘老上曰弘雖老尚可用久之晉工部侍郎加尚書致仕歸)
龔謙(字廷益高郵人舉進士授御史巡鹽兩浙執法除姦及清軍湖藩甚得大體都御史寇公深記)
(其名於後堂且移文各省令清軍以謙為式名重一時卒于官)
龔用卿(福清人嘉靖丙戌一甲第一歷官國子祭酒)
龔輝(字實卿餘姚人嘉靖進士累官刑部右侍郎)
龍(武陵羽音舜臣董父好龍曰擾龍氏以王父字為氏又望出天水)
(漢)龍且(楚人項羽將)
龍伯高(名述京兆人為仙都長馬援嘗戒其兄子曰龍伯高敦厚周慎口無擇言謙約節儉廉公)
(有威吾愛之重之願汝曹效之效伯高不得猶為謹飭之士所謂刻鵠不成尚類鶩者也)
(南北)龍衮(撰江南野史二十卷)
(唐)龍復本(開成中人無目善聽聲揣骨知人官祿夀夭揣蕭寘笏曰宰相笏又揣宋祈笏曰長官笏)
(後皆驗)
龍知欽(隨州刺史)
龍起(擢進士第未第時夢乘龍而起回顧又有駱駝在後及登第次其下者乃龍起駱起也)
(五代)龍敏(字欲納幽州永清人歷進為太常卿使於吳越是時使吳越者見吳越王皆下拜敏獨揖之)
(宋)龍鐲(字琢成乹德丙寅由鄉舉任邠州守宅心以仁守己以廉州民感之如父母一日有羣鶴翔于)
(公庭自旦及夕徘徊不去州民繪來鶴圖以頌其德時學士竇儀以使過邠因留題曰多少樊)
(籠不敢開強拘物性要相倍何時得似邠州守德政臨民鶴自來致仕歸家邑之南鄉庄上年)
(八十卒子暹雍熙乙酉中宏詞科)
龍德厚(字子仁鐲裔嘉定癸未中拔萃科授龍圖閣待詔轉翰林院承旨賜紫金魚袋紹定壬辰)
(出知潭州有善政端平甲午復召翰林承旨)
龍雲從(字子高任福建儒學副提舉元亡不仕任曠達邑守蔣俞茂才迎之與浙江提舉雲陽李)
(祁同為上賓號不二心老人祁元進士文名為時所重而子高以詩謌與之頡頑茂修邑東門)
(浮橋成與賓佐同安橋子高酒酣作謌即席口占坐者皆為閣筆其警句云行丁運鎖駕長虹)
(百夫牽船貫飛鷁陽侯宫殿横截開鼉抃鯨天何有哉鄕邑間詩人自吳莘樂後首推子高云)
龍況(字景荀鉅鹿人父庚天祐初任茶陵令因遇褒書況博通經史值時故徙居永新教授鄕閭卒)
(葬邑之鹽堆嶺子四欽中三史科域四川都監琮舉進士琳為吉州仕曹)
龍崇(字升之讀書好著述嘗游真西山陽東山之門陳愷師九江重加禮聘遂建永新城築之人民)
(賴以為保障奏名調臨川戶掾京尹趙與權表監酒米埸修中興政要書成與權檄進仍率侍)
(從十人列薦乃循資授從仕郎除福建師司節幹在幕府修宋朝帝學增釋二百卷刑侍趙以)
(孚入覲進再循資轉儒林郎史館效勘卒于京邸姚希德狀其行與權取誥語予云墓曰忠覲)
(先生)
龍昌期(字起之仁夀人祥符中注易詩書論語孝經隂符道德篇韓魏公使蜀奏授試國子四門)
(博士慶歷中文潞公奏授校書郎太子洗馬著古論帝王心鑑八卦圖精義入神絶句書河圖)
(照心寶鑑春秋復道三教圖通太保正名等論行軒小集然常羽翼先儒時論譽之)
龍景昭(䕫州奉節人少有武勇初仕蜀為施州刺史宋平蜀授永州刺史秩滿入朝改右千牛衛)
(將軍)
龍著(字少蒙崑山人承議郎)
龍太初(以詩人謁王荆公公與郭功父坐郭叱曰相公前敢稱詩人令賦沙詩頃答曰茫茫黃出)
(塞漠漠白浮汀鳥去風平篆潮回日射屛郭為閣筆)
龍澄(游瀼水見水中一石合獲玉印五文字如星霞傍有九天使者謂曰此上帝所寶可投元處)
(元)龍仁夫(永新人博究經史以道自任仕元為湖廣儒學提舉晚年僑居黃州著周易集十八卷學)
(者稱麟洲先生)
(明)龍存仁(洪武中知福寧縣修廢墜恤孤寡舉賢良袪民害民愛戴之)
龍澄(新淦人永樂進士任廣東僉事)龍儀(江西人永樂進士)
龍晉(字遵度吉水人由進士授監察御史左遷嘉定知縣天順八年擢知本府公勤廉恕撫民有方)
(開良堰灌田三千餘畝利澤及民成化三年丁内艱復改常州府民皆思之)
龍霓(字致仁江西宜春人弘治丙辰進士居官嚴毅簡重剛直有為一時聲譽籍籍遷浙江僉事風)
(采凜然秉政嫉邪綽有成績竟以觸忤當路罷之正德初僑寓長興夏駕山與劉林孫一元結)
(社云為湖南五隠)
龍大有(茶陵人正德進士嘉靖中以兵部侍郎撫大同叛卒)
龍誥(攸人正德戊辰進士知臨川縣東鄉民聚為盜積歲不平當道檄誥討之誥率兵往討之既至)
(誥下馬呼曰吾臨川尹也爾寧殺我毋屠我民賊皆羅拜願撫為民遂弃兵械還誥疏而撫之)
(不半月事平陟戶部主事歷郎中擢廣西參政)
雍(京兆又望出平原周文王第十二子也雍伯之後以國為氏)
(周)雍巫(易牙姓名齊人知味)雍糺(鄭大夫)
雍予(楚人)雍廩(齊人)
雍鉏(宋人)雍門周(鼓琴孟嘗悲)
雍糾(祭仲專政厲公使其壻糾殺祭仲弗克殺糾)
(漢)雍齒(沛人高帝封為什邡侯)
(唐)雍陶(成都人詩人字國鈞太和進士簡州刺史)
雍𥙿之(成都人詩人)
雍無逸(大歷中為龍州别駕吐蕃入寇無逸夜泊其城破之以功封什邡縣男)
(宋)雍公說(治平進士)雍錡(四川蓬州人宣和進士)
雍逖(四川蓬州人宣和進士)雍禔(四川蓬州人宣和進士)
雍存(全椒人隠居不仕以文史自娱居城南號南郭先生錢公輔遊山詩每從南郭先生到謂存也)
(紹聖初曾肇為守嘗與為文字交)
雍冲(洋州人太學生方紹聖中大臣變更元祐政事冲上書數其罪乞斬之有旨移興元府白訟齋)
(其後張浚試吏興元以冲為友焉)
雍孝聞(閬州人元符末力詆紹聖用事者未幾廷試時相誣以詆毁先烈亟加流竄入元祐黨籍)
雍之竒(大足令鮮于學士贈以詩鄉關素號賢夫子士論今推聖長官)
雍繁孫(龍州人紹定四年進士修文昌宫題名)
雍明遠(元豐進士閬中人)雍璣(元豐進士閬中人)
雍鉞(崇寧進士閬中人)
雍鈞(南充人中治平進士為御史臺主簿時章惇用事朝士滿門鈞獨不往惇怒出鈞知蓬州)
雍舟卿(政和登科閭州人)雍源(政和登科閭州人)
雍觀復(利州人大觀登科)雍沿(營山人舉進士有詩名)
雍朝瑛(紹興進士普州人)
(元)雍居敬(廣東宣慰使)
(明)雍清(清水人洪武初任行人司行人)
雍泰(字世隆陜西咸寧人成化己丑進士仕至南京戶部尚書初授吴縣知縣擢為御史舊令行皆)
(饋樓船公不受民涕泣固饋乃駕至張家灣吴人歌曰時苗留犢雍公返舟巡鹽兩淮淮灶丁)
(貧而鰥者幾二千人比及三年俱與完室既去淮人詠曰客邊歸槖渾無硯海主遺民盡有家)
(乂曰了却四千男女願春風解纜去朝天公有敢死之節克亂之才後忤瑾令致仕)
雍瀾(莆田人嘉靖進士)雍世賢(西充人嘉靖舉人)
雍禮(西克人嘉靖舉人)
雍焯(陜西狄道人字闇仲貢士嘉靖中任監察御史巡按山東有風裁)
雝
(周)雝子
(漢)雝護之雝傳雝伋
(宋)雝美(宣和間任安州制置使)
(明)雝子重(清水人宣德間任欽天監博士)
從(東筦角音漢將軍從公之後)
(漢)從通從平
從志從成公(將軍)
(金)從坦(安撫山西軍民上書言絳解二州民皆恃鹽布易米乞罷禁粟麥中條之南諸縣為陜洛喉襟)
(乞加兵分戍平陸産銀鐵若以鹽易米募工鍊冶可以廣財用備戎器而盜自息後為權元帥)
(任監軍元兵已至平陽城破遂自殺贈武昌軍節度使)
(明)從龍(字雲舉安陸州人天順乙酉以禮經中鄉試筮仕富順知縣陞知麻哈州時民俗皆被髮左袵)
(龍令家人教民織巾以冠仍聘鄰邑諸生訓子弟以詩書遂成衣冠人物之俗歷任五年民立)
(生祠祀之陞懷慶知府)
從貞(繁昌人安陸衛指揮同知居官清儉出入惟一家僮前導蕭然若寒士管領漕運尤愛惜士卒)
(州為之謠雖三尺童子能誦其美)
從介(繁昌人嘉靖中江西清江縣訓導)
從字(湖廣承天人嘉靖丁酉舉人任工部員外郎)
容(燉煌宫音春秋南容氏之後以王父氏為姓)
(上古)容成(黃帝臣)
(周)容居(徐大夫)
(明)容善(廣東人永樂進士)
容悌與(字行白香山人性質醇謹學博行修永樂中任本縣教諭事母最孝鄉人稱為孝行先生)
容晞(高要人舉人天順中雩都訓導)
容師偃(香山人悌與四世孫自小性孝正德丁丑寇偪香山師偃竊父而逃被執賊欲殺其父師)
(偃請以身代父遂死)
容若玉(懷寧人萬歷甲戌進士)
共(工氏有子名勾龍佐顓頊平水土為后封上公祀為社左傳商侯國文王侵阮徂共子孫以國為氏)
(周)共賜(晉大夫)
共華(晉惠公時㔻鄭之自秦反也聞里克死見共華曰可以入乎共華曰二三子皆在外而不及子)
(使於秦可乎哉㔻鄭入君殺之共賜謂共華曰子行乎其及也共華曰夫子之入吾謀也將待)
(也孰知之共華曰不可知而背之不信謀而困人不智困而不死無勇任大惡三行將安入子)
(其行矣我姑待死)
(漢)共尉(項羽封臨江王後盧綰擊破之)共普(長樂五官史)
共支(代郡太守)
松(東莞宫音秦封松為大夫因氏)
(隋)松贇名士北海人(明沒於王事)松冕(六合人長蘆運司經歷)
庸(商時侯國子孫以國為氏)
(周)庸苪(秦宣太后病將死出令曰為我葬必以魏子為殉魏子患之庸苪為魏子說太后曰以死者為)
(有知乎太后曰無知也曰若太后之神靈明知死者之無知矣何為空以生所愛葬於無知之)
(死人哉若死者有知先王積怒之日久矣太后救過不贍何暇乃私魏醜夫乎太后曰善乃止)
庸職(齊懿公驂乘)
(漢)庸生(名譚膠東人始孔安國傳古文尚書授都尉朝朝授譚尚書文學未得立中興扶風杜林傳古)
(文尚書同郡賈逵作訓馬融作傳鄭康成注解由是古文尚書遂著于世)
庸理庸光(將)
庸諢(膠東人傳孔安國尚書)
(明)庸以弘(臨桂人弘治中黃州府通判)
鄘(商都之地楚丘鄘地也周公并其地為鄭國絶子孫因以為氏)
(明)鄘瓊(石樓人洪武中慶遠府照磨)
儂
(宋)儂奭青州人元(高宗時有豐登第)賊儂智高
冬
(南北)冬夀(燕左司馬)
(明)冬青(泌水人宣德中直隷清河縣訓導)
琮
(宋)琮師古(開封人登科)
農(雁門宫音風俗通云神農之後)
(明)農益(平南人永樂舉人任訓導)農志科(沅州人宣德中為靖州學正)
農猷(淶水人成化中為淳安縣知縣)農高(桂平人成化舉人)
恭(晉太子申生謚恭君其後以為氏又敬姓避梁諱亦有改姓為恭者)
(晉)恭播(著漢書音義十二卷漢書注四十卷)
(宋)恭輔(通判龔州愷悌之政洽于生民治休事肅𥙿然有近古意)
(明)恭昭(字自昭汝州人天順進士歷官都御史)
卭(見姓苑音蛩)
(周)卭疏(封史見列仙傳)
(明)卭林(蘭陽人永樂間汀州府同知)
重(傳容切見姓苑顓帝重黎之後)
(南北)重異(大彤渠帥將兵二十萬與張步戰)
(明)重省(石州人弘治舉人陜西鎮平縣有重姓)
樅(七恭切)
(漢)樅公(高祖使御史大夫樅公周苛守榮陽因建謀殺魏王豹)
供
(明)供仲序(廣東南海人洪武中為湖廣攸縣丞)
空(孔丘宫音)
&KR0686;(周彤伯後徒冬切)
峰(州名見姓苑)
䢼(亭名以亭為氏)
鐘(見姓苑與鍾同)
顒(姓纂云人姓)
賨(徂宗切芉姓子宗)
茸(如容切新鄭)
(音農出海篇直音)
(音龍舜納言之後出海篇直言)
(音同出海篇直音)
萬姓統譜卷二
