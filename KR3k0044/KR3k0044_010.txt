卷四
萬姓綂譜卷四明凌廸知撰
上平聲
四支
支(郃陽徵音支雄傳云其先月支胡人也後作氏)
(漢)支雄(司空)
支離疎
(唐)支叔才(定州人隋末荒饉母為賊執叔才告以情閔其孝為解母病癰叔才吮瘡注藥及亡廬墓)
(有白鵲止其傍高宗表異其家)
支謙(受業於支亮亮受業於支䜟世稱天下博知不出三支)
(宋)支邦榮(以中奉大夫直祕閣任邕州刺史)
支允文(登進士第)
支詠(華州人寳佑進士)
支祥(武寧節度使)
(元)支渭興(長寧人至順初進士官至中奉大夫四川行省參政善屬文别號龍溪所著有詩集)
(明)支䕫(山西聞喜人成化進士)
支立(字中夫嘉興人事母孝舉鄉試歴翰林院孔目與羅一峯友善務敦本為己之學尤深於經學)
(號支五經)
支大綸(蘇州人隆慶辛未進士)
支可大(蘇州人隆慶辛未進士)
支應瑞(進賢人萬歷丁丑進士)
施(吳興徵音魯惠公子施父五代孫尾生稱施伯因氏)
(周)施伯(魯大夫孔子弟子)
施之常(魯人孔子弟子)
(漢)施延(字君子沛國蘄人明五經星官風角家貧嘗詣海鹽任作半路亭以養母時馮敷為督郵至知)
(其賢者下車謝使入亭請與飲食脫衣與之餉錢不受順帝初徵拜太尉)
施讐(沛人初從碭人田王孫受易後為博士甘露中與諸儒襍論五經同異於石渠閣讐授張禹禹授)
(彭宣由是施家有張彭之學)
(晉)施游(宜春人仕至太常博士安樂將軍九江太守宜春侯)
施彬(吳興人歴官尚書左丞信安義興二郡太守封中蠲侯子平畿官至尚書)
(隋)施世瑛(字玉華安吉人勇斷有才氣大業中天下擾攘乃率宗族鄉鄰弟子聚糧自守聞唐高祖)
(起兵領衆歸附拜桃州刺史賜賚優厚)
(唐)施敬本(丹陽人開元中為西門助教玄宗將封禪詔有司講求典儀舊制敬本力陳古制最為詳)
(悉遷太常博士集賢修撰)
施肩吾(分水人有詩名元和中舉進士退隠洪州西山終身不仕所著有文集十卷後遇旌陽授)
(以丹方竟得仙去)
施士匃(吳人以詩名兼春秋在大學十九年為博士韓愈銘其墓云先生明毛詩通春秋左氏傳)
(朝士大夫從而執經考疑踵於門子友直縣簿次友諒齋郎)
(宋)施宿(字武子長興人知餘姚縣以興廢舉墜加意風教市田置書教誨學者姚北瀕海歲役民修堤)
(民甚苦之宿為石堤建莊田二千畆以備修堤之役功與前令謝景初同稱)
施子仁(知復州時元兵攻襄陽隋守張龜壽荆門守朱楊桓郢守喬士安皆委郡去惟子仁固守)
(城陷死之)
施才(貴州人自發解歴任郡倅宣募洞蠻賊有功因入對徽宗問南方風物才曰道德一而風俗同)
(進朝散郎為永州太守)
施德懋(端平中知建平縣廉能有善政民甚德之)
施坰(字林宗武進人崇寧進士累官禮部侍郎顯仁太后回鑾為考訂儀注時以為宜性孝友在官)
(得親書必冠帶跪讀遇恩奏補官率推弟姪鄉里稱其賢)
施昌言(静海人舉進士知太平州上政論三十篇入為殿中侍御史)
施霆亨(字榮南卲武人常師趙章泉以道學教於鄉人表其坊曰尊道)
施宜生(卲武人博聞強記政和中為潁州教授試日射熊三十六賦擢第一累官禮部侍郎翰林)
(侍講學士)
施師點(字聖與上饒人十歲通六經乾道中以臨安教授賜對言細民困窮乞免逋負詔從之假)
(翰林學士使金以禮有所執金人駭愕後參知政事與周必大協心輔政卒贈金紫光禄大夫)
施全(錢塘人挾刃刺秦檜不克死之)
施鉅(字大任武康人政和間登第累官參知政事清約自持無聲色之好卒年九十一)
施元長(宣城人天聖中進士累遷兩浙提點刑獄論鑑湖不可為田甚悉後知洪州有惠政建學)
(校定立章程以德業鎮俗)
(明)施顯(字孟微常熟人洪武中鄉會式皆第一歴監察御史讀書勤苦盛暑坐帳中帳頂皆以文子緒)
(集其文名兩魁遺稿)
施禮(東安人洪武進士歴刑部尚書子純成化進士歴太子少保禮部尚書掌鴻臚寺事)
施德華(烏程人性朴素能詩洪武中有司以明經累薦不就結屋數楹於郡城南自號城南小隠)
施槃(吳縣人居家貧力學穎悟過人從父宦居淮安年十八登正綂己未進士第一擢翰林修撰甫)
(半載而卒)
施環(安吉人弟瓊父成有媵子璞幼成疾革顧環瓊曰吾死奈璞何雖然是在爾矣二子泣曰諾比)
(襄事遂悉以所遺金為置田宅且分所有以益之産遂過於環瓊而公私不以關璞迄於白首)
(友愛有加鄉人義之)
施溥(醴陵人性至孝母董氏疾溥籲天刲股作羹奉母母食之頓有起色既没廬於墓側哀號如初)
(喪有二鳥棲於墓樹聞哭聲輙悲鳴若助其哀者)
施儒(字聘之歸安人正德進士歴官副使居官居鄉皆可稱述初授御史出按南畿以直道逮繫落)
(職嘉靖初詔起廣東兵備副使疏立惠耒大埔二縣屢平黠宼)
施侃(字邦直號菁陽歸安人少精敏不羣充養純粹十四通毛詩二十四舉鄉試南宫不利者十五)
(載深藏静定博觀經史凢隂陽律吕兵卜竒祕無不鈎勘有得輙書於冊裒積數百卷為古文)
(雄渾深懋上擬秦漢詩先氣格意興清遠與山人孫太初遊所著有菁陽集藏於家嘉靖丙戌)
(舉進士殁於京)
施峻(字平叔歸安人嘉靖進士歴青州知府性伉直喜規人過詩雋永流麗人所膾炙有璉川集行)
(於世)
隋
(漢)隋昱(五原人光武初起兵後降拜五原太守鐫胡侯)
(宋)隋寳(萊陽人太宗時為萊州節度判官改高密令所至有能名)
(元)隋世昌(棲霞人涉略經史善騎射常持鐵鎗重四十餘斤能左右擊刺仕至安遠大將軍)
(明)隋贇(字從禮山東人洪武中任巢縣丞陞知縣有異政陞知府)
隋翥(棲霞人正統間任主簿邑舊無桑棗翥教植之有羣虎為害設法捕盡民頼以安)
隨(河内羽音晉大夫隨武子之後與隋姓同隋文帝去走為隋又望出清河扶風)
(周)隨會(晉大夫文侯登隧大夫皆扶之隨會不扶文侯曰會夫為人臣而忍其君者其罪奚如對曰其)
(罪重死曰何謂重死對曰身死妻子為戮隨會曰君奚獨問為人臣而忍其君者而不問為人)
(君而忍其臣者耶文侯曰為人君而忍其臣者其罪何如隨會對曰智士不為謀辨士不為言)
(仁士不為行勇士不為死文侯援綏下車辭大夫曰寡人有腰髀之病願諸大夫勿罪也)
(漢)隨何(為謁者說九江王黥布歸漢)
隨蕃(右扶風)
隨弟(光武時使偏將軍隨弟定代郡)
(宋)隨興祖(通州人紹興進士)
隨可儀(撫州軍事判官)
(明)隨清(安丘人永樂舉人)
隨承業(山東魚臺人嘉靖己未進士官按察司僉事)
隨府(山西人嘉靖乙丑進士)
祁(太原徵音帝堯伊祁之後與祈通用)
(周)祁彌明(趙盾之車右祁彌明者國之力士也仡然從乎趙盾而入)
祁奚(晉人悼公時為中軍尉請老公問代之者稱解狐其讐也狐卒又問對曰臣之子午也可羊舌)
(職死公問孰可代之者對曰赤也可於是使祈午為中軍尉羊舌赤佐之君子謂奚稱其讐不)
(為諂立其子不為比舉其偏不為黨平公立起奚為公族大夫午子順順子勝)
(晉)祁嘉(字孔賓酒泉人清貧好學依學宫誦書為書生都養以自給博通經傳精究大義教授門生百)
(餘人)
祁謀(著周室王誠明堂十卷)
(唐)祁順之(刑部員外郎)
(宋)祁暐(字坦之膠水人舉進士天禧中以度支員外郎出知濰州性至孝母卒葬州城南暐解官歸廬)
(於墓旦夕悲號蔬食水飲經六冬堕足二指會有白烏白兔馴繞之異詔賜粟帛)
祁高(開封人登科)
祁融(樂陵人登科)
(明)祁寧(浙江山隂人永樂進士)
祁順(東莞人成化進士歴左布政使子敏郎中敕知府皆第進士孜政皆舉人慎操持富文學居寬)
(厚得大體)
祁仁(浙江山隂人成化進士)
祁清(浙江山隂人嘉靖進士)
祁鯨(阜城人萬歷甲戌進士)
祁鯤(阜城人萬歷丁丑進士)
祈(與祁同)
(元)祈望芳(狄道人以巨家擢守臨洮偉績著於邊陲)
祈志誠(丘處機之徒也得處機之術居雲州金閣山道譽甚著元丞相安童嘗過而問之志誠告)
(以修身治世之要安感其言故其相世祖也以清静忠厚為主)
(明)祈璧(山後人正綂間為建寧千戶)
祈義(建寧千戶所千戶)
祈鳳毛(威遠人正德舉人)
皮(天水徵音風俗通周卿士樊仲皮之後又望出下邳)
(漢)皮究(後漢為諫議大夫)
皮仲固(上計掾)
皮尚
(晉)皮湛(尚書郎)
皮初(將軍)
(南北)皮景和(少通敏善騎射齊神武嘗令景和射一野豕一箭獲之深見賞異除庫直正都督)
皮元(著春秋意十五卷)
皮豹子(魏名將)
(唐)皮日休(字襲美襄陽人能文章舉進士與孟浩然隠鹿門山自號醉士又曰酒民作酒箴食箴與)
(陸龜蒙為友有松陵倡和詩集孫文粲亦能詩文官至鴻臚少卿)
皮光業(字文通日休子也十歲能屬文美容儀善談論若神仙中人撰皮氏見聞錄十三卷)
(宋)皮龍榮(字起霖醴陵人淳祐進士伉直不肯降志於賈似道歴官資善堂直講入對言一過改而)
(一善著百過改而百善融陞吏部侍郎封醴陵縣男)
皮子信(機悟有風神位儀同三司於勲貴子弟中稱其識鑒)
皮仲容(登進士第)
(明)皮璵(江西人永樂進士)
皮承貴(鹽亭人嘉靖舉人)
皮豹(應天府人嘉靖進士歴運同)
訾(渤海徵音風俗通帝嚳妃訾娵氏之後)
(周)訾祏(宣子家臣)
(漢)訾順(樓虚侯功臣表)
(宋)訾虎(麟州知州元豐八年夏人寇麟州虎敗之)
(金)訾亘(嘗師丹陽馬鈺長春丘處機自號守真子稱訾仙翁遊歴濟南抵鄭之釣臺太和間大雪丈餘)
(亘不出已十餘日人以為死矣衆除雪視之端坐儼然殊無寒餒色貞祐間大兵破川陜軍民)
(恐懼亘曰無妨已而果然哀宗幸蔡問曰天下城池攻陷殆盡此城獨安何也人以訾仙翁對)
(亘遂溘然羽化未及喪葬翌日城遂陷矣)
(元)訾汝道(齊河人母嘗寢疾晝夜不去側母屏人授以金珠若干曰汝素孝可善藏之汝道泣拜曰)
(父母起艱難汝道恨無以報大恩尚敢受此乎竟辭之悉讓於弟)
(明)訾宣(山東諸城人貢士正綂中任光禄署丞)
訾玉(馬邑人成化舉人)
訾綬(山西人弘治進士)
禆(音陴姓纂云宣州有此姓)
(周)禆竈(鄭大夫明天文)
禆諶(鄭大夫)
(晉)禆惠(桓彛長史蘇峻之亂惠與彛謀拒之)
時(隴西徵音齊賢人時子之後又望出陳留)
(周)時子(見孟子)
時農(鉅鹿人)
(漢)時苖(少清白建安中為壽春令之官用黃㹀牛牽車歲餘生一犢及去留其犢以初來本無犢也)
時軌(鉅鹿人謁者僕射)
(晉)時荷(字陽道從許君學道晉寧康二年與陳君孝&KR1551;束導從許君上昇荷有遺跡在紫蓋府今為南)
(昌縣廳宋封為洪施真人)
(唐)時惠詢(陽曲人以孝稱)
(五代)時溥(徐州人為破黃巢第一後兼中書令鉅鹿郡王)
(宋)時彦(字邦美開封人舉進士第一嘗尹開封郡城苦多盜捕得則皆亡卒吏憚於移問往往略之彦)
(始請一以公憑為騐否則拘繫之以俟報坊邑少安獄屢空)
時丹立(興化人任高郵司理蒞政仁恕民多德之秦少游挽詩有青史戴于公之句)
時起之(彭城時氏散居崇德吳興廬陵父歈兄嘉之廸功郎起之守臨川)
時檄(字傳之崇德人歴知和州居官廉正惠愛辦治尤長於識鑒嘗擇壻得同邑莫元忠元忠處儉)
(約辭以非偶笑曰莫子當為令人後果及第為時名士)
時新(通判汀州子四人勝之恭之文之惠之)
時衍之(吳興人朝散大夫子五雋登進士傑侃佐行)
時開之(子佑倚贈時起之序)
(金)時茂先(日照縣沙溝酒監寓居諸城紅袄賊方郭三據密州過其村居民相率迎之賊以元帥自)
(稱茂先怒謂衆曰此賊首耳何元帥之有方郭三聞而執之斷其腕茂先大罵賊不勝忿復剔)
(其目亂刃剉之至死罵不絶口詔贈武節將軍同知沂州防禦使事)
(明)時執亮(山東東平人洪武進士知同安縣公勤廉恕以禮讓導化不事刑罰吏民宜而安之)
時季照(慈谿人洪武中以訓導擢監察御史在位十年始終一節陞四川按察僉事)
時永(河南人永樂進士)
時紀(河南人永樂進士)
時中(常熟人弘治進士山西僉事子時夏正德舉人時春嘉靖舉人)
時植(字良材通許人以太學生任四川梁山縣主簿正德六年署縣事流賊率衆攻城植立守凡七)
(晝夜會大雨雪城崩陷被執賊刃其面使之跪植不屈又刃脫雙腕植益憤罵不絶口賊怒殺)
(之事聞詔知縣)
時通(錦衣人嘉靖進士)
時源(子陳父子於嘉靖間為大將)
池(西河徵音以居為姓)
(漢)池瑗(中牟令)
池仲魚(為魏城門候城門失火仲魚燒死城門失火殃及池魚諺云韻府)
(宋)池鄂(侯官人治平二年進士)
池光庭(長溪人端平進士高州文學)
池夢鯉(咸淳甲戌特科狀元)
池(闕)聘(平陽人嘉定間知宜州)
(明)池浩(徐州人成化中為廣東香山知縣)
池(闕涿鹿衛人)正德進士
池鱗(汾州人正德中鉅鹿訓導)
池浴德(福建同安人嘉靖進士)
師(太原徵音周師尹之後又望出瑯琊平原)
(周)師服(晉人穆侯時為大夫穆侯名太子曰仇次曰成師師服知其兆亂於此仇立是為文侯封成師)
(於曲沃其後逆亂皆如其言)
師曠(晉人為樂師度正音律悼公嘗問曰衛人出其君不亦甚乎對曰良君養民如子蓋之如天容)
(之如地民奉其君愛之如父母仰之如日月敬之如神明畏之如雷霆其可出乎夫君神之主)
(也而民之望也若百姓絶望社稷無主將安用之)
師涓(寫濮上音)
師經(鼓琴魏文侯曰使我言而無見違經援琴而撞文侯中旒潰之文侯曰為人臣而撞其君者罪)
(當烹經曰臣可一言而死乎昔堯舜唯恐言而人不違桀紂唯恐言而違之臣撞桀紂非撞吾)
(君也文侯曰釋之是寡人之過也懸琴以為寡人符不補旒以為寡人戒)
師悝
師觸
師蠲(俱晉人)
師乙(魯人)
師叔(左傳管仲曰鄭有叔詹堵叔師叔未可間也)
師懼(齊人弑其君魯襄公援戈而起曰孰臣而敢殺其君乎師懼曰夫齊君治之不能任之不肖縱)
(一人之欲以虐萬夫之性非所以立君也其身死自取之也今君不愛萬夫之命而傷一人之)
(死奚其過也其臣已無道矣其君亦不足惜矣)
(漢)師丹(瑯琊東武人治詩舉孝廉為郎累遷大司闕哀帝封拜丁傳追帝共王丹皆切諫浸不闕遂策)
(免平帝即位以丹執忠節封義陽侯卒諡節侯)
師史(前漢人轉轂百數郡國無不至過邑不入門能致十千萬)
師遷(陳敬王相)
(三國)師景(趙王倫收賈后尚書疑詔有詐師景露版請手詔信等以為阻衆斬之)
師覺授(荆州都督劉義舉南郡處士師覺授)
(晉)師宜官(工書王右軍贊之云師宜官墨帖之竒令去官字)
(南北)師覺元魏湼陽人少有素業以琴書自娛忽闕(持書一函題曰至孝師君俄而不見奔闕)家一
(呌而絶良久乃甦後撰孝子傳十卷累辟不就)
(宋)師頏(大名内黃人父均後唐進士官至永興節度判官頏曠達夷雅篤於問學與兄頌齊名闕隆初)
(舉進士官至殿中侍御史召為翰林學士所著有文集十卷子仲回端拱初進士)
師邕(字睦之性恬約喜施第進士累遷監察御史)
師頑(内黃人太宗時遷侍御史知安州所至以簡静稱太宗賜緡錢二十萬)
師維藩(眉山人仕為全州文學徽宗時興太學國子司業高䦎言建學之始宜得老成以誘掖後)
(進乃以維藩薦詔除國子錄)
師顯行(眉山人景定中知惠州政尚清静忽狂寇竊發即擒滅之人以為仁者之勇公好學不釋)
(卷著詩書以自娛)
(明)師逵東阿人以國子生擢監察御史陞陜(使歴兵吏二部侍郎尋陞戸部侍郎兼)事卒
(賜祭葬逵有德量為時所重)
師賓(萬安人天順中知德清縣明敏有為九載訟平政理公餘坐梅花堂鳴吟以自適向慕古雅號)
(稱賢良)
師䕫(陜西人弘治進士)
師皋(陜西人弘治進士)
遲(太原徵音)
(殷)遲任(古賢者有言曰人惟求舊器非求舊)
(周)遲昭(晉人湘東太守)
(晉)遲超(湘東太守)
(明)遲適(福山人永樂中太僕寺丞)
遲良(當塗人永樂貢士山東都司經歴)
遲讓(上元人永樂舉人)
遲鳳翔(山東臨朐人嘉靖進士歴官兵部左侍郎)
遲問仁(雲南人萬歷間婺川知縣)
耆(堯姓伊耆氏之後)
(周)耆域(天竺人善咒水)
伊(陳留宫音古天子有伊祁氏其後因以伊為姓又望出河南山陽)
(殷)伊尹(耕於有莘之野湯以幣三聘之遂幡然而起相湯伐夏救民以天下為己任一夫不獲其所曰)
(時予之辜又相太甲而放之使之處仁遷義卒成令主孟子稱其聖之任者也)
伊陟(尹子相太戊亳有祥桑穀共生於朝伊陟贊於巫咸作咸義四篇)
(周)伊戾(宋太子内師而無寵楚客過宋太子請野享之戾請從公曰太子不惡汝乎曰臣之侍君也惡)
(之不敢遠好之不敢近敬心待命敢有二心乎及太子欿用牲加書徵之馳以告公)
(漢)伊推(義郎)
(三國)伊籍(蜀人字機伯擢昭文將軍使孫權權聞其才辯欲逆拒之入拜權曰勞事無道之君乎曰一拜)
(一起未足為勞其機捷如此)
(南北)伊叡(代人少勇健走及奔馬善射力拽牛却行仕魏為侍郎賜爵河南公拜司空清約自守為政舉)
(大綱不為苛碎人欽慕之)
伊說(撰尚書釋疑五卷)
(唐)伊慎(字寡悔兖州人通春秋戰國策天官五行書善射為折衝都尉屢立戰功拜蘄州刺史封南兖)
(郡王憲宗即位以兵付其子宥身入朝拜尚書左僕射)
伊恒(金吾將軍)
伊宥(恒長子右領軍衛軍能率義以揚家)
(五代)伊審微(同知樞密院事)
(宋)伊震發(綿州人寳慶進士)
(明)伊乘(字德載吳人為應天府學生舉進士授南京刑部主事員外郎十三司奏牘稱其學擢四川按)
(察僉事理冤抑活饑民討除劇賊稱其政三載乞終養不復仕)
伊恒(字宗有嘉定人永樂中以善書薦入翰林簡入東宫歴尚寳少卿)
伊侃(應天府人正綂進士)
伊敏生(嘉靖進士官至副使子在廷隆慶乙丑進士官至禮部員外)
伊堯夫(寧化人萬歷間江西星子縣知縣)
䕫(羽音京兆楚君熊摯之後為䕫子孫以國為氏)
(南北)䕫安(趙人太保)
䕫逸
䕫滕(俱安後)
(明)䕫信(合肥人成化舉人任雩都縣知縣)
司(宫音頓丘鄭司臣之後)
(周)司臣(鄭人)
司齊(晉大夫)
(宋)司超(元城人初仕漢周以戰功累官舒州團練使宋初陞防禦使太祖討李重進以為前軍步軍都)
(指揮使)
(元)司庠(恩州人與弟&KR1771;舉進士庠為西臺御史梗直無所顧忌&KR1771;有才行仕至禮部尚書)
(明)司牧(澤州人弘治舉人)
司攷(澤州人弘治舉人)
司天爵(太原人弘治舉人)
司廸(山西人正德進士)
司恩(内黃人嘉靖中太僕寺丞)
姬(南陽徵音帝嚳生姬水因以為氏)
(周)姬旦(文王子世居岐山生有聖德輔武王伐紂以安天下又輔成王制禮作樂以成周家之治焉)
姬奭(世居岐山與周公同輔武王定天下又輔成王以成至治)
(漢)姬嘉(封南君)
姬常(光武封為周承休公)
(唐)姬處遜(水部郎中)
(明)姬敏(孟津人通儒書明律算德行純備節操過人洪武中以材翰舉授西安知府)
姬冕(興寧人舉人洪武間歴官福建左布政使)
姬輔(蒲州人洪武舉人)
姬煥(蒲州人洪武舉人)
姬珪(博野人永樂間知府政平訟息民甚宜之九年秩滿民赴京乞留再滿政治如初在任凢二十)
(一年)
姬序通(西和人正綂辛酉為監生入朝賀是夜帝夢異人奏曰明日監生衣紅者為忠臣次日令)
(索之獨序通衣紅襖帝心然之特拜為山西汾州知州歴官僉事)
姬鵬(蒲州人正德舉人)
郗(山陽角音又望出濟南)
(漢)郗儉(益州刺史)
(晉)郗詵(單父人博學多才不拘細行舉賢良對策第一嘗對武帝曰臣猶桂林一枝崑山片玉帝笑累)
(尚書左丞)
郗鑒(字道徽高平金鄉人博覽經籍躬耕壠上吟詠不倦為車騎將軍與王導卞壷等同受遺詔輔)
(少主位至司空加侍中王敦忌鑒鑒曰丈夫既潔身北面豈可偷生屈節遂與帝謀滅敦)
郗隆(字弘始金鄉人直亮有匪躬之節為尚書左丞在朝為百寮所憚後為揚州刺史為陳留王䆳)
(所害父子皆死時議惜之)
郗曇(字重熙為中書郎中遷御史中丞)
郗闕字道闕曇子襲父爵散騎侍郎闕(衛)率孝武帝深器之使鎮襄陽甚得闕和降
(附者甚衆後以軍功加督隴將軍尋為尚書卒子循嗣)
郗愔(字方回鑒子有邁世風襲父爵南昌縣公徵拜門下中書侍郎有三子超融冲)
郗超(字景興少卓犖不羈父愔好聚歛積錢數十萬超一日散與親故俱盡桓温辟為府掾府中語)
(曰髯參軍短主簿能令公喜能令公怒超多鬚而王珣短也桓温入朝謝安與王坦之詣温温)
(令超卧帳中聽客語風動帳開安笑曰郗生可謂入幕之賓矣)
郗儉(墜空井見大龜張口或逸或仰試隨所為遂闕)
郗邁(鑒兄子為晉陵内史慈愛養士為流亡所歸擢兗州刺史)
郗僧施(丹陽尹與劉毅謝混深相交結)
(唐)郗純(字高卿兗州金鄉人舉進士張九齡李邕闕稱之自拾遺遷至中書舍人時魚朝恩牙闕李琮)
(恃勢桀横辱京兆尹崔昭於禁中純曰此國耻也即詣宰相元載請處其罪載不闕遂辭疾還)
(東都號伊川田父十年不出德宗立召見褎嘆賜金紫)
郗士美(字和夫兗州人自拾遺七遷至中書舍人處事不阿為元載所忌遂遷東都德宗召為學)
(士不拜世高其節)
(明)郗再思(平定人洪武舉人)
郗敷(祥符人永樂舉人)
郗勛(平定人永樂舉人任知州)
郗䕫(弘治進士山西人)
郗元洪(字文範平定人正德辛巳進士歴參政)
郗燦(平定人萬歷間秦州知州)
麋(汝南宫音楚大夫受封於南郡麋亭因以為氏楚工尹麋之後又望出東海南陽)
(三國)麋竺(字子仲朐人世貨殖貲産巨萬吕布襲下邳虜先主妻困匱日甚竺進妹為夫人奴客數十金)
(銀貨幣以給軍資頼以復振後益州平拜安漢將軍竺雍容敦雅而幹翮非其所長故先主待)
(之雖厚而未嘗有所綂御弟芳)
麋威(官至虎賁中郎將威子照虎騎監自竺至照皆便弓馬善射御)
麋晃(魏將)
(晉)麋豹(東海人永興二年為吳郡太守)
(宋)麋勗之
麋信(撰說要註穀梁)
麋鍇(字公範吳縣人登政和進士為確山縣市易務由博士持使節與秦檜議不合弃官去以終贈)
(為金紫光禄大夫)
麋師旦(字周卿鍇子年十七登進士第知富陽縣歲旱民饑竭力拯救多所全活轉朝奉大夫秘)
(書郎紹興五年知秀州歴顯謨閣學士政議大夫)
麋溧(字子長師旦子以郊恩授如臯尉登慶元進士改和州司戶參軍知廣濟縣崇庠序督課試平)
(役法講荒政惠政滂溢於時擢監察御史言事激發風裁凜然轉朝議大夫祕閣修撰溧學問)
(充實性稟純厚退静清介居家孝友雍穆立朝正色剛直有大臣之節名重一時)
麋&KR2064;(字伯升溧子初以祖郊恩補將仕郎嘉熙中登進士時兆兵至通州議以防江為急&KR2064;上言五)
(事歴知安慶府在官四年境有嘉榖之瑞轉朝奉大夫吳縣開國男)
麋弇(字仲昭&KR2064;弟以父任恩知山隂縣歴尚書闕郎中弇在銓衡人皆憚以私請或闕)
弇曰性拙所至豈能復刓為圓闕(安吉州兼提舉江西常平弇所至吏不闕)豪右屏迹
(立朝議政尤號知大體)
(明)麋立道(和順人正綂間為直隷密雲衛經歴)
儀(衛大夫儀封人之後)
(周)儀楚(齊大夫)
儀行父(陳大夫)
(漢)儀長孺(闕河人善相馬)
(宋)儀大初(修武郎僉判連闕)
(明)儀智高密人闕(布政使簡易凝重得藩臣體召為禮部闕)郎遇使務别是非不少附會
(尋符東宫講學以老成端謹稱年八十致仕贈太子少師諡文簡)
儀銘(智子闕經明行修仕至兵部尚書贈太師闕)易直孝友子瑁大名府通判
儀象闕(宣德間寧闕)經歴
儀表(太平人宣德舉人)
儀銳(字宗敏平生任質好義取舍多不苟其父任於廣宗銳往省之行次觀城道中拾遺銀百兩銳)
(持以待坐闕有泣而至訊之乃失銀者也銳悉授之其人致謝銳却之)
儀鳳楨(太平人成化舉人)
兒(官氏志賀兒氏改為兒氏)
(周)兒良(秦將)
(漢)兒長卿(臨淮人任俠)
兒寬(千乘人治尚書家貧賃作帶經而鋤武帝時以闕)為掌故遷左内史吏民大信愛之通世務
(明習文法以經術緣飾吏事後為御史大夫)
兒萌(更始時弟明見執於赤眉將殺之萌叩頭乞以身代哀而釋之)
兒式(九真太守)
兒孝德(南海人建安太守)
兒宏(更始將)
(南北)兒襲祖會稽山有名刻石不知文字所在行闕(見石文曰黃天星姓蕭名道成得元闕)天下
(太平)
危(汝南宫音又望出齊郡令臨川多此姓)
(漢)危冉(與王奐相善)
(唐)危全諷(南城人豪勇任氣乾符末所在寇起全諷聚衆保鄉里中和間詔以全諷為撫州刺史招)
(懷流亡百廢具興)
危仔昌(全諷弟同聚衆保鄉里歴官新撫饒信四州刺史後為楊氏所敗奔杭州)
危德昭(仔昌子居家孝友事吳越掌文翰機務闕以委之累遷至丞相厚重多謀有闕)性嗜
(酒雖沉醉無怠事易姓元氏孫元絳為宋參知政事)
(宋)危拱辰(字輝邦南城人性純孝十四五代父為闕題初月詩令尹異之令專儒業淳化間舉進士)
(累官至光禄卿)
危祐字夢弼南城人天禧間舉進士出知闕(者按治有所求祐告以民情不從闕)某不
敢擾民以固位請遂歸百姓闕(尋遷太學博士以言事詆宰相謫闕)固以闕
危昂霄(字次房光澤人性嗜經史雅意林泉不樂仕進詩詞多豪俊超曠為人所慕)
危昭德(邵武人寳祐初進士歴官侍御史權工部侍郎嘗為崇政說書以易春秋大學衍義進講)
(反復規正子徹咸淳進士)
危和(開禧初為上元主簿大闢祠宇以祀程顥真德秀為記之)
危翁一(光澤人家貧業樵靖康中聞徽欽二帝北行哭三日骨立而死寄菴季炳以詩弔之云南)
(鄉老人危翁一歲晏雨晴扶杖出驚聞二聖塵再蒙歸闔柴門哭三日眼空愁絶聲遂止里人)
(唁翁翁死矣凜然生氣申包胥萬古千愁葬忠義)
危&KR0876;(字逄吉臨川人淳熙中進士以詩名著歴屯田郎官上言國家治亂之故忤用事者出知漳州)
(後歸與鄉老為真率會所著有巽齋集弟和開禧進士)
危夢亨(南海人紹定進士)
(元)危德華(光澤縣人博覽經史不慕榮華善屬文精於詩同時危太樓葛元喆鄧宇皆極稱賞)
危復之(撫州人宋末為太學生博覽羣書好讀易尤工於詩元元帥郭昂薦為儒學官不就至元)
(中累以幣徵之皆不去隠於紫霞山中士友私諡曰貞白先生)
(明)危素(金谿人少穎悟工詩字有能聲登吳澄門為高第仕元累官至行中書省右丞本朝重其文學)
(累擢弘文館學士時備顧問論說經史後謫居和州卒)
危孝先(漢江人洪武進士)
危止(字公定江右人讀書好義國初獻策隷常將軍麾下征陳友諒降熊天瑞定廣州皆用其謀歴)
(中書省右司郎中卒於官)
危子登(廬陵人永樂進士)
危山字志岳元尚書素之後也今為懷寧闕(間領鄉薦山幼悟穎嶷持恥逐羣兒)母能
盡歡居喪哀毁如禮每慎交游闕(行孤學贍而氣充守令器之中乙榜闕)興桐鄉二
(學教諭)
危行(字世隆邵武人登弘治壬戌進士授樂安縣樂安民健訟多逋負前令遂以誣坐敗公操持清)
苦蔬食敝衣淡如也民訟至庭必闕(講折徵輸嬴餘一介不取三年擢監察御史冰蘗之操)
(益勵兩浙權貴獄不避嫌疑人服其允)
危嶽(黔陽人嘉靖進士)
眭(息為切望出趙郡)
(漢)眭弘(魯國蕃人少好俠長乃變節以明經為議郎元鳳中泰山大石自立上林苑僵柳復起弘推春)
(秋意以為當有從匹夫為天子者霍光惡之下獄死後宣帝興於民間徵弘子為郎)
眭孟(魯人授公羊春秋於嚴彭祖)
(三國)眭固(魏將薊州人)
(明)眭友直(溧陽人洪武中任府通判)
眭紘(睢寧人正德進士給事中)
眭燁(丹徒人嘉靖進士)
眭明才(四川資縣人嘉靖進士)
萬姓統譜卷四
