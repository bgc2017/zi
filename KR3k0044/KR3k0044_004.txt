卷首四
萬姓統譜卷首四明凌迪知撰
歴代帝王姓系
宋
(始武帝庚申簒晉自立終順帝己未八主共六十年蕭道成簒位滅之)
武帝(姓劉名裕小字寄奴彭城人楚漢元王交二十一世孫誅桓玄滅後秦南燕晉封宋)
(公進爵為王遂簒晉而自立承晉金德以水德王都建康簒位三年夀六十改元者)
(一永初三)
少帝廬陵王義真文帝
彭城王義康江夏王義恭南郡王義宣
衡陽王義季
少帝(名義符小字車兵武帝長子在位一年遊戲無度為徐羡之所廢夀十九改元者一)
(昇平)
文帝(名義隆小字車兒武帝第三子在位三十年為太子邵所弑夀四十七改元者一元)
(嘉三十)
元凶劭太子濬孝武帝
南平王鑠廬陵王紹竟陵王誕
建平王宏東海王禕晉熙王昶
武昌王渾明帝建安王休仁
晉平王休佑海陵王休茂鄱陽王休業
臨慶王休倩新野王夷甫桂陽王休範
巴陵王休若
劭(弑父自立武帝殺之僣號改元者一太初)
孝武帝(名駿小字道人文帝子在位十一年夀三十五改元者二孝建三大明八)
前廢帝豫章王子尚晉安王子勛
始平王子鸞永嘉王子仁始平王子真
劭陵王子元淮南王子孟晉陵王子雲
南海王子師淮陽王子霄東平王子嗣
齊敬王子羽臨海王子頊
廢帝(名子業小字法師孝武帝子在位一年湘東王彧使夀寂之弑之夀十七改元者一)
(永光)
明帝(名彧文帝子簒位八年夀三十四以妾與嬖倖李道兒有孕取歸生子繼位改元者)
(二泰始七泰豫一)
後廢帝法良順帝
劭陵王友隨陽王劌新興王嵩
始建王禧
廢帝(名昱明帝子實李道兒之子在位四年夀十五蕭道成令楊萬年弑之追廢蒼梧王)
(改元者一元徽)
順帝(名凖明帝子蕭道成立之在位三年夀十一為蕭道成所廢尋弑之改元者一昇明)
齊
(始高帝簒宋自立終和帝七主共二十三年蕭衍滅之)
高帝(姓蕭名道成小字鬭將蘭陵人仕宋為相國封齊公進爵為王簒宋廢順帝為汝隂)
(王尋弑之承宋水德以木德王都建康簒位四年夀五十六子十四改元者一建元)
武帝豫章王嶷臨川王映
長沙王晃武陵王曅安成王暠
鄱陽王鏘桂陽王鑠始興王鑑
江夏王鋒南平王銳宜都王鏗
晉熙王銶河東王鉉
武帝(名頤高帝子在位十一年子十八夀五十四改元者一永明)
文惠太子子四帝昭業(帝昭文巴陵王昭秀)桂陽王昭燦
竟陵王子良廬陵王子卿魚復侯子響
安陸王子敬晉安王子懋隨郡王子隆
建安王子真西陽王子明南海王子罕
巴陵王子倫邵陵王子貞臨賀王子岳
衡陽王子峻南康王子琳永陽王子珉
湘東王子建南野王子夏
帝昭業(小字法身武帝嫡孫在位一年為蕭鸞所弑追廢鬱林王夀二十一改元者一)
(隆昌)
昭文(武帝孫蕭鸞立之在位一年為鸞所弑追廢海陵王夀十五改元者一延興)
明帝(名鸞高帝兄始安王道生之子弑二帝而簒位在位五年夀五十七改元者二建武)
(四永泰一)
東昏侯寶卷江夏王寶玄鄱陽王寶寅
和帝巴陵王寶義晉熙王寶嵩
廬陵王寶源邵陵王寶攸桂陽王寶貞
帝寶卷(明帝子荒淫殘忍蕭衍舉兵奉南康王寶融即位于江陵兵至建康張濟入宫)
(斬之送首於蕭衍追廢東昏侯在位二年夀十九改元者一永光)
和帝(名寶融明帝子在位一年蕭衍簒位廢為零陵王尋弑之夀十五改元者一中興)
梁
(始武帝簒齊自立終敬帝四主共五十五年陳覇先簒位滅之)
武帝(姓蕭名衍小字練兒南蘭陵人與齊同姓齊和帝封梁公進爵為王弑二帝簒齊自)
(立承齊木德以火德王在位四十八年侯景舉兵反圍臺城餒崩夀八十六十一子)
(改元者七天監十八普通七大通二中大通六大同十一中大同一太清三)
簡文帝西昌侯淵藻臨汝侯淵
貞陽侯淵明昭明太子統豫章王綜
南康王績廬陵王續邵陵王綸
元帝武陵王紀
簡文帝(名綱小字世讃武帝子在位二年侯景廢為晉安王尋弑之夀四十九十七子)
(改元者一大寶)
哀太子大器尋陽王大心江陵王大欵
南海王大臨南郡王大連安陸王大春
桂陽王大成宜都王大封樂良王大圜
瀏陽王大雅新興王大莊西陽王大鈞
武寧王大咸皇子大訓建平王大球
義安王大昕汝寧王大摰
豫章王(名棟昭明太子之孫侯景立之在位不久為景所篡改元者一天正)
元帝(名繹小字七符武帝子討侯景殺孫豫章王即位于江陵蕭詧引西魏圍江陵城䧟)
(被執遇弑在位三年夀四十七改元者一承聖)
忠烈世子方等貞惠世子方諸
敬帝愍懷太子方雉(改名元良)
始安王方略
敬帝(名方智元帝子陳霸先立之在位二年為陳霸先所簒封江隂王尋弑之改元者二)
(紹泰一太平一)
陳
(始武帝簒梁自立終後主五主共三十三年隋文帝滅之)
武帝(姓陳名霸先吴興人仕梁平侯景有功封陳公進爵為王簒梁自立承梁火德以土)
(德王簒位三年夀五十七二子改元者一永定)
世子充長城世子昌
文帝(名蒨武帝兄之子在位七年夀四十七改元者二天嘉六太康一子十)
廢帝始興王伯茂鄱陽王伯山
新安王伯固晉安王伯恭廬陵王伯仁
江夏王伯義武陵王伯禮永陽王伯智
桂陽王伯謀
廢帝(名伯宗文帝長子為安成王頊廢為臨海王在位二年夀十九子一改元者一光大)
太子至澤
宣帝(名頊武帝兄之子廢臨海王自立在位十四年夀五十三子三十一改元者一大建)
始興王叔陵後主豫章王叔英
長沙王叔堅建安王叔卿宜都王叔明
河東王叔獻新蔡王叔齊晉熙王叔文
淮南王叔彪始興王叔重尋陽王叔儼
兵陽王叔慎義陽王叔達巴山王叔雄
武昌王叔慶湘東王叔平臨賀王叔敖
陽山王叔宣西陽王叔穆南安王叔儉
南郡王叔澄沅陵王叔興岳山王叔韶
新興王叔純巴東王叔謨臨海王叔顯
新會王叔坦新寧王叔隆新昌王叔榮
太原王叔匡
後主(名叔寶小字黃奴宣帝子隋文帝伐之為韓擒虎所執詣長安封長城縣公子十一)
(在位七年夀五十二改元者二至德四禎明三)
北朝
元魏
(黃帝子昌意少子受封北土有國焉興於詰汾詰汾生力微力微孫猗盧晉封為代)
(王傳至孫什翼犍為符犍所併什翼犍孫拓䟦珪復自立為代王遷居定襄之盛樂)
(改稱魏王後都平城即帝位以土德王孝文改姓元氏遷都洛陽定為水德上繼西)
(晉金德始道武帝丙戌即位終孝武帝甲寅弃國西奔長安十三主共一百四十九)
(年分為東西魏)
道武帝(姓拓䟦名珪什翼犍孫在位二十三年為子清河王紹所弑夀三十九八子改)
(元者四登國十皇始二天興六天賜五)
明元帝清河王紹陽平王熙
河南王曜河間王脩長樂王處文
廣平王連京兆王黎
明元帝(名嗣道武長子在位十五年夀三十二七子改元者三永興五神瑞二泰常八)
太武帝樂平王丕安定王彌
樂安王範建寧王崇新興王俊
永昌王健
太武帝(名燾明元子在位二十八年夀四十五為宦官宗愛所弑六子改元者六始光)
(四神䴥四延和三大延四太平真君十一正平二)
太子晃(十三子)晉王伏羅東平王翰
臨淮王譚廣陽王建南安王余
文成帝(名濬太武嫡孫太子晃之子在位十四年夀二十六子六改元者四興安二興)
(光一太安五和平六)
獻文帝安樂王長樂廣川王略
齊郡王簡河間王若安豐王猛
獻文帝(名弘文成子為馮太后所酖在位六年夀二十三七子改元者二天安一皇興)
(五)
孝文帝咸陽王禧趙郡王幹
廣陵王羽高陽王雍彭城王勰
北海王詳
孝文帝(名宏獻文子改姓元氏遷都洛陽在位二十九年夀三十三子七改元者三延)
(興五承明一太和二十三)
宣武帝廢太子恂京兆王愉
清河王懌廣平王懷汝南王悅
皇子恌
宣武帝(名恪孝文子在位十六年夀三十三魏業始衰一子改元者四景明四正始四)
(永平四延昌四)
孝明帝(名詡宣武子六歲即位胡太后臨朝復為所酖在位十三年夀十九改元者四)
(熙平二神龜二正光五孝昌三)
釗(臨洮王寶之子方三歲太后立之尔朱榮舉兵至洛并胡太后沈之于河)
孝莊帝(名子攸彭城王勰子尔朱榮迎立為尔朱兆所弑在位二年夀二十四改元者)
(一永安)
東海王(名曄大武曾孫尔朱兆所立又廢之改元者一建明)
節閔帝(名恭獻文孫廣陵王羽之子尔朱世隆所立高歡鴆之在位二年夀三十五改)
(元者一普泰)
安定王(名朗章武王融之子太子晃之後高歡所立又廢之尋見殺改元者一中興一)
孝武帝(名脩孝文孫廣平王懷之子高歡所立惡歡執政西奔長安依宇文泰尋為泰)
(所鴆在位三年夀二十五改元者一永熙)
東魏
(據洛城後遷鄴始孝武帝西奔甲寅高歡迎立孝静帝終庚午一主十七年高洋簒)
(位滅之)
孝静帝(名善見清河王懌之孫亶之子武帝出奔高歡立之歡子洋簒位封中山王尋)
(弑之在位十七年夀二十八改元者四天平四元象一興和四武定八)
西魏
(都長安始孝武帝西奔乙卯文帝即位終恭帝三主共二十二年宇文覺簒位滅之)
文帝(名寶炬孝文帝孫京兆王愉之子宇文泰鴆孝武帝而立之初封南陽王在位十七)
(年夀四十五改元者一大統)
廢帝(名欽文帝子在位二年不改元宇文泰廢之)
恭帝(名廓文帝子廢帝弟宇文泰立復姓拓䟦氏在位三年不改元宇文泰子宇文覺篡)
(位尋為所弑)
北齊
(高姓都鄴即今河南彰德府始文宣帝簒東魏自立終幼主五主及安德王并高恒)
(共二十八年周武帝滅之)
文宣帝(名洋渤海人東魏丞相高歡之子簒東魏自立在位十年夀三十一尊歡為神)
(武皇帝改元者一天保)
廢帝太原王紹德范陽王紹義
西河王紹仁隴西王紹廉
廢帝(名殷文宣子常山王演廢為濟南王而簒其位尋弑之在位一年夀十七改元者一)
(乾明)
孝昭帝(名演高歡第六子簒廢帝自立在位一年夀二十七改元者一皇建)
樂陵王百年汝南王彥理
武成帝(名湛高歡第九子孝昭弟在位四年傳位太子緯夀三十三改元者二太寧一)
(河清三)
後主南陽王綽瑯琊王儼
齊安王廓北平王貞北平王仁英
淮南王仁光
後主(名緯武成太子周武帝伐而執之封温公後賜死在位十二年夀二十三改元者三)
(天統五武平六隆化一)
東平王恪幼主
安德王(名延宗文宣兄高澄之子後主被執即位于太原尋為周人所執與後主同賜)
(死改元者一德昌即隆化元年)
幼主(名恒後主子八歲即位九歲殂在位一年改元者一承光)
後周
(承北魏水德以木德王始閔帝簒西魏自立終静帝五主共二十四年楊堅篡位滅)
(之)
閔帝(姓宇文名覺小字陀羅尼代郡武川人西魏丞相宇文泰第三子簒西魏自立一年)
(不改元為宇文護所弑)
文帝(姓宇文名泰十三子)
明帝閔帝武帝
衛剌王直齊王憲趙王招
陳王純越王盛代王達
滕王逌譙王儉冀康王通
宋公震
孝康(一子)
紀厲王康
明帝(名毓小字統萬突宇文泰長子在位二年為宇文護所弑元年不改元二年改武成)
畢王賢酆王貞宋王實
武帝(名邕小字禰羅突宇文泰第四子誅宇文護在位十八年夀三十六改元者四保定)
(五天和六建德六宣政一)
宣帝漢王贊秦王䞇曹王允
道王克蔡王兊荆王元(七王俱為隋文所誅)
宣帝(名贇武帝長子襌位太子闡自稱天元皇帝在位一年夀二十二改元者一大成)
静帝萊王衍郢王術
静帝(名衎宣帝長子為丞相楊堅所簒封介公尋遇害在位三年夀九歲改元者二大象)
(二大定一)
後梁
(始宣帝終莒國公琮三主共三十三年隋文帝滅之)
宣帝(名詧梁武帝孫昭明太子統之子封岳陽王與西魏攻害元帝西魏立為梁王資以)
(荆州之地遂稱帝于江陵附庸于西魏奉其正朔在位七年夀四十四改元者一大)
(定七)
明帝(名巋宣帝子在位二十四年夀四十四改元者一天保二十四)
莒國公(名琮明帝子隋文帝徵入朝廢梁國封莒國公尋卒在位二年改元者一廣運)
南北朝僭偽改元二十四人
宋
太子劭(太初二月)楚武昌王渾(永光一月)
晉安王子勛(義嘉八月)
齊
吴唐寓之(興平二月)雍道晞(建義)
梁
鮮于琛(上願)劉欽盻(永漢)
李賁(天德四年)武陵紀(天正一年)
侯景(太始五月)
陳
梁永嘉王莊(天啓二年)
魏
京兆王愉(建平二月)破六韓拔陵(真王一年)
秦莫折念生(天建一年)宋元法僧(天啟二月)
杜洛周(真王一年)劉蠡升(神嘉九月)
鮮于脩禮(魯興八月)齊葛榮(廣安一年)
齊蕭寶寅(隆緒四月)劉獲(天授一月)
万俟醜奴(神獸一月)劉刑果(天統八月)
後周
齊
范陽王高紹義(武平五月)
隋
(楊姓弘農華隂人漢太尉楊震之後承周木德以火德王都長安始文帝辛丑簒後)
(周即帝位終恭帝戊寅三主共三十八年唐高祖簒位滅之)
文帝(楊堅小字那羅延父忠事西魏有功賜姓普六茹氏事後周封隋國公堅襲爵復姓)
(楊以周静帝之元舅封隋王簒周自立開皇九年滅陳為太子廣所弑簒位二十四)
(年夀六十四改元者二開皇二十仁夀四)
焬帝房陵王勇秦王俊
蜀王秀漢王諒
煬帝(名廣小字阿𡡉文帝第二子廢太子勇而立之弑君父而自立南遊江都為宇文化)
(及所弑在位十三年夀五十改元者一大業)
元德太子昭齊王暕趙王果
恭帝(名侑焬帝孫初封代王李淵舉義兵入長安迎即帝位遙尊焬帝為太上皇以淵為)
(大丞相進封唐王夀十五在位二年為李淵所簒封酅國公次年薨改元者一義寧)
恭帝(名侗太子昭子焬帝孫封越王鎮東都洛陽焬帝遇弑王世充立為帝復為世充簒)
(而弑之)
隋末僭偽改元十九人
向海明(白烏一年)皇王劉迦論(大世一年)
迦樓羅王朱粲(昌達二年)元興王操師乞(始興二月)
楚林士弘(太平四年)魏李密(永明二年)
梁蕭銑(鳳鳴五年)梁師都(永隆八年)
長樂王竇建德後改夏王(五鳳一年)
永樂王郭子和(丑平三月)西秦霸王薛舉(秦興二年)
定陽可汗劉武周(天興三年)
許宇文化及(天夀五月)凉李軌(安樂二年)
燕高開道(始安六月)鄭王世充(開明二年)
梁王沈法興(延康一年)吴王李子通(明政一年)
漢東王劉黑闥(天造二年)
萬姓統譜卷首四
