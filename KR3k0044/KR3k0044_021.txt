卷十五
萬姓統譜卷十五明凌迪知撰
上平聲
九佳
懷(河内角音無懷之後)
(三國)懷叙(仕吳為尚書郎)
(晉)懷瑤(崐山人)
(宋)懷芑(陳州人政和登科)
(明)懷信(嘉興人永樂舉人)
懷進忠(日照人洪熙中鴻臚寺序班)
懷敬(西華人永樂舉人)
懷寬(井研人宣德中大埔縣丞)
懷海(嘉興人景泰舉人)
柴(平陽商音姜姓齊文公子高之後後有柴高子孫以為氏)
(周)柴高(字子羔孔子弟子)
(漢)柴武(陳蒲侯)
(晉)柴文(晉陽太守)
(唐)柴紹(字嗣昌尚唐高祖平陽公主公主與紹助太宗定天下號娘子軍吐谷渾黨項寇邊紹禦之矢)
(下如雨紹彈琵琶二女對舞虜停射紹從後擊之大潰)
柴再用(光州刺史天祐初朱全忠攻淮南抵光州再用嚴設守備俟其渡淮而北抄其後軍斬獲)
(萬計)
柴克弘(再用子為大將伐吳越)
(五代)柴守禮(堯山人與周太祖郭威同里妹歸周祖為后后無子以守禮之子為子是為世宗守禮徙)
(居洛陽終世宗之世未嘗至京第以元舅禮之)
(宋)柴禹錫(大名人少時有客見之曰子質不凡若輔以經術必至將相由是留心學政事太宗累官)
(至樞密副使後授鎮寧軍節度歴知涇貝州卒贈太尉)
柴中行(字與之江山人舉紹興進士時有司薦舉以伊洛為僞學中行曰自幼習讀程氏易傳如)
(謂偽不願考校士論壯之屢遷知贑州請老與弟中守中立講學南溪之上時從游者數百人)
(因稱之曰南溪先生)
柴淵(字益深永豐人蚤從呂東萊游其學必以聖賢為師表親年方四十即不應舉)
柴宗慶(字天祐尚太宗魯國公主封千牛衛上將軍禹錫子)
柴成務(曹州濟隂人父自幼能詩舉進士官至兵部員外郎成務博聞稽古有聲詞學登進士甲)
(科歴官中外皆有能名眞宗時遷至給事中終判尚書刑部)
柴涓(字浩然以蔭至通直郎知鄂州崇陽縣靖康元年京城被圍羽檄召天下兵鄂部縣七當發二)
(千九百人皆未集涓獨以所募六百銳然請行出家錢買牛酒激犒之即日引而東北過淮蒲)
(圻嘉魚二縣之兵始至涓馳先犯鋒鏑乘勝追北十餘里大與敵遇飛矢蝟集二縣兵亟舍去)
(涓創甚猶血戰遂死焉贈朝奉郎)
柴禹聲(字元振衢州人受業於楊龜山屢魁鄉薦學者宗之紹興間高)擢國子司業以公堪充
(史館特薦于朝兄禹功字懋績晚亦遊龜山之門人稱其昆弟皆知所學云)
柴宗愈(衢州布衣也紹興中獻中興聖統詔免解)
柴元祐(字益之通五經尤長于易以窮理盡性為本四方從學者衆湯漢李伯玉饒魯皆其門人)
(學者稱曰強恕先生所著春秋尚書論語解易繫中庸大學說史宋名臣傳)
(元)柴潜道(襄陵人博極羣書工于詞翰志尚高不樂仕進教授鄉閭以德義陶其後進人號為靜莊)
(處士)
(明)柴虎(國初以功陞指揮副使從參政朱亮祖討方國珍守温州)
柴望(字宗禮錢塘人為人樸茂不事表暴見義事輒為友括蒼金觀者前元明州學官元亡退居錢)
(塘母歿貧不能葬以哀毁歿而其妻繼殞宗禮哭之曰吾友之不幸至是哉子且孱弱三喪在)
(前吾責也乃捐貲治喪事及告于觀所常往來者因得舉從其先兆葬焉人義之而目為柴義)
(士杭州府儒學教授徐一䕫為著柴氏義事記子車官至兵部尚書)
柴車(字叔輿望之子洪武中領鄉薦永樂二年授兵部主事進員外郎郎中累官本部侍郎正色率)
(下人敬畏之宣德間將兵征西戎有功陞本部尚書累受制敕褒奬)
柴震(字景春烏程人永樂甲申由國子生授兵科給事中遷至大理寺少卿廉介不苟人不敢干以)
(私卒囊橐蕭然)
柴世需(字元功忠之子也中鄉試亞元有文名尤長詞賦更善真草隷篆選任中書纂修國史書)
(成遷工部司務督修各内苑工程綜理詳密為時所重陞本部員外郎)
柴文顯(建德人幼習學業尤精於中庸號柴中庸正統十年進士廵按福建激濁揚清一道畏服)
(凜然有范張攬轡埋輪之風)
柴昇(字公照内鄉人成化進士正德中任吏部左侍郎南京兵部尚書參贊禮務)
柴伸(雲南人弘治中任龍門知縣才行卓異惠政及民城池公署多所建立後卒于官民立木主以)
(祀之嘗著愚牧解為人傳誦)
柴經(字季常鄞人生而秀穎績學藝文輒能屈其先輩以書魁正德庚午鄉試丁丑舉進士授刑部)
(主事凡冤獄必湔雪惟允有鄭生者以冤陷獄監司嫌其富不為理經竟直之沅州判官恣酷)
(墨會與當路寅緣無敢問者經輒按治如法歴遷南京都察院右副都御史提督操江飭兵政)
(明體統清卒伍增戰艦補操戍嘗視院篆兼署大理寺會法司有為言官修故怨者文致人死)
(罪池州守亦為前守滅仇家且藉其貲株連者十數輩經皆平反之故諸人銜入骨因嗾言官)
(攻之當道不察竟落籍以歸經天性孝友事父母盡孝撫愛諸弟不遺餘力每俸入必均分之)
(居官門無私交臨大事决大疑侃侃不回而以一言定是非人有過不宣有一善即揚之故人)
(皆稱為長者)
柴竒(字德美崐山人正德辛未進士歴順天府尹)
柴儒(字伯禎白河人正德進士歴參政)
柴義(字時中仁和人弘治乙丑進士歴通政)
(嘉靖丙辰進士柴淶鄞縣人歴布政B)柴祥仁和人任御史
淮(見姓苑)
(明)淮錫(臨汾人嘉靖中通州同知)
淮入相闕(中太平府推官)
槐(望出廣漢富父槐之後以王父字為氏)
(唐)槐元敬
槐承榮(屯田員外郎)
槐公儉(貞元進士揚州人)
(宋)槐京(尚書郎)
(明)槐寅(福清人萬歷間四川都指揮)
鮭闕(居鮭陽本圭姓改為鮭氏)
(漢)鮭湛雲(閬州人國子博士)
佳(角音)
街(見姓苑)
皆
(闕)
萬姓統譜卷十五
