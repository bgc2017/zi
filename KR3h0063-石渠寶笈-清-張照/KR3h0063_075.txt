石渠寶笈卷三十六
貯
御書房九
列朝人
書畫合卷上等
晉顧凱之畫女史箴並書一卷(上等天一)
素絹本著色畫凡八段每段節書本文款云顧
凱之畫卷前有乾卦宣和御書三璽又神品子
京父印項元汴印墨林秘玩張斌之印諸印又
二印不可識卷後有廣仁殿宣和紹興弘文之
印四璽又神品寄傲陸經國印張斌之印項元
汴印墨林秘玩項子京家珍藏諸印各段中有
睿思東閣璽凡五又墨林項氏子京讀志堂印
南華外史項元汴印墨林秘玩項氏子京桃花
源裡人家項墨林父秘笈之印項墨林子京父
珍藏書畫之章墨林堂沮溺之儔子京珍秘有
何不可項元汴印墨林山人墨林外史諸印後
幅素箋本宋徽宗楷書女史箴一則計十一行
七十六字有桂坡安國鑒賞記張羽鈞二印又
一印不可識前隔水有卷字七十號五字(俱作半字)
下有政和一璽又天籟閣梁清標印項叔子宫
保世家賓臣笪在辛博雅堂寶玩印檇李項元
汴印鴛鴦湖長項子京家珍藏項墨林鑑賞章
蘧廬田疇耕耨張則之諸印押縫有三槐主人
項子京氏佳印思無邪諸印中隔水有内府圖
書之印紹興二璽又天籟閣陸經筵印平生眞
賞楞嚴精舍項元汴氏審定眞蹟檇李項氏世
家寳玩項子京氏張則之項墨林鑑賞章蕉林
玉立氏圖書秋壑圖書江上笪氏圖書印士竒
印諸印又二印不可識押縫有羣玉中秘一璽
又押字一印又項子京家珍藏墨林山人項叔
子長字退密子孫永保賓臣神遊心賞宫保世
家墨林子墨林山人子孫世昌諸印又一印漫
漶不可識後隔水有梁清標印蕉林二印押縫
有冶溪漁隠一印引首有游心於物之初净心
抱冰雪二印拖尾項元汴篆書記語云宋秘府
所藏晉顧凱之小楷書女史箴圖神品眞蹟明
墨林山人項元汴家藏珍秘卷高七寸七分廣
一丈八寸後書幅高同廣一尺四寸六分引首
御筆書彤管芳三大字上有乾隆宸翰一璽
御筆題籖籖上有乾隆宸翰一璽
按書畫俱止八段似非全本疑前幅爲賈人割
去别售也
晉顧凱之洛神圖一卷(上等天二)
素絹本著色畫無款姓名見跋中卷前有松雪
齋圖書印一印後隔水押縫有明昌御府寶繪
羣玉中秘三璽後餘幅有明昌御覽一璽後幅
素箋本趙孟頫行書洛神賦款識云顧長康畫
流傳世間者落落如星鳳矣今日乃得見洛神
圖眞蹟喜不自勝謹以逸少法書陳思王賦於
後以誌敬仰云大德三年子昂下有松雪齋圖
書印趙子昂氏趙孟頫印三印前有趙字大雅
二印押縫有合同印凡二拖尾李衎跋云畫之
有長康猶草書之有伯英楷書之元常發前人
所未發開後人師承確乎三絶之一也是卷曾
載宣和書譜鈐縫贉尾今止存明昌御府寶繪
羣玉中秘明昌御覽四璽於後是又經金章宗
秘藏而剪割宣政題璽者也何幸爲敬仲博士
所收敬仲鑑賞精絶收藏甚富名繪雖多吾固
知其不能出此圖右矣敬仲其世寶之大德丁
未秋九月薊邱李衎又虞集題云凌波微步襪
生塵誰是當時窈窕身能賦已輸曹子建善圖
惟數錫山人仙井虞集又沈度跋云晉人畫世
不多見况烜赫如虎頭者耶觀其樹石竒古人
物秀麗實開六法之祖譜稱天材獨步妙造精
微雖荀衛曹張未足方駕洵不虚也永樂十五
年脩禊日雲間沈度謹識又吳寬題云仙妃不
可即洛水遙相望手持青芙蓉遊戲水中央金
翠耀容飾木難綴明璫飄颻白雲裾蕩漾青霓
裳人神本殊道倏忽登北堂嫣然啟玉齒氣若
幽蘭香馮夷與海若左右更舉觴洛水詎可測
人壽安能量雲軿期再來少隔三千霜成化庚
寅春三月長洲吳寬畫幅高八寸四分廣一丈
七尺八寸七分書幅高九寸一分廣六尺二寸
五分前隔水
御題詩云賦本無何有圖應色即空傳神惟夢雨擬
狀若驚鴻子建文中俊長康畫裏雄二難今並
美把卷拂靈風乾隆辛酉小春御題下有幾暇
臨池稽古右文之璽二璽引首
御題妙入毫顚四大字上有乾隆宸翰一璽
御筆題籖籖上有神品乾隆宸翰二璽
宋蘇軾畫古栢圖張卽之書畫松詩合卷(上等地一)
素絹本前幅墨畫款署東坡作古栢圖六字後
幅大行楷書唐杜甫畫松歌款識云張卽之七
十二歲寫時積雨連霉槐龍舞翠與客小飲醉
中戲書下有張字張氏卽之三印前有張字一
印拖尾陳新跋云坡翁爲宋朝名臣樗寮乃蓋
世名士人間得其片紙隻字若獲至寶今東俞
庭器先生購藏此卷栢圖松翰誠爲合璧實希
世之玩也庭器以予言而惜之必有能辨之者
時洪武壬戌花朝前二日後學陳新識又夏彦
良跋云坡仙文章功績流傳後世不待僣言而
熟聞之矣復能畱心墨戲今觀此圖枝幹虬曲
無端石皴老硬奇奇怪怪如胷中之盤欎也張
卽之號樗寮官至直秘閣以能書聞天下其字
愈大愈佳後與金人書大金國三字故及上怒
卽之對以此國必有火不出一月果騐遂得釋
庭器愛護此㢧雖結駟以先拱璧不易也幸珍
藏之癸未夏四月六日東明夏彦良題於綠野
亭中畫幅高一尺六分廣二尺六寸七分書幅
高一尺六分廣三丈七尺三寸八分
宋馬和之畫齊風圖一卷(上等元一)
素絹本著色畫鷄鳴子之還俟我於著敝笱載
驅猗嗟凡六段每段前宋高宗書本詩書畫相
間卷後有劉壹眞賞一印又一印漫漶不可識
前隔水押縫有雲中一印後隔水有梁清標印
蕉林二印卷高八寸二分廣一丈二尺二寸五
分
御筆題籖籖上有乾隆宸翰一璽
宋高宗書小雅六篇馬和之繪圖一卷(上等元二)
素絹本楷書著色畫書畫相間凡六段每段署
篇名第一段南有嘉魚第二段南山有臺第三
段蓼蕭第四段湛露第五段彤弓第六段菁菁
者莪卷前署毛詩小雅四字下有梁清標印蕉
林鑑定二印卷後有畱侯半印前隔水有蕉林
書屋一印後隔水有家在北澶蕉林秘玩二印
押縫有蒼巗子一印拖尾文徵明䟦云余平生
所閱馬和之畫經無下數十卷若作家士氣兼
備此六幅盡矣嘉靖丁未九月六日汝由奉使
北還道出吳門持此相視漫爲鑑定徵明後有
蒼巗子蕉林居士觀其大略三印卷高八寸四
分廣一丈一尺九寸八分
宋高宗書小雅六章馬和之繪圖一卷(上等元三)
素絹本楷書著色畫書畫相間凡六幅每幅署
篇名卷前署鴻鴈之什毛詩小雅八字第一幅
鴻鴈幅高七寸九分廣二尺四寸三分第二幅
庭燎廣二尺第三幅白駒廣一尺九寸六分第
四幅我行具野廣二尺五分第五幅無羊廣二
尺四寸四分第六幅黃鳥廣二尺一寸高俱同
前
宋高宗書女孝經馬和之補圖二卷(上等元四)
素絹本楷書卷首幅半印各一俱漫漶不可識
下卷末幅有坤卦御書之寶二璽每段後馬和
之著色畫補圖下卷末幅署(臣)馬和之四字(微缺)
每幅有明安國玩一印上卷自開宗明義章起
至賢明章訖下卷自紀德行章起至舉惡章訖
書畫各九幅卷高八寸三分上卷第一幅廣三
尺一寸六分第二幅廣二尺二寸三分第三幅
廣二尺五寸第四幅廣二尺四寸八分第五幅
廣二尺二寸第六幅廣二尺三寸二分第七幅
廣二尺九寸八分第八幅廣三尺四寸第九幅
廣四尺三寸三分下卷第一幅廣二尺九寸五
分第二幅廣二尺六寸五分第三幅廣二尺八
寸五分第四幅廣三尺八寸第五幅廣二尺三
寸第六幅廣四尺一寸第七幅廣三尺第八幅
廣三尺七寸二分第九幅廣三尺四寸二分
元周朗畫杜秋圖一卷(上等黃一)
素箋本前幅著色畫款署周朗伯高下有冰壺
畫隱一印又浦江旌表孝義鄭氏一印又合同
半印後康里巙行書杜牧之杜秋娘詩後識云
至元二年歲丙子正月廿四日冰壺爲余畫杜
秋娘遂書杜牧之之詩於其後二月十七日子
山識後有仁義里白麟谿浦江旌表孝義鄭氏
二印前有蒼巗子梁清標玉立氏印章一印又
後有宋璲記云僕比畱京師一友人酷嗜字學
於是日相往來間取斫魚石樂毅論貽之未幾
輒以此紙爲報觀冰壺之畫全用篆籀法寫成
至於體態俊逸處極類梵隆文忠公之書風神
美茂腕力遒緊而行楷爲尤勝識者謂得晉人
筆意信二絶也僕攜歸浦陽青蘿山中同里鄭
君仲辯見之愛賞弗置既而以情來求因不可
得而靳也然莫邪干將獲歸烈士之手復奚憾
哉洪武壬子正月廿二日宋璲記又記云康里
公或云諡文憲今當以史爲正後有蕉林梁氏
書畫之印家在北澶二印卷中幅押縫有安定
印凡三前隔水有蒼巗子蕉林鑑定二印卷高
一尺一分有竒廣八尺八寸五分
元趙原初蘭亭圖一卷(上等宇一)
素箋本白描畫畫中分段書蘭亭詩後自書和
句並署趙衷和韻四字凡十三段卷前臨縮本
蘭亭叙前後有清玩趙原初二印又前隸書署
蘭亭觴詠圖五字自序云晉賢遊燕雖尚清虚
而其君臣父子之道初未嘗廢世以獻之不賦
詩固有高論余以獻之在諸子之末趨承父命
惟恐不及雖有詠歌之懷豈暇形之於詞翰而
實有所未敢也况𢋫唱迭和之道可以施之於
親黨同志之文雅者而不可施之於父子之間
古人父子不同席誠斯理也天理民彛又豈可
以斯須而冺絶哉余臨龍眠居士觴詠圖約縮
爲小卷者故以獻之侍立於父之側尤見其雍
容閒雅之氣象則又優於高坐之趣深矣觀此
卷者毋以余臨摹繆戾於古人但以余言想像
昔賢遊燕之所爲自當有得於獻之不賦詩之
深意矣余既臨觴咏圖蘭亭序又以所和諸賢
之詩錄於上庶以寄千載之遐思焉並書鄙言
以爲序趙衷原初書下有東吳野人主敬齋二
印又攷古正今傳世清玩二印卷後篆書欵識
云東吳野人趙衷原初臨觴咏圖蘭亭敘並和
羣賢詩時至正甲辰九月初二日識下有趙衷
一印後又自題云蘭亭羣賢不復作山川清氣
歸寥廓後人圖畫想像之文物衣冠儼如昨我
和五言慕晉風繪事亦倣龍眠公摹書豈逮河
南筆聊以規矩求其同晉賢清虚實高邁我愛
風神本儒雅此身如欲與之俱觀圖哦詩特瀟
灑當時盛事亦偶然豈意千載相流傳乃知清
朝所涵養使我感慨懷昔賢驚颷颯颯動江浦
木葉紛飛滿庭戶閉門卷書净如水宴坐尸居
守環堵鳳凰和鳴在朝陽梧桐生意依高岡臨
風浩歌發長嘯回首落日天蒼茫十年韜光在
林野文章翰墨消閒暇儘將情興寫新圖更爲
題詩寄來者東吳野人趙衷原初并題後有東
吳野人趙衷趙原初主敬齋諸印前有趙字一
印通幅有野人居一印天水印二趙氏印六清
玩印五嘉興趙衷印六趙原初印五趙衷原初
畫記印二又長宜天水隱居雲林清趣諸印前
隔水有恊一堂珍玩書畫圖章大塊假我以文
章二印卷高五寸五分廣一丈三尺四寸九分
引首
御題山隂勝趣四大字款署御筆下有乾隆宸翰一
璽
御筆題籖籖上有御賞乾隆宸翰二璽
元王冕畫梅趙奕書梅花詩一卷(上等宙一)
素箋本前幅王冕墨畫題識云至正六年五月
三日余偕永嘉鄭文中天台隱雲深遊赤松山
道過龍壽覺慈蘭若會眞叟師設茗供塵慮頓
洗薄暮將訪智者故不得從容談笑借紙作墨
梅一枝以謝桃花流水無半仙相見得無愧乎
敢寫一絶句以贅經行枕流亭下過龍壽小溪
一路行莓苔馮師說與赤松子只有青山知我
來會稽王冕元章拜手下有元章一印幅後有
蕉林一印後押縫有蒼巗子一印前隔水有蕉
林書屋一印後幅趙奕行書前署梅花五十詠
五字款識云至正五年四月一日古汴趙奕爲
殷起巗書下有趙仲光印西齋二印幅前有趙
字西齋二印又許彦明圖書印一印前後押縫
俱有冶溪漁隱印各一又一印殘缺不可識引
首喬宇篆書梅花雜詠四大字款署白巗拖尾
都穆跋云右元趙仲光所書梅詩今藏金陵許
彦明氏仲光爲文敏公次子觀其字畫宛然乃
翁家法宜彦明之寶之也正德戊辰秋九月前
進士吳門都穆又題句云仙人糧飯玉爲飡隨
地開花寄筆端爭奈西風吹不下至今聲價滿
長安冕公梅得之楊補之千花萬蕊自不亂點
前諸君子論字不知梅之妙也冕公豈為諸君
子論字哉九里山此即歸隱處也後署柴翁當
三字又戊寅時年七十紀事八字又黃謙跋云
趙文敏以詞翰兼美擅譽當世仲光妙傳家法
優入能品可謂善繼善學者矣梅花雜詠清澹
古雅峻爽不羈足為世重彦明寶而蔵之宜矣
使其朝夕展玩想像其故家文獻之所以不乏
者景行無巳而思齊焉亦君子學以成身之事
若直求之於聲律筆畫之間以資玩好之具是
亦奚足尚哉三復之餘是用卷鯨建業黃謙又
陳沂跋云趙魏公書入神品至於夫人管氏子
雍奕公之弟孟籲雍之子鳳麟皆以善書鳴元
仁宗嘗取魏公與夫人雍之書作一卷識以御
寶藏諸秘府使後世知有趙氏父子夫婦筆翰
之妙意以自侈也余往年在金赤松家曾觀魏
公十三書後有管氏孟籲書一卷在京師有貨
魏公父子葡萄詩一卷在杭見雍父子書一卷
又嘗有互見者其書品之高下大抵如其倫人
有謂雍奕能亂父書蓋着筆意態不失家法耳
若魏公之風神結搆如水中芙蓉天然標格非
剪裁雕刻者所能亂之也今觀奕所書梅花五
十咏雖不迨魏公遠甚而詩情筆態宛有餘澤
若是亦可謂克肖者矣尚復過求哉彦明其藏
之鄞陳沂題又顧璘跋云仲光書不多見然頗
傳其善書名今觀此卷乃知其材品悉出魏公
也可謂賢子矣名至今不冺有以也夫正德四
年八月十九日東橋居士顧璘題又祝允明跋
云魏公上祖王氏下摭諸家以成體為元一代
書宗自有公來學者多效之然每病乎易似而
不真蓋乏其所自也今觀仲光筆亦已似近時
人手路矣蓋髮膚之易而性氣風骨之難每如
此夫然喬梓承襲之美甚重藏者其知之矣吳
郡祝久明題又王韋跋云古來父子以書名者
不啻數家如晉之王氏唐之歐陽氏元之趙氏
為著然其家法規格皆同至其妙處皆子為不
逮觀於此卷可見豈莊子所謂得之手而應之
心雖父不能傳之子歟近世沈民則今金元玉
家學皆然壬申閏五月七日葵邱王韋題又文
徵明跋云趙仲光書雖不脱文敏家法而行墨
結字微有不同王子敬云外人那得知要之不
可臆論也今世傳文敏及仲穆書不少而仲光
書獨不多見至其詩尤不易得金陵許彦明藏
其手書梅花雜詠多至五十首可謂富矣仲光
號西齋晩居吳中與崑山顧仲瑛交仲瑛稱其
風流文雅有王孫風度而無紈綺故習觀於此
詩有可想者文敏三子長亮次即仲穆名雍仲
光其季也或以為次子豈以亮早卒無聞耶正
德己卯秋畱宿彦明之惟適軒雨中無聊因盡
讀諸詩輒識其後八月初八日也衡山文徵明
書又蔡羽跋云趙仲光之書初見於此卷其父
子兄弟相傳之盛諸公已言不俟贅也而彦明
堅委之夫家法盛者其傳必遠晉庾氏王氏可
見矧松雪公酌諸家集大成首變宋字自為結
搆元以來得見晉人法門公之力也仲光雖不
逮公風儀宛然彦明善寳之吳郡蔡羽識又朱
之蕃和詠梅詩云梅種江邨玉作圍蓑披雪艇
得魚歸不妨醉卧茆檐底清夢花間化蝶飛(江)
(梅)素質冰心迥絶塵香魂摇月静涵春清樽對
月明窗啟子夜孤吟暎玉人(白梅)赤龍潛影臥
深潭宴罷仙娥酒欲酣可是停驂未歸去綠雲
偏鬌墜瓊篸(紅梅)爐篆依微鶴夢閒瓶梅破萼
識春還遥憐馬首香風度開遍江天雪後山(憶)
(梅)蘧然身逐片雲浮信步俄經庾嶺頭童子褰
惟呼嚼茗白甆香泛小窗幽(夢梅)香來侵骨澗
流清繞澗苔痕破獨行恐負幽期勞杖履一年
春信正關情(尋梅)坐待歸鞭草色催一緘千里
望君開窗前若解相思意未得身來遣夢來(寄)
(梅)紅塵如海了難干巖谷盟深任歲寒青鳳逐
龍眠未穩玉鱗萬點洒琅玕(竹間梅)朱粉都捐
别樣粧蕊珠宫裏按霓裳占將塵外千春色飄
落人間萬斛香(香梅)休論月魄與雲魂一種清
真萬古存雀噪寒溪驚幻夢飛英猶自繞柴門
(梅魂)偃蹇懸崖衆玉龍春回一夜萬花同桃開
莫訝三千歲俄頃齊歸造化工(蟠梅)横管中宵
弄未休亂隨融雪點新流只湏醉月低垂幕何
用臨風獨倚樓(落梅)春光洩漏有誰禁報道梅
枝不待尋回首上林繞景物任教紅紫淺仍深
(早梅)鐵榦珠英吐翠螺蒙葺巧叠蹙巾羅穠華
莫怨開時晩低亞還知韻轉多(千枼梅)梅綻空
庭薄暮天瑶霙寶月鬭鮮妍浩歌任客飛觥斝
清興憐予傲簡編(庭梅)培從畫閣占春光絶勝
荒畦野水傍吏散亭閒吟緩步鳴琴調鶴聽微
香(官梅)踞澗梅龍飲碧潺相將老屋寄巗間枝
頭子落材堪棟榮瘁春風只等閒(古梅)梅開几
席有餘清數蕊低枝無限情蒼璧硯池中弄影
夜珠拳石上生明(盆梅)不忍攀條席每移詩脾
香沁頓忘歸只愁風雨輕相妬點作苔間錦地
衣(愛梅)翠葆朱跗半未開春晴猶得數徘徊鄰
家莫奏風前笛野客頻傾月下杯(賞梅)寒林驀
嶺轉溪深春隱梅梢未易尋醮影清流垂仄岸
豁人青眼鬯元心(探梅)偏憐玉豔不勝春擬整
重幃貯洛神青帝慇懃催爛漫畱春須待惜花
人(折梅)自釀幽香徹繡簾耻隨桃李弄柔纖供
將騷客吟鬚撚賸得佳人翠袖沾(嗅梅)塵埃何
得蔽瑤瓊旋噴玻瓈澗底瓶清露侵肌呈潤澤
冰壺濯影倍輕盈(浴梅)空色須憑慧眼看披林
冐雪不知寒三分遜白平章錯一氣同春天地
寬(觀梅)春光來去恨怱怱未見梅開二月中訪
得山家璀璨處半巗晴旭一溪風(問梅)不辭仄
足履羊腸祗戀梅飄度隴香和雪嚼來神志爽
依稀石髓薦瓊漿(咀梅)巡簷覓句費柔腸詩骨
難成百鍊剛酒力半醒吟未穩月明風細立徊
徨(吟梅)宴罷仙姝下太清雙成含醉倚飛瓊倩
將水月畱元賞影暗香疎浪得名下注又字亦
咏梅也蒲芽欲茁雪融泥村店春風颺酒旗幾
樹寒芳依曲水千枝明玉照疎籬(溪梅)根逐崖
傾態轉多日穿峯隙影婆娑幽人策杖逢花發
不醉爭如春去何(嶺梅)月印梅痕破暝昏衝寒
有客到荒村看花不厭人忘寐沽酒何妨夜叩
門(野梅)侵凌疎蕊渾無頼點綴喬柯若有神霽
景恍從峰外出平添香色見天真(雪梅)春回大
地逐葭灰浪說東皇許占魁一種寒香須自葆
千林妖冶任爭開(春梅)老幹春滋翠蘚浮新枝
影弄暖風柔狂吟醉藉苔根石千尺晴空舞玉
虬(苔梅)窗前竹外一枝横影落墻隂月倍明照
我匡牀無長物蕭蕭正可伴孤清(疎梅)一樹寒
梅擅晚芳野塘風度細生香琴書漫訝躭枯寂
蜂蝶羞同競豔陽(孤梅)貝闕珠宫憶廣寒素娥
環珮響珊珊輕飈為滌塵凢界玉樹玲瓏静夜
看(月梅)欲教梅影上窗移旋種横斜傲雪枝蔭
畆緣溪深繞屋荷鋤抱甕許誰知(裁梅)椒宫脂
粉錦雲章千載芳華屬壽陽何似小橋流水外
清風洗出道家粧(宫梅)美人幽抱立清宵白玉
搔頭金步搖纖手攀花同一色盈盈相倚鬭丰
標(玉梅)東風分與領韶華簷雀喧晴噪曉鴉碧
玉成鱗畱蛻骨明珠傾斛暎窗紗(綠萼梅)丹霞
白璧倚香肌濯影春池駐夕暉交頸漫將凢鳥
擬同棲姑射欲翻飛(鴛鴦梅)看道枝稀蕊亦疎
粉墻紛錯巧難模照巵拂砌知多少月冷雲孤
半有無(梅影)黯淡芳魂何處求剡藤端澗為探
幽江城五月添新漲屏掩梅仙枕碧流(墨梅)遁
跡空林罷豔粧輕綃簇簇剪鵝黃冰霜上苑凋
羣卉獨許擅心韜妙香(蠟梅)先春巳欲謝芳妍
那值東風更放顛遲暮隂崖猶着蒂不禁消瘦
尚蹁躚(殘梅)清溪蘸影盡梅花不數湖濱處士
家巗壑窮搜遺佚者月明多處更添些(移梅)風
遞幽香撲鼻聞山家清夢破梨雲虛堂不遣疎
簾隔賓主渾忘我與君(窗梅)梅殘春老罷高吟
豆實藏仁寄綠隂莫打鶯兒輕摘却生生總是
惜花心(青梅)後識云萬歷三十五年丁未仲春
十一日同顧鄰初丈飲許儒龍齋中出此卷縱
觀之因属追和原韻憶里中諸先逹賞閱時迄
今又復百年乃得附名末簡良有原幸愧惡札
俚言真成貂續姑以紀許丈世守之思云爾朱
之蕃書又顧起元和云白下城西看打圍忽見
江上早春歸岸邊幾片因風出水碧天青誤雪
飛(江梅)盈盈一水不沾塵疎影輕翻縞袂春怪
底月中看不見可知元是玉為人(白梅)瓊樹斜
臨玉女潭霞姿微暈酒初酣花房宿露臙脂濕
愁見風林雪滿篸(紅梅)歲晩中林日月閒江南
春信幾時還自從東閣飄香後夜夜相思繞碧
山(憶梅)白雲飄緲駐羅浮月挂空村古樹頭鐵
篴吹殘清夢遠瑶宫七十二峰幽(夢梅)百花潭
水寒且清千峰凍雲人不行瑤華欲折渺何處
來往幽巗無限情(尋梅)先春鶗鴃暗相催幽谷
寒蕤幾樹開昨夜人歸庾嶺月一枝遙寄北風
來(寄梅)葳蕤防露倚闌干掩暎南枝素蕊寒不
是風吹香氣合祇疑飛雪抱琅玕(竹間梅)奼女
春臨青鏡粧紛披風捲素霓裳偏憐粉暈明如
纈吹作瑤林樹樹香(香梅)蕊珠深殿鎖芳魂月
下珊珊步幄存一曲關山招未得不知何處掩
重門(梅魂)蟉枝弱蒂裊微風芳意誰言萬卉同
猶有歲寒孤性在不隨眠柳鬭腰工(蟠梅)琪樹
西風撼未休玉房朝雨漾空流可憐金谷人先
墜粉脆香危十二樓(落梅)樹樹風飄思不禁繁
香翠羽未堪尋獨憐香信先時入星靨春藏繡
幕深(早梅)軃軃瑤枝縈霧縠層層粉纈暈春羅
臨風獨訝濃香重向月偏憐素影多(千葉梅)弱
榦新粧倚暮天風前嫋嫋弄春妍何人共索巡
檐笑獨向空庭擁斷編(庭梅)沉沉官閣歛寒光
清吹春回曲檻傍可是後庭歌舞地年年先挹
使君香(官梅)蒼山中劃水潺潺霜幹危欹萬壑
間歲歲花開人自老長畱清淺伴雲間(古梅)翠
盆移值有餘清豔豔香飄散客情欲貌瓊姿何
處是一窗疎影暎燈明(盆梅)惜花那忍一花飛
況復含芳雪際歸晝扃玉窗風不度恐飄香暈
落春衣(愛梅)照日飄霜幾樹開清吟高咏共徘
徊風吹粉蝶娟娟動爭入遊人綠酒杯(賞梅)姑
射寒凝朔氣深白雲窈窕殢招尋枝頭似許偷
春色青瑣分香夜夜心(探梅)玉樹臨窗不奈春
風摇碧水澹風神不辭素手為攀折愁寄關山
笛裏人(折梅)霏霏香散水精簾倚檻應憐玉手
纖欲嗅一枝猶未折蕊宫清露已先沾(嗅梅)朔
風昨夜透疎櫺含凍香凝玉膽瓶誰道江妃冰
似骨華清新浴更寧馨(浴梅)千樹垂垂盡日看
雪飛不度玉樓寒孤山一點西湖闊天豁幽人
醉眼寬(觀梅)江妃幽恨苦怱怱十二巫山暮雨
中試向南枝問消息幾回羯鼓閙春風(問梅)暎
日春回五色腸九英花發殿東香摘來試糁金
莖露入咽還輸北斗漿(咀梅)歲晏鬱鬱愁人腸
仳離梅蕊隂風剛巫山嵯峨故園隔吟成雪樹
空彷徨(吟梅)月滿空山露氣清新詩字字琢香
瓊何人更咏孤山句贏得西湖處士名(又)暝壑
隂風尚屢吹早芳偏得颭青旗沿溪樹樹花如
雪倒載誰欹白接籬(溪梅)大庾山高瘴霧多嶺
頭珠樹獨婆娑一枝欲寄凴誰折飄蕩春烟奈
爾何(嶺梅)雲含暝色月華昏寂寂羅浮山下村
飛盡玉鱗人不到孤烟一縷閉柴門(野梅)幾樹
便娟怯傍春素華飄拂轉驚神搏香飛絮漫空
落珠綴看來總未真(雪梅)春氣初飛玉琯灰一
枝先占蕊宫魁上林如綺三千樹總向披香殿
後開(春梅)枝上苔衣黯淡浮翻翻粉蝶戲春柔
飛雲峰外羣仙集銀縷繽繙翳翠虬(苔梅)碧窗
烟冷數枝横歴歴光摇澹月明誰插繁花向晴
吴最憐疎影對凄清(疎梅)霜葉参差委衆芳清
飈零亂濕孤香亭亭玉立無人伴徙倚疏寮過
夕陽(孤梅)香滿璇房夜不寒銖衣嫋嫋珮珊珊
飛來海上冰輪潔共擬扶疎入鏡看(月梅)兔園
物序早推移驚眼難忘白雪枝栽向臨風臺側
畔可容幽豔翠禽知(栽梅)雲樹参差繞建章紅
蕤披拂滿昭陽宫妃自厭鉛華色素靨惟施淺
淡粧(宫梅)&KR0785;瓏素豔倚春宵月殿雲階影動搖
不道藍田新琢就可令瓊樹失風標(玉梅)冉冉
濃香結翠華曉看鬟黛濕宫鴉玉膚自畏春衣
薄網戶連娟暎綠紗(綠)(梅)共憶同心上苑稀
雙丹纈傾春暉冰魂豈妬青陵樹化作文鴛
上下飛(鴛鴦梅)玉骨綃裳貌自殊幾枝低亞不
堪模池邊清淺分明見檻外黃昏看却無(梅影)
欲寫冰姿着意求臨池䑛筆意添幽袁郎宅畔
烟迷戶散作元香拂樹流(墨梅)點就含章殿裏
粧可憐嬌額乍塗黃枝頭檀暈霏微合還似花
房蜜滓香(蠟梅)濕雲不動雪姿妍急雨疎風滿
樹顛飛蝶似憐春欲盡先拖花片舞蹁躚(殘梅)
誰將却月觀中花移向山中處士家莫訝朔風
吹雪易南枝春色露些些(移梅)翠鳥啼香院院
聞歌塵先起畫梁雲碧紗不瑣春烟合明月飛
來正憶君(窗梅)落花新動越人吟青子紛紛幕
翠隂望處若能遙止渴也應撩亂惜花心(青梅)
後識云仲光詩與字皆有魏公家法所謂王謝
子弟縱復不端不正奕奕有一種風氣者也元
人好作梅花詩馮海粟中峰道人多至百餘詠
仲光豈僅得其十五耶中峰詩較仲光似饒情
致余嘗與朱元介太史欲追和之未遑也此卷
因許長卿出其曾大父攝泉先生所藏以示坐
客因命之次韻元介一揮而就不啻超乘而上
余視仲光瞠乎後矣詩属和在丁未夏日余病
腕痛孏作字卷畱案頭凢十閱月今日閒坐齋
中偶感梅花將放遂命筆復記數語如右萬歷
戊申元日書於寸碧樓下小齋中江寧顧起元
又題句云全抛塵土棄人間自種梅花自買山
戱寫一枝羌笛外西風吹不到長安後署東道
人三字後有蒼巗子觀其大略二印諸跋中押
縫有冶溪漁隱一印河北棠村印二又逍遙遊
安定二印畫幅高九寸六分廣二尺八寸七分
書幅高同廣八尺一寸三分
明沈周落花圖並詩一卷(上等洪一)
畫幅素絹本著色畫後有石田沈氏啟南二印
書幅素箋本行書落花詩十首款署長洲沈周
下有啟南石田二印後文徵明和句十首亦行
書款識云戊申六月書一過壁下有徵明一印
引首沈周自書紅消綠長四大字款署沈周畫
幅高九寸六分廣四尺三寸書幅高同廣一丈
二尺九寸
明唐寅夜飲圖並書歌一卷(上等荒一)
素箋本前幅墨畫無款幅首有逃禪仙吏會侯
之章二印幅後有公字信公珍賞湛恩記諸印
前隔水有丹誠千山耿信公書畫之章二印押
縫有漢水耿會侯書畫之章一印信公鑒定珍
藏印二後隔水押縫有漢水耿會侯書畫之章
一印信公鑑定珍藏印二會侯珍藏印二後幅
行楷書款云前鄉貢進士吳郡唐寅書後有南
京解元六如居士二印又會侯之章一印前署
右作一年歌五字上有夢墨亭一印下有湛恩
記一印中幅押縫有信公鑑定珍藏一印引首
豊坊書摘竒二大字欵署南隅外史豊坊押縫
有信公鑑定珍藏漢水耿會侯書畫之章二印
畫幅高九寸七分廣二尺七寸九分書幅高同
廣八尺
明文徵明雪山圖並書一卷(上等日一)
素箋本著色畫卷後行書雪賦款識云余早歲
曾見王摩詰雪溪圖筆法妙絶未嘗少忘每形
諸夢寐幾欲模倣輒以事阻今日偶有佳紙漫
用其筆法為之或作或止三載始就并書惠連
此篇雖不能嫓美前人稍有生色處亦庶幾似
人之喜也時嘉靖十八年歲在己亥夏五月十
日長洲文徵明識下有文徵明印衡山二印卷
前有晤言室印徵仲停雲諸印卷後有涵峰王
履約印竹垞審定諸印拖尾記語云康熙三十
四年二月晦吳江徐釚電發秀水朱彛尊錫鬯
同觀於蘐城給事之茹古樓卷高八寸一分廣
一丈六尺二寸
御筆題籖籖上有乾隆宸翰一璽
明王糓祥摹趙孟堅水仙一卷(上等月一)
素箋本前幅白描畫款識云嘉靖辛酉新正糓
祥為玉田先生作下有糓祥王禄之印二印幅
前有酉室一印幅後有蕉林玉立氏圖書一印
前隔水有蕉林書屋蕉林鑑定二印後隔水押
縫有秋碧蒼巗冶溪漁隱三印後幅文徵明行
書水仙花賦款識云嘉靖乙卯春二月既望書
於玉磬山房徵明下有文徵明印衡山二印前
有停雲晤言室印二印幅後有蒼巗子蕉林居
士二印押縫有河北棠村棠村蒼巗三印引首
糓祥又篆書含香體素四大字款署糓祥下有
王禄之印酉室二印畫幅高九寸一分廣四尺
六寸書幅高同廣四尺
明董其昌畫晝錦堂圖並書記一卷(上等盈一)
素絹本前段著色畫款識云宋人有温公獨樂
園圖仇實甫有摹本蓋畫院界畫樓臺小有郭
恕先趙伯駒之意非余所習兹以董北苑黃子
久法寫畫錦堂圖欲以真率當彼鉅麗耳董玄
宰畫並題下有董其昌印一印前有畫禪一印
後段行書晝錦堂記款識云蔡君謨歐陽永叔
皆與吕申公相左石徂徠所為賦四賢詩者其
直聲動天下已有日矣韓公晝錦記歐之文蔡
之書雖繇魏公勲德世無間然假令出他朝士
手不近於諛哉記中云士以此望於公乃歐公
自占地步語不純以頌頌中有規施於韓公猶
爾文人落筆何得容易此文既有君謨正書帖
故以米行書之董其昌識於寶鼎齋下有玄宰
一印前有元賞齋一印引首其昌自書晝錦堂
記四大字欵署董其昌書下有董其昌印太史
氏二印卷高一尺二寸七分廣四丈五尺四寸
有竒
書畫合卷次等
唐閻立本畫十八學士圖于志寧書贊一卷(次等)
(天一)
素絹本著色畫每段楷書贊款識云龍朔二年
春臣閻立本奉聖旨圖像臣于志寧奉勅恭撰
贊並書引首有沈括攷證一則拖尾有朱光裔
借觀尺牘一則又跋語一又韓持國諸人記語
一又額森特穆爾諸人記語一又賈似道趙孟
頫記語二
宋李公麟九歌圖米芾書詞一卷(次等地一)
素絹本白描畫每段米芾篆書本文卷首署九
歌圖龍眠居士製八字卷末芾識云余嗜騷詞
愛李畫癖不能解因用秦隸為述古書九歌述
古善鑒者視斯起為余何如熙寧丁巳仲夏襄
陽米芾記
宋劉松年樂志論圖一卷(次等元一)
素絹本著色畫款云劉松年造幅前有篆書樂
志論三字後幅素箋本趙孟頫行書樂志論本
文款識云元貞二年七月十日子昂書後有揭
徯斯跋一
明宋克書陶潛詩並畫竹石小景一卷(次等黃一)
素箋本真行章草草書四體書卷前款云吳郡
宋克書又行書一則下署宋克書後又識云庚
戌九月僕來雲間寓於徐彦明氏彦明素慕僕
書與僕盤桓甚久遂装此卷徵書乃以真行章
草草書四體錄陶詩以為贈東吳宋克仲温甫
識卷後墨畫竹石小景自識云僕來雲間館徐
彦明寓所日夕相與談笑幾踰四旬彦明酷愛
鄙字乃以四體書陶靖節詩一卷餘紙尚多遂
戲寫竹石小景僕素不精此聊復弄筆而塵俗
之氣一洗盡去雖不入時流之目識者自能辨
之庚戌九月廿四日燈下東吳宋克仲温記之
又另行記云時年四十有四庚戌歲也
明仇英蘭亭脩禊圖一卷(次等宇一)
素箋本著色畫款云仇英實父製後幅文徵明
行楷書蘭亭叙本文款識云嘉靖丙戌冬日書
徵明
明文徵明溪山高逸圖一卷(次等宙一)
素絹本墨畫無款卷前有文徵明印停雲二印
後幅素箋烏絲闌本行書杜甫秋興詩款識云
嘉靖乙卯八月十日書於停雲館徵明時年八
十有六
明文徵明西苑圖並詩一卷(次等宙一)
素絹本著色畫幅後有文徵明印徵仲二印後
幅素箋烏絲闌本行書西苑詩并小序凢十則
款識云嘉靖丙午歲仲春衡山文徵明書於玉
磬山房後有王錫爵王世貞徐中行諸跋
明文徵明畫後赤壁賦圖一卷(次等宙三)
素絹本著色畫款署徵明後幅烏絲闌行書後
赤壁賦款識云徐崦西所藏趙伯駒畫東坡後
赤壁長卷此上方物也趙松雪書賦於後精妙
絶倫可稱雙璧余每過從輙出賞玩終夕不忍
去手一旦為有力者購去如失良友思而不見
乃彷彿追摹終歲克成并書後賦聊自解耳愧
不能如萬一也昔米元章臨前人書畫輒曰若
見真蹟慚愧煞人余於此亦云嘉靖乙巳秋九
月十有二日徵明後有吳寬李東陽許初文嘉
諸跋拖尾有王穉登跋一
明文徵明陸治書畫合璧一卷(次等洪一)
凢二幅後幅素箋本行書七言律詩三首款識
云癸巳五月漫書於玉磬山房徵明前幅素絹
本著色畫款識云嘉靖乙未春仲包山陸治補
意引首陳淳書春在毫端四大字
明董其昌書畫合璧一卷(次等荒一)
素絹本卷前著色畫雲樹卷末行書唐人詩二
則款云董其昌識
明董其昌書畫合璧一卷(次等荒二)
凢二幅前幅素箋本前楷書瘞鶴銘款識云黃
涪翁云大字無過瘞鶴銘小字無過遺教經今
世所傳遺教直唐經生手耳瘞鶴則陶隱居書
山谷學之余欲縮為小楷偶失此帖遂以黃庭
筆法書之昔人以瘞鶴為陶隱居書謂與華陽
帖相類然華陽帖是率更筆文氏停雲誤標之
耳後墨畫蕉山景款署玄宰後幅碧色箋本行
書七言絶句五首款識云天啟三年歲在癸亥
十月書於東光道中董其昌
石渠寶笈卷三十六
