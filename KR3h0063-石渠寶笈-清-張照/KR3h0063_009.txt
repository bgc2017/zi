石渠寶笈卷三
貯
乾清宫三
列朝人
書冊上等
宋名賢寶翰一冊(上等天一)
宋牋本凡十九幅第一幅蘇軾尺牘行書前有
長安印一又州印鎮字開國李氏圖書諸半印
後有杭州通判之印嘉興府印華陽山房成紀
李氏南陽侯孫李君實監定三桂圖書諸印中
幅有留侯之裔三不惑齋之印張子季鎮諸印
幅高八寸六分廣一尺二寸四分第二幅蘇軾
詩帖行楷書自署次韻王晉卿送梅花一首十
字款識云僕去黃州五周歲矣飲食夢寐未嘗
忘之方請江湖一郡書此一詩寄王文父子辯
兄弟亦請一示李樂道也前有嚴澤之印長安
二印又鼎元半印一後有道普有明王氏圖書
之印有明文靖世家圖書三印中幅有潘氏印
一又二印不可識幅高八寸二分廣一尺八寸
一分第三幅黃庭堅尺牘行楷書前有墨林項
墨林父秘笈之印檇李項墨林鑑賞章諸印又
景父項氏韞櫝圖書墨印一又墨林山人桃花
源裏人家半印二後有檇李項氏世家寶玩項
元汴印子京所藏子孫永保項墨林鑑賞章長
安紹勲諸印又項氏虚朗半印二中幅有吳廷
印一幅高九寸廣一尺二寸九分第四幅黃庭
堅詩帖行楷書自署次韻叔父夷仲送夏君玉
赴零陵主簿十五字前一印不可識又司印半
印後有王永寧印一幅高八寸七分廣一尺二
寸四分第五幅黃庭堅尺牘行書前有有明文
靖世家圖書王長安父二印又鼎元半印一後
有嚴道普氏有明王氏圖書之印文節之孫三
印幅高九寸三分廣一尺八寸二分第六幅黃
庭堅詩話行楷書自署送故人劉季展從軍雁
門十字中幅有笑雲菴主印一後有長安吳孫
宇珍藏印子孫保之三印幅高八寸八分廣一
尺二寸七分第七幅黃庭堅跋語行楷書前有
半璽存殿寶二字後有緝熙殿寶璽一又王永
寧印王長安父二印幅高一尺二分廣一尺三
寸六分第八幅黃庭堅尺牘行書前有項元汴
印子孫永保王永寧三印又半印二不可識後
有煑茶亭長田疇耕耨平生真賞項子京家珍
蔵諸印又虚朗隠居半印二幅高八寸廣五寸
八分第九幅黃庭堅尺牘行書前有寄傲項子
京家珍蔵鴛鴦湖長檇李項氏世家寶玩諸印
後有永寧項元汴印墨林秘玩廷字諸印又半
印不可識幅高八寸二分廣五寸五分第十幅
黃庭堅尺牘行楷書前有長安有明文靖世家
圖書寶儉齋三印又鼎元半印後有古吳阿季
嚴澤之印有明王氏圖書之印諸印幅高九寸
二分廣一尺一寸八分第十一幅米芾跋語行
楷書款識云崇寧丙戌六月六日從九品下米
芾記前有嚴道普氏柘湖居士二印後有嚴澤
之印長安有明文靖世家圖書真賞諸印幅高
七寸二分廣一尺六寸六分第十二幅米芾尺
牘行書款上鈐襄陽米芾印一前有黃林美之
陳定平生真賞二印後有琳印瞻近堂收蔵印
二印幅高九寸五分廣一尺四寸七分第十三
幅米芾跋語行書款識云五日吳江艤舟垂虹
亭題襄陽米黻秘玩真蹟上鈐襄陽漫仕印一
前有幾暇清賞一璽道普一印又鼎元文靖世
家圖書半印二後有俞松印章嚴澤之印王永
寧有明王氏圖書之印諸印幅高八寸廣一尺
八寸五分第十四幅米芾尺牘行書前有黃琳
美之王長安父二印後有琳印陳定平生真賞
二印幅高九寸二分廣一尺三寸八分第十五
幅蔡襄尺牘行草書後有記語外祖端明墨妙
計七紙東山謝峒家蔵十五字前有鼎元敬美
保之諸半印後有陳定平生真賞嚴澤之印有
明王氏圖書之印有明文靖世家圖書王長安
父全卿諸印幅高九寸四分廣一尺六寸四分
第十六幅蔡襄尺牘行書前有鼎元半印後有
有明文靖世家圖書嚴澤之印王永寧有明王
氏圖書之印諸印幅高九寸七分廣一尺三分
第十七幅李建中尺牘行書前有墨林虚朗齋
二印後有王永寧印墨林生項元汴印平生真
賞項叔子項子京家珍蔵諸印又寄傲半印幅
高一尺廣一尺六寸九分第十八幅李建中尺
牘行楷書前有子京所蔵墨林山人沮溺之儔
三印又真賞半印又半印不可識後有長安項
元汴印墨林秘玩鴛鴦湖長子孫永保諸印幅
高九寸九分廣一尺九寸七分第十九幅李建
中尺牘行書後有項墨林鑑賞章瞻近堂收蔵
印二印又神品香嵒半印二幅高九寸六分廣
五寸九分後餘幅袁立儒跋云西臺字得中舉
進士甲科太宗嘉之嘗直昭文館改直集賢院
出為兩浙轉運副使恬於榮利乞西京留司御
史臺愛洛中風土遂居之故號李西臺東坡賦
和靖詩云書似西臺差少肉者是也官至判太
常寺善書札然絶不多見於世寶祐乙卯夏五
建寧堂主題下有建袁立儒一印前有元汴物
外元賞虚朗齋諸印又跋云黃太史嘗有跋云
李西臺書與林和靖極相類但和靖傷瘦西臺
傷肥蓋林處士清苦而李集賢重厚各似其作
人耳建寧堂主併錄其語前有寄傲煑茶亭長
項元汴印三印又楊維楨跋云李西臺書與林
和靖絶相類涪翁評之謂西臺傷肥和靖傷瘦
和靖清枯之士也瘦之傷為不誣西臺之書類
其為人典重温潤何肥之傷也哉苕溪唐氏易
安室所蔵凡三帖覽者自能評之當以余言為
然時至正二十五年夏六月朔會稽抱遺老人
楊維楨在雲間草玄閣試花箋鐵穎書後有墨
林生王長安父子京平生真賞項墨林鑑賞章
諸印又仇遠跋云西臺書三十年前極罕得近
數數見之大概雄實篤厚如其人涪翁傷肥之
論毋乃太嚴此三帖信意行筆天真爛漫尤可
愛世誚平園攻媿後村不善書輒欲評書予之
謂與杭仇遠又郭畀記云李西臺書吾鄉有石
刻字徑三寸許今見真跡遒勁沈著誠不易得
泰定二年乙丑四月望日京口郭畀曾觀同郡
張監共集前有天籟閣遊方之外項叔子三印
後有項墨林鑑賞章印一又文本極跋云予近
得華山圖題曰崧高維嶽歐陽公所記神清之
洞及李西臺隠居之地在焉軸尾載西臺卜築
始末甚詳此帖出於西臺逸筆無可疑者前史
官文本極書前有墨林元汴之印子京父三印
宋黃庭堅書墨竹賦一冊(上等地一)
宋箋本行楷書款識云元祐元年秋九月二日
山谷道人書後有山谷道人印一後副頁金璐
跋云蘇黃米蔡宋人書法行於世遠矣而山谷
筆勢精彩勁健法於三公似為近古學書者往
往慕之景溪得此本於吳地名家重金不惜豈
非善鑒者耶壬寅五月近山金璐識又皇甫汸
跋云書家之妙在於筆法此鍾生嘔血於中郎
李衛流涕於内史者也世有鴻碑鉅碣勒石既
久漸失其真筋肉丰神非手蹟莫究此摹帖雖
盈篋未珍而遺墨則片楮可貴也山谷在宋以
能書名觀其論三家法知其所造矣景溪朱君
好古博物得此本亦幸遇哉皇甫汸識又文徵
明跋云嘗讀黃太史豫章文集見墨竹賦喜其
豪宕不羈思致幽遠類皮日休既而見石刻是
賦則下筆沈著波發陗厲類顔魯公今復得觀
真蹟何其幸也惜此僅得其半然洛神賦止十
三行耳至今人以為寶何必以全為哉徵明題
册計十六幅幅高七寸五分廣一尺八分
元趙孟頫書撫州永安禪院僧堂記一冊(上等元一)
宋箋烏絲闌本行楷書款識云至治元年正月
廿四日千江上人過余溪上茗談中話及無盡
居士所作永安禪院僧堂記詞意卓絶深有抑
揚宗旨勉勵後學之語因上人求余書故書此
以歸之吳興趙孟頫下有趙氏子昂松雪齋圖
書印二印首幅有趙字大雅二印末幅有宋犖
審定印一後有允衡梅壑二印後餘幅詹景鳳
跋云趙承旨書永安僧堂記法出思陵兼子敬
洛神賦盡離畦町而化之良是乃公得意筆惟
章宜寶蔵之以當金氏天球可也萬歷乙未年
中秋後十日菱塘館獲觀敬題新安詹景鳳冊
計十幅俱高七寸四分第九幅廣一寸九分第
十幅廣一寸二分餘八幅俱廣二寸四分
元趙孟頫雜書詩文一冊(上等元二)
素箋本行楷書凡八則萬戶張公廟堂詩陳夫
人墓誌銘靈隠端元叟住蔣山疏致樂堂詩送
高彦文秀才如京師序俱無款第三則鄭復初
九誦敘款識云元統三年歲在乙亥九月廿有
二日子昂書下有趙氏子昂印一第四則沈氏
報本菴記款識有至元三年後丁丑四月己丑
吳興十三字名缺下有趙氏子昂印一第八則
陸師顔字說款識云至元後丁丑歲六月十九
日松雪書上鈐趙氏子昂印一計三十二幅首
幅有陳定書印一印又二印缺其半惟家蔵二
字可辨第七幅第八幅第二十二幅第二十九
幅第三十二幅俱有陳定印印一又第七幅有
泰字半印第十四幅第二十四幅第二十九幅
俱有半印不可辨第二十九幅第三十二幅俱
有陳以御印一幅俱高六寸一分有奇第七幅
廣二寸有奇第十四幅廣二寸三分第二十二
幅廣二寸五分第二十四幅廣一寸八分第二
十六幅廣一寸七分第三十二幅廣二寸三分
餘俱廣二寸六分有奇
元趙孟頫書法帖譜系雜說一冊(上等元三)
素箋烏絲闌本小楷書上下二卷款識云大德
六年三月七日松雪齋書上卷首幅有張孝思
賞鑑印張則之二印右邊幅有所存印一末幅
有張則之印一押縫有素存印一下卷首幅有
張孝思賞鑑印一末幅張孝思跋云此譜系文
一帙迺宋淳祐乙巳陶齋曹士冕所著當時東
湖董史曾跋其尾趙文敏公好古博識手錄以
為便覽者昔鮮于太常云公書本朝第一小楷
尤為公書第一且運腕如風雨之驟至觀此益
有以味乎其言矣此帙數千言都似不經意而
成用筆結搆秀勁縱横游刃自在定非其子仲
穆暨余子中輩所克仿彿也其為真蹟何疑考
公書此年四十有九正情興鬱蔚神智強明之
會余固鄙野然于公真筆亦嘗覩數十卷自未
有蠅頭纍牘若此者也安得不珍重什襲奉為
希世之寶哉雖款識圖記為人損去固弗害其
為全璧爾時甲午仲冬之一日懶逸張孝思敬
識冊計二十六幅幅高四寸一分廣二寸八分
元趙孟頫題耕織圖詩一冊(上等元四)
宋箋烏絲闌本楷書首幅前款云翰林學士承
旨榮禄大夫知制誥兼脩國史臣趙孟頫奉懿
旨恭撰題耕織圖二十四首伏塵睿覽前有大
雅印一末幅又識云大元延佑五年四月二十
一日臣趙孟頫謹書下有孟頫聯印後虞集跋
云右吳興趙文敏公奉勅所撰耕織圖詩小楷
字蹟向蔵奎章閣中臣集近以纂修史事備員
中禁曝書之暇因得縱觀竊見公以弘博敏妙
之才為文學侍從之選此詩歌咏民間農桑勤
苦備盡田家景物氣象與豳風七月之篇何異
且屬應制上陳黼座以備乙夜之觀覽與尋常
他作不侔真當昭彝鼎而夀金石匪特為耳目
近玩已也集何意視草之餘覩斯奇蹟誠平生
快事至正改元歲辛巳十有二月前奎章閣侍
書學士翰林侍講學士通奉大夫知制誥同修
國史臣虞集謹題又記語句曲張雨敬觀六字
後有退密徵明二印乂隷書明墨林山人項元
汴家蔵真賞十二字冊計八幅幅高六寸四分
有奇廣七寸九分
元趙孟頫書麻姑仙壇記一册(上等元五)
宋牋本楷書款識云大德九年夏五月十又八
日吳興趙孟頫書下有趙氏子昂松雪齋二印
首幅有趙字大雅二印末幅董其昌跋云趙文
敏小楷余所收有内景黃庭經過秦論三篇所
見王奉常家蔵法華經項太學家汲大夫傳今
又見此卷觀止矣其昌後邊幅有梁清標印蕉
林秘玩二印冊前幅頁有觀其大略蕉林收蔵
二印後副頁有蕉林收蔵一印冊計九幅幅高
七寸二分有奇廣二寸七分有奇
御筆題籖籖上有乾隆宸翰一璽外函
御筆題籖籖上有乾隆御覽之寶一璽
元趙孟頫書陶詩一冊(上等元六)
宋箋本行楷書陶潛飲酒詩二十首並序末幅
識云飲酒二十首下有松雪齋印一每幅款署
子昂下俱有趙氏子昂印一首幅有趙字大雅
二印冊計二十一幅幅高七寸六分廣四寸七
分前副頁
御筆題清華朗潤四大字後有乾隆宸翰幾暇臨池
二璽
元趙孟頫書紈扇賦一冊(上等元七)
素箋本行書款識云大德九年十月十日書與
君璋老弟孟頫下有趙子昂氏印一首幅有梁
清標印一印邊幅有蕉林梁氏書畫之印棠村
審定二印末幅有陳字半印邊幅有梁清標印
河北棠村二印冊計三幅幅高八寸一分廣九
寸七分第三幅廣一尺
御筆題籖籖上有乾隆御筆一璽
明宋濂書聖教序一冊(上等黃一)
素箋本行楷書首幅款識云洪武九年宋濂書
下有景濂印一又邊貢印一末幅有茅坤印一
冊計八幅幅高五寸五分廣二寸有奇
御筆題籖籖上有乾隆御筆一璽外函
御筆題籖璽同
按此冊書聖教序後篇未竟
明沈度書梅花百詠一冊(上等宇一)
素箋烏絲闌本楷書款識云成化十四年秋七
月望後一日沈度錄于春江草堂首幅有環碧
軒雲山書屋二印末幅有安氏之裔印一冊計
四十四幅幅高六寸三分首末兩幅廣四寸二
分餘俱廣三寸五分
御筆題籖籖上有乾隆宸翰一璽
按詩止八十八首
明祝允明臨帖一冊(上等宙一)
素箋本小楷書節臨鍾太傅薦關内侯季直表
衛夫人書王右軍書潁上黃庭經蘭亭敘東方
像贊曹娥碑王大令洛神賦顧愷之女史箴禇
中令度人經虞永興破邪論序史孝山出師頌
凡十二則計十八幅幅高五寸六分廣二寸九
分乂碧色箋本書唐詩六首款識云癸酉花朝
日錄唐言六首寄譙郡參軍枝山祝允明下有
祝允明印一首幅有和天倪印一末幅半印不
可識計六幅幅高六寸廣二寸七分
御筆題籖籖上有乾隆宸翰一璽
明祝允明臨帖一冊(上等宙二)
素箋本楷書臨蕭子雲書三則薛稷書一則書
高唐賦一首款識云成化丙午仲夏望後二日
枝山老樵祝允明書後有允明希哲二印首幅
有枝山印一第三幅有冒嵩少家蔵圖書記冒
起宗之印二印冊計二十六幅幅高六寸廣三
寸五分
明祝允明書過秦論一冊(上等宙三)
素箋烏絲闌本楷書臨趙孟頫款識云松雪翁
書流傳甚廣而小楷不可多見至此過秦三論
尤為松雪翁第一種姚安道稱其風格整暇意
度清和要是全法右軍者誠哉不誣余昔于京
師曾見一過不意今日復得捧玩而公安強余
摹之青而藍矣豈勝自媿弘治八年九月九日
茂苑祝允明識下有祝希哲祝允明印二印首
幅有枝山印一冊計十四幅幅高七寸廣四寸
三分
明文徵明自書雜文二冊(上等洪一)
素箋本小楷自書所作序文跋語上冊六首凡
十六頁下冊五首凡十五頁俱無款冊中徵明
連印各二又上冊前後有元方保之印四下冊
三頁高一寸九分有奇廣二寸七分
明文徵明書千文一冊(上等洪二)
素箋烏絲闌本楷書款識云嘉靖戊申秋八月
十乂二日書於玉磬山房徵明時年七十有九
後有徵明停雲生二印首幅有程邦新印文若
氏二印冊計十四幅幅高五寸三分廣二寸七
分有奇
明文徵明書落花詩一冊(上等洪三)
素箋烏絲闌本小楷書凡十二幅前六幅書沈
周原倡十首後六幅自書和作款識云嘉靖己
丑春二月廿四日徵明重錄於玉磬山房下有
徵明連印徵仲父印二印前署和答石田先生
落花之什十字下署徵明第一幅高六寸八分
廣一寸七分第六幅廣一寸三分第七幅廣一
寸七分第十二幅廣二寸三分餘幅廣二寸七
分高同
明文徵明書戰國策一冊(上等洪四)
素箋烏絲闌本楷書首頁款云文徵明書有天
籟閣退密項元汴印項子京家珍蔵項墨林鑑
賞章諸印末頁有墨林子項元汴印二印前副
頁有蕉林收蔵印一後副頁有棠村審定蕉林
二印每頁押縫俱有墨林項元汴印子京父印
三印冊計四十九頁第十二頁缺頁高六寸四
分廣一尺四分
明王寵書孝經忠經一冊(上等荒一)
素箋烏絲闌本楷書款識云龍集嘉靖甲辰春
王正月雨水後舊吳雅宜王寵敬書于戩穀堂
下有王寵之印雅宜山人履吉三印首幅前有
葆繪樓冰修甫二印末幅有江陵張居正印印
一冊計十七頁頁高六寸七分廣六寸八分
明文彭書唐人詩二冊(上等日一)
素箋烏絲闌本草書款識云隆慶辛未春日偶
得佳紙案有唐詩遂錄數篇惜指弱不能如意
聊以適興而已三橋文彭記下有文彭之印國
子先生二印上冊首頁有其純鑒定李篤祜珍
蔵書畫之章二印下冊末頁有李篤祜珍蔵書
畫之章一印上冊計三十五頁下冊計十八頁
頁高六寸九分廣六寸
明董其昌書孝經一冊(上等月一)
金粟箋烏絲闌本楷書第七頁署辛未元日書
時年七十七歲十一字第九頁署次日書三字
第十二頁署三日二字末款識云易詩書春秋
禮之名經也不於宣尼之世杏壇授受惟有孝
經耳二氏之學如法華度人經皆以持誦為功
唐人於孝經亦爾道家有孝道明王釋家有大
報恩皆祖孝經以為教文亦為滿字非半字也
若更欲下註脚則張横渠西銘尤是一家眼目
今採風使者周巡郡國每以孝子薦何以姜王
之事寥寥鮮述曩時武陵楊中丞按浙時曾有
四明數歲孩子割肝啖母肝洞盡而命不傷此
何必減卧冰躍鯉若得徧覽故府之牘採其尤
異者類為一編即孝經之援神契也崇禎四年
歲在辛未長至日董其昌書并跋下有董其昌
印宗伯學士二印首頁有孫瑛之印秋諾葉津
信天翁三印末頁有瑁湖珍秘王氏珍蔵書畫
之印董氏珍蔵驤之氏高話堂諸印冊計十八
頁頁高九寸二分廣八寸六分
明董其昌書古柏行一冊(上等月二)
朝鮮箋本草書款識云杜子美所作孔明廟前
古柏行每書一度輒如曹孟德歌老驥伏櫪詩
時堪令人作擊碎唾壺解也其昌下有太史氏
董其昌印二印冊計十六幅幅高五寸八分廣
三寸五分有奇
明董其昌臨蘭亭叙一冊(上等月三)
宣德鏡光箋烏絲闌本款識云萬歷戊申元正
之四日臨家蔵唐摹禊帖於瑞環樓董其昌下
有董其昌印印一又記云瑞環除夕所購紺青
尺玉彫兩方圭中為雙月以環連之尋不可絶
以為書鎮云又自跋云唐禇河南臨禊帖白麻
墨跡一卷曾入元文宗御府有天歷之寶及宣
政紹興諸小璽宋景濂小楷題跋吾鄉張東海
先生觀於曹涇楊氏之衍澤樓蓋雲間世家所
蔵也筆法飛舞神采奕奕可想見右軍真本風
流實為希代之寶余得之吳太學每以勝日展
玩輒為心開至於手臨不一二卷止矣苦其難
合也昔章子厚曰臨蘭亭一卷東坡聞之以為
從門入者不是家珍東坡學書宗旨如此趙文
敏臨禊帖最多猶不至如宋人紛紛聚訟直以
筆勝口耳所謂善易者不談易信然己酉中秋
重題首幅有平生真賞印一又半印不可識第
九幅有穗九真賞晉陵吕氏珍蔵二印第十幅
又平生真賞印一末幅有永寶晉陵吕氏珍蔵
二印册計十三幅幅高八寸二分廣三寸八分
有奇
明董其昌臨聖教序(上等月四)
素箋烏絲闌本行楷書款識云聖教序為小王
書蓋懷仁自倣右軍黃長睿以為右軍劇跡咸
萃其中非也余得唐時絹本真跡故知之最確
董其昌識下有董其昌印宗伯學士二印冊計
十五幅幅高七寸一分廣八寸八分有奇
明董其昌畫旨帖一冊(上等月五)
素箋本行書題畫跋語十則款識云庚午十月
丹陽城下畫舫書其昌冊中西湖仲固存鑑蔵
印凡十又首幅右方下有吳見思印一冊計十
九幅幅高八寸廣四寸一分
明董其昌臨八關齋會記一册(上等月六)
宣德鏡光箋烏絲闌本楷書款識云右顔魯公
書田神功八關齋會記李臨淮畏讒不入朝大
將不復稟命者即神功也書法兼分隷體實魯
公得意筆與浯溪中興碑相上下他若茅山碑
多寶碑皆不及矣董其昌識後有青宫太保董
氏玄宰二印冊計十八幅幅高六寸七分廣四
寸五分
明董其昌臨顔真卿書一冊(上等月七)
素箋本行楷書款云八十翁董其昌臨後有董
其昌大宗伯印二印首幅前押縫有黃岡蔡鶴
舫珍蔵印一末幅有蔡禩德印鶴舫二印册計
八幅幅高六寸九分廣九寸三分
明董其昌書雜詩一冊(上等月八)
朝鮮鏡光箋烏絲闌本行書晉唐諸家詩款識
云偶書高麗鏡箋作各體具有墨法以待解者
辛未七月三日思翁下有董其昌印一冊計二
十八幅幅高七寸五分廣四寸七分
明董其昌書孝經一冊(上等月九)
金粟箋朱絲闌本楷書第十二頁署辛未元日
書時年七十七歲十一字第十五頁署次日書
三字第二十頁署三日二字款識云易詩書春
秋禮之名經也不於宣尼之世杏壇授受唯有
孝經耳二氏之學如法華度人經皆以持誦為
功唐人於孝經亦爾道家有孝道明王釋家有
大報恩皆祖孝經以為教文亦為滿字非半字
也若更欲下註脚則張横渠西銘尤是一家眼
目今採風使者周巡郡國每以孝子薦何以姜
王之事寥寥鮮述曩時武陵楊中丞按浙時曾
有四明數歲孩子割肝啖母肝洞盡而命不傷
此何必減卧冰躍鯉若得徧覽故府之牘採其
尤異者類為一編即孝經之援神契也崇禎四
年歲在辛未長至日董其昌書並識下有董其
昌印一印末幅有梁清標印蕉林二印冊計三
十幅幅高七寸八分廣四寸九分
按此冊與月一一冊俱係真蹟而款識字句皆
同蓋香光得意之筆故重書耳
明董其昌書七言律詩一冊(上等月十)
宣德箋本行書款云近作董其昌書下有宗伯
學士印一冊計十六幅幅高七寸二分廣五寸
三分
明人書扇二冊(上等盈一)
上冊凡十四幅第三幅第九幅素箋本餘俱金
箋本第一幅行書五言古詩款識云右送朱堯
民吳寬下有原博古太史氏二印第二幅行書
五言古詩款署石田周下有啓南石田二印第
三幅行草書七言律詩款云守仁書第四幅行
草書七言律詩款署祝允明下有祝希哲一印
第五幅行草書七言律詩款識云夜宿婁江舟
中文璧下有文璧徵明衡山二印左方下有張
則之一印第六幅行書七言古詩款識云右四
時讀書樂徵明下有文徵明印衡山二印第七
幅行草書七言律詩款識云早朝一首徵明下
有文徵明印徵仲二印右方有陳字小號第八
幅行書七言律詩款識云右梅花徵明下有文
仲子文徵明印二印右方有濟之印一第九幅
行書七言律詩款署徵明下有徵明一印第十
幅行書七言律詩款識云丁未九日與客遊石
湖二首徵明下有徵明連印停雲二印第十一
幅行書七言律詩款云徵明為子庸書下有文
徵明印衡山二印第十二幅行書七言律詩款
署徵明下有文徵明印徵仲二印第十三幅行
書七言律詩款署徵明下有文徵明印衡山二
印第十四幅行書七言律詩款署徵明下有文
徵明印一印
下冊凡十四幅皆金箋本第一幅凡三則一行
書五言古詩一首款署徵明下有徵仲父印文
仲子二印一楷書五言律詩二首第一首識云
右虎邱劒池第二首識云右酌陸羽泉款署王
寵下有王寵之印一印一楷書七言律詩一首
款識云九日陽湖文期同衡翁胥江酉室元洲
珮弦集虎邱作彭年下有彭年連印一第二幅
凡六則一款署文彭下有文彭印一印一款署
皇甫濂下有建山印一皆草書一楷書款署彭
年下有彭年印一一行書款署穀祥下有王穀
祥印一印皆七言律詩一隷書五言律詩一首
款署許初下有元復印一一草書七言絶句一
首款云文嘉為(缺)書下有休承一印第三幅凡
四則一款識云過太湖作文嘉下有休承連印
一一款識云石湖作周天球下有公瑕連印一
一款識云虎邱遲友作居節下有士貞居士之
印二印一款識云偶遇蔣尊生下有仲賢印一
皆楷書七言律詩各一首第四幅凡四則一款
識云右為自然上人書文嘉下有文嘉印文休
承印二印一款署周天球下有周天球連印一
一款署王穉登下有百谷連印一皆行書七言
絶句各一首又草書一首款署皇甫汸下有百
泉連印一第五幅凡三則一款署穀祥下有穀
祥王禄之印二印一款署彭年下有孔嘉印一
一款署文嘉下有文休承氏文嘉二印皆行書
七言絶句各一首第六幅行書五言排律一首
款識云右題層巒秋霽圖作錄呈塘灣先生彭
年下有孔嘉印一第七幅草書七言律詩二首
款云擬宫怨二首薛明益書下有薛明益虞卿
二印第八幅楷書款識云右仲長統樂志論壬
辰暮春既望吳門薛明益書下有虞卿古狂生
二印第九幅凡四則一款識云薛明益似翼吾
先生下有明益私印虞卿二印一款識云陸士
仁似翼吾先生下有士仁私印河南仲子二印
一款識云文從先似翼吾先生下有文從先印
文用之氏二印一款識云吳士冠為翼吾先生
下有吳士冠印元卿甫二印皆楷書七言絶句
各一首第十幅凡四則一款識云杜大綬為三
愚親家書下有大綬杜子紆氏二印一款識云
陸士仁為三愚文書下有文前承湖二印又則
之印一皆楷書一行書款識云文從龍為三愚
文書下有從龍印一一楷書款識云薛明益為
三愚先生書下有薛明益印虞卿二印皆七言
絶句第十一幅臨蘭亭序款識云杜大綬為纉
禹先生書下有子紓杜大綬印二印第十二幅
楷書七言古詩款識云右江南春詞丁酉初夏
書杜大綬下有大綬印一第十三幅臨十七帖
款云邢侗臨下有邢侗之印一印第十四幅臨
王羲之别疏帖款云邢侗臨下有邢侗之印一
印
書冊次等
宋黃庭堅論學書法一冊(次等天一)
素絹本行書款署庭堅末幅有宋克周瑾二跋
又王鏊商和題句二又李應禎王志記語二冊
計十四幅
宋米芾書唐人五言排律一冊(次等地一)
素絹本行書款識云崇寧二年夏五月承議郎
行書學博士賜緋魚袋襄陽米芾元章書于寶
晉齋中册計十八幅
元趙孟頫臨東方朔畫像讃一冊(次等元一)
素箋烏絲闌本楷書款識云右軍小楷存於代
者惟樂毅論黃庭經及東方畫讃耳余深愛畫
讃筆意清古思齋有此墨本以情求之思齋不
吾靳也乃為臨此紙歸之孟頫冊計七幅
明初詞臣書翰一冊(次等黃一)
宋箋本行楷書每幅各署名款凡十三人鄒緝
胡儼楊榮金幼孜曾棨林環梁潛王洪王英王
直王孟端許鳴鶴胡廣冊計十四幅
明祝允明書古柏行一冊(次等宇一)
素箋本草書款識云正德壬午歲偶過琴川登
致道觀觀古檜移晷愛不欲去便圖作歌以美
之未暇也客有就山房索書者遂筆古柏行以
遺之亦閱檜之遺情耳長洲祝允明識後有王
穉登跋一冊計五頁
明祝允明各體書一冊(次等宇二)
素箋本書詩詞凡十四則每則款署允明前副
頁有文彭書枝山雜體四大字冊計十四幅
明王寵書莊子内七篇四冊(次等宙一)
素箋本小楷書款識云予昔年過補菴先生劒
光閣見虞永興手書漆園内篇筆法絶似度人
經而遒媚過之披次心賞留舟中閱數日不忍
釋手丙子春王予再過梁鴻溪上補菴屬予手
摹永興腕法書成七篇三閱月始報命要亦優
孟衣冠虎賁之貌殊足媿也正德十一年寎月
廿二日雅宜山人王寵識後有文徵明文彭許
初三跋四冊共計九十二幅
按王寵此冊與上等月字號一卷所書南華七
篇并款跋皆同惟此册款署寎月廿二日而卷
為寎月二日小異雖神力稍遜要亦高手臨本
也
明董其昌雜書一冊(次等洪一)
朝鮮鏡光箋烏絲闌本楷書玉賦款署其昌又
楷書脊令頌款識云戊辰仲春廿二日書其昌
又臨米芾行書自題云米南宫不使一實筆余
粗得其解其昌冊計十頁
明董其昌倣唐人書一冊(次等洪二)
素箋烏絲闌本凡三則第一則倣虞永興第二
則倣楊凝式第三則倣顔魯公款識云戊辰五
月梅風不能多出書畫賞鑑獨發唐宋古研拂
拭摩挲臨古帖數行差可度暇日覺雲氣蓬蓬
出硯池中非關梅候蒸濕也董其昌冊計八頁
明董其昌書千文一冊(次等洪三)
宣德箋烏絲闌本楷書款識云智永書米元章
謂其如十四五貴胄偏性方就繩墨忽越規矩
但余考永師臨書有退筆頭五簏力追右軍家
傳妙法天真功用實乃並勝則元章之語未為
定論余此本倣虞永興書虞師智永千文因論
及耳戊午三月十八日其昌冊計十二幅
明董其昌臨帖一冊(次等洪四)
素箋本凡二則第一則臨懷仁聖教序第二則
臨徐浩書款識云此浩真蹟蔵于吳門韓宗伯
館師家董其昌臨冊計二十二幅
明董其昌書七言律詩一冊(次等洪五)
素箋本行草書款識云甲戌夏六月避暑東佘
山莊觀王氏所蔵書畫倣其筆意以志幽興其
昌第一幅前有王鐸識語一冊計十幅末幅
御筆識云乾隆乙丑春二月桃花寺行宫駐蹕曾臨
下有乾隆宸翰璽一
明董其昌書七言絶句一冊(次等洪六)
朝鮮牋本行書款署其昌冊計六幅
明董其昌書七言律詩一冊(次等洪七)
素牋本行草書款云其昌書舊作冊計十六幅
明董其昌書琵琶行一冊(次等洪八)
素箋烏絲闌本楷書款識云丁卯仲夏婁江道
中書其昌後有陳繼儒跋一冊計十五幅
明徐範書小青傳一冊(次等荒一)
朝鮮牋烏絲闌本款識云天啓癸亥春仲旬有
九日書於陳氏别業清河内史徐範册計十六
幅
明人書扇十册(次等日一)
第一册凡十六幅金箋本第一幅宋詞第二幅
五言律詩第三幅至第十幅俱七言律詩第十
一幅第十二幅俱五言律詩第十三幅至第十
五幅俱七言律詩第十六幅五言律詩俱款署
徵明惟第八幅款云徵明為東洲書
第二冊凡十四幅第八幅素牋本餘俱金牋本
第一幅草書七言絶句款署枝山第二幅草書
宋詞款識云允明為民望書第三幅第四幅俱
行書七言律詩款署唐寅第五幅行草書五言
律詩款署都穆第六幅草書七言律詩款識云
雪中即事為鳳坡書三橋彭第七幅草書五言
律詩款署三橋彭第八幅行草書七言律詩款
識云劉太僕第同張九山賦送春詩似劒虹先
生文嘉第九幅行草書七言律詩款識云右雨
中舊作二首嘉靖戊午夏仲廿日書呈三谿先
生笑覽五峯文伯仁第十幅行書七言絶句款
識云近遊鎮江偶賦口號數首錄似(缺)尊兄先
生笑覽彭年第十一幅草書五言律詩款署王
寵第十二幅行草書凡二則第一則七言律詩
款識云右寄錦衣徐君叙之作王寵為(缺)書第
二則七言律詩款署袁褧第十三幅草書五言
律詩款識云右九日山家之作書贈靜思涵峯
王守第十四幅草書七言律詩款識云右太湖
二首書尚之老兄扇王守
第三冊凡十六幅第五幅素牋本餘俱金箋本
第一幅草書七言律詩款識云同醒神翁訪江
上麗人茅坤第二幅草書五言律詩款識云後
湖舟泛茅培第三幅草書五言古詩款云白陽
山人道復書第四幅行書五言律詩款識云右
汎歙溪二首周天球呈天泉太史公求正第五
幅行草書五言律詩款識云周天球為鹿菴書
第六幅行草書五言律詩款識云松菴訪客周
天球第七幅楷書凡五則第一則七言律詩款
識云夫差廟辛巳夏日周天球為敬止先生書
第二則七言律詩款識云游張公洞作癸未三
月望日為敬止世文書王稺登第三則七言律
詩款識云右過公瑕山莊張鳳翼第四則七言
律詩款識云范(缺)作丁亥中秋日書似君俞詞
文正薛明益第五則五言古詩款識云客中六
月廿四戲作似君俞詞文一笑陳元素第八幅
行書七言律詩凡三則第一則款署周天球第
二則款識云送蔣允若北遊王稺豋第三則款
識云孟夫直秋夜之作陳繼儒第九幅行書七
言律詩款識云答邢子愿使君作似際臯先生
求正王穉登第十幅行書七言律詩款識云送
袁廣文宰臨桂似元錫先生王穉登第十一幅
行書七言律詩款識云閒坐偶成二首王穉登
第十二幅行草書七言律詩款識云寄顧益卿
開府一首王穉登第十三幅行書七言律詩款
識云寄鄧汝高學使似省愚先生求正王穉登
第十四幅七言律詩凡三則第一則行書款署
王穉登第二則楷書款署文先第三則行書款
署文震孟第十五幅行書七言絶句款識云答
贈錢象先詞文四首屠隆第十六幅草書五言
律詩款識云夏日過訪孟褰先生玉芝館作屠
隆
第四冊凡十八幅第十五幅第十八幅素箋本
餘俱金箋本第一幅草書五言律詩款署髯仙
第二幅草書五言古詩款云髯仙遊牛首作第
三幅行草書七言絶句款署髯仙第四幅行草
書五言律詩款識云振衣臺晚坐作髯仙第五
幅行書五言律詩款識云戊子九日東莊酒集
作空同山人第六幅行草書七言律詩款識云
右讀書玉虚山作乃壬寅歲者敬呈有懷老先
生賜教晩生羅洪先上第七幅草書七言律詩
款識云晉陵旅況有懷彭山南禺外史道生為
小山錄之閏六月廿二日第八幅行草書七言
古詩款云仲山王問書於鍾陵旅舍第九幅行
書五言律詩款識云遊小君山為默齋書如忠
第十幅行書五言律詩款云是龍書第十一幅
行書七言律詩款識云是龍為養心先生書第
十二幅草書五言律詩款識云為獻卿兄書雲
卿第十三幅行書五言排律款識云右唐人詠
禁中青松之作為少松兄許初書第十四幅草
書七言律詩款識云早春對雪有賦許初第十
五幅行草書五言律詩款識云宜興登周將軍
墓作呈同野先生政教許初第十六幅草書五
言律詩款云許初書第十七幅行楷書五言律
詩款識云右齋居三詩似端伯詞兄正之許光
復第十八幅草書五言律詩款署姬水
第五冊凡十八幅金箋本第一幅行草書七言
律詩款識云賦得石澗贈友人似元長先生張
鳳翼第二幅行草書七言古詩款識云右為唐
敘州題其贈君澗松齋圖乙酉秋閏作也丙申
秋閏之望偶閱舊稿漫書一過張鳳翼第三幅
行草書七言律詩款署張鳳翼第四幅行書五
言律詩凡三則第一則款署張鳳翼第二則款
署陸士仁第三則款署山居偶成文震孟第五
幅行草書七言律詩款識云右題並頭牡丹文
震孟第六幅行草書五言排律款識云右月下
約友人對酌逢元第七幅行草書七言律詩款
識云右醉李懷古一律書奉夢溪政教西村朱
朴第八幅行草書七言律詩款云右賦得玩月
臨華池項元汴書似景陽先生第九幅小楷書
帝京篇款識云右為去華先生書項子亮第十
幅行草書五言律詩款署賓山子第十一幅行
草書七言律詩款云長洲顧亨書第十二幅草
書七言律詩款識云百溪仕為東岡即解書第
十三幅行草書七言律詩款識云時行書在竹
扇頭第十四幅行草書五言律詩款署錫爵第
十五幅行草書五言律詩款署王衡第十六幅
行書七言律詩款識云舊作似欽止詞世兄笑
正侯峒曾第十七幅草書五言古詩款識云似
德聚世兄如奇第十八幅行草書七言律詩款
識云生辰咏馬祖像羣公俱集有作似黍回老
父母詞宗正之汝亨
第六冊凡十八幅第九幅素箋本餘俱金箋本
第一幅行書五言律詩款識云持齋一首似允
昇兄鄒近光第二幅行書五言律詩款識云雨
後入山園似正吉詞文正之鄒近光第三幅草
書格言一則後識云壬午中秋後書於思抑齋
無欵有晉王之章一印第四幅草書五言律詩
款識云同諸社山寺訪李隠疾分韻二首壬午
仲秋日書青邱馬一卿第五幅草書七言古詩
款識云重登洞庭縹緲峯一首似功元老先生
正之沈咸第六幅行草書七言律詩款識云翼
鳳老弟粲可兆升第七幅草書七言律詩款識
云楊兆升欽止表兄正第八幅草書七言律詩
款識云書為青翁年臺弟龍甲第九幅行書七
言律詩款識云壬子臘月偶作白可復時年七
十有九第十幅楷書七言律詩款識云館試西
郊陪祀夜明二律似欽止老舅陳于泰第十一
幅行草書五言律詩款識云張石林先生招飲
園亭和邢長卿韻二首似欽老仁詞兄笑正年
家小弟徐允&KR0008;第十二幅行書七言律詩款識
云奉送青翁老年社臺並正弟何采第十三幅
楷書蘭亭序款識云韓道亨為(缺)詞文書第十
四幅楷書五言古詩款識云陸廣明為脩能先
生第十五幅草書五言律詩款識云訪汪司馬
伯玉不值有作陸應暘第十六幅草書五言絶
句款識云感遇四首陸應暘第十七幅行書七
言律詩款識云舊作似心田先生政張學曾第
十八幅行草書五言古詩款云孫慎行書
第七冊凡十八幅第十一幅至十四幅素箋本
餘俱金箋本第一幅楷書七言律詩款識云舟
次清河正蕭索中逢廷吹周老先生惠選書數
部小詩言謝并請政黃道周第二幅楷書款識
云右七虞詩將别都門作驩虞詩十四首辭不
雅馴猶詩之有變章也清源舟中錄似廷吹周
老先生道文教正友弟黃道周具草第三幅行
楷書五言律詩款識云偶作右二律書似樾林
老先生正之弟元璐第四幅行楷書五言古詩
二首款識云默坐升高二吟似廷吹先生笑元
璐第五幅行書七言律詩款識云虞翁太親翁
六十賦贈教正盧象昇第六幅行書七言律詩
款識云萬里為獻卿兄書第七幅行草書七言
絶句款署兩江第八幅行書五言律詩款署瑞
圖第十幅草書五言律詩款識云陽泉樓道院
瑞圖第十一幅行書七言律詩款識云書伯敬
詩為步玉兄之麟第十二幅行書七言律詩款
署逸麟第十三幅行草書款識云陸放翁書麟
臨第十四幅行草書五言律詩款署逸麟後署
春來高雅四字第十五幅草書五言律詩前識
云正月五日立春漫園社集廷吹先生暨諸詞
盟分八齊限五言律後款云社弟米萬鍾具草
呈政削第十六幅行書五言律詩款識云婺州
望芙蓉峯一首米萬鍾第十七幅草書七言絶
句款識云題畫似中泠詞文正之米萬鍾第十
八幅行書五言律詩款識云寄武林趙姬沖孺
之一似端伯世兄正之孫國光
第八册凡二十幅第十五幅素箋本餘俱金箋
本第一幅行書七言絶句款識云題畫句其昌
第二幅行草書五言律詩款署其昌第三幅行
草書七言絶句款署其昌第四幅行草書五言
律詩款署其昌第五幅行草書五言律詩款署
董其昌第六幅行書五言律詩款署董其昌第
七幅草書五言律詩款識云似伸之文正董其
昌第八幅行草書五言律詩款識云其昌為仲
瞻先生書第九幅行書五言律詩款識云遊善
權作董其昌為知忍文書第十幅行書七言律
詩款識云送王純白山人歸清源似廷吹老先
生正董其昌第十一幅行書七言律詩款識云
平播詩似華東老先生正董其昌第十二幅行
書五言律詩款署陳繼儒第十三幅行書禪悅
款識云子瞻語陳繼儒似啓山兄第十四幅行
草書五言律詩款署陳繼儒第十五幅行草書
七言絶句款識云山居作陳繼儒第十六幅行
書七言律詩款識云陳繼儒似德聚詞文正第
十七幅行草書五言律詩款署陳繼儒第十八
幅行書五言古詩款識云繼儒似孟栗詞兄正
第十九幅行草書五言古詩款識云題蓮社圖
似虛谷先生請正陳繼儒第二十幅行草書五
言古詩款署陳繼儒
第九冊凡十六幅第十二幅素箋本餘俱金箋
本第一幅行書五言古詩款識云遣興呈溍鷗
先生笑正伊南仲第二幅行草書五言律詩款
識云辛末立春米光禄招同廷吹先生飲漫園
錄呈刊正社弟張懋忠第三幅草書七言律詩
款識云右登虎邱作似華陽先生袁年第四幅
行草書七言律詩款識云遊乾元觀詩為白於
老親翁夀范鳳翼第五幅七言律詩凡三則第
一則楷書款識云為深仲詞兄書馮斗如第二
則行書款識云為深仲詞兄沈巽書第三則楷
書款識云金蘭書似深仲詞兄第六幅行草書
七言古詩款識云題虎圖似深仲詞兄正之陸
澄原第七幅行楷書七言律詩款識云小詩二
律奉夀青翁大宗師時屢書請告並求教正部
士陳肇曾第八幅草書五言律詩款識云為端
伯老文書羅緘第九幅草書集句詩款識云右
集唐句丁未孟秋七夕前一日書于春永堂呈
粲時年八十乂四青翁老親臺大文宗弟賈允
蕃第十幅草書五言律詩款署霞山顧明第十
一幅行草書五言律詩款識云似德聚詞兄陸
錫明第十二幅行草書五言律詩款識云為節
吾先生書張京元第十三幅草書七言律詩款
識云舟過津河似樾林老先生政教美發第十
四幅行草書七言絶句款署水東第十五幅行
書五言律詩款識云和繭雪韻答真源之一似
青巖門年兄盟長正真山弟李昌祚第十六幅
草書凡二則第一則五言律詩款識云餘杭道
中作書似無競長兄請教謝肇淛第二則七言
律詩款署鄧鍾
第十冊凡十三幅金箋本第一幅臨虞安諸帖
款署吳阿衡第二幅行楷書五言排律款識云
駱賓王春霽蚤行書似翼鳳盟兄便面弟懋光
第三幅行草書五言古詩款識云春日社集廷
吹老先生齋中遲譚友夏不至得微字請政劉
榮嗣第四幅行書五言排律款識云姚孟長陳
無異張更生同集小齋遲廷吹老父母不至分
得栖字書請教政劉榮嗣具草第五幅行書五
言律詩款署鄭之元第六幅行書五言古詩款
署鄭之元第七幅行草書五言律詩款識云郊
遊一首似翼鳳長文周大儒第八幅草書七言
律詩款識云右贈國博劉雨山赴襄陽别駕奉
為雪舫吳先生大雅書便面齊郡冶池馮惟健
第九幅草書五言律詩款識云為端伯先生書
允恭第十幅草書五言律詩款識云右聞叔夏
卧疴經時寄懷二首書見情抱也茗山第十一
幅行書七言絶句款署謙齋第十二幅楷書詩
餘款識云右調寄瑞龍吟為子予文書元發第
十三頁行書七言律詩款識云同勒卣次尾集
子方齋中分七虞作似翼鳳老先生政之楊文
驄
國朝人
書冊次等
陳奕禧各體書一冊(次等天一)
素箋本雜臨諸家帖並自書詩句每則皆有自
記語末幅款識云雲舉太史先生愛我書盈筐
滿篋片紙隻字蔵弆弗厭也此冊前後共三年
積而成之遂無倫次歐陽公云偶然欲書當勿
散棄他日便成故事即我自觀已有今昔之感
矣又思天下事惟漸可以進惟久可以就惟耐
可以成不獨書為然也好友分離一官遠去當
有再晤時惟漸惟久惟耐此臨别之言契合者
定不謂妄耳甲申八月三日奕禧題冊計十頁
汪士鋐書法宗師錄一冊(次等地一)
素箋烏絲闌本行書款識云古人書法遞有師
承羲獻以來私相傳授故能各自名家初非貌
襲今自唐時歐虞顔柳其碑刻至今現存形模
規橅各具面目然皆方正端重似其為人故書
以人重非書之能重人也香圃侍御留心翰墨
要以端莊遒勁為本此誠得書家三昧者而其
為人丰采凝重主於愛民澤物昨者封章言事
首除樂籍舉數百年之陋習一日掃滌舉數十
萬衆盡為良民其陰功福德莫可限量所以黼
黻太平盛治者源源乎未有已也兹承以素冊
索書因錄唐以來書家最有名者以顔柳為首
知書之以人重也秋泉居士汪士鋐識冊計十
二幅
劉源書孝經一冊(次等元一)
佛青箋本泥金書孝經並五等孝傳贊前副頁
繪至聖述聖圖像後副頁款識云康熙九年庚
戌十月朔日國子監監生(臣)劉源盥手恭書進
呈
御覽冊計二十四頁
張照書樂善堂全集序(次等黃一)
宋箋本楷書顧成天纂
樂善堂全集序原敘識云雍正八年庚戌冬日翰林
院編修顧成天謹序末幅款識云是歲除夕前
二日詹事府少詹事張照奉
教謹書冊計十一幅
王圖炳書日知薈說四册(次等宇一)
磁青箋本泥金楷書
御製日知薈說第四冊未幅款云翰林院侍讀(臣)王
圖炳恭錄第一冊計四十九頁第二冊計三十
五頁第三冊計四十頁第四冊計四十七頁
陳邦彦書日知薈說十冊(次等宙一)
素絹本楷書
御製日知薈說四卷每卷末款云(臣)陳邦彦敬書首
冊書序款云(臣)陳邦彦敬書第十冊書臣工跋
語款云翰林院侍讀學士(臣)陳邦彦恭寫第一
冊計十二幅第二冊第三冊俱九十二幅第四
冊第五冊俱七十二幅第六冊第七冊俱八十
二幅第八冊計九十九幅第九冊計九十四幅
第十冊計七十八幅
蔣衡摹聖教序增補遺文一冊(次等洪一)
素箋本集羲之字重摹款識云聖教序前後尚
有求序謝序二表文皇帝手勅皇太子牋答吾
鄉太史王虚舟於蔵經中得之屬舍弟師淵集
右軍書附入帖内虚舟書法横絶一時其搜羅
金石無所不備甲辰暮春余病卧其齋半載互
相討論既愈借聖教宋搨本用師淵所集字重
摹一冊因念近日文人家有石刻然後學萬不
及前賢倘遇有心人以此勒之於石豈非大觀
虚舟拍掌稱善曰子今為是西行至鴈塔第一
層深暗處有唐刻聖教序碑未經人拓如獲此
帖以較正斯文乃得所未有安知世遂無成子
志者余愧老拙無能所識皆賤貧何敢希望惟
不惜苦辛力書數十本長留天地間以俟知我
是則余之私願也江南老布衣金壇蔣衡識冊
計十幅
書扇二册(次等荒一)
上冊凡十三幅第十二幅第十三幅素箋本餘
俱金箋本第一幅行書七言律詩款識云書似
青翁老先生正吳偉業第二幅臨王羲之鄉里
帖款署王鐸第三幅臨王羲之旃罽胡桃帖款
識云戲臨右軍别帖劉若宰第四幅行楷書七
言律詩款識云乙未冬日奉送青翁門年盟臺
督學江右並正門弟曹爾堪第五幅草書七言
律詩款識云乙未暢月賦送泗翁老門年盟臺
並正弟沈荃第六幅草書七言律詩款識云小
詩送别青翁老門年臺並正弟沈荃第七幅行
楷書五言律詩款識云為泗翁老門年臺弟沈
荃第八幅臨米款識云漫倣海岳帖為泗翁老
門年臺郢可弟沈荃第九幅行草書五言律詩
款識云晚赴白雲山之二書似青巖年盟兄正
弟方亨咸第十幅行草書五言律詩款識云舊
作書呈青巖年長兄正弟亨咸第十一幅行書
七言律詩款識云南歸雨霽早行呈青巖老親
臺詞宗正吕宫第十二幅行書七言絶句八首
款云肯孫賢契海昌陳奕禧第十三幅行書七
言律詩款云書正雲舉老先生奕禧
下冊凡十三幅金箋本第一幅行書五言律詩
款識云書塵青老年翁先生弟熊賜璵第二幅
行書七言律詩款云小詩奉祝青翁老門年臺
並正弟余恂第三幅小楷書唐詩款識云戊寅
春二月望前漫書吳苑春如父陳言第四幅隷
書七言律詩款識云癸卯陽月青巖楊老公祖
招飲署之超然堂堂上列菊人坐香中酒行花
外予曰清芬高致昔惟柴桑今有晉陵而一處
一出青巖賢於古人矣叨即事贈言倚韻賦答
書呈教正木蘭林正芳第五幅行書七言律詩
二則一款識云(缺)兄與茜璠稚明有兄弟之契
賦此志喜弟大用一款識云右次前韻奉贈呈
政乙丑孟夏日䥥第六幅行書七言律詩款識
云秋日答青巖老年兄原韻書正董文驥第七
幅行書七言律詩款識云安東海上人家屏間
和王元美大閱詩似青翁老年親臺正董文驥
第八幅行書七言律詩款識云小律贈送青翁
老年臺詞壇兼正弟嚴沆第九幅行草書七言
絶句前識云五月二十三日同范漫翁諸子過
括園君俞出家姬演牡丹亭即席戲呈四首後
署莆陽友弟宋珏第十幅行書七言律詩款識
云過金山遇淨極小禪沖倩字為本無予贈以
予號芝公偈示之毘陵無可居士唐可第十一
幅臨柳公權蘭亭詩敘款署勵廷儀第十二幅
臨禇遂良枯樹賦款署勵廷儀第十三幅書題
李公麟畫像贊款署汪士鋐
石渠寶笈卷三
