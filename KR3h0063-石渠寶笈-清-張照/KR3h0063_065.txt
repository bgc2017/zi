石渠寶笈卷三十一
貯
御書房四
列朝人
書卷次等
晉王羲之平安何如奉橘三帖一卷(次等天一)
素牋本凡三則前隔水有晉王羲之奉橘帖七
字下有宣和一璽卷後有開皇十八年三月廿
七日十字又諸葛穎柳顧言釋智果題名三拖
尾有歐陽修韓琦吳中復吳奎劉敞蔡襄陸經
唐詔王繹諸題名又舉正曾觀四字(姓氏未詳)又張
靖諸人記語一又張孝思孫承澤項元汴記語
三張孝思又䟦語一又張覲宸項元汴記語二
唐明皇賜毛應佺知恤詔一卷(次等地一)
素牋本行楷書卷後署十七日三字又大書勅
字拖尾有張雨文徵明二䟦又項元汴記語一
唐褚遂良摹王羲之長風帖一卷(次等元一)
素牋本草書姓氏見跋中拖尾有曾棨董其昌
王廷相汪道會諸䟦
唐張旭四帖一卷(次等黃一)
素牋碧色牋相間凡四則草書第一則第二則
書五言詩第三則書王子晉讚第四則書衡山
老人讚無款董其昌定為張旭書拖尾有豐坊
䟦二董其昌跋一
唐懷素自叙帖一卷(次等宇一)
素牋本草書自識云大歴丁巳冬十月廿有八
日拖尾有蘇耆李建中邵周王紹顔邵䶵諸記
語又杜衍題句一又蔣之竒蘇轍蔣璨跋語三
唐顔真卿爭坐位帖藁一卷(次等宙一)
素牋本卷前署云金紫光禄大夫檢校刑部尚
書上柱國魯郡開國公顔真卿謹奉書扵右僕
射定襄郡王郭公閣下拖尾有張治跋一王時
敏隸書跋一
宋孝宗賜周必大手勅一卷(次等洪一)
誥勅牋本行楷書卷後署勅字又隆興元年三
月廿四日九字俱鈐御書之寶璽各一拖尾有
董其昌跋一
宋黃庭堅書七言絶句一卷(次等荒一)
素牋本行楷書凡三首款云庭堅書拖尾有林
雲程跋一
宋黃庭堅書蘇軾海棠詩一卷(次等荒二)
素牋本草書款識云子瞻在黃州作海棠詩殆
古今絶唱也晦叔乞書故為落筆魯直拖尾有
趙彦徵跋一又行書釋文後署烟霞外史漫錄
六字又董其昌跋一
宋黃庭堅書高松賦一卷(次等荒三)
素牋本行楷書款識云元祐二年冬十月山谷
道人黃庭堅書拖尾有仇遠貢師泰杜瓊諸跋
宋黃庭堅書李白詩一卷(次等荒四)
素牋本草書無款姓名見跋中拖尾有張鐸沈
周二跋
宋米芾臨定武蘭亭一卷(次等日一)
素絹烏絲闌本無款卷後有米芾一印拖尾有
周文褎書蕭翼賺蘭亭事實並跋語
宋薛紹彭臨蘭亭序一卷(次等月一)
素絹烏絲闌本無款卷後有薛紹彭一印拖尾
有錢良右記語一倪瓚跋一文徵明題識一
宋朱子自書五言古詩一卷(次等盈一)
素牋本大楷書款識云乾道六年庚寅歲季秋
望新安朱熹書
宋陸游詩翰一卷(次等昃一)
素牋本行草書七言古詩款識云省庵兄以為
此篇在集中稍可觀因命寫之游引首李東陽
篆書放翁詩翰四大字拖尾有陸釴謝鐸程敏
政王鏊周經楊循吉沈周諸跋
宋文天祥書木雞集序一卷(次等辰一)
素牋本草書款識云咸淳癸酉長至里友人文
天祥書於楚觀拖尾有宋獻諸人記語又宋㲄記
語一
元趙孟頫書國語晉文請隧一卷(次等宿一)
素絹本行書款識云仲時雅好作古文從余有
年皇慶元年三月廿三日過松雪齋持佳絹乞
書此文余喜其識見與志俱非近小也故樂為
錄一過子昂卷後有張翥跋語拖尾有金琮跋
語凡三則(錯綜書)
元趙孟頫書千文一卷(次等宿二)
素牋烏絲闌本小篆款識云大德三年吳興趙
孟頫篆卷末項元汴記語一未署名引首有梅
珊篆書筆端造化四大字
元趙孟頫書千文一卷(次等宿三)
素牋烏絲闌本行書款云吳興趙孟頫書拖尾
有董其昌跋一最後有項元汴記語一
元趙孟頫自書詩帖一卷(次等宿四)
素絹烏絲闌本行書五言古詩六首款識云至
元庚辰秋仲既望吳興趙子昂書扵清遠堂
元趙孟頫書洛神賦一卷(次等宿五)
素牋本行楷書款署子昂前隔水有王鐸記語
一拖尾有李路隸書跋一又高啟王鐸曹溶諸
跋
元趙孟頫書明肅樓記一卷(次等宿六)
素牋本行楷書款署吳興趙孟頫
元鮮于樞書杜詩一卷(次等列一)
素牋本行書款識云右工部行次昭陵詩困學
民書拖尾有王禕宋濂二跋
元鮮于樞書御史箴一卷(次等列三)
素牋本大楷書自識云右御史箴大德三年七
月十七日書姓名見跋中後隔水有趙孟頫䟦
一拖尾有鄧文原張楧周馳湯炳龍樂元璋郭
大中泰不華莫昌諸跋又仇遠諸人記語一
元鮮于樞書王安石雜詩一卷(次等列三)
素牋本行草書七言古詩一首五言古詩三首
款識云右荆公雜詩至元辛卯二月八日過君
錫真味堂出紙命書遂為盡此君錫書法得前
人之正又所收秘笈在諸家法帖上亦須拙筆
亦愛忘其醜之意耶鮮于樞記拖尾有邢侗跋
一
元張雨自書詩帖一卷(次等張一)
素牋本行書凡二則前則七言古詩一首七言
絶句一首自識云錄此卷時在石窗燈下余年
五十有二也後則五言律一首七言絶句二首
款識云至正二年冬句曲張雨拖尾有吳寬黃
雲文徵明諸跋
元眀人詞翰一卷(次等寒一)
凡八幅第一幅素絹本趙孟頫草書陶詩第二
幅素牋本張翥行書尺牘又五言排律一首第
三幅素牋本姚樞楷書尺牘第四幅素牋本龔
璛行書五言古詩第五幅素牋烏絲闌本周伯
温行楷書筆說第六幅素牋本楊基楷書憫獨
賦第七幅素牋本王逢行書五言古詩第八幅
素牋本宋克草書五言古詩
明人墨蹟一卷(次等來一)
凡十一幅第一幅素牋烏絲闌本沈度隸書款
識云右唐岑參漁父詩自樂隸古第二幅素牋
本吳寬行書七言律詩一首款識云日來疎懶
承命所作止此望勿以不如數見罪為幸新得
沈&KR0751;樵畫一片聊奉去乞笑納萬萬寬再拜第
三幅印花牋本祝允明行書七言律詩一首款
云友生祝允眀頓首第四幅藍牋本祝允眀行
書七言絶句一首款識云廿一日允明頓首元
和徵君知悉第五幅素牋本徐禎卿楷書七言
絶句二首款識云久擬枉片帆奉訪舟次江隂
又復不果東望悵然因書舊作託沈辨之以將
情云八月十二日禎卿再拜子儋先生翰學第
六幅素牋本唐寅行書七言絶句四首款云吳
趨浪子唐寅第七幅印花牋本唐寅草書七言
絶句三首款云唐寅戲書舊作第八幅素牋本
唐寅行書尺牘後署唐寅再拜衡山先生足下
第九幅素牋本文徵明行書蘇軾七言古詩款
識云余少時頗喜師玉局公作字比年以來忘
之久矣辨之嘗得余山谷體詩帖因以此紙請
配漫錄玉局僧伽塔詩所謂一觧不如一解也
庚申璧書第十幅素牋本文徵明行書尺牘後
署徵明肅拜子庸茂才第十一幅素牋本王寵
行書五言律詩欵署王寵後有陳淳周天球王
世貞陸曾熙王雨謙諸跋
明沈粲千文一卷(次等暑一)
灑金牋本草書款識云足庵徐先生之孫墱好
學不羣侍其尊府來京師間持此卷求書千文
因寫以答庶足以酬其世契之好云時正統丁
邜四月廿又七日簡庵書扵南薰里之官舍引
首有篆書几上空青四大字欵署西園拖尾有
張弼跋一
明李東陽自書各體詩一卷(次等往一)
素綾本行書五言古詩三首五律二首七律三
首五言絶句八首款識云舊作數首偶為雲厓
老兄錄一過迴思曩昔忽忽如夢中語亦可慨
也西涯卷後有吳寬跋一引首東陽自書翰署
餘情四大字
明沈周書中秋詩一卷(次等秋一)
素牋本行書七言古詩款識云弘治己酉八月
望後書扵雙峨樓長洲沈周卷後宋鴻書和詩
並跋一引首有張瑞圖書静月二大字
明沈周書化鬚疏一卷(次等秋二)
素牋本行楷書前序云茲因趙鳴玉髠然無鬚
姚道存為之告助于周宗道者於其于思之間
分取十鬛補之不足請沈啟南作疏以勸之後
款云化緣生沈周識
明王守仁自書詩帖一卷(次等收一)
灑金牋本草書七言律詩五首款識云陽眀山
人書扵碧霞山房時正德辛巳至後十日也又
二首識云至後又十日陽明山人復書又一首
款云秋夜陽眀書引首陳淮篆書名賢翰墨四
大字
明祝允明書千文一卷(次等冬一)
金粟牋本草書款識云余筆雖拙素不書此癸
未閏四月望後過雲莊樓酒次出涇紙索書千
文自與雲莊誼厚勉為書此誠為貽笑扵大方
也枝山老樵祝允明
明祝允明詩帖一卷(次等冬二)
金粟牋本草書七言律詩九首款云枝山書
明祝允明書七言律詩一卷(次等冬三)
灑金牋本草書款識云乙酉秋日叢桂堂酒次
書枝山道人
明祝允明詩翰一卷(次等冬四)
凡十幅第一幅素牋本行書五言古詩一首款
識云弘治丙辰枝指道士允明書第二幅印花
牋本行書五言律詩一首款識云丁邜秋日復
寓金陵辨之亦至客窗寫此圖一破顔枝山允
明第三幅印花牋本行書樂府二首款識云偶
憶二詩書詒辨之枝山允明第四幅素牋本行
草書樂府一首款識云丙寅春半初晴過辨之
几上筆墨之便寫此舊作一二允明第五幅印
花箋本行書七言絶句二首款識云正德二年
六月廿日允明藁俟他日見之亦可想一時情
事也第六幅印花牋本行書七言古詩一首款
識云丁邜夏僑建康雞鳴山下偶然賦此不足
為他人道也會辨之繼至問及新作來已二月
止此而已辨之視予在家時况味何如也辨之
先歸持示故知當同此一笑允明第七幅印花
牋本行書詞一闋款識云此調蓋眼兒媚作扵
數年前亦忘之矣今日到金陵見於友人扇上
遂書一過詒辨之沈君且圖存稿耳允明第八
幅素牋本行書七言律詩一首款云枝山居士
允明書歸辨之一笑第九幅印花牋本行書七
言絶句一首款識云邜夏書與辨之沈子允明
第十幅印花牋本行書七言律詩一首款云允
明漫筆前隔水有己邜秋七月雨中文徵明十
字拖尾有文嘉孫沐史際邢侗張問仁王同休
趙淳卿劉穉孫吳奕詹景鳳孫校諸記語又陳
淳盧襄朱承爵顧嶼馬濬顧岎文彭王圖豐坊
王良諸跋
明祝允明雜書一卷(次等冬五)
素牋本凡三幅第一幅楷書畸厓記第二幅隸
書譙樓鼓聲記第三幅行書魂游曲林記款識
云允明作字倫弟多在側今謂允明無一筆在
彼因草草書此文歸之弟豈謬喜允明字而為
是誑語耶雖然亦不足以厭其意他日字學稍
進當重疉有贈恐弟更厭我乎辛亥三月之晦
拖尾有王穉登跋一
明祝允明書離騷首篇一卷(次等冬五)
素牋本草書款識云弘治九年秋九月朔日旣
望書扵日新堂枝山祝允明
明祝允明書宋儒六賢𫝊志一卷(次等冬七)
宣德牋烏絲闌本小楷書分段署目凡六則濓
溪先生行錄康節先生墓誌銘明道先生行狀
伊川先生年譜横渠先生行狀文公先生行狀
欵云後學祝允明書引首有馬安書京兆真蹟
四大字拖尾又馬安跋一
明祝允明雜書詩帖一卷(次等冬八)
素牋本草書箜篌引美女篇白馬篇名都篇四
首款識云冬日烈風下寫此神在千五百年前
不知知者誰也枝山
明祝允明詩帖一卷(次等冬九)
素牋本草書七言律詩八首款署允明
明文徵明書醉翁亭記一卷(次等藏一)
素牋本行書大字款識云嘉靖十六年春二月
廿又一日書徵明
明文徵明自書七言律詩一卷(次等藏二)
灑金牋本行書凡十首款識云顧文學承之以
此卷索書病嬾因循久而未復六月之朔家居
稍暇為錄舊作數首昔歐陽公謂夏月據案作
書可以消暑忘勞區區揮汗運筆祗覺困頓耳
是歲為嘉靖廿又七年戊申余年七十又九矣
徵明識卷後有錢虞山跋語一
明文徵眀題宋高宗賜岳飛手勅詞一卷(次等藏三)
素牋本楷書款識云右題宋思陵與岳飛手勅
墨本調寄滿江紅書似伯起評教徵明時年九
十拖尾有袁尊尼彭年周天球黎民表龍膺皇
甫汸文嘉詹仰庇王延陵張獻翼陳宣馮大受
張鳳翼諸跋又余繼善顧大典文震孟諸記語
明文徵明自書詩帖一卷(次等藏四)
素牋本行書七言律詩二首款識云嘉靖壬寅
三月廿又四日書扵東禪精舍徵明
明文徵明書四體千文一卷(次等藏五)
素絹烏絲闌本凡四幅第一幅楷書款識云嘉
靖壬寅歲春二月九日徵明書扵東雅堂第二
幅草書款識云嘉靖甲辰夏四月旣望徵明書
於石湖舟中第三幅隸書款識云嘉靖乙巳八
月二十有二日徵明書第四幅篆書款識云比
歲子脊以尺素索余書四體千文余素憚煩扵
此而辭之不獲勉為書之凡七年始完不惟不
工不足供玩而徒費歲月良可惜也戊申徵明
識引首陸師道篆書衡翁四體千文六字拖尾
有文嘉陸師道二跋
明文徵明書前後赤壁賦一卷(次等藏六)
素牋本行草書款識云嘉靖甲寅冬十月旣望
是夕初寒不能就枕因命童子篝燈書此聊以
遣興工拙不暇計也時年八十有五徵明引首
有查繼佐書意在削石四大字又識語一
明文徵明自書七言律詩一卷(次等藏七)
素牋本行楷大書款署徵明
明文彭臨懷素自叙帖一卷(次等閏一)
素牋本款識云偶得宋刻自叙帖戲臨一過三
橋文彭
明文彭書七言律詩一卷(次等閏二)
灑金牋本草書凡七首款識云隆慶庚午九月
書三橋文彭
明王寵雜書一卷(次等餘一)
素牋本行書凡四幅第一幅第二幅第三幅俱
尺牘款署弟寵第四幅自書七言絶句三首款
署履吉書前隔水有徐天瓊記語一後隔水又
天瓊跋一
明王寵書莊子内七篇一卷(次等餘二)
素絹本小楷書款識云余昔年過補庵先生劍
光閣見虞永興手書漆園内篇筆法絶似度人
經而遒媚過之披次心賞留舟中閱數日不忍
釋手丙子春王予再過梁鴻溪上補庵持素縑
屬予手摹永興腕法書成七篇三閱月始報命
要亦優孟衣冠虎賁之貌殊足愧也正德十一
年□月之望雅宜山人王寵識拖尾有文徵明
文彭許初諸跋
按此卷與貯乾清宫上等月一一卷次等宙一
一册欵識皆同而神力較月一一卷稍遜亦係
臨本也
明王寵詩帖一卷(次等餘三)
素牋本行草大書七言絶句六首款識云壬辰
九月二日雨中書越溪病子王寵履吉父引首
有越宦光篆書雅宜佳草四大字
明王寵書韓愈送李愿歸盤谷序一卷(次等餘四)
印花牋本草書款識云己丑端陽日與原承修
伯日宣燕石湖草堂醉後書此歸之原承他日
展玩可識蹤跡書不足道也雅宜子寵
明王寵書雜詩一卷(次等餘五)
灑金牋本草書七言古詩一首五言律詩九首
款識云嘉靖甲申十月十一日吳門王寵履吉
甫書拖尾有黃之璧跋一
明王寵書雜詩一卷(次等餘六)
素牋本草書五言古詩二首五律二首七律四
首七言絶句二首款識云壬辰秋日卧疴山房
閒寫雜詩數章呈明水先生求正雅宜山人王
寵拖尾有徐渤跋二又文震亨跋一
明陳淳書秋興詩一卷(次等成一)
素牋本大草書款識云右杜少陵作甲辰春日
白陽山人道復書
明李夢陽詩帖一卷(次等歲一)
灑金牋本草書唐人詩凡二則前則八首識云
已上為陳子昂集後則六首識云已上為杜審
言集夢陽書
明陸深書沛水行一卷(次等律一)
灑金牋本行書款識云此詩予戊辰歲南還南
徐道中所作後三年北上舟行觀漂痕敗渠水
㶁㶁終夜鳴追想舊今感慨係之因寫寄王嘉
定天宇天宇文古政通方有大志扵拯救恐不
可不聞余斯言也正德辛未夏四月四日三汀
陸深書於吳淞舟中
明朱潢南書應制詩一卷(次等吕一)
素牋本行草書七言律詩十二首款署潢南道
人
明莫如忠自書詩帖一卷(次等調一)
素牋本行書凡二幅首幅書七言律詩四首款
識云中江莫如忠書後幅書五言古詩一首款
署如忠
明彭年臨蘇軾歸去來辭一卷(次等陽一)
素牋本行楷書款識云余偶得東坡先生石刻
此本椿齡上人見之愛玩不已因書以贈平日
未嘗致臨摹之工而漫然著筆刻鵠之誚其容
免乎嘉靖癸亥七月旣望隆池山樵彭年識引
首有許初書漫然著筆四大字
明徐渭書千文一卷(次等雲一)
素牋本草書款云徐渭書
明許光祚書琴賦一卷(次等騰一)
灑金牋本小楷書款識云右嵇叔夜琴賦丙辰
秋日漫錄扵清真堂時年六十有六關西許光
祚
明董其昌書五言古詩一卷(次等致一)
素絹本草書三首款識云久不作醉素書今夕
徐通政貽桑落酒飲之大醉放筆書此詭形怪
狀即不無屋漏折釵未夢見在不須後人評量
也董其昌拖尾有王思任跋一
明董其昌書雲笈一卷(次等致二)
素絹本行書款識云壬子歲除夕前一日書以
為獻歲發願學道之契董其昌
明董其昌雜書一卷(次等致三)
朝鮮牋本行書前書王安石金陵懷古詞一首
自識云王荆公詞東坡稱服曰此老狐精也蓋
不奈荆公何與荆公稱表忠觀碑事同看後書
蘇軾赤壁懷古詞自識云山谷嘗以本家筆書
東坡赤壁詞余以米海嶽書意為之米嘗自謂
名在蘇軾黃庭堅之間不入黨與然坡公所作
韓魏公贊余見米跡嘗亦書此詞恨世無𫝊耳
後臨米芾詩帖三首自識云右米詩刻余家戲
鴻堂帖又自書書評四則款識云戊子又四月
十二日雨舟筆董其昌
明董其昌書毛仙翁𫝊一卷(次等致四)
素絹本行楷書款云董其昌書
按此卷凡二篇前為裴度語後乃杜光庭撰𫝊
今𫝊止存四行餘疑脱去又卷首書毛仙翁贈
行詩六字固知卷後尚應有詩今并逸去也
明董其昌書額一卷(次等致五)
朱牋本楷書九如樓三大字款云其昌書
明董其昌自書詩帖一卷(次等致六)
金牋本行書七言律詩五首款識云舊作書似
致虚詞宗覽正丁邜四月董其昌
明董其昌書高都護驄馬行一卷(次等致七)
素絹本草書款識云杜子美畫馬歌詩皆竒宕
有氣唐時曹霸韓幹雖一代名手亦幸與子美
同時畫已無𫝊詩中自有畫也董其昌識
明董其昌書王公弼誥一卷(次等致八)
素牋本行楷書款識云賜進士出身資政大夫
南京禮部尚書前禮部左侍郎兼翰林院侍讀
學士纂修兩朝實錄副總裁經筵講官華亭董
其昌又識云今上嗣服式序在廷尤毖簡大藩
王公以岳伯領諸侯當天下之中保釐懋著適
徼洊寵用晉崇階且恩覃三世矣頃入覲藩臬
諸臣得蒙召到如公磊落慷慨且條策以聞天
子當竦納特隆異數豈僅賜鉞榮世賞也元宰
又題
明董其昌書禪悦一卷(次等致九)
宣德鏡光牋烏絲闌本行書凡六則款識云甲
子十月之望其昌書又識云先自十二日大風
揚塵次日冰凝硯池不能拈筆至是日客有持
木罏置几上硯冰乃泮木罏蓋不灰木所造也
元宰又題後有王瀚跋一
明董其昌書燕然山銘一卷(次等致十)
素絹本大楷書款識云辛亥重九董其昌書引
首自書燕然山銘四大字
明董其昌自書詩帖一卷(次等致十一)
素絹本行書七言律詩五首五言古詩一首款
識云侍御晶宇韓公祖以生絹徵書書舊作請
教伏蒸揮汗殊不能佳祗堪覆瓿耳己酉六月
董其昌
明婁堅書五言古詩一卷(次等雨一)
素牋本行書款識云辛亥六月雨窗婁堅呈拖
尾有程嘉燧跋一
明陳元素詩翰一卷(次等露一)
素牋烏絲闌本行楷書五言古詩一首七言絶
句三首款識云陳元素具草振先詞兄一笑
無名氏
書卷上等
唐臨王羲之東方朔像贊一卷(上等天一)
素絹本卷後米芾記云此唐人臨右軍書芾卷
前有曹溶聫印吳廷二印又一印不可識卷後
有宣和一璽又玉堂學士金華宋氏景濓玉堂
學士沈度張丑之印美之曹溶秘玩諸印前隔
水署唐人臨右軍東方朔像贊十字下有檇李
曹氏一印後隔水有曹溶鑒定書畫印馮銓私
印鹿庵三印拖尾宋濂跋云右軍小楷真蹟人
間絶少世𫝊黃庭多惡札而樂毅亦梁代模書
像讚非晉筆米海嶽審定豈容議耶文皇書宗
逸少當時自虞褚而下家臨戶學右軍衣鉢遍天
下然拘則乏趣蕩則踰矩下筆往往不逮前人
今之去唐又何啻唐之去晉耶得唐人真書足
稱寶矣豈其食魚必河之魴乎嗟夫老夫耄矣
追思往哲實勞我心李觀周書七日興嘆患其
無骨蔡入鴻都觀碣十旬不返嗟其出羣予扵
此卷不能無感云故紀之洪武五年秋八月吉
日翰林學士亞中大夫知制誥兼修國史金華
宋濂書前署跋唐人臨右軍像贊卷後十字下
有曹溶之印吳廷之印二印後有張丑之印一
印又董其昌跋云東方生像讚陶隠居所稱右
軍有名之迹即宋搨已如晨星况唐人臨本乎
唐人故善書爾時必有唐以前搨下真蹟無幾
者今之不能為唐臨可知矣董其昌觀因題又
汪道會跋云昔人云法書摹臨有二種摹帖如
梓人作屋締造雖具準繩工拙自異臨帖如雙
鵠摩天各隨所至而息此善喻也二法皆莫善
扵唐人彼其去古未遠學力更深用筆操縱自
如所以可貴是帖為唐臨右軍東方像讚其結
束波策若優孟之學叔敖至其隠勁扵圓藏巧
于拙黯澹有餘鋒穎不露信非唐人不能臻此
此余所見韓宗伯家曹娥碑本正與此帖相類
不必取證于米家數言也今世得晉人真蹟甚
難買王得羊已為希觀兹宋學士所為三復興
嘆耳昔年曾見之吳敬仲處今歸用卿漫識數
語扵後己酉良月新安晩學汪道會書扵白門
長干里又陳子壯跋云此卷自唐至今不知幾
易主矣而歸之大司空劉公倘亦桃花源中不
知有漢何論魏晉者耶即勿論東方像贊誰氏
之子蒼勁有餘力追作者而宋潛溪學士題跋
語興會軒翥乃無一筆不逼肖右軍之神惡用
是辨真贋較久近乎又所謂去其人而可矣崇
禎九年上元日南海陳子壯書卷高八寸三分
廣一尺六寸八分
唐鈎王羲之干嘔帖一卷(上等地一)
白麻牋本前後有集賢院御書印鍾季寅氏喬
簣成氏墨印三又寶玩喬簣成氏内合同印喬
氏私印諸印又鼎元貞觀半璽二又合同半印
又半印七俱漫漶不可辨前隔水押縫有政和
宣和二璽後隔水又政和宣和二璽俱微缺又
鼎元半印二倒用拖尾喬簣成跋云晉右軍王
逸少書干嘔帖其字畫圓勁雄雅而紙亦古色
是知唐初人所(缺一字)也於書行空間直界成路
蓋為久而卷舒恐致禙絹絲紋磨損字面故置
諸書筒而秘之乃知前人寳愛如此之篤太宗
時已嘗刻諸淳化古帖石中上有南唐内合同
并集賢院印及卷首尾古印朱文十數又鵝溪
黃素革首前後皆用宣政内府圖書印之想當
必有數帖成軸不然何以革首外邊各亦有印
文耶今存者此帖耳是以書譜止載其首帖之
號云皇慶二年十二月朔喬簣成仲山父題又
班惟志跋云王羲之書惟淳化帖止得兩卷則
知購收不盡者多矣宋臨所見高廟與米南宫
一拙而頗弱一勁而出竒若此帖唐人所藏秘
自有過妙處知書者必能辨也大梁班惟志敬
跋又危素跋云喬氏所藏書畫以印色定其高
下此帖有仲山甫自題尤足重也後五十有五
年臨川危素書又文彭跋云右晉右將軍王羲
之干嘔帖嘗刻之淳化帖中以石刻較之分毫
無異真至寶也或者謂其紙墨蕭瑟或又謂其
為唐模政不必計也其筆法高古斷非後人所
及今見石刻一行半段皆寶惜之况此帖典型
具存非水月鏡象可比者乎其直界成路喬仲
山以為置書筒中者非也古人寶愛名帖常以
自隨如王世將得索靖廿四日帖置之衣帶中
至宣和間摺痕猶在即此類也其週遭諸印多
用赭墨亦非後人偽為長洲文彭謹題又王穉
登跋云干嘔帖在淳化卷中見者往往而是以
此本較之彼僅得其什一耳米南宫所云若見
真蹟慚惶殺人信然與解嘲生王穉登敬題又
王世貞跋云余生平所見右軍墨蹟皆非本來
面目其最琅琅者袁生褁鮓二帖考之書史諸
家尚以為唐人臨本張懷瓘言鍾尚書紹京最
為好事不惜破産求書計用數百萬錢惟得右
軍行書五紙當時去右軍僅三百餘年耳而不
易若此况距今又八百餘年耶措大有此真已
踰分因便再識之世貞下有句吳人平林館印
二印後記語有萬歴乙亥中秋日記八字上鈐
撫治鄖陽等處關一印卷高七寸八分廣五寸
二分
附刻絲書卷上等
米芾書唐詩一卷(上等天一)
宋本碧色絲織七言律詩一首行書大字款織
襄陽米芾四字下織楚國米芾一印卷前織海
嶽庵一印拖尾陶九成跋云昔女媧氏煉五色
石以補天而後文采以黼黻成焉逮扵秦符堅
時蘇若蘭以織錦製迴文而巧思極矣至宋宣
和間又以刻絲縷為繪翰儼如筆墨所作可稱
化工之妙當時已珍若拱璧况今日乎此卷乃
摹米元章筆其鈎勒挑踢處無纖毫遺憾噫技
至此乎真超神入化者矣陶九成識又宋燧跋
云右魏國所藏宋刻絲一卷乃摹米南宫真蹟
耳食已久今得展觀誠厚幸哉稱揚之詞已具
陶南村跋中兹不贅宋燧書卷高一尺二寸八
分廣七尺七寸
書卷次等
唐摹王羲之千嘔帖一卷(次等天一)
素牋本拖尾有喬簣成危素班惟志王世貞周
天球文彭王穉登諸跋最後又項元汴記語一
國朝人
書卷次等
沈荃書漢詔一卷(次等天一)
素綾本楷書漢高帝詔三漢文帝詔六漢景帝
詔三漢武帝詔十二款識云皇清康熙九年歲
次庚戌十二月二十四日原任通薊道按察司
副使前内翰林國史院編修(臣)沈荃奉
旨恭錄漢詔二十四條進呈
御覽
沈荃書唐賦一卷(次等天二)
宣德牋本楷書唐人天賦日賦日五色賦郊天
日五色祥雲賦五色露賦中和節百辟獻農書
賦麥秋賦刻漏賦山呼萬歲賦海水不揚波賦
垂衣治天下賦明堂賦駕幸太學賦耤田賦鳳
鳴朝陽賦款識云皇清康熙九年十二月二十
四日原任通薊道副使前内翰林國史院編修
(臣)沈荃奉
旨恭錄唐賦一十五首進呈
御覽
沈荃書千文一卷(次等天三)
宣德牋朱絲闌本草書款識云康熙丁巳孟冬
朔日日講官起居注詹事府詹事兼翰林院侍
讀學士(臣)沈荃仿
沈荃臨米芾書一卷(次等天四)
灑金牋本行書臨跋語一則款識云康熙戊午
六月廿八日客有持米海岳真蹟索鑒者真贋
雖未可定而用筆竒宕殊刮人目因力疾漫仿
其意充齋
沈荃臨顔真卿争座位帖一卷(次等天五)
素牋本款識云康熙己未小春中澣偶仿争座
位帖殘菊映窗月色如濯以紙盡不能竟并識
之充齋佺
沈荃仿米芾書一卷(次等天六)
素綾本臨丹徒行衙帖苖幕帖款識云己未九
月臨海岳帖二則於内直館沈荃
沈荃書唐人截句一卷(次等天七)
素牋本草書七言絶句八首未署款
石渠寶笈卷三十一
