石渠寳笈卷四十一
貯
學詩堂
列朝人
晝冊上等
宋馬和之畫邶風七篇圖一冊(上等天一)
素絹本凡七幅著色畫式微旄邱泉水北門靜
女新臺乘舟七篇款脱第四幅有張伯起氏一
印邊幅有梁清標印蕉林二印第六幅邊幅有
蕉林玉立氏圖書觀其大略二印又每幅有大
明安國鑒定眞跡一印後副頁陸師道跋云張
伯起購得馬和之毛詩圖而亡其詩請余考定
其篇余惟詩所以示勸懲畫所以昭法戒故昔
人好以詩篇作圖如陸探微新臺衛協律黍離
蓋與列女傳孝經圖同意至宋高孝二廟始盡
寫三百篇令和之圖寫其蹟旣多故去今五百
年而散落人間者往往不絶余嘗見采蘩等數
章則思陵御書猶存可隨篇而命圖也而伯起
此卷獨亡其詩亦無款印以其行筆飄逸立意
高古非和之莫能作而考其意象亦有不待書
而可知其篇名者其皆邶風之什耶如河上之
臺旣泚旣洒而國人經從其下望者動色見者
抑首皆有不忍見其籧篨戚施之態而相顧腹
誹者非新臺乎城隅九雉而不見所愛者踟蹰
搔首于其下則靜女也涉危遂往乘舟泛泛而
無所薄而涯端父老望而傷思之中心養養如
見其狀非二子乘舟其孰當之其君露次而諸
臣鞠躬以諫者其黎臣之賦式微乎前高後下
者旄邱也其上蔓延相及者旄邱之葛也而叔
伯羣居有褎如充耳之容則旄邱之所以責衛
也倚樹之女有深思焉而所臨者毖然之流所
與謀者孌然之姬也豈非衛女之賦泉水以思
歸乎城闉之外樹木叢蔚其背陽向隂之北門
乎而羸馬疲童蕭然獨出有仕不得志之意焉
其卒篇蓋北門也夫詩存而可名其圖者非善
之善也詩亡而可決知爲此詩之圖者乃眞能
圖詩者也此所以爲和之也不知伯起以爲何
如倘以爲然則請更定其次以從詩序長洲陸
師道題又張鳳翼跋云此卷蓋先君子購以付
不肖者也先君子精于賞鑑嘗向不肖言畫貴
有士夫氣而宋代諸名家惟和之爲獨得故累
葉所襲藏雖多而於此尤加珍惜焉時陸子傅
先生以春官郎謝病家居方銳意摹古一見此
卷欣然攜歸遂爲題識如左不數年間子傅疾
作藻翰大減于前於是不復有精楷今化去又
數年于此矣雖非精楷亦不可得也矧宋人名
筆即存什一於千百所謂尚有典型亦豈可以
散帙少之哉丁丑冬杪獨坐悟往齋忩明几淨
偶一展玩漫爾識之張鳳翼後有蒼巗子蕉林
鑑定二印幅高八寸一分廣一尺一寸四分對
幅金粟箋本
御筆書七篇本詩第一幅有茹古涵今攜筆流雲藻
二璽第二幅有意在筆先含經味道眈書是宿
緣三璽第三幅有觀書爲樂一璽第四幅有含
英咀華會心不遠二璽第五幅有清心抒妙理
微言晰纖毫二璽第六幅有讀書依竹靜鏡清
砥平二璽第七幅有乾隆御筆摛藻爲春二璽
後餘幅
御筆跋云宋馬和之善畫人物山水志稱其筆法飄
逸自成一家高孝兩朝深重其畫嘗勅畫毛詩
三百篇每篇各爲一圖寫景設色具繪水繪聲
妙手而下逮列國上自朝廟凡風俗貞淫之故
禮樂燕饗之儀犂然畢具尤足以備形容昭懲
勸也流傳數百年大半殘失今入内府者有小
雅三頌鄘風齊風邶風等圖而邶風原本十九
篇所存者僅七篇耳其餘或燬于兵燹或散佚
人間惜不復覩全璧之合然吉光片羽古人是
重即今秘苑所藏亦足仿彿大槩矣予以幾暇
偶閱是圖爰取式微旄邱泉水北門靜女新臺
乘舟七篇分寫每頁用相比偶豈特賞其藻繪
之佳亦以見名人筆墨具有深意云耳乾隆甲
子仲冬之月八日御識下有乾隆宸翰幾暇臨
池清心抒妙理三璽
元四大家名蹟一冊(上等地一)
素箋本凡四幅第一幅黃公望著色畫小年菴
圖前署小年菴圖四字欵識云大癡學人爲復
陽隱者作後有公望黃子久氏二印又後有題
句云一峯老癡高且逸結屋虞山稱絶筆復陽
學者懸此圖正是一日是兩日後署竹西老人
幅前有三江吳克符氏二印又二印不可識幅
後有文徵明印一印幅高二尺廣一尺四分第
二幅吳鎮墨畫山水款云梅道人戲墨上鈐嘉
興吳鎮仲圭書畫記一印前俞和識云吳仲圭
山水得董巨正脈此圖筆墨淋漓氣韻生動宜
顧仲瑛亟賞之也紫芝生幅前有天籟閣子京
父印墨林山人希魯諸印又二印殘蝕存潭字
敬字可辨幅後有平生眞賞項子京家珍藏二
印又半印二不可識幅高一尺六寸六分廣一
尺三分第三幅倪瓚墨畫樹石款題云逸筆縱
横意到成燒香弄翰了餘生忩前竹樹依苔石
寒雨蕭蕭得曉晴瓚幅高一尺四寸九分廣九
寸六分第四幅王蒙著色畫雲岫篆書署春雲
出谷四字款云王蒙畫幅前有常郡周氏一印
幅高一尺四寸二分廣八寸八分對幅金粟箋
本
御筆題句第一幅題云千山葉落山容出吟秋萬竅
翏翏疾蕭齋搆處面羣峯插架圖書三萬帙只
此虛無守谷神坐來一日似兩日問誰多事洩
山靈黃氏大癡走健筆御題下有惟精惟一乾
隆宸翰二璽第二幅題云溪村待渡無輕舟略
彴支波嘗入脚寒煙漠漠野塘秋似有行人隔
叢薄漁兒一櫂破滄浪短笛無腔隨意樂紛紛
名利付青雲愛此蕭閒興所託御題下有翌太
和烟雲舒卷二璽第三幅題云枯枝疎葉披風
霜颯然特立苔石旁下無幽人相徜徉上無繁
葩弄芬芳倪迂妙筆勁且蒼繩墨不中庸何妨
千年尺素含幽光不教金碧誇李唐御題下有
所寳惟賢乾隆御筆二璽第四幅題云春氣濛
濛濕林麓蒸爲靈雲滿春谷板橋杖策者何人
芙蓉爲巾薜荔服悠然獨往不獨歸那愛世間
榮與辱我亦無心如此圖長日臥遊猶不足御
題下有修辭立誠潄芳潤二璽
明人集錦畫一冊(上等元一)
凡十幅第一幅素箋本王紱墨畫竹石欵題云
古石巑岏碧蘚生數竿疎翠雨初晴軒忩不必
多栽植纔有此君風便清紱下有孟端一印幅
前有楊勉私印一印後有檇李李氏鶴梦軒珍
藏記一印左方曾棨題云龍山道士筆如椽解
寫篔簹古石邊仿彿渭川春雨外幾竿寒玉翠
娟娟廬陵曾棨書幅高八寸五分廣七寸三分
第二幅素箋本姚綬著色山水款識云成化辛
卯九月公綬畫時在丹邱小蓬臺之七十二峰
高處下有公綬一印又下有南峰高處一印幅
高八寸八分廣一尺二分第三幅素絹本墨畫
人物款署南山下有夢陽一印左方姚綬題云
江頭綠柳飛黃鳥綠柳中間江路依依遶江水
茫茫天影倒鏡光裏面閒鷗小我住江鄉猶未
老鷗喜忘機黃鳥又啼春曉酒債詩逋難得了
此外青山情渺渺右詞蝶戀花丹邱兩鶴主者
戲填幅高七寸廣六七第四幅素箋本著色畫
人物款署莊瑾下有莊瑾半印幅高八寸五分
廣一尺三寸第五幅素絹本文徵明著色山水
有徵明一印左方自題云西風吹雨弄簷聲燈
火寥寥梦未成剪取素綃臨瘦影小窗留得歲
寒情徵明下有文徵明印徵仲二印幅高六寸
七分廣五寸五分第六幅素絹本仇英著色畫
人物款云仇英實甫製下有仇實甫氏一印幅
前有十洲一印左方文謙光題云酒闌客散小
堂空旋捲疎簾受晩風坐久忽驚涼影動一痕
新月在梧桐文謙光幅高一尺廣六寸五分第
七幅素箋本林良著色畫竹鵲款署林良下有
以善圖書一印左方文寵光題云十畝園亭竹
半分玲瓏月影上苔紋閉門莫道無知己盡日
相看有此君八十一翁文寵光又文柟題云渭
川急雨暗秋空無限琅玕淡墨中劍甲樅樅軍
十萬欲將貔虎戰秋風文柟題幅高八寸三分
廣七寸六分第八幅素箋本杜堇著色畫人物
款署檉居杜堇幅高八寸五分廣一尺一寸第
九幅素箋本陸治墨畫花卉款識云甲子仲春
包山陸治下有陸叔平氏一印幅高九寸五分
廣一尺二寸三分第十幅素箋本陳淳著色牡
丹幅後有復父氏一印前有大姚一印左方自
題云粉黛三千麗朝雲十二峯如何洛陽陌化
作梵王宫道復下有白陽山人陳氏道復二印
幅高八寸廣八寸三分前副頁有徵明隸書適
興二大字款署徵明
明沈周仿倪瓚筆意一冊(上等黃一)
素箋本墨畫凡八幅第一幅款題云山木半落
葉西風方滿林無人到此地野意自蕭森沈周
下有石田一印幅後又沈啟南一印第二幅款
題云看雲疑是青山動雲自忙時山自閒我看
雲山亦忘我歸來洗硯寫雲山沈周下有石田
一印幅前又啟南半印第三幅款題云疎篁古
木都成老石磵莓苔亦有花排悶不須千日酒
聊將小筆畫龍蛇沈周下有石田一印幅後又
沈啟南一印第四幅款題云竹影疎隂清徹骨
和風晴日淡宜人人能消受天分付便是羲皇
之上民沈周下有石田一印幅前又沈啟南一
印幅後有史鐵厓珍藏書畫子孫永寳二印第
五幅款題云兀坐溪頭無個事清波歷歷見鬚
眉微吟儘自送落日幽况滿懷人不知沈周下
有石田一印幅前又沈啟南一印又史鐵厓珍
藏書畫子孫永寳二印第六幅款題云赤城霞
暖神芝秀洞裏桃花不記春何事却將山水脚
鍾陵市上踏紅塵沈周下有石田一印幅後又
沈啟南一印又史鐵厓珍藏書畫子孫永寳二
印第七幅款題云(缺)館清虚五月秋疎簾珍簟
看瀛洲忩前種得青桐樹時有鳳凰栖上頭沈
周下有石田一印幅後又沈啟南一印又史鐵
厓珍藏書畫子孫永寶二印第八幅款題云宜
遠亭前春可憐數峰依約亂流邊若爲倚劍崆
峒外回望齊山九點烟沈周下有石田一印幅
後又沈啟南一印又董其昌跋云沈啟南畫以
學元季四大家者爲佳絶就中學倪高士尤擅
出藍之能此八幅皆作倪迂筆意(缺)馮侍御家
(缺)眞跡可寶也董其昌下有史鐵厓珍藏書畫
子孫永寶二印前副頁其昌又識云王元美評
沈啟南畫謂于諸體無不擅場獨倪雲林覺筆
力太過此非篤論雲林早歲師董源乃黃子久
爲之導觀其稱大癡老師知傳受有自特具幽
澹蕭灑以苒弱爲絶俗是畫外别傳耳啟南助
以筆力正是善學柳下惠國朝倣倪元鎮者一
人而已因題八冊及之董其昌幅高一尺一寸
四分廣二尺
明沈周寫景一冊(上等黃二)
素箋本墨畫凡十幅第一幅款題云疊崦重溪
細路分雨餘歷亂鹿成羣藤枝管領佳山水行
有飛花從有雲沈周下有啟南一印第二幅款
題云先路不須雙白鶴扶衰還要紫藤條天光
松影溪如鏡照個詩翁過野橋沈周下一印同
前第三幅款題云滿地綸竿處處緣兩人同業
不同船江風江浪無憑準相並相依是偶然沈
周下有石田一印第四幅款題云竹密山齋冷
荷開水殿香沈周下一印同前第五幅款題云
白石齒齒清泉汨汨臨流兀坐已消長日沈周
下有啟南一印第六幅款題云我愛碧江淨輕
舟點破秋西風梢鬢脚直得不梳頭沈周下有
白石翁啟南二印第七幅款題云重林高下樹
青紅籹點人家似畫中秋色滿村藏不住隔溪
分出一枝楓沈周上鈐白石翁一印第八幅款
題云山徑蕭蕭落木秋(字衍)疎小橋流水限林廬
秋風黃葉無人蹟雞犬不聞惟讀書沈周下一
印同前第九幅款題云秋水牽沙落寒藤抱樹
疎沈周下有石田一印第十幅款題云一白千
山合清光照胆寒小橋沽酒少步步玉痕乾沈
周下有白石翁一印幅後自跋云右畫冊凡數
翻山水樹石溪亭仙館月露風雲各自爲狀其
間描寫遠背古人謂爲得意則吾豈敢然觀者
或有取焉當寘我于牝牡驪黃之外可也弘治
庚戌夏六月避暑有竹莊適性甫過訪日夕相
對寫以贈之石田老人沈周識下有沈啟南氏
白石翁二印前有有竹莊一印幅高一尺五分
廣一尺八寸四分
明唐寅摹古一冊(上等宇一)
素箋本凡十幅每幅有唐寅私印一印第一幅
著色畫幅前有王鏞之印一印又一印漫漶不
可識第二幅著色畫幅前有王鏞之印仲和父
二印第三幅著色畫幅前有王鏞之印一印又
一印漫漶不可識第四幅墨畫幅後有王鏞聯
印第五幅墨畫幅後有王鏞仲和氏二印第六
幅著色畫幅後有王鏞之印師古生二印第七
幅著色畫幅前有王鏞聯印第八幅墨畫幅前
有王鏞之印師古生二印第九幅著色畫幅前
有王鏞之印仲和氏二印第十幅著色畫款識
云余性嗜古人名畫而不能多藏聞吳江史氏
儲蓄甚富因與德弘走閱數日因盡發其帳中
之秘歸而不忘暇日輒憶所記圖爲一冊共得
一十餘幀不知古人勝我我勝前人因以貽德
弘使其評一勝負德弘反謂青于藍者大半殆
愛我而譽我也正德庚午四月二十五日唐寅
識後有南京解元唐寅圖書二印前有吳趨一
印幅後有古癖生王鏞之印仲和父三印前副
頁有隸書碩彦遺眞四大字幅高九寸三分廣
一尺七寸二分
明文嘉詩意圖一冊(上等宙一)
素箋本凡十三幅第七幅第十一幅墨畫餘俱
著色畫第一幅書今日閒窗聊點染欲從畫裏
笑方壺句款署文嘉下有文嘉文休承氏二印
第二幅書白沙翠竹江村暮相送柴門月色新
句款署文嘉下二印同前第三幅書明世不須
經濟手江干閒却釣魚翁句款署文嘉下二印
同前第四幅書閉戶著書多歲月種松皆作老
龍鱗句款署文嘉有肇錫余以嘉名一印第
五幅書松窗試筆端溪滑石鼎烹雲顧渚香句
款署文嘉下有文嘉文休承氏二印第六幅書
濯足萬里流句款署文嘉下有文嘉印肇錫余
以嘉名二印第七幅書綠樹隂濃啼鳥寂落花
芳草自滄洲句款署文嘉下有文嘉文休承氏
二印第八幅書長日看雲還植杖肯教稂莠混
嘉禾句款署文嘉下有文嘉一印第九幅書班
荆對談久不厭鷓鴣啼句款署文嘉下有文嘉
印文休承氏二印第十幅書借君此地安漁艇
著我秋江聽雨眠句款署文嘉下二印同前第
十一幅書清風不見雲林子筠石蒼蒼翳遠洲
句款署文嘉下二印同前第十二幅書莫道年
來官獨冷風前觸目總琳瑯句款署文嘉下有
文水道人一印第十三幅書何人得似蕭閒子
脩竹黃花老歲華句款署文嘉下一印同前又
草堂市隱陸子淵氏二印幅高一尺廣一尺六
寸八分
明居節八景詩意圖一冊(上等洪一)
素箋本著色畫凡八幅末幅款識云癸未秋八
月旣望爲沿山先生寫此八景吳門居秉中下
有敬父居秉中二印每幅隸書標題下俱有居
秉中一印後别幅書題句第一幅署春江罷釣
四字後幅詩云水邊楊柳綠含烟溪上桃花紅
欲然不爲得魚閒自適釣絲輕颺晩風前欵署
文肇祉下有文基聖氏肇祉私印二印第二幅
署春山晚霽四字後幅詩云江上春山翠畫眉
霏微香雨晩晴時銜泥紫燕飛飛處惹斷游空
百丈絲款署居節下有居節印士貞父二印第
三幅署谿山草閣四字後幅詩云青山圍合水
灣環對語溪亭五月寒嘯咏定知忘世者一川
晴色共憑欄款署文肇祉下有文基聖氏肇祉
私印二印第四幅署松壑雲泉四字後幅詩云
一望雲晴秋滿空松霏泉雨翠濛濛幽人拄杖
過橋去不信身行圖畫中款署居節下有居節
印士貞父二印第五幅署秋江曉雨四字後幅
詩云雨滿寒江水亂流蘆花楓葉作深秋鱸魚
網得不歸去換酒橋西繫小舟款署居節下二
印同前第六幅署絶壁飛泉四字後幅詩云斷
葦蕭蕭水弄紋飛泉百道隔溪分臨流知有仙
源在紅葉青山鎖白雲款署文肇祉下有小蓬
壺肇祉私印二印第七幅署寒林落照四字後
幅詩云蕭颯寒林落葉深青山斜日半溪隂兩
翁對坐無機事閒聽松風寄短吟款署居節下
有居節印士貞父二印第八幅署山村積雪四
字後幅詩云雲沍千山積雪高寂寥墟落帶江
皋不須策蹇尋詩去一路寒光墮褐袍款署居
節下二印同前前副頁居節隸書臥遊湖海四
大字款署居節幅高一尺三分廣同
明王時敏畫杜甫詩意一冊(上等荒一)
宣德鏡光箋本凡十二幅每幅隸書杜詩二句
末幅款識云乙巳臘月寫少陵詩意十二幀似
旭咸賢甥時年七十有四時敏第一幅著色畫
署藍水遠從千澗落玉山高並兩峯寒句後有
王時敏一印第二幅著色畫署白沙翠竹江村
暮相送柴門月色新句後有遜之一印第三幅
著色畫署花徑不曾緣客掃柴門今始爲君開
句後有烟客一印第四幅墨畫署絶壁過雲開
錦繡疎松隔水奏笙簧句後一印同前第五幅
著色畫署含風翠壁孤烟細背日丹楓萬木稠
句後一印同前第六幅墨畫署無邊落木蕭蕭
下不盡長江滚滚來句下有遜之一印第七幅
著色畫署孤城返照紅將斂近市浮烟翠且重
句後有時敏一印第八幅墨畫署百年地僻柴
門迥五月江深草閣寒句後有烟客一印第九
幅墨畫署請看石上藤蘿月已映洲前蘆荻花
句後有時敏一印第十幅著色畫署石出倒聽
楓葉下櫓搖背指菊花開句後有烟客一印第
十一幅著色畫署楚江巫峽半雲雨清簟疎簾
看奕棋句後一印同前第十二幅著色畫署澗
道餘寒歷冰雪石門斜日到林邱句前有眞寄
一印後款下有王時敏一印又每幅俱有吳記
印一後副頁又自跋云少陵詩體宏衆妙意匠
經營高出萬層其奥博沉雄眞有掣鯨魚探鳳
髓之力故宜標準百代冠古絶今余每讀七律
見其所寫景物瓌麗高寒歷歷在眼恍若身遊
其間輒思寄興盤礴適旭咸甥以巨冊屬畫寒
忩偶暇遂拈景聯佳句點染成圖顧以肺腸枯
涸俗賴填塞于作者意愜飛動之致略未得其
毫末詩中字字有畫而畫中筆筆無詩漫借強
題鈍置浣花翁不少慙愧慙愧西廬老人王時
敏題下有王時敏印西田遺老二印前有偶諧
一印幅高一尺二寸一分廣八寸
畫冊次等
宋馬遠小品一冊(次等天一)
素絹本著色畫凡四幅第一幅觀梅詩思第二
幅溪橋雨意第三幅水鳥第四幅花卉第一幅
欵署馬遠左副頁有王達題句一
元柯九思竹譜一冊(次等地一)
素箋本凡二十幅墨畫無款姓名見跋中第一
幅署晴葉破墨法五字下註云此法極難非積
學之久不能也第二幅署風葉二字第三幅雨
葉第四幅茂葉第五幅老葉第六幅棘條第七
幅枯梢第八幅倚木第九幅鞭梢第十幅穿林
第十一幅雨枝第十二幅風株第十三幅署雨
葉破墨四字下註云與前說同第十四幅署嫩
枝二字下注云凡踢枝當用行書法爲之古人
之能事者惟文蘇二公北方王子端得其法今
代高彦敬王澹游趙子昂其庶幾前輩已矣獨
走也解其趣耳第十五幅署老樹二字第十六
幅老枝第十七幅署葉繁二字第十八幅署嫩
葉新葉四字第十九幅署風葉破墨四字第二
十幅自識云坡脚四樣隨意著竹木後副頁有
劉鉉董其昌二跋
明吕紀花竹寫生一冊(次等元一)
素絹本竹樹花鳥各景凡三十幅第二十三幅
至二十七幅又第二十九幅第三十幅墨畫餘
俱著色畫每幅欵署呂紀
明沈周摹古一冊(次等黃一)
素箋本著色畫凡二十幅第一幅左副頁欵題
云落落烟霞迥縈迴小隱佳橙金綴前檻桂玉
灑空階望斷排雲雁探窮灌果涯風霜正肅淡
蘋蓼慰幽懷同蘇安道賞桂匏菴齋中因次安
道韻并綴以圖周第二幅左副頁欵題云遠秀
目已週復騁登高足青山不嫌人所取隨我欲
巍巍古仙壇寂寂奠林麓灌木交雲霞靈颷散
清馥崇臺轉磴道攀緣把傍竹同行玉堂彦高
詠應虚谷逍遙東山風已屏歌管俗申紙驚連
章謬圖仍附軸聊以志傾賞流傳亦何卜曩歲
追從匏翁登梁昭明讀書臺今猶不忘緬想成
咏復系以圖沈周第三幅款云倣李營邱筆沈
周第四幅無款有白石翁一印第五幅左副頁
款題云星河垂地夜闌珊坐久幽懷百事關畏
老欲逃如鏡裏思君每自望雲間一亭多竹還
妨月二水宜家又欠山世事茫茫誰是足祇除
心迹且高閒有竹莊坐月有懷匏菴少宰并系
以圖沈周第六幅款云倣癡翁筆意石田老人
第七幅款云樂耕圖倣戴嵩筆左副頁又自題
云我畝蕪且瘠我隴磽不平發歲奮乃功東作
覬西成搰搰低白頭秉耒日經營税傭及時畢
辛苦勤王程但餘秫一斛酒熟歡已盈醉飲發
田歌不復忌高聲願隨天風吹吹達九重城劉
璋啟此調千載遺令名觀戴嵩耕田圖慨然有
感遂賦此篇并倣其畫沈周第八幅左副頁款
題云亂泉飛下翠屛中似共眞珠巧綴同一片
長垂今與古半天遙聽水兼風雖無舒卷隨人
意自有潺湲濟物功每向暑天來往見疑將仙
子隔簾櫳秋山觀瀑圖仿黃鶴山樵有竹莊主
人第九幅左副頁款題云當晝耘水田農夫亦
良苦赤日背欲裂白汗灑如雨匍匐行水中泥
淖及腰膂新苗抽利劍膚割何痛楚夫耕婦當
饁奔走正亭午無時暫休息不得避炎暑誰憐
萬民食粒粒非易取願陳知稼穡無逸傳自古
長洲沈周畫並書第十幅左副頁款題云野逕
清幽處門惟一水溶樹深留去鳥山寂懶忙蜂
野度人稀到循溪客偶逢柴扉常不閉每倩白
雲封石田老人第十一幅款識云摹古人畫以
不落蹊逕爲妙宋人格法極古但拘拘設色未
免失雅至于摹臨何妨少有增損石翁第十二
幅款云倣范寬筆意第十三幅款識云郭熙筆
法蒼古秀潤當時畫院中無有出其右者余曾
獲藏兩幅一以貽李西涯先生一以自娛此冊
乃從李本所摹頗得其似沈周第十四幅左副
頁款題云一柱巍巍萬象超切台接斗見岧嶤
命惟說用金爲礪天許姚擎玉作標森列楓宸
均湛露夤緣野竹上青霄文章變化成何用更
倚雲霞看寫描拙作小圖奉寄匏菴少宰而期
祝之意在矣沈周第十五幅無款有石田一印
第十六幅左副頁款題云乍認東莊路不眞有
橋通市却無隣山窮借看堂中畫花盡來尋竹
主人爛漫牋麻發新興留連櫻筍送殘春與君
再見當經歲分付龍團緩緩巡過劉邦彦竹梧
别墅相與茗戰竟日歸作二圖一寄邦彦一存
中笥以爲他日勝緣之憶周第十七幅自識云
兹冊&KR0008;法在北苑子久之間而傅染全法趙榮
禄第十八幅左副頁款題云浮雲接地日無光
足力疲蹇道路長都是小兒能疾走這場風雨
却誰當九月十日同韓克瞻從郡城歸有竹莊
途中遇雨因作是圖并倣巨然筆法周第十九
幅款云嶽陽大觀沈周第二十幅款識云成化
辛卯長夏揮汗爲作雪圖沈周左副頁又題識
云六月添衣喚童子自畫雪圖茆屋裏玉花出
筆飛上樹惨淡隂山無乃是老夫放筆還自笑
顚倒炎涼聊戲爾門前有客來借看滿眼黃塵
汗如雨客秋話别匏菴先生于金昌酒酣情劇
不能作一詩一圖爲贐倏忽一載闊悰如渴暇
日漫成小幀二十冊其間或追憶昔遊或對景
寫懷積有時日方能成帙遠寄都門或可博一
粲也長洲沈周前副頁有李東陽行書石翁摹
古四大字後副頁有吳寬跋一
明沈周倣吳鎮畫一冊(次等黃二)
灑金箋本墨畫末幅款署沈周後副頁自跋云
右倣梅道人畫冊若干幅山水樹石風亭谿館
各自爲狀其間摹寫遠背古人謂爲得意則吾
豈敢然觀者或有取焉是亦老朽之幸也此冊
始于弘治辛亥之春終于壬子之夏非詫其爲
之不易而自家興味亦自不多得耳沈周後有
吳寬文徵明二跋前副頁有王糓祥隸書石翁
墨妙四大字冊計十副
明陳楫雲巖佳勝圖一冊(次等宇一)
素箋本分段畫虎邱勝蹟凡十八幅第十幅第
十二幅墨畫餘俱著色畫每幅自書標題第一
幅憨憨泉款題云偶來秋寺中逢僧暮山裏借
問憨憨泉其如八功水陳楫左副頁有王叔承
朱朝貞題句二第二幅試劍石欵題云客來秋
葉寺山傍野僧門徑有秦時石青苔裂劍痕左
副頁有王叔承陳冠題句二第三幅千人石款
題云臺前一片石聽法坐千人花落無人掃莓
苔春復春萊山左副頁有王叔承朱朝貞題句
二第四幅養鶴澗欵題云道士餐霞人形神寄
寥廓鑿澗引流泉開籠舞雙鶴左副頁有王叔
承朱朝貞王世貞諸題句第五幅劍池款題云
寶劍沉寒潭光芒射牛斗風雨忽西來夜半蛟
龍吼左副頁有王叔承王世貞題句二又題句
一未署名第六幅轆轤井左副頁款題云層崖
駕石梁青天墜星影斷續轆轤聲誰汲鴛鴦井
前有王叔承題句一後有朱朝貞題句一第七
幅可月亭款題云夜深山寂寥亭空海雲淨滿
地碧梧隂中天月如鏡楫左副頁有王叔承朱
朝貞題句二第八幅生公臺款題云空臺倚碧
山羣石列如座片片落花飛時時啼鳥過陳楫
左副頁有王叔承朱朝貞題句二第九幅點頭
石款題云生公說法時天花雨空碧落莫秋山
中猶存點頭石陳楫左副頁有王叔承陳冠朱
朝貞諸題句第十幅白蓮池款題云池水秋來
淨荷花雨後新可憐波上影不染色中塵楫左
副頁有王叔承王世貞題句二第十一幅翻經
臺款題云竹深餘晚照山靜隔塵樊白馬西來
字閒將石上翻萊山楫左副頁有王叔承朱朝
貞題句二第十二幅陸羽泉款題云春茗雲中
碧寒泉石上青借眠山寺榻疎雨著茶經萊山
陳楫寫左副頁有王叔承朱朝貞王世貞諸題
句第十三幅琴臺款題云荒庭四壁苔徑僻無
行跡何年短簿祠下有横琴石陳楫左副頁有
王叔承朱朝貞題句二第十四幅鐵花巖款題
云絶壁青如鐵巖花繡紫苔夕陽松影下僧舍
石邊開萊山人楫左副頁有王叔承朱朝貞題
句二第十五幅梅花樓款題云山接支硎近樓
當岞崿斜月明春酒熟留客醉梅花萊山左副
頁有王叔承朱朝貞題句二第十六幅繇余塚
款題云錯落一古松如龍亂飛去深草没高陵
繇余藏骨處萊山左副頁有王叔承朱朝貞題
句二第十七幅千頃雲款題云青山吐白雲倏
忽數千頃恍踏香罏巔寒生葛衣冷萊山楫左
副頁有王叔承朱朝貞題句二第十八幅眞娘
墓款題云春草搖羅帶梨花澹玉顔芳魂應不
散嘗在月中還楫左副頁有王叔承題句一又
王錫爵跋一前副頁文嘉著色畫虎邱全圖款
識云隆慶戊辰夏日五峰文伯仁寫又前副頁
王問書雲巖佳勝四大字
明曹有光孫枤畫合冊(次等宙一)
金箋本花卉凡十六幅第三幅第十一幅第十
四幅墨畫餘俱著色畫第一幅款題云霜落吳
天葉子紅是春總亦色香濃秋塍野態饒看處
一幅秦川錦樣中長洲曹有光第二幅款云五
柳主人曹有光寫第三幅款識云辛卯小春寫
于五柳閣西冷畸士曹有光第四幅款題云大
塊眞文章裁成洛陽錦天工不易求散與詩人
郢有光第五幅款識云辛卯十月之望寫得高
棚絡緯送秋聲之句西冷畸士曹有光第六幅
款識云西冷畸士曹有光寫可閣第
西冷曹有光寫第八幅款識云庚寅冬月漫士
孫枤畫第九幅款識云辛卯夏五月漫士孫枤
畫第十幅款云漫士孫枤作陶齋第十一幅款
云漫士孫枤畫于香夢窩第十二幅款云漫士
孫枤畫于浪閣第十三幅款云漫士孫枤畫第
十四幅款識云辛卯二月漫士孫枤畫第十五
幅款識云庚寅秋月漫士孫枤畫第十六幅款
識云漫士孫枤畫于借秋軒
明人蘇臺古蹟一冊(次等洪一)
素絹本著色畫凡十幅每幅自書標題第一幅
盤螭春霽款署張宏第二幅石林飛瀑款識云
崇禎二年夏至陳祼第三幅天池款識云丁丑
小春吳令第四幅靈巗款署吳令第五幅溪亭
秋爽款識云己巳夏陳祼第六幅石湖烟雨款
署盛茂燁第七幅虎山秋月款識云丁丑清和
寫于竹深處袁尚統第八幅胥江晩渡款識云
己卯春日葛旭第九幅盤螭春色款署盛茂燁
第十幅支硎春色款識云丁丑夏寫于竹深處
袁尚統
明陳繼儒梅一冊(次等荒一)
灑金箋本墨畫凡八幅左方别幅書題識第一
幅云一隻瘦鶴舞千行瑞雪飛眉公寫于綠窗
下第二幅云香中别有韻清極不知寒詠梅者
惟此詩爲第一眉公第三幅書香雪二字第四
幅云以晴香榜梅花不如以清淺題之眉道人
第五幅云月照梅花影落忩上宛似此圖試爲
寫之眉公第六幅書暗香二字後記云眉道人
於頑仙廬戲寫第七幅云玉鱗寂寂飛斜月素
手亭亭對夕陽此李頎詩也王吏部園中有亭
亭亭陳繼儒第八幅云翠羽月中呌玉鱗風外
斜眉道人
明人便面畫一冊(次等日一)
金箋本凡十二幅第一幅墨畫竹石款識云甲
申秋日長干廣禮前董良史題云修篁古木倚
盤陀四序霑濡雨露多昨夜秋空清若洗鳳凰
和月占高柯董良史第二幅著色花卉無款有
陳道復氏一印第三幅墨畫菊石款署徵明第
四幅著色山水款題云靜裏能令五蘊忘一方
浮白滿虚堂尋常亦有流雲過不礙長空萬里
光陸治第五幅著色畫雲龍款識云丙午夏日
包山陸治寫風雲際會圖第六幅著色畫花鳥
款識云己巳清和寫唐志尹第七幅墨竹款識
云新安詹景鳳畫上少嘉先生教之第八幅著
色花卉款識云秋日寫克弘第九幅墨畫山水
款識云丙辰秋日寫吳郡沈昭第十幅著色畫
小寒林款識云甲寅冬日寫似茇于詞丈良楚
第十一幅墨竹款識云戊寅春日爲台衡詞丈
山隂沈嶔第十二幅墨畫十八羅漢每像各書
偈一首凡十八首後署高人渡海圖五字款云
丁雲鵬寫
明董其昌便面畫一冊(次等月一)
山水凡十幅第二幅至第五幅素箋本餘俱金
箋本第一幅著色畫餘俱墨畫第一幅自題云
雲開見山高木落知風勁亭下不逢人夕陽澹
秋影後署舊題畫一絶又題云青山一抹簷外
紅葉幾堆砌邊檢西竺楞伽字讀南華秋水篇
後署又題畫一絶爲孟博重書其昌又款識云
壬辰四月四日吕梁道中倣嬾瓚筆意第二幅
款識云乙丑四月七日畫于寶應舟次玄宰第
三幅款題云遠樹暖芊芊生烟紛漠漠不對芳
樽酒還望青山郭玄宰畫第四幅欵識云以宋
元人筆參合爲之癸西仲夏玄宰第五幅款識
云乙亥九月海上得趙子昂畫盤谷圖學米元
章筆法為光四丈臨玄宰第六幅款識云玄宰
寫于龍潭抱珠樓第七幅款署其昌第八幅款
識云玄宰倣元人筆意後又識云寫此輒念大
癡富春圖玄宰第九幅款識云壬寅首春玄宰
寫爲復陽老親家第十幅款署玄宰畫
無名氏
畫冊次等
歴朝集錦畫一冊(次等天一)
素絹本凡十幅第九幅第十幅墨畫餘俱著色
畫第一幅花籃第二幅花鳥第三幅菜第四幅
茶花第五幅畫蠏第六幅瓜第七幅鸚粟花第
八幅蜻蜓野卉第九幅松鼠第十幅枯木寒鴉
國朝人
畫冊上等
惲壽平摹古一冊(上等天一)
宣德箋本凡十二幅第一幅墨畫自識云惠老
江南春意下有正叔一印第二幅淡著色畫自
識云倣洪谷子下有東園一印前右方又自題
云墨花零落硯池秋却笑盧敖汗漫遊半壁自
能容五嶽不從九點辨齊州雲林子自題獅子
林圖謂深得荆關遺意非王蒙輩所能梦見以
雲林學荆關猶高自位寘爾爾余豈能望後塵
哉因模荆關偶志東園客下有壽平正叔二印
前有墨花一印第三幅著色畫自識云趙大年
烟溪漁艇下有正叔東園二印第四幅墨畫自
識云徐幼文溪山無盡圖意下有壽平一印前
右方又自題云白鶴秋空夢未歸博山香氣作
雲衣停琴坐看風江晩一縷殘霞傍鳥飛青燈
夜雪金池層冰煨榾柮罏坐吟得句戲題數字
欲使賞音知東園狂興未肯竟讓古人也戊申
冬十一月望後一日記下有一名壽平正叔二
印第五幅著色畫自識云趙松雪竹堂高隱下
有壽平正叔二印第六幅淡著色畫自識云董
北苑有此法下有正叔壽平二印後左方又自
題云笑擲仙人綠玉杖囊中風雨呼千嶂詩句
常隨空翠來山靈夜語溪藤上無王宰十日五
日之竒乏蕭公咫尺萬里之勢輒欲刻畫雲烟
變亂巗壑點我山靈久矣將呼豪生一洗之下
有壽平園客二印第七幅墨畫自識云倣巨然
下有正叔壽平二印第八幅淡著色畫款識云
毘陵半園唐氏所藏王叔明夏山圖眞人間第
一墨寳也余曾借橅每作小景輒用其法猶不
失山樵風度也壽平記下有壽平正叔二印第
九幅墨畫自識云師子久天池石壁下二印同
前第十幅墨畫自識云梅花菴主畫法下有東
園一印第十一幅淡著色畫自識云似禹玉下
有壽平正叔二印後左方又自題云隔篠上菌
閣人影亂葱蒨樓雉眺已窮蘋烟表吳甸隣杵
停高舂桕葉散江電天隙去鳥微青浮遠山見
桂枝滯南國若華每西眷素絲紛在握玉佩待
誰薦白雲來空襟吟詩一舒卷舊作山館詩因
學夏禹玉秋巗溪閣戲錄與知者發笑下有惲
格正叔二印前有墨花一印第十二幅淡著色
畫款識云瀟湘水雲圖用曹雲西意壽平戊申
十一月在虎林高雲閣畫下有園客一名壽平
二印幅高八寸四分廣一尺三寸
王翬山水一冊(上等地一)
宣德箋本墨畫末幅款識云辛巳九月擬古十
二幅于來青閣耕烟外史王翬下有王翬石谷
二印又不二法一印首幅有王翬石谷二印又
耕烟散人一印餘每幅有王翬石谷二印冊計
十二幅幅高七寸三分廣五寸三分
王元祁山水一冊(上等元一)
素絹本著色畫凡八幅每幅款署(臣)王原祁恭
畫下俱有(臣)原祁印一幅高一尺五分廣八寸
七分
沈宗敬山水一冊(上等黃一)
宣德箋本墨畫末幅款識云恭倣元人筆意共
一十幅(臣)沈宗敬每幅俱有(臣)沈宗敬聯印冊
計十幅幅高一尺二寸九分廣一尺
張偉寫生花卉一冊(上等宇一)
素絹本凡二十四幅俱著色畫第一幅山茶款
署張偉下有張偉之印一印第二幅梨花款題
云原非玉樹舊歌聲簾捲東風永夜情偏是月
中容易見石闌西畔最分明鷗亭釣客下有張
偉印子佳氏二印前有鷗亭一印第三幅桃花
款題云一片紅霞遠世塵仙山能作四時春珠
衣斜倚東風立知是千花洞口人鷗亭張偉下
有偉印張子佳二印第四幅郁李花款署張偉
下有張偉之印一印第五幅牡丹自識云北宋
徐崇嗣創没骨華圖一變勾勒之法盡態極妍
黃荃父子皆爲俛首下有偉印張子佳二印第
六幅杜鵑款署張偉下有張偉之印一印第七
幅藤花題紫雲珠帳四字下注云春暮于陽山
園池觀十丈藤花得此意鷗亭偉下有張偉子
佳二印第八幅月季款識云百倍馨香勝玉蕊
一生顔色笑西施擬宋人法毘陵張偉下有張
偉印子佳氏二印第九幅櫻桃款題云百果相
嘲事有無嘉名曾借麗人呼賦成不屑黃金買
筆底能傾照乘珠下有偉印張子佳二印第十
幅鸎粟自識云稍變刻畫之迹略備黃荃鮮麗
一種下有張偉子佳二印第十一幅石竹蛺蝶
自識云倣白石翁張偉下有偉印一印第十二
幅萱花款署張偉下有張偉之印一印第十三
幅金鳳花自識云金鳳花自宋元以來都無畫
本流傳余愛其名因爲製圖畱照張偉下有張
偉子佳二印第十四幅凌霄款題云流黃溪女
機雲錦天孫織銅盤金莖露仙人猶可卽深知
干雲心眞有摶風力上枝盤拏勢莫攀花房盡
染朝霞色張偉後有偉印張子佳二印前有鷗
亭一印第十五幅蜀葵款署張偉下有偉印一
印第十六幅荳花脊鴒自識云臨六如居士張
偉下有張偉一印第十七幅秋海棠款署張偉
下有偉印一印第十八幅菊花款題云品愛柴
桑處士家霜苔把酒問寒華秋忩閒却凌雲筆
自寫東籬五色霞鷗亭散人張偉下有張偉印
子佳氏二印第十九幅佛手柑自識云雲陽好
事家所藏趙昌紈扇本有蔡君謨細書題識眞
繪林珍品因用没骨法拓爲此圖張偉下有張
偉子佳二印第二十幅竹石山雞自識云宋人
有此圖清妍簡遠盡致舊傳爲趙昌渲淡虚靈
無粉墨痕最難摸倣偉下有張偉印子佳氏二
印前有鷗亭一印第二十一幅魚藻自識云琳
池魚藻圖臨元人劉寀本鷗亭張偉後有張偉
子佳氏二印第二十二幅蠟梅羅漢松款題云
雪山僧定處鼻觀妙香聞張偉下有偉印張子
佳二印第二十三幅水仙自識云羣眞圖臨趙
子固下二印同前第二十四幅天竹款識云毘
陵張偉擬宋人賦色下二印同前幅高一尺二
寸六分廣一尺九分
蔣廷錫畫鳥譜十二冊(上等宙一)
素絹本著色畫每冊凢三十幅左方别幅書譜
文每冊末幅款云(臣)蔣廷錫恭畫下有(臣)廷錫
朝朝染翰二印共計三百六十幅幅高一尺七
分廣一尺二寸九分
焦秉貞畫歴朝賢后故事一冊(上等洪一)
素絹本著色畫凢十二幅每幅楷書標目並節
錄本事一則第一幅孝事周姜第二幅葛覃親
採第三幅麟趾貽休第四幅躬親蠶織第五幅
身衣練服第六服約束外家第七幅戒飭宗族
第八幅教訓諸王第九幅含飴弄孫第十幅禁
苑種糓第十一幅女中堯舜第十二幅親掖鑾
輿末幅款云(臣)焦秉貞恭畫下有(臣)焦秉貞敬
慎二印幅高九寸七分廣一尺一寸六分
畫冊次等
惲壽平寫生一冊(次等天一)
素箋本著色畫凢十幅第一幅菘菜自識云不
可使士大夫一日不知此味黃涪翁語第二幅
枇杷青梅楊梅三種自識云晉滕昌祐常於所
居多種竹石把菊以資畫趣析枝花果並擬諸
生余亦將灌花南田玩樂苔草抽毫研色以吟
春風信造化在我矣南田客壽平記第三幅竹
筍款題云拔山知雨力削玉破雲根昔人有龍
孫圖因倣為之第四幅蓮房藕二種款題云記
得西湖秋月裏劈蓮曾染指頭香第五幅蘿菔
款題云拔出金城玉酥凝帶土膏第六幅葡萄
石榴款題云看他開口處談笑落珠璣南田前
書舊句云雪淵昨夜玄珠脱罔象多年求不得有
人摸索到西湖離了崑崙依舊黑下注云昔人題
温日觀葡萄語第七幅佛手柑朱橘二種款題云
南海帶露枝洞庭含霜顆苕華閣二妙圖壽平第
八幅豆莢茄實二種自識云姜道隱喜作蔬果欲
領其幽趣以陶泳天倪此可與知者道也第九幅
銀杏栗房二種第十幅芋魁百合二種款題云還
憶山堂夜臥遲寒燈呼友坐吟詩地爐松火同煨
芋自起推窗看雪時乙丑暮春之初甌香館戲作
按題句多沈周語蓋臨沈也
王原祁倣古一冊(次等地一)
素箋本凢十二幅著色墨畫相間每幅簽書標
目第一幅巒容川色仿范寬第二幅喬木蒼烟
仿李成第三幅蓮峯疊翠仿荆關第四幅泰岱
松雲倣董源第五幅花溪烟柳倣趙令穰第六
幅遠岫拖青倣巨然第七幅秋山仙館仿趙孟
頫第八幅松岡春曉仿王蒙第九幅翠微晴靄
仿黃公望第十幅層巒濃蔭仿吳鎮第十一幅
雲山凝潤仿高克恭第十二幅林塘詩思倣倪
瓚款云(臣)王原祁恭畫
沈宗敬山水一冊(次等元一)
素箋本墨畫著色相間凢十幅未署款每幅有
(臣)沈宗敬二印
沈宗敬山水一冊(次等元二)
素箋本著色墨畫相間凢八幅首幅款云(臣)沈
宗敬恭畫
沈宗敬山水一冊(次等元三)
素絹本著色墨畫相間凢十二幅末幅款云(臣)
沈宗敬恭畫
蔣廷錫臨宋徽宗花卉寫生一冊(次等黃一)
素絹本著色畫臨宣和紈扇本款識云宣和畫
冊十二幅(臣)蔣廷錫奉
勅恭臨冊計十二幅
蔣廷錫倣宋人筆意一冊(次等黃二)
素箋本著色畫花鳥禽魚款識云倣宋人設色
(臣)蔣廷錫册計十二幅
蔣廷錫倣宋人筆意一冊(次等黃三)
素絹本墨畫花卉十二種款識云仿宋人勾染法(臣)
蔣廷錫冊計十二幅
蔣廷錫倣元人筆意一冊(次等黃四)
素絹本著色花卉寫生款識云仿元人寫意(臣)
蔣廷錫冊計十二幅
蔣廷錫花卉一冊(次等黃五)
素絹本著色畫款云(臣)蔣廷錫恭畫冊計十二幅
蔣廷錫花卉一冊(次等黃六)
素絹本著色畫每幅款云(臣)蔣廷錫恭畫册計
二十四幅
蔣廷錫畫牡丹譜二冊(次等黃七)
素絹本著色畫每幅簽書標目凢百種末幅欵
云(臣)蔣廷錫恭畫上下冊各計五十幅
蔣廷錫百種牡丹譜四冊(次等黃八)
素絹本著色畫每幅簽書標目凢百種每冊末
幅款云(臣)蔣廷錫恭畫左方别幅戴臨書牡丹
詩第四冊末幅款云乾隆九年歲次甲子秋七
月上澣(臣)戴臨敬書每冊二十五幅共計百幅
院本壽意圖八冊(次等宇一)
素絹本著色畫第一冊樓閣籖題上苑長春四
字款云(臣)孫祐恭畫第二冊果樹籖題上林興
爽四字款云(臣)戴正泰恭畫第三冊人物籖題
壽比神仙四字款云(臣)丁觀鵬恭畫第四冊山
水籖題壽山福海四字款云(臣)陳善恭畫第五冊
人物籖題羣仙獻壽四字款云(臣)陳枚恭畫第六
冊翎毛花卉籖題齡壽萬年四字款云(臣)戴洪恭
畫第七冊花卉籖題千日長春四字款云(臣)吳璋
恭畫第八幅花卉蝙蝠籖題洪福齊天四字款云
(臣)張為邦恭畫每冊計十二幅第四冊計十幅
朱倫瀚畫詩意圖一冊(次等宙一)
素絹本恭畫一
聖祖仁皇帝御製詩意圖凢十二幅第三幅第六幅墨畫
餘俱著色畫末幅款云(臣)朱倫瀚指頭恭畫每幅簽書
聖祖仁皇帝御製詩二句第一幅觸目皆仙草迎忩遍
藥花第二幅淑景千林晴日出禽鳴處處八音
諧第三幅亭遙先得樹密顯高枝第四幅朝忩
千巖裏峭壁似天削第五幅雲忩倚石壁月宇
伴梨花第六幅雨過雲容易散波流水態長存第
七幅荷氣參差遠益清蘭亭曲水亦虚名第八幅
萬頃園林達遠阡湖光山色入詩箋第九幅偃蓋
龍鱗萬壑青逶迤芳甸雜雲汀第十幅遠岑如競
秀近嶺似争竒第十一幅鑑開倒影列反照共氤
氲第十二幅水心山骨依然在不改冰霜積雪冬
張鵬翀畫十景詩意圖一冊(次等洪一)
素箋本著色畫凢十幅每幅自書標題第一幅
水木清華自識云用陶詩木欣欣以向榮泉涓
涓而始流句(臣)張鵬翀第二幅丹臺春曉自識
云嘗奉使過武陵問桃源舊跡邈不可得然溪
山之勝猶可入圖畫也(臣)張鵬翀第三幅白雲
濃綠自識云曾遊黃山見雲氣鋪海信天下竒
觀屢欲寫之未能得其仿彿也(臣)鵬翀第四幅
溪山烟雨自識云素不學米家墨法然烟雨之
景亦不可少此一種以意摹之不求肖似也(臣)
鵬翀第五幅楚山修竹自識云蕭然三伏潇湘
裏嬾漫經旬不出村猶恐人來妨熟睡亂雲深
竹鎖柴門少年遊湘中作今猶憶此景也(臣)鵬
翀第六幅秋林平遠自識云舊作有空山斷澗
無人境流水寒鴉第幾橋句因寫此圖(臣)鵬翀
第七幅紅樹清泉自識云吳郡華山鳥道夾岸
楓林如繡追憶舊遊橅寫此景(臣)鵬翀第八幅
山館高秋自識云奉使滇南有五華秋眺圖今
更寫之(臣)鵬翀第九幅萬壑松濤自識云用杜
陵絶壁過雲開錦繡疎松隔水奏笙簧句(臣)鵬
翀第十幅茆亭雪霽自題云香案親承遶
御烟謝莊衣袂雪翩翩寒溪竹樹明如畫却憶山隂
放釣船又識云山隂放舟千古咏雪佳話(臣)於
舊冬侍班蒙
恩宣上
御舟泛雪太液池親承
天藻他日流傳應不數剡溪逸事矣(臣)鵬翀恭紀
強國忠山水一冊(次等荒一)
素絹本著色畫凡十二幅末幅款云(臣)強國忠
恭畫每幅孫岳頒小楷書唐人七言律詩各一
首
郎世寧寫生一冊(次等日一)
素絹本圓幅著色用海西法寫生凡十二幅每
幅款云(臣)郎世寧恭畫末幅款識云乾隆五年
正月(臣)郎世寧奉
勅恭畫第一幅畫馬左方梁詩正書
御題詩云伯樂今難遇誰空冀北羣横風嘶逸韻意
氣欲凌雲乾隆辛酉夏五御題後有涵虚朗鑑
成性存存二璽餘十一幅任蘭枝蔣溥梁詩正
汪由敦嵩壽鄂容安彭啟豐介福金德瑛秦蕙
田莊有恭諸(臣)題句皆梁詩正書末幅款識云
乾隆六年夏六月(臣)梁詩正奉
勅敬書
列朝人
書畫合冊上等
宋高宗書孝經馬和之繪圖一冊(上等天一)
素絹本右方著色畫左方楷書章第九第十畫
缺第十二書畫俱缺章第一第三第五第六第
七第十八畫幅俱有尚義隂景萬記一印後副
頁宋逢丑跋云高宗德壽皇帝宸翰孝經詔諸
畫苑設像立儀以詔後人俾爲人臣者知事君
上之忠爲人子者知亊父母之孝則天理人倫
咸在是矣今幸拜暏敢不盥薇露焚玉𬎼敬識
於後端平乙未孟春吉旦耶溪宋逢丑書下有
尚義隂景萬記一印又滕天驥跋云嘉陵以孝
行治天下四方風嚮㒺不克盡厥躬以忠其君
以愛其親以敬其兄萬幾之餘又能勅諸良史
繪孝經圖御筆親洒是經分章析類書畫兩絶
光耀華夏爲世珍寶天驥夙因慶幸得遇觀曕
洗滌身心以記歲月時景定庚申四月望南陽
滕天驥謹書又金應桂跋云高廟天姿英發神
祖叶扶開太平中興之基復百二山河之主聖
由天縱肆筆成書孝經一十八章章首繪像連
篇累牘㒺或有間御府款識逐一附題恩錫近
臣爲世珍寶五孝有則百行俱彰天理人心孰
不韙歟時咸淳丙寅夏結制日蓀璧金應桂拜
觀于鑑湖修竹齋乂崔晉跋云山隂王府修竹
乃祖嘗沭德壽宫寵賜御札連相孝經各於篇
末俱有玉章天元啟運聖教益興其雲仍懼恐
冒昧遂爲芟去而于愛羊存禮之義何如哉信
乎蓀璧居士之言不誣也兹因所獲姑摭其略
以記本末云歲次己亥中秋日武林崔晉拜手
書又趙孟頫跋云孝者百行之首經爲日用之
常故夫子設教必以孝爲先也而弟子授受以
爲日用常行之道誠事親始充而廣之至于事
君立身修德不外是矣聖人之心豈外是乎中
興皇上非獨以孝敬達于中國而以奎畫行于
天下遒勁婉麗穠纖鉅細一崇格法雖鍾王復
書虞褚再世未易過此繼而詔下衆史推其能
者作會各于章首對相標題使其本末相連文
藻備具孟頫丱角習書至于聖翰沉潛展玩畱
心多矣可能浸漬毫釐尚且以貽衆望今之覽
者其可忽諸三復加歎襲寶藏之大德三年秋
七月朢吳興趙孟頫敬題于進學齋下有尚義
隂景萬記一印書計十七幅畫計十五幅幅高
九寸廣一尺有竒
按諸跋中誤字頗多今仍之存其舊也
明宣宗書畫合璧一冊(上等地一)
宋箋本首幅墨畫竹樹雙鵲款識云宣德戊申
御筆戲寫上鈐廣運之寶一璽後九幅行書自
製小詞前署云御筆戲作一枝花後又署宣德
三年(空一字)月五字後副頁黃道周隸書贊云豳風
之亭觀彼穫者猗蘭之谷以求隣雅淵哉聖思
周念四野黃華始敷幽人則娛侣松友筠斗室
歡呼閶闔閬風何繇曰都如或見之而稱華胥
諒維聖人燭我海宇悦鳥鳴蟲各獲其所棗稻
薁葵駢受天祜九閽之聽如婦子語於嘑休哉
生昌運時豳猗之餘復聞是詩風雲日星千春
護之小臣黃道周前署崇禎十一年秋八月伏
觀有識十三字畫幅高九寸二分廣一尺五分
書幅高八寸四分廣四寸九分
明陸治蔡羽書畫合璧一冊(上等元一)
宣德箋本右方陸治著色畫凡十幅左方蔡羽
草書各體詩凡十一幅書畫相間畫末幅款識
云啟之幸從林屋先生得詩十章予乃圖之則
又幸附啟之之冊者也觀者不以象外求之則
余之負林屋者多矣歲己亥三月陸治識下有
陸氏叔平一印書第一幅前署山中送陳啟之
六字後署蔡羽下有九逵一印第二幅前署登
靈巗同啟之六字後署羽下有左虚子一印第
三幅署潘修伯陳啟之秋日縹緲峯十一字後
署羽下有元秀樓一印第四幅署四月寄啟之
五字後署蔡羽下有南館一印第五幅第六幅
署秋日啟之至京邸七字後署羽下有九逵一
印第七幅署立秋日與啟之靜坐八字後署蔡
羽下有左虚子一印第八幅署啟之折荷花至
六字後署羽下有元秀樓一印第九幅署話别
諸子月夜出于東城道十一字後署羽下有南
館一印第十幅署都下送啟之五字後署蔡羽
下有九逵一印第十一幅署秋盡虎邱四字後
署蔡羽下有左虚子一印前副頁許初書歷示
遊言四大字款識云嘉靖戊戌冬日許初爲啟
之題冊計二十一幅幅高八寸三分廣九寸三
分
書畫合冊次等
明唐寅仇英畫前後遊赤壁二圖文徵明書賦
一冊(次等天一)
首幅素絹本著色畫前赤壁圖款署蘇臺唐寅
末幅素絹本著色畫後赤壁圖款云吳郡仇英
實父製第二幅至第十幅灑金箋烏絲闌本行
書前後二賦款署徵明前副頁徵明又隸書赤
壁清遊四大字後副頁有文從簡跋一畫二幅
書計九幅
明董其昌書畫合璧一冊(次等地一)
前幅畫後幅雜書舊人詩詞書畫相間凡三十
六幅畫幅第一幅素箋本著色畫款云倣大癡
老人玄宰第二幅素箋本著色畫款云倣黃鶴
山樵筆意玄宰第三幅素箋本墨畫款云雲林
小景玄宰第四幅素箋本墨畫款云倣方方壺
玄宰第五幅金箋本墨畫款識云仙巗圖乙亥
秋仲玄宰第六幅金箋本淡著色畫款云仿子
久溪山書屋玄宰第七幅金箋本墨畫款識云
竒蹤祕千載一日敞神界玄宰寫淵明詩意第
八幅素箋本墨畫款云倣李營邱筆其昌第九
幅素箋本墨畫自識云寫米南宫但當以氣勝
有吞吐千峯之勢第十幅金箋本墨畫自識云
山川出雲爲天下雨玄宰第十一幅素箋本著
色畫自識云仿大年第十二幅素箋本墨畫自
識云惠崇宋詩僧在巨然之前畫學王維特工
妍麗如詩家温李輩香奩集文生于情者東坡
山谷嘗題其小景余所見有京口陳氏江南春
卷及眞州吳氏所贈巨軸早春圖第十三幅素
箋本著色畫款云仿黃子久秋山圖思翁第十
四幅金箋本墨畫款識云梅道人畫法爲沿襲
所失其法今爲正之玄宰第十五幅素絹本墨
畫款署玄宰第十六幅素絹本墨畫款識云晉
陵道中望遠岫平林坡陀溪岸一一如畫秋色
甚佳舟行閒適隨意拈筆遂得八景第十七幅
素絹本著色畫款云玄宰畫第十八幅素絹本
墨畫款云玄宰寫書幅第一幅灑金箋本行書
款云董其昌書第二幅第三幅第四幅俱灑金
箋本行書款署其昌第五幅金箋本行書款署
董其昌第六幅第七幅第八幅俱素綾本行書
款署其昌第九幅金箋本行書款署其昌第十
幅素綾本行書款署董其昌第十一幅第十二
幅俱金箋本行書款署其昌第十三幅至第十
八幅俱素綾本行書款署其昌前副頁又自書
畫中禪三大字款云其昌書
石渠寶笈卷四十一
