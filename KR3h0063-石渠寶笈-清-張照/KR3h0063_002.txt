石渠寳笈凡例
一是書首冠
四朝宸翰其人手蹟則謹依年代前後先列朝次無名
次國朝先冊次卷次軸書畫既區上次攸别各
以周興嗣千文中一字編記並仿秘殿珠林體
例顧此書卷帙更繁叙錄不無小異而大段規
模則總歸一致也
一我朝
聖
聖相承道德光華發為文藻
四朝宸翰焜耀萬世冊卷軸各以類分就中以標題尤
典重者弁首至臨摹古人則仍從舊蹟次第凡
青宫時翰墨又歸於後不以編年為序也
一秦漢以來尚矣六朝五代唐宋元明列朝大
較燦如眉列而各朝内又詳攷本人列傳依年
叙錄國朝亦以先後年歲自為分别臺閣山林
及方外女史更不另為位置文字因緣固當如
是
一是編所收皆古今名蹟雖或臨本逼真亦暨
置之次等題疑俱仍其舊而真贋自別(如次等書有二)
(王褚柳次等畫有荆關董巨)
一冊卷軸之後又别為書畫合璧一門然必其
工力悉敵方稱雙美其有年代懸殊及書畫未
必兩佳者則仍各從其類等諸附庸不為並重
也
一釋道二氏既編為秘殿珠林一集是編亦間
有涉二氏語者然所書非某偈某經所畫非祗
林丹室則亦同為月露風雲而已故是編仍為
收入
一書畫首詳本幅先分别牋絹與書之真草篆
隸畫之墨畫著色及本人欵識圖章或他人題
跋在夲幅者暨收蔵押縫諸印以次叙錄不奸
不僣其冊則前後副頁次及餘副卷則前後隔
水次引首又次拖尾軸則左右邊幅次及詩塘
題記夥&KR0008;謹依其次欲使條理井然觀者可無
留目也
一上等叙述尤詳總無一字之遺惟題跋人圖
印後刪以欵字已明不須重贅也次等則但記
本人題識不叙印章其有經
御筆題跋者仍謹為詳錄至他人題跋則但云某題一
某跋一不錄全文禮從其降所以别於上等又
上等本幅則謹記高廣若干用明珍惜次等則
略之以省登記之繁
一凡所登記其題跋與印章俱謹依前後冊則
曰幅前幅後卷則曰卷前卷後軸則曰左方右
方上方下方其為前代内府收蔵之寳統以璽
書之名人印章統以印書之其間有諸印或幾
印(如三印四印云)有卷前卷後或卷首卷尾不無小異
一書畫中有
聖祖暨我
皇上書籖並題跋者則於各項叙述之後敬為登載
不敢與諸人題跋一例
一名跡流傳幾經裝背欵字已失或原無題欵
經名人鑒跋確有據依或書法畫宗的然無欵
為某某者則以無欵或未署欵書之仍歸列朝
有名人類其稍涉疑似未為傳信則分别墨氣
絹色約略唐宋别為無名氏一門亦夏五缺文
之意
一上等中題跋既全錄原文其間有但署别號
及無名者其印章可識或别有攷據則仍書某
某其概無可証則但書題句云跋語云直錄其
題跋之詞而以後署某字書之不敢臆為附會
用以闕疑存考
一真蹟中如羲獻手墨一字亦不易得其殘縑
斷幅必以幾行幾字謹記之所以别於後代諸
家吉光片羽珍重應更逾十倍也
一全幅中或有割裂弗全題識中或有訛舛字
句又白璧無瑕或俗子贋作一詩一跋此類則
間加按語祗以别白是非而贊美之詞不贅
一古人名蹟輾轉流傳收蔵不一手前人無論
矣本朝則雙峰閣思原堂二家題識圖章概刪
不錄以其無關輕重且春秋遺意也
一刻絲繡線雖工亦為降格皆附於本項無名
氏之後毋庸别分門類又便面盛於有明名人
真蹟往往可見然一冊多至數十家其年代前
後參差不等亦總歸於列朝之末
一書畫分貯乾清宫飬心殿重華宫御書房四
處俱各用鑒蔵璽以别之又石渠寳笈乾隆御
覧之寳二璽冊卷軸皆同上等者則益以乾隆
鑒賞三希堂精鑑璽宜子孫三璽既分貯四處
所編字號仍分部排次取其便於觀覽
一我
皇上宸翰富有日新又御府後此所收古今名蹟亦
未可槩以起訖並擬另入續集再為編次
一是編始於乾隆甲子仲春成於乙丑冬十月
奉
敕排纂諸臣有不能終始其事者然既均效編摩即
當與名其列今仍照被
命名次署銜用志緣起(臣)張照(臣)梁詩正(臣)勵宗萬(臣)
張若靄(臣)莊有恭(臣)裘曰修(臣)陳邦彦(臣)觀保
(臣)董邦逹恭記
