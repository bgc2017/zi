石渠寳笈卷四十
貯
御書房
無名氏
畫軸上等
五代人浣月圖一軸(上等天一)
素絹夲著色畫右方上有緝熙殿寳一璽軸高
二尺四寸一分廣一尺五寸七分
宋人盤車圖一軸(上等地一)
素絹夲著色畫左邊幅有蕉林玉立氏圖書觀其
大略二印軸高三尺三寸八分廣一尺五寸三分
宋人梧隂清暇圖一軸(上等元一)
素絹夲著色畫右方上有晉府圖書一印中有清
秘珍玩一印左方上有晉府書畫之印敬德齋圖
書印二印軸高一尺五寸七分廣一尺二寸八分
宋人秋山文會圖一軸(上等黃一)
素絹夲著色畫右方上有懷古閣蔵一印下一
印漫漶不可識左方上半印存印字下有希之
一印軸高二尺九寸五分廣七寸八分
宋人大儺圖一軸(上等宇一)
素絹夲著色畫軸高二尺八分廣一尺八寸二分
宋人黃鶴樓圖一軸(上等宙一)
素絹夲著色畫軸高五尺八分廣二尺八寸
宋人枯木竹石一軸(上等洪一)
素絹夲墨畫右方下有一印漫漶不可識軸高
三尺三寸六分廣一尺五寸九分
宋人捕魚圖一軸(上等荒一)
素絹夲著色畫軸高三尺二寸八分廣一尺五寸四分
宋人寒林樓觀一軸(上等日一)
素絹夲著色畫軸高四尺六寸八分廣二尺七寸八分
宋人富貴花貍一軸(上等月一)
素絹夲著色畫右方下有半印不可識左方下有緝
熙殿寳一璽軸高四尺四寸一分廣三尺三寸六分
宋人華燈侍宴圖一軸(上等盈一)
素絹夲著色畫上方題句云朝回中使傳宣命
父子同班侍宴榮酒捧蜺觴祈景福樂聞漢殿
動驩聲寳瓶梅蕊千枝綻玉柵華燈萬盞眀人
道催詩須待雨片雲閣雨果詩成後一印漫漶
不可識下方邊幅有棠村審定蕉林二印軸高
三尺四寸七分廣一尺六寸七分玉池上
御識云近得馬遠華燈侍宴圖軸憶舊入石渠寳笈
中有相似者檢閱此幅籖題宋人華燈侍宴圖
畫景題句無不脗合惟畫中階墀部位微有參
差而筆意深厚同出宋時院夲觀題句中有父
子同班侍宴榮之句盖當時勑作此圖以侈一
時盛事或一稿兩幅分賜侍宴者之父子耳新
得者則有臣馬遠三字欵在左側樹石之間逼
近邊幅幸未裁截此幅無欵想亦署欵幀邊屢
經&KR1019;裱致被損壊割去今將兩幅同弆石渠此
幅因無欵仍標宋人以存其舊乾隆癸夘冬御
筆下有古稀天子之寳猶日孜孜二璽又
御識云華燈侍宴圖内府有兩夲此為石渠舊蔵已
入前編者欵經裁去標題宋人其一則近年所
得入續編者有馬遠欵兩幀畫筆均沉厚絹素
亦古雖階墀部位微有参差而軒楹人物大局
悉同且上方題句字體亦如出一手或當時一
稿兩幅分賜侍宴父子二人以誌榮遇亦不必
求其人以實之當續得馬畫時已兩相印證各
為識語分題兩幀首矣但前編所載者貯御書
房入續編者貯乾清宫溯此圖流傳七百餘年
先後同入内府邀鑒賞真可謂翰墨緣而分貯
各誌合而未合仍未得為延津之遇因命同弆
一箧貯乾清宫以徵兩美之必合耳乾隆六十
一年丙辰小春月御識(臣)董誥奉
勑敬書鈐印二臣誥
宋人山茶寫生一軸(上等昃一)
素絹夲著色畫軸高一尺八寸二分廣一尺二寸三分
宋人清溪晚牧圖一軸(上等辰一)
素牋夲著色畫右方下一印不可識左方下有袁氏
鑒賞圖書一印軸高二尺三寸六分廣一尺三寸七分
宋人春山瑞松圖一軸(上等宿一)
素絹夲著色畫右方上有興霞殿寳一璽下半
璽存殿寳二字又玉堂柯氏九思私印一印左方
上半璽不可識下有黃琳一印詩塘宋高宗題
云天鈞瑞木得自嶔岑枝蟠數萬榦不倍尋怒
騰龍勢静奏琴音凌寒鬱茂當暑隂森封以腴
壌邇以碧潯越千萬年以慰我心後有太上皇之
寳御書之寳二璽軸高一尺九分廣一尺三寸六分
元人老圃秋容圖一軸(上等列一)
宋箋本著色畫軸高三尺九寸六分廣一尺一
寸七分
元人青山竹閣圖一軸(上等張一)
宋箋本墨畫詩塘有邊武題云曉風吹徹碧雲
寒夢駕玄螭謁紫壇玉露一杯霞綺燦歸來不
作刈蘭看至正丁亥歲孟春上元日隴西邊武
伯京為士民隱君雷師書讚軸高二尺二寸七
分廣九寸九分
元人花鵝小景一軸(上等寒一)
宋箋本著色畫軸高一尺七寸九分廣一尺一
寸五分
元人江天樓閣圖一軸(上等來一)
素箋本白描畫軸高二尺六寸三分廣一尺二
寸六分
元人春山圖一軸(上等暑一)
素箋本墨畫上方有楊維禎題云巨然不作惠
崇景秀遠最愛春山圖危峰戴出若孤(缺)大樹
林立如千夫杖藜誰行天姥道酒船間出賀家
湖道人自指讀書處文壁峰前宅一區鐵笛右
方下有元(缺)珍藏一印左方上有棠村審定蕉
林二印軸高二尺二寸七分廣一尺三寸二分
元人秋山圖一軸(上等往一)
宋箋本淡著色畫右方下有半印存山樵二字
軸高三尺六寸廣一尺一寸六分
明人七星古檜圖一軸(上等秋一)
素箋本墨畫右方上有蒼巗子棠邨審定二印
左方下有卞氏呆菴珍賞一印軸高二尺四寸
七分廣一尺二寸七分
明人秋山高士圖一軸(上等收一)
素箋本著色畫左方下一印漫漶不可識右方
下押縫有培風堂珍蔵圖書一印軸高二尺五
寸二分廣八寸二分
明人山水一軸(上等冬一)
素箋本墨畫左方下有半印存崇雅二字又一
印漫漶不可識詩塘有文彭題云春深綠樹静
陰陰童子遥將七尺琴流水高山堪自寄底須
城市覓知音文彭軸高二尺六寸一分廣一尺
二寸九分
附刻絲畫軸上等
喬枝雙鵲圖一軸(上等天一)
宋本五色織軸高二尺九寸四分廣一尺六寸
二分
八仙圖一軸(上等地一)
宋本五色織軸高五尺六分廣三尺九寸七分
羣仙拱壽圖一軸(上等元一)
宋本五色織軸高五尺一寸七分廣三尺七寸
三分
孔雀圖一軸(上等黃一)
宋本五色織左方上織孔雀圖三字下織欵識
云開寳二年季春三月錫山華氏三畱堂製下
織季子後裔一印軸高五尺二寸廣七尺一寸
二分
玉洞仙芝圖一軸(上等宇一)
宋本五色織右方上織玉洞仙芝四字後織常
伯一印左方下織一印存九山二字可辨軸高
一尺三寸三分廣七寸一分
蟠桃圖一軸(上等宙一)
宋本五色織上方織題句云萬縷千絲組織工
仙桃結子似丹紅一絲一縷千萬壽妙合天機
造化中款織延陵吳煦製下織子潤一印軸高
一尺四寸五分廣一尺二寸一分
海棠圖一軸(上等洪一)
宋本五色織軸高一尺六寸一分廣一尺三分
蟠桃春燕圖一軸(上等荒一)
宋本五色織軸高二尺七寸五分廣一尺二寸
九分
羣仙祝壽圖一軸(上等日一)
宋本五色織左方下織陳氏敬亭二印右方下
一印不可識軸高四尺四寸五分廣三尺六分
附繡線畫軸上等
梅竹山禽圖一軸(上等天一)
宋本五色繡右方上有明昌御覽一璽軸高四
尺七分廣一尺六寸九分
白鷹一軸(上等地一)
宋本素繡軸高二尺九寸九分廣一尺四寸八
分
畫軸次等
五代人雪漁圖一軸(次等天一)
素絹本著色畫
宋人千巗萬壑一軸(次等地一)
素箋本墨畫上方有陳儀傳純劉昭陳韶胡澂
諸題句
宋人竹石鳩子圖一軸(次等元一)
素絹本著色畫
宋人秋塘雙雁一軸(次等黃一)
素絹本著色畫
宋人折枝枇杷一軸(次等宇一)
素絹本著色畫
宋人梅竹聚禽圖一軸(次等宙一)
素絹本著色畫
宋人蟠桃圖一軸(次等洪一)
素絹本著色畫
宋人宫沼納涼圖一軸(次等荒一)
素絹本著色畫
宋人秋林放犢圖一軸(次等日一)
素絹本著色畫
宋人竹樹鳴鳩圖一軸(次等月一)
素絹本著色畫
宋人杏林鸂鶒圖一軸(次等盈一)
素絹本著色畫詩塘
御筆題樂意二大字上有乾隆宸翰一璽
宋人山花墨兔一軸(次等昃一)
素絹本著色畫
宋人竹林清話圖一軸(次等辰一)
素絹本著色畫
宋人桃竹雙鳬圖一軸(次等宿一)
素絹本著色畫
宋人子母雞圖一軸(次等列一)
墨箋本著色畫詩塘有明憲宗題句
宋人花王圖一軸(次等張一)
素絹本著色畫
宋人蘆汀雙鴨圖一軸(次等寒一)
素絹本著色畫
宋人疎篁晴翠圖一軸(次等來一)
素絹本墨畫
元人秋山圖一軸(次等暑一)
素絹本墨畫
元人疎枝竹鵲圖一軸(次等往一)
素絹本著色畫
元人魚藻圖一軸(次等秋一)
素箋本著色畫
元人嘉穀鳴禽圖一軸(次等收一)
素絹本著色畫
元人花陰卧犬圖一軸(次等冬一)
素箋本著色畫
元人獵騎圖一軸(次等蔵一)
素絹本著色畫
元人折枝秋葵一軸(次等閏一)
素絹本著色畫
明人狻㹸圖一軸(次等餘一)
素箋本著色畫
明人花叢雙燕圖一軸(次等成一)
素絹本著色畫
明人豐稔圖一軸(次等歲一)
素絹本著色畫瓶中瑞穀
附刻絲畫軸次等
羣仙祝壽圖一軸(次等天一)
宋本五色織
瑶池獻壽圖一軸(次等地一)
宋本五色織
芙蓉雙鴈圖一軸(次等元一)
宋本五色織
花卉翎毛一軸(次等黃一)
宋本五色織
芝蘭圖一軸(次等宇一)
宋本五色織詩塘素織題句一未署名
仙桃圖一軸(次等宙一)
明本五色織上方織沈周題句一又素繡祝允
明都穆和句二
國朝人
畫軸上等
王鑑仿巨然秋山蕭寺圖一軸(上等天一)
宣德箋本墨畫款識云丁未春孟仿巨然筆王
鑑下有員照染香菴主二印右方下有宋氏穉
佳書畫庫記一印左方下有鴻雪一印軸高六
尺一寸八分廣一尺六寸五分
惲向秋亭嘉樹圖一軸(上等地一)
宣德箋本墨畫欵識云甲午十二月初九日寫
香山向下有惲本初道生二印上方又自識云
吳竹嶼之爲雲林也吾惡其太秀藍田叔之爲
雲林也吾惡其太老秀而老乃真老也老而嫩
乃眞秀也此是倪迂眞面目後五日又題下有
惲本初道生二印右方下有宋氏穉佳書畫庫
記卧菴所藏二印左方下有休寧朱之赤珍藏
圖書一印軸高二尺九分廣九寸一分
顧大申秋日山居圖一軸(上等元一)
素絹本著色畫款識云壬辰冬十二月朔爲殿
翁廖公祖寫于青溪道中華亭顧大申下有大
申一字震治二印軸高五尺五寸七分廣二尺
一寸六分
惲壽平百合一軸(上等黃一)
宣德鏡光箋本墨畫款題云墨雨灑金壺香風
滿瑶圃玉簫明月夜一隊霓裳舞臨唐解元爲
山言先生鑒之白雲溪漁壽平下有壽平惲正
叔二印前有寄岳雲一印左方下有以(二字未辨)處
南田正叔二印軸高一尺六寸八分廣一尺八
分
王武仿元人溪亭對菊圖一軸(上等宇一)
宣德箋本著色畫款識云余不諳山水適有攜
元人真蹟求售披玩三日摹其形似至筆墨神
氣十未得一也丁未秋日王武識下有勤中王
武忘菴二印前有震澤一印軸高五尺二寸二
分廣一尺四寸一分
王武天竹水仙一軸(上等宇二)
素絹本著色畫款識云癸亥暮春畫於西城草
堂王武下有王武一印軸高四尺四寸三分廣
一尺五寸五分
王翬荆溪清遠圖一軸(上等宙一)
素箋本墨畫摹倪瓚上方書倪瓚原記款識云
丙寅八月摹於吳門舟次海虞石谷王翬下有
王翬之印石谷二印軸高二尺六寸八分廣一
尺
王翬仿黃公望筆意一軸(上等宙二)
羅紋箋本墨畫款題云别一山川眼更明幽居
端的稱幽情由來老筆荆關意施粉施朱笑後
生乙亥七月十有三日長安客舍剪燭戱墨奉
寄穉佳老世臺先生耕烟散人王翬下有王翬
之印石谷子二印前有太原一印左方下有滄
江白髮一印軸高三尺四寸廣一尺六寸五分
王原祁遠岫歸雲圖一軸(上等洪一)
宣德箋本著色畫款識云營邱烟景藏鋒歛鍔
董巨趙黃皆於其中變化元人筆兼宋法不出
於此矣王原祁下有石師道人一印軸高一尺
七寸六分廣一尺一寸六分左方上
御題詩云平生山水興有餘欲買名山都無價吳綾
裝池盈尺幅千里烟嵐此中化置之五嶽伯仲
間若非東岱即西華&KR1005;嶪筍尖碧玉削每有白
雲出其罅陡澗懸厓若無路略彴幾板凌空架
下有泠泠珠玉聲俯瞰始見清波瀉谷轉荒村
綠樹叢掩映竹籬與茅舍蒼松皆作老龍鱗盤
挐不祈斤斧赦仄仄曲徑相通處别有軒蕭水
雲榭省我遊歴蠟雙屐更無須向山靈借常住
是中讀我書何用勞勞說消夏御題下有乾隆
宸翰惟精惟一二璽
王原祁倣米芾雲山一軸(上等洪二)
宣德箋本墨畫款識云戊子新春
暢春公寓呵凍寫米家雲山麓臺祁下有王原祁印
麓臺二印前有畫圖畱與人看一印左方下有
西廬後人一印軸高三尺一寸二分廣一尺七
寸七分
王原祁仿李唐春樹萬年圖一軸(上等洪三)
素絹本著色畫款云翰林院侍講(臣)王原祁恭
畫進下有臣原祁一印右方上署春&KR0636;萬年樹
香滿九重城二語軸高三尺三寸廣一尺六寸
五分
赫奕笠澤垂綸圖一軸(上等荒一)
素絹本著色畫款云(臣)赫奕恭畫下有(臣)赫奕
恭畫聯印軸高二尺四寸七分廣二尺五寸三
分右方上
聖祖仁皇帝御書七言絶句識云倣董下有康熙宸翰
一璽前有佩文齋一璽
赫奕山中讀書圖一軸(上等荒二)
素絹本著色畫款云(臣)赫奕恭畫下有(臣)赫奕
恭畫聯印軸高三尺二寸七分廣一尺六寸六
分右方上
聖祖仁皇帝御書七言古詩識云錄元陳高山中讀書
圖下有體元主人萬幾餘暇二璽前有佩文齋
一璽
赫奕蜀山巫峽圖一軸(上等荒三)
素絹本墨畫款云(臣)赫奕恭畫下有(臣)赫奕恭
畫聯印軸高三尺九分廣一尺四寸九分右方
上
聖祖仁皇帝御書七言絶句識云錄唐李白句下有康
熙稽古右文二璽前有中和一璽
蔣廷錫桂花一軸(上等日一)
素絹本著色畫款云(臣)蔣廷錫恭畫下有(臣)廷
錫朝朝染翰二印軸高五尺四寸廣二尺三寸
二分右方上
聖祖仁皇帝書御製七言絶句云坐望中秋月正圓玲
瓏丹桂植當天無私普照八荒外皎潔清光雲
漢邊識云中秋望月下有康熙宸翰保合太和
二璽前有佩文齋一璽
郎世寧十駿圖十軸(上等月一)
素絹本著色畫每軸欵識云乾隆癸亥孟春海
西(臣)郎世寧恭畫下有(臣)郎世寧恭畫二印第
一軸萬吉驦左方上隸書署萬吉驦三字下注
云喀爾喀郡王多爾濟札爾進高四尺二寸長
七尺一寸五分右方下張照贊云志在千里吉
行五十曳匹練以飛光夐玉花而屹立匼匝金
支覆氤氲寳香裛閶闔獨步烱如月入歛絶材
以就閑宜休祥兮重襲(臣)張照恭贊第二軸闞
虎駵右方上隸書署闞虎駵三字下注云喀爾
喀郡王澄文札布進高四尺六寸長七尺二寸
八分左方下梁詩正贊云丹霄紫燕雲龍䧏精
雄姿傑出猛氣横行騰山跨壑毛羣震驚烏菟
之族憑險誰攖林傳風嘯薄隱星睛天駒怒突
振鬛長鳴瓜牙縮衂顛隕谿阬威神崇衞
警蹕塵清(臣)梁詩正恭贊第三軸獅子玉右方上隸
書署獅子玉三字下注云喀爾喀折布尊丹巴
呼圖克圖進高四尺三寸長七尺三寸左方下
張照贊云獅子玉龍為友塵不動風來陡情萬
里心
一人坐文殊擁吉雲玉其色獅其力毛且物俱無匹
蹄雪寒耳竹秋成地用與天游可
君意受
君恩日無事冬又春(臣)張照恭贊第四軸霹靂驤左
方上隸書署霹靂驤三字下注云喀爾喀親王
固倫額駙策楞進高四尺三寸長七尺二寸右
方下梁詩正贊云龍馬華文朱雨翼軒紀來從
太蒙域凌雲超忽奔虹織踠踣雲雷輸疾亟騰
光瑞聖聞疇德即今服皂天閑側
六龍角壯看竒特一團旋風桃花色(臣)梁詩正恭贊
第五軸雪點鵰右方上隸書署雪點鵰三字下
注云科爾沁郡王諾們額爾和圖進高四尺三
寸長七尺左方下張照贊云秀含月窟精䧏星
房桃花汗赭夾鏡瞳方四蹄先鳥一座如牀流
水日永行雲風翔般般麟若點點雪裝滅没䟃
𧽼卬首高驤鴥彼飛隼庶幾頡頏(臣)張照恭贊
第六軸自在驈右方上隸書署自在驈三字下
注云和拖輝特貝勒誠溫札布進高四尺三寸
長七尺二寸六分左方下梁詩正贊云
天子之馬允資德驥在越影與超光念乘奔而謹轡
比玉輦之閑安懿九花之上駟騰逸足以無前
宛柔心而馴致惟銜橜之不驚斯以信逍遥之
能事(臣)梁詩正恭贊第七軸奔霄驄右方上隸
書署奔霄驄三字下注云翁牛特貝勒彭蘇克
進高四尺二寸長七尺五分左方下張照贊云
地無驚烟海千里太平百年豐有圯肉騣空老
天閑裏九旒旗下五花美爾獨當御
龍顔喜一嘶羣馬皆聳耳超光趍影去天咫足底矞
雲紅黃紫(臣)張照恭贊第八軸赤花鷹左方上
隸書署赤花鷹三字下注云喀爾喀親王德欽
札布進高四尺六寸長七尺二寸八分右方下
梁詩正贊云感朔思兮風蕭蕭影滅没兮朱霞
飄秋隼横厲兮盤青霄大羽獵兮靈之囿繳輕
禽兮逐狡獸飛鞚兮驚沙電掣兮前遮迴靶兮
縱鏑不遣霜拳兮破空擊(臣)梁詩正恭贊第九
軸英驥子左方上隸書署英驥子三字下注云
和拖輝特貝勒誠溫札布進高四尺三寸長七
尺五分右方下張照贊云展倜儻以權竒聊逍
遥以容與横秋風而流英撲春雲而如舞涵淑
德于逸才正當年而遇
主殊七十之馮唐比廿四之鄧禹(臣)張照恭贊第十
軸籋雲駛左方上隸書署籋雲駛三字下注云
科爾沁公達爾馬達杜進高四尺一寸長七尺
右方下梁詩正贊云逸景孫天馬子骨開張姿
俶詭凌雲氣輕萬里上天衢追日軌顧飛龍爭
尺咫秣芝田飲蒙汜環九垓歴塊耳歸
有德勢風靡驂象輿步金戺太一貺匪今始(臣)梁詩
正恭贊每軸署字下注語又滿洲字蒙古字各
一行譯同軸高七尺四寸廣八尺四寸有竒
畫軸次第
王鐸山水一軸(次等天一)
素箋本墨畫款識云癸酉十二月廿八日四鼓
未醉寫王鐸
藍瑛秋老梧桐圖一軸(次等地一)
宣德箋本著色畫款識云畫得秋色老梧桐蝶
叟藍瑛
朱耷獨鶴圖一軸(次等元一)
素箋本墨畫款云八大山人寫右方中有高其
佩䟦一
羅牧林壑蕭疎圖一軸(次第黃一)
素箋本墨畫款題云畫中原有詩何必再為題
餘白太高遠兼之林壑竒甲申五月並畫於種
蘭堂雲菴羅牧時年八十有三
羅牧喬木千齡圖一軸(次等黃二)
素箋本墨畫款署喬木千齡雲菴羅牧畫於東
湖鈞亭時年八十有一
禹之鼎摹王蒙筆意一軸(次等宇一)
宣德箋本墨畫款識云乙酉夏閠偶過朱邸讀
王叔明畫愛玩不能去其上董恩翁題曰黃鶴
山樵畫從趙文敏風韻中來故酷似其舅又泛
濫唐宋諸名家而以巨然為宗故縱逸多姿往
往出文敏之外若使叔明專心師松雪未必不
為文敏所掩也余甚愛文敏之論服叔明之畫
因穉翁宋八先生命寫叔明山水漫摹大意請
正廣陵學人禹之鼎
惲壽平蘆汀雙鴨圖一軸(次等宙一)
素箋本著色畫款識云甲子麥秋甌香舘壽平
製
惲壽平王翬笪重光楊晉合景歲朝圖一軸(次等)
(洪一)
素箋本著色畫惲壽平書款云虞山石谷子畫
水仙松枝南天生寫天竹子鶴補山茶聖老道
兄清賞又記云時庚申冬日晴和與江上侍御
同客百花里銅盤燃炬夜坐合作壽平記又笪
重光款云江上外史補梅
王翬倣趙大年湖山春曉圖一軸(次等荒一)
素絹本著色畫款識云趙大年湖山春曉圖歲
次乙未莫春之初撫於耕烟草堂石谷王翬
王翬山水一軸(次等荒二)
素絹本淡著色畫款題云秋稜瘦出無多寺古
翠濃連一半雲壬子十月二日戲圖於秋水航
烏目山人王翬
王翬山水一軸(次等荒三)
素絹本著色畫款題云嘉木千章合清江萬里
開山雲依白石茅屋枕蒼苔沙鳥飛飛下漁舟
泛泛來田家望霖雨誰為挹塵埃曩從燕邸得
見北苑真蹟精妙莫比至今往來胸臆戊子夏
避暑湖村追摹大概雖筆力不逮古人而神韻
規模猶不失也元人題句并錄之海虞王翬
王翬倣趙大年水村圖一軸(次等荒四)
素絹本著色畫款云趙大年水村圖下有王翬
一印
王翬水村圖一軸(次等荒五)
素絹本著色畫款識云趙千里多作樓觀水村
花木縈迴令觀者蕭然有出塵之想所謂畫中
詩者耶乙酉嘉平王翬題
王原祁仿黃公望筆意一軸(次等日一)
素箋本墨畫款識云大癡畫由淡入濃以意運
氣以氣會神雖粗服亂頭益見其嫵媚也作者
於行間墨裏得幾希之妙若以迹象求之便大
相逕庭矣丁亥初秋新涼寫於雙藤書屋麓臺
祁
王原祁倣黃公望筆意一軸(次等日二)
素絹本著色畫款識云大癡畫華滋渾厚不為
竒峭沙水容與處甚多兹取其意為作此圖未
知少有相合否康熙甲午中秋下浣畫並題王
原祁年七十有三
王原祁仿趙孟頫仙山樓閣圖一軸(次等日三)
素絹本著色畫款識云康熙壬午端月倣趙松
雪仙山樓閣呈馬老師相老先生教正婁東王
原祁
王原祁江山清霽圖一軸(次等日四)
素絹本墨畫款云(臣)王原祁奉
勅恭畫
王原祁仿倪黃合筆一軸(次等日五)
素箋本墨畫款云(臣)王原祁奉
勅恭畫
陸㬙畫松一軸(次等月一)
素絹本著色畫款署雲間陸&KR0008;
李堅鵪鶉一軸(次等盈一)
素絹本著色畫款署李堅
高層雲山水一軸(次等昃一)
宣德箋本著色畫款識云癸亥長夏寫于改蟲
齋菰村高層雲
焦秉貞畫池上篇圖一軸(次等辰一)
素絹本著色畫上方
聖祖仁皇帝御臨董其昌書池上篇識云康熙己巳春
偶臨董其昌池上篇命欽天監五官焦秉貞取
其詩中畫意古人嘗讚畫者曰落筆成蠅曰寸
人豆馬曰畫家四聖曰虎頭三絶往往不已焦
秉貞素按七政之躔度五形之遠近所以危峰
疊嶂中分咫尺之萬里豈止於手握雙筆故書
而記之幅中有康熙御筆之寳一璽
赫奕秋山圖一軸(次等宿一)
素絹本著色畫款云(臣)赫奕恭畫右方上
聖祖仁皇帝御書七言絶句識云倣米下有康熙宸翰
保合太和二璽前有佩文齋一璽
赫奕倣倪黃合作一軸(次等宿二)
素絹本著色畫款云(臣)赫奕恭畫左方上
聖祖仁皇帝御書七言律詩識云錄唐王維詩一律下
有體元主人萬幾餘暇二璽前有佩文齋一璽
赫奕雲山一軸(次等宿三)
素絹本墨畫款云(臣)赫奕恭畫右方上
聖祖仁皇帝御臨米芾題畫詩識云臨米襄陽書題畫
下有體元主人萬幾餘暇二璽前有日鏡雲伸
一璽
赫奕秋山凝翠圖一軸(次等宿四)
素絹本著色畫款云(臣)赫奕恭畫
赫奕竹梧清景圖一軸(次等宿五)
素絹本著色畫款云(臣)赫奕恭畫
赫奕秋山晴翠圖一軸(次等宿六)
素絹本著色畫欵云(臣)赫奕恭畫
高其佩游魚圖一軸(次等列一)
素箋本著色指畫欵署其佩詩塘
皇帝青宫時題詩云琉璃幾頃孤烟横修鱗數尾不
辨名晴光蕩漾耀金碧泳游波面依浮萍誰知
瀟灑濠梁興付與一指傳其生掛壁滄浪秋意
渺髣髴當年在藻情寳親王長春居士題下有
寳親王寳長春居士二璽前有随安堂一璽
高其佩山水一軸(次等列二)
素絹本著色畫欵署其佩
蔣廷錫畫人參花一軸(次等張一)
素絹本著色畫欵云(臣)蔣廷錫恭畫右方上
聖祖仁皇帝御筆題識云熱河産人參雖不及遼左枝
葉皆同命翰林蔣廷錫畫圖因戲作七言截句
記之舊傳補氣為神草近日庸醫悞地精五葉
五枝含洛數當看當用在權衡下有康熙稽古
右文二璽前有惜寸陰一璽
蔣廷錫瑞石新花圖一軸(次等張二)
金箋本著色畫款云(臣)蔣廷錫恭畫右方上
聖祖仁皇帝書御製七言絶句云竒蕊瓊葩綴碧枝幽
香獨占美丰姿薰風初到窗前賞疑是仙花月
下移識云詠花舊作下有康熙稽古右文二璽
前有中和一璽
蔣廷錫瑞穀圖一軸(次等張三)
素絹本著色畫自書頌并序云
皇上敬
天勤民務農重稼雍正二年三年連舉
耕耤大典至誠昭格天人恊和京兆奏
先農壇
帝耤嘉禾叢生四穗五穗不可勝紀有一莖九穗高出
衆黍之上
豐澤園内
皇上躬耕之所秔稻亦生九岐而兩河三晉七穗五岐
之穀連叢合隴江省奏獻一根九莖之稻其穟
粒多至三百餘顆(臣)廷錫沗職農官覩兹種種
嘉應不勝欣幸懽忭之至謹總繪瑞穀圖以
進并獻頌曰
聖皇御宇首重民事勤奉天時勸盡地利維春二月
勅簡稼器爰於青郊農壇設次馨香旣格
躬耕耤田犁行沃澤種布蕃鮮三推加一竟陌通阡觀
耕終畞
皇心益虔維
帝誠敬風雨時應五黍五禾各遂其性實方實苞旣美
且盛三岐九穗舜田呈慶其穗如何層出猗那
紅綻露浥金動月波
御園秔稻標祥獻和一莖百穟穎堅粒多
皇仁溥周
帝德廣運百穀蕃昌萬靈效順歡溢兩河豐盈三晉聯
秀駢枝黃封奏進九莖瑞稻來自東吳同根分
榦雙米合稃紫芒耀彩圓實含珠神功表稔
帝力惠孚(臣)司教稼幸睹吉符稽首拜頌丹青獻圖欵
云經筵講官戶部左侍郎内閣學士裏行(臣)蔣
廷錫前署瑞穀圖頌四字
蔣廷錫疎林翠巘圖一軸(次等張四)
素絹本著色畫款云(臣)蔣廷錫恭畫
戴天瑞秋山圖一軸(次等寒一)
素絹本著色指畫款云(臣)戴天瑞指頭恭畫左
方上
聖祖仁皇帝御書七言絶句識云倣米下有康熙宸翰
保合太和二璽前有佩文齋一璽
張問達馬圖一軸(㳄等來二)
素絹本著色畫款云(臣)張問達恭畫
僧超揆攜琴訪友圖一軸(㳄等暑一)
素絹本著色畫款題云蟠曲松藤覆石幢烟波
汀沚似湘江天香陳陳秋風緊野客攜琴訪竹
窗(臣)僧超揆
僧超揆畫杜牧詩意一軸(㳄等暑二)
素絹本著色畫上方書杜牧遠上寒山石逕斜
絶句一首款云(臣)僧超揆謹寫
閨媛周禧畫石橊一軸(㳄等往一)
素絹本著色畫款識云癸巳新秋江上女子周
禧設
列朝人
書畫合軸上等
明唐寅琵琶行圖一軸(上等天一)
宣德箋本淡著色畫款署吳趨唐寅下有唐伯
虎一印右方下有吳趋一印左方下有謝湖一
印上幅素箋烏絲闌本文徵明小楷書琵琶行
款識云嘉靖二十一年壬寅秋八月五日書於
玉蘭堂徵明時年七十三下有徵明連印前有
晤言室一印畫幅高二尺三分廣一尺二寸六
分書幅高九寸三分廣同
書畫合軸㳄等
元趙孟頫酒誥圖一軸(㳄等天一)
素絹本著色畫上方書酒誥本文款識云至大
改元八月十三日吳興趙孟頫畫並書
明文徵明朱竹一軸(㳄等地一)
宣德鏡光箋本研朱畫上方書高啟詞一首款
識云右調水龍吟高季迪先生作嘉靖十三年
歲在甲午二月五日徵明因戲寫朱竹遂錄其
上
國朝人
書畫合軸上等
王武書畫合璧一軸(上等天一)
素箋本分三幅上幅朱絲闌行書五律二首並
小序一則款云王武頓首下有梅谷一印前有
竹窗一印幅高七寸廣一尺中幅著色畫牡丹
款題云碧玉窗欞赤玉欄三春富貴畫中看沈
香亭子猶堪作那得亭前供奉官小春晦日王
武戲筆上鈐王武私印震澤二印前有東邨草
堂一印幅高九寸三分廣一尺一寸六分下幅
墨畫靈芝款云雪窗呵凍為陽春子博笑忘菴
下有勤中一印左方下有碧梧翠竹之堂一印
幅高九寸六分廣一尺一寸六分
石渠寶笈卷四十
