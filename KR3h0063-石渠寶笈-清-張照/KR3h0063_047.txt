石渠寶笈卷二十二
貯
重華宫三
列朝人
畫册上等
歴代名繪一册(上等天一)
凡十幅第一幅素絹本著色畫幅後有宋徽宗
書韓滉文苑圖五字下署丁亥御札又押字一
上鈐睿思東閣御書二璽幅前又御書一璽又
集賢院御書印墨印一又郭衢階賞鑑金綮二
印幅後有郭亨父氏永存珍秘王長安父三印
右邊幅有金書韓滉文苑圖五字上有亨父鑑
定真蹟希世之珍關大道印三印押縫有雙螭
宣和連璽各一璽又郭氏亨父珍賞之印樓君
仲治書之印長夀樓登私印諸印又齋字鳳字
馬印半印三左邊幅有陳以御鑑定顧正誼印
妙入三昧三印押縫有宣和政和二璽又王叔
明氏江陽郭氏家藏尹光之印諸印又一印漫
漶不可識又亨父寶字名上半印三又半印不
可識幅高一尺一寸六分廣一尺八寸一分第
二幅素箋本墨畫古木竹石無欵有文同一印
幅後有珍字半印幅高九寸八分廣八寸一分
第三幅素絹本著色畫鳴琴圖款署子昂幅高
八寸七分廣八寸第四幅素絹本界畫畫滕王
閣圖蠅頭小楷書滕王閣序無欵有振鵬一印
幅後有道甫于鈞二印幅高七寸五分廣七寸
七分第五幅素箋本墨畫古木竹石欵云丹丘
柯九思寫下有丹丘一印幅高九寸廣八寸五
分第六幅素箋本墨畫秋林曳杖圖篆書欵云
雲西為明叔畫下有雲西老人一印幅高八寸
四分廣一尺一寸四分第七幅素箋本墨菜寫
生欵云金粟道人顧瑛戲筆下有顧瑛金粟道
人二印幅前有豐存叔氏一印後有孟舉兩軒
二印幅高七寸九分廣九寸六分第八幅素箋
本著色畫寒山策蹇圖無欵幅後有唐棣之印
吳興子華二印又修竹主人一印前有道人半
印幅高九寸四分廣一尺四寸八分第九幅素
箋本墨畫烟樹溪亭欵識云弘治辛酉秋日畫
於有竹莊中沈周下有沈啓南氏一印幅後有
項子京家珍藏一印幅高九寸四分廣一尺七
寸八分第十幅素箋本墨畫梨花欵署晉昌唐
寅下有唐伯虎一印幅後有湯陶雲收藏印一
印幅高八寸八分廣一尺一寸八分第六幅有
幾暇怡情一璽第七幅有體元一璽
紈扇畫册一册(上等地一)
素絹本凡九幅第四幅第六幅墨畫餘俱著色
畫第一幅月夜看潮圖欵署臣李嵩上方小楷
書寄語重門休上鑰夜潮留向月中看句後有
坤卦一印幅高六寸九分廣六寸八分第二幅
秉燭夜遊圖欵署臣馬麟幅後有府字半印幅
高七寸七分廣七寸九分第三幅竹鳩欵云武
經郎李安忠畫上鈐隴西郡記一印幅後有桂
坡安國鑑賞一印前有大觀半印幅高七寸九
分廣八寸三分第四幅牧童横笛圖未署欵幅
前宋徽宗押字一上鈐御書一璽幅高五寸九
分廣七寸九分第五幅畫橙黃橘綠欵署林椿
幅前有元字半印後有大觀半印幅高七寸九
分廣七寸五分第六幅竹石欵署敬仲下有敬
仲私印一印上方華元實題云石生方豹隱竹
友儀鳳舉清風來有時丹丘在何許元實幅前
有張篤行印一印幅高八寸五分廣七寸五分
第七幅村家藝事欵署盛懋下有武塘盛懋一
印幅高八寸六分廣同第八幅秋溪釣艇未署
欵有子昭一印幅前有項子京氏一印幅高八
寸一分廣八寸五分第九幅折枝花卉欵識云
洪武十二年仲春月女史曹妙清寫下有妙清
之印一印幅前有侯延賞氏一印幅高八寸廣
八寸二分
集古圖繪一册(上等元一)
素箋本凡十幅第一幅至第六幅墨畫餘皆著
色畫第一幅楊補之梅花欵云補之畫下有鍾
陵老禪一印上劉因題云江南近臘時已逗雪
中枝一夜影開盡百花猶未知人情皆共惜天
意不教遲莫訝無穠艷芳筵正好吹劉因又張
醇題云古幹横斜印水暗香飄拂當風若個拈
毫畫出補之未必能工張醇又危素書管道昇
詩云雪後瓊枝嬾霜中玉蘂寒前村留不得移
入月中看趙承旨夫人奉中宫命題畫梅危素
書又下有王行題云枝老萼方新折來江路濱
何時驛使至寄與隴頭人王行後王淶隸書題
云終日尋春不見春芒鞋踏破嶺頭雲歸來嘯
(應作笑)撚梅花嗅春在枝頭已十分王淶又周復
題云瘦骨不勝寒通身蒙翠蘚我欲補新詩臨
風試一展周復題後張羽題云月落山空人靜
夢斷碧窗烟冷暗香何處消沈留得一梢寒影
張羽又下有鄧文度題云同雲風掃雪初晴天
外孤鴻三兩聲獨擁寒衾不忍聽月籠明窗上
梅花瘦影横梓堂拙士幅前有曾為楊陶雲氏
收藏一印幅高一尺二寸八分廣八寸三分第
二幅吳鎮山水欵題云蘆荻蕭蕭兩岸秋山人
冒雨漾扁舟前溪烟靄看明滅歴遍山中一段
幽梅道人戲墨下有梅花葊一印幅高一尺八
分廣九寸第三幅康里巙山水無欵有康里巙
一印幅後半印不可識幅高一尺一分廣八寸
五分第四幅黃公望山水欵題云夀之持此半
張紙便要癡翁畫山水談笑都無頃刻間收汗
揮毫三伏裏翻思古人畫難得五日一水十日
石夀之如此相促逼王宰定不留真蹟至正十
一年六月十二日大癡道人畫并題下有黃字
大癡窮忙藝三印幅前有長安李君實鑑定二
印後有檇孝李氏鶴夢軒珍藏記一印幅高一
尺四分廣八寸九分第五幅倪瓚畫竹石欵識
云雲林子寫小山竹樹辛亥春前有雲林半印
下有開之一印幅後有王永寧印沈正叔元暢
齋珍藏二印幅高一尺三寸廣八寸一分有奇
第六幅陳惟允詩意圖有陳惟允一印上有倪
瓚書慈母手中線一詩欵識云陳惟允畫倪元
鎮書至正乙巳九月幅前有長安秋水軒二印
又一印不可識幅高一尺一寸五分廣一尺五
分第七幅陳仲仁山水欵識云至正廿又二年
八月畫陳仲仁下有陳仲仁一印幅前有王元
美鑑賞一印幅高一尺一寸五分廣八寸四分
第八幅廉布畫秋山欵云射澤老農作下有山
陽廉布一印幅後有周章父氏一印幅高一尺
一寸四分廣八寸四分第九幅宋迪畫牡丹欵
署宋迪下一印漫漶不可識又下有文房清玩
一印幅後有靜山一印幅高一尺二寸四分廣
九寸第十幅唐寅秋山欵題云黃葉玲瓏映落
暉秋風蕭瑟滿絺衣看山多少悠然思每欲攜
琴入翠微晉昌唐寅畫并題下有唐居士一印
幅前有有明范陽世家一印幅高一尺七分廣
八寸五分第三幅有
聖祖仁皇帝朱書太平押字第二幅有幾暇怡情一璽
第八幅有體元一璽第十幅有康熙一璽
明項聖謨寫生一册(上等黃一)
素箋本凡十六幅第一幅第三幅第五幅第七
幅第九幅第十二幅第十五幅第十六幅墨畫
餘俱著色畫第一幅玉蘭欵題云丙戌二月十
二日喜晴赴幼蒨之招酌於玉蘭花下因分花
朝月夕之題為之首唱并圖夜雨深深選日晴
風微花麗是春明蘭心不與蜂先醉柳影相逢
燕轉輕天上玉杯驚墮地客中芳草未連城多
情月寫江南曲若為離人一解酲項聖謨下有
項孔彰氏存存居士二印前有惜分陰一印幅
前有鍊雪鑑定一印第二幅碧桃花欵署胥樵
下有項聖謨印一印第三幅竹石欵識云乙酉
冬避亂文水之濱常過幼蒨胡君讀書處幼蒨
壘石為頽嵒有時寒霧炊烟霏微之際如在深
山窮谷中易庵醉筆下有項孔彰氏一印前有
逸叟一印第四幅青桐欵署項聖謨下有項伯
子作一印倒用第五幅古松欵識云幼蒨有盆
松古怪之極余喜而圖之翻盆易地志不移也
胥樵下有項孔彰氏一印前有所作必思古人
一印第六幅蘭欵識云丙戌正月寓居桐江亂
離之際切念王香幼蒨以盆蘭分供喜而圖之
項聖謨下有天籟閣中文孫一印前有彬彬在
野一印第七幅竹欵識云幼蒨結廬處吟嘯以
時與修竹為風雨雪月交余甚愛之圖此聖謨
下有癡子業項聖謨印二印第八幅蕉欵識云
時當長夏晝飲幼蒨綠天中乘酣漫興易庵下
有項聖謨一印第九幅秋林亭子欵題云結亭
古榆下春夏愛餘陰即使秋風老同君醉雪吟
為幼蒨詞兄作項聖謨下有友竹一印前有所
作必思古人一印第十幅白鵝欵識云秋日過
幼蒨齋頭見養白鵝一雙幼蒨索余圖此余自
愧非黃庭手不能換其一耳易庵下有項聖謨
印一印第十一幅松菊欵識云丙戌深秋古胥
山樵為幼蒨寫松菊猶存之意下有項伯子聖
謨之印二印第十二幅靈壁石欵識云幼蒨有
靈璧云如鸂鷘形余實未之見也蓋幼老頗有
米顛之好恐余效袖石之故事耳聞之久以此
挑之請出而終歲秘之乃還此册易庵前有項
聖謨印易庵居士二印第十三幅蠟梅練雀欵
識云乙酉蜡月幼蒨招飲即景圖之項孔彰下
有項易庵項聖謨二印前有逸叟一印第十四
幅秋海棠欵題云點點傷春色可憐秋影寒無
風常自動有淚不曾乾項孔彰筆後有項聖謨
詩畫一印第十五幅山茶欵云為幼蒨寫生古
胥山樵人下有項聖謨印胥山樵項伯子二印
前有逸叟一印第十六幅梅花欵識云幼蒨齋
中有欹梅為寫其意項聖謨下有孔彰一印又
張晴嵐書畫記一印又每幅有花嵒書厓珍秘
二印幅高七寸三分廣五寸一分
明人畫扇集册二册(上等宇一)
上册凡十二幅第一幅第七幅素箋本餘俱金
箋本第一幅墨畫山水欵題云樹樾不著暑釣
竿何繫名嚴光亦多事一出使人評沈周後有
石田啟南二印幅前有保貽一印第二幅墨畫
雪景山水欵署雲東逸史綬下有姚公綬印一印
第三幅著色畫秋江問渡欵署東村周臣下有
東村一印第四幅著色畫荷淨納涼欵識云正
德己夘春寫唐人詩意蘇臺唐寅下有南京解
元一印幅前有易川一印第五幅著色畫欵云
蓮社圖實父仇英製下有仇英實父二印第六
幅墨畫山水書山中一夜雨樹杪百重泉句欵
識云丙申四月徵明寫下有文徵明印一印幅
後有涵之一印第七幅著色畫山水欵署文嘉
下有文休承氏一印幅前有約庵一印第八幅
墨畫觀瀑圖欵云文嘉為蘭州寫下有文水一
印幅後有約庵一印第九幅著色畫松溪亭館
欵識云萬歷丁丑夏日五峰文伯仁寫前有李
芳題云長松落落帶溪灣蔭樹臨流忘却還最
是晚涼詩思好隔江遙見夕陽山右題畫長水
居士李芳第十幅著色花卉欵云天水趙氏文
淑畫下有文淑一印幅前有蘭居一印第十一
幅著色畫江南春欵題云九陌鶯花接櫻笋千
門柳色春風靜金閶樓閣倚高雲半捲朱簾露
嬌影美人曉粧怯衣冷澆花自汲窗前井綠油
翠幰飾車巾相邀南陌踏香塵花信催風雨急
花林雨過黃泥濕湖中綵鷁飛相及倒浸峯陰
碎輕碧游人處處如城邑騕褭嘶花驕並立駘
蕩晴光轉綠萍遊蜂戲蝶何營營右追和江南
詞二首己夘三月廿八日書并畫於十友齋中
時久雨新晴甚可人意也錢榖下有叔寶一印
幅前有約庵一印第十二幅墨畫三友圖欵署
榖祥下有酉室一印
下册金箋本凡十二幅第一幅墨菊欵識云冬
日寫克弘下有漢陽太守一印第二幅著色畫
杏花乳燕欵識云丙寅春陸治作下有陸治之
印叔平二印幅前有漁字半印第三幅著色畫
海棠欵題云曉日曈曨溢露華輕綃零亂掩流
霞東皇未許春光洩猶與芳雲一半遮陸治下
有陸叔平氏一印幅後有保貽一印第四幅著
色畫前署舞雩清興四字題云湖波潛注入城
堙(缺二字)煩襟絶垢氛拂拭便應生羽翰看君輕
捷上青雲右浴沂池一絶句(缺)為几巖先生檇
李宋旭併圖後有石門連印前有祖元隸書題
云方塘週石級引水出重湖涌地為銀浪翻空
亂玉珠到來塵自遠浴罷暑全無宛共清沂曲
乘風學舞雩夏日同諸君浴沂得湖字祖元第
五幅墨畫蕉石竹枝欵識云丙戌冬日寫周之
冕下有服卿一印又下有約庵一印幅後有陳
佑昆鑑賞章一印第六幅墨畫芙蓉欵識云甲
午新秋周之冕下有之冕周服卿氏二印第七
幅著色秋山欵署元宰下有元宰連印幅前有
夀字一印第八幅墨畫竹菊欵署項德新下有
項德新一印幅後有沈治之印一印第九幅墨
畫山水欵署華亭趙左畫下有左字一印第十
幅墨畫前署幽窗讀易圖五字欵云趙左為廷
采詞丈下有趙左之印一印幅後有陳佑昆鑑
賞章一印第十一幅著色梅花欵識云乙夘六
月寫王惟烈下有惟烈連印第十二幅陸士仁
著色山水前署石湖清勝四字欵云吳下陸士
仁寫下有文近一印幅前有禊閣一印
明人畫扇集册二册(上等宙一)
上册凡十二幅第十幅素箋本餘俱金箋本第
一幅墨畫竹樹茅堂欵署唐寅下有唐伯虎一
印第二幅淡著色畫署湘君湘夫人五字欵云
仇英實父製下有十洲一印幅前有華氏半印
後有李昂半印第三幅著色海棠欵題云翠葉
紛披花滿枝風前裊裊學低垂牆根昨夜開無
數誰說秋來少艷姿白陽山人陳淳下有陳道
復氏陳淳之印二印幅前有山水清音一印後
有李昂枝印一印第四幅墨畫月季花欵署包
山陸治下有叔平一印幅後有李昂枝印一印
第五幅墨畫松枝蘭竹欵云汝南周之冕寫似
(缺二字)先生下有嘯谷一印幅後有李昂枝印一
印第六幅著色畫杏花雙燕欵署汝南周之冕
下有之冕周服卿氏二印第七幅墨畫桃花欵
題云春色溶溶遍仙桃爛爛開元都千樹好許
我看花來榖祥下有酉室一印幅後有李昂半
印第八幅墨畫蘆鴈欵題云翩翩隨陽鳥冉冉
下平沙野曠蘆荻深虞羅安所加榖祥下有酉
室一印後陳鎏題云百里蘆花十月前瀟湘何
處釣魚船數聲斷鴈驚新夢月落平沙秋滿天
陳鎏第九幅墨畫山水欵識云丙子夏日為小
溪先生作錢榖印下有叔寶一印幅後有李昂
枝印一印第十幅墨畫山水欵識云己夘六月
錢榖下有叔寶一印後居節題云綠樹帶青山
疎籬遶茅屋夕陽照行人春溪碧如玉居節為
賓湖題幅前有昂枝印一印第十一幅著色畫
翠羽桐陰欵識云夏日寫克弘下有漢陽太守
一印第十二幅墨畫薝蔔花欵題云清陰初月
上香氣晚凉多墨林項元汴下有墨林連印前
有桃里一印幅後有李昂枝印一印
下册凡十二幅第二幅素箋本餘俱金箋本第
一幅墨竹欵識云戊寅夏日畫歸昌世下有昌
世之印一印第二幅著色山水隸書欵題云風
烟出没禪心定水月澄輝法境空檇李宋旭并
畫下有初陽一印幅前有昂枝印半印第三幅
著色山水欵署宋旭下有宋旭連印第四幅墨
畫山水欵云石門宋旭寫下有宋旭之印一印
上蔡曦題云朝霞弄海色閃爍如金蛇回光照
巗洞駕我青鸞車白雲山人曦題幅後有李昂
枝印一印第五幅著色山水欵識云己亥冬陳
叔裸下有陳叔裸一印幅後有李昂半印第六
幅著色山水欵識云己夘孟春寫侯懋功下有
侯懋功一印幅前有李昂枝印一印第七幅墨
畫山水欵署三松下有三松一印第八幅墨畫
應真像欵識云萬歷丙子八月寫丁雲鵬下有
雲鵬私印一印第九幅著色畫後赤壁圖并小
楷書後赤壁賦欵識云辛亥春日長洲吳士冠
畫并書下有相如一印第十幅墨畫古木竹石
欵識云己未登高後十日在德藏禪院之梧竹
房(缺二字)出此扇命寫錦灰堆時予適將發雲間
之棹不能率辦且扇右為吾友企延所書書法
頗精不得不效古人筆墨以報知己乃仿子昂
畫意歸趙請以質之魯竹史李(缺)鷗為何如項
聖謨并題下有孔彰項聖謨二印第十一幅墨
畫秋帆欵題云旅思問君何處好鴻飄葉落亂
歸帆項聖謨寫并題下有孔彰父癡子業二印
幅前有漁樵道人藏韜士二印第十二幅陳洪
綬著色桃花欵題云風流太守玉驄驕結轡桃
源路不遥送我落英酬醉墨一綃玉迥遇周瑶
壬戌春仲陳洪綬寫送沈相如先生出守武陵
下有陳洪綬印一印
明文氏畫扇集册一册(上等洪一)
凡九幅第五幅第八幅素箋本餘俱金箋本第
一幅著色牡丹欵題云墨痕别種洛陽花彷彿
春風是魏家應為主人忘富貴故將閒澹洗鉛
華八月朔日賦此徵明為威遠書下有文徵明
印文仲子二印幅後彭年題云粉痕破面東風
麗簾影摇風白日遲桃李滿園都落盡洛陽别
有十分奇彭年奉次第二幅墨菊竹石未署欵
有文徵明印一印第三幅墨蘭竹石欵題云細
雨沾翠袖微風過清馥何處寫瑶琴幽人在空
谷徵明下有徵明連印幅後有題句云綠葉轉
光風紫英汎穠馥不受當門鋤托根在空谷無
欵下有李昂枝印一印第四幅墨畫欵識云嘉
靖乙巳秋七月既望徵明寫古木寒泉下有徵
明連印第五幅著色山水欵識云丁丑二月文
嘉下有文嘉休承一印幅後有李昂半印第六
幅墨畫山水欵識云丙辰八月為雲津補雅宜
詩意文嘉下有休承連印幅後有李昂枝印一
印第七幅墨畫山水欵識云甲戌三月北行寫
此為别文嘉下有文水道人一印幅前有李昂
枝印一印第八幅墨畫竹石流泉欵識云己夘
八月望文嘉效仲温筆意自愧不及下有文嘉
一印幅後有李昂枝印一印第九幅著色花蝶
欵識云己巳中秋文俶下有趙文俶印端容二
印
畫册次等
名繪薈萃一册(次等天一)
凡十六幅第八幅素箋本餘俱素絹本第六幅
墨畫餘俱著色畫第一幅疎枝雙鵲欵署邊鸞
第二幅鵪鶉欵署徐熙第三幅蕉陰亭館欵署
從訓第四幅秋林放牧欵署三朝應奉李嵩第
五幅乳羝圖欵署朱羲第六幅秋亭送客圖欵
云河中馬逵作第七幅喬松叠嶂欵署馬麟第
八幅秋塘水鳥欵署李迪第九幅松間覓句圖
欵署和之第十幅渡江圖欵署千里第十一幅
浴牛圖欵署次平第十二幅疎柳寒鴉欵署夏
珪第十三幅白鴿欵云舜舉寫第十四幅荔枝
欵云若水王淵畫第十五幅花貍欵云太原王
曉畫第十六幅抱琴圖欵署盛懋册左幅俱有
勵宗萬各體書畫家小傳一則
集古圖繪一册(次等地一)
凡十五幅第一幅第十幅第十一幅第十四幅
素絹本餘俱素箋本第一幅著色畫人物未署
欵幅前有宋徽宗書周昉蠻夷執貢圖七字第
二幅著色畫牛欵識云江南朱羲摹五代戴嵩
筆第三幅著色畫子母鷄欵署畫院王凝第四
幅墨畫山水欵署蕭照第五幅著色山水欵署
江南趙幹第六幅墨畫山水欵題云七十餘年
壯太湖一灣占處釣船孤明年待我歸來日寫
作湖邊雙釣圖古㦂題後有都穆題句一第七
幅墨畫山水欵云余與仲瑛高士遯跡憂時以
來觸目皆杜陵句矣至正辛丑四月重遊玉峯
登桐樓因寫此為贈仲瑛喜甚謂余曰我有旨
酒請君鼓缶勿言旋歸實盡一斗相與撫掌懶
瓚第八幅墨畫山水署磻溪漁隐四字後署公
望第九幅著色山水欵云黃鶴山樵寫似慧師
第十幅著色山水欵識云至大二年畫於松雪
齋子昂第十一幅墨畫竹石山亭欵云鐵篴道
人戲筆第十二幅墨畫山水欵識云隱玉巗温
潤而蒼翠屹岋而混圓中有白石相間其明如
玉所謂玉在山而崖不枯者殆以此爾故以隱
玉名之得無似乎九龍山人王孟端圖并識以
贈第十三幅墨畫瓶菊欵識云弘治壬戌清秋
瀹茗觀菊於自可上人山房戲為圖此沈周第
十四幅著色花鳥欵署包山子陸治第十五幅
墨畫山水欵署珏字第二幅有精一一璽第十
一幅第十四幅俱有康熙一璽第十二幅第十
三幅俱有幾暇怡情一璽
歴代名繪一册(次等元一)
素絹本凡十六幅第十二幅至第十五幅墨畫
餘俱著色畫第一幅射妖圖欵字漫漶不可識
第二幅畫鴿欵署熙字第三幅山茶欵署黃荃
第四幅花鳥未署欵有宋徽宗押字一上鈐御
書一璽第五幅草蟲欵署居寀第六幅白蓮欵
署䕫州黃居寀第七幅畫虎欵署歸真第八幅
松下曳杖欵署道寧第九幅花鳥欵署趙昌第
十幅花鳥欵署右武衛將軍臣令松第十一幅
山居圖欵署燕肅第十二幅雪景欵署馬遠第
十三幅雪景欵署夏珪第十四幅高士圖欵署
琬字第十五幅疎枝寒鵲欵云邊景昭作第十
六幅梅花幽鳥欵署景昭每左幅有梁詩正各
體題句
宋徽宗花鳥寫生一册(次等黃一)
䊵扇式素絹本俱著色畫凡十二幅首幅及末
幅署宣和殿筆四字上鈐御書之寶一璽下有
押字一餘每幅有押字一上俱鈐御書一璽
歴代集繪一册(次等宇一)
凡二十幅第二幅第四幅第十三幅第十六幅
第十九幅素箋本餘俱素絹本第一幅宋徽宗
著色畫獨鶴圖前後署翹足理毛四字題云為
厭跂行力摧頽一足翹裵回松徑晚獨立見孤
標振羽神清爽回眸志意高自將仙袂整似欲
奮層霄上有御書一璽第二幅著色畫柳陰戲
鵝欵署崔白第三幅著色秉燭夜遊圖篆書欵
署張齊翰第四幅白描人物篆書欵署云龍眠
居士李公麟造第五幅著色竹兔欵云教授易
元吉作第六幅著色花籃欵云李嵩畫第七幅
著色花卉欵署李迪第八幅著色桃花題云千
年傳得種二月始敷華無欵有坤字楊妹翰墨
二印第九幅著色畫牧羊圖欵識云丁夘年御
前祗應張仲畫第十幅著色畫銀杏翠鳥欵署
馬世昌第十一幅著色畫櫻桃黃雀欵署馬世
昌第十二幅著色畫江山漁樂圖欵署子昂第
十三幅著色畫署風雨歸舟四字欵識云至正
乙酉仲夏高克恭作第十四幅墨畫枯木竹石
欵云梅道人戲墨第十五幅墨畫欵云黃鶴山
中人王蒙寫松溪釣隱又題云君家清渰上垂
釣綠陰中露濕芙蕖月香銷菡萏風移舟入烟
渚横&KR1055;坐花叢自識忘機客無心問塞翁至正
辛巳秋八月叔明重題(俱左旋讀)第十六幅著色山
茶無欵有舜舉一印第十七幅著色山水欵署
東海徐賁第十八幅墨畫蓮鷺欵署吕紀第十
九幅墨畫松枝萱草欵云更生為少游先生第
二十幅著色畫牽牛花欵署女史曹妙清前有
侯峒曾題句一第三幅有
聖祖仁皇帝朱書太平押字一第十三幅有體元一璽
名畫薈萃一册(次等宙一)
素箋本凡八幅第一幅李成著色林亭無欵姓
名見題識中幅後有趙齡題句一第二幅梁楷
墨畫山陰書箑圖欵署梁楷第三幅吳鎮墨畫
山水欵識云疎林遠山梅道人戲墨也至正戊
午(二字朱印)秋九月第四幅王蒙著色畫篆書署花
溪書屋四字欵題云小隱新成溪北灣桃花千
樹屋三間讀書不作求名計時復褰帷只看山
徵君高士結屋于華溪之畔靃靡幽榥若似桃
源命余作圖并賦詩于上黃鶴山中樵者王蒙
復有張納題句一第五幅黃公望墨畫山水欵
署大癡第六幅黃公望著色山水欵識云至正
九年歲在己丑秋日大癡道人為孫元璘作時
年八十有一第七幅王紱墨畫林亭無欵有九
龍山樵一印第八幅陳貞素墨畫樹石欵署貞
素第一幅有幾暇怡情一璽第二幅有端凝鑑
賞半璽第六幅有乾健一璽
歴朝名繪一册(次等洪一)
素箋本凡十二幅第一幅第四幅第七幅第十
二幅著色畫餘俱墨畫第一幅山水欵署巨然
第二幅畫竹欵署文同第三幅楊補之畫竹無
欵幅後有跋語一後署野涉翁題第四幅署明
皇訓儲圖五字欵云臣松年進第五幅古木流
泉欵署馬和之第六幅清泉鳴鶴圖欵同前第
七幅山水欵署趙幹第八幅調良圖欵署子昂
第九幅灌木流泉欵識云至正己丑深秋寫雲
林生瓚第十幅松溪亭子欵識云癸丑八月廿
又六日為白石徵君寫瓚第十一幅秋江釣艇
欵署盛著(字缺其半)第十二幅溪山秋景欵題云溪
居正寥落野樹半青黃沈周
明仇英花鳥一册(次等荒一)
素絹本著色畫欵云仇英實父摹古册計十二
幅
明陸遠摹古一册(次等日一)
素箋本山水凡十幅第五幅第七幅墨畫餘俱
著色畫欵識云甲戌暮冬寫似趙懷道兄正陸
遠
無名氏
畫册次等
宋人歴代琴式一册(次等天一)
素箋本墨畫歴代帝王古聖賢琴式每幅上方
節錄故實一則册計三十一幅
歴朝名人圖繪一册(次等地一)
凡八幅第一幅第六幅素箋本餘俱素絹本第
一幅墨畫雲山第二幅著色畫品泉圖第三幅
著色畫蠶事圖第四幅墨畫林亭秋色第五幅
淡著色畫遠水揚帆第六幅墨畫秋山雨霽第
七幅著色畫試馬圖第八幅著色畫山居圖
歴代畫幅集册一册(次等元一)
凡二十八幅第十五幅第二十一幅至第二十
三幅第二十五幅素箋本餘俱素絹本第一幅
著色人物第二幅墨畫古木竹石第三幅著色
山水第四幅著色畫貍奴第五幅著色野渡圖
第六幅著色畫竹石雙鷺第七幅著色乳鴨第
八幅著色梅雀第九幅著色雪景第十幅著色
溪山行旅第十一幅著色畫蘆汀白鷺第十二
幅著色畫柳塘釣隱第十三幅著色畫秋浦停
舟第十四幅著色畫鵪鶉第十五幅著色畫梨
花鴝鵒第十六幅著色畫赤壁圖第十七幅著
色畫桃李園圖第十八幅墨畫蓮塘翡翠第十
九幅著色畫松下孤帆第二十幅著色畫秋林
歸牧第二十一幅墨畫松石第二十二幅墨畫
溪山仙館第二十三幅墨畫雪景第二十四幅
著色畫撥阮圖第二十五幅著色畫春溪放櫂
第二十六幅著色花鳥草蟲第二十七幅著色
茶花第二十八幅著色花蝶第二十二幅第二
十三幅俱有體元一璽第二十五幅第二十六
幅俱有精一一璽
宋元紈扇集錦一册(次等黃一)
素絹本凡二十幅第一幅著色畫松溪遊騎第
二幅著色畫採藥仙侣第三幅墨畫秋山古渡
第四幅著色畫荷溪浴鷺第五幅著色畫蕭史
乘鸞第六幅著色畫蓮塘睡鳬第七幅著色畫
松陰訪道第八幅著色畫蝶粉花叢第九幅著
色畫秋江漁艇第十幅著色畫夕陽歸犢第十
一幅著色畫寒山牧羝第十二幅墨畫疎林曳
杖第十三幅墨畫空山觀瀑第十四幅墨畫清
溪晚渡第十五幅著色畫月明金粟第十六幅
墨畫棕陰習靜第十七幅著色畫水榭觀潮第
十八幅著色畫綠茸牧羝第十九幅著色畫深
樹茒堂第二十幅著色畫荷亭聽雨
宋元紈扇畫册一册(次等宇一)
素絹本凡二十幅第十五幅墨畫餘俱著色畫
第一幅鳴榔圖幅後有題句云春月輝輝白春
花冉冉香夜深船倚岸何處尚鳴榔第二幅㩦
琴看山第三幅荷亭納涼第四幅天寒翠袖第
五幅蓮塘垂釣第六幅松亭坐隱第七幅採蓮
圖第八幅寒林策蹇第九幅秋塘鳬鴈第十幅
仙館穠花第十一幅秋林牧事第十二幅牧羊
圖第十三幅高冠柱石第十四幅雪蓑歸牧第
十五幅風林散犢第十六幅柳塘呼犢第十七
幅松陰庭院第十八幅文會圖第十九幅香山
九老圖第二十幅水軒花榭
宋元紈扇畫册一册(次等宙一)
素絹本著色畫凡十六幅第一幅花蝶第二幅
鸛鴝第三幅花卉第四幅鸂鶒第五幅消夏圖
第六幅花鳥第七幅錦葵第八幅芍藥第九幅
松下攜琴第十幅天寒翠袖第十一幅雪山第
十二幅江山雪浪第十三幅茅店停驂第十四
幅閒庭調鶴第十五幅春林遊騎第十六幅柳
岸層樓
明人仿宋元諸家山水一册(次等洪一)
素絹本著色畫册計二十幅
明人百獸率舞圖一册(次等荒一)
素絹本著色畫前副頁有趙士楨書雅翫二大
字冊計三十二幅
附刻絲畫册上等
縷繪集錦一册(上等天一)
宋本五色織凡十一幅第一幅應龍圖幅高七
寸廣九寸八分第二幅山雀幅後織朱克柔印
一印前有聮印漫漶不可識幅高八寸五分有
奇廣六寸二分第三幅紈扇式花鳥幅高七寸
六分廣八寸七分第四幅折枝花幅高八寸八
分廣六寸八分第五幅海山樓閣幅高七寸九
分廣一尺二寸八分左幅有棠村審定蕉林玉
立氏圖書二印第六幅花鳥幅前織朱克柔印
一印又張鈞一印後有太監王銑收藏書畫記
一印幅高九寸三分廣七寸七分第七幅花鳥
幅高七寸四分廣九寸一分第八幅折枝花幅
後織朱克柔印一印幅高七寸八分廣七寸五
分第九幅水鳬幅高六寸七分廣一尺一寸有
奇第十幅花鳥幅前織朱克柔印一印又真賞
耿嘉祚印二印又半印三漫漶不可識幅高七
寸二分廣七寸左幅有半印二存琴書耿會侯
鑑定書八字第十一幅花鳥幅高八寸廣七寸
三分
石渠寶笈卷二十二
