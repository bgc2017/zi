石渠寳笈卷十八
貯
養心殿九
無名氏
畫軸上等
五代人秋林羣鹿圖一軸(上等天一)
素絹本著色畫右方上有奎章一璽左方下有
天歷一璽軸高三尺六寸九分廣一尺九寸九
分
五代人丹楓呦鹿圖一軸(上等地一)
素絹本著色畫右方上有奎章一璽下有李之
粹一印左方下有天歷一璽右邊幅有九如清
玩也園珍賞二印左邊幅有阿爾喜普之印東
平二印軸高三尺七寸廣二尺一分
宋人秋瓜圖一軸(上等元一)
素箋本著色畫右方中有黔寧王子子孫孫永
保之太谷子晉二印左方下有梁陶侣書畫印
東垣梁氏予培家藏二印軸高八寸四分廣一
尺四寸二分
宋人蕭翼賺蘭亭圖一軸(上等黃一)
素絹本墨畫右方上有宣文閣寳乾卦二璽下
半印二漫漶不可識左方下有紹興一璽又陳
定一印又一印漫漶不可識軸高四尺四寸九
分廣一尺八寸六分
宋人枇杷戲猿圖一軸(上等宇一)
素絹本著色畫上方押縫有宣文閣寳一璽右
方下半印漫漶不可識左方下有蕉林觀其大
略二印下方邊幅有蕉林收藏一印軸高五尺
一寸五分廣三尺三寸五分
宋人牧馬圖一軸(上等宙一)
素絹本墨畫右方上一印漫漶不可識軸高一
尺三寸三分廣一尺三寸八分
宋人雙喜圖一軸(上等洪一)
素絹本著色畫上方有晉國寳章一印右方上
有性命同珍依子孫永寳玩一印又一印惟珍
藏二字可辨下有半印不可識左方上有晉府
書畫之印敬悳堂圖書印二印下有清和珍玩
乾坤清玩二印又下有三河孫東瀛珍藏一印
又半印漫漶不可識軸高六尺三分廣三尺二
寸一分
宋人小寒林圖一軸(上等荒一)
素絹本墨畫右方上有宣文閣圖書印一璽下
半印漫漶不可識下邊幅有蕉林觀其大略二
印軸高一尺三寸廣一尺五寸三分
宋人卻坐圖一軸(上等日一)
素絹本著色畫軸高四尺五寸八分廣二尺四
寸二分
宋人柳陰高士圖一軸(上等月一)
素絹本著色畫右方下有孫承澤印一印左方
下有北平孫氏一印右邊幅有棠村審定蕉林
二印軸高二尺三分廣一尺二寸四分
元人溪橋風雨圖一軸(上等盈一)
宋箋本著色畫軸高一尺七寸廣一尺二分
元人柳塘白燕圖一軸(上等畏一)
素絹本著色畫右方有珍秘宜爾子孫琴書堂
都尉耿信公書畫之章諸印左方有真賞丹誠
植庭清玩東平公字信公珍賞諸印下邊幅有
也園珍賞一印軸高九寸八分廣一尺八寸八
分
元人畫蘭一軸(上等辰一)
素箋本墨畫上方王朝民題云此花出土最清
香久遠三秋欲斷腸若把一枝深著意春來依
舊又生芳江東文祥山人書又隸書題句云生
自幽谷異爾瓊芳剩有天然素質休作羣樣巧
粧夢之曾徵國瑞佩之可除不祥君子流芳百
世不可一日無此清香下署昆石書軸高三尺
五寸八分廣八寸三分
附刻絲畫軸上等
富貴長春圖一軸(上等天一)
宋本五色織牡丹軸高二尺七寸四分廣一尺
二寸一分
蟠桃獻夀圖一軸(上等地一)
宋本五色織下方有内合同印半印詩塘繡七
言絶句云蟠桃一熟九千年方朔偷來獻夀筵
纔入齒牙甜勝蜜頓教凡骨變成仙上繡御書
一璽軸高三尺四寸三分廣一尺六寸九分
花鳥一軸(上等元)
宋本五色織右方上有中和位育一璽左方下
有項子京家珍藏一印軸高三尺六寸廣一尺
七寸一分
雙喜圖一軸(上等黃一)
元本五色織梅花雙鵲右方中素織款題云曉
風香萼獨開遲雙鵲娟娟報喜時最是上林芳
信早分明春在萬年枝華陽王曉下織王曉一
印軸高二尺四寸四分廣一尺二寸六分
畫軸次等
宋人寒林待渡圖一軸(次等天一)
素絹本墨畫
宋人松月圖一軸(次等地一)
素絹本著色畫
宋人山齋邀客圖一軸(次等元一)
素絹本墨畫
宋人觀梅圖一軸(次等黃一)
素絹本著色畫
宋人桐實修翎圖一軸(次等宇一)
素絹本著色畫
宋人岷山晴雪圖一軸(次等宙一)
素絹本著色畫
宋人松泉盤石圖一軸(次等洪一)
素絹本墨畫
宋人寒塘羣雁圖一軸(次等荒一)
素絹本著色畫
宋人花竹翎毛一軸(次等日一)
素絹本著色畫
宋人花鳥一軸(次等月一)
素絹本著色畫
宋人秋荷野鳬圖一軸(次等盈一)
素絹本著色畫
元人買魚沽酒圖一軸(次等是一)
素絹本著色畫
元人風雨歸舟圖一軸(次等辰一)
素絹本著色畫
元人杏鵝圖一軸(次等宿一)
素絹本著色畫
元人畫虎一軸(次等列一)
素絹本著色畫
元人畫虎一軸(次等張一)
素絹本著色畫
元人古木寒鴉圖一軸(次等寒一)
素絹本著色畫
明人摹西園雅集圖一軸(次等來一)
素絹本著色畫
明人摹西園雅集圖一軸(次等暑一)
素絹本著色畫
明人山水一軸(次等往一)
素箋本著色畫
明人花下鴛鴦圖一軸(次等秋一)
素絹本著色畫
附刻絲畫軸次等
崔白花卉一軸(次等天一)
宋本五色織右方下素織崔白製三字
竹杖化龍圖一軸(次等地一)
明本五色織
國朝人
畫軸上等
惲夀平臨吳鎮五清圖一軸(上等天一)
素絹本墨畫水月松竹梅款識云梅花菴主五
清圖白雲外史夀平戲臨後有惲正叔夀平二
印軸高四尺一寸六分廣一尺八寸八分
王原祁仿李成筆意一軸(上等地一)
宣德箋本墨畫款識云仿李營丘己卯春寫于
東宅新構書室原祁下有原祁之印麓臺二印
前有蒼潤一印左方下有畫圖畱與人看一印
軸高一尺四寸八分廣二尺六分左方上張照
書
御題詩云宣紙一幅剛尺一中有千山高嵂崒摩挲
象軸認蟲文喜是麓臺老來筆麓臺年老筆亦
老洗净鉛華存秀質當軒為展玉屏幛别有石
筍天邊出槎枒古木無萬數蒼松葉在陰猶密
盤折羊腸圍山腰替戾鈴聲飄塔室憶昨盤山
最上盤巉巖偶駐金吾蹕謂當積素復來觀旋
念執事增寒慄今朝披圖正雪後十四從知原
二七坐教心地足清涼把玩閒吟看折堲乾隆
御題下署(臣)張照敬書
王原祁仿王蒙筆意一軸(上等地二)
宣德箋本墨畫款識云上元節例得入
禁苑陪宴余與同直諸公奉
命候于邸寓心閒身逸此小三昧時也興會甚合放
筆寫山樵筆幷記其事己丑春王作王原祁下
有王原祁印麓臺二印前有畫圖畱與人看一
印右方下有西廬後人一印軸高二尺九寸二
分廣一尺二寸八分
王原祁仿王蒙筆意一軸(上等地三)
宣德箋本墨畫款識云畫法要兼宋元三昧元
季四家學董巨又各自成家山樵尤從中變化
莫可端倪所為冰寒于水者也學者體認神逸
之韵窮究向上之理雖未能登堂入室亦不無
小補云丁亥小春寫于雙藤書屋王原祁後有
王原祁印麓臺二印前有畫圖畱與人看一印
右方下有西廬後人一印軸高三尺一寸四分
廣一尺四寸一分
王原祁仿倪瓚筆意一軸(上等地四)
宣德箋本墨畫款識云余近得雲林蕭閒道館
之作恬雅中有沈鬱非時趨清中帶輭所能夢
見晨夕摹仿筆墨微旨如擊石火閃電光思之
若有所得循之恐失其蹤此圖適成于倪畫未
必無因緣會合處識之康熙辛巳九秋麓臺祁
筆下有王原祁印麓臺二印前有掃花菴一印
右方下有西廬後人一印軸高三尺五分廣一
尺五寸六分
王原祁烟浮遠岫圖一軸(上等地五)
宣德箋本墨畫款云(臣)王原祁恭畫下有臣原
祁一印軸高三尺八寸九分廣一尺六寸九分
王原祁江鄉春曉圖一軸(上等地六)
宣德箋本著色畫款云(臣)王原祁恭畫下有臣
原祁一印軸高四尺一寸九分廣一尺八寸
王原祁華山秋色圖一軸(上等地七)
宣德箋本著色畫款識云余癸酉歲遊華山歴
娑蘿青柯二坪至回心石日暮而返作詩六章
以紀其勝此圖就余所登陟者寫其大概南峰
西峰目力所及也惜少濟勝之具攀躋無緣閣
筆悵然麓臺祁識下有王原祁印麓臺二印前
有古期齋一印右方下有石師道人一印軸高
三尺六寸一分廣一尺五寸五分
王原祁晴翠浮嵐圖一軸(上等地八)
宣德箋本著色畫款云(臣)王原祁恭畫下有(臣)
原祁一印軸高三尺七寸七分廣一尺六寸五
分
王原祁雲壑流泉圖一軸(上等地九)
宣德箋本墨畫款云翰林院侍講(臣)王原祁恭
畫下有臣原祁一印軸高二尺九寸四分廣一
尺五寸三分
僧元濟王原祁合作一軸(上等元一)
宣德箋本元濟墨畫蘭竹款識云風姿雪艷之
中隨意點綴何物不成清賞所既有寒木又發
春花新尚書亦應笑而首可時辛未二月寄上
問翁老維摩清湘石濤濟道人下有苦瓜和尚
臣僧元濟石濤諸印王原祁補坡石款云麓臺
補坡石下有王原祁印一印右方下有問亭鑒
賞圖書一印左方下有輔國將軍博爾都號問
亭之章何可一日無此君二印軸高四尺一寸
九分廣一尺八寸
徐枋溪亭納涼圖一軸(上等黃一)
素箋本墨畫款題云綠樹敷陰白晝長清波蘸
影曉山蒼還應走馬長安客輸我溪亭五月涼
俟齋徐枋下有昭發一印軸高二尺一寸三分
廣九寸
徐枋仿董源筆意一軸(上等黃二)
素箋本墨畫款識云丙寅春日仿董北苑筆意
于澗上草堂俟齋徐枋下有徐枋之印俟齋二
印右方下有徐伯子俟齋畫記一印左方下有
笠山笠水間居易堂印二印右邊幅有二魏印
凡二軸高三尺四分廣一尺三寸七分
柳遇畫鶯粟花一軸(上等宇一)
素絹本著色畫款署柳遇下有柳遇連印軸高
二尺二寸四分廣一尺二寸五分
赫奕茆亭竹樹圖一軸(上等宙一)
素絹本墨畫款云(臣)赫奕恭畫下有赫奕恭畫
連印軸高二尺七寸廣一尺二寸三分右方上
聖祖仁皇帝書御製舊作云森萃青青繞碧塘霜姿靄
靄動幽香寒風不變終身節綠葉紛然映晚涼
下有康熙稽古右文二璽前署初秋咏竹四字
有中和一璽
赫奕晴嵐晚翠圖一軸(上等宙一)
素絹本著色畫款云(臣)赫奕恭畫下有臣赫奕
恭畫連印軸高三尺一寸廣一尺五寸九分右
方上
聖祖仁皇帝御書唐人七言截句一首識云唐句下有
康熙稽古右文二璽前有中和一璽
赫奕畫漁父詞一軸(上等宙三)
宣德箋本墨畫上方書漁父詞一首款識云辛
卯秋日作併錄梅花道人漁父詞赫奕下有赫
奕之印澹士二印前有青靄軒一印軸高二尺
二分廣一尺九分
蔣廷錫野菊一軸(上等洪一)
素絹本著色畫款云(臣)蔣廷錫恭畫下有臣廷
錫朝朝染翰二印軸高二尺二寸五分廣八寸
六分上方
聖祖仁皇帝書御製舊作云山花墅菊喜清風塞北烟
光報嶺楓無暑不知秋氣至數叢蘭蕊放離宫
乙酉秋日山莊偶成併書下有康熙稽古右文
二璽前有惜寸陰一璽
王敬銘山水一軸(上等荒一)
素絹本著色畫款云(臣)王敬銘恭畫下有臣敬
銘一印軸高四尺九寸五分廣二尺一寸六分
上方
御筆題神字
唐岱仿范寬山水一軸(上等日一)
宣德箋本著色畫款識云乾隆八年孟夏仿范
寬(臣)唐岱恭畫下有(臣)唐岱一印軸高三尺八
寸五分廣二尺一寸六分
畫軸次等
裕親王夏山圖一軸(次等天一)
素綾本著色畫款識云康熙壬戌七月既望裕
親王寫于還讀閣之晴窗
藍瑛雪景一軸(次等地一)
素絹本著色畫款識云仿范華原萬山積雪之
意于吳山一目洞天己亥花朝蝶叟藍瑛
劉億仙犬圖一軸(次等元一)
素絹本著色畫款署陵川劉億
王翬仿李成江干七樹圖一軸(次等黃一)
宣德箋本著色畫款識云李營邱江干七樹圖
壬辰夏五月畫于來青閣耕煙散人王翬又書
董其昌畫旨竝識云右董文敏論畫二則端陽
日又書下署耕烟子又自識云枯樹最不可少
時于茂林中見乃蒼秀
王雲王翬合作一軸(次等宇一)
宣德箋本王雲臨陸治著色花卉王翬雙鈎畫
竹右方上王雲款題云晴華盪日午風恬細草
平沙煖布煙文鳥自眠花自舞江鄉春色弄清
妍王雲臨包山叔平筆幅中空處王翬款識云
耕烟散人王翬補飛白竹枝時庚辰六月朔
王雲山水一軸(次等宙一)
素絹本著色畫未署款左方下有王雲一印
王原祁山川煥采圖一軸(次等洪一)
素絹本著色畫右方上署山川煥采四字左方下
款云右春坊右中允(臣)王原祁恭畫進
王原祁平林罨翠圖一軸(次等洪二)
素絹本著色畫款云翰林院侍講(臣)王原祁恭
畫
王原祁層巒積靄圖一軸(次等洪三)
宣德箋本墨畫款云(臣)王原祁恭畫
王原祁仿黃公望秋山圖一軸(次等洪四)
宣德箋本著色畫款識云余曾聞之先奉常云
在京江張子羽家見大癡秋山筆墨設色之妙
雖大癡生平亦不易得以未獲再見為恨時移
世易此圖不知何往矣余學畫以來常形夢寐
每當盤礡于此懸揣冀其暗合如水月鏡花何
從把捉祗竭其薄技而已來儀吳兄酷嗜余畫
庚辰至今與之深談奕理匪朝伊夕每為點染
未成旋失今秋余堅畱信宿輟筆方行即寫此
意以贈以見余用心之苦踐約之難也康熙丁
亥初秋王原祁畫
王原祁山水一軸(次等洪五)
素綾本墨畫款云禮科掌印給事中加一級候
補(臣)王原祁奉
勅恭畫
王原祁夏山旭照圖一軸(次等洪六)
素絹本著色畫款云(臣)王原祁恭畫
王原祁春山圖一軸(次等洪七)
宣德箋本著色畫款識云大癡有夏山秋山二
圖余仿其意作春山參用天池石壁陡壑密林
筆戊子七月下澣麓臺祁
王原祁丹山碧樹圖一軸(次等洪八)
素絹本著色畫款云(臣)王原祁奉
勅恭畫
王原祁河岳凝暉圖一軸(次等洪九)
宣德箋本墨畫左方上署河岳凝暉四字右方
下款云右春坊右中允(臣)王原祁恭畫進
王原祁雲山無盡圖一軸(次等洪十)
素絹本著色畫款云(臣)王原祁恭畫
陸&KR0008;長松圖一軸(次等荒一)
素絹本著色款署雲間陸&KR0008;
許佑藤花乳雞圖一軸(次等日一)
素絹本著色畫款云虞山許佑寫
赫奕水村圖一軸(次等月一)
素絹本著色畫款云(臣)赫奕恭畫右方上
聖祖仁皇帝書御製舊作云畿内柳絲未出黃江南柳
色已成行鬱金枝上啼鶯早積翠河邊待夕陽
後署南巡江南新柳六字下有康熙宸翰保合
太和二璽前有佩文齋一璽
赫奕秋山平遠圖一軸(次等月二)
素絹本著色畫款云(臣)赫奕恭畫上方
聖祖仁皇帝書董其昌畫評一則識云避暑山莊觀瀑
處臨董其昌論畫下有康熙宸翰稽古右文二
璽前有中和一璽
沈宗敬雙梧書屋圖一軸(次等盈一)
素絹本墨畫款識云余家有雙梧書屋相隔數
年時縈夢想每于畫幅中寫其意聊慰客懷于
筆墨間云爾雙鶴老史沈宗敬
沈宗敬雙松圖一軸(次等盈二)
素絹本著色畫左方上署天夀如松四字下署
款云(臣)沈宗敬恭寫
沈宗敬萬松春靄圖一軸(次等盈三)
宣德牋本著色畫款云(臣)沈宗敬恭畫
蔣廷錫花鳥寫生一軸(次等是一)
金牋本著色畫款云(臣)蔣廷錫恭畫右方上
聖祖仁皇帝御書明人五律一首識云明馮琦詩下有
康熙宸翰一璽前有佩文齋一璽
蔣廷錫瓶蓮一軸(次等昃二)
素絹本著色畫款識云康熙五十二年元旦
賜觀瓶蓮(臣)蔣廷錫恭摹右方上
聖祖仁皇帝書御製舊作云出水漣漪香清益遠不染
偏竒沙漠龍堆青湖芳草疑是誰知移根各地
參差歸何處那分公私樓起千層荷占數頃炎
景相宜調柳梢青後有康熙稽古右文二璽前
有淵鑑齋一璽
蔣廷錫佛手寫生一軸(次等昃三)
宣德牋本著色畫款云(臣)蔣廷錫恭畫上方
聖祖仁皇帝題云生綠熟黃却有因清香八閩昔呈珍
似開貝葉瞿曇手妙合華陰仙掌垠驛路不傳
為異物民風自感得楓宸畫圖尺素分枝幹莫
使他鄉憶海濱後署佛手二字上有康熙御筆
之寳一璽
蔣廷錫荷鷺圖一軸(次等昃四)
素牋本墨畫款識云己亥春寫酉君前書立當
青草人先見行傍白蓮魚未知二語
戴天瑞秋山落照圖一軸(次等辰一)
素絹本著色指畫款云(臣)戴天瑞指頭恭畫右
方上
聖祖仁皇帝書唐人七言截句一首識云錄唐下有康
熙稽古右文二璽前有淵鑑一璽
班達里沙人葠花一軸(次等宿一)
製朝鮮箋本仿西洋畫未署款右方上
聖祖仁皇帝泥金書題句竝識去熱河産人葠雖不及
遼左枝葉皆同命畫者圖繪因戲作七言截句
記之舊傳補氣為神草近日庸醫誤地精五葉
五枝含洛數何斟當用在權衡下有康熙稽古
右文二璽前有中和一璽
阿爾粺松間卧虎圖一軸(次等列一)
素絹本著色畫款云(臣)阿爾粺恭畫
張鵬翀春山出雲圖一軸(次等張一)
素絹本著色畫上方署春山出雲四字後款識
云乾隆七年壬戌二月既望右庶子(臣)張鵬翀
畫又題云春山出雲釀為靈雨合以膚寸潤兹
九土豐登兆祥康衢歌舞解阜殷懷春絃静撫
冷枚畫春夜宴桃李園圖一軸(次等寒一)
素絹本著色畫款云(臣)冷枚恭畫左方上陳邦
彦書本文上方
御筆題妙字
冷枚畫高士賞梅圖一軸(次等寒二)
素絹本著色畫款識云癸巳秋日仿唐人高士
賞梅圖東溟冷枚詩塘
御題云村梅開也未雪裏問幽芳冰玉堆枝夥瓊瑶
點徑長逋翁偏耐冷倩女恰新粧掛壁娛清矚
臨風散古香乾隆丙辰秋七月御筆下有惟精
惟一乾隆宸翰二璽前有奉三無私一璽
冷枚畫避暑山莊圖一軸(次等寒三)
素絹本著色畫款云小(臣)冷枚恭畫
唐岱松陰撫琴圖一軸(次等來一)
宣德箋本墨畫款識云雍正十一年春日唐岱
敬畫上方圓幅
皇帝青宫時題詩云面水臨山撫素琴無邊嘉景助
清音風流畫史風流筆貌得當年知己心癸丑
小春長春居士題并書後有寶親王章勤學好
問二璽前有抑齋一璽
唐岱仿趙孟頫筆意一軸(次等來二)
素絹本著色畫款云仿趙孟頫(臣)唐岱恭畫
唐岱仿范寬秋山瀑布圖一軸(次等來三)
宣德箋本著色畫款云摹范寬法(臣)唐岱恭畫
上方
御筆題神字
唐岱風雨歸舟圖一軸(次等來一)
素絹本著色畫款云風雨歸舟圖唐岱敬畫
列朝人
書畫合軸上等
明仇英雲溪仙館圖陸師道書仙山賦(上等天一)
宋牋本著色畫款云仇英實父製下有仇實父
氏仇英之印二印上方陸師道楷書仙山賦款
識云嘉靖二十七年冬十月廿又一日陸師道
書前署仙山賦三字軸高三尺九分廣一尺二
寸四分
石渠寶笈卷十八
