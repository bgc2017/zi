石渠寶笈卷七
貯
乾清宫七
列朝人
書軸上等
宋朱子書題懸崖水詩一軸(上等天一)
素牋本行草書後署右懸崖水四字下有晦翁
朱熹之印二印右方上半印不可識軸高三尺
九寸廣九寸
元趙孟頫書七言律詩一軸(上等地一)
素絹本行書款署子昂下有趙氏子昂一印軸
高三尺三寸八分廣九寸八分
元趙孟頫書七言律詩一軸(上等地二)
素絹本行書款署松雪道人下有趙氏子昂一
印軸高五尺四寸九分廣一尺六寸七分
元趙孟頫書七言律詩一軸(上等地三)
素絹本行書款云翰林趙孟頫子昂筆下有趙
氏子昂一印軸高四尺六寸廣一尺六寸一分
元趙孟頫書師說一軸(上等地四)
素絹本行楷書款識云至大丙午二月廿五日
胡汲仲提舉學士持東絹乞書于余汲仲與余
為契友情意有在故連書四軸不自知其倦也
吳興趙孟頫下有松雪齋趙氏書印二印右方
下有趙字一印幅中有墨妙連印軸高五尺六
寸二分廣一尺七寸二分
元張雨書七言律詩一軸(上等元一)
宋箋本行楷書款識云暮春望日適書此而雲
林攜酒澗阿喜劇因記之耳張雨下有張雨私
印句曲外史二印右方上有貞居一印押縫有
阿爾喜普之印東平二印右邊幅有也園索氏
收藏書畫一印軸高三尺二寸一分廣九寸三
分
明董其昌書飲中八仙歌一軸(上等黃一)
灑金粉箋本行書款識云賀監一見太白稱為
謫仙人觀其鑑湖一曲何減東門二疎明皇首
唱寵行千載盛事後世及有皓首戀闕黜逐方
去者仙凡之隔如弱水三千里矣飲中八仙以
知章為冠以此其昌乙丑五月望書下有宗伯
學士董氏元宰二印又晴嵐珍藏印一軸高四
尺六寸八分廣一尺一寸五分
明董其昌臨顔真卿書一軸(上等黃二)
素箋本節臨送劉太冲序六句款識云臨顔魯
公其昌下有宗伯學士董玄宰二印軸高二尺
八寸一分廣一尺三分
明董其昌節書月賦一軸(上等黃三)
素牋本楷書月賦四句款識云為彦采詞文書
其昌下有董其昌印大宗伯印二印軸高三尺
一寸六分廣一尺九分
明董其昌書周美成詞一軸(上等黃四)
宣德箋烏絲闌本楷書款識云周美成夏景隔
浦蓮詞壬申仲夏之望其昌下有宗伯學士董
氏元宰二印又孫耆珍藏一印軸高二尺六寸
八分廣一尺三寸三分
書軸次等
宋蘇軾書滿庭芳詞一軸(次等天一)
素絹本大楷書款識云調中吕滿庭芳元祐六
年十月二日眉山蘇軾書邊幅有匪懈堂䟦一
又張英勵杜訥胡會恩史䕫顧藻孫岳頒張廷
瓚陸肯堂強國忠葉長芷諸䟦
元趙孟頫書五言律詩一軸(次等地一)
素絹本行書款署子昂
元趙孟頫臨帖一軸(次等地二)
素牋本臨王羲之隔日帖款識云至大二年九
月廿五日子昂臨於松雪齋
元趙孟頫書太極圖說一軸(次等地三)
素絹本凡二幅上幅圓光繪圖下幅書太極圖
說款識云延祐二年四月廿五日後學趙孟頫
書
明祝允明書仰山堂銘一軸(次等元一)
素牋本楷書款識云弘治十三年八月旣望鄉
貢進士長洲祝允明著前署仰山堂銘四字
明文徵明書七言律詩一軸(次等黃一)
素箋本行楷大書款署徵明
明文徵明書七言絶句一軸(次等黃二)
素牋本行書款署徵明
明董其昌書李白宫詞一軸(次等宇一)
素絹本行書款署董其昌
明董其昌書五言絶句一軸(次等宇二)
素綾本行書款云其昌書
明董其昌書五言絶句一軸(次等宇三)
素綾本行書款云董其昌書
明董其昌書七言絶句一軸(次等宇四)
素綾本行書款署董其昌
明董其昌書七言絶句一軸(次等宇五)
素綾本行書款署其昌
明董其昌書七言絶句一軸(次等宇六)
素綾本行書款署董其昌
國朝人
書等上軸
沈荃臨米芾書一軸(上等天一)
素箋本行書臨苕溪詩一首款識云辛酉夏五
沈荃下有沈荃之印掌詹宗伯學士二印右方
上有承恩堂一印軸高八尺一寸九分廣三尺
四寸五分
張英書七言律詩一軸(上等地一)
素綾本行楷書款云翰林院掌院學士(臣)張英
軸高五尺五寸二分廣一尺六寸五分
陳奕禧書七言截句一軸(上等元一)
素綾本行書款署奕禧下有陳奕禧印六謙二
印右方上有御賜日巖一印軸高四尺二寸二
分廣一尺四寸五分
張照臨董其昌書柳公權蘭亭詩帖一軸(上等黃一)
灑金箋烏絲闌本行書款云張照謹臨下有張
照瀛海仙班法華庵三印軸高三尺五寸九分
廣一尺七寸八分
陳邦彦書盛京賦一軸(上等宇一)
素絹烏絲闌本小楷書
御製盛京賦款云(臣)陳邦彦敬書下有(臣)邦彦學書
二印軸高三尺二分廣一尺四寸三分
書軸次等
劉若宰書墨菊詩一軸(次等天一)
素綾本行草書款署劉若宰
沈荃臨顔真卿書一軸(次等地一)
素綾本臨送劉太冲序款云臨顔平原沈荃
石渠寶笈卷七
