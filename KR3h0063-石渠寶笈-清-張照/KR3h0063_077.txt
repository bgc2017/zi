石渠寳笈卷三十七
貯
御書房十
列朝人
書軸上等
宋吳琚書七言絶句一軸(上等天一)
素絹本行書無款有雲壑書印一印左方下有
梁清標蕉林二印又一印缺其半存琅寳二字
上邊幅有蕉林書屋一印軸高三尺七分廣一
尺七寸二分
元趙孟頫書師說一軸(上等地一)
素絹本行草書款署子昂下有趙氏子昂松雪
齋二印又一印不可識又陸參軍珍賞一印軸
高五尺三分廣一尺七寸二分
元趙孟頫書李白詩一軸(上等地二)
素絹本行楷書七言絶句一首無款下有趙氏
子昂趙孟頫印二印軸高二尺六寸廣九尺八
分
元趙孟頫書待漏院記一軸(上等地三)
素絹本行書款署子昂下有松雪齋一印軸高
四尺九寸五分廣一尺六寸八分
元趙孟頫書岳陽樓記一軸(上等地四)
素絹本行書款云松雪道人書下有趙氏子昂
松雪齋二印前署岳陽樓記四字軸高四尺三
分廣一尺六寸六分
元趙孟頫書晝錦堂記一軸(上等地五)
素絹本行書款署子昂下有趙氏子昂一印軸
高四尺九寸五分廣一尺六寸八分
元趙孟頫書雪晴雲散一軸(上等地六)
灑金箋本行書七言絶句一首無款有趙氏子
昂松雪齋二印左方下有江夏谷雪川集芳印
一印軸高一尺六寸一分廣七寸四分
元鮮于樞大書二十字一軸(上等元一)
宋箋本草書五言句二聯四幅合成款識云至
元甲午良月北邨市舶之趙翰林以此四紙求
余作大草書久病目昏不能對客聊以應命殊
愧不工他日再易必又是病目時也呵呵鮮于
樞下有鮮于困學齋二印右方有趙孟頫䟦云
困學之書妙入神品僕所不及然四幅不若合
為一幅之為佳爰使能者重裝潢之松雪識押
縫合同印凡三又徵仲貢氏泰父東圖父虞白
生父安南奉使章記金□之印衡山李氏佳中
太樸山村居士詹景鳳印真居紫芝生宋克私
印昌裔元白父十六印詩塘有陳敬宗䟦云此
書有元鮮于太常之筆趙松雪公家藏之物也
二公書皆師晉右軍王逸少初右軍學繇書池
水盡墨因得書名而二公用功雖未然必駸駸
乎入王氏之門墻見宗廟之美百官之富裕菴
既識而藏之可不寶諸翰林侍講學士慈谿陳
敬宗言又聶大年䟦云書法盛於晉至唐顔柳
出法度漸廢又至宋蘇米出來晉魏之風軌掃
地矣鮮于伯機與趙文敏同學書而草有過文
敏處僕觀此大書尤妙兼觀陳學士䟦為之汗
出臨川聶大年又張弼䟦云伯機之書名彰千
古先軰陳聶二公已備言之矣何待僕更為多
喋但以鄙見言之皆真跡無疑宋魯先生求僕
惡札題於其上即是標瓦礫於珠林也寧不赧
顔東海張弼軸高四尺一寸六分廣四尺三寸
八分
按陳敬宗記語云裕菴既識而藏之則此軸尚
應有裕菴題識今缺
元俞和臨王帖一軸(上等黃一)
宋箋本臨十七帖二則款云紫芝老人臨下有
和字子中父印紫芝生清隠齋諸印右方上有
問字館一印又半印不可識下有俞和臨書之
印神融筆暢三印第一則下有特健藥一印軸
高三尺五寸廣一尺一寸
明宣宗書上林冬暖詩一軸(上等宇一)
素箋本行書六言絶句一首款識云宣德六年
十月二十七日賜郎中程南雲前署御製上林
冬暖詩七字上方有欽文之璽一璽軸高一尺
四寸七分廣七寸四分
明宋克書公讌詩一軸(上等宙一)
素箋本行草書款識云劉楨公讌詩東吳宋克
書下有宋克私印仲温父二印軸高三尺四寸
八分廣一尺七分
明祝允明書祖允暉慶誕記一軸(上等洪一)
宣德箋烏絲闌本行楷書款識云弘治三年六
月十九日祝允明撰前署祖允暉慶誕記六字
後有長洲祝生一印右方下有記語云嘉靖二
十八年四月之望石川居士張寰快讀一過下
有卧菴所藏一印又左方下記語云祖氏子孫
其世寶之下有張氏允清石川世居留耕堂印
三印軸高三尺七寸九分廣一尺三寸九分
明唐寅書七言律詩一軸(上等荒一)
素箋本行書款識云正德元年榖雨日吳門唐
寅書下有南京解元六如居士二印前有吳趨
一印軸高四尺三寸六分廣七寸九分
明文徵明書五言律詩一軸(上等日一)
素箋本行楷大書款署徵明下有文徵明印衡
山居士二印右方上有停雲一印左方下有雅
興一印軸高五尺九寸五分廣二尺二寸六分
明文徵明書五言律詩一軸(上等日二)
素箋本行楷大書款署徵明下有文徵明印停
雲館二印右方上一印缺其半存海世家三字
軸高四尺四寸六分廣二尺六分
明董其昌節書周子通書一軸(上等月一)
素箋本大楷書款云董其昌書下有董氏元宰
十世甲科二印右方上有元賞齋一印軸高五
尺九寸二分廣四尺八寸
明董其昌書座右銘一軸(上等月二)
宣德鏡光箋本行書款識云崔子玉座右銘當
以章草書之崔故善草世稱崔張吾不能作章
草耳其昌下有董其昌一印軸高二尺四寸七
分廣一尺一寸
明董其昌臨顔真卿告身帖一軸(上等月三)
黃描金箋烏絲闌本款識云魯公告身帖真蹟
在吳門韓宗伯家米元章重顔行而不許顔真
書亦是偏見張長史郎官壁記迺狂草之築基
也其昌下有青宫太保董其昌二印軸高五尺
六寸五分廣一尺五寸
明董其昌仿顔真卿書一軸(上等月四)
黃箋本節書郎官壁記款云倣顔真卿其昌下
有宗伯之章董其昌印二印前有元賞齋一印
軸高四尺二分廣一尺六寸七分
明董其昌書春日行一軸(上等月五)
宣德箋烏絲闌本行書款識云戊辰七夕書其
昌前署春日行三字軸高三尺七寸廣一尺三
寸六分
明董其昌書四言詩一軸(上等月六)
宣德鏡光箋本行楷書款署其昌下有知勅詔
日講官董其昌印二印前有元賞齋一印軸高
三尺三寸一分廣一尺一寸六分
明董其昌書叢竹歌一軸(上等月七)
宣德箋烏絲闌本行書款云其昌書下有宗伯
學士董其昌二印上署岑嘉州叢竹歌六字軸
高三尺二分廣一尺一寸九分
書軸次等
宋朱子書七言絶句一軸(次等天一)
素箋本行書款識云乾道二年春日晦翁朱熹
書
元趙孟頫書晝錦堂記一軸(次等地一)
素絹本行草書款識云大德三年二月既望書
子昂
元趙孟頫書蒼蠅賦一軸(次等地二)
素絹本行楷書款識云己未九月初八日天朗
氣清筆硯皆潤因寫此卷以自適雖陽公有意
而作余書此亦不能無意寓焉子昂
元趙孟頫書遊東都園詩一軸(次等地三)
素絹本行書款署子昂
元趙孟頫書題畫詩一軸(次等地四)
素絹本行楷書七言古詩款署子昂
明莊烈帝書思無邪三字一軸(次等元一)
雲母箋本行書大字有御筆一璽
明莊烈帝書九思二字一軸(次等元二)
素箋本大楷書上方中有押字一
明沈度書不自棄說一軸(次等黃一)
素箋烏絲闌本款識云宣德丙午三月既望雲
間沈度書前署不自棄說四字
明沈粲書古詩一軸(次等宇一)
素箋本草書無款有雲間沈粲民望一印
明沈粲書應制詩一軸(次等宇二)
素箋烏絲闌本真草二體書七言律詩各二首
款識云余既為崇道錄萬歲山詩矣復求小山
詩因書以歸之非敢夸多鬭靡也粲識前署永
樂庚子登小山應制九字
明文徵明書山居篇一軸(次等宙一)
朝鮮箋烏絲闌本行書款識云嘉靖丙申春三
月六日徵明書
明文徵明書七言律詩一軸(次等宙二)
素箋本行書款署徵明
明王逢元書七言律詩一軸(次等洪一)
素絹烏絲闌本行楷書款署葵邱王逢元
明邢侗書五言律詩一軸(次等荒一)
素箋本行書款署濟南邢侗
明董其昌倣顔真卿書一軸(次等日一)
素絹本楷書五言排律一首後署蕭嵩奉和聖
製送張說上集賢學士賜宴款云其昌書
明董其昌倣顔真卿書一軸(次等日二)
黃箋烏絲闌本節書送劉太冲序款識云魯公
得書訣於張長史其行楷有狂草意乃善學張
顛者其昌
明董其昌書五言古詩一軸(次等日三)
宣德箋本楷書款識云右儲光羲田家雜興以
徐季海道德經筆意書之兼用顔平原法董其
昌
明董其昌書五言絶句一軸(次等日四)
雲母箋本行書款云其昌書
明董其昌冷然閣大書一軸(次等日五)
素箋本行楷書款云董其昌書
明陳璧書言言古詩一軸(次等月一)
宋箋本草書款云文東書贈孟桓
無名氏
書軸上等
元人節書曲禮四語一軸(上等天一)
宋箋本草書左方下有寸心千里一印軸高一
尺七寸六分廣八寸
附刻絲書軸上等
米芾書七言詩一軸(上等天一)
宋本碧色織行書款識襄陽米芾下織米芾之
印元章氏二印前織海岳菴一印軸高三尺五
寸二分廣一尺七寸一分
朱子書七言詩一軸(上等地一)
宋本素織行書絶句款織晦翁書三字下織晦
翁一印右方上有羣玉中秘一印下有雲間沈
藻玉堂清暇三天謫吏諸印左方下有玉清朱
氏子楚元芳堂項氏珍藏圖書諸印軸高三尺
四寸廣一尺七寸
趙孟頫書早朝詩一軸(上等元一)
元本素織行楷書款織松雪道人下織趙子昂
氏一印左方下有項子京家珍藏半古軒二印
又一印不可識軸高五尺九寸一分廣二尺九
寸三分
附刻絲書軸次等
米芾書一軸(次等天一)
明本碧色織款織襄陽米芾書
米芾書一軸(次等天二)
明本碧色織款織襄陽米芾書
國朝人
書軸次等
米漢雯書五言絶句一軸(次等天一)
素箋本行書款署米漢雯
沈荃倣蘭亭後序一軸(次等地一)
宣德箋本行書款識云右仿蘭亭後序戊午二
月望後二日沈荃
沈荃倣聖教序一軸(次等地二)
雲母箋本款云倣聖教序(臣)沈荃
沈荃倣顔真卿告身帖軸(次等地三)
雲母箋本楷書款云倣顔真卿告身帖(臣)沈荃
沈荃倣顔真卿告身帖一軸(次等地四)
朝鮮箋本楷書款署沈荃
沈荃書朱子敬恕齋銘一軸(次等地五)
素綾本行楷書款云右錄朱文公敬恕齋銘日
講官起居注詹事府詹事(臣)沈荃
沈荃書思誠齋箴一軸(次等地六)
素綾本行楷書款識云真西山思誠齋箴(臣)沈
荃恭錄
沈荃書燕居課一軸(次等地七)
素綾本楷書款云右錄陸平泉燕居課沈荃
沈荃書應制詩一軸(次等地八)
凡二幅上幅雲母箋本行楷書款識云戊午陽
月神武門候
駕之一沈荃下幅朝鮮箋本行楷書無款有沈荃之
印一印
沈荃書七言截句一軸(次等地九)
雲母箋本行草書款云王昌齡詩臣沈荃
陳廷敬書七言律詩一軸(次等元一)
素絹本行書款云陳廷敬謹書
張玉書書七言律詩一軸(次等黃一)
素絹本行書款云張玉書謹錄
張英書七言律詩一軸(次等宇一)
素絹本行書款云張英謹書
勵杜訥書七言律詩一軸(次等宙一)
素絹本行書款云勵杜訥謹書
石渠寶笈卷三十七
