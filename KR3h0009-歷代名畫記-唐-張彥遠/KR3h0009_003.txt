歷代名畫記卷三
唐張彦遠撰
叙自古跋尾押署
前代御府自晉宋至周隋收聚圖畫皆未行印記但備
列當時鑒識蓺人押署
宋
張則袁倩
陸綏
齊
劉瑱毛惠遠
梁
沈熾文唐懷允
徐僧權孫子真
庾於陵法象
徐湯孫達
姚懷珍范胤祖
江僧寶滿騫
陳延祖顧操
陳
杜僧譚黃高
北齊
丁道矜
隋
江總姚察
朱异何妥
大業年月日(奉勅裝)
開皇年月日(内史薛道衡署名跋尾)
亦有開皇年月日(參軍事學士諸葛穎諮議參軍開府學士柳顧言釋智果)
唐朝武德初秦王府跋尾(主簿上開府薛收文學褚亮亦有褚亮下更署虞世南姓)
(名)
貞觀中褚河南等監掌裝背並有當時鑒識人押署跋
尾官爵姓名貞觀十一年月日(兵曹史樊行整裝合若干紙宣義郎行參軍李)
(德穎數功曹參軍金川縣開國男平儼典司馬行相州都督府司馬蘇勖監銀青光祿大夫行黃門侍郎扶風)
(縣開國男韋挺監)
十二年月日(題署同十一年)
十三年月日(將仕郎直弘文館臣王行直裝起居郎臣褚遂良監司空許州都督趙國公臣無忌)
(開府儀同三司尚書左僕射太子少師梁國公臣玄齡特進尚書左僕射申國公臣士廉特進鄭國公臣徵吏)
(部尚書左僕射臣君集犯法後亦有楷却處中書令駙馬都尉安德郡開國公臣楊師道左衛大將軍武陽縣)
(開國公臣李大亮光祿大夫戸部尚書莒國公臣唐儉光祿大夫禮部尚書河間郡王臣孝恭刑部尚書彭城)
(縣開國公臣劉德威兼太常卿扶風縣開國男臣韋挺少府監安昌縣開國男臣馮長命銀青光錄大夫行尚)
(書左丞濟陽縣開國男臣唐皎亦有不署馮長命唐皎二人官爵姓名者)
十四年月日(將仕郎直弘文館臣張龍樹裝某官士廉某官徵某官楊師道起居郎臣褚遂良亦)
(有臣蔡撝裝其玄齡士廉魏徵師道君集官爵姓名並同師道後有左屯衛大將軍上柱國通川縣開國男臣)
(姜行本)
十五年十六年月日(文林郎臣張龍樹裝行起居郎臣禇遂良楊師道魏徵房玄齡官爵)
(並同上房玄齡後無已下人姓名)
十七年十八年月日(守黃門侍郎褚遂良監亡他人官爵姓名是開元中割却)
十九年月日(褚遂良監亡他人官爵姓名是開元中割却)
開元中玄宗購求天下圖書亦命當時鑒識人押署跋
尾劉懷信等亦或割去前代名氏以己等名氏代之開
元五年月日(陪戎副尉王思忠裝亦有張龍樹裝王行真裝文林郎直秘書省臣王知逸監宣義)
(郎行左司禦率府錄事參軍臣劉懷信監十年賜名匪矜宣義郎行左驍衛率府倉曹參軍臣陸元悌監後至)
(十一年為給事中賜名堅直集賢承議郎行左金吾衛長史臣魏哲監左散騎常侍崇文館學士上柱國舒國)
(公臣褚無量開府儀同三司上柱國梁國公臣姚崇秘書監侍讀昭文館學士上柱國常山縣開國公臣馬懷)
(素銀青光祿大夫行中書侍郎同中書門下平章事監修國史上柱國許國公臣蘇頲銀青光祿大夫守吏部)
(尚書兼侍中監修國史上柱國廣平郡開國公臣宋璟)
十年月日(王思忠裝同上使承議郎守殿中丞知中書尚作事安昌縣開國男臣馮紹正使朝議大)
(夫檢校少府監臣陳義)
十五年月日(王府大農李仙舟裝背内使尹奉祥監是集賢畫院書畫)
建中十年月日(臣賀遂竒劉逸江等檢校副使掖庭令茹蘭芳副使内寺伯臣宋遊瓌)
已上跋尾押署書畫多同此例今略舉大例言之餘不
具載
叙古今公私印記
太宗皇帝自書貞觀二小字作二小印(貞觀)
玄宗皇帝自書開元二小字成一印開元
又有集賢印祕閣印翰林印(各以判司所收翰林掌圖書定印之印)
又有弘文之印恐是東觀舊印印書者其印至小(弘文之印)
更有元和之印恐是官印多印搨本書畫(元和之印)
諸好事家印有東晉僕射周顗印古小雌字(周顗)
又有梁朝徐僧權印徐
唐朝魏王泰印(龜益)
太平公主駙馬武延秀玉印胡書四字梵音云三藐母
䭾(三藐母䭾)
故潤州刺史贈左散騎常侍徐嶠之印(東海)
嶠之子吏部侍郎會稽郡公徐浩浩子璹印會稽
議郎竇蒙印(竇蒙審定)蒙弟范陽功曹竇臮印(竇臮)
延王友竇永二小字印軌飛(出出出出)
金部郎中劉繹印(彭城侯書畫記)
起居舍人李造印陶安
鄂州司馬張懷瓘弟盛王府司馬懷瓌印(張氏永保)
劍州司馬劉知章印(劉氏書印)
光祿大夫中書令上柱國趙國公鍾紹京印書印
彦遠高祖中書令河東公印(河東張氏)
曾祖相國魏國公印(鳥石候瑞)
祖相國高平公二字小印鵲瑞
又有鵲瑞二字同為一印鵲瑞
故相國司徒汧國公李勉印李氏印
汧國公之子兵部員外郎李約印約
又故相趙國公李吉甫印贊皇
故御史大夫黎榦印黎氏
故桂州觀察使蕭祐印蕭
故相國晉國公韓滉印滉
故相國鄴侯李泌印(鄴侯圖書刻章)
故犯法人宰相王涯印(永存珍秘)
僕射馬總印(馬氏圖書)
宣州長史周昉印周昉
劍州刺史王朏印王朏
張敦簡印齊臣(常山之印)
已上諸印記千百年可為龜鏡
别有(軍侯安國司馬亭侯)益萬古(任氏猗歟歸至軍司言事劉鄭淮水司馬)
已上並未尋討去處皆是識鑒寶玩之家印記並可為
驗證
(蕭公温氏模榻書印之印印信)又有褚氏書印非褚河南之印也(禇氏書印)
(文遠永福經書印信)
此外更有諸家印署皆非鑒識但偶獲圖畫便即印之
不足為證驗故不具錄若不識圖畫不煩空驗印記雖
然自古及近代御府購求之家藏蓄傳授閱翫其人
至多是以要明跋尾印記乃是書畫之本業耳
論裝背褾軸
自晉代已前裝背不佳宋時范曄始能裝背宋武帝時
徐爰明帝時虞龢巢尚之徐希秀孫奉伯編次圖書裝
背為玅梁武帝命朱异徐僧權唐懷克姚懷珍沈熾文
等又加裝護國朝太宗皇帝使典儀王行真等裝禠起
居郎褚遂良校書郎王知敬等監領凡圖書本是首尾
完全著名之物不在輒議割截改移之限若要錯綜次
第或三紙五紙三扇五扇又上中下等相揉雜本亡詮
次者必宜以好處為首下者次之中者最後何以然凡
人觀畫必銳於開卷懈怠將半次遇中品不覺留連以
至卷終此虞龢論裝書畫之例於理甚暢凡煮糊必去
筋稀緩得所攪之不停自然調熟余往往入少細研薰
陸香末出自拙意永去蠧而牢固古人未之思也汧國
公家背書畫入少蠟要在密潤此法得宜(趙國公李吉甫家云背書)
(要黃硬佘家有數帖黃硬書都不堪)侯陰陽之氣以調適秋為上時春為
中時夏為下時暑濕之時不可用勿以熟紙背必皺起
宜用白滑漫薄大幅生紙紙縫先避人面及要節處若
縫縫相當則強急卷舒有損要令參差其縫則氣力均
平太硬則強急太薄則失力絹素彩色不可擣理紙上
白畫可以砧石妥帖之宜造一太平案漆板朱界制其
曲直古畫必有積年塵埃須用皂莢清水數宿漬之平
案扞去其塵垢畫復鮮明色亦不落補綴擡策油絹襯
之直其邊際密其隟縫端其經緯就其形制拾其遺脫
厚薄均調潤潔平穏然後乃以鏤沉檀為軸首或褁鼊
束金為飾白檀身為上香潔去蟲小軸白玉為上水精
為次琥珀為下大軸杉木漆頭輕圓最玅前代多用雜
寶為飾易為剝壊故貞觀開元中内府圖書一例用白
檀身紫檀首紫羅褾織成帶以為官畫之褾或者云書
畫以褾軸賈害不宜盡飾余曰裝之珍華裛以藻繡緘
縢藴藉方為宜稱(其古之異錦具李章武所集錦譜)必若大盜至焉亦
何計寶惜梁朝大聚圖書自古為盛湘東之敗烟焰漲
天此其運也況乎私室寶持子孫不肖大則胠篋以遺
勢家小則舉軸以易朝饌此又時也亦何嗟乎
記兩京外州寺觀畫壁(會昌中多毁折今亦具載亦有好事收得畫壁在人)
(家者)
兩京寺觀等畫壁
太清宫(殿内絹上寫玄元真是吳)
薦福寺(天后飛白書額)
淨土院門外兩邊吳畫神鬼南邊神頭上龍為玅西廊
菩提院吳畫維摩詰本行變
律院北廊張璪畢宏畫
西南院佛殿内東壁及廊下行僧並吳畫未了
興善寺殿内壁畫至玅失人名(按裴錄云此寺有劉焉畫恐是)
西南舍利塔内曹畫西面尹琳畫
東廊從南第三院小殿柱間吳畫神工人裝損
三藏院閣畫至玅失人名
慈恩寺塔内面東西間尹琳畫西面菩薩騎獅子東面
騎象
塔下南門尉遲畫西壁千鉢文殊尉遲畫
南北兩間及兩門吳畫并自題
塔北殿前窗間吳畫菩薩殿内楊庭光畫經變色損
大殿東軒廊北壁吳畫未了舊傳是吳細看不是
大殿東廊從北第一院鄭虔畢宏王維等白畫
入院北壁二神甚玅失人名
兩廊壁間閻令畫中間及西廊李果奴畫行僧
塔之東南中門外偏張孝師畫地獄變已剝落
院内東廊從北第一房間南壁韋鑾畫松樹
大佛殿内東壁好畫失人名
中三門裏兩面尹琳畫神
龍興觀大門内吳畫神已摧剝
殿内東壁吳畫明真經變
北面從西第二門董諤白畫
唐安寺塔下尹琳李真畫
北堂内西壁朱審畫山水
光宅寺東菩提院内北壁東西偏尉遲畫降魔等變殿
内吳生楊廷光畫又尹琳畫西方變
玄真觀殿内玄元及侍真座上陳靜心畫樂天及神殿
内外程雅陳靜心畫
資聖寺(殷仲容題額)檀章畫中三門東窗間
南北面吳畫高僧
大三門東南壁姚景仙畫經變
寺西門直西院外神及院内經變楊廷光畫
北圓塔下李真尹琳絹畫菩薩
寶刹寺佛殿南楊契丹畫涅槃等變相(與斐錄同據斐畫錄亦有鄭畫)
(今不見也)西廊陳靜眼畫地獄變又有楊廷光畫興唐寺三
門樓下吳畫神
東般若院楊廷光畫山水等
西院韓幹畫一行大師真徐浩書讃又有吳生周昉絹
畫中三門内東西偏兩壁尉遲畫
殿軒廊東面南壁吳畫
淨土院董諤尹琳楊坦楊喬畫
院内次北廊向東塔院内西壁吳畫金剛變工人成色
損
次南廊吳畫金剛經變及郗后等并自題
小殿内吳畫神菩薩帝釋西壁西方變亦吳畫
東南角吳弟子李生畫金光明經變
講堂内楊廷光畫
菩提寺佛殿内東西壁吳畫神鬼西壁工人布色損佛
殿壁帶間亦有楊廷光白畫
殿内東西北壁並吳畫其東壁有菩薩轉目視人法師
文溆亡何令工人布色損矣
東壁董諤畫本行經變
佛殿上构欄耿昌言畫水族
佛殿内東壁楊廷光畫(據西京記合有鄭畫今亡)
萬安觀公主影堂東北小院南行屋門外北壁李昭道
畫山水
淨域寺(據裴畫錄此寺有孫尚子畫今不見)
三階院東壁張孝師畫地獄變杜懷亮書牓子
院門内外神鬼王韶應畫王什書牓子(王什杜懷亮書人罕知有書迹)
(甚高似鍾書)
景公寺東廊南間東門南壁畫行僧轉目視人
中門之東吳畫地獄并題
西門内西壁吳畫帝釋并題次南廊吳畫
三門内東西畫至妙失人名
青龍寺中三門外東西王韶應畫
安國寺東車門直北東壁北院門外畫神兩壁及梁武
帝郗后等並吳畫并題
經院小堂内外並吳畫
西廊南頭院西畫堂内南北壁并中三門外東西壁梵
王帝釋並楊延光畫
三門東西兩壁釋天等吳畫工人成色損
東廊大法師院塔内尉遲畫及吳畫
大佛殿東西二神吳畫工人成色損
殿内維摩變吳畫
東北涅槃變楊廷光畫
西壁西方變吳畫工人成色損
殿内正南佛吳畫輕成色
開元觀西廊院天尊殿前龍虎君明真經變及西壁並
楊廷光畫門西窗上下楊仙喬畫
雲花寺小佛殿有趙武端畫淨土變
西廊北院門上北面王知慎畫
寶應寺多韓幹白畫亦有輕成色者
佛殿東西二菩薩亦幹畫工人成色損
西南院小堂北壁張璪畫山水
院南門外韓幹畫側坐毗沙門天王
北下方西塔院下邊鸞畫牡丹
咸宜觀三門兩壁及東西廊並吳畫
殿上窗間真人吳畫
殿前東西二神解倩畫
殿外東頭東西二神西頭東西壁吳生并楊廷光畫窗
間寫真及明皇帝上佛公主等圖陳閎畫
永壽寺三門裏吳畫神
千福寺(在安定坊會昌中毁寺後却置不改舊額)寺額上官昭容書(毁寺後有僧收)
(得再置却懸之)中三門外東行南太宗皇帝撰聖教序(弘福寺沙門懷)
(仁集王右軍書)西行楚金和尚法華感應碑(顔魯公書徐浩題額)碑陰(沙門)
(飛錫撰吳通微書)
東塔院(額高力士書)涅槃鬼神(楊惠之書)門屋下内外面楊廷光
白畫鬼神并門屋下兩面四五間
西塔院玄宗皇帝題額
北廊堂内南嶽智顗思大禪師法華七祖及弟子影(弟子)
(壽王主簿韓幹敬貌遺法弟子沙門飛錫撰頌并書)繞塔板上傳法二十四弟子
(盧稜伽韓幹畫裏面吳生畫時菩薩現吳生貌)塔北普賢菩薩鬼神似是尹琳
畫(相傳云是楊廷光畫畫時筆端舍利從空而落)塔院門兩面内外及東西向
裏各四間吳畫鬼神帝釋(極妙)塔院西廊(沙門懷素草書)天師真
韓幹畫此東塔玄宗感夢置之
楚金真吳畫彌勒下生變(韓幹正畫細小稠閙)
院門北邊碑(顔魯公書岑勛撰)南邊碑(張芬書)向裏面壁上碑(吳通)
(微書僧道秀撰)造塔人(木匠李伏横石作張愛兒)石井欄篆書(李陽冰石作張愛兒)東
閣肅宗置(面東碑韓擇木八分書王椐撰)天台智者大師碑(張芬書)佛殿
東院西行南院(殿内有李綸畫普賢菩薩田琳畫文殊師利菩薩)
崇福寺(武后題額)西庫牛昭王陁子畫山水
東山亭劉整畫山水
西庫門外西壁神吳畫自題
化度寺(殷仲容題額)楊廷光楊仙喬畫本行經變盧稜伽畫
地獄變今殘兩頭少許耳
温國寺淨土院尹琳畫三門内吳畫鬼神南北窗門畫
神失人名
定水寺(王羲之題額從荆州將來)殿内東壁北二神西壁三帝釋並
張僧繇畫(從上元縣移來)餘七神及下小神並解倩畫
殿内東壁孫尚子畫維摩詰其後屏風臨古迹帖亦玅
中間亦孫尚子畫東間不是孫亦玅失人名
内東西壁及前面門上並似展畫甚玅前面有三圓光
皆突生壁窗間菩薩亦玅
奉恩寺中三門外西院北尉遲畫本國王及諸親族次
塔下小畫亦尉遲畫此寺本是乙僧宅
龍興寺佛殿鄭法輪畫
懿德寺三門樓下兩壁神中三門東西華嚴變並玅三
門西廊東靜眼畫山水
大殿内畫極玅失人名
勝光寺西北院小殿南面東西偏門上王定畫行僧及
門間菩薩圓光
三門外神及帝釋楊仙喬畫
三門北南廊尹琳畫
塔東南院周昉畫水月觀自在菩薩掩障菩薩圓光及
竹並是劉整成色
西明寺(玄宗朝南薰殿學士劉子臯書額)入西門南壁楊廷光畫神兩
鋪成色損
東廊東面第一間傳法者圖讃褚遂良書第三間利防
等四間曇柯迦羅並歐陽通書
寺東崇福寺壁碾陳積善畫山水
三階院蔡金剛范長壽畫
淨法寺殿後張孝師畫地獄變
東壁范長壽畫(與裴孝源錄同)西壁亦玅失人名
空觀寺本周時村佛堂遶壁當時名手畫佛堂在寺東
廊南院佛殿南面東西門上袁子昂畫又有三絶是佛
殿門扇孔雀及二龍
崇聖寺西殿内董伯仁畫
東殿展子虔畫(展畫與裴錄同)西北鄭德文畫
淨景寺(殷仲容題額)
濟度寺(殷仲容題額)
玄都觀殿内范長壽畫
海覺寺(歐陽詢題額)三門内王韶應畫小殿前面董畫像
雙林塔西面展畫後面云是鄭畫尤玅
西南院門北壁畫神失名甚玅或云鄭法士
壽果寺殿内畫甚玅失人名
紀國寺西禪院小堂鄭法輪畫甚碎
褒義寺殿後東西畫似是王定
佛殿西壁涅槃變盧稜迦畫自題
西禪院殿内杜景祥王元之畫
大雲寺東浮圖北有塔俗呼為七寶塔隋文帝造馮提
伽畫瘦馬并帳幕人物已剝落又東壁北壁鄭法輪畫
西壁田僧亮畫外邊四面楊契丹畫本行經(據裴錄此寺亦有展)
(畫有田楊鄭並同)塔東义手下畫辟邪雙目隨人轉盻
三階院窗下曠野雜獸似是張孝師
西南淨土院遶殿僧至玅失人名
永泰寺殿及西廊李雅畫聖僧
東廊懸門楊契丹畫
東精舍鄭法士畫滅度變相
摠持寺門外東西吳畫成色損
佛殿内西畫孫尚子畫
三藏院小佛殿四壁尹琳李昌畫
堂内李重昌畫恩大師影
莊嚴寺(兩寺並殷令名題額)南門外壁白蕃神尹琳畫
中門外東西盧稜迦畫兩壁甚大
祕書省薛稷畫鶴賀知章題詩在東祕書廳郎餘令畫
鳳在書閣柱上都不成畫不堪觀先亦有小山水在書
閣上今已無御史臺殿中廳吳畫山水據其畫跡不是
吳又蕭桂州祐畫山水將作監劉整畫山水太常寺太
卿後廳梁洽畫山水
禪定寺(裴孝源畫錄云有陳善見畫)
西禪寺(裴孝源云有孫尚子畫)
開業寺(裴錄云有曹仲達李雅楊契丹鄭法士畫)
清禪寺(裴錄云有鄭法士畫)
延興寺(裴錄云有鄭法士李雅畫)
已上上都
東都寺觀畫壁
福先寺三階院吳畫地獄變有病龍最玅
寺三門兩頭亦似吳畫(係本寺三階院)
天宫寺三門吳畫除災患變板上二菩薩張僧縣畫(從江)
(南將來)
長壽寺門裏東西兩壁鬼神吳畫
佛殿兩軒行僧亦吳畫
菜園精舍内王韶應畫
敬愛寺(據裴孝源畫錄云有孫尚子畫彦遠按敬愛寺是中宗皇帝為高宗武后置孫尚子是隋朝畫)
(手裴君所記為謬矣)佛殿内菩薩樹下彌勒菩薩塑像麟德二年
自内出王玄策取到西域所圖菩薩像為樣(巧兒張壽宋朝塑王)
(玄策指揮李安貼金)東間彌勒像(張智藏塑即張壽之弟也陳永承成)西間彌勒像
(竇弘果塑已上三處像光及化生等並是劉爽刻)殿中門西神(竇弘果塑)殿中門東
神(趙雲質塑今謂之聖神也)此一殿功德並玅選巧工各騁竒思莊
嚴華麗天下共推西禪院殿内佛事并山(並竇弘果塑)東禪
院般若臺内佛事中門兩神大門内外四金剛并獅子
崑崙各二并迎送金剛神王及四大獅子兩食堂講堂
兩聖僧(已上並是竇弘果塑)大殿内東西面壁畫(劉行臣描)維摩詰盧
舍那(並劉行臣描趙龕成自餘並聖歷已後劉茂德皇甫節共成)法華太子變(劉茂德成)
(即行臣子)西壁西方佛會(趙武端描)十六觀及閻羅王變(劉阿祖描)西
禪院北壁華嚴變(張法受描)北壁門西一間佛會及山水(何長)
(壽描)人物等(張法受描趙龕成)東西兩壁西方彌勒變并禪院門
外道西行道僧(並神龍後王韶應描董忠成)禪院内西廊壁畫(開元十年)
(吳道子描)日藏月藏經變及業報差别變(吳道子描翟琰成罪福報應是雜手)
(成所以色損也)東禪院殿内十輪變(武靜藏描)東壁西方變(蘇思忠描陳慶)
(子成)殿間菩薩及内廊下壁(武靜藏描陳慶子成)講堂内大寶帳(開元)
(三年史小淨起樣隨隱起等是張阿乾生銅作并蠟樣是李正王兼亮郭兼子)天后大香爐(高五)
(尺五寸闊四尺重二千斤)又大金銅香爐(毛婆羅樣後更加木座及須彌山浮趺等高一丈二)
(尺張阿乾蠟樣)金銅幡十三口(長一丈二尺張李八寫并成)畫絹幡十三口
(金銅脚長一丈二尺張李八寫并成又四口亦長一丈二尺雜手成)
大院紗廊壁行僧中門内已西(並趙武端描惟唐三藏是劉行臣描亦成)中
門内已東五僧(師奴描)第六僧已東至東行南頭第二門
已南(並劉行臣描)已北(並趙武端描或云劉行臣描)中門西邊紗廊外面
(並聖歷已後劉茂德描陳庶子成)中門内立神大門内坐神(並劉行臣描)中
門東立神及神之東西兩鬼(聖歷後有神英法師令何長壽掃却欲重描神英京)
(兆黨何生洛下衆生黨劉行臣時人以何生雖善山水至於畫神不如劉劉為關東獨步與西京長壽齊名洛)
(下之意抑何進劉不許神英之請還遣行臣之子茂德續其父畫今中門東神及兩鬼腰已上新接者亦不迨)
(其父矣)其日藏月藏經變有病龍又妙於福先寺者殿内
則天真山亭院十輪經變華嚴經並武靜藏畫龍王面
上蜥蜴及懷中所抱雞尤妙真山亭院北及門樓内兩
廂震亶支提二神並劉行臣畫今暗第二門東神亦行
臣畫今暗(彦遠遊西京寺觀不得遍惟敬愛寺得細探討故為詳備)
龍興寺西禪院殿東頭展畫八國王分舍利
大雲寺門東兩壁鬼神佛殿上菩薩六軀淨土經變閣
上婆叟仙並尉遲畫黃犬及鷹最妙
弘聖寺陳靜眼張志畫
昭成寺西廊障日西域記圖楊廷光畫
三門下護法二神張遵禮畫
香爐兩頭淨土變藥師變程遜畫
聖慈寺西北禪院程遜畫本行經變維摩詰并諸功德
楊廷光畫
弘道觀東封圖是吳畫兩京記乃云非名手畫誤也城
北老君廟吳畫杜甫詩云五聖聯龍衮千官列雁行畫
手看前輩吳生獨擅場
光嚴寺(裴孝源云有董伯仁畫)天女寺(裴云有展畫今不見)
已上東都
會昌五年武宗毁天下寺塔兩京各留三兩所故名畫
在寺壁者唯存一二當時有好事或揭取陷於屋壁已
前所記者存之蓋寡先是宰相李德裕鎮浙西創立甘
露寺唯甘露不毁取管内諸寺畫壁置於寺内大約有
顧愷之畫維摩詰在大殿外西壁
戴安道文殊在大殿外西壁
陸探微菩薩在殿後面
謝靈運菩薩六壁在天王堂外壁
張僧繇神在禪院三聖堂外壁
張僧繇菩薩十壁在大殿兩頭
張僧繇菩薩并神在文殊堂外壁
展子虔菩薩兩壁在大殿外
韓幹行道僧四壁在文殊堂内
陸曜行道僧四壁在文殊堂内前面
唐湊十善十惡在三門外兩頭
吳道子僧二軀在釋迦道場外壁
吳道子鬼神在僧迦和尚南外壁
王陁子須彌山海水在僧伽和尚外壁(顧畫維麾詰初置甘露寺中後)
(為盧尚書簡辭所取寶於家以匣之大中七年今上因訪宰臣此畫遂詔壽州刺史盧簡辭求以進賜之金帛)
(以畫示百寮後收入内)
述古之祕畫珍圖
古之祕畫珍圖固多散逸人間不得見之今粗舉領袖
則有
龍魚河圖六甲隱形圖
五帝鈎命決圖孝經祕圖
孝經左契圖孝經雌雄圖
遁甲開山圖(王粲)甘泉宫圖(漢武)
漢麟閣圖二(武帝一宣帝一)鴻都門圖(孔聖七十子)
西王母益地圖(舜)南都賦圖(戴安道)
雲漢圖(劉褒)黃帝明堂圖(漢武)
五嶽真形圖(漢武)韓詩圖(十四)
論語圖(二)蚩尤王子兵法營陣圖
魯班攻戰器械圖黃帝攻法圖
伍胥水戰圖吳孫子兵法雲氣圖
五星八卦二十八宿圖
十二星宫圖(三)日月交會九道圖
分野璇璣圖(八)望氣圖(一)
河圖(十三又八卷)詩緯圖
春秋圖(一)孝經䜟圖(十二)
浸譚泥圖(七)
八卦八風十二時二十八宿音律圖(十一)
周公成壊吉凶圖(一)妖怪圖(四)
相宅園地圖(一)黃帝樊薛許氏相圖(一)
陰陽宅相圖(一)馬像圖(八)
三王相鷹圖(一)療馬百病圖(四)
老子黃庭經圖(一)大蒐神芝圖(十二)
黃帝昇龍圖(一)山海經圖(六又鈔圖一)
太史公漢書圖(八又漢記圖三太史公畫二十八人)
大荒經圖(二十六)河圖括地象圖(十一)
天地郊社圖諸鹵簿圖(不備錄篇目至多)
古聖賢帝王圖(二又六)古瑞應圖(二)
魏帝所撰雜畫圖(一)魏順應圖(四十)
大駕鹵簿圖(三)明帝太學圖(三)
列仙傳圖(一)搜神記圖(四荀)
百國人圖(一)地形圖(一衡張)
地形方丈圖(一秀裴)孫子八陣圖(一)
太一三宫用兵成圖(二)渾天宣夜圖(各一)
日月交會圖(一註鄭玄)
章賢十二時雲雨氣圖(一)
十二屬神圖(一)神農本草例圖(一)
周禮圖(十四)周室王城明堂宗廟圖
江圖(三劉氏又一張氏)
吳孫子牝牡八變陣圖(二)
黃石公五星圖玄圖(一)占日雲氣圖(京兆夏氏魏氏並有)
二十八宿分野圖(一)風角五音圖
三禮圖(十卷阮諶等撰又十二卷隋文帝開皇二十年勅有司撰左武候執旗侍官夏侯朗畫)
爾雅圖(上下兩卷陳尚書令江灌字德源至武德中為隋州司馬并著爾雅贊二卷音六卷)
忠孝圖(二十卷唐故凉州都督李襲譽貞觀三年撰奏上嘉之并傳贊)
漢明帝畫宫圖(五十卷第一起庖犧五十雜畫贊漢明帝雅好畫圖别立畫官詔博洽之)
(士班固賈逵輩取諸經史事命尚方畫工圖畫謂之畫贊至陳思王曹植為贊傳)
益州學堂圖(十畫古聖帝賢臣七十子後代又增漢晉帝王名臣蜀之賢相牧守似東晉時)
(人所撰)
魯廟孔子弟子圖(五是魯國廟堂東西廂畫圖)
傳國璽圖(一姚察撰并記)洛陽圖(一名楊宫圖狀楊佺期撰)
區宇圖(一百二十八卷每卷首有圖虞茂氏撰)
職貢圖(一外國酋渠諸蕃土俗本末仍各圖其來貢者之狀金樓子言之梁元帝畫)
中天竺國圖(有行記十卷圖三卷明慶三年王玄策撰)
祥瑞圖(十卷起天有黃道失撰者)
符瑞圖(十卷行日月楊廷光并集孫氏熊氏圖)
白澤圖(一卷三百二十事出抱朴子黃帝廵東海而遇之)
古今藝術圖(五十卷既畫其形又說其事隋煬帝撰)
靈秀本草圖(六起赤箭終蜻蜓源平仲撰)
本草圖(二十五其形狀蘇敬撰明慶中事)
易狀圖(一)靈命本圖(二)
辯靈命圖(一)
右略舉其大綱凡九十有七尚未盡載
歷代名畫記卷三
