巵林卷十明周嬰撰
諗胡
二名
史書佔畢曰世率以東漢無二名者亦不盡爾第以
不甚顯故人罕知余讀後漢書及通鑑得數十人識
於後又曰東漢諸侯王無表故宗室二名者無考紀
𫝊附見者得數人
諗曰二名之禁始自新室近裁會子遠諷外夷故其時
翕然遂以成俗今史𫝊所載二名者大抵以字稱耳行
流既久他無可據爰以為真矣佔畢所記足資談諧然
謬誤頗多遺闕不少予以疢劣之次繙覽自娛誤者釐
之闕者補之不足可觀聊以蕩吝焉耳
佔畢原列東漢一百一人誤二十一
鄧仲覽
佔畢云延岑將見通鑑建武五年嬰按蘇竟𫝊作
鄧仲況
彭子厚
彭寵姪
彭蘭卿
亦彭寵姪並見後漢書寵𫝊嬰按後漢書帝遣
寵從弟子后蘭卿往喻寵寵留子后蘭卿遂反又
云寵疑子厚蘭卿質漢歸故不信之又云記告城
門將軍今遣子密至子后蘭卿所又云其尚書以
子厚蘭卿為將軍子后蘭卿蓋止一人又寵弟也
文穎解卿子冠軍曰卿子時人相褒尊之辭猶言
公子也子后蓋卿子之類蘭卿其字耳子后亦非
為子厚也
蘇不偉
見蘇章𫝊按𫝊作不韋
陳文矩
見列女傳按𫝊是程文矩
劉景宗
見華陀傳注按景宗廣陵人青龍中山陽太守
冷夀光
華陀傳按靈夀光扶風人不作冷
封君達
甘始傳嬰按神仙傳封衡字君達
士師郎
獲索賊帥按郎姓右師亦非士
鄭居業
衆之曾孫附傳嬰按鄭泰字公業衆曾孫自有
傳
徐匡鈎
吳良傳嬰按後漢書信陽侯隂就干突禁衞車
府令徐匡鈎就車收御者送獄詔書遣匡匡乃自
繫注曰鈎留也嬰謂車府令皆執戟守官匡蓋以
兵鈎挂其車佔畢謂匡鈎何由成語且下文稱匡
名者不一以匡鈎為名亦可笑事也
楊光憲
鄭弘𫝊嬰按弘𫝊洛陽令楊光憲之賓客憲者
竇憲也洛陽令楊光耳
劉文松
左雄傳按劉文河在法雄𫝊及安帝紀
郝孟節
方術𫝊嬰按博物志郗儉字孟節陽城人
臨孝存
孔融𫝊嬰按范曄孔融𫝊融為北海相郡人然
臨孝行知名早卒融命配食縣社魏志注引續漢
書融為北海相郡人甄子然孝行知名融令配食
縣社此無孝行事恐皆誤也佔畢改為孝存尋鄭
玄𫝊有臨孝存而伏滔青楚人物論曰後漢時鄭
康成周孟玉劉祖融臨孝存侍其元矩孫賓碩劉
公山皆青土有才德者此槩以字稱耳鄭志康成
弟子有臨碩者余嘗疑即其名覽周禮序云臨孝
存以周官為末世瀆亂之言作十論七難以排之
鄭玄徧覽羣經知周禮乃周公致太平之迹故能
答臨碩之論難予始曠若發矇
駿馬少伯
見盧芳𫝊夷人也按𫝊作駁非駿
王君公
避世牆東者嬰按聖賢羣輔錄引嵇康高士𫝊
曰平原王遵字君公
嚴彭祖
顔安樂
並見儒林董鈞𫝊嬰按前漢書嚴彭祖字公子
下邳人與顔安樂俱事眭孟彭祖為宣帝博士至
左馮翊顔安樂薛人官至齊郡太守丞二人之
去東京遠矣
劉弘世
先主父按蜀志先主祖雄父弘世仕州郡雄舉
孝廉官至范令華陽國志亦云父弘此云世者蓋
累世也若讀為弘世乃可先言子仕州郡而後記
父孝廉為縣令乎
友通期
梁冀妾見𫝊按漢紀美人姓友字通期
今補東漢遺人
宗室
劉歸生
營陵侯更始中為兵所殺漢書燕王𫝊
劉它人
伯升孫卞博侯
劉元夀
廣陵思王子
劉千秋
明帝孫新平侯
劉無忌
伯升曾孫封齊王
劉萬歲
和帝弟廣宗王
劉阿奴
彭城靖王子竹邑侯
劉伏胡
改封樂安王
劉常保
清河王慶弟封廣川王
劉安國
陳敬王孫耕亭侯與濟北王安國各一人
劉虎威
清河王慶子
劉延平
樂安王寵子封清河王
庶姓
田終術
莽長安令
張長叔
俱洛陽人莽羲和命士食貨志
韓持弓
龍頟侯莽敗乃絶韓王信𫝊
國遊先
隗囂拒蜀侯漢紀
言城生
吳人劉聖公時武當都尉真誥
楊子阿
馬援表
王元才
王興子光武封北平侯
王益才
安喜侯
王顯才
蒲隂侯
王仲才
新市侯
王季才
唐侯所謂中山五侯也河北記
張仲師
潁川人長一丈二寸
鄒伯奇
周長生
會稽人作洞歷
袁文術
臨淮人
龐少都
陳留人
董仲綬
東成令
蔡伯偕
扶風人
張孟嘗
鬱林太守
李子長
大理以上俱論衡
劉廣世
作七興
陳正叔
魯國人光武時大官令謝承後漢書載
李仲芳
馮衍𫝊
杜子春
緱氏人永平初年九十周禮註
黎伯卿
吳漢𫝊
王堅石
王梁𫝊
耿文金
耿況孫
耿無禁
弇曾孫
隂萬全
隂興曾孫
鄧甫德
廣德弟
鄧廣德
訓孫
鄧廣宗
悝子
竇萬全
融曾孫
竇會宗
萬全子
右師細君
包咸𫝊
鄭石讐
宦者鄭衆曾孫
夏長思
李章傳
魏伯陽
會稽人
徐景休
青州從事
淳于叔通
俱參同契
薛安期
侍御史唐書世系表
郅伯夷
惲孫
張漢直
俱風俗通
李文德
越雋太守延篤𫝊
諶仲文
字亹漢荆州刺史豫章記
臯仲通
字奉卿漢議郎吳地記
劉智茂
延熹時五行志
薛山塗
安期孫馬邑都尉
鄭子賤
李固𫝊華陽國志作趙子賤
夷長公
趙孝𫝊
楊春卿
鄭伯山
楊厚𫝊
陳堅卿
元子
虞長卿
湖陽大姓見馮魴𫝊
鄧荆鳳
彪弟
劉千秋
安帝時越騎校尉
樊長孫
百官志
鄧萬世
河南尹陳蕃𫝊
羊元羣
黨錮𫝊
范延夀
廷尉謝承後漢書
杜季貢
漢陽人
吕叔都
並西羌𫝊
劉德升
字君嗣潁川人桓靈世以行書擅名書斷
郭伯道
書品
師宜官
南陽人
薛文伯
山塗孫龍丘令
張曼成
黃巾朱儁傳
張子禁
桓帝美人外親襄楷𫝊
傅道流
北地人靈帝殿中將軍
劉道恭
張兆期
皆後漢時人學道在黃屋山
張禮正
漢末在衡山俱真誥
張平仲
盧奴人光和中上谷太守
劉定興
蕭縣人熹平時俱水經注
張季札
陳留人劉翊𫝊
董彦興
橋玄時卜術士風俗通
成武丁
桂陽人
虞偉高
何顒𫝊
蘇正和
武都人蓋勲𫝊
辛玄子
字延期隴西人漢明帝時建議大夫真誥
范幼冲
漢尚書郎真誥
周文光
安帝時平原賊
趙安世
魯相郭躬傳
廖孟舉
廖偉舉
扶子
石敬平
戴封𫝊
張道陵
神仙𫝊
趙商子
字子聲河内温人博學有秀才鄭玄自序
張孟成
肥如侯唐世系表
張恭祖
東郡人鄭玄𫝊
蔣子文
廣陵人漢末秣陵尉搜神記
樂長治
咸陽人桓帝中書郎真誥
左喬雲
綿竹人
楊文芳
武陽人漢中太守
王延世
字長叔資中人光禄大夫
張亮則
字元修南鄭人靈帝時牂牁太守
劉巨公
大鴻臚南鄭人
秦宜禄
秦朗父吕布將獻帝紀
侯武陽
焦先𫝊
史堅元
陳留人
相仲華
陳郡人並陶謙時名士
袁元長
紹族
袁春卿
元長子魏郡太守魏志董昭傳
崔巨葉
眭元進
鮮于仲簡
韓莒子
吕威璜
俱袁紹將曹瞞𫝊
劉緯臺
卜師
李移子
販繒
樂何富
賈人並公孫瓚客英雄記
東方安世
漢末彈棋工典論
𫝊石甫
隋經籍志
劉武良
建安時石工樊敏碑
劉雄鳴
藍田人建安中小將魏略
周不疑
字元直零陵人先賢𫝊
龐德公
字尚長見宋書
王偉卿
長安令華陽國志
張遷夀
漢榖城長東平有碑
趙建章
河南人年十二拜童子郎臧洪𫝊
李相如
隴西太守
董君雅
卓父
北宫伯玉
湟中義從董卓𫝊
崔元平
太尉烈孫州平兄梁祚魏國統
韓子方
學士𤏡道人
赫伯都
列士閬中人
婦人
郭聖通
郭后諱
隂麗華
隂后諱
劉義王
武陽公主
劉中禮
湼陽公主
劉紅夫
館陶公主俱世祖女
劉小姬
平臯公主
劉小迎
樂平公主
劉小民
成安公主俱肅宗女
劉侍男
湼陽長公主
劉别得
舞隂長公主
劉久長
濮陽長公主
劉直得
平侍長公主並清河孝王女弟
劉成男
冠軍長公主順帝女
梁女瑩
桓帝后
馬宗姜
敦女
李羽生
中山簡王婢樂成王𫝊
胡金盈
胡廣女蔡邕碑
劉泰瑛
劉巨公女楊元珍母
韓樹南
趙子賤妻
楊禮珪
元珍女
張禮修
趙伯高婦
杜泰姬
南鄭人趙宣母
陳順謙
陳惠謙
張亮則妻
曹貞玦
字瓊玉牛鞸人俱華陽國志
黃景華
司空黃瓊女
周爰支
安成人河南尹周暢女
趙素臺
幽州刺史趙熙女
竇瓊英
武妹
趙愛兒
劉虞别駕漁陽趙該姊
張桃枝
沛人司隸校尉朱寓母
張姜子
西州人張濟妹
郭芍藥
度遼將軍郭騫女俱真誥
張玉蘭
張衡靈真女集仙錄
佔畢曰陳心叔名疑考據精洽然亦謂東漢三國無
二名者蓋因襲前人之說余讀三國諸紀傳二名頗
不乏第多東漢末人至鼎足後則誠罕覩而𫝊有周
生烈朱建平等固不盡無也又陳夀多以字為名今
第錄其灼然者
周生烈朱建平並魏志有𫝊三國志𫝊中二名者惟
此二人
佔畢原列三國二十八人誤八
周生烈
嬰按王肅𫝊末云魏初徵士敦煌周生烈亦歴注
經𫝊頗𫝊於世則未嘗有𫝊也又注曰臣松之案
此人姓周生名烈何晏論語集解有烈義例餘著
述見晉武帝中經簿裴氏之說甚明元瑞可謂鹵
莽而芸矣
張平世
先主𫝊按先主𫝊張世平中山人非平世
祝公道
閻温𫝊注嬰按魏略祝公道在郭援軍引出賈
逵而魏志云郭援謀人祝奥公道蓋奥字猶孫嵩
字賓碩魏略只記賓碩而不云名嵩也
陳承祐
華長駿
佔畢云見管輅𫝊注嬰按閻纘作管輅𫝊云前
長廣太守陳承祐口受城門校尉華長駿語云昔
其父為清河太守召輅作吏考晉書華廙字長駿
為城門校尉時太康末也輅卒於正元三年即長
駿非字不得為魏人且承祐亦晉人
趙君安
龐烈婦父
龐子夏
附龐淯𫝊注龐烈婦夫也
龐娥親
即樂府龐烈婦名附注甚悉
以上並佔畢嬰按魏志龐淯字子異表氏人外
祖父趙安為李夀所殺母娥刺夀於都亭據此則趙
名安女名娥耳注引烈女傳作趙君安龐娥親蓋
皆其字也子夏即淯父胡氏知娥親為子夏之妻
而不知淯為子夏之子子夏於子傳名雖不附然
可知其是字矣娥親姓趙且為龐氏婦而急報父
之仇不繫之趙而繫之龐抑何與
今補三國時遺人
郭攸之
南陽人侍中出師表
李意期
蜀人神仙𫝊先主時
許叔龍
費禕𫝊
上官子修
姜維𫝊
司馬勝之
字興先綿竹人景耀末孝廉華陽國志
曹吉利
太祖名魏志注
吕伯奢
成臯人魏書
高元吕
太祖時善相人魏略
王九真
馮翊人善圍棋博物志
宗子卿
南陽功曹曹瞞𫝊
陳叔山
東陽人華陀經
左延年
杜䕫𫝊
張玄賓
定襄人魏武時舉茂才
范叔勝
北地人魏文黃門郎俱真誥
宋士宗
清河人黃初時母化為鼈宋書
王伯綱
魏明帝時城門校尉真誥
王惠陽
明帝時酒泉太守黃明𫝊
尹更生
明帝時古今注
田彭祖
豫子
劉望之
廙兄
張翁歸
既子關内侯
劉寳賢
齊王芳冗從僕射晉景帝紀
孔晏乂
正始八年諫議大夫
王周南
中山人正始中襄邑長宋五行志
尹大目
曹爽時殿中校尉
鄭小同
高貴鄉公侍中五更
孫廣田
即孫登真誥
楊文宗
元皇后父魏通事郎晉外戚𫝊
王飛梟
王金虎
俱王凌子魏氏春秋
劉玄石
魏都賦注
滿長武
寵孫大將軍掾
郭玄信
陽翟人
趙元儒
沛國人鄴市長石苞傳
楊元鳳
梁書劉杳𫝊
王弘直
列人典農
劉長仁
勃海人安德令
紀玄龍
並管輅傳
鄧玄之
吕蒙傳
王盧九
琅邪人孫權夫人父
曹不興
善畫吳錄
王文雍
南陽人孫權夫人弟封亭侯
吳太文
夀春人王凌時神仙𫝊
倪彦思
嘉興人錄異𫝊
陳世京
孫休侍郎
晏賢生
步隲外甥
徐宗度
吕悌司馬俱真誥
孫彭祖
皓名
婦人
鄭天生
鄧芝母
薛靈芸
魏文帝美人常山人後改名曰薛夜來拾遺記
莫瓊樹
田尚衣
段巧笑
並魏文帝宫人古今注
郭叔香
王修母
張春華
司馬懿夫人
李惠姑
夏侯玄婦
羊徽瑜
司馬景王師夫人後稱太后
王魯連
范陽人王伯綱女李子期婦
王元姬
肅女司馬文王昭夫人後為太后
孫魯班
字大虎
孫魯育
字小虎俱孫權女
施淑女
山陽人施績女
孫寒華
孫賁孫女真誥
劉桃樹
下邳劉方女華穆妻列女後𫝊
同姓名
佔畢曰梁元帝有同姓名錄丘光庭有同姓字錄其
書各一卷皆不𫝊雖唐以前時代較近要不足以盡
之唐以後絶無踵作者予嘗欲為一書續之未能也
頃屏居郭外蕭然半榻僅唐史一編在案頭日取閱
之其中姓氏相同者頗自不少而世第共傳李益韓
翃數人因益取稗官雜說凡唐一代名姓相同者數
十百人類而錄之以為廣見洽聞之助其已見王長
公藝苑巵言附錄及陳心叔名疑者亦不復入然名
疑引載僅李光進盧貞五人卮言及郎氏類藁相同
也
諗曰古史質簡士之不能流芳遺臭者鮮列於編故姓
名雖同表見者少時世益近紀載漸繁至唐史而爛然
矣佔畢所錄唐世諸人其單名而同者宗室得一百三
人庶姓則三十耳於中二名同者僅二十五人而猶多
譌舛予既稍為辨析又意一字命名徑而易犯兩字為
諱支而罕同顧其同者亦復不少因搜唐書中二名之
相襲者得二百五十餘人著之於後以濟元瑞之師若
單名同者不復更采亦為不勝收也然李氏所以最多
者蓋其盤根之大世系獨詳而賜姓又時有之庶姓非
宰相之族不載系表間得之列𫝊中以是不免寥寥焉
耳
二李道宗
一江夏王字承範有𫝊一趙郡李氏長洲丞錫
子又北齊直閣將軍駙馬都尉
二李建成
一高祖太子一郇王後宣州士曹參軍
二李元吉
一高祖子巢刺王一建中四年李希烈䧟汝州
執州將李元吉去
二李元方
一高祖子封周王一睿宗惠莊太子玄孫醴泉
令
二李元禮
一高祖子徐康王一僖宗時李琢行營將
二李元則
一高祖子彭思王一武安公後并州刺史
又後魏清河太守見孫綱𫝊
二李元慶
一高祖子道孝王一昭陵令
二李孝慈
一淮南王神通子廣平王一趙郡功曹士瑜子
二李孝本
一神通子河間郡公見世系表一刑部郎中權
知中丞有𫝊
二李義璉
一澤王上金子一高宗相義琰弟
二李義琛
一高宗孫澤王子一工部侍郎
二李義珪
一上金子一趙州别駕希彦子
二李隆業
一睿宗子彭城王羽林大將軍一雍王友太冲
子藍田令
二李守禮
一章懷太子子封邠王一東祖勰後損之子
二李守義
一章懷太子子桂陽王一猗氏尉逖子
二李繼宗
一嗣武陽王降澧國公金吾將軍一天祐中秦
州連帥見儆戒錄
二李知禮
一滕王元孫金山公一隴西人少矯捷能騎
射攻放彈者見冥報記
二李茂宗
一嗣滕王一蔣王裔
二李恭禮
一寧王孫彭原令一雲夢主簿大衍孫
二李延之
一右衞將軍一坊州刺史
二李延年
一嗣淮南王餘杭郡司馬一陵水令德紹子
二李行周
一嗣紀王光禄少卿一昭宗時蜀州刺史叛附
王建
二李景悞
一江夏王道宗子相州刺史一畢王曾孫蔡國
公
二李少和
一紀王孫王屋主簿一梁王後江西觀察使亦
見孔戣𫝊
二李湛然
一嗣滕王殿中監從玄宗至蜀一屯田郎中
二李承嘉
一蔣王子祭國公煜子一中宗時鞫五王功擢
光禄大夫襄武郡公朝野僉載云不識字不解書
二李承胤
一祭國公煜子一長水主簿知讓子江州别駕
二李景融
一淮陽王道明子一尚書左丞崇基子
二李景仁
一江夏王道宗子字宗楚子為潞城令一寧王
後登進士第容管經略使左庶子
二李思順
一中山王一嗣趙王
二李承休
一郇王曾孫一吳房令見子泌𫝊
二李思忠
一襲郇國公婺州刺史一武宗時嗢沒斯歸化
封王賜姓名
二李思誨
一揚州參軍即林甫父一潁州司馬
二李匡遠
一道王孫字聖父一曹王孫
二李仁濟
一道王孫鴻臚卿紹封子一櫟陽令
二李從簡
一寧王後濠復等州刺史一勃海王後榖城令
二李弘度
一勃海王房洛交主簿一寧王房榮州刺史
二李季真
一越王孫高平令一劉季真高祖時石州都督
賜姓李
二李仁鈞
一梁王後渭南令房子一南昌令鹽鐵侍御史
見異聞錄
二李僖伯
一勃海王後鳳州刺史一隴西人元和九年温
縣令見乾&KR0871;子
二李公輔
一征虜將軍士高子一大鄭王後河東節度使
說子
二李若思
一蔣王孫廣州司馬一櫟陽令仁濟子
二李方叔
一蔡王後右金吾大將軍一紀王後商州錄事
參軍
二李餘慶
一國子祭酒隴西郡王一嗣濮王
二李友諒
一讓皇帝後一蜀王後延州司馬
二李承規
一蜀王後六局丞一嘉興尉漸子
二李士詹
一宗正丞一都官員外郎尚德子
二李延祐
一許州司馬宣德子信王府功曹參軍一東光
令仁緯子益州司士參軍
二李楚珪
一江王孫隴西郡公太常卿一象州司法參軍
二李處約
一蔣王後一處義兄
二李仁軌
一李孝伯之裔仁則兄一王屋主簿少和子
二李餘福
一蜀王孫一尚書乾祐子監察御史
二李師素
一畢王後殿中侍御史一殷州刺史得璉子
二李若水
一右金吾將軍一太子文學
二李義方
一蜀王房一遼東李氏
二李維城
一蔣王裔一監門衞帥府兵曹參軍
二李宗師
一高宗相安期子鄄城令一檢校工部員外
二李尚義
一桂州長史一潤州刺史玄乂子右庶子揚州
刺史
二李少連
一宗正少卿一郡州司戶參軍
二李弘慶
一宗室洺水主簿一金州刺史
二李從古
一蔣王後一城父令龢子
二李玄同
一宗室淄州刺史陳國公一度支員外郎
二李昭業
一梁王後字延章一冀州士曹參軍
二李思慎
一郇國公孝協子一嶺南俚戸殺都護劉延祐
者
二李承祐
一曹王後一乾符時天平軍都將
二李宗禮
一蔡王後一楊行密牙將
二李行餘
一紀王後榖熟尉幼直子一蘇州刺史應子
二李克勤
一渤海王後沅江令一李克用弟
二李仙童
一蔡王後一武安公後蔚州司馬君武子
二李元宗
一蔣王後一邕州刺史以州印奔黃洞見通鑑
長慶二年
二李從師
一蔣王後一襄邑王神符後太子左贊善大夫
二李言思
一郇王後宗正少卿一蜀王後渠江令
二李元度
一紀王後一安南經略參佐見李復𫝊
二李元道
一宗室為大理司直兼監察御史一大師孫
二李公佐
一千牛備身一楊府錄事參軍見宣宗紀
二李承緒
一渤海王後為南陽令一李懷光外孫燕八八
貞元五年賜姓名
二李上善
一宗室尚輦直長一玄宗女楚國公主為道士
賜名
二李玄貞
一郇王後宜春令一女道士即越王貞玄孫
二李仲文
一高祖時太常卿真卿公并州總管一遼東李
氏周太宫伯衍子
二李行敏
一隋司徒長史德珪子左威衞長史一諫議大
夫叔度子
二李安世
一大師子一字德合相州刺史趙郡公
二李知隠
一宗室為祁王傅一伊闕丞與弟夏津令同𫝊
二李知本
一貞觀初夏津令有𫝊一遂州司馬
二李文立
一右衞翊衞一九門令俱魏黃門侍郎李希騫
後
二李正禮
一渤海郡主簿大師子一江陵令德瑞子
二李元儉
一工部侍郎義琛父一中書侍郎友益子潞州
司功參軍
二李玄明
一齊州刺史成紀縣公一潭州司倉參軍
二李積善
一本州主簿一大理評事璘子
二李慶業
一館陶令一陜州司兵參軍
二李損之
一長平王叔良後虢州參軍一洛州總管府典
籍
二李玄道
一秦府學士常州刺史一開元三年右驍衞將
軍
二李乾祐
一武后相昭德父刑部尚書一建州刺史
二李思孝
一丹陽郡公客師孫夏州都督一昭宗時保大
節度使
二李中庸
一申州刺史尚詞子一臨濮令鎮子祕書少監
二李孟嘗
一趙州人貞觀時右威衞大將軍一睦州司倉
泱孫
二李君則
一曲沃人數世同居一即墨人貞觀初王君操
仇家俱見孝友𫝊
二李玄慶
一陽武主簿一大中時兖州牙官見列女𫝊
二李紹先
一雍王友太冲子一承嗣子洛州司戸參軍
二李仁穎
一華州文學一都水丞
二李延喜
一兵部郎中一潭州司戶參軍
二李興公
一貞觀中冀州刺史見地理志一肅宗相揆子
侍御史
二李延昌
一金吾大將軍涼國公一平遥令延載弟
二李去惑
一治水人武德五年據城來降一團練使文通
孫隋縣令死王仙芝
二李延祚
一蓨令一觀察使李庾子
二李客師
一靖弟幽州都督丹陽郡公一富水令
二李行偉
一曹王後一高宗時國子司業見禮儀志
二李崇貞
一高宗光宅益州長史見廣古今五行志一貞
元時趙州柏鄉民見五行志
二李崇鼎
一雲都令緷孫一江州刺史體仁子字重周
二李希倩
一中宗時右臺監察御史見子憕𫝊一朱泚驍
將即李希烈弟
二李延嗣
一櫟陽令仁濟子一薦子字耀卿
二李日知
一宗室永王府參軍一玄宗相
二李從一
一天寳時羅希奭黨一大歷後袁台二州刺史
即詩人李嘉祐别名
二李元紘
一宰相昭德子一字大綱玄宗相
二李正辭
一六合令一憲宗時刑部郎中貶荆州刺史
二李審言
一丹山簿玄素子一萬夀中長安百姓變為羊
見瀟湘錄
二李光遠
一大師孫元德子一開元中館陶令因旱暴卒
見廣異記
二李景伯
一中宗時散騎常侍一豐城丞
二李懷讓
一蓨人景龍中御史後歴給事中見李尚隠𫝊
一同華節度使廣德元年自殺見代宗紀
二李松年
一常熟尉一光啓二年邠寧奏事判官
二李彭年
一景伯子天寳時吏部侍郎有傳一開元時樂工
善舞即龜年弟
二李鶴年
一和州司馬即京兆參軍龜年弟一樂工龜年
弟亦有才學能歌見明皇雜錄
二李若虚
一太子文學若水弟一安國觀道士御史李光
交致其罪流嶺南見朝野僉載
二李延福
一光山丞一偽蜀豐資院使
二李慶遠
一秘書監令問從弟一中郎狡詐輕險見僉載
二李思安
一魏令德範孫一朱全忠將陳留人
二李長倩
一成武令岡子一合肥令琰子
二李惠登
一雲夢主簿太衍子一平盧將安禄山反輕師
與鬭貞元初隋州刺史有傳
二李商隠
一開元中幽州節度使見孫逖傳一檢校工部
員外郎有傳
二李光弼
一東祖後隰州刺史咺子一晉絳等州節度使
中書令臨淮王有𫝊
二李光顔
一雞田李氏河東節度使守司徒有𫝊一柳城
李氏即臨淮王弟鴻臚卿佔畢云唐兩李光進
一光弼弟一光顔兄不知有兩光弼兩光顔也
二李敬道
一敬業弟一臨濟司馬玘子
二李玄度
一玄成弟一君儀子
二李玄珪
一隋儒林郎延夀後一衞尉寺主簿見孫渤𫝊
二李忠順
一周王府隊正南容子一會昌二年以金吾上
將軍為振武節度使
二李正元
一散騎常侍休古子一李載義子見通鑑
二李思義
一中書侍郎友益族一文宗賜習默啜姓名
二李思貞
一蔚州司馬君武子一文宗賜阿歴支姓名
二李思禮
一長城令一文宗賜烏羅思姓名見回鶻𫝊
二李思言
一倉部員外郎繼州子一堂邑令
二李正範
一大理丞震孫一浙東推官仕至九江太守見
雲溪友議
二李彦芳
一陽武主簿玄慶孫一李靖五代孫太和中鳳
翔司錄參軍有𫝊
二李克讓
一雲夢令一李克用弟為南山寺僧所殺
二李元平
一汝州别駕李希烈縛去以為宰相貞元初希烈平
元平流死一睦州刺史伯誠子大歷五年東陽
寺與女子遇十六年為縣令則在貞元三年二人蓋
同時
二李安期
一百藥子高宗時東臺侍郎三品有𫝊一順州
高和縣人元和時與何首烏鄉里親善得其方服之
得長夀見本草注
二李昌符
一李程曾孫字巖夢一昌言弟鳳翔節度使光
啟三年薛知籌滅之
二李盡忠
一武后時營州契丹松漠都督一僖宗時沙陀
首領
二李忠義
一淮南降將李憲李愬更其名曰忠義用以破蔡
一太和中江淮人傭於湖城死見沈恭禮見廣記
二李繼昭
一天復元年同平章事靜海節度使本孫德昭賜姓
名一李茂貞將蔡州人本苻道昭改姓名在天
復二年
三李孝恭
一河間元王有𫝊一懷柔父一僖宗時鄜
延節度使
三李承訓
一建成子武安王一李多祚子衞尉少卿
一杭州司功參軍
三李承業
一巢王元吉子梁郡王一蔣王孫一絳州
刺史
三李孝節
一淮南王神通子清河王一三原令見李義府
𫝊一亳州譙人榖州長史
三李希言
一嗣鄭王太子詹事一南祖後禮部侍郎
一肅宗時吳郡太守江南采訪使
三李承義
一隠太子建成子鉅鹿王一曹恭王後
一蔣王裔吏部常選
三李希遠
一字景冲散騎侍郎新豐公一襄武公承嘉子
同州司兵參軍一趙郡人晉陽尉
三李懷讓
一蓨人景龍中御史歴給事中見李尚隠傳一
梁王孫温州刺史蔣國公一同華節度使廣德
元年自殺見代宗紀
三李少康
一紀王孫唐興主簿一高平王道孫宋州刺史
見子涵𫝊一畢國公景淑子睢陽郡太守
三李少微
一紀王孫雷澤令一郇王後江陵令一李
絳深之孫
三李知柔
一雍王後御史中丞一郇王後滑州觀察巡官
一嗣薛王相昭宗
三李元恭
一中書侍郎友益子工部郎中一吏部侍郎(闕)
婚者見廣異記一大理少卿分掌
選事岑羲𫝊
三李思文
一武后時潤州刺史一同官丞一大牟令
三李文舉
一紀王孫一國子祭酒仲思父一宣宗大
中七年以宗正卿貶睦州刺史
三李承慶
一蔣王後吏部常選一李成式將降於永王璘
一昭宗時定難軍節度使
三李元輔
一紀王房常州司兵參軍一蔡王後一全
椒令正議子
三李承光
一曹王後一江王後一哥舒翰守潼關時
步將
三李處厚
一蔣王後一東祖房一太湖令彦子
三李守一
一宗室開封令一敬玄子成都郫令一大
亮子庫部員外郎
三李紹宗
一蔣王曾孫嗣王一蔣王裔孫一江王孫
桂州長史尚義子佔畢錄二人
三李若愚
一鄭惠王孫一建德尉洙孫一蜀州司兵
參軍
三李士衡
一蔡王後一武德末鄒州刺史為人所殺
一趙州刺史
三李長卿
一武德時岷州總管一子真子一建中二
年李納守棣州將以城降
三李嗣真
一玄宗子封棣王一字承胄武后時潞州刺史
有𫝊一太常卿
三李公敏
一武后相懷遠父一北海太守邕曾孫一
河東節度使說子太子通事舍人
三李嗣業
一高陵人衞尉卿有傳一雍王友太冲子同州
司功參軍一王師範副使降朱全忠
三李知古
一李密子右臺監察御史李行一睿宗初巂州
刺史為諸蠻叛殺一李泌族
三李光庭
一姑臧房泉州刺史構族一肅代時滑濮節度
使一廣明元年汝州募軍過東都作亂見通鑑
三李承嗣
一鳳州刺史一楚州刺史有子禪居廣陵宣平
里見稽神錄一李克用榆次鎮將雁門人後奔
楊行密
三李仁表
一濟陽長君昂子一薛能壻王蜀刑部侍郎見
錄異記一雲安民多積金為蜀將張彦所攫見
北夢瑣言
三李守節
一東王子一隰州令嘉子光化令一神策
軍使見楊復恭𫝊
三李元素
一武后相附敬弘傳一希猷子一字太朴
元和時戶部尚書有𫝊
三李敬業
一敬節弟一李勣子一汲令
三李敬玄
一高宗相一平陽令一堂邑令思言子
三李仁則
一仁方弟一山夀子一仁軌弟
三李惟岳
一華隂太守懿子監察御史一趙人字謨道元
德秀門弟子一李寳臣子反𫝊首京師
三李元規
一慈丘令元楷弟一監察御史元道弟盩厔尉
一與兄文會皆在李師古幕下元規辭去
三李師旦
一新豐人任會稽尉為御史蘇味道所按見廣記嗤
鄙類一桐廬令見李尚隠𫝊一右領軍錄
事
三李行修
一江西廉使王仲舒壻官至諫議大夫見續定命錄
一淮西將李祐子年三十餘為南海節度使見
獨異志一長慶中殿中侍御史舉費冠卿孝節
見摭言
三李敬彝
一宣城令一蘇州刺史應子一鄭注鳳翔
節度使司馬
四李龜年
一京兆府司戸參軍一開元中樂工能歌善羯
鼓見明皇雜錄一與魏仍同選得蘄縣丞見定
命錄一廣明時嗣曹王為宗正少卿使南詔見
通鑑
四李元立
一蔡王後青州司法參軍爰子一蔣王後松滋
令樅子一紀王後同州司馬文通子一鳳
翔節度使惟簡子興平尉
四李文通
一紀王孫同州司馬一郇王孫夀州團練使破
蔡州有功一河南府參軍琳子一貞元十
二年昭義將率洺州兵民奔田緒
四李全交
一江王孫一監察御史武后時酷吏與李嵩王
旭號三豹全交又號人頭羅刹一開元初御史
糾張鷔一東祖勰房忠州司馬
四李公度
一紀王房吉州文學一朔方節度使一陽
翟尉一李師道親近將
五李思恭
一李晟祖金吾一韶州刺史一君夀子
一僖宗廣明元年夏州將一乾寧三年蜀州
刺史節度參謀見廣異記
五李玄乂
一潤州刺史一洛陽尉仁方子一許州司
功參軍德矩子一玄操弟一諫議大夫叔
度父俱見世系表通典載永徽元年御史大夫李乾
祐奏有少監主簿李玄乂
五李思敬
一宗室襲濟南公一武安公後一討契丹
大將胡人也見薛訥傳一肅宗時内侍宣慰思
明者一昭宗時保定節度使思孝弟武定節度
使降王建
二王嗣宗
一江都人善書見張懷瓘書斷一國子司業宰
子肅宗相璵族
二王同人
一武后相璿子泗州刺史一亳州刺史光禄少
卿
二王德本
一西臺舍人一高宗相德真兄鄧州刺史
二王守一
一貞觀初洛城布衣自稱終南山人常負壺賣藥後
乘蛇去見大唐奇事一特進仁皎子與玄宗王
皇后雙生封晉國公太子少保
二王行本
一武德元年蒲州帥二年降一世充兄子封荆
王
二王重榮
一順宗后弟官至(闕)一河中節度使太尉
琅邪郡王有𫝊
二王仙客
一太原人太常博士一襄陽人富平縣尹竊劉
無雙以逃者
二王士則
一國子司業宰子為挽郎一武俊子神策大將
軍邢州刺史
二王承慶
一西臺舍人德本孫駙馬都尉一承宗弟為李
師道親將
二王魯卿
一集州刺史沼子一太學生第進士有名見陽
城傳
二王元士
一天寳時襄陽處士補亢倉子一憲宗時李師
道遣殺武元衡人名畫評宋初有汝南人王士元品
入神妙
三王知古
一琅邪人會稽令潨子一昭宗樞密使一
太原人成周貢士與張涉方共獵者見三水小牘
二崔慎微
一汾水令一復州刺史
二崔玄亮
一字晦叔虢州刺史一屯田郎中釋之祖
三崔貞固
一太原榆次尉見子戎傳一肅宗相圓祖武功
主簿一亳州刺史神鼎子
三崔敬嗣
一則天初房州刺史一中宗時益州長史俱見
崔光遠傳一淮南節度使從孫太子詹事
二張玄素
一蒲州人太宗太子右庶子潮州刺史有𫝊一
洛陽人天授初任黃梅宰年七十見報應經
二張玄靖
一許紹壻追蕭銑將復其兵一陜人自左衞倉
曹拜監察遷殿中見廣記嗤鄙
二張萬歲
一武德時劉武周將張萬歲與尉遲敬德降唐初太
僕掌廐牧一安禄山腹心張通儒父俱見通鑑
二張仲綽
一挾子一挹子
二張仲文
一始興九齡族孫一太宗時茂州俚童自稱天
子見張亮𫝊
二張仲連
一端州刺史捷子一南安都護應子
二張仲清
一始興張氏殿中監九臯孫一文宗時鳳翔監
軍使
二張仁愿
一武后相有傳一存敬子仕梁唐晉常為大理
司見五代史
二張守珪
一陜州河北人節度使羽林大將軍有𫝊一九
隴種茶仙君山遇陽平謫仙見仙𫝊拾遺
二張文蔚
一仁化令端子一天平節度使楊子字在華相
哀帝
二張弘讓
一循州錄事參軍一元和末夀州小將娶兵馬
使王暹女重疾自額鼻手股中分半者見乾&KR0871;子
二張克勤
一大尉茂昭子長慶中左武衞大將軍有傳一
舉明經登第為利州葭萌令見廣記悟前生類
三張守一
一貞觀中御史時董雄李敬玄俱縶張守一宿直守
之見法苑珠林一乾元時大理少卿有鬼報德
為竊士人家女武后時流嶺表見廣異記一滄
州景田里人來廣陵高駢以真仙待之者見妖亂志
二陳子良
一解文章太子學士貞觀六年東海公取為記室
一同時綿州人不識文字見冥報記
二陳季卿
一江南進士乘竹葉舟還家見纂異記一劉從
諫部將見仇士良傳
二陳正儀
一陳少遊子見竇參𫝊一大理評事見趙博宣
𫝊俱德宗時人
二盧嗣業
一河東節度使簡求子字子通禮部郎中一河
南參軍士瓊子
二盧居簡
一薊國公玄卿子一金吾兵曹參軍
二盧萬石
一司農卿昌平公一監察御史昌平縣侯
三盧知遠
一資州刺史一宣宗相裔子一青州參軍
行嘉子
二朱敬則
一冬官侍郎一庫部員外郎皆誅二張功臣見
通鑑注
二劉仁軌
一高宗時宰相封樂城公有傳一僖宗中和末
洪州刺史時李智脩燒銀易衣仁軌好其事為人所
告遁去稽神錄
三劉從諫
一與許叔冀降史思明見李光弼傳一劉悟子
一上元二年岐王珍謀逆同謀右羽林大將軍劉
從諫斬决見睿宗諸子𫝊佔畢載許叔冀將及
劉悟子二人
二杜思古
一懷州參軍一吉州刺史
二楊志誠
一武后時吏部郎中見李嗣真𫝊一河東牙將
文宗擢節度副大使進尚書右僕射有傳
二楊崇禮
一汾州刺使譽之子一尚衣奉御正道子太府
卿戶部尚書
二裴光庭
一雙虎玄孫玄宗宰相一萬虎後和州刺史旭
子戸部侍郎延齡兄
二鄭光庭
一海州倉曹參軍一貝州參軍
二鄭過庭
一鞏洛府别將一蓨令
二唐嗣宗
一朝請大夫茂言子一巴隆參軍貞諒之子
二唐抱一
一魏令文會子一河南令簡子字玄珍
二唐思忠
一左翊衞一宋城令讓德子
二唐籯金
一南鄭丞去俗子一金部員外侍郎不占之子
卮林卷十
