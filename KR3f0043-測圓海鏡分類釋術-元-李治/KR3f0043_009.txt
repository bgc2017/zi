測圓海鏡分類釋術卷九
元李冶撰
明顧應祥釋術
諸較參互立法
丙出南門直行甲出東門直行各不知步數相望與城
相參直問其行步甲云我東行少於城徑二百二十
四步丙云我南行少於城徑一百五步問城徑
釋曰此明股城徑較與□勾城徑較立法測望甲出
東門直行□勾也丙出南門直行明股也
術曰二少步相乘又自之得五億五千三百一十九
萬四百為三乘方實二少步相乘得二萬三千
五百二十六之共步得一千九百七十四二數相乘
得四千六百四十二萬八千四百八十為從方以
五十六萬二千五百二十為從一廉四十八之共
步得一萬五千七百九十二為從二廉六十三為隅
法作帶從廉隅添積開三乘方法除之得半城徑
帶從方一廉添積以二廉為法開三乘方曰置所
得三乘方實以從方從廉隅法約之初商一百
置一於左上為法置一乘從一廉得五千六百
二十五萬二千為益廉置一自乘再乘以隅算因
得六千三百萬為隅法併從方益廉得一億六千
五百六十八萬四百八十以初商因之得一百
六十五億六千八百四萬八千為益積添入
原積共一百七十一億二千一百二十三萬八千
四百為通實置一自之以乘從二廉得一億五
千七百九十二萬為下法與上法相乘除實一
百五十七億九千二百萬餘一十三億二千九
百二十三萬八千四百為次商之實二因益廉
得一億一千二百五十萬四千為從一廉之方
三因從二廉得四億七千三百七十六萬為從
二廉之方三之初商以乘元從二廉得四百七
十三萬七千六百為從二廉之廉四因隅法得
二億五千二百萬併從方共二億九千八百四十
二萬八千四百八十為方法初商自之六因又
隅因之得三百七十八萬為上廉初商四之隅
因得二萬五千二百為下廉次商二十置一
於左上為法置一乘原從一廉得一千一百二
十五萬四百為從一廉之廉併從一廉之方共
一億二千三百七十五萬四千四百為益廉之實
置一乘上廉得七千五百六十萬置一自之
以乘下廉得一千八萬置一自乘再乘得
八千隅因得五十萬四千為隅法併方上下
廉隅共三億八千四百六十一萬二千四百八十
又加益廉之實得五億八百三十六萬六千八
百八十以次商因之得一百一億六千七百三
十三萬七千六百為益實加入次實得一百一
十四億九千六百五十七萬六千為通實置一
乘從二廉之廉得九千四百七十五萬二千置
一自之以乘從二廉得六百三十一萬六千八百
為從二廉之隅併從二廉之方廉隅共五億七
千四百八十二萬八千八百為下法與上法相乘
除實盡
丙出南門東行甲出東門南行各不知步數相望俱與
城相參直丙云我東行不及城徑一百六十八步甲
云我南行不及城徑二百一十步問城徑
釋曰此明勾與城徑較與□股城徑較立法測望丙
出南門東行為明勾甲出東門南行為□股
術曰二不及相減餘四十二為差自之得一千七百
六十四為差筭半甲不及自之得一萬一千二
十五半甲不及減差餘六十三自之得三千九百
六十九二數相併内減差筭得一萬三千二百三
十為平實二之内不及得三百三十六為益從
三步半為隅法作帶從負隅開平方法除之得□
股三十
帶從負隅開平方法見四卷底勾通弦
甲乙二人俱在城外西北乾隅甲東行乙南行丙出東
門南行丁出南門東行各不知步數而立四人遙相
望與城相參直問其行步則甲東多於丁東二百四
十八步乙南多於丙南五百七十步問城徑
釋曰此通勾明勾較與通股□股較立法測望甲從
乾隅東行為通勾丁從南門東行為明勾甲多於丁
步通勾明勾較也丙出東門南行為□股乙自乾隅
南行為通股乙多於丙步通股□股較也
術曰二較相乘得一十四萬一千三百六十為實
併二較半之得四百九為從以七分半為隅法
作帶從負隅開平方法除之得全徑
帶從負隅開平方法見前
甲乙二人俱在城外西北乾隅甲東行乙南行丙從城
外西南坤隅東行丁從城外東北艮隅南行各不知
步數四人遙相望俱與城相參直問其行步則曰甲
東行多於丙東行一百二十八步丁南行不及乙南
行四百五十步問城徑
釋曰此通勾大差勾較與通股小差股較立法測望
甲從乾隅東行為通勾丙從坤隅東行為大差勾甲
多一百二十八步即為通勾大差勾較與黃長勾同
乙從乾隅南行為通股丁從艮隅南行為小差股丁
不及乙四百五十步為通股小差股較與黃廣股同
術曰二較相乘即城徑筭
南門迤東有槐一株東門迤南有柳一株甲乙二人俱
在城外西南坤隅甲直往南不知步數而立乙往東
徑過南門至槐下立丙丁二人俱在城外東北艮隅
丙直往東不知步數而立丁往南徑過東門至柳下
立四人遙相望俱與城相參直問其行步則甲多於
乙一百六十八步丙少於丁七十步問城徑
釋曰此大差勾股較與小差勾股較立法測望甲從
坤往南之天為大差股乙往東至槐下為大差勾甲
多一百六十八步大差勾股較也丙從艮隅往東之
地為小差勾丁往南至柳下為小差股丙不及丁七
十步小差勾股較也
術曰二較相乘得一萬一千七百六十為實相減
半之得四十九為法實如法而一得全徑
甲從坤隅東行過南門不知步數而立乙從艮隅南行
過東門不知步數見甲而止甲乃斜行一百二步
與乙會乙曰我南行不及汝東行四十二步問城徑
釋曰此大差勾小差股較與太虚弦立法測望甲從
坤隅東行乃坤之月為大差勾乙從艮南行乃艮之
山為小差股不及四十二步為大差勾與小差股較
也斜行一百二步太虛弦也
術曰以較減弦餘六十以乘弦較併半之得四千三
百二十為實以較四十二為從作帶從開平方法
除之得虚勾四十八
又曰大差勾減小差股即太虛較也弦自乘倍之與
較自乘相減餘為實平方開之得勾股和加較半之
為股減較半之為勾
圓城南門外正南有塔一座南門之東有槐樹一株東
門外正東有望竿一根東門之南有柳樹一株甲乙
二人俱在城中心甲南行出城直至塔下立乙東行
出城至望竿下立丙丁二人俱在城外西南坤隅丙
南行不知步數而立丁東行至槐樹下立戊己二人
俱在城外東北艮隅戊東行不知步數而立己南行
過東門南柳樹下立六人遙相望俱與城相參直既
而甲斜行至東門外望竿下與乙相會丙斜行經過
塔直至南門東槐樹下與丁相會戊斜行向西南至
東門之南柳樹下與己相會問其行步則曰以丁東
行減丙南行又與丙斜行相較餘步比甲斜行少四
十九步以戊從艮隅東行減己從艮隅南行至柳餘
步與戊斜行至柳步數相併内減槐柳斜相距步餘
一百三十八步其乙東行比甲南行至塔却少一百
一十九步問城徑
釋曰此大差弦較較與皇極弦較小差弦較和與太
虚弦較并皇極勾股較立法測望甲從城中心出南
門至石塔下乃日之心為皇極股乙從城中心出東
門至望竿下乃心之川為皇極勾甲斜行與乙會乃日
之川為皇極弦丙從坤隅南行不知步數而立乃
天之坤為大差股丁從東行至槐樹下乃坤之月為
大差勾丙斜行與丁會乃天之月為大差弦丁東行
減丙南行為大差勾股較又與丙斜行相較為大差
弦較較不及甲斜行四十九步是大差弦較較與皇
極弦較也戊從艮隅東行乃艮之地為小差勾己從
艮隅南行至柳樹下乃山之艮為小差股戊斜行至
柳下與己會乃山之地為小差弦戊東行減己南行
為小差勾股較又與戊斜行相併為小差弦較和
槐柳斜相距步即太虛弦以減小差弦較和餘一
百三十八步是小差弦較和與太虛弦較也乙東行不
及甲南行一百一十九步為皇極勾股較也
術曰併二較自之得三萬四千九百六十九皇極較
自之得一萬四千一百六十一相減餘二萬八
百八為實二為隅算平方開之得太虚弦一
百二加小差弦較和與虚弦相較之數即城徑
負隅開平方法見一卷底勾底弦條
南門外不知步數有槐東門外不知步數有柳甲乙俱
在乾隅甲東行遇一小塔而立乙南行遇一大石塔
而立二人遙相望槐柳俱與城相參直計其行步則
乙南行不及二塔斜相距步數少於小塔與柳相距
五十六步甲東行不及二塔斜相距步數多於大塔
與槐相距一百五步問城徑
釋曰此通股弦較與下平弦較通勾弦較與上高弦
較測望二塔相距通弦也丙南行通股不及二塔相
距為股弦較小塔距柳下平弦也甲東行通勾也不
及二塔相距勾弦較也槐距大塔上高弦也
術曰以股弦較不及平弦自之為實二較相減為
法除之得平勾六十四
若以勾弦較多高弦自之為實二較相減為法除
之得高股二百二十五
測圓海鏡分類釋術卷九
