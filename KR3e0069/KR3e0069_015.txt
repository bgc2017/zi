仁端錄卷十五
明徐謙撰
陳葵刪定
疥癬門
痘痂雖落失于調理毒滯不散風邪不清拂欝既久漸
生疥癩須分虚實施治先陽明而後太隂以瀉火涼血袪
風拔毒為主用連翹散升麻葛根湯解毒防風湯苦參
丸外用摩風膏敷之
先有疥瘡痘後虚處而發則氣血為瘡所發至六七朝
瘡盤先黑不能起灌連服内托散庶免坐陷之患若手
足項頸胸背要害之處不黑或瘡顆發白水泡者肺氣
雖散猶或可救
痘發諸毒瘡新愈之處者陽毒重也若痘不乾紅雖重
不死用
三朝期内氣虚血痒自作者用蘇葉荆芥湯浴之内服
芍藥地黃黃茋白术防風牛蒡蟬蜕殭蠶
梅瘡破爛倍用牛黃土茯苓若痛極略加乳香平常藥
味一毫勿用
撏搯成瘡者用百花膏塗之絲瓜葉為末摻之
痘疤紫突身熱煩渴便秘者餘邪盛也用四順清涼飲
犀角解毒湯
疤白凹陷瘡潰不收潮熱便溏者脾虚也用四君子湯
加黃茋防風川芎苡仁黃連外敷綿繭散
二便清調者餘毒在裡也治宜解托用黃茋防風當歸
芍藥連翹金銀花
瘡久羸瘦潮熱煩渴者氣血虚津液枯也用十全大補
湯補中益氣湯
風寒在表者宜解散之
衣被過煖炙&KR1020;發瘡者宜清解之
過用清涼毒為寒抑隠現者宜發其汗使瘡再發然後
調理用百解散
遍身膿水淋漓者用加味解毒飲外敷茅屋末益元散
當歸膏
治案
一痘遍身膿瘡久而肌瘦潮熱此毒已外泄宜固正氣
為主用補中益氣湯加苡仁芍藥茯苓防風金銀花石
斛外用水銀膏
一女十七歲痘後膿疥逢時即發用苦参當歸芍藥川
芎防風荆芥白芷枸杞連翹蔓荆薄荷蒺藜瓜蔞丹參
胡麻首烏黃米為丸服之而愈
一順痘十二朝成膿疥身熱煩躁此毒壅失解也用當
歸金銀花芍藥連翹防風牛蒡白芷苡仁而愈若失于
解散多有損其肢目者
一痘正面勻朗綻哭少神四肢平塌色黯漿雖滿而難
收功因手足膿疥腫痛泄氣故也用保元湯加黃茋芍
藥當歸牛蒡白术陳皮防風肉桂而愈此症若單補而
不保脾决不收功
一痘出膿疥後疤痕黑大有似痘疔而頭面分明初即
疎解涼血七八日後根窠紅黑不清又用涼解十一二
日根顆淡紅用生血温補之味
一痘後手掐搔痒遂發風血瘡用苦參山梔連翹防風
獨活苡仁黃芩蠟丸服并灸三里風池二穴各五七壯而愈
一痘勻朗不易胖大淡白少神煩躁不寧因頭上素患
肥瘡太盛耗泄元氣故也先用白芨膏紙封頭瘡後用
保元湯而愈
一痘後遍身生肥瘡忽自愈而喘脹搐搦此仝倒靨論
先用升發瘡再作後用犀角解毒湯加人参而愈此症亦
有用百解散發為丹腫者
連翹散
防風荆芥連翹當歸生地羌活牛蒡
薄荷蔓荆子
苦參丸
黃連苦參黃芩大黃甘菊梔子防風
枳實元參獨活蜜丸
摩風膏
無荑苦參川椒硫黃輕粉巴豆松香
黃占麻油煎成調塗擦之
金花散
黃栢東丹黃連黃芩大黃輕粉麝香腌
猪油調塗
蓮花散
蓮花白芷川芎當歸荆芥牛蒡紫草
木通甘草生地水煎
治痘風瘡方
楊樹頭二十四個搗入雞子青桐油調塗
百草膏
羊糞煆清油調搽
頭項發核門
三陽之脈自頭而上三隂之脈自頸而還項者隂陽之
道路咽喉之管束也痘發頸項須疎若密則名鎖項其
道路上不降下不升内不出外不入經曰出入廢則神
機化滅升降止則氣立孤危
玉髓云患痘時有核發于頭項不拘定處或發于末痘
之先或與痘並發名曰訶核蓋痘毒也因風寒閉塞腠
理内虚不能送毒而出火炎上而為陽毒慎勿先治其
毒
治毒之藥寒凉能冰毒使住外毒雖平内痘不出三四
日死矣故陽谷用木香散加氣血藥并解其毒痘大發
綻而毒亦自退次用人參黃茋當歸芍藥川芎麥冬白
术連翹半夏腹皮桔梗木香生薑生地大棗連進四劑
痘色紅活蒼蠟重出贈痘毒散喉不痛痒而全愈雖當
夏月亦以非丁香不能攻裡驅血非大補氣血如四物
湯加黃芪白术白芷桔梗之類不能托發痘瘡非清涼
如減去官桂半夏訶子前胡腹皮加入連翹黃芩射乾
之類不能治咽喉痛也
治案
一痘十朝外左邊上齦潰爛外頰紅腫外用抑揚散同
葱汁酒漿搗敷每日一換不用紙封内服紫花地丁連
翹牛蒡山茨菇花粉白芍生地丹皮甘草元參桔梗貝
母黃連黃芩川芎當歸先以金銀花一兩煎汁服頰腫
口疳漸平月餘忽發夜熱左腮下生一核大如李色白
按之而疼外用硼砂(一錢五分)胆礬(五分)麝香(半分)燒酒薄薄調
勻新筆蘸塗上内服黃芩元參羌活前胡連翹牛蒡貝
母龍草甘草白芍山梔先以夏枯草一兩煎汁服連進
四五劑而愈
一耳後赤腫結核寒熱頭疼體痛此感冒不正之氣所
結乃時毒也用十神解毒湯治之而愈
發泡門
發泡肺熱也肺主氣合于皮毛熱毒在肺傳至皮毛故
津液沸起而為泡白而空者氣虚也白而清水者氣實
也紅紫血泡者血熱也氣之過盛也必噎氣之振作如
風之撓物無所不入七日及于膈則呵欠噎嚏其氣漸
洩痘即不能起發圓暈七日後若入于腹則如雷鳴便
氣不泄尤難成漿此由氣盛而血不足故發為水泡乃
若氣虚空泡因脾胃虚弱不能制水亦能發泡土虚水
漬之義也當補脾順虚利水而泡自實用補中益氣湯
加川芎芍藥茯苓車前木通或保元湯加白芍
白泡有水者乃氣實也用清肺飲或升麻湯加生地黃
芩
氣實血熱發紅紫泡者乃毒在肝經火熾若釜中之沸
湯發泡也用清肺飲加當歸生地熱甚加黃芩黃連
氣虚略有水者用四君子湯合清肺飲
有血多而不能化漿成泡者宜峻補其血用參歸鹿茸
湯
膿窠與水泡相半者蓋肺主氣為囊胞主血為膿小兒
痘多氣血有限故如是不足為異
十分之中一二分有膿者猶有生意
渾身皆泡此危症也但胃氣好而能食者亦可醫治然
毒氣未散防發&KR1012;毒若光明磊落形如銀杏殼者内雖
潰而可斂
紫黑血泡前後連絡此毒盛外溢肺氣絶也不治
灌膿將收時有大泡無分紅白有痘多而相并此似是
而非不必慮
有向來生瘡或破傷未痊新結痕迹一旦發痘四圍叢
集作泡宜細辨之此症又易作痒勿令抓破變為蝕瘡
多致不治宜先以針刺破其泡吮去惡血後用胭脂塗
法合百花膏敷之痒則用茵陳熏法
初起于手足見一二粒比衆痘更覺顆大色白按之甚
軟刺破乃一包清水是泡母也若失治則水泡泛溢難
制初起治之無不見效用至寳飲加萆薢減去川芎桔
梗
腎火盛而成水泡因曾用過升提之藥提起腎火故成
水泡也用知母黃栢
痘功將半而發水泡用救破爛法治之加桂皮腹皮泡
至腦背者不治若標時失于解毒降火至此又不可用
桂皮腹皮矣所以痘初以解毒降火為大關要也
泡破掀殼宜重用補劑泡殼之下必膿厚痂厚者方吉
初起細密糊塗後成大泡清水虚漿此衛氣不歛之逆
痘不久皮脱肉乾而死
灌膿時發白泡如彈子大者宜刺破以滑石末敷之仍
服利皮膚間水之藥用保元湯加白术茯苓榴皮
前後發水泡是毒盛溢于皮膚之上不治
七朝不灌膿而起水泡乃肝虚為肺所凌也當峻補其
血用三化湯或參歸鹿茸湯
至寶飲
桔梗前胡山查當歸連翹川芎木香
茯神紅花青皮
手足水泡方
荆芥防風牛蒡甘草白芍銀花升麻
羌活首烏山茨菇在身上加川芎
痘疔門
氣弱血滯毒聚不化而成疔有之則諸毒沮而為痘害
疔有黑白二種
黑疔者黑陷焦枯如螺螄靨陷下四圍起水如新炙瘡
内有一粒硬核指按不動不疼或黑高如痣有根者即
俗名鵝眼疔也若黑大而軟無根盤者是血熱焦紫之
黑痘
白疔者色白脚硬是也色白而無根者是泡母不可誤
治以致傷泄元氣
疔宜速治遲則毒透内膜須用銀針挑斷其根吮去惡
血血紅易治血黑難治
疔結四肢不近臟腑者雖穿筋骨可治
疔結腹背者恐穿臟腑難治
疔結關轄難治疔結顯處易治
疔結方廣其毒峻宜解下之
疔在各部其毒緩但須解毒
自初點至收痂皆有疔患宜分虚實位次以治之
虚痘發疔若漿清結疤能食便調四肢發疔脾胃尚強者
可治用内托解毒散服之使潰出疔根外敷生肌散
有漿清結疤食減便溏發疔脾胃既虚毒反勝正十四
五日乾陷而死
熱毒發疔漿足靨厚壯熱煩渴能食便秘為有餘之毒
不盡用四順清涼飲或神功散加雄黃大黃黃芩黃連
煎服外以拔毒膏點之立見紅活
痘破出黑血諸痘不起此症難治用月仙方活命飲外
用隔蒜灸法
初點起脹時痘疔黑陷閉塞毒出之路而煩躁喘渴者
以針挑破吮出惡血用胭脂納入四聖膏或四聖快斑
散或涼血解毒湯加紅花木通茜根仍以保元湯調理
若二便秘結用宣風快斑湯解之
收靨後有數塊水出按指不動不痛或陷下有水或疔
潰成坑内見筋骨者此餘毒在心心經失解故也用人
參敗毒散加連翹銀花上加升麻白芷手加桂枝腰加
杜仲足加牛膝木瓜外用珍珠膏四聖膏趙氏敷藥方
臭加阿魏為末摻之力壯用硼砂一二釐入四聖膏腐
去其根用象皮散敷萬應膏貼可收功
内治法
内治須服調氣養血之藥用無比散加猪尾血三五滴
調下服後下惡血如爛魚腸葡萄穗者吉如紫黑惡血
者凶
外治法
將藥填疔孔中以滿為度其毒自散痘仍灌漿用四聖
膏或二聖散或飛過雄黃同蟾酥拌勻為丸挑疔點入
力壯者用巴豆一粒硃砂一分研爛點入一時突出隨
以生肌散敷之長肉膏貼之收功
肺疔先灰後黑多見于腮頰中庭嘴角手足腰腹
腎疔色黑多見于地閣後頸耳窖腎俞腰脊陽物
豢虎疔生于耳竅以吸其髓必煩躁詀語腦痛垂頭
叫掣亟以鵝管石女貞子薄荷研末吹入再以馬蘭根
寸斷塞耳門
亡汲疔生于眼沿以爍其血必睛赤腫脹臉赤詀煩
瞋啼號怒治如鼻疔法外挑破處用瓦松搗爛罨之
捲簾疔腫于舌根以耗其元必煩渴詀狂怒啼手足
掣舞臉赤舌捲喉鎖難食用銀鈎挑破出惡血苦茶潄
淨敷龍宫丹
燕窩疔匿于腋下以耗其氣必手垂刺痛腋下腫脹
眼碧渴飲吐沫詀煩挑去其根出盡惡血用珍珠油胭
脂塗之又服消毒飲
伏矶疔駐于陽物馬口以熬其血痛極叫呼小便腫
閉不通煩躁眼直豎倏時焦黑則危亟用銀硃冰片蟾
酥牛黃麝香為末將黃連濃煎候冷調藥蘸納竅中外
以油菜子搓捋其皮内服木通敗毒散
虺毒疔結于尾閭以殘督脈必大便秘腹脹嘔吐惡
渴胸如墜石
火珠疔填于鼻孔以錮其梟必熱渴眼冷煩燥眼赤
痰并氣難出入痘紫鈎破用黃連膏冰片調點眼角服
瀉金散
蝦毒疔盤于膝間灣處以爍其隂必眼赤筋束痘色
焦紫宜亟用
匣石疔生于手縫指陽明受毒治宜拔毒延至傳脾
難救
注命疔生于足心以戕其腎必腮黑瞳神碧色手掣
筋抽直透過足膝盤處鈎去其根盡毒血用田螺吐水
調冰片點之次以慎火紫菉豆浸爛去其皮搗罨患處
内服化毒丹
透腸疔簇于肛門以傷其胃必極痛腹脹腸鳴大便
祕結煩躁不思飲食宜挑破之用金銀花防風煎湯次
以輕粉冰片珍珠白歛蘸塗
蜂螫疔纏于足指縫此五氣已離也必抽筋骨硬疼
痛難行兩太陽臉痘如椒皮惡渴煩躁
治案
一痘漿清四肢發疔數處能食便調因脾胃實強以内
托解毒散治之潰出疔根又用生肌散而愈
一痘漿清便瀉減食發疔二十餘處因脾胃虚弱正不
勝邪毒反内攻解不致十四日死
一痘漿足發疔數處壯熱煩渴便秘能食此餘毒未盡
也以四順清涼飲治之而愈
内托解毒散
人參黃茋當歸甘草白芍白芷連翹
金銀花川芎牛蒡上部倍川芎下部加牛膝木
瓜苡仁獨活足加防風未潰加穿山甲
生肌散
象皮白占龍骨(煆)血蝎白石脂乳香没藥
末藥冰片地鼈蟲赤石脂輕粉為末滲之
神功散
益母草花紫草茸蜂房過山龍白芍青黛
滑石甘草水煎調下治胎膏末二三分立見紅活
灸法
大蒜一片小艾炷灸五壯換蒜再灸炙後挑破出血
四聖膏治唇口咽喉疔毒口牙疳
珍珠(七粒)頭髮(二分)冰片(半分)豌豆灰(四十九粒)共為末一
方有血竭硃砂雄黃
涼血解毒湯
歸尾生地地丁花紫草蟬退番白草
人參敗毒散
人參赤茯苓羌活獨治前胡柴胡薄荷
枳殼川芎桔梗甘草牛蒡加荆芥防風即
荆防敗毒散
趙氏敷藥方
赤石脂官粉黃柏血竭伏龍肝飛丹髮
灰蜜陀僧乳香没藥冰片
無比散
膩粉硃砂冰片麝香牛黃一方有蟾酥
長肉膏
防風荆芥白芷生地當歸香油一觔煎加
黃占白占松香煎成入没藥赤石脂蜜陀僧血竭
龍宫丹
冰片硼砂青黛薄荷荆芥殭蠶黃連為
末吹入
牛蒡甘草木通茯苓生地紅花荆芥
連翹燈心水煎
解毒湯
歸尾生地紫花地丁番白丁蟬脱
救焚散
地蜈蚣草晒乾楝樹根扁蓄益母草大血結
草尖刀草(一名地青)紫草茸紫花地丁乾水煎服
奇功散
紫草茸製胎骨服仝神功散法
&KR1012;疽諸毒門
凡痘初失解發中失補托終失消散或過于温補致餘
毒藴留陽明肌肉間骨節内幸正氣不虧内不容邪故
得發出肌表輕則&KR1012;瘡重則痘毒總是餘毒血熱所致
須分隂陽虚實痘期前後部位經絡治之
不治之毒有十二處
百會印堂咽喉耳後手心足心背脊
心窩兩肋六脈隂臟
按膿用針法
輕按便痛者膿淺也針不可深重按方痛者膿深也針
不可淺按之不起者膿未成也針不可早按之隨指即
起者膿已成也針不可遲後以紙撚條蘸香油納入針
口外貼膏藥使膿流盡
初起治法治宜發散用和解升麻湯
未成膿治法用犀角地黃湯
毒多治法要用罨法留一二處出膿弗貼膏藥服參茋
内托散
移毒法毒發關節致命處將罨毒藥作膏敷上移下敷
左移右
徐氏治法初起活剥蝦蟇皮加冰片麝香少許貼毒上
即時拔出毒氣
七日前發&KR1012;宜任之
七日後發疔不可峻攻用牛蒡荆芥當歸助氣逐毒當
自解也
紅腫掀痛色赤熱渴脈數有力此毒盛而正氣足乃陽
毒也用活命飲清涼解毒湯能食便秘者下之用四順
清涼飲外敷抑揚散發熱者用犀角消毒飲便秘而發
熱者用清熱消毒飲發渴用麥冬散
堅硬微痛或不痛肉色如故痘根白色不潰不歛食少
便溏此脾胃氣虚乃發毒也散其寒氣則陽自歛矣用
托裡回陽散外敷玉龍膏若其勢欲潰者用鐵篐散圍
方欲元氣虚寒不能消散潰爛或潰而腫不消口不歛
者必須温補
隂毒膿雖已成但皮肉腫厚不甚紅色如牛皮橘皮不
即潰者須量淺深破去其膿貼膏藥引出膿血則無内
攻膿腐傷筋之患用反陽湯貼闢隂膏
隂毒用寒涼則氣血滯而毒益深好肉反死如内脹凉
藥敗毒之劑胃寒不能運行淤血寒不能消散死肉寒
不能潰腐新肉寒不能生化矣
未發痘未發熱之先而發毒此名元陽毒宜活血解肌
發表令其自散俟痘脹而毒自消如用敷貼之藥則痘
發必重反致傷命用人參芎歸湯當歸活血湯和解升
麻湯
痘起發灌漿而發毒者宜活血解毒托裡大發其痘使
其自愈用參茋托毒飲亦不用敷藥
兒若痘多力不勝毒涼血温補俱不可用多致不治若
痘色紅潤不犯火症者須乘六七朝時六經傳遍周而
復始之候亟用托毒法托出毒一二處即保全矣連進
醍醐飲二三貼方效若見標太重者用當歸桔梗白术
川芎熟地桂枝水酒仝煎但不宜多用若非六七朝之
期并犯火症者托亦不效
用身毒發初時熱甚須内外夾攻急消散之若成膿則
不堪矣内服大連翹飲外塗三豆漿
毒游走不定亟内托之遲則攻心必死經云自隂成陽
必生成陽復隂必死
氣血凝滯于關節則毒必發于曲池委中而不散用十
三味敗毒散
手足腕腿掀赤強不能舉動用活命飲外用黃豆末調
敷
腿膝流注腫痛者脾虚也先用活命飲後用補中益氣
湯六味地黃丸
腿膝腫痛膿水不止内熱晡熱體倦肌瘦此元氣復傷
也用補隂八珍湯六味地黃丸久服自愈
掀腫而軟者發于肌肉也
肉色不變者發于骨也
根赤而作痒者血虚也用四物湯加丹皮
根赤而作痛者血熱也用四物湯加金銀花連翹
色白而作痒者氣虚也用四君子湯加芍藥當歸
色白而作痛者氣熱也用四君子湯加金銀花連翹黃
芩
色白而不掀痛者氣血俱虚也用托裡散
毒頭紅腫者宜涼血
卵色白者宜温補
痘多紅活發毒則生根顆灰白毒多難治
未成膿而腫痛者用荆芥敗毒飲或仙方活命飲活血
解毒湯解毒内托散敗毒散排毒散
氣虚食少者用十宣散流氣飲
毒淺小者用小柴胡湯加生地黃湯又加神功散
不成膿不作腐者用八珍湯
已成膿者用消毒飲加黃芩連翹當歸芍藥上引用升
麻下引用牛膝或托裡會膿散加人參連翹川芎當歸
已潰而膿厚不痛者用十全大補湯加金銀花連翹
膿清反痛熱渴倦怠者此氣血虚甚也用十全大補湯
膿盡而不歛者脾氣虚也用六君子湯
膿不乾而煩悶者用黃茋六一湯
痘後&KR1012;疽手足相發内服五香歸茋散外用熨洗法
肝虚則毒入目肺虚則毒成疥腎虚則毒發骨節脾虚
則毒壅肌膚
毒流入脾則發于足腕膕用消毒飲解毒内托散必勝
膏
毒流入肺則發于手腕臑必氣粗喘急胸突或發口唇
用如聖散五福化毒丹觧毒内托散雄黃解毒丸十奇
湯
毒流大腸則便垢膿血用駐車丸阿膠丸
毒流三陽經則為瘰癧結核必腮頰疼痛頭痛用宣風
散荆防敗毒散外用抑揚散同葱頭酒漿搗敷
落痂時預覘發毒
遶唇靨起上下兩分然後徧靨盡者無餘毒如靨有間
斷或花靨或痘顆邊有一線紅暈者此毒未盡也雖輕
頭上亦必發小毒用參茋内托散
痘毒流注
痘後元氣不足不能逐毒歸并一處故致流散漫腫結
塊多是餘毒血熱所成當别類而治
煩渴壯熱左尺脈浮而無力此火熾血燥也用六味地
黃丸
眼合不開身腫不消壯熱不清此毒在諸經也
盜汗發熱口渴此毒在心也
睡中驚悸多怒此毒在肝也
耳尻尚熱此毒在腎也
毒不赤腫不痛成膿不潰皆元氣虚也當先補而後針
之不使毒氣内攻氣血脱陷用人參托裡散
不赤腫而清水奔流用十全大補湯
腫硬未成膿者浸生豆搗塗膏汁或鷄子清調塗
膿厚而元氣不脱者用元參赤芍人參官桂連翹花粉
甘草節角刺山甲
膿出而内熱晡熱者血氣虧也用八珍湯加金銀花
凡諸毒只宜留一二處出膿以洩其毒餘當圍退用玉
龍膏毒法
凡藥以固元氣涼血解毒為主用十宣托裡散分上下
用藥一日不可緩上引用赤芍甘草節連翹桔梗升麻
下引用葛根梹榔牛膝助以貝母白芷金銀花瓜蔞根
發寒熱用知母黃芩黃栢便秘用大黃
治案
一痘漿足為尸穢氣觸倒靨焦黑四肢腫痛幸其能食
便調正不容邪發一&KR1012;疽用内托解毒之味而愈
一兒七朝順痘有行漿之勢兩臂腫大如瓜幸能食便
調此少陽經虚毒滯而不散也補其陽則腫自愈用人
參茯苓肉桂當歸芍藥白芷羌活防風人中黃治之漿
足腫消而愈
一痘症仝前漿雖滿痂腫處成膿竟損一目
一痘症同前兩臂腫痛用解藥而不充毒不退反寒戰
危篤此治其標而失于補托也以保元湯加丁香肉桂
白术橘紅治之漿足而痂厚解托成膿而愈
一痘漿雖滿而四肢清水痂薄如麩二十日而肩臂腫
痛有謂餘毒而用飬血解血毒毒不退而反倦怠此隂
虚而毒滯不化也大補氣血解毒使氣血調暢毒一處
出膿則化矣用四君子湯加陳皮芍藥當歸白芷羌活
連翹金銀花調理而愈此症若耑用解毒則傷脾胃若
嘔瀉厥逆耗散元氣者用附子理中湯加肉菓木香肢
熱腫痛者用四君子湯加金銀花黃茋白芷若耑解毒
不固元氣只以圍藥塗敷腫雖退而毒内藴非損手足
則腸脹喘急而死
一痘密而内強過補而生&KR1012;煩燥口渴先以三黃丸利
之再用清解之味腫消而愈
一兒發&KR1012;于小腿下年餘尚潰腐不能收口此至隂之
下無陽氣充托膿血氣寒虚弱也宜補助元氣用千金
内托散加牛膝梹榔首烏土茯苓潰出嫩骨收口而愈
蓋毒久不散凝結成骨與地四生金之義同斷
一痘毒流注四五個于臂肩之上痂薄少神粘着不脱
此氣虚不足也用十宣托裡散外用針刺破用吸筒吸
膿以玉龍膏圍之而愈
一痘毒出清水六脈微弱衛氣虚寒用保元湯加肉桂
附子白术而愈
一痘大腿腫痛此蓄毒欝于肉分丹腫也用當歸地黃
丹皮連翹白芷木瓜大黃
清涼解毒湯
當歸生地丹皮連翹木通桔梗牛蒡
四順清涼飲
赤芍獨活白芷菖蒲紫荆皮
清熱消毒飲
黃連梔子連翹歸尾川芎白芍生地
金銀花甘草
托裡回陽散
陳皮升麻柴胡白术人參附子黃茋
甘草當歸肉桂
玉龍膏
草烏南星良薑白芷赤芍肉桂葱酒調塗
鐵篐散圍方
廣膠大黃南星半夏白歛黃丹乳香
没藥好醋半椀化膠為丸臨用醋化圍之
又方
鳳凰退燒灰調塗
又方
白芨白歛貝母菉豆粉黃栢芙蓉葉好醋
調塗圍
反陽湯
紫花地丁晒乾八兩酒三觔煮至觔半隨量與服酒醉
為度
闢隂膏
鐵銹輕粉麝香白松香麻油煎膏
和解升麻湯
羌活防風人參芍藥甘草川芎
當歸活血湯
當歸赤芍紫草川芎紅花木香血竭
參芪托毒散
人參黃茋白术
罨毒方
橘葉搗自然汁白酒藥等分搗成膏罨毒上
醍醐飲
退术生地桂枝防風殭蠶白芍落花生
熟地
消毒飲
荆芥牛蒡生姜一方有金銀花雄黃
解毒内托散
荆芥防風當歸黃茋赤芍木通連翹
甘草節金銀花
必勝膏又名拔毒膏
馬齒莧汁猪油蜜共煎膏一方有菉豆赤小豆
又方
葱白搗如泥加蜜貼之誤食之則殺人
又方
貝母赤石脂白石脂白芨白歛龍骨猪
脊髓共搗為膏
雄黃解毒丸
雄黃欝金巴豆
十奇方
人參黃茋川芎當歸防風白芷厚朴
桔梗甘草官桂
駐車丸
當歸川連阿膠乾薑
阿膠丸
阿膠茯苓川連
托裡散
人參陳皮川芎白芍熟地茯苓黃茋
當歸甘草
荆芥敗毒飲
升麻乾葛前胡紫蘇川芎羌活防風
荆芥薄荷桔梗枳殼牛蒡蟬退山查
甘草地骨皮
排毒散
大黃歸尾白芷沉香木香炒黑穿山甲共
為末
流氣飲
人參黃茋當歸桔梗厚朴白芷甘草
防風川芎桂心
小柴胡湯
人參柴胡黃芩生地半夏甘草
方
乾絲瓜連皮子燒灰研末糖調服
敷毒方
蜒蚘搗敷
又方
磁器末松香脂油調塗
又方
嫩松香仝蜜搗敷
又方
南星五棓子大黃硝醋調敷
托裡會膿散
川芎芍藥紅花桃仁防風白芷乳香
没藥大黃
秘葉散
水龍骨白歛蚯蚓泥白芨芙蓉葉皂角
山茨菇葱頭生薑萆麻乳香没藥黃豆
末黑豆末菉豆末共搗温湯燉熱塗圍中留一孔
五香歸茋散
沉香木香丁香芸香藿香桂枝蟬退
當歸黃茋炙甘草連翹防風升麻白芍
甜瓜蒂水煎
&KR0008;洗法
乾荷葉甜瓜蒂芫荽子濃煎洗之
十宣托裡散
人參黃茋當歸白芍茯苓白术白芷
連翹甘草角刺金銀花
元海痘毒膏
蜈蚣(三條)蛇殼(一條)川山甲(五片)銅青飛丹(各一兩)元參丹
皮(各五錢)煉白松香(六兩)菜油(半觔)煎膏一方加磁器
王臨川方
陳年芸香紙捲蘸油燒滴下如漆者加磁椀砂少許調
塗
許玉華方
廣膠(一兩頓化)煉松香猪板油煎膏
褚少泉方
五棓子(入銀硃在内封煆)龜板尖(煆)面粉(昇)松香(醋莧汁製)黃占
白占麻油一觔煎膏
太乙膏
元參白芷當歸肉桂赤芍大黃生地
紫草女髮灰荆芥防風桑枝槐枝桃枝
柳枝麻油黃丹松香乳香没藥鉛粉
黃占白占煎膏
破棺丸
大黃(二兩半生半熟)朴硝甘草(各一兩六錢)蜜丸冲酒服
提毒散
桑寄生生薑人參玄參白术續斷
鳳凰散治不收口
暈死鵝(煆)鳳凰花冰片黃丹輕粉枯礬為末
摻之
平肺散
桑皮杏仁半夏蘇梗荆芥廣皮茯苓
青皮人參地骨皮知母五味子甘草生
薑煎服
參茋湯
人參白术蒼术陳皮當歸神曲甘草(炙)
五味子黃茋(炙)黃栢升麻
加味解毒散
金銀花黃連連翹漏蘆梔子白芷當歸
防風甘草
倪心宇内清痘毒方
黑黃牛屎尖(煆)血餘灰大黃黑糖為丸每服一丸白
湯化下
獨活湯
羌活獨活荆芥防風牛膝紫草煎服
一提金
乳香没藥牙皂人涎麝香琥珀硃砂
雄黃蟬蜕殭蠶蜈蚣(炙)每服半分至二分酒下
施季泉餘毒方
人參犀角茯苓金銀花甘草羚羊角珍
珠蜜丸日進二服
托裡挑肌散
黃茋當歸白芷槐角防已角刺牛蒡
花粉甘草節蟬退苡仁羌活獨活連翹
生地元參殭蠶木瓜金銀花加菉豆二百
粒生姜一片水煎
傅心生肌散
象皮白占龍骨血竭地鼈蟲白石脂(煆)乳
香没藥冰片輕粉赤石脂共為末摻之
陳敬山收口摻藥方
鉛粉(每鉛一兩鎔水銀五錢冷研成粉)松香(陳醋煮乾三錢)白龍骨(煆五分)白螺
螄(煆五分)輕粉(一錢研製)冰片(二分)滑石(一錢)研勻摻之
又方
蘆甘石(便煅焠)研末摻之
蠲毒散
人參黃茋當歸白术白芍羌活連翹
元參麻仁金銀花花粉手加桂枝足加牛膝煎
服
内潰痘毒方
楊樹菌不大不小者用蜜乳酒共浸焙乾為末或酒或
湯送下可消可潰可收
圍藥方
黃栢大黃紫花地丁白芙蓉葉共為末醋調
又方
烏欍樹根皮白芨白歛芙蓉葉赤小豆金
線重樓草五棓子野葡萄根醋調
文蛤散
南星大黃朴硝五棓子醋調
烏龍膏
芙蓉葉五棓子皮硝陳小粉(炒黑)乳香没藥
射香鷄子青調圍
朱少泉方
初起用蟾酥冰片射香酒調塗頂上
已成者用醋製松香馬齒莧龜板尖灰鷄子青
調
又方
白豆菉豆白芨白歛胆星欝金牡蠣灰
馬屁勃(煆)共為末葱汁蜜水調圍
板黃門
黃者脾土之正色若氣得以衛血得以榮自然飽滿黃
活倘隂陽既離梟毒猖熾根窠薄劣房囊痿痍則漿板
膩灰滯乾蠟而不明以手抵之凝結板定此臟腑痿而
隂陽絶也須分部位先用歸身黃茋煎酒次入蟬蜕殭
蠶為末調服或澄泉散自然融活
方廣天庭板黃若餘部皆潤活則腦發&KR1012;
腮臉板黃若餘部潤美則肩阜發&KR1012;
肚腹板黃若餘部潤活則曲池發&KR1012;
背脊三里板黃若餘部潤美則兩軸發&KR1012;
板黃死症
尻骨遍身兩肋陽毬眼眶唇舌頸項前
後
附痘疸方
艾葉薰之桑葉薄荷湯浴之自去
血游門
元氣虚弱毒火逼血散漫于肌膚而為血游非丹非斑
不能附痘成漿矣
標點血游乃火盛也痘必不起不漿用鎮隂丹
漿期血游乃虚極也痘必不膿不靨用返陽丹
靨期血游乃毒血散漫也治宜解毒
鎮隂丹
蘆根黃芩山梔連翹元參生地荆芥
歸身乾薑山查
返陽丹
人參黃茋當歸生地陳皮屋游
仁端錄卷十五
