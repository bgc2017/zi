仁端錄卷十
明徐謙撰
陳葵刪定
咽喉門
咽者胃之管主納而不出司飲食喉者肺之管主出而
不納司呼吸心包絡三焦之脉並絡於喉此為君相二
火耑主痘疹其火上蒸咽喉最為先受故初標必察咽
喉之痛否以發散解利之令毒出不留於咽喉要地苟
不清解其毒必致腫塞飲食阻而呼吸碍喉中氣汩汩
如水聲喪無日矣首尾俱用解毒湯外吹玉鎻匙
胃火薰蒸侵喉而痛但看唇瘡上下密而腫者其喉必
腫痛蓋脾胃相表裡故也用射干鼠粘子湯
肺火津竭不能滋其化源尖上作痛者用四物湯加麥
冬五味子人參連翹元參黃芩木通
咽喉有瘡痛燥破傷流涎者急用退火以防靨期嗆水
吐食失聲之變用甘桔湯加麥冬牛蒡元參杏
仁荆芥或調小無比散解之或如聖散加薄荷枳殼
腫大者點玉鎻匙一聖散咽乾便閉用四順飲
身不熱而喉痛者毒氣鬱故也用甘桔湯大成散以開
之
喉症湏審能食而臟腑有熱者方可用前方解利如上
焦雖熱却見小便清大便溏飲食不進者當以清上温
下藥調之只用甘桔湯牛蒡亦量用
發熱咽痛
發熱初標咽喉微痛者宜清解用甘桔湯加牛蒡
發熱不退晝夜煩躁口舌生瘡唇裂咽痛者此熱毒内
薰其勢急也用甘桔湯合黃連解毒湯同服
報點起脹咽痛
初起心胃有熱毒上冲咽喉乾澁而痛者宜預解之若
失解發而為瘡腫脹潰爛無及矣宜清咽膈解肺毒甘
桔湯合黃連解毒湯加牛蒡
水漿不入者用射干鼠粘湯加桔梗荆芥山豆根消毒
飲抱龍丸牛黃八寳丹龍硼散紫雪方最妙
養漿咽痛
七八日痘皮堅厚明潤而喉痛者不妨色淡無力者宜
清解而兼助發毒用保元湯加元參山豆根
成漿而猶喉痛者毒火上蒸也用甘桔湯加童便製人
參煎成調下小無比散
身不熱而喉痛者毒氣鬱結也用甘結湯
痘後咽痛
九日後當參以四苓散
靨後咽痛不食者凶用甘桔湯加防風元參牛蒡升麻
射干黃芩
治案
一兒患血熱痘先用寒涼藥起發灌漿頭面胸背皆濃
但兩腿凹面陷不起用黃芩黃茋托之反熱渴煩躁大
便溏泄咽喉腫痛改用清咽利膈方而愈
解毒湯
山豆根麥冬(各一錢)元參桔梗牛蒡(各七錢)防風
甘草(各五分)生薑(一片)水煎分三四次服
射干鼠粘湯
生地白芍元參牛蒡射干山豆根
龍硼散
硼砂青黛山豆根冰片(各五分)
紫雪方
先以水五碗黃金器煮三碗去金入寒水石犀角石膏
羚羊角元參丁香甘草升麻再煎至一碗去渣入好芒
硝同煮用柳枝攪不住手候凝入磁盒内又以硃砂麝
香亟攪和勻貯磁瓶勿走氣每服一錢温水化下
參定清咽散
殭蠶火硝元明粉人中黃薄荷瓜蔞皮
青黛山豆根橄欖磨汁紙上晒乾(各五分)冰片(一分)肺
虚久不聲加訶子末(五分)痘未收去訶子痘收後加訶子
雄黃辰砂(各三分)火邪未清勿輕用訶子五味子反令
作喘
傳心錄涼膈散
猪荷草旱蓮草水萍雪裡青山豆根各取汁
同服
又方
粉草車前羌活人中白每服三錢至六錢滚湯送
下
稀涎散治胃熱咽閉
山豆根熊胆細茶薄荷為末先用薄荷潄口然
後吹之
胆礬散兼治喉癬喉風
雄鵝胆(三個)青魚胆(五個枯礬收乾)刺毛窠(一兩火煅)黃栢末百草
霜(各五分)共研末吹之
清咽利膈方
山豆根麥冬貝母桔梗元參防風殭蠶
穿山甲當歸白芍山查紅花生地陳皮
蚯蚓牛蒡黃連黃芩甘草
嗆逆門
喉中氣食二管氣管即喉嚨又名會掩細容一線在喉
之前食管即嚥嗌也甚寬在喉之後飲食入喉先以會
掩其氣管水穀方從食管入胃今喉舌有痘則必脹硬
飲食致入氣管而嗆逆也然飲水多嗆者因水柔弱易
誤入氣管也穀食不嗆者因有渣滓自直下賁門(即胃上脘)
不能傷侵氣道也水嗆湏治其痘則嗆自止故開口就
嗆連嗆一聲而遂止先進飲食而後嗆氣悠言清者皆
無害也兼𠻳兼喘兼吐七日以前音啞水嗆者並為逆
候七日以後痘潤無妨故要看痘色如紅紫而嗆者熱
重壅塞而上冲也灰白不起而嗆者氣血虚弱肺胃受
傷也見痘之初即宜清肺補腎調脾益肝先哲用桔梗
湯解毒湯並加荆芥防風牛蒡麥冬杏仁元參山豆根
之類服於將發未發之前所以清氣道不使毒犯咽喉
預防之法也
未行漿而嗆此毒氣壅盛其喉必痛用利咽解喉湯
痘色乾滯而嗆宜再為補發用保元湯加麥冬桔梗
不因飲食而嗆此為乾嗆初痘時為肺受火毒宜升解
之用至寳飲加沙參笋兜少與柴胡黃芩清之
膿痂時乾嗆用無上飲加淡竹葉沙參竹瀝姜汁
成漿時痘多者咽痘必早熱肉虚皮薄易破觸之即痛
痰涎粘褁飲食難進強咽則痛或雜膿血痂皮痰涎而
出此亦肺受火毒津液不足而痰生也聲音清亮者可
治用甘桔湯加牛蒡花粉利咽化痰多服自愈
食入嗆吐者此咽喉受傷門戸隘塞亦惡候也
舌上有瘡破如蜂房舌痛強硬不能下咽水嗆食吐待
舌瘡愈自然平安將靨時嗆吐痘色根窠淡紅者用嗆
效方加川芎當歸
至寳飲
起脹前用桔梗前胡山查川芎當歸連翹
木香茯神紅花青皮牛蒡木通
灌漿後用人參黃茋桔梗貝母川芎當歸
山藥
養胃化毒湯
白术陳皮砂仁黃連茯苓
嗆效方
杏仁泥沈香汁蜜人乳隔湯頓温服
又方
人參桔梗(各一錢)枇杷葉(三片)煎成加乳磨沈香汁頓服
聲啞門
痘已出而聲變者形病也痘未出而聲變者氣病也瘡
出而聲不出者形氣俱病也痘家以清利咽喉為第一
肺屬金而生氣金空則鳴金實則無聲心火上炎肺熱
則脹孔竅閉塞毒無從出舌根陷坑咽門腐壞呼吸俱
廢為難治矣湏早為清解鄒凭虚曰挫聲者必熱渴鴉
聲者必驚悸連綿者多肢體之逼廹哀細者多胸臆之
鬱悶斷絶者多熱毒之攻冲浮漂者多汗浥而頭痛沉
實者多脾虚而鶩瀉如咬齒者督脉絶如破鑼者肺脉
絶如放弦者肝脉絶如墜石者脾脉絶如雨滴者心脉
絶啼哭無聲但見淚出口動者腎敗也聲啞如破如鯁
者喉爛也
初點隠隠又無感冐而舌燥唇裂聲啞及四五日黑陷
而聲啞者皆不治
初熱聲遂變此重症也用清肺飲甘桔湯加牛蒡荆芥
元參養漿收靨失聲此最危之症若能言而聲濁不清
者用甘桔清金散或用瀉白化毒湯甚則用𨗳赤散甘
桔湯加牛蒡花粉麥冬杏仁元參石膏訶子或清肺湯
仍用噙化藥瀉白散加花粉石膏桔梗黃芩茯苓陳皮
山梔麥冬聲音低小難出此心血虚耗心氣消乏雖有
聲而不發揚也用導赤散加人參麥冬葛根杏仁訶子
喉内無瘡因食熱藥而聲啞用甘桔化毒湯或射干化
毒湯加連翹黃芩當歸犀角元参
感冐風寒而聲不清用參蘇飲加桑皮杏仁石膏
咳𠻳欲啞用防風甘桔湯
咽痛不能言用花粉散
心熱腎虚不能言用四物湯加麥冬茯苓
能言而聲不清用瀉白散加桔梗石膏茯苓麥冬知母
花粉有痰用花粉貝母絲瓜子
痘色灰白虚陷失音此危症也宜用參麥清補湯兼千
金内托散
清肺飲
麥冬(三錢)麻黃(一錢五分)知母花粉荆芥(各一錢)訶子石
菖蒲(各八分)桔梗(二錢)
甘桔清金散
桔梗(一兩)牛蒡(七錢)甘草連翹訶皮(各五錢)共為末每服
一錢薄荷湯送下去訶皮加射干即甘桔化毒湯
瀉白化毒湯
桔梗甘草花粉石膏青皮
清肺湯
阿膠(一錢五分)牛蒡(二分)杏仁(三粒)馬兜鈴黃茋(各五分)粘米(一撮)
(炒黃)煎服
導赤通氣散治心虚聲啞
木通生地甘草人參麥冬歸身石菖蒲
射干牛蒡湯
射干山豆根(各一錢二分)牛蒡紫草紫苑(各一錢)桔梗
木通石膏(各八分)升麻蟬蜕(各九分)甘草(五分)
人參補聲飲
人參阿膠牛蒡杏仁麥冬石菖蒲淡竹
葉粘米
花粉散
花粉桔梗茯苓訶子石菖蒲甘草(等分)淡竹
葉(七片)黃荆(一寸)
聲啞方
絲瓜仁木通遠志肉石菖蒲麥冬燈心風
邪加柏仁防風杏仁
參麥清補湯
人參桔梗查肉麥冬黃茋花粉前胡
牛蒡甘草芍藥當歸紅花川芎生地
千金内托散
人參歸身黃茋川芎芍藥官桂甘草
查肉木香防風白芷厚朴
又千金方治口渴吐痰聲啞
荆芥防風麥冬牛蒡茯苓白芍桔梗
花粉元參百合山豆根柴胡瓜蔞
舌症門
舌乃心苗紅潤則吉燥黑芒刺則凶以内熱甚也
痘出三日心經主之見黑白黃胎者亟宜疏引
痘出四五日肝經主之當退不退根窠紅黑者用犀角
黃連木通和之
灌漿時用審簧法(舌也)舌有黃白胎難退者雖成漿必重
易退者雖重必輕
氣虚毒重津不能上行華池乾涸而舌乾口燥者宜用
補益
隂虚火熾而舌乾燥者宜壯水主之
毒重而乾燥者宜解利
舒舌歛舌者脾之熱弄舌者心之熱
時時舒舌者脾經微熱也勿用涼藥下藥
飲水者脾胃虚津液少耳
秘要云脾火盛則舞唇心火盛則弄舌宜急解火毒用
至寳飲去川芎當歸陳皮紅花加山梔黃連木通笋根
汁蓮心
痘初起一二日驚搐悶亂弄舌者毒不得伸也用犀角
地黃湯
發熱後不拘日數舌忽伸出不收者死
十二三日痘將愈時忽寒戰咬牙舌卷縮此風邪領毒
入心也用人參當歸黃茋乾姜熟地熟附茯神白芍木
香連翹
舌上痘稠密如堆粟破如蜂窠者危更加水入則嗆食
入則噦聲啞者死
痘多而弄舌者凶
用藥之法以舌為樞杻故可清可下視舌之焦黑黃白
盡之矣可温可補視舌之紅淡潤滑盡之矣
痰涎門
秘要云痰之難治難於發痰之初發藥難用必湏預防
使終不發可也蓋毒氣閉塞不能流通遏而成痰正氣
阻隔于中焦為喘為𠻳而痰聲如拽鋸若失於隄防至
貫漿湏補却見痰發用補則痰盛不補則難漿束手待
斃矣治痰湏審虚實表裡如痘綻實紅活實熱也軟弱
淡紅虚寒也鼻塞涕洩宜發散外邪用惺惺散參蘇飲
寒則加半夏風則加南星白附皂莢僵蚕
凡肺胃實熱氣鬱痰滯涕唾稠粘鼻乾身熱二便秘澁
煩渴飲冷宜内外疏散使邪不壅滯用人參清膈散熱
則加花粉
毒蓄臟腑痰實壯熱胸中煩悶大便秘結宜疏導裡邪
調和榮衛使邪自散用前胡枳殼散身温脉微便利者
勿服
三日之痰心經有之則逆五日之痰肝經有之亦凶若
素有痰者别論
痘前治痰宜用青皮桔梗前胡黃芩瓜蔞枳實
標時若左右兩顴稠密不分珠而紅者至灌漿時必然
發痰兩顴屬肝肺二經金木相剋經云金木無分肺火
盛矣故知發痰宜先清臟腑服清肺飲一二劑
六日預服牛黃豁痰散則痰必不發
七八日臟腑不清必用白芍
痘正出時風邪所襲眼目直視牙關緊急者勿用峻藥
以薑附湯為主
起脹灌膿時有痰不可用二陳湯恐燥陽明之氣血孤
陽無隂不能施化也只用白水磨白附子服
六朝有痰宜清痰降火用紅爐紫雪方
收靨有痰用二陳湯不妨一云用柳牙貝母旋覆花
前胡枳殼散
前胡枳殼茯苓大黃甘草(各五錢)
清肺飲
升麻葛根桔梗前胡青皮山查紅花
白芷連翹木通山梔羌活防風金銀花
地膚子蓮子青心
薑附湯
白附子老薑(各二錢)濃煎服取微汗
牛黃豁痰散
天竺黃(三分)川山甲胎骨灰牛黃(各一分)蟾酥(三釐)甘草
菉豆(四十九粒)共為末
紅爐紫雪方
硼砂(六分)礞石(煅)滑石(水飛)硃砂(水飛各五分)柿霜(五錢)牛黃冰
片(各一分)共為丸薑湯下
開痰神應丹治咽瘡痰湧
芫花(三錢)炒黑為末每服三四釐白湯下
八寳丹
珠子虎珀牛黃麝香(各二分)冰片(一分)硃砂天竹
黃龍齒胆星白附(薑汁炒)全蝎(各五分)蜜丸金箔為
衣薄荷湯磨服
發渴門
渴者裡熱也蓋三焦乃水穀之道路津液乃水穀之精
華流行三焦以制火者也火非虚不發發而不解則津
液不能行上以制火火性炎上薰灼心肺水性下行不
能上達是以華池為之枯涸故燥渴也亦有痘多津液
外注化為膿漿不能内滋臟腑故渴當分虚實治之不
可恣與湯飲瓜果致傷胃氣
痘初發渴
初熱小渴常候也若大渴咽乾唇口焦燥此心火上炎
腎水不升毒火妄行血枯液耗也用葛根解毒湯加黃
芩黃連以瀉心火加知母黃柏以滋腎水倍加紅花牛
蒡得舌潤則生舌有芒刺則死切勿食生冷鬱遏毒火
致不得升散也一云心火上炎宜用導赤散或辰砂六
一散
發熱自利而渴者津液不足也用黃芩湯加麥冬燈心
發熱五六日不住痘形隠隠煩渴者用升麻拔毒散
發熱起即大渴者熱内盛也宜清金利水用紫苓湯加
荆芥葛根紅花牛蒡花粉
見標發渴
丹溪云初起煩燥狂渴引飲者宜涼以解其標用六一
散
錢氏云身熱煩渴腹脹而喘大小便澁悶亂大吐者當
利小便用導赤散辰砂六一散
初時紅黑不潤宜涼血解毒三日外乾紅枯燥宜滋腎
水
痘已標點熱毒内外蒸發以致脾胃虚燥血枯喜甘味
以自救若好飲酒者以無灰酒浸當歸頻與之酒漿亦
可惟忌白酒恐發痒也後以托裡散加四物湯
痘發諸經火起銷爍肺金以致渴宜抑肺涼血使肺金
生水用保元湯加麥冬草連花粉或用六味地黃丸
養漿發渴
八九日灌漿時身熱發渴此痘多毒盛表裡氣血俱虚
也用人參黃茋川芎當歸芍藥甘草麥冬花粉川連
痘太多血氣弱津液少咽乾膈焦宜養氣血益津潤燥
若食生冷損胃氣而津液不生變將作矣用葛根解毒
湯
渴而兼瀉用人參麥冬散若不瀉去白术加生地知母
大劑作湯代茶
虚渴用陳冬米人參煎湯代茶
漿足紅活而渴用人參茯苓五味麥冬烏梅
痘後發渴
痘後不宜渴忽然渴者心胃有邪熱也其人必能食便
閉舌乾咽燥用人參白虎湯加黃連
食少便調舌咽不燥此虚渴也用人參白术散人參麥
冬散加天花粉
結痂時而渴津液竭也用保嬰百補湯加生脉散
渴甚而瀉亦甚者難治凡渴切勿利小便利之則益其
渴
渴兼雜症
暑月煩渴宜清之用白虎湯
胃熱而渴津液耗也始終宜用白虎湯加花粉乾葛有
汗加人參小便不利用四苓散並用辰砂六一散
毒氣聚胃時多發熱熱淫于内而外不得宣故發渴宜
紫草葛根白芍甘草牛蒡紅花生地前胡渴猶不止用
紅花子濃煎服此藥最能散胃中淤血故也
心火上炎而渴宜導之用辰砂五苓散
肺熱而渴治在上焦用人參白虎湯加黃連
熱邪入肺氣急咬牙而渴宜調肺氣用四君子湯加麥
冬訶子
熱壅吐瀉而渴宜升提發散
血熱毒盛而渴必狂亂便閉壯熱痘色乾紅焦紫用涼
血地黃湯黃連解毒湯便閉用四順清涼飲
火痘必大渴引飲當發熱標痘時不妨以火濟火若故
禁之即致渴死火毒稍解急進退火之劑如知母黃栢
花粉之類
漿痂時渴用人參麥冬蘆根知母必大劑濃煎待冷恣
與食之則止否亦致渴死湏騐外症治之
隂虚火動而渴是血虚也隂無驟補故難治用六味地
黃丸加五味肉桂
虚渴血虚而兼氣弱者用人參當歸麥冬
血少不養心驚悸而渴者用四君子湯加當歸紅花麥
冬生地遠志
身温而渴津液耗也用四君子湯加木香葛根
微熱而渴宜利水用五苓散加人參麥冬白术甘草
氣虚而渴宜補氣用保元湯加麥冬五味
渴不止而兼瀉用參苓白术散加五味麥冬
渴多而液竭用四君子湯加訶子肉果
足指皆冷不得至經脾胃陽虚津液不能上升而渴用
四君子湯加當歸黃茋官桂
腹脹而渴脾胃虚不能運化精微也用四君子湯加腹
皮厚朴青皮
風邪所觸而渴脾胃虚不能通調水道而潤燥也用四
君子湯加葛根麥冬五味
不能食而渴脾素弱不為胃行其津液也用參苓白术
散
氣血俱虚而渴必身熱面㿠當大補之用四君子湯加
當歸黃茋芍藥紅花五味或六珍湯
自利而渴者毒邪傳腎開閤不司津液下竭不能上潤
自救也宜温之用陳氏異攻散
發熱而渴火銷津液也用升麻葛根湯或紅花牛蒡湯
燈心炒米湯
飲水多而渴愈甚液竭而獨陽盛也用四君子湯加當
歸黃茋麥冬五味藿香扁豆花粉
渴而寒戰者内外俱虚也風邪所集也治宜實表用四
君子湯加防風肉桂當歸黃茋春夏减當歸
渴而咬牙者血熱不能榮骨而齒槁也宜補氣瀉腎用
四君子湯加川芎當歸芍藥麥冬五味或八味丸倍加
地黃赤茯苓
虚寒而渴寒戰咬牙泄瀉者用木香散異攻散
脾胃虚津液不足而渴有九症腹滿足指冷驚悸身温
身熱面白寒戰咬牙多飲不已宜用木香散如不愈加
丁香肉桂然亦有脹悸寒戰咬牙之渴屬熱者宜審之
閻忠孝曰小兒驚風泄瀉瘡疹之渴皆津液内耗也不
問隂陽並用人參茯苓白术麥冬藿香葛根五味木香
治案
一痘漿將半足漸蒼老宜靜養之有謂脾主結痂用異
攻散加山藥芍藥喘渴身熱此實症而用補劑内外皆
熱也治以寬中湯又口齦發疳以清胃解毒湯而愈
一痘八朝漿滿身熱而渴咳有痰火盛而津液涸也用
白虎湯而愈
一痘起脹煩渴不已寒之不寒是無水也宜壯水之主
以制陽光用六味地黃丸加麥冬五味多服而愈
一人十九歲六朝勻朗綻突淡白少神渴甚不已此虚
弱而津液竭也用人參枸杞麥冬煎又以補中益氣湯
加枸杞保元湯加麥冬芍藥當歸枸杞九朝漿足渴止
服人參一觔而愈
一痘起脹乾紅焦紫根窠結實便結煩渴用黃連解毒
湯而愈
一痘六日起脹不食引飲此胃弱也用調脾内托散治
之而愈亦有毒壅不食引飲者不可不辨
一痘六日未起脹便結煩渴服保元湯煩渴益甚此毒
未盡解而用温補則毒蘊蓄而不能托漿先用清解而
起脹渴止用保元湯收功
一痘八日漿半足熱甚引飲者有用保元湯而煩渴益
甚予謂當倍加人參麥冬以止渴
一痘九日空殼無漿根血乾紅壮熱口渴用保元湯而
渴更甚此腎水枯涸不能勝火宜壮水之主
一新婚後躁熱引飲亦宜壯水制火用八味地黃丸加
人參麥冬五味又用補中益氣湯渴止熱減
一新婚後躁熱而渴飲冷即睡醒復索飲不已時天令
大寒此腎水涸不能制火乃孤陽絶隂行漿二七日而
卒無隂則陽無以化也
一痘七朝潮熱口渴利下臭穢陳積此腸胃熱蒸而下
也雖虚而無寒用保元固中之劑而愈若用木香散辛
熱之味祸立至矣
一漿期壯熱煩渴或疑津液不足以保元湯加麥冬熱
渴益甚痘色焦紫此痘本熱而衣被太暖用補反助其
熱以黃連觧毒湯加牛蒡子清解而愈
一痘後熱渴能食便閉咽乾口燥此心胃二經受邪也
用白虎湯而愈
一痘後口渴食少小便數此食傷胃氣精液不足故也
用補中益氣湯加麥冬五味而愈
一冬月出痘頂陷紫黑惟用當歸浸酒飲之而痘起
一痘黑陷黃色不食性好酒恣與之酒而痘紅綻
一痘火毒閉而形若死移棄外庭遇暴雨而甦此涼水
制火也
一險痘熱壅索飲不已速與井水數碗渴止痘起
人參麥冬散
葛粉麥冬白术人參甘草升麻粘米
竹葉煎服
嘔吐噦噯&KR3101;逆門
火逆而物獨出者為吐聲獨出而短者為乾嘔聲物齊
出者總名嘔吐皆火逆上冲也亦有因受寒冐寒而嘔
者若夫噦者乃土敗而衝任之火自臍下直犯清道上
出於賁門(胃口上也)微則乾嘔重則聲嘶啞嗄言語不振或
咽瘡潰爛最為惡候太素曰弦絶者其聲嘶木陳者其
葉落病深者其聲噦短針無取毒藥無攻謂不治也若
&KR3101;逆者乃胃寒冷氣上升也必因風寒生冷所致亦十
中之一二耳
初熱標點起脹之時熱嘔為多宜疎毒發表降火為主
切不可用燥藥加丁香砂仁之類以致血不能潤痘也
用至寳飲加薑製黃連輕者不治自愈重則紅黑乾枯
宜用山梔竹茹伏龍肝清解之如吐清水黃水膿痰者
俱不妨吐臭痰肚疼者凶
外感噦吐用二陳湯加藿香柴胡紫蘇白芷枳殼生薑
内傷嘔吐用二陳湯加藿香紫蘇砂仁枳實神麯白芷
毒冲嘔吐以茱連散主之或辰砂六一散加石膏蘆笋
根汁
内傷外感兼咳𠻳嘔吐者用蘇發散加生薑
口渴乾嘔用藿香正氣散加薑製黃連
吐而酸苦有聲吐訖反快者火冲也痘必紅紫用梔連
二陳湯
胃弱嘔吐無聲有物不酸若不食食下即吐困倦面青
唇白吐多順快用六君子湯參砂和胃散
傷生冷受寒氣而嘔者用二陳理中湯
失于早解咽中作痛有瘡吞吐不利飲食哽寒而嘔逆
者用加味鼠粘湯
養漿時因傷食腹痛而嘔者用平胃散加砂仁藿香煨
薑
吐而有物用養胃化毒湯
傷生冷而嘔痘變灰白者用異攻散加砂仁丁香肉桂
七八日因脾胃虚寒而嘔者用賽金散
虚嘔用無上飲加人參白术蘆根汁嘔止尤當温補
痘後嘔吐餘熱在胃者多煩渴求乳飲多吐乳如射面
赤五心熱喜冷用橘皮竹茹湯加黃連或竹茹五苓散
或竹葉石膏湯
臉汗引飲者用四苓散加木通麥冬
膈有熱痰煩渴便閉者用二陳湯加山梔貝母竹茹花
粉薑製黃連生薑
傷食而嘔聞氣即吐者用木香大安丸養脾丸保和丸
妙應九加麥冬山查薑製黃連枳實神麯
惡心乾噦者宜利小便用竹葉石膏湯燈心竹葉湯加
瞿麥薑製黃連天花粉之類
夏月用五苓散加石膏或竹葉燈心湯
面青白手足冷二便自利無痰心腹作痛或渴喜熱飲
者用益黃散平胃散加砂仁藿香小茴香
胃凝寒痰吐清水者用猪舌湯四君子湯二陳湯調之
引飲過多吐清水者名水逆用五苓散虚而乾噦者用
和中湯四君子湯加橘紅半夏竹茹兼心腹痛者用丁香
理中湯益黃散或四君子湯加藿香木香
凡吐症服藥不可于乳食飲湯之後強與之恐其一併
吐出湏緩緩漸進待藥下行既服盡以指搯兒兩内關
穴片時即不吐矣
膿期噯氣氣粗煩躁用猪尾膏手足冷口氣寒而虚噯
者用木香散異攻散由熱鬱胃中欲出不得出者用半
夏生薑湯加陳皮黃芩或四苓散加陳皮竹茹以利之
胃寒發&KR3101;而嘔用炒鹽吳茱萸(各一錢)丁香(五分)水煎服
治案
一兒年十五血熱毒重而無粿粒正額略見分珠而又
稠密唇焦口腫舌有黑刺大熱大渴先用羌活湯調催
蟄退火丹雖起發而嘔噦特甚用黃芩黃連荆芥防風
連翹牛蒡山查蟬退犀角紫草石膏大黃二劑痘乃少
潤又加川芎當歸門冬知母桔梗生地紅花元參痘漸
滋長嘔噦漸止八九朝復嘔背漸平塌仍用川芎當歸
黃芩黃連僵蚕連翹牛蒡羌活陳皮藿香石膏黃土澄
水煎服隨以桑蟲漿雞腦各二個入催蟄丹震蟄丹各
五分至夜狂躁作渴以陳冬米麥冬煎湯頻飲至天明
熟睡而痘起灌矣但大便溏加黃茋白术山查橘紅炮
薑人參而愈
一痘成漿倒陷而噦不止亟用攻發藥以起其痘于安
胃藥中加人參黃茋黑薑陳米白术黃泥澄水煎治之
而愈
一兒標點噦吐面色枯口唇焦胃氣已脫毒伏不出三
日而死
一痘六朝勻朗光澤外症順而胃氣損聞食則噦漿雖
滿不能收拾而死吐蛔者更重
一痘後喘嘔以長水揚百遍煎清上之藥服之而愈
一痘後吐蛔因氣血弱無穀氣養蛔故也用二陳湯加
生薑芍藥黃連連翹大黃治之而愈
一痘後煩渴乳多則吐身熱喜涼此餘毒在胃也以竹
葉石膏湯治之而愈
一痘後噯腐有用香砂丸尅伐太過變泄瀉而死
至寳飲
桔梗前胡山查當歸連翹川芎木香
茯神紅花青皮
茱連散
黃連(五錢)茱萸(二錢)同炒為末竹茹(一團)生薑同煎湯調服
蘇發散
蘇葉陳皮半夏蒼术厚朴甘草茯苓
羌活枳殼神麯
藿香正氣散
藿香紫蘇陳皮腹皮桔梗甘草茯苓
半夏厚朴白芷
梔連二陳湯
山梔黃連(俱薑炒各五分)茯苓(一分)半夏(四分)橘紅炙甘草(各三)
(分)生薑(一片)水煎漸漸唧下
參砂和胃散
人參砂仁白术茯苓半夏藿香陳皮
炙甘草煨薑
二陳理中湯
人參白术陳皮甘草茯苓煨薑
二陳一連湯
陳皮茯苓生薑半夏黃連竹茹
加味鼠粘湯
荆芥防風陳皮甘草牛蒡桔梗射干
山豆根一方有乾葛連翹無牛蒡甘草
控涎散
孩兒茶柏末硼砂(各五分)辰砂雄黃(各三分)共為末
吹入咽中不預治漸變失音嗆水而難救
加味平胃散
陳皮蒼术厚朴甘草藿香砂仁小茴香
煨薑
賽金散
黃連(用生薑汁拌入瓶中悶一晝夜令其發熱過取出即同薑渣炒乾去薑渣以黃連為末服)
無上飲
人參黃茋陳皮桔梗貝母川芎當歸
山藥
竹葉石膏湯
石膏知母麥冬甘草竹葉
二陳湯
陳皮茯苓甘草半夏
頭面腫脹門
諸陽之會在頭心之華在面痘為陽故必主之故痘瘡
頭面稠密者重頭面預腫者逆頭面痘瘡破爛腫臭者
凶
有應腫者
痘漸起發頭面應期浮腫此毒氣發越聚于三陽之分
欲作膿漿此應腫者也至漿足收歛毒化腫消目開者
為吉若痘未熟而腫消目開者為凶
有不應腫者
痘稀毒輕熱微雖作漿而根不占據此不應腫者也
有元氣衰弱痘頂凹陷不脹不灌面不腫目不閉者是
毒不能發越於陽分也雖勉強灌膿于一時亦難保十
二三朝之變用保元湯托裡快斑湯為主
四五朝肉腫而痘不起者毒存于脾也十亡八九若腫
而痘形高起飲食如常者可治若痘不見如蛇皮者必
凶用木通腹皮湯
八九朝正當養漿灌膿時忽腫消皮脱目開乃元氣不
足毒内陷而氣外泄也用參茋内托散目早開用木香
散復腫閉者吉不腫閉者凶
痘未齊而頭面預腫脹者風熱甚也經曰熱勝則腫治
宜消解用葛根解毒湯加荆芥防風蟬退白芷或消毒
化斑湯外用神應膏護目
有兼疫毒致痘未發而面目先浮腫光亮者即大頭瘟
也宜急解温氣消則吉不消則凶
七日後變痒塌嗆水錯喉聲啞痰喘者不治或用羌活
救苦湯救之
有隂虚陽盛虚陽上浮毒氣妄行肉分三四朝痘未起
壯面目忽然青腫光亮一有此症則毒不盡發七日後
氣退毒陷矣
有風寒閉皮膚毒流肌肉痘不易出目胞浮腫光亮壯
熱煩躁者經曰毒乘于心則熱熾于外也急用升麻湯
加荆芥連翹蟬脫疎解之痘透毒解目自開矣
有因氣血虚弱不能拘攝毒氣成漿毒散肉分面腫痘
不壯者此危症也宜大補氣血則痘自灌腫自消也用
參歸大補湯
有頭頂俱腫痘反平塌者難治用麻黃湯加山甲發汗
後隨症施治
起脹時頭面腫大湏細看形色何如若顆粒分明紅活
綻突者吉若粘連通串糢糊成片又兼灰白青黃乾燥
皮膚黑黯者凶紅活潤澤者用快斑湯合消毒飲或消
毒快斑湯以解毒更用甘桔湯加牛蒡以利咽喉寬胸
膈外用神應膏護目
凡痘瘡腫脹正面忽然破痒則邪氣内傷正氣外泄崩
沙之勢漸不可為矣
服藥後得破者復灌消者復腫飲食如常二便調和變
凶為吉也用十全大補湯合苦參丸治之
若灌漿後應消不消者是毒未化盡也猶防餘毒損目
解毒為亟不可緩也
凡痘與皮肉一般腫而有根窠及半邊面腫形色順者
俱無害
凡痘灰白面如錫餅能食便調無化症者亦無害
木通腹皮湯治四五朝毒伏于裡肉腫而痘不起
殭蠶當歸茯苓木通甘草苡仁蟬退
腹皮白芍路路通(一個)虚者加人參
消毒化斑湯
升麻柴胡桔梗甘草牛蒡連翹防風
羌活蟬脫龍胆草密蒙花淡竹葉
仁端錄卷十
