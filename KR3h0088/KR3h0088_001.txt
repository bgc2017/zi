欽定四庫全書
宣德鼎彛譜卷一明吕震等撰
宣德三年三月初三日司禮監太監吳誠賫出聖諭一
道勅諭工部尚書吴中朕自御極以來荷頼皇天垂佑
海宇清寕黔首奠安四夷賓服重譯獻琛而至者三十
餘國朕惟涼德實深内疚因見郊壇太廟内廷所在陳
設鼎彛式範鄙陋殊乖古制是以深繫朕懷今有暹羅
國王剌迦滿靄所貢良銅厥號風磨色同陽邁朕擬思
惟所用堪鑄鼎彛以供郊壇太廟内廷之用今着禮部
會同太常寺司禮監諸官參酌機宜該鑄鼎彛自上用
之外以及頒賜各王府兩京文武衙門數目多寡欵式
巨細悉倣宣和博古圖錄及考古諸書並内庫所藏柴
汝官哥均定各窑器皿欵式典雅者寫圖進呈揀選照
依原樣勒限鑄成今特勅爾工部可速開冶鼓鑄應用
工匠金銀銅鐵鉛錫藥料可着實明白開册具奏毋得
隠冐侵欺察出治罪欽此
禮部一夲為欽奉上諭事
太子太傅禮部尚書臣吕震於宣德三年三月初三日
接到司禮監太監臣吳誠賫出聖諭一道着臣會同太
常寺卿臣周瑛司禮監太監臣吳誠彙查夲部祠祭册
籍以及太常寺禋祀署司禮監内豐積庫册籍所載郊
壇太廟内廷供用鼎彛等件已經會同諸臣參酌遵旨
於博古圖錄攷古諸書中遴選欵式典雅者紀得八十
有八種其柴汝官哥均定中亦選得二十有九種二共
一百一十七種謹寫圖形進呈御覽可否伏候上裁臣
等誠惶誠恐稽首頓首随册謹疏
宣德三年四月初十日司禮監太監臣吳誠賫出聖諭
一道勅諭禮部朕覽鼎彛諸欵深合古制可着工部照
式鼓鑄該用物料即着照册奏聞給付欽此
工部一夲為欽奉上諭事
太子太保工部尚書臣吳中接到禮部移會遵旨開冶
鼔鑄鼎彛以供郊壇太廟内廷之用共計一百一十七
欵通計三千三百六十五件照依原降欵式謹遵欽限
鑄造該用金銀銅鐵鉛藥遵旨明白開載具册上聞伏
候聖裁頒發宣德三年四月疏
鑄冶湏知黃册一夲鈐印進呈御覽所應頒發各項
物料湏至册者
計開
暹羅國洋銅三萬九千六百觔赤金八百兩白
銀二千六百兩倭源白水鉛一萬七千觔倭源
黑水鉛八千觔日夲國生紅銅一千觔賀蘭國
花洋斗錫八百觔天方國番磠砂三百六十觔
三佛齊國紫&KR0008;石三百觔渤泥國紫礦石三百觔
渤泥國臙脂石三百觔金絲礬二百觔晉礬
二百四十觔黃明礬一百二十觔白明礬二百
觔寒水石二百觔出山水銀一千八百觔辰
州府硃砂三十觔梅花片石青三十觔石綠三
十觔古墨二十觔銅綠三十觔黃丹五十觔
硼砂三十觔方觧石二十觔白蠟一百三十
觔黃蠟八百觔血竭二十觔無名異二十觔
赤石脂二十觔光砂一千觔雲南黑白棋子
二萬個雲南料石一百二十觔煤炭十萬八千
觔櫟木炭十萬八千觔松木柴十二萬觔蘆
柴三萬觔楊木烰炭六百觔石灰四十石皇
磚四萬口黃砂三石玉田砂三石大毛桱竹
三百莖鐵力木十六根杉木一百二十根官
瓦六萬片大風箱二十具大小陽罐二萬個
大小烊銅鐵罐四百個烊銅大鐵篩十具(圍徑一丈一尺)
勾管爐冶鼔鑄局官二員提舉爐冶鼔鑄局官
二員鼔鑄局匠人六十四名鼓鑄局風箱夫二
十名鼓鑄局水夫十名鼓鑄局火夫十名
臣吳中等誠惶誠恐稽首頓首遵旨謹奏所列應用金
銀銅鐵藥料什物大小臣員工匠俱已估計明白真實
無虛謹於宣德三年四月二十日率夲部大小臣員恭
詣乾清宫具夲随册上達天聽倘蒙俞允乞命司禮監
太監臣到臣部限同勘校虛實以便具夲恭詣内府及
各衙門領取應用物料施行庶可依限鑄成上進伏祈
賜垂睿覽臣等無任榮遇之至宣德三年四月疏
太子太保工部尚書臣吳中
左侍郎臣王景崇
右侍郎臣徐驤
營繕司郎中臣張禧
員外郎臣趙璟
員外郎臣王驥
主事臣朱文光
主事臣王玉益
主事臣員缺
虞衡司郎中臣章藻鑑
郎中臣諸升陛
郎中臣員缺
員外郎臣周衣言
員外郎臣孔書
員外郎臣蔣安吉
主事臣周文
主事臣于景宣
都水司郎中臣員缺
署印郎中臣潘學海
郎中臣党賢
郎中臣張美
郎中臣差缺
員外郎臣黃如金
員外郎臣田豐
主事臣米寳
主事臣張貴誠
主事臣員缺
(屯田司掌印)郎中臣伊帝錫
郎中臣員缺
員外郎臣錢貢
主事臣馮又異
主事臣李琦
司務臣瞿亨
司務臣蘇定宇
鑄冶局大使臣張護
鑄冶局大使臣許百禄
宣德鼎彛譜卷一
