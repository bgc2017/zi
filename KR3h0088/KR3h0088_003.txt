欽定四庫全書
宣德鼎彛譜卷三明吕震等撰
工部一夲為遵旨欽頒鑄冶物料事宣德三年五月初
一日叨蒙聖恩俞允裁减鑄冶鼎彛應用材料理合具
題遣官恭請内庫並各署管衙門領取謹具差官員名及
該領物件上逹天聽應否伏候上裁臣吴中等不勝惶
懼之至
謹開
工部營繕司主事臣王玉益工部都水司主事臣
米寳鑄冶局大使臣張護鑄冶局大使臣許百
祿
今撥營繕司主事臣王玉益賫摺夲恭詣内豐積庫領
取赤金六百四十兩白銀二千零八十兩
又賫摺夲恭詣内節慎庫領取風磨銅三萬一千六百
八十觔白水鉛一萬三千六百觔黑水鉛六千四百觔
紅銅八百觔洋錫六百四十觔鋼鐵九千六百觔
今撥都水司主事臣米寳賫摺夲恭詣戊字内顔料庫
領取安瀾砂一百六十觔硃砂二十四觔石青二十四
觔石綠二十四觔銅綠二十四觔古墨十六觔白蠟一
百零四觔黃蠟五百四十觔黑白棋子一萬六千個料
石九十六觔
又撥都水司主事臣米寳賫移會到太醫院領取番磠
砂二百八十八觔金絲礬一百六十觔紫&KR0008;石二百四十
觔紫礦石二百四十觔晉礬一百九十二觔胭脂石一
百六十觔黃明礬九十六觔白明礬一百六十觔水銀
一千四百四十觔方觧石一百零四觔血竭一十六觔
無名異一十六觔赤石脂一十六觔
今撥鑄冶局大使臣張護賫移會到司禮監惜薪司領取
煤炭八萬六千四百觔木炭八萬六千四百觔松柴九
萬六千觔蘆柴三萬觔
今撥鑄冶局大使臣許百祿賫移會到皇木厰領取鐵
力木十六根大杉木一百七十根大毛桱竹三百莖
又撥鑄冶局大使許百祿賫移會到皇磚厰領取石灰
五十石皇磚三萬二千口官瓦四萬八千片黃砂六石
玉田砂六石陽城罐二萬個烊銅鐵罐一百六十個
夲部營繕司特造大小風箱二十具
以上各項物料已經撥官領取為此上達天聽臣等不
勝榮遇之至宣德三年五月謹疏随册恭進六月十五
日奉聖旨知道了
禮工二部奏進鼎彛名目册
宣德三年六月二十六日工部尚書臣吴中會同禮部
尚書臣吕震太常寺卿臣周瑛司禮監太監臣吴誠恭
詣乾清宫謹獻鼎彛名目並具造清册進呈天電其欵
式高低輕重應否伏候上裁各欵鼎彛名目湏至册者
謹開
郊壇圜丘昊天上帝神位前供奉乾宫卦象圓鼎一座
太祖高皇帝配享神位前供奉乾宫卦象圓鼎一座
(俱赤金純裹白銀商嵌)
地祇方澤后土皇地祇神位前供奉坤宫卦象方鼎一
座
高皇后配享神位前供奉坤宫卦象方鼎一座(俱赤金純
裹白銀商嵌)
圜丘從祀大明之神(即朝日壇)神位前供奉三足金烏象形
鼎一座(赤金純裹白銀商嵌)
夜明之神(即夕月壇)神位前供奉玉兔朝元象形鼎一座(白銀
純裹赤金商嵌)
風伯之神神位前供奉巽宫卦象圓鼎一座(赤金商嵌)
雲師之神神位前供奉艮宫卦象圓鼎一座(赤金商嵌)
雷公之神神位前供奉震宫卦象圓鼎一座(赤金商嵌)
雨師之神神位前供奉坎宫卦象圓鼎一座(赤金商嵌)
周天列宿之神神位前供奉紫微垣星象圓鼎一座(赤金
白銀商嵌)
方澤從祀五嶽之神神位前供奉五嶽真形方鼎五座
(金銀絲片商嵌)
四海之神神位前供奉四海真形方鼎四座(赤金白銀商嵌)
太社之神神位前供奉太社址基圖方鼎一座(赤金白銀商嵌)
太稷之神神位前供奉太稷址基圖方鼎一座(赤金白銀商嵌)
五嶽從祀五鎮之神神位前供奉䕫龍雲雷方鼎五座
(白銀商嵌)
四海從祀四凟之神神位前供奉萬水朝宗方鼎四座
(白銀商嵌)
中祀諸壇先農之神神位前供奉一元大武鼎一座(純金
流裹井田座白銀商嵌)
先蠶之神神位前供奉鳳首卧蠶彛一座(赤金商嵌)
馬祖之神神位前供奉獅首馬蹄爐一座(赤金裹流䨇耳)
太歲月將之神共十六位供奉三足中索耳鬲爐十六
座(夲色)
山川社稷都城隍社今共二十四位賜三足索耳鬲爐
二十四座(夲色)
太學土地等神十二位賜三足索耳中鬲爐十二座(夲色)
司禮監二十四司土地之神賜三足索耳鬲爐二十四
座(夲色)
太常寺奉勅撥賜兩京祀典神祇二百十二位三足索
耳中鬲爐二百十二座(夲色)
禮部祠祭司奉勅分賜名山各鎮神祇二百十六位三
足索耳中鬲爐二百十六座(夲色)
五軍都督府旗纛廟並甲仗庫内豐積庫等土地之神
三十二位勅賜三足索耳中鬲爐三十二座(夲色)
女官署十三局先蠶祠並桑園等土地之神共二十七
位賜三足索耳中鬲爐二十七座(夲色)
八蜡祠諸神共二十二位賜三足索耳中鬲爐二十二
座(夲色)
歴代帝王廟三皇五帝位前供奉六合黼黻方彛八座
從祀漢高祖漢光武隋文帝唐太宗宋太祖元世祖供
奉六合黼黻方彛六座(俱倣古青綠色商嵌)
帝王廟從祀功臣東廡第一壇風后臯陶伯益傅說召
公奭召穆公虎張良曹参第二壇周勃馮異房玄齡
李靖李晟潘美岳飛木華黎共一十六位西廡第一
壇力牧䕫伯夷伊尹周公旦太公望方叔蕭何陳平
第二壇鄧禹諸葛亮社如晦郭子儀曹彬韓世忠張
浚共一十六位勅賜䕫龍戈足鬲三十二座(夲色)
太學大成殿先師聖位前供奉麒麟立鼎一座(赤金純裹白銀
商嵌)
四配四聖位前供奉三足大鬲爐四座(夲色)
十哲十賢位前供奉三足大鬲爐十座(夲色)
東廡從祀先賢三十三位先儒一十四位供奉三足大
鬲爐四十七座(夲色)
西廡從祀先賢二十九位先儒一十五位供奉三足大
鬲爐四十四座(夲色)
啟聖祠聖位前供奉三足大鬲爐一座(夲色)
武學武成王位前賜䕫龍戈足雷文鬲一座(夲色)
從祀歴代名將廉頗李牧王翦吴起孫武子韓信等共
四十四位賜毋乙鬲四十四座(夲色)
宣德鼎彛譜卷三
