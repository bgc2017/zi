書齋夜話雜家類(雜說之屬)
提要
(臣)等謹案書齋夜話四卷宋俞琰撰琰有大
易集說已著錄此書乃其平日讀書論文隨
所得而筆記者卷一皆辨論經義其斥孔安
國稱洛書錫禹之非確為有見于諸經字訓
正訛考異頗為該洽如謂論語富與貴章當
就不以其道為句孟子則慕少艾為慕愛少
衰之思當讀少字為上聲其說亦頗足資參
正二卷三卷皆推闡先儒之說多發明河圖
洛書及先天太極二圖蓋陳摶所述以丹訣
通之于易其原本出道家琰所注隂符經參
同契皆詮釋黃老神仙之說所著席上腐談
易外别傅亦硏究爐火修煉之術故其註易
皆傳邵學是書反覆申明亦不出是義也末
一卷皆論文之語然頗乏精奥蓋琰詞章之
學不及其易學之深觀所作林居山人集亦
可以概見云乾隆五十一年四月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
