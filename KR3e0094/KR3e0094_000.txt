傷寒兼證析義醫家類
提要
(臣)等謹案傷寒兼證析義一卷
國朝張倬撰倬字飛疇吳江人著醫通之張璐
即其父也專論傷寒而挾雜病者分中風虛
勞中滿腫脹噎膈反胃内傷宿食咳𠻳咽乾
閉塞頭風心腹痛亡血多汗積聚動氣疝氣
淋濁瀉痢胎産凡十七種設為問答以發明
之按傷寒論所謂合病併病止言六經兼症
而不及雜病醫家不明兼證之意往往於脉
證參差之際或顧彼而失此或治此而妨彼
為害頗深此書一一剖析使治病者不拘于
一隅不惑於多岐亦可謂有功於傷寒矣乾
隆四十六年四月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
