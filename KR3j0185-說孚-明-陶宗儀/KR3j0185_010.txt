說郛卷十上明陶宗儀撰
正朔考(魏了翁)
七月陳王業也
七月之詩大㮣述天時以勤民事也先儒謂七月一詩
皆以夏正為斷愚則曰非特七月一詩也凡詩篇如正
月四月六月十月之交皆夏正也非特詩諸篇也凡易
書周官春秋左氏所書之月亦皆夏正也然則商正建
丑周正建子者非改正朔歟曰改正朔矣不改月次也
正朔之改示一代之興各有所尚也月次之不可改四
時之序不可紊也苟紊之則時命乖張民聽疑惑雖耕
耘歛藏亦將失其候堯典所謂欽若昊天敬授人時者
萬世不可易也若夫正朔迭尚不過以新民視聽如大
朝會大典禮尊用此日名曰歲首太史公所謂朝以十
月者是其例也世儒遂謂商周既改正朔則併其餘月
次亦應逓改噫為此說者臆度之過也臨卦所謂八月
者指觀而言也臨觀反對故聖人預以為戒觀之為卦
其畫四陰其辰在酉曉然夏之八月也而何氏以為周
八月屬未之遯孔氏以為商八月屬申之否夫文王周
孔簡易以從夏正而何氏孔氏反﨑嶇以求合商周之
正不亦異乎故曰凡謂改正朔而并其月逓改者皆臆
說也書伊訓元祀十有二月乙丑奉嗣王祗見厥祖太
甲三祀十有二月伊尹以冕服奉嗣王歸于亳夫奉嗣
王初見厥祖重事也故以改元之歲首以冕服奉嗣王
歸亳亦重事也故以三祀之歲首然而仍稱十有二月
則是殷人未嘗改十二月為正月也孔氏以商正解之
不通則乃曲為之說曰此湯崩踰月太甲即位而奠告
也攷之孟子外丙二年仲壬四年然後繼以太甲則太
甲乃湯之孫所謂祗見厥祖者是矣非嗣湯而立也假
使太甲嗣湯而立亦安肯踰月而遽改稱元年邪故曰
凡謂改正朔而并其月逓改者皆臆說也詩篇如正月
曰正月繁霜四月曰四月維夏六月曰六月棲棲此為
夏正無疑雖欲曲說不可得也雖有曲說不足惑也至
十月之交鄭氏則釋之曰此夏之八月也夫十月之交
則十一月矣是周人朔月也故曰朔月辛夘正朔日食
古人所忌故曰亦孔之醜不然八月日食何足以言甚
醜也以是證之則周人以十一月為朔月未嘗改為正
月也又七月之詩之五章自五月數至十月而繼之曰
曰為改歲是以十一月為歲首而未嘗改之為正月又
一證也故曰凡謂改正朔而并其月逓改者皆臆說也
周官凌人十有二月斬冰與月令季冬之月命取冰相
合則不惟時皆夏正而月亦皆夏正矣而正月之吉始
和縣法觀象鄭氏強解之曰周正月也夫以夏正言之
建寅之月也三陽既交斯謂之和若指為周正則建子
之月矣時方寒冬安得謂之和邪又黨正四時之孟月
吉日則屬民而讀法夫言孟月則夏正建寅之月非周
正建子之月也眀矣故曰凡謂改正朔而并其月次逓
改者皆臆說也春秋所書時皆夏時也月皆孟月也雖
左氏傳亦然隱三年傳曰夏四月鄭祭足帥師取周之
麥秋又取周之禾其為夏正眀白如此杜氏以周正解
之曰四月今之二月也秋今之夏也麥禾皆未熟取者
蓋蹂踐之夫左氏秪曰麥禾而杜謂之未熟左氏直謂
之取而杜謂之蹂踐幾於迂疎可笑良由曲泥周正有
所不通故遷就其辭以至于此故曰凡謂改正朔而并
其月逓改者皆臆說也或曰漢晉唐諸儒以三正說六
經豈鑿空駕說之哉曰亦必有一二疑似以啓之如春
無冰冬大無麥禾之類皆其藉口者也然疑似者一二
爾眀白者十百也以疑似蓋眀白以一二勝十百豈非
惑與夫有一二之眀白猶將勝十百之疑似今乃反是
又豈非大惑與噫六經不幸而經秦火幸而頼諸儒之
補綴也然而使學者得見秦灰之殘編斷簡當反無惑
惟其出於諸儒之補綴也是以惑學者滋甚蓋不知其
幾事不特如改正朔之一端而已也亦幸而改正朔之
事證驗尚多可以是正不然又烏覩其真邪
二
夫既因七月之詩而攷六經所書之月皆夏正矣六經
之外先秦他古書及秦漢以後正史凡所書月亦皆夏
正也吕氏月令或以為周公作是與否固未可知然其
所言時令則夏時也岐伯素問伊川以為戰國間人所
作是與否固未可知然其所言月候則夏月也竹書紀
年傳謂晉太康初汲人得之魏冢是與否固未可知然
其言三代之正月則皆建寅也由是觀之先秦古書所
紀之月則皆夏正也秦正建亥漢仍秦舊太史公作史
記書十月於每年之首班固作漢紀書秋九月於每年
之終所謂春正月者自在年中不改稱謂至武帝太初
元年正歴法以正月為歲首眀年所書始以春正月起
之而以冬十二月終之是後惟魏眀帝用景初歴嘗以
建丑為正并改三月為孟夏餘皆逓改然而郊祀蒐狩
頒宣時命則復以寅為正二者交互徒惑民聽行之未
幾復用夏正又其後惟唐武氏改年曰載以十一月為
正月以十二月為臘月然復以正月為春一月自二月
以後不能易其次也由是觀之秦漢以後凡正史所書
之月則皆夏正也或曰孟子之書亦先秦書也其言七
八月之間旱趙岐以為此周七八月夏之五六月以苗
槁證之疑若可信愚則應之曰泛言苗槁耳既不可以
為夏之七八月亦何以證其為周之七八月邪孟子又
言歲十一月徒杠成十二月輿梁成直謂仲冬以後農
隙之餘可治橋梁以利民涉而趙氏泥於周正謂夏之
九月十月也亦可信乎或者又曰劉歆以三代之正作
三統歴述此亦正史所載也何以謂之皆夏正邪愚則
應之曰劉歆漢儒也與孔安國蓋逓相祖述者自是歴
家從而和之又豈足為確論乎且不信聖經而信歴述
復以歴述而伸傳註是皆學者厭平實而喜竒誇之過
也必有務平實而後可與論古事而學古道也
三
或者問曰六經子傳及先秦他古書與歴代正史所書
之月皆為夏正亦既白矣然姚大老辨三代秦漢置正
博引經傳以為皆用夏時而平庵項氏獨以為春秋自
是孔子之書即非周王所用此一說也胡文定經解謂
以夏時冠周月是聖人垂法後世之意此又一說也陳
止齋後傳謂以夏時冠周月自是魯史之舊夫子因之
每孟月書時以見魯史每正月書王以存周正蓋尊周
而罪魯也此又一說也三家者之言何如曰三家者皆
近世博雅大儒也特其立說猶未免牽於傳注故雖卓
然有見於始然卒不能不自變於其後者也孔子之春
秋即魯國之史記也魯史之時月即周家之紀歴也夏
周之歲首雖殊夏周之時令則一安得孔子所書與周
王所用不同邪項氏固嘗謂周歴本稱决無改月之理
其說卓然當於理矣而末乃謂春秋四時十二月恐皆
夫子革之以為萬世法是則惑也是豈非牽於傳註雖
卓然有見於其始而卒不能不自變於其後邪顏淵問
為邦子曰行夏之時言正朔惟夏得其正也胡氏乃謂
夫子以夏時冠周月信斯言也是春秋所書春正月者
乃今之冬十一月也秋七月者乃今之夏五月也以冬
為春以夏為秋雖甚愚者猶不為曾謂聖人而為之乎
傳之當時猶且不可尚可為萬世法乎胡氏固嘗有言
曰周人以子為歲首則冬十一月也前乎周者以丑為
正其書始即位曰惟元祀十有二月則知月不易也後
乎周者以亥為正其書始建國曰元年冬十月則知時
不易也其說卓然當於理矣而末乃謂夫子作春秋是
天子之事可以改正朔故以夏時冠月又以夫子無其
位不敢自專故以周正紀事是則大惑也是豈非牽於
傳注雖卓然有見於其始而卒不能不變於其後邪至
陳氏謂魯史舊以夏時冠周月夫子仍之此說似勝然
於胡氏之說特添一轉語爾事不如此亦秪費詞假使
周人改朔并移月次則天王在上魯人安敢自以夏時
冠周月乎如此是不奉天子正朔也又豈有魯奉天子
正朔而史官紀事私以夏時冠周月乎如此則是無故
而陷其君於僭逆也假使魯史官無識以是紀事吾夫
子修之肯仍其僭謬乎陳氏固嘗謂凡西周之史言時
皆夏時也於是援周官季春出火非周正月季秋納火
非周九月以為證據其說卓然當於理矣而末乃謂西
周之史言月皆周月也於是曲借康誥三月不言春畢
命六月不言夏以為證據至泰誓十有三年春一月於
己說有礙則反指為譌誤是則惑也是豈非牽於傳註
雖卓然有見於其始而卒不能不變於其後邪嗚呼自
傳註之學興也各以三統解經不特何氏之於易孔氏
之於書鄭氏之於毛詩周官杜氏之於春秋左氏而已
也然而此五六人者古博雅大儒也三統之外不可廢
也至於春秋一經以周正解之者則滔滔皆是又豈特
胡陳項三家而已也
史剡(司馬光)
愚觀前世之史有存之不如其亡者故作史剡其細
瑣繁蕪固不可悉數此言其卓卓為士大夫所信者
云
虞舜
堯以二女妻舜百官牛羊事舜於畎畆之中瞽叟與象
猶欲殺之使舜塗廩而縱火舜以兩笠自扞而下又使
舜穿井而實以土舜為匿空出佗人井
剡曰頑嚚之人不入德義則有矣其好利而畏害則與
衆不殊也或者舜未為堯知而瞽叟欲殺之則可矣堯
已知之四岳舉之妻以二女養以百官方且試以百揆
而禪天下焉則瞽叟之心豈得不利其子之為天子而
尚欲殺之乎雖欲殺之亦不可得已藉使得而殺之瞽
叟與象將隨踵而誅雖甚愚人必不為也此特閭父里
嫗之言而孟子信之過矣後世又承以為實豈不過甚
矣哉
舜南廵守崩於蒼梧之野葬於江南九嶷是為零陵
剡曰㫺舜命禹曰朕耄期倦於勤汝惟不怠總朕師舜以
天子為勤故老而使禹攝也夫天子之職莫勤于廵守
而舜猶親之卒死於外而葬焉惡用使禹攝哉是必不
然或曰虞書稱舜陟方乃死孔安國以為升道南方廵
守而死禮記亦稱舜葬於蒼梧之野皆如太史公之言
予獨以為不然何如曰傳記之言固不可据以為實藉
使有之又安知無中國之蒼梧而必在江南邪虞書陟
方云者言舜在帝位治天下五十載升於至道然後死
耳非謂廵守為陟方也嗚呼遂使後世愚悖之人或疑
舜禹而非聖人豈非孔安國與太史公之過也哉
夏禹
禹以天下授益益避啓於箕山之陽禹子啓賢天下皆
去益而歸啓啓遂即天子位
剡曰父之位傳歸於子自生民以來如是矣堯以朱不
肖故授舜舜以均不肖故授禹禹子啓果賢足以任天
下而禹授益使天下自擇啓而歸焉是飾偽也益知啓
之賢得天下心已不足以間而受天下於禹是竊位也
禹以天下授益啓以違父之命而為天子是不孝也惡
有飾偽竊位不孝而謂之聖賢哉此為傳者之過眀矣
夏桀
桀走鳴條遂放而死桀謂人曰吾悔不遂殺湯於夏臺
使至此
剡曰是言也存為後世之懲勸其可乎
周文王
崇矦譛西伯於紂曰西伯積善累德諸侯皆嚮之將不
利於帝紂乃囚西伯於羑里云云既出乃獻洛西之地
以請紂去炮烙之刑紂許之
剡曰紂疑文王之得民故囚之既釋而又獻地以止其
虐刑是正信崇矦虎之譛於紂也豈所謂遵養時晦以
蒙大難者哉且紂惟不勝其淫虐之心故為炮烙之刑若
能自止而不為則不待受西伯之地若不能自止雖受
地於西伯而為之如故誰能禁之哉
由余
戎王使由余於秦秦穆公問曰中國以詩書禮樂法度
為政然尚時亂今戎夷無此何以為治由余笑曰此乃
中國所以亂也夫自上聖作為禮樂法度僅以小治及
其後世阻法度之威以督責於下下罷極則以仁義怨
望於上上下交爭怨而相簒弑夫夷戎不然上含淳德
以遇其下下懷忠信以事其上此真聖人之治也穆公
以為賢乃離間戎之君臣卒得由余而用之遂霸西戎
剡曰所貴乎有賢者為其能治人國家也治人國家舍
詩書禮樂法度無由也今由余曰是六者中國之所以
亂也不如我夷戎無此六者之為善如此而穆公以為
賢而用之則雖亡國無難矣若之何其能霸哉是特老
莊之徒設為此言以詆先王之法太史公遂以為實而
載之過矣
孔子
齊景公欲以尼谿田封孔子晏嬰進曰夫儒者滑稽而
不可軌法倨傲自順不可以為下游說乞貸不可以為
國云云
剡曰晏嬰忠信以有禮愛君而樂善於晉悅叔向於鄭
悅子皮於吳悦季札豈於孔子獨不知而毁之乎
楚昭王將以書社地七百里封孔子令尹子西曰文武
百里之君卒王天下今孔丘得據土壤賢弟子為佐非
楚之福也乃止
剡曰子西楚之賢令尹也楚國頼之亡而復存危而復
安其志猶晏嬰也其言豈容鄙淺之如是哉
季布
季布聞曹丘生招權顧金錢與竇長君書使絶之曹丘
聞之往見布揖曰使僕遊揚足下名於天下顧不美乎
何拒僕深也布大悦留數月為上客厚遣之
剡曰曹丘與長君善而布與書使絶之是以曹丘為小
人也及曹丘見以毁譽動已而已善之是養小人以自
利也夫以毁譽動人及養小人以自利皆姦人之道也
果如是則布惡得為賢大夫
蕭何營未央宫
蕭何作未央宫高祖見官闕壯甚怒何曰天下方未定
故可因遂就宫室且天子以四海為家非壯麗無以重
威且無令後世有以加也高祖乃說
剡曰是必非蕭何之言審或有之何惡得為賢相哉天
下方未定為之上者拊循煦嫗之不暇又安可重為煩
費以壯宫室哉古之王者眀其德刑而天下服未聞宫
室可以重威也創業垂統之君致其恭儉以訓子孫子
孫猶淫靡而不可禁况示之以驕侈乎孝武卒以宫室靡
弊天下惡在其無以加也是皆庸人之所及而謂蕭相
國肯為此言乎
綱目疑誤(周密)
綱目一書朱夫子擬經之作也然其間不能無誤而學
者又從而為之說蓋著書之難自昔而然今漫摭數事
與同志評之非敢指擿前輩以為能也
北齊高緯以六月遊南苑從官暍死者六十人見本紀
通鑑書曰賜死賜乃暍之訛耳綱目乃直書曰殺其從
官六十人而不言其故其誤甚矣尹起莘乃為之說曰
此朱文公書法所寓且引孟子殺人以挺與刃與政之
說固善矣然則其實通鑑誤之於前綱目承之於後耳
緯荒遊無時不避寒暑於從官死者尚六十人則其餘
可知矣據事直書其罪自見何必沒其實哉
郭威弑二君綱目於隱帝書殺於湘隂王書弑尹又為
之說云此二君有罪無罪之别此書法所寓也然均之
弑君隱帝立已數年湘隂未成乎君不應書法倒置如
此亦恐誤書耳
隋開皇十七年詔諸司論屬官罪聽律外决杖綱目條
下云蕭摩訶子世略在江南作亂摩訶當從坐大理少
卿趙綽問訴上命綽退綽曰臣奏獄未决不敢退帝乃
釋之按通鑑摩訶當從坐上曰世略年未二十亦何能
為以其名將之子為人所逼耳因赦摩訶綽因諫不可
上不能奪欲綽去而赦之因命綽退綽曰臣奏獄未决
不敢退上曰大理其為朕特捨摩訶也因命左右釋之
此乃綽欲令摩阿從坐而帝特赦之耳綱目誤耳
懷道云親見其言煬帝幸江都上曰卿何自不諫曰臣
不居重任知諫不從上曰卿知諫不從何為立其朝卿
仕世充尊顯何亦不諫曰臣非不諫但不從耳上曰世
充拒非諫卿何得免禍淹不能對按此實責其知煬帝
之不可諫而猶立其朝耳今綱目乃於上言世充拒諫
為其語曰然則何以立其朝殊失其實矣
綱目開元九年冬十一月罷諸王都督刺史以後凡四
條按通鑑是年之末十二月幸驪山云云是歲諸王為
都督刺史者悉召還云云此非十一月事亦非十二月
事也當依通鑑作是歲為是
綱目書德宗貞元二年十一月皇后崩不書氏按通鑑
是年十一月甲午立淑妃王氏為后丁酉崩特四日耳
此承通鑑作書而逸其上文耳尹又謂唐史妃久疾帝
甚念之遂立為后冊訖而崩必有所寓意者亦通也
揚子新注(柳宗元)
學行篇
如將復駕其所說則莫若使諸儒金口而木舌
注云金口木舌鐸也使諸儒駕孔子之說用如木鐸也
修身篇
熒䰟曠枯糟莩曠沈擿埴索塗冥行而已矣
注云熒眀也熒䰟司目之用者也糟當為精莩如葭莩
之莩目精之表也言䰟之熒眀曠久則枯精之輕浮曠
久則沈不目日月目之用廢矣以至於索塗冥行而已
矣
又云糟當為精言盲矇之患神光久曠則枯目精久曠
則沈是以杖擿地而求路冥冥然行矣
孝至篇
勤勞則過于阿衡
注云阿衡之事不可過也過則反
漢興二百一十載而中天其庶矣乎
注云揚子極隂陽之數此言知漢祚之方半耳
新唐書糾謬(吳縝)
一曰以無為有
代宗母吳皇后傳
李吉甫謀討劉闢
劉蘭拒却頡利
馬璘擊潰史朝義兵
裴巨卿竇孝諶無傳而云有傳
二曰似實而虛
放死罪囚三百九十人
義陽宣城二公主四十不嫁
鄭絪作相時事皆不實
張九齡諫而太子無患
劉潼治蜀南詔不敢犯邊
三曰書事失實
降封宗室郡公而紀書為縣公
陸贄李晟傳幸梁州事
憲宗子棣王彭王信王同封失實
王勮傳以壽春等五王降封入閤為出閤
張錫為相日數
辛雲京京杲二傳書事失實
崔圓辭大學士
王播進獻
郭英乂代高適
節愍太子誅武三思事
四曰自相違舛
王瓌恭憲太后弟乃以為惠安太后弟
以三月二日為中和日
太宗紀享年差三歲
杜佑所終之官與桑道茂傳不同
眀皇帝公主數多一人
穆宗紀始封與憲宗紀異
建王已改名而薨時猶書故名
謂八王史失其薨年而自有薨年可見者
謂九王史失其系胄而自有系胄可見者
韋雲起嘗為麟州刺史而本傳不載且是時未有麟州
虞世南傳及天文志叙星變災異事與紀志不同
李源年七十四而傳以為八十
王同皎李多祚傳討二張處所與桓彦範及皇后等傳
不同
獨孤懷恩獻后之弟而以為姪
張鷟貶官年世相遠
本紀書渾釋之死與傳不同
杜求仁傳舛誤
賢妃徐惠為齊聃姊又為姑
蕭至忠傳叙蕭德言世次未眀
徐州戍兵龐勛等擅還
誅張昕三傳各異
劉禹錫得志時三事與别傳皆差
張廵用兵人數誤
王燾等世次不眀
裴寂字不同
劉審禮傳與表不同
虢王子次序不同
館陶公主所尚不同
崔良佐傳
武攸暨傳誤
兩傳載周贄安太清不同
郝玭馬璘傳不同
蘇定方傳誤
江夏王道宗李靖等傳不同
劉澭入朝紀傳不同
孔戢傳誤
劉弘基殷開山傳誤
五曰年月時世差互
韋弘景封還詔書事一以為憲宗一以為穆宗
魏謩罷相差一年
李愬平蔡州差一年
閻立本為中書令差一年
武惠妃薨差一年
王志愔傳幸東都差一年
王求禮傳久視二年大雪誤
武后問狄仁傑求竒士其年誤
岑羲為同三品年誤及官稱不同
竇懷貞傳誤
常山王承乾卒紀傳紀差一年
惠昭太子薨年紀傳不同
孝敬皇帝年差一歲
章懷太子傳年誤
慶王宗薨紀傳差一年
張濬死紀傳差一年
肅王薨差一年
武攸暨傳年次誤
啖助傳贊誤
懿德太子傳誤
上官昭容傳誤
江夏王道宗傳誤
突厥傳叙永安王孝基傳誤
太宗薛舉相持六十餘日事
吐谷渾傳貞觀九年誤
六曰官爵姓名謬誤
紀書團練使崔灌而傳乃觀察使崔瓘
天策上將乃書為上將軍
紀云矍璋而傳乃瞿章
史思眀朱泚傳各有敬釭許季常
目錄著王綝而傳乃王琳
封道言名不同
楊昢名不同
王摶名不同
梁武孫名誤
嗣郯王戒丕字誤
武德四年封越王元茂誤
信王憻名紀傳不同
昭宗子裕紀書為祐
王茂章誤作彦章
辛雲京官誤
朗陵王父子名皆未眀
吳大瓘名不同
楊子琳作楊惠琳二事
以公主字為封號
程昌裔名不同
張去奢去盈不同
郭潛曜姓不同
南昌公主
張說字誤為銳字
雍王畢王房各有景誤
范雲仙等官誤
蘇光榮名不同
鹿晏弘名誤
牛勗名不同
魚朝恩傳脫字
李訓仇士良兩傳各載魚弘志名不同
馬舉官及名紀傳不同
盧坦誤書吳少誠
范陽王藹名不同
東莞郡公融名不同
袁朗傳袁粲名誤
蘇弘軫名不全
李氏表有知古二名
王琚王同皎等傳周璟名不同
宰相李藩世系表脫誤
仇甫姓不同
蘇定方傳與突厥傳不同
突厥傳季高遷姓誤
突厥傳李靖傳不同
何重霸名紀傳不同
高祖紀書封德彛左僕射誤
唐儉傳誤書官
高祖紀書長孫順德官誤
高祖紀封子為蜀王名不同
長平王傳薛仁杲傳不同
七曰世系鄉里無法
稱引父祖子孫别傳例
王方慶璵李吉甫德裕
徐文遠有功劉廼伯芻
張薦又新柏良器耆
盧懷慎奕杞元輔
稱引旁支遠裔别傳例
崔日用良佐李邕鄘
崔玄暐戎嚴震礪
陸贄扆令狐德棻楚
父祖子孫别傳以例當書而不書者
李素立李承李藩
孟簡傳陸長源傳
李景讓為憕孫又似曾孫
張鎰為後胤五世孫又似曾孫
袁朗鄉里
崔行功鄉里
八曰尊敬君親不嚴
楊隆禮嘗避諱改名而傳不載
誕節名及上夀儀紀傳皆不載
裴守真耀卿傳次序
九曰紀志表傳不相符合
百官志太宗定内外官數與曹確傳不同
天下軍節度使姓名次序紀傳不同
劉總納土其州不同
宋璟傳載東廵泰山之年與紀不同
李光弼傳平袁晁年月與紀不同
程知節為葱山道總管與紀不同
桓彦範傳中宗復位日與紀不同
宰相世系表蘇瓌字與傳不同
崔龜從傳其官與本紀不同
郭正一傳為相之年并其事與紀志不同
流敬暉處紀表與傳不同
杜元穎為相至罷紀傳各不同
孫處約為相其官名紀傳不同
岑羲命相之紀傳不同
李吉甫傳星變紀志不同
乾符五年五月風雹事紀志不同
垂拱二年新豐慶山事紀志不同
侯君集傳岑文本官不同
褚遂良貶官紀傳不同
柳璨官本紀與表傳不同
畢王璋子韶世系未眀
瑤山玉彩字
元結猗玕子
員俶年齒差誤
蕭穎士
李素立世系不同
崔沔傳
王方慶傳與表不同
睿祖名紀傳不同
崔行功祖表傳不同
德宗紀與李懷光傳不合
李揆世次表傳不同
袁滋子□等
崔祐甫立後
竇懷貞官名與紀不同
蘇味道拜官紀傳不同
韋巨源傳州名與紀不同
李進賢被逐紀傳不同
蕭至忠父引官誤
蘇瓌蘇震世次不眀
韓休父兄
劉瞻入相
王璵傳年與紀不同
修瑶山玉彩人不同
蕭俛為僕射表傳不同
鄧康王徙封紀傳不同
雨土紀志月不同
韓王更封紀傳年不同
武德時地震紀志月不同
貞觀時地震紀志日不同
石然紀志月不同
李勣等征遼東宰相表日誤
薛萬徹官及高麗城名紀傳不同
十曰一事兩見而異同不完
肅宗紀即位事與裴冕杜鴻漸魏少游傳不同
李峴傳謝夷甫事與毛若虛傳不同
吳士矩傳與狄兼謨傳異同且各述事不盡
高智周傳記蔣洌等事與喬琳傳不同
李知本李華傳各載太沖而得名之因不同
薛存誠孔戣傳各述李位事而有不同
公主傳及張茂昭傳各紀尚主而有不同
韋温傳尉遲璋事與陳夷行曹確傳不同
王播傳所載石刻與五行志不同
杜悰及南蠻傳述秦匡謀事不同
崔湜及周利貞傳述内外兄不同
劉晏傳及藝文志各載包融包佶事及所任官有不同
王晏平為韋温封上詔書
蘇味道張錫傳誤
吳湊韓臯傳不同
蘇幹之死紀傳不同
武延秀安樂主被誅處不同
張說評許景先文兩傳不同
吳湊劉晏議王縉等罪
劉悟賈直言傳不同
文宗紀即與楊志誠傳不同
十一曰載述脫誤
衡王傳誤
唐義識字誤
常山及薛譚字誤
程處亮名不同
韋倫傳記襄州事誤
嚴善思傳誤
王同皎傳誤
狄仁傑傳誤
宰相世系表脫漏不載者
宰相世系雖有名而計目中脫漏者
寧王傳漏臨淄王一名
武后所撰字闕漏
杜悰傳漏拜司徒
南蠻傳漏李福敗績
韓建害諸王紀書不盡
裴行立傳漏平李錡功
裴行立授泌州刺史誤
王志愔傳誤
膠東郡王道彦傳誤
孔穎達傳誤
温曦尚涼國公主未眀
李道古廹逐柳公綽及誣李聽事
賈至傳漏棄汝州貶岳州
劉蕡陳少游傳脫字
李晟世系脫漏
袁朗傳誤
長孫無忌傳漏事
崔戎傳脫世次
韓曅為滉之族子
大歴十二年秋雨災
邢文偉傳闕漏
西河公主傳漏事
李光顔立功漏落
諸王有傳而無錄者
隠太子傳李軌事誤
貞觀四年日食及火紀志脫字
蜀王愔傳漏晉王治一名
李子和傳脫字
霍王傳證本紀脫誤
高紀誤書戰地及漏書四將被執
十二曰事狀叢複
王通趙麗妃
獨孤懷忠趙瓌
慶山薛顗薛紹
沈皇后來濟高智周
合浦公主裴柔
安定公主上官儀
韋縚崔沔裴行儉
韋倫劉正臣
宫市宜城公主
張錫蘇味道冥報記
盧光啓張楚金翰苑
李巨川皇甫冉曾兄弟
張讀張昌宗
崔顥柳公綽
姜慶初趙驊全交
嚴綬張廷珪徐賢妃徐堅
項斯李揆李玄道
崔良佐高重
高定吉中孚
王裕韋彤
注文選五臣裴安時
帥夜光段秀實
楊慎交崔嘏
十三曰宜削而返存
安樂公主覽鏡作眉
林蘊矜氏族
令狐德棻宜州人
杜審權手自下簾
蔣洌父墓植松柏
姚崇傳
嚴綬李達
宋之愻為刺史教婢
韓滉乘馬李巖服裘
五王贊中不字
楊恭仁為雍州牧事
十四曰當書而返闕
九宫貴神
穆宗改名
宰相表闕文
王思禮傳闕文
雨五十二日而不書月
蘇定方傳
薛大鼎傳
五行志
李子和傳
馬周傳
太子監國時宰相紀傳闕載
紀傳漏記蕭瑀事
李勣傳
長孫無忌傳
百官志
封德彛傳
忠義吕子臧傳漏載馬元規
鄭元璹朱粲傳
劉潼傳
十五曰義例不眀
中宗紀前與諸帝紀詳略不同
宗室有書姓或不書姓者
一事中兼該諸傳而諸傳中有載不載者
皇后傳所書不同
薨卒書法不同
温王不立紀傳
姚南仲傳書獨孤后事
太宗紀魏徵薨事
十六曰先後失序
郭正一未相前對策今傳在為相之後
僕固懷恩為副元帥及横水之戰紀傳前後不同
盧坦傳叙李錡柳晟閻濟美事失序
蔣乂傳記張孝忠事失序
元載傳殺李少良失序
記火灾年次不倫
柳渾傳記事失序
十七曰編次未當
蕭瑀傳書太子師保等事
太子三太三少次序
孟詵無隠槩而入隠逸傳
李栖筠傳方清事
僕固懷恩馬存亮贊失所附
十八曰與奪不常
建定邊軍之策
論封建事
李愬李光顔平蔡之功
韓臯有大臣器
憲宗罷韓全義
嚴綬治太原事
十九曰事有可疑
文德皇后傳所記恐誤
宜城公主傳所書可疑
叚文昌傳有疑
牛氏表有可欵
朱敬則預誅二張可疑
張孝忠妻入朝迎公主事可疑
覃王字可疑
譙王傳裴巽未明
賈至論諸人善守
柳渾為張延賞所擠
王維王縉兄弟
裴寂兩書四月癸酉為左僕射
崔彦昭逐李可及
二十曰字書非是
誤用字
姚宋傳贊(蹈誤悼)嚴挺之傳(偏誤徧)
藩鎮傳序(猶誤由)崔郾傳(瑰誤瓌)
張廷珪傳(凋誤彫)杜佑傳(褘誤漪)
蕭俛傳(底誤底)蕭遘桓彦範等傳(瞑誤暝)
康承訓傳(掫誤陬)蕭至忠贊(悟誤悞)
隠太子巢刺王突厥等傳受誤(授)
袁朗傳(授誤受)張建封傳(确誤埆)
屈突通唐儉崔寧傳(趣誤趨)
崔光遠傳(悟誤悞)辛替否高郢等傳(禳誤攘)
薛嵩傳(鞠誤踘)孫逖傳(闕誤缺)
韋待價等傳(嗤誤蚩)狄仁傑(尚誤上)
姦臣傳贊(晨誤辰)上官儀贊(晨誤辰)
李嶠傳(&KR2299;誤&KR1528;)何皇后傳(悍誤捍)
竇建德傳(觀誤灌)王義方傳(龐誤逢)
員半千傳安祿山史思眀贊(確誤㩁)
鄭善果傳(聊誤遼)吐火羅傳(麥誤凌)
不經字
張建封傳(□當作蹙)蘇源眀傳(俘當作殍)
安金藏傳(&KR0008;當作&KR2690;)田緒傳并目錄(躭當從耳)
吳元濟并李日知傳(揔當作摠)
孫思邈傳(&KR0008;當作砭)盧弘宣傳(䝱當作脅)
李栖筠傳(栖當從木)鄭餘慶傳(矩當作榘)
李翰徐申等傳(㸑當作㸑)李光弼楊炎等傳(么當作幺)
岑文本等傳(愍當作愍)韋處厚傳(褓當作緥)
吉温傳(襁當作繦)五行志(燃當作然)
裴冕傳(爯當作再)吕諲傳(餝當作飭)
訛錯字
南蠻傳(崍訛峽)史憲誠傳(沼訛紹)
王勃傳(瑰訛憒)韓滉傳(玄訛元)
太宗紀(卭訛卬澮訛滄)僕固懷恩傳(横訛黃)
李懷仙傳(先訛仙)代宗紀(盩厔訛盩屋)
侯君集傳(磧訛積)陳京傳(冘訛尤)
昭宗紀傳(隽訛雋)王播傳(敭訛剔)
韋挺傳(牟訛牟)魏徵陸贄等傳(逢訛逄耗訛耗)
姜撫傳(牡蒙訛杜蒙)劉氏宰相世系表(琢訛堟)
元稹傳(暇訛睱)王緯傳(浙訛浙)
李紳傳(拫訛根)百官志(待訛侍)
李德裕傳(秒訛抄)李磎傳(反擿訛反摘)
李錡傳(㩁訛攉)劉崇望等傳(鐫訛鎸)
王凝傳(㩁訛摧)侯希逸傳(苦訛䒷)
柳宗元傳(鄭訛郭)盧懷慎及吐蕃等傳
李晟贊韓愈傳
劉武周傳蘇定方傳
說郛卷十上
說郛卷十下明陶宗儀撰
遂初堂書目(尤袤)
夫結繩既代圖籍肇興綣領有作典章爰著周官所掌
三皇五帝之書楚史能通八索九丘之政韓子東聘始
見舊經李叟西游僅究藏室志昆丘之放者固已繆悠
探禹穴之竒者曾何彷彿遐哉邈矣有足徵乎更秦焚
滅之餘遭漢搜揚之盛輶軒徧于天下竹簡出于壁中
世主之所討論羣儒之所綴緝前稱七略末有中經劉
蒼終莫得之黃香所未見者罕歸私室悉入内朝然自
雒邑初遷多從亡逸建安重擾半雜煨塵近則散落閭
閻遠或流布海寓繇是博雅君子薦紳先生踵尚風流
迭相傳寫壯武牛車兼兩鄴侯籖袠累萬雌黃審其未
正殺青存夫不刊而家藏之積殆與中秘侔矣且夫商
盤周鼎世以為古而無適時之用鼂采夜光人以為珤
而非畜德之具識天道之精微揆人事之終始究物理
之變化者其唯書乎故六藝立言之訓九流經世之要
傳注之學辭賦之宗技巧之方氏姓之考齊諧之志丘
里之談雖云殊塗皆有可用誠應世之先務資身之本
業歟晉陵尤延之始自青衿迨夫白首嗜好既篤網羅
斯備日增月益晝誦夕思重之不以借人新若未嘗觸
手耳目所及有虞監之親鈔子孫不忘多杜矦之手校
表層樓而儷富託名山而共久不已盛乎若其剖析條
流整齊綱紀則有目錄一卷甲乙丙丁之别可以類知
一十百千之凡從于數舉僕雅竊通書之好每資餘燭
之光猥辱話言屬為序引研精覃思固不逮于揚雄單
見淺聞復有慚于袁豹勉濡翰墨祇塵簡牘而已太末
毛幵平仲序
經總類
成都石刻論語九經孟子爾雅杭本周易舊監本
尚書京本毛詩舊監本禮記杭本周禮儀禮
舊監本左傳杭本公羊傳杭本穀梁傳舊監
本論語舊監本孟子舊監本爾雅舊監本國語
高麗本尚書江西本九經六經圖朱氏新定
易書詩春秋古經
周易類
周易正義晁氏古周易吕氏古周易吳氏古周
易程氏古周易攷乾鑿度漢焦氏易林漢京
氏易傳易緯郭璞洞林易元包關氏易傳
關氏洞極經王弼窮微論易髓唐陸希聲易傳
周易玄談易外義易啓玄易啓源易詮
唐李鼎祚易易舉正易物象辨疑陸希聲易微旨
麻衣道者易易索皇甫右丞易解大易粹言
劉攽易傳劉牧易數鈎隠圖程氏易傳繫辭
精義横渠易說游定夫易說李都參同契陳
氏辨鈎隠圖張弼易傳子齋易說朱子發易說
卦圖吕與叔易傳許嵩老易傳晁說之太極外
傳董氏易學鄭氏易窺餘鄭東卿易疑難圖
陳氏易傳胡氏易演聖通傳歐氏童子問錢述
易說易斷易疑問李舜臣易本傳李莊簡易說
李直院易解程尚書易原朱氏易本義玉泉
易解張忠獻易誠齋易程迥易章句程迥古
易傳程迥易古占法林黃中易傳金華先生易
辨疑李氏易辨證王存易解齊博士易解四
李先生易解易義海易訓說歸藏經坤鑿度
周易通卦騐卜子夏易傳張弼解卜子夏易傳
晉干寳易解魏管輅易傳唐一行易集解易
龜圖王文公易傳蘇文忠易傳楊龜山易傳
尚書類
古文尚書尚書大傳汲冢周書三墳書三皇
書續尚書尚書正義蘇氏書傳葉氏書傳
吳氏書裨傳九疇圖胡氏書演聖論吕氏書傳
程尚書禹貢圖論尚書治要圖王文公書傳
胡氏書傳孫氏書傳
詩類
鄭氏詩譜韓詩外傳陸璣草木蟲魚疏毛詩正
義唐成伯瑜詩指說成伯瑜詩斷章唐(缺)張(缺)
詩别錄宋咸毛詩正紀歐陽氏詩本義歐陽氏
續詩譜董氏詩攷吳棫毛詩補音裴氏詩集傳
横渠詩說范太史詩解蘇黃門詩解詩德義
朱氏集傳稿陳少南詩解張真父詩解吕氏
讀詩記
禮類
大戴禮禮記正義周禮疏儀禮疏陸右丞儀
禮正義吕與叔禮記解李氏禮記精義十先生
中庸解二郭中庸說龜山中庸解胡安定中庸
說玉泉中庸大學朱氏中庸大學四先生中庸
大學解陳祥道禮書陸左丞禮書禮論禮記
外傳深衣制度余氏井田王制圖三禮義宗
聶崇義三禮圖太平總要周禮名數圖吕與叔
中庸再解江都集禮唐開元禮開元禮義羅
禮義鏡五禮義鏡開元禮百問五禮精義禮
閣新儀續曲臺禮杜氏禮略真禮三禮駁儀
開寳通禮太常新禮太常因革禮政和冠婚喪
祭儀政和五禮新儀政和五禮新儀撮要郊廟
奉紀禮文中興禮書紹興禮器圖古今家祭祀
四家禮範二禮雅言五禮考亡續禮議廟
議釋疑朱孟廟議王普廟議吳仁傑禘祫議
帝王經世圖陸右丞禮象圖王文公周禮新經
李格非禮記精義
樂類
樂新經古今樂錄歴代樂議樂苑大樂令
壁記樂本書大樂圖議大樂指掌三均手法
樂要補三樂書樂府雜書樂府解題樂府廣
題胡瑗樂議皇祐廣樂記景祐廣樂圖記皇
祐景樂議元豐大樂記大晟樂書吳仁傑樂舞
新書琵琶錄樂府古題要解續樂府解題元
祐樂議元祐祀典樂歌琴經止息譜
春秋類
左公穀傳并釋文國語春秋决事比春秋繁露
左氏膏肓劉炫左氏述議杜氏釋例春秋公子
血脉譜左氏正義公羊正義唐陸淳纂例陸
淳微旨陸淳辨疑唐陸希聲通例春秋加減
唐盧仝摘微春秋名例孫明復尊王發微鄒浩春
秋邦典春秋四譜胡旦演聖通論劉氏權衡意
林說例孫氏傳葉氏傳蘇氏傳胡氏傳通例
通旨全崔氏傳本例要全許嵩老傳王文公左
氏辨春秋五禮例宗高柳崇傳伊川程氏傳
劉絢春秋學王彦光集傳朱長文通志畢良史
正辭王鎡門例通解張忠獻春秋說林栗集傳
程迥顯微例目蕭子荆春秋經辨洪忠宣春秋
記詠春秋列國諸臣傳左氏事類春秋經傳類
賦春秋年表名號歸一圖春秋總論春秋會
義春秋穀梁正義
論語類(孝經孟子附)
古文孝經鄭玄註孝經唐眀皇註孝經司馬温
公古文孝經解范太史古文孝經解蔡于高注孝
經孝經疏孔子家語古注論語晉欒肇論語
駁梁皇侃論語疏論語正義韓文公論語筆解
宋咸增注論語王逢原語孟解程氏語孟說
龜山論語解潁濱論孟拾遺五峰論孟指南晁
以道論語講義許嵩老論語訓詁張南軒論語說
王居正論語感發吳材老論語續解并考異尹
和靖孟子解語孟集義王元澤論語解濡石論
語解葉氏論語釋言史丞相論語口義王信伯
論語解七家孟子講義蘇文忠論語傳吕與叔
論語解
小學類
郭璞注爾雅孫炎注爾雅孔鮒小爾雅晉張揖
廣雅陸佃稗雅爾雅正義吕忱字林劉熙釋
名揚雄方言吳領夷義訓舊監本許氏說文
急就章注開元文字音義五經文字九經字樣
陸德眀經典釋文羣經音辨顔之推正俗音字
干祿書郭氏佩觽王氏引經字說字說解
字說分門玉篇廣韻分韻玉篇類篇廣韻
四聲韻類聲韻類例龍龕手鑑班書韻編
徐鍇說文篆韻古篆韻夏英公古文韻王氏續
古文韻鐘鼎千文張有復古篇纂注韻隸續
隸釋隸韻韋昭辨釋名吳棫補韻張有重
編說譜王元澤諸經爾雅
正史類
川本史記嚴州本史記川本前漢書吉州本前
漢書越州本前漢書湖北本前漢書川本後漢
書越本後漢書舊杭本三國志舊杭本晉書
川本三國志川本晉書舊本南史舊本北史
宋書南齊書梁書陳書魏書北齊書後
周書舊杭本舊唐書舊杭本前唐書川本小字
舊唐書川本大字舊唐書舊五代史
編年類
竹書紀年袁宏後漢紀晉陽秋晉春秋魏典
宋略梁太清紀唐歴大統略馬總統歴
續通典古今通要稽古錄續稽古錄累代歴
年歴年圖元紀年通譜續紀年通譜編年通載
帝王全要晁氏紀年歴代年運疑年譜古
今年號錄通鑑外紀五代開皇紀川本小字通
鑑川本大字通鑑通鑑目錄并考異通鑑舉要
歴通鑑釋文通鑑紀事本末荀悅漢紀帝王
照略續皇王寳運錄兩朝編年通鑑前例
雜史類
古文高氏小史舊杭本戰國策遂初先生手校
戰國策姚氏本戰國策鮑氏注戰國策戰國策
補注越絶書外傳東觀漢紀春秋後語帝王世
紀九州春秋吳越春秋嫗吳春秋書北齊史
略大業拾遺記大業雜記煬帝開河記隋季
革命記唐創業起居注貞觀政要平陳記太
宗建元事迹高宗承祚實錄開元傳信記眀皇
雜錄開寳遺事明皇幸蜀記眀皇編遺錄天寳
西幸略唐補紀東觀奏記唐補史唐闕史
乙夘記甘露野史唐中興新書紀年彭門紀亂
蘇門紀亂邠志燕南記妖亂志建中河朔
記河洛春秋河洛記江淮紀亂天祚永歸記
平蔡錄奉天錄方鎮錄貞陵遺事開成承
詔錄唐年小錄異域歸忠傳元和朋黨錄太
和辨謗錄汴水滔天錄金鑾密記唐末汎聞錄
傳載會昌伐叛記咸通解圍錄五代史補
五代遺錄新野史五代史闕文天下大定錄
入洛記莊宗召禍記范質石晉䧟蕃記越絶書
三國典略續小史吳兢唐備闕記河南記
唐國史纂異
故事類
唐朝綱領圖元和國計錄唐國鏡歴代宫殿名
文宗朝備問卓絶記續卓絶記文場盛事
賓佐記景龍文館記唐選舉志唐登科記五
代登科記本朝登科記皇族登科記
雜傳類
穆天子傳王子年拾遺記漢武故事漢武内傳
西京雜記梁四公記趙飛燕外傳楊太真外
傳則天外傳牛羊日歷漢刁間傳唐柳氏叙
訓兩朝獻替記中樞龜鑑郭汾陽家傳李鄴
侯家傳相國事狀彭城公故事杜悰歴官錄
許國公勤王錄列女傳文士傳高士傳正始
名士傳襄陽耆舊傳會稽先賢傳孝史會稽
先賢贊三相遺事昭義記室别錄零陵先賢傳
高力士外傳楊貴妃遺事梅妃傳中朝故事
李靖行狀狄梁公家傳顔魯公行狀顔魯公
歴官狀顔常山别傳叚太尉别傳陶隠居傳
彭城公遺事杜悰事迹燕吳行役記江淮異人
傳别本高士傳
偽史類
華陽國志和包漢趙記十六國春秋三十國春
秋江表志十國紀年十國載記五國故事
九國志三楚新錄吳越會粹淝上英雄小錄
燕書蜀記劉氏興亡錄楚錄南唐書釣磯
立談蜀檮杌江南野史南唐近事錢鏐備史
天下大定錄海東三國通錄蜀書
國史類
三朝國史兩朝國史四朝國史神宗國史哲
宗國史(樂志官職一册臣傳一册)(原闕)泰陵國史臣
傳稿李秀岩國史臣傳稿史館修四朝臣傳稿
續通鑑長編續長編舉要并考異國紀東朝事
略九朝通略編年舉要聖政編年兩朝寳訓
三朝寳訓仁皇訓典君臣政要神宗聖訓高
宗聖政孝宗聖政徐巘紹興聖政寳鑑趙善
防孝宗政要贊五朝隆平集國朝事實國朝撮
要分門要覽太平盛典兩朝編年祖宗故事
泰陵玉牒元祐七年八年日歴熙寧日歴草
裕陵中書時政記裕陵密院時政記神宗御批
神宗學士院御批濮議元符時政記永熙玉訓
元祐詔旨哲宗實錄辨誣黨人記紹聖指揮
元符紹聖間筆錄元祐建中官錄瑤華廢復記
元符行遣節目宣仁日歷宣仁事實紹聖錄
符建錄崇寧錄靖康雜錄皇祐平蠻錄甘
陵誅叛錄征南錄平蜀錄邇英記注欽宗與
吳敏御筆北征紀實兩國交聘書大觀詔令
中興日歷中興記崇寧行遣上書人指揮建炎
龍飛記趙丞相扈從錄元帥府事實復辟詔朋
張參政省記建炎時政并元帥府事迹權邦彦記聖
語巫及記聖語孫近李光等記聖語張浚王陶
等省記時政祈請語錄回鑾事實紹興雜錄
岳侯斷案錢處和通好事節吕源增釋故事御
製蔡確傳錢處和淮東宣諭錄丙午錄
本朝雜史
建隆遺事祖宗獨斷温公記聞温公朔記儒
林公議王文公日錄曾子宣日錄續逸史蔡
絛國史後補曾子宣正錄蔣穎叔逸史林子中
野史蔣穎叔日錄續温公齋記王岩叟繫年錄
錢文僖筆錄錢文僖逢辰錄趙康靖日錄王
岩叟朝論偉論温公日錄吕正獻手記歐公日
記温公瑣語王文公日錄遺稿王文公送伴錄
王陶東宫記事歐公奏事吕文靖事狀吕文
穆綸告行狀丁晉公雜錄歐公履歴告命韓魏
公家傳别錄吕正獻十事唐質肅遺事韓魏公
事實韓莊敏遺事申國春秋了齋言行錄豐
相之遺事范太史家傳并遺事韓儀公行狀孫
温靖告并神道龔原行狀晁以道家傳山谷家
乘周穜行狀范忠宣言行錄劉元城言行錄
胡安定言行錄王棣家傳王岐公家辨誣邢恕
自辨錄章家申公辨誣張叔夜勤王記陳規德
安守潔錄勝公守台錄陳東事實趙元鎮自述
向伯恭行狀滕茂實大節集陳剛中家傳中興
忠義錄南軒行實胡文定五峯行實梁丞相行
實史稱大言行錄劉安城家傳神道碑范覺民
事實晏敦復行錄王文正遺事宼萊公遺事
張芸叟南遷錄葉少藴自序并制誥錄游師雄事
迹趙元鎮事實陳樂間事實陳了齋自撰墓志
并序吕元直遺事勤王記逢辰記王沂公言行錄
張忠定語錄安厚卿行實張祐史事實劉拯
行錄邢恕行實
實錄類
建康實錄唐十五帝實錄唐懿祖獻祖紀年錄
梁太祖實錄漢高祖隠帝實錄唐莊宗明宗實錄
廢帝閔帝實錄晉高祖少帝實錄周太祖世宗
實錄太祖皇武紀重修太祖實錄太宗實錄
真宗實錄仁宗實錄英宗治平治要神宗實錄
朱墨本神宗實錄紹興重修神宗實錄蔡卞所
修哲宗實錄重修徽宗實錄欽宗實錄孝宗起
居注
職官類
應仲達漢官儀漢官志漢官典儀劉貢父漢官
職選歴代官號唐六典唐典百官職紀唐任
戩官品纂要唐杜英師職核唐百司舉要唐錄
令職官要錄職官分紀職林唐職林職官
源流要錄唐典備對皇宋百官圖官制舊典
官制沿革官制正誤職官紀温公官制學制遺
稿本朝官制官制新典官制格目三省總括
具員故事淳熙裁減舉員數契丹官儀金定
大定官制掖垣藂志集賢注記唐翰林志本
朝翰林續志金坡遺事翰林舊規又雜志金馬
統志翰林盛事學士年表翰苑羣書文昌雜
錄史館故事唐御史臺記御史臺故事御史
臺因話錄御史臺記事直廳雜儀合班儀本
朝重定合班儀臺儀咸通御史板榜開運出入
儀本朝御史臺記館閣錄中興館閣錄翰林
雜抄三司條終熙寧審官東院編勑續史館故
事元祐戶部格目蓬山志麟臺故事縣務綱
目吕觀文治縣法江左諸鎮年表宰輔拜罷表
宰相樞府拜罷表宰相拜罷編總括管軍年表
皇朝百官公卿表中興百官題名宰輔年表
儀注類
舊漢儀漢蔡邕獨斷崔豹古今注服飾變古元
錄顔魯公歴古創儀制馬鎬中華古今注漢制
藂錄皇朝太常儀注閤門儀制本朝儀物唐
郊祀錄本朝歲祀總數朝制要覽南郊式宣
和鹵簿圖宇文粹中修鹵簿圖元祐建中宫記
合班儀六家謚法王彦威續謚法皇朝謚錄
尊號錄唐鄭餘慶書儀江亭記唐孟詵徐潤家
祭禮孫氏仲享儀司馬氏書儀吕氏鄉約鄉儀
六家祭儀高氏厚終禮朱氏十書元祐納后
儀永昭永穆陵儀國朝眀堂紀要州縣祠儀
寢祀儀紹興眀堂儀注紹興郊祀大禮儀注紹
興耤田儀注紹興四孟朝獻儀注紹興祀郊禖儀
注紹興上皇太后册寳儀注紹興中宫受册儀注
紹興大朝會儀注王涇郊祀錄
刑法類
刑統律文開元格律令唐式開寳格天聖
令元符勅令熙寧審官東院編敕吏部七司法
七司式大觀中書勅令格式致和中書門下勅
令格式乾道重修三省密院勅令格式申眀官誥
院一司條格常平役法淳熙常平茶鹽勅令建
炎元年以後續降錄紹興二十七年至三十一年春
頒紹興二年攽條令總類金科類要賢錄金
國刑統金國湏知折獄龜鑑眀刑盡心集金
科易覽士民指掌撿騐法中書條列格式熙
寧大理寺斷例
姓氏類
元和姓纂十史姓纂千姓編宋何承天姓苑
古今姓氏書姓源韻譜梁元帝古今人同姓名錄
唐孔志姓氏雜錄唐百家類例唐李利涉編古
命氏錄諱行錄警年錄仙源積慶圖本朝宗
室圖譜闕里譜系孔子編年家譜東家雜記
本朝人物志皇朝百族譜紹興臣僚類姓三院
吕氏世譜胡氏世譜陶氏世譜東平劉氏世譜
趙清獻家譜尤氏世譜玉牒行樓唐王孫郡
王譜大唐氏譜宰相甲族十四家貴族譜唐
丘光庭古賢姓名相同錄帝王世系
史學類
史記音義史記正義史記索隠集注天官書
前漢考異蕭該漢書音義漢書句字三劉漢書
漢書問答漢書講解律歴辨疑劉氏兩漢刊
誤唐書音訓唐書糾繆唐書直筆新例唐書
湏知集校西漢書劉知幾史通劉餗史例邵
忠史例趙彦若史例論通鑑問疑兩朝實錄例
歴代史贊兩漢博聞荀悅漢紀節要論西漢
補遺王遇漢儀漢雜事東漢質疑唐書手抄
范太史唐鑑石守道唐鑑孫之翰唐論胡氏
讀史管見通鑑入約程廻文史評了齋約論
史記法語西漢法語班史菁華班左誨蒙漢
雋班史名物編東漢年表晉書音義史記析
微五代史纂誤
目錄類
唐藝文志唐母煚古今書錄梁阮孝緒七錄經
史品題羣書備撿錄皇祐秘閤書目皇祐史館
書目崇文總目秘閤四庫書目嘉祐永遺書
中興館閤書目鄱陽吳氏書目李邯鄲書目
邯鄲圖書十志廣川董氏藏書志葉石林書目
川中書目趙氏金石錄皇祐碑籍川郡金石錄
諸道碑目京兆金石錄歐陽氏集古目晉陽
王氏碑目浯溪古今刻集錄資古紹志錄秘閤
書畫器物目内府碑錄重修唐書碑目
地理類
秘閤本山海經池州本山海經郭璞山海經圖贊
水經神異經十洲記三輔黃圖關中記
豫章古今記鄴城記鄴都故事吳地記東京
新記梁顧野王輿地記兩京新記南朝宫苑記
南方異物志晉嵇含南方草木狀張朏三齊記
城冢記唐列聖園陵記十道四蕃記皇華四
逹記元和郡國圖志坤元錄山水志唐四夷朝
貢錄兩京道里記唐夷狄貢錄洛陽伽藍記
恭廣志太平寰宇記皇朝九域志輿地廣記
地理指掌圖唐沈懷遠南越志武夷諸山記青
溪山記潮說北戶雜錄唐王休璉番陽記唐
李德裕西南備邊錄陸廣微吳地記金陵六朝事
迹魏瀨鄉記唐太清宫簡要記張氏燕吳行役
記唐房千里投荒雜錄蜀程記峽程記李重
導河形勢書姑蘇水利范文正公堰記江行圖
東京志洛陽志長安志相臺志夢華錄
洛陽名園記吳船錄舊本鄭州圖舊本杭州圖
經建康志襄陽志成都志成都古今記嘉
禾志章貢志東陽志舊越州圖經新修紹興圖
經新安志同安志蒲陽志延平志秦州圖
經盱江志秋浦志荆門志嚴州圖經閩中
志姑熟志天台圖經常州圖經毗陵風土記
江西諸郡圖經無錫志宜興志豫章職方乘
又續乘道州圖經台州三縣志長沙志鎮
江圖經豫章古今志春穀志長樂志江隂志
潘洞常州圖經吳郡續圖經衡州圖經括蒼
志郴江志岳陽風土記秦州志天台山圖
丹丘仙迹洞庭譜記南岳小錄會稽洞天記
南岳尋勝錄又總勝錄羊角山記黃真觀記
湘川記廬山記九疑考古徽州黃山圖經大
滌洞天真境錄天台小錄霍山記九華錄三
茅記江夏辨疑封州圖經汪王事實張王顯
應事實嶺外代荅邕管雜記嶺表錄異雲南
志皇祐平蠻記互市諸蠻記廣東西會要西
南諸蕃記邕管溪峒雜記泉南錄鄧嘉猷西南
備邊志李仁甫論西南夷事契丹機宜通要契
丹事迹燕京會要契丹實錄契丹疆宇圖契
丹朝獻禮物例契丹志燕北錄慶歴奉使錄
匈奴湏知北志契丹湏知張浮休使遼錄趙
志忠陰山雜錄契丹會要西夏雜志西戎聚米
圖經西夏湏知女真實錄范仲熊北錄評議
北中錄征蒙記雜記金國事金都驛程圖松
漠紀聞鄭汝諧聘燕錄燕北金疆地里記雞林
類事高麗行程錄高麗日本傳高麗圖經西
州使程記蕃爾雅蜀爾雅北國方言政和大
理國入貢記梁二十八國職貢圖宋沈德遠南越
志湘中山水記續南荒錄續廬山記豫章舊
圖經江州舊圖經綠林廋辭金國世系至道
雲南錄
儒家類
曾子晏子春秋晏子内外篇孟子荀子孔
藂子楊子法言陸績注太玄經集注太玄許
嵩老法言訓詁白虎通王符潛夫論仲長統昌
言荀悦申鑒鹽鐵論劉向新序劉向說苑
唐劉貺續說苑陸賈新語賈誼新書魏徐幹中
論齊顔之推家訓隋李文博中興書帝範臣
軌虞世南帝王略論楊相如君臣政理論牛希
濟理源文中子中說龔補之注中說薛氏注元
經唐林慎思續孟子晉陽方五經鈎沈唐朱敬
則十代興亡論魏蔣濟萬機論魏鄭公時務策
唐劉迅六說唐李恕己誡子拾遺杜佑理道要訣
帝學何亮本書黃希聲偶子周子通書周
子太極圖南軒太極圖解朱氏通書太極圖解
正蒙書劉原父七經小傳劉原父弟子記二程
先生遺書邵康節皇極經世吕榮陽雜說治道
中術刁衎本說儒志張芸叟巵言張子前書
張子志書王觀天鬻子范蜀公正書黃君俞
泉書伊川經解師說龜山經說三經義辨
九經餘義日錄字說辨諸儒鳴道集陳無己理
究横渠語錄横渠理窟吕氏雜說節孝先生
語上蔡語錄劉元城語錄劉元城談錄元城
道護錄洙泗言仁說龜山語錄河南雅言張
無垢心傳語(語錄附)胡氏傳家錄涪陵記善錄
司馬温公家範吕氏童蒙訓子家子程氏廣訓
林子每語錄吕伯恭閫範劉清之訓蒙孝弟
類鑒女誡廣川家學修學門庭余氏至言
程尚書極書石林審是錄范氏正家省心雜言
程尚書考古編四注法言司馬温公注法言
御製承華要略御製正說邇英聖問觀文鑒古
圖
雜家類
吕氏春秋管子商子慎子韓非子子華子
鄧析子董子魯連子鬼谷子燕丹子墨
子公孫龍子尸子尹子劉子傅子殷子
孫子淮南子炙轂子風俗通義王充論衡
魏劉劭人物志金樓子梁庾仲容子抄馬總
意林忠經唐羅隠兩同書顔師古刊謬正俗
李涪刊誤資暇集蘇氏演義唐丘光庭兼明書
程氏衍繁露隋李文博中興書古今語要長
短要術造化權輿唐趙自勔李氏雜說敷陽子
諸子談論賈公疎山東野錄洪氏雜家羅隠
讒書尹文子
道家類
古文老子王弼注老子傅奕老子音義漢安丘
注老子嚴遵老子指歸晉孫盛老子考訊唐眀
皇注老子唐陸希聲老子指解并問荅三十家注
老子賈清夷老子疏王顧老子疏老子藏室纂
微李榮注老子陳鼻解老子李畋老子音解
逹真子老子解司馬温公老子解蘇黃門老子
王元澤老子解吕惠卿老子解毛逹可老子解
王懋才注老子解列子莊子文子徐靈府注
文子朱弁注文子亢倉子王士元注亢倉子
鶡冠子陸右丞注鶡冠子關尹子天隠子抱
朴子内外篇元真子唐吳筠元綱論無能子
觀妙經紫府元珠潘凱二化論周固朴天道論
杜光庭大寳論莊子邈宋齊丘化書赤松子
中誠經張融理同論劉向列仙傳續仙傳葛
洪神仙傳高道傳仙苑編珠周氏冥通記洪
崖先生傳真系傳許先生傳疑仙傳陳真人
傳唐吳簡傳西山十二真君列傳徐神翁語錄
王雲中内傳杜光庭錄異記福地經洞天經
湖湘顯異青城山林異記瀨鄉記唐太清宫
簡要記祥符奉迎聖像楊希文注黃庭經神景
内經皇極系述黃庭經參同契西山群仙會真
記中皇真經參同肘後方潁陽記石藥爾雅
爐術本草靈芝記參同分章通義登真隠訣
靈笈七籖道樞上清文范靈仙賦集毛仙
翁詩大小游仙詩古今道德經河上公注道德
經王弼老子略論老子枕中經莊子疏御注
道德經孫盛老子糾真誥胎息經黃庭内景
經密語聶真人傳樂史洞仙集傅仙師傳
江西續仙錄侯真人傳三教解紛論正性論
元道真經九轉合同要義混元經青城山雜術
大丹法大玄寳典許真君如意方鍾離真人
靈寳畢法
釋家類
金銀字傳大士頌金剛經六祖金剛經解義王荆
公注金剛經華嚴經楞嚴經圓覺經楞嚴經
疏圓覺經疏維摩經疏六祖壇經正法眼藏
馬祖四家錄笑道論非韓論萬善同歸原
人論弘眀集廣弘眀集通眀論佛教總年
佛運統記僧寳傳續僧寳傳僧史僧史略
高僧傳法藏碎金錄裴休問源禪師承龔圖宗
門統要釋氏要覽祖庭事苑釋氏六帖傳燈
錄臨濟語錄雲門語錄勇禪師語錄普融禪
師語錄詔國師語錄諸祖偈頌龐居士詩寒
山詩大慧武庫林間錄芙蓉般陽集北山錄
端禪師語錄無住語錄釋梵雪竇語錄近
世尊者語錄古塔王語錄晁文元耄智餘書道
院集要禪源諸詮風宂語錄謝陽以下二十二
家語錄德仙語錄曹洞語錄長蘆覺語錄法
雲語錄
農家類
夏小正唐月令唐注月令四時纂要齊民要
術千金月令韋氏月錄荆楚歲時記秦農要
事鄙記四民福祿論李邕金谷園記玉燭寳
典山居忘懷錄歲時廣記范如圭田書林勲
本政書曾安止禾譜農器詩譜錦帶書輦下
歲時記
兵書類
司馬法太公兵法黃石公三略孫子吳子
尉繚子李靖集太公兵法李衞公問荅七書
十一家注孫子杜牧之注孫子風后握機風后
握機贊黃帝隂符經黃石公素書八陣法諸
葛亮將苑諸葛亮十六條太白隂經真人水鏡
古今兵要武經總要郭元振安邊策李光弼
統軍秘策御戎要訣劉喚平燕策劉牧平戎策
神機武略武略清邊重修武經總要千古兵
要唐李筌閫外春秋吕夏卿唐兵志何博士備
講神武秘略百將傳兵法精義慶歴軍錄
數術家類(一天文四隂陽)(二歴議五卜筮)(三五行六形勢)
甘氏星經張華列象圖周髀經别本甘氏經
天文機要圖大象賦星經薄讚仰視纂微錦
囊書步天歌宋濤天文書皇朝天文書姚令
威注天官書集注天官書紹聖儀象法要銅&KR0146;
漏編刻漏規矩官歴刻漏圖青羅妙度歴四
歴剝蝕十一曜細行歴景祐乾象新書七政歴
要開元大衍歴議長慶宣眀歴紀元歴經崇
天歴經康定轉神歴熙寧奉元歴元祐觀天歴
黃若只議紀元歴書林永叔歴學大衍宣眀貞
元欽天奉天儀元崇真眀天官天歴草吳氏荆
璞集王普荆璞指瑕大國大眀日歴高麗日歴
一卷洪範政鑒感應類從志譙子五行志三
鏡篇握鏡圖東方朔書李淳風乙巳占瑞錄
太一數太一分野節要太一金鏡太一福應經
太一王佐秘書顧野王符瑞圖李淳風運元方
道黃帝袪惑經乙酉式遁甲符應經萬勝篇
遁甲决勝歌員卓專征賦遁甲式心入遁式
歌遁甲南經三元賦遁甲兵機舉要遁甲立
成萬一訣地鑑經彈冠必用京房易積筭法
京房周易律歴焦氏易林周易卦氣占驗法
黃石公靈棋經越覆書乙壬祕旨六壬洞玄傳
百章歌通微要式六壬證疑課鈴民望經
六壬心鏡玉歴六壬破迷經六壬玄髓經
六壬黑殺經五行要略聚金口訣鬼谷子玉函
經地理賦相書土圭法司馬經太乙訣
司天經京氏易占銀河局秘訣
小說類
世說續世說劉孝標俗說殷芸小說世說新
語世說叙錄封氏見聞志摭言大唐新話
顔之推八代談藪朝野僉載僉載補遺盧子逸
史紀聞談抒情集三水小牘洛陽舊聞柳
氏舊聞窮愁志柳氏家學要錄杜陽雜編尚
書故實常侍言旨秀師言記嵐齋集元真子
碣松窗錄盧氏雜說佐譚唐朝新纂廬陵
官下記灌畦暇語觀時集因話錄雜纂劇
談論雲谿友議談賓論龍城錄幽閒鼓吹
玉泉筆端醉鄉日月雲仙散錄秘閣閒談戎
幕閒談南唐近事祕閤雅談漢隋遺錄教坊
記北里志鍳誡錄五代新說林下談笑李
文公談錄張文定同歸小說太平小說楊文公
談錄李文政談錄丁晉公談錄王文正筆錄
國老閒談春明退朝錄閒燕常談南窗紀談徐
敦立却埽編桐陰舊話姚令威藂話趙彦從肯
綮話林下放言獨醒雜志蘧然先生雜說朱
丞相秀水閒居錄朱新仲雜志吳箕常談容齋
雜筆王眀清投轄錄揮麈錄吕氏雜抄軒渠
錄張華博物志任昉述異記海物異名記梁
吳均續齊諧記酉陽雜爼補江揔白猿傳洞仙
集宣室志幽怪錄續幽怪錄異聞集傳清
異錄&KR0679;神記感知錄辨疑錄大唐竒事耳
目志顔之推還冤志幽眀雜警稽神錄&KR0679;神
摭記括異記家神秘苑京本太平廣記夷堅
志吕南公測幽物類相感志補妙記類說
唐語林乾&KR0871;子角力記樹萱錄文場盛事
劉公嘉話傳竒怡顔集前定錄續前定錄
異聞錄洛中紀異錄文昌雜錄玉堂閒話郡
閤雅言茅亭客話洞微志野人閒話友會藂
談蔡絛訴神文
雜藝類
法書要錄法書苑金壺記書話墨藪書斷
述書品書品論翰林禁經字源書品優劣
論籀史法帖釋文歴代名畫記畫斷畫評
總畫集米氏書畫史圖畫見聞志李王閤中
集寳章待訪集德隅堂畫品蔡京内閤畫䟦
孫子筭經海島筭經九章筭法五曹筭經投
&KR0146;經五陵雜格棋譜棋經通遠集琴錄琴
譜貞觀公私畫錄續畫錄後畫錄名畫獵精
錄五經筭術張丘建筭經緝古筭經方圓筭
經方圓益古筭經曹唐筭經法筭細歴棋經
棋品進士采選補漢官儀宣和采選譜雙
譜錄類
宣和博古圖考古圖孝伯時古器圖晏氏辨古
圖石鼓文譜石鼔文考玉璽記八寳記玉
璽譜玉璽議鏡錄鼎錄刀劍錄文房四譜
續文房四譜硯錄墨經墨說墨苑端硯
譜歙硯譜桐譜顧煜泉志封演泉志董彦
遠錢譜李孝美錢譜洪氏泉志陶岳貨泉錄
錦譜璇璣圖記沈氏香譜洪氏香譜天香傳
陸氏茶經北苑茶錄宣和貢茶錄品茶要錄
張又新煎茶水記毛文錫茶譜茶總錄北山
酒經酒譜酒經小名錄侍兒小名錄補侍
兒小名錄警年錄禾譜牡丹記洛陽花木記
洛陽花譜揚州芍藥譜歐公牡丹記筍譜竹
譜續竹譜禽經别本禽經相鶴經養魚經
蔡氏茶錄萱堂香譜慶歴花譜荔枝譜
類書類
修文殿御覽太平御覽天和殿御覽文思博要
文樞要錄藝文類聚册府元龜劉存事始
馮鑑續事始劉馮事始經史事始事物紀元
徐子光注蒙求三國蒙求本朝蒙求唐史屬辭
敘古蒙求小說蒙求葉才老和蒙求會史
劉昆山集類事類賦經史類對海錄碎事實
賓錄陸機要覽兔園册府采箱子文官詞林
語麗玉屑分門節要金鑰備忘小抄開
卷錄珠編文選事類文選雙字五色線蘇
氏選抄班左訓蒙北堂書抄記室新書前漢
六帖應用集類備舉文言初學記六帖學林
白氏六帖孔氏六帖晏公類要文苑英華
掞天錄類題玉册題淵玉山題府續題府
慶歴萬題選類文選華句雞跖集書敘指南
續通典唐會要通典五代會要國朝會要
四朝會要政和續修會要中興會要
醫書類
本草類證圖經本草黃帝内經八十一難經
難經疏甲乙經仲景傷寒論千金方千金翼
方外臺秘要方銅人灸經王叔和脉訣啓玄
子龐安常傷寒論膏肓俞宂灸法傷寒證法
傷寒要旨傷寒遺法傷寒論翼蘭室寳鑑華
陀中藏經脉經太平聖惠方朱肱活人書文
潞公藥凖大智禪師必效方雞峯備急方贑上
證俗方養生必用方保生十全方丁晉公服食
方李深之手集方衞濟寳書許知可本事方
石藥爾雅錢乙小兒方曹王普惠方傷寒百問
方海上名方内外景圖氣運鈔聖濟經巢
氏病源金匱要略劉涓子神仙方廣濟方靈
苑子蘇沈良方孫兆方古今必效旋舍備急
方小兒保生方
别集類
漢揚雄集漢張超集枚乘集孔光奏章唐林
奏章酈炎集李尤集蔡邕集張衡集董仲
舒集劉向集魏武帝集文帝集眀帝集陳
思王集王粲集陳琳集阮公瑜集應德璉集
徐偉長集劉公幹集晉陸機集陸雲集阮
籍集嵇康集張華集潘岳集傅玄集江統
集張敏集十四賢集郭景純集宋武帝詩
顔延之集謝惠連集謝莊集沈休文集陶淵
眀集遠法師廬山集謝元暉集鮑照集王僧
逹集謝靈運集齊王融集孔德璋集梁昭眀
太子集簡文帝集并詩庾肩吾詩劉孝威集
劉孝綽集何遜集任昉集庾信集吳均集
徐陵集陶弘景集陰鑑詩江淹集陳后主集
沈烱集張正見集江總集唐太宗集眀皇
集王績東臯子集許敬宗集陳子昂集張曲
江集蘇頲集張說集駱賓王集盧照鄰集
崔融集王勃集楊烱集宋之問集元次山集
高適集王維集獨孤及集沈亞之集蕭穎
士集杜甫集李白集韓文公集柳宗元集
李翺集皇甫湜集孟東野集歐陽詹集劉禹
錫外内集元稹長慶集白居易長慶集吕温集
權德輿集陸宣公翰苑集王仲舒制誥稿裳
衣集楊炎集程晏集李程集梁肅集李衞
公會昌集孫樵集孫逖集杜牧集沈雲卿集
李義山集牛僧孺集陳黯集顧況集符載
集蔣防集劉子夏集崔嘏制誥集李翰集
穆員集李觀集王貞白集任希古集孫郃集
陳陶集林藻文集毛欽一集丁稜集李甘
集李華集陸龜蒙集戎昱集戴叔倫述稿
劉蛻文泉子張登集顧雲編稿嚴從中黃子
黃璞霧居集秦韜玉投知錄盧肇文標集令狐
楚表奏事于公異奏記集鄭畋敕語集鄭畋堂
判集叚成式漢上題襟集鮑溶集賈至集皮
日休集司空圖一鳴集麴信陵集姚合極玄集
殷璠丹陽集薛瑩洞庭集李琪箧中集唐彦
謙集李(闕)武集王轂觀光集松陵倡和集顔
魯公集岑參集裴晉公集樊宗師集王侍讀
集劉商集吳均集南唐李後主集南唐潘祐
集羅隠集韋蘇州詩集李嘉祐集杜審言集
張祐集孟浩然集施肩吾集吳融集許渾
丁夘集劉父集鮑溶集薛逢集朱景玄集
耿緯集劉希夷集李涉集王貞白靈溪集裴
夷直集李殷集薛能集李紳追昔遊編邵謁
集來鵠集李長吉集丘為集王操集張碧
集盧仝集張蠙集賈島長江集孟賓于集
孟唐集張籍集錢起集許用晦集沈下賢集
劉長卿集方雄飛集李君虞集王無功集
張承吉集儲光羲集鄭都官集李益集武伯
蒼集司空曙集李端集張喬集韓雄集楊
巨源集陸暢集周賀集張繼集李頻集朱
慶餘集林嵩集王棨集李頎集郎士元集
于鵠集李廓集李峴集于鄴集于武陵集
冷朝陽集祖詠集鄭巢集綦母潛集周濆集
竇叔向集雍裕之集李適集劉憲集武平
一集趙彦昭集陶翰集盧象集竇華集奏
韜玉集包幼正集蘇味道集徐鴻集崔湜集
李遠集王勃集(原重)孫逖集崔顥集羅昭諫集
王司馬集顧非熊集崔國符集柳倓集唐
求集顧佐鎔集王涯詩又宫詞張仲素歌詞
張拾遺筆詩令狐楚歌詞武元衡集李公垂集
朱灣集朱放集高蟾集楊衡集沈彬集
林寬集嚴郾集章碣集崔曙集曹唐集劉
滄集鳴鳬集曹鄴集趙嘏集戎昱集劉得
仁集許堂集馬戴集項斯集姚鵠集汪藩
集陳羽集聶夷中集于濆集劉駕集王昌
齡集崔道融東浮集章孝標集劉威集崔櫓
集石臺集孟貫集司馬禮集李九齡集僧
靈一集僧無可集僧修睦集皇甫冉集殷堯
藩集韓琮集喻坦之集徐凝集温飛卿集
韓偓集司空圖集杜荀鶴集韓偓香奩集王
建宫詞集王建集大歴浙東聯句竇氏聯珠集
羅虬比紅兒集蜀花蕊夫人宫詞常建集裴
說集周朴集劉乙集李昌符集李山甫集
周繇集龔霖集熊登集鄭宗集鄭愚集徐
浩集羊諤集包何集崔顥集張南史集李
羣玉集于勃集李咸用集方千集南唐李建
勲集真宗皇帝集徽宗皇帝集范質集陶穀
集張洎集李志集徐鉉集賈黃中集蘇易
簡集宋白集田錫咸平集王元之小畜集錢
希白金閨集宼萊公巴東集丁晉公集楊文公
武夷集又别集宋宣獻秘殿常山集晏元獻二府
集紫薇集劉筠榮遇集錢文禧擁旄集伊川
集李邯鄲書殿集又筆語夏文莊集柳仲塗
集宋宣獻操縵集緹巾集宋景文集范文正
集余襄公集石守道徂徠集李泰伯盱江集
蘇國老集趙彦若儒林舊德集歐公集江隣幾
集梅聖俞集蘇子美集二尹集蔡君謨集
杜默詩豪集章望之道窮集王文公臨川集張
安道樂全集又玉堂集曾子固南豐類稿又續
稿王逢原集王深文集王容季集王觀集
劉原父集劉貢父集王元澤集王和父集王
平甫集曾子宣集曾子開集老蘇嘉祐集東
坡前後集子由欒城集三蘇遺文韓忠獻安陽
集司馬子政集龐莊敏清風集范蜀公集吕
政獻集韓持國南陽集王岐公華陽集元厚之玉
堂制集玉堂詩集青啓集文潞公集韓魏公
集祖擇之范陽集陳述古古靈先生集宋敏求
東觀絶筆王原叔遺文鄭毅夫鄖溪集彭器資
集王岩叟大名集劉中肅集李邦直集楊元
素集錢穆父集強幾聖集周濓溪集眀道先
生集伊川先生集横渠先生集胡文恭集吕
元均集陸農師集吕南公灌園集馮文簡集
范忠宣集章子厚内制集王子發元豐懷遇集
徐仲車集龔輔之東原集鄭錢夫西塘集黃魯
直集張文潛集秦少游淮海集晁無咎雞肋集
陳后山集趙承之集李之儀姑溪集范淳父
集張浮休集李成季樂静集王澤民集三沈
先生集齊祖之賢良集任德翁乘桴集游定夫
集黃冕仲演山集陳了齋集鄒道鄉集晁說
之集李格非集張天覺集田承君集劉斯立
集崔德符集鄧考功集唐子西集廖眀略集
吕希純紫微集楊傑無為集畢仲游西臺集
清江三孔集李履中潏水集林子中集邢和叔
集蔡天啓浮玉集又丹陽集二林集葉棣集
鮑富清風集羅正之赤城集吳思道集王防
集邢淳夫呻吟集劉揮東歸集戚同文孟諸集
馬子才集杜澤民鄄城集劉偉眀集慎伯筠
集黃長睿東觀餘論林和靖集鄧奭栟櫚集
石孝若集王賢良策論沈興宗集吳准集李
新跨鼇集徐德占進卷集洪駒父考圃集徐夫
人集女郎曹希藴詩女郎謝希孟詩鄭褒集
張乖崖集孫眀復陽集向文簡公集吕獻可集
楊文公刀筆集歐陽公刀筆集宋景文刀筆集
東坡刀筆集王發集張臺卿盤父集周行已
集吕與叔芸閣集程俱北山集吕叔巽集謝
無逸集謝幼槃集吕居仁集楊龜山集王初
寮集梅執禮集毛友爛柯集蘇後湖集曾紆
空青集蘇籕雙溪集許志仁集王瞻叔集韓
子蒼陵陽集李忠愍集高彦先東溪集龐佑甫
白蘋集鮑欽心集林元凱集秦會之表集張
叔夜集周少隠稊米集張全真集周麟之集
汪彦之集陳簡齋内外制孫叔&KR0008;内外制綦叔
厚内外集湯進之内外制林待聘内外制葉石
林集略邵公濟集吕元直集李漢老草堂集
翟公巽集張右丞集王居正竹西集沈與求龜
溪集方祕監集吳則禮集張巨山集朱喬年
韋齊集胡世將集劉行簡集能叔雅集趙德
莊集朱伯原集鄭成之集程仁奏稿進卷林
伯仁集陳知默集李先之章貢集陳邦光集
畢良史集又繙經堂詩倪偁綺川集章叔度集
胡五峰詩葛文康丹陽集葛謙問歸愚集李
吉先集曹直講集傅察集傅安道集張南軒
集張于湖集李宜言集竹軒雜著苗彦先集
邵緝荆谿集游畏齊集仲彌性集馮蹇叔集
芮國器集梁文靖集汪端眀内志洪景盧内
外制趙莊叔集王夢得集程正伯集錢聞詩
全室翁集曹勛松隱集曾覿蓮社集張鎡南湖
集黃陳詩注李襄公詩袁遯翁詩關子東詩
鄭諶詩林和靖詩蔡堅老詩徐師堅東湖集
邵堯夫擊壤集強常州詩危先生詩劉景文
横槊集陳子高天台集汪彦章選荆公詩張商
英西山倡和會稽公倡和陳簡齋集王君玉詩
吳思道詩孔氏詩戲趙叔靈詩晁君成詩
鄒德久和陶詩劉無言詩姚揆詩夏均父詩
汪信民集朱新仲詩周元忠詩張彦實東窗詩
集朱喬年玉瀾集藏海居士詩吕景實詩唐
仁傑詩晁伯封丘詩集蘭齊岳陽紀咏趙獻簡
詩蘋溪詩集楊誠齋詩陸務觀詩羅端良詩
章奏類
唐魏鄭公諫章唐郭子儀奏議唐陸宣公奏議
唐李絳論事集唐鄭畋論事集唐于公異奏記集
唐令和楚表奏集唐李磎奏議唐韋莊諫草
南唐陳致雍曲臺奏議唐名臣奏議趙韓王諫稿
王元之奏議田錫奏議富鄭公劄子奏議集
韓魏公諫垣存草范蜀公奏議吕獻可奏議歐
陽文忠從諫集龐莊敏奏議賈魏公奏議孫威
眀奏議包孝肅奏議徐襄公諫草趙清獻奏議
楊元素熙寧臺章又熙寧諫疏王眀叟奏議
王岩叟大名餘稿又奏議傅堯俞奏議梁壽奏
議王荆公奏議吕汲公奏議文潞公奏議劉
忠肅奏議韓持國奏議范忠宣國論蘇文忠奏
議蘇黃門奏議劉器之盡言集曾子開奏議
范德孺奏議趙瞻奏議陳次升奏議任德翁奏
議常安民紹聖諫疏孫升元祐諫疏上官均奏
議龔諫議奏議李公擇奏議蔡敏肅奏議江
民表奏議鄒忠公奏議蔡韜臺章劉孝肅奏議
張天覺奏議孫内韓經緯集錢彦遠諫垣集
張芸叟奏議錢安道奏議董令升奏議劉待制
諫草傅先生奏議丁隲奏議林子中奏議鐵
肝御史奏議陳聞樂奏議吕居仁奏議李伯紀
奏議陳國佐奏議張全真奏議蘇季真奏議
張芸叟奏議劉大中奏議趙忠簡奏議葉石林
奏議劉珏奏議林待聘奏議霍叔豹奏議曾
元忠奏議石侍御風憲集張魏公奏議范元長
奏議分門名臣奏議骨鯁奏議三老奏議元
祐章疏建炎以來章疏戊午讜議田錫章疏别
集范文正奏議又政府奏議朱光庭奏議吳
執中奏議陳公輔奏議范忠宣彈事王韶熙河
奏議馬仲塗奏議劉隨諫草
總集類
楚詞洪氏補注楚詞晁氏定楚詞晁氏續離騷
晁氏變騷周少隠楚詞贅說天問章句古文
章古文苑李善注文選李善五臣注文選文苑
英華孔逭文苑西漢文類秦漢遺文三國志
文類漢唐策要唐文粹唐史文類南北雜文
類文聖宗文粹皇朝文鑑本朝二百家文粹
四先生文粹西漢詔令兩漢詔令唐大詔令
咸通表奏大中制誥太平内制五代制誥
唐以後詔勑錄本朝大詔令玉堂集中興玉堂
制草續玉堂制草續西垣制草唐章奏類唐
類表輔弼名對本朝羣公奏議節要唐賢良表
唐人類啓唐臨淮尺題唐羽書集本朝尺牘
仕塗必用詞林類稿龍筋鳳髓判余襄公判
詞典麗賦宏詞總類羣策纂要韶武遺音
古詩選唐五言詩唐七言詩續增五言七言詩
古樂府樂府詩集唐百家詩選皇宋百家詩
樂府逸詞花間集江西詩派詩苑英華唐
中興間氣集唐河岳英靈集太平文華唐又玄
集大歴浙東聯句羣英聯句西崑詩寳刻藂
章聲畫集玉臺新咏并後集唐才調詩唐詩
類選九釋詩宋文海緘啓新範名賢四六集
皇朝制誥瑤池集成都文類廬陵集并續集
丹陽集揚州集又賦岳陽名賢詩許昌倡和
集漢南酬唱吳興詩嚴州集天台詩文桃
源詩汝川圖集石鼓山詩嚴州詩齊安集
于越紀咏京口集延平集湟州集金山詩
荆門集石橋詩池陽集括蒼集小有洞庭前
後集江夏紀咏滁陽慶歴集無為集廬山集
宣城集華鎮會稽覽古詩
文史類
梁劉勰文心雕龍梁任昉文章緣起梁鍾嶸詩品
晉李充翰林論馮鑑修文要訣唐登科題解
文選同異詩史音辨詩史總目正異詩話集錄
詩苑類格叙事詩話詩談韻語陽秋黃微
詩話周少隠詩話王眀之詩話王性之詩事(并)
(後記)苕溪漁隠藂話筆墨閒錄見見錄廣類
烏臺詩話詩話雋永静照詩話唐宋詩話洪
駒父詩話詩話總龜漢臯詩話歸叟詩話
樂曲類
唐花間集馮延己陽春集黃魯直詞秦淮海詞
晏叔原詞晁次膺詞東坡詞王逐客詞李
后主詞楊元素本事曲曲選四英樂府錦屏
樂章樂府雅詞
予生晩不及拜遂初先生聞儲書之盛又恨不能如劉
道原假館于春眀者寳慶初元冬得罪南遷過錫山訪
前廣德使君則書厄於火者累月矣為之徬皇不忍去
因惟國朝以來藏書之盛鮮有久而弗厄者孫長孺自
唐僖宗為榜書樓二字國朝之藏書者莫先焉二百年
間再燬於火江元叔及江南吳越之藏凡數萬卷為臧
僕竊去市人裂之以籍物其入於安陸張氏者傳之未
幾一箧之富僅供一炊王文康李文正廬山劉壯輿南
陽井氏皆以藏書名皆未久而失之宋宣獻兼有畢文
簡楊文莊二家之書不減中秘而元符中蕩為烟埃晁
文元累世所藏自中原無事時已有火厄至政和甲午
之灾尺素不存斯理也殆不可曉聖賢不過托之憲言
以垂世示後所以共天命而植民彛也兼收並蓄博覽
精索以淑其身以待後之人此何辜於天而厄之爾極
也使子孫不能守如江張王李諸家是故可恨若孫宋
晁氏則子孫知守之矣而火攻其外矧如尤氏子孫克
世厥家滋不可曉雖然是穮是蓘雖有饑饉亦有豐年
吾知有穮蓘耳豐凶非我知也尤氏子孫其尚思所以
勿替先志云臨卭魏了翁䟦
李太史燾云延之於書靡不觀觀書靡不記每公退則
閉戶謝客日計手抄若干古書其子弟及諸女亦抄書
一日謂予曰吾所抄書今若干卷將彙而目之饑讀之
以當肉寒讀之以當裘孤寂而讀之以當友朋幽憂而
讀之以當金石琴瑟也
右遂初堂書目一卷按直齋陳氏書錄解題曰錫山尤
氏尚書袤延之淳熙名臣藏書至多法書尤富常燼於
火今其存無幾矣吳郡陸友仁書
說郛卷十下
