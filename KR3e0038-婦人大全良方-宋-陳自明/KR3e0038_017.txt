婦人大全良方卷十三
宋陳自明撰
姙娠數墮胎方論第一(凡五方)
夫陽施隂化故得有胎榮衞調和則經養周足故胎得
安則能成長若血氣虚損者子臟為風寒所苦則血氣
不足故不能養胎所以數墮胎也其姙娠腰疼者喜墮
胎也
千金療姙娠二箇月數墮胎法灸膝下一寸七壯
又方
赤小豆為末酒調方寸匕日二服亦治姙娠數月
月水尚来
刪繁方療姙娠懷胎數落而不結實或冷或熱百病之
源
甘草黃耆人參川芎白术地黃吳
茱萸(各等分一方有當歸乾薑)
右為末空心温酒調二錢忌菘菜桃李雀肉醋物(經心)
(錄同)
廣濟療婦人懷姙數傷胎方
鯉魚(二斤)粳米(一升)
右二味如法作臛少着鹽勿着葱豉醋食之甚良一
月中須三遍作效安穏無忌集驗文仲備急崔氏延
年方同
經心錄紫石英圓主風冷在子宫有子常落或始為婦
便患心痛乃成心疾月水都未曾來服之肥悅令人有
子方
紫石英天門冬(去心)五味子(各三兩)烏頭(炮)卷栢
烏賊魚骨雲母(燒研)禹餘粮當歸川椒(如常製)
桑寄生石楠葉(各一兩)澤瀉杜仲遠志(去心)蓯
蓉桂心甘草石斛人參辛夷栢子
仁(各二兩)
右為末煉蜜為圓如梧桐子大温酒下二十圓至三
四十圓(千金方同)
療姙娠數墮胎皆因氣血虚損子臓風冷致胎不堅固
頻有所傷宜服卷栢圓
卷栢鍾乳粉鹿角膠(炒)紫石英(飛)陽起石(飛)
桑螵蛸(炒)禹餘粮(研)熟地黃(各一兩)桂心川牛
膝桑寄生北五味蛇床子牡丹皮杜
仲川芎當歸(各十二分)
右為末煉蜜圓如梧桐子大每服三四十圓空心温
酒吞下
姙娠胎不長養方論第二(凡五方)
夫姙娠之人有宿痾挾疾而後有娠或有娠時節適乖
理致生疾病並令臓腑衰損氣力虚羸令胎不長故須
服藥去其疾病益其氣血以扶養胎也
集驗治婦人懷胎不長方
鯉魚長一尺者去腸肚鱗以水漬没内鹽及棗煑令
熟取汁稍稍飲之當胎所腹上當汗出如牛鼻狀雖
有所見胎雖不安者十餘日輙一作此令胎長大甚
平安
古今錄驗療姙娠養胎白术散
白术川芎(各四分)川椒(炒出汗三分)牡蠣(煅二分)
右四味為細末酒調一錢七日三夜一但苦痛加芍
藥心下毒痛倍加川芎吐唾不能飲食加細辛一兩
半夏大者二十枚服之復更以漿水服之若嘔亦以
醋漿水服之復不解者小麥汁服之已後其人若渴
者大麥粥服之病雖愈盡服之勿置裴伏(仲景方忌雀肉桃李)
療姙娠胎不長宜服安胎和氣思食利四肢黃耆散
黃耆白术陳皮麥門冬白茯苓前胡
人參(各三分)川芎甘草(各半兩)
右㕮咀每服三錢水一琖薑三片棗一枚煎至七分
去滓温服
療姙娠胎不長宜服養胎人參圓
人參白茯苓當歸柴胡刺薊厚朴
桑寄生(各一兩)枳殼(三分)甘草(半兩)
右為細末煉蜜為圓如梧桐子大每服二十圓食前
温水吞下
白术圓調補衝任扶養胎氣治姙娠宿有風冷胎痿不
長或失於將理傷動胎氣多致損墮娠孕常服益血保
護胎臓
白术川芎阿膠(炒)地黃(炒令六分焦)當歸(去尾炒各一兩)
牡蠣(煅為粉二分)川椒(三分如常製)
右為末煉蜜為圓如梧桐子大空心米飲吞三四十
圓酒醋湯亦可
姙娠胎動安不得却須下方論第三(凡七方病姙娠得)
(欲去子方附)
夫姙娠羸瘦或挾疾病臟腑虚損氣血枯竭既不能養
胎致胎動而不堅固終不能安者則可下之免害姙婦
也
療胎動安不得尚在腹母欲死須以牛膝湯下之
牛膝(去苖剉半兩)水銀(二兩)朱砂(二兩半研)
右以水五大琖煑牛膝可得一半去滓即以蜜和朱
砂及水銀研如膏每服以牛膝汁一小琖調下半匙
頓服
桂心散治姙娠母因疾病胎不能安可下之
桂心瓜樓牛膝瞿麥(各二兩)當歸(一兩)
右㕮咀每服四錢水一琖煎至七分空心去滓服
又方
瞿麥桂心(各一兩)牛膝(二兩)蟹爪(二合)
右為細末空心温酒調一錢服
又方
牛膝(一握)右細𢷬以無灰酒一大琖煎取七分温二
服
又方
取七月七日法麯四兩水二大琖煎取一琖三分綿
濾去滓分温三服立下
小品療姙娠得病須去胎方
麥蘖一升為末和煑二升服之即下神效
文仲療姙娠得病欲去胎方
取雞子一枚以三指撮鹽置雞子中服之立出與阮
河南療産難同千金經心錄同
姙娠墮胎後血下不止方論第四(凡九方)
夫墮胎後復損於經脉經脉既虚故下血不止也下血
多者便致煩悶乃至死矣
治姙娠損動下血不止腹痛宜服此方
阿膠(一兩炒)艾葉(半兩)
右以水一琖煎至六分去滓温服空心
治姙娠損動下血不止
甘草(一兩炙)阿膠(二兩炒)雞子(一枚)
右細剉以水二大琖煑甘草一琖三分去滓下雞子
及阿膠候膠消攪令停無時分温三服
龍骨散廣濟療因損娠下惡血不止
龍骨當歸地黃(各八分)艾葉(四分炒)地榆阿膠
芍藥乾薑(各六分)蒲黃(五分)牛角䚡(炙焦十分)
右為細末食前粥飲調下二錢
治姙娠墮胎下血不盡苦煩滿欲極時發寒熱狂悶方
鹿角屑(一兩熬)
右以水一大琖煎䜴一合取汁六分分為三服調鹿
角屑二錢服日三服須臾血下古今錄驗同
千金療落胎下血不止方
右以生地黃汁一小琖調代赭末一錢日三服
治姙娠下血疼痛不止(亦治小便不禁)
右以家雞翎燒灰細研以温酒調下二錢如人行五
里再服以效為度
千金療姙娠胎墮下血不止方
丹參一味(十二兩)
右細切以酒五升煑取三升分三服
救急療損娠方
右取朱砂末一錢匕生雞子三顆取白和朱砂頓服
胎若死即出如未死即安
姙娠日月未足欲産方第五(凡四方)
集驗知母圓治日月未足而痛如欲産者兼治産難
及子煩
知母一味為細末煉蜜圓如雞頭大温酒嚼下日三服
千金崔氏小品同一方圓如梧桐子大粥飲下二十圓
槐子圓治姙娠月數未足而似欲産腹痛者
槐子蒲黃(等分)
右為末蜜圓如梧桐子大温酒下二十圓以痛止為
度
又方取蒲黃如棗核大篩過以井花水調服
又方
梁上塵竈突煤
右二味為細末空心酒服方寸匕
斷産方論第六(凡七方)
論曰欲斷産者不易之事雖曰天地大德曰生然亦有
臨産艱難或生育不已或不正之屬為尼為娼不欲受
孕而欲斷之者故錄驗方以備所用然其方頗衆然多
有用水銀䖟虫水蛭之類孕不復懷難免受病此方平
和而有異驗列具于後
小品方療婦人斷産驗方(千金翼外臺祕要同)
故蚕紙方圓一尺燒為末酒飲調服終身不復懷孕
也
療姙娠欲去之并斷産方
栝樓桂心(各二兩)豉(一升)
右三味切以水四升煑取一升半分服之
又方附子二枚為末以淳苦酒和塗右足去之大良
千金斷産方
油煎水銀一日方息空心服如棗大一圓永斷不損
人
廣濟落胎方
栝樓根(四兩)肉桂(五兩)牛膝(三兩)瞿麥(一兩)
右切以水七升煎二升三合去滓温分三服服後如
人行五里又進一服無忌
小品療羸人欲去胎
粉草乾薑人參川芎生薑肉桂蟹
爪黃芩
右八味等分細切以水七升煑取二升分三服忌海
藻菘菜生葱
千金欲去胎
大麯五升清酒一㪷煑二沸去滓分五服隔宿勿食
旦再服其子如糜令母肥盛無疾苦(千金不傳)
姙娠咳嗽方論第七(凡八方)
夫肺感於寒寒傷於肺則成咳嗽也所以然者肺主氣
而外合皮毛毛竅不密則寒邪乘虛而入故肺受之也
五臟六腑俱受氣於肺以其時感於寒而為嗽也秋則
肺受之冬則腎受之春則肝受之夏則心受之其諸藏
嗽不已則傳於腑姙娠病久不已者則傷胎也
欵冬花散療姙娠心鬲痰毒壅滯肺氣不順咳嗽頭
疼
欵冬花麻黃貝母(煨)前胡桑白皮紫苑
(各半兩)旋覆花白术甘草(各一分)石膏(一兩)
右㕮咀每服四錢水一琖薑三片煎至七分去滓温
服食後
桔梗散治姙娠肺壅咳嗽喘急不食
天門冬(去心一兩)桑白皮苦梗紫蘇(各半兩)赤茯苓
(一兩)麻黃(去節三分)貝母人參甘草(各半兩)
右㕮咀每服四錢水一琖薑三片煎至七分去滓不
拘時候服
馬兜鈴散治姙娠胎氣壅滯咳嗽喘急
馬兜鈴苦梗人參甘草貝母(各半兩)陳皮
(去白)大腹皮紫蘇桑白皮(各一兩)五味子(七文半)
右㕮咀每服四錢水一琖薑三片煎至七分去滓無
時温服
麻黃散治姙娠外傷風冷痰逆咳嗽不食
麻黃陳皮前胡(各一兩)半夏人參白术
枳殼貝母甘草(各半兩)
右㕮咀每服四錢葱白五寸薑半分棗三箇水一盞
煎至六分去滓温服
百合散治姙娠咳嗽心胷不利煩悶不食
川百合紫苑麥門冬苦梗桑白皮(各一兩)
甘草(半兩)
右㕮咀每服四錢水一琖竹茹一分煎至六分去滓
入蜜半匙更煎三兩沸不拘時温服
紫苑湯治姙娠咳嗽不止胎不安(八方出産科)
甘草杏仁(各一分)紫苑(一兩)桑白皮(一分)苦梗(三分)天門
冬(一兩)
右㕮咀每服三錢水一琖竹茹一塊煎至七分去滓
入蜜半匙再煎二沸温服
療姙娠咳嗽方
以車&KR2343;燒赤投酒中候冷飲之良
療姙娠傷寒涎多咳嗽
知母杏仁天門冬桑白皮(等分)
右㕮咀每服三錢水一琖煎至七分去滓服
姙娠喘嗽不止宜服局方華蓋散穏重而有效
姙娠吐血衂方論第八(凡二方)
論曰夫姙娠吐血者皆由臟腑所傷為憂思驚怒皆傷
臟腑氣逆吐血吐血而心悶胷滿未欲止心悶甚者死
姙娠病此多墮胎也局方必勝散有效
治吐血不止
馬勃用生布擦為末濃米飲調下(昌黎先生云牛溲馬勃敗鼓之皮俱)
(收並蓄待用無遺者醫師之良也)
治鼻衂以白茅花濃煎汁服(亦可就第七卷吐血方中選用)
姙娠子煩方論第九(凡十方)
論曰姙娠苦煩悶者以四月受少隂君火氣以養精六
月受少陽相火氣以養氣若母心驚膽寒多有煩悶名
曰子煩也産寳云夫姙娠而子煩者是肺臟虚而熱乘
於心則令心煩也停痰積飲在心胷之間或衝於心亦
令煩也若熱而煩者但熱而已若有痰飲而煩者嘔吐
涎沫惡聞食氣煩躁不安也大抵姙娠之人既停痰積
飲又虚熱相摶氣鬱不舒或煩躁或嘔吐涎沬劇則胎
動不安均謂之子煩也
竹葉湯治子煩
防風黃芩麥門冬(各三兩)白茯苓(四兩)
右㕮咀每服四錢水一琖竹葉數片煎至七分去滓
温服忌酢物外臺祕要有竹瀝三合無竹葉名竹
瀝湯(指迷同一方無黃芩有知母)
又方時時飲竹瀝隨多少
竹茹湯療姙娠煩燥或胎不安
淡青竹刮茹(一兩)
右以水一大升煑取四合徐徐服盡為度
麥門冬散治姙娠心煩憤悶虚躁吐逆惡聞食氣頭
眩四肢沉重百節疼痛多卧少起
麥門冬子芩赤茯苓(各一兩)柴胡赤芍藥
陳皮人參苦梗桑寄生甘草旋覆花
(各半兩)生地黃(二兩)
右為粗末每服四錢水一琖薑半分煎至六分去滓
無時温服
又方
麥門冬苧根(各二兩)黃芩茯神(各一兩)甘草(炙一分)
犀角屑(半兩)
右㕮咀每服四錢水一琖生地黃一分淡竹葉二㭍
片煎至六分去滓温服
柴胡散治姙娠心煩頭目昏重心胷煩悶不思飲食
或嘔吐
柴胡(一兩五錢)赤茯苓麥門冬(各一兩)枇杷葉(去毛)人參
橘紅甘草(各半兩)
右㕮咀每服四錢水一琖薑三片煎至七分去滓温
服
人參散治姙娠熱氣乘於心脾津液枯少煩躁壅熱
口舌乾渴
人參麥門冬赤茯苓地骨皮家乾葛
黃芩犀角屑(各三分)甘草(半兩)
右㕮咀每三錢水一琖煎至六分去滓温服
治姙娠子煩口乾不得卧
黃連(去鬚)
右為細末每服一錢粥飲調下酒烝黃連圓亦妙
治姙娠心煩熱不止
葱白(一握)䜴(二合)
右以水二大琖煎取一琖半去滓温分三服
一母圓治姙娠因服藥致胎氣不安有似虚煩不得
卧者巢氏謂之子煩也
知母(一兩洗焙)
右為細末以棗肉為圓如彈子大每服一圓細嚼煎
人參湯送下次見醫者不識此證作虚煩治之損
動胎氣宜矣有識者亦見有藥也産科鄭宗文得於
陳藏器本草拾遺中也用之良驗(方出産乳)
姙娠煩躁口乾方論第十(凡四方)
夫足太隂脾之經也其氣通於口手少隂心之經也其
氣通於舌若姙娠之人臟腑氣虚榮衛不理隂陽隔絶
熱氣乘於心脾津液枯少故令心煩而口乾也愚考
此證與子煩大同小異其方亦可就子煩中通用一母
圓亦妙
升麻散治姙娠壅熱心神煩躁口乾渴逆
川升麻黃芩人參麥門冬梔子仁柴
胡茯神瓜蔞根犀角屑(各一兩)知母甘草
(各半兩)
右㕮咀每服四錢水一琖煎至六分去滓温服
知母散治姙娠煩躁悶亂口乾及胎臟熱
知母麥門冬甘草(各半兩)黃耆子芩赤茯
苓(各三分)
右㕮咀每服四錢水一琖煎至七分去滓入竹瀝一
合更煎二沸温服
葛根散治婦人姙娠數月胷鬲煩躁唇口乾渴四肢
壯熱少食
葛根(不用野葛)黃芩人參萎蕤黃耆麥門冬
甘草(等分㕮咀)
右每服四錢水一琖竹茹一塊如錢大煎至七分去
滓温服無時
人參黃者散治姙娠身熱煩躁口乾食少
人參黃耆家葛根秦芁麥門冬(各一兩)知
母(三分)甘草(半兩)赤茯苓(一兩)
右㕮咀每服四錢水一琖薑三片淡竹葉二七片煎
至六分去滓温服
婦人大全良方卷十三
