書法離鈎卷六明潘之淙撰
篤學
徐季海云張伯英忙則為楷謂匆匆不暇艸書臨池學
書池水盡黑衣帛必書而後練斯稱艸聖
鍾丞相入抱犢山十年木石盡黑
唐太宗軍中馬上把燭學蘭亭不釋手
永禪師登樓不下四十年餘有秃筆頭十甕甕皆數石
後瘞之號筆冢乃箸能名
懷素種蕉葉萬株以供揮灑號其居曰綠天菴漆盤二
方兩版皆穿
鄭虔聞慈恩寺貯柿葉數屋往寄寓歲久隸書殆徧
東坡云留意於物往往成趣昔人好艸書夜夢則見蛟
蛇糾結數年後或晝日皆若見之
黃魯直云張古書於壁間觀之入神乃可下筆
趙子昂學書十年不下樓
巙子山平章每日坐衙罷寫一千字方進膳
俗云字無百日工以此觀之殆悠謬之談也
臨書
筆勢論云始臨之時不可盡其形勢一徧正其手二徧
少得形勢三徧微微似本四徧加其遒潤五徧益加抽
拔如其生澀筆下不滑兩行一度仍臨惟須筆滑不可
計其徧數
唐太宗云吾少時觀陳即知彊弱今臨古人書不學其
形勢惟求其骨力及得其骨力而形勢自生耳吾之所
為皆先作意是以果能成名
張懷瓘云為書之妙不必應文按本妙在應變無方遇
事從宜決之度内者也
虞安吉云未得意者一點一畫皆求象本轉自取拙耳
姜堯章云下筆盡倣古人則少神氣專務遒勁則俗病
不除
摹書
姜堯章云摹書最易唐太宗云臥王濛於紙上坐徐偃
於筆下可以嗤蕭子雲惟初學者不得不摹亦以節度
其手易於成就皆須是古人名筆置之几案懸之座右
朝夕諦觀思其運筆之理然後可以摹臨
其次雙鈎蠟本須精意摹榻迺不失位置之美耳
臨書易失古人位置而多得古人筆意摹書易得古人
位置而多失古人筆意臨書易進摹書易忘經意與不
經意也毫髮失真則精神頓異
雙鈎之法須墨暈不出字外或郭填其内或朱其背正
得肥瘦之本體雖然猶貴乎瘦使工人刻之又從而刮
治之則瘦亦肥矣或云雙鈎之時必倒置之則無容私
意於其間誠使下本明上紙薄倒鉤何害若下本晦上
紙厚郤須能書者為之發其筆意可也夫鋒芒圭角字
之精神大抵䨇鈎多失之此又須朱其背時稍致意焉
書丹
筆得墨則瘦得朱則肥故書丹尤以瘦為竒而圓熟美
潤常有餘燥勁老古常不足朱使然也欲刻者不失真
未有若書丹者苐書時盤礴不無少勞若鍾繇李邕必
自刻之可謂癖矣
辨惑
陽冰云孔壁遺文汲冢舊簡年代浸遠謬誤滋多李斯
將束為宋蔡邕以豊同豐魚魯一惑涇渭同流
章俊卿云有妄改而誤者罰字古從刀元命包改作寸
對字古從口漢文改口從土疉字古從晶新室改三田
洛字古從水世祖改從□有私語而誤者陸氏釋文以
國風為曰風男女為女子名譽為毁譽李祭酒涪說以
傳人為嘉期僅得為遠近平生為外甥郭氏佩觿集以
塗泥為道塗黨與為取與胄子為甲胄有忌諱而誤者
爾雅周禮皆從辠祖龍以與皇字相肖以四下作非代
之騧字宋明帝忌與禍字相類以馬旁作瓜代之有穿
鑿而誤者班史以龜兹音丘慈范史以龜兹音屈沮審
氏名食其音異基趙氏名食其音食其古今人表以君
疇為尹夀孟僖本傳以箕子為荄茲有音韻而誤者漢
書注河朔謂毛曰無佩觿集巴蜀謂北曰卜西京記以
下馬為蝦蟇搜神記以琵琶為婆娑不辨六書音訓則
帝虎亥豕莫别矣趙氏曰篆籀廢而分隸興分隸廢而
字學昧分隸有匕無匕有&KR1664;無又有禾無尗漸至支攴
同書殳□竝作矣
先後
下筆有先後不可紊也惟艸書多變往往難拘楷書則
有一定之序不明偏旁遂致顛倒略序二三以俟悟者
旁通焉
書先□次丨次曰長先丨次□次□
將先丨次□次□肅先肀次□次□
鼎先目次爿次□聚先丁次□次乑
畞先十次田次久歐先□次□次欠
無先□次□次灬馬先丨次□次□
龜先□次□右先丿次□(有布同法)
與先□次□次□僶先□次□次□
毋先&KR1525;次女飛先□次□次飞
臣先丨次□匡先主次&KR2122;
烏先□次□
必先□次□或先□次心
門先丨次□次□次□
齋先□次□次示次□
鼠先臼次□次□次&KR2151;
誤寫
此世俗相傳誤書點畫者襲謬已久是當改正
美(從大非從火)博㔹(從十非從忄)
倏(從攸從犬從大非)陜(陜西從入從人非)
彝(從糸非從分)諫(從柬非從東)
解(從刀牛從羊非)糾赳(從丩非從斗)
覓(從爪非從不)輩(從非非從北)
歛(聚斂從文從欠非)觀(從□非從□)
豐(從二丰從豊非)聖(從壬非從王)
萬(數也万非)纂(從目非從日)
佞(從□非從妄)函(從□非從□)
壷(從□非從亞)翰(從人從羽從□非)
鬱(俗作鬱非)嬴(從口非從四)
覃(從早非從卑)釁(從同從酉非從目從直)
吳(從□非從天)讒(從&KR3011;免非從二)
覽(從□非從□)劎(從刀非從刃)
奈(奈何從大從木非)遙(從□非從爫)
覻(音娶窺覻從虚非)胤(從丿從乚非從亻從乙)
幾(從人非從勹)尋(從口非從几)
裏(從丄非從重)内(出内從入從人非)
廚(庖廚從丄從土從一從豆非)刺(音次從朿從束非)
毋(音無從丿從□非)□(几旁從&KR2022;從□非)
戛(戛然音恝從&KR1315;從□非)凊(温清從從氵非)
廏(音救馬舍廐非)軌(從九非從九)
壑(從谷非從□)幼(從力非從刀)
&KR0008;(從丙非從内)僭潛贊(從□非從㚘)
帶(從□非從世)勢(從土非從幸)
瘞(從□非)奮(從田非從□)
樓數(從婁非從娄)郵(從垂非從垂)
舊(從臼非從旧)慶愛(從心非從必)
鼐(從□非從□)甯(姓也邑也從心用從必非)
寇(從宀非從冖)橕(從木從牙非從扌從手)
虧(從隹非從虛)䕫(從□從自從□非)
□(從心非從□)鑿(從□非從□)
嚏(噴嚏從□從□從疌非)獻(從鬲從犬献非)
頓(從□非從□)迥(從冋非從向)
穎(從禾非從示)纜(從□非從□)
宦(從宀非從穴)繼斷(從□從□非從□)
助(從且非從耳)冋(從口非從□)
奇(異也零也從大從立非)減(從氵非從冫)
雎(從且非從目)陷(從□非從舀)
步(從少反止也)畱(從畱非從卯)
朿(音次木芒與束異)竊(從□從采從耦非)
衡(從角從大從魚非)某(從甘從木非從其從小)
虎(從虍凡此類從之從□非)兔(從兔非從兔)
廩(從禾非從示)習(從羽凡此類從之俗作習)
恐(從卂非從凡)熏(從□非從田)
勇(從用非從田)祕(從示非從禾)
&KR0034;(音迩從入從小)獘(從犬非從大)
疋(從口不合從□凡疏疎楚胥等字從之)沒(從□非從几)
采(從爪從木從米非)炙(從□非從夕)
朋(斜書從月非從月)青(從□非從月)
汜(音凡從已從已非凡範笵等從之)懷(從亠從□從十非)
舌(從干非從千)
利器
韋誕云工欲善其事必先利其器得筆得紙得墨三者
具而復得手然後可逞尋丈之勢方寸千言
右軍云紙剛用軟筆紙柔用硬筆純剛如錐畫石純柔
如泥洗泥既不圓暢神格亡矣書石同紙剛例蓋相得
也
又云用筆箸墨不過三分不得深浸深浸則毫弱無力
歐陽詢云墨淡則傷神采絶濃又滯鋒毫
米芾云作字須要得筆苟得筆則細若絲髮亦佳不得
筆雖大逾尋丈終無骨氣
東坡云使人作字不知有筆亦是一快
又云製墨之妙正在和膠今之造佳墨者非不擇精烟
而不佳絶者膠法謬也
又云研細而不退墨紙滑而字易燥皆尤物也
又云研之發墨者必費筆不費筆則退墨二德難兼非
獨研也大字難結密小字常局促真書患不放艸書苦
無法
姜堯章云作楷墨欲乾不可太燥行艸則燥潤相得潤
以取妍燥以取險墨濃則筆滯墨燥則筆枯筆欲鋒長
勁而圓長則含墨可以揮洒勁則有力圓則妍美長而
不勁不如勿長勁而不圓不如勿勁
書譜云水太漬則肉散太燥則肉枯乾研墨濕點筆濕
研墨乾點筆
又云磨墨之法重按輕推遠行近折濃則滯淡則薄麤
則多累積則不勻
又云研池寬面細每夕一洗則水墨調勻骨肉得所端
石取細潤停水歙石唯取填澁發墨兼之斯為美矣
又云初學須用佳紙令後不怯紙用惡筆令後不擇筆凡
書不得自磨墨令手顫觔骨木強是大忌也磨墨不得
用研池中水令墨滯筆沍須以水注汲新水臨時斟酌
之
書法離鈎卷六
