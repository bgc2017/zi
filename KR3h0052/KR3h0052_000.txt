書法離鈎目次藝術類一(書畫之屬)
卷一
原流六義
四學證非
述傳古文
大篆(文)(奇宇)小篆
八分隸書
飛白楷書
行書急就
艸書
卷二
取法初學
執筆撡手
用筆筆鋒
定心知道
從性適志
解悟記異
卷三
學篆學隸
學楷學行
學艸(附章艸)論寫
論□論骨
論觔論肉
論脈
卷四
體式形狀
氣勢布置
運用肥瘠
方圓遲速
勁軟結構
弊病
卷五
鍾意瓘法
心頌綱目
八法一側
二勒三弩
四趯五策
六掠七啄
八磔點例
畫例勾例
撇例
卷六
篤學臨書
摹書書丹
辨惑先後
誤寫利器
卷七
品題
卷八
賞鑒
卷九
古帖原筆
原墨原硯
原紙
卷十
切韻
(臣)等謹按書法離鈎十卷明潘之淙撰之淙
字無聲號達齋錢唐人與兄之淇字爾瞻者
皆工書是編薈萃舊說各以類從大指謂書
家筆筆有法必深于法而後可與離法又必
超於法而後可與進法俗學株守規繩高明
盡滅紀律俱非作者書中知道從性諸篇皆
言不法而法法而不法之意其名離鈎者取
釋子垂絲千尺意在深潭離鈎三寸語也然
仍訛襲謬不一而足如籀文與古文大篆皆
小異故說文序云新莽謂之竒字徐浩云史
籀造籀文李斯作篆江式唐元度則謂史籀
著大篆十五篇又如隸書在八分之前行書
在草書之後故蔡琰云吾父割隸字八分而
取二分蕭子良云靈帝時王次仲飾隸為八
分說文漢興有草書張懷瓘則謂八分小篆
之捷隸亦八分之捷郭忠恕則謂小篆散而
八分生八分破而隸書出隸書悖而行書作
行書狂而草書聖之淙皆不能辨其妄至楊
慎改嶽麓禹碑中南暴昌言四字為南瀆衍
亨偽云得之夢中之淙亦信之尤為寡識特
其摭錄繁富瑕不掩瑜亦可以備攷證之一
助焉乾隆四十一年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
凢例
一邇日子史盛行而書法獨缺焉不講豈以塗雅小技
無裨雕龍不知前代名賢正往往寄趣於兹如顔魯
公骨法嚴整王大令風神遒邁披玩間便堪想見奚
第在筆墨工拙云
一書家筆筆有法固矣然法有可傳者有不可傳者但
俗學株守規繩而高明盡滅紀律俱非作者是編一
證以六書之源流八法之指趣故從性知道諸篇進
不法而法法而不法之妙
一評隲往往各遵其便各理其師故議論雖多私僻不
少今取前賢確議而折衷以歸於當使人知所取從
一法帖支派既繁傳譌日甚此獨詳其統系次以品題
使新舊妍媸洞如燭照
一古人論書者各極意旨此舉歴代諸篇條分縷析使
以類從便於參究
一是編雖譚書法饒有佳文即如淳化釋文皆前賢筆
札之雋亦甚雅觀
一艸書變化由心法多不一近惟艸訣流行其不合者
多矣故附刻釋文以窮艸書之變以開取精之門
一是編因書論法原宜字字從古但傳譌既久恐不便
讀姑多從俗未敢盡刊即釋文悉照原帖艸法亦以
便辨認也若字學之奥隨有字㝈刻行以正譌謬達
齋主人識
