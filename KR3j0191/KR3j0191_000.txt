鈍吟雜錄總目雜家類六(雜編之屬)
卷一
家戒上
卷二
家戒下
卷三
正俗
卷四
讀古淺說
卷五
嚴氏糾謬
卷六
日記
卷七
誡子帖(附社約)
卷八
遺言
卷九
通鑑綱目糾繆
卷十
將死之鳴
(臣)等謹案鈍吟雜錄十卷
國朝馮班撰班字定遠號鈍吟居士常熟人卷
首自署曰上黨從郡望也是書凡家戒二卷
正俗一卷讀古淺說一卷嚴氏糾繆一卷日
記一卷誡子帖一卷遺言一卷通鑑綱目糾
繆一卷將死之鳴一卷班著述頗多殁後大
半散佚其猶子武搜求遺藁僅得九種裒而
成編家戒多涉歷世故之言其論明末儒者
之弊頗為深切正俗皆論詩法讀古淺說多
評詩文日記多說筆法字學皆間附雜論嚴
氏糾繆辨嚴羽滄浪詩話之非誡子帖多評
古帖論筆法末附以社約四則皆論讀書之
法遺言將死之鳴皆與家戒相出入綱目糾
繆未成書僅標識五條武錄而存之耳大扺
明季諸儒守正者多迂騖名者多詐明季詩
文沿王李鍾譚之餘波偽體競出故班諸書
之中詆斥或傷之過激然班學有本原論事
多達物情論文皆究古法雖間有偏駁要所
得者為多也乾隆四十四年二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
