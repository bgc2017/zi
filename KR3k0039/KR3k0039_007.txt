韻府羣玉卷七元隂勁弦
隂復春編
下平
八庚(與耕清同用)
庚(古行切說文□位西方象秋時萬物丨丨有實也庚承丨己象人□字苑丨歲名商横爾雅又名上章大横丨)
(横貌詳横)長庚(東有啟明西有丨丨詩李白母方娠夢丨丨故字太白)伏庚(秋以金代火故庚日必伏詳伏)呼庚
(丨丨癸乞糧事詳癸)先庚(丨丨三日後庚三日巽卦)夷庚(以塞丨丨注來往要道也左傳)斗指庚(處暑後十)
(五日丨丨丨為白露歷書)歷中甲庚(丨丨丨丨性中仁義前翼奉傳甲為仁庚為義)犯禾請庚(季子將葬)
(其妻丨人之丨申祥丨丨之注償也檀弓)書篇(盤丨)詩篇(由丨萬物得由其道也小雅鄉飲酒禮笙由丨)人名
(荀丨晉大夫李長丨)鶊(鶬丨月令作倉庚又名商庚麥黃韵鸝丨韓)賡(續也說文丨本古文續字書乃丨載)
(歌坡還將清廟什留與野人丨)活套(韵難丨句共丨)更(改也一曰歴也記悉數之不能終其物丨僕可也董策)
(琴瑟丨張題丨化同上許劭每月朔輒更其品詳評出謁丨僕詳僕)嚴更(䘙以丨丨之置西都賦督夜行鼓也)鼉
更(丨宵鳴如桴鼓其數應丨吳越謂丨丨晉安海物記)率更(掌漏刻官前百官志歐陽詢為太子丨丨令善書)踐
更(古者工卒無常人迭為之一月一更曰卒更富者顧負者月二千曰丨丨天下之人皆直戍邊三日雖丞相子亦在調一)
(歲一更不行者出錢三百入官以給戍者曰過更漢昭紀注)六更(宫中有丨丨君王得晏起開元遺事)田更(野外)
(丨丨謂野老也列子)紛更(約束丨丨汲黯傳)長短更(倦聽山城丨丨丨坡)蝦蟆更(夜行擊柝代更籌曰)
(丨丨丨事物紀源)陳三更(宋太宗朝陳儀董儼為三司副使每夕會飲樞弟歸常逮夜語曰丨丨丨董半夜)三
老五更(設丨丨丨丨羣老之席位焉記世子取象三辰五星樂記注云老人知三德五事者又云年老知五行更代事)
(又曰更當作叟以漢顯宗養丨丨丨丨於辟雍鄧展曰漢直三公為丨丨大夫為丨丨)年老持更(晉劉弘夜)
(聞城上持更者嘆甚苦呼之乃一兵年老羸疾無襦遂給袍帽)活套(寒丨殘丨月三丨)人名(滕丨孟子不答彭丨)
(問孟子傳食諸侯)羹(說文本作鬻五味和丨也从鬻从羔一曰羔羊也語疏食菜丨孟簞食豆丨書若作和丨左和)
(如丨焉昭二十)蓴羹(張翰事詳菰千里丨丨詳跂)藜羹(孔子厄於陳蔡丨丨不糝)豆羹(簞食丨丨見於色孟)
羊羹(中山饗士司馬子期在焉丨丨不遍怒走楚說伐中山中山君亡有二人挈戈随後曰臣父餓且死君下壺飡哺之)
(故來死君也君曰吾以一杯丨丨亡國以一壺飡得士二人戰國策)梟羹(漢使東郡送梟五月五日為丨丨賜百官以惡)
(鳥故食之漢武紀)大羹(丨丨不和有遺味者矣樂記)吳羹(和酸若苦陳丨丨些楚詞注丨人善作丨)鉶羹
(祭祀共大羹丨丨賓客亦如之禮天官大羹不致五味丨丨則加鹽菜一說云丨以盛丨兩耳三足大之陪鼎三禮圖)絮
羹(客丨丨主人辭不能烹曲禮絮調也)芼羹(丨丨雉羹内則魚肉為羹丨以菜也)受羹(丨丨反錦叔向事詳錦)
懲羹(丨丨吹虀詳虀)覆羹(捩手丨丨乞巧)錦帶羹(滑憶雕胡飯香聞丨丨丨杜荆湖間有丨丨春末間花紅)
(白如錦苗嫩脆一云錦帶吐綬雞若禽名有練帶繡帶此詩秋作非言花明矣)碧澗羹(鮮鯽銀絲杜香芹丨丨丨)
玉糝羹(奠將南海金虀膾輕比東坡丨丨丨詳糝)黑鬢羹(李林甫子壻鄭平鬢髮班白曰上賜甘露羹食之一)
(夕鬢黑明皇雜錄)骨董羹(取飲食雜烹之名丨丨丨詳董)轑釡羹(高祖過丘嫂嫂丨丨丨佯為羹盡後封其)
(子羹頡侯漢紀)知母羹(陸績繫獄見餉羹丨丨所調曰母丨葱必寸斷肉必方以此知也本)遺母羹(穎考叔鄭)
(莊公賜之食食舍肉曰小人有母皆嘗小人之食矣未嘗君之羹請以丨之左)婢覆羹(劉寬丨丨丨汙朝衣詳手)門
如沸羹(唐王伾事)御手調羹(李白召見金鑾殿帝賜食親為調羹互見驢韻)烹子遺羹(樂羊□中)
(山中山人丨其丨丨之丨羊啜之盡一杯禇師譖曰其子食之其誰不食羊下中山文侯賞其功而疑其心戰國策)分我
杯羹(項羽為高俎置太公其上告漢王曰今不急下吾烹太公漢王曰吾與若約為兄弟吾翁即若翁幸丨丨丨丨漢高)
(紀)秔(說文稻屬一曰稻不粘者从禾亢聲或作粳長楊賦馳騁丨稻之地)香秔(遣兒向市賖丨丨杜淅玉炊丨)
(丨韓)種秔(淵明二百五十畝種秫三十畝丨丨詳秫)長腰秔(江南有丨丨丨米詳腰)終身不食粳
(陳徐孝克初貧母患欲粳米不能常辦母亡有遺粳米者對之涕泣丨丨丨丨丨史)活套(新丨炊丨)阬(客庚)
(切說文閬也或作坑)曾阬(佛嶺東西曰丨丨今屬北苑茶多苦亦重濁試茶錄君家新致雪阬茶言丨丨也坡茗花浮丨)
(丨俗)雪阬(見上)硯阬(端溪有新阬舊阬出石作丨佳詳綆)秦坑(丨丨儒邪儒坑秦邪司空圖銘焚書坑儒書序)
溝坑(意行信足無丨丨不識五郎呼作卿坡)饑坑(不得填丨丨亦解堯心憂盧月蝕)詐坑(丨丨降卒詳降)
踏坑(摴蒱凡子落坑塹者非賞采不出凡一馬打一馬如遇退六踏馬則一馬踏三馬故世指不循理者為丨丨塹詳塹)
赦外黃不阬(項羽降外黃欲阬之外黃令舍人兒年十三日阬外黃則梁之十餘城皆恐莫肯下矣乃丨丨丨丨)
(丨史記)活套(禍丨焚丨迷丨)盲(眉庚切說文目無眸子从目亡聲與𦕈瞎韻通看韓問道於丨老)
(五色令人目丨五音令人耳聾)青盲(公孫述徵賢士任永馮信等皆託丨丨以辭漢獨行傳)偏盲(今天只兩目何)
(故許食使丨丨韓月蝕)心盲(豈惟耳目有聾盲㦲心亦有之莊當今盲於籍丨者皆是藉丨於目而心則别是非韓代張)
(書)一目盲(偏使丨丨丨盧月蝕)溪谷盲(側身上視丨丨丨詳谷盲黑暗也)子夏盲(杜欽目偏盲與杜鄴)
(俱字丨丨人呼為丨子夏詳冠)免役以盲(宋人有行義者三世同居父子俱盲後楚攻宋死者太半此人父子以疾)
(免詳犢)蝱(說文齧人飛蟲从䖵亡聲大曰蝱小曰䗽通作虻莊蚊虻噆膚孫思邈著千金方後乃取草木代蟲丨)
(水蛭詳戸解)飛蝱(光武取丨丨箭攻赤眉東觀漢紀)采蝱(陟彼丘阿言丨其丨詩載馳貝母也治心氣鬱)摶
蝱(愛牛者丨其丨史記)横(戸盲切說文闌木也从木黃聲韓未有至寳丨弃道側)大横(漢文紀代王卜)
(之兆得丨丨占曰丨丨庚庚予為天王庚庚横皃洪範疏云横者是土此文帝有大土之象玄璧庚庚有横理谷摘阮歌)
參横(趙師雄寢起在大梅花下月落丨丨惆悵而已詳梅)劔横(孤丨盡日丨吕仙)舟横(孤丨盡日丨寇萊公)
從衡(合從連衡史記蘇秦主丨六國攻秦張儀主丨六國事秦詩衡從其畝注東西曰丨南北曰丨江山為助筆丨丨)
(山谷横與衡同)三三横(丨丨丨兩兩從習字也詳習)白氣横(弘忍曰廬山丨丨丨分六道莫是横出一枝佛)
(法否師曰善詳枝韻)活套(眉丨雲丨山丨老氣丨玉繩丨膝琴丨一笛丨大江丨)歲名(商丨庚歲詳歲)人名
(郭子丨為人剛直詳觥田丨挽歌詳歌)璜(玉名詳陽)黌(學舍通作横漢鮑德傳修起丨舍)鍠(鋰聲)
(通作喤詩執競鐘鼓喤喤韓鐵鐘孤舂丨)喤(諠怒也又小兒聲詩其泣丨丨)祊(鋪盲切廟門内祭也詩祝)
(祭于丨楚茨又邑名左鄭伯請以泰山之丨丨易許田三月使宛來歸丨隱八韓孝思事嚴)觥(古横切以牛角)
(為之無兕用木為兕形大七升周宣閭胥掌其比丨撻罰之事小胥丨其不敬者是丨罰爵也但卷耳七月稱兕丨皆非罰然)
(則丨爵之大者或用以罰非專為罰也)兕觥(酌彼丨丨卷耳丨丨其觩桑柔)罰觥(王羲之蘭亭之會詩不成者各)
(受丨丨)飛觥(元稹云昔曾於解縣飲酒余為觥錄事有人頻犯語令連丨十數丨不勝逃去乃黃丞也後奉使東川至)
(褒城驛有黃明府見迎問其前御即黃丞也說前事黃生惘然而悟與之盡懽作贈黃明府詩)巨觥(宋李仲容侍讀善飲)
(號李萬回真宗飲無敵飲則召公仲容曰告官家免丨丨互見家韻)破觥(白衣送酒舞淵明急掃風軒流洗丨丨坡)觥
觥(關東丨丨郭子横後郭憲傳剛直皃)彭觥(側身上視溪谷盲枝撞玉板聲丨丨韓記夢玉鍾聲也)幾舉觥
(解襟顧景丨丨丨坡聱牙體)活套(金丨杯丨)彭(薄庚切說文鼓聲从壴彡聲詩百兩丨丨出車丨丨駟騵)
(丨丨皆壯盛也嚴氏云詩中彭字並如字惟有行人丨丨逋旁切易匪其丨蒲光切)三彭(僧契虚過仙人曰爾絶丨丨之)
(仇乎彭者三尸之姓學仙者先絶三尸宣室記殺三蟲即丨丨柳丨丨者彭質彭矯彭居)老彭(竊比丨丨語殷賢大夫或)
(云即彭祖也)黥彭(諸葛亮以馬超比丨丨鬭羽傳)田彭(江淮間語曰貴如郝許富如丨丨史)以郭為彭
(昔以彭為郭今丨丨丨丨謂彭蜞郭索也誠齋蟹賦)活套(韓丨)人名(岑丨漢光武將)姓氏(隴西商音大彭為商)
(伯盖陸終第三子彭祖即大彭也備要史記舜紀注彭祖陸終氏第三子籛鏗之後後為大彭亦為彭祖自堯歴夏殷封於大)
(彭八百歲嘗會村人于幔亭詳亭丨宣字子佩淮陽人治易入為右扶風遷御史大夫封長平侯前丨修字子陽會稽人年十)
(五拔佩刀向盗盗曰此童子義士也後丨乘字利建益州人宋仁宗曰彭乘恬退之士也遂用之丨汝礪字器資鄱陽人舉進)
(士為禮部第一擢太子中允監察御史裏行首陳十事皆人所難言者丨循仕吳民歌賢令彭子陽丨思永氣宇高爽議論清)
(贍)棚(說文棧也唐徐商襄州多山丨為盗商取山丨林卒為捕盗將兵所捕必得遂為精卒史)錦棚(長安)
(富人於林亭内植畫柱以丨結為凉丨召名妹間坐逓請為避暑會開元遺事)書棚(白蛾飛舞地幽蠧落丨丨韓)松
棚(避暑結丨丨選)傀儡棚(看取人間丨丨丨谷)乞巧棚(東京七夕家家錦綵結丨丨丨歲時記)夜叉
棚(潘樓街南大小勾闌五十餘座有蓮花棚牡丹棚丨丨丨象棚最大者可容數十人夢華錄)活套(凉丨戲丨)榜
(輔弓弩者)輣(兵車也韓威暢捐衝丨)搒(通作搒笞擊也前漢書丨笞數千)活套(敲丨)亨
(許庚切易品物咸丨坤卦何天之衢丨大寳箴拯溺丨中)彭亨(龍頭縮&KR0034;蠢豕腹漲丨丨韓石鼎君家水茄白銀色硃勝)
(埧裏紫丨丨谷)詩亨(秀語出寒餓身窮丨乃丨坡)小亨(丨丨吉旅卦)活套(震丨元丨泰丨謙丨)橕
(抽庚切說文邪柱也作撑非)孤橕(浮虚有新斸摧抗饒丨丨韓丨丨有巉絶韓南山)拄橕(纏索相丨丨坡撐腸)
(丨腹文字五千卷盧)搪橕(翎獵倒側相丨丨韓月蝕丨音唐搪揬也丨柱也)小舟橕(柳隂橕出丨丨來)萬
卷橕(丨丨推胷兀丨拄坡)活套(支丨斜丨)瞠(直視也莊丨若乎後矣詳□亦作□上林賦留眎丨眙選)鐺
(釡屬有耳三足温酒器)酒鎗(齊景陵王子良遺何點以徐景山丨丨史鎗與鐺同)鼎鐺(丨丨玉石阿房)半升
鐺(一粒粟中蔵世界丨丨丨内煑山川吕仙)有耳鐺(趙宋雷德驤判大理寺言趙普強市人第宅聚歛財賄上怒叱)
(曰鼎鐺猶有耳汝不聞趙普吾社稷臣乎引柱斧擊折其二齒命曳出止用闌入之罪黜焉太祖紀)力士鐺(舒州杓丨)
(丨丨李白與爾同死生李)耳似鐺(鼻似姻窗丨丨丨詳嶺嘲妓李端端醜也)煑藥鐺(周貫號木鴈子欲欈李生)
(同修仙道不從貫指丨丨丨云頑鈍天教合作鐺從他三脚豈能行雖然有耳不聽法只愛人間戀火坑仙傳)煑魚鐺
(北齊盧思道聘陳聮句先倡者譏云榆生欲飽漢草長不肥驢謂北有榆吳無驢也思道即曰共甑分炊飯同鐺異丨丨謂南)
(人無義同炊異饌也談藪)不識杯鐺(陳暄曰何水部眼丨丨丨丨而吾口不離瓢杓陳史)温酒鐵鐺(孟信)
(為太守政寬和有老人遺以肫膊信引接自出酒以鐵鐺温之詳膊)拆脚鐺(無業禪師曰看它古得道人得意之)
(後茒茨石室向丨丨丨子煑飯喫過三十年傳)活套(破丨茶丨月入丨)槍(攙丨彗星又名天丨大人賦檻攙丨)
(以為旌兮杜戮力掃攙丨)英(於驚切說文草榮而不實者从艸央聲又華也萼也韓進學解含英咀華淮南子)
(智過萬人謂之丨禮運三代之也丨詩丨丨白雲雲貌麥丨櫻桃)瓊英(尚之以丨丨乎而著詩石似玉一云玉生如草木之)
(英華)芝英(咀嚼丨丨兮嘰瓊華相如賦)舜英(顔如丨丨有也女同車槿花)晶英(風露發丨丨劉夢得詩)玄
英(秋為白蔵冬為丨丨爾雅謂氣白而收蔵也)五英(帝嚳樂名本作韺)重英(二矛丨丨詩英飾也以羽飾矛)
延英(唐殿名)集英(趙宋試進士於丨丨殿)耆英(文潞公以太尉留守西都富韓公以司徒致仕集洛中公)
(卿大夫年德高者為丨丨會建大厦曰丨丨堂繪像堂中共十三人温公年六十四潞公重之用唐狄兼謨故事請入會洛中)
(多名園古刹諸老鬚眉皓白衣冠甚偉每宴集都人随觀之聞見錄文公富公王拱辰席司封汝言王安之尚恭楚正叔建中)
(王不疑謹言劉伯夀兄趙南幾丙馮肅之及張景元燾張昌言問)朝英(羣公咸祖餞四座羅丨丨李)蜚英(丨丨)
(聲相如傳)四英(蜀諸葛亮蔣琬費禕董允號丨丨史)卜延英(唐苗晉卿年老代宗為銜丨丨丨召對史)鄉曲
英(歲貢丨丨丨韓)餐落英(夕丨秋菊之丨丨騷)梅九英(初日映九英丨光射翰林學士元稹有氣勃勃常朝)
(錄)活套(襭丨)人名(子丨舒鄉人騎赤鯉騰空詳鯉張伯丨名芝善草書周瑶丨王子高夢與周瑶英遊芙蓉城女)
(丨舜妃詳竹雲丨仙女裴航瓊漿事詳漿薛瑶丨元載寵姬詳綃)韺(樂名詳五英韓古音命韶丨)霙(霰也)
(又雨雪雜也坡晚雨纖纖變玉英)瑛(玉光釋文玉常修則玉丨見)赤瑛(丨丨盤櫻桃同色詳桃)藍瑛
(菡萏寫紅調萎蕤綴丨丨韓謂丨田玉也)紫石瑛(梁彦先七歲父篤疾求丨丨丨不得彦先憂悴忽園中見一物持歸)
(乃丨丨丨北史)人名(楚王丨最先好佛漢人)傖(鋤庚切吳人罵楚人曰丨左思傳此有丨父韓無端逐飢)
(丨)老傖(宋王玄謨孝武比儗羣臣目玄謨為丨丨本)不足齒之傖(王獻之徑入顧辟彊名□旁若無人)
(辟彊曰丨丨丨丨丨爾詳園)崢(山峭也)霄崢(大句斡元造高言軋丨丨韓城南丨丨謂山之切雲者)
烹(坡庚切煑也通作亨易以木巽火亨飪也聖人亨以享上帝丨弘羊詳封丨阿大夫詳平聲譽丨不鳴鴈詳鴈治)
(邑若丨小鮮詳鮮)鼎烹(大丈夫生不五鼎食死即五丨丨詳逆行)東烹(函珍極丨丨韓城南聯句)南烹(我來)
(御魑魅自宜味丨丨詳南食)狗烹(狡兔死走丨丨詳兔)珍烹(寒庖有丨丨坡)待烹(無所逃而丨丨申生其共)
(也西銘)大烹(丨丨以養聖賢鼎卦)大烹(藜藿等丨丨坡)剥烹(或丨或丨楚茨剥解牛羊)割烹(伊尹丨丨)
(要湯孟萬章上)酈生烹(齊以丨丨賣已丨之漢史)校人烹(丨丨丨之孟)不克則烹(石乞從白公勝為亂)
(被收曰此事克則為卿丨丨丨丨左)平(蒲兵切說文□者語平舒也从弓从八八分也又正也爾雅大野曰丨又)
(漢食貨志再登曰丨三登曰太丨史張釋之云廷尉天下之丨)嘉平(秦謂臘為丨丨詳臘)廷平(丨丨秩六百石宣帝)
(紀)常平(丨丨倉詳倉)華平(植丨丨於春圃選東京賦瑞木也天下平其丨亦丨有不平處其華向其方傾)暴
平(丨丨其事前王嘉傳)持平(丨丨守正)詳平(法令丨丨孔光傳)三平(二滿與丨丨谷)延平(丨丨津寳)
(劍躍水處詳劔)長平(趙括敗軍丨丨鑑)言平平(任尚代班超為西域都護尚曰宜有以誨之超曰宜蕩佚簡易)
(寬小過總大綱尚曰我以班君當有竒策所丨丨丨爾數年西域反亂史)鳴不平(物不得其平則丨韓)東何可
平(齊王敬則為大司馬會稽太守明帝以高壊為平東將軍密防敬則曰東今有誰只是欲平我爾丨亦丨易丨丨後以兵)
(敗死史)活套(太丨升丨生丨兩丨衡丨隆丨掌樣丨舊恨丨較反丨)年號(漢明帝永丨八年佛始入中國)人
名(屈丨原陳丨邵向子丨名長男女嫁娶遊名山王方丨仙人常住蔡經家丨種瓜黃初丨叱石為羊禰正丨名衡有鸚)
(鵡賦宋廣丨名璟唐相嚴君丨賣卜成都李西丨晟平朱泚封西平王少丨董宣字)姓氏(河内商音韓哀侯少子婼食采)
(丨邑因氏丨當字子思仕漢以明經至丞相子晏以明經歴大司徒漢惟韋平父子宰相謂韋賢也丨恒字維叔安貧樂道不)
(以屢空改操丨鍳字明達為懷州刺史魏攻城井竭鍳祝井泉湧)評(博雅丨訂平也又品諭也又丨事官名)旦
評(許邵論卿黨人物每月朔輒更其品題故汝南有月丨丨焉三國)臺評(丨中之丨人反以汝為傾韓言箴)官
評(順居無鬼瞰抑横免丨丨韓)啄評(新羅國呼縣邑曰丨丨詳勒)活套(品丨史丨鄉丨商丨詩丨細丨)枰
(說文平也从木平聲一曰棋局為丨)九枰(翰林棋者王積薪從明皇西幸寓宿深溪之家夜靜堂内無燭婦姑對談口奕)
(姑曰予已北矣止勝丨丨耳遲明積薪具禮以問姑曰是子可教以常勢因指示攻守殺奪捄應防拒之法曰此已無敵人間)
(矣謝别而回顧失向之家矣自是其藝絶倫竭心較丨丨之勢終不能得述異記)推枰(張華與武帝圍碁羊祜表適至)
(言伐吳事丨丨歛手以對吳志)空枰(無言對丨丨坡)雹落枰(夜闌飛丨丨棋丨山谷)活套(楸丨全丨)苹
(爾雅丨藾今藾蒿葉青白色莖似筯而輕肥始生香可生食又可蒸食詩呦呦鹿鳴食野之丨韓騁遥略丨丨城南聮句注草)
(叢生)活套(蒿丨浮丨)京(學卿切說文□者人所為絶高丘也从高省丨象高形一曰山絶高曰丨又憂也詩)
(憂心丨丨七月景山與丨又大也左莫之與丨)玉京(天上白丨丨十二楼五城李)九京(百不一試埋丨丨谷)
(記丨丨監本初音在此)坻京(如丨如丨詩甫田)兆京(十億曰丨十兆曰丨韵會)易京(丨丨君明識音律選)
(長笛賦京房字君明修易尤好音律故號丨丨)如京(唐主倉官曰丨丨紀五代唐有丨丨使事物原)賦二京
(復張衡見侯王踰侈擬兩都賦丨丨賦以諷)學西京(文章宏麗丨丨丨谷)活套(帝丨瑶丨鎬丨周丨天丨燕丨)
人名(姚玉丨紅縷繫燕足詳燕)姓氏(東都角音漢京房本姓李推律定姓改為京頓丘人治易丨鏜字仲遠豫章人仕趙宋時)
(值高宗憂敵遣使來弔祭假公禮部尚書報謝及趣即席公曰若不撤樂死不敢即席可取吾頭以往甲士露刃公命掌儀者)
(叱之排闥出就館敵竟徹樂孝宗曰卿為朕執禮除工部侍郎寧宗拜右丞相一守成憲及韓侂胄盗權益甚求去章六上不)
(許薨于位號松坡居士)麖(大鹿牛尾一角血路迸孤丨韓)驚(易震丨百里杜語不丨人死不休一鳴)
(驚人詳鳴)佯驚(漢王為太牢具見楚使即丨丨曰吾以為亞父使乃項王使詳草)猿驚(山人去兮曉丨丨北山文)
蛇驚(王魯為當塗令瀆貨為務會稽民連狀訴濤貪賄魯判曰汝雖打草吾亦丨丨)鴛鴦驚(打鴨驚丨丨詳鴨)
風雨驚(落筆驚丨丨杜)寵辱驚(得之若寵失之若驚是謂丨辱丨若丨老十三丨丨不丨詳)四筵驚(高談)
(雄辨驚丨丨杜)活套(野麕丨懶婦丨)荆(說文楚木从艸刑聲寧浦金丨可作枕紫丨可作牀白丨可作履牡丨節)
(間不相當指病自愈月暈時刻之與病身等置牀下雖危困亦愈廣州記云車轂中生丨棘詳棘又禹貢丨州)班荆(聲子)
(遇伍舉於郊丨丨與食而言左)負荆(廉頻肉袒丨丨詳避)識荆(願丨韓丨州詳州)分荆(田真田慶田廣欲分)
(財堂前紫荆花葉茂盛議斫為三曉即憔悴真嘆曰樹本同株聞丨斫即憔悴人何不如遂不復分齊諧記)柴荆(春遠)
(獨丨丨杜)蠻荆(蠢爾丨丨詩)以人試荆(隋燕榮為幽州總管嘗按部道次見叢荆堪為笞箠取以試人人自)
(陳無罪榮曰後有罪當免及後犯細過將撾之人曰前許有罪宥之榮曰無過尚爾况有過乎榜捶如初史)活套(楚丨)
(榛丨)人名(孫子丨名楚潄石枕流)姓氏(廣平角音熊繹國亦號荆因氏丨公荆公年十五攝相事孔子使人觀其)
(政曰其朝清淨而少事家語丨軻為燕太子丹報讎於秦圖窮而七首見詳歌及首)明(眉兵切說文本作明从月)
(囧孟離婁之丨書黜陟幽丨記子夏喪丨)朱明(夏歌丨丨漢志)啟明(東有丨丨詩)厥明(卿大夫丨丨獻賢能)
(之書禮其賓之丨日)質明(大司馬丨丨弊旗正明也)黎明(丨丨圍宛城三匝漢祖紀丨丨孝惠還吕后紀將明之時)
(亦作犂)平明(丨丨漢軍乃覺之項羽傳)遲明(明遲於事故曰丨丨漢祖紀注遲去聲)文明(天下丨丨乾)
離明(明兩作丨周易)雙明(遥岑出寸碧遠目增丨丨韓詩)強明(德宗丨丨自任本)昆明(漢武丨丨池得)
(刧灰詳灰)四明(賀知章丨丨狂客本浙東明州有丨丨山)方明(覲以行明誓之禮朝日既畢乃祀丨丨於壇儀禮方)
(者合木為上下四方也方四尺明者神明之象)决明(階下丨丨顔色鮮杜秋雨嘆丨丨明目輕身)羞明(待伴丨丨)
(詳伴言雪)兩視明(目不丨丨而丨)三入承明(應據詩問我何功德丨丨丨丨廬翰林有承明金鑾)凉
州三明(後段紀明與皇甫威明張然明並知名號丨丨丨丨)京都三明(晉諸葛恢荀顗蔡謨皆字道明號曰)
(中興三明語曰丨丨丨丨各有名蔡氏儒雅荀葛清恢傳)暗中明(明中暗丨丨丨一道寒光聳太清傳)趙州
眼明(丨丨丨放光丨照天下詳眼)活套(陽丨融丨空丨精丨白髮丨)詩篇(大丨文王有明德故天復命武)
(王正小雅小丨大夫悔仕於亂世變小雅東方未丨刺無節也號令不時挈壺氏不能掌其職)年號(永丨齊沈約謝朓詩)
(文號永明體南史)人名(駿丨鄭人一言而善詳言澹臺滅丨字子羽荀慈丨爽小字也慈明無雙孟丨濟河焚舟孔丨)
(蜀相陶淵丨晉人軒轅彌丨道士也石鼎聮句)姓氏(吳興宫音虞仲之後生孟丨視因氏□丨山賓字孝若仕梁首應五)
(經博士選為兖州刺史珥金拖紫而恒事屢空南史明氏自宋至梁刺史者六人丨克譲字弘道朱异令詠修竹云非君多愛)
(賞誰貴此貞心异竒之北史丨崇嚴洛州人有竒技高宗憶瓜須臾崇儼以獻詳瓜丨鎬字化基趙宋密州人薛奎稱有廊廟)
(才僧平王則之亂以功遷端明學士終參政丨紹隠嶗山徵不起弟慶符為青州刺史)盟(說文本作&KR3072;周禮國有疑)
(則&KR3072;諸侯再相與十二歲一&KR3072;也从囧皿詩君子屢丨巧言)司盟(敢告天之司慎丨丨云云有違此盟明神殛之左襄)
宗盟(周之丨丨左隱)詩盟(千里丨丨忽重尋)尋盟(魯公會吳吳請丨丨子貢曰盟弗可改也若可尋也亦可寒也哀十二)乞
盟(上焉丨丨襄二)寒盟(見上)背盟(丨丨不祥成元)牛耳盟(凡盟割牲以玉敦承血諸侯共㰱血主盟者執丨丨掘坎)
(埋牲加載書堙之言背盟者如此牛也左互見耳割牲左耳盛以珠盤玉敦用血為盟書乃㰱之記疏)雞壇盟(越人)
(結交祭以丹丨盟曰卿乘車我戴笠它日相逢下車揖詳壇)白馬盟(前功臣表詳馬)白鷗盟(此心吾與丨丨)
(丨谷)城下盟(楚伐絞大敗之為丨丨之丨諸侯所耻桓十二)囓臂盟(吳越與其母丨丨而丨詳臂)活套
(涖丨齊丨)鳴(說文鳥聲也从鳥口一曰凡出聲者皆曰丨)鹿鳴(呦呦丨丨詩王元聞丨丨問樵者曰鹿鳴即死)
(少頃果為獵人所獲鹿杜詩微聲及禍樞詳)馬鳴(李林甫曰立仗丨一丨則黜詳仗)劔鳴(張華丨在匣内常丨華曰)
(此雄劔也雌者未至故鳴下文詳劔)釡鳴(黃鐘毁棄瓦丨雷丨韓)耳鳴(作勞丨丨詳鐸)腸鳴(一飲且救飢丨)
(丨坡)不平鳴(凡物丨得其丨則丨丨以鳥鳴春以雷鳴夏以蟲鳴秋以風鳴冬以道以術丨以詩丨假韶)
(以丨並以荒唐丨韓)以詩鳴(與世浮沉惟酒可随時愛樂丨丨丨山谷見上)堅白鳴(天選之形子以丨丨)
(丨莊充德符)驚人鳴(齊威王沈湎不治諸侯並侵淳于髠曰國中有大鳥止王之庭三年不蜚不鳴此何鳥也王曰)
(此鳥不飛則巳一蜚冲天不鳴則已一鳴丨丨於是朝縣令七十二人賞一人誅一人奮兵而出諸侯震驚史記)禁蛙
鳴(武陵王為會稽燕池亭蛙鳴聒耳王曰殊廢絲竹僧法朗以法丨之便息王欲復鳴僧曰王歡巳闌令汝復鳴丨喧聒如)
(故本)客雞鳴(孟嘗君丨丨丨狗盗詳雞)蒼蠅鳴(茶鼎已作丨丨丨谷)兩鳥鳴(化為丨丨丨相酧詳鳥)
客驢鳴(王仲宣好驢鳴既葬丨皆丨丨客孫子荆哭曰卿嘗愛我作驢鳴今為卿作體似聲真皆笑孫曰使君輩存)
(令此人死客皆怒世說)鴈不鳴(亨不鳴丨詳鴈)策策鳴(秋風一披拂丨丨丨不已韓窗樹)先二子
鳴(州綽曰平隂之役丨丨丨丨襄十)鍾扣則鳴(善待問者如撞丨丨大大鳴扣小小鳴記)馬默驢鳴
(臺官馬默奏劉邠輕薄不宜在文館邠曰既云丨丨豈合丨丨東軒新錄)心鳴(伽邪舍多聞銅鈴聲問師僧伽難提)
(曰鈴鳴邪風鳴邪曰非風非鈴我丨丨爾傳)一牛鳴(兩牛鳴地得禪林荆公佛書以丨丨丨地為去五里)活套
(鳳丨詩鶴丨詩鼉丨松風丨)詩篇(鹿丨燕羣臣嘉賓也小雅鶴丨誨宣王也小雅雞丨思賢妃也齊哀公荒)
(滛怠慢悦女曰□丨刺不德也鄭)棖(除庚切校也又門楔門兩旁木韓忝從弗天丨)人名(申丨論語)
榮(永兵切說文桐木也从木熒省聲心一曰草華謂之丨孟安富尊丨盡)東榮(洗當丨丨鄕飲酒義升自丨丨降自)
(西北榮喪大記屋翼也謂屋梠之兩頭起者曰榮)南榮(偓佺之倫暴於丨丨相如賦)前榮(丨丨饌賓親韓)上
榮(列宿乃施於丨丨榮字義並同上甘泉賦)苕榮(美人熒熒兮顔若丨之丨趙世家)向榮(木欣欣而丨丨陶詞)
采榮(四皓丨丨於南山揚雄傳榮聲名也)驕榮(仲尼為政於魯齊遺哀公女樂以丨丨其志韓非子)夢中榮
(鈞天一餉丨丨丨坡)衣錦榮(比之丨丨之丨也歐)爭春榮(勿與桃李丨丨丨谷)義榮勢榮(小人可有)
(丨丨不可有丨丨荀正論)活套(朝丨寵丨敷丨恩丨垂丨發紅丨)人名(顧丨執炙知味詳炙劉公丨恨阮籍曰惟)
(公榮可不與飲詳飲米嘉丨善歌者劉禹錫詩云唱得凉州意外聲桓丨稽古之力詳力)姓氏(上谷商音周大夫夷公丨)
(叔食采於丨因氏丨毗字子諶隋時為華州長史拜侍御史在朝侃然正色百僚所憚丨建緒毗之孫性亮直有學業仕隋歴)
(始洪二州刺史具有能名丨啟期漢人年九十帶索而歌)瑩(石似玉揚如玉如丨)瓊瑩(尚之以丨丨乎而詩)琇
瑩(充耳丨丨詩)兵(浦明切說文□者械也从收持斤并力之貎魏相傳義丨應丨忿丨貪丨驕丨)五兵
(弓殳戈矛戟世本矛戟鉞刀楯弓矢穀梁注丨丨凡有八說詳韻會)府兵(起自西魏後周備於隋唐因之總曰折衝府凡)
(天下十道置六百三十四而□内二百六十一凡丨三等兵千二百人為上千人為中八百人為下民年二十為丨六十而免)
心兵(詰屈避語穽冥茫觸丨丨韓秋懷小姬暖足睡或能起丨丨山谷脚婆)酒兵(丨猶丨也兵可千日而不用不)
(可一日而不備酒可千日而不飲不可一飲而不醉南史陳暄傳破恨懸知有丨丨坡)墨兵(孫樵謂書史為丨丨博物)
(志)蠏兵(吳俗有蝦荒丨丨之語謂其被堅執銳也蟹譜)失老兵(桓温司馬謝奕逼温飲温走入南康主門避之)
(曰君若無温司馬何由得相見奕遂攜酒引温一老兵帥共飲曰丨一丨丨得一老兵亦何所恨温不之責本)阮步兵
(丨籍聞丨丨厨&KR0008;酒二百斛乃求為步兵校尉)屈人兵(堯舜不戰而丨丨楊問道)北府兵(晉劉牢之百戰百勝)
(號丨丨丨史)以女妻兵(王𫐠怒子坦之欲丨丨丨丨互見滕)江東步兵(張翰縱達不拘時號丨丨丨丨)
(史)草木晉兵(苻堅望八公山丨丨皆丨丨□)胷中甲兵(范仲淹守西夏賊曰小范老子丨丨自有數萬)
(丨丨不比大范老子可欺也言行錄)兄(許榮切說文長也从人口以制下)梅兄(山礬是弟丨是丨谷)藕
兄(雞頭吾弟丨吾丨坡菱詩)難兄(元方丨為丨詳難)三兄(吉温謂禄山為丨丨鑑)孔方兄(錢神詳方)
使鬼兄(垂槖何須丨丨丨後村)吾所兄(草書絶妙丨丨丨史)事以兄(孫策與周瑜同年小一月以兄)
(丨瑜月許遠與張巡同年生分小呼巡為兄)喚殷兄(樂天歲日家宴詩猶有夸張少年處笑呼張文丨丨丨寬心)
(重復丨丨丨歐)語犯師兄(僧惠崇喜用古句或譏曰古人言丨丨丨丨詳古)活套(伯丨孟年丨)卿
(去京切說文□草也从夘它聲孟貴戚之丨異姓之丨記王制大國三丨次國三丨小國二丨古六丨冢宰司徒宗伯司馬)
(司寇司空儀禮疏云諸侯兼官但有三丨司徒兼冡宰司馬兼春官司空兼秋官漢置十二卿正丨九太常光禄衞尉太僕廷)
(尉鴻臚宗正少府司農晉百官志古者諸侯皆名執政大臣曰正丨周後始有三公九丨之號)春卿(梁以司農卿為丨丨)
(人曰夏卿唐曰司稼又曰稼卿)稼卿(見上)冷卿(道館雖云樂丨丨當復温坡送魯元翰管玉牒所山谷詩註云光禄)
(卿)煖卿(衛尉)飽卿(光禄)睡卿(鴻臚)走卿(司農已上五卿並坡詩注)清卿(袁聿修為太常少卿號丨)
(丨詳細)髯卿(豈如丨丨晚乃貴坡寄魯冀州)墨卿(藉子丨客為丨以風揚雄長揚賦)愛卿(王渾妻鍾氏常)
(卿其夫渾曰詎可爾妻曰憐卿丨丨是以卿卿我不卿卿誰復卿卿世說韓魏公為陜西安撫李師中過之為官妓賈丨丨賦)
(詩願得貔貅十萬兵犬戎巢穴一時平歸來不用封侯印只間君王覓丨丨)卿自用卿(庾敳字子嵩王衍不與交)
(敳卿之不置衍曰君不得為爾敳曰卿自君我我自卿卿我自用我家法丨丨丨丨法衍竒之晉)四至九卿(漢許)
(商丨丨丨丨儒林賦)賤者可卿(齊陸慧曉未嘗卿士大夫曰貴人不可卿丨丨乃丨丨何容立輕重於懷抱史)本
不避卿(司馬膺之曰我自避赤棒丨丨丨丨詳棒)卿門有卿(晉王况云公門有公丨丨丨丨史)太常
不是卿(太常職清重不與它卿等故云丨丨丨丨丨)五郎呼作卿(不識丨丨丨丨丨坡宋璟燕朝堂張)
(易之昌宗列卿三品璟六品居下坐易之虚位挹曰公第一人何下座璟曰才劣位卑卿何謂第一時易之内寵不名其官呼)
(易之五郎昌宗六郎鄭善果曰公奈何謂五郎為卿璟曰以官正當為卿君非其家奴何郎之云本)人名(徐丨二子歌荆)
(丨名軻刺客蘇子丨名武司馬長丨相如范巨丨名式與張邵為心友顔杲丨罵安禄山顔真丨唐忠臣花丨杜成都猛將有)
(花卿芳丨芙蓉城女子也)生(所庚切說文生進也象草木丨出土上一曰土者吐出萬物故丨从山上易萬物資)
(丨大德曰生書序土地所丨孟舍丨取義元吉疏欣然更丨韓與丨俱丨莊人之丨也與憂俱丨)鴻生(鉅學丨丨唐鄭)
(覃傳)鯫生(沛公曰丨丨說我距關漢書小人也)孤生(起自丨丨致位郡守後張霸傳)狂生(酈食其皆謂之丨丨)
(前)蒼生(安石不出如丨丨何詳何大袖要盛丨丨詳袖山濤謂王衍公誤天下丨丨晉史)友生(雖有兄弟不如)
(丨丨棠棣)門生(好脚迹丨丨詳迹三主禮聞年八十丨丨門下見丨丨唐裴皥詩王荆公丨丨聞禁治新經字義皆變所)
(學諱稱公丨丨澠水燕談)麴生(唐葉法善有道術一曰會數朝士滿坐思酒忽有人稱麴秀才突入坐少年秀美談論不)
(凡法善以小劔擊之應手堕地化為瓶榼中有美酒共飲之皆曰丨丨風味不可忘也開元傳信記)蘭生(漢武帝旨酒名)
(丨丨)嘉生(恊氣丨丨循吏傳)鋒生(諭難丨丨徐曠傳)放生(曾魯喜于丨丨蜆蛤數&KR2350;盡丨之夜夢被甲者)
(來謝東齋記事鞏大卿丨丨祝王荆公夀)側生(旁挺龍眼丨丨茘枝三都賦來觀上國之光而被丨丨之誚張九齡茘枝)
(賦豈非多食丨丨動搖其左車乎谷題貴妃齒痛圖)魯兩生(漢書)棄繻生(終軍建節出關關吏曰此前丨丨丨)
(也詳符)白馬生(張湛常乘白馬光武曰丨丨丨且復諫矣本)畫寫生(黃筌父子丨花用筆極細殆不見墨)
(迹謂之丨丨齋趙昌丨花丨丨東記事)酒傳生(唐長安風俗元日以後逓飲彘酒相邀號丨丨丨法苑珠林)啖
生(樊噲啖生丨肩詳彘)柏倒生(大谷倒生之丨詳柏)怒癭生(曹達發丨生丨詳癭)死走生(孔明卒宣)
(王追之姜維反旗鳴鼓宣王乃退諺曰丨諸葛丨丨仲逹三國)死筭生(丨姚崇丨丨張說詳神)太瘦生(杜甫)
(事詳顆)作麽生(問向青州丨丨丨歐猶言如何)楮先生(紙也)不俱生(兩虎共鬭其勢丨丨丨詳避)
無退生(後周王忠曰有進死丨丨丨)負恩生(江總詩悲君感義死不作丨丨丨詳棺)死中求生
(後延岑曰男兒當丨丨丨丨可坐窮乎史)與憂俱生(人生丨丨丨丨詳憂)鳥有先生(詳有韻)不令
嬰獨生(竇嬰與灌夫相得田蚡劾灌夫罵坐罪弃市嬰銳為救曰終丨丨灌仲孺獨死而丨丨丨史)不作彦
回生(齊褚彦回與袁粲俱受宋明帝顧命彦回後歸心齊高帝粲死於石頭語曰寧為袁粲死丨丨丨丨丨史)三
生(有一省郎遊華寺夢至碧岩下一老僧前煙穗極微僧云此是檀越結願香煙存而檀越已丨丨矣第一生為玄宗時劔)
(南安撫巡官第二生憲皇時西蜀書記第三生即今生也省郎恍然方寤葫蘆生三世人詳血丨丨石上舊精魂詳潭)無
生(大家團欒頭共說丨丨話詳話又丨丨法詳法)種華生(二祖付衣法三祖曰本來緣有地因地丨丨丨傳燈四祖)
(云若無人下丨丨地亦無丨又云華丨有生性因地性丨丨)悟前生(齊君房事詳空又房琯事詳身)同條生
(不與俗物丨丨丨谷詳條)太俗生(南泉坐次一僧叉手而立南泉曰丨丨丨僧合掌南泉曰太憎生傳燈)太憎
生(見上)可憐生(大安禪師看一水牯牛調伏既久丨丨丨受人言語詳牛)不生不滅(詳滅)活套(浮丨)
(偷丨治丨書丨)詩篇(葛丨刺晉獻公好攻戰國人多喪)人名(伏丨口授尚書散宜丨文王臣劉更丨向白馬丨張)
(湛詳馬穆丨楚元王為設醴尾丨抱柱死賈丨誼侯丨魏無忌之客隂長丨漢地仙)甥(丨舅事通看孟帝館丨于貳室)
(之王濟丨衞玠謝謝安丨羊曇詳劉牢丨何無忌安以墅乞丨墅)彌甥(外孫曰丨丨之季康子曰以肥得)
(備丨丨也左丨遠也謂父之舅)三甥(鄧侯丨丨騅甥聃甥養甥請殺楚文王左)王甥(丨丨解鞍馬谷谷妹婿王世弼)
(也)此舅此甥(王帎字元達舅范寗曰卿真後來之秀忱曰不有丨丨安有丨丨六帖)相宅出貴甥
(魏舒外家起宅丨丨者曰當丨丨丨詳漾韻相下)笙(說文十三簧象鳳之身也正月之音物始生謂之丨大者謂之)
(巢小者謂之和从竹生一曰古者随作丨又云女媧作竽匏瓠為之中空受簧管大者十九爾雅大者謂竽小者謂和三十)
(六簧宫在左和十三簧宫居中書丨鏞以間笙作鳳鳴詳鶴)調笙(仲夏命樂師丨丨竽月令)聽笙(君子丨丨竽之)
(聲則思畜斂之臣樂記)三笙(丨丨一和而成聲儀禮)瓶笙(劉幾仲餞飲東坡聞笙蕭聲若在雲間粗中音節徐)
(察之則出於雙瓶作丨丨詩坡)桃笙(丨丨象簟吳都賦吳人謂簟為笙丨竹簟也)玉管笙(許慎說文)叢霄
笙(謝元卿遇神仙吹丨丨之丨續仙傳)紫鸞笙(兩兩白玉童雙吹丨丨丨李)壺盧笙(交趾人多取無柄之)
(瓠為笙安十二簧吹之音律清響嶺表錄異)客坐吹笙(文帝令杜䕫於丨丨丨丨杜有難色魏志云)活套
(鳳丨)鼪(江東呼鼬鼠曰丨爾雅狀如貂赤丨黃色大尾能啖鼠莊捕鼠不如貍)活套(鼯丨鼬丨)猩(丨丨獸能)
(言者似猿人面聲如小兒以人面豕身出交趾裴炎銘云武平封溪縣丨常數百為犀人酒并糟設於路側連結草屐丨見)
(之則知張者祖先姓名呼云奴欲張我捨去復自謂曰試共嘗酒逮醉取屐着之為人所擒里人索肥者乃自推肥泣而遣之)
(問西國胡人取其血染毛罽刺其血問之與我幾許若加鞭箠之随所加得至一斗吟詠愛酒醉魂在能言機事疏平生幾)
(□屐身後五車書云云拔毛能濟世端為謝揚朱谷)牲(說文牛完全也从牛生聲詩注未殺白丨殺而未熟曰腥)三
牲(雖曰用丨丨之養猶為不孝也孝經丨丨之爼記祭統)五牲(麋鹿□狼兔為丨丨左傳注)特牲(五祀用丨)
(丨月令孟春注)割牲(漢明帝幸太學食三老五更天子祖而丨丨執醬而饋本)免牲(卜郊不從乃八丨丨僖二十)身
為牲(湯天旱丨嬰白茅以為犧丨禱于桑林雨大至通歷)檠(渠京切說文榜也本作㯳丨謂輔正弓弩者蘇武傳)
(能網紡繳丨弓弩備趙當遇燈丨精事見要)輔檠(道可以為人之丨丨韓詩外傳)排擏(不得丨丨則不得其正荀)
短檠(長檠八尺空自長丨丨二尺便且光韓丨丨歌)不受檠(大弨一弛何由彀巳覺翻翻丨丨丨坡大弨之張也)
(弛而不失其民何謂也曰檠之而已矣揚子)活套(韓丨夜窗丨讀書丨)擎(舉也杜書從弟子丨)八柱擎
(丨丨丨天姚崇碑詳碑)槃水擎(大兵如擎丨丨魏元忠傳)活套(隻手丨一柱丨翠盖丨相扶丨)鯨(說文)
(海大魚也本作䲔从魚畺聲一說雌曰鯢雄曰䲔今長文作丨爾雅翼云鼓浪成雷噴沬成雨大者數千里)石鯨(漢武刻丨)
(為丨置昆明池每雷雨鱗鬛皆動丨丨鱗甲動秋風杜)錦鯨(丨丨捲還客始覺心和平杜褥段也)天鯨(窺竒摘海)
(異恣韵激丨丨韓)騎鯨(若逢李白丨丨魚道甫問訊今何如杜)戮鯨(取其鯨鯢而封之以為大丨左)斬鯨
(安得倚天劔跨海丨長丨李)掉尾鯨(開緘風浪湧中有丨丨丨杜)吸川鯨(飲如長鯨丨百丨杜)横山
鯨(願持空手去獨控丨丨丨坡)華鯨(催粥丨丨吼夜闌谷取鯨魚擊蒲牢則鐘大鳴釋氏要覽海岸獸名蒲牢)
(聲如鐘而性畏鯨鯨躍輒鳴故鑄鐘作蒲牢形其上斷橦為鯨形東都賦注)活套(鯤丨長丨釣丨奔丨學海丨)勍
(強也左丨敵之人)黥(說文墨形在面也从黑京聲)天黥(養生息丨丨谷詎庸知造物者之不息我黥而補我)
(劓耶莊大宗師)相當黥(英布微時丨者曰丨丨而王果然漢史趙宋狄青亦黥而後貴)夾兩黥(范雎坐須賈堂)
(下令兩黥徒丨而馬食之互見袍)黃花面黥(北齊宋欽道婢名輕霄婦妬面黥為宋字丨丨後入宫得幸後主為)
(后)姓氏(丨布前漢人)迎(語京切說文逢也从辵卬聲漢紀牛酒丨勞)將迎(顔回曰無有所丨無)
(有所丨莊知北遊疎慵寡丨丨柳)送迎(太守梁柳皇甫謐從姑子也之官有勸謐餞之謐曰柳為布衣吾丨丨不出門今作)
(郡送之是貴城陽太守而賤柳非吾心所安也)犬迎(丨丨曾宿客杜)蒲輪迎(丨丨丨申公漢紀)竹馬迎
(郭伋為太守兒童騎丨丨丨之本)壺漿迎(出郭丨丨丨坡)倒屣迎(蔡邕聞王粲之在門丨丨丨)屣履迎
(皇甫規解官歸鴈門太守謁之規臥不迎又曰王符在門丨丨丨之詳履)六蕃迎(馬前弓劔丨丨丨歐)半坐迎
(晉景王欲殺夏侯太初未决安王孚曰昔趙巖葬兒汝來丨丨丨之太初來一坐悉起乃殺之類苑)下階迎(嵇紹為齊)
(王冋所重每丨丨而丨之劉喬曰云云王何加敬於紹乃止紹謂喬曰大司馬何故不復迎客喬曰似有正人言以卿不足迎)
(史)卿不足迎(見上注)虚車左迎(信陵君丨左丨自迎侯生)活套(郊丨逢丨歡丨一笑丨稚子丨)
(猿鶴丨)行(戶庚切說文行人之步趨也从彳亍語用之則丨易乾與時偕丨記中庸安丨勉丨漢紀兩生不肯)
(丨)横行(樊噲願得十萬衆丨丨匈奴中漢史)壯行(丨而欲丨之孟)冥行(擿埴索塗丨丨而已揚修身篇盲目)
(人以杖擿地求塗也)側行(義縱丨丨送迎)倒行(主父偃一歲四遷大臣賂遺累千金或曰太横主父曰大丈夫)
(生不五鼎食死即五鼎烹吾日暮故丨丨而逆施也前史)力行(為治顧丨丨何如爾漢武紀)膝行(廣成子南首而)
(坐黃帝丨丨而進稽首而問莊在宥)意行(丨丨無舊路劉禹)雨行(臧武仲過叔御曰丨丨何以聖為襄二十三)蟻
行(日月如丨丨磨詳磨)抗行(王羲之每自稱我書比鍾繇猶丨丨衡真書小低猶丨丨坡唐德宗紀云若車上木相)
(抗如此則行又作衡)真行(魏初有鍾胡二家為行書之法兼真者謂丨丨帶草者謂草行張懷瓘書斷)草行(見上)
大行(禮有丨丨人小行人主諡號官去不在之辭帝崩未有諡稱丨丨行一作聲詳敬韻)却行(太公擁篲丨丨)
(詳篲後魏伊馛曳牛尾丨丨史)步蓮行(潘妃事詳蓮)東西行(丨丨丨者皆避路韓)呵夜行(李廣獵夜)
(至霜陵尉醉止廣廣騎曰故李將軍尉曰今將軍尚不得夜行何故也詳尉)觴九行(叔孫通傳尊卑次起上夀丨丨)
(丨漢紀)鼓再行(相如為丨一丨丨注引古樂府長歌行短歌行之義相如傳)衣繡夜行(項羽曰富貴不)
(歸故鄉如丨丨丨丨本)衣錦晝行(魏張禹為雍州刺史太祖曰還鄉本州可謂丨丨丨丨矣史)邯鄲學
行(夀陵邑名餘子未成丁學行於丨丨也失其故行匍匐而歸)尚堪一行(吐谷渾寇邊李靖曰臣雖老丨丨丨)
(丨)牡丹能行(一朵能行丨丨白詳嶺)尚書裏行(崔日知為太常以歴任年久每集與尚書同列號為)
(丨丨丨丨)御史裏行(貞觀中置監察丨丨丨丨以馬周為之自此以為官名六典)木上座同行
(詳座謂杖也)道得行不得(諸惡莫作衆善奉行三歲孩兒丨丨六十歲老人丨丨丨詳得)活套(令丨五丨)
(雲丨麗人丨醉歌丨酒數丨實地丨)人名(陶士丨名侃晉人許丨見孟子)衡(說文牛觸横大木从角大行聲曰)
(謂牛好抵觸以木闌制之也又平也書律度量丨律歴志夏為丨)玉衡(在璇璣丨丨舜典丨丨星散為桃春秋運斗樞)
(衡長八尺璣圓周二丈五尺有幾運動于下以望星宿)葱衡(一命緼韍幽衡再命赤韍藻幽衡三命赤韍丨丨記玉)
(韍蔽也韋為之以蔽前後詳韍衡佩玉衡幽與黝同黑也丨青也)水衡(漢武初置丨丨都尉掌上林苑一曰主平稅)
(龔遂守渤海遣使徵之以年老不任公卿遂拜為丨丨都尉議曹王生為丨丨丞本罷郡猶堪作丨丨坡)阿衡(伊尹號丨)
(倚也丨平也言依倚取平亦曰保衡)虞衡(山丨掌山林之政令川丨掌川澤之禁禮地官)門衡(黃團繫丨丨韓詳團)
(丨丨謂横一木為門)錯衡(約軧丨丨詩采芑謂丨置文采以為車丨也)持衡(天下之勢猶丨丨唐李石傳此首重)
(則彼尾輕矣)迓衡(穆穆丨丨洛誥)倚衡(在輿則見其丨於丨也語車軛曰衡)爭衡(前修敢丨丨文粹)抗
衡(詳抗行下)折衡(剖斗丨丨而民不爭莊胠篋)騎衡(百金之子不丨丨袁盎傳殿邊欄楯曰衡)論衡(蔡邕)
(人疑其得異書搜其帳中果得王充丨丨抱朴)盱衡(王莽傳丨丨厲色注舉眉楊目也眉上曰衡蔡邕傳揚衡含笑解)
(同)楅衡(夏而丨丨詩横木著牛角端使不抵觸)橋衡(奉席如丨丨曲禮丨居妙反井上㮮橰丨丨低昂奉之令)
(左昂右低此弟子為長者奉坐臥席之禮)活套(權丨鈞丨鑑丨銓丨文丨宰丨)人名(陸士丨名機晉人禰丨後漢人)
(尚氣節匡丨鑿壁事詳壁武元丨唐憲宗相張丨後漢人通五經)姓氏(平陽商音伊尹為阿丨因氏焉一云魯公子丨)
(之後)珩(說文佩上玉也从玉行所以節行止也記丨瓉琚瑀楚國語白丨之寳)蘅(杜丨香草俗名馬蹄)
(香似細辛又謂杜葵能香人衣通作衡)秦蘅(江蘺丨丨宋玉賦)蕭蘅(疏畹富丨丨韓)徽蘅(均州天心山多)
(生丨丨其草有風不偃無風自搖寰宇記)桁(屋横木曰丨一曰葬具)耕(古莖切說文犁也从耒井古者)
(井田故从井孟願丨於其野公孫丑上舜丨歴山丨伊尹丨莘野嚴光丨富春山孔明躬丨南陽丨道獵德詳獵)火
耕(應劭曰燒草下水種稻草生因悉芟去復下水灌草死獨稻長所謂丨丨水耨漢書)象耕(舜耕於歴山象為)
(之丨鳥為耘鳥陸龜蒙云象行必端正履必深耕田者法其端深故曰丨丨之啄食務疾畏奪法其疾畏故曰鳥耘非真丨)
(丨鳥耘也粹)鐵耕(以丨丨乎孟)耦耕(丨而丨語十八)省耕(春丨丨孟)勸耕(布谷何勞也丨丨坡)代
耕(禄足以丨其丨也孟)楛耕(丨丨傷稼荀強國)傭耕(陳勝少時與人丨丨詳志)輟耕(良農不為水旱丨丨)
(荀)筆耕(王勃所至請托為文人謂舌織而衣丨丨而食詳織)禮耕(人情者聖王之田也修丨以丨之記禮運)舌
耕(賈逵門徒來學不遠千里獻粟盈倉或云逵非力耕所謂丨丨拾遺記)目耕(宋王韶家貧執卷不輟家人謂其不)
(耕田韶曰我常丨丨)三年耕(丨丨丨必有一年之食九年耕必有三年之食王制)鹵莽耕(耕而丨丨之亦鹵莽)
(而報詳莽)寸地耕(但存方丨丨留與子孫丨選)壟上輟耕(陳勝事詳志)學不如耕(夏侯勝曰)
(丨經不明丨丨歸丨史)潜為民耕(馮道民有荒其田者道夜丨丨之耕其人愧謝道不以為德史)活套(力丨)
(歸丨深丨戰丨帶月丨帶雲丨谷口丨鄭子真)鏗(口莖切東都賦丨華鐘注撞也柳詩夀等彭丨夭)彭鏗
(柱杖丨丨叩銅鼓坡石室)敲鏗(千秋丨丨羯鼓催坡)舍瑟鏗(鏗爾丨丨而作語)活套(子聲丨金石丨)人
名(隂丨字子堅詩人彭籛丨即彭祖互見)硜(語丨丨然小人哉猶碌碌也)牼(牛膝下骨)人名(司馬)
(丨宋人字牛宋丨見孟子)萌(莫耕切說文草芽也从艸明聲)區萌(丨丨建記上音勾屈生曰丨直出曰丨)
舍萌(猶丨菜也周禮注菜始生白萌舍與釋音義同)竹萌(千里寄丨丨笋也坡)鄙吝萌(不見叔度丨丨復丨)
(詳吝)睹未萌(明者丨丨丨班超傳)活套(滋丨發丨)人名(逢丨王莽時掛冠)氓(民也通作甿孟受㕓)
(為丨蚩丨之蚩)天氓(吾等亦丨丨韓文)東氓(詎止富中廩固將澤丨丨高九萬)安氓(遂人以田里丨)
(丨云云以土宜教氓以時器勸氓禮地官)疲氓(潜中瘟疫於丨丨歐)聖人氓(願為丨丨丨孟)活套(編丨羣丨)
(山丨)詩篇(丨刺時也大宣公之時滛風行䘙)甍(屋棟所以承瓦)雕甍(披綉闥俯丨丨滕王閣記)朱甍
(碧瓦丨丨照城郭杜)繡甍(丨丨結飛霞謝朓)飛甍(白日麗丨丨謝玄暉)南甍(坐待斗與牛錯落掛丨丨坡)
活套(連丨畫丨)紘(戶萌切冠卷也一曰纓从下而上者纓無緌者從下仰屬於冠)朱紘(管仲鏤簋丨丨君子)
(以為濫矣禮記)青紘(諸侯藉百畝冕而丨丨躬秉耒記祭義)元紘(古者王后織丨丨詩葛覃注)八紘(九州)
(之外有八夤八夤之外有丨丨東方之紘曰桑野南方之紘曰反戶西方之紘曰沃野北方之紘曰委羽淮南子)帝紘
(恢皇綱□丨丨西都賦)地紘(舉天綱頓丨丨柳鐃歌)人名(李元丨南山可移判不可改詳判)翃(蟲飛)
(丨丨也)人名(韓丨唐詩人有輕烟散入五侯家之句詳韓)宏(大也書序舉其丨綱張行成傳規模丨遠孫綽)
(傳器量丨曠)活套(恢丨發必丨)人名(袁丨晉人泛渚事詳渚)閎(巷門又大也韓鋪張對天之丨休)
(丨中肆外)閈閎(高其丨丨巷門也盟諸僖閎左)深閎(其器丨以丨月令)登閎(陟三皇之丨丨兮揚雄羽獵賦)
(高遠也)活套(高丨慶丨)人名(洛下丨漢武時人造太初歷)嶸(崢丨山峻鬼)崢嶸(春風淮水浪丨)
(丨歐心衰皃改明丨丨坡俯視崝丨高唐賦音義同歲丨丨而將莫鮑遠舞鶴賦注歲將暮猶物之高也)活套(角丨)
(丨丨氣丨)人名(鍾丨有詩評詳江)莖(何耕切光武時嘉禾九穗一丨)金莖(漢武帝丨丨承露詳)
(露錭柱也)六莖(顓帝樂名言莖根莖言澤及下也一作五莖帝得五德之根莖)芝九莖(元康中産金丨丨丨)
(詳芝)髭幾莖(吟安一個字橪斷幾莖丨盧)髮數莖(丨與愁相形一愁白丨丨孟)雪千莖(白髮千莖)
(丨杜)活套(菜丨菊丨)丁(中莖切說文撞也一曰伐木聲本作朾从木丁聲今作丁詩伐木丨丨聲相應也)
罌(烏莖切亦作甖罃舊韵别出罃字今詳其義差同並附此)木罌(韓信擊魏伏兵從夏陽以丨丨缶度軍遂虜豹)
(本)竹罌(辛仲宣截丨為丨以酌酒曰吾性愛竹及酒欲令二物相並爾襄陽耆舊傳)石罌(秋風丨丨破石榴詩)
金罌(唐左相酒名醽醁翠濤貯以丨丨十年不敗)銀罌(翠管丨丨下碧霄杜臘日)瓊罌(翠□丨丨才一握劉)
虀罌(厨裹霜丨到舊丨坡)盧罌(趙廣漢為京兆尹突入霍禹第搜索私釀酤椎破丨丨斧破門關本)瓶罌(年來)
(小器溢丨丨坡)捧罌(丨丨承糟銜抔潄醪酒德頌)酒兩罌(晉孔弈有遺丨者弈遥呵曰人餉吾丨丨酒其一何)
(故非也視之一罌果是水弈曰酒重水輕提酒者手有輕重故耳本)人名(荀丨晉大夫牽帥老夫事詳帥)鶯(其名)
(不一黃袍)(倉庚博黍)(商庚黃鳥)(□黃公鸝鶹戴鸝鶊日楚雀柑黃栗留金衣子顒春攜雙斗酒人)
(問何之曰往聽黃鸝聲此俗耳砭針詩陽鼓吹高隠外書出幽遷喬孟)活套(宫丨嬌丨雛丨暗巢丨求友丨)人名
(崔丨丨唐張生與丨氏女丨丨往來後弃之欲求一見不可得麗情集詩人老去丨丨在公子歸來燕燕忙坡戲張子野囀)
(春丨王晉卿歌姬丨丨丨後流落汝隂道中遇之有句云佳人巳屬沙叱利義士今無古押衙西清詩話)人名(喜遷丨)
櫻(丨桃又名含桃者厓蜜朱桃桃深紅者朱丨黃蠟丨事詳)伐櫻(蕭穎士作丨丨賦以刺李林甫)臣櫻(黎舉)
(欲以橙子丨丨桃恨不同時爾金城記)活套(珠丨)嚶(詩鳥鳴丨丨韓□歘呦丨)鸚(丨鵡詳□)儜
(泥耕切弱也困也)蚩儜(晉王沈釋時論秃相腐骨不間丨丨)傖儜(鼓吹裴回其聲丨丨劉禹錫傳夷語相呼聲)
拘儜(始知樂名教何用苦丨丨韓城南丨束也丨困也)活套(生丨)攘(搶丨亂貎)錚(初耕切金)
(聲又鉦也樂書東觀記段熲有功而還界上鼓士丨鐸)鏦錚(鏦丨錚丨金鐵皆鳴秋聲賦)鐵中錚(丨丨丨錚)
(庸中楚楚詳鐵)琤(玉聲也)鎗(鐘聲前禮樂志鏗丨注金石聲)砰(披耕切丨磅聲也列丨然聞之)
(如雷韓瓿墅輾砅丨注水擊石聲)怦(心急也楚辭丨丨兮諒直)軯(車馬聲前校獵賦驞丨駘磕)綳
(悲萌切束也又束皃襁褓或作䙀)錦綳(稚子脱丨丨唐人食笋詩)孩兒倒綳(苖振召試館職晏殊曰君久從)
(仕必疎筆硯宜稍温故振曰豈有三十年為老娘而倒綳丨丨者乎既而試澤宫選士賦振曰普天之下莫非王遂不中選殊)
(曰苖君竟倒綳却孩兒矣筆談)活套(笋脱丨小兒丨)帡(幪也揚子厦屋丨幪)伻(使也書丨來)弸
(蒲萌切弓強貌又蒲貌揚丨中彪外)轟(呼宏切說文羣車聲从三車)鏗轟(怒起簸羽翮引吭吐丨丨韓)
喧轟(雷軸逐丨丨歐)嘲轟(鐃歌丨丨高管噭譟韓南海廟碑)雷轟(一夕丨丨薦福磾詳碑)訇(駭言)
(聲選丨丨大聲韓丨然振動如雷霆李雷公砰丨震天鼓)姓氏(丨踦丨廣關中二流人蜀錄)鍧(鐘聲柳炳燿鏗)
(丨)薨(衆也疾也詩度之丨丨)泓(烏宏切水深貎又地名左戰于丨)陶泓(毛穎與絳人陳玄弘)
(農丨丨相友善毛穎傳丨丨硯也)寳泓(撫摩丨丨置道山山谷雅言硯也)石泓(谷泉含丨丨歐晴忩影落丨丨)
(處黃硯也)坳泓(掘雲破嵽嵲採月漉丨丨韓城南聮句)乳泓(撥雪披雲得丨丨坡白酒醅也)涵星泓(護此)
(丨丨丨坡硯也)活套(半丨銀丨玉丨)橙(除耕切選在南稱柑在北則丨杜細雨更移丨)襄橙(丨丨鄧橘蜀都)
(賦)瓌橙(鵠殼攅丨丨韓)椒橙(芼以丨與丨韓南食)薑橙(忍堪支解見丨丨谷蟹詩)景記橙(一年好丨)
(君須丨正是丨黃橘綠時坡)活套(霜丨得金丨丨)瞪(直視貌又蒸證韻)爭(側莖切說文爭)
(引也从爪□語八佾無所丨詩江漢時靡有丨書禹謨莫汝丨左滕薛丨長隱公虞芮丨田詳田老子天道不丨而善勝)
口舌爭(難以丨丨丨張良傳)水火爭(妄使丨丨丨韓石鼎人事丨丨丨坡)兩虎爭(丨丨丨牛而美卞莊)
(子從而刺之戰國策)蝸角爭(蠻觸爭地而戰詳角)雞鶩爭(寧丨丨以丨食乎騷)蝠燕爭(蝙丨與丨丨畫)
(夜不决詳睡)下士爭(上士無爭丨丨好丨老子)活套(力丨)箏(說文鼓弦竹身樂也从竹爭聲丨長六)
(尺應六律絃十三象四時柱高三寸象三才一名頌瑟樂志漢楊惲曰能為秦聲箏也彈者用骨爪或銀甲代指杜銀甲彈丨)
(用)秦箏(彈箏博髀擊甕扣缶真丨之聲也逐客書丨丨吹絶調沈約丨蒙恬造筝丨女學丨指猶澁韋應物聽鶯)
風箏(鳥啄丨丨碎珠玉連昌宫詞四角吹丨丨李簷鈴也)軋箏(唐有丨丨以片竹潤其端而軋之名丨丨樂書)哀
箏(丨丨傷老大杜)素箏(李元忠載丨丨濁酒奉迎神武詳實韻)賊逼鼓箏(唐樊彦琛妻魏彦琛死妻陷徐)
(敬業兵中令鼓箏妻引刀斬指不從史)桓伊撫箏(晉丨丨為豫州都督帝召伊宴飲謝安侍坐命伊吹笛伊吹一)
(弄放笛云臣於筝不及笛然韻合歌管臣有一奴善相便令召之奴既吹笛伊丨丨而歌為君既不易為臣良獨難忠信事不)
(顯乃有見疑患周旦佐文武金縢功不刊推心輔王政二叔反流言安泣下沾襟越席就捋其鬚曰使君如此不凡帝有慚色)
琴聲帶箏(唐于頔令坐客彈丨其妓曰三分中一分箏聲二分琵琶聲)清(七情切說文朗也澂水之)
(貎从水青聲語身中丨孟聖之丨左俟河之丨襄八天得一以丨列天瑞輕丨為天騷我獨丨)紫清(去如旋風摶丨丨坡)
華清(唐明皇有丨丨宫)西清(象輿婉嬋於丨丨相如賦注西廂清閒也)深清(自臨釣石汲丨丨坡)至清
(水丨丨無魚詳魚)揚清(激濁丨丨王珪傳)澄清(范滂攬轡有丨丨之志本)懷清(巴寡婦清始皇為築丨丨)
(臺詳臺)六清(王食用六谷飲用丨丨禮水醬䣼醖醫&KR0755;也)冰清(丨丨玉潤詳潤)郎官清(承君折送袁家)
(紫令我興起丨丨丨谷酒名)亮以清(小絃廉折丨丨丨坡)臣坐清(齊沈㠝之為丹徒令對武帝曰丨丨丨所)
(以獲罪史)勤而清(齊傅翽為官丨丨丨曰清則憲綱自行勤則事無不舉史)臣安敢清(隋樊子盖為武威太)
(守煬帝曰人道公清定如此否曰丨丨丨丨止是小心不敢納賄爾史)使吏盡清(唐姚璹為益州長史武后曰凡)
(二千石清其身者易丨丨丨丨者難惟璹兼之史)毋撓其清(唐蔣沇為高陵令郭子儀敕麾下兵曰蔣沇賢令丨)
(丨丨丨史)膚清神清(晉劉□曰杜乂丨丨衞玠丨丨史)官清吏清(姚璹遷益州長史上曰為二千石清)
(其身者易使吏盡清者難推璹兼之)子清父清(胡威曰臣清畏人不知臣父清畏人知)詐清真清(陸景)
(倩為扶溝丞按察使覆殿最有吏言狀曰某強清某丨丨惟陸景倩丨丨)長清短清(河間雅歌有丨丨丨丨長側短)
(側之名琴操)活套(孤丨雙丨到骨丨)詩篇(維丨奏象舞也周頌)人名(褚三丨太白有送女道士丨丨丨詩)
情(疾盈切說文人之隂氣有欲者从心青聲語莫敢不用丨孟如得其丨聲聞過丨詩序丨閔勞易萬物之丨咸)
(天地之丨大壯直丨徑行記檀弓)七情(聖人之治丨丨以禮記)六情(喜怒哀樂愛惡白虎通)神情(王夫)
(人丨丨散朗詳秀)風情(消磨未盡只丨丨坡)鄭情(丨司城繒賀以丨丨賣之秦兵故來鄭世家)宦情(阮裕)
(字思曠曰屢辭王命非敢以為高也吾少無丨丨)移情(伯牙學琴於成連先生見海水澒洞山林冥杳鳥獸悲號乃嘆)
(曰吾師將丨我丨援瑟而歌遂絶妙詳琴)鍾情(王衍喪幼子悲甚山簡曰孩抱中物何至于此衍曰聖人忘情最下不及)
(情情之所丨正在我輩簡亦為之慟本)纓情(雖假容於江臯乃丨丨於好爵移文)無情(晉郭文曾隠遯温嶠問先)
(生獨丨丨乎文曰情由憶生不憶故丨丨本)死生情(一丨一丨乃見交丨詳雀羅)丘壑情(憐我久懷丨丨)
(丨歐)不世情(忩外青山丨丨丨谷)紅意綠情(花随丨丨發葉就丨丨新趙彦若)厚貎深情(人者)
(丨丨丨丨當以九徵觀之莊)無渭陽情(謝重事舅之禮多闕舅袁堪謂重子曰汝兩世丨丨丨丨晉史)無香
火情(秦王謂吐蕃曰何丨丨丨丨耶唐紀)雖老多情(徐娘丨丨猶尚丨丨詳娘)料勢料情(五代閻寳)
(曰決勝丨丨決戰丨丨史)覺有情(梵云菩薩此言丨丨丨也有生皆有情菩薩乃有情中之覺者爾佛有覺性而)
(無情菩薩亦未免有情故云丨丨丨心經)無法當情(師問雙峯師弟近日見處如何曰據某甲見處實丨一丨可丨)
(丨傳燈仰山傳)無物當情(常了一切空丨一丨丨丨傳燈汾州無業傳)曲名(訢衷丨)晴(說文雨而)
(夜除星見也本作殅从殅聲杜鐘鼓報新丨)乞晴(韓文奔走分告丨丨干爾神明)爛漫晴(又作春風丨丨丨坡)
賞春晴(只將春睡丨丨丨坡)眼不晴(龍女詩云淚丨丨曾丨冷齋夜話)鞭石必晴(宜都久雨丨陽)
(丨丨丨詳石)萬里隂晴(海賈云中秋之月相去丨丨丨丨無不同者坡詩注)精(子盈切說文丨擇也)
(从米青書惟丨惟一會研丨覃思韓文擇焉而不丨賢臣須聚丨神裴垍傳厲丨致治)三精(丨丨霧塞光武贊)陽
精(天羣丨丨也春秋說)水精(周邯於夷人買奴善入水名丨丨相州八角井有光如虹丨丨入井良久出曰一黃龍抱)
(數顆明月大珠熟寐裴硎傳竒)花精(崔元徽見青衣女伴曰桃氏楊氏李氏乃丨之丨詳姨)梅精(明皇宫人)
(江氏好梅名梅妃上曰此丨丨也)劔精(雷煥曰寳丨之丨上徹於天詳劔)鼠精(王侍郎家丨穴生李樹花實俱)
(美此丨丨李也好事集)蒼精(壺公云吾當佩含景駕丨丨東方蒼龍)黃精(太陽之草名丨丨餌之長生掃除)
(白髮丨丨在杜)青精(道家丨丨飯即藍桐詳飯)元精(丨丨耿耿貫當中李賀)太乙精(劉向校書天禄閣有)
(老人植青藜杖進曰我丨丨之丨詳杖)昴宿精(蕭何丨丨之丨)木帝精(西王母使者曰東方朔是丨丨之丨)
(為歲星下遊人間非陛下臣也漢武故事)老樹精(吕洞賓憩岳州白鶴寺前有老人自松梢冉冉而下曰某松之精也)
(見先生過禮當候見吕吕書壁云獨自行來獨自坐無限世人不識我惟有城南丨丨丨分明知道神仙過)野狐精
(趙州云若記一個元字脚在心永劫作丨丨丨傳燈又詳狐)博而不精(馬融見賈逵鄭衆註左氏春秋曰賈精而)
(不博鄭丨丨丨丨既精且博吾何加焉乃注三傳異同說史互見博)蜻(丨蜓)睛(目丨)天睛(念此日月者為)
(丨之眼丨韓月蝕)龍睛(張僧繇畫金陵寺壁一丨云點丨則飛去果然詳龍)守睛(眼無丨丨不夀之相詳甲)青
睛(陳徐陵目有丨丨聰慧之相史)小兒睛(墨光湛湛如丨丨眼丨為佳仇池筆記)金眼睛(党太尉寫真大)
(怒畫師云畫大蟲猶用丨箔作丨丨我豈消不得一對丨丨丨雜志)昏花睛(我老不看書養此丨丨丨坡)珠駢
睛(草丨競丨丨韓城南言露垂於草如珠也)多白睛(宋袁粲謂褚彦回眼晴丨丨所謂白虹貫日亡宋者必此人史)
鸜鵒睛(丨丨目丨和人乳研滴眼中能見煙霄外物事類)畫不點睛(顧愷之每丨人成或數年丨丨目丨)
(曰妙處正在阿堵史)不礙眼睛(香林澄遠禪師云山河大地丨丨丨丨還見拂子麽衆無語傳燈)菁
(說文韭華也又草木之英曰丨詩丨丨者莪)蔓菁(即蘿蔔又名蕪菁取諸葛亮所止必令兵士種丨丨其六利蜀人)
(呼為諸葛菜吟詠金城士酥淨如玉谷雪白蘆菔非蘆菔喫耒自是辣底玉花葉丨丨非丨丨喫來自是甜底冰誠齋)蕪
菁(蜀先主在許下閉門種丨丨因謂關公吾豈種菜者邪史)活套(茹芳丨韓)晶(精光又水丨石)水晶(董偃)
(丨丨盤墜碎詳盤丨丨杯詳杯丨丨燈籠又丨丨宫詳宫韻瓜嚼丨丨寒杜月如黑丨丨梅月蝕秋食甘寒黑丨丨誠齋葡萄)
活套(月丨光丨天氣丨)&KR2726;(說文鵁丨似鳬脚高有毛冠辟火災韓浮迹侣鷗丨)旌(說文析羽注旄首也)
(所以精進士卒也从放生聲一曰分析鳥羽為之竿頭則綴以旄牛尾也天子丨高九仞諸侯七仞大夫五仞士三仞書丨别)
(淑慝識别也高士廉贊以丨有功)旆旌(悠悠丨丨車攻)干旌(孑孑丨丨干旄)霓旌(拖丨丨靡雲旗相如上林)
(賦羽毛染五色似雲丨之氣)風旌(五王宫中立長竽掛五色旌以候風名相丨丨開元遺事壯心降盡倒丨丨坡)三
旌(延之以丨丨之位莊讓王篇謂三公也)招旌(丨庶人以㫋大夫以丨孟萬章)心旌(丨搖搖如懸丨蘇秦傳)
進善旌(丨丨之丨管威公問)好寫銘旌(愛惜徵官將底用它年只丨丨丨丨坡)燭影雙旌(唐淮)
(西用兵劉沔夜行有人授以雙燭曰君當大貴後果至大將常有丨丨在丨丨上)盈(以成切說文滿器也从皿)
(夃語洋洋乎丨耳孟則□取丨焉丨科而後進易月丨則食詩不丨一匊)虛盈(丨而為丨語執丨如執丨記)虧盈
(天道丨丨而益謙地道變盈而流謙鬼神害盈而福謙人道惡盈而好謙易)竭盈(彼丨我丨故克詳鼓)充盈(膚革)
(丨丨人之肥也記)爛盈(丨其丨門詩)貫盈(商罪丨丨秦誓)萬盈(丨丨數也左)大盈(丨丨若充老唐)
(德宗丨丨庫貯私錢本)持盈(丨丨守成鳬鷖)奉盈(孝子如丨丨記祭義)溝澮盈(丨丨皆丨孟)花盈
盈(丨上丨丨人未歸各注鬼女歌丨上丨丨曲盈盈一水間杜牛女詩)海不盈(萬川歸丨而丨丨詳尾閶)活
套(輕丨淚丨小器易丨)人名(茅丨得道勾曲山詳三茅荀丨欒丨皆晉人)楹(說文柱也盈之言盈盈然對立)
(之狀桯或作)丹楹(丨丨刻桷左莊二)繡楹(金作蛟龍盤丨丨李)兩楹(丘也殷人也予疇昔之夜夢坐奠於)
(丨丨之間云云予殆將死也檀弓)惡楹(叔孫出見季孫指楹曰雖丨是其可去乎左)絜楹(將如脂如韋以丨丨)
(乎騷如絜矩之絜韋束之也丨為圓物又以脂灌韋而絜之)梁楹(為國丨丨唐韋臯贊)杙為楹(詰匠氏不以丨)
(丨丨韓丨門梱也言用材失所)莛與楹(舉丨丨丨厲與西施恢恑憰怪道通為一莊齊物莛屋梁也言横直不同)頭
觸楹(後董宣殺公主蒼頭光武召宣將殺之宣請自殺以丨丨丨流血被面互見項)退匿殿楹(趙宋崔遵度字)
(堅白掌右史立殿墀上常丨丨丨丨間慮上所見恬於勢利如此)活套(簷丨綵丨)瀛(海也又丨洲神山名)滄
瀛(流芳播丨丨李)寰瀛(陳季卿熟視壁間丨丨圖見一舟甚大登舟至家詳圖)八瀛(雖玄冥之灑丨丨亦不能)
(撲烈焰唐史)登瀛(唐杜如晦等十八學士天下謂丨丨洲)活套(蓬丨)籯(箱籠屬方謂筲曰丨言)金
籯(漢韋賢曰遺子黃丨滿丨不如教子一經本)嬴(說文帝少皥之姓从女贏省聲又秦祖伯翳為舜主畜賜姓丨)
(又解也記天地始肅不可以丨)長嬴(春為發生夏為丨丨爾雅長元無音發生丨丨皆四時别號一曰太平詳鳳)黔
嬴(天上造花神名韻會)活套(秦丨孤丨言秦)人名(更丨左魏都賦控弦一發妙擬丨丨古善射者詳瘡侯丨魏公)
(子無忌客詳左車)贏(賈有餘利又受也左以隸人之垣丨諸侯又擔曰丨前刑法志丨三日糧)竒贏(操其)
(丨丨日遊都市漢食貨志言商賈事)邪贏(商賈禆販丨丨優而足恃西京賦謂欺丨餘丨也)求贏(馬少游曰衣食)
(取才足至丨餘自苦爾詳鳶)賈欲贏(丨而丨丨而惡囂乎左)道我贏(且可随緣丨丨丨王)無他贏
(張湯死家産直不過五百金皆所得奉賜丨丨丨史)活套(餘丨輸丨)營(余傾切說文匝居也从宫熒省聲軍)
(壘曰丨詩召伯是丨崧高小者為丨窟孟詳窟)經營(丨之丨之詩周逥為營揚)屏營(夙夜丨丨後卒之丨丨丨音)
(平旁皇不安貎)怔營(人民丨丨王莽傳本作正音征皇恐不安貌也)四營(丨丨而成易繫辭謂四度經丨蓍策乃成)
(一卦)蠅營(丨丨狗苟驅去復來送窮文營營青丨詩)斫營(出丨敵前丨吳志坡筆陣空來夜丨丨)細柳營(周亞)
(夫屯軍丨丨本)國西營(休照丨丨丨杜)驃騎營(風送蛟龍雨天長丨丨丨杜)君子營(晉劉超遷射聲)
(校尉統衆宿衛號丨丨丨本)諸葛營(丨丨孔明一夕有大星隕於丨中本)塋(墓城李埋没蒿里丨韓古藏三)
(四丨城南)嬰(於盈切說文頸飾也从女賏賏具連也胡人連貝飾頸曰賏女子之飾也一曰男曰兒女曰丨又人)
(始生曰丨又蒯通傳丨城固守賈誼策舍斤斧而丨以芒刃)嬌嬰(舌端啞咤如丨丨歐)九嬰(羿射十日繳大風殺)
(窫&KR0034;斬丨丨淮南注)蜂嬰(蜜蜂將移房先為之相宅宋鄭厚丨丨詩出千家江左詩)香嬰(紫微王夫人與一神女俱)
(來五香芬馥如燒丨丨氣也丨丨者嬰香也出外國真誥)虎嬰(招手今云亞其丨丨謂手掌也詳鶚)世網嬰(丨丨)
(丨我身陸機)逆鱗嬰(龍喉下丨丨丨之則殺人韓說難)人名(晏丨齊相夏侯丨漢人灌丨漢將程丨趙朔之)
(客存孤事韓丨漢儒作詩外傳滕王元丨唐太宗子)纓(冠系孟被髮丨冠索又鞶丨馬膺前丨如帬)玉纓(瓊弁)
(丨丨僖二十八)珠纓(丨丨翠緌三禮圖青林多露綴丨丨谷)塵纓(昔聞投簮逸海岸今見解蘭縳丨丨北山移文)
繁纓(仲叔于奚請曲懸丨丨以朝許之左詳懸有以少為貴者大路丨丨一就記禮運解見前)濯纓(清斯丨丨孟)
請纓(終軍丨受長丨必羈南粤王致闕下本)斷纓(衛剻聵入輒出奔季子將入云云太子懼下石乞盂黶敵子路)
(以戈擊之丨丨子路曰君子死冠不免結丨而死左哀十五)結纓(見上)絶纓(淳于髠仰天大笑冠綏索絶史滑稽)
(傳楚莊王賜羣臣酒燭滅有人引美人衣美人援絶其冠纓告王王命百官皆丨丨乃出火後晉與楚戰一人常在前五合五)
(獲首怪問之曰臣乃夜丨丨者也戰國策)獵纓(賈誼丨丨正襟史日者傳攬也)香纓(丨丨以五綵為之婦参舅姑所)
(持者香譜)曼胡纓(說劔垂冠丨丨之丨莊子曼莫干反麤纓無文理)活套(簮丨解丨冠丨緌丨)瓔(石似)
(玉)攖(迫近也孟虎負嵎莫之敢丨)貞(陟盈切說文卜問也从卜貝以為䞇相如賦豫章女丨冬青樹)
(本作楨卜下貝為丨字詳貝)大貞(丨丨之禮禮謂卜人事也)幽貞(求丨丨之所廬韓復志丨人丨吉易)祭廉
貞(裴令公少時術士命丨丨丨當得其助裴信之一夕祭畢見一人金甲朱戈長三丈餘去類說)活套(元丨利丨亨丨)
楨(說文剛木也書峙乃丨榦注築墻具兩旁横木又女丨木詳貞)瑶楨(綠髮抽珉甃青膚聳丨丨韓城南謂剛木)
(如瑶)禎(祥也記必有丨祥)頳(丑成切說文赤色也本作䞓从赤巠聲魴魚丨尾亦作竀禮考工記一)
(染為縓再染為丨注淺赤色)肩頳(束枯樵指秃刈熟儋丨丨韓城南)紫頳(願君為霜風一掃丨與丨坡)檉
(說文河柳一曰赤莖柳葉細如絲似栢而香詩其椐其丨凉州出赤白丨爾雅翼天將雨丨先起氣應之故名雨師)活
套(杉丨韓松丨曾)蟶(蚌屬)偵(邏伺也左注諜者遊丨)成(是征切說文就也从戊丁一曰戊中)
(宫成於中也丁成也語三年有丨孟不日丨之詩迄用有丨又遹觀厥丨書習與性丨屢省乃丨易曲丨萬物)耇成
(惟商丨丨人書)老成(毫髮無遺恨波瀾獨丨丨杜詩到随州更丨丨谷)國成(誰秉丨丨節南山)歲成(以參)
(互考日成以月要考月成以歲會考丨丨禮)目成(滿堂兮美人獨與予兮丨丨九歌)大成(古者比年入學七年)
(視論學取友謂之小成九年知慮通達強立而不反謂之丨丨樂記集丨丨萬章下)小成(見上)少成(丨丨若天性賈)
(誼策)財成(后以丨丨天地之道泰卦)象成(樂丨丨者也樂記)容成(司空圖作丨丨傳謂鏡也)混成(有物)
(丨丨先天地生老)雄成(古之真人不丨丨莊大宗師不恃其成也)晚成(大器丨丨老扶風人朱勃年十三能誦書)
(馬援見之自失援兄况曰朱勃智盡此爾勿畏也汝大材當丨丨後勃不過縣令漢書云云)仰成(垂拱丨丨畢命)責
成(擇任丨丨杜黃裳)落成(楚子成章華之宫願與諸侯丨之左宫室始成祭之曰落)虧成(無丨與丨昭文氏之)
(不鼓琴也詳虧)堕成(丨丨者敗其成也隠六)害成(幾事不密則丨丨易繫)椎成(後漢賜陳寵濟南丨丨史)
(劔名也寵敦朴善不外見故賜丨丨)韶九成(書簫丨丨丨成樂奏一終為一)武六成(自丨始而北出再成)
(而滅商三成而南四成而南國是疆五成而分周公左召公右丨丨復綴以崇天子夾振之而駟伐盛威於中國也禮樂記)
笙三成(燕禮丨入丨丨謂三終)地十成(天五生土丨丨丨之洪範疏)田一成(夏少康有丨丨丨襄)
(元年成方十里)翠織成(客從遠方來遺我丨丨丨杜褥段名)翻水成(文如丨丨丨初不用意為韓)寳粧
成(芍藥名劉貢父譜)畫虎不成(丨丨丨丨反類狗詳狗)活套(西丨書守丨詩速丨語平丨司丨七步丨)
書篇(武丨)人名(廣丨子千二百歲鄭康丨玄韋玄丨父子相繼至相王丨漢太守偽增戶口庾蘭丨庾信小字有哀)
(江南賦及愁賦思鄉關也周詞蘭丨憔悴董雙丨王母侍女長恨歌小玉報雙丨)姓氏(上谷商音周文王第五子郕叔)
(武之後子孫去邑為丨楚丨得臣丨大心丨熊並其後也孟丨覸謂齊景公曰彼丈夫也我丈夫也吾何畏彼哉丨淹字季)
(文仕魏授著作郎獻文欲巡漢北淹上樓輿釋遊論帝曰諸人不如丨淹論通釋人意乃敕停行北史)盛(說文黍稷)
(在器中以祀者也丨爾雅山如防曰丨伍員傳以鴟夷)齍盛(以供丨丨孟天作滛雨害於丨丨左謂黍稷稻粱之屬亦)
(作粢周禮注)豐盛(潔粢丨丨左)卬盛(丨丨于豆詩生民卬我也)奉盛(丨丨以告左桓二)簠盛(我丨)
(斯丨我稷斯粢潘安仁賦)囊盛(僧志崇驚莢茶赴茶者以丨丨餘瀝詳茶)酒一盛(旨丨丨丨兮予與褐之父睨之)
(左一器也)酒百盛(疇國之人獻丨丨丨穆天子傳)籠解盛(東軒只是虚空物何處人家丨丨丨子由子由號東)
(軒長老詳軒)老瓦盛(莫笑田家丨丨盆自從丨酒長兒孫杜)活套(筐丨籠丨)城(說文㠯盛民也从土)
(成成亦聲孟三里之丨詩公侯干丨瓶夏赫連勃勃蒸土築丨防意如丨詳)雲城(玉皇君青丨為丨太平記)帝
城(陳咸滯於郡守曰蒙子公陳湯力得入丨丨死不恨詳書)金城(關中丨丨千里漢書齊唐邕守并州或曰并州丨丨)
(湯池帝曰非也唐邕是丨丨北史)火城(元日冬至宰相朝賀樺燭至數百炬曰丨丨丨丨至日官滅燭以避之國史補)
沙城(魏祖征馬超為超騎所突營不得立又多丨不可築丨婁子伯曰今大寒可起丨為丨以水灌之一夜而成白帖)
長城(秦築萬里丨丨土色紫詳塞太宗曰李勣守并突厥不敢南賢於丨丨遠矣唐檀道濟臨刑曰壊汝萬里丨丨耶宋)
斗城(漢元帝初築長安城城南為南斗形北為北斗形至今呼為丨丨本)蒲城(酌君以丨丨桑落之酒谷)赤城
(遂為丨丨遊坡天台山名狀如雲霞)五城(天上白玉京十二樓丨丨李)佳城(夏侯嬰死送葬至東都門外駟馬不)
(行踣地悲鳴即掘馬蹄下得石槨銘云丨丨鬱鬱三千年見白日于嗟滕公居此室乃葬焉謂之馬冢博物志)管城(毛顥)
(者中山人也封之丨丨韓文)詩城(唐泰系曰劉長卿自謂五言長城系以偏師攻之本丨專五字丨韓駒詩)愁城
(政許丨丨終不破蕩許丨丨終不開庾信愁賦)錦官城(孟後主於成都城上種芙蓉如錦因名丨丨丨成都記花重錦)
(官城杜集中凡四見按蜀本並作丨丨丨注成都府呼為丨丨丨者江山明媚如錦也或云丨丨如銅官監官之類范至能有)
(錦官集鎮成都時作)不夜城(漢地理志不夜縣注古有日夜出於東萊故萊子立此城以丨丨為名風花誤入長春)
(苑雪月長臨丨丨丨坡雪後詩)受降城(漢築丨丨丨匈奴傳)芙蓉城(王迥子高與仙女周瑶英遊丨丨丨凡百)
(餘日之丨丨丨中花冥冥誰其主者石與丁坡注石曼卿死有見乘青騾如飛者曰我今為仙所主丨丨丨互見館)貴
連城(魏文帝送玉玦書價越萬金丨重丨丨選)璧易城(秦城易趙丨亊詳璧)舌下城(酈食其掉三寸丨丨)
(齊七十餘丨本)色傾城(詳顧)惑陽城(東家之子嫣然一笑丨丨丨迷下蔡詳笑)歌渭城(鬻餅者曰本領)
(既大心計轉麤不復丨丨丨矣詳餅)夫人城(晉朱序鎮襄陽苻堅遣兵攻之序母見城西北角當先壊領百餘婢并女)
(丁斜築城二十餘文賊攻西北角果潰衆守新城賊遂引退號為丨丨丨史)化城(法華導師多諸方便於險道中)
(丨作一丨是時疲極之衆前入大城生巳度想生安穏想法華經夢中遊丨丨坡)舍衞城(世尊食時著衣持鉢入丨)
(丨天丨乞食金剛經)活套(嚴丨禁丨專丨)地理(武丨彭丨地名)人名(謝宣丨名朓杜詩謝宣城為宣城守陽丨)
(唐諫議大夫)誠(說文信也易修辭立丨中庸天下至丨馬援傳開心見丨)精誠(蒼天感丨丨李)悃誠(陳見)
(丨丨王褒頌)拙誠(韓非子曰巧詐不如丨丨)葵霍誠(曹植云丨丨之丨不能動人魏志互見葵)活套(丹丨)
(純丨明丨記存丨輸丨)郕(魯孟氏邑)呈(直貞切說文平也从口壬聲一曰現也)御史呈(唐韋)
(澳恥為呈身丨丨詳身)琅玕呈(披腹呈丨丨杜)活套(雪瑞丨百怪丨薄伎丨山骨丨百醜丨)珵(佩玉)
(即珩也相玉書玉大六寸光自照韓鬭草擷璣丨楚辭豈丨美之能當)程(說文品也十髮為丨十丨為分十分為寸)
(从禾呈聲)章程(漢張蒼定丨丨丈丨謂歷數之章術丨謂權衡尺斗斛之法)烏程(荆南丨丨豫北竹葉選七命洛)
(陽醽醁丨丨若下鄒陽酒賦古丨巾丨林居此能醖酒因以名酒郡國志又坡)水程(郵籖報丨丨杜)前程(轉道趨丨)
(丨柳)一經程(齊桓公置酒令曰後者罰飲丨丨丨管仲後當飲丨丨丨而棄其半曰與其棄身不寧棄酒乎韓詩外傳)
(丨丨事互見雅但丨義未詳)活套(法丨課丨計丨驛丨雲丨周丨二丨第一丨九萬丨)人名(李丨賦五色日又詳)
(八博)姓氏(安定商音顓頊重黎之後周丨伯休父其後也冶丨子孔子遇丨子傾盖而語詳盖丨鄭山東遷虜能鑄富)
(埒卓氏史記丨不識為邊太守正部曲行陣軍不得自便虎夜擊刁斗詳斗丨普字德謀仕吳好施與遷盪寇將軍江表臣)
(也號丨文貴字少卿多幹略果决為超武將軍每戰為前鋒齊軍丨彪南史丨嬰晉趙氏客為趙朔存孤皃詳兒丨邈秦人)
(改篆為隸丨曉有褦襶觸熱詩詳熱丨知節唐貞觀中圖形凌烟閣丨珦仕宋與潞公為同甲會子顥頥丨顥字伯淳接)
(人自是一團和氣諸陳瑩中不識丨伯淳丨號明道先生丨頥字正叔以經術為儒倡仕宋自號伊川氏明道女適朱純)
(之之丨仁霸女適蘇老泉分丨楚賓家富重鄉人吕諲才以女妻之諲孤貧資贍濟名譽乃廣)裎(孟裸丨)酲
(說文病酒也一曰醉而覺也詩憂心如丨柳其毒于丨)狂醒(南郭子綦見商丘大木嗅之丨丨三日不已莊人間世)
朝酲(柘漿析丨丨漢樂志池蛙一部洗丨丨坡)解酲(劉伶嘗渴甚求酒妻泣諫曰君飲酒太過非攝生之道伶曰善)
(當祝神誓斷矣可具酒肉妻從之伶跪祝曰天生劉伶以酒為名一飲一石五斗丨丨婦人之言慎不可聽引酒御肉陶然復)
(醉晉書李嗣業入朝賜酒玄宗前醉賜綵百匹金五十物錢十萬為丨丨具)析酲(清清冷冷愈病丨丨宋玉風賦)活
套(宿丨餘丨春丨含丨病心丨)聲(書盈切說文音也从耳殸丨詩赫赫厥丨殷武金丨玉振孟聽於無丨)
(記聞丨識兄詳鬚)心聲(言丨丨也詳畫)詩聲(侯喜新有能丨丨韓)希聲(大音丨丨老)英聲(蜚丨丨封禪文)
秦聲(能為丨丨楊惲傳筝也詳箏)越聲(莊舄與越人仕楚思越則丨丨不思丨則楚丨詳越)寄聲(趙廣)
(漢為京兆尹嘗召湖都亭長西至界上亭長戲曰為我多問趙君亭長至廣漢曰界上亭長丨丨謝我何不為致問亭長叩頭)
(謝實有之多問猶云千萬問訊)吠聲(一犬吠形百犬丨丨王符論)惡聲(丨丨至孟君子交絶不出丨丨詳交祖逖)
(聞荒雞鳴曰此非丨丨也因起舞詳雞)豺聲(蜂目丨丨詳目)金石聲(晉孫綽作天台山賦示范榮期曰卿試擲)
(地當作丨丨丨榮期曰恐此丨丨非中宫商本)冰檗聲(王素以貧為寳所至有丨丨丨)步虛聲(此聲言衆仙縹)
(緲輕舉瓊許澶暴卒三日醒作詩云曉入瑶臺露氣清坐中惟見許飛塵心未盡俗緣在十里下山空月明復寐驚起改第)
(二句云天風吹下丨丨丨曰昨夜夢到瑶臺有女三百餘人一云是許飛瓊令改二句不欲世間知有我也逸史)絃上
聲(陶淵明自得琴中趣何勞丨丨丨詳絃)識履聲(鄭崇上曰我丨鄭尚書丨丨詳履)詩無聲(古人以畫)
(為無聲丨詩話)亂軍聲(李愬擊鵝騖丨丨丨詳雪)煎車聲(曲几團蒲聽煑湯丨成丨丨遶羊腸谷)打麥
聲(王老舉家仙去人聞空中丨丨丨詳甕)齕草聲(臥聞丨丨風雨丨坡馬詩)叱牛聲(晉趙至聞父耕丨丨)
(丨投書而泣曰我小未能榮養使老父不免勤苦本傳)蒼蠅聲(蚯蚓竅作丨丨丨坡)老婢聲(顧長康不作洛)
(生詠曰何至作丨丨丨詳詠)得此聲(足下何以丨丨丨於梁楚間詳諾)第四聲(聽唱陽關丨丨丨詳疊)
聽黃鸝聲(戴顒攜斗酒雙柑人問何之曰往丨丨丨丨詳鶯)聽馬蹄聲(王生善聽聲丨丁晉公丨丨丨)
(曰月中必拜相果然後又丨丨丨丨曰有西行之兆果分司西京貶厓州該聞錄)聞聲悟道(祖師不立文字)
(直指人心是佛若也丨丨丨丨故號聲聞詳聞香巖和尚一日瓦礫擊竹作聲忽然大悟)活套(市丨鄭丨歡丨頌丨響應)
(丨)詩篇(文王有丨繼伐也大武王能廣文王之丨正雅)正(諸盈切王正詳敬射丨韵會别出&KR0008;字記)
(失諸丨鵠)三正(三代子丑寅月怠弃丨丨書)射正(終日丨侯不出丨兮猗嗟丨人五丨周禮注畫侯中朱次白次)
(蒼次黃玄居外為齊魯間謂題肩鳥為正捷黠難中鵠亦小鳥難中以中雋故曰正鵠畫布曰正棲皮曰鵠)五正
(見上)活套(周丨夏丨秦丨新丨)鯖(煑煎魚肉亦作&KR1648;又青韻)腥鯖(饞又飽活臠惡嚼㗘丨丨韓城南聮句㗘)
(音博詳臠)五侯鯖(婁護傳會五侯競致竒膳護合以為鯖世謂丨丨丨西京雜記)父子鯖(漢有君臣鯖丨丨丨)
(共為之飡南越志)鉦(鐃也柄中上下通似鈴坡疲馬還思卷旆丨)銀鉦(稚子金盆照曉新綠綠穿取當丨丨)
(誠齊水詩)銅鉦(樹頭初日掛丨丨坡)曉鉦(僧孟敲丨丨韓)神鉦(洞庭山石樓下有二石叩之聲如鉦號丨丨述)
(異記)征(說文正行也从辵正聲孟譏而不丨交布縷之丨栗米之丨力役之丨上下丨)薄征(荒政二曰丨丨)
(禮)彙征(丨丨吉泰卦丨類也)宵征(肅肅丨丨小星)四征(丨丨不庭周官)東征(周公丨丨東山)北征
(山谷云杜公丨丨詩七十韵書一代之亊與國風雅頌相表裏韓詩注)上征(駟玉虬以乘鷖兮溘埃風余丨丨)漁
征(䱷人掌丨丨入于王府禮凡取魚水族之類有鬚骨可飾器用者征之)十一征(孟滕文上)升學不征
(升於司徒不征於鄉丨於丨丨丨於司徒王制)活套(寬丨鴈南丨)輕(去盈切說文輕車也从車巠聲又丨重之)
(對孟從之也丨皆將丨千里)四輕(揚子取四重去丨丨言輕招憂皃輕招辱行輕招辜好輕招滛修身篇)羣輕
(丨丨折軸積羽沉舟史記)身輕(短長肥瘠各有態玉環飛燕誰敢憎坡注明皇謂貴妃曰漢成帝獲飛燕丨丨不禁風製)
(七寳避風臺爾則任風吹盖貴妃微有肌也)剽輕(楚兵丨丨周勃傳)翾輕(化為胡蝶丨丨谷倏往何丨丨曾子)
(固)馭輕(居重丨丨陸贄奏議)千鈞輕(蟬翼為重丨丨為丨賈誼鵬賦)活套(鴻毛丨一羽丨去就丨羅雪丨)
(馬蹄丨千金丨取人丨)名(彌井切說文自命也从口夕夕者冥也冥不相見故从口自名一曰大也功也號也)
(又爾雅目上為名目下為清又姓語民無能丨記丨得其丨何餅武傳無赫赫丨史梁王彦章曰豹死留皮人死留丨如畫)
(詳餅項籍曰書足記姓丨而已詳離鞭撻寗戚丨詳烕丨詳夜屏風錄刺史姓丨詳屏)垂名(丨丨竹帛鄧禹傳)逃
名(丨丨而名我随避名而名我追詳随)割名(東方朔丨丨於細君揚雄解嘲注割肉歸遺是丨損其丨)釣名(公孫)
(弘飾詐以丨丨漢紀)飲香名(李白云白以弱植早丨丨丨)不假名(惟器與名不可以假人左)身後名
(晉張翰曰有丨丨丨不如即時一杯酒本)變姓名(范蠡事詳宋梅福事詳門卒)金甌覆名(拜相事詳甌)
表奏得名(帝欲用張嘉貞而忘其名夜召韋抗曰朕嘗記其風操今為北方大將姓張而複名為朕思之夜半因觀)
(表奏一閱丨丨遂以為同平章事張嘉貞本傳)草木知名(張萬福江淮丨丨亦丨爾丨)婦孺知名(田野)
(父老皆號司馬公丨人丨子丨其丨為君實也行狀)慕相如名(司馬長卿丨藺丨丨)成豎子名(孫臏萬弩)
(俱發龐㳙自剄曰遂丨丨丨之丨詳樹)贊拜不名(王𨗳傳又霍光事)人無完名(陳摶戒种放曰名者)
(古今美器造物深忌之天地間無完名子名將有物敗之放晚節營産遂喪清節玉壺清話)思義顧名(王昶名其)
(兄子曰默曰況名其子曰渾曰深戒之曰吾欲使汝曹顧名丨丨通鑑)難居盛名(唐房琯曰盛名之下丨丨矣名)
(盛則責望備實不副則訾咎深本傳)願竄吾名(歸登字冲之欲相裴延齡熊執易疏論以示登登曰丨丨丨丨雷霆)
(之下君難獨處故同列有所諫疏輒署之)劉向兩名(向本名更生後更名向)曼多二名(哀公十三年晉)
(魏多帥師侵魏此晉魏曼多也曷為謂之丨丨譏丨丨非禮也公羊)鴈塔題名(詳塔)成二弟名(後許武欲)
(丨丨丨丨乃請别居自取肥田廣宅鄉人稱二弟克讓並得選舉武乃會宗親曰今理産三倍於前悉从推二弟)以酒
為名(詳酲)洺(水名)令(吕貞切使也詩寺人之丨注厮役曰使丨孟便嬖不足使丨詩盧丨丨注環也)
律令(丨丨是雷邊捷鬼善走與雷相疾速故符咒云急急如丨丨宜讀作平聲資暇錄又漢行文書皆云如丨丨)丁
令(黃洞堂溪魚腸丨丨劉邵趙都賦四弓弩名)鸜鵒令(貨至貊戎市呼傳丨丨丨韓城南謂令丨丨傳呼也此鳥)
(出夷狄中)諸胡帶令(令孤絢族少投族者不吝有姓胡冒氏者温庭筠戲曰自從元老登庸後天下丨丨悉丨丨南)
(部新書)詩篇(盧丨刺荒也民齊襄公田獵不修事)伶(說文弄也从人令聲一日丨人弄臣也詩仕於丨官)
(注丨倫古樂師因號樂官為丨官事又並詳青韻丨下)并(卑盈切兼也又舜分冀州為幽州丨州李心將元化丨)幽并
(有似丨丨貌杜二州多游俠士)守并(李績守丨賢於長城)二難并(四美具丨丨丨滕閣記)四難并(謝靈運曰良辰)
(美景賞心樂亊丨者丨丨選)與梟并(將補鴛鳳巢免丨丨鳶丨孟)客舍并(丨丨丨州已十霜詳鄉)
傾(去營切說文女也从人頃頃亦聲又伏也欹也語安無丨易否終則丨否通作頃詩不盈丨筐頃欹也程孔丨盖詳)
(盖)天傾(丨丨西北淮天文訓無復憂丨丨李)海傾(波濤卷丨丨歐)一顧傾(丨丨丨人城再顧傾人國詳顧)
一座傾(丨丨盡丨皆慕其風采相如傳解縳華堂丨丨丨黃蟹詩)葵藿傾(丨丨之丨葉太陽詳葵)肝膽
傾(談笑相逢丨丨丨曾子固)金盤傾(共看落月丨丨丨坡)字敧傾(諫紙丨丨丨谷)活套(聽耳丨)
縈(於營切說文收卷也又擊也)蒲縈(秦皇過丨臺丨蒲以繫馬至今丨生猶丨本紀)策如縈(王湛)
(試馬於蟻封之間回丨丨丨本)小楫縈(漁人縈丨丨杜)繭自縈(蠶丨丨纏丨選)詩酒縈(免為丨丨丨坡)
活套(愁丨利名丨柳線丨别懷丨水回丨)人名(緹丨漢淳于公女上書救父罪)餳(徐盈切說文丨飴和)
(饊者也从食易聲方言丨謂之餦餭又云滑糖凡飴曰丨丨毛詩鄭箋說吹簫處云即今賣丨人家物六經惟此注中有字)
(禹錫嘉話)蔗餳(孫亮食梅令黃門就蔵吏取丨丨黃門著鼠矢餳中以誣蔵吏吳主辨之吳志)粥餳(新火發茶乳温)
(風散丨丨坡寒食為大麥丨研杏仁為酪以丨沃之玉燭寳典)稠餳(寒食日都城賣丨丨麥糕夢華錄)膏餳(後樊)
(儵奏罷獻甘醪丨丨從之)禁餳(宋顔峻為丹陽尹歲旱上言丨丨一月息米萬斛並史)膠牙餳(元日食丨丨丨)
(取膠固之義歲時記)戴帽餳(陳梁彦光為相州刺史鎮靜臨民俗目光為丨丨丨帝聞之免官後拜相州發姦擿伏如)
(神境内大治鑑)瓊(渠營切赤玉又云玉之美者)明瓊(處氏梁之富人樓上博者射丨丨中反兩㩉魚而笑)
(互見鼠擲采以玉為之言報采獲中翻得兩魚大勝而笑列)金瓊(繁價流丨丨韓)紫瓊(遺我綠玉杯兼之丨丨琴)
(李)投瓊(擲骰子也慱經)報瓊(詩木瓜)八瓊(九轉丨丨丹黃庭經丨丨者朱砂雄黃空青硫黃雲母戎鹽硝)
(石雌黃也)掬香瓊(芍藥名劉貢父譜)活套(泣丨詳瑰寒丨素丨碎丨飛丨響佩丨)人名(許飛丨仙女楊)
(丨元江陵酒妓白有詩)草木瓊花(楊州后上祠有之或云自唐所植序天下無雙永叔作無雙亭劉原父詩孫)
(冕過維揚謂山中甚多盖誤入仙苑耳廣陵志杜游云紹興辛巳之變敵楬其本而去老道士言敵退旁有一小根剔其皮投)
(火臭達於鼻日往護之明年二月夜中大雷雨詰朝三蘖从此出矣)惸(憂也詩憂心丨丨亦作煢坡誰使掩悒啼孤丨)
&KR1137;(獨也或作嬛左丨丨在疚谷深心撫嫠丨)活套(孤丨)騂(思營切牲赤色語丨且角)汗騂(咀吞)
(面丨丨韓南食詩面如騂赤色也)錦斑騂(馬毛丨丨丨韓)玉鼻騂(天廐新頒丨丨丨坡馬詩)觪(說文)
(角角低仰便也本作□詩丨丨角弓)
九青(獨用)
青(倉經切說文東方色木生火从生丹丹青之信言必然凡遠視之明英若丹青黑則昧矣又竹皮曰丨)丹青
(炳若丨丨揚閻立本馳譽丨丨詳譽)銀青(代宗欲相李泌元載忌之帝不得已出泌約曰後召當以丨丨為信忽除銀青)
(泌知載敗巳且相矣家傳)銅青(君家玉臂貫丨丨坡丨丨衣色也)鴉青(漫染丨丨襲舊書各求丨丨紙)高青
(石劔攅丨丨韓)遥青(開窗納丨丨孟)空青(石壁斷丨丨杜又龍畏丨丨)汙青(火炙簡令丨取丨易書詳簡)
殺青(丨丨簡以寫書後吳祐傳解同上)取青(丨丨拾芥詳芥)紆青(丨丨拖紫解嘲)踏青(草見丨丨心杜)
(蜀人正月八月士女遊嬉曰丨丨僉載)送青(兩山排闥丨丨來荆公)抛青(耳可勤買丨丨春韓江陵酒名)孟
青(侯思止謂决囚大杖為丨丨僉載)樵青(帝賜奴婢各一志和配為夫婦奴曰漁童婢曰丨丨唐張志和傳)眼
青(阮嗣宗能為青白丨詳眼山谷詩注頭白丨丨事前軰多用杜云别來頭并白相對丨終丨坡云身更萬事巳頭白相對)
(百年終丨丨黃云江山千里俱頭白骨肉十年終丨丨此類不一)記草青(突厥不知年歷惟以草青為丨北史)長
眉青(白咽紅頰丨丨青韓)舊氊青(詳氊)彌尾青(魏宋翻為河隂令大柳號丨丨丨)數峯青(錢起)
(賦相靈鼓瑟詩云曲終人不見江上丨丨丨)冢草青(王昭君丨上丨獨丨詳冡)稻正青(割盡黃雲丨丨丨荆)
(公)藍謝青(孔璠就李謐學語曰青成藍丨丨丨青出於丨而青於藍荀子)海東青(麗句妙於天下白高)
(才俊似丨丨丨洪覺範)佛頭青(曉山濃似丨丨丨)中黃始青(太微玄宫丨丨丨丨黃庭經肝部章當謂)
(脾肝也)活套(兩鬚丨坡瑣闥丨燒痕丨丨簡編丨)人名(衛青漢將秦丨歌遏行雲樊丨王昭君以圖當行)
(畫者毛延夀劉白樊青同日棄市)草木木名(冬丨一名女貞又名萬年枝葱丨干雲蔽日之木起於蔥青後丁鴻)
鯖(魚名又音征見漢婁護五侯丨事庚韻)經(古靈切說文機縷也又織也从糸巠聲一曰徑也典常也)
(言如徑路無所不通常用也語自丨孟盡心下君子反丨書寧失不丨杜黃麻似六丨後山風霜亦飽丨□丨取青紫詳芥)
(五丨掃地詳舞又雉丨自縊也詳去聲經)石經(中郎丨丨後八分杜送顧文學蔡邕定六經奏使鐫刻之於太學門外本)
(後魏劉芳與王肅談論肅以為然曰此非劉丨丨乎史又北齊陸乂號陸丨丨)二經(孔子曰吾志在春秋行在孝經丨丨)
(固足以明之中庸注)窮經(皓首丨丨梁顥)横經(牛角丨丨李密傳)帶經(丨丨而鋤休息輒讀兒寬傳)離
經(一年視丨丨辨志學記斷句讀也)熊經(吹喣呼吸丨丨鳥申鳬浴猿躩鴟視虎顧是養形之人也淮南精神訓若)
(熊之攀樹引氣鳥之嚬呻也莊)茶經(陸羽著丨丨三篇本)酒經(唐王績為丨丨)食經(楊素遺文中子丨丨不受)
(曰羹藜含糗無所用也答以酒誥及洪範三德又後魏崔浩丨丨九篇史)鵝經(一紙丨丨逸少醉坡時對換丨丨山谷)
棋經(王積薪夢青龍吐丨丨九部授之藝乃精)博經(宋清進丨丨詳零又有摴蒱經簺經)種魚經(范蠡作)
相牛經(寗戚作丨丨丨)相馬經(李伯樂丨丨丨)相鶴經(浮丘伯作互見鶴)太玄經(揚雄作丨)
(丨丨劉歆曰吾恐後人覆醬瓿爾)黃庭經(政坐誤讀丨丨丨坡諱庭)本草經(炎帝還書丨丨丨韓)道德
經(王羲之寫丨丨丨籠鵝而去並管霄霞籠紅鵝遺羲之請書黃庭經詳鵝)講五經(丨丨丨同異漢宣紀)衞
生經(願聞丨丨之丨莊庚桑)遺一經(丨子黃金蒲籝不如教子丨丨詳金)坐三經(孔子困於陳蔡居環)
(堵之室丨丨丨之席說苑)醉六經(心若丨丨丨文中事君)酒五經(徐淵子用三雅五經作對後村詩話經雅)
(並酒爵詳雅罰飲一經程詳程)不及四經(孔庭曰詩曰禮丨丨丨丨何也文中立命篇)水飾圖經(隋煬)
(帝命學士杜寳撰丨丨丨丨采水事七十二以水為之間以妓航酒船人物自動如生筝瑟能成音曲隋煬帝紀)感悟
孝經(漢仇覧羊元母告不孝以孝經與讀元丨丨)兩函經(干株松下丨丨丨詳瓶)龍聽經(僧講)
(經一叟來聽曰某山下丨也詳聽)鵝聽經(僧惠遠養一丨常隨丨丨若說他亊鳴翔而去如是六年詳鵝)白馬
馱經(漢明帝時摩騰竺法蘭以丨丨丨丨至東都即四十二章經中國佛經始于此事物紀原)看經遮眼(丨丨)
(只圖丨丨詳眼)活套(常丨通丨騷丨幾度丨)人名(蔡丨王母至其家)涇(丨水出安定丨陽至京兆合渭)
(丨濁渭清合流三百里清濁不雜詩丨以渭濁崤鳬鷖在丨書東會于丨左秦人毒丨上流師人多死西都賦左右丨武帝)
(紀丨水一石其泥數斗)形(戶經切說文象也从彡幵聲又容也孟踐丨惟肖記視於無丨曲禮列自丨自色天)
(瑞文中天統元氣地統元丨徐樂書銷未丨之患)流形(風霆丨丨記品物丨丨易)戴形(大塊丨我以丨莊大宗師)
委形(吾身非吾有也天地之丨丨也莊知北遊)忘形(丨丨到爾汝李)鍊形(吳筠步虚詞丨丨為真仙)殘形
(曾子夢貍無首作丨丨操韓)鶴形(煉得身形似丨丨詳瓶)吠形(一犬丨丨詳聲)月露形(連篇累牘不出)
(丨丨之丨隋李諤傳)鹽虎形(左僖三十詳虎)偶人形(公孫述修飾邊幅如丨丨丨詳幅)鷙鳥匿形
(越勾踐欲報吳逢同曰丨丨之擊必丨其丨史)刑(說文剄也从刀幵聲詩蕩尚有典白擊丨書禹謨期於無丨高帝紀丨)
(馬之盟)祥刑(告爾丨丨吕刑)象刑(丨丨惟明益稷)活套(儀丨教丨官丨五丨九丨)書篇(吕丨)陘
(山絶坎又井丨縣韓信勝趙處韓華山窮絶丨又竈丨即今之竈門安柴處朱語錄)邢(說文周公子所封邑地近河内)
(有邢亭又州名)討邢(天欲使衛丨丨乎師興而雨左)救邢(狄人伐邢齊師丨丨左閔元)尹邢(漢武帝時尹夫)
(人與邢婕妤並幸詔不得相見丨請見丨帝令它夫人糚飾前來尹曰非也其狀貌不足以當人主後令邢來前尹曰此真是)
(也尹見而泣自病其不如漢史記)姓氏(河間商音周公第四子封於丨為衞所滅因氏左凡蔣丨茅昨祭周公之胤)
(也賓丨顒字子昂舉孝廉稱曰德行堂堂邢子昂魏志丨巒字洪為安東將軍北史文武才策内參機揆外寄折衝緯世之)
(器歟丨産字神寳少作孤蓬賦為時所稱丨虯字神彪為尚書左丞多糾正臺閣肅然丨祐字宗祐除平原守政清刑肅百姓)
(安之丨邵字子才十歲屬文日誦萬言雕蟲之美獨步當時每一文初出京師紙貴除兖州刺史有善政在郡起清風觀明)
(月樓丨君牙韓愈與邢尚書書閣下為王爪牙為國藩垣威行如秋仁行如春云云功業逐日以新聲名随風而流丨居實字)
(敦夫趙宋人有文早夭山谷詩云詩到随州更老成江山為助筆縱横眼看白璧埋黃壤何况人間父子情有呻唫集行于世)
鉶(盛羹器禮有丨鼎司馬遷云堯舜啜土丨注瓦器也禮佐食必簋丨)娙(好也韓燕趙賜媌丨)鈃
(似鍾而頸長一曰酒器又宋丨孟子時人)硎(砥石)霜硎(賈勇發丨丨韓)發硎(庖丁解千牛而刀刃若新丨丨)
(詳牛)礱硎(欲與慧劔加丨丨坡次道潜)人名(裴丨唐人著小說傳竒晉瞿丨先生不得其姓因所居山有瞿硎因)
(以名披鹿裘坐石室史)庭(特丁切說文宫中也从戶廷聲詩發言盈丨書武成四征弗丨左五細不在丨莊大)
(有逕丨注勅定切激火也又隔遠皃)天庭(高文掞丨丨李)王庭(揚于丨丨夬卦)彤庭(玉除丨丨西都賦帝居也)
珠庭(武帝祠蓬萊冀至丨丨又李珏日角丨丨非庸人相)椒庭(竇明遠升天行冠霞登綵間解玉飲丨丨仙人所居)
芝庭(子弟如丨蘭玉樹欲生於階丨爾詳樹)馬庭(有承明金丨著作之丨西都賦即秘書監)龍庭(竇憲登燕)
(然山銘曰跡冒頓之區落焚老上之丨丨本)朔庭(一掃丨丨空杜亊詳來庭)後庭(陳後主造黃鸝留及玉樹丨丨)
(花等曲)趨庭(語)犁庭(丨丨掃穴前匈奴傳)來庭(龍荒朔幕莫不丨丨宣帝紀匈奴五月大會龍庭老上)
(單于號也)洞庭(太湖别名)山庭(淵角殊祥丨丨異表選)黃庭(謝自然日誦丨丨經十遍誦時有童子侍立每)
(十遍即將向上界去集仙傳丨丨經脾神常在字魂庭注脾中央即丨丨之宫曰常在又丨丨外景經丨丨者頭中明堂洞房)
(丹田是也一回道人詩口誦丨丨兩卷經詳篆仙傳拾遺管宵霞籠紅鵝雙遺羲之請書丨丨經坡注坡芙蓉城詩往來三)
(世空鍊形政坐誤讀丨丨經注神仙黑紙白字寫丨丨名玉字丨丨經)魂庭(脾神也詳黃庭下筵)三庭(願君收視)
(觀丨丨坡芙蓉城謂黃庭有内景外景中景也又云三丹田)籬隔門庭(晉謝晦為右衞將軍賓客輻凑門巷填塞)
(兄瞻曰此豈門戶之福乃以丨丨丨丨曰吾不忍見此鑑)活套(掖丨漢丨虞丨謝丨)人名(大丨氏古帝號裴光丨立)
(選官資格朱光丨坐程明道春風中詳坐許洞丨許棠有洞庭詩工號許洞庭瑣言)渟(止水丨柳黛蓄膏丨)活套
(泓丨)筳(說文維筳筦从竹廷聲竹片挺也楚人結草折竹曰丨篿詳篿)廷(說文廷朝中也)小朝廷(鄭從)
(讜克河東節度使自擇參佐人謂丨丨丨言名士多也唐紀)活套(内丨外丨闕丨天丨)霆(說文雷餘聲鈴鈴所)
(以挺出萬物从雨廷聲)風霆(丨丨流形記)驚霆(藝苑手秘寳文堂耳丨丨韓)迅霆(新唐史云丨丨不及)
(掩聰故好竒語云)不聞霆(靜聽丨丨雷丨之聲酒德頌)活套(怒丨)蜓(蜻丨色青而大曰青蛉青亭小)
(而黃曰胡黎小而赤曰赤卒一曰絳騶亦名赤弁丈人淮南呼䗧蛜訛為江雞)莛(枝莖也東方朔傳以丨撞鐘莊)
(子舉丨與楹注屋梁也韓瑣力摧撞丨)寸莛(萬石之鐘不為丨丨起音史魏杜襲事)亭(說文亭民所安定也)
(亭有樓从高省丁聲)街亭(洛陽二十丨一街十二城門一丨漢職典)都亭(司馬相如往舍丨丨注臨邛之亭張綱)
(埋輪洛陽丨丨詳輪凡言丨丨並城内亭)旗亭(會丨丨下史三代世表通闤帶闠丨丨五重張平子西京賦市心樓也)
郵亭(因丨丨書以聞平帝紀)宫亭(彭蠡湖又名丨丨湖荆州記)汾亭(文中子遊丨丨坐鼓琴)柯亭
(蔡邕宿丨丨以竹椽為笛詳笛)蘭亭(王羲之記)孟亭(王維過穎州畫孟浩然像於刺史亭因曰浩然亭刺史鄭鍼謂)
(賢者名不可斥號丨丨)新亭(晉南渡人士丨丨飲燕相視流涕詳囚)草亭(身世雙蓬鬢乾坤一丨丨杜)華
亭(陸機被執曰卜丨鶴唳可得聞乎詳鶴)丘亭(息夫躬傳寄居丨丨注空也)離亭(數聲風笛丨丨晚鄭谷)
愚亭(柳文)慢亭(武夷山神人武夷君八月十五日與村人會于山頂綵幔屋宇器用甚盛樂色食味皆美惟酒味差)
(薄因名其為丨丨又曰同亭記又云籛鏗為山神之主武夷)考亭(晦庵徙居武陽之丨丨有山溪之勝言行錄)思
亭(陳後山作記)螺亭(青嶂遶丨丨坡在虔州)青亭(蜻蜓以亭午則停故名詳蜓)平亭(丨丨疑法張湯)
(傳注亭均也)調亭(趙宋宰相吕大防欲引用元豐黨人以平舊怨謂之丨丨長編)亭亭(山名在太山下丨丨淨)
(植愛蓮說)短長亭(十里一長亭五里一丨亭六帖)休休亭(司空圖詳宜)勞勞亭(在江寧縣古送别之)
(所李白詩注)蕪蔞亭(光武至丨丨丨馮異上豆粥本)泗上亭(漢祖為丨丨丨長)沉香亭(玄宗坐丨)
(丨丨以李白為樂章詳牡丹)精思亭(唐李德裕作每計大事則處其中本)夕陽亭(晉以賈充鎮秦雍餞之丨)
(丨丨荀勖勸充結昏太子乃留充鑑)喜雨亭(坡作記)醉翁亭(歐作記)燕喜亭(韓作記)豐樂
亭(在滁州歐作記)無雙亭(楊州瓊花歐公作丨丨丨以賞之劉原父詩序)種德亭(錢塘王復精於醫坡有丨)
(丨丨詩未云木老德亦熟)紅羅亭(唐南苑中有丨丨丨四面專植紅梅周盆公有詩云丨丨丨深宫漏遲)
鐵笛亭(武夷山有丨丨丨劉兼道故跡)頓有亭(丨丨丨前玉色梅後山詳有)吏隠亭(文與可圜中丨)
(丨丨)狎鷗亭(歐公題韓魏公丨丨丨有詩)泂酌亭(坡集云瓊山郡東得雙泉名丨丨丨)擇勝亭(東坡)
(守汝隂曰作丨丨丨話以幃幕為之漁隠叢)停(魏徵傳丨昏免居丨主人詳)鸞停(丨丨鵠峙韓)輪停(當午)
(覺丨丨韓)野騎停(春濃停丨丨杜)翠盖停(狐松停丨丨柳)手不停(丨丨丨披韓文)活套(居丨)
(萬籟丨舞腰丨酒杯丨)釘(當經切說文鋉鉼黃金也从金丁聲又鈴釘矛名郭璞曰頭䣛矛江東呼為鈴釘阿)
(房賦丨頭磷磷)竹釘(陶侃以所貯丨頭作丨裝船詳頭)菌釘(驚雷丨子出萬丨谷)帶萬釘(賜萬釘寳丨隋)
(楊素傳腰横萬寶釘坡)腦後釘(盧仝甘露之禍仝老無髮丨丨加丨詳添丁)眼中釘(丁謂遭貶寇公謠曰)
(欲得天下平須拔丨丨丨長編趙在禮在宋州人苦之己而罷去宋人喜曰丨丨拔丨豈不樂哉五代)銅盤釘(丨丨)
(矗矗丨頭生茨詩)白&KR3090;釘(宼豹謝觀同入崔裔相公門下豹辭去祖席多蠅觀曰青蠅被扇扇離席豹見戸上有丨)
(丨□答曰白&KR3090;遭丨釘在門南唐野史)索棺釘(魏王凌為司馬宣王所執自知罪重試丨丨丨宣王給之遂自殺史)
(北齊文宣滛□置楊愔棺中幾下釘者數四詳壯)出柱釘(齊潘嫗者善禁以釘釘柱禹步吹炁釘即丨史能用此法)
(出鏃詳鏃)丁(說文丨夏時萬物皆丁壯成實象形丁承丙象人心也徐曰物挺然成立之貌萬物盛於丙成於丁其形)
(正中故象丨爾雅月在丨曰圉歲在丨曰強圉丨字苑作疆梧又當也直也韓零落甘所丨又伶仃通作零鑑秦紀斂民)
(計丨)中丁(人生十六為丨二十一為丨六十為老互見黃)租丁(授田十丁歲輸粟二斛謂之丨丨唐志)五丁
(蜀人使丨丨力士施石牛成道秦遂得伐之詳牛)六丁(唐王遠知善易一日雷霧中一老人叱曰所泄書何在上帝命)
(吾攝丨丨雷電追取遠知据地旁有六人青衣己捧書立矣遠知曰青丘元老傳授也異人記龍城錄云台州道士善易天)
(官叱丨丨雷電下取將韓詩后梁節王傳從官卞忌自言能使丨丨注若甲子旬丁夘為神其神可使致遠方物及知告凶)
半丁(苻堅得習鑿幽以其蹇疾才堪丨丨詳半與丨韵内載少異)白丁(來往無丨丨陋室銘)赤丁(洛陽牟穎)
(曾葬一枯骨夢人謝云我本強宼同莗見害感公掩蔵願隂護公若有急但呼丨丨子後數有驗唐段公路北戸錄)女丁
(韓陸渾火丨丨婦壬傳世昏坡丁女真水妃火畏水故曰水妃觀燒詩云)畦丁(丨丨告勞苦杜即園丁)添丁(盧仝)
(子名丨丨欲為國持役也本唐人傳仝宿王涯第預甘露之禍仝老無髮奄人於腦後加釘焉人以為丨丨之懴)祭丁
(上丁之日釋奠于學學記貞觀四年詔州縣春秋二仲上丁丨孔子)識丁(唐張弘靖曰爾軰挽兩石弓不如丨一丨字)
戮丁(漢祖丨丨公本)寧丁(耗斁下土丨丨我躬雲漢丁當也丨以身當之)秃丁(高駢鎮蜀云開元寺當有丨丨)
(作亂後土人果髠髮號大髠小髠據此寺瑣言)石與丁(誰其主者丨丨丨芙蓉城事詳城)魚枕丁(丨丨謂丨)
(腸謂乙尾謂丙皆不可食爾雅注)斗指丁(夏至後十五日丨丨丨為小暑)夜丙丁(詳夜)書丙丁(唐玄)
(宗丨分丨丨)鶴姓丁(只恐蘇耽丨歸時却丨丨谷詳鶴)活套(成丨付丙丨謂火眼中丨見釘)人名(武丨)
(商高宗名牽顔丨顔丁善居喪記成武丨成武丨有仙道謂七夕織女詣牛續齊諧記公孫丨善射庖丨宋人莊子庖丁)
(解牛詳牛)姓氏(濟陽徵音齊太公生丨公伋伋支孫以諡為姓建丨寬字子襄易東事詳東丨恭字子然精春秋學武)
(中遷少府世稱為大儒丨鳴與諸儒講議白虎觀王丨固仕吳夢生松為三公詳松丨謂趙宋人字公言蘇州人禹偁稱其)
(文比韓柳名遂大振丨小人也丨度字公雅開封祥符人祖顗盡家資置書八千卷曰吾子孫必有好學者度力學登詞學科)
玎(玉聲)仃(伶丨獨行貌)馨(呼刑切說文香之遠聞也从香殸聲詩爾殽既丨鳬鷖有椒其丨載)
(芟黍稷非丨明德惟丨書君陳又至治丨香)德馨(惟吾丨丨陋室銘)吟馨(丨丨鑠紛雜韓)餘馨(願乞仙粒)
(分丨丨歐)寧馨(何物老嫗生丨丨兒詳兒)爾馨(晉劉真長曰田舍兒作丨丨語又王導曰正自丨丨又劉真長曰使)
(君如馨地寧可戰鬭魏書亦作如馨又寧馨兒撥丨丨如馨寧馨皆言如此又王司州乘雪訪王恬持其臂恬王司州手曰)
(冷如鬼手馨強來捉人臂此馨字助語辭)如馨(見上)醉魂馨(怪化丨丨丨韓䰟一作魄)去留馨(膠東異人)
(自稱丨丨丨歌舞於市后乘雲去金華子)草木(素丨花舊名那悉茗詳見茉莉花四瓣有黃白藤身葉小昔劉家有)
(侍女名素丨其冢上生此花因名□山志)星(桑經切書庶民惟丨詩有嘒其丨雲漢會弁如丨)景星(丨丨)
(狀如半月生於晦朔王者不敢私人則見孫氏瑞應圖李渤如丨丨鳳凰爭先覩之為快)德星(後陳仲弓從諸子過荀季)
(季和其夜丨丨聚太史奏五百里内賢人聚詳聚)福星(司馬光用鮮于子駿為運使曰此一路丨丨)壁星(東丨)
(二丨主天下文書之祕府晉天文)庚星(李白母夢長丨丨而生白詳庚)文星(南斗避丨丨杜)三星(丨丨在天)
(詩綢繆心星也心有夫婦之象故嫁者取以為候六在天三月末四月中在隅四月末五月中在戸五月末月中)中
星(日丨丨鳥書)前星(太子星也晉天文)台星(詳階)常星(丨丨猶公卿也鹽鐵論辛夘夜丨丨不見莊七)
郎星(五帝座後聚十五星故曰丨官出宰百里上應列宿後天官書)使星(李郃好天文術時遣使觀風有二人至驛)
(郃問曰君發京師知二使何時發二人驚問何以知之公指星有二丨丨來向益部)客星(嚴光與光武同宿光足加帝腹)
(明日太史奏丨丨犯帝座隱逸傳犯牛斗詳河)奴星(使丨丨結柳作車韓丨名也)孛星(有星丨于大辰左昭十八)
酒星(吾愛李太白身是丨丨䰟皮曰休)茶星(森然萬象中焉知無丨丨范文正詩)琴星(吾州同年友粲然丨)
(上丨坡)晨星(劉禹錫云所謂同年友當其盛時連轡舉鑣亘絶九衢今來落落如丨丨之相望)侵星(征途乃丨)
(丨杜丨晨也)戴星(宓子賤彈鳴琴而單父治巫馬期丨丨出入而單父亦治巫馬期問其故宓曰我之謂任人子之謂)
(任力吕氏春秋)摘星(手可丨丨辰楊億)落星(饗戎旅乎丨丨之摟左吳都賦名又金山丨丨寺星墜水化石因)隕
星(隕石於宋五丨丨也僖十六又莊七)髮星(星星白丨垂謝靈運)鬢星(星星丨丨琴如詩詞語)星星(黟然黑者為星丨歐)
(青青不解久丨丨行復出何長瑜嘲陸展染白髮)老人星(一名狐南一名南極晉志)天田星(即農祥也天文)八縠星
(一星亡則一穀不登前)貫索星(丨丨九丨七星夜見大赦晉天文)柱史星(東一星曰丨丨主記左右史之)
(象晉天文)傳說星(丨丨騎箕尾而比列丨莊大宗師言說死精神托箕尾也)伍喬星(喬居廬山詩調清苦山中)
(浮屠夢仰視一大星旁有指曰此丨丨丨也後舉進士為首南唐書)楊鐵星(楊津字羅漢除定州刺史置壚鑄鐵以灌)
(賊賊相告曰不畏利槊堅城惟畏丨公丨丨北史)處士星(虹貫江南丨丨丨谷晉時月犯太微丨丨丨謝敷死)聚
五星(漢高元年五星聚東井德北魏高允以為史官神其說十月不當聚井趙宋乾五年五星丨奎自此天下文明)
袖拂星(倚岩睨海浪引丨丨天丨韓)淡疏星(烟如微雲丨丨丨坡言婦人)紫微小星(藝祖居潛)
(日為趙普飲座席左陳希夷怒曰丨丨垣一丨丨據上次可乎斥之使居帝右湘山野錄)别駕屏星(孔恂字巨卿為)
(丨丨别駕車舊丨丨如刺史車刺史怒欲去之恂曰丨丨可去丨丨不可去本作箳篁蔽簹也今依本傳附)字偕華
星(兩章對秋月一丨丨丨丨杜)文如繁星(丨章丨丨丨麗天芒寒色正柳)銅盆流星(桓玄母夜坐見)
(二流星墜丨丨水中忽如二寸光珠取吞之孕生玄本)井中視星(尸子曰丨丨丨丨所見不過數星私心也)詩
篇(小丨惠及下也召南)腥(說文星見食豕令肉中生小息肉也从肉星聲徐曰禮豕望視而交睫丨今人云丨肉堅也語君賜丨書刑發聞惟丨唐憲)
(紀犬羊丨羶國語其政丨)潜腥(乘枯摘野艷沈翠抽丨丨韓)脫腥(得善如焚腥去惡如丨丨孟)吐霓腥
(丨丨翳日丨浮雲柳鐃歌)鋒鏑腥(始覺丨丨丨坡)活套(羶丨孽丨)鯹(說文魚臭也本作鮏通作腥孟)
(獠嚵永潜丨)惺(丨丨了慧也又悟也靜也)篂(别駕屏丨詳星)醒(醉解也)獨醒(衆人皆醉我丨)
(丨騷詳狂)次公醒(狂名屢發丨丨丨坡詳狂)怳爾醒(兀然而醉丨丨而丨酒德頌)石可醒(醉丨丨助)
(平泉丨坡事詳石冷丨醉眠醒杜)不用醒(但願長醉丨丨丨李)片時醒(假此丨丨丨杜)讀易醒(體中)
(忽覺有佳處丨丨一遍如酒丨谷)三日醒(晉周伯仁度江惟丨丨丨陳暄)前醉後醒(何丨丨而丨丨顧榮)
(傳)醉勝人醒(孔顗醉日居多為府長史判決不廢咸云孔公二十九日丨丨丨二十九日丨也)針驗醉醒(劉裴以丨劖客丨其丨丨)活套
(愁丨半丨夢丨喚丨屈原丨)俜(普丁切說文俠也輕才者也韓梯颷颭伶丨坡照見寒影高伶丨)竮(竛丨行不正)娉(丨婷美好貌)靈(郎丁)
(切說文丨巫以玉事神本作靈从王霝聲王古玉字一曰善也又神也詩下武濯濯厥丨書惟人萬物之丨漢紀憚耀威丨)三靈(答丨丨之)
(蕃祉選班固典引天地人也)四靈(麟鳳龜龍謂之丨丨記禮運趙紫芝翁靈舒共為一集號丨丨詩)五靈(麟鳳丨丨左序龍鳳麟白虎元龜)圓
靈(丨丨永鏡謝莊月賦天也)地靈(人傑丨丨滕閣記)曜靈(丨丨忽其西蔵選張平子思玄賦日也)湘靈
(丨丨鼓瑟錢起詩互見青)巨靈(漢武時異國獻短人長七寸東方朔曰此名丨丨王母差來告陛下求道之法西京雜記)
(又擘泰華丨丨也類說)爽靈(三魂名丨丨胎光幽精道書天門夜開飛丨丨坡)守靈(心神丹元字丨丨黃庭經)
葱靈(陽虎載丨丨寢於其中而逃定九輜車名)冥靈(荆之南有丨丨以五百歲為春秋列湯問注水名)芻靈
(為丨丨者善記䆄弓注束茅為人焉殉葬)赤靈(午日作辟兵丨丨符)玉靈(假之丨丨夫子史日者傳注龜卜也)乞
靈(齊來乞師曰願丨四丨於臧氏哀二十)通靈(六椀丨仙丨盧茶歌)炳靈(江漢丨丨左蜀都賦)寵靈(后鄧隲丨)
(丨顯赫)草堂靈(鍾山之英丨丨之丨北山文)北山靈(永愧丨丨丨坡)箕獨靈(丨丨有神丨無待亭)
(簸揚韓)鬲蟲三靈(後魏傳融三子靈慶靈根靈越融謂人曰丨丨之子有丨丨此圖讖文也)活套(英丨生丨)
人名(晉丨衞丨並君號鼈丨蜀望僧帝譲國與之詳鵑古丨行脚)醽(美酒荆公過伐何時載醁丨)玲(玉聲)
(韓碧流滴瓏丨鄭谷佩馬玎丨玎音爭)欞(字本作櫺□楯問子也西都賦伏丨檻以俯聽)風欞(署夕眠丨)
(丨韓)曲欞(丨丨激鮮颷選)活套(疎丨窗丨書丨朱丨)&KR1598;(螟丨桑蟲邑亦作蛉又越嶲有青丨酒德頌二豪)
(侍側如蜾丨蠃之與螟)活套(祝丨負丨)聆(聽也選聽丨風俗)齡(記古者謂年丨齒亦丨也)餘齡(吾真)
(寄丨丨韓)弱齡(我尚丨丨君秀發歐)頽齡(詳菊山谷菊以制晚節之丨丨)九齡(武王曰夢帝與我丨丨文王世)
(子揚雄之子童烏丨丨而與我玄文詳玄大兒丨丨色清徹二子歌)十二齡(甘羅之悟吕不韋之覺其以丨丨丨成良)
(乎揚子淵騫篇)三千齡(從渠一念丨丨丨坡)活套(百丨妙丨千丨假丨)人名(房玄丨唐相張九丨唐相裴延)
(丨唐小人王修丨貧不受胡奴之米)鴒(鶺丨飛則鳴行則搖長尾背青灰色腹白頸下黑如連錢首尾相應故以况兄)
(弟光詩作脊令獻唐玄宗時䳭丨千數集麟德殿廷木上魏乘作頌以以為友悌之祥急雪䳭丨相並影谷)令
(音義與庚韵通)鈴和鈴(錫鸞丨丨左注丨在車衡丨在旗上動則皆有鳴聲也)流鈴(擲火萬里丨丨八衝)
(度人經仙風鏘然韵丨丨坡芙蓉城)絛鈴(丨丨舞響閉珠宫鄭畋夜景)夢鈴(梁任昉母丨五綵旗盖四角懸丨自)
(天而墜一鈴落入懷中心悸有孕占曰必生才子本)說鈴(說而不要諸仲尼丨丨也文中子)閤鈴(趨蹌丨前丨韓)
(太守有鈴丨)雨霖鈴(明皇幸蜀霖雨彌旬棧道中聞鈴聲悼念貴妃因為丨丨丨曲楊妃外傳)夜雨鈴(丨丨)
(聞丨腸斷聲長恨歌)神撼鈴(翰林院懸鈴備夜警急文書引之以代傳呼長慶中河北用兵鈴夜作聲如人引索視之)
(無人院中私候其鳴急則兵亊急鳴緩則兵事緩時元相亦在院詩云丨丨引丨索戎幕閒談唐學士院深嚴雖中使文書必)
(先動鈴索互見索)菊萬鈴(丨黃色而員者曰金鈴夢華錄亦曰萬鈴千葉純白曰玉鈴菊譜)護花鈴(唐寧)
(王春時紐紅絲為繩綴金鈴繫花梢上以驚鳥鵲號丨丨丨天寳遺事)矛下鈴(後魏宗室虔封陳留王武力絶倫以)
(丨細長大作之尤患其輕復綴鈴於刃下史)傀儡盤鈴(唐司徒杜佑嘗言致仕後買小駟跨之著布襴衫入市看)
(盤鈴丨丨足矣後果行其志禹錫嘉話)風鈴(伽邪舍多問十七祖曰鈴鳴邪風鳴邪師曰非丨非丨鳴自心爾傳)
塔上鈴(晉佛圖澄能聽鈴音言吉凶石勒末年無風而丨丨一丨自鳴丨丨一丨獨自語明日顛風當斷渡坡金山)
(北風)活套(鸞丨掣丨鐸丨噦八丨)苓(卷耳草亦名蒼耳詩隰有丨簡兮)狶苓(訾毉師以昌陽引年欲進)
(其丨丨也韓)伏苓(黃初平兄棄家服丨丨五萬日遂得仙神仙傳松栢脂入地千歲化丨丨魏文帝典論云李覃學)
(卻儉飡丨丨飲寒水泄利殆隕命史陶弘景月給白蜜丨丨史)參苓(丨丨芝术皆藥籠中物詳上聲籠下)負苓(文中)
(子講道於白牛之溪弟子程生退省於松下語及周易薛收嘆曰不及伏羲氏乎何其辭之多也俄有丨丨者皤皤然倚松而)
(問曰吾子何嘆也薛生曰叟何為而徵吾嘆丨丨者曰云云文中)活套(千歲丨谷松根丨)詩篇(采丨刺晉獻公)
(也讒好聽焉)伶(與庚韵丨字下通看)水伶(伯牙作丨丨操唐樂府序)從伶(野膳随行帳華音發丨丨杜)
歌伶(燈燭接丨丨坡)王門伶(戴逵能琴武陵王召之逵破琴曰安道不能為丨丨丨人晉本)活套(娼丨歌丨)
(優丨)人名(劉丨晉人)泠(說文水出丹陽西北入江又清丨水也莊列子御風而行丨然善也漢班婕妤賦曰房)
(櫳虚兮□丨丨)翏泠(揚子江頭水弟一風丨丨申伯詩)淋泠(臥聽丨丨不忍眠韋莊舟中)麊泠(交趾縣名)
(地理志音迷零)蚩泠(丨丨符符小蟲名詳)窗風泠(臥聽丨丨丨坡)活套(清丨水丨丨)舲(舟也)
(一曰舟有窗者)活套(同丨韓江丨揚丨荆公)瓴(似瓶漢書高屋之上建丨水也注盛水瓶)囹(獄也韓守)
(官類拘丨)活套(空丨)零(餘雨也詩靈雨既丨又涕丨如雨又丁丨地名蜚丨蜂名)撩零(正元中宋清進)
(博經一卷曰強名爭勝謂之丨丨國史補)望秋零(蒲柳之質丨丨先丨詳柳)活套(飄丨雕丨病葉丨露宵丨)
翎鶴翎(病丨不梳丨坡)鵝翎(宋雍熙中王濟調龍溪主簿福建需鶴翎為箭民苦之濟取丨丨代輸驛)
(奏其事長編)剪翎(丨丨送籠中使看百鳥羽韓)劔翎(丨丨鉤爪目如電張文潜鷹詩)鳳凰翎(夢中同躡)
(丨丨丨坡)活套(修丨霜丨雪丨)寧(奴丁切說文寧顧詞也从丂寧聲當作寧書志以道丨旅獒三曰康丨洪)
(範不敢荒丨無逸輯丨爾邦家湯誥遹求厥丨詩文王有聲來燕來丨鳬□歸丨父母)清寧(天得一以丨地得一以丨)
(道德經)丁寧(鶯語大丨丨杜又丨丨鉦也伯棼射王輈及鼓跗著于丨丨左宣四)出寧(舜天德丨丨莊子天道)
攖寧(莊注云與物縈而未始不寧也)青寧(久竹生丨丨丨丨生程莊至樂言物化無常)黃寧(故能不死入丨)
(丨黃庭經丨丨即黃庭)人名(管丨與邴原為友詳金于志丨唐十八學士)聽(他丁切說文聆也从惠及)
(耳壬聲詩寧莫□丨鑰邇言是丨杜不寢丨金)寂聽(疑神丨丨莊)南面聽(聖人丨丨丨天下記)不可
聽(婦人之言慎丨丨丨劉伶詳醒)活套(指上丨側耳丨坡)廳槐廳(學士院第三廳閣子有一巨丨號槐)
(丨居此閣者多入相蘇易簡續志)冰廳(獨宿丨丨夢帝□歐元夕登樓丨丨祠部也)桃源廳(劉阮入丨丨丨)
(館服飾精華詳原)綠莎廳(河中府有丨丨丨唐治平時常加澆灌王禹偁詩丨丨丨亊舊鳴蛩雞跖集)芍藥
廳(楊州舊有丨丨丨在都廳後聚絶品芍藥於其中王觀芍藥譜後序)僕射廳(陳英公謫監和州酒税一日屋楣間)
(見金字牌書云丨丨丨後果至公輔括異志)旋馬廳(李文靖治第廳事前令容丨丨足矣言行錄)東西廳
(韓琦為相典故問丨廳文學問西丨)第三廳(李濤求酒詩惱亂玉堂將欲遍依稀巡到丨丨丨詩話上句詳綬)露
禪上廳(祥禈)活套(寒丨月一丨决事丨)汀(說文平也从水丁聲謂水際平地又州名)楚汀(風度丨丨)
(秋杜)雲汀(鶴下丨丨近杜)鶴汀(丨丨鳬渚滕閣記)濘汀(猶修鱗之遊丨丨選)潄晚汀(酒渴愛江清餘)
(酣丨丨丨杜)活套(柳丨蒲丨藾丨釣丨鷺丨杜若丨)冥(莫經切說文幽也从日六冂聲日數十十六日)
(而月始虧冂亦夜也)玄冥(其神丨丨月令水神也黃丨丨為雨師風俗通腎神丨丨庭經)青冥(據丨丨而攄虹)
(楚辭天也言丨雲杳丨)紫冥(駕鴻凌丨丨李詩天也)高冥(稜稜攅丨丨孟)靖冥(集於丨丨之館楊羽獵賦)
(猶深問也)窈冥(入於丨丨莊)沉冥(丨丨不計日韓丨丨一世豪黃何人測丨丨李)沍冥(下冰室而丨丨左魏都賦)
(言丨隂而寒也)頑冥(□魚丨丨不靈韓)鴻冥(鸞歌羡丨丨李丨飛冥丨揚)焦冥(海上有蟲集蚊睫名曰丨)
(丨列子一作螟)言入冥(衛玠不言丨必丨丨世說)花冥冥(樹&KR2898;離思丨丨丨杜)活套(眇丨杳丨晦丨幽丨)
(冥丨雨丨丨)蓂堯蓂(丨時丨莢每月朔生一莢月半生十五莢望後日落一莢帝王世紀月小盡則一葉不落)
(丨觀之以知晦朔通歷)階蓂(論功不愧丨前丨范文正茶歌)三十蓂(赦行五百里月變丨丨丨韓)拾落
蓂(獨有虞庠客無由丨丨丨韓)活套(瑞丨)螟(說文蟲食榖□者吏冥冥犯法即生丨一曰丨食苖心者)
(禾始𤼵有蟲生苖心中如蠺而細能吐絲包纏其心使不生穗又丨蛉桑蟲)去螟(丨其丨螣詩大田)書螟(春秋)
(丨丨為災也)蝗螟(吏人沸丨丨韓)負螟(螟蛉有子蠃蜾丨之詩)蟭螟(丨丨巢蚊睫晏子春秋一作冥)溟
(說文小雨丨丨也从水冥聲又丨海海水黑色曰丨)北溟(丨丨有魚其名曰鯤化而為鵬海運則將徙於南冥南冥)
(者天池也詳鵬莊子作冥)南溟(見上)東溟(伏檻窺丨丨李)西溟(嗣若英於丨丨選)四溟(天威總丨丨杜)
八溟(安得覆丨丨為君洗乾坤杜)重溟(珊瑚之薒茂丨丨孫樵)滄溟(浩浩丨丨並鯨力破丨丨選)瀴
溟(丨丨無際選海賦)窮溟(翔天池戲丨丨選海賦)銘(志也又云記丨其功也)盤銘(湯之丨丨大學)
觴銘(武王有衣銘鏡銘丨丨其丨丨曰樂極則悲沈湎致非太公隂符)鼎銘(正考父丨丨云一命而傴詳命)太
常銘(有功銘於丨丨禮)燕山銘(漢班固作詳然)枕杖銘(唐羅衮有卜丨二丨序文集)座右銘
(崔子玉丨丨丨曰無道人之短無說已之長施人謹勿念受施謹勿忘云云選)瘞鶴銘(歐陽公丨丨丨云古丨丨丨華)
(陽真逸撰刻於焦山之足好事者伺水落模之抵得數字云鶴壽不知其幾而已以難得為竒惟余所得六百餘字也真逸)
(是顧况號潤州圖經又曰羲之書)新宫銘(羣仙正草丨丨丨坡注云蔡少霞夢人召書丨丨丨曰紫陽真人山玄卿)
(撰作少一幼)古硯銘(唐子曰丨丨丨云硯之夀以歲計)女奴請銘(丨丨抱嬰兒汴兒丨丨於韓文公韓)
萬縑乞銘(唐裴均子持丨丨請韋貫之撰先銘貫之曰吾寧饑死豈能為是㦲貫之傳)霞鶩新銘(落丨)
(孤丨換丨丨坡)教人立銘(後魏王襲為并州刺史州人為立銘稱美或曰襲所丨也尚書奏免官史)試彝樽
銘(唐崔渙嚴挺之施特榻丨丨丨丨曰子清廟器故題以相命史)息心銘(僧立丨丨丨曰無多慮無多智傳)
活套(心丨肺肝丨陋室丨劉禹錫作克已丨吕與叔作東西丨張横梁作事通碑韻)缾(薄經切說文□也或)
(作瓶記尊於丨易羸其丨淮南子睹丨中而知天下之寒)銀缾(指點丨丨索酒嘗杜并底引丨丨顧况)半瓶(澆愁)
(有丨丨坡)夜缾(小杓公江入丨丨坡)琉璃瓶(唐書宰相姓名于丨丨丨以箸挾之詳箸)雙玉缾(酒盡沙頭)
(丨丨丨杜)玉膽缾(花鬚中有丨丨丨鄭松忩王蘂花孤燄如懸丨丨丨詳燈)行雨缾(李靖宿一朱衣家夜半一)
(婦人托丨丨取驄馬一小丨戒曰瓶水一滴地上三尺水矣詳雨)井眉瓶(揚碓酒箴難法度士曰子猶瓶矣觀瓶之)
(居如丨之丨自用如此不如鴟夷)洗盆瓶(應嗤竈婦丨丨丨坡)賜胡瓶(李大亮諫求名鷹太宗丨丨丨一曰)
(雖無千鎰乃朕自御本)知挈缾(雖有挈瓶之丨守不假器昭七)口如瓶(富鄭公書坐屏云守丨丨丨防意如)
(城)不返瓶(覆水丨丨丨坡)酒瓶花瓶(可是近來疎酒盞丨丨今己作丨丨杜小山梅亭)丐者聖
瓶(唐貞元中揚州丨丨自稱媚兒姓胡琉璃瓶可受丰升曰施此滿足矣人與百錢見瓶閒大如粟與千錢至萬錢亦然好)
(事者以驢與之入瓶如蠅俄有數十車綱至綱主戲曰能令諸車入瓶乎曰可微側瓶口令車悉入有頃不見媚兒即跳入瓶)
(綱官大驚以挺撲瓶破一無所有太平廣記)淨瓶(梵云軍持此云瓶常貯水随身丨手寄歸傳華林與祐師爭住)
(滿山百丈曰若能下得一句出格乃與住持指淨瓶曰不得喚作淨瓶林曰不可喚作木□也百丈不肯祐師乃踢倒丨丨百)
(丈笑云輸却山子也傳燈)雀瓶(偈曰丨來入丨中羅縠掩瓶口縠穿雀飛去識神随業走詳雀)水在瓶(刺史李翺)
(問藥山惟儼禪師如何是道師曰雲在天丨丨丨翶作偈曰練得身形似鶴形千株松下兩函經我來問道無餘話雲在青天)
(丨丨丨)一瓶一鉢(僧問師如何是和尚家風曰丨丨兼丨丨到處是生涯詳鉢)掘地得瓶(和璞與房)
(琯游廢寺丨丨丨一瓦丨有婁師德與永禪師書髣髴記前生嘗為僧名智永詳身)屏御屏(景帝時紀亮一作吴)
(亮為尚書令子隲為中書令每朝會詔以丨丨風隔其坐吳錄唐太宗錄刺史姓名於屏風卧坐對之)緹屏(别駕主簿)
(車丨油丨泥於軾前以章其德黃霸傳)翠屏(羊元所居山峰竒秀每據筠牀終日笑傲或偃卧看山曰此丨丨宜晩對)
素屏(毛玠為典選帝賜以丨丨夙帝憑几曰君有古人之風故賜以古人之器)雲屏(青山白丨為枕丨歐)石
屏(零陽白鶴山有丨丨其紋有雲月波瀾龍鳳之狀月石硯屏坡有詩)肉屏(楊國忠冬月妓女圍之號丨丨風遺)
(事)雲母屏(鄭弘為太尉舉第五倫為司空每朝見弘曲躬自卑上聽置丨丨丨風分隔)翡翠屏(珠簾玉案)
(丨丨丨坡芙蓉屏)孔雀屏(唐高祖事詳雀)陳咸觸屏(前陳萬年子咸數譏刺近臣萬年病召咸戒牀下語)
(至半夜咸睡頭丨丨萬年大怒咸曰具曉所言大要教咸諂也萬年乃不復言本)美女下屏(楊妃外傳水晶)
(屏上刻丨丨遺國忠一日國忠獨臥屏上諸女悉下通名曰當壚人也步蓮人也桃源人也云云凡十五人國忠驚叱皆復歸)
(屏未幾果敗春元和初士人見古屏上婦人悉於牀頭踏歌曰長安女人踏陽無處春陽不斷腸舞袖弓腰渾忘却蛾眉空)
(帶九秋霜云云士人驚叱之忽上屏雜俎)竹門為屏(吳隠之事詳屏)呪破石屏(僧惠崇謁徑山欽法師自)
(誦觀音呪功無比師曰吾坐石屏後能丨之令丨否曰可遂叱之丨丨裂為三片今謂喝石岩)活套(藍丨硯丨列丨水墨)
(丨)人名(戴石丨詩人)軿(輕車重曰輜輕曰丨又廣韵&KR2824;丨兵車)活套(雲丨輜丨)萍(大者曰蘋)
(沉水中一曰水花曰水白一夜七子水通作華世說楊花入水化為丨魚朝恩板貯江及丨藻詳洞)雙萍(丨丨易飄)
(轉獨鶴思凌厲李)美萍(丨芹莖丨子稱之鄕豪詳齊)錦萍(苔錢似丨丨唐人詩)韭萍(石崇擣丨丨虀咄嗟)
(可辦詳虀)蟻萍(醪敷徑寸浮丨若丨張平子南都賦)楚萍(充饑憶丨丨杜丨王得丨實食之詳實)青萍(公之)
(智决利若丨丨李德裕贊劔名)白萍(白魚名丨丨好羣遊浮水上崔豹古今注)太湖萍(周穆王時塗循國獻鶴唼)
(以丨丨之丨)水上萍(乾坤丨丨丨杜)數車萍(浮光多美鴨太原少尹樊千里買百隻置後池載丨丨浮丨入)
(池為鴨作茵褥南康記)兩葉萍(與君相遇知何處丨丨浮丨大海中樂天)半池萍(風約丨丨丨杜)江漢
萍(萬物擾擾焉如丨丨之浮丨酒德頌)黏枯萍(廢沼丨丨丨坡)國如萍(何言中國外有丨丨海丨孟)
螢(戶扃切螢名夜光即照暉夜丹良丹□宵燭熠燿丹□為其有翼亦曰燐易略例云猶丨燐增耀於太陽大火前)
(後飛出是得大火之氣而化故明炤月令腐草為丨吟詠杜一别五飛丨謂五年也未足臨書卷時能點客衣随風隔幔小)
(帶雨傍林微十月清霜重飄零何處歸)囊螢(車胤家貧以紗丨盛丨照書本)露螢(尚把遺編照丨丨坡)爝螢
(不掩丨丨之光選)數斗螢(隋焬帝於景華宫□求螢丨丨夜出游山如放火光徧岩谷)乾死螢(案頭丨丨)
(讀書螢杜)活套(自照丨)熒(燈燭光也選火井沉丨阿房賦明星丨丨又丨惑火星名也)青熒(琳珉丨丨)
(班固西都賦光色也)晶熒(堆金疊玉光丨丨韓)雙熒(淚眥□丨丨韓)嵤(岭丨山深貌)滎(絶小水也)
(書溢為丨)扃(古螢切說文外閉之關也丨戸冋聲一曰外戸左外戸不)奉扃(入戶奉丨記扃關也又門上鐶禮鈕奉之敬也不掩人之私也曲)
脫扃(楚人丨丨左注扃車前横木所以止旗者西京賦旗不丨丨注扃旗關名言門高大車上載旗亦不丨丨而入)岩扃(幽棲訪丨丨歐)鼎
扃(孔氏曰禮有丨丨以木貫鼎所以閉鼎者韻會)皇扃(空然慚汙仰丨丨韓)活套(松丨禪丨塵丨心丨中丨柴丨)坰(說文凡象遠界也野外林曰丨詩在丨之)
(野坡老驥猶在丨)活套(林丨郊丨大丨)駉(牧馬苑又馬服幹肥張貌詩丨丨牡馬)詩篇(丨頌僖公也能遵伯禽之業)
十蒸(與登同用)
蒸(煑仍切按韻書丨訓析麻中幹又訓薪丨參丨烝字却訓丨字火氣上行則爛丨雲丨丨砂等事皆合入烝韵但查雲韻)
(下亦訓薰丨今依出處並附此識者辨之語餽丨豚夢人乳丨肫王濟亊詳肫吕翁盧生同邸方丨黃粱吕授盧枕出入將)
(相詳枕)薪蒸(侯丨侯丨詩正月以丨以丨大田藪之丨丨左木粗曰丨細曰丨折麻中幹也)樵蒸(丨丨焜煌揚甘)
(泉賦炬火也)九蒸(丨丨換凡骨韋應物黃精)雲蒸(丨丨雨降史記溪城六月水丨丨)霞蒸(川原遠近丨紅)
(丨桃源行)潦霧蒸(馬援在浪泊下丨上丨毒氣薰丨詳鳶)葫蘆爛蒸(盧懷慎曰爛蒸去毛莫拗折項乃丨)
(丨也詳項)蒸砂成飯(詳砂)活套(煎丨鬱丨炎丨)烝(火氣上行也詩丨之浮浮皇王丨㦲注君也)
(天生丨民衆也書丨丨皇皇厚也上又冬祭曰丨又進也丨丨又下滛曰丨)殽烝(周定王享晉士會丨丨烝升也)
(升殽於爼宣十六)蠲烝(圖厥政不丨丨書)盧蒸(夷微丨丨書微丨夷國丨衆也)嘗烝(秋丨冬丨禮司彛)
房烝(王公立飲則有丨丨周國語禮之立成者為飫房大爼也謂半解其體升之爼也互見薦)脀(升也以牲實鼎)
(也)承(署陵切詩無不爾或丨天保則莫我敢丨閟宫易或莊丨□丨之羞書丨之羞書其丨厥志武成董策丨流宦化)
(梅菊作交丨)靈承(推我周王丕丨丨帝事書多士)丕承(丨丨㦲君牙)經承(其卜丨子厚為文者悉有法度)
(可觀韓文)師承(作文為可可無丨丨乎松䆫詩話)石承(庶人有丨丨尚書大傳丨丨當柱下而己不外出以為飾)
請承(楚使子國帥師丨丨哀十八承佐也)仙掌承(丨丨丨露漢武内傳)教願承(願安承丨孟)鼎足
承(三公丨丨丨君前彭宣傳)活套(欽丨看丨參丨繼丨敬丨)丞(說文丨翊也)疑丞(輔弼丨丨比我而相)
(之曰輔拂我而相之曰弼疑擬其前丞承其後漢三公左輔右弼前丨後丨百官志)郡丞(漢景帝置丨丨如治中别)
(篤)縣丞(亦曰佐邑力縣竂白帖佐理貳職之任白帖九隴丨丨獨孤君碑行務仁推誠緩物謳吟者不歌其宰頌議)
(者必歸於丞悉唐臨為萬全丞有輕囚十數人白令請出之令不許丞召囚令歸家耕種約再来至期□集詣獄唐書唐張)
(鸞云九十里之丹鳳自下升高七十日之黃龍從□至著注宋玉曰鳳凰上繫九十里藩篱之鷃豈得料其高哉土亦然矣相)
(書占氣要曰日中有黃氣如龍七十日遷為丞不唐宋安恭為龍門丞數年登列岳謂□屬曰但守清白何憂遷俗云雙陸)
(無休勢余謂仕宦亦無休勢丞韓愈藍田丨丨記丞之職所以貳令於一邑事無所不當問位高而偪例以嫌不可否事文)
(書行吏抱成六詣丞鴈鶩行以進平丘晚丞曰當署丞涉筆雅謹云云崔斯立喟然曰丞哉丞哉余不負丞而丞負余云云庭)
(有老槐四行南墻巨竹千挺斯立對樹二松日吟我其間有問者卿對曰余方有公事子姑退漢丞尉皆王刑獄囚徒裴)
(子取為下邳令張昨為丞會言事移時吏竊謂曰縣官甚不和長官稱雨贊府道晴也南部新書)聾丞(使吾何日換丨)
(丨坡詳丞事詳聾)秘書丞(山濤啟晉武帝嵇紹可丨丨郎帝曰如卿言乃堪為丨何但郎也晉書何楨為許都賦帝)
(詔為丨丨丨選者繆以為郎月餘禎□事上曰吾用為丞何故為郎按主者罪遂為丞文士傳)太樂丞(王績赴選以太)
(樂有府吏焦革善醖酒績求為丨丨丨選司以非士職不授君再三請卒授焉數月焦革死君嘆曰天不令吾飽美酒耶遂掛)
(冠自是丨丨丨為清流)水衡丞(我作丨丨君作丨坡詳衡)鴻臚丞(晉阮修王□曰卿嘗無食丨丨丨差有禄)
(能就不修曰亦復可爾耳遂為之使)求郡求丞(齊張融曰求丞不得所以求郡丨丨不得亦何復丨丨否詳緩)逃
酒黃丞(云積云余嘗為觥錄事有人頻犯語令連飛十數觥不勝逃去乃黃丞也詳觥)學吕寺丞(杭有伶人)
(善丨丨丨丨舉措酷似坡寄吕穆中詩注)人名(韋左丨杜上韋左丞紈袴不餓死嚴中丨武王右丨維)懲
(直陵切說文忞也詩寧莫之丨沔水荆舒是虀丨易丨忿窒欲荀罰一丨衆丨羹吹虀詳)小懲(丨丨大戒易)勸懲(以德)
(報德則民有所丨以怨報怨則民有所丨記表記)澄(說文清也光武紀三河未丨丨江淨如練詳練)渟澄
(呀灵滀丨丨韓)攬轡澄(范滂登車丨丨有丨清天下之志本)活套(波丨淵丨泓丨夜氣丨水鏡丨陂量丨)人
名(高丨趙佛圖丨後聖僧)凌(力膺切說文冰出曰丨詩納于丨隂禮丨人並平去二音按侵丨並當在當)
(在夌二倍其冰也)威凌(幕府盛丨丨高適)騰凌(此府雄目大丨丨盡戈矛韓)飄凌(羡子志氣將丨丨歐)
健筆凌(丨丨丨鸚鵡杜謂過於禰衡鸚鵡賊也)莫涉凌(涉水丨丨丨得意須得明孟)姓氏(河間□音)
(衞康叔文子為周丨人後以文氏丨統仕吳字公績餘杭人親賢接士輕財重義有國士風拜偏將軍江表虎臣也丨策字子)
(竒仕趙宋宣州人知益州夢人以六印加劔遺之其後官劔外者六人)淩(水名)鯪(丨鯉一名石丨皮)陵
(說文大阜也孟必因丘丨離婁漸詩如岡如丨天保施侵丨貞女注侵犯也書懷山襄丨易鴻于丨記不丨節而之謂孫)
二陵(秦伐鄭蹇叔曰晉人禦師必於殽殽有丨丨焉南二陵夏后臯之墓也北陵文王所辟風雨也僖三十)五陵(比桃)
(丨丨西都賦漢高帝長陵惠帝安陵景帝陽陵武帝茂陵昭帝平陵徙郡國豪傑於茂陵漢武紀丨丨多豪傑坡)茂陵
(司馬相如病免官居丨丨詳竟無宣室召徒有丨丨求杜書)馬陵(孫臏度寵涓暮至丨丨伏兵萬弩俱發㳙自剄詳□)
(董仲舒墓門人過必下馬號下丨丨我為蝦墓陵國史補)東陵(邵平故秦丨丨侯詳瓜跖死利於丨丨之下伯夷死名於)
(西山之上莊)覇陵(李廣射獵逢丨丨尉呵止之後斬尉詳尉)杜陵(屬序兆杜甫家丨丨故自云丨丨野客人更嗤)
舂陵(後王伯阿望丨丨城曰氣佳㦲欎欎䓤䓤丨元結授道州刺史是丨丨故地作丨丨行)中陵(菁□者莪在彼)
(丨丨詩)懷陵(琴操名韓文)憑陵(丨丨大呌呼玉白杜)谷為陵(高岸為谷深丨丨丨詩十月)望獻
陵(魏徵葬長孫后太宗作層觀以望之徵曰臣以為陛下丨丨丨若昭陵臣固見之本)賊劫陵(五代温韜悉發唐諸)
(陵取金寳昭陵最固悉蔵前世圖書鍾王筆迹如新唐莊宗時王郭崇韜曰此劫陵丨不可赦史)迦陵(丨丨仙言)
(遍十方界楞嚴丨丨仙禽在夘□中鳴音已□衆鳥佛法音亦如之)地理(於丨處於丨丨孟召丨齊相會盟處武丨避秦)
(桃源處隂丨項羽迷遛處廣丨揚州鍾丨豫章金丨建康甘丨黨人之議起於丨丨詳黨)人名(王丨漢人李丨漢將嚴子)
(丨光杜少丨工部朗楊於丨魏唐人號荀卿為蘭丨令荀淑為丨侯無忌信丨君)綾(說文東齊謂皮常之)
(細者曰丨又䊵也坡醉中倒着紫錦裘下有半臂出縹丨)青綾(漢内臣臥丨丨被詳被)吳綾(夏竦對策宦者以丨)
(丨手巾乞題詩詳夏)色綾(臺山有丨丨木理如綾文可作枕呼為丨丨枕雜爼)紅綾(曾喫丨丨餅餤來詳餅)不
受綾(唐段秀實戒家人過岥朱泚必致贈遺慎母納果致大綾三百拒不遂秀實怒曰終不以汙吾筆置司農治堂之梁)
(間沘反取視其封猶新史)鶴文綾(客從遠方來遺我丨丨丨謝靈運)龍油綾(入水不濡云有丨丨故也杜陽)
(編)贈妓束綾(寇萊公有善歌者至庭公獨酌令哥數闋增束□侍兒舊桃作二詩呈曰一曲清歌一束綾美人猶)
(自意嫌輕不知織女寒窗下幾度抛稄織得成)夌(越也通作凌)輘(車轢也)蔆(說文芰也俗作菱)
(國語屈到嗜芰韻會云屈到所嗜决明菜也决明亦名菱梁魚弘乏食用菱作飯梁書矩野凶年以菱為蔬廣志爾雅翼餌菱)
(實可斷□武陵記四角三角曰芰兩角曰丨花紫晝合宵妔随月轉移又鏡曰丨花以其而平光影所成如此吟詠雞頭吾弟)
(藕為兄頭角靳然也不爭誠齋)紫蔆(丨丨生軟角庾信詩菱翻丨角利韓詩)海上蔆(杜厲叔車莒公不見知居)
(丨丨食丨吕春秋)渤海蔆(龔遂為丨丨太守勸民益蓄丨茨本傳)綠水蔆(或跨丨丨而來丨左吳都賦)
濁水菱(丨丨丨葉肥清水丨葉觧儲光羲詩)翻雞蔆(玄都觀翠水中菱如飛雞名丨丨丨洞冥記)詠採
蔆(梁劉苞詔詠丨丨調下筆即成)人名(阿丨白樂天家樂童)膺(於陵切說文胷也久肉䧹聲又親也戎)
(狄是丨擊也萬福是丨虎丨手掌也)鏤膺(虎韔丨丨詩小戎馬帶也)鉤膺(丨丨□革飾膺樊嬰在膺之詩)
服膺(拳拳丨丨中庸)鳳膺(丨丨微張坡笛詞製笛取良簳首存一節節以下若膺處則微張)氣拂膺(丨丨)
(吾丨唐李石傳洒酒丨填膺李)涕垂膺(滚西分馬丨丨丨坡)今昔李膺(梁李膺武帝曰丨李膺何如丨丨丨)
(曰今勝昔昔事相靈之主今逢堯舜之君帝說以為益州别駕史)人名(李丨後漢人)鷹(說文鳥也本作膺久)
(佳久人庴肖聲左爽鳩氏司寇者也丨也記丨化為鳩詩時維丨揚丨摶鵬詳鵬孔帖唐申王目為决雲兒)北鷹(崔洪)
(為御史語曰在南為鷂在丨為丨詳鷂)饑飽鷹(魏吕布因陳登求徐州按不得布怒登喻之曰登見曹公言待將軍)
(譬如養虎當飽其肉不則噬人公曰不如卿言譬如養鷹丨則飬虎丨則颺去布乃觧慕容垂猶鷹也丨則附入丨則高飛)
(載記互見條)得霜鷹(道才學識度王方慶質卑辭鈍俱為鳳閣舍人張元一曰蘇九月丨丨丨王十月被凍蠅僉載)
呼野鷹(莫土丨鷹臺平生笑劉表坡沔水南有景升臺表好鷹常登此臺歌野鷹來曲水經注)韝上鷹(丨丨)
(丨一飽則飛掣詳韝)下韝鷹(詳韝)脫韝鷹(勢知丨丨丨詳韝)雀抵鷹(方丨不能丨一丨抱朴子)眼
如鷹(丨丨九秋丨谷)失白鷹(唐源乾曜為京兆尹伏内白鷹縱失之絓死於野吏懼得罪曜自劾上置不問史)
却白鷹(五代唐安重誨為樞密使夏州李仁福進白鷹重誨丨之明帝隂遣人取入它日按鷹曰无使重誨知史)郅
都蒼鷹(都為中尉行法不避貴戚號蒼鷹本)東門蒼鷹(李斯出獄顧中子曰吾欲與汝復牽黃大臂蒼鷹出)
(上蔡丨丨逐狡兔豈可得乎父子相哭夷三族史)不獻名鷹(李大亮為凉州都督臺使見名鷹諷大亮獻之密表)
(曰陛下絶田獵久而使者來鷹)餓虎饑鷹(魏持中盧起與將軍元暉恃寵貪縱人謂丨丨將軍丨丨侍中鑑)活
套(逐雀丨左)人名(季丨張翰字也)譍(荅言也坡遥知讀易東牎下車馬敲門定不丨又睡美初凉憾不丨通)
(作應韓嬌丨如在寤)應(當也又料度辭左邘晉丨韓)&KR2258;(寒蜩也)凭(皮水切說文依几也从几)
(从壬又倚也)活套(几可丨䄂手丨)淜(無舟渡河通作馮)馮(說文馬行疾也)憑(依也又厚也滿)
(也通作馮左馮式而觀語丨河詩有丨有翼漢書酈食其丨軾下齊城韓失其所丨依或作倗)茵憑(畫綉丨丨霍光傳同)
(列共車未敢均丨丨汲黯)維摩憑(請判丨丨丨一到東坡界坡與欽老)人名(戴丨重席詳韓丨化夗央)
(事詳鴦)冰(筆陵切說文仌凍也本作仌象丨疑之形詩如履薄丨小旻誕置之寒丨迨丨未泮書若蹈虎尾)
(涉于春丨易坤卦履霜堅丨至禮記季冬丨盛水澤腹堅取丨以入魚上丨月令荀丨生於水而寒於冰張彖曰楊國忠)
(丨山爾曰婦翁丨清樂廣妃子所玩丨筯也)蔵冰(日在北陸而丨丨左)鑿冰(二之日丨丨冲冲詩七月)伐冰
(丨丨之家不畜牛羊記)頒冰(夏丨丨禮天官)海冰(唐長慶六年海州丨水丨南北二百里)瓶冰(睹丨中之)
(丨知天下之寒淮南)木冰(丨得兩而丨曰樹介詳介)椎冰(魏祖使人椎渠水冰以通般謂丨丨人)啄冰(馬治)
(不能銷木良二不能丨丨文中)鏤冰(内無耳質而外學其文若畫脂丨丨費日損工塩鐡論)飲冰(樂天三年為刺)
(史丨丨復食蘖)滹沱冰(王郎兵在後光武至河王覇詭曰冰堅可渡至河冰□合未畢數騎而冰解本紀)玉壺
冰(清冰出萬壑置之寒露之丨丨詳壼)千年冰(唐順宗時拘彌國貢當堅冰云大疑山冰丨丨不釋杜陽編)六
月冰(陵臺冰井丨丨猶堅西征記)一條冰(陳彭年在翰林清秘人謂官銜為丨丨丨)踏層冰(安得赤脚)
(丨丨丨杜)夢立冰(晉令孤策丨丨丨上與冰下人語卜曰為陽語陰媒介土也冰泮而昏成會太守田豹因策為子求)
(張公徵女仲春成昏)淚成冰(楊妃初入宫與父母問丨落凍丨紅丨)寒筵冰(盛夏於井側安鑊用冰晶如拳)
(者新汲水煑千沸取越瓶盛湯油帛密封復煑千沸急沉井底平旦冰結矣名丨丨丨杜陽新編)夕飲冰(朝受命而)
(丨丨丨我其内熱歟莊飬生)鯉出冰(王祥後母朱氏欲生丨祥將剖冰求之冰忽自觧雙鯉躍出本)狐聽冰
(丨生多疑每渡冰河且丨且渡漢文紀注)鼠食冰(北方丨在冰丨丨丨毛長百尺可為布神異記)酒欲冰(霜□)
(能折綿風力欲冰丨谷醫書謂大寒惟酒不冰)醒酒冰(饋婦初供丨丨丨各)甜底冰(蔓菁非蔓菁喫來自是丨)
(丨丨誠齋)不可語冰(夏蟲丨丨以丨丨者篤於時也莊秋水)夏蟲疑冰(西丨丨之丨丨孫綽天台賦後)
(村詩話云或謂即用莊子事疑字似誤但盧鴻嵩山志有丨丨丨丨之語又唐彦謙詩冰寒却恐丨丨丨則非誤矣)投葦
合冰(代王什翼健以葦絙約流澌俄而河冰合未堅乃散葦其上冰葦相結有如浮梁遂乘以渡通鑑)何獨進
冰(北齊趙郡王獻為定州刺史監築長城有送冰者獻曰三軍皆飲温水吾丨義丨丨寒丨遂至消液軍中感悦)守河
椎冰(北齊文宣時周人惧齊人西渡常丨丨丨丨及武成即位朝政漸紊齊人椎冰又懼周兵之逼史)如湯
消冰(丨丨丨丨先别有水知冰消者存我覺我亦復如是偹要)人名(李丨蜀太守身死為蒼牛與江坤闘李陽丨唐)
(人善篆隸廋丨亮之弟)弸(箭房之盖)掤(箭房之盖)蠅(余陵切青巨者名景跡詩蒼丨之聲虞)
(客放弃南方云生無可與語死以青丨為弔詡)癡蠅(丨如遇寒丨韓鈎簾歸乳燕冗紙出丨丨坡)獵蠅(盧記室多)
(作晡委人於十步内扇□餳以樸蠅時人呼為記室丨丨金溪記)報赦蠅(符堅屏人作赦文有大蠅入室聲甚厲驅)
(之復來俄而人皆知有赦詰所得皆云有青衣童子呼街中乃蠅也白帖)拜賀蠅(術士相郭代公青蠅丨丨方及第一)
(日坐家庭丨作八行立約數萬折躬者三良久乃去青陽記)驥尾蠅(蒼蠅之飛不可數步托於騏驥之尾乃騰十里)
(之路光武與隗囂書)嗜汁蠅(青蠅丨肉丨而忘溺死班固難莊)被凍蠅(王方度體質鄙陋言辭魯鈍張元一)
(謂之丨丨丨僉載詳鷹)集瓜蠅(武元衡曰適從何來遽集于此詳瓜)集鼻蠅(何晏慶青蠅丨丨上管輅曰位)
(峻者願也詳鼻)豆擊蠅(淮南王安萬畢術午日取蠅虎杵碎拌丨豆自踴躍可以丨丨)劔逐蠅(王思性急方書)
(有蠅飛在筆端去復來思怒投筆拔丨丨之)墨成蠅(曹不興畫屏風誤丨點汚因作丨丨孫權謂是真蠅彈之吳興)
(雅錄)過耳蠅(文章無用等畫虎名譽丨丨如飛丨)霜前蠅(癡甚丨丨丨谷)杖門者放蠅(庫狄伏連)
(居室患蠅丨丨丨曰何故丨入北史)詩篇(青丨大夫刺幽王也信讒言變小雅)人名(甘丨飛衞學射於蠅列湯問)
繩(神陵切說文索也詩子孫丨丨螽斯多也丨其祖武下武木從丨則正書說命巽以丨直易)結繩(以代)
(丨丨之政書丨丨而治丨丨為綱罟易)督蠅(离娄丨丨公輸削墨雖崇臺五增而不溷賢臣頌)玉繩(玉衡北兩)
(星為丨丨春秋元命苞丨丨低建章選)鉤繩(匠人曰我善治木曲者中丨直者應丨莊般倕弃其剖厥弓王繭捉其丨)
(丨注剖劂鑿也鈎曲尺繩以凖直甘泉賦)胡繩(索丨丨之纚纚騷香草也葉可為索)金繩(丨丨鐵索鎖紐壯韓)赤
繩(韋固旅次宋城過異人向月檢書因問囊中丨丨子云以繫夫婦足雖仇家異人此繩繫不可易君妻乃此店北賣菜陳)
(嫗之女固見抱三歲女陋刺女於稠人中傷眉間後十四年參相州軍事刺史王泰妻以女容兒端麗眉間常貼花鈿逼問曰)
(妾郡守之猶子父卒於宋城幼時乳母抱以鬻蔬為賊所刺痕尚在宋城宰聞之名其店曰定昏店續幽怪錄)繫日繩
(既無長繩丨白丨李)風引繩(春色挽我出東丨如丨丨谷)雨如繩(蓬牎高臥丨丨丨谷)朱絲繩(穎以)
(白玉琴寫之丨丨丨歐)轆轤繩(丨丨元丨□自尺僵)絡地繩(重耳見蛛布網曳繩曰人之有知而不能廓垂)
(天之網布丨丨之丨詳蛛)治亂繩(龔遂為渤海守曰治亂民猶丨丨丨不可急也本)左索繩(齊蔡仲熊問誌)
(公仕何所至解杖頭丨丨丨擲與之仲熊後至尚書左丞史)家無繩(梁伏□為新安守郡多守麻丨人至丨以為丨)
(厲忠如此史)誦書約繩(晉劉□賣牛衣自給口丨丨手丨丨史)澠(水名在臨淄)淄澠(易牙卞丨)
(丨水嘗而知之類林)酒如澠(有丨丨丨左昭二十)綠似澠(酒發浮臨丨丨丨歐)不渡澠(羸馬丨丨丨水)
(風俗□言水急也)乘(說文乘覆也从入桀桀□也或作桀軍法入桀曰乘語丨桴孟不如丨勢易小人丨君子之器)
(又服牛丨馬繫辭丨軒鶴詳鶴丨興而來詳雪兩女丨龍詳龍楊丨國如丨航寡見)依乘(丨丨風雲季靖贊)雲
乘(帝鄕無馬迹空有白丨丨谷)風乘(丨丨我邪我乘風邪列子)宗乘(丨丨能目判文學更兼通後山)五
乘(詳衍)十乘(掩萬法於一心開丨丨於八教梁肅法門議)最上乘(大乘禪小乘禪丨丨丨禪詳禪)一佛
乘(法華經云如來但以丨丨丨無為衆生說法無有餘乘云云惟有一乘法二亦無三)活套(隙可丨幾可丨)塍
(說文稻中畦垀也久土默聲言其直應繩也荆公旅生猶足賠溝丨)活套(丘丨)升(書蒸切說文丨籥也象形)
(十合為升韻會布以八十縷為一丨同酒一丨曰爵二丨觚三丨觯四丨角五丨散語由也丨堂丨諸公新□既丨記)
(丨於學王制)階升(天之不可丨而丨也子張太平丨可丨選)酒七升(劉表子好丨為三爵大曰伯雅受丨丨詳)
(雅)酒數升(狂生來索丨一舉輙丨丨坡)漉半升(半升僅丨淵明酒坡)斗八升(馬周命酒一斗丨丨)
(獨酌詳酌)米五升(日糴大倉五升丨社)水斗升(鮒魚曰有斗升之丨活我㦲詳粟)椒盈升(丨聊之實)
(蕃衍丨丨詩)神九升(潘安仁寡婦賦意恍惚以遷越兮丨一夕而丨丨九度飛揚)元凱升(重華立而丨丨)
(丨選辨命論)自此升(先生丨丨丨矣楊雲傳詳鶴)飯一升(劉元明曰作縣惟日食一升丨詳飯)膽如
升(李憺丨丨丨焉詳膽)墨數升(唐王勃屬文先磨丨丨丨丨詳槀)止可二升(晉陸納謂桓温曰明公近云飲)
(酒三升納丨丨丨丨今有一斗以為杯酌餘瀝史)卦名(丨卦地中生木丨初六允丨大吉九二孚乃利用禴無咎九三丨)
(虚邑六四王用享于岐山吉無咎六五貞吉丨階上六冥丨利于不息之貞)人名(文景丨表它丨漢光武時博士)勝
(說文任也从力朕聲語如不丨孟不丨其任不可丨食詩鼛鼓弗丨司馬公力不丨衣)陞(登也)昇(日升也通)
(作升杜緣空一鏡丨夢竒峰硉矹丨火雲丨坡馬上續殘不知朝日)蜂呼孔昇(龍門寺異蜂大如鵲僧網至籠)
(中明日大丨至籠邊丨丨丨翁僧異而放之)活套(東丨)仍(如乘切說文因也久人乃聲語丨舊貫夏少)
(康娶于有丨氏)雲仍(丨孫之子為丨孫詳孫)昆仍(太上蔵法傳丨丨王)臘味仍(蟻浮仍丨丨杜)活套
(因丨須丨)兢(居陵切書丨丨業業詩戰戰丨丨小旻)凌兢(馳閶闔而入丨丨揚雄甘泉賦言寒凉戰栗之)
(處)人名(吳丨直史館撰唐春秋)矜(說文矛柄也一曰愍也書不丨細行)哀矜(丨丨而勿喜語)棘矜
(□耰丨丨史記矛柄也)氣矜(□酣丨横獨驕丨歐)自矜(春陽今已敷妍醜各丨丨坡)去得個矜(謝顯)
(道與伊川别一年伊川曰做得甚工夫曰只丨丨丨丨字)活套(驕丨莊丨)徵(陟陵召也)九徵(土有)
(丨丨而不變則君子也莊子)三徵(晉王裒丨丨七辟不就本)人名(魏丨唐直臣)繒(陟陵切帛也文)
(帝紀出關傳或用丨)白繒(薦玉以丨丨史外紀)絳繒(田单火牛衣以丨丨史)金繒(賜匈奴黃丨錦繡丨絮)
(宣紀)販繒(灌嬰本丨丨同勃傳)姑繒(探丨丨之璧前匈奴傳西南夷也)縵繒(後魏文明馮后性儉素御丨丨)
(史)辟兵繒(端午繫長命縷又名丨丨丨風土記)揮縑繒(吳興太守真好古繼買斷缺丨丨坡)為妻買
繒(宋朱百年隱居時出山隂丨丨丨丨綵三五尺史)鄫(春秋小國)凝(魚陵切說文冰堅也易隂始丨)
(也坤記天地嚴丨月令書庶績神其丨舜典丨士丨民莊乃丨於)澄凝(靚粧照丨丨坡)煙光凝(丨丨丨而暮山紫滕)
(閣記)道不凝(至丨丨丨焉中庸)活套(脂丨露丨)人名(和丨傳依鉢事詳鉢徐丨唐人有瀑布詩坡不為徐)
(丨洗惡詩王丨字叔恬文中子之弟)興(虛陵切□起也从昇同同力也大學丨仁丨讓)龍興(漢室丨丨書序)賓興(以鄉三物)
(教萬民而丨丨之禮地官物猶事也)寢興(載丨載丨小戎)晨興(一别距幾何忽如隔丨丨韓)宵興(老病亦丨)
(丨坡)代興(齊侯投壺曰寡人中此與君丨丨左)嗣興(禹乃丨丨書)浡興(則苖丨然丨之矣孟其興也丨然左)
(莊)豪傑興(丨丨之士雖無文王猶丨孟盡心上)知廢興(嬰母丨丨陵母知丨王命論)活套(中丨夙丨)
(作丨)年號(永丨漢桓帝晉惠帝大丨晉元帝)地理(西丨地名吳丨郡名)人名(隂丨後貴戚周丨唐酷吏曹不)
(丨誤墨成蠅詳蠅)稱(處陵切說文銓也久禾爯聲即權衡之丨故日銓也語無得而丨民到于今丨之詩丨)
(彼兕觥七月記善則丨君過則丨已坊記後第五倫以絜白丨唐甄濟以文雅丨)名稱(我亦逃丨丨吉材器丨丨王)
(傳)英稱(崔烈子鈞曰大人少有丨丨詳銅)著稱(後巫買武以經學丨丨本)通稱(子者男子之丨丨孟)嗟
稱(萬古共丨丨杜)羞稱(丨丨五伯董策)所過稱(前漢平富丨丨見丨本)偁(揚也)人名(王禹丨趙宋人)
(竇丨禹釣之子)登(都騰切說文登上車也从癶豆為登車形詩築之丨丨孟求龍斷而丨之公孫下禮賢能書丨天府)
(龍陶侃慶丨天詳天丨門詳龍丨瀛洲詳瀛)咸登(上丨五下丨三司馬相如傳言漢德如五帝三王也)三登(丨年)
(食進業曰丨再登曰平丨丨曰太平前食貨)年登(丨丨而妻啼饑韓)先登(丨丨于岸詩拔蝥弧丨丨左)立登(丨丨)
(要路津杜)攬轡登(范滂丨丨丨車本)稜等登(丁稜話吃為榜首往謝時宰致詞欲云丨丨丨科連聲曰丨丨)
(丨丨丨丨竟不成一語而退玉泉子故事)從善如登(丨丨丨丨從惡如崩言為善之難也吳張沈牋)地理(白丨)
(漢祖被圍處)人名(孫丨蘇門長嘯聲□山谷東丨元龍詳牀歸丨昌黎云歸公好古書)㲪(毾丨毛席大牀前小)
(榻以上牀者)簦(笠盖又云笠有兩者史記虞卿䟢蹻擔丨)豋(說文登禮器也本作□从二手持肉在豆上詩)
(于豆于)燈(春明退朝錄上元燃丨或云以漢祠太乙自昏至晝故事吟&KR2990;丨花何大喜杜囊裏挑金粟釵頭綴玉蟲)
(韓主人若也勤挑撥敢向撙前不盡心詩話雙花忽作蜻蜓眼孤㷔如懸玉膽瓶誠齋)影燈(洛陽元夜以丨丨多者為)
(上其相勝之辭曰千影萬影影燈記開元初元夜結綵樓三十餘間葉法善曰西凉府燈亦亞於此令玄宗閉目已在霄漢俄)
(而及地暏丨丨亘數十里以□如意易酒翌曰中使驗之非繆廣記)漆燈(沈彬居有一大樹嘗曰吾死可葬於是既葬穴)
(之乃古冢其間一古燈臺上有漆一盞壙頭銅牌篆文曰佳城今已開雖開不葬埋漆燈猶未爇留待沈彬來江南野史)聖
燈(廬山有丨丨岩)寒燈(舟雪洒丨丨杜)風燈(過眼百世如丨丨坡)饞燈(南方有魚多脂照紡績則暗照宴樂)
(則明謂之丨丨天寳遺事)綵山燈(趙宋冬至後開封府縳山棚對宣德樓山上金壁錦綉交輝結丨丨畫神仙故事横)
(列山門各綵結金書大牌曰都門道左右曰禁衞之門絞水上燈山於下如瀑布又縳草成龍置燈盞數萬望之若雙龍飛走)
(東京記)九華登(元夕然丨丨丨於南山上照見百里西京雅記)九光燈(漢武祈王母於宫中然丨丨之丨雜)
(傳)鴈足燈(漢宣帝上林中丨丨丨制度極佳)琉璃燈(浙西蘇州賣藥朱家燈號天下第一以丨丨為諸物)
(之形歲時雜記)十年燈(江湖夜雨丨丨丨谷)讀書燈(隔䆫分與丨丨丨)不點燈(為鼠長留飯怜蛾丨)
(丨丨坡)照愁燈(未澆傾别酒同看丨丨丨坡)傳燈(杜丨丨無白日注釋書以燈諭法)心燈(繼博)
(丨丨張正甫觀音碑)無盡燈(諸弟子有法門名丨丨丨譬如一燈然百千燈維摩經)長明燈(江寧縣寺有晉)
(時丨丨丨色變青不熱隋平陳猶不减)大智燈(為被癡暗昏迷者燃丨丨丨華嚴)僧房無燈(坡上元過)
(丨丨蕭然丨丨火有詩)活套(篇丨藜丨見藜孤丨殘丨漁丨青丨韓丨燒丨挑丨收丨)棱(魯登切亦作稜烏)
(椑八丨詳押拾遺記頗稜西域菜因僧携子入中國今誐為波丨)觚稜(上丨丨而棲金雀西都賦回首丨丨一夢中坡)
(殿闕角也)山稜(清曉卷書坐南丨見高丨韓)衣稜(未嫌長夜作丨丨坡雪詩)葉稄(丨厚有丨犀角徤坡)劔
棱(老骨懼秋月秋月刀丨丨孟)風棱(四海欽丨丨韓)金棱(韓湘染白壯丹明春開丨丨碧色金紹家壯丹一)
(本三百朵丨丨血色)摸梭(蘇味道為相謂人曰决事不欲明白丨丨持兩端而已世號丨丨手本味道為相或問爕和之)
(道但以手丨牀丨僉載)剛棱(王允丨丨疾惡後肆威威稄選)稜稜(崔從嚴偉立朝丨丨風望本瘦丨丨地天然白)
(稼軒詞)錢重棱(敕天下丨丨錢當三十唐肅宗紀)字蔵棱(徐公父子亦秀絶丨列出力中丨丨坡墨妙亭)
銀含棱(劉貢父芍藥譜有丨丨丨謂銀緣也折來花蕊細丨丨王元之芍藥)月半棱(斜拖闕角龍千丈淡)
(抺墻腰丨丨丨王石方雪詩)石五棱(南嶺山中多紫丨英皆丨丨恣傾白蜜收五丨坡)眼如石棱(桓温丨丨)
(紫丨丨鬚作蝟毛磔詳似)僧(蘇增切梵語曰丨伽史略云四人以上名丨一人亦名丨善覺要覧)雲水僧
(淡如丨丨丨山谷)竹院僧(因過丨丨逢丨話李涉)好事僧(珍重維揚丨丨丨王元之)小乘僧(我是)
(丨丨丨史)十八僧(蔵十尋布水出丨丨高丨孟)行脚僧(坡在惠州書云某蕭然一丨丨丨但喫些酒物爾坡)
(詩註)過去僧(佑卿恐是歸來鶴坎律寧非丨丨丨坡上句見鶴下句見身房琯字次律)旦過僧(身是雲堂丨丨)
(丨坡)在家僧(戒州夏畦少蔬供感君來飲丨丨丨谷謝送張茄)粥飯僧(李遇為相迂闊廢帝目為丨丨丨)
火宅僧(僧有室家者曰丨丨丨番萬雅記)還俗僧(釋惠休善屬文世祖命丨丨本姓湯位至揚州從事史宋)
(徐湛之傳賈島常為僧韓愈惜其方俾反俗應舉)詩惹僧(鄭谷丨好用僧字魏野詩好用鶴字故云仲先筆苑多籠)
(鶴鄭谷丨壇愛丨丨詩古人詩字耻無僧半山)不逢僧(午梵隔雲如有寺夕陽歸去丨丨丨王)浴水僧
(有人見羣僧丨丨中問之曰此玄隂池也於是羣聲噪之乃羣蛙也宣室記)北斗七僧(李淳風奏丨丨當化為人)
(明日至西京飯酒候之乃丨丨共飲二石太宗召之忽不見國史纂異)不肯為僧(王立之詞話山谷云金華俞清)
(老荆公欲使奉香火半山寺予僧名紫琳清老無妻子云作半山道人似不為難事然生龜□筒亦難堪忍後數年見之儒冠)
(自若山谷詩平明視清鏡政爾良獨難淵明丨丨入白蓮社詳社)十戸養一僧(唐孫樵言率以丨丨不能丨丨)
(丨宣室記)聖僧(揚州人呼楊梅為丨丨坡詩註)茶僧(研茶瓢秋屋有丨丨賦)鬙(鬅丨亂髮貌)
崩(悲朋切說文山壊也史天下之勢患在土丨左山有朽壤而丨)土崩(徐樂言天下之勢患在於丨丨秦未世是)
(也例傳)沙麓崩(春秋丨丨丨前元后傳隂盛而崩元城建公曰應在六百四十五年當生聖女賀禁正值其地日月)
(當之禁生元后)梁山崩(晉丨丨丨召伯宗謀之左成五)朽壤崩(山有丨丨而丨同上)從惡如崩(吳張)
(絃曰從善如登丨丨丨丨言從善之難也史)活套(云丨山丨岸丨)增(作滕切黃覇傳戸口歲丨)川增
(如丨之方至以莫不丨詩天保)氣增(艱危丨益丨杜)價增(伯樂一顧丨丨十倍詳馬)偽增(王成丨丨戸口本)
白髮增(蒼頭非舊丨丨丨歐)人名(范丨項羽將竈慮詡丨竈詳)曾活套(高丨)人名(毛丨與夏)
(侯玄如蒹葭倚玉樹何丨曰食萬錢王丨宋人志不在温飽荀公丨晉人名勖奪鳳凰池事詳池)姓氏(魯國徵音夏少)
(康封少子曲烈於鄫春秋莒滅之鄫太子巫仕魯去邑為氏諫丨参孔門高弟丨致堯字正巨撫州人仕趙宋為兩浙運使)
(議大夫魏庠知蘇州致堯劾其罪丨鞏字子固年十二能文歐公竒之名聞天下神宗曰五朝史事宜付丨丨遂為史館修)
(撰譬蔵書至二萬卷文集曰元豐類藁五十卷外集十卷王安石其文水之江漢天之北斗丨紆字公衮撫南豐人布之子)
(汪彦章銘其墓材高識明傅極書史丨公亮字明仲泉州人知三班院班吏束手多知朝廷典章故事韓琦為國相法令典故)
(多以問公高丨愆贑人為尚書弟開幾俱為侍郎幾丨孫為工部題武夷句云還將病眼將昏力來看仙山末了青)憎
(說文豐也語屢丨於人詩伊誰云丨正月)背憎(尊沓丨丨十月之交相對談語丨則相丨也)愛憎(丨其人者及屋)
(上之烏丨其人者憎其餘胥詳烏故無丨丨列)盗憎(伯宗妻曰丨丨主人民惡其上子好直言必及於難伯宗不從故及)
(左)赤憎(丨丨輕薄遮人懷杜舟前荷花猶生丨也)生憎(丨丨柳絮白於綿杜漢祖平丨所丨者雍齒先封本紀)
慶所憎(悲所愛而丨丨丨柳服氣書)面目可憎(使人丨丨丨丨語言無味者皆子之智也韓送窮文)罾
(魚網憶其下占湫水有蛟寒可丨韓非昨失道平原魚可丨)矰(結繳於矢曰丨)飛矰(丨丨逞巧張平子云)赤
羽矰(吳王丨丨之丨注丨丨為丨國語)鴈避矰(丨銜蘆而飛以丨丨繳淮)橧(聚薪以居記夏則居丨巢)
䎖(扇飛也)層(昨棱切說文重屋也从尸曾聲)山層(野雲高出蔽丨丨荆公)刊層(丨丨平堂)
(張平子西京賦丨削也丨累也)層層(古木隂丨丨歐谷霧掩碧丨丨山)臺九層(九層之臺起於累土老六)
(十四飛樓耀九層坡崑崙山瑶丨十二弟丨丨有芸田蕙圃拾遺記)紅千層(躎躅丨丨丨)活套(浪三丨玉稜丨)
(最丨丨)曾(說文曾詞之舒也从八从日四聲詩丨是掊克緩氣言之故曰舒又乃也黃攜酒俗人來未丨)何曾
(夢十米行木丨丨坡)先曾(兹遊恐未已着句續丨丨後山)記吾曾(再遊應眷眷聊亦丨丨丨坡遊太白山)活
套(幾丨)嶒(&KR3979;丨山貎)瞢(爾登切事見庚韵與此通用)儚(夢昏也)朋(步崩切公)
(羊同門曰丨易勿疑丨盍簮無得丨喪丨詩每有良丨丨酒斯饗兩樽曰丨碩大丨椒聊三夀作丨詩)十朋(或益)
(之丨丨之龜謙損益二爻皆以中正而柔故美利自至)百朋(錫我丨丨古者貨興五貝為朋言禄多也菁菁者莪貝朋)
(事於貝韵互看)面朋(朋而不心丨丨也揚子)滛朋(無有丨丨書洪範)耐久朋(魏元全與□炎為丨丨丨)
月為朋(到處故應山作主随方還有丨丨丨坡)人名(韓丨詳夗央下隰丨齊臣納晉惠公僧可丨號醉朋)
堋(射將也北史齊高隆之丘人像於丨上射之)腹是射堋(齊高帝為宋中領軍蒼梧直入府時暑熱帝袒)
(裼蒼梧畫帝腹為射的自射之王天恩曰領軍丨大丨佳丨丨一箭便死後無復射不如以雹箭射之史)鵬(經書未聞)
(言丨皆自南華始焉)鯤鵬(北溟有魚其名曰丨鯤之大不知其幾千里也化而為丨鵬之背不知其幾千里也怒而飛其)
(翼若垂天之雲是鳥也海運則將徙於南溟南溟者天池也齊諧志怪者也諧之言曰鵬之徙於南溟也水擊三千里摶扶搖)
(而上者九萬里又曰風之積也不厚則其負大翼也無力九萬里風斯在下矣云云今乃將圖南調與鸒鳩笑之曰我央飛而)
(飛搶榆㧍時不至則控於地而已矣奚以之九萬里而南為斥鷃笑之曰彼且奚適也莊逍遥篇)雲鵬(何異雍鷃瞻丨)
(丨歐)鷹摶鵬(有獻楚王鷹曰非王鷹之禱俄而雲際一物翺翔飄飄丨竦翮而升頃臾羽堕如雪血洒如雨翅廣數十)
(里博物君子曰大鵬□也幽冥錄大鵬雛之始飛為鷹所制孔帖)賦大鵬(李白有大鵬迫希有鳥賦)借大鵬
(廬山道士忽有鶴降道士喜謂可上升命山童乘之至斃陳沉詩龍腰鶴背俱無力傳語麻姑丨丨丨南唐近事)活套
(莊丨溟丨九霄丨)人名(賈丨柳子有酬賣鵬山鵬栽松詩)含弘(胡肱切說文聲也一曰大也又性易丨)
(光大坤語人能丨道書二公丨化周官史賢臣丨功業)恢弘(丨丨至道書序)活套(量丨祖業丨)人名(王丨)
(送淵明酒公孫丨漢小人王茂丨名導晉臣萇丨孔子問樂之後見殺血碧宋丨事不諧詳糟)姓氏(太原角音衛大夫丨)
(演之後漢宦者丨恭)鞃(軾中靶詩小戎鞹丨)䡌(丨丨車聲)肱(古弘切說文□臂上也書股丨耳目)
曲肱(丨丨語百年半丨丨山谷)右肱(折其丨丨豐卦)横肱(並坐不丨丨記)揮肱(丨之以丨詩無羊)竒
肱(丨丨國人一臂能駕飛車從風遠行)三折肱(晉范氏中行氏將伐公齊高疆曰丨丨丨知為良醫惟伐君為不可)
(我以伐君在此矣定十三坡以一彈指為對)人名(姜丨共被事詳被)薨(呼肱切說文公侯倅也詩蟲飛)
(丨丨又螽斯羽丨丨兮)&KR1415;(飛也)能(奴登切說文丨丨能屬足似鹿从肉台聲能獸堅中故稱賢而強壯)
(者稱能傑又善也勝任也書莫與爭丨禹謨語矜不丨子張又多丨也子罕問於不能詩任賢使丨烝民列子聖人無全丨天)
(瑞花辭華哲匠丨陳杜間著語我猶丨)八能(天子以一至會丨丨之士陳八音聽樂均節禮儀志)十能(人一能之)
(巳百之人丨丨之己千之中庸)廉能(二曰丨丨天官小宰)奏能(各丨爾丨詩初筵)勸能(猶將十世宥之以丨)
(丨者襄二十一)不相能(范宣子與欒盈三丨丨丨襄二十)有不能(人各有能丨丨丨成五)佩表所能
(所以丨者丨見丨丨如修道無窮即佩環能决嫌疑即佩玦白虎通)願力能(李通玄華嚴論地前善薩是凡夫故)
(有地前成佛者推為誓丨丨丨非本法柱到天壇丨丨丨谷)佛有七能(嵩神謂元珪曰我神通亞佛師曰汝神通)
(十句五能五不能佛則十句七能三不能佛能空一切相成萬法智而不能即滅空業佛能度無量有情而不能盡人从生界)
(佛能知羣有性窮億劫事而不能化導無緣傳燈)人名(薛丨詩人然句格不高盧惠丨六祖)騰(徒登切說文傳)
(也从馬&KR4079;聲又馳也躍也升也記地氣上丨累牛丨馬月令犗馬也韓飛黃丨踏去)沸騰(百川丨丨十月謗議丨丨)
(選)鶱騰(草罷鳳丨丨杜)崩騰(江風吹水雪丨丨)蜚騰(丨英聲丨茂實詳實)軒騰(赤雲助丨丨曾子固)
瞢騰(香衾煖處睡丨丨王建宫詞)馬騰(丨丨于糟平准碑)價騰(物丨丨踊唐食貨)火色騰(馬周)
(丨丨丨上恐不能久詳肩)活套(震丨掀丨雲丨)人名(天竺國摩丨白馬䭾經詳經)滕(說文水超踊也从水)
(朕聲又張口騁辭兒左郜雍曹丨孟子丨小國也反齊丨之路易丨口說也)長滕(左角看破楚南柯聞丨丨坡乃丨丨)
(侯左)姓氏(南陽宫音周文王子丨侯之後以國為氏丨曇恭父母卒水漿不入口者七日號滕曾子丨元發名甫東陽人仕趙)
(宋知鄆州民有爭公田二十年不决甫曰學無食而以良田飽頑民乎乃請為學田淮南京東饑多流民丨丨丨以城外廢)
(營地為屋二千五百間井竈器用皆具活流民五萬人丨宗諒字子京洛人修岳陽樓范文正公為記)謄(移鴈也)
幐(囊可帶者)藤(在草曰兔絲在木曰松蘿子紫黑色名榼丨一名象立佛家有四丨閣吟詠先柔後為害有)
(似䛕侫徒居易)紫藤(莖如竹根重重有皮經時成丨丨可以降神草木狀王屋千霜老丨丨黃)赤藤(丨丨杖歌韓)
烏藤(莫把丨林笑朝市老夫手裏有丨丨坡)鍾藤(纏裹樹即死藤成樹大者十圍可為杖為篾勝竹異物志)癭
藤(酌以丨丨文樽坡)剡溪藤(丨丨古丨甚多可造紙為把粟尾書溪藤坡)樹困藤(幾歲養成為大丨一朝纏)
(繞丨長丨韓)鼠咬藤(有人逃死入井遇四蛇傷足欲上樹則逢二丨丨丨詳蛇)臥古藤(秦少游詞云醉丨丨)
(丨隂下杳不知南北後至藤州卒)弔剡藤(舒元輿丨丨溪丨文今之為文者皆夭閼剡藤生有涯錯為文者無涯所)
(以丨丨溪丨以寄其悲)丁公藤(齊觧叔謙母疾夜祈福聞空中語云得丨丨丨為酒便差即訪醫及本草皆無識者)
(乃訪至宜都郡山中一老公曰此丨丨丨療風尤驗此公忽不見母病即差史)常春藤(唐姜撫云服太湖丨丨丨終南)
(山旱藕可長生玄宗詔天下使自求之民間以藤浸酒多暴死撫逃去史)活套(瘐丨翠丨枯丨寒丨話葛丨簟鋪丨)
縢(說文减也家語金人三緘其口則緘是束縳之義緘以金若今釘鐷之不欲人開說文鐷音葉)金縢(縢束也謂)
(尚之以金書注)緘縢(攝丨丨固面繘莊)綠縢(朱英丨丨詩閟宫)緄縢(竹閉丨丨詩小戎)行縢
(詩斜幅在下注如今丨丨也謂幅束其輕至縢者)恒(胡登切說文恒常也从心从舟在二之間上下心以舟施)
(當也詩如月之丨又北嶽丨山)卦名(☲☵雷風丨初六浚丨貞凶無攸利九二悔亡九三不恒其德或承之羞貞吝九四)
(田無禽六五丨其德貞婦人吉夫子凶上六振丨凶程觧以振動為常故凶)縆(居登切說文大索也亦作絙)
高縆(梁有丨丨妓謂兩娼女對舞大䋲上相逢比肩不傾事物紀原)環縆(信知後會時日月屢丨丨韓)搄
(說文引急也从手恒聲一曰丨猶亘也横亘之也淮南子大弦丨則小弦絶)
韻府羣玉卷七
