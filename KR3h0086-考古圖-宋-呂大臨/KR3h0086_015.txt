欽定四庫全書
續考古圖卷五
宋吕大臨撰
趙周臣所收二卣形制相似花文小不同字刻亦異底
蓋各有刻以黍尺校之并蓋高一尺二寸梁高六寸口
徑七寸闊四寸腹徑一尺深八寸
趙周臣所收無文刻有蓋兩耳三足其形㰐蓋酒器也
以黍尺校之總高四寸口縱七寸一分衡五寸深二寸
八分容黍量四升
趙周臣所收無文刻以黍尺校之高三寸八分長五寸
半負筩高二寸重今秤十兩當漢二十七兩
趙周臣所收刻字一以黍尺校之高八寸五分深四寸
五分口徑六寸五分容黍量七升七合
佳王元年正月初吉丁亥
伯龢父若曰師&KR3881;乃祖考
又于宀汝右隹小子
余命汝
東僕駃其工特&KR0034;
東敕内外汝敢否善汝
攴哉十五(金)
鍾五金&KR0008;乃用事
拜稽首敢對揚皇君
休用作朕文考乙中將敦
其万年子子孫孫永寳用享
趙周臣所收與考古所載收敦正相似刻文於底内凡
一百一十三字以黍尺校之高一尺三分口徑九寸半
深五寸半足方九寸八分高四寸
趙周臣所收與考古癸舉相似而大刻文於底内二罍
形制略同刻文各異高黍尺校之一尺一寸腹深九寸
足深二寸口徑九寸容黍量一斗一升與一罍伯丁罍
大小形制略同
邢和叔恕所收蓋底各有刻文曰伯作寳尊彛然形制
實卣也而謂之彛未詳身蓋足通高一尺一寸有提梁
身深黍尺六寸容黍量八升蓋徑四寸爾雅云彛卣罍
器也(注皆盛酒尊彛揔名也)又云卣中尊也
右得於華原平底口徑黍尺九寸半深三寸容黍量六
升有柄中空長七寸刻文於内曰父乙
臧仲修(大年)所收無文刻以黍尺校之身高五寸足高
四寸柱高二寸口徑五寸底平徑四寸二柱當前二足
上耳當後一足上容黍量四升按廣雅云一升曰爵二
升曰觚三升曰觶四升曰角五升曰&KR2326;此器容四升豈
角之類歟有耳可以持飲有柱可以反玷蓋飲器也
程之奇得於西洛刻文五或曰飲耑馳尊玉而玉色不
純以曾經火以黍尺校之通長六寸中方長四寸徑三
寸上下圓口各出一寸徑三寸外方内圓
克一姪得之南京刻文曰宋公曫之餗鼎南京即宋地
土以黍尺校之高一尺一寸口徑八寸按宋世家二十
四君中無曫者惟哀公載記不記名得非有更名者未
可考也
張伯均埴所收無文刻兩耳如刀環繞腹如釜按爾雅
鼎弇上謂之鼒口徑黍尺之六寸腹徑八寸深四寸足
高三寸容漢九升
續考圖卷五
