欽定四庫全書
續考古圖卷二
宋吕大臨編
王晉玉玠所收形扁而上銳實卣也而刻文於底内曰
丁舉新平張氏所得如觚形三升刻文曰癸舉睢陽王
氏所得刻文曰舉吕與叔謂舉者亦爵觶之名若杜舉
是也然此卣似非飲器亦謂之舉也并足高黍尺之七
寸腹深五寸足高二寸口從四寸三分闊二寸五分腹
徑五寸半闊三寸半容漢六升
王晉玉所收状如觚而大容漢一斗刻文在内上為人
形下曰父乙口徑黍尺之九寸五分項徑四寸半腹深
九寸足徑五寸五分深三寸容二升半
王晉玉所收鬲刻文在腹内旁作人形持戈左為母
乙字口徑五寸五分腹深三寸足高二寸中空耳高八
分容漢五升
王晉玉所收刻文於腹内旁惟可辨中字口徑黍尺之
七寸五分腹深四寸半足高三寸耳高一寸半足中實
容漢八升
王晉玉所收卣蓋盤螭製作甚工刻文在蓋内四字曰
作母乙口徑四寸五分高四寸五分按考古載庚鼎
辛鼎癸鼎止作一字云按史記夏商未有諡其君皆以
甲乙為號則此三器疑夏商之器又載祖丁彝李氏錄
云名之可辯者祖丁商之十四世帝祖丁也又有父巳
彝父丁&KR0595;又有父巳父乙卣母乙鬲母乙卣然恐未必
是夏商君號恐止是用於父母祖考之器器不同故以
甲乙為次第之號也
王晉玉所收惟存底亡其蓋鏤刻甚工巧花文皆塗金
下作三熊負之無文刻口徑黍尺之八寸腹深五寸負
熊高一寸五分容漢一斗四升
王師文所收刻文在底内作人形父丁得於太原孟縣
流徑黍尺二寸五分腹徑四寸長七寸前高七寸後高
五寸腹深三寸五分容漢三升并黍尺寸爾雅云兕似
牛毛詩疏亦云兕似牛一角青色器上獸形似之而此
器銅色青黑故以兕觥目之觥容七升按廣雅云一升
曰爵二升曰觚三升曰觶四升曰角五升曰散舊禮圖
云凡諸觴皆形同升數則異觥之所用正禮所無不在
五爵之列然則觥既非正爵則所容多少亦或不等也
王師文所收無文刻方文圓乳凡一百三十有三與虎
彛相似但兩耳作牛頭形口徑黍尺一尺腹深六寸足
高二寸容漢一斗五升
王師文所收無文刻得於太原孟縣口徑黍尺之九寸
五分足口徑亦然腹徑一尺五寸通高一尺二寸腹深
一尺容漢六斗五升
按形與制與秘閣獸環細文瓿李氏龍文瓿相類而細
文瓿雖大止容一斗五升此瓿甚雄壯說文云瓿甂也
大口而卑用食
王師文所收小鼎刻二字於口内口徑黍尺之八寸五
分耳高二寸腹深六寸足高二寸五分容漢一斗三升
王師文所收刻二字於口内篆口腹足皆作蟬又考古
已收模刻少異爾口徑黍尺之七寸耳高二寸腹深五
寸足高三寸容漢七升得於鄴郡亶甲城
王師文所收與王晉玉父乙罍正同亦刻文於底内兩
字未辯下三字曰作伯丁制作大小(闕)父(闕)亦容
漢一升
張才元得於西洛無銘刻三足皆作象頭足若象鼻云
口徑黍尺一尺二寸耳高三寸八分腹深八寸足高七
寸容漢三斗五升
右四爵形制大小略同皆刻文於耳下
(闕)商器也刻文於底凡七字云(闕)
大形
祖孟廣博所收彝蓋破損不完惟字存甚奇古刻文蓋
内凡十三字
張伯均所收與京兆吕氏所收正同但吕斗銜足作獸
面此斗足端作卧獸為異口徑黍尺之六寸五分深三
寸五分柄作螭首無文刻容漢四升
張伯均所收無文刻
通高黍尺二尺三寸其端作獅子形高三寸莖高一尺
六寸底高四寸中空底口徑一尺五寸莖端兩竅相當
叩之其音清響
得之於咸陽鼎蓋皆瓦中作銅隔通高八寸腹徑九寸
深四寸其足各高三寸
隔容二升鼎口徑七寸
李元均宰所得刻二字於内篆口足腹皆作蟬文與乙鼎
相似口徑黍尺之四寸七分耳高一寸腹深三寸足高
二寸容漢二升二合
崇寧元年秦州甘谷新邊民耕得之獻於定西高廟為
擲卦槃义刻鑿於槃中以記獻送年月銅槃甚雄壯平
底下作三熊負之内外塗金皆全但已為民間刻壞甚
可惜也槃面徑黍尺之一尺八寸五分脣徑十分半足
熊高二寸二分深一寸二分容漢一斗二升以今秤秤
之重一十八斤
吕子功峌得此鼎於歧下與王師文篆口小鼎略相似
腹内口下刻一字口徑黍尺之七寸耳高一寸二分腹
深五寸足高三寸半容漢八升
右克中姪所收刻文二十字於口外圜轉讀之
續考古圖卷二
