欽定四庫全書
考古圖卷九
宋吕大臨編
右不知所從得高六寸三分面俓四寸有半足縮四寸
衡三寸七分銘廿有四字
右不知所從得惟承槃存俓七寸有半深寸有二分銘
三十有一字并鴈足燈共重三斤一十四兩
右不知所從得高尺有一寸面俓六寸三分底俓五寸
七分中有仰錐長二分重十斤四兩銘大小三十字
右不知所從得面俓七寸六分深八分底俓四寸三分
重一斤五兩銘十七字
以上四鐙皆漢宣帝時器地理志蒲坂有首山祠其宫
即祠宫也甘泉上林皆水衡所掌内者有令丞少府之
屬掌中存張諸衣物奄人職也車宫不知在何所所權
輕重以今權校之首山上林二鐙五兩竒内者鐙六兩
半有竒車宫槃六兩當漢之一斤數皆不同
右不知所從得高四寸重十有二兩無銘識此器與内
者鐙相類而形制卑雖無銘識亦漢器也
右得於京師高五寸面俓三寸重一斤
此與前二鐙相似而有柄亦漢行鐙也
右不所從從得高五寸面俓二寸八分上下有銘皆四
字
此鐙以鳳為柄龜為趺其上有柄如上行鐙
右不知所從得高三寸八分口縮三寸横二寸無銘識
右不知所從得無銘識
右得於河濱
李氏錄云古人以盤貯油立獸其中負炷于背穴使火
氣吸油自竅入作明無窮後漢李尤金羊燈銘曰金羊
載輝作明以續
右不知所從得高七分俓縮四寸半衡二寸一分容七
合重一斤無銘識有為轉關鹿盧以開闔蓋上貯油有
仰錐以為炷
右不知所從得量度未考銘四字
以上二燈形制一體此有龍虎文為飾
右不知所從得量度未考無銘識亾其盖以上二燈與
鹿盧燈略相似但其盖不為鹿盧形亦無仰錐以為炷
但於盖背有圓空負炷如辟邪之比也
右不知所從得俓尺有七寸深八寸四分銘七字有雙
魚四古錢菱花為飾
右一洗(内蔵)俓尺有五寸深二寸四分
一洗(廬江李氏)俓尺有一寸半深一寸三分容六升八
合
一洗(同上)俓尺有二寸深二寸半容九升唇又有吕榮
字
前一洗不知所從得後二洗得於新鄭形制與大洗同
而差小皆有宜子孫三字旁有雙魚為飾按舊禮圖云
洗乘槃棄水之器其為畫水紋菱花及魚以飾之唐會
要云上元二年高宗命韋弘機營東都上陽宫於澗曲
䟽建隂殿掘得古銅器似盆而淺中有蹙起雙鯉之象
魚間有四篆字長宜子孫與此器同皆漢洗也
右不知所從得各高二寸徑寸有九分容合重六兩銘
一百有二字又有三字曰平陽斤(王氏同)
按秦本紀始皇卄六年平六國號皇帝一法度衡石丈
尺丞相綰者王綰也二世元年皇帝曰金石刻盡始皇
帝所為也今襲號而金石刻辭不稱始皇帝其於久遠
也如後嗣為之者不稱成功盛德丞相臣斯臣去疾御
史大夫臣德言請具刻詔書刻石因明白矣臣昧死請
制曰可始言金石刻而卒止言刻石據權之文云故刻
左則史記石字當為左字丞相去疾徐廣作廣非曰姓
馮
右不知所從得高九寸有半深七寸有半俓五寸六分
容五升有盖銘廿有一字
按此器制度其盖有長方孔而壺底之上有流筩乃漏
壺也視其銘文則漢器也
右不知所從得以黍尺度之高二尺口俓八寸腹圍五
尺一寸銘三十有二字
按此器形制如壺而謂之銅鍊未詳或云鍊或從重字
與銅鍾同釡鍾量器也
右所從得及量度皆未考銘三十有一字
按說文鍑大口釡也鍑上有甗故曰甗鍑言三習雝者
習重也其制三重(習一作摺疊也)雝字未詳疑讀為鬲漢恩澤
侯表有周陽侯上淮南王長舅趙兼孝文元封六年免
孝景太后弟田勝孝景後三年封𫝊子祖元狩三年免
文曰侯治國五年自以侯受侯嗣位之年數也此疑宣
帝時器文字皆未可考
右不知所從得高五寸深三寸俓五寸有半容三升一
合重三斤六兩有銘十五字在腹二十有一字在盖(據下
解廿有六字)
按此器文曰好畤共厨鼎又曰好畤第百三十又曰長
樂宫第四百廿五大回中第八百六十好畤在雍東秦
以東郊祀上帝長樂未央建章皆在長安回中宫(三輔黃圖
云)太官從帝行幸移用其器而次第不一皆刻以記之
備淆錯也此器刻云重九斤一兩今重三斤六兩今六
兩當漢之一斤與車宫槃之法同
右二器皆得於京兆形制與今器同更不圖寫釜重
二十一兩六銖容斗有二升九合銘廿有一字甑重
一斤七兩容斗銘一十有七字
按軹家不可考釜甑皆漢器也以今權量校之釜四兩
七銖甑五兩十八銖當漢之一斤釜三斗弱甑三斗一
升當漢之一十二器亦不同
右得於京師重一斤三兩銘三十有六字
按齊安宫不可考銘云重五斤六兩以今權校之三兩
十八銖當漢之一斤
右不知所從得以黍尺黍量校之深二寸一分俓三寸
有半耳高一寸容二升有黃金飾無銘識
按舊禮圖云鼎士以鐵為之大夫以銅為之諸侯飾以
白金天子飾以黃金聘禮牢鼎之次有陪鼎羞鼎皆小
鼎也古鼎敦之盖多以三物為飾却而置諸地如鼎足
然亦可以盛公食大夫禮賓卒食會飯特牲饋食禮將
籑佐食分簋鉶皆分盛於盖會亦盖也(籑與饌同)
右所從得及度量皆未考無銘識形制與金飾小鼎略
相似
右所從得及度量皆未考無銘識
右所從得及度量皆未考無銘識
右不知所從得以黍尺黍量校之深一寸俓九寸耳高
三寸容一斗無銘識
按此器舊說以為陪鼎非也其制亦圜弇上當謂之鼒
右有銘二字餘未考
右得於京師量度未考無銘識與區鼒形制全相類
右與前侈耳二鼒相類銘二字餘未攷
按此器銘曰高奴上郡地名也
考古圖卷九
