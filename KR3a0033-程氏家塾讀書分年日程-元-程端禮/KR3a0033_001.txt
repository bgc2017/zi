右稼軒書院山長程君
本朱真二先生教法详
為工程以教今之應舉
者用意迂而得效甚
捷學者能信守不懈
則其進也敦潔夫
下學上達之功則有不
外是者使學者病其迂
則亦不足以言学矣凡學
道者不合乎今然後能
合乎古惟程君勿以人言
自畫則又余之望也至
治改元良月廿又八日巴西
鄧文原因巡歷建平觀
此輙書其後是亦勉
定安劉侯謙父見鄕友鉛山教授程
君敬叔讀書分年日程書大善之俾
余為之序既捐貲刊版以之歸教北
方之學者矣今敬叔重為删定其
門人與鄕友又捐貲刊于甬東之
家塾余谓此書之為法盖以當讀
之書定其本末重輊先後之序详
其節目分之以年程之以日俾其心力
淂以主一而整暇先讀一書精熟
胷中阮有真知自淂之實然後以此
一書之所淂者為本而再讀一書讀
四書诸經皆然然後以其淂扵經者
為本而看史然後以其淂扵經史者
為本而為文盖截然不可少有所紊
且兼也其始之讀也惟務眀經脩行
以立儒者之大本若不知世之有作
文應舉事者及其應舉也則又
初不外此以為業其為文也又皆沛
乎其直寫胷中之真見而不假牽
合傅會無用之虛辭又可因其有言
而責其有德有業故科舉之行或不
行學者之應舉或不應舉皆不可
以無此書也使朱子復生思救士習之
弊不能易此矣凡為師弟子者知守
是以教以學有司之職在興學者
知守是以為勸勉程督之方庶乎學
校有造士之實而真儒之效白于天
下矣豈特為科目增重而已哉其或
惮焉而不能守者皆見小欲速者也
務外為人者也此儒之小人由是以分
是又不足以言學不足以為士矣敬
叔職教江左學校者四十年所至以
此為教而躬其勞以求實益凡其所
教與門人之守焉以為教者成效卓
然所在刊以為式且未嘗以職之卑
為淹而惟以盡職之難是憂其亦異
扵世之爲學官者矣元統三年十一
月朔前武林郡文學甬東薛觀處
静父識
北平鉞
程氏家塾讀書分年日程綱領(此宜揭之書齋)鄞程端禮編
白鹿洞書院教條
父子有親君臣有義夫婦有别
長幼有序朋友有信
右五教之目堯舜使契爲司徒敬敷五教卽此
是也學者學此而巳而其所以學之之序亦有
五焉其别如左
博學之審問之愼思之
明辨之篤行之
右爲學之序學問思辨四者皆所以窮理若夫
篤行之事則自脩身以至處事接物亦各有要
其别如左
言忠信行篤敬懲忿窒慾
遷善改過
右脩身之要
正其誼不謀其利明其道不計其功
右處事之要
已所不欲勿施於人行有不得反求諸已
右接物之要
熹竊觀古昔聖賢所以教人爲學之意莫非
使之講明義理以脩其身然後推以及人非
徒欲其務記覽爲詞章以釣聲名取利禄而
巳今之爲學者則旣反是矣然聖賢所以教
人之法具存於經有志之士固當熟讀深思
而問辨之苟知其理之當然而責其身以必
然則夫規矩禁防之具豈待他人設之而後
有所持循哉近世於學有規其待學者爲巳
淺矣而其爲法又未必古人之意也故今不
復施於此堂而特取凡聖賢所以教人爲學
之大端條列如右而揭之楣間諸君其相與
講明遵守而責之於身焉則夫思慮云爲之
際其所以戒謹恐懼者必有嚴於彼者矣其
有不然而或出於禁防之外言之所棄則彼
所謂規者必將取之固不得而略也諸君其
念之哉
程董二先生學則
凡學於此者必嚴朔望之儀
其日昧爽直日一人主擊板始繫咸起盥漱總櫛
衣冠再擊皆著深衣或凉衫升堂師長帥弟子詣
先聖像前再拜焚香訖文再拜退師長西南嚮立
諸生之長者率以次東北嚮再拜師長立而扶之
長者一人前致辭訖又再拜師長入于室諸生以
次環立再拜退各就案
謹晨昏之令
常日擊板如前再繫諸生升堂序立俟師長出戶
立定皆揖次分兩序相揖而退至夜將寢繫板會
揖如朝禮會講會食會茶亦擊板如前朝揖會講
以深衣或凉衫餘以道服禙子
居處必恭
居有常處序坐以齒凡坐必直身正體毋箕踞傾
倚交脛搖足寢必後長者既寢勿言當晝勿寢
步立必正
行必徐立必拱必後長者毋背所尊毋踐閾毋跛
倚
視聽必端
毋淫視毋傾聽
言語必謹
致詳審重然諾肅聲氣毋輕毋誕毋戲謔諠譁毋
及鄕里人物長短及市井鄙俚無益之談
容貌必莊
必端嚴凝重勿輕易放肆勿麄豪狼傲勿輕有喜
怒
衣冠必整
勿爲詭異華靡毋致垢弊簡率雖燕處不得衩袒
露頂雖盛暑不得輒去鞋韈
飲食必節
毋求飽毋貪味食必以時毋耻惡食非節假及尊
命不得飲飲不過三爵勿至醉
出入必省
非尊長呼喚師長使令及已有急幹不得輒出學
門出必告反必面出不易方入不踰期
讀書必專一
必正心肅容計遍數遍數巳足而未成誦必須成
誦遍數未足雖巳成誦必滿遍數一書巳熟方讀
一書毋務泛觀毋務彊記非聖賢之書勿讀無益
之文勿觀
寫字必楷敬
勿草勿欹傾
几案必整齊
位置有倫簡帙不亂書笥衣篋必謹扃鑰
堂室必潔淨
逐日直日再擊板如前以水洒堂上良久以帚掃
去塵埃以巾抆拭几案其餘悉令齋僕掃拭之别
有穢汚悉令掃除不拘早晚
相呼必以齒
年長倍者以丈十年長者以兄年相若者以字勿
以爾汝書問稱謂亦如之
接見必有定
凡客請見師坐定直日擊板諸生如其服升堂序
揖立侍師長命之退則退若客於諸生中有自欲
相見者則見師長畢就其位見之非其類者勿與
親狎
修業有餘功游藝有適性
彈琴習射投壷各有儀矩非時勿弄博奕鄙事不
宜親學
使人莊以恕而必專所聽
擇謹愿勤力者莊以臨之恕以待之有小過者訶
之甚則白於師長懲之不悛衆稟師長遣之不許
直行已意苟日從事於斯而不敢忽則入德之方
庶乎其近矣
道不遠人理不外事故古之教者自其能食能
言而所以訓導之整齊之者莫不有法而況家
塾黨庠術序之閒乎彼學者所以入孝出弟謹
信羣居終日德進業修而㬥慢放肆之氣不設
於身體者繇此故也番昜程端蒙與其友生董
銖共爲此書將以教其鄕人子弟而作新之蓋
有古人小學之遺意矣余以爲凡爲庠序之師
者能以是而率其徒則所謂成人有德小子有
造者將復見於今日矣於以助於后王降德之
意豈不美哉淳熙丁未十一月甲子新安朱熹書
白鹿洞教條乃文公朱先生所集聖賢之
成訓而學則者鄕先生程董二公之所爲
文公嘗有取焉者也今合二者而並揭之
一則舉其學問之宏綱大目而使人之知
所用力一則定爲羣居日用之常儀而使
人有所持循卽大小學之遺法也學者誠
能從事於此則本末相須內外交養而入
道之方備矣若夫近世之所謂規者則文
公不以施之鹿洞而謂必不得巳而後取
之故今亦不敢以此列於此云寶祐戊午
元日饒魯謹書
西山眞先生教子齋規
一曰學禮
凡爲人要識道理識禮數在家庭事父母入書院
事先生並要恭敬順從遵依教誨與之言則應教
之事則行毋得怠慢自任巳意
二曰學坐
定身端坐齊腳歛手毋得伏&KR4196;靠背偃仰傾側
三曰學行
籠袖徐行毋得掉臂跳足
四曰學立
拱手正身毋得跛倚欹斜
五曰學言
樸實語事毋得妄誕低細出聲母得呌喚
六曰學揖
低頭屈腰出聲收手毋得輕率慢易
七曰學誦
專心看字斷句慢讀須要字字分明毋得目視東
西手弄他物
八曰學書
臻志把筆字要齊整圓淨毋得輕易糊塗
朱子讀書法
居敬持志循序漸進熟讀精思
虚心涵泳切已體察箸緊用力
右詳見輔漢卿所編(近巳刊集慶學)
歛身正坐緩視微吟虛心涵泳
切已體察
右見朱子讀書法
寬箸期限緊箸課程
右見朱子讀書法
未熟快讀足遍數巳熟緩讀思理趣
右古人讀書法
朱子記經史閣有曰古之學者無他明德新民求各止於
至善而已夫其所明之德所止之善豈有待於外求哉
識其在我而敬以存之其亦可矣其所以必曰讀書云
者則以天地隂陽事物之理脩身事親齊家及國以至
於平治天下之道與凡聖賢之言行古今之得失禮樂
之名數而至於食貨源流兵刑法制亦莫非吾度內有
不可得而精粗者若非攷諸載籍之文沉潛參伍以求
其故則亦無以明夫明德體用之全而止其至善精微
之極然自聖學不傳世之爲士者不知學之有本而惟
書之讀則其所以求於書不越乎記誦訓詁文詞之閒
以釣名干禄而巳是以天下之書愈多而理愈䏞學者
之事愈勤而心愈放詞章愈麗議論愈高而其德業事
功之實愈無以逮乎古人然非書之罪也讀者不知學
之有本而無以爲之地也使二三子者知夫爲學之本
有無待於外求者而因以致其操存持守之力使吾方
寸之間清明純粹眞有以爲讀書之地而後宏其規密
其度循其先後本末之序以大玩乎閣中之藏則夫天
下之理必有以盡其纖悉而一以貫之異時所以措諸
事者亦將有本而無窮矣
朱子記稽古閣有曰人之有是身也則必有是心有是心
也則必有是理若仁義禮智之爲體惻隱羞惡恭敬是
非之爲用則人皆有之非由外鑠我也然聖人之所以
教不使學者收視反聽一以反求諸心爲事而必曰興
於詩立於禮成於樂又曰博學審問愼思明辨而篤行
之何哉蓋理雖在我而或蔽於氣稟物欲之私則不能
以自見學雖在外然皆所以講乎此理之實及其浹洽
貫通而自得之則又初無內外精粗之閒也世變俗衰
士不知學挾冊讀書者旣不過於誇多鬭靡以爲利禄
之計其有意於爲已者又直以爲可以取足於心而無
俟於他求也是以墮於佛老空虛之邪見而於義理之
正法度之詳有不察焉其幸而或知理之在我與夫學
之不可以不講者則又不知循序致詳虚心一意從容
以會乎在我之本然是以急遽淺迫終不能浹洽而貫
通也嗚呼是豈學之果不可爲書之果不可讀而古先
聖賢所以垂世立教果無益於後來也哉道之不明可
嘆也巳
朱子上䟽曰爲學之道莫先於窮理窮理之要必在於讀
書讀書之法莫貴於循序而致精而致精之本則又在
於居敬而持志此不昜之理也夫天下之事莫不有理
爲君臣有君臣之理爲父子有父子之理爲兄弟爲夫
婦爲朋友以至出入起居應事接物之際亦莫不各有
其理焉窮之則自君臣之大以至事物之微莫不知其
所以然與其所當然而亡纖芥之疑善則從之惡則去
之而無毫髮之累此爲學所以莫先於窮理也至論天
下之理則要妙精微各有攸當亘古亘今不可移易惟
古之聖人爲能盡之而其所行所言無不可爲天下後
世不易之大法其餘則順之者爲君子而吉背之者爲
小人而凶吉之大者則能保四海而可以爲法凶之甚
者則不能保其身而可以爲戒是其粲然之迹必然之
效蓋莫不具於經訓史策之中欲窮天下之理而不卽
是以求之則是正墻面而立耳此窮理所以必在於讀
書也若夫讀書則其不好之者固怠忽閒斷而無所成
矣其好之者文不免乎貪多而務廣往往未啓其端而
遽巳欲探其終未究乎此而忽巳志在乎彼是以雖復
終日勤勞不得休息而意緒匆匆常若有所奔走迫逐
而無從容涵泳之樂是又安能深信自得常久不厭以
異於彼之怠忽閒斷而無所成者哉孔子所謂欲速則
不達孟子所謂進銳退速正謂此也誠能監此而有以
反之則心潛於一久而不移而所讀之書文意接連血
脉通貫自然漸漬浹洽心與埋會而善之爲勸者深惡
之爲戒者切矣此循序致精所以爲讀書之法也若夫
致精之本則在於心而心之爲物至虚至靈神妙不測
常爲一身之主以提萬事之綱而不可有頃刻之不存
者也一不自覺而馳騖飛揚以徇物慾於軀殼之外則
一身無主萬事無綱雖其俯仰顧盼之閒蓋巳不自覺
其身之所在而況能反覆聖言參考事物以求義理至
當之歸乎孔子所謂君子不重則不威學則不固孟子
所謂學問之道無他求其放心而巳矣者正謂此也誠
能嚴恭寅畏常存此心使其終日儼然不爲物欲之所
侵亂則以之讀書以之觀理將無往而不通以之應事
以之接物將無所處而不當矣此居敬持志所以爲讀
書之本也皆愚臣平生爲學艱難辛苦巳試之效竊意
聖賢復生所以教人不過如此蓋雖帝王之學殆亦無
以易之
朱子答汪尚書書曰近世言道學者失於太高讀書講義
率常以徑易超絶不歷階梯爲快而於其閒曲折精微
正好玩索處例皆忽略厭棄以爲卑近瑣屑不足畱情
以故雖或多聞博識之士其於天下之義理亦不能無
所未盡曷若循下學上達之序口講心思躬行力究寧
煩毋略寧下毋高寧淺毋深寧拙毋巧從容潛玩存久
漸明衆理洞然次第無隱然後知夫大中至正之極天
理人事之全無不在是初無迥然超絶不可及者而幾
微之閒毫氂畢察酬酢之際體用渾然雖或使之任至
重而處所難亦沛然行其所無事而巳
朱子答吕子約書曰夫學者旣學聖人則當以聖人之教
爲主今六經語孟中庸大學之書具在彼以了悟爲高
者旣病其障礙而以爲不可讀此以記覽爲重者又病
其狹小而以爲不足觀如是則是聖人之所以立言垂
訓者徒足以誤人而不足以開人孔子不賢於堯舜而
達磨賢於仲尼矣無乃悖之甚邪
朱子答劉定夫書曰學者息却許多狂妄身心除却許多
閒雜說話著實讀書初時儘且尋行數墨久久自有見
處最怕人說學不在書不務佔畢不專口耳下梢說得
張皇都無收拾只是一埸脫空直是可惡
朱子曰爲學須是已分上做工夫有本領方不作言語說
若無存養儘說得明自成兩片亦不濟事況未必說得
明乎要須發憤忘食痛切去做身分上工夫莫荏苒歲
月可惜也
朱子曰某之講學所以異於科舉之文立是要切已行之
若只恁地說過依舊不濟事若實是把做工夫只是敬
以直內義以方外八字一生用之不盡又曰某近覺得
學者所以不成箇頭項者只緣聖賢說得多了旣欲爲
此又欲爲彼如說敬以直內義以方外若實下工夫見
得眞箇是敬立則內直義形而外方這終身可以及用
今人却似見得這兩句好又見說克巳復禮也好又見
說出門如賓也好空多了少閒却不把捉得一項周全
(李貫之曰敬能集義義不離敬敬不容不義義不容不敬敬義夾持則心常存心存則心熟而智益明敬義二)
(字該盡六經語孟中所言之理)
朱子論孟集義序曰論孟之書學者所以求道之至要古
今爲之說者蓋巳百有餘家然自秦漢以來儒者類皆
不足以與聞斯道之傳其溺於卑近者旣得其言而不
得其意其騖於高遠者則又支離踳駮或乃幷其言而
失之學者益以病焉宋興百年河洛之閒有二程先生
者出然後斯道之傳有繼其於孔子孟氏之心蓋異世
而同符也故其所以發明二書之說言雖近而索之無
窮指雖遠而操之有要使夫讀者非徒可以得其言而
又可以得其意非徒可以得其意而又可以幷其所以
進於此者而得之其所以興起斯文開悟後學可謂至
矣閒嘗蒐輯條流以附於本章之次旣又取夫學之有
同於先生者與其有得於先生者若橫渠張公若范氏
(名祖禹字淳夫)二吕氏(希哲字原明大臨字與叔)謝氏(良佐字顯道)游氏(酢字定夫)楊
氏(時字中立)侯氏(仲良字師聖)尹氏(焞字彥明)凡九家之說以附益之
名曰論孟精義以備觀省而同志之士有欲從事於此
者亦不隱焉抑嘗論之論語之書無所不包而其所以
示人者莫非操存涵養之要七篇之指無所不䆒而其
所以示人者類皆體驗充擴之端夫聖賢之分其不同
固如此然而體用一源也顯微無閒也是則非夫先生
之學之至其孰能知之嗚呼兹其所以奮乎百世絶學
之後而獨得夫千載不傳之傳也歟若張公之於先生
(如横渠之於二程)論其所至竊意其猶伯夷伊尹之於孔子而
一時及門之士考其言行則又未知其孰可以爲孔氏
之顏曾今錄其言非敢以爲無少異於先生而悉合乎
聖賢之意亦曰大者旣同則其淺深疎密毫氂之閒正
學者所宜盡心耳至於近歲以來學於先生之門人者
又或出其書焉則意其源遠末分醇醨異味而不敢載
矣或曰凡說之行於世而不列於此者皆無取巳乎曰
不然也漢魏諸儒正音讀通訓詁考制度辨名物其功
博矣學者苟不先涉其流則亦何以用力於此而近世
一二名家與夫所謂學於先生之門人者其攷證推說
亦或時有補於文義之閒學者有得於此而後觀焉則
亦何適而無得哉特所以求夫聖賢之意者則在此而
不在彼爾若夫外自託於程氏而竊其近似之言以文
其異端之說者則誠不可以入於學者之心然以其荒
幻浮誇足以欺世也而流俗頗巳歸鄕之矣其爲害豈
淺淺哉顧其語言氣象之閒則實有不難辨者學者誠
用力於此書而有得焉則於其言雖欲讀之亦且有所
不暇矣然則是書之作其率爾之誚雖不敢辭至於明
聖傳之統采衆說之長折流俗之謬則竊亦妄意其庶
幾焉
朱子作論語訓蒙(後更名集注)序曰余旣序次論語精義以備
觀覽暇日又爲兒輩論之大抵諸老先生之爲說非本
爲童子設也故其訓詁略而義理詳初學者讀之經之
文句未能自通又當徧求誦說問其指意茫然迷眩殆
非啓蒙之要因爲刪錄以成此書本之註疏以通其訓
詁參之釋文以正其音讀然後會之於諸先生之說以
發其精微一句之義繫之本句之下一章之旨列之本
章之左以平生所聞於師友而得於心思者閒附一二
條焉本末精粗大小詳略無敢偏廢也然本其所以作
取便於童子之習而巳故名曰集注詳說蓋將藏之家
塾俾兒輩學非敢爲他人發也嗚呼小子來前予幼獲
父師之訓從事於此三十餘年材資不敏未能有得今
乃妄意採摭先儒有所取舍度德量力夫豈所宜然施
之汝曹取其易曉以是庶幾其可幸無罪焉耳夫其訓
詁之詳且明也日講焉則無不通矣義理之精且約也
日誦焉則無不識矣通者巳知而時習識者未解而勿
忘予之始學亦若斯而已矣嗚呼小子其懋戒之哉汲
汲焉而毋欲速也循循焉而毋敢惰也毋牽於俗學而
絶之以爲迂且淡也毋惑於異端而獵之以爲近且卑
也聖人之書大中至正之極而萬世之標準也古之學
者其始卽此以爲學其卒非離此以爲道窮理嚍性脩
身齊家推以及人內外一致蓋取諸此而無所不備亦
修吾身而巳矣舍而他求夫豈無可觀者然致遠恐泥
昔者吾幾陷焉今裁自脫故不願汝曹之爲之也嗚呼
小子其懋敬之
朱子曰主敬致知摧驕破吝謹之於細微雜亂之域而養
之於虚閒靜一之中右朱子送門人李伯諫教授蘄
學之訓上文云與伯諫游而講於斯也亦三年矣凡持
守之要玩索之端巨細精粗蓋巳無所不論今使之言
其又何以加此然有一焉(云云)是則雖屢言之而豈患
乎瀆哉
朱子日用自警詩云圓融無際大無餘卽此身心是太虚
不向用時勤猛省却於何處味眞腴尋常應對尤須謹
造次施爲莫放疎一日洞然無别體方知不枉費工夫
先師果齋史先生每教學者必首以此篇使之揭于座右
曰學問進脩之大端其略有四一曰尚志二曰居敬三
曰窮理四曰反身大抵爲士莫先於尚志孔子曰吾十
有五而志于學孟子曰士何事曰尚志仁義而巳矣程
子亦曰言學便當以道爲志言人便當以聖爲志苟此
志不立而惟流俗之徇利欲之趨則終身墮於卑陋而
不足與詣高明光大之域矣何足以爲士哉此志旣立
便當居敬以涵養其本原蓋人心虚靈天理具足仁義
禮智皆吾固有聖賢之所以爲聖賢者非自外而得之
也苟能端莊靜一以涵養之則志氣淸明義理昭著而
人欲自然退聽以此窮理理必明以此反身身必誠乃
學問之本原也夫旣知涵養其本原則天理之全體固
渾然於吾心矣然一心之中雖曰萬理咸具天叙天秩
品節粲然苟非稽之聖賢講之師友察之事物驗之身
心以究析其精微之極至則知有所蔽而行必有所差
此大學之誠意正心脩身所以必先格物致知中庸之
篤行所以必先博學審問愼思明辨也旣知所以窮理
矣則必以其所窮之理反之於身以踐其實日用之閒
微而念慮著而云爲其當然者皆天理之公其不當然
者皆人欲之私也於此謹而察之果當然乎則充之唯
恐其不廣行之唯恐其不至果不當然乎則改之唯恐
其不速去之唯恐其不盡從事於斯無少閒斷則人欲
日以消泯天理日以純熟而聖賢之道忽不自知其實
有於我矣窮則獨善其身可以繼往聖而開來學達則
兼善天下可以參天地而贊化育其功用有不可勝窮
者若夫趨向卑陋而此志不立持養疎略而此心不存
講學之功不加而所知者昏蔽反身之誠不篤而所行
者悖戾將見人欲愈熾天理愈微本心一亡亦將何所
不至哉書曰惟聖罔念作狂惟狂克念作聖聖狂之分
特在念不念之閒而巳矣倂惟同志勉之(此本雙峯饒氏之訓)
果齋先生(名蒙卿字景正鄞人)早師常德小陽
先生(名岊號字溪)大陽先生(名枋號存齋)陽先
生師涪陵㬊先生(名淵字亞夫)㬊先生師朱子
程氏家塾讀書分年日程綱領
程氏家塾讀書分年日程卷一
鄞程端禮述
(日程節目主朱子教人讀書法六條修其分年主朱子寬箸期限緊箸課程之說修)
八歲未入學之前
讀性理字訓(程逢原增廣者)
日讀字訓綱三五段必乃朱子以孫
芝老能言作性理絶句百首教
之之意以此代世俗蒙求千字
文最佳又以朱子童子須知貼
壁於飯後(行飯時)使之記說一段
自八歲入學之後
讀小學書正文
(凡摽于上者皆旁證)日止讀一書自幼至長皆然此朱子
(朱子曰讀書須一件一件讀理會了一件)苦口教人之語隨日力性資自
(方可換一件若不與逐件理會雖讀到老)一二百字漸增至六七百字日
(依舊生又曰須是精專精研使一書通透)永年長可近千字乃已每大段
(爛熟都無記不得處方别換一書乃爲有)內必分作細段每細段必看讀
(益若輪流通念而覈之不精則亦未免枉)百遍倍讀百遍又通倍讀二三
(費工夫也須是通透後又却如此溫習乃)十遍後凡讀經書倣此自此說
(爲佳耳又曰讀書不精深只是不專一)小學書卽嚴幼儀大抵小兒終
(朱子小學書取吕舍人法靜室危坐讀取)日讀誦不惟困其精神且致其
(二三百遍字字句句須要分明又每日須)習爲悠緩以待曰莫法當纔辦
(連前三五授通讀五七十遍)遍數卽暫歇少時復令入學如
此可免二者之患
(日程不欲别見通論于此)日程(小學讀經三日習字演文一日所分節目詳見印空眼簿大學必待做次卷工)
(用仍依序程方許學文)
(大學必雞初鳴卽起)一每夙興卽先自倍讀巳讀冊首書至昨
(朱子所訂門人程董學則云必正心肅容)日所讀書一遍内一日看讀內
(記遍數遍數巳足而未成誦必須成誦遍)一日倍讀生處誤處記號以待
(數未足雖巳成誦必滿遍數又曰一百)夜閒補正遍數其閒日看讀本
(遍時自是勝五十遍時二百遍時自是勝)爲童幼文理未通誤不自知者
(一百遍時荀子曰君子知夫不全不粹)設年十四五以上者只倍讀師
(之不足以爲美也故誦數以貫之思索以)標起止于日程空眼簿凡冊首
(通之爲其人以處之除其害以持養之朱)書爛熟無一句生誤方是工夫
(子曰司馬公答學者說爲學之法舉荀子)已到方可他日退在夜閒與平
(四句云云此說亦好誦數云者想古人亦)日巳讀書輪流倍溫乃得力如
(記遍數貫字訓熟如習貫自然之貫又訓)未精熟遽然退混諸書中則溫
(通誦得熟方能通曉若不熟亦無可思索)倍漸疎不得力矣宜謹之凡倍
(又門人問曰某緣資質魯鈍全記不起)讀熟書逐字逐句要讀之緩而
(朱子曰只是貪多故記不得福州陳晉之)又緩思而又思使理與心浹朱
(極魯鈍讀書只五十字必三百遍而後能)子所謂精思所謂虚心涵泳孔
(熟積集讀去後來却應賢良要之人只是)子所謂溫故知新以異於記問
(不會耐苦耳)之學者在乎此也
一師試倍讀昨日書
一師授本日正書假令授讀大學正文章
(朱子曰横渠教人讀書必欲成誦眞道學)定句讀圈發假借字音令面讀
(第一義須是如此以上方有箸力處也又)子細正過於內分作細段隨文
(曰近與學者講論不覺横渠成誦之說是)義可斷處多不過十句少約五
(爲捷徑又曰横渠云讀書須是成誦云今)六句大段約千字分作十段或
(人不及古人處只爭這些子古人記得故)十一二段用朱點記于簿(四書本惟)
(曉得今人鹵莾記不得故曉不得有梅溪書院新刊纂疏字大少誤有䟽文可參攷集注最便初)
(朱子因論讀大學答以每爲念慮攪擾頗學讀誦每行二十字五十行則千字細段約四五行則得矣)
(妨工夫曰只是敬敬是常惺惺底法以敬)還案每細段讀二百遍內一百
(爲主則百事皆從此做去今人都不理會)遍看讀內一百遍倍讀句句字
(我底自不知心所在却要理會他事又要)字要分明不可太快讀須聲實
(齊家治國平天下心者身之主也撑船須)如講說然句盡字重道則句完
(用篙喫飯須用匙不理會心是不用篙不)不可添虛聲致句讀不明且難
(使匙也攝心只是敬纔敬看做甚麽事登)足遍數他日信口難舉須用數
(山固只這箇心入水亦只這箇心又曰)珠或記數板子記數每細段二
(君子之爲學莊敬涵養以立其本而講於)百遍足卽以墨銷朱點卽換讀
(義理以發明之則其口之所誦也有正業)如前盡一日之力須足六七百
(而心之所處也有常分矣至於希世取寵)字日永年長可近一千字寧賸
(之事不惟有所愧而不敢實亦有所急而)段數不可省遍數仍通大段倍
(不暇焉)讀二三十遍或止通倍讀全章
正經幷注或問所盡亦可必待
一書畢然後方換一書並不得
兼讀他書及省遍數此以朱子
讀書法小學書及所訂程董學
則修
一師試說昨日巳說書
一師授說平日巳讀書不必多先說小學
(又曰大抵讀書須是虚心靜慮依傍文義)書畢次大學畢次論語假如說
(根尋句脉看定此句指意是說何事略如)小學書先令每句說通朱子本
(今人言語襯貼替換一兩字說得古人意)注及熊氏解及熊氏標題巳通
(思出來先教自家心裏分明歷落如與古)方令依傍所解字訓句意說正
(人對面說話彼此對答無一字一言不相)文字求其訓注中無者使檢韻
(肯可此外都無閑雜說話方是得箇入處)會求之不可杜撰以誤人寧以
(怕見如此棄却本文肆爲浮說說得郎當)俗說麤解却不妨旣通說每句
(都忘了從初因甚話頭說得到此此最斈)大義又通說每段大義卽令自
(者大病也朱子論語口義序云)反覆說通面試通乃巳久之纔
(通者巳知而時習識者未觧而勿忘余以)覺文義粗通能自說卽使自看
(始學亦若斯而巳又曰若曉得文義又)注沉潛玩索使來試說更詰難
(記得固是好若曉文義未得只背得少閒)之以使之明透如說大學論語
(不知不覺自然相觸發曉得這道理蓋這)亦先令說注透然後依傍注意
(一叚文義横在心下自然放不得必曉得)說正文
(而後巳)一小學習寫字必於四日内以一日令影
寫智永千文楷字如童稚初寫
者先以子昂所展千文大字爲
格影寫一遍過却用智永如錢
眞字影寫每字本一紙影寫十
紙止令影寫不得惜紙於空處
(習眞書由智永千文入則巳兼得晉人骨)令自寫以致走樣寧令翻紙以
(肉閒架風度他年有餘力當習楽毅論畫)空處再影寫如此影寫千文足
(贊黃庭經草書由智永以入二王章章行)後歇讀書一二月以全日之力
(書則蘭亭篆與八分則熟看說文以習李)通影寫一千五百字添至二千
(斯陽冰蔡邕古今以晉二王爲書斈之)三千四千字以全日之力如此
(聖自唐歐虞楮薛顔柳皆斈晉而各得其)寫一二月乃止必如此寫方能
(一體如夷之清惠之和耳故習字須以晉)他日寫多運筆如飛永不走樣
(爲法斈唐乃下策也)又使自看寫一遍其所以用千
文用智求楷字皆有深意此不
暇論待他年有餘力自爲充廣可
也蓋儒者别項工夫多故習字
止如此用筆之法雙鈎懸腕讓
左側右虚掌實指意前筆後此
口訣也欲考字看說文字林六
(劉漫塘云且未論學者所學如何只這幾)書略切韻指掌圖正始音韻會
(箇字偏旁點畫十箇九箇差誤了而況能)等書以求音義偏旁點畫六書
(曉得字上義理安得數人小學師且逐箇)之正每考三五字或十數字擇
(與諸生釐正一過所益亦自不少)切用之字先考凡鈔書之字偏
旁須依說文翻楷之體骨肉閒
架氣象用智永非寫詩帖不得
全用智永也
一大學不得令日日作詩作對虚費日力
今世俗之教十五歲前不能讀
記九經正文皆是此弊但令習
字演文之日將已說小學書作
口義以學演文每句先逐字訓
之然後通解一句之意又通結
一章之意相接續作去明埋演
文一舉兩得更令記對類單字
使知虛實死活字更記類首長
天永日字但臨放學時面屬一
對便行使略知對偶輕重虛實
足矣此正爲已爲人務内務外
君子儒小人儒之所由分此心
先入者爲主終此生不可奪不
惟妨工最是奪志朱子諄諄言
之切戒
一隻日之夜大學令玩索巳讀大學字求
(朱子曰觀者一見而决玩者反復而不捨)其訓句求其義章求其旨每一
(之辭又曰大凡讀書不要般涉但溫尋舊)節十數次涵泳思索以求其通
(底不妨不可將新底來搶又曰只是要熟)又須虛心以爲之本每正文一
(功夫純一而巳讀時熟看時熟玩味時熟)節先攷索章句明逶然後摭章
(又答學者曰示諭且看大學俟見大指)句之旨以說上正文每句要說
(乃及他書此意甚美但看時須是更將大)得精確成文鈔記旨要又攷索
(段分作小段字字句句不可容易放過常)或問明透以參章句如遇說性
(時暗誦默思反覆研究未上口時須教上口)理深奥精微處不計數看直要
(未通透時須教通透巳通透便要純熟直)曉得記得爛熟乃止仍參看黃
(是不思索時此意常在心胷之閒驅遣不)勉齋眞西山集義通釋講義饒
(去方是此一段了又換一段看如此數段)雙峯纂述輯講語錄金仁山大
(之後心安理熟覺得工夫者力時便漸得)學疏義語孟攷證何北山王魯
(力也近覺得朋友閒病痛都是貪多務廣)齋張達善句讀批抹畫截表注
(匆遽涉獵所以凡事草率粗淺本欲多知)音攷胡雲峯四書通通證趙氏
(多能下梢一字不知一事不能本欲速成)纂疏集成發明等書諸說有異
(反成虚度歲月但能反此如前所云試用)處標貼以待思問如引用經史
(歲月之功當自見其益矣又曰論語逐章)先儒語及性理制度治道故事
(細看每不過兩三段先令盡通諸說異同)相關處必須檢尋看過凡玩索
(然後探求聖言本意則久之自當見效又)一字一句一章分看合看要析
(曰若不如此看是幾年也無長進又曰更)之極其精合之無不貫去了本
(耐煩專一細看爲佳日月不易得大事未)子信口分說得出合說得出於
(明甚可懼也又曰論語一日只看一段恐)身心體認得出方爲爛熟朱子
(大段明白底則看兩段須是專一自早至)諄諄之訓先要熟讀須是正看
(夜雖不讀亦當涵泳常在胷中如有一件)背看左看右看看得是了未可
(事未了相似到晚却拖來商量但一日積)便道是更須反覆玩味此之謂
(一段日日如此年歲閒自是裏面貫通道)也不必多論語止看得一章二
(理分明又語工過曰爲學須要專一用)章三章足矣只要自得凡先說
(工不可雜亂因舉異教數語云用志不分)者要極其精通其後未說者一
(乃凝於神置之一處無事不辦)節易一節工夫不難矣只要記
(又曰平心易氣熟玩而徐思之自當見得)得大學畢次論語次孟子次中
(義理明白穩當處不必彊說枉費心力也)庸小學止令玩索小學燈火起
(又曰虚心平氣反復諷誦久當有味今)中秋止端午或生徒多參攷之
(以迫切之心求之正猶治絲而棼之雖欲)書難遍及則參差雙隻夜以便
(彊爲之說終非吾心所安穿鑿支離愈叛)之
(於道矣)一雙日之夜倍讀凡平日巳讀書一遍倍
(又曰窮理以虚心靜慮爲本又曰看文字)讀一二卷或三四卷隨力所至
(不可終日思量硬將心去馳逐亦須空閑)記號起止以待後夜續讀倍讀
(少頃養精神又來看)熟書必緩而又緩思而又思詳
見讀冊首書條凡溫書必要倍
讀纔放看讀永無可再倍之日
前功廢矣切戒如防誤處寧以
書安于案疑處正之再倍讀倍
讀熟書時必須先倍讀本章正
文畢以目視本章正文倍讀盡
本章注文就思玩涵泳本章理
(二更止五更起不如此不如彼此古人夜)趣(凡倍讀訓詁時視此字正文凡倍讀通解時視此節正文)
(讀法也夜讀將盡二更卽須熟睡蓋子時)此法不惟得所以釋此章之深
(前後不得睡則血不歸肝次日决無精神)意且免經文注文混記無别之
(可以讀書勉彊至七日十日必得嗽疾咯)患如倍讀忘處急用遍數補之
(血成瘵反終身不可任勞事矣勤者宜戒)凡已讀書一一整放在案周而
復始以日程幷書目揭之于壁
夏夜浴後露坐無燈自可倍讀
一隨雙隻日之夜附讀看玩索性理書(性理)
(畢次治道次制度)如大學失時失序
當補小學書者先讀小學書數
段仍詳看解字字句句自要說
得通透乃止小學書畢讀程氏
增廣字訓綱(此書鈐定性理語約而義備如醫家)
(脉訣最便初學)次看北溪字義續字義
次讀太極圖通書西銘並有朱
(字義前有性理圖七箇雙峯亦有性理圖)子解及有何北山發揮次讀近
(朱子所編伊洛淵源延平答問朱子年譜)思錄(看葉氏解)續近思錄(蔡氏編見性理羣書)
(行狀皆須看)次看讀書記大學術義程子遺
書外書經說文集周子文集張
子正蒙朱子大全集語類等書
或看或讀必詳玩潛思以求透
徹融會切已體察以求自得性
理緊切書目通載于此讀看者
自循輕重先後之序有合記者
仍分類節鈔若治道亦見西山
讀書記大學衍義
一以前日程依序分日定其節目寫作空
眼刊定印板使生徒每人各置
一簿以憑用工次日早於師前
試驗親筆勾銷師復親標所授
起止于簿庶日有常守心力整
暇積日而月積月而歲師生兩
盡皆可自見施之學校公教尤
便有司拘鈐考察小學讀經習
字演文必須分日讀經必用三
日習字演文止用一日本未欲
以此閒讀書之日緣小學習字
習演口義小文詞欲使其學開
筆路有不可後者故也(假如小學簿紙)
(百張以七十五張印讀書日程以二十五張印習字演文日程)
(可用二百日)至如大學惟印讀經日
程待四書本經傳注旣畢作次
卷工程時方印分日讀看史日
程畢印分日讀看文日程畢印
分日作文日程其先後次序分
日輕重决不可紊人若依法讀
(此亦朱子所謂行程曆今日到何處明日)得十餘箇簿則爲大儒也孰禦
(到何處之意)他年亦須自填以自檢束則歲
(東萊吕氏亦有日記)月不虛擲矣今將巳刊定空眼
式連于次卷學者誠能刊印置
簿日填功效自見也
(朱子曰讀書玩理但嚴立功程)小學書畢
(寬箸意思久之自當有味不可)次讀大學經傳正文
(求欲速之功也又曰寬箸期限)一讀書倍溫書說書習字演文如
(緊箸課程又曰人若辦得十來)前法
(年世間甚書讀不了)次讀論語正文
(又曰爲學之序爲已而後可以)次讀孟子正文
(及人通理然後制事故程子教)次讀中庸正文
(人先讀論孟次及諸經然後看)次讀孝經刊誤
(史其序不可亂又曰史書閙熱)一讀書倍溫書說書習字演文並
(經書冷淡後生心志未定少有)如前法
(不偏向外去亦當預防也)次讀易正文
六經正文依程子朱子胡氏蔡氏
句讀參廖氏及古注陸
氏音義賈氏音辨牟氏
音攷
一讀書倍溫書說書習字演文並
如前法
次讀書正文
次讀詩正文
次讀儀禮幷禮記正文
次讀周禮正文
次讀春秋經幷三傳正文
前自八歲約用六七年之功則十五歲前小學
書四書諸經正文可以盡畢旣
每細段看讀百遍倍讀百通文
通倍讀大段早倍溫冊首書夜
以序通倍溫巳讀書守此决無
不熟之理
自十五志學之年卽當尚志爲學以道爲志爲
(朱子曰若不能敬則講學無安頓處又)人以聖爲志自此依朱子法讀
(曰古人之學以莊敬持守爲先而讀書窮)四書注或十五歲前用工失時
(理以發其趣又曰此亦有十數朋)失序者止從此起便讀大學章
(友不免今熟看注解以通念爲先而徐思)句或問仍兼補小學書
(其義只尋正意母得)讀大學章句或問
(支蔓似方略有頭緒)一讀書倍溫書所讀字數分段看讀百
遍倍讀百遍並如前法
一夜閒玩索倍讀巳讀書玩索讀看性
(朱子論孟集義序曰論孟之書學者所以)理書並如前法必確守朱子讀
(求道之至要古今爲說者百有餘家然自)書法六條居敬持志循序漸進
(秦漢以來儒者類皆不足以與聞斯道之)熟讀精思虚心涵泳切巳體察
(傳宋興百年河洛之閒有二程先生者出)著緊用力必以身任道靜存動
(然後斯道之傳有繼其於孔子孟氏之心)察敬義夾持知行並進始可言
(蓋異世而同符也故其發明二書之說言)學不然則不誠無物雖勤無益
(雖近而索之無窮指雖遠而操之有要使)也朱子諭學者曰學者書不記
(夫讀者非徒可以得其言而又可以得其)熟讀可記義不精細思可精惟
(意非徒可以得其意而又可以幷其所以)有志不立眞是無箸力處只如
(進於此者而得之其所以興起斯文開悟)今人貪利祿而不貪道義要作
(後學可謂至矣旣又取夫學之有同於先)貴人而不要作好人皆是志不
(生者與其得於先生者若橫渠張公若范)立之病直須反覆思量究其病
(氏二吕氏謝氏游氏楊氏侯氏尹氏凡九)痛起處勇猛奮躍不伏作此等
(家之說以附益之以備觀省或者曰凡說)人一躍躍出見得聖賢千言萬
(之行於世而不列於此者皆無取巳乎曰)語都無一字不是實語方始立
(不然也漢魏諸儒通訓詁考制度辨名物)得此志就此積累工夫迤邐向
(其功博矣學者苟不先涉其流則亦何以)上去大有事在諸君勉&KR0999;不是
(用力於此特所以求夫聖賢之意則在此)小事又如程子四箴朱子敬齋
(而不在彼也朱子曰二程先生說)箴西山夜氣箴當熟玩體察外
(得親切處直須看得爛熟與經文一般成)有天台南塘陳先生(名栢字茂卿)夙
(誦在心乃可又曰爲學之道更無它法但)興夜寐箴曰雞鳴而寤思慮漸
(能熟讀精思久之自有見處尊所聞行所)馳盍於其閒澹以整之或省舊
(知久之自有至處又曰讀書固收心之)愆或紬新得次第條理瞭然默
(助然今只讀書時收得心不讀書便爲事)識本旣立矣昧爽乃興盥櫛衣
(所奪而是心之存也常少而其放也常多)冠端坐歛形提掇此心皦如出
(矣胡爲不移此讀書工夫向不讀書處用)日嚴肅整齊虚明靜一乃啓方
(力便動靜兩得而此心無時不存乎)冊對越聖賢夫子在坐顏曾後
(果齋先生常於座閒大書靜存動察四字)先聖師所言親切敬聽弟子問
(以自點檢朱子曰讀書固不可)辯反覆參訂事至斯應則驗于
(廢然亦須以主敬爲先方可就此田地上)爲明命赫然常目在之事應旣
(推尋義理見諸行事若平居泛然略無存)巳我則如故方寸湛然凝神息
(養之功文無實踐之志而但欲曉解文義)慮動靜循環惟心是監靜存動
(說得分明則雖盡通諸經不錯一字亦何)察勿貳勿三讀書之餘閒以游
(所益近覺朋友讀書講論多不得力其病)泳發舒精神休養情性日莫人
(皆出於此不可不深戒也又曰持敬讀書)倦昏氣易乘齊莊正齊振拔精
(只是一事而表裏各用力耳若有所偏便)明夜久斯寢齊手歛足不作思
(疑都不曾做工夫今且逐日箸實做將去)惟心神歸宿養以夜氣貞則復
(未須比量難易計較得失徒然紛擾不濟)元念玆在玆日夕乾乾昔金華
(事要令日用之閒只見本心義理都不見)魯齋王先生(名栢字會之)以爲此箴
(有他物方有得力處耳)甚切得受用以教上蔡書院諸
生使之人寫一本置坐右又云
養以夜氣足以證西山之誤
大學章句或問畢
次讀論語集注
次讀孟子集注
次讀中庸章句或問
次鈔讀論語或問之合于集注者
次鈔讀孟子或問之合于集注者
次讀本經
治周易鈔法一依古易十二篇勿鈔
(又曰近日眞箇讀書人少也緣科舉時文)彖傳象傳附每段經文之後先
(之弊他纔把書來讀便先立箇意思要討)手鈔四聖經傳正文依古易讀
(新奇都不理會也本意著實纔討得新奇)之别用紙依次鈔每段正文次
(便準擬作時文使下稍弄得熟只是這箇)低正文一字鈔所主朱子本義
(將來使雖是朝廷甚麽大典禮也胡亂信)次低正文一字鈔所主程子傳
(手捻出來使不知一撞百碎前輩也是讀)其連解彖傳象傳者須截在彖
(書某曾見大東萊之兄是他於六經三傳)傳象傳正文後鈔次低正文一
(皆通他親手點注並用小圈點注所不足)字節鈔所兼用古注疏次低正
(者並將疏楷書用朱點無點畫草某只見)文二字附節鈔陸氏音義次節
(他禮記知此他經皆如此)鈔胡庭芳所附朱子語錄文集
(謹按明經守家法凡曰主某說者則是其)何北山啓蒙繫辭發揮朱子孫
(說巳合經意當主之而不可違必演而伸)鑑所集易遺說去其重者次低
(之可也凡曰用某說者則是其說猶或未)正文二字節鈔董氏所附程子
(盡合于經意必用其說辨其得失而斷之)語錄文集次低正文三字節鈔
(以經意又參所主之說而通論之可也其)胡庭芳所纂諸家解及胡雲峯
(法本漢左雄詳見朱子貢舉私議而方今)易通及諸說精確而有裨朱子
(科制因之惟平日能以此法明經則他)本義者其正文分段以朱子本
(日能以此作義矣明經作義自是兩截工)義爲主每段正文旣鈔諸說仍
(夫今俗學旣無明經一截工夫爲欲作義)空餘紙使可續鈔其讀昜綱領
(始爲涉獵傳注之計宜讀經無沉潛自得)及先儒諸圖及說鈔于卷首圖
(之實也)在啓蒙者不可移讀法其朱子
本義程子傳所節古注䟽並依
讀四書例盡填讀經空眼簿如
前法須令先讀五贊啓蒙及發
揮次本義畢然後讀程子傳畢
然後讀所節古注疏其所附鈔
亦玩讀其所當讀者餘止熟看
參攷其程子傳古注疏與朱子
本義訓詁指義同異以玩索精
熟爲度異者以異色筆批抹每
卦作一冊
治尚書鈔法先手鈔全篇正文讀之
别用紙鈔正文一段次低每段
正文一字鈔所主蔡氏傳次低
正文一字節鈔所兼用古注疏
次低正文二字附節鈔陸氏音
義次低正文二字節鈔朱子語
錄文集之及此段者次低正文
三字節鈔金氏表注及董氏所
纂諸儒之說及諸說精確而有
裨蔡氏傳者其正文分段以蔡
氏傳爲主每段正文旣鈔諸說
仍空餘紙使可續鈔其書序及
朱子所辯附鈔每篇之末其讀
書綱領及先儒諸圖鈔于首卷
讀法其蔡氏傳及所節古注疏
並依讀四書例盡填讀經空眼
簿如前法其所附鈔亦玩讀其
所當讀者餘止熟看參攷須令
先讀蔡氏傳畢然後讀古注疏
其古注疏與蔡氏傳訓詁指義
同異以玩索精熟爲度異者以
異色筆批抺每篇作一冊
治詩鈔法先手鈔詩全篇正文讀之
别用紙鈔詩正文一章音義恊
音並依朱子次低正文一字鈔
所主朱子傳次低正文一字節
鈔所兼用古注疏次低正文二
字附節鈔陸氏音義次低正文
二字節鈔朱子語錄文集之及
此章者次低正文三字節鈔輔
氏童子問及魯齋王氏詩疑辨及
諸說精確而有禆朱子傳者每
段正文旣鈔諸說仍空餘紙使
可續鈔其詩小序及朱子所辯
附鈔每篇之末其讀詩綱領及
先儒諸圖鈔于首卷讀法其朱
子傳及所節古注疏並依讀四
書例盡填讀經空眼簿如前法
其所附鈔亦玩讀其所當讀者
餘止熟看參攷須令先讀朱子
傳畢然後讀古注疏其古注疏
及朱子傳訓詁指義同異以玩
索精熟爲度異者以異色筆批
抹每篇作一冊
解精確而有裨正經古注疏者
其正文分段以古注爲主每段
正文旣鈔諸說仍空餘紙使可
續鈔蓋治禮必先讀儀禮經其
讀禮記綱領及先儒諸圖及楊
氏儀禮圖鈔于首卷讀法其所
節古注幷疏依讀四書例盡填
讀經空眼簿如前法其所附鈔
亦玩讀其所當讀者餘止熟看
參攷其古注疏之所以合于經
與否以玩索精熟爲度其未合
者以異色筆批抹每篇作一冊
或二三冊
治春秋鈔法先手鈔正經每一年作
一段讀之讀全經畢别用紙鈔
(謹按程子曰以傳攷經之事跡以經别傳)當年經文一段次低經文一字
(之眞僞朱子曰春秋不過直書其事而以)節鈔所許用三傳胡氏傳諸說
(爵氏名字日月土地爲褒貶若法家之深)之合于經之本義者次低經文
(刻乃傳者之鑿說端禮弟端學自早年讀)一字節鈔三傳胡氏傳諸說之
(四書諸經之餘用其二十餘年之工注春)未合者次低經文二字附節鈔
(秋其大要以程朱之論攷正三傳胡氏之)陸氏音義次低經文二字鈔程
(得失以爲合於程朱之論則合於經之旨)端學所著辯疑或問凡諸說之
(矣故用三傳胡氏之有合者爲本義諸說)有禆正經三傳胡氏傳者巳詳
(之合者亦附見焉其相戾者爲辨疑以正)見成書每段正文旣鈔諸說仍
(之又摘諸說之害經者爲或問以明所以)空餘紙使可續鈔其讀春秋綱
(去取之由庶幾士之讀此經者旣可因程)領及先儒諸圖鈔于首卷讀法
(朱以得孔子作經之微旨又所以仰遵設)凡所節三傳胡氏傳並依讀四
(科許用之初意其網羅之博采擇之精當)書例盡填讀經空眼簿如前法
(世諸老亦許其有禆此經而𥙷朱子之所)其所附鈔亦玩讀其所當讀者
(未注者云)餘止熟看參攷其三傳胡氏之
所以合于經與否以玩索精熟
爲度其未合者以異色筆批抹
每年作一卷每公作一冊或二
三冊
前自十五歲讀四書經注或問本經傳注性理
諸書確守讀書法六條約用三
四年之功晝夜專治無非爲巳
之實學而不以一豪計功謀利
之心亂之則敬義立而存養省
察之功密學者終身之大本植
矣
程氏家塾讀書分年日程卷一
