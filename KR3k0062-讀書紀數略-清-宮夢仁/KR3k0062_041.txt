讀書紀數略卷四十一目錄
人部
刑律𩔖
三典
三法
三刺
三宥
三赦
三細
三辟
五禁
五戒
五聽
治獄期五
五過
八刑
八辟
八成
㬥氏三禁
家語五刑
大罪五
四誅
魏法經六篇
漢法十家
律九章
約法三章
應劭漢儀七
晉律二十篇
律二十名
魏律十八篇
唐律十二篇
刑書四法
律例八字
六贓
七殺
十惡
宋三限之制
元律令三書
唐虞制𧰼刑三
衣服𧰼五刑
三就
三居
罷民役五等
甫刑金選五名
古五刑
國語五刑
左傳九刑
五者刑之法
二者法外之意
五刑屬三千
秦五刑
後周罪五等
後世五刑
鞭三等
杖三等
枷三等
關三木
大法有三
政無三者刑可即
刑獄十弊
持刑四難
讀書紀數略卷四十一福建巡撫宫夢仁撰
人部
刑律𩔖
三典(周禮大司寇掌之)
輕典(新建之國其民未率於教)中典(平定之國其民已率於教)重典(暴亂之國其民不率)
(於教)
三法(司刺掌其法以贊司寇聽獄訟施上服下服之罪)
三刺三宥三赦
三刺(殺也三訊罪定則殺之)
訊羣臣訊羣吏訊萬民
三宥(寬也稍寬縱之謂末減也禮記作三又)
不識(若報仇而誤以甲為乙也)過失(若舉刀砟伐而誤中人也)遺忘(若遺忘法禁之所而)
(偶有所犯也)
三赦(舍也謂放舍勿令坐也)
幼弱(年少而微弱者)老耄(年老而昏耄者)惷愚(性惷愚而無知者)
三細(君陳犯此三者雖小不宥)
狃於姦宄敗常亂俗
三辟(左傳叔向貽子産書三辟之興皆叔世也)
夏作禹刑商作湯刑周作九刑
五禁(周禮士師所掌以左右刑罰)
宫禁(王宫)官禁(官府)國禁(城中)野禁(田野)軍禁(軍中)
五戒(士師以先後刑罰)
誓(用之軍旅)誥(用之會同)禁(用之田役)糾(用之國中)憲(用之都鄙)
五聽(小司寇以五聲聽獄訟求民情聽訟以辭為主故五者同謂之聽)
辭聽(不直則煩)色聽(不直則赧)氣聽(不直則喘)耳聽(不直則惑)目聽(不直則眊)
治獄期五(朝士期内之治聽期外不聽所以息訟也)
國中一旬郊二旬野三旬都三月邦國朞
五過(吕刑云五刑不服正於五過此五過之疵也)
官(威勢)反(報德怨)内(女謁)貨(賄賂)來(干請)
八刑(周禮大司徒以鄉八刑糾萬民)
不孝之刑不睦之刑不婣之刑不弟之刑
不任之刑不恤之刑造言之刑亂民之刑
八辟(小司寇以八辟麗邦法辟亦法也漢刑法志周官有八議)
議親之辟(王之親)議故之辟(王之故舊)議賢之辟(德行)議能之
辟(道藝)議功之辟(大勲)議貴之辟(大夫以上)議勤之辟(勤勞王事)議
賓之辟(三恪二代之後)張平子說八索謂周禮八議之刑
八成(鄭司農云若今之決事比)
邦汋(謂姦民乘隙激衆倡亂者)邦賊(謂潛謀隂結將為逆亂者)邦諜(謂鄰國行間覘伺虛)
(實者)犯邦令(恃傲悍以干令者)撟邦令(詐王言以布令者)為邦盟(謂竊取國)
(之寶藏者)為邦朋(謂結私黨以亂政者)為邦誣(為造亂言以惑衆者)
㬥氏三禁(犯者告司寇而誅之)
亂㬥力正(力正謂脅衆從已以邪為正)撟誣犯禁言語不信
家語五刑(古之大夫有罪不斥指之以勵廉恥之節也)
簠簋不飭(坐不廉汙穢而退放之者)帷簿不修(坐淫亂男女無别者)臣節未
著(坐㒺上不忠者)下官不職(坐罷軟不勝任者)行事不請(坐干國之紀者)
大罪五(家語孔子云)
通天地者罪及五世誣文武者罪及四世逆人
倫者罪及三世謀(議也)鬼神者罪及二世手殺人
者罪及其身
四誅(王制家語同)
析言破律亂名改作埶左道以亂政殺作淫聲異
服竒技竒器以疑衆殺行偽而堅言偽而辨學非
而博順非而澤以疑衆殺假於鬼神時日卜筮以
疑衆殺
魏法經六篇(文侯師李悝著商鞅改為律)
盜法(今賊盜律)賊法(今詐偽律)囚法(今斷獄律)捕法(今捕亡律)雜法(今雜律)
具法(今名例律)
漢法十家(藝文志)
李子(名悝相魏文侯三十二篇)商君(名鞅相秦孝公二十九篇)申子(名不害相韓昭侯六)
(篇)處子(史記趙有處子九篇)慎子(名到四十二篇)韓子(名非五十五篇)游棣子
(一篇)鼂錯(三十一篇)燕十事(不知作者十篇)法家言(二篇)
律九章(蕭何定)
其六篇同李悝增戸婚擅興廐庫三篇
約法三章
殺人(死)傷人及盜(抵罪)
應劭漢儀七(漢書)
律本章句(李悝六篇蕭何九篇張湯二十七篇趙禹六篇)尚書舊事(孔光鄭弘)廷
尉板令(張湯著)決事比例(陳忠作)司徒都目(鮑昱為司徒定決事都目)
五曹詔書春秋斷獄
晉律二十篇(文帝命賈充等十四人損增漢魏律)
刑名法例盜律賊律詐偽請賕告劾
捕律繫訊斷獄雜律戶律興律毁
亡衞宫水火廐律關市違制諸侯
律二十名(晉書名法掾張斐撰)
故(知而犯之)非(意以為然)謾(違忠欺上)詐(背信藏巧)不敬(虧禮廢節)鬭(兩訟相趣)戲
(兩和相害)賊(無變斬擊)過失(不意故犯)不道(逆節絶理)惡逆(陵上僭貴)戕(將害未𤼵)
造意(倡首先言)謀(二人對議)率(制衆建議)強(不和)略(攻惡)群(二人以上)盜(取非其物)
贓(貨財之利)
魏律十八篇(六典魏命陳羣等採漢律為之)
蕭何律九篇增劫掠詐偽毁亡告劾係
訊斷獄請賄驚事償贓等九篇又梁律
二十篇北齊律十二篇後周律二十五篇隋律十二
篇
唐律十二篇(因隋之舊宋建隆重定刑統三十卷)
名例衛禁職制戶婚廐庫擅興賊盜
鬭訟詐偽雜律捕亡斷獄
刑書四法
治於已然謂之律(以正刑定罪)禁於未然謂之令(以設範立制)
設於此待彼之至謂之格(以禁違正邪)設於此使彼效之
謂之式(以軌物程事)
律例八字(刑異五等例分八字范蜀公云若春秋之凡)
以(以盜除)准(准罪復職)皆(無首從)各(俱加罪)及(連上文)其(又後意)即(文同)
(義殊)若(會上意)
六贓(受財曰贓有六等)
強盜贓竊盜贓枉法贓不枉法贓受所監
臨贓坐贓
七殺(殺人有此七等法家以之定罪)
謀殺鬭殺故殺誤殺戲殺劫殺過失
殺
十惡(惡之大者有十為赦所不原也)
謀反謀大逆謀叛惡逆不道大不敬
不孝不睦不義内亂
宋三限之制(太祖定)
大事四十日中事二十日小事十日(有不須追捕而易決)
(者不過三日)
元律令三書
制詔條格斷例
唐虞制𧰼刑三(尚書大傳)
上刑赭衣不純中刑雜履下刑墨幪
衣服𧰼五刑(白虎通)
犯墨蒙巾劓者赭衣髕者墨蒙宫有屝大
辟者布衣無領
三就(書五服三就注謂孔氏以為大罪於原野大夫於朝士於市似無據)
大辟(棄之於市)宫辟(下蠶室)餘辟(亦就屏處不欲使誤而至死聖人之仁也)
三居(同上五刑有宅五宅三居居此地也)
四裔(大罪)九州之外(次之)千里之外(又次之)
罷民役五等(周禮大司寇民有罪未麗於法者桎梏而坐諸嘉石役諸司空)
重者旬有三日坐期役次九日坐九月役次七
日坐七月役次五日坐五月役下者三日坐三
月役
甫刑金𨕖五名(漢蕭望之傳注選音刷金珠兩之名師古謂本作鋝即鍰也六兩曰鍰黃鐵也)
墨辟疑赦其罰百鍰劓辟疑赦其罰惟倍(二百)剕辟
疑赦其罰倍差(五百)官辟疑赦其罰六百鍰大辟疑
赦其罰千鍰
古五刑(即肉刑也)
墨(黥也先刻其面以墨塗之)劓(截其鼻)剕(斷其足亦曰刖)宫(丈夫割勢女子幽閉今宫男女)
(也)大辟(死刑)司刑墨劓宫刖殺為五刑
國語五刑(臧文仲云)
甲兵斧鉞刀鋸鑽笮鞭朴
左傳九刑(周公制禮云在九刑不忘叔向周有亂政而作九刑)
正刑五流宥鞭朴贖服虔謂正刑一議
刑八
五者刑之法(朱文公)
𧰼以典刑(畫𧰼示民以五等肉刑之常法)流宥五刑(放之於遠寬夫犯肉刑而情輕)
(之人)鞭作官刑扑作教刑(官府學校之刑馭夫罪小而未麗五刑者)金作
贖刑(入金免罪贖夫犯鞭扑之刑而情又輕者)
二者法外之意
眚災肆赦(不幸而觸罪者肆而赦之)怙終賊刑(有恃而不改者賊而刑之)
五刑屬三千
墨屬千劓屬千剕屬五百官屬三百大辟
二百
秦五刑
黥劓斬左右趾梟首葅其骨
後周罪五等
磬絞斬梟裂
後世五刑
笞刑五(自一十五至五十用笞)杖刑五(自六十至一百用杖)徒刑五(謂奴辱之)
(一年一年半二年二年半三年凡五等)流刑三(謂不忍殺宥之於遠也二千里二千五百里三)
(千里凡三等)死刑二
鞭三等(梁武帝制三鞭皆皮為之)
刑鞭(生革廉成)法鞭(生革去廉)常鞭(熟靼不去廉)
杖三等(同上長杖皆用生荆六尺)
大杖(頭圍寸三分小頭八分半)法杖(圍寸三分小頭五分)小杖(圍寸一分小頭極杪)
枷三等(元制)
死罪二十五斤徒罪二十斤杖罪一十五斤
關三木(關穿也)
鈕械枷
大法有三(孔叢子夫子荅曾子聽獄之術)
治必以寬(聽不寬是亂也)寬歸於察(不察是慢也)察歸於義(不中義是)
(私也)
政無三者刑可即(家語孔子責上教之不行罪不在民)
慢令謹誅賊也徵斂無時暴也不試責成虐也
刑獄十弊(監察御史陳垓疏民命與國脉相繼極言十弊)
檢覆決獄疎決推勘拘鎖刺環奏裁
詳覆重勘追證
持刑四難(馮宿制)
亟則失情緩則留獄深則礙恕縱則生奸
讀書紀數略卷四十一
