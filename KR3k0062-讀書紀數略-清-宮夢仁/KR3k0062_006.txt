讀書紀數略卷六目錄
地部
土田𩔖
五色土
分土惟三
九達
三路
三農
三壤
田三品
三田
三采
賜地四種
九等田
五地
五地生物
土五色
九州之土
土化九法
九土
九地
地圖六體
地十形
五溝
五涂
六鄉
六遂
八家為井
九夫為井
井田十一法
五義
畝步三制
度地五法
讀書紀數略卷六福建巡撫宫夢仁撰
地部
土田𩔖
五色土(禹貢注王者封五色土為大社建諸侯各割其方色土使立社燾以黃土苴以白茅)
東方青南方赤西方白北方黑上方黃
分土惟三(周書)
公侯百里伯七十里子男五十里
九達(爾雅)
一達謂之道路(長路)二達謂之岐旁(岐道旁出)三達謂之劇
旁(三道交錯)四達謂之衢(交道四出)五達謂之康(史記所謂康衢)六達
謂之莊(左傳所謂得慶氏之木自車於莊)七達謂之劇驂(三道交復有一岐出)
八達謂之崇期(四道交出)九達謂之逵(四道交出復有旁通)
三路(鄭注王制道中之途以遠别也)
男子由右婦人由左車從中央
三農(周禮太宰三農生五榖注)
原隰平地一曰山農澤農平地之農詩傳
三事就緒謂上中下農夫
三壤(書禹貢)
上中下
田三品(周禮司空掌田之高下善惡而謹别之)
上田一歲一墾為不易(一夫一百畝)中田二歲一墾為一
易(一夫二百畝)下田三歲一墾為再易(一夫三百畝)
三田(爾雅)
一歲菑(今江東初耕地反草為菑)二歲新田(詩于彼新田)三歲畬(易不菑畬)
三采(周禮載師注畿内三等采地)
家邑大夫之采地小都卿之采地大都公之采
地王子弟所食邑
賜地四種(載師疏大夫以上)
采田賞田加田圭田
九等田(同上)
㕓里(未有田宅)場圃(二者皆國中地)宅田士田賈田(皆近郊地)官
田牛田賞田牧田(皆遠郊地)又甸有公邑之田
里有家邑之田稍有小都之田畺有大都之田
五地(大司徒以土會之法辨五地之所生)
山林川澤丘陵墳衍原隰博物志地以
山為輔佐石為骨川為脈草木為毛土為肉
五地生物(謂辨木水火土金五土所宜也)
山林動物宜毛植物宜皂民毛而方川澤動物宜
鱗植物宜膏民黑而津丘陵動物宜羽植物宜覈
民團而長墳衍動物宜介植物宜英民晳而瘠
原隰動物宜臝植物宜叢民豐肉而庳
土五色(釋名)
土青曰黎似黎草色也(禹貢梁州厥土青黎)土黃而細密曰埴
埴膩如脂也(禹貢徐州厥土赤埴墳)土赤曰鼠肝似鼠肝色也
土白曰漂漂輕飛散也土黑曰壚壚然解也(禹貢)
(豫州厥土墳壚)
九州之土(管子羣土之長為五粟由五粟土而次之)
粟沃位蘟壤浮&KR0034;纑壏剽
沙塥猶&KR2496;殖觳鳧桀
土化九法(周禮草人相其地宜焚骨為灰以漬種蕡則燒蔴為之)
騂剛用牛赤緹用羊墳壤用麋渴澤用鹿
鹹瀉用貆勃壤用狐埴壚用豕疆㯺用蕡
輕爂用犬又倂青黎塗泥墳壚為十二壤
九土(左傳楚蒍掩書注)
度山林鳩藪澤辨京陵表淳鹵婁疆潦
規堰瀦町原防牧隰臯井沃衍
九地(太玄九地高下而别其差)
沙泥澤地沚崖下田中田上田下山
中山上山
地圖六體(漢武時司空裴秀著地圖以六者參而考之)
一分率(以辨廣輪之度)二準望(以正彼此之體)三道理(以定所由之數)四高
下五方邪六迂直(三者皆因地制宜以較平險之異)
地十形(物理論此氣勢之始終陰陽之所極也)
龜龍體麟鳳貌弓弩勢斗升象張舒形
塞閉容隱真之安累露之危膏腴之利塉
埆之害
五溝(周禮夫間有遂九夫為井井間有溝百夫為成成間有洫萬夫為同同間有澮以入於川)
遂(深廣各二尺)溝(深廣各四尺)洫(深廣各八尺)澮(廣二尋深二仞)川(受遂溝洫澮水)
五涂(遂上有徑溝上有畛洫上有涂澮上有道川上有路以通行者)
徑(廣容牛馬行)畛(容大車)涂(容車一軌)道(容車二軌)路(容車三軌)
六鄉(大司徒所掌在郊百里内)
比(六鄉之民各五家為比使相保比有長)閭(五比使相受閭有胥)族(四閭使相葬族有師)黨
(五族使相救黨有正)州(五黨使相賙州有長)鄉(五州萬二千五百家也使相賓鄉有大夫)
六遂(遂人所掌在王國百里六鄉外)
鄰(五家猶鄉之比有長)里(五鄰猶鄉之閭有宰)酇(四里猶鄉之族有長)鄙(五酇猶鄉之黨有師)
縣(五鄙猶鄉之州有正)遂(五縣猶鄉之鄉有大夫)司會注郊(去國百里)甸(去國)
(二百里)稍(三百里)縣(四百里)都(五百里)又邑外曰郊郊外曰
牧牧外曰野野外曰林林外曰坰
八家為井(黃帝始作)
井(開四道而分八宅)鄰(一井)朋(三鄰)里(三朋)邑(五里)都(十邑)師(十都)州(十二師)
九夫為井(周禮小司徒經土地而井牧其田野)
井(九夫田九百畝方里而井謂四方各一里)邑(四井為邑方二里凡三十六夫受田三千六百畝)
丘(四邑為丘方四里凡十六井一百四十四夫受田萬四千四百畝)甸(四丘為甸方八里凡六十)
(四井五百七十六夫受田五萬七千六百畝)縣(四甸為縣方十六里凡二百五十六井二千三百四)
(夫受田二十三萬四百畝)都(四縣為都方三十二里凡一千二十四井九千二百一十六夫受田九十)
(二萬一千六百畝)丘氏云司徒職以四數之田之實數也
司馬法以十數之兼山川城郭言也
井田十一法(漢志王制以周尺八尺為步通典秦改二百四十步為𤱔)
步(六尺)畮(百步)夫(百畝)屋(三夫)井(三屋)通(十井)成(十通)終(十成)同(十終)封(十同)
畿(十封)
五義(春秋公羊注)
無泄地氣無費一家同風俗合巧拙通財
貨玉海引通鑑外紀井田之義其利有十存亡相
守出入相司嫁娶相媒有無相貸疾病相救是也
畝步三制(至道中竇儼謂所用乃漢制也)
小畝步百周制也中畝二百四十漢制也大畝
三百六十齊制也
度地五法
五尺曰几(室中坐臥故用几)九尺曰筵(堂上行禮故用筵)八尺曰尋
(宫中院内無几筵故用手之尋)六尺曰步(在野論里數故用步)七尺曰軌(涂有三道)
(車從中央故用軌)
讀書紀數略卷六
