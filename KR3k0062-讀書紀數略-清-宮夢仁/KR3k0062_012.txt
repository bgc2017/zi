讀書紀數略卷十二目錄
地部
名勝𩔖
三神山
海中三島
海中五嶽靈山
崑崙五名
三倍
鍾山四支幹
須彌四寶山
海外七宫
四海龍宫
三龍池
十大洞天
三十六洞天
七十二福地
十洲
金臺三山
泰山四觀
沙門四島
姑射二洞
王屋山四柱
天平六峰
隆慮三峰
香山二峰
商山六逍遥館
南五臺
黃山八峰
定山六峰三泉
灊山三峰
陵陽三峰
姑熟十詠
三隱
徑山七峰
靈陽五峰
桐柏九峰
天台五峰
二竒
峴山二峰
錢塘二湖
西湖兩六橋
玉笥山三十三峰
玉山五峰
王山十二境
臨川五嶺
仙巖二十四
廬山三宫
四勝
七詠
九疑峰
寶方山八巖洞
三游洞
大庾五嶺
定山七星巖
欽州三海巖
都嶠八峰
隱山六洞
雙旌五馬二峰
武夷九曲
百丈山六巖
霞浦山四嶼
榖城山三精舍
簾山十竒
天倉山三十六峰
巫山十二峰
明通十穴
五山聖燈
蜀山六圖
點蒼山十九峰
珥河三島四洲九曲
安州五金
燕山八景
關中八景
金陵四十景
西湖十景
武山十四景
梅川十景
宋復古八景圖
瀟湘八景
桃源八景
湟川八景
青城山一百八景
萬川八景
龍陽十景
琴臺五
杜甫草堂三
三高齋
五友堂
二室
禪寺四絶
岳陽樓四絶
讀書紀數略卷十二福建巡撫宫夢仁撰
地部
名勝𩔖
三神山(其形如壺又曰三壺張衡賦曰三丘)
蓬萊山(蓬壺)方丈山(方壺)瀛洲(瀛壺)列子渤海東五山有
岱輿員嶠
海中三島(竝神仙所居)
扶桑島蓬萊島崑崙島
海中五嶽靈山(道經)
一廣乘山天東嶽(在東海中為𤼵生之首上有碧霞之闕瓊𣗳之林紫雀翠鸞碧藕白)
(橘主歲星精居九氣青天内)二長離山天南嶽(在南海中上有朱宫絳闕赤室丹房)
(紫草紅芝霞膏金醴主熒惑精居一氣丹天内)三麗農山天西嶽(在西海中上有白華)
(之闕三素之城玉泉之宫瑶林瑞獸主太白精居七氣素天内)四廣野山天北嶽(在北)
(海弱水中上有瓊樓碧闕金液龍芝主辰星精居五氣玄天内)五崑崙山天中嶽(在八)
(海間上當天心形如偃蓋上有瓊華之闕光碧之堂瑤池翠水金井玉梁主鎮星精居中元一氣天中焉)
崑崙五名(葛仙翁傳皆仙人所居)
玄圃積石瑶房閬風臺華蓋天柱又東
曰樊桐西曰玄圃南曰積石北曰閬苑
三倍(淮南子)
崑崙之丘或上倍之是謂涼風之上或上倍之是
謂玄圃或倍上之是謂太帝之居
鍾山四枝幹(十洲記在北海子地仙家數十萬種課芝草有九元丈人宫主領天下水神)
南有平邪山北有蛟龍山西有勁草東有竒
木(皆鍾山之枝幹也)
須彌四寶山(智中摩經高三百三十六萬里四寶所成四天王各居一山拾遺記即妙高山)
東面黃金西面白銀南面琉璃北面瑪瑙
海外七宫(神異經)
東方青石為牆畫以五色門有銀榜青石碧鏤題曰
天地長男之宫西方白石為牆曰天地少女之宫
西南方白金為牆曰天皇之宫南方赤石為牆
曰天地中女之宫北方黑石為牆曰天地中男之
宫東南黃石為牆曰天地少男之宫西北黃銅
為牆曰地皇之宫
四海龍宫
清華宫(東海)丹陵宫(南海)素靈宫(西海)元冥宫(北海)
三龍池(北史波知國行人經之必祭)
大池有龍王次池有龍婦小池有龍子
十大洞天(名山洞天福地記)
王屋山小有清虛之天(王褒所理洛州)委羽山大有虛明之
天(司馬季主所理兗州東嶽)西城山太玄總真之天(王方平所理兗州)西
玄山三玄極真之天(裴君所理華州)青城山寶仙九室之天
(寗真君所理蜀州青城縣)赤城丹山紫玉清平之天(王母所理台州唐興縣)
羅浮山朱明曜真之天(葛洪所理惠州博羅縣)句曲山金壇華
陽之天(茅君所理潤州句容縣界屬茅山)林屋山左神幽虛之天(龍威)
(丈人所理蘇州洞庭)括蒼山成德隱真之天(平仲節所理台州樂安縣界)
三十六洞天(龜山白玉上經)
霍橦山霍林之天(福寧州寧德縣)東嶽泰山蓬玄之天(兗州乾封)
(縣)南嶽衡山朱陵之天(衡州衡山縣)西嶽華山總真之天
(華州)北嶽恒山總玄之天(鎮州)中獄嵩山司真之天(洛州)峨
嵋山虛陵太妙之天(嘉州峨嵋縣)廬山洞虛詠真之天(江州)
(潯陽縣九天使者治)四明山丹山赤水之天(越州餘姚縣劉樊得道)會稽
山陽明洞天(越州夏禹探書)太白山德玄之天(京兆盩厔縣太上所現壇)
西山天寶極玄之天(洪州南昌縣洪崖所居)大潙山好生上元
之天(潭州醴陵縣傅天師所居)潛山天柱司玄之天(舒州桐城縣九天司命治)
鬼谷山貴玄司真之天(信州貴溪縣)武夷山昇真化玄之
天(建州建陽縣毛竹武夷君治)玉笥山太秀法樂之天(吉州新淦縣)華
蓋山容城太玉之天(温州永嘉縣)蓋竹山長耀寶光之天
(台州黃岩縣葛仙公所居)都嶠山太上寶玄之天(容州北源)白石山瓊
秀長真之天(和州)句漏山玉闕寶圭之天(容州有石室丹井)九
疑山湘真太虛之天(道州延唐縣)洞陽山洞陽隱觀之天
(潭州長沙縣)幕阜山玄真太玄之天(鄂州唐軍縣吳猛上昇處)大酉山
大酉華妙之天(辰州界)金庭山金庭崇妙之天(越州剡縣褚伯)
(玉沈休文居)麻姑山丹霞之天(撫州南城縣麻姑上昇處)仙都山祈仙
之天(處州縉雲縣黃帝上昇處)青田山青田大鶴之天(處州青田縣葉天師)
(所居)鍾山朱湖太生之天(潤州上元縣)良常山方會之天(茅山)
(東北中茅君所居)紫蓋山紫玄洞照之天(韶州曲江縣)天目山太
微玄蓋之天(杭州餘姚縣天柱觀)桃源山白馬玄光之天(朗州武陵)
(縣)金華山金華洞元之天(婺州金華縣有皇初平赤松觀)
七十二福地
地肺山(茅山有紫陽觀許長史宅)石磕源(台州黃岩縣嶠嶺)東仙源(温州白溪)
南田(處州青田縣)玉瑠山(温州海中)青嶼山(東海口)崆峒山(平涼黃帝)
(所到)郁木洞(新淦縣玉笥山玉梁觀蕭子雲宅)武當山(即太和山襄陽均州)君山
(岳州青草湖中)桂源(廣東連州抱福山廖先生宅)靈墟山(台州天台山司馬天師居)沃
州山(紹興剡縣)天姥岑(台州天台南劉阮迷路處)若耶溪(紹興南樵風徑)巫山
(䕫州大仙壇)清遠山(金華浦江縣即東白山)安山(交州安期先生居)馬嶺山
(柳州蘇眈上昇處)鵝羊山(長沙許真君斬蜃處)洞真壇(長沙南嶽祝融峰)洞宫
(長沙北洞)靈源(衡州南嶽招仙觀上峰)陶山(温州瑞安縣貞白先生修藥處)爛柯山
(衢州西安縣)龍虎山(廣信貴溪縣天師宅)芹溪(建寧建陽縣)霛應山(饒州北施)
(真人宅)白水源(惠州龍川縣)金精山(贛州寧都縣張女貞修道處)閤皂山
(臨江天師行化處)始豐山(南昌豐城縣白玉蟾所居)逍遥山(南昌連西山許真君修道)
(處)東白源(南昌新建縣鍾真人宅)鉢池山(淮安北王真人修道處)論山(丹徒)
(縣)毛公壇(蘇州洞庭湖包山七十二壇劉根先生修道處)九華山(池州青陽縣竇真人)
(上昇處)桐柏山(南陽唐縣淮水上流)平都山(四川酆都縣陰君上昇處)綠蘿山
(常德武陵縣北)章觀山(岳州澧陽縣)抱犢山(潞安壺關縣莊周所居)大面山
(蜀州青城縣羅真人所居)虎溪山(湖州府安吉州方真人修道處)元辰山(江西都昌縣即)
(蘇山蘇躭修鍊處)馬跡山(饒州王先生修洞淵法處)德山(常德武陵縣善卷先生居古名)
(枉山)雞籠山(和州歷陽縣)玉峰(西安藍田縣即玉山)商谷(西安商州四皓隱處)陽
羨山(常州宜興縣張公洞)長白山(即甘山濟南長山縣)中條山(河中永樂縣侯真人)
(上昇處)霍山(壽州一名天柱)雲山(湖廣武岡州)四明山(紹興餘姚縣)緱氏
山(洛州緱氏縣子晉上昇處)臨卭山(四川卭州白鶴山相如居)少室山(河南連中嶽)
翠微山(西安終南太乙觀)太隱山(寧波慈谿縣天寶觀)白鹿山(杭州天柱山吳)
(天師所隱)大若巖(温州永嘉縣貞白先生修真誥處)&KR0008;山(萊州嶗&KR0008;山仙人會真處)西
白山(紹興郯縣趙廣信上昇處)天印山(江寧上元縣洞玄觀仙公行化處)金城山
(武岡州)三皇井(温州仙巖山)沃壤(海州東海縣三疎修道處)闕二福地
一本有蓋竹山(台州黃巖縣)赤水山(台州永嘉縣)丹霞山(建昌南城)
(縣注十福地)焦源山(建寧建陽縣注十三福地)金庭山(廬州巢縣一名紫微山注十八)
(福地)天光壇(黃陽)青壇山(嶽頂)陶公山(瓊州府注二十四福地即扶山)善卷
洞(常山宜興國山東南)藍水(長安)天目山(杭州臨安)漁湖司馬海山
(天台山疑即玉霄峰司馬子微隱此)綿竹山(綿江)瑰山(漢州)北邙山(河南洛陽)女
几山(三峽口)廬山(九江府匡裕兄弟七人於此仙去注三十六福地)西山源(台州)
而無崆峒山巫山洞宫山陶山九華山抱犢山霍山
四明山緱氏山臨卭山翠微山大隱山白鹿山大若
巖&KR0008;山西白山天印山沃壤
十洲(漢武内傳西王母云竝在滄流大海玄津之中水皆碧黑流波則振蕩羣精)
瀛洲(在東海)祖洲(在東海)玄洲(在北海仙伯真公所治)炎洲(在南海上有風)
(生獸火林山)長洲(一名青丘在南海大樹有二十圍者天真仙女遊此)生洲(在東海接蓬萊)
(有仙家數萬地無寒暑一洲之水味如飴酪)聚窟洲(在西海北接崑崙多返魂樹)元洲
(在北海有滄洲島水石泥沙皆如金色)流洲(西海)鳳麟洲(西海出續弦膠)
金臺山(戴司成集)
大金臺(易水東南)西金臺(大興東南)小金臺(即燕昭王築宫師事郭隗置千金於)
(上者金主慕其名築於舊城内)
泰山四觀(山頂)
日觀(鷄鳴見日出)秦觀(望見長安)吳觀(望見會稽)周觀(望見嵩高)
沙門四島(山東登州府蓬萊縣西北海中上有龍女廟凡渡遼者多泊此以避風)
鼉磯牽牛大竹小竹
姑射二洞(平陽府城西即莊生所謂有神人居者)
姑射蓮花
王屋山四柱(禹貢註山有三重其状如屋上有濟源廟廟記古王者之屋四柱太行山似之)
頂曰天壇東曰日精西曰月華北曰天門
天平六峰(林縣泉石之勝遠過衡嶽山峰層疊此最高大者柳宗元有記韓忠獻跋而勒石)
倚屏紫霄烟霞連雲朝陽羅漢上有
長者崖獻花臺倚雲屏潄玉泉舞獸石白龍潭諸勝
隆慮三峰(一曰黃華山名山記林縣南負太行北接恒嶽)
南第一峰名仙人樓(高五十丈有黃花谷巖出瀑布下注成池)南第二峰
名玉女臺(高九百丈)北第三峰名魯般門
香山二峰(汝州寶豐縣舊名火珠山相傳觀世音證道處)
東曰大龍西曰小龍
商山六逍遥館(郡國志西安商州即四皓隱處開元時高太素避居山中建)
晴夏晚雲中秋午月冬日初出春雪未融
暑簟清風夜階急雨
南五臺(即盱眙軍曰南以别北五臺也)
迦葉寶積紫銅五峰歸宗
黃山八峰(名勝志寧國太平縣南即歙黃山之一隅也有三十六峰惟八峰屬縣餘悉徽境)
天都疊嶂仙人翠微望仙九龍聖泉
芙蓉
定山六峰三泉(輿地勝記即六合山舊名六峰)
峰曰寒山獅子雙雞芙蓉高妙石人
泉曰虎跑真珠白鼉
灊山三峰(灊一作潛安慶懷寧縣)
天柱飛來三台
陵陽三峰(名勝志寧國府城)
一峰疊嶂樓二峰郡譙樓三峰景德寺
姑熟十詠(太平州)
姑熟溪丹陽湖謝公宅凌敲臺桓公井
慈姥山望夫石牛渚磯靈墟山天門山
三隱(滁州全椒縣乘根山下各相去十餘里皆古隱者所居有石臺)
南隱北隱中隱
徑山七峰(名勝志高三千餘丈乃天目東北峰有徑可通天目故名東西二徑盤旋迂曲飛磴而上)
左宴坐峰朝陽峰北天顯峰前堆珠峰鉢
盂峰(峰陰有鉢盂池)右鵬搏峰御愛峰(宋高宗遊賞故名)
靈隱五峰(錢塘)
飛來白猨稽留月桂蓮花
桐柏九峰(山在台州天台縣)
玉女臥龍紫霄翠微玉泉蓮花華林
香琳玉笥寰宇記南陽唐縣桐柏山略同
天台五峰(國清寺側)
八桂(北)靈禽(東北)祥雲(東南)靈芝(西南)映霞(西北)
二竒(孫綽天台賦赤城霞起以見標瀑布飛流而界道)
赤城(天台山高八千丈周回八百里望之如赤城)瀑布
峴山二峰(地理志在金華東陽縣舊名二丘山殷仲堪守郡登此後人思之若襄陽羊祜因名)
東峴西峴(飛瀑自顛而下注於澗淙淙如潄玉)
錢塘二湖(周繞三十里三面環山漢時金牛見湖中以為明聖之瑞因稱明聖湖以其負郭而西故)
(稱西湖蘇軾取葑泥積湖中南北徑十餘里為長隄以通人行)
西曰裏湖東曰外湖按輿圖湖以西名者北直
順天一開州一南直松江有舊西湖河南鄢陵一許
州一睢州一汝寧一四川崇慶一富順一福建福州
一漳州一廣東潮州一瓊州一廣西則桂林雲南則
雲南特無蘇公其人故後世惟知杭與潁有之耳
西湖兩六橋
蘇公隄六橋一跨虹二東淔三壓隄四望山
五鎻瀾六映波楊公隄六橋一環碧二流
金三臥龍四隱秀五景行六濬源自第
二橋入靈竺為趙公隄宋淳祐中京兆尹趙與&KR0034;(疑誤)
築自斷橋至孤山為白公隄唐郡守白居易築
玉笥山三十三峰(名山記在峽江)
太白覆箱送仙上方仙女投龍芙蓉
正一赤松金桂下方三會元秀魏
仙泰望太陽雙龍雲臺瑞蓮彩雲
挂帽𧰼石金庭紫虛降真丹竈西平
石橋䃜石元皇獅子紫霞金井
玉山五峰(興國志其山獨高)
獅𧰼香爐鉢盂錫杖
王山十二境(郡國志在泰和周三百里以王子喬控鶴來遊故名唐匡智修鍊於此改匡山)
送龍潭釣魚臺駕鶴峰禮斗壇煉丹井
衣冠冡圍棋石讀書巖通仙橋白蓮池
崇玄觀滚泉池
臨川五嶺(撫州城中)
青雲嶺逍遥嶺鹽步嶺蕭家嶺天慶嶺
仙巖二十四(明徐學謨遊仙巖記略出龍虎山一里南迫大溪溪水澄瑩可鑒毛髮)
初一巖若三人頎然立水側拱客而前曰三教巖
似一人俯而瞰溪者曰觀水巖巖之凹置厫具數
處或啟或閉曰仙倉巖下曰酒甕巖有陶罌斜貯
巖中東頭曰仙棺巖有規形而銳首者次曰藥
羅巖有石磨旁施藥羅曰丹竈巖故竈彷彿頹壞
尚有水淋火煉之色曰木屐巖石形如屐緉曰
杼機巖若轉空軸而待織者曰馬廏巖兩柱間懸
一櫪若將秣焉曰鷹架巖一木横之似鷹已飛而
溲滓常積又其次曰染具杵臼二巖架軸舂碓之
器宛然羅列曰仙樂巖志云山中常聞絲竹聲
又若有物伏巖際跳梁驚躍曰獅子仙犬仙羊離列
之為三巖繇三巖而下曰轆轤巖舊有突尺水閣
巖上外懸汲器以綆斂縱之有土爐旁羅諸鐵器
曰鐵爐巖雜委諸工料狼籍不除似將營室者曰
泥料巖有壑而舟横者竇而牀列者曰仙船巖曰
仙牀巖惟棲真巖最高有重樓複閣之勢故名末
曰奕棋巖巖中設石棋枰若兩人對奕者足跡罕至
廬山三宫(寰宇記匡裕兄弟七人皆冇道術於此仙去結廬尚在故名山有紫芝田常見二仙童採)
(芝人若逐之但聞呼曰猖客若覓芝草寂無所見云)
上宫居巖表有三石梁長十丈闊盈尺其下虛懸
次宫隔一谷有界城兩邊小圓峰呼為左右帳下
宫在彭蠡湖際
四勝(南康亦廬山勝也)
紫微山湯泉石洞冷泉東坡集二勝開元
潄玉亭棲賢三峽橋
七詠(韋丹與東林僧韋徹相唱和廬山)
蓮花峰石鏡虎跑泉聰明水白鹿洞銕
船康山廟
九疑峰(道州營道縣九峰相似難辨故曰九疑)
朱明峰(為蒲水源亦曰丹朱)石城峰(為沲水源)石樓峰(為巢水源)娥皇峰
(為池水源上有二妃廟)舜源峰(為瀑水源實中峰也)女英峰(為砅水源或曰舜宅於此)
簫韶峰(為漭水源)桂林峰(為洑水源亦曰華蓋)杞林峰(為湎水源亦曰巴林)
寶方山八巖洞(在武岡州南一名澬勝山其中有龍甲神像皆滴乳所成)
棲真上屏太保朝陽迎陽芙蓉隱山
花乳
三游洞(荆州三人過此作記刻石)
白居易行簡元稹後二蘇黃庭堅亦此賦詩
大庾五嶺
大庾(南安軍一作塞上嶺)永明(道州一作都龐嶺)白芒(道州一作甿渚嶺)臨源
(永州南一作越城嶺)臘嶺(柳州一作騎田嶺)廣州記五嶺大庾始安
臨賀桂陽揭陽
定山七星巖(肇慶高要縣神仙下都七區曲折列峙如北斗)
中為石室巖東逾&KR0377;湖半里為屏風巖又一里
為閬風巖石室西半里為天柱巖一里為蟾蜍
巖又一里為仙掌巖西北二里為阿坡巖
欽州三海巖(霍山縣西巖純石而内虛高廣如堂石乳下垂如瓔珞宋州守陶弼記)
錢巖月巖龜巖
都嶠八峰(容州)
兔子馬鞍八疊雲蓋香爐仙人中峰
丹竈
隱山六洞(靜江府西湖之隱山)
朝陽夕陽平華北牖嘉蓮白雀
雙旌五馬二峰(府志玉融山在福清縣南)
左雙旌以兩峰峭立如旌也右五馬以五峰騰踊
如馬也其麓曰覆釡亦以形似而名
武夷九曲(建寧府武夷山有溪九曲嘗有神降此自稱武夷君列仙傳籛鏗二子長曰武次曰夷)
一曲升真洞二曲玉女峰三曲仙機巖四曲
金雞巖五曲鐵笛亭六曲仙掌峰七曲石唐
寺八曲鼓樓巖九曲新村市
百丈山六巖(莆田夾磜之東延袤百里)
客廳古仙石塔石傘石樓重玄
霞浦山四嶼(福寧州城東日出照映江水如霞故名山有文筆峰繪羅漢為飛騰顯怪之状)
青嶼黑嶼玄嶼黃嶼
榖城山三精舍(興化府城東南與壺公山對峙今惟松隱存焉林光朝嘗講道於此)
梅隱松隱竹隱
簾山十竒(羅源山形似簾遮護民居故名)
仙人跡感夢泉山羊鼻石虎文筆峰通
濟橋馬鞍山雙石前後布列石筍併簾山
天倉山三十六峰(成都記灌縣神仙以為帑庫括地象白沙一百八景青城三十六峰此也)
前十八曰陽峰後十八曰陰峰
巫山十二峰(形如巫字三峽七百里非亭午夜分不見曦月山海經夏后啟之臣血涂司神於巴)
望霞翠屏朝雲松巒集仙聚鶴淨壇
上昇起雲棲鳳登龍聖泉(此峰有神女廟陽雲臺)
明通十穴(䕫府達州明通縣井岐中其穴有十)
蝦蟆柱穴巾子山穴五丈椎穴大閣穴石
桶穴荼毒穴鳳皇穴修溪穴船洞穴垂
句穴
五山聖燈(劍南廣記爾朱真人隋時成道唐懿僖間復抵蓬州州守以為惑衆沈於江二漁者得之)
(釋其縳三人白日昇天有仙閣巖夜出聖燈志云聖燈現處有五)
北山鳳皇山連翹山小蓬山大蓬山(此尤靈異)
蜀山六圖(蜀人繪此六山以為屏障)
峨眉青城錦屏劍門巫山赤甲白鹽山
點蒼山十九峰(大理府城北一名靈鷲山在龍首龍尾兩關之間互百餘里若屏風然峰夾一)
(澗懸瀑而下東注洱河蒼厓積雪經夏不消故亦名雪山)
自山南而北一斜陽峰南陽溪二馬耳峰葶溟溪
三佛頂峰莫殘溪四聖應峰青碧溪五馬龍
峰龍溪六玉局峰綠玉溪七龍泉峰中溪八
中峰桃溪九觀音峰梅溪十應樂峰隱仙溪
十一雪人峰雙鴛溪十二蘭峰白石溪十三三
陽峰靈泉溪十四鶴雪峰錦溪十五白雲峰芒
湧溪十六蓮花峰陽溪十七五臺峰萬花溪
十八蒼琅峰霞移溪十九雲弄峰雲口溪(至此山海相接)
珥河三島四洲九曲(雲南通志如月生五日又曰形如月抱珥)
三島曰金梭赤文玉几四洲曰青莎鼻大
貫淜鴛鴦馬簾九曲曰蓮花大鸛蟠磯
鳳翼蘿蒔牛角波&KR0008;高嵓(皆可田可)
(廬而大鸛隨水浮沈不改)
安州五金(取皆以金名)
紫金山金峰千金坊萬金橋金口湖
燕山八景(燕京)
居庸疊翠玉泉垂虹太液晴波瑶島春雲
薊門烟樹西山霽雪盧溝曉月金臺夕照
關中八景(長安)
渭城朝雨驪山晚照灞橋風雪輞川烟雲
杜曲春遊咸陽晚渡藍水飛瓊終南疊翠
金陵四十景
鐘阜晴雲雞籠璇衡白鷺春潮鳳臺秋月
龍江夜雨清涼遠眺石城霽雪達磨靈洞
杏村問酒冶城琳宫青溪柳岸靈谷深松
長橋豔賞天界禪關秦淮簫管報恩塔光
祈澤龍池天闕晨鐘幕府仙臺棲霞佛嶺
弘濟江聲天印樵歌莫愁曠覽獅山雄峙
赤石垂綸謝墩清興燕磯陵風長干列刹
後湖蓮舫神樂仙侣虎洞雲光嘉善石壁
東山碁墅花巖星槎桃葉古渡凴虛聽雨
三宿題名雨花遊屐落星帆影祖堂佛跡
西湖十景
蘇堤春曉平湖秋月花港觀魚柳浪聞鶯
三潭印月兩峰出雲南屏曉鐘雷峰落照
麴院荷風孤山梅雪
武山十四景(方輿勝覽吉安泰和一名新山周六十里)
傍出一峰最高曰武婆岡(傳有武母修真於此)陶皮石室(陶皮二仙)
(修煉惟食山果)龍洞珍珠泉虎鼻峰望歸石禮斗
石衣籠石南巖石西巖洞石鼓丹井
雲峰寺佑仙觀
梅川十景(寧都曾楚山賦詩)
金精山篔簹谷甘泉巖東陽巖熙熙臺
青陽山濛山桃林寺蒼山梅澗
宋復古八景圖(吕昌朝得宋復古八景圖東坡賦詩云聊將八詠繼東吳即此)
洞庭暮靄廬阜秋雲平沙鴈落遠浦帆歸
雨暗江村雪藏山麓泉巖古柏石岸孤松
瀟湘八景(湖南)
瀟湘夜雨洞庭秋月山市晴嵐漁村落照
江天暮雪煙寺晚鐘遠浦歸帆平沙落鴈
桃源八景(常德府)
桃川仙隱白馬雲濤綠蘿晴晝梅溪煙雨
潯陽古寺楚山春晚沅江夜月童坊曉渡
湟川八景(連州)
雙溪春漲龍潭飛雨楞伽曉月靜福寒林
巾峰遠眺秀巖滴翠圭峰暮靄巖湖疊巘
青城山一百八景(名山記山形似城南連峨眉楊用修蜀志登儲福宫望之歷歷可數)
彭祖峰石鑑峰龍牙峰埜雲溪藏雲塢
齊雲榭垂虹亭捎雲閣觸石軒臥雲菴
青溪碧桃溪芙蓉溪躑躅溪海棠溪溪
光亭過溪橋乳泉滴珠泉碧霞洞斜川
曲水紫霞洞鑑橋藥圃紫微洞酴醿
洞青陰橋綠篠橋玉微亭紅霞塢爛柯
亭灌稻泉翠光亭茅堂紫陽洞桃源
暗香亭金華堂舸齋蕙谷黃梅嶺煎茶
溪芹浦鸚鵡林葦廬野人澗柘坪寶
遂社妙高峰娑羅坪木蘭岫桂香亭石
寶白蘋洲藻壑望岷&KR3853;豹谷百花潭
鹿關瑞香嶺芝畦瑞荷堂蒹葭渚黃浦
菱灣芭蕉谷直釣亭和芳隴金棖徑
橘徑鑑雉泓芙渠塢歲寒洞葦杭棲真
洞望仙坡黃葵坡鳳簫樓跨鳳亭牛關
馭鶴峰化城洞望闕臺凝碧溪玉女潭
寶陀嵓蓴坡藏春島桂子谷九曲池
華海江梅島水仙滙薝蔔岡丹臺浴丹
池曝藥臺芳草渡采薇汀金絲堤菖蒲
谷種茶巖(遺五景)
萬川八景(萬州)
岑公洞西山秋屏魯池江會樓天生橋
峨眉磧古練石
龍陽十景(龍州)
朝陽洞龍門峽明月潭濺珠亭瀑布太
白臺巢雲閣躡翠亭雲根亭月泉
琴臺五
一單縣(宓子賤鼓琴處)一滁州琅邪溪旁(唐刺史李幼卿建)一汝州
魯縣(元德秀築)一卬州文君井側一順慶府蓬州(相如寓此)
杜甫草堂三
一成縣一秦州一成都浣花溪上(節度使裴冕為甫築)
三高齋(陸游記杜少陵居䕫三徙皆名高齋)
次水門者白帝城之高齋也依藥餌者瀼西之高
齋也見一川者東屯之高齋也
五友堂(封川縣西宋封守沈清臣建并記)
取江山風月與巳為五友
二室(元虞集與弟槃闢書舍為二)
左(書淵明詩於壁)曰陶菴右(書堯夫詩於壁)曰邵菴
禪寺四絶(九域志)
齊州靈巖荆州玉泉潤州棲霞台州國清
岳陽樓四絶(岳州西門)
滕子京建樓范希文記蘇子美書邵竦篆
讀書紀數略卷十二
