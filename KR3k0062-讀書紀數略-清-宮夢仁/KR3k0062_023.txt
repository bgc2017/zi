讀書紀數略卷二十三目錄
人部
事蹟𩔖
七聖至襄野
華祝三
舜大功二十
三王四事
六王二公之事
成湯六事自責
七子異世同心
文王三舉事
日三朝
四君未事遠略
周公三盛
三變
桓公五禁
九合
存三國
有天子之事三
齊二桃殺三士
無鹽論四殆
魯三田
晉三駕
晉文罪已五
鄭四德
五美五惡
宋景公三言
楚一言定三國
楚莊得三士
四君不忘信
四國功過
四君皆客功
二者未得大體
劉項爭大勢二
漢高之興五
得天下三正
漢封三事最重
三英雄豪傑之主
漢文兼二長
未央宫畫諫五物
武帝四事
世祖之興四
光武三大政
梁武祈雨七事
張實三等賞
姚萇四不如
唐太宗三行
三鑑
二喜一懼
服遠五道
高宗四失罪已
康節頌宋朝五
宋家七美
元世祖詔行六事
明太祖六功
四盛
燕王二十字
夫子四謗
孔子兄事二子
顔子君子道四
曾子三事
子路三善
子貢一出五國各有變
子賤所事者三
孔蔑失三子賤得三
管仲三權
鮑叔五不若
夷吾五不如
管晏二失
晏子數圉人三罪
史鰌君子道三
子産君子道四
三臣三不欺
穆叔拜五善
合二十五人之智治天下
欒書三罪
張孟談敗四國之謀
孟母三遷
立傅道六
商鞅三說
陳平六出竒計
雋不疑四賢行
胡廣周流四公
楊震四知
三科募壯士
魯恭三異
薛瑩處身四五之間
吳祐四行
武侯事業本四
六未解
荀郭論十勝十敗
韓馥三不如
周處去三害
王導中興三大功
殷浩三變
三語掾
江淹論五勝五敗
劉孝標四異三同
苻融論伐晉三難
王猛君子德三
王珪五不如
唐相𫝊兩軸
四時仕宦
二李四同
馬胤孫三不開
傅欽之三德
張浚社稷五大功
鮮于侁三難
張觀守官四字
司馬光四不如
朱子所學四字
真文忠公四事
馬廷鸞三不知
黃治五不欺
三等係籍聖賢
漢唐三黨
三代黨論
洛蜀朔三黨
拜住三畏
應詔三事
黃道周自陳七不如
楚國四難
息五不韙
秦有十失
漢王數羽十罪
高帝十悞
武帝於李陵四失
一舉兩失
宣帝開三大釁
光武登封七失
五可五不可
二主優劣
宋太宗一舉三失
臧文仲三不仁
三不知
少正卯五惡
智瑶五賢一不逮
智伯三賢
欒大佩四金印
莽繼四父輔政
陳竇三難
八失
為郡四盡
劉穎三不肯
賀若弼三太猛
四其御史
二李朋黨
趙普三罪
四如給事
三旨宰相
安石十事
新法十八事
安石四不足
宋小人三可怪
嚴嵩十罪
五奸
三大案
斷么絶六
錦衣三重
魏忠賢十大罪
八勝
溫體仁三者無一
讀書紀數略卷二十三福建巡撫宫夢仁撰
人部
事蹟𩔖
七聖至襄野(黃帝將見大隗至人於具茨山至襄城之野七聖皆迷無所問途)
方明為御昌寓驂乘張若隰朋前馬昆閽
滑稽後車
華祝三(莊子堯觀乎華華封人請祝聖人三祝堯三辭)
使聖人壽使聖人富使聖人多男子
舜大功二十(左𫝊)
舉十六相去四凶
三王四事
禹惡旨酒好善言湯執中立賢無方文王視民
如傷望道未見武王不泄邇不忘遠
六王二公之事(左𫝊楚子合諸侯于申椒舉言此待擇其禮而用之)
夏啓有鈞臺之享商湯有景亳之命周武有孟
津之誓成有岐陽之蒐康有酆宫之朝穆有
塗山之會齊桓有召陵之師晉文有踐土之盟
成湯六事自責
政不節與民失職與苞苴行與䜛夫昌與
女謁盛與宫室崇與
七子異世同心(家語)
湯誅尹諧文王誅潘正周公誅管叔太公誅
華仕管仲誅付里乙子産誅鄧析史孔子誅
少正卯
文王三舉事(韓非子時紂惡之乃獻洛西地請解炮烙之刑仲尼稱其仁又稱其智)
侵孟克莒舉酆
日三朝(文王世子文王朝於王季日三)
朝朝暮夕日中又朝
四君未事遠略(許魯齋言)
周成王康王漢文帝景帝
周公三盛(荀子)
身貴而愈恭家富而愈儉勝敵而愈戒
三變(韓詩外𫝊孔子云周公一人之身能三變者所以應時也)
事文王行無專制事不由己可謂文成王幼抱而
立朝誅賞無所顧問可謂武成王壯北面而言請
而後行可謂聖
桓公五禁(葵丘之會)
始命曰誅不孝無易樹子無以妾為妻再命曰尊
賢育才以彰有德三命曰敬老慈幼無忘賓旅
四命曰士無世官官事無攝取士必得無耑殺大夫
五命曰無曲防無遏糶無有封而不告
九合(穀梁𫝊衣裳之會十有一不取北杏及陽糓為九史記齊語微異)
會鄄二會幽二會檉會貫會首戴(左氏作首止)
會甯母會葵丘左傳晉悼公八年之内九合諸
侯謂會戚會城棣會鄬會邢丘盟戲會柤戍虎牢同
盟亳城北會蕭魚
存三國(左𫝊謂魯衛邢)
閔二年立僖城魯僖元年城郉夷儀僖二年城
衞楚丘或曰城郉城衞城緣陵
有天子之事三(同上春秋予桓公知節也)
會洮序王人於諸侯之上而同盟焉會葵丘序周
公於諸侯之上而不敢同盟焉盟首止不但不同
盟而帥諸侯以會世子焉
齊二桃殺三士(晏子春秋三士勇而無禮晏子請去公餽二桃令計功而食之皆自殺)
公孫接田開疆古冶子
無鹽論四殆(𩔖苑鍾離春者無鹽邑之醜女乞詣宣王拊膝而言遂拜為后)
西秦南楚壯勇不立一殆漸臺五層萬民疲困二
殆賢者伏匿諂諛左右三殆沈湎夜飲俳優縱
横四殆
魯三田(左傳夾谷之會孔子攝行相事齊人歸三田以謝過)
鄆讙龜隂
晉三駕(同上晉悼公三駕而楚不能爭)
師於牛首師於向觀兵於鄭東門
晉文罪已五(賈子文公出畋大蛇當道公曰吾聞天子夢惡則修道諸侯則修政大夫則修官庶)
(人則修身乃歸請於廟三日而夢天誅大蛇)
孤不能尊道罪一執政左右不良罪二飭政不
謹民人不信罪三本務不修以咎百姓罪四齊
肅不莊粢盛不潔罪五
鄭四德(左𫝊周襄王將以狄伐鄭富辰諫之)
有平惠之勲有厲宣之親棄嬖寵用三良
五美五惡(同上子産相鄭伯以如楚舍不為壇外僕以為言子産謂大適小有五美故作壇以昭功)
(小適大有五惡焉用作壇以昭禍)
宥其罪戾赦其過失救其菑患賞其德刑
教其不及(五美)說其罪戾請其不足行其政事
共其職貢從其時命(五惡)
宋景公三言(史熒惑守心子韋以言公三不可子韋謂有君人之言三熒惑宜動候之果徙三度)
移之相移之民移之歲
楚一言定三國(左傳子玉言)
復衞封曹釋宋
楚莊得三士(劉子莊王借獵以求士)
刺虎豹者知其勇攫犀兕者知其力罷田而分
所得知其仁
四君不忘信
齊桓公不背曹沫之盟晉文公不貪伐原之利
魏文侯不棄虞人之期秦孝公不廢徙木之賞
四國功過(春秋之間四國功之首罪之魁宋襄雖霸而力微會諸侯而為楚所執不足論也)
秦繆有功於周能遷善改過為霸者之最晉文世
世勤王遷平王於洛次之齊桓九合諸侯不以兵
車又次之楚莊強大又次之
四君皆客功(客卿楚人李斯上書)
穆公(西取由余於戎東得百里奚於宛迎蹇叔於宋求丕豹公孫枝於晉遂霸西戎)孝公(用商)
(鞅諸侯親服)惠王(用張儀散從事秦)昭王(得范睢彊公室杜私門)
二者未得大體(羅隱)
始皇用武若陶者埏器務求其大而不知薄者之反
脆也王莽用文若匠者斵材在矜其妙而不知細
者之速折也
劉項爭大勢二(皆楚既得而復失)
一關中二敖倉
漢高之興五(班固論)
一帝王之苗裔二體貌多竒異三神武有徵應
四寬明而仁恕五知人善任使
得天下三正
誅無道討項籍天下已定始即尊位
漢封三事最重(功臣非軍功不侯於軍功中又三事最重)
從起豐沛從入關中破秦從定三秦
三英雄豪傑之主(威有所當加勢有所當屈故也)
高祖之威能行於暴秦強楚而不能行於四皓武
帝之威能行於南羌西域而不能行於汲黯光武
之威能行於尋邑王郎而不能行於嚴光周黨
漢文兼二長(羅豫章言人主察累明懦害仁漢昭帝明而不察章帝仁而不懦孝宣明而失之察)
(孝元仁而失之懦若唐德宗察而不明高宗懦而不仁兼二者之長惟漢文乎)
明而不察仁而不懦
未央宫畫諫五物(文苑英華盧碩畫諫漢文帝)
屈軼草進善旌誹謗木敢諫鼓獬豸
武帝四事(張南軒言武帝與秦皇相去何能尺寸然不至亂亡者有四事焉)
高帝寬大文景惠養其得民也深非若秦自商鞅來
根本以蹶民迫於威一也武帝所為每與六經戾
豈真能尚儒者然猶稽古禮文未至蕩然盡棄名教
二也輪臺之詔誠意所動固足回天人之心詔下
之後思與民休息與行而不悟者有間三也惟能
悔過是以能審付託昭帝之初霍光當政培植根本
惠澤復流有以祈天永命矣四也
世祖之興四(傅幹王命敘言)
一帝皇之正統二形相多異表三體文而知武
四履信而好士
光武三大政
褒卓茂臨大學辟召周黨王良嚴光
梁武祈雨七事(大同間旱築雩壇籍田内祈之)
一理冤獄及失職者二賑鰥寡孤獨三省徭輕
賦四舉進賢良五黜退貪邪六命會男女䘏
怨曠七撤膳羞弛樂懸
張實三等賞(下令國中)
有面刺孤者酬以束帛翰墨陳孤過者荅以筐篚
謗言於市者致以羊米
姚萇四不如(萇自謂不如兄襄)
身長八尺五寸臂垂過膝人望而畏之將十萬之
衆望麾而進前無横陣溫古知今講論道藝收羅
英俊董帥大衆人盡死力
唐太宗三行(貞觀政要)
監前代為元龜進善人成政道遠羣小拒讒言
三鑑(唐太宗云魏徵没朕亡一鑑矣)
以銅為鑑(可正衣冠)以古為鑑(可知興替)以人為鑑(可明得失)
二喜一懼(太宗謂侍臣)
比年豐稔斗粟三錢一喜也北敵久服邊鄙無虞
二喜也治安則驕侈生驕侈則危亡至此一懼也
服遠五道(太宗)
見人之善若己出棄人所短取其長賢者敬之
不肖者憐之正直盈朝視外國如一體
高宗四失罪已(時久雨常隂下詔)
昧經邦大略昧戡難遠圖無綏人之德失馭
臣之柄
康節頌宋朝五
革命之日不易肆克服天下後稱帝未嘗殺一
無辜百年方𫝊四主百年無心腹之患
宋家七美(吕大防言家儀過於漢唐)
事親事長待外戚儉勤尚禮寬仁
元世祖詔行六事
擇守令誡姦吏崇祀典禁盜賊治軍旅
奬節義
明太祖六功(詹同宋濂等纂修)
略定區宇得國之正獨稟成算敬天勤民
戚官無權兵政有統
四盛(明紀)
自漢以來得天下為正在位三十一年一盛也享
年七十有一二盛也自江右併中原三盛也太
子諸王二十五人公主十六人皆受冊封四盛也
燕王二十字(明太祖以子孫蕃衍各擬二十字一世一字為命名之首)
高瞻祁見佑厚載翊常由慈和怡伯仲簡静
迪先猷
夫子四謗(莊子孔子云某不知所失而離此四謗者何也)
再逐於魯削迹於衞伐樹於宋圍於陳蔡
孔子兄事二子(家語荅子貢問)
子産於民為惠主於學為博物晏子於君為忠臣
於行為敬敏
顏子君子道四(說苑)
強於行已弱於受諫怵於持禄慎於治身
曾子三事(同上曾子謂公明宣在其門下三年而不學宣對此三者學而未能安敢不學)
親在堂叱咤之聲未至於犬馬應賓客恭儉而不
懈惰居朝廷嚴臨下而不毁傷
子路三善(家語子路治蒲孔子稱之)
恭敬以信忠信以寬明察以斷
子貢一出五國各有變(同上齊田常欲伐魯孔子使往說之)
存魯亂齊破吳強晉霸越
子賤所事者三(說苑)
父事者三人兄事者五人友事者十一人
孔蔑失三子賤得三(家語二人偕仕夫子問之所對如此)
王事若襲學焉得習俸禄少不及親戚公事急
不得弔問(孔蔑對)始而誦之今得行之俸禄所供被
及親戚雖有公事兼以弔問(子賤對)
管仲三權(孔子曰管仲之賢不得三權亦不能使其君霸)
賤不能臨貴以為上卿貧不能使富賜租一年
疏不能制親以為仲父
鮑叔五不若(鮑叔自謂不若夷吾者五)
寬惠柔民弗若也治國家不失其柄弗若也忠
信可結百姓弗若也禮義可法四方弗若也執
旗鼓立於軍門使百姓加勇焉弗若也
夷吾五不如(管仲請論百官)
進退閒習辨辭剛柔不如隰朋請立為大行辟土
聚粟盡地之利不如甯戚請立為大司田平原廣
牧鼓勵三軍不如王子城父請立為大司馬決獄
折中不殺不辜不誣無罪不如賓胥無請立為大司
理犯顔進諫不避不撓不如東郭牙請立為大諫
管晏二失(家語君子下不僣上上不偪下)
管仲鏤簋朱紘旅樹反坫山節藻梲難為上晏子
豚肩不掩豆狐裘三十年難為下
晏子數圉人三罪(景公將殺圉人因其言而釋之)
公使養馬而殺之罪一又殺公所最善馬罪二
使公以一馬之故而殺人百姓必怨吾君諸侯必輕
吾國罪三數燭鄒亡鳥三罪同
史鰌君子道三(說苑孔子云)
不仕而敬上不祀而敬神直能曲於人
子産君子道四(論語)
行已恭事上敬養民惠使民義
三臣三不欺(史記)
不能欺(鄭子産)不忍欺(虙子賤)不敢欺(西門豹)
穆叔拜五善(晉侯享穆叔穆叔曰皇皇者華君教使臣必諮於周臣𫉬五善敢不重拜)
訪問於善為咨咨親為詢咨禮為度咨事為
諏咨難為謀
合二十五人之智治天下(家語孔子使視荆公子為政使者反言)
堂上有五老堂下有二十壯士
欒書三罪(左𫝊鄢陵之戰晉厲公車陷於淖書將載公欒鍼止之時書為元帥)
侵官冒也失官慢也離局姦也
張孟談敗四國之謀(四國謀趙孟談為趙襄子謀使四國疑而其謀遂敗)
談妻之楚長子之韓次子之魏少子之齊
孟母三遷
始舍近墓繼遷市傍終遷學舍
立傅道六(戰國策趙立周紹為傅)
智慮不躁身行寬惠威嚴不易重利不變
恭於教和於下
商鞅三說(𫝊)
始說以帝道不聽再說以王道不入終說以伯
道不自知其膝之前於席也
陳平六出竒計
捐金反間惡草具進楚使夜出女子二千解滎
陽圍躡足封齊王偽遊雲夢縛信解白登圍
雋不疑四賢行
戒勝之之剛虐一也聽母教以出囚二也辨衞
太子之偽三也霍光欲妻以女而固辭四也
胡廣周流四公
初履司空二作司徒三登太尉四為太傅
楊震四知(故人懷金遺之辭而不受)
天知地知子知我知
三科募壯士(虞詡治朝歌)
攻劫為上盜賊次之不事農業又次之
魯恭三異(為中牟令德政致此)
蝗不犯境化及鳥獸孺子有仁心
薛瑩處身四五之間(或謂瑩於吳士當為第一乎陸喜云云)
沈默其體潛而勿用者第一避尊居卑禄以代耕
者第二侃然體國執政不懼者第三斟酌時宜
時獻微益者第四溫恭修慎不為諂首者第五
吳祐四行(漢桓帝時舉孝廉以四行遷膠東相)
敦厚質朴遜讓節儉
武侯事業本四(真西山言武侯平生事業奇偉以此四者而誠與公又其本也)
開誠心布公道集衆思廣忠益
六未解(時武侯聞曹休敗魏兵東下關中虛欲出師擊魏羣臣以為疑故上表言)
一不可坐定取勝二不可不戰資敵三難以不
危而定四難以庸才必勝五緩之則無精銳
六兵疲難以持久
荀郭論十勝十敗(袁紹書驕慢操謂荀彧郭嘉將討不義而力不敵對以雖彊無能為也)
道勝(紹繁禮多儀公體任自然)義勝(紹以逆動公奉順以率)治勝(桓靈以來政失於寬)
(紹以寬濟寬公糾以猛)度勝(紹外寬内忌所任惟親戚子弟公外易簡而内機明用人惟才)謀
勝(紹多謀少決失在後事公得策輒行應變無窮)德勝(紹高議揖遜以收名譽公至誠待人不為)
(虛美)仁勝(紹恤人饑寒其所不見慮或不及公與四海接恩過其望無所不周)明勝(紹大臣争)
(權讒言惑亂公御下以道浸潤不行)文勝(紹是非不知公所是進之以禮所不是正之以法)武
勝(紹好為虛勢不知兵要公以少克衆用兵如神)
韓馥三不如(辛評等說馥謂將軍資三不如之勢處袁氏上彼不為將軍下也不如舉荆州以讓)
寬仁容衆孰如袁氏智勇過人孰如袁氏世布
恩德孰如袁氏
周處去三害(周魴子膂力絶人不修細行衆言南山白額虎長橋蛟并子為三患處云吾能除之)
射虎殺蛟從機雲學砥節礪行(期年州府交辟)
王導中興三大功(桓彝見其急談時事而輟憂周顗聞其志復神州而收淚)
元帝在藩導獨知其可輔傾心推奉王毅憚帝嚴
明欲更所立頼導固爭不以江右寡弱大立規模
先用顧榮賀循以來衆士盡收過江名流以佐謀畫
殷浩三變(羅念菴云殷浩人品終身三變)
似一高士(其累辭徵辟屏居墓所也)似一賢臣(其刺揚州抗桓溫毅然以北伐為任)
(也)誠一鄙夫(至用兵屢敗為溫所廢荅書開閉者數竟達空函所謂苟患失之無所不至也)
三語掾(阮瞻有令望司徒王戎問以聖人貴名教老莊明自然其旨同異阮荅以此即命辟之)
將無同
江淹論五勝五敗(對蕭道成)
公雄武有竒略寬容而仁恕賢能畢力民望
所歸奉天子伐叛五勝也彼志銳而器小有
威而無恩士卒解體縉紳不懷懸兵數千里
無同惡相濟五敗也
劉孝標四異三同(梁史孝標自云比馮敬通同者三而異者四)
敬通總兵食肉余戚戚無懽敬通有子余等伯道
敬通老而益壯余有犬馬疾敬通逝久而彌芳
余去將若秋草(四異)不遇剛直有忌妻(三同)
苻融論伐晉三難(勸苻堅)
天道不順(歲星在吳)晉國無釁(君臣和睦百姓安業)我數戰兵疲
王猛君子德三(文中子)
事上密接下溫臨事斷
王珪五不如(唐太宗謂其識鑒精通復善談論令自元齡以下悉加品藻)
孜孜奉國知無不言臣不如房元齡才兼文武出
將入相臣不如李靖敷奏詳明出納惟允臣不如
溫彥博處煩治劇衆務畢舉臣不如戴胄恥君
不為堯舜以諫諍為己任臣不如魏徵至激濁揚
清臣於諸子亦有微長
唐相𫝊兩軸(鄭俠上疏論吕惠卿朋姦壅蔽)
正直君子𫝊(魏徵姚崇宋璟)邪曲小人𫝊(李林甫盧杞)
四時仕宦(傅游藝期年之中歷衣四色時人謂之)
青綠朱紫
二李四同(李摯與李敏)
同歲同姓同門又同年及第
馬胤孫三不開(為後晉相時人目之)
入朝印不開見客口不開歸宅門不開
傅欽之三德
清不汙直不激勇能溫
張浚社稷五大功(吕氏云浚有五大功富平符離之役與曹彬岐溝之敗等豈可以一節掩)
(大德乎)
建復辟之勲𤼵儲嗣之議誅范瓊以立國基
用吳玠以保全蜀卻劉麟以定江左
鮮于侁三難(為轉運副安石詰其不請青苗錢侁言法願取則與民自不願豈能強哉蘇軾稱焉)
上不害法中不廢親下不傷民
張觀守官四字(云自守官以來常持四字)
勤(不至於怠惰)謹(不至於疎曠)和(不至於乖戾)緩(不至於躁急)
司馬光四不如(判西京畱臺上疏言不才最出羣臣之下乞致仕久乃從其請即歸洛下)
先見不如吕誨公直不如范純仁程顥敢言不
如蘇軾孔文仲勇決不如范鎮
朱子所學四字(周必大薦朱熹為江南提刑熹云平生所學惟此四字豈可隱默以欺吾君乎)
正心誠意
眞文忠公四事(守潭州以勵其僚)
律己以廉撫民以仁存心以公涖事以勤
馬廷鸞三不知(阨於賈似道求去陛辭云)
天下安危人主不知國家利害羣臣不知軍前
勝負列閫不知
黃治五不欺(為御史中丞質直端重有大臣體常言)
居家不欺親仕不欺君仰不欺天俯不欺人
幽不欺鬼神
三等繫籍聖賢(余安裕為謝枋得甥客有談其文學者枋得笑曰昔吕東萊中宏詞歸學者請)
(升講座陳同父勸勿許曰有三等人繫籍聖賢開口高談縱有錯謬人無爭辨)
(者畏其勢也伯恭未是今安裕為國學正字宜子敬畏而稱頌之客大慚)
官為宰相可以生殺廢置人官為臺諫給舍可以
彈駁榮辱人官為國子監可以考校舍法去取人
漢唐三黨
前漢之黨指蕭望之劉向張猛周堪而治之者元帝
與弘恭石顯也後漢之黨指李膺范滂二百餘人
而治之者桓靈與中常侍也唐之黨指獨孤損崔
遠等三十餘人而治之者朱全忠與柳燦李振也
三代黨論(劉定之)
漢李膺范滂等各為一黨在位者惡之惡之者非賢
而在黨中者為賢唐李德裕牛僧孺等分為二黨
李優牛劣而考其歸皆不足謂賢宋初亦分為二
黨熙豐作新法王安石為魁元祐掊擊新法司馬光
為魁光之黨賢而安石之黨非賢及光没而其黨又
自分為朔洛蜀三黨譬之兵家朔黨自守之兵也洛
黨應敵之兵也蜀黨侵鄰之兵也其不韙有在矣
洛蜀朔三黨
洛黨(程頤為首朱光庭賈易為輔)蜀黨(蘇軾為首吕陶等為輔)朔黨(劉摯梁燾王巖)
(叟劉安世為首輔之者尤衆)
拜珠三畏(元以拜珠為右丞相自云)
畏辱祖宗畏天下事大識見有未盡畏年少不
克負荷無以報聖恩
應詔三事(明太祖時五星紊度下詔求言平遙訓導葉居昇上)
分封太侈求治太急用刑太繁
黃道周自陳七不如(崇禎間疏上切責)
品行不如劉宗周至性不如倪元璐遠見深慮
不如魏呈潤犯顔敢諫不如詹爾𨕖老成足備
顧問不如陳繼儒朴心醇行不如李如燦傅朝佑
文章氣節不如(闕)鄭鄤
楚國四難(戰國策蘇秦之楚三月乃得見王遂辭行王曰曾不少畱乎對之以此)
食貴於玉薪貴於桂謁者難見如鬼王難見
如天帝
息五不韙(左𫝊息犯五不韙而以伐人)
不度德不量力不親親不徵辭不察有罪
秦有十失(路溫舒諫漢宣帝)
羞文學賊仁義罪誹謗禁妖言好武勇
貴獄吏忠良切言皆鬱於胸盛服先王不用於
世喜虛譽蒙實禍
漢王數羽十罪
負約王我於蜀漢矯殺卿子冠軍救趙不報而
擅劫諸侯入關燒秦宫室掘始皇塚殺秦降王
子嬰詐坑秦子弟二十萬王諸將善地徙逐故
主出逐義帝自都彭城奪韓梁地使人隂殺義
帝為政不平主約不信天下所不容
高帝十誤
誤聽守關計取項羽怒賴張良免誤聽封六國計
賴張良不敗事誤聽使者十輩言圍平城用婁敬
和親約誤欲止宫休舍賴張良諫止誤欲攻項
羽賴蕭何諫就封誤罵齊使賴良平諫止誤欲
西歸賴良平諫追羽誤言安事詩書賴陸賈諫聽
誤不知尊太公賴家令言即聽誤欲易太子賴
張良招四皓定誤囚蕭何賴王衞尉諫釋
武帝於李陵四失
始則疑陵教路德博上書詔以行期而止迎者中
則不察司馬遷言以為沮貳師而為陵遊說後則
既知德博姦詐以致陵敗乃釋而不治末則信公
孫敖謂陵教為兵而族陵家
一舉兩失(武帝以御史大夫公孫弘代薛澤為丞相封平津侯)
相者既非真儒侯者又非軍功
宣帝開三大釁
用恭顯而啓元帝之信宦官貴許史而啓成帝之
任外戚殺趙蓋韓楊而啓哀帝之誅大臣
光武登封七失(胡致堂論登封之事原本於燔柴而失之者也七十二君之編錄略不經見)
不法唐虞三代而法始皇武帝按䜟文九世當封
禪今乃自綴於元帝而去成哀平三君玉檢祕文
人不得見是必祈求永年前拒羣臣之請謂百姓
多怨豈有其後兩歲即已歡洽勅戒郡縣上壽稱
美今詔墨未乾自令梁松等討論故事奉高后配
地未幾歸廟主於寢園即位改元終身不可改而
改之
五可五不可(晉惠帝欲為太子婚衞瓘女楊后欲得賈充女帝謂云云充妻賂后納之)
衞種賢(一可)而多子(二可)端正(三可)而長(四可)白(五可)賈種妒
(一不可)而少子(二不可)醜惡(三不可)而短(四不可)黑(五不可)
二主優劣(魏徵對太宗云齊主尤劣也)
齊後主懦弱政出多門周天元驕㬥威福在已
宋太宗一舉三失(引諸衞將率習射於顯德殿)
天子非教射之人卒伍非進見之士殿廷非習
武之所
臧文仲三不仁(孔子言)
下展禽(知柳下惠而不與立)廢六關(禁來遊者而廢之)妾織蒲(與民争利)
三不知
作虛器(為藏龜室)縱逆祀(逆祀僖公而不禁)祀爰居(海鳥止東門而祭之)
少正夘五惡(孔子云人有惡者五而盜竊不與焉少正卯兼有之)
心逆而險行僻而堅言偽而辨記醜而博
順非而澤
智瑤五賢一不逮(智宣子將以為後智果謂不如宵也瑤之賢於人者五其不逮者一)
美鬚長大則賢射御足力則賢技藝畢給則賢
巧文辨慧則賢強毅果敢則賢如是而不仁
智伯三賢(智伯賢於人者五犁丘之役見其三焉)
馬駭驅之親禽顔庚射御足力也拒長武子之辭
巧文辨慧也決戰不卜強毅果敢也
欒大佩四金印(武本紀)
天士將軍地士將軍大通將軍天道將軍
莽繼四父輔政
王鳳王商王音王根
陳竇三難(張南軒言)
主弱政在房闥宦者盤錯其勢已成
八失(胡致堂謂陳蕃公忠而短於才術竇武不足稱也)
竇武貪援立之功一家四侯雖徵賢才列於朝宁
而司隸校尉河南尹未有署置中官罪惡顯著者
可除餘當慰安之而欲悉去太后猶豫宜及時建
白迅速掩捕而不決既收鄭諷不即行刑尚送北
寺獄曹節王甫已為元惡必待鄭諷詞連然後收
奏外廷新立内豎膠固既與為敵乃使人納奏已
出府宿兵柄在手素不為備事已敗露乃始召兵
為郡四盡(魚弘自語)
水中魚鱉盡山中麞鹿盡田中米糓盡村中
人庶盡
劉穎三不肯(魏弘農太守民患其苛刻目之)
不肯足不肯去不肯遷
賀若弼三太猛(隋史)
嫉妬心太猛自是非人心太猛無上心太猛
四其御史(郭弘霸自陳忠鯁於唐天后言往年征徐敬業臣願云云)
抽其筋食其肉飲其血絶其髓
二李朋黨(互相傾軋垂四十年)
李德裕李宗閔
趙普三罪
陳橋之事普實預謀為政而有患得患失之心
秦王廷美盧多遜之獄普實尸之
四如給事(李鄴使金還言金人如此人因目之)
上馬如龍步行如虎渡水如獺登山如猿
三旨宰相(王珪以文學見推宋治平間自執政至宰相凡十六年無所建明時人號之)
上殿進呈云取聖旨上可否訖云領聖旨退諭
稟事者云已得聖旨
安石十事(吕誨疏言究安石之迹固無遠略惟務改作立異飾非誤天下蒼生必斯人也)
初托疾及除知江寧乃從命除小官則遜避承重
任而不辭侍講侍讀乃請坐自尊居政府多乞
御批以沮異議挾情壞法徇私報怨入翰林惟
欲其弟貴顯在政府無非賣弄威權貶黜異已專
權害政奏對不知敬畏争論遂至諠譁上方親
睦九族乃黨張辟光離間岐王邦國經費在十三
司乃欲額外增員
新法十八事
青苗均輸市易保馬保甲方田免役
更戍水利農田折二錢鹽法手實
試刑科三經新義罷詩賦明經諸科廢武舉
兵書墨義定太學三舍法
安石四不足(帝語安石聞民間殊苦新法對以祁寒暑雨民猶怨咨此何足恤司馬光言安石有)
(三不足之說由今觀之實有四不足)
天變不足懼人言不足恤祖宗法不足守民
怨咨不足恤
宋小人三可怪
漢唐小人得志不過在竊權受賄之間宋之小人特
欲秉國鈞改制度起邊功流毒天下一可怪也漢
唐小人安心不善其言亦直以為利爾矣宋之小人
必欲傅會經義比跡聖人宗周官主大孝使人主惑
之二可怪也漢唐小人不過當權之日以勢力驅
使人宋之小人乃心孚意結方元祐之末惠卿章惇
皆遠竄在外猶能以說搖朝廷聞宫禁三可怪也
嚴嵩十罪(明世宗時楊繼盛疏)
一壞祖制二姦大權三掩君美四縱姦子
五竊軍功六黨悖逆七悞軍機八擅黜陟
九失人心十壞風俗
五姦(言有十罪又濟之以五姦)
上之左右皆嵩閒諜姦一上之納言皆嵩鷹犬姦
二上之爪牙皆嵩爪葛姦三上之耳目皆嵩奴
僕姦四上之臣工皆嵩心腹姦五
三大案(倪元璐言主挺擊者力護東宫争挺擊者計安神祖主紅丸者仗義之言争紅丸者原心之論)
(主移宫者弭變於幾先争移宫者持平於事後六者各有所是未可偏非)
張差挺擊(萬歷)李可灼進紅丸(泰昌)李𨕖侍移宫(天啓)
斷幺絶六(萬歷丙辰會試以弊𤼵除名時人謠曰丙辰會錄斷幺絶六)
第一沈同和第六趙鳴陽
錦衣三重(錦衣志其初一禁校耳其究乃位師保參綸綍)
一重於紀綱再重於錢寧三重於陸炳
魏忠賢十大罪(天啓時嘉興貢生錢嘉徵參)
一並帝二蔑后三弄兵四無君五尅剝
六無聖七濫爵八掩邊功九朘民膏十通
關節
八勝(吏主事錢元慤參忠賢)
稱功頌德遍天下勝王莽之妄行符命列爵畀乳
臭勝梁冀之一門五侯遍列私人勝王衍之狡兔
三窟輿金輦寶積肅寧勝董卓之郿塢私藏動
輙稱旨勝趙高之指鹿為馬隂養死士陳兵自衞
勝桓溫之複壁置人誅鋤善𩔖勝節甫之鉤黨連
衆廣開告訐道路側目勝則天朝之羅織忠良
溫體仁三者無一(楊光光參)
治國平天下是其責(邊騎兩薄京城流賊各省延蔓治平安在)扶危持顚
是其任(國危而不思所以安民怨而不思所以恤扶持安在)休休有容是其量
(忠告之言不受睚眦之怨不忘休休安在)
讀書紀數略卷二十三
