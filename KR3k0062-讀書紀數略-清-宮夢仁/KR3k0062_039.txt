讀書紀數略卷三十九目錄
人部
禮制𩔖
禮法四時
二者天下之大端
禮五至
五禮
行三者
黃帝五禮始具
堯舜五禮
周禮五禮
王制六禮
九禮
梁定五禮諸儒
唐五禮
二禮
經國三大典
大饗四
大教五
一年入明堂十八度
入學三教
五致
三無
九&KR0596;
主拜受計禮二
一墢三班
吉禮十二
三禮
天神四時祀
人鬼四時享
地示四時祭
三神
祭祀三義
典祀五
周三祀
太牢祠三
歲九郊
周五帝郊兆
漢長安五兆
五畤
七郊
五郊
二郊分合
晉二郊
漢九天巫祠
六祠
四祠
唐九宫壇
宋太一十神
日月歲祭四
山川歲祭四
五方從祀星辰
四𩔖
古尚書六宗
六宗
秦八神祠
魏六神
社祭三
四坎壇
八蜡
蠶神二
五祀
七祀
周禮四望
魯三望
秦祠名山七
祠名川四
祠名山五
祠大川二
漢四巫
祀五嶽四瀆
唐祭五嶽四鎮四海四瀆
五嶽封號
五鎮封號
四海封號
四瀆封號
宋會靈觀五殿
十二封禪
後魏祀令五
隋祀六代王公
唐祭三皇前五君
釋奠六
釋菜三
四時祭義
時祭闕一
一祫一禘
四代禘郊祖宗
漢廟歲二十五祠
五供
唐三大禮
祭祀之節六
景祐四時薦新
六享三等之差
肆獻祼三時
二禮
郊祭正獻七
明堂大饗七獻
九獻
尸飲九
三重
三古
三詔
頒五官
明堂大饗埶事官數
天子賜魯郊祀儀數
魯四代祭
二代骨分貴賤
九祭
女祝四事
六祝
六祈
六辭
六號
賓禮八
羣后四朝
六服見
三不朝
大行人賓禮四
九儀
書五禮
漢九賓
王乘車迎送之數
三揖
三擯
三讓
饗禮四
燕禮二
食禮二
四正具舉
鄉飲酒禮四事
鄉飲酒五義
四面之坐
三命
四代養老
四代養老禮
四代尚齒
養老四
一物三善
軍禮五
三田
四時田
四時弊田
軍實三種
嘉禮六
婚姻六禮
婚禮諸物
婦五等
納后先知宜四
凶禮五
五等親
喪服四制
權制八條
服術六條
從服六條
冠四異
四同
孔子用三王禮
讀書紀數略卷三十九福建巡撫宫夢仁撰
人部
禮制𩔖
禮法四時(大戴禮禮𧰼五行其義四時故以四時舉)
有恩有義有節有權禮之大體四體天地
法四時則隂陽順人情故謂之禮
二者天下之大端(禮器言禮能釋回增美)
如竹箭之有筠(致飭於外)如松柏之有心(貞固於内)
禮五至(同上)
祀帝於郊敬之至也宗廟之祭仁之至也喪禮
忠之至也備服器仁之至也賓客用幣義之至
也
五禮(經解)
朝覲之禮所以明君臣之義也聘問之禮所以使
諸侯相尊敬也喪祭之禮所以明臣子之恩也
鄉飲酒之禮所以明長幼之序也婚姻之禮所以
明男女之别也
行三者(白虎通)
朝廷之禮貴不讓賤(明尊卑也)鄉黨之禮長不讓幼(明有年也)
宗廟之禮親不讓疎(明有親也)
黃帝五禮始具(禮正文)
古文考制嫁娶以儷皮作琴瑟以為樂則嘉禮始於
伏犧郊特牲伊耆氏(即神農)始為蜡則祭祀吉禮起
於神農史記黃帝戰涿鹿則軍禮黃帝九事章
則凶禮論語考軒轅知地利九牧倡教是賓禮
堯舜五禮(通典堯自伏羲以來五禮始彰舜之時五禮咸備)
修䞇𩔖帝吉禮也釐降嬪虞嘉禮也羣后四朝
賓禮也征于有苗軍禮也遏密八音凶禮也
周禮五禮(大宗伯所掌)
吉禮(祭祀)凶禮(喪弔)賓禮(朝覲)軍禮(軍旅)嘉禮(冠婚)
王制六禮(五禮中缺軍禮)
冠婚(竝嘉禮)喪(凶禮)祭(吉禮)鄉(鄉飲酒)相見(二者賓禮)
九禮
冠禮喪禮祭祀禮昏禮朝廷禮宗廟禮
軍禮賓禮學禮
梁定五禮諸儒(武帝命定)
吉禮明山賓凶禮嚴植之賓禮賀㻛軍禮陸
璉嘉禮司馬褧
唐五禮(太宗詔禮官學士修改舊儀為百卷)
吉禮(六十一)賓禮(四)軍禮(十二)嘉禮(四十二)凶禮(六)又國
恤(五)
二禮
貞觀禮(太宗時房元齡魏徵等因隋禮增為一百三十篇)顯慶禮(高宗時長孫無忌杜)
(正倫等增為百三十卷雜以式令後又撰永徽五禮)
經國三大典(周世宗朝竇儼集通禮上引唐室言)
開元禮(程軌量昭物采)通典(紀先後明得失)會要(錄一代之事定五禮之儀比𩔖相從)
(討尋不紊)
大饗四(禮記)
郊天祫祭宗廟天子饗諸侯諸侯自相饗
大教五(祭義)
祀明堂(教諸侯之孝)食三老五更於學(教弟)祀先賢於西學
(教德)耕耤(教養)朝覲(教臣)樂記疏一郊射二裨冕三明堂
四朝覲五耕耤
一年入明堂十八度(王方慶議先儒舊說)
大饗不問卜一入也每月告朔十二入也四時
迎氣四入也循守之年一入也
入學三教(天子一入學而所教者三)
釋奠以教其重道合樂以教其崇德養老以教
其致孝
五致(祭義合此五者以治天下之禮也)
致反始致鬼神致物用致義致讓
三無(孔子荅曾子)
無聲之樂無體之禮無服之喪
九&KR0596;(大祝辨九拜以享右祭祀)
稽首(拜而頭至地)頓首(拜而頭叩地)空首(拜而頭至手)振動(戰慄變動也)
吉拜(拜而後稽顙)凶拜(稽顙而後拜)竒拜(先一拜)褒拜(再拜報褒音)肅
拜(俯下手即今之揖又曰如今婦人拜)
主拜受計禮二(賈子)
聞民數則拜之聞登榖則拜之
一墢三班(周語虢文公)
王耕一墢(王無耦以一耜耕)班三之(公三卿九大夫二十七)月令天
子三推三公五推卿諸侯九推
吉禮十二(周禮大宗伯以吉禮事邦國之鬼神)
禋祀(祀昊天上帝)實柴(祀日月星辰)槱燎(祀司中司命風師雨師祀天神之禮三)
血祭(祭社稷五祀五岳)貍沈(祭山林川澤)疈辜(祭四方百物三祭地示之禮)肆
獻裸饋食祠禴嘗烝(享先之禮六)
三禮(舜典)
祀天神享人鬼祭地祇漢儒林傳周禮儀禮
禮記謂三禮張平子三墳三禮也
天神四時祀
迎氣東郊祈榖上帝高禖祭日風師(春祀)迎
氣南郊大雩帝祭暑雩禜雨師(夏祀)迎氣西
郊大饗帝祭月靈星中秋(秋祀)迎氣北郊祀
昊天上帝祈來年於天宗司中司命司人
司禄享司寒(冬祀)又大旅於上帝𩔖於上帝
升中祭星祭水旱六天(謂昊天上帝青帝赤帝白帝黑帝黃)
(帝祀非時)
人鬼四時享
禴先賢獻羔冰薦廟釋菜先師薦寝
廟薦鞠衣於先帝釋奠於先老先師(夏秋冬如之春享)
禘薦麥寝廟薦含桃寝廟(夏享)嘗薦榖寝廟
薦麻寝廟馬祖(秋享)大飲烝薦魚寝廟祭司農
司嗇享農及郵表畷(冬享)又祀祖軷禡先
聖先師造禰天祭大享之祫祖所自出之
禘祀典君嚳堯舜禹黃帝顓帝湯
文武臣厲山農周弃共工后土伯鯀
契元冥句龍祝融(非時祀)
地示四時祭
元日命民社日用甲(今用五戊或云秋報用庚)稷祀戸(春祭)郊
地示祀竈祀中&KR0764;(夏祭)社稷報社稷(月令無文意豐年然)
(後報祀)門祭禽四方(秋祭)祭坊祭水庸祀行臘
五祀於門務祭歲徧六示(冬祭)又四方山川
嶽海五祀大社王社國社侯社羣
社亳社(榖梁曰勝國社)祀典山林川谷丘陵(能出雲為風雨與民所取)
(財用者非時祀)
三神(司馬相如封禪書注)
天神地祇山嶽漢郊祀志甘泉汾隂五畤劉
向謂三祀
祭祀三義
禋於天地(所以報本也)祠於聖賢(訓人崇德也)享於祖考(教人追孝)
(也)王充論衡二義曰報功以勉力曰修先以崇恩
典祀五(國語展禽論臧文仲祭爰居)
禘郊宗祖報
周三祀(周禮)
大祀用玉帛牲牷(天地宗廟)次祀用牲幣(日月星辰社稷五祀五嶽)小
祀用牲(司命司中風師雨師山川百物)
太牢祠三(漢志有人上書言古者天子三年一用太牢祠三)
一天一地一泰一
歲九郊(郊祀志歲凡九祭皆祀天神皇氏曰歲有八祭謂雩為祈故不入數)
夏正之月祈榖(詩噫嘻郊特牲迎長日左傳啟蟄而郊是也)夏祈榖(詩噫嘻月)
(令春秋大雩左傳龍見而雩是也)季秋大享明堂(詩我將月令大享帝孝經宗祀是也)
冬至祀圜丘(詩昊天有成命大司樂地上之圜丘禮器因吉土享帝於郊是也)兆五
帝四郊(小宗伯所掌月令迎氣是也)
周五帝郊兆(周禮大宗伯兆為壇之營域)
蒼曰靈威仰赤曰赤熛怒黃曰含樞紐白曰
招拒黑曰汁光紀太宰注五帝謂四郊及明堂
漢長安五兆(郊祀志孔光等議)
兆中央帝黃帝黃靈后土畤(及日廟北辰北斗鎮星中宿中宫於長安城未)
(地)兆東方帝太昊青靈句芒畤(及雷公風伯廟歲星東宿東宫於東郊)
兆南方帝炎帝赤靈祝融畤(及熒惑星南宿南宫於南郊)兆西方
帝少昊白靈蓐收畤(及太白星西宿西宫於西郊)兆北方帝顓帝
黑靈元冥畤(及月廟雨師廟辰星北宿北宫於北郊)
五畤(為壇以祭天言神靈所依止也漢志皆在雍文帝始幸雍郊見)
密畤(祠青帝秦宣公作)上畤(祠黃帝)下畤(祠炎帝竝秦靈公作)鄜畤(祠白帝秦)
(文公作)北畤(祠黑帝漢高祖作)
七郊(曹充議立)
南郊(雒陽城南)北郊(雒陽城北)五郊(雒陽四方中兆在未)
五郊(劉芳疏言周禮王畿内千里近郊五十里倍之為遠郊漢但以其方數為郊處)
東郊八里(木數)南郊七里(火數)西郊九里(金數)北郊六里(水數)
中郊在西南未地五里(土數)
二郊分合
鄭康成郊丘為二(南郊祀感生帝圓丘祀天皇大帝北郊祭神州地祇方丘祭崑崙之)
(神)王肅郊丘為一(晉泰始竝圓丘方澤於南北郊祭一天一地)
晉二郊(成帝咸和始立)
天郊則六十二神(五帝之佐日月五星二十八宿文昌北斗三台司命軒星后土太乙)
(天一太微紫微北極雨師雷電司空風伯老人等也)地郊則四十四神(五岳四望四海)
(四瀆五湖五帝之佐沂山嶽山白霍醫無閭蒋山松江會稽山錢塘江先農等也)
漢九天巫祠(郊祀志注)
中央鈞天東蒼天東北旻天北玄天西北
幽天西浩天西南朱天南炎天東南陽天
六祠(同上大祝歲時致禮)
泰一正一冥羊馬行赤星五牀史記
無牀字故索隱注五者之外有正一后土凡六祠
四祠(同上)
隋侯珠劍寶(即斬蛇劍)玉寶璧(即受命寶和氏璧)周康寶鼎(汾上)
(所𫉬)
唐九宫壇(會要天寳間術士蘇嘉請建於京師壇一成三尺四陛其上依位置小壇高尺五)
一宫(其神太一星天蓬卦坎行水方白)二宫(其神攝提星天内卦坤行土方黑)三宫
(其神軒轅星天衝卦震行木方碧)四宫(其神招搖星天輔卦巽行木方綠)五宫(其神天符)
(星天禽卦坤行土方黃)六宫(其神青龍星天心卦乾行金方白)七宫(其神咸池星天柱卦)
(兑行金方赤)八宫(其神太隂星天任卦艮行土方白)九宫(其神天一星天英卦離行火方)
(紫)統八卦運五行土飛於中數轉於極
宋太一十神(紹興間行親謁禮)
五福君棋大遊小遊天一地一四神
臣棋民棋直符
日月歲祭四(郊特牲疏牲皆用犢若祈禱用少牢)
迎氣祭日於東祭月於西(小宗伯兆五帝於四郊四望四𩔖亦如之也)春
分朝日秋分夕月(各為壇以祭所謂王宫夜明也)夏正郊天主日配
以月(祭義大報天而主日配以月也)孟冬大蜡祭日月(月令祈來年於天宗也)
山川歲祭四(通典虞氏秩于山川徧于羣神周制為坎壇祭四方血祭祭五嶽貍沈祭山林川澤)
一迎氣時二郊天時三大雩時四大蜡時
五方從祀星辰
春祀青帝歲星東方三辰七宿竝從夏祀赤帝熒
惑南方三辰七宿竝從季夏祀黃帝鎮星從秋
祀白帝太白西方三辰七宿竝從冬祀黑帝辰星
北方三辰七宿竝從
四𩔖(周禮小宗伯注以氣𩔖為之佐也)
兆日于東郊兆月與風師于西郊兆司中司命
于南郊兆雨師于北郊
古尚書六宗(五經典義天宗日月北辰也地宗岱山河海也祀天則天文從祀地則地理從也)
日月為隂陽宗北辰為星宗岱艮為山宗河
坎為水宗海兑為澤宗
六宗(舜典禋于六宗據祭法也孔氏傳孔叢子王肅同蘇氏取之)
泰昭(祭四時)坎壇(祭寒暑)王宫(祭日)夜明(祭月)幽宗(祭星)雩宗(祭水)
(旱)其說不同者凡十有一家歐陽大小夏侯謂在
天地四方之間助隂陽變化實一而名六孔光劉歆
以為乾坤六子水火風雷山澤馬融以為天地四時
鄭康成以為星辰司中司命風師雨師賈逵以為天
宗三日月星地宗三河海岱劉邵以為太極冲和之
氣為六氣之宗張純以為三昭三穆後魏孝文以為
天皇大帝及五帝司馬彪歷難諸家自言已意天宗
者日月星辰寒暑之屬地宗者社稷五祀之屬四方
之祭四時五帝之屬惟王肅據家語與禮同
秦八神祠(史記秦皇東游海上祠名山及八神劉貢父謂即封禪書所說)
天齊(天主祠)泰山梁父(地主祠)蚩尤(兵主祠)三山(隂主祠)之罘
山(陽主祠)之萊山(月主祠)成山(日主祠)琅琊山(四時主祠)
魏六神(秦靜議)
風伯雨師靈星先農社稷
社祭三(郊特牲疏一歲三祭社)
仲春命民社(月令)以社以方謂秋祭(甫田)孟冬大割祠於
公社(月令)
四坎壇(祭四方百物之神即蜡祭也方有四位有八)
乾坎艮震(皆陽之位故主以四壇)巽離坤兑(皆隂之位故主以四坎)
八蜡(伊祈氏始為蜡祭蜡者索也歲十二月合聚萬物而索祭之也)
先嗇(神農)司嗇(后稷)農(田畯)郵表畷(田畯於田表畔相連之所為屋以督約百姓)
貓虎坊(蓄水亦以障水)水庸(溝也受水亦以泄水)昆虫王肅分貓
虎為二無昆虫横渠以為然
蠶神二(漢志)
苑窳婦人寓氏公主
五祀(月令)
春祀戸夏祀竈秋祀門冬祀行季夏祀中
&KR0764;白虎通淮南子冬祀井不祀行周禮大宗伯
五祀注句芒五官之神
七祀(祭法天子立七祀)
司命(春)戸(春)竈(夏)中&KR0764;(季夏)國門(秋)泰厲(秋)國行(冬)
諸侯五祀曰司命中&KR0764;國門國行公厲大夫三祀曰
門行族厲士二祀曰門行庶人一祀或戶或竈
周禮四望(天子四望諸侯三望)
嶽鎮川瀆是山川之大者鄭康成注謂日
月星海
魯三望(公羊傳)
泰山河海榖梁注海岱淮左傳分野之星
國中山川
秦祠名山七(封禪書自華以西)
華山薄山(即襄山)嶽山岐山吳山鴻冡瀆
山(蜀之汶山)
祠名川四
河(祠臨晉)沔(祠漢中)湫淵(祠朝那)江水(祠蜀)
祠名山五(自崤以東)
太室(即嵩高)常山泰山會稽湘山
祠大川二
泲(本濟字)淮
漢四巫(高紀)
晉巫(范氏世仕晉)秦巫(支庶留秦為劉氏)梁巫(隨魏都大梁)荆巫(後徙豐豐)
(屬荆)
祠五嶽四瀆(漢宣帝皆使持節侍祠惟泰山與河歲五祠江水四餘皆一禱而三祠)
中嶽太室為嵩高東嶽泰山於博南嶽灊山於
灊西嶽華山於華隂北嶽常山於上曲陽(常山郡之)
(縣也)河於臨晉(馮翊之縣也臨河西岸)江於江都(廣陵之縣)淮於平氏
(南陽之縣)濟於臨邑界中(東郡之縣)
唐祭五嶽四鎮四海四瀆(禮樂志郊歲一祭各以五迎氣日)
東嶽岱山於兗東鎮沂山於沂南嶽衡山於衡
南鎮會稽於越中嶽嵩高於河南西嶽華山
於華西鎮吳山於隴北嶽常山於定北鎮醫
無閭於營東海於萊淮於唐南海於廣江
於益西海及河於同北海及濟於河南
五嶽封號(唐會要)
嵩山為神嶽天中王華嶽金天王東嶽天齊王
南嶽司天王北嶽寧天王
五鎮封號
沂山東安王(沂州)會稽山永興公(越州)霍山應聖公(晉州)吳
山成德公(隴州)醫巫閭山廣寧公(營州)
四海封號
東海廣德王(萊州界)南海廣利王(廣州界)西海廣潤王(同州)
(界)北海廣澤王(洛州界)
四瀆封號
江瀆東廣源王在益州立春祭淮瀆南長源王在
唐州立夏祭河瀆西靈源王在同州立秋祭濟
瀆北青源王在洛州立冬祭又漢瀆漢源王在梁
州
宋會靈觀五殿(祥符間命丁謂為使建觀南薰門外以祀五嶽)
東天齊仁聖南司天昭聖西金天順聖北安
天元聖中中天崇聖
十二封禪(管子古者封泰山禪梁父七十有二家夷吾之所記者十有二焉)
無懷氏虙羲神農炎帝(俱封泰山禪云云)黃帝(封泰山禪)
(亭亭)顓帝帝俈堯舜(俱封泰山禪云云)禹(封泰山禪會稽)湯(封泰)
(山禪云云)周成王(封泰山禪社首大戴禮禪梁父)
後魏祀令五(通典孝文詔令當界牧守各隨所近攝行祀事皆用清酌尹祭曲禮脯曰尹祭)
帝堯樹則天之功祀於平陽虞舜致無為之化祀
於廣甯夏禹禦洪水之災祀於安邑周公制禮
作樂祀於洛陽宣尼廟已於中省别敇有司行事
隋祀六代王公(各以一太牢而無樂配者享於廟庭)
帝堯於平陽契配帝舜於河東咎繇配夏禹於
安邑伯益配商湯於汾隂伊尹配周文王武王
於渭灃之郊周公召公配漢高於長安蕭何配
唐祭三皇前五君(天寳制京城内共置一廟其祭料及樂准三皇五帝廟以春秋二時享祭)
天皇氏地皇氏人皇氏有巢氏燧人氏
歷代帝王肇跡之處未有祠宇者郡置一廟仍取當
時將相德業可稱者二人配享
釋奠六
始立學一也四時有四五也王制師還六也
釋菜三(釋幣惟一惟釁器用幣也)
春入學釋菜合舞一也釁器釋菜二也學記皮
弁祭菜三也
四時祭義(王制夏殷祭)
春礿陽義也夏禘陽之盛也秋嘗隂義也冬
烝隂之盛也爾雅周春祠夏礿詩正義周改禘
為大祭以夏為礿
時祭闕一(謂四方朝聘諸侯各闕一時)
祠則不礿礿則不嘗嘗則不烝烝則不祠
一祫一禘(禮記在五年之間合乎再殷之義先鄭康成用高堂隆先三後二之說徐邈則二後三)
(謂二禘相去為月六十中分三十置一祫焉)
三年一閏天道小備故一祫(取未遷廟主合食太祖廟中)五歲再
閏天道大備故一禘(取已遷廟主合食太祖廟中)王制二祫時
祫則毁廟之主不與三年大祫則毁廟之主亦與
四代禘郊祖宗(祭法)
有虞氏禘黃帝而郊嚳祖顓頊而宗堯夏后氏禘
黃帝而郊鯀祖顓頊而宗禹殷人禘嚳而郊冥祖
契而宗湯周人禘嚳而郊稷祖文王而宗武王
漢廟歲二十五祠(韋元成傳注)
五月嘗麥六月七月三伏立秋貙婁嘗粢
八月先夕饋飱(皆一太牢)酎祭(九太牢)十月嘗稻飲烝(二太)
(牢)十一月嘗十二月臘每月祠(一太牢)閏加一祀
五供(後禮儀志正月上丁)
祀南郊次北郊明堂高廟世祖廟
唐三大禮(杜甫獻三大禮賦)
朝獻大清宫朝享太廟有事於南郊
祭祀之節六(禮志)
卜日齋戒陳設省牲器奠玉帛宗廟晨
祼進熟饋食
景祐四時薦新(凡二十八物)
孟春薦韭以卵羞以葑仲春薦冰季春薦筍蒲
羞以含桃孟夏以彘嘗麥仲夏嘗雛雞以黍羞
以瓜季夏羞以芡以菱以栗孟秋嘗粟與稷羞
以棗梨仲秋嘗麻與稻羞以蒲季秋嘗菽羞以
兔栗孟冬羞以雁仲冬羞以&KR0874;季冬羞以魚
六享三等之差(吉禮十二宗廟之祭處其六)
肆獻祼是祫之大祭饋食是禘之次祭春祠夏
礿秋嘗冬烝是時之小祭
肆獻祼三時(郊特牲祭求諸隂陽之義殷先求諸陽周先求諸隂灌是也祭先灌後薦腥薦熟)
肆者進所解牲體謂薦熟時也獻者獻醴謂薦血
腥時也祼者灌以鬱鬯謂始獻尸來神時也
二禮(祭義報以二禮)
朝事薦黍稷
郊祭正獻七
一獻(王以匏爵勺瓦尊之泛齊獻尸曰朝踐)二獻(大宗伯以匏爵勺瓦尊之泛齊以亞獻)
三獻(王又以匏爵勺盎齊獻尸曰饋食之獻)四獻(大宗伯以匏爵勺醴齊亞獻)五獻
(尸食訖王又勺朝踐之泛齊獻尸曰朝踐)六獻(大宗伯勺饋食之盎齊亞獻)七獻(諸臣為賓)
(勺盎齊以獻)賓獻之後有諸臣獻又有加獻之爵三通
為十一獻
明堂大饗七獻
一獻(祭五帝不祼初薦血王勺醴齊行朝踐禮)二獻(大宗伯勺醴齊亞獻)三獻(薦熟王勺)
(緹齊行饋食之獻)四獻(大宗伯勺沈齊亞獻)五獻(尸食後王勺朝踐醴齊以獻曰朝獻)六
獻(大宗伯勺饋食之緹齊獻尸)七獻(諸侯為賓共為一獻禮曰七獻神是也)又諸
臣更加三爵謂之加獻不係正獻之數
九獻(周禮宗廟之祭具九獻之禮郊祀天地無二祼故七獻)
一獻(王用蜼彝鬱鬯灌地以降神為初祼)二獻(后用蜼彝鬱鬯灌地以降神為亞祼)三獻
(王酌大尊泛齊以獻尸謂朝踐之獻)四獻(后用大尊醴齊以亞獻亦謂朝踐之獻)五獻(王酌)
(山尊盎齊以獻尸謂饋獻)六獻(后用山尊醍齊以亞獻亦謂饋獻)七獻(王更酌朝踐之泛齊)
(以酳尸謂朝獻)八獻(后更酌饋獻之醍齊以亞酳謂再獻)九獻(諸臣為賓者亦用山尊沈齊以)
(獻尸是為九獻)禮器一獻羣小祀三獻社稷五祀五獻四
望山川七獻先公
尸飲九(祭統)
朝踐二饋食二食畢主人酳尸一(為尸飲五)君獻卿
後主婦酳尸一賓長獻尸一(為尸飲七)獻大夫後長賓
長兄弟加爵各一(合為尸飲九)周祫祭時羣廟主皆
聚后稷尸尊不與酬酢惟六尸自序昭穆行旅酬禮
三重(祭統)
獻莫重於祼聲莫重於升歌舞莫重於武宿夜
(即大武之舞也)中庸三重議禮制度考文
三古(禮器三者修古)
玄酒鸞刀槀鞂
三詔(同上三詔皆不同位)
納牲詔於庭血毛詔於室羹定詔於堂
頒五官(周禮大宗伯各以所主奉祭祀也)
司徒主牛宗伯主雞司馬主馬及羊司寇主
犬司空主豕王制祭天地牛繭栗宗廟握賓客
尺
明堂大饗執事官數
太宰掌誓戒大司寇涖誓大司徒奉牛牲小
宰掌神位小司寇實以鑊水掌次張大小次
充人芻牢牲士師沃尸
天子賜魯郊祀儀數
天子車玉輅魯素車天子旂太常魯大旂天子
服裘冕魯袞冕天子郊南魯東郊天子月用子
魯孟春天子日冬至魯用辛天子兆壇丘魯埽
地天子祀昊天魯祀蒼帝
魯四代祭
有虞氏祭首夏后氏祭心殷祭肝周祭肺
二代骨分貴賤(祭統貴者取貴骨賤者取賤骨)
殷人貴髀周人貴肩
九祭(周禮大祝辨九祭鄭康成謂皆祭食者一說前四祭為鬼神示之事後主人祭食之禮)
命祭(玉藻命之祭後祭)衍祭(曲禮主人延客祭)炮祭(炮當為包猶兼也)周祭
(殽之序徧祭之)振祭擩祭(不食者擩即祭之將食者既擩必振乃祭)絶祭繚祭(禮多)
(者繚之禮略者絶則祭之)共祭(共猶授也王祭食宰夫授祭)
女祝四事(同上掌王后之内祭祀)
招以召祥&KR2105;以禦癘禬以會福禳以攘禍
六祝(同上掌以祝辭事鬼神示祈福祥求永貞)
順祝(祈三才協順也)年祝(祈年穀豐稔也)吉祝(祈歛福錫民也)化祝(祈化被六合也)
瑞祝(祈祥瑞之降也)筴祝(祈龜筮之從也)
六祈(同上掌有災變則告神以祈之𩔖造禬禜四者皆有牲攻說用幣而已)
𩔖(合其𩔖而祭之)造(詣其所而祭之)禬(以禳災)禜(以禱水旱)攻(去其災)說(責之以辭)
六辭(同上作辭以通上下親疎遠近)
祠(若伊尹祠先王是也)命(若說命微子之命是也)誥(若湯誥仲虺之誥是也)會(若甘誓湯)
(誓是也)禱(若禱爾於上下神祇是也)誄(若哀公誄孔子是也)
六號(同上謂尊其名更為美稱焉)
神號(若云皇天上帝)鬼號(若云皇祖伯某)祇號(若云后土地祗)牲號(若牛云一元大)
(武)齍號(若黍云薌合)幣號(若玉云嘉玉幣云量幣)
賓禮八(周禮大宗伯以賓禮親邦國)
春朝(以圖天下之事)夏宗(以陳天下之謀)秋覲(以比邦國之功)冬遇(以協諸侯之慮)
時會(以𤼵四方之禁)殷同(以施天下之政)時聘(以結諸侯之好)殷頫(以除邦國之慝)
王使臣於諸侯之禮有四間問以諭諸侯之志歸
脤以交諸侯之福賀慶以贊諸侯之喜致禬以補諸
侯之烖
羣后四朝
謂巡狩之明年東方諸侯來朝又明年南方諸侯
來朝又明年西方諸侯來朝又明年北方諸侯
來朝又明年則天子復巡狩
六服見(周禮大行人)
侯服歲見甸服二歲見男服三歲見采服四
歲見衛服五歲見要服六歲見蕃國世一見
三不朝(孟子)
一不朝貶爵二不朝削地三不朝六師移之
大行人賓禮四
上公饗禮九獻食禮九舉出入五積三問三勞諸
侯饗禮七獻食禮七舉出入四積再問再勞(伯如之)諸
子饗禮五獻食禮五舉出入三積一問一勞(男如之)大
國之孤執皮帛以繼小國之君出入三積不問一勞
九儀(同上)
公埶桓圭九寸繅藉九寸冕服九章建常九
斿樊纓九就貳車九乘介九人禮九牢
朝位賓主之間九十步在侯伯則數皆七子男則
數皆五
書五禮(臯陶謨注)
公侯伯子男王肅云王公卿大夫士
鄭康成云天子諸侯卿大夫士庶民
漢九賓(禮儀志大鴻臚設九賓注凡九等)
王侯公卿二千石六百石郎吏外
蕃侍子
王乘車迎送之數(即以所命尊卑之等)
上公九十步侯伯七十步子男五十步
三揖(周禮司儀同姓從宗合族屬異姓主名治際會)
土揖庶姓(勲賢無親者)時揖異姓(婚姻甥舅之國)天揖同姓(兄弟之國)
三擯(聘禮)
卿為上擯大夫為承擯士為紹擯覲禮注天
子見公擯五人見侯伯擯四人見子男擯三人聘
義上公七介侯伯五介子男三介
三讓(同上)
三讓而後傳命(賓至廟門主請見時也)三讓而後入廟門(讓主人廟)
(受也)三揖而後至階三讓而後升
饗禮四(饗禮在廟燕禮在寝)
諸侯來朝天子饗之王親戚及諸侯來聘王饗之
戎狄使來王饗之饗宿衛及耆老孤子
燕禮二
燕同姓(夜則飲之)燕異姓(讓之則止)
食禮二
禮食(大行人諸公三食之禮有九舉及公食大夫禮是也)燕食(謂臣下自與賓客共食曲禮酒)
(漿處右是也)
四正具舉(射義諸侯有事必先行燕禮)
獻賓獻君獻卿獻大夫
鄉飲酒禮四事(王制疏鄉大夫飲賓於庠序之禮尊賢養老之義)
一三年賓賢能二鄉大夫飲國中賢者(竝三年一飲)三
州長習射飲酒(一年再飲春秋習射時也)四黨正蜡祭飲酒(一年一飲)
(歲十二月因大蜡於學飲酒也)
鄉飲酒五義(君子所以相接尊讓潔敬之道行焉此五者足以正身安國矣)
貴賤明隆殺辨和樂而不流弟長而無遺
安樂而不亂又賓主𧰼天地也介僎𧰼隂陽也三
賓𧰼三光也讓之三𧰼月三日成魄也四面之坐𧰼
四時也
四面之坐(鄉飲酒位以𧰼四時)
賓(坐於西北)主(坐於東南)介(坐西南以輔賓)僎(坐東北以輔主人)
三命(祭義)
齒於鄉(一命)齒於族(二命)不齒於族(三命雖父族亦不得而齒焉故席於尊東)
四代養老(孝經傳引王制)
虞養國老於上庠養庶老於下庠夏養國老於東
序養庶老於西序殷養國老於右學養庶老於東
學周養國老於東膠養庶老於虞庠
四代養老禮(王制)
有虞氏以燕禮皇而祭深衣而養老夏后氏以饗
禮收而祭燕衣而養老殷人以食禮冔而祭縞衣
而養老周人修而兼用之冕而祭玄衣而養老
四代尚齒(祭義)
有虞氏貴德而尚齒夏后氏貴爵而尚齒殷人
貴富而尚齒周人貴親而尚齒
養老四(正義皇氏)
養老更子孫死難養其父祖養致仕之老養
庶人之老
一物三善(文王世子)
齒於學(一物)父子之道君臣之義長幼之節(三善)
軍禮五(周禮大宗伯以軍禮同邦國)
大師之禮(用衆)大均之禮(恤衆)大田之禮(簡衆)大役之禮(任衆)
大封之禮(合衆)
三田(王制天子諸侯無事則歲三田)
一為乾豆(上殺中心最疾)二為賓客(中殺遠心稍遲)三為充君之庖
(下殺中脅益遲三殺以遲速為名速則肉鮮遲則肉惡故分三用)
四時田(周禮大司馬爾雅)
春蒐(振旅搜索取不任者)夏苖(茇舍為苗稼除害)秋獮(治兵順殺氣)冬狩(大閱)
(得獸取之無所擇)榖梁傳春田夏苗秋蒐冬狩公羊傳
則春苗秋蒐冬狩謂夏不田也
四時弊田(四時田則弊田獸人掌之)
春火弊夏車弊秋羅弊冬徒弊
軍實三種(大司馬注以簿書校錄軍實之凡要)
或俘囚為軍實或戈盾弓矢為軍實或禽牲為
軍實
嘉禮六(周禮大宗伯以嘉禮親萬民)
飲食之禮(親宗族兄弟)昏冠之禮(親成男女)賓射之禮(親故舊朋友)
饗燕之禮(親四方賓客)脤膰之禮(親兄弟國)賀慶之禮(親異姓國)
婚姻六禮(成姻之序有此六禮)
納采(謂納其采擇)問名納吉納徵請期親迎
婚禮諸物(按後漢禮物言物之所𧰼者)
玄(𧰼天)纁(法地)羊(祥也羣而不黨)雁(隨陽)清酒(降福)白酒(歡之繇)粳米(養食)
稷米(粢盛)蒲(衆多性柔)葦(柔而久)卷柏(屈卷附生)嘉禾(頒禄)長命縷(縫衣)
(延壽)膠(能合異𩔖)漆(内外光好)五色絲(章采屈伸不窮)合歡鈴(音聲和諧)九子
墨(長生子孫)金錢(和明不止)禄得香草(為吉祥)鳳凰(雌雄伉合)舍利獸
(廉而謙)鴛鴦(飛止須匹鳴則相和)受福獸(體恭心慈)魚(處淵無射)鹿(禄也)烏(反哺)
(孝父母)九子婦(有四德)陽燧(成明安身)丹(為五色之榮)青(為色首東方始)
婦五等(曲禮)
天子之妃曰后諸侯曰夫人大夫曰孺人士
曰婦人庶人曰妻又天子有后有夫人有世婦
有妻有妾凡五等公侯有夫人有世婦有妻有妾凡
四等太子有妃有良姊有孺子凡三等
納后先知宜四(元祐七年議納后范祖禹言)
一族姓二女德三隆禮四博議
凶禮五(周禮大宗伯以凶禮哀邦國之憂)
喪禮(哀死亡)荒禮(哀凶札)弔禮(哀禍烖)禬禮(哀圍敗)恤禮(哀寇亂)
五等親(唐百官志韋元成傳天序五行人親五屬注謂同族五服)
周大功小功緦麻袒免
喪服四制(禮記)
恩(恩深者服重子為父是也)義(貴貴尊尊義之大者臣為君服是也)節(一日而食三月而沐是也)
權(權制有八詳見下條)
權制八條(同上)
父在為母齊衰朞婦人童子不杖言而後事行
者杖而起身自執事而後行者面垢而已秃者
不髽傴者不袒跛者不踊老病者不止酒肉
服術六條(同上)
親親(父母為首)尊尊(君為首)名(伯叔母之屬)出入(姑姊妹女子出嫁及歸家)長
幼(殤與成人之服)從服(從服有六詳見下條)
從服六條(同上)
有屬從(屬有所係也君子為母之黨服是也)有徒從(徒無所係也若臣為君之黨服是也)
有從有服而無服(若公子為妻之之父母是也)有從無服而有服
(若公子之妻為公子之外兄弟是也)有從重而輕(若為妻之父母是也)有從輕而
重(若公子之妻為其皇姑是也)
冠四異(五服喪冠制度之異)
升(音登)數之不同一也(凡布八十縷為一升斬衰六升齊衰七升大功十升小功十一)
(升緦十五升)繩纓之與布纓澡纓二也右縫之與左縫
三也(大功以上右縫小功以下左縫)勿灰之與灰四也(惟斬衰用鍜而弗灰自齊)
(以下皆用灰治之布緦麻則用治絲所為之布是所謂澡纓也)
四同(喪冠制之同)
條屬一也(條屬解見前五服之冠之武與纓皆然)外畢二也辟積之
數三也(五服皆三)廣狹之數四也(冠梁皆廣三寸)
孔子用三王禮(家語)
飾廧(帷也)置翣(形如扇棺飾)設披(夾以引棺)周也設崇(崇牙)殷也
綢練(刻練為旌旗之飾)設旐(於竿首設長尋之旐)夏也
讀書紀數略卷三十九
