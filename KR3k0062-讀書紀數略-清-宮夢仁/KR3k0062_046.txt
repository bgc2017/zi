讀書紀數略卷四十六目錄
物部
禮器𩔖
二精
六器
郊祭兩玉
禮神九玉
周三璋
二璋
越玉五重
魯天子六器
漢四寶
二球
六瑞
四器
玉器五用
四笏
三帛
六幣
六摰
婦人六摰
六璽
八寶
三金寶
紹興十一寶
印璽五
三印
八印
五玉節
八節
符節五等
班賜宗彝三品
六彝
六尊
八尊
三貳再貳一貳
魯四代尊
魯三代灌尊及勺
魯三代爵
五爵
梁三尊
唐尊彝十四
鑄鼎十𧰼
泰帝神鼎一
黃帝寶鼎三
禹九鼎
崇寧九鼎
神霄九鼎
橋公三鼎
四籩
四豆
二十六豆
十六豆
十二豆
魯四代簋俎
魯三代豆
二匕
周禮五几
五席
顧命四几
四席
四純
庭燎之百
讀書紀數略卷四十六福建巡撫宫夢仁撰
物部
禮器𩔖
二精(楚語注明潔為精周禮大祝注玉曰嘉玉幣曰量幣)
玉帛
六器(周禮即六玉)
蒼璧(璧圓𧰼天也)黃琮(琮方𧰼地也)青圭(圭形銳𧰼出震生物也)赤璋(半圭)
(曰璋𧰼相見乎離也)白琥(為虎形𧰼猛肅也)玄璜(半璧曰璜𧰼物藏於黃泉宫也)
郊祭兩玉(同上)
禮神玉(大宗伯以玉作六器蒼璧禮天)祀神玉(典瑞四圭有邸以祀天)
禮神九玉(唐太和間太常卿王起請造)
蒼璧禮天黃琮禮地青圭赤璋白琥玄
璜禮四方四圭有邸祀天兩圭有邸祀地圭
璧祀日月星辰
周三璋(考工記玉人三璋之勺形如圭璋天子有事巡狩則用灌焉)
大山川大璋(加文飾也)中山川中璋(殺文飾也)小山川邊璋(半文)
(飾也)
二璋(同上以起軍旅以治兵守)
牙璋中璋
越玉五重(顧命)
弘璧琬琰大玉(華山之球)夷玉(東北之珣玕琪)天球玉(雍州所貢)
(之玉色如天者)月令春服蒼玉夏服赤玉季夏服黃玉秋
服白玉冬服玄玉謂冠飾及所佩之珩璜
魯天子六器
崇鼎貫鼎大璜封父龜越棘大弓
漢四寶(郊祀志神爵元年立四祠於未央宫中)
隋侯珠斬蛇劍受命寶(和氏璧)周康寶鼎(汾上所𫉬)
二球(商頌正義天子所服所守惟此二玉)
小球(尺二寸之鎮圭)大球(三尺之珽)
六瑞(周禮大宗伯以等邦國朝見時所埶以寶言曰瑞以物言曰玉以形言曰器)
鎮圭(王所執取鎮撫四方也)桓圭(公所執取強植自立也)信圭(侯所執取尊而不屈)
(也)躬圭(伯所執取卑而不倨也)榖璧(子所執取能養人也)蒲璧(男所執取能安人也)
舜典輯五瑞注公侯伯子男之瑞即五玉器也
四器(聘禮凡四器者惟其所寶以聘可也)
圭璋璧琮
玉器五用(荀子)
聘人以珪問人以璧召人以瑗絶人以玦
反絶以環
四笏(玉藻)
天子球玉諸侯𧰼(方)大夫魚須(音班文竹也)士竹本𧰼
(上挫下方)荀子天子御珽諸侯御荼大夫服笏
三帛(舜典注)
諸侯世子執纁公之孤執玄附庸之君執黃
鄭注虞書三帛高辛氏後赤繒高陽氏後黑繒堯舜
之諸侯白繒禮正義宋均注殷禮三帛謂朱白蒼
六幣(周禮小行人合六幣以和諸侯之好)
圭以馬璋以皮璧以帛琮以錦琥以繡
璜以黼
六摰(大宗伯以禽作六摰謂埶䞇以相見也)
孤執皮帛(虎豹之皮取文炳也)卿執羔(取羣而不失其𩔖也)大夫執雁(取候)
(時順隂陽也)士執雉(取有文采而守介也)庶人執鶩(取不飛遷也)工商執
雞(取守時而動也)禮天子鬯諸侯圭卿羔大夫雁士雉庶
人之摰匹
婦人六摰(婦人無外事相見以食物)
椇榛脯脩棗栗
六璽(漢舊儀天子玉印謂之璽)
皇帝行璽(封)皇帝之璽(賜諸侯書)皇帝信璽(𤼵兵召大臣)天子
行璽(策拜外國)天子之璽(事天地鬼神)天子行璽合傳國為
七
八寶(唐改六璽為六寶宋徽宗製後二寶為八寶受於大慶殿)
皇帝行寶(以報王公書)皇帝之寶(以勞王公)皇帝信寶(以召王公)天
子行寶(以報外國書)天子之寶(以勞外國)天子信寶(以召兵)神寶
(以鎮中國)受命寶(以封禪行禮)後又得于闐大玉踰二尺製
定命寶遂以九寶稱
三金寶(建炎二年作)
一皇帝欽崇國祀之寶(印香合祠表)二天下合同之寶(印中)
(書門下省文字)三書詔之寶(印詔書)
紹興十一寶
一鎮國神寶(文曰承天福延萬億永無極)二受命寶(文曰受命於天既壽永昌)
(禪二寶封用之)三天子之寶(答外國書用之)四天子信寶(舉大兵用之)
五天子行寶(封冊用之)六皇帝之寶(答鄰國書用之)七皇帝信寶
(賜鄰國書及物用之)八皇帝行寶(降御札用之八寶皆高宗作紹興十六年再郊始備)九
大宋受命之寶(太祖作)十定命寶(徽宗作)十一大宋受命
中興之寶(高宗紹興元年作)
印璽五(漢舊儀)
諸侯王黃金璽槖駝鈕文曰璽列侯及御史大夫
黃金印龜鈕文曰章丞相將軍黃金印龜鈕文曰
章中二千石銀印龜鈕文曰章千石至二百石
以上銅印鼻鈕文曰印明則親王金寶一二三品
銀印餘皆銅印
三印(宋禁中所用皆以金鑄)
天下合同印(中書奏覆状用之)御前印(樞密院宣命及諸司奏状用之)書詔
印(翰林詔敇别錄敇榜用之)
八印(御史臺)
臺印隨從印左巡印右巡印監倉印監
庫印監察印出使印
五玉節(周禮典瑞此王使之瑞節也)
珍圭牙璋榖圭琬圭琰圭
八節(掌節掌守邦節而辨其用)
玉節(守邦國用之)角節(守都鄙用之)虎節(使山國用之)人節(使土國用之)
龍節(使澤國用之三節皆鑄金為𧰼而英飾蕩竹以為函也)符節(司門關用之剖竹為符以)
(合之)璽節(主貨賄用之既為符又加璽其上也)旌節(使者所埶道路用之析羽為旌以彰節也)
小行人達六節虎人龍金符管
符節五等(唐六典)
銅魚符傳符隨身魚符木契旌節
班賜宗彝三品
上曰彝中曰卣下曰罍
六彝(周禮司尊彝掌之小宗伯辨之彝盛鬯用以祼也)
雞彝(畫彝形)鳥彝(鳳形)斝彝(禾稼)黃彝(黃金為之)虎彝(虎形)蜼彝(蜼形)
六尊(司尊彝掌之尊盛酒用之獻也)
獻尊(畫牛為尊)𧰼尊(飾以𧰼骨)壺尊(以壺為尊)著尊(著地無足)大尊(太古瓦尊)
山尊(畫山雲形)
八尊(同上)
五齊實五尊三酒實三尊
三貳再貳一貳(同上)
大祭三尊以三尊為副(天地宗廟)中祭二尊以二尊為副
(日月星辰嶽瀆五祀)小祭一尊以一尊為副(風雨之師山林川澤之祗)
魯四代尊(明堂位)
泰(有虞氏尊)山罍(夏后氏尊)著(殷尊)犧𧰼(周尊)
魯三代灌尊及勺(同上)
雞彝龍勺(夏后氏)斝疏勺(殷)黃目蒲勺(周)
魯三代爵(同上)
夏曰醆殷曰&KR1356;周曰爵
五爵(大小異名)
爵(一升)觚(二升)觶(三升)角(四升)散(五升)
梁三尊(明山賓議祭圖)
周𧰼尊夏山罍殷著尊平當傳注上尊(稲米一斗)
(得酒一斗)中尊(稷米一斗得酒一斗)下尊(粟米一斗得酒一斗)
唐尊彝十四
大尊著尊犧尊𧰼尊壺尊山罍概尊
散尊山尊蜃尊雞彝鳥彝斝彝黃
彝
鑄鼎十𧰼(古人用意皆有所取非特為美觀也)
圜𧰼陽方𧰼隂三足𧰼三公四足𧰼四輔
黃耳𧰼才之中金鉉𧰼才之斷𧰼饕餮以戒貪
𧰼蜼形以寓智作雲雷𧰼澤物之功著䕫龍
𧰼不測之變至牛鼎羊鼎又各取其𧰼而飾焉
泰帝神鼎一(即泰昊伏羲氏)
一者一統(天地萬物所繫𧰼也)
黃帝寶鼎三(漢郊祀志)
𧰼天地人
禹九鼎(同上𧰼九州)
五者以應陽法四者以𧰼隂數
崇寧九鼎(宋徽宗用方士言鑄九鼎置九成宫)
帝鼐(中央)寶鼎(北方)壮鼎(東北)蒼鼎(東方)風鼎(東南)彤鼎(南方)阜鼎
(西南)皛鼎(西方)魁鼎(西北)政和間改帝鼐曰隆鼐八鼎曰
育明藏徤順和潔政和禮制宗廟九鼎三為牲
(牛羊豕)六為庶羞
神霄九鼎(政和間鑄置神霄殿合崇寧所鑄為十八鼎)
太極飛雲洞劫之鼎蒼壺祀天貯醇之鼎山嶽
五神之鼎精明洞淵之鼎天地隂陽之鼎混
沌之鼎浮光洞天之鼎靈光晃耀鍊神之鼎
蒼龜大蛇蟲魚金輪之鼎
橋公三鼎
東鼎(銘曰建寧三年延公入玉堂前廷詔曰其以為司空)中鼎(銘曰四年延公入玉堂前廷詔)
(曰其以為司徒)西鼎(銘曰光和元年延公入崇德前殿乃制詔曰其以光禄大夫為太尉)
四籩(周禮籩人掌之)
朝事之籩饋食之籩加籩羞籩
四豆(醢人掌之)
朝事之豆饋食之豆加豆羞豆
三十六豆(天子朔食豆數也)
朝餞八饋食八加豆八羞豆二
十六豆(上公相朝時堂上豆數也上大夫大聘主君食之半於諸公)
朝事八饋食八
十二豆(侯伯子男相朝時堂上豆數也下大夫小聘主君食之半於諸侯)
朝事六饋食六
魯四代簋俎
有虞氏兩敦夏四璉殷六瑚周八簋(即明堂位四代)
(黍稷器)有虞氏梡夏嶡殷椇周房俎(即明堂位四代俎)
魯三代豆
夏楬豆殷玉豆周獻豆
二匕(許注匕載鼎實)
挑匕(今文作桃)疏匕
周禮五几(司几筵掌之几所馮以為安者也)
玉彤雕漆素
五席(同上籍者曰席敷席之法筵鋪於下席加於上所以為位也)
莞藻(藻一作繅削蒲蒻展之編以五采)次(桃枝席有次列成文)蒲熊天
子祫祭對越之席五重即此五席也諸侯相朝賓主
之席三重少次熊上大夫行聘王國相待之席再重
少藻次熊
顧命四几
華貝雕漆
四席
篾底豐筍
四純(音準緣也)
黼綴畫玄紛(彩)
庭燎之百(郊特牲注)
天子百公五十侯伯子男皆三十
讀書紀數略卷四十六
