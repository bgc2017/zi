讀書紀數略卷三十八目錄
人部
軍政𩔖
五帝弗偃兵
黃帝四軍
周三軍
六軍
楚二廣
晉二軍
三軍
四軍八卿
齊三軍
齊伐衛七軍
九軍
五鄙五屬五政
漢二軍
更三品
調兵有四
六郡良家子
七科謫
鼂錯縣鄙制五
晉王國三等
唐七軍
雄邊子弟十一軍
唐兵三變
宋軍有四
紹興山水諸寨
明五軍營
十二團營
戎政府三大營
外四衛營
兵制五變
黃帝五陣
風后八陣
周四衝陣
周書五陣
六國陣
晉五陣
孫子八陣
吳起八陣
三陣
兵家三陣
五者軍之鍊銳
孔明八陣
武侯八陣凡三
四竒八正
唐四獸陣
李靖六花陣
十二陣
咸平三陣
建炎五軍隊
武七德
九伐
六制
征九因
伐七機
軍五慮
七政
兵法八無敵
六地形
兵九地
九變之利
守戰九變
四不和
六者備
四者制其宜
三志
三望
國三制
三器
軍三欲
三者存則治
三資備
三勝
三本務
三相稱
專兵五事
兵五法
五事
四治
推治力有六
三疑
五間
三權
四機
兵起有五
三急
四要
二勢
三勢
五兵
五者隨才而用
八證
將三等
三名
五材
六守
六德
五德
四誡
三至
五權
六術
五危
三樂
五慎
三隧
將心如四時
四將器
將四美
五強
十過
八惡
兵三官
五教
三威
五習
四者有法
三鼓同則其心一
五鼓
軍夜三鼜
火攻五
四烽
兵三道
六神為戰主
取法四時
制以五行
戰以五音
七殃不可處
七勝
七勝
勝三術
知勝五道
戰五勝
十二陵
十二陵之反
擊敵十四變
不卜而戰者八
不占而避者六
四輕二重一信
行軍之道三
四者義兵之助
三者參合
兵法四利
七利
戰三亡
兵三闇
六害
六敗
八者皆兵
三略
陰符八等
太公陰謀三門
兵書五音
五行之符
五音聲色之符
五論
和戎五利
孫臏用騎十利
兩科
二急務
備邊五要
中國長技五
外國長技三
三表
五餌
便宜十二事
嚴尤三策
五難
三賢安邊集
四勝四敗
事反而機一
江東十勝
長城五利
禦戎四策
備邊六失
戰論五敗
備邊五利
五要
六事
八事
十事
崇政殿四策
河北守禦十三策
權書五篇
劉大夏兵弊十事
左右二校
六閑四閑
漢長安九廄
六廄
晉三廄
唐左右兩仗
仗内六廄
六閑
五監
八坊
宋市馬九場
川秦市馬二
買馬七術
陜西監牧三利
明馬政四
馬射六事
射議七篇
讀書紀數略卷三十八福建巡撫宫夢仁撰
人部
軍政𩔖
五帝弗偃兵(淮南子)
黃帝與炎帝戰顓頊與共工爭堯戰丹水之浦
舜戰有苗啟攻有扈
黃帝四軍(孫子)
處山處水處斥澤處平陸晉志左右前後
周三軍(周制萬二千五百人為軍三軍則三萬七千五百人)
前軍中軍後軍
六軍(周禮王有六卿故置六軍亦曰六師居則為比閭族黨州鄉出則為五兩卒旅師軍)
伍(五人為伍伍有長即五家之比)兩(五伍為兩兩有司馬即五比之閭)卒(四兩為卒卒有長即)
(四閭之族)旅(五卒為旅旅有師即五族之黨)師(五旅為師師有帥即五黨之州)軍(五師為軍軍將)
(皆命卿即五州之鄉)
楚二廣(左傳楚分十五乘為一廣亦用舊偏法)
右廣左廣司馬法車十五乘為大偏九乘為小
偏
晉二軍(同上)
上軍(獻公將之)下軍(太子申生將之)
三軍(同上晉蒐被廬作三軍荀林父御戎魏犨為右)
卻穀中軍卻溱佐之狐毛上軍偃佐之欒枝下
軍先軫佐之
四軍八卿(同上晉君方明四軍無闕八卿和睦)
上軍中軍下軍新軍(軍有二卿)
齊三軍(國語管仲制國為二十一鄉工商之鄉六不從戎役士農之鄉十五合三萬人是為三軍)
公帥五鄉為中軍國子帥五鄉高子帥五鄉為
左右軍
齊伐衛七軍(左傳)
先驅(前鋒軍)申驅(次前軍)貳廣(公副車)啟(左翼)胠(右翼)大殿(後軍)駟
乘(四人共乘殿車)
九軍(莊子勇士一人雄入於九軍注)
天子六軍諸侯三軍
五鄙五屬五政(管子制野鄙之政與郊内之政異)
邑(三十家為邑邑有司)卒(十邑為卒卒有卒帥)鄉(十卒為鄉鄉有鄉帥)縣(三鄉為縣縣有縣帥)
屬(十縣為屬屬有大夫)五屬故立五大夫各使治一屬(五屬四十五萬)
(家)立五政各使聽一屬
漢二軍(衛士皆調𤼵郡國材官騎士為之)
南軍(宫城門内宫衛屯兵衛尉主之)北軍(京城門外京輔兵卒中尉主之)
更三品(戌卒更代也)
卒更(正卒無常人皆當更迭為之一月一更)踐更(貧者欲得僱更錢次直者出錢僱之月二)
(千)過更(戌邊之調不可人人自行又行者不可三日便還因一歲一更諸不行者出錢三百入官)
(官給戌者)百官表左更中更右更三更主領更卒部其
役使也
調兵有四
縣有更卒邊有繇戌中都有衛士都尉有材
官車騎樓船(巴蜀三河潁川有材官上郡北地隴西有騎士廬江會稽尋陽有樓船三者隨)
(土之宜)
六郡良家子(地理志漢𨕖給期門羽林以材力為官良將多出焉)
隴西天水安定北地上郡西河
七科謫(武紀天漢四年制)
吏有罪一亡命二贅壻三賈人四故有市
籍五父母有市籍六大父母有市籍七
鼂錯縣鄙制五
五家為伍(伍有長)十家一里(里有假士)四里一連(連有假五百假五百)
(師名也)十連一邑(邑有假侯)
晉王國三等(武帝咸寧中詔以戶邑多少分置)
大國置三軍(五千人)次國二軍(三千人)小國一軍(一千五百人)
唐七軍(李靖兵法)
中軍左右虞候二軍左右廂各二軍
雄邊子弟十一軍(李德裕徙劍南西川節度使建籌邊樓率戶二百取一人習戰總十一軍)
精兵曰南燕保義保惠兩河左慕義右慕義
運弩騎士曰飛星鷙擊竒鋒流電霆
聲突騎
唐兵三變(兵志)
府兵(初制)彍騎(府兵壊張說募兵補之)藩鎮(折衝諸府無兵可交李林甫遂停上下魚)
(書而六軍㝛衛皆市人於是外兵盛其反者以鎮兵討之者亦以鎮)
宋軍有四(慶歴兵錄序)
一禁兵(殿前馬步三司隷焉卒之票而銳者充之處則衛鎮出則更戌)二廂兵(諸州隸焉)
(卒之力而悍者募之專於服勞間亦戌更)三役兵(郡有司隸焉人之游而惰者入之業一事焉處)
(而無更)四民兵(農之健而材者籍之闕者輙補歲一閱焉)兵法謂禁廂鄉
蕃
紹興山水諸寨
和州則有雙山雞籠二山寨麻胡阿育二水寨廬
州則有浮槎方山等寨滁州則有獨山等寨(每寨多至)
(二萬餘家)
明五軍營
中軍左掖右掖左哨右哨
十二團營(成化初𨕖取三大營精兵設立各有坐營把總官統之每遇出征即量調而行)
曰奮武耀武練武顯武曰敢勇果勇
效勇鼓勇曰立威神威揚威振威
戎政府三大營(春明夢餘錄在皇城東大街嘉靖時統以勲臣一曰總督京營戎政佐以文臣)
(一曰協理京營戎政凡三十五營聯之則三大營又聯之曰戎政府)
中五軍營(析為營十六)東神樞營(析為營十)西神機營(析為營九)
外四衛營
龍驤左龍驤右武驤左武驤右
兵制五變(樸庵小乘)
五軍營變為三大營三大營變為團營團營變
為東西官號廳至後戎政府之名立而兵制敝
黃帝五陣(李靖問對本因五方色而立兵詭道也故強名五行焉)
直陣(屬木)銳陣(屬火)圓陣(屬土)方陣(屬金)曲陣(屬水)
風后八陣(八陣布左右前後中心零者大將握之故曰握竒亦曰握機又曰黃帝八陣圖)
天地風雲虎翼蛇蟠飛龍鳥翔
一說即孔明八陣在興元府屬定軍山下聚石為之
周四衝陣(太公)
左軍疾右軍迭前迭後往敵之空吾軍疾擊
鼓呼而當
周書五陣
牝(春)方(夏)圓(季夏)牡(秋)伏(冬)
六國陳(吳子)
齊陳重而不堅秦陳散而自鬭楚陳整而不久
燕陳守而不走三晉陳治而不用
晉五陣(左傳晉魏舒為五陣)
兩於前伍於後專為右角參為左角偏為
前拒以誘之
孫子八陣(握機之外别有八陣)
方陣圓陣牝陣牡陣衝陣輪陣罘罝
陣(一作浮沮)雁行陣
吳起八陣
車箱陣車軒陣曲陣銳陣直陣衡陣
掛陣鵝鸛陣
三陣(即太公三才陣張良說沛公以此)
天陣(星㝛孤虚)地陣(山川向背)人陣(偏伍彌縫)
兵家三陣(玄宗問兵家三陣員半千曰古之所謂三陣臣不敢以為然)
師以義出沛若時雨得天之時為天陣足食約費
且耕且戰得地之宜為地陣舉三軍士如子弟從
父兄得人之和為人陣
五者軍之鍊銳(吳起答武侯言有此三千人可決圍屠城矣)
贍足氣力者為一卒樂效力顯忠勇者為一卒
踰高超遠輕足者為一卒失位欲見功者為一卒
棄城守欲除醜者為一卒
孔明八陣
洞當陣中黃陣龍騰陣鳥翔陣連衡陣
握機陣虎翼陣折衝陣
武侯八陣凡三(成都圖經)
在䕫者六十有四方陣法也在彌牟者一百二十
有八當頭陣法也在棋盤市者二百五十有六下
營法也又興元志西縣亦有之則八陣凡四
四竒八正(武侯步軍為正馬軍為竒)
一前竒二左角三右角四左爪五右爪
六左牙七右牙八後軍
唐四獸陣(李靖對太宗假以四獸加商金羽水祉火角木之配此兵家詭道也)
軍前宜捷用朱鳥軍後宜捍用玄武左為陽陽
能生龍變化也右為陰陰能殺虎沈猛也
李靖六花陣(同上中軍居中六陣外向故曰六花其實七陣)
中軍左虞候右虞候左一廂右一廂左
二廂右二廂
十二陣(同上外有遊奕内有中黃實十四陣)
大黑(子)大赤(午)青蛇(卯)白雲(酉)左突(寅)右擊(申)前衝
(已)後衝(亥)摧兇(辰)決勝(戌)破敵(丑)先鋒(未)中黃(中)遊
奕(外)
咸平三陣(崇政殿教軍)
一連珠必勝二應機摧敵三應捷五虎
建炎五軍隊(每五十人為一隊隨隊多少分隸五軍各置旗制物號為别)
前軍緋旗飛鳥為號後軍皂旗龜為號左軍青
旗蛟為號右軍白旗虎為號中軍黃旗神人為
號又有招旗有分旗舉招旗則五軍以旗相應合
而成陣舉分旗則五軍以旗相應分而成隊
武七德(左傳武王克商作頌曰載戢干戈曰耆定爾功曰鋪時繹思曰綏萬邦四篇之内有七者之義)
禁暴戢兵保大定功安民和衆豐財
九伐(周禮大司馬掌九伐之法)
眚(馮弱犯寡則削其封疆之四隅也)伐(賊賢害民則聲罪致討以伐之)壇(暴外凌内則置其君)
(空墠之地更立賢者)削(野荒民散則削其域以次而小之也)侵(負固不服則潛師越境以侵之)正
(賊殺其親則正命定罪而誅之)殘(放弑其君則夷其黨瀦其宫而殘之)杜(犯令陵政則杜絶其人而)
(不使之通)滅(外内亂鳥獸行則戕滅其𩔖也)
六制(周書)
一曰征(善征不侵)二曰攻三曰侵(善侵不伐)四曰伐(善伐不陣)五
曰陣(善陣不鬭)六曰鬭(善鬭不敗)
征九因(同上征有四戚五和此九者征之因也)
一内姓二外婚三友朋四同里(四戚)一有天無
惡二有人無㕁三同好相固四同惡相助
五遠宅不薄(五和)
伐七機(同上伐有四時三興此七者伐之機也)
一春違其農二夏食其糓三秋取其刈四冬
凍其葆(四時)一政以和時二伐亂以治三伐饑以
飽(三興)
軍五慮(司馬法)
順天阜財懌衆利地右兵(弓矢禦殳矛守戈戟助)
七政(同上)
人(因人心以為戰)正(征者正也)辭(奉辭伐罪)巧(因機設權)火(火攻)水(水攻)兵(堅甲利兵)
兵法八無敵(管子兵未出境而無敵者八)
聚財論工(告君費)制器(兵器)𨕖士政教(軍中號令)服習(使習)
(武藝)徧知天下(知地形險易主將工拙士卒勇怯)明於機數
六地形(孫子)
有通者(彼我皆可來往先居高陽利糧道以戰則利)有挂者(可往難返敵無備出而勝)
(之)有支者(彼我出皆不利我無出引而去之俟敵半出而擊之)有隘者(我先居必盈之)
(以待敵敵先居盈弗從也)有險者(我先居必在高陽以待敵)有遠者(勢均難以挑戰戰而)
(不利)
兵九地(同上)
散地(諸侯自戰其地)輕地(入人之地不深)爭地(我得亦利彼得亦利)交地(我可以往)
(彼可以來)衢地(諸侯之地三屬先至得天下之衆者)重地(入人之地深背城邑多者)圯地
(山林險阻沮澤難行之道)圍地(所由入者隘所從歸者迂彼寡可以擊吾之衆)死地(疾戰則存)
(不疾戰則亡)
九變之利(同上)
合軍聚衆圯地無舍衢地合交絶地無留圍地
則謀死地則戰途有所不由軍有所不擊
城有所不攻地有所不爭君命有所不受
守戰九變(同上)
大者親戚墳墓之所在(一變)田宅富厚足居也(二變)不然
則州黨與宗族足懷樂也(三變)不然則上之教訓習俗
慈愛之於民也厚無所往得之也(四變)不然則山林澤
谷之利足生也(五變)不然地形險阻易守而難攻也(六變)
不然則罰嚴而可畏也賞明而足勸也(七變)不然則有
深怨於敵人也(八變)不然則有厚功於上也(九變)
四不和(吳子言先和而後可造大事)
不和於國不可以出軍不和於軍不可以出陣
不和於陣不可以進戰不和於戰不可以決勝
六者備(六韜)
大蓋天下然後能容天下信蓋天下然後能約天
下仁蓋天下然後能懷天下恩蓋天下然後能
保天下權蓋天下然後能不失天下事而不疑
則天運不能移時變不能遷
四者制其宜(黃石子言欲柔以制其剛弱以制其強)
柔有所設剛有所施弱有所用強有所加
三志(城濮之戰楚子引軍志言之)
允當則歸知難而退有德不可敵
三望(兵略民所望於王者)
饑者欲食之勞者欲息之有功者欲德之
國三制(管子)
制人為人所制不能制人人亦不能制
三器(同上器即兵也)
一器成往夫具而天下無戰心(謂師之器)二器成驚夫具
而天下無守城(謂軍之器)三器成遊夫具而天下無聚衆
(謂兵之器)
軍三欲(三略)
將謀欲密密則姦心閉士衆欲一一則軍心結
攻敵欲疾疾則備不及設
三者存則治(鶡冠子答龐子陰陽之問)
神靈威明與天合句萌動作與地俱陰陽寒暑
與時至
三資備(史記司馬錯請伐蜀)
欲富國者務廣其地欲強兵者務富其民欲王
者務博其德
三勝(尉繚子武侯分兵屯田是以道勝孫吳是以威力勝)
道勝威勝力勝
三本務(同上)
地所以養民也(務耕者民不饑)城所以守地也(務守者民不危)戰所
以守城也(務戰者地不圍)
三相稱(同上)
量土地肥磽而立邑建城稱地以城稱人以人
稱粟
專兵五事(同上)
委積不多則士不行賞禄不厚則民不勸武士
不𨕖則衆不強器用不備則力不壯刑賞不中
則衆不畏
兵五法(孫子)
度(因地形勢而度之)量(量其進退)數(知其遠近人數)稱(稱量人已孰勝)勝(可勝而後進)
五事(同上)
道(道之政令)天(得天之時)地(得地之利)將(將得其人)法(兵有其法)
四治(同上)
避其銳氣擊其惰歸此治氣者也以治待亂以靜
待譁此治心者也以近待遠以逸待勞以飽待饑
此治力者也無邀正正之旗無擊堂堂之陳此治
變者也
推治力有六(李衛公)
以誘待來以靜待躁以重待輕以嚴待懈
以治待亂以守待攻
三疑(六韜)
攻強以強離親以親散衆以衆
五間(孫子乘敵人之間隙而用之)
因間内間反間死間生間
三權(孫臏云馬之有上中下也是兵之有三權也得之多於棄也此兵說也非馬說也)
以君下駟與彼上駟取君上駟與彼中駟取君
中駟與彼下駟
四機(吳子知此四者可以為將)
氣機(作士卒之氣機)地機(因險要而用機)事機(因事而用機)力機(因器械兵騎而)
(有餘力以用機)
兵起有五(同上)
爭名爭利積惡内亂因饑
三急(鼂錯云用兵臨戰合刃之急者三)
得地形卒服習器用利
四要(同上)
器械不利卒不可用將不知兵君不擇將
二勢(淮南子)
因其勞倦乘其饑渴
三勢(同上)
氣勢地勢因勢
五兵(漢書魏相對宣帝兵本器名人之所執因號人為兵)
兵義者王(救亂誅暴)兵應者勝(不得已而起)兵忿者敗(爭恨細故)兵
貪者破(利人土地)兵驕者滅(見威於敵)吳子殺暴禁亂曰義
兵恃衆伐人曰強兵因怒興師曰剛兵棄禮貪利曰
暴兵國亂人疲舉事動衆曰逆兵
五者隨才而用(黃石子)
務善策者無惡事無遠慮者有近憂重可使守
固不可使臨陣貪可使攻敵不可使分陣廉可
使守主不可使應機
八證(太公論𨕖將)
問之言以觀其詳窮之辭以觀其變與之間諜
以觀其誠明白顯問以觀其德使之財以觀其
廉試之色以觀其貞告之難以觀其勇醉之
酒以觀其態
將三等(六韜)
勇將智將福將
三名(同上)
冬不服裘夏不操扇雨不張蓋名曰禮將出隘塞
犯泥塗將必下步名曰力將士卒定次將乃就舍
炊者皆飽將乃敢食軍不舉火將亦不舉名曰止欲
將
五材(武王問太公論將之道)
勇則不名犯智則不可亂仁則愛人信則不
欺忠則無貳心
六守(同上人君有六守)
仁(富之不犯)義(貴之不驕)忠(付之無轉)信(使之無𨼆)勇(危之不恐)謀(事之不窮)
六德(司馬子)
禮仁信義勇智陸贄說黜陟使六德
敬老慈幼救疾恤孤賑貧窮任失業
五德(劉子兵術)
智信仁勇嚴
四誡(黃石公三略)
將無慮則謀士去將無勇則士卒恐將妄動則
軍不重將遷怒則一軍懼軍讖慮也勇也將之
所重動也怒也將之所用
三至(荀卿與臨武君論兵於趙孝成王前王問為將之道卿告以六術五權三至)
可殺而不可使處不完可殺而不可使擊不勝
可殺而不可使欺百姓
五權(同上)
無欲將而惡廢無怠勝而忘敗無威内而輕外
無見利而不顧害慮事欲熟而用財欲泰
六術(同上)
號令欲嚴以威賞罰欲必以信處舍收藏欲周
以固徙舉進退欲安以重欲疾以速窺敵觀變
欲潛以深欲伍以參遇敵決戰必行吾所明無行
吾所疑
五危(孫子云凡此五者將之過也)
必死可殺必生可擄忿疾可侮廉潔可辱
愛民可煩
三樂(吳子三者人主所恃)
𤼵號布令人樂聞興師動衆人樂戰交兵接刃
人樂死
五慎(同上)
理(治衆如治寡)備(出門如見敵)果(臨敵不懷生)戒(雖克如始戰)約(法令省而不煩)
三隧(淮南子)
上知天道下習地形中察人情
將心如四時(同上)
滔滔如春曠曠如夏湫漻如秋慘惻如冬
四將器(武侯)
察奸伺禍十夫之將勤勞密察百夫之將有慮
能鬭千夫之將外戚内烈知人甘苦萬人之將
近賢進能誠信寬大十萬人之將愛下服鄰識天
文地理視四海如家室天下之將
將四美(同上)
戰欲竒謀欲密衆欲靜心欲一
五強(同上)
高節震俗孝弟揚名信義交友沈慮容衆
力行建功
十過(武王與太公論將)
勇而輕死急而心速貪而好利仁而不忍人
智而心怯信而喜信人廉潔而不愛人智
而心緩剛毅而自用懦而喜任人
八惡(武侯)
謀不能料是非禮不能任賢良政不能正刑法
富不能濟窮阨智不能備未形慮不能防微
密達不能舉所知敗不能無謗怨
兵三官(管子)
鼓(所以作所以起所以進)金(所以坐所以退所以免)旗(所以立所以利所以偃)
五教(同上)
形色之旗以教目號令之數以教耳進退之度
以教足長短之利以教身賞罰之誠以教心
三威(吳子云三者不立必敗於敵)
鼙鼓金鐸以威耳(不可不清)旌旗麾幟以威目(不可不明)禁令
刑罰以威心(不可不嚴)
五習(武侯)
目習(見旌旗之號則知指揮之變識從𤼵之意)耳習(聞金鼔之聲則知動靜之宜合行止之節)
心習(會教令之事則知刑罰之嚴趍功賞之利)手習(習五兵之器則知長短之用精戰鬭之機)
足習(習赴引之利則知坐作之節熟進退之路)
四者有法(尉繚子竒兵反是)
鼓之則進重鼓則擊金之則止重金則退鈴傳
令也旗麾之左則左麾之右則右
三鼔同則其心一(同上)
商將鼓也角帥鼓也小鼔伯鼓也
五鼓(兵以鼔進)
一鼓整兵二鼓習陣三鼓趍食四鼓嚴辦
五鼓就行
軍夜三鼜(司馬法以致衆一夜三擊之)
昏四通為大鼜夜半三通為晨戒旦明五通為
𤼵響
火攻五(孫子)
火人火積火輜火庫火隧
四𤇺(隋法)
賊少舉二𤇺多三𤇺大逼四𤇺
兵三道
正兵竒兵伏兵
六神為戰主(黃帝問玄女兵法曰軍有六神乘之必克)
甲子旬在魁甲戌旬在勝光甲申旬在弧甲
午旬在岡中甲辰旬在功曹甲寅旬在神后
取法四時(鶡冠子)
春用蒼龍夏用赤鳥秋用白虎冬用玄武
制以五行(同上)
左木右金前火後水中土(營軍陣士不失其宜)
戰以五音(同上)
左倍宫角右挾商羽徵君為隨
七殃不可處(太公兵法張軍處將必避)
勿居天社勿居地社勿居氣虚勿居㝛死
勿居吞害勿居蜚鋒勿居潮泉
七勝(周書武之經也)
長勝短輕勝重曲勝直強勝弱飽勝饑
肅勝恕先勝徐
七勝(管子)
衆勝寡疾勝徐勇勝怯智勝愚善勝惡
有義勝無義有天道勝無天道
勝三術(荀子云立策決勝之術有三)
形(大體得失之數)勢(臨時進退之宜)情(心志可否之實)
知勝五道(孫子)
知可與戰不可與戰者勝識衆寡之用者勝上
下同欲者勝以虞待不虞者勝將能而君不御
者勝
戰五勝(吳子)
一勝者帝(舜征苗是也)二勝者王(湯征葛是也)三勝者伯(齊桓是也)
四勝者弊(漢武是也)五勝者禍(秦是也)
十二陵(尉繚子言馮陵敵人也)
威在於不變惠在於因時機在於應事戰在
於治氣攻在於意表守在於外飾無過在於
度數無困在於豫備慎在於畏小智在於治
大除害在於敢斷得衆在於下人
十二陵之反(同上)
悔在於任疑孽在於屠戮偏在於多私不祥
在於惡聞已過不度在於竭民財不明在於受
間不實在於輕𤼵固陋在於離賢禍在於好
利害在於輕小人亡在於無所守危在於無
號令
擊敵十四變(六韜)
敵人新集可擊人馬未食可擊天時不順可擊
地形未得可擊奔走可擊不戒可擊疲勞
可擊將離士卒可擊涉長路可擊濟水可擊
不暇可擊阻難狹路可擊亂行可擊心怖
可擊
不卜而戰者八(吳子)
疾風大寒早興濟冰不憚艱難盛夏晏興行驅饑
渴務於取遠師久無糧怨怒難止糧盡陰雨欲
掠無所兵少地阻人馬疾疫四鄰不至道遠日
暮兵倦未食解甲而息將薄吏輕士卒不固三軍
數驚陣未定舍未畢行阪涉險半𨼆半出
不占而避者六(同上)
地廣人衆愛下惠流賞信刑察任賢使能
徒衆兵精強大助援
四輕二重一信(同上)
地輕馬(明知險易)馬輕車(芻秣以時)車輕人(膏鐧有餘)人輕戰(鋒銳甲堅)
進有重賞退有重刑行之以信
行軍之道三(同上論行軍之道)
無犯進止之節無失飲食之適無絶人馬之力
四者義兵之助(吕氏)
兵勢險阻欲其便兵甲器械欲其利𨕖練角材
欲其精統率士民欲其教
三者參合(李靖)
危阪高陵谿谷阻難則用步(故步為腹心)平原廣衍草淺
地堅則用車(故車為羽翼)追奔逐北乘虚獵散反復百里
則用騎(故騎為耳目)
兵法四利(諸葛亮兵法戰鬭之利惟氣與形)
山林之戰不仰其高水上之戰不逆其流草上
之戰不涉其深平地之戰不逆其虚
七利(同上)
草木叢集利遊逸重塞山林利不意前林無𨼆
利潛伏以少擊衆利日暮以衆擊寡利清晨
強弩長兵利捷次踰淵隔水風火暗昧利摶前擒
後
戰三亡(三者滅亡之道)
以亂攻治以邪攻正以逆攻順
兵三闇
恃不信之人而求以利責不守之民而欲以固
將不戰之卒而幸以勝
六害(孫武子)
絶間天井天牢天羅天陷天隙
六敗(同上六者非天之災將之過也)
有走者有弛者有陷者有崩者有亂者
有北者
八者皆兵(吕氏言兵不爭於巨而爭於微微者要妙也)
在心而未𤼵疾視作色傲言援推(一作挂刺)連
反(一作速反)侈鬭三軍攻戰
三略(三略)
上略設禮賞别姦雄著成敗中略差德行審權變
下略陳道德察安危明賊賢之咎
陰符八等(太公對武王)
大勝得敵之符破軍擒將之符降地得邑之符
却敵執遠之符交兵堅守之符請糧益兵之
符敗軍亡將之符失利亡寸之符
太公陰謀三門(李靖言)
謀不可以言窮言不可以兵窮兵不可以財窮
兵書五音(周禮太師注武王兵書大師吹律合音)
商則戰勝軍士強角則軍擾失士心宫則軍和
士卒同心徵則將急軍士勞羽則兵弱少威明
五行之符(六韜夜半輕騎至敵壘徧持律管大呼驚之有聲應管其來甚微)
角聲應管當以白虎徵聲應管當以玄武商聲
應管當以朱雀羽聲應管當以句陳五管聲盡
不應者宫也當以青龍
五音聲色之符(同上敵人驚動則聽之)
聞枹鼓之音者角也見火光者徵也聞金鐵矛
戟之音者商也聞人嘯呼之音者羽也寂寞無
聲者宫也
五論(尉繚子五者先料敵而後動)
廟勝之論受命之論踰垠之論深溝高壘之
論舉陳加形之論
和戎五利(魏絳)
戎狄薦居貴貨易土土可賈焉(一也)邊鄙不聳民狎其
野穡人成功(二也)戎狄事晉四鄰振動諸侯畏懷(三也)以
德綏戎師徒不動兵甲不頓(四也)監於后羿而用德度
遠至邇安(五也)
孫臏用騎十利(通典)
迎敵始至乘敵虚背追散亂擊迎敵擊後使
敵奔走遮其糧食絶其軍器敗其津關𤼵其橋
梁掩其不備擊其未整攻其懈怠出其不意
燒其積聚虚其市里掠其田野係其子弟
兩科(漢傳贊)
縉紳之儒守和親介胄之士言征伐
二急務(鼂錯言)
守邊備塞勸農力本
備邊五要(同上)
丈五之溝漸車之水陵阜﨑嶇積石相接此步兵之
地車騎五不當一平原廣澤漫衍相屬此車騎之
地步兵十不當一堠視相及川谷分限此弓弩之
地刀楯三不當一草木蒙籠枝葉蔚茂此矛鋋之
地長戟二不當一窮崇險隘阻阨相視此刀楯之
地弓弩二不當一
中國長技五(同上)
平原易地輕車突騎(一也)勁弩長戟射疏及遠(二也)堅甲
利刃游弩往來(三也)材官騶𤼵矢道向的(四也)下馬地鬭
劍戟相接(五也)
外國長技三(同上)
上下山坂出入溪澗中國之馬弗與也險道傾仄
且馳且射中國之騎弗與也風雨罷勞饑渴不困
中國之人弗與也
三表(賈誼疏)
愛人之狀好人之技(仁道也)信為大操(常義也)
五餌(同上)
賜之盛服車乘以壊其目賜之盛食珍味以壊其
口賜之音樂婦人以壊其耳賜之高堂邃宇倉
庫奴婢以壊其腹於來降者上相娛樂親酌而手
食之以壊其心
便宜十二事(趙充國留屯)
一屯田致穀威德併行二據肥饒以待畔三使
民不失業四罷騎兵以省大費五令士卒循河
運漕六以閒暇繕治郵亭七不出兵得坐勝之
理八無經阻遠追死傷之害九不損威武敵難
乘間十無驚動使生他變十一治隍陿中道橋
以制西域十二息徭役
嚴尤三策(王莽遣孫惠等率十二將分道并出嚴尤諫之)
周宣王時玁狁内侵命將出征盡境而還視猶蟁蝱
毆之而已故天下稱明是為中策漢武𨕖將練兵
深入遠戌雖有克𫉬之功兵連禍結三十餘年中國
罷弊外亦創艾而天下稱武是為下策秦皇輕民
力築長城延衺萬里疆境既全中國内竭是謂無策
五難(同上)
𤼵三十萬衆具三百日糧東援海岱南取江淮計其
道里一年尚未集合兵先至者聚居暴露師老械弊
勢不可用此一難也邊既空虚不能奉軍糧内調
郡國不相及屬此二難也計一人三百日食用&KR1458;
十八斛牛又當自賫食加二十斛矣地沙鹵乏水草
牛物故且盡餘糧尚多人不能負此三難也邊地
秋冬甚寒春夏甚風食&KR1458;飲水以歴四時師有疾瘟
之憂此四難也輜重自隨不得疾行敵遁勢不能
及幸而相及又慮前後要遮危殆不測五難也
三賢安邊集(𩔖編為一書)
諸葛亮將苑郭元振安邊策王當邊備要略
四勝四敗(秦觀論任宏兵書四術言事同而功異)
權謀之異(孫臏伏馬陵而勝王恢伏馬邑而敗)形勢之異(馬服君救閼與而勝秦軍)
(曹操追劉先主而敗烏林)陰陽之異(西伯卜得太公而勝漢武卜用貳師而敗)技巧之
異(申巫臣教吳以車戰而勝房琯抗禄山以車戰而敗)
事反而機一(李衛公)
田單託神怪而破燕太公焚蓍龜而滅紂
江東十勝(季舜臣言自吳以下國凡六朝皆起江東之師以取勝中原)
赤壁之勝(周瑜)譙城之勝(祖逖)彭城之勝(褚裒)灞上之勝(桓溫)
淝水之勝(謝元)關中之勝(劉裕)淮南之勝(到彦之)義陽之勝
(蕭衍)洛陽之勝(陳慶之)淮南之勝(吳明徹)
長城五利(中書監高間計魏六鎮東西千里一夫一月之功可城三步地用十萬人一月可就)
一罷遊防之苦一無抄掠之患一登城觀敵以
逸待勞一息無時之備一歲常遊運永得不匱
禦戎四策(魏人侵宋北邊御史中丞何承天陳策文帝不能用)
一曰移就遠近以實内地二曰浚復城隍以增阻
防三曰纂偶車牛以飭戎械四曰計丁課役勿
使有闕
備邊六失(陸贄論)
措置乖方課責虧度財匱於兵衆力分於將
多怨生於不均機失於遙制
戰論五敗(杜牧)
戰士離落甲兵鈍敝是不蒐練之過百夫荷戈千
夫仰食是不責實之過小勝則張皇邀賞富貴則
不肯搜竒出力此厚賞之過喪兵不罪此輕罰之
過大將兵柄不得自耑此不專任之過
備邊五利(宋英宗端拱間薛向疏)
任將帥亟攻伐省戌兵絶利源惜輕費
五要(咸平錢若水言)
擇郡守募鄉兵積芻粟革將帥明賞罰
六事(慶歴賈昌朝言其尤切者)
馭將帥復土兵訓營卒制戎敵綏蕃部
明探候
八事(許將條奏)
兵之事有三(禁兵廂兵民兵也)馬之事有三(養馬市馬牧馬也)器之
事有二(繕作給用也)
十事(熙寧經武要略)
兵制馬政邊防敵人屬國城守器械
捕盜𨕖才責效
崇政殿四策(韓𤦺范仲淹言以和為權攻守為實)
和守攻備(一曰修京城)
河北守禦十三策(富弻上守策六禦策七)
使良將守十九城分領三十萬衆縱横救應擇河
朔長貳詔轉運安撫舉十七州軍文武官省斂
以寬疲民募土人為兵擇宗室試以政(六守)沿邊
土兵不令抽起出精兵擣其腹心結邊豪結
高麗經制山後新路廣忻深二城防河東(七禦)
權書五篇(蘇洵著)
心術法制攻守強弱用間
劉大夏兵弊十事(明)
一住京官軍苦於出錢供用二在營官軍困於私
役做工三江南軍士因漕運破家四江北軍士
因京撡失業五竭生民之力運糧而濫食者甚衆
六罄生民之力買馬而私用者不禁七各處鎮
守宜擇清廉八鎮守諸臣占軍數多九陞賞被
於勢要十禁衛苞苴公行
左右二校(周禮校人掌王馬之政左右十二廐為十二閑)
六廐成校(校人掌之馬一千二百九十六匹也)六繫為廄(廄一僕夫馬二百一十六)
(匹也)三皂為繫(繫一馭夫馬三十六匹也)三乘為皂(皂一趣馬馬二十二匹也)乘
馬分為四圉(四匹曰乘則圉師一人主之)
六閑四閑(同上)
邦國良馬三閑駑馬三閑卿大夫良馬二閑
駑馬二閑
漢長安九廄(在未央宫)
翠華廄大駱廄果馬廄軛梁廄駿騎廄
大宛廄湖河廄騊駼廄大廄天子車駕所
在曰都廄皇后車駕所在曰中廄
六廄(漢舊儀)
未央承華騊駼騎馬路軨大廄
晉三廄(職官志)
乘黃廄驊騮廄龍馬廄
唐左右兩仗(百官志)
左仗曰奔星右仗曰内駒
仗内六廄
左飛右飛左萬右萬東南内西南内
六閑(唐制)
飛黃吉良龍媒騊駼駃騠天苑武后
改為飛龍祥麟鳳燕鵷鷺吉良羣鸞又有祥驎鳳苑
二廄以繫飼之
五監(百官志)
龍馬閑駒橐泉騊駼承華
八坊(張萬歲自貞元至麟德四十年馬七十萬六千置八坊地廣千里田千二百餘頃監四十八)
保樂甘露南普潤北普潤岐陽太平
宜禄安定
宋市馬九場(雍熙端拱於河東河西川陜京東市馬自趙德明據河西其後止九場)
環慶延渭原秦階文鎮
川秦市馬二(乾道中)
一戰馬生於西邊一羈縻馬生於西南諸蠻
買馬七術(紹興中明槖言於邊防未便講究其術)
深入蠻國不惜其直厚有繒綵鹽貨之本待
以恩禮要約分明禁中官吏侵欺信賞必罰
陜西監牧三利(嘉祐中命吳奎吳中復等相度牧馬利害言陜西馬價多出解鹽三司銀帛許)
(於漕司易錢委運副薛向擇隙地置監孳養)
西方不失土性一利未耕之地不傷民二利因
向之才久任三利
明馬政四(有太僕寺苑馬寺專理而統於兵部若内廐馬匹則領於御馬監部寺不得與)
曰廐牧(有孳牧有寄牧有放牧孳放之處各有草場)曰關換(外有起解印俵買補禁約)
(比較)曰折糧(後折糧不行)曰收買
馬射六事(宋熙寧間臧景略為說以曉習射者詔即武學教習并下經略將官)
順騌直射背射盤馬射射親野戰輪弄
射議七篇(王越石)
𨕖弓擇矢容體引挽斷𤼵去病取親
讀書紀數略卷三十八
