讀書紀數略卷五十三目錄
物部
鳥獸𩔖
易生人物各有竒偶
蟲五長
五蟲
四靈
四蟲所生
大獸五
四獸
五靈配五方
八物
龍四種
五種
三停
九似
雌雄二狀
四時不變
九子
鳳文五
七德
九苞
六像
八像
鳳色五
鳳五色
五鳳
五方神鳥
雞趣五色
竊鳳有六
九色鳥
鳳鳴五
鳳皇四至
王會五鳥
龜大小數
龜十一像
六龜
八龜
九龜
十龜
龜四體占
麟十三異
七狀
五色
麒麟四狀
鶴三變
八變
九相
十一上相
五雉
爾雅五雉
雞五德
三號
三雞鳴
養雞四候
鴻雁三同三異
鷹三歲
鷹鳩兩變
風雨二鳥
山水二禽
二禽向背
鳥左右二異
鳥雌雄二異
李昉五客
二叟
尋常丈尺
夭鳥五避
三禽
鳥雙名
華表二獸
二獸好惡
鹿三變
鹿食九草
二至角解
熊膽隨四時
六馬
三物
魯三代馬名
駉馬十六名
八駿
七馬
九逸
四駿
十驥
汗血馬六
三駿馬
天閑四駿
駿馬六𧰼
千里馬
千里馬三事
相馬十三法
馬齒年數
三羸五駑
四時祭馬
六印印馬
驢馬駒三行
王粲八驢
馬牛二異
牛羊二性
牛羊二精
羊五色
豕生三子
犬子三名
二犬色
犬八異
七猫
虎十一種
虎五呼
狐三德
狐四姓
二物異𩔖
狼狽二獸
鼯鼠五技
猨化四叟
獸雙名
龍虎二從
四物體不質
食遊三異
獸鳥五德
獸鳥五倫
禽獸六性
五方異氣
禽鳥千歲
修短物數
十二肖
十二日物名
四禽氣制
五物互食
物食有十
胎卵異竅
雌雄牝牡互稱
魚形三似
魚雙名
十二蠏
蛤三種
永嘉八種蠶
絲七名
蜜蜂三種
兩衙應潮
蟬五德
蟋蟀三等
蜻蜓三種
二市
蚊四化
蝗腹三色
小蟲六鳴
動植五物
讀書紀數略卷五十三福建巡撫宮夢仁撰
物部
鳥獸𩔖
易生人物各有竒偶(家語子夏述以問孔子)
天一地二人三三三如九九九八十一一主日日數
十故人十月而生(一主日者陽從竒數也日數十者從甲至癸也)八九七十
二偶以從竒竒主辰辰為月月主馬故馬十二月而
生(偶以承竒隂以承陽辰數十二子至亥也)七九六十三三主斗斗主狗
故狗三月而生(斗次日月故三主斗)六九五十四四主時時主
豕故豕四月而生(時次斗四時春夏秋冬)五九四十五五為音
音主猿故猿五月而生(音不過五故五為音)四九三十六六為
律律主鹿故鹿六月而生(律隂陽各六)三九二十七七主
星星主虎故虎七月而生(二十八宿四方各七故七主星)二九一十
八八主風風為虫故虫八月而生(風數盡於八凡虫為風故風字從虫)
虫五長(大戴禮是天下之負血含生者均可謂之虫也)
羽虫三百六十鳳為之長毛虫三百六十麒麟為
之長鱗虫三百六十龍為之長介虫三百六十
龜為之長倮虫三百六十聖人為之長
五虫(月令)
毛虫(獸屬金)羽虫(禽屬火)鱗虫(龍蛇屬木)介虫(龜鼈屬水)倮虫(蛙螾屬土)
四靈(禮運)
龍鳳龜麟
四虫所生(淮南子)
羽嘉生飛龍飛龍生鳳凰鳳凰生鸞鳥鸞鳥生庶鳥
(凡羽者生於庶鳥)毛犢生應龍應龍生建馬建馬生麒麟麒
麟生庶獸(凡毛者生於庶獸)介潭生先龍先龍生黑黿黑黿
生靈龜靈龜生庶龜(凡介者生於庶龜)介鱗生蛟龍蛟龍生
鯤鯁鯤鯁生建邪建邪生庶魚(凡鱗者生於庶魚)
大獸五(考工)
脂者膏者蠃者羽者鱗者
四獸
青龍(東方)白虎(西方)朱雀(南方)玄武(北方)
五靈配五方(漢世先儒說五者修其母則致其子)
龍木也(木爇生火)鳳火也(火灺生土)麟土也(土金生)白虎金也(金滲)
(生水)神龜水也(水液生木)水官修龍至木官修鳳至火
官修麟至土官修白虎至金官修神龜至故曰
視明禮修麒麟來遊思睿信立白虎擾垣言從義成
神龜在沼聽聰正知名川出龍貌恭體仁鳳凰鳴桐
八物(說卦以八物擬八卦)
乾為馬(健)坤為牛(順)震為龍(善動)㢲為鷄(善伏)坎為豕(質躁)
(而外汙)離為雉(質野而外明)艮為狗(前剛而止物)兑為羊(内狠而外說)
龍四種(别行云)
天龍(守天宮殿)神龍(興雲致雨)地龍(決江開瀆)伏藏龍(守輪王大福人藏)
内典胎化溼生四種
五種(須彌藏經)
𧰼龍馬龍魚龍蝦蟇龍(四種旁𩔖)蛇龍(五龍之長正𩔖)
三停(說原)
自首至膊自膊至腰自腰至尾(皆相停也)
九似(同上)
角似鹿頭似駝眼似鬼項似蛇腹似蜃
鱗似魚爪似鷹掌似虎耳似牛
雌雄二狀
雄龍角浪凹峭上壯下殺雌龍直鼻圓巤薄鱗壯
尾
四時不變(四分律文餘時皆能變形)
初生時睡時瞋時行欲時
九子(龍生九子不成龍各有所好)
蒲牢好鳴(鐘鈕)囚牛好音(馬琴)蚩吻好水(橋梁)嘲風好險(殿角)
贔屭好文(碑碣)霸下好負重(碑座)狴犴好訟(獄門)狻猊好坐
(佛座)睚眦好殺(刀柄)博物志虭蛥似龍性好險立護朽
(柱㭼頭)上椒圖似螺性好閉立門上
鳳文五(山海經丹穴之山有鳥焉其狀如鶴自歌自舞見則天下安寧)
首文曰德翼文曰順背文曰義膺文曰仁
腹文曰信瑞應圖負信戴仁挾義膺文苞智不羣
居不侶行不罹羅網上通天維下集河洛
七德
首戴德頸揭義背負仁心入信翼挾禮
足履文尾係武
九苞
口包命(不妄鳴也)心合度(進退精也)耳聰達(居高明也)舌屈伸(能變聲也)
彩色光(文彩呈也)冠距丹(南方行也)距銳鉤(武可稱也)音激揚(聲遠聞也)
腹文戸(不妄納也)
六像
頭𧰼天(圓)目𧰼日(明)背𧰼月(偃)翼𧰼風(舒)足𧰼地(方)
尾𧰼緯(五色具)
八像(韓詩外傳)
鴻前而麟後蛇頸而魚尾龍文而龜背燕頷
而鷄喙天下有道得鳳𧰼之一則鳳過之得鳳𧰼
之二則鳳翔之得鳳𧰼之三則鳳集之得鳳𧰼之四
則鳳春秋下之得鳳𧰼之五則鳳沒身居之
鳳色五(抱朴子)
鳳上青戴仁纓白挾義斧赤負禮胷黑向智
足下黃蹈信
鳳五色(禽經)
青鳳謂之鶡赤鳳謂之鶉黃鳳謂之鸞白鳳
謂之鷫紫鳳謂之鷟
五鳳(蔡衡對𧰼鳳者五)
赤者鳳黃者鵷鶵青者鸞紫者鸑鷟白者
鵠
五方神鳥(叶圖徵五鳳皆五色為瑞一為孽四)
西曰鷫鸘東曰發明南曰焦明北曰幽昌
中央曰鳳凰
鷄趣五色(禽虫述鸞曰鷄趣)
首翼赤曰丹鳳青曰羽翔白曰化翼玄曰隂
翥黃曰土符
竊鳳有六(楊用修云)
東有諫珂西有鳻雀北有定甲南有錦駝
鵕䴊飛光而映天綬鷄曳彩而駢羅
九色鳥(海錄碎事出軒渠國一名九尾鳥亦名錦鳳青多紅少謂之繡鸞或云西王母鳥也)
青口綠頸紫翼紅膺紺頂丹足碧身
緗背黑尾
鳳鳴五
行鳴曰歸嬉止鳴曰提扶夜鳴曰善哉晨鳴
曰賀世飛鳴曰郎都說苑鳳晨鳴曰發明晝鳴
曰保長飛鳴曰上翔集鳴曰歸昌
鳳凰四至(淮南子德彌澆所至彌遠德彌精所至彌近)
伏羲神農至於庭黃帝翔於庭三代止於門
周至於澤
王會五鳥(周書)
西申以鳳鳥氐羌以鸞鳥巴人以比翼鳥方
煬以黃鳥方人以孔鳥
龜大小數(逸禮龜隂虫之老也老者先知故君子舉事必考之)
天子龜尺二寸諸侯八寸大夫六寸士民四
寸
龜十一𧰼(說苑千載之化下氣上通能知存亡吉凶之變)
靈龜五色似玉似金背隂負陽上隆𧰼天下
平法地槃衍𧰼山四趾轉運應四時文著𧰼
二十八宿蛇頭龍脛左睛𧰼日右睛𧰼月
六龜(周禮龜人掌其屬之名物)
天龜靈屬(色黑體俯)地龜繹屬(色黃體仰)東龜果屬(色青體前弇)西
龜靁屬(色白體左倪)南龜獵屬(色赤體後弇)北龜若屬(色黑體右倪)
八龜(龜策𫝊褚先生曰能得名龜家必大富各有文在腹下得七八寸可寳矣)
北斗龜南辰龜五星龜八風龜二十八宿
龜日月龜九州龜玉龜
九龜(唐六典太卜十龜九𩔖)
石龜泉龜蔡龜江龜洛龜海龜河龜
淮龜旱龜
十龜(爾雅)
神龜(龜之神者)靈龜(龜之靈者)攝龜(小龜)寳龜(傳國之寳)文龜(甲有文采)筮
龜(生蓍叢下)山龜(生山中)澤龜(生澤中)水龜(生水中)火龜(生火中)
龜四體占(中庸疏)
春占後左夏占前右秋占前左冬占後右
麟十三異(瑞應圖)
含仁抱義有文章不履生虫不折生草
不羣居不旅行遊必擇地翔而後處不入
陷穽不罹網罟食嘉禾之實飲珠玉之英
七狀(毛詩義疏王者至仁則出)
麕身牛尾狼頭馬足黃色圓蹄一角
五色(瑞應圖)
青曰聳孤赤曰炎駒白曰索冥黑曰角端
黃曰麒麐
麒麟四鳴(何法盛徵祥記牝曰麒牡曰麟或云麟有角麒無角)
牡鳴曰遊聖牝鳴曰歸和夏鳴曰扶幼秋鳴
曰養陽
鶴三變(仙禽也)
七年小變十六年大變百六十年變止
八變(浮丘伯相鶴經鶴者陽鳥也而遊於隂蓋羽族之宗長仙人之騏驥也)
生二年落子毛易黑點三年頂赤羽翮具七年
善飛復七年舞應節復七年晝夜十二鳴應律
六十年不食生物大毛落茸毛生潔白如雪或即
純黑泥水不能汚復百六十年雌雄相視目睛不
轉則孕六百年飲而不食胎生與鸞鳳同羣
九相(同上)
體尚潔故色白聲聞天故頭赤食於水故喙長
軒於前故後指短棲於陸故足高而尾凋翔
於雲故毛豐而肉疎大喉以吐故修頸以納新
故夀不可量體無青黃二色土木之氣内養故不
表於外
十一上相(同上聖人在位則與鳳凰翔於郊甸)
瘦頭朱頂則冲霄露眼元睛則視遠隆鼻長喙
則少眠䯓(虧)頰&KR0008;(瘤同)耳則知時長頸竦身則能
鳴鴻翎鵠膺則體輕鳳翼鵲尾則善飛龜背
鼈腹則伏産軒前垂後則會舞高脛麤節則足
力洪髀纖指則好翹
五雉(社預)
東方曰鶅西方曰鷷南方曰翟(爾雅曰&KR3302;音儔)北方曰
鵗洛陽之南曰翬
爾雅五雉
鸕雉(五色備曰翬雉)鷮雉(長尾走且鳴)鷂雉(青質五色)鳪雉(黃色鳴自呼)鷩
雉(似山雞而小冠)
雞五德(韓詩外傳)
頭帶冠曰文足持距曰武見敵敢鬭曰義見
食相呼曰仁鳴不失時曰信
三號
天曰作時地曰作昌人曰作樂
三雞鳴(扶桑山有玉雞)
玉雞鳴則金雞鳴金雞鳴則石雞鳴石雞鳴則
天下之雞悉鳴而潮水應
養雞四候(莊子紀渻為王養鬭雞)
十日問方虚憍而恃氣十日問猶應響景十日
問猶疾視而盛氣十日問雞有鳴者已無變矣望
似木雞矣
鴻雁三同三異
秋來賓鳴𩔖家鵝進有漸飛有序(三同)雁花而鴻
白雁多羣而鴻寡侶雁飛不過高山而鴻薄雲
漢(三異)
鷹三歲(爽鳩也通謂之角鷹)
一歲曰黃鷹二歲曰鴘(扁)鷹(次赤也)三歲曰鶬鷹(頂有)
(毛角微起)
鷹鳩兩變(搜神記時之化也)
春分之日鷹變為鳩秋分之日鳩變為鷹
風雨二鳥(禽經)
暮鳩鳴則小雨朝鳶飛則大風
山水二禽(同上)
山禽味短水禽味長山禽尾修水禽尾促
二禽向背(同上)
烏向啼背棲燕背飛向宿
鳥左右二異(同上)
左顧則怒作右盼則喜生飛而起則仰左翼
飛而下則仰右翼
鳥雌雄二異(方朔對武帝問)
雄左翼加右聲高雌右翼加左聲小
李昉五客(李昉作五客堂畫五禽於壁間)
白鷳閒客孔雀南客鸚鵡隴客鶴仙客白
鷺雪客
二叟(樹萱錄剡人賈𫝊於鏡湖芰荷中見二叟望賈遽揖化為鷺去)
一呼碧繼翁一呼&KR0146;棲叟
尋常丈尺(同上)
鵻上無尋鷚上無常雉上有丈鷃上有赤(雉上)
(能丈故計丈曰雉左𫝊都城百雉是也鷃上能赤古與尺通莊子斥鷃之斥亦尺也)
夭鳥五避(周禮硩蔟氏以方書號縣其巢上蓋以衆神正氣臨之妖邪之物自去也)
十日(自甲至癸)十二辰(自子至亥)十二月(自娵至荼)十二歲(自攝提格至赤)
(奮若)二十八星(自角至軫)丘氏云蝠忌庚申燕避戊巳虎
豹以衝破鵲巢避太歲
三禽(黃憲爾雅不載)
觚竹之荒有鳥曰&KR0146;(翼生於股熒惑見則孕)嘉陵之墟有鳥曰
&KR0034;&KR0034;(臨溪啄影孕吐於口)扶桑之野有鳥曰搖光(感日之精於嶽一孕其形)
(如龜)
鳥雙名
青丘灌灌鶼鶼崇吾蠻蠻藥山羅羅鸇鸇
周周(見禽經)行扈唶唶宵扈嘖嘖(見獨斷)
華表二獸(集韻秉心甚靈蓋忠直獸也)
牴(抵)&KR0008;(你)
二獸好惡(𩔖林)
獬豸見不直者觸之(故君子冠獬豸)窮竒見不直者煦之(故小)
(人名窮竒)
鹿三變(述異記漢武帝時中山人得鹿烹之骨皆黑色仙者說以為脯食夀二千歲)
千歲而蒼又五百年而白又五百年而黑
鹿食九草(山谷云鹿性驚烈多别糧草恒食九物餘則不嘗)
葛葉及花鹿葱鹿藥白蒿水芹甘草
齊頭蒿山耳薺苨
二至角解(埤雅鹿肉食之燠陽為體隂為末也麋肉食之寒隂為體陽為末也角末也故以應隂陽)
鹿夏至隕角而應隂麋冬至隕角而應陽
熊膽隨四時(異苑東土呼熊為子路以物擊樹便起不呼不動好攀木而引氣故謂熊經當心有)
(脂如玉俗呼熊白冬蟄不食饑則自䑛其掌故其美在掌)
春在首夏在腹秋在左足冬在右足徐鉉
曰𧰼膽隨四時在足魚膽春夏近上秋冬近下蚺蛇
膽隨擊而護一曰𧰼身備十二肖肉膽隨月而轉
如寅月即在其虎肉
六馬(周禮校人所掌又曰六種)
種馬一物(良馬可為種者玉路用之)戎馬一物(駕戎路者)齊馬一物(駕金)
(路者)道馬一物(駕象路者)田馬一物(駕田路者)駑馬一物(給官中之役者)
諸侯四種無種馬戎馬卿大夫二種止田馬駑馬
三物(馬質掌量三馬之材以平價值)
戎馬田馬駑馬詩注良戎田駑為四種又
馬八尺以上為龍七尺以上為騋六尺以上為馬
魯三代馬名(疏)
夏戎事乘驪殷戎事乘翰周戎事乘騵夏駱
馬黑鬛殷白馬黑首周黃馬蕃鬛
駉馬十六名(魯頌僖公能遵伯禽之法務農種榖牧於坰野而史克作頌)
驈皇驪黃騅駓騂騏驒駱
駵雒駰騢驔魚
八駿(拾遺記周穆王得八駿馬遊行天下)
一曰絶地(足不踐土)二曰翻羽(行越飛禽)三曰奔霄(夜行萬里)四曰
越影(逐日而行)五曰踰輝(毛色炳耀)六曰超光(一形十影)七曰騰霧
(乘雲而趨)八曰挾翼(身有肉翅)列子左服□(華字)騮而右綠耳
右驂赤翼而左白&KR2059;(義字)右服渠黃而左踰輪左驂盜
驪(即纖離)而右山子
七馬(秦始皇馬)
追風白兔躡景追電飛翮銅雀長鳧
九逸(西京雜記漢文帝自代還有良馬九來宣能御)
浮雲赤電絶羣逸驃紫燕綠螭龍子
驎駒絶塵
四駿(西域贊漢武帝四馬名)
蒲捎龍文魚目汗血
十驥(唐太宗時骨利幹獻)
騰霜白皎雪騘凝露騘懸光騘決波騟
飛霞驃發電赤流星騧翔鱗紫奔虹赤
汗血馬六(天寳中大宛進)
紅玉紫玉平山凌雲飛香百花輦
三駿馬(蘇文忠公三馬圖贊)
西域貢馬羌溫溪心良馬西番駿馬
天閑四駿(雅坪散錄崇禎時諸王府進馬拔神駿者四匹畫其狀命閣臣撰名於是閣試以為題)
太平騟(綠色有紫點)玉龍媒吉良乘璿臺駿(三白馬也)
駿馬六𧰼(劉琬)
龍頭鳥目麟腹虎胷尾如雲彗耳如插
筒
千里馬(相馬經)
馬生墮地無毛行千里尿舉一脚五百里蘭筋
豎者千里旋毛在腹下如乳者千里蹄團如麴
目成人者千里(一筋從目上陷如井字中出謂之蘭筋目成人者童子中人頭足皆見)
千里馬三事(齊民要術)
龍顱突目平脊大腹䏶重有肉
相馬十三法(伯樂相馬經造父五星名伯樂在天廐以孫陽善相馬因號)
頭為王欲得方目為丞相欲得光脊為將軍欲
得強腹脇為城郭欲得張四下為令欲得長
眼欲得高有紫豔光鼻孔欲大鼻頭有王火字
膺門欲開汗溝欲深口中欲赤權頰欲滿如
月膝骨欲圓而長耳欲相近而前豎小而厚
馬齒年數(國憲家猷秣馬之法必視其齒歴勞逸而調息之年之長少惟馬齒最準故曰馬齒)
四年兩齒五年四齒六年六齒成七年右一
齒缺八年上下兩邊各一齒缺九年上下盡缺
十年下兩齒齨(音舅齒如臼也)十一年下四齒齨十二
年盡齨十七年上四齒齨十八年盡齨十九
年上兩齒平二十年上四齒平何承天曰馬一
歲為馵(一云左足白為馵)二歲為駒三歲為駣八歲為&KR2473;
三羸五駑(相馬經凡相馬之法先除三羸五駑乃相其餘)
大頭小頸一羸弱脊大腹二羸小脛大蹄三羸
大頭緩耳一駑長頸不折二駑短上長下三
駑大骼短脇四駑淺髖薄髀五駑
四時祭馬(周禮)
春祭馬祖(天駟星)執駒(春通淫之時駒弱血氣未定執之無容近毋)夏祭先
牧(始養馬者)頒馬攻特(夏通淫之後牡馬蹄齧不可乘故分别其馬而騬之騬音䋲)秋
祭馬社(始乘馬者)臧僕(簡為馭者令皆善也)冬祭馬步(神為災害馬者)獻馬
(見成馬於王)講馭夫(馭夫馭貳車從車使車者講簡習也)
六印印馬(社子美瘦馬行細看六印帶官字注)
唐令諸掌牧馬以小官字印印左膊以年辰印印
左髀以監名依左右廂印印尾側至二歲起者
量其強弱漸以飛字印印右髀膊細馬俱以龍形
印印項左官馬賜人者以賜字印配諸軍及符傳
送驛者以出字印竝印右頰
驢馬駒三行
月初生者先母行生月中者竝母行生月終者
後母行
王粲八驢(下帷短牒王粲好驢家畜數頭其價百金)
落釵遠遊鷙羽白鳳臨江上雲奔濤
飛星
馬牛二異(造化權輿)
乾為馬(乾陽也故馬蹄圓病隂勝故馬疾臥)坤為牛(坤隂也故牛蹄圻病陽勝故牛疾立)
埤雅馬陽故起先前足臥先後足牛隂故起先後
足臥先前足
牛羊二性
羊性前逆牛性前順
牛羊二精(玄中記)
千歲之樹精化為青羊萬歲之樹精化為青牛
羊五色(述異記)
梓樹之精化為青羊五百年而紅又五百年而
黃又五百年而色蒼又五百年而色白
豕生三子(說卦坎為豕故性趨下豕能俯其首又喜卑穢亦水畜也)
生三子謂之豵二子謂之師一子謂之特說
文以小豕為豰生三月為豯六月為豵或曰一歲為
豵二歲能相把拏為豝又曰牝者為豝三歲豕肩相
及為豣
犬子三名(爾雅)
生三曰猣(音宗言叢聚也)生二曰師(衆也)生一曰玂(旂)
二犬色(孔叢子申叔問犬馬之名皆因形色而韓盧宋鵲獨否子順答之)
盧黑色鵲黑白色
犬八異(雜五行書)
白犬虎文南斗君畜之可致萬石白犬黑頭令人
得財白犬黑尾令人世世乘車黑犬白耳令人
富貴黑犬白前兩足宜子孫白犬黃頭家大吉
黃犬白尾世世衣冠黃犬白前兩足利人
七貓(記事珠張搏好貓皆價值數金)
一東守二白鳳三紫英四怯憤五錦帶
六雲圖七萬貫
虎十一種(虎薈)
毛淺者謂之虥貓有角者謂之委虒(斯)大而長尾
曰酋耳長尾五彩曰騶吾九尾人面曰開明
虎而有翼曰窮竒虎而人面曰馬複白虎謂甝
(含)黑虎謂虪(叔)青虎謂羅羅虎五指為貙(樞)虎
虎五呼(方言)
陳魏宋楚之間謂之李父江淮南楚之間謂之李
耳(神虎記虎食物值耳輙止以觸其諱故也嘗傷人者耳輙有缺若鋸)自關東西謂之
北都南詔呼為波盧嶺南呼為斑子
狐三德(說文)
其色中和小前大後死則首丘
狐四姓(玄覽)
千歲狐姓趙姓張五百年狐姓白姓康
二物異𩔖
狐愛其𩔖鬼所乘也鹿愛其𩔖仙所乘也
狼狽二獸(相離則進退無據故言事乖張則稱狼狽)
狼前二足長後二足短狽前二足短後二足長
狼無狽不立狽無狼不行
鼯鼠五技(荀子云鼯鼠五技而窮)
能飛不能過屋能緣不能窮木能遊不能度谷
能穴不能掩身能走不能先人
猿化四叟(樹萱錄王績少在嵩陽有四叟攜榼來訪高談劇飲既醉俱化猿而去)
孫文蔚木巢南林大節石媚虬
獸雙名
招搖狌狌姑逢獙獙空桑軫軫太山狪狪
秦戲䍶䍶霍山朏朏枚臯文文南中猩猩
北荒蛩蛩
龍虎二從(管輅𫝊)
龍陽精而潜隂和氣感神二物相扶故能興雲虎
隂精而居陽長嘯動林二數相感故能運風
四物體不質(論衡於物為聖賢)
龍鱗有文於蛇為神鳳羽五色於鳥為君虎猛
毛蚡(焚)蜦龜知背負文
食遊三異(呂氏春秋孔子曰丘上不及龍下不為魚遊濁其螭歟)
龍食於清遊於清螭食於清遊於濁(論衡作龜)魚食於
濁遊於清
獸鳥五德(譚子化書)
烏反哺仁也隼憫胎義也蜂有君禮也羊跪
乳智也雉不再接信也
獸鳥五倫(楊用修云)
羔乳烏哺有父子之仁蜂房蟻穴有君臣之義
雎鳩鴛鴦有夫婦之别鴇行鴈陣有兄弟之序
遷鶯呼雞有朋友之情
禽獸六性(南齊書卞柳仕不遂乃著蚤蝨蝎蟲賦又為禽獸決錄目皆大有指斥)
羊性淫而狠豬性卑而率鵝性頑而傲狗性
險而慳猿性静而緩猴性躁而囂
五方異氣(爾雅)
東方有比目魚不比不行謂之鰈南方有比翼鳥
不比不飛謂之鶼鶼西方有比肩獸與卭卭岠虚
比謂之&KR0034;北方有比肩民迭食而迭望中有枳
首蛇(岐頭蛇也)
禽鳥千歲(搜神記)
千歲之雉入海為蜃百年之雀入江為蛤千歲
之龜能與人言千歲之狐起為美女千歲之蛇
斷而復續千歲之鼠而能相卜
修短物數
蜉蝣三日蠶二十七日蟬三十日蟪蛄不知
春秋鼠夀三百年猿猴八百年狐鹿各千年
鶴二千年龜三千六百年燕千年生胡髯
龜千年解人言虎千年牙蜕而角生蟾蜍千年
頭上有角頷下有丹書八字
十二肖(各有不足之形)
鼠無牙牛無齒虎無脾兔無脣龍無耳
蛇無足馬無膽羊無瞳猴無臋雞無腎
犬無腸豬無筋
十二日物名(抱朴子但知其名則不能為害)
山中寅日有自稱虞吏者虎也稱當路君者狼也稱
令長者貍也卯日稱丈夫者兔也稱東王父者麋
也西王母者麂也辰日稱雨師者龍也稱河伯者
魚也稱無腸公子者蟹也已日稱寡人者社中蛇
(蛇同)也稱寺君者龜也午日稱三公者馬也未日
稱主人者羊也稱吏者麞也申日稱人君者猴也
稱九卿者猿也酉日稱將軍者雞也稱捕賊者雉
也戌日稱人姓字者犬也稱城陽公仲者狐也
亥日稱人君者豬也子日稱社君者鼠也稱神人
者服翼也丑日稱書生者牛也
四禽氣制(李筌注隂符經至禽之制在氣懵然不解怱夢烏衣人教之皆以小制大在氣不在形)
靈龜食蟒飛鼠斷猿狼蝨囓鶴青腰食虎
五物互食(說苑)
鵲食蝟蝟食鵕䴊鵕䴊食豹豹食駮駮食
虎
物食有十(博物志引家語)
食水者善游而耐寒食土者無心而不息(螟屬不喘息也)
食木者多力而不活(氣血不理)食石者肥澤而不老食
草者善走而愚食桑者有緒而蛾食肉者勇毅
而悍食氣者神明而夀食榖者智慧而巧不
食者不死而神
胎卵異竅(莊子)
九竅者胎生八竅者卵生
雌雄牝牡互稱
雄狐綏綏則走獸也雌鳴求牡則飛禽也
魚形三似(爾雅注其骨形似篆書字也)
魚枕謂之丁魚腸謂之乙魚尾謂之丙
魚雙名
剛山蠻蠻洛水庸庸(見山海經)揚州禺禺(見王會)
十二蟹(呂元蟹圖)
蝤蛑(蟹之巨者兩螯八足皆有毛)撥掉子(狀如蝤蛑大如斗兩螯八足皆無毛)擁劍
(状如蟹而色黃一螯偏長)彭螖(小蟹也吴人呼為彭越)竭牝(大如彭螖殼黑斑螯正赤)沙
狗(似彭螖見人走入沙穴屈曲不可得)望潮(殼白色潮來則舉螯如望不失常期)倚望(大如)
(彭螖每行四五步軒舉兩螯以足起望)石蜠(大於常蟹八足殼通赤状如鵝卵)蜂江(如蟹)
(兩螯足極小堅如石不可食)蘆虎(似彭螖正赤不可食)彭蜞(大如螖小於常蟹)
蛤三種(說文)
蛤蠣千歲鳥所化海蛤百歲燕所化魁蛤一名
復老服翼所化(状如海蛤圓而厚外有理縱横即今蚶也)
永嘉八種蠶(丹鉛錄几蠶再熟者皆謂之珍此則八蠶之實也)
一蚖珍蠶(三月績)二柘蠶(四月初績)三蚖蠶(四月績)四愛珍(五月)
(績)五愛蠶(六月末績)六寒珍(七月末績)七四出蠶(九月初績)八寒蠶
(十月績)左太冲吳都賦鄉貢八蠶之緜雲南志風
土多暖蠶養至第八次不中為絲只可作緜
絲七名(埤雅)
蠶之所吐為忽十忽為絲五絲為䌰十絲為
升二十絲為緎四十絲為紀八十絲為總
蜜蜂三種
一種在林木作房一種在人家作窠(蜂小微黃蜜皆濃美有白)
(黃赤三色隨所採之花色也)一種作房巖崖高峻之處(人以長竿刺蜜多至)
(三四石味醶色綠比他蜜尤勝蠟其蜜底煮治乃成)
兩衙應潮(埤雅其主之所在衆蜂旋繞衞之)
朝衙畢出採花暮衙畢方入房
蟬五德
頭上有緌曰文含氣飲露曰清黍稷不享曰廉
處不巢居曰儉應候而鳴曰信
蟋蟀三等(促織經生草土身軟磚石體剛淺草瘠土深坑向陽性劣白不如黑黑不如赤赤不如青)
白麻頭青項金翅金銀絲額上也黃麻頭
次也紫金黑色又其次也
蜻蜓三種(古今注蜻蜓即蜻蛉好飛集水上)
色青而大曰蜻蜓小而黃曰狐黎小而赤曰赤
卒(又名絳騶)
二市(埤雅)
蠅成市於朝蚊成市於暮
蚊四化
江南有孑孑屈伸水上見人泳去久則蜕為蚊(此虫化也)
塞北有蚊母草草楙而蚊變嶺南有蚊子木實如
橘熟則綻蚊出而實空(此草木化也)江東有蟁母鳥生菰
蘆中文黃雜鳴似鴿每鳴吐蚊一二升(此禽化也)
蝗腹二色(酉陽雜俎蝗腹有梵字云自西天來蝗食禾苗由吏貪殘所招)
身黑頭赤者武官頭黑身赤者文官許氏說文
吏冥冥犯法即生螟乞貸則生□抵冒取民財則生
蟲
小蟲六鳴(考工記)
以脰(項也)鳴者(鼃黽屬)以注(喙也)鳴者(蜻&KR1465;屬)以㫄鳴者(蜩蜺屬)
以翼鳴者(發皇屬)以股鳴者(斯螽屬)以胷鳴者(榮原屬)
動植五物(周禮大司徒以土會之法辨五地之物生)
毛(貂狐貒貉屬)皂(柞㮚屬山林)鱗(魚龍屬)膏(楊柳蓮芡屬川澤)羽(翟雉屬)覈
(李梅屬丘陵)介(龜鼈屬)莢(薺莢王棘屬墳衍)臝(虎豹貔&KR2269;屬淺毛者)叢(雈葦屬原隰)
讀書紀數略卷五十三
