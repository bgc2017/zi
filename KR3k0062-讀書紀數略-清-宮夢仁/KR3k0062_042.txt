讀書紀數略卷四十二
人部
釋氏𩔖
一相一味
二土
二宗
二諦
二智
二門
二障
涅槃三門
三寳
三宗
三身
三心
三明
三覺
三觀
三檀
三軌
三慧
三藏
三學
三乘法門
三乘
三車
三元門
三解脱
三解脱門
三句法門
三要法
三法要
三因
三緣
三空室
三有
三界
二十八天
三際
三世捨
三捨
三障
三漏
三苦
三業
三災
三旛
三輪
三衣
三印
四界
四輪
四輪
四大
四纏
四希有
四難
四果
四果
四義喻海
四教
四法
四滿
四禪
四德
四弘願
四智
四智
四諦
四正勤
四神足
四神定
四静慮
四如意足
四念處住
四信業
四自在法
四無礙
四無畏
四歡喜法
四心
四無量心
四威儀
四解脱
四攝法
四緣
四流
四疑
四縛
四障
四相
四惑
四微
四種相劫
四生
四土
四田
四恩
五教
五覺
五禪
五衍
五位
五根
五力
五隂
五藴
五分法身
五香
五乘法身
五眼
五戒
五蓋
五住
五住
五相
五障
五利使
五鈍使
五濁
六通
六波羅蜜
六度
六妙門
六欲
六賊
六根
六塵
六識
六入
六如
六大
六震動
六法平等智力
七滿
七菩提分
七無上
七最勝
七淨華
七聖財
七情
七漏
八還
八教
八關
八識
八垢
八自在
八正道
八勝處
八解脱
八風
九定
九帶
九根
九結
十身
十種喻身
十地十天
三千大千世界
十世界
十法界
十定
十忍
十通
十行
十信
十住
十回向
十力
十神力
十度
十智
十蔵
十持
十化
十禪
十普門
十無礙
十玄談
十縛
十習
十二因緣
十二𩔖
十六妙觀
十八不共法
二十一空
三十七品
四大部經
隋佛經三部
三錄
三教優劣
四佛
四方佛
佛三劫
七佛
二十八祖
六祖
三弟子
十大弟子
羅漢十八尊者
三門
獅象二好
八部龍神
佛六姓
佛十號
降生四瑞
四佛身
三十二相八十種好
佛有十惱
佛應四處
五時說法
天雨四花
閻浮提中二像
龍象二比
三獸渡河
變相五牛
四姓出家
四聖僧
四部衆
七衆
比丘四義
逹摩六宗
六祖二派
南嶽二派
青源三派
五宗
五教
蓮社十八賢
三支
東陽二乾
三生
六時經行
五種梵音
出世五食
苾芻五德
五精舍
雁堂五層
五香水
讀書紀數略卷四十二福建巡撫宫夢仁撰
人部
釋氏𩔖
一相一味(法華經如來說法)
一相即眞如相一味即一乘理
二土(觀疏)
穢土釋迦所主(娑婆雜惡荆棘瓦礫不淨充滿)淨土彌陀所主(安養清淨)
(池流行樹次於泥洹皆正定聚)
二宗
智光稟龍樹大士依般若中觀等經論立法性宗(空)
戒賢稟彌勒無著依深密瑜伽等經論立法相宗(有)
二諦(弘明集昭明太子問答)
一真諦二俗諦(亦曰世諦)
二智(維摩經)
權智實智
二門(示苦樂二土開折攝二門)
苦以折伏(折則激其頑迷令厭五欲輪迴而欲出離)樂以攝受(攝則惕其懈怠俾忻)
(淨土莊嚴而樂往生)
二障(圓覺經)
一事障(於世間事處生著)二理障(於眞空義處生著)
涅槃三門
空門無相門無作門
三寳(依之修行則出三界世間珍重無與為伍故名為寳)
佛寳(功成妙智道証圓覺)法寳(玄理幽微正教精誠)僧寳(禁戒守真威儀出俗)梵
語佛佗達摩僧伽即三寳(浮屠即佛佗之轉音唐人牽呼僧與塔為浮屠者誤)
歸依佛歸依法歸依僧為三歸
三宗
眼宗身宗心宗
三身(圓覺經六祖云若悟三身即名四智)
覺性法身覺相報身覺用化身寳王云法身
如月體報身如月光應身如月影又毘盧遮那清
淨法身盧舍那圓滿報身釋迦牟尼千百億化身
三心
大智心大悲心大願心
三明(大經能除三愚故謂之明)
一天眼智明(現在)二㝛命明(過去)三漏盡智明(未來)
三覺(釋典)
一自覺(謂覺悟真性了惑虚妄)二覺他(謂運無緣慈處有情界)三覺行圓
滿(謂窮源徹㡳行滿果圓)
三觀(法華經)
空觀(破見思惑証一切智成般若德)假觀(破塵沙惑証道種智成解脱德)中觀(破無明惑)
(証一切㮔智成法德身)圓覺經奢摩佗以寂淨為相即空觀
三摩提以幻化為相即假觀禪那以離前二相即中
觀聞思修亦為三觀
三檀(疏鈔)
資生檀(布施)無畏檀(持戒忍辱)法檀(精進禪定智慧也)
三軌(法華經)
著如來衣修寂滅忍(忍辱)坐如來座修中空(法空)入如來
室是無緣慈(慈悲)
三慧(亦曰三觀)
聞而不聽無受潤因聽而不思無深旨趣思而
不修終無證理
三藏
修多羅藏(理也經也)阿毗曇藏(法也論也)毗尼藏(戒也律也)經律
論咒為四法寳
三學
律(被於身為律)法(說於口為法)禪(行於心為禪)
三乘法門(三車之教)
大乘(菩薩如大車能普度一切衆生)中乘(圓覺之人半為人半為已如車之中)小乘(阿羅)
(漢獨了不度人如小車惟自載而已)一日小乘大乘最上乘
三乘(法華經)
一聲聞乘(羅漢悟四諦而得道)二緣覺乘(辟支悟十二因緣而得道)三菩薩
乘(行六度而得道)
三車(同上)
羊車喻聲聞乘鹿車喻緣覺乘(一曰辟支佛乘)牛車喻菩
薩乘(一曰大乘)大白牛車即一佛乘也
三元門(古禪師云此是佛祖正見學人若不達此三元别有悟懈皆是邪見)
體中元(函蓋乾坤句)句中元(隨波逐流句)元中元(截斷衆流句)
三解脱(法數)
性淨解脱實慧解脱方便淨解脱
三解脱門
定解脱門無相解脱門無願解脱門
三句法門(杜鴻漸問無住禪師無憶無念無妄三句法門是一是三師曰非一非三)
無憶為戒無念為定無妄為慧
三要法
防非止惡曰戒六根涉境心不隨緣曰定心境
俱空照覽無礙曰慧
三法要(金陵語錄)
戒生定定生慧慧生八萬四千法門
三因
正因了因緣因
三緣(語錄皆令解脱)
一了自巳輪迴二為紹隆三寳三為六道四生
三空室(法堂贊住心三空室是名三歸處)
人空法亦空二空亦復空
三有
欲有色有無色有
三界(楞伽云共二十八天)
欲界色界無色界
二十八天
四大王天(四王持國增長廣目多聞)忉利天夜摩天兜率天
化樂天他化自在天(欲界六天欲界無禪)梵衆天梵輔
天大梵天(初禪三)少光天無量光天光音天(二禪)
(三)少淨天無量淨天遍淨天(三禪三)無雲天福
生天廣果天無想天無煩天無熱天善
見天善現色天究意天(四禪九色界十八天獨行無天未盡形累)空
無邊處天識無邊處天無所有處天非非想
處天(無色界四天身心戒盡定性見前)
三際(波斯匿王言觀身實相觀佛亦然亦名三世即過去未来現在也)
無前際無後際無中際
三世捨
過去捨(過去心不可得)見在捨(現在心不可得)未來捨(未來心不可得)
三捨
大捨(内外身心一時俱捨)中捨(行道布德無所希望)下捨(修行衆善有所希望)
三障
惡道離業障而入人天人天離事障而入二乘
二乘離理障而入菩薩
三漏
欲界諸愛名欲漏上二界愛名有漏三界無明
名無明漏
三苦
一苦苦(若根若境乖違逼迫)二壊苦(因樂變異生諸憂惱)三行苦(念念遷謝之相)
三業(楞伽經即十惡)
身三(殺盜淫也)口四(妄言綺語兩舌惡口也)意三(貪嗔癡也)身三口四
亦為七支業意三亦爲三業
三災(俱舍劫章)
饑饉疾疫刀兵(小三災)火水風(大三災)
三旛(消一無於三旛言三旛雖行會為一同歸於無也)
色空觀
三輪(金剛經三輪體空謂三者皆不可得言無住相布施也)
施者受者及所施物
三衣
僧伽黎(即大衣)鬱多羅僧(即七衣)安陁會(即五衣)
三印
印空印水印泥
四界(按佛經無陽界稱三界)
天界地界水界陽界
四輪(此四輪者天地之所以成也)
風輪水輪金輪地輪
四輪(戒論欲摧八難當習四輪)
生中國輪(摧三途北洲長夀夭難)修正願輪(摧世智辨聰難)植善輪(摧盲)
(聾瘖瘂難)近善人輪(摧佛前佛後難)
四大(空品四大本空五藴非有)
地水火風古佛偈假借四大為身骨肉為
地涕唾精液為水煖氣為火骨節運轉為風
四纏(楞嚴經佛告阿難則汝身中繇此四纏分汝堪圓妙覺明心為視為聽為覺為察)
堅相為地潤溼為水煖觸為火動搖為風
四希有(涅槃經)
時希有曠劫難值處希有三千唯一德希有福
慧超勝事希有神通方便
四難
諸佛難値人身難得好時難逢大善難修
四果
預流果(須陀洹也)一來果(斯陀含也)不來果(阿那含也)無生果(阿羅漢也)
四果(婆娑云大乘四果)
初地生如來家是初果天地得授記是二果十
地得授記是三果佛地證無學是四果
四義喻海(長水云)
永絶百非如海甚深包含萬有如海廣大無德
不備如海珍寳無法不現如海現影
四教
藏者(文能含理理能含文)通者(通前藏教通後别圓)别者(别前藏通别後圓教)圓者
(圓名圓妙圓頓圓足)
四法(法華經)
一為諸佛護念二植衆德本三入正定聚四
發救一切衆生之心
四滿(占察論四滿成佛)
信滿解滿行滿證滿
四禪
初禪性無憂故二禪心無苦故三禪極悦隨故
四禪苦樂二忘不受輪迴生滅性故又初禪(有尋)
(有伺)二禪(無尋惟伺)三禪(無尋無伺)四禪(捨念法事)
四德(弘𫝊序早淨六根速成四德)
常(不遷不變)樂(不受二邊)我(得大自在)淨(三惑清淨)
四弘願(釋典)
衆生無邊誓願度煩惱無盡誓願斷法門無量
誓願學佛道無上誓願成
四智(楞嚴經若悟三身即名四智)
大圓鏡智平等性智妙觀察智成所作智
四智(智論)
道慧智(見道實性實性中得開佛智見)道種智(知十法界諸道種别解惑之相一一皆示)
(佛知見)一切智(知一切法一相寂滅即悟佛知見)一切種智(知一切法一相寂滅)
(種種行見即入佛知見)
四諦(永嘉云此小乘所修四諦法也)
知苦常懷厭離(苦謂生老等)斷集恒畏其生(集謂聚集等)證滅
獨契無為(滅謂壊滅)修道唯論自度(道謂修行)
四正勤
精進根(靈苖滋茂)精進覺(心心警策)精進力(毫釐不屈)正精進(不墮邪習)
婆娑云斷已生惡法如除毒蛇斷未生惡法如防
流水增已生善如漑甘果栽未生善如鑽木出火
四神足(婆娑云)
集定斷行具神足心定斷行具神足精進定斷
行具神足我定斷行具神足
四神定(同上)
定根(深自幽遠)定覺(寂而常照)定力(魔不能動)正定(入佛三昧)
四靜慮(同上)
初離生喜樂二定生喜樂三離喜妙樂四捨
念清淨
四如意足(同上)
一欲(布向慕樂欲為主)二念(一心正住精進為主)三進(精進無間心為主)四慧
(心不馳散思惟為主)
四念處住(阿難問依阿修羅道)
一觀身不淨(自他身一切色法皆不淨)二觀受是苦(三受若違若順皆是苦)
三觀心無常(心主不住本性流動念念無常)四觀法無我(善惡無記計我能行)
(求不可得)
四信業(起信論)
一信根本(所謂樂念真如法故)二信佛(有無量功德常念恭敬願求一切智故)三
信法(有大利益常念修諸波羅蜜故)四信僧(能修行自利利它樂親近求學故)
四自在法(自在王經)
一戒二神通三智四慧
四無礙
一義無礙智(知諸法性義了了通達)二法無礙智(諸法名字分别無滯)三
詞無礙智(辨說無礙令各得解)四樂說無礙智(十二部經隨根性為說)
四無畏(智論於大衆中廣說自它智斷既決定無所失則無恐懼之相)
一一切無畏二漏盡無畏三說障道無畏
四說苦盡無畏
四歡喜法
一儉素歡喜(能引少欲樂)二積學梵行歡喜(能引遠離樂)三無
悔歡喜(能引三摩地樂)四樂斷樂修歡喜(能引三菩提樂)
四心(菩薩四心)
廣大心勝心常心不顛倒心
四無量心
大慈(授與饒益)大悲(除去哀損)大喜(慶慰)大捨(冤親)
四威儀
行住坐臥
四解脱(淨名釋注)
出家離土欲行禪離憒亂智慧離妄想涅槃
離生滅
四攝法(法華)
一布施(樂財者以財施樂法者以法施)二愛語(以軟語隨順安慰一切衆生)三利
行(隨起身口意行令各霑利益)四同事(和光同事令其各得沾益)
四緣
因緣(諸法和合)次第緣(心心數法)所緣緣(法無所依)增上緣(法無可得)
四流(頭陀寺碑彼岸者引之於有則高謝四流推之於無則俯弘六度)
欲流有流無明流見流
四疑(楞嚴經阿難所起四疑即是對破八還之惑)
物我疑即對明暗還(照物則明執我則暗)廣狹疑即對通塞還
(廣容則通狹局則塞)是非疑即對緣空還(是則成緣非即皆空)斷常疑即
對塵霽還(常緣為塵自然為霽)
四縛(唯識論不出三界不得解脱故名亦曰四結)
一貪二嗔三戒取四見取去貪嗔加欲取
我語取為四取
四障(圓覺經)
惑障業障報障見障
四相(同上以自他憎愛解)
我相(我是自在之名)人相(人為主宰之目)衆生相(衆生取續前羲)夀者相(夀者)
(取接後名)唯識論生相謂本無今有住相謂生位暫停
異相謂住别前後滅相謂暫有還無
四惑(同上亦名四煩惱)
我癡我見我慢我愛
四微(釋典)
色香味觸合四大為八法亦名八有色
四種相劫(釋典十方三世所有一切世界成而即住住而續壊壊而復空空而有成連環無端都將)
(成住壊空八十轆轤結算一十三萬四千四百萬年為始結之極數所謂一大劫也)
成住壊空
四生(瑜珈經)
舍藏而出曰胎生(人獸之𩔖)依殼而延曰卵生(禽鳥之𩔖)假潤
而生曰溼生(魚蛙之𩔖)無而忽有曰化生(蠶蟬之𩔖)
四土(天台淨名佛說世間隨見有四種國土不同)
世間所見瓦礫荆棘謂之凡聖同居土羅漢見為七
寳琳瑯謂之方便有餘土菩薩見為淨妙五塵謂之
實報莊嚴土諸佛見為法身祕藏謂之常寂光土
四田(見法論)
供父母曰恩田供三寳曰敬田供貧病曰悲田
總名曰福田
四恩
國王諸佛父師施主
五教(淨因繼成云)
如愚法小乘教(乃有義)如大乘始教(乃空義)如大乘終教
(乃不有不空義)大乘頓教(乃即有即空義)一乘圓教(乃不有而有不空而空義)
五覺
衆生覺聲聞覺二乘覺菩薩覺佛覺
五禪(𫝊燈錄禪有淺深階級)
外道禪(欣上厭下而修)凡夫禪(正信因果亦欣厭而修)小乘禪(悟我空偏眞之)
(理而修)大乘禪(悟我法二空所顯眞理而修)最上乘禪(悟息本來清淨元無煩惱)
(無漏智性本自具足依此而修亦名如來清淨禪宗密禪)
五衍(柳子頭陀寺碑注即五乘也)
一人二天三聲聞四辟支佛五菩薩
五位
下賢中賢上賢聖菩薩
五根(能生聖道故名為根)
信根(能入法海)念根(住持不忘)精進根(念兹在兹)定根(湛寂靈通)慧根(明辨)
(實諦)
五力(即五根增長具有大力故名為力)
信力(一念萬年)念力(全清絶照)精進力(塵劫無怠)定力(須彌高固)慧力(摧邪)
(顯正)
五隂(佛書即五藴)
色隂(歷歴分明)受隂(須絶在心)想隂(心緣此理)行隂(行因此理)識隂(汙穢眞性)
五藴(心經照見五蘊皆空度一切苦厄五者皆能蓋覆眞性封蔀妙明故謂之蘊又名五衆)
色(衆生所執根身器界質礙形量之物)受(現前領納違順二境能生苦樂者)想(緣慮過去現在)
(未來三世境者)行(念念遷流)識(明了分别)
五分法身
戒(超色隂)定(超受隂)慧(超想隂)解脱(超行隂)知見(超識隂)
五香(瓔珞云五分法香)
戒香攝身定香攝意慧香攝亂解脱香攝倒
見知見香攝無明
五乘法身
實相法身功德法身法性法身應化法身
虛空法身
五眼(涅槃經頌)
天眼通非礙肉眼礙非通法眼惟觀俗慧眼
了知空佛眼如千日照異體還同法華經五耳
五鼻五舌五身
五戒
不殺生不偷盜不邪淫不妄語不飲酒
併不食肉不貪嗔不邪見不毁謗不欺誑為十戒
五蓋(天台賦蕩遺塵於旋流發五蓋之遊蒙)
貪欲嗔恚睡眠調戲疑悔
五住
見為一住(各見一切處住也)思惑分三(欲愛住地色愛住地無色愛住地)塵
沙無明合為一住又上二句爲四住
五住
資糧住功行住通達住修習住究竟住
五相(首楞云)
五隂(五蘊)六入(六根)十二處(根塵)十八界(加六識)七大(四大加空覺識)
五障(法華)
欺為信障怠為進障嗔為念障恨為定障
怨爲慧障
五利使(亦名五見)
一身見(謂起我身之見)二邊見(謂起邊傍之見)三戒取(謂起著我能持之見)四
見取(謂起自負所見之見)五邪見(謂起邪外不正之見)
五鈍使(較五利稍爲重滯故名鈍使)
貪嗔癡慢疑合五利使爲十煩惱
五濁(彌陀經娑婆國土五濁惡世即釋迦所主大千世界也)
劫濁見濁煩惱濁衆生濁命濁
六通(經云六通者三乘之功德也)
一天眼通(見遠方色)二天耳通(聞障外聲)三身如意通(飛行𨼆顯即神)
(境通)四他心通(水鏡萬慮)五宿命通(神知已往)六漏盡通(慧解累世)
六波羅蜜(梵語波羅蜜華言到彼岸五者為舟般若爲導導則絶有相之流升無相之彼岸也)
檀波羅蜜(布施㡳如船)尸羅(持戒舵如船)羼提(忍辱簟如蓬)毘利耶
(精進棹如篙)禪定(静慮石如碇)般若(智慧如船)
六度(即六波羅蜜六止觀云六度對治蔽)
布施(治慳貪)持戒(治破戒)忍辱(治嗔恚)精進(治懈怠)静慮(治散亂)
智慧(治愚癡)涅槃經布施以廣仁義持戒以守信忍
辱以爲謙精進以思敬禪定以守静智慧以通理加
方便智度願度力度爲十度
六妙門(釋教)
一數息(攝心在息從一至十)二隨息(細心隨息知出知入)三止(息心淨慮)四觀
(分别推析)五還(轉心返照)六淨(心無所依妄波不起)
六欲(淨名經)
一色二形貌三威儀恣態四言語音聲五
細滑六人相(男女形相)
六賊
眼(喜怒相親)耳(聽審相續)鼻(愛憎香臭)舌(嘗味甘苦)身(貪嫌澀滑)意(常審思量)
六根(淨名經亦名六觸六情又名六想六愛)
眼所見處耳所聞處鼻所香處舌所味處
身所觸處意所思處
六塵(以其汙人之淨心故曰塵)
色(形顯質礙)聲(反聞成迷)香(薰蕕自知)味(酸醎遷怒)觸(泠暖勞苦)法(萬般紛紜)
六識
眼識(玄黃不眞)耳識(苦樂音異)鼻識(觀氣旋光)舌識(辨說邪正)身識(隨機見儀)
意識(緣慮循空)合根塵識為十八界
六入(空品以互相涉入為義又名六受)
眼入色耳入聲鼻入香舌入味身入觸
意入法
六如(金剛經亦曰六觀)
夢(從虚妄見)幻(從顛倒起)泡(不可久立)影(從業緣現)露(見睍則睎)電(速滅不住)
六大(行法云亦名六界)
地大(堅凝窒礙)水大(潤下滋愛)火大(炎上生嗔)風大(鼓籥燥動)空大(不見邊表)
識大(方法本原)楞嚴經地水火風加空覺識為七大
六震動(佛說法時普佛世界六種震動震即是聲動即是形)
搖颺不安曰動自下升高曰起忽然騰舉曰踊
𨼆𨼆有聲曰震雄雄抑揚曰吼呼嗑發響曰
擊
六法平等智力
一如響平等智力二如鏡像平等智力三如幻
平等智力四清淨平等智力五世法平等智力
六集因緣平等智力
七滿(佛身七處滿)
頭兩手兩肩兩足
七菩提分(即七覺支覺即菩提支即分謂分分隨宜而用也)
一擇法(觀諸法時善能覺了揀别眞偽故)二精進(修道法時善能覺了不謬行於無益)
(苦行故)三喜(心得法喜時善能覺了不隨顚倒之法而生喜故)四除(除諸見煩惱時善能)
(覺了斷絶虚偽不損眞正善根故)五捨(捨所見念著境時善能覺了取捨虚偽永不追憶故)六
定(發諸禪定時善能覺了諸禪虚假不生見愛故)七念(修出世道時善能覺了常使定慧均平若)
(心沈沒當念用擇喜進三支察而起之若心得動當念用除捨定三支攝而伏之念念調和使中適故)
七無上
身無上道無上正見無上智無上神力無
上斷障無上住無上
七最勝(瑜珈)
安住最勝依止最勝竟樂最勝事業最勝
巧便最勝回向最勝清淨最勝
七淨華(淨名經)
一戒淨(身口意始終淨)二心淨(三乘制煩惱斷結漏盡)三見净(見法眞住不起)
(妄想)四度疑(見染斷疑)五分别道(是道宜行非道宜捨)六斷知見(所行所斷)
(通達分明)七涅槃
七聖財
信精進戒慚愧聞捨忍辱定慧
七情
喜怨憂懼愛憎欲
七漏
一見自性二諸根相應三忘所依四惡所引
五親近所發六愛所雜七念所知障
八還(楞嚴經)
明還日輪暗還黑月通還戸牖壅還牆宇
緣還分别頑虚還空蔚𡋯還塵清明還霽
八教
頓教(不從漸來直說於人)漸教(中間三昧次第調停)祕密教(同聽異聞互不相知)不
定教(聞小証大聞大証小)藏教(經律論三各含文理)通教(三乘共行鈍同三藏利通别圓)
别教(獨菩薩法次第修証)圓教(八法滿足一切圓融但化最上利根之人)
八關(婆娑云齋以不過中食為體以八事助成齋體共相支持又名八支齋法故言八不言九也)
不殺不盜不婬不妄語不飲不坐高廣
牀不著花鬘瓔珞香油塗身薰衣不自歌舞往
聽不過中食
八識(楞伽經)
眼耳鼻舌身為五識意為六識𫝊送
爲七識舍藏爲八識
八垢(即八妄想)
念煩惱不念煩惱念不念煩惱我煩惱我
所煩惱自性煩惱差别煩惱攝受煩惱
八自在
眞常真樂眞我眞淨眞無常眞無樂
眞無我眞無淨
八正道(亦曰八正門又名八筏)
正見正思維正語正業正精進正定
正念正命八聖道無正精進而有正方便
八勝處
追相超勝色界超勝内外超勝眞空超勝
妙識超勝空無超勝非想超勝想定超勝
八解脱(法華經具足六神通三明八解脱)
觀内有色外亦觀色解脱觀内無色外亦觀色解
脱(背棄色愛心初禪二禪)内外諸色解脱(背棄不淨心三禪)空無邊處
解脱(棄下地法)識無邊處解脱無所有處解脱非非
想處解脱(三者非棄下地法四禪四空)滅受想處解脱(背棄一切有緣心位)
(過三界)
八風
利(得可意事)衰(失可意事)毁(不現前誹謗)譽(不現前贊美)稱(現前贊美)譏(現前誹謗)
苦(徧身心)樂(適悦身)
九定
初禪二禪三禪四禪空無邊處識無邊
處無所有處非非想處滅受想處
九帶(浮山遠錄公編禪家為九帶集)
一佛正法眼藏帶二佛法藏帶三理貫帶四
事貫帶五理事從横帶六屈曲垂帶七妙叶
兼帶八金針雙銷帶九平懷常實帶
九根
信根精進根念根定根慧根樂根捨
根意根
九結(釋典)
愛恚慢無明見取疑嫉慳
十身
自身衆生身國王身業報身聲聞身圓
一覺身菩薩身智身法身虚空身
十種喻身(淨名經)
聚沬(喻不可撮摩)泡(喻不得久立)炎(喻從濁愛)芭蕉(喻中無有堅)幻(喻從顚倒)
(起)夢(喻為虚妄見)影(喻從業緣現)響(喻屬諸因緣)浮雲(喻須臾變滅)電(喻念)
(了不住)
十地十天(大藏一覽集)
一歡喜地(証聖位故)名忉利天二離垢地(身心清淨)名夜摩
天三發光地(智已生明)名兜率陀天四燄慧地(妙解廓然)
名化樂天五現前地(通達眞俗)名大梵天六難勝地
(功行超越)名他化自在天七遠行地(隨方應化)名光音天
八不動地(忍智自如)名遍淨天九善慧地(通力自在)名廣果
天十法雲地(大智圓明)名自在天
三千大千世界(以其三次言千故曰三千大千)
小千中千大千
十世界
銀色世界妙色世界蓮花色世界薝葡色世
界優鉢羅花色世界金色世界寳色世界
金剛色世界頗黎色世界平等色世界
十法界
慈心悲心息心淨心善心(五樂以善心為根本)貪心
嗔心癡心慳心殺心(五苦以殺心為根本)
十定(華嚴經)
普光明三昧(身土重重相入周遍廣大無盡限故)妙光明三昧(明自佗境界身)
(心無礙)次第徧往佛土神通三昧(以如幻智應物動寂依根本智恒無往來)
(復此延住)清淨心行三昧(過阿僧祇世界諸佛所花香供養勤求妙法)知過去
莊嚴藏三昧(知過去諸佛出現刦利度生夀命次第)智光明藏三昧(未來)
(刦中諸佛已未設法皆悉能知)了知一切世界佛莊嚴三昧(能徧入十方世)
(界見一切佛教化莊嚴)一切衆生差别身三昧(人身入夜乂身出乃至刹那入)
(三世起等)法界自在三昧(自身毛孔入此三昧而作佛事得法界自在)無礙輪
三昧(住無礙三業佛土成衆生智轉淨法輪紹諸佛種)
十忍(同上)
戒忍定忍慧忍解脱忍解脱知見忍空
忍無相忍無願忍無常忍無生忍
十通(同上)
他心通天眼通宿命通未來通天耳通
無作通言音通色身通真俗通滅盡通
十行
歡喜(始入法界不為邪動)饒益(常化衆生使得法利)無違逆(常修善法謙下恭敬)無
屈撓(行大精進令一切至究竟涅槃)無癡亂(不為無明之所失亂)善現生生(常在)
(佛國中生)無著於我(我所一切皆空)難得成就(難得善根)善法(說法授人成佛)
(軌則)真實(二諦非如亦無非非相)
十信
信心(信常住理)念心(憶念無忘)精進(真精進趣)慧心(心精智慧)定心(周徧湛寂)
不退(定光無退)回向(回向佛地)護法(保持不失)戒心(安住無失)願心(十方隨願)
十住
發心(於諸劫中行十信心不作邪見廣求智慧)治地(常隨空心行諸法門)修行(長養衆善)
生貴(身在佛家種性清淨)具足方便(多習無量善根)正心(成就第六般若法門)不
退(入於無生畢竞空界)童眞(不生邪倒破菩提心)法王子(從佛王教而生於解當紹佛位)
灌頂(觀空無相得無生心法水灌頂)
十回向
一救護衆生離衆生相(以無相心常行六道而入果報不受而受)二不壊
(觀一切法有受有用念念不住)三等一切諸佛(三世佛法一切時行)四至一切
處(以大願力入一切佛土供一切佛)五無盡功德藏(以常住法授與前人)六入
一切平等善根(行無漏善善而不二)七等隨順一切衆生(觀善惡無)
(二一相)八眞如相(心得自在等三世佛常照有無)九無縳無著解脱(以般)
(若照三世諸法是一合相)十八法界無盡(覺一切法中道無相)
十力(法華經)
一是處非處(知一切因緣果報定相從如是因緣生如是果報不生果報悉知之)二業
智(知一切衆生過現未來諸業諸受)三定(知一世諸禪三昧)四根(知它衆生諸根上下)
五欲(知它衆生種種欲樂)六性(知世間種種性)七至處(知一切道至處相)八宿
命(知一世乃至百十世姓名苦樂夀命長短等)九天眼(見衆生生時死時苦道惡道等)十
漏盡(自知我生已盡不受後有)
十神力(同上)
出廣長舌通力放光攝舌放光俱共彈指
六種震動普見大會空中唱聲發言歸命
遙散寳物世界無礙
十度(華嚴經後四度助前六度)
施戒忍進定慧方便願力智
十智(同上)
無礙智無著智無斷智無癡智無異智
無失智無量智無勝智無解智無奪智
又曰三世智佛法智法界無智智法界無邊智充滿
一切世間智普照一切世間智住持一切世間智知
一切衆生智知一切法智知無邊諸佛智
十藏(同上)
信藏戒藏慚藏愧藏聞藏施藏慧藏
念藏持藏辯藏
十持(同上)
佛持法持僧持業持煩惱持願持供
養持行持劫持智持
十化(同上)
成等正覺成熟有緣授菩提記隨衆生心
隨衆生解住於大捨入諸聚落攝諸淨信
調惡衆生現諸神通
十禪(妙元云出家清淨禪)
近善知識清淨禪阿蘭若處禪離戲論憒閙禪
身心柔軟禪智慧寂静禪一切音聲禪七
覺八道禪離味著煩惱禪通明清淨禪内智
方便游戲神通禪
十普門(法華經)
一慈悲普二弘誓普三修行普四斷惑普
五入法門普六神通普七方便普八說法普
九成就衆生普十供養諸佛普
十無礙(淨土指歸)
心境一如(心外無法法外無心)修性不二(全性成修全修成性)因果理同
(心佛衆生三無差别)眞俗雙泯(空則心佛叵得假故心佛宛然)依正互融(依正莊嚴)
(惟心發現)勝劣同體(應機大小法體不動)一多相見(見一佛即見十方佛)廣狹
自在(塵同法界刹不離塵)古今無間(觀彼久遠猶若今日)寂用無礙(不起滅定)
(現諸威儀)
十玄談
一乘妙道不二法門法華三昧楞嚴四珠
五眼分明六通自在契七覺支𫉬八解脱
九習浸消十相具足
十縛(垂裕論)
忿恚曰嗔𨼆覆自罪曰覆意識昏迷曰睡五
情暗冥曰眠嬉遊曰戲三業躁動曰掉屏處
起罪不自羞曰無慚露處起罪不羞佗曰無媿
財法不能施曰慳佗榮心爇惱曰嫉
十習
淫貪慢嗔癡誑怨見枉訟
十二因緣(釋典此名順觀流轉門若無明滅則一切皆滅名逆觀還滅門)
無明緣行(因眼見色而生愛為無明為愛造業為行)行緣識(至心專念為識)識緣
名色(識共色行曰名色)名色緣六入(六處生貪曰入)六入緣觸(因入求愛)
(為觸)觸緣受(貪著心是受)受緣愛(纏綿不捨是愛)愛緣取(求是等法名取)取
緣有(如是法生名有)有緣生(次第不斷名生)生緣老病憂悲苦惱(次第)
(斷絶故名)
十二𩔖(金剛經缺非有色非無色二𩔖)
卵生(魚鳥龜蛇𩔖)胎生(人仙龍畜𩔖)溼生(含蠢蠕動𩔖)化生(轉蜕飛行𩔖)
有色(休咎晴明𩔖)無色(空散銷沈𩔖)有想(神魂精靈𩔖)無想(土木金石𩔖)
非有色(如水母之𩔖)非無色(如咒詛厭生之𩔖)非有想(異質相成如蒲蘆之)
(𩔖)非無想(附塊為鬼如土梟之𩔖)
十六妙觀
初日觀二水觀三地觀四樹觀五池觀
六總觀七華座八像觀九佛身十觀音
十一勢至十二普觀十三雜觀十四上品三
十五中品三十六下品三
十八不共法
身無失(行無不是)口無失(言無不法)意無失(念無不正)無異想(正信調直)
無不定心(動而當静)無不知已捨(善惡諸法)欲無滅(不厭小善)精進
無滅(動静平常)念無滅(善心澄湛)慧無滅(平實明了)解脱無滅(縛脱無二)
見知無滅(遍知普見)身業(遂智慧行)口業(遊智慧行)意業(隨智慧行)身去
無不了(所修所行)未知無不行(所記所報)見在無不在(現受二乘)
二十一空
内空(六根無體)外空(六塵無相)内外空(六識無有)空空(病去藥除)大空(小乘)
(法無)小空(四果相無)勝義空(功用段現)有為空(生滅相無)無爲空(無相亦空)
畢竟空(諸相法盡)無除空(不見終始)散空(和合二離)無變異空(如如智力)
本性空(法本常無)自相空(不待彼無)共相空(自他相盡)一切法空(皆不)
(可得)不可得空(可亦不可)無性空(假緣即無)自性空(體本虚無)無性自
性空(俱無亦無)
三十七品(法華經)
四念處(念以觀法)四正勤(勤以進修)四神足(足以趣証)五根(根不能拔)五
力(力能不屈)七覺支(覺能決了)八正道(正能總攝道品為助乃成佛果)
四大部(共六十四函)
大般若經(四十函)大寳積經(十二函)大涅槃經(四圅)大方廣
佛華嚴經(八函)
隋佛經三部(志一千九百五十部六千一百九十八卷)
大乘小乘雜經疑經别爲一部又論戒律
記凡十一種
三錄
開元錄(僧智升撰)正元錄(圓升撰)續正元錄(圓照續)
三教優劣(李士謙荅客問)
佛日也道月也儒五星也
四佛(楞伽經)
化佛(隨機赴感)報生佛(酬其往因)如如佛(理體無二)智慧佛(本覺顯照)
四方佛(老明經)
東方香積世界阿閦(矗)佛南方歡喜世界寳相佛
西方安養世界無量佛北方蓮華莊嚴世界微
妙聲佛
佛三劫(即三祗)
初劫釋迦佛二劫寳髻佛三劫然燈佛
七佛(地持經)
一毘婆尸(此云勝觀釋迦於此佛世初種相好故為七佛之首)二尸棄(此云持髻)三
毘舍浮(此云徧一切自在莊嚴劫最後一佛)四拘留孫(此云所應斷賢劫第一佛)五
拘那舍牟尼(此云金色仙賢劫第二佛)六迦葉(此云飲光賢劫第三佛人夀減至二)
(萬歲時出)七釋伽牟尼(此云能仁寂默賢劫第四佛人夀百歲時出)
二十八祖(自釋迦世尊而下為迦葉阿難至達摩為西天二十八祖)
摩訶迦葉尊者阿難商那和修優婆毱多
提多迦彌遮迦婆須蜜佛䭾難提伏䭾蜜
多脇尊者富那夜奢尊者馬鳴大士伽毗
羅龍樹迦那提婆羅㬋羅多僧迦難提
迦那舍多鳩摩羅多闍夜多婆修盤頭摩
那羅鶴勒那大士師子尊者婆舍斯多不
如密多般若多羅菩提達摩尊者(達摩梁武帝時入中國為)
(初祖)
六祖(梁通天元年達摩來自西土為中國初祖至慧能為六祖而衣鉢絶)
初祖達摩圓覺禪師(姓刹利帝本多菩提多羅)二祖慧可大祖禪
師(姓盧名神光)三祖僧璨鏡智禪師四祖道信大醫禪
師(姓司馬)五祖弘忍大滿禪師(姓周)六祖慧能大鑑禪師
(姓盧)
三弟子(清淨法行經佛遣震旦教化)
儒童菩薩彼稱孔子淨光菩薩彼稱顔回摩訶
迦葉彼稱老子
十大弟子(白居易三教論衡如仲尼之有十哲)
迦葉阿難須菩提舍利弗迦旃延目
乾連阿難律優波離羅㬋羅
羅漢十八尊者
賓波羅頗羅墮闍迦諾迦䟦蹉迦諾迦䟦釐墮
闍蘇頻陁諾矩羅䟦陀羅迦哩迦代闍
羅弗多羅戍博迦半托迦怙羅那迦犀那
因揭陀戊那波斯阿只多注茶半托迦
都難提蜜多羅賓頭盧
三門
觀音耳門文殊眼門普賢心門
獅象二好
文殊之學得於智(智之勇猛精進莫獅子若故文殊之好在獅子)普賢之學
得於行(行之謹審静重莫象若故普賢之好在象)
八部龍神
天龍夜乂(貴人一名輕捷)乾闥婆(天樂神)阿修羅(不飲酒有大勢力)
迦樓羅(金翅鳥神)緊那羅(似人頭有角)摩㬋羅迦(大䗲神)人非人
等
佛六姓(釋迦方志淨飯遠祖捨國修行受瞿曇姓惟釋迦慈悲充積故歷刦生於瞿曇種中)
一曰瞿曇(此云純淑又云地最勝即大茅草王之姓也)二曰甘蔗三曰
日種(大茅草王出家學道成王仙弟子以籠盛懸樹上滴血於地出二甘蔗曰炙出一男一女即善)
(生與妃)四曰釋迦(此云能仁昔甘蔗王斥四子於雪山北以德化人成大國)五曰舍
夷(貴姓也以住釋迦大樹林故名舍夷祈耶)六曰刹利(王種也此云田主劫初人食地味人)
(情漸偽各有封植乃立有德者主之也)
佛十號(法華經凡証佛位者皆具十號注十號初言本終言迹中言德也)
如來(無虚妄故又云如來六通號也從如實道來成正覺故)應供(堪為人天福田道成德備)
(應受供養故)正徧知(徧知法界一塵不立萬德皆備)明行足(具正明故福慧兩嚴知行)
(並極故)善逝(不還來故隨流自至處處稱尊故)世間解(知三世間)無上士(無與)
(等故超萬象而獨尊軼羣聖而獨出故)調御大夫(調佗心故制諸外道降伏魔怨故)天
人師(為衆生眼模範人民儀刑釋梵)佛(自覺覺佗覺行圓滿)世尊(具兹十德世出世間之所)
(宗主故名世尊)
降生四瑞(迦譜)
放光普照大千大地十八相&KR0978;(動)魔宫𨼆蔽日
月無光八部悉皆振動
四佛身(涅槃經)
法身報身應身化身
三十二相八十種好(釋氏書言世尊具)
三十二相初自足下安平終至頂相高圓猶如天子
也八十種好初自指爪獨長終至胷萬字相
佛有十惱(法苑珠林)
一六年苦行二孫陀利謗三金槍四麻麥
五瑠璃王殺釋種六乞食空鉢七旃遮女謗
八調達推山九寒風索衣十雙樹背痛
佛應四處(涅槃經波羅柰即鹿野苑最初說四諦處)
降生維衛國成道摩竭提說法波羅柰入滅
拘尸那
五時說法(釋迦如來說法四十九年適時而進天台智者判釋凡為五時)
一最初成道於三七日說華嚴經譬日出先照高山
第一時二於鹿苑十二年中說四阿舍小乘經譬
日照幽谷第二時三於諸處八年中說諸大乘經
譬食時第三時四於舍衛國諸處二十二年中說
諸部般若經譬禺中第四時五於耆闍崛穴山娑
羅樹間八年中說法華涅槃經譬日輪當午第五時
天雨四花(法華經佛說此經天雨注曼陀羅此云柔軟曼殊沙此云適意散四華者翻破四大故)
曼陀羅華摩訶曼陀羅華曼殊沙華摩訶曼
殊沙華
閻浮提中二像(阿含經)
優填王以牛頭旃檀作佛像波斯匿王以紫磨金
作佛像
龍象二比(智度論以負荷大法者比之龍象)
水行中龍力大陸行中象力大海錄碎事法中
龍象波羅提人中師子晉天竺法佛䭾斯那僧中鸞
鳳光統律師流支三藏釋門瑚璉智聚法師法門領
袖玄奘法師
三獸渡河(娑羅論喻三乘所得有淺深)
兔渡則浮馬渡及腹象渡徹底截流
變相五牛(𫝊燈錄大安和尚牧牛序嘗畫五牛為喻理直而簡)
一體純白(喻真性無染)二首漸黑(喻迷真起妄)三體純黑(喻宿業嬰)
(纏)四首漸白(喻去妄為真)五又純白(喻復本還原)
四姓出家(四河入海同一醎味四姓出家同名釋氏)
一刹帝利(此云王種)二婆羅門(此云淨行)三吠奢(此云商賈)四首陀
(此云農田)
四聖僧
道果僧菩薩僧佛應化僧聖應化僧
四部衆
比丘比丘尼優婆塞優婆夷
七衆(圓覺經)
比丘比丘尼式乂摩那沙彌室羅末尼(一作)
(沙彌尼此出家五衆)優婆塞優婆夷(此在家二衆)
比丘四義(淨名肇注)
一淨命乞食二破煩惱三能持戒四能怖魔
達摩六宗
有相宗無相宗定慧宗戒行宗無礙宗
寂静宗
六祖二派
曰青源思曰南岳譲
南岳二派
曰臨濟曰潙仰
青源三派
曰曹洞曰法眼曰雲門(雲門祖師文偃其的傳也)
五宗(五宗今惟臨濟獨盛)
臨濟宗潙仰宗雲門宗曹洞宗法眼宗
五教
賢者教天台教慈恩教南山教密教
蓮社十八賢(晉遠公住廬山東林寺有白蓮池因號)
慧遠劉遺民雷次宗周續之宗炳張野
張詮慧持竺道生慧永道昺慧叡
曇順曇常道敬曇詵佛䭾跋陀羅尊者
佛䭾耶舍尊者
三支(高僧𫝊世稱天下𫝊知不出三支)
支謙受業於支亮支亮受業於支纖
東陽二乾(因語錄婺州名僧)
乾俊乾輔
三生(𫝊燈錄有省郎夢至碧巖一老僧前烟穗極微云此是檀越結願已二至矣)
第一生玄宗時劍南安撫巡官第二生憲皇時西
蜀書記第三生即今生也
六時經行(張喬詩遠公窗下蓮花漏猶向山中禮六時按僧規以六時經行六時燕坐)
幽谷時(寅也)高山時(夘也)日照高山平地時(辰也)可中時(巳也)
正中時(午也)鹿苑時(未也)至申則旦過而退
五種梵音(釋氏書)
正直和雅清徹深滿周遍遠聞
出世五食(阿含唯識說)
一禪悦(禪定資神輕安適悅即爲食義)二願(願力持法法身增長即爲食義)三念(念力)
(明記聖道現前即爲食義)四解脱(解脱除障居然資益即為食義)五法喜(法喜内充極喜)
(樂故即爲食義)
苾芻五德(古師云苾芻西天草名有五德故以名僧)
體性柔軟(喻出家人能折伏身語麤獷)引蔓旁布(喻𫝊法度人連緜不絶)馨
香遠聞(喻成德芬馥為衆所聞)能療疼痛(喻能斷煩惱毒害)不背日光
(喻常向佛日)
五精舍(佛國)
給孤園靈鷲山獮猴江菴羅樹竹林園
雁堂五層(天竺本記達嚫國有伽葉佛伽藍穿大石山作之)
最上為雁形第二層作獅子形第三層作馬形
第四層作牛形第五層作鴿形
五香水(歲時記四月八日諸寺設齋浴佛作龍華會)
都梁香為青色水鬱金香為赤色水丘降香為
白色水附子香為黃色水安息香為黑色水
讀書紀數略卷四十二
