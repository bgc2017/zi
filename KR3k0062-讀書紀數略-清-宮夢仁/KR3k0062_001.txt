讀書紀數略卷一目錄
天部
理氣𩔖
一理
二氣
兩儀
二名
二始二終二中
三合
三無私
三才
三才之藴
一物三才
三極
天十端
四大
四稽
四太
易四象
大衍四象
皇極經世四象
易四德
太玄四德
五常之道
五行
五行神
五物同出異名
五行之變
五行救變
五殊二實
六府
五德更王二說
五運五勝
四序
十干
十二支
六十甲子
六甲五子
二繩四鉤
四和
三仲
八魁
九天九地
二十四向
先天八卦方位
後天八卦方位
六十四卦
乾坤六子
三十六宫
河圖八卦
洛書九𩔖
大衍洛書洪範本數
九宫
九宫九星
三同二異
二圖同異
讀書紀數略卷一福建巡撫宫夢仁撰
天部
理氣𩔖
一理(朱子云未有天地之先先有此理道易正義天地未分之前元氣混而為一老子生一是也)
太極(象數未形而理已具之稱)
二氣(太極圖以為兩儀以易本義兩儀者始為二畫分隂陽)
隂(太極静而生隂自復至乾為六陽卦)陽(太極動而生陽自姤至坤為六隂卦)
兩儀(繋辭太極生兩儀謂兩體容儀也易正義混元既分即有天地老子一生二是亦曰兩間)
天(氣之輕清上浮為天)地(氣之重濁下凝為地)
二名(老子)
無名(天地之始)有名(萬物之母)
二始二終二中(唐大衍歴議)
天數始於一地數始於二合二始以位剛柔天數
終於九地數終於十合二終以紀閏餘天數中於
五地數中於六合二中以通律歴素問立端於始
(立首氣於初節之日)表正於中(示斗建於月半之辰)推餘於終(退餘閏於相望之後)
三合(離騷注)
獨陽不生獨隂不生獨天不生
三無私(孔子閒居)
天無私覆地無私載日月無私照
三才(易曰三極太玄曰三儀)
天(形而上者謂天)地(形而下者謂地)人(命於其兩間者謂人)天地人之神謂
三靈
三才之藴(文中子)
天統元氣地統元形人統元識
一物三才(易一物而三才)
隂陽氣也而謂之天剛柔質也而謂之地仁義
德也而謂之人
三極(周書)
一維天九星(四方及五星)二維地九州三維人四佐
繫辭六爻之動三極之道也注王肅云隂陽柔剛仁
義為三極(謂三才極至之理)
天十端(春秋繁露)
天地隂陽人五行
四大(老子域中有四大而王居一焉)
道大天大地大王大
四稽(鶡冠子)
天地人命
四太(列子)
太易(未見氣)太初(氣之始)太始(形之始)太素(質之始)
易四象(兩儀生四象)
太陽(陽中之陽)少陽(隂中之陽)太隂(隂中之隂)少隂(陽中之隂)鄭康成
言布六於北方以象水布八於東方以象木布九於
西方以象金布七於南方以象火(郭氏以九八七六為隂陽老少之象)
大衍四象(唐歴卦議)
陽七之静始於坎陽九之動始於震隂八之静
始於離隂六之動始於兌
皇極經世四象
日月星辰(為天四象)水火土石(為地四象)
易四德(乾卦)
元(善之長為春曰仁)亨(嘉之會為夏曰禮)利(義之和為秋曰義)貞(事之幹為冬曰智)
太玄四德
㒺(北冬)直(東春)蒙(南夏)酋(西秋)冥(中)
五常之道(譚峭言道之一也)
分為五事屬為五行散為五色化為五聲
俯為五嶽仰為五星族為五美物為五金
配為五味感為五情
五行(漢歴志黃帝起五部孟康曰五行也左𫝊曰五材五節太玄曰五美太極圖曰五氣)
水(潤下)火(炎上)木(曲直)金(從革)土(稼穡)天一生水於北地六成
地二生火於南天七成天三生木於東地八成地四
生金於西天九成天五生土於中地十成行於四時
為五德洪範言天地生五行之序月令言五行相
生之序禹謨言五行相尅之序
五行神(廣雅)
土神謂之羵羊水神謂之㒺象木神謂之畢方
火神謂之游光金神謂之清眀
五物同出異名(黃勉齋曰四時即五氣之流通五氣流通即一氣之妙用非截然一彼一此也)
木盛於東為春火盛於南為夏土盛中央寄旺
四時獨盛於夏金盛於西為秋水盛於北為冬
五行之變(關尹子)
水潛故藴為五精火飛故達為五臭木茂故華
為五色金堅故實為五聲土和故滋為五味
五行救變(董子)
木有變春凋秋榮救之者省繇役薄賦斂出倉榖賑
困窮火有變冬温夏寒救之者舉賢良黜不肖賞
有功封有德土有變大風至五榖傷救之者省宫
室去雕文舉孝悌恤黎元金有變畢昴為回救之
者舉廉潔立正直隱武行文束甲械水有變冬溼
多霧春夏雨雹救之者憂囹圄案奸宄誅有罪蓃五
日
五殊二實(朱子)
其名有金木水火土五者之殊其本不外隂陽二
者之實
六府(禹謨以水尅火以火尅金以金尅木以木尅土而生五榖)
水火金木土榖
五德更王二說(宋志謂相勝之說似較長)
鄒衍以相勝立體劉向以相生為義
五運五勝
太昊木炎帝火黃帝土少昊金顓頊水
帝嚳木唐火虞土夏金商水周木(相生之說)
秦水(以周為火相勝之說)漢(張蒼以漢水勝周火賈誼公孫臣以漢土勝秦水)光武始
正火德魏土晉金宋水齊木梁火陳
土後魏水(繼西晉金)後周木隋火唐土後唐土
晉金漢水周木宋火
四序(後魏藝術志有黃帝四序經文)
孟序(隂陽配合之原)仲序(四時氣王吉凶)叔序(日月辰㝛交會)季序(六甲刑禍福德)
十干(一作幹律書曰十母)
甲乙丙丁戊己庚辛壬癸
以二氣言之則甲丙戊庚壬屬陽乙丁巳辛癸屬隂
以五行言之則甲乙屬木丙丁屬火戊己屬土庚
辛屬金壬癸屬水以相合言之則甲與己合化土
乙與庚合化金丙與辛合化水丁與壬合化木戊與
癸合化火謂五運
十二支(一作枝律書曰十二子又曰十二辰)
子丑寅卯辰巳午未申酉
戌亥以二氣言之則子寅辰午申戌屬陽丑卯
巳未酉亥屬隂以五行言之則寅卯屬木巳午屬
火申酉屬金亥子屬水辰戌丑未屬土以相合言
之則子與丑合寅與亥合卯與戌合辰與酉合巳與
申合午與未合名六合又寅午戌合屬火巳酉丑
合屬金申子辰合屬水亥卯未合屬木名三合
六十甲子(黃帝師大撓作甲子以十干十二支相乘為六十)
甲子乙丑(海中金)丙寅丁卯(爐中火)戊辰己巳(大林木)庚午
辛未(路傍土)壬申癸酉(劍鋒金)甲戌乙亥(山頭火)丙子丁丑
(澗下水)戊寅己卯(城頭土)庚辰辛巳(白蠟金)壬午癸未(楊柳木)
甲申乙酉(泉中水)丙戌丁亥(屋上土)戊子己丑(霹靂火)庚寅
辛卯(松栢木)壬辰癸巳(長流水)甲午乙未(沙中金)丙申丁酉
(白茅火)戊戌己亥(平地木)庚子辛丑(壁上土)壬寅癸卯(金箔金)
甲辰乙巳(覆燈火)丙午丁未(天河水)戊申己酉(大驛土)庚戌
辛亥(釵釧金)壬子癸丑(桑柘木)甲寅乙卯(大溪水)丙辰丁巳
(沙中土)戊午己未(天上火)庚申辛酉(石榴木)壬戌癸亥(大海水)
六甲五子(漢志曰有六甲辰有五子六甲之中甲寅無子)
甲子甲戌(丙子)甲申(戊子)甲午(庚子)甲辰(壬子)甲寅
二繩四鉤(淮南子)
子午卯酉(為二繩)丑寅辰巳未申戌亥(為四鉤)
四和(三禮義宗崑崙四方其氣和暖)
子午卯酉(得東西南北之中)
三仲(三墳書)
太初生於酉仲太始生於戌仲太素生於亥仲
八魁(蘇竟云八魁上帝開塞之將也)
春己巳丁丑夏甲申壬辰秋己亥丁未冬甲
寅壬戌
九天九地(漢書注玄女三宫戰法)
九天之上六甲子九地之下六癸酉
二十四向(十二支加八干四隅孝經緯玉衡各以節氣指其向方)
壬(小雪所指)子(大雪)癸(冬至)丑(小寒)艮(大寒)寅(立春)甲(雨水)卯(驚蟄)乙(春分)辰
(清明)㢲(穀雨)巳(立夏)丙(小滿)午(芒種)丁(夏至)未(小暑)坤(大暑)申(立秋)庚(處暑)酉
(白露)辛(秋分)戌(寒露)乾(霜䧏)亥(立冬)
先天八卦方位
乾南坤北離東坎西兌東南震東北
㢲西南艮西北
後天八卦方位
乾西北(金)坎北(水)艮東北(土)震東(木)㢲東南(木)離南
(火)坤西南(土)兌西(金)
六十四卦(卦分八宫每宫八卦)
乾為天天風姤天山遯天地否風地觀
山地剝火地晉火天大有(乾宫八卦)坎為水水澤
節水雷屯水火既濟澤火革雷火豐地
火眀夷地水師(坎宫八卦)艮為山山火賁山天大
畜山澤損火澤暌天澤履風澤中孚風
山漸(艮宫八卦)震為雷雷地豫雷水解雷風恆
地風升水風井澤風大過澤雷隨(震宫八卦)㢲為
風風天小畜風火家人風雷益天雷無妄
火雷噬嗑山雷頤山風蠱(㢲宫八卦)離為火火
山旅火風鼎火水未濟山水蒙風水渙
天水訟天火同人(離宫八卦)坤為地地雷復地澤
臨地天泰雷天大壯澤天夬水天需水
地比(坤宫八卦)兌為澤澤水困澤地萃澤山咸
水山蹇地山謙雷山小過雷澤歸妹(兌宫八卦)
乾坤六子(說卦)
乾稱父(純陽)坤稱母(純隂)震長男(陽在初)㢲長女(隂在初)坎中
男(陽在中)離中女(隂在中)艮少男(陽在末)兌少女(隂在末)三
男本坤體各得乾一陽而成此陽根於隂故歸之坤
也三女本乾體各得坤一隂而成此隂根於陽故歸
之乾也
三十六宫
乾一兌二則三宫也離三震四合三與四為七以
三乘七則十宫也㢲五坎六合五與六為十一以
十乘十一則二十一宫也艮七坤八合七與八為
十五以二十一乘十五則三十六宫也
河圖八卦(關子眀云朱子河圖之位)
一與六共宗而居乎北二與七為朋而居乎南
三與八同道而居乎東四與九為友而居乎西
五與十相守而居乎中
洛書九𩔖(邵子圓者河圖之數方者洛書之文)
九前一後三左七右四前左二前右
八後左六後右五居中關子眀邵康節皆以
十為河圖九為洛書劉牧以九為河圖十為洛書大
傳謂二者皆出於伏羲之世
大衍洛書洪範本數
大衍之數五十者一與九為十二與八為十三
與七為十四與六為十此即洛書以虛數相合而
為四十者也加五與五為十此洪範以實數相合
而為五十者也其用四十有九者一用五行其數
五二用五事其數五三用八政其數八四用
五紀其數五五用皇極其數一六用三德其數
三七用稽疑其數七八用庶徵其數五九用
五福六極其數共十有一積算至五十也又曰一而
曰極大衍所虛之太極也
九宫(洛書)
一白(正北)二黑(西南)三碧(正東)四綠(東南)五黃(中宫)六白(西北)七赤
(正西)八白(東北)九紫(正南)
九宫九星(黃帝九宫經鄭注乾鑿度太一行九宫始坎次坤終離以陽出以隂入陽起子隂起午)
天蓬(太乙坎水白)天内(攝提坤土黑)天衝(軒轅震木碧)天輔(招搖㢲水綠)
天禽(天符中土黃)天心(青龍乾金白)天柱(咸池兌金赤)天任(太隂艮土白)
天英(天乙離火紫)
三同二異(數與位皆三同而二異盖陽不可易而隂可易成數雖陽固亦生之隂也)
河圖其下一點天一之象也其上一點地二之象
也其左一點天三之象也其右一點地四之象
也其中一點天五之象也洛書其下一點亦天
一之象也其左一點亦天三之象也其中一點
亦天五之象也其右一點則天七之象也其上
一點則天九之象也
二圖同異(朱子謂先天乃伏羲本圖非康節所作太極却是濓溪自作太極終在先天範圍之内)
論格局則太極不如先天之大而詳論義理則先
天不如太極之精而約
讀書紀數略卷一
