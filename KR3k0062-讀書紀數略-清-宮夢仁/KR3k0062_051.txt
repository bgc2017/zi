讀書紀數略卷五十一目錄
物部
冠服𩔖
三代冠名
五冕
五旒
周九服
天子四服
三弁
衮冕紞紘黻裳六度
漢十八冠
漢帝四冠
帝后步搖六獸
唐天子十四冕服
太子六冕服
後周十二冕
羣臣二十一服
朝服三等
明命婦冠四等
進賢冠梁四
冠禮三加
十二章
袞衣九章
五服
王后六服
唐后服三
漢五時服
三服官
唐官章服四等
七衛繡文袍
武庫令袍制五
明文官九品服色
武官九品服色
玉藻命服三等
明命婦服八等
霞帔五等
五玉佩
唐佩龜三品
晉綬八等
帶四等
二帶
三齊
鞞四等
魯四代服
三命
三舄
人四盛飾
四佩
深衣五法
衣四稱
三褚
浴二巾
五色
五章
六采
二青鳳裘
四時衣
裙四色
讀書紀數略卷五十一福建巡撫宫夢仁撰
物部
冠服𩔖
三代冠名
夏曰收殷曰冔周曰弁(為祭服)夏曰母追殷曰
章甫周曰委貌(為常服)王制虞皇夏收殷冔周冕
五冕(周禮司服大裘無章其冕無旒故止曰五冕)
大裘之冕(祀昊天)袞冕(享先王)鷩冕(享先公)毳冕(祀四望山川)希
冕(祭社稷五祀)玄冕(祭羣小祀)公袞冕九章侯伯鷩冕七章
子男毳冕五章孤希冕三章卿大夫玄冕一章
五旒(玉藻)
天子旒十二就(一就一寸旒垂五采玉從上而下初朱次白蒼黃玄周而復始三采則無)
(黃玄)諸侯旒九就卿旒七就大夫旒五就士旒
三就弁師制侯伯七就(玉九十八繅玉三采)子男五就(玉五十繅)
(玉二采)孤四就(玉三十二)三命之卿三就(玉十八)再命之大夫
再就(玉八繅玉皆朱綠)一命之大夫冕而無旒士變冕而
為爵弁
周九服(三禮義宗十二章法天之大數虞服也九章法陽之極數周服也)
大裘而冕袞冕鷩冕毳冕希冕玄冕(六者)
(祭服)皮弁素積玄衣素裳緇衣玄端(合此三服為吉服九)
天子四服(同上四服非朝燕故不入九服)
皮弁素衣素裳(蜡祭之服)黃衣黃冠(臘祭先祖息田夫之服)玄衣朱
裳(燕居之服)韋弁(即戎之服)
三弁(周禮司服)
韋弁(兵事)皮弁(視朝)冠弁(田獵)
袞冕紞紘黻裳六度(覲禮注)
天子袞有升龍有降龍上公袞無升龍(是袞有度)公冕自
袞以下侯伯冕自鷩以下(是冕有度)君紞五色臣紞三色
(是紞有度)天子朱紘諸侯青紘(是紘有度)諸侯黻火以下卿大
夫黻山以下(是黻有度)袞鷩裳四章毳希裳三章(是裳有度)
漢十八冠(志)
冕冠(郊天祀明堂用)長冠(一曰齊冠祭服)委貌皮弁(二冠即夏母追殷章甫公)
(卿大夫行禮於辟雍)爵弁(即夏收殷哻祠天地五郊明堂樂人用)通天冠(乘輿常服)遠
遊冠(諸王服)高山冠(謁者僕射服)進賢冠(即古緇冠儒者服)法冠(又曰)
(獬豸冠執法者服)武冠(又曰鵕䴊冠武官服)方山冠(祠宗廟樂人服)建華冠(即鷸)
(冠郊祀樂人服)巧士冠(郊天黃門供官服)却非冠(宫殿門吏服)却敵冠(衛士)
(服)樊噲冠(大衛士服)鶡冠(如雉尾虎賁羽林士服)一本有術氏冠
漢帝四冠(後魏志)
緇布進賢武弁通天冠
帝后步搖六獸(志黃金為山題貫白珠為桂枝相繆一爵九華)
熊虎赤羆天鹿辟邪南山豐大特
唐天子十四冕服(武德中著令)
大裘冕(祀天地)袞冕(踐祚享廟元日朝賀)鷩冕(有事遠出)毳冕(祭海嶽)絺
冕(祭社稷)玄冕(蜡祭朝日夕月)通天冠(冬至朝賀燕羣臣養老)緇布冠(始一)
(冠)武弁(講武出征)弁服(朔日受賀)黑介幘(拜陵)平巾幘(乘馬)白紗帽
(視朝聽訟宴見賓客)白袷(臨喪)
太子六冕服(志内直郎掌之)
袞冕玄冕遠遊冕進德冕皮弁平巾幘
後周十二冕(通典皆十有二旒)
祀昊天(蒼)五帝(隨五方色)朝日(青)夕月(素)祭地祇(黃)神州
社稷(皆玄)享先王(加玄服)食三老耕耤(袞)視朔大射
朝宴(鷩)
羣臣二十一服(唐制)
袞冕(一品)鷩冕(二品)毳冕(三品)絺冕(四品)玄冕(五品)平冕(郊廟武舞郎服)
爵弁(六品下九品上從祀服)武弁(武官朝參服)弁服(文官九品公事服)進賢
冠(文武朝參三老五更服)遠遊冠(親王服)法冠(御史服)高山冠(内侍謁者)
(服)委貌冠(郊廟文舞郎服)却非冠(亭長門僕服)平巾幘(武官衛官公事服)
黑介幘(國官視品府佐謁者國子太學四門生參見服)介幘(登歌二人服)平巾綠
幘(供膳奉觶服)具服(五品上陪祭朝享拜表服曰朝服)從省服(五品上公事朔望朝)
(謁見東宫服亦曰公服)
朝服三等(宋康定二年禮院奏定)
五梁冠朱衣朱裳白羅中單玉劍佩錦綬玉環(一品二品)
(侍祠大朝會服之中書門下加籠巾貂蟬)三梁冠白紗中單銀劍佩環(諸司)
(四品御史四品兩制五品侍祠大朝會用之中丞冠獬豸)兩梁冠銅劍佩環(四品五品)
(服之六品去劍佩綬御史冠獬豸衣有中單)
明命婦冠四等(會典洪武初定)
珠翟(一品五個二品至四品四個五品六品三個七品下二個)珠牡丹開頭(一品至六)
(品二個七品下用珠月桂開頭二個)珠半開(一品三個二品至四品四個五品六品五個七品下)
(六個)翠雲(二十四片同)翠牡丹葉(一品至六品十八片七品下用翠月桂葉)翠口
圈一副上帶金寶鈿花八個(一品至四品同五品至九品用抹金銀寶鈿花)
金翟二個口銜珠結(一品至四品同五品至九品用抹金銀翟)
進賢冠梁四(晉志古緇布冠遺𧰼也文儒之服以梁别貴賤自漢始)
五梁(人主元服始加緇布則冠之)三梁(三公及封郡侯縣鄉亭侯)兩梁(卿大夫八座尚)
(書關内侯二千石及一千石以上)一梁(六百石以下)
冠禮三加(大戴禮)
始加緇布冠次加皮弁三加爵弁公冠四加
玄冕
十二章(尚書)
日月星辰(取其照臨也)山(取其鎮也)龍(取其變也)華蟲(取其文也六章)
(繪之於衣其序自上而下)宗彝(取其孝也)藻(取其潔也)火(取其明也)粉米(取其養也)黼
(取其斷也)黻(取其辨也六章繡之於裳其序自下而上)
袞衣九章(章文也舜衣裳十二章後世升日月星辰於旗故九章)
龍山華蟲(雉也)火宗彝(五章繪於衣)藻粉米黼
(作斧形)黻(状如亞四章繡於裳)鷩則華蟲以下衣三章裳四章
毳則宗彝以下衣三章裳二章希但刺粉米以下無
畫也衣一章裳二章玄者衣無文裳刺黻而已左
傳杜預九文注以華蟲為二而無宗彝
五服(臯陶謨鄭康成注)
十二章(天子)九章(公侯自山而下)七章(伯自華蟲而下)五章(子男自藻而下)三
章(卿大夫自粉米而下)
王后六服(周禮内司服掌之皆素紗為裏三禮義宗陽爻九故王服有九隂爻六故后服惟六天子)
(九服祭服有六王后六服祭服有三陽色尚文故有章數之别隂色尚質故無殊章之品)
褘衣(褘當作翬即雉也刻繒為形而畫之以綴於衣其色玄)揄狄(揄當作搖狄當作翟即搖)
(翟也其色青)闕狄(其色赤刻繒為雉形不畫三者皆祭服也)鞠衣(色黃如菊象桑葉始生告)
(桑之服)展衣(色白以禮見王及賓客之服也)褖衣(音彖色黑御於王及宴居之服)
唐后服三(志)
褘衣鞠衣鈿釵禮衣太子妃服亦三有揄狄
無褘衣
漢五時服(禮儀志)
立春(百官衣青衣)立夏(衣赤求雨衣皂)先立秋十八日(衣黃)立秋(衣白)
(施皂領緣中衣)立冬(衣皂)冬至(衣絳)
三服官(魏初元間詔罷齊三服官)
春獻冠幘縰為首服絹素為冬服輕絹為夏服
唐官章服四等(貞觀四年定)
三品上服紫四品五品上服緋六品七品以綠
八品九品以青(龍朔改衣碧)服紫金玉帶緋金帶綠
銀帶青鍮石帶庶人黃銅鐵帶(上元定)
七衛繡文袍(唐志玄宗詔殿中侍御史糾察諸衛大將軍中郎將以下給袍者皆以繡文)
千牛衛(瑞牛)左衛右衛(竝瑞馬)驍衛(虎)武衛(鷹)威衛(豹)
領軍衛(白澤)
武庫令袍制五
青緋黃白皂(皆繡畫虎豹鷹鸇之𩔖)
明文官九品服色
一品(仙鶴)二品(錦雞)三品(孔雀)四品(雲雁)五品(白鷴)六品(鷺鶿)七品
(鸂鶒)八品(鵪鶉)九品(練雀)雜職(黃鸝)風憲(特加獬豸)
武官九品服色
公侯駙馬伯(麒麟白澤)一二品(獅子)三四品(虎豹)五品(熊羆)六七
品(彪)八九品(海馬犀牛)
玉藻命服三等(注卿大夫妻命服分為三等)
鞠衣襢衣褖衣
明命婦服八等(會典洪武初定凡命婦圓衫以紅羅為之繡重雉為等第)
一品九等二品八等三品七等四品六等
五品五等六品四等七品三等其餘無繡雉
霞帔五等(同上)
公侯及一品二品金繡雲霞翟文三品四品金繡
雲霞孔雀文五品繡雲霞鴛鴦文六品七品繡
雲霞練鵲文八品九品繡纏枝花
五玉佩(玉藻)
天子白玉公侯山玄玉大夫水蒼玉世子瑜
玉士瓀玫
唐佩龜三品(車服志初文武職官竝給隨身魚佩天授改佩龜)
三品以上袋飾金四品銀五品銅景龍中特
進佩魚衣紫金飾衣緋銀飾
晉綬八等(漢官儀綬長一丈二尺法十二月闊三尺法天地人五色絲織成綬衣以貫佩玉)
乘輿黃赤綬諸侯赤綬諸國貴人相國綠綬
公侯將軍紫綬九卿中二千石青緺綬(緺紫青色)二千
石青綬千石六百石黑綬四百三百二百石黃
綬
帶四等(玉藻)
天子素帶朱裏終辟(終竟也辟緣也終竟此帶盡緣之也)諸侯素帶終
辟(不朱裏)大夫素帶辟垂(惟緣兩耳及垂下之紳腰後不緣)士練帶率
下辟(率與繂同緶緝兩邊腰及兩耳皆不緣惟緣其紳)居士錦帶(示文也)弟
子縞帶(示質也)
二帶(周禮)
大帶(大夫以上用素士用練即紳也)革帶(插笏者於紳之外帶之内又有此帶所以佩玉帶劍)
(在紳帶之間)錢俶進寶帶宋太祖曰朕有三條帶與此
不同汴河惠民河五丈河俶大服
三齊(三者皆齊也)
紳(即帶)結(即紐)韠(即蔽膝)
韠四等(玉藻)
天子朱(直)諸侯朱(前方後方)大夫素(前方後角)士爵(前後王)
魯四代服(明堂位)
有虞氏黻夏后氏山殷火周龍章
三命(玉藻)
一命縕(赤黃色)黻黝衡再命赤黻黝衡三命赤黻
葱(青色)衡
三舄(周禮屨人注舄有三等複下曰舄禪下曰屨)
赤舄(黑飾冕服之舄)白舄(青飾皮弁韋弁之舄)黑舄(赤飾冠弁之舄)后元舄
為上(褘衣之舃)青舃赤舃(鞠衣以下皆屨)
人四盛飾(春秋繁露四者人之盛飾也)
劍在左(青龍)刀在右(白虎)&KR0008;(一作鉤)在前(赤鳥)冠在首(玄武)
四佩(王逸楚辭注故孔子無所不佩也)
行清潔者佩芳德光明者佩玉能解結者佩觽
(奚追二音)能決疑者佩玦
深衣五法(禮五法已施故聖人服之)
袂圜以應規曲袷如矩以應方負繩及踝以應
直下齊如權衡以應平
衣四稱(玉藻)
纊為繭縕為袍襌為絅帛為褶
三褚(賜南粤王佗以緜装衣曰褚)
上褚五十衣中褚三十衣下褚二十衣
浴二巾
上體用絺下體用綌
五色(月令)
青(東木甲)赤(南火丙)白(西金庚)黑(北水壬)黃(中央土戊此五方之正色)綠(以木)
(克土則青黃合而成綠)碧(以金克木則白青合而成碧)紅(以火克金則赤白合而成紅)紫
(以水克火則黑赤合而成紫)駵(以土克水則黃黑合而成駵此五方之間色)環齊要
略間色有五紺紅縹紫流黃
五章(考工記畫繢之事雜五色)
青與赤為文赤與白為章白與黑為黼黑與
青為黻五采備為繡
六采(左傳子太叔為九文六采五章以奉五色)
青(東)白(西)赤(南)黑(北)玄(天)黃(地)
二青鳳裘(拾遺記周昭王時塗修國獻青鳳昭王綴鳳毛為裘服之可以禦寒)
一曰燠質一曰暄肌
四時衣(同上宋景公)
春夏以珠玉為飾秋冬以翡翠為溫
裙四色(唐書安樂公主使尚方合鳥毛織為裙而百鳥之形状皆見)
正視一色旁視一色日中一色影中一色
讀書紀數略卷五十一
