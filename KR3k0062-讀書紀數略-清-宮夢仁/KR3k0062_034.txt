讀書紀數略卷三十四目錄
人部
𨕖課𩔖
五王取人
文王七屬
屬有九用
用有六證
七害
鄉三物
三語一有
用人三去
貢士三適
齊三𨕖
孟春論吏四
五者定相
察五臣
三不足
九徵
八觀
六驗
六患
漢四科
明經三科
茂才三科
孝廉四科
辟召四科
光禄四行
茂才四行
中正八損
隋二科舉人
四科舉人
十科舉人
唐三科
六科
秀才試策四等
九科
三科
四科
𨕖人三𩔖
𨕖人四事
任人四式
紫宸殿策試四科
三銓
小𨕖三擇
武舉二科
試用武舉有七
宋兩科
三經科
講武殿覆試八科
八行取士
𨕖舉七狀
三科
乾德制舉三科
制舉六科
元祐十科
紹興六科
復增制舉十科
正奏名五甲
特奏名五等
元豐四𨕖
𨕖人七階
明初四科三途
生員三等
三場取士
中式十日後試五事
三大病根
周六計
三本
三授
三材
漢刺史六條
御史監三輔九條
晉六條
五條
北齊五條
後周六條
唐覈才三術
考課四善
三最
二十七最
六察
六條
諸使三考
定考流外官四等
五術
五要
八計
吏能四科
審官六議
祥符御製文武七條
開寳察舉三科
紹興八科
舉薦按察四條
三策救四弊
宋三事不可不變
元五事
六功賞地
功五品
三賞
三賞
以官賞功二害
讀書紀數略卷三十四福建巡撫宫夢仁撰
人部
𨕖課𩔖
五王取人(大戴禮)
堯取人以狀舜取人以色禹取人以言湯取
人以聲文王取人以度
文王七屬(大戴禮倫有七屬)
國任貴鄉任正官任長學任師族任宗
家任主先任賢
屬有九用(同上)
有慮慈惠忠正順直絜正謹廉好謀
接給猛毅
用有六證(同上)
觀誠考志視中觀色觀&KR1454;揆德
七害(太公)
無謀輕戰者勿將有名無實者勿謀樸躬惡服
詐偽者勿近高議誹俗奸慝者勿寵貪禄悅主
者勿使技巧傷農者必禁左道惑民者必止
鄉三物(周禮大司徒以鄉三物教萬民而賓興之)
一六德(知仁聖義忠和)二六行(孝友睦婣任恤)三六藝(禮樂射御書數)
三語一有(文王世子注)
或以德進或以事舉或以言揚
用人三去(禮運)
用人之知去其詐用人之勇去其怒用人之仁
去其貪
貢士三適(書大傳諸侯三年一貢士)
一適謂之好德再適謂之賢賢三適謂之有功
齊三𨕖(齊語)
鄉長所進官長所𨕖公所訾相(量視也)
孟春論吏四(家語孔子答閔子)
能德法者為有德能行德法者為有行能成德
法者為有功能治德法者為有智
五者定相(魏文侯謂李克曰今置相非成則璜克對以此遂相成)
居視其所親富視其所與達視其所舉窮視
其所為貧視其所取
察五臣(韓非子言當用法而察其臣)
易亡好擇(是心貪者不謂廉)逆法強諫(是凌主者不謂忠)行惠收下
(是作福者不謂仁)𨼆居非上(是揚惡者不謂義)怨主利家(是奸雄也不謂智)
三不足(同上言先王以此三者不足察臣)
用目則下飾觀用耳則下飾聲用慮則下繁詞
九徵(莊子)
遠使之觀其忠近使之觀其敬煩使之觀其能
卒然問焉觀其智急與之期觀其信委之以
財觀其仁告之以危觀其節醉之以酒觀其則
雜之以處觀其色劉劭人物志九徵皆至純粹
之德謂神情筋骨氣色儀容言
八觀(呂氏春秋賢主所以論人)
通觀其所禮貴觀其所進富觀其所養聽觀
其所行止觀其所好習觀其所言窮觀其所
不受賤觀其所不為
六驗(同上)
喜之以驗其守樂之以驗其僻怒之以驗其節
懼之以驗其特哀之以驗其人苦之以驗其
志
六患(荀子)
使賢者為之與不肖者規之使知者慮之與
愚者論之使修士任之與汙邪之人疑之
漢四科(吕東萊云四科終漢世不變)
孝廉(始於文帝)賢良方正茂才(始於武帝)
明經三科(科程也中程度者取之)
甲科(郎中)乙科(太子舍人)丙科(文學掌故)
茂才三科
明經明律令能治劇
孝廉四科(陽嘉初左雄上言孝廉先詣公府試課黃瓊奏增後二科)
試家法(諸生)課牋奏(文吏)孝悌及能從政者
辟召四科
德行高妙志節清白(補南閤祭酒)學通行修經中博士(補議)
(曹)明習法令足以決疑能按章覆問文中御史(補四詞八)
(奏)剛毅多略遭事不惑材任三輔縣令(補賦曹決曹)
光禄四行(元帝永平間詔以此科擢用竝第郎從官高下)
淳厚質朴遜退節儉
茂才四行(黃琬傳光禄舉三寺郎多以四行權富得舉至是琬與陳蕃同心顯用志士)
高功久次才德尤異
中正八損(劉毅疏職名中正實為奸府事名九品而有八損)
上品無寒門下品無勢族一也駁論橫於州里嫌
隙結於大臣二也優劣易地首尾倒置三也禁
人訴訟受枉不𫉬上聞四也采譽於臺府納毁於
流言五也抑實名而隆虚譽長浮華而廢考績六
也不問才之所宜而但第為九品七也各任愛
憎以植其私懈德行而銳人事八也
隋二科舉人(開皇間)
志行修謹清平幹濟
四科舉人
學業才藝膂力絶倫堪理政事立性正直
十科舉人(大業初詔文武職事五品以上舉有一於此不必求備)
孝弟有聞德行敦厚節義可稱操履清潔
彊毅正直執憲不撓學業優敏文才美秀
材堪將略膂力驍壯
唐三科(𨕖舉志)
生徒(由學館進)鄉貢(由州縣升)制舉(天子自詔以待非常之才)
六科
秀才(試方略第五條貞觀後遂絶)明經(先帖經後口試竝答策)進士(先帖經後試雜)
(丈及第)明法(試律令)明書(試說文字林)明算(試算法十書)
秀才試策四等(通典秀才科試最高)
上上上中上下中上
九科(宣宗大中間)
科目開元禮三禮三傳三史學究道
舉明算童子
三科(陸贄說黜陟使以三科登俊乂)
茂異賢良幹蠱
四科(高宗顯慶間)
孝弟德行經史儒術藻思詞鋒廉平彊直
𨕖人三𩔖(唐六典)
德(度德居位)才(量才受職)勞(計勞升敘)沈既濟議安行徐言非德
也麗藻芳翰非才也累資積考非勞也以此求天下
之才則未盡矣
𨕖人四事(同上四事可取則先德德均以材材均以勞)
身(體貎豐偉)言(辭論辨正)書(楷法端美)判(文理優長)
任人四式(元稹對策吏部罷書判身言之𨕖設四式以任人)
校能之式記功之式任賢之式敘常之式
紫宸殿策試四科(代宗大歴初)
茂才異行安貧樂道孝悌力田高蹈不仕
三銓(大𨕖吏部主之武𨕖兵部主之三品以上冊授五品以上制授六品以下敇授)
尚書銓(尚書所掌)西銓(舊曰中銓乾元中始改)東銓(侍郎分掌)
小𨕖三擇(凡擇流外職兵部禮部郎官得以此三事自主之)
曰書曰計曰時務
武舉二科
一平射二武舉
試用武舉有七
射長垜騎射馬槍步射材貌言語舉
動
宋兩科(紹興中始分兩科後詔兼習)
經義詩賦
三經科(開寶入官資序如三禮三傳)
詩書易
講武殿覆試八科(太平興國不合格者七人上憐其老亦賜同三傳出身)
九經五經開元通禮三禮三傳三史
學究明法
八行取士(元祐時有此八行即免試補大學上舍)
孝友睦婣任䘏忠和
𨕖舉七狀(吕大臨陳奏)
立士規以養德勵行更學制以量才進藝定貢
法以取賢斂才立試法以試用養才立辟法以
興能備用立舉法以覈實得人立考法以責任
考功
三科
高蹈丘園沈淪草澤茂才異等
乾德制舉三科(即後周制)
賢良方正能直言極諫經義優深可為師法詳
閒政理達於教化
制舉六科(天聖七年增)
賢良方正能直言極諫博通墳典達於教化才
識兼茂明於體用詳明吏理可使從政識洞韜
略運籌決勝軍謀宏遠材任邊寄
元祐十科(司馬光奏議)
行義純固可為師表節操方正可備獻納知勇
過人可備將帥公正聰明可備監司經術精通
可備講讀學問廣博可備顧問文章典麗可備
著述善聽獄訟盡公得實善治財賦公私俱便
練習法令能斷情讞
紹興六科
文章典雅可備制誥節操方正可備臺諫法理
該通可備刑讞節用愛民可備理財剛方豈弟
可備監司郡守智勇絶倫可備將帥
復增制舉十科
復賢良方正等六科以待京朝官之被舉及𨕖應者
(即天聖七年制)增書判拔萃科以待𨕖人之應者高蹈丘
園沈淪草澤茂才異等三科以待布衣之被舉者
正奏名五甲(宋會要及第為正奏名)
第一甲第二甲敇賜進士及第第三甲第四甲敇
賜進士出身第五甲敇賜同進士出身第一狀
元承事郎第二榜眼第三探花文林郎第四第五從
事郎第六人至五甲終竝迪功郎
特奏名五等(恩科人為特奏名)
第一等前二名附正奏五甲授迪功郎餘竝登仕郎
第二等京府助教第三等上州文學第四等
六州文學竝候出官(祀天後始出為官)第五等諸州助教止
得敕賜袍笏
元豐四𨕖(宋典𨕖之職文曰審官東院曰流内銓武曰審官西院曰三班院至是更其稱)
尚書左𨕖(丈臣自朝議大夫大理正以下非敇授者舊審官東院)尚書右𨕖(武臣)
(自皇城使以下非宣授者舊審官西院)侍郎左𨕖(自初仕至幕職舊流内銓)侍郎
右𨕖(自監當至供奉官舊三班院)
𨕖人七階(崇寕初)
其一留守節度觀察判官為承直郎其二節察掌
書記支使判官為儒林郎其三防禦團練軍事判
官留守節察推官為文林郎其四防團軍事推官
軍監判官為從事郎其五縣令錄事參軍為通事
郎其六知錄事參軍知錄事為登仕郎其七軍
巡判官司理司戶司法簿尉為將仕郎
明初四科三途(會典洪武初年)
賢良方正聰明正直孝弟力田通經孝廉(四科)
或從耆民及稅戶人材與科貢之士竝用(三途)
生員三等(升率性堂者許積分孟月試經文仲月試論及詔誥表季月試史策及判文理俱優與一)
(分理優文劣與半分歲内積至八分者為極格與出身不及分者仍坐監肄業)
通四書未通經者居正義崇志廣業堂文理條達
者升修道誠心堂經史兼通文理俱優者升率性
堂
三場取士(洪武初制)
初場經義書義各一道二場論一道詔誥表内科
一道三場策一道
中式十日後試五事(同上)
騎射書算歴
三大病根(崇禎時武舉陳啟新上疏即授省中)
科目取人資格取人推知行取科道
周六計(周禮小宰聽官府之六計弊羣吏之治弊斷也六事又必以廉為本)
廉善廉能廉敬廉正廉法廉辨
三本(管子)
德當位功當禄能當官
三授(墨子舉三者授之賢非為賢賜欲其事道成也)
爵位不高則民弗敬蓄禄不厚則民不信政令
不斷則民不畏
三材(荀子)
官人使吏之材士大夫官師之材卿相輔佐之
材
漢刺史六條(部刺史以察州郡非條所問不省)
強宗豪右田宅踰制以強凌弱以衆暴寡二千石
不奉詔書背公向私侵漁百姓聚斂為奸二千石
不恤疑獄風厲殺人煩擾刻暴百姓所疾二千石
𨕖署不平苟阿所愛蔽賢寵頑二千石子弟恃怙
榮勢請託所監二千石違公下比阿附豪強通行
貨賄割損政令唐採訪使六條略同
御史監三輔九條
詞訟盜賊鑄偽錢獄不直繇賦不平吏
不廉苛刻踰侈及弩力十石以上作非所當
服
晉六條(魏咸熙初晉王令諸郡中正以六條舉淹滯)
忠恪匪躬孝敬盡禮友于兄弟潔身勞謙
信義可復學以為巳
五條(秦始初頒詔書於郡國)
正身勤百姓撫孤寡厚本息末去人事
北齊五條(正旦宣示百僚)
去殘賊擇良吏決獄平徭勸率農桑無或煩擾
六極之人務加寬養長吏浮華宜謹察之内外
混淆所宜糾劾
後周六條(文帝命蘇綽為制牧守令長非通六條不得居官)
清心(心不清則思慮生見理不明是以治民之要在於清心)敦教化盡地利
擢賢良䘏獄訟均賦役
唐覈才三術(顯慶中陸贄論改轉倫序)
拔擢以旌異能黜罷以糾失職序進以謹守常
考課四善(唐制以四善三最考校守令)
德義有聞清謹名著公平可稱恪勤匪懈
三最
獄訟無冤催科不擾治事之最農桑墾殖水利興
修勸課之最屏除奸盜賑䘏貧困撫養之最
二十七最(考課以此最課居先殿課居後)
獻可替否拾遺補闕(近侍之最)銓衡人物擢用才良(𨕖司之最)
揚清激濁褒貶必當(考校之最)禮制儀式動合經典(禮官之最)
音律克諧不失節奏(樂官之最)決斷不滯予奪合理(判事之最)
部統有力警守無失(㝛衛之最)兵士調習戎裝充備(督領之最)
推鞫得情處斷平允(治官之最)校讎精審明於刊定(校正之最)
承旨敷奏吐納明敏(宣納之最)訓導有方生徒充業(學官之最)
賞罰嚴明攻戰必勝(軍將之最)禮義興行肅清所部(政教之最)
詳錄典正詞理兼舉(文吏之最)訪察精審弹舉必當(糾正之最)
明於勘覆稽失無𨼆(句檢之最)職事修理供奉強濟(監掌之最)
功課皆充丁匠無怨(役使之最)耕耨以時收穫成課(屯官之最)
謹於蓋藏明於出納(倉庫之最)推步盈虚究理精密(歴官之最)
占候醫卜效驗多著(方術之最)檢察有方行旅無壅(關津之最)
市廛弗擾姦濫不行(市司之最)牧養肥碩蕃息滋多(牧官之最)
邊境清肅城隍修理(鎮防之最)考課一最四善為上上
一最三善為上中一最二善為上下無最而有二善
者次之無最而有一善者又次之善最弗聞斯為下
矣
六察(唐制監察御史考察尚書六司為内六察御史十五人巡按州郡為外六察)
一察官吏善惡二察戶口賦役三察農桑倉庫
四察妖猾盜賊五察德行孝弟茂材異等六
察黠吏豪宗兼併縱横
六條(官品志司隸臺大夫掌巡察每年二月乘軺郡縣十月入奏)
一察品官以上化理政能二察官人貪殘害政
三察豪強侵害田宅踰制四察水旱蟲災不以實
定枉征賦役及無災妄蠲者五察部内盜賊不能
窮逐𨼆而不申者六察孝悌茂材異行而不貢者
諸使三考(同上)
節度使銷兵上考足食中考邊功下考觀察使豐
稔上考省刑中考辦稅下考團練使安民上考懲
奸中考得情下考防禦使無虞上考清苦中考政
成下考經略使計度上考集事中考修造下考
定考流外官四等(唐制)
清謹勤公為上執事無私為中不勤其職為下
貪濁有狀為下下
五術(五術省風俗唐德宗遣使巡行天下陸贄說之)
聽謠誦審其哀樂納市賈觀其好惡訊簿書考
其争訟覽車服等其儉奢省作業察其趣舍
五要(五要簡官事同上)
廢兵之宂食蠲法之撓人省官之不急去物
之無用罷事之非要
八計(八計聽吏治同上)
視戶口豐秏以稽撫字視墾田贏縮以稽本末
視賦役薄厚以稽廉冒視案籍繁簡以稽聽斷
視囚繫盈虚以稽決滯視姦盜有無以稽禁禦
視𨕖舉衆寡以稽風化視學校興廢以稽教導
吏能四科(食貨志陸贄條奏廉使奏吏之能者四科宜命有司詳考課績)
戶口增加田野墾闢稅錢長數率辦先期
審官六議(唐趙憬)
相臣庶官京司闕官考課遺滯藩府官
屬
祥符御製文武七條
文臣清心(平心待物)奉公(公直潔已)修德(以德化人)責實(勿競虚譽)明察
(勤察民情)勸課(孝弟農桑)革弊(小民疾苦)武臣修身(使士卒有法則)守職(不侵)
(擾民政)(均撫士卒)訓習(教訓武藝)簡閱(識勤惰勇怯)存恤(甘苦皆同)威
嚴(制御士卒)
開寳察舉三科(太宗命轉運察舉官吏)
政績尤異為上恪居官次職務麤治為中臨事
弛慢所涖無狀為下
紹興八科(敕侍從臺諫帥臣監司各薦舉人)
智謀勇敢機權練達文華通財計能
專對精料事
舉薦按察四條(紹興中左僕射沈該等請令監司郡守舉按所部官吏)
仁惠公直明敏廉謹(舉薦)苛酷狡佞昏懦
貪縱(按察)
三策救四弊(陳思謙疏言)
仕門太多黜陟太簡朝遷太速外任太淹(四弊)
衙門宂濫宜除外𨕖紛雜宜併酌古制設辟舉以
得失行賞罰刺史入為三公郎官出宰百里識朝
廷治體知民間利病(三策)
宋三事不可不變(王敬所言仲淹力舉此三事謗言用興朝罷命而夕更矣)
任子濫則朝命輕磨勘疎則官邪伏科法亂則
人才弱
元五事(中統初考校縣令備者為上𨕖三事有成者為中𨕖俱不舉者黜)
戶口增田野闢訟詞簡盜賊息賦役均
後增常平得法為六事
六功賞地(周禮司勲掌之以等其功載師賞地)
王功曰勲(若周公)國功曰功(若伊尹)民功曰庸(若召伯)事功
曰勞(若禹)治功曰力(若咎繇)戰功曰多(若韓信陳平)
功五品(史記功臣表)
以德立宗廟定社稷曰勲以言曰勞用力曰功
明其等曰伐積日曰閱
三賞(左傳)
勉我以仁義受上賞輔我以行受次賞矢石之
難受三賞
三賞(晉語趙衰)
軍伐善君(以道事其君)能其官
以官賞功二害
非才則廢事權重則難制
讀書紀數略卷三十四
