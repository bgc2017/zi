讀書紀數略卷四十三目錄
人部
道家𩔖
二炁化生
四炁
五炁
六氣
九氣
九霄
三天
九天
三十三天
三清三境
五太
五劫
四輔
四極
五殿
二宫
七觀
三界
三元三官
三省
雷霆三省
四司
南斗六司
北斗九星
太一十神
風雨二神
六丁神
六甲神
三尸
三魂
左右隂陽二神
頭腦二神
頭面七神
頭面五神
眉間三神
兩目神
口神三
腑臓六神
臍五名
胸脇二神
腸胴二神
兩手兩足神
影神八名
七魄
九靈
真九品坐向
三老各有朋
三隂
三茅君
五方玉女
王母四侍女
五等道士
三老
八仙
五仙
十種仙
服食八人
道二宗
三寳
三洞
三華
黃庭二名
黃庭三景
三花
三全
補三關
道家三寳
三丹田
三池
三要
三明
九九節
三閉
九華四言
頭九宫
六府
五漸
學道三鳴
存五神
五炁朝元
六氣
三者混為一
九年易形
蹻道三法
隂符七術
五禽戲
八禽
三車
三河車
四藥
神藥三醬
五雲
八瓊丹
仙方九品
五色禾
七返丹
九轉還丹
丹法十九訣
九齋
修真九戒
學仙九難
學道九患
五力
三善
四恩
三衆
五賊
五事
八門
二十四門
三十六部經
三山符籙
三會
五臘
五翳
三災
三塗
五苦
八難
十魔
三師
六職
天師歷代世系
讀書紀數略卷四十三福建巡撫宫夢仁撰
人部
道家𩔖
二炁化生(廣記在昔道氣凝寂湛體無為將欲啓迪元功化生萬物)
先以東華至眞之炁化而生木公(男子得道名隸木公)又以西
華至玅之炁化而生金母(女子得道名隸金母)老子枕中經
東王公名倪字君明西王母姓楊名回(一曰婉妗)
四炁
天地日月之炁
五炁(天地之始氣)
東分青九南受丹三西成白七北歸玄五
中主黃一
六氣(楚辭飡六氣而飲沆瀣)
春食朝霞(日始出赤黃氣)秋食淪隂(日没後赤黃氣)夏食正陽(南方日中)
(氣)冬飲沆瀣(北方夜半氣)并天玄地黃之氣
九氣
始氣生混混氣蒼混生洞洞氣赤洞生皓皓氣
青元氣生旻旻氣綠旻生景景氣黃景生遁
遁氣白玄氣生融融氣紫融生炎炎氣碧炎
生演演氣黑始氣元氣玄氣為三炁
九霄
神霄青霄碧霄丹霄景霄玉霄琅霄
紫霄太霄
三天
清微天(天寳君所化)禹餘天(靈寳君所化)大赤天(神寳君所化)
九天
鬱單天兜率天不驕天(三天屬清微)禪善天梵輔
天應聲天(三天屬禹餘)須延天高虚天無想天(三天)
(屬大赤)
三十三天(護命經注)
黃曾天玉完天何童天平育天文舉天
摩夷天(六天欲界)越衍天濛翳天和陽天恭華天
宗飄天皇笳天堂曜天端静天恭慶天
極瑤天元載天孔昇天皇厓天(十三天色界)極
風天孝芒天翁重天江由天阮樂天曇
誓天霄慶天元洞天妙成天禁上天常
融天玉降天梵度天賈奕天(十四天無色界)
三清三境(道書自初一氣而分三氣是為三天一氣大羅天三氣清微禹餘大赤即此三境也)
玉清聖境(元始居之)上清眞境(道君居之)太清仙境(老君居之)
五太
太虚太無太素太質太極
五劫(配五行)
龍漢屬木赤明屬火上皇屬土延康屬金
開皇屬水
四輔
太眞太平太清正一
四極
東華南極西靈北眞
五殿(高上神霄天中有五殿)
東曰蘂珠西曰望玉北曰青華南曰凝神
中曰長生(一本東青華北蘂珠)
二宫(是男女之堂館羣仙所居)
易仙童初
七觀(諸天内音經)
太上觀(罪福之場開生死之路)九靈觀(主天地大期)洞靈上觀(主御帝君)
紫陽觀(主雲風)北靈觀(主開八書於空洞)通靈觀(主得度之人功德輕重)
大靈觀(主得度升仙人)
三界
天界地界水界一曰上界中界下界
三元三官
上元(正月十五日天官賜福之辰)中元(七月十五日地官赦罪之辰)下元(十月十五)
(日水官解厄之辰)
三省(三天門下)
泰元都省(張天師居之)天樞省(許真君居之)天機省(葛仙翁居之)
雷霆三省
都省(張天師判)泰省(許真君判)元省(葛仙翁判)又浮丘三仙僉書
三省事
四司
司命司禄司非司危(天曹四司)司命司錄司
功司殺(地府四司)
南斗六司
天樞天機司錄司命天梁天同
北斗九星
貪狼巨門禄存文曲廉貞武曲破軍
左輔右弼北斗七星名曰魁&KR0146;&KR0146;䰢魓&KR0146;魒
太一十神(太一者天之貴神也)
五福太一君棋太一臣棋太一民棋太一
九炁太一大遊太一小遊太一四神太一
天一太一地一太一
風雨二神(雲笈七籖諸神常當存念之)
風伯名吒號長育雨師名馮修號樹德
六丁神(老君六甲符圖)
丁夘神司馬卿丁丑神趙子壬丁亥神張文通
丁酉神臧文公丁未神石叔通丁巳神崔石
卿
六甲神(同上)
甲子神王文卿甲戌神展子江甲申神扈文長
甲午神衛上卿甲辰神孟非卿甲寅神明文
章酉陽雜俎甲子神名弓隆呼之入水不溺甲戌
神名執明呼之入火不燒
三尸(亦曰三彭)
上尸名彭琚中尸名彭質下尸名彭蹻一曰
上尸名青姑好伐人目中尸名白姑好伐人五藏下
尸名血姑好伐人胃命一居人頭令多思欲好車馬
一居人腹令好飲食輕恚怒一居人足令好色喜殺
三魂(太微靈書呼之則魂安人身也亦曰三精)
一爽靈二胎光三幽精
左右隂陽二神
左隂左陽神名扶流起字道圭(在男存為左陽在女存為左隂)右隂
右陽神名苞表明字道生(在男存為右陽在女存為右隂)
頭腦二神
頭上三神東王父也腦後三神泥丸君也
頭面七神(黃庭内景至道不煩決存眞泥丸百節皆有神)
髮神蒼華字太元腦神精根字泥丸眼神明上
字英玄鼻神玉隴字靈堅耳神空閒字幽田
舌神通命字正倫齒神鍔鋒字羅千
頭面五神(太微靈書有患呼之九過惡自卻)
髮神名壽長耳神名嬌女目神名朱映鼻神
名勇盧齒神名丹朱皮膚神名通衆仲字道連
眉間三神
南極老人元光天靈君
兩目神(人日月精也)
左目字英明右目字玄光
口神三
口旁二神廚宰守神口中一神太一君字丹朱
又脣曰通神
腑臓六神(黃庭内景皆在心内運天經晝夜存之自長生)
心神丹元字守靈肺神皓華字虚成肝神龍烟
字含明腎神元冥字育嬰脾神常在字魂庭
膽神龍曜字威明又喉神百流放字道通胃神同
來育字道還膂神益歷輔字道柱
臍五名(人之命也)
一名中極一名大淵一名崑崙一名持樞
一名五城(五城者有五眞人)仙經命門臍宫中有大君名
桃核字含延衣朱衣巾紫芙蓉冠
胷脇二神
胷膈神名廣瑛宅字道仲兩脇神名辟假馬字道
成
腸胴二神
腸中神兆滕康字道還胴(大腸)中神受厚勃字道虚
兩手兩足神
兩手二神太陽之精也字魂隂兩足二神太隂之
精也字柱天力士
影神八名(酉陽離俎)
一名右皇二名魍魎三名洩節樞四名尺鳧
五名索關六名魄奴七名竈囜(紉)八名亥靈
胎
七魄
尸拘伏矢省隂天賊蜚毒除穢臭肺
九靈(道書身中九靈召之則吉)
天生無英元珠正中子丹回回丹元
大淵靈童
眞九品坐向
上真上向高真南向太真東向神真西向
玄真北向仙真東北向天眞東南向虚真西
南向玄真西北向
三老各有朋
上元老與泥丸倉華青城明堂等各為朋中元老
與赤城童子丹田皓華含明英玄等共為朋下元
老與太乙魂停靈元太倉等共為朋
三隂
赤子真人嬰兒
三茅君(周人父濛𨼆華山子三人皆得仙居茅山)
大茅君名盈(為司命君)次名固(為定錄君)三名衷(為定命君)
五方玉女(雲笈七籖)
東方青腰玉女南方赤圭玉女中央黃素玉女
西方玉素玉女北方元光玉女左爲常陽
右為承翼
王母四侍女
董雙成許飛瓊婉陵華段安香
五等道士
天真道士(高元皇人之流)神仙道士(杜沖尹軌之儔)山居道士(許由巢父)
(之比)出家道士(宋倫彭諶之匹)在家道士(黃瓊籛鏗之倫)
三老(太平御覽相遇問年)
一曰憶少時與盤古有中外一曰海水變桑田輒
下一籌今十籌矣一曰師食蟠桃棄核崑崙之下
今與崑崙齊
八仙
鍾離權(字雲房晉周處禆將終南山遇東華真人得道)吕嵓(字洞賓唐時舉進士不第遇正)
(陽真人得道)張果(𨼆恒州中條山唐召授銀青光禄大夫天寳時尸解)曹國舅(丞相彬子)
(皇后弟遇純陽而得道)何仙姑(零陵市人女純陽以一桃與之食半得不饑老而尸解仙鑑)
(謂純陽所度者趙姑何其仙姑何姓者開元中羽化合在純陽前)李元中(開元大歷間人學道)
(終南山陽神出其徒化之無所依乃附饑莩而起)藍采和(衣破藍衫黑木腰帶足一跣一鞾醉)
(則持三尺大拍板為踏踏歌後至濠梁擲鞾帶拍板乘雲去)韓湘(昌黎從子少學道能為頃刻花)
(於花瓣中示昌黎以句後昌黎謫潮州至藍關湘適來候昌黎乃悟因吟三韻以補前詩)
五仙(仙有五等)
鬼仙(鬼關無姓三山無名不入輪迴難返蓬萊)人仙(多安少疾遲老晚死)地仙(不死而在)
(人間)神仙(謝絶塵俗以遊三山)天仙(功行滿足歷位天界)天𨼆子有水仙
無鬼仙
十種仙(楞嚴經阿難言)
地行仙(堅固服餌不息食道圓成)飛行仙(堅固草木不息藥道圓成)遊行仙(堅固)
(金石不息化道圓成)空行仙(堅固動止不息氣精圓成)天行仙(堅固津液不息潤德圓成)
通行仙(堅固精色不息吸粹圓成)道行仙(堅固咒禁不息術法圓成)照行仙(堅固)
(意念不息思憶圓成)精行仙(堅固交媾不息感應圓成)絶行仙(堅固變化不息覺悟圓成)
服食八人(嵇康云)
赤斧以練丹頳髮涓子以木精久延偓佺以松
實方目赤松以水玉乘烟務光以蒲韭長耳
卭疏以石髓駐年方回以雲母變化昌容以蓬
蔂易顔
道二宗(穀城山房筆塵釋有南北宗道自東華少君授漢鍾離權權授唐吕嵓後亦分為二宗)
一授遼進士劉操操授宋張伯端伯端授石泰
泰授薛道光道光授陳柟柟授白玉蟾玉
蟾授彭耜此南宗也一授金王嚞嚞授七弟子
丘處機譚處端劉處元王處一郝大通
馬鈺鈺妻孫不二(世謂七眞)此北宗也
三寳
道寳經寳師寳老子我有三寳曰慈曰儉曰
不敢為天下先一曰天寳君靈寳君神寳君
三洞
洞真洞元洞神
三華(道書三華離便有大妙庭)
金華玉華九華
黃庭二名
太帝金書東華玉篇
黃庭三景
内景中景外景
三花(金丹訣三花聚頂)
以精化氣以氣化神以神化虚
三全(洞靈經保此三全是謂聖賢)
導筋骨則形全剪情欲則神全靖言語則福全
補三關(華陽真人惟有玉枕難上須要舌抵上腭目上視閉息縮項)
海波對大骨節為尾閭下關腰内兩腎對夾脊為
中關(一名雙關)左右兩肩正中於胷項下會處高骨節為
玉枕上關黃庭口為天關精神機手為人關把盛
衰足為地關生命扉
道家三寳(精充則氣裕氣裕則神完)
眼者神之牖(多視則神秏閉目則養神)鼻者氣之戸(多息則氣虚調息則養氣)
尾閭者精之路(多嗜慾則精竭堅閉下元以養精)
三丹田
上丹田(眉間)中丹田(心)下丹田(臍下)
三池(黃庭經注)
膽為中池舌為華池小腹為玉池
三要(隂符經注)
耳目口
三明
天三明日月星地三明文章華人三明耳鼻口
九九節
在天為日月星在地為珠玉金在人為耳目鼻
三閉(抱朴子三者既閉則眞人遊戲於其中)
耳不聽則坎水内澄目不視則離火内熒口不
言則兑金不鳴
九華四言(真誥九華靈妃言)
眼者身之鏡(視多則鏡昏妾有磨鏡之石)耳者身之牖(聽衆則牖閉妾有決)
(牖之術)面者神之庭(心悲則面燋妾有童面之經)髮者腦之華(腦減則髮)
(白妾有還白之法)
頭九宫(大洞靈章眉間入三分為雙丹田入骨際三分為臺闕左青房右紫戸九宫各有神居之)
眉間卻入一寸為明堂卻入二寸為洞房卻入
三寸為丹田亦名泥丸宫卻入四寸為流珠宫
卻入五寸為玉帝宫明堂上一寸曰天庭宫洞
房上一寸曰極眞宫丹田上一寸曰丹玄宫流
珠上一寸曰太皇宫
六府(雲笈七籖)
肺爲玉堂宫尚書府心為絳宫元陽府肝為清
冷宫蘭臺府膽為紫微宫無極府腎為幽昌宫
太和府脾為中黃宫太素府
五漸(續韻府易有漸卦老氏有妙門修真須漸而進之)
一齋戒(澡身雪心)二安處(深居静室)三存想(收心復性)四坐忘(遺形忘我)
五神解(萬法通神)
學道三鳴(道書要閉口緩頰使聲虚而響應深)
左相叩為天鐘(去卻不祥則鳴鐘伐鬼靈也)右相叩為天磬(制伏邪惡)
(則鳴磬集百神也)上下相叩為天鼓(存思集神念道至眞則鳴鼓朝眞聖也)
存五神(眞誥存以為體則去仙近矣)
頭想恒青兩手俱赤二足常白
五炁朝元(張紫陽眞人)
以眼不視而魂在肝以耳不聞而精在腎以舌
不聲而神在心以鼻不香而魂在肺以四肢不
動而意在脾
六氣
呬(主肺)呵(主心)嘘(主肝)呼(主脾)吹(主腎)嘻(主三焦)
三者混為一(老子言無聲無色無形不可致詰故合三為一)
視之不見名曰夷聽之不聞名曰希搏故不得
名曰微
九年易形(王母謂漢武帝曰子但愛精握固閉氣吞液形易則變化變化則成道成道則為仙人)
一年易氣二年易血三年易精四年易脈
五年易髓六年易筋七年易骨八年易髮
九年易形
蹻道三法(仙路曰蹻)
一曰龍蹻二曰氣蹻三曰鹿盧蹻
隂符七術(鬼谷子)
威神法五龍養志法靈龜實意法螣蛇分威
法伏熊散勢法鷙鳥轉圜法猛獸捐兑法靈
蓍
五禽戲(華佗語弟子導引術)
虎鹿熊猿鳥
八禽(道經)
熊經鳥申鳧浴猿躩鴟視虎顧鷮息
龜縮
三車
使者車(聚火而心行氣使以治疾病)雷車(隂陽合水火同静中聞雷霆之聲)破車
(心為境役感物氣散以成老病)
三河車
小河車(採藥進火添汞抽鉛)大河車(大藥漸成上補下鍊)紫河車(還丹鍊形合道)
(入仙)
四藥(漢武内𫝊王母謂帝云)
太上之藥(風實雲子玉津金漿中華紫蜜雲山朱蜜冥陵麟膽炎山夜日扶桑丹椹長河文藻)
(太眞紅芝九色鳳惱有得食之後天而老此太上之所服非衆仙之所寳也)次藥(斑龍黑胎閬風)
(石髓蒙山白鳳之胏靈丘蒼鸞之血有得食之後天而逝此天帝之所服非下仙之所逮也)又次
藥(九丹金液紫華紅芝五雲之漿太玄之酪玄霜絳雪若得食之白日升天此天仙之所服非地仙之)
(所見也)下藥(松柏之膏菊草枸把茯苓菖蒲巨勝黃精草𩔖煩多子得服之可以延年)
神藥三醬(同上)
上有連珠之醬玉津金醬中有元靈之醬
五雲(抱朴子雲母有五種向日看其色以法製而服之一年反老還童五年役使鬼神)
多青者名雲英多赤者名雲珠多白者名雲液
多黑者名雲母晶純白名磷
八瓊丹(黃庭經注)
朱砂雄黃空青硫黃雲母戎鹽硝石
雌黃
仙方九品(天真夫人傳)
一名太和自然龍胎之醴二名玉脂瓊液之膏
三名飛丹紫華流精四名朱光碧雲之腴五名
九種紅華神丹六名太清金液之華七名九轉
霜雪之丹八名九鼎雲英九名雲光石流飛丹
五色禾(郊祀志耕耘五德朝種暮穫此言仙事)
東方甲南方丙西方庚北方壬中戊
七返丹(道書)
寅夘辰巳午未申去辰未加酉為
行道六時
九轉還丹(此論火候二八月木金旺防危故九月九轉十月胎圓藥物比蜣螂九轉則丸裂蟬飛)
十一月第一轉(如桃核入土)十二月二轉(如桃核生芽)正月三
轉(如桃樹抽條)三月四轉(如桃樹發英)四月五轉(如桃樹敷葉)五月
六轉(如桃樹生花)六月七轉(如桃落葉留萼)七月八轉(如桃萼結子)九
月九轉(如桃實紅熟)又曰一轉降丹二轉交媾丹三轉
善陽丹四轉養隂丹五轉換骨丹六轉換肉丹七轉
換五藏六府丹八轉育火丹九轉飛升丹
丹法十九訣
採藥(收拾身心斂藏神氣)結丹(凝氣聚念不動)烹鍊(玉符保神金液煉形)固濟(忘形)
(絶念)武火(奮迅精神驅除雜念)文火(專氣致柔含光默默温温不絶緜緜若存)沐浴(洗心)
(滌慮)丹砂(有無交入𨼆顯相符)過關(果生枝上終期熟子在包中豈有殊)分胎(雞能抱卵)
(心常聽蟬到成形殼自分)溫養(知白守黑神明自來)防危(一念外馳火候差失)工夫(朝往)
(暮來日煉時熟)交媾(念念相續合成一片)大還(對景無心晝夜如一)聖胎(蟄其神於中藏)
(其氣於内)九轉(火候足時嬰兒自見)換鼎(子又生孫千百億化)太極(形神俱妙與道合真)
九齋
一太真二金籙三黃籙四明真五自然
六三元七塗炭八洞神九神咒七齋無太
眞洞神神咒而有八節
修眞九戒
一敬讓孝養父母曰初眞戒二克勤忠於君主曰
念眞戒三不殺慈救衆生曰持真戒四不淫正
身處物曰守眞戒五不盜推義損已曰保眞戒
六不嗔凶怒陵人曰修眞戒七不詐諂賊害善曰
成真戒八不驕傲忽至真曰得真戒九不二奉
戒專一曰登真戒
學仙九難
衣食逼迫尊長邀難恩受糾纏名利拘絆
災害横生首師約束議論差别心志懈怠
日月蹉跎
學道九患
有志無時有時無友有友無志有志不遇師
遇師不覺覺師不勤勤不守道守道不固
固不能久
五力
忠孝君親正身處物慈救衆生先人後已
薄味戒葷
三善(道書人一日有三善天必降之福)
語善視善行善
四恩
一天地二國王三師尊四父母
三衆(内典天下有三衆)
中國人衆邊地馬衆太素寳衆
五賊(隂符經注)
賊命(黃帝得賊命之機白日上昇)賊物(范蠡得賊物之急而伯南越)賊時(管仲得賊)
(時之信而九合諸侯)賊功(張良得賊功之恩而敗強楚)賊神(殷周得賊神之驗而以小滅大)
五事(同上)
神仙之術百數其要在抱一守真少女之術百數
其要在還精採炁金丹之術百數其要在神水華
池治國之術百數其要在清淨自化用兵之術
百數其要在竒正權謀
八門(上開八門飛天法輪)
生門(仙道)休門(釋道)景門(神道)開門(人道)死門(鬼道)杜門(業道)傷門
(地獄道)驚門(畜生道)
二十四門(太上以二十四門簡要之法普濟世人)
慈悲門分義門貞潔門布施門歡喜門
方便門簡正門信順門誦念門讚歎門
齋戒門講說門禮拜門柔弱門因緣門
中道門平等門清淨門輪轉門無為門
圓轉門淨慧門解脱門逍遙門
三十六部經(共一百八十七萬六千三百八十卷)
上清妙真太一妙林開化仙人黃林
上真道教上煉上妙道德(洞真經十二部凡二十三)
(萬三百八十卷元始所說)洞元元陽元辰大劫上開
内音煉生靈和消魔無量按魔上
通(洞元經十二部凡八十萬四千卷道君所說)大清徹視集仙
洞淵内祕貞一集靈中精無量集宫
黃庭小劫(洞神經十二部凡八十萬四千卷老君所說)
三山符籙
茅山上清籙閤皂山靈寳籙龍虎山正一籙
三會
天會(正月七日)地會(七月七日)水會(十月十五日)
五臘
天臘(正月一日)地臘(五月五日)道德臘(七月七日)民歲臘(十月一日)王侯
臘(十二月臘日)
五翳(内典喻日月為所蔽也)
煙雲塵霧垢
三災
水火兵
三塗(亦曰三惡)
一色欲門上尸道天塗界二愛欲門中尸道人塗
界三貪欲門下尸道地塗界
五苦(亦曰五尸)
一色累苦心門二愛累苦神門三貪累苦形門
四華競苦精門五身累苦魂門
八難
饑渴寒暑水火刀兵一曰即三
塗五苦
十魔
六賊魔富魔貴魔六情魔患難魔刀兵
魔恩愛魔仙樂魔驕奢魔貧賤魔
三師
天師(張道陵)嗣師(張衡)係師(張魯)經師籍師度師併法師
威儀師律師皆曰三師
六職
高功都講監齋侍經侍香侍燈
天師歷代世系(後續增)
祖師道陵衡魯盛(始居龍虎山)昭成(年一百十九歲)一椒
回符子祥通元恒光(一百一歲)慈正高
應韶(能百日不食)頤士元修諶秉一善
季文正隨(封真静先生)乾曜(賜號澄素先生)嗣宗(封虚白先生)象中
敦復(追封葆光先生)景端(追封葆真先生)繼先(賜號虚静先生)時修守
真(賜號正應先生)景淵慶先天麟(賜號仁静先生)可大(賜號觀妙先生)
宗演(賜號演道靈應沖和真人)與棣(宣授體元弘道廣教真人)與材(宗演次子宣授太素)
(凝神廣道真人封留國公)嗣成(宣授太元輔化體仁應道真人)嗣德(賜號太乙明教廣元體道)
(真人)正言(制授明誠凝道弘文廣教真人)正常(賜號護國闡祖通誠崇道弘德真人)宇初
(賜授正一嗣教道合無為闡神光範真人)宇清(賜授正一嗣教清虚沖素光祖演道真人)懋丞
(賜授崇修正道葆素演法真人)元吉(賜授沖虚守素紹祖崇法真人)元慶(誥授保和養素繼祖)
(守道真人)彦頨(誥授致虚中静承先弘化真人)永緒(誥授守元養素遵範崇道真人)國祥
(誥授凝誠志道真人)顯庸(萬歷朝奉詔隨父入覲與宴配以平江伯陳王謨女三宫贈遺特遣中貴)
(護送完姻一日悞墮井中衆莫之識越日汲水者見亟呼往救云似有人翼而持之者然僅濡足而巳誥)
(授正一嗣教光揚祖範沖和清素大真人進階太子少保)
讀書紀數略卷四十三
