讀書紀數略卷五十二目錄
物部
飲食𩔖
三榖
四榖
五榖
五種
六榖
九榖
八榖
百榖
禾三變
粟去三盜
三族
五變
六米
四種米
飯之品六
四飯
麥三味
二簋
四簋
四時祭所上
兩籑
作酒六材
五齊
三酒
三醴
四飲
六飲
魯三代酒
酒三等
酒二官名
酒二書名
洞庭春三絶
醉四宜
五飲
三爵
茶五名
七茶
貢茶十二等
三等茶
茶八病
九難
茶三沸
茶七碗
六羨
水三等
水七品
水二十種
辨水味四人
五味
食四和
五裁
四鹽
醬百二十罋
食四齊
三香
五辛
五菜
西方五葷
蜀蔬兩巢
七菹
五果
三犧
二牲
魯三代牲色
三物
五牲
六畜
六獸
六禽
四時用禽獸
春秋二用
五用
六膳
四膳
五韲
七醢
三臡
五羹
四醢
四物實蓼
四物薌無蓼
五臭
八珍
迤北八珍
富有小四海
豚解二十一體
禘飫宴三禮
三舉
三俎
五鼎
鼎十二
六鉶
二羞
庶羞三十二物
四籩
四豆
二十豆
七牢
五積
日食萬錢
六不可食
九物不利人
稟氣不足六物
三羣之蟲
讀書紀數略卷五十二福建巡撫宮夢仁撰
物部
飲食𩔖
三穀(爾雅翼)
粱(黍稷之總名)稻(溉種之總名)菽(衆豆之總名)
四榖(詩箋稷以天為已下此四榖)
秬秠糜芑
五榖(周禮疾醫荀子序漢食貨志同百五穀以五行所屬而言九穀以三農所生而言榖號其多而言)
麻(屬金月令秋食)黍(屬火冬食)稷(屬土季夏食)麥(屬木春食)豆(屬水夏食)楚辭
大招注有稻無黍榖梁傳一榖不升謂嗛二榖不
升謂饑三榖不升謂饉四榖不升謂糠五榖不升謂
大侵
五種(職方氏豫州宜五種)
黍稷菽麥稻兗州四種無菽幽州三種
無菽麥月令出五種史記黃帝藝五種即此
六榖(膳夫注)
黍(穄也)稷(粟也)稻(一作稌晚禾也)粱(糯粟)苽(雕苽)麥小宗伯六齍以
供粢盛&KR1066;人六食即六榖之飯
九榖(大司徒三農生九榖)
黍稷稻粱麻麥秫苽豆
八榖(本草注)
黍稷稻粱禾麻菽麥
百榖(爾雅翼)
粱稻菽(三穀各二十種)為六十蔬果屬(助榖各二十種)為四十
禾三變(孔子見禾三變云我其首禾乎)
始於粟生於苗成於穟
粟去三盜(呂氏)
地竊(大&KR0908;小畝為青魚胠苗若直獵)苗相竊(種而無行耕而不長)草竊(弗除則蕪除之)
(則虛)
三族(同上言苗如此則粟多)
其弱也欲孤長也欲相與居熟也欲相扶
五變(說題辭禀受五行而成故五變乃可食)
以陽化生為苗秀為禾三變而發謂粟四變
入臼米出甲五變而蒸飯
六米(周禮舍人注六者皆有米苦麻小豆小麥無米)
黍稷稻粱苽豆
四種米(詩彼疏斯粺箋云疏謂糲米也)
糲十粺九鑿八侍御七九章算粟米法粟
率五十糲米三十粺二十七鑿二十四侍御二十一
(言粟五升為糲米三升米漸細故數益少四種皆以三約之)
飯之品六(内則)
黍稷稻粱白黍黃粱
四飯(白虎通)
王者平旦食(少陽之始)晝食(太陽之始)晡食(少隂之始)暮食(太隂之始)
諸侯三飯卿大夫再飯
麥三味(皇甫春秋衛倫稱劉子陽食餅知鹽生予曰荀勖師曠識勞薪易牙别淄渑定之何難倫以糧)
(糗進予曰子焉得兼三味倫告人曰吾麥杏時將發糅以杏汁李柰時將發糅以李柰汁也)
杏李柰
二簋(唐禮志)
各一者簋以稷簠以黍皆二者簋以黍稷簠以稻
粱
四簋(祭統)
黍稷稻粱
四時祭所上(呂氏貴天賜也)
春豆實(韭)夏尊實(䵄一作麰)秋机實(黍)冬敦實(稻)
兩籑(與餕同特牲饋食禮兩籑執爵拜)
上籑下籑
作酒六材(禮記一曰六物)
秫稻必齊麴糵必時湛饎必潔水泉必香
陶器必良火齊必得
五齊(周禮酒正辨五齊之名齊者每有祭祀以度量節作之)
泛齊(成而浮滓泛泛)醴齊(成而滓汁相將)盎齊(成而葱白色)緹齊(成而紅赤色)
沈齊(成而滓沈於下)司尊彝鬱齊獻酌(祼)醴齊縮酌(朝)盎
齊涗酌(饋)凡酒修酌(諸臣自酢)
三酒(酒正辨三酒之物)
事酒(方事於糟漉也)昔酒(久釀而熟也)清酒(更久於昔酒祀始用之)坊記
三酒尚質不尚味醴酒在室醍酒在堂澄酒在下
聘禮三酒六壺醙(白酒)黍清也
三醴(内則三者各有清有糟以清糟相配而食曰重醴)
稻醴清糟黍醴清糟粱醴清糟
四飲(周禮酒正辨四飲之物)
清(醴之清者)醫(醴之濁者)漿(今之酒漿)酏(今之薄粥酒)
六飲(漿人共王之六飲食醫和王之六飲)
水漿醴涼(又作䣼)醫酏内則六飲醴酏漿
水醷濫玉藻五飲有酒無涼醫
魯三代酒
夏后氏尚明水殷尚醴周尚酒
酒三等
聖(色清味重而飴)賢(色如金味醇而苦)愚(色黑味酸而漓)
酒二官名(世說桓温主簿善别酒青州有齊郡平原有鬲縣言好酒下臍惡酒在隔)
好者為青州從事(從事美官)惡者為平原督郵(督郵賤職)
酒二書名(唐子西在惠州)
和者名曰養生主勁者名曰齊物論
洞庭春三絶(東坡集安定郡王以黃柑釀酒名)
色香味
醉四宜(皇甫崧醉鄉日月)
醉花宜晝(襲其光也)醉雪宜夜(消其潔也)醉樓宜暑(資其清也)醉水
宜秋(泛其爽也)觴政醉得意宜唱歌(導其和也)醉將離宜擊
鉢(壯其神也)醉文士宜謹節奏章程(畏其侮也)醉俊乂宜加觥
盂旗幟(助其烈也)
五飲(韓詩外傳君子可以宴可以醧不可以沈不可以湎)
飲不脱屨而即序者謂之禮跣而上坐者謂之宴
能飲者飲不能飲者已謂之醧齊顔色均衆寡
謂之沈閉門不出者謂之湎
三爵(禮)
主人獻賓賓飲而酢主人主人飲而又酌酬賓
賓奠之而不舉少儀注介爵酢爵僎爵也又君
子之飲酒也一爵而色灑如二爵而言誾斯三爵油
油以退
茶五名(茶經上者生爛石中者生礫壤下者生黃土)
一曰茶二曰檟三曰蔎四曰茗五曰荈
七茶
一白葉茶(産不以地之遠近發不以社之先後芽葉如紙以為茶瑞取第一者為鬭茶而氣味)
(殊薄)二柑葉茶(樹高丈餘葉厚而圓芽即肥乳長二寸許為食茶上品)三早茶(亦𩔖)
(柑葉發常先春民間採製為試焙者)四細葉茶(樹高五六尺芽短而不乳生沙溪山中盖土薄)
(而不茂也)五稽茶(葉細而厚密芽晚而青黃)六晚茶(蓋雞茶之𩔖發比茶晚生于社後)
七叢茶(亦曰蘖茶高不數尺一歲數發貧民取利)
貢茶十二等(北苑焙茶之精者)
龍鳳石乳滴乳白乳頭金蠟面頭
骨次骨末骨麤骨山挺
三等茶(蠻甌志覺林院僧志崇分為三等客赴茶者皆以油囊盛餘)
萱草帶(自奉)驚雷莢(待客)紫茸香(供佛)
茶八病(茶經試茶辨味必須知茶之病)
芽(肥則粥面甘香短則雲脚渙散)梗(半則鮮白短則黃泛茶民以色味俱在梗中)鳥蔕(不去)
(則色黃黑)白合(不去則味苦澀)蒸芽(未熟則草木氣存)去膏(未盡則色濁味重)受
煙(火中有煙則香奪)壓黃(留久未造則味失)
九難(同上)
隂采夜焙非造也嚼味嗅香非别也羶鼎腥甌
非器也膏薪庖炭非火也飛湍壅潦非水也
外熟内生非炙也碧粉縹塵非末也操艱攪遽
非煮也夏興冬廢非飲也
茶三沸(同上過此則水老不可用)
始如魚目散布微微有聲為一沸中則緣邊湧泉
纍纍連珠為二沸終則騰波鼔浪水氣全消為三
沸
茶七碗(盧仝茶歌)
一椀喉叨潤二椀破孤悶三椀搜枯腸惟有文
字五千卷四椀發輕汗平生不平事盡向毛孔散
五椀肌骨清六椀通仙靈七椀吃不得也唯
覺兩腋習習清風生
六羨(陸羽歌)
不羨黃金罍不羨白玉杯不羨朝入省不羨
暮入臺千羨萬羨西江水曾向竟陵城下來
水三等(陸羽茶經水患渟浸而喜泉源故井取汲多者江水雖長然合衆水則雜亦次於山水)
山水上江水次井水下
水七品(劉伯芻論水)
揚子江第一惠山石泉第二虎丘石井第三
丹陽寺井第四揚州大明寺井第五松江第六
淮水第七
水二十種(歐公集李秀卿說水次第)
廬江王谷水第一無錫惠山石泉第二蘄州蘭
溪石下水第三扇子峽蝦蟆口水第四虎丘寺
井水第五廬山方橋潭水第六揚子江南泠水
第七洪州西山瀑布泉第八桐柏淮源第九
廬山龍池頂水第十丹陽寺井水第十一揚州
大明寺井水第十二漢江中泠水第十三玉虚
洞香溪水第十四武關西水第十五松江水第
十六天台千丈瀑布泉第十七柳州圓泉第十
八嚴陵灘水第十九雪水第二十
辨水味四人
易牙(知淄澠之合)李德裕(知石頭城下水非金山泉)陸羽(知揚子江水非南泠)蒲
元(知涪水與江水之雜)
五味(洪範)
鹹(水味潤下)苦(火味炎上)酸(木味曲直)辛(金味從革)甘(土味稼穡)
食四和(禮運注)
春多酸(木王養肝)夏多苦(火王養心)秋多辛(金王養肺)冬多鹹(水王養腎)
調以滑甘(土分王於四時養脾也)周禮疾醫凡藥酸養骨辛
養筋鹹養脉苦養氣甘養肉滑養竅
五裁(素問謂裁節飲食也)
肝病禁辛心病禁鹹脾病禁酸肺病禁苦
腎病禁甘
四鹽(周禮鹽人)
苦鹽(共祭刮地而得取其自然)形鹽(共賓積鹵而結取其如虎之形)散鹽(賓祀皆共熬波)
(而出取其能致遠物)飴鹽(共王后世子膳羞風水而成取其味甘可食)
醬百二十罋
醢六十醯六十
食四齊(周禮食醫)
食齊眡春時(食宜温也)羹齊眡夏時(羹宜熱也)醬齊眡秋時(醬宜)
(凉也)飲齊眡冬時(飲宜寒也)
三香(爾雅翼)
椒欓薑
五辛(元日進五辛盤所以發五臓之氣)
葱薤蒜韭芫荽
五菜(素問)
葵藿薤葱韭榖梁傳大小蒜韭芸臺荽
西方五葷(爾雅翼)
大蒜小蒜興渠慈葱茗葱
蜀蔬兩巢(陸放翁詩序)
大巢(豌豆之不實者)小巢(生稻畦中)
七菹(周禮醢人)
韭菹菁菹茆菹(鳧葵)葵菹芹菹(楚葵)菭菹(水中魚衣)筍
菹
五果(素問)
桃李杏棗栗
三犧(國語祭天地宗廟者謂之犧)
牛羊豕漢書注三牲具為大牢羊豕為少牢
又曰中牢
二牲(周禮毛之取純毛也陽祀祭天及宗廟隂祀祭地及社稷)
陽祀用騂牲毛之隂祀用黝牲毛之
魯三代牲色(明堂位)
夏后氏牲尚黑殷白牡周騂剛
三物(詩出此三物以詛爾斯)
犬豕鷄
五牲(左傳五牲不相為用注)
牛羊豕犬鷄東都賦注麋鹿麕狼兔
服虔注麏鹿熊狼野豕
六畜(周禮庖人注始養曰畜將用曰牲膳夫膳用六牲小宗伯毛六牲)
馬(火乾)牛(土坤)羊(火兑)豕(水坎)犬(金艮)鷄(木㢲)職方氏豫州六擾
并州五擾無鷄幽州四擾無鷄犬爾雅馬八尺為
駥牛七尺為犉羊六尺為羬彘五尺為&KR1610;狗四尺為
獒鷄三尺為鶤
六獸(同上)
麋鹿狼(一作熊)麕野豕兔續漢志謂熊虎
赤羆天鹿辟邪南山豐大特
六禽(同上)
雁鶉鷃雉鳩鴿鄭康成注羔豚犢麋
雉雁東都賦注鳧雁雉鶉鴐鵝
四時用禽獸(庖人掌之内則注此八物四時肥美為其太盛煎以休廢之膏節其氣也)
春行羔(羊子也)豚(豕子也)膳膏薌(牛脂也)夏行腒(乾雉也)鱐(乾魚)
(也)膳膏臊(犬膏也)秋行犢(小牛也)麛(小鹿也)膳膏腥(鷄膏也)冬
行鱻(魚也)羽(雁也)膳膏羶(羊脂也)
春秋二用(内則)
膾(春葱秋芥)豚(春韭秋蓼)
五用(同上)
脂用葱膏用薤三牲用藙(茱萸)和用醯獸用梅
六膳(周禮食醫和王之六膳)
牛宜稌(牛土畜稌土榖)羊宜黍(羊火畜黍火穀此二者以同氣為宜也)豕宜稷
(豕土畜稷水榖以土克水為宜也)犬宜粱(犬金畜粱土穀以土生金為宜也)雁宜麥
(雁火畜麥木穀以木生火為宜也)魚宜苽(魚水畜苽水榖亦以同氣為宜也)
四膳(禮記文選四膳異肴注)
孟春食麥羊孟夏食菽鷄孟秋食麻犬孟冬
食黍彘
五韲(周禮醢人凡醢醬所和細切為韲)
昌本(昌蒲根)脾析(牛百合)蜃(大蛤)豚拍(豕肩)深蒲(蒲蒻入水深者)
七醢(同上)
醓(毯)醢(肉醬)蠃(螺)醢(螔蝓)蠯(朋)醢(蛤)蚳醢(魚子)魚醢兔醢
雁醢
三臡(同上音尼醢人掌之有骨為臡無骨為醢)
麋臡鹿臡麇臡
五羹(内則此人君燕食進飯之宜)
雉羹脯羹鷄羹犬羹兔羹
四醢(唐志掌醢)
鹿兔羊魚
四物實蓼(内則)
濡(音而烹煑之也)豚包苦實蓼濡鷄醢醬實蓼濡魚卵
(音鯤魚子也)醬實蓼濡鼈醢醬實蓼
四物薌無蓼(同上和以香草無用蓼也)
魴(烝)鱮(烝)雛(燒)雉(烹)
五臭(氣也月令)
羶(木)腥(金)香(土)焦(火)朽(水)
八珍(内則羊周禮膳夫珍用八物注其品則牛麋鹿麕豕狗皆以養老者)
淳熬(煎醢加稻沃之以膏)淳母(煎醢加黍沃之以膏)炮豚(實棗豚腹中塗而炮之)炮
將(同牂牝羊也)𢷬珍(取牛羊麋鹿脊肉𢷬柔)漬(新肉薄切湛酒為之)熬(糝霍布肉屑薑)
(桂以鹽之)肝膋(取狗豚幪之以膋濡炙之)後世八珍龍肝鳳髓兔胎
鯉尾鴞炙猩脣熊掌酥酪蟬(羊脂為之)
迤北八珍
醍醐&KR0034;吭野駞蹄鹿脣駝乳麋天鵝炙
紫玉漿碧玉漿(即馬嬭子)
富有小四海(清異錄孫節度承祐在浙饌客曰今日可謂富有小四海矣)
南之蝤蛑北之紅羊東之蝦魚西之棗栗
尸子曰桀紂必南海之薑北海之鹽西海之菁東海
之鯨
豚解二十一體(凡牲方解割時皆如此)
正脊脡脊横脊(析脊三)代脅長脅(兩胉各三)肩臂
臑(兩肱各三)髀肫胳(兩股各三)陳祥道去髀而以兩
觳足之為兩髀賤不升於俎耳
禘飫宴三禮(周語晉隨會聘周定王饗之殽烝)
禘郊有全烝(全其牲體而用之)王公立飫有房烝(半解其體升之大俎)
親戚宴饗有殽烝(升體道節折之俎謂之折俎)左傳饗有體薦
(所以示恭儉)宴有折俎(所以示慈惠)公當饗卿當宴
三舉(周禮膳夫掌之凡用三太牢不敢餕餘以凟其精明也)
朝食(王日一舉)日中夕(齋日特加二舉)
三俎(玉藻三俎祭肺注特牲三鼎即此)
豕魚腊加羊與腸胃為五俎
五鼎(少牢饋食禮雍人陳鼎五)
羊豕膚魚腊漢書注牛羊豕魚麋
鼎十二(周禮膳夫)
牢鼎九(牛也羊也豕也魚也腊也腸胃也膚也鮮魚也鮮腊也)陪鼎三(膷也臐也膮也)
聘禮餁鼎七無鮮魚鮮腊羞鼎三以實言羞以陳
言陪
六鉶(公食大夫禮鉶羹器也)
牛藿羊若豕薇詩正義羊鉶豕鉶(少牢)
(饋食禮兩鉶)大羹(煑肉汁不和盛於登)鉶羹(肉味有菜和盛之鉶器)
二羞(正義宰夫羞房中之羞内羞也司士羞庶羞内羞在右隂也庶羞在左陽也)
房中之羞(其籩糗餌粉餈其豆&KR0755;食糝食)庶羞(羊臐豕膮皆有胾醢)
庶羞三十二物(内則注皆人君燕食所加庶羞也)
牛修鹿脯田豕脯麋脯麕脯麋鹿
田豕麕(皆有軒)雉兔(皆有芼)爵鷃蜩范芝
栭蔆椇棗栗榛柿瓜桃李
梅杏柤梨薑桂周禮天子羞百二
十品牲及禽獸以備滋味
四籩(周禮籩人掌之)
朝事之籩(䵄鹽)(蕡膴)(白鮑)(黑鱐形魚)饋食之籩(棗桃㮚)
(乾&KR2176;榛實)加籩(蔆㮚芡二脯各)羞籩(糗粉)(餌餈)
四豆(醢人掌之)
朝事之豆(韭菹菁菹)(醓醢鹿臡)(昌本茆菹)(麋臡麋臡)饋食之豆
(葵菹蜃)(蠃醢蚳醢)(脾析豚拍)(蠯醢魚醢)加豆(芹菹醓兔醢箈深蒲醢菹)
(菹雁醢醢筍魚)羞豆(酏食糝食)
二十豆(内則自膷至魚膾共十六豆下大夫之禮末四物列為第五行共二十豆上大夫之禮)
膷臐膮醢牛炙(四者除醢言之)醢牛胾醢
牛膾羊炙羊胾醢豕炙醢豕胾芥
醬魚膾(十二品并醢言之)雉兔鶉鷃
七牢(周禮侯伯五年朝天子上介一次介末介各三則七介天子賜以七牢)
餁牢一腥牢三餼牢三腥牢餼牢各減一為
五牢則諸侯之大夫三年聘天子五介賜以五牢也
五積(大行人)
牢禮米禾薪芻
日食萬錢
何曾食日萬錢子劭日二萬錢和嶠日三萬錢
高陽王一食數萬錢韋涉至廚中弃遺直萬錢
六不可食(周禮内饔)
牛夜鳴則庮(由也臭)羊冷毛而毳膻犬赤股而躁臊
鳥皫色(毛悴也)而沙鳴(音悲也)貍(氣鬱結也)豕盲眠(有目不明)而
交睫(毛相交)腥馬黑脊而般臂(臂毛有文也)螻(臭如螻蛄也)
九物不利人(内則)
雛鼈狼去腸狗去腎貍去正脊兔去尻
狐去首豚去腦魚去乙鼈去醜
稟氣不足六物(頤生論)
獐無膽兔無脾豬無筋魚無氣鷄無髓
蟹無腸
三羣之虫(呂氏)
水居者腥肉玃者臊草食者羶
讀書紀數略卷五十二
