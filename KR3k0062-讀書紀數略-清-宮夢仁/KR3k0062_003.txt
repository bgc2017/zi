讀書紀數略卷三目錄
天部
歲時𩔖
四天
迎氣五郊
五方天帝
五帝
五神
一氣别為四
二至二分日景
二至
日至二山
四時
四時成歲
四時序事
四時取火
四時别號
四氣
四德
四𨕖
四府
氣盈朔虛之數
三時
五時
八節
二十四氣
七十二候
十歲陽
十二歲隂
十月陽
十二月名
十二月律
十二月卦
十二月中星
十二會
軒轅十二次
十二月建
建除十二辰
十二宫分
十二時
六時
百度
三統
三正
三微
三長月
三令節
三朔
五際
三朝
四始
四君候
三伏
祖臘二日
三代臘日
三儺
冬三至
冬三極
三餘
五夜
三澣
浹旬浹辰
甲庚三日
六日
七日來復
一之日二之日七月九月
元日元辰
天運三變
三古
萬物三歲而𤼵
百六陽九
讀書紀數略卷三福建巡撫宫夢仁撰
天部
歲時𩔖
四天(爾雅)
春為蒼天(言其色蒼蒼然生萬物也)夏為昊天(言其氣晧旰也)秋為旻天
(言其情愍萬物凋落也)冬為上天(言其時無事位上臨下而已)
迎氣五郊(祭祀志永平中采元始故事兆五郊於雒陽中兆)
迎春東郊(立春祭青帝句芒車服皆青歌青陽八佾舞雲翹之舞)迎夏南郊(立夏)
(祭赤帝祝融皆赤歌朱眀舞雲翹)迎黃靈於中兆(先立秋十八日祭黃帝后土皆黃歌)
(朱眀舞雲翹育命)迎秋西郊(立秋祭白帝蓐收皆白歌西皓舞育命)迎冬北郊
(立冬祭黑帝元冥皆黑歌元冥舞育命)
五方天帝(五帝座主五星俱在太微垣中夾黃帝而坐)
東方青帝靈威仰南方赤帝赤熛怒西方白帝
白招拒北方黑帝汁(音叶)光紀中央黃帝含樞紐
大宗伯祀昊天上帝注以天皇大帝為北辰耀魄
寳(六天之說出於緯書)
五帝(月令謂五人帝以配五方天帝)
太皥(春)炎帝(夏)黃帝(中)少皥(秋)顓頊(冬)
五神(同上)
句芒(春)祝融(夏)后土(中)蓐收(秋)元冥(冬)
一氣别為四
春為陽始陽始温温生物夏為陽極陽極熱熱長
物秋為隂始隂始涼涼收物冬為隂極隂極寒
寒殺物
二至二分日景(周禮馮相氏以土圭立表冬夏致日春秋致月)
夏至景尺五寸(日南陸躔東井景短多暑)冬至景丈三尺(日北陸躔牽牛)
(景長多寒此長短之極故言至也)春分秋分景七尺三寸六分(春分日西)
(陸躔婁而月上弦於東井下弦於牽牛景朝多隂秋分日東陸躔角而月上弦於牽牛下弦於東井景夕)
(多風此長短之中故言分也)
二至(淮南子)
夏日至隂乘陽(晝者陽之分陽氣勝則日修而夜短)冬日至陽乘隂(夜者)
(隂之分隂氣勝則日短而夜修)
日至二山(同上)
冬至駿狼之山(南極山)夏至牛首之山(北極山)
四時(一歲十二月分為四時)
春(正月孟春二月仲春三月季春為三春屬木)夏(四孟五仲六季為三夏屬火)秋(七孟八仲)
(九季為三秋屬金)冬(十孟十一仲十二季為三冬屬水)尚書五辰即木火
金水旺於四時而土寄旺於四季也
四時成歲(元命苞)
冬至百八十日春夏成夏至百八十日秋冬成
合三百六十日而歲數舉周禮太史正歲年以序
事注中數曰歲(十二月中氣一周三百六十五日四分日之一)朔數曰年(十二)
(月朔一周三百五十四日)
四時叙事(周禮馮相氏)
春東作夏南訛秋西成冬朔易
四時取火(司爟掌四時變國火)
春取楡柳之火夏取棗杏之火季夏取桑柘之
火秋取柞楢之火冬取槐檀之火
四時别號(爾雅四時和為通正注尸子以為太平祥風)
春為𤼵生夏為長嬴秋為收成冬為安寧
四氣(同上四氣和謂之玉燭)
春為青陽夏為朱眀秋為白藏冬為玄英
四德(春秋繁露)
春德風(風不信則花萼不茂𤼵生之德廢)夏德暑(暑不信則草木不長長嬴之德廢)
秋德雨(雨不信則百穀不實收成之德廢)冬德寒(寒不信則水土不堅安寧之德廢)
四𨕖(同上四時者天之四𨕖)
春者少陽之𨕖秋者少隂之𨕖夏者太陽之𨕖
冬者太隂之𨕖
四府(皇極經世書昊天四府春夏秋冬之謂也)
春為生物之府夏為長物之府秋為收物之府
冬為藏物之府
氣盈朔虛之數(朱子曰歲有十二月月有三十日三百六十日者歲之常數也)
日與天會而多五日九百四十分日之二百三十五
者為氣盈月與日會而少五日九百四十分日之
五百九十二者為朔虛
三時(左𫝊三時不害注)
春夏秋又三時務農一時講武(一時謂冬也)
五時(漢儀讀五時令)
立春立夏大暑立秋立冬
八節(史律書八正之氣)
立春春分(啓)立夏夏至(陽極隂生)立秋秋分(閉)立
冬冬至(隂極陽生)
二十四氣(十五日為一氣二氣為一月二十四氣為一年)
立春(正月節)雨水(中)驚蟄(二月節)春分(中)清眀(三月節)穀雨
(中)立夏(四月節)小滿(中)芒種(五月節)夏至(中)小暑(六月節)大
暑(中)立秋(七月節)處暑(中)白露(八月節)秋分(中)寒露(九月節)
霜降(中)立冬(十月節)小雪(中)大雪(十一月節)冬至(中)小寒(十二)
(月節)大寒(中)漢初啓蟄正月中雨水二月節三統歴
穀雨三月節清眀三月中後俱改
七十二候(五日為一候六候為一月七十二候為一年見周公時訓後魏始載於歴吕氏春秋十二)
(紀禮記取為月令其上則見於夏小正)
東風解凍蟄蟲始振魚上冰獺祭魚候鴈
北草木萌動(正月六候)桃始華倉庚鳴鷹化為鳩
鳦鳥至雷乃𤼵聲始電(二月六候)桐始華田鼠
化為鴽虹始見萍始生鳴鳩拂其羽戴勝
降於桑(三月六候)螻蟈鳴蚯蚓出王瓜生苦菜秀
靡草死麥秋至(四月六候)螳螂生鵙始鳴反舌
無聲鹿角解蜩始鳴半夏生(五月六候)温風至
蟋蟀居壁鷹乃學習腐草為螢土潤溽大
雨時行(六月六候)涼風至白露降寒蟬鳴鷹乃祭
鳥天地始肅禾乃登(七月六候)鴻鴈來鳦鳥歸
羣鳥養羞雷乃收聲蟄蟲坯戶水始涸(八月六候)
鴻鴈來賓雀入水為蛤菊有黃華豺祭獸
草木黃落蟄蟲咸俯(九月六候)水始冰地始凍雉
入水為蜃虹藏不見天氣上騰地氣下降閉
塞成冬(十月六候)鶡旦不鳴虎始交荔挺出蚯蚓
結麋角解水泉動(十一月六候)鴈北鄉鵲始巢
雉雊雞乳征鳥厲疾水澤腹堅(十二月六候)
十歲陽(爾雅)
太歲在甲曰閼逢乙曰旃蒙丙曰柔兆丁曰
彊圉戊曰著雍己曰屠維庚曰上章辛曰
重光壬曰元黓癸曰昭陽史記甲曰焉逢乙
曰端蒙丙曰游兆丁曰彊梧戊曰徒維己曰祝犂庚
曰商横辛曰昭陽壬曰横艾癸曰尚章
十二歲隂(同上)
太歲在子曰困敦丑曰赤奮若寅曰攝提格
卯曰單閼(一作亶安又蟬墕)辰曰執徐(一作除)巳曰大荒落(史作)
(芒駱)午曰敦牂未曰協洽(史作叶又作汁)申曰涒灘酉曰
作噩(史作鄂)戌曰閹茂(史作掩漠)亥曰大淵獻
十月陽(同上)
在甲曰畢在乙曰橘在丙曰修在丁曰圉
在戊曰厲在己曰則在庚曰窒在辛曰塞
在壬曰終在癸曰極
十二月名(周禮硩蔟氏書十有二月之號是也)
正月為陬二月為如三月為㝛四月為余
五月為臯六月為且七月為相八月為壯
九月為元十月為陽十一月為辜十二月為
涂正月得甲曰畢陬二月得乙曰橘如三月得丙
曰修㝛四月得丁曰圉余五月得戊曰厲臯六月得
己曰則且七月得庚曰窒相八月得辛曰塞壯九月
得壬曰終元十月得癸曰極陽十一月得甲曰畢辜
十二月得乙曰橘涂周而復始
十二月律(陽月為律隂月為吕故曰六律六吕)
正月太簇二月夾鐘三月姑洗四月中吕
五月蕤賓六月林鐘七月夷則八月南吕
九月無射十月應鍾十一月黃鍾十二月大
吕
十二月卦
正月泰(乾九三三陽温厚之氣始於此)二月大壯(乾九四四陽)三月夬(乾九)
(五五陽)四月乾(乾上九六陽温厚之氣盛於此)五月姤(坤初六一隂始生)六月
遯(坤六二二隂)七月否(坤六三三隂嚴凝之氣始於此)八月觀(坤六四四隂)九
月剝(坤六五五隂)十月坤(坤上六六隂嚴凝之氣盛於此)十一月復(乾初九一)
(陽始生)十二月臨(乾九二二陽)
十二月中星(月令言昏旦所中書言分至所中謂朱子曰堯時星中至月令而差唐一行歲差)
孟春昏參旦尾仲春昏弧旦建星季春昏七星
旦牽牛孟夏昏翼旦婺女仲夏昏氐旦危季
夏昏火旦奎孟秋昏建星旦畢仲秋昏牽牛旦
觜觿季秋昏虛旦柳孟冬昏危旦七星仲冬
昏東壁旦軫季冬昏婁旦氐
十二會(月令注)
孟春陬訾(日在營室)仲春降婁(日在奎)季春大梁(日在胃)孟夏
實沈(日在畢)仲夏鶉首(日在東井)季夏鶉火(日在柳)孟秋鶉尾
(日在翼)仲秋壽星(日在角)季秋大火(日在房)孟冬析木(日在尾)
仲冬星紀(日在斗)季冬玄枵(日在婺女)
軒轅十二次(世紀黃帝受命推分星次以定律度)
自斗十一度至婺女七度一名須女曰星紀之次於
辰在丑謂之赤奮若於律為黃鐘斗建在子今吳越
分埜(釋名吳虞也太伯讓位封之虞志也越國度越禮義無所拘也)其自婺女八度
至危十六度曰玄枵之次一名天黿於辰在子謂之
困敦於律為大吕斗建在丑今齊分埜(釋名齊齊也地在渤海南)
(渤齊之中也)自危十七度至奎四度曰豕韋之次一名娵
訾於辰在亥謂之大淵獻於律為太簇斗建在寅今
衛分埜(釋名衛衛也立武庚為殷後設三監以守衛也)自奎五度至胃六度
曰降婁之次於辰在戌謂之閹茂於律為夾鐘斗建
在卯今魯分埜(釋名魯魯鈍也國多山水民性樸魯也)自胃七度至畢
十一度曰大梁之次於辰在酉謂之作噩於律為姑
洗斗建在辰今趙分埜(釋名趙朝也本小邑朝事於大國也)自畢十二
度至東井十五度曰實沈之次於辰在申謂之涒灘
於律為中吕斗建在巳今晉魏分埜(釋名晉進也其土在北有事於)
(中國則進而南也又取晉水以為名其水迅進也)自井十六度至柳八度曰
鶉首之次於辰在未謂之叶洽於律為蕤賓斗建在
午今秦分埜(釋名秦津也其地沃衍有津潤也)自柳九度至張十七
度曰鶉火之次於辰在午謂之敦牂一名大律於律
為林鐘斗建在未今周分埜(釋名周地在岐山南其山四周也)自張
十八度至軫十一度曰鶉尾之次於辰在巳謂之大
荒落於律為夷則斗建在申今楚分埜(釋名楚辛也其地人性急)
(數有戰争辛楚也)自軫十二度至氐四度曰壽星之次於辰
在辰謂之執徐於律為南吕斗建在酉今韓鄭分埜
(釋名鄭町也其地多平町町然也)自氐五度至尾九度曰大火之次
於辰在卯謂之單閼於律為無射斗建在戌今宋分
埜(釋名宋送也地接淮泗而東南傾以為殷後若云滓穢所在送使隨流入東海也)自尾十
度至斗十度百三十五分而終曰析木之次於辰在
寅謂之攝提格於律為應鐘斗建在亥今燕分埜(釋名)
(燕宛也北方沙漠平廣此地在涿鹿山南宛然以為國都也)
十二月建(淮南子以斗柄初昏所指言之)
正月招搖指寅二月指卯三月指辰四月指
巳五月指午六月指未七月指申八月指
酉九月指戌十月指亥十一月指子十二
月指丑漢志閏月無中炁斗斜指兩辰之間
建除十二辰(同上)
如寅為建則卯為除辰為滿巳為平(主生)午為
定未為執(主陷)申為破(主衡)酉為危(主杓)戌為成(主少德)亥
為收(主大德)子為開(主太歲)丑為閉(主太隂依次直日)
十二宫分
寳瓶(子)磨蝎(丑)人馬(寅)天蝎(卯)天秤(辰)雙女(巳)獅子
(午)巨蟹(未)隂陽(申)金牛(酉)白羊(戌)雙魚(亥)
十二時(左𫝊日之數十故有十時亦當十位又曰天有十日人有十等日出禺中闕者尊王公也)
夜半(子皂)雞鳴(丑士)平旦(寅卿)日出(卯闕)食時(辰公)禺中(巳闕)日中
(午王)日昳(未臺)晡時(申僕)日入(酉僚)黃昏(戌隸)人定(亥輿)
六時
寅卯巳午申酉
百度(樂記百度得數而有常注百刻也尚書緯謂刻為商士昏禮日入三商為昏)
每日十二時每時八刻二十分每刻六十分
三統
黃鐘為天統(十一月)林鐘為地統(六月)大簇為人統(正月)
三正(三代迭用自漢武帝後皆用夏正建寅為歲首)
子為天正(周建之)丑為地正(商建之)寅為人正(夏建之)甘
誓怠棄三正謂天地人之正道
三微(三正記不以二月後為正者萬物不齊莫適所統故必以三隂之月也)
十一月(陽氣始養根於黃泉之下萬物皆赤赤者盛陽之色也故周為天正色尚赤)十二
月(萬物始芽而白白者隂氣故殷為地正氣尚白)正月(萬物始孚甲而出皆黑人得加功故夏為)
(人正色尚黑)
三長月(長音丈俗忌此三月不上官)
正月(寅)五月(午)九月(戌)
三令節(貞元中詔以此三日百寮𨕖勝地追賞為樂)
二月一日(中和節)三月三日(上巳節)九月九日(重陽節)
三朔
平眀(夏用之)雞鳴(商用之)夜半(周用之)
五際(詩内𫝊隂陽終始際會之歲)
卯酉午戌亥
三朝(又曰三始元旦也)
歲之朝月之朝日之朝
四始(漢書四時之始)
正月朔歲首立春
四君候(天文志凡候歲媺惡謹候歲始)
冬至日臘眀日正月旦立春
三伏(四時代謝皆相生立春木代水水生木立夏火代木木生火立冬水代金金生水立秋金代火金畏)
(火故遇庚必伏)
初伏(夏至後第三庚日)中伏(第四庚日)末伏(立秋後初庚日)
祖臘二日(高堂隆議王者各以所行之盛而祖以其終而臘)
水行之君子祖辰臘(水始於申盛於子終於辰)火行之君午祖戌
臘(火始於寅盛於午終於戌)木行之君卯祖未臘(木始於亥盛於卯終於未)金
行之君酉祖丑臘(金始於巳盛於酉終於丑)土行之君戌祖辰臘
(土始於未盛於戌終於辰)漢火德(故午祖戌臘)魏土德(故戌祖辰臘)晉金
德(故酉祖丑臘)
三代臘日(風俗通臘者獵也獵取禽獸以祭先祖也或曰接也新故交接狎獵大祭以報功也)
夏曰嘉平殷曰清祀周曰大蜡漢改曰臘
三儺(周禮方相氏)
季春命國儺(九門磔禳以畢春氣)仲秋天子乃儺(以達秋氣)季冬命
有司大儺(出土牛以送寒氣下及民庶皆得儺也)
冬三至(三禮義宗)
隂氣極至陽氣始至日行南至
冬三極
晝漏極短去極極遠晷景極長
三餘(董遇力學常以三餘讀書)
冬者歲之餘夜者日之餘隂雨者時之餘
五夜(周禮司寤氏掌夜時注夜有五更亦曰五鼓)
甲夜(一更)乙夜(二更)丙夜(三更)丁夜(四更)戊夜(五更)
三澣(即上中下三旬盖本唐制十日一休沐而襲之也)
上澣中澣下澣
浹旬浹辰(浹周徧也)
十日干一周故言浹旬十二日支一周故言浹辰
甲庚三日(易本義甲日之始事之端也庚更也事之變也)
蠱先甲三日(辛也前事過中而將壊則可自新以為後事之端)後甲三日(丁也)
(後事方始而尚新便當丁寧以監前事之失)㢲先庚三日(丁也所以丁寧於其變之前)
後庚三日(癸也所以揆度於其變之後)
六日(淮南子高誘曰遷六日今年以子冬至後年以午冬至陸倕刻漏銘六日無辨五夜不分)
冬至子午夏至卯酉(冬至加三日則夏至之日也)歲遷六日周
而復始
七日來復(易本義自五月姤而一隂始生至此七爻而一陽來復)
姤(午一隂坤初六)遯(未)否(申)觀(酉)剝(戌)坤(亥)復(子一陽乾初九)
一之日二之日七月九月(王氏詩義四月正陽亦言月隂始於四月生於五月也)
七月九月隂生矣則言月一之日二之日陽生矣
則言日(與易臨至於八月有凶七日來復同意)按詩傳一之日周正
月建子也二之日殷正月建丑也三之日夏正月建
寅也四之日周四月夏二月建卯也
元日元辰(南齊禮志亥者辰之末故記稱元辰曰吉亥)
郊天陽也故以元日祈穀籍田隂也故擇元辰躬
耕月令章句日榦也辰支也有事於天用日有事
於地用辰
天地三變(天官書)
三十年一小變百年中變五百年大變左𫝊
十二年為一終(一星終也)
三古
上古(伏羲時)中古(周文王時)下古(孔子時)
萬物三歲而發(越絶書倪計内經)
太隂三歲處金則穰三歲處水則毁三歲處木
則康三歲處火則旱
百六陽九(道跡經言)
陽九者天旱海涌而陵焦百六者天水海陸而陵
淵洪景盧續筆云以歴志攷之其名有八初入元
百六曰陽九次隂九又次隂七陽七隂五陽五隂三
陽三皆謂災歲大率經歲四千五百六十而災歲五
十七以數計之每八十歲則值其一則陽九即當承
百六而言災歲盖不止陽九也攷王湜太乙肘後
備檢云凡四百五十六年而一陽九二百八十八年
而一百六陽九竒數也為陽數之窮百六偶數也為
隂數之窮皆所謂厄會也與景盧所記不同而有理
讀書紀數略卷三
