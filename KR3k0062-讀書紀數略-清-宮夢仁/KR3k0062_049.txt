讀書紀數略卷四十九目錄
物部
武備𩔖
高陽氏二劍
殷三寶劍
八劍之精
越王五劍
歐冶三劍
吳王二劍
九劍
三寶劍
魏三劍三刀三匕首
孫吳六劍
豐城二劍
吳三刀
陶貞白二刀
慕容垂二刀
武庫刀制四
二矛
五盾
五戎
五兵
五兵名
顧命七兵
斧鉞别名二
六弓
弓三等
唐四弓
四練材
弓六材
弓榦七材
弓九和
弓膠六等
黃帝作矢二臣
蓬矢六
八矢
唐四矢
矢材四美
四弩
唐七弩
武藝十八事
唐四軍槍矟
號令六物
三革
甲三屬
甲五屬
唐甲制十三
歷代造舟
黃帝作舟二臣
船三翼
船首二鳥
孫權二船名
二事名實相反
讀書紀數略卷四十九福建巡撫宫夢仁撰
物部
武備
高陽氏二劍(四方有兵此劍飛越指其方則克)
畫影騰空
殷三寶劍(列子衛孔周祖得殷帝三寶劍傳之十三世矣)
含光承影宵練莊子三劍天子諸侯庶人
八劍之精(拾遺記越王句踐以白牛白馬祠昆吾之神採金鑄之應八方之氣)
一掩日(以之指日日光晝暗)二斷水(以之畫水開即不合)三轉魄(以之指月蟾兔)
(倒轉)四懸箭(飛鳥遊過觸刃如截)五驚鯢(以之泛海鯨鯢湥入)六滅魂(挾之夜行)
(不逢魑魅)七却邪(妖魅見之則伏)八真剛(切玉斷金如削土木)
越王五劍(薛子越王聘歐冶子鑄)
湛盧純鉤豪曹(一曰盤郢又曰勝邪)魚腸(一曰魚腹)巨闕越
獻吳三寶劍無純鉤巨闕
歐冶三劍(越絶書楚王召風胡子之吳見歐冶子作)
龍泉太阿工布
吳王二劍(吳王闔廬鑄)
陽曰干將隂曰莫邪
九劍(史記索隱天下寶劍韓為衆)
棠谿墨陽合伯鄧師宛馮龍淵太阿
莫邪干將荀子桓公之葱太公之闕文王之
錄莊周之&KR1544;闔閭鉅闕辟閭干將莫邪皆古良劍
三寶劍(韓稜為尚書令郅壽為僕射陳寵為尚書同時以才稱肅宗賜三人寶劍手署其名)
韓稜楚龍淵(時論以稜淵深有謀也)郅壽蜀漢文(時論以壽明達有文章也)
陳寵濟南椎成(時論以寵端朴善不見外也)
魏三劍三刀三匕首(建安中太子丕造因姿定名以銘其拊文心雕龍謂器利辭鈍)
三劍飛景流采華鋒三刀靈寶含章素
質三匕首清剛揚文龍鱗
孫吳六劍(古今注吳大帝)
白虹紫電辟邪流星青冥百里
豐城二劍(吳時斗牛間常有紫氣雷漢為豐城令掘獄得石函中有寶劍二刻題其名云)
龍泉太阿
吳三刀(古今注吳大帝)
百鍊青犢漏景
陶貞白二刀(芝田錄往往飛騰如青蛇状)
一名善勝一名寶勝
慕容垂二刀(刀劍錄長七尺若别處之則鳴)
一雌一雄
武庫刀制四(唐六典)
儀刀(古班劍之𩔖)鄣刀(以彰身)横刀(佩刀也)陌刀(長刀蓋古斷馬劍)
二矛(鄭風)
酋矛夷矛
五盾(周禮司兵所掌)
貳車之盾𧰼車之盾旅賁之盾虎士之盾
藩盾
五戎(漢書注亦曰五兵)
矛戟弓劍戈
五兵(月令季秋習五戎注周禮司兵同步卒所用)
弓矢殳矛(酋矛)戈戟周禮司右有夷矛無弓
矢則車之五兵也榖梁傳矛戟鉞楯弓矢淮南
子刀劍矛戟矢齊語隱五刃同
五兵名(抱朴子或問辟五兵之道鄭君云但誦其名有騐)
刀名大房虛星主之弓名曲張氐星主之矢名
徬徨熒惑星主之劍名太傷角星主之弩名遠
望張星主之戟名大將軍參星主之
顧命七兵(書正義)
惠戈劉鉞戣瞿銳
斧鉞别名二
戚為斧揚為鉞
六弓(周禮司弓矢)
王弓弧弓(二弓以授射甲革椹盾者往體多來體少)夾弓庾弓(二弓以授)
(射豻侯鳥獸者往體少來體多)唐弓大弓(二弓以授學射者使者勞者往體來體若一)
荀子天子雕弓諸侯彤弓大夫黑弓公羊注大
夫嬰弓士盧弓
弓三等(槀人注上中下三者人各有所宜)
上制上士服之(弓長六尺六寸)中制中士服之(弓長六尺三寸)下制
下士服之(弓長六尺)桃氏劍亦有上中下之制
唐四弓(六典武庫令)
長弓角弓稍弓格弓
四練材(韓詩外傳出泰山南)
烏號之柘燕牛之角荆麋之筋河魚之膠
弓六材(考工記取六材必以時)
幹(以為遠也)角(以為疾也)筋(以為深也)膠(以為和也)絲(以為固也)漆(以為受霜露也)
冬折幹春液角夏治筋秋合三材(謂膠絲漆)
弓幹七材(同上)
柘(為上)檍(次之)檿桑(又次)橘(又次)木瓜(又次)荆(又次)竹(為下)又曰凡
相幹欲赤黑而陽聲赤黑則嚮心陽聲則遠根
弓九和(同上)
材美工巧為之時謂之參均角不勝幹幹不勝筋
謂之參均量其力又參均(均者三謂之九和)
弓膠六等(同上)
鹿膠青白馬膠赤白牛膠火赤鼠膠黑魚
膠餌(其色如餌)犀膠黃
黃帝作矢二臣(荀子)
浮游夷牟
蓬矢六(射義男子生而桑弧蓬矢六)
二矢以射天地四矢以射四方
八矢(周禮司弓矢)
枉矢挈矢(二矢利火射用諸守城車戰)殺矢鍭矢(二矢用諸近射田獵)
矰矢茀矢(二矢用諸弋射)恒矢庳矢(二矢用諸散射)
唐四矢(六典武庫令)
竹箭木箭兵箭弩箭
矢材四美(考工記)
笴欲生而摶同摶欲重同重節欲疏同疏欲
㮚
四弩(周禮司弓矢)
夾弩庾弩(二弩利攻守)唐弩大弩(二弩利車戰野戰)
唐七弩
擘張弩角弓弩木單弩大木單弩竹竿弩
大竹竿弩伏遠弩
武藝十八事
弓弩鎗刀劍矛盾斧鉞戟
鞭簡撾殳义杷頭緜繩套索白打
唐四軍槍矟(會要)
左飛騎用綠紛右飛騎緋紛左萬騎紅紛右
萬騎碧紛
號令六物(三軍耳目之所寓先王建此以齊衆志者也)
角革金麾旗幟
三革(荀子周公定三革)
犀兕牛齊語甲胄楯
甲三屬(屬聯也)
上身一髀褌二踁繳三
甲五屬(屬者甲扎葉相續也一葉為一扎革堅者甲長也)
犀皮七節(可歷百年)兕皮六節(歷二百年)合犀兕革五節(歷三百年)
唐甲制十三(六典武庫令古皆用皮秦漢以來用鐵)
明光甲光要甲細鱗甲山文甲烏鎚甲
白布甲皂絹甲布背甲步兵甲皮甲木
甲鎖子甲馬甲
歷代造舟(物原)
遂人以匏濟水伏羲始乘桴軒轅作舟顓頊
作篙槳帝嚳作柁櫓堯作維牽夏禹作柁加
以蓬碇帆檣伍員作樓船
黃帝作舟二臣(世本)
共鼓貨狄
船三翼(文選注引越絶書伍子胥水戰法)
大翼(廣一丈五尺長十丈)中翼(廣一丈三尺長七丈)小翼(廣一丈二尺長五丈六尺)
船首二鳥(劉楨魯都賦皆船名)
綠鷁葱鶖
孫權二船名
馳馬逐龍
二事名實相反(出於一時)
馳馬(孫權快舫也)驚帆(曹洪駿馬也)
讀書紀數略卷四十九
