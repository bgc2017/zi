讀書紀數略卷二十七目錄
人部
辨名𩔖
三稱
三立
三達尊
五政
六職
人十等
三𨕖
輔有三名
三揖
三命
五士
三老五更
四名
人六等
四𨕖
五儀
九等
人四等
四等
三檢
人七名
十五儒
十二材
士中外不相應者十五
一槩未得主名
八說
人三等
二十人相與遊於世
士有三品
天下臣三
孟子四科
六正
六邪
益三友
三端
四民
五蠧
三老
五力
五勇
七技
隱者三槩
什伍
五隸
民三品
四窮民
奚隸二名
厮養二名
讀書紀數略卷二十七福建巡撫宫夢仁撰
人部
辨名𩔖
三稱(帝王世紀孔子云)
化合神者稱皇德合天地者稱帝仁義合者稱
王
三立(左𫝊穆叔)
立德(黃帝堯舜)立功(禹稷)立言(史佚周任臧文仲)
三達尊
爵(朝廷所尚)齒(鄉黨所尚)德(輔世長民)
五政(大戴禮注)
天子公卿大夫士
六職
王公(坐而論道)士大夫(作而行之)百工(審曲面勢以飭五材以辨民器)商旅(通四方珍)
(異以資之)農夫(飭力以長地財)婦力(治絲枲以成之)
人十等(左𫝊)
王(臣公)公(臣大夫)大夫(臣士)士(臣皂)皂(臣輿)輿(臣隸)隸(臣僚)僚(臣僕)僕(臣臺)
臺
三𨕖(班固三𨕖七遷充奉陵邑注)
一七相五公二豪傑三貨殖
輔有三名(周禮疏注)
公卿大夫
三揖(左𫝊三揖在下)
卿大夫士
三命(莊子正考父三命注)
士大夫卿左𫝊三命兹益恭注上卿也
五士(王制)
秀士(命鄉𨕖)𨕖士(升之司徒)俊士(升之學)造士(不征)進士(升司馬而官之)
三老五更(漢書注父事三老兄事五更)
三老國老也五更庶老也(月令章句)三公老者為三老卿
大夫老者為五更(禮記注)老人更知三德五事(鄭康成注)
四名(莊子注凡此四名一人耳所自言之異)
天人神人至人聖人
人六等(孟子)
善信美大聖神
四𨕖(春秋繁露)
聖人君子善人正人
五儀(家語注人之高下)
聖人(無所不通)賢人(才德出衆)君子(成德之士)士人(學為儒者)庸人(中常之才)
九等(漢古今表列九等之序)
上上聖人(始於宓犧)上中仁人上下智人中上中
中中下下上下中下下愚人(始於蚩尤)
人四等(王充)
儒生(說一經)通人(博覽古今)文人(上書奏記)鴻儒(精思著文)
四等(荀子)
俗人俗儒雅儒大儒又大儒天子三公也
小儒侯大夫士也衆人工農商賈也
三檢(揚子)
衆人用家檢賢人用國檢聖人用天下檢
人七名(白虎通又别名記)
五人曰茂十人曰𨕖百人曰俊千人曰英
倍英曰賢萬人曰傑萬傑曰聖春秋繁露萬
人曰英千人曰俊百人曰傑十人曰豪鶡冠子德
萬人者謂俊德千人者謂豪德百人者謂英
十五儒(儒行注蓋聖人之儒行也)
自立容貌備豫近人特立剛毅自立
憂思寬裕舉賢援能任舉特立獨行
規為交友尊讓經文有仕
十二材(劉劭人物志)
清節法術國體器能臧否伎倆智意
文章儒學口辨雄傑
士中外不相應者十五(太公論)
有賢而不肖者有溫良而盗者有貌恭敬而心
慍者有外廉謹而内肆者有精精而無情者
有湛湛而無誠者有好謀而無決者有如果敢
而不能者有悾悾而不信者有恍恍惚惚而忠
實者有詭激而有功效者有外勇而内怯者
有肅肅而易人者有嗃嗃而静慤者有勢孤形
劣而出入無所不至無使不遂者
一槩未得主名(准南子言有人雖善之而未能純也)
喜武非俠也喜文非儒也好方非醫也好馬
非騶也知音非瞽也知味非庖也
八說(韓非子言八者匹夫之私譽人主之大敗)
為故人行私謂不弃(吏有姦)以公財分施謂仁人(公財損)
輕禄重身為君子(民難使)枉法曲親謂有行(法制毁)棄官
寵交謂有俠(官職曠)離世遁土謂高傲(民不事)交争逆令
謂剛材(令不行)行惠取衆謂得民(君上孤)
人三等(莊子)
有曖妺者(學先生之言而私自說)有濡需者(托身豪富而不知禍)有卷婁
者(老而過於勤勞鄙陋之甚莊子指舜而言)
二十人相與遊於世(列子言此二十人和同終年者各任其真性故也)
墨杘(骨)單(戰)至嘽咺憋懯(四人自以智之深)巧佞愚直婩斫
便辟(四人自以巧之徼)㺒㤉情露&KR1996;㥛陵誶(四人自以才之得)眠娗
(珍)諈諉勇敢怯疑(四人自以行無戾)多偶自專乘權隻立(四人)
(自以時之適)
士有三品(靳裁之云)
志於道德志於功名志於富貴
天下臣三
好功名而輕爵禄之臣(名得功成而止矣)貪爵禄而昧功名
之臣(必忘其性命矣)由道義而行之臣(爵禄功名得之不以為重失之不以為輕)
(顧吾道義如何耳)
孟子四科(凡此四科優劣之差)
容悦社稷天民大人
六正(劉向臣術)
聖臣良臣忠臣志臣貞臣直臣
六邪(同上)
具臣諛臣姦臣讒臣賊臣敗臣
益三友(論語)
直諒多聞損三友謂便辟善柔便佞
三端
文士筆端武士鋒端辯士舌端
四民(管子劉桓公云四民勿使雜處)
士為上(處士使就燕間)農次之(處農使就田野)工又次之(處工使就官府)商
居下(處商使就市井)漢地志遊子樂其俗不復歸故有五
方之民
五蠧(韓非子言當除此五等人)
學者言古者帶劍者近御者商工之民
三老(左𫝊服氏注)
工老商老農老
五力(王充言人生莫不有力而用力有尊卑)
農夫之力(墾草殖糓)士卒之力(勇猛攻戰)工匠之力(構架斵削)佐史
之力(治書定簿)賢儒之力(論道議政)
五勇(胡非子)
獵徒之勇漁人之勇陶岳之勇五刑之勇
君子之勇莊子漁父獵夫烈士聖人之勇
七技(王制)
祝史射御醫卜百工
隱者三槩(唐隱逸𫝊)
上焉者身藏而德不晦其次潔治世具弗得伸將
峭行不可屈於俗末焉者資槁薄樂山林
什伍(周禮宮正會其什伍注)
五人為伍二五為什周書五戶為伍以首為長
十夫為什以年為長
五&KR1559;(司&KR1559;所掌)
罪&KR1559;蠻&KR1559;閩&KR1559;夷&KR1559;貉&KR1559;
民三品(忠經)
畏威如疾民之上也從懷如流民之下也見懷
思威民之中也
四窮民(孟子)
鰥(老而無妻)寡(老而無夫)孤(幼而無父)獨(老而無子)
奚隸二名(周禮禁㬥氏)
女奴曰奚男奴曰隸
厮養二名
析薪為厮炊烹為養
讀書紀數略卷二十七
