讀書紀數略卷十七目錄
人部
瑞異𩔖
歴代毓聖符瑞
五精
四星精
四代誕生異瑞
歴代圖書
五老遊河
麟吐三圖
堯十瑞
三祥
周祥三族
五星聚三
四星聚四
漢五瑞
唐四瑞
張說潞州祥瑞十九頌
太平興國瑞六十三物
宋五星四聚
乾德五瑞
乾德四瑞
淳化五瑞
祥符五瑞
建隆三瑞
王者之祥三
讀書紀數略卷十七福建巡撫宫夢仁撰
人部
瑞異𩔖
歷代毓聖符瑞
赤虹繞神母生伏羲(拾遺記)神龍感女登生炎帝(世紀)電
繞北斗樞星感附寶二十五月生黃帝(世紀)大星如虹
流下華渚女節意感生白帝朱宣(少昊氏河圖)瑤光貫月
正白感女樞生顓帝(含神霧)慶都感赤龍十四月生堯
(河圖)握登感大虹生舜(詩緯書緯曰感樞星之精)修已吞神珠薏苡
生禹(世紀)扶都見白氣貫月感而以乙日生湯(世紀)
五精(大傳正文)
堯赤精舜黃禹白湯黑文王蒼
四星精(感精符注)
堯翼星舜斗星湯虛星文王房星
四代誕生異瑞
含妃吞赤珠文曰玉英而生劉季(含神霧)夢神遇大澤
(本紀)王夫人夢日入澤生武帝於猗蘭殿昭帝十四
月而生立堯母門光武生赤光照室如晝魏文
帝生於譙有雲氣青色如車蓋晉元帝生洛陽有
神光一室盡明唐太宗生於武功别館慶雲燭天
二龍戲水肅宗生於東宫别殿祥光照室
歷代圖書
黃帝遊洛見大魚流於海得圖書焉龍圖出河龜書
出洛赤文篆字堯修壇河洛有龍馬銜甲赤文綠
色臨壇而止吐甲圖而去舜設壇於河黃龍負圖
出於壇畔赤文綠錯禹觀於河有長人出曰吾河
精也授河圖言治水之事湯東至洛觀堯壇有黃
魚黑鳥化為黑玉黑龜赤文成字赤爵銜書及豐
鳳皇銜書遊文王之都成王觀河洛沈璧青龍臨
壇銜黑甲之圖禮於洛亦如之黑龜青純蒼光止
於壇背甲刻書赤文成字周公援筆書之
五老遊河(文選注仲尼云吾聞帝堯率舜登首山觀於河有五老遊河渚歌訖為流星飛入昴)
一老曰河圖將來告帝期二老曰告帝謀三老
曰告帝圖四老曰告帝符五老曰河圖推龍銜
玉繩
麟吐三圖(琴操時搜神記云孔子𫉬麟每卷二十四字)
一為赤伏劉季興為王二為周滅夫子將終三
為漢制造作孝經
堯十瑞(述異記)
宫中芻化為木鳳皇止庭神龍見沼蓍草生
階宫禽五色烏化白神禾生箑莆生廚
景星耀天甘露降地
三祥(管子)
龍龜圖書乘黃
周祥三族(子華子為周日正薦所以為祥者三)
井里之璞太山之器車唐叔異𤱔之禾
五星聚三(金陵驗異錄)
周將伐殷聚房齊威將伯聚箕漢高入秦聚井
四星聚四(同上)
漢元始聚柳張而光武復興晉永嘉聚牛女而元
皇復興漢初平聚心又聚箕尾而魏武定兗豫
晉義熙四星各一聚而劉裕有天下
漢五瑞(以此五物為瑞)
黃龍白鹿嘉禾甘露木連理
唐四瑞(大瑞表賀餘者歲終禮部以聞)
景星慶雲為大瑞(其名物六十有四)白狼赤兔為上瑞
(其名物三十有八)蒼兔赤鷹為中瑞(其名物三十有二)嘉禾芝
草木連理為下瑞(其名物十有二)
張說潞州祥瑞十九頌
日抱戴月重輪赤龍逐鹿黃龍禾合穗
羊頭山童謠襄垣仙洞大王山三壘疑山
鑿斷漳河赤鯉黃龍再見紫雲李連理
神蓍立金橋寝堂紫氣大人跡神人傳慶
太平興國瑞六十三物
白鹿六(二澤州貢四御苑生)白兔十一(六嵐許潁秦易等州貢五御苑生)黑兔
一(京兆民進)紫兔一(沂州貢)白麞四(潁單州貢)白雉一(潁州貢)白鵲
二(兗州貢)白鳩一(京西民進)紫鵲一(忠州進)白鶉一(易州進)白鸚
鵡一(越州貢)蒼鸚鵒一(越州貢)紅山鵲一(貝州貢)白山雀五
(洋州貢)綠山鵲一(江陵貢)白雀四(登德汝虢等州貢)白鼠二(京西民進)
紅雀一(德州貢)白戴勝三(羽乾等州貢)蒼烏一(鄭州貢)白山鴉
一(乾州貢)赤烏一(趙州貢)白鷹五(霸濮潞晉夏等州進)白鷺鶿二(商坊)
(等州進)白鶻一(貢州貢)赤鶻一(歸州貢)白鷂一(鳳翔貢)白鸚鵡
一(明州貢)白銅觜一(光州貢)青花山鵲一(房州貢)
宋五星四聚
建隆元年五星聚奎藝祖受禪乾德五年五星如
連珠聚奎明年真宗降誕雍熙二年五星如連珠
有星出東井大倍金星是歲外蕃來貢景德四年
五星聚東井(一云聚而伏於鶉火)慶雲見王欽若表賀
乾德五瑞(和峴依月律各為一曲)
荆南甘露京兆嘉禾黃州紫芝和州神龜
黃州玉兔
乾德四瑞(同上)
合州瑞木成文南方馴𧰼自至秦州𫉬白烏
黃州𫉬皓雀
淳化五瑞(有朝會樂章)
祥麟丹鳳河清白龜瑞麥
祥符五瑞(同上)
慶雲醴泉祥芝瑞木靈鶴
建隆三瑞(王著上)
亳州獻紫芝鄆州𫉬白兔隴州貢黃鸚鵡
王者之祥三(劉基)
聖人為上豐年次之鳳皇麒麟為下
讀書紀數略卷十七
