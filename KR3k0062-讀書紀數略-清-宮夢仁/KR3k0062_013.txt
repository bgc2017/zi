讀書紀數略卷十三目錄
地部
朝廟𩔖
三朝
三社
二社
王五社
晉二社
梁社稷五壇
王制廟數
夏五廟
商六廟
周七廟
魯二廟
漢七帝廟
唐九廟
宋四祖廟
六聖原廟
狄仁傑留四廟
劉䞇留三廟
唐虞五府
夏五室
周五府
三代明堂制
四代明堂
明堂五名
明堂讀五時令
論明堂二
學制二義
四代學名
帝王五學
周三代學
五學
六學
魯四學
三靈一雍
三臺
漢三雍宫
學校庠序四名
宋四學
唐六學
四子學
宋五學
崇寧四學
宋三舍
大學二十齋
宗學六齋
武學六齋
明太學十八號
京衛武學六齋
宋四書院
二谿書院
讀書紀數略卷十三福建巡撫宫夢仁撰
地部
朝廟𩔖
三朝(周制)
外朝(在臯門内庫門外三槐九棘詢萬民聽政之朝小司寇朝士掌焉)治朝(在路門外王日)
(聽治之朝宰夫司士掌焉亦曰中朝)燕朝(在路門内王國宗人嘉事之朝太僕小臣掌焉亦曰内朝)
(即路寝之朝)唐含元殿為大朝即周外朝也宣政殿為
正朝即周中朝漢前殿也紫宸殿為上閣即周内朝
漢宣室也通典謂倂雉門外詢事之朝小司寇掌
其政為四朝常言三朝者以非常朝也
三社(同上天子立三社)
大社(庫門内西)王社(藉田立之)亳社(廟門立之)諸侯二社國社(魯曰)
(周社)亳社大夫以下一社曰置社論語夏松殷柏周
栗
二社(孝經說天子社廣五尺諸侯半之)
社(土神)稷(榖神)句龍棄(配食)
王五社(馬融周禮注)
大社中門外惟松東社八里惟柏西社九里惟
栗南社七里惟梓北社六里惟槐
晉二社(元帝初立)
太社(祝曰地理普施惠存無疆乃建太社保祐萬邦)帝社(祝曰坤德厚載邦畿是保乃建帝社)
(以神地道)漢高立漢社稷太社也官社配以禹王社也
魏以官社為帝社
梁社稷五壇(隋志壇二社一稷凡三至梁始加)
太社帝社太稷(晉建)官社官稷(大同初加)
王制廟數
三子三昭三穆與太祖廟而七諸侯二昭二穆與
太祖廟而五大夫一昭一穆與太祖廟而三士
一廟庶人祭於寝祭法適士二官師一
夏五廟
禹二昭二穆
商六廟(商書咸有一德七世之廟可以觀德)
契湯二昭二穆
周七廟
后稷文武親廟四
魯二廟(明堂位注𧰼周有文王武王廟)
魯公廟(文世室也)武公廟(武世室也)
漢七帝廟(謂文景武昭宣元成七帝)
顧成德陽龍淵徘徊樂游長壽陽池
唐九廟
始立四廟(武德元年)立七廟(正觀七年)增太廟為九室(開元十年)
終唐之世常為九代十一室
宋四祖廟(曾氏曰晉定七廟而虛太祖之室自梁以來皆立四廟宋興采張昭任徹之議追尊四祖)
(用近制也)
僖順翼宣
六聖原廟(元豐建於宫之東)
宣祖曰天元藝祖曰皇武太宗曰大定真宗
曰熙文仁宗曰美成英宗曰治隆别殿五其
北祀昭憲后曰太始孝明后曰儷極懿德明德元德
后曰輝德章穆章獻章懿后曰衍慶慈聖后曰繼仁
狄仁傑留四廟(以吳楚多淫祠奏毁一千七百餘所獨留其四)
夏禹吳太伯季札伍員
劉䞇留三廟(神宗時罷鬻祠廟)
閼伯(遷商丘主祀香火)微子(宋始封之君)許遠張巡(孤城殉敵能捍大患)
唐虞五府(史記舜受終於文祖堯文德之祖廟康成云五府之大名猶周之明堂也)
赤曰文祖(周明堂赤帝赤熛怒之府)黃曰神斗(周太室黃帝含樞紐之府)白曰
顯紀(周總章白帝白招拒之府)黑曰玄矩(周玄堂黑帝汁光紀之府)蒼曰靈府
(周青陽蒼帝靈威仰之府)
夏五室(冬官注堂上為五室𧰼五行也)
木室於東北火室於東南金室於西南水室
於西北(其方皆三步其廣益之以三尺)土室於中央(方四步其廣益之以四尺)
周五府(禮外傳明堂之制周旋以水水左旋𧰼天)
内有太室𧰼紫垣南出明堂𧰼太微西出總章
𧰼五潢北出玄堂𧰼營室東出青陽𧰼天市
三代明堂制(考工記)
夏后氏世室(即宗廟也)堂修二七(其深十四步)廣四修一(益以四分)
(修之一則臺廣十七步有半)五室(以象五行)三四步(言室之修為四步者三)四三
尺(言室之廣為三尺者四)九階(南面三階東西北各兩階)四旁兩夾窗(室四旁皆)
(有戸戶各有兩夾窗)白盛(以蜃灰堊壁取其明潔也)門堂三之二(門側之堂於十七步)
(中得三分之二)室三之一(門堂之側有兩室於十七步中得三分之一)殷人重屋
(王宫正堂若大寝也)堂修七尋(深五丈六尺)堂崇三尺(陛高三尺)四阿重
屋(四楹皆有簷)周人明堂(明政教之堂)度九尺之筵東西九筵
(廣)南北七筵(深)堂崇一筵五室凡室二筵
四代明堂(宇文愷引帝命驗注)
唐虞天府夏世室殷重屋周明堂應劭謂
黃帝合宫虞總章殷陽館周明堂陳子昂謂黃帝
合宫堯衢室虞總期夏世室
明堂五名(蔡邕明堂論明堂天子太廟也人君南面故以明堂為名饗射養老教學選士皆於其中)
取其正堂之貌曰太廟(取其宗祀之清貎又曰清廟)取其尊崇曰
太室取其堂曰明堂取其四門之學曰太學
取其四周水圓如璧曰辟雍
明堂讀五時令(通典開元禮)
設幄座(孟春青陽左个仲青陽太廟季青陽右个孟夏明堂左个仲明堂太廟季明堂右个夏季)
(太廟太室孟秋總章左个仲總章太廟季總章右个孟冬玄堂左个仲玄堂太廟季玄堂右个閏居南門)
設羣臣次(春璧水東門外夏南秋西冬北)入門(春自蒼龍門夏朱雀秋白虎冬玄武)升
陛(春自寅陛夏已陛秋申冬亥)
論明堂二(李謐論)
言五室者(據考工記)言九室者(按大戴禮)
學制二義(三禮義宗)
一東堂東學南堂南學西堂西學北堂北學
中央大學(與明堂同體五室在一基之上)一東郊東學南郊南
學西郊西學北郊北學國中大學(鄭注周四郊之虞庠)
四代學名(三禮義宗)
有虞氏大學為上庠小學為下庠夏后氏大學為
東序小學為西序殷大學為右學小學為左學
周大學為東膠小學為虞庠王制注虞殷尚質貴
物成故大學在西夏周漸文取長養故大學在東
帝王五學(大戴禮)
帝入東學上親貴仁(親疎有序而恩相及矣)帝入南學上齒貴
信(長幼有差而民不誣矣)帝入西學上賢貴德(聖賢在位而功不遺矣)帝
入北學上貴尊爵(貴賤有等而下不踰矣)帝入太學承師問道
(退習而考於太傅則德智長而治道得矣)
周三代學(文王世子鄭注周立四代之學兼周家而言耳)
學書於虞學(典謨之教所由興也)學舞於夏學(文武中也)學禮樂於
殷學(功成治定與巳同)孟子夏曰校殷曰序周曰庠
五學
大學辟雍(承師問道受告訊馘於此)東學東序(春夏學干戈秋冬學羽籥養老乞言)
(於此)南學成均(大合樂於此)西學瞽宗(秋學禮祀先賢於此)北學上庠
(冬學書於此)
六學(北史劉芳傳自周以上學惟有二爰暨周室學蓋有六)
師氏居内大學在國四小學在郊
魯四學(禮記)
米廪(虞庠以教孝)序(夏序以教射)瞽宗(殷學以教樂)頖宫(周學以頌正教)
三靈一雍(詩正義同處在郊)
靈臺靈囿靈沼辟雍
三臺
靈臺(以觀天文)時臺(以觀四時)囿臺(以觀鳥獸)
漢三雍宫(漢明帝立)
明堂(舉宗祀)靈臺(望雲物)辟雍(行大射養老之禮)
學校庠序四名(漢元始三年)
郡國曰學縣道邑侯國曰校(各置經師一人)鄉曰庠聚
曰序(各置孝經師一人)
宋四學(南宋文帝置聰明觀四科)
儒學(使雷次宗立)玄學(使何尚之立)史學(使何承天立)文學(使謝元立)
唐六學(國子監領之生徒二千二百一十人州縣生徒各有差)
國子學(生徒三百人)大學(五百人)四門學(千三百人)律學(五十人)書
學(三十人)算學(三十人)百官志及韓愈集有廣文為七
學
四子學(開元間置崇玄館亦曰道舉)
老莊列文
宋五學
國子學大學武學律學算學
崇寧四學
書學畫學算學醫學
宋三舍(生徒各治一經初入外舍月一私試歲一公試補内舍生間歲又一試補上舍生月書行藝)
外舍(二千員)内舍(三百員)上舍(一百員)
大學二十齋
服膺褆身習是守約存心允蹈養正
持志率服誠意(初建)觀化貫道務本果
行謹信時中循理(續建)節性經德立禮(增建)
宗學六齋
貴仁大雅明賢立愛懷德升俊
武學六齋(紹興間置)
受成貴謀輔文中古經遠閱禮
明太學十八號(退省號及廣居門之西)
天地人智仁勇文行忠信
規矩準繩紀綱法度
京衛武學六齋(始於正統除教授訓導教習勲衛子弟以兵部司官提調之)
居仁由義崇禮弘智惇信勸忠
宋四書院(宋初四書院之名聞天下蓋是時學校未廣也)
嵩陽書院嶽麓書院(衡州)睢陽書院(應天)白鹿書院(南康)
二谿書院
西谿書院(龍首峰西唐姚敬隱居之所)中谿書院(龍首峰下宋李昉受業之所)
讀書紀數略卷十三
