讀書紀數略卷三十三目錄
人部
治道𩔖
十六字
三事
六府
九功
洪範八政
王制八政
三代所尚
六典
八法
八則
八柄
八統
九兩
六敘
六聯
八成
七事
十二教
保息六
本俗六
九法
三詢
六約
五物
五書
五先
治天下五
本典五則
五德
九典
九則
十淫
四者道所起
三者道所止
六賊
五美四惡
九經
三寶
天子四御
四用
六官總治
七教
三至
修三者
人主敬三倫
政之急者二
十一德
三德
五則
三常
六柄
五善
取國五難
三務
聖王三寄
聖王四修
二者有天下
國三慎
三者不失道
四守
五輔
五使
七法
六親
君三欲
三得
四順
九惠
三滿
兩原
六攻
四經
八觀
五正
三絶
兩式
四術
九變
四徵
四美
六者道之出
七術
天下信數三
四者所以治安
三者道異
民見三者必避農戰
三知
四者異位同本
三者非君道
去三者
三私
衆者君人之大寶
名不正有五
勸民有三
外三者而獨操主術
三具
屏四患從五政
三擇
三節
三名
四齊
君天下命四
四統
五論
法有四呈
四者亂所生
二者為國所甚
六律
止五遁
四生
五赦
王號大意五科
君號大意五科
五事
三道
三君問政
政三品
五寒
三術
六則
六政體
十難
政理有三
三大
去四甚
為國五要
六綱
二先
天下二難
修心三要
治國三要
十事
十事
十事
三先務
天下三大
六事
三言
四者廢一不可
五事
八目
人君修德二要
法天五貫
法地五熲
五事
四箴
六事
五不隔
人臣望當宁者二
賈誼治安三策
董仲舒天人三策
仲長統十六政務
諸葛十六策
傅休奕便宜五事
魏徵十思
十漸
姚崇十事
元稹十事
劉蕡策三事
陳子昂八科
康澄六畏
開寶十策
淳化澄清五略
嘉祐五規
建炎十議
紹興時政論二十篇
淳熙十箴
郝天挺七事
張楨大要三
彭時安民七事
李夢陽二病
三害
六漸
陳以勤六事
石星六事
張養蒙五事
楊璉禮制四事
平臺三問
劉宗周六事
方岳貢四事
讀書紀數略卷三十三福建巡撫宫夢仁撰
人部
治道𩔖
十六字(虞書)
人心惟危道心惟微惟精惟一允執厥中
三事(禹謨)
正德利用厚生立政作三事謂天地人楚
語觀射父對天事武地事文民事忠信
六府(同上)
水火木金土榖
九功(同上九功之德皆可歌謂之九歌)
六府三事
洪範八政
食(制田里教樹畜)貨(惠工商通財賄)祀(修禮物交神人)司空(掌土以安居)司徒(掌教)
(以成性)司寇(掌禁以治姦)賓(往來交際)師(除殘禁暴)
王制八政(齊八政以防淫)
飲食(俎豆有數)衣服(文繡有恒)事為(去邪而歸正百工技藝)異别(别異以歸同五)
(方器用)度(有長短)量(有小大)數(有多寡)制(有廣狹)
三代所尚
夏尚忠殷尚質(董子作上敬)周尚文檀弓夏尚黑殷
尚白周尚赤郊特牲虞祭尚氣殷尚聲周尚臭
考工記虞上陶夏上匠殷上梓周上輿
六典(周禮太宰掌之)
治典(以經邦國治官府紀萬民)教典(以安邦國教官府擾萬民)禮典(以和邦國統百官諧)
(萬民)政典(以平邦國正百官均萬民)刑典(以詰邦國刑百官糾萬民)事典(以富邦國任百)
(官生萬民)
八灋(以八灋治官府)
官屬(六官之屬各六十)官職(百官各有其職)官聯(連事通職相佐助)官常(各領)
(官之常職)官成(官府之成典)官灋(所主之法度)官刑(司刑所掌五刑)官計(三年)
(大計羣吏而誅賞之)
八則(灋也以八則治都鄙)
祭祀(馭神)灋則(馭官)廢置(馭吏)禄位(馭士)賦貢(馭用)禮俗(馭民)刑賞
(馭威)田役(馭衆)
八柄(以八柄詔王馭羣臣)
爵以馭貴禄以馭富予以馭幸置以馭行
生以馭福奪以馭貧廢以馭罪誅以馭過
内史掌八枋以詔王治即此八柄也
八統(總也以八統詔王馭萬民)
親親(親九族也)敬故(重故舊也)進賢(用有德者)使能(任有才者)保庸(安有功者)
尊貴(崇有爵者)達吏(察舉勤勞小吏)禮賓(賓客諸侯)
九兩(以九兩繫邦國之民兩猶偶也繫猶綴也)
牧以地得民(牧州長也九州皆有封域)長以貴得民(諸侯一邦之貴民所仰也)
師以賢得民(庠序之師德為人範)儒以道得民(黨學典教道足化民)宗以
族得民(大宗之子以收宗族)主以利得民(公卿大夫之治都鄙者)吏以治
得民(小吏之在鄉遂者)友以任得民(謂同井合志自不忍棄)藪以富得
民(廣瀦鉅野賦物所生)
六敘(小宰以正羣吏)
叙正其位(有尊卑也)叙進其治(有先後也)叙作其事(大事從長小事專達)
叙制其食(因尊卑以制禄)叙受其會(會計之書受之亦以尊卑)叙聽其情
(獄訟之情聽之亦以尊卑)
六聯(以合邦治)
祭祀之聯事(如太宰贊玉幣司徒奉牛牲宗伯視滌濯司馬羞魚牲司寇奉明水火之𩔖必)
(聯事合治而後成凡事皆然)賓客之聯事喪荒之聯事軍旅
之聯事田役之聯事斂弛之聯事
八成(以經邦治謂民有訟者以此八事之成式聽斷焉)
聽政役以比居聽師田以簡稽聽閭里以版圖
聽稱責以傳别聽禄位以禮命聽取予以書
契聽買賣以質劑聽出入以要會
七事
祭祀朝覲會同賓客軍旅田役喪荒
十二教(大司徒所施)
以祀禮教敬(則民不苟)以陽禮教讓(則民不爭)以隂禮教親(則民)
(不怨)以樂禮教和(則民不乖)以儀辨等(則民不越)以俗教安(則民不偷)
以刑教中(則民不虣)以誓教恤(則民不怠)以度教節(則民知足)以世
事教能(則民不失職)以賢制爵(則民慎德)以庸制禄(則民興功)
保息六(大司徒以養萬民)
慈幼養老振窮恤貧寬疾安富
本俗六(以安萬民)
媺宫室族墳墓聯兄弟聯師儒聯朋友
同衣服
九灋(大司馬掌之)
制畿封國(以正邦國)設儀辨位(以等邦國)進賢興功(以作邦國)建牧
立監(以維邦國)制軍詰禁(以糾邦國)施貢分職(以任邦國)簡稽鄉民
(以用邦國)均平守則(以安邦國)比小事大(以和邦國)
三詢(小司寇)
詢國危詢國遷詢立君
六約(司約掌邦國及萬民之約劑有不如約者則據以治之大約劑書宗彝小約劑書其圖)
治神之約為上(謂命祀郊社四望祖宗也)治民之約次之(謂征税也)治
地之約次之(謂封界也)治功之約次之(謂羣臣立勲爵賞所頒也)治器
之約次之(謂吉凶禮樂車服所用也)治摯之約次之(謂玉幣禽鳥為贄見禮也)
五物(小行人掌五物以治其事故)
國札喪則賻補之國凶荒則賙委之國師役則
槁禬之國有福事則慶賀之國有禍災則哀弔
之
五書(同上五物為五書以反命於王)
萬民之利害為一書禮俗政事教治刑禁之逆順
為一書悖逆暴亂作慝猶犯令為一書札喪凶
荒厄貧為一書康樂和親安平為一書
五先(禮大傳聖人南面聽天下所宜先者五民不與焉)
治親報功舉賢使能存愛(察仁愛者也)
治天下五(祭義)
貴德(為其近道)貴貴(為其近君)貴老(為其近親)敬長(為其近兄)慈幼(為其近子)
本典五則(周書序周公告成王以五則作本典)
能求士者智與民利者仁能收民獄者義能
督民過者德為民犯難者武
五德(周書五德既明民乃知常)
教德和德仁德正德歸德
九典(同上)
祗道以明之稱賢以賞之典師以教之四戚
以勞之伍長以遵之羣老以老之羣醜以移
之什長以行之戒卒以將之
九則(同上)
昭質昭信昭讓昭位昭政昭靜昭潔
昭因昭明
十淫(同上)
淫政破法淫好破義淫樂破德淫動破醜
淫中破禮淫采破服淫文破典淫權破故
淫貨破職淫巧破用
四者道所起(文王問先聖之道何所起止太公答以此)
柔而靜恭而敬強而弱忍而剛
三者道所止(同上)
見善而怠時至而疑知非而處
六賊(太公)
臣有作宫室遊觀者傷王德民有不事農任氣犯
禁者傷王化臣有結黨蔽賢者傷王權士有外
交不重其主者傷王威臣有輕爵位羞為上犯難
者傷功臣之勞強宗有侵奪侮弱者傷庶人之業
五美四惡(論語夫子與子張論從政)
惠而不費勞而不怨欲而不貪泰而不驕
威而不猛(五美)不教而殺謂之虐不戒視成謂之暴
慢令致期謂之賊出内之吝謂之有司(四惡)
九經(中庸)
修身尊賢親親敬大臣體羣臣子庶民
來百工柔遠人懷諸侯
三寶(孟子)
土地人民政事六韜大農大工大商
天子四御(家語夫子告閔子)
天地人事
四用(同上夫子云四者君以政用之所以立於無過之地)
天生時地生財父生人師教人
六官總治(家語夫子答閔子問政)
冡宰成道(治官)司徒成德(教官)宗伯成仁(禮官)司馬成聖(政官)
司寇成義(刑官)司空成禮(事官)
七教(同上孔子云治民之本)
敬老(則民益孝)尊齒(則民益悌)樂施(則下益寬)親賢(則下擇友)好德(則下不隱)
惡貪(則下耻爭)廉讓(則下知節)
三至(同上)
至禮不讓而天下治至賞不費而天下悦至樂
無聲而天下和荀子三至謂至彊至辨至能
修三者(同上孔子答曾子)
仁者莫大於愛人知者莫大於知賢政者莫大
於官能
人主敬三倫(同上倫紀也)
君上者民之儀有司埶政者民之表邇臣便辟
者羣僕之倫(便辟在君左右者)
政之急者二(同上夫子告哀公莫大乎使民富且壽)
省役薄斂則民富敦教遠罪則民壽
十一德(魯語單襄公云此十一德者晉周皆有焉)
敬忠信仁義知勇教孝惠
讓
三德(同上富辰云明王不失此三德)
義以生利祥以事神仁以保民荀子三德誠
乎上謂忠信調和均辨
五則(同上周太子晉云蔑棄五則)
𧰼天儀地和民順時共神
三常(同上僖負羈云)
愛親明賢政之幹禮賓矜窮理之宗禮以紀政
國之常周書治國三常君舉賢為常官任賢為常
士敬賢為常
六柄(齊語又作六秉)
生殺富貧貴賤韓子刑德為二柄
魏元忠言天下之柄有二文武而已
五善(左傳穆叔如晉享歌鹿鳴之三穆叔三拜云)
訪問於善為咨咨親為詢咨禮為度咨事為
諏咨難為謀
取國五難(同上叔向云)
有寵而無人有命而無主有主而無謀有謀
而無民有民而無德
三務(同上士文伯云)
擇人因民從時
聖王三寄(管子所以合天地之行)
務時而寄政作教而寄武作祀而寄德
聖王四修(同上所以免天地之責)
日食修德月食修刑彗星見修和風與日爭
明修生
二者有天下(同上言人以惡聲惡氣懼已則耳聞目見不敢為非也)
懼聲以感耳懼氣以感目
國三慎(同上)
慎貴在舉賢慎民在置官慎富在務地
三者不失道(同上孔子對定公)
用可用則正治敬可敬則尚賢畏可畏則服刑
恤
四守(同上)
君畫之相守之相畫之官守之官畫之
民守之
五輔(同上注五者可以輔弼國政)
德有六興義有七體體有八絃法有五務
權有三度
五使(同上)
天以時使地以材使人以德使鬼神以祥使
禽獸以力使
七法(同上)
則(錯儀畫制)𧰼(論材審用)法(和民一衆)化(變俗易教)決塞(敺衆移民)心術(布令必行)
計數(舉事必成)
六親(同上)
以家為家以鄉為鄉以國為國以天下為天
下如地如天如日如月
君三欲(同上)
求必欲得禁必欲止令必欲行
三得(同上)
得百姓之力者富得百姓之心者強得百姓之
譽者榮
四順(同上政之所興在順民心)
民惡憂勞我逸樂之民惡貧賤我富貴之民惡
危墜我存安之民惡滅絶我生育之
九惠(同上)
敬老慈幼恤孤養疾合獨問疾通窮
振困接絶
三滿(同上三滿則國非其國)
地大不為土滿人衆不理人滿兵威不止武滿
兩原(同上不彰兩原則刑繁注)
妄原淫原
六攻(同上重令者何也)
親貴貨色巧佞玩好
四經(同上)
常令不審則百匿勝官爵不審則姦吏勝符籍
不審則姦民勝刑法不審則盜賊勝
八觀(同上謂覘人之國)
行田野視耕芸饑飽可知行山澤觀桑麻六畜貧
富可知入國邑視宫室車服侈儉可知課凶饑
計師役視臺榭量國費虛實可知入州里觀習俗
治亂可知入朝廷觀左右上下之所貴賤者強弱
可知觀置法出令臨衆用民寬嚴可知計敵與
量上意察國本觀民産之有餘不足存亡可知
五正(鶡冠子)
有神化化於未有有官治道於本有教治修諸
已有因治不變俗有事治矯之於末
三絶(老子)
絶聖棄智民利百倍絶仁棄義民復孝慈絶巧
棄利盜賊無有
兩式(同上)
以智治國國之賊不以智治國國之福
四術(尸子)
忠愛無私用賢度量(通財則用足)
九變(莊子古云語大道者五變而形名可舉九變而賞罰可言也)
明天道德仁義守分形名因任原省
是非賞罰文中子化至九變王道其明注孔
子三年有成九成二十七年
四徵(韓非子言用術之事)
揆之以地謀之以天驗之以物參之以人
四美(同上言此四者人君自有不可假之臣下)
身之至貴位之至尊主威之重主勢之隆
六者道之出(同上言六者皆自道生)
道不同於萬物故能生萬物德不同於隂陽故能
成隂陽衡不同於輕重故能知輕重繩不同於
出入故能正出入和不同於燥溼故能均燥溼
君不同於羣臣故能制羣臣
七術(同上主之所用也)
一曰衆端參觀二曰必罰明威三曰信賞盡能
四曰一聽責下五曰疑詔詭使六曰挾知而
問七曰倒言反事
天下信數三(同上)
智所不能立在得人力所不能舉在求助彊所
不能勝在法術
四者所以治安(同上)
耕墾厚民産(以上為酷)重罰禁民邪(以上為嚴)實倉庫以救饑
(以上為貪)閱士卒以禽敵(以上為暴)
三者道異(商子言世事變而行道異也)
上世親親而愛施中世上賢而悦仁下世貴貴
而尊官
民見三者必避農戰(同上)
游士可以尊身商賈可以富家技藝足以距口
三知(吕氏春秋論持國之道)
太上知始其次知終其次知中
四者異位同本(同上詹子對楚王論為國)
以身為家以家為國以國為天下
三者非君道(同上言人君不可代臣思維舉動趨走也)
用則衰動則暗作則倦
去三者(同上言無知無為不用耳目乃是君道)
去聽則聰去視則明去智則公
三私(同上言當循理以平其私)
私視使目盲私聽使耳聾私慮使心狂
衆者君人之大寶(同上)
以衆勇無畏乎孟賁以衆力無畏乎烏𫉬以衆
見無畏乎離婁以衆知無畏乎堯舜
名不正有五(同上言人主御羣臣名實不知則官職煩亂矣)
說以智通而實以(用也)過悗譽以高賢而充以卑下
贊以潔白而隨以汙德任以公法而處以貪枉
用以勇敢而堙以罷怯
勸民有三(同上言民無欲君亦不得而用之所以貴有欲也)
天子至貴天下至富彭祖至壽
外三者而獨操主術(李斯傳)
儉節仁義之人立於朝則荒肆之樂輟諫說論理
之臣聞於側則流漫之志詘烈士死節之行顯於
世則康淫之慮廢
三具(荀子知此三具者欲王而王欲霸而霸欲強而強)
仁眇天下義眇天下威眇天下
屏四患崇五政(同上)
一曰偽亂俗二曰私壞法三曰放越軌四曰
奢敗制一曰興農桑以養生二曰審好惡以正
俗三曰宣文教以章化四曰立武備以秉威
五曰明賞罰以統法
三擇(同上三者明主之所謹擇也)
義立而王信立而霸權謀立而亡
三節(同上)
平政愛民隆禮敬士尚賢使能左傳聲子勸
賞畏刑恤民三者禮之大節也
三名(同上)
刑名從商爵名從周文名從禮尹文子命物
之名方圓白黑毁譽之名善惡貴賤况謂之名賢愚
愛憎
四齊(同上齊謂無所闕也)
其治法其佐賢其民愿其俗美
君天下命四(同上)
一曰正命二曰受命三曰改命四曰攝命
四統(同上)
善生養人(人親之)善班治人(人安之)善顯設人(人樂之)善藩
飾人(人榮之)
五論(同上)
臣下職君法明刑稱陳言有節工通利
法有四呈(尹文子)
一曰不變之法(君臣上下是也)二曰齊俗之法(能鄙同異是也)三曰
治衆之法(慶賞刑威是也)四曰平準之法(律度權量是也)
四者亂所生(同上)
獨賢之行不可成化獨能之事不可周務出羣
之辨不可戶說絶衆之勇不可征陣
二者為國所甚(同上)
人富則不羨爵禄人貧則不畏刑罰
六律(淮南子)
生殺予奪賞罰
止五遁(同上言五者有一不足以治天下)
遁於木(宫室等)遁於水(池沼等)遁於土(城郭等)遁於金(鐘鼎等)
遁於火(焚林等)
四生(賈誼言聖王在上人得四生)
無軍兵無凍餒無刑罰無癘疾
五赦(賈誼新書惟稽五赦以綏民中)
一原心二明德三勸功四褒化五權計
王號大意五科(桂崖子合此五科以一言謂之王)
皇科(普大)方科(正直而方)斤科(斤運周徧)黃科(美而能黃)往科(四方皆往)
君號大意五科(同上合此五科以一言謂之君)
元科(不比於元則失本)原科(所為不立則不效於原)權科(用權於變則失中)溫
科(道德不溫平)羣科(衆不親則離散)
五事(谷永對王事之綱紀)
身治正閨門治左右正功賞得德厚吏良
三道(漢文策賢良鼂錯對)
明國家大體通人事終始能直言極諫
三君問政(說苑夫子對之不同如此)
葉公問政夫子曰政在說近來遠魯哀公問政夫
子曰政在選賢齊景公問政夫子曰政在節財
政三品(劉向政理)
王者之政化之伯者之政滅之強者之政脅之
五寒(劉向正諫國有五寒而冰凍不與焉)
一政外二女厲三謀泄四不敬卿士五不
能治内而務外
三術(晉志班固據大傳採仲舒向歆著五行志博通祥變以傳春秋綜而為言)
一曰君治以道臣輔克忠萬物咸遂則和氣應休證
效二曰君違其道小人在位衆庶失常則乖氣應
咎證效三曰君臣見災異退而自省責躬修德共
禦補過則禍消而福生
六則(小荀子)
以天道作中地道作和仁德作正事物作公
身極作誠變數作通
六政體(同上)
承天惟允正身惟常任賢惟固恤民惟勤
明制惟典立業惟敦
十難(同上恤十難以任賢能)
一不知二不進三不任四不終五以小怨
棄大德六以小過黜大功七以小失掩大得
八以奸訐傷忠正九以邪說亂正度十以殘疾
廢賢能
政理有三(忠經)
化之以德理之上也則人日遷善而不知施之以
政理之中也則人不得不為善懲之以刑理之下
也則人畏而不敢為非
三大(徐幹言舉之甚輕行之甚邇而人莫之知)
明莫大乎自見(否則矇)聰莫大乎自聞(否則瞶)睿莫大乎
自慮(否則瞀)
去四甚(魏志楊阜疏)
舍賢任私妨治之甚廣開宫室害農之甚競作
竒巧傷本之甚俗吏煩苛亂民之甚
為國五要(高閭上表)
文德武功法度防固刑賞
六綱(竇儼)
明禮崇樂熙政正刑勸農經武
二先(司馬文正公)
治身莫先於孝治國莫先於公
天下二難(同上)
以道義服人難(難在我也)以勢力服人難(難在人也)
修心三要(同上)
仁明武
治國三要(同上)
官人信賞必罰
十事(吕文獻公)
畏天愛民修身講學任賢納諫薄斂
省刑去奢無逸
十事(范文正公)
明黜陟抑僥倖精貢舉擇官長均公田
厚農桑修武備減徭役覃恩信重命令
十事(明道先生)
師傅六官經界鄉黨貢士兵役民食
四民山澤分數
三先務(伊川云當世之務所先者三三者之中立志尤為本)
立志責任求賢
天下三大(胡五峰言)
大本(一心也有大本然後可以有天下)大幾(萬變也見大幾然後可以取天下)大法
(三綱也行大法然後可以理天下)
六事(侍講蘇軾元祐中拜恩之日首陳六事)
慈儉勤謹誠明
三言(同上)
結人心厚風俗存紀綱
四者廢一不可(陳潛室言)
井田學校封建肉刑
五事(許衡告元世祖)
立國規模中書大要為君難農桑學校慎
微
八目(姚樞)
力學尊賢修身愛民親親畏天好善
遠佞
人君修德二要(明太祖時通判王禕上)
忠厚以存心寬大以為政
法天五貫(宋濓)
明則日照月臨喜則祥颷卿雲怒則迅靁驚霆
生則甘雨零露殺則毒霜虐霰
法地五熲(同上)
靜則墮山喬嶽涵則巨浸大川序則井邑方州
限則内夏外戎養則飛潛動植
五事(謝一䕫)
正宫闈親大臣開言路廣好生謹妄費
四箴(正德時鄭王厚烷請上修德講學并進四箴及連珠十首)
居敬窮理克已存誠
六事(隆慶時張居正上)
省議論振紀綱重詔令覈名實固邦本
飭武備
五不隔(劉大受)
上下不隔大小不隔京臣邊臣不隔腹塞不
隔理財牧民均平不隔
人臣望當宁者二(泰昌時御史史永安疏)
聽受之威宜霽兼收之益宜弘
賈誼治安三策
可為痛哭者一(言他日諸侯強大反側難制也)可為流涕者二(言輕重倒)
(置玩細娛不圖大患也)可為長太息者六(言服用奢僭俗吏不知大體經制不定當)
(輔導太子當審定取舍當優禮大臣)
董仲舒天人三策
正君心以正四方立教化以防萬民置師傅以養
士責大臣以求賢定法制以革奢侈持一統以息
邪說
仲長統十六政務
明版籍審什伍限夫田定五刑益君長
急農桑去末作敦教學表德行覈才藝
簡精悍修武器嚴禁令信賞罰糾遊戲
察苛刻
諸葛十六策(晁氏志)
治國君臣視聽納言察疑治民舉措
考黜治軍賞罰喜怒治亂教令決
斷思慮隂察
傅休奕便宜五事(泰始中為散騎常侍上言)
農事得失水官興廢安邊御戎政事寬猛
之宜
魏徵十思
見可欲則思知足將興繕則思知止處高危則
思謙降臨滿盈則思挹損遇逸樂則思撙節
在宴安則思後患防壅蔽則思延納疾讒邪則
思正已行爵賞則思因喜而僭施刑罰則思因
怒而濫
十漸(魏徵疏帝曰今朕聞過矣願改之以終善道)
貞觀初清靜寡欲今索駿馬訪怪珍一漸也貞觀
初護民如子頃思用人力二漸也貞觀初役已利
物比縱欲勞人三漸也貞觀初親君子比狎小人
四漸也貞觀初不貴異物不作無益今難得之貨
竝進玩好之作無息五漸也貞觀初求士如渴比
讒佞得行六漸也貞觀初無好田獵數年後馳騁
為樂七漸也貞觀初羣情上達今忠𣢾不伸八漸
也貞觀初孜孜治道比無事興兵九漸也貞觀
初矜育撫寧比關中勞弊十漸也
姚崇十事(先天中入相先設十事以堅帝意)
政先仁恕不幸邊功法行自近宦官不預政
租賦外絶貢獻戚屬不任臺省接大臣以禮
羣臣得犯忌諱絶道佛營造推此鑒戒為萬
代法
元稹十事
教太子正邦本封諸王固磐石出宫人嫁宗
女時召宰相講庶政次對羣臣廣聰明復正
衙奏事許方幅糾彈禁非時貢獻省出畋遊
獵
劉蕡策三事(裴度韋處厚所以拒之而不敢伸也)
譏及文宗譽隆宰輔切詆宦寺
陳子昂八科
措刑官人知賢去疑招諫勸賞息兵
安宗子
康澄六畏
賢士藏匿四民遷業上下相徇廉恥道喪
毁譽亂真直言不聞
開寶十策(宋太祖幸西都張齊賢以布衣獻策賜束帛歸語太子曰朕不欲爵以官異時可使為相)
下并汾富民封建崇孝舉賢太學籍
田選良吏懲奸謹刑
淳化澄清五略(中丞王化基慕范滂之志獻澄清略)
復尚書省謹公舉懲貪吏省宂員擇遠官
嘉祐五規(司馬文正公)
保業惜時遠謀重微務實
建炎十議(右僕射李綱上)
國是巡幸赦令僭逆偽命戰守本
政久任修德
紹興時政論二十篇(胡安國上)
保國必先定計定計必先定都建都擇地必先
設險設險分土必先遵道制制國以守必先恤
民行此有道必先立政立政有經必先核實(以上)
(十冇五篇)尚志所以立本正心所以決事養氣所以
制敵宏度所以用人寬隱所以明德(又五篇)
淳熙十箴(光宗登極右諫議謝諤獻)
業難成而易敗道甚簡易在尊所聞畏天之威
存心公正賞罰不可妄奬廉戒貪訪民疾
苦理財以義奸諛生亂自治乃可理外
郝天挺七事(元)
惜名爵抑浮廢止括田久任使論好事
奬農務本勵學養士
張楨大要三(答元特默問)
保君父扶社稷衛生靈
彭時安民七事(明成化時)
正心術謹命令親接見納諫諍慎賞罰
勵官守恤軍民
李夢陽二病(弘治時)
士習委靡(病元氣)左右朋比(病心腹)
三害(同上)
兵害(宂食空名)民害(斂重官貪)幾民害(占田侵場)
六漸(同上)
一匱之漸(兵連浪費)二盜之漸(民窮財盡)三壞名器之漸(鑽刺風行)
四弛法令之漸(虛文日久)五方術眩惑之漸(尊崇釋道)六貴戚
驕恣之漸(指壽寧侯)
陳以勤六事
慎擢用久任懲贓吏用人練民兵重榖
石星六事(穆宗時)
養聖躬廣聖學勤視朝速俞允廣聽納
察讒譖
張養蒙五事(萬歷時)
一部院職漸輕二科道職漸輕三撫按職漸輕
四内差職漸重五專指君心不淨(謂好逸好疑好勝好貨)
楊璉禮制四事
肅清朝禁勤咨祖制人臣進退以禮章疏奏
請宜明
平臺三問(崇禎時通政徐石麟對)
守邊(在農戰互用)救荒(在勸民輸粟)安民(在省官用賢)
劉宗周六事
建道揆(京師立書院為致治之本)貞法守(焚錦衣刑具專聽法司)崇國體(大臣)
(三品以上犯罪九卿詳會司寇議辟乃得收係)清伏奸(匿名文書一切立毁)懲官邪(京官)
(與外官交際必風聞彈劾之)飭吏治(吏治之敗無如催科火耗詞訟贖鍰至於營陞謝薦巡方)
(御史尤甚請以風憲受贓之律為回道考察第一義)
方岳貢四事(由山東漕運副使擢左副都御史尋進東閣大學士)
清言路以收人心定推遷以養廉恥責吏治於
荒殘儲將材於部伍
讀書紀數略卷三十三
