讀書紀數略卷三十五目錄
人部
爵秩𩔖
伏羲五官
炎帝五官
黃帝五官
五行官
九工
少昊五官
顓頊五官
共工五官
五鳩
五雉
九扈
堯六官
舜四輔
虞九官
夏九卿
商五官
六大
六府
六工
周六工
周三公
三孤
天子爭臣七人
六卿
六屬
六職
八職
兩揆
二宰
三宅
三官
諸侯三卿
宋六卿
二師
晉九宗五正
秦三法官
漢三公
五府
後魏三師二大三公
三公四府
兩府
兩丞
官司之别六
八貂
八座
三獨坐
三無坐處
三告官
兩省
三省
三省長官
三省官屬
唐六省
四曹
魏五曹尚書
五兵尚書
六尚書
尚書二十四司
禮部二儀
唐中書門下五房
中書四禁
祕書五屬
周官五史
二史
二館
三館
三學士
兩制
史職之廢四
銀臺三昧
殿中三尚
六尚
五坊
内侍六局
漢三臺
唐兩臺
元三臺
唐五院
御史三院
宋六院
侍御史五曹
侍御史十三曹
臺端四職
四推御史
三司受事
六察官
兩使
五使
四色憲銜
唐三司使
小三司使
三諫
三緊官
漢九卿
三公所部
吏事責三公
梁十二卿
唐九寺
隋五監
唐五監
三監
七學
三公府七曹
樞密院十房
漢太常八丞
唐太常四院
漢光禄四大夫
三署三郎
漢郎八途
唐光禄四署
漢衞尉三令丞
唐衛尉三署
漢太僕諸屬
唐太僕四署
漢廷尉四屬
唐大理五官
漢鴻臚三令丞
唐鴻臚二署
漢宗正二屬
唐宗正二署
漢司農七丞
唐太府七署
司農四署
漢少府諸屬
唐少府五署
漢執金吾六屬
將作七丞
唐將作四署
漢大長秋六丞
水衡九丞
明上林十署
宋四轄
三班
司天監四科
東宫二坊
三寺
六局
六引
南郊五使
六禮使
四端佐
郡佐十二
三府
縣置七司
尉有六道
四守
四監
洛陽三市長
屬三官
三鄉官名
鄉三老
宋道官九品
庶人在官四等
後魏三長
㝛衛有二
晉三行
漢七司馬
衛尉八屯
五將軍
中郎三將
郎中三將
八校
晉四軍
六軍
三部司馬
二衛
五督
五率
梁將軍一百三十四號
隋十二衛
後魏六軍
唐三衛
五府
五仗
南北兩衙
十率府
十六衛
六軍
十軍
十二軍
八校
二十四都督府
八節度
十節度
四鎮經略
宋武臣兩司三衙
四廂
禁衛五重
十衛
建炎十軍
明五府都督
武世官九等
武流官八等
四代官數
漢官秩十六等
唐命秩四
六參九參
唐文散官二十九階
武散官三十一階
元文資四十二階
武資三十四階
明十文勲
十二武勲
漢賞功爵二十級
賞功六等
武功爵十一級
唐總章功臣二等
元初序朝七班
明諸司奏事儀
五儀
五等
九儀
九命
九錫
三賜
門戟六等
周五爵五等
漢爵三等
魏爵十等
封王庶子三等
隋爵九等
唐爵九等
宋爵十一等
元爵八等
明同姓王二等封
同姓將軍三等封
漢皇女封號三等
明女封主君五等
命婦二稱
漢女官十四等
魏女官十二等
六尚
唐女官十九等
命婦五等
命婦十三階
宋命婦八等
元命婦六階
讀書紀數略卷三十五福建巡撫宫夢仁撰
人部
爵秩𩔖
伏羲五官(官主也謂有所司主也有龍瑞故龍紀官號龍師)
青龍(春官)赤龍(夏官)白龍(秋官)黑龍(冬官)黃龍(中官)又命朱襄
為飛龍氏造書契昊英為潛龍氏造甲歴大庭為居
龍氏治屋廬渾敦為降龍氏驅民害陰康為土龍氏
治田里栗陸為水龍氏蕃滋草木疏導泉源
炎帝五官(有火瑞故火紀官號火師)
大火(春官)鶉火(夏官)西火(秋官)北火(冬官)中火(中官)
黃帝五官(有雲瑞故雲紀官號雲師)
青雲(春官)縉雲(夏官)白雲(秋官)黑雲(冬官)黃雲(中官)
五行官(管子黃帝立五行以正天時五官以正人位五官各七十二日凡三百六十日而歲事畢)
甲子木行御(命左右士師𤼵粟順山林)丙子火行御(命行人掘溝澮)戊子
土行御(命左右司徒養草木播五糓)庚子金行御(命宗祝薦祖廟五祀左右司馬)
(組甲勵兵)壬子水行御(命左右使人閉藏草木根本)楚語觀射父以
天地神明物𩔖之官為五官
九工(文𨕖九工開於黃序注)
雲官五人同德四人
少昊五官(鳳鳥適至故以鳥紀官號鳥師)
鳳鳥氏(歴正)元鳥氏(燕也司分)伯趙氏(伯勞也司至)青鳥氏(鷃也司啟)
丹鳥氏(雉也司閉)
顓頊五官(左傳顓頊為民師)
木正(句芒重春官)火正(祝融黎夏官)金正(蓐收該秋官)水正(元冥修熙冬官)
(冬於方為朔於卦為坎於腎有左右於器有權衡於物有龜蛇於色有玄黑故官有修熙)土正(后土)
(句龍中官)
共工五官(有水瑞故水紀官號水師)
東水(春官)南水(夏官)西水(秋官)北水(冬官)中水(中官)
五鳩(左𫝊五鳩鳩民者也注云聚也)
祝鳩氏(司徒)雎鳩氏(司馬)鳲鳩氏(司空)爽鳩氏(司寇)鶻鳩氏(司事)
五雉(同上五雉為五工正利器用正度量平民者也)
鷷雉(西方攻木)鶅雉(東方摶埴)翟雉(南方攻金)鵗雉(北方攻皮)翬雉(伊洛之南)
(設色之工)
九扈(同上九扈少昊九農正扈民無淫者也)
春扈(鳻鶞相五土之宜趣民耕種)夏扈(竊黑趣民耘苖)秋扈(竊藍趣民收斂)冬扈
(竊黃趣民蓋藏)棘扈(竊丹為巢驅鳥)行扈(唶唶晝為民驅鳥)宵扈(嘖嘖夜為農驅獸)
桑扈(竊脂為蠶驅雀)老扈(鷃鷃趣民收麥不得晏起)
堯六官
春為秩宗夏為司馬秋為士冬為共工天
官稷地官司徒
舜四輔(史記注尚書大𫝊天子必有四鄰孔叢子四近)
前凝後丞左輔右弻
虞九官(劉向云舜命九官濟濟相讓)
司空(禹)后稷(棄)司徒(契)士(臯陶)共工(垂)虞(益)典禮(伯夷)典
樂(䕫)納言(龍)
夏九卿(通典)
少師少傅少保冡宰司徒宗伯司馬
司寇司空
商五官(曲禮典司五衆注衆謂羣臣殷制也史記古公作五官有司)
司徒司馬司空司士司寇
六大(同上天子建天官先六大典司六典注殷制)
大宰(亮天工)大宗(事鬼神)大史(掌天文)大祝(奉宗廟)大士(察災祲)
大卜(辨吉凶)
六府(典司六職主藏六物之稅者)
司上司木司水司草司器司貨
六工(工官也六工所以制六材)
土工金工石工木工獸工草工
周六工
攻木之工攻金之工攻皮之工設色之工
刮摩之工摶埴之工
周三公(周禮注三公内與王論道中參六官之事外與六卿之教左傳三吏詩三事後魏隋唐為三師)
太師(道之教訓太公)太傅(傅之德義周公)太保(保其身體召公)
三孤(亦曰三少所以佐三公也賈誼謂皆上大夫)
少師少傅少保
天子爭臣七人(孝經鄭注)
師傅保凝丞輔弻
六卿(周禮亦曰三少所以佐三公也賈誼謂皆上大夫)
天官(冡宰掌治)地官(司徒掌教)春官(宗伯掌禮)夏官(司馬掌兵)秋官(司寇掌刑)
冬官(司空掌工)
六屬(小宰以官府之六屬舉邦治大事則從其長小事則專達)
天官其屬六十(掌邦治)地官其屬六十(掌邦教)春官其屬
六十(掌邦禮)夏官其屬六十(掌邦政)秋官其屬六十(掌邦刑)
冬官其屬六十(掌邦事)
六職(以官府之六職辨邦治)
治職教職禮職政職刑職事職
八職(宰夫掌百官府之徵令辨其八職)
正(掌官法以治要)師(掌官成以治凡)司(掌官法以治囙)旅(掌官常以治數)府(掌官契以治藏)
史(掌官書以贊治)胥(掌官敘以治敘)徒(掌官令以徵令)
兩揆(揆度也古者道揆之官謂以義理度量事物而制其宜)
左相右相宋乾道間改左右僕射為左右丞相
二宰(左傳)
太宰少宰宋政和中左僕射為太宰右僕射為
少宰
三宅(立政宅以位言俊以德言)
常伯(守乃牧牧民之長)常任(宅乃任任事公卿)準人(宅乃準守法有司)
三官(王制)
大司徒大司馬大司空又大樂正大司寇市
諸侯三卿(酒誥齊語三宰詩三有事三夀)
司徒(農父主民)司馬(圻父主兵)司空(宏父主土)
宋六卿(宋先代之後故備六卿)
右師左師司馬司徒司城司寇
二師(左傳)
右師左師白虎通里中之老有道德者為右師
其次為左師書傳大夫退老歸其鄉里大夫為父
師士為少師
晉九宗五正(同上分唐叔懷姓九宗職官五正)
九宗(一姓為九族)五正(五官之長)
秦三法官(商子天子置三法官)
侍中御史丞相梁廷尉三官曰正曰監曰平
漢三公
丞相太尉御史大夫後改丞相為大司徒主
人太尉為大司馬主天御史大夫為大司空主土
唐以太尉司徒司空為三公
五府(樊準傳注闕一則謂四府)
太傅太尉司徒司空大將軍趙充國等
傳五府謂左右前後將軍二人及三公
後魏三師二大三公(通典隋唐無二大而三師三公同)
太師太傅太保為三師大司馬大將軍為二大
太尉司徒司空為三公
三公四府(又謂四公唐同)
太傅(上公)太尉(以下為三公)大司徒大司空
兩府(三公所居曰府)
東府(中書主丈)西府(樞密主武)
兩丞(梁天監詔)
尚書左丞右丞
官司之别六(唐志)
省臺寺監衛府
八貂(漢制)
左散騎常侍二人侍中二人(為左貂)右散騎常侍二
人中書令二人(為右貂)
八座(同上)
尚書令僕射三公曹(考課州郡)吏曹(選舉祠祀)民曹(繕修工作)
客曹(護駕朝省)二千石曹(詞訟)中都官(水火盗賊)魏宋齊制五
尚書二僕射一令隋六尚書左右僕射及令唐
則左右僕射六尚書也
三獨坐(漢光武詔御史中丞與司隸尚書令竝專席而坐)
司隸校尉尚書令御史中丞
三無坐處(時政出多門濫官充溢)
宰相御史員外官
三告官(在禁中惟三官得告皆用朱衣吏)
宰相告於中書翰林學士告於本院御史告於
朝堂
兩省(通典敘職官以三師三公門下中書兩省為先漢書云舊名禁中因避后諱改為省中)
門下省(侍中審侍郎省給事中讀)中書省(令宣侍郎奉舍人行)
三省(唐因隋制議事於政事堂後號中書門下)
中書省門下省尚書省
三省長官(宰相職也代宗以前中書在上憲宗以後門下在上)
中書省中書令(主獻納制冊)門下省侍中(掌封駮)尚書省尚
書令(統衆務)漢政歸尚書魏歸中書元魏歸門下
三省官屬(宋神宗史志)
門下省官十有一侍中侍郎左散騎常侍(各一人)
給事中(四人)左諫議大夫起居郎左司諫右正
言(各一人)中書省官十有一令侍郎右散騎常侍
(各一人)舍人(四人)右諫議大夫起居舍人右司諫
右正言(各一人)尚書省官九令左右僕射左右丞
左右司郎中左右司員外郎(各一人)
唐六省(通鑑武德七年定令)
尚書門下中書祕書殿中内侍梁五
省無殿中内侍有集書隋五省無殿中改内侍為
内史
四曹(漢成帝置尚書一人為僕射四人分四曹)
常侍曹(主公卿)二千石曹(主郡國二千石事)民曹(主凡上書事)客曹
(主外國事)後增三公曹主斷獄為五曹又分南北主
客為六曹後漢更加中都官曹為六曹
魏五曹尚書
吏部左民客曹五兵度支晉以祠部改
客曹為五尚書梁天監尚書五都殿中(劉納)吏部(劉顯)
金部(孔虔孫)左右戶(蕭軌)中兵(王顒)
五兵尚書(同上五兵之名出於周禮司兵)
中兵外兵騎兵别兵都兵晉太康中分
魏中兵外兵各為左右後魏遂有七兵尚書
六尚書(唐制)
吏禮兵(左僕射判三部事)民刑工(右僕射判三部事)吏
戶禮(左丞總焉)兵刑工(右丞総焉)兵吏為前行刑戶
為中行工禮為後行(行総四司本行為頭司餘為子司)晉六曹
謂吏部三公客曹駕部屯田度支太康中則吏部
殿中五兵田曹度支左民宋梁則吏部祠部度支
左戶都官五兵别置起部興立宫廟事畢即省
尚書二十四司(六部尚書統二十四曹中書舍人六員分押僕射總理謂之都省唐貞元間以)
(宰相分領)
吏部司封(初名主爵)司勲考功戶部(初名民)度支
金部倉部禮部祠部主客膳部兵部
職方駕部庫部刑部都官比部司
門工部屯田虞部水部
禮部二儀(退朝錄)
員外謂中儀主事謂少儀
唐中書門下五房(開元中張說為相改政事堂號中書門下列五房於後分曹以主衆務)
吏樞機兵戶禮刑
中書四禁(開元中改紫薇省以久次者一人為閣老)
漏泄稽緩違失忘誤
祕書五屬(職官志元豐間分案四太史局隸焉惟日歴非編修官不與)
著作郎佐郎(主修時政記起居注修纂日歴祭祀祝辭)祕書郎(主刊寫集賢院)
(史館昭文館祕閣圖籍)校書郎正字(主編校正誤)
周官五史(隋志天子之史凡有五内史尊於太史外史尊於小史御史)
内史(掌策命)太史(建典法則)外史(掌四方志三皇五帝書)小史(掌邦國治)御
史(掌萬民治)
二史(禮記動則左史書之言則右史書之漢志右史記事左史記言)
左史(起居郎記言)右史(起居舍人記動)
二館(唐𨕖舉志太宗置)
弘文館(門下省)崇文館(東宫)
三館(學經籍圖書修撰國史校勘文書宰輔兼領之)
弘文館(武德置)史館(正觀置)集賢院(開元置)宋太平興國
中以崇文院東廊為弘文館南廊為集賢院西廊為
史館
三學士
翰林院弘文館集賢院
兩制(天子之言稱制故代言之官曰制)
内制(翰林學士制詔)外制(中書舍人制誥)
史職之廢四(宋起居郎胡銓言)
一進史不當二立非其地三前殿不立四奏
不直前
銀臺三昧(李肇翰林志言去纏縛就解脱也)
學士下直出門謂小三昧出銀臺上馬謂大三昧
殿中三尚(隋曰三尚方令丞各一人唐開元以後别置中尚使以監之)
中署(掌宫内營造雜作赦𣗳金雞)左署(掌車輦繖扇漆鏤等作)右署(掌皮毛膠墨雜)
(作席薦等事)
六尚(唐殿中省六屬主天子之物者)
尚食尚藥尚衣尚舍尚乘尚輦
五坊(同上閑廐使押以供時狩屬殿中省)
鷹坊鶻坊鷂坊鵰坊狗坊
内侍六局(唐制宦官掌之屬内侍省皇后親蠶則升壇執儀大駕出入為夾引)
掖庭(主宫嬪簿最)宫闈(扈門闈)奚官(治宫中疾喪)内僕(主供張燈燭)内
府(主中藏出納)内坊宦者傳五局無内坊
漢三臺(漢書注官舍之重者曰臺蓋取嚴肅尊崇之義)
中臺(尚書令)憲臺(御史)外臺(謁者)魏三臺謁者符節御史
隋以謁者司隸與御史為三臺
唐兩臺(武后改御史臺為肅政臺分左右)
右臺(知百官監軍旅)左臺(察州縣省風俗)
元三臺
内臺(大都)西臺(奉元)南臺(建康)
唐五院(南部新書唐惟李商𨼆張延賞歴五院)
監察殿中侍御史中丞大夫
御史三院(唐百官志院周完也官府以牆垣周之)
臺院(侍御史)殿院(殿中侍御史)察院(監察御史)
宋六院
登聞鼓院登聞撫院進奏院官告院幹辦
諸司諸軍審計院幹辦諸司諸軍糧料院
侍御史五曹(漢制)
令曹(掌律令)印曹(掌刻印)供曹(掌齋祀)尉馬曹(掌廐馬)乘曹(掌護)
(駕豹尾之内便為禁省)
侍御史十三曹(晉制)
吏曹課第曹直事曹印曹中都督曹外
都督曹媒曹符節曹水曹中壘曹營軍
曹法曹算曹東晉省課第曹置庫曹
臺端四職(唐侍御史號為臺端人稱端公)
推(掌推鞫)彈(掌彈舉)公廨(知公廨事)雜事(臺中總拜謂之雜端最為雄劇)六
職曰奏彈三司西推東推贓贖理匭
四推御史(唐延和初)
一知西推(贓贖等事)一知東推(理匭等事)一同知西推(左藏出納)一
同知東推(太倉出納)
三司受事(唐侍御史)
掌糾察内外受制出使分掌臺事又分直朝堂
與給事中中書舍人同受表裏冤訟
六察官(耑察尚書省六司由下第一人始)
監察御史第一人察吏禮部第二人察兵工部
第三人察戶刑部
兩使(尤宅初御史分左右兩臺歲𤼵使八人以四十八篇察州縣)
春曰風俗使秋曰廉察使節度觀察亦曰兩使
五使
知雜侍御史左右巡史(分糾違失)監察使(掌祠祭)廊下使
(掌入閤食)監香使(掌行香)
四色憲銜(宋初武臣兼帶)
御史大夫侍御史殿中侍御史監察御史
唐三司使(鞫大獄)
刑部尚書侍郎御史中丞大理卿
小三司使(唐有大獄以此為決疑)
刑部員外御史大理寺官
三諫(以言正君也)
大諫(諫議大夫)中諫(補闕今司諫)小諫(拾遺今正言)
三緊官(西京雜記注歴此為榮)
拾遺立緊(以其獻可替否)評事出緊(以其覆案射彈)赤尉坐緊(以其入仕)
(之路)
漢九卿(通典謂九寺大卿後漢分屬三司)
太常(秦奉常掌禮樂)光禄勲(秦郎中令掌郎衛)衛尉(掌官中徼巡)太僕(掌輿)
(馬)廷尉(掌刑獄)大鴻臚(典客)宗正(宗伯掌親屬)大司農(掌穀粟)少
府(掌山澤)周禮匠人注三孤六卿為九卿春秋緯
法河海北斗
三公所部(漢官目)
太尉所部(太常光禄衛尉三卿)司徒所部(太僕廷尉大鴻臚三卿)司空所
部(宗正司農少府三卿)
吏事責三公
太尉公(掌四方兵事)司徒公(掌人民孝弟勤儉事)司空公(掌水土營城起邑浚)
(溝洫修墳坊事)
梁十二卿
太常宗正司農(春卿)太府少府太僕(夏卿)衛尉
廷尉大匠(秋卿)光禄鴻臚大舟(冬卿)
唐九寺(即漢九卿)
太常寺(掌禮儀)宗正寺(掌玉牒)光禄寺(掌食料)衛尉寺(掌軍衛器)
(仗)太僕寺(掌輦輅廐牧)大理寺(掌鞫獄定刑)鴻臚寺(掌賓客)司農
寺(掌倉場園苑)太府寺(掌庫藏出納)
隋五監
國子監少府監將作監都水監長秋監
唐五監
國子監(掌五學訓導)少府監(掌百工)將作監(掌宫室營造)軍器監
(掌兵器)都水監(掌河渠)百官志武德初置百工監後
又置庫谷(鄠縣)就谷(盩厔)斜谷(陳倉)太陰(陸渾)伊陽(伊陽)五監
三監
祕書監將作監國子監
七學(韓文公表七館)
國子太學廣文四門律書算𨕖舉
志六學無廣文
三公府七曹(北齊)
法墨田水鎧集士
樞密院十房(宋)
北面河西支差在京教閱廣西兵籍
民兵吏房知雜(凡官四知院同知院都副承旨各一人)
漢太常八丞
大樂大祝大宰大史大卜大醫(六令丞)均
官都水(兩長丞)
唐太常四院(百官志)
天府院(藏瑞應及伐國所𫉬寳禘祫則陳)御衣院(藏天子祭服)樂縣院(藏六)
(樂之器)神厨院(藏御廩及諸器)又太醫四屬醫師鍼師按摩
師呪禁師亦隸太常
漢光禄四大夫(漢表於古皆為天子之下大夫視列國之上卿)
光禄大夫諫議大夫大中大夫中散大夫
三署三郎(漢光禄勲屬)
五官左右(三署)中郎侍郎郎中(三郎)
漢郎八途(郎官故事)
以父兄任子弟為郎者袁盎劉向以富貲為郎者
張釋之司馬相如以上書獻策為郎者婁敬主父
偃以孝義為郎者馮唐以戲車為郎者衛綰
以格五(戲也)為郎者吾丘壽王以從軍善射為郎者
李廣鄭吉以經明甲科為郎者召信臣王嘉
唐光禄四署
大官署(凡祀未明十五刻大官令帥宰人以鸞刀割牲周官為膳夫庖人外饔)珍羞署
(周籩人後漢少府屬官有甘丞主膳果丞主果)良醞署(掌享太廟則鬱鬯以實六彛進御則供春)
(暴秋清酴醿桑落之酒周酒正漢湯官丞主酒屬少府地理志河中府河東縣有芳醞監汲河以釀)掌
醢署(周有醢人)
漢衛尉三令丞
公車司馬衛士旅賁
唐衛尉三署
兩京武庫署(掌藏兵械)武器署(掌戎器)守宫署(掌供帳帟)
漢太僕諸屬
大廐未央官馬(三令丞各五丞一尉)車府路軨騎馬
駿馬(四令丞)龍馬閑駒槖泉騊駼承華(五監)
(長丞)又邊郡六牧苑令(各三丞)牧槖昆蹏(二令丞)
唐太僕四署
乘黃署(掌乘輿車輅)典廐署(掌繫飼馬牛及雜畜事)典牧署(掌外牧及造酥)
(酪脯腊之事)車府署(掌王公以下車馬)
漢廷尉四屬
正左監正右監左平右平
唐大理五官
正(掌議獄正科條)丞(掌正刑之輕重)主簿(掌印省署鈔目句檢稽失)司直評事
(掌出使推按)
漢鴻臚三令丞
行人譯官别火
唐鴻臚二署
典客署(掌二王後介公酅公版籍及四譯歸化在藩者)司儀署(掌四譯君長以蕃望高下)
(為簿朝見辨其等位)
漢宗正二屬
都司空令丞(如淳曰律司空主水火罪人賈誼曰輸之司空編之徒官)内官長丞
唐宗正二署(開元中隸)
崇玄署(掌寺觀及道士女冠簿籍齋醮之事)陵臺署(掌守衛山陵)
漢司農七丞
太倉均輸平準都内籍田(五令丞)斡官鐵
市(兩長丞)
唐太府七署
京都四市令(掌財貨交易度量器物)左藏署(掌錢帛雜綵)右藏署(掌金)
(玉珠寳)常平署(掌平糴倉儲出納)
司農四署(唐志卿一人少卿一人總之)
上林(掌苑囿園池)太倉(掌廩藏)鉤盾(掌薪炭)䆃官(掌䆃擇米麥)
漢少府諸屬
太醫大官守宫上林(四官)中書謁者黃門
鉤盾尚方御府永巷内者宦者(七令丞一曰此)
(八官言七非)
唐少府五署
中尚(供郊祀圭璧及天子器玩)左尚(供翟扇蓋繖五路輦車)右尚(供十二閒馬轡領皮)
(毛工)織染(供冠冕組綬)掌冶(掌范鎔)
漢執金吾六屬
中壘寺互武庫都船(四令丞)式道左右(二中候)
將作七丞(表)
石庫東園主章左右前後中校
唐將作四署
左校署(掌梓匠)右校署(掌版築)中校署(掌供舟車兵械雜器)甄官署
(掌琢石陶工)
漢大長秋六丞
私府永巷倉廐祠祀食官
水衡九丞
上林均輸御羞禁圃輯濯鍾官技巧
六廐辨銅平準書漢武時上林三官為均輸
鍾官辨銅
明上林十署(苑地東至白河西至西山南至武清北至居庸西南至渾河禁不許圍獵)
冰鑑川衡左典察右典察前典察後典
察(宣德年革六署)嘉蔬蕃育良牧林衡(四署留)
宋四轄(統轄之義)
監文思院監左藏庫𣙜貨務(都茶場)雜賣務(雜賣場)
三班(隸宣徽院雍熙置三班院)
供奉官左右班殿直端拱後分東西供奉又
置左右侍禁及承旨借職皆領於三班
司天監四科(司馬光上言增置試以經史)
卜筮天文三式歴算
東宫二坊
門下坊曰左春坊(庶子比侍中事中允比門下侍郎司議比給中贊善大夫比)
(諫議大夫常諭德比散騎侍)典書坊曰右春坊(庶子比中書令侍中舍人比中書)
(郎比監國則庶子尚書令)
三寺(唐志東宫官詹事三寺十率府之正為太子三卿)
守令寺率更寺馭僕寺
六局(左庶子掌之)
司經局(掌經籍圖書出入侍從)典膳局(掌進膳嘗食)藥藏局(掌知藥)内
直局(掌符璽衣服繖扇几案筆硯垣牆)典設局(掌湯沐燈燭汎掃鋪設)宫門局
(掌宫門管鑰)
六引(唐大駕鹵簿宋用開封令牧餘同)
萬年縣令京兆牧太常卿司徒御史大夫
兵部尚書宋法駕則開封令牧御史大夫為三
引
南郊五使(後唐)
宰相為大禮使兵尚為禮儀使中丞為儀仗使
兵侍為鹵簿使開封尹為頓遞使
六禮使(吕大防為孟皇后六禮使)
奉迎使𤼵冊使告期使納成使納吉使
納采問名使
四端佐(六朝稱)
府幕曰府端州幕曰州端節度幕曰節端憲
司幕曰憲端
郡佐十二(通典秦漢丞以佐守尉以典武諸曹掾史略如公府隋置通守贊治東西曹掾等書佐)
别駕長史司馬各一人(通謂上佐唯王府長史理府事餘府通判而已)
錄事參軍(州府竝一人在府為曹在州為司)司功司倉司戶
司兵司法司士等六人(司功以下通謂判司)博士一員
醫學博士一員
三府(唐人所稱)
明府(縣令)贊府(丞)少府(尉)
縣置七司(通典如郡制)
令丞(為副貳)主簿(上轄)尉(分理諸曹)錄事(省受符歴)佐史(行其簿書)
尉有六道
入御史佛道入評事仙道入京尉人道入畿
丞苦海道入縣令畜生道入判官餓鬼道
四守
煇(甲吏之賤)胞(肉吏之賤)翟(樂吏之賤)閽(守門之賤)
四監(禮記)
山虞澤虞林衡川衡
洛陽三市長
金市馬市洛陽縣市
屬三官(吕氏春秋凡民自七尺以上屬諸三官法)
農工賈
三鄉官名(漢明帝賜爵各二級注)
三老孝弟力田
鄉三老(有秩)
三老(掌教化)嗇夫(職聽訟收賦稅)游徼(循禁賊盜)
宋道官九品(政和中令諸生分治内經道德經為大經莊列為中經其中𨕖人分入官品)
元士(正五品)高士(從五品)大士(正六品)方士(從六品)上士(正七品)
居士(從七品)逸士(正八品)𨼆士(正九品)志士(從九品)
庶人在官四等(周制)
府(治藏)史(掌文書)胥(有才智)徒(卒徒)
後魏三長(後魏書太和中立以定民戶籍)
鄰長(五家為鄰)里長(五鄰)黨長(五里)
㝛衛有二(周禮漢光禄勲之衛郎衛尉之衛兵即此制也)
宫伯(掌士庶子)宫正(掌官府人民)
晉三行(左傳)
中行(荀林父)右行(先縠)左行(先蔑)
漢七司馬(宫掖七門每門七人)
南屯蒼龍玄武北屯朱爵東明朔平
衛尉八屯(張衡西京賦注在王宫外警夜巡晝)
四方四角
五將軍(通典)
大將軍驃騎將軍(位次丞相)車騎將軍衛將軍左
右前後將軍(位次上卿皆金印紫綬)又有伏波樓船横海度
遼貳師等將軍元武中諸將軍皆稱大
中郎三將(百官表皆秩比二千石)
五官中郎將(主五官郎)左中郎將(主左署郎)右中郎將(主右署郎)
郎中三將(舊儀注凡郎中皆主更直㝛衛出充車騎)
左右車將主左右車郎左右戶將主左右戶郎
左右騎將主左右騎郎議郎不在直中故省中郎
有中郎散郎外郎亦曰三郎
八校(漢武帝置)
中壘校尉(掌北軍壘門内外)屯騎校尉(掌騎士)步兵校尉(掌上林屯)
(兵)越騎校尉(掌越騎)長水校尉(掌屯宣曲者)射聲校尉(掌詔射)
虎賁校尉(掌車)胡騎校尉(掌屯池陽者不常置故又曰屯校)中興省
中壘虎賁胡騎但置中候一人以監五營南齊志
屯騎步兵射聲越騎長水為五校
晉四軍
左軍(魏官也至晉不改)前軍右軍(武帝初置)後軍(泰始八年置)後
省左右前後軍為鎮衛軍其左右營校尉皆中領軍
統之
六軍(南齊志晉制)
領軍護軍左衛右衛驍騎游擊
三部司馬(各置督史後為二衛)
前驅由基強弩
二衛
左衛(熊渠武賁)右衛(佽飛武賁)
五督
武賁羽林上騎異力命中先置四部并
命中為五督
五率(衛率秦官漢因之晉初曰中衛五率各領一軍)
太始分左右惠帝加前後太弟成都王置中衛
梁將軍一百三十四號
鎮衛驃騎車騎為二十四班(内外通用)四征四中為二十
二班(四中謂軍衛撫權)八鎮為二十二班(東西南北左右前後)八安為
二十二班(同上)四平四翊為二十班(平東西南北翊前後左右)五德
將軍凡十品(取其盈數)為二十四班(以法氣序)
隋十二衛(各置大將軍一人將軍二人以分錄諸府之兵)
左右翊衛左右驍衛左右武衛左右屯衛
左右禦衛左右候衛
後魏六軍(大統六年宇文泰倣周典置)
郎將百(六軍合為百府每府一郎將統之)開府二十四(分二十四軍每軍一開府)
(領之)大將軍十二(每一大將軍統二開府)柱國六(每一柱國統二大將軍復加號)
(持節大都督以統之)
唐三衛(大臣子孫為之分番㝛衛而後授以禄仕凡五府)
親衛(府一)勲衛(府二)翊衛(府三)
五府(宋崇寧因之)
親府勲一府勲二府翊一府翊二府
五仗(三衛分為五仗列坐東西廊下每用以四十六人立内廊閤外號内仗)
供奉仗(以左右衛為之)親仗(以親衛為之)勲仗(以勲衛為之)翊仗(以翊衛為)
(之)散手仗(以親衛翊衛為之)
南北兩衙(兵志文武區别以相察伺)
南衙衛兵北衙禁軍
十率府(率通作帥取總統之義也)
左右衛左右司禦左右清道左右監門左
右内侍
十六衛(職官志)
左右衛左右驍騎衛左右武衛左右威衛
左右領軍衛左右金吾衛左右監門衛左右
千牛衛十四衛有左右武候左右屯左右府無左
右武左右威左右監門左右千牛
六軍(萬二千五百人為軍天子六軍禁旅之名也唐謂北衙六軍)
左右羽林(龍朔置)左右龍武(玄宗以萬騎改)左右神武(至德置)
百官志無羽林有神策貞觀初神策分左右廂號
兩軍
十軍(總曰左右十軍)
羽林龍武神武神策神威
十二軍(武德中析關中為十二道道各一軍取象天官每軍將一人副一人)
萬年道為參旗軍長安道為鼓旗軍富平道為
玄武軍醴泉道為井鉞軍同州道為羽林軍
華州道為騎官軍寧州道為折威軍岐州道為
平道軍幽州道為招搖軍麟州道為苑游軍
涇州道為天統軍宜州道為天節軍
八校(貞觀令)
昭武振威致果翊麾宣節禦武仁勇
陪戎
二十四都督府(百官志景雲間置察刺史以下)
揚益幷荆(四州為大都督府)汴兗魏冀蒲
緜秦洪潤越(十州為中都督府)齊鄜涇
襄安潭遂通梁䕫(十州為都督府)
八節度(六典)
關内朔方河東河北幽州河西隴右劍
南磧西嶺南
十節度(通鑑通典)
安西北庭河西朔方河東范陽平盧
隴右劍南嶺南陸贄謂控禦西北兩蕃唯
朔方河西隴右三節度賈耽十道錄凡三十一節
度又有長樂經略福州領之東萊守捉萊州領之
東牟守捉登州領之
四鎮經略(會要)
龜兹于闐(置毗沙都督)疏勒焉耆(置碎葉城)咸亨中罷
長壽中復四鎮無焉耆有碎葉兩敇不同
宋武臣兩司三衙(官尊者建牙牙旂也因謂所舍為牙後易為衙)
殿前司侍衛司馬軍侍衛司步軍
四廂(宋制官舍也廊謂之廂)
捧日天武左右四廂(屬殿前司)龍衛左右廂(屬馬軍)神衛
左右廂(屬步軍)
禁衛五重(東齋記事)
親從事天武官御龍弓箭直御龍骨朵子直
御龍弩直
十衛
左右金吾衛上將軍左右金吾衛大將軍左右
衛上將軍諸衛大將軍諸衛將軍率府率
率府副率
建炎十軍(每軍四軍軍二千五百人)
驍勝壯捷忠勇義成龍武虎威折衝
果毅定難靖邊
明五府都督
前後左右中
武世官九等
指揮使同知僉事正千戶副千戶衛鎮
撫實授百戶試百戶所鎮撫
武流官八等
都督同知僉事(三等)都指揮使同知僉事(三等)
正留守副留守(二等)
四代官數(周禮疏明堂位注)
有虞氏官六十夏官百二十(公羊傳注三公九卿二十七大夫八十一)
(元士應十二子)殷二百四十周三百六十
漢官秩十六等(丞相太尉司徒司空諸將軍及諸侯王國官不在此目)
中二千石(月百八十斛自御史大夫至執金吾)二千石(亦曰眞二千石月百二十斛自)
(太子太傅至州牧郡太守)比二千石(月百斛自丞相司直至郡尉)千石(月八十斛自丞)
(相長史至萬戶以上縣令)比千石(自光禄大中大夫至光禄虎賁郎)八百石(太子家令)
(成帝除八百石秩)比八百石(光禄勲諫大夫)六百石(月七十斛自衛尉公車司馬令)
(至次萬戶以上縣令)比六百石(月六十斛自太常太僕博士至司馬候)五百石(減萬)
(戶縣長成帝除)四百石(月四十五斛自中盾至減萬戶縣丞)比四百石(光禄侍郎)三
百石(月四十斛次減萬戶縣長)比三百石(月三十五斛光禄郎中)二百石(月三)
(十斛萬戶以下縣尉)百石(自百石以下佐之秩為少吏)
唐命秩四(陸宣公奏議掌務受俸惟執事一官其勲散爵號三者止於服色資蔭)
職事官散官勲官爵號百官志辨貴賤敘
勞能有品有爵有勲有階
六參九參(唐百官志)
文武官職事九品以上及二王後朝朔望文臣五
品以上及兩省供奉官監察御史員外郎太常博士
日參號常參官武官三品以上三日一朝號九參
官五品以上及折衝當番者二日一朝號六參官
唐文散官二十九階(通鑑二十八階)
開府儀同三司(從一品)特進(正二品)光禄大夫(從二品)金紫
光禄大夫(正三品)銀青光禄大夫(從三品)正議大夫通
議大夫(正四品)大中大夫中大夫(從四品)中散大夫
朝議大夫(正五品)朝請大夫朝散大夫(從五品)朝議郎
承議郎(正六品)奉議郎通直郎(從六品)朝請郎宣
德郎(正七品)朝散郎從義郎(從七品)給事郎徵仕郎
(正八品)承奉郎承事郎(從八品)儒林郎登仕郎(正九品)
文林郎將仕郎(從九品)
武散官三十一階(六典除懷化歸德亦二十九階)
驃騎大將軍(從一品)輔國大將軍(正二品)鎮國大將軍(從二)
(品)冠軍大將軍懷化大將軍(正三品)雲麾將軍歸
德將軍(從三品)忠武將軍壯武將軍(正四品)宣威將軍
明威將軍(從四品)定遠將軍寧遠將軍(正五品)游騎
將軍游擊將軍(從五品)昭武校尉昭武副尉(正六品)
振威校尉振威副尉(從六品)致果校尉致果副尉
(正七品)翊麾校尉翊麾副尉(從七品)宣節校尉宣節
副尉(正八品)禦侮校尉禦侮副尉(從八品)仁勇校尉
仁勇副尉(正九品)陪戎校尉陪戎副尉(從九品)百官
志四十有五
元文資四十二階
開府儀同三司儀同三司特進崇進金紫
光禄大夫銀青榮禄大夫(正一品)光禄大夫榮禄
大夫(從一品)資德大夫資政大夫資善大夫(正二品)
正奉大夫通奉大夫中奉大夫(從二品)正議大夫
通議大夫嘉議大夫(正三品)大中大夫中大夫
亞中大夫(從三品)中議大夫中憲大夫中順大
夫(正四品)朝請大夫朝散大夫朝列大夫(從四品)奉
政大夫奉議大夫(正五品)奉直大夫奉訓大夫(從五)
(品)承德郎承直郎(正六品)承務郎儒林郎(從六品)文
林郎承事郎(正七品)徵仕郎從事郎(從七品)登仕郎
將仕郎(正八品)登仕佐郎將仕佐郎(從八品)正從九
品注初入仕官員
武資三十四階
龍虎衛上將軍金吾衛上將軍驃騎衛上將軍
(正二品)奉國上將軍輔國上將軍鎮國上將軍(從二)
(品)昭武大將軍昭毅大將軍昭勇大將軍(正三品)
安遠大將軍定遠大將軍懷遠大將軍(從三品)廣
威將軍宣威將軍明威將軍(正四品)信武將軍
顯武將軍宣武將軍(從四品)武節將軍武德將軍
(正五品)武毅將軍武略將軍(從五品)承信校尉昭信
校尉(正六品)忠武校尉忠顯校尉(從六品)忠勇校尉
忠翊校尉(正七品)修武校尉敦武校尉(從七品)保義校
尉進義校尉(正八品)保義副尉進義副尉(從八品)正
從九品注初入仕官員
明十文勲(會典文官一品至五品歴再考應合授勲者照依散官擬奏)
左右柱國(正一品)柱國(從一品)正治上卿(正二品)正治卿(從二)
(品)資治尹(正三品)資治少尹(從三品)贊治尹(正四品)贊治少
尹(從四品)修正庶尹(正五品)協正庶尹(從五品)
十二武勲
左右柱國(正一品)柱國(從一品)上護軍(正二品)護軍(從二品)上
輕騎都尉(正三品)輕騎都尉(從三品)上騎都尉(正四品)騎都
尉(從四品)驍騎尉(正五品)飛騎尉(從五品)雲騎尉(正六品)武騎
尉(從六品)
漢賞功爵二十級(百官表皆本秦制以賞功勞避武帝諱改通侯列侯)
公士(言有爵命異於士卒)上造(言有成命於上)簪褭(以組帶馬曰褭)不更(言不預更)
(卒事四為士爵)大夫(列位從大夫)官大夫(加官者示稍尊也)公大夫(同上)
公乘(得乘公家車)五大夫(大夫之尊者為大夫爵五)左庶長(言為衆列之長)右
庶長左更(主領更卒部其役事)中更右更少上造(主上造之)
(士)大上造駟車庶長(乘駟馬車為衆庶長)大庶長(為卿爵九)關内
侯(有侯號居京畿而無國邑)徹侯(為侯爵二)
賞功六等(魏志建安中置以賞功虚封自此始)
名號侯(爵十八級)關中侯(爵十七級)關外侯(爵十六級)五大夫(十五級)
列侯關内侯
武功爵十一級(武帝詔令民得買爵贖罪名為武功爵級十七萬買爵至千夫先除為吏)
造士閒輿衛良士元戎士官首秉鐸
千夫樂卿執戎攻戾庶長軍衛
唐總章功臣二等(以太原老從西府功臣)
第一功後官無五品者授其子若孫一人(有至五品四品者加)
(二階三品以上加爵三等)第二功後官無五品者授其子若孫一
人(有至五品者加一階六品者二階三品以上爵一等)
元初序朝七班(解酲語)
擎天班(執政大臣)煥璧班(玉堂清署)劍鍔班(言官法司)椒蘭班(外戚)瓊
枝班(親王)豹首班(功臣將師)隨班(其餘朝臣)
明諸司奏事儀(會典)
一都督府二十二衛三通政司四刑部五
都察院六監察御史七斷事司八吏部等五
部九應天府十兵馬司十一太常寺(若奏祭祀則在)
(各衙門先)十二欽天監
五儀(典命注謂公侯伯子男之儀)
上公九命為伯(宫室車服以九為節)侯伯七命(以七為節)子男五命
(以五為節)又王之三公八命卿六命大夫四命出封皆
加一等(注王之三公有德者加命為二伯卿為侯伯大夫為子男中下大夫四命上士三命中士)
(再命下士一命)
五等(同上謂四命三命再命一命不命五等也)
公之孤四命(以皮帛眡小國之君)卿三命大夫再命士一
命侯伯之卿大夫亦如之子男之卿再命大夫
一命士不命(宫室車服等各視其命之數)
九儀(大行人以九儀辨諸侯之命等諸侯之爵秦漢設九賓)
命者五公侯伯子男爵者四卿大夫士
九命(春秋命者君所以畀臣也每命異儀貴賤之名位以正)
一命受職(治職事)再命受服(受玄冕服)三命受位(受位於王使臨民)
四命受器(始有祭器)五命賜則(地未成國賜以畿内之都而治以八則)六命
賜官(自置官以治家邑)七命賜國(出就侯伯之國)八命作牧(一州之牧)九
命作伯(長諸侯為方伯)
九錫(自漢以來位極人臣則膺此殊錫)
車馬(大輅戎輅各一元牡二駟能安民則賜)衣服(袞冕之服赤舄副焉能富民則賜)樂
縣(軒縣之樂六佾之舞能和民則賜)朱戶(以居民衆多則賜)納陛(以登能進善則賜)
虎賁(三百人能退惡則賜)鈇鉞(各一能誅有罪則賜)弓矢(彤弓一彤矢百玈弓十玈矢千)
(能征不順則賜)秬鬯(一卣圭瓚副焉孝道備則賜)
三賜(禮記)
一命賜爵再命賜衣服三命賜車馬
門戟六等(百官志天寳六年敕改)
廟社宫門二十東宫門十八一品門十六二
品及京兆河南太原尹大都督大都護十四三品
及上中都督上都護上州十二下都督都護中州
下州各十
周五爵五等(武成列爵惟五分土惟三注與孟子同蓋指實封之地若周禮則兼附庸之地)
公侯(皆方百里)伯(七十里)子男(皆五十里)周禮公(五百里)侯
(四百里)伯(三百里)子(二百里)男(百里)
漢爵三等(史記)
王侯亭侯
魏爵十等(理道要訣)
王公侯伯子男縣侯鄉侯亭侯
關内侯
封王庶子三等(謂天子之子也嫡子嗣為王庶子封號有三等)
鄉公(王庶子)鄉侯(嗣王之子)亭伯(公庶子)
隋爵九等
國王郡王國公郡公縣公縣侯縣伯
縣子縣男
唐爵九等(志)
王(食邑萬戶)郡王(五千戶)國公(三千戶)開國郡公(二千戶)開國縣
公(千五百戶)開國縣侯(千戶)開國縣伯(七百戶)開國縣子(五百戶)
開國縣男(三百戶)
宋爵十一等
王嗣王郡王郡公開國公開國郡公
開國縣公開國侯開國伯開國子開國男
元爵八等
王(食邑萬戶)郡王(五千戶)國公(三千戶)郡公(二千戶)郡侯(一千戶)郡
伯(七百戶)縣子(五百戸)縣男(三百戶)
明同姓王二等封
親王(親王嫡長子承襲)郡王(親王次嫡子庶子皆封)
同姓將軍三等封
郡王次嫡庶子授鎮國將軍(從一品)鎮國將軍子授輔
國將軍(從二品)輔國將軍子授奉國將軍(從三品)奉國將
軍子授鎮國中尉(從四品)鎮國中尉子授輔國中尉(從五)
(品)輔國中尉子以下俱授奉國中尉(從六品)
漢皇女封號三等(天子女也)
縣公主(皇女儀服同列侯)長公主(皇女尊崇者加號儀服同蕃王)鄉亭翁主
(諸王女儀服同鄉亭侯)
明女封主君五等
親王女封郡主郡王女封縣主鎮國將軍女封
郡君輔國將軍女封縣君奉國將軍女封鄉君
中尉之女俱稱宗女
命婦二稱
内命婦謂三夫人以下也外命婦謂諸臣之妻也
漢女官十四等(宫官掌内事皇后統之四班固西都賦後宫之婦十有位)
昭儀婕妤娙娥傛華美人八子充依
七子良人長使少使五官順常無
涓此下有共和娛靈保林良使夜者上家人子中
家人子其良家子入宫未有稱號俱稱良家子
魏女官十二等
貴嬪夫人淑妃淑媛昭儀昭華修容
修儀婕妤容華美人良人
六尚(内宫)
尚書尚儀尚服尚食尚寢尚工
唐女官十九等
貴妃淑妃德妃賢妃昭儀昭容昭媛
修儀修容修媛充儀充容充媛婕
妤美人才人寳林御女采女開元時
置惠妃麗妃華妃
命婦五等(六典)
一品及國母妻為國夫人三品以上母妻為郡夫
人四品母妻為郡君五品母妻為縣君(其母皆加稱太)
散官竝為鄉君
命婦十三階
國夫人郡夫人太夫人郡君縣君太君
淑人碩人令人恭人宜人安人孺
人
宋命婦八等(政和間詔郡縣稱君蓋非婦道且等級無别於是定制)
執政已上封夫人尚書已上封淑人侍郎已上
封碩人大中大夫已上封令人中散大夫已上
封恭人朝奉大夫已上封宜人朝奉郎已上封
安人通直郎已上封孺人
元命婦六階
國夫人郡夫人郡君縣君恭人宜人
讀書紀數略卷三十五
