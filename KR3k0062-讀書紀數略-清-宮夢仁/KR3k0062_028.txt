讀書紀數略卷二十八目錄
人部
倫品𩔖
三親
二親
四親
六親
六戚
三族
九族
七族
四父
六母
五達道
五典
五品
六順
十義
十禮
六紀
七教
三綱
六位
三順
三言
四正
二戒
二物
三恕
三行
四行
四常道
十倫
羣昭羣穆
五宗
三孝
五孝
五養
四事
五遂
三道
五致
孝除三者
三資
三本
天下三大
三事
忠有九知
三忠
忠經三忠
辨忠有三
忠三漸
忠三義
四擇
四隱
三𩔖
三德
四德
七德
四不名
五不名
女子三從
婦四學
六德
四職
婦事夫有五
女五不取
婦七去
三不去
讀書紀數略卷二十八福建巡撫宫夢仁撰
人部
倫品𩔖
三親(顔氏家訓一家之親三者而已九族皆本乎此老子注曰六親)
夫婦(有人民而後有夫婦)父子(有夫婦而後有父子)兄弟(有父子而後有兄弟)
二親(詩有懷二人)
父母
四親(漢宣帝立四親廟)
祖父祖母父母
六親(左𫝊注)
父子兄弟姑姊舅甥婚媾(妻父曰婚重婚曰媾)姻婭
(婿父曰姻兩婿相謂曰婭)漢禮樂志謂父與子從父昆弟從祖
昆弟曾祖昆弟族昆弟
六戚(吕氏春秋)
父母兄弟妻子周書四戚内姪外婚
同師同勞
三族(周禮上親父下親子併已為三族親也)
父子孫漢書謂父族母族妻族儀禮注謂
父昆弟巳昆弟子昆弟
九族(堯典孔氏傳即周禮所謂以父親祖以祖親高曾以子親孫以孫親曾元為九族疎也左𫝊曰九宗)
高祖曾祖祖父已身子孫曾孫
元孫夏侯歐陽謂異姓親屬父族四(父之本族姑之夫家姊妹)
(之夫家女子之夫家)母族三(母之本族母之母家姨母之家)妻族二(妻之本家妻之母家)
七族(史記索隱)
父之姪姑之子姊妹之子女之子母之姪
從子妻父母張晏謂上至曾祖下至曾孫
四父
父所後所生繼父
六母
嫡母(父正室)繼母(父再娶)慈母(非所生母别妾恩養)養母(無子養同宗之子者)
庶母(父之妾)乳母(父妾無子養正室子)併出母嫁母謂之八母
五達道(吕氏春秋曰十際)
君臣父子夫婦昆弟朋友
五典(亦曰五教又曰五品)
父子親君臣義夫婦别長幼序朋友信
五品(疏云一家之内尊卑之差)
父母兄弟子朱氏謂父子君臣夫婦長
幼朋友之名位等級
六順(左𫝊)
君義臣行父慈子孝兄愛弟敬
十義(禮運十者謂之人義)
父慈子孝兄良弟悌夫義婦聽長惠
幼順君仁臣忠
十禮(左𫝊十者禮之善物也)
君令臣共父慈子孝兄愛弟敬夫和
妻柔姑慈婦聽
六紀(白虎通)
諸父(有善)兄弟(有親)族人(有叙)諸舅(有義)師長(有尊)朋友(有舊)
七教(王制明七教以興民德)
父子兄弟夫婦君臣長幼朋友賓客
三綱(白虎通)
君為臣綱父為子綱夫為妻綱
六位(莊子音義)
君臣父子夫婦
三順(韓非子三者順則天下治)
臣事君子事父妻事夫
三言(哀公問)
夫婦别父子親君臣嚴
四正(管子)
君臣父子坊記天無二日土無二王家無
二主尊無二上
二戒(莊子天下有大戒二)
子之愛親命也臣之事君義也
二物(左𫝊子太叔言夫婦外内以經二物)
夫治外婦治内
三恕(荀子)
有君不能事有臣而求其使非恕也有親不能報
有子而求其孝非恕也有兄不能敬有弟而求其
聽令非恕也
三行(冠義)
正君臣親父子和長幼戰國策蘇代對燕昭
王謂孝如曾參孝已信如尾生高廉如鮑焦史輶兼
此三行以事王
四行(孔叢子)
事君忠事親孝交友信處鄉順冠義將責
四者之行於人謂為子孝為弟弟為臣忠為少順
四常道(禮大𫝊注)
親親尊尊長長男女有别
十倫(祭統祭有十倫倫猶義也)
鬼神之道君臣之義父子之倫貴賤之等
親疏之殺爵賞之施夫婦之别政事之均
長幼之叙上下之際
羣昭羣穆(中庸宗廟之次左昭右穆子孫亦以為序國語父昭子穆孫復為昭一昭一穆相次而下)
羣昭南向(取其向明)羣穆北向(取其深遠)
五宗(禮大𫝊白虎通同)
大宗(别子為祖繼别為宗百世不遷)繼高祖小宗繼曾祖小宗
繼祖小宗繼禰小宗(自繼高祖以下皆五世遷)漢書注上自
高祖下及孫為五宗
三孝(祭義)
大孝尊親(天子之孝)其次弗辱(諸侯卿大夫之孝)其下能養(士庶人之)
(孝)小孝用力(能養之事)中孝用勞(弗辱之事)大孝不匱(尊親之事)
五孝(孝經序為孝之用則别而百行之源不殊陶淵明為孝𫝊贊)
天子(虞舜高宗)(夏禹王殷周文)諸侯(周公旦間魯孝公河惠王)卿大夫
(孔子潁孟莊子考叔)士(高柴奮樂正子春孔黃香)庶人(江革汝郁)(廉范殷陶)
五養(吕氏春秋引曾子)
養體養目養耳養口養志
四事(許魯齋言四事只是愛敬兩事天子之孝推以及天下亦此兩事)
養體養志致敬致愛
五遂(禮曾子言孝張魏公名其堂為五遂)
居處莊事君忠涖官敬朋友信戰陣勇
三道(祭統)
養觀其順喪觀其哀祭觀其敬而時孝經始
於事親中於事君終於立身
五致(孝經)
居致敬養致樂病致憂喪致哀祭致嚴
孝除三者(同上)
居上不驕為下不亂在醜不爭
三資(同上)
事親孝故忠可移於君事兄悌故順可移於長
居家理故治可移於官
三本(荀子禮論上事天下事地尊宗祖而隆君師)
天地者生之本宗祖者𩔖之本君師者治之本
天下三大(李延平言闕一則本不立)
父生之師教之君治之
三事(國語民生於三事之如一又禮記)
事親(有隱無犯)事君(有犯無隱)事師(無犯無隱)
忠有九知(大戴禮夫子對哀公)
知忠必知中(内思自盡)知中必知恕知恕必知外(能度物)
知外必知德知德必知政知政必知官知官
必知事知事必知患知患必知備
三忠(荀子)
大忠(周公之於成王)次忠(管仲之於桓公)下忠(子胥之於夫差)
忠經三忠(馬子)
忠而能仁則德彰忠而能智則政舉忠而能勇
則難清
辨忠有三(同上)
忠而能仁則國德彰忠而能知則國政舉忠而
能勇則國難清(故雖有其能必有忠而成也)仁而不忠則私其恩
知而不忠則文其詐勇而不忠則易其亂(是雖有其)
(能以不忠而敗也)
忠三漸(同上)
一於其身忠之始也一於其家忠之中也一於
其國忠之終也
忠三義(蔡邕)
奉上之忠謀誨之忠撫下之忠
四擇(劉敞弟子記)
擇術然後學擇師然後傳擇交然後親擇君
然後事
四隱(吕氏春秋)
交友故舊邑里門郭
三𩔖(夏侯議魏三𩔖取於中正)
孝行著於家門仁恕稱於九族義斷行於鄉黨
三德(晉語衛甯莊子)
禮賓親親善善
四德(左𫝊富辰言)
庸勲親親䁥近尊賢
七德(同上)
尊貴明賢庸勲長老愛親禮新親舊
四不名(說苑引伊尹)
諸父諸兄先王之臣盛德之士
五不名(公羊傳注禮君於臣不名者有五)
諸父兄上大夫盛德之士老臣
女子三從(儀禮有三從之義無耑用之道)
從父從夫從子
婦四學(周禮又曰四教四行)
言(辭令)德(貞順)功(絲麻)容(婉娩)
六德(司馬溫公家範)
柔順清潔不妬儉約恭謹勤勞
四職(孟母云婦人之職四者而已)
精五飯羃酒漿養舅姑縫衣裳
婦事夫有五(儀禮經𫝊)
平旦纚筓而朝有君臣之嚴沃盥饋食有父子之
敬報反而行有兄弟之道受期必誠有朋友之
信寢席之交而後有夫婦之際
女五不取(音娶)
逆家子不取(為其逆德也)亂家子不取(為其亂倫也)世有刑人
不取(為其弃於人也)世有惡疾不取(為其弃於天也)喪父長子不取
(為其無所受命也)
婦七去
不順父母去(為其逆德)無子去(為其絶世)淫去(為其亂族)妬去(為其亂家)
有惡疾去(為其不可供粢盛)多言去(為其離親)竊盗去(為其犯義)
三不去
有所取無所歸不去(始之嫁也有所受命令其去也父兄俱無)與更三年
喪不去(與同服父母之喪)前貧賤後富貴不去(糟糠之妻不下堂)
讀書紀數略卷二十八
