讀書紀數略卷四十四目錄
物部
車旗𩔖
歷代作車
輿四象
車三材
輈三度
軸三理
車六等
車六建
三代輦
殷三路
周五路
四輅
十二輅
郊祭兩車
三車
王后五輅
服車五乘
魯四代車
漢車品四
五時車
唐太子三車
皇后六車
三輿
七輦
十二屬車
三駕鹵簿
宋鹵簿四等
三代兵車
兵車五戎
車戰三用
車五乘
禹乘四載
四傳
黃帝五旗
周禮九旂
旗五象
郊祭兩旗
魯四代旌旗
管子九章
魏五旛
五牛旂
唐二十四旂
五旂仗
宋二十一旂
龍旂十二
開寶三瑞旂
五色旂
朝會五仗
扇三等
雙旌雙節
染羽三色
讀書紀數略卷四十四福建巡撫宫夢仁撰
物部
車旂𩔖
歷代作車(古史考)
黃帝作車(引重致遠故號軒轅氏)少昊加牛奚仲加馬(廣車制度)
輿四象(賈誼書等威既辨貴賤有序此輿教之道也)
蓋圜𧰼天軫方𧰼地三十幅𧰼日月二十八
橑𧰼列星仰觀天文俯察地理前聽鸞和之音旁
睹四時之運
車三材(周禮輪人為輪必以其時三材既具巧者和之)
轂以利轉輻以直指牙以固抱
輈三度(同上淺深異其數也)
國馬之輈(深四尺七寸)田馬之輈(深四尺)駑馬之輈(深三尺三寸)
軸三理(同上)
材欲媺而無惡體欲堅而可久勢欲利而易轉
車六等(同上)
車軫四尺戈崇於軫四尺人崇於戈四尺殳
崇於人四尺戟崇於殳四尺矛崇於戟四尺
車六建(五兵與人也考工六建既備車不反覆是謂國工)
夷矛建於酋矛之前酋矛建於戟之前戟建於
殳之前殳建於戈與人之前
三代輦
余車(夏)胡弩車(殷)輜車(周)
殷三路(郊特牲疏)
大路一就(五采一成曰就)先路三就(對次故稱先也)次路五就(第三路也)
周五路(路大也亦作輅)
玉路(建太常祀天地宗廟用之即顧命大輅)金路(建大旂賓客會同以封同姓賜之即顧命)
(綴輅)𧰼路(建大赤視朝以封異姓賜之即顧命先輅)革路(建大白兵事以封四衛亦賜之)木
路(建大麾田獵以封藩國亦賜之二路即顧命次輅)月令五時輅春乘鸞
路夏乘朱路季夏乘大路秋乘戎路冬乘黑路
四輅(顧命)
大輅(玉)綴輅(金)先輅(𧰼)次輅(革木周禮注作贅路)
十二輅(車軫前横木為輅因謂車為輅車則上下通稱輅惟天子稱之)
蒼輅青輅朱輅黃輅白輅黑輅(六輅惟漆不用)
(他飾)玉輅碧輅金輅𧰼輅革輅木輅(六輅以六)
(色漆畫而用碧玉等為飾)
郊祭兩車
即道之車(周禮祭天乘玉輅蓋祭日馭以出郊)即事之車(禮記祭天乘素車蓋祭時)
(馭以赴壇)
三車(周禮馭夫掌之皆駕以公馬)
貳車從車(屬車也)使車(使者所乘)
王后五輅(同上)
重翟(重雉羽為兩旁之蔽從王祭祀所乘)厭翟(次其羽使相迫厭從王賓享諸侯所乘)安
車(坐乘車朝見於王所乘)翟車(不重不厭以翟羽飾車側出桑所乘)輦車(人挽以行宫中)
(所乘)
服車五乘(巾車掌之)
夏篆(孤所乘五采畫轂有瑑也)夏縵(卿所乘亦五采畫無瑑也)墨車(大夫所乘漆而不畫)
(也)棧車(士所乘素而不漆也)役車(庶人所乘方箱可載任器以供役也)又精製
曰良車粗製曰散車不在五車之等
魯四代車(明堂位)
鸞車(有虞氏之路)鉤車(夏后氏之路)大路(殷路)乘路(周路)
漢車品四(食貨志載諸車之文)
乘輿倚龍伏虎&KR1017;文畫輈龍首鸞衡重牙班輪升龍
飛軨皇太子諸王倚龍伏鹿&KR1017;文畫輈轓吉陽筩
朱班輪鹿文飛鈴九斿降龍公列侯倚鹿伏熊黑
轓朱班輪鹿文飛鈴七斿降龍卿朱兩轓五斿降
龍二千石下各從科品
五時車(漢制立車安車各五合十乘)
青赤黃白黑
唐太子三車(志)
金路(駕赤駵四從祀朝賀納后所乘也)軺車(駕一馬五品常服朝饗宫臣出入行道所乘也)
四望車(駕一馬臨弔所乘也)
皇后六車
重翟車(受册從祀饗廟所乘)厭翟車(親桑所乘)翟車(歸寧所乘)安車(臨幸所乘)
四望車(拜陵所乘)金根車(常行所乘)
三輿(唐制輦有七輿有三大駕鹵簿皆先玉路以行)
五色輿常平輿腰輿
七輦(同上)
大鳳輦大方輦仙遊輦小輕輦芳亭輦
大玉輦小玉輦
十二屬車(唐制行幸則分前後陳於鹵簿大朝會則分左右施於儀仗後二車正觀初加)
指南車(黃帝作)記里鼓車(宋)白鷺車(隋)鸞旂車(漢)辟惡
車(秦)皮軒車(漢)耕根車(漢)安車(周)四望車(齊)羊車(晉)
黃鉞車(晉)豹尾車(周)
三駕鹵簿(後漢禮志)
大駕(八十一乘郊祀用)法駕(三十六乘祀明堂用)小駕(十二乘祀宗廟用)隋
志梁三駕法天二仗法地(槊仗隊仗)
宋鹵簿四等
大駕(二萬六十一人郊祀籍田薦獻玉清景靈宫則用之)法駕(萬一千八十八人鹵簿三分減)
(一太山汾隂明堂則用之)鸞駕(祥符改小駕為鸞駕七千人朝陵封祀朝謁太清宫奏告玉清宫則)
(用之儀仗減法駕之半)黃麾仗(親征御樓省方還京迎天書聖像六廟上册則用之制又減於)
(鸞駕)
三代兵車(詩六月注)
夏鉤車(先正也)殷寅車(先疾也)周元戎(先良也)
兵車五戎(周禮春官車僕掌之)
戎路之萃(王在軍所乘萃猶副也)廣車之萃(横陣之車)闕車(補闕之車)萃
車(對敵自蔽之車)輕車(馳敵致師之車)
車戰三用(李靖對太宗馬隆偏箱車地廣則用鹿角車營路狹則為木屋施於車上且戰且前)
一治刀一前拒一束部伍
車五乘(周禮巾車掌之)
木車(麤樸不漆蒲蔽犬&KR0860;尾&KR1060;疏飾小服皆疏始喪所乘)素車(白土堊車棼蔽犬&KR0860;素飾小服)
(皆素卒哭所乘)薻車(蒼土堊車薻蔽鹿淺&KR0860;革飾既練所乘)駹車(側有漆飾雈蔽然&KR0860;髹飾)
(大祥所乘)漆車(以黑漆車藩蔽豻&KR0860;雀飾&KR0941;所乘)
禹乘四載(益稷謨)
陸乘車水乘舟泥乘輴(史記作毳漢書作橇尸子作蕝說文澤行乘輈)
山乘樏(史記作&KR1964;漢書作梮說文作欙)
四傳(漢律顔師古曰傳若今之驛古以車謂傳車後用馬謂驛騎)
四馬高足為置傳四馬中足為馳傳四馬下足
為乘傳一馬二馬為軺傳
黃帝五旗(河圖)
東方法青龍曰旗西方法白虎曰典南方法赤
鳥曰□(一作鼠)北方法玄武曰旂中央法黃龍曰常
周禮九旂(所以為尊卑貴賤之表識也掌九旂而謂之司常者從王所建也)
日月為常(取其恒照王建之)交龍為旂(取其變化諸侯建之)通帛為旜
(通幅絳帛謂大赤也從周正色孤卿建之)雜帛為物(内幅以絳外飾以白大夫士建之)熊
虎為旗(取其猛毅師都建之)鳥隼為旟(取其&KR0743;捷州里建之)龜蛇為旐(取其)
(捍難避患縣鄙建之)全羽為旞(取全而旞之之義道車𧰼路載之)析羽為旌(取析)
(而旌之之義斿車木路載之)
旂五𧰼(左傳)
龍旂九斿𧰼大火也鳥旟七斿𧰼鶉火也熊旗
六斿𧰼伐也龜蛇四斿𧰼營室也弧旌枉矢𧰼
弧也
郊祭兩旗
即道之旗(周禮祭天王建太常)即事之旗(禮記祭天王建大旗)
魯四代旌旂(明堂位注)
大旂以賓(有虞氏)大赤以朝(周)大白以戎(殷)大麾以田
(夏)有虞氏綏夏綢練殷崇牙周璧翣四代喪葬旌
旗之飾
管子九章
舉日章晝行月章夜行龍章行水虎章行林
鳥章行陂蛇章行澤鵲章行陸狼章行山
韟章則載食而駕(謂韜其章而舉之)
魏五旛(以詔四方)
青龍朱鳥玄武白虎黃龍
五牛旂(晉志以五牛建旂車設五牛)
青赤在左黃在中白黑在右
唐二十四旂(儀衛志)
辟邪應龍玉馬三角獸黃龍負圖黃鹿
飛麟駃騠鸞鳳飛黃麒麟甪端
赤熊兕太平犀牛鵔䴊騼䮷騶牙
蒼烏白狼龍馬金牛六典武庫令旂三十
二加青龍白獸朱雀玄武五牛吉利苣文刃旗也
五旂仗(同上)
左右衛黃驍衛赤武衛白威衛黑領軍衛
青
宋二十一旂(南郊大黃龍負圖陳於明德門前餘二十旂悉立於宿頓宫前朝會冊禮陳於殿庭)
日月合璧一苣文二夾之五星連珠一祥雲
二夾之大黃龍負圖一黃龍負圖一大神一
日月二君王萬歲一天下太平一師子二
金鸞鳳各一五龍五
龍旂十二
風伯雨師雷公電母各一五星五左右
攝提二北斗一
開寶三瑞旂
金鸚鵡玉兔馴𧰼
五色旂(太平興國間曹翰遣五騎為斥堠授以旂人埶一)
林木舉青旂烟火舉赤旂寇敵舉白旂陂澤
舉黑旂丘陵舉黃旂
朝會五仗(唐儀衛志)
内仗千秋仗(挾門隊長槍隊)黃麾仗五旂仗殳仗(步甲)
(隊隊)(辟邪旂隊玄清斿朱雀隊武隊)
扇三等(古編雉羽尾為之開元改為孔雀大朝會陳一百五十六分左右元豐改為繡雉)
偏團方
雙旌雙節(節度使雙旌雙節行則建節樹六纛唐天寶中凡命節度使有司給之)
門旂二旌一節一麾槍二豹尾二
染羽三色(鍾氏羽用于旗干之首)
三入為纁(淺絳色)五入為緅(今鴉青色)七入為緇(黑色)
讀書紀數略卷四十四
