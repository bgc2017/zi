翰苑新書後集上卷七
元旦(附立春)
歴代事實夏寅改正(記大傳疏正謂年首朔謂月初周子商丑夏寅是改正也周夜半商)
(雞鳴夏平旦是易朔也)周物充庭(晉樂志夏正肇旦周物充庭)履端(晉熊遠以元旦為履)
(端)更始(記月令歲且更始)朔旦(大禹謨正月朔旦受命于神宗)端月(玉燭寳典正月為端)
(月)月吉始和(禮天官正月之吉始和布治於邦國都鄙乃垂治象之法于象魏)元正肇
祚(晉何充賀正元正肇祚)元節(晉傅玄妻元正詩元正改令節)年幡(以鴉青紙或絹剪四十九)
(小幡為一幡或以家長年齡數戴之或貼於門楣出歲時記)微陽(白虎通正月謂之三微月陽氣始動)
(微而未著)首祚(王羲之月儀書曰日往月來元正首祚太簇告辰微陽始布罄無不宜和神養素)頌
椒(晉劉溱妻元日獻椒花頌曰美此英莖爰揉爰獻聖容映之永夀於萬)爆竹(荆楚歲時記元日庭)
(前爆竹以辟山厲惡鬼)日往月來(見首祚注)禮具樂舉(沈約宋書開元首正禮具樂舉)
絲雞(金門歲節日洛陽人家正旦造絲雞蠟燕粉茘枝)綵雀(邯鄲人以正朝獻雀于趙王而綴以五)
(綵王大悅由叔以告子順子順曰正朝放之求有生也初學記)月正(書舜典月正元日格於文祖)歲
朝(前禮樂志正月一日為歲朝)時之元(玉燭寳典其一日為元日亦云正朝亦云三元亦云三朔)
(注歲之元時之元月之元)歲之朝(前禮樂志正月為歲之朝日之朝月之朝)頌松柏(風俗記正)
(旦楚人上松柏頌)飲屠酥(元日祓除不祥之具如桃枝松枝葦索磔雞之類是也飲屠酥酒所以祓)
(瘟禳惡其法必自幼飲何也董勛曰少者得歲故先酒賀之老者失歲故後與酒從少至老東坡有最後飲屠)
(蘇之句出韻語陽秋)
名賢詩詞序開新歷(丁謂元日詩四序開新歷三光肇載陽)椒花頌(同上即席)
(椒花頌延年柏葉觴)閶闔臨黃道(楊巨源元日觀潮詩閶闔迥臨黃道正衣裳高對碧山垂)新
舊桃符(何惟賢詩桃符新舊休相笑更有明年獻歲人)柏酒(周庾信正旦蒙趙王賚酒詩柏酒隨)
(銘至)新陽(唐温庭筠元日詩新陽入室温)獻羽觴(晉荀勉元旦會王公上夀酒三言詩踐元辰延)
(顯融獻羽觴祈令終)辛盤(庾肩吾詩聊開柏葉酒試奠五辛盤)圖鷰(同上金簿圖神鷰)磔雞
(丁謂詩天和無蠣惡何用磔雞禳)斗柄回(唐歐陽詹元日詩斗柄回來歲之時)花樹猶緘
綠(丁謂元日詩花樹猶緘綠池冰未放寒)紅縷堆盤(蘇東坡元日詩堆盤紅縷細茵蔯巧與椒)
(花兩間新)梅花(劉潛夫元日詩未將柏子簪新歲且與梅花叙隔年)景色呈新(庾亮詩年光悲)
(擲舊景色喜呈新)年入手(白樂天答李中丞兼寄元微之憑鶯傳語與李六倩鶯將書寄元九莫嗟)
(一日日催人且貴一年年入手)
立春
歴代事實青圭(禮春官以青圭禮東方)蒼精(上文注禮東方以立春謂蒼精之帝太昊)
(勾芒食焉圭銳象春如物初生)條風至(易通卦曰立春條風至注曰條達萬物之風)葭灰飛
(立春之日取宜陽金門竹為管河内葭草為灰以候陽氣出玉泉記)傳絲菜(杜立春詩菜傳纖手送青)
(絲)剪綵花(唐中宗紀立春日宴别殿内出剪綵花令學士賦之)敬始謹微(漢禮儀志立春)
(之日下寬大書曰制詔三公方春東作敬始謹微動作從之退□殘進柔良)行慶施惠(禮月令先)
(立春三日太史謁之天子曰某日立春盛德在木天子乃齊親帥三公九卿諸侯大夫以迎春於東郊上反還)
(命相布德和令行慶施惠下及兆民)綵勝(立春之日士夫之家剪綵為小幡謂之春幡或懸於佳人之頭)
(或綴於花枝之下又剪為春蝶春燕春勝以為戲)繡楣(見後詩詞花牋注)蒼帝(禮春官注禮東)
(方以立春謂之蒼帝)青陽(後祭祀志立春之日迎春于東郊車旗服飾皆青歌青陽八佾舞雲翹之樂)
招搖東指(元魏黎季明書招搖東指天下皆識春)農祥晨正(國語曰農祥晨正注曰農)
(祥房星也晨正謂麗見南方立春之日也)鞭春牛(立春前一日開封府進春牛入禁中鞭春開封祥符)
(兩縣置春牛於府前至日絶早府僚打春府前百姓皆買小春牛又漢禮儀志云立春之日施土牛耕人于門)
(外以示兆民出東京夢華錄)剪綵燕(見綵勝注)
名賢詩詞佩左符(劉旦立春詩紫宸拜賜鳴雙笏皂蓋頒春佩左符)綵燕(曺松詩綵)
(燕表來春)綵幡新剪(韋莊立春詩雲圃乍開紅菜甲綵幡新剪綠楊枝)紅菜甲(上注)花
牋(慇懃欲駕宜春曲題與花牋帖繡楣)春蟲(李遠立春詩釵斜穿綵燕羅薄剪春蟲)玉燭獻
歲(王欽若元日立春詩須知堯歷初釐正玉燭初從獻歲來又曺松詩玉燭傳佳節)宜春(王珪立春)
(内帖子年年宫殿裏寳字帖宜春)臘盡星回(曺松立春詩臘盡星回次寒餘月建寅)梅花
柳色(同上梅花將柳色偏思越鄉人)翠管銀鈎(東坡元日詩翠管銀鈎傳好事金花綵勝作年)
(新)金花綵勝(上注)春衣(東坡詩邊庭無事羽書稀閑遣詞臣送小詩共助至尊歌喜事今年)
(春日得春衣)春盤(同上愁聞塞曲吹蘆管喜見春盤得蓼芽)
事對(履端更始)(柏酒椒盤)(歲元朔旦)(甘祚始和)(夏寅改正周物充庭)
起聮(人時敬授肇新一歲之元聖夀無疆益衍萬年之慶)
(乾坤為泰喜二氣之交通三王次春大一人之謹始)
(堯授舜舜授禹方瞻離麗之明正次王王次春茂集履端之慶)
(玉儀改度適丁五始之元黼座當陽勉慰萬民之望)
(正月之吉始和治布周官之象千歲可坐而致禮稱漢殿之觴)
(正歲初吉氣迎萬寳之新端月始和禮謹三朝之始)
(道妙混成太極著兩儀之本天端更始王朝受萬國之歸)
(乾坤開闢日月光華)(月吉始和天休滋至)
警聮(新以又新德固純而不已朔而復朔基永保於無窮)(星龍易次筩鳳布和)
(穀旦載臨椒花稱頌)(握乾符闡坤珍難名蕩蕩之德系唐統接漢緒誕受丕丕之基)
(迨此獻歲發春之日實系考圖數貢之時)
結聯(接千歲之統親逢有道之長奉九行之觴遥慶太平之福)(幸際重離適逢交泰)
冬至
歴代事實月璧(桓譚新論自從天元以來訖十一月朔冬至月如合璧)星珠(前律歷志)
(星如連珠注應劭曰謂太初上元甲子冬至時七曜皆會牽牛)北斗(淮南子天文訓日冬至則北斗中繩)
日南(後律歷志至日道發南去極彌遠其景彌長冬乃至焉)書雲物(左僖五年春正月辛亥朔)
(日南至公既祖朔遂登觀臺以望而書禮也凢分至啓閉必書雲物注周正月今十一月冬至之日日南至)
視日晷(後律歷志注冬至之日立八尺之表日中視其晷晷如度則歲美不如度則歲惡)靈臺
(同上冬至陽氣應則樂均清景長夜黃鐘惟二至乃候靈臺)緹室(蕭慤和冬至詩云緹室已飛灰)貢
茅(隋牛洪乾元殿冬至受賀詩作貢茅集)吹葭(續唐書以葭灰實其律之端氣至則灰飛)一陽
(冬至日易傳曰一陽來復)三極(後律歷志注月令章句曰冬至有三極晝漏極短去極極遠晷景極長云)
(云)亞朝(魏晉冬至日百僚稱賀因大會具儀亞於歲朝)佳節(曹植冬至表一陽佳節)初陽
(易通卦驗冬至初陽雲出箕山如樹之狀)章月(前律歷志朔旦冬至表為章月)日永(崔駰冬至襪銘)
(陽升於下日永於天長履景福至于億年)陽來(見一陽注)隂極(淮天文訓日冬至隂氣極)陽升
(見日永注)添線(唐宫中雜錄云宫中以女工揆日之長短冬至後日晷漸長比常日增一線之工)貢
襪(曹植冬至表獻履貢襪所以迎福踐長一陽嘉節四方交泰萬彙昭蘇亞歲迎祥履長納慶)履慶
(唐禮樂志天正長至履長之慶)泰交(見貢襪注)黃鐘(後律歷志京房曰黃鐘自冬至始)繡線
(見詩詞葭灰飛注)陽生(易復卦七日來復疏云陽氣始於剥盡之后至陽氣未復時凢經七日如禇氏)
(莊氏並云五月一隂生至十一月一陽生凢七月而云七日不云月者欲見陽長須速故變月而言日)雷
復(同上注雷在地中復先生以至日閉關商旅不行)迎日(史封禪書黃帝得寳鼎神筴是歲己酉朔)
(旦冬至得天之紀終而復始於是黃帝迎日推策後率二十歲復朔旦冬至)視朝(見書雲物注)奏
樂(禮春官大司樂凢樂靁鼔靁鼗孤竹之管雲和之瑟雲門之舞冬日至於地上之園丘奏)迎祥(見貢)
(襪注)列燭炬(國史補云中元冬至立仗大官皆列燭至於五六百炬謂之火城宰相至火城則撲滅避)
(之)翫冰條(摭遺開元冬至大雪簷溜皆為冰條妃遣侍兒敲二枝看翫帝問何物妃子笑曰妾取翫)
(者冰筯)七日陽來(見陽生注)八風序立(前魏相傳冬至則八風之序立萬物之性成)
名賢詩詞緹室(蕭慤冬至詩天竈初動磬緹室已飛灰)陽回地底(韓渥詩隂霏莫)
(向河邊塞陽氣今從地底回)葭飛(杜詩刺繡五紋添弱線吹葭六琯動飛灰)陽比君子(杜牧)
(詩陽德比君子初生甚微茫排隂出九地萬物隨開張)陽景(唐韋應物詩云陽景極南端)窮隂
變一陽(劉商詩灰管移新律窮隂變一陽)放梅舒柳(杜冬至詩岸容待臘將舒柳山意衝)
(寒欲放梅)老去襟懷(白樂天至日詩老去襟懷常濩落病來鬚髮轉蒼浪心灰不似爐中火鬢雪過)
(於砌下霜)坐索琴衣(同上今宵始覺房櫳冷坐索琴衣泥孟光)蘭雪(蕭慤至日詩拆冰開茘色)
(除雪出蘭栽)稱觴(丁謂冬至詩稱觴一之日祝聖萬斯年)雲闕(同上氣候靈臺上書觀雲闕前)
事對(斗北日南)(一陽三極)(月璧星珠)(黃鍾繡線)(陽升隂極)(七日陽來八風序立)
起聯(剛為天德既反則亨陽主歲功其來為復)
(化國之日舒以長一陽初復天子之父尊之至萬夀維祺)
(七日之來禮方隆於亞歲萬年之祝時正紀於初元)
(周圭測景日華增一線之長漢歷占星象緯焕連珠之瑞)
(鳳筩協律肇臨剛長之辰龍御當陽宜集鼎來之慶)(亞歲肇新羣心胥悅)
警聯(得天之統如日之恒)(璇璣齊政玉管龡和)(圖大宅中順時布政)
(道式兆於參微福乃臻於百順)(雲行雨施妙天德以出寧乾轉坤旋撫聖圖而益固)
(動靜得時剛柔體道)(道方慶於陽來福自隨於剛長)
(應運撫期方御無疆之歷對時育物宜膺滋至之休)
(乘日之至肇一氣於初陽如山之崇來萬年之景福)
結聫(踐長有慶願賡履襪之詩上夀多儀莫綴簪紳之列)
(名玷内祠企望堯雲之遠身居寒谷欣逢舜日之長)(辨色莫陪於星拱傾心徒切於嵩呼)
(奉萬年之觴阻聮班綴驗七日之復喜際光亨)
翰苑新書後集上卷七
