翰苑新書前集卷二十一
總九卿
九卿(夏商九卿周六官是為六卿又立少師少傅少保是為三孤與六卿為九前漢百官志漢正卿九太)
(常光禄勲衛尉太僕廷尉鴻臚宗正大司農少府亦謂之九寺大卿又置十二卿執金吾大長秋將作大匠魏)
(晉宋齊如舊梁天監中象四時置十二卿北齊謂之九寺隋唐因之又九寺皆曰棘卿見通典分紀本朝雖設)
(九卿皆以為命官之品秩而無職事元豐正名始有職掌中興以來併省冗職除太常寺大理寺不罷外宗正)
(以太常兼而衛尉併兵部太僕併駕部太府司農併戶部光禄鴻臚併禮部紹興復置太府司農餘遂廢中興)
(會要)
歴代事實九列(韋玄成傳注曰九列九卿也)九棘(帝王世系曰九卿者所以參三公也)
(又周禮曰向三槐又曰左九棘孤卿大夫位焉)三珪之位(莊子楚昭王迎屠羊說以三珪之位謂三)
(卿皆執珪也)藻衣花綬(漢官儀曰衣裳卿大夫藻火又曰綬青地桃花)佩玉(後漢左雄言九)
(卿位亞三事班在大臣行有佩玉之節動有庠序之式)帶三綬(職官分紀馬防位至九卿上絶席身)
(帶三綬寵貴至盛也)參三公(見九棘注)倡九牧(尚書周官六卿分職各率其屬以倡九牧)六
命(周禮王之卿六命)一國之高(淮南子舉一國之高以為九卿)名卿(東觀漢紀牟容為大)
(司農性明白號曰名卿)貴戚之卿(孟子齊宣王問卿孟子曰有貴戚之卿有異姓之卿)再至
(史記僕陽段宏給事蓋侯信信任宏亦再至九卿)四至(前漢司馬安善官四至九卿又儒林傳許商字)
(伯長善算四至九卿)惟月(書洪範卿士惟月)法河(春秋漢合孳曰三公象五嶽九卿法河海)法
斗(春秋漢合孳曰三公在上法三台九卿法北斗)
皇朝事實列卿犀節(晏公類要曰列卿犀節)
自叙敢辱高位(左傳齊侯使敬仲為卿辭曰羈旅之臣敢辱高位以速官謗)不如魏
絳(國語晉悼公使張老為卿辭曰臣不如魏絳之智能治大官其仁可以利公室若在卿位外内必平)不
如臨貴(齊桓公使管仲治國對曰賤不如臨貴桓公以為上卿)管仲受下卿之禮
(左傳)
羣書精語惟月膺名象河稱重(續通典長慶元年給事中韋景封還駙馬劉士)
(涇為太僕卿云惟月膺名象河稱重)
前賢詩詞卿月昇金掌(杜甫送馬太卿赴闕詩卿月昇金掌王春度玉墀)
太常寺
太常卿(唐虞伯夷為秩宗䕫典樂太常之任也周曰宗伯掌邦禮秦改奉常典宗廟禮儀漢初曰太常)
(太常者王之旌也有大事則建以行禮禮官主奉持之惠帝更名奉常景帝更名太常王莽改卿為秩宗魏晉)
(宋齊皆有北齊曰太常寺置卿及少卿丞煬帝加置少卿二人唐因之龍朔改為奉常咸亨復舊光宅改為司)
(禮神龍復正卿一人總判寺本朝國初太常寺皆以禁林之長主判續會要皆以兩制充而禮院自有判院同)
(判院祥符中别建禮院輔臣主判而兩制為知院天禧末罷知院天聖中省禮儀院康定元年置判寺同判事)
(並兼禮儀事元豐正名始專其職焉職略卿掌禮樂郊廟社稷陵寢之事少卿為之貳丞參領之神宗正史職)
(官志元祐詔太常寺置長貳續會要中興併省寺監獨存太常又命太常兼宗正紹興復中興會要隆興元年)
(詔光禄寺併歸太常寺兼領丞一員罷職略)
歴代事實宗卿(見諸語内)宗官(周禮春官注曰唐虞歴三代以宗官典國之禮與其祭祀)
(漢之太常是也)宗伯(後漢崔駰箴翼又太常實惟宗伯)上卿(見布被瓦器注)九卿之首
(初學記漢官解詁曰太常事重職尊故號九卿之首)赤車千乘(魏王朗遷太常行陣赤車千乘)設
九部樂(封敖為太常卿故事太常始視事庭設九部樂)冰清玉潔(初學記賀循字彦先為太)
(常中宗下令曰循冰清玉潔位處上卿屋纔庇風雨孤常造其廬特賜以六尺牀褥并錢二十萬以表至德)
布被瓦器(益部耆舊傳趙興為太常雖處上卿而布被瓦器)清貧守分(魏志和洽為太)
(常清貧守分至賣宅自給明帝聞之加賜穀帛)言行不玷(臧榮緒晉書華表清貧履道内貞外順歴)
(位忠恪言行不玷其以表為太常卿)少修高節(職官分紀周澤少修高節隠居田野不汲汲時俗為)
(太常卿)德行稱子昂(魏志邢顒字子昂時人稱德行堂堂邢子昂文帝以為太常卿)柔整
似翁歸(晉書鄭默字思元遷太常山濤欲舉一親為博士見默語曰卿似尹翁歸令吾不敢復言謂其)
(柔而能整者也)清重(初學記宗卿清重歴選所推)忠恪(晉華表)清選(白居易制)果敢
直言(周澤拜太常果敢數有直言朝廷嘉其清廉)強禦不奪(續漢書張涣字然明拜太常卿)
(立節可否之間強禦不敢奪該覽羣籍古今詳備)風流繼軌(梁陸倕為王光禄讓太常表曰云云)
(況宗卿清重歴選所難漢晉已降莫非素範辭爵則桓郁張奮讓封則丁鴻劉愷潘尼之文雅純深華表之從)
(容退默自此迄兹風流繼軌以臣況之曾無等級)不事權貴(杜業有才能遷太常數言得失不事)
(權貴)該覽羣籍(見強禦不奪注)難經伉伉(華嶠後漢書劉愷論議常引正大義諸儒為之)
(語曰難經伉伉劉太常)窮道義理趣(傅暢晉讚劉寔為太常與諸博士窮道義以理趣異同顯)
(於聲色)作類禮(魏鄭公嘗以小戴禮綜彙不倫更作類禮一十篇帝美其書錄寘内府)起朝
儀(前漢叔孫通為博士羣臣飲酒爭功或拔劔擊柱叔孫通說上曰願採古禮與秦儀雜就之於是遣使徵)
(魯諸生三十餘人及上左右為學者與其弟子百餘為綿蕝野外習之月餘會長樂宮成諸侯皆朝十月儀平)
(旦謁者引以次入殿門自侯王以下莫不震恐肅敬無敢讙譁失禮者高帝曰吾乃今日知皇帝之貴拜通為)
(奉常)定儀法(同上惠帝即位乃徙叔孫通重為奉常定宗廟儀法及稍定漢儀法皆通所論著)起
廢禮(楊綰為太常充禮儀使以郊廟禮久廢綰振起之)奏臨軒作樂(晉中興蔡謨拜太常)
(門下奏非祭祀宴饗則無設樂謨奏臨軒宜有金石顯宗納焉臨軒作樂始此)對王霸問(令狐德棻)
(為卿高宗召宰相等坐中華殿問王霸孰先德棻對以清心簡事為本帝悦厚賜之)東面設九賓
(東觀漢紀桓榮為太常上幸太常府榮東面設九賓會後為五更禄終厥身)賜御衣一襲(分紀)
(楊賜拜太常詔賜御衣一襲)尚書裏行(職略太常在六曹尚書之下與尚書丞郎同幕次謂之尚)
(書裏行)𫝊父業(桓榮子郁字仲思傳父業為太常初榮授朱普學四十萬言多浮辭省定為十二萬)
(言由是有桓榮君大小章句)導母輿(崔邠字處仁故事太常始視事大閱四部樂都人縱觀邠自第)
(去帽親導母輿公卿見者皆避都人榮之)四院(唐制凡藏大享之器服有四院)禮院(杜牧之行杜濛)
(制云)
皇朝事實禮文詳練(筆談江南陳彭年於禮文尤所詳練常攝太常卿誤行黃道上有司)
(止之彭年正色回顧曰自有典故禮曹素畏其該洽不復敢詰問)論樂太高(東齊記事燕龍圖肅)
(判太常建言今之樂太高始下詔求知音者)定因革禮(職略治平修禮書成百卷名曰太常因革)
(禮初歐陽修同判太常寺奏禮院文字散失請差官編修至是書成)議濮王典禮(東都事略范鎮)
(𫝊英宗即位中書奏請遵濮安詔令禮官檢詳典禮以聞鎮時判太常寺上言漢宣帝於昭帝為孫光武於平)
(帝為祖則其父容可稱皇考然議者猶非之今陛下既考仁宗又考濮安懿王則其失非特漢宣光武之比矣)
獻旋宫相生圖(國朝太常寺音律官田琮以上所增九絃琴五絃阮並協律以旋宫相生之法)
(畫為圖以獻上善之)祠地祗於北郊(言行錄曾文宣公肇同知太常禮院公在職多所釐正親)
(祠皇地祗於北郊蓋自公發之)議温成廟制(言行錄韓維知太常禮院先是温成皇后立廟用樂)
(公上疏乞詔有司議廟制有不如禮者一切裁去以明陛下不私後宫之意)論嚴父配天(東都)
(事略趙君錫傳同知太常禮院時近臣有請祀英宗於明堂配昊天上帝及五帝君錫與禮官建言以為非是)
(請專配上帝以稱嚴父之意詔如君錫議)論名器不以假人(言行錄司馬公光知禮院時中)
(官陵允言死詔特給鹵簿公言論名器不以假人今允言近習之臣非有元勲大勞而贈三公給鹵簿其為繁)
(纓不亦大乎故相夏竦賜諡文正公言諡之美者極於文正竦何人可以當此改諡文莊)討論一時
禮文(東都事略楊傑傳元豐中官太常者連數任一時禮文之事傑與討論)進禮閣新儀
(職林天聖同知禮院王暉言開國以來禮儀編成六十卷名禮閱新儀上進詔付本院)損益得中
(實錄賈黃中𫝊判太常禮院多識故實每詳定典禮損益得中)論講官不可坐(東都事略劉攽)
(傳攽熙寧初知太常禮院會建言講官願得坐講下太常議攽曰侍臣侍見天子應見顧問日講論不可安坐)
(自若避席立語乃古今常禮時議者不一卒如攽言)以義理感諷兩宫(言行錄劉敞判太常)
(寺兼禮儀事上初即位有疾皇太后臨朝疾愈乃歸政適有小人言二宫不歡諫者或訐而過直公謂當以義)
(理感諷兩宫時進讀史記至堯舜以天下公因諫說舜至側微堯禪以位非有以他道惟其孝友之德光于上)
(下上知其以諷諫也慈夀聞之亦大喜)捉筆賦詩(楊師道字景猷太宗時為卿賜宴帝曰聞公每)
(酣捉筆賦詩如宿搆試為朕為之師道再拜少頃輒成一坐嗟服)
自叙閒職(齊書張瓌拜太常自謂閒職)無折衷之功(晉後略成泰位至太常好生異)
(議終無折衷之功)懦怯不任事(趙宗儒為卿太常有師子樂非會期不作幼君荒誕教坊牒取)
(儒不敢違以狀白宰相宰相以為事在有司执守合不關白以宗儒懦怯不任事改太子少卿)望省樓
(國史纂異云崔日知恨不居八座為太常卿起樓與尚書省當對人謂之崔公望省樓)
旁引秩宗典三禮(書舜典帝曰有能典朕三禮僉曰伯夷帝曰咨伯汝作秩宗夙夜惟寅直)
(哉惟清)詔相大禮(周禮曰大宗伯凡祀大神祭大示而卜日宿詔大號治其大禮詔相王之大禮)
(若王不與祭)
羣書精語翼翼太常實為宗伯(後漢崔駰太常箴曰翼翼太常實為宗伯穆穆)
(靈祗寢廟奕奕)贊𨗳法儀訖無尤違(元集趙宗儒制云肇自清廟逮于遠宫贊𨗳法儀訖)
(無尤違)六典九儀興贊在此(同上云云)禮樂之司非儒勿履(劉賓)
(客集為杜佑謝男師損等授官表云太常實禮樂之司非儒勿履)學冠儒林藝通禮樂
(職員太常常卿位任特隆學冠儒林藝通禮樂者可以居之)東漢有三十九人多遷
玉鉉(唐太常卿表西京置十二列首冠金吾東漢有三十九人多遷玉鉉戴玄冕之七旒驅赤車之千乘)
太常不是卿(因類先公談太常不是卿以其清重不與他官等也)
前賢詩詞琳琅識介珪(杜甫贈太常卿張均氣得神仙迥恩承雨露低相門清議衆儒)
(術大名齊軒冕羅天闕琳琅識介珪通籍踰青瑣亨衢照紫泥弼諧方一展班序更何躋)
太常少卿(周小宗伯少卿之任秦漢無聞後魏太和十五年置少卿一人後周為小宗伯景明初少)
(卿為第一清選唐武德置一人貞觀置二人龍朔改為奉常大夫本朝少卿無職事以為階序品秩元豐正名)
(始有職掌續會要初除李常試太常少卿續會要元祐元年吕純禮為少卿御史論門蔭得官不可任奉常於)
(是外補續會要建炎三年詔太常少卿一員兼宗正少卿中興會要)
歴代事實少常(見詩詞類)恭儉温仁(職林于休烈恭儉温仁親賢下士)端凝
若植(唐馮定為少卿文宗詔奉常習開元霓裳羽衣舞曲成定總樂人閱於庭定立於其間文宗以其端)
(凝若植賜禁中瑞錦尋遷諫議大夫)清卿(三國典略齊太常少卿表聿修巡省河南兖州刺史邢劭與聿)
(修故舊嘗於省中呼聿修為清郎至是送紬為信聿修不受劭報書曰昔為清郎今為清卿矣)據經條
答(鄭肅字乂恭為少卿博士有疑議往咨必據經條答)參定雅樂(唐張文收善音律太宗將創制)
(禮樂召文收於太常令與少卿祖孝孫參定雅樂)增損雜樂(唐韋萬石上元中遷少卿當時郊廟)
(樂調及兼音會雜樂皆萬石與姚元辨增損之時人以為稱職)識錞于(唐職林北史斛斯證博覽羣書)
(兼解音律樂有錞于者或自蜀得之皆莫識證見之曰此錞于也)辨樂器(職林元儋有人得銅器似)
(琵琶莫能辨行沖曰此阮咸所作也雅樂家遂謂之阮咸)清選(白集陳中師太常少卿制立國之本禮樂)
(為先今之太常實其職職歴代迄今謂之清選)
皇朝事實奉常亞卿(曲阜除周常制云云)奉常貳卿(南豐除李常制云云)總
禮樂之政(欒城除趙君錫制太常總禮樂之政兼伯夷后夔之事)任禮樂之事(曲阜)
(集温益除太常制云奉常正卿蓋不常置則為之貳者專任禮樂之事)參稷嗣之業(同上宜參)
(稷嗣之業以稱桓榮之遇)必謹擇人(王鞏聞見近錄神宗召执政詣天章閣議官制除目至太常少)
(卿上曰此必謹擇人默思久之曰得之矣可除范純粹德孺)議功臣配饗(秦觀撰行狀鮮于侁)
(為太常少卿會議神宗配享功臣或欲用王荆公吳文惠公者公曰富文忠公勲德天下具知宜配享議遂定)
言多聽用(東都事略吕公著𫝊嘉祐中同判太常寺數言濮王在殯請燕北使毋用樂輟上元遊幸)
(廢成成廟多見聽用)侍從多出此途(曲阜行范育太常少卿制太常貳卿尤為高選臺省侍從)
(多出此途)
旁引詔相小禮(禮小宗伯詔相祭祀之小禮凡大禮佐大宗伯賜卿大夫士爵則儐小祭祀掌)
(事如大宗伯之禮)
前賢詩詞壇登禮樂卿(杜牧送崔少常出鎮夏州帝命詩書將壇登禮樂卿)
太常丞(奉常秦官有丞後漢諸丞皆掌行禮及祭祀小事歴代皆有唐因之分判寺事通典本朝皇祐)
(中詔特差近上知禮官一員兼丞事御史李泌之請也職略建炎三年省丞紹興三年復置會要)
歴代事實黃綬(宋百官春秋太常丞視尚書郎銅印黃綬一梁冠)皂衣(陶氏職官要錄)
(晉宋九卿置丞進賢一梁冠介幘皂衣)定禮決疑(陶氏家傳覆之凡宗廟疑議多所決定時人為)
(之語曰定禮決疑問陶覆之)記東夷曲(職林天后時李嗣真聞東夷三曲一遍授胡琴彈之無一)
(聲遺忘)衆樂遂和(唐李嗣真為博士訪獲黃鍾衆樂遂和)五禮六樂所自出
(漢太常丞以博士議郎為之蓋五禮六樂所自出也)修七祀(唐因隋太常丞凡享太廟則修七祀于西)
(門之内)造方域圖(唐吕才為博士造方域圖)上疏言得失(前漢谷永數上疏言得失)
世推其高(職林高輔國居鄴薛嵩薦之朝授丞一謝嵩即去屏處郊野世推其高)
皇朝事實參總禮樂之事(職略南豐擬制丞於奉常參總禮樂之事)論廟薦
設牙盤(東都事略范希純為太常丞舊制太廟薦享逐室設常食一牙盤元豐四年奏罷之希純奏請)
(復如舊制仍易其名曰薦羞)閱工器樂始備(中興繫年錄紹興十一年時大樂久廢詔太常)
(丞周執羔輯舊聞閱工器而樂始備)論聖學(曾季貍撰李浩行狀孝宗即位以太常丞召至闕首論聖)
(學以為人主務學則其餘嗜好無間而入矣)十三年不遷(言行錄陳文惠公堯佐居官不妄進)
(取為太常丞十三年不遷)
太常博士(秦官漢叔孫通為博士定禮制後漢置十四人歴代皆有隋四人唐因之甚為清選本朝)
(祥符中置博士二員後四員元豐正名初除何洵直博士講定五禮儀式凡於法應謚考其行狀撰定諡文有)
(祠事則監視儀物掌凡贊道之事四朝志中興省丞簿議而太常博士如故中興會要隆興元年從王大寳等等)
(併省博士一員會要)
歴代事實禮官(漢時謂博士為禮官唐白居易行鄭涵制亦曰禮官有闕)端委佩玉
(通典晉中興書博士之軄端委佩玉朝之大典必詢度焉)才稱其官(裴守真為博士善容典時謂才)
(稱其官)擇才清雅(雍洛靈異錄太常禮儀聲樂之司屬亦擇才博士尤為清雅)獻元和
新禮(分紀王彦威淹識古今典禮求為太常散吏補檢討官彦威采隋唐禮條次彙分號獻元和新禮上)
(之拜博士職林云為曲臺新禮三十卷又採元和已來王公士民昏祭喪葬為續曲臺禮三十卷)撰明
堂儀註(分紀韋叔夏撰立明堂儀註衆皆推服)刊正陰陽書(職林吕才貞觀時温彦博)
(白才天悟絶人太宗以隂陽書漸致訛偽命才與學者共加刊正勒成五十卷詔頒行之)草具耕藉
儀(韋公肅元和初為博士憲宗將耕籍語公肅草具儀典憲宗善之)參綴典儀(職林張薦貞元)
(中帝親郊時禮物殘替薦參綴典儀略如舊章)明練典故(職林李吉甫貞元為博士年尚少明練典)
(故)辦禮贊儀(六典云掌辨五禮之儀式奉先王之法制凡大祭祀大禮則與卿以𨗳贊其儀焉)
據禮以對(柳冕德宗親郊攝博士據禮以對天子嘉異)定謚議(兩京雜記云太常博士掌)
(儀注定謚議)修墜典(柳宗元為陳京慶復行狀云公為博士舉廢禮修墜典)封山議射
牲(職官分紀裴守真授太常博士高宗將封嵩山詔禮官議射牲守真奏曰據周禮國語郊祀天地天子自)
(射其牲至於餘祀無射牲之文)爭皇后郊獻(職林唐紹為博士中宗時始郊祀欽明知韋后能制)
(天子欲迎諂之即奏以皇后亞獻安樂公主終獻而紹以為非禮引誼固争詔禮官議衆曲意同徇蔣欽緒為)
(博士獨抗言不可諸儒壯其節)按周法制樂(職林商盈孫僖宗時黃巢之亂樂工逃昭宗即位將)
(謁郊廟有司不知樂縣制度盈孫按周法以算數)掌戎府書檄(九國志南唐高越遷博士軍書)
(填委俾掌戎府書檄)博士入相(續通典崔龜從記曰博士重官也由此選者繼登三事而又並時同)
(位者相望余復叨重委因志所同以遺他日亦以知博士之選為重焉令狐綯父楚亦以博士入相時人榮之)
榮其舊署(續通典唐令狐綯守兵侍同平章事其日南省上事故事送上而同列必先集於少府監)
(時白敏中崔龜從皆為太常博士至相位欲榮其舊署乃改集於太常禮院因改為集禮院)
皇朝事實曲臺博士(曲阜行李希純制曲臺博士稍試汝能)司蕝之局(胡文)
(恭行石待制制有云特陞司蕝之局)曲臺相儀(胡文恭行解賓王制曲臺贊相之儀)典蕝禮
閤(胡文恭行景融制典蕝儀於禮閤)司蕝相禮(胡文恭行吳神制云從司蕝之相禮)典相
儀禮(胡文恭行章峴制云博士典相儀禮贊𨗳乘輿)抱蕝相儀(胡文恭行劉襲禮制)訓禮
曲臺(夏英公行王正倫制)公卿薦其才(東都事略常安民傳安民字希古幼穎悟力學舉進)
(士為成都府教授代還上書論強國之本曰勸忠厚厲名節元祐中公卿薦其才召為太常博士)稱王
某人才(見定諡韓儀公曰文禮生)博學有操履(東都事略倪濤傳濤字臣濟博士能文有)
(操履舉進士擢太常博士)撰進禮書(通略元祐五年太常博士陳祥道以所撰進禮書給事中范祖)
(禹言其精密過於聶崇義詔兩制詳之)不改韓儀公文禮之謚(吕東萊集王居正字)
(剛中為太常博士朝廷懲創王氏邪說之禍會故相韓儀公忠彦請謚公引儀公熙寧初闢近臣坐講之請有)
(功名教宜謚曰文禮讀者皆竦而韓氏子乃以故事未有以禮為謚者謁宰相求易宰相以謂公公不為改)
更文宣公之謚(東都事略祖無擇遷太常博士至和二年詔封孔子孫宗愿為文宣公無擇言)
(唐開元中謚孔子為文宣王又以其後為文宣公是以祖謚而加後嗣也遂改封宗愿為衍聖公)議論
激切(張九成除太常博士陛對以正心術用人才收兵權為說議論激切上深奬歎)楷書千文
(九朝通略崇寧中米芾為太常博士奉詔以黃庭堅小楷書作千字文以獻)除春官外郎(同上)
(米犮仁進楚山清曉圖既退賜御書畫扇各二遂除春官外郎人以為榮)判太常寺(太宗實錄和峴)
(字晦之凝之子也授太常博士從祀南郊峴贊𨗳乘輿進退閑雅太祖謂近侍曰誰氏之子何相禮之明辨乎)
(左右即以峴閥閱對尋拜刑部員外郎兼判太常寺)除監察御史(東都事略劉庠遷博士英宗以)
(災異求直言庠上書論時事遂除監察御史裏行)
羣書精語詳曲臺之儀法考庶僚之功行(令狐楚曰今行能在臣右)
(者以博士為愧臣獨以為榮詳曲臺之儀法考庶僚之功行)資淹中之學講野外之
蕞(胡文恭行章峴制云云)禮制損益諡法褒貶皆得正名(白居易行鄭涵)
(制朝廷禮制或損益有疑中外諡法或褒貶不決皆得正之)奉常禮樂之司實參論
議(曲阜集周秩制奉常禮樂之司丞博士實參論議選任之重非它寺此)
前賢詩詞有力尚期當世用(王荆公送裴太𫝊一官留隠太常中生事蕭然信所)
(窮有力尚期當世用無求今見古人風)
太常寺主簿(主簿漢有之魏晉亦有之唐置二人本朝皇祐中宋祁乞增置一員勾檢在寺文書)
(及掌出納遂除胡瑗後詔更不置元豐正名初除王子奇職略建炎三年省簿紹興十年復置中興會要)
皇朝事實強記洽聞(中興會要紹興十二年太常少卿王賞言本寺博士比舊已減員兼)
(不時輪差祠事闕官討論本寺主簿劉嶸強記洽聞又深禮學所有討論文字欲令本官同共討論從之)號
五賢(見太學作五賢詩注)與聞禮樂(職略龍溪除蘇良治制薄領雖卑然隸于太常與聞禮樂)
(之事非他官比也)稽考簿書(四朝志)勾檢文書(見官制)太學作五賢
詩(言行錄李浩除太常寺簿輪對陳無逸之戒且論宿衛大將恩寵太過高宗感其言宿將旋就第自檜扼)
(塞言路士風寖衰至是公與王十朋馮方查籥胡憲始相繼有所開陳時號五賢聞者興起太學之士至為五)
(賢詩以述其事)
前賢詩詞曲臺簿正多廊廟(楊誠齋送丁牧仲除奉常簿詩曲臺簿正多廊廟西)
(府璇樞第一人注今樞密錢公為奉常主簿)
太社令(周建國左宗廟右社稷故有典祀掌以時祭祀秦漢有太祝令景帝改為祠祀武帝更曰廟祀)
(後漢祠祀屬少府魏晉有太祝令丞宋有明堂令丞隋置郊社令唐因之掌郊社明堂祠事祈禱及茅土衣冠)
(等亊本朝嘉祐初置郊社令命石祖元為之熙寧初郊社局令張伯世言局有郊社名而不主四郊之事於是)
(始主四郊壇壝之事渡江闕紹興十九年始除韓彦直為太社令)
皇朝事實俾司建社(慶元行洪梓制俾司建社克典寅清)月詣壇壝檢視
(中興會要紹興間太常寺言據太社令韓彦直申請乞每月遍詣壇壝齋宫檢視修整從之)
旁引輕裘食肉(雍洛靈異錄云開元中太祝奉禮與袐書省校書郎正字相埒而校正俸禄微)
(少孤寒英傑者居之或有不辦正馬乘驢入省而太祝奉禮每月清明衣絹布及胙肉俸光禄又倍多乃公卿)
(子弟居之衣馬比校正頗為輕肥時有語曰正字校書詠詩騎驢奉禮太祝輕裘食肉)多公卿子
弟(見上注)祭則帥屬修除(六典注周人建國左宗廟右社稷祭天於南郊祭地於北郊故)
(有典祀中士二人下士四人以時而徵役於司隸帥其屬而修除之)平水殖糓(書注共工氏之子曰)
(勾龍能平水土祀以為社周祖后稷能殖百糓祀以為稷)太宗伯以血祭(周禮大宗伯以血祭)
(祭社禝注土榖之神)小宗伯建神位(同上小宗伯建國之神位右社稷凡天地之大蛓類社稷)
(則為位疏地道尊右是尚尊尊之義)為民祈福(記季夏祠社稷之靈以為民祈福)黃土白
茅(白虎通天子社廣五丈諸侯平之其色東方青南方赤西方白北方黑冒以黃土故將封東方諸侯取青)
(土苴以白茅各取其面以為封)祀用大罍(周禮鬯人凡祭祀社壝用大罍大罍瓦罍也)肆師
立次(同上肆師立次祀用牲幣注次祀又有社稷)祭則希冕(司服祭社稷則希冕)小子
掌珥(夏官小子掌珥於社稷注珥以牲頭祭也)靈鼓(地官鼓人以靈鼓鼔社稷)黝牲(地官陰祀)
(用黝牲注陰祀社稷也)舞師教帗舞(同上舞師教帗舞帥而舞社稷之祭祀)
羣書精語勾龍功著(曹植社頌於惟太社官名后土是曰勾龍功著上古德配帝皇實為)
(靈主克助百糓農正曰柱尊以作稷豐年是與義與社同方神此舉建國承家莫不修序)方壇崇祀
(隋朱弘春祈社歌厚地間靈方壇崇祀達以風露植之松梓勾萌既申芟柞伊始恭祈粢盛克膺休祉)
耤田令(周為甸師漢文帝感賈誼之言始開耤田置令丞掌耕國廟社稷之田春始東耕於耤田祠先)
(農立為耤田館糓皆以給祭天地宗廟羣神之祀東漢及魏闕晉武復置江左省宋元嘉中又置通典本朝元)
(豐三年詔耤田令隸太常寺續會要渡江初闕紹興十五年初除康與之為耤田令三十一年詔耤田司權罷)
(官吏並罷置中興會要)
歴代事實周為甸師(沈約宋書藉田令一人古官也於周為甸師)掌耕廟社
之田(通典藉田令掌耕國廟社稷之田)
皇朝事實立表耕田而民感悦(中興繫年錄杜莘老兼藉田司千畝皆上腴而)
(歲取甚薄耕者行賕以爭射吏每於歲首步頃畝視賕之厚薄為予奪疆畝所接皆苦之至是舉故事請度田)
(莘老曰是無盈縮安用度乃立表大書於四境且藉耕者賦耕田有定數吏縮手不得傍近民感悦至今賴之)
旁引以共齍盛(周禮甸師掌帥其屬而耕耨玉藉以時入之以共齍盛)古者親耕
之禮(史周紀宣王不藉於千畝虢文公諫曰古者太史順時[瓜見]事土氣震發農祥晨正先時九日太史告)
(稷稷以告王乃使司徒咸戒公卿百吏庶民司空除壇于藉命農大夫咸戒農用先時五日即齋宫百官御事)
(各即其齋三日王乃淳灌饗之及期玉祼鬯饗醴乃行百官庶民畢從及藉后稷監之膳夫農正陳藉禮太史)
(贊王王耕一墢班三之庶人終於千畝其后稷省功太史監之司徒省民太史監之畢太史陳饗王歆太牢班)
(嘗之庶終食是日也則徧戒百姓紀農協功功曰陰陽分布震雷出滯土不備墾辟在司寇乃命其旅曰徇農)
(師一之云云農正再之后稷三之司空四之司徒五之太保六之太師七之太史八之宗伯九之王則大徇耨)
(穫亦如之民用莫不震動恪恭于農王弗聽)供禘郊之粢盛(張衡東都賦農祥農正土膏脈)
(起乘鸞輅而駕蒼龍介馭間以剡耜躬三推於天田修帝藉於千畝供禘郊之粢盛必致思乎勤已兆人勤於)
(疆場咸懋力以耘耔)
名賢詩詞吏隠極風流(黃山谷詩帝藉開千畝農功先九州王孫守耒耜吏隠極風流)
(永夏豐草木五雲衛郊丘)
四六警語(容臺奉常)(樂卿卿首)(秩宗司宗)(冢卿土卿)(渙恩宸扆擢典容臺)
(席前宣室詔拜奉常)(疏寵自天進班惟月)
發端(一曰萬機久煩董正五禮六樂尤藉討論)
(秉介圭而覲帝上方受宣室之釐司綿蕝以為卿分丞任曲臺之長)
(設几示尊師之敬賜金嘉制禮之功)(首月增崇聞風胥慶)(緝熙大典蒐舉逸儀)
(教於胄者皆舜世直温之典起於朝者非漢人雜就之儀)(咨四岳而分典朕之司命一䕫而底和神)
(之績德行如子昂而著堂堂之號論議若劉愷而馳伉伉之稱)
(戴元冕驅赤車而盛述唐人之表踰青瑣照紫泥而美稱杜老之詩)(首九棘之班加七旒之飾)
(緜蕝之制始矣徒聞訪先生於齊魯之間衮職之闕補之當見致吾君於堯舜之上)
翰苑新書前集卷二十一
