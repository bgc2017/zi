翰苑新書後集上卷二
遜位
歴代事實受禪(楊重黎或問舜禹有土乎曰舜以堯作土禹以舜作土注因聖以受禪舜禹也)
(無舜禹之時則不胙矣)與賢(孟萬章云云至於禹而德衰不傳於賢而傳於子有諸孟子曰否天與賢)
(則與賢天與子則與子)尚德推賢(荀成相舜授禹以天下尚德推賢不失其序)攝位行
政(前異姓諸侯王表昔詩書述虞夏之際舜禹受禪積德累功合於百姓攝位行政考之於天經數十年然)
(後在位)總朕師(大禹謨朕宅帝位三十有三載耄期倦於勤汝惟不怠總朕師)陟元后(同上)
(帝曰來禹天之歷數在爾躬汝終陟元后)薦天(孟萬章上堯薦舜於天而天受之暴之於民而民受之使)
(之主祭而百神享之是天受之使主事而事治百姓安之是民受之也天與之人與之)作土(見受禪注)
解重負(淮精神訓堯樸桷不斲素題不栟養生之具不加厚增以重任之憂故天下而傳之舜若解重)
(負)建大公(唐柳子厚正符論唐堯舉聖人而禪大公乃克建)傳子(前高帝紀六年詔父有天)
(下傳歸於子子有天下尊歸於父此人道之極也朕平暴亂之諸侯偃兵息民天下大安此皆大公之教訓也)
(今上尊大公曰太上皇)利民(韓文對禹問堯舜之傳賢也欲天下之得所也堯舜之利民也大矣)得
人而傳(史傳堯舜以天下為心得其人而後傳)授政乃試(史伯夷傳堯將遜位於舜舜禹)
(之間岳牧咸薦乃試之於位功用既興而後授示天下重器王者大統傳天下若斯之難也)躬歷數
(禹謨帝曰來禹天之歷數在爾躬汝終陟元后)繼統業(前董仲舒策舜即天子之位以禹為相因堯之)
(輔佐繼其統業)利天下(史本紀堯知子丹朱之不肖不足受天下於是乃權授舜則天下得其利而丹)
(朱病授丹朱則天下病而丹朱得其利堯曰終不以天下之病而利一人而卒以天下授舜)舉聖人
(見前建大公注)考績(書乃言底可績注堯曰汝言致可以立功三年矣三載考績故命汝升帝位)發
誠(唐肅宗贊自高祖以来三遜於位以授其子獨睿宗發誠高祖元宗又豈其志哉)巽朕位(堯典)
(帝曰咨四岳朕在位七十載汝能庸命巽朕位岳曰否德沗帝位曰明明揚側陋師錫帝曰有鰥在下曰虞舜)
受文祖(舜帝典曰格汝舜詢事考言乃言底可績三載汝陟帝位舜譲於德弗嗣正月上日受終於文)
(祖)相授(前董仲舒策禹繼舜舜繼堯三聖相授守一道)可托(莊遜玉篇以天下遜於子州支父子)
(州支父曰唯無為可以托天下)
皇朝新事高蹈堯舜(治迹統類高宗三十二年丙子上行内禪之禮有司設伏紫宸殿下)
(百寮起居畢宰執陳康伯等言臣等不才輔政今陛下超然獨斷高蹈堯舜之舉臣心實欽仰但自此不復日)
(望清光不勝依戀因再拜辭相與泣下幾至慟哭上亦為之揮淚曰朕在位三十六年今老且病久欲閑退此)
(事斷自朕意非由臣下開陳)有慚湯武(同上史臣曰堯舜所以高出百王者以其得天下及其𫝊)
(天下而知之湯有慚德武未盡善况於後世乎大哉太祖皇帝之受命與太上皇帝之中興也高宗謳歌訟獄)
(歸而不釋則不得已而履大位及夫為天下得人則舉成業授焉不徇羣臣不謀卜筮惟是天意之所在而已)
(自堯舜以来數千載始有太祖及我太上皇豈非希闊甚盛之際哉)斷自朕意(見高蹈堯舜注)不
徇臣謀(見有慚湯武注)舉授成業(上注)光膺永世(高宗受禪赦書尚賴股肱同德)
(中外叶謀期共底于中興以光膺于永世咨爾有衆宜體朕懷)仰副傳授之意(治迹統類高宗)
(三十六年上受禪時皇太子服履袍内侍扶掖至御榻前側立不坐百官拜舞山呼起居畢宰執陳康伯等升)
(殿奏願陛下即御座以正南面仰副太上皇傳授之意天顔愀然曰君父之命出於獨斷此大位懼不敢當)
敢忘付托之恩(孝宗受禪詔書有天下終歸於子敢忘付托之恩建皇極敷錫庶民允副邇遐)
(之望)
事對(與賢傳子)(巽朕總師)(薦於天試於位)(聽大事同僉謀)(紹堯之治授舜之規)
起聯(惟皇上帝久躬親事之勞有子元良祇受代天之托)
(元聖憲天誕保成功之退重離垂象灼知大器之安)
(青宫主器已諧神器之傳黃屋非心獲遇遊心之妙)
(妙道行堯方撫太平之運丕圖命禹更重相授之規)
(聖謨獨運决大策於一言神器有歸垂鴻名於千載)
警聯(乾剛立斷離照重明)(德侔太極夀介南山)
(玉巵為夀已業業於嚴恭黃屋非心尚兢兢於付託)
(自昔帝堯以来本一道以相授逮唐高祖而後雖三遜以奚稱)(方凝晏粲之期遽起希夷之想)
(蘿圖有托既釋一日萬幾之繁椿筭益崇永享四海九州之奉)(靡俟龜而習卜遽脱屣以有歸)
(合符千歲不殊精一之中釋負九重正在光華之旦)(察天數而在躬順人心以與子)
(四海謳歌咸曰吾君之子三朝揖遜誠為帝者之宗)(孝盡事親德高協帝)
結聯(軺車遠駕莫瞻汾水之遊踦履自怜徒發鈞天之夢)
(奉上皇之夀愧莫陪萬歲之稱為天父之尊願永享九州之奉)
(望鬱鬱葱葱之所莫簉庭班誦穰穰簡簡之詩切祈睿筭)
上尊號
歴代事實都顯號(唐書魏徵傳徵曰君都顯號流祚無疆)復徽猷(柳京兆府請復)
(尊號表元化已成而徽猷未復)功之表(柳請復尊號表白虎通曰號者功之表也昔者神農有教田事)
(之勲燧人有興火食之利伏羲正五始祝融績三皇人為之名以美其事)道之極(漢高祖紀詔父有天)
(下傳歸於子子有天下尊歸於父此人道之極也朕平暴亂立諸侯偃兵息民天下大安此皆大公之教訓也)
(諸王通侯已尊朕為皇帝而太公未有號令上尊太公曰太上皇)顯美(史秦紀賈誼云三王之建天下)
(名號顯美)休明(揚雄甘泉賦擁神休尊明號同符三皇錄功五帝)實為上儀(柳上尊號表昭)
(盛德爰自中古實為上儀)昭示來載(同上賀冊尊號表陛下功崇德鉅天成地平宜加尊號於殊常)
(以昭示於来載)取正於經(韓愈請上尊號表置郵𫝊命未足以諭非常之德襲尋常之號以冠古之)
(美屈守文之名天號人稱不滿事實乞令公卿得竭思慮取正於經以定大號擇日以頒天下)更益乃
議(陸贄奏議是時賊未平帝欲明年遂改元而術家爭言數終百六宜有所變示天下復始帝乃議更益大)
(號䞇奏三代而上所稱象其德不敢有加焉)神武(玄宗本紀開元元年羣臣上尊號曰開元神武皇帝)
聖文(開元二十七年羣臣上尊號曰開元聖文神武皇帝)表成功(柳第五表宜加名號以表成功)
昭盛德(見實為上儀注)定議(馮異傳光武夜夢乘赤龍上天覺悟心中動悸異因再拜曰此天命)
(發於精神異遂與諸將定議上尊號)象德(見更益乃議注)必得其名(中庸故大德必得其位必)
(得其名)無窮之聞(書畢命亦有無窮之聞)通侯已尊(見道之極注)諸將上
議(後光武紀諸將上議尊號馬武先進曰大王雖執謙退柰社稷宗廟何)至尊殊號(唐陸䞇傳)
(重論尊號狀德合天者謂之皇德合地者謂之帝德合人者謂之王父天母地養人理物各得其宜謂之天子)
(是皆至尊之殊號極美之大名)極美大名(見上注)副天地宗社之心(柳京兆府)
(請復尊號表有其德而無其號拒乎天而違乎人伏願早建大號以副天地宗社之心)上睿神文
武之號(憲宗本紀元和三年上號曰睿神文武尊皇帝)膺受顯冊(同上陛下發揚洪休膺受)
(顯冊天人合慶日月揚光寰海之間歡欣踊躍)比擬盛功(前高帝紀五年諸侯王上疏曰大王功盛)
(德厚而位號比擬亡上下之分昧死再拜上皇帝尊號)配德昭功(柳為文武百官請復尊號表切)
(觀前代之盛咸保鴻名而崇明號或配其德或昭其功蓋所以揚景光彰純懿以示遠也)蜚英騰茂
(相如封禪書舒盛德發榮號作春秋一藝襲六為七傳之無窮蜚英聲騰茂實此前聖之所以永保鴻名嘗為)
(稱首者用也)稱之至尊(柳為百官上尊號表帝德廣運而尊號猶缺郊廟備禮而祝嘏無辭陛下)
(不建至尊之稱恐違列聖之心臣等請上尊號)傳之無窮(見蜚英騰茂注)
皇朝事實體天法道(寳元元年羣臣上尊號曰寳元體天法道欽文聰武聖神英睿孝德)
(仁宗不許謂宰相曰唐穆宗云強我懿號不若使我為有道之君加我虚尊不若處我於無過之地朕每受斯)
(言卿亦悉此意本朝長編)欽文聰武(嘉祐四年富弼等請加尊號曰大仁至治劉敞奏曰陛下尊號)
(已云體天法道欽文聰武聖神孝德盡善盡美矣復加大仁不足尊光而曰至治有若自矜今百姓多困倉廪)
(不實水旱繼有四夷雖初定然本以重賄羈縻而服非畏威慕義也未可謂至治遜而不居聖德彌高矣)增
益尊名(端拱二年詔四方上表只稱皇帝呂蒙正曰陛下功茂德盛但可增益尊名今忽省去羣情增駭)
鋪張至德(國朝紹興中上太上皇太上皇后尊號用鋪張於至德仍訂正於舊章虔上鴻名益恢孝治)
三上乃許(太平興國二年冬十月癸酉羣臣奉表加上尊號曰應運統天睿文英武大聖至明廣孝凡三)
(上乃許之)五表不從(太宗淳化元年九月壬辰以今年十一月有事於南郊丙辰羣臣奉表加上尊)
(號曰法天崇道明聖仁孝文武上曰但時和歲豐萬姓康阜朕之願也溢美之號亦何尚焉凡五上表終不從)
事對(尊名顯號)(上儀明號)(歸號展敬)(駿命鴻名)
起聯(茂對剛辰誕崇顯號)(涓選令辰偹嚴曠典)
(大明繼照方嚴五日之朝榮號推尊遂冠三王之德)
(徽名丕闡鋪張太上之宏休孝治光照鼓舞域中之和氣)
(皇圖天覆體妙道於法宮聖孝日嚴播徽稱於顯冊)
(歸美慈闈彰一人之孝治流風下國溢四表之懽聲)
(淵衷獨斷啟傳聖之丕圖明詔推尊揚對天之顯冊)
警聯(如天如神既法堯而行道得祿得壽爰授舜以養尊)
(德為聖人者莫都於顯號養以天下者莫大於尊親)
(名者實之賓豈聖人之所好號者功之表盖上世之已行)
(繼伐廣聲方緝熙于新政表功明德爰蒐舉于舊章)
(念問安五日之朝惟勤誠意然冠德百王之上未極鴻名)(盡潤色討論之美極鋪張揚厲之休)
(崇建徽稱已增光於二典延洪神筴將介福於萬年)(進寳冊以揚休奉玉巵而為夀)
(惟天為大蕩蕩乎無能名以道自娱恢恢乎有餘地)(授聖謨而增號進寳冊以揚休)
(燕處廣廷雖虚心而自得講蒐舊典宜徽譽之必歸)
結聯(咸五登三襲六為七)(適逢嘉會攝守遐陬)
(縻身千里阻陪百拜之趨戀闕一心願上萬年之祝)
(上寳册於漢宮既協三靈之貺奉玉巵於堯殿益綿萬壽之期)
(頌唐宗二聖之歡揄揚歸報接漢家千歲之統鼓舞升平)
(奉萬年之觴但心馳於象闕占五雲之瑞想喜動于龍顔)
(上玉巵之壽莫陪拜下之班紬金匱之書獨仰光前之績)
翰苑新書後集上卷二
