翰苑新書前集卷五十九
縣官(縣丞縣尉)(主簿)
縣丞(歴代漢氏縣丞尉多以本部人為之三輔縣則兼用他郡諸縣皆有主刑獄囚徒後漢署文書典知)
(倉獄署諸曹掾史唐高宗始為品官吏部選授為縣令之貳唐職林國初不置丞天聖中因蘇耆請開封兩縣)
(始各置丞一員在簿尉之上仍於有出身幕職令錄内選充元祐元年詔因結納常平免役置丞並行省罷如)
(委是事務繁劇難以省罷處令轉運司存留崇寧二年宰臣蔡京言熙寧之初修水土之政行市易之法興山)
(澤之利皆王政之大請縣並置丞一員以掌其事國史外補云縣丞昔大邑有之至是不以邑之大小皆得置)
(丞使主管常平坑冶農田水利大觀三年詔昨增置縣丞内除舊額及萬戶以上縣令委是事務繁冗并雖非)
(萬戶實有山林澤藪坑冶之利可以興修去處依舊存留外餘皆減罷續會要建炎元年詔罷丞係嘉祐以前)
(員闕并萬戶處存留一員餘並罷紹興三年以淮東累經兵火權罷縣丞十八年置海陵丞一員中興會要)
歴代事實贊府(南部新書云裴子雨為下邳令張晴為縣丞二人俱有聲氣而善言語曾論事)
(移時人吏切相謂曰縣官甚不和長官稱雨丨丨道晴終日如此不和也)廉吏(前黃霸傳許丞年老病聾)
(吏白欲逐之霸曰許丞丨丨雖老尚能拜起重聽何傷)長吏(前景帝紀縣丞丨丨也)通判縣
事(通典隋唐縣丞各一人丨丨丨丨)佐理一同(白氏六帖)縣之副貳(通典縣有七司)
(丞為副貳為州上佐)佐縣有稱(吳孫堅為下邳丞丨丨丨丨)署文典獄(後漢百官志丞)
(丨丨書知丨倉丨)處煩應卒(崔棰在臨晉丨丨丨丨芒刃不頓)主刑囚(通典丞丨丨獄)
(丨徒)縱囚自歸(唐書唐臨為萬泉丞縣有輕囚十數人會春暮時雨臨白令請出之令不許臨曰明)
(公若有所疑臨請自當其罪令囚請假召囚悉令歸家耕種與之約令歸繫所囚等倍感恩義至時畢集諸獄)
(臨由是知名)清静無欲(後張玄字宗君遷陳倉縣丞丨丨丨丨專心經書)簡静輔理
(見後羣書精語注)吏謂真清(陸景倩在扶溝丨丨之丨丨)種學績文(見後羣書精語)
(注)講經蠻伏(唐王義方坐與張亮交通貶為儋州吉安黍丞行至海南舟人將以酒酺致祭義方曰)
(稷非馨馨在明德酌水而祭時當盛夏風濤蒸毒既而開霽南渡吉安蠻俗荒陋義方召諸首領集生徒親為)
(丨丨行釋奠禮清歌吹籥而登降有序丨酋大丨)以職事對府(張玄初為縣丞嘗丨丨丨丨丨)
(不知官曹處吏白門下責之時扶風徐業亦大儒也聞玄諸生試引見之與語大驚曰今日相遭真解蒙矣遂)
(請上堂問難極日)當位極人臣(張柬之年六十三為清源丞善相者云丨丨丨丨丨)占氣
遷丞(唐張鷟云九千里之丹鳳自下升高七十日之黃龍從微至著注云宋玉曰鳳凰上擊九千里翺翔)
(乎窈冥之上籓籬之鷃豈得料其高哉士亦然矣相書丨丨要曰日中有黃氣如龍七十日丨為丨也)數
年登列岳(唐宋安恭為龍門丞年已五十八丨丨而丨丨丨每謂寮屬曰公輩但守清白何憂不遷)
(俗云雙陸無休勢余以為仕宦亦無休勢各宜勉之)秩四百石(前漢百官表縣丞丨丨丨丨是為長)
(吏)位八品(見羣書精語注)
皇朝事實貳令(四朝志丞掌丨丨之職)議事僉檄(本朝元符詔縣丞簿尉日赴長)
(官廳丨丨及丨書文丨)處事益明(樓攻媿集汪大猷字仲嘉為金華丞丨丨丨丨其限必信文引)
(可以質錢至有以潤其屋者)白黥猾胥(胡澹菴集王庭珪號瀘溪先生召茶陵丞民俗朴陋擇秀)
(民置之學士皆被其化猾胥文雅者勢傾一邑交結諸監司為囊槖累政不能去公抱其宿負白於郡黥之舉)
(邑稱快至今人猶德之)論免和糴(繫年錄紹興十八年旱詔復民租十之八而和糴尚在海鹽丞)
(丁安義語其令曰歲饑常賦且不充不應復有和糴使上官怒安義當以身任之檄屢至安義抗論反覆卒賴)
(以免)擇秀民置之學(見白黥猾胥注)正心誠意之學(言行錄楊萬里諡文節丞)
(零陵張忠獻公謫寓焉勉公以丨丨丨丨丨丨佩服其言遂以誠名齋)惠愛民稱(傅忠肅公察家)
(傳公字公晦知洛州永平丞在職清謹丨丨及丨民到於今丨之)邑人頌遺愛(楊龜山撰錢忠)
(定公墓誌公丞臨安縣民轉徙豪右冒墾其田官不能直者悉奪還之流民復業又除二稅積弊以蠲民瘼至)
(今丨丨丨其丨丨)
自敘涉筆(見藍田廳壁記注)丞負余(同上)閒官不領公事(續通典大中四)
(年赦州有上佐縣有丞簿俗謂丨丨丨丨丨丨殊乖制作之意)年老病聾(見廉吏下注)忽忽
不樂(後漢桓譚字君山數言事忤旨出為陵安丞丨丨丨丨)州縣徒勞人(白氏六帖梁竦)
(言丨丨之職丨丨丨)
羣書精語藍田廳壁記(韓文丨丨縣丞丨丨丨丞之職所以貳令於一邑事無所不當)
(問丞位高而偪例以嫌不可否事文書行吏抱成案詣丞鴈鶩行以進平立睨丞曰當署丞涉筆占位署惟謹)
(丞之設豈苟然哉博陵崔斯立建學績文以蓄其有泓涵演迤日大以肆再轉為丞兹邑始至喟然曰官無卑)
(顧材不足以塞職既噤不得施用乃喟然曰丞哉丞哉余不負丞而丞負余則盡枿去牙角一躡故跡破崖岸)
(而為之庭有老槐四行南牆鉅竹千挺儼若相持水㶁㶁循除鳴斯立痛埽溉對樹二松日吟哦其間有問者)
(輒對曰余方有公事子姑去)二令一邑鴈鶩行進再轉為丞
余不負丞老槐鉅竹吟哦松間(並見上注)吏之長曰丞
(柳武功丞壁記縣丨丨丨丨丨丞之位八品)邑人宜之(同上陳南仲居是官丨丨丨丨號為簡静)
(夫以武功之大人徒之多而陳生以簡静輔其理斯固難矣)頌議必歸丞(陳子昂集彭州九隴)
(縣丞獨孤君遺愛碑序云獨孤君上迫宰君下雜羣尉文墨教令不專有窮然力行務仁推誠愛物謳吟者不)
(歌其宰丨丨丨丨於丨)有管輅之才(陳子昂集高府君為易州遂城縣丞丨丨丨丨丨從趙典)
(之任)七十日遷丞(見前歴代事實占氣遷丞注)
前賢詩詞花綬傍腰新(岑參送虞校書赴虞鄉丞丨丨丨丨丨關東縣欲春云云虞坂)
(臨官舍條山映吏人看君有知己坦腹向平津)聖朝收外府(姚合書縣丞舊廳丨丨丨丨丨皆是)
(九天除)因君貳職藍溪上(方干題慈溪張丞壁丨丨丨丨丨丨丨遣我維舟紅葉時)剩
有老農歌贊府(楊誠齋詩云云)
四六警語(松廳槐庭)(涉筆哦松)
發端(調官銓曹貳令劇邑)(祇膺宸渥屈貳男封)(肅膺芝檢榮貳花城)(出綸楓陸涉筆槐廳)
(命錫芝函權分穀璧)
起聯(俯為涉筆之游來贊鳴琴之化)(一行作吏緣飾皆儒雅之條再轉為丞殿最必清真之譽)
(題曲江之名夙嘗托契贊武功之理兹幸為寮)
警聯(丞雖負余聊復爾耳世豈捨我姑少遲之)(摘紙尾以書名豈循往陋召席前而賜對行展壯猷)
(幽桂遺蓁幾為大賢而稱歎老槐鉅竹不妨佳句之吟哦)
(理紅藥碧苔之詠宜屬雅才為老槐鉅竹而來足知高致)
(己不即人人即己争願賞音余不負丞丞負余行將召擢)
(早同州里僅聞關西夫子之名晚並官寮始讀藍田縣丞之記)
(翠竹深林久已觀於停峙老槐古縣兹良費於吟哦)
(給札而賦上林會有開於薦口草書而招贊府行入掌於詞頭)
結聯(涉筆占位姑臨鴈鶩之行登明選公行接䕫龍之武)
(水循除而㶁㶁寧久伴於真清氣凌雲而飄飄行盡攄於雅素)
(鴈鶩鉗左而摘右端使然哉鳳凰自下而升高將在此矣)
(對藍田之鉅竹老槐瓜期雖近看三館之來禽青李綸命將頒)
(余有公事子姑去敢不體藍田之真我醉欲眠卿且歸幸無疑彭澤之矯)
主簿(漢晉時皆有之自漢以來長自調用至隋始置之唐武德初以流外為之高宗始以為品官吏部選)
(授掌付事勾稽省署抄目糾正縣内非違通典唐職林本朝開寳三年詔諸縣千戶以上置令簿尉四百戶以)
(上置令尉令知主簿事四百戶以下置簿尉主簿兼知縣事實錄咸平四年王欽若言川陜縣五千戶以上請)
(置簿自餘仍舊以尉兼從之嘉祐五年婺州四縣置主簿)
歴代事實糾邑(白居易集鄭枋河西主簿制云俾之丨丨)上轄(通典唐主簿丨丨)祭
竈(見高士不為注)鳳棲之位(白氏六帖丨丨丨丨鴻漸之賓)管轄之司(同上糾察準繩)
(丨丨丨丨)百里鸞棲(後漢仇覽傳字季智一名香考城令王渙署為主簿謂覽曰主簿聞陳元之過)
(不罪而化之得無少鷹鸇之志耶覽曰以為鷹鸇不若鸞鳳渙謝遣曰枳棘非鸞鳳所棲百里豈大賢之路今)
(日太學曳長裾飛名譽皆主簿後耳以一月俸為資勉入太學其名大振云云)千里駒(三輔决錄韋元)
(將為郡主簿楊處稱曰韋主簿有長城之風昂昂丨丨之丨)有王佐才(唐李栖筠傳丨丨丨丨士)
(多慕向為寇氏簿太守李現視若布衣交云云)北京三傑(唐魏谷倚為太原主簿與傅嘉謀吳少微)
(號丨丨丨丨)有能名(唐張行成傳高祖謂吏部侍郎曰今選吏豈無才問特達者朕將用之銳言行)
(成調富平尉丨丨丨召補殿中侍御史)賦喜雨(唐徐浩傳張說稱其才由魯山主簿薦為集賢校理)
(見喜雨五色鴿賦咨嗟曰後來之英也)歌秋風(晉謝景仁為豫州主簿在桓玄閣下玄聞其善彈筝)
(呼之既至取筝與彈因丨丨丨意氣殊適以此大竒之)徐浩文學(唐丨丨以丨丨為張說所器調)
(授魯山主簿說薦為麗正殿校理三遷右拾遺仍為校理)存亮文辭(常熟主簿蕭丨丨能丨丨有父)
(風)勾稽抄目(見官制)主掌簿目(白氏六帖職司符印丨丨丨丨)口記無差
(唐顔春卿傳調犀浦主簿嘗送徒於州亡其籍至廷丨丨物色凡千人丨所丨長吏陸象先異之)處事
敏速(唐李畬為汜水主簿丨丨丨丨甚有聲稱雖村童厮養一閱無不知替代姓名者累轉國子司業)
遇事蠭銳(唐李畬為汜水簿丨丨丨丨)移文驅虎(唐顧少連傳以拔萃補登封主簿邑)
(有虎孽民患之少連命塞陷穽獨移文嶽神虎不為害)無如楊主簿(唐楊於陵傳釋褐為句容)
(主簿時韓滉節制金陵於陵以屬吏謁謝滉甚竒之謂其妻柳氏曰夫人常擇佳壻吾閱人多矣丨丨丨丨丨)
(者竟以女妻之後遷為戶部尚書)去為宰相(韓愈河南府同官記盧公邁去河南為右補闕其後)
(由尚書左丞至宰相鄭公餘慶去汜水為監察御史其後由工部侍郎至宰相鄭公宗儒去陸渾為右拾遺其)
(後由給事中為宰相)後至吏書(同上顧公少連去登封為監察御史其後由京兆尹至吏部尚書東)
(都留守)累轉司業(見處事敏速注)薦為校理(見徐浩文學注)
皇朝事實公輔器(東都事略張昇字杲卿少力學有志操為營丘簿留守王曾以為有丨丨)
(丨)宰相器(楊誠齊集葉正簡公顒調廣東南海主簿府帥待制曾開告其子連曰葉主簿丨丨丨也)
(汝往見之因倡諸部使者薦於朝)擢寺丞(見王衮見而下拜注)偉人(東都事略范鎮傳薛奎守)
(蜀或問入蜀所得曰得一丨丨當以文學名於世謂鎮也舉進士為新安簿王舉正薦召試擢館閣校勘)簿
領有是人(四朝國史吳擇仁為開封雍丘主簿元祐中金水河堤壞十六縣皆選屬他役獨擇仁詣)
(朝堂白事宰相范純仁獨異之曰丨丨中乃丨丨丨耶)關中號三傑(淵源錄朱光庭調萬年主)
(簿邑人謂之明鏡時程伯淳主鄠縣簿張山甫主武功簿與公皆以才名稱丨丨丨為丨丨)伊川稱
其才(東都事略邢恕字和叔從程頥學調永安簿頥稱其才於吕公著薦崇文院校書)純介好
學(同上崔遵度字堅白丨丨丨丨調和川簿)經行淳備(同上劉顔字子望丨丨丨丨為任城簿李)
(迪辟為從事所著有儒術通要經濟樞言石介見其文歎曰恨不得在子弟之列)講春秋(太史集劉)
(恕字道原公在鉅鹿時為主簿陳鄘公帥高陽召至府重禮之使丨丨丨丞相親帥官屬往聽)通易(伊川)
(文集明道先生為上元簿謝師直尹洛時曰某往在上元某說春秋猶時見取至言易則皆曰非是某謂君皆)
(丨丨者也監司談經而主簿乃曰非監司不怒主簿敢言非通易能如是乎)集教縣庠(言行錄陳)
(古靈先生襄字述古為浦城簿丨好學者丨於丨丨由是為父兄者更相糾戒不可以非禮干吾簿焉)折
黏鳥竿(伊川文集明道先生再調江寧府上元簿嘗曰一命之士苟存心於利物於人必有所濟始至)
(邑見人持竿道傍以黏飛鳥取其竿折之及罷官艤舟郊外有數人共語自主簿折黏竿鄉民子弟不敢蓄禽)
(鳥不嚴而令行大率如此)欲觀佛首(程伊川撰明道先生行狀先生任京兆鄠簿南山僧舍有石佛)
(歲傳其首放光男女聚觀畫夜雜處為政者畏其神莫敢禁先生詰其僧曰吾聞石佛歲現光候復現當取其)
(首就觀之自是不復有光)老姦縮首(言行錄陳襄主建州之浦城簿會邑闕令公獨當縣事每聽訟)
(必使數人環列於前私謁者無所發由是邑人知公之不可干丨丨宿贜丨丨喪氣民畏且愛圖公之像以事)
邑賴以治(朱震撰任忠敏公伯雨行狀公字德翁主施州清江簿事戾於民不避形迹極言於令丨)
(丨丨丨)均稅民不知擾(程伊川撰明道先生行狀先生主上元簿田稅不均蓋近府美田為)
(貴家富産以厚價薄其稅而買之先生為令畫法民不知擾而一邑大均)水灾準去蠲放(楊龜)
(山集周憲之主益都簿外邑訴丨丨州檄公檢視通守者吝於稅且少公輒大言曰若多放一粒租即當奉劾)
(既而躬行田疇所傷果多公悉丨丨丨丨之)民不忍其去(中興繫年錄朱集文公也調同安簿)
(官滿當路尊敬不敢以屬吏待同安之丨丨丨丨丨五年後罷)王衮見而下拜(張丞相商英行)
(述公初調通州簿渝州蠻反詔運使張詵討之惟王衮未降公言於詵曰蠻亦人耳以禍福諭之宜聽詵檄公)
(行丨丨丨丨丨丨蠻遂平以趙清獻公抃薦召赴闕初對袖草茅憂國書以進擢光禄寺丞)高士軒
(晦菴先生年譜公為同安簿廨有燕坐之室為更名曰丨丨丨以令甲凡簿所當為者大書揭之楣間)辯
藏錢之訟(言行錄明道任鄠縣簿令以其年少未知之民有借其兄宅以居者發地中藏錢兄之子)
(訴曰父所藏也令曰此無證佐何以决之明道問曰爾父藏錢幾何時曰四十年矣彼借宅居幾何年曰二十)
(年矣即遣吏取錢十千視之謂借宅者曰今官所鑄錢不五六年即遍天下此錢皆爾未藏前數十年所鑄何)
(也其人遂服令竒之)
自敘矮屋(開元天寳遺事云張彖登科為華隂簿為守令所抑嘆曰大丈夫有凌雲蓋世之志而拘)
(於下位若立身丨丨之下使人擡頭不得乃棄官而去)髯鬚(外史檮杌王建僭蜀李景上封事以為眉)
(山主簿制曰旌其忠藎之心委以丨丨之職注曰崔豹古今注羊名髯鬚主簿)短簿(晉王珣為桓温主簿)
(人曰丨主丨能令公喜能令公怒)閒官(續通典大中四年赦州有上佐縣有丞簿俗謂丨丨不領公事)
(殊乖制作之本意)歎後時(唐蔣欽緒傳始韓琬為高郵主簿使京師自負其才有不遇之言題客舍)
(他日欽緒見之笑曰是子丨丨丨耶)四十為主簿(蘇林廣舊傳仇香字季和學通三經無知名之)
(援年丨丨丨縣丨丨)赴官控驢(邵氏聞見錄韓參政億李參政若谷未第時皆貧李先登第授許州)
(長社縣主簿丨丨自丨妻丨韓為負一箱將至長社箱中止有錢六百以其半遺韓别去)高士不為
(漢孫寳傳以明經為郡吏御史大夫張忠辟寳為屬欲令教子更為除舍設儲孫寳自劾去忠固還之心内不)
(平後署寳主簿寳徙入舍祭竈請比鄰忠怪之隂使所親問寳前大夫為君設除大舍子劾去者欲為高節近)
(舍兩府高士俗不為主簿子既為之徙舍甚說何也寳曰丨丨丨丨主簿而大夫以寳為可一府莫言非士安)
(得獨自高前日君男欲學文而移寳自近禮有來學義無往教道不可詘身詘何傷且不遭者可無不為況主)
(簿乎忠聞大慙薦寳經明為議郎遷諫議大夫)
羣公精語出納(闕)檄之要皆總治之(朱文公建陽縣主簿闕)
(之屬有主簿掌縣之簿書凡民租之版丨丨丨丨丨丨丨丨獄訟之成丨丨而丨丨勾檢其事之稽違與其財)
(之亡失以贊令治)
前賢詩詞猶能掣巨鼇(杜詩寄臨邑舍弟書至苦雨黃河泛溢隄防之患簿領所憂因)
(寄此詩用寬其意舍弟卑棲邑防川丨領簿曹云云倚賴天涯釣丨丨丨丨)主簿意何如(杜甫詩輕)
(舟下吳會丨丨丨丨丨)脫身簿尉中(杜甫詩丨丨丨丨丨始與箠楚辭)才拍翰林
肩(黃山谷詩官棲仇覽棘丨丨丨丨丨)公歸不受私(陳后山送曾南豐云子綰為山陽簿詩欲)
(托山陽簿丨丨丨丨丨)主簿吾宗秀(山谷詩丨丨丨丨丨其能任為邦)瑶臺影裏
據胡床(山谷詩翰與能詩王主簿丨丨丨丨丨丨丨)天球不琢中粒温(黃山谷送)
(謝主簿詩竟陵主簿極多聞萬事不理專討論澗松無心古鬚鬛丨丨丨丨丨丨丨落筆塵沙百馬奔劇談風)
(霆九河翻胷中恢疎無怨恩當官持廉且不煩吏民欺公亦可忍慎勿驚魚使水渾漢濱耆舊今誰存駟馬高)
(蓋徒紛紛安知四海習鑿齒拄笏看度南山雲)白羽尤能效一揮(烏臺詩話本朝謝文本書)
(生善用兵為西涼州主簿東坡有詩云聖朝若用西涼簿丨丨丨丨丨丨丨)門迎長者車(杜甫)
(對雨邀許主簿詩座對賢人酒丨丨丨丨丨相邀愧泥濘騎馬到階除)枳花春滿庭(温庭筠送)
(洛陽李主簿槲葉曉迷路丨丨丨丨丨)窮經盡到昔賢心(鄭谷贈咸陽王主簿可愛咸陽)
(王主簿丨丨丨丨丨丨丨登科未足酬多學執卷猶聞惜寸隂)讀遍牙籤三萬軸(東坡送歐)
(陽主簿赴章城鳳雛驥子日相交白髮蒼顔笑我曹丨丨丨丨丨丨丨却來小邑試牛刀)日餐秋菊
嚼春冰(楊誠齋題太和主簿趙昌父思隠堂西昌主簿如禪僧丨丨丨丨丨丨丨)往吟平地
千蒼玉(楊誠齋送簡主簿云丨丨丨丨丨丨丨還隠孤舟一釣竿)應敵皆言筆有神
(王荆公送何正臣主簿何郎冰雪照青春丨丨丨丨丨丨丨)父子仇香仍一門(楊誠齋送)
(羅主簿之官巴陵惟君有子又擢桂丨丨丨丨丨丨丨)飛上木天校文字(楊誠齋送羅正)
(夫之官餘干番君小屈習鑿齒且與刺頭簿書底即看給札試蘭臺丨丨丨丨丨丨丨)
四六警語(印曹糾縣)(鸞棲枳棘)(屈就棘棲榮趨瓜戍)(乃屈丹鉛之點暫為朱墨之勻)
(深叢見孤羆曾聽阿房之讀遠方遺雙鯉來司臨邑之曹)
(鳳凰千仞不辭棲棘之卑鯉魚尺書見報戍瓜之及)
(驊騮開道會即秣天山之禾鸞鳳冲霄姑少棲人間之枳)
(倚賴巨鼇之釣時來為之低回祥鳳之棲公等安在)
(兩府以孫寳為可如彼斯何百里非仇覽所棲自此升矣)
(難為弟難為兄正觀競秀能令喜能令怒佇即蜚英)
(王渙之得仇覽謂枳棘之棲鸞杜甫之送封郎誇渥洼之出驥)
(但欲識荆不願封侯一萬戶且將詣習勝讀儒書三十年)
(祭竈而請比鄰顧何妨於高士棲鸞而以枳棘恐難屈於大賢)(豈應短簿而滯長身)
縣尉(漢大縣兩尉小縣一人漢儀後漢百官志長安有四尉分為左右部城南東置廣簿尉是為左部城)
(西北置明部尉是為右部主追捕盜賊伺察姦非六典注隋改為正後置尉又分為戶曹法曹唐初因隋制武)
(德元年萬年縣法曹孫伏伽論事是也武德中復改為正七年復為尉高宗時始為品官吏部選授唐職林建)
(隆三年始每縣復置尉一員在主簿之下俸賜與主簿同見實錄會要職略至和二年開封祥符兩縣增置一)
(員元豐五年詔重立法地縣尉竝差使臣元祐元年蘇轍言舊法縣尉皆用選人近歲竝用武臣自改法以來)
(未聞盜賊為之衰息請復舊法詔除沿邊縣尉依舊外餘竝差選人崇寧元年詔重法地縣尉舊差武臣處竝)
(依元豐法見續會要)
歴代事實仙吏(白氏六帖一命丨丨又云神仙之吏)少府(類要云見文苑英華按李白贈)
(瑕丘王丨丨杜甫貽華陽李少府如此當是唐時縣尉多稱少府也)黃綬(陳子昂集送齊少府序丨丨位)
(輕而青雲望重)五色棒(魏志曹瞞除洛陽比部尉初入尉廨繕治四門造丨丨丨縣左右各十餘枚有)
(犯禁者不避豪強皆棒殺之京師斂跡莫敢犯者)鸂鶒灘(唐康駢劇談錄河南伊闕縣前水中每縣)
(官有入臺者先有灘出石礫金沙青澈可愛牛僧孺為尉一日報灘出縣僚共觀之老吏曰此必分司御史若)
(是西臺當有一雙丨丨僧孺祝曰既能有丨何惜&KR1484;鶒言訖一雙飛下不旬日僧孺果拜察院)射鴨堂
(坡詩注孟郊為溧陽尉開丨丨丨)讀七志(韋述為樂陽尉馬懷素奏與諸儒即祕書丨丨丨)善
五言(杜審言初為隰城尉雅丨丨丨詩工書翰有能名嘗謂人曰吾之文章合得屈宋作衙官吾之書跡)
(合得羲之北面其矜誕如此)著魯議(唐高郢字公楚舉進士擢第授華隂尉魯不合用天子禮樂乃)
(引公羊傳丨丨丨見稱於時由是授咸陽尉)寳劍篇(郭震字子振初為通尉任俠使氣武后欲詰與)
(語竒之索所為文章上丨丨丨后覽嘉歎即授鎧曹參軍)著名三傑(富嘉謨轉晉陽尉與新安吳少)
(微友善同官魏谷倚為太原主簿皆以文辭丨丨時人謂之北京丨丨)文學知名(裴子餘補鄠縣)
(尉時同列李朝隱程行諶皆以文法著稱子餘獨以丨丨丨丨或問長史陳崇業三子優劣崇業曰春蘭秋菊)
(俱不可廢也後為監察御史)駱劉有文名(丨賓王丨光業李嶠皆以畿尉丨丨章丨)屈宋
作衙官(見善五言注)有台輔器(唐婁師德補江都尉揚州長史盧承業竒其才嘗謂之曰)
(吾子丨丨丨丨當以子孫相諉豈可以官屬常禮待之)此明公座(蘇珦授鄠縣尉雍州長史李義)
(琰謂珦曰鄠縣本多詞訴近日遂絶由公為其疏理因指顧廳事曰丨座即丨丨丨也但恨非遲暮所見耳)
位極人臣(武功馬禄師善相長安主簿蕭璿與尉李嶠李全昌同詣求决馬云大李少府丨丨丨丨)
(小李少府位終卿監蕭主簿中年湮沈晚達亦當貴皆如其言)春蘭秋菊(見文學知名注)清水
明鏡(河北尉馮履謙自謂丨丨見底丨丨照心)聰明小兒(唐盧莊道十六擢第為河北尉太常)
(謂丨丨丨丨)聰明尉(魏奉古授雍丘尉嘗公燕有客萆序五百言奉古曰此舊文援筆例疏之草序)
(者默然自失列座撫掌奉古徐笑曰適覽記之非舊習也由是知名時珽淮汴州召奉古前曰此丨丨丨耶)
清心苦節(裴景昇為尉氏尉考滿刺史皇甫亮曰裴尉豈可使無上考為之詞曰千里無代步之馬)
(三月乏聚糧之資丨丨丨丨從此可知不旌此人無以激勸)以清謹稱(蕭至中為畿尉丨丨丨見)
(丨)以幹治聞(唐顔師古傳隋仁壽中授安養尉楊素謂曰安養劇縣子何以治之師古曰割雞焉)
(用牛刀素驚其言大後果丨丨丨丨)以剛正擢(陳倉尉劉仁軌丨丨丨丨)以廉謹聞(王屋)
(尉畢綱丨丨丨丨)挺之材吏(嚴丨丨名浚調義興尉號丨丨)宋璟大節(上黨尉丨丨有)
(丨丨)韋倫幹力(藍田尉丨丨丨丨勤濟)宗元名聲(藍田尉柳丨丨丨丨大振一時)擒
姦擿伏(李勉為開封尉號為難理勉與聯尉盧成軌並有丨丨丨丨之名)不避豪強(見五)
(色棒注)望風敬憚(李白為虞城令李錫碣云初拜北海夀光尉心不挂細務口不言人非郡吏罔)
(測丨丨丨丨)藍田判獄(李程為藍田尉有滯獄十年程單言輒判京兆狀最遷監察御史)南
和惠政(唐元德秀調丨丨尉治有丨丨陟使以聞)畿邑為冠(劉延祐弱冠補渭南尉刀筆吏)
(能為畿邑當時之冠後歴右司郎中)發粟惠歸一尉(員半千授武涉尉歲旱饑勸縣令開倉以)
(賑貧餒不從會令赴州半千便丨倉丨以給饑人刺史郭齊宋大驚因而按之時薛元超為存撫使謂齊宋曰)
(公百姓不能救使丨丨丨丨豈不愧也遂令釋之云)歲不獨飽(渭南尉柳公綽丨歉丨敢丨丨)上
疏諷從禽(玄宗聽政之暇從禽自娛又於蓬萊宫側立教坊以習倡優曼衍之戲酸棗尉袁楚客以)
(為天子春秋方壯恐從禽好鄭將蕩上心乃引由余大康之義上疏以諷之玄宗納焉)歴右司(見畿)
(邑為冠注)入翰林(唐白居易調盭厔尉為集賢校理月中召丨為丨丨學士)遷御史(見藍田判)
(獄注)拜察院(見鸂鶒灘注)拜拾遺(唐李揆字端卿開元末補陳留尉獻書闕下詔試文章乃)
(擢丨右丨丨)數年拜相(唐韋貫之自長安尉不丨丨丨丨)子真為仙(前漢梅福字丨)
(丨為南昌尉去官一朝棄妻子去九江至今傳以丨丨)佛道仙道(御史臺記畿尉有六道入御史)
(為丨丨入評事為丨丨)
皇朝事實質直剛勁(東都事略余靖字安道為人丨丨丨丨為贑縣尉書判拔萃改將作)
(監丞)一日千里(同上黃庭堅幼警悟李常見之以為丨丨丨丨舉進士為葉縣尉)器識(詹定)
(菴撰孫昭遠墓誌公調長沙尉潭帥張舜民文學方氣節名天下竒公丨丨厚禮之教以立身行已之)不附
章傑(周益公集趙忠簡歸寓常山縣郡守章傑知中外士大夫平時多書疏往來可為竒貨以媚時宰密)
(諭邑尉翁蒙之以搜私釀為名馳往掩取蒙之諾守猶疑漏言潜戒左司伺察之蒙之略入廨書片紙自從出)
(迎趙氏子告之故趨焚篋中書及屏棄弓刀之屬比蒙之挾吏卒至一無所得守大怒劾於朝時宰疑其己甚)
(徙蒙之尉蘭溪使避守上初即位大臣誦言其事詔特改京官除寺監簿)不為秦客(紹興正論汪涓)
(字養源尉宣城秩垂滿闕令職狀一紙知州秦梓意其必求即薦之涓終不屈或問何不從内翰求文字陞陟)
(曰若為所薦則終身為秦客矣涓不辭再為判司一任)通五經(東都事略馮元字道宗少好學崔頤)
(正孫奭授以五經大義為江隂尉皆詔擇明經補學官自陳丨丨丨遂以為國子直講)鐵面少府
(樓攻媿集楊王休字子美調台州黃巖尉邑有豪民武斷一方具得其姦狀白於郡黥隸他州閭里讙傳稱公)
(為丨丨丨丨)追斬賊酋(神宗實錄蘇緘移開封府陽武尉劇賊黑李二等倚居民為囊槖吏莫能)
(捕緘蹤跡得其所在乃集衆大索縱焚傍鄰十數家賊首果自火中逸出緘追斬送府府尹賈昌朝大駭曰儒)
(者乃爾輕生耶)手殺強盜(劉平字士衡景德中釋褐常州無錫縣尉丨丨丨丨五人改大理評事知)
(鄠陵縣)手戟刺盜(言行錄蘇文忠公知潁州潁有夙賊尹遇羣黨驚劫朝廷以名捕不獲公召汝)
(隂尉李直方謂之曰君能擒此當力言於朝乞行優賞直方緝知所在躬往捕手戟刺而獲之)杖遣菜
食之人(樓攻媿集汪大猷字仲嘉初尉江山州符捕來暮鄉魔賊公曰賊有無尉豈不知第呼菜食一)
(二人杖遣之)旴江報政錄(仁宗實錄王博文徙建昌南豐尉有能聲里人饒光輔者著丨丨丨)
(丨丨刊於石)境内肅然(樓攻媿集汪大猷字仲嘉調衢州江山尉所部百人默識姓名及幹力之)
(優劣下得其用分鄉警捕丨丨丨丨後龍大淵在閣門聞公諭德之除亟稱以為當人坐中問曰亦與之熟耶)
(龍曰在此未嘗往來某少為三衢兵官只見人說江山汪縣尉之賢如出一口聞者益服)召試館閣
(神宗實錄胡宿字武平為真州楊子縣尉大水漂溺居民令不能救宿率公私舟活數千人以張士遜薦丨丨)
(為丨丨校理)除寺監簿(見不附章傑注)召為大理丞(東都事略雷有終為萊蕪尉發)
(知監劉琪奸贜而代其任太宗聞其名丨丨丨丨寺丨)為國子直講(見通五經注)辭薦
與葉齊(長編查道為館陶尉廉介與妻採野蔬為粥以療飢道不勝貧欲去官會都運使樊知古素知)
(道節行欲薦之辭以與其縣主簿葉齊知古曰齊素不識也道曰公不薦齊道亦不敢當公薦也知古不得已)
(而薦之)有憂天下心(寳元初有明州慈溪縣尉裴明允者倜儻不羣雖處賤官丨丨丨丨之丨)
(屢上書言事後又詣闕上書)人說江山尉(見境内肅然注)慈溪倜儻(見有憂天下心)
(注)
自敘香尉(述異載漢雍仲進南海香拜洛陽尉號曰丨丨)金瀨詩(孟郊調溧陽縣尉再投金)
(瀨平陵城林薄署蒙翳下有積水郊間坐水傍裴回賦詩曹務多廢令白府以假尉代之而分其半俸)寸
禄(白氏六帖縣尉一命丨丨)賤官(見有憂天下心注)位卑(白居易詩王夫子送君為一尉東南)
(三千五百里路途雖遠丨雖丨月俸猶堪活妻子)
羣書精語時輩共以為榮(西京雜記云拾遺立緊評事出緊赤尉坐緊以劇縣决遣)
(權豪畏威也入仕之路歴是三官者丨丨丨丨丨丨也)才望清高標格孤秀(吏部銓注)
(拾遺評事赤尉皆以丨丨丨丨丨丨丨丨者為之俗號為三緊官)
前賢詩詞皎皎鸞鳳姿(李白贈瑕丘王少府詩丨丨丨丨丨飄飄神仙氣梅生亦何為)
(來作南昌尉秋風佐鳴琴寂寞道為貴)仙尉趙家玉(李白送趙少府詩丨丨丨丨丨英風凌四)
(豪維舟至長蘆目送煙雲高搖扇對酒樓持袂滿蟹螯)隠吏逢梅福(杜甫送裴虬尉永嘉詩丨)
(丨丨丨丨遊山憶謝公)安可識梅生(李白留别西河劉少府詩世人若醯雞丨丨丨丨丨)已
作觀魚檻(東坡題縣尉水亭詩兩尉鬱相望東西百步場插旗蒲柳市伐鼓水雲鄉丨丨丨丨丨仍)
(開射鴨堂)凄涼為折腰(杜官定後戲贈詩不作西河尉丨丨丨丨丨老夫怕趨走率府且逍遥)
受材實雄驁(韓退之薦士有窮者孟郊丨丨丨丨丨酸寒溧陽尉五十幾何耄)縣尉是
辭人(鄭谷寄藍田韋少府王畿第一縣丨丨丨丨丨館殿非初意圖書是舊貧研冰泉竇響賽雪廟松春)
(自此升通籍清華日近身)梅生有仙骨(李白酬談少府一尉居倏忽丨丨丨丨丨云云壯心屈黃)
(綬浪迹寄滄洲昨觀荆峴作如從雲漢遊老夫當暮矣蹀足懼驊騮)時譽何籍籍(高適贈鉅鹿李)
(少府李侯雖薄宦丨丨丨丨丨)聲華滿冰雪(高適酬李少府伊人雖薄宦舉代推高節述作凌江)
(山丨丨丨丨丨)春草迎袍色(岑參送鄭少府赴淦陽子真河朔尉邑里帶清漳丨丨丨丨丨晴花)
(拂綬香)花隨黃綬新(岑參送張卿郎君赴硤石尉草羨青袍色丨丨丨丨丨)青山當
縣門(岑參題永樂韋少府廳壁白鳥下公府丨丨丨丨丨故人是邑尉過客駐征軒)白頭新作
尉(鄭谷送許棠之官涇縣丨丨丨丨丨縣在故山中高第能卑宦前賢向此風云云佐理人安後篇章莫廢)
(功)送君為一尉(白居易詩王夫子丨丨丨丨丨東南三千五百里)黃綬一神仙
(岑參送椘丘麴少府赴官青袍美少年丨丨丨丨丨)心在青雲世莫知(高適同顔少府旅宦)
(迹留黃綬人皆歎丨丨丨丨丨丨丨)能為白下東南尉(王荆公示李時叔知子鳴絃意在山)
(一官聊復戲人間丨丨丨丨丨丨丨藜杖緇巾得往還)瀟洒有林泉(鄭谷詩公堂丨丨丨丨丨)
(秖隔苔墻是渚田)日高窗下枕書眠(杜荀鶴贈溧水崔少府庭戶蕭條燕雀喧丨丨丨丨)
(丨丨丨)
四六警語(梅仙隱吏)(綵棒梅隠)
發端(顯奉新恩屈臨仙隠)(擬自銓曹掾於巖邑)
起聯(平時仰德欽聞谷口之名雅志在民肯薄河西之尉)
(一門父子謂皆分唐叔之珪五色神仙顧少屈趙家之玉)
(閥閱高華識典刑之舊德弓刀徼邏託事契於新僚)
(一尉東南郡漢儒紀置吏之源萬里西北風唐人畏宦途之遠)
(一雷承之所須僚采之賢兩義綢繆乃得詩書之友)(未空冀北之羣猶作河西之尉)
(協贊鳴絃之化式資綵棒之威)
警聯(致百里無鳴桴之警寬萬室不安枕之憂)
(明敏足以發伏而苔臥綠沈樽俎足以折衝而雲深紫邏)
(吏隠吳門尚晦子真之德盜奔晉國已收士會之功)
(行麒麟於地上未空冀北之羣盡烏兔於草中先蹙郭東之宄)
(五色棒定優於巡檄一縣花必豫於栽培)(鍊句少淹於東野上書徑往於南昌)
(村無犬吠店有雞聲)(李將軍之英氣惜也未侯梅子真之故官久焉涖職)
(揚子江頭自難招於隠吏伍胥山下今正欠於緊官)
(茅舍之聽雞聲孰非王事花村之無犬吠即是民庸)
(文石陛高定抱南昌之憤青冥箭送暫為東野之酸)
(假隠吳市笑梅福之非真蛻跡西河鄙杜陵之未達)
(子真忠讜之素名著列仙通衆志氣之高勲隆異日)
(醉執辱於夜行之李廬陵固異於霸陵誤誰何於月黑之梅侈袂想逢於縞袂)
結聯(倘藉威靈革賣刀劍之俗尚能牽挽賦洗兵馬之詩)
(天池直上難量激水之鵾鵬伊闕未留會有呈祥之鸂鶒)
(鸂鶒雙飛好報金灘之瑞孔鸞齊列行通玉筍之班)
(吟竹弓之射姑倡東野之詩登文石之途即上南昌之疏)
翰苑新書前集卷五十九
