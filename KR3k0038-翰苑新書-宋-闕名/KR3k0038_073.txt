翰苑新書後集上卷三
聖節
歴代事實電繞樞(帝王世紀黃帝母曰附寳見大電光繞北斗樞星感之而孕二十四月而)
(生黃帝日角龍顔)星貫月(同上高陽姬姓母曰景僕為昌意正妃謂之女樞金天氏之末瑶光之星)
(貫月如虹感女樞幽房之宫生顓帝)姚墟(帝王世紀瞽瞍妻曰握登見大虹意感而生舜於姚墟)華
渚(初學記河圖云大星如虹下流華渚女節感而生少昊)雲氣如車(魏本紀文帝生時有雲氣)
(青色而員如車蓋當其上)神光明室(晉元帝紀咸寧二年生於洛陽有神光之異一室盡明)赤
龍盤棟(漢景帝坐崇文閣上有丹霞起赤龍盤棟使王夫人居之改曰猗蘭殿旬日景帝夢神女捧日)
(以授王夫人夫人吞之十四月而生武帝)玉雞銜珠(漢高母池浴見玉雞銜赤珠石名玉英吞之有)
(孕生高祖)流星(帝王世說脩已見流星貫昴又吞神珠已而生大禹)乙日(同上主癸妃内扶都見白)
(氣貫月意感以乙日生湯故字帝乙)星精(金樓子成湯感狼星之精又感黑龍而成)日角(見電繞樞)
(注)五麟(光武生赤光照室影如五麟七鳳望氣者見舂陵城郭曰佳哉鬱鬱䓤䓤)七鳳(見上注)
紫光照室(陳武帝章后嘗遇道士以小龜遺之光采五色及期后生紫光照室)白氣充庭
(後唐太祖在姙十三月生時虹光照室白氣充庭)
皇朝事實星如連珠(乾德五年三月五星如連珠聚于奎當魯分從鎮星辰見東方占曰)
(有德受慶大人奄有四方子孫蕃昌明年真宗皇帝降生)赤光滿室(英宗天聖十年生於宣平坊赤)
(光滿室咸見黃龍往來室中)異香經宿(太祖受命錄太祖宣祖之次子也後唐天成二年丁亥二)
(月十六日生於洛陽大内夾馬營是時有神光滿室照耀人影異香馥郁經宿不散)産芝四十二
年(仁宗誕降郭后榻下生靈芝四十二葉後仁宗享國四十二年其瑞應云)紫微小星(藝祖居潛)
(日與趙普遊長安逢陳希夷召飲普足痺俾坐席左陳怒曰紫微垣一小星輒據上次可乎斥之使居席右)
事對(電繞河清)(甲館姚墟)(瑶光寳歷)(星貫月電繞樞)(上金鑑奉玉巵)
起聮(春王正月慶電繞而虹流天子萬年喜嵩呼而鰲抃)
(帝王有真瑞應流虹之始天地開泰慶逢彌月之良)
(穹昊儲休光輔萬億年之祚聖神間世適符五百歲之期)
(黃屋非心茂對重明之運玉芝為夀聿臨載育之辰)
(五百歲而聖人出瑞應瑶光億萬年之敬天休運開寳歷)
(祥虹流渚有開震夙之期大明生東咸仰照臨之德)
(虹流紀瑞式逢五百歲之興虎拜揚休願上千萬年之祝)
(太極先天開範圍之大化神樞繞電胙震夙之休符)
(握乾符而御極夙承燕翼之謀授神策以發祥光啟虹流之旦)
警聯(萬方拭目仰虹流電繞之光四海傾心祝地久天長之算)(膺歷數以在躬垂衣裳而致治)
(接黃帝推筴迎日之統以莫不增過周家定鼎卜年之期自今其始)
(既申命之用休宜降年之有永)(得聖人時心至愉而形至佚為天子父貴無敵而富無倫)
(神筴授萬年之算洛書開五福之祥)
結聯(鰲抃千官班阻趨於文石嵩呼萬歲祝敢後於華封)
(想五雲之金闕苐極懽呼奉萬夀之王巵莫陪抃蹈)
(奉玉巵之夀常拜手於周行上金鑑之書苐馳心於魏闕)
(雲闕觚稜徒切瞻天之想露囊金鑑益殫報上之忱)
(當嵩嶽三呼之旦莫與奉觴歌周王萬夀之詩但知稽首)
(紫微為天子居但勤拱極華封祝聖人夀更願多男)
(曉望五雲之彩阻班賀於西清夜瞻列宿之門喜輝騰於南極)
(得位得名得夀坐鎮皇圖如岡如阜如山增綿神筴)
(五百里侯五百里甸正切葵傾八千歲春八千歲秋苐勤椿祝)
(富貴多男協華封之三祝康寧好德叙洪範之九疇)
慶夀
歴代事實昌熾(詩閟宫俾爾昌而熾俾爾夀而臧)長生(莊在宥黃帝問於廣成子曰敢)
(問治身奈何而可以長久廣成子曰必靜必清毋勞汝形毋搖汝精乃可以長生故我脩千二百歲矣)箕
翼(荀子富國篇國安磐石夀於箕翼)華嵩(莊天地篇堯觀乎嵩華封人曰嘻請祝聖人使聖人夀堯)
(曰辭封人曰夀人之所欲也汝獨不欲何也堯曰夀則多辱多辱非所以養德也前漢武帝紀詔朕親登崇)
(華御史乘屬在廟旁吏卒咸聞呼萬歲者三)舉萬年觴(班超傳上疏陛下舉萬年之觴薦勲祖廟)
慶千秋節(張九齡初慶千秋節公卿並獻寳鑑九齡上事鑑十章號千秋金鑑錄以伸諷喻)八
千春秋(莊逍遥篇上古有大椿者以八千歲為春八千歲為秋)四百甲子(左襄三十年晉)
(悼夫人食輿人之城杞者絳縣人或年長矣無子而徒與於食有與疑年使之年曰臣不知紀年臣生之歲正)
(月甲子朔四百有四十五甲子矣)獻椒花(晉劉溱元日獻椒花頌聖容映之永萬於夀)種桃
實(漢武帝故事西王母降出桃自啖二枚五枚與帝帝留核與種母曰三千年結子非下土所種之物)無
疆(詩稱彼兕觥萬夀無疆)有永(高宗肜日降年有永)稱萬歲(唐禮樂志七德舞初成觀者皆)
(踊躍諸將上夀稱萬歲)與九齡(文王世子武王夢帝與我九齡文王曰古之謂年齡齒亦齡我百爾)
(九十吾與爾三焉)銅狄(薊子訓與一老翁共摩挲銅狄曰適見鑄此今已五百年矣)玉柸(郊祀)
(志新垣平使人持玉柸上書闕下獻之上曰闕下有寳玉器以示之果有獻玉柸刻曰人主延夀)置酒
(通鑑太宗紀貞觀四年突厥頡利可汗至長安上御順天樓盛陳文物引見上皇聞擒頡利嘆曰吾付託得人)
(復何憂哉公卿等輒置酒為上皇夀)奉觴(兒寬傳帝東封泰山還登明堂寬上夀曰癸亥宗祀日宣重光)
(上元甲子肅雝永享見象日昭報降符應臣寬奉觴再拜上千萬歲夀制曰敬舉君之觴)
前賢詩詞舞階(杜詩千秋即有感舞階御夀酒)億萬春(杜詩聖夀宜過億萬春)與
天齊(韓聖德詩天錫皇帝與天齊夀億載萬年為民父母)
事對(華祝嵩呼)(長生昌熾)(虎拜兕觴)(未央宫凌煙閣)(萬年觴千秋節)
起聯(五日一朝備謹玉巵之奉三呼萬歲休彰嵩岳之祥)
(矞雲結幄爛南極於紫霄元日稱觴介東朝之黃髮)
(華封聖人之祝言獨發於微臣未央萬歲之呼德猶慙於盛帝)
(德盛母儀方茂松椿之夀誠殫子道遂稱椒柏之觴)
警聮(雲成五色重瞻瑞日之光花覆千官共祝大椿之歲)
(舜堯宅位而耄期始聞揖遜漢唐奉巵而笑樂未介延長)
(堯蕩蕩無能名益介大椿之祉舜業業致其孝獨光汗簡之藏)
(已標仙籍之長生式播皇風於不朽)(五福錫庶民本順成於天慶大德必得夀宜簡在於帝心)
(剛健粹精聡明文思)
結聫(一人有慶遥瞻北闕之尊萬夀無疆願效南山之祝)
(思齊所以聖佇觀則百之男天保莫不增更祝無疆之夀)
(龜書五十六字應已驗於休符天皇萬八千年數式周於長算)
(則百斯男嗣文母徽音之雅既多受祉賡魯侯燕喜之詩)
(幸與庶民同被皇極斂敷之福更祈聖夀不殊華封請祝之詞)
(五百里侯五百里甸盡為大庭氏之民八千歲春八千歲秋願繼華封人之祝)
翰苑新書後集上卷三
