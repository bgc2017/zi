翰苑新書前集卷三十三
親衛(帶御器械環衛官)(四廂)
帶御器械(國初三班以武幹親信者佩櫜鞬御劍或以内臣為之會初是職止名御帶咸平元年改)
(為帶御器械景祐二年詔自今无過六人會要中興因仍)
皇朝事實職居嚴邃(官制舊典御帶分禁庭内宿直舍在崇政殿内職居嚴邃多任國戚)
(及内侍)屬鞬左右(曲阜行帶御器械樂士宣制云屬鞬左右夙夜不懈)帶插衛不虞
(中興會要紹興七年樞密院言帶御器械官合帶插上曰祖宗置此官所以衛不虞也今乃佩數隻骹箭不知何)
(用)石普賜帶(長編太宗嘗令善工製金帶時石普帶御械方侍立輒進曰願以賜臣太宗即予之)
四廂(捧日舊曰日騎天武舊曰控鶴國朝太平興國二年詔改控鶴曰天武雍熙四年改殿前司日騎曰)
(捧日龍衛舊曰龍揵神衛舊曰虎揵太平興國二年詔改龍揵曰龍衛虎揵曰神衛皆以美名易禁軍之舊號)
(也上四軍殿前司捧日天武馬軍司龍衛步軍司神衛謂之上四軍各有左右廂廂各三軍東齋記事)
皇朝事實八桄梯(官制舊典管軍八位武弁軍門號八桄梯盖殿前馬軍步軍副都指揮使)
(三軍都虞候天武捧日龍神衛四廂都指揮使為管軍)習練軍旅(范蜀公蒙求端拱初以龍衛左)
(廂都指揮使孔守正習練軍旅特置龍神衛四廂都指揮使以寵之)
羣公精語周衛典軍(南豐除曲珍制)進董親兵(龍溪除劉錫制進董親兵)擢
典親衛(淇水除白堂)
環衛官(國朝六軍諸衛有左右金吾衛上將軍秦曰中尉漢改曰執金吾隋曰侯衛所領軍事名佽飛)
(龍朔改左右金吾衛掌宫中及京城晝夜巡警之法漢官宰尹曰吾禦也常執金革以禦非常世祖歎曰仕宦)
(當作執金吾也左右衛上將軍晉武帝分中衛將軍為左右衛名大將軍左右驍衛將軍漢武帝以李廣為驍)
(騎將軍至隋煬帝改左右備身為左右驍衛所領名豹騎武衛上將軍魏武為丞相存武衛營隋採其名置左)
(右武衛府有大將軍屯衛上將軍隋煬帝置左右屯衛領軍衛上將軍魏武為丞相始置中領軍唐别置領軍)
(衛大將軍監門衛上將軍漢魏以來城門校尉之職也隋置左右監門上府將軍煬帝改府字為衛千牛衛上)
(將軍後魏有千牛衛備身本掌乘輿御力盖取庖丁為惠文君解數十牛而刃發新硎此刀可以備身因以名)
(官諸衛大將軍諸衛將軍並為環衛官无定員皆命宗室為之亦為武臣之贈典大將軍以下又為武臣責降)
(散官政和中改武臣官制而環衛如故靖康元年用御史中丞陳過庭言請遵藝祖開寳初罷諸節度使歸環)
(衛故事於是節度使錢景臻等並為左右金吾衛上將軍四朝志又崇寧四年倣古修立三衛官親衛府曰直)
(于殿陛親衛立於殿上勲衛立於垜殿翊衛立於兩階衛士之前久不除授孝宗隆興詔學士院討論環衛官)
(制度欲參酌祖宗時及唐太宗制度如節度使則領左右金吾衛上將軍承宣使則領左右衛上將軍在内則)
(兼帶在外則不帶以十員為額職源)
歴代事實中尉(漢高祖紀中尉即執金吾)武衛(杜牧行吳正制云官我武衛)左廣
(白集李演除衛上將軍制移領左廣)右廣(白集王士則除右羽林大將軍制俾領上軍仍遷右廣)戎
衛(又行李彦佐制前以忠勞選登戎衛能訓勇力之士以備時使申誰何之人以奉徼巡)天子押
衙(唐邢濟為金吾將軍曰我金吾天子押衙以死生從安自脫)嗜學(職林宗室則之嗜學年五)
(十餘尚執經太學嗣曹王臯薦之遷左金吾衛大將軍)有禮遜(職林吳俶章公皇后之弟為金吾將)
(軍俶循循有禮遜無倨傲氣矜色見重朝廷時以為材當所位)布衣不完(晉書吳隠之為中領軍清)
(儉每月所得禄裁留身糧餘悉分贍親族時有困絶常布衣不完妻子不霑寸禄)俸餘輒納(田仁)
(會麟德中轉右金吾將軍所得俸給外有餘輒以納官時人頗譏其邀名而仁會強力疾惡晝夜巡警自京城)
(至衢路越法無不立發每日廷引百餘人躬自閱罰略無寬者京城貴賤咸憚之)忠亮雅正
(紀善忠亮雅正才兼文武拜領軍衛將軍)務嚴公正(東觀紀馬防字孝孫拜執金吾性務嚴公正處)
(議多見聞)不畏強禦(晉中興書陶回拜領軍將軍回性方範不畏強禦丹陽尹桓景頗以供事司徒)
(王導甚悦之回常慷慨論景非正人不宜狎會熒惑守南斗回曰公以明德輔弼聖主當親中正遠邪佞而與)
(桓景造膝熒惑何由退舍導深愧之)莅官勁正(屈突通為右武衛將軍莅官勁正有犯法者雖親無)
(所回縱其弟盖長安令亦以方嚴顯時人語曰寧食三斗葱不逢屈突通寧食三斗艾不見屈突盖)威重
有謀(耿秉為人威重有謀略拜執金吾每行幸秉常領宿衛)有大臣風彩(李景略召)
(為羽林衛將軍對德宗延英殿論奏衎衎有大臣風彩)名重天下(張萬福德宗時拜右金吾將軍)
(陽城等詣延英門論裴延齡事伏閤不去帝震怒懼不測萬福大言曰國有直言天下無慮矣吾年八十與見)
(盛事徧揖城等天下益重其名)以為模矱(龐玉久宿衛習知朝廷制度高祖顧諸將多不閑儀檢故)
(授玉領軍武衛二將軍使衆觀以為模矱)分典飛騎(姜確字行本太宗選趫才衣五色袍乘六)
(閑馬直屯營宿仗内號曰飛騎每出幸即以從拜行本左屯衛將軍分典飛騎)左衛蘭騎(白集左衛)
(崔蕃制)領護(羊琇少與武帝相親謂帝若富貴見作領護各十年帝戲而許之及帝即位擢琇為左衛)
(將軍)警衛(六典左右衛大將軍之職掌統領宫庭警衛之職)總制(又曰凡親勲翊五郎將府及折)
(衝府所隸者皆總制焉)司武(杜牧之行王釗制云官崇環衛職實司武)管天下兵要(梁書)
(臧&KR4255;遷中領軍管天下兵要監局事多&KR4255;為人敏贍有風力長於機繁職事甚理天監中吳平後蕭景先居此)
(職甚著聲稱至是復繼之)夜不開章武門(段志玄為左騎衛大將軍文德皇后之葬勒兵衛章)
(武門太宗夜遣使至士及披戸内志玄拒使曰軍門夜不開使者示詔志玄曰夜不能辯比旦帝歎曰真將軍)
入直殿中(晉中興書羊祜遷中領軍悉統宿衛入直殿中執兵之要事兼内外)任國柱石
(漢雜事辛慶忌明略威重任國柱石拜執金吾)三品要職(唐王及善除千牛衛將軍高宗曰朕)
(以卿忠謹故與卿三品要職卿佩大横刀在朕側知在官貴否)仕宦作執金吾(太平御覽漢官)
(宰尹下曰吾禦也常執金革以禦非常緹騎三百人五百二十人輿馬導從充滿於路世祖微時歎曰仕宦當)
(作執金吾也)敷奏詳辯(姜柔遠美姿容敷奏詳辯武后時為左鷹揚衛將軍)咨訪軍
事(魏書咸霜召為執金吾每有軍事帝咨訪焉)論奏衎衎(見有大臣風彩注)諫逐兔
(唐執朱思力為左領軍太宗將逐兔於後苑思力諫曰陛下何得自輕萬一馬有顛蹷將若之何太宗顧而異)
(之又將逐兔思力脫巾帶跪而固諫太宗為止焉)明閑宿衛(太平御覽唐趙道興貞觀初歴)
(遷武候中郎將明閑宿衛號為稱職)習知制度(見以為模矱注)請繫郾(華嶠後漢書賈復為)
(執金吾郾王尹尊及諸將反上召諸將議以檄叩地曰郾最強宛次之孰能為我繫郾復曰臣請繫郾上笑曰)
(執金吾繫郾吾復何憂耶)得卿勝數萬衆(唐李嗣業為左金吾將軍禄山反上在靈武詔嗣業)
(赴行在謁見上曰今日得卿勝數萬衆事之濟否實在卿也)久衛宸階(常相除右金吾制曰自參)
(戎秩久衛宸階)典羽林三十年(唐職林張延師為左衛大將軍性謹畏典羽林三十年未嘗有)
(過)宿衛四十八年(阿史那忠蘇尼夫子也資清軍謹為右驍衛大將軍宿衛四十八年無纖)
(隙人比之金日磾)非殿庭詔乘馬(唐高祖以李粲為左監門衛大將軍禮高年也曰卿忠勇)
(之譽聞於隋今年齒雖邁筋力未衰監門之職非公莫可粲以年老辭高祖曰藉公處分爾豈欲煩公筋力耶)
(於是詔粲自非殿庭皆乘蜀馬論者榮之)不剪槐以示後人(隋高熲拜左衛大將軍每坐朝)
(堂此槐下聽事其樹不依行列有司請伐之上特不令剪去槐以示後人見重如此)昆弟趨道
盈閭巷(張嘉祐嘉貞弟有幹略方嘉貞為相時任左金吾衛將軍昆弟每上朝軒盖趨道盈閭巷時號)
(所居坊曰鳴珂里)
羣書精語夜警金吾之漏(常相除右金吾官制云曉傳銀棨之符夜警金吾之漏)
外察何留之禁(徐集熊羆宣力輦轂無塵内訓却非之士外察何留之禁)備巡警而
嚴武衛(白集王元輔授左羽林衛將軍制國家設十二衛猶漢之有南北軍而左右羽林尤稱親重自)
(諸衛而移鎮者謂之美遷掌勾陳而護建章備廵警而嚴武衛)環太微諸星有上將次
將之佐(元稹授張奉國左衛上將軍制云環太微諸星有上將次將之佐所以拱衛宸極誰何不若天)
(子置上將軍以禦侮率是道也)法勾陳設環列(白居易集李演除左衛上將軍制云王者法勾)
(陳設環列非勲勤之將信近之臣則何以久張爪牙轉置肘腋者也)爪士以拱宸居(白居易集)
(行李彦佐制軍有爪士以拱宸居統之)統良家之騎士(白集行王士則制云統良家之騎士)
立侍衛戟之車(杜牧之行張直方制典兵於禁門之内立侍於衛戟之車)北落親兵
夾峙宫省(孔六帖杜牧行梁榮幹制北落親兵夾峙宫省)統領宫庭警衝衛之
法(六典曰左右衛將軍之職掌統領宫庭警衝衛之法以督其屬之隊俊而總諸曹之職務焉其左右驍衛)
(等皆如之)環衛設官拱扈宸極(胡文恭行宗樸制)交戟之下周廬肅
然(白集李演除左衛上將軍制)七萃之勤惰盡察之(同上八屯之警巡七萃之勤惰)
(爾其為正盡得察之)周設七萃漢列八屯(白集鄭何除右衛將軍制周設七萃漢列八屯)
(皆所以拱衛王宫肅嚴徼道)古今所榮重(白集盛制云仕宦至執金吾古今所榮重也)均
二廣之逸勞(元微之行于季右羽林將軍制云天子六軍必有材官佽飛超乘攙強之士在焉董)
(之以威待之以信分八舍之衆寡均二廣之逸勞不吳不揚不掉不挫皆將軍之力也是以李大亮上直禁中)
(而文皇甘寝則心腹爪牙之任斯不細矣)禁旅總蘭錡之兵(李文饒集)鈎陳肅肅
彰北極之威靈(張鷟云鈎陳肅肅彰北極之威靈錡杖森森表南端之壮麗九旂揚旆日熾星)
(流五輅鳴鑾龍輈鳳轄注云錡受兵器南端出東都賦)武夫扳燕之服羽騎雲屯
(張鷟云武夫扳燕之服羽騎雲屯期門珥鶡之冠旄頭宿設漢儀扳燕取其輕利)忠信彰於禁
營(遣宋涯宣慰詔忠信彰美於禁營政績懋宣於汧隴時宋涯為右千牛衛大將軍)分司丹禁
侍衛左右(隋百官志梁有左右中郎將以分司丹禁侍衛左右)警衛禁街必資澄
肅(續通典貞元十七年金吾衛大將軍李翰奏)
翰苑新書前集卷三十三
