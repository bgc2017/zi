翰苑新書前集卷四十九
都大提舉茶馬(提點提舶)(提泉官屬)
都大提舉(國朝熙寧七年差李杞蒲宗閔成都府買茶熙河路博馬並令杞等提舉置都大提舉及)
(主管同主管元豐四年羣牧判官郭茂恂又言茶司既不兼買馬遂立法以害馬政恐誤國事乞併茶場買馬)
(為一司從之盖茶馬司始於此時也職源秦馬舊二萬匹乾道秦川買馬之額歲為萬有一千九百匹有竒川)
(司六千秦司五千九百益梓利三路漕司歲應副博馬紬絹十萬四千匹成都利州路十一州産茶二千一百)
(二萬觔茶馬司所收大較若此其後文州改隸秦司而川司增珍州之額共為四千八百九十六秦司六千一)
(百二十合兩司為萬有一千十有六匹此慶元之額也至嘉泰末川司五場又增為五千一百九十六匹秦司)
(三場增為七千七百九十八匹合兩司為萬有二千九百九十四匹然累歲所市多不及額焉朝野雜記)
皇朝事實邊用(司馬公元祐初相罷諸路鹽錢法皆復其舊獨川陜茶以邊用未即罷遣使相)
(視去其甚者)歲額(見官制)鈔法(中興繫年錄自趙開行鈔法每茶百觔為一大引令商人輸引)
(錢市利八百文至紹興十三年逓增為十一引時物價騰踴茶商取息頗厚明年主管官賈思誠又增為十一)
(引三百文於是諸場類皆溢額而買馬之數復不加多人但知茶馬司之富甲天下其實所收引錢視建炎增)
(倍後雖破敗不可復減矣)易馬萬匹(四朝志元符末程之邵召對徽宗詢以馬政之邵言戎俗食肉)
(飲酪故貴茶而病於難得禁㳂邊鬻茶以蜀産易上乘詔可未幾易馬萬匹)額錢百萬(四朝志初)
(蜀茶額錢三十萬至稷加為五十萬及代師閔陸稷為百萬)歲計百二十萬(長編黃廉嘗按)
(察川陜謂茶政隨事制宜便於公者不苟去以為名害於民者不苟存以為利是歲遂代前官領茶馬事在職)
(歲餘士大夫乃頗見信初陸師閔時歲計茶息以一百二十萬緡掊克斂怨無所不至及廉將事盡除公私之)
(病比數年亦得百二十萬也)馬多息厚(先帝市馬于邊有司倖賞率以駑駘充數紹聖中提舉程)
(之邵始精揀汰又以羡茶轉入熙秦市戰騎故馬多而茶息厚)李稷兼三司(熙寧十年李稷提舉)
(成都府等路茶場熙河市易事手詔曰川茶一司創置雖久未能就緒儻非得材智之人益以事權無所成矣)
(李稷風力固已可仗然權勢輕小可依李杞例兼三司判官仍委權不限員舉劾官吏)吳總除敷
制(成都記淳熙五年茶馬吳總以馬政修舉除敷文閣待制再任自紹興初至是踰四十年間以次對為茶)
(馬趙開及吳總二人耳)遷擢勸在官(四朝志李稷言一年通計課利錢七十六萬緡上批蜀茶)
(變法稷能推原法意日就事功宜速遷擢以勸在官)自辟官屬(同上應産茶以市馬之處官屬許自)
(辟置視其數之登耗以詔賞罰)舉劾官吏(見李稷兼三司注)摘山市駿(初寮除李昌孺)
(制在昔元豐留神武僃摘山市駿具著科條乃詔攸司悉遵成憲乃將使旨實克推行)摘山充廏
(龍溪除起宗制必能為吾講摘山之利得充廏之良)仲秋為市(國史程之邵革黎州買馬之弊仲秋)
(為市四月而止)
四六警語(奏最蕃宣易司㩁牧)(卧雲而逼象緯榮分東壁之光摘山而市駿蹄益固西秦之圉)
(謂宜運海以摶鵰又使摘山而市駿)
(取月團三百片之羡包以緗奩供天子十二閑之湏爛如雲錦)
(周原之茶膴膴包以緗奩魯坰之馬駉駉爛如雲錦)
(烹玉澆過秦之論徒抱渴塵簫雲作徠漢之歌更觀逸足)
都大提點(唐開元二十五年監察御史羅文信充諸道鑄錢使唐會要天寳三載楊睿矜除御史中)
(丞充鑄錢使六載度即中楊釧充諸道鑄錢使諸鑄錢監監所在州府都督刺史為之副監一人上佐判之續)
(通典本朝自開寳平吳之後因其舊置錢監於鄱陽既而江淮荆浙閩廣之地皆有監係發運使兼提點咸平)
(三年以馮亮為江南轉運副使兼都大提點江南福建路鑄錢事内供奉官白承睿同提點實錄至景祐二年)
(始置江浙荆廣福建等路都大提點坑冶鑄錢一員以魏兼為之九朝通略與提點刑獄序官元豐二年三司)
(言鑄錢官一員通領九路廵按不周欲增一員從之遂定為兩司在饒者領江東淮浙七閩在虔者領江西荆)
(湖二廣焉並聖朝職略至元祐元年以坑冶鑄錢通為一司會要政和七年置提點鑄錢官兩員於饒虔州紹)
(興二年置虔州提點司從提點王㬇之請也雖有上項指揮後來多在饒州置司贑州只係廵歴六年趙伯瑜)
(乞依嘉祐著令銜内添都大二字與提刑序官二十六年詔官吏並罷令逐路轉運司交割以尚書省言坑冶)
(鑄錢司近年鑄錢全虧一司官吏所費不貲罷之二十七年置提領諸路鑄錢官於行在以戶部侍郎榮嶷兼)
(二十九年從左司諫何溥言乃復置依舊於饒贑二州置司輪年守任專以措署坑冶督責鼓鑄為職租額一)
(百六十餘萬貫孝宗乾道六年併歸發運司七年復置此據提點司題名八年詔鑄錢司依舊於饒贑二州置)
(司除王楫李大正二人九年兩司分認課額王楫等言所有舊坑多係江西竊慮饒州一司無從措置欲於江)
(西管内取撥江州吉州撫州興國軍隆興府却隸饒州司從之淳熙二年併贑司歸饒州王楫專為提點官加)
(都大焉)
歴代事實鍾官(主鑄錢官曰鍾官前食貨志)圜府(管官錢曰圜府之職本周九府圜法)
(著稱)
皇朝事實給邦國之用(哲宗正史職官志提舉坑冶司掌收山澤之利或鼔鑄泉貨以)
(給邦國之用凡地利所入及鑄錢歲有定數視其登耗而賞罰之)持九路之節(初寮除徐謹制)
(朕修山澤之政令以足國裕民天方降休地不愛寳惟是興利之廣幅員既長必資能臣以持九路之節)虞
部出使(朝野雜記咸平三年馬忠肅亮以虞部員外出使始於江池饒建四州歲鑄錢百三十五萬貫)
(銅鉛皆有餘羡真宗即以忠肅為江南轉運副使兼都大提點江南福建路鑄錢按實錄及長編是馮亮此)
(秀巖誤以馮為馬也馬忠肅咸平四年自西川運使召)祕閣因任(平齎集鞏嶸權都大提點坑冶)
(公事職事修舉直秘閣因其任冶司孝宗朝定鑄額歲十五萬緡積久寖虧六不及一推原弊端知楮輕費重)
(乃使楮與卝音鑛各時其直輕重只以相權坑丁競勸卝務倍入先是冶卒窳惰多遺卝泥滓中有司莫之察)
(公置局淘洗所得皆精良於是盡還故額)匿銅籍為羡餘(仁宗實錄胡則字子正提舉江南路)
(銀銅場鑄錢監得吏所匿銅數萬觔吏懼且死則曰馬伏波哀重囚而縱亾之吾豈重貨而輕數人之罪止籍)
(為羡幹)
羣公精語按南州寳冶之饒(胡文恭行按南州寳冶之饒佐縣官圜府之用宣勞)
(於外興利在公)收七福廣五銖(同上葛源制沿挾銅之今以收七福因採山之法用廣五銖)
提泉官屬(紹興十一年從韓球之請將檢踏官各分任專掌職事一員在饒州本司一員在信州一)
(員在建州一員在韶州一員在潭州仍置幹辦公事一員催綱官一員)
四六警語(圜府寳冶)(周圜提泉)
發端(正朝渙號圜府升華)(玉殿䟽恩冶臺陟命)
起聯(紅旆拂天方奏安邊之最青錢流地更新富國之圖)
(舉刺史九路之天全歸臨照以君人四海之地半入甄陶)
(方千里而賦政久歛惠於一州圜九府以通財遂褰華於數路)
(綸命初頒罄朝端而歸重宏才素辦覺邦計之如流)
警句(總攝三官阜通九府)(坏冶一陶財不期而豐美隂陽為炭道已長於泰交)
(不勞笏畫自見錢流)(圜法令行而禁止方兄昔歉而今豐)
(天積未紓政有藉貨財之本化爐小試便可覘陶冶之功)(佇觀地上之泉流即聽日邊之璽召)
(散之易而斂之難徒有日星之憲積者寡而用者衆誰憐天地之藏)
(闡天地之藏於笑談揮造化之功於掌握)
(昔王夷甫耻而不言自是清虛之論而賈洛陽以此進諫未妨通達之稱)
結聯(點鐡成金實在一陶之功匠鎔銅合穎即成百尺之浮屠)
(江左之見夷吾何難富國汝南之有顔子正賴鑄人)
提舉市舶(唐有市舶使以中郎將周澤為之見柳澤劾慶立䟽有廣州市舶使通鑑本朝開寳四年)
(下廣南以同知廣州潘美尹宗珂並兼市舶使咸平二年令杭州明州各置市舶聽蕃官從便長編哲宗即位)
(之二年始詔泉置市舶舊制雖有市舶司多州郡兼領元豐中始令轉運司兼提舉而州郡不復豫矣後專置)
(提舉而轉運不復豫矣後盡罷提舉官至大觀元年續置續會要建炎初歸轉運司明年夏復閩浙二司賜度)
(牒至三十萬緡為博易本元年十月廢二年五月復四年春復置廣司朝野雜記紹興二年置福建市舶令憲)
(臣兼領又詔令提舉茶鹽司兼領移司泉州十二年提舉司歸建州復市舶中興繫年錄十四年命蕃商之以)
(香藥至者十取其四十七年詔丁沉香豆䓻龍腦之屬號細香藥者十取其一朝野雜記)
歴代事實仁恕廉潔(唐書盧鈞為廣州刺史南海有蠻舶之利珍貨輻凑凡為南海者靡)
(不稇載而還鈞性仁恕為政廉潔請監軍領市舶使以上不干豫)琛貨溢王府(唐職林張公為)
(安南習於海邦竒琛良貨溢於王府)梯山航海(張鷟云扶南雜種安西諸國跨險憑危梯山航海飛)
(艎走浪望鼠島而三休大舶參雲指麟洲而一息鳶波象郡萬舳爭先鳥滸蠻䐠千艘競進注曰南海中有炎)
(洲上有火鼠又有麟洲餘皆國之名也)蠻珍輻凑(見仁恕廉潔注)
皇朝事實清節益著(長編向敏中知廣州兼掌市舶敏中始至荆南即市所需藥物以往)
(在官無所求索清節益著)助國用(中興會要上曰市舶之利頗助國用宜循舊法以招徠遠人阜通貨)
(賄)寬民力(中興會要上曰市舶之利最厚若措置合宜所得動以百萬計豈不勝取之於民朕所以)
(留意於此庶幾可以少寬民力耳)金山珠海(市舶錄云市舶者其利不貲擁金山珠海天子南庫)
(也)蠻賮天珍(市舶錄八蠻之賮五天之珍每歲山積)海舶所䌖(同上海南諸國海舶)
(所䌖蠻夷貨也䌖似接子立二切)海舶之來(掌蕃貨海舶征㩁貿易之事所以來遠人通貨物也)
三路歲入(中興會要高宗問張闡舶司歲入幾何闡對抽解與和買一歲計之約歲入三百萬緡如)
(此三路所入固已不小)廣南課倍(同上紹興二年廣南提舉市舶司言廣州自祖宗以來興置市)
(舶收課入倍於他路)委寄非輕(同上紹興二十一年李莊除福建提舉上曰提舉市舶司委寄非輕)
(若用非其人則措置失當海商不至矣莊可發來禀議然後之任)四色抽一之詔(見官制)
四弊二損之論(同上紹興三十年言者論市舶四弊二損詔有司講究戶部奏復抽解舊法)
金珠御史(會稽圖經王絲紹興人以侍御史為廣南運使兼市舶提舉舊蕃税之來十税其一必擇)
(精者絲令精麄兼取夷人悦之目為金珠御史)
羣書旁引廉潔不暴征(唐李勉傳勉拜嶺南節度使西南夷舶歲至纔四五幾視苛謹)
(勉既廉潔又不暴征明年至者乃四十餘柁)
羣書精語飛艎走浪大舶參雲(見歴代事實類梯山航海注)
前賢詩詞航琛輦賮(顔延年詩航琛越海輦賮踰嶂)
四六警語(琛節琛臺)(董舶舶使)(光奉璽書肅持琛節)
(錦䌫牙檣暫督蠻䐠之貢軺車翠節小煩邊使之來)
(廉平而吏民安焉鯨波不動忠信而蠻貊行矣琛貢交通)
(飛艎逐浪報合浦之還珠貢寳充庭侈南夷之琛獻)
(大而國用盈虛之制即此權輿次而版曹出納之權歸其掌握)
(視象牙蚌貝之珍與瓦磔等約龍戶烏檣之至若符劵然)
(不買蠻琛舶將羣集少鐫税額商自鼎來)
翰苑新書前集卷四十九
