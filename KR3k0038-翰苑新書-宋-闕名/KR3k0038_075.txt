翰苑新書後集上卷五
誕皇太子
歴代事實為世嫡(成帝紀帝在太子宫生甲觀畫堂為世嫡)立禖祝(枚臯傳武帝春)
(秋二十九乃得皇子羣臣喜枚臯與東方朔作皇太子生賦及立皇太子禖祝受詔所為皆不從故事重皇子)
(也)燕禖(記月令仲春之月元鳥至至之日以太牢祠于高禖天子親往后妃帥九嬪御乃禮天子所御)
(帶以弓䪅授以弓矢於高禖之前注元鳥燕也高辛之世元鳥遺卵娀簡吞之而生契後王以為媒官嘉祥而)
(立其祠焉變媒言神禖也)熊夢(詩斯干篇下莞上簟乃安斯寢乃寢乃興乃占我夢吉夢維何維熊維羆)
(維虺維蛇大人占之維熊維羆男子之祥)前星(晉天文志心三星天王正位也中星曰明堂天子位前星)
(為太子後星為庶子)彌月(詩閟宫無灾無害誕彌厥月是生后稷)葛藟(詩葛藟綿綿葛藟在河之)
(滸注葛藟生於河之涯得其潤澤喻王之同姓得王之恩施以生長其子孫)椒聊(詩椒聊篇知其蕃衍)
(盛大子孫將有晉國焉)太任(詩大明篇大任有身生此文王)姜嫄(詩生民篇后稷生於姜嫄克岐)
(克嶷以就口食)穆穆(詩假樂篇干祿百福子孫千億穆穆皇皇宜君宜王)繩繩(螽斯篇后妃子孫衆)
(多也云云宜爾子孫繩繩兮宜爾子孫蟄蟄兮)儲宫(禮皇太子之立郊告天地正位儲宫)甲觀(見前)
(注)吞日(漢景帝坐崇文閣上有丹霞起赤龍盤棟使王夫人居之改為猗蘭殿旬日景帝夢神女捧日)
(以授王夫人夫人吞之十四月而生武帝)流星(帝王世紀脩己見流星貫昴又吞神珠而生大禹)
人生(文選李蕭遠述命論黃河清而聖人生)卜士負(記内則國君世子生接以太牢三日卜士)
(負之吉者宿齊朝服寢門外詩負之射人以桑弧蓬矢六射天地四方保受乃負之凢接子擇日冡子則太牢)
事對(前星彌月)(熊夢燕媒)(穆穆繩繩)(葛藟椒聊)(積慶重光)(象燦前星祥開繞殿)
起聯(高禖錫羨列聖儲休長嫡挺生三宫交賀)(尊歸慈極生膺聖子之朝秀毓仙源喜見神孫之誕)
(燕禖享德方儲錫羨之祥熊夢生賢克協會昌之運)(成功與子退處廣廷受祉生孫均懽寰宇)
(天命儲休誕啟神明之胄人心歸德於昭世嫡之𫝊)(寳祐叢休天支毓秀)
警聫(德如堯帝祝多子于封人聖若文王詠百男于詩雅)
(乃占我夢實多考室之祥則百斯男克紹刑家之慶)
(功行積累既存不已之誠子孫衆多斯錫無疆之祉)
(孫謀貽燕方儲垂裕之休吉夢占熊允協俾昌之熾)
結聯(蟄蟄詵詵竊喜重輝之照皇皇穆穆益知太極之尊)
(辰拱千官已見前星之勝耀嵩呼四海共瞻南極之常明)
皇太子
歴代事實視膳問安(記文王之為世子朝於王季日三鷄初鳴而衣服至於寢門外問内)
(豎御者曰今日安否何如内豎曰安文王乃喜及日中又至亦如之及暮又至亦如之其有不安節則内臣以)
(告文王文王色憂行不能正履王季復膳然後亦復初食上必在視寒暖之節命膳宰曰末有原應曰諾然後)
(退)撫軍監國(左閔二年晉侯使太子申生伐東山臯落氏里克諫曰太子奉冡祀社稷之粢盛以)
(朝夕視君膳者也故曰冢子君行則守有守則從從曰撫軍守曰監國古之制也夫帥師專行謀誓軍旅君與)
(國正之所圖也非太子之事也師在制命而已)主震(易說卦主器者莫若長子故受之以震又震卦不喪)
(匕鬯)承乾(宋謝莊太子表明兩承乾元良作貳)星重(後明帝為太子樂辭曰日重光月重輪星重輝)
(海重潤)日近(晉明帝紀帝年數歲元帝問長安與日孰遠曰日遠它日大集客問之曰日近帝怪之何)
(乃異向者之言乎對曰舉首見日不見長安帝益竒之)授經(後桓榮授皇太子經)喜學(唐順宗紀)
(立為皇太子為人寬仁喜學藝重師傅見輒先拜)仁孝(前叔孫通傳高帝欲易太子叔孫通諫曰今太)
(子仁孝天下皆聞之陛下必欲廢適立庶臣願先伏誅帝曰吾特戲耳通曰太子天下之本本一搖天下震動)
(奈何以天下戲)英偉(韓賀即位表爰自主鬯春宫齒胄國學孝友之美實形四方英偉之姿久動羣聽)
嗜魚(賈誼書太子發嗜鮑魚太公不與曰鮑魚登俎豆豈有非禮可以養太子哉)乘馬(通鑑本紀)
(太宗謂侍臣曰朕自立太子遇物則誨之見其飯則曰汝知稼穡之艱難則嘗有斯飯矣見其乘馬則曰汝知)
(其勞逸不竭其力則常得乘馬矣)鶴禁(漢宫闕疏鶴宫太子所居凢人不得輒入曰鶴禁)虎闈
(選王元曲水詩序儲后睿哲在躬妙善居質内積英順外發英華斧藻至德琢磨令範言炳丹青道潤金璧出)
(龍樓而問寢入虎闈而齒胄愛敬盡於一人光耀寵於四海)龍樓(前成帝為太子狀好經書寬博謹審)
(初居桂宫上嘗急召太子出龍樓門不敢絶馳道上遲之問其故以狀對上大悅乃著令令太子得絶馳道問)
(寢龍樓)鶴駕(杜洗兵馬行鶴駕通宵鳳輦備雞鳴問寢龍樓曉)哲王以為師(通鑑太宗)
(紀上嘗作帝範十二篇以賜太子又曰汝當更求古之哲王以為師)名儒以為傅(後班彪傳彪上)
(言皇太子官屬宜博選名儒有威重明通政亊者以為太傅)省侍膳食(後班彪傳舊制天子湯沐)
(十縣設周衛交戟省侍膳食因坐東箱省侍膳食)習游道德(唐元稹傳太宗為太子選知道德者)
(十八人與之游而名高上古此習游之致也)萬邦屬心(北魏高允傳國之儲貳四海屬心言行舉)
(動萬邦所則)四人為輔(前張良傳高祖欲以趙王如意易太子吕后使吕澤謀張良良請四皓令)
(太子以為客高祖召戚夫人指示曰我欲易之彼四人為輔然羽翼已成難動搖矣)賜以帝範(太宗)
(紀上作帝範十二篇以賜太子曰君體建親求賢審官納諫去讒戒盈崇儉賞罰務農閱武崇文目曰脩身治)
(國備在其中)養成德器(唐褚遂良傳臣謂皇子未冠者可且留京師教以經學畏抑天威不敢犯)
(禁養成德器也)前星(前天文志心三星天王位也前星為太子)少海(山海經元臯之山南望幼海注)
(云幼海即少海也又職林并初學記天子比大海太子比少海)
皇朝新事擇良善正人輔之(太宗常曰朕於諸子常加訓厲所命僚屬悉良善之)
(士至於皂隸之輩皆朕自擇不欲令奸巧憸佞之人在其左右至於諭東宫官且有當擇正人輔之以道)元
良箴(真宗天僖間作元良箴以賜太子)資善記(祥符間又作資善記)講書治國(孝宗)
(在東宫講尚書治國之要)訓之師保(神宗建儲以司馬光吕公著為師保)文行為友(英宗)
(擇張思恭韓維之徒為穎王友皆文行兼全之士)記論入學(孝宗嘗曰文王世子篇載太子入學)
(亊甚備可令有司討論以聞)歌呼相慶(太宗以夀皇為太子百姓皆合手加額歌呼相慶曰少年)
(天子也)承華之誨(真宗作承華要略十卷每篇著贊以訓太子)中外相賀(嘉祐七年)
(立英宗為皇太子入内行李蕭然但有書數厨而已中外聞之而相賀)面戒戲笑(長編祥符九年)
(詔築室于元符觀南為皇太子就學之所名曰資善上作記刻石堂中命楊寰玉為伴讀仍面戒不得於堂中)
(戲笑及陳弄玩之具)
前賢詩詞聖賢仁孝况生知(李劉文禮樂詩書俱習慣聖賢仁孝况生知)淵
默雷聲匕鬯尊(同上江清淮晏干戈息淵默雷聲匕鬯尊)前星色正光芒遠
(前星色正光芒遠少海波澄潤澤均)真將三代齊長久(真將三代齊長久願聽長沙賈誼言)
曉瞻金輅問龍樓(並同上)
起聮(誕膺丹詔肇建青宫)(涣膺寳冊光啓儲闈)
(朱邸飛榮方日騰於茂實青宫正符殆天胙於元符)
(入奉慈顔見聖子神孫之相繼系隆休緒知重規疊矩之無窮)
(選德承祧早正東儲之位涓辰受册聿新聖代之儀)
(覆載凝符元良主鬯)(恩覃少海之波象著前星之曜)(應北極一星之曜占少微副主之祥)
中聮(天開地闢已開再造之期海潤星暉於赫重光之瑞)
(離明震豫知帝緒之無疆海潤星輝戴吾君之有子)
(基本是圖允協元良之望禮文具舉益隆中外之瞻)受册
(承華鶴禁之嚴邦家有奉問寢龍樓之䆳子職無慙)
(赤社苴茅已增強於建屏震方主器遂協吉於繼明)建王
(姿凝玉采譽振金聲)(喜萬邦之有賴知三代之能長)
結聯(少微炳曜旁輝執戟之躔綴路蕆儀徒想臨軒之禮)
(諒日月之重輝既光昭於儲極歌江漢之萬夀用宏對於王休)
(元良天下之本既備典儀正始王化之基更形歌頌)立太子賀皇后
建儲
歴代事實邦本(順宗實錄萬邦之本屬於元良)國棟(國語晉語太子國之棟也)主器
(易序卦主器者莫若長子故受之以震)承祧(南史梁武帝立昭明太子詔曰元良之寄有國莫先自昔)
(哲后莫不立儲植嫡守器承祧)儲君(公羊僖公五年公及齊侯會注文當世父位儲君嗣主不可以諸侯)
(會之又記郊特牲天子之元子士也)副主(見上文注)鶴禁(漢宫闕疏曰鶴宫太子所居凢人不得輒)
(入故曰鶴禁)龍樓(成帝本紀上嘗急召太子出龍樓門不敢絶馳道)克哲克明(梁武帝詔)
(非克哲克明允文允武豈能荷神器之重嗣龍圖之尊晉安王德行内敏威惠外宣羣后歸之率土宅心元良)
(之寄有國莫先哲后莫不立儲植嫡守器承祧)以長以貴(後光武紀注公羊傳曰立嫡以長不以賢)
(立子以貴不以長)君之適(玉藻世子自名擯者曰寡君之適)王之貳(榖梁僖五年公及齊)
(侯會王世子于首戴及以會尊之也何尊焉王世子云者唯君之適也云可以重之何重焉天子世子世天下)
(也秋八月諸侯盟于首戴尊王世子而不敢與盟也尊王世子于首戴乃所以尊天王之命也)尊宗廟
(前文帝紀有司請蚤建太子所以尊宗廟也有司曰豫建太子所以重宗廟社稷不忘天下也古者商周有國)
(治安皆千歲有天下者莫長焉用此道也立嗣必子所從來遠矣)重社稷(唐遜皇帝傳睿宗將建東)
(宫以子憲嫡長而楚王有大功故以不定憲辭曰夫儲副天下公器時平則先嫡國難則先功重社稷也)青
蓋車(後輿服皇子為王錫青蓋車)朱明服(唐肅宗紀立為皇太子有司行冊禮其儀有中嚴外)
(辨其服絳紗太子曰此天子禮也乃下公卿議蕭嵩等請改外辨為外備絳紗衣為朱明服乃從之)前星
(晉天文志以三星天王正位也中星明堂天子位前星為太子後星為庶子)少陽(梁簡文帝上昭明太)
(子表正少陽之位主承祧之則)日重光(崔豹古今注明帝時為太子樂府辭曰日重光月重輪星重暉)
(海重潤)天授聖(後郎顗傳故天授以聖子成王是也)出震(震卦出可以守宗廟社稷又易說卦)
(震為長子)承乾(宋謝莊太子謝表明兩承乾元良作貳)天下之本(前叔孫通傳高帝欲易太)
(子叔孫通諫曰今太子仁孝天下皆聞之陛下必欲廢嫡立庶臣願先伏誅帝曰吾特戲耳通曰太子立國之)
(本本一搖天下震動奈何以天下戲)元良之寄(見克明克哲注)慈仁(成帝詔定陶王欣於朕為)
(子慈仁孝順立為皇子)賢德(唐李林甫傳古者立儲君必先賢德)
皇朝新事選聡明剛正之材(治跡統類嘉祐中司馬光上疏請建儲后伏望陛下深念)
(祖宗艱難之業斷自聖志昭然勿疑遴選宗室之中聪明剛正孝友仁慈有賢材可喜者使攝居儲貳之地以)
(俟皇嗣之生退居藩服儻未欲然且使之輔政或典宿衛或尹京邑亦足以慰鎮安天下之心)繼宗廟
社稷之重(至和元年上春秋高未有繼嗣皇祐末太常博士張述上書曰夫生民之命繫於宗廟社)
(稷之重而以繼嗣為本匹夫匹婦有百金之産猶能定謀托後事出於素况於有天下者哉)錄皇子
以慰羣情(同上嘉祐二年八月翰林學士歐陽脩以兖國公主出降因言臣愚以為宜因此時出言)
(聖意於宗室之中選材賢可喜者錄以為皇子其出入左右問安視膳亦足以慰悅羣情)擢宗室以
備儲位(三年春太常博士吴及上疏陛下以海宇之廣宗廟之重而根本未立四方無所係心上下之)
(憂無大於此宜發聖斷擢宗室以備儲位)係人心(嘉祐中御史趙抃上疏曰伏覩陛下聖體違豫中外)
(人心莫不搖動賴宗廟社稷之靈天地神明之祐宸躬浸康然猶上有謫見之天殆無虚月陛下皇嗣未立人)
(心未有所係垂厥祥異欲陛下深思遠慮亟有所為而就也並治跡統類)塞天變(嘉祐元年京師自五)
(月大雨不止冐城郭壊廬舍諸路亦奏水灾詔羣臣言闕失知諫院范鎮言天變之發本於儲貳之位虚乞以)
(臣前一章降付執政大臣速為裁定以塞天變)為萬世之計(嘉祐七年皇子以肩輿入内初皇子)
(稱疾固辭孟陽入見曰主上察知太尉之賢時英宗居父制起復前左衛大將軍岳州團練使參以大人之助)
(乃發德音太尉獨稱疾堅卧其賢安在皇子曰非敢邀福以避禍也孟陽曰太尉事兩宫以父母中外所聞主上)
(為萬世計而立為子矣今固辭不拜假如得請而歸藩豈得宴安無患乎皇子撫榻而起曰吾慮亦及此遂與)
(宗諤等同入内良賤不滿三十口行李蕭然無異寒士有書數厨而已中外聞之相賀並同上)係四方
之心(見擢宗室以備儲位注)選遴宗室(見前選聡明剛正之材注)教育宫闈(治跡)
(統類嘉祐中趙抃上疏陛下斷宸衷發誠意擇用宗室賢善子弟或教育宫闈或封建任使左右以良士輔導)
(以正人磐石維宗根本深固有是二者惟陛下以至公垂擇焉)
事對(儲君副主)(衍慶貽謀)(主器承祧)(紹皇基隆國本)(君之適王之貳)
(尊宗廟重社稷)
起聯(王道休明慶延卜世儲闈登建義重承祧)(事重承祧端出聖人之孝國先立本實係天下之心)
(皇圖申衍方垂億載之休儲禁宏開式表重輪之象)
(王言如綸睿發九重之斷長子主器式符萬國之心)
(儲闈早正茂隆不拔之基册寳方新昭示無疆之慶)
(有天下傳於子既啓重華受帝祉施於孫更躋貳極)
(英主守文協重華於盛旦元儲繩武開洊震之休符)
(濬哲重華早嗣升於天位元良作貳亟肇正於春宫)
(夀考萬年蓋莫尊於聖父本支百世在早正於元良)(冊寳備成儲闈丕闡)
警聫(天為父道震一索而得男日乃陽宗離重明而麗正)
(承祧主鬯雖沿繼世之夏商定志僉謀蓋本同時之堯舜)
(前星垂曜益增拱極之輝少海澄波深廣漏泉之澤)
(惟基圖是念期措泰山之安以社稷為懷將傳萬世之永)
(承祧最重知仁孝之夙聞主器匪輕擇傅師而日就)
(眷命攸歸兼與子與賢之懿頌聲所播賡重輝重潤之章)
(祥開上象共仰前星之輝澤浸中區更沾少海之潤)(人倫既正國本不搖)
(昭哉知子之明斷矣建儲之早)(此巍巍蕩蕩之功在繼繼承承之統)(若古有訓惟斷乃成)
(切惟累洽之朝莫重元良之佐)
結聯(辰居星拱阻趨上夀之班海潤山輝願獻無疆之頌)
(仰貽謀有慶之孫重光若日頌卜世無疆之福方至如川)
(慶襲無疆竊喜出觴之定功收不宰益知太極之尊)
(望闕神馳阻上漢觴之夀祝釐手舞卜逾周歷之長)
皇子冠禮
歴代事實嘉事(冠者禮之始也嘉事之重者也是故古者重冠故行之於廟行之於廟者所以)
(尊重事也)元服(杜佑通典漢改皇帝冠為加元服惠帝加元服用正月甲子)皮弁(加冠頌孟懿子)
(曰三王之冠其異何也孔子曰三王共皮弁素積委貌周道也)章甫(記儒行孔子曰丘長居宋冠章甫之)
(冠)告神(左襄九年疏冠是嘉禮之大者當祭以告神)祭祚(曾子問冠掃地而祭于祚)三加
(南史隠逸傳阮孝緒年十五冠父彦之謂曰祭祚彌尊人倫之始宜思自勉以芘下躬答曰願迹松子於瀛海)
(追許由於空谷)一獻(儀禮冠禮篇冠者立於西階東南面賓客請禮冠者見兄弟兄弟再拜冠者答拜入)
(見姑姊如見母乃易服奠䞇見于君遂以䞇見鄉大夫鄉先生乃醴賓以一獻之禮主人酬賓束帛云云)舉
動之節(左襄九年疏國君無故不徹垂故有金石之樂行冠禮之時為舉動之節冠必在廟故先君之)
(祧處之也)昭明之服(杜佑通典昭帝冠辭曰陛下摛著先帝之光輝以承皇天之嘉祐奉仲春之吉)
(辰普尊大道之郊域秉率萬福之丕靈始加昭明之服推遠冲孺之幼志積藴文武之就德肅勤高祖之清廟)
(六合之内靡不蒙福承天無極)尊人倫(見三加注)象天數(禮外傳人君年十二而冠象天數也)
(注天十有二歲歲星行十二年一終也)敬名(郊特牲適子冠於阼以著代也醮於客位加有成也三加)
(彌尊喻其志也可冠而字之敬其名也)芘躬(見三加注)嘉禮(唐志四曰嘉禮皇帝加元服告於天)
(地宗廟祝曰夀考維祺以介景福也)成人(國晉語趙文子冠見欒武子曰美哉成人在始戒之)服備
(冠義故冠而後服備服備而後容體正顔色齊辭令順故曰冠者禮之始也是故古者聖王重冠古者冠禮筮)
(曰筮賓所以敬冠事敬冠事所以重禮重禮所以為國本也)禮始(見服備注)介景福(見嘉禮注)
正容體(見服備注)
警聯(天臨祕殿俯觀展采之容星拱大庭咸覩巍冠之美)
(聖主察於人倫蓋將敷教男子重於冠禮所以正身)
翰苑新書後集上卷五
