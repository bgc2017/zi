翰苑新書前集卷五十三
太守(下)
皇朝事實良二千石(言行錄陳居行知徽州決事公明鄰郡有訟多詣臺省乞付公御史)
(間取文案覆視歎曰真丨丨丨丨也)真良太守(劉敞知揚州郡有雷塘舊屬民耕種其中往歲官取)
(黃水以備漕運舊田主皆奪業公至持契書詣府說公判還之發運使以漕事動朝廷靳留之公用種稻事明)
(其無用朝廷乃聽杜衍居南都聞之喜曰丨丨丨丨)號稱循吏(陳居仁歴典數郡率乘旱歉公悉心)
(措畫責成于下政事日修公私給足寬嚴適中丨丨丨丨所至皆立生祠道出舊治送餞塞途)得好知
府(語錄張忠定知益州斬一猾吏吏稱無罪公封判令至市曹讀示之既聞斷辭告市人曰爾輩丨丨丨丨)
(矣蓋李順嘗有死罪繫獄此吏故縱之也)相繼號良吏(言行錄孫甫字之翰初謝絳知鄧州有惠)
(政慶歷中范仲淹洎甫丨丨守郡皆丨丨丨)一介弗取(王信紹熙間知紹興自當官受俸非禄令)
(丨丨丨丨去之日才餘五萬錢政明且清聞于遠近)一硯不持(包拯為端州守州歲貢硯前守所取)
(輒數十倍以遺權貴公命製者纔足貢數歲滿丨丨丨丨歸)一龜一鶴(言行錄趙清獻公任成都)
(攜丨丨丨丨以行其再任也屏去龜鶴止一蒼頭執事張公裕送以詩云馬諳舊路行來滑龜放長河不共來)
市藥往任(向敏中知廣州兼掌市舶前後郡守多涉外議敏中始至荆南即丨所須丨物以丨在丨)
(無所須)戒市南藥(余襄公帥二廣請立法丨官吏不得丨丨丨及公北歸不載南海一物)市
白集一部(筆談蔡君謨嘗書小吳牋云李及知杭州丨丨丨丨丨乃為終身恨此君殊清節可為世)
(戒)清節為世戒(上注)饋送不入已(余崇龜守九江鄰郡遇節序例有饋遺公以為)
(非所當得令樁置歷分送過客并周給流落不能自存者)不飾厨傳以邀譽(見養成人材注)
和易人不忍欺(長編田况知成都治尚丨丨以德化人丨丨丨丨時謂張乖崖之明王文康之)
(平程文簡之肅韓忠獻之愛公兼有之)愷悌為政(言行錄吕公著為郡率五鼓起黎明出廳決民)
(訟以故郡無留事凡典六郡以為常後雖至高貴重而不少易以丨丨丨丨不嚴而肅)郡無留事
(上注)為政簡易(趙清獻公再任成都屏去龜鶴止一蒼頭執事上謂聞公入蜀以一琴一鶴自隨丨)
(丨丨丨亦稱是耶)剖析如流(言行錄王信知湖州生平未涉州縣猾吏拱稽覬侮及踞案丨丨敏)
(丨丨泉老於吏事翻不逮)寬簡便民(歐陽公為數郡以丨丨不擾為意所至民丨所去丨思如揚青)
(南京皆大郡公至三五日事已減五六一兩月後官府閒如僧舍或問公為政寬簡而事不廢弛者何也公曰)
(以縱為寬以略為簡則廢弛吾所謂寬者不為苛急耳所謂簡者不為繁碎耳)官府如僧舍(上注)
記事不置版(墓誌張文定公權知開封府府事至繁為尹者皆置版記事公獨不用默記數百人)
(以次決遣了無遺忘吏民大驚以為神不復敢欺)照天蠟燭(東齋記事田元均治成都有聲蜀人)
(謂之丨丨丨丨)水精燈籠(國朝張中庸知洋州民號為丨丨丨丨)以名教成端厚
之俗(胡氏傳家錄錢尚書遹為洪州職官緣事過鄱陽見彭器資值月朔有衣冠數十輩來見彭公設拜)
(問起居而退錢甚訝之問公何人公曰皆鄉里後進子弟也錢曰何以有此公曰昔范希文守是邦其為政以)
(名教厚俗州人咸傾嚮之遂以成俗故至今為尊長者以父兄自處而不辭後進以子弟自任而不敢忽此大)
(賢臨政之效)五年成一信(語錄張忠定公問李畋曰百姓果信我否對曰侍郎威惠及民民皆)
(信服公曰前一任則未也此一任應稍稍爾只此一箇信五年方得成)治為荆襄最(滕宗諒知)
(岳州脩岳陽樓大興學校丨丨丨丨之丨慶歷間移蘇州未逾月江浙間喧然稱有神明之政)江浙稱
神明(見上注)所至有聲(言行錄向子忞剛直明敏不畏強禦累任郡守丨丨丨丨昨知衡州)
(治行為湖湘之最當荒歉之歲罷不急之務減無名之費所活不勝計盜賊不敢起穀價不敢增千里肅然人)
(不知旱)治為湖湘最(上注)成都杭越尤著(同上趙抃治民所至有聲在成都杭)
(越尤著)治狀著聞(進呈知福州陳俊卿乞宫觀上曰前執政治郡舊來往往不以職事為念如俊)
(卿在福州劉珙在建寧於執事間極留意丨丨丨丨未可換易)比為子産(言行錄王待制質知荆南)
(府民有訟婚者訴曰貧無貲故後期問其用幾何以俸錢與之使婚獲盜竊人衣者曰廹於饑寒而為之公為)
(之哀憐取衣衣之遣去荆人丨公丨丨丨)比杜詩(謝絳慶元中知鄧州行寬厚之政時丨為丨丨)比
漢循吏(吕氏家塾記韓忠獻之守安陽人將鬭訟輙自止曰吾非畏汝慙見治中耳郡幾至無事抃再)
(守錢塘天下劇郡從容為之其政本於愷悌然不嚴而肅民不敢犯議者謂二公治民雖西京所稱循吏不能)
(過也)慙見侍中(上注)政尚嚴明(言行錄鄭丙知越州丨丨丨丨徙泉南治泉如治越或勸)
(從寬公曰惟有德能以寬服民吾固非用猛者然嫉惡有素豈以晚節喪所守耶)治富民罔冒
(行狀劉公敞治長安大姓范偉積産數巨萬冒武功家不徭役者五十年持府縣短長數犯法至徙流輒以贖)
(去人皆知偉罔冒不敢言公因事發之窮治偉伏罪長安中懽呼稱神明)辨孤寡之冤(東軒筆錄)
(韓忠獻公知洋州大校李申以財豪於鄉里誣其兄之子為他姓又醉其嫂而嫁之盡奪其奩槖嫂姪訴於州)
(申賂獄吏嫂姪被笞掠反自誣伏公至又出訴公察其冤因取從前案牘視之皆未嘗引乳醫為證一日盡召)
(其黨立庭下出乳醫視之衆皆伏罪)作愛民詩諭邑宰(王十朋守泉初到任會七邑宰勸酒)
(歴告以愛民之意出詩示之云九重天子愛民深令尹宜懷惻隱心今日黃堂一杯酒使君端為庶民斟)施
惠風雪間(余崇龜守江州冬大雪江風暴作公冒雪往江亭親加存撫人與錢三千米五斗州兵給)
(以布襦丐者給以禇衾病者增創安養院以贍之)勸分以家貲先(言行錄趙忭知越州吳越)
(大饑公盡所以救荒之術發廩丨丨而丨丨丨丨之民樂從焉生者得養病者得藥死者得葬下令修城使民)
(食其力故越人雖饑而不怨)減價糶常平(同上蘇軾知杭州大旱饑疫並作分請於朝免本路)
(上供未三之一故米不翔貴明年方春即丨丨丨丨丨民遂免大旱之苦)發常平不俟奏(同上)
(范純仁知慶州餓殍滿路官無穀以賑恤公欲發常平封樁粟賑之州郡皆欲俟奏請公曰凡人七日不食即)
(死何可待報諸公但勿預吾寧獨坐罪)歲饑寬鹽禁(言行錄張詠知杭州時歲饑民冒禁販鹽)
(捕獲者數百人公悉寬其罰)大饑縱民出遊(言行錄吳中丨丨范文正丨丨競渡太守日出)
(宴於湖上自春至夏居民空巷丨丨又召諸佛寺興土木之役又新倉厫吏舍日役千夫監司劾杭州不恤荒)
(政嬉遊無節公乃自條敘所以宴遊興造皆欲以發有餘之財以惠貧者是歲兩浙惟杭州不流徙)增價
來米商(同上趙清獻公忭熙寧中知越州兩浙旱蝗米價躍貴餓死者十五六諸州皆禁增米價公獨)
(榜衢路任增價糶之於是米商輻凑詣越米價更賤民無餓死者)減價米自平(東齋記事文潞)
(公在成都米價騰貴因就諸城門置院凡十八處減價糶賣仍不限其數張榜通衢翌日米價遂減前此或抑)
(市價適足以增其氣焰而終不能平其價)青州活十萬人(言行錄富弼知丨丨會河朔大水民)
(流京東擇所部豐稔者三州勸民出粟得十五萬斛益以官廩隨所在貯之明年麥大熟流民各以遠近受糧)
(丨丨丨丨仁宗遣使勞公拜禮部侍郎公曰救灾守臣職矣又一云公知青州活饑民四十餘萬每曰過於作)
(中書二十四考矣)益民無餒色(張忠定公前後治益時米㪷直錢三十六乃按諸邑田稅如其)
(價歲折米六萬斛至春籍城中細民計口給券俾輸元估價糴之奏為永制逮今七十餘年雖時有災饉米甚)
(貴而丨丨丨丨丨者公之賜也)南康民無饑色(晦菴朱文公行狀知丨丨軍適值荒旱先生拯)
(救有方丨丨丨丨天子嘉其能就任除直祕閣提舉浙東)賑饑蒙嘉奬(長編李允則知潭州會歲)
(饑欲發官廩先賑而後奏轉運使以為不可則請以家貲為質乃得發廩賤糶於是民列允則治狀詣安撫使)
(請留使者以聞詔書嘉奬)緩私鬻之罪(余崇龜知江州有鬻私茗者公斷而遣之戒令改業退而)
(言此輩皆因衣食不給若不開自新之路則胥為盜矣)捐公帑代民輸(行狀陳襄知常州召)
(還將行閱公帑得雜收無名錢數百萬因召積年有官逋未償情可矜而力不足者悉以輸之)不催科
而稅辦(趙槩知青州稅賦未入中限敇縣不得輒催科是歲夏稅先一月辦)釋監錮而人
償逋(丞相蘇頌知杭州出遇百餘人遮道泣訴曰某等以轉運司責所逋市易緡錢晝繫公庭夜禁廂院)
(雖死無可償者公曰吾今釋汝使汝得營生事衣食之餘悉以償官可乎皆曰不敢負於是縱之轉運使大怒)
(欲奏公而民償責者乃先期而至遂不復言)推廣東陽義役(范成大知處州郡松陽民争役)
(公曉之曰吾聞東陽縣有率錢助役者爾與之鄰獨無愧乎則推廣其制諭鄉人視貧富輸金買田擇忠義之)
(家掌其事儲歲入助當役者命曰義役仍許自第名次有司勿預數月間人皆樂從一縣二十五都悉以辦過)
(甲乙相推遠至二十年諸邑争效之)不免大將家征徭(王居正知婺州大將張俊請于上有)
(田在諸郡丐免征徭公言兵興以來士大夫及勲戚之家科擾與編戶等蓋欲上下同力一心共濟國家况將)
(相之臣乃不體此乎)先張後王(咸平中王晦叔知益州先是張詠守蜀季春糶粟米以濟貧民後守)
(改之窮民無所濟晦叔奏復之民為之謠曰蜀守之良丨丨丨丨)邵父陳母(祥符九年邵曄知廣)
(州鑿内河通舟颶不為害陳世卿代之奏免廣南口監廣人歌曰丨丨丨丨除我二苦)田里呼余
佛(余崇龜守九江自夏涉秋不雨公到郡舉家蔬食為民禱祈既而雨霔歲遂有秋丨丨之間既安樂易之)
(政歲又順成莫不舉手加額丨為丨丨)民思如慈親(范成大除知明州過闕上曰蜀丨丨卿丨)
(丨丨故付卿以海道)所在歌舞遺愛(范石湖歴典名藩所至禮賢下士仁民愛物去思遺愛所)
(在歌舞之)民恐報政而去(向子忞受命衡州申達冤滯振業矜寡官僚肅於庭士卒整於伍商)
(賈集於市緣南畝者惟丨侯之丨丨丨丨鄰於衡之人則曰天子何為不以向公而牧我乎)受代民
遮道(施師點知池州愛飬百姓重於用刑歲大歉悉心賑給環千里不知其為無歲諸將以公誠意相孚)
(嚴戒軍士無敢干令及丨丨丨空城丨丨不忍其去)絶橋遮留(行述曾公子固在齊會朝廷變法遣)
(使四出公推行有方民用不擾既罷州人丨丨閉門丨丨夜乘間乃得去)鄰郡願公牧我(見民)
(恐報政而去注)人願得向公三年(向忠毅公墓誌蔡州闕守州丨邀使者馬首丨丨丨丨丨)
(丨)二邦争於界上(杜正獻衍知乾州未滿歲安撫使察其治行以公權鳳翔府丨丨之民丨)
(丨丨丨一曰此我公也汝奪之一曰今我公也汝何有焉)無傷補闕柳(辛仲甫知彭州課民)
(種柳以蔭行路人目為補闕柳至李順之亂猶令無傷此樹)蜀民慶復來(張忠定公神道碑上)
(以公前治蜀長於安集復以公知益州丨丨聞之皆鼓舞相丨如赤子久失父母而知丨丨鞠我也)不治
園圃(遺事范文正公在杭州以公有退志請創第洛陽樹園圃公曰西都士大夫園林相望為主人者莫)
(得常遊而誰獨障吾遊者豈必有諸己而後為樂耶)為文戒侈靡(尚書廖剛之守漳也郡人素以)
(侈靡相尚婚葬例踰制公首立條約且親為文以訓告之風俗為變)不事遊宴(李及知杭州性清介)
(惡錢塘風俗侈靡丨丨丨丨居官未常市器物)著游觀法以戒侈(張忠定神道碑蜀風尚侈)
(好遨樂公從其俗凡一歲之内游觀之所與夫飲饌之品皆著為常法後人謹而從之則治違之則人情不安)
鏤判語為戒民集(張忠定公每斷事必為判語讀以示之蜀人鏤版名之曰戒民集大抵以)
(敦風俗篤孝義為本也)王公異斷(言行錄王懿敏公素字仲儀知成都府公為政在便人情蜀人)
(錄公所行為丨丨丨丨)復通濟堰(言行錄范成大字至能知處州處多山田梁天監中詹南二司)
(馬作通濟堰於松楊遂昌之間溉田二十萬畝堰壞已五十年公尋故迹置閘以節啓閉堰成而水大至公被)
(召躬往勞工父老懽呼曰堰成公忍去我耶至今蒙其利)復陂進秩(東都事略趙尚寬傳尚寬字濟)
(之知唐州按圖記得召信臣故迹丨三大丨皆溉田萬餘頃廢田盡為膏腴增戶萬餘仁宗下詔褒焉丨丨賜)
(金唐民立像祠之王安石作新田詩以美之後蘇軾亦作新渠詩五章)陳公堤(言行錄陳文惠公堯)
(佐字希元河決滑州公作堤以殺水勢又為長隄以護其外滑人曰不可使後人忘我公因號為丨丨丨)大
興學校(事略胡宿傳宿字武平知湖州築石塘百里捍水患丨丨丨丨學者盛於東南自湖學始既去)
(而民思之號其塘曰胡公塘而學者立生祠)出俸助興學(言行錄王沂公凡更四鎮所至悉興)
(學校輒出俸錢以助其費青州仍出家藏書以備習讀)奬學行而士知勸(同上張詠守益)
(州時學校頽替公察郡人張及李畋張逵者皆有學行遂延奬加禮敦勉就舉後三人悉登科歴美官於是兩)
(川學者知勸文風日振)養成人材(曾肇知應天府當東南孔道宴勞無虚日公曰飾厨傳以邀往)
(來之譽吾不為也乃積公帑之餘大興學校親加訓導丨丨丨丨為多)以優暇脩武備(余崇)
(龜守九江軍旅方興羽檄旁午人心皇皇公鎮以静重百姓恃以為安增築城陴修造軍器訓練兵卒隄防江)
(面事緒叢委日不暇給公處以優暇不擾而辦)成都軍食充給(同上淳化四年命張詠知成都)
(公至府問城中所屯兵尚三萬人而無半月之食公知鹽價素高而廩有餘積乃下其估聽民以米易鹽未踰)
(月得米數萬斛軍中喜而呼曰前所給米皆不可食今一一精好此翁善幹國事者)給軍不擾及
民(余崇龜守九江郡瀕大江民苦窳偷生宿師十萬供億浩大公至則簡期會勸農桑常賦外秋毫不擾)
不先士卒受賞(劉忠顯先是諸路守臣得旨班賞有司多沮格會有除公資政之命乃抗辭至)
(五六上親筆促拜公奏曰臣艱難時與士卒同暴露今獨先受賞士卒謂何上即促有司第賞)即席誅
亂卒(歸田錄向文簡出知永興時有告禁卒欲倚儺為賓亂者密使麾兵被甲衣袍伏廡下幕中明日盡召)
(僚兵官買酒縱閱命儺入召至階公振袂一揮伏卒齊出盡擒之果各懷短刃即席誅之掃庭張樂宴飲賓從)
(股慄)捕亂卒於笑談(蘇頌知杭州燕有美堂聞將兵結集謀害官吏郡人喧傳恐懼不安公談)
(笑自如密諭兵官捕首領械送獄中逮夜會散而坐客不知也)從卒喧譁不問自沮(記聞)
(文潞公知益州喜遊宴嘗宴鈐轄廨舍夜久不罷從卒輒拆馬廏為之薪不可禁遏軍校白之座客股栗公曰)
(天實寒可拆與之神色自若飲如故卒氣沮無以為變)務去民疾(言行錄曾鞏為齊州丨丨丨丨)
(若急奸盜而寬貧弱曰為害者不去則吾民不寧齊俗悍強喜攻劫至是豪宗大姓斂手莫敢動寇攘屏跡州)
(郡肅清)豪猾斂手(同上吳文肅公奎明於從政歴兩郡皆著治稱及領京師富人孫氏京師大豪)
(商𣙜財利負其息者至評取物産及其婦女公發其宿罪徙之遠方丨丨丨丨聲聞赫然)寇攘屏跡
(見務去民疾注)道不拾遺(言行錄劉敞守鄆州鄆比易守政事不治公乃更約束明賞罰月餘境内)
(肅清盜賊屏息道中遺錢一囊人不敢取先是西路久旱鄆多旱蝗公入境雨至州數日蝗自出境亡去歲以)
(有年)外戶不閉(同上曾宣靖公公亮字明仲知鄭州為政惠和而尤能鈎考情偽禁戢姦盜郡故多)
(寇攘公至境悉竄他境路不拾遺丨丨丨丨至號曾開門)嚴保伍而盜息(行述曾公子固為州)
(務去盜賊是時州縣未屬民為保伍公獨行之部中有盜則鳴鼓相援又設方略明賞購急追捕且開人自言)
(故盜發輒得豪宗大姓斂手莫敢動寇攘屏迹州郡肅清)歲饑盜得減死(歐陽六一集王文忠)
(公堯臣知光州歲大旱羣盜發民倉廩吏法當死公曰此饑民求食爾荒政之所恤乃請以減死論其後遂著)
(為令)誘盜推以赤心(東都事略柳開字仲塗太宗征河東適常潤有小寇遂以開知常州徙潤)
(州開至治所招丨羣丨以俸金給之又解衣與賊首寘之左右或謂不可開曰彼失所則盜不爾則吾民也今)
(丨丨丨丨夫豈不懷未半歲境内輯寧拜監察御史)籍降盜為兵(陳魯國文正公康伯神道碑出)
(知泉州政治寬簡有盜剽海朝廷遣將逐捕公自以上命招懷之多出降者籍以為兵乃無警)賊不敢
復近境(墓誌劉忠顯守越睦州方臘陷睦杭二州越大震官吏悉遁公曰吾為郡守將與城存亡不為)
(動遂葺壘練兵為戰守備明年賊至城下公麾衆出戰賊大潰横屍蔽路自是不敢近越民相與創生祠飲食)
(必祝曰活我者劉公也)釋兇惡之囚(言行錄范忠宣守齊有兩司理院囚繫常滿多屠販盜竊)
(而督償者公曰此何不責保在外使之輸納耶遂盡呼出立于庭下戒飭之曰爾輩為惡不悛在位者不欲即)
(釋汝懼為良民害復紊官司也汝等若能悔過自新我欲釋汝皆叩頭曰敢不佩服教令遂釋之歡呼叩出轉)
(相告語是歲犯法者減舊歲之半)獄常空(墓誌陳文簡公知開封府決事神速一歲中丨丨丨者四)
(五)待内侍無加禮(記聞内侍省都知江德元權傾天下其弟德明奉使過杭州時李及知杭)
(州待之一如常時無所加益僚佐曰江使者之兄榮枮大臣如反掌耳及曰如是足矣又何加焉德明謂及僚)
(佐曰李及高年餘杭繁劇豈能辦耶及笑曰誠得小邦庸何傷既而德明亦不能傷也)奏禁内侍
貨易(行狀韓絳知成都府異時内臣奉使至蜀州郡迎悦其意有所貿易輒附益之衆以為患公奏請加)
(禁約英宗詔内侍省著為令每行必申飭焉)沮中使欲持兵(墓誌吳正肅公知蔡州京師有)
(告妖賊聚確山者上遣中貴人馳至蔡以名捕者十人使者欲得兵自往取之公曰使者欲籍兵威欲得妖人)
(以還報也使者曰欲得妖人爾公曰吾雖不敏然聚千人于境内安得不知此不過鄉人相聚為佛事耳一弓)
(手召之可致也乃館使者日與之飲酒而密遣人召十人者皆至送京師告者果伏辜)北使潔服
入境(語錄王文正公再涖大名丨丨每往復入境皆云此府王公在焉必沐浴丨丨而後丨丨)指使
異域(余靖在廣恩信被於異域如交趾大理特磨南詔之國皆可以頤指氣使之)奏罷進奉
(魏王薨於明州起范成大代之丨曰張津伯圭魏王皆國懿親時節奉海物於兩宫臣外朝臣也不敢效尤上)
(命停貢而丨丨丨局)奏寬保馬年限(韓絳知河南府會行保馬法每都馬五十匹期十五年數)
(足提舉官欲速成為己功脅趣州縣要以二年期會既急民至破産不得馬公為條奏止之如初令)不以
祥瑞奏(遺事陳襄知陳州一日晨起屋瓦蓋有冰文作花果鳥獸狀時陳襄守淮陽府屬請奏祥瑞者)
(公云此事當奏但非瑞奏耳但作奏云有此祥異不敢不奏識者皆以陳公為得體)不奏瑞芝(余崇)
(龜守九江廬山産瑞芝德安縣野蠶成繭僚屬勸公圖上公抑而不奏)陛辭言佛老之害
(施師點知池州丨丨丨丨丨丨丨空糜金飾像地寳有限不當棄如泥沙禁廷尤不宜崇奉以駭聞聽)上
嘉明練(陳居仁知徽州陛辭上曰政成召卿矣明日又對大臣稱其明練)上稱不畏強
禦(墓誌李浩在台州有豪民鄭憲以貲給事於權貴人之門為一郡害會姦利事發械繫死於獄盡籍其家)
(至是權貴人教其家訟冤且誣公以買妾事參政劉琪奏李某為郡獲罪豪民為其所誣上顧曰守臣不畏強)
(禦豈易得耶上問章安在琪袖出之遂留中不下)上言何事不了(張文定知成都以鹽易米)
(得數十萬斛乃奏罷陜西軍糧上喜曰向益州以乏糧為請詠至方踰月已有三歲備此人何事不了)北
門鎖鑰(寇萊公鎮大名府北使道由之謂公曰相公望重何以不在中書公曰皇上以朝廷無事丨丨)
(丨丨非準不可)賜錢旌潔(太宗朝賈黃中知昇州一日案行府庫見扃鐍甚嚴發之得寳貨數千櫝)
(皆李氏宫闈之物不隸於籍黃中悉表上之太宗嘆曰府庫之物有籍貪黷者尚冒禁取之况此亡國之餘物)
(乎丨丨二百萬以丨其丨)遣使問安否(太宗朝遣事張忠定章聖即位公守青州上想見之會丨)
(中丨撫巡山東因令丨公丨丨既而召還遂領相印)政成許召(見上嘉明練注)入辭許召
(向敏中知廣州丨丨太宗丨以三歲丨歸)御書錄課最(何承矩知滄州徙雄州賜丨丨印紙丨其)
(丨丨仍賜内府弓劍)故鄉晝錦(職略王祐知大名府太祖謂曰此卿之丨丨所謂丨丨者也)不
屈法阿鄉曲(苕溪漁隠曰包拯合肥人守本郡丨丨丨丨丨丨有詩曰直柏終為棟純鋼不作鈎)
親舊屏息(記聞包拯知廬州即鄉郡丨丨多乘勢擾官府有從舅犯法希仁撻之自是皆丨丨)不
可干以私(記聞包希仁知開封為人剛嚴丨丨丨丨丨京師為之語曰關節不到有閻羅包老)祈
雨暘輒應(許汾知鄧州一本於誠信出禱雨暘歸必易蓋一日湍河漲水幾冒城公登城焚香移文)
(水神河一夕復故道及知蔡州祈雨暘響應不異在南夢陽時嘗禱雪未獲憂甚夜夢使者告雪已至而家人之)
(亦然達旦啓戶則雪渥矣精誠所感如此)入境而雨(見蝗自出境注)隨車雨(陳戩知處州時)
(苦亢旱公下車雨沾足人以為丨丨丨)徹元濟祠(王質知蔡州蔡俗舊祠吳元濟公曰豈有逆醜)
(而廟食耶狄梁公李太尉德加蔡人胡為不祠命工丨丨丨廟建二公丨)更漏分明(張忠定公寢室)
(中張燈炷香通夕宴坐郡樓丨鼔番丨水歴歴丨丨倘一刻差誤必詰之守籤者指名伏辜皆謂公曰神明)
蝗自出境(行狀劉公敞守鄆州尤多蝗蟲公入境而雨至州數日丨丨丨丨亡去歲以有年)蝗
飛墜水(長編趙抃知青州時京東東丨將入境遇風退丨丨丨而青州無害)鸛訴取雛(張次)
(山為泰山守嘗有丨集戒石前若有所丨次山諭鸛先飛令兵官隨往鸛集一大木上蓋鄰側有丨其二丨者)
(次山為治其罪鸛乃飛去)止訛之術(張忠定知益州民間訛言有白頭翁午後食人男女至暮路無)
(行人公令知縣訪市肆中歸明人尚為鄉里患者必大言其事但立證解來明日果得之公戮於市即日帖然)
自敘催科政拙(陽城為道州刺史賦稅不時當上考自署曰橅字心勞丨丨丨丨考下下)作
五君詠(顔延之為永嘉太守甚怨憤丨丨丨丨於阮咸曰五薦不入朝一麾乃出守)謬叨龜
組(梁陸倕為潯陽太守曰太守薄德丨丨丨丨)無幹局譽(晉鄭冲為陳留太守以儒雅為德蒞)
(職丨丨丨之丨)號屠伯(嚴延年為河南太守丨曰丨丨其母從東海來適見報囚不肯入府因數延年)
(曰幸備郡守不聞仁愛教化顧多殺人豈為民父母意哉)州如斗大(宋氏晚運典籤之權重宗慤為)
(豫州典籤每多連執慤大怒曰慤年六十得一丨丨丨丨不能復與典籤共臨之)鬼揶揄(世說載羅)
(友家貧乞禄於桓温曰臣昨中路見一丨丨丨曰我只見汝送人作郡不見人送汝作郡温笑以友為襄陽太)
(守)願奉三年計(嚴助拜會稽太守數年不聞問賜書曰君厭承明之廬勞侍從之事出為郡吏)
(問者闕焉久不聞問具以春秋對毋似蘇秦縱横助恐上書丨丨丨丨丨最)
羣書精語刺史榮矣(韓文丈夫官至丨丨亦丨丨)天子有詔(同上斂此大惠)
(施於一方無疾其驅丨丨丨丨)一州表千里師(常集參用名儒典領大郡本經術以濟事參禮)
(法以訓人居丨丨之丨為丨丨之丨)有璽書之勞(同上潁川有封侯之賞膠東丨丨丨丨丨)有
君臣父母之道(白集殷彪制今之郡守古侯伯也於吏丨丨丨之道焉於人有丨丨丨丨焉)
膏雨吾土(白集楊潜等制得不思勤儉教導勞來安輯丨丨丨丨襦袴吾人者乎)榮驂熊
軾(徐游藝碑州宰馬季通秩映隼輿丨丨丨丨)萬物吐氣(杜甫同元結舂陵行序當天子分憂)
(之地得結輩十數公落落然參錯天下為邦伯丨丨丨丨天下乂安可待矣)所居民富所去
見思(前循吏傳漢世良吏於是為盛稱中興焉若趙廣漢韓延壽尹翁歸嚴延年張敞之屬皆稱其位王)
(成黃霸朱邑龔遂鄭弘召信臣等丨丨丨丨丨丨丨丨生有榮號死有奉祀)宅生千里之師
(後劉愷曰二千石丨丨丨丨丨丨尤宜尊重禮典以身先之)承流宣化(董策郡守縣令民之師帥)
(所使丨丨而丨丨者也)仁風扇越(選昭王碑惠露沾吳丨丨丨丨)熊伏軾前(職源雙旌)
(五馬隼飛旟上丨丨丨丨)皂蓋分輝(同上丨丨丨丨彤檐耀彩)
前賢詩詞官閒事亦無(東坡守杭秦觀有詩云十里荷花菡蓞初我公所至有西湖欲)
(將公事湖中了見說丨丨丨丨丨)燕寢凝清香(唐韋蘇州平江詩丨丨丨丨丨兵衞森畫戟)
蘇州刺史例能詩(劉夢得贈白公詩丨丨丨丨丨丨丨西掖吟來替左司)望崇早
合歸黃閣(羅隠贈湖守貴持金印出咸秦瀟灑江城兩度春云云丨丨丨丨丨丨丨詩好何妨戀白)
(蘋)一麾行指斗牛邊(曾子固送陳武伯守湖州擊鼓鳴笳引畫船丨丨丨丨丨丨丨)今
朝自請左符來(楊虞卿知常州劉禹錫寄詩曾主虞書輕刺史丨丨丨丨丨丨丨靑雲直上無)
(多路却要斜飛取次回)紫馬從西來(杜甫詩使君騎丨丨捧擁人丨丨丨注謝靈運出守永嘉曰)
(曰騎紫馬者太守也)良守此憑熊(宋綬詩海國甌鄉浙水東暫煩丨丨丨丨丨温州)剖竹
赤城邊(李白贈台守詩我家小阮賢丨丨丨丨丨詩人多見重官燭未曾然)我是玉皇香
案吏(白樂天紹興詩丨丨丨丨丨丨丨謫居猶得小蓬萊)此邦宜著玉堂仙(東坡贈越)
(守詩到處聚觀香案吏丨丨丨丨丨丨丨)人望使君如望月(王十朋贈明守丨丨丨丨丨丨)
(丨要須如鏡莫如鈎)老手便劇郡(東坡送錢藻守婺州丨丨丨丨丨高懷厭承明聊紆東陽綬來)
(濯滄浪纓東陽佳山水未到意已清過家父老喜出郭壺漿迎)瀑布聲中閱簿書(方雄飛贈)
(段處州詩幸見仙才領郡初云云杉蘿色裏登臺閣丨丨丨丨丨丨丨)賢人當重寄(李白贈昇)
(守六代帝王國三吳佳麗城丨丨丨丨丨天子惜高名)文石陛前辭聖主(杜牧寄宣守丨)
(丨丨丨丨丨丨碧雲天外作冥鴻)碧落神仙擁使君(晏殊送凌守赴宣城江南藩郡古宣)
(城丨丨丨丨丨丨丨)因君水更清(劉長卿詩今日新安郡丨丨丨丨)急呼疾索初
不聞(荆公題望雲亭詩南康父老傳史君丨丨丨丨丨丨丨未曾遣汲谷簾水三載祇望香爐雲雲行無)
(心净無滓使君恬淡亦如此)作郡廬山下(坡詩讀書廬山中丨丨丨丨丨江州)豫章太
守吳郡郎(荆公送程公闢之豫章丨丨丨丨丨丨丨行指斗牛先過鄉云云十州將吏隨低昂談笑)
(指揮回雨暘)政成定入邦人詠(荆公送袁守詩丨丨丨丨丨丨丨詩就還隨驛使來)得
郡東南地更幽(曾南豐送撫守名郎元是足風流丨丨丨丨丨丨丨翠幕管絃三市晚畫堂煙)
(雨五峯秋)鶴髮州民擁使車(權德輿撫州詩丨丨丨丨丨丨丨人人自說受恩初)得郡
江南差可喜(東坡送吉守江公著奉親官舍當有擇丨丨丨丨丨丨丨白粲連檣一萬艘紅粧執)
(樂三千指簿書期會得餘閒亦念人生行樂耳)玉皇知渠是廉吏(楊誠齋詩今侯冰蘖清到)
(底一粒不嚼廬陵米一芽只瀹清泉水丨丨丨丨丨丨丨)長官亭上有新詩(李興守臨江軍)
(詩說與晚衙休報事丨丨丨丨丨丨丨)詔下虎頭州(東坡詩行看鳳尾丨却丨丨丨丨贑州)
公餘身在水雲鄉(王十朋守興國軍詩滿目江山當一室丨丨丨丨丨丨丨)萬頃平
湖几案間(陶去秦詩富川郡治居高閣丨丨丨丨丨丨丨)嶺上嵐光濕畫旗(朱慶)
(餘送邵州林守詩水邊花氣薰衣服丨丨丨丨丨丨丨)粲粲元道州(杜詩元使君舂陵行丨丨)
(丨丨丨詞氣浩縱横致君唐虞際純樸憶大庭何時降璽書用爾為丹青)衡陽太守虎符新
(唐韓翃詩湘竹斑斑湘水春丨丨丨丨丨丨丨)便領吳王第一州(郭獬送吳中復鎮長沙初)
(登西漢文章府丨丨丨丨丨丨丨遶郭白雲衡嶽近滿帆明月洞庭秋)卿月升金掌(江陵送馬)
(大卿赴闕丨丨丨丨丨陽春度玉墀)漢家太守治材高(司馬光送齊學士知荆南丨丨丨丨)
(丨丨丨楚國山川氣象豪)江邊無事州(范雍贈德安守安陸號方鎮丨丨丨丨丨民淳詞訟少務)
(簡官政優)人道使君如羊杜(東坡詩襄陽春游樂何許峴山之陽漢江浦使君朱旆來翻翻)
(丨丨丨丨丨丨丨)新賜魚書墨未乾(劉禹錫寄澧守丨丨丨丨丨丨丨賢人暫屈遠人安)
紅旆擁雙節(白居易送牛僧孺鎮揚州坐移丞相閣春入廣陵城丨丨丨丨丨白鬚無一莖)擬
築沙堤到廣陵(李榮詩國人少倚東園望丨丨丨丨丨丨丨揚州)塗雌郡閣閑
(錢帷演送王滁州詩畫鳳仙楹遠丨丨丨丨丨)緹騎朱旗入楚城(劉禹錫送李丨楚州丨丨丨)
(丨丨丨士林皆賀振家聲兒童但喜迎賢守故吏猶應記小名)滿城歌舞向朱輪(劉禹錫寄)
(楊壽州風獵紅旗入壽春丨丨丨丨丨丨丨八公山下清淮水千騎塵中白面人)使君家似野
人居(杜牧齊安詩柳岸風來影漸疎丨丨丨丨丨丨丨)衙時龍戶集(韓愈送鄭尚書赴海)
(南番禺蓋海旌幢入連天觀閣開丨丨丨丨丨上日馬人來)宜人獨桂林(杜牧寄楊桂州五嶺)
(皆炎熱丨丨丨丨丨梅花萬里外雪片一冬深見此須相憶為邦復好音江邊送孫楚遠寄白頭吟)英英
桂林伯(韓愈丨丨丨丨丨實惟文武材)大夫應絶席(白居易送嚴大夫赴桂州地壓坤方)
(重官兼憲府雄桂林無瘴氣栢署有清風山水衙門外旌旗艛艓中丨丨丨丨丨詩酒與誰同)萬里分
符去(郭祥正和梧守惟君丨丨丨丨丨蒼梧之外舜游處)南斗避文星(杜送李廣州斧鉞下)
(青冥樓船過洞庭北風隨爽氣丨丨丨丨丨又寄段功曹漢節梅花外春城錦水邊)風流漢署郎
(杜送韋韶州炎海韶州牧丨丨丨丨丨分符新令聞同舍有輝光)元侯文章翁(荆公送元厚之)
(知福州丨丨丨丨丨更以吏能著峩峩中天閣鳴玉新改步御韶出梨嶺方為遠人慕云云)漢庭初
拜建安侯(劉長卿送陸建州丨丨丨丨丨丨丨天子臨軒寄所憂)畫戟擁詩人(陳與)
(義贈漳守綦叔厚過盡蠻荒興復新漳州丨丨丨丨丨)師帥得賢侯(謝屐泉州詩閩嶺天南表)
(清源第一州朝廷推重鎮丨丨丨丨丨)暫辭雙鳳闕(張籍送汀州元使君為郡丨丨丨丨丨全)
(家遠過九龍灘)田父誇新尹(杜遭丨丨泥飲美嚴中丞詩酒醉丨丨丨蓄眼未見有感此氣揚揚)
(須知風化首)公來雪山重(杜成都詩諸葛蜀人愛文翁儒化成丨丨丨丨丨公去雪山輕)元
戎小隊出郊坰(杜成都嚴中丞詩問柳尋花到野亭丨丨丨丨丨丨丨寂寞江天雲霧裏何人)
(道有少微星)冰壺玉衡懸清秋(韓文公寄裴施州廊廟之具裴施州宿昔一逢無此流金)
(鐘大鏞在東序丨丨丨丨丨丨丨堯有四岳明至理漢二千石真分憂)岳牧用詞人(杜送陵州)
(路使君王室比多難高官皆武臣幽燕通使者丨丨丨丨丨)人生五馬貴(杜送賈汝州西掖梧)
(桐樹空留一院隂艱難歸故里去住損春心宫殿青門隔雲山紫邏深丨丨丨丨丨莫遣鬢毛侵)琳琅
照一門(杜送鮮于萬州遷巴州京兆先時傑丨丨丨丨丨朝廷偏注意接近與名藩看君妙為政他日)
(有殊恩)秉鈞方咫尺(杜寄巴州嚴使君丨丨丨丨丨鎩翮再聯翩)金章紫綬照
青春(杜寄章梓州淮海惟揚一俊人丨丨丨丨丨丨丨)刺史諸侯貴(杜寄劉峽州丨丨丨)
(丨丨郎官列宿應)頗願身為漢嘉守(東坡送張嘉州少年不願萬戶侯亦不願識韓荆州)
(丨丨丨丨丨丨丨載酒時作凌雲遊)鄉郡榮歸及壯時(王荆公送吕大防知卭州云云丨丨)
(丨丨丨丨丨)江花照錦衣(司馬温公送石昌言詩鄉樹迎朱轂丨丨丨丨丨)
四六警語(石虎留符石龜拂印)(分虎專城拂龜差穀)(抗章引外得請專城)
(疏榮嚴陛作牧名藩)(鳳詔起家魚書鎮郡)(顯疇鴻望榮綰虎符)
(出綍西垣分符南服)(螭陛疏榮麟符作屏)(妙簡龍旒起憑熊軾)
起聯(雙旌兩幡頓覺偏城之重一襦五袴想回寒谷之春)
(二千石之起家上恩甚寵十萬戶之受福民望已深)
(二三執政選天朝屬籍之英四十專城得江南可喜之地)
(賢大夫之去國公議謂何良刺史之得人疲民幸矣)
(庶民安其里是在二千石之良刺史得其人兹為十萬戶之福)
(晝日錦衣俱羡便家之樂春風鼓角載言開府之新)
(蘭芷可佩頗懷瀟湘之故人草木知名似是江淮之刺史)
(鄴侯出守衍苦李之盤根召伯來宣新甘棠之美蔭)
(魚佩虎符香新凝於燕寢鳳城龍首患自息於鱷溪)潮
(京洛雲山外方佇來儀乾坤日夜浮又煩坐鎮)岳
(厭承明之勞出領黃堂之寄樂姑蘇之勝來吟畫戟之詩)平江
(碧油紅旆宣中扆之寬條赤壁黃岡壯上流之重寄)黃
(明光侍雕輦真玉皇香案之臣皂蓋駐東藩作金華洞天之主)婺
(銅虎分符資循良之共理石龜設險喜牧御之得人)楚
(朱幡皂蓋豈但人生五馬之榮碧嶂清江盡在都城百雉之内)臨江
(差崑崙薄蓬萊孰窺雅意右扶風左馮翊欲展通材)輔郡
(潘君得江湖之心定酬民望雷令候斗牛之氣仍借鄰光)饒
(千里思賢夢過黃泥之坂一書將敬望高赤壁之風)黃
(對月半輪好在漢嘉之太守披雲五朵乃是瀟湘之故人)嘉定
(黔之㠝巫之磻地稱樂土軫之傍鶉之尾天假德星)武岡
(停鸞起敬長懷東閣之郎君烹鯉得書知在西江之道院)瑞
(訪靈谷之煙雲既擁千騎懷廬山之風月忽寄雙魚)南康
(先生有道羲皇上輟從圜壁之師太守謂誰廬陵翁來作方壺之主)興化
(人生五馬賸收及物之功山有九龍豈少專城之樂)
警句(布寬大之六條銷愁歎於千里)(故從二千石以起家且使十萬戶之蒙福)
(最是桐鄉之父老曩皆竹馬之兒童)(尚煩西清學士之真出為南國諸侯之長)
(細民呼舞秀麥兩岐巨姓服馴拔薤一本)(兵衞森畫戟之香談笑開青油之幕)
(先天下而憂後天下而樂有刺史之榮無刺史之難)(士則曰使君不凡人安知太守之樂)
(潤九里而福京師先一州而後天下)
警聯(所願召參之使少寬借寇之民)(載酒訪揚雄之居登樓歌李白之句)嘉定
(徒得君重無俾民憂)(唱父老曰楊公賢也有子弟而子産誨之)
(用召父杜母之政慰桐君皖伯之邦)安慶(一郡得賢萬物吐氣)
(傳家萬卷洞先秦右史之書出守一麾續兩漢循吏之傳)
(國人曰賢當拾遺於禁闥天子有詔佇奏計於甘泉)
(念二千石之惟良貴無數易矧三十年之留愛亦既重來)
(咨岳牧於詞人教明南國號瀛洲之學士職冠西清)
(潤九里而及京師君有餘矣先一州而後天下人謂斯何)
(朱幡皂蓋暫凝畫戟之香黃閣紫樞自是青氊之舊)
(宣室不見賈生方議以公卿之任潁川必得黃霸始慰其父老之心)
(考陽城之勞心知所從矣得元結之吐氣竊有待焉)
(得千里則活千里之民乃公素志寬一分則受一分之賜亦衆共期)
(東國兒童固喜色而相告西州父老應悵望以空歸)
(富貴歸鄉人知從太守之樂其樂謀猷告后誰知先天下之憂而憂)
(邊城蹂躪之餘野馬也塵埃也郡守經理之始繭絲乎保障乎)
(卧汲黯於淮陽固許召還於禁闥試望之於馮翊不如即寘之本朝)
(卓然貴器自是清廟六瑚之珍哿矣壯猷云取人生五馬之貴)
(選用賢良欲安之願察舉龔之意備足文武可使也更籌借寇之功)
(何武去見思遺愛滿淮堧之左叔度來何暮先聲喧浙水之西)
(拔薤而擊強宗諒無待任棠之諷索棗而誇新尹但長吟杜甫之詩)
(茨湖之代此郡俗始農桑許荆之計是邦民知教化)桂陽
(風清八詠嘯傲初平不老之煙霞曉淨雙溪品題隠侯未盡之風月)婺
(問柳猶存唐聞人之遺愛分符共治漢循吏之方來)柳
(展洞庭萬里之眼自足行春吞雲夢八九於胷不妨坐嘯)岳
(修貢春山續端明之舊譜懷賢雲谷訪侍講之遺書)建
(照水堂閑矯矯元章之健筆凝霜閣邃堂堂内相之遺風)處
(惟武岡之矯矯晉數茂洪若文儒之申申唐推公綽)武岡
(名節竒芬訪了齋翁之手筆學問墜緒續龜山老之心燈)南劍
(湘水如舞暫迎五袴之來嶽雲既開又趣雙旌之入)衡
(厭承明之廬抗嚴助之素志照臨川之筆尋靈運之舊遊)撫
(載酒龍山尋孟嘉之風味泛舟牛渚問公瑾之功名)太平
(登瀛平地了無三島之風波擬峴高臺盡領五峯之烟雨)撫
(金盤玉杯考顔碑之遺跡銅陵石澗尋謝屐之舊遊)建昌
(牙旗鐵馬虎頭素重於百城寳帶金魚龍尾仍通於八座)贑
(東連吳會馬牛非不及之風西望武昌烏鵲有可依之月)鄂
(江山勝遊謝靈運之風流尚在閭里無事韓昌黎之政術可師)袁
(平生所聞陳汀州流風未遠丞相皆舉龔渤海即日當遷)
結聯(迎長安之日豈捨王哉望蓬萊之雲行召君矣)
(邅吾道兮洞庭一從已晚遺余佩兮澧浦藏去為榮)澧
(天時向熱望少留水晶之宫殿閣微涼即歸侍玉皇之案)湖
(朱光嘗為皖守非此地耶汲黯不薄淮陽行召君矣)安慶
(春生南國寧須荔子之再紅早入西園坐對薇花之未紫)興化
(望吳會於雲間恨無飛羽借潁川之河潤但切馳心)平江
(虎頭城下雖争為竹馬之迎豹尾班中恐催看槐龍之舞)贑
(元戎小隊暫頒千里之風方國細書行促九重之覲)
(洛陽橋上已看棠影之扶疎文德殿前好聽黃麻之宣布)泉
(朝廷深知弱翁佇膺峻擢兒童争迎郭伋安得久留)
(姓名書貞觀之屏促其入覲事業踵元和之相允矣僉言)
(東山縱好安石如蒼生何北鄙奚驕中國相司馬矣)
(燕寢公餘未妨吸水光而覓句雞翹入侍會看聽曉漏以趨班)湖
(烹魚中有尺素深感故情五馬不受二毛相期早貴)
(邊秋一鴈聲敢效尺書之寄人生五馬貴願精九鼎之調)
(無疾其驅恐有天子之詔起視汝穴更觀刺史之謠)
(知鳳閣鸞臺之任必屬於公豈虎符龍節之分可淹乎役)
(熊軾兩幡愧莫皇於參覲魚緘尺素庸少寓於皈依)
(雙旌畫戟無辭遵海而南一札綠綈會即自天而下)廣
(皂蓋春穠姑棠隂之小試紫樞地近佇棘位之遄歸)
翰苑新書前集卷五十三
