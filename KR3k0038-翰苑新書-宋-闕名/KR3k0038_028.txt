翰苑新書前集卷二十八
太子太傅
總六傅(三王教世子立太傅少傅以養之太傅在前少傅在後入則有保出則有師文王世子周成王)
(幼在襁抱太公為太師大戴禮西漢有太子太傅少傅漢書晉職官志云漢西京則太子門大夫庶子洗馬舍)
(人屬二傅後漢太傅禮如師不領官屬少傅悉主太子官屬後齊以太師太傅太保為三師少師少傅少保為)
(三少唐三師三少官不必備惟其人則闕之六典本朝仁宗在春宫李文定公以參知政事兼賓客及陞左相)
(遂進兼少傅此宰相兼宫僚之所從始也天僖末皇太子同聽政乃以首相兼少師樞使曹利用兼賓客自後)
(神宗欽宗孝宗光宗在東宫皆不置開禧三年史同知自詹事入樞府乃進兼賓客已而太子侍立遂以錢丞)
(相兼太子少傅明年並置二相改兼少師右相兼少傅未幾右相丁内艱左相亦去位又明年左相起復遂進)
(兼少師焉朝野雜記)
歴代事實端士(大戴禮選天下端士孝弟博聞有道術者以輔翼之故太子見正事聞正言行)
(正道左右前後皆正人也)正人(見上注)孝仁禮義以道習(前漢賈誼上疏曰昔者成)
(王幼在襁抱召公為太保周公為太傅太公為太師保保其身體傅傅其德義師導之教訓此三公之職也於)
(是為置三少皆上大夫也曰少保少傅少師是與太子宴者也故乃孩提有識三公三少因明孝仁禮義以道)
(習之逐去邪人不使見惡行)前後入出以教諭(禮記文王世子凡三王教世子必以禮樂)
(云云立太傅少傅以養之欲其知父子君臣之道也太傅審父子君臣之道以示之少傅奉世子以觀太傅之)
(德行而審喻之太傅在前少傅在後入則有保出則有師以教喻而德成也師也者教之以事而喻諸德者也)
(保也者慎其身以輔翼之而歸諸道者也)言語視聽皆有以(續通典太子三師以道德輔教)
(太子者也至於動静起居言語視聽皆有以焉)生即置輔弼(唐太宗謂庶子于志寧曰古者太子)
(既生士負之即置輔弼成王幼小周召為師是也)
皇朝事實十日一赴資善(石林燕語仁宗為皇太子宰相丁謂馮拯兼少師少傅樞)
(使曹利用兼少保參政王曾樞副錢惟演兼賓客謂等因請師傅十日一赴資善堂賓客以下隻日互陪侍講)
(學上從之)
太子太師歴代事實銀印青綬(晉官品令云太子太師銀印青綬)忠謇
貴重(唐太子承乾與魏王泰交惡太宗曰忠謇貴重無踰魏徵我遣傅皇太子慰天下之望羽翼固矣即)
(拜太子太師公辭詔答曰漢太子以四皓為助我賴公其義也公雖卧病可擁全之)羽翼擁全(見上)
(注)輔翼教諭(陸宣公集李勉太子太師制輔翼青闈是資教諭)教以事諭諸德
(見六傅門)卧護(詔可卧護之徵乃就職)師範國儲(陸集李勉太子太師制)贊翼皇
儲(岐王範太子太師制贊翼皇儲允歸師保)太公為(見總傅門)鄭覃兼(馮定為太子詹事時)
(宰臣鄭覃兼太子太師欲於尚書省上事定奏曰據六典太師居詹事府不合於都省禮上乃詔於本司上事)
(人推美之)同三品(唐職林長孫無忌為太子太師同中書門下三品同三品自此始)
羣書精語官不必備唯其人(見官制)晨謁金墀夜随銀棨
(許敬宗除太子太師制晨謁金墀事切於忠謇夜随銀棨義先於調護)傅道元子師長庶
僚(孫逖行信安王禕太子太師制傅道元子師長庶僚)俾極宫臣之位(同上宜優天秩之榮)
(俾極宫臣之位)来儀博望(曲阜行岐王範太子太師制贊翼皇儲允歸師保又云来儀博望)
太子太傅歴代事實佩水蒼玉(晉書二傅進賢兩梁冠黑介幘五時朝服佩水)
(蒼玉)銀章青綬(輿服志太子太保太傅銀章青綬佩蒼玉)恭謹無與比(萬石君傳石奮)
(孝文時恭謹舉朝無與比太子太傅缺選可傅者皆推奞遂拜為太子太傅)循行孝謹(石奮子慶)
(循行孝謹元狩元年立太子選羣臣可傅者慶自沛守為太子太傅)履道立德(見躬訓儲宫注)一
時儒宗(虞預晉書賀循為太子太傅時朝廷初建動有疑義宗廟制度皆循所定朝野以為一時儒宗)
當今無比(吳張温少修節操權聞之問曰温當今與誰為比顧雍曰當今無比召到延見占對之辭)
(觀之者傾竦權改容加禮拜議郎選曹尚書尋遷太子太傅)名儒以禮召(程秉事鄭玄避亂交)
(州與劉熙考論大義遂博通五經權聞其名儒以禮召既到拜太子太傅)用天下賢才(後桓榮傳)
(顯宗始立為皇太子詔問誰可傅太子者羣臣皆言隂氏可博士張佚曰今陛下立太子為隂氏乎為天下乎)
(即為隂氏則隂侯可為天下則固宜用天下之賢才帝曰欲置傅者以輔太子也今博士不難正朕况太子乎)
(即拜佚為太子太傅而以榮為少傅)審父子君臣之道(賈誼策太傅審父子君臣之道以示)
(之詳見六傅門)躬訓儲宫(晉中興書賀循為太子太傅詔曰循清真履道居身以沖約為本立德以)
(仁讓為行躬訓儲宫默而成化)立草為訓(傅暢晉公卿禮秩太傅立草少傅書真以為儲訓)琢
磨玉質(應劭漢官儀太子太傅日就月將琢磨玉質言太子有玉之質琢磨以道也)諫易太
子(前漢叔孫通為太子太傅帝欲趙王如意易太子通曰太子天下本本一搖天下震動柰何以天下戲高)
(帝曰吾聽公)父子並為(疏廣地節中為太子太傅兄子受拜少傅父子並為師傅朝廷以為榮)
奮慶繼為(見循行孝謹注)不稱臣(魏太傅於太子不稱臣)禮如師(後漢太子太傅)
(一人職掌輔導太子禮如師不領官屬)太子執子弟禮(晉東宮舊事皇太子於二傅執子弟)
(禮二傅入見太子詣崇賢門迎)太子正服而禮(魏志何夔字叔龍為太子太傅每月朔太傅入)
(見太子太子正法服而禮焉)崇敬二傅(徐廣晉記武帝時有司奏東宫二傅禮儀不同帝曰崇敬)
(二傅以尊教前世之令典也何論臣不臣其令太子拜之)崇賢門迎(張勃晉東宫舊事皇太子於二)
(傅執弟子禮二𫝊入見太子詣崇賢門迎太子為二傅拜合答拜入坐對坐)位視尚書令(隋百)
(官志梁太傅一人位視尚書令)鄧禹以名臣拜(北堂書抄後漢明帝以鄧禹先帝名臣拜太傅)
王導以驃騎領(北堂書抄晉王導以驃騎大將軍領太子太傅)齊王以司空行
(同上晉齊王攸為司空太子太傅獻箴太子曰保相之材必擇賢明)石慶以沛守為(見循行孝)
(謹注)
羣書精語寵極腰銀榮深佩玉(記室新書云云)峩峩德傅(沈約詩灼)
(灼英台峩峩德傅)保相必擇賢明(見齊王以司空行注)
太子太保歴代事實直臣(後魏顯祖將禪位於京兆王子推陸馥抗言皇太子聖德)
(承基四海屬望臣請刎頸殿廷有死無二久之帝意解語曰馥直臣也其能保吾子乎遂以為太傅)保其
身體(見六傅門)入則有保(見六傅門)輔翼而歸諸道召公為保
(並見六傅門)以德導(蕭瑀為太子太保太宗曰三師以德導太子者也禮不尊則無所取法)開
府加(王隠晉書劉實字子真以特進開府加太子太保)特進行(晉中興書懷帝以荀組為侍中)
(特進行太子太保)
羣書精語春宫保氏(曲阜除文金制云)寵異分班(國朝王溥乾德二年罷為)
(太子太保故事一品班於臺省之後太祖因見溥曰舊相當寵異之即令分臺省班於東西)名秩甚
尊(曲阜行蘇頌太子太保春宫三太名秩甚尊)
太子少師歴代事實言辭慷慨(貞觀政要李綱為太子少師為陳父子君臣之)
(道問寢視膳之方理順辭直聽者忘倦太子嘗商略古来君臣必全孝竭忠盡節之事綱凜然曰託六尺之孤)
(寄百里之命古人以為難綱以為易每吐論發言辭色慷慨有不可奪之志太子未嘗不聳然禮待)深自
卑損(類要房玄齡為太子少師時皇太子將行拜禮備禮以待之玄齡深自卑損不敢修謁遂歸於家有)
(識者莫不重其崇讓)觀三師之德(隋百官志梁三少各一人掌奉皇太子以觀三師之道德)道
問寢視膳之方(見言辭慷慨注)舊德保護(職林唐文宗議選舊德保護東宫乃以太)
(子少師召蕭俛俛字思謙)古難其選(貞觀中房玄齡為太子少師玄齡遜位詔不許太宗因謂侍臣)
(曰太子師保古難其選)太子親拜(唐李綱字文紀拜太子少師綱素有脚疾太宗特賜步輿令乘)
(至閣下數引禁中問以政道又令輿入東宫太子引上殿拜之)乘小馬入内省(許敬宗為太子)
(少師乾封初以年老不能行步特令朝日乘小馬入禁門至内省)
自叙黃㼐(後魏郭祚領太子少師祚從世宗幸東宫明帝幼弱祚持一黃㼐出奉之時謗祚者號為)
(黃㼐少師)
羣書精語九德之師六行之傅(北堂書抄薛綜讓少師表先王之建太子必擇)
(九德之師六行之傅)
太子少傅歴代事實秉德履道(晉書山濤轉少傅詔曰秉德沖素心思潛通清)
(虛履道有古人之風)秉德復禮(晉山濤啓事皇太子始之東宫四海屬望保傅不可不高天下之選)
(羊祐秉德尚義克己復禮又尚年少可久其事)名德重於當時(續漢書王丹字仲回為少傅名)
(德重於當時)蹇蹇正直(東觀漢紀王丹為太子少傅蹇蹇正直)外參傅訓(見自叙)
保傅承華(唐大詔令鄭略太子少傅制)得輔道之義(晉書華廙字長駿遷少傅得輔)
(道之義)有不言之益(北堂書抄晉周顗拜少傅詔曰有不言之益)以庶代宗之戒
(魏志邢顒初太子未定而臨菑侯植有寵丁儀並贊翼其美太祖問顒對曰以庶代宗先世之戒也願殿下深)
(重察之太祖識其意以為太子少傅)卧傅(漢高帝謂張良曰子房雖疾彊卧傅太子時叔孫通已為太傅)
(良行少傅事)不朝朔朢(漢故事太傅少傅並不朝朔朢)凖古不拜(晉書何曾議少傅凖)
(古不拜)接以賓友(南史王儉拜太子少傅朝議太子接少傅以賓友禮)賜以車馬(後桓)
(榮字春卿顯宗立為皇太子以榮為少傅賜以輜車乘馬榮大會諸生陳其車馬印綬曰今日所蒙稽古之力)
(也可不勉哉)賜三傑詩(源乾曜為少傅與左右丞相宋璟張說賜宴尚書省帝賦三傑詩以賜)
三世傅東宫(吳薛綜為太子少傅子榮孫皓時為太子少傅晉平吳子兼事元帝亦為太子少傅)
(自綜至兼三世傅東宫)
自叙質輕蟬翼事重千鈞(晉中興書周顗字伯仁拜太子少傅上疏曰臣學不通一)
(經智不效一官乃欲使臣内管銓衡外參傅訓質輕蟬翼事重千鈞此之不可不待識而明矣)
羣書精語資六傅之賢弘三善之益(白集行嚴綬制漢擇名儒任先疏廣)
(晉求耆德選在山濤實資六傅之賢用弘三善之益)可領調護之任(同上制云云)正人
在側德義盈堂(傅立為太子少傅箴曰正人在側德義盈堂鮑肆先入蘭室不芳傅臣司計敢)
(告君王)調護是職(後周蕭圓為太子少傅以任當師傅調護是職乃作少傅箴曰愛惜日力寸隂)
(毋棄視膳再飯寢門三至小心翼翼大孝烝烝詢謀計慮問對疑丞安樂必敬毋忘戰兢云云)
太子少保歴代事實直士(唐李綱兼太子詹事頻乞骸骨高祖慢罵之曰建成在東)
(宫遣卿輔導何為屢致辭乎綱頓手陳謝曰云云陛下功成業泰頗自矜伐臣事太子所懷鄙見復不採納高)
(祖謝曰知公直士勉弼我兒於是擢拜太子少保)東朝保傅(白集行嚴綬制東朝保傅歴代尊崇)
手勅稱名(李綱為大子少保高祖以其隋氏名臣甚加優禮手勅未嘗稱名其見重如此)
皇朝事實以輔臣兼(國朝天禧四年以資政殿大學士王欽若為司空職如故欽若以輔)
(臣兼領東宫三少品序非便表換故有是命)
太子賓客(唐百官志太子賓客掌侍從規諫贊相禮儀宴會則上齒六典太子賓客四人本朝天禧)
(四年參政任中正樞副錢惟演參政王曾並兼太子賓客執政兼東宫官自此始也職官分紀)
歴代事實賓友(晉愍懷太子在東宫選大臣子弟有名稱者以為賓友)陳邦國大
本(唐書鄭肅開成二年詔拜吏部侍郎帝以肅常侍太子言論正典復令兼太子賓客為東宫受經既而太)
(子失寵上不悦有廢斥意肅召見深陳邦國之大本君臣父子之義上乃改容深嘉之)
皇朝事實如師傅禮(國朝至道元年尚書左丞李至禮部侍郎李沆並兼太子賓客見皇)
(太子如師傅之禮上召謂至等曰朕以太子仁孝賢明尤所鍾愛今立為儲貳以為國本當須正人輔之卿等)
(可盡心調護若動皆用禮必須贊成如是稍有未當不可随順至於禮樂詩書之道可以禆益太子者皆卿等)
(素習不假朕多訓也)為宰相(東齋記事李文定公參知政事時仁福皇為太子文定為賓客一日召對滋)
(殿方相之固辭俄太子出謝蒙恩以賓客為宰相真宗顧謂曰尚可辭耶乃拜吏部侍郎兼太子太傅同中)
(書門下平章事)
翰苑新書前集卷二十八
