翰苑新書後集上卷十七
叙復
歴代事實復為僕射(唐蕭瑀傳瑀廢于家俄復為僕射)還拜議郎(後馬融傳)
(免官徙朔方赦還拜議郎)補過復位(左宣公十二年林父之事君也進思盡忠退思補過使復其位)
免死召官(魏元忠敇免死召復舊官又劉幽求傳流於豐州明年即復舊官)召為將軍
(何武𫝊若免就國復拜為將軍)思拜刺史(後張敞傳免為庶人數月思敞功名拜為冀州刺史)赦
魏尚(前馮唐傳帝令唐持節赦魏尚復為雲中太守)復孔光(孔光傳遂策免光旬歲間閱二相議)
(者皆以為不及光召光拜丞相復博山侯)復平章事(裴度傳敬宗復兼平章事)拜司刑卿
(徐有功免為民起拜司刑少卿)師古宜留(顔師古傳帝曰卿居官無聞後宜自戒復留為故官)孟
明何罪(左文公元年殽陵之役左右皆曰孟明之罪也秦伯曰夫子何罪復使為政)
皇朝新事遣使問勞(治跡統類紹聖四年章惇蔡卞用事傾陷元祐黨人范純仁責授武)
(安軍節度副使永州安置元符三年徽宗即位遣使問勞范純仁于永州時紹聖黨人在朝用事人懷異意上)
(一日謂徐勣曰卿鯁正朕所倚賴勣因論擇相之難上曰朕已召范純仁韓忠彦徐勣䪺首曰已得其人矣)
下詔收復(同上元符三年三月叙復元祐大臣詔曰朕即位以來哀士大夫失職者衆雖稍收復未)
(厭朕心兹者天祐予家挺生上喆國有大慶賚及多方解網恤辜何事終日范純仁提舉嵩山嵩福宫許歸永昌)
生者蒙恩(元符三年右僕射韓忠彦言上以元祐生者已被恩而死者殊未甄復生者蒙恩此當出)
(自上意元符三年徽宗即位元祐黨人俱已收復)死者被澤(同上紹聖間張商英為諫官上疏乞)
(毁司馬光吕公著神道碑及為言官則上疏論司馬光吕公著乞斵棺鞭尸至元符三年徽宗即位曾肇上言)
(陛下即位廢逐皆還生者蒙恩惠既厚惟是游䰟枯&KR1990;尚未被澤乞出自宸衷明詔叙復乃詔元臣故老尚維)
(貶中愍澤之頒豈容獨後故太子少保文彦博司馬光等三十餘人並還其官)才氣過人(同上紹興)
(五年春尋復李綱觀文殿大學士三月乙酉趙鼎奏觀文殿大學士李綱錄到建炎聖語上曰朕已閱皆實綱)
(近日論非曩時比鼎曰綱才氣過人但嚮辟少年浮躁之士為屬致有所累未幾起綱知洪州兼江南安撫制)
(置使)忠義許國(同上紹興三十一年夏四月時舊相惟張浚在殿中侍御史陳俊卿言浚忠義且兼)
(資文武可付以閫外臣素不識浚雖聞其曾失陜服散淮師許國之心白首不渝今杜門念舊老而練事非前)
(日浚也臣願聖慈勿貳䜛謗雖未付大柄試與之一郡以繋人心庶緩急可以相及殿中御史陳俊卿再言舊)
(相張浚可用上首肯冬十月甲子特進張浚復觀文殿大學士判潭州尋改建康府)召言事之臣
(同上皇祐五年戊午詔新知復州主客員外郎殿中侍御唐介為殿中侍御史遣内侍齎告勅賜之介貶斥二)
(歲復召議者謂太子優容言事之臣自古未有也)復講筵之職(紹興二十六年之春正月戊申)
(申執政言前禮部侍郎張九成復祕閣修撰知温州上曰九成昨在經筵講書及西漢灾異事秦檜不樂以此)
(遂去)
起聮(君行法以勵世猶雪霜之肅物終不殺以為仁臣有罪而朘官如鞭箠之加身蓋小懲而大誡)
(問吕刑之實周典既輕還師傅之官漢恩彌重)
(天地既交適契施生之序雷雨方作悉沾曠蕩之恩)(丹書洗滌皓首兢營)
(復被寵靈交揮感涕)(心已甘于終棄恩忽許以甄收)
警聯(深為萬化之曲成不以一眚之遽去)
(進乏犬雞之效顔方劇於汗頳司存雨露之邊地彌高於清切)
(刑非樂用汝自速辜恩弗遐遺予無作好)(罪雖閱於再期官豈容於復故)
(冐寵光而最久積罪戾以殊深)(駭新綸之驟下恍舊秩之重來)(特遷一秩榮過九遷)
(遜避弗俞兢慚罔措)(誕布發生之德俯加老退之臣)
結聯(三省昨非當力圖於今是再叨大受兹有愧於小知)
(大誡薄懲昔忝小人之福初迷後順今晞君子之汙)
謫降
歴代事實長沙太傅(前賈誼傳帝以誼為長沙王太傅既以適去意不自得作吊湘賦云)
(云恭承嘉惠兮竢罪長沙仄聞屈原兮自投汨羅)江州司馬(白居易本傳居易為忠州刺史王涯)
(上言不宜治郡追貶江州司馬既失志能順適所遇託浮屠生死說若忘形骸者久之入為主客郎中知制誥)
張說詩(唐張說傳既謫岳州而詩益悽婉)禹錫賦(劉禹錫柳宗元皆貶州司馬後徙州刺史)
(禹錫作謫九年賦)無愠色(語第五令尹子文三仕為令尹無喜色三己之無愠色)事直道
(語柳下惠為士師三黜曰直道而事人焉往而不三黜)名不衰(武平一傳中宗時被謫既歸而名不)
(衰)詩益婉(見前張說詩注)失魯司寇(記檀弓篇夫子失魯司寇將之荆)貶潮刺
史(唐韓愈傳上表言佛骨貶潮州刺史既至潮以表謝帝得表感悔)安貧樂道(常彪降郎中復)
(歸教授安貧樂道恬於進退)免官歸田(汲黯傳後免官歸田園者數年召為淮陽太守黯泣曰自)
(以為填溝壑不意陛下復收之)家不受縑(唐韓思彦授監察御史為李義府及諸武譖出為山陽丞)
(至官閱月自免去放跡江淮間久之補建州司戶後徙蘇州錄事參軍罷客汴州有張僧徹者廬墓三十年詔)
(表其閭請思彦為頌餉縑二百匹不受時歲凶家窶甚僧徹固請為受一匹命其家曰此孝子縑不可輕用上)
(元中復召見用)門可設羅(鄭當時傳翟公為廷尉賓客填門及廢門外可設雀羅後為廷尉客欲往)
(翟公大署其門曰一死一生乃知交情一貧一富乃知交態一貴一賤交情乃見)
皇朝新事初無廊廟之貴(治跡統類天禧四年寇相準貶道州晨具朝服如常時起)
(樓置經史道釋書暇則誦讀賓至笑語自若初無廊廟之貴)相從溪澗之間(同上元豐中子)
(瞻坐貶黃州安置駙馬王詵停職蘇轍王鞏並責外州監稅受軾詩文黜罸者自太子少師張方平以下三十)
(三人公至黃州幅巾芒屨與田父野老相從溪澗之間築室東坡自號東坡先生)單騎南去(建炎)
(間言者以張綱輕狂嘗易詔令以芘翁彦國之親黨捐金帛以資張浚傳亮之妄用奸跡繆狀不逃聖鑒又云)
(綱居無錫乃傾家貲制緋衣數千遣其弟繪迎賊且綱不任討賊之責避之可也豈有甘言重幣與之交通於)
(是貶綱鄂州居住時虚傳貶綱嶺南綱單騎南去既而知後命乃還)萬仞壁立(紹興二十一年趙鼎)
(嘗謂其客刪定官方疇曰自鼎再相除政府初欲引從官如常同胡寅張致遠張九成潘良貴吕本中魏矼皆)
(有士望異日決可保其無他疇曰願公徐觀之鼎曰此等人材如何變得其後諸賢流落竄謫之久皆萬仞壁)
(立雖死不變疇始信鼎之能知人也)置經起樓(見初無廊廟之貴注)看書飲水(元豐中蘇)
(軾謫惠州三年言者以流竄為未足四年安置昌化軍昌化非人所居公食芋看書飲水為樂時從父老游亦)
(無間)兒童知都督(治跡統類紹興間張浚謫居連州自去國至是幾二十年退然自脩若無能為)
(者而四方之士莫不傾心健將悍卒見之者必咨嗟太息下至兒童亦知有張都督每使者至金國其主必問)
(浚今安在是年移永州浚舊居永人情相樂聞其歸喜甚相與出迎見浚相養勝前皆賀之)酋長稱
賢宰(天禧間寇準貶道州過零陵輸大坡護兵先後不屬溪洞蠻夷乘問抄掠酋長聞而稱曰奈何奪賢)
(宰相行李耶趣遣人還所掠)何愧嵩山之隠(張九成紹興間謫居南安軍已十餘年嘗曰吾)
(今居嶺山人皆以為瘴然吾居於此已久著書窮理亦甚安之何愧嵩山之隠耶)盛傳玉局之
仙(元豐中蘇軾竄謫上出手札徙之汝州有蘇軾黜居思咎□歲滋深人才實難不忍終棄之語軾即上表)
(謝前此京師盛傳軾已白日仙去上對左丞蒲宗孟歎息久之故軾表有疾病連年人皆相傳為已死飢寒併)
(日臣亦自厭其餘生之句士大夫知上卒喜之也軾嘗稱號玉局翁元符三年復還朝請郎提舉成都玉局觀)
為人愛慕如此(元符中大赦軾得歸復朝請郎提舉成都玉局觀居從其便歸毗陵病暑著小)
(冠被半臂坐船中夾岸千萬人隨觀之其為人愛慕如此)平生忠義無愧(紹興間張九成與前)
(步帥解潛並謫居南安軍一日潛病劇九成往省之曰太尉平日所懷亦有不足者否泣曰平生忠義與敵決)
(死以雪國恥不肯議和遂為秦檜所斥此心惟天知之九成曰無愧此心足矣何必天知)一室蕭然
(魏虹當紹興間秦檜講和時與議不合檜欲除近郡矼遜辭不就奉祠凢四任寓衢之常山僧舍一室蕭然迄)
(免於禍)萬里何堪(見後詩詞注)
前賢詩詞趁賦梅花(唐庚南遷詩著要及春前後到趁賦梅花庾嶺東)看山採
藥(初到惠州因行採藥非無取得到看山未害廉同上)百謫風流(三君赫奕今誰在百謫風流故)
(自賢汪藻送陳杲罷官歸京)去國身輕(去國一身輕似葉高名千古重於山李師中送唐介之貶)
(所)萍梗才名(因嗟萍梗才名客自歎匏瓜老病身張安道送蘇子由謫筠州)何堪謫宦
(萬里何堪人遠謫經年應合鬢成霜謝景山送人謫夷陵)識校書郎(同上異域化為儒雅俗遠民曾)
(識校書郎)同鳬㕍侣(王安石罷相居鍾山詩云乞得膠膠擾擾身江湖波浪替埃塵只同鳬㕍為閑)
(侣不與龜魚作主人先罷相知金陵芙蓉堂下疏秋水聊與龜魚作主人後罷居鍾山和前詩)多才為
累(謝景山詩才如夢得多為累情似安仁久悼亡)著書辯謗(唐庚謫惠州詩辯謗若為家一喙著)
(書不直字三縑)姦諛骨寒(李師中送唐介之貶所並游英俊顔何厚未死姦諛骨已寒天意若為宗)
(社計肯教夫子不生還)獨立敢言(同上直誠自許時不與獨立敢言人所難)懷抱分明
(僧智仁送陳邦詩行客莫輕瑕璧謗立人懷抱自分明)
警聯(舉而不當法固有章罪則自貽恩叨寬典)(舉廉而濁如泥分堪嚴譴擇士而削以地恩畀寬條)
(飽諳三黜苟安蝸殼之廬驟拜十行濫竊龜江之祿)
(褊衷犯義自玷於清評全度納汙曲從於寬典)
(衆惡必察宜即嚴誅罪疑惟輕止從薄責)自叙
(雖使功不如使過姑示始終而察事次之察情實惟明哲)
(陳泰掛書于壁既昧前規范丹佩韋於朝徒知後悔)
(雖國除而郡降居二品之中然賜爵而卿猶在諸侯之上)
(知臣肝胆粗披它腸何有念臣齒髮已弊客氣幾何)
(藥石剴切之陳固宿知其瞑眩山林清苦之素不忍效於脂韋)
(上宜體漢家之寬大躬重厚以率先下當法舜官之寅恭濟和同於可否)
(三洗髓以自彰九折臂而無怨)(丙吉知人終加定謚張勃安舉死曰繆侯)
(乃繇交惡嘖有違言)(戴包荒之大德云撻市之深羞)
結聮(敢不反身懲忿豈容存介思愆)(省愆田野視桑蔭以幾何託命乾坤比櫟材而知免)
(庶幾南方之強以救東隅之失)
宫祠(亊實見前集)
起聯(假祠館之便安幸從私欲望清郡之閟邃敢罄微誠)
(綴紫荷之從槖久合歸休下黃紙之除書荐容冗食)
(備東國諸侯之長積玷蕃旬贅西山散吏之員尚縻奉稍)
(疊貢忱辭期遂投閑之請俯頒温詔猥蒙從欲之仁)
(材慙治劇乞從閒館之游恩許遂私俾候清廟之對)(恩波浹骨感涕交頥)
自叙(飲冰食蘗詘身州縣之間控地搶榆絶意雲霄之上)
(平生學古常恐負於初心末路收身始無虧於晚節)
(黃香空任於官臺難堪東郡汲黯懼填於溝壑敢薄淮陽)
(良時難得豈無希慕之功名朽質易衰固已凋零於齒髮)
(藉令齒宿而意新尚當止足况復老知而耄及自合歸休)
(校近侍論思之最何有一毫積西曺曠失之書殆逾百謫)
(知薄命之將窮甘與草木而俱腐忽隆恩之下逮尚憐松柏之後彫)
結聮(祝釐惟謹仰延卜世之期教子以忠誓效縻軀之節)
(揖浮丘之袂既曲荷於洪私掛神武之冠終願酧於素志)
(逐桑榆之晚餘生幸適於丘園傾葵藿之心未死常依於天日)
(雖素餐晚節將就木以可憐然報國孤忠誓蓋棺而後已)
致仕(亊實見前集)
起聯(仕而無補每負愧於初心老則告歸盍求全於末路)
(掛冠神武已踰七泰之期晉職西清忽隆九天之命)
中聫(天高難籲志切徒厪)(風霜交迫鬚鬢全凋)(憂患疊侵精神頓耗)
(人皆憐其憔悴自亦畏於滿盈)(已愧歐脩踰六旬而得謝尚晞杜衍讒一請而獲從)
(可憐皮骨之僅存徒竊斗筲而益懼)
結聯(颯然皓首愛君徒切于一生負此明時報國苐甘于九死)(乞骸強健之時歸養寬閑之野)
(轅駒局趣木無老驥之心蓬鷃翺翔非有冥鴻之志)
及第(事實見前集)
警聯(首霑雨露之恩誓結冰霜之操)(安靜和平之福用以宅心發揚蹈厲之功期于得士)
(君門九重入奉臨軒之問愚者千慮誤叨絶等之恩)
(魚化三層覃聖恩之汪濊龜為前列慙已分之伶仃)
結聯(自今伊始寧敢竊利禄以苟歲時如日之升或可依風雲而效尺寸)
翰苑新書後集上卷十七
