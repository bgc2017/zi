翰苑新書前集卷三十七
武臣正任(承宣使團練使)(觀察使刺史)(防禦使)
正任(承宣觀察防禦團練使刺史為正任領他官者為遥郡淳熙重定令遥領者並止本官叙遷正任者)
(次弟轉行)
承宣使(唐中世以後節度使往往自擇將吏號為留後唐兵志本朝沿唐制方鎮有節度觀察留後職)
(略政和七年詔觀察留後乃五季藩鎮官以所親信留志主後務之稱不可衝用可冠以軍名改為承宣使四朝)
皇朝事實秩亞節旌(龍溪除皇叔祖伸明制留臺之秩實亞節旌)
觀察使(唐貞觀初遣大使十三人廵省天下諸州水旱則遣使有廵察安撫之名乾元元年改曰觀察)
(處置使歲以八月考其冶以豐稔為上考省刑為中考辦税為下考唐百官志本朝沿唐制置諸州觀察凡諸)
(衛將軍及使遥領者其資品並止本官叙防禦團練使刺史亦同祥符中詔觀察使並常刺史四朝志)
歴代事實廉使(柳公綽為鄂岳觀察使至安州刺史李聽以廉使禮事之)廉察(白集授觀)
(察判官制周以十聯率諸侯若今之廉察也)軺車(白集觀察判官制云以佐軺車)鴈銜瑞草
(德宗貞元卜年詔節度使宜加鶻銜綬𢃄觀察使宜加鴈銜威儀威儀即瑞草也)操郡印握兵
符(白集操郡印而握兵符假左軺而帖中憲)牧人有威儀(見鴈銜瑞草注)良帥澄清
(白集授觀察使制)政事卓然(唐宣宗讀元和實錄見江西觀察使韋丹政事卓然命刻功於碑後)
(子宙亦為江西觀察使政簡易南方以為世官)為政簡易(見上注)獻丹扆箴(唐敬宗荒)
(僻日盛大臣罕得進言浙西觀察使李德裕身居廉鎮乃心王室遣使獻丹扆箴六首)郡租自給
(柳公綽為鄂岳觀察使先是百姓輸賦於州有上供送使留州建中初定兩税宰相裴垍奏請天下留州送使)
(物悉令上供觀察使乃以所莅之郡租賦自給若不足然後許取於支郡)刺史戎服趨庭
(唐故事刺史始見觀察使皆戎服趨庭致禮齊决廉察江西行部過吉州刺史令狐峘不以戎服謁入)幕
職皆文士(元稹為浙東觀察使遊會稽佳山水所辟幕職官皆當時文士副使竇鞏海内知名與元)
(稹酧唱至今稱蘭亭絶唱)賜鞭表忠節(張建封貞元四年為徐泗濠觀察使入覲德宗禮遇加等)
(及還鎮賜詩又令新䝴常所執鞭賜曰卿忠貞節義歲寒不移此鞭朕久執用故以賜卿表忠節也)父子
世官(見政事卓然注)
皇朝事實賜金魚示優恩(陳堯咨自龍圖閣學士換觀察使自陳本儒生一旦蒙陛)
(下易以武弁所惜者腰下無金魚袋命特系金魚以示優恩)
羣公精語廉帥(公是行李瑋制云寵以廉帥)軺車問俗(曲阜除宗子子世堯制軺)
(車問俗增重本支)廉察置使(曲阜行世堯制曰廉察置使始於有唐非有勤勞盖不輕授)廉
使之華(曲阜行仲遄贈觀察使制)觀風之印(胡文恭行宗鼎制)按廉州部(曲阜)
(行李綬觀察使制)廉按一州(南豐除王師約制廉按一州以為爾寵)令修於戶庭
之間人自得於湖山之外(韓退之滕王閣記春施秋殺陽開隂閉令修於戶庭數日)
(之間而人自得於湖山千里之外)禮秩與待制等(放談云今官至觀察使禮秩與待制等)
防禦使(唐武后聖歴七年以夏州鎮領防禦使防禦使之名自此始開元二年薛訥為隴右防禦使通)
(監天寳中安禄山犯顺大郡要地當賊衝者置防禦守捉使代宋授田承嗣魏博等州都防禦使唐書大率防)
(禦隸所治州歲以八月考其治否以無虞為上考清苦為中考政成為下考唐職林本朝沿唐制置諸州防禦)
(使職略)
歴代事實朕之腹心(唐代宗永泰二年制日諸道節度觀察都防禦使朕之腹心)
皇朝事實軍防(淇水除皇伯克思等制列位軍防)禦侮(荆公除皇姪制宜進國位以稱)
(禦侮之實)禦侮之寄(曲阜除曲珍制)兵防之任(荆公除皇姪制方領兵防之任)閑禦
之任(欒城除曹評制正名閑禦之仕)扞防之秩(龍溪制爰畀扞防之秩)禦侮使名
(曲阜行孟在制)升軍禦之任(胡文恭行李希及制云升軍禦之任增使節之華)天下稱
楊無敵(真宗時楊畋字延昭為防禦使屢有邊功天下稱為楊無敵夷人皆畫其像而事之)立碑
賜文(國初李漢超為齊州防禦使郡人求為立德政碑太祖詔徐鉉撰文賜之)
團練使(肅宗乾元中置團練使守捉使大領十州小者三五州唐職林代宗時元載當國令刺史悉帶)
(團練使唐職林青州男子李少良欲以三十字上獻多譏切元載其言團者願罷諸州團練使少良尋為載所)
(殺大率團練皆隸所治州歲以八月考其冶否以安民為上考懲姦為中考得情為下考唐百官志本朝沿舊)
(制置諸州團練使職略)
歴代事實刺舉(常集攝刺史制仍假符於刺舉)
羣公精語兵團之制(曲阜除皇兄士富制兵團之制以訓練為事)團結訓練
(曲阜除皇叔祖克依制團結訓練)戎團之列(又除曲珍制)團兵重任(南豐擬制)肅
綰戎團(文恭賜團練史吉詔肅綰戎團分持軍簿)參中權之御(王岐公除王道制分總戎)
(圍盖參中權之御)
刺史(唐張萬福為和州刺史行營防禦使順宗實錄武臣之𢃄刺史自唐始有本朝㳂唐制置諸州刺史)
(職略)
羣書精語陞刺大州(龍溪除趙哲制)典城之紱(公是行廖允和制云褒加典城)
(之紱)典州之秩(公是行李定制)佩以州韍(曲阜行王藻制佩以州□庶幾顯融)使名
州刺(曲阜行趙長制世云使名州刺其選尢重)升竹使之名(胡文恭行郭元又制云并升竹)
(使之名參壯和門之重)特陞藩刺(胡文恭行宗云制)遥分竹使之符(胡文恭行)
(劉允世制)往分州棨之雄(胡文恭行李韓制)遥兼刺舉之號(曲阜行趙仲皖制)
宫觀(在京宫觀萬壽觀)(宮觀使佑神觀)(提舉宫觀醴泉觀在外宫觀)
宮觀(聖朝設祠禄之官以佚老優賢舊員數絶少皆大官帶人直是主管本宫本觀御客之属其他多只)
(是監當差遣自王介甫更新法慮天下士大夫議論不合一切彈擊羆&KR0627;又恐駭物論於是為宫觀祠禄以)
(待新法異議之人然亦□得惟監司郡守以上脊禮優□者方得之自郡宁以下則盡□郡中與監當差遣後)
(來漸輕今則愈輕皆可得之矣晦庵語錄)
在京宫觀(舊制以宰相執政充使或丞郎學士以上充副使兩省或五品以上為判官内侍官或諸)
(司使副政和改官武臣官制以使為大夫以副使為郎為都監又有提舉提點主𬋩官其戚里近属及前宰執)
(留京師者多除宫觀以示優禮之意四朝志紹興二十要一年在京□觀依在外宫祠以三十箇月為任中興會)
宫觀使(宫觀使自真宗時始置以見任宰執領之及王文正公罷政始以太尉領玉清留應宫使此前)
(宰相領宫觀之所從始也朝野雜記明道中錢惟演以使相為景靈宫使使相節度領内祠自此始也春明退)
(朝錄熙寧時富文忠公以使相領集禧觀使居洛此宫觀使居外之所從始也後又有集禧使有太乙宫使寢)
(宗建玉清萬夀宫乃命宰執廉使副用真廟故事也官制舊典)
提舉宫觀(康定元年李若各罷參知政事留京師以資政殿大學士為提舉景靈觀事宫觀置提舉)
(自此始自是學士待制知制誥皆得為提舉石林燕語)
醴泉觀(元豐初皇城司劉永夀為提點六年時君卿為提舉大觀三年姚雄以右金吾衛上將軍充使)
(續會要)
萬夀觀(元豐元年左藏庫使昌州刺使日誌為提點八年龍圖閣待制兼侍講趙彦若為提舉續會要)
佑神觀(大觀六年尚書右僕射兼中書侍郎趙挺之除觀文殿大學士□使續會要)
在外宫觀(國朝宫觀皆□力請而後授侍從而上任宫觀者絶少若相責降改作王管方且差焉熙)
(寧初王安石相異己者方直除宫觀大抵宫觀非自陳而朝廷特差者如降黜之例四朝志二年詔杭州㓊霄)
(宫毫州明道宫華州雲臺觀建州武夷觀台州崇道觀成都府玉局觀建昌軍仙都觀江州太平觀洪州玉隆)
(觀五嶽廟並依嵩山崇福宫舒州靈仙觀置𬋩勾或提舉點官四年詔宫觀嶽廟留官一員餘聽如分司致仕)
(例從便居住六年詔卿監職司以上提舉餘官𬋩勾當)
皇朝事實琳宫(大中祥符除向敏中制式建琳宫)祠庭(荆公荅富鄭公詔祠庭置使實)
(近闕門)眞廷(乾興除王曾兼會靈觀制總使真廷)眞館(天聖除王曾兼玉清昭應宫使總祠眞館)
養恬眞館(初寮除劉統制)領秩眞宫(曲阜行劉奉世制)總司靖館(夏英公賜)
(王曾制總司靖館)總琳房之職(胡文恭行劉永世制)處閑局(熙寧六年以莊宅使𢃄御)
(器械知鎮戎軍張璛為麒麟使提點鳳翔府太平宫璛有戰功以病請退故以閒局處之)
前賢詩詞晚歲祠宫是地仙(楊誠齋祠禄秩滿感恩詩全家廪禄皆天賜晚歲祠)
(宫是地仙匹似分司轉閒散也無拜表及寒温)八請犯天顔(周孟公集張忠簡公闡己奉祠禄陛)
(辭上曰卿姑暫還秋凉復召卿矣公既退詩云八請犯天顔今朝出漢□渾如倦飛鳥日暮傍巢還)
四六警語(琳宫釐館)(蘂館祠庭)(閒館眞館)(祠館珍臺)並通用
發端(均秩琳宫陛華書殿)(元帥賢勞清都均秩)(杖杜勞還崧高均逸)(元老求閒清朝䟽寵)
起聯(搴華秘殿□如共政之時暫逸殊庭式示奮庸之漸)
(禮均二府報周公分陜之勞榮觀一時陋翁子還鄉之寵)
(雋永乎山林之味樂且無央參寥乎香火之緣老當益壯)
(文昌八座昔倡九牧以阜民幕府十年今釋五符而還里)
警聯(乃思晝行之榮欲就晚賦之樂)(勇作急流之退武觀晚節之香)
(乃甘松竹之主人暫作園林之勝事)(間擎天之柱於匠林横濟川之舟於野渡)
(雅意午橋之行樂何心寅陛之押班)(不陪虞陛之䕫龍乃作商山之鴻鵠)
(閒館珍臺寄□偓佺之日月荀江洛渡幽尋商綺之煙霞)
(人謂清時閒明堂之一柱公全晚節愛老圃之寒花)
(日出而作皆言倦飛則知還夜行不休誰作急流之勇退)
(從客甲第豈甘田宅之汙突傲午橋可窮園林之勝)
(祝釐太室眞聞呼萬歲之三詔禄禁廬又可□六藝而七)
(怡愉雝肅子孫則其典刑嬉遊婆娑里巷得所矜式)
(寇公不入中書莫荅氊裘之問裴相方遊綠野其如枉石之衰)
(雖欲全韓魏公之節自愛晚香然未及范景仁之年求閒太早)
結聯(揖浮丘之使尚願執鞭登黎侯之樓或蒙援筆)
(莫陪閭巷迓季子之來歸徙倚修門望韓侯之入覲)
(聘使或來必謂張昭之何在國家所賴豈容裴度之久閒)
翰苑新書前集卷三十七
