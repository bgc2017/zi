翰苑新書後集上卷十四
進文字
皇朝事實取要語(吕公著家傳哲宗時公著於尚書論語孝經中節取要語一百段進呈)
錫嘉名(司馬温公通鑑首序曰迂叟自幼嗜史每患遷固以來載籍稍多乃約戰國至秦二世如左氏)
(體為通志八卷以進英宗說之命續其事自治平開局迨元豐成書凢一十九年取關國家興衰生民休息善)
(可為法惡可為戒者起自威烈王訖于五代共修成二百九十四卷神宗寵以冠序錫以嘉名為資治通鑑詔)
(邇英經筵常令進講)昭星斗(熙寧二年韓琦等表曰仁宗在位四十餘年歲紀綿久注記盈多先帝撰)
(述陛下永以欽承夙愧多文繆塵聖選不能昭星斗之觀副金匱之藏昧死奏編經營失次其所脩仁宗錄二)
(百卷事十卷上進)為龜鑑(聖政孝宗淳熙元年蔡戡論貞觀鑑錄上曰從諫正是唐太宗所長此書)
(置之座右可為龜鑑)進講義(通略元豐元年陸佃兼崇政殿說書一日講罷賜坐上問佃講說有藁乎)
(佃以實對乃詔經筵前一夕進講義自佃始)明經旨(紹興七年趙鼎言胡安國昨進春秋解必經聖)
(覽上曰安國所觧朕置之座右雖間用傳注頗能發明經旨朕喜春秋之學率二十四日讀一遍)藏屬
籍(咸平四年宗正卿趙安易上新脩皇屬籍三十三卷詔藏宗正寺)講正史(長編哲宗元祐八年)
(蘇軾等狀漢唐正史内可以進讀事迹今已抄節寫成卷帙欲於將來開講日進講詔間日進講)法禹
湯(長編神宗二年司馬光進讀資治通鑑至曹參代蕭何為相國一遵蕭何故規上曰使漢主守蕭何之法)
(久而不變可乎光曰何獨漢也夫道者萬世無弊夏商周子孫苟能常守禹湯文武之法何衰亂之有)致
堯舜(同上元祐二年太皇太后宣諭吕公著所進尚書論語等要義今皇帝已依所奏每日書寫看覽甚)
(有益於學問四年御邇英閣進講書及寳訓司馬康講洪範乂用三德起居舍人王岩叟上言陛下既能審而)
(問之必能體而行之三德者君人之大本得之則治失之則亂不可須臾去也陛下誠能用以脩已安人則堯)
(舜三代之盛可坐而致也)獻箴金華(本朝明道中馮元侍講獻金華五箴趙師民獻講箴)進講
寳訓(見前致堯舜注)繪圖以授(高宗朝王宗正進仁宗十事參以今日所宜言極可采祖宗以)
(來率用故事為法昔宣仁聖烈皇后以祖宗故事繪畫為圖以授哲宗皇帝時以哲宗幼冲欲使便於觀覽也)
金匱之藏(見前昭星斗注)正心誠意(聖政寧宗嘉定八年進讀帝學至劉唐老論入德序)
(上曰所謂明明德者又當以脩身正心誠意為先)脩已安人(見前致堯舜注)深益治道
(會要高宗紹興四年謝克家奏故翰林學士范祖禹當元祐中終始在經筵所著唐鑑已進御又有仁皇訓典)
(帝學二書深益治道可備睿覽九年史館言祖宗實錄已進太祖太宗餘見今繕寫上曰朕要見章聖景德中)
(講和後故事今日可以遵行)養成聖性(太宗雍熙四年田錫獻祝夀詩上曰錫有文行敢言事甚)
(可賞也因和以賜之錫好直言上或時不能堪從容奏曰陛下日往月來養成聖性上悅之)脩身治
人(長編仁宗天聖五年賜進士王堯臣等御詩及中庸篇一軸上先命中書錄中庸篇令張知白進讀至脩)
(身治人之道必使又諄陳之)法善戒惡(見前錫嘉名注)進春秋解(紹興三年徐俯進春)
(秋解義至天王使宰渠伯糾來聘用左氏說父在故名上謂俯曰魯桓簒立天王當致討既四年不問乃使其)
(宰往聘失刑政矣故書名以貶之俯乞編之記注)錄中庸篇(見前脩身治人注下)咸平御
集(會要咸平三年吕文仲上進太宗御集三十卷詔藏秘閣)開寳通禮(會要開寳四年五月命劉)
(温叟李昉盧多遜等以開元禮重加損益書成上之凢二百卷號開寳通禮詔藏于書府)太平御覽
(太平興國二年詔李昉等以羣書類聚分門編為千卷先是帝閱前代類書門目紛雜失其倫次遂脩此書八)
(年書成改名太平御覽帝每於聽政之暇日讀三卷有故事或闕即追之)文苑英華(太平興國七年)
(命李昉宋向等閱前代文集撮其精要以分類為之為千卷雍熙二年號文苑英華)模範成書(仁宗)
(朝王洙余靖孫甫歐陽脩同編脩祖宗故事先是樞密副使富弼言太祖始革五代之弊創立法度太宗光紹)
(前烈紀綱益明真宗承兩朝太平之基謹守成憲臣今欲選官置屬將三朝典故分門類聚編成一書以為模)
(範)圖畫故事(見繪圖以授注)脩實錄(太平興國三年命李昉扈蒙等同參脩太祖實錄五)
(載成書凢五十卷)纂寳訓(矢聖六年十月監脩王曾奏委編脩官李淑同共編纂寳訓三十卷)儀
秦之術無益(神宗朝司馬光進讀資治通鑑至蘇秦約六國縱事對曰儀秦為縱横之術多華少)
(實無益於治臣所以存其事于書者欲見當時風俗專以辯說相高人君委國而聽之此所謂利口之覆邦家)
(者也)文武之法常守(見法禹湯注)著經武要略(神宗熙寧三年樞密院言欲檢)
(尋本院諸文書凢關祖宗以來法制所宜施於遠者並刪取大旨著為畫一及聖政釐革條章以次紀錄其事)
(目曰兵制馬政邊防夷狄屬國城守器械捕盜選才責效各以事類相從賜名經武要略)進資治通
鑑(見錫嘉名注)誠於奉天(長編哲宗朝范祖禹進講月令聖人奉天之事切於畏天者莫如仁)
(宗願陛下誠於奉天)醇正明白(神宗朝司馬光為講官言孟子為書最醇正陳王道尤明白所宜觀)
(覽焉上曰方讀孟子尋詔講筵官編脩孟子節解十四卷以進)置之座右(見前為龜鑑注)藏於
書府(見開寳通禮注)
事對(悉上廣藏)(縹囊籖帙)(裒集繕寫)(著唐鑑講春秋)(脩已安人之治正心誠意之學)
(編摩洪筆粉澤皇猷)(詔講進讀)(獻箴進講)(編成書取要語)
(常守禹湯之法可致堯舜之盛)
警聯(父師習禮不利正大之傳明聖御天方勵緝熙之學)(與其藏之名山孰若觀於乙夜)
(目見耳聞惟格物致知之論天開地闢際崇儒重道之朝)(萃圭璧於綠文會日星于漆簡)
(丕顯丕承苐究羣書之作是彛是訓以貽萬世之傳)
貢方物
歴代事實任土(禹貢任土作貢)職方(禮職方氏制其貢各以其方之所有)制法(書禹)
(貢注禹制九州貢賦之法)定賦(上文任土注任其土地所有定其貢賦之差)五物(禹貢岱畎絲枲)
(鉛松怪石萊夷作牧厥篚檿絲注畎谷也怪異好石似玉者岱山之谷出此五物皆貢之萊夷地名可以放牧)
(檿桑蠶絲可作琴絃)九貢(天官太宰以九貢致邦國之用一曰祀貢二曰嬪貢三曰器貢四曰幣貢五曰)
(材貢六曰貨貢七曰服貢八曰斿貢九曰物貢注鄭司農云祀貢犧牲包茅之屬嬪皮帛之屬器宗廟之器幣)
(貢繡帛材貢木材也貨貢珠貝自然之物也服貢祭服斿貢羽毛物貢九州之外各以其所貢寳為摯鄭玄曰)
(嬪貢絲枲器貢銀鐵石砮丹漆也幣貢玉馬皮帛也材貢杶榦栝柏篠簜也貨貢金玉龜貝也服貢絺紵斿貢)
(珠璣琅玕也物貢雜物魚鹽橘柚也又司會以九貢之法致邦國之財用斿讀為有斿燕也)齒毛皮
革(禹貢荆及衡陽惟荆州厥貢齒毛皮革惟金三品)球琳琅玕(禹貢黑水西河惟雍州厥貢惟)
(球琳琅玕)農任耕(禮地官閭師任農以耕事貢九榖)工飭材(同上任工以飭材事貢器物)
衡以山(任衡以山事貢其物)虞以澤(並同上任虞以澤事貢其物)荆之大龜(禹貢)
(荆及衡陽惟荆州江漢朝宗于海九江孔殷云云九江納錫大龜)梁之織皮(同上華陽黑水惟梁)
(州云云熊羆狐狸織皮注四獸之皮其毛可織為罽)菁茅(禹貢荆州包匭菁茅又左僖四年齊伐楚楚子)
(使與師言曰君處北海寡人處南海不虞君之涉吾地也管仲對曰爾貢包茅不入王祭不共無以縮酒寡人)
(是徵對曰貢之不入寡人之罪也敢不共給)橘柚(禹貢淮海維揚州又厥包橘柚錫貢)助黃金
(漢侯表五鳳四年坐酎金四兩免又如淳注曰漢儀注諸侯王歲以戸口助酎黃金於漢廟皇帝臨受酎金金)
(少不如斤兩色惡王削縣侯免國)獻白環(帝王世紀西王母慕舜德來獻白環及玦并貢益地圖)
明珠文甲(漢武帝時明珠文甲通犀翠羽之珍盈於後宫蒲梢龍文魚目汗血之馬充於黃門鉅象)
(獅子猛犬大雀之羣食于外囿殊方異國四面而至四域贊)通犀翠羽(上注)獻瓜授官
(陸贄奏議唐德宗狩梁道有獻瓜果者帝欲授以試官贄諫不可於奉天行宫置瓊林大盈二庫贄誎曰今遽)
(以珍貢藏之别庫恐羣下有所觖望矣)貢茘置傳(本傳唐楊貴妃嗜茘枝必欲生致之乃置騎傳)
(走篋千里味未變道途奔走人死枕籍)尺天入貢(杜甫詩寸地尺天皆入貢)萬國貢珍
(東都賦受四海之圖籍膺萬國之貢珍)考圖數貢(唐韓淮西碑皇帝乃考圖數貢)航海梯
山(選策秀才航海梯山踰沙軼漠之貢史不絶書)
皇朝新事戒禽荒(長編太宗端拱元年上曰朕念古人禽荒之戒詔天下勿復以鷹犬來獻)
慮漁奪(孝宗即位詔曰口味菓實之類因緣貢奉煩擾道上數外取索多歸公庫或以貢奉為名深慮)
(漁奪民利仰州軍條具土産合貢之物申尚書省)不厭菲食(高宗紹興二年上曰韓世忠近以鱘)
(魚鮓來進朕戒之曰艱難之際不厭菲食卿當立功報朕至於進口味非愛君之實也已卻之)卻獻珍
味(孝宗淳熙六年趙雄等謝賜新茘流香酒上曰朕卻方物獻所以四方珍味嘉果不曾有)戒艱難
(見不厭菲食注)免煩擾(紹興十四年新復州郡進天申節銀絹上曰此皆出於百姓寧免煩擾可並退)
(回並年錄)勿獻珍禽(寳訓真宗至道三年上曰諸州多以珍禽異獸來獻此甚無益詔天下勿復獻)
焉用繡佛(仁宗天聖四年知寧州楊外繡佛因乾元節來獻上曰民安政舉乃守臣之職焉用此為)
事對(五物九貢)(貢橘柚獻瓜果)(齒毛皮革球琳琅玕)(萬國貢珍尺天入貢)
警聯(雷風鼓舞方丕冐於海隅玉帛會同盍將歸於宰旅)
貢銀絹(中天啟聖聳瞻星電之祥下土薦儀虔致金繒之美)
(甕雖得于唐山實自耕夫之鑿繭或成于漢野誠由織婦之機)
(會禹庭而執帛阻陪萬國之朝紀唐節以獻金敢效干齡之祝)
貢銀(三歲一郊載升壇而奠玉四方萬里咸實篚以貢金)
(地不愛寳參厥包厥篚之輸天其用休薦如阜如岡之祉)
(不貢異物彰軌度於治朝自有常程脩貢賦於萬國)
(庶邦之供惟正敢薦民彜聖人之饗為能願膺帝祉)
(堯仁如天極萬物莫窮其報禹貢任土以庶邦維正之供)
翰苑新書後集上卷十四
