翰苑新書前集卷五十六
幕職官(簽判判官)(書記支使推官)
歴代事實賓筵(唐劉三復長於章奏李德裕器之及鎮浙西皆參佐丨丨軍政之餘與之吟詠)
(終日在長安私第别起草院院有精思亭每朝廷用兵詔令制置即獨處亭中凝然握管左右侍者無能預之)
上賓(枚乘字叔久為大國丨丨與英俊並游)判佐(唐書狄仁傑授汴州丨丨)從事(路嗣恭嶺)
(南節度入覲曰臣丨丨柳渾有出人之見)蓮幕(王儉用庾杲之為衞將軍長史蕭沔與儉書曰盛府元僚)
(實難其選庾景行汎綠水依芙蓉何其麗也時人以入儉府為蓮花池故沔書美之景行杲之字)風幕
(晉謝安王坦之嘗詣桓温論事温令郗超帳中卧聽之丨動帳開安笑曰郗生可謂入丨之賓)賓幄(見精)
(語類)博學強記(李商隠能為古文從事令狐楚幕丨丨丨丨下筆不能自休)行修學進
(韓退之為石洪墓誌洪字巨川丨丨丨丨聲號聞四方諸府交辟烏重胤聘為河陽從事治民寬考功奏石洪)
(為天下第一)博學屬文(劉蕡丨丨善丨丨耿介嫉惡文宗時對策極言中官權盛令狐楚在興元)
(牛僧孺在襄陽辟為從事待如師友)以文章稱(權德輿字載之未冠丨丨丨丨諸儒間韓泗李兼杜)
(佑裴胄交辟之)起草院(見賓筵注)文苑冰壺(見詩詞類)鳳凰芝草(韓退之上崔羣)
(書曰足下仁者宜在高位託在幕府則不為得所足下出類拔萃丨丨丨丨賢愚皆以為美瑞青天白日奴隸)
(亦知其清明)西山有爽氣(王子猷為桓温車騎參軍温謂曰卿在府久比當相料理初不答直)
(高視以手板拄頤云丨丨朝來致丨丨丨)居幕謙謙(李藩字叔翰少冶淡修檢雅容儀好學詩律封)
(在徐州辟為從事丨丨中丨丨未嘗論細微)廊廟之材(吳錄孫紹字長緒北海人為孔融功曹融)
(稱紹有丨丨丨丨後為相)才略精明(李石字中玉初辟李聽幕府從歴四鎮有丨丨為吏丨丨)武
昌多士(晉陶侃鎮武昌軍殷浩庾翼等皆為佐吏時丨丨號為丨丨)東都多才(見羅温石)
(注)河東小朝廷(唐鄭從讜為丨丨節度表王調劉崇龜趙崇李渥崔澤等為判官書記支使皆)
(一時選京州士人人比太原為丨丨丨得才多也)極一時選(武元衡字伯蒼節度劍南元衡雅性)
(莊重雖淡於接物而開府丨丨丨丨)皆一時選(王倕河西節度天寳中名聞於邊它所辟舉如王維)
(王縉崔商等丨丨丨丨云)皆當時士(元稹浙東觀察使所辟幕職丨丨丨之丨)一時高選
(李棲筠觀察浙西幕府皆丨丨丨丨王質字華卿為宣歙觀察使任幕府者若裴夷直趙哲李行方劉蕡皆一)
(時云云)皆為顯人(韋抗所表劉昇卿王倕王燾為僚屬後丨丨丨丨)從事多名流
(崔衍宣歙池觀察使政務簡便其所擇丨丨丨得丨丨衍獨加禮敬幕中之士後多顯達)制軍府庶
務(見賓筵注)參佐軍政(見賓筵注)盡理箴規(劉悟節制鄭滑奏賈直言置幕中悟纖微)
(乖失直言必盡禮箴規以是美譽日聞)咨訪得失(唐陽於陵字達夫節度嶺南辟韋臯李翺等在)
(幕府丨丨丨丨)有出人之見(見從事注)考功奏第一(見行修學進注)羅温石
(韓文烏重胤鎮河陽之三月以石生為才以禮為羅羅而致之幕下未數月也以温生為才於是以石生為媒)
(以禮為羅又羅而致之幕下東都雖信多才士朝取一人焉拔其尤暮取一人焉拔其尤)辟荀孔(晉東)
(海王越為兖州牧以江統為别駕委以州事與統書曰昔王子師為豫州未下車丨丨慈明參畫幕下車辟丨)
(文舉貴州人士有堪此者否統舉郗鑒阮修程牧時以為知人)辟許韓(張建封字本立治徐州性樂士)
(賢不肖游其門者其禮必均故其往如歸許孟容韓愈皆奏置幕府)先奏後聘(唐桂管觀察使王拱)
(聞令狐楚之才欲以禮聘召楚不從乃丨聞丨而丨丨)禮以上賓(白氏六帖任為從事丨丨丨丨)
接以交友(魏志虞翻字仲翔會稽人太守王朗會丨丨丨丨之禮)昆弟同幕(劉崇望字)
(希徒崔安潜帥許及劍南崇望兄弟四人同幕府世以為才)登樓談詠(庾亮在武昌諸佐吏殷浩)
(之徒丨南丨不覺亮至將起避之亮曰諸君且少住老子於此興復不淺便據胡床而坐與浩等丨丨本傳)
率賓僚避暑(歴城北有使君林魏正始中鄭公慤於三伏之際丨丨丨丨丨於此取大荷盛酒以)
(簮刺令與柄通屈莖上如象鼻傳噏之名為碧筩歴下皆效之酒雜蓮氣勝他酎張君房脞說)泛綠水
依芙蓉(見蓮幕注)韋思謙豈池中物(左肅機皇甫公議檢校沛王府長史引丨丨丨)
(為同府倉曹謂思謙曰公丨丨丨之丨屈公為數旬之客以望此府舊唐史思謙傳)
皇朝事實賓彦賓佐賓采上客常毘使軒(並晏)
(公類要)一時名士(晏元獻延賓客丨丨丨丨多出其門為西京留守幕下王琪張亢張亢最為上)
(客見分紀)雪作留龍門(聞見錄謝希深歐陽永叔官洛陽同游嵩山歸暮抵龍門香山丨丨留守)
(錢文僖公遣吏以厨傳散伎至且勞之曰山行良苦當少丨丨丨府事簡無遽歸也)皆天下名士
(同上天聖明道中錢文僖留守西都謝希深為通判歐陽永叔為推官尹師魯為書記梅聖俞為主簿丨丨丨)
(丨丨)
羣書精語幕府不為得所(見鳳凰芝草注)寧久遺於諸侯(白居易韋)
(審規等制云使吾無一方之憂吾丨丨丨汝丨丨丨乎)以良士而贊賢侯(白樂天行盧商)
(制丨丨丨丨丨丨丨宜乎多成功而鮮敗事矣)式重弓旌以光樽爼(五代會要漢乾祐元)
(年勅云翹車著詠戔帛垂文丨丨丨丨丨丨丨丨允奉幕中之畫以稱席上之珍)從事在賓幄
之間(李文饒作鄒平公資福院記公釋褐丨丨丨丨丨丨丨)幕吏之道有事必言
(杜牧作李知常等制云夫丨丨丨丨丨丨丨丨知無不為)嘉南海之能得人(韓退之送竇從)
(事序工部侍郎趙植為廣州刺史署從事扶風竇平平以文辭進於其行也昌黎韓愈丨丨丨丨丨丨丨壯從)
(事之答於知我不憚行之遠也作送竇從事少府平序)賀其得賢主人(韓退之代張籍與李)
(浙東書近者閣下從事李協律翺到京師馳往省之且先丨丨丨丨丨丨)幕中之辯(韓退之箴丨丨)
(丨丨人反以汝為叛臺中之評人反以汝為傾)豫籌幕府(胡文恭行朱逵制)擢參兵謀
(同上)所辟實兼人之才(韓文南陽公文章稱天下其丨丨丨閎辨通敏丨丨丨丨者也)
前賢詩詞談笑青油幕(韓郾城夜會李正封聯句從軍古云樂丨丨丨丨丨燈明夜觀)
(棋月暗秋聞柝何當鑄鉅鉟音丕相與歸臺閣銘山子所工插羽余何怍策勲封龍頟歸騎獵麟脚推選閱羣)
(材薦延搜一鶚)冰壺幕下清(韋應物寄洪州幕府盧侍御詩乃報南昌令乘馬入郡城同時趍府)
(客此日望塵迎文苑臺中妙丨丨丨丨丨洛陽相去遠猶使故材榮)芙蓉客暫依(李文饒游房太)
(尉西湖詩桃李蹊空久丨丨丨丨丨注引王仲寳依芙蓉)歸路芙蓉府(劉禹錫送陸侍御歸淮南)
(幕詩丨丨丨丨丨離堂玳瑁筵)風雲入壯懷(韓送石處士赴河陽幕詩忽騎將軍馬自號報恩子)
(丨丨丨丨丨泉石别幽耳)幕府初交辟(杜甫詩丨丨丨丨丨郎官幸備員)數論封内
事(杜甫别蘇溪赴湖南幕得實翻蒼竹棲枝把翠梧丨丨丨丨丨揮發府中趨)幕府制中權
(高適信安王幕府詩廟堂咨上策丨丨丨丨丨)幕府盛材賢(杜甫呈江陵府諸公王門高德業丨)
(丨丨丨丨)早作諸侯客(杜甫送蘇兵曹飄飄蘇季子六印佩何遲丨丨丨丨丨兼工古體詩)遂
築黃金臺(李白古風燕昭延郭隗丨丨丨丨丨)幕府媿羣材(杜甫詩扶病垂朱紱歸休)
(步紫苔郊扉存晚計丨丨丨丨丨)白頭趨幕府(杜詩丨丨丨丨丨深覺負平生)黃金臺
貯俊賢多(杜詩云云)將軍昔著從事衫(杜甫送魏將軍歌丨丨丨丨丨丨丨鐵馬)
(馳突重兩銜)幕下今朝又得君(姚合送陳倜赴江陵從事荆州勝事衆皆聞丨丨丨丨丨)
(丨丨)即日連鑣向闕時(韓愈示同列詩城上赤雲呈瑞氣眉間黃色見歸期幕中無事惟須)
(飲丨丨丨丨丨丨丨)莫獨吟誇玳瑁簮(杜牧送顗赴潤州幕直道事人男子事異鄉加飯弟)
(兄心還須整頓韋絃佩丨丨丨丨丨丨丨)清秋幕府井梧寒(杜詩丨丨丨丨丨丨丨獨宿江)
(城蠟炬殘永夜角聲悲自語中天月色好誰看)婉婉幕中畫(謝宣遠張子房詩)
簽判(國朝有兩使防團軍事推判官皆以選人充太平興國中以贊善大夫十五員充諸州節度判官蓋)
(太宗以諸州戎幕缺官選朝士補之俾分理事且試其才此簽判所由始也蓋選人則為判官京官則為簽判)
(或謂簽書判官之名不正政和初改為司錄建炎初復舊制焉)
皇朝事實盛府元僚(胡文恭行魯周詢制簽丨丨之丨丨)天才(東都事略郭祥正傳)
(祥正字功父其母夢李太白而生祥正少有詩名梅堯臣曰丨丨如此真太白後身也熙寧中簽書保信軍節)
(度判官)佐治之材(三朝政要韋亶等初擢第即通判諸州代還太宗以兩使判官得替者尤鮮故)
(多闕員乃以亶等十五人為之且令緜歴觀其丨丨丨丨也)儒學知名(東都事略尹洙字師魯以)
(丨丨丨丨僉書孟州判官)究心吏事(言行錄張九成字子韶僉書鎮東軍判官在僉廳丨丨丨丨胥)
(曹建白不能有所欺嘗大書於壁曰此身苟一日之閑百姓罹無涯之苦)盡心細務(伊川撰程明道)
(先生顥行狀公字伯淳僉書鎮寧軍判官為守者嚴刻多忌先生事之甚恭筦庫細務無不盡心事小未安必)
(與之辯相與歡甚屢平反重獄)盡心其職(子由撰東坡蘇先生軾行狀公字子瞻僉書鳳翔府判官)
(長吏意公文人不以吏事責之公丨丨丨丨老吏畏伏)事悉委公(樓攻媿集楊王休字子美授南)
(康軍僉判郡素號江東道院朱文公熹為守日課諸生講書公亦相與發明丨無巨細丨以丨丨)除集
賢校理(東都事略葉清字道卿為僉書平江軍節度判官召還為丨丨丨丨)召見論伐安
南(東都事略朱光庭字公掞范純仁帥慶州辟為僉書判官神宗召見問欲再舉安南之師光庭對曰願陛)
(下禽獸畜之蓋夷狄得其地不可居得其民不可使得已且已須要廣土闢地何)不知有宰相
(中興繫年錄浙東提刑張宗臣逮婺州平民數十人府官就白宗臣大怒曰此事左相專遣人封來知之否僉)
(書鎮東通判廳公事張九成曰九成但知有聖旨丨丨丨丨丨主上屢下䘏刑之詔惟恐無辜被繫公身為部)
(使者不能上體聖意而觀望宰相耶聞者莫不快意宗臣大慙九成投檄而去)不苟徇監司(張侍)
(郎九成事跡公字子韶僉判鎮東軍時民冒鹺禁事連旁郡府帥屬吏明知無辜莫敢辯析公獨謂使者曰當)
(坐者數人餘皆良民若盡欲追繫苛擾甚矣監司怒形於色辭旨侵公公曰事不可行豈宜苟徇即投檄而歸)
疎遠蔡卞(言行錄陳忠肅公瓘字瑩中公為越州僉判蔡卞為帥待公甚厚而公已得其心術常欲)
(疎遠之屢引疾尋醫章不得上會明倅闕俾公攝權公到明遂伸尋醫之請)魏公不知荆公
(聞見錄韓魏公知揚州王荆公初及第為簽判每讀書至達旦日已高急上府多不及盥潄魏公見荆公少年)
(疑夜飲放逸一日從容謂荆公曰公少年不無廢書不可自弃荆公不答退而言曰韓公非知我者丨丨丨丨)
(後知丨丨之賢欲收之門下荆公終不屈)
前賢詩詞留君望此府(蘇東坡送陳之邵僉判夜光不自獻天驥良難知賢哉江束守)
(收此幕中竒丨丨丨丨丨助我憐其衰云云念君瑚璉質當今臺閣宜)看君摩翮上青雲
(王荆公送龐僉判北都兩去不辭勤仕路論才况出羣云云清談猶得當時事遺愛應從此日聞我憶荆溪山)
(最樂丨丨丨丨丨丨丨)却向紅蓮幕裏行(楊誠齋贈尚長道僉判今代高人尚子平風流)
(文采舊家聲合於玉笋班中立丨丨丨丨丨丨丨)辟書今日看君去(王荆公送西京僉判)
(王著作丨丨丨丨丨丨丨丨云云)
書記支使(自魏以來有其名魏太祖以陳琳阮瑀為司空軍謀祭酒管書記室唐景龍中元帥府置)
(掌書記一人節度使亦置焉掌朝覲聘問慰薦祭祀祈祝之文與號令升絀之事國朝乾德二年詔歴兩任有)
(文學者許兩使留後奏充掌書記太平興國六年詔諸節度州依舊制觀察使一員凡書記支使不得並置有)
(出身曰書記無出身曰支使位在判官之下推官之上國朝會要)
歴代事實主記(李文饒集掌書記廳壁記云以右拾遺杜君為丨丨)記室(同上續漢百官)
(志三公大將軍皆有丨丨主上表章報書記雖列於上宰之庭然本於從事之職)有器局(唐韋陟奏)
(韋元甫充支使元甫丨丨丨精於簡牘所蒞有聲)閎辯通敏(見精語類)文檄豪健(唐舒)
(元輿擢高第裴度表掌興元書記丨丨丨丨一時推許)章表繁富(魏文帝與吳質書曰孔璋丨丨)
(殊健微為丨丨元瑜書記翩翩足致樂也)翰動如飛(乾符中王重榮鎮河中辟李巨川為掌書記時)
(車駕在蜀重榮檄令諸蕃協力誅寇巨川文思敏速丨丨丨丨傳之藩隣無不竦動重榮收復功巨川之助也)
檄愈頭風(魏陳琳字孔璋阮瑀字元瑜太祖並以為司空軍謀祭酒管書記室琳作書及檄草成太)
(祖先苦頭風卧讀琳所作頭風頓愈又太祖適近出瑀於馬上具草書成太祖覽畢欲有所定竟不能增損)
下筆成書(陳武帝討元景仲引趙知禮為書記為文贍速每口授軍書下筆便就)下筆不
休(見博學強記注)精於簡牘(見有器局注)重其文章(宋齊丘鎮豫章以喬公舜為掌)
(書記性簡率在幕中十餘年未嘗趨附府公但重其文章以進用)為文瑰竒(唐李商隠丨丨丨丨)
(邁古)文理貴中(李德裕鎮浙西劉三復在幕一旦令草謝御書表謂之曰立搆也歸創之三復曰丨)
(丨丨丨不貴其速)主上表章(見記室注)奏記翩翩(白居易集行姚元康制籌謀文藝各)
(負所長能掌孜孜不怠丨丨丨丨有聲)飛書馳檄(見精語類)宣州多賢(韓文送楊儀之)
(支使歸湖南序云當今藩翰之賓客惟丨丨為丨丨)雍州妙選(梁建王為雍州刺史以江革為南征)
(西記室參軍弟觀兼書記沈約任昉與革書曰丨丨丨丨英才文房之職總卿昆弟可謂馭二龍於長途騁騏)
(驥於千里)八掌書記(翰林故事曰張鷟十年歴文武之佐六府丨丨丨丨時論善之)金馬石
渠之亞(李文饒集魏氏以陳琳阮瑀管記室自東漢以後文材高名之士未有不由於是選其簡才之)
(用亦丨丨丨丨丨丨)詳於訊覆(唐韋元甫初任白馬尉採訪使韋陟奏充支使與同幕判官員錫齊)
(名元甫精於簡牘錫丨丨丨丨時謂員推韋狀)有事必言(杜牧行韋瓊充振武掌書記制夫幕吏之)
(道丨丨丨丨知無不為考於職分亦無本局)召拜侍御史(杜牧擢制科牛僧孺鎮揚州辟節度)
(府書記牧供職之外唯以宴遊為事數年丨丨丨丨丨僧孺餞之曰以侍御史風槩遠馭固當自及夷塗)騏
驥千里(見上注)
皇朝事實幕書(公是行趙庶明制以幹力參丨丨)侯藩載筆(徐騎省行沈翺制云)
奏記之任(徐騎省行喬匡舜浙西掌書記制軍旅之事不可無佐丨丨丨丨不可非才)參畫
之筵(胡文恭行蘇澄蔡州支使記)辭不往(言行錄歐陽公初坐論救范公貶三峽元昊反范公)
(起為環慶帥辟公掌牋記公歎曰吾初坐論范公之事豈以為己利哉同其退不同其進可也於是遂丨丨丨)
羣書精語從事於是府而流聲實於天朝(韓文送楊儀之支使歸湖)
(南序云儀之智足以造謀材足以立事忠足以勤上惠足以存下而侈之以詩書六藝之學先聖賢之德音以)
(成其文以輔其質宜乎丨丨丨丨丨丨丨丨丨丨丨丨也)含思而九流委輸揮毫而
萬象駿奔(李文饒集非天機殊健學源濬發丨丨丨丨丨丨丨丨丨丨丨丨丨丨如庖丁提刀為之)
(滿志師文弄瑟效不可窮則不能稱是職也)以人文掌宸翰才華登貴仕(同上)
(僕射高貞公節度令狐公丨丨丨丨丨丨國子司業鄭公給事河南尹杜公丨丨丨丨丨丨繼斯躅者不亦盛)
(歟)其簡才亦金馬石渠之亞(見歴代事實類)軍旅之佐奏記之
任(見皇朝事實類)飛書馳檄用枚臯(李德裕太原書記廳壁記揚雄稱軍旅之際丨丨丨)
(丨丨丨丨)績茂戎軒才優管記(柳子厚奏薦從事表某丨丨丨丨丨丨丨丨操刀必割豈)
(謝剸犀落筆不休寧慙倚馬)植密畫於借筯之宴發羣謀於章奏之
筆(柳子厚送邠寧獨孤書記赴辟命序今戎帥楊大夫又能旁貴文雅以符召文士之秀者河南獨孤密署)
(為記室俾職文翰翕然得致士之稱於談者之口云云吾子歴覽古今之變而通其得失是將丨丨丨丨丨丨)
(丨丨丨丨丨丨丨丨丨丨為明天子論列熟計而導揚威命然後談笑罇俎賦從軍之樂移書飛文諭告西土)
(劫脅之伍俾其簞食壺漿犒迎王師在吾子而已往慎辭令使諭蜀之書燕然之文炳然於漢史真可慕也)
非閎辯通敏之才不宜居(韓退之為節度掌書院廳石記曰書記之任亦難矣元戎)
(整齊三軍以鎮撫郡國贊天子施教化凡文辭之事皆出書記丨丨丨丨丨兼人丨丨丨丨丨之南陽公鎮徐)
(州歴十一年而掌書記者三人曰杜兼許孟榮季博云云南陽公文章稱天下其所辟實所謂閎辯通敏兼人)
(之才者也苟未知三子之文章吾請觀於南陽公可知矣蔚乎其相章炳乎其相輝志同而氣合魚川泳而鳥)
(雲飛是賓主之相得也)賓主相得(見上注)
前賢詩詞賓筵得佳客(温庭筠送郭書記丨丨丨丨丨侯印有光輝)立談有
邊計(高適贈王管記飄飄戎幕下出入關山際轉戰輕壯心丨丨丨丨丨)美名人不及(杜甫)
(寄高書記歎息高生老新詩日又多丨丨丨丨丨佳句法如何主將收才子崆峒足凱歌聞君已朱紱且得慰)
(蹉跎)自可持旌麾(杜甫送高書記詩十年出幕府丨丨丨丨丨此行既特達足以慰所思男兒功)
(名遂正在老大時邊城有餘力早寄從軍詩)觸熱向武威(杜甫送高三十五書記適云高生跨)
(鞍馬有似幽并兒借問今何官丨丨丨丨丨答云一書記所媿國士知)書記赴三捷(杜甫送韋)
(書記赴安西夫子欻通貴雲泥相望懸白頭無籍在朱紱有哀憐丨丨丨丨丨公車留五年欲浮江海去此别)
(憶茫然)好在阮元瑜(杜甫送蔡都尉因寄高書記雲幕隨開府春城赴上都云云因君問消息)
(丨丨丨丨丨)
判官推官(唐天寳後有判官之名未見品秩國朝兩使置丨丨丨丨各一人餘州置推判官各一人)
(元祐令京府判官至軍監判官為幕職官皆從八品政和初自判官至諸曹改為士戶儀兵刑工曹掾建炎初)
(復舊制焉)
歴代事實判佐(唐書狄仁傑授卞州丨丨)佐幕(白集孫簡除京南判官制)賓佐
賓彦賓采賓寮(並類要)王佐才(崔造永泰中與韓會盧東美張正則三人)
(友善居上元好言當世事皆自謂丨丨丨故號四䕫浙西觀察李棲楚辟為判官)舍人樣(徐堅聖歷)
(中東都留守楊再思引為判官屬文典厚再思每目為鳳閣丨丨丨)文學超邁(後唐長興詔推判官)
(各限年任惟丨丨丨丨擢任不限年)才思俊麗(唐令狐楚辟為太原從事自書記至節度判官丨丨)
(丨丨德宗好文每太原奏至能辨椘之所為)學業才畫(白集李石等充涇原判官制丨丨丨丨堪)
(置幄中)援筆成碑(裴度東都留守辟皇甫湜為判官度修福先寺將立碑求文於白居易湜怒曰)
(近捨湜而遠取居易請從此辭度謝之湜請斗酒丨丨丨丨度曰不羈之才也)健吏(魏元忠鎮朔方崔日)
(知字子俊與張說同為判官以丨丨稱)清幹善斷(裴寬以文詞進景雲中潤州刺史韋銑引為判)
(官丨丨丨於割丨銑重其才)小朝廷(見幕職總類下)奏辟舊僚(職官分紀宰相徐商領鹽)
(鐵奏王徵為參佐及徵拜拾遺商罷相鎮江陵以徵舊僚奏授殿中侍御史賜緋充荆南節度判官)後為
相(原化記張建封字本立鎮徐州奏李藩為判官有新羅僧能相人公令看諸判官有得為相者否僧云並)
(無公不快曰某妙擇賓僚豈無一人至相坐者促召李判官至僧降階迎謂張公曰判官是紗籠中人宰相冥)
(司以紗籠護之恐為異物所擾餘官不然藩丨果丨丨)入為公卿(白集温堯卿江陵判官制今之)
(俊儀先辟於征鎮次升於朝廷故幕府之選下臺閣一等異日丨丨大夫丨丨者十八九焉)出入將
相(見介胄持斧注)紗籠中人(見後為相注)介胄持斧(李&KR1134;吉始從事振武日金城寺)
(僧忽見一人丨丨丨丨由門而入俄聞報李判官來僧具以告自是逢吉再造其室即見其人先逢吉而至率)
(為常矣故逢吉出入將相二十餘年)柳裴俱為(武元衡節度劒南丨公綽字寬方與丨度丨丨判官)
(尤相引重)白身判官(南窗新書貞元中仕進道塞奏請難行東省數月閉門南臺唯一御史令狐椘)
(為桂府丨丨丨丨七八年奏官不下由是兩河競辟才雋抱器之士用為謀主日以恣横元和已來始進用有)
(序)入為御史(唐楊假自浙西觀察判官丨丨監察丨丨)
皇朝事實民得不擾(長編劉隨為永康軍判官軍無城堞伐木為柵壞輒易之頗困民力)
(隨令環植柳數十萬株以限内外丨丨丨丨)夷人稱吾父(同上初西南夷市馬入官苦吏誅求)
(隨為繩按之及隨罷丨丨數百訴於轉運使曰丨丨何在事聞乃得調)盜多全活(言行錄趙忠獻)
(王普為滁州判官太祖與語竒之會獲盜數百將就死普意其有冤啓太祖更訊之所全活十七八)焚王
均書(東都事略陳從易字簡夫調彭州軍事判官王均反從易攝州事有謀殺監兵欲從亂者從易推其)
(首斬之均移書至州從易即命焚之)論美人稱教旨(言行錄龐莊敏為開封判官尚美人方有)
(寵遣宦者稱教旨免工人市繇公上言祖宗以來未有美人稱教旨干撓府政者上怒杖宦者切責美人仍詔)
(諸官府自今有宫中之命毋得施行)
自敘拂衣而去(唐李瓊傳瓊鎮桂管奏柳璧為觀察判官軍政不愜璧極言不納丨丨丨丨桂)
(府尋亂)
羣書精語贊戎軍而糺羣吏(柳子厚送李判官往桂州序今李生學於詩有年矣)
(吟詠風賦頗聞乎人至於是州永州也惟州之牧兹焉以丨丨丨丨丨丨丨甚直且武豈所謂吏而華者耶)
幕府之選下臺閣一等(見皇朝事實注)運籌盛府言必端詳(徐騎)
(省行袁特浙西判官制云丨丨丨丨丨丨丨丨)軍府之要掌在賓寮(白居易路費等桂州)
(判官制云藩隅之重委以侯伯丨丨丨丨丨丨丨丨云云佐廉簡澄清之務撫華夷錯雜之人俾其乂安實在)
(參贊)
前賢詩詞老氣横九州(送韋評事充同谷郡判官子雖軀幹小丨丨丨丨丨)秀氣
衝星斗(贈李判官珊瑚市則無騄驥人得有早年見標格丨丨丨丨丨事業富清機官曹正獨守頃來)
(樹嘉政皆已傳衆口討論實解頤操制紛衆手入幕未展材秉鈞孰為偶)亦上赤霄人(送覃二判)
(官餞爾白頭日永懷丹鳳城肺肝若稍愈丨丨丨丨丨)麾下賴君才並入(贈田九判官崆)
(峒使節上清霄河隴降王欵聖朝宛馬總肥秦苜蓿將軍只數漢嫖姚陳留阮瑀誰爭長京兆田郎早見招丨)
(丨丨丨丨丨丨獨能無意向漁樵)三台星裏拜文星(杜牧送斛斯判官蒼蒼烟月滿川亭)
(我有勞歌一為聽將取離魂隨白騎丨丨丨丨丨丨丨)燕臺上客意何如(又寄浙西李判)
(官丨丨丨丨丨丨丨)飛書走檄如飄風(李白送程劉二侍御獨孤判官赴安西幕詩安西幕)
(府多才雄喧喧惟道三數公繡衣貂裘明積雪丨丨丨丨丨丨丨云云)京兆田郎早見招
(見麾下賴君才並入注)塞上得國寳(杜甫詩送長孫侍御赴武威判官若人才思潤溟漲浸絶)
(島樽前失詩流丨丨丨丨丨)迥然青冥姿(岑參酬甄判官夫子廊廟器丨丨丨丨丨閫外佐戎)
(律幕中吐兵奇)良籌佐戎律(岑參寄杜楊二判官二友華省郎俱為幕中客丨丨丨丨丨精理皆)
(碩畫)書記日翩翩(高適别馮判官遥知幕府下丨丨丨丨丨)君行佐紀綱(杜甫)
(送崔判官才美膺推薦丨丨丨丨丨)幕府盛才良(杜甫送靈州李判官將軍專策略丨丨丨)
(丨丨)雲深驃騎幕(杜甫送廣州張判官云云)英才冠三軍(李白贈何判官昌浩)
(不然拂劍起沙漠收竒勲云云夫子今管樂丨丨丨丨丨)歌舞淹留玳瑁筵(李白贈辛判官)
(氣岸遥凌豪士前風流肻落他人後夫子紅顔我少年章臺走馬著金鞭文章獻納麒麟殿丨丨丨丨丨丨丨)
推官(官制見判官門)
歴代事實佐賓幕(杜牧行馮軒義成軍推官制丨丨丨丨)贊察廉(白居易姚元康)
(觀察推官制云苟能丨丨丨)堅正鯁言(韓退之知武寧張建封為推官操行丨丨丨丨無所忌)
言行剛直(狄仁傑孫兼謨元和末解褐襄陽推官丨丨丨丨使府知名)擢任不限年
(見判官門文學超邁注)
皇朝事實方重自持(見論薦推其友注)在選處之澹如(言行錄彭尚書)
(汝礪授漳州軍事推官丨丨十年人以為淹而公丨丨丨丨也)宰相才(邵氏聞見錄吕文穆公既致政)
(居洛真宗祀汾隂幸其宅問曰卿諸子孰可用公對曰有姪夷簡任潁州推官丨丨丨也遂至大用)真宰
相器(胡氏傳家錄忠獻王琦徙開封府推官理事不倦暑月汗流浹背府尹王博文大器重之曰此人要)
(路在前而治民如此丨丨丨丨也)有廊廟才(東都事略明鎬字化基薛奎稱鎬丨丨丨丨遂除開)
(封府推官)有臺諫風(中興繫年錄四川總領符行中嘗欲增簡州鹽筴以其事屬雅州推官李燾力)
(拒之張浚謂丨丨丨丨)處事精審(蘇頌字子容為南京留守推官歐陽公一以府政委之曰子容)
(丨丨丨丨一經閱覽則某不復省矣)决斷精敏(言行錄蘇文忠公攝開封推官丨丨丨丨聲聞益遠)
府事悉咨(晦菴集范如奎字伯達授武安軍節度推官始至將帥斬人公白其誤帥已署不易也公)
(正色曰節下奈何重易一字而輕數人之命帥矍然從之自是丨中丨大小丨以丨焉)雪冤驟知
制誥(言行錄錢宣靖公若水為同州推官丨丨死者數人遠近翕然稱之未幾太祖聞之丨加進擢自幕)
(職半歲中為丨丨丨二年中遷為樞密副使)活冤四人(六一集薛簡肅公奎授隰州推官始至取)
(州獄已成書丨丨者丨丨)偽印疑讞(東萊集趙清獻公抃為武安軍節推民有丨造丨者吏皆以為)
(當死公獨云造在赦前而用在赦後赦前不用赦後不造法該不死遂以丨丨之卒免死一府皆服)職事
爭辯(樓攻媿集陳希點字子與授平江府察推樞密丘公崈為守屢以丨丨丨丨丘公或馮怒折之公退)
(立屏息俟其少霽執論如初至於再三竟不能奪自爾公所書擬望而許之)日食上書(東都事略)
(崔郾字德符為筠州推官徽宗以丨丨下詔求直言郾丨丨徽宗覽而善之)上疏論冷清罪
(言行錄韓獻肅公絳為開封府推官男子冷清自謂母娠宫中生民間於是自稱皇太子都人聚觀頗以為疑)
(吏收捕驗問無實猶止羈置近郡公上疏引成方遂事論奏甚切清遂伏罪)上疏論邊事(東都)
(事略梁顥傳顥為大名府觀察推官真宗幸大名訪羣臣邊事顥上疏時論韙之除知制誥)作當直
箴(周平園集李文簡公燾號巽巖任雅州推官丨丨丨司丨諷郡守用私情背公法者)舉笏擊蛇
(言行錄孔道輔為寧州推官道士治真武像有蛇穿其前數出近人傳以為神州將欲驗視以聞故率其屬往)
(拜之而蛇果出公即丨丨丨丨殺之自州將以下皆大驚已而又皆大服公由此知名石介有擊蛇笏銘)代
還除著作(東都事略王[騣-凶+(鬯-匕)]傳字總之為婺州觀察推官代還真宗見而異之特轉著作佐郎)半
歲知制誥(見雪冤驟知制誥注)除太子中允(東都事略徐僖字德占上治兵策除鎮南)
(軍節度推官召對丨丨丨丨丨)薦除監察御史(東都事略劉贄字莘老諡忠肅徙江陵府觀察)
(推官用韓琦丨丨館閣校勘為丨丨丨丨裏行)用薦遷寺丞(言行錄孫侍讀甫字之翰為華州推)
(官轉運使李紘用其材薦大理寺丞)論薦推其友(通略李常初為宣州推官以方重自持發運使)
(楊佐欲丨常改官常丨丨丨丨劉琦佐曰不見此風久矣)遷戶部判官(韓絳為開封府推官論男)
(子冷清罪丨丨丨丨丨除右正言)除御史(熙寧十三年丨秀州軍事推官李定為監察丨丨)
前賢詩詞太府冠羣能(陳后山送高推官先生鍾舊德丨丨丨丨丨過手無難事逢人)
(且異稱)君如汗血馬(東坡次韻孔文仲推官丨丨丨丨丨作駒已權竒)政好摶扶
整羽翰(楊誠齋送林節推之官融水桂嶺梅花欲争梅發融水幕賓來訪别可憐走馬犯風霜吟徧)
(花更吟雪云云君如雲表秋健鶻丨丨丨丨丨丨丨)深入黃茅作從事(同上送王節推歸融)
(州吾州佳士子王子丨丨丨丨丨丨丨)
四六警語(幕僚賓佐)(名流上幕)(名士諸賢)(烏幕記室)(僉判書記)(入幕賓州從事)
(芙蓉客玳瑁筵)(諸侯客天下士)(盛府元僚燕臺上客)
發端(疏榮帝闕贊畫侯藩)(被命宸綸屈參郡晝)(宸庭錫命藩府贊條)(夙奉宸綸屈臨賓幕)
起聯(駕丹桂之梯夙聞香譽依紅蓮之幕兹屈英游)
(聞風已久幸分鄰壁之光易地此來良覺賓筵之重)
(聞琳瑯之譽愧未盍簮賓玳瑁之筵幸聞命駕)
(數淮右之衣冠高門以世謁湖南之賓客上幕其人)
(西外諸生著小冠而趨邑南豐一瓣瞻大幕以歸心)
(湖南多賓客誰為領袖之賢汝陽真天人亶稱紗籠之選)
(占斗牛而辨次最重潜藩肅車馬以遵途來參婉畫)
(數江西人物之英公為先達備湖南賓客之數僕在後塵)
警句(顧未吟於芍藥尚小泛於芙蓉)(暫屈為數旬客夫豈容三年淹)
(諒婉婉以贊籌且颯颯而草檄)(暫依芙蓉而泛綠水即絶雲氣而負青天)
(猶將依綠水之光殆斜取青雲之勢)(尚遲中祕書之遊載屈外從事之選)
(合是紗籠富貴之身屈為鈴閣畫諾之主)(兹羅而致之幕下猶錐之處於囊中)
(宜參漢殿之清班暫屈栖筠之異席)
警聯(懲抱櫝之欺在其僉擬察論囚之過力為平反)
(得文武於幕下已空冀北之士夫流聲實於天朝是必湖南之支使)
(翠竹碧梧之韻流風具存紅蓮綠水之遊清名夙著)
(使者持斧既已加桑梓之恭賓之初筵必首入蘋蘩之薦)
(郭子儀之羅絡雖六十人烏大夫之招延止一二輩)
(畫諾笑談一士增油幢之重婆娑觴詠千詩發嶽麓之竒)
(政有弛張惟其中而品節獄須讞議過於甚則平反)
(依紅泛綠暫陪入幕之賓拖紫紆青即預登瀛之選)
(泛綠依紅豈久勞於婉畫凌青遡紫行即展於壯圖)
(崔李所從主人可知其德范岑是與太守不有其功)
(崔李藩翰之客婉畫皆賢宗成笑諾之謠頒條有頼)
(搴芙蓉於木末有蔚其馨掣鯨鯢於海中孰方其勇)
(得仁賢之主人有川泳雲飛之樂贊約束於大府扶春生秋殺之權)
結聯(湖南之客多賢姑紉蘭芷天禄之書當校仍薄蓬萊)
(川泳雲飛此豈容於暖席幕開風動佇即拜於温綸)
(留望此府名已滿羣公之間舍薦於朝上亦記名臣之後)
(治文書於儉府少試浩繁獻雅樂於漢廷佇歸清切)
(武昌之號多士正由佐吏之才勃海之為水衡寧復功曹之拜)
(少寬幕府之文書庶幾展布或發底僚之曹務正藉并包)
(河陽三月之羅致已空唐處士之廬宣室半夜而席前亟拜漢天子之詔)
翰苑新書前集卷五十六
