翰苑新書前集卷五十一
諸路將(總將帥)
將帥官制(國朝神宗留意武備本以捍西北二邊而推其法於東南故西北為多東南為少職略陜)
(西諸路四十二將河北諸路三十七將而東南纔十三將元豐四年詔東南諸路團結諸軍馬十三將淮南東)
(路第一西路第二兩浙西路第三東路第四江南東路第五西路第六荆南北路第七南路潭州第八全邵永)
(三州備廣西應援第九福建第十廣東路第十一西路桂林第十二邕州第十三實錄合諸路九十二將各有)
(正副軍中行圖陣隊調發賞罰皆關決於將副宣和六年詔元祐元年司馬光請盡罷諸路將官而樞密院難)
(之止詔諸路將副在州駐劄不係路分兵官知州并州鈐轄兼充者並差將官一員兼本州都監其單騎駐劄)
(處勿復差兼宣和五年御筆諸路將副部隊自今並依元豐法選差中興會要乾道四年樞密院奏諸州揀中)
(弓弩手雖已差路分鈐轄都監春秋詣諸州巡按緣逐州未有將官專一日逐訓練恐致事藝生疎詔諸州各)
(置准備將一員專一管轄日逐訓練揀中弓弩事藝孝宗會要)
皇朝事實西戎無敢犯塞(言行錄李顯忠為鄜延路兵馬都監兼充第六正將丨丨)
(入寇公屢擊之自是丨丨丨丨)力戰却夏人(東都事略劉仲武字子文為涇原路第一將夏人欲)
(犯天聖砦主帥檄仲武會兵於天聖約過某日賊不來則分屯去仲武得賊的期乞緩分屯主帥止留一將及)
(仲武軍賊果至仲武力戰禦之賊遁去遷熙河路兵馬都監)平夏川功為多(東都事略趙隆)
(傳隆除涇原第九將與夏人戰丨丨丨丨丨丨)非郭成不可(東都事略郭成傳進築平夏城置第)
(十將以戍之章楶謂諸將曰新邊控扼誰可付者皆曰丨丨丨丨丨遂用之)第人材為三等
(職略元豐間王祖道言陜西河北京東府路將皆朝廷所選擇尚多庸人其餘淮浙等路雖有團治訓練之法)
(而無教閱按試之實望密下諸路經略監司體量將副丨丨丨丨丨丨)
總將帥
歴代事實授鉞(唐渾瑊傳德宗進狩山南瑊以諸軍衞入谷口帝臨軒丨丨用漢拜韓信故事)
佩印(王忠嗣有武略丨四將丨為隴西節度又職林云上平戎十八策)齋斧(魏志凡將出必齋戒)
(之廟受斧故云丨丨)半段槍(玄宗實錄哥舒翰為河西衙前將吐蕃大寇邊翰持丨丨丨當其鋒擊之)
服虎文(漢百官志武官丨曰丨丨)雞羽檄(魏武奏事曰若有檄即插以雞羽又先見漢高紀)
鸞旂琱戈(常宏馬璘碑詔以鷹揚之命於是有丨丨丨丨之賜)秉鉞抗旌(終軍傳大將軍)
(丨丨丨丨)提鼓援枹(國語范蠡應使者曰左丨丨右丨丨)美箭良弓(燕公制材標丨丨門)
(襲丨丨軍法盈懷兵規指掌)右刀左矟(西郡南郢州刺史耿令貴謂所部曰大夫見賊須丨手拔)
(丨丨手把丨莫皺眉畏死)鷰頷虎頭(前班超傳相者謂丨丨丨丨飛而食肉萬里侯相也)虯鬚
猿臂(郭知連事)精貫白日(魏志云)才氣無雙(前李廣傳廣丨丨天下丨丨)學
萬人敵(項籍傳)為國虎臣(辛慶忌)矯矯虎臣(詩丨丨丨丨在泮獻馘)武
暢四海(陳湯威震百蠻丨丨丨丨)國之爪牙(漢李廣斬霸陵尉上書自陳上報曰將軍者丨)
(丨丨丨)誓清中原(晉元帝定江南以祖逖為奮威將軍豫州刺史逖渡江中流擊楫而丨曰祖逖)
(不能丨丨丨而濟者有如大江)一身都為膽(蜀志趙雲字子龍將數十騎值曹操軍大出雲遂前)
(突其陣且鬭且却魏兵追至營雲大開門魏疑有伏兵引去雲以勁弩射魏兵魏兵驚駭自相蹂踐墮水死甚)
(多備明旦至雲營視昨戰處曰子龍丨丨丨丨丨也)横槊賦詩(東坡赤壁賦)即席賦詩
(王侍中智興武略英竒敕授徐州節制雄材磊落幕府既開所辟皆儒者一旦從事於使院會宴從容賦詩公)
(曰前某以韜略發跡未嘗留心章句云云乃引紙援毫頃刻而就云平生弓劍自相隨剛被郎官教作詩江南)
(花柳從君詠塞北煙塵我自知)不忘俎豆(東觀漢記云祭遵為將軍取士皆用儒術對酒設樂必雅)
(歌投壺雖在軍旅丨丨丨丨也)雅歌投壺(見上注)下馬作露布(傅奕字修期拜安遠)
(將軍帝歎曰上馬能擊賊丨丨丨丨丨)圖上方略(趙充國擊羌虜上問曰當用幾人曰百聞不如)
(一見願馳至金城丨丨丨丨)方略何如(霍去病顧丨丨丨丨耳不至學古兵法)曉暢軍
事(諸葛亮出師表曰將軍向寵性行淑均丨丨丨丨)元老壯猷(方叔丨丨克丨其丨詩)料
敵如神(郭子儀家傳訓師如子丨丨丨丨又永泰元年僕固懷恩結吐蕃回紇合圍涇陽是時也兩軍)
(相對控弦未發公獨以騎出降隂山十萬騎)十策(唐紀曰李靖累授開府獻丨丨以圖蕭銑)五間
(孫子)一竒(黥布傳楚與黥布戰為三軍欲以相救為竒云云此亦丨丨也)減竈(史記孫臏丨丨)增
竈(後漢虞詡丨丨)萬囊壅水(前韓信傳信擊齊楚使龍且將救齊與信夾維水陣信夜令人為丨)
(餘丨盛沙以丨丨上流引兵半渡陽不勝還走龍且遂追渡水信使人決壅囊水大至龍且軍大半不得渡即)
(急擊龍且遂平)枕席過師(趙充國傳信威千里從丨丨上丨丨)暗合孫吳(曹植表曰行師)
(用兵之要不必用孫吳而暗與之合)虜在目中(光武西征隗囂召馬援至於帝前聚米為山谷帝曰)
(丨丨吾丨丨矣)飛將(吕布傳布字奉先便弓馬膂力過人號為丨丨)梟將(張良傳九江王布楚丨丨)
號杜彪(梁西荆州刺史杜山從膂力過人便馬善射所佩霞明朱弓四十餘力每出挑戰魏軍憚之丨)
(為丨丨)謂鐵虎(蔡祐與齊戰被明光甲所向無敵齊人丨之丨丨)飛將軍(李廣傳廣為古)
(北太守匈奴號曰漢丨丨丨避之數歲)熊虎之將(周瑜謂孫權曰劉備有關張丨丨丨丨又為世)
(虎臣有飲馬長江之志又羽飛萬人敵)轅門二龍(烏承玭字德潤開元中與族兄承恩皆為平盧)
(先鋒號丨丨丨丨)黃騶少年(裴果常乘騶馬白袍先陷陣時號為丨丨丨丨)中興銳將
(馬璘傳璘武藝絶倫遭時屯棘以忠力奮為丨丨丨丨)大樹將軍(後馮異謙退不伐所止舍諸將)
(並坐論功異常獨屏樹下)號真將軍(前周亞夫傳文帝時匈奴大入邊亞夫為將軍軍細柳以備胡)
(上自勞軍至霸上棘門已而之細柳先驅至軍門都尉曰軍中聞將軍之令不聞天子之詔上使使持節詔將)
(軍曰吾欲勞軍亞夫傳言開壁門天子按轡至中營亞夫以軍禮見天子為動改容式車文帝曰嗟乎此丨丨)
(丨矣鄉者霸上棘門如兒戲耳至亞夫可得而犯耶)萬人敵(見熊虎之將注)草木知名(唐張)
(萬福傳江淮丨丨亦知萬福之威丨)不從中御(淮南子曰國不可從外理軍丨可丨丨丨)八陣
圖(諸葛亮傳云)背水陣(韓信傳云)横行匈奴(十萬横行舞隂侯之毅氣又單于嘗為書)
(嫚吕太后太后怒上將軍樊噲曰臣願得十萬衆丨丨丨丨中)九戰九勝(絶甬道大破秦軍)八
遇八克(婁師德字宗臣武后時募猛士討吐蕃乃自奮戴紅抹額來應詔後與虜戰丨丨丨丨)以
少擊衆(唐馬璘傳璘以百騎破賊五千光弼曰吾未見丨丨丨丨如馬將軍者)取糧於敵
(郝玭貞元中在邊積三十年每討賊不持糗糧丨之丨丨)焚老上之龍庭(後竇憲傳憲遂登燕)
(然山勒石刻功紀漢威德令班固作銘曰躡冒頓之區落丨丨丨丨丨丨)勒功燕然(見上注)凱
歌(周禮王大捷則丨丨又漢明帝定樂最末曰短簫鐃歌)振旅凱旋(唐裴行儉大破突厥丨丨)
(丨丨)虎臣獻馘(見矯矯虎臣注)擇日設壇(韓信傳丨丨齋戒丨丨具禮拜為大將)拊
髀頗牧(馮唐傳上丨丨曰吾獨不得廉丨李丨為將豈憂匈奴哉)卯命辰行(高崇文為長城)
(使奉詔征劉闢御軍常若寇至丨受丨而丨丨器用無闕)跪而推轂鷹揚(維師尚父時惟)
(丨丨)龍驤虎奮(魏志梟其元首)虎視龍驤(傅玄古今畫讃云信陵丨丨丨丨)闞如
虓虎(詩進厥虎臣丨丨丨丨)赤兔突陣(呂布有良馬曰丨丨常與其親近乘赤兔而陷鋒矢)
(丨丨)兵威如破竹(杜預曰今丨丨已振譬如丨丨數節之後迎刃而解)疾雷卒電(太公)
(曰丨丨不及掩耳丨丨不及瞑目)雲徹捲席(鄧艾破蜀詔丨丨丨丨蕩定巴蜀)雨洗天
兵(李晟廟碑丨丨丨丨風霾虜魄)猛將如雲(李陵與蘇武書丨丨丨丨謀臣若雨)怒如嚴
霜喜如時雨(魏志云)賞如高山罰如深溪(魏都賦云云將猛四七)奔
星震霆(揚雄傳云疾如丨丨擊如丨丨)雷合霆發(揚雄傳云)止雪反風(王晙將并)
(州兵濟河討突厥晙間行拾趣山谷夜遇雪恐失期誓於神曰晙事君不忠不討有罪天所殛者當自蒙罰心)
(誠忠而天監之則丨丨丨丨俄而和霽晙自東道追及之獲餘三千)刺山飛泉(前李廣利傳號貳師)
(將軍拔佩刀丨丨丨丨涌出)酹酒祝江(隋賀若弼丨丨丨丨得葬魚腹中死且不恨)將門
有將(楊玄感求領兵煬帝曰相門必有相丨丨必丨丨)西平有子(李愬)列耀斗魁
(史歷書文昌宫上將以將丨丨於丨丨)太微上將(楊炯魏將軍碑)天目(燕集將為丨丨國命)
(所寄)
皇朝事實歸舟惟載圖籍(言行錄曹彬諡武惠討蜀師還輜重甚多或言悉竒貨也)
(太祖密令伺之圖書也無銖金寸帛之附焉又平江南丨丨無他物丨丨丨丨衣被而已)邊使不敢
仰視(言行錄曹武穆公瑋為將幾四十年用兵未嘗敗以衂自三都之戰威震四海罝勒斯賚聞公姓名即)
(手加顙在天雄契丹使過魏地輒隂勒其從人無得高語疾驅至多憚公丨丨丨丨)賊聞姓名(見上)
(注)圖形以進(言行錄狄青與西賊戰每帶銅面具被髮出入行陣間未嘗中箭而上未識其面遂)
(令丨丨丨丨青密令軍中聞鉦一聲則止再聲則嚴陣而陽却鉦聲止則大呼而突之士卒皆如其教纔遇敵)
(未接戰遽聲鉦士卒皆止再聲皆却夷人大笑相謂曰孰謂狄天使勇鉦聲止忽前突之賊兵大亂自相蹂踐)
(死者不可勝計)西番呼為父(同上曹公瑋在秦州西番犯塞狄陣首出布陣狄貴人也瑋使射之)
(一發而斃狄鳴笳而遁瑋以大軍乘之狄衆大敗係斬萬計西番由是憚服至今不敢犯塞每言瑋名則丨之)
(丨丨)下馬扶輦(同上澶淵之役高武烈王瓊勸上發韋城王下馬自扶丨擁衆渡河敵衆失色及射)
(死烏珠賊遂奉書請盟)焦山邀賊(治迹統類建炎四年烏珠四至鎮江韓世忠駐丨丨丨之時丨)
(衆數萬世忠纔八千人世忠募海船百餘艘泊金山下敵見大笑曰此吾机上肉耳世忠命鍊鐵為長綆串大鈎徧)
(授強健者賊舟噪而前世忠分海船為兩道出其背每縋一綆則曳一船而入賊不得渡乃遣使願還所掠及獻馬)
(五千世忠不聽曰只留下烏珠乃可去世忠據中流與賊相持烏珠不敢出賊之在儀真者乃於城外鑿小渠屬之)
(江烏珠刑白馬殺婦人自刖其額祭天以幸風濤之息世忠知之悉師督戰風弱帆緩我師不利賊以輕舠絶江而)
(遁)幾獲烏珠(同上先是世忠視鎮江形勢無如龍王廟有賊來必登此望我虚實因遣二百卒伏廟中)
(又遣三百卒伏江岸遣人於中望之戒曰聞江中鼓聲岸下人先入廟中人繼出賊果有五騎趣龍王廟廟中之伏)
(聞鼓聲而出五騎振策以馳僅得其二有紅袍白馬既墜而跳馳得脫詰二人者云即烏珠也)海州之捷
(同上李寳至東海縣時金兵已圍海州寳麾兵登賊驚引去寳引舟師至密之膠西石臼島賊泊唐島相距止一山)
(候風即南不知王師之猝至丙寅風自南來衆喜争奮引帆握刃俄頃過山薄賊衆驚大擾彼帆皆以錦纈為之彌)
(亘數里忽為波濤捲聚一隅寳命以火箭射之延燒數百火不及者猶欲前拒寳命健士躍登其舟以短兵擊刺殪)
(之舟中脫甲而降者三千人獲酋首鄭嘉努等斬之獲器甲糧斛以萬計飛小舟奏捷除沿海制置)柘皋敗
寇(言行錄李顯忠與諸將會淮西戰于丨丨烏珠大敗公追至孔城奪耄倪之被虜者以萬計)塗甲冒
火(同上金主亮既敗於楊林走淮甸尚留精兵於和李顯忠陣於和之城下賊寇敗走入城縱火公領軍丨丨丨)
(丨而進遂復和州)兼四美(同上李顯忠分以忠誠結知冕旒人謂義不忘君如關雲長忠不恤家如)
(季良器子儀之寬厚得人光弼之嚴明御下公丨丨者之丨)應飛來之識(言行錄湖寇楊么自)
(恃其險賊中語曰有能害我除是飛來俄詔用岳飛適值大旱公命伐木為巨筏塞諸港汊賊戰敗趨舟欲出)
(湖而舟為筏所礙不能遁遂戮死招降之丨丨丨丨於是乎騐)賊不敢逾河飲馬(同上吳玠)
(捍禦金人猛士如林嘗敗衂賊退守河東丨丨丨丨丨丨)以勇果濟竒智(同上李顯忠公之用)
(兵竒計百出丨丨丨丨之先計後戰卒如所料遇大敵餘人奪氣公方優游甚暇屢以少擊衆取勝)每戰
動鼓樂(同上吳玠公親兵不滿五萬每戰乘肩輿丨丨丨殊無懼色戰無不勝)變化如神
(同上胡世將問吳武順王兄玠所以戰則曰要在用所長去所短金之弓矢不若中國之勁利中國之士卒不)
(若金人之堅忍據其形便更出銳兵沮其堅忍之勢則我固有以制彼至於決機兩陣之間丨丨丨丨默運乎)
(心術之微則璘有不能言者)勇冠三軍(言行錄太師韓蘄王世忠方從梁方之為將也破鄆賊于)
(䶢河又破大名賊于超化寺又破内黃賊于沂州又破徐靖于莒縣又破張仙于擂鼓山丨丨丨丨)恨見
卿晚(同上郭觀察棣初為興元利州正將樞密使王公炎入蜀竒公材留置帳下乾道中部秦兵及鎧甲)
(赴行在所因密薦之即日召入孝宗悼符離失利寤寐中原公極言曩事剖析如流漏下數刻上曰丨丨丨丨)
自敘顧盼示可用(馬援拜伏波將軍劉尚擊武陵五溪蠻長深入軍沒援請行時年六十二)
(帝愍其老援曰尚能披甲上馬帝令試之援據按丨丨以丨丨丨帝曰矍鑠哉是翁也)
羣書精語匈奴未滅甲第何營(楊盈川碑丨丨丨丨丨丨丨丨壯士不還寒風)
(自起)匈奴未滅何以家為(前霍去病傳上為治第令視之去病對曰丨丨丨丨臣丨丨丨)
(丨也)持鼓揮桴臨難決疑(薛登上疏丨丨丨丨丨丨丨丨此將事也一劒之任此將事也)以
將為命以兵為威(董賢為大司馬衞將軍册丨丨丨丨丨丨丨丨)名暴夷貉威
澹鄰國(丨聲丨於丨丨丨稜丨乎丨丨)上將坐而伐謀(鄴侯傳云云)八陣校
武七擒即戎(柳氏家錄諸葛亮因丨丨以丨丨經丨丨以丨丨)翩翩飛將董我
三軍(唐李德裕集)戰如守行如戰(荀議兵篇)戰必勝攻必取(前高帝紀帝曰)
(連百萬之衆丨丨丨丨丨丨吾不如韓信人傑)以正合以竒勝(田單傳太史公曰兵丨丨丨丨)
(丨丨又竒正相生)動於九天之上(孫子曰善攻者丨丨丨丨丨丨又上兵伐謀)高壘
深溝蛇營鳥陣(燕公制丨丨丨丨卧驚營而不動丨丨丨丨臨死地而無疑)正正之
旗堂堂之陣(孫子無邀丨丨丨丨無擊丨丨丨丨)九羌釁鼓六狄焚旗(李晟)
(碑皇情西顧則丨丨丨丨詔書北伐則丨丨丨丨)傾山碎卵(晉書戴記云云)淮徐獻捷
河兖凱歸(文選云云)安邊境立功名(前晁錯傳丨丨丨丨丨丨在擇於良將)闑
以外將軍制之(馮唐傳古王者之遣將也跪而推轂曰闑以内寡人制之丨丨丨丨丨丨丨)
杖馬箠下數十城(張耳傳云)乘長風破萬里浪(宋史宗慤云)金方
之氣凝為將星(白集制丨丨丨丨丨丨丨丨王者法天選命豪傑授之以鉞)惟弟惟
兄莫非頗牧(元集行李愿制)允文允武明詩閱禮(出師頌云)授鉞四
七(東都賦云云)
前賢詩詞擁麾為漢將(北伐詩)論兵邁古風(杜甫贈哥舒翰今代麒麟)
(閣何人第一功云云清海無傳箭天山早掛弓胡人愁逐北宛馬又從東)戈矛虓虎士(杜牧詩丨)
(丨丨丨丨弓箭落雕兵)文昌動將星(續選薛道衡少昊騰金氣丨丨丨丨丨)寒光照
鐵衣(樂府木蘭詩萬里赴戎機關山度若飛朔氣傳金柝丨丨丨丨丨)洗劒青海外(杜甫)
(王思禮詩丨丨丨丨丨刻石天山前)郊雲拂畫旗(岑參奉和杜相公發京城作按節辭黃閣登壇)
(戀赤墀銜恩期報主授律遠行師野鶴迎金印丨丨丨丨丨叨陪幕中客敢和出車詩)雙節夾道
馳(岑參獻封大夫受將回軍驛馬從西來丨丨丨丨丨喜鵲捧金印蛟龍盤畫旗如公未四十富貴能及時)
(直上排青雲旁看疾若飛前年斬樓蘭去歲平月支)行年三十執金吾(岑參玉門關蓋將軍)
(歌蓋將軍真丈夫丨丨丨丨丨丨丨)大將龍旗掣海雲(岑參獻封大夫破播仙凱歌鳴笳疉)
(鼓擁回軍破國平蕃昔未聞丈夫鵲印搖邊月丨丨丨丨丨丨丨)從横逸氣走風雷(李白)
(上哥舒翰天為國家孕英才森森矛戟擁靈臺浩蕩深謀噴江海丨丨丨丨丨丨丨)蒐兵四把降
王縛
四六警語(節將上將)總帥(齋壇威鉞)(虎臣戎帥)(渙號中朝持兵外閫)
發端(光膺宸命榮總戎軺)(將令國中制師閫外)(光奉詔書進持師律)(間關百戰夷險一心)
(乾拜制麻晉參國柄)
起聯(尺一詔書起本兵之舊弼二三執政進秉國之新參)武樞
(忠臣之謂骨鯁久賴讜言執政之由股肱具瞻良弼)
(密次台躔禮秩僅餘於一等同升政路絲綸特下於九天)
(運籌合上意既資心腹之謀兵政圖舊人遂履股肱之任)
(宥密殫厥心妙秉機廷之望旦夕弼厥辟預參政府之崇)
(參兩間以為公輔助調鼎鼐之和有一德以享天心上柄杓魁之象)
(毅然以身任朝廷責誓不以賊為君父憂)(持重如周亞夫趙充國盡忠如陶士行温大夏)
(析父王之爪牙將軍國之心膂)(心潛濟北之一編材駕山西之諸將)
(威震江淮之草木塵清燕薊之腥膻)(望居百將之先才實萬人之傑)
(挽河漢以洗甲兵整乾坤而篆鐘鼎)(羽林握天軍之要齋壇肅大將之威)
(慷慨足以得三軍之心沈鷙足以寒四夷之膽)
(鶴唳風聲走苻堅於淝水鵝鳴雪夜擒元濟於蔡城)
(煌煌金節方拱扶斗極於紫霄黃道之間獵獵神旗忽鎮壓江淮於絳節碧幢之下)
(忠誠許國謀略過人)(卯受命辰即行有崇文之勇決申上奏寅報可從充國之便宜)
(用兵先計後戰克全敵愾之威擊敵以滅為期每厲復讐之志)
(入則畫戟周廬壯七萃八屯之衞出則雕戈錫盾顓五侯九伯之征)
(執干戈而衞社稷號真將軍歴邊境而立功名為古名將)
(聯勾陳而扈太微懋便蕃於睠渥封姑胥而臨瀚海素慷慨於功名)
(雖陷陣摧堅不足充顔行之役然據鞍草檄或堪作露布之文)
(命一軍出宛洛未多蜀相之謀請三萬舉燕齊行奮淮隂之績)
(天子遣趙將軍真得破羌之策路人問霍去病行收絶漠之勲)
翰苑新書前集卷五十一
