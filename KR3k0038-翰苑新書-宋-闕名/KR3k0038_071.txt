翰苑新書後集上卷一
登極
歴代事實龍飛(選張平子東都賦龍飛白水鳳翔參墟)馬渡(晉元帝紀童謠云五馬渡)
(江一馬化為龍是歲五王獲濟而帝竟登大位焉)履至尊(前賈誼過秦論履至尊而制六合)居
得致(董仲舒傳陛下貴為天子富有四海居得致之位操可致之勢有能致之資)撫運(唐舊禮志)
(高祖撫運應期創業垂統)乘時(易時乘六龍以御天)大寳(易繫辭聖人之大寳曰位何以守位曰仁)
(注有用而洪道者莫大乎位)正符(柳正符論仲尼敘書於堯曰克明峻德舜曰濬哲文明禹曰文命祗)
(承于帝湯曰克寬克仁武王曰有道曾孫稽揆典誓正哉惟兹德實受命之符)歸神器(文中子魏相篇)
(元經天下之舊也其以無定國而帝位不明乎證天命以正帝位以明歸神有器)定寳位(張說握乾)
(符頌大定以寳天位)體元居正(春秋隠元年凡人君即位欲其體元居正)膺籙受圖(選張)
(平子東都賦膺籙受圖)恢聖緒(安帝紀詔昔我光武受命中興恢洪聖緒馮異傳)統宸極
(唐蘇安常傳統臨宸極)握符闡珍(選東都賦聖皇握乾符闡坤珍披皇圖稽帝文)系統接
緒(同上系唐統接漢緒)乾龍(乾卦飛龍在天利見大人)晉馬(見馬渡注)謳歌歸舜(孟萬)
(章上謳歌者不謳歌堯之子而謳歌舜)符命興唐(唐華詵傳董景珍曰吾聞帝王之興必有符命)
居正陽(王褒頌王者居正陽之位)維新命(詩周雖舊邦其命維新)萬物覩聖(乾卦)
(文言曰雲從龍風從虎聖人作而萬物覩)千載應期(晉元帝紀劉琨上書曰陛下應命之期紹千載)
(之運符瑞之表)御天(見前乘時注下)立極(文粹玉牒高祖太宗受命立極)膺萬國之珍
(東都賦受四海之圖籍膺萬國之貢珍)接千歲之統(漢司馬相如傳今天子接千歲之統)總
朕師(大禹謨帝曰朕宅帝位云云汝惟不怠總朕師)作神主(咸有一德俾作神主又楊重黎昔有)
(熊高陽高辛唐虞三代咸有顯德故天祚之為神主)為民父母(漢貢禹傳王者受命為民父母)受
命天人(柳正符論聖濟厥理教仁平寬惟祖之則澤久而愈深仁增而益高人之戴唐永永無窮是知)
(受命不于其天于其人)法五始之要(王褒頌其惟春秋法五始之要注即位者一國之始)垂
萬世之基(後馮異傳周勃迎大王黜少帝垂萬世之基霍光尊孝宣廢昌邑欲垂業於萬世又後陳)
(蕃傳基業垂於萬世)聰明嗣位(舜典虞舜側微堯聞之聰明將使嗣位)歷數在躬(堯曰)
(天之歷數在爾躬)邁時康(唐新羅傳真德織錦頌巨唐開洪業巍巍皇猷昌深仁諧日月撫運邁時)
(康)不世出(唐太宗贊至治之君不世出)據坤靈(西都賦據坤靈之正位)位天德
(易飛龍在天乃位乎天德)聖膺天啓(李伯藥封建論陛下握紀御天應期啓聖)位以德興
(乾卦飛龍在天利見大人注位以德興德以位敘至德而處盛位萬物之覩不亦宜乎)得位得祿
(中庸舜大德必得其位必得其祿)作君作師(書泰誓天佑下民作之君作之師)承天心
(前谷永傳明王即位正五事建大中承天心)正王位(渙卦渙汗其大號渙王居无咎象曰王居无咎)
(正位也)天地交泰(柳踐祚表天地泰而聖人出易泰卦天地交泰)雷雨作解(同上雷雨)
(解而品物榮又易解卦雷雨作解君子以赦過宥罪)會朝諸侯(柳塗山銘惟夏后氏定大位立大政)
(勤勞萬邦和寧四極云云虞帝耄期順承天歷自南河而受四海大位定焉萬國既同宣省風教自塗山而會)
(諸侯大政立焉云云位莫隆乎執大象乃輯五瑞以建皇極政莫先乎齊大統乃朝玉帛以混經制是所以承)
(唐虞之後垂子孫之丕基立商周之前建帝王之洪範也)尊為天子(史記黃帝殺蚩尤而諸侯尊為)
(天子)正乾剛(後陳忠傳明主嚴天元之尊正乾剛之位)凝鼎命(鼎卦君子以正位凝命)應
天順人(高力士傳玄宗幸蜀聞太子即位喜曰吾兒應天順人)創業垂統(見撫運注)神
聖應期(晉劉元海載記漢高祖神聖應期)天人叶順(孫綽傳中宗龍飛非惟信順叶乎天)
(人實賴長江萬里畫而守之耳)瑞符(後荀彧傳天降嘉瑞地出吉符)玉冊(晉元帝紀永嘉初有玉冊)
(見於長安白玉麒麟神璽出於江陵其文曰長夀萬年)膺期啓聖(前注)正始受命(前路)
(温舒傳陛下初登至尊與天合符宜膺期啓聖之統)膺天統(選班固典引高光二聖膺當天之正統受)
(克峻之歸運)陟帝位(舜典格汝舜乃言底可績三載汝陟帝位)有王者符(光武紀初道士)
(西門君惠李守等云劉秀當為天子王者受命信有符乎不然何以能乘時龍而御天哉)踐天子位
(孟踐天子位焉)汜水(高祖本紀五年諸侯曰大王功盛德厚而位足比擬又曰大王德施四海居帝位實)
(宜願大王以幸天下二月甲子即皇帝于汜水之陽)塗山(見朝會諸侯注)正統(王褒頌其惟春秋法)
(五始之要在乎審已正統而已)辨方(禮惟王建國辨方正位)聲教所加(晉紀劉琨等勸進曰)
(蒼生顒然莫不欣戴聲教所加願為臣妾)英威之震(柳皇帝尊號表聲震六合威加八方云云英聲)
(之揚越綂軼千古)和天人(柳為京兆賀即位表負扆而會朝夷夏踐祚而統和天人)願為臣
妾(見聲教所加注)
皇朝新事五緯聚奎(長編天禧四年謝絳言神農以火德聖祖以土德國家宜黜五代紹)
(唐土德以繼聖祖臣聞太祖生而包絡黃及受命五緯聚奎而鎮星是主陛下升于泰山日抱黃珥朝祀有星)
(曰含譽色黃而澤非土德之瑞乎)一日重暈(太祖受命錄太祖北征是日薄晚宿陳橋驛軍中有)
(知星者苖訓引楚昭輔衣袂視日色指之見日下復有一日重暈訓合手曰此天命也)土德瑞(見五)
(緯聚奎注)歲星明(劉原父嘗齋太一宫與王堯臣夜語曰歲星往來虚危間色甚明盛以吾觀之當有)
(興於齊者歲餘英宗以齊州防禦使入繼大統遂登大位)號渙萬里(奏議曾鞏言太祖為民去殘虐)
(致更生兵不再試而閩蜀吴楚四國之君生致闕下造邦受命之勤為帝太祖之功未有高焉者也故人主之)
(尊意諭色授而六服震動言傳號渙而萬里奔走)色授六服(見上注)投弓縱馬(山巖)
(窟穴之氓不待朝會而時輸歲送以供其職者惟恐在後航浮索引之國非其發召而籝齎槖負以致其䞇者)
(惟恐不及西北之戎投弓縱馬相去祛服而戲豫東南之夷正冠束衽相與疾策而吟誦)束衽正冠
(上注)職供歲時(上注)躬膺歷數(小歷建炎元年辛夘上謂宰執曰少帝事上皇仁孝升聞)
(爰自臨御沈幾淵默聖不可測乃遭厄運暫為北狩朕念手足之恩常若神會太后當二聖北轅以聖德起於)
(宫闈於眷朕躬膺天歷數累章勸進於國有功)立太平之基(建隆元年太祖皇帝皇業初基日不)
(暇給而即位之月首幸國學尊師重道如恐不及所以啓佑後嗣立太平之基也)降寬恤之詔
(長編隆興元年三月乙卯臣寮上言皇帝登寳位赦文及續降寬恤十八事並係愛民州縣未聞施行欲望降)
(詔申飭詔略曰朕自初即位首行曠澤續降寬恤十八事而州縣之間不為布宣盖由奸贜之吏尚多部使者)
(坐視蒙蔽而不上聞故吾民重困繼自今其各洗心滌慮恭爾有官俾予一人實惠孚於百姓若乃紐於舊習)
(奉行不虔邦有常刑必罰無赦)聞直言(聖政紹興三十二年皇帝即位詔朕躬有過失朝政有闕遺斯)
(民有休戚四海有利病皆所樂聞言而可行賞將汝勸弗協于理罪不汝加中外士庶咸許直言)孚實
惠(見上注)
前賢詩詞文以虎變(選應吉甫進晉武帝華林集詩位以龍飛文以虎變)黃龍逶
陀(韓元和聖德詩皇帝即位物無違拒云云赤麟黃龍逶陀結紏卿士庶人黃童白叟踊躍吹呀失喜噎謳)
乾清坤夷(同上乾清坤夷境落褰舉)仁諧日月(唐新羅傳真德織錦頌巨唐開洪業巍巍)
(皇猷昌深仁諧日月撫運邁時康)
事對(大寳廣居)(位天德總朕師)(履中正作禮樂)(作君作師得位得祿)
(乾龍之位晉馬之謠)
起句(河海晏清璣衡明潤)(天開睿哲神授英竒)
(天啓昌期御蘿圖而出震人瞻粹表負黼扆以當陽)
(天祐而作之君啓堯舜之相授父有而傳之子續文武之重光)
(炎正中興適際百年之盛真人繼作聿新萬㝢之瞻)
(聖人作而萬物覩共堅愛戴之心元首明而庶事康行迪泰和之治)
(御六龍而乘乾君臨大寳斂五福而作解慶洽寰區)
(歷數在躬天人助順)(嗣登大寳喜厲昌期)(國家肇維新之命宗社綿無疆之休)
警句(漢承堯而傳歸於子舜授禹而允執厥中)(薦之天暴之民殆非人力襲其爵行其道蓋本心傳)
(朱邸宣猷已慰億兆人之望大横應卜嗣承十三聖之休)
(中國之有至仁無思不服王者之大一統咸與維新)
(紫宸南面時聆任姒之徽音長樂東朝日致閔曾之德孝)
(既朝覲謳歌之畢歸宜華夏蠻夷之皆服)
(若元氣運四時久密庸於聖慶如太陽御六合初奄受於神基)
(以副遺大投艱之托以昭繼志述事之功)
(檢謳歌訟獄之歸順天心而昭受考輔相裁成之道嚴父詔以敬承)
(堯父而授舜子益隆不拔之基武烈而繼文謨嗣守無疆之歷)
結句(一道而聖相授仍際太平舊邦而命維新請賡大雅)
(當龍飛之會幸親逢六位之乘伸虎拜之恭願永享萬年之夀)
(接千歲之統既欣歷數之有歸上萬年之觴行慶版圖之盡復)
(仰瞻北闕之班聯阻陪旅賀嘉與南閩之父老顒望太平)
(班聯近侍莫陪獸舞之庭身接遐甿共仰龍飛之造)
(霑雷雨之作解已荷厖鴻想日月之末光所嗟遲暮)
(龍飛九五欣逢霈澤之新驛路三千莫預奔趨之末)
翰苑新書後集上卷一
