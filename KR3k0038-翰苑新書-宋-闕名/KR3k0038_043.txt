翰苑新書前集卷四十三
留守
留守(隋大業九年代王侑留守西京十二年李淵征太原留守王威高君雅為副通鑑唐太宗親征遼東)
(置京城留守以房玄齡充蕭瑀為副高宗幸洛陽以雍州長史李梅為西京留守其後太原府亦置尹及少尹)
(以尹為留守少尹為副留守謂之三都留守見唐職林及職官分紀國朝天子廵狩親征則命親王或大臣總)
(留守事建隆元年親征澤潞以樞密使吳延祚為東京留守其西南北京留守各一人以知府事兼之見分紀)
(留守司掌宫鑰及京城守衛修葺彈壓之事畿内錢穀兵民之政四朝志建炎初京城有副留守又有西京留)
(守並係執政從臣充兼節制軍馬其後武林建業並建行宫武林視汴都而建業視三都焉聖朝職略紹興四)
(年參知政事孟庾為行宫留守從權措置百司事務六年有行宮同留守詔二留守並權赴尚書省治事是年)
(八月三省已降指揮三省樞密院常程事務並聽行宫留守司與決詔秦檜孟庾並權赴尚書省治事中興會)
(要)
歴代事實留臺(貞觀中太宗幸玉華宮房玄齡以疾卧總留臺)留鎮(白集韓率余東都留)
(守制云方委留鎮)留事(魏志云)管鑰(蕭何以信謹守管鑰注云高祖出征何每居守)麟符
(六典云傳符之制京都留守曰麟符隋煬帝幸遼東命樊子盖東都留守屬楊玄感作逆攻城子盖僃禦有功)
(車駕至高陽追詣行在所帝勞之比蕭何寇恂且謂曰公宜持重戈甲五百人而後出此亦勇夫重閉之義無)
(賴不軌者便誅鋤之凡可施行無勞形迹今為公别造玉麟符以代銅獸)虎節(周禮山國用虎節)持
節(後魏高祖南伐以太尉元丕廣陵王羽留守京師並加持節)降麻(五代會要晉天福中勅留守之)
(任委寄非輕凢降絲綸宜同將相今後除留守宜並降麻留守降麻自安彦威始)降絲綸(見上)賜
旗甲(唐元和九年以尚書左丞吕元膺充東都留守舊制命留守必賜旗甲與方鎮略同及元膺受任終)
(無所賜朝論以東有寇虞特用元膺不當削其義制以阻威望諫官上疎曰華汝壽三州列賜戎裓居守之重)
(固宜寵借憲宗曰此數處並不當與其後遂皆停)社稷臣(郭子儀為京城留守自變生倉卒賴子儀)
(復安帝曰子儀固社稷臣因勞曰用卿晚故至此乃賜鐡劵圖形凌煙閣唐職林)國元老(唐玄宗東)
(廵宋璟為留守上臨發謂璟曰卿國之元老為朕股肱耳目今將廵洛邑為别歴時所有嘉謀嘉猷宜相告也)
(璟因極言得失特賜綵絹等仍手制曰所進言書之座右出入觀省以誡終身其見重如此)號良吏
(顧少連字夷仲為東都留守表閒田以利民號良吏)有王周之節(太宰幸洛陽李大亮副房玄齡)
(居守玄齡稱有王陵周勃之節可倚大事)留守北宫(和帝南廵以牛僧儒留守北宫上特寵異之)
不以武將(續通典唐故事居守之任或用舊德或用故相未嘗以武將而當保釐之重長慶二年以)
(浚郊有事地逼封圻以前義武軍節度使陳楚為東都留守且非舊制尋亦改焉)罕用武臣(唐故)
(事東都留守罕用武臣)綠野堂(裴度字中立文宗時留守東都時閹豎擅威天子擁虛器度不復有)
(經濟意乃治東都綠野堂野服蕭散為之把酒不問人間事帝知度神明未衰每人自洛來必問度安否)
皇朝事實留都(歐公除劉沆制乃眷留都之重)别京(又除文彦博制委以别京之重)别
都(温公賜大名韓琦詔眷是别都之重)宫鑰(文彦博謝表守宮鑰之謹嚴)居留(又賜彦博口宣)
(處居留之任)彈壓為先(紹興八年召吕頥浩付以建康頥浩以疾辭趙鼎曰頥浩之政長於彈壓)
(建康之民頗望其來上曰繁劇之政固以彈壓為先若不動聲色使百姓隂受其賜小人却不知也中興會要)
保釐之務(楊億代表上委保釐之務)京都之籥(職略荆公除李璋制近付京都之籥)北
門鎻鑰(言行錄寇凖鎮大名府北使道由之謂公曰相公望重何以不在中書公曰皇上以朝廷無事)
(北門鎻鑰非凖不可)位置營壘(言行錄洪文安公遵知建康徧走郊野位置營壘民居及冢墓無相)
(涉諸將不能易上賜手札曰寨地異同卿挺身任責非乃心王室疇克爾)團結民兵(言行錄葉夢得)
(字少藴號石林先生留守建康團結㳂江民兵數萬至是呼集分據江津仍遣其内機宜官模領數千人守馬)
(家渡寇果遣吾叛將酈瓊以輕兵來犯覺有僃乃去)順昌之捷(言行錄劉錡領兵赴東京副留守任)
(抵順昌府得報敵已入東京公曰某本赴留司今東京既陷幸全軍至此有城池可守當同心力以死報國公)
(親於城上督衆設戰具凡六日而賊至公遣擊之頗殺敵衆既而烏珠親擁兵至公登城會諸將問策或謂宜)
(具舟全師而歸公曰朝廷飬兵正欲為緩急之用况已挫賊鋒軍聲稍振雖多寡不侔然有進無退公遣數百)
(人出西門敵來接戰俄以數千人出南門士殊死鬭敵大敗横屍盈野賊拔寨遁去)歉歲用輕法
(言行錄王沂國文正公曾留守洛陽屬歲歉里有囷積者饑者聚黨脇取隣郡以強盗論公但重笞而釋之遠)
(近聞以為法全活者數千計)輦下清肅(李沆字大初諡文靖眞宗朝戎人寇邊幸鄴沆以宰臣為)
(東京留守不戮一人而輦下清肅)條具十事(鄭克撰吕尚書祉行状公知建康府赴闕奏事建康)
(東南巨鎮南渡以來行宫在焉兼掌留鑰選用尤重公對於内殿敷陳時務當先定其規摹為不可勝以待敵)
(之可勝乂條具十事上嘉納之)軍伍畫像以事(言行錄王沂公再&KR0681;大名治政益信於俗民居)
(軍伍咸畫像以事之時邊使每往復入境皆云此府王公在焉必沐浴潔服後入)邊使押字書
名(言行錄韓魏公鎮北門北門為聘使道舊與京尹書皆押字不名及公留守則名於書其副使成禹錫來)
(仍喻來介曰以侍中在此故特名及公去後留守引前此欲得其名強之不可)社稷非卿不可
(景德元年駕幸澶淵眞宗謂王旦曰京師社稷所重非卿不可)陛辭特宴(言行錄范成大淳熙中帥)
(江東兼行宫留守陛辭詔明日辭選德殿特設几開宴酒三行命侍行過西小軒曰此朕清坐處也再坐上曰)
(勸卿一杯且有以為侑公飲訖二内侍捧縑素來上有石湖二大字公拜賜進謝上為滿引復袖御書蘇軾詩)
(一軸以賜)
羣書精語任關中事(前蕭何傳漢與諸侯擊楚何守關中以便宜施行上來以聞計戶轉)
(漕給軍漢王數失軍遁去何常興關中卒輒補缺上以此專屬任何關中事)掌北門之管(類要)
(秦伯使大夫杞子戍鄭掌北門之管)居守保綏(陸集賈耽東都留守制命以居守俾之保綏)綂
都邑操紀綱(同上統御都邑操持紀綱)
前賢詩詞兵符賜上公(唐職林劉禹錫送裴司徒留守太原詩星夜出關東兵符賜上)
(公山河歸舊國管鑰换離宫行色旌旗動軍聲鼔角雄漢壘三秋静胡沙萬里空其如天下望旦夕詠清風)
四六警語(留鑰留臺)(留司宫鑰)(别京别都)(留事留鎮)(光奉明綸出司留鑰)
發端(臨遣英望保釐别都)(輟臨北國來尹東郊)(光膺制綍移帥留都)(起自殊庭典司留鑰)
(出綸廷閣司鑰留臺)(升班延閣易鎮留臺)
起聯(識尚書之履雖暫遠於闕庭殿天子之邦實密裨於王室)(姑煩東土之保釐暫倚北門之卧護)
(厥德允修應畢命保釐之託惟民其乂賴君陳分理之猷)
(任丞相於關中深計本根之重用眞儒於天下大興朝野之瞻)
警聯(十乘鼎來雖慰江東之父老三公夾輔已虛朝右之班聯)(保釐東郊奄受北國)
(周王欲宅洛邑先君奭以經營漢祖注意關中賴蕭何而謹守)
(周以上公出而分陜唐雖宰相外則臨戎)
(肆蟠龍踞虎之舊都肯傳天塹應紫盖黃旗之王氣今接日畿)
(資全文武既坐鎮於兵民貴重簮紳復典司於管鑰)
(欲得君重耳隱然大國之長城無以公歸兮用作蒼生之霖雨)
(江左見導無憂固將大用北門非凖不可未免少留)
(西清顧問獨冠金馬玉堂之班東土保釐增壯鐡甕石頭之勢)
(覧前古六朝之形勢陋過江諸人之經營)
(兵事節度付公允籍中權之整天下安危注意方當左轄之虚)
(紀律嚴而名分正號令一而賞罰行)
(河南之借寇恂願屈碧幢之駐關中之用蕭相倚看黃閣之登)
(草木素知其威名金湯增壯於形勢)
(紫盖黃旗據吳楚東南之會碧幢紅旆總江淮表裏之權)
(綠沈金鎖帳環百萬之精兵帕首腰刀庭列諸屯之大將)
(懷古裴回不忍去六朝之故國籌邊容與就煩控萬里之長江)
(龍蟠鍾阜行將扈蹕以東征馬飲長江永絶投鞭而南下)
(九十年王氣欝葱莫重居留之寄數千里風寒險要盡提表裏之封)
(寳帶萬針已峻真文昌之拜牙旗十丈有光大元帥之行)
(寇萊公之鎮北門契丹伏其望重范文正之理西夏元昊懼而膽寒)
結聯(符刻玉麟徒得君重鼎調金鉉行以公歸)
(白鹿坡頭正想聽元戎之報玉麟堂上無從陪賀客之塵)
(玉麟堂上尚煩元帥之籌邊丹鳳門前行趣相君之待漏)
(輕裘緩帶聊借重於陪京疊盖重金即褒加於舊德)
(琱戈淑旂允賴金城之勢玄衮赤舄即還玉鉉之司)
翰苑新書前集卷四十三
