弧矢筭術明顧應祥撰
圓徑與截矢求截弦
術曰半徑為弦半徑减矢為股各自乘相减餘為勾
筭平方開之得勾即半截弦
又曰以矢减徑以矢乘之即半截弦筭
圓徑十寸從旁截一弧矢闊一寸問截弦
答曰六寸
術曰半徑自之得二十五半徑减矢自之得一十
六寸相减餘九平方開之得三倍之即截弦
又曰圓徑自之得一百為弦筭圓徑减倍矢自之得
六十四為股筭相减餘三十六為勾筭平方開之得
全弦
圓徑十三步截矢闊四步問截弦
答曰十二步
術曰半徑筭四十二步(二五)减矢半徑筭六步(二五)
相减餘三十六步為勾筭
又曰全徑筭一百六十九减倍矢徑筭二十五相
减餘一百四十四平方開之得全截弦
圓徑九十步截矢九步問截弦
答曰五十四步
術同
圓材徑二尺五寸鋸板欲厚七寸問闊幾何
答曰板闊二尺四寸
術曰圓徑為弦自之得六十二尺五寸板厚為勾
自之得四尺九寸相减得五十七尺六寸為股筭平
方開之
(闕)
商得
一寸置一於左上為法置一乘上廉仍得一十
四寸置一隅因得五以减下廉餘三十五寸置
一自之以乘下廉仍得三十五寸併上廉得四十九
為下法
圓徑九十步從旁截積二百八十三步半問截矢
答曰矢九步
術曰倍積自之得三十二萬一千四百八十九步為
正實四因積得一千一百三十四為上廉四因
徑得三百六十為下廉五為負隅商得九置
一於左上為法置一乘上廉得一萬二百六
置一隅因得四十五以减下廉餘三百一十五置
一自之以乘餘下廉得二萬五千五百一十五併上
廉共二萬五千七百二十一為下法
圓徑九十步從旁截積八百一十步問矢
荅曰矢一十八步
術曰倍積自之得二百六十二萬四千四百爲正實
四因截積得三千二百四十為從上廉四因圓
徑得三百六十為從下廉五爲負隅初商一十
置一於左上為法置一乘上廉得三萬二千四
百置一以隅因之得五十以减從下廉餘三百一
十置一自之以乘餘下廉得三萬一千併上廉
共六萬三千四百為下法與上法相乘除實六十三
萬四千餘實一百九十九萬四百未盡倍上
廉得六萬四千八百初商自之三因得三百為下廉
方法初商三之得三十為下廉廉法初商自乘
再乘隅因得五千為下廉减隅次商八置一於
左上為法置一乘上廉得二萬五千九百二十併
倍上廉共九萬七百二十置一併入初商得一
十八以隅因之得九十以减從下廉餘二百七十
以方法乘之得八萬一千置一乘廉法得二百四
十以乘餘下廉得六萬四千八百置一自之得六
十四以乘餘下廉得一萬七千二百八十减去减隅
五千止存一萬二千二百八十下廉方廉隅共一
十五萬八千八十併上廉共二十四萬八千八百
為下法與上法相乘除實盡
又術次商八置一於左上為法倍初商加次商
得二十八以乘上廉得九萬七百二十置一隅
因得四十以减餘下廉止存二百七十倍初商加次
商併初次商因之得五百四加初商自之一百共
六百四以乘二百七十得一十六萬三千八十
以初商自乘再乘隅因得五千减之止存一十五
萬八千八十併上廉共二十四萬八千八百為下
法
又為添積開三乘方法
術曰倍積自之得二百六十二萬四千四百為正實
四因截積得三千二百四十為上廉四因圓徑
得三百六十為下廉五為負隅
初商一十置一於左上為法置一自之又自之
得一萬為三乘方面以隅因之得五萬為益實加入
正實得二百六十七萬四千四百為通實置一乘
上廉得三萬二千四百置一自之以乘下廉得三
萬六千併上廉共六萬八千四百為下法與上法相
乘除實六十八萬四千餘實一百九十九萬四
百未盡為次商正實
次商八置一於左上為法置一加初商自之又
自之得一十萬四千九百七十六為三乘方面以
隅法因之得五十二萬四千八百八十内减初益實
五萬餘四十七萬四千八百八十為益實加入次正
實共二百四十六萬五千二百八十為通實倍初
商加次商得二十八以乘上廉得九萬七百二十
倍初商加次商得二十八併初次商一十八相因
加初商自乘共六百四以乘下廉得二十一萬七
千四百四十併上廉共三十萬八千一百六十
與上法相乘除實盡
圓徑八十九步從旁截積一千三百一十二步半問截
矢
答曰矢二十五步
不用倍積術曰積自之得一百七十二萬二千六百
五十六步(二五)截積一千三百一十二步半為上
廉徑八十九步為下廉以一步二分五釐為負隅
初商二十置一於左上為法置一乘上廉得二
萬六千二百五十置一以隅因之得二十五以减
下廉餘六十四置一自之以乘餘下廉得二萬五
千六百併上廉得五萬一千八百五十為下法與上
法相乘除實一百三萬七千餘實六十八萬五
千六百五十六步二五未盡
次商五置一於左上為法置一以隅因之得六
步二分五釐以减餘下廉餘五十七步七分五釐
倍初商加次商得四十五以乘上廉得五萬九千
六十二半倍初商加次商併初次商因之得一
千一百二十五加初商自之四百共一千五百二十
五以乘餘下廉得八萬八千六十八步七五内
减初商自乘再乘隅因一萬止存七萬八千六
十八步七五併上廉共一十三萬七千一百三十一
步二五與上法相乘除實盡
解曰弧矢狀類勾股勾股得直方之半故倍其積以
股除之即得勾弧背曲倍積則長一弦而又一矢以
矢乘積倍之恰得一弦一矢之數因未知矢故以積
自乘為實約矢一度乘積以為上廉兩度乘徑以為
下廉併之為法而後可以得矢用三乘者何也積本
平方以積乘積是兩度平方矣故用三乘方法開之
上廉下廉俱用四因者何也倍積則乘出之數為積
者四故上下廉俱四以就之减徑者何也徑乃圓之
全徑矢乃截處之勾矢本减徑而得故亦减徑以求
矢五為負隅者何也凡平圓之積得平方四之三在
内者七五在外者二五不拘圓之大小每方一尺該
虚隅二寸五分四其矢得四四其虚隅得一合而為
五亦升實就法之意如不倍積廉不用四因以一二
五為隅法亦通或不减徑作添積三乘方法亦通
圓徑與截積求截弦
術曰倍積以矢除之减矢即弦
又法用矢徑求弦術
圓徑八十九步從旁截積一千三百一十二步半問截
弦
答曰弦八十步
術曰倍積得二千六百二十五步以求出矢二十五
除之得一百五步乃一弦一矢减矢即弦
又曰倍矢减徑餘三十九自之得一千五百二十一
為勾筭全徑自之得七千九百二十一為弦筭相减
餘六千四百為股筭平方開之
若求弧背以徑除矢筭即半背弦差
圓徑與弧背求矢
術曰半弧筭徑筭相乘為實徑乘徑筭為從方徑筭
為上廉徑背相乘為下廉以上廉减從以隅减下廉
三乘方法開之
平圓徑十尺從旁截處弧背八尺八寸問矢
答曰矢二尺
術曰半弧背自之得一十九尺三寸六分徑自之
得一百尺相乘得一千九百三十六尺為正實
徑乘徑筭得一千尺為從方徑筭一百尺為上廉
全背乘徑得八十八尺為下廉
約商二尺置一於左上為法置一乘上廉得二
百尺以减從方餘八百尺置一自之得四以减下
廉餘八十四尺又以二乘餘下廉得一百六十八
尺併從方共九百六十八尺為下法
又術商矢减徑存八尺以矢乘之得十六平方開之
即得半弦
平圓徑九十步旁截邊弧背五十五步八分問矢
答曰九步
術曰半背筭七百七十八步四一徑筭八千一百
二筭相乘得六百三十萬五千一百二十一為正
實徑乘徑筭得七十二萬九千為從方徑筭八
千一百為上廉徑背相乘得五千二十二為下
廉如前法求之
平圓徑九十步旁截弧背七十九步二分問矢
答曰矢一十八步
術曰半弧筭一千五百六十八步一六徑筭八千
一百二筭相乘得一千二百七十萬二千九
十六為正實徑乘徑筭得七十二萬九千為益從
方徑筭八千一百為上廉徑背相乘得七千一
百二十八為下廉
初商一十置一於左上為法置一乘上廉得八
萬一千以减從方餘六十四萬八千置一自之得
一百以减下廉餘七千二十八置一乘餘下廉
得七萬二百八十併减餘從方共七十一萬八千
二百八十為下法與上法相乘除實七百一十八萬
二千八百餘實五百五十一萬九千二百九十六未
盡
次商八置一於左次為上法倍初商加次商得
二十八以乘上廉得二十二萬六千八百以减益從
方餘五十萬二千二百為從方併初次商得一
十八自之得三百二十四加初商自之一百為四百
二十四以减下廉餘六千七百四倍初商加次
商得二十八因之得一十八萬七千七百一十二
併入從方共六十八萬九千九百一十二為下法與
上法相乘除實盡
解曰徑除矢筭得半背弦差今以弧背求矢故亦用
半背筭與徑筭相乘為實以徑乘徑筭為從方而從
方内多一矢乘徑筭之數故以徑筭為上廉以矢乘
而减之然從方得矢之方而未得矢之廉也故又以
全背與徑相乘為下廉而下廉之中又多一矢自乘
之數故又約矢以减之而以餘數乘矢為下廉併從
方以為法
假如周天徑一百二十一度七十五分二十五秒(歷書中不)
(用秒故因之)
黃赤道内外弧背二十四度問矢度
答曰四度八十四分八十二秒
術曰半弧背自之得五百七十六度為半弧背筭
周天徑自之得一萬四千八百二十三度六分二
十五秒為徑筭二筭相乘得八百五十三萬八千
八十四度為正實徑乘徑筭得一百八十萬
四千七百七度八十五分九十三秒七五為益從
方以徑筭為上廉倍半弧背得四十八度以乘
周徑得五千八百四十四度為下廉
初商四度置一於左上為法置一乘上廉得五
萬九千二百九十二度二十五分以减益從方餘一
百七十四萬五千四百一十五度六十分九十三
秒七五置一自之得一十六度以减下廉餘五千八
百二十八度又以四度因之得二萬三千三百一十
二度為從廉併從方共一百七十六萬八千七百二
十七度六十分九十三秒七五為下法與上法相
乘除實七百七萬四千九百一十度四十三分
七十五秒
餘實一百四十六萬三千一百七十三度五十六分
二十五秒
次商八十分置一於左上為法置一倍初商共
八度八十分以乘上廉得一十三萬四百四十三
度九十五分以减益從方餘一百六十七萬四千二
百六十四度九十分九十三秒七五為從方置
一併初商自之得二十三度四分加初商自之一
十六度共三十九度四分以减下廉餘五千八百
四度九十六又以八度八十分因之得五萬一千
八十三度六十四分八十秒為從廉併從方共
一百七十二萬五千三百四十八度五十五分七十
三秒七五為下法與上(闕)
度九十九分一十八秒五二
七六又以九度六十九分六十二秒乘之得五萬六
千二百八度七十九分二十四秒二七三一五
一二為從廉併從方共一百七十一萬七千一百
八十九度二十七分三十一秒六五二三一五一二
為下法與上法相乘除實三百四十三度四十三分
七十八秒五四六三三四六三二四
餘實一百五度九分五十五秒五三一七
六九六九七六不勾一秒之數
圓徑與弧背求截弦
術曰求得矢用矢求弦術
圓徑與弧背求截積
術曰求得矢用矢徑求積
截積與截矢求截弦
術曰倍積减矢筭餘如矢而一即弦
又曰倍積以矢除之减矢
圓不知徑從旁截積二百八十三步二分步之一矢闊
九步問截弦
答曰截弦五十四步
術曰倍積得五百六十七步减矢筭八十一餘四百
八十六以矢除之得五十四為弦
圓不知徑從旁截積八百一十步矢闊一十八步問截
弦
答曰截弦長七十二步
術同
截積與截弦求截矢
術曰倍積以弦為從方平方開之
圓不知徑從旁截積二百八十三步二分步之一截弦
長五十四步問矢
答曰九步
術曰倍積得五百六十七為實以五十四為從方
約商九置一於左上為法置一帶從得六十三
為下法與上法相乘除實盡
圓不知徑從旁截積八百一十步弦長七十二步問矢
答曰矢一十八步
術曰倍積得一千六百二十為實以七十二為從
方
初商一十置一於左上為法置一帶從方共八
十二為下法與上法相乘除實八百二十餘實八
百倍初商得二十帶從方共九十二為方法
次商八置一於左上為法置一帶方法共一百
為下法與上法相乘除實盡
截積與截矢求圓徑
術曰先求出弦半之為筭如矢而一即矢徑差
又曰積自乘减矢自乘乘積餘為實矢自乘再乘為
法除之加虛隅即徑
圓不知徑從旁截積六十二步半矢五步問徑
術曰積自之得三千九百六步二五矢自之乘
積得一千五百六十二步五相减餘二千三百四十
三步七五為實矢自乘再乘得一百二十五為法除
之得一十八步七五矢乘虚隅一步二分五釐得六
步二分五釐加入即圓徑二十五
截積與截弦求圓徑
術曰先求得矢矢除半弦筭加矢即徑
圓不知徑從旁截積一千三百一十二步半截弦長八
十步問圓徑幾何
答曰圓徑八十九步
術曰先倍積以弦為從方平方開之得矢二十五步
後用半弦自之得一千六百步以矢除之得六十四
為矢徑差加矢即圓徑
截積與截矢求截弧背(弦求弧背同)
術曰先求得徑以除矢筭得半背弦差
截矢與弦求圓徑
術曰半弦自之如矢而一為矢徑差
圓不知徑從旁截一弧矢闊九步弦長五十四步問圓
徑
答曰圓徑九十步
術曰半弦自之得七百二十九以矢除之得八十一
為矢徑差加矢即徑
截矢與弦求截弧背
術曰先求得徑以除矢筭為半背弦差
截矢與截弦求截積
術曰以矢加弦以乘矢得二積
截弦與外周求截矢(外周乃割殘之周也)
術曰弦筭半弦筭相乘四而三之為實併弦及殘周
乘半弦筭為益方倍半弦筭加弦筭為從上廉併弦
及殘周為下廉以隅併上廉减從以餘從併下廉為
法三乘方法開之
平圓旁割一弧截處弦五十四步外殘周二百一十四
步二分問截矢幾何
答曰矢九步
術曰弦自之得二千九百一十六為弦筭半弦自
之得七百二十九為半弦筭二筭相乘得二百一
十二萬五千七百六十四四而三之得一百五十九
萬四千三百二十三為正實弦併殘周共二百六
十八步二分以半弦筭乘之得一十九萬五千五百
一十七步八分為益方倍半弦筭加全弦筭得四
千三百七十四為從上廉弦併殘周得二百六十
八步二分為下廉一為隅法
商得九置一於左上為法置一乘上廉得三萬
九千三百六十六為减廉置一自之為八十一以
乘下廉得二萬一千七百二十四步二分為益廉
置一自乘再乘得七百二十九為隅法併入减廉共
四萬九十五以减從方餘一十五萬五千四
百二十二步八分併入下廉共一十七萬七千一百
四十七步為下法
圓田一段西邊被水浸入一弧弦長二十步外殘周五
十三步問矢闊田徑田積
答曰截矢闊五步圓徑二十五步弧背二十二步
術曰如積求之得三萬為正實七千三百為益方
六百為從上廉七十三為益下廉一為正隅三
乘方開之得矢闊矢除半弦筭加矢得徑倍矢
筭以徑除之得背弦差加弦即弧背徑自之四而
三之得田積
圓田水浸一弧弦長七十二步外有殘周一百九十
步八分問矢闊
答曰矢闊一十八步弧背七十九步二分
圓徑九十步原田二十五畆三分一釐二毫五絲
術曰先求矢闊弦筭五千一百八十四半弦筭
一千二百九十六相乘得六百七十一萬八千四百
六十四步四歸三因得五百三萬八千八百四十
八為正實併弦及殘周共二百六十二步八分以
半弦筭乘之得三十四萬五百八十八步八分為
益從方倍半弦筭加全弦筭得七千七百七十六
為减上廉弦併殘周二百六十二步八分為益下
廉
初商一十置一於左上為法置一乘减上廉得
七萬七千七百六十為减廉置一自之以乘益下
廉得二萬六千二百八十為益廉置一自乘再乘
得一千為减隅併入减廉共七萬八千七百六十為
减從之算以减益方餘二十六萬一千八百二十八
步八分為從方併益廉共二十八萬八千一百八
步八分為下法與上法相乘除實二百八十八萬
一千八十八餘實二百一十五萬七千七百六
十未盡
二因减上廉得一十五萬五千五百二十
三因益下廉得七萬八千八百四十為益廉之方
四因隅法得四千為方法
又以初商三之以乘益下廉得七千八百八十四為
益廉之廉初商自之六因得六百為隅上廉
初商四之得四十為隅下廉
次商八置一於左上為法置一乘初减上廉得
六萬二千二百八加入前二因上廉得二十一萬
七千七百二十八為减廉置一乘益廉之廉得六
萬三千七十二步併益廉之方共一十四萬一千
九百一十二為益廉之筭置一自之以乘初益下
廉得一萬六千八百一十九步二分併入益廉之筭
共一十五萬八千七百三十一步二分為益廉置
一乘隅上廉得四千八百置一自之以乘隅下廉
得二千五百六十置一自乘再乘得五百一十二
為隅法併方法上下廉隅法共一萬一千八百七十
二為减隅併减廉共二十二萬九千六百為减從
之筭以减原從餘一十一萬九百八十八步八分
加益廉共二十六萬九千七百二十為下法與上法
相乘除實盡
矢除半弦筭得七十二為矢徑差加矢即圓徑
倍矢筭以圓徑除之得七步二分為弦背差加弦即
弧背圓徑自之四而三得六千七十五步以畆
約之為畆
解曰求矢者起於弦與徑今不知徑而有殘周故以
弦自乘半弦自乘相乘為實方中取圓故四而三之
為三乘方實以弦併殘周與半弦筭相乘為從方而
從方之中又多一弦筭兩半弦筭及矢自乘再乘之
數故以全弦筭與倍半弦筭為上廉併求出矢自乘
再乘之數以减之却以弦併殘周為益下廉以求出
矢兩度乘之併餘從以為法盖隅與上廉專主於减
從而下廉所以益從也
弦筭為平方以弦乘之為立方又以半弦筭乘是為
三乘方
正實五百三萬八千八百四十八乃三乘方數内
下廉該除一百五十三萬二千六百四十九步六分
從方該除三百五十萬六千一百九十八步四分
從方三十四萬五百八十八步八分乃立方之數
内上廉减一十三萬九千九百六十八隅减五千八
百三十二止存一十九萬四千七百八十八步八分
以矢十八因之以除實
上廉减從除實用减從開平方法
從方帶上廉一度矢乘之數共三十三萬四千七百
五十六步八分以十八因之該正實六百二萬五
千六百二十二步四分欠二百五十一萬九千四百
二十四乃上廉减去之數
初商一十置一為上法置一乘上廉得七萬七
千七百六十以减從方餘二十五萬六千九百九
十六步八分與上法相乘除實二百五十六萬九
千九百六十八餘實九十三萬六千二百三十
步四分倍上廉得一十五萬五千五百二十為
廉法
次商八置一為上法置一乘上廉得六萬二
千二百八併廉法共二十一萬七千七百二十
八以減原從餘一十一萬七千二十八步八分
為下法與上法相乘除實盡
從方假作平方形長一十九萬四千七百八十八步
八分闊一十八步帶十八因上廉共長三十三萬四
千七百五十六步八分初商十步十因上廉止除
七萬七千七百六十少減六萬二千二百八步計
多除正實六十二萬二千八十次商闊八步如
從方原長該除實一百五十五萬八千三百一十
步八分今止餘實九十三萬六千二百三十步
四分欠六十二萬二千八十正合初商多除之
數次商倍廉法多減七萬七千七百六十以
八因之其數適合此自然之妙凡用減從者俱如
此
隅減從用減從開三乘方法
隅立方併從共二十萬六百二十步八分以
十八因該正實三百六十一萬一千一百七十四步
四分欠一十萬四千九百七十六乃隅減之數
初商一十置一為上法置一自乘再乘得一千
為方法以減從方餘一十九萬九千六百二十步
八分為下法與上法相乘除實一百九十九萬六
千二百八步餘實一百五十萬九千九百九
十步四分四因方法得四千為方法初商自
之六因得六百為上廉初商四之得四十為下廉
次商八置一為上法置一乘上廉得四千
八百置一自之以乘下廉得二千五百六十
置一自乘再乘得五百一十二為隅法併方廉
隅共一萬一千八百七十二為減從以減原從餘
一十八萬八千七百四十八步八分為下法與上法
相乘除實盡
初商多存長四千八百三十二闊十步共四萬八
千三百二十次商多減六千四十以八因之相合
下廉除實
下廉二百六十二步八分十八因之得四千七百三
十步四分為平方積又十八因得八萬五千一
百四十七步二分為立方積又十八因得一百五十
三萬二千六百四十九步六分為三乘方積
初商一十置一為上法置一自之以乘下廉得
二萬六千二百八十為下法與上法相乘除實二十
六萬二千八百餘實一百二十六萬九千八百四十
九步六分三因下法得七萬八千八百四十為方
法三因初商以乘下廉得七千八百八十四為
廉法次商八置一為上法置一乘廉法得六
萬三千七十二步置一自之以乘下廉得一萬
六千八百一十九步二分併方廉共一十五萬八
千七百三十一步二分為下法除盡
方圓術(附)
圓求容方
術曰方徑即圓徑若求圓積四而三之不必立法惟
以圓求方其法不一姑錄於此盖徑一則圍不止於
三所謂圍三徑一者舉其大較耳
圓周五尺中容一斗斗方面幾何
答曰斗面一尺一寸六分六釐(三分釐之二)
術曰七因周得三尺五寸以三歸之
此術載吳信民筭法以周為弦以方為股然七因五
尺為三十五未是
圓材徑二尺一寸為方面幾何
答曰方徑一尺四寸五十八分寸之四十九
術曰徑為股自之得四百四十一寸折半平方開之
又曰三因徑得六尺三寸七分因之三歸得方面一
尺四寸一十分寸之七
圓徑十尺問容方面幾何
答曰容方面七尺
術曰三其徑得三十尺以七寸因之得二十一尺三
歸得七尺方圓之術徑一則圍三有竒方五則斜七
有竒難以一定之法例之(徑自之折半平方開之多一筭)
圓徑折變
圓周求徑
古法圍三徑一徽術周一百五十七徑五十
密術周二十二徑七
周八十四問徑
古術答曰二十八
術用三歸
徽答曰二十六步(一百五十七分步之一百一十八)
術曰周五十因如一百五十七而一
密答曰二十六步(一十一分步之八)
術曰周七因如二十二而一
周八十七(二十五分步之二十三)問徑
古術答曰二十九步(七十五分步之二十三)
術曰分母通其全分子從之得二千一百九十八為
實三因分母得七十五為法
徽答曰二十八步
術曰分母通其全分子從之以五十因之得一十
萬九千九百為實一百五十七因分母得三千九
百二十五為法
密答曰二十七步(二百七十五分步之二百六十八)
術曰分母乘其全分子從之七因得一萬五千三百
八十六置分母以二十二因得五百五十為法不盡
者法實俱半約之
假如歷法周天三百六十五度二十五分七十五秒問
周天徑幾何
答曰一百二十一度七十五分二十五秒
此以圍三徑一求之
以徽術求之為徑幾何
答曰徑一百一十六度三十二分四十秒(一百五十七分秒之)
(七)
術曰五十因周得一萬八千二百六十二度八十七
分五十秒以一百五十七除之
以密術求之為徑幾何
答曰一百一十六度二十一分八十二秒(二十二分秒之二十)
(一)
術曰七因周得二千五百五十六度八十分二十
五秒以二十二除之
圓徑求周
圓徑二十八問周
古法答曰八十四
術用三因
徽答曰八十七步(二十五分步之二十三)
術曰徑一百五十七因得四千三百九十六如五十
而一
密答曰八十八步
術曰徑二十二因如七而一
圓徑二十六步(一百五十七分步之一百一十八)問周
古法答曰八十步(一百五十七分步之四十)
術曰分母通其全分子從之三因得一萬二千六百
為實如分母而一
徽答曰八十四步
術曰分母通其全分子從之又一百五十七因得六
十五萬九千四百為實分母五十因得七千八百
五十為法
又曰分母通其全分子從之得四千二百如五十而
一
密答曰八十四步(一百五十七分步之一十二)
術曰分母通其全分子從之又二十二因得九萬二
千四百為實七因分母得一千九十九為法
圓徑二十六步(一十一分步之八)問周
古法答曰八十步(一十一分步之二)
術曰分母通其全分子從之得二百九十四又三因
得八百八十二為實如分母而一
徽答曰八十三步(二百七十五分步之二百五十四)
術曰分母通其全分子從之又一百五十七因得四
萬六千一百五十八為實五十因分母得五百五
十為法
密答曰八十四步
術曰分母通其全分子從之又二十二因得六千四
百六十八為實七因分母得七十七為法
又曰分母通其全分子從之倍之得五百八十八如
七而一
圓周求積
周八十四問積
古術答曰五百八十八步
術曰周自之得七千五十六如圓法十二而一
徽答曰五百六十一步(一百五十七分步之一百二十三)
術曰周自之又二十五因得一十七萬六千四百為
實如三百一十四而一
密答曰五百六十一步(一十一分步之三)
術曰周自之七因得四萬九千三百九十二為實如
八十八而一
圓周八十七步(二十五分步之二十三)問積
古法答曰六百四十四步(一千八百七十五分步之三百一)
術曰分母通其全分子從之得二千一百九十八自
之得四百八十三萬一千二百四為實分母自
之得六百二十五又十二因得七千五百為法
徽答曰六百一十五步(二十五分步之一十一)
術曰分母通其全分子從之自乘又以二十五乘之
得一億二千七十八萬一百為實分母自乘
又以三百一十四乘之得一十九萬六千二百五十
為法除之不盡八萬六千三百五十法實皆七千八
百五十約之
密答曰六百一十四步(一萬三千七百五十分步之一萬二千一百七)
術曰分母通其全分子從之自乘又七因得三千三
百八十一萬八千四百二十八為實分母自乘又
八十八因得五萬五千為法除之不盡四萬八千四
百二十八法實皆四約之
周八十八步問積
古法答曰六百四十五步(三分步之一)
術曰周自之得七千七百四十四如十二而一
徽答曰六百一十六步(一百五十七分步之八十八)
術曰周自乘二十五因得一十九萬三千六百為實
如三百一十四而一
密答曰六百一十六步
術曰周自之七因得五萬四千二百八為實如八
十八而一
圓徑求積
圓徑二十八步問積
古術答曰五百八十八步
術曰徑自乘四歸三因
徽答曰六百一十五步(二十五分步之一十一)
術曰徑自乘以七十八步半因之得六萬一千五百
四十四如百而一
密答曰六百一十六步
術曰徑自乘一十一因得八千六百二十四如一十
四而一
圓徑二十六步(一百五十七分步之一百一十八)問積
古法答曰五百三十六步(二萬四千六百四十九分六步之一萬八千一百三十)
術曰分母通其全分子從之自乘四歸三因得一千
三百二十三萬為實分母自之得二萬四千六百四
十九為法
徽答曰五百六十一步(二萬四千六百四十九分步之一萬九千三百一十一)
術曰分母通其全加分子自乘又以七十八步半乘
之得一十三億八千四百七十四萬為實分母自
乘百因得二百四十六萬四千九百為法
密答曰五百六十二步(二萬四千六百四十九分步之七千二百六十二)
術曰分母通其全加分子自乘得數又以一十一因
之得一億九千四百四萬為實
分母相乘又十四因之得三十四萬五千八十六
為法除之未盡一十萬一千六百六十八法實皆
一十四約之
圓徑二十六步(一十一分步之八)問積
古法答曰五百三十五步(一百二十一分步之九十二)
術曰分母通其全加分子自乘得數四而三之得六
萬四千八百二十七為實
分母相乘為法
徽答曰五百六十步(六千五十分步之四千六百一十三)
術曰分母乘其全加分子自乘又以一百五十七乘
之得一千三百五十七萬四百五十二為實分
母自乘二百因之得二萬四千二百為法
密答曰五百六十一步(一十一分步之三)
術曰分母通其全加分子自乘又一十一因之得九
十五萬七百九十六為實分母自之又十四因
之得一千六百九十四為法
圓積求周
圓積五百八十八步問周
古法答曰周八十四步
術曰十二因積平方開之
徽答曰八十五步(一萬七千一百分步之一萬六千五百二十八)
術曰積三百一十四因得一十八萬四千六百三十
二以二十五除之得七千三百八十五步二八平方
開之
密答曰八十五步(一百七十一分步之一百六十七)
術曰積八十八因得五萬一千七百四十四七除之
得七千三百九十二平方開之
平方還原方自乘以分母乘之得一百二十三萬五
千四百七十五分母子相乘得二萬八千五百五
十七為益實併得一百二十六萬四千三十二為
實分母為法除之還原
圓積六百一十六步問周
古法答曰周八十五步(一百七十一分步之一百六十七)
術曰十二因積得七千三百九十二為實平方開之
徽答曰八十七步(一萬七千五百分步之一萬六千七百九十六)
術曰積三百一十四因得一十九萬三千四百二十
四以二十五除之得七千七百三十六步九六平方
開之不盡者以百因約之
密答曰八十八步
術曰積八十八因得五萬四千二百八以七除之
得七千七百四十四平方開之
圓積五百六十一步(一百五十七分步之一百二十三)問周幾何
古法答曰周八十二步(二萬五千九百五分步之二千七百三十二)
術曰分母乘其全加分子得八萬八千二百以圓法
十二因之得一百五萬八千四百為實以一百
五十七為隅法作𢃄從隅開平方法除之
初商八十置一於左上為法置一乘從隅得一
萬二千五百六十為隅法與上法相乘除實一百
萬四千八百餘五萬三千六百未盡倍隅法得
二萬五千一百二十為廉法約次商二置一於
左次為上法置一乘從隅得三百一十四併入廉
法共二萬五千四百三十四為下法與上法相乘除
實五萬八百六十八尚餘二千七百三十二
倍八十二加一筭以分母乘之為母約之
又術分母通其全加分子十二因之得一百五萬
八千四百又以母乘之得一億六千六百一十六萬
八千八百平方開之得一萬二千八百九十餘實
一萬六千七百未盡另寄將開出之數以分母約
之得八十二仍未盡一十六以分母乘之得二千
五百一十二加入寄位共一萬九千二百一十二為
不盡之數倍八十二加一筭得一百六十五以分
母乘之得二萬五千九百五
徽答曰八十四步
術曰分母通其全加分子得八萬八千二百以三百
一十四因得二千七百六十九萬四千八百以二十
五因分母得三千九百二十五為法除之得七千
五十六平方開之
密答曰八十四步(二千四十一分步之一百八)
術曰分母通其全加分子得八萬八千二百又八十
八因得七百七十六萬一千六百七因分母作一
千九十九除之得七千六十二餘實四百六
十二未盡
置七千六十二平方開之得八十四餘六未盡
以分母通之得九百四十二加前未盡共一千四百
四倍八十四加一筭得一百六十九以分母乘之
得二萬六千五百三十三是謂二萬六千五百三十
三分步之一千四百四法實皆十三約之得二
千四十一分步之一百八
積四十五步(一十一分步之九)爲密圓周幾何
答曰二十四步
術曰分母乘其全加分子得五百四以八十八因
之得四萬四千三百五十二以七因分母為七十七
除得五百七十六平方開之
右四元玉鑑所載不用從隅
圓積求徑
圓積五百八十八步問徑
古法答曰二十八步
積三歸四因平方開之
徽答曰二十七步(八千六百三十五分步之三千一百四十七)
術曰積百因得五萬八千八百以七十八步半為從
隅平方開之初商二十置一於左上為法置一乘
從隅得一千五百七十為隅法與上法相乘除實三
萬一千四百餘實二萬七千四百未盡倍隅法得
三千一百四十為廉法約次商七置一於左次
為上法置一乘從隅得五百四十九步半併廉法
共三千六百八十九步半為下法與上法相乘除實
二萬五千八百二十六步半餘實一千五百七十
三步半倍二十七加一筭得五十五以七十八步
半因之得四千三百一十七步半法實皆倍命之
密答曰二十七步(六百五分步之二百一十三)
術曰積一十四因得八千二百三十二以一十一為
從隅平方開之初商二十置一於左上為法
置一乘從隅得二百二十為隅法與上法相乘除實
四千四百餘實三千八百三十二倍隅法得四百
四十為廉法約次商七置一於左次為上法
置一乘從隅得七十七為隅法併廉隅共五百一
十七為下法與上法相乘除實三千六百一十九餘
實二百一十三未盡如前法約之
積六百一十五步(二十五分步之一十一)問徑
古法答曰二十八步(四千二百七十五分步之二千七百四十四)
術曰分母乘其全加分子得一萬五千三百八十六
以四因之得六萬一千五百四十四分母三之為七
十五為從隅平方開之餘實二千七百四十四倍開
出之數加一算得五十七以從隅因之得四千二百
七十五為母約之
徽答曰二十八步
術曰以積分母除分子得四分四釐加全步得六百
一十五步四分四釐百之得六萬一千五百四十四
為正實以七十八步五分為從隅平方開之
密答曰二十七步(一萬五千一百二十五分步之一萬四千九百二十九)
術曰置積以分母通之加分子得一萬五千三百八
十六以一十四因之得二十一萬五千四百四為
正實以二百七十五為從隅平方開之餘實一
萬四千九百二十九倍徑加一算以從隅乘之為
分母約之
平圓積四十五步(一十一分步之九)問密圓徑幾何
答曰七步(一十一分步之七)
術曰分母乘其全加分子以一十四乘之得七千
五十六平方開之得八十四以一十一除之不盡七
還原法曰分母乘七加分子自之又一十一因得
七萬七千六百一十六為實分母自之又一
十四因得一千六百九十四為法除之得四十
五餘一千三百八十六法實皆一百五十四約之
還原數
黃鍾算附
假如黃鍾之管空容九分問圍圓幾何
答曰圍圓一十分三釐(二百七分釐之一百九十一)
此以圍三徑一求之十二因積得一百八平方
開之以徽術推之得幾
答曰圍一十分七釐(二百一十五分釐之五十五)
術曰積三百一十四因得二千八百二十六以二十
五除之得一百一十三四平方開之
以密術推之得幾
答曰圍一十分(一百四十七分分之九十二)
術曰積八十八因得七百九十二如七而一得一百
一十三(七分之一)平方開之不盡一十三以七因加
一為子倍十分加一七因為母命之
黃鍾之管空容九分問徑
答曰徑三分四釐六毫(六百九十三分毫之二百八十四)
此用三歸四因平方開之
以徽術求之
答曰徑三分三釐八毫(五十三萬一千四百四十五分毫之三萬一千八百四十六)
術曰百因積得九百分以七十八分半為從隅平
方法開之初商三分置一於左上為法置一乘
從隅得二百三十五分五釐為下法與上法相乘除
實七百六分半餘實一百九十三分半倍隅法得
六分為廉法次商三釐置一於左上為法置
一併廉法共六十三釐以乘從隅得四千九百四十
五釐五毫與上法相乘除實一百四十八分三釐六
毫五絲餘實四十五分一釐三毫五絲倍初次商
得六分六釐為廉法三商八毫置一於左上為法
置一併廉法共六分六釐八毫以乘從隅得五百
二十四分三釐八毫與上法相乘除實四十一分九
釐五毫四忽餘實三分一釐八毫四絲六忽倍
商加一算以從隅乘之為分母命之
以密術求之得徑幾
答曰徑三分三釐(七百三十七分釐之六百二十一)
術曰一十四因積得一百二十六以一十一為從隅
平方開之初商三分置一於左上為法置一
乘從隅得三十三分與上法相乘除實九十九分餘
實二十七分倍下法得六分為廉法次商三釐
置一為上法置一併廉法乘從隅得六百九十
三釐與上法相乘除實二十分七釐九毫餘實六
分二釐一毫倍商加一算以從隅因之得七百三
十七為分母命之
還原曰徑相乘得一十分八釐九毫以一十一因
得一百一十九分七釐九毫加不盡四分二釐一毫
得原數
黃鍾之大小不係於此但假此以明數之微妙耳嘗
觀儒者之論律管往往泥於數而不察夫理假如黃
鍾之實乃十一度三因以起十一律之數律管以三
分為損益故十一度三之非實有數也實乃算法中
之實耳雖蔡九峯亦謂仲呂之實數不可三其數不
行此律之所以止於十二也殊不知五音六律乃天
地隂陽自然之理聖人因之製管以宣其聲而又三
分損益以定其管之長短使其無相奪倫顧乃以數
為造律之本豈不謬哉
律管算附律管以三分損益故止立二三四乘除之法
二一如二二二如四二三如六
二四如八二五作一一二六作一三
二七作一五二八作一七二九作二
三一如三三二如六三三作一
三四作一三三五作一六三六作二
三七作二三三八作二六三九作三
四一如四四二如八四三作一三
四四作一七四五作二二四六作二六
四七作三一四八作三五四九作四右因
二歸逢一作四一逢二進一
三歸逢一作三逢二作六逢三進一
四歸逢一作二一逢二作四二逢三作六三
逢四進一右歸
黃鍾管長九寸三歸二因
林鍾管長六寸三歸四因
太簇管長八寸三歸二因
南呂管長五寸三分三歸四因
姑洗管長七寸一分三歸二因
應鍾管長四寸六分六釐三歸四因
蕤賓管長六寸二分八釐三歸四因
大呂管長八寸三分七釐六毫三歸二因
夷則管長五寸五分五釐一毫三歸四因
夾鍾管長七寸四分三釐七毫三絲三歸二因
無射管長四寸八分八釐四毫八絲三歸四因
仲呂管長六寸五分八釐三毫四絲六忽
右術止用九寸損益以定十一律管不必用十一度
三因若求變黃鍾就以仲呂之管三歸四因即是不
必更用七百二十九乘之數
弧矢算術
