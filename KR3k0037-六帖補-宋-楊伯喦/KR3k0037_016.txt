六帖補卷十六宋楊伯嵒撰
酒茗肴蔬
酒
碧筩酒(歴城北有使君林魏正始中鄭公慤三伏之際率賓僚避暑于此取大蓮葉以簮刺通其莖通)
(上菌輪如象鼻持噏之名丨丨丨歴下人争倣)
青田酒(烏孫國有樹其核大如五六升瓢名丨丨丨空之以盛水俄頃成酒劉章得三核歸集賓設之)
(常供二十人飲一核盡二核復成但不可久久則苦不可飲名丨丨丨)
湘東酃(吴錄丨丨縣有&KR0893;水以水為酒號丨丨丨)
崑崙觴(雜俎魏賈&KR2010;家有蒼頭善别水常令乘艇于黃河中接河源水以釀酒名丨丨丨)
酒樹(頓遜國有丨丨似安石榴採其花汁停瓮中數日成酒南史扶南國傳)
抱甕(羊琇為散騎侍郎家冬月作酒令人丨丨須臾易人)
酒瓿布(孔羣字敬休歴中丞性嗜酒王導戒之曰卿恒飲不見丨家覆丨丨日月久糜爛耶答曰公不)
(見肉糟淹更堪久耶嘗與親友書曰今年田米七百石秫米不足以了麯糵事其耽酒如此晉書)
據鞍索酒(顔延年好飲酒不護細行好騎馬遇知舊輙丨丨丨丨得必傾盡欣然自得)
銅鐺化酒(漢末有人患腹腵晝夜痛楚臨終勅其子曰吾氣絶可剖視之其子如戒剖之得一丨丨)
(容數合許後華佗聞之因出藥投鐺鐺即成酒出志怪)
蘸甲(杜牧詩為君丨丨十分酒)
射酒徒(時苗字德胄為人疾惡為夀春令令行風靡揚州治在其縣蔣濟為治中苗往謁濟濟素嗜酒)
(適會其醉不能見苗苗恚恨還刻木為人署曰蔣濟酒徒置之牆下旦夕射之州郡雖知以其履行過人無若)
(之何)
化土為壺(鄭泉字清之臨卒謂同輩曰必葬我陶家之側庶百歲之後丨而成丨幸見取丨酒丨寳)
(獲我心見下)
換酒(李白在金陵江上遇蓬池隠者詩云解我紫綬裘且丨金陵丨)
貰酒(相如與文君還成都居貧愁懣以所著鷫鸘裘就市人陽昌丨丨與文君為懽西京雜記)
質酒李(李元忠嘗言作僕射不勝飲酒樂孫騰馬相如嘗詣元忠方逢其坐樹下獨酌使婢卷兩褥以)
(丨丨肉二公相視歎息而去北史本傳)
一月二十九日醉(孔顗字思遠少骨鯁有風力性使酒仗義每醉輙彌日不醒為府長史史)
(典籤咨事不呼前不敢前不全去不敢去雖醉日居多而明曉政事醒時判決未嘗有壅衆咸曰孔公丨丨丨)
(丨丨丨丨勝世人丨丨丨丨丨丨醒也)
三日僕射(周顗為左僕射常飲酒醉三日不醒時人謂之丨丨丨丨晉書)
詣隣婦飲(阮籍隣家少婦有美色當壚籍嘗詣飲醉便卧婦之側籍不自嫌其夫察之亦不疑也)
紫琳腴(醋坡詩)
酒清隨日轉(淮南子曰東風至而酒汎溢許愼曰東風震方也酒汎清酒也百味酸相感故也李)
(淳風又按今丨初熟甕上澄丨時常丨丨丨在旦則清者在東畔午時在南日落在西夜半在北)
鐵鐺(孟信為趙平太守政尚寬和山中老人曾以㹠酒饋之信和顔接引慇懃勞問乃自出酒以丨丨温)
(之素木盤盛蕪菁葅惟此而已又以一鐺借老人但執一杯自各斟酌申酬酢之意謂老人曰吾至郡來無人)
(以一物見遺今卿獨有此餉且食菜已久欲為卿受一㹠髆耳酒既有不能費老人大悦再拜擘㹠進之酒盡)
(方别北史本傳)
分杯(隋煬帝宴諸葛穎于觀文殿帝丨丨以賜穎是法起於籌禪師以衆藥於竹筒内取帽簮插筒中七)
(日乃拔取之對客飲酒杯至取簮畫酒中斷飲之一邊以盡一邊尚滿觀者莫不嘆其神妙云)
速營糟丘(陳暄嗜酒過差非度兄子秀致書于何胥冀以諷諫暄聞之與秀書曰昔張長公亦稱耽)
(嗜吾見張時伊已六十自言引滿大勝少年時吾今所進亦多於往日老而彌篤惟吾與張季舒爾汝以飲酒)
(為非吾以不飲為過周伯仁渡江惟三醒吾不以為少鄭康成一飲三百杯吾不以為多然洪醉之後有得有)
(失常譬之水可以濟舟亦可以覆舟故江諮議有言酒猶兵也兵可千日而不用不可一日而不備酒可千日)
(而不飲不可一飲而不醉美哉江公可與共論酒矣何水曺眼不識杯鐺吾口不離瓢杓汝寧與何同月而醒)
(與吾同日而醉乎政言其醒可及其醉不可及也丨丨丨丨吾將老焉爾無多言非爾所及南史陳暄傳)
廢人飲美酒(韓晉明好酒誕縱招引賓客一席之費動至萬錢猶言儉率朝廷欲處之貴要地必)
(以疾辭告人曰丨丨丨丨丨對名勝安能作刀筆吏披反故紙乎北史韓執傳)
五百斛船(孫權傳注鄭泉字文淵博學有竒志性嗜酒其閒居每日願得美酒丨丨丨丨以四時甘)
(脆置兩頭反覆沒飲之憊即住而啖肴膳酒有斗升減隨而即益之不亦快乎三國志)
陸源(文房寳飾毛重教授于導江春日主人宴乃賦散語曰蟣肝之奉何堪龍首之板可望主人大喜勸)
(以丨丨酒賞以柳綿肝)
碧麥酒(洞冥記瑶琨山有碧草如麥釀酒一飲三旬不醒古今注云)
歡伯(諸集拾遺焦貢易林坎卦之兊曰酒為丨丨除憂求樂)
卷白波(李濟翁資暇錄飲酒謂之丨丨丨義起東漢平白波賊戮之如卷席故酒食效之以快人情意)
茗
碧澗明月白露黃芽(唐史曰風俗貴茶名品益象劍南有蒙項石苑或散芽號為第一湖)
(州有顧渚之紫筍東川有神泉昌明峽州有丨丨丨丨福州有方山之生芽䕫州有香山江陵南水湖南有衡)
(山岳州有㴩湖之含膏常州有義興之紫筍婺州有東白睦州有鳩坑洪州有西山之丨丨夀州有霍山之丨)
(丨蘄州有蘄門而浮梁之商貨不在焉)
花泛雲騰(謝曰此丹丘之仙茶勝烏程之御荈不止味同露液白况霜華豈可為酪蒼頭但令代酒)
(從事因熾藥挑遂揖錫泉候蟾背之芳香觀鰕目之沸湧細漚丨丨浮馞丨丨昏塵俗勞一歠而散)
乳花散雪(王禹偁康王谷水序云丨丨丨丨之狀與井泉殊絶康王谷在廬山)
綠昌明(樂天春盡日詩云渴嘗一碗丨丨丨蜀茶名也侯鯖錄云康茶東川有神泉昌明)
滌煩消渴(常暮使西蕃烹茶帳中蕃人問曰何為者暮曰丨丨丨丨所謂茶也蕃人曰我亦有之命)
(取出以指曰此夀州者此顧渚者此蘄門者)
金釵候湯眼(坡詩云丨丨丨丨丨魚蟹亦應訣)
茶磨銘(山谷作丨丨丨云楚雲散盡燕山雪飛江湖歸夢從此祛機)
妖邪頑礦(坡詩高者丨丨次丨丨)
三沸(茶錄載茶經凡候湯丨丨如魚日微有聲為一沸四邊如湧泉連珠為二沸騰波鼓浪為三沸)
祕水(茶錄載茶經唐祕省中井水最佳名曰丨丨)
火前火後(茶錄載茶經蜀雅州蒙頂山丨丨茶最佳謂禁火以前採者後者謂之丨丨)
文火長泉(茶錄載茶經顧况論茶云煎以丨丨細烟小鼎丨丨)
茗粥(茶錄載茶經茶古不聞晉宋以降吴人採葉煑之號丨丨)
瑠璃眼(南楚新聞唐德宗為奉節郡王好煎茶加酥椒之類求詩於李泌戲作詩云旋沬翻成碧玉池)
(添酥散出丨丨丨)
肴
鄴中鹿尾(梁劉孝儀曰丨丨丨丨食肴之最魏使崔劼曰生魚熊掌孟子所稱雞跖猩唇吕氏所尚)
(鹿尾奇味不載書集酉陽雜俎)
鴞肝(鴞甚美漢供御食物肉則稱丨丨古人亦尚之)
安成食(南朝安成公何勖無忌之子臨汝公孟靈休昶之子並奢豪以肴饌器服車馬相尚都下語曰)
(丨丨丨臨汝飾南史徐湛之傳)
高陽食(魏高陽王雍性侈富一食以萬錢為限陳留侯李崇性儉嘗謂之曰丨丨一丨敵我千日)
血&KR0008;(梁䉮文好食丨丨庖人誤削藕皮在血中悉化為水自是方知藕皮破血&KR0008;音勘羊血凝也)
雪鱠(水母亦名海目上人為鱠謂之丨丨)
取焦粥(尹吉甫家富食口數百人曾遭饑餓鼎鑊作粥食訖失三十人覓之在鑊中丨丨丨)
寒具(尚書故事晉中書有飲食名丨丨者無注解處後于齊民要術中檢得之所謂環餅桓玄嘗盛陳法)
(書名畫者請客觀之客有食丨丨不濯手而汚書畫者玄不懌自是會客不設丨丨)
十字畫裹蒸(齊明帝太官進御食有裹蒸帝十字畫之曰可四片破之餘充晚食其儉約如此南)
(史本紀)
獻羊羹得太官令(南史毛修之嘗為丨丨薦魏尚書尚書以為絶味獻之太武大悦以為太)
(官令本傳)
何胤侈味(丨丨丨于丨食必方丈後稍欲去其甚者猶食白魚䱇脯糖蟹以為非見生物疑食蚶蠣)
(使門人議之學生鍾𡵻曰䱇之就脯驟于屈伸蟹之將糖蹂擾彌甚仁人用意深懷如怛至于車螯蚶蠣眉目)
(内闕慙渾沌之竒礦殼外緘非金人之慎不悴不榮曾草木之不若無馨無臭與瓦礫其何算故宜常充庖厨)
(永為口食竟陵王子良見𡵻議大怒周顒與胤書勸令食菜云云故胤末年遂絶味南史何胤傳)
以人乳蒸肫(王濟字武子帝嘗幸其宅供饌甚豐悉置琉璃器中蒸肫甚美帝問其故答曰以丨)
(丨丨之帝色甚不平食未畢而去晉書本傳)
窮治差饌(韋陟終吏部尚書性豪侈喜飾服馬侍兒門童列左右常數十侔於王官主第丨丨丨丨)
(擇膏腴地蓺穀麥以鳥羽擇米每食視庖中其直猶不減萬錢宴公侯家雖極水陸曾不下筯唐本傳)
不減堂食(張文瓘為侍中初同列以堂饌豐餘欲少損文瓘曰此天子所以重樞務待賢才也吾等)
(若不任職當自引避不宜節減以自取名衆乃止唐本傳)
窮滋極珍(夏侯湛族為盛門性頗奢侈侯服玉食丨丨丨丨晉本傳)
臑酒炙車螯(劉湛字弘仁廬陵王義真出為南豫州刺史湛為長史義真時居武帝憂使帳下備)
(膳湛禁之義真乃使左右買魚肉珍羞于齊内别立厨帳會湛入因命丨丨丨丨丨湛正色曰公當今不宜有)
(此設義真曰旦甚寒杯酒亦何傷長史事同一家望不為異酒至湛起曰既不能以禮自處又不能以禮處人)
(南史本傳)
待賓惟豚魚(鄧景山清約子弟饌不過草具用器止烏漆丨上丨丨丨丨而已取倉粟紅腐者食)
(之唐本傳)
約食(楚王負芻好細腰宫人為之丨丨)
桮酒臠肉(鄭義性嗇恡人有禮餉者不與丨丨丨丨而西門受羊酒東門沽費之北史鄭義傳)
豆粥(石崇為客作豆粥咄嗟便辦每冬得韭蓱韲嘗與王愷出遊争入洛城崇牛迅若飛鳥愷絶不能及)
(愷每以此三事為恨乃密貨崇帳下問其所以答云豆至難煮豫作熟末客來但作白粥以投之韮蓱韲是搗)
(韭根雜以麥苗耳牛奔不遲良由馭者遂不及反制之可聽蹁轅則駃矣於是悉從之遂争長焉崇後知之因)
(殺所告者晉石崇傳)
方丈盈前(王湛字處沖初有隠德宗族皆以為癡其父昶獨異焉兄子濟輕之所食丨丨丨丨不以)
(及湛湛命取菜蔬對而食之晉王湛傳)
䱥魚鰕鮓(虞嘯父虞潭孫也少歴顯位至侍中為孝武帝所親愛常侍飲宴帝從容問曰卿在門下)
(初不聞有所獻替耶嘯父家近海謂帝有所求對曰天時尚濕丨丨丨丨未可致尋當上獻帝大笑晉書本傳)
遺餅一甌(王悦之字少明少勵清操亮直有風檢為吏部郎鄰省有會同者丨悦之丨丨丨辭不受)
(曰此費誠少然少明不願當之南史本傳)
姆饋孺子餅(楊瑒字瑶光歴沔綏二州刺史丨丨丨丨以丨妻偽受而棄之坦外人咨其廉唐本)
(傳)
裂去薄餅緣(王羆性儉率不事邊幅嘗有臺使至羆為設食使乃丨丨丨丨丨羆曰耕種收穫其)
(功已深舂爨造成用力不少爾之選擇當是未饑命左右撤去之使者愕然大慙北史本傳)
貧家好食(南史朱修之字恭祖孝武初為荆州刺史立身清約去鎮之日秋豪無犯計在州以來然)
(油及私牛馬食官榖草以私錢六十萬償之而儉刻無潤薄於恩情姊在鄕里饑寒不立修之貴為刺史未嘗)
(供贍往姊家姊為設菜羹粗飯以激之修之曰此是丨丨丨丨進之致飽本傳)
未嘗獨食(裴安祖年八九歲就師講詩至鹿鳴篇語諸兄云鹿得食相呼而况人乎自此丨丨丨丨)
(北史本傳)
膳無鮮腴(梁武帝晚溺信佛道日止一食丨丨丨丨惟豆羹糲飯而已或遇事擁日儻移中便嗽口)
(以過南史本紀)
不以口腹累安邑(閔仲叔徵辟不往客居安邑老病貧不能得肉日買猪肝一片屠者或不)
(肯與安邑令聞勅吏常給焉仲叔怪而問之乃嘆曰仲叔豈以口腹累安邑耶遂去客市以夀終後漢本傳)
抱芋羹(南楚新聞百粤國先釡中置小芋俟湯沸投蟆蝦皆抱芋而熟謂之丨丨丨)
諸王修事(盧玄雜說賜翰林學士食有物若畢羅大而味美謂之丨丨丨丨)
糁熬將軍油蒸校尉臛州刺史(酉陽雜俎後梁韋琳作䱇表云伏覩除書以臣)
(為丨丨丨丨丨丨丨丨丨丨丨丨糁一云粽)
猊糖(諸集拾遺後漢顯宗紀注以糖作狻猊形)
九飣盤(諸集拾遺唐御厨進饌用九盤裝累名丨丨丨)
牢丸薄持起溲(諸集拾遺束晳餅賦春饅頭夏薄持秋起溲冬湯餅四時皆宜惟牢丸乎)
蔬
晉圃三蔬(晉咸寧中立若圃于金墉城多種異菜名曰雲薇又曰雲芝其種三紫色者上黃者中青)
(者下謂之三蔬皆以進御及供宗廟祭祀宫中插其莖葉其香經月不歇拾遺)
銀條(膳夫經曰萬苣其類有丨丨)
早韮晚菘(齊周顒隠鍾山文惠太子問顒食菜何味最勝顒曰春初丨丨秋末丨丨)
雉尾蓴(菜蓴為第一四月蓴生莖而未葉名作丨丨丨)
白莧紫茄(南史蔡樽字景節為吴興守自種丨丨丨丨以為常餌詔褒其清本傳)
蒜韲(續仙傳宋玄白為道士嗜酒或食彘肉五斤以丨丨一盆人有求得一片蒜食者言不作蒜氣味有)
(異香終日在齒舌間香不歇又身無病夀皆八九十後白日昇天)
二韭(洛陽伽藍記後魏李崇為儀同三司富傾天下而食常無肉止有韮茹韮葅崇客李元祐語人曰李)
(令公一食十八種丨丨十八種也)
不嘗食薑(南史裴子野言從來丨丨丨丨周捨應聲曰孔稱不撤裴乃不嘗周捨傳)
擇蕨菜(一日普請丨丨丨南泉拈起一莖云遮箇大好供養師云但遮過百味珍羞他亦不顧南泉云)
(雖亦如此箇箇須嘗他始得師謂杉山智堅師)
霜根風葉(坡詩丨丨一蕃滋丨丨漸俯仰)
白菘類美豚(坡詩丨丨丨丨丨冐土出蹯掌)
肥牛肚嫩馬蹄(唐詩晚菘細切丨丨丨新笋初嘗丨丨丨音注)
菜不食心(江泌母亡丨丨丨丨以其有生意唯食老葉而已南史本傳)
不食熟苦(邱傑十四遭母喪以熟菜有味不嘗於口歲餘忽夢見母曰死止是分别爾何事乃爾徒)
(苦南史本傳)
不茹葱韮(郭曜居喪以禮疾甚或勸茹葱薤終不屬口子儀長子也唐史本傳)
生蒜作煩(閔貢字仲叔世稱節士雖周黨之潔清自以不及也黨見其含荈飲水遺以丨丨受而不)
(食出後漢序傳又高士傳曰黨見仲叔良無菜遺之丨丨仲叔曰我欲省繁耳今更受之受而不食)
赤米白鹽綠葵紫蓼(周顒字彦倫清貧寡欲終日長蔬雖有妻子獨處山舍王儉謂顒曰)
(卿山中何所食顒曰丨丨丨丨丨丨丨丨南史本傳)
崑山紫瓜(隋煬帝謂茄子為丨丨丨丨酉陽雜俎)
草鍾乳(養生訣錄云韭性暖號丨丨丨)
冰壺先生(蘇易簡曰憶一夕寒甚擁爐火乘興痛飲大醉就寢四鼓始醒以重衾所擁咽吻渴時中)
(庭月明殘雪中覆一虀盎不暇呼童披衣掬雪以兩手掬數缶連沃渴咀虀數莖粲若金脆此時自謂上界仙)
(厨鸞脯鷺腊殆恐不及欲作丨丨丨丨傳以紀其事因循未暇)
鹽
九種鹽(魏太武嘗遣李孝伯賜宋江夏王義恭鹽九種白鹽食鹽主上所用黑鹽療腹脹氣滿用每六)
(銖以酒而服胡鹽療目戎鹽療諸瘡赤鹽臭鹽駁鹽馬齒鹽四種並非食鹽)
水精鹽(北史崔浩與魏太武語至中夜帝賜縹醪酒丨丨戎鹽一兩曰朕味卿言若此鹽酒故與卿同)
(其味也)
昆吾月鹽(雜俎丨丨陸鹽周十里餘月滿如積雪月虧如薄霜月晦則無見酉陽注)
醬
榆人醬(本草丨丨丨辛美利大小便)
蕪荑醬(本草丨丨丨大美殺三蟲雖有少臭亦辛好也)
六帖補卷十六
