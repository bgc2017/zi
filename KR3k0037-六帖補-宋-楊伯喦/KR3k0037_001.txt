六帖補卷一宋楊伯嵒撰
天文
天
虚碧(王源夫人中秋詩云玉兔步丨丨)
瓊宫(思玄賦覿天皇於丨丨)
通明殿(玉帝殿名常有紅雲擁之東坡詩云侍臣鵠立丨丨丨一朵紅雲捧玉皇)
圓象(盧堪詩亹亹丨丨運)
白瑶宫凌虚殿(宣室記唐李賀卒其母夢賀曰上帝近遷都丹門庭丨丨丨召某為新宫記又)
(作丨丨丨使某等輩纂進樂章)
一笠(坡詩贈月老云天形倚丨丨)
車輪(歐詩云天形如丨丨晝夜常不息)
日
鬱儀(善相保内景注丨丨奔日之仙結鄰奔月之仙同聲相應同氣相求故二仙来相保持)
鬱華(七聖紀曰丨丨赤文與日同居注云日神名也)
發榑桑入落棠(淮南覽冥訓云朝丨丨丨暮丨丨丨註云榑桑日所出也落棠山名日所入也)
(榑與扶同)
暈適背穴抱珥虹蜺(天文志孟康曰暈日旁氣也適日之將食先有黑氣之變也背形如)
(背字也穴多作鐍其形如玉鐍也抱氣向日也珥形點黑也如淳曰暈讀曰運虹或作&KR1734;蜺讀曰齧蝃蝀謂之)
(虹表云雄為虹雌為蜺凡氣在日上為冠在旁為帶直對為珥在旁如半環向日為抱向外為背向有氣刺曰)
(鐍鐍抉傷也)
織烏(趙德麟侯鯖集鬼詩丨丨西飛客還家東坡和陶詩誰知丨丨飛王性之云丨丨日也往来如梭之)
(織)
出寅入戌出辰入申(夏日宿在東井丨丨丨丨故畫景長冬日宿在牽牛丨丨丨丨故晝)
(景短)
井無影(蔡邕傳注日蝕丨丨丨)
僊王(十二真君傳兖州曲阜人蘭公家百餘人精專孝行有真人降其室自稱孝悌王云日中為丨丨月)
(中為明王斗中為孝悌王)
月
明王(見日門僊王注)
結鄰(見日門鬱儀注)
吳剛斫樹(雜俎舊傳月中桂樹高五百丈下有一人常斫之樹創隨合人姓吳名剛西河人學仙有)
(過謫令伐樹杜詩云斫却月中桂清光應更多)
照粉田(權德輿詩涼風遙夜清秋半一鑑金波丨丨丨)
蘂淵(真誥靈妃歌云月中生丨丨)
穴魄始明(乾鑿度曰月三日成魄八日成光蟾蜍體就丨丨丨丨穴決也決魄始明也)
相承(漢成帝建始元年八月有兩月丨丨晨見東方服虔曰丨丨在上下也應劭曰案京房易傳云君弱)
(如婦為陰所乘則兩月出)
明淨(謝重字景重為會稽王道子驃騎長史嘗因侍坐於時月夜丨丨道子嘆以為佳重率爾曰意謂不)
(如浮雲點綴道子戲重曰卿居心不淨乃復強欲滓穢太清耶)
卧浮圖(坡十月十五黃鶴樓觀月詩山下白雲横尺素水中明月丨丨丨)
飛雲端(長庚詩小時不識月呼作白玉盤又疑瑤臺鏡丨在青丨丨)
氣盈(西漢志月行速過者謂之丨丨)
朔虚(西漢志日行遲會月不及之餘度謂之丨丨)
星
孝悌王(見日門僊王注)
司過(吳志孫策傳注載策使張紘為書云天有丨丨之星朝設敢諫之鼓)
附耳搖動(史天官書畢曰䍐車為邊兵主弋獵其大星傍小星為附耳丨丨丨丨有讒亂之臣在側)
狼角變色(天官書有大星曰狼丨丨丨丨多盜賊)
合散犯守陵歴鬭食(前漢天文志孟康注曰合同舍也散則五星有變則其精散為妖星)
(也犯七寸以内光芒相射陵相冒過也食星月相陵不見者則所蝕也韋昭曰自下往觸之曰犯居其宿曰守)
(經之為歴突掩為陵星相擊乃為鬭也)
紫宫皇極居(晉志曰紫宫垣十五星其西蕃七東蕃八在北斗一曰紫微大帝之座也天子之常)
(居也後漢志張衡曰丨丨為丨丨之丨也列宿圖)
進賢(隋志曰平道西一星曰丨丨主卿相舉逸才)
匹練登天(孫皓傳注云搜神記永安二年三月有一異兒長四尺餘年可六七歲衣青衣来從諸兒)
(戲諸兒莫之識也皆問曰誰家小兒答曰見爾羣戲樂故来耳詳而視之眼有光芒爚爚外射諸兒畏之重問)
(其故答曰我非人乃熒惑星也將以告爾三公鉏司馬如諸兒大驚或走告大人大人馳往觀之兒曰舍爾去)
(乎竦身而躍即已化矣仰而視之若引一丨丨以丨丨時吳政峻急莫敢宣也後五年而蜀亡六年至是而吳)
(滅司馬如矣)
漢中星(漢志漢者金之散氣其本曰水漢星多則水少則旱注云漢河漢也水生於金多水謂丨丨丨)
(史記注漢水星餘一同漢志也)
畢昴(夜氣也出閑情賦)
昴星之精(王子年拾遺記鈎命訣曰蕭何為昴宿之精)
周伯星(景德二年巨星見於天市之西光芒如金丸無伯有識者春官正周克明言按天文錄其星名周)
(其色黃金其光煌煌所見之國太平而昌緯書元命苞云景德時澶淵凱旋六合平定宜其見也)
天河
衡漢(鮑昭玩月詩夜移丨丨落徘徊帷戶中五臣改帷作入注丨北斗也丨天河也)
銀灣(銀河也許洞詩)
天津銀浦(許洞詩又雞跖集云李賀名天河以銀浦)
漢水通靈(坡詩丨丨東流舊見經銀潢左界上丨丨書東流為漢言天上之漢與地上之漢相通也)
洗甲兵(杜詩安得壮夫挽天河淨丨丨丨長不用)
風
司風令史(虞愿字士恭宋明帝體憎風夏月常著小皮衣拜左右二人為丨丨丨丨風起方面輒先)
(啟聞勅愿常相檢察也)
鄭公風(會稽記曰射的山南有白鶴山此鶴為仙人取箭漢太尉鄭弘嘗採薪得一遺箭頃有人覓弘還)
(之問何所欲弘識其神人也曰常患若耶溪載為難願旦南風暮北風後果然故若耶風至今猶然呼為丨丨)
(丨後漢鄭弘傳注)
旦南暮北(同上)
風髓雲布(諸集拾遺)
祛塵風(王子年拾遺記崑崙山有丨丨丨若衣服塵汚者風至吹之衣則淨如浣濯)
號地籟(坡詩清風初丨丨丨)
裂葉風(金樓子八月風也)
少女風(管輅傳丨丨丨起衆鳥亂翔雨應至須臾風雲四合大雨三國魏志)
分風(荆州記洞庭湖神過客禱祈隨時丨丨送南北之舟)
雲
友風子雨(諸集拾遺荀卿賦篇托地而游宇丨丨而丨丨注風與雲並行故曰友雨因雲而生故曰)
(子)
山帶(張野廬山記曰有白雲冠帶峯俗呼為丨丨)
玉女披衣(玉葉安成記曰萍鄉西津有玉女岡天當雨先湧五色氣於石間俗謂之丨丨丨丨)
豐山著帽(環滁之山惟豐最高天將雨則先出雲氣如巾帽土人諺曰丨丨丨丨年豐之兆)
吉雲(漢武故事東方朔告帝曰東極有丨丨之澤若國有吉慶之事則雲氣五色著草木窟室皆如其色)
雲輿風駟(諸集拾遺仲長統詩曰春丨為丨秋丨為丨)
廣大精神(荀子賦篇丨丨丨丨宜歸之)
雨
雨虎(開山圖曰霍山南嶽有雲師丨丨注雲師如蠶長六寸似兔丨丨如蛹長七八寸似蛭雲雨之時出)
(在石上肉甘可以熟而食)
左右落千(雜俎曰徐州王忠正死十二日活云初天將行雨隸左落干隊丨丨丨丨各有五方甲馬)
(簇於雲頭雨種有兩般一般小項瓶中貯人間水一般如馬牙硝謂乾雨雨隊在前風車為殿)
三十六雨(京房易候十日一雨歲几丨丨丨丨時若之應)
雨金(夏禹時天丨丨三日)
雨中小兒(魏時河間王子元家雨中有小兒七八枚墮庭前長六七寸許自言家在河東南為風所)
(飄而至於君庭與之言甚有所知如史傳所述)
月占(劉師顔視丨丨旱與雨占云月如懸弓少雨多風月如仰瓦不求自下)
雨立(秦始皇置酒而天雨優㫋曰女雖長幸雨立我雖短幸休居東坡戲子由詩云肯為丨丨求秦優又)
(陛楯諸郎皆丨丨謂東方朔)
戰蟻乖龍(山谷詩垤漂丨丨餘追北柱擊丨丨有裂文)
爛雨(同州人以雨沾足為丨丨類說)
淫雨
麥蛾(晉嘉祐中梁州雨十旬丨化為丨)
粟蠱(晉末荆州久雨丨化為丨害民春秋云穀之飛為蠱是也)
苦雨(左傳昭公四年秋丨丨注云霖雨為人所患苦又李白詩丨丨思白日浮雲何由卷)
祈雨
登嶽夢白衣(北史後周保定三年達奚武以太保為同州刺史時旱武帝勅武祀華嶽嶽廟舊在)
(山下常所祈禱武謂寮屬曰吾備位三公不能燮理陰陽不可同於衆人在常所必登峯展誠尋其理奥嶽既)
(高峻人跡罕通武年踰六十維時數人攀藤而上於是稽首祈請晚不得還即於嶽上藉草而宿夢一白衣来)
(執武手曰快辛苦甚相佳尚武遂驚覺益用祇肅至旦雲霧四起俄而澍雨遠近霑足)
東井星符(管輅過清河倪太守時以天旱倪問以雨期曰今夕當雨倪不之信輅曰十六日壬子畢)
(星中已有雨氣昨作檄召五星宣布符勅下東井告命南箕使召雷公電父風伯雨師羣山吐陰衆川激精樹)
(上巳有少女微風樹間已有陰鳥和鳴其雨准在今夕至矣是夕果大雨)
羣山吐陰衆川激精少女微風陰鳥和鳴(見上注)
噓吸雨靈(殷殷雷聲丨丨丨丨魏志管輅傳)
霹靂駕天瓢翻(坡詩安得夢隨丨丨丨馬上傾倒丨丨丨)
號蜥蜴(關中僧能置蜥蜴甕中童男衣青衣號之以致雨坡詩云今歲天旱丨丨丨狂夫兒童閙歌舞)
露
五色(洞冥記曰吉雲之國有吉事則滿室五色照人著草木皆成丨丨露)
朱露(洞冥記曰元光初起福夀靈壇列種乘龍之木有丨丨降色如丹汗灑其葉落地皆成朱曰傾紅樹)
(亦曰朱枝樹)
眼明囊(述仙記八月一日作五明囊盛百草頭露以之洗眼則明)
溽露(沈休文詩丨復霑衣)
明璣(坡詩亭下佳人錦繡衣滿身纓絡綴丨丨)
甘露
天乳明(列星圖曰丨丨星在氐北主甘露此星丨則甘露降)
寶露(拾遺記帝嚳時有丹丘國獻瑪瑙甕以盛其甘露充厨至堯時甘露猶在盈而不虧竭謂之丨丨舜)
(時微減舜遷丨丨甕於衡山故衡山有丨丨之壇上起月館以望夕月舜南巡至衡山百辟羣后皆得露泉之)
(賜時有雲氣在壇上移丨丨甕零陵之上舜崩甕淪於山下秦始皇從長沙至道汨羅之水得赤玉甕可容八)
(斗在舜廟前後人不知寶之至漢東方朔乃知之作寶甕銘曰寶雲起於露臺祥風生於月館望三壺如盈尺)
(視八鴻如縈帶三壺海三山形如壺之状八鴻八荒也)
玉散珠連(盧思道表曰飛甘灑潤丨丨丨丨)
神漿(又曰丨丨可挹天酒自零)
神液(漢武云丨丨甘流靈滋膏被)
飴醴(星讃曰天乳甘露為彼丨丨)
霧
山巾(包賀詩云霧是丨丨子舟為水靸鞋又林逋詩三招不見丨丨濕擬盡軒昂太白星)
霧淞(霧氣也曾南豐詩千門丨丨寒注齊地寒甚夜氣如霧凝於木上旦起視之如雪日出飄階大為可)
(愛齊人謂之丨丨諺云丨丨重窮漢置飯甕以為豐年之兆)
公超霧(山谷詩且作五里丨丨丨張楷字公超有道術能作五里之霧)
沙濛(李白詩寒丨丨薄霧)
霜
霜信(北方白鴈似鴈而小秋深来則霜降北人以為丨丨)
璿霜(古樂府王融云丨丨秋照晚)
&KR0034;(說文丨早霜也丨竹入反)
雪
深五尺(漢元封二年大寒雪丨丨丨野外鳥獸皆死牛馬皆卷縮如蝟三輔人民凍死者十有二三)
空素山(山海經丨丨之丨冬夏有雪)
焦寑蘇餐(李顒雪賦丨丨處以不傷丨丨服以延命高士傳焦光野火燒其廬遭大雪光臥不移人)
(以為死熟視之如故蘇乃蘇武也)
雪綏綏(物類相感志釋名雪綏也水下遇寒而凝丨丨丨而下也)
瑞葉(詩話海陵人王綸女為鬼所憑自稱為能詩仙人有雪詩云何事月娥欺不在亂飄丨丨落人間說)
(云天上有丨木開花其丨六出)
雹
醬味不正(本草雹主丨丨丨丨當時即取一二升置醬甕中即如本味)
銜冰吐雹(坡詩丨丨丨丨何時足注劉居中隱嵩山有大蜥蜴數百皆長三四尺人以食飼之撫摩)
(其體滑膩如脂一日聚繞水盎邊各隨取水入口即吐出已圓結如彈丸積之於側俄頃間疊疊滿地忽震電)
(一聲冰丸皆去明日人言昨午雨雹大作)
雷
震咤(李顒詩黯䨴重雲陰碎稜丨雷丨咤即稼及)
玉虎晨鳴(河圖曰丨丨丨丨雷聲也)
十二月雷(晉五行志穆帝永和十一年丨丨丨戊午丨己未雪是時帝幼母后稱制政在大臣陰盛)
(故也)
雲磨(天文志天無雷有聲謂之丨丨)
霹靂
石䃡(玉門西南有一國國中有山丨丨千枚名為霹靂䃡從春雷而䃡減至秋䃡減盡雷收復生年年如)
(此)
破柱(世說夏侯玄倚柱讀書時暴雨霹靂丨丨玄色不變)
電
紫飛(曹毗詩丨電光牖丨迅雷終天奔)
朱電(燁燁丨丨吐咀杳冥見魏志管輅傳注)
紫金蛇(坡詩雨過潮平滄海碧電光時掣丨丨丨)
虹蜺
投蜺(演孔圖曰蜺者斗之亂精也斗失度則丨丨見注投應也丨丨見楊賜賦)
投虹(蔡邕奏曰虹著於天而降於庭則天所以丨丨者也)
見日衝(蔡邕月令曰蜺常依陰雲而晝丨於丨丨)
貫牛山(齊桓公時白虹丨丨丨管仲諫無近妃宫齊桓懼退去色黨更立賢輔使后出望牛山注云望)
(祭也謝過也)
美人虹(異苑曰古有夫妻荒年菜食而死俱化為青絳虹故俗呼為丨丨丨)
虹蜺下宴亭(韋皐鎮蜀宴郡西亭丨丨自空而丨吸其飲食旦盡公懼且惡之豆盧曰虹蜺天使)
(也宜為慶為祥旬餘拜中書令爾雅注色鮮甚者為雄曰虹闇者為雌曰蜺)
青虹(王子年拾遺記舂皇者庖犧之别號神母遊於華胥之洲有丨丨繞之即有娠歴十二年而生庖犧)
(氏)
仙女虹(又江表錄首陽山有晚虹下飲漢水化為女子明帝召入宫曰我丨丨暫降人間帝欲逼幸而)
(色甚難忽有聲如雷復化為丨而去)
霞
斂色(後主云落日映岐收霞丨丨)
雨占(山谷詩畏丨丨暮霞暮有霞則晴)
六帖補卷一
