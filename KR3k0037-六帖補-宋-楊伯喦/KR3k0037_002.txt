六帖補卷二宋楊伯嵒撰
地理
地
壮氣(杜正倫與城南諸杜昭穆素遠求同諎不許銜之諸杜所居號杜固世傳其地有丨丨故世衣冠正)
(倫既執政建言鑿杜固通水以利民既鑿川流如血閱十日止自是南杜稍不振)
柔祇(謝莊月賦丨丨雪凝注丨丨地也言月之光彩照地如凝雪也)
生毛(京房以為人勞之應北齊武成河清年中徐州及長安地丨丨長七尺時北築長城内築三臺人苦)
(勞役之應)
地動
鉤直(晉志西河中九星如鉤状曰丨星丨則地動)
維絶樞散(說苑晏子曰吾見丨星丨丨星丨其地動)
山
文章嶺(九域志貴州有丨丨丨以山石文麗故名)
孤雲兩角去天一握(興元之南有大竹路通於巴州其路險峻三日而達於山頂其絶高)
(處謂之孤雲兩角諺云丨丨丨丨丨丨丨丨淮陰侯廟在焉唐末有人留詩云一握寒天古木深路人猶識漢)
(淮陰廣記)
投符起山(葉法善卜居其門近山巨石當路師乃丨丨丨丨須叟飛去路乃平坦)
絶壁天懸(桓温入峽見丨丨丨丨驚波電急乃嘆曰既為忠臣不得為孝子)
五嶺(裴氏廣州記云大庾始安臨賀桂陽揭陽是為丨丨鄧惠明南康記曰大庾一也桂陽騎田二也九)
(真都龐三也臨賀萌渚四也始安越城五也裴氏之說則為審矣並見後漢吳祐傳注)
伍伍(杜牧之詩紫嵐峯丨丨)
回回(杜甫詩丨丨山木根)
山胛(水經山脅也)
疏峯(選丨丨抗高館疏治也)
豹林谷(种放所隱之山)
樂天洞(魏野所居之室)
白水(淮南子云出崑崙之山)
閬風(山名騷經)
窮石(山名在張掖即后羿之國也騷夕歸次於丨丨)
石
雲根(杜詩井邑聚丨丨注雲觸之而出是石丨之丨也白詩下擔拂丨丨坡詩東麓丨丨露角牙)
到公(南史到溉山池有竒&KR0008;石長一丈六尺梁武賭之即迎置華林園宴殿移石之日都下傾城縦觀所)
(謂丨丨石也)
隱雲霧(虞愿為晉安太守海邊有越王石常丨丨丨相傳云清廉太守乃得見愿往就觀之石清徹無)
(所𨼆蔽)
太湖為上(白公作竒章宅太湖石記云玄晏先生嗜書嵇中散嗜琴靖節先生嗜菊竒章公嗜石竒)
(章在洛陽多蓄石以甲乙丙丁為品第丨丨丨丨羅浮次之天竺又次之)
石賢士(封氏見聞記有田家母於墓前石人下以肉祭之云此石能愈疾號丨丨丨)
溪澗丘
曹溪(武昌記云丨丨韶州南華寺六祖盧行者道場也)
寒溪(武昌記云樊山東有小溪盛夏時凜然有寒氣因謂之丨丨)
浣花溪(世傳崔寧妻任國夫人逢一異僧濯其袈裟於是溪鮮花滿水因名曰丨丨丨)
青溪(隋文帝平陳斬張麗華孔貴妃北柵楊脩詩云傾城傾國丨丨嬪此地聞名不見人潛想舊時紅粉)
(面落花風裏步香塵)
白牛溪(王通隋末居丨丨丨教授門人甚衆)
菖蒲澗(在廣州一名甘溪菖蒲叢生一寸九節咸安中姚成甫採之有一丈夫謂之曰此菖蒲安期生)
(所餌可以忘老倏而失之今有安期生祠出九域志及南越志)
戒子丘(在潁川楚孫叔敖丨其丨曰我死王必封汝無受利地荆楚之間有寝丨為地不利可長有也)
(子從之楚功臣二世而滅惟寝丘不奪故人以為丨丨丨)
坦步葱雪咫尺龍沙(葱嶺雪山白龍堆沙漠也班超贊曰定遠慷慨專功西遐丨丨丨丨)
(丨丨丨丨)
罨畫溪(諸集拾遺劉商隱愛義興丨丨丨乃葺居)
八愚(柳子厚愚溪詩序溪丘泉溝池亭堂島皆以愚名謂之丨丨)
水
六宜(淮南子曰汾水濁宜麻濟水和宜麥河水稠宜菽洛水輕宜禾渭水多力宜黍江水肥宜稻馮衍傳)
(注)
近岸(水記陸鴻漸善别水味嘗令人操舟於揚子江取南泠水水至陸視之曰其丨丨者乎遂命傾於器)
(中一半陸止之曰自此以下南泠者矣其人大駭曰取水至岸偶覆一半懼其少遂取岸水增之)
泉植(管子曰四七二十八尺而至於泉其水白宜黍稷三七二十一尺而至於泉其水黃宜菽麥二七十)
(四尺而至於泉其味鹹宜稻此當水丨之所丨也)
粉(地理志房陵有清水穴邑人以此為丨則膏潤鮮芳貢丨京師因名丨水)
香(一說丨水在并州其水丨潔浴之去病吳故宫亦有丨水溪魏武帝陵中亦有泉謂之丨水)
繢(濉渙二水波紋皆若五色彼人多文章故一名丨水)
虎眼紋(劉禹錫詩汴水東流丨丨丨)
鴨頭綠(李白詩遥觀漢水丨丨丨)
洧盤(水名騷朝濯髮乎丨丨)
凌解水(黃河正月)
桃花水(二月三月)
麥黃水(四月)
苽蔓水(五月以丨丨故以名)
礬山水(六月)
秋留水(七月八月菼花故以名)
登高水(九月)
復槽水(十月水落復故道)
蹙凌水(十一月十二月冰斷復結故云並水衡記)
翠水(李濟翁資暇錄西王母所居宫闕在龜山之都崑崙之圃閬風之苑有城十里玉樓十二瓊華之闕)
(左帶瑤池右環丨丨)
調水符(坡詩引云予愛玉女洞中水既致兩瓶恐後為使者見紿因竹為契予僧各藏其一為往来之)
(信名以丨丨丨)
甘菊水(抱朴子南陽酈縣山中有甘谷水谷上左右皆生丨丨菊花墮其中彌久故水味為變谷中人)
(飲此水者無不夀故司空王暢太尉劉寬太傅袁隗皆為南陽守常使酈縣月送此水四十斛以為飲前此諸)
(公多患風痺及眩冒皆得愈)
泉
玉醴(十洲記瀛洲在東大海中出泉如酒味名丨丨泉)
天齊淵(齊記曰丨丨丨五泉並出泉中或出瓦上有天齊字晏子曰吾聞江深五里海深十里此泉與)
(天齊雞跖集)
廉泉讓水(梁州范伯年因謁宋明帝帝言及廣州貪泉因謂曰卿州復有此否對曰梁州唯有文州)
(武鄉丨丨丨丨曰卿宅在何所曰在廉讓間上稱善談藪)
聰明泉(牛僧孺其祖仕交州罷秩還至郴衡間為山賊剽掠惟僧孺母子獲存遂亡入江南止於廬陵)
(禾山焉逮長為母所訓遂習先業縣之北有山名聰明源源下古臺故老傳為聰明臺其下有湧水曰丨丨丨)
(古今學者多於此成業僧孺乃舍其上而肄業逮十數年以文譽為相會母死遂葬於縣之西南才德鄉既隨)
(計長安以文投韓愈皇甫湜大為知遇由是聲華蔚然擢上第不十數年乃遂得為相江南錄彭昌傳)
妬女泉(并州丨丨丨婦人不得艷粧綵服至其地必興雲雨一名是介推妹)
異味(劉璡至吳謂人曰吾聞張融與陸慧曉並宅其間有水此必有丨丨命駕往酌之日飲此水則鄙吝)
(之萌盡矣)
洲渚
錦繡洲(涪州有丨丨丨人能織錦)
生洲(張興世居臨沔水自襄陽已下二十里先無洲嶼及興世生門前水中一旦忽丨丨嶼年年大及興)
(世為方伯而洲上遂至十餘頃)
溝起岸(殷仲堪為荆州刺史先是仲堪遊於江濱見流棺接而葬之旬日間門前之丨忽丨為丨其夕)
(有人通仲堪自稱徐伯玄云感君之德無以報也仲堪因問門前之岸是何祥乎對曰水中有岸其名為洲君)
(將為州言訖而沒至是而果臨荆州)
甘蔗洲(閩中記曰丨丨丨在侯官縣有居民千餘家以種蔗為業)
桃花洲(閩中記曰丨丨丨在長溪縣霍同山下相傳云唐初始有此洲今漸高大桃樹轉盛)
橘洲(瀟湘有橘田丨丨張舜民南遷錄記潭州事云丨丨在湘江中南北與州城等老杜所謂丨丨田土)
(皆膏腴唐趙嘏自解詩云松島鶴歸書信絶丨丨風起夢魂香)
鶴洲鳬渚(河間王日華宫兔園中有丨丨丨丨)
枉渚(曲渚也陸士龍答張士然)
海
紫泥海(東方朔生三日而母田氏死鄰母收養之至三歲忽失經年乃一歸母問之曰兒暫之丨丨之)
(丨有紫水汚衣仍過虞泉湔浣朝發中還母又悉問經何處曰湔衣竟暫息冥都臺王公飼兒以丹粟霞漿兒)
(食之既多飽悶欲死乃飲玄天黃露半合即醒洞冥記)
百谷君王(後漢王粲遊海賦總衆流而臣下為丨丨之丨丨)
浮玉堂(雞跖集太湖記云湖是仙人丨丨丨)
川淵灣渡
裸川(桂林東南邊有丨丨桓譚新論云呈衣冠於丨丨海上有裸人鄉)
濯龍淵(汝南舊有鴻卻陂成帝時丞相翟方進奏毁敗之建武中太守鄧晨欲脩復其功聞許楊曉水)
(脈召與議之楊曰昔成帝用方進之言尋而自夢上天天帝怒曰何故敗我丨丨丨是後民失其利明府今興)
(立廢業願以效死力因署楊為都水掾吏使典其事楊立因高下形勢起塘四百餘里數年乃止百姓得其便)
(累歲稔)
落星灣(山谷詩買田丨丨丨寰宇記云落星石在江州廬山東周圍一百五步高丈許圖經云昔有星)
(墜水為石當彭蠡灣)
桃葉渡(在秦淮口丨丨王獻之愛妾名其妹桃根王嘗臨此丨送之楊脩詩云桃葉桃根柳岸頭獻之)
(才調頗風流相看不語横波急艇子翻成送莫愁)
井
臨沅井(抱朴子葛稚川云余祖鴻臚少時嘗為丨丨令此島有民家世夀考疑其丨水殊赤乃試掘井)
(左右得古人埋丹砂數十斛去井數尺此丹砂汁因泉漸入井是以飲水而得夀况乃所煉而服之者乎)
昭王井(襄州南楚故城有丨丨丨舊傳言汲者死行人雖渴困不敢視韓朝宗以襄州刺史兼山南東)
(道採訪使移書諭神自是飲者無恙人更號曰韓公井)
蘭陵井(丨丨山有丨異鳥巢其中金翅而身黑此鳥見即大水井不可窺窺盈歲而死)
景陽井(臺城内丨丨宫丨也隋克臺城陳後主張麗華孔貴妃俱入井隋軍出之其井欄楯石脈以帛)
(拭之作脂痕或云石脈之色類胭脂故亦名胭脂井)
池塘
珠池(嶺表異錄交州邊海海中有洲島島上有大池謂之丨丨每年刺史修貢自監丨戶入丨採以充貢)
(耆舊傳云太守貪則珠寶逃去)
脂粉塘(吳故宫亦有香水溪俗云西施浴處呼為丨丨丨吳王宫人濯粧於此溪之上源至今猶馨香)
高陽池(漢習郁於峴山南鑿池號丨丨丨)
埭
雞鳴埭(南史齊武帝永明中數遊幸諸苑載宫人從車至内深𨼆不聞端門鼓漏聲置鐘景陽樓上應)
(聞鐘聲並早起粧飾帝數幸琅琊宫人常從早發至湖北埭雞始鳴故呼為丨丨丨)
州
虎頭州(常州顧愷之居於常州之無錫故名)
桃城(渭州)
榆城(河州)
柏亭(趙州)
艾亭(滑州)
梅溪(鄧州)
桃塞(華州)
棗澗(絳州)
茅津(陜州)
芹川(邠州)
蓼國(唐州)
羊湖(汴州)
鴻關(定州)
氊鄉(諸集拾遺劉孝儀謂北狄曰丨丨)
木飲州(酉陽雜俎朱崖境内有一島居民甚衆地無井泉海水特鹹取草木汁飲之號丨丨丨)
里
宜春(左思退居丨丨里專意典墳齊王聞辟之不肯就)
履道(白樂天罷杭州歸洛陽於丨丨里得故散騎常侍楊憑宅有竹木池館之致因為池上篇曰都門風)
(土水木之勝在東南丨丨里乃樂天退老之地地七十畆屋室二之一水五之一竹九之一島樹橋梁間之)
親仁(郭子儀歲入官俸無慮三四十萬緡宅居丨丨里四分之一中通永巷家人三千相出入不知其居)
(前後賜良田美器名園甲館不可勝紀其數)
靜恭(楊氏自汝士後常赫為冠族所居丨丨里兄弟並列門戟咸通後在臺省方鎮率十餘人楊漢公傳)
歸仁(牛僧孺第洛之丨丨里多致嘉石美木與賓客相娛)
穢(劉繪為南康相郡人有姓賴所居名丨里賴見繪繪戲嘲之曰君有何丨而居丨里此人應聲曰未審孔)
(丘何闕而居闕里繪嘿然嘆其辯速)
烏衣(紀瞻立宅於丨丨巷館宇崇麗園池竹木有足賞玩)
白楊青楊(後周何妥住丨丨里蕭眘住丨丨里時人語曰世有兩雋丨丨何妥丨丨蕭眘)
回軒(張志和所居)
薛曲(西京記東京昭國坊有薛繪子姪十人冠裳茂盛時號丨丨)
銅表誌(魏文帝時每一里置丨丨高五丈以丨里數)
道路
以日為占(太平興國中供奉官王廷德使高昌云次樓子山無居人行沙磧中丨丨丨丨旦則背日)
(暮則向日而行)
六帖補卷二
