六帖補卷六宋楊伯嵒撰
人物品題
王氏龍虎(南齊王僧虔戒子書曰王家門中優者猶龍鳳劣者猶虎豹)
蘭臺聚(任昉為御史中丞後進皆宗之時有劉孝綽劉苞劉儒陸倕張率殷芸劉獻及到溉弟洽專軌)
(日至號曰丨丨丨南史到溉傳)
龍門遊(梁陸倕與任昉友善及昉為中丞簮裾輻凑預其讌者殷芸到溉劉苞劉儒劉顯劉孝綽及倕)
(而已號曰丨丨之丨本傳)
江漢英靈(北史柳遐少有才名謝舉見之曰丨丨丨丨見于此矣本傳)
芳林十哲(丨丨門名沈雲翔等十人交通中貴)
大歷十才(盧綸與吉中孚韓翃錢起司空曙苗發崔峒耿湋夏侯審李端皆能詩齊名號丨丨丨丨)
(盧綸傅)
三高(何嗣解官居若邪山雲門寺而二兄求點並栖世謂何氏丨丨)
三張(晉張載與弟恊元時人以比陸機雲史臣云二陸入洛丨丨減價)
江東三岑(唐岑羲為金壇令時弟仲翔為長洲令仲休為溧水令皆有治績宰相宗楚客語本道巡)
(察御史曰毋遺丨丨丨丨乃薦羲為汜水令本傳)
孔家金(晉孫興公謂孔沉云)
魏家玉(晉孫興公謂魏顗云)
關西孔子(楊震字伯起博通經史號為丨丨丨丨)
當世仲尼(王起字義舉嗜學非寢食不輙廢天下之書無不讀一經目弗忘也為太子侍讀兼太常)
(卿禮儀使文宗題詩太子笏以賜詔畫像便殿號丨丨丨丨其寵遇如此後以夙儒兼宰相見唐本傳)
一座顔回(謝尚字仁祖八歲神悟夙成父鯤常攜之送客或曰此兒丨丨之丨丨也尚應聲荅曰座)
(無尼父焉别顔回晉本傳)
名子以風月景山水(謝莊生子五颺&KR0008;顥嵸[卄瀹]莊丨丨丨丨丨丨丨丨南史本傳)
大小王東陽(王承性簡貴有風格右衛朱异當朝每休下車馬填門有申英者好忤權右嘗指异)
(門曰此中輻凑皆為利往能不至者唯丨丨丨丨丨爾小東陽即承弟也時唯承兄弟及禇翔不至异門世並)
(稱之南史本傳紀)
漫郎叟(唐元結字次山常參山南東道來瑱府瑱奏攝領府事代宗立丐侍親歸樊上授著作郎益注)
(書作自釋云少居簡餘山著元子十篇故以元子為稱天下兵興逃亂倚玗洞始稱倚玗子後家襄濱乃自稱)
(浪士及有官稱浪者亦漫為官乎呼為丨丨既客樊上漫遂顯樊左右皆漁者少長相戲更曰聱叟彼誚以聱)
(者為其不相從聽不相鈎加帶笭箵而盡船獨聱齖而揮車酒徒得此又曰公之漫其猶聱乎公守著作不帶)
(笭箵乎又漫浪于人間得非聱齖乎公漫久矣可以漫為叟於戲吾不從聽於時不鈎加于當世誰是聱者吾)
(欲從之彼聱叟不慙帶乎笭箵吾又安得能薄乎著作彼聱叟不羞聱齖於隣里吾又安能慙乎漫浪於人間)
(取而醉人議當臣漫叟為稱本傳)
駞李(魏孝文帝定四姓隴西大姓李氏恐不入四姓中星夜乘明駞至時四姓定訖故時人謂之丨丨)
兩到(梁到溉到洽有名比晉之二陸世祖常贈詩曰魏世美雙丁晉朝稱二陸如何今丨丨復似淩寒竹)
竇氏五龍(右諫議大夫竇禹鈞有子五人儀儼侃偁僖俱以進士及第洎禹鈞懸車儀儼己華顯故)
(人馮道贈詩云燕山竇十郎教子有義方靈椿一株老丹桂五枝芳儀終禮部尚書儼終翰林學士侃終起居)
(郎偁終諫議大夫僖終右補闕俱有令名時號丨丨丨丨)
王昕九龍(北史王昕母崔氏生九子皆風流醖藉世號丨丨丨丨)
清平佳士(晉任罕字子倫以淑行稱為丨丨丨丨)
王遠如屏風(丨丨字景舒時人謂遠丨丨丨屈曲從俗能蔽風露言能不乖物理也出南史)
水月觀音(蒋凝侍郎有人物每到朝士家人以為祥瑞號丨丨丨丨前代潘安仁衛叔寳何以加此)
(唐末朝士中有人物者時號為玉筍斑)
趙倚樓(唐趙嘏善吟咏杜牧常愛其早秋句曰殘星幾點雁横塞長笛一聲人倚樓吟咏不己時號為)
(丨丨丨)
和香方比朝士(范曄字蔚宗精微有思致觸類多善撰丨丨丨其序之曰麝本多忌過分必害)
(沉實易和盈斤無傷零藿虚燥詹唐粘濕甘松蘇合安息鬱金柰多和羅之屬並被珍於外國无取于中土又)
(棗膏昏鈍甲煎淺俗非唯无助於馨烈乃當彌增於尤疾也所言悉以丨類丨丨麝本多忌比庾仲文零藿虚)
(燥比何尚之詹糖粘濕比沈演之棗膏昏鈍比羊玄保甲煎淺薄比徐湛之甘松蘇合比慧琳道人沉實易和)
(以自比也南史本傳)
閬苑先生(東方朔見坡詩)
甫里先生(陸龜蒙)
貞白先生(陶隠居)
負局先生(李兖隠于磨鏡圖又洞冥記李兖負五嶽真形號丨丨丨丨)
醉吟先生(白居易)
洪崖先生(文選郭景純詩曰右拍洪崖肩注云神仙傳衛叔卿與數人博子問曰向與博者為誰曰)
(是丨丨丨丨四又張藴唐初人年九十餘號丨丨丨丨天寳年四月八日上昇張說有傳)
桑苧翁(唐陸羽自號)
樊上翁(杜牧之)
白雲子(司馬承禎)
東臯子(王績自號)
玉川子(盧仝)
天隨子(陸龜蒙)
耐辱居士(司空圖自目為丨丨丨丨)
赤城居士(司馬子微)
高陽酒徒(孔融云酈生以丨丨丨丨著功于漢)
烟波釣徒(張志和)
江左夷吾(王導)
江東步兵(張翰)
山東木強(魏元忠)
紫府真人(韓魏公)
崑臺真人(冨鄭公自稱)
芙蓉館主(丁度也見括異志)
芙蓉城主(石曼卿)
竹林居士(本朝廖明略安陸人自號丨丨丨丨)
趁蛇鸛雀烟薰木棖熱熬上猢猻(朝野僉載魏光乘好題目人姚元之長大)
(行速謂之丨丨丨丨王旭短而黑謂之丨丨丨丨楊仲嗣躁急謂之丨丨丨丨丨)
雨金翁(任昉述異記漢翁仲孺居渭川一日天雨金十斛於其家時號曰丨丨丨)
張底(傳記崔湜為中書令張嘉貞為舍人湜輕之常呼為丨丨後因議事出人意表湜謂同列曰丨丨迺)
(我輩人一般人終當坐此後十年張公為中書令)
四明公(酉陽襍爼夏&KR0008;為東明公文王為西明公邵公為南明公季札為北明公)
青翁(諸集拾遺萊州圖經隋世有二人居牢山食松久肉色與松同人呼為丨丨)
稷蜂(諸集拾遺韓詩外傳謂恃勢人曰丨丨)
臧彪(丨丨為晉安太守政嚴百姓謂之丨丨南史本傳)
三猾(王子年拾遺記鉤命訣曰蕭何為昴星之精項羽陳勝胡亥為丨丨)
老慳老傖(南史宋孝武狎侮群臣各有稱目多鬚者謂之羊短長肥瘦皆有比擬顔師伯缺齒號之)
(曰齴艱難每劉秀之儉恡常呼為丨丨宗靈秀軀體壯起拜一集會輙于坐賜靈秀器服飲食前後相)
(係欲其跕謝傾踣以為歡笑柳元景垣護之雖並北人而玄謨獨受丨丨之目凡諸稱謂四方書疏)
(亦如之王玄謨傳)
驚蛺蝶(北齊魏收字伯起昔在京洛輕薄尤甚人號曰丨丨丨)
東里西華南容北叟(任昉四子丨丨丨丨丨丨丨丨並無術業墮其家業生平舊交莫有)
(收䘏劉孝標泫然矜之為著廣絶交論以譏刺其舊交南史本傳)
小字
阿戎(王戎)
阿連(謝惠連)
阿黑(王敦)
阿遠(謝瞻)
阿咸(阮籍姪)
檀奴(晉潘岳後人因呼檀郎)
虎犢(王彪之小字也彪之字叔武)
末婢(謝琰小字也琰字瑗度王珣往哭謝公不執丨丨手而退)
鎮惡(桓石虔小字)
虎頭(洪駒父云顧愷之小字丨丨維摩詰是過去金粟如來故杜甫乞瓦棺寺頋畫維摩詰詩云虎頭金)
(粟影是也)
齊奴(石崇小字)
錦衣奴(謝師道小名梅聖俞常戲之云古錦裁詩句斑衣戲坐隅木奴今正熟肯學陸郎無)
鐵牛(陶穀小字見南部新書)
易姓更名
莫驚書錄題臣向即是當時劉更生(宋元憲初名郊字伯庠在翰林有指)
(公姓名傳以他說者公因請更名常移書葉清臣目為同年葉戲荅云清臣宋郊榜第六人登第遍閱小錄無)
(宋庠者不知何許人公荅詩云紙尾殷勤問姓名禁林依舊玷華纓丨丨丨丨丨丨丨丨丨丨丨丨丨丨)
志在投秦入境遂稱于張禄名非霸越乘舟乃效於陶
朱(范文正仲淹字希文幼隨母適朱氏冒朱姓後復本姓謝啟云丨丨丨丨丨丨丨丨丨丨丨丨丨丨丨丨)
(丨丨丨丨丨丨以范雎范蟸皆改姓也)
六帖補卷六
