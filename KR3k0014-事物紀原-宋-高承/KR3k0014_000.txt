事物紀原目錄類書類
卷一
天地生植部一
正朔歷數部二
帝王后妃部三
嬪御命婦部四
朝廷注措部五
治理政體部六
利源調度部七
卷二
公式姓諱部八
禮祭郊祀部九
崇奉褒册部十
樂舞聲歌部十一
輿駕羽衞部十二
卷三
旗旐采章部十三
冠冕首飾部十四
衣裘帶服部十五
學校貢舉部十六
卷四
經籍藝文部十七
官爵封建部十八
勲階寄禄部十九
師保輔相部二十
法從清望部二十一
卷五
三省綱轄部二十二
持憲儲闈部二十三
九寺卿少部二十四
祕殿掌貳部二十五
五監總率部二十六
環衞中貴部二十七
卷六
横行武列部二十八
東西使班部二十九
節鉞帥漕部三十
撫字長民部三十一
京邑館閣部三十二
會府臺司部三十三
卷七
庫務職局部三十四
州郡方域部三十五
真壇淨社部三十六
靈宇廟貌部三十七
道釋科教部三十八
伎術醫卜部三十九
卷八
舟車帷幄部四十
什物器用部四十一
歲時風俗部四十二
宫室居處部四十三
城市藩禦部四十四
卷九
農業陶漁部四十五
酒醴飲食部四十六
吉凶典制部四十七
博奕嬉戲部四十八
戎容兵械部四十九
戰陣攻守部五十
卷十
軍伍名額部五十一
律令刑罰部五十二
布帛雜事部五十三
草木花果部五十四
蟲魚禽獸部五十五
臣等謹案事物紀原十卷宋高承撰考趙希
弁讀書附志云承開封人自博奕嬉戲之微
蟲魚飛走之類無不考其所自来雙溪項彬
為之序陳振孫書錄解題亦云中興書目作
十卷高承撰元豐中人凡二百十七事今此
書多十卷且數百事當是後人廣之云云今
檢此本所載凡一千七百六十五事較振孫
所見更倍之而仍作十卷又無項彬原序與
陳趙兩家之言俱不合蓋後来又已有所增
併非復宋本之舊矣其書向惟抄帙明正統
間南昌貢生簡敬始以付梓印行無幾而板
燬于火故世間頗為難得然敬所作序乃云
作者佚其姓氏亦考之殊未審也書中凡分
五十五部名目頗為冗碎其所攷論事始亦
間有未確如引秦本紀謂名縣始自秦孝公
而不知左傳宣公十一年楚子縣陳杜注巳
明言滅陳以為縣並不起于秦時又謂諸葛
亮始造木牛即今小車之有前轅者流馬即
今獨推者是民間謂之江州車子不知三國
志注引亮文集載所作木牛流馬之法甚詳
與今之小車制度絶不相類承所言殊為臆
說又如祓禊一條不引晉書束晳傳所云周
公洛邑秦昭王河曲之事亦屬漏略然其他
類多排比詳贍足資核證在宋代類書中固
為猶有體要者焉乾隆四十三年五月恭校
上
總纂官(臣)紀昀(臣)陸錫熊(臣)孫士毅
總校官(臣)陸費墀
