黃帝素問靈樞經敘
昔黃帝作内經十八卷靈樞九卷素問九卷
廼其數焉世所奉行唯素問耳越人得其一
二而述難經皇甫謐次而爲甲乙諸家之說
悉自此始其間或有得失未可爲後世灋則
謂如南陽活人書稱欬逆者噦也謹按靈樞
經曰新榖氣入于胃與故寒氣相爭故曰噦
舉而並之則理可斷矣又如難經第六十五
篇是越人標指靈樞本輸之大略世或以爲
流注謹按靈樞經曰所言節者神氣之所遊
行出入也非皮肉筋骨也又曰神氣者正氣
也神氣之所遊行出入者流注也井滎輸經
合者本輸也舉而並之則知相去不啻天壤
之異但恨靈樞不傳久矣世莫能究夫爲醫
者在讀醫書耳讀而不能爲醫者有矣未有
不讀而能爲醫者也不讀醫書又非世業殺
人尤毒於梃刃是故古人有言曰爲人子而
不讀醫書由爲不孝也僕本庸昧自髫迄壯
潛心斯道頗涉其理輙不自揣參對諸書再
行校正家藏舊本靈樞九卷共八十一篇增
修音釋附于卷末勒爲二十四卷庶使好生
之人開卷易明了無差别除巳具狀經所屬
申明外准使府指揮依條申轉運司選官詳
定具書送祕書省國子監今崧專訪請名醫
更乞參詳免誤將來利益無竆功實有自時
宋紹興乙亥仲夏望日錦官史崧題
黃帝素問靈樞經目錄
卷之一
九鍼十二原第一(法天)
本輸第二(法地)
小鍼解第三(法人)
邪氣藏府病形第四(法時)
卷之二
根結第五(法音)
夀夭剛柔第六(法律)
官鍼第七(法星)
本神第八(法風)
終始第九(法野)
卷之三
經脉第十
經别第十一
經水第十二
卷之四
經筋第十三
骨度第十四
五十營第十五
營氣第十六
脉度第十七
營衛生會第十八
四時氣第十九
卷之五
五邪第二十
寒熱病第二十一
癲狂病第二十二
熱病第二十三
厥病第二十四
病本第二十五
雜病第二十六
周痺第二十七
口問第二十八
卷之六
師傳第二十九
决氣第三十
腸胃第三十一
平人絶榖第三十二
海論第三十三
五亂第三十四
脹論第三十五
五癃津液别第三十六
五閱五使第三十七
逆順肥瘦第三十八
血絡論第三十九
隂陽清濁第四十
卷之七
隂陽繫日月第四十一
病傳第四十二
滛邪發夢第四十三
順氣一日分爲四時第四十四
外揣第四十五
五變第四十六
本藏第四十七
卷之八
禁服第四十八
五色第四十九
論勇第五十
背腧第五十一
衛氣第五十二
論痛第五十三
天年第五十四
逆順第五十五
五味第五十六
卷之九
水脹第五十七
賊風第五十八
衛風失常第五十九
玉版第六十
五禁第六十一
動輸第六十二
五味論第六十三
隂陽二十五人第六十四
卷之十
五音五味第六十五
百病始生第六十六
行鍼第六十七
上膈第六十八
憂恚無言第六十九
寒熱第七十
邪客第七十一
通天第七十二
卷之十一
官能第七十三
論疾診尺第七十四
剌節眞邪第七十五
衛氣行第七十六
九宮八風第七十七
卷之十二
九鍼論第七十八
歲露論第七十九
大惑論第八十
癰疽第八十一
元二十四卷今倂爲十二卷計八十一篇
黃帝素問靈樞經目錄(終)
