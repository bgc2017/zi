山海經廣注卷七
仁和吳任臣注
海外西經
海外自西南陬至西北陬者
滅蒙鳥在結匈國北為鳥青赤尾(任臣案張華博物志結匈有滅蒙鳥)
大運山高三百仞在滅蒙鳥北(任臣案路史注作大連山)
大樂之野夏后啟於此儛九代(郭曰九代馬名儛謂盤作之令儛也任臣案)
(楊氏補注云盤作之謂舉盤起之令馬舞其上杜詩舞馬更登牀唐世猶有此戲又案蕭子範求昭明集表夏)
(后之風載傳樂野梁簡文頌張樂大野夏有慙德盧柟滄溟賦玩弄乎夏后氏之儛本此)乘兩龍(任臣)
(案㠪融曲水詩序夏后兩龍載驅璿臺之上江淹赤虹賦集傅說之一星乘夏后之兩龍又遂古篇夏開乘龍)
(何因緣兮又效阮體詩夏后乘兩龍高會在帝臺李商𨼆九成宮詩雲隨夏后雙龍尾謂此也)雲盖三
層(郭曰層猶重也)左手操翳(郭曰羽葆幢也)右手操環(郭曰玉空邊等為環)佩玉
璜(郭曰半璧曰璜)在大運山北(郭曰歸藏鄭母經曰夏后啟筮御飛龍登于天吉明啟亦仙也)
(圖任臣案路史夏啟紀登擯抃馬秉翳執環而聲九辨贊曰筮御飛龍果儛九代雲融是揮玉璜是佩對揚)
(帝德稟天靈誨)一曰大遺之野(郭曰大荒云大穆之野)
三身國在夏后啟北一首而三身(任臣案淮南子自西北至西南方有三身)
(民注云三身民一頭三身江淹遂古篇丈夫女子至三身兮玄覽云鑿齒之東其民一首而三身荒史因提紀)
(曰庸成氏實有季子其性喜滛帝放之於西南季子儀馬而産子身人而尾蹄馬是為三身之國)
一臂國在其北一臂一目一鼻孔有黃馬虎文一目而
一手(任臣案淮南子海外三十六國西南方有一臂民呂氏春秋云共肱一臂之鄉爾雅北方有比肩民)
(焉迭食而迭望注云此即半體之人各有一目一鼻孔一臂一脚異域志云半體國其人一目一手一足交州)
(記曰儋耳國東有一臂國人皆一臂也江淹遂古篇一臂人兮本此三才圖會曰一臂國在西海之北半體比)
(肩猶魚鳥相合王融曲水詩序離身反踵之君髽首貫胸之長離身亦斯𩔖也圖贊曰品物流行以散混沌增)
(不為多減不為損厥變難原請尋其本)
奇肱之國(郭曰或作弘奇音羈)在其北其人一臂三目有陰有陽
乘文馬(郭曰陰在上陽在下文馬即吉良也)有鳥焉兩頭赤黃色在其旁
(郭曰其人善為機巧以取百禽能作飛車從風遠行湯時得之於豫州界中即壞之不以示人後十年西風至)
(復作遣之博任臣案河圖括地象曰奇肱氏能為飛車從風遠行物志云奇肱國去玉門西四萬里善為拭)
(扛飛車述異記曰湯時西風吹奇肱人垂車東至豫州界俟十年而風後至使遣歸國冠編亦云成湯十祀遣)
(奇肱氏歸其國沈思永文苑豹班云奇肱氏能為飛車乘風而飛禹時曾至黃帝祠額解云儋耳奇肱長股貫)
(胷莫不來賓吳淑風賦云飛車初駭于奇肱曲蓋始因于周武又車賦云然邱則剛金為輞奇肱則從風以飛)
(玄覽曰奇肱有两頭之鳥互人有六首之&KR2608;圖贊曰玅哉工巧奇肱之人因風搆思制為飛輪凌頽遂軌帝湯)
(是賓)形天與帝至此爭神帝斷其首葬之常羊之山乃以
乳為目以臍為口操干戚以舞(郭曰干盾戚斧也是為無首之民任臣案抱)
(朴子謂無首之體即此也圖贊曰争神不勝為帝所戮遂厥形天臍口乳月仍揮干戚雖化不服形天或作刑)
(天陶詩云精衛銜微木將以填滄海刑天舞干戚猛志故常在亦作形夭叚成式諾臯記云形夭與帝争神帝)
(斷其首葬之常羊山乃以乳為目臍為口操干戚而舞焉劉會孟曰律陀有天眼形天有天口洪容齋曰舊本)
(淵明讀山海經詩刑天無千歲疑上下文義不貫遂取經文參校形夭獸名也好啣干戚而舞乃知是形夭舞)
(干戚五字皆譌此與臨漢曾紘之說同也而二老堂詩話復云靖節兹題十三篇大槩篇指一事此恐專說精)
(衛填海無千歲之夀而猛志常在化去不悔若并指形夭似不相續其辭甚辨而要以曾洪之解為得之邢凱)
(坦齋通編云天山有神名刑夭操干戚而舞不止張氏代醉編曰山海經形天與帝争神形刑天夭四字當再)
(考善本又吳淑事𩔖賦駭操干之刑大以形天為刑大更誤矣來斯行策云晉史莫窺空詫渡河之三豕山經)
(未諳終迷舞戚之刑天謂此又靑闕山人路史曰刑天即渾激)
女祭女戚在其北居兩水間戚操魚䱉(郭曰鱓魚屬篇任臣案王會)
(甌人鱓蛇即䱉也物性志云䱉似蛇亦善緣樹食藤花語曰䱉則似蛇鰼聞有翼)祭操爼(郭曰肉几)
(為任臣案圖贊曰彼姝者子誰氏二女曷水間操魚持爼厥儷安在離羣逸處)䳐鳥&KR2485;鳥(郭曰)
(次瞻兩音)其色靑黃所經國亡(郭曰此應禍之鳥即今梟鵂鶹之𩔖任臣案圖贊曰有)
(鳥青黃號曰&KR2485;䳐與妖會合所集會至𩔖則梟鶹厥狀難媚)在女祭北䳐鳥人面居
山上(任臣案篇海云䳐鳥鵂鶹别名今云人面似不𩔖)一曰維鳥青鳥黃鳥所
集
丈夫國在維鳥北其為人衣冠帶劍(郭曰殷帝太戊使王孟採藥從西王)
(母至此絶粮不能進食木實衣木皮終身無妻而生二子從形中出其父即死是為丈夫民任臣案玄中記)
(云子從背脇中出王孟一作王英江淹遂古篇丈夫女子徐陵陳公九錫文北洎丈夫之鄉南踰女子之國陳)
(氏吳問云丈夫北極女子南方謂此也淮南子自西北至西南方有丈夫民事物紺珠云丈夫民去玉門關二)
(萬里圖贊曰隂有偏化陽無産理丈夫之國王孟是始感靈所通桑石無子)
女丑之尸生而十日炙殺之(任臣案冠編云羲和為黃帝日官錫土扶桑扶桑後)
(君生十子皆以日名號十日而九日為凶號九嬰分扶桑之國為十用兵不止求實無已炙殺女丑同惡相濟)
(故曰叢枝胥敖)在丈夫北以右手鄣其面(郭曰蔽面慅任臣案王世貞沈云鑿齒)
(䶘䶘擬舕余兮女丑蒙顱以相蠱盧柟放招賦魂兮無西女丑之尸蒙面奇怪指此也圖贊曰十日並熯女丑)
(以斃暴于山阿揮袖自翳彼美誰子逢天之厲)十日居上女丑居山之上
巫咸國在女丑北右手操青蛇左手操赤蛇在登葆山
羣巫所從上下也(郭曰採藥往來䕫任臣案國名記巫咸國故巫縣今之巫山又陜之夏)
(縣有巫咸山計其道里非此也淮南子云巫咸在其北方董逌廣川書䟦曰巫咸河在女丑北其神威靈震耀)
(得在祀典世圖其象右手摻青蛇左手摻赤蛇在保登山羣巫所以上下故安邑有巫咸祠祀之江淹赤虹賦)
(序自非巫咸採藥羣帝上下者皆歛意焉用此圖贊曰羣有十巫巫咸所統經枝是搜術藝是綜採藥靈山隨)
(時登降)
幷封在巫咸東其狀如彘前後皆有首黑(郭曰今弩弦蛇亦此𩔖也)
(氏任臣案游氏臆見云西區陽有鼈封謂之两頭鹿朱駢雅曰鼈封两首彘也鼈封并封屏蓬似是一物胡)
(應麟三墳補逸曰王會稱區陽以鼈封鼈封者若彘前後有首王伯厚補注云盛弘之記武陵郡西有獸如鹿)
(前後有頭常以一頭食一頭行然不言名鼈封考以山海經所載并封在巫咸東其狀如彘前後皆有首蓋斯)
(物也任臣又案後漢書雲陽有神鹿兩頭能食毒草華陽國志云此鹿出雲陽南郡熊舍山即余義也酉陽雜)
(爼云雙頭鹿矢名耶希耶鹿名也張華博物志云茶首機出永昌郡音蔡茂机是兩頭鹿名弘之所記即此耳)
(圖贊曰龍過無頭并封連載物狀相乖如驥分背數得自通尋之愈閎又史訇云神功元年安國獻两首犬亦)
(并封𩔖附記之)
女子國在巫咸北兩女子居水周之(郭曰有黃池婦人入浴出即懷姙矣)
(若生男子三歲輙死周猶繞也離騷曰水周於堂下也任臣案金樓子云女國有潢池浴之而孕抱朴子云)
(黃池無另穿胷勞口隋書云女國在葱嶺南職方外紀曰直北方之西有女國曰亞瑪作搦疑即此也梁四公)
(記杰公曰今女國有六北海之東方闕之國有女國天女下降為其君西南域板楯之西有女國女為人君以)
(貴男為夫置男為妾媵昆明東南絶徼之外有女國以猿為夫生男𩔖父而入山谷晝伏夜遊生女則巢居穴)
(處南海東南有女國舉國惟以鬼為夫夫致飲食禽獸以養之勃律山之西有女國山出台虺之水女子浴之)
(而有孕其女舉國無夫西海西北有女國以蛇為夫男則為蛇不噬人而穴處女則臣妾官長而居宮室唐書)
(西域傳云東女國一曰蘇伐刺拏瞿咀羅國皆别種也西海有女國故稱東别之女主號賓就是西方亦不止)
(一女國也又通考曰扶桑東千里有女國其人容貎端正身體有毛至二三月競入水則姙娠六七月産子埤)
(雅廣要曰女人國與奚部小如者部抵界其國無男每視井即生蓋東女國也非此圖贊曰簡狄有吞姜嫄有)
(履女子之國浴於黃水乃娠乃字生男則死)一曰居一門中
軒轅之國在此窮山之際其不壽者八百歲(郭曰其國在山南邊)
(也大荒經曰岷山之南者任臣案博物志西北有軒轅國在窮山之際其不壽八百歲張衡思玄賦云超軒)
(轅于西海兮謂此圖贊曰軒轅之人承天之祐冬不襲衣夏不扇暑猶氣之和家為彭祖潘之恒黃海云天帝)
(賜算聖人有加焉軒轅之國不夀者八百歲是即以軒轅為黃帝也未詳是非)在女子國北人
面蛇身尾交首上窮山在其北不敢西射畏軒轅之邱
(郭曰言敬畏黃帝威靈故不敢向西而射也疑任臣案禪通紀有軒轅氏或曰居軒轅之邱以為名非是羅)
(泌曰軒轅所迹後人因以名邱非因邱而為號且其邱在崑崙之下世以為黃帝之所避風雨者非所居也)
在軒轅國北其邱方四蛇相繞(郭曰繚繞樛纏)此諸夭之野(郭曰)
(夭音妖諸任臣案博物志作渚沃事𩔖賦作沃又篇海引此天音沃)鸞鳥自歌鳳鳥自
舞鳳凰卵民食之甘露民飲之所欲自從也(郭曰言滋味無所不)
(有所願得自在此謂夭野也異任臣案博物志軒轅國鸞自舞民食鳳卵飲甘露述記云海中有軒軒邱鸞)
(自歌鳳自舞古云天帝樂也昭明太子七召云拾卵鳳巢剖胎豹約李氏演連珠云渚沃之野食鳳卵而棄餘)
(崔融賀甘露表嘗之則甘似降軒轅之國俱本此又吳淑露賦享遐壽于搖山注引經云諸沃之山搖山之民)
(甘露是飲不壽者八百歲與今本略異)百獸相與羣居在四蛇北其人兩
手操卵食之兩鳥居前導之
龍魚陵居在其北狀如狸(郭曰或曰龍魚似狸一角南任臣案淮南子硥魚在其)
(即此張衡思玄賦云跨汪氏之龍魚景純江賦云龍鯉一角奇鶬九頭又云或虎狀龍顔吳淑魚賦云陵處亦)
(驚于龍鯉劉賡稽瑞錄云具區文蜃陵居角鯉駢志云龍魚陵居皆指此也又成陽靈臺碑有龍魚疑亦斯魚)
(也見洪适漢隸釋又文選注事𩔖賦注引經通作龍鯉)一曰鰕(郭曰音遐錄任臣案虞荔鼎曰宋)
(文帝得鰕魚遂作鼎曰鰕魚四足又爾雅鯢大者亦謂之鰕皆同名異物)即有神聖乘此以
行九野(郭曰九域之野有任臣案拾地圖曰龍魚一名鰕魚狀如龍而神聖乘此而行九野高誘淮)
(南注硥魚如鯉魚有神靈者乘行九野圖贊曰龍魚一角似狸處陵俟時而出神聖攸乘飛騖九域乘雲上昇)
(楊慎異魚贊曰龍魚之川在汧之瑌河圖授羲實此出焉神行九野如馬行天)一曰鼈魚在夭
野北其為魚也如鯉白民之國在龍魚北(任臣案呂氏春秋注白民)
(之國在海外極南淮南子自西北至西南方有白民注云白民白身天寳軍錄云日南廐山連接不知幾千里)
(裸人所居白民之後也刺其胷前作花以為美飾路史白民進藥獸黃帝祠額解云師白民藥獸而知醫劉鳳)
(雜爼曰赤頸白民謂此也又大荒東經亦有白民國計其道里疑為二國又雲南通志云白飯王之後仁果居)
(白崖為白人之國亦非此也)白身被髮(郭曰言其人體洞白人任臣案湘烟錄云白氏國白如)
(玉國中無五穀惟種玉食之疑即白民)有乘黃其狀如狐其背上有角乘
之壽二千歲(郭曰周書曰白民乘黃似狐背上有两角即飛黃也淮南子曰天下有道飛黃伏皂)
(錄任臣案博物志白民國有乘黃乘之壽三千歲稽瑞云成王時白民獻乘黃游氏臆見曰乘黃一名訾黃)
(龍翼馬身黃帝乘之而仙漢武欲得之郊祀歌曰訾黃何不徠下文選赭白馬賦黃帝陟位飛黃伏皂輟耕錄)
(云軒轅獲飛黃而獨角高誘淮南注云飛黃出西方狀如狐背上有角乘之壽三千歲宋符瑞志舜時地出乘)
(黃之馬李長吉詩暫繋騰黃馬吳正子注云騰黃神黃也一曰乘黃飛黃或作古黃翠黃狀如狐背有兩角乘)
(之壽千歲抱朴子云騰黃之馬吉光之獸皆壽三千歲即斯獸也圖贊曰飛黃奇駿乘之難老揣角輕騰忽若)
(龍矯實鑒有德乃集厥皂)
肅愼之國在白民北(任臣案淮南子海外三十六國有肅愼民)有樹名曰雄
(郭曰或作雒)常先入代帝於此取之(郭曰其俗無衣服中國有聖帝代立者則此木)
(生皮可衣也在任臣案異物彙苑云雒常木無皮出肅愼之國聖人位則木生皮可為衣其國東朝中國成)
(王時一生晉書列傳云肅愼有樹名曰雒常若中國有聖帝代立則其木生皮可衣周武王及成王時遣使入)
(貢事物紺珠云雒常出肅愼談薈云挹婁國雒常樹其皮可衣顧野王進玉篇啟取衣雒樹則肅愼識受命之)
(興平波海水則越裳知聖人之德駢雅曰雒常之皮可衣吉貝之花可績稽瑞錄云房戶闊達肅愼雒常圖贊)
(曰青質赤尾號曰滅蒙大運之山百仞三重雄常之樹應德而通又朱謀㙔異林作雒裳樹)
長股之國在雄常北被髮(郭曰國在赤水東也長臂人身如中人而臂長二丈以𩔖)
(推之則此人脚過三丈矣黃帝時至或曰長脚人常負長臂人入海中捕魚也任臣案竹書紀年黃帝五十)
(九年長股氏來賓穆天子傳天子乃封長肱於黑水之西河是曰留骨之邦即長股也淮南子海外三十六國)
(有修股民又汜論訓曰奇肱修股之民是非各異習俗相反江淹遂古篇云長股深目豈君臣兮埤雅廣要云)
(長脚人與長臂國相連)一曰長脚(郭曰或曰有喬國今伎家喬人蓋象此身任臣案喬人雙木)
(續足之戲今曰躧蹻)
西方蓐收左耳有蛇乘兩龍(郭曰金神也人面虎爪白毛執鉞見外傳任臣案)
(月令秋月其神蓐收明義云少皥金天氏其子該為蓐收也左傳金正曰蓐收楚辭遠遊云鳳凰翼其承旂兮)
(遇蓐收乎西皇柳子晉問云出太白徵蓐收亶爰子云召蓐收以奔屬兮馴威䖑㢠廻踆烏國語虢公所夢史囂)
(所對均此神也圖贊曰蓐收金神白毛虎爪珥蛇執鉞專司無道立號西阿恭行天討)
山海經廣注卷七
