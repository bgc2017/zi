山海經廣注卷十四
仁和吳任臣注
大荒東經(李商隱寄盧司空詩盡入大荒經即謂此也)
東海之外大壑(郭曰詩含神霧曰東注無底之谷謂此壑也離騷曰降望大壑任臣案列子)
(渤海之東不知幾億萬里有大壑實惟無底之谷莊子諄芒東之大壑遇苑風于東海景純江賦淙大壑與沃)
(焦指此也圖贊曰寫溢洞穴暵昏龍燭爰有大壑號為無底梁簡文大壑賦云渤海之東不知幾億大壑在焉)
(其深無極)少昊之國(郭曰少昊金天氏帝摯之號也曰任臣案少昊青陽氏巳姓名質其父清黃)
(帝第五子方傫氏之生也又曰金天氏亦名摯郯子曰我祖少昊摯之立是巳)少昊孺帝顓頊
於此(郭曰孺義未詳長任臣案楊慎補注曰孺謂育之也)棄其琴瑟(郭曰言其壑中有琴)
(瑟也野任臣案路史顓頊取鄒屠氏入夢而生八子一曰蒼即孺帝也顓頊崩而元子立襲高陽氏是為孺)
(帝陳一中曰孺帝高陽氏元子駱明其出為帝後秉其琴瑟者用其禮樂也秉訛為棄是豕亥之誤吴淑琴賦)
(云孺帝棄之大壑謂此也又冠編顓頊三十載帝元子孺産駱明居天穆之陽續文獻通考云顓頊長子孺帝)
(之後有孺氏是孺帝為人名斷巳)有甘山者甘水出焉生甘淵(郭曰水積則成)
(淵也浴任臣案即羲和日之所)
大荒東南隅有山名皮母地丘
東海之外大荒之中有山名曰大言日月所出(任臣案楊氏補)
(注云山海經紀日月之出者七日月所入五日月所出入一其紀日月之出也曰大言山曰合虛山曰明星山)
(曰鞠陵山曰湯谷扶木曰猗天蘇門山曰壑明俊疾山皆在大荒東經其紀日月之入曰豊沮玉門山曰日月)
(山天樞也曰鏊鏖鉅山曰常陽山曰大荒曰皆在大荒西經曰浴日一在大荒南經之甘淵曰浴月一在大荒)
(西經之玄丹山其紀日月所出入一在大荒西經之方山柜格之松焉考之淮南子日所出入又多不同存而)
(不論)有波谷山者有大人之國(郭曰晉永嘉二年有鶖鳥集于始安縣南廿里之鷔)
(陂中民周虎張得之木矢貫之鐡鏃其長六尺有半以箭計之其射者人身應長一丈五六尺也又平州别駕)
(高會語云倭國人嘗行遭風吹度大海外見一國人皆長丈餘形狀似胡盖是長翟别種箭殆將從此國来也)
(外傳曰焦僥人長三尺短之至也長者不過十丈數之極也按河圖玉版曰從崑崙以北九萬里得龍伯國人)
(長三十丈生萬八千歲而死從崑崙以東得大秦人長十丈皆衣帛從此以東十萬里得佻人國長三十丈五)
(尺從此以東十萬里得中秦國人長一丈榖梁傳曰長翟身横九畆載其頭眉見于軾即長數丈人也秦時大)
(人見臨洮身長五丈脚跡六尺凖斯以言則此大人之長短未可得限度也任臣案職方外紀曰智加國人)
(長一丈許遍體皆毛洞冥記云支提國人長三丈二尺嶺海異聞云河池州近山地有人長二丈面横三尺背)
(有雙肉翅駢雅曰西南荒有人長丈名曰先通天竺車隣之國男女皆長丈八尺雲笈七籖云東方銘呵羅提)
(之國人長二丈南方銘伊沙陁之國人長二丈四尺依立世經云鬱單越人長三十二肘通考云長人國在新)
(羅之東其人長三丈鋸牙駒爪黑毛覆身混元真錄長引國人長四十尺劉杳云毗鶱國王其長數丈博物志)
(日東北極人長九尺華陽國志始皇時有長人二十五丈見宕渠東方𩔖語云東方有人長七丈名黃父又名)
(尺郭事物紺珠云金犀長五丈在西方日官外金山拾遺記曰宛渠之民其國人長十丈又楚大招曰長人千)
(仞維魂是索些凉州異物志有大人在丁零北偃卧于野其高如山頊脚成谷横身塞川長萬餘里神異經云)
(西北海有人焉長二千里名曰無路腹圍二千六百里日飲天酒五斗東南隅大荒中有林父焉其高千里腹)
(圍百輔一曰朴父皆大人𩔖也語亦誕矣)
有大人之市名曰大人之堂(郭曰亦山名形狀如堂室耳大人時集會其上作市)
(肆也)有一大人踆其上張其兩耳(郭曰踆或作俊古蹲字莊子曰踆于會稽也)
有小人國名靖人(郭曰詩含神霧曰東北極有人長九寸殆謂此小人也或作竫音同任)
(臣案列子云東北極有人名曰諍人長九寸淮南子云南人有竫人長九寸即靖人也王鏊短解云有國干海)
(之西者曰龍伯東曰竫人駢雅曰竫人巨靈短小人也博物志云東方有螗螂沃焦防風氏長三丈短人處九)
(寸柳宗元詩竫人長九寸皆此也輟畊錄正田時見人腊長六寸許意即靖人也留青日札曰嘉靖三十四年)
(衢商胡秀擕一小人至長可一尺眉目鬚髮畢具乃男人子也云至海東洋泊岸時忽得此此即竫人國人又靖)
(或作淨身圖贊曰焦僥極麽靖人唯小四體具足鬚眉才了)有神人面獸身名曰犁
&KR1751;之尸(郭曰&KR1751;音靈&KR0008;任臣案古靈字或从巫或从玉或从鬼或从通鑑循蜚紀云黎靈氏其沒也)
(尸在東荒久而不壊路史云東荒經有黎靈之尸犂靈氏之尸也冠編曰犁靈氏精凝魄定尸以不壊犁靈古)
(帝名盧柟滄溟賦㣤枉矢而轊犁&KR1751;謂此又篇海作靈注云人面獸身)
有潏山楊水出焉(郭曰音如譎詐之譎)
有蒍國黍食(郭曰言此國中惟有黍榖也蒍音口偽反任臣案國名記有蒍國注云東周大夫)
(子國食邑非此)使四鳥虎豹熊羆
大荒之中有山名曰合虚日月所出(任臣案王崇慶曰山名合虚正𩔖後)
(世所謂子虚烏有耳不然日月有幾既于大言乃又于合虚出乎王言誠辯非經指也)有中容之
國帝俊生中容(郭曰俊亦舜字假借音也或任臣案路史云中容之國舜之所生云即諸馮)
(穆天子傳有容氏國或是吕覽云指姑之東中容之國即此崔&KR1789;裕略古云古文俊舜同音故帝舜作帝俊說)
(文先訓云古文舜上从庶下从土即英俊字故山海經舜作俊也)中容人食獸木實(郭曰)
(此國中有赤木玄木其華實美見呂氏春秋)使四鳥豹虎熊羆
有東口之山有君子之國其人衣冠帶劍(郭曰亦使虎豹好謙讓也)
有司幽之國帝俊生晏龍(任臣案晏龍事虞為納言是主琴瑟封于龍王符曰優姓)
(盧柟滄溟賦&KR0008;浰晏龍之川)晏龍生司幽司幽生思士不妻思女不
夫(郭曰言其人直思感而氣通無配合而生子茈莊生所謂白鵠相視眸子不運而感風化之𩔖也任臣)
(案路史晏龍生司幽是為司幽之國有龍氏一曰思幽列子云思幽之國思士不妻而感思女不夫而孕是也)
(翰墨書云思男之國不夫思女之國不婦而亦自能生生博物志曰思士不妻而感思女不夫而孕后稷生乎)
(巨跡伊尹生乎空桑李時珍人&KR0008;論曰孤陽不生獨隂不長常理也而有思士不妻思女不夫之異王氏釋義)
(云不妻不夫亦恐言其失配合云爾)食黍食獸是使四鳥(任臣案凡言使者言鳥獸聽其)
(馴擾)有大阿之山者大荒中有山名曰明星日月所出
有白民之國帝俊生帝鴻(任臣案經稱帝俊或為帝嚳或為黃帝或為帝舜疑有錯)
(簡路史後紀引經云帝律生帝鴻律黃帝之字也與本文異)帝鴻生白民白民銷姓
(任臣案冠編帝初為南岳時娶州山氏女曰女虔生季格及白民䧏居于東是為白民之祖銷姓賜姓也國名)
(記云白民銷姓國博物志云今之白州又談薈云飲一升醉三年始醒者白民國之玉屑酒也疑即此國)黍
食使四鳥虎豹熊羆(郭曰又有乘黃獸乘之以致壽考也)
有青丘之國有狐九尾(郭曰太平則出而為瑞也)有柔僕民是維嬴
土之國(郭曰嬴猶沃衍也音盈僕任臣案嬴一作羸土音杜路史高辛紀云柔嬴土亦帝之裔未也)
(又國名記高辛氏後有柔僕國一曰羸土之國)有黑齒之國(郭曰齒如漆也)帝俊生黑
齒(郭曰聖人神化無方故其後世所降育多有殊𩔖異狀之人諸言生者多謂其苖裔未必是親所産任)
(臣案國名記曰黑齒姜姓帝俊生其中楊慎曰凡言生者未必為其親産尚書舜别生分𩔖生之為言姓也盖)
(賜之姓而别其種𩔖相傳既久後世自謂舜帝之苖裔如今雲南木邦孟養之人云天皇我兄元魏誇天嗣自)
(謂天女所生之𩔖)姜姓黍食使四鳥有夏州之國有盖余之國
有神人八首人面虎身十尾名曰天吴(郭曰水伯曰任臣案駢雅天)
(吴馬銜海中神也初學記水神曰天吴大波之神曰陽侯濤之神曰靈胥柳宗元招海賈文天吴八首兮更笑)
(迭怒盧柟滄溟賦云天吴&KR0008;&KR0008;馮遲䬃躧放招賦云天吴八首壺鬛血斷且)
大荒之中有山名曰鞠陵于天(郭曰音菊云任臣案盧柟滄溟賦帶以鞠陵)
(之阻浸以禺&KR1888;之州)東極離瞀(郭曰三山名也音榖瞀)日月所出名曰折丹
(郭曰神人)東方曰折(郭曰單吁之)来風曰俊(郭曰未詳来風所在也任臣案夏小正)
(云時有俊風俊風春月之風也春令主東方意或取此)處東極以出入風(郭曰言此人能)
(節宣風氣時其出入)東海之渚中(郭曰渚島)有神人面鳥身珥兩黃蛇
(郭曰以蛇貫耳)踐兩黃蛇名曰禺&KR1888;黃帝生禺&KR1888;(任臣案黃帝紀嫫母生蒼)
(林禺陽即禺&KR1888;也此又作禺&KR1888;)禺&KR1888;生禺京(郭曰即禺彊也子任臣案宛委餘編作&KR1888;偶京續)
(通考亦作偶京)禺京處北海禺&KR1888;處東海是惟海神(郭曰言分治一海而)
(為神也&KR1888;一本作號以任臣案楊慎𥙷注曰䝞即&KR0146;說文云䕫神魖也黃帝䕫皮鞔鼓聲聞五百里因刻䕫)
(形為鼓簴故穆天子傳有黃蛇翼鼓之文)
有招搖山融水出焉有國曰玄股(郭曰自髀以下如漆)食黍使四
鳥有困民國勾姓而食有人曰王亥兩手操鳥方食其
頭王亥託于有易河伯㒒牛(郭曰河伯僕牛皆人姓名託寄也見汲郡竹書任)
(臣案有易河伯皆夏諸侯河伯至殷猶存或以為治河之官龜蔵云昔者河伯筮與洛戰而枚卜昆吾占之不)
(吉)有易殺王亥取㒒牛(郭曰竹書曰殷王子亥賓于有易而滛焉有易之君綿臣殺而)
(放之是故殷主甲微假師于河伯以伐有易滅之遂殺其君綿臣也任臣案殷侯子亥事在夏帝泄十二歲)
河念有易有易潜出為國於獸方食之名曰搖民(郭曰言有)
(易本與河伯友善上甲微殷之賢王假師以義伐罪故河伯不得不助滅之暨而哀念有易使得潜化而出化)
(為搖民國文任臣案筆叢云經文附會王亥有易事非竹書有此後世莫能覺其偽然胡氏之言亦非實錄)
帝舜生戲戲生搖民(任臣案舜當為嚳國名記云搖民帝嚳子國即搖民也又路史叔戲)
(生搖民搖民居越生女且為搖氏漢海陽侯搖無餘世以為越後未悉爾楊慎𥙷注曰今廣西有搖民豈此𩔖)
(耶之叔戲即叔獻八元一高辛氏嗣也)海内有兩人(郭曰此乃有易所化者也)名曰女
丑(郭曰即女丑之尸言其變化無常也然則一以涉化津而遯神域者亦無往而不之觸感而寄迹矣范蠡)
(之倫亦聞其風者也抱任臣案抱朴子釋滯篇女仞倚栝貳負柱女仞即女丑也)女丑有大蟹
(郭曰廣千里也異任臣案玄覽云海陽有專車之蟹女丑有千里之蟹魚圖贊曰女丑大蟹其廣千里海)
(陽專車曷云其比楊慎𥙷注云天文有巨蟹宫盖應此也又海中有飛蟹善苑國有百足蟹長九尺四螯皆異)
(種也附記之)
大荒之中有山名曰孽搖頵羝上有扶木柱三百里其
葉如芥(郭曰柱猶起高也葉如芥菜高任臣案合璧事𩔖曰扶桑一名浮桑生碧海數千丈大一十)
(餘圍兩幹同根更相依倚謝華啓秀曰扶桑若薺鬱島若萍又南史外國傳言扶桑葉似桐初生如筍其實如)
(梨而赤績其皮為布亦為錦與此異)有谷曰温源谷(郭曰温源即湯谷也任臣案温泉詩華)
(清宮記湯泉志諸所稱&KR0784;山尉氏駱谷汝水黃山佛迹匡廬閩中温泉數十餘處未能悉載此則扶桑之湯谷)
(也)湯谷上有扶木(郭曰扶桑在上汜任臣案天問云出自湯谷次于濛淮南云日出于暘)
(谷即湯谷也吴都賦經扶桑之中林包湯谷之滂沛注云湯音陽陶潜讀山海經詩逍遥蕪臯上杳然望扶木)
(洪河百萬尋森散覆暘谷靈人侍丹池朝朝為日浴神景一登天何幽不見燭)一日方至一日
方出(郭曰言交會相代也日任臣案淮南子曰日登于扶桑括地象曰扶桑所陳吴泉月所登楚辭曰)
(照吾檻兮扶桑注言其光自扶桑来也)皆載于烏(郭曰中有三足烏曰任臣案春秋元命苞陽)
(數起于一成于三故日中有三足烏靈憲論曰日者陽精之宗積而成烏象烏而有三&KR0008;黃帝占書日中三足)
(烏見者有白衣會物𩔖相感志凡日無光則日烏不見日烏不見則飛烏隱竄易林曰三足孤烏靈明為御梁)
(簡文大法頌序云隂兔兩重陽烏三足)有神人面犬耳獸身珥兩青蛇名
曰奢比尸有五彩之鳥相鄉棄沙(郭曰未聞沙義)惟帝俊下友
(郭曰亦未聞也)帝下兩壇彩鳥是司(郭曰言山下有舜二壇五彩鳥主之任臣案沙莎)
(通鳥羽婆莎也相鄉棄沙言五彩之鳥相對歛羽猶云仰伏而秣羽也惟帝俊下友言五彩鳥實司帝壇如帝)
(下馴撫之也此古文倒貫語也)
大荒之中有山名曰猗天蘇門(任臣案盧柟滄溟賦觀乎猗天之闕謂此山也)
日月所生有壎民之國(郭曰音如誼譁之誼)有綦山(郭曰音忌)又有搖
山有䰝山(郭曰音如釡甑之甑)又有門戶山又有盛山又有待山
有五彩之鳥
東荒之中有山名曰壑明俊疾日月所出有中容之國
東北海外又有三青馬三騅(郭曰馬蒼白雜毛為騅)甘華爰有遺
玉三青鳥三騅視肉(郭曰聚肉有眼)甘華甘柤百榖所在(郭曰言自)
(生也)
有女和月母之國有人名曰&KR0146;(郭曰音婉經任臣案篇海引作&KR0146;)北方
曰&KR0146;来之風曰&KR0008;(郭曰言亦有兩名也音剡)是處東極隅以止日月
使無相間出沒司其短長(郭曰言&KR0146;主察日月出入不令得相無間錯知景之長短)
(以任臣案詞林海錯曰有人名曰&KR0146;亦曰&KR0008;處東極隅止日月馮氏山齋雜錄曰蘇利邪日神也曰&KR0146;曰&KR0008;)
(二人處東極隅以止日月使無相間)
大荒東北隅中有山名曰凶犁土丘應龍處南極(郭曰應龍)
(龍有翼者也三任臣案玉堂叢語景陵常閱畫見飛龍有翼者遣問楊軰不能具對陳繼時在下列出應曰)
(龍有翅而飛曰應龍又虬龍千年謂之應龍述異記亦云龍千年為應龍酉陽雜爼曰應龍生建鳥建鳥生麒)
(麟麒麟生庶獸淮南云女媧乘雷車服應龍又黃海曰黃帝工師名蒼龍將名應龍嶽瀆經曰堯九年巫支祈)
(為孽應龍驅之淮陽龜山足下其後水平禹乃放應龍于東海之區楚辭云應龍何畫河海何歷漢周憬碑應)
(龍之畫謂此班固賓戲云泥蟠而天飛者應龍之神也晉華譚書枮澤非應龍之淵棘林非鸞鳳之窟吴粲赤)
(牘云應龍以屈伸為神鳳皇以嘉鳴為貴十六國春秋應龍以屈伸為靈聖人以知機為貴唐上官儀勸封禪)
(表銷伏鼇而綴上玄剪應龍而清下瀆常衮表云莫測應龍之外潜復踆烏之次應从平聲讀見文選註又古)
(樂苑有應龍篇又徐陵上庸路碑河出應龍乃私周易此特龍馬假用之詞非此)殺蚩尤與夸
父(郭曰蚩尤作兵者尤任臣案史注云黃帝使應龍殺蚩于凶梨之谷)不得復上(郭曰應龍)
(遂住地下)故下數旱(郭曰上無復下雨者故也)旱而為應龍之狀乃得大
雨(郭曰今之土龍本此氣應自然冥感非人所能為也任臣案張衡應間云女&KR0146;北而應龍翔李密移郡)
(縣檄雕虎嘯而谷風生應龍驤而景雲起朱子楚辭注引經云禹治水而有應龍以尾畫地即水泉通流與本)
(文異)
東海中有流波山入海七千里其上有獸狀如牛蒼身
而無角一足出入水則必風雨其光如日月其聲如雷
其名曰䕫(任臣案薛綜東京賦注䕫如龍有角鱗甲光如日月博物志云䕫形如鼓而知禮玄覽云)
(山之精名曰䕫狀如鼔一足而行以名呼之可使取虎豹說文先訓曰䕫如龍一足象有角手人面之形諸所)
(稱說名同實異非此也六帖曰䕫一足跉踔而行孟康曰䕫似牛一足無角其音如雷事物紺珠曰靈䕫生東)
(海似牛蒼身一足無角出入必有風雨即斯獸耳)黃帝得之以其皮為鼓橛以
雷獸之骨(郭曰雷獸即雷神也人面龍身鼓其腹者橛猶擊也任臣案陳暘樂書有䕫鼔唐掆鼓)
(有靈䕫吼之曲皆本此而作黃帝祠額解云雷獸之骨以橛䕫鼓麟書云徒橛雷骨䕫鼔張勢盧柟賦突以凌)
(雲之臺建以靈䕫之鼔謂此也干寳搜神記云楊道和田中值霹靂下擊道和以鉏格其肱墜地不得去色如)
(丹目如鏡毛角長三尺餘狀如六畜頭如獮猴李肇國史補曰雷州春夏多雷秋日則伏地中其狀如彘人多)
(取食之此為雷獸也)聲聞五百里以威天下(任臣案黃省魯讀山海經詩岪鬱流波山)
(流波浮東海黃帝得蒼䕫為鼓幾千載振橛威四方焕然生風采盖指此云)
山海經廣注卷十四
