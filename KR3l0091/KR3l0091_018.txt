山海經廣注卷十八
仁和吴任臣注
海内經(海内經及大荒經本逸在外羅氏路史注引此通作朝鮮記)
東海之内北海之隅有國名曰朝鮮(郭曰朝鮮今樂浪郡也任臣案殊)
(域周咨錄以其在東朝日鮮明故名朝鮮朱國貞大事記云朝鮮取朝日鮮明之義高麗亦如之前史有曰丸)
(都所謂日月兩丸者此也錢溥朝鮮國志朝鮮有三種一檀君朝鮮一箕子朝鮮一衞滿朝鮮考箕子封朝鮮)
(傳四十一代至王凖凡九百二十八年而失國于衞滿凖入漢地金馬郡自立號韓王又傳二百年併入高句)
(麗兼有新羅百濟又學海云朝鮮後入海者為鮮國)天毒其人水居(郭曰天毒即天竺國貴道)
(德有文書金銀錢貨浮屠出比國中也晉大興四年天竺胡王獻珍寳任臣案天毒漢書作天竺汲冢周書)
(作天竹杜篤傳作天筑或作天督西域記云詳夫天竺之稱舊云身毒或曰賢豆今从正音宜云印度楊文公金)
(沙塔記天毒之國紀于山經竺乾之師聞于柱史通志略云天竺即捐毒也去長安九千八百六十里王治衍)
(敦谷北與烏孫接王崇慶釋義曰天毒疑别有意義郭以為即天竺國天竺在西域漢明帝遣使迎佛骨之地)
(此未知是非也)偎人愛之(郭曰偎亦愛也音隱隈反教任臣案言其風俗柔善以兼愛為也又韻)
(會曰北海之隅有國曰偎人以偎人為國名未識所据)
西海之外流沙之中有國名曰壑市(郭曰音郝流任臣案水經注沙又)
(逕北渚歷壑市之國)
西海之内流沙之西有國名曰汜葉(郭曰音如氾濫之汜)
流沙之西有鳥山者三水出焉(郭曰三水同出一山也)爰有黃金
璿瑰丹貨銀鐵皆流于此中(郭曰言其中有雜珍竒貨也)又有淮山
好水出焉
流沙之東黑水之西有朝雲之國(任臣案水經注流沙又逕于鳥山之朝雲)
(國楊慎均薻云鳥山之東有朝雲國)司彘之國黃帝妻雷祖生昌意(郭曰世本)
(云黃帝娶于西陵氏之子謂之纍祖産青陽及昌意子任臣案氏族源流云黃帝元妃西陵氏謂之嫘祖生)
(三人曰昌意玄囂龍苗)昌意降處若水(任臣案史記索隱云降下也言帝子為諸侯又路史)
(昌意為黃帝震適遜居若水注云遜謂降封之若即江之下流在蜀國名記云今越嶲之臺登盟會圖疏以為)
(鄀九州要記曰臺登縣有如諾川鸚鵡山黑水之間若水出其下即斯水也在今四川黎州庾信集云昌意陵)
(居初分若水之姓又爾綿永碑若水降居宇文常碑若水遥源本此)生韓流(郭曰竹書云昌意降居若)
(水産帝乾荒乾荒即韓流也生帝顓頊次任臣案氏族源流云昌意姬姓生子三人長曰乾荒曰安季曰悃)
(又華陽國志言昌意娶蜀山氏之女生子帝嚳非是)韓流擢首謹耳(郭曰擢首長咽謹耳未聞)
(首任臣案路史顓頊亦擢而謹耳注謹耳小耳也)人面豕喙麟身渠股(郭曰渠車輞言)
(跰脚也大傳曰大如車渠)豚止(郭曰止足三任臣案黃帝祠額解云韓流馮夷面一臂豕喙豚趾莫非)
(子孫則妖孽耳必不其然)取淖子曰阿女生帝顓頊(郭曰世本云顓頊母濁山氏之)
(子名昌僕荒任臣案蜀國春秋云昌意娶蜀山氏女曰景&KR0008;生乾乾荒娶蜀山氏曰樞是為河女所謂淖子)
(也生顓頊冠編曰淖子感瑶光貫月之祥于幽房而生顓頊)
流沙之東黑水之間有山名不死之山(郭曰即員丘也任臣案水經)
(注流沙又歷員丘不死之西指此山也)華山青水之東有山名曰肇山有
人名曰栢高(郭曰栢子高仙者也諸任臣案路史堯治天下栢成子臯立為侯禹時栢成子臯)
(辭為諸侯而又注云一作子高真靈位業圖曰栢成子高湯時退耕修步綱之道通變經曰老子言自開闢以)
(来千二百變後世得道栢成子臯是矣)栢高上下于此至于天(郭曰言翺翔雲天往)
(来此山也)
西南黑水之間有都廣之野后稷葬焉(郭曰其城方三百里盖天下之)
(中素女所出也離騷曰絶都廣野而直指號八任臣案事物紺珠云都廣在西南方乃天地之中又紘南為)
(都廣反戶淮南子曰徑躡都廣入目闕節江淹賦都廣之國番禺之野黃氏續騷經過閻浮之所都兮夕以届)
(乎都廣謂此也楊慎補注曰黑水廣都今之成都也素女在青城天谷今名玉女洞世紀云后稷死于黑水潢)
(者之野路史注稷以癸巳日薨于黑水之山葬廣都之野冢去中國三千里)爰有膏菽膏稻
膏黍膏稷(郭曰言味好皆滑如膏外傳曰膏粱之子菽豆粢粟也任臣案劉會孟云嘉榖之)
(米炊之皆有膏)百榖自生(任臣案楊慎曰本是百㯏自生今誤改作榖齊民要術所引可證㯏即馨)
(字陳禹謨曰后稷之生也誕降嘉種其沒也墓生也百榖可謂與樹藝相終始矣盖帝命率育良非偶)冬夏
播琴(郭曰播琴猶播殖方俗言耳虞汝任臣案琴疑琹字之譌言𣗳寂而薙草也又明古琹疏曰素)
(女播都廣之琴温風冬飄素雪夏零鸞鳥自鳴鳳鳥自舞靈夀自華與經文略同是直以為琴瑟之琴也)鸞
鳥自歌鳳鳥自儛靈夀實華(郭曰靈夀木名也似竹有枝節任臣案漢書)
(孔光傳賜大師靈夀杖孟康注扶老杖也服虔曰靈夀木名似竹有節長不過八九尺庾仲雍山水記巴鄉酒)
(村側有谿谿中多靈夀木常璩華陽國志木道有東陽下瞿數灘山有靈夀木及橘柚也玄覽云涪陵有靈夀)
(之木游氏臆見云靈夀木不煩削治可以扶老李時珍以為即椐樻云)
草木所聚(郭曰在此叢殖也)爰有百獸相羣爰處(郭曰于此群聚)此草
也冬夏不死(任臣案圖贊曰都廣之野珍怪所聚爰有膏榖鸞歌鳳舞后稷託終樂哉斯土)
南海之内黑水青水之間有木名曰若木(郭曰樹赤華青任臣案)
(庾信齊王憲碑若木一枝旁蔭數國唐遠闕方錄冊文東旌若木西旆條支明王偁詩客思員壺外雲程若木)
(東或謂即此也)若水出焉(任臣案郡縣釋名曰賓川州東北有金沙江山海經所謂若水也鄒應龍)
(詩水界金沙横地險山聯玉帶勢天成朱國禎大事記曰金沙江源出吐蕃共龍州犁牛石下謂之犁水譌為)
(&KR0034;佛經云扳提河一名金河池)有禺中之國(任臣案路史注若水之間地當川蜀在西南方此禺)
(中之名所由立)有列襄之國有靈山有赤蛇在木上名曰蝡蛇
木食(郭曰言不食禽獸也音如耎弱之耎任臣案讀書通曰輭通作蝡)
有鹽長之國有人焉鳥首名曰鳥氏(郭曰今佛書中有此人即鳥夷也)
(任臣案冠編云太昊帝咸鳥一曰帝鳥是曰鳥氏又云黃帝封風后于任錫之已姓為帝咸鳥之後于鹽長之)
(國以崇太昊之祀即斯地也)
有九丘(任臣案冠編帝咸鳥元歷襲太昊有九丘)以水絡之(郭曰絡猶遶也)名曰陶
唐之丘(郭曰陶唐堯號)有叔得之丘孟盈之丘(任臣案路史作盖盈古天子號)
(也循蜚紀盖盈氏若水之間禺中之地有盖盈之丘是其墟也王氏補衍亦云盖盈氏出若水)昆吾之
丘(郭曰此山出名金也尸子曰昆吾之金終任臣案淮南子昆吾丘在南方注云祝融之孫陸之子為夏)
(伯又曰日出于扶桑對于昆吾梁元帝職貢圖序踰空桑而歷昆吾謂此也)黑白之丘赤望
之丘參衞之丘武夫之丘(郭曰此山出美玉任臣案碔砆)神民之丘
(郭曰言上有神人王任臣案冠編二十二姓紀有神民氏都于神民之丘文錄補衍云神民氏居神民丘三)
(百歲潛夫論云天地開闢爰有神民氏神異業精氣通行一目神民氏春秋命歷叙云神皇氏駕六蜚鹿政教)
(百歲即此)有木青葉紫莖玄華黃實名曰建木(任臣案游氏臆見曰)
(建木在西方水濱塩長之國九丘之上青葉黃實紫莖玄華建木之下日中無景呼而無响梁簡文大法頌曰)
(遊經建木廵指盛唐指此耳)百仞無枝有九欘(郭曰枝回曲也音如斤斸之斸任臣案)
(盧柟放招賦建木九欘葉繽繙且)下有九枸(郭曰根盤錯也淮南子曰木大則根欋音劬)其
實如麻(郭曰似麻子也)其葉如芒(郭曰芒木似棠梨也)大皥爰過(郭曰言庖羲于)
(此經過也)黃帝所為(郭曰言治護之也)有窫窳龍首是食人(郭曰在弱水中)
(窫任臣案盧柟放招賦窳龍首甘人吞且)有青獸人面名曰猩猩(郭曰能言任)
(臣案李時珍本草云古之說猩猩者如豕如狗今之說猩猩豬與狒狒不相遠似後世所謂野女野婆者豈即)
(一物耶唐蒙博物記云日南有野女羣行覓夫其狀白色偏體無衣襦周密野語云野婆出南丹州黃髮椎髻)
(裸形跣足腰間剖之有印方寸瑩若蒼玉文𩔖符篆圖贊曰能言之獸是謂猩猩厥狀似猴號音若嚶自然知)
(往頗測物情)
西南有巴國(郭曰今三巴是)大皥生咸鳥咸鳥生乘釐(任臣案冠編咸)
(鳥即鳥明太昊之震子也子乘釐闕潜羣輔錄鳥明主建福亦斯人也華陽志云伏羲生咸鳥咸鳥生乘釐是)
(司水土)乘釐生後照後照是始為巴人(郭曰為之始祖後任臣案路史帝)
(照支子顧相䧏處于巴巴東至魚腹西連𤏡道北接漢中南極牂牁後巴滅巴子丑季流于黔而君之生黑穴)
(四姓蜀志云巴人五子為五姓有巴氏樊氏曋氏相氏鄭氏郡縣志渝州古巴國也圖白二水東南流曲折如)
(巴字故謂之巴左傳注巴國在巴郡江州縣武王伐殷巴人助焉後封為巴子王會篇巴人以比翼鳥)有
國名曰流黃辛氏(郭曰即酆氏也)其域中方三百里(任臣案冠編云帝咸)
(鳥建福于民功豐德隆是曰豐隆初國于流黃酆其域中方三百里)其出是塵土(郭曰言殷盛也)
(也任臣案楊氏補注曰出是塵土言其地清曠無囂塵董斯張吹景錄云山海經巴國方三百里其出是塵)
(土用修謂其清曠無塵埃而郭注云言殷盛也子雲蜀都賦埃㪍塵拂萬端異𩔖財物繞瞻蓄積備具左太冲)
(賦市鄽所會萬商之淵二賦乃原注實錄也如楊所云長安陸海果亦遥指瀛渤耶)有巴遂山澠
水出焉(任臣案水經注大度水經越&KR0034;大筰縣入䋲南流分為二其一東經廣柔縣注于江其一南逕)
(旄牛道至大筰與若水合自下通謂之䋲水矣即斯水也渑&KR1073;氏引經作䋲)又有朱卷之國
有黑蛇青首食象(郭曰即巴蛇也)
南方有贑巨人(郭曰即梟陽也音感)人面長臂黑身有毛反踵見
人笑亦笑脣蔽其面因即逃也又有黑人虎首鳥足兩
手持蛇方㗖之(任臣案事物紺珠曰其人虎首持兩蛇啖之出巴遂山即此也楊慎補注云今)
(南方有苗名娥昌其人手持蛇㗖之採樵歸籠中捕蛇數十蛇亦不能去不知何術也疑此𩔖)
有嬴民鳥足(郭曰音盈)有封豕(郭曰大猪也羿射殺之桑任臣案冠編羿禽封豕于林)
(梁元帝玄覽賦云戮滔天之封豕斬横海之長鯨圖贊曰有物貪婪號曰封豕薦食無厭肆其殘毁羿乃飲羽)
(獻帝效伎)有人曰苗民(郭曰三苗民也)有神焉人首蛇身長如轅(郭曰)
(大如車轂澤神也)左右有首(郭曰岐頭)衣紫衣冠旃冠名曰延維(郭曰)
(委蛇賦任臣案野有方皇澤有委蛇二神皆如蛇兩頭東京注云委蛇大如車轂代醉編曰南方神名延維)
(事物紺珠曰委蛇紫衣朱冠聞雷車之聲則捧其首而去又禮含文嘉曰兩頭蛇名天根日澤圖云故澤之精)
(名曰冕其狀如蛇身兩頭廣博物志曰山中見大蛇冠幘者名曰升卿呼其名則吉圖贊曰䕫稱一足蛇則二)
(首少不知無多不覺有雖資天然無異駢拇)人主得而饗食之伯天下(郭曰齊桓)
(公出田于大澤見之遂伯諸矦亦見莊周作朱冠白任臣案宋大觀中黃河得兩首龜蔡京以為即齊小所)
(見者當伯天下考其形狀與此略異非是)有鸞鳥自歌鳳鳥自舞鳳鳥首
文曰德翼文曰順膺文曰仁背文曰義見則天下和(郭曰)
(言和平也目任臣案論語摘衰聖曰鳳有六象一曰頭像天二曰像日三曰背像月四曰翼像風五曰足像)
(地六曰尾像緯有九苞一曰口苞命二曰眼含度三曰目總逹四曰舌詘伸五曰色彩光六曰冠矩周七曰距)
(銳鈎八曰音激揚九曰腹文戶行鳴曰歸嬉止鳴曰提扶夜鳴曰善哉晨鳴曰賀世飛鳴曰郎都)又有
青獸如菟名曰&KR0034;狗(郭曰音如朝菌之菌青任臣案事物紺珠云&KR0034;狗如兔色駢雅曰)
(&KR0034;狗兔属也又長慶二年吐蕃出獸如猴而腰尾皆長色青迅猛食人或以為即&KR0034;狗𩔖也)有翠鳥
(任臣案王會觧蒼吾翡翠爾雅翠鷫注云似燕綠色出鬱林說文曰翡翠青赤鳥辭詁曰鷸翠别名也孝經援)
(神契云神靈滋液則翡翠耀異物志曰翠大如燕腹背純赤民捕食之廣志曰翡出交阯與古縣交州志曰翡)
(翠出九真似鷓鴣晉令云翡鳥不得西度隴圖贊曰翠雀麋鳥越在西海羽不供用肉不足宰懷璧其罪賈害)
(以采)有孔鳥(郭曰孔雀也雀任臣案王會解方人以孔雀爾雅翼云孔生南海尾凡七年而後成長)
(六七尺展開如車輪金翠斐然始春而生至三四月後彫與花萼同榮衰春秋元命苞曰火離為孔雀續漢書)
(曰南蠻西域俱出孔雀吴地里志曰交阯西子縣産孔雀郡内朱崖皆有之張璠漢紀云條支出師子孔雀南)
(越志曰義寕縣杜山多孔雀為鳥不必疋合以音影相接有孕五侯鯖云孔雀出條支又出滇南因雷而孕)
南海之内有衡山(郭曰南嶽)有菌山(郭曰音芝菌之任臣案真誥曰句曲山有名)
(菌山此山至佳注云山形當如菌孤立亦或是囷倉之囷形如囷也)有桂山(郭曰或云衡山有菌桂桂)
(員似竹見本草)有山名三天子之都(郭曰一本三天子之鄣山)
南方蒼梧之丘(任臣案逸周書作倉吾東華真人煮石經云舜嘗登蒼梧之山曰厥金玉之香)
(草朕用偃息正道)蒼梧之淵其中有九嶷(郭曰音疑)山舜之所葬在
長沙零陵界中(郭曰山今在零陵營道縣南其山九谿皆相似故云九疑古者摠名其為蒼梧)
(也九任臣案元結九疑山圖記九疑山方二十餘里世稱峯相似望而疑之亦云舜望九峯疑禹而悲從臣)
(有作九悲之歌因謂之疑羅合湘中記云衡山九疑有舜廟遥望衡山如陣雲沿湘千里九向九背乃不復見)
(郡國志曰九疑山九峯一曰丹朱峰二曰石城峯三曰樓峯四曰娥皇峯五曰舜原峯六曰女英峯舜墓于此)
(七曰簫韶峯八曰紀峯九曰紀林峰集仙傳云九疑山有九峯峰有一水九水者銀花水復淑水巢水許泉歸)
(水沙水金花水冰安水晉水楚辭九歌云九疑繽紛兮並迎淮南曰九疑之南陸事寡而水事多漢書云武帝)
(南廵狩至于盛唐望視舜于九疑王應麟曰九疑山在零陵而云舜葬蒼梧者文穎云九疑半在蒼梧半在零)
(陵也)北海之内有蛇山者蛇水出焉東入于海有五彩之
鳥飛蔽一鄉(郭曰漢宣帝元康元年五色鳥以萬數過蜀都即此鳥也)名曰翳鳥(郭曰)
(鳳属也離騷曰駟玉虬而乘翳佐任臣案翳即鸞也瑞應圖云鸞乃赤神之精鳳皇之首翼赤曰丹鳳青曰)
(羽翔白曰化翊玄曰隂翥黃曰土符路史引經作鷖上林賦云拂鷖鳥即此也)又有不距之山
巧倕葬其西(郭曰倕堯巧工也音瑞獨任臣案路史垂臣高辛為堯共工不貴功死葬不距之)
(山楊慎云不古丕字)
北海之内有反縳盗械帶戈常倍之佐名曰相顧之尸
(郭曰亦貳負之臣危之𩔖臣任臣案帝乘釐之孫相顧也陳禹謨駢志云貳負之相顧之尸謂此胡氏二酉)
(綴遺曰据前貳負之臣本文但言帝梏之疏属之山不言殺也但言繋之于樹不言石室也則子政之對當言)
(相顧之尸不當曰貳負之臣也然則上郡所得豈即斯人哉王崇慶釋義曰反縳之說恐古者墓中設為機巧)
(變械以防伐冢之術非真有盗縳也又漢紀云當盗械者皆頌繋注云凡以罪著械皆得稱盗械山海經貳負)
(之臣相顧之尸皆云盗械其義是也)伯夷父生西岳(任臣案路史伯夷生泰嶽伯夷為虞心呂)
(封于呂子泰嶽襲呂餘列四嶽之官書大傳云伯夷之子為西嶽)西岳生先龍先龍是
始生氏羌氏羌乞姓(郭曰伯夷父顓頊師今氐羌其苗裔也任臣案路史先龍生元氐)
(元氐乞姓羌也盖岐隴而南漢川以西皆氐云湯革夏伐氐氐人来朝其别為青白蚺之三氐氐羌數十白馬)
(最大今文鳳二竟白馬氏者居仇池曰氐侯商頌云自彼氐羌地里志隴西有氐道羌道氏𩔖種名王會篇□)
(羌以鸞鳥注羌不同故謂之氐羌賈捐之曰成王地西不過氐羌又黃氏曰羌古姜姓三苗之後此云乞姓明)
(非一種也)
北海之内有山名幽都之山(任臣案即朔方之幽都鴻烈解云西北方曰不周之)
(山曰幽都之門又云北撫幽都南道交阯楊雄甘泉賦云西耀流沙北横幽都羅泌云一曰北國)黑水
出焉其上有玄鳥玄蛇玄豹(任臣案王會解屠州玄豹六韜曰散宜生懷塗山玄)
(豹獻紂顧起元帝京賦幽都之豹九文陽光之蛇千里謂此)玄豹(郭曰黑虎名虪見爾雅任臣案黑)
(虎又名&KR0008;說文作&KR0008;晉永嘉四年秭歸縣檻得之)玄狐逢尾(郭曰蓬叢也咀留反說苑曰蓬狐文)
(豹之皮狐任臣案孫氏瑞應圖王者政治太平則黑見稽瑞錄云黑狐蓬尾本此也)有大玄之
山有玄丘之民(郭曰言丘上人物盡黑也)有大幽之國(郭曰即幽民也穴居無衣)
有赤脛之民(郭曰膝已下盡赤色)
有釘靈之國其民從膝已下有毛馬蹄善走(郭曰詩含神霧曰馬)
(蹄自鞭其蹄日行三百里北任臣案釘靈今丁靈國又名丁令亦作丁零在康居玄覽云丁零之國拳髮馬)
(蹏馬腦之民雁聲馬蹏江淹遂古篇云馬蹄之國善騰奔兮此也文献通考曰丁零國有二在朔方北者為北)
(丁令在烏孫西者為西丁令烏孫長言北丁令有馬腦國其人聲音似雁鶩從膝以下生毛馬脛馬蹄不騎馬)
(而走疾于馬三才圖會云丁靈至應天馬行二年也埤雅廣要作下靈國似誤又五代史載牛蹄夷厥在黑車)
(子北其人人身牛足亦與此𩔖)
炎帝之孫伯陵(任臣案路史炎帝噐生鉅及伯陵伯陵為黃帝臣封于逢左氏言齊之先逢伯)
(陵是也物原云伯陵始造泉刀氏族考引經云帝噐生子三人曰鉅曰伯陵曰祝庸與本文異)伯陵同
吴權之妻阿女緣婦(郭曰同猶通言淫之也吴權人姓名任臣案阿女一作何女)緣
婦孕三年(郭曰孕懷身也)是生鼓延殳始為侯(郭曰三子名也任臣案路史)
(伯陵生三子曰殳曰鼔曰延殳之後有斨為堯臣鼔兌頭而&KR0008;&KR2153;與延同亊是始樂風為編鍾又歸蔵云麗山)
(氏之子鼔)鼔延是始為鍾(郭曰世本云母句作罄倕作鍾)為樂風(郭曰作樂之曲制)
黃帝生駱明駱明生白馬白馬是為鯀(郭曰即禹父也世本曰黃帝生)
(昌意昌意生顓頊顓頊生鯀生任臣案史紀高陽子熙帝生駱明駱明生白馬白馬鯀故曰顓頊五代而生)
(鯀熙帝即孺帝又氏族源流云顓頊妃邹屠氏生駱明駱明生伯鯀未知孰是)帝俊生禺號禺
號生淫梁淫梁生番禺(任臣案路史曰番禺即禺一作遇王符作卑過譌禺陽是為禺)
(號生禺京傜梁儋人京居北海號處南海傜梁生番禹今清河之屬縣有禺山即此禺也)是始為舟
(郭曰世本云共鼓貨狄作舟)番禺生奚仲(任臣案羅泌曰或曰禹湯十二世生奚仲姓纂黃帝)
(子第十二人以薛為姓一為任氏六世生奚仲俱非也)奚仲生吉光吉光是始以
木為車(郭曰世本云奚仲作車此言吉光明其父子共創作意是以亙稱之)少皥生般(郭曰)
(音班此任臣案宛委餘編引作少皥生般誤)般是始為弓矢(郭曰世本云牟夷作矢揮作弓)
(矢弓矢一噐作者兩人于義有疑此言般之作是云任臣案世本臘作駕古史考黃帝作弩中華古今注羿)
(作弓乘雉作駕新唐書表稱少昊第五子揮為弓正始制弓矢與經略異)帝俊賜羿彤弓素
矰(郭曰彤弓朱弓矰矢名以白羽羽之外傳白羽之矰望之如荼也任臣案随巢子云奚禄山壊天賜玉)
(玦于羿宫孫子云羿得寳弓犀質玉文曰珧弧)以扶下國(郭曰言令羿以射道除患扶助下國)羿
是始去恤下地之百艱(郭曰言射殺鑿齒封豕之属也有窮后羿慕羿射故號此名也)
帝俊生晏龍晏龍是為琴瑟(郭曰世本云伏羲作琹神農作瑟任臣案虞)
(汝明古琴疏晏龍者帝俊之子也有良琴六一曰菌首二曰義輔三曰蓬明四曰白民五曰簡開六曰垂漆吴)
(淑琴賦曰或云晏龍初製或曰神農始造)帝俊有子八人是始為歌舞(任臣案路)
(史注作舜有子八人始歌舞然舜有庶子圭闕負遂等七人帝王世紀又云九人豈即經所指與)帝俊
生三身三身生義均(任臣案學海曰經所紀諸國多云帝俊之後而所謂帝俊者或以為)
(黃帝或以為嚳或以為舜要之聖德廣被無遠弗届相傳謂其後代未必皆子孫也而神明之胄亦多轉旋異)
(域有不可以概論者又路史曰續牙友舜于貧貴而棄之為續氏注云山海經帝俊生身是也盖隸者多以牙)
(為身云然南荒經言娥皇生三身則三身非續牙明己未可据也)義均是始為巧倕是
始作下民百巧后稷是播百榖稷之孫曰叔均是始作
牛耕(郭曰始用牛犁也棄任臣案后稷有二前為帝柱後為度辰度辰即也冠編云稷取姞人是生釐)
(蠒漦蠒生叔均)大比赤陰(郭曰或作音)是始為國(郭曰得封為國邰任臣案稷封于)
(又作台漦駘疑叔均即襲祖封)禹鯀是始布土均定九州(郭曰布猶敷也書曰禹敷)
(土定高山大川)炎帝之妻赤水之子聽訞生炎居(任臣案路史炎帝来生炎)
(居母桑水氏曰聽訞冠編云亦曰承桑氏又劉恕外紀神農納奔水氏之女曰聽詙生臨魁史記補云神農納)
(奔水氏之女曰聽訞為妃生帝哀語多不同當以羅氏為斷太平御覽曰訞音妖生常林女子宜有&KR0008;音或作)
(談作郯轉失也)炎居生節並節並生戲噐戲噐生祝融(郭曰祝融高辛)
(氏火正號克任臣案通鑑外紀曰帝裏又曰帝居生節莖節莖生及戱寥道南楚紀亦云帝哀生節莖節莖)
(生克及戲戲生噐生生祝融祝融路史作祝)祝融䧏處于江水生共工(任臣案續)
(雅曰壬夫玄冥之子也丁芉祝融之子也非此祝融)共工生術噐(任臣案楚紀作祝融生術噐)
術噐首方顛(郭曰頭頂平也)是復土穰以處江水(郭曰復祝融之所也任)
(臣案蛙螢子祝融共工上世俱有七人此祝融為炎帝裔黃帝之司徒也居江水生共工共工生術囂及勾龍)
(術囂襲共工號在顓頊時作亂帝命辛矦誅之以其弟勾龍為后土汲冢𤨏語云晉平公夢見赤熊窺屏悪之)
(問子産子産曰昔共工之御浮游既敗于顓頊自沒深淮之淵其色赤其狀如熊即術囂之臣也)共工
生后土(任臣案祭法曰共工氏之伯九州也其子曰后土能平九州路史云術囂生條及勾龍以后土)
(為術囂之子未審是非又羅苹注言共工垂為勾龍子證山海經共工生后土之謬盖不知共工之有七也)
后土生噎嗚(任臣案羅泌云伯夷為共工垂子噎嗚即伯夷也生歲十二泰嶽諸說紛紜未能通)
(也)噎生歲十有二(郭曰生十二子皆以歲名名之故云然任臣案羲和以為日名子商代)
(以為干紀名即此義)洪水滔天(郭曰滔漫也)鯀竊帝之息壤以堙洪水
(郭曰息壌者言上自長息無限故可以塞洪水也開筮曰滔滔洪水無所止極伯鯀乃以息石息壌以填洪水)
(漢元帝時臨淮徐縣地踊長五六里高二丈即息壌之𩔖也任臣案丹&KR1459;摘錄曰說文壌柔土也山海經云)
(竊帝之息壌盖指桑土稻田可以生息皆君所授于民者故曰帝之息壌鯀治水不順水性决耕桑之畎畆坊)
(淫潦之洪流是竊帝之息壌楊氏之言誠辨矣然淮南子云禹以息壌堙洪水羅泌路史云江漢之壌鎮鎻水)
(旱蘇軾息壌詩序息壌㫄有石不可犯畚插所及輒復如故高子勉息石序息石在江陵莊嚴寺又溟洪錄云)
(唐元和初裴宇鎮荆州掘深六尺得一石規模悉倣江陵城制命徙置藩籬間毁之是春淫雨四月不止裴復)
(舊石雨止厥後高從誨鎮荆州出經其處問書記孫光憲對曰伯禹治水自岷至荆定彼原泉之穴慮萬世下)
(或有汎濫爰以石屋鎮之耳玉堂閒話云江陵南門外雍門内禹鐫石造龍宮置于穴中以塞水脉江陵圖經)
(亦言于城南門地隆起闕壌牛馬狀去之一夕如故是鯀用息壌而殛死禹用息而成功則息壌實在江陵)
(之地非泛言生息之壌也又永州龍興寺東北亦有息壌平之而又高見柳宗元記秦邑亦名息壌甘茂傳所)
(謂秦王迎甘茂于息壌是也真誥曰玄帝西行天下周旋八外諸有洞臺之山隂宫之丘皆移闕息之石封而)
(鎮之是息壤息石之名其来舊矣)不待帝命帝令祝融殺鯀于羽郊(郭曰)
(羽山之郊洪任臣案朱子楚辭辨證曰經云鯀竊帝之息壌以堙水帝令祝融殛之羽郊詳其文意所謂帝)
(者似指上帝盖上帝欲息此壌不欲使人干之故鯀竊之而帝怒也又祝融顓帝之後死而為神盖言上帝使)
(其神誅鯀也若堯舜時則無此人久矣又案子厚息壌記云昔之異書有記洪水滔天鯀竊帝之息壌諸語其)
(言不經見盖即此文也)鯀復生禹(郭曰開筮曰鯀死三歲不腐剖之以吴刀死化為黃龍也)帝
乃命禹卒布土以定九州(郭曰鯀績用不成故復命禹終其功)
山海經廣注卷十八
