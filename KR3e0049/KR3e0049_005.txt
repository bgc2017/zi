欽定四庫全書
傷寒標本心法類萃卷下
宋劉守真撰
麻黃湯一
麻黃(六錢)桂枝(四錢)甘草(二錢)杏仁(七枚)
右作二貼水二鍾煎八分取汁麻黃性熱惟冬及春
兼病人素虚寒者乃用正方夏至之後服之必發斑
黃湏加知母半兩石膏一兩黃芩一分桂枝加減月
令同
桂枝湯二
桂枝芍藥(各二錢半)甘草(一錢半)
右作一貼薑三片棗一枚煎服取微汗倍加芍藥名
桂枝芍藥湯加大黃名桂枝大黃湯金匱方曰太陽
病自汗而小便數者不可與桂枝湯
桂枝葛根湯三
桂枝芍藥甘草(各二錢半)生薑(四錢)大棗(二枚)葛根
(五錢二分)
右作二服水煎取微汗
葛根湯四
葛根(一兩四錢)麻黃(三錢)生姜(三錢)桂枝甘草芍藥(各二錢)
棗(一枚)
右作二貼水煎服衣覆取汗為度
升麻葛根湯五
升麻乾葛芍藥甘草(各三錢)
右作二服水煎若大段寒即熱服若熱即溫服身涼
為度
大青龍湯六
麻黃石膏(各四錢半)桂枝(一錢半)甘草(同上)杏仁(三枚)
右作二貼薑三片棗一枚水煎取微汗不可太過恐
亡陽以溫粉撲之
小青龍湯七
半夏(六分)北五味(一錢二分)麻黃芍藥細辛甘草
乾薑桂枝(各一錢八分)
右作二貼生薑四片水煎諸方皆不用生薑
大柴胡湯八
柴胡(三錢)黃芩(一錢半)將軍(七錢)芍藥(錢半)半夏(一錢)枳實(二錢)
右作一貼生薑五片棗一枚煎大柴胡合三乙承氣
湯合黃連解毒湯合大承氣湯
小柴胡湯九
柴胡(八錢)黃芩甘草人參(各三錢)半夏(二錢半)
右五錢生薑五片棗一枚煎溫服
一法本方合涼膈天水一法本方合涼膈散
一法本方合解毒湯一法本方去棗子加牡蠣
一法本方去人參大棗生薑加五味子乾姜
一法本方去半夏人參加括蔞實
大承氣湯十
大黃芒硝(各一錢)厚朴(四錢)枳實(三枚)
右作一貼水二鍾先煎厚朴枳實次下大黃煎取八
分去滓入硝煎一二沸放溫服
一法本方加甘遂末一錢
調胃承氣湯十一
大黃(三錢)芒硝(二錢)甘草(一錢半)
右作一貼水二鍾煎溫服
小承氣湯十二
大黃(三錢)厚朴(一錢半)枳實(一錢)
右作一貼水二鍾煎溫服
三乙承氣湯十三
大黃(二錢)芒硝(一錢半)厚朴(錢半)枳實(一錢)甘草(二錢)
右作一貼水煎溫服
一法本方減硝加貫衆紫河車入金銀煎名銀煎散
一法本方加當歸姜棗名當歸承氣湯
桃仁承氣湯十四
桃仁(去皮尖)芒硝(錢半)大黃(二錢)桂甘草(各一錢半)
右作一貼水煎空心服
犀角地黃湯十五
犀角白芍藥牡丹皮(各五分)生地黃(四錢)
右作一貼水煎有熱加黃芩一錢發狂血証加大黃
本方無大黃血証内有
大䧟胸湯十六
大黃(二錢)芒硝(二錢半)甘遂(一分些小便是)
右作一貼水煎溫服未快再服勢惡不利以意加之
大䧟胸圓十七
大黃(半兩)芒硝(二錢半)葶&KR1047;(三錢炒另研)杏仁(十二枚炒)
右大黃末下葶&KR1047;杵羅研杏仁芒硝如泥圓如彈子
大每服一丸入甘遂末三字白蜜半匙水一鍾煎至
半鍾溫服當一宿未利再服
小䧟胸湯十八
半夏黃連括蔞實(一枚四分用之二)
右作一貼水煎溫服未利再服微利黃涎即愈
一法本方合小柴胡湯
抵當湯十九
水蛭(炒)䖟蟲(各七箇去足翅炒)杏仁(七枚)大黃(二錢半)
右作二貼水煎再服
抵當圓二十
水蛭(炒)䖟蟲(各七箇去足翅炒)杏仁(七枚)大黃(二錢半)
右細末煉蜜作二圓用水二鍾煎一圓至六分溫服
晬時血未下再服
黃連解毒湯二十一
黃連黃蘗黃芩梔子
每服五錢水煎溫服本方合大承氣湯
一法本方加枳殼本方合三乙承氣湯
一法本方加甘遂末一錢匕本方合調胃承氣湯
一法本方合涼膈天水散
白虎湯(金匱方云太陽病無汗而渴者不可服)二十二
知母(一兩半)甘草(一兩)粳米(一合)石膏(四兩)
右五錢水煎溫服一法本方加蒼术
一法本方加人參蒼术一法本方加半夏橘皮
一法本方加半夏桔梗一法本方合解毒湯
一法本方加人參白术一法本方合涼膈湯
一法本方加麻黃根浮麥
涼膈散二十三
連翹(一兩)黃芩(半兩)梔子(半兩)甘草(半兩)朴硝(一分)薄荷
大黃(半兩)
右五錢水煎入蜜少許一法本方合解毒湯
一法本方加滑石一法本方加桔梗只殼
一法本方合天水散一法本方加滑石調五苓散
五苓散(金匱方云陽明病汗多而渴者不可服)二十四
猪苓伏苓白术(各五錢)桂心(一分)澤瀉(一兩)
右或調或煎一法本方加生姜汁調服
澹滲湯(即五苓合益元是也)二十五
瓜蒂散(細剉炒)赤小豆(等分又用茶少許)二十六
右為末豆豉半合水一&KR0678;半煑汁半&KR0678;調下一錢匕
不吐加服
頭痛加鬱金脇痛蝎稍
三聖散(見吐門)二十七
食前先食虀汁半&KR0678;後調藥服一半用鵝翎探引吐
出如吐少更以熱虀汁投之不已用麝香煎湯服半
&KR0678;立止
梔子湯二十八
大梔子(七枚)豆豉(半合)
右以水煎梔子至一盞半入豆豉煑至半盞溫服
梔子蘗皮湯二十九
大梔子(十五枚)黃蘗(半兩)甘草(二錢半)
右㕮咀水二鍾煎
梔子厚朴湯三十
大梔子(七枚)厚朴(半兩)枳實(二錢)
右㕮咀水煎
十棗湯三十一
芫花大戟甘遂(等分)
右為末水一&KR0678;棗十枚劈開煑汁半&KR0678;調藥末半錢
匕實者一錢匕
茵蔯湯三十二
茵蔯(一兩)大戟(半兩)梔子(十枚)
右五錢水煎本方合陷胸湯本方合大承氣湯
本方五分陷胸湯三分大承氣二分
本方合解毒湯
大黃黃連瀉心湯三十三
大黃黃連黃芩(等分)
右五錢水煎
一法加生姜甚良
桂苓甘露飲(即五苓散加寒水石石膏)三十四
右為末或溫湯或新水生姜湯調或煎
一方不用猪苓一方加甘草
一方有人參藿香木香葛根滑石甘草共一十三味
一名桂苓白术散
人參石膏湯三十五
人參(二錢半)白术(半兩)知母(半兩)黃芩(二錢)川芎(半兩)茯苓(半兩)
半夏山梔(三錢)甘草(一兩)石膏(三兩)
右㕮咀姜煎
崔宣武人參石膏湯三十六
人參(二錢)石膏(一兩)川芎(二兩)黃芩(二錢)茯苓防風(各三錢)
甘草(五錢)
右五錢水煎
半夏橘皮湯三十七
半夏陳皮甘草人參茯苓厚朴(各二錢半)
葛根(半兩)
右五錢姜五片
茯苓半夏湯三十八
茯苓半夏生姜(各一錢取汁素問藥証用水一大盞煎至四分絞汁却下
生姜汁服)
右水煎一方加黃芩甘草陳皮各一錢
大橘皮湯三十九
陳皮甘草(各一兩)人參(二兩)
右五錢姜三片
赤茯苓湯四十
陳皮甘草(各一兩)人參(二兩)半夏白术川芎
赤茯苓(各半兩)
右五錢姜五片
㯽榔散四十一
㯽榔枳殼(等分)
右為末三錢黃連煎湯調下或黃連解毒湯調下或
瀉心湯調下
白术散四十二
白术茯苓人參藿香(各半兩)甘草葛根(各一兩)
木香(二錢半)
右末白湯調下二錢熱加滑石或加生姜
四逆湯四十三
甘草(一錢)乾姜(一分)附子(中者半箇)
水煎溫服
五味子湯四十四
五味子(半兩)麥門冬人參杏仁陳皮(二錢)
右五錢姜棗煎
不卧散四十五
川芎(一兩半)石膏(七錢半)藜蘆(半兩)甘草(二錢半)人參(二錢半)
細辛(二錢半)
右為末口噙水搐鼻少時飲白湯半碗汗出而解
一方無人參細辛
川芎湯川芎藁木蒼术(等分)
右為末湯調三錢湏臾嘔汗便解
茈胡飲子
柴胡人參甘草大黃當歸芍藥
右剉五錢姜五片水煎崔宣武加半夏五味子桔
梗
劉廷瑞方四十五
柴胡甘草(二兩)黃芩當歸芍藥(一兩)人參
半夏大黃
大勞熱五七分以為度
北金散四十六
荆芥麻黃白芷細辛菊花何首烏
防風石膏薄荷全蝎草烏川芎
右為末各等分每服一錢煎服或茶酒送下
調胃散四十七
水銀舶上硫黃
右研至黑服一錢米飲下重者二錢
通神散河間另有六神通解散於此加麻黃發汗最佳
和劑方中葱白散於此去黃芩滑石加川芎白
术乾葛亦妙方也四十八
蒼术石膏(四兩)甘草黃芩(二兩)滑石(六兩)
益元散即天水散四十九
滑石(六兩)甘草(二兩)
右為末水調或加蜜或葱豉湯調一名天水散一名
六一散
通聖散五十一
防風川芎當歸芍藥大黃薄荷(各半兩)
麻黃連翹芒硝(各半兩)石膏滑石(各一兩)
黃苓桔梗(各一兩)甘草(二兩)荆芥(二錢半)白术(二錢半)
梔子(二錢半)
右剉五錢薑五片水煎
雙解散五十一
益元散通聖散(各半兩)
右一兩薑葱豉水煎此藥雙解加減在通聖散註中
黃連香薷飲五十二
香薷(一兩)厚朴(半兩)白匾豆(二錢半)香連(三錢)
右剉五錢入酒少許水煎冷服
治腰脚骨骱痛不止
用葳靈仙煎酒食前溫服極妙
無憂丸治一切食積氣積茶積酒積瀉痢氣蠱腹脹
膨悶肚腹疼痛
黑牽牛(一斤取末十三兩)梹榔(好者二兩)猪牙皂角(二兩)三稜(二兩)
莪术(二兩各用好醋浸濕紙煨香熟取出切碎)
右同前藥晒乾為末又用大角二兩煎湯打麵糊為
丸每服二錢半白湯送下茶亦可或姜湯下
太乙神鍼
羌活獨活黃連(各四兩為末)麝香(二錢)乳香(二錢)
右用三月三日艾四月八日亦可曬乾打茸入前藥
末和勻用好白紙卷包前藥如筯大治風痺或在腿
或在腰在肱灸七炷二七炷三七炷甚效
治風蟲牙疼方
防風(去蘆)草烏(去尖)細辛(去葉)巴豆(去殼油各等分)
右各味等分為細末擦牙痛處涎出立止切勿嚥下
如食飲食以鹽湯灌潄飲無礙
神效追蟲取積感應丸(廣大至道高士沈道寧傳)
梹榔樟柳根管仲大黃(以上俱各半斤)三稜(四兩醋煮)
雷丸(四兩醋煑)莪茂(四兩醋煑)使君子(四兩取肉)木香(二兩)芫花(一兩)
苦楝根皮(八兩)黑牽牛(二斤半取頭末十兩為衣)
皂角茵蔯藿香
自梹榔至牽牛為末外用皂角等三味濃煎汁為丸
如梧桐子大每服三錢重
金刀如聖散(又名惡瘡方)
茅山蒼术(六兩米泔浸一日一夜)白芷(二兩)川烏(四兩去皮臍生用)
防風(四兩淨生用)細辛(三兩去土淨)白术(二兩五錢)草烏(四兩)
本方用兩頭尖無則
川芎(四兩)雄黃(五兩另研細末入藥)
右件俱各生用晒乾為末用之
一切金瘡及多年惡瘡用自己小便洗過貼藥立效破
傷風緊急用好酒調藥半錢或一錢服之蛇傷入枯
白礬少許調藥敷之蝎蜇傷用吐服蓋取汗也如汗
不出再服或涎出亦驗傷處敷藥可
風狗咬傷處口噙水洗淨將藥貼傷處
湯火傷盪者以新汲水調藥敷之
雷頭風并乾濕癬麻痺每服半錢服之立效
蘆薈丸治小兒痞疾疳癆肚大腹脹面黃肌瘦脾胃
不和驚積食積並皆治之
蘆薈麥蘗胡黃連(以上俱各一兩)黃連(五錢)蕪荑
肉豆蔲木香龍膽草(各四錢)川練子(五十箇取肉)
三稜蓬术(各六錢)梹榔(八錢)史君子(六十箇)陳皮
青皮(各八錢)麝香(一錢半)神麯(一兩半)乾蝦䗫
右為細末薄荷猪膽汁為丸粟米大每服一錢空心
米湯下
無價寳一名壯陽丹專治五勞七傷四肢無力脚腿
沉困骨節酸疼面目無光陽痿不起下元虚冷夢失
精液服至十夜面目光滑二十夜老轉少年一月後
陽道復原四十夜增進飲食至一百日萬病皆除冬
不寒夏不熱鬚髮不白婦人服之強陰煖子宫陰陽
有益最有功效
川練子(二兩)牛膝(一兩酒浸)梹榔(一兩)兔絲子(一兩另研酒浸)
蛇床子(一兩)乾姜(五錢)穿山甲(一大片酥炙)蓮肉(一兩不去心)
乳香(三錢另研)沉香(五錢另研)白檀香(五錢另研)鹿茸(一兩炙)
巴戟(一兩)大茴香(一兩)仙靈皮(三錢)破故紙(五錢)山藥(一兩)
鳳眼草(三錢)胡蘆巴(五錢)人參(一兩)澤瀉(一兩)五味子(一兩)
熟地黃(一兩)麥門冬白從蓉茯苓(已上各一兩)
白芍藥(五錢)
右二十七味除乳香沉香白檀香兔絲子四味另研
為細末其餘二十三味各搗爛為細末同前四味煉
蜜為劑同搗一一百千杵丸如梧桐子大每服三十
丸增至十九丸好酒送下以乾物壓之修合之日再
加丁香一錢
膏藥方(和尚傳)
黃香(三斤)麻油(半斤)穿山甲白芨(二味各少許做點藥)
蓽麻(四十九粒研細)
定子藥
白礬(一兩火煆同信一處)信(五錢)乳香(二錢)沒藥(二錢)辰砂(五分)
麵糊為定
生肌散
龍骨(火煆)赤石脂(火煆各半兩)乳香沒藥輕粉
海鰾硝全蝎(洗焙乾各一錢)血竭(二錢)黃丹(一錢)
右為末待瘡頭落盡此藥填滿在瘡口上以膏藥貼
之一日甘草湯洗二次膏藥一二日一換
追風托裏散
甘草黃蓍當歸芍藥白芷防風
川芎官桂瓜蔞仁金銀花桔梗
每服水酒共二鍾煎至一鍾空心服
象牙丸
象牙(五錢)蜂房(三錢)蟬蛻(三錢)木香(三錢)沒藥(一錢)乳香(三錢)
全蝎(一个)姜𧖟(三錢)
先將黃蠟半斤化開待黑色過却將前藥為細末入
蠟内攪勻傾入水内取出冷定為丸如棗大每服空
心一丸滚酒化開連三日三服待藥從漏痕出隔三
日再一服第五日再服一丸後下定子藥
傷寒用藥加減賦
萬物之生也人為最靈四時有變兮百病兆生欲辨隂
陽之証必明天地之情稽寒溫表裏之疑式明標本施
汗下補吐之法溥濟羣生始而毫毛次傳膚腠惡風自
汗乃桂枝之証喘熱惡寒則麻黃之候陰陽俱虚而身
必痒各半同功(謂麻黃桂枝各半也)寒熱共作而脉尚虚一二共
凑(亦謂用桂枝與麻黃各一也)於是助以薑棗雜以豉葱便利惡風
者乾薑心悸腹痛者建中脉熱極而煩者入人參於白
虎脉煩盛而喘者加杏子以青龍恍惚下痢而陰虚朱
雀取效頭眩肉瞤而水泄玄武當功致使桔梗寬咽甘
草平悸腹内脹滿兮厚朴薑心中懊憹兮梔子豉小便不
利則投之以猪苓膈間有痰則吐之以瓜蒂或乃熱作
而腹脇脹滿又若狂妄而潮熱發悸或裏以入而表未
除或小便澀而大便秘必明大小柴胡直叙前後承氣
結胸多渴祝侍者議在䧟胸譫語發狂委將軍(此即指大黃也)
功先調胃當知青龍十棗兮水有表裏三黃四逆兮利
有寒温下利者甘草煩躁者茯苓(病煩燥則用茯苓四逆湯)脉絶用
當歸(其脉有欲絶者則用當歸四逆湯治之)亡血須人參(失血者則用四逆加人參)汗
出加附子(汗多者則加附子泄心湯)惡風入黃芩(惡風者則加黃芩瀉心湯)臍下有
水則生姜(治臍下水用生姜瀉心湯)心中嘔逆則人參(治嘔逆則用人參瀉心湯)上
四者同歸於四逆下四者乃同於瀉心温寒滯而散結積
惟三白之功妙生津液而逐水道加五苓之效神唾血
則黃蓍宜服便膿則桃仁可加黃疸茵蔯必求之瓜蒂
(謂宜先用瓜蒂而後用茵蔯也)斑毒紫雪宜用於升麻(謂宜先用升麻而後
用紫雪也)温濕之中蒼术可入燥熱之内附子宜加此外
若青龍與柴胡有加減之餘議身有餘熱者桂枝可除
脇下鞕滿者大黃可倍多汗者附子加柴奔豚者桂枝
加桂喘者小青龍加杏仁𠻳者小柴胡加五味瓜蒂治
煩渴未除茯苓醫小便不利内寒者茱萸外腫者防己
生姜止嘔半夏療噦用枳殼兮緣酒毒留胸有黃蘗兮
因衂血出鼻或得人參以除煩或取茯苓而愈悸頭疼
如破葱白連鬚咳逆欲絶乾柿併蒂下利則乾姜身痛
則梔豉豈二方之獨用亦衆藥之同推妙哉吾今精此
四十餘年活人之功嘗識
傷寒標本心法類萃卷下
