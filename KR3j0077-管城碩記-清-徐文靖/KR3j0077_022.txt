管城碩記卷二十二翰林院檢討徐文靖撰
正字通二
葨注云俗字舊注音畏汎云草名泥
按易泰初曰以其彙征吉古文彙作葨傅氏注曰葨
古偉字美也
㲝注云同&KR0008;俗省舊注音冗與氄同後&KR0008;注引正譌俗
作氄非不知㲝即&KR0008;之譌省分為二非
按周禮司裘中秋獻良裘鄭注曰中秋鳥獸㲝毨因
其良時而用之陸德明曰㲝音毛賈公彦曰中秋鳥
獸㲝毨此是尚書堯典文据此㲝蓋古毛字若謂㲝
同氄當是中冬安得謂中秋即氄毨乎新舊注皆謬
□注云褮字之譌
按詩樛木云葛藟縈之陸氏曰縈本又作□烏營反
非譌字也
&KR2551;注云俗字舊注音薖美也誤
按詩碩人之薖毛傳曰薖寬大貌陸氏曰薖苦禾反
韓詩作&KR2551;&KR2551;美貌
㿒注云俗疛字舊注音宙與疛同非又音倒病也音紬
心悸並非
按詩我心憂傷惄焉如擣毛傳曰擣心疾也陸氏曰
擣丁老反本或作㿒韓詩作疛除又反義同
昴注云音卯西方宿又尤韻音侔詩召南維參與昴叶
下裯猶舊注音留因毛詩叶力求切而誤
按詩維參與昴毛傳曰參伐也昴畱也陸氏曰昴音
卯徐又音茅一名留畱如字史記律書曰北至于畱
言萬物之稽畱也故曰畱舊注音畱本此又毛詩並
無力求切也
矜注云音京矛柄也别作&KR1689;
按詩二矛重英陸氏曰矛莫侯反方言矛柄謂之矜
郭璞注曰矜音巨中反据此則矜當讀為銎音京者
非也考工記曰秦無廬鄭注秦多細木善作矜柲賈
氏曰矜柲者竹攢柲也攢謂柲之入銎處柲即柄也
方言矛骹謂之銎注曰即矛刃下口是也吳棫韻補
曰矛冒也刃下矜也是矜當音銎矣正字通於矛字
注乃云吳氏說非不知其本於方言也
蚳注云舊注音池螘子引周禮祭祀共蠯蠃蚔内則蚳
醢今考國語里革曰魚禁鯤鮞蟲舍蚳蝝由此推之祭
祀豆實禮尚芳潔蚳當水中介蟲如蛤蜊蚶䗯之類非
螘子無疑
按詩成是貝錦傳曰貝錦錦文也鄭箋曰云錦文者
文如餘泉餘蚳之貝文陸氏曰蚳直基反貝黃白文
曰餘蚳禮祭統陸産之醢鄭注曰陸産之醢蚳蝝之
屬周禮醢人饋食之豆蜃蚳蚳即餘蚳之類也藝文
類聚引爾雅餘蚔音治相貝經曰南海貝如珠礫或
白駮其性寒其味甘陸璣詩疏曰貝水中介蟲也龜
鼈之屬張衡西京賦摎蓼浶浪乾池滌藪上無逸飛
下無遺走擭胎拾卵蚳蝝盡取庾闡揚都賦其中則
有靈蛟白黿之族種繁六眸類豐三足寄居負敖鸚
螺脫骨餘泉如輪文蚔如琢則夫味甘性寒堪充醢
豆者必是物也
䯚注云俗字韻會膘或作䯚舊注胡了切水臁也又與
&KR0008;同並非
按詩徒御不驚大庖不盈毛傳曰自左膘而射之逹
于右腢為上殺射左髀逹于右&KR1950;為下殺陸氏曰膘
或作&KR1950;胡了反一本作&KR0008;呂忱于小反乃不考古注
並以為非何也
銚注云音挑農噐舊注泥正韻音堯非
按詩庤乃錢鎛毛傳曰錢銚也陸氏曰銚七遥反何
士堯反沈音遙正義曰世本垂作銚宋仲子注云刈
也正韻音堯不誤
光注云舊注同兕按集韻收光孔宙楊統碑或作光皆
譌文闕可也
按詩稱彼兕觥陸氏曰兕字又作光爾雅光似牛光
同兕非譌文也酈元肥水注倉光都水是營是作朱
謀㙔箋曰史記齊世家云倉兕倉兕總爾舟楫王充
論衡作倉光云是水中獸也不審光乃光字之譌耳
說文兕如野牛其皮堅厚可制鎧蓋當時軍士以兕
為鎧因呼曰蒼兕蒼總爾衆庶與爾舟楫後至者斬
爾即謂蒼兕夫也乃以為水中之獸善覆人船太謬
犧注云音希通雅犧尊因娑孫愐五歌韻收之此緣鄭
注禮器畫作鳳羽娑娑然故音娑耳南史劉杳傳刻木
為獸形鑿頂及背以出納酒阮諶三禮圖畫為牛象則
犧當讀本音無娑音
按文廟禮樂志曰詩犧尊將將毛傳曰犧尊沙飾也
言沙牛飾尊而先儒謂沙羽飾畫為鳳凰之形誤矣
蓋牛有二種一曰沈牛牛之善水者也一曰沙牛俗
亦謂之黃牛且言有沙飾也似不為全牛若今牛鼎
有牛之飾而已王肅云太和中魯郡於地中得齊大
夫子尾送女器有犧尊以犧牛為尊則是製為犧牛
於背納酒於頂出之也莊子外篇曰百年之木破為
犧尊青黃文之也是犧尊有青牛黃牛之飾矣毛傳
沙飾蓋沙牛也
㞵注云&KR2093;字之譌㞵音滔
按青衿詩曰佻兮達兮說文引詩曰㞵兮達兮㞵即
佻古今字也非&KR2093;字之譌
夎注云音剉曲禮介曰不&KR1381;為其&KR1381;而夎拜舊注訓詐
非夎俗譌作蓌舊本草部蓌重出宜刪
按曲禮為其拜而蓌拜鄭注曰蓌則失容節蓌猶詐
也陸氏曰蓌子卧反又側稼反是讀蓌為詐也蓌本
从草非俗譌也
堥注云音牟瓦器舊注堥土釜以木為之象土釜形誤
按曲禮敦牟鄭注曰牟讀曰堥陸氏曰齊人呼土釜
曰堥孔疏曰隱義云堥土釜也今以木為器象土釜
之形舊注本此
&KR0008;注云譌字舊注音獵車翣以御風塵誤
按周禮巾車掌公車之政輦車組輓有翣鄭氏曰有
翣所以御風塵故書翣為䭷杜子春云當為翣書亦
或為&KR0008;陸氏釋文䭷&KR0008;並音獵舊注本此
䑎注云俗字舊注音産臉䑎羹也沿集韻韻會而誤
按内則雛燒孔疏曰火中燒之然後調和若今之䑎
也
莎注云音梭曲禮共飯不澤手鄭注澤謂挼莎也一說
挼莎當作捼挱兩手相切摩也舊注挼挱附莎注誤
按郊特牲曰汁獻涗于醆酒鄭注獻當讀為莎齊語
聲之誤也秬鬯者中有煮鬱和以盎齊摩莎泲之出
其香汁因謂之汁莎是挼莎猶摩莎皆作莎
棜注云音飫案屬陳澔集說棜一名斯禁見鄉飲酒禮
鄭康成曰棜斯禁也大夫斯禁士棜禁鄭以禮器廢禁
為廢去其禁又分大夫用棜士用禁並誤
按禮器天子諸侯之尊廢禁大夫士棜禁注曰廢猶
去也棜斯禁也謂之棜者無足有似於棜大夫用斯
禁士用棜禁据此則廢去其禁專為天子諸侯之尊
而言豈并士大夫亦廢之哉何云鄭誤
燋注云俗焦字凡經傳作燋者皆贅文誤不自說文始
按周禮春官菙人掌燋契以待卜事注曰士喪禮楚
焞置于燋在龜東燋謂炬也大雅緜之詩爰契我龜
正義曰卜用龜以楚焞之木燒之於燋炬之火既然
執之以灼龜又燕禮宵則庶子執燭於阼階上注曰
燭燋也賈氏曰古者無麻燭而用荆燋故少儀云主
人執燭抱燋鄭注未爇曰燋燋與焦義各不同燋字
从火从焦亦如木之有櫟水之有&KR0008;土之有堙也豈
可盡為贅乎
閭注云音廬爾雅巷門謂之閭讀書通驢通作閭非
按鄉射禮君國中射則皮樹中于郊則閭中陳祥道
禮書閭如驢一角山海經縣雍之山獸多閭麋郭注
閭即羭也似驢而岐蹄角如麢羊一名山驢周書北
唐以閭南史滑國傳野驢有角皆即閭也
匴注云舊注酸上聲渌米箕誤儀禮士冠禮匴莒類蓋
盛物之器非䉛箕也
按士冠禮爵弁皮弁緇衣冠各一匴鄭注匴竹器名
今之冠箱也古文匴為篹素管反汎云筥類非
㼱注云同□音耎柔皮革也正譌治皮革者以瓦為竈
反覆熏揉之故从四瓦舊本穴部譌作&KR0034;正韻收䆓闕
㼱竝非
按考工記攻皮之工函鮑韗韋裘鄭注曰鮑書或為
鞄蒼頡篇有鞄&KR0034;賈氏曰按藝文志蒼頡七篇李斯
作鞄&KR0034;是其一篇内有治皮之事又按吳錄曰皇象
與人論草書曰欲見草書宜得精毫&KR0034;筆委曲宛轉
不判散者&KR0034;筆之&KR0034;亦可从四从瓦乎以&KR0034;為㼱之
譌非
&KR1819;注云同輊本作&KR0034;毛詩作輊舊本譌作&KR1819;非
按旣夕禮志矢一乘軒輖中亦短衛鄭注曰輖&KR1819;也
賈氏曰鄭讀輖從&KR1819;以其車旁周非是軒輊之輊故
讀從埶下至埶古勢字也
洗注云音徙承水器其形若盤古皆稱盤匜不謂之洗
盤言其形洗言其用也
按儀禮士冠禮曰夙興設洗直于東榮鄭注洗承盥
洗棄水器也士用鐵賈氏曰按漢禮器制度洗之所
用士用鐵大夫用銅諸侯用白銀天子用黃金也今
云古皆稱盤匜不謂之洗則夙興設洗此時尚未盥
手何遽先謂之洗乎又按少牢云司宫設罍水於洗
東有枓若使洗言其用又何以有洗東乎博古圖及
彛器欵式周有七星洗漢有陽嘉洗宜子孫洗則皆
謂之洗明矣
&KR2072;注云俗字舊注音操蒼色飾車又音總義同又音早
車飾有華藻竝非
按周禮巾車薻車薻蔽鄭氏曰故書薻作&KR2072;杜子春
&KR2072;讀為華藻之藻&KR0975;謂薻水草蒼色以蒼土堊車以
蒼繪為蔽也陸氏釋文&KR2072;音總又音藻
㨒注云俗字
按特牲饋食禮膚三離肺一鄭注曰離猶㨒也小而
長午割之又旣夕禮陳鼎五於門外其實羊左胖離
肺注曰㨒離㨒苦圭反非俗也
獶注云舊注與猱同引樂記獶雜子女按樂記獶本作
獿獶者獿之譌獿俗省作猱謂獶同猱非也
按樂記優雜子女鄭注曰優當作獶言舞者如獼猴
戲也疏曰漢書檀長卿為獼猴舞是狀如獼猴也此
鄭注及孔疏皆誤也樂記優雜子女据哀二十五年
傳公使優狡盟拳彌注曰優狡俳優也襄六年傳宋
華弱與樂轡少相狎長相優注曰優調戲也正義曰
二十八年傳稱慶氏之徒觀優至于魚里是優為戲
名也優雜子女言俳優調戲雜于子女不必其為獼
猴也鄭謂優當作獶蓋據長卿之舞而言耳古豈必
有獼猴之舞哉至以獶為獿譌俗省作猱則小雅教
猱升木豈俗字哉
靻注云靼字之譌舊注音摘柔革與靼義近改音祖靻
勒也誤
按曲禮君車已駕僕展軨陸氏曰軨歴丁反盧云車
轄頭靻也舊云車欄也又淮南子氾論訓靻蹻嬴蓋
經營萬乘之主靻正非靼譌也
捂注云音悟相抵觸也逆忤也
按儀禮既夕禮曰若無器則捂受之陸氏曰捂吾故
反賈氏曰捂受之捂即逆也對面相逢受也捂又與
俉同天官書其人逢俉化言注云俉迎也又與輅通
史記晉世家虢射為右輅秦穆公服虔曰輅迎也索
隱音五稼反讀為訝鄒誕生音或額反讀為逆皆訓
為迎則迕受即逆受義當如逆女逆河之逆乃以為
逆忤謬矣
&KR0008;注云俗字舊注音柔忍也誤
按鄉射禮君國中射則皮樹中以&KR0008;旌獲鄭注皮樹
獸名以&KR0008;旌獲尚文德也又按&KR0008;與翿同見賈公彦
疏&KR0008;宜从刀作从刃非
䍿注云音黃說文樂舞以羽&KR0008;自翳其首
按周禮樂師有皇舞注曰故書皇作䍿蓋即古凰字
也隋音樂志文舞六十四人十六人執䍿十六人執
帗十六人執旄十六人執羽若汎以羽翿釋之執羽
執䍿何所别乎
滫注云息有切内則滫&KR0008;以滑之又史倉公傳流汗出
滫說文滫息流切韻會讀脩又㵌注云倉公傳流汗出
㵌㵌須倫切
按内則滫&KR0008;當息有切史記三王世家傳曰蘭根與
白芷納之滫中徐廣曰滫淅米汁也音先紏反此當
讀為息流切倉公傳流汗出滫滫者去衣而汗晞也
索隱曰滫劉氏音廵當作湏倫切滫㵌兩注並引倉
公傳非也史本作滫改滫為㵌亦非也
䴧注云音威鹿乾肉一曰鹿之美者
按内則切蔥若&KR0008;實諸醯以柔之鄭注曰今益州有
鹿&KR1430;者近由此為之矣陸氏曰&KR1430;於偽反益州人取
鹿殺而埋之地中令臭乃出食之名鹿&KR1430;後人因制
䴧字當讀為威上聲音威非
辵注云音綽說文乍行乍止也讀若公羊傳辵階而走
按儀禮公食大夫禮曰賓栗階升不拜鄭注栗實栗
也不拾級而下曰辵買氏曰君臣急諫諍則越三等
為辵說文乍行乍止之訓非
&KR0008;注云音楷矲&KR0008;短也又矲注云矲俗字
按野客叢談曰黃魯直詩矲矮金壺肯持送挼莎殘
菊更傳杯注詩者但知引玉篇注矲短也矮不長也
不知此二字見春官附音注下謂矲雉上皮買反下
苦買反方言桂林之間謂人短為矲雉雉正作矮字
呼也今按典同陂聲高注現有矲矮二字不煩呼雉
為矮又曲禮共飯不澤手注澤謂挼莎也黃魯直謝
楊景仁惠酒器詩矲矮挼莎並用禮注据此&KR0008;當音
矮云音楷非
□注云音闕紙韻音鬼卷幘也儀禮緇布冠□舊本□
下贅項字與本經牴牾韻會□通作頍竝非
按儀禮士冠禮曰緇布冠□項青組纓屬于□□音
頍去蘂反鄭氏曰□讀如有頍者弁之頍又按喪服
傳苴絰注曰首絰象緇布冠之□項□下有項字蓋
經文也乃謂與本經牴牾何大謬也
靲注云音琴說文鞮也
按士喪禮幕用疏布繫用靲幕用葦席帶用靲鄭注
靲竹䈼也賈氏曰按顧命敷重篾席即此靲䈼也注
引說文之鞮履非也
醋注云醯别名也說文以醋為醻醋字酢為酸漿今不
從互見前酢注
按周禮大行人上公之禮廟中將幣三享王禮再祼
而酢侯伯之禮一祼而酢諸子諸男之禮一祼不酢
又司尊彛皆有罍諸臣之所酢也詩大雅或獻或酢
小雅萬壽攸酢易繫可與酧酢書顧命秉璋以酢孔
傳曰報祭曰酢此以酢為醻酢祼酢者經傳皆同而
許氏說文酢醶也倉故切醋客酌主人也在各切此
當日字之偶誤想是醋倉故切適誤寫酢耳徐炫疑
其說為之注曰今人以酢為酧酢字反以醋為酢時
俗相承之變也正字通不信經傳但云酢為酸漿今
不從謬矣禮運曰以為醴酪鄭注酪酢酨陸氏曰酢
七故反是酢亦有醋音非即為醋矣
&KR0008;注云音律以竹為索用維舟舊注音率絩也帛也誤
又&KR1762;注云俗繂字舊注引爾雅紼&KR1762;也誤
按玉藻士練帶率下辟鄭注率繂也士以下皆禪不
合而繂積賈氏曰率下辟者士用孰帛練為帶其帶
用禪帛兩邊繂而已繂謂緶緝也漢律曰綺絲數謂
之絩又繒長者曰絩舊注以繂用禪帛而有繒采故
云絩也帛也何云誤又紼&KR1762;也爾雅文何云俗
能注云與耐通眺錯傳胡貉之人性能寒揚越之人性
能暑
按樂記人不耐無樂樂不耐無形形而不為道不耐
無亂鄭注耐古能字也後世變之此猶存焉
涹注云同渦舊注音阿渴也誤
按考工記㡛氏湅絲以涗水漚其絲鄭注漚漸也楚
人曰漚齊人曰涹賈疏齊人曰涹者亦是漚義陸氏
曰涹烏何反又於偽反乃以為同渦非矣
硍注云懇去聲正韻石有痕曰硍
按周禮典同凡聲高聲䃂注故書䃂作硍杜子春讀
䃂為鏗鎗之鏗陸氏釋文硍音艱又苦耕反字林音
限無有作懇去聲者
㨂注云揀字之譌舊注音董訓擊非佩觹集㨂都公反
打也不詳㨂所自出訓打亦非
按周禮太祝辨九□四振動鄭大夫曰動讀為董以
兩手相擊也又郗萌天文訓曰河鼓一名提鼓一名
天董是董亦擊鼓之義又郭璞注爾雅曰柷如漆桶
有椎柄連底挏之令左右擊挏平聲猶㨂之都公切
也據此則㨂之訓打良有自矣
鬯注云鬯主秬言則為秬鬯主鬱言則為鬱鬯或據禮
記鬱合鬯蕭合黍稷之文謂鬯亦香草非也
按唐孔氏曰鬯者鄭氏之義則為秬黍之酒其氣調
鬯故謂之鬯詩傳則謂鬯是香草王度記云天子鬯
諸侯薰大夫蘭以例言之則鬯是草明矣又按禮緯
云鬯草生庭孝經援神契云德及於地嘉禾生蓂莢
起秬鬯出鬯是草故周禮有鬱人又有鬯人也
䊷注云同緇檀弓䊷衣注絲衣也又緇注云别作䊷
按士冠禮純衣緇帶賈疏古緇䊷二字並色若據布
為色者則為緇字若據帛為色者則為䊷字
&KR0008;注云舊注&KR0008;鄉又音皓邑名在南陽按漢志南陽縣
三十六無&KR0008;縣舊注沿篇海並非
按僖十一年左傳揚拒泉臯伊雒之戎杜注揚拒泉
臯皆戎邑則臯為邑名也水經注灃水出南陽雉山
又東與臯水合水出臯山則是臯鄉在南陽也後人
加邑作&KR0008;舊注&KR0008;鄉&KR0008;邑初不云縣何為非
邧注云音原左傳秦人伐晉圍邧新城
按文四年傳晉侯伐秦圍邧新城杜注秦邑秦本紀
與魏戰元里正義曰邧城在同州澄城縣界邧秦邑
而晉圍之此云秦伐晉圍邧誤
䦩注云弘農湖縣有䦩鄉漢書譌作閿舊注唐志閿鄉
縣屬陜州潼關正作䦩後漢建安中改作閿不詳考唐
志譌作閿建安中改閿為聞非改䦩為閿潼關在陜西
今陜西二十一州無陜州名
按前漢武五子傳㠯湖閿鄉邪里為戾園孟康曰閿
古䦩字從門中□建安中正作聞考諸書無作聞者
僅見此注則聞乃䦩之譌耳後漢郡國志弘農湖縣
有䦩鄉魏志衛覬字伯儒明帝封䦩鄉侯則建安來
皆作䦩未嘗作聞可知唐志弘農䦩鄉有潼關亦未
嘗譌作閿可知明一統志閿鄉縣在陜州城西一百
三十里潼關在縣西六十里與陜西華隂分界乃謂
陜西無陜州何勞多此考索耶
䣘注云地名古今方域異名今廣陵無䣘邑舊注引續
漢書汎云䣘邑亦非
按襄十四年楚子囊師于棠以伐吳後漢志廣陵堂
邑故屬臨淮春秋時曰棠蓋楚之棠邑寰宇記六合
古棠邑注不實指其地但云今廣陵無䣘邑混
鸞注云鸞鳥縣名後漢叚熲傳熲復追擊於鸞鳥注鸞
音□縣屬武威故城在今涼州松昌縣北
按熲傳永康元年當煎諸種復反合四千餘人欲攻
武威熲復追擊於鸞鳥大破之太子賢注曰鸞鳥縣
名今涼州不云音爵桓帝紀當煎羌寇武威叚熲追
擊於鸞鳥注云鸞鳥縣屬武威郡鸞音雚鳥字不注
惟西羌傳麻奴等脅先零沈氐諸種寇武威馬賢追
到鸞鳥招引之注云鸞音爵鸞當是鳥之譌蓋桓紀
鸞字音雚則鸞鳥當讀為雚爵也古音餘鳥載藥韻
音朔漢縣名鸞鳥水經注音朔魏紀功碑&KR0034;龍荒遊
鸞朔朔與爵音近故也
郈注云魯叔孫氏邑在今東平須昌縣春秋仲孫何忌
帥師圍郈說文不考經傳訓東平無鹽鄉非
按定十年侯犯以郈叛叔孫仲孫圍郈注不言所在
昭二十五年臧會奔郈杜注郈在東平無鹽縣東南
前漢志東平國無鹽縣有郈鄉說文本此乃謂其不
考經傳何也又明一統志洪武八年以湏城縣省入
東平州今亦無須城縣也
郘注云譌字舊注郘亭名不詳所出不實指其地沿篇
海誤郙注云音甫說文汝南上蔡亭
按禮緇衣云甫刑曰苗民逆命疏引孔注尚書云呂
侯後為甫侯故穆王時謂之呂侯宣王及平王時為
甫侯詩崧高云生甫及申謂宣王時也揚之水不與
我戌甫謂平王時也据竹書紀年穆王五十一年作
呂刑命甫侯于豊則穆王時匕稱甫侯矣郡國志汝
南新蔡有大呂亭說文郙汝南上蔡亭郙亭即郘亭
也
&KR0008;注云說文南陽&KR0008;縣漢志作穰音義同
按漢志馮翊雲陽縣有越巫&KR0008;&KR0008;祠三所孟康曰&KR0008;
音辜&KR0008;音穰蓋别有&KR0008;字也
鄫注云音竲姒姓禹後襄元年伐鄭次于鄫杜注陳留
襄邑東南有鄫城舊注音情非韻會引穀梁傳作繒今
沂州承縣東繒國亦非
按漢志東海繒縣故國禹後後漢縣屬瑯邪晉因之
故僖十四年季姬及鄫子遇于防使鄫子來朝杜注
鄫國今瑯邪繒縣在今嶧縣東者也襄元年諸侯之
師次于鄫杜注鄭地襄邑東南有鄫城在今睢州之東
南者也何乃以鄭之鄫為鄫國而又以承縣之繒國
為非耶
郕注云說文魯孟氏之邑左傳隠元年衛師入郕
按隱五年衛師入郕杜注郕國也東平剛父縣西南
有郕鄉莊八年師及齊師圍郕郕降于齊師者也此
郕國也桓六年公會紀侯于郕杜注郕魯地在泰山
鉅平縣東南此魯之郕邑後為孟氏邑者也何得混
之
郯注云國名說文東海縣六書故曰少昊後己姓國今
為淮南下邳縣
按漢志東海郯縣故國少昊後春秋襄十年郯子來
朝是也今為沂州郯城縣漢志東海下邳縣應劭曰邳
在薛其後徒此昭元年傳商有姺邳杜注二國商諸
侯邳即今下邳縣是也今為淮安府邳州安得一之
䣆注云舊注音經鄉名在高密左傳戰于升陘又音形
按傳有井陘無升䣆别見陘注
按禮檀弓曰邾婁復之以矢蓋自戰于升陘始也春
秋僖二十二年秋八月丁未及邾人戰于升陘我師
敗績邾人獲公胄懸諸魚門杜注升陘魯地陘音形
何謂左傳無升陘也又史記淮陰侯傳欲東下井陘
擊趙漢書地理志常山郡有井陘縣應劭曰井陘山
在南陘音刑左傳無也
鄝注云音了國名穀梁傳楚滅舒鄝長箋隨絞州鄝四
國名鄝國在義陽亦作蓼今考南陽無義陽箋誤
按宣八年傳楚為衆舒叛故伐舒蓼此舒蓼蓋群舒
之屬也桓十年鄖人軍于蒲騷將與隨絞州蓼伐楚
師杜注蓼國今義陽縣東南湖陽城漢志南陽湖陽
縣故蓼國師古曰左氏傳作飂字者也水經注曰闞
駰言晉太始中割南陽東鄙之安昌平林平氏義陽
四縣置義陽郡乃謂南陽無義陽非矣
苼注云音生魯地名
按莊九年殺子紏于生竇杜注生竇魯地史記齊太
公世家殺子紏於笙瀆賈逵曰魯地句瀆也宣十八
年子家還及笙杜不注即笙瀆也笙穀梁作檉無有
从艸作苼者注以苼為魯地誤
衙注云舊注音牙縣名無據故紀侯邑郚音吾地志允
吾音鉛牙衙即郚吾二文之譌宜刪
按漢志左馮翊有衙縣衙音牙師古曰即春秋所謂
秦晉戰于彭衙衙即衙也以為郚吾二文之譌非
&KR0008;注云音真地名
按史記景惠間侯表南&KR0008;侯國索隱曰韋昭音真一
音程李彤云河内有&KR0008;亭音潁
鄔注云烏古切左傳王取鄔劉蒍邘之田于鄭杜注緱
氏西南有鄔聚又魏獻子分羊舌氏之田為三縣司馬
彌牟為鄔大夫說文鄔太原縣
按左傳分祁氏之田以為七縣注曰七縣鄔祁平陵
梗陽塗水馬首盂也分羊舌氏之田以為三縣注曰
銅鞮平陽楊氏也今云分羊舌氏之田為三縣彌牟
為鄔大夫不審鄔非羊舌氏邑也其誤甚矣又按九
經釋文曰鄔地名在周者烏戶反在晉者於庶反字
同而音異也
鄡注云音蹺說文鉅鹿縣名舊注豫章有鄡陽縣因篇
海而誤訂正篇海云縣在鄱陽今鄱陽屬饒州無鄡陽
也
按漢志鉅鹿有□縣師古苦么反豫章有鄡陽縣師
古口堯反今云舊注誤分為二非蓋前志鉅鹿之□
後志作鄡非□即鄡也至謂豫章無鄡陽疏漏甚矣
䣂注云音類䣂陽縣今屬衡州府省作耒隸桂陽州者
嘉禾臨武藍山也說文屬桂陽誤
按漢志桂陽郡統縣十一耒陽縣第五師古曰在耒
水之陽也梁始置衡州明始以耒陽屬衡州府說文
安得豫知之而以為誤
&KR0008;注云音形國名一作郉說文&KR0008;周公子所封近河内
懷幵聲&KR0008;鄭地&KR0008;亭井聲分&KR0008;&KR0008;為二地非舊注从井
與从幵别郭忠恕分&KR0008;邢為二亦非
按穆天子傳天子北入于邴與井公博三日而决郭
注曰邴鄭邑也疑井公賢人而隱邴故穆王與之遊
戲也鄭地有&KR0008;亭从井聲者是也隱五年曲沃莊伯
以鄭人邢人伐翼杜注邢國在廣平襄國縣今順德
府邢臺縣周公子所封从幵聲者是也乃謂&KR0008;與邢
不當分而為二者謬矣又按宣六年赤狄伐晉圍懷
及邢丘杜注邢丘今河内平臯縣此晉地也說文以
為周公子所封亦謬
汪注云枉平聲左傳尸諸周氏之汪又音往汪陶縣在
鴈門
按文二年傳晉伐秦取汪及彭衙而還汪烏黃切史
記晉世家秦取晉汪以歸索隱曰汪不知所在羅泌
路史汪秦邑同州白水有汪城在臨晉東又國語汾
河涑澮以為淵戎翟之民實環之汪是土也注曰汪
大貌烏黃切皆平聲也漢志鴈門&KR1261;陶縣孟康音汪
後志作汪陶不當又音往也
萩注云音秋爾雅蕭萩郭注即蒿左傳伐雍門之萩今
溷讀荻荻與萩非同類也
按襄十八年傳趙武及秦周伐雍門之萩注曰萩音
秋史記貨殖傳山居千章之材徐廣曰材漢書作萩
樂彦云萩梓木也左傳雍門之萩當即是梓木若爾
雅蒿萩何以稱伐
躗注云音衛左傳是躗言也注謂言不足信也
按哀二十四年傳是躗言也注戶快反讀為蹪與蹶
通爾雅蹶洩苦棗吳淑棗賦遵羊兮躗泄注引爾雅
云躗泄苦棗是躗與蹶通也
蓨注云音惕爾雅薞蕪一名蓚蓨即蓚字舊注苖蓨草
無據
按爾雅釋草有蓧蓨又有苖蓨蓨音愓何云無據又
薞蕪一名須改須為蓨亦非
豿注云豞字之譌舊注改音姤熊虎之子誤
按爾雅熊虎醜其子狗郭注曰律曰捕虎一購錢三
千其狗半邢昺曰此當時之律引之以證虎子名狗
之義也豿之為狗如貓之為猫豺之為犲乃以為豞
字之譌謬矣
蓃注云音蔬莍蓃椒子聚生成房貌集韻藪作蓃非
按爾雅椒榝醜莍郭注曰莍萸子聚生成房貌今江
東亦呼莍榝似茱萸而小赤色今誤以萸為蓃而音
蔬謬矣春秋繁露曰水有變冬濕多霧春夏冰雹此
法令緩刑罰不行捄之者憂囹圄按奸宄誅有罪蓃
五日是蓃與蒐同也蓋治兵曰蒐左傳大蒐于比蒲
是也
魵注云焚上聲鰕别名爾雅魵鰕說文魵魚名出薉邪
頭國又鰕魵也按說文鰕用魵訓魵汎云魚名後先矛
盾况鰕江海所在皆有之非必出薉邪頭國說文誤長
箋鰕前行張二掌有分勢故从分亦不辨說文魵别訓
魚名之誤舊注兩引爾雅說文失考正
按爾雅釋魚鰕凡有三一曰鰝大鰕郭注鰕大者出
海中長二三丈鬚長數尺今青州呼鰕魚為鰝廣州
記曰盧循為刺史循鄉人至東海取鰕鬚長四尺送
示循是也一曰鯢大者謂之鰕邢昺曰鯢雌鯨也大
者長八九尺别名鰕是也一曰魵鰕郭注出薉邪頭
國見呂氏字林漢志樂浪郡有邪頭薉縣薉即穢邪
頭國蓋穢種也漢以為縣魵魚一名鰕即縣所出者
是也詩魯頌有駰有騢陸氏按說文騢赤白雜色文
似鰕魚則是魵鰕為魚名出薉國者非謂所在皆有
之鰕也焦氏易林鯉鮒鮪鰕積福多魚張融海賦伏
鱗漬綵升魵洗文亦皆以魵鰕為魚名也山海經龍
魚陵居狀如鯉一曰鰕注曰鰕音遐梁虞荔鼎錄宋
文帝得鰕魚遂作鼎曰鰕魚四足鰕之名魚者正多
何乃以說文魵鰕魚名為誤長箋解魵字尤屬支離
鍏注云舊注音韋臿也宋魏謂臿曰鍏或曰說文䤥臿
也因聲近譌作鍏臿無鍏名
按爾雅&KR3032;謂之疀邢昺疏曰方言燕東北朝鮮洌水
之間謂之&KR3032;宋魏之間謂之鏵或謂之鍏江淮南楚
之間謂之臿鍏音韋何謂臿無鍏名
蛓注云音次蛅蟖别名說文蛓毛虫俗因加蟲作蚝从
蛓為正
按爾雅蜭毛蠧注曰即蛓疏曰說文蛓毛蟲楚辭蛓
緣兮我裳是也又蟔蛅蟖注曰蛓屬也陶眞白曰蛅
蟖蚝蟲也則蛓乃蜭之别名與蛅蟖同為毛蟲之屬
而非蛅蟖别名也又按晉書苻堅傳益州刺史王廣
遣將軍王蚝率蜀漢之衆來赴難又袁瑾在壽春為
桓温所圍求救於堅堅遣王鑒張蚝率步騎二萬救
之又周書本紀太祖令夏州刺史拔也惡蚝鎮南秦
州非必因許氏毛蟲之說而乃加蟲作蚝也
鷋注云舊注音途鶶鷋又鷋鳩按爾雅本作鷵鳩無鷋
名
按爾雅有輿鵛鷋鵛音經鷋音徒新舊注皆不引何
也
袩注云與襜通衣動貌
按爾雅衣前蔽謂之襜郭注今蔽膝也昌詹切國策
蘇子曰攻城之費百姓理襜蔽注曰襜衣蔽前者也
漢書恩澤侯表武安侯田恬元朔三年坐衣襜褕入
宫不敬免師古曰襜褕直裾裨衣也方言縷謂之衽
又謂之袩郭注丁狹切即衣衿也烏在袩與襜通而
同為衣動貌也
蕁注云&KR1627;&KR1627;同
按爾雅&KR1627;莐藩注一名&KR0034;母生山上音潭又&KR1627;海藻
注一名海羅生海中音蕁又本草圖經蕁麻一名毛
䕭李時珍曰蕁字本作䕭杜子美有除䕭草詩墨莊
漫錄川陜間惡草土人呼䕭麻䕭音爓即蕁麻也一
統志蕁麻嶺在萬全都司懷安衛城北八十里楊士
竒詩平生不解談孫武也到蕁麻嶺上來三字音義
本不同烏得一之
茶注云鋤麻切茗也宋魏了翁曰茶之始其字為荼如
春秋書齊荼前漢志長沙荼陵縣顔陸諸人雖已轉入
茶音未嘗輙改字文徐鼎臣訓茶猶曰即今之荼也惟
陸羽盧仝則遂易荼為茶
按爾雅檟苦荼郭注樹小如梔子早采者為荼晚取
者為茗一名荈蜀人名苦荼本草蘇恭曰爾雅檟苦
荼荼音遲遐切蓋茶即荼之省文荼原有茶音也漢
志荼陵顔注荼音弋奢反又丈加反東方朔傳令壺
齟老柏塗顔注塗音丈加反是塗荼皆有茶音如大家
之家乘車之車仝在麻韻不煩改字也周禮荼人掌
以時聚荼荼人即茶人耳又古者已有茶字不始於
盧陸諸人据王襃僮約烹茶盡其餔傅㢲七誨南中
茶子左思嬌女詩心為茶荈劇吳志韋曜傳或賜茶
荈以當酒又楊羲書比更告茶一部劉琨與兄子衍
書吾體中潰悶常仰眞茶王羲之䕤茶帖節日縈牽
少睡䕤茶微炙善佳皆已作茶字矣
蚇注云俗字蚇蠖本作尺六書别作蚇非
按爾雅蠖蚇蠖方言&KR0008;&KR2104;謂之蚇蠖早已有蚇字又
唐志寫鳳都督府以蚇延國羅爛城置亦作蚇
鷂注云音耀小於鷹爾雅鷂雉青質五采莊子鷂為鸇
為布穀久復為鷂舊注又音姚雉名分莊子之鷂與爾
雅之鷂為二非
按爾雅鷂雉注音遙邢昺曰鷂雉王后之服以為飾
周禮揄狄鄭注揄狄畫搖者是也搖與鷂音義同云
爾雅鷣貝雀注鷣鷂也善捉雀鷂音耀列仙傳魏公
子無忌縱鳩令出鷂逐而殺之者也爾雅之鷂已分
為二安在與莊子之鷂不當分為二乎
鱁注云鱀别名又魚鰾曰鱁鮧南史宋明帝嗜蜜浸鱁
鮧一啖數升本草綱目云鱁鮧魚鰾也即魚白膠此說
是也
按爾雅鱀是鱁注鱀腊魚也體似鱏尾似䱡魚大腹
少肉多膏又鮎魚注鮎别名鯷江東通呼鮎為鮧爾
雅翼鮧魚偃額兩目上陳身滑無鱗宋明帝所嗜逐
夷疑取此兩魚鰾白為之非魚腸通謂之逐夷也
&KR2899;注云俗字舊注音乳黏也又音女並非䵑注云䵒字
之譌舊注同䵒非說文䵒重文贅作䵑亦非
按爾雅䵑膠也郭注膠黏䵑䵑女乙切疏曰方言齊
魯青徐自關而東或曰䵑或曰&KR2899;今以為非皆謬說
也
蚥注云舊注音府蜛蚥螳蜋别名按螳蜋名拒斧蜛即
拒之譌蚥即斧之譌篇海類編又作&KR0034;引爾雅權輿&KR0034;
守瓜不知爾雅本作父改作&KR0034;非
按爾雅不周王蚥蚥字見此非斧之譌也又景差小
言賦曰戴氛埃兮垂漂塵體輕蚊翼形微&KR0034;鱗經由
鍼孔出入羅巾&KR0034;字自古有之非後人所改
&KR0008;注云音吼牛鳴
按爾雅牛屬其子犢郭注今青州呼犢為&KR0008;云牛鳴
非
虳注云䶂字之譌舊本鼠部䶂音豹今虳訓鼠改音的
非
按爾雅蛝馬䗃注曰馬蠲虳俗呼馬&KR2209;疏曰蛝蟲一
名馬䗃一名馬蠲虳方言云馬蚿北燕謂之蛆蟝其
大者謂之馬蚰蛝音閑蚰音逐安得以虳為䶂之譌
乎
管城碩記卷二十二
