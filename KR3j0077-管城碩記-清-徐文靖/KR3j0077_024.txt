管城碩記卷二十四翰林院檢討徐文靖撰
正字通四
桴注云編竹木代舟大曰筏小曰桴又天官有天桴四
星横渡河漢與天津九星並象形
按巫咸星簿讚曰天桴應節度漏省時注曰天桴鼓
槌也謂應刻漏時節也石氏曰天桴星明軍鼓鳴何
得以此為桴筏之桴
□注云音麴史記魯世家周公還政成王北面退就臣
位□□如畏然又東韻音躬義同
按魯周公世家□□如畏然徐廣曰□□敬謹貌見
三蒼音窮一本作□□今云音麴又音躬皆非
㬦注云譌字舊注烏郭切引漢紀㬦哉是翁按馬援傳
本作矍目部矍注引矍鑠今譌為㬦自相矛盾
按晉律書志黃鐘為變徵注曰下徵之調林鐘為宫
大吕當為變徵而黃鐘笛本無大吕之聲故假用黃
鐘以為變徵也假用之法當為變徵之聲則俱發黃
鐘及太簇應鐘三孔黃鐘應濁而太簇清大吕律在
二律之間俱發三孔而徵暟㬦之則得大吕變徵之
聲矣㬦字見此非譌也
&KR1869;注云箑字之譌
按隋音樂志柱國沛公鄭譯云考尋樂府鐘石律吕
皆有宫商角徵羽變宫變徵之名七聲之内三聲乖
應每恒求訪終莫能通先是周武帝時有龜兹人曰
蘇祗婆從突厥皇后入國善胡琵琶聽其所奏一均
之中間有七聲因而問之答云父在西域稱為知音
代相調習調有七種以其七種勘校七聲冥若合符
一曰娑陁力華言平聲即宫聲也二曰鷄識華言長
聲即南吕聲也三曰沙識華言質直聲即角聲也四
曰沙侯加濫華言應聲即變徵聲也五曰沙臘華言
應和聲即徵聲也六曰般贍華言五聲即羽聲也七
曰俟利&KR1869;華言斛牛聲即變宫聲也譯因習而彈之
始得七聲之正据此則&KR1869;非箑之譌也
䇶注云譌字舊注音角竹榱又音屋竹名非
按宋會要曰白鷺車隋所置也柱杪刻木為鷺&KR0742;鵝
毛䇶注音角
笑注云譌字舊注音替車節按孫愐引說文笑喜也从
竹从大由此推之笑非車屬甚明舊注笑混軑誤
按孫愐唐韻筤車籃也一名笑笑音替又宋史嘉祐
六年中丞韓絳請以閣門祗候内侍各二人挾駕頭
左右次扇筤筤曲柄繡蓋即笑也舊注車節乃車筤
之譌笑非譌也
籑注云同饌本作籑
按前漢書司馬遷傳贊自古書契之作而有史官其
載籍博矣至孔氏籑之師古曰籑與撰同今云同饌
本作籑誤也
茤注云同芰說文芰重文引杜林說从多當从芰為正
按後漢哀牢夷傳建武二十三年其王賢栗遣兵乘
箄船下江漢擊附塞夷鹿茤注云茤音多又借作芻
魏鍾繇宣示帖茤蕘之言可擇廊廟注云茤芻同今
以為同芰非
&KR2651;注云同怳愴怳集韻作敞&KR2651;
按漢外戚傳武帝賦曰&KR0906;淫敞&KR2651;寂兮無音師古曰
&KR2651;古恍字集韻本此
䓉注云音爺即今菖蒲長箋以䓉為㭨子樹
按隋書林邑傳婦人椎髻施椰葉席又國清百錄僧
智顗在靈曜寺陳少主命主書羅闡宣口勑施㯽榔
二千子節子一百枚䓉席一領長箋以䓉為椰子是
也
㼐注云俗字舊注音駢白㼐又黃㼐瓜名並非
按後魏書郭祚傳祚曾從世宗幸東宫肅宗幼弱祚
懷一黃㼐出奉肅宗時應詔左右趙桃弓與御史中
丞王顯迭相脣齒深為世宗所信時人謗祚者號為
桃弓僕射黃㼐少師又陸機瓜賦其種族類數則有
括蔞定桃黃㼐白㼐金文蜜筩小青大班何云並非
㯊注云譌字音痕平量斗斛誤
按南齊書文獻王嶷傳嶷以定策功封永安縣公仍
都督八州諸軍事鎮西將軍荆州刺史嶷至鎮以市
税重濫更定㮧格以税還民則㮧格乃平量斗斛之
格也今字書乃有㯊而無㮧諺云字經三寫烏焉成
馬信夫
&KR0008;注云槲字之譌舊注音癬汎云木名非
按宋書謝靈運山居賦擿&KR0008;隂摽自注云&KR0008;音尠採
以為飯則&KR0008;非槲之譌矣
㮏注云俗柰字柰本從木旁加木非
按史記相如遊獵賦楟㮏厚朴謝靈運山居賦杏壇
㮏園自注云維摩詰經㮏樹園又梁劉孝威謝東宫
賜淨饌啟餅兼髓乳漿包蔗㮏後魏列傳室韋國有
大水名㮏水唐開元占經引地鏡曰天雨㮏兵起西
方南卓羯鼔錄諸宫曲太簇商有㮏利梵曲㮏皆从
木
捺注云乃八切手重按也字林搦捎也
按後魏書楊侃傳梁裴䆳移曰魏始於馬頭置戍如
聞欲修白捺舊城若爾便相侵逼侃曰白捺小城本
非形勝因移曰彼之纂兵想别有意何為妄搆白捺
也又宋書范蔚宗和香方安息鬱金捺多和羅之屬
並被珍於外國無取于中土又通鑑長興三年幽州
奏契丹屯捺利泊又佛報恩經波羅捺王名摩訶羅
闍捺字注於手捺外亦當頗有所引
&KR0971;注云俗字莊子本作&KR0008;說文作䫇舊本譌作&KR0971;附五
畫非
按蔡邕釋誨攝須理髯餘官委貴蜀孔明與雲長書
未若髥之絶倫逸群也南史鮑泉美鬚髥善舉止北
齊書許惇美鬚髥下垂至帶省中號為長鬛公元史
楚材身長八尺美髥弘聲帝偉之處之左右遂呼楚
材曰吾圖撒合里而不名吾圖撒合里國語長髥人
也字皆作髥据史記大宛列傳自大宛以西至安息
國其人皆深眼多鬚&KR0971;字正作&KR0971;則&KR0971;為古字非舊
本譌作&KR0971;也
絔注云譌字舊注音陌頭巾當从帞
按晉書五行志元康中以氊為絔頭從絲作絔非譌
也
&KR2254;注云舊注與鬇同篇海類編作□按&KR2254;□皆鬇之譌
从巾从□並非
按唐書黃巢傳王處存遣銳卒五千以白&KR2254;自誌夜
入殺賊又市少年亦冒作&KR2254;肆為剽蓋&KR2254;者以巾束
髮之名非鬇之譌也
嗢注云舊注音屋咽也按潘岳笙賦先嗢噦以理氣注
嗢噦吹氣吐翕起伏也孫愐烏没切舊改音屋非
按笙賦援鳴笙而將吹先□噦以理氣□烏没切非
嗢也馬融長笛賦踊溢留連嗢噱終日梁劉孝標答
劉遴之借彙苑書嗢飫膏液咀嚼英華後魏官氏志
有嗢盆氏嗢石蘭氏唐地理志有嗢鹿州又東受降
城回鶻衙帳南依嗢昆水又吐蕃奴部渾末亦曰嗢
末回鶻傳嗢没斯率三部及鐵勒大酋詣振武降遼
史志有奚嗢部内典有嗢逝尼國猛光王又沙彌比
丘六物以上衣為嗢唱囉僧伽本草綱目以茅香為
嗢尸羅容齋四筆以青蓮華為嗢鉢摩花如此類者
烏得以一音概之
啒注云舊注音骨憂貌無義說文詘重文作誳以此推
之啒即咄也
按括地志王舍國有靈鷲山胡語耆闍啒山山是青
石頭似鶖鳥名耆闍啒也啒山石也張籍詩春江無
雲水平滿江心啒啒鳬雛鳴言其水湧江心如山石
之啒啒也穆天子傳曰飲於河水之阿郭注阿水峯
也水啒猶水峯啒即崛也又隋書滕王綸傳沙門惠
恩啒多等頗解占候字皆作啒非即為咄矣
&KR1867;注云音窟秃也舊注又頰旁骨非
按考工記梓人為筍簴作其鱗之而注曰之而頰&KR1867;
也疏曰謂動頰&KR1867;可畏之貌&KR1867;苦紇反又音混何謂
非也
&KR2799;注云俗蹯字
按漢書哀帝紀贊即位痿痹如淳曰痿音&KR2799;踒弩病
兩足不能相過曰痿顔師古曰&KR2799;踒者弩名事見晉
令&KR2799;音煩踒音蕤
&KR0008;注云俗字舊注音分蹶也誤
按楚襄王大言曰并吞四夷飲枯河海跂越九州無
所容止身大四海愁不可長據地&KR0008;天迫不得仰&KR0008;
訓蹶本此
錥注云譌字舊注音育鎢錥温器非
按北魏書蠕蠕傳肅宗詔賜阿那瓌新乾飯一百石
麥麨八石榛麨五石銅烏錥四枚柔鐵烏錥二枚各
受二斛錥正非譌字也又穆天子傳天子觴重□之
人□&KR0034;乃賜之黃金之罌二九銀烏一隻疑即為銀
鎢也後人加金作鎢耳
曎注云俗字舊注音亦又音浩並非六書無曎宜刪
按晉載記李特傳昔武落鍾離山崩有石穴二所一
赤一黑有出於黑穴者凡四姓曰曎氏樊氏柏氏鄭
氏曎字何可刪也
䢅注云音神舊注古字上从臼不知从臼者从日之譌
也正韻八真注引漢律書志䢅星始見亦譌
按漢志明日壬辰䢅星始見師古曰䢅古晨字其字
从臼臼音居玉反
&KR1513;注云同&KR0008;譌字
按唐車服志殿庭文舞郎黃紗袍黑領襈白練&KR1513;襠
又元史明玉珍攻雲南總管叚攻追敗之梁王以女
阿&KR1513;妻之自有&KR1513;字非&KR0008;之譌也
裓注云俗字
按唐書骨利幹之東室韋之西有鞠部落亦曰裓部
落又驃國傳樂工皆崑崙衣絳朝霞為蔽膝謂之裓
襔
鉝注云舊注音立胡人食器無確據沿篇海誤
按南齊書扶南傳永明二年闍邪跋摩遣天竺道人
釋那伽仙上表稱臣并獻金鏤龍玉坐像一軀白檀
像一軀牙搭二軀古貝二雙璢璃蘇鉝二口瑇瑁㯽
榔柈一枚何云無據
&KR2757;注云譌字
按遼史正月十六日宴國舅族曰&KR2757;里尀葉隆禮遼
志二月大族姓蕭者並請耶律姓於本家筵席呼此
節為瞎里尀漢譯云瞎里是請尀是時据此&KR2757;當音
瞎義同也
碉注云俗字石室不必作碉音周亦非
按隋書崔仲方傳時諸羌猶未平詔令仲方擊之與
賊三十餘戰紫姐四鄰望方涉題千碉小鐵圍山白
男王弱水等諸部悉平西域傳附國東北緜亘千里
往往有羌大小左封昔衛葛延渠步桑悟於碉並在
深山窮谷又元史憲宗四年滅吐蕃於四川徼外置
碉門魚通寧遠等處宣撫司碉蓋非俗字也又按一
統志松潘風俗日耕野壑夜宿碉房硯北雜錄曰松
潘建昌諸夷所宿碉房十家五家壘石而上不以左
右為隣而以上下牛馬登陟兩無猜忌亦呼碉樓武
侯征羌時遺制也說見九州記字彙碉音凋石室也
又音周義同未為非也
&KR3325;注云俗字
按梁元帝梁安寺刹下銘曰阿閣峞&KR3325;洞房□窱&KR3325;
字僅見此
&KR0008;注云俗踢字篇海作&KR0008;&KR0008;非䐱注云譌字舊注音債
腏肉也又音摘義同並非
按阮籍莊論風搖波蕩相視䐱脈亂次而退&KR0008;跌失
迹隨而望之耳吳都賦䰟褫氣懾而自踢䟮者義正
相似非譌俗也
鵄注云䲭鵄同博物志鴟一名鵄鵂舊注音迭汎云鳥
名誤
按晉書李暠述志賦穢鵄鳶之籠嚇北史崔光傳鵄
鵲巢於廟殿隋書字文愷明堂議自古未有鵄尾魏
彦深鷹賦或似鶉頭或似鵄首鵄即䲭也此當讀為
䲭江總施僧智顗鵄衲袈裟一領謂僧迦鵄之衲也
此當音迭新舊注皆欠分曉
鴙注云同雉廣雅野鷄鴙也舊注古鶻字誤正韻鶻亦
作鴙引漢五行志隼即今之鴙鴙音胡骨反因師古注
而譌
按隋禮儀志諸公夫人九服其翟衣雉皆九等俱以
&KR0008;雉為褾領自&KR0008;衣已下鷩衣鳪衣&KR0008;衣鴩衣并朱
衣黃衣素衣玄衣而九鴩又作&KR0008;諸男夫人自&KR0008;而
下五其翟衣雉皆五等俱以&KR0008;雉為褾領鴩與&KR0008;&KR0008;
鷩鳪皆雉名非即雉也鴙旁從失即爾雅秩秩海雉
郭云如雉而黑在海中山上是也其鴙旁從矢者古
鶻字蓋後人因隼集於陳庭楛矢貫之故於鳥旁加
矢為鴙字漢書五行志注師古曰隼鷙鳥即今之鴙
鴙音胡骨反是也不折衷經史而臆斷之其誤宜矣
&KR0008;注云舊注音額礋&KR0008;獸名按竒獸莫詳於山海經本
草綱目未見名礋&KR0008;者舊本犬豸魚鳥諸部鈔襲篇海
不加考正如此類者皆寱語也宜刪
按神異經曰西方有人長短如人羊頭猴尾名礋&KR0008;
健行又駢雅曰猾褢如人而彘鬛礋&KR0008;獸身而羊首
䐗注云同肚俗讀肚若䐗故从者作䐗舊注同猪誤俗
書宜刪
按魏書列傳高拔弟䐗兒膂力過人尤善弓馬累遷
散騎常侍又薛野䐗代人也好學善射進爵河東公
又邢巒傳統軍韓多寶率衆擊破蕭衍平西將軍李
天賜前軍趙䐗又勿吉國多䐗無羊婦人則布裙男
子䐗犬皮裘南史卞彬傳彬著禽獸決錄曰羊性滛
而狠䐗性卑而率晉載記馮䐗率衆降於石勒字皆
作䐗舊注以為同猪者是也何以云誤
麡注云舊注音齊麡狼獸名似鹿而角向前按獸無麡
名篇海麡分齊齎豺三音音豺者誤以豺狼為麡狼也
舊注沿篇海而譌
按後漢書冉駹夷傳麡羊牛馬食之皆肥注曰麡即
麡狼也音子兮反異物志狀似鹿而角觸向前入林
樹挂角故恒在平淺草中肉肥脆香美皮可作履襪
角正四踞南人因以為牀吳都賦其上則&KR0968;子長嘯
其下則梟羊麡狼皆謂此也安在獸無麡名
&KR2477;注云譌字舊注音叱滑貌非
按南史王懋子瑩遷義興太守代謝超宗去後交惡
懋往超宗處設精白䱒美鮓麞&KR2477;懋問那得佳味詭
言義興始見餉懋大忿言於朝廷稱瑩供養不足坐
失郡&KR2477;正非譌字也
豩注云音彬說文二豕也又劉禹錫詩杯前胆不豩自
注呼閑切患平聲
按王元之江㹠詞江㹠江㹠爾何物吐浪噴波身突
兀依憑風水恣豩毫吞啗魚鰕頗肥腯豩音呼關火
類二切今注呼閑切閑當是關之譌
魨注云音豚河豚狀如科斗大者尺餘風將南北先涌
不爽故俗呼豚魚知風
按易中孚卦曰豚魚吉鄭康成注曰三辰在亥亥為
豕爻失正故變而從小名言豚耳郭景純江賦海豨
江豚陳藏器曰鼻在腦上作聲噴水直上數百為群
江豚生江中狀如海豚而小出没水上舟人候之占
風南方異物志謂之水猪俗云豚魚知風者此耳豈
河魨耶
&KR0008;注云舊注音虞度也又騶&KR0008;按經史騶虞不作&KR0008;
按隋書王劭傳其大玉有日月星辰八卦五岳及二
龍雙鳳青龍朱雀騶&KR0008;元武虞字作&KR0008;
&KR0008;注云音乞馬名一說與既閑且佶之佶同
按北史李景傳帝令景營遼東戰具賜御馬一匹名
獅子&KR0008;
蠣注云與&KR1871;同舊注&KR1871;毒蟲蠣蚌屬分為二非
按莊子&KR1871;蠆之尾注云長尾曰&KR1871;短尾曰蠆&KR1871;音賴
此毒蟲也異物志古賁牡蠣也一名石雲慈附石而
生曰蠣房此蚌屬也今云&KR1871;與蠣同誤又以牡蠣入
&KR1871;注尤誤
&KR2708;注云俗字蟲窟不必别作&KR2708;
按晉車永徐鄮令與陸雲書昨全伯始有一將來具
說此縣既有短狐之疾又有沙&KR2708;害人据柳柳州云
射工沙虱含怒竊發中人形影動成瘡痏則沙&KR2708;疑
沙虱之譌也
&KR0008;注云俗字&KR0008;注云俗字舊本汎云鼠名無據
按尹文子曰鄭人謂玉未理者為璞周人謂鼠未腊
者為璞&KR0008;即璞也又梁州記曰聟水北聟鄕山有仙
人唐公房祠山有易腸鼠一月三吐易其腸束廣微
所謂唐鼠也&KR0008;即唐也
蝤注云音囚爾雅蝤蠐蝎注云在木中又蝤蝣音義各
别舊注蝤同蝣非
按王褒傳蜉蝤出以隂孟康曰蜉蝤渠略也師古曰
蝤音由字亦作蝣其音同也舊注本此
&KR0008;注云音叱女不謹也
按梁劉孝威謝賚林檎書曰勇聞齊國止錫二桃遠
至仙方纔蒙數棗豈如恩豐漢篋賜廣魏奩&KR0008;女數
而僅通算郎計而方得注以&KR0008;為不謹非
嫥注云音專又音團說文壹也嫥即專加女贅
按淮南子俶真訓提挈隂陽嫥捖剛柔誘注嫥捖音
專桓和調族類也豈得以專壹槩之
㕎注云山旁穴張衡南都賦潛㕎洞出舊本譌作廅列
广部誤
按唐書回鶻傳開成四年國人立㕎馺特勒為可汗
㕎从厂本草綱目廅藥草名生胡國王弇州觀音大
士六部經咒序觀世音一曰光世音梵名廅樓亘廅
从广二字疑不同也
澋注云胡猛切浻澋水回旋貌舊注云與影同非
按水經注澋口水出豫章艾縣東入蒲圻縣至沙陽
西北魚嶽山入江澋水名注皆未審
溮注云音師琅邪代醉編溮字古今不錄惟申州雜記
溮川名
按水經淮水又東得溮口水酈注源南出大潰山東
北流翼帶三川亂流北注溮水又北逕賢首山西又
北出東南屈逕仁順城南故義陽郡治也謂溮字古
今不錄何也
㔡注云俗字舊注音鼈大力貌誤
按唐書酷吏傳敬羽肅宗初以言利幸任遇寖顯凶
態不能忍乃作巨枷號㔡尾榆囚人多死是㔡為大
力貌也
攳注云尋潯通舊注音尋長也改从支非六書無攳
按後漢書馬融廣成頌陵喬松履脩&KR1712;踔攳枝杪標
端注曰攳音尋謂長枝也
杄注云音干漢尹賞傳被鎧杆杆即干俗加木泥
按前漢書功臣侯表瓡讘侯杆者以小月支王將軍
衆千騎降侯宋書竟陵王誕傳有流星大如斗杆尾
長十餘丈又通鑑陳紀初周人欲與突厥木杆可汗
連兵伐齊胡三省注杆公旦反杆非即干
餳注云說文餳和糤者也孫愐徐盈切六書故曰餳餹
同一字昜與唐同一音从昜非徐盈之聲舊注徐盈切
次徒郎切分二音非
按詩簫管備舉鄭箋曰簫編小竹管如今賣餳者所
吹也陸氏曰餳夕清反蜜也又音唐夕清徐盈二反
其音非一也方言餳謂之餹劉熙逸雅糖之清者曰
飴稠者曰餳餳亦非與餹同一字也沈佺期詩馬上
逢寒食春來不見餳洛中新甲子何日是清明則正
作徐盈切矣劉禹錫歴陽書事詩湖魚香勝肉宫酒
重于餳亦然正韻及舊注皆分二音是也
&KR0008;注云舊注音㱁禾䆍也一曰禾病䆍訓禾病分為二
義非
按漢張公廟碑國無災&KR0008;蓋謂民和年豐而無旱澇
之災禾稼之&KR0008;也通雅謂災&KR0008;即災患非也又按䆍
注云䆍穧也一曰禾病亦二義也
謻注云同誃凡門堂臺榭别出者曰謻與仌部&KR0008;别集
韻謻冰室門名小補云本作卶並非
按水經注洛陽諸宫名曰南宫有謻臺東京賦曰其
南則有謻門曲榭依阻城洫注云謻門冰室門即宣
陽門也門内有宣陽冰室故得是名仌部作&KR0008;乃後
人以冰室而臆造非有二也集韻安在為非
鞘注云音笑說文鞘刀室也舊注泥廣韻音梢訓鞭鞘
誤
按秦苻堅時鞭鞘謠曰長鞘馬鞭擊左股太歲南行
當復虜又隋史刑法志曰齊河清三年尚書令趙郡
王叡奏上齊律十二篇鞭笞者鞭其背鞭鞘皆用熟
皮削去廉稜通鑑唐太宗真觀十九年上自繫薪於
馬鞘以助役史炤釋文曰鞘仙妙切馬上刀劍室也
胡身之曰余按鞘音所交翻鞭鞘也刀劍室安可以
繫薪乎又按杜陽編代宗嘗幸興慶宫於複壁間寶
匣中得軟玉鞭遂命碧金絲為鞘宋史儀衛志鳴鞭
内侍二人執之鞭鞘用紅絲而漬以蠟歐陽脩詩留
待鳴鞘出紫宸李太白行行且遊獵篇金鞭拂雪揮
鳴鞘半醉呼鷹出遠郊皆如此讀安得以鞭鞘為誤
又按唐書南詔傳異牟尋遣清平官獻鐸鞘浪劍鐸
鞘者狀如殘刃有孔旁達出麗水飾以金所擊無不
洞則鞘不止為刀室明矣
縌注云音逆說文綬維也前漢翟方進傳赤韍縌師古
曰韍所以繫印縌系也
按後漢書輿服志縌者古佩璲也佩綬相迎受故曰
縌紫綬以上縌綬之間得施玉環鐍云前書注沿說
文但以縌為維系非
䵼注云同䩹&KR0008;源作䵼
按南宫仲鼎銘曰中對王休命作䵼父乙尊薛尚功
曰䵼者大鼎也又豐鼎銘曰豐用作玖䵼彝微欒鼎
銘曰欒作朕皇考䵼彝尊鼎是尊彝鼎皆有䵼名也
䵼蓋取將享之義薛氏據釋詁文將大也以䵼為大
鼎則䵼尊彝者亦為大尊彝乎注以為同䩹非矣
葪注云地名本作葪路史葪縣今范陽治地多葪水經
注葪城西北隅葪丘為名班志曰葪故燕國非
按史武王封堯後於薊封召公奭於燕其後燕強遂
滅薊居之秦薊縣漢高帝為燕國昭帝改廣陽郡治
薊縣故班志云薊故燕國召公所封非誤也正字通
以葪立為范陽治地非燕所都不審羅泌路史以薊
為葪之譌遂至自相矛盾也賈誼服賦細故慸葪兮
索隱葪音介薊與葪音義殊也
硍注云懇去聲正韻石有痕曰硍
按周禮典同凡聲高聲䃂鄭云故書䃂作硍杜子春
讀硍為鏗鏘之鏗陸氏釋文硍音艱又苦耕反字林
音限無有作懇去聲者
燭注云漢天文志燭星狀如太白其出也不行見則滅
所燭城邑亂如星非星如雲非雲名曰歸邪出必有歸
國者
按石氏曰燭星狀如太白不行見則不久而滅荆州
占曰燭星青有憂事赤有乖事黃蓋白有歡事此所
謂燭星也巫咸曰如星非星如雲非雲名曰歸邪張
淵觀象賦歸邪繽紛注曰如星非星如雲非雲謂之
歸邪夾以微氣故曰繽紛此所謂歸邪也歸邪與燭
星了不相涉太史天官書連而記之而班志因之孟
康曰燭星上有三彗出李竒曰邪因蛇有兩赤彗上
向有蓋狀如氣下連星燭非即歸邪明矣燭星注并
歸蛇連引之殊謬
暅注云居鄧切乾燥也
按盧諶朝華賦曰當於重隂始祛微雨新晴抑以泥
液暅以陽精徐元固曰暅音火光反玉篇云日氣也
梁史良吏傳伏暅字玄耀曼容之子也觀其命名與
字自以日氣為義豈可以乾燥釋之資治通鑑祖暅
之為魏所虜安豐王延明聞其才厚遇之使暅之作
欹器刻漏銘胡身之注暅居鄧翻字彙正字通音同
皆曰乾燥也失其旨矣
&KR0932;注云音頡姓也後唐有&KR0932;跌疏
按唐書郭知運傳突厥降戸阿悉爛&KR0932;跌思泰率衆
叛執單于都護張知運詔以朔方兵追擊至黑山呼
延谷敗之虜棄仗走是&KR0932;跌乃突厥之種類後唐&KR0932;
跌疏其支裔也
墊注云蔡松年補南北史志吐谷渾阿豺登其國西疆
山觀墊江源此非忠州之墊江也又墊江之源在吐谷
渾西疆山今其地不在中國莫可考究
按禹貢西傾因桓是來括地志西傾今嵹臺山叚國
沙州記洮水與墊江水俱出嵹臺山以西傾一名嵹
臺故謂之西彊沈約宋書景平中吐谷渾阿豺升西
彊山觀墊江源長史曾和曰此水經仇池過晉壽出
宕渠至巴郡入江何謂非忠州之墊江也漢志西傾
山在隴西臨洮縣南何謂不在中國也直是誤彊為
疆以為在吐谷渾之西疆故云不在中國耳
厶注云舊注音思自營為厶背厶為公又與某同桓二
年穀梁傳注鄧厶地
按桓二年蔡侯鄭伯會於鄧穀梁傳注鄧某地王符
潛夫論上蔡北有古鄧城此所會者蔡地也范寗偶
失於考證不知其處故云某地陸游老學菴筆記某
地作厶地或謂厶與某同据後漢書公孫述夢有人
語之曰八厶子系十二為期注云說文厶音私則是
音某者乃借用耳非傳注本作厶也
管城碩記卷二十四
