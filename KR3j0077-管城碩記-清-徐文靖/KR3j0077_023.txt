管城碩記卷二十三翰林院檢討徐文靖撰
正字通三
䎶注云舊注音二以牲告神神欲聽之曰䎶按詩神之
聽之與上帝鑒觀借義同未聞以神聽别作䎶者此謬
說也宜删
按山海經自&KR0554;&KR2739;之山以至於竹山其神祠毛用一
犬祈䎶用魚郭注曰以血塗祭為䎶也公羊傳云蓋
扣其鼻以䎶社音釣餌之餌今按公羊傳蓋扣其鼻
以血社不云䎶也唯榖梁傳云叩其鼻以衈社也衈
音二則䎶衈音義同也
&KR0034;注云&KR1393;字之譌舊注音諸鹿類誤
按山海經敖岸之山有獸焉其狀如白鹿而四角名
曰夫諸玄覽作夫&KR0034;
㰂注云木名山海經煮其汁味甘可為酒六書故棯亦
作㰂
按天中記云㰂汁甘為酒齊民要術沈約集皮日休
集皆有㰂酒今山海經無是文究未知㰂為何木惟
謝靈運山居賦苦以木成甘以㰂熟自注云木酒味
苦㰂酒味甘並至美兼以療病㰂治癕核木治痰冷
六書故亦作棯爾雅還味棯棗是㰂酒取棯汁為酒
也
踇注云俗字舊注沿篇海誤
按山海經踇隅之山其上有草木多金玉多赭郭注
踇音敏
椆注云音周木名
按山海經虎首之山多苴椆椐郭注椆音彫
&KR3057;注云同峮音囷山相連貌南都賦或峮嶙而纚縣
按山海經有人曰苗民有青獸如兔名曰&KR3057;狗注音
如朝菌之菌駢雅&KR3057;狗兔屬也自有&KR3057;字非峮也
弞注云與矧同舊注分弞矧為二非
按山海經涿山西七十里曰丙山其木多梓檀多弞
杻弞與矧當不同也
棓注云邦去聲說文梲也梲即今木杖通雅曰楊升菴
謂文子羿死桃部古字部即棓大杖也
按淮南子說山訓羿死桃部不給射高誘注曰桃部
地名羿為逢蒙所殺不及攝已而射又帝王世紀寒
浞殺羿於桃棓而烹之以食其子皆以桃部為地名
謂部棓為古今字而引之以證部為大杖謬矣
蚙注云蛉字之譌舊注音鈐蟹距又音琴蟲名並非
按淮南子說林訓昌羊去蚤虱而來蚙窮誘注曰昌
羊昌蒲蚙窮蝱蜒入耳之蟲也
烑注云俗字舊注音姚光也誤
按淮南子要略曰挾日月而不烑潤萬物而不耗誘
注挾至也烑音姚光也
蟌注云舊注音聰蜻蛉也按淮南子水蠆為&KR2652;莣注音
矛務蜻蛉也本草綱目譌為蟌六書故水蠆為&KR0008;並未
詳淮南本作&KR2652;莣非獨舊注誤也
按淮南子齊俗訓水蠆為&KR2652;莣注音矛務又說林訓
水蠆為蟌孑孓為&KR0034;兔齧為螚注云蟌音聰孓音廉
螚音那為蟌為&KR2652;莣皆見淮南子
菌注云音郡朝菌生糞土上朝生暮死又曰歘生芝司
馬彪注莊子曰朝菌大芝也一名日及不知槿名日及
朝菌非木槿溷為一物誤
按淮南子道應訓莊子曰朝菌不知晦朔蟪蛄不知
春秋誘注曰朝菌朝生暮死之蟲生水上狀似蠶蛾
一名孳母海南謂之蟲邪据此則從來謂芝菌者皆
謬蓋朝菌蟪蛄皆小蟲也而有知若芝菌又何知乎
又按晉潘尼朝菌賦序朝菌者蓋朝華而暮落世謂
之木槿或謂之曰及詩人以為舜華尼以為朝菌是
木槿謂之日及又謂之朝菌非生糞土者也又按玄
中記大月氐有牛名曰日及割取肉一二斤明日創
愈豈必朝槿始名曰及哉
剆注云同&KR0008;郎果切音蜾說文柯擊也
按淮南子原道訓耳聽滔㓪竒麗激抮之音誘注㓪
音朗激揚抮轉皆曲名又新而不㓪久而不渝注曰
㓪明也魏都賦或黋㓪而拓落潘岳射雉賦畏映日
之儻㓪皆以明朗為義後魏書司馬叡傳王敦使司
馬楊㓪等入於石頭南齊書蕭景先傳義陽人謝天
蓋與虜相搆扇豫章王遣蕭惠㓪二千人助景先討
之㓪與朗音義同也注音蜾謬
橉注云鄰上聲橉木堅實一名橝廣雅橉砌也舊注門
限並非
按淮南子汜論訓枕戶橉而卧者鬼神蹠其首誘注
橉音藺又與轔同說林訓雖欲謹亡馬不發戶轔注
曰轔戸限也
瀿注云俗字舊注音繁汎云水名又水暴溢並非
按淮南子俶真訓今夫樹木者灌以瀿水疇以肥壤
誘注瀿音繁波暴溢也又郭璞江賦蹬之以瀿瀷注
楚人謂水暴溢為瀿
垀注云舊注音呼引玉篇垺垀按玉篇垺訓郭此云垺
垀未詳
按淮南子要略曰俶真者窮極終始之化嬴垀有無
之精注曰嬴繞匝也垀音呼靡煩也垺垀嬴垀蓋即
彌綸之義也
醠注云昂上聲說文濁酒也&KR2894;同醠俗省
按淮南子說林訓清&KR2894;之美始於耒耜誘注&KR2894;音㼜
清酒也引說文訓濁誤
&KR2168;注云俗字杯或作桮&KR0146;环杯改从麻非
按方言案陳楚宋魏謂之&KR0008;杯秦晉曰盌吳越間曰
&KR0034;齊若平原以東或謂之&KR2168;桮非杯字改从麻也又
孟光舉案齊眉當即方言之所云案曰&KR0008;杯曰盌是
也楊用修以為几案誤矣
鉈注云音蛇說文短矛舊本矛部&KR0008;即鉈重文復從正
譌音施分鉇鉈為二誤
按方言矛江淮南楚五湖之間謂之鉈此則音蛇者
也實錄自古皆有革帶反插垂頭唐高祖令向下插
垂頭取順下之義名鉈瓦此乃音施者也何謂無分
㼻注云俗字罌瓶不當别名㼻瓭注云舊注音躭大罌
又音沈罌之小者一罌分二體此不通物理強生分别
之誤也瓭為俗字無疑
按方言罌靈桂之郊謂之㼚其小者謂之瓭秦之舊
都謂之㽀江湖之間謂之㼻郭注瓭都感反㼻仕江
反
瓺注云譌字瓶不必别名瓺
按方言罃陳魏宋楚之間曰㼶或曰㼡燕之東北朝
鮮洌水之間謂之瓺郭注瓺音暢
䃀注云俗譌字
按方言磑謂之䃀郭注云且對反
頙注云譌字一曰&KR0008;譌為頙舊注音策正也又音嗔義
同並非
按彝器欵式周有史頙父鼎其銘曰史頙作朕皇考
釐仲王母乳母尊鼎頙其萬年多福無疆頙从正當
讀為正&KR0008;□皆頙之譌
&KR0008;注云㛴字之譌㛴無出音舊注音㛴誤
按齊侯鎛鐘銘不顯穆公之孫其配䕫公之&KR0008;薛尚
功曰&KR0008;字書無從出恐是姂字姂音乏女好貌是&KR0008;
非㛴譌也
子注云舊注古文孫崔伯渠曰二其子也子之子也按
孫非止二其子也改作子非
按周乙公鼎銘曰乙公作尊鼎子孫永寶用圓鼎銘
曰惟十有三月用吉金自作寶鼎其子孫永用享王
子吳鼎銘曰其眉壽無諆子孫永保用之子即兩子
字猶言子子孫孫也崔以為一字誤矣
㠱注云音把說文長踞也舊注又音起與杞同古國名
並非
按㠱公匜銘㠱公作為子叔姜盥匜薛尚功曰㠱者
古國名衞宏云與把同
伿注云音異說文媠也長箋伿人猶言具員是媠也
按齊侯鐘銘伿小臣唯輔咸有九州處禹之都伿小
臣者是亦具官之義也
䔲注云音登篇海金䔲草又苦艼本草綱目作苦䔲
按國語䔲笠相望於艾陵唐固曰䔲夫須也
㵣注云同渴舊注引正譌从㵣廢渴泥
按國語秦后子謂其徒曰趙孟忨日而㵣歲偷怠甚
矣韋昭曰忨偷也㵣遲也宋庠音口曷切若以為渴
歲則當與隱三年公羊傳渴葬也義同何休曰渴喻
急也又何以㵣為遲乎
&KR2040;注云俗字舊注音祥趨行也按曲禮少儀皆借翔俗
作&KR2040;今不從
按國策楚王遊於雲夢有狂兕&KR2040;車依輪而至鮑彪
注曰集韻&KR2040;音詳趨行也&KR2040;與戕義同非翔字俗作
&KR2040;也
嚕注云舊注音魯引玉篇語也釋梵呪多嚕字六書不
載
按焦氏易林鳥嚕夜中以戒災凶嚕亦古字六書不
載遺之也
&KR1985;注云輷字之譌舊注訓同轟非&KR0008;注云俗字舊音疊
車聲誤
按焦氏易林&KR1985;&KR1985;&KR0008;&KR0008;歲暮偏敝寵名復棄君衰於
位二字非譌俗也
偆注云同賰說文作□富也
按春秋繁露春之為言猶偆偆也秋之為言猶湫湫
也偆偆者喜樂之貌也湫湫者憂悲之狀也謂偆同
賰非也
□注云譌字胴注云譌字
按尤射曰□悛民于是誦太史胴采作尤射二字亦
非譌也
庲注云音來舍也又地名蜀地有庲降
按華陽國志庲降賈子左擔七里酈元若水注引之
朱謀㙔曰庲降屯名也又蜀志先主命李恢為庲降
都督使
獽注云譌字舊注獸名獸屬無獽
按常璩巴志涪陵諸縣北有獽䗺隋書地理志梁州
傍南山雜有獠戸又有獽狿蠻賨非譌字也
楇注云本輠字舊注引正譌不當别作輠誤
按唐書諸羌州百六十八有楇眉州楇林州說文舊
有楇字非本為輠也
餝注云飭字之譌舊注同飾舉要餝同飭並非
按唐書地理志餝州屬靜邊州都督府餝字从芳非
飭之譌也
&KR0008;注云譌字舊注音懈魚名泥
按唐志嶺南有&KR0008;州隸邕州都督府
㚋注云俗字說文稠多也舊注引玉篇㚋大也多也與
稠義相近改音凋非
按唐書南蠻傳卭黎二州之東有凌蠻西有三王蠻
疊甓而居號㚋舍㚋音凋非俗字也
&KR0146;注云舊注音迷地名按即□字地名本作麊
按屈原九歌匊芳椒兮成堂朱子注曰匊古播字本
作&KR0146;一作播新舊注皆謬
秺注云同秺說文秅直加反俗作&KR0008;秺舊注&KR0008;當故切
漢侯國名秺都故切孝昭時所封國名前後異同蓋未
詳&KR0008;本作秅&KR0008;與秺皆秅字俗書之譌
按漢志濟隂秺縣孟康音妬史記將相年表孝武後
元二年九月己巳都尉金日磾為車騎將軍秺侯孝
昭始元元年九月日磾卒前漢書功臣侯表秺敬侯
金日磾以發覺侍中莽何羅反侯始元二年丙子封
一日薨据孝昭本紀始元元年九月丙子車騎將軍
日磾薨與史記同則是始元二年二字誤又按佞幸
傳孝昭時駙馬都尉秺侯金賞嗣父爵為侯師古曰
秺音丁護反&KR0008;與秺本一字也田藝蘅同文舉要曰
孝經宅作厇是也史漢兩表及志傳皆作秺字無有
作秅者聘禮十稯曰秅四百秉為一秅周禮掌客車
禾三秅陸氏釋文秅丁故反或宅加反蓋秅有妬音
非謂秺即秅也漢西域傳曰皮山國西南至烏秅國
鄭氏秅音挐師古秅音直加反則讀秅為妬亦釋文
之單說矣何謂&KR0008;與秺皆秅字俗書之譌耶
㴦注云孤烘切音宫縣名在酒泉
按前漢地理志後漢郡國志酒泉郡有樂涫縣無㴦
縣涫注云音官已引漢志是矣此又云㴦縣音宫在
酒泉謬
悙注云俗字
按唐書王難得傳從哥舒翰擊吐蕃至積石虜吐谷
渾王子悉异參及悉頰藏而還復收五橋拔樹悙城
進白水軍使何得以悙為俗字
忋注云同忌舊注音改又音海訓恃也兩誤
按唐書地理志党項州七十三有忋州自不當與忌
同
坈注云坑字之譌韻補引水經注漯水又東北為馬常
坈按水經注本作坑譌从冗非舊注改而勇切汎云地
名尤非
按水經漯水逕千乘縣二城間又東北為馬常坈酈
道元曰坈東西八十里南北三十里亂河枝流而入
於海朱謀㙔曰玉篇有坈字而勇切云地名也是水
經本作坈亦非舊注改而勇切矣又酈注曰商河首
受河亦漯水及澤水所鍾也世謂之清水自此逕張
公城西又北重源潛發世謂之落里坈河水注曰七
里澗在陜縣西七里谷水自南山通河亦謂之曹陽
坈泿水注云南海郡昔治在今州城中入城東南偏
有水坈陵是水經皆作坈未嘗作坑也史記貨殖傳
猗頓用盬鹽起正義曰河東鹽池中又鑿得鹽坈豈
盡為坑之譌乎
鮈注云譌字
按前漢書景十三王傳長沙定王發薨子戴王庸嗣
二十七年薨子頃王鮒鮈嗣服虔曰鮈音拘師古曰
鮈音朐鮈正非譌字
㥅注云舊注音受漢武安侯㥅按史田蚡子梧國除外
同姓異姓王子侯恩澤侯功臣侯皆無武安侯名㥅者
舊注人名無稽
按前漢書王子侯表武安侯㥅楚思王子孝哀帝建
平四年三月丁卯封元壽二年坐使奴殺人免師古
曰㥅音受又恩澤侯表田蚡子恬元朔三年免云梧
亦非
䧄注云舊注音格人名前漢功臣表幾侯張䧄按高祖
功臣侯者一百四十三史記表無䧄名
按前漢書景武昭宣元成功臣表幾侯張䧄以朝鮮
王子漢兵圍朝鮮降侯師古曰䧄音格又音各乃謂
無䧄名何也
&KR2401;注云俗&KR0008;字
按彝器欵式周有叔&KR2401;敦其銘曰叔&KR2401;生作尹姞尊
敦薛氏曰叔&KR2401;生者叔伯仲之序也&KR2401;則其名耳豈
為俗&KR0008;字耶
翖注云翕又人名漢有侯翖
按漢張騫傳傅父布就翖侯李竒曰布就字也翖侯
烏孫官名也西域傳冒頓單于攻破月氏乃遠去西
擊大夏而臣之其餘不能去者保南山羌號小月氏
共稟漢使者有五翖侯一曰休蜜二曰雙靡三曰貴
霜四曰肸頓五曰高附師古曰翖即翕字唐書地理
志有五翖州蓋取此為名耳舊注誤以侯翖為人名
今獨因之而不改何也
鈃注云音堅莊子求鈃鍾也以束縳鈃與鉶别莊子宋
鈃即孟子宋牼郭象注讀鈃為堅而鈃鍾讀為鉶誤鈃
無形音舊注又音形非
按穆天子傳至於鈃山之下郭璞注曰鈃音邢何謂
無形音也荀子曰其持之有故言之成理足以欺惑
愚衆是宋鈃也楊倞注曰宋鈃宋人孟子作宋牼牼
與鈃同口莖反又昭二十年左傳華牼陸氏釋文曰
牼苦耕反是鈃與牼皆有形音矣
蕳注云蕳蘭草又姓史淮南厲王傳中尉蕳忌蕳姓之
蕳姓譜音簡舊注音姦非
按前漢書夏侯勝從始昌受尚書及洪範五行傳後
事蕳卿師古曰蕳姓卿名音姦
嗕注云音耨羌别種漢書有速絫嗕種舊注改音辱非
按前書馮奉世傳今發三輔河東弘農越騎迹射佽
飛彀者羽林孤兒及呼速絫嗕種劉德曰嗕音辱羌
别種也匈奴傳前所得西嗕居左地者孟康曰嗕音
辱匈奴種也小顔音奴獨反是嗕皆音辱也又呼韓
單于未至嗕姑地小顔注嗕乃彀反蓋嗕有去入兩
音音耨者乃地名也匈奴傳呼速絫溫敦注曰呼速
絫者其官號也宣帝紀有呼速絫單于可證今去一
呼字非謂嗕不當改音辱亦非
榤注云俗桀字正韻榤注唐有趙榤憲宗時為振䘏使
按唐人以榤命名亦誤用俗字榤為桀之重文刪榤可
也
按唐書蘇子從傳累遷汾州刺史徙濮州儲粟二萬
斛以備凶災於是山東大水詔右司郎中趙榤為振
䘏使榤表其才擢將作監乃謂其誤用俗字真臆說
也
蚘注云舊注蚩蚘黃帝臣又蚩蚘旗按尚書注吕氏春
秋天文志未有作蚩蚘者
按周禮肆師注鄭康成曰禡師祭也祭造軍法者其
神蓋蚩蚘云又宋祁景祐集韻蚩尤作蚩蚘此二處
皆作蚘字
㹪注云音訕說文惡健犬也
按王莽傳故呼韓單于稽侯㹪累世忠孝師古曰㹪
音删又音先安反今㹪無平音非也
瞀注云音茂又音謀舊注引王逸九思進慕兮九旬復
顧兮彭瞀瞀今本作務按九思逢尤篇注彭咸務光古
介士務一作牟古務雖與牟瞀通改為瞀非
按後漢書張衡應間曰於心有猜則簋飱饌餔猶不
屑餐旌瞀以之太子賢注曰爰精瞀餓人也一作爰
精目列子東方有人焉曰爰精目將有適也而餓於
道狐丘父之盜下盤飱以餔之爰精目三餔而後能
視曰吾義不食子之食也兩手據地而歐之遂喀喀
而死之也注者不知改瞀為務以敄與務相似而譌
也今反譏舊注改為瞀則非矣
昋注云舊注音桂又正韻箋注晉有昋道元楊用脩作
吞讀天按六書略論創意曰炅昋炔三字乃秦博士桂
真之後避地各撰其姓之文三字臆造不足存
按後魏書高昋傳昋字眀珍有器尚拜朝請散騎侍
郎則昋字之義訓明可知又前漢書王子侯表徐鄉
侯劉炔師古曰炔音桂儒林傳許商號其門人齊炔
欽幼卿為文學師丹傳博士申咸炔欽上書言丹經
行無比蘇林曰炔音桂又按孔子閒居引詩云先君
之思以勖寡人鄭氏曰此衛夫人定姜之詩也陸德
明曰此是魯詩毛詩為莊姜疏曰與詩注不同者按
鄭志炅模云注記時質就盧君後得毛傳乃改之據
此是有炅姓也昋炔炅三姓古昔應有是字顧疑為
臆造不足存耶楊用脩讀吞為天蓋以諸書記有吞
道元與吞公箋又有劉穆之與天公箋乃致斯疑不
知吞與天皆為昋之譌耳
□注云譌字舊注音桓引玉篇汎云周地名誤考地理
志闕□
按彝器欵式周有師□鼎銘曰師□父作季姞尊鼎
又有師□父簋有姬□豆又有簠蓋銘曰姬□毋据
此□正非譌字又按□即寏古今字也
&KR1330;注云音意正也又古儀字本作&KR1330;
按唐書公主列傳憲宗第四女宣城公主下嫁沈&KR1330;
&KR1330;字僅見此
辯注云䛒之譌辯俗作䛒舊本改从功非
按唐書牛仙客傳帝欲用仙客力士曰仙客本胥吏
非宰相器帝忿然曰朕且用康辯蓋恚言也有為辯
言者辯以為實喜甚辯从功非䛒譌也正字通於𧦬
字注引史作康𧦬誤
眘注云舊注古慎字引史趙割地和秦虞卿曰王眘勿
予按說文作□正韻古亦作昚从目从肉此皆義之可
疑者雖宋孝宗名眘載在史籍必以眘眘為古文慎則
固也
按表記君使其臣得志則慎慮而從之陸氏釋文曰
慎本亦作古眘字漢書武帝詔海外肅眘師古曰周
書序云成王既伐東夷肅眘來賀即謂此魏書李彪
傳唐典篆欽明之册虞書銘眘徽之篇徐陵文肅眘
茫茫風牛南偃梁元帝謝賜縟啟便覺肅眘非遥挹
婁無遠隋書何妥傳時人為之語曰世有兩雋白楊
何妥青楊蕭眘唐書宰相世系表楊崇禮戶部尚書
子眘餘眘矜眘名本傳作慎表又有趙郡李叔眘次
子游道相武后藝文志有平貞眘撰孝經義北史有
夏侯道遷次子夏侯眘唐詩人有劉眘虛開元時為
為夏縣令眘古慎字無疑也余長子眘樞亦用古慎
字也
猈注云補買切音擺說文短脛狗
按昭十三年左傳蔡公使須務牟史猈先入杜注須
務牟史猈楚大夫蔡公之黨也陸氏釋文猈音皮皆
反今作上聲無平聲非也
檣注云音戕嬪嬙婦官漢王昭君名嬙舉要同文鐸檣
同嬙非又木部檣注云檣船帆也舊注元帝賜單于王
檣為閼氏誤
按前漢書元帝紀竟寧元年春正月匈奴呼韓單于
來朝詔賜單于待詔掖庭王檣為閼氏後漢書南匈
奴傳昭君字嬙則是前書作檣非誤也
祱注云音税漢郇越死莽太子祱以衣衾
按前書鮑宣傳郇越郇相同族昆弟也並舉州郡孝
廉茂才越散其貲千餘萬以分施九族州里志節尤
高相王莽徵為太子四友病死莽太子祱以衣衾此
郇相事也云郇越誤
&KR2053;注云同觸晉記載李特傳馳馬追擊&KR2053;倚矛被傷注
&KR2053;古觸字
按晉載記李流傳流率蕩雄攻常深栅尅之追至成
都蕩馳馬追擊&KR2053;倚矛被傷非李特傳也又淮南子
齊俗訓鳥窮則啄獸窮則&KR2053;高誘注曰&KR2053;音觸
㛗注云才何切說文訬疾也長箋女不雜坐依女寓戒
也舊注安也又少貌誤
按穆天子傳天子乃殯盛姬於轂丘之廟王女叔㛗
為主注曰叔㛗穆王之女也音&KR0146;痤㛗訓安及少貌
者是
仱注云舊注音黔仱&KR3677;古樂人按古樂人伶倫榮猨大
容見史傳無稱仱&KR3677;者仱&KR3677;即伶倫之譌篇海誤同
按後漢書班固東都賦仱佅兜離罔不具集太子賢
注曰鄭氏注周禮云四夷之樂東方曰韎南方曰任
西方曰株離北方曰禁禁字書作仱音渠禁反佅音
摩葛反仱&KR3677;蓋仱佅之譌非伶倫之譌也
爁注云音覽六書故火燄所攬及也舊注汎云火爁非
按爁無義今不從
按宋史天聖二年命左正言直史館張觀等勘挍隋
史觀尋為度支判官續命黃爁代之謂爁無義今不
從則宋史黃爁可塗抹耶
娡注云舊注音志有莘氏女鯀娶謂之女娡本作志
按史記外戚世家王太后槐里人母曰臧兒索隱曰
皇甫謐云后名娡此女旁娡也世本鯀娶有莘氏女
謂之女志非娡也
堇注云音謹說文黏土也又劉守光圍滄州城城中食
堇塊
按唐書藩鎮盧龍劉思恭傳光化初使其子守文襲
滄州節度使盧彦威棄城走遂有滄景德三州地天
祐三年朱全忠自將攻滄州壁長蘆仁恭悉發男子
十五以上得衆二十萬屯瓦橋全忠環滄築而溝之
内外援絶人相食仁恭從克用乞師以兵三萬合攻
潞州降全忠將丁會滄州圍乃解仁恭築館大安山
掠子女充之以堇土為錢斂真錢穴山藏之殺匠滅
口子守光烝其嬖妾事覺仁恭謫之李思安來攻屯
石子河守光引兵出戰思安回攻大安山虜仁恭囚
别室据此則襲滄州者守文既而圍滄州者朱全忠
況滄州乃劉守光自有之地何從自圍滄州皆大謬
&KR1202;注云舊注音捉姓也晉有&KR1202;韓考姓譜無&KR1202;姓篇海
人名晉韓&KR1202;非姓也以名為姓倒作&KR1202;韓誤中又誤姓
苑隋有韓綽無韓&KR1202;篇海亦誤
按晉載記慕容德鎮鄴魏師次新城慕容青等請擊
之别駕韓&KR1202;進曰今魏不可擊者四燕不宜動者三
又慕容超正旦朝群臣於東陽殿遂議入寇其領軍
韓&KR1202;進曰今陛下嗣守成規宜閉關養士以待賊釁
不可結怨南鄰廣樹仇隙乃謂無韓&KR1202;何也
㔨注云音倍人名晉有㔨督又晉紀石勒初名㔨
按晉載記時胡部大張㔨督馮突莫等擁衆數千壁
於上黨勒往從之因說㔨督曰劉單于舉兵誅晉部
大距而不從豈能獨立乎㔨督蓋張姓也又按石勒
初名㔨石季龍勒之從子祖曰㔨邪父曰寇覓是當
時以㔨名者有三後魏書石勒小字匐勒石虎祖曰
匐邪匐即㔨音義同也音倍者非
譡注云俗字舊注丁浪切當去聲言中理也按經史本
借當加言旁非
按隋書經籍志注梁有李譡之本草一卷李譡之藥
錄六卷不考證切實而遽云俗字非也
&KR0008;注云俗字舊注同郄又音癡出釋典並非
按漢書古今人表有曹&KR0008;時師古曰即曹欣時也&KR0008;
音許其反方密之通雅曰各字書無&KR0008;惟龍龕作郗
丑脂切是&KR0008;有癡音也
猲注云舊注音喝恐逼也史記恐猲諸侯按史蘇秦傳
恫疑虚喝漢王莽傳恐喝良民與史記恐喝義同俗本
譌作猲他如漢書王子侯表葛魁侯寬坐縛家吏恐猲
受賕平城侯禮坐恐猲取人鷄皆譌喝為猲
按史記務以秦權恐愒諸侯不言恐猲王莽傳恐猲
良民師古曰猲以威力脅之也音呼葛反不言恐喝
王子侯表葛魁節侯寬元朔二年五月封八年薨元
狩四年侯戚嗣元鼎三年坐縛家吏恐猲受賕棄市
据此則是恐猲受賕者戚也今以為寬蓋沿通雅之
誤而不之考耳
睃注云同渻舊注音俊訓視非
按漢書諸侯王表魯恭王劉餘四世孫睃陽朔二年
嗣晉灼曰睃音鐫師古音子緣反此云與渻同非也
呡注云同㗃省與吻同舊注音訓同吻分呡㗃為二非
按魏策韓呡周最注曰呡元從口秦策韓春謂秦王
曰珉欲以齊秦而困薛公鮑彪曰珉元作呡字書無
之吳師道曰呡珉策字通据此則呡非同吻也
&KR1237;注云倉多切筥屬同文舉要專訓炭籠非
按唐書郭釗傳貽書譙蠻&KR1237;巔則&KR1237;又蠻姓也
玝注云音五人名後蜀有委玝
按晉載記楊難敵之奔葭萌也恃險不法李雄遣中
領軍琀及將軍樂次等攻下辯征東李壽督琀弟玝
攻隂平琀及玝皆李雄兄李蕩之子字彙誤以為委
玝今復因之而不考何也
黁注云尼昆切人名姚秦太史郭黁
按晉書吕光傳光散騎常侍太常郭黁涼武昭王李
暠傳常與吕光太史令郭黁及其同母弟宋繇同宿
黁起謂繇曰君當位極人臣李君有國土之分温公
通鑑涼散騎常侍太常西平郭黁善天文數術黁蓋
後涼太史也云姚秦誤
挵注云俗弄字說文弄玩也舊注引說文誤
按隋書列傳權武字武挵天水人也以忠臣子起家
襲爵齊郡公挵當以武技為訓
管城碩記卷二十三
