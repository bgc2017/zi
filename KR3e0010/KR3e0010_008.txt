肘後備急方卷八
晉葛洪撰
治百病備急丸散膏諸要方第六十九
裴氏五毒神膏療中惡暴百病方
雄黃朱砂當歸椒各二兩烏頭一升以苦酒漬一宿猪脂五斤
東面陳蘆煎五上五下絞去滓内雄黃朱砂末攪令相得畢諸
卒百病温酒服如棗核一枚不差更服得下即除四肢有病可
摩癰腫諸病瘡皆摩傅之夜行及病冒霧露皆以塗人身中佳
效方并療時行瘟疫諸毒氣毒惡核金瘡等
蒼梧道士陳元膏療百病方
當歸天雄烏頭各三兩細辛芎藭朱砂各二兩乾薑
附子雄黃各二兩半桂心白芷各一兩松脂八兩生
地黃二斤𢷬絞取汁十三物别𢷬雄黃朱砂為末餘
㕮咀以釅苦酒三升合地黃漬藥一宿取猪脂八斤
微火煎十五沸白芷黃為度絞去滓内雄黃朱砂末
攪令稠和密器貯之腹内病皆對火摩病上日兩三
度從十日乃至二十日取病出差止四肢肥肉風瘴
亦可酒温服之如杏子大一枚
主心腹積聚四支痺躄舉體風殘百病效方華佗虎骨
膏療百病
虎骨野葛各三兩附子十五枚重九兩椒三升杏仁
巴豆去心皮芎藭切各一升甘草細辛各一兩雄黃
二兩十物苦酒漬用時猪脂六斤微煎三上三下完
附子一枚視黃為度絞去滓乃内雄黃攪使稠和密
器貯之百病皆摩傅上唯不得入眼若服之可如棗
大内一合熱酒中須臾後拔白髮以傅處即生烏諸
瘡毒風腫及馬鞍瘡等洗即差牛領亦然
莽草膏療諸賊風腫痺風入五臟恍惚方
莽草一斤烏頭附子躑躅各三兩四物切以水苦酒
一升漬一宿猪脂四斤煎三上三下絞去滓向火以
手摩病上三百度應手即差耳鼻病可以綿裹塞之
療諸疥癬雜瘡
隠居效驗方云并療手脚攣不得舉動及頭惡風背脇
卒痛等
蛇銜膏療癰腫金瘡瘀血産後血積耳目諸病牛領馬
鞍瘡
蛇銜大黃附子當歸芍藥細辛黃芩椒莽草獨活各
一兩薤白十四莖十一物苦酒淹漬一宿猪脂三斤
合煎於七星火上各沸絞去滓温酒服如彈丸一枚
日再病在外摩傅之耳以綿裹塞之目病如黍米注
眥中其色緗黃一名緗膏南人又用龍銜藤一兩合
煎名為龍銜膏
神黃膏療諸惡瘡頭瘡百雜瘡方
黃連黃蘗附子雄黃水銀藜蘆各一兩胡粉二兩七
物細篩以臘月猪脂一斤和藥調器中急密塞口蒸
五斗米下熟出内水銀又研令調密藏之有諸瘡先
以鹽湯洗乃傅上無不差者
隠居效驗方云此膏塗瘡一度即瘥時人為聖
青龍五生膏療天下雜瘡方
丹砂雄黃芎藭椒防已各五分龍膽梧桐皮栢皮青
竹茹桑白皮蜂房蝟皮各四兩蛇蛻皮一具十三物
切以苦酒浸半月微火煎少時乃内臘月猪脂三斤
煎三上三下去滓以傅瘡上并服如棗核大神良
隠居效驗方云主癰疽痔惡瘡等
以前備急諸方故是要驗此来積用效者亦次于後云
扁鵲陷水丸療内脹病并蠱疰中惡等及蜂百毒溪毒
射工
雄黃真丹砂别研礬石熬各一兩將生礬石三兩半
燒之鬼臼一兩半蜈蚣一枚赤足者小炙斑猫去翅
足龍膽附子炮各七枚藜蘆七分炙杏仁四十枚去
尖皮熬𢷬篩蜜和𢷬千杵腹内脹病中惡邪氣飛尸
遊走皆服二丸如小豆若積聚堅結服四丸取痢洩
下蟲蛇五色若蟲疰病中惡邪飛尸遊走皆服二三
丸以二丸摩痛上若蛇蜂百病苦中溪毒射工其服
者視強弱大小及病輕重加減服之
丹參膏療傷寒時行賊風惡氣
在外即支節麻痛喉咽痺寒入腹則心急脹滿胷脇
痞塞内則服之外則摩之并癱緩不隨風濕痺不仁
偏枯拘屈口喎耳聾齒痛頭風痺腫腦中風動且痛
若癰結核漏瘰&KR0659;堅腫未潰傅之取消及丹疹諸腫
無頭狀似骨疽者摩之令消及惡結核走身中者風
水遊腫亦摩之其服者如棗核大小兒以意減之日
五服數用之悉效丹參蒴藋各三兩莽草葉躑躅花
各一兩秦艽獨活烏頭川椒連翹桑白皮牛膝各二
兩十二物以苦酒五升麻油七升煎令苦酒盡去滓
用如前法亦用猪脂同煎之若是風寒冷毒可用酒
服若毒熱病但單服牙齒痛單服之仍用綿裹嚼之
比常用猪脂煎藥有小兒耳後&KR1349;子其堅如骨已經
數月不盡以帛塗膏貼之二十日消盡神效無比此
方出小品
神明白膏療百病中風惡氣頭面諸病青盲風爛眥鼻
耳聾寒齒痛癰腫疽痔金瘡癬疥悉主之
當歸細辛各三兩吳茱萸芎藭蜀椒术前胡白芷各
一兩附子三十枚九物切煎猪脂十斤炭火煎一沸
即下三上三下白芷黃膏成去滓密貯看病在内酒
服如彈丸一枚日三在外皆摩傅之目病如黍米内
兩眥中以目向天風可扇之瘡蟲齒亦得傅之耳内
底著亦療之緩風冷者宜用之
成膏
清麻油十三兩菜油亦得黃丹七兩二物鐵鐺文火
煎麤濕柳批篦攪不停至色黑加武火仍以扇扇之
攪不停烟斷絶盡看漸稠膏成煎須淨處勿令雞犬
見齒瘡帖痔瘡服之
藥子一物方
婆羅門胡名船疎樹子國人名藥療病唯須細研勿
令麤皆取其中仁去皮用之
療諸疾病方
卒得吐瀉霍亂蠱毒臍下絞痛赤痢心腹脹滿宿食
不消蛇螫毒入腹被毒箭入腹并服二枚取藥子中
仁暖水二合研碎服之疽瘡附骨疽腫疔瘡癰腫此
四病量瘡腫大小用藥子中仁煖水碎和猪膽封上
癤腫冷遊腫癬瘡此五病用醋研封上蛇螫惡毛蝎
蜈蚣等螫沙虱射工此六病用暖水研赤莧和封之
婦人難産後腹中絞痛及惡露不止痛中瘀血下此
六病以一枚一杯酒研温服之帶下暴下此二病以
栗汁研温服之齲蟲食齒細削内孔中立愈其𢷬末
篩著瘡上甚生肌肉此法出支家大醫本方
服鹽方療暴得熱病頭痛目眩并卒心腹痛及欲霍亂
痰飲宿食及氣滿喘息久下赤白及積聚吐逆之氣少
力顔色痿黃瘴瘧諸風其服法
取上好鹽先以大豆許口中含勿咽須臾水當滿口
水近齒更用方寸七抄鹽内口中與水一時咽不爾
或令消盡喉若久病長服者至二三月每旦先服或
吐或安係卒病可服三方寸匕取即吐痢不吐病痢
更加服新患瘧者即差心腹痛及滿得吐下亦佳久
病每上以心中熱為善三五日亦服佳加服取吐痢
痢不損人久服大補奔豚腎氣五石無不差之病但
恨人不服不能久取此療方不一小品云卒心痛鬼
氣宿食不消霍亂氣滿中毒鹹作湯服一二升㓨便
吐之良
葛氏常備藥
大黃桂心甘草乾薑黃連椒术吳茱萸熟艾雄黃犀
角麝香菖蒲人參芍藥附子巴豆半夏麻黃柴胡杏
仁葛根黃芩烏頭秦艽等此等藥並應各少許
以前諸藥固以大要嶺南使用仍開者今復疏之衆藥
并成劑藥自常和合貯此之備最先於衣食耳
常山十四兩蜀漆石膏一斤阿膠七兩牡礪朱砂大
青各七兩鼈三枚鯪鯉甲一斤烏賊魚骨馬藺子一
大升蜀升麻十四兩檳榔五十枚龍骨赤石脂羚羊
角三枚橘皮獨活其不注兩數者各四兩用芒硝一
升良
成劑藥
金牙散玉壺黃丸三物備急藥紫雪丹參茵草膏玉
黃丸度瘴散末散理中散痢藥疔腫藥其有側注者
隨得一種為佳
老君神明白散
术附子炮各二兩烏頭炮桔梗二兩細辛一兩𢷬篩
旦服五方寸匕若一家有藥則一里無病帶行者所
遇病氣皆削若他人得病者温酒服一方寸七若已
四五日者以散三七水三升煑二沸服一升取汗即
愈
又常用辟病散
眞珠桂肉各一分貝母三分杏仁二分熬雞子白熬
令黃黑三分五物𢷬篩歲旦服方寸七若歲中多病
可月月朔望服
單行方
南向社中栢東向枝取曝乾末服方寸七姚云疾疫流
行預備之名為栢枝散服神良删煩方云旦南行見
社中栢即便收取之
斷瘟病令不相染方
熬䜴新米酒漬常服之
小品正朝屠蘇酒法令人不病瘟疫
大黃五分川椒五分术桂各三分桔梗四分烏頭一
分袚褉二分七物細切以絹囊貯之十二月晦日正
中時懸置井中至泥正曉拜慶前出之正旦取藥置
酒中屠蘇飲之於東向藥置井中能迎歲可世無此
病此華佗法武帝有方驗中從小至大少隨所堪一
人飲一家無患飲藥三朝
一方有防風一兩
姚大夫辟瘟病粉身方
芎藭白芷藁本三物等分下篩内粉中以塗粉於身
大良
附方
張仲景三物備急方司空裴秀為散用療心腹諸疾卒
暴百病
用大黃乾薑巴豆各一兩須精新好者𢷬篩蜜和更
𢷬一千杵丸如小豆服三丸老小斟量之為散不及
丸也若中惡客忤心腹脹滿卒痛如錐刀刺痛氣急
口噤停尸卒死者以煖水若酒服之若不下捧頭起
灌令下喉須臾差未知更與三丸腹當鳴轉即吐下
便愈若口已噤亦須折齒灌之藥入喉即瘥
崔氏海上方云威靈仙去衆風通十二經脈此藥朝服
暮效疏宣五臟冷膿宿水變病微利不瀉人服此四
肢輕健手足温暖並得清涼時商州有人患重足不
履地經十年不瘥忽遇新羅僧見云此疾有藥可理
遂入山求之遣服數日平復後留此藥名而去此藥
治丈夫婦人中風不語手足不隨口眼喎斜筋骨節
風胎風頭風暗風心風風狂人傷寒頭痛鼻清涕服
經二度傷寒即止頭旋目眩白癜風極治大風皮膚
風痒大毒熱毒風瘡深治勞疾連腰骨節風遶腕風
言語澁滯痰積宣通五臟腹内宿滯心頭痰水膀胱
宿膿口中涎水好喫茶漬手足頑痺冷熱氣壅腰膝
疼痛久立不得浮氣瘴氣憎寒壮熱頭痛尤甚攻耳
成膿而聾又衝眼赤大小腸秘服此立通飲食即進
黃疸黑疸面無顔色瘰&KR1349;遍項産後袐澁暨腰痛曾
經損墜心痛注氣膈氣冷氣攻衝腎臓風壅腹吐脹
滿頭面浮腫注毒脾肺氣痰熱欬嗽氣急坐卧不安
疥癬等瘡婦人月水不来動經多日血氣衝心隂汗
盜汗鵶臭穢甚氣息不堪勤服威靈仙更用熱湯盡
日頻洗朝塗若唾若治鵶臭藥自塗身上内外塗之
當得平愈孩子無辜令母含藥灌之痔疾秘澁氣痢
絞結並皆治之威靈仙一味洗焙為末以好酒和令
微濕入在竹筒内牢塞口九蒸九曝如乾添酒重洒
之以白蜜和為丸如桐子大每服二十至三十丸湯
酒下
千金方當以五月五日午時附地刈取葈耳葉
洗曝燥搗下篩酒若漿水服方寸七日三夜三散若
吐逆可蜜和為丸準計一方匕數也風輕易治者日
再服若身體有風處皆作粟肌出或如麻豆粒此為
風毒出也可以釙刺潰去之皆黃汁出乃止五月五
日多取隂乾著大甕中稍取用之此草辟惡若欲省
病省疾者便服之令人無所畏若時氣不和舉家服
之若病胃脹滿心悶發熱即服之並殺三蟲腸痔能
進食一周年服之佳七月七九月九可採用
治牛馬六畜水穀疫癘諸病方第七十
治馬熱蟲顙黑汗鼻有膿啌啌有膿水草不進方
黃苽蔞根貝母桔梗小青梔子仁吳藍款冬花大黃
白鮮皮黃芩鬱金各二大兩黃蘗馬牙硝各四大兩
𢷬篩患相當及常要啖重者藥三大兩地黃半斤䜴
二合蔓菁油四合合齊前啖至晚飼大效䜴葱薑各
一兩水五升煑取半升和酒灌之即瘥
蟲顙十年者
醬清如膽者半合分兩度灌鼻每灌一兩日將息不
得多多即損馬也
蟲顙重者
葶&KR0995;子一合熬令紫色𢷬如泥桑根白皮一大握大
棗二十枚擘水二升煑藥取一升去滓入葶&KR0995;𢷬令
調勻適寒温灌口中隔一日又灌重者不過再瘥
蟲顙馬鼻沫出梁腫起者不可治也
驢馬胞轉欲死
𢷬蒜内小便孔中深五寸立瘥又用小兒屎和水灌
口立瘥
又方騎馬走上坂用木腹下来去擦以手内大便孔探却
糞大效探法剪却指甲以油塗手恐損破馬腸
脊瘡以黃丹傅之避風立瘥
疥以大豆熬焦和生麻油𢷬傅醋泔淨洗
目暈以霜後楮葉細末一日兩度管吹眼中即瘥
馬蛆蹄
槽下立處掘一尺埋雞子許大圓石子令常立上
馬遠行到歇處良久與空草熟刷刷罷飲飲竟當飼困
時與料必病及水穀
六畜瘡焦痂以麵膠封之即落
馬急黃黑汗
右割取上斷訖取陳久靴爪頭水漬汁灌口如不定
用大黃當歸各一兩鹽半升以水三升煎取半升分
兩度灌口如不定破尾尖鑱血出即止立效
馬起卧胞轉及腸結此方並主之
細辛防風芍藥各一兩以鹽一升水五升煑取二升
半分為二度灌後灌前用芒硝鬱金寒水石大青各
一兩水五升煑取二升半以酒油各半升和攪分二
度灌口中
馬羯骨脹
取四十九根羊蹄燒之熨骨上冷易之如無羊蹄楊
柳枝指麤者炙熨之不論數
飲馬以寅午二時晚少飲之
啖鹽法
鹽須乾天須時七日大馬一啗一升小馬半升用長
柄杓子深内咽中令下肥而強水草也
治馬後冷
一兩日永差
啖大麻子
淨擇一升飼之治啌及毛焦大效
疥以樗根末和麻油塗先以皂莢或米泔淨洗之洗了
塗令中間空少許放蟲出不得多塗恐瘡大
祕療疥以巴豆膩粉研麻油塗定洗之塗數日後看更
驗
肘後備急方卷八
