御纂醫宗金鑑卷四十
編輯雜病心法要訣目錄
内傷
虚勞
勞瘵
自汗盜汗
失血
消渴
御纂醫宗金鑑卷四十目錄
御纂醫宗金鑑卷四十
編輯雜病心法要訣目錄
内傷
虚勞
勞瘵
自汗盜汗
失血
消渴
御纂醫宗金鑑卷四十目錄
御纂醫宗金鑑卷四十
編輯雜病心法要訣
内傷總括
内傷勞役傷脾氣飲食傷胃傷其形傷形失節温凉過
氣濕熱暑火寒中
(註)勞役傷氣傷元氣也飲食傷形傷胃府也傷氣宜
補有熱中濕熱暑熱火鬱寒中之不同傷形宜消
有飲食失節過於温凉之不一也
内傷外感辨似
内傷衇大見氣口外感衇大見人迎頭疼時痛與常痛
惡寒温解烈火仍熱在肌肉從内泛熱在皮膚捫内輕
自汗氣乏聲怯弱雖汗氣壯語高聲手心熱兮手背熱
鼻息氣短鼻促鳴不食惡食内外辨初渴後渴少多明
(註)内傷外感衇皆大内傷之衇氣口大於人迎不似
外感之衇人迎大於氣口也内傷外感皆頭痛内
傷之頭痛有時而痛有時不痛不似外感之頭痛
常常而痛不休也内傷外感皆惡寒内傷之惡寒
得就温衣而即解不似外感之惡寒雖近烈火而
仍惡也内傷外感皆發熱内傷之發熱熱在肌肉
以手捫之熱從内泛不似外感之發熱熱在皮膚
以手捫之熱自内輕也内傷外感皆自汗内傷之
自汗氣短乏聲怯弱不似外感之自汗氣壮促語
聲高也内傷外感手皆熱内傷之熱手心熱不似
外感之熱手背熱也内傷外感皆鼻不和内傷之
鼻息氣短而喘不似外感之鼻息氣促而鳴也内
傷外感皆不食内傷之不食口中無味不似外感
之不食聞食則惡也内傷外感皆渴内傷之渴初
病即渴其飲甚少不似外感之渴三日後始渴其
飲甚多也
補中益氣湯
補中益氣升陽清熱傷氣陷大虚洪頭痛表熱自汗出
心煩口渴畏寒風困倦懶言無氣動動則氣高喘促聲
保元甘温除大熱血歸氣术補脾經佐橘降濁散滯氣
升柴從胃引陽升陰火腎躁加地蘗陽熱心煩安神寧
(註)補中益氣湯治内傷清陽下陷因勞役過度熱傷
元氣故衇虚大而洪也内傷頭痛時作時止也内
傷表熱嘗自汗出也心煩氣虚惡煩勞也口渴氣
陷不蒸化也畏寒畏風表氣虚失衞也困倦懶言
中氣乏不周也動則氣喘上氣不足息也保元謂
人參黃耆甘草名保元湯也臣當歸和脾血白术
益脾氣佐橘皮降濁散胸中滯氣升柴升清從胃
中引陽也陰火時顯躁熱加黃蘗生地補水救隂
陽熱晝夜心煩合硃砂安神丸瀉火安神
調中益氣湯
調中弦洪緩沉澁濕熱體倦骨痠疼氣少心煩忽肥瘦
口沫食出耳鳴聾胸膈不快食無味二便失調飱血濃
保元升柴蒼橘蘗去蘗加木亦同名
(註)調中益氣湯亦治内傷清氣下陷濁氣上乘清濁
相干而兼濕熱者故二便不調飱瀉膿血也此湯
與補中益氣湯雖互相發明然其證衇則不可不
分别也内傷之病脾胃元氣一虚四藏失其調和
所以五臟之衇交相混見故肝弦心洪脾緩之脈
反見於上按之沉澁肺衇而反見於下也身肢重
倦氣不周也骨節痠疼血不榮也氣少中氣乏也
心煩心血少也忽肥忽瘦者火乘土位上併陽分
則血衇上行而上盛故面赤紅而肥下併隂分則
血衇下行而上虛故面青白而瘦即今之虚損病
人早則面青白瘦而惡寒午後則面紅赤肥而發
熱者是也口沫謂口中沃沫脾不散精也食出謂
食入反出胃虚不納也耳鳴聾謂耳鳴耳聾隂火
上衝也胸膈不快濁氣滯也飲食無味胃氣傷也
二便不調謂大便時瀉不瀉小便時利不利脾濕
不分也飱謂完榖不化之飱瀉脾虚濕不化也血
膿謂大便後或見膿見血脾濕熱釀成也保元謂
保元湯即人參黃茋炙草升麻柴胡蒼术橘皮黃
蘗也去黃蘗加木香亦名調中益氣湯以熱少氣
不和者宜之也
升陽益胃湯
内傷升陽益胃湯濕多熱少抑清陽倦怠懶食身重痛
口苦舌乾便不常灑灑惡寒屬肺病慘慘不樂乃陽傷
六君白芍連澤瀉羌獨黃茋柴與防
(註)内傷氣虚濕多熱少遏抑春生清氣不得上升脾
胃之證宜服此湯其證倦怠懶食身重而痛口苦
舌乾便不常謂大便不調小便頻數不如常也灑
灑惡寒衞氣不足屬肺皮毛之病也慘慘不樂面
色不和乃陽氣傷而不伸也六君謂人參白术茯
苓炙草橘皮半夏也加白芍黃連澤瀉黃茋羌活
獨活柴胡防風即是升陽益胃也
補脾胃瀉隂火升陽湯
補中升陽瀉隂火火多濕少困脾陽雖同升陽益胃證
然無瀉數肺陽傷補脾胃氣參耆草升陽柴胡升與羌
石膏芩連瀉隂火長夏濕令故加蒼
(註)内傷氣虚熱多濕少隂火困脾陽氣不得上升脾
胃之證宜服此方此方所治雖同升陽益胃之證
然無大便不調小便頻數灑灑惡寒肺病慘慘不
樂陽傷之證也
内傷補中調中益胃等湯加減法
冬加薑桂草蔲益秋芍白蔲縮㯽榔夏月氣衝芩連蘗
春加風藥鼓清陽長夏沉困精神少人參麥味澤苓蒼
肺熱咳𠻳減參去春加金沸款冬芳夏加麥冬五味子
秋冬連根節麻黃頭痛蔓荆甚芎入巔腦藁本苦細嚐
沉重懶倦或嘔逆痰厥頭疼半夏薑口乾嗌乾或表熱
加葛生津清胃陽大便燥濇元明粉血燥歸桃熟大黃
痞脹香砂連枳朴寒減黃連加炒薑胃痛草蔲寒益智
氣滯青皮白蔲香腹痛芍草芩桂審臍下痛桂熟地黃
内外煩疼歸和血脇下痛急草柴良身重脚軟已蒼蘗
身疼發熱藁防羌
(註)冬加乾薑官桂草豆蔲益智助陽氣也秋加白芍
白豆蔲縮砂仁㯽榔助燥收也夏月加黃連黃芩
黃蘗降隂火也或腹中氣上衝逆屬隂火衝上雖
非夏月亦加之春加風藥謂羌活獨活防風藁本
之類佐參耆之品能鼓清陽之氣上升也長夏身
肢沉困精神短少加人參麥冬五味子恐暑傷氣
也加澤瀉茯苓蒼术去脾濕也肺中有熱咳𠻳減
人參遠肺熱也春加金沸草欵冬花散肺風也夏
加麥冬五味子保肺氣也冬加連根節麻黃散肺
寒也頭痛加蔓荆子引太陽也痛甚加川芎上行
捷也巔痛腦痛加藁本入督衇也苦頭痛加細辛
走少隂也痰厥頭痛沉重懶倦或嘔逆痰涎加半
夏生薑治痰逆也口乾嗌乾或表發熱加葛根生
津解肌也大便燥澁加元明粉血虚燥加當歸血
實燥加桃仁熱實燥加大黃心下痞脹氣不快加
木香食不消加砂仁心下結熱加黃連心下結氣
加枳實胃氣壅塞加厚朴如胃中寒或冬月減去
黃連加炒乾薑胃痛加草豆蔲胃寒或唾沫加益
智氣滿不快加白豆蔲青皮腹痛加白芍甘草審
其有熱加黃芩有寒加官桂臍下痛加肉桂熟地
黃腹内身外刺痛此屬血澁不足加當歸以活血
也脇下痛或急縮加甘草柴胡以和肝也身重脚
軟加防己蒼术黃蘗去濕熱在内也身痛發熱加
藁本防風羌活疎風在表也
清暑益氣湯
清燥湯
長夏濕暑交相病暑多清暑益氣功汗熱煩渴倦少氣
惡食尿澁便溏行補中去柴加蘗澤麥味蒼麯甘葛青
濕多痿厥清燥地豬茯柴連減葛青
(註)長夏之令暑濕炎蒸交相為病暑多濕少為病其
證則自汗身熱心煩口渴倦困少氣惡食小便澁
少大便稀溏宜清暑益氣湯即補中益氣湯去柴
胡加黃蘗澤瀉麥冬五味子蒼术神麯甘葛青皮
也若濕多暑少為病則成痿厥之證腰以下痿軟
難於轉動行走不正兩足欹側宜清燥湯即本方
更加生地豬苓茯苓柴胡黃連減去甘葛青皮也
升陽散火湯
火鬱湯
血虚胃弱過食凉陽鬱於脾散火湯肌膚筋骨肢困熱
捫之烙手熱非常羌獨芍防升柴葛人參二草棗生薑
火鬱加葱減參獨惡寒沉數發之方
(註)二草炙甘草生甘草惡寒謂身雖有如是烙手之
熱而反惡寒衇来沉數則可知火鬱肌裏宜以此
方發之
白术附子湯
加味理中湯
内傷水来侮土病寒濕白术附子湯涎涕腹脹時多溺
足軟無力痛為殃腰背胛眼脊背痛丸冷隂隂痛不常
蒼附五苓陳半朴虚宜理中附苓蒼
(註)東垣内傷熱中之病用補中益氣湯寒中之病用
白术附子湯寒中為水来侮土寒濕之病其證内
則腹脹多溺涎涕外則足軟胛脊腰背睪丸痛脾
胃寒濕而氣不虛者宜用是方即五苓散加蒼术
附子陳皮半夏厚朴也若脾胃寒濕而氣虚者則
宜用理中湯加附子茯苓蒼术是也
人參資生丸
資生脾胃俱虛病不寒不熱平補方食少難消倒飽脹
面黃肌瘦倦難當
(註)繆仲醇製資生丸方為脾胃俱虚不寒不熱平補
之藥其所治之證乃飲食減少過時不化倒飽脹
悶面色痿黃肌肉漸瘦困倦無力也方見諸書故
不錄藥味
清胃理脾湯
清胃理脾治濕熱傷食平胃酌三黃大便黏穢小便赤
飲食愛冷口舌瘡
(註)清胃理脾湯即平胃散加黃連黃芩大黃也酌三
黃者謂有熱滯而不實者不可入大黃也傷食謂
傷食病證如痞脹噦嘔不食吞酸惡心噎氣之類
更兼大便黏臭小便赤澁飲食愛冷口舌生瘡皆
傷醇酒厚味濕熱為病之證也
理中湯
理中治虚寒濕傷食少喜熱面青黃腹痛腸鳴吐冷沫
大便腥穢似鴨溏
(註)白术附子湯治脾胃寒濕形氣實者也理中湯治
脾胃寒濕形氣虚者也虚者其證食少喜食熱物
面色青黃腹痛腸鳴吐冷涎沫大便腥穢不臭似
鴨糞澄澈清溏也故宜此湯
消食健脾丸
胃強脾弱脾胃病能食不化用消食平胃炒鹽胡椒共
麥蘗查麯白蒺藜
(註)脾胃病中有胃強脾弱一證胃強所以能食脾弱
不能消化宜服消食健脾湯丸助其消化用蒼术
陳皮厚朴甘草炒鹽胡椒山查神麯麥芽白蒺藜
末蜜丸服之更節其飲食自然脾胃和而能健運
矣
開胃進食湯
開胃進食治不食少食難化胃脾虚丁木藿香蓮子朴
六君炒麥與神麯
(註)此方治不思飲食少食不能消化脾胃兩虚之證
方即六君子湯加丁香木香藿香蓮子厚朴縮砂
麥芽神麯也
平胃散
一切傷食脾胃病痞脹噦嘔不能食吞酸惡心並噫氣
平胃蒼朴草陳皮快膈枳术痰苓半傷榖二芽縮神麯
肉滯山查麫莱菔滯熱芩連蘗大宜
(註)傷食等證宜用平胃散即蒼术厚朴甘草陳皮也
快膈加枳實白术有痰加半夏茯苓傷榖滯者加
麥芽榖芽縮砂神麯傷肉滯者加山查傷麫滯者
加萊菔有熱者加黃芩黃連黃蘗大黃酌而用之
葛花解酲湯
葛花解酲發酒汗懶食熱倦嘔頭疼參葛四苓白蔲縮
神麯乾薑陳木青
(註)傷酒宜用葛花解酲湯汗之汗出立愈其證頭痛
懶食嘔吐身熱倦怠而煩似乎外感而實非外感
皆因酒所致也方即人參葛花白术茯苓豬苓澤
瀉白蔲縮砂神麯乾薑陳皮木香青皮
秘方化滯丸
秘方化滯寒熱滯一切氣積痛攻方巴豆醋製稜莪术
青陳連半木丁香
(註)秘方化滯丸治不論寒熱一切氣滯積痛攻下之
妙藥也即巴豆三稜莪术青皮陳皮黃連半夏木
香丁香也此方出丹溪心法附餘書中屡試屢騐
按證隨引量其老少虚實增損進退以意用之久
久自得其效
虛勞總括
虛損成勞因復感陽虛外寒損肺經隂虚内熱從腎損
飲食勞倦自脾成肺損皮毛灑寒𠻳心損血少月經凝
脾損食少肌消瀉肝損脇痛懶於行腎損骨痿難久立
午熱夜汗骨蒸蒸從下皮聚毛落死從上骨痿不起終
恐懼不解則傷精怵惕思慮則傷神喜樂無極則傷魄
悲哀動中則傷䰟憂愁不已則傷意盛怒不止則傷志
勞倦過度則傷氣氣血骨肉筋精極
(註)虛者隂陽氣血榮衞精神骨髓津液不足是也損
者外而皮衇肉筋骨内而肺心脾肝腎消損是也
成勞者謂虚損日久留連不愈而成五勞七傷六
極也因復感者謂不足之人陽虚復感外寒則損
從皮毛肺始隂虚更生内熱則損從骨髓腎始内
傷飲食勞倦則損從肌肉脾始此虚損成勞之因
然其證有五一損皮聚毛落灑淅惡寒咳𠻳肺勞
也二損血衇虚少男子面無血色女子月經不通
心勞也三損飲食減少肌肉消瘦大便溏瀉脾勞
也四損兩脇引胸而痛筋緩不能行肝勞也五損
骨痿不能久立午後發熱盜汗骨蒸腎勞也從下
腎藏損起者損至皮聚毛落則死也從上肺藏損
起者損至骨痿不能起於床則終也從脾藏損起
者或至皮聚毛落或至骨痿不起皆死也虚損為
七傷之證一恐懼不解則傷精精傷則骨痠痿厥
精時自下蓋五藏主藏精者也不可傷傷則失守
而隂虚隂虚則無氣無氣則死矣一怵惕思慮則
傷神神傷則恐懼自失破䐃脱肉毛悴色夭死於
冬也一喜樂無極則傷魄魄傷則狂狂則意不存
人皮革焦毛悴色夭死於夏也一悲哀動中則傷
䰟䰟傷則狂妄不精不精則不正隂縮而攣筋兩
脇骨不舉毛悴色夭死於秋也一憂愁不已則傷
意意傷則悗亂四肢不舉毛悴色夭死於春也一
盛怒不止則傷志志傷則喜忘其前言腰脊不可
以俯仰屈伸毛悴色夭死於季夏也一勞倦過度
則傷氣氣傷則火愈壯壯火則食氣故無氣以動
喘乏汗出内外皆越則氣日耗氣日耗則死矣虛
損為六極之證一數轉筋十指爪甲痛筋極也一
牙齒動手足痛不能久立骨極也一面無血色頭
髮墜落血極也一身上往往如鼠走削瘦乾黑肉
極也一氣少無力身無膏澤翕翕羸瘦眼無精光
立不能定身體苦痒搔之生瘡精極也一胸脇逆
滿恒欲大怒氣少不能言氣極也
(按)前人分七傷之證似多不經依内經改之庶後學
易明也
虛勞死證
隂勞細數形盡死陽勞微革氣脱終枯白顴紅一側卧
𠻳啞咽痛咯星紅五藏無胃為真藏形肉雖存不久停
一息二至名曰損一息一至行尸名大骨枯槁大肉䧟
動作益衰精髓空真藏未見一歲死若見真藏尅期凶
喘滿動形六月死一月内痛引肩胸身熱破䐃肉盡脱
十日之内不能生真藏衇見目眶陷目不見人頃刻傾
若能見人神猶持至所不勝日時終
(註)隂虛之勞衇細數則必形消著骨而後死者隂主
形也陽虚之勞衇微革則不待痿盡忽然而脱者
陽主氣也五藏之衇無和緩象為無胃之真藏衇
即形肉雖存亦必不久於人世也一息二至損病
之衇也一息一至行尸之衇也大骨顴肩股腰之
大骨也大肉頭項四肢之大肉也枯槁者骨痿不
能支也陷下者肉消陷成坑也動作精神漸衰真
藏衇不見期一歲死若眞藏衇見遇所不勝之時
日凶可期也若真藏衇不見有是證者喘滿動形
六月而死有是證者五藏内損痛引肩胸者一月
而死有是證者肉盡之處皆枯燥破裂謂之破䐃
身熱不已十日内死真藏衇見目眶下陷視不見
人頃刻而死若能見人則神尚未去至所不勝之
日時而死也
虚勞治法
後天之治本血氣先天之治法隂陽腎肝心肺治在後
脾損之法同内傷
(註)後天脾胃水榖生化榮衞故治法本乎氣血先天
腎藏精氣生化之原故治法本乎隂陽五藏虚損
治法俱在於後而脾藏虚損治法已載内傷故曰
同内傷也
拯隂理勞湯
隂虚火動用拯隂皮寒骨蒸咳𠻳侵食少痰多煩少氣
生衇歸芍地板貞薏苡橘丹連合草汗多不寐加棗仁
燥痰桑貝濕苓半阿膠咳血骨熱深
(註)此方即人參麥冬五味當歸白芍生地龜板女貞
薏苡橘紅丹皮蓮子百合炙草也汗多不寐俱加
棗仁咳而𠻳痰加桑皮貝母𠻳而濕痰加茯苓半
夏咳𠻳咯血加阿膠骨蒸熱深加地骨皮也
極陽理勞湯
陽虛氣弱用拯陽倦怠惡煩勞則張表熱自汗身痠痛
減去升柴補中方更添桂味寒加附瀉入升柴訶蔲香
夏咳減桂加麥味冬咳不減味乾薑
(註)此湯即人參黃耆炙草白术陳皮肉桂當歸五味
子也倦怠懶於動也惡煩勞動則氣張而喘乏也
惡寒加附子洩瀉仍入升麻柴胡更加訶子肉蔲
木香也夏月咳𠻳減肉桂加麥冬五味子冬月咳
𠻳不減肉桂更加五味子乾薑也
六味地黃湯
都氣湯
七味地黃湯
生衇地黃湯
桂附地黃湯
知蘗地黃湯
金匱腎氣湯
腎虛午熱形消瘦水泛為痰津液傷咳𠻳盜汗失精血
消渴淋濁口咽瘡熟地藥萸丹苓澤加味勞𠻳都氣湯
引火歸元加肉桂火妄刑金生衇良桂附益火消隂翳
知蘗壯水制陽光車牛桂附名腎氣陽虚水腫淋濁方
(註)午熱午後發熱也水泛為痰謂日食飲食所化津
液腎虚不能攝水泛上為痰也盜汗謂睡而汗出
覺而即止之汗也失精遺精也消渴謂飲水而即
消渴仍不止也淋者尿淋漓不利也濁者尿之前
後有濁液也口咽生瘡虚火炎也均宜六味地黃
湯治之勞𠻳加味謂加五味子名都氣湯也引火
歸元加肉桂名七味地黃湯火妄刑金加生衇飲
名生衇地黃湯也桂附謂加肉桂附子知蘗謂加
知母黃蘗車牛桂附謂加車前牛膝肉桂附子名
桂附知蘗腎氣等湯也
大補隂丸
滋隂降火湯
大補隂丸制壯火滋陰降火救傷金龜板知蘗地髓劑
二冬歸芍草砂仁欬加百味汗地骨血痰金貝虚耆參
虛熱無汗宜散火有汗骨蒸亦補隂
(註)隂虚火旺無水以制宜用大補隂丸滋水制火方
即龜板知母黃蘗生地為末豬脊髓煉蜜為丸若
火旺無制妄行傷金肺痿欬𠻳宜用滋隂降火湯
救其傷金方即大補隂丸加麥冬天冬當歸白芍
炙草縮砂欬甚加百合五味子盜汗加地骨皮咯
血加鬱金痰多加川貝母氣虚加人參黃耆凡虚
熱如火烙手無汗者為火鬱宜升陽散火湯有汗
者為骨蒸亦宜大補隂丸及滋隂六黃等湯也
保元湯
一切氣虚保元湯耆外參内草中央加桂能生命門氣
痘瘡灰陷與清漿
(註)保元湯即人參黃耆炙草也黃耆補表氣人參補
裏氣炙草補中氣加肉桂能生命門真氣且能治
小兒痘瘡灰白頂陷清漿
四君子湯
五味異功湯
六君子湯
七味白术湯
四獸飲
脾胃氣虛四君子衇軟形衰面白黃倦怠懶言食少氣
參苓术草棗薑強氣滯加陳異功散有痰橘半六君湯
肌熱瀉渴藿木葛虛瘧六君果梅薑
(註)治氣虛兼氣滯不快依四君加陳皮名五味異功
散治氣虚兼有痰飲依四君加橘紅半夏名六君
子湯治氣虚肌熱渴瀉依本方加藿香木香葛根
名七味白术散治氣虚久瘧留連不愈依六君子
湯加草菓烏梅生薑名四獸飲
芎歸湯
開骨散
一切血病芎歸湯産後胎前必用方氣虚難産參倍入
交骨難開龜髮良
(註)芎歸湯即川芎當歸又名佛手散氣虚産難或時
久傷氣依本方倍加人參臨産交骨難開依本方
加整龜板一具本人梳下亂髮一團他人梳下之
髮亦可名開骨散
四物湯
聖愈湯
六物湯
加味四物湯
地骨皮飲
調肝養血宜四物歸芎芍地酌相應氣虚血少參耆補
氣燥血熱知蘖清寒熱柴丹炒梔子但熱無寒丹骨平
熱甚芩連寒桂附止血茅蒲破桃紅
(註)調肝養血宜四物湯即當歸川芎白芍熟地黃酌
相應謂補血用白芍熟地破血用赤芍凉血用生
地氣虚血少宜加參耆名聖愈湯氣燥血熱宜加
知蘗名六物湯血虚寒熱往來宜加味四物湯即
本方加柴胡丹皮炒梔子也血虚惟發熱不惡寒
宜地骨皮飲即本方加地骨皮牡丹皮也血分熱
甚依本方加黃芩黃連寒甚加肉桂附子破血加
桃仁紅花止血加茅根蒲黃炒黑
八珍湯
十全大補湯
人參養榮湯
一切氣血兩虚證八珍四物與四君氣乏色枯毛髮落
自汗盜汗悸忘臻發熱欬𠻳吐衂血食少肌瘦泄瀉頻
十全大補加耆桂榮去芎加遠味陳
(註)氣虚四君子湯血虚四物湯氣血兩虚八珍湯八
珍者即四君四物也若有氣乏色枯毛髮脱落自
汗盜汗心悸徤忘發熱欬𠻳吐血衄血食少肌瘦
泄瀉等證則宜十全大補湯即八珍湯加黃耆肉
桂也人參養榮湯即十全大補湯減去川芎更加
遠志五味子陳皮也
小建中湯
黃耆建中湯
當歸建中湯
䨇和飲
虚勞腹痛小建中悸衄之血夢失精手足煩熱肢酸痛
芍草飴桂棗薑同衞虚加耆黃耆建榮虚當歸建中名
温養氣血雙和飲三方減飴加地芎
(註)諸虚勞極裏急腹痛宜以小建中湯温和脾胃並
治裏虛心悸衄下亡血夜夢失精手足煩熱四肢
痠痛血液虧損等證是方白芍藥甘草飴糖中桂
大棗生薑也若衛氣虚者加黃耆名曰黃耆建中
湯若裏不急腹不痛有是證者則當以温養氣血
用雙和飲即此三方減去飴糖加入熟地川芎乃
八珍湯減人參白术茯苓加黃耆中桂盖以補隂
血為主也
補肝湯
補肝湯治肝虚損筋緩不能自收持目暗䀮䀮無所見
四物酸棗草瓜宜
(註)補肝湯即當歸川芎白芍熟地酸棗仁炙草木瓜
也
加味救肺飲
加味救肺治肺損𠻳血金家被火刑歸芍麥味參耆草
百花紫菀馬兜鈴
(註)加味救肺飲即當歸白芍麥冬五味子人參黃耆
炙草百合欵冬花紫菀馬兜鈴也
天王補心丹
天王補心心虚損健忘神虚煩不眠栢子味苓歸地桔
三參天麥遠硃酸
(註)是方即栢子仁五味子茯苓當歸生地桔梗丹參
人參元參天冬麥冬遠志硃砂酸棗仁
歸脾湯
歸脾思慮傷心脾熱煩盜汗悸驚俱健忘怔忡時恍惚
四君酸遠木歸耆
(註)悸心自跳動也驚目觸物駭也健忘言事易忘也
怔忡心衝動甚也恍惚心時不明也方乃四君子
加酸棗仁遠志木香當歸黃耆
人參固本湯丸
保元生衇固本湯
固本肺腎兩虚病肺痿欬血欲成勞二冬二地人參共
保元生衇脾同調
(註)人參固本湯丸即人參天冬麥冬生地熟地也依
本方冄加保元之黃耆炙草生衇之五味三方合
一名保元生衇固本湯同調謂同調脾肺腎三經
虚也
逍遥散
逍遥理脾而清肝血虚骨蒸煩𠻳痰寒熱頰赤脇不快
婦人經病衇虚弦术苓歸芍柴薄草加味梔丹肝熱添
肝氣滯鬱陳撫附熱加吳萸炒黃連
(註)是方即白术茯苓當歸白芍柴胡薄荷甘草也肝
氣熱依本方加炒梔子丹皮名加味逍遥散肝氣
滯加陳皮肝氣鬱加撫芎香附肝氣鬱熱加吳茱
萸炒川黃連惟薄荷只可少許為引不宜多用
癆瘵總括
癆瘵隂虚蟲乾血積熱骨蒸欬𠻳痰肌膚甲錯目黯黑
始健不瀉下為先
(註)久病癆疾而名曰瘵瘵者敗也氣血兩敗之意也
有隂虛乾血者有隂虚積熱者當以諸補隂藥治
之肌膚甲錯謂皮膚乾澁也目黯黑者謂目黑無
光也始健謂初病尚壯不瀉謂久病不瀉也二者
皆可以攻下為先治也
癆瘵治法
癆瘵至瀉則必死不瀉能食尚可痊初取利後宜詳審
次服柴胡清骨煎虚用黃耆鼈甲散熱衰大補養榮參
皮熱柴胡胡連入骨蒸青蒿鼈甲添隂虛補隂諸丸劑
陽虛補陽等湯圓欬𠻳自同欬𠻳治𠻳血成方太平丸
(註)癆瘵之人病至大便泄瀉則必死矣若不瀉能食
尚堪任藥攻治故可痊也初取利後審其熱之微
甚人之強弱若熱甚人強宜用柴胡清骨散熱不
甚人弱宜用黃耆鼈甲散熱微人弱宜用十全大
補人參養榮等湯若皮外發熱加柴胡胡連骨内
蒸熱加青蒿鼈甲午後隂虚發熱宜用補隂諸丸
湯藥陽虛惡寒清瘦宜用補陽諸丸湯藥欬𠻳不
已同欬門方參而治之𠻳血者宜用成方太平丸
可也
大黃䗪蟲丸
大黃青蒿煎
傳屍將軍丸
乾血大黃䗪蟲治積熱蒿黃膽便煎癸亥腰眼灸七壮
後服傳屍將軍丸
(註)大黃䗪蟲丸有成方大黃青蒿煎即青蒿大黃豬
膽汁童便煎癆瘵日久有生惡蟲身死之後多遭
傳染甚而滅門名曰傳屍癆宜癸亥日灸兩腰眼
各七壮後服傳屍將軍丸此方載丹溪心法書中
柴胡清骨散
清骨骨蒸久不痊熱甚秦知草胡連鼈甲青蒿柴地骨
韭白髓膽童便煎
(註)此方乃秦艽知母炙草胡連鼈甲青蒿柴胡地骨
皮韭白豬脊髓豬膽汁童便也
黃耆鼈甲散
黃耆鼈甲虚勞熱骨蒸晡熱渴而煩肌肉消瘦食減少
盗汗欬𠻳出血痰生地赤芍柴秦草知耆菀骨半苓煎
人參桂桔俱減半鼈甲天冬桑倍添
(註)此方即生地赤芍柴胡秦艽炙草知母黃耆紫菀
地骨皮半夏茯苓人參桂枝桔梗鼈甲天冬桑白
皮也
自汗盜汗總括
自汗表陽虚惡冷陽實蒸熱汗津津盜汗隂虚分心腎
心虚不固火傷隂
(註)無因汗出謂之自汗自汗謂表陽虚汗出則惡寒
冷宜用後方若蒸蒸發熱汗出不惡寒則為裏陽
實宜以調胃承氣湯下之睡則汗出覺則汗止謂
之盜汗盜汗為隂虛當分心虚不固心火傷隂也
黃耆六一湯
玉屏風散
黃耆建中湯
自汗表虛黃耆草玉屏風散术耆防氣虚加參陽虛附
血虛黃耆建中湯
(註)黃耆六一湯即黃耆六錢甘草一錢也玉屏風散
即黃耆白术防風也二方皆治表虚自汗若氣虚
加人參陽虛加附子可也若不惡寒不氣少則為
血虛不可用參附宜黃耆建中湯即小建中湯加
黃耆也方在傷寒門
當歸六黃湯
酸棗仁湯
盜汗心火下傷隂歸耆二地蘗連芩心虚酸棗芍歸地
知蘗苓耆五味參
(註)當歸六黃湯治心火傷隂盜汗即當歸黃耆黃芩
黃連黃蘗生熟地黃也酸棗仁湯治心虛不固盜
汗即酸棗仁當歸白芍生地知母黃蘗茯苓黃耆
五味子人參也
失血總括
九竅出血名大衄鼻出鼻衄腦如泉耳目出血耳目衄
膚出肌衄齒牙宣内衄𠻳涎脾唾腎咯心欬肺嘔屬肝
精竅溺血膀胱淋便血大腸吐胃間
(註)九竅一齊出血名曰大衄鼻出血曰鼻衄鼻出血
如泉曰腦衄耳出血曰耳衄目出血曰目衄皮膚
出血曰肌衄齒牙出血曰齒衄又名牙宣此皆衄
血隨所患處而命名也若從口出則為内衄内衄
出血涎𠻳出於脾唾出扵腎咯出於心欬出於肺
嘔出於肝吐出於胃溺血從精竅而出淋血從膀
胱而出嘔吐之分嘔則有上逆漉漉之聲吐則無
聲也
失血死證
失血身凉衇小順大疾身熱卧難凶口鼻湧出而不止
大下潰腐命多傾
(註)大疾衇大疾也卧難不能卧也大衄大下血出如
湧泉不止内潰腐屍之氣則命傾也
失血治法
陽乘隂熱血妄行血犯氣分不歸經血病及府滲入濁
由来藏病溢出清熱傷失血宜清熱勞傷理損自然平
努即内傷初破逐久與勞傷治法同
(註)凡失血之證陽盛乘隂則血為熱廹血不能安於
衇中而妄行氣分不能回歸經衇也若血病傷及
於府者則血滲入腸胃濁道上從咽出下從二便
而出也血病傷及於藏者則血溢出胸中清道上
從喉出下從精竅而出也夫血藏於藏内行於衇
中軀殼之中不可得而見也非有損傷不能為病
而損傷之道有三一曰熱傷宜以清熱為主一曰
勞傷宜以理損為主一曰努傷初宜以破逐為主
久亦宜以理損為主也
犀角地黃湯
熱傷一切失血病犀角地黃芍牡丹胸膈滿痛加桃大
熱甚吐衄入芩連因怒嘔血柴梔炒唾血元參知蘗煎
咯加二冬𠻳二母涎壅促𠻳鬱金丸
(註)熱傷一切失血之病皆宜犀角地黃湯若胸膈滿
痛是為瘀血加桃仁大黃若吐血熱盛加黃芩黃
連因怒致吐血及嘔血者加柴胡炒梔唾血加元
參黃蘗知母咯血加天冬麥冬𠻳血加知母貝母
涎壅氣促陣陣急𠻳帶出血者宜鬱金丸方在後
加味救肺飲加鬱金湯
勞傷吐血救肺飲𠻳血加調鬱金湯形衰無熱氣血弱
人參養榮加麥良
(註)救肺飲即虛勞門之加味救肺飲加調鬱金末也
若氣血虛弱不見火象宜用人參養榮湯加麥門
冬也
芎歸湯
飽食用力或持重努破衇絡血歸芎嘔血漉漉聲上逆
跌撲墮打有瘀行
(註)飽食用力或因持重努傷衇絡失血湧吐宜用芎
歸飲引血歸經及嘔血跌撲墮打傷其衇絡令人
大吐者亦皆宜之其有瘀血者或加大黃以下之
或加桃仁紅花以破之或加鬱金黃酒以行之
參地煎
參地衂吐血不已熱隨血減氣隨亡氣虚人參為君主
血熱為君生地黃
(註)參地煎即人參生地黃也凡因熱傷衂吐血不已
者則熱已隨血減然氣亦隨血亡也氣虚甚者當
倍人參為君血熱者宜倍生地為君時時煎服自
止也
瀉肺丸
𠻳血壅逆虛蘇子積熱痰黃瀉肺丸蔞仁半貝金葶杏
三黃惟大有除添
(註)𠻳血痰壅氣逆形氣虚者蘇子降氣湯降之方見
諸氣門痰黃積熱形氣實者用瀉肺丸下之即栝
蔞仁半夏浙貝母鬱金苦葶藶子杏仁黃連黃芩
大黃也惟大黃形氣實者加之若形氣虚者或大
便溏瀉則減去不用
保肺湯
保肺肺癰吐膿血白芨薏苡貝金陳苦梗苦葶甘草節
初加防風潰耆參
(註)保肺湯即白芨薏苡仁貝母金銀花陳皮苦桔梗
苦葶藶甘草節也初起加防風潰後加生黃耆人
參
牛膝四物湯
尿血同出痛淋血尿血分出溺血名溺血精竅牛四物
淋血八正地金通
(註)淋血溺血二證若尿與血同出而痛名曰淋血尿
與血分出名曰溺血溺血為精竅之病用四物倍
加牛膝淋血為尿竅之病用八正散加木通生地
鬱金治之
珀珠散
溺血諸藥而不效塊血竅滯莖急疼珀珠六一硃砂共
引煎一兩整木通
(註)溺血一證乃精竅為病每因忍精不泄提氣採戰
或因老年竭慾而成服諸藥不效者所溺之血成
塊竅滯不利莖中急疼欲死者用珀珠散日三服
每服三錢引用整木通去粗皮黃色者煎湯調服
其方即琥珀末一錢珍珠末五分硃砂末五分飛
滑石六錢甘草末一錢合均分三服若其人大便
結燥不通以八正散加牛膝鬱金下之有熱尿澁
以導赤散加牛膝鬱金清之利後仍服此藥自有
奇功
槐花散
便血内熱傷隂絡風合腸風濕藏瘍槐花側枳連炒穗
風加秦防濕楝蒼
(註)便血二證腸風臟毒其本皆熱傷隂絡熱與風合
為腸風下血多清熱與濕合為臟毒下血多濁均
宜槐花散即炒槐花炒側栢葉醋炒枳殼川黃連
炒荆芥穗為末烏梅湯調服腸風加秦艽防風臟
毒加炒苦楝炒蒼术若大腫大痛大便不通當以
臟毒未潰之瘍治之非臟毒下血之病也
升陽去濕和血湯
便血日久涼不應升補升耆蒼桂秦歸芍丹陳二地草
熱加萸連虛人參
(註)便血日久服凉藥不應宜升補用升陽去濕和血
湯即升麻黃耆蒼术肉桂秦艽當歸白芍丹皮陳
皮生地熟地生甘草炙甘草也有熱稍加吳茱萸
炒川連虚加人參可也
消渴總括
試觀年老多夜溺休信三消盡熱乾飲多尿少渾赤熱
飲少尿多清白寒
(註)上消屬肺飲水多而小便如常中消屬胃飲水多
而小便短赤下消屬腎飲水多而小便渾濁三消
皆燥熱病也然試觀年老好飲茶者夜必多溺則
休信三消皆熱而亦有寒者矣飲水多小便少而
渾赤者屬熱是火盛耗水而渾也飲水少小便多
而清白者屬寒是火虚不能耗水也
消渴生死
三消便鞕若能食衇大實強尚可醫不食舌白傳腫瀉
熱多舌紫發癰疽
(註)三消飲水多不能食若能食大便鞕衇大強實者
為胃實熱下之尚可醫也若不能食濕多舌白滑
者病久則傳變水腫泄瀉熱多舌紫乾者病久則
發癰疽而死也
消渴治法
竹葉黃耆湯
便鞕能食衇大強調胃金花斟酌當不食渴瀉白术散
竹葉黃耆不瀉方黃耆黃芩合四物竹葉石膏減粳薑
氣虚胃熱參白虎飲一溲二腎氣湯
(註)調胃謂調胃承氣湯金花謂梔子金花湯方俱在
傷寒門酌其所當用可也不食而渴已屬胃虚兼
之泄瀉胃虛無熱矣故用七味白术散方在虚損
門若不食而渴亦不瀉者是雖虚而猶有燥熱也
宜用竹葉黃耆湯即黃耆黃芩當歸川芎白芍生
地竹葉石膏人參炙草麥冬半夏也若氣虛胃熱
盛者宜用人參白虎湯若下焦虛寒飲一溲二者
宜用腎氣湯
御纂醫宗金鑑卷四十
御纂醫宗金鑑卷四十
編輯雜病心法要訣
内傷總括
内傷勞役傷脾氣飲食傷胃傷其形傷形失節温凉過
氣濕熱暑火寒中
(註)勞役傷氣傷元氣也飲食傷形傷胃府也傷氣宜
補有熱中濕熱暑熱火鬱寒中之不同傷形宜消
有飲食失節過於温凉之不一也
内傷外感辨似
内傷衇大見氣口外感衇大見人迎頭疼時痛與常痛
惡寒温解烈火仍熱在肌肉從内泛熱在皮膚捫内輕
自汗氣乏聲怯弱雖汗氣壯語高聲手心熱兮手背熱
鼻息氣短鼻促鳴不食惡食内外辨初渴後渴少多明
(註)内傷外感衇皆大内傷之衇氣口大於人迎不似
外感之衇人迎大於氣口也内傷外感皆頭痛内
傷之頭痛有時而痛有時不痛不似外感之頭痛
常常而痛不休也内傷外感皆惡寒内傷之惡寒
得就温衣而即解不似外感之惡寒雖近烈火而
仍惡也内傷外感皆發熱内傷之發熱熱在肌肉
以手捫之熱從内泛不似外感之發熱熱在皮膚
以手捫之熱自内輕也内傷外感皆自汗内傷之
自汗氣短乏聲怯弱不似外感之自汗氣壮促語
聲高也内傷外感手皆熱内傷之熱手心熱不似
外感之熱手背熱也内傷外感皆鼻不和内傷之
鼻息氣短而喘不似外感之鼻息氣促而鳴也内
傷外感皆不食内傷之不食口中無味不似外感
之不食聞食則惡也内傷外感皆渴内傷之渴初
病即渴其飲甚少不似外感之渴三日後始渴其
飲甚多也
補中益氣湯
補中益氣升陽清熱傷氣陷大虚洪頭痛表熱自汗出
心煩口渴畏寒風困倦懶言無氣動動則氣高喘促聲
保元甘温除大熱血歸氣术補脾經佐橘降濁散滯氣
升柴從胃引陽升陰火腎躁加地蘗陽熱心煩安神寧
(註)補中益氣湯治内傷清陽下陷因勞役過度熱傷
元氣故衇虚大而洪也内傷頭痛時作時止也内
傷表熱嘗自汗出也心煩氣虚惡煩勞也口渴氣
陷不蒸化也畏寒畏風表氣虚失衞也困倦懶言
中氣乏不周也動則氣喘上氣不足息也保元謂
人參黃耆甘草名保元湯也臣當歸和脾血白术
益脾氣佐橘皮降濁散胸中滯氣升柴升清從胃
中引陽也陰火時顯躁熱加黃蘗生地補水救隂
陽熱晝夜心煩合硃砂安神丸瀉火安神
調中益氣湯
調中弦洪緩沉澁濕熱體倦骨痠疼氣少心煩忽肥瘦
口沫食出耳鳴聾胸膈不快食無味二便失調飱血濃
保元升柴蒼橘蘗去蘗加木亦同名
(註)調中益氣湯亦治内傷清氣下陷濁氣上乘清濁
相干而兼濕熱者故二便不調飱瀉膿血也此湯
與補中益氣湯雖互相發明然其證衇則不可不
分别也内傷之病脾胃元氣一虚四藏失其調和
所以五臟之衇交相混見故肝弦心洪脾緩之脈
反見於上按之沉澁肺衇而反見於下也身肢重
倦氣不周也骨節痠疼血不榮也氣少中氣乏也
心煩心血少也忽肥忽瘦者火乘土位上併陽分
則血衇上行而上盛故面赤紅而肥下併隂分則
血衇下行而上虛故面青白而瘦即今之虚損病
人早則面青白瘦而惡寒午後則面紅赤肥而發
熱者是也口沫謂口中沃沫脾不散精也食出謂
食入反出胃虚不納也耳鳴聾謂耳鳴耳聾隂火
上衝也胸膈不快濁氣滯也飲食無味胃氣傷也
二便不調謂大便時瀉不瀉小便時利不利脾濕
不分也飱謂完榖不化之飱瀉脾虚濕不化也血
膿謂大便後或見膿見血脾濕熱釀成也保元謂
保元湯即人參黃茋炙草升麻柴胡蒼术橘皮黃
蘗也去黃蘗加木香亦名調中益氣湯以熱少氣
不和者宜之也
升陽益胃湯
内傷升陽益胃湯濕多熱少抑清陽倦怠懶食身重痛
口苦舌乾便不常灑灑惡寒屬肺病慘慘不樂乃陽傷
六君白芍連澤瀉羌獨黃茋柴與防
(註)内傷氣虚濕多熱少遏抑春生清氣不得上升脾
胃之證宜服此湯其證倦怠懶食身重而痛口苦
舌乾便不常謂大便不調小便頻數不如常也灑
灑惡寒衞氣不足屬肺皮毛之病也慘慘不樂面
色不和乃陽氣傷而不伸也六君謂人參白术茯
苓炙草橘皮半夏也加白芍黃連澤瀉黃茋羌活
獨活柴胡防風即是升陽益胃也
補脾胃瀉隂火升陽湯
補中升陽瀉隂火火多濕少困脾陽雖同升陽益胃證
然無瀉數肺陽傷補脾胃氣參耆草升陽柴胡升與羌
石膏芩連瀉隂火長夏濕令故加蒼
(註)内傷氣虚熱多濕少隂火困脾陽氣不得上升脾
胃之證宜服此方此方所治雖同升陽益胃之證
然無大便不調小便頻數灑灑惡寒肺病慘慘不
樂陽傷之證也
内傷補中調中益胃等湯加減法
冬加薑桂草蔲益秋芍白蔲縮㯽榔夏月氣衝芩連蘗
春加風藥鼓清陽長夏沉困精神少人參麥味澤苓蒼
肺熱咳𠻳減參去春加金沸款冬芳夏加麥冬五味子
秋冬連根節麻黃頭痛蔓荆甚芎入巔腦藁本苦細嚐
沉重懶倦或嘔逆痰厥頭疼半夏薑口乾嗌乾或表熱
加葛生津清胃陽大便燥濇元明粉血燥歸桃熟大黃
痞脹香砂連枳朴寒減黃連加炒薑胃痛草蔲寒益智
氣滯青皮白蔲香腹痛芍草芩桂審臍下痛桂熟地黃
内外煩疼歸和血脇下痛急草柴良身重脚軟已蒼蘗
身疼發熱藁防羌
(註)冬加乾薑官桂草豆蔲益智助陽氣也秋加白芍
白豆蔲縮砂仁㯽榔助燥收也夏月加黃連黃芩
黃蘗降隂火也或腹中氣上衝逆屬隂火衝上雖
非夏月亦加之春加風藥謂羌活獨活防風藁本
之類佐參耆之品能鼓清陽之氣上升也長夏身
肢沉困精神短少加人參麥冬五味子恐暑傷氣
也加澤瀉茯苓蒼术去脾濕也肺中有熱咳𠻳減
人參遠肺熱也春加金沸草欵冬花散肺風也夏
加麥冬五味子保肺氣也冬加連根節麻黃散肺
寒也頭痛加蔓荆子引太陽也痛甚加川芎上行
捷也巔痛腦痛加藁本入督衇也苦頭痛加細辛
走少隂也痰厥頭痛沉重懶倦或嘔逆痰涎加半
夏生薑治痰逆也口乾嗌乾或表發熱加葛根生
津解肌也大便燥澁加元明粉血虚燥加當歸血
實燥加桃仁熱實燥加大黃心下痞脹氣不快加
木香食不消加砂仁心下結熱加黃連心下結氣
加枳實胃氣壅塞加厚朴如胃中寒或冬月減去
黃連加炒乾薑胃痛加草豆蔲胃寒或唾沫加益
智氣滿不快加白豆蔲青皮腹痛加白芍甘草審
其有熱加黃芩有寒加官桂臍下痛加肉桂熟地
黃腹内身外刺痛此屬血澁不足加當歸以活血
也脇下痛或急縮加甘草柴胡以和肝也身重脚
軟加防己蒼术黃蘗去濕熱在内也身痛發熱加
藁本防風羌活疎風在表也
清暑益氣湯
清燥湯
長夏濕暑交相病暑多清暑益氣功汗熱煩渴倦少氣
惡食尿澁便溏行補中去柴加蘗澤麥味蒼麯甘葛青
濕多痿厥清燥地豬茯柴連減葛青
(註)長夏之令暑濕炎蒸交相為病暑多濕少為病其
證則自汗身熱心煩口渴倦困少氣惡食小便澁
少大便稀溏宜清暑益氣湯即補中益氣湯去柴
胡加黃蘗澤瀉麥冬五味子蒼术神麯甘葛青皮
也若濕多暑少為病則成痿厥之證腰以下痿軟
難於轉動行走不正兩足欹側宜清燥湯即本方
更加生地豬苓茯苓柴胡黃連減去甘葛青皮也
升陽散火湯
火鬱湯
血虚胃弱過食凉陽鬱於脾散火湯肌膚筋骨肢困熱
捫之烙手熱非常羌獨芍防升柴葛人參二草棗生薑
火鬱加葱減參獨惡寒沉數發之方
(註)二草炙甘草生甘草惡寒謂身雖有如是烙手之
熱而反惡寒衇来沉數則可知火鬱肌裏宜以此
方發之
白术附子湯
加味理中湯
内傷水来侮土病寒濕白术附子湯涎涕腹脹時多溺
足軟無力痛為殃腰背胛眼脊背痛丸冷隂隂痛不常
蒼附五苓陳半朴虚宜理中附苓蒼
(註)東垣内傷熱中之病用補中益氣湯寒中之病用
白术附子湯寒中為水来侮土寒濕之病其證内
則腹脹多溺涎涕外則足軟胛脊腰背睪丸痛脾
胃寒濕而氣不虛者宜用是方即五苓散加蒼术
附子陳皮半夏厚朴也若脾胃寒濕而氣虚者則
宜用理中湯加附子茯苓蒼术是也
人參資生丸
資生脾胃俱虛病不寒不熱平補方食少難消倒飽脹
面黃肌瘦倦難當
(註)繆仲醇製資生丸方為脾胃俱虚不寒不熱平補
之藥其所治之證乃飲食減少過時不化倒飽脹
悶面色痿黃肌肉漸瘦困倦無力也方見諸書故
不錄藥味
清胃理脾湯
清胃理脾治濕熱傷食平胃酌三黃大便黏穢小便赤
飲食愛冷口舌瘡
(註)清胃理脾湯即平胃散加黃連黃芩大黃也酌三
黃者謂有熱滯而不實者不可入大黃也傷食謂
傷食病證如痞脹噦嘔不食吞酸惡心噎氣之類
更兼大便黏臭小便赤澁飲食愛冷口舌生瘡皆
傷醇酒厚味濕熱為病之證也
理中湯
理中治虚寒濕傷食少喜熱面青黃腹痛腸鳴吐冷沫
大便腥穢似鴨溏
(註)白术附子湯治脾胃寒濕形氣實者也理中湯治
脾胃寒濕形氣虚者也虚者其證食少喜食熱物
面色青黃腹痛腸鳴吐冷涎沫大便腥穢不臭似
鴨糞澄澈清溏也故宜此湯
消食健脾丸
胃強脾弱脾胃病能食不化用消食平胃炒鹽胡椒共
麥蘗查麯白蒺藜
(註)脾胃病中有胃強脾弱一證胃強所以能食脾弱
不能消化宜服消食健脾湯丸助其消化用蒼术
陳皮厚朴甘草炒鹽胡椒山查神麯麥芽白蒺藜
末蜜丸服之更節其飲食自然脾胃和而能健運
矣
開胃進食湯
開胃進食治不食少食難化胃脾虚丁木藿香蓮子朴
六君炒麥與神麯
(註)此方治不思飲食少食不能消化脾胃兩虚之證
方即六君子湯加丁香木香藿香蓮子厚朴縮砂
麥芽神麯也
平胃散
一切傷食脾胃病痞脹噦嘔不能食吞酸惡心並噫氣
平胃蒼朴草陳皮快膈枳术痰苓半傷榖二芽縮神麯
肉滯山查麫莱菔滯熱芩連蘗大宜
(註)傷食等證宜用平胃散即蒼术厚朴甘草陳皮也
快膈加枳實白术有痰加半夏茯苓傷榖滯者加
麥芽榖芽縮砂神麯傷肉滯者加山查傷麫滯者
加萊菔有熱者加黃芩黃連黃蘗大黃酌而用之
葛花解酲湯
葛花解酲發酒汗懶食熱倦嘔頭疼參葛四苓白蔲縮
神麯乾薑陳木青
(註)傷酒宜用葛花解酲湯汗之汗出立愈其證頭痛
懶食嘔吐身熱倦怠而煩似乎外感而實非外感
皆因酒所致也方即人參葛花白术茯苓豬苓澤
瀉白蔲縮砂神麯乾薑陳皮木香青皮
秘方化滯丸
秘方化滯寒熱滯一切氣積痛攻方巴豆醋製稜莪术
青陳連半木丁香
(註)秘方化滯丸治不論寒熱一切氣滯積痛攻下之
妙藥也即巴豆三稜莪术青皮陳皮黃連半夏木
香丁香也此方出丹溪心法附餘書中屡試屢騐
按證隨引量其老少虚實增損進退以意用之久
久自得其效
虛勞總括
虛損成勞因復感陽虛外寒損肺經隂虚内熱從腎損
飲食勞倦自脾成肺損皮毛灑寒𠻳心損血少月經凝
脾損食少肌消瀉肝損脇痛懶於行腎損骨痿難久立
午熱夜汗骨蒸蒸從下皮聚毛落死從上骨痿不起終
恐懼不解則傷精怵惕思慮則傷神喜樂無極則傷魄
悲哀動中則傷䰟憂愁不已則傷意盛怒不止則傷志
勞倦過度則傷氣氣血骨肉筋精極
(註)虛者隂陽氣血榮衞精神骨髓津液不足是也損
者外而皮衇肉筋骨内而肺心脾肝腎消損是也
成勞者謂虚損日久留連不愈而成五勞七傷六
極也因復感者謂不足之人陽虚復感外寒則損
從皮毛肺始隂虚更生内熱則損從骨髓腎始内
傷飲食勞倦則損從肌肉脾始此虚損成勞之因
然其證有五一損皮聚毛落灑淅惡寒咳𠻳肺勞
也二損血衇虚少男子面無血色女子月經不通
心勞也三損飲食減少肌肉消瘦大便溏瀉脾勞
也四損兩脇引胸而痛筋緩不能行肝勞也五損
骨痿不能久立午後發熱盜汗骨蒸腎勞也從下
腎藏損起者損至皮聚毛落則死也從上肺藏損
起者損至骨痿不能起於床則終也從脾藏損起
者或至皮聚毛落或至骨痿不起皆死也虚損為
七傷之證一恐懼不解則傷精精傷則骨痠痿厥
精時自下蓋五藏主藏精者也不可傷傷則失守
而隂虚隂虚則無氣無氣則死矣一怵惕思慮則
傷神神傷則恐懼自失破䐃脱肉毛悴色夭死於
冬也一喜樂無極則傷魄魄傷則狂狂則意不存
人皮革焦毛悴色夭死於夏也一悲哀動中則傷
䰟䰟傷則狂妄不精不精則不正隂縮而攣筋兩
脇骨不舉毛悴色夭死於秋也一憂愁不已則傷
意意傷則悗亂四肢不舉毛悴色夭死於春也一
盛怒不止則傷志志傷則喜忘其前言腰脊不可
以俯仰屈伸毛悴色夭死於季夏也一勞倦過度
則傷氣氣傷則火愈壯壯火則食氣故無氣以動
喘乏汗出内外皆越則氣日耗氣日耗則死矣虛
損為六極之證一數轉筋十指爪甲痛筋極也一
牙齒動手足痛不能久立骨極也一面無血色頭
髮墜落血極也一身上往往如鼠走削瘦乾黑肉
極也一氣少無力身無膏澤翕翕羸瘦眼無精光
立不能定身體苦痒搔之生瘡精極也一胸脇逆
滿恒欲大怒氣少不能言氣極也
(按)前人分七傷之證似多不經依内經改之庶後學
易明也
虛勞死證
隂勞細數形盡死陽勞微革氣脱終枯白顴紅一側卧
𠻳啞咽痛咯星紅五藏無胃為真藏形肉雖存不久停
一息二至名曰損一息一至行尸名大骨枯槁大肉䧟
動作益衰精髓空真藏未見一歲死若見真藏尅期凶
喘滿動形六月死一月内痛引肩胸身熱破䐃肉盡脱
十日之内不能生真藏衇見目眶陷目不見人頃刻傾
若能見人神猶持至所不勝日時終
(註)隂虛之勞衇細數則必形消著骨而後死者隂主
形也陽虚之勞衇微革則不待痿盡忽然而脱者
陽主氣也五藏之衇無和緩象為無胃之真藏衇
即形肉雖存亦必不久於人世也一息二至損病
之衇也一息一至行尸之衇也大骨顴肩股腰之
大骨也大肉頭項四肢之大肉也枯槁者骨痿不
能支也陷下者肉消陷成坑也動作精神漸衰真
藏衇不見期一歲死若眞藏衇見遇所不勝之時
日凶可期也若真藏衇不見有是證者喘滿動形
六月而死有是證者五藏内損痛引肩胸者一月
而死有是證者肉盡之處皆枯燥破裂謂之破䐃
身熱不已十日内死真藏衇見目眶下陷視不見
人頃刻而死若能見人則神尚未去至所不勝之
日時而死也
虚勞治法
後天之治本血氣先天之治法隂陽腎肝心肺治在後
脾損之法同内傷
(註)後天脾胃水榖生化榮衞故治法本乎氣血先天
腎藏精氣生化之原故治法本乎隂陽五藏虚損
治法俱在於後而脾藏虚損治法已載内傷故曰
同内傷也
拯隂理勞湯
隂虚火動用拯隂皮寒骨蒸咳𠻳侵食少痰多煩少氣
生衇歸芍地板貞薏苡橘丹連合草汗多不寐加棗仁
燥痰桑貝濕苓半阿膠咳血骨熱深
(註)此方即人參麥冬五味當歸白芍生地龜板女貞
薏苡橘紅丹皮蓮子百合炙草也汗多不寐俱加
棗仁咳而𠻳痰加桑皮貝母𠻳而濕痰加茯苓半
夏咳𠻳咯血加阿膠骨蒸熱深加地骨皮也
極陽理勞湯
陽虛氣弱用拯陽倦怠惡煩勞則張表熱自汗身痠痛
減去升柴補中方更添桂味寒加附瀉入升柴訶蔲香
夏咳減桂加麥味冬咳不減味乾薑
(註)此湯即人參黃耆炙草白术陳皮肉桂當歸五味
子也倦怠懶於動也惡煩勞動則氣張而喘乏也
惡寒加附子洩瀉仍入升麻柴胡更加訶子肉蔲
木香也夏月咳𠻳減肉桂加麥冬五味子冬月咳
𠻳不減肉桂更加五味子乾薑也
六味地黃湯
都氣湯
七味地黃湯
生衇地黃湯
桂附地黃湯
知蘗地黃湯
金匱腎氣湯
腎虛午熱形消瘦水泛為痰津液傷咳𠻳盜汗失精血
消渴淋濁口咽瘡熟地藥萸丹苓澤加味勞𠻳都氣湯
引火歸元加肉桂火妄刑金生衇良桂附益火消隂翳
知蘗壯水制陽光車牛桂附名腎氣陽虚水腫淋濁方
(註)午熱午後發熱也水泛為痰謂日食飲食所化津
液腎虚不能攝水泛上為痰也盜汗謂睡而汗出
覺而即止之汗也失精遺精也消渴謂飲水而即
消渴仍不止也淋者尿淋漓不利也濁者尿之前
後有濁液也口咽生瘡虚火炎也均宜六味地黃
湯治之勞𠻳加味謂加五味子名都氣湯也引火
歸元加肉桂名七味地黃湯火妄刑金加生衇飲
名生衇地黃湯也桂附謂加肉桂附子知蘗謂加
知母黃蘗車牛桂附謂加車前牛膝肉桂附子名
桂附知蘗腎氣等湯也
大補隂丸
滋隂降火湯
大補隂丸制壯火滋陰降火救傷金龜板知蘗地髓劑
二冬歸芍草砂仁欬加百味汗地骨血痰金貝虚耆參
虛熱無汗宜散火有汗骨蒸亦補隂
(註)隂虚火旺無水以制宜用大補隂丸滋水制火方
即龜板知母黃蘗生地為末豬脊髓煉蜜為丸若
火旺無制妄行傷金肺痿欬𠻳宜用滋隂降火湯
救其傷金方即大補隂丸加麥冬天冬當歸白芍
炙草縮砂欬甚加百合五味子盜汗加地骨皮咯
血加鬱金痰多加川貝母氣虚加人參黃耆凡虚
熱如火烙手無汗者為火鬱宜升陽散火湯有汗
者為骨蒸亦宜大補隂丸及滋隂六黃等湯也
保元湯
一切氣虚保元湯耆外參内草中央加桂能生命門氣
痘瘡灰陷與清漿
(註)保元湯即人參黃耆炙草也黃耆補表氣人參補
裏氣炙草補中氣加肉桂能生命門真氣且能治
小兒痘瘡灰白頂陷清漿
四君子湯
五味異功湯
六君子湯
七味白术湯
四獸飲
脾胃氣虛四君子衇軟形衰面白黃倦怠懶言食少氣
參苓术草棗薑強氣滯加陳異功散有痰橘半六君湯
肌熱瀉渴藿木葛虛瘧六君果梅薑
(註)治氣虛兼氣滯不快依四君加陳皮名五味異功
散治氣虚兼有痰飲依四君加橘紅半夏名六君
子湯治氣虚肌熱渴瀉依本方加藿香木香葛根
名七味白术散治氣虚久瘧留連不愈依六君子
湯加草菓烏梅生薑名四獸飲
芎歸湯
開骨散
一切血病芎歸湯産後胎前必用方氣虚難産參倍入
交骨難開龜髮良
(註)芎歸湯即川芎當歸又名佛手散氣虚産難或時
久傷氣依本方倍加人參臨産交骨難開依本方
加整龜板一具本人梳下亂髮一團他人梳下之
髮亦可名開骨散
四物湯
聖愈湯
六物湯
加味四物湯
地骨皮飲
調肝養血宜四物歸芎芍地酌相應氣虚血少參耆補
氣燥血熱知蘖清寒熱柴丹炒梔子但熱無寒丹骨平
熱甚芩連寒桂附止血茅蒲破桃紅
(註)調肝養血宜四物湯即當歸川芎白芍熟地黃酌
相應謂補血用白芍熟地破血用赤芍凉血用生
地氣虚血少宜加參耆名聖愈湯氣燥血熱宜加
知蘗名六物湯血虚寒熱往來宜加味四物湯即
本方加柴胡丹皮炒梔子也血虚惟發熱不惡寒
宜地骨皮飲即本方加地骨皮牡丹皮也血分熱
甚依本方加黃芩黃連寒甚加肉桂附子破血加
桃仁紅花止血加茅根蒲黃炒黑
八珍湯
十全大補湯
人參養榮湯
一切氣血兩虚證八珍四物與四君氣乏色枯毛髮落
自汗盜汗悸忘臻發熱欬𠻳吐衂血食少肌瘦泄瀉頻
十全大補加耆桂榮去芎加遠味陳
(註)氣虚四君子湯血虚四物湯氣血兩虚八珍湯八
珍者即四君四物也若有氣乏色枯毛髮脱落自
汗盜汗心悸徤忘發熱欬𠻳吐血衄血食少肌瘦
泄瀉等證則宜十全大補湯即八珍湯加黃耆肉
桂也人參養榮湯即十全大補湯減去川芎更加
遠志五味子陳皮也
小建中湯
黃耆建中湯
當歸建中湯
䨇和飲
虚勞腹痛小建中悸衄之血夢失精手足煩熱肢酸痛
芍草飴桂棗薑同衞虚加耆黃耆建榮虚當歸建中名
温養氣血雙和飲三方減飴加地芎
(註)諸虚勞極裏急腹痛宜以小建中湯温和脾胃並
治裏虛心悸衄下亡血夜夢失精手足煩熱四肢
痠痛血液虧損等證是方白芍藥甘草飴糖中桂
大棗生薑也若衛氣虚者加黃耆名曰黃耆建中
湯若裏不急腹不痛有是證者則當以温養氣血
用雙和飲即此三方減去飴糖加入熟地川芎乃
八珍湯減人參白术茯苓加黃耆中桂盖以補隂
血為主也
補肝湯
補肝湯治肝虚損筋緩不能自收持目暗䀮䀮無所見
四物酸棗草瓜宜
(註)補肝湯即當歸川芎白芍熟地酸棗仁炙草木瓜
也
加味救肺飲
加味救肺治肺損𠻳血金家被火刑歸芍麥味參耆草
百花紫菀馬兜鈴
(註)加味救肺飲即當歸白芍麥冬五味子人參黃耆
炙草百合欵冬花紫菀馬兜鈴也
天王補心丹
天王補心心虚損健忘神虚煩不眠栢子味苓歸地桔
三參天麥遠硃酸
(註)是方即栢子仁五味子茯苓當歸生地桔梗丹參
人參元參天冬麥冬遠志硃砂酸棗仁
歸脾湯
歸脾思慮傷心脾熱煩盜汗悸驚俱健忘怔忡時恍惚
四君酸遠木歸耆
(註)悸心自跳動也驚目觸物駭也健忘言事易忘也
怔忡心衝動甚也恍惚心時不明也方乃四君子
加酸棗仁遠志木香當歸黃耆
人參固本湯丸
保元生衇固本湯
固本肺腎兩虚病肺痿欬血欲成勞二冬二地人參共
保元生衇脾同調
(註)人參固本湯丸即人參天冬麥冬生地熟地也依
本方冄加保元之黃耆炙草生衇之五味三方合
一名保元生衇固本湯同調謂同調脾肺腎三經
虚也
逍遥散
逍遥理脾而清肝血虚骨蒸煩𠻳痰寒熱頰赤脇不快
婦人經病衇虚弦术苓歸芍柴薄草加味梔丹肝熱添
肝氣滯鬱陳撫附熱加吳萸炒黃連
(註)是方即白术茯苓當歸白芍柴胡薄荷甘草也肝
氣熱依本方加炒梔子丹皮名加味逍遥散肝氣
滯加陳皮肝氣鬱加撫芎香附肝氣鬱熱加吳茱
萸炒川黃連惟薄荷只可少許為引不宜多用
癆瘵總括
癆瘵隂虚蟲乾血積熱骨蒸欬𠻳痰肌膚甲錯目黯黑
始健不瀉下為先
(註)久病癆疾而名曰瘵瘵者敗也氣血兩敗之意也
有隂虛乾血者有隂虚積熱者當以諸補隂藥治
之肌膚甲錯謂皮膚乾澁也目黯黑者謂目黑無
光也始健謂初病尚壯不瀉謂久病不瀉也二者
皆可以攻下為先治也
癆瘵治法
癆瘵至瀉則必死不瀉能食尚可痊初取利後宜詳審
次服柴胡清骨煎虚用黃耆鼈甲散熱衰大補養榮參
皮熱柴胡胡連入骨蒸青蒿鼈甲添隂虛補隂諸丸劑
陽虛補陽等湯圓欬𠻳自同欬𠻳治𠻳血成方太平丸
(註)癆瘵之人病至大便泄瀉則必死矣若不瀉能食
尚堪任藥攻治故可痊也初取利後審其熱之微
甚人之強弱若熱甚人強宜用柴胡清骨散熱不
甚人弱宜用黃耆鼈甲散熱微人弱宜用十全大
補人參養榮等湯若皮外發熱加柴胡胡連骨内
蒸熱加青蒿鼈甲午後隂虚發熱宜用補隂諸丸
湯藥陽虛惡寒清瘦宜用補陽諸丸湯藥欬𠻳不
已同欬門方參而治之𠻳血者宜用成方太平丸
可也
大黃䗪蟲丸
大黃青蒿煎
傳屍將軍丸
乾血大黃䗪蟲治積熱蒿黃膽便煎癸亥腰眼灸七壮
後服傳屍將軍丸
(註)大黃䗪蟲丸有成方大黃青蒿煎即青蒿大黃豬
膽汁童便煎癆瘵日久有生惡蟲身死之後多遭
傳染甚而滅門名曰傳屍癆宜癸亥日灸兩腰眼
各七壮後服傳屍將軍丸此方載丹溪心法書中
柴胡清骨散
清骨骨蒸久不痊熱甚秦知草胡連鼈甲青蒿柴地骨
韭白髓膽童便煎
(註)此方乃秦艽知母炙草胡連鼈甲青蒿柴胡地骨
皮韭白豬脊髓豬膽汁童便也
黃耆鼈甲散
黃耆鼈甲虚勞熱骨蒸晡熱渴而煩肌肉消瘦食減少
盗汗欬𠻳出血痰生地赤芍柴秦草知耆菀骨半苓煎
人參桂桔俱減半鼈甲天冬桑倍添
(註)此方即生地赤芍柴胡秦艽炙草知母黃耆紫菀
地骨皮半夏茯苓人參桂枝桔梗鼈甲天冬桑白
皮也
自汗盜汗總括
自汗表陽虚惡冷陽實蒸熱汗津津盜汗隂虚分心腎
心虚不固火傷隂
(註)無因汗出謂之自汗自汗謂表陽虚汗出則惡寒
冷宜用後方若蒸蒸發熱汗出不惡寒則為裏陽
實宜以調胃承氣湯下之睡則汗出覺則汗止謂
之盜汗盜汗為隂虛當分心虚不固心火傷隂也
黃耆六一湯
玉屏風散
黃耆建中湯
自汗表虛黃耆草玉屏風散术耆防氣虚加參陽虛附
血虛黃耆建中湯
(註)黃耆六一湯即黃耆六錢甘草一錢也玉屏風散
即黃耆白术防風也二方皆治表虚自汗若氣虚
加人參陽虛加附子可也若不惡寒不氣少則為
血虛不可用參附宜黃耆建中湯即小建中湯加
黃耆也方在傷寒門
當歸六黃湯
酸棗仁湯
盜汗心火下傷隂歸耆二地蘗連芩心虚酸棗芍歸地
知蘗苓耆五味參
(註)當歸六黃湯治心火傷隂盜汗即當歸黃耆黃芩
黃連黃蘗生熟地黃也酸棗仁湯治心虛不固盜
汗即酸棗仁當歸白芍生地知母黃蘗茯苓黃耆
五味子人參也
失血總括
九竅出血名大衄鼻出鼻衄腦如泉耳目出血耳目衄
膚出肌衄齒牙宣内衄𠻳涎脾唾腎咯心欬肺嘔屬肝
精竅溺血膀胱淋便血大腸吐胃間
(註)九竅一齊出血名曰大衄鼻出血曰鼻衄鼻出血
如泉曰腦衄耳出血曰耳衄目出血曰目衄皮膚
出血曰肌衄齒牙出血曰齒衄又名牙宣此皆衄
血隨所患處而命名也若從口出則為内衄内衄
出血涎𠻳出於脾唾出扵腎咯出於心欬出於肺
嘔出於肝吐出於胃溺血從精竅而出淋血從膀
胱而出嘔吐之分嘔則有上逆漉漉之聲吐則無
聲也
失血死證
失血身凉衇小順大疾身熱卧難凶口鼻湧出而不止
大下潰腐命多傾
(註)大疾衇大疾也卧難不能卧也大衄大下血出如
湧泉不止内潰腐屍之氣則命傾也
失血治法
陽乘隂熱血妄行血犯氣分不歸經血病及府滲入濁
由来藏病溢出清熱傷失血宜清熱勞傷理損自然平
努即内傷初破逐久與勞傷治法同
(註)凡失血之證陽盛乘隂則血為熱廹血不能安於
衇中而妄行氣分不能回歸經衇也若血病傷及
於府者則血滲入腸胃濁道上從咽出下從二便
而出也血病傷及於藏者則血溢出胸中清道上
從喉出下從精竅而出也夫血藏於藏内行於衇
中軀殼之中不可得而見也非有損傷不能為病
而損傷之道有三一曰熱傷宜以清熱為主一曰
勞傷宜以理損為主一曰努傷初宜以破逐為主
久亦宜以理損為主也
犀角地黃湯
熱傷一切失血病犀角地黃芍牡丹胸膈滿痛加桃大
熱甚吐衄入芩連因怒嘔血柴梔炒唾血元參知蘗煎
咯加二冬𠻳二母涎壅促𠻳鬱金丸
(註)熱傷一切失血之病皆宜犀角地黃湯若胸膈滿
痛是為瘀血加桃仁大黃若吐血熱盛加黃芩黃
連因怒致吐血及嘔血者加柴胡炒梔唾血加元
參黃蘗知母咯血加天冬麥冬𠻳血加知母貝母
涎壅氣促陣陣急𠻳帶出血者宜鬱金丸方在後
加味救肺飲加鬱金湯
勞傷吐血救肺飲𠻳血加調鬱金湯形衰無熱氣血弱
人參養榮加麥良
(註)救肺飲即虛勞門之加味救肺飲加調鬱金末也
若氣血虛弱不見火象宜用人參養榮湯加麥門
冬也
芎歸湯
飽食用力或持重努破衇絡血歸芎嘔血漉漉聲上逆
跌撲墮打有瘀行
(註)飽食用力或因持重努傷衇絡失血湧吐宜用芎
歸飲引血歸經及嘔血跌撲墮打傷其衇絡令人
大吐者亦皆宜之其有瘀血者或加大黃以下之
或加桃仁紅花以破之或加鬱金黃酒以行之
參地煎
參地衂吐血不已熱隨血減氣隨亡氣虚人參為君主
血熱為君生地黃
(註)參地煎即人參生地黃也凡因熱傷衂吐血不已
者則熱已隨血減然氣亦隨血亡也氣虚甚者當
倍人參為君血熱者宜倍生地為君時時煎服自
止也
瀉肺丸
𠻳血壅逆虛蘇子積熱痰黃瀉肺丸蔞仁半貝金葶杏
三黃惟大有除添
(註)𠻳血痰壅氣逆形氣虚者蘇子降氣湯降之方見
諸氣門痰黃積熱形氣實者用瀉肺丸下之即栝
蔞仁半夏浙貝母鬱金苦葶藶子杏仁黃連黃芩
大黃也惟大黃形氣實者加之若形氣虚者或大
便溏瀉則減去不用
保肺湯
保肺肺癰吐膿血白芨薏苡貝金陳苦梗苦葶甘草節
初加防風潰耆參
(註)保肺湯即白芨薏苡仁貝母金銀花陳皮苦桔梗
苦葶藶甘草節也初起加防風潰後加生黃耆人
參
牛膝四物湯
尿血同出痛淋血尿血分出溺血名溺血精竅牛四物
淋血八正地金通
(註)淋血溺血二證若尿與血同出而痛名曰淋血尿
與血分出名曰溺血溺血為精竅之病用四物倍
加牛膝淋血為尿竅之病用八正散加木通生地
鬱金治之
珀珠散
溺血諸藥而不效塊血竅滯莖急疼珀珠六一硃砂共
引煎一兩整木通
(註)溺血一證乃精竅為病每因忍精不泄提氣採戰
或因老年竭慾而成服諸藥不效者所溺之血成
塊竅滯不利莖中急疼欲死者用珀珠散日三服
每服三錢引用整木通去粗皮黃色者煎湯調服
其方即琥珀末一錢珍珠末五分硃砂末五分飛
滑石六錢甘草末一錢合均分三服若其人大便
結燥不通以八正散加牛膝鬱金下之有熱尿澁
以導赤散加牛膝鬱金清之利後仍服此藥自有
奇功
槐花散
便血内熱傷隂絡風合腸風濕藏瘍槐花側枳連炒穗
風加秦防濕楝蒼
(註)便血二證腸風臟毒其本皆熱傷隂絡熱與風合
為腸風下血多清熱與濕合為臟毒下血多濁均
宜槐花散即炒槐花炒側栢葉醋炒枳殼川黃連
炒荆芥穗為末烏梅湯調服腸風加秦艽防風臟
毒加炒苦楝炒蒼术若大腫大痛大便不通當以
臟毒未潰之瘍治之非臟毒下血之病也
升陽去濕和血湯
便血日久涼不應升補升耆蒼桂秦歸芍丹陳二地草
熱加萸連虛人參
(註)便血日久服凉藥不應宜升補用升陽去濕和血
湯即升麻黃耆蒼术肉桂秦艽當歸白芍丹皮陳
皮生地熟地生甘草炙甘草也有熱稍加吳茱萸
炒川連虚加人參可也
消渴總括
試觀年老多夜溺休信三消盡熱乾飲多尿少渾赤熱
飲少尿多清白寒
(註)上消屬肺飲水多而小便如常中消屬胃飲水多
而小便短赤下消屬腎飲水多而小便渾濁三消
皆燥熱病也然試觀年老好飲茶者夜必多溺則
休信三消皆熱而亦有寒者矣飲水多小便少而
渾赤者屬熱是火盛耗水而渾也飲水少小便多
而清白者屬寒是火虚不能耗水也
消渴生死
三消便鞕若能食衇大實強尚可醫不食舌白傳腫瀉
熱多舌紫發癰疽
(註)三消飲水多不能食若能食大便鞕衇大強實者
為胃實熱下之尚可醫也若不能食濕多舌白滑
者病久則傳變水腫泄瀉熱多舌紫乾者病久則
發癰疽而死也
消渴治法
竹葉黃耆湯
便鞕能食衇大強調胃金花斟酌當不食渴瀉白术散
竹葉黃耆不瀉方黃耆黃芩合四物竹葉石膏減粳薑
氣虚胃熱參白虎飲一溲二腎氣湯
(註)調胃謂調胃承氣湯金花謂梔子金花湯方俱在
傷寒門酌其所當用可也不食而渴已屬胃虚兼
之泄瀉胃虛無熱矣故用七味白术散方在虚損
門若不食而渴亦不瀉者是雖虚而猶有燥熱也
宜用竹葉黃耆湯即黃耆黃芩當歸川芎白芍生
地竹葉石膏人參炙草麥冬半夏也若氣虛胃熱
盛者宜用人參白虎湯若下焦虛寒飲一溲二者
宜用腎氣湯
御纂醫宗金鑑卷四十
