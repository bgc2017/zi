御定醫宗金鑑醫家類
提要
(臣)等謹案
御定醫宗金鑑九十卷乾隆十四年奉
勅撰首為訂正傷寒論注十七卷次為訂正金匱
要略注八卷盖醫書之最古者無過素問次
則八十一難經然皆有論無方(案素問有半夏湯等一二)
(方然偶然及之非其通例也)其有論有方者自張機始講
傷寒及雜證者亦以機此二書為宗然傷寒
論為諸醫所亂幾如争大學之錯簡改本愈
多而義愈晦病其說之太襍金匱要略雖不
甚聚訟然注者罕所發明又病其說之不詳
是以首訂二書糾訛補漏以標證治之正軌
次為刪補名醫方論八卷輯醫方者往往僅
題某丸某散治某病不知病狀相似者病本
多殊古人隨證消息君臣佐使有其宜攻補
緩急有其序或以相輔為用或以相制為功
甚或以相反相激巧投而取效必明制方之
意而後能詳審病源以進退加減故方論並
載也次為四脉要訣一卷取崔紫虚脉訣參
以内經闡虚實表裏之要紫虚者宋道士崔
嘉彦之號也其書簡括而精密李時珍瀕湖
脉學嘗錄以弁首故兹亦取以為凖次運氣
要訣一卷闡素問五運六氣之理蓋運氣雖
不可拘泥亦不可竟廢故次于診法次為諸
科心法要訣五十四卷以盡雜證之變次為
正骨心法要旨五卷則古有是術而自薛已
正體類要以外無專門之書故補其遺皆有
圖有說有歌訣俾學者既易考求又便誦習
也自古以來惟宋代最重醫學然林億高保
衡等校刊古書而已不能有所發明其官撰
醫書如聖濟總錄太平惠民和劑局方等或
博而寡要或偏而失中均不能實禆于治療
故聖濟總錄惟行節本而局方尤為朱震亨
所攻此編仰體
聖主仁育之心根據古義而能得其變通參酌時
宜而必求其徵騐寒熱不執成見攻補無所
偏施於以拯濟生民同登夀域
涵濡培飬之澤真無微之不至矣乾隆四十三年
五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
御纂醫宗金鑑首卷
奏疏
太醫院院使加光祿寺卿銜(臣)錢斗保等謹
奏為欽奉
上諭事乾隆四年十一月十七日右院判(臣)王炳御醫
(臣)吳謙
奉
上諭爾等衙門該修醫書以正醫學欽此(臣)等聞
命之下曷勝惶懼欣躍醫道廢弛師範不立久矣皆因
醫書駮雜人不知宗今我
皇上聖慈仁心視民如子欲其同登壽域德意之厚與
天無極此乃萬世夀民公事随會同院使(臣)錢斗
保左院判(臣)陳止敬御醫(臣)劉裕鐸合詞恭
謝
天恩(臣)等竊聞上古之醫通天之紀察地之理調其運
和其化使上下合德皆神聖為之其道大也如此
周時以冡宰領其職上保
聖躬下全民命其任重也如此至漢而降醫入方技然
習之者猶非常人淳于意張機之屬迨後視醫甚
輕習之者僅為一己衣食計並不存心濟世自好
之士恥與同儔是以良醫代乏其道日衰其術失
傳今惟我
皇上仰體
聖祖仁皇帝
世宗憲皇帝聖心未就下頒修醫書之
旨(臣)等思維醫雖小道實天下蒼生性命所關非諸末藝
之可比也考醫之書天元玉冊本草靈樞素問三
經始自伏羲氏神農氏軒轅黃帝與臣岐伯等所
作也殷時伊尹著湯液本草戰國時扁鵲著難經
後漢時張機著傷寒論其書世遠詞奥難明且多
編次傳寫錯譌自晉而下至今醫書甚夥不能枚
舉雖諸大家多所發明然亦各自成家或博而不
精或雜而不一間有自相牴牾反足惑人者皆當
改正註釋分别諸家是非先自張機書起蓋以前
之書皆有法無方傷寒論金匱要略雜病論創立
方法格式始有法有方誠醫宗之正派啟萬世之
法程實醫門之聖書也故先改正錯譌註釋以利
天下時用(臣)等請將
大内所有醫書發出再
命下京省除書坊現行醫書外有舊醫書無板者新醫
書未刻者並家藏秘書及世傳經驗良方著地方
官婉諭購買或借抄錄或本人願自獻者集送太
醫院
命官纂修上自三皇以至我
朝分門聚類刪其駮雜採其精粹發其餘藴補其未
備成書二部其小而約者以便初學誦讀其大而
博者以便學成參考使為師者必由是而教為弟
子者必由是而學則醫學昌明夀民於萬萬世矣
其纂修照何館例書成如何頒給之處仰候
欽定謹此
奏
聞乾隆四年十二月初二日
奏奉
旨著大學士鄂爾泰酌議具奏其一應纂修事宜幷著
總管考核欽此
太保議政大臣大學士三等伯總管醫書館事務(臣)鄂爾泰謹
奏為遵
旨酌議事太醫院院使錢斗保等為欽奉
上諭纂修醫書等因一摺奉
旨著大學士鄂爾泰酌議具奏其一應纂修事宜幷著
總管考核欽此(臣)查修書各館舊例所用纂修官提
調官收掌官及考取謄錄生監以及供事紙匠俱
酌量人數足用多寡不等請
旨遵行在案今蒙
皇上特命纂修醫書以正醫學(臣)謹詳加酌議所修醫
書不必另行開館即於太醫院衙門内將現在閒
房照例量加修葺儘可充用該醫院官員到館辦
事亦稱近便其纂修官祇需八員總修官須用二
員御醫吳謙劉裕鐸應令充總修官仍兼纂修外
其餘纂修官八員應令太醫院堂官并吳謙劉裕
鐸等將平日眞知灼見精通醫學兼通文理之人
保舉選派如不足數再於翰林院及各部院官員
内有通曉醫學者酌量查派蓋因前代醫書詞義
深奥詮解不易而分門别類考訂成書既欲理明
亦須辭達既貴詳晰尤須貫串此醫理文理分修
總修四者缺一必不能成完書以垂諸久遠者也
再院使錢斗保左院判陳止敬右院判王炳俱有
本衙門辦理事件且
内庭差事所關重大難以分任修書之事請將該館
一切應行事務令錢斗保等三員照看經理其收
掌官酌用二員亦令該醫院堂官於所屬人員内
選派再於該醫院效力人等内選取字畫尚好者
以備謄錄如不敷用照例行文國子監直隸學政
將生監秉公考試務擇字畫端楷咨送本館以憑
選取供事酌用四名紙匠二名亦照例於内閣取
用其在館官員人役月支桌飯工食銀兩俱照八
旗志書館例支領其應用桌凳什物紙張筆墨等
項照例酌量向各該處咨取至院使錢斗保等奏
摺内請將
大内所有醫書發出再請
勅下直省除書坊現行醫書外有舊醫書無板者新醫
書未刻者並家藏秘書及世傳經驗良方著地方
官婉諭購買或暫借抄錄或本人願自獻者俱集
送太醫院等語應照所奏咨明該部行文各省督
撫轉飭地方官遵照辦理可也(臣)未敢擅便謹
奏請
旨於乾隆四年十二月十二日
奏奉
旨醫書館與修書各館不同該館纂修等官公費著照
修書各館例減半支給餘依議欽此
照管醫書館事務和碩和親王(臣)弘晝謹
奏為遵
旨議奏事乾隆五年二月初七日奉
旨太醫院設館纂修醫書一事著(臣)詳細查明妥議具
奏欽此欽遵(臣)謹查得院使錢斗保等以古今醫
書甚繁雖諸大家多所發明或博而不精或雜而
不一皆當改正註釋以利天下時用請將
大内所有醫書發出
命下京省令將新舊醫書並家藏秘書及世傳經驗良
方集送太醫院纂修成書等情經大學士伯鄂爾
泰遵
旨議稱纂修醫書不必另行開館即於太醫院閒房内
修葺充用所需總修官二員應令吳謙劉裕鐸充
當仍兼纂修外其餘纂修官祗需八員收掌官二
員再於該院人員内選取字畫尚好者以備謄錄
仍酌用供事四名紙匠二名該館一切應行事務
令錢斗保等三員照看經理至官員人役月支桌
飯工食銀兩俱照八旗志書館例支領所需桌凳
紙張筆墨等項向各處咨取應用所請
大内醫書發出
命下京省將新舊醫書併家藏秘書及世傳經驗良方
集送太醫院之處應照所奏施行等因具
奏奉
旨醫書館與修書各館不同該館纂修等官公費照修
書各館例減半支給餘依議欽此欽遵(臣)
復詳加確查該院遵
旨將纂修事宜工食什物等項咨查各館尚未移覆及
行取各省醫書之處亦未咨部通行其需用人員
且未選定是以至今未曾開館(臣)將未即速辦情
節詢於錢斗保等據吳謙詞稱以前之書有法無
方惟傷寒論金匱要略雜病論等書創立始有法
有方謙於餘暇已詳加刪訂書成八九稍加增減
即可告竣等語竊思吳謙既稱刪訂已成八九兼
之
大内頒發醫書詳加參考誠如
聖諭縱天下之書亦未必有過於此者也請將
大内所有醫書及吳謙刪訂未成之書一併發與太
醫院選擇吉期即行開館纂修其應行事宜俱照
原議辦理今既有
大内之書併吳謙未成之書足可纂修應將行文各
省咨取醫書之處毋庸議等因於乾隆五年二月
十六日具
奏奉
旨這所奏是館内事宜亦著和親王照看欽此
御纂醫宗金鑑首卷
照管醫書館事務和碩和親王(臣)弘晝等奉
勅纂修醫書今已告成謹奉
表恭
進者伏以
帝德播生成易簡協隂陽之撰
皇仁大胞與中和闡位育之功
歛箕福以敷民統寒燠雨暘而厪念
辨禹圖而正位合剛柔燥濕以咸宜體好生之心以
為心五辰順布本博濟之學以為學二氣均調蕩
蕩難名薄海藴恬熙之化巍巍莫並普天蒙樂利
之休(臣)等誠惶誠恐稽首頓首上言竊惟醫書肇
自靈素方藥著於漢唐倉扁以前禁方每多不傳
之秘宋元而後著述皆屬補救之文乃法立理明
往哲示圓機之妙而執方廢法後世鮮淹貫之儒
非有明鏡以燭其源流萬物何以盡歸仁夀必比
玉策以通其表裏羣言乃能得所會歸欽惟
皇帝陛下
道接羲軒
業隆參贊
沛膏雨於山陬海澨蔀屋春生
扇仁風於雲牖松扉瑶階日麗既已登斯民於袵席
更欲進斯世於吉康
念天時之寒暑不齊人事之寢興難節將正醫門之旨
以昭愛養之方爰發
宫府藏書徧集古今典籍
特命(臣)等纂修既往以詔將來誠億萬年未遇之
鴻恩千百世難逢之
曠典(臣)等四診未諳五味粗分聞
命自
天悚惶無地愼選醫員細陳綱目焚膏繼晷不辭午夜
丹鉛分校合參務竭一心研悦飲蔗漿以解熱旁
搜摩詰之詩進昌陽以引年遠證昌黎之說理求
精當不尚竒衺詞謝浮華惟期平易證詳表裏隂
陽虛實寒熱方按君臣佐使性味功能酌古以凖
今芟繁而摘要書凡九十卷類分十一科恭輯書
成敬呈
御覽經
宸衷之鑑定彌覺義理精深蒙
聖主之披陳益見微文燦著
欽定嘉名醫宗金鑑
赤文綠字誠哉壽世鴻編
雲笈瑶函允矣仁民妙術懸之九市不妨家遇越人
寶之千秋正使代生岐伯實乃萬方之慶誰云一
家之言伏願
澤永春臺
恩覃夏甸
修善政於六府水火金木土榖大德常流
培元化於一心知仁聖義中和神功默運將見陽回
天上人歌舜日之舒長瑞溢寰中世戴堯天之廣
大矣(臣)等無任瞻
天仰
聖激切屏營之至謹奉
表恭
進以
聞
乾隆七年十二月十五日
御纂醫宗金鑑首卷
諸臣職名
武英殿監理照管醫書館事務和碩和親王(臣)弘晝
太保議政大臣大學士三等伯總管醫書館事務(臣)鄂爾泰
經理提調官
太醫院院使加光祿寺卿銜食三品俸紀錄三次(臣)錢斗保
内務府坐辦堂郎中紀錄三次(臣)吉慶
内務府總管六庫郎中紀錄三次(臣)普福
内務府郎中兼佐領雲騎尉紀錄三次(臣)興貴
太醫院左院判食五品俸紀錄三次(臣)陳止敬
内務府總領紀錄三次(臣)福寧
總修官
太醫院右院判食五品俸兼經理事紀錄三次(臣)吳謙
太醫院右院判食五品俸紀錄三次(臣)劉裕鐸
纂修官
太醫院御醫加二級紀錄三次(臣)李毓清
太醫院御醫加二級紀錄三次(臣)武維籓
太醫院御醫加二級紀錄三次(臣)花三格
太醫院御醫加三級紀錄三次(臣)施世德
太醫院御醫加一級紀錄二次(臣)鄧錫璋
太醫院御醫加一級(臣)樊君彩
太醫院八品吏目加一級紀錄二次(臣)劉紳
太醫院八品吏目加一級紀錄二次(臣)甄瀚
太醫院八品吏目紀錄三次(臣)何徵圖
太醫院九品吏目紀錄二次(臣)章垣采
太醫院額外九品吏目加一級紀錄二次(臣)金世榮
太醫院額外吏目加一級(臣)劉植
原任欽天監博士(臣)劉裕錫
遴選廪貢生(臣)孫埏柱
效力副纂修官
太醫院御醫加二級(臣)俞士烜
太醫院八品吏目紀錄二次(臣)朱伯德
太醫院九品吏目紀錄二次(臣)栗堅
太醫院九品吏目紀錄二次(臣)張隆
太醫院醫士紀錄三次(臣)張聖格
太醫院醫士紀錄三次(臣)李國勳
太醫院恩糧紀錄三次(臣)屠文彬
遴選監生考授縣丞(臣)祁宏源
太醫院頂帶吏目(臣)肯國忠
太醫院遴選醫生(臣)孫銓
太醫院遴選醫生(臣)吳灝
遴選生員(臣)任永年
校閱官
太醫院御醫紀錄二次(臣)沈恒寀
太醫院御醫加二級(臣)盛繼祖
太醫院御醫加二級紀錄二次(臣)施世琦
太醫院御醫加一級紀錄二次(臣)陳燦
太醫院御醫加二級紀錄二次(臣)龔可法
太醫院八品吏目加四級紀錄二次(臣)朱廷錦
太醫院八品吏目紀錄二次(臣)朱嘉猷
太醫院吏目加一級軍功紀錄二次又二次(臣)陶起麟
太醫院醫士紀錄二次(臣)周翯
太醫院醫士紀錄二次(臣)姬斌
收掌官
太醫院額外吏目加一級(臣)崔生偉
太醫院額外吏目加一級(臣)甘仁
謄錄官
監生捐職州同(臣)福海
監生(臣)改師立
監生(臣)唐明俊
監生(臣)孫燕
監生(臣)薩克愼
監生(臣)姜起蛟
生員(臣)馬玢
生員(臣)張爾諶
生員(臣)于鐸
生員(臣)李成琯
武生(臣)楊瑛
效力謄錄官
監生捐職州同(臣)陳誠
監生考授縣丞(臣)伍弘杰
監生考授吏目(臣)舒弘量
監生(臣)鄭尚橒
生員(臣)吳秉乾
生員(臣)劉文炯
生員(臣)孫宏度
生員(臣)馬琰
生員(臣)雷開基
生員(臣)馮洲
生員(臣)章繼輪
醫生(臣)朱觀
武英殿監造
内務府南苑郎中兼佐領加五級紀錄十次(臣)雅爾岱
内務府錢糧衙門郎中兼佐領加五級紀錄十一次(臣)永保
内務府愼刑司員外郎紀錄一次(臣)永忠
同知加一級紀錄九次(臣)英廉
内務府廣儲司司庫加二級(臣)三格
監造加一級(臣)李保
監造(臣)鄭桑格
庫掌(臣)李延偉
庫掌(臣)虎什泰
御纂醫宗金鑑首卷諸臣職名
御纂醫宗金鑑首卷
總目
卷一
訂正傷寒論註
辨太陽病衇證併治上篇
卷二
訂正傷寒論註
辨太陽病衇證併治中篇
卷三
訂正傷寒論註
辨太陽病衇證併治下篇
卷四
訂正傷寒論註
辨陽明病衇證併治全篇
卷五
訂正傷寒論註
辨少陽病衇證併治全篇
卷六
訂正傷寒論註
辨太隂病衇證併治全篇
卷七
訂正傷寒論註
辨少隂病衇證併治全篇
卷八
訂正傷寒論註
辨厥隂病衇證併治全篇
卷九
訂正傷寒論註
辨合病併病衇證併治篇
卷十
訂正傷寒論註
辨差後勞復食復隂陽易病衇證併治篇
卷十一
訂正傷寒論註
辨壞病衇證併治篇
卷十二
訂正傷寒論註
辨温病衇證併治篇
卷十三
訂正傷寒論註
辨痙濕暍病衇證併治篇
卷十四
訂正傷寒論註
辨霍亂病衇證併治篇
卷十五
訂正傷寒論註
辨可汗病衇證篇
辨不可汗病衇證篇
辨可吐病衇證篇
辨不可吐病衇證篇
辨可下病衇證篇
辨不可下病衇證篇
卷十六
訂正傷寒論註
平衇法篇
辨衇法篇
卷十七
訂正傷寒論註
正誤
存疑
陶隱居名醫别錄合藥分劑法則
三隂三陽經衇圖註
傷寒刺灸等穴圖
卷十八
訂正金匱要略註
藏府經絡先後第一
痙濕暍第二
卷十九
訂正金匱要略註
百合狐惑隂陽毒第三
瘧病第四
中風歴節第五
血痺虛勞第六
肺痿肺癰欬嗽上氣第七
卷二十
訂正金匱要略註
奔豚氣第八
胸痺心痛短氣第九
腹滿寒疝宿食第十
五藏風寒積聚第十一
驚悸吐衄下血胸滿瘀血第十二
卷二十一
訂正金匱要略註
痰飲欬嗽第十三
消渴小便利淋第十四
水氣病第十五
卷二十二
訂正金匱要略註
黃疸病第十六
嘔吐噦下利第十七
瘡癰腸癰浸淫第十八
跌蹶手指臂腫轉筋隂狐疝蛔蟲第十九
卷二十三
訂正金匱要略註
婦人妊娠第二十
婦人產後病第二十一
婦人雜病第二十二
雜療第二十三
卷二十四
訂正金匱要略註
禽獸蟲魚禁忌第二十四
果食菜穀禁忌第二十五
卷二十五
訂正金匱要略註
正誤
存疑
卷二十六
刪補名醫方論
獨參湯起至硃砂安神丸止(計二十五方)
卷二十七
刪補名醫方論
補中益氣湯起至五味子散止(計二十五方)
卷二十八
刪補名醫方論
續命湯起至香薷飲止(計二十四方)
卷二十九
刪補名醫方論
黃連解毒湯起至外臺茯苓飲止(計二十七方)
卷三十
刪補名醫方論
礞石滾痰丸起至托裏消毒飲止(計二十四方)
卷三十一
刪補名醫方論
桂枝湯起至十棗湯止(計二十九方)
卷三十二
刪補名醫方論
大承氣湯起至茵蔯蒿湯止(計二十五方)
卷三十三
刪補名醫方論
小柴胡湯起至白頭翁湯止(計二十方)
卷三十四
四診要訣
望色聞聲問證切衇診法
卷三十五
運氣要訣
太虚圖起至衝陽諸衇穴圖止
卷三十六
傷寒心法要訣
傷寒傳經從陽化熱從隂化寒原委起至隂毒止
卷三十七
傷寒心法要訣
表熱裏熱起至隂陽易止
卷三十八
傷寒心法要訣
類傷寒五證起至河間兩解利法止
卷三十九
雜病心法要訣
眞中風
類中風
傷風
痓病
痺證
痿證
脚氣
卷四十
雜病心法要訣
内傷
虛勞
勞瘵
自汗盜汗
失血
消渴
卷四十一
雜病心法要訣
神病
癲狂癎
諸氣
遺精
赤白濁帶
痰飲
欬𠻳
喘急哮吼
脹滿水腫
卷四十二
雜病心法要訣
瘧疾
霍亂
嘔吐噦
翻胃噎膈
泄瀉
痢疾
黃疸
積聚
疝
卷四十三
雜病心法要訣
頭痛眩暈
眼目
牙齒口舌
咽喉
肩背痛
心腹諸痛
胸脇痛
腰痛
小便閉癃
遺尿不禁
大便燥結
卷四十四
婦科心法要訣
調經
經閉
卷四十五
婦科心法要訣
崩漏
帶下
癥瘕積痞痃癖疝
嗣育
卷四十六
婦科心法要訣
胎前諸證
卷四十七
婦科心法要訣
產後諸證
卷四十八
婦科心法要訣
產後諸證
卷四十九
婦科心法要訣
乳證
前隂諸證
雜證
卷五十
幼科心法要訣
四診總括起至虎口三關部位
初生門(上)
卷五十一
幼科心法要訣
初生門(下)
驚風
癎證
卷五十二
幼科心法要訣
疳證
吐證
瀉證
卷五十三
幼科心法要訣
感冒
瘟疫
暑證
霍亂
痢疾
瘧疾
欬𠻳
喘證
卷五十四
幼科心法要訣
痰證
疝證
淋證
頭痛
腹痛
黃疸
水腫
腹脹
卷五十五
幼科心法要訣
發熱
積滯
癖疾
汗證
失血
雜證
卷五十六
痘疹心法要訣
痘門證治
卷五十七
痘疹心法要訣
痘疹併證治
卷五十八
痘疹心法要訣
痘中雜證(上)
卷五十九
痘疹心法要訣
痘中雜證(下)
男婦年長出痘門
疹門證治
卷六十
種痘心法要旨
種痘諸法
卷六十一
外科心法要訣
人身經絡圖歌起至藥筒拔法歌止
卷六十二
外科心法要訣
腫痬主治類方
腫痬敷貼類方
潰痬主治類方
洗滌類方
膏藥類方
痳藥類方
去腐類方
生肌類方
卷六十三
外科心法要訣
頭部
面部
卷六十四
外科心法要訣
項部
背部
腰部
卷六十五
外科心法要訣
眼部
鼻部
耳部
口部
脣部
齒部
卷六十六
外科心法要訣
舌部
喉部
胸乳部
卷六十七
外科心法要訣
腹部
腋部
肋部
内癰部
卷六十八
外科心法要訣
肩部
臑部
臂部
手部
卷六十九
外科心法要訣
下部
臀部
卷七十
外科心法要訣
股部
膝部
卷七十一
外科心法要訣
脛部
足部
卷七十二
外科心法要訣
發無定處(上)
卷七十三
外科心法要訣
發無定處(中)
卷七十四
外科心法要訣
發無定處(下)
卷七十五
外科心法要訣
雜證部
卷七十六
外科心法要訣
嬰兒部
卷七十七
眼科心法要訣
目睛原始歌起至胎患内障歌止
卷七十八
眼科心法要訣
外障總名歌起至附外治方止
卷七十九
刺灸心法要訣
九鍼原始起至十二經衇氣血多少歌止
卷八十
刺灸心法要訣
諸經起止全圖起至足三陽經總穴名止
卷八十一
刺灸心法要訣
手太隂肺藏圖起至脾經分寸歌止
卷八十二
刺灸心法要訣
手少隂心藏圖起至心包絡經分寸歌止
卷八十三
刺灸心法要訣
足少隂腎藏圖起至肝經分寸歌止
卷八十四
刺灸心法要訣
奇經八衇總歌起至隂維衇分寸歌止
卷八十五
刺灸心法要訣
前面要穴圖起至足部主病要穴歌止
卷八十六
刺灸心法要訣
灸難產圖起至煮鍼藥方止
卷八十七
正骨心法要旨
外治手法
卷八十八
正骨心法要旨
圖形併内外證治諸法
卷八十九
正骨心法要旨
圖形併内外證治諸法
卷九十
正骨心法要旨
雜證治法
御纂醫宗金鑑首卷總目
御纂醫宗金鑑首卷
凡例
一醫書自靈素而後惟漢張機傷寒論金匱要略二
書實一衇相承但義理淵深方法微奥領會不易
且多譌錯舊註随文附會難以傳信今於其錯譌
者悉為訂正逐條詳加註釋更集諸註之實足闡
發微義者以備參考
一方者一定之法法者不定之方也古人之方即古
人之法寓焉立一方必有一方之精意存於其中
不求其精意而徒執其方是執方而昧法也舊有
醫方考醫方解等書尚未能暢發前人之精意今
於各書中能透發古方之精意者萃而集之不當
者刪之未備者補之
一天時之不齊民病所由生也素問言五運六氣特
詳醫不明此則不識亢害承制淫勝鬱復之理不
足以稱醫之良也但經文散見諸篇學者每有望
洋之歎今搜集成編俾一覽無遺庶易於融會貫
通
一望聞問切古聖稱為聖神工巧蓋醫者之首務也
經云能合色衇可以萬全又云聞其聲而知其人
之疾苦問其苦欲而知其病之所在是雖聖人不
能舍此以為法也而况後學乎今取崔紫虛四言
衇訣上合靈素之言望聞問切者集為一編學者
熟讀玩味臨證之時自有得心應手之妙
一婦科諸證與方衇無異惟經帶崩漏胎産癥瘕不
同兹集於此數證折衷羣書詳加探討病情方藥
要歸正當其他諸證與方衇同者仍當於雜證門
求之
一嬰兒氣血未充形神怯弱藏府柔脆風痰驚食諸
邪易乘難去故急則為驚緩則成疳即吐瀉感冒
等證治之稍不如法皆足變生不測前賢稱為難
醫不誠然哉非理明心細識精膽大未易擅場兹
分門别類博採羣書撮其精粹以為幼科指南
一痘疹亦嬰兒之一證也而必耑其科者以其傳變
迅速猶方衇之傷寒不可以時日待也雖然治痘
誠難而得其要旨則難者易矣蓋痘自禀賦天時
人事以及發熱見點起脹灌漿結痂落痂莫不有
順險逆之三候順證不藥而愈險證非藥不愈逆
證雖藥無濟業是科者能於此辨之明審之確更
詳察其虛實寒熱所兼所挾之證而治之則於以
挽回造化也無難矣疹證雖有數種惟痳疹一證
變幻莫測更宜詳究若夫種痘一法則又去逆就
順化險為平欲以人定勝天者也自宋以後始有
是法皆互相授受未有成書今取耑科世業屢經
試驗方法載之於書
一眼科自靈樞大惑篇數語已足該後世五輪八廓
之義千金外臺又演其旨銀海精微列證百餘條
龍木論分為五輪八廓内障外障七十二證宋金
元明諸賢著述各有發明可謂既詳且盡矣然五
輪之說尚本於經而八廓則憑臆立論三因病情
未見精切兹特據經訂正採輯諸書精藴棄其駮
雜
一靈樞經為刺灸家鼻祖其文精微詳盡銅人一圖
星羅棋布甲乙千金等書闡其意旨然精斯術者
恒不易得何也誠以經衇流行交會支别過接之
際與夫井滎兪經合原等穴毫釐一差千里遂謬
非窮究博考口傳心授鮮能得其奥旨近世惟天
星奇穴猶有得其傳者其他未之嘗聞今取靈樞
各家之書精研詳究考其分寸明其行列一一繪
圖立說
一人身藏府根於内經絡行於外氣血流貫於其中
醫固無内外之可分也苐以證之形於外故稱之
曰外科經云六府不和留結為癰亦可知無外之
非本於内矣是集繪圖立說外以辨其形色部位
經絡内以察其藏府氣血與夫隂陽虛實六淫七
情病因方藥内治外治諸法詳載於篇
一正骨科向無成書各家著述惟凖䋲稍備然亦只
言其證藥而於經絡部位骨度名目手法俱未嘗
詳言之今考靈素骨度篇及十二經絡與所傷部
位及外治内治藥餌手法器具一一繪圖立說彙
集成書
一證候傳變難以言盡而其要不外隂陽表裏寒熱
虚實八者而已是集凡論一證必於是八者反覆
詳辨故謂之心法經云知其要者一言而終不知
其要流散無窮此之謂歟
一醫者書不熟則理不明理不明則識不精臨證游
移漫無定見藥證不合難以奏效今於古今之言
病機病情治法方藥上參靈素棄其偏駮錄其精
粹編為歌鈐學者易於成誦故曰要訣
御纂醫宗金鑑首卷凡例
