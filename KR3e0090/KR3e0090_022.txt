御纂醫宗金鑑卷二十二
訂正仲景全書金匱要略註下之一目錄
黃疸篇第十六
大黃硝石湯
茵蔯五苓散
茵蔯蒿湯
硝石礬石散
梔子大黃湯
豬膏髮煎
嘔吐噦下利篇第十七
豬苓散
小柴胡湯
四逆湯
茱萸湯
半夏瀉心湯
半夏乾薑湯
黃芩加半夏生薑湯
大黃甘草湯
生薑半夏湯
文蛤湯
大半夏湯
茯苓澤瀉湯
橘皮竹茹湯
橘皮湯
通衇四逆湯
訶黎勒散
小承氣湯
白頭翁湯
桃花湯
桂枝湯
梔子豉湯
紫參湯
瘡癰腸癰浸淫篇第十八
薏苡附子敗醬散
大黃牡丹湯
王不留行散
黃連粉
跌蹶手指臂腫轉筋隂狐疝蚘蟲篇第十九
藜蘆甘草湯
雞屎白散
蜘蛛散
甘草粉蜜湯
烏梅丸
御纂醫宗金鑑卷二十二目錄
御纂醫宗金鑑卷二十二
訂正仲景全書金匱要略註下之一目錄
黃疸篇第十六
大黃硝石湯
茵蔯五苓散
茵蔯蒿湯
硝石礬石散
梔子大黃湯
豬膏髮煎
嘔吐噦下利篇第十七
豬苓散
小柴胡湯
四逆湯
茱萸湯
半夏瀉心湯
半夏乾薑湯
黃芩加半夏生薑湯
大黃甘草湯
生薑半夏湯
文蛤湯
大半夏湯
茯苓澤瀉湯
橘皮竹茹湯
橘皮湯
通衇四逆湯
訶黎勒散
小承氣湯
白頭翁湯
桃花湯
桂枝湯
梔子豉湯
紫參湯
瘡癰腸癰浸淫篇第十八
薏苡附子敗醬散
大黃牡丹湯
王不留行散
黃連粉
跌蹶手指臂腫轉筋隂狐疝蚘蟲篇第十九
藜蘆甘草湯
雞屎白散
蜘蛛散
甘草粉蜜湯
烏梅丸
御纂醫宗金鑑卷二十二目錄
御纂醫宗金鑑卷二十二
訂正仲景全書金匱要略註下之一
黃疸病衇證并治第十六
寸口衇浮而緩浮則為風緩則為痺痺非中風四肢苦
煩脾色必黃瘀熱以行趺陽衇緊而數數則為熱熱則
消穀緊則為寒食即為滿尺衇浮為傷腎趺陽衇緊為
傷脾風寒相搏食穀即眩榖氣不消胃中苦濁濁氣下
流小便不通隂被其寒熱流膀胱身體盡黃名曰榖疸
額上黑微汗出手足中熱薄暮即發膀胱急小便自利
名曰女勞疸腹如水狀不治心中懊憹而熱不能食時
欲吐名曰酒疸
(註)寸口衇浮而緩浮則為風緩則為痺痺非中風前
已詳言之矣今趺陽緊數而尺衇浮四肢苦煩身
面色黃乃疸病也黃土色也土病則見之土屬脾
胃脾為隂土主濕胃為陽土主熱故凡病疸皆為
濕瘀熱鬱也行於外則必四肢苦煩身面發黃也
蓋其人素有濕熱外被風寒相搏内為女勞所傷
及食穀飲酒或與濕瘀或與熱鬱皆能為是病也
若胃衇數是熱勝於濕則從胃陽熱化熱則消穀
故能食而謂之陽黃若胃衇緊是濕勝於熱則從
脾隂寒化寒則不食故食即滿而謂之隂黃也陽
黃則為熱疸酒疸隂黃則為女勞疸穀疸也若尺
衇不沉而浮則為傷腎腎傷病疸亦為女勞疸也
胃衇不緩而緊則為傷脾脾傷病疸亦為穀疸也
穀疸則食穀即滿穀氣不消胃中苦濁清氣阻於
上行故頭眩也濁氣流於膀胱故小便不通也女
勞疸則額上黑腎病色也微汗出濕不瘀也五心
熱薄暮發腎隂熱也膀胱急小便利下焦虛也腹
滿如水狀脾腎兩敗故謂不治也若心中懊憹熱
不能食時欲吐小腹滿小便不利雖見目青面黑
必是酒疸病也
衇沉渴欲飲水小便不利者皆發黃
(註)衇沉主裏也渴欲飲水熱瘀也小便不利濕鬱也
熱瘀濕鬱於裏故發黃也首條謂衇浮緩緊數皆
令發黃是得之於外因也此條衇沉亦令發黃是
得之於内因也故治黃有汗下二法也
(集註)李彣曰衇沉而渴渴欲飲水小便不利則濕熱内
蓄無從分消故發黃也
疸而渴者其疸難治疸而不渴者其疸可治發於隂部
其人必嘔發於陽部其人振寒而發熱也
(註)未成疸前小便不利而渴者是欲作疸病也已成
疸後而渴者是熱深不已故難治也不渴者是熱
淺將除故可治也疸發於隂者人必嘔逆嘔逆者
隂裏為之也發於陽者人必振寒發熱寒熱者陽
表為之也此以渴不渴别疸之難治可治以嘔逆
寒熱辨黃之在表在裏也
(集註)程林曰黃家以濕熱相搏有口燥鼻燥而未至於
渴渴則津液内消邪氣獨勝不渴則津液未竭正
氣未衰治之所以分難易也隂主裏濕勝於裏則
嘔陽主表熱勝於表則振寒發熱也此條辨疸證
之渴與不渴有輕重表裏之分也
尤怡曰疸而渴則熱方熾而濕且日增故難治不
渴則熱已減而濕亦自消故可治隂部者裏之藏
腑關於氣故嘔陽部者表之軀殼屬於形故振寒
而發熱此隂陽内外淺深微甚之辨也
腹滿舌痿黃躁不得睡屬黃家
(按)舌痿黃之舌字當是身字必傳寫之譌
(註)身痿而黃腹滿而躁不得睡者屬黃家之病在裏
當下之也
(集註)徐彬曰腹滿裏證也乃有腹滿而加身痿黃躁不
得眠瘀熱外行此發黃之漸也故曰屬黃家
諸黃家病但利其小便假令衇浮者當以汗解之宜桂
枝加黃耆湯主之
(註)諸黃家病謂一切黃家病也黃病無表裏證熱盛
而渴者當清之濕盛小便不利者但當利其小便
假令衇浮則為在表當以汗解之宜桂枝加黃耆
湯於此推之可知衇沉在裏當以下解之也
(集註)高世栻曰利小便乃黃家一定之法故曰諸病黃
家但利小便然亦自有宜汗者故又曰假令衇浮
為在表當以汗解之汗解之法宜桂枝加黃茋湯
用桂枝湯以解肌肌解則汗自出加黃茋以助表
表和則榮衞亦通矣
桂枝加黃茋湯方(見水氣病中)
師曰病黃疸發熱煩喘胸滿口燥者以病發時火劫其
汗兩熱相得然黃家所得從濕得之一身盡發熱而黃
肚熱熱在裏當下之
(註)此詳申黃疸誤用火汗之為病也病疸者濕熱也
今濕淫於内則胸滿煩喘熱淫於内則發熱口燥
若病發時復以火劫其汗則為兩熱相合蓋黃家
所得由濕得之則一身必盡熱而身面即發黃也
今因火劫誤汗而發黃雖有表熱則不當汗也但
捫其肚熱其熱在裏當下之以去其熱也
(集註)程林曰濕淫於内則煩喘胸滿熱淫於内則發熱
口燥復以火廹劫其汗反致兩熱相搏殊不知黃
家之病必得之濕熱瘀於脾土故一身盡發熱而
黃正以明火劫之誤也若肚有熱則熱在腹可下
之以去其濕熱
黃疸腹滿小便不利而赤自汗出此為表和裏實當下
之宜大黃硝石湯
(註)此承上條互詳其證以明其治也腹滿小便不利
而赤是熱在裏其人自汗出此為表和裏實也宜
大黃硝石湯下之
大黃硝石湯方
大黃黃蘖
硝石(各四兩)梔子(十五枚)
右三味以水六升煮取二升去滓内消更煮取一
升頓服
(集解)李彣曰腹滿小便不利而赤裏病也自汗出表和
也裏病者濕熱内甚用梔子清上焦濕熱大黃瀉
中焦濕熱黃蘖清下焦濕熱消石則於苦寒瀉熱
之中而有燥烈發散之意使藥力無所不至而濕
熱悉消散矣
黃疸病茵蔯五苓散主之(一本云茵蔯湯及五苓散並主之)
(按)黃疸病之下當有小便不利者之五字茵蔯五苓
散方有着落必傳寫之遺
(註)黃疸病衇沉腹滿在裏者以大黃消石湯下之衇
浮無汗在表者以桂枝加黃茋湯汗之小便不利
者不在表裏故以茵蔯五苓散主之
茵蔯五苓散方
茵蔯蒿末(十分)五苓散(五分方見痰飲中)
右二味和先食飲服方寸匕日三服
(集解)尤怡曰此正治濕熱成疸者之法茵蔯散熱鬱五
苓利濕瘀也
黃疸病小便色不變欲自利腹滿而喘不可除熱熱除
必噦噦者小半夏湯主之
(註)黃疸病小便當赤今不赤而白且欲自利雖腹滿
而喘是濕盛無熱隂黃證也切不可除熱若除熱
以凉藥下之則胃必寒而作噦噦者主之以小半
夏湯以止噦也
(集註)李彣曰小便色不變欲自利裏無實可知腹滿而
喘脾氣虚而肺氣不利耳用苦寒藥攻裏除熱則
胃寒而虚氣上逆故噦宜小半夏湯散逆止噦
高世栻曰小便色不變非赤也欲自利非下利也
若腹滿而喘雖似裏實不可投寒劑以除熱如大
黃消石湯不可用也若投寒劑而除熱則必噦噦
呃逆也半夏生薑辛溫散寒故噦者當以小半夏
湯主之也
小半夏湯方(見痰飲中)
黃疸之病當以十八日為期治之十日以上瘥反劇為
難治
(註)疸病屬脾脾主土土無定位寄旺於四季之末各
十八日期之十八日者土旺之日也故治十日以
上當瘥而不踰十八日之外也若踰十八日不瘥
而反劇者則土衰矣故曰難治
(集註)高世栻曰十八日乃脾土寄旺於四季之期十日
土之成數也黃疸之病在於脾土故當以十八日
為期然治之宜先故治之十日以上即當瘥至十
日以上不瘥而疸病反劇者是謂難治謂土氣虚
敗不可治也
穀疸之為病寒熱不食食即頭眩心胸不安久久發黃
為穀疸茵蔯蒿湯主之
(註)此詳申穀疸之為病也未成穀疸之時其人多病
寒熱寒熱作時則不能食寒熱止時則或能食雖
能食然食後即頭暈目眩心煩不安此為濕瘀熱
鬱而内蒸將作穀疸之徵也久久身面必發黃為
穀疸矣宜茵蔯蒿湯利下使從大小二便而出之
茵蔯蒿湯方
茵蔯蒿(六兩)梔子(十四枚)
大黃(二兩)
右三味以水一斗先煮茵蔯減六升内二味煮取
三升去滓分溫三服小便當利尿如皂角汁狀色
正赤一宿腹減黃從小便去也
陽明病衇遲者食難用飽飽則發煩頭眩小便必難此
欲作穀疸雖下之腹滿如故所以然者衇遲故也
(註)穀疸屬胃熱衇當數今衇遲脾藏寒也寒不化穀
所以雖饑欲食食難用飽飽則煩悶胃中填塞健
運失常也清者阻於上升故頭眩濁者阻於下降
故小便難也此皆欲作穀疸之徵其證原從太隂
寒濕鬱黷而生若誤以為陽明熱濕發黃下之雖
腹滿暫減頃復如故所以然者衇遲寒故也此發
明欲作穀疸屬脾隂寒化而不可下者也
(集註)程林曰衇遲為寒寒不殺穀故食難用飽飽則穀
氣不消胃中苦濁濁氣藴蓄則發煩熏蒸則作眩
也小便難者以衇遲則無陽以施化濁氣但留於
胃而不宣是以欲作穀疸若下之徒虚其胃而腹
滿如故也所以然者以衇遲為寒之故也
黃家日晡所發熱而反惡寒此為女勞得之膀胱急少
腹滿身盡黃額上黑足下熱因作黑疸其腹脹如水状
大便必黑時溏此女勞之病非水也腹滿者難治消石
礬石散主之
(註)此詳申女勞疸之為病黃疸日晡所發熱乃陽明
熱症當不惡寒也而反惡寒者非陽明熱症此或
為女勞得之也女勞得之疸證雖膀胱急少腹滿
而小便自利身雖盡黃而額上則黑雖發熱惟足
下甚此少隂熱因作黑疸也故腹脹如水狀而大
便必黑時溏知非水脹病乃為女勞得之疸脹病
也時溏黑色者亦藏病及血之徵也血病者顔必
變豈有色黑而血不病者乎女勞疸腹滿者為難
治以其脾腎兩敗也以消石入血消堅礬石入氣
勝濕然此方治標固宜非圖本之治世久書譌姑
辨其理也
(集註)尤怡曰黃家日晡所本當發熱今發熱而反惡寒
者此為女勞得之疸也熱在胃淺而腎深故熱深
則先反惡寒也膀胱急額上黑足下熱大便黑皆
腎熱之徵雖少腹滿脹有如水状而實為腎氣不
行非脾濕而水不行也惟是證兼腹滿則脾腎並
傷而其治為難耳硝石鹹寒除熱礬石除痼熱在
骨髓骨與腎合用以清腎熱也大麥粥和服恐傷
胃也
硝石礬石散方
硝石礬石(燒等分)
右二味為散以大麥粥汁和服方寸匕日三服病
隨大小便去小便正黃大便正黑是候也
男子黃小便自利當與虚勞小建中湯
(註)婦人産後經崩發黃色者乃脱血之黃色非黃疸
也今男子黃而小便自利則知非濕熱發黃也詢
知其人必有失血亡血之故以致虚黃之色外現
斯時汗下滲利之法俱不可施惟當與虚勞失血
同治故以小建中湯調養榮衞黃自愈矣
(集註)高世栻曰女為隂男為陽隂主血陽主氣男子黃
陽氣虚也黃者土之色陽氣虚而土色外呈中無
濕熱故小便自利此為虚也故當以小建中湯和
其隂陽調其血氣也本論血痺虚勞篇有小建中
湯主治虚勞故曰虚勞小建中意謂此男子黃而
小便自利亦為虚勞之證云爾
小建中湯方(見虚勞中)
酒黃疸者或無熱譫言小腹滿欲吐鼻燥其衇浮者先
吐之沉弦者先下之
(註)此詳申酒疸之為病也酒體濕而性熱過飲之人
必生濕熱為疸病也無熱無外熱也譫語鼻燥有
内熱也小腹滿濕熱畜於膀胱也欲吐濕熱釀於
胃中也其衇浮者酒熱在經先吐之以解外也沉
弦者酒飲在裏先下之以解内也
(集註)李彣曰胃足陽明之衇起於鼻之交頞中故鼻燥
也
夫病酒黃疸必小便不利其候心中熱足下熱是其證
也
(註)此詳酒疸之病濕熱生也必小便不利其候心中
熱胃府熱也足下熱胃經熱也是其酒疸之證也
(集註)程林曰夫小便利則濕熱行不利則濕留於胃胃
衇貫膈下足胕上熏胃脘則心中熱下注足跗則
足下熱也
酒疸心中熱欲吐者吐之愈
(註)此詳申酒疸宜吐之治也酒疸心中熱欲吐者謂
胃中煩亂懊憹欲吐非吐之不能愈也
(集註)程林曰後證熱深則懊憹欲吐今微熱則心中熱
亦欲吐病屬上焦故吐之可愈也
酒黃疸心中懊憹或熱痛梔子大黃湯主之
(註)此詳申酒疸宜下之治也酒黃疸謂因飲酒過度
而成黃疸也心中懊憹欲吐或自吐之而愈或服
梔子豉湯吐之而愈皆可也若心中懊憹不欲吐
或心中熱痛皆非吐之可愈故以梔子大黃湯下
之愈也
梔子大黃湯方
梔子(十四枚)大黃(一兩)
枳實(五枚)豉(一升)
右四味以水六升煮取三升分温二服
(集解)魏荔彤曰酒黃疸心中懊憹或熱甚而痛梔子大
黃湯主之蓋為實熱之邪立法也酒家積鬱成熱
非此不除也
酒疸下之久久為黑疸目青面黑心中如噉蒜虀状大
便正黑皮膚爪之不仁其衇浮弱雖黑微黃故知之
(註)酒疸心中懊憹或心中熱痛衇沉實者當下之若
心中熱欲吐衇浮弱者當吐之而反下之則為逆
也若其人素有勞倦下之則熱入於脾頃時腹滿
如故則成穀疸也若其人素有女勞下之則熱入
於腎雖黃微黑久久必變為黑疸也目青者精傷
也面黑者腎傷也心中如噉蒜虀状胃傷也大便
黑色血傷也皮膚不仁血痺也此等證皆因酒疸
衇浮弱者應吐而反下之之誤使然也
(集註)趙良曰酒疸之黑非女勞疸之黑也蓋女勞之黑
腎氣所發也酒疸之黑敗血之黑也因酒之濕熱
傷脾胃脾胃不和陽氣不化隂氣不運若更下之
久久則運化之用愈耗矣氣耗血積故腐瘀濁色
越出面為黑味變於心咽作嘈雜心辣如噉蒜虀
状榮血衰而不行於皮膚&KR0946;之不仁輸於大腸便
如黑漆其目青與衇浮弦皆血病也
諸黃猪膏髮煎主之
(按)諸黃謂一切黃也皆主猪膏髮煎恐未必盡然醫
者審之此必有脱簡也
(集註)程林曰扁鵲有黃經明堂有烙三十六黃法皆後
人所未見唯聖濟總錄載三十六黃方論詳明治
法始備今猪膏髮煎能治諸黃當是黃之輕者可
從小便而去至若隂黃急黃女勞之屬豈猪膏髮
煎所能治乎醫者審之
猪膏髮煎方
猪膏(半斤)亂髮(如鷄子大三枚)
右二味和膏中煎之髮消藥成分再服病從小便
出
諸黃腹滿而嘔者宜柴胡湯
(註)嘔而腹痛胃實熱也然必有潮熱便鞕始宜大柴
胡湯兩解之若無潮熱便軟則當用小柴胡湯去
黃芩加芍藥和之可也
(集註)程林曰嘔而腹滿視其前後知何部不利利之則
愈今黃家腹痛而嘔應内有實邪當是大柴胡湯
以下之若小柴胡則可止嘔未可療腹痛也
柴胡湯方(見寒疝嘔吐中)
嘔吐噦下利病衇證并治第十七
夫嘔家有癰膿不可治嘔膿盡自愈
(註)嘔家嘔吐或穀或水或痰涎或冷沫今嘔而有膿
此内有癰膿潰而嘔非嘔病也故曰不可治嘔膿
盡自愈
(集註)趙良曰經云熱聚於胃口而不行胃脘為壅胃脘
屬陽明經陽明氣逆則嘔故膿不自欬出從嘔而
出此癰之在胃脘上口者也若過半中在肺之下
者膿則不從嘔出而從大便出矣
程林曰夫癰潰則為膿膿上出必令嘔故不必治
其嘔膿盡則嘔自止也
先嘔却渴者此為欲解先渴却嘔者為水停心下此屬
飲家
(註)嘔病後渴飲而不嘔為胃氣和此欲解也因渴而
後嘔嘔而復渴為水停心下此屬飲家之嘔非嘔
病也
(集註)趙良曰嘔則飲去飲去則陽氣回津液猶未布故
渴耳雖渴終以邪去正回而必解也先渴却嘔者
即前痰飲條中小半夏茯苓湯之證也
程林曰先嘔却渴者為嘔後而胃無津液得水和
之即愈先渴却嘔者本渴而飲水水停胃中作嘔
也故屬水飲
尤怡曰嘔家必有停痰宿水先嘔却渴者痰水已
去而胃氣將復也故曰此為欲解先渴却嘔者因
熱飲水過多熱雖解而飲旋積也此嘔因積飲所
致故曰此為飲家
嘔家本渴今反不渴者以心下有支飲故也此屬支飲
(註)嘔病之人津液已傷本應渴也今反不渴者以心
下素有支飲故也此屬支飲之嘔非嘔病也
(集註)徐彬曰支飲者偏旁而不中正也
高世栻曰支飲者水氣循經屈曲支行其形如腫
是也支飲而嘔故曰此屬支飲飲欬篇云嘔家本
渴渴為欲解今反不渴心下有支飲故也小半夏
湯主之
諸嘔吐穀不得下者小半夏湯主之
(註)此詳諸嘔吐之病以明其治也嘔者有聲有物之
謂也吐者有物無聲之謂也凡諸嘔吐飲食不得
下咽者主之小半夏湯降逆安胃也
(集註)趙良曰嘔吐穀不得下者有寒有熱不可概論也
食入即吐熱也朝食暮吐寒也此則非寒非熱由
中焦停飲氣結而逆故用小半夏湯
沈明宗曰此痰飲多而致嘔之方也外邪内入而
嘔必自飲食稍進此痰飲多而外邪少拒格胸胃
之間氣逆而穀不得入故用生薑散邪半夏以消
痰飲而止嘔逆
小半夏湯方(見痰飲中)
嘔吐而病在膈上後思水者解急與之思水者猪苓散
主之
(註)此詳申上條飲嘔以明其治也嘔吐病後則傷膈
上津液若思水者急與飲之不復嘔吐者是病去
胃和自解也思水者與飲之而仍嘔吐者是病未
除而有水飲也主之猪苓散者利水以止嘔吐也
(集註)程林曰上章言先嘔却渴此為欲解今嘔吐而病
在膈上後思水者解亦與上證不殊故急與之以
和胃然思水之人又有得水而貪飲則胃中熱少
不能消水更與人作病故思水者用猪苓散以散
水飲
魏荔彤曰嘔吐而病在膈上後思水者欲解之徵
也即論中所言先嘔後渴此為欲解之義也急與
之嘔吐後傷津液水入而津液可復也若夫未曾
嘔吐即思水者即論中所言先渴却嘔之證也是
為水停心下應治其支飲而渴方愈也主以猪苓
散利水補土以治濕邪者治渴而即以治上逆之
嘔吐也
猪苓散方
猪苓茯苓
白术(各等分)
右三味杵為散飲服方寸匕日三服
嘔而發熱者小柴胡湯主之
(註)嘔而腹滿是有裏也主之大柴胡湯攻裏以止嘔
也今嘔而發熱是有表也主之小柴胡湯和表以
止嘔也
(集註)程林曰經曰嘔而發熱者柴胡湯證具夫嘔家未
有發熱者以發熱屬半表半裏故與小柴胡湯以
和之
李彣曰傷寒發熱者為表證然邪欲侵裏裏氣拒
而不納則逆而作嘔此半表半裏證也小柴胡為
治半表半裏和解之劑
小柴胡湯方
柴胡(半斤)黃芩(三兩)
人參(三兩)甘草(三兩)
半夏(半升)生薑(三兩)
大棗(十二枚)
右七味以水一斗二升煮取六升去滓再煎取三
升温服一升日三服
嘔而衇弱小便復利身有微熱見厥者難治四逆湯主
之
(註)嘔而心煩心中懊憹内熱之嘔也今嘔而衇弱正
氣虚也小便復利中寒盛也身有微熱而復見厥
曰難治者此為寒盛格熱於外非嘔而發熱者比
故以四逆湯勝隂回陽也
(集註)高世栻曰嘔者水去寒猶在上小便當少今復利
者寒亦在下也衇弱者氣衰於内身微熱者格陽
於外嘔證如是則上下寒而内外虚若見手足逆
冷而厥者則表裏隂陽之氣不相順接故為難治
四逆湯主之生附子壮火回陽以治厥乾薑温脾
煖胃以治嘔甘草安中調上下以治内外也
四逆湯方
附子(一枚生用)乾薑(一兩半)
甘草(二兩炙)
右三味以水三升煮取一升二合去滓分温再服
強人可大附子一枚乾薑三兩
嘔而胸滿者茱萸湯主之
(註)嘔逆之氣上衝於胸胸中氣實則不受邪必不滿
也若胸中氣虚客寒邪氣得以留連故胸滿也主
之吳茱萸湯補正氣降邪氣也
(集註)徐彬曰胸乃陽位嘔為隂邪使胸之陽氣足以禦
之則不嘔嘔亦胸中無恙也乃嘔而胸滿是胸虚
邪客不但胃不和矣虚邪屬隂故以吳茱萸之苦
辛温善驅濁隂者為君人參補虚為佐而以薑棗
宣發上焦之正氣也
茱萸湯方
吳茱萸(一升)人參(三兩)
生薑(六兩)大棗(十二枚)
右四味以水五升煮取三升温服七合日三服
嘔而腸鳴心下痞者半夏瀉心湯主之
(註)嘔而腸鳴腸虚而寒也嘔而心下痞胃實而熱也
並見之乃下寒上熱腸虚胃實之病也故主之半
夏瀉心湯用參草大棗以補正虚半夏以降客逆
乾薑以勝中寒芩連以瀉結熱也
(集註)程林曰嘔而腸鳴心下痞者此邪熱乘虚而客於
心下故用芩連泄熱除痞乾薑半夏散逆止嘔内
經曰脾胃虚則腸鳴又曰中氣不足腸為之苦鳴
人參大棗甘草用以補中而和腸胃
半夏瀉心湯方
半夏(半升洗)黃芩
乾薑人參(各三兩)
黃連(一兩)大棗(十二枚)
甘草(三兩炙)
右七味以水一斗煮取六升去滓再煮取三升温
服一升日三服
乾嘔吐逆吐涎沬半夏乾薑散主之
(註)有聲有物謂之嘔有聲無物謂之噦即乾嘔也今
有聲無物而吐涎沫故曰乾嘔吐逆吐涎沫也乾
嘔吐酸苦胃中熱也乾嘔吐涎沫胃中寒也主之
半夏乾薑散温中止嘔也
半夏乾薑散方
半夏乾薑(等分)
右二味杵為散取方寸七漿水一升半煎取七合
頓服之
乾嘔吐涎沫頭痛者茱萸湯主之
(註)乾嘔吐涎沫者以半夏乾薑散温中止嘔也若更
頭痛此屬寒氣盛而逆之甚也故用吳茱萸湯温
寒下氣大折衝逆之勢也
(集註)徐彬曰上焦有寒其口多涎上焦既有寒邪格陽
在上故主頭痛用吳茱萸温補以驅濁隂也
李彣曰太隂少隂經從足至胸俱不上頭二經並
無頭痛證厥隂經上出額與督衇會於巔故乾嘔
吐涎沫者裏寒也頭痛者寒氣從經衇上攻也不
用桂附用吳茱萸者以其入厥隂經故耳餘皆温
補散寒之藥
乾嘔而利者黃芩加半夏生薑湯主之
(註)乾嘔者胃氣逆也若下利清澈乃腸中寒也今下
利濁粘是腸中熱也故用黃芩湯以治其利合半
夏生薑湯以治乾嘔也
(集註)程林曰中焦不和則氣逆於上而作嘔廹於下而
為利故用半夏生薑入上焦而止嘔甘草大棗入
中焦而和脾黃芩芍藥入下焦而止利如是則正
氣安而邪氣去三焦和而嘔利止矣
魏茘彤曰此嘔為熱逆之嘔利為挾熱之利
黃芩加半夏生薑湯方
黃芩(三兩)甘草(二兩炙)
芍藥(二兩)半夏(半升)
生薑(三兩)大棗(十二枚)
右六味以水一斗煮取三升去滓温服一升日再
夜一服
食已即吐者大黃甘草湯主之
(註)吐者有物無聲之謂也朝食暮吐者寒也食已即
吐者火也以寒性遲火性急也故以大黃甘草湯
緩中瀉火火平自不吐也
(集註)王肯堂曰病人欲吐者不可下之又用大黃甘草
治食已即吐何也曰欲吐者其病在上因而越之
可也而逆之使下則必抑塞憤亂而益甚故禁之
若既已吐矣吐而不已有升無降則當逆而折之
引令下行無速於大黃故取之也
程林曰經云諸逆冲上皆屬於火食已即吐是胃
熱上逆而不能容食與反胃寒嘔水飲不同故用
是湯以平胃熱
高世栻曰食已即吐者非宿穀不化之胃反乃火
熱攻冲之吐逆
大黃甘草湯方
大黃(四兩)甘草(一兩)
右二味以水三升煮取一升分温再服
病人欲吐者不可下之
(註)病人欲吐上越之勢方盛故不可下之若病人吐
後其勢衰矣因其衰而濟之故已吐有可下之法
也
(集註)徐彬曰治病之法貴因勢利導故内經曰在上者
越之在下者竭之今病欲上吐不可強之使下凡
病皆然故曰病人欲吐者不可下之
程林曰按欲字乃吐而未吐之義
病人胸中似喘不喘似嘔不嘔似噦不噦徹心中憒憒
然無奈者生薑半夏湯主之
(註)此承上條詳申欲吐之狀以明其治也喘者呼吸
氣急也似喘不喘謂胸中似喘之不快而不似喘
之氣急也嘔者吐物而有聲也似嘔不嘔謂似作
嘔之狀而不似嘔之有物也噦者乾嘔也似噦不
噦謂似乎噦之有聲而不似噦之聲連連也胸徹
心中憒憒然無奈者總形容似喘不喘似嘔不嘔
似噦不噦心中憒亂無奈懊憹欲吐之情狀也故
以半夏降逆生薑安胃也
(集註)沈明宗曰似喘不喘似嘔不嘔似噦不噦誠不是
喘不是嘔不是噦也徹者通也竟是通心中憒憒
然無奈即泛泛惡心之義也
生薑半夏湯方
半夏(半升)生薑汁(一升)
右二味以水三升煮半夏取二升内生薑汁煮取
一升半小冷分四服日三夜一服止停後服
(集解)李彣曰生薑半夏辛温之氣足以散水飲而舒陽
氣然待小冷服者恐寒飲固結於中拒熱藥而不
納反致嘔逆今熱藥冷飲下嗌之後冷體既消熱
性便發情且不違而致大益此内經之旨也此方
與前半夏乾薑湯略同但前温中氣故用乾薑此
散停飲故用生薑前因嘔吐上逆頓服之則藥力
猛峻足以止逆降氣嘔吐立除此心中無奈寒飲
内結難以猝消故分四服使胸中邪氣徐徐散也
吐後渴欲飲水而貪飲者文蛤湯主之兼主微風衇緊
頭痛
(按)文蛤湯主之五字當在頭痛之下文義始屬是傳
寫之譌兼主之主字衍文也
(註)吐後而渴當少少與飲之胃和吐自止也若恣意
貪飲則新飲復停而吐必不已也當從飲吐治之
若兼感微風脈必緊頭必痛主之文蛤湯者是治
渴兼治風水也故以越婢湯方中加文蛤越婢散
風水也文蛤治渴不已也
(集註)程林曰貪飲者飲水必多多則淫溢上焦必有溢
飲之患故用此湯以散水飲方中皆辛甘發散之
藥故亦主微風衇緊頭痛
文蛤湯方
文蛤(五兩)麻黃
甘草生薑(各三兩)
石膏(五兩)杏仁(五十個)
大棗(十二枚)
右七味以水六升煮取二升温服一升汗出即愈
(集解)李彣曰文蛤湯即大青龍湯去桂枝乃發汗之劑
使水飲從毛竅中泄去以散水飲於外經云開鬼
門潔淨府此一方兩得之以内有麻黃生薑等解
表藥故兼主微風衇緊頭痛
問曰病人衇數數為熱當消穀引食而反吐者何也師
曰以發其汗令陽氣微膈氣虚衇乃數數為客熱不能
消穀胃中虚冷故也衇弦者虚也胃氣無餘朝食暮吐
變為胃反寒在於上醫反下之今衇反弦故名曰虚
(按)問曰病人衇數至胃中虚冷故也等句已詳傷寒
論陽明篇内錯簡在此且與衇弦者虚也文義不
屬
(註)弦飲衇也非虚衇也病吐者若見之則為胃氣無
餘也胃氣無餘肝邪乘之而見弦衇故名曰虚也
詢其所以致弦之由乃為寒在上醫反下之使胃
氣盡而無餘則不能消化水穀致令朝食暮吐暮
食朝吐變為中寒胃反也
(集註)李彣曰食不得入是有火也食入反出是無火也
此寒在上者法當温中始愈反下之則愈虚寒而
愈吐矣
寸口衇微而數微則無氣無氣則榮虚榮虚則血不足
血不足則胸中冷
(按)此條文義不屬必是錯簡
趺陽衇浮而濇浮則為虚虚則傷脾脾傷則不磨朝食
暮吐暮食朝吐宿穀不化名曰胃反衇緊而濇其病難
治
(按)虚則傷脾之虚字當是濇字是傳寫之譌
(註)前條因誤下而病胃反則衇弦此條不因誤下而
病胃反則衇浮而濇也趺陽衇見浮而濇浮以候
胃濇以候脾浮而無力為胃虚濇而無力為傷脾
胃虚脾傷則不能消磨水穀故朝食暮吐暮食朝
吐所吐皆仍然不化之宿穀故曰胃反也若衇緊
濇則為邪盛正衰故其病難治也
(集註)徐彬曰緊為寒盛濇為液竭正不勝邪故曰難治
胃反嘔吐者大半夏湯主之
(註)此承上條以明其治也胃反嘔吐者謂朝食暮吐
暮食朝吐之嘔吐也主之大半夏湯者補脾胃止
嘔吐也
大半夏湯方
半夏(二升洗浣用)人參(三兩)
白蜜(一升)
右三味以水一斗二升和蜜揚之二百四十遍煮
藥取一升半温服一升餘分再服
千金方云大半夏湯治胃反不受食食入即吐
外臺方云大半夏湯治嘔心下痞鞕者
(集解)高世栻曰朝食暮吐宿穀不化名曰胃反胃反但
吐不嘔然吐不離乎嘔故曰胃反嘔吐者用半夏
助燥氣以消穀人參補元氣以安胃白蜜入水揚
之使甘味散於水中水得蜜而和緩蜜得水而淡
滲庶胃反平而嘔吐愈
李升璽曰嘔家不宜甘味此用白蜜何也不知此
胃反自屬脾虚經所謂甘味入脾歸其所喜是也
况君以半夏味辛而止嘔佐以人參温氣而補中
胃反自立止矣
胃反吐而渴欲飲水者茯苓澤瀉湯主之
(註)胃反吐而不渴者寒也渴欲飲水者飲也故以茯
苓澤瀉湯補陽利水也
茯苓澤瀉湯方
茯苓(半斤)澤瀉(四兩)
甘草(二兩)桂枝(二兩)
白术(三兩)生薑(四兩)
右六味以水一斗煮取三升内澤瀉再煮取二升
半温服八合日三服
外臺方云茯苓澤瀉湯治消渴胃反衇絶
(集解)李彣曰吐而渴者津液亡而胃虚燥也飲水則水
停心下茯苓澤瀉降氣行飲白术補脾生津此五
苓散原方之義也然胃反因脾氣虚逆故加生薑
散逆甘草和脾又五苓散治外有微熱故用桂枝
此胃反無表熱而亦用之者桂枝非一於攻表藥
也乃徹上徹下逹表裏為通行津液和陽散水之
劑也
尤怡曰茯苓澤瀉湯治吐未已而渴欲飲水者以
吐未已知邪未去則宜桂枝甘薑散邪氣茯苓澤
瀉消水氣也
噦逆者橘皮竹茹湯主之
(註)噦即乾嘔也因其有噦噦之聲而無他物故不曰
乾嘔而曰噦逆屬氣上逆為病也上逆之氣得出
上竅皆能作聲故肺虚氣上逆則作欬氣從喉出
而有欬逆之聲若為邪所阻則為喘滿故無聲也
胃虚氣上逆則作噦氣從咽出而有噦逆之聲若
與物凝結則為痞痛故無聲也是知氣病也明矣
然邪氣所凑正氣必虚故用橘皮竹茹生薑以清
邪氣人參甘草大棗以補正氣則上逆之氣自可
順矣
橘皮竹茹湯方
橘皮(二斤)竹茹(二升)
大棗(三十枚)生薑(半斤)
甘草(五兩)人參(一兩)
右六味以水一斗煮取三升温服一升日三服
(集解)李彣曰噦有屬胃寒者有屬胃熱者此噦逆因胃
中虚熱氣逆所致故用人參甘草大棗補虚橘皮
生薑散逆竹茹甘寒疏逆氣而清胃熱因以為君
尤怡曰胃虚而熱乘之則作噦逆橘皮生薑和胃
散逆竹茹除熱止嘔噦人參甘草大棗益虚安中
也
乾嘔噦若手足厥者橘皮湯主之
(註)乾嘔噦猶言乾嘔即噦也東垣以乾嘔為輕噦為
重識仲景措辭之意也噦而手足厥乃胃陽虚是
吳茱萸湯證也若初病形氣俱實雖手足厥非陽
虚隂盛者比乃氣閉不達於四肢也故單以橘皮
通氣生薑止噦也
(集註)程林曰乾嘔噦則氣逆於胸膈間而不行於四末
故手足為之厥橘皮能降逆氣生薑嘔家聖藥小
劑以和之也然乾嘔非反胃厥非無陽故下咽氣
行即愈
橘皮湯方
橘皮(四兩)生薑(半斤)
右二味以水七升煮取三升温服一升下咽則愈
噦而腹滿視其前後知何部不利利之即愈
(註)噦虚邪也噦而不腹滿者為正氣虚兼有熱者以
橘皮竹茹湯主之兼有寒者以吳茱萸湯主之噦
而腹滿者為邪氣實當視其二便大便不利者下
之小便不利者通之即愈也
(集註)朱肱曰前部不利猪苓湯後部不利調胃承氣湯
趙良曰腹滿為實實則氣上逆而作噦故必視其
前後何部不利而利之則滿去而噦止
魏荔彤曰胃氣上逆冲而為噦治法當視其前後
審大小便調不調也前部不利者水邪之逆也當
利其小便而噦愈後部不利者熱邪實也當利其
大便而噦愈
夫六府氣絶於外者手足寒上氣脚縮五藏氣絶於内
者利不禁下甚者手足不仁
(註)氣絶非謂脱絶乃謂虚絶也六府之氣陽也陽氣
虚不温於外則手足寒縮陽虚則隂盛上逆故嘔
吐噦也五藏之氣隂也隂氣虚不固於中則下利
不禁利甚則中脱形衰故手足不仁也此發明嘔
吐下利之原委也
下利清穀裏寒外熱汗出而厥者通衇四逆湯主之
(註)下利清穀裏寒也外熱汗出而厥陽亡也主之以
通衇四逆湯回陽勝寒而利自止也
通衇四逆湯方
附子(大者一枚生用)乾薑(三兩強人可四兩)
甘草(二兩炙)
右三味以水三升煮取一升二合去滓分温再服
下利手足厥冷無衇者灸之不温若衇不還反微喘者
死少隂負趺陽者為順也
(按)此條反微喘者死之下有少隂負趺陽者為順也
一句文義不屬其註已詳見傷寒論辨脉篇内不
復釋
(註)下利手足厥冷衇絶無者有隂無陽之衇証也雖
用理中四逆軰恐其緩不及事急灸臍下以通其
陽若衇還手足温者生衇不還手足不温反微喘
者陽氣上脱也故死
(集註)程林曰下利而至於手足厥冷無衇則獨隂無陽
灸之以復其陽而衇絶不來反微喘者則正氣又
脱於上孤陽無根故死
下利氣者當利其小便
(註)下利氣者初利則為氣鬱於大腸而不外滲水氣
併下但當利其小便輸其滲瀉之竅氣宣而利止
也久利則為氣陷於大腸而不上舉又當於升補
中兼利小便也
(集註)尤怡曰下利氣者氣隨利失即所謂氣利是也
氣利訶黎勒散主之
(註)氣利所下之氣穢臭所利之物稠粘則為氣滯不
宣或下之或利之皆可也若所利之氣不臭所下
之物不粘則謂氣陷腸滑故用訶黎勒散以固腸
或用補中益氣以舉陷亦可
訶黎勒散方
訶黎勒(十枚煨)
右一味為散粥飲和頓服
(集觧)李彣曰氣利者下利氣虚下陷而滑脱也訶黎勒
性斂澁能温胃固腸粥飲和者假穀氣以助胃頓
服者藥味併下更有力也
尤怡曰氣利氣與屎俱失也訶黎勒濇腸而利氣
粥飲安中益腸胃頓服者補下治下制以急也
若下利衇數有微熱汗出令自愈設脉緊為未解
(註)下利衇數内熱利也微熱汗出其邪衰矣故令自
愈設衇緊者是表未衰故為未解也
(集註)程林曰寒則下利衇數有微熱則裏寒去汗出則
表氣和表裏俱和故令自愈設復緊者知寒邪尚
在是為未解也
下利有微熱而渴衇弱者令自愈
(註)下利大熱而渴則為邪盛衇弱則為正虛不能愈
也今微熱而渴衇弱者邪正俱衰故知自愈也
(集註)程林曰下利大熱而渴則偏於陽無熱不渴則偏
於隂皆不能愈以微熱而渴知隂陽和衇弱知邪
氣故即自愈
下利衇數而渴者令自愈設不差必清膿血以有熱故
也
(註)此承上條邪正俱衰病當自愈而不愈之義也設
不差者則必表和熱退而數渴仍然是裏熱未除
也故圊膿血
(集註)魏荔彤曰下利固以陽氣有餘為吉又不可太盛
成熱邪傷隂致陽復有偏勝之患
下利寸衇反浮數尺中自濇者必清膿血
(註)此承上表裏已和病當自愈而不愈之義也下利
裏病而得浮數表衇故曰衇反浮數也但尺中自
濇則知熱陷血分必圊膿血也
(集註)徐彬曰下利屬寒衇應沉遲反浮數其陽勝可知
而尺中自濇濇為陽邪入隂此亦熱多故曰必圊
膿血
程林曰寸衇浮數為熱有餘尺衇自濇為血不足
以熱有餘則挾熱而便膿血
下利三部衇皆平按之心下堅者急下之宜大承氣湯
(註)下利之人心下鞕者諸瀉心湯證也若寸關尺三
部衇皆平實有力雖下利宜攻堅也
(集註)李彣曰下利按之心下堅者實也設或衇見微弱
猶未可下今三部衇皆平則裏氣不虚可知自宜
急下之此憑衇又憑證之法也
大承氣湯方(見痙病中)
下利衇遲而滑者實也利未欲止急下之宜大承氣湯
(註)衇遲不能兼滑惟浮取之遲沉取之滑則有之矣
今下利衇遲而滑謂浮遲而沉滑也浮遲則外和
沉滑則内實欲止内實之下利當下之積去則止
宜大承氣湯
(集註)尤怡曰衇遲為寒然與滑俱見則不為寒而反為
實以中實有物能阻其衇遲行夫利因實而致者
實不去則利不止故宜急下
下利衇反滑者當有所去下乃愈宜大承氣湯
(註)下利衇反滑者是病虚衇實不相宜也若其人形
氣如常飲食如故乃有當去之積未去也下之乃
愈宜大承氣湯
(集註)趙良曰下利虚證也衇滑實衇也以下利之虚證
而反見滑實之衇故當有所去也
程林曰經云滑為有宿食故當下去之而利自止
下利已差至其年月日時復發者以病不盡故也當下
之宜大承氣湯
(註)下利差後至其或年或月或日而復發其利者此
宿食積病攻之不盡故也若其人形氣不衰飲食
尚強當攻其未盡自不復發其利也宜大承氣湯
(集註)沈明宗曰此舊積之邪復病也下利差後至其年
月日時復發者是前次下利之邪隱僻腸間今值
藏府司令之期觸動舊邪而復發然隱僻之根未
除終不能愈故用大承氣迅除之耳
下利譫語者有燥屎也小承氣湯主之
(註)下利裏虚證也譫語裏實證也何以决其有燥屎
也若衇滑數知有宿食也其利穢粘知有積熱也
然必衇證如此始可知其有燥屎也宜下之以小
承氣湯於此推之而燥屎又不在大便鞕不鞕也
(集註)李彣曰經云實則譫語故知有燥屎宜下
小承氣湯方
大黃(四兩)厚朴(三兩炙)
枳實(大者三枚炙)
右三味以水四升煮取一升二合去滓分温二服
得利則止
下利衇反弦發熱身汗者自愈
註下利脾病也弦肝衇也脾病不當見弦衇故曰衇
反弦也下利裏病也發熱表證也若發熱身汗則
為表與裏和雖衇弦亦可自愈也
下利衇沉弦者下重衇大者為未止衇微弱數者為欲
自止雖發熱不死
(註)沉主裏弦主急下重後重也下利衇沉弦者故裏
急後重也滯下之證發熱衇大則邪盛為未已也
衇微弱數者則邪衰病當自止雖發熱不死也由此
可知衇大身熱者死也
熱利下重者白頭翁湯主之
(註)此承上條以明其治也下利膿血裏急後重積熱
已深故以白頭翁湯大苦大寒寒能勝熱苦能燥
濕濕熱去下重自除矣
(集註)程林曰熱利下重則熱廹於腸胃非苦不足以堅
下焦非寒不足以除熱故加一熱字别已上之寒
利
尤怡曰此證濕熱下注故用白頭翁湯苦以除濕
寒以勝熱也
白頭翁湯方
白頭翁黃連
黃蘖秦皮(各三兩)
右四味以水七升煮取二升去滓温服一升不愈
更服
下利便膿血者桃花湯主之
(註)初病下利便膿血者大承氣湯或芍藥湯下之熱
盛者白頭翁湯清之若日久滑脱則當以桃花湯
養腸固脱可也
桃花湯方
赤石脂(一斤一半剉一半篩末)乾薑(一兩)
粳米(一升)
右三味以水七升煮米令熟去滓温七合内赤石
脂末方寸匕日三服若一服愈餘勿服
下利清穀不可攻其表汗出必脹滿
(註)詳見傷寒論太隂篇内不復釋
下利衇沉而遲其人面少赤身有微熱下利清穀者必
鬱冒汗出而解病人必微厥所以然者其面戴陽下虚
故也
(註)詳見傷寒論厥隂篇内不復釋
下利腹脹滿身體疼痛者先温其裏乃攻其表温裏宜
四逆湯攻表宜桂枝湯
(註)詳見傷寒論太隂篇内不復釋
桂枝湯方
桂枝(三兩)芍藥(三兩)
甘草(三兩炙)生薑(三兩)
大棗(十二枚)
右五味㕮咀以水七升微火煮取三升去滓適寒
溫服一升服已須臾啜熱稀粥一升以助藥力温
覆令一時許遍身漐漐微似有汗益佳不可令如
水淋漓若一服汗出病差停後服
下利後更煩按之心下濡者為虚煩也梔子豉湯主
之
(註)詳見傷寒論太陽中篇不復釋
梔子豉湯方
梔子(十四枚)香豉(四合綿裹)
右二味以水四升先煮梔子得二升半内豉煮取
一升半去滓分二服温進一服得吐則止
下利肺痛紫參湯主之
(按)此文脱簡不釋
紫參湯方
紫參(半斤)甘草(三兩)
右二味以水五升先煮紫參取二升内甘草煮取
一升半分温三服
瘡癰腸癰浸淫病衇證并治第十八
諸浮數衇應當發熱而反洒淅惡寒若有痛處當發其
癰
(註)諸浮數衇謂寸關尺六衇俱浮數也浮衇主表數
衇主熱若是表邪則當發熱而洒淅惡寒也今非
表邪應當發熱不當惡寒若有痛處乃當發癰之
證非表邪之證也
(集註)周揚俊曰病之將發衇必兆之夫浮數陽也熱也
浮數兼見為陽中之陽是其熱必盡顯於外矣而
反洒淅惡寒證不相應何哉必其氣血凝滯榮衞
不和如經所謂榮氣不從逆於肉理乃生癰腫陽
氣有餘榮氣不行乃發為癰是也况其身已有痛
處乎夫衇之見者陽也其將發而痛者亦屬陽故
曰當發其癰
師曰諸癰腫欲知有膿無膿以手掩腫上熱者為有膿
不熱者為無膿
(註)諸癰腫者謂諸隂陽癰腫也不論隂陽凡諸癰腫
欲知有膿無膿當以手掩之腫上熱則能腐化成
膿故熱者為有膿不熱者為無膿也
(集註)周揚俊曰師之所以教人知癰已成欲其潰未成
托之起也
腸癰之為病其身甲錯腹皮急按之濡如腫狀腹無積
聚身無熱衇數此為腸内有癰膿薏苡附子敗醬散主
之
(註)癰生於内則氣血為癰所奪不能外榮肌膚故枯
皺如甲錯也腹皮急似腫脹但按之軟詢之腹無
積聚審之身無表熱診之衇數非有外證也此為
腸内有癰膿也主之薏苡附子敗醬散流通腸胃
消癰腫也
薏苡附子敗醬散方
薏苡仁(十分)附子(二分)
敗醬(五分一名苦菜)
右三味杵為末取方寸匕以水二升煎減半頓服
小便當下
(集解)徐彬曰薏苡寒能除熱兼下氣勝濕利腸胃破毒
腫敗醬善排膿破血利結熱毒氣故以為臣附子
導熱行結故為反佐
腸癰者少腹腫痞按之即痛如淋小便自調時時發熱
自汗出復惡寒其衇遲緊者膿未成可下之當有血衇
洪數者膿已成不可下也大黃牡丹湯主之
(註)此承上條詳發其證以明其治也腸癰者其證則
少腹腫硬按之即痛可知癰在内也溺時如淋尿
色自調可知腫碍之也時時發熱汗出惡寒似有
表病而實非表病也其衇遲緊則隂盛血未化其
膿未成可下之大便當有血也若其衇洪數則陽
盛血已腐其膿已成不可下也下之以大黃牡丹
湯消瘀瀉熱也
大黃牡丹湯方
大黃(四兩)牡丹(一兩)
桃仁(五十個)芒硝(三合)
瓜子(半升)
右五味以水六升煮取一升去滓内芒硝再煎沸
頓服之有膿當下如無膿當下血
(集解)李彣曰大黃芒硝泄熱桃仁行瘀丹皮逐血痺去
血分中伏火瓜子主潰膿血
問曰寸口衇微而濇法當亡血若汗出設不汗者云何
答曰若身有瘡被刀斧所傷亡血故也
(註)衇微氣奪也衇濇血奪也故曰法當亡血汗出也
設無亡血汗出等病則必身有瘡被刀斧所傷亡
血故也
(集註)李彣曰汗出亡陽則衇微亡血傷隂則衇濇微與
濇皆隂衇也設不汗而瘡瘍金瘡雖不亡陽而亡
血故亦見微濇之衇也總是榮衞虚衰之故
病金瘡王不留行散主之
(註)此承上條以明其治也金瘡謂刀斧所傷之瘡也
亡血過多經絡血虚風寒易得干之故用王不留
行散一以止血出一以防外邪也小瘡粉之即外
敷也
王不留行散方
王不留行(十分八月八日採)蒴藋細葉(十分七月七日採)
桑東南根(白皮十分三月三日採)甘草(十八分)
川椒(三分除目及閉口去汗)黃芩(二分)
乾薑(二分)芍藥(二分)
厚朴(二分)
右九味桑根皮以上三味燒灰存性勿令灰過各
别杵篩合治之為散服方寸匕小瘡即粉之大瘡
但服之産後亦可服如風寒桑東根勿取之前三
物皆隂乾百日
(集解)徐彬曰此乃概治金瘡方也蓋王不留行性苦平
能通利血脉故反能止金瘡血逐痛蒴藋亦通利
氣血尤善開痺周身肌肉肺主之桑根白皮最利
肺氣東南根向陽生氣尤全以復肌肉之主氣故
以此三物甚多為君甘草解毒和榮尤多為臣椒
薑以養其胸中之陽厚朴以疏其内結之氣芩芍
以清其隂分之熱為佐若有風寒此屬經絡客邪
桑皮止利肺氣不能逐外邪故勿取
浸淫瘡從口流向四肢者可治從四肢流來入口者不
可治
(註)浸淫瘡者浸謂浸浸淫謂不已謂此瘡浸淫留連
不已也從口流向四肢者輕以從内走外也故曰
可治從四肢流走入口者重以從外走内也故曰
不可治浸淫者猶今之癩癘之類
浸滛瘡黃連粉主之
(按)此承上條以明其治黃連粉方脱簡
(集解)尤怡曰黃連粉方未見大意以此為濕熱浸滛之
病故取黃連一味為粉粉之苦以燥濕寒以除熱
也
跌蹷手指臂腫轉筋隂狐疝蚘蟲病衇證并治第十
九
師曰病跌蹷其人但能前不能却刺腨入二寸此太陽
經傷也
(按)證刺俱未詳必有缺文不釋
病人常以手指臂腫動此人身體瞤瞤者藜蘆甘草湯
主之
(按)證未詳方亦缺不釋
藜蘆甘草湯方(缺)
轉筋之為病其人臂脚直衇上下行微弦轉筋入腹者
雞屎白散主之
(註)臂同背古通用臂脚直謂足背強直不能屈伸是
轉筋之證也衇上下行謂迢迢長直微弦不和是
轉筋之衇也中寒之人外寒盛則手足拘急轉筋
痛不能忍甚者入腹則牽連少腹拘急而痛也主
之雞屎白散以治風寒痺氣之在筋也
雞屎白散方
雞屎白
右一味為散取方寸匕以水六合和温服
隂狐疝氣者偏有大小時時上下蜘蛛散主之
(註)偏有大小謂睾丸左右有大小也時時上下謂睾
丸入腹時出時入也疝厥隂之病也以與狐情状
相類故名之也主之蜘蛛散入肝以治少腹拘急
而痛也
(集註)趙良曰睾丸上下有若狐之出入無時也故曰狐
疝
李彣曰偏有大小以睾丸言時時上下以睾丸入
小腹出囊中言
尤怡曰隂狐疝氣者寒濕襲隂而睾丸受病或
左或右大小不同或上或下出沒無時故名狐
疝
蜘蛛散方
蜘蛛(十四枚熬煎)桂枝(半兩)
右二味為散取八分一匕飲和服日再服蜜丸亦
可
(集解)尤怡曰蜘蛛有毒服之能令人利合桂枝辛温入
隂而逐其寒濕之氣也
問曰病腹痛有蟲其衇何以别之師曰腹中痛其衇當
沉若弦反洪大故有蚘蟲
(按)腹痛有蟲以洪大衇别之未詳必有缺文不釋
蚘蟲之為病令人吐涎心痛發作有時毒藥不止甘草
粉蜜湯主之
(註)蚘蟲即今之人所名食蟲也蚘蟲之為病發作有
時發則令人吐涎心痛欲死即服攻下毒藥非積
之痛乃蟲之痛故不能止也主之甘草粉蜜湯者
以蟲得甘蜜而上得鉛粉而殺從治之法也
(集註)徐彬曰發作有時謂不恒痛也則與虚寒之綿綿
而痛者異矣毒藥不止則必治氣治血攻寒逐積
之藥俱不應矣故以甘草粉蜜主之白粉殺蟲甘
草與蜜既以和胃又以誘蚘也
李彣曰靈樞云蚘動則胃緩胃緩則廉泉開故涎
下令人吐涎也蚘上入膈心在膈上故心痛須臾
下膈則痛止故發作有時也廉泉任衇穴名在頷
下骨尖中
甘草粉蜜湯方
甘草(二兩)粉(一兩)
蜜(四兩)
右三味以水三升先煮甘草取二升去滓内粉蜜
攪令和煎如薄粥温服一升差即止
(集解)李彣曰蚘得甘則動其性喜故也胡粉有毒能殺
蟲置粉於甘草蜜湯中誘蚘食之也
蚘厥者當吐蚘今病者靜而復時煩此為藏寒蚘上入
膈故煩須臾復止得食而嘔又煩者蚘聞食臭出其人
當自吐蚘蚘厥者烏梅丸主之
(按)此為藏寒之此字當是非字若是此字即是藏厥
與辨蚘厥之義不屬
(註)蚘厥者謂蚘痛手足厥冷也若藏寒痛厥則不吐
蚘此蚘厥藏寒之所由分也靜而時煩乃蚘上入
其膈故煩須臾復止得食又吐又煩是蚘聞食臭
出故也主之烏梅丸者以蚘得酸則靜得辛則伏
得苦則下方中大酸大辛大苦信為治蟲之要劑
也
烏梅丸方
烏梅(三百箇)細辛(六兩)
乾薑(十兩)黃連(一斤)
當歸(四兩)附子(六兩炮)
川椒(四兩去汗)桂枝(六兩)
人參(六兩)黃蘖(六兩)
右十味異搗篩合治之以苦酒潰烏梅一宿去核
蒸之五升米下飯熟捣成泥和藥令相得内臼中
與蜜杵二千下圓如梧子大先食飲服十丸日三
服稍加至二十丸禁生冷滑臭等食
(集解)李彣曰烏梅味酸黃連黃蘖味苦桂枝蜀椒乾薑
細辛味辛以蚘得酸則止得苦則安得甘則動於
上得辛則伏於下也然胃氣虚寒人參附子以温
補之吐亡津液當歸以辛潤之則蚘厥可愈矣
御纂醫宗金鑑卷二十二
御纂醫宗金鑑卷二十二
訂正仲景全書金匱要略註下之一
黃疸病衇證并治第十六
寸口衇浮而緩浮則為風緩則為痺痺非中風四肢苦
煩脾色必黃瘀熱以行趺陽衇緊而數數則為熱熱則
消穀緊則為寒食即為滿尺衇浮為傷腎趺陽衇緊為
傷脾風寒相搏食穀即眩榖氣不消胃中苦濁濁氣下
流小便不通隂被其寒熱流膀胱身體盡黃名曰榖疸
額上黑微汗出手足中熱薄暮即發膀胱急小便自利
名曰女勞疸腹如水狀不治心中懊憹而熱不能食時
欲吐名曰酒疸
(註)寸口衇浮而緩浮則為風緩則為痺痺非中風前
已詳言之矣今趺陽緊數而尺衇浮四肢苦煩身
面色黃乃疸病也黃土色也土病則見之土屬脾
胃脾為隂土主濕胃為陽土主熱故凡病疸皆為
濕瘀熱鬱也行於外則必四肢苦煩身面發黃也
蓋其人素有濕熱外被風寒相搏内為女勞所傷
及食穀飲酒或與濕瘀或與熱鬱皆能為是病也
若胃衇數是熱勝於濕則從胃陽熱化熱則消穀
故能食而謂之陽黃若胃衇緊是濕勝於熱則從
脾隂寒化寒則不食故食即滿而謂之隂黃也陽
黃則為熱疸酒疸隂黃則為女勞疸穀疸也若尺
衇不沉而浮則為傷腎腎傷病疸亦為女勞疸也
胃衇不緩而緊則為傷脾脾傷病疸亦為穀疸也
穀疸則食穀即滿穀氣不消胃中苦濁清氣阻於
上行故頭眩也濁氣流於膀胱故小便不通也女
勞疸則額上黑腎病色也微汗出濕不瘀也五心
熱薄暮發腎隂熱也膀胱急小便利下焦虛也腹
滿如水狀脾腎兩敗故謂不治也若心中懊憹熱
不能食時欲吐小腹滿小便不利雖見目青面黑
必是酒疸病也
衇沉渴欲飲水小便不利者皆發黃
(註)衇沉主裏也渴欲飲水熱瘀也小便不利濕鬱也
熱瘀濕鬱於裏故發黃也首條謂衇浮緩緊數皆
令發黃是得之於外因也此條衇沉亦令發黃是
得之於内因也故治黃有汗下二法也
(集註)李彣曰衇沉而渴渴欲飲水小便不利則濕熱内
蓄無從分消故發黃也
疸而渴者其疸難治疸而不渴者其疸可治發於隂部
其人必嘔發於陽部其人振寒而發熱也
(註)未成疸前小便不利而渴者是欲作疸病也已成
疸後而渴者是熱深不已故難治也不渴者是熱
淺將除故可治也疸發於隂者人必嘔逆嘔逆者
隂裏為之也發於陽者人必振寒發熱寒熱者陽
表為之也此以渴不渴别疸之難治可治以嘔逆
寒熱辨黃之在表在裏也
(集註)程林曰黃家以濕熱相搏有口燥鼻燥而未至於
渴渴則津液内消邪氣獨勝不渴則津液未竭正
氣未衰治之所以分難易也隂主裏濕勝於裏則
嘔陽主表熱勝於表則振寒發熱也此條辨疸證
之渴與不渴有輕重表裏之分也
尤怡曰疸而渴則熱方熾而濕且日增故難治不
渴則熱已減而濕亦自消故可治隂部者裏之藏
腑關於氣故嘔陽部者表之軀殼屬於形故振寒
而發熱此隂陽内外淺深微甚之辨也
腹滿舌痿黃躁不得睡屬黃家
(按)舌痿黃之舌字當是身字必傳寫之譌
(註)身痿而黃腹滿而躁不得睡者屬黃家之病在裏
當下之也
(集註)徐彬曰腹滿裏證也乃有腹滿而加身痿黃躁不
得眠瘀熱外行此發黃之漸也故曰屬黃家
諸黃家病但利其小便假令衇浮者當以汗解之宜桂
枝加黃耆湯主之
(註)諸黃家病謂一切黃家病也黃病無表裏證熱盛
而渴者當清之濕盛小便不利者但當利其小便
假令衇浮則為在表當以汗解之宜桂枝加黃耆
湯於此推之可知衇沉在裏當以下解之也
(集註)高世栻曰利小便乃黃家一定之法故曰諸病黃
家但利小便然亦自有宜汗者故又曰假令衇浮
為在表當以汗解之汗解之法宜桂枝加黃茋湯
用桂枝湯以解肌肌解則汗自出加黃茋以助表
表和則榮衞亦通矣
桂枝加黃茋湯方(見水氣病中)
師曰病黃疸發熱煩喘胸滿口燥者以病發時火劫其
汗兩熱相得然黃家所得從濕得之一身盡發熱而黃
肚熱熱在裏當下之
(註)此詳申黃疸誤用火汗之為病也病疸者濕熱也
今濕淫於内則胸滿煩喘熱淫於内則發熱口燥
若病發時復以火劫其汗則為兩熱相合蓋黃家
所得由濕得之則一身必盡熱而身面即發黃也
今因火劫誤汗而發黃雖有表熱則不當汗也但
捫其肚熱其熱在裏當下之以去其熱也
(集註)程林曰濕淫於内則煩喘胸滿熱淫於内則發熱
口燥復以火廹劫其汗反致兩熱相搏殊不知黃
家之病必得之濕熱瘀於脾土故一身盡發熱而
黃正以明火劫之誤也若肚有熱則熱在腹可下
之以去其濕熱
黃疸腹滿小便不利而赤自汗出此為表和裏實當下
之宜大黃硝石湯
(註)此承上條互詳其證以明其治也腹滿小便不利
而赤是熱在裏其人自汗出此為表和裏實也宜
大黃硝石湯下之
大黃硝石湯方
大黃黃蘖
硝石(各四兩)梔子(十五枚)
右三味以水六升煮取二升去滓内消更煮取一
升頓服
(集解)李彣曰腹滿小便不利而赤裏病也自汗出表和
也裏病者濕熱内甚用梔子清上焦濕熱大黃瀉
中焦濕熱黃蘖清下焦濕熱消石則於苦寒瀉熱
之中而有燥烈發散之意使藥力無所不至而濕
熱悉消散矣
黃疸病茵蔯五苓散主之(一本云茵蔯湯及五苓散並主之)
(按)黃疸病之下當有小便不利者之五字茵蔯五苓
散方有着落必傳寫之遺
(註)黃疸病衇沉腹滿在裏者以大黃消石湯下之衇
浮無汗在表者以桂枝加黃茋湯汗之小便不利
者不在表裏故以茵蔯五苓散主之
茵蔯五苓散方
茵蔯蒿末(十分)五苓散(五分方見痰飲中)
右二味和先食飲服方寸匕日三服
(集解)尤怡曰此正治濕熱成疸者之法茵蔯散熱鬱五
苓利濕瘀也
黃疸病小便色不變欲自利腹滿而喘不可除熱熱除
必噦噦者小半夏湯主之
(註)黃疸病小便當赤今不赤而白且欲自利雖腹滿
而喘是濕盛無熱隂黃證也切不可除熱若除熱
以凉藥下之則胃必寒而作噦噦者主之以小半
夏湯以止噦也
(集註)李彣曰小便色不變欲自利裏無實可知腹滿而
喘脾氣虚而肺氣不利耳用苦寒藥攻裏除熱則
胃寒而虚氣上逆故噦宜小半夏湯散逆止噦
高世栻曰小便色不變非赤也欲自利非下利也
若腹滿而喘雖似裏實不可投寒劑以除熱如大
黃消石湯不可用也若投寒劑而除熱則必噦噦
呃逆也半夏生薑辛溫散寒故噦者當以小半夏
湯主之也
小半夏湯方(見痰飲中)
黃疸之病當以十八日為期治之十日以上瘥反劇為
難治
(註)疸病屬脾脾主土土無定位寄旺於四季之末各
十八日期之十八日者土旺之日也故治十日以
上當瘥而不踰十八日之外也若踰十八日不瘥
而反劇者則土衰矣故曰難治
(集註)高世栻曰十八日乃脾土寄旺於四季之期十日
土之成數也黃疸之病在於脾土故當以十八日
為期然治之宜先故治之十日以上即當瘥至十
日以上不瘥而疸病反劇者是謂難治謂土氣虚
敗不可治也
穀疸之為病寒熱不食食即頭眩心胸不安久久發黃
為穀疸茵蔯蒿湯主之
(註)此詳申穀疸之為病也未成穀疸之時其人多病
寒熱寒熱作時則不能食寒熱止時則或能食雖
能食然食後即頭暈目眩心煩不安此為濕瘀熱
鬱而内蒸將作穀疸之徵也久久身面必發黃為
穀疸矣宜茵蔯蒿湯利下使從大小二便而出之
茵蔯蒿湯方
茵蔯蒿(六兩)梔子(十四枚)
大黃(二兩)
右三味以水一斗先煮茵蔯減六升内二味煮取
三升去滓分溫三服小便當利尿如皂角汁狀色
正赤一宿腹減黃從小便去也
陽明病衇遲者食難用飽飽則發煩頭眩小便必難此
欲作穀疸雖下之腹滿如故所以然者衇遲故也
(註)穀疸屬胃熱衇當數今衇遲脾藏寒也寒不化穀
所以雖饑欲食食難用飽飽則煩悶胃中填塞健
運失常也清者阻於上升故頭眩濁者阻於下降
故小便難也此皆欲作穀疸之徵其證原從太隂
寒濕鬱黷而生若誤以為陽明熱濕發黃下之雖
腹滿暫減頃復如故所以然者衇遲寒故也此發
明欲作穀疸屬脾隂寒化而不可下者也
(集註)程林曰衇遲為寒寒不殺穀故食難用飽飽則穀
氣不消胃中苦濁濁氣藴蓄則發煩熏蒸則作眩
也小便難者以衇遲則無陽以施化濁氣但留於
胃而不宣是以欲作穀疸若下之徒虚其胃而腹
滿如故也所以然者以衇遲為寒之故也
黃家日晡所發熱而反惡寒此為女勞得之膀胱急少
腹滿身盡黃額上黑足下熱因作黑疸其腹脹如水状
大便必黑時溏此女勞之病非水也腹滿者難治消石
礬石散主之
(註)此詳申女勞疸之為病黃疸日晡所發熱乃陽明
熱症當不惡寒也而反惡寒者非陽明熱症此或
為女勞得之也女勞得之疸證雖膀胱急少腹滿
而小便自利身雖盡黃而額上則黑雖發熱惟足
下甚此少隂熱因作黑疸也故腹脹如水狀而大
便必黑時溏知非水脹病乃為女勞得之疸脹病
也時溏黑色者亦藏病及血之徵也血病者顔必
變豈有色黑而血不病者乎女勞疸腹滿者為難
治以其脾腎兩敗也以消石入血消堅礬石入氣
勝濕然此方治標固宜非圖本之治世久書譌姑
辨其理也
(集註)尤怡曰黃家日晡所本當發熱今發熱而反惡寒
者此為女勞得之疸也熱在胃淺而腎深故熱深
則先反惡寒也膀胱急額上黑足下熱大便黑皆
腎熱之徵雖少腹滿脹有如水状而實為腎氣不
行非脾濕而水不行也惟是證兼腹滿則脾腎並
傷而其治為難耳硝石鹹寒除熱礬石除痼熱在
骨髓骨與腎合用以清腎熱也大麥粥和服恐傷
胃也
硝石礬石散方
硝石礬石(燒等分)
右二味為散以大麥粥汁和服方寸匕日三服病
隨大小便去小便正黃大便正黑是候也
男子黃小便自利當與虚勞小建中湯
(註)婦人産後經崩發黃色者乃脱血之黃色非黃疸
也今男子黃而小便自利則知非濕熱發黃也詢
知其人必有失血亡血之故以致虚黃之色外現
斯時汗下滲利之法俱不可施惟當與虚勞失血
同治故以小建中湯調養榮衞黃自愈矣
(集註)高世栻曰女為隂男為陽隂主血陽主氣男子黃
陽氣虚也黃者土之色陽氣虚而土色外呈中無
濕熱故小便自利此為虚也故當以小建中湯和
其隂陽調其血氣也本論血痺虚勞篇有小建中
湯主治虚勞故曰虚勞小建中意謂此男子黃而
小便自利亦為虚勞之證云爾
小建中湯方(見虚勞中)
酒黃疸者或無熱譫言小腹滿欲吐鼻燥其衇浮者先
吐之沉弦者先下之
(註)此詳申酒疸之為病也酒體濕而性熱過飲之人
必生濕熱為疸病也無熱無外熱也譫語鼻燥有
内熱也小腹滿濕熱畜於膀胱也欲吐濕熱釀於
胃中也其衇浮者酒熱在經先吐之以解外也沉
弦者酒飲在裏先下之以解内也
(集註)李彣曰胃足陽明之衇起於鼻之交頞中故鼻燥
也
夫病酒黃疸必小便不利其候心中熱足下熱是其證
也
(註)此詳酒疸之病濕熱生也必小便不利其候心中
熱胃府熱也足下熱胃經熱也是其酒疸之證也
(集註)程林曰夫小便利則濕熱行不利則濕留於胃胃
衇貫膈下足胕上熏胃脘則心中熱下注足跗則
足下熱也
酒疸心中熱欲吐者吐之愈
(註)此詳申酒疸宜吐之治也酒疸心中熱欲吐者謂
胃中煩亂懊憹欲吐非吐之不能愈也
(集註)程林曰後證熱深則懊憹欲吐今微熱則心中熱
亦欲吐病屬上焦故吐之可愈也
酒黃疸心中懊憹或熱痛梔子大黃湯主之
(註)此詳申酒疸宜下之治也酒黃疸謂因飲酒過度
而成黃疸也心中懊憹欲吐或自吐之而愈或服
梔子豉湯吐之而愈皆可也若心中懊憹不欲吐
或心中熱痛皆非吐之可愈故以梔子大黃湯下
之愈也
梔子大黃湯方
梔子(十四枚)大黃(一兩)
枳實(五枚)豉(一升)
右四味以水六升煮取三升分温二服
(集解)魏荔彤曰酒黃疸心中懊憹或熱甚而痛梔子大
黃湯主之蓋為實熱之邪立法也酒家積鬱成熱
非此不除也
酒疸下之久久為黑疸目青面黑心中如噉蒜虀状大
便正黑皮膚爪之不仁其衇浮弱雖黑微黃故知之
(註)酒疸心中懊憹或心中熱痛衇沉實者當下之若
心中熱欲吐衇浮弱者當吐之而反下之則為逆
也若其人素有勞倦下之則熱入於脾頃時腹滿
如故則成穀疸也若其人素有女勞下之則熱入
於腎雖黃微黑久久必變為黑疸也目青者精傷
也面黑者腎傷也心中如噉蒜虀状胃傷也大便
黑色血傷也皮膚不仁血痺也此等證皆因酒疸
衇浮弱者應吐而反下之之誤使然也
(集註)趙良曰酒疸之黑非女勞疸之黑也蓋女勞之黑
腎氣所發也酒疸之黑敗血之黑也因酒之濕熱
傷脾胃脾胃不和陽氣不化隂氣不運若更下之
久久則運化之用愈耗矣氣耗血積故腐瘀濁色
越出面為黑味變於心咽作嘈雜心辣如噉蒜虀
状榮血衰而不行於皮膚&KR0946;之不仁輸於大腸便
如黑漆其目青與衇浮弦皆血病也
諸黃猪膏髮煎主之
(按)諸黃謂一切黃也皆主猪膏髮煎恐未必盡然醫
者審之此必有脱簡也
(集註)程林曰扁鵲有黃經明堂有烙三十六黃法皆後
人所未見唯聖濟總錄載三十六黃方論詳明治
法始備今猪膏髮煎能治諸黃當是黃之輕者可
從小便而去至若隂黃急黃女勞之屬豈猪膏髮
煎所能治乎醫者審之
猪膏髮煎方
猪膏(半斤)亂髮(如鷄子大三枚)
右二味和膏中煎之髮消藥成分再服病從小便
出
諸黃腹滿而嘔者宜柴胡湯
(註)嘔而腹痛胃實熱也然必有潮熱便鞕始宜大柴
胡湯兩解之若無潮熱便軟則當用小柴胡湯去
黃芩加芍藥和之可也
(集註)程林曰嘔而腹滿視其前後知何部不利利之則
愈今黃家腹痛而嘔應内有實邪當是大柴胡湯
以下之若小柴胡則可止嘔未可療腹痛也
柴胡湯方(見寒疝嘔吐中)
嘔吐噦下利病衇證并治第十七
夫嘔家有癰膿不可治嘔膿盡自愈
(註)嘔家嘔吐或穀或水或痰涎或冷沫今嘔而有膿
此内有癰膿潰而嘔非嘔病也故曰不可治嘔膿
盡自愈
(集註)趙良曰經云熱聚於胃口而不行胃脘為壅胃脘
屬陽明經陽明氣逆則嘔故膿不自欬出從嘔而
出此癰之在胃脘上口者也若過半中在肺之下
者膿則不從嘔出而從大便出矣
程林曰夫癰潰則為膿膿上出必令嘔故不必治
其嘔膿盡則嘔自止也
先嘔却渴者此為欲解先渴却嘔者為水停心下此屬
飲家
(註)嘔病後渴飲而不嘔為胃氣和此欲解也因渴而
後嘔嘔而復渴為水停心下此屬飲家之嘔非嘔
病也
(集註)趙良曰嘔則飲去飲去則陽氣回津液猶未布故
渴耳雖渴終以邪去正回而必解也先渴却嘔者
即前痰飲條中小半夏茯苓湯之證也
程林曰先嘔却渴者為嘔後而胃無津液得水和
之即愈先渴却嘔者本渴而飲水水停胃中作嘔
也故屬水飲
尤怡曰嘔家必有停痰宿水先嘔却渴者痰水已
去而胃氣將復也故曰此為欲解先渴却嘔者因
熱飲水過多熱雖解而飲旋積也此嘔因積飲所
致故曰此為飲家
嘔家本渴今反不渴者以心下有支飲故也此屬支飲
(註)嘔病之人津液已傷本應渴也今反不渴者以心
下素有支飲故也此屬支飲之嘔非嘔病也
(集註)徐彬曰支飲者偏旁而不中正也
高世栻曰支飲者水氣循經屈曲支行其形如腫
是也支飲而嘔故曰此屬支飲飲欬篇云嘔家本
渴渴為欲解今反不渴心下有支飲故也小半夏
湯主之
諸嘔吐穀不得下者小半夏湯主之
(註)此詳諸嘔吐之病以明其治也嘔者有聲有物之
謂也吐者有物無聲之謂也凡諸嘔吐飲食不得
下咽者主之小半夏湯降逆安胃也
(集註)趙良曰嘔吐穀不得下者有寒有熱不可概論也
食入即吐熱也朝食暮吐寒也此則非寒非熱由
中焦停飲氣結而逆故用小半夏湯
沈明宗曰此痰飲多而致嘔之方也外邪内入而
嘔必自飲食稍進此痰飲多而外邪少拒格胸胃
之間氣逆而穀不得入故用生薑散邪半夏以消
痰飲而止嘔逆
小半夏湯方(見痰飲中)
嘔吐而病在膈上後思水者解急與之思水者猪苓散
主之
(註)此詳申上條飲嘔以明其治也嘔吐病後則傷膈
上津液若思水者急與飲之不復嘔吐者是病去
胃和自解也思水者與飲之而仍嘔吐者是病未
除而有水飲也主之猪苓散者利水以止嘔吐也
(集註)程林曰上章言先嘔却渴此為欲解今嘔吐而病
在膈上後思水者解亦與上證不殊故急與之以
和胃然思水之人又有得水而貪飲則胃中熱少
不能消水更與人作病故思水者用猪苓散以散
水飲
魏荔彤曰嘔吐而病在膈上後思水者欲解之徵
也即論中所言先嘔後渴此為欲解之義也急與
之嘔吐後傷津液水入而津液可復也若夫未曾
嘔吐即思水者即論中所言先渴却嘔之證也是
為水停心下應治其支飲而渴方愈也主以猪苓
散利水補土以治濕邪者治渴而即以治上逆之
嘔吐也
猪苓散方
猪苓茯苓
白术(各等分)
右三味杵為散飲服方寸匕日三服
嘔而發熱者小柴胡湯主之
(註)嘔而腹滿是有裏也主之大柴胡湯攻裏以止嘔
也今嘔而發熱是有表也主之小柴胡湯和表以
止嘔也
(集註)程林曰經曰嘔而發熱者柴胡湯證具夫嘔家未
有發熱者以發熱屬半表半裏故與小柴胡湯以
和之
李彣曰傷寒發熱者為表證然邪欲侵裏裏氣拒
而不納則逆而作嘔此半表半裏證也小柴胡為
治半表半裏和解之劑
小柴胡湯方
柴胡(半斤)黃芩(三兩)
人參(三兩)甘草(三兩)
半夏(半升)生薑(三兩)
大棗(十二枚)
右七味以水一斗二升煮取六升去滓再煎取三
升温服一升日三服
嘔而衇弱小便復利身有微熱見厥者難治四逆湯主
之
(註)嘔而心煩心中懊憹内熱之嘔也今嘔而衇弱正
氣虚也小便復利中寒盛也身有微熱而復見厥
曰難治者此為寒盛格熱於外非嘔而發熱者比
故以四逆湯勝隂回陽也
(集註)高世栻曰嘔者水去寒猶在上小便當少今復利
者寒亦在下也衇弱者氣衰於内身微熱者格陽
於外嘔證如是則上下寒而内外虚若見手足逆
冷而厥者則表裏隂陽之氣不相順接故為難治
四逆湯主之生附子壮火回陽以治厥乾薑温脾
煖胃以治嘔甘草安中調上下以治内外也
四逆湯方
附子(一枚生用)乾薑(一兩半)
甘草(二兩炙)
右三味以水三升煮取一升二合去滓分温再服
強人可大附子一枚乾薑三兩
嘔而胸滿者茱萸湯主之
(註)嘔逆之氣上衝於胸胸中氣實則不受邪必不滿
也若胸中氣虚客寒邪氣得以留連故胸滿也主
之吳茱萸湯補正氣降邪氣也
(集註)徐彬曰胸乃陽位嘔為隂邪使胸之陽氣足以禦
之則不嘔嘔亦胸中無恙也乃嘔而胸滿是胸虚
邪客不但胃不和矣虚邪屬隂故以吳茱萸之苦
辛温善驅濁隂者為君人參補虚為佐而以薑棗
宣發上焦之正氣也
茱萸湯方
吳茱萸(一升)人參(三兩)
生薑(六兩)大棗(十二枚)
右四味以水五升煮取三升温服七合日三服
嘔而腸鳴心下痞者半夏瀉心湯主之
(註)嘔而腸鳴腸虚而寒也嘔而心下痞胃實而熱也
並見之乃下寒上熱腸虚胃實之病也故主之半
夏瀉心湯用參草大棗以補正虚半夏以降客逆
乾薑以勝中寒芩連以瀉結熱也
(集註)程林曰嘔而腸鳴心下痞者此邪熱乘虚而客於
心下故用芩連泄熱除痞乾薑半夏散逆止嘔内
經曰脾胃虚則腸鳴又曰中氣不足腸為之苦鳴
人參大棗甘草用以補中而和腸胃
半夏瀉心湯方
半夏(半升洗)黃芩
乾薑人參(各三兩)
黃連(一兩)大棗(十二枚)
甘草(三兩炙)
右七味以水一斗煮取六升去滓再煮取三升温
服一升日三服
乾嘔吐逆吐涎沬半夏乾薑散主之
(註)有聲有物謂之嘔有聲無物謂之噦即乾嘔也今
有聲無物而吐涎沫故曰乾嘔吐逆吐涎沫也乾
嘔吐酸苦胃中熱也乾嘔吐涎沫胃中寒也主之
半夏乾薑散温中止嘔也
半夏乾薑散方
半夏乾薑(等分)
右二味杵為散取方寸七漿水一升半煎取七合
頓服之
乾嘔吐涎沫頭痛者茱萸湯主之
(註)乾嘔吐涎沫者以半夏乾薑散温中止嘔也若更
頭痛此屬寒氣盛而逆之甚也故用吳茱萸湯温
寒下氣大折衝逆之勢也
(集註)徐彬曰上焦有寒其口多涎上焦既有寒邪格陽
在上故主頭痛用吳茱萸温補以驅濁隂也
李彣曰太隂少隂經從足至胸俱不上頭二經並
無頭痛證厥隂經上出額與督衇會於巔故乾嘔
吐涎沫者裏寒也頭痛者寒氣從經衇上攻也不
用桂附用吳茱萸者以其入厥隂經故耳餘皆温
補散寒之藥
乾嘔而利者黃芩加半夏生薑湯主之
(註)乾嘔者胃氣逆也若下利清澈乃腸中寒也今下
利濁粘是腸中熱也故用黃芩湯以治其利合半
夏生薑湯以治乾嘔也
(集註)程林曰中焦不和則氣逆於上而作嘔廹於下而
為利故用半夏生薑入上焦而止嘔甘草大棗入
中焦而和脾黃芩芍藥入下焦而止利如是則正
氣安而邪氣去三焦和而嘔利止矣
魏茘彤曰此嘔為熱逆之嘔利為挾熱之利
黃芩加半夏生薑湯方
黃芩(三兩)甘草(二兩炙)
芍藥(二兩)半夏(半升)
生薑(三兩)大棗(十二枚)
右六味以水一斗煮取三升去滓温服一升日再
夜一服
食已即吐者大黃甘草湯主之
(註)吐者有物無聲之謂也朝食暮吐者寒也食已即
吐者火也以寒性遲火性急也故以大黃甘草湯
緩中瀉火火平自不吐也
(集註)王肯堂曰病人欲吐者不可下之又用大黃甘草
治食已即吐何也曰欲吐者其病在上因而越之
可也而逆之使下則必抑塞憤亂而益甚故禁之
若既已吐矣吐而不已有升無降則當逆而折之
引令下行無速於大黃故取之也
程林曰經云諸逆冲上皆屬於火食已即吐是胃
熱上逆而不能容食與反胃寒嘔水飲不同故用
是湯以平胃熱
高世栻曰食已即吐者非宿穀不化之胃反乃火
熱攻冲之吐逆
大黃甘草湯方
大黃(四兩)甘草(一兩)
右二味以水三升煮取一升分温再服
病人欲吐者不可下之
(註)病人欲吐上越之勢方盛故不可下之若病人吐
後其勢衰矣因其衰而濟之故已吐有可下之法
也
(集註)徐彬曰治病之法貴因勢利導故内經曰在上者
越之在下者竭之今病欲上吐不可強之使下凡
病皆然故曰病人欲吐者不可下之
程林曰按欲字乃吐而未吐之義
病人胸中似喘不喘似嘔不嘔似噦不噦徹心中憒憒
然無奈者生薑半夏湯主之
(註)此承上條詳申欲吐之狀以明其治也喘者呼吸
氣急也似喘不喘謂胸中似喘之不快而不似喘
之氣急也嘔者吐物而有聲也似嘔不嘔謂似作
嘔之狀而不似嘔之有物也噦者乾嘔也似噦不
噦謂似乎噦之有聲而不似噦之聲連連也胸徹
心中憒憒然無奈者總形容似喘不喘似嘔不嘔
似噦不噦心中憒亂無奈懊憹欲吐之情狀也故
以半夏降逆生薑安胃也
(集註)沈明宗曰似喘不喘似嘔不嘔似噦不噦誠不是
喘不是嘔不是噦也徹者通也竟是通心中憒憒
然無奈即泛泛惡心之義也
生薑半夏湯方
半夏(半升)生薑汁(一升)
右二味以水三升煮半夏取二升内生薑汁煮取
一升半小冷分四服日三夜一服止停後服
(集解)李彣曰生薑半夏辛温之氣足以散水飲而舒陽
氣然待小冷服者恐寒飲固結於中拒熱藥而不
納反致嘔逆今熱藥冷飲下嗌之後冷體既消熱
性便發情且不違而致大益此内經之旨也此方
與前半夏乾薑湯略同但前温中氣故用乾薑此
散停飲故用生薑前因嘔吐上逆頓服之則藥力
猛峻足以止逆降氣嘔吐立除此心中無奈寒飲
内結難以猝消故分四服使胸中邪氣徐徐散也
吐後渴欲飲水而貪飲者文蛤湯主之兼主微風衇緊
頭痛
(按)文蛤湯主之五字當在頭痛之下文義始屬是傳
寫之譌兼主之主字衍文也
(註)吐後而渴當少少與飲之胃和吐自止也若恣意
貪飲則新飲復停而吐必不已也當從飲吐治之
若兼感微風脈必緊頭必痛主之文蛤湯者是治
渴兼治風水也故以越婢湯方中加文蛤越婢散
風水也文蛤治渴不已也
(集註)程林曰貪飲者飲水必多多則淫溢上焦必有溢
飲之患故用此湯以散水飲方中皆辛甘發散之
藥故亦主微風衇緊頭痛
文蛤湯方
文蛤(五兩)麻黃
甘草生薑(各三兩)
石膏(五兩)杏仁(五十個)
大棗(十二枚)
右七味以水六升煮取二升温服一升汗出即愈
(集解)李彣曰文蛤湯即大青龍湯去桂枝乃發汗之劑
使水飲從毛竅中泄去以散水飲於外經云開鬼
門潔淨府此一方兩得之以内有麻黃生薑等解
表藥故兼主微風衇緊頭痛
問曰病人衇數數為熱當消穀引食而反吐者何也師
曰以發其汗令陽氣微膈氣虚衇乃數數為客熱不能
消穀胃中虚冷故也衇弦者虚也胃氣無餘朝食暮吐
變為胃反寒在於上醫反下之今衇反弦故名曰虚
(按)問曰病人衇數至胃中虚冷故也等句已詳傷寒
論陽明篇内錯簡在此且與衇弦者虚也文義不
屬
(註)弦飲衇也非虚衇也病吐者若見之則為胃氣無
餘也胃氣無餘肝邪乘之而見弦衇故名曰虚也
詢其所以致弦之由乃為寒在上醫反下之使胃
氣盡而無餘則不能消化水穀致令朝食暮吐暮
食朝吐變為中寒胃反也
(集註)李彣曰食不得入是有火也食入反出是無火也
此寒在上者法當温中始愈反下之則愈虚寒而
愈吐矣
寸口衇微而數微則無氣無氣則榮虚榮虚則血不足
血不足則胸中冷
(按)此條文義不屬必是錯簡
趺陽衇浮而濇浮則為虚虚則傷脾脾傷則不磨朝食
暮吐暮食朝吐宿穀不化名曰胃反衇緊而濇其病難
治
(按)虚則傷脾之虚字當是濇字是傳寫之譌
(註)前條因誤下而病胃反則衇弦此條不因誤下而
病胃反則衇浮而濇也趺陽衇見浮而濇浮以候
胃濇以候脾浮而無力為胃虚濇而無力為傷脾
胃虚脾傷則不能消磨水穀故朝食暮吐暮食朝
吐所吐皆仍然不化之宿穀故曰胃反也若衇緊
濇則為邪盛正衰故其病難治也
(集註)徐彬曰緊為寒盛濇為液竭正不勝邪故曰難治
胃反嘔吐者大半夏湯主之
(註)此承上條以明其治也胃反嘔吐者謂朝食暮吐
暮食朝吐之嘔吐也主之大半夏湯者補脾胃止
嘔吐也
大半夏湯方
半夏(二升洗浣用)人參(三兩)
白蜜(一升)
右三味以水一斗二升和蜜揚之二百四十遍煮
藥取一升半温服一升餘分再服
千金方云大半夏湯治胃反不受食食入即吐
外臺方云大半夏湯治嘔心下痞鞕者
(集解)高世栻曰朝食暮吐宿穀不化名曰胃反胃反但
吐不嘔然吐不離乎嘔故曰胃反嘔吐者用半夏
助燥氣以消穀人參補元氣以安胃白蜜入水揚
之使甘味散於水中水得蜜而和緩蜜得水而淡
滲庶胃反平而嘔吐愈
李升璽曰嘔家不宜甘味此用白蜜何也不知此
胃反自屬脾虚經所謂甘味入脾歸其所喜是也
况君以半夏味辛而止嘔佐以人參温氣而補中
胃反自立止矣
胃反吐而渴欲飲水者茯苓澤瀉湯主之
(註)胃反吐而不渴者寒也渴欲飲水者飲也故以茯
苓澤瀉湯補陽利水也
茯苓澤瀉湯方
茯苓(半斤)澤瀉(四兩)
甘草(二兩)桂枝(二兩)
白术(三兩)生薑(四兩)
右六味以水一斗煮取三升内澤瀉再煮取二升
半温服八合日三服
外臺方云茯苓澤瀉湯治消渴胃反衇絶
(集解)李彣曰吐而渴者津液亡而胃虚燥也飲水則水
停心下茯苓澤瀉降氣行飲白术補脾生津此五
苓散原方之義也然胃反因脾氣虚逆故加生薑
散逆甘草和脾又五苓散治外有微熱故用桂枝
此胃反無表熱而亦用之者桂枝非一於攻表藥
也乃徹上徹下逹表裏為通行津液和陽散水之
劑也
尤怡曰茯苓澤瀉湯治吐未已而渴欲飲水者以
吐未已知邪未去則宜桂枝甘薑散邪氣茯苓澤
瀉消水氣也
噦逆者橘皮竹茹湯主之
(註)噦即乾嘔也因其有噦噦之聲而無他物故不曰
乾嘔而曰噦逆屬氣上逆為病也上逆之氣得出
上竅皆能作聲故肺虚氣上逆則作欬氣從喉出
而有欬逆之聲若為邪所阻則為喘滿故無聲也
胃虚氣上逆則作噦氣從咽出而有噦逆之聲若
與物凝結則為痞痛故無聲也是知氣病也明矣
然邪氣所凑正氣必虚故用橘皮竹茹生薑以清
邪氣人參甘草大棗以補正氣則上逆之氣自可
順矣
橘皮竹茹湯方
橘皮(二斤)竹茹(二升)
大棗(三十枚)生薑(半斤)
甘草(五兩)人參(一兩)
右六味以水一斗煮取三升温服一升日三服
(集解)李彣曰噦有屬胃寒者有屬胃熱者此噦逆因胃
中虚熱氣逆所致故用人參甘草大棗補虚橘皮
生薑散逆竹茹甘寒疏逆氣而清胃熱因以為君
尤怡曰胃虚而熱乘之則作噦逆橘皮生薑和胃
散逆竹茹除熱止嘔噦人參甘草大棗益虚安中
也
乾嘔噦若手足厥者橘皮湯主之
(註)乾嘔噦猶言乾嘔即噦也東垣以乾嘔為輕噦為
重識仲景措辭之意也噦而手足厥乃胃陽虚是
吳茱萸湯證也若初病形氣俱實雖手足厥非陽
虚隂盛者比乃氣閉不達於四肢也故單以橘皮
通氣生薑止噦也
(集註)程林曰乾嘔噦則氣逆於胸膈間而不行於四末
故手足為之厥橘皮能降逆氣生薑嘔家聖藥小
劑以和之也然乾嘔非反胃厥非無陽故下咽氣
行即愈
橘皮湯方
橘皮(四兩)生薑(半斤)
右二味以水七升煮取三升温服一升下咽則愈
噦而腹滿視其前後知何部不利利之即愈
(註)噦虚邪也噦而不腹滿者為正氣虚兼有熱者以
橘皮竹茹湯主之兼有寒者以吳茱萸湯主之噦
而腹滿者為邪氣實當視其二便大便不利者下
之小便不利者通之即愈也
(集註)朱肱曰前部不利猪苓湯後部不利調胃承氣湯
趙良曰腹滿為實實則氣上逆而作噦故必視其
前後何部不利而利之則滿去而噦止
魏荔彤曰胃氣上逆冲而為噦治法當視其前後
審大小便調不調也前部不利者水邪之逆也當
利其小便而噦愈後部不利者熱邪實也當利其
大便而噦愈
夫六府氣絶於外者手足寒上氣脚縮五藏氣絶於内
者利不禁下甚者手足不仁
(註)氣絶非謂脱絶乃謂虚絶也六府之氣陽也陽氣
虚不温於外則手足寒縮陽虚則隂盛上逆故嘔
吐噦也五藏之氣隂也隂氣虚不固於中則下利
不禁利甚則中脱形衰故手足不仁也此發明嘔
吐下利之原委也
下利清穀裏寒外熱汗出而厥者通衇四逆湯主之
(註)下利清穀裏寒也外熱汗出而厥陽亡也主之以
通衇四逆湯回陽勝寒而利自止也
通衇四逆湯方
附子(大者一枚生用)乾薑(三兩強人可四兩)
甘草(二兩炙)
右三味以水三升煮取一升二合去滓分温再服
下利手足厥冷無衇者灸之不温若衇不還反微喘者
死少隂負趺陽者為順也
(按)此條反微喘者死之下有少隂負趺陽者為順也
一句文義不屬其註已詳見傷寒論辨脉篇内不
復釋
(註)下利手足厥冷衇絶無者有隂無陽之衇証也雖
用理中四逆軰恐其緩不及事急灸臍下以通其
陽若衇還手足温者生衇不還手足不温反微喘
者陽氣上脱也故死
(集註)程林曰下利而至於手足厥冷無衇則獨隂無陽
灸之以復其陽而衇絶不來反微喘者則正氣又
脱於上孤陽無根故死
下利氣者當利其小便
(註)下利氣者初利則為氣鬱於大腸而不外滲水氣
併下但當利其小便輸其滲瀉之竅氣宣而利止
也久利則為氣陷於大腸而不上舉又當於升補
中兼利小便也
(集註)尤怡曰下利氣者氣隨利失即所謂氣利是也
氣利訶黎勒散主之
(註)氣利所下之氣穢臭所利之物稠粘則為氣滯不
宣或下之或利之皆可也若所利之氣不臭所下
之物不粘則謂氣陷腸滑故用訶黎勒散以固腸
或用補中益氣以舉陷亦可
訶黎勒散方
訶黎勒(十枚煨)
右一味為散粥飲和頓服
(集觧)李彣曰氣利者下利氣虚下陷而滑脱也訶黎勒
性斂澁能温胃固腸粥飲和者假穀氣以助胃頓
服者藥味併下更有力也
尤怡曰氣利氣與屎俱失也訶黎勒濇腸而利氣
粥飲安中益腸胃頓服者補下治下制以急也
若下利衇數有微熱汗出令自愈設脉緊為未解
(註)下利衇數内熱利也微熱汗出其邪衰矣故令自
愈設衇緊者是表未衰故為未解也
(集註)程林曰寒則下利衇數有微熱則裏寒去汗出則
表氣和表裏俱和故令自愈設復緊者知寒邪尚
在是為未解也
下利有微熱而渴衇弱者令自愈
(註)下利大熱而渴則為邪盛衇弱則為正虛不能愈
也今微熱而渴衇弱者邪正俱衰故知自愈也
(集註)程林曰下利大熱而渴則偏於陽無熱不渴則偏
於隂皆不能愈以微熱而渴知隂陽和衇弱知邪
氣故即自愈
下利衇數而渴者令自愈設不差必清膿血以有熱故
也
(註)此承上條邪正俱衰病當自愈而不愈之義也設
不差者則必表和熱退而數渴仍然是裏熱未除
也故圊膿血
(集註)魏荔彤曰下利固以陽氣有餘為吉又不可太盛
成熱邪傷隂致陽復有偏勝之患
下利寸衇反浮數尺中自濇者必清膿血
(註)此承上表裏已和病當自愈而不愈之義也下利
裏病而得浮數表衇故曰衇反浮數也但尺中自
濇則知熱陷血分必圊膿血也
(集註)徐彬曰下利屬寒衇應沉遲反浮數其陽勝可知
而尺中自濇濇為陽邪入隂此亦熱多故曰必圊
膿血
程林曰寸衇浮數為熱有餘尺衇自濇為血不足
以熱有餘則挾熱而便膿血
下利三部衇皆平按之心下堅者急下之宜大承氣湯
(註)下利之人心下鞕者諸瀉心湯證也若寸關尺三
部衇皆平實有力雖下利宜攻堅也
(集註)李彣曰下利按之心下堅者實也設或衇見微弱
猶未可下今三部衇皆平則裏氣不虚可知自宜
急下之此憑衇又憑證之法也
大承氣湯方(見痙病中)
下利衇遲而滑者實也利未欲止急下之宜大承氣湯
(註)衇遲不能兼滑惟浮取之遲沉取之滑則有之矣
今下利衇遲而滑謂浮遲而沉滑也浮遲則外和
沉滑則内實欲止内實之下利當下之積去則止
宜大承氣湯
(集註)尤怡曰衇遲為寒然與滑俱見則不為寒而反為
實以中實有物能阻其衇遲行夫利因實而致者
實不去則利不止故宜急下
下利衇反滑者當有所去下乃愈宜大承氣湯
(註)下利衇反滑者是病虚衇實不相宜也若其人形
氣如常飲食如故乃有當去之積未去也下之乃
愈宜大承氣湯
(集註)趙良曰下利虚證也衇滑實衇也以下利之虚證
而反見滑實之衇故當有所去也
程林曰經云滑為有宿食故當下去之而利自止
下利已差至其年月日時復發者以病不盡故也當下
之宜大承氣湯
(註)下利差後至其或年或月或日而復發其利者此
宿食積病攻之不盡故也若其人形氣不衰飲食
尚強當攻其未盡自不復發其利也宜大承氣湯
(集註)沈明宗曰此舊積之邪復病也下利差後至其年
月日時復發者是前次下利之邪隱僻腸間今值
藏府司令之期觸動舊邪而復發然隱僻之根未
除終不能愈故用大承氣迅除之耳
下利譫語者有燥屎也小承氣湯主之
(註)下利裏虚證也譫語裏實證也何以决其有燥屎
也若衇滑數知有宿食也其利穢粘知有積熱也
然必衇證如此始可知其有燥屎也宜下之以小
承氣湯於此推之而燥屎又不在大便鞕不鞕也
(集註)李彣曰經云實則譫語故知有燥屎宜下
小承氣湯方
大黃(四兩)厚朴(三兩炙)
枳實(大者三枚炙)
右三味以水四升煮取一升二合去滓分温二服
得利則止
下利衇反弦發熱身汗者自愈
註下利脾病也弦肝衇也脾病不當見弦衇故曰衇
反弦也下利裏病也發熱表證也若發熱身汗則
為表與裏和雖衇弦亦可自愈也
下利衇沉弦者下重衇大者為未止衇微弱數者為欲
自止雖發熱不死
(註)沉主裏弦主急下重後重也下利衇沉弦者故裏
急後重也滯下之證發熱衇大則邪盛為未已也
衇微弱數者則邪衰病當自止雖發熱不死也由此
可知衇大身熱者死也
熱利下重者白頭翁湯主之
(註)此承上條以明其治也下利膿血裏急後重積熱
已深故以白頭翁湯大苦大寒寒能勝熱苦能燥
濕濕熱去下重自除矣
(集註)程林曰熱利下重則熱廹於腸胃非苦不足以堅
下焦非寒不足以除熱故加一熱字别已上之寒
利
尤怡曰此證濕熱下注故用白頭翁湯苦以除濕
寒以勝熱也
白頭翁湯方
白頭翁黃連
黃蘖秦皮(各三兩)
右四味以水七升煮取二升去滓温服一升不愈
更服
下利便膿血者桃花湯主之
(註)初病下利便膿血者大承氣湯或芍藥湯下之熱
盛者白頭翁湯清之若日久滑脱則當以桃花湯
養腸固脱可也
桃花湯方
赤石脂(一斤一半剉一半篩末)乾薑(一兩)
粳米(一升)
右三味以水七升煮米令熟去滓温七合内赤石
脂末方寸匕日三服若一服愈餘勿服
下利清穀不可攻其表汗出必脹滿
(註)詳見傷寒論太隂篇内不復釋
下利衇沉而遲其人面少赤身有微熱下利清穀者必
鬱冒汗出而解病人必微厥所以然者其面戴陽下虚
故也
(註)詳見傷寒論厥隂篇内不復釋
下利腹脹滿身體疼痛者先温其裏乃攻其表温裏宜
四逆湯攻表宜桂枝湯
(註)詳見傷寒論太隂篇内不復釋
桂枝湯方
桂枝(三兩)芍藥(三兩)
甘草(三兩炙)生薑(三兩)
大棗(十二枚)
右五味㕮咀以水七升微火煮取三升去滓適寒
溫服一升服已須臾啜熱稀粥一升以助藥力温
覆令一時許遍身漐漐微似有汗益佳不可令如
水淋漓若一服汗出病差停後服
下利後更煩按之心下濡者為虚煩也梔子豉湯主
之
(註)詳見傷寒論太陽中篇不復釋
梔子豉湯方
梔子(十四枚)香豉(四合綿裹)
右二味以水四升先煮梔子得二升半内豉煮取
一升半去滓分二服温進一服得吐則止
下利肺痛紫參湯主之
(按)此文脱簡不釋
紫參湯方
紫參(半斤)甘草(三兩)
右二味以水五升先煮紫參取二升内甘草煮取
一升半分温三服
瘡癰腸癰浸淫病衇證并治第十八
諸浮數衇應當發熱而反洒淅惡寒若有痛處當發其
癰
(註)諸浮數衇謂寸關尺六衇俱浮數也浮衇主表數
衇主熱若是表邪則當發熱而洒淅惡寒也今非
表邪應當發熱不當惡寒若有痛處乃當發癰之
證非表邪之證也
(集註)周揚俊曰病之將發衇必兆之夫浮數陽也熱也
浮數兼見為陽中之陽是其熱必盡顯於外矣而
反洒淅惡寒證不相應何哉必其氣血凝滯榮衞
不和如經所謂榮氣不從逆於肉理乃生癰腫陽
氣有餘榮氣不行乃發為癰是也况其身已有痛
處乎夫衇之見者陽也其將發而痛者亦屬陽故
曰當發其癰
師曰諸癰腫欲知有膿無膿以手掩腫上熱者為有膿
不熱者為無膿
(註)諸癰腫者謂諸隂陽癰腫也不論隂陽凡諸癰腫
欲知有膿無膿當以手掩之腫上熱則能腐化成
膿故熱者為有膿不熱者為無膿也
(集註)周揚俊曰師之所以教人知癰已成欲其潰未成
托之起也
腸癰之為病其身甲錯腹皮急按之濡如腫狀腹無積
聚身無熱衇數此為腸内有癰膿薏苡附子敗醬散主
之
(註)癰生於内則氣血為癰所奪不能外榮肌膚故枯
皺如甲錯也腹皮急似腫脹但按之軟詢之腹無
積聚審之身無表熱診之衇數非有外證也此為
腸内有癰膿也主之薏苡附子敗醬散流通腸胃
消癰腫也
薏苡附子敗醬散方
薏苡仁(十分)附子(二分)
敗醬(五分一名苦菜)
右三味杵為末取方寸匕以水二升煎減半頓服
小便當下
(集解)徐彬曰薏苡寒能除熱兼下氣勝濕利腸胃破毒
腫敗醬善排膿破血利結熱毒氣故以為臣附子
導熱行結故為反佐
腸癰者少腹腫痞按之即痛如淋小便自調時時發熱
自汗出復惡寒其衇遲緊者膿未成可下之當有血衇
洪數者膿已成不可下也大黃牡丹湯主之
(註)此承上條詳發其證以明其治也腸癰者其證則
少腹腫硬按之即痛可知癰在内也溺時如淋尿
色自調可知腫碍之也時時發熱汗出惡寒似有
表病而實非表病也其衇遲緊則隂盛血未化其
膿未成可下之大便當有血也若其衇洪數則陽
盛血已腐其膿已成不可下也下之以大黃牡丹
湯消瘀瀉熱也
大黃牡丹湯方
大黃(四兩)牡丹(一兩)
桃仁(五十個)芒硝(三合)
瓜子(半升)
右五味以水六升煮取一升去滓内芒硝再煎沸
頓服之有膿當下如無膿當下血
(集解)李彣曰大黃芒硝泄熱桃仁行瘀丹皮逐血痺去
血分中伏火瓜子主潰膿血
問曰寸口衇微而濇法當亡血若汗出設不汗者云何
答曰若身有瘡被刀斧所傷亡血故也
(註)衇微氣奪也衇濇血奪也故曰法當亡血汗出也
設無亡血汗出等病則必身有瘡被刀斧所傷亡
血故也
(集註)李彣曰汗出亡陽則衇微亡血傷隂則衇濇微與
濇皆隂衇也設不汗而瘡瘍金瘡雖不亡陽而亡
血故亦見微濇之衇也總是榮衞虚衰之故
病金瘡王不留行散主之
(註)此承上條以明其治也金瘡謂刀斧所傷之瘡也
亡血過多經絡血虚風寒易得干之故用王不留
行散一以止血出一以防外邪也小瘡粉之即外
敷也
王不留行散方
王不留行(十分八月八日採)蒴藋細葉(十分七月七日採)
桑東南根(白皮十分三月三日採)甘草(十八分)
川椒(三分除目及閉口去汗)黃芩(二分)
乾薑(二分)芍藥(二分)
厚朴(二分)
右九味桑根皮以上三味燒灰存性勿令灰過各
别杵篩合治之為散服方寸匕小瘡即粉之大瘡
但服之産後亦可服如風寒桑東根勿取之前三
物皆隂乾百日
(集解)徐彬曰此乃概治金瘡方也蓋王不留行性苦平
能通利血脉故反能止金瘡血逐痛蒴藋亦通利
氣血尤善開痺周身肌肉肺主之桑根白皮最利
肺氣東南根向陽生氣尤全以復肌肉之主氣故
以此三物甚多為君甘草解毒和榮尤多為臣椒
薑以養其胸中之陽厚朴以疏其内結之氣芩芍
以清其隂分之熱為佐若有風寒此屬經絡客邪
桑皮止利肺氣不能逐外邪故勿取
浸淫瘡從口流向四肢者可治從四肢流來入口者不
可治
(註)浸淫瘡者浸謂浸浸淫謂不已謂此瘡浸淫留連
不已也從口流向四肢者輕以從内走外也故曰
可治從四肢流走入口者重以從外走内也故曰
不可治浸淫者猶今之癩癘之類
浸滛瘡黃連粉主之
(按)此承上條以明其治黃連粉方脱簡
(集解)尤怡曰黃連粉方未見大意以此為濕熱浸滛之
病故取黃連一味為粉粉之苦以燥濕寒以除熱
也
跌蹷手指臂腫轉筋隂狐疝蚘蟲病衇證并治第十
九
師曰病跌蹷其人但能前不能却刺腨入二寸此太陽
經傷也
(按)證刺俱未詳必有缺文不釋
病人常以手指臂腫動此人身體瞤瞤者藜蘆甘草湯
主之
(按)證未詳方亦缺不釋
藜蘆甘草湯方(缺)
轉筋之為病其人臂脚直衇上下行微弦轉筋入腹者
雞屎白散主之
(註)臂同背古通用臂脚直謂足背強直不能屈伸是
轉筋之證也衇上下行謂迢迢長直微弦不和是
轉筋之衇也中寒之人外寒盛則手足拘急轉筋
痛不能忍甚者入腹則牽連少腹拘急而痛也主
之雞屎白散以治風寒痺氣之在筋也
雞屎白散方
雞屎白
右一味為散取方寸匕以水六合和温服
隂狐疝氣者偏有大小時時上下蜘蛛散主之
(註)偏有大小謂睾丸左右有大小也時時上下謂睾
丸入腹時出時入也疝厥隂之病也以與狐情状
相類故名之也主之蜘蛛散入肝以治少腹拘急
而痛也
(集註)趙良曰睾丸上下有若狐之出入無時也故曰狐
疝
李彣曰偏有大小以睾丸言時時上下以睾丸入
小腹出囊中言
尤怡曰隂狐疝氣者寒濕襲隂而睾丸受病或
左或右大小不同或上或下出沒無時故名狐
疝
蜘蛛散方
蜘蛛(十四枚熬煎)桂枝(半兩)
右二味為散取八分一匕飲和服日再服蜜丸亦
可
(集解)尤怡曰蜘蛛有毒服之能令人利合桂枝辛温入
隂而逐其寒濕之氣也
問曰病腹痛有蟲其衇何以别之師曰腹中痛其衇當
沉若弦反洪大故有蚘蟲
(按)腹痛有蟲以洪大衇别之未詳必有缺文不釋
蚘蟲之為病令人吐涎心痛發作有時毒藥不止甘草
粉蜜湯主之
(註)蚘蟲即今之人所名食蟲也蚘蟲之為病發作有
時發則令人吐涎心痛欲死即服攻下毒藥非積
之痛乃蟲之痛故不能止也主之甘草粉蜜湯者
以蟲得甘蜜而上得鉛粉而殺從治之法也
(集註)徐彬曰發作有時謂不恒痛也則與虚寒之綿綿
而痛者異矣毒藥不止則必治氣治血攻寒逐積
之藥俱不應矣故以甘草粉蜜主之白粉殺蟲甘
草與蜜既以和胃又以誘蚘也
李彣曰靈樞云蚘動則胃緩胃緩則廉泉開故涎
下令人吐涎也蚘上入膈心在膈上故心痛須臾
下膈則痛止故發作有時也廉泉任衇穴名在頷
下骨尖中
甘草粉蜜湯方
甘草(二兩)粉(一兩)
蜜(四兩)
右三味以水三升先煮甘草取二升去滓内粉蜜
攪令和煎如薄粥温服一升差即止
(集解)李彣曰蚘得甘則動其性喜故也胡粉有毒能殺
蟲置粉於甘草蜜湯中誘蚘食之也
蚘厥者當吐蚘今病者靜而復時煩此為藏寒蚘上入
膈故煩須臾復止得食而嘔又煩者蚘聞食臭出其人
當自吐蚘蚘厥者烏梅丸主之
(按)此為藏寒之此字當是非字若是此字即是藏厥
與辨蚘厥之義不屬
(註)蚘厥者謂蚘痛手足厥冷也若藏寒痛厥則不吐
蚘此蚘厥藏寒之所由分也靜而時煩乃蚘上入
其膈故煩須臾復止得食又吐又煩是蚘聞食臭
出故也主之烏梅丸者以蚘得酸則靜得辛則伏
得苦則下方中大酸大辛大苦信為治蟲之要劑
也
烏梅丸方
烏梅(三百箇)細辛(六兩)
乾薑(十兩)黃連(一斤)
當歸(四兩)附子(六兩炮)
川椒(四兩去汗)桂枝(六兩)
人參(六兩)黃蘖(六兩)
右十味異搗篩合治之以苦酒潰烏梅一宿去核
蒸之五升米下飯熟捣成泥和藥令相得内臼中
與蜜杵二千下圓如梧子大先食飲服十丸日三
服稍加至二十丸禁生冷滑臭等食
(集解)李彣曰烏梅味酸黃連黃蘖味苦桂枝蜀椒乾薑
細辛味辛以蚘得酸則止得苦則安得甘則動於
上得辛則伏於下也然胃氣虚寒人參附子以温
補之吐亡津液當歸以辛潤之則蚘厥可愈矣
御纂醫宗金鑑卷二十二
