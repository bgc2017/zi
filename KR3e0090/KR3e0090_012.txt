御纂醫宗金鑑卷十二
訂正仲景全書傷寒論註溫病篇(方無)
御纂醫宗金鑑卷十二目錄
御纂醫宗金鑑卷十二
訂正仲景全書傷寒論註溫病篇(方無)
御纂醫宗金鑑卷十二目錄
御纂醫宗金鑑卷十二
訂正仲景全書傷寒論註
辨溫病衇證并治篇
内經言熱病皆傷寒之類也非謂類乎傷寒乃謂
與傷寒同乎一類之病也蓋傷寒因傷時令之寒
而得名也溫病熱病亦隨時而易其名耳經曰冬
傷於寒則為病熱此即時而病者也經曰冬傷於
寒春必病溫此過時而病者也經曰凡病傷寒而
成溫者先夏至為病溫後夏至為病暑暑即熱之
謂也此隨時而病者也是則秋分已前皆得以熱
病名之秋分已後皆得以傷寒名之矣此軒岐仲
景立傷寒溫病熱病之名義也經又云藏於精者
春不病温此明過時不病之原也經曰冬不藏精
春必病溫此明過時必病之故也於此可知傷寒
為病不在精之藏與不藏而但有觸犯即得為病
非若溫病熱病藏精則不病不藏精則必病也但
能藏精者縱偶感於邪或溫或暑其病自輕不藏
精者雖微感其邪或温或暑其病必重差為稍異
耳若專以冬不藏精毫無外感為少陰本病熱從
内生則悖仲景溫病之旨矣仲景論中但言太陽
初病發熱而渴不惡寒者為溫病辨其非傷寒非
謂太陽之寒不由表入竟從少陰之熱内生為病
也經又曰風溫為病衇陰陽俱浮是明指溫病之
發因感春風輒動内熱而始發所以陰陽衇俱浮
也蓋以溫病風溫與熱病論互發其義但熱病一
論經已昭然若復立論未免贅疣非仲景詳於傷
寒而略於温證也今將伏氣溫病風温合為一篇
其溫熱治法同於六經讀者再細玩素問熱病論
及刺熱評熱諸論與是論互相參考自有得焉
師曰伏氣之病以意候之今月之内欲有伏氣假令舊
有伏氣當須衇之若衇微弱者當喉中痛似傷非喉痺
也病人云實咽中痛雖爾今復欲下利
(註)四時令氣正氣也非時之氣邪氣也正氣之中人
也淺感之甚者即病微者藏在肌膚不即為病壯
實之人可以自己邪氣之中人也深感之雖微亦
即為病甚則直入於藏不能自己虛者死焉此篇
所謂伏氣之病即四時令氣正病非四時不正之
邪與非常異氣之疫邪也所為伏氣者如感冬令
之風寒其重者傷於榮衞即時而發者名為中風
傷寒是也其感之輕者伏藏於肌膚過時而發名
為溫病是也故時氣伏氣之為病二者不可不辨
焉春三月名曰發陳是伏氣欲發之月也假令舊
有伏氣之人乘冬不藏精之隙而病者當須以衇
識之今月之内初病傷寒溫病者衇若微弱是少
陰衇也若喉中痛是少陰證也然其痛必緩非若
外感時氣之喉痺腫傷暴痛也今既云實咽中痛
而衇又微弱故知為少陰伏氣内發之陰火也雖
爾咽痛恐復欲下利不可以時氣外感陽火之喉
痺治之也
(集註)張錫駒曰此條言伏氣之病由内而出非若時行
卒病由外而至也
太陽病發熱而渴不惡寒者為溫病發汗已身灼熱者
名風溫風温為病衇陰陽俱浮自汗出身重多眠睡鼻
息必鼾語言難出若被下者小便不利直視失溲若被
火者微發黃色劇則如驚癎時瘈瘲若火熏之一逆尚
引日再逆促命期
(註)發熱不渴惡寒者太陽證也發熱而渴不惡寒者
陽明證也今太陽病始得之不俟寒邪變熱轉屬
陽明而即熱渴不惡寒者知非太陽傷寒乃太陽
溫病也由於膏粱之人冬不藏精辛苦之人冬傷
於寒内陰已虧外陽被鬱周身經絡早成溫化所
以至春一遇外邪即從内應感寒邪者則無汗名
曰溫病當以河間法用水解散審其表裏以解之
水解散即天水六一散防風通聖之合劑也感風
邪者則有汗名曰風溫當以水解散減麻黃加桂
枝倍石膏令微似汗以和之若大發其汗則益助
藴熱必令身熱如火灼也蓋風溫為病乃風邪外
盛於表故陰陽六衇俱浮熱邪内壅於胸故多眠
睡鼻息鼾也風邪傷衞表氣不固故自汗出壯熱
傷氣故身重倦聲微語難出也若被下者則愈奪
陰液故水泉竭而小便不利也太陽府氣將絶故
目直視也少陰藏氣不固故遺失溲也若被火者
則以火益火而陽氣熏灼將欲發黃故微發黃也
劇者熱極生風故如驚癎時瘈瘲也微黃病深色
漸加黑故若火熏之也溫病熱病不惡寒者表熱
也口渴引飲者裏熱也表熱無寒故不宜汗裏熱
無實故不宜下表裏俱熱尤不宜火曰一逆者若
汗若下若火也再逆者汗而復下下而復火也一
逆已令陰竭尚可延引時日再逆則陰立亡故曰
促命期也傷寒者傷冬月之正寒也溫病熱病者
傷三時之暴寒也非時暴寒乃異氣也以其兼令
氣而為病也故春兼風溫即以風溫名之夏兼暑
熱即以暑熱名之世人通名曰傷寒又名曰時氣
醫工見其傳變六經表裏情狀皆同故同乎一治
也其溫病熱病無汗者宜大靑龍湯時無汗時有
汗者宜桂枝二越婢一湯有汗者宜桂枝合白虎
湯内熱者防風通聖散表實者倍麻黃裏實者倍
大黃量其病之輕重藥之多少而解之三日之前
未有不愈者其有外感邪重内早傷陰已經汗下
而不愈者則當審其表裏隨其傳變所見之證治
之可也此法惟西北二方四時皆可行之無不隨
手取效若江淮間地偏煖處冬月初春乃可用之
若春末秋前即衇證允合當用麻桂青龍等湯者
亦必輕而減之隨證消息適可卽止慎不可過過
則反致變逆經所謂同病異治者此之謂也
(集註)程知曰溫病熱自内出故發熱而渴不惡寒風溫
内外交熱加之自汗故有身重多眠諸證有輕重
死生之分醫者當以有汗無汗為辨别之大要亦
即以可汗不可汗為救治之微權又曰仲景之青
龍白虎神矣得此意而推廣之可以應用於不窮
蓋溫病宜於發散中重加清涼風溫不可於清涼
中重加發散也
程應旄曰太陽初得之一日即發熱而渴不惡寒
者因邪氣早已内蓄其外感於太陽特其發端耳
其内蓄之熱固非一朝一夕矣蓋自冬不藏精而
傷於寒時腎陰已虧一交春陽發動卽病未發而
周身經絡已莫非陽盛陰虛之氣所布濩所云至
春發為溫病者蓋自其胚胎受之也
音切
鼾(音旱)癎(音閒)瘈(音熾)瘲(音蹤)
御纂醫宗金鑑卷十二
御纂醫宗金鑑卷十二
訂正仲景全書傷寒論註
辨溫病衇證并治篇
内經言熱病皆傷寒之類也非謂類乎傷寒乃謂
與傷寒同乎一類之病也蓋傷寒因傷時令之寒
而得名也溫病熱病亦隨時而易其名耳經曰冬
傷於寒則為病熱此即時而病者也經曰冬傷於
寒春必病溫此過時而病者也經曰凡病傷寒而
成溫者先夏至為病溫後夏至為病暑暑即熱之
謂也此隨時而病者也是則秋分已前皆得以熱
病名之秋分已後皆得以傷寒名之矣此軒岐仲
景立傷寒溫病熱病之名義也經又云藏於精者
春不病温此明過時不病之原也經曰冬不藏精
春必病溫此明過時必病之故也於此可知傷寒
為病不在精之藏與不藏而但有觸犯即得為病
非若溫病熱病藏精則不病不藏精則必病也但
能藏精者縱偶感於邪或溫或暑其病自輕不藏
精者雖微感其邪或温或暑其病必重差為稍異
耳若專以冬不藏精毫無外感為少陰本病熱從
内生則悖仲景溫病之旨矣仲景論中但言太陽
初病發熱而渴不惡寒者為溫病辨其非傷寒非
謂太陽之寒不由表入竟從少陰之熱内生為病
也經又曰風溫為病衇陰陽俱浮是明指溫病之
發因感春風輒動内熱而始發所以陰陽衇俱浮
也蓋以溫病風溫與熱病論互發其義但熱病一
論經已昭然若復立論未免贅疣非仲景詳於傷
寒而略於温證也今將伏氣溫病風温合為一篇
其溫熱治法同於六經讀者再細玩素問熱病論
及刺熱評熱諸論與是論互相參考自有得焉
師曰伏氣之病以意候之今月之内欲有伏氣假令舊
有伏氣當須衇之若衇微弱者當喉中痛似傷非喉痺
也病人云實咽中痛雖爾今復欲下利
(註)四時令氣正氣也非時之氣邪氣也正氣之中人
也淺感之甚者即病微者藏在肌膚不即為病壯
實之人可以自己邪氣之中人也深感之雖微亦
即為病甚則直入於藏不能自己虛者死焉此篇
所謂伏氣之病即四時令氣正病非四時不正之
邪與非常異氣之疫邪也所為伏氣者如感冬令
之風寒其重者傷於榮衞即時而發者名為中風
傷寒是也其感之輕者伏藏於肌膚過時而發名
為溫病是也故時氣伏氣之為病二者不可不辨
焉春三月名曰發陳是伏氣欲發之月也假令舊
有伏氣之人乘冬不藏精之隙而病者當須以衇
識之今月之内初病傷寒溫病者衇若微弱是少
陰衇也若喉中痛是少陰證也然其痛必緩非若
外感時氣之喉痺腫傷暴痛也今既云實咽中痛
而衇又微弱故知為少陰伏氣内發之陰火也雖
爾咽痛恐復欲下利不可以時氣外感陽火之喉
痺治之也
(集註)張錫駒曰此條言伏氣之病由内而出非若時行
卒病由外而至也
太陽病發熱而渴不惡寒者為溫病發汗已身灼熱者
名風溫風温為病衇陰陽俱浮自汗出身重多眠睡鼻
息必鼾語言難出若被下者小便不利直視失溲若被
火者微發黃色劇則如驚癎時瘈瘲若火熏之一逆尚
引日再逆促命期
(註)發熱不渴惡寒者太陽證也發熱而渴不惡寒者
陽明證也今太陽病始得之不俟寒邪變熱轉屬
陽明而即熱渴不惡寒者知非太陽傷寒乃太陽
溫病也由於膏粱之人冬不藏精辛苦之人冬傷
於寒内陰已虧外陽被鬱周身經絡早成溫化所
以至春一遇外邪即從内應感寒邪者則無汗名
曰溫病當以河間法用水解散審其表裏以解之
水解散即天水六一散防風通聖之合劑也感風
邪者則有汗名曰風溫當以水解散減麻黃加桂
枝倍石膏令微似汗以和之若大發其汗則益助
藴熱必令身熱如火灼也蓋風溫為病乃風邪外
盛於表故陰陽六衇俱浮熱邪内壅於胸故多眠
睡鼻息鼾也風邪傷衞表氣不固故自汗出壯熱
傷氣故身重倦聲微語難出也若被下者則愈奪
陰液故水泉竭而小便不利也太陽府氣將絶故
目直視也少陰藏氣不固故遺失溲也若被火者
則以火益火而陽氣熏灼將欲發黃故微發黃也
劇者熱極生風故如驚癎時瘈瘲也微黃病深色
漸加黑故若火熏之也溫病熱病不惡寒者表熱
也口渴引飲者裏熱也表熱無寒故不宜汗裏熱
無實故不宜下表裏俱熱尤不宜火曰一逆者若
汗若下若火也再逆者汗而復下下而復火也一
逆已令陰竭尚可延引時日再逆則陰立亡故曰
促命期也傷寒者傷冬月之正寒也溫病熱病者
傷三時之暴寒也非時暴寒乃異氣也以其兼令
氣而為病也故春兼風溫即以風溫名之夏兼暑
熱即以暑熱名之世人通名曰傷寒又名曰時氣
醫工見其傳變六經表裏情狀皆同故同乎一治
也其溫病熱病無汗者宜大靑龍湯時無汗時有
汗者宜桂枝二越婢一湯有汗者宜桂枝合白虎
湯内熱者防風通聖散表實者倍麻黃裏實者倍
大黃量其病之輕重藥之多少而解之三日之前
未有不愈者其有外感邪重内早傷陰已經汗下
而不愈者則當審其表裏隨其傳變所見之證治
之可也此法惟西北二方四時皆可行之無不隨
手取效若江淮間地偏煖處冬月初春乃可用之
若春末秋前即衇證允合當用麻桂青龍等湯者
亦必輕而減之隨證消息適可卽止慎不可過過
則反致變逆經所謂同病異治者此之謂也
(集註)程知曰溫病熱自内出故發熱而渴不惡寒風溫
内外交熱加之自汗故有身重多眠諸證有輕重
死生之分醫者當以有汗無汗為辨别之大要亦
即以可汗不可汗為救治之微權又曰仲景之青
龍白虎神矣得此意而推廣之可以應用於不窮
蓋溫病宜於發散中重加清涼風溫不可於清涼
中重加發散也
程應旄曰太陽初得之一日即發熱而渴不惡寒
者因邪氣早已内蓄其外感於太陽特其發端耳
其内蓄之熱固非一朝一夕矣蓋自冬不藏精而
傷於寒時腎陰已虧一交春陽發動卽病未發而
周身經絡已莫非陽盛陰虛之氣所布濩所云至
春發為溫病者蓋自其胚胎受之也
音切
鼾(音旱)癎(音閒)瘈(音熾)瘲(音蹤)
御纂醫宗金鑑卷十二
