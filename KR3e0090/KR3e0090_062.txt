御纂醫宗金鑑卷六十二
編輯外科心法要訣目綠
腫瘍主治類方
仙方活命飲
神授衞生湯
清熱消風散
乳香黃耆散
内疎黃連湯
回陽三建湯
竹葉黃耆湯
内消散
内固清心散
琥珀蠟礬丸
護心散
透膿散
托裏消毒散
神功内托散
復元通氣散
䨇解貴金丸
黍米寸金丹
麥靈丹
保安萬靈丹
腫瘍敷貼類方
如意金黃散
五龍膏
四虎散
眞君妙貼散
二青散
坎宮錠子
離宮錠子
白錠子
蝌蚪拔毒散
二味拔毒散
回陽玉龍膏
冲和膏
鐵桶膏
烏龍膏
神效干搥膏
馬齒莧膏
潰瘍主治類方
四君子湯
四物湯
八珍湯
十全大補湯
人參養榮湯
内補黃耆湯
異功散
理中湯
六君子湯
香砂六君子湯
托裏定痛湯
聖愈湯
柴胡四物湯
地骨皮飲
知蘗四物湯
三黃四物湯
補中益氣湯
人參黃耆湯
獨參湯
温胃飲
橘皮竹茹湯
胃愛丸
二神丸
加味地黃丸
參术膏
八仙糕
洗滌類方
䓤歸溻腫湯
艾茸敷法
豬蹄湯
膏藥類方
萬應膏
紺珠膏
陀僧膏
巴膏
亞聖膏
絳珠膏
絳紅膏
加味太乙膏
白膏藥
化腐紫霞膏
貝葉膏
碧螺膏
麻藥類方
瓊酥散
整骨麻藥
外敷麻藥
去腐類方
白降丹
紅升丹
元珠膏
生肌類方
生肌定痛散
輕乳生肌散
薑礬散
腐盡生肌散
月白珍珠散
五色靈藥
生肌玉紅膏
瑩珠膏
呂祖一枝梅
御纂醫宗金鑑卷六十二目錄
御纂醫宗金鑑卷六十二
編輯外科心法要訣目綠
腫瘍主治類方
仙方活命飲
神授衞生湯
清熱消風散
乳香黃耆散
内疎黃連湯
回陽三建湯
竹葉黃耆湯
内消散
内固清心散
琥珀蠟礬丸
護心散
透膿散
托裏消毒散
神功内托散
復元通氣散
䨇解貴金丸
黍米寸金丹
麥靈丹
保安萬靈丹
腫瘍敷貼類方
如意金黃散
五龍膏
四虎散
眞君妙貼散
二青散
坎宮錠子
離宮錠子
白錠子
蝌蚪拔毒散
二味拔毒散
回陽玉龍膏
冲和膏
鐵桶膏
烏龍膏
神效干搥膏
馬齒莧膏
潰瘍主治類方
四君子湯
四物湯
八珍湯
十全大補湯
人參養榮湯
内補黃耆湯
異功散
理中湯
六君子湯
香砂六君子湯
托裏定痛湯
聖愈湯
柴胡四物湯
地骨皮飲
知蘗四物湯
三黃四物湯
補中益氣湯
人參黃耆湯
獨參湯
温胃飲
橘皮竹茹湯
胃愛丸
二神丸
加味地黃丸
參术膏
八仙糕
洗滌類方
䓤歸溻腫湯
艾茸敷法
豬蹄湯
膏藥類方
萬應膏
紺珠膏
陀僧膏
巴膏
亞聖膏
絳珠膏
絳紅膏
加味太乙膏
白膏藥
化腐紫霞膏
貝葉膏
碧螺膏
麻藥類方
瓊酥散
整骨麻藥
外敷麻藥
去腐類方
白降丹
紅升丹
元珠膏
生肌類方
生肌定痛散
輕乳生肌散
薑礬散
腐盡生肌散
月白珍珠散
五色靈藥
生肌玉紅膏
瑩珠膏
呂祖一枝梅
御纂醫宗金鑑卷六十二目錄
御纂醫宗金鑑卷六十二
編輯外科心法要訣
腫瘍主治類方
仙方活命飲
此方治一切癰疽不論隂陽瘡毒末成者即消已成
者即潰化膿生肌散瘀消腫乃瘡癰之聖藥誠外科
之首方也故名之曰仙方活命飲
穿山甲(三大片炒)皂刺(五分)
歸尾(一錢五分)甘草節(一錢)
金銀花(二錢)赤芍藥(五分)
乳香(五分)沒藥(五分)
花粉(一錢)防風(七分)
貝母(一錢)白芷(一錢)
陳皮(一錢五分)
右十三味好酒煎服恣飲盡醉
(方歌)仙方活命飲平劑瘡毒癰疽俱可醫未成即消疼
腫去已成膿化立生肌穿山皂刺當歸尾草節金
銀赤芍宜乳沒天花防貝芷陳皮好酒共煎之
神授衞生湯
此方治癰疽發背疔瘡對口一切丹瘤惡毒諸證服
之宣熱散風行瘀活血消腫解毒疎通臟腑乃表裏
兩實之劑功效甚速
皂角刺(一錢)防風(六分)
羌活(八分)白芷(六分)
穿山甲(六分炒)連翹(六分)
歸尾(一錢)乳香(五分)
沉香(六分)金銀花(一錢)
石决明(六分)天花粉(一錢)
甘草節(一錢)紅花(六分)
大黃(二錢炒酒拌)
右十五味水二碗煎八分病在上部先飲酒一杯
後服藥病在下部先服藥後飲酒一杯以行藥力
如氣虚便利者不用大黃
(方歌)神授衞生表裏劑癰疽諸瘡惡毒良行瘀活血兼
消腫表裏疎通實劑方皂刺防風羌芷甲連翹歸
尾乳沉香金銀石决天花粉甘草紅花共大黃
清熱消風散
此方治癰疽瘡腫已成未成之際無表無裏故外不
惡寒内不便秘惟紅腫焮痛高腫有頭者宜服此藥
以和解之也
皂角刺(一錢)防風(五分)
陳皮(一錢)連翹(一錢去心)
花粉(五分)柴胡(一錢)
黃芩(五分)川芎(五分)
白芍(五分)甘草(五分)
當歸(五分)黃耆(一錢)
金銀花(五分)蒼术(一錢炒)
紅花(一錢)
右十五味水二鍾煎八分食遠服
(方歌)清熱消風無表裏癰疽諸毒和解方皂刺防風陳
翹粉柴芩芎芍草耆當銀花蒼术紅花入婦女還
加香附良
若婦人加香附子用童便炒
乳香黃耆散
此方治癰疽發背諸毒疔瘡疼痛不可忍者乃氣虚
不勝毒之故也服之未成即消已成即潰不用刀砭
惡肉自脫并治打撲損傷筋骨疼痛之證
當歸(一錢)白芍(一錢炒)
人參(一錢)生黃耆(一錢)
川芎(一錢)熟地(一錢)
乳香(五分)沒藥(五分)
陳皮(一錢)粟殼(一錢膜蜜炙去筋)
甘草節(一錢)
右水二鍾煎八分量病上下食前後服之
(方歌)乳香黃耆治氣弱癰疽諸毒痛難當未成即消已
成潰歸芍參耆芎地黃乳没粟陳甘草節更醫打
撲筋骨傷
内疎黃連湯
此方治癰疽陽毒在裏火熱發狂發熱二便秘澀煩
躁嘔噦舌乾口渴飲冷等證六衇沉數有力者急宜
服之以除裏熱
山梔(一錢)連翹(一錢)
薄荷(一錢)甘草(五分)
黃芩(一錢)黃連(一錢)
桔梗(一錢)大黃(二錢)
當歸(一錢)白芍(一錢炒)
木香(一錢)檳榔(一錢)
右水二茶鍾煎八分食前服加蜜二匙亦可
(方歌)内疎黃連瀉裏熱癰瘡毒火陽盛狂腫硬發熱二
便秘煩躁乾嘔渴飲凉梔翹薄草芩連結大黃歸
芍木檳榔
回陽三建湯
此方治癰疽發背初起不疼不腫不紅不熱堅如頑
石硬若牛皮體倦身凉衇息遲細色似土硃粟頂多
孔孔孔流血根脚平散輭陷無膿皮不作腐頭温足
凉者並急服之
人參(一錢)附子(一錢)
當歸(一錢)川芎(一錢)
甘草(五分)茯苓(一錢)
生黃耆(一錢)枸杞(一錢)
紅花(五分)紫草(五分)
獨活(五分)陳皮(一錢)
蒼术(五分炒)厚樸(五分炒)
木香(五分)山萸肉(一錢)
右十六味加煨薑三片皂角樹根上白皮二錢水
二碗煎八分入酒一杯隨病上下食前後服之用
棉帛覆蓋瘡上常令温煖不得大開瘡孔走泄元
氣為要
(方歌)回陽三建治隂疽體倦身凉衇細遲不腫不疼不
紅熱堅如頑石硬如皮根平輭陷無膿腐參附歸
芎草茯耆枸杞紅花與紫草獨陳蒼樸木山萸
竹葉黃耆湯
此方治癰疽發背諸般疔毒表裏不實熱甚口中乾
大渴者服之生津止渴
人參(八分)生黃耆(八分)
石膏(八分煆)半夏(八分製)
麥冬(八分)生地(二錢)
白芍(八分)甘草(八分)
川芎(八分)當歸(八分)
竹葉(十片)黃芩(八分)
右十二味水二鍾薑三片燈心二十根煎八分食
遠温服
(方歌)竹葉黃耆口乾渴清熱補正助生津參耆膏夏麥
冬地芍草芎歸竹葉芩
内消散
此方治癰疽發背對口疔瘡乳癰無名腫毒一切惡
瘡能令癰腫内消使毒内化尿色赤汚從小便而出
勢大者雖不全消亦可轉重為輕移深居淺
知母(一錢)貝母(一錢)
花粉(一錢)乳香(一錢)
半夏(一錢製)白芨(一錢)
穿山甲(一錢)皂刺(一錢)
銀花(一錢)
右九味水酒各一碗煎八分隨病上下食前後服
之留藥渣搗爛加秋芙蓉葉一兩研為細末再加
白蜜五匙用渣調敷瘡上一宿即消重者再用一
服
(方歌)内消散用化諸毒毒化從尿色變行知貝天花乳
夏及穿山角刺共金銀藥渣搗和芙蓉葉白蜜調
敷毒即平
已上諸方治癰疽七日以前瘡勢未成形體壯實
而表裏之證相和者宜服病退即止如過七日以
後形勢已成則宜托裏消毒等湯使毒現於外以
速其膿若仍用前散下之藥恐傷元氣致生變證
也
内固清心散
此方治癰疽發背對口疔瘡熱甚掀痛煩躁飲冷其
人内弱服之預防毒氣内攻於心也
菉豆粉(二兩)人參(二錢)
冰片(一錢)雄黃(二錢)
辰砂(二錢)白豆蔲(二錢)
元明粉(二錢)茯苓(二錢)
甘草(二錢)乳香(二錢)
右十味為細末每服一錢五分蜜湯調下不拘時
服
(方歌)内固清心防毒攻内弱毒氣入心中掀痛熱甚兼
飲冷豆粉人參冰片雄辰砂白蔲元明粉茯苓甘
草乳香同
琥珀蠟礬丸
此方治癰疽發背瘡形已成而膿未成之際其人即
不虚弱恐毒氣不能外出内攻於裏預服此丸護膜
護心亦且活血解毒
黃蠟(一兩)白礬(一兩二錢)
雄黃(一錢二分)琥珀(一錢極細另研)
硃砂(一錢研細)白蜜(二錢)
右上四味先研細末另將蠟蜜入銅杓内溶化離
火片時候蠟四邊稍凝方將藥味入内攪勻共成
一塊將藥火上微烘急作小丸如菉豆大硃砂為
衣磁罐收貯每服二三十丸食後白湯送下毒甚
者早晚服其功最速
(方歌)琥珀蠟礬治癰毒未出膿時平劑佳預服護膜能
解毒蠟礬雄珀蜜硃砂
護心散
此方治瘡毒内攻口乾煩躁惡心嘔吐者服此藥護
心解毒也
菉豆粉(一兩)乳香(三錢淨末)
硃砂(一錢)甘草(一錢)
右四味研細末每服二錢白滚湯調服早晚二次
(方歌)護心散治毒内攻煩躁口乾嘔逆冲豆粉乳香硃
共草二錢調下有神功
透膿散
此方治癰疽諸毒内膿已成不穿破耆服之即潰破
毒出
生黃耆(四錢)穿山甲(一錢)
川芎(三錢)當歸(二錢)
皂角刺(一錢五分)
右五味水三鍾煎一鍾瘡在上先飲酒一杯後服
藥瘡在下先服藥後飲酒一杯
(方歌)透膿散治膿已成不能潰破劑之平用此可代鍼
瀉毒角刺歸耆山甲芎
托裏消毒散
此方治癰疽已成内潰遲滯者因血氣不足不能助
其腐化也宜服此藥托之令其速潰則腐肉易脱而
新肉自生矣
皂角刺(五分)銀花(一錢)
甘草(五分)桔梗(五分)
白芷(五分)川芎(一錢)
生黃耆(一錢)當歸(一錢)
白芍(一錢)白术(一錢)
人參(一錢)茯苓(一錢)
右十二味水二鍾煎八分食遠服
(方歌)托裏消毒助氣血補正脫腐肌易生皂角銀花甘
桔芷芎耆歸芍术參苓
神功内托散
此方治癰疽腦頂諸發等瘡日久不腫不高不能腐
潰衇細身凉宜服此温補托裏之劑以助氣血也
人參(一錢五分)附子(一錢製)
川芎(一錢)歸身(二錢)
黃耆(一錢)白术(一錢五分土炒)
白芍(一錢炒)木香(五分研)
穿山甲(八分炒)甘草(五分炙)
陳皮(一錢)白茯苓(一錢)
右十二味煨薑三片大棗二枚水二茶鍾煎八分
食遠服
(方歌)神功内托隂毒證不腫不高不潰疼參附芎歸耆
术芍木香山甲草陳苓
復元通氣散
此方治乳癰腹癰便毒耳痛耳聾等證皆由毒氣滯
塞不通故耳服之則氣通毒散
青皮(四兩)陳皮(四兩)
栝蔞仁(二兩)穿山甲(二兩)
金銀花(一兩)連翹(一兩)
甘草(二兩半炙半生)
右七味研末每服二錢黃酒調下
(方歌)復元通氣乳腹癰便毒兼治耳痛聾青陳蔞甲銀
翹草一服能教毒氣通
䨇解貴金丸
此方治背疽諸毒初起木悶堅硬便秘衇沉實者悉
效隨證加藥服法列後
生大黃(一觔)白芷(十兩)
右二味為末水丸每服三五錢五更時用連鬚葱
大者三根黃酒一碗煮葱爛取酒送藥服畢蓋臥
出汗過三二時俟大便行一二次立效
(按)此宣通攻利之劑也濟之以葱酒力能發汗故云
䨇解弱者隨用中劑行後以四君子湯補之老人
虛人每服一錢用人參加生薑煎湯送下過一時
再一服得睡上半身得汗則已
(方歌)䨇解貴金治諸毒腫瘍初起木硬堅大黃白芷為
丸服葱酒煎送汗下痊
黍米寸金丹
此方乃異人所傳常有暴中急證忽然卒倒者撬開
牙關研灌三丸其人即活又能治發背癰疽徧身壅
腫附骨癰疽等證也凡初起憎寒壯熱四肢倦怠沉
重者不分表裏老幼輕重並宜服之
乳香沒藥(各一錢)
狗膽(一個乾者)鯉魚膽(三個隂乾)
硇砂(二錢)蟾酥(二錢)
狗寳(一錢)麝香(五分)
白丁香(四十九個)蜈蚣(全者七條酥炙)
黃蠟(三錢)烏金石(一錢)
頭胎男乳(一合)輕粉(一錢)
雄黃(一錢)水銀煉粉霜白色者(三錢)
右十六味為細末除黃蠟乳汁二味熬成膏子同
藥和丸如菉豆大小兒用一丸大人三丸重者五
丸冷病用葱湯熱病用新汲水送下衣被密蓋勿
令透風汗出為度諸病如失
(方歌)黍米寸金竒效方癰疽發背服之良乳香沒藥狗
鯉膽蟾硇寳麝白丁香蜈蚣黃蠟烏金石男乳輕
雄共粉霜
麥靈丹
此丹能治癰疽惡毒無名諸瘍及疔瘡回裏令人煩
悶神昏或婦人初發乳證小兒痘疹餘毒或腰腿暴
痛等證
鮮蟾酥(二錢)活蜘蛛(二十一個佳黑色大者)
定心草(一錢即兩頭兴鼠糞)飛羅麫(六兩)
右四味共研一處用菊花熬成稀膏和好撚為麥
子形如麥子大每服七丸重大者九丸小兒輕證
五丸在上俱用滚白水服在下用淡黃酒送服每
一料加麥子一合收磁罐内
(方歌)麥靈丹治疔毒疽鮮蟾酥與活蜘蛛定心草共飛
羅麫黃菊熬膏相合宜
保安萬靈丹
此方治癰疽疔毒對口發頤風寒濕痺濕痰流注附
骨隂疽鶴膝風及左癱右瘓口眼歪斜半身不遂血
氣凝滯徧身走痛步履艱辛偏墜疝氣偏正頭痛破
傷風牙關緊閉截解風寒無不應效
茅山蒼术(八兩)麻黃
羌活荆芥
防風細辛
川烏(湯泡去皮)草馬(湯泡去皮)
川芎石斛
全蠍當歸
甘草天麻
何首烏(各一兩)雄黃(六錢)
右十六味為細末煉蜜為丸重三錢硃砂為衣磁
罐收貯視年歲老壯病勢緩急斟酌用之如惡瘡
初起二三日間或癰疽已成至十日前後未出膿
者状若傷寒頭痛煩渴拘急惡寒肢體疼痛惡心
嘔吐四肢沉重恍惚悶亂皮膚壯熱及傷寒四時
感冒傳變疫證惡寒身熱俱宜服之用葱白九枝
煎湯調服一丸蓋被出汗為效如汗遲以葱湯催
之其汗必出如淋如洗令其自收不可露風患者
自快瘡未成者即消已成者即高腫潰膿如病無
表裏相兼不必發散只用熱酒化服又按此方原
載諸風癱瘓門中今移錄於此者蓋瘡瘍皆起於
榮衛不調氣血凝滯始生癰腫此藥專能發散又
能順氣搜風通行經絡所謂結者開之也經云汗
之則瘡已正與此相合也服後當避風忌冷物戒
房事如婦人有孕者勿服
(方歌)萬靈丹治諸痺病此藥猶能治腫瘍發表毒邪從
汗解通行經絡效非常麻黃羌活荆防細川草烏
芎石斛蒼全蠍當歸甘草等天麻何首共雄黃
腫瘍敷貼類方
凡腫瘍初起時腫高赤痛者宜敷凉藥以寒勝熱
也然亦不可太過過則毒為寒凝變為隂證如漫
腫不紅似有頭而不痛者宜敷温藥乃引毒外發
也經云發表不遠熱敷熱藥亦發表之意凡調敷
藥須多攪則藥稠黏敷後貼紙必須撕斷則不崩
裂不時用原汁潤之蓋借濕以通竅乾則藥氣不
入更添拘急之苦矣凡去敷藥必看毛孔有汗意
者為血衇通熱氣散也反此者逆
如意金黃散
此散治癰疽發背諸般疔腫跌撲損傷濕痰流毒大
頭時腫漆瘡火丹風熱天泡肌膚赤腫乾濕脚氣婦
女乳癰小兒丹毒凡一切諸般頑惡熱瘡無不應效
誠瘡科之要藥也
南星陳皮
蒼术(各二觔)黃蘗(五觔)
薑黃(五觔)甘草(二觔)
白芷(五觔)上白天花粉(十觔)
厚朴(二觔)大黃(五觔)
右十味共為咀片晒乾磨三次用細絹羅篩貯磁
罐勿泄氣凡遇紅赤腫痛發熱未成膿者及夏月
時俱用茶清同蜜調敷如欲作膿者用葱湯同蜜
調敷如漫腫無頭皮色不變濕痰流毒附骨癰疽
鶴膝風等證俱用葱酒煎調敷如風熱所生皮膚
亢熱色亮遊走不定俱用蜜水調敷如天泡火丹
赤遊丹黃水漆瘡惡血攻注等證俱用大藍根葉
搗汁調敷加蜜亦可湯潑火燒皮膚破爛麻油調
敷已上諸引調法乃别寒熱温凉之治法也
(方歌)如意金黃敷陽毒止痛消腫實良方南陳蒼蘗薑
黃草白芷天花朴大黃
五龍膏
此膏治癰疽隂陽等毒腫痛未潰者敷之即拔出膿
毒
五龍草(即烏蘝苺詳本草綱目蔓草部俗名五爪龍江浙多産之)
金銀花稀薟草
車前草(連根葉)陳小粉(各等分)
右四味俱用鮮草葉一處搗爛再加三年陳小粉
并飛鹽末二三分共搗為稠糊徧敷瘡上中留一
頂用膏貼蓋避風為主若冬月草無鮮者預採蓄
下隂乾為末用陳米醋調敷一如前法并效如此
方内五龍草或缺少不便倍加稀薟草亦效
(方歌)五龍膏用拔膿毒平劑五龍草銀花薟草車前俱
搗爛小粉飛鹽攪糊搽
四虎散
此散治癰疽腫硬厚如牛領之皮不作膿腐者宜用
此方
草烏狼毒
半夏南星(各等分)
右四味為細末用猪腦同搗徧敷瘡上留頂出氣
(方歌)四虎散敷隂疽癰頑腫不痛治之平厚似牛皮難
潰腐草烏狼毒夏南星
真君妙貼散
此散治癰疽諸毒頑硬惡瘡散漫不作膿者用此藥
敷之不痛者即痛痛者即止如皮破血流濕爛疼苦
天泡火丹肺風酒刺等證并用之皆效
蕎麵(五觔)明淨硫黃(十觔為末)
白麵(五觔)
右三味共一處用清水微拌乾濕得宜趕成薄片
微晒單紙包裹風中隂乾收用臨時研細末新汲
水調敷如皮破血流濕爛者用麻油調敷天泡火
丹酒刺者用靛汁調搽并效
(方歌)真君妙貼硫二麵水調頑硬不痛膿油調濕爛流
血痛靛汁泡丹酒刺風
二青散
此散治一切陽毒紅腫疼痛臖熱等證未成者即消
青黛黃蘗
白歛白薇(各一兩)
青露(三兩蓉葉即芙)白芨
白芷水龍骨(即多年艌船舊油灰)
白鮮皮(各一兩)天花粉(三兩)
大黃(四兩)朴硝(一兩)
右十二味為末用醋蜜調敷已成者留頂未成者
徧敷
(方歌)二青散用敷陽毒腫痛紅熱用之消黛蘗歛薇青
露及芷龍鮮粉大黃消
坎宫錠子
此錠子治熱毒腫痛焮赤諸瘡并搽痔瘡最效
京墨(一兩)胡黃連(二錢)
熊膽(三錢)麝香(五分)
兒茶(二錢)冰片(七分)
牛黃(三分)
右七味為末用豬膽汁為君加生薑汁大黃水浸
取汁釅醋各少許相和藥成錠用凉水磨濃以筆
蘸塗之
(方歌)坎宮錠子最清凉熱腫諸瘡并痔瘡京墨胡連熊
膽麝兒茶冰片共牛黃
離宮錠子
此錠子治疔毒腫毒一切皮肉不變漫腫無頭搽之
立效
血竭(三錢)硃砂(二錢)
膽礬(三錢)京墨(一兩)
蟾酥(三錢)麝香(一錢五分)
右六味為末凉水調成錠凉水磨濃塗之
(方歌)離宮錠治諸疔毒漫腫無頭凉水塗血竭硃砂為
細末膽礬京墨麝蟾酥
白錠子
此錠專敷初起諸毒癰疽疔腫流注痰包惡毒及耳
痔耳挺等證
白降丹(四錢靈藥即白)銀黝(二錢)
寒水石(二錢)人中白(二錢)
右四味共為細末以白芨麫打糊為錠大小由人
不可入口每用以陳醋研敷患處如乾再上自能
消毒
(方歌)白錠專敷初起毒癰疽疔腫與痰包降丹銀黝人
中白寒水白及醋研消
蝌蚪拔毒散
此散治無名大毒一切火毒瘟毒敷之神效
寒水石(研極細末)淨皮硝(研極細末)
川大黃(各等分末研極細)
蝦蟆子(初夏時河内有蝌蚪成羣大頭長尾者撈來收罈内泥封口埋至秋天化成水)
右用蝌蚪水一大碗入前藥末各二兩隂乾再研
勻收磁罐内每用時以水調塗患處
(方歌)拔毒散治無名毒火毒瘟毒俱可施寒水消黃蝌
蚪水浸乾藥末水調之
二味拔毒散
此散治風濕諸瘡紅腫痛癢疥疿等疾甚效
明雄黃白礬(各等分)
右二味為末用茶清調化鵝翎蘸掃患處癢痛自
止紅腫即消
(方歌)二味拔毒消紅腫風濕諸瘡痛癢寧一切肌膚疥
疿疾雄礬為末用茶清
回陽玉龍膏
此膏治癰疽隂瘡不發熱不臖痛不腫高不作膿及
寒熱流注冷痛痺風脚氣手足頑麻筋骨疼痛及一
切皮色不變漫腫無頭鶴膝風等證但無肌熱者一
槩敷之俱有功效
軍薑(三兩炒)肉桂(五錢)
赤芍(三兩炒)南星(一兩)
草烏(三兩炒)白芷(一兩)
右六味製畢共為細末熱酒調敷
(方歌)回陽玉龍隂毒證不熱不疼不腫高軍薑桂芍星
烏芷研末須將熱酒調
冲和膏
此膏治癰疽發背隂陽不和冷熱相凝者宜用此膏
敷之能行氣疎風活血定痛散瘀消腫祛冷輭堅誠
良藥也
紫荆皮(五兩炒)獨活(三兩炒)
白芷(三兩)赤芍(二兩炒)
石菖蒲(一兩五錢)
右五味共為細末䓤湯熱酒俱可調敷
(方歌)冲和發背癰疽毒冷熱相凝此藥敷行氣疎風能
活血紫荆獨芷芍菖蒲
鐵桶膏
此膏治發背將潰已潰時根脚走散瘡不收束者宜
用此藥圍敷
膽礬(三錢)銅綠(五錢)
麝香(三分)白芨(五錢)
輕粉(二錢)鬱金(二錢)
五倍子(一兩微炒)明礬(四錢)
右八味共為極細末用陳米醋一碗杓内慢火熬
至一小杯候起金色黃泡為度待温用藥末一錢
攪入醋内炖温用新筆塗於瘡根周圍以棉紙覆
蓋藥上瘡根自生縐紋漸收漸緊其毒不致散大
矣
(方歌)鐵桶膏收毒散大周圍敷上束瘡根膽礬銅綠及
輕粉五倍明礬麝鬱金
烏龍膏
此膏治一切諸毒紅腫赤暈不消者用此藥敷上極
有神效
木鱉子(二兩去殼)草烏(半兩)
小粉(四兩)半夏(二兩)
右四味於鐵銚内慢火炒焦黑色為度研細以新
汲水調敷一日一換自外向裏塗之須留瘡頂令
出毒氣
(方歌)烏龍膏用治諸毒赤暈能收治腫瘍木鱉草烏小
粉夏凉水調敷功效良
神效千槌膏
此膏專貼瘡瘍疔毒初起貼之即消治瘰癧連根拔
出大人臁瘡小兒蟺拱頭等證並效
土木鱉(五個去殼)白嫩松香(四兩揀淨)
銅錄(一錢研細)乳香(二錢)
没藥(二錢)萞麻子(七錢去殼)
巴豆肉(五粒)杏仁(一錢去皮)
右八味合一處石臼内搗三千餘下即成膏取起
浸凉水中用時隨瘡大小用手捻成薄片貼瘡上
用絹蓋之
(方歌)千搥膏貼諸疔毒瘰癧臁瘡蟺拱頭木鱉松香銅
乳沒萞麻巴豆杏仁投
馬齒莧膏
馬齒莧性味清凉能解諸毒今用此一味或服或敷
甚有功效所治諸證列後
一治楊梅徧身如癩喉硬如管者取莧碗粗一握酒
水煎服出汗
一治發背諸毒用莧一握酒煎或水煮冷服出汗再
服退熱去腐三服即愈并杵莧敷之
一治多年頑瘡臁瘡疼痛不收口者杵莧敷之取蟲
一日一換三日後腐肉已盡紅肉如珠時換生肌
藥收口
一治面腫脣緊搗汁塗之
一治婦女臍下生瘡痛癢連及二隂者用莧四兩青
黛一兩研勻敷之
一治濕癬白秃取石灰末炒紅用莧汁熬膏調勻塗
之
一治丹毒加藍靛根和捣敷之
(方歌)馬齒莧膏只一味楊梅發背服敷之頑瘡面腫搗
汁用婦女隂瘡共黛施濕癬白秃加灰末丹毒藍
根相和宜
潰瘍主治類方
四君子湯
人參茯苓
白术(各二錢土炒)甘草一(錢)
右四味薑三片棗二枚水煎服
四物湯
川芎(一錢五分)當歸(三錢酒洗)
白芍(二錢炒)地黃(三錢)
右四味水煎服
八珍湯
人參(一錢)茯苓(一錢)
白术(一錢五分)甘草(五分炙)
川芎(一錢)當歸(一錢)
白芍(一錢炒)地黃(一錢)
右八味水煎服
十全大補湯
於八珍湯内加黃耆肉桂水煎服
人參養榮湯
於十全大補湯内去川芎加陳皮遠志五味子水煎
服
内補黃耆湯
於十全大補湯内去白术加遠志麥門冬水煎服
(按)四君子湯補氣不足者也四物湯補血不足者也
八珍湯䨇補氣血不足者也十全大補湯大補氣
血諸不足者也人參養榮湯去川芎者因面黃血
少加陳皮以行氣之滯五味子以收斂氣血遠志
以生心血也内補黃耆湯治潰瘍口乾去白术者
避其燥能亡津也加遠志麥冬者以生血生津也
如痛者加乳香没藥以定痛硬者加穿山甲皂角
刺以消硬也已上諸方凡癰疽潰後諸虛者悉凖
於此當隨證酌用之
(方歌)四君參苓白术草四物芎歸芍地黃二方䨇補八
珍是更加耆桂十補湯榮去芎加陳遠味内去术
加遠冬良痛甚乳沒硬穿皂潰後諸虚酙酌方
異功散
人參(二錢)白术(二錢土炒)
茯苓(一錢)甘草(五分炙)
陳皮(五分)
右五味薑三片棗二枚水煎服
理中湯
人參(二錢)白术(三錢土炒)
乾薑(一錢)甘草(五分炙)
右四味水煎服
六君子湯
人參(二錢)白术(二錢土炒)
茯苓(一錢)甘草(一錢炙)
陳皮(一錢)半夏(一錢五分製)
右六味薑三片棗二枚水煎服
香砂六君子湯
人參(一錢)白术(二錢土炒)
茯苓(一錢)甘草(五分炙)
藿香(一錢香或木)陳皮(一錢)
半夏(一錢五分製)砂仁(五分)
右八味薑三片水煎服
(按)四君子湯加陳皮名異功散潰後脾虚氣滯者宜
之四君子湯減茯苓加乾薑名曰理中湯潰後脾
虚寒滯者宜之蓋氣虛則陽虛陽虛生寒故於補
氣藥中加温熱之味也四君子湯加陳皮半夏名
六君子湯潰後氣虚有痰者宜之六君子湯加藿
香或木香砂仁名香砂六君子湯潰後胃虚痰飲
嘔吐者宜之無痰飲氣虚嘔逆甚者加丁香沉香
潰後氣虚有寒加肉桂附子潰後瀉者加訶子肉
豆蔲腸滑不固加鸎粟殼食少咳𠻳者加桔梗麥
冬五味子渴者加乾葛傷食脾胃虚弱加山查神
麯穀芽或麥芽此皆潰後氣不足者以四君子湯
為主隨證加減也
(方歌)四君加陳異功散理中減苓加乾薑有痰陳半六
君子嘔吐砂仁木藿香逆加丁沉寒桂附瀉加訶
蔲粟滑腸咳桔冬味渴加葛傷食查麯穀麥良
托裏定痛湯
於四物湯内加肉桂乳香没藥粟殼水煎服
聖愈湯
於四物湯内加柴胡人參黃耆水煎服
柴胡四物湯
於四物湯内加柴胡人參黃芩半夏甘草水煎服
地骨皮飲
於四物湯内加丹皮地骨皮
知蘗四物湯
於四物湯内加知母黃蘗
三黃四物湯
於四物湯内加黃連黃芩黃蘗
(按)托裏定痛湯潰後血虚疼痛者宜之聖愈湯潰後
血虚内熱心煩氣少者宜之柴胡四物湯潰後血
虚有寒熱者宜之地骨皮飲潰後不寒者宜之知
蘗四物湯潰後五臟隂火骨蒸者宜之三黃四物
湯潰後六腑陽火煩熱者宜之蓋血虚則隂虚隂
虚生熱故補血藥中多加寒凉之味也此皆潰後
血不足者以四物湯為主隨證加減也
(方歌)四物加桂乳沒粟托裏定痛功效竒聖愈四物參
耆入血虚血熱最相宜血虚寒熱小柴合惟熱加
丹地骨皮陽火煩熱三黃合隂火骨蒸加蘗知
補中益氣湯
補中益氣湯治瘡瘍元氣不足四肢倦怠口乾時熱
飲食無味衇洪大無力心煩氣怯者俱宜服之
人參(一錢)當歸(一錢)
生黃耆(二錢)白术(一錢土炒)
升麻(三分)柴胡(三分)
甘草(一錢炙)麥冬(一錢去心)
五味子(五分研)陳皮(五分)
右十味水二鍾薑三片棗二枚煎一鍾空心熱服
人參黃耆湯
治潰瘍虚熱不睡少食或寒濕相凝作痛者效即前
方去柴胡加神麯五分炒蒼术五分炒黃蘗五分炒
(方歌)補中益氣加麥味潰後見證同内傷參耆歸术升
柴草麥味陳皮引棗薑人參黃耆寒濕熱加麯蒼
蘗減柴方
獨參湯
此湯治潰瘍膿水出多元氣虚餒外無邪氣自汗衇
虚者宜服之
人參(二两)
右一味水二鍾棗十枚或蓮肉元眼肉煎好徐除
服之若煎至稠厚即成膏矣作三次用醇酒熱化
服之亦可
(方歌)膿水過多元氣餒不生他恙獨參宜徐徐代飲無
窮妙棗蓮元肉共煎之
温胃飲
此湯治癰疽脾胃虚弱或内傷生冷外感寒邪致生
呃逆中脘疼痛嘔吐清水等證宜急服之
人參(一錢)白术(二錢土炒)
乾薑(一錢炮)甘草(一錢)
丁香(五分)沉香(一錢)
柿蒂(十四個)吳萸(七分酒洗)
附子(一錢製)
右九味水三鍾薑三片棗二枚煎八分不拘時服
(方歌)温胃飲治寒呃逆内傷外感胃寒生理中加丁沉
柿蒂寒盛吳萸附子寧
橘皮竹茹湯
此湯治潰瘍胃火上逆氣衝以致時時呃逆身熱煩
渴口乾脣焦此熱呃也服之有效
橘紅(二錢)竹茹(三錢)
生薑(一錢)柿蒂(七個)
人參(一錢)黃連(一錢)
右六味水二鍾煎八分空心温服
(方歌)橘皮竹茹熱呃逆胃火氣逆上衝行橘紅竹茹薑
柿蒂虚加參補熱連清
胃愛丸
此丸治潰瘍脾胃虚弱諸味不喜者宜服此丸助脾
氣開胃口而飲食自進矣
人參(一兩)山藥(一兩肥大上白者切片男乳拌令透晒後微焙)
建蓮肉(五錢心去皮)白豆蔲(三錢)
小紫蘇(五錢晒乾微蒸片時連梗葉切片蜜拌)
陳皮(六錢老米先炒黃色方入同炒微燥勿焦用陳)
雲片白术(一兩鮮白者米泔浸去澁水切片晒乾同麥芽拌炒)
甘草(三錢炙)
上白茯苓(一兩切一分厚咀片用砂仁二錢同茯苓合碗内飯上蒸熟)
右九味共為細末用老米二合微焙碾粉泡荷葉
熬湯打糊丸梧桐子大每服八十丸清米湯送下
不拘時服
(方歌)不思飲食宜胃愛開胃扶脾效若仙異功山藥蘇
梗葉建蓮白䓻米糊丸
清震湯
治潰瘍脾腎虚弱或誤傷生冷或氣惱勞役或病後
入房太早以致寒邪乘入中脘乃生呃逆急服之
人參益智仁
半夏(各一錢製)澤瀉(三分)
香附陳皮
白茯苓(各一錢)附子(一錢製)
炙甘草(一錢)柿蒂(二十四個)
(方歌)清震湯治腎家寒人參益智半夏攅澤瀉香附陳
茯苓附子甘草柿蒂煎
二神丸
此丸治癰疽脾腎虚弱飲食不消黎明溏瀉者服之
有效
肉果(二兩煨肥大者搗去油麵褁)
補骨脂(四兩香微炒)
右二味共為細末用大棗四十九枚老生薑四兩
切片水浸薑棗煑至水乾為度取棗肉為丸桐子
大每夜半用清米湯送下七十丸治腎瀉脾瀉甚
效
(方歌)二神丸治脾腎弱飲食不化瀉黎明肉果補脾骨
脂腎生薑煑棗肉丸成
加味地黃丸
此丸治癰疽已潰虚火上炎口乾作渴者宜服之
熟地(八兩搗膏酒蒸)山藥(四兩炒)
山萸肉(五兩去核)白茯苓(四兩)
牡丹皮(四兩酒洗)澤瀉(三兩蒸)
肉桂(六錢)五味子(三兩炒)
右八味共為末煉蜜丸如梧桐子大每服二錢空
心鹽湯送下
(方歌)加味地黃勞傷腎水衰津少渴良方山萸山藥丹
苓澤肉桂五味熟地黃
參术膏
此膏治癰疽發背等證大潰膿血之後血氣大虚急
宜用此補之
人參(半觔切片用水五大碗沙鍋慢火熬至三碗將渣再煎汁一碗共用密絹濾淨復熬稠厚磁碗)
(内收貯聽用)
雲片白术(六兩)懷慶熟地(六兩同上法俱熬)
以上三膏各熬完畢各用磁罐盛之入水中待冷
取起密蓋勿令泄氣如患者精神短少懶於言動
短氣自汗者以人參膏三匙白术膏二匙地黃膏
一匙俱用無灰好酒一杯炖熱化服如脾虚弱飲
食減少或食不知味或已食不化者用白术膏三
匙人參膏二匙地黃膏一匙熱酒化服如腰膝痠
輭腿脚無力皮膚枯槁者用地黃膏三匙參术膏
各二匙化服如氣血脾胃相等無偏勝者三膏每
各二匙熱酒化服此膏用於清晨及臨睡時各進
一次自然強徤精神頓生氣血新肉易長瘡口易
合一切瘡形危險勢大膿多者服之自無變證也
夏天炎熱恐膏易變令作二次熬用亦好愈後常
服能鬚髮變黑返老還童已上諸方功難及此
(方歌)參术膏治大膿後血氣䨇補此方宗人參白术同
熟地熬成膏服有竒功
八仙糕
此糕治癰疽脾胃虚弱食少嘔泄精神短少飲食無
味食不作饑及平常無病久病者服之能健脾胃
山藥(六兩)人參(六兩)
粳米(七升)糯米(七升)
白靈(一觔)白糖霜(二兩半)
蓮肉(六兩)芡實(六兩)
白茯苓(六兩)
右將山藥人參蓮肉芡實茯苓五味各為細末再
將粳糯米為粉與上藥末和勻將白糖入蜜湯中
炖化隨將粉藥乘熱和勻攤鋪籠内切成條蒸熱
火上烘乾磁器收貯每日清早用白湯泡數條或
乾用亦可饑時隨用服至百日啟脾壯胃功難筆
述
(方歌)八仙糕用健脾胃食少嘔泄服之靈山藥人參粳
糯米蜜糖蓮芡白雲苓
洗滌類方
洗有蕩滌之功滌洗則氣血自然舒暢其毒易於
潰腐而無壅滯也凡腫在四肢者溻漬之在腰腹
脊背者淋之在下部者浴之俱以布帛或棉蘸洗
稍温即易輕者日洗一次重者日夜洗二次每日
洗之不可間斷凡洗時冬月要猛火以逼寒氣夏
月要明窗以避風凉若不慎此輕則有妨收口重
則恐變純隂夫洗藥不一如初腫與將潰者俱用
葱歸溻腫湯燙洗如隂證不起者俱用艾茸湯敷
法如潰後俱用猪蹄湯燙洗用猪蹄湯者以助肉
之氣而逐腐也此滌洗之法乃瘍科之要藥也
葱歸溻腫湯
此湯治癰疽瘡瘍初腫將潰之時用此湯洗之以瘡
内熱癢為度
獨活(三錢)白芷(三錢)
葱頭(七個)當歸(三錢)
甘草(三錢)
右五味以水三大碗煎至湯醇濾去渣以絹帛蘸
湯熱洗如温再易之
(方歌)葱歸溻腫洗諸毒初起將潰用之宜洗至熱癢斯
為度獨芷葱歸甘草俱
艾茸敷法
此膏治隂瘡黑陷而不痛者用之為良以知痛則生
不知痛出紫血者死然必内服大補回陽之劑以助
之
硫黃(五錢)雄黃(五錢)
艾茸(一觔)
右以硫雄二味為末同艾入水煎半日水將乾取
艾出搗爛温敷患處再煎再易十餘次為度
(方歌)艾茸敷法治隂瘡黑陷不痛用之良石硫雄黃同
艾煮捣成膏敷定能康
豬蹄湯
此湯治癰疽諸毒流膿者熬好洗之以助肉氣消腫
散風脱腐止痛去惡肉活死肌潤瘡口如腐盡者不
必用之當以米泔水熱洗之令瘡潔淨不可過洗過
洗則傷水皮膚破爛難生肌肉斂口矣
黃芩甘草
當歸赤芍
白芷蜂房
羌活(各等分)
右七味共為粗末看證之大小定藥之多少先將
獖豬前蹄一隻用水六碗煮蹄軟為度將汁濾清
吹去汁上油花即用粗藥末一兩投於汁中再用
微火煎十數沸濾去渣候湯微温即用方盤一箇
靠身於瘡下放定隨用軟絹蘸湯淋洗瘡上并入
孔内輕手捺盡内膿庶敗腐宿膿隨湯而出以淨
為度再以輭帛叠七八重蘸湯勿令大乾覆於瘡
上兩手輕按片時帛温再换如此再按四五次可
以流通血氣解毒止毒去瘀也洗訖用絹帛挹乾
即隨證以應用之藥貼之
(方歌)豬蹄湯治癰疽毒已潰流膿用此方消腫散風能
止痛芩甘歸芍芷蜂羌
膏藥類方
萬應膏
此膏治一切癰疽發背對口諸瘡痰核流注等毒貼
之甚效
川烏草烏
生地白歛
白芨象皮
官桂白芷
當歸赤芍
羌活苦參
土木鱉穿山甲
烏藥甘草
獨活元參
定粉大黃(各五錢)
右十九味定粉在外用淨香油五觔將藥浸入油
内春五夏三秋七冬十候日數已足入潔淨大鍋
内慢火熬至藥枯浮起為度住火片時用布袋濾
去渣將油稱準每油一觔對定粉半觔用桃柳枝
不時攪之以黑如漆亮如鏡為度滴入水内成珠
薄紙攤貼
(方歌)萬應膏用貼諸毒發背癰疽對口瘡川草烏同地
蘝及象皮桂芷芍歸羌苦參木鱉穿烏藥甘獨元
參定粉黃
紺珠膏
此膏治一切癰疽腫毒流注頑臁風寒濕痺瘰癧乳
癰痰核血風等瘡及頭痛牙疼腰腿痛等證悉騐
製麻油(四兩)製松香(一觔)
右將麻油煎滚入松香文火溶化柳枝攪候化盡
離火下細藥末二兩三錢攪勻即傾於水内拔扯
數十次易水浸之聽用
一瘀血腫毒瘰癧等證但未破者再加魏香散隨膏
之大小患之輕重每加半分至三二分為率
一毒深膿不盡及頑瘡對口等證雖潰必用此膏獲
效
一未破者貼之勿揭揭則作癢痛亦勿揭能速於成
膿患在平處者用紙攤貼患在灣曲轉動處者用
絹帛攤貼
一臁瘡及臀腿寒濕等瘡先用茶清入白礬少許洗
淨貼之見效
一頭痛貼太陽穴牙痛塞牙縫内
一内癰等證作丸用蛤粉為衣服下
一便毒痰核多加魏香散如膿瘡再加銅青如蟺拱
頭癬毒貼之亦效
製油法
每麻油一觔用當歸木鱉子肉知母細辛白芷巴
豆肉文蛤打碎山茨菇打碎紅芽大戟續斷各一
兩槐柳枝各二十八寸入油鍋内浸二十一日煎
枯去渣取油聽用查朝鮮琥珀膏多續隨子此方
宜加之
製松香法
擇片子淨嫩松香為末十觔取槐柳桃桑芙蓉等
五樣枝各五觔剉碎用大鍋水煎濃汁濾淨再煮
一次各收之各分五分每用初次汁一分煎滚入
松香末二觔以柳槐枝攪之煎至松香沉下水底
為度即傾入二次汁内乘熱拔扯數十次以不斷
為佳候温作餅收之餘香如法
膏内細藥方
乳香没藥(各五錢)
明雄黃(四錢)血竭(五錢)
麝香(一錢)輕粉(二錢)
右為細末加入膏内用
魏香散
乳香没藥
血竭(各等分)阿魏
麝香(各減半)
為末罐收聽用
(方歌)紺珠膏貼癰疽毒流注頑臁濕痺名瘰癧乳癰痰
核塊血風頭痛及牙疼松香化入麻油内乳没雄
黃竭麝輕隨證更加魏香散麝香魏竭乳没并
陀僧膏
此膏專貼諸般惡瘡流注瘰癧跌撲損破金刃悞傷
等證用之有效
南陀僧(二十兩研末)赤芍(二兩)
全當歸(二兩)乳香(五錢研去油)
没藥(五錢研去油)赤石脂(二兩研)
苦參(四兩)百草霜(二兩篩研)
銀黝(一兩)桐油(二觔)
香油(一觔)血竭(五錢研)
孩兒茶(五錢研)川大黃(半觔)
右藥先將赤芍當歸苦參大黃入油内煠枯熬至
滴水不散再下陀僧末用槐柳枝攪至滴水將欲
成珠將百草霜細細篩入攪勻再將羣藥及銀黝
篩入攪極勻傾入水盆内衆手扯千餘下再收入
磁盆内常以水浸之
(方歌)陀僧膏貼諸惡瘡流注瘰癧跌撲傷陀僧赤芍歸
乳没赤脂苦參百草霜銀黝桐油香油共血竭兒
茶川大黃
巴膏方
此膏貼一切癰疽發背惡瘡化腐生肌甚效
象皮(六錢)穿山甲(六錢)
山梔子(八十個)兒茶(二錢極細末另研)
人頭髮(一兩二錢)血竭(一錢極細末另研)
硇砂(三錢極細末另研)黃丹(飛)
香油桑槐桃柳杏枝(各五十寸)
右將桑槐桃柳杏五枝用香油四觔將五枝煠枯
撈出次入象皮穿山甲人頭髮煠化再入山梔子
煠枯用絹將藥渣濾去將油復入鍋内煎滚離火
少頃每油一觔入黃丹六兩攪勻用慢火熬至滴
水中成珠將鍋取起再入血竭兒茶硇砂等末攪
融用凉水一盆將膏藥傾入水内用手扯藥千餘
遍换水數次拔去火氣磁罐收貯用時不宜見火
須以銀杓盛之重湯炖化薄紙攤貼
(方歌)癰疽發背用巴膏象甲梔茶髮竭硇枝用桑槐桃
柳杏黃丹攪和共油熬
亞聖膏
此膏治一切破爛諸瘡並楊梅結毒貼之甚效
象皮(一兩)驢甲(一塊蹄即懸)
鷄子清(三個)木鱉子(七個)
蛇蜕(二錢)蟬蜕(四錢)
血餘(三錢)穿山甲(六錢)
槐枝榆枝
艾枝柳枝
桑枝(各二十一寸)黃丹
黃蠟蔴油(三觔)
右將藥浸七日煎如常法濾去渣每淨油一觔入
黃丹七兩煎成膏入黃蠟五錢化勻再加血竭五
錢兒茶三錢乳香三錢没藥三錢煆牡厲五錢五
靈脂五錢右五味研極細末入膏内成膏出火攤
貼
(方歌)亞聖膏治破爛瘡楊梅結毒貼之良象驢鷄鱉蛇
蟬蜕血甲槐榆艾柳桑丹蠟蔴油勻化後竭茶乳
没蠣靈襄
綘珠膏
此膏治潰瘍諸毒用之去腐定痛生肌甚效
天蔴子肉(八十一粒)鷄子黃(十個)
蔴油(十兩)血餘(五錢)
黃丹(二兩水飛)白蠟(三兩)
血竭(三錢)硃砂(二錢)
輕粉(三錢)乳香(三錢)
没藥(三錢)兒茶(三錢)
冰片(一錢)麝香(五分)
珍珠(三錢)
右將蔴油煠血餘至焦枯加蔴子肉鷄子黃再煠
枯去渣入蠟候化離火少時入黃丹攪勻再加細
藥和勻收用攤貼
(方歌)綘珠化腐主生肌蔴肉鷄黃油血餘丹蠟竭砂輕
乳没兒茶冰麝共珍珠研細和勻隨證用乳岩須
要入銀硃
乳岩加銀硃一兩
絳紅膏
此膏治一切腫毒已成疼痛不消者貼之悉效
銀硃(五錢)
右一味為細末以生桐油調攤如膏先用神燈照
後貼此膏
(方歌)絳紅膏治毒已成腫痛難消用最靈一味銀朱為
細末桐油調和貼之平
加味太乙膏
此膏治發背癰疽及一切惡瘡濕痰流注風濕徧身
筋骨走注作痛湯燙火燒刀傷棒毒五損内癰七傷
外證俱貼患處又男子遺精女人白帶俱貼臍下臟
毒腸癰亦可丸服諸般瘡癤血風癩癢諸藥不止痛
癢者並效
白芷當歸
赤芍元參(各二兩)
柳枝槐枝(各一百寸)
肉桂(二兩)没藥(三錢)
大黃(二兩)木鱉(二兩)
輕粉(四錢見星研不)生地(二兩)
阿魏(三錢)黃丹(四十兩水飛)
乳香(五錢)血餘(一兩)
右將白芷當歸赤芍元參肉桂大黃木鱉生地八
味併槐柳枝用眞蔴油足稱五觔將藥浸入油内
春五夏三秋七冬十入大鍋内慢火熬至藥枯浮
起為度住火片時用布袋濾淨藥渣將油稱凖用
細舊絹將油又濾入鍋内要清淨為佳將血餘投
上慢火熬至血餘浮起以柳枝桃看似膏溶化之
象方算熬熟淨油一觔將飛過黃丹六兩五錢徐
徐投入火加大些夏秋亢熱每油一觔加丹五錢
不住手攪候鍋内先發青烟後至白烟叠叠旋起
氣味香馥者其膏已成即便住火將膏滴入水中
試輭硬得中如老加熱油如稀加炒丹每各少許
漸漸加火務要冬夏老嫩得所為佳候烟盡掇下
鍋來方下阿魏切成薄片散於膏上化盡次下乳
没輕粉攪勻傾入水中以柳棍樓成一塊再换冷
水浸片時乘温每膏半觔扯拔百轉成塊又换冷
水浸隨用時每取一塊銅杓内復化隨便攤貼至
妙
(方歌)太乙膏治諸般毒一切瘡傷俱貼之白芷當歸赤
芍藥元參桂没柳槐枝大黃木鱉輕生地阿魏黃
丹乳血餘
白膏藥
此膏專貼諸瘡腫毒潰破流濃甚效
淨巴豆肉(十二兩)萞蔴子(十二兩去殼)
香油(三觔)蝦蟇(五個人髮一團各啣)
活鯽魚(十尾)
先將巴豆肉萞蔴子入油内浸三日再將蝦蟇浸
一宿臨熬時入活鯽魚共煠焦去渣淨慢火熬油
滴水成珠離火傾於淨鍋内再加官粉二觔半乳
香末五錢不時攪之冷定為度用時重湯炖化薄
紙攤貼
(方歌)白膏專貼諸瘡毒巴豆萞蔴浸入油活鯽蝦蟇同
煠後再將官粉乳香投
化腐紫霞膏
此膏善能穿透諸毒凡發背已成瘀肉不腐及不作
膿者用此膏以腐爛瘀肉穿潰膿毒其功甚效
金頂砒(五分)潮腦(一錢)
螺螄肉(二兩晒乾為末用肉)
輕粉(三錢)血竭(二錢)
巴豆仁(五錢白仁研用)
右各為末共碾一處磁礶收貯臨用時用蔴油調
搽頑硬肉上以棉紙蓋上或膏貼俱可
(方歌)化腐紫霞膏穿毒透膿化腐效如神金砒潮腦螺
螄肉粉竭蔴仁巴豆仁
貝葉膏
此膏貼癰疽發背一切潰爛諸瘡
蔴油(一觔)血餘(鷄子大一個)
白蠟(二兩)
右將血餘以文火煠化去渣下火入白蠟溶化候
温用棉紙剪塊三張張張於油蠟内蘸之貼於磁
器幇上用時揭單張貼患處日换八九次力能定
痛去腐生肌其功甚速切勿忽之
(方歌)貝葉膏治潰爛瘡去腐生肌功效強血餘蔴油煎
渣去下火入蠟化貼良
碧螺膏
此膏治下部濕瘡疥癬并結毒痰串癧瘡
松香(取嫩白者佳為末篩過用銅盆以豬油遍搽之入水至滚入香不住手攪之以香沉底為度即)
(傾冷水中拔扯百十次以不斷為度)
右將蔴油煎滴水成珠入松香一觔文火溶化看
老嫩取起離火住滚徐徐入糠青膽礬各淨末五錢
以柳枝左攪勻為度如老加熟豬油二三錢用綠
紙薄攤貼之
(方歌)碧螺膏治疥濕瘡豬脂蔴油嫩松香再入糠青膽
礬末綠紙攤貼效非常
麻藥類方
瓊酥散
此散治一切腫毒等瘡服之開鍼不痛
蟾酥(一錢)半夏(六分)
閙羊花(六分)胡椒(一錢八分)
川椒(一錢八分)蓽茇(一錢)
川烏(一錢八分)
右七味共為細末每服半分黃酒調服如欲大開
加白酒藥一丸
(方歌)瓊酥散是麻人藥開鍼不痛用蟾酥蓽茇閙羊生
半夏胡椒川椒與川烏
整骨麻藥
此藥開取箭頭服之不痛
麻黃胡茄子
薑黃川烏
草烏(各等分)閙羊花(倍用)
右六味共為末每服五分茶酒任下欲解用甘草
煎湯服之即甦
(方歌)整骨麻藥取箭頭不傷筋骨可無憂麻黃薑黃胡
茄子川草烏與閙羊投
外敷麻藥
此藥敷於毒上麻木任割不痛
川烏尖(五錢)草烏尖(五錢)
蟾酥(四錢)胡椒(一兩)
生南星(五錢)生半夏(五錢)
一方加蓽茇(五錢)一方加細辛(一兩)
右為末用燒酒調敷
(方歌)外敷麻藥調燒酒刀割不痛效最神川草烏蟾椒
星夏一加蓽茇一加辛
去腐類方
腐者壞肉也諸書云腐不去則新肉不生蓋以腐
能浸淫好肉也當速去之如遇氣實之人則用刀
割之取效若遇氣虚之人則惟恃藥力以化之蓋
去腐之藥乃瘍科之要藥也
白降丹
此丹治癰疽發背一切疔毒用少許瘡大者用五六
釐瘡小者用一二釐水調敷瘡頭上初起者立刻起
皰消散成膿者即潰腐者即脫消腫誠奪命之靈丹
也
硃砂雄黃(各二錢)
水銀(一兩)硼砂(五錢)
火硝食鹽
白礬皂礬(各一兩五錢)
先將硃雄硼三味研細入鹽礬硝皂水銀共研勻
以水銀不見星為度用陽城礶一個放微炭火上
徐徐起藥入礶化盡微火逼令乾取起如火大太
乾則汞走如不乾則藥倒下無用其難處在此再
用一陽城礶合上用棉紙截半寸寬將礶子泥草
鞋灰光粉三樣研細以鹽滴滷汁調極濕一層泥
一層紙糊合口四五重及糊有藥礶上二三重地
下挖一小潭用飯碗盛水放潭底將無藥礶放於
碗内以瓦挨潭口四邊齊地恐炭灰落碗内也有
藥礶上以生炭火蓋之不可有空處約三炷香去
火冷定開看約有一兩外藥矣煉時礶上如有綠
烟起急用筆蘸礶子鹽泥固之
紅升丹
此丹治一切瘡瘍潰後拔毒去腐生肌長肉瘡口堅
硬肉黯紫黑用丹少許鷄翎掃上立刻紅活瘍醫若
無紅白二丹决難立刻取效
硃砂(五錢)雄黃(五錢)
水銀(一兩)火硝(四兩)
白礬(一兩)皂礬(六錢)
先將二礬火硝研碎入大銅杓内加火消一小杯
炖化一乾即起研細另將汞硃雄研細至不見星
為度再入消礬末研勻先將陽城礶用紙筋泥搪
一指厚隂乾常輕輕撲之不使生裂紋搪泥礶子
泥亦可用如有裂紋以礶子泥補之極乾再晒無
裂紋方入前藥在内礶口以鐵油盞蓋定加鐵梁
盞上下用鐵鑻鐵絲紥緊用棉紙撚條蘸蜜周圍
塞礶口縫間外用熟石膏細末醋調封固盞上加
炭火二塊使盞熱礶口封固易乾也用大釘三根
釘地下將礶子放釘上礶底下置堅大炭火一塊
外砌百眼爐升三炷香第一炷香用底火如火大
則汞先飛上二炷香用大半礶火以筆蘸水擦盞
第三炷香火平礶口用扇搧之頻頻擦盞勿令乾
乾則汞先飛上三香完去火冷定開看方氣足盞
上約有六七錢刮下研極細磁礶盛用再預以鹽
滷汁調礶子稀泥用筆蘸泥水掃礶口周圍勿令
洩氣蓋恐有綠烟起汞走也綠烟一起即無用矣
(方歌)白降丹為奪命丹拔膿化腐立時安硃雄汞與硼
砂入還有消鹽白皂礬若去硼鹽紅升是長肉生
肌自不難
元珠膏
此膏治腫瘍將潰塗之膿從毛孔吸出已開鍼者用
撚蘸送孔内呼膿腐不净塗之立化
木鱉子肉(十四個)螌□(八十一個)
柳枝(四十九寸)驢甲片(三錢)
草烏(一錢)蔴油(二兩)
右藥浸七日文火煠枯去渣入巴豆仁三個煎至
黑傾於鉢内研如泥加麝香一分攪勻入礶内收
用
(方歌)呼膿化腐用元珠木鱉螌□共柳枝驢甲草烏油
内浸煠枯巴豆麝香施
生肌類方
凡大毒潰爛内毒未盡若驟用生肌則外實内潰
重者逼毒内攻輕者反增潰爛雖即收口其於旁
處復生大疽是知毒未盡不可驟用生肌藥也只
以貝葉膏貼之頻换俟生肉珠時方用生肌藥如
元氣弱者須當大補以培元氣
生肌定痛散
此散治潰爛紅熱腫痛有腐者用此化腐定痛生肌
生石膏(一兩用甘草湯飛五七次為末)
辰砂(三錢)冰片(二分)
硼砂(五錢)
右四味共為末撒患處
(方歌)生肌定痛治潰爛腫疼紅熱實相宜石膏飛過辰
砂用共入冰硼細撒之
輕乳生肌散
此散治潰爛紅熱腫痛腐脱者用此定痛生肌
石膏(一兩煆)血竭(五錢)
乳香(五錢)輕粉(五錢)
冰片(一錢)
有水加龍骨白芷(各一錢)
不收口加雞内金(一錢炙)
右為末撒之
(方歌)輕乳生肌治腐脱石膏血竭乳輕冰若然有水加
龍芷收口須添鷄内金
薑礬散
此散治一切諸瘡發癢者用此撒之甚效
枯礬乾薑
右等分為末先用細茶食鹽煎湯洗之後用此散
撒之
冷瘡不收口者用乾薑一味為末撒患處覺熱如
烘生肌甚效
(方歌)薑礬最治諸瘡癢先用鹽茶煎洗之若是冷瘡不
收口乾薑一味撒生肌
腐盡生肌散
此散治一切癰疽等毒諸瘡破爛不斂者撒上即愈
兒茶乳香
没藥(各三錢)冰片(一錢)
麝香(二分)血竭(三錢)
旱三七(三錢)
右為末撒之
有水加龍骨(一錢煆)
欲速收口加珍珠(一兩)
蟹黃(二錢團臍蟹蒸熟取黃晒乾取用法取)
或用猪脂油(半觔去渣)加黃蠟(一兩)溶化傾碗内稍温
加前七味調成膏攤貼癰疽破爛等證若杖傷則
旱三七倍之
一用鮮鹿腿骨紙包灰内煨之以黃脆為度如黑
焦色則無用矣為細末撒之生肌甚速
(方歌)腐盡生肌瘡不斂兒茶乳没冰麝香血竭三七水
加骨收口珍珠共蟹黃或用猪油溶黃蠟調前七
味貼之良一用火煨鹿腿骨為散生肌效甚長
月白珍珠散
此散治諸瘡新肉已滿不能生皮及湯火傷痛并下
疳腐痛等證
青缸花(五分)輕粉(一兩)
珍珠(一錢)
右為末撒之
下疳腐爛用豬脊髓調搽
一用鷄子清傾瓦上晒乾取清為末撒之
(方歌)月白珍珠皮不長并醫湯火下疳瘡青缸輕粉珍
珠共豬髓調搽眞妙方一用雞清傾瓦上晒乾為
末撒之良
五色靈藥
此五色靈藥治癰疽諸瘡已潰餘腐不盡新肉不生
撒之最效
食鹽(五錢)黑鉛(六錢)
枯白礬枯皂礬
水銀火硝(各二兩)
先將鹽鉛鎔化入水銀結成砂子再入二礬火硝
同炒乾研細入鉛汞再研以不見星為度入礶内
泥固濟封口打三炷香不可太過不及一宿取出
視之其白如雪約有二兩為火候得中之靈藥
如要色紫者加硫黃(五錢)
要黃色者加明雄黃(五錢)
要色紅者用黑鉛九錢水銀一兩枯白礬二兩火
硝三兩辰砂四錢明雄黃三錢
升煉火候俱如前法
凡升打靈藥硝要炒燥礬要煆枯
一方用燒酒煮乾炒燥方研入罐
一法凡打出靈藥倍加石膏和勻復入新罐内打
一枝香用之不痛
(方歌)五色靈藥白用鹽黑鉛硝汞皂枯礬欲成紫色硫
黃入黃者雄黃加五錢紅去皂鹽鉛重用硃砂飛
盡必須添
生肌玉紅膏
此膏治癰疽發背諸般潰爛棒毒等瘡用在已潰流
膿時先用甘草湯甚者用豬蹄湯淋洗患上輭絹挹
淨用抿欛挑膏於掌中捺化遍搽新肉上外以太乙
膏蓋之大瘡洗换二次内兼服大補氣血之藥新肉
即生瘡口自斂此外科收斂藥中之神藥也
當歸(二兩)白芷(五錢)
白蠟(二兩)輕粉(四錢)
甘草(一兩二錢)紫草(二錢)
瓜兒血竭(四錢)麻油(一觔)
右將當歸白芷紫草甘草四味入油内浸三日大
杓内慢火熬微枯色細絹濾清將油復入杓内
煎滚入血竭化盡次下白蠟微火亦化用茶鍾四
個預放水中將膏分作四處傾入鍾内候片時方
下研極細輕粉各投一錢攪勻候至一日夜用之
極效
(方歌)生肌玉紅膏最善潰爛諸瘡搽即收歸芷蠟輕甘
紫草瓜兒血竭共麻油
瑩珠膏
此膏治潰瘍去腐定痛生肌并楊梅瘡杖臁瘡下疳
等證
白蠟(三兩)豬脂油(十兩)
輕粉(一兩五錢末)樟冰(一兩五錢末)
先將白蠟脂油溶化離火候温入輕粉樟冰攪勻
候稍凝再入冰片末一錢攪勻成膏礶收聽用
凡用先將甘草苦參各三錢水煎洗淨患處貼膏
杖瘡用荆川紙攤極薄貼之熱則易之其疔瘀即
散疼痛立止
楊梅瘡加紅粉二錢
頑瘡乳岩加銀硃一兩
臁瘡加水龍骨三錢或龍骨四錢
(方歌)瑩珠膏用治潰瘡定痛生肌功效強白蠟豬脂樟
冰粉楊頑乳杖并臁瘡
呂祖一枝梅
此藥治男婦大人小兒新久諸病生死難定之間用
芡&KR2521;大一餅貼印堂之中點官香一枝香盡去藥已
後一時許視貼藥處有紅斑暈色腫起飛散謂之紅
霞捧日病雖危篤其人不死如貼藥處一時後不腫
不紅皮肉照舊不變謂之白雲漫野病雖輕淺終歸
冥路小兒急慢驚風一切老幼痢疾俱可貼之凡病
用之皆可預知生死也
雄黃(五錢)巴豆仁(五錢油不去)
硃砂(三分)五靈脂(三錢)
銀朱(一錢五分)萞蔴仁(五分)
麝香(三分)
右各研細於端午日淨室中午時共研加油燕脂
為膏磁盒收藏勿經婦人之手臨用豆大一圓掜
餅貼印堂中其功立見用過餅送入河中
(方歌)呂祖一枝梅騐病定人生死印堂中紅斑腫起斯
為吉無腫無紅命必終藥用五靈萞麻子砂銀巴
豆麝香雄
御纂醫宗金鑑卷六十二
御纂醫宗金鑑卷六十二
編輯外科心法要訣
腫瘍主治類方
仙方活命飲
此方治一切癰疽不論隂陽瘡毒末成者即消已成
者即潰化膿生肌散瘀消腫乃瘡癰之聖藥誠外科
之首方也故名之曰仙方活命飲
穿山甲(三大片炒)皂刺(五分)
歸尾(一錢五分)甘草節(一錢)
金銀花(二錢)赤芍藥(五分)
乳香(五分)沒藥(五分)
花粉(一錢)防風(七分)
貝母(一錢)白芷(一錢)
陳皮(一錢五分)
右十三味好酒煎服恣飲盡醉
(方歌)仙方活命飲平劑瘡毒癰疽俱可醫未成即消疼
腫去已成膿化立生肌穿山皂刺當歸尾草節金
銀赤芍宜乳沒天花防貝芷陳皮好酒共煎之
神授衞生湯
此方治癰疽發背疔瘡對口一切丹瘤惡毒諸證服
之宣熱散風行瘀活血消腫解毒疎通臟腑乃表裏
兩實之劑功效甚速
皂角刺(一錢)防風(六分)
羌活(八分)白芷(六分)
穿山甲(六分炒)連翹(六分)
歸尾(一錢)乳香(五分)
沉香(六分)金銀花(一錢)
石决明(六分)天花粉(一錢)
甘草節(一錢)紅花(六分)
大黃(二錢炒酒拌)
右十五味水二碗煎八分病在上部先飲酒一杯
後服藥病在下部先服藥後飲酒一杯以行藥力
如氣虚便利者不用大黃
(方歌)神授衞生表裏劑癰疽諸瘡惡毒良行瘀活血兼
消腫表裏疎通實劑方皂刺防風羌芷甲連翹歸
尾乳沉香金銀石决天花粉甘草紅花共大黃
清熱消風散
此方治癰疽瘡腫已成未成之際無表無裏故外不
惡寒内不便秘惟紅腫焮痛高腫有頭者宜服此藥
以和解之也
皂角刺(一錢)防風(五分)
陳皮(一錢)連翹(一錢去心)
花粉(五分)柴胡(一錢)
黃芩(五分)川芎(五分)
白芍(五分)甘草(五分)
當歸(五分)黃耆(一錢)
金銀花(五分)蒼术(一錢炒)
紅花(一錢)
右十五味水二鍾煎八分食遠服
(方歌)清熱消風無表裏癰疽諸毒和解方皂刺防風陳
翹粉柴芩芎芍草耆當銀花蒼术紅花入婦女還
加香附良
若婦人加香附子用童便炒
乳香黃耆散
此方治癰疽發背諸毒疔瘡疼痛不可忍者乃氣虚
不勝毒之故也服之未成即消已成即潰不用刀砭
惡肉自脫并治打撲損傷筋骨疼痛之證
當歸(一錢)白芍(一錢炒)
人參(一錢)生黃耆(一錢)
川芎(一錢)熟地(一錢)
乳香(五分)沒藥(五分)
陳皮(一錢)粟殼(一錢膜蜜炙去筋)
甘草節(一錢)
右水二鍾煎八分量病上下食前後服之
(方歌)乳香黃耆治氣弱癰疽諸毒痛難當未成即消已
成潰歸芍參耆芎地黃乳没粟陳甘草節更醫打
撲筋骨傷
内疎黃連湯
此方治癰疽陽毒在裏火熱發狂發熱二便秘澀煩
躁嘔噦舌乾口渴飲冷等證六衇沉數有力者急宜
服之以除裏熱
山梔(一錢)連翹(一錢)
薄荷(一錢)甘草(五分)
黃芩(一錢)黃連(一錢)
桔梗(一錢)大黃(二錢)
當歸(一錢)白芍(一錢炒)
木香(一錢)檳榔(一錢)
右水二茶鍾煎八分食前服加蜜二匙亦可
(方歌)内疎黃連瀉裏熱癰瘡毒火陽盛狂腫硬發熱二
便秘煩躁乾嘔渴飲凉梔翹薄草芩連結大黃歸
芍木檳榔
回陽三建湯
此方治癰疽發背初起不疼不腫不紅不熱堅如頑
石硬若牛皮體倦身凉衇息遲細色似土硃粟頂多
孔孔孔流血根脚平散輭陷無膿皮不作腐頭温足
凉者並急服之
人參(一錢)附子(一錢)
當歸(一錢)川芎(一錢)
甘草(五分)茯苓(一錢)
生黃耆(一錢)枸杞(一錢)
紅花(五分)紫草(五分)
獨活(五分)陳皮(一錢)
蒼术(五分炒)厚樸(五分炒)
木香(五分)山萸肉(一錢)
右十六味加煨薑三片皂角樹根上白皮二錢水
二碗煎八分入酒一杯隨病上下食前後服之用
棉帛覆蓋瘡上常令温煖不得大開瘡孔走泄元
氣為要
(方歌)回陽三建治隂疽體倦身凉衇細遲不腫不疼不
紅熱堅如頑石硬如皮根平輭陷無膿腐參附歸
芎草茯耆枸杞紅花與紫草獨陳蒼樸木山萸
竹葉黃耆湯
此方治癰疽發背諸般疔毒表裏不實熱甚口中乾
大渴者服之生津止渴
人參(八分)生黃耆(八分)
石膏(八分煆)半夏(八分製)
麥冬(八分)生地(二錢)
白芍(八分)甘草(八分)
川芎(八分)當歸(八分)
竹葉(十片)黃芩(八分)
右十二味水二鍾薑三片燈心二十根煎八分食
遠温服
(方歌)竹葉黃耆口乾渴清熱補正助生津參耆膏夏麥
冬地芍草芎歸竹葉芩
内消散
此方治癰疽發背對口疔瘡乳癰無名腫毒一切惡
瘡能令癰腫内消使毒内化尿色赤汚從小便而出
勢大者雖不全消亦可轉重為輕移深居淺
知母(一錢)貝母(一錢)
花粉(一錢)乳香(一錢)
半夏(一錢製)白芨(一錢)
穿山甲(一錢)皂刺(一錢)
銀花(一錢)
右九味水酒各一碗煎八分隨病上下食前後服
之留藥渣搗爛加秋芙蓉葉一兩研為細末再加
白蜜五匙用渣調敷瘡上一宿即消重者再用一
服
(方歌)内消散用化諸毒毒化從尿色變行知貝天花乳
夏及穿山角刺共金銀藥渣搗和芙蓉葉白蜜調
敷毒即平
已上諸方治癰疽七日以前瘡勢未成形體壯實
而表裏之證相和者宜服病退即止如過七日以
後形勢已成則宜托裏消毒等湯使毒現於外以
速其膿若仍用前散下之藥恐傷元氣致生變證
也
内固清心散
此方治癰疽發背對口疔瘡熱甚掀痛煩躁飲冷其
人内弱服之預防毒氣内攻於心也
菉豆粉(二兩)人參(二錢)
冰片(一錢)雄黃(二錢)
辰砂(二錢)白豆蔲(二錢)
元明粉(二錢)茯苓(二錢)
甘草(二錢)乳香(二錢)
右十味為細末每服一錢五分蜜湯調下不拘時
服
(方歌)内固清心防毒攻内弱毒氣入心中掀痛熱甚兼
飲冷豆粉人參冰片雄辰砂白蔲元明粉茯苓甘
草乳香同
琥珀蠟礬丸
此方治癰疽發背瘡形已成而膿未成之際其人即
不虚弱恐毒氣不能外出内攻於裏預服此丸護膜
護心亦且活血解毒
黃蠟(一兩)白礬(一兩二錢)
雄黃(一錢二分)琥珀(一錢極細另研)
硃砂(一錢研細)白蜜(二錢)
右上四味先研細末另將蠟蜜入銅杓内溶化離
火片時候蠟四邊稍凝方將藥味入内攪勻共成
一塊將藥火上微烘急作小丸如菉豆大硃砂為
衣磁罐收貯每服二三十丸食後白湯送下毒甚
者早晚服其功最速
(方歌)琥珀蠟礬治癰毒未出膿時平劑佳預服護膜能
解毒蠟礬雄珀蜜硃砂
護心散
此方治瘡毒内攻口乾煩躁惡心嘔吐者服此藥護
心解毒也
菉豆粉(一兩)乳香(三錢淨末)
硃砂(一錢)甘草(一錢)
右四味研細末每服二錢白滚湯調服早晚二次
(方歌)護心散治毒内攻煩躁口乾嘔逆冲豆粉乳香硃
共草二錢調下有神功
透膿散
此方治癰疽諸毒内膿已成不穿破耆服之即潰破
毒出
生黃耆(四錢)穿山甲(一錢)
川芎(三錢)當歸(二錢)
皂角刺(一錢五分)
右五味水三鍾煎一鍾瘡在上先飲酒一杯後服
藥瘡在下先服藥後飲酒一杯
(方歌)透膿散治膿已成不能潰破劑之平用此可代鍼
瀉毒角刺歸耆山甲芎
托裏消毒散
此方治癰疽已成内潰遲滯者因血氣不足不能助
其腐化也宜服此藥托之令其速潰則腐肉易脱而
新肉自生矣
皂角刺(五分)銀花(一錢)
甘草(五分)桔梗(五分)
白芷(五分)川芎(一錢)
生黃耆(一錢)當歸(一錢)
白芍(一錢)白术(一錢)
人參(一錢)茯苓(一錢)
右十二味水二鍾煎八分食遠服
(方歌)托裏消毒助氣血補正脫腐肌易生皂角銀花甘
桔芷芎耆歸芍术參苓
神功内托散
此方治癰疽腦頂諸發等瘡日久不腫不高不能腐
潰衇細身凉宜服此温補托裏之劑以助氣血也
人參(一錢五分)附子(一錢製)
川芎(一錢)歸身(二錢)
黃耆(一錢)白术(一錢五分土炒)
白芍(一錢炒)木香(五分研)
穿山甲(八分炒)甘草(五分炙)
陳皮(一錢)白茯苓(一錢)
右十二味煨薑三片大棗二枚水二茶鍾煎八分
食遠服
(方歌)神功内托隂毒證不腫不高不潰疼參附芎歸耆
术芍木香山甲草陳苓
復元通氣散
此方治乳癰腹癰便毒耳痛耳聾等證皆由毒氣滯
塞不通故耳服之則氣通毒散
青皮(四兩)陳皮(四兩)
栝蔞仁(二兩)穿山甲(二兩)
金銀花(一兩)連翹(一兩)
甘草(二兩半炙半生)
右七味研末每服二錢黃酒調下
(方歌)復元通氣乳腹癰便毒兼治耳痛聾青陳蔞甲銀
翹草一服能教毒氣通
䨇解貴金丸
此方治背疽諸毒初起木悶堅硬便秘衇沉實者悉
效隨證加藥服法列後
生大黃(一觔)白芷(十兩)
右二味為末水丸每服三五錢五更時用連鬚葱
大者三根黃酒一碗煮葱爛取酒送藥服畢蓋臥
出汗過三二時俟大便行一二次立效
(按)此宣通攻利之劑也濟之以葱酒力能發汗故云
䨇解弱者隨用中劑行後以四君子湯補之老人
虛人每服一錢用人參加生薑煎湯送下過一時
再一服得睡上半身得汗則已
(方歌)䨇解貴金治諸毒腫瘍初起木硬堅大黃白芷為
丸服葱酒煎送汗下痊
黍米寸金丹
此方乃異人所傳常有暴中急證忽然卒倒者撬開
牙關研灌三丸其人即活又能治發背癰疽徧身壅
腫附骨癰疽等證也凡初起憎寒壯熱四肢倦怠沉
重者不分表裏老幼輕重並宜服之
乳香沒藥(各一錢)
狗膽(一個乾者)鯉魚膽(三個隂乾)
硇砂(二錢)蟾酥(二錢)
狗寳(一錢)麝香(五分)
白丁香(四十九個)蜈蚣(全者七條酥炙)
黃蠟(三錢)烏金石(一錢)
頭胎男乳(一合)輕粉(一錢)
雄黃(一錢)水銀煉粉霜白色者(三錢)
右十六味為細末除黃蠟乳汁二味熬成膏子同
藥和丸如菉豆大小兒用一丸大人三丸重者五
丸冷病用葱湯熱病用新汲水送下衣被密蓋勿
令透風汗出為度諸病如失
(方歌)黍米寸金竒效方癰疽發背服之良乳香沒藥狗
鯉膽蟾硇寳麝白丁香蜈蚣黃蠟烏金石男乳輕
雄共粉霜
麥靈丹
此丹能治癰疽惡毒無名諸瘍及疔瘡回裏令人煩
悶神昏或婦人初發乳證小兒痘疹餘毒或腰腿暴
痛等證
鮮蟾酥(二錢)活蜘蛛(二十一個佳黑色大者)
定心草(一錢即兩頭兴鼠糞)飛羅麫(六兩)
右四味共研一處用菊花熬成稀膏和好撚為麥
子形如麥子大每服七丸重大者九丸小兒輕證
五丸在上俱用滚白水服在下用淡黃酒送服每
一料加麥子一合收磁罐内
(方歌)麥靈丹治疔毒疽鮮蟾酥與活蜘蛛定心草共飛
羅麫黃菊熬膏相合宜
保安萬靈丹
此方治癰疽疔毒對口發頤風寒濕痺濕痰流注附
骨隂疽鶴膝風及左癱右瘓口眼歪斜半身不遂血
氣凝滯徧身走痛步履艱辛偏墜疝氣偏正頭痛破
傷風牙關緊閉截解風寒無不應效
茅山蒼术(八兩)麻黃
羌活荆芥
防風細辛
川烏(湯泡去皮)草馬(湯泡去皮)
川芎石斛
全蠍當歸
甘草天麻
何首烏(各一兩)雄黃(六錢)
右十六味為細末煉蜜為丸重三錢硃砂為衣磁
罐收貯視年歲老壯病勢緩急斟酌用之如惡瘡
初起二三日間或癰疽已成至十日前後未出膿
者状若傷寒頭痛煩渴拘急惡寒肢體疼痛惡心
嘔吐四肢沉重恍惚悶亂皮膚壯熱及傷寒四時
感冒傳變疫證惡寒身熱俱宜服之用葱白九枝
煎湯調服一丸蓋被出汗為效如汗遲以葱湯催
之其汗必出如淋如洗令其自收不可露風患者
自快瘡未成者即消已成者即高腫潰膿如病無
表裏相兼不必發散只用熱酒化服又按此方原
載諸風癱瘓門中今移錄於此者蓋瘡瘍皆起於
榮衛不調氣血凝滯始生癰腫此藥專能發散又
能順氣搜風通行經絡所謂結者開之也經云汗
之則瘡已正與此相合也服後當避風忌冷物戒
房事如婦人有孕者勿服
(方歌)萬靈丹治諸痺病此藥猶能治腫瘍發表毒邪從
汗解通行經絡效非常麻黃羌活荆防細川草烏
芎石斛蒼全蠍當歸甘草等天麻何首共雄黃
腫瘍敷貼類方
凡腫瘍初起時腫高赤痛者宜敷凉藥以寒勝熱
也然亦不可太過過則毒為寒凝變為隂證如漫
腫不紅似有頭而不痛者宜敷温藥乃引毒外發
也經云發表不遠熱敷熱藥亦發表之意凡調敷
藥須多攪則藥稠黏敷後貼紙必須撕斷則不崩
裂不時用原汁潤之蓋借濕以通竅乾則藥氣不
入更添拘急之苦矣凡去敷藥必看毛孔有汗意
者為血衇通熱氣散也反此者逆
如意金黃散
此散治癰疽發背諸般疔腫跌撲損傷濕痰流毒大
頭時腫漆瘡火丹風熱天泡肌膚赤腫乾濕脚氣婦
女乳癰小兒丹毒凡一切諸般頑惡熱瘡無不應效
誠瘡科之要藥也
南星陳皮
蒼术(各二觔)黃蘗(五觔)
薑黃(五觔)甘草(二觔)
白芷(五觔)上白天花粉(十觔)
厚朴(二觔)大黃(五觔)
右十味共為咀片晒乾磨三次用細絹羅篩貯磁
罐勿泄氣凡遇紅赤腫痛發熱未成膿者及夏月
時俱用茶清同蜜調敷如欲作膿者用葱湯同蜜
調敷如漫腫無頭皮色不變濕痰流毒附骨癰疽
鶴膝風等證俱用葱酒煎調敷如風熱所生皮膚
亢熱色亮遊走不定俱用蜜水調敷如天泡火丹
赤遊丹黃水漆瘡惡血攻注等證俱用大藍根葉
搗汁調敷加蜜亦可湯潑火燒皮膚破爛麻油調
敷已上諸引調法乃别寒熱温凉之治法也
(方歌)如意金黃敷陽毒止痛消腫實良方南陳蒼蘗薑
黃草白芷天花朴大黃
五龍膏
此膏治癰疽隂陽等毒腫痛未潰者敷之即拔出膿
毒
五龍草(即烏蘝苺詳本草綱目蔓草部俗名五爪龍江浙多産之)
金銀花稀薟草
車前草(連根葉)陳小粉(各等分)
右四味俱用鮮草葉一處搗爛再加三年陳小粉
并飛鹽末二三分共搗為稠糊徧敷瘡上中留一
頂用膏貼蓋避風為主若冬月草無鮮者預採蓄
下隂乾為末用陳米醋調敷一如前法并效如此
方内五龍草或缺少不便倍加稀薟草亦效
(方歌)五龍膏用拔膿毒平劑五龍草銀花薟草車前俱
搗爛小粉飛鹽攪糊搽
四虎散
此散治癰疽腫硬厚如牛領之皮不作膿腐者宜用
此方
草烏狼毒
半夏南星(各等分)
右四味為細末用猪腦同搗徧敷瘡上留頂出氣
(方歌)四虎散敷隂疽癰頑腫不痛治之平厚似牛皮難
潰腐草烏狼毒夏南星
真君妙貼散
此散治癰疽諸毒頑硬惡瘡散漫不作膿者用此藥
敷之不痛者即痛痛者即止如皮破血流濕爛疼苦
天泡火丹肺風酒刺等證并用之皆效
蕎麵(五觔)明淨硫黃(十觔為末)
白麵(五觔)
右三味共一處用清水微拌乾濕得宜趕成薄片
微晒單紙包裹風中隂乾收用臨時研細末新汲
水調敷如皮破血流濕爛者用麻油調敷天泡火
丹酒刺者用靛汁調搽并效
(方歌)真君妙貼硫二麵水調頑硬不痛膿油調濕爛流
血痛靛汁泡丹酒刺風
二青散
此散治一切陽毒紅腫疼痛臖熱等證未成者即消
青黛黃蘗
白歛白薇(各一兩)
青露(三兩蓉葉即芙)白芨
白芷水龍骨(即多年艌船舊油灰)
白鮮皮(各一兩)天花粉(三兩)
大黃(四兩)朴硝(一兩)
右十二味為末用醋蜜調敷已成者留頂未成者
徧敷
(方歌)二青散用敷陽毒腫痛紅熱用之消黛蘗歛薇青
露及芷龍鮮粉大黃消
坎宫錠子
此錠子治熱毒腫痛焮赤諸瘡并搽痔瘡最效
京墨(一兩)胡黃連(二錢)
熊膽(三錢)麝香(五分)
兒茶(二錢)冰片(七分)
牛黃(三分)
右七味為末用豬膽汁為君加生薑汁大黃水浸
取汁釅醋各少許相和藥成錠用凉水磨濃以筆
蘸塗之
(方歌)坎宮錠子最清凉熱腫諸瘡并痔瘡京墨胡連熊
膽麝兒茶冰片共牛黃
離宮錠子
此錠子治疔毒腫毒一切皮肉不變漫腫無頭搽之
立效
血竭(三錢)硃砂(二錢)
膽礬(三錢)京墨(一兩)
蟾酥(三錢)麝香(一錢五分)
右六味為末凉水調成錠凉水磨濃塗之
(方歌)離宮錠治諸疔毒漫腫無頭凉水塗血竭硃砂為
細末膽礬京墨麝蟾酥
白錠子
此錠專敷初起諸毒癰疽疔腫流注痰包惡毒及耳
痔耳挺等證
白降丹(四錢靈藥即白)銀黝(二錢)
寒水石(二錢)人中白(二錢)
右四味共為細末以白芨麫打糊為錠大小由人
不可入口每用以陳醋研敷患處如乾再上自能
消毒
(方歌)白錠專敷初起毒癰疽疔腫與痰包降丹銀黝人
中白寒水白及醋研消
蝌蚪拔毒散
此散治無名大毒一切火毒瘟毒敷之神效
寒水石(研極細末)淨皮硝(研極細末)
川大黃(各等分末研極細)
蝦蟆子(初夏時河内有蝌蚪成羣大頭長尾者撈來收罈内泥封口埋至秋天化成水)
右用蝌蚪水一大碗入前藥末各二兩隂乾再研
勻收磁罐内每用時以水調塗患處
(方歌)拔毒散治無名毒火毒瘟毒俱可施寒水消黃蝌
蚪水浸乾藥末水調之
二味拔毒散
此散治風濕諸瘡紅腫痛癢疥疿等疾甚效
明雄黃白礬(各等分)
右二味為末用茶清調化鵝翎蘸掃患處癢痛自
止紅腫即消
(方歌)二味拔毒消紅腫風濕諸瘡痛癢寧一切肌膚疥
疿疾雄礬為末用茶清
回陽玉龍膏
此膏治癰疽隂瘡不發熱不臖痛不腫高不作膿及
寒熱流注冷痛痺風脚氣手足頑麻筋骨疼痛及一
切皮色不變漫腫無頭鶴膝風等證但無肌熱者一
槩敷之俱有功效
軍薑(三兩炒)肉桂(五錢)
赤芍(三兩炒)南星(一兩)
草烏(三兩炒)白芷(一兩)
右六味製畢共為細末熱酒調敷
(方歌)回陽玉龍隂毒證不熱不疼不腫高軍薑桂芍星
烏芷研末須將熱酒調
冲和膏
此膏治癰疽發背隂陽不和冷熱相凝者宜用此膏
敷之能行氣疎風活血定痛散瘀消腫祛冷輭堅誠
良藥也
紫荆皮(五兩炒)獨活(三兩炒)
白芷(三兩)赤芍(二兩炒)
石菖蒲(一兩五錢)
右五味共為細末䓤湯熱酒俱可調敷
(方歌)冲和發背癰疽毒冷熱相凝此藥敷行氣疎風能
活血紫荆獨芷芍菖蒲
鐵桶膏
此膏治發背將潰已潰時根脚走散瘡不收束者宜
用此藥圍敷
膽礬(三錢)銅綠(五錢)
麝香(三分)白芨(五錢)
輕粉(二錢)鬱金(二錢)
五倍子(一兩微炒)明礬(四錢)
右八味共為極細末用陳米醋一碗杓内慢火熬
至一小杯候起金色黃泡為度待温用藥末一錢
攪入醋内炖温用新筆塗於瘡根周圍以棉紙覆
蓋藥上瘡根自生縐紋漸收漸緊其毒不致散大
矣
(方歌)鐵桶膏收毒散大周圍敷上束瘡根膽礬銅綠及
輕粉五倍明礬麝鬱金
烏龍膏
此膏治一切諸毒紅腫赤暈不消者用此藥敷上極
有神效
木鱉子(二兩去殼)草烏(半兩)
小粉(四兩)半夏(二兩)
右四味於鐵銚内慢火炒焦黑色為度研細以新
汲水調敷一日一換自外向裏塗之須留瘡頂令
出毒氣
(方歌)烏龍膏用治諸毒赤暈能收治腫瘍木鱉草烏小
粉夏凉水調敷功效良
神效千槌膏
此膏專貼瘡瘍疔毒初起貼之即消治瘰癧連根拔
出大人臁瘡小兒蟺拱頭等證並效
土木鱉(五個去殼)白嫩松香(四兩揀淨)
銅錄(一錢研細)乳香(二錢)
没藥(二錢)萞麻子(七錢去殼)
巴豆肉(五粒)杏仁(一錢去皮)
右八味合一處石臼内搗三千餘下即成膏取起
浸凉水中用時隨瘡大小用手捻成薄片貼瘡上
用絹蓋之
(方歌)千搥膏貼諸疔毒瘰癧臁瘡蟺拱頭木鱉松香銅
乳沒萞麻巴豆杏仁投
馬齒莧膏
馬齒莧性味清凉能解諸毒今用此一味或服或敷
甚有功效所治諸證列後
一治楊梅徧身如癩喉硬如管者取莧碗粗一握酒
水煎服出汗
一治發背諸毒用莧一握酒煎或水煮冷服出汗再
服退熱去腐三服即愈并杵莧敷之
一治多年頑瘡臁瘡疼痛不收口者杵莧敷之取蟲
一日一換三日後腐肉已盡紅肉如珠時換生肌
藥收口
一治面腫脣緊搗汁塗之
一治婦女臍下生瘡痛癢連及二隂者用莧四兩青
黛一兩研勻敷之
一治濕癬白秃取石灰末炒紅用莧汁熬膏調勻塗
之
一治丹毒加藍靛根和捣敷之
(方歌)馬齒莧膏只一味楊梅發背服敷之頑瘡面腫搗
汁用婦女隂瘡共黛施濕癬白秃加灰末丹毒藍
根相和宜
潰瘍主治類方
四君子湯
人參茯苓
白术(各二錢土炒)甘草一(錢)
右四味薑三片棗二枚水煎服
四物湯
川芎(一錢五分)當歸(三錢酒洗)
白芍(二錢炒)地黃(三錢)
右四味水煎服
八珍湯
人參(一錢)茯苓(一錢)
白术(一錢五分)甘草(五分炙)
川芎(一錢)當歸(一錢)
白芍(一錢炒)地黃(一錢)
右八味水煎服
十全大補湯
於八珍湯内加黃耆肉桂水煎服
人參養榮湯
於十全大補湯内去川芎加陳皮遠志五味子水煎
服
内補黃耆湯
於十全大補湯内去白术加遠志麥門冬水煎服
(按)四君子湯補氣不足者也四物湯補血不足者也
八珍湯䨇補氣血不足者也十全大補湯大補氣
血諸不足者也人參養榮湯去川芎者因面黃血
少加陳皮以行氣之滯五味子以收斂氣血遠志
以生心血也内補黃耆湯治潰瘍口乾去白术者
避其燥能亡津也加遠志麥冬者以生血生津也
如痛者加乳香没藥以定痛硬者加穿山甲皂角
刺以消硬也已上諸方凡癰疽潰後諸虛者悉凖
於此當隨證酌用之
(方歌)四君參苓白术草四物芎歸芍地黃二方䨇補八
珍是更加耆桂十補湯榮去芎加陳遠味内去术
加遠冬良痛甚乳沒硬穿皂潰後諸虚酙酌方
異功散
人參(二錢)白术(二錢土炒)
茯苓(一錢)甘草(五分炙)
陳皮(五分)
右五味薑三片棗二枚水煎服
理中湯
人參(二錢)白术(三錢土炒)
乾薑(一錢)甘草(五分炙)
右四味水煎服
六君子湯
人參(二錢)白术(二錢土炒)
茯苓(一錢)甘草(一錢炙)
陳皮(一錢)半夏(一錢五分製)
右六味薑三片棗二枚水煎服
香砂六君子湯
人參(一錢)白术(二錢土炒)
茯苓(一錢)甘草(五分炙)
藿香(一錢香或木)陳皮(一錢)
半夏(一錢五分製)砂仁(五分)
右八味薑三片水煎服
(按)四君子湯加陳皮名異功散潰後脾虚氣滯者宜
之四君子湯減茯苓加乾薑名曰理中湯潰後脾
虚寒滯者宜之蓋氣虛則陽虛陽虛生寒故於補
氣藥中加温熱之味也四君子湯加陳皮半夏名
六君子湯潰後氣虚有痰者宜之六君子湯加藿
香或木香砂仁名香砂六君子湯潰後胃虚痰飲
嘔吐者宜之無痰飲氣虚嘔逆甚者加丁香沉香
潰後氣虚有寒加肉桂附子潰後瀉者加訶子肉
豆蔲腸滑不固加鸎粟殼食少咳𠻳者加桔梗麥
冬五味子渴者加乾葛傷食脾胃虚弱加山查神
麯穀芽或麥芽此皆潰後氣不足者以四君子湯
為主隨證加減也
(方歌)四君加陳異功散理中減苓加乾薑有痰陳半六
君子嘔吐砂仁木藿香逆加丁沉寒桂附瀉加訶
蔲粟滑腸咳桔冬味渴加葛傷食查麯穀麥良
托裏定痛湯
於四物湯内加肉桂乳香没藥粟殼水煎服
聖愈湯
於四物湯内加柴胡人參黃耆水煎服
柴胡四物湯
於四物湯内加柴胡人參黃芩半夏甘草水煎服
地骨皮飲
於四物湯内加丹皮地骨皮
知蘗四物湯
於四物湯内加知母黃蘗
三黃四物湯
於四物湯内加黃連黃芩黃蘗
(按)托裏定痛湯潰後血虚疼痛者宜之聖愈湯潰後
血虚内熱心煩氣少者宜之柴胡四物湯潰後血
虚有寒熱者宜之地骨皮飲潰後不寒者宜之知
蘗四物湯潰後五臟隂火骨蒸者宜之三黃四物
湯潰後六腑陽火煩熱者宜之蓋血虚則隂虚隂
虚生熱故補血藥中多加寒凉之味也此皆潰後
血不足者以四物湯為主隨證加減也
(方歌)四物加桂乳沒粟托裏定痛功效竒聖愈四物參
耆入血虚血熱最相宜血虚寒熱小柴合惟熱加
丹地骨皮陽火煩熱三黃合隂火骨蒸加蘗知
補中益氣湯
補中益氣湯治瘡瘍元氣不足四肢倦怠口乾時熱
飲食無味衇洪大無力心煩氣怯者俱宜服之
人參(一錢)當歸(一錢)
生黃耆(二錢)白术(一錢土炒)
升麻(三分)柴胡(三分)
甘草(一錢炙)麥冬(一錢去心)
五味子(五分研)陳皮(五分)
右十味水二鍾薑三片棗二枚煎一鍾空心熱服
人參黃耆湯
治潰瘍虚熱不睡少食或寒濕相凝作痛者效即前
方去柴胡加神麯五分炒蒼术五分炒黃蘗五分炒
(方歌)補中益氣加麥味潰後見證同内傷參耆歸术升
柴草麥味陳皮引棗薑人參黃耆寒濕熱加麯蒼
蘗減柴方
獨參湯
此湯治潰瘍膿水出多元氣虚餒外無邪氣自汗衇
虚者宜服之
人參(二两)
右一味水二鍾棗十枚或蓮肉元眼肉煎好徐除
服之若煎至稠厚即成膏矣作三次用醇酒熱化
服之亦可
(方歌)膿水過多元氣餒不生他恙獨參宜徐徐代飲無
窮妙棗蓮元肉共煎之
温胃飲
此湯治癰疽脾胃虚弱或内傷生冷外感寒邪致生
呃逆中脘疼痛嘔吐清水等證宜急服之
人參(一錢)白术(二錢土炒)
乾薑(一錢炮)甘草(一錢)
丁香(五分)沉香(一錢)
柿蒂(十四個)吳萸(七分酒洗)
附子(一錢製)
右九味水三鍾薑三片棗二枚煎八分不拘時服
(方歌)温胃飲治寒呃逆内傷外感胃寒生理中加丁沉
柿蒂寒盛吳萸附子寧
橘皮竹茹湯
此湯治潰瘍胃火上逆氣衝以致時時呃逆身熱煩
渴口乾脣焦此熱呃也服之有效
橘紅(二錢)竹茹(三錢)
生薑(一錢)柿蒂(七個)
人參(一錢)黃連(一錢)
右六味水二鍾煎八分空心温服
(方歌)橘皮竹茹熱呃逆胃火氣逆上衝行橘紅竹茹薑
柿蒂虚加參補熱連清
胃愛丸
此丸治潰瘍脾胃虚弱諸味不喜者宜服此丸助脾
氣開胃口而飲食自進矣
人參(一兩)山藥(一兩肥大上白者切片男乳拌令透晒後微焙)
建蓮肉(五錢心去皮)白豆蔲(三錢)
小紫蘇(五錢晒乾微蒸片時連梗葉切片蜜拌)
陳皮(六錢老米先炒黃色方入同炒微燥勿焦用陳)
雲片白术(一兩鮮白者米泔浸去澁水切片晒乾同麥芽拌炒)
甘草(三錢炙)
上白茯苓(一兩切一分厚咀片用砂仁二錢同茯苓合碗内飯上蒸熟)
右九味共為細末用老米二合微焙碾粉泡荷葉
熬湯打糊丸梧桐子大每服八十丸清米湯送下
不拘時服
(方歌)不思飲食宜胃愛開胃扶脾效若仙異功山藥蘇
梗葉建蓮白䓻米糊丸
清震湯
治潰瘍脾腎虚弱或誤傷生冷或氣惱勞役或病後
入房太早以致寒邪乘入中脘乃生呃逆急服之
人參益智仁
半夏(各一錢製)澤瀉(三分)
香附陳皮
白茯苓(各一錢)附子(一錢製)
炙甘草(一錢)柿蒂(二十四個)
(方歌)清震湯治腎家寒人參益智半夏攅澤瀉香附陳
茯苓附子甘草柿蒂煎
二神丸
此丸治癰疽脾腎虚弱飲食不消黎明溏瀉者服之
有效
肉果(二兩煨肥大者搗去油麵褁)
補骨脂(四兩香微炒)
右二味共為細末用大棗四十九枚老生薑四兩
切片水浸薑棗煑至水乾為度取棗肉為丸桐子
大每夜半用清米湯送下七十丸治腎瀉脾瀉甚
效
(方歌)二神丸治脾腎弱飲食不化瀉黎明肉果補脾骨
脂腎生薑煑棗肉丸成
加味地黃丸
此丸治癰疽已潰虚火上炎口乾作渴者宜服之
熟地(八兩搗膏酒蒸)山藥(四兩炒)
山萸肉(五兩去核)白茯苓(四兩)
牡丹皮(四兩酒洗)澤瀉(三兩蒸)
肉桂(六錢)五味子(三兩炒)
右八味共為末煉蜜丸如梧桐子大每服二錢空
心鹽湯送下
(方歌)加味地黃勞傷腎水衰津少渴良方山萸山藥丹
苓澤肉桂五味熟地黃
參术膏
此膏治癰疽發背等證大潰膿血之後血氣大虚急
宜用此補之
人參(半觔切片用水五大碗沙鍋慢火熬至三碗將渣再煎汁一碗共用密絹濾淨復熬稠厚磁碗)
(内收貯聽用)
雲片白术(六兩)懷慶熟地(六兩同上法俱熬)
以上三膏各熬完畢各用磁罐盛之入水中待冷
取起密蓋勿令泄氣如患者精神短少懶於言動
短氣自汗者以人參膏三匙白术膏二匙地黃膏
一匙俱用無灰好酒一杯炖熱化服如脾虚弱飲
食減少或食不知味或已食不化者用白术膏三
匙人參膏二匙地黃膏一匙熱酒化服如腰膝痠
輭腿脚無力皮膚枯槁者用地黃膏三匙參术膏
各二匙化服如氣血脾胃相等無偏勝者三膏每
各二匙熱酒化服此膏用於清晨及臨睡時各進
一次自然強徤精神頓生氣血新肉易長瘡口易
合一切瘡形危險勢大膿多者服之自無變證也
夏天炎熱恐膏易變令作二次熬用亦好愈後常
服能鬚髮變黑返老還童已上諸方功難及此
(方歌)參术膏治大膿後血氣䨇補此方宗人參白术同
熟地熬成膏服有竒功
八仙糕
此糕治癰疽脾胃虚弱食少嘔泄精神短少飲食無
味食不作饑及平常無病久病者服之能健脾胃
山藥(六兩)人參(六兩)
粳米(七升)糯米(七升)
白靈(一觔)白糖霜(二兩半)
蓮肉(六兩)芡實(六兩)
白茯苓(六兩)
右將山藥人參蓮肉芡實茯苓五味各為細末再
將粳糯米為粉與上藥末和勻將白糖入蜜湯中
炖化隨將粉藥乘熱和勻攤鋪籠内切成條蒸熱
火上烘乾磁器收貯每日清早用白湯泡數條或
乾用亦可饑時隨用服至百日啟脾壯胃功難筆
述
(方歌)八仙糕用健脾胃食少嘔泄服之靈山藥人參粳
糯米蜜糖蓮芡白雲苓
洗滌類方
洗有蕩滌之功滌洗則氣血自然舒暢其毒易於
潰腐而無壅滯也凡腫在四肢者溻漬之在腰腹
脊背者淋之在下部者浴之俱以布帛或棉蘸洗
稍温即易輕者日洗一次重者日夜洗二次每日
洗之不可間斷凡洗時冬月要猛火以逼寒氣夏
月要明窗以避風凉若不慎此輕則有妨收口重
則恐變純隂夫洗藥不一如初腫與將潰者俱用
葱歸溻腫湯燙洗如隂證不起者俱用艾茸湯敷
法如潰後俱用猪蹄湯燙洗用猪蹄湯者以助肉
之氣而逐腐也此滌洗之法乃瘍科之要藥也
葱歸溻腫湯
此湯治癰疽瘡瘍初腫將潰之時用此湯洗之以瘡
内熱癢為度
獨活(三錢)白芷(三錢)
葱頭(七個)當歸(三錢)
甘草(三錢)
右五味以水三大碗煎至湯醇濾去渣以絹帛蘸
湯熱洗如温再易之
(方歌)葱歸溻腫洗諸毒初起將潰用之宜洗至熱癢斯
為度獨芷葱歸甘草俱
艾茸敷法
此膏治隂瘡黑陷而不痛者用之為良以知痛則生
不知痛出紫血者死然必内服大補回陽之劑以助
之
硫黃(五錢)雄黃(五錢)
艾茸(一觔)
右以硫雄二味為末同艾入水煎半日水將乾取
艾出搗爛温敷患處再煎再易十餘次為度
(方歌)艾茸敷法治隂瘡黑陷不痛用之良石硫雄黃同
艾煮捣成膏敷定能康
豬蹄湯
此湯治癰疽諸毒流膿者熬好洗之以助肉氣消腫
散風脱腐止痛去惡肉活死肌潤瘡口如腐盡者不
必用之當以米泔水熱洗之令瘡潔淨不可過洗過
洗則傷水皮膚破爛難生肌肉斂口矣
黃芩甘草
當歸赤芍
白芷蜂房
羌活(各等分)
右七味共為粗末看證之大小定藥之多少先將
獖豬前蹄一隻用水六碗煮蹄軟為度將汁濾清
吹去汁上油花即用粗藥末一兩投於汁中再用
微火煎十數沸濾去渣候湯微温即用方盤一箇
靠身於瘡下放定隨用軟絹蘸湯淋洗瘡上并入
孔内輕手捺盡内膿庶敗腐宿膿隨湯而出以淨
為度再以輭帛叠七八重蘸湯勿令大乾覆於瘡
上兩手輕按片時帛温再换如此再按四五次可
以流通血氣解毒止毒去瘀也洗訖用絹帛挹乾
即隨證以應用之藥貼之
(方歌)豬蹄湯治癰疽毒已潰流膿用此方消腫散風能
止痛芩甘歸芍芷蜂羌
膏藥類方
萬應膏
此膏治一切癰疽發背對口諸瘡痰核流注等毒貼
之甚效
川烏草烏
生地白歛
白芨象皮
官桂白芷
當歸赤芍
羌活苦參
土木鱉穿山甲
烏藥甘草
獨活元參
定粉大黃(各五錢)
右十九味定粉在外用淨香油五觔將藥浸入油
内春五夏三秋七冬十候日數已足入潔淨大鍋
内慢火熬至藥枯浮起為度住火片時用布袋濾
去渣將油稱準每油一觔對定粉半觔用桃柳枝
不時攪之以黑如漆亮如鏡為度滴入水内成珠
薄紙攤貼
(方歌)萬應膏用貼諸毒發背癰疽對口瘡川草烏同地
蘝及象皮桂芷芍歸羌苦參木鱉穿烏藥甘獨元
參定粉黃
紺珠膏
此膏治一切癰疽腫毒流注頑臁風寒濕痺瘰癧乳
癰痰核血風等瘡及頭痛牙疼腰腿痛等證悉騐
製麻油(四兩)製松香(一觔)
右將麻油煎滚入松香文火溶化柳枝攪候化盡
離火下細藥末二兩三錢攪勻即傾於水内拔扯
數十次易水浸之聽用
一瘀血腫毒瘰癧等證但未破者再加魏香散隨膏
之大小患之輕重每加半分至三二分為率
一毒深膿不盡及頑瘡對口等證雖潰必用此膏獲
效
一未破者貼之勿揭揭則作癢痛亦勿揭能速於成
膿患在平處者用紙攤貼患在灣曲轉動處者用
絹帛攤貼
一臁瘡及臀腿寒濕等瘡先用茶清入白礬少許洗
淨貼之見效
一頭痛貼太陽穴牙痛塞牙縫内
一内癰等證作丸用蛤粉為衣服下
一便毒痰核多加魏香散如膿瘡再加銅青如蟺拱
頭癬毒貼之亦效
製油法
每麻油一觔用當歸木鱉子肉知母細辛白芷巴
豆肉文蛤打碎山茨菇打碎紅芽大戟續斷各一
兩槐柳枝各二十八寸入油鍋内浸二十一日煎
枯去渣取油聽用查朝鮮琥珀膏多續隨子此方
宜加之
製松香法
擇片子淨嫩松香為末十觔取槐柳桃桑芙蓉等
五樣枝各五觔剉碎用大鍋水煎濃汁濾淨再煮
一次各收之各分五分每用初次汁一分煎滚入
松香末二觔以柳槐枝攪之煎至松香沉下水底
為度即傾入二次汁内乘熱拔扯數十次以不斷
為佳候温作餅收之餘香如法
膏内細藥方
乳香没藥(各五錢)
明雄黃(四錢)血竭(五錢)
麝香(一錢)輕粉(二錢)
右為細末加入膏内用
魏香散
乳香没藥
血竭(各等分)阿魏
麝香(各減半)
為末罐收聽用
(方歌)紺珠膏貼癰疽毒流注頑臁濕痺名瘰癧乳癰痰
核塊血風頭痛及牙疼松香化入麻油内乳没雄
黃竭麝輕隨證更加魏香散麝香魏竭乳没并
陀僧膏
此膏專貼諸般惡瘡流注瘰癧跌撲損破金刃悞傷
等證用之有效
南陀僧(二十兩研末)赤芍(二兩)
全當歸(二兩)乳香(五錢研去油)
没藥(五錢研去油)赤石脂(二兩研)
苦參(四兩)百草霜(二兩篩研)
銀黝(一兩)桐油(二觔)
香油(一觔)血竭(五錢研)
孩兒茶(五錢研)川大黃(半觔)
右藥先將赤芍當歸苦參大黃入油内煠枯熬至
滴水不散再下陀僧末用槐柳枝攪至滴水將欲
成珠將百草霜細細篩入攪勻再將羣藥及銀黝
篩入攪極勻傾入水盆内衆手扯千餘下再收入
磁盆内常以水浸之
(方歌)陀僧膏貼諸惡瘡流注瘰癧跌撲傷陀僧赤芍歸
乳没赤脂苦參百草霜銀黝桐油香油共血竭兒
茶川大黃
巴膏方
此膏貼一切癰疽發背惡瘡化腐生肌甚效
象皮(六錢)穿山甲(六錢)
山梔子(八十個)兒茶(二錢極細末另研)
人頭髮(一兩二錢)血竭(一錢極細末另研)
硇砂(三錢極細末另研)黃丹(飛)
香油桑槐桃柳杏枝(各五十寸)
右將桑槐桃柳杏五枝用香油四觔將五枝煠枯
撈出次入象皮穿山甲人頭髮煠化再入山梔子
煠枯用絹將藥渣濾去將油復入鍋内煎滚離火
少頃每油一觔入黃丹六兩攪勻用慢火熬至滴
水中成珠將鍋取起再入血竭兒茶硇砂等末攪
融用凉水一盆將膏藥傾入水内用手扯藥千餘
遍换水數次拔去火氣磁罐收貯用時不宜見火
須以銀杓盛之重湯炖化薄紙攤貼
(方歌)癰疽發背用巴膏象甲梔茶髮竭硇枝用桑槐桃
柳杏黃丹攪和共油熬
亞聖膏
此膏治一切破爛諸瘡並楊梅結毒貼之甚效
象皮(一兩)驢甲(一塊蹄即懸)
鷄子清(三個)木鱉子(七個)
蛇蜕(二錢)蟬蜕(四錢)
血餘(三錢)穿山甲(六錢)
槐枝榆枝
艾枝柳枝
桑枝(各二十一寸)黃丹
黃蠟蔴油(三觔)
右將藥浸七日煎如常法濾去渣每淨油一觔入
黃丹七兩煎成膏入黃蠟五錢化勻再加血竭五
錢兒茶三錢乳香三錢没藥三錢煆牡厲五錢五
靈脂五錢右五味研極細末入膏内成膏出火攤
貼
(方歌)亞聖膏治破爛瘡楊梅結毒貼之良象驢鷄鱉蛇
蟬蜕血甲槐榆艾柳桑丹蠟蔴油勻化後竭茶乳
没蠣靈襄
綘珠膏
此膏治潰瘍諸毒用之去腐定痛生肌甚效
天蔴子肉(八十一粒)鷄子黃(十個)
蔴油(十兩)血餘(五錢)
黃丹(二兩水飛)白蠟(三兩)
血竭(三錢)硃砂(二錢)
輕粉(三錢)乳香(三錢)
没藥(三錢)兒茶(三錢)
冰片(一錢)麝香(五分)
珍珠(三錢)
右將蔴油煠血餘至焦枯加蔴子肉鷄子黃再煠
枯去渣入蠟候化離火少時入黃丹攪勻再加細
藥和勻收用攤貼
(方歌)綘珠化腐主生肌蔴肉鷄黃油血餘丹蠟竭砂輕
乳没兒茶冰麝共珍珠研細和勻隨證用乳岩須
要入銀硃
乳岩加銀硃一兩
絳紅膏
此膏治一切腫毒已成疼痛不消者貼之悉效
銀硃(五錢)
右一味為細末以生桐油調攤如膏先用神燈照
後貼此膏
(方歌)絳紅膏治毒已成腫痛難消用最靈一味銀朱為
細末桐油調和貼之平
加味太乙膏
此膏治發背癰疽及一切惡瘡濕痰流注風濕徧身
筋骨走注作痛湯燙火燒刀傷棒毒五損内癰七傷
外證俱貼患處又男子遺精女人白帶俱貼臍下臟
毒腸癰亦可丸服諸般瘡癤血風癩癢諸藥不止痛
癢者並效
白芷當歸
赤芍元參(各二兩)
柳枝槐枝(各一百寸)
肉桂(二兩)没藥(三錢)
大黃(二兩)木鱉(二兩)
輕粉(四錢見星研不)生地(二兩)
阿魏(三錢)黃丹(四十兩水飛)
乳香(五錢)血餘(一兩)
右將白芷當歸赤芍元參肉桂大黃木鱉生地八
味併槐柳枝用眞蔴油足稱五觔將藥浸入油内
春五夏三秋七冬十入大鍋内慢火熬至藥枯浮
起為度住火片時用布袋濾淨藥渣將油稱凖用
細舊絹將油又濾入鍋内要清淨為佳將血餘投
上慢火熬至血餘浮起以柳枝桃看似膏溶化之
象方算熬熟淨油一觔將飛過黃丹六兩五錢徐
徐投入火加大些夏秋亢熱每油一觔加丹五錢
不住手攪候鍋内先發青烟後至白烟叠叠旋起
氣味香馥者其膏已成即便住火將膏滴入水中
試輭硬得中如老加熱油如稀加炒丹每各少許
漸漸加火務要冬夏老嫩得所為佳候烟盡掇下
鍋來方下阿魏切成薄片散於膏上化盡次下乳
没輕粉攪勻傾入水中以柳棍樓成一塊再换冷
水浸片時乘温每膏半觔扯拔百轉成塊又换冷
水浸隨用時每取一塊銅杓内復化隨便攤貼至
妙
(方歌)太乙膏治諸般毒一切瘡傷俱貼之白芷當歸赤
芍藥元參桂没柳槐枝大黃木鱉輕生地阿魏黃
丹乳血餘
白膏藥
此膏專貼諸瘡腫毒潰破流濃甚效
淨巴豆肉(十二兩)萞蔴子(十二兩去殼)
香油(三觔)蝦蟇(五個人髮一團各啣)
活鯽魚(十尾)
先將巴豆肉萞蔴子入油内浸三日再將蝦蟇浸
一宿臨熬時入活鯽魚共煠焦去渣淨慢火熬油
滴水成珠離火傾於淨鍋内再加官粉二觔半乳
香末五錢不時攪之冷定為度用時重湯炖化薄
紙攤貼
(方歌)白膏專貼諸瘡毒巴豆萞蔴浸入油活鯽蝦蟇同
煠後再將官粉乳香投
化腐紫霞膏
此膏善能穿透諸毒凡發背已成瘀肉不腐及不作
膿者用此膏以腐爛瘀肉穿潰膿毒其功甚效
金頂砒(五分)潮腦(一錢)
螺螄肉(二兩晒乾為末用肉)
輕粉(三錢)血竭(二錢)
巴豆仁(五錢白仁研用)
右各為末共碾一處磁礶收貯臨用時用蔴油調
搽頑硬肉上以棉紙蓋上或膏貼俱可
(方歌)化腐紫霞膏穿毒透膿化腐效如神金砒潮腦螺
螄肉粉竭蔴仁巴豆仁
貝葉膏
此膏貼癰疽發背一切潰爛諸瘡
蔴油(一觔)血餘(鷄子大一個)
白蠟(二兩)
右將血餘以文火煠化去渣下火入白蠟溶化候
温用棉紙剪塊三張張張於油蠟内蘸之貼於磁
器幇上用時揭單張貼患處日换八九次力能定
痛去腐生肌其功甚速切勿忽之
(方歌)貝葉膏治潰爛瘡去腐生肌功效強血餘蔴油煎
渣去下火入蠟化貼良
碧螺膏
此膏治下部濕瘡疥癬并結毒痰串癧瘡
松香(取嫩白者佳為末篩過用銅盆以豬油遍搽之入水至滚入香不住手攪之以香沉底為度即)
(傾冷水中拔扯百十次以不斷為度)
右將蔴油煎滴水成珠入松香一觔文火溶化看
老嫩取起離火住滚徐徐入糠青膽礬各淨末五錢
以柳枝左攪勻為度如老加熟豬油二三錢用綠
紙薄攤貼之
(方歌)碧螺膏治疥濕瘡豬脂蔴油嫩松香再入糠青膽
礬末綠紙攤貼效非常
麻藥類方
瓊酥散
此散治一切腫毒等瘡服之開鍼不痛
蟾酥(一錢)半夏(六分)
閙羊花(六分)胡椒(一錢八分)
川椒(一錢八分)蓽茇(一錢)
川烏(一錢八分)
右七味共為細末每服半分黃酒調服如欲大開
加白酒藥一丸
(方歌)瓊酥散是麻人藥開鍼不痛用蟾酥蓽茇閙羊生
半夏胡椒川椒與川烏
整骨麻藥
此藥開取箭頭服之不痛
麻黃胡茄子
薑黃川烏
草烏(各等分)閙羊花(倍用)
右六味共為末每服五分茶酒任下欲解用甘草
煎湯服之即甦
(方歌)整骨麻藥取箭頭不傷筋骨可無憂麻黃薑黃胡
茄子川草烏與閙羊投
外敷麻藥
此藥敷於毒上麻木任割不痛
川烏尖(五錢)草烏尖(五錢)
蟾酥(四錢)胡椒(一兩)
生南星(五錢)生半夏(五錢)
一方加蓽茇(五錢)一方加細辛(一兩)
右為末用燒酒調敷
(方歌)外敷麻藥調燒酒刀割不痛效最神川草烏蟾椒
星夏一加蓽茇一加辛
去腐類方
腐者壞肉也諸書云腐不去則新肉不生蓋以腐
能浸淫好肉也當速去之如遇氣實之人則用刀
割之取效若遇氣虚之人則惟恃藥力以化之蓋
去腐之藥乃瘍科之要藥也
白降丹
此丹治癰疽發背一切疔毒用少許瘡大者用五六
釐瘡小者用一二釐水調敷瘡頭上初起者立刻起
皰消散成膿者即潰腐者即脫消腫誠奪命之靈丹
也
硃砂雄黃(各二錢)
水銀(一兩)硼砂(五錢)
火硝食鹽
白礬皂礬(各一兩五錢)
先將硃雄硼三味研細入鹽礬硝皂水銀共研勻
以水銀不見星為度用陽城礶一個放微炭火上
徐徐起藥入礶化盡微火逼令乾取起如火大太
乾則汞走如不乾則藥倒下無用其難處在此再
用一陽城礶合上用棉紙截半寸寬將礶子泥草
鞋灰光粉三樣研細以鹽滴滷汁調極濕一層泥
一層紙糊合口四五重及糊有藥礶上二三重地
下挖一小潭用飯碗盛水放潭底將無藥礶放於
碗内以瓦挨潭口四邊齊地恐炭灰落碗内也有
藥礶上以生炭火蓋之不可有空處約三炷香去
火冷定開看約有一兩外藥矣煉時礶上如有綠
烟起急用筆蘸礶子鹽泥固之
紅升丹
此丹治一切瘡瘍潰後拔毒去腐生肌長肉瘡口堅
硬肉黯紫黑用丹少許鷄翎掃上立刻紅活瘍醫若
無紅白二丹决難立刻取效
硃砂(五錢)雄黃(五錢)
水銀(一兩)火硝(四兩)
白礬(一兩)皂礬(六錢)
先將二礬火硝研碎入大銅杓内加火消一小杯
炖化一乾即起研細另將汞硃雄研細至不見星
為度再入消礬末研勻先將陽城礶用紙筋泥搪
一指厚隂乾常輕輕撲之不使生裂紋搪泥礶子
泥亦可用如有裂紋以礶子泥補之極乾再晒無
裂紋方入前藥在内礶口以鐵油盞蓋定加鐵梁
盞上下用鐵鑻鐵絲紥緊用棉紙撚條蘸蜜周圍
塞礶口縫間外用熟石膏細末醋調封固盞上加
炭火二塊使盞熱礶口封固易乾也用大釘三根
釘地下將礶子放釘上礶底下置堅大炭火一塊
外砌百眼爐升三炷香第一炷香用底火如火大
則汞先飛上二炷香用大半礶火以筆蘸水擦盞
第三炷香火平礶口用扇搧之頻頻擦盞勿令乾
乾則汞先飛上三香完去火冷定開看方氣足盞
上約有六七錢刮下研極細磁礶盛用再預以鹽
滷汁調礶子稀泥用筆蘸泥水掃礶口周圍勿令
洩氣蓋恐有綠烟起汞走也綠烟一起即無用矣
(方歌)白降丹為奪命丹拔膿化腐立時安硃雄汞與硼
砂入還有消鹽白皂礬若去硼鹽紅升是長肉生
肌自不難
元珠膏
此膏治腫瘍將潰塗之膿從毛孔吸出已開鍼者用
撚蘸送孔内呼膿腐不净塗之立化
木鱉子肉(十四個)螌□(八十一個)
柳枝(四十九寸)驢甲片(三錢)
草烏(一錢)蔴油(二兩)
右藥浸七日文火煠枯去渣入巴豆仁三個煎至
黑傾於鉢内研如泥加麝香一分攪勻入礶内收
用
(方歌)呼膿化腐用元珠木鱉螌□共柳枝驢甲草烏油
内浸煠枯巴豆麝香施
生肌類方
凡大毒潰爛内毒未盡若驟用生肌則外實内潰
重者逼毒内攻輕者反增潰爛雖即收口其於旁
處復生大疽是知毒未盡不可驟用生肌藥也只
以貝葉膏貼之頻换俟生肉珠時方用生肌藥如
元氣弱者須當大補以培元氣
生肌定痛散
此散治潰爛紅熱腫痛有腐者用此化腐定痛生肌
生石膏(一兩用甘草湯飛五七次為末)
辰砂(三錢)冰片(二分)
硼砂(五錢)
右四味共為末撒患處
(方歌)生肌定痛治潰爛腫疼紅熱實相宜石膏飛過辰
砂用共入冰硼細撒之
輕乳生肌散
此散治潰爛紅熱腫痛腐脱者用此定痛生肌
石膏(一兩煆)血竭(五錢)
乳香(五錢)輕粉(五錢)
冰片(一錢)
有水加龍骨白芷(各一錢)
不收口加雞内金(一錢炙)
右為末撒之
(方歌)輕乳生肌治腐脱石膏血竭乳輕冰若然有水加
龍芷收口須添鷄内金
薑礬散
此散治一切諸瘡發癢者用此撒之甚效
枯礬乾薑
右等分為末先用細茶食鹽煎湯洗之後用此散
撒之
冷瘡不收口者用乾薑一味為末撒患處覺熱如
烘生肌甚效
(方歌)薑礬最治諸瘡癢先用鹽茶煎洗之若是冷瘡不
收口乾薑一味撒生肌
腐盡生肌散
此散治一切癰疽等毒諸瘡破爛不斂者撒上即愈
兒茶乳香
没藥(各三錢)冰片(一錢)
麝香(二分)血竭(三錢)
旱三七(三錢)
右為末撒之
有水加龍骨(一錢煆)
欲速收口加珍珠(一兩)
蟹黃(二錢團臍蟹蒸熟取黃晒乾取用法取)
或用猪脂油(半觔去渣)加黃蠟(一兩)溶化傾碗内稍温
加前七味調成膏攤貼癰疽破爛等證若杖傷則
旱三七倍之
一用鮮鹿腿骨紙包灰内煨之以黃脆為度如黑
焦色則無用矣為細末撒之生肌甚速
(方歌)腐盡生肌瘡不斂兒茶乳没冰麝香血竭三七水
加骨收口珍珠共蟹黃或用猪油溶黃蠟調前七
味貼之良一用火煨鹿腿骨為散生肌效甚長
月白珍珠散
此散治諸瘡新肉已滿不能生皮及湯火傷痛并下
疳腐痛等證
青缸花(五分)輕粉(一兩)
珍珠(一錢)
右為末撒之
下疳腐爛用豬脊髓調搽
一用鷄子清傾瓦上晒乾取清為末撒之
(方歌)月白珍珠皮不長并醫湯火下疳瘡青缸輕粉珍
珠共豬髓調搽眞妙方一用雞清傾瓦上晒乾為
末撒之良
五色靈藥
此五色靈藥治癰疽諸瘡已潰餘腐不盡新肉不生
撒之最效
食鹽(五錢)黑鉛(六錢)
枯白礬枯皂礬
水銀火硝(各二兩)
先將鹽鉛鎔化入水銀結成砂子再入二礬火硝
同炒乾研細入鉛汞再研以不見星為度入礶内
泥固濟封口打三炷香不可太過不及一宿取出
視之其白如雪約有二兩為火候得中之靈藥
如要色紫者加硫黃(五錢)
要黃色者加明雄黃(五錢)
要色紅者用黑鉛九錢水銀一兩枯白礬二兩火
硝三兩辰砂四錢明雄黃三錢
升煉火候俱如前法
凡升打靈藥硝要炒燥礬要煆枯
一方用燒酒煮乾炒燥方研入罐
一法凡打出靈藥倍加石膏和勻復入新罐内打
一枝香用之不痛
(方歌)五色靈藥白用鹽黑鉛硝汞皂枯礬欲成紫色硫
黃入黃者雄黃加五錢紅去皂鹽鉛重用硃砂飛
盡必須添
生肌玉紅膏
此膏治癰疽發背諸般潰爛棒毒等瘡用在已潰流
膿時先用甘草湯甚者用豬蹄湯淋洗患上輭絹挹
淨用抿欛挑膏於掌中捺化遍搽新肉上外以太乙
膏蓋之大瘡洗换二次内兼服大補氣血之藥新肉
即生瘡口自斂此外科收斂藥中之神藥也
當歸(二兩)白芷(五錢)
白蠟(二兩)輕粉(四錢)
甘草(一兩二錢)紫草(二錢)
瓜兒血竭(四錢)麻油(一觔)
右將當歸白芷紫草甘草四味入油内浸三日大
杓内慢火熬微枯色細絹濾清將油復入杓内
煎滚入血竭化盡次下白蠟微火亦化用茶鍾四
個預放水中將膏分作四處傾入鍾内候片時方
下研極細輕粉各投一錢攪勻候至一日夜用之
極效
(方歌)生肌玉紅膏最善潰爛諸瘡搽即收歸芷蠟輕甘
紫草瓜兒血竭共麻油
瑩珠膏
此膏治潰瘍去腐定痛生肌并楊梅瘡杖臁瘡下疳
等證
白蠟(三兩)豬脂油(十兩)
輕粉(一兩五錢末)樟冰(一兩五錢末)
先將白蠟脂油溶化離火候温入輕粉樟冰攪勻
候稍凝再入冰片末一錢攪勻成膏礶收聽用
凡用先將甘草苦參各三錢水煎洗淨患處貼膏
杖瘡用荆川紙攤極薄貼之熱則易之其疔瘀即
散疼痛立止
楊梅瘡加紅粉二錢
頑瘡乳岩加銀硃一兩
臁瘡加水龍骨三錢或龍骨四錢
(方歌)瑩珠膏用治潰瘡定痛生肌功效強白蠟豬脂樟
冰粉楊頑乳杖并臁瘡
呂祖一枝梅
此藥治男婦大人小兒新久諸病生死難定之間用
芡&KR2521;大一餅貼印堂之中點官香一枝香盡去藥已
後一時許視貼藥處有紅斑暈色腫起飛散謂之紅
霞捧日病雖危篤其人不死如貼藥處一時後不腫
不紅皮肉照舊不變謂之白雲漫野病雖輕淺終歸
冥路小兒急慢驚風一切老幼痢疾俱可貼之凡病
用之皆可預知生死也
雄黃(五錢)巴豆仁(五錢油不去)
硃砂(三分)五靈脂(三錢)
銀朱(一錢五分)萞蔴仁(五分)
麝香(三分)
右各研細於端午日淨室中午時共研加油燕脂
為膏磁盒收藏勿經婦人之手臨用豆大一圓掜
餅貼印堂中其功立見用過餅送入河中
(方歌)呂祖一枝梅騐病定人生死印堂中紅斑腫起斯
為吉無腫無紅命必終藥用五靈萞麻子砂銀巴
豆麝香雄
御纂醫宗金鑑卷六十二
