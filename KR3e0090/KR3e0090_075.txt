御纂醫宗金鑑卷七十五
編輯外科心法要訣目錄
雜證部
跌撲
金瘡
箭頭入肉
鐡鍼入肉
鐡鍼誤入咽喉
誤吞銅錢
骨骾咽喉
杖瘡
夾傷
竹木刺入肉
破傷風
發痙
湯火傷
凍瘡
人齩傷
熊虎狼傷人
馬齩傷
瘋犬齩傷
馬汗驢涎入瘡
蛇齩傷
蜈蚣齩傷
蠍螫
蠶齩
射工傷
蚯蚓傷
天蛇瘡
蠷螋傷
百蟲入耳
御纂醫宗金鑑卷七十五目錄
御纂醫宗金鑑卷七十五
編輯外科心法要訣目錄
雜證部
跌撲
金瘡
箭頭入肉
鐡鍼入肉
鐡鍼誤入咽喉
誤吞銅錢
骨骾咽喉
杖瘡
夾傷
竹木刺入肉
破傷風
發痙
湯火傷
凍瘡
人齩傷
熊虎狼傷人
馬齩傷
瘋犬齩傷
馬汗驢涎入瘡
蛇齩傷
蜈蚣齩傷
蠍螫
蠶齩
射工傷
蚯蚓傷
天蛇瘡
蠷螋傷
百蟲入耳
御纂醫宗金鑑卷七十五目錄
御纂醫宗金鑑卷七十五
編輯外科心法要訣
雜證部
跌撲
跌撲之證屬尋常復元活血湯最良已破亡血八珍服
未破血瘀大成湯
(註)此證有已破未破之分亡血瘀血之别如尋常跌
撲微傷皮肉疼痛未破者以復元活血湯散瘀活
血若損傷筋骨血流過多不止者即為亡血急用
花蕊石散乾撒止血内服八珍湯加酒炙骨碎補
續斷紅花若從高跌墜未曾損破皮肉者必有瘀
血流注臟腑人必昏沈不醒二便秘結當以大成
湯通利二便其人自醒若便利不醒者灌獨參湯
救之
大成湯
大黃(三錢)朴消
枳殼(各二錢麩炒)厚朴(薑炒)
當歸紅花
木通蘇木
陳皮甘草(各一錢生)
水二鍾煎八分不拘時服服後二時不行渣再煎
加蜜三匙沖服
(方歌)大成活瘀便立通消黃枳殼厚歸紅木通蘇木陳
皮草煎服不行加蜜沖
復元活血湯
當歸尾(二錢)柴胡(一錢五分)
穿山甲(炙研)紅花
栝蔞仁(各七分)甘草(五分)
桃仁(十七個)大黃(三錢)
水二鍾酒二鍾煎一鍾食遠服以利為度
(方歌)復元活血跌撲證惡血流瘀積滯疼山甲柴紅栝
蔞草桃仁歸尾大黃行
花蕊石散(見發無定處血痣)
八珍湯
獨參湯(俱見潰瘍門)
金瘡
金瘡須宜騐傷痕輕傷皮肉重傷筋外撒如聖桃花散
血多八珍湯獨參
(註)此證有金刃傷箭鏃傷磁鋒傷須看傷痕深淺輕
者皮肉破損血流不住以桃花散撒之重者筋斷
血飛係大衇已傷用如聖金刀散撒上以絹帛紥
住止而復流再撒若藥痂過厚拘痛者以生肌玉
紅膏塗傷處外貼陀僧膏長筋止痛生肌治之無
論輕重傷破出血初服三黃寶蠟丸傷破微出血
者服黎洞丸若出血過多其人面黃眼黑不可專
攻瘀血宜用八珍湯甚者獨參湯先固根本二方
俱加蘇木紅花兼調瘀血此證雖係好肉暴傷然
驗脈法形證亦可以定生死如傷血過多脈見虚
細沈小和緩者生若脈見浮洪數大實虚促者死
被傷入肺者二七死左脇下傷内者腸全斷者少
腹下傷内者傷處繁多者老人左股壓碎者傷破
陰子者肩内耳後傷透於内者死凡傷天窗穴與
眉角腦後臂裏跳脈髀内陰股兩乳上下心下鳩
尾及五臟六腑之俞者皆死腦後出髓而不能語
目睛直視喉中沸聲口急唾出兩手妄舉者亦死
又有腹皮損破腸出者看腸若僅傷一半者可治
先以大麥煮粥取濃汁温洗其腸以桑皮尖茸為
線蘸花蕊石散縫腸傷口急於縫處塗活雞冠血
隨以清油塗腸令潤將腸輕輕納入腹内外用生
人長髮密縫腹傷口之裏肉留外皮撒月白珍珠
散以待生肌斂口若傷口大者不能外縫以陀僧
膏護貼候自潰膿即按潰瘍門治法縫後勿驚笑
以米飲少少飲之漸增待二十日後再喫濃粥調
理而愈
三黃寶蠟丸
藤黃(四兩製法見黎洞丸内)天竹黃(無眞者九轉南星代之)
紅芽大戟劉寄奴
血竭(各三兩)孩兒茶
雄黃(各三兩)朴消(一兩)
當歸尾(一兩五錢)鉛粉
汞(即水銀)乳香
麝香(各三錢)琥珀(二錢)
各研極細末稱凖和一處將水銀同鉛粉在鐡鍋
内火上熱研成末入前藥内共研勻用煉淨黃蠟
二十四兩放磁器内坐滚水中化開將藥入内攪
勻病重者每丸一錢病輕者每丸五分熱黃酒調
服倘受傷至重連服數次服藥後飲酒出汗更妙
又治一切惡瘡以香油化開敷之甚效
(方歌)三黃寶蠟琥天竹大戟兒茶消寄奴雄竭藤黃鉛
粉汞乳歸麝碾去其粗蠟丸黃酒熱調服外治惡
瘡油化敷能療金瘡傷損證續筋瘀散痛全無
黎洞丸
三七生大黃
阿魏孩兒茶
天竹黃血竭
乳香沒藥(各二兩)
雄黃(一兩)山羊血(五錢無眞者以小子羊鮮心血代之)
冰片麝香
牛黃(各二錢五分末以上各研細)
藤黃(二兩荷葉露泡之隔湯煮十餘次去浮沈取中以秋)
(將山羊血拌入曬乾)
取秋露水化藤黃拌藥搗千餘下如乾加煉蜜少
許為丸重一錢黃蠟封固每用一丸黃酒化服外
敷亦用黃酒磨塗此藥如在夏天修和取天落水
拌之為丸
(方歌)黎洞金瘡跌撲傷發背癰疽諸惡瘡瘰癧刑傷瘋
犬齩蜂蛇蠍毒服敷良三七大黃冰麝魏兒茶天
竹竭藤黃羊血牛雄黃乳没秋露和丸酒化強
桃花散(見發無定處血箭)
如聖金刀散(見足部脱疽)
生肌玉紅膏
陀僧膏
八珍湯
獨參湯
月白珍珠散(俱見潰瘍門)
花蕊石散(見發無定處血痣)
箭頭入肉(附毒箭)
箭頭入肉鉗不出解骨丸納羊脂敷燋銅毒箭金汁解
射菵中人藍汁塗
(註)箭頭嵌入肉内鉗不出者宜解骨丸納傷口内外
用羊腎脂細嚼貼之覺癢忍之極癢箭頭漸冒撼
動拔出即以人尿洗之貼陀僧膏日換傷口自斂
又有毒箭二種交廣蠻夷用燋銅作箭鏃甚毒人
若中之纔傷皮肉便悶膿沸爛而死急飲金汗外
亦用金汁抹之若金汁一時不得即灌人糞汁並
外敷之非此不能解毒也又一種以毒藥喂箭名
為射菵人若中之甚解急用葛氏方用藍錠汁一
盌灌之外亦用塗抹傷處一法用大豆豬羊血内
服外敷解毒亦效又箭鏃不出者搗鼠肝塗之或
鼠腦搗塗即出
解骨丸
蜣螂(研)雄黃
象牙末(各等分)
共和勻煉蜜為丸如黍米大納傷口處
(方歌)解骨丸能拔箭鏃蜣螂雄黃功效速象牙末加蜜
煉丸大如黍米納傷處
陀僧膏(見潰瘍門)
鐡鍼入肉
鐡鍼入肉隨氣遊走向心胸險可愁烏鴉翎灰酒調服
膏貼鍼出始免憂
(註)凡鐡鍼誤入肉中無眼者不動有眼者隨氣遊走
若走向心窩胸膛者險急用烏鴉翎數根炙焦黃
色研細末酒調服一錢或二錢俱可外用神聖膏
貼三五次其鍼自出前法用在一二日間效
神聖膏
用車脂輦油不拘多少研如膏調慈石末攤紙上如
錢許貼之每日二換
鐡鍼誤入咽喉
誤吞鐡鍼入咽喉急飲蝦蟆血數頭鍼不即吐笤籬散
或食飴糖出不留
(註)鐡鍼誤入咽喉無藥可施宜用癩蝦蟆數個將頭
刴去倒垂流血以盌接之得一杯許灌入喉中移
時連鍼吐出鍼自輭曲一方用舊笤籬煆存性研
末每服三錢黃酒調服亦能化鍼或用飴糖一觔
食盡便出
誤吞銅錢
誤吞銅錢雖無疼久留腹中病必成荸薺能化堅為輭
多食無傷可化銅
(註)誤吞銅錢多食荸薺即能化堅為輭若誤吞鐡骨
等物腸中不能轉送覺墜者多食青菜豬脂自然
送入大腸與糞同出甚效
骨骾咽喉
骨骾咽喉最可憂吐嚥刺痛礙咽喉魚骨須用鴨涎灌
獸骨狗涎灌即瘳
(註)此證由嚥物急迫骨骾於咽喉妨礙飲食吐嚥刺
痛宜急治之然有魚骨獸骨之分誤吞魚骨者用
河中養蓄活鴨倒掛垂涎以磁盌接下令患人仰
卧頻灌其骨盡化誤吞獸骨者用狗一隻倒掛接
涎如前法頻灌其骨盡化俱效若失治咽喉腫痛
潰膿宜用冰硼散吹之不可妄服涼藥若骨勢大
者與飲食難下餓倒胃氣者俱屬難救
冰硼散(見口部鵝口瘡)
杖瘡
杖瘡須宜看其形已破未破要分明清涼拈痛膏破用
敷之消腫並止疼未破瘀血須當砭湯劑急宜用大成
玉紅膏貼瘀腐痛搽之新肉自然生
(註)此瘡有已破未破之分已破者隨杖後用清涼拈
痛膏敷之疼腫即消未破瘀血内攻者急宜砭去
瘀血内服大成湯便通自愈如傷處瘀腐作疼者
生肌玉紅膏搽之自然腐化新生其效甚捷
清涼拈痛膏
如意金黃散一兩加樟腦末三錢和勻又用生白石
灰塊三四觔許以水泡開水高石灰二三指露一宿
將石灰面上浮起油水結如雲片者輕輕帶水起入
盌内有水一種對香油一鍾竹筯攪百轉自成稠膏
調前藥稀稠得所不用湯洗徧敷傷處紙盖布紥夏
月一日冬月二日方用葱湯淋洗乾淨仍再敷之以
腫消痛止為度
(方歌)清涼拈痛金黃散加入樟腦末三錢杖瘡破後多
疼痛石灰水油調敷痊
大成湯(見跌撲)
生肌玉紅膏(見潰瘍門)
如意金黃散(見腫瘍門)
夾傷
夾傷禁用藥貼敷硃砂燒酒可調塗瓊液散服隨飲醉
腫勢必消痛自除復受重刑潰破者代杖湯藥速宜圖
氣血弱者當大補六眞膏貼痛即無
(註)夾傷即擠傷也禁用敷藥膏藥及泥塗等法恐後
必作腫成膿受刑初宜服代杖丹以護心隨用銀
硃或硃砂末燒酒調敷傷處再著一人以手十指
尖輕啄患者脚心先覺癢次覺疼為止次著一二
人以筆管於患者脚面上輕輕趕之助通血脈候
傷處凹者突起四圍腫大為度即服瓊液散隨飲
至醉次日揩去所敷銀硃只用洗杖傷湯日燙二
三次次日再服瓊液散其腫自消痛即止矣如復
受重刑以致破潰者外貼瓊液膏内服代杖湯繼
宜大補氣血易於收功生肌時換貼六眞膏其效
甚捷
代杖丹
丁香蘇木
蚯蚓(去土)無名異
丹皮肉桂
木鱉子乳香
没藥自然銅(各一兩淬七次火煅醋)
右為末煉蜜和丸二錢重用一丸黃酒化下
(方歌)代杖護心血不攻丁香蘇木蚓無名丹皮肉桂木
鱉子乳香没藥自然銅
瓊液散
閙羊花(擇去梗蒂蕊葉洗去灰沙曬乾砂鍋微焙)
為末每服五分壯者七分先飲醇酒至半酣次用
調藥服下再飲至大醉為度靜卧勿語語則發麻
至次日其麻方解消腫止疼其功甚捷連服三五
次弱者間一二日再服
(方歌)瓊液散消瘀血滯豫酌酒至半酣時閙羊花末調
服下&KR0008;漿復飲醉如癡
洗杖湯
陳皮透骨草
南星天門冬
地骨皮天靈蓋(各五錢)
象皮(一兩切碎)
水煎浸洗日三二次
(方歌)洗杖湯陳透骨星天冬地骨共天靈象皮水煎日
勤洗夾傷消腫又除疼
瓊液膏
當歸尾閙羊花
紅花白芷
蒲黃(各二兩)
香油一觔浸藥七日煠枯去渣入白蠟黃蠟各一
兩溶化盡絹濾淨稍温再入冰片六分没藥乳香
末各六錢攪勻攤貼
(方歌)瓊液膏貼夾傷破歸閙紅花芷蒲黃油煠又下白
黃蠟再加冰片没乳香
代杖湯
乳香没藥
蘇木(各二錢)蒲黃
木通枳殼(麩炒)
甘草(生)當歸尾
丹皮木耳
穿山甲(各一錢炙研)土木鱉(五個焙)
酒水煎服
(方歌)代杖湯醫夾傷驗乳没蒲黃通枳甘歸尾丹皮鱉
木耳酒煎蘇木炙穿山
六真膏
樟腦(三兩)孩兒茶
滴乳香血竭
沒香三七
共為末用豬脂油十二兩盌盛水煮化將藥入油
内和勻攤貼
(方歌)六真膏貼夾杖傷樟腦兒茶滴乳香竭沒三七脂
油化和敷諸瘡也相當
竹木刺入肉
諸刺入肉係外傷螻蛄搗塗最為良如刺已出仍作痛
再塗螻蛄即無妨
(註)諸刺入肉外傷之證也輭淺者以鍼撥出硬深者
搗螻蛄塗之少時即出如刺已出而仍作痛者再
以螻蛄塗之即愈
破傷風
皮肉損破外傷風初覺牙關噤不鬆甚則角弓反張狀
吐涎抽搐不時寧四因動靜驚潰審陷縮神昏不語凶
在表宜汗裏宜下半表半裏以和平
(註)此證由破傷皮肉風邪襲入經絡初起先發寒熱
牙關噤急甚則身如角弓反張之狀口吐涎沫四
肢抽搐無有寧時不省人事傷口銹澁然傷風有
四因動受靜受驚受瘡潰後受皆可傷風動而受
者怒則氣上其人跳躍皮肉觸破雖被風傷風入
在表因氣血鼓旺不致深入屬輕靜受者起作和
平之時氣不充鼓偶被破傷風邪易於入裏屬重
驚受者驚則氣陷偶被傷破風邪隨氣直陷入陰
多致不救屬逆若風邪𫝊入陰經者則身涼自汗
傷處反覺平塌陷縮甚則神昏不語嘬口舌短其
證貴乎早治當分風邪在表在裏或半表半裏以
施汗下和三法如邪在表者寒熱拘急口噤咬牙
宜服千里奔散或雄鼠散汗之次以蜈蚣星風散
頻服追盡臭汗如邪在裏者則驚而抽搐臟腑秘
澀宜江鰾丸下之如邪在半表半裏無汗者宜羌
麻湯主之若頭汗多出而身無汗者不可發汗宜
榆丁散和之若自汗不止二便秘赤者宜大芎黃
湯主之又有發表太過臟腑雖和自汗不止者宜
防風當歸散服之發表之後表熱不止者宜小芎
黃湯服之攻裏之後裏熱不止宜栝石湯服之若
傷時血出過多不可再汗宜當歸地黃湯主之至
於生瘡潰後受風者因生瘡潰而未合失於調護
風邪乘虚侵入瘡口先從瘡圍起粟作癢重則牙
緊項輭下視不宜發汗誤汗令人成痙當以參歸
養榮湯加殭蠶主之先固根本風邪自定若手足
戰掉不已者宜硃砂指甲散主之若痰盛抽搐身
涼者宜黑花蛇散主之外治之法遇初破之時一
二日間當用灸法令汗出其風邪方解若日數已
多即禁用灸法宜羊尾油煮微熟絹包乘熱熨破
處數換拔盡風邪未盡者次日再熨兼用潄口水
洗之日敷玉真散至破口不銹生膿時換貼生肌
玉紅膏緩緩收斂按劉完素只論三陽汗下和三
法而不論三陰者盖風邪𫝊入陰經其證已危如
腹滿自利口燥咽乾舌捲囊縮等類皆無可生之
證故置而不論也
千里奔散
用行遠路騾蹄心陰陽瓦煅存性研細每服三錢熱
黃酒沖服
(方歌)千里奔散破傷風口噤拘急寒熱攻騾蹄火煅存
性研每服三錢黃酒沖
雄鼠散
活雄鼠一枚用鐵線縳繞陰陽瓦煅存性研為細末
作一服熱黃酒調下
(方歌)雄鼠破傷風居表活鼠一枚鐡線繞陰陽瓦煅存
性研酒調盡服風邪了
蜈蚣星風散
蜈蚣(二條)江鰾(三錢)
南星防風(各二錢五分)
共研細末每用二錢黃酒調服一日二服
(方歌)蜈蚣星風邪末散搜風發汗去風源南星江鰾防
風末酒服經絡自通宣
江鰾丸
天麻雄黃(各一錢)
蜈蚣(二條)江鰾
殭蠶(炒)野鴿糞(各五分炒)
共研細末作兩分一分飯丸如梧桐子硃砂為衣
一分加巴豆霜二分五釐飯丸如梧桐子大每用
硃砂藥二十丸如巴豆藥一丸二服加二丸白滚
水送下至便利為度再服硃砂藥病愈即止
(方歌)江鰾破傷風入裏驚兼抽搐下之宜天麻蜈蚣殭
鴿糞雄黃巴霜丸硃衣
羌麻湯
羌活麻黃
川芎防風
枳殼(麩炒)白茯苓
石膏(煅)黃芩
細辛甘菊花
蔓荆子前胡
甘草(各七分生)白芷
薄荷(各五分)
生薑三片水二鍾煎八分服
(方歌)羌麻湯芎風枳殼苓芷石膏芩薄荷細辛菊蔓前
甘草發汗破傷風即瘥
榆丁散
防風地榆
紫花地丁馬齒莧(各五錢)
共研細末每服三錢温米湯調下
(方歌)榆丁破傷風為患頭汗身無不宜散此藥米湯服
解和防榆地丁馬齒莧
大芎黃湯
黃芩羌活
大黃(各二錢)川芎(一錢)
水煎服以微利為度
(方歌)大芎黃治破傷風汗多便秘小水紅水煎黃芩與
羌活大黃切片共川芎
防風當歸散
防風當歸
川芎生地(各二錢五分)
水煎服
(方歌)防風當歸表太過臟腑雖調汗出多只將四味水
煎服川芎生地共相和
小芎黃湯
川芎(二錢)黃芩(二錢)
甘草(五分生)
水煎温服
(方歌)小芎黃湯發散後表熱猶存用此醫芎芩甘草煎
温服退熱除根神效竒
栝石湯
栝蔞仁(九錢)滑石(一錢五分)
蒼术(米泔水浸炒)南星
赤芍陳皮(各一錢)
白芷黃蘗
黃芩黃連
甘草(二分生)
生薑三片水三鍾煎一鍾服之
(方歌)栝石芍芷蘗芩連蒼术南星陳草煎醫治破傷風
下後熱猶不解服之痊
當歸地黃湯
當歸熟地
川芎藁本
白芍(酒炒)防風
白芷(各一錢)細辛
水煎服
(方歌)當歸地黃芎藁本白芍防風芷細辛破傷之時血
出甚服此滋榮風不侵
參歸養榮湯
人參當歸
川芎白芍(酒炒)
熟地白术(土炒)
白茯苓陳皮(各一錢)
甘草(五分炙)
生薑三片紅棗肉二枚水煎服
(方歌)參歸養榮榮衛虚潰瘡失護風邪居生薑三片一
枚棗八珍湯内入陳皮
硃砂指甲散
人手足指甲(燒存性用六錢)
硃砂南星
獨活(各二錢)
共研細末每用四錢熱黃酒調下
(方歌)硃砂指甲散神效破傷風侵手足搖每用四錢熱
酒服南星獨活指甲燒
黑花蛇散
麻黃(一兩炙)黑花蛇(六錢蛇酒浸即烏)
天麻白附子
乾薑川芎
附子(製)草烏(各五錢泡去皮)
蠍稍(二錢五分)
共研細末每服一錢熱黃酒調下日二服
(方歌)黑花蛇散蠍麻黃天麻白附子乾薑川芎附子草
烏泡善却風痰醫破傷
玉真散
白芷南星
白附子天麻
羌活防風(各一兩)
共研細末吐津調濃敷傷處如破傷風初起角弓
反張牙關緊急每用三錢熱童便調服亦妙
(方歌)玉真散芷共南星白附天麻羌活風破傷風襲𫝊
經絡熱酒調服立奏功
生肌玉紅膏(見潰瘍門)
發痙
潰瘍發痙類破傷有汗為柔無汗剛膿血出多成此證
補正驅邪要審詳
(註)此證勢類破傷風牙緊體強肢搐背反有汗曰柔
痙無汗曰剛痙由潰瘍亡血過多所致治宜大補
氣血以十全大補湯加釣藤鈎梔子天麻服之不
應者服獨活湯手足逆冷加桂附誤作風痙汗之
則危
十全大補湯
獨參湯(俱見潰瘍門)
湯火傷
湯燙火燒皮爛疼皰起挑破使毒輕煩躁作嘔防毒陷
便秘神昏氣喘凶
(註)此證係好肉暴傷湯燙火燒皮膚疼痛外起燎皰
即將皰挑破放出毒水使毒輕也其證雖屬外因
然形勢必分輕重輕者施治應手而愈重者防火
毒熱氣攻裏令人煩躁作嘔便秘甚則神昏悶絶
初傷用冷燒酒一鍾於無意中望患者胸前一潑
被吃一驚其氣必一吸一呵則内之熱毒隨呵而
出矣仍作煩悶者以新童便灌之外初用清涼膏
塗之解毒止痛不致臭爛次以鸎粟膏塗之痛止
生膿時換黃連膏貼之收斂火毒攻裏者宜四順
清涼飲服之務令二便通利則毒熱必解初終禁
用冷水井泥浸溻傷處恐熱毒伏於内寒滯束於
外致令皮肉臭爛神昏便秘端肩氣喘多致不救
外花砲火藥烘燎者治法同前
鸎粟膏
鸎粟花(十五朵無花以殼代之)
香油四兩將鸎粟煠枯濾淨入白蠟三錢溶化盡
傾入盌内待將凝之時下輕粉二錢攪勻炖水中
令冷取出臨用時抿脚挑膏手心中捺化搽於傷
處綿紙盖之日換二次其痛自止次日用輭帛挹
淨腐皮再搽之
(方歌)鸎粟膏醫湯火燒香油鸎粟共煎熬白蠟更兼真
輕粉患上搽塗痛即消
清涼膏
水潑開石灰末一升加水四盌攪渾澄清取清汁一
盌加香油一盌以筯順攪數百轉其稠黏如糊用雞
翎蘸掃傷處
黃連膏(見鼻部鼻瘡)
四順清涼飲(見面部痄腮)
凍瘡
凍瘡觸犯嚴寒傷氣血肌肉硬腫殭涼水揉溻覺熱散
大忌烘火立成瘡
(註)此證由觸犯嚴寒之氣傷及皮肉著凍以致氣血
凝結肌肉硬腫殭木不知痛癢即在著痛之處墊
衣揉搓令氣血活動次用涼水頻洗覺熱殭木處
通活如故則已若日久凍殭疙&KR1792;不散用冰一塊
絹包溻之以殭疙&KR1792;化盡為度此從治之法也若
暴凍即著熱或進煖屋或用火烘湯泡必致肉死
損形輕則潰爛重則骨脱筋連急剪去筋否則浸
滛好肉初治宜人參養榮湯加醇酒服之潰爛者
外按癰疽潰瘍治法亦有經年不愈者用獨勝膏
敷之甚效
獨勝膏
於六月初六十六二十六日用獨頭蒜杵爛日中曬
熱塗於凍發之處即於日中曬乾忌患處著水
人參養榮湯(見潰瘍門)
人齩傷
人齩係受牙毒傷腫痛臭爛異尋常始終惟宜童便洗
蟾酥條餅功最良
(註)此傷由人牙齒食用炙煿之物漸漬有毒故一受
其傷則腫痛臭爛異於尋常初齩時用熱童便浸
傷處洗去牙黃汚血貼蟾酥餅以萬應膏盖之出
微膿即愈若失治則爛痛發腫仍用童便浸洗次
用油紙撚點火於患處薰之良久插蟾酥條如傷
口大作餅罨上萬應膏盖之俟腫消時用葱白二
兩甘草五錢水煎日洗一次換生肌玉紅膏盖貼
萬應膏收口一法隨於齩後即用童便洗之大糞
塗之腫潰時人中黃熬湯時洗較諸治法尤覺神
效
蟾酥餅
蟾酥條(俱見疔瘡門)
萬應膏
生肌玉紅膏(俱見潰瘍門)
熊虎狼傷人
熊虎狼傷致成傷内外服洗葛根湯青布撚薰鐡湯洗
獨窠栗子嚼塗傷
(註)熊虎狼牙爪傷人皮肉成瘡者初宜葛根濃煎内
服一二鍾外洗日十度或煮生鐡有味者洗之又
用青布急捲為繩撚著納竹筒中注瘡口薰之出
毒水次宜獨窠栗子生嚼塗傷口效
馬齩傷
馬齩傷時損肌肉栗子嚼爛敷患處若逢毒氣入裏者
馬齒莧湯速宜服
(註)此傷用栗子嚼爛敷之毒氣入裏心煩嘔悶者馬
齒莧煎湯飲之即效外用馬鞭子挽手及鞭穗煅
灰存性研末豬脂搗合貼之俱效
瘋犬齩傷
瘋犬齩傷毒最深刺吮糞灸尿洗淋頂心紅髮當拔去
三年禁忌保終身
(註)犬因五臟受毒而成瘋犬故經其齩必致傷人九
死一生之證也初被齩時急就齩處刺令出毒血
以口含漿水吮洗傷處或以拔法拔之或以人尿
淋洗拭乾即用核桃殼半邊以人糞填滿罨在齩
處上著艾灸之殼焦糞乾再易灸至百壯以玉真
散唾津調敷次日再灸漸灸至三五百壯為度於
初灸時即服扶危散逐惡物血片從小水中出若
毒物血片堵塞莖中致小水澀滯若淋者即服琥
珀碧玉散以通利之被齩之人頂心有紅髮一根
速當拔去一法用豆䜴研末香油調稠丸如彈子
大常揩拭所齩處搯開看豉丸内若有狗毛茸茸
然此係毒氣已出易丸再揩至無茸毛方止甚效
始終禁忌必當慎重終身忌食狗肉及蠶蛹赤豆
百日内忌見麻物忌飲酒三年内忌食一切毒物
及房事可常食杏仁以防其毒若治遲犬毒入心
煩亂腹脹口吐白沫者用虎頭骨虎牙虎脛骨為
末酒調二錢服之若發狂叫喚人聲似犬聲眼神
露白者逆終始犯禁忌者不救
扶危散
螌蝥(按日數用之如犬齩已竟七日用七個十日用十個去翅足加糯米同炒去米)
滑石(一兩水飛)雄黃(一錢)
麝香(二分)
共研細末每服一錢温酒調下不飲酒者米湯調
下
(方歌)扶危散治瘋犬齩螌蝥糯米一同炒滑石雄黃與
麝香研加酒服毒即掃
琥珀碧玉散
滑石(六兩)甘草(一兩)
琥珀(五錢)青黛(八分)
共研細末每服三錢燈心煎湯調下
(方歌)琥珀碧玉用六一黛珀同加研極細燈心湯調服
三錢滑澁能醫小水利
瘋犬齩傷拔法
用砂燒酒壺兩個盛多半壺燒酒先以一壺上火令
滚無聲傾去酒即按在破傷瘡口拔出汚黑血水滿
則自落再以次壺仍按瘡口論流提拔以盡為度其
證立愈
玉真散(見破傷風)
馬汗驢涎入瘡
潰瘡誤犯馬汗傷焮痛紫腫瘡四旁急砭腫處出紫血
烏梅嚼爛塗敷良患者煩熱毒攻腹強弱量服馬莧湯
更有騾涎入瘡者冬瓜青皮末敷瘡
(註)此證係潰瘡未合誤入馬汗之毒以致瘡口四旁
忽復焮痛紫腫宜急砭腫處令出紫血烏梅嚼爛
塗於瘡上若患者煩悶發熱恐毒入腹以致不救
急用醇酒濃煎馬齒莧飲之盡醉為效但馬齒莧
其性寒滑凡瘡潰未合氣血未復而又受此汗毒
必量人壯弱用一兩或五錢更有驢涎入瘡者形
證與馬汗毒同宜用冬瓜片下青皮晒乾研末敷
之熬湯洗之亦可毒甚者亦用馬齒莧酒飲之立
效
蛇齩傷
蛇齩傷時即飲醋仍宜用繩紥患處再服五靈共雄黃
腫消口合自如故
(註)凡被蛇齩傷者即時飲好醋一二碗使氣不隨血
走以繩紥傷處兩頭若昏困宜用五靈脂五錢雄
黃二錢五分共為末酒調二錢灌之少時齩處出
黃水水盡則腫消以雄黃末掺之口合而愈
蜈蚣齩傷
蜈蚣齩傷用雄雞倒控雞涎手蘸之扶搽傷處痛立止
甚飲雞血最相宜
(註)此傷取雄雞倒控少時以手蘸雞口内涎抹搽傷
處其痛立止甚者生雞血乘熱飲之立效
蠍螫蠶齩
蠍螫急取大蝸牛搗爛塗之痛立休蠶齩須將苧根搗
取汁搽塗患即瘳
(註)凡蠍螫取大蝸牛一個搗爛塗之其痛立止一時
不得蝸牛即將螫處擠去毒水急用膏藥烤熱貼
之亦能止痛蠶齩者用苧根搗汁塗之即愈
射工傷
射工傷人必癢痛甚則骨肉爛成瘍豆豉搗敷白芷洗
已爛海螵蛸末良
(註)射工即樹間雜毛蟲也又名瓦刺蟲人觸著則能
放毛射人初癢次痛勢如火燎久則外癢内痛骨
肉皆爛諸藥罔效用豆豉清油搗敷痛癢之處少
時則毛出可見去豆豉用白芷煎湯洗之如肉已
爛用海螵蛸末摻之即愈
蚯蚓傷
蚯蚓齩傷受毒氣眉髯脱落全無跡法用鹽湯頻頻洗
久則其毒自然去
(註)蚯蚓齩傷即受蚯蚓之毒令人眉髯皆落狀如大
麻風但夜則蚓鳴於體中為異耳宜用鹽湯頻頻
洗之其毒自去
天蛇瘡
天蛇瘡發肌膚中似癩非癩是其形證因草内蜘蛛毒
復被露水侵始生
(註)此證生於肌膚似癩非癩是草中花蜘蛛螫傷復
被露水所侵而致法宜秦艽一味煎湯徐徐飲之
外敷二味拔毒散甚效
二味拔毒散(見腫瘍門)
蠷螋傷
蠷螋隱壁尿射人誤著皮膚水皰淫痛如火烙如豆大
鹽湯二味拔毒侵
(註)此蟲一名多脚蟲藏於壁間以尿射人若誤中其
毒令人皮膚起燎漿水皰痛如火烙初如飯糝次
如豆大宜鹽湯綿溻瘡上數換即消甚則毒延徧
身搔癢不休宜二味拔毒散敷之甚效
二味拔毒散(見腫瘍門)
百蟲入耳
蟲偶入耳勿驚慌燒肉香氣近耳旁獨坐夜燈引蟲出
麻油滴耳使蟲殃
(註)百蟲偶然誤入耳中如蠅蚊小蟲以麻油數點滴
入耳竅蟲即死取出如蚰蜒等物入者以肉炙香
置於耳旁蟲聞香自出夜間暗入者切勿驚慌响
叫逼蟲内攻宜端坐點燈光向耳竅其蟲見光自
出若對面有人其蟲不出人皆旁避方效
御纂醫宗金鑑卷七十五
御纂醫宗金鑑卷七十五
編輯外科心法要訣
雜證部
跌撲
跌撲之證屬尋常復元活血湯最良已破亡血八珍服
未破血瘀大成湯
(註)此證有已破未破之分亡血瘀血之别如尋常跌
撲微傷皮肉疼痛未破者以復元活血湯散瘀活
血若損傷筋骨血流過多不止者即為亡血急用
花蕊石散乾撒止血内服八珍湯加酒炙骨碎補
續斷紅花若從高跌墜未曾損破皮肉者必有瘀
血流注臟腑人必昏沈不醒二便秘結當以大成
湯通利二便其人自醒若便利不醒者灌獨參湯
救之
大成湯
大黃(三錢)朴消
枳殼(各二錢麩炒)厚朴(薑炒)
當歸紅花
木通蘇木
陳皮甘草(各一錢生)
水二鍾煎八分不拘時服服後二時不行渣再煎
加蜜三匙沖服
(方歌)大成活瘀便立通消黃枳殼厚歸紅木通蘇木陳
皮草煎服不行加蜜沖
復元活血湯
當歸尾(二錢)柴胡(一錢五分)
穿山甲(炙研)紅花
栝蔞仁(各七分)甘草(五分)
桃仁(十七個)大黃(三錢)
水二鍾酒二鍾煎一鍾食遠服以利為度
(方歌)復元活血跌撲證惡血流瘀積滯疼山甲柴紅栝
蔞草桃仁歸尾大黃行
花蕊石散(見發無定處血痣)
八珍湯
獨參湯(俱見潰瘍門)
金瘡
金瘡須宜騐傷痕輕傷皮肉重傷筋外撒如聖桃花散
血多八珍湯獨參
(註)此證有金刃傷箭鏃傷磁鋒傷須看傷痕深淺輕
者皮肉破損血流不住以桃花散撒之重者筋斷
血飛係大衇已傷用如聖金刀散撒上以絹帛紥
住止而復流再撒若藥痂過厚拘痛者以生肌玉
紅膏塗傷處外貼陀僧膏長筋止痛生肌治之無
論輕重傷破出血初服三黃寶蠟丸傷破微出血
者服黎洞丸若出血過多其人面黃眼黑不可專
攻瘀血宜用八珍湯甚者獨參湯先固根本二方
俱加蘇木紅花兼調瘀血此證雖係好肉暴傷然
驗脈法形證亦可以定生死如傷血過多脈見虚
細沈小和緩者生若脈見浮洪數大實虚促者死
被傷入肺者二七死左脇下傷内者腸全斷者少
腹下傷内者傷處繁多者老人左股壓碎者傷破
陰子者肩内耳後傷透於内者死凡傷天窗穴與
眉角腦後臂裏跳脈髀内陰股兩乳上下心下鳩
尾及五臟六腑之俞者皆死腦後出髓而不能語
目睛直視喉中沸聲口急唾出兩手妄舉者亦死
又有腹皮損破腸出者看腸若僅傷一半者可治
先以大麥煮粥取濃汁温洗其腸以桑皮尖茸為
線蘸花蕊石散縫腸傷口急於縫處塗活雞冠血
隨以清油塗腸令潤將腸輕輕納入腹内外用生
人長髮密縫腹傷口之裏肉留外皮撒月白珍珠
散以待生肌斂口若傷口大者不能外縫以陀僧
膏護貼候自潰膿即按潰瘍門治法縫後勿驚笑
以米飲少少飲之漸增待二十日後再喫濃粥調
理而愈
三黃寶蠟丸
藤黃(四兩製法見黎洞丸内)天竹黃(無眞者九轉南星代之)
紅芽大戟劉寄奴
血竭(各三兩)孩兒茶
雄黃(各三兩)朴消(一兩)
當歸尾(一兩五錢)鉛粉
汞(即水銀)乳香
麝香(各三錢)琥珀(二錢)
各研極細末稱凖和一處將水銀同鉛粉在鐡鍋
内火上熱研成末入前藥内共研勻用煉淨黃蠟
二十四兩放磁器内坐滚水中化開將藥入内攪
勻病重者每丸一錢病輕者每丸五分熱黃酒調
服倘受傷至重連服數次服藥後飲酒出汗更妙
又治一切惡瘡以香油化開敷之甚效
(方歌)三黃寶蠟琥天竹大戟兒茶消寄奴雄竭藤黃鉛
粉汞乳歸麝碾去其粗蠟丸黃酒熱調服外治惡
瘡油化敷能療金瘡傷損證續筋瘀散痛全無
黎洞丸
三七生大黃
阿魏孩兒茶
天竹黃血竭
乳香沒藥(各二兩)
雄黃(一兩)山羊血(五錢無眞者以小子羊鮮心血代之)
冰片麝香
牛黃(各二錢五分末以上各研細)
藤黃(二兩荷葉露泡之隔湯煮十餘次去浮沈取中以秋)
(將山羊血拌入曬乾)
取秋露水化藤黃拌藥搗千餘下如乾加煉蜜少
許為丸重一錢黃蠟封固每用一丸黃酒化服外
敷亦用黃酒磨塗此藥如在夏天修和取天落水
拌之為丸
(方歌)黎洞金瘡跌撲傷發背癰疽諸惡瘡瘰癧刑傷瘋
犬齩蜂蛇蠍毒服敷良三七大黃冰麝魏兒茶天
竹竭藤黃羊血牛雄黃乳没秋露和丸酒化強
桃花散(見發無定處血箭)
如聖金刀散(見足部脱疽)
生肌玉紅膏
陀僧膏
八珍湯
獨參湯
月白珍珠散(俱見潰瘍門)
花蕊石散(見發無定處血痣)
箭頭入肉(附毒箭)
箭頭入肉鉗不出解骨丸納羊脂敷燋銅毒箭金汁解
射菵中人藍汁塗
(註)箭頭嵌入肉内鉗不出者宜解骨丸納傷口内外
用羊腎脂細嚼貼之覺癢忍之極癢箭頭漸冒撼
動拔出即以人尿洗之貼陀僧膏日換傷口自斂
又有毒箭二種交廣蠻夷用燋銅作箭鏃甚毒人
若中之纔傷皮肉便悶膿沸爛而死急飲金汗外
亦用金汁抹之若金汁一時不得即灌人糞汁並
外敷之非此不能解毒也又一種以毒藥喂箭名
為射菵人若中之甚解急用葛氏方用藍錠汁一
盌灌之外亦用塗抹傷處一法用大豆豬羊血内
服外敷解毒亦效又箭鏃不出者搗鼠肝塗之或
鼠腦搗塗即出
解骨丸
蜣螂(研)雄黃
象牙末(各等分)
共和勻煉蜜為丸如黍米大納傷口處
(方歌)解骨丸能拔箭鏃蜣螂雄黃功效速象牙末加蜜
煉丸大如黍米納傷處
陀僧膏(見潰瘍門)
鐡鍼入肉
鐡鍼入肉隨氣遊走向心胸險可愁烏鴉翎灰酒調服
膏貼鍼出始免憂
(註)凡鐡鍼誤入肉中無眼者不動有眼者隨氣遊走
若走向心窩胸膛者險急用烏鴉翎數根炙焦黃
色研細末酒調服一錢或二錢俱可外用神聖膏
貼三五次其鍼自出前法用在一二日間效
神聖膏
用車脂輦油不拘多少研如膏調慈石末攤紙上如
錢許貼之每日二換
鐡鍼誤入咽喉
誤吞鐡鍼入咽喉急飲蝦蟆血數頭鍼不即吐笤籬散
或食飴糖出不留
(註)鐡鍼誤入咽喉無藥可施宜用癩蝦蟆數個將頭
刴去倒垂流血以盌接之得一杯許灌入喉中移
時連鍼吐出鍼自輭曲一方用舊笤籬煆存性研
末每服三錢黃酒調服亦能化鍼或用飴糖一觔
食盡便出
誤吞銅錢
誤吞銅錢雖無疼久留腹中病必成荸薺能化堅為輭
多食無傷可化銅
(註)誤吞銅錢多食荸薺即能化堅為輭若誤吞鐡骨
等物腸中不能轉送覺墜者多食青菜豬脂自然
送入大腸與糞同出甚效
骨骾咽喉
骨骾咽喉最可憂吐嚥刺痛礙咽喉魚骨須用鴨涎灌
獸骨狗涎灌即瘳
(註)此證由嚥物急迫骨骾於咽喉妨礙飲食吐嚥刺
痛宜急治之然有魚骨獸骨之分誤吞魚骨者用
河中養蓄活鴨倒掛垂涎以磁盌接下令患人仰
卧頻灌其骨盡化誤吞獸骨者用狗一隻倒掛接
涎如前法頻灌其骨盡化俱效若失治咽喉腫痛
潰膿宜用冰硼散吹之不可妄服涼藥若骨勢大
者與飲食難下餓倒胃氣者俱屬難救
冰硼散(見口部鵝口瘡)
杖瘡
杖瘡須宜看其形已破未破要分明清涼拈痛膏破用
敷之消腫並止疼未破瘀血須當砭湯劑急宜用大成
玉紅膏貼瘀腐痛搽之新肉自然生
(註)此瘡有已破未破之分已破者隨杖後用清涼拈
痛膏敷之疼腫即消未破瘀血内攻者急宜砭去
瘀血内服大成湯便通自愈如傷處瘀腐作疼者
生肌玉紅膏搽之自然腐化新生其效甚捷
清涼拈痛膏
如意金黃散一兩加樟腦末三錢和勻又用生白石
灰塊三四觔許以水泡開水高石灰二三指露一宿
將石灰面上浮起油水結如雲片者輕輕帶水起入
盌内有水一種對香油一鍾竹筯攪百轉自成稠膏
調前藥稀稠得所不用湯洗徧敷傷處紙盖布紥夏
月一日冬月二日方用葱湯淋洗乾淨仍再敷之以
腫消痛止為度
(方歌)清涼拈痛金黃散加入樟腦末三錢杖瘡破後多
疼痛石灰水油調敷痊
大成湯(見跌撲)
生肌玉紅膏(見潰瘍門)
如意金黃散(見腫瘍門)
夾傷
夾傷禁用藥貼敷硃砂燒酒可調塗瓊液散服隨飲醉
腫勢必消痛自除復受重刑潰破者代杖湯藥速宜圖
氣血弱者當大補六眞膏貼痛即無
(註)夾傷即擠傷也禁用敷藥膏藥及泥塗等法恐後
必作腫成膿受刑初宜服代杖丹以護心隨用銀
硃或硃砂末燒酒調敷傷處再著一人以手十指
尖輕啄患者脚心先覺癢次覺疼為止次著一二
人以筆管於患者脚面上輕輕趕之助通血脈候
傷處凹者突起四圍腫大為度即服瓊液散隨飲
至醉次日揩去所敷銀硃只用洗杖傷湯日燙二
三次次日再服瓊液散其腫自消痛即止矣如復
受重刑以致破潰者外貼瓊液膏内服代杖湯繼
宜大補氣血易於收功生肌時換貼六眞膏其效
甚捷
代杖丹
丁香蘇木
蚯蚓(去土)無名異
丹皮肉桂
木鱉子乳香
没藥自然銅(各一兩淬七次火煅醋)
右為末煉蜜和丸二錢重用一丸黃酒化下
(方歌)代杖護心血不攻丁香蘇木蚓無名丹皮肉桂木
鱉子乳香没藥自然銅
瓊液散
閙羊花(擇去梗蒂蕊葉洗去灰沙曬乾砂鍋微焙)
為末每服五分壯者七分先飲醇酒至半酣次用
調藥服下再飲至大醉為度靜卧勿語語則發麻
至次日其麻方解消腫止疼其功甚捷連服三五
次弱者間一二日再服
(方歌)瓊液散消瘀血滯豫酌酒至半酣時閙羊花末調
服下&KR0008;漿復飲醉如癡
洗杖湯
陳皮透骨草
南星天門冬
地骨皮天靈蓋(各五錢)
象皮(一兩切碎)
水煎浸洗日三二次
(方歌)洗杖湯陳透骨星天冬地骨共天靈象皮水煎日
勤洗夾傷消腫又除疼
瓊液膏
當歸尾閙羊花
紅花白芷
蒲黃(各二兩)
香油一觔浸藥七日煠枯去渣入白蠟黃蠟各一
兩溶化盡絹濾淨稍温再入冰片六分没藥乳香
末各六錢攪勻攤貼
(方歌)瓊液膏貼夾傷破歸閙紅花芷蒲黃油煠又下白
黃蠟再加冰片没乳香
代杖湯
乳香没藥
蘇木(各二錢)蒲黃
木通枳殼(麩炒)
甘草(生)當歸尾
丹皮木耳
穿山甲(各一錢炙研)土木鱉(五個焙)
酒水煎服
(方歌)代杖湯醫夾傷驗乳没蒲黃通枳甘歸尾丹皮鱉
木耳酒煎蘇木炙穿山
六真膏
樟腦(三兩)孩兒茶
滴乳香血竭
沒香三七
共為末用豬脂油十二兩盌盛水煮化將藥入油
内和勻攤貼
(方歌)六真膏貼夾杖傷樟腦兒茶滴乳香竭沒三七脂
油化和敷諸瘡也相當
竹木刺入肉
諸刺入肉係外傷螻蛄搗塗最為良如刺已出仍作痛
再塗螻蛄即無妨
(註)諸刺入肉外傷之證也輭淺者以鍼撥出硬深者
搗螻蛄塗之少時即出如刺已出而仍作痛者再
以螻蛄塗之即愈
破傷風
皮肉損破外傷風初覺牙關噤不鬆甚則角弓反張狀
吐涎抽搐不時寧四因動靜驚潰審陷縮神昏不語凶
在表宜汗裏宜下半表半裏以和平
(註)此證由破傷皮肉風邪襲入經絡初起先發寒熱
牙關噤急甚則身如角弓反張之狀口吐涎沫四
肢抽搐無有寧時不省人事傷口銹澁然傷風有
四因動受靜受驚受瘡潰後受皆可傷風動而受
者怒則氣上其人跳躍皮肉觸破雖被風傷風入
在表因氣血鼓旺不致深入屬輕靜受者起作和
平之時氣不充鼓偶被破傷風邪易於入裏屬重
驚受者驚則氣陷偶被傷破風邪隨氣直陷入陰
多致不救屬逆若風邪𫝊入陰經者則身涼自汗
傷處反覺平塌陷縮甚則神昏不語嘬口舌短其
證貴乎早治當分風邪在表在裏或半表半裏以
施汗下和三法如邪在表者寒熱拘急口噤咬牙
宜服千里奔散或雄鼠散汗之次以蜈蚣星風散
頻服追盡臭汗如邪在裏者則驚而抽搐臟腑秘
澀宜江鰾丸下之如邪在半表半裏無汗者宜羌
麻湯主之若頭汗多出而身無汗者不可發汗宜
榆丁散和之若自汗不止二便秘赤者宜大芎黃
湯主之又有發表太過臟腑雖和自汗不止者宜
防風當歸散服之發表之後表熱不止者宜小芎
黃湯服之攻裏之後裏熱不止宜栝石湯服之若
傷時血出過多不可再汗宜當歸地黃湯主之至
於生瘡潰後受風者因生瘡潰而未合失於調護
風邪乘虚侵入瘡口先從瘡圍起粟作癢重則牙
緊項輭下視不宜發汗誤汗令人成痙當以參歸
養榮湯加殭蠶主之先固根本風邪自定若手足
戰掉不已者宜硃砂指甲散主之若痰盛抽搐身
涼者宜黑花蛇散主之外治之法遇初破之時一
二日間當用灸法令汗出其風邪方解若日數已
多即禁用灸法宜羊尾油煮微熟絹包乘熱熨破
處數換拔盡風邪未盡者次日再熨兼用潄口水
洗之日敷玉真散至破口不銹生膿時換貼生肌
玉紅膏緩緩收斂按劉完素只論三陽汗下和三
法而不論三陰者盖風邪𫝊入陰經其證已危如
腹滿自利口燥咽乾舌捲囊縮等類皆無可生之
證故置而不論也
千里奔散
用行遠路騾蹄心陰陽瓦煅存性研細每服三錢熱
黃酒沖服
(方歌)千里奔散破傷風口噤拘急寒熱攻騾蹄火煅存
性研每服三錢黃酒沖
雄鼠散
活雄鼠一枚用鐵線縳繞陰陽瓦煅存性研為細末
作一服熱黃酒調下
(方歌)雄鼠破傷風居表活鼠一枚鐡線繞陰陽瓦煅存
性研酒調盡服風邪了
蜈蚣星風散
蜈蚣(二條)江鰾(三錢)
南星防風(各二錢五分)
共研細末每用二錢黃酒調服一日二服
(方歌)蜈蚣星風邪末散搜風發汗去風源南星江鰾防
風末酒服經絡自通宣
江鰾丸
天麻雄黃(各一錢)
蜈蚣(二條)江鰾
殭蠶(炒)野鴿糞(各五分炒)
共研細末作兩分一分飯丸如梧桐子硃砂為衣
一分加巴豆霜二分五釐飯丸如梧桐子大每用
硃砂藥二十丸如巴豆藥一丸二服加二丸白滚
水送下至便利為度再服硃砂藥病愈即止
(方歌)江鰾破傷風入裏驚兼抽搐下之宜天麻蜈蚣殭
鴿糞雄黃巴霜丸硃衣
羌麻湯
羌活麻黃
川芎防風
枳殼(麩炒)白茯苓
石膏(煅)黃芩
細辛甘菊花
蔓荆子前胡
甘草(各七分生)白芷
薄荷(各五分)
生薑三片水二鍾煎八分服
(方歌)羌麻湯芎風枳殼苓芷石膏芩薄荷細辛菊蔓前
甘草發汗破傷風即瘥
榆丁散
防風地榆
紫花地丁馬齒莧(各五錢)
共研細末每服三錢温米湯調下
(方歌)榆丁破傷風為患頭汗身無不宜散此藥米湯服
解和防榆地丁馬齒莧
大芎黃湯
黃芩羌活
大黃(各二錢)川芎(一錢)
水煎服以微利為度
(方歌)大芎黃治破傷風汗多便秘小水紅水煎黃芩與
羌活大黃切片共川芎
防風當歸散
防風當歸
川芎生地(各二錢五分)
水煎服
(方歌)防風當歸表太過臟腑雖調汗出多只將四味水
煎服川芎生地共相和
小芎黃湯
川芎(二錢)黃芩(二錢)
甘草(五分生)
水煎温服
(方歌)小芎黃湯發散後表熱猶存用此醫芎芩甘草煎
温服退熱除根神效竒
栝石湯
栝蔞仁(九錢)滑石(一錢五分)
蒼术(米泔水浸炒)南星
赤芍陳皮(各一錢)
白芷黃蘗
黃芩黃連
甘草(二分生)
生薑三片水三鍾煎一鍾服之
(方歌)栝石芍芷蘗芩連蒼术南星陳草煎醫治破傷風
下後熱猶不解服之痊
當歸地黃湯
當歸熟地
川芎藁本
白芍(酒炒)防風
白芷(各一錢)細辛
水煎服
(方歌)當歸地黃芎藁本白芍防風芷細辛破傷之時血
出甚服此滋榮風不侵
參歸養榮湯
人參當歸
川芎白芍(酒炒)
熟地白术(土炒)
白茯苓陳皮(各一錢)
甘草(五分炙)
生薑三片紅棗肉二枚水煎服
(方歌)參歸養榮榮衛虚潰瘡失護風邪居生薑三片一
枚棗八珍湯内入陳皮
硃砂指甲散
人手足指甲(燒存性用六錢)
硃砂南星
獨活(各二錢)
共研細末每用四錢熱黃酒調下
(方歌)硃砂指甲散神效破傷風侵手足搖每用四錢熱
酒服南星獨活指甲燒
黑花蛇散
麻黃(一兩炙)黑花蛇(六錢蛇酒浸即烏)
天麻白附子
乾薑川芎
附子(製)草烏(各五錢泡去皮)
蠍稍(二錢五分)
共研細末每服一錢熱黃酒調下日二服
(方歌)黑花蛇散蠍麻黃天麻白附子乾薑川芎附子草
烏泡善却風痰醫破傷
玉真散
白芷南星
白附子天麻
羌活防風(各一兩)
共研細末吐津調濃敷傷處如破傷風初起角弓
反張牙關緊急每用三錢熱童便調服亦妙
(方歌)玉真散芷共南星白附天麻羌活風破傷風襲𫝊
經絡熱酒調服立奏功
生肌玉紅膏(見潰瘍門)
發痙
潰瘍發痙類破傷有汗為柔無汗剛膿血出多成此證
補正驅邪要審詳
(註)此證勢類破傷風牙緊體強肢搐背反有汗曰柔
痙無汗曰剛痙由潰瘍亡血過多所致治宜大補
氣血以十全大補湯加釣藤鈎梔子天麻服之不
應者服獨活湯手足逆冷加桂附誤作風痙汗之
則危
十全大補湯
獨參湯(俱見潰瘍門)
湯火傷
湯燙火燒皮爛疼皰起挑破使毒輕煩躁作嘔防毒陷
便秘神昏氣喘凶
(註)此證係好肉暴傷湯燙火燒皮膚疼痛外起燎皰
即將皰挑破放出毒水使毒輕也其證雖屬外因
然形勢必分輕重輕者施治應手而愈重者防火
毒熱氣攻裏令人煩躁作嘔便秘甚則神昏悶絶
初傷用冷燒酒一鍾於無意中望患者胸前一潑
被吃一驚其氣必一吸一呵則内之熱毒隨呵而
出矣仍作煩悶者以新童便灌之外初用清涼膏
塗之解毒止痛不致臭爛次以鸎粟膏塗之痛止
生膿時換黃連膏貼之收斂火毒攻裏者宜四順
清涼飲服之務令二便通利則毒熱必解初終禁
用冷水井泥浸溻傷處恐熱毒伏於内寒滯束於
外致令皮肉臭爛神昏便秘端肩氣喘多致不救
外花砲火藥烘燎者治法同前
鸎粟膏
鸎粟花(十五朵無花以殼代之)
香油四兩將鸎粟煠枯濾淨入白蠟三錢溶化盡
傾入盌内待將凝之時下輕粉二錢攪勻炖水中
令冷取出臨用時抿脚挑膏手心中捺化搽於傷
處綿紙盖之日換二次其痛自止次日用輭帛挹
淨腐皮再搽之
(方歌)鸎粟膏醫湯火燒香油鸎粟共煎熬白蠟更兼真
輕粉患上搽塗痛即消
清涼膏
水潑開石灰末一升加水四盌攪渾澄清取清汁一
盌加香油一盌以筯順攪數百轉其稠黏如糊用雞
翎蘸掃傷處
黃連膏(見鼻部鼻瘡)
四順清涼飲(見面部痄腮)
凍瘡
凍瘡觸犯嚴寒傷氣血肌肉硬腫殭涼水揉溻覺熱散
大忌烘火立成瘡
(註)此證由觸犯嚴寒之氣傷及皮肉著凍以致氣血
凝結肌肉硬腫殭木不知痛癢即在著痛之處墊
衣揉搓令氣血活動次用涼水頻洗覺熱殭木處
通活如故則已若日久凍殭疙&KR1792;不散用冰一塊
絹包溻之以殭疙&KR1792;化盡為度此從治之法也若
暴凍即著熱或進煖屋或用火烘湯泡必致肉死
損形輕則潰爛重則骨脱筋連急剪去筋否則浸
滛好肉初治宜人參養榮湯加醇酒服之潰爛者
外按癰疽潰瘍治法亦有經年不愈者用獨勝膏
敷之甚效
獨勝膏
於六月初六十六二十六日用獨頭蒜杵爛日中曬
熱塗於凍發之處即於日中曬乾忌患處著水
人參養榮湯(見潰瘍門)
人齩傷
人齩係受牙毒傷腫痛臭爛異尋常始終惟宜童便洗
蟾酥條餅功最良
(註)此傷由人牙齒食用炙煿之物漸漬有毒故一受
其傷則腫痛臭爛異於尋常初齩時用熱童便浸
傷處洗去牙黃汚血貼蟾酥餅以萬應膏盖之出
微膿即愈若失治則爛痛發腫仍用童便浸洗次
用油紙撚點火於患處薰之良久插蟾酥條如傷
口大作餅罨上萬應膏盖之俟腫消時用葱白二
兩甘草五錢水煎日洗一次換生肌玉紅膏盖貼
萬應膏收口一法隨於齩後即用童便洗之大糞
塗之腫潰時人中黃熬湯時洗較諸治法尤覺神
效
蟾酥餅
蟾酥條(俱見疔瘡門)
萬應膏
生肌玉紅膏(俱見潰瘍門)
熊虎狼傷人
熊虎狼傷致成傷内外服洗葛根湯青布撚薰鐡湯洗
獨窠栗子嚼塗傷
(註)熊虎狼牙爪傷人皮肉成瘡者初宜葛根濃煎内
服一二鍾外洗日十度或煮生鐡有味者洗之又
用青布急捲為繩撚著納竹筒中注瘡口薰之出
毒水次宜獨窠栗子生嚼塗傷口效
馬齩傷
馬齩傷時損肌肉栗子嚼爛敷患處若逢毒氣入裏者
馬齒莧湯速宜服
(註)此傷用栗子嚼爛敷之毒氣入裏心煩嘔悶者馬
齒莧煎湯飲之即效外用馬鞭子挽手及鞭穗煅
灰存性研末豬脂搗合貼之俱效
瘋犬齩傷
瘋犬齩傷毒最深刺吮糞灸尿洗淋頂心紅髮當拔去
三年禁忌保終身
(註)犬因五臟受毒而成瘋犬故經其齩必致傷人九
死一生之證也初被齩時急就齩處刺令出毒血
以口含漿水吮洗傷處或以拔法拔之或以人尿
淋洗拭乾即用核桃殼半邊以人糞填滿罨在齩
處上著艾灸之殼焦糞乾再易灸至百壯以玉真
散唾津調敷次日再灸漸灸至三五百壯為度於
初灸時即服扶危散逐惡物血片從小水中出若
毒物血片堵塞莖中致小水澀滯若淋者即服琥
珀碧玉散以通利之被齩之人頂心有紅髮一根
速當拔去一法用豆䜴研末香油調稠丸如彈子
大常揩拭所齩處搯開看豉丸内若有狗毛茸茸
然此係毒氣已出易丸再揩至無茸毛方止甚效
始終禁忌必當慎重終身忌食狗肉及蠶蛹赤豆
百日内忌見麻物忌飲酒三年内忌食一切毒物
及房事可常食杏仁以防其毒若治遲犬毒入心
煩亂腹脹口吐白沫者用虎頭骨虎牙虎脛骨為
末酒調二錢服之若發狂叫喚人聲似犬聲眼神
露白者逆終始犯禁忌者不救
扶危散
螌蝥(按日數用之如犬齩已竟七日用七個十日用十個去翅足加糯米同炒去米)
滑石(一兩水飛)雄黃(一錢)
麝香(二分)
共研細末每服一錢温酒調下不飲酒者米湯調
下
(方歌)扶危散治瘋犬齩螌蝥糯米一同炒滑石雄黃與
麝香研加酒服毒即掃
琥珀碧玉散
滑石(六兩)甘草(一兩)
琥珀(五錢)青黛(八分)
共研細末每服三錢燈心煎湯調下
(方歌)琥珀碧玉用六一黛珀同加研極細燈心湯調服
三錢滑澁能醫小水利
瘋犬齩傷拔法
用砂燒酒壺兩個盛多半壺燒酒先以一壺上火令
滚無聲傾去酒即按在破傷瘡口拔出汚黑血水滿
則自落再以次壺仍按瘡口論流提拔以盡為度其
證立愈
玉真散(見破傷風)
馬汗驢涎入瘡
潰瘡誤犯馬汗傷焮痛紫腫瘡四旁急砭腫處出紫血
烏梅嚼爛塗敷良患者煩熱毒攻腹強弱量服馬莧湯
更有騾涎入瘡者冬瓜青皮末敷瘡
(註)此證係潰瘡未合誤入馬汗之毒以致瘡口四旁
忽復焮痛紫腫宜急砭腫處令出紫血烏梅嚼爛
塗於瘡上若患者煩悶發熱恐毒入腹以致不救
急用醇酒濃煎馬齒莧飲之盡醉為效但馬齒莧
其性寒滑凡瘡潰未合氣血未復而又受此汗毒
必量人壯弱用一兩或五錢更有驢涎入瘡者形
證與馬汗毒同宜用冬瓜片下青皮晒乾研末敷
之熬湯洗之亦可毒甚者亦用馬齒莧酒飲之立
效
蛇齩傷
蛇齩傷時即飲醋仍宜用繩紥患處再服五靈共雄黃
腫消口合自如故
(註)凡被蛇齩傷者即時飲好醋一二碗使氣不隨血
走以繩紥傷處兩頭若昏困宜用五靈脂五錢雄
黃二錢五分共為末酒調二錢灌之少時齩處出
黃水水盡則腫消以雄黃末掺之口合而愈
蜈蚣齩傷
蜈蚣齩傷用雄雞倒控雞涎手蘸之扶搽傷處痛立止
甚飲雞血最相宜
(註)此傷取雄雞倒控少時以手蘸雞口内涎抹搽傷
處其痛立止甚者生雞血乘熱飲之立效
蠍螫蠶齩
蠍螫急取大蝸牛搗爛塗之痛立休蠶齩須將苧根搗
取汁搽塗患即瘳
(註)凡蠍螫取大蝸牛一個搗爛塗之其痛立止一時
不得蝸牛即將螫處擠去毒水急用膏藥烤熱貼
之亦能止痛蠶齩者用苧根搗汁塗之即愈
射工傷
射工傷人必癢痛甚則骨肉爛成瘍豆豉搗敷白芷洗
已爛海螵蛸末良
(註)射工即樹間雜毛蟲也又名瓦刺蟲人觸著則能
放毛射人初癢次痛勢如火燎久則外癢内痛骨
肉皆爛諸藥罔效用豆豉清油搗敷痛癢之處少
時則毛出可見去豆豉用白芷煎湯洗之如肉已
爛用海螵蛸末摻之即愈
蚯蚓傷
蚯蚓齩傷受毒氣眉髯脱落全無跡法用鹽湯頻頻洗
久則其毒自然去
(註)蚯蚓齩傷即受蚯蚓之毒令人眉髯皆落狀如大
麻風但夜則蚓鳴於體中為異耳宜用鹽湯頻頻
洗之其毒自去
天蛇瘡
天蛇瘡發肌膚中似癩非癩是其形證因草内蜘蛛毒
復被露水侵始生
(註)此證生於肌膚似癩非癩是草中花蜘蛛螫傷復
被露水所侵而致法宜秦艽一味煎湯徐徐飲之
外敷二味拔毒散甚效
二味拔毒散(見腫瘍門)
蠷螋傷
蠷螋隱壁尿射人誤著皮膚水皰淫痛如火烙如豆大
鹽湯二味拔毒侵
(註)此蟲一名多脚蟲藏於壁間以尿射人若誤中其
毒令人皮膚起燎漿水皰痛如火烙初如飯糝次
如豆大宜鹽湯綿溻瘡上數換即消甚則毒延徧
身搔癢不休宜二味拔毒散敷之甚效
二味拔毒散(見腫瘍門)
百蟲入耳
蟲偶入耳勿驚慌燒肉香氣近耳旁獨坐夜燈引蟲出
麻油滴耳使蟲殃
(註)百蟲偶然誤入耳中如蠅蚊小蟲以麻油數點滴
入耳竅蟲即死取出如蚰蜒等物入者以肉炙香
置於耳旁蟲聞香自出夜間暗入者切勿驚慌响
叫逼蟲内攻宜端坐點燈光向耳竅其蟲見光自
出若對面有人其蟲不出人皆旁避方效
御纂醫宗金鑑卷七十五
