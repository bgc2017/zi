御纂醫宗金鑑卷二十九
刪補名醫方論卷四目錄
黃連解毒湯
三黃湯
二黃湯
三黃石膏湯
凉膈散
竹葉黃耆湯
清胃散
導赤散
五淋散
八正散
逍遙散
龍膽瀉肝湯
左金丸
瀉青丸
當歸龍薈丸
越婢加半夏湯
小青龍加石膏湯
清燥救肺湯
麥門冬湯
人參清肺湯
人參定喘湯
人參瀉肺湯
瀉白散
阿膠散
二陳湯
溫膽湯
小半夏湯
小半夏加茯苓湯
外臺茯苓飲
御纂醫宗金鑑卷二十九目錄
御纂醫宗金鑑卷二十九
刪補名醫方論卷四目錄
黃連解毒湯
三黃湯
二黃湯
三黃石膏湯
凉膈散
竹葉黃耆湯
清胃散
導赤散
五淋散
八正散
逍遙散
龍膽瀉肝湯
左金丸
瀉青丸
當歸龍薈丸
越婢加半夏湯
小青龍加石膏湯
清燥救肺湯
麥門冬湯
人參清肺湯
人參定喘湯
人參瀉肺湯
瀉白散
阿膠散
二陳湯
溫膽湯
小半夏湯
小半夏加茯苓湯
外臺茯苓飲
御纂醫宗金鑑卷二十九目錄
御纂醫宗金鑑卷二十九
刪補名醫方論卷四
黃連解毒湯
治一切陽熱火盛面赤口乾狂燥心煩錯語不眠大
熱乾嘔吐血衂血及下後而便不實熱仍不已者
黃連梔子(各等分)
黃蘖黃芩
水煎服
(集註)汪昂曰寒極曰隂毒熱極曰陽毒是方名曰黃連
解毒是君以黃連直解心經火毒也黃芩瀉肺經
火毒黃蘖瀉腎經火毒梔子通瀉三焦火毒使諸
火毒從膀胱出若大便實者加大黃名梔子金花
湯利大便是使火毒從大小二便而出也蓋陽盛
則陰衰火盛則水衰故用大苦大寒之藥抑陽而
扶陰瀉其亢甚之火而救其欲絶之水也然非實
熱不可輕投
(按)黃連解毒湯白虎湯三黃石膏湯大青龍湯皆治
表裏俱熱證然大青龍湯治表實壮熱裏熱之淺
在肌三黃石膏湯治表實壮熱裏熱之深在胃故
一以石膏佐麻桂一以石膏佐麻豉均發太陽之
表解陽明之裏也大青龍湯則更以杏草薑棗佐
麻黃其意專發熱鬱之在肌也三黃石膏湯則更
以芩連梔蘖佐石膏其意專瀉熱深之在胃也白
虎湯治表熱在肌裏熱在胃所以不用麻桂以發
太陽專主石膏而清陽明也解毒湯治表熱在三
陽裏熱在三焦所以亦不以麻桂發太陽表亦不
以石膏清陽明裏而專以三黃瀉上下内外之實
火也此皆太陽之邪侵及陽明而未入府成實者
也若已入府成實則又當從事乎三承氣湯以下
其熱也
三黃湯
治三焦實熱一切有餘火證大便秘結者
黃芩大黃
黃連(各等分)
水煎服
二黃湯
治上焦火旺頭面大腫目赤腫痛心胸咽喉口舌耳
鼻熱盛及生瘡毒者
黃芩黃連
甘草(各等分)
水煎食後服
(註)三黃湯用黃芩瀉上焦火黃連瀉中焦火大黃瀉
下焦火三焦實火大便實者誠為允當若大便不
實者黃連解毒湯證也以大黃易黃蘖者因其下
焦熱結未實也加梔子者使其熱不從大便出而
從小便出也上中二焦實火用凉膈散若夫上焦
實火則以此湯之大黃易甘草名二黃湯使芩連
之性緩緩而下留連膈上張潔古以凉膈散減消
黃加桔梗亦此義也雖同一瀉火之劑而其中上
下緩急輕重之不同此皆加減轉換法也不可不
知
三黃石膏湯
治傷寒陽證表裏大熱而不得汗或已經汗下過經
不解六衇洪數面赤鼻乾舌燥大渴煩躁不眠譫語
鼻衂發黃發疹發斑以上諸證凡表實無汗而未入
裏成實者均宜主之
石膏(兩半)黃芩
黃連黃蘗
麻黃(已上各七錢)淡豆豉(二合)
梔子(三十箇)
每服一兩加葱三根水煎熱服氣實者倍服
(註)仲景於表裏大熱立兩解之法如大青龍湯治表
裏大熱表實無汗故發汗汗出而兩得解也白虎
湯治表裏大熱因表有汗不主麻桂因裏未實不
主硝黃惟以膏知甘草外解陽明之肌熱内清陽
明之府熱表裏清而兩得解也若夫表實無汗熱
鬱榮衛裏未成實熱盛三焦表裏大熱之證若以
大青龍湯兩解之則功不及於三焦若以白虎湯
兩解之則效不及於榮衛故陶華製此湯以三黃
瀉三焦之火盛佐梔子屈曲下行使其在裏諸熱
從下而出以麻黃開榮衛之熱鬱佐豉葱直走皮
毛使其在表之邪從外而散石膏倍用重任之者
以石膏外合麻豉取法乎青龍是知解諸表之熱
不能外乎青龍也内合三黃取法乎白虎是知解
諸裏之熱不能外乎白虎也且麻豉得石膏三黃
大發表熱而不動裏熱三黃得石膏麻豉大清内
熱而不礙外邪是此方擅表裏俱熱之長亦得仲
景之心法者也若表有微汗麻黃減半桂枝倍加
以防外疎裏有微溏則減去石膏倍加葛根以避
中虛也
凉膈散
治心火上盛中焦燥實煩躁口渴目赤頭眩口瘡脣
裂吐血衂血大小便秘諸風瘛瘲胃熱發斑發狂及
小兒驚急痘瘡黑陷
連翹(四兩)大黃(酒浸)
黃芩(酒炒)薄荷(一兩)
甘草(二兩)梔子(炒)
芒硝
右為末每服三錢加竹葉生蜜煎
(集註)汪昂曰此上中二焦瀉實火藥也熱淫於内治以
鹹寒佐以苦甘故以連翹黃芩竹葉薄荷散火於
上而以大黃芒消之猛利蕩熱於中使上升下行
而膈自清矣用甘草生蜜者病在膈甘以緩之也
古方用凉膈散居多本方加菖蒲遠志名轉舌膏
治心經蘊熱加青黛藍根名活命金丹治肝經風
熱張潔古減去消黃加桔梗為之舟楫浮而上行
治上焦諸熱便不實者宜之不可以此方過瀉而
輕訾之也
竹葉黃耆湯
治消渴氣血虛胃火盛而作渴
淡竹葉生地黃(各二錢)
黃耆麥冬
當歸川芎
黃芩甘草
芍藥人參
半夏石膏(各一錢)
右水煎服
(集註)柯琴曰氣血皆虛胃火獨盛善治者補瀉兼施寒
之而不至損陽溫之而不至助火扶正而邪却矣
四君子氣藥也加黃耆而去苓术者恐火就燥也
四物湯血藥也倍地黃而用生者正取其寒也人
參黃耆甘草治煩熱之聖藥是補中有瀉矣且地
黃之甘寒瀉心腎之火竹葉助芍藥清肝膽之火
石膏佐芍藥清脾胃之火麥冬同黃芩清肺腸之
火則胃火不得獨盛而氣血之得補可知惟半夏
一味溫中辛散用之大寒劑中欲其通隂陽之路
也岐伯治隂虛而目不瞑者飲以半夏湯覆杯則
臥今人以為燥而渴者禁用是不明隂陽之理耳
(按)是方即竹葉石膏湯加生地當歸白芍川芎黃耆
黃芩也彼則治傷寒解後煩渴少氣氣逆欲吐此
則治消渴氣血虛胃火盛因其氣虛故加黃耆佐
人參甘草以補氣因其血虛故加歸芎芍地以補
血因其胃火盛故加黃芩佐石膏以清胃火其煩
渴則一故餘藥皆同也於此二方推之用半夏之
意自可知矣故脾者為胃行其津液也脾濕胃燥
津液不行得火則化痰得寒則成飲胃火清脾濕
燥其痰飲自除矣半夏消痰破飲使未化痰之津
液回清而已成痰之濁液自化非他藥所可比倫
也故二方於胃火盛燥渴中同用之
清胃散
治胃經濕熱齒齦腫痛或牽引頭腦或面發熱
升麻甘草
生地黃川黃連
牡丹皮當歸
水煎服
(集註)羅謙輔曰陽明胃多氣多血又兩陽合明為熱盛
是以邪入而為病常實若大渴舌胎煩躁此傷氣
分熱聚胃府燥其津液白虎湯主之若醇飲肥厚
炙煿過用以致濕熱壅於胃府逆於經絡而為是
病此傷血分治宜清胃方中以生地益陰凉血為
君佐之以丹皮去蒸而疏其滯以黃連清熱燥濕
為臣佐之以當歸入血而循其經仍用升麻之辛
凉為本經捷使引諸藥直達血所則咽喉不清齒
齦腫痛等證廓然俱清矣
導赤散
治心熱口糜舌瘡小便黃赤莖中作痛熱淋不利
生地木通
甘草稍
右三味水煎服
(註)赤色屬心導赤者導心經之熱從小腸而出以心
與小腸為表裏也然所見口糜舌瘡小便黃赤莖
中作痛熱淋不利等證皆心熱移於小腸之證故
不用黃連直瀉其心而用生地滋腎凉心木通通
利小腸佐以甘草稍取易瀉最下之熱莖中之痛
可除心經之熱可導也此則水虛火不實者宜之
以利水而不傷陰瀉火而不伐胃也若心經實熱
須加黃連竹葉甚者更加大黃亦釡底抽薪之法
也
五淋散
治膀胱結熱水道不通淋澁熱痛或尿如豆汁或成
砂石或如膏膿或小便血
赤苓(一錢五分)赤芍(一錢)
梔仁(一錢)當歸
甘草(各錢二分)
右五味加燈心水煎服
八正散
瞿麥梔子
萹蓄大黃
木通滑石
車前子甘草(各一錢)
加燈心一錢煎服
朱震亨方加木香一錢
(註)通調水道下輸膀胱三焦之職也受藏津液氣化
能出膀胱之職也若水道不輸則内蓄喘脹外泛
膚腫三焦之病也若受藏不化則諸淋澁痛癃閉
不通膀胱之病也經曰隂無陽無以生陽無陰無
以化故陰陽偏盛皆不生化也陽盛陰虚而膀胱
之氣不化為病者通關丸證也陰盛陽虚而膀胱
之氣不化為病者腎氣丸證也此關乎氣化陰陽
之為病也經曰下虛則遺尿又曰膀胱不約為遺
尿經曰胞移熱於膀胱則癃又曰膀胱不利為癃
故虚而寒者藏而不能約實而熱者約而不能出
也膀胱氣虚無氣以固則藏而不約不禁遺失之
病生補中固真湯證也膀胱氣熱壅結不行則約
而不出淋澁癃閉之病生八正五淋散證也此不
全關乎氣化而又關乎虚寒實熱之為病也八正
五淋皆治淋澁癃閉之藥而不無輕重之别輕者
有熱未結雖見淋澁尿赤豆汁砂石膏血癃閉之
證但其痛則輕其病不急宜用五淋散單清水道
故以梔苓清熱而輸水歸芍益陰而化陽復佐以
甘草調其陰陽而用稍者意在前陰也重者熱已
結實不但痛甚勢急而且大便亦不通矣宜用八
正散兼瀉二陰故於羣走前陰藥中加大黃直攻
後竅也丹溪方加木香者其意亦以氣化者與
逍遙散
治肝家血虛火旺頭痛目眩煩赤口苦倦怠煩渴抑
鬱不樂兩脇作痛寒熱小腹重墜婦人經水不調衇
弦大而虛
芍藥(酒炒)當歸
白术(炒)茯苓
甘草(炙)柴胡(各二錢)
引用煨薑三片薄荷少許煎服加味逍遙散即此
方加丹皮山梔(各五分炒)
(集註)趙羽皇曰五藏苦欲補瀉云肝苦急急食甘以緩
之蓋肝性急善怒其氣上行則順下行則鬱鬱則
火動而諸病生矣故發於上則頭眩耳鳴而或為
目赤發於中則胸滿脇痛而或作吞酸發於下則
少腹疼疝而或溲溺不利發於外則寒熱往來似
瘧非瘧凡此諸證何莫非肝鬱之象乎而肝木之
所以鬱其說有二一為土虛不能升木也一為血
少不能養肝也蓋肝為木氣全賴土以滋培水以
灌漑若中土虛則木不升而鬱陰血少則肝不滋
而枯方用白术茯苓者助土德以升木也當歸芍
藥者益榮血以養肝也薄荷解熱甘草和中獨柴
胡一味一以為厥陰之報使一以升發諸陽經云
木鬱則達之遂其曲直之性故名曰逍遙若内熱
外熱盛者加丹皮解肌熱炒梔清内熱此加味逍
遙散之義也
龍膽瀉肝湯
治脇痛口苦耳聾耳腫筋痿陰濕熱癢陰腫白濁溲
血
龍膽草(酒炒)黃芩(炒)
梔子(酒炒)澤瀉
木通車前子
當歸(酒洗)柴胡
甘草生地(酒炒)
水煎服
(註)脇痛口苦耳聾耳腫乃膽經之為病也筋痿陰濕
熱癢陰腫白濁溲血乃肝經之為病也故用龍膽
草瀉肝膽之火以柴胡為肝使以甘草緩肝急佐
以芩梔通澤車前輩大利前陰使諸濕熱有所從
出也然皆瀉肝之品若使病盡去恐肝亦傷矣故
又加當歸生地補血以養肝蓋肝為藏血之藏補
血即所以補肝也而妙在瀉肝之劑反作補肝之
藥寓有戰勝撫綏之義矣
左金丸
治肝藏火實左脇作痛
黃連(六兩炒)吳茱萸(一兩湯泡)
右為末作丸
(集註)胡天錫曰此瀉肝火之正劑肝之治有數種水衰
而木無以生地黃丸乙癸同源是也土衰而木無
以植參苓甘草劑緩肝培土是也本經血虛有火
用逍遥散清火血虛無水用四物湯養陰至於補
火之法亦下同乎腎而瀉火之治則上類乎心左
金丸獨用黃連為君從實則瀉子之法以直折其
上炎之勢吳茱萸從類相求引熱下行并以辛燥
開其肝鬱懲其扞格故以為佐然必本氣實而土
不虛者庶可相宜左金者木從左而制從金也
瀉青丸
治肝火風熱不能安臥多驚多怒目赤腫痛及小兒
急驚抽搐
龍膽草山梔
大黃(酒蒸)川芎
當歸羌活
防風
等分蜜丸竹葉湯下
(註)龍膽草直入肝經以瀉其火佐梔子大黃使其所
瀉之火從大小二便而出是治火之標也肝主風
風能生火治肝不治風非其治也故用羌活防風
散肝之風即所以散肝之火是治火之本也肝之
情欲散故用川芎之辛以散之肝之質喜滋故用
當歸之濡以潤之是於瀉肝之中寓有養肝之意
瀉肝者瀉肝之病也養肝者悦肝之神也蓋肝木
主春乃陽升發動之始萬物生化之源不可傷也
當歸龍薈丸
治肝經實火頭運目眩耳聾耳鳴驚悸搐搦躁擾狂
越大便秘結小便濇滯或胸脇作痛陰囊腫脹凡屬
肝經實火皆宜服之
當歸(一兩)黃連(一兩)
黃芩(一兩)龍膽草(一兩)
梔子仁(一兩)大黃(五錢)
蘆薈(五錢)青黛(五錢)
木香(二錢五分)黃蘗(一兩)
麝香(五錢另研)
右為末炒神麯糊丸每服二十丸薑湯下
(集註)汪昂曰肝木為生火之本肝火盛則諸經之火相
因而起為病不止一端矣故以當歸蘆薈龍膽草
青黛直入本經氣血兩途先平其甚者而諸經之
火無不漸平矣佐以黃芩瀉肺火黃連瀉心火黃
蘗瀉腎火大黃瀉腸胃火梔子瀉三焦火備舉大
苦大寒而直折之使上中下三焦之火悉從大小
二便利出少加木香麝香者取其調氣開竅靈通
周至也然非實火不可輕投
越婢加半夏湯
治欬而上氣此為肺脹其人喘目如脱状衇浮大者
麻黃(六兩)石膏(半觔)
生薑(三兩)甘草(二兩)
半夏(半升)大棗(十五枚)
右六味以水六升先煮麻黃去沫内藥取三升分
溫三服
小青龍加石膏湯
治肺脹欬而上氣煩躁而喘衇浮者心下有水氣
麻黃(三兩)桂枝(三兩)
細辛(三兩)芍藥(三兩)
半夏(半升)石膏(三兩)
乾薑(三兩)五味子(半升)
甘草(三兩)
右九味以水一斗煮麻黃去沫内諸藥取三升強
人服一升羸者減之日三服小兒服四合
(集註)喻昌曰前一方麻黃湯中以桂杏易石膏以衇大
有熱而加薑棗則發散之力微而且緩也後一方
小青龍湯中加入石膏以證兼煩躁雖宜汗散寒
飲猶防助熱傷津也越婢方中有石膏半夏二物
恊力建功石膏清熱藉辛熱亦能豁痰半夏豁痰
藉辛涼亦能清熱前麥冬湯方中下氣止逆全藉
半夏入生津藥中此二方又藉半夏入清溫劑中
仲景加減成方無非化裁後學矣
清燥救肺湯
治諸氣膹鬱諸痿喘嘔
桑葉(三錢經霜者)石膏(二錢五分炒)
甘草(一錢)胡麻仁(一錢炒研)
真阿膠(八分)人參(七分)
麥冬(一錢二分)杏仁(七分去皮尖炒黃)
枇杷葉(一片去毛蜜炙)
右九味以水一碗煎六分頻頻二三次滚熱服
痰多加貝母栝蔞
血枯加生地
熱甚加犀角羚羊角或加牛黃
(集註)喻昌曰按諸氣膹鬱之屬於肺者屬於肺之燥也
而古今治氣鬱之方用辛香行氣絶無一方治肺
之燥者諸痿喘嘔之屬於上者亦屬於肺之燥也
而古今治法以痿嘔屬陽明以喘屬肺是則嘔與
痿屬之中下而惟喘屬上矣所以亦無一方及於
肺之燥也即喘之屬於肺者非表即下非行氣即
泄氣間有一二用潤劑者又不得其肯綮今擬此
方名清燥救肺大約以胃為主胃土為肺金之母
也其天冬知母能清金滋水以苦寒而不用至如
苦寒降火之藥尤在所忌蓋肺金自至於燥所存
陰氣不過一綫耳倘更以苦寒下其氣傷其胃其
人尚有生理乎誠倣此增減以救肺燥變生諸證
庶克有濟
柯琴曰古方用香燥之品以治氣鬱不獲奏效者
以火就燥也惟繆仲醇知之故用甘涼滋潤之品
以清金保肺立法喻昌宗其旨集諸潤劑而製清
燥救肺湯用意深取藥當無遺藴矣
(按)經云損其肺者益其氣肺主諸氣故也然火與元
氣不兩立故用人參甘草甘溫而補氣氣壮火自
消是用少火生氣之法也若夫火燥膹鬱於肺非
佐甘寒多液之品不足以滋肺燥而肺氣反為壮
火所食益助其燥矣故佐以石膏麥冬桑葉阿膠
胡麻仁輩使清肅令行而壮火亦從氣化也經曰
肺苦氣上逆急食苦以降之故又佐以杏仁枇杷
葉之苦以降氣氣降火亦降而制節有權氣行則
不鬱諸痿喘嘔自除矣要知諸膹鬱則肺氣必大
虛若泥於肺熱傷肺之說而不用人參鬱必不開
而火愈熾皮聚毛落喘咳不休而死矣此名之救
肺涼而能補之謂也若謂實火可瀉而久服芩連
苦從火化亡可立待耳
麥門冬湯
火逆上氣咽喉不利止逆下氣者主之
麥門冬(七升)半夏(一升)
人參(三兩)甘草(二兩)
粳米(三合)大棗(十二枚)
右六味以水一斗二升煮取六升溫服一升日三
服夜一服
(集註)喻昌曰此方治胃中津液乾枯虛火上炎治本之
良法也夫用降火之藥而火反升用寒涼之藥而
熱轉熾者徒知與火熱相爭弗知補正氣以生津
液不惟無益而反害之矣凡肺病有胃氣則生無
胃氣則死胃氣者肺之母氣也本草有知母之名
謂肺藉其清涼知清涼為肺之母也又有貝母之
名謂肺藉其豁痰豁痰為肺之母也然屢施於火
逆上氣咽喉不利之證而屢不應者名不稱矣孰
知仲景妙法於麥冬人參甘草大棗粳米大補中
氣以生津液隊中又增入半夏辛溫之味以開胃
行津而潤肺豈特用其利咽下氣哉顧其利咽下
氣非半夏之功實善用半夏之功也
人參清肺湯
治肺胃虛寒咳𠻳喘急坐臥不安並治久年勞𠻳吐
血腥臭
人參阿膠
骨皮知母
烏梅粟殼
炙草杏仁
桑皮(各等分)
加棗子煎服
人參定喘湯
人參麻黃
阿膠五味
粟殼甘草
半夏麯(各一錢)桑皮(二錢)
生薑三片水煎服
人參瀉肺湯
治肺經積熱上喘胸膈脹滿痰多大便濇
人參黃芩
梔子枳殼
薄荷甘草
連翹杏仁
桑皮大黃
桔梗
水煎服
(集註)王又原曰經云邪之所凑其氣必虛又肺為嬌藏
其不堪破耗也明矣自肺熱傷肺之說行曰保肺
補肺衆共譁之曰清肺瀉肺藥與和之豈知古人
清肺瀉肺等湯而必皆以人參立名夫亦可曉然
於肺氣之不可耗而人參之在所必用也肺體清
而法天下濟而司降令一切渾濁不得上干者皆
胸中之氣健運行而不息也若肺氣少弛則降下
失令渾濁之氣遂逆上行此為咳𠻳為喘急肺葉
脹舉胸膈緊痛移熱大腸大便艱濇種種顯有餘
之象實種種為不足之徵故不問内傷外感為熱
為寒要以人參保定肺氣為主或佐骨皮知母阿
膠滋之烏梅五味鸎粟殼斂之半夏麯生薑降之
杏仁桑皮枳殼桔梗利之梔子黃芩連翹涼之麻
黃薄荷發之大黃下之總恃人參之大力握樞而
運已入之邪易出而將來之邪無從入也肺邪得
諸藥以俱出而肺氣不隨諸藥以俱出也然則人
參亦何嘗傷肺乃畏而不敢用耶又謂風寒咳𠻳
忌用五味子𠻳用粟殼止𠻳如神切肺如刀然此
無本之言不知始自何出皆因不讀本草不知藥
之性味功能以譌傳譌也近世之醫亦不能辨惟
識者察之
瀉白散
治肺氣鬱熱咳𠻳而喘面腫身熱
桑白皮地骨皮
甘草
水煎服
(集註)季楚重曰經云肺苦氣上逆上逆則上焦鬱熱氣
鬱生涎火鬱生熱因而制節不行壅甚為喘滿腫
𠻳白者肺之色瀉白瀉肺氣之有餘也君以桑白
皮質液而味辛液以潤燥辛以瀉肺臣以地骨皮
質輕而性寒輕以去實寒以勝熱甘草生用瀉火
佐桑皮地骨皮瀉諸肺實使金清氣肅而喘𠻳可
平較之黃芩知母苦寒傷胃者遠矣夫火熱傷氣
救肺之治有三實熱傷肺用白虎湯以治其標虛
火刑金用生衇散以治其本若夫正氣不傷鬱火
又甚則瀉白散之清肺調中標本兼治又補二方
之不及也
阿膠散
治肺虛有火𠻳無津液咳而哽氣者
真阿膠(一兩)牛蒡子(二錢半炒)
馬兜鈴(五錢炒)杏仁(七錢)
炙甘草(五錢)糯米(一合)
每服兩許水煎服
(集註)程應旄曰痰帶紅線𠻳有血點日漸成痿緣肺處
藏之最高葉間布有細竅氣從此出入呼吸成液
灌漑周身所謂水出高源也一受火炎吸時徒引
火升呼時並無液出久則肺竅俱閉喉間或癢或
瘡六葉遂日焦枯矣今用阿膠為君者消竅瘀也
用杏仁大力子宣竅道也馬兜鈴者清竅熱也糯
米以補脾母氣到則肺自輕清無礙矣
二陳湯
治肥盛之人濕痰為患喘𠻳脹滿
半夏(三錢製)茯苓(三錢)
陳皮(二錢去白)甘草(一錢)
右四味加薑三片水煎服
(集註)李仲梓曰肥人多濕濕挾熱而生痰火載氣而逆
上半夏之辛利二便而去濕陳皮之辛通三焦而
理氣茯苓佐半夏共成燥濕之功甘草佐陳皮同
致調和之力成無已曰半夏行水氣而潤腎燥經
曰辛以潤之是也行水則土自燥非半夏之性燥
也或曰有痰而渴宜去半夏代以貝母吳琨曰渴
而喜飲小便利者易之不能飲水小便不利雖渴
宜半夏也此濕為本熱為標所謂濕極而兼勝已
之化非真象也又東南之人濕熱生痰故朱震亨
主之加枳實砂仁名枳實二陳湯其性較急也先
哲云二陳為治痰之妙劑其於上下左右無所不
宜然祗能治實痰之標不能治虛痰之本虛痰之
本在脾胃治者詳之
溫膽湯
治熱嘔吐苦虛煩驚悸不眠痰氣上逆
竹茹枳實
半夏甘草
陳皮茯苓
生薑
右七味水煎服
(集註)羅謙輔曰膽為中正之官清靜之府喜寧謐惡煩
擾喜柔和惡壅鬱蓋東方木德少陽溫和之氣也
若病後或久病而宿有痰飲未消胸膈之餘熱未
盡必致傷少陽之和氣以故虛煩驚悸者中正之
官以熇蒸而不寧也熱嘔吐苦者清靜之府以鬱
炙而不謐也痰氣上逆者木家挾熱而上升也方
以二陳治一切痰飲加竹茹以清熱加生薑以止
嘔加枳實以破逆相濟相須雖不治膽而膽自和
蓋所謂膽之痰熱去故也命名溫者乃謂溫和之
溫非謂溫涼之溫也若謂膽家真畏寒而怯而溫之
不但方中無溫膽之品且更有涼胃之藥也
小半夏湯
嘔家本渴渴為欲解今反不渴心下有支飲故也
半夏(一升)生薑(半觔)
以水七升煮取一升半分溫再服
小半夏加茯苓湯
治卒嘔吐心下痞膈間有水眩悸者
半夏(一升)生薑(半觔)
茯苓(三兩)
煎服如前
外臺茯苓飲
治心胸中有痰飲宿水自吐出水復心胸間虛氣滿
不能食消痰氣令能食
茯苓(三兩)人參(三兩)
白术(三兩)枳實(二兩)
橘皮(二兩半)生薑(四兩)
右六味水六升煮取一升八合分三服如人行八
九里再進之
(集註)趙良曰嘔為痰飲動中湧而出之嘔盡本當渴渴
則可徵支飲之全去今反不渴是其飲尚留去之
未盡也用半夏之辛溫生薑之辛散散其欲出之
飲則所留之邪自盡矣半夏生薑皆味辛可治膈
上痰心下堅嘔逆目眩然悸必心受水凌故加茯
苓以去水伐腎邪安心神也後方加人參枳實橘
皮此由上中二焦氣弱水飲入胃脾不能輸歸於
肺肺不能通調水道以致停積為痰為宿水吐之
則下氣因而上逆虛與氣結滿不能食當補益中
氣以人參白术為君茯苓逐宿水枳實破諸氣為
臣開脾胃宣揚上焦發散凝滯則陳皮生薑為使
也其積飲既去而虛氣塞滿其中不能進食此證
最多
御纂醫宗金鑑卷二十九
御纂醫宗金鑑卷二十九
刪補名醫方論卷四
黃連解毒湯
治一切陽熱火盛面赤口乾狂燥心煩錯語不眠大
熱乾嘔吐血衂血及下後而便不實熱仍不已者
黃連梔子(各等分)
黃蘖黃芩
水煎服
(集註)汪昂曰寒極曰隂毒熱極曰陽毒是方名曰黃連
解毒是君以黃連直解心經火毒也黃芩瀉肺經
火毒黃蘖瀉腎經火毒梔子通瀉三焦火毒使諸
火毒從膀胱出若大便實者加大黃名梔子金花
湯利大便是使火毒從大小二便而出也蓋陽盛
則陰衰火盛則水衰故用大苦大寒之藥抑陽而
扶陰瀉其亢甚之火而救其欲絶之水也然非實
熱不可輕投
(按)黃連解毒湯白虎湯三黃石膏湯大青龍湯皆治
表裏俱熱證然大青龍湯治表實壮熱裏熱之淺
在肌三黃石膏湯治表實壮熱裏熱之深在胃故
一以石膏佐麻桂一以石膏佐麻豉均發太陽之
表解陽明之裏也大青龍湯則更以杏草薑棗佐
麻黃其意專發熱鬱之在肌也三黃石膏湯則更
以芩連梔蘖佐石膏其意專瀉熱深之在胃也白
虎湯治表熱在肌裏熱在胃所以不用麻桂以發
太陽專主石膏而清陽明也解毒湯治表熱在三
陽裏熱在三焦所以亦不以麻桂發太陽表亦不
以石膏清陽明裏而專以三黃瀉上下内外之實
火也此皆太陽之邪侵及陽明而未入府成實者
也若已入府成實則又當從事乎三承氣湯以下
其熱也
三黃湯
治三焦實熱一切有餘火證大便秘結者
黃芩大黃
黃連(各等分)
水煎服
二黃湯
治上焦火旺頭面大腫目赤腫痛心胸咽喉口舌耳
鼻熱盛及生瘡毒者
黃芩黃連
甘草(各等分)
水煎食後服
(註)三黃湯用黃芩瀉上焦火黃連瀉中焦火大黃瀉
下焦火三焦實火大便實者誠為允當若大便不
實者黃連解毒湯證也以大黃易黃蘖者因其下
焦熱結未實也加梔子者使其熱不從大便出而
從小便出也上中二焦實火用凉膈散若夫上焦
實火則以此湯之大黃易甘草名二黃湯使芩連
之性緩緩而下留連膈上張潔古以凉膈散減消
黃加桔梗亦此義也雖同一瀉火之劑而其中上
下緩急輕重之不同此皆加減轉換法也不可不
知
三黃石膏湯
治傷寒陽證表裏大熱而不得汗或已經汗下過經
不解六衇洪數面赤鼻乾舌燥大渴煩躁不眠譫語
鼻衂發黃發疹發斑以上諸證凡表實無汗而未入
裏成實者均宜主之
石膏(兩半)黃芩
黃連黃蘗
麻黃(已上各七錢)淡豆豉(二合)
梔子(三十箇)
每服一兩加葱三根水煎熱服氣實者倍服
(註)仲景於表裏大熱立兩解之法如大青龍湯治表
裏大熱表實無汗故發汗汗出而兩得解也白虎
湯治表裏大熱因表有汗不主麻桂因裏未實不
主硝黃惟以膏知甘草外解陽明之肌熱内清陽
明之府熱表裏清而兩得解也若夫表實無汗熱
鬱榮衛裏未成實熱盛三焦表裏大熱之證若以
大青龍湯兩解之則功不及於三焦若以白虎湯
兩解之則效不及於榮衛故陶華製此湯以三黃
瀉三焦之火盛佐梔子屈曲下行使其在裏諸熱
從下而出以麻黃開榮衛之熱鬱佐豉葱直走皮
毛使其在表之邪從外而散石膏倍用重任之者
以石膏外合麻豉取法乎青龍是知解諸表之熱
不能外乎青龍也内合三黃取法乎白虎是知解
諸裏之熱不能外乎白虎也且麻豉得石膏三黃
大發表熱而不動裏熱三黃得石膏麻豉大清内
熱而不礙外邪是此方擅表裏俱熱之長亦得仲
景之心法者也若表有微汗麻黃減半桂枝倍加
以防外疎裏有微溏則減去石膏倍加葛根以避
中虛也
凉膈散
治心火上盛中焦燥實煩躁口渴目赤頭眩口瘡脣
裂吐血衂血大小便秘諸風瘛瘲胃熱發斑發狂及
小兒驚急痘瘡黑陷
連翹(四兩)大黃(酒浸)
黃芩(酒炒)薄荷(一兩)
甘草(二兩)梔子(炒)
芒硝
右為末每服三錢加竹葉生蜜煎
(集註)汪昂曰此上中二焦瀉實火藥也熱淫於内治以
鹹寒佐以苦甘故以連翹黃芩竹葉薄荷散火於
上而以大黃芒消之猛利蕩熱於中使上升下行
而膈自清矣用甘草生蜜者病在膈甘以緩之也
古方用凉膈散居多本方加菖蒲遠志名轉舌膏
治心經蘊熱加青黛藍根名活命金丹治肝經風
熱張潔古減去消黃加桔梗為之舟楫浮而上行
治上焦諸熱便不實者宜之不可以此方過瀉而
輕訾之也
竹葉黃耆湯
治消渴氣血虛胃火盛而作渴
淡竹葉生地黃(各二錢)
黃耆麥冬
當歸川芎
黃芩甘草
芍藥人參
半夏石膏(各一錢)
右水煎服
(集註)柯琴曰氣血皆虛胃火獨盛善治者補瀉兼施寒
之而不至損陽溫之而不至助火扶正而邪却矣
四君子氣藥也加黃耆而去苓术者恐火就燥也
四物湯血藥也倍地黃而用生者正取其寒也人
參黃耆甘草治煩熱之聖藥是補中有瀉矣且地
黃之甘寒瀉心腎之火竹葉助芍藥清肝膽之火
石膏佐芍藥清脾胃之火麥冬同黃芩清肺腸之
火則胃火不得獨盛而氣血之得補可知惟半夏
一味溫中辛散用之大寒劑中欲其通隂陽之路
也岐伯治隂虛而目不瞑者飲以半夏湯覆杯則
臥今人以為燥而渴者禁用是不明隂陽之理耳
(按)是方即竹葉石膏湯加生地當歸白芍川芎黃耆
黃芩也彼則治傷寒解後煩渴少氣氣逆欲吐此
則治消渴氣血虛胃火盛因其氣虛故加黃耆佐
人參甘草以補氣因其血虛故加歸芎芍地以補
血因其胃火盛故加黃芩佐石膏以清胃火其煩
渴則一故餘藥皆同也於此二方推之用半夏之
意自可知矣故脾者為胃行其津液也脾濕胃燥
津液不行得火則化痰得寒則成飲胃火清脾濕
燥其痰飲自除矣半夏消痰破飲使未化痰之津
液回清而已成痰之濁液自化非他藥所可比倫
也故二方於胃火盛燥渴中同用之
清胃散
治胃經濕熱齒齦腫痛或牽引頭腦或面發熱
升麻甘草
生地黃川黃連
牡丹皮當歸
水煎服
(集註)羅謙輔曰陽明胃多氣多血又兩陽合明為熱盛
是以邪入而為病常實若大渴舌胎煩躁此傷氣
分熱聚胃府燥其津液白虎湯主之若醇飲肥厚
炙煿過用以致濕熱壅於胃府逆於經絡而為是
病此傷血分治宜清胃方中以生地益陰凉血為
君佐之以丹皮去蒸而疏其滯以黃連清熱燥濕
為臣佐之以當歸入血而循其經仍用升麻之辛
凉為本經捷使引諸藥直達血所則咽喉不清齒
齦腫痛等證廓然俱清矣
導赤散
治心熱口糜舌瘡小便黃赤莖中作痛熱淋不利
生地木通
甘草稍
右三味水煎服
(註)赤色屬心導赤者導心經之熱從小腸而出以心
與小腸為表裏也然所見口糜舌瘡小便黃赤莖
中作痛熱淋不利等證皆心熱移於小腸之證故
不用黃連直瀉其心而用生地滋腎凉心木通通
利小腸佐以甘草稍取易瀉最下之熱莖中之痛
可除心經之熱可導也此則水虛火不實者宜之
以利水而不傷陰瀉火而不伐胃也若心經實熱
須加黃連竹葉甚者更加大黃亦釡底抽薪之法
也
五淋散
治膀胱結熱水道不通淋澁熱痛或尿如豆汁或成
砂石或如膏膿或小便血
赤苓(一錢五分)赤芍(一錢)
梔仁(一錢)當歸
甘草(各錢二分)
右五味加燈心水煎服
八正散
瞿麥梔子
萹蓄大黃
木通滑石
車前子甘草(各一錢)
加燈心一錢煎服
朱震亨方加木香一錢
(註)通調水道下輸膀胱三焦之職也受藏津液氣化
能出膀胱之職也若水道不輸則内蓄喘脹外泛
膚腫三焦之病也若受藏不化則諸淋澁痛癃閉
不通膀胱之病也經曰隂無陽無以生陽無陰無
以化故陰陽偏盛皆不生化也陽盛陰虚而膀胱
之氣不化為病者通關丸證也陰盛陽虚而膀胱
之氣不化為病者腎氣丸證也此關乎氣化陰陽
之為病也經曰下虛則遺尿又曰膀胱不約為遺
尿經曰胞移熱於膀胱則癃又曰膀胱不利為癃
故虚而寒者藏而不能約實而熱者約而不能出
也膀胱氣虚無氣以固則藏而不約不禁遺失之
病生補中固真湯證也膀胱氣熱壅結不行則約
而不出淋澁癃閉之病生八正五淋散證也此不
全關乎氣化而又關乎虚寒實熱之為病也八正
五淋皆治淋澁癃閉之藥而不無輕重之别輕者
有熱未結雖見淋澁尿赤豆汁砂石膏血癃閉之
證但其痛則輕其病不急宜用五淋散單清水道
故以梔苓清熱而輸水歸芍益陰而化陽復佐以
甘草調其陰陽而用稍者意在前陰也重者熱已
結實不但痛甚勢急而且大便亦不通矣宜用八
正散兼瀉二陰故於羣走前陰藥中加大黃直攻
後竅也丹溪方加木香者其意亦以氣化者與
逍遙散
治肝家血虛火旺頭痛目眩煩赤口苦倦怠煩渴抑
鬱不樂兩脇作痛寒熱小腹重墜婦人經水不調衇
弦大而虛
芍藥(酒炒)當歸
白术(炒)茯苓
甘草(炙)柴胡(各二錢)
引用煨薑三片薄荷少許煎服加味逍遙散即此
方加丹皮山梔(各五分炒)
(集註)趙羽皇曰五藏苦欲補瀉云肝苦急急食甘以緩
之蓋肝性急善怒其氣上行則順下行則鬱鬱則
火動而諸病生矣故發於上則頭眩耳鳴而或為
目赤發於中則胸滿脇痛而或作吞酸發於下則
少腹疼疝而或溲溺不利發於外則寒熱往來似
瘧非瘧凡此諸證何莫非肝鬱之象乎而肝木之
所以鬱其說有二一為土虛不能升木也一為血
少不能養肝也蓋肝為木氣全賴土以滋培水以
灌漑若中土虛則木不升而鬱陰血少則肝不滋
而枯方用白术茯苓者助土德以升木也當歸芍
藥者益榮血以養肝也薄荷解熱甘草和中獨柴
胡一味一以為厥陰之報使一以升發諸陽經云
木鬱則達之遂其曲直之性故名曰逍遙若内熱
外熱盛者加丹皮解肌熱炒梔清内熱此加味逍
遙散之義也
龍膽瀉肝湯
治脇痛口苦耳聾耳腫筋痿陰濕熱癢陰腫白濁溲
血
龍膽草(酒炒)黃芩(炒)
梔子(酒炒)澤瀉
木通車前子
當歸(酒洗)柴胡
甘草生地(酒炒)
水煎服
(註)脇痛口苦耳聾耳腫乃膽經之為病也筋痿陰濕
熱癢陰腫白濁溲血乃肝經之為病也故用龍膽
草瀉肝膽之火以柴胡為肝使以甘草緩肝急佐
以芩梔通澤車前輩大利前陰使諸濕熱有所從
出也然皆瀉肝之品若使病盡去恐肝亦傷矣故
又加當歸生地補血以養肝蓋肝為藏血之藏補
血即所以補肝也而妙在瀉肝之劑反作補肝之
藥寓有戰勝撫綏之義矣
左金丸
治肝藏火實左脇作痛
黃連(六兩炒)吳茱萸(一兩湯泡)
右為末作丸
(集註)胡天錫曰此瀉肝火之正劑肝之治有數種水衰
而木無以生地黃丸乙癸同源是也土衰而木無
以植參苓甘草劑緩肝培土是也本經血虛有火
用逍遥散清火血虛無水用四物湯養陰至於補
火之法亦下同乎腎而瀉火之治則上類乎心左
金丸獨用黃連為君從實則瀉子之法以直折其
上炎之勢吳茱萸從類相求引熱下行并以辛燥
開其肝鬱懲其扞格故以為佐然必本氣實而土
不虛者庶可相宜左金者木從左而制從金也
瀉青丸
治肝火風熱不能安臥多驚多怒目赤腫痛及小兒
急驚抽搐
龍膽草山梔
大黃(酒蒸)川芎
當歸羌活
防風
等分蜜丸竹葉湯下
(註)龍膽草直入肝經以瀉其火佐梔子大黃使其所
瀉之火從大小二便而出是治火之標也肝主風
風能生火治肝不治風非其治也故用羌活防風
散肝之風即所以散肝之火是治火之本也肝之
情欲散故用川芎之辛以散之肝之質喜滋故用
當歸之濡以潤之是於瀉肝之中寓有養肝之意
瀉肝者瀉肝之病也養肝者悦肝之神也蓋肝木
主春乃陽升發動之始萬物生化之源不可傷也
當歸龍薈丸
治肝經實火頭運目眩耳聾耳鳴驚悸搐搦躁擾狂
越大便秘結小便濇滯或胸脇作痛陰囊腫脹凡屬
肝經實火皆宜服之
當歸(一兩)黃連(一兩)
黃芩(一兩)龍膽草(一兩)
梔子仁(一兩)大黃(五錢)
蘆薈(五錢)青黛(五錢)
木香(二錢五分)黃蘗(一兩)
麝香(五錢另研)
右為末炒神麯糊丸每服二十丸薑湯下
(集註)汪昂曰肝木為生火之本肝火盛則諸經之火相
因而起為病不止一端矣故以當歸蘆薈龍膽草
青黛直入本經氣血兩途先平其甚者而諸經之
火無不漸平矣佐以黃芩瀉肺火黃連瀉心火黃
蘗瀉腎火大黃瀉腸胃火梔子瀉三焦火備舉大
苦大寒而直折之使上中下三焦之火悉從大小
二便利出少加木香麝香者取其調氣開竅靈通
周至也然非實火不可輕投
越婢加半夏湯
治欬而上氣此為肺脹其人喘目如脱状衇浮大者
麻黃(六兩)石膏(半觔)
生薑(三兩)甘草(二兩)
半夏(半升)大棗(十五枚)
右六味以水六升先煮麻黃去沫内藥取三升分
溫三服
小青龍加石膏湯
治肺脹欬而上氣煩躁而喘衇浮者心下有水氣
麻黃(三兩)桂枝(三兩)
細辛(三兩)芍藥(三兩)
半夏(半升)石膏(三兩)
乾薑(三兩)五味子(半升)
甘草(三兩)
右九味以水一斗煮麻黃去沫内諸藥取三升強
人服一升羸者減之日三服小兒服四合
(集註)喻昌曰前一方麻黃湯中以桂杏易石膏以衇大
有熱而加薑棗則發散之力微而且緩也後一方
小青龍湯中加入石膏以證兼煩躁雖宜汗散寒
飲猶防助熱傷津也越婢方中有石膏半夏二物
恊力建功石膏清熱藉辛熱亦能豁痰半夏豁痰
藉辛涼亦能清熱前麥冬湯方中下氣止逆全藉
半夏入生津藥中此二方又藉半夏入清溫劑中
仲景加減成方無非化裁後學矣
清燥救肺湯
治諸氣膹鬱諸痿喘嘔
桑葉(三錢經霜者)石膏(二錢五分炒)
甘草(一錢)胡麻仁(一錢炒研)
真阿膠(八分)人參(七分)
麥冬(一錢二分)杏仁(七分去皮尖炒黃)
枇杷葉(一片去毛蜜炙)
右九味以水一碗煎六分頻頻二三次滚熱服
痰多加貝母栝蔞
血枯加生地
熱甚加犀角羚羊角或加牛黃
(集註)喻昌曰按諸氣膹鬱之屬於肺者屬於肺之燥也
而古今治氣鬱之方用辛香行氣絶無一方治肺
之燥者諸痿喘嘔之屬於上者亦屬於肺之燥也
而古今治法以痿嘔屬陽明以喘屬肺是則嘔與
痿屬之中下而惟喘屬上矣所以亦無一方及於
肺之燥也即喘之屬於肺者非表即下非行氣即
泄氣間有一二用潤劑者又不得其肯綮今擬此
方名清燥救肺大約以胃為主胃土為肺金之母
也其天冬知母能清金滋水以苦寒而不用至如
苦寒降火之藥尤在所忌蓋肺金自至於燥所存
陰氣不過一綫耳倘更以苦寒下其氣傷其胃其
人尚有生理乎誠倣此增減以救肺燥變生諸證
庶克有濟
柯琴曰古方用香燥之品以治氣鬱不獲奏效者
以火就燥也惟繆仲醇知之故用甘涼滋潤之品
以清金保肺立法喻昌宗其旨集諸潤劑而製清
燥救肺湯用意深取藥當無遺藴矣
(按)經云損其肺者益其氣肺主諸氣故也然火與元
氣不兩立故用人參甘草甘溫而補氣氣壮火自
消是用少火生氣之法也若夫火燥膹鬱於肺非
佐甘寒多液之品不足以滋肺燥而肺氣反為壮
火所食益助其燥矣故佐以石膏麥冬桑葉阿膠
胡麻仁輩使清肅令行而壮火亦從氣化也經曰
肺苦氣上逆急食苦以降之故又佐以杏仁枇杷
葉之苦以降氣氣降火亦降而制節有權氣行則
不鬱諸痿喘嘔自除矣要知諸膹鬱則肺氣必大
虛若泥於肺熱傷肺之說而不用人參鬱必不開
而火愈熾皮聚毛落喘咳不休而死矣此名之救
肺涼而能補之謂也若謂實火可瀉而久服芩連
苦從火化亡可立待耳
麥門冬湯
火逆上氣咽喉不利止逆下氣者主之
麥門冬(七升)半夏(一升)
人參(三兩)甘草(二兩)
粳米(三合)大棗(十二枚)
右六味以水一斗二升煮取六升溫服一升日三
服夜一服
(集註)喻昌曰此方治胃中津液乾枯虛火上炎治本之
良法也夫用降火之藥而火反升用寒涼之藥而
熱轉熾者徒知與火熱相爭弗知補正氣以生津
液不惟無益而反害之矣凡肺病有胃氣則生無
胃氣則死胃氣者肺之母氣也本草有知母之名
謂肺藉其清涼知清涼為肺之母也又有貝母之
名謂肺藉其豁痰豁痰為肺之母也然屢施於火
逆上氣咽喉不利之證而屢不應者名不稱矣孰
知仲景妙法於麥冬人參甘草大棗粳米大補中
氣以生津液隊中又增入半夏辛溫之味以開胃
行津而潤肺豈特用其利咽下氣哉顧其利咽下
氣非半夏之功實善用半夏之功也
人參清肺湯
治肺胃虛寒咳𠻳喘急坐臥不安並治久年勞𠻳吐
血腥臭
人參阿膠
骨皮知母
烏梅粟殼
炙草杏仁
桑皮(各等分)
加棗子煎服
人參定喘湯
人參麻黃
阿膠五味
粟殼甘草
半夏麯(各一錢)桑皮(二錢)
生薑三片水煎服
人參瀉肺湯
治肺經積熱上喘胸膈脹滿痰多大便濇
人參黃芩
梔子枳殼
薄荷甘草
連翹杏仁
桑皮大黃
桔梗
水煎服
(集註)王又原曰經云邪之所凑其氣必虛又肺為嬌藏
其不堪破耗也明矣自肺熱傷肺之說行曰保肺
補肺衆共譁之曰清肺瀉肺藥與和之豈知古人
清肺瀉肺等湯而必皆以人參立名夫亦可曉然
於肺氣之不可耗而人參之在所必用也肺體清
而法天下濟而司降令一切渾濁不得上干者皆
胸中之氣健運行而不息也若肺氣少弛則降下
失令渾濁之氣遂逆上行此為咳𠻳為喘急肺葉
脹舉胸膈緊痛移熱大腸大便艱濇種種顯有餘
之象實種種為不足之徵故不問内傷外感為熱
為寒要以人參保定肺氣為主或佐骨皮知母阿
膠滋之烏梅五味鸎粟殼斂之半夏麯生薑降之
杏仁桑皮枳殼桔梗利之梔子黃芩連翹涼之麻
黃薄荷發之大黃下之總恃人參之大力握樞而
運已入之邪易出而將來之邪無從入也肺邪得
諸藥以俱出而肺氣不隨諸藥以俱出也然則人
參亦何嘗傷肺乃畏而不敢用耶又謂風寒咳𠻳
忌用五味子𠻳用粟殼止𠻳如神切肺如刀然此
無本之言不知始自何出皆因不讀本草不知藥
之性味功能以譌傳譌也近世之醫亦不能辨惟
識者察之
瀉白散
治肺氣鬱熱咳𠻳而喘面腫身熱
桑白皮地骨皮
甘草
水煎服
(集註)季楚重曰經云肺苦氣上逆上逆則上焦鬱熱氣
鬱生涎火鬱生熱因而制節不行壅甚為喘滿腫
𠻳白者肺之色瀉白瀉肺氣之有餘也君以桑白
皮質液而味辛液以潤燥辛以瀉肺臣以地骨皮
質輕而性寒輕以去實寒以勝熱甘草生用瀉火
佐桑皮地骨皮瀉諸肺實使金清氣肅而喘𠻳可
平較之黃芩知母苦寒傷胃者遠矣夫火熱傷氣
救肺之治有三實熱傷肺用白虎湯以治其標虛
火刑金用生衇散以治其本若夫正氣不傷鬱火
又甚則瀉白散之清肺調中標本兼治又補二方
之不及也
阿膠散
治肺虛有火𠻳無津液咳而哽氣者
真阿膠(一兩)牛蒡子(二錢半炒)
馬兜鈴(五錢炒)杏仁(七錢)
炙甘草(五錢)糯米(一合)
每服兩許水煎服
(集註)程應旄曰痰帶紅線𠻳有血點日漸成痿緣肺處
藏之最高葉間布有細竅氣從此出入呼吸成液
灌漑周身所謂水出高源也一受火炎吸時徒引
火升呼時並無液出久則肺竅俱閉喉間或癢或
瘡六葉遂日焦枯矣今用阿膠為君者消竅瘀也
用杏仁大力子宣竅道也馬兜鈴者清竅熱也糯
米以補脾母氣到則肺自輕清無礙矣
二陳湯
治肥盛之人濕痰為患喘𠻳脹滿
半夏(三錢製)茯苓(三錢)
陳皮(二錢去白)甘草(一錢)
右四味加薑三片水煎服
(集註)李仲梓曰肥人多濕濕挾熱而生痰火載氣而逆
上半夏之辛利二便而去濕陳皮之辛通三焦而
理氣茯苓佐半夏共成燥濕之功甘草佐陳皮同
致調和之力成無已曰半夏行水氣而潤腎燥經
曰辛以潤之是也行水則土自燥非半夏之性燥
也或曰有痰而渴宜去半夏代以貝母吳琨曰渴
而喜飲小便利者易之不能飲水小便不利雖渴
宜半夏也此濕為本熱為標所謂濕極而兼勝已
之化非真象也又東南之人濕熱生痰故朱震亨
主之加枳實砂仁名枳實二陳湯其性較急也先
哲云二陳為治痰之妙劑其於上下左右無所不
宜然祗能治實痰之標不能治虛痰之本虛痰之
本在脾胃治者詳之
溫膽湯
治熱嘔吐苦虛煩驚悸不眠痰氣上逆
竹茹枳實
半夏甘草
陳皮茯苓
生薑
右七味水煎服
(集註)羅謙輔曰膽為中正之官清靜之府喜寧謐惡煩
擾喜柔和惡壅鬱蓋東方木德少陽溫和之氣也
若病後或久病而宿有痰飲未消胸膈之餘熱未
盡必致傷少陽之和氣以故虛煩驚悸者中正之
官以熇蒸而不寧也熱嘔吐苦者清靜之府以鬱
炙而不謐也痰氣上逆者木家挾熱而上升也方
以二陳治一切痰飲加竹茹以清熱加生薑以止
嘔加枳實以破逆相濟相須雖不治膽而膽自和
蓋所謂膽之痰熱去故也命名溫者乃謂溫和之
溫非謂溫涼之溫也若謂膽家真畏寒而怯而溫之
不但方中無溫膽之品且更有涼胃之藥也
小半夏湯
嘔家本渴渴為欲解今反不渴心下有支飲故也
半夏(一升)生薑(半觔)
以水七升煮取一升半分溫再服
小半夏加茯苓湯
治卒嘔吐心下痞膈間有水眩悸者
半夏(一升)生薑(半觔)
茯苓(三兩)
煎服如前
外臺茯苓飲
治心胸中有痰飲宿水自吐出水復心胸間虛氣滿
不能食消痰氣令能食
茯苓(三兩)人參(三兩)
白术(三兩)枳實(二兩)
橘皮(二兩半)生薑(四兩)
右六味水六升煮取一升八合分三服如人行八
九里再進之
(集註)趙良曰嘔為痰飲動中湧而出之嘔盡本當渴渴
則可徵支飲之全去今反不渴是其飲尚留去之
未盡也用半夏之辛溫生薑之辛散散其欲出之
飲則所留之邪自盡矣半夏生薑皆味辛可治膈
上痰心下堅嘔逆目眩然悸必心受水凌故加茯
苓以去水伐腎邪安心神也後方加人參枳實橘
皮此由上中二焦氣弱水飲入胃脾不能輸歸於
肺肺不能通調水道以致停積為痰為宿水吐之
則下氣因而上逆虛與氣結滿不能食當補益中
氣以人參白术為君茯苓逐宿水枳實破諸氣為
臣開脾胃宣揚上焦發散凝滯則陳皮生薑為使
也其積飲既去而虛氣塞滿其中不能進食此證
最多
御纂醫宗金鑑卷二十九
