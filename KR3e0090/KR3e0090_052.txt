御纂醫宗金鑑卷五十二
編輯幼科雜病心法要訣目錄
疳證門
疳證總括
脾疳
消疳理脾湯
肥兒丸
參苓白术散
疳瀉
清熱和中湯
參苓白术散
疳腫脹
御苑勻氣散
疳痢
香連導滯湯
肝疳
柴胡清肝散
蘆薈肥兒丸
加味逍遥散
抑肝扶脾湯
心疳
瀉心導赤湯
珍珠散
茯神湯
疳渴
清熱甘露飲
肺疳
生地清肺飲
甘露飲
補肺散
腎疳
金蟾丸
九味地黃丸
調元散
疳熱
鼈甲青蒿飲
鼈甲散
腦疳
龍膽丸
龍腦丸
吹鼻龍腦散
眼疳
瀉肝散
清熱退翳湯
逍遥散
羊肝散
鼻疳
清金散
蔣氏化毒丹
化蟲丸
鼻疳散
吹鼻蟬殼散
牙疳
消疳蕪荑湯
蘆薈肥兒丸
牙疳散
脊疳
蘆薈丸
金蟾散
蛔疳
史君子散
下蟲丸
肥兒丸
無辜疳
柴胡飲
蘆薈肥兒丸
丁奚疳
五疳消積丸
人參啓脾丸
哺露疳
集聖丸
肥兒丸
人參丸
吐證門
吐證總括
辨嘔吐噦證
傷乳吐
消乳丸
保和丸
傷食吐
三棱丸
和胃湯
夾驚吐
全蝎觀音散
定吐丸
痰飲吐
二陳湯
香砂六君子湯
蟲吐
化蟲丸
加減理中湯
虚吐
丁沉四君子湯
實吐
三一承氣湯
寒吐
薑橘散
理中湯
熱吐
加味温膽湯
瀉證門
瀉證總括
傷乳食瀉
保安丸
平胃散
中寒瀉
理中湯
訶子散
火瀉
玉露散
四苓散
驚瀉
益脾鎮驚散
養脾丸
臍寒瀉
和氣飲
調中湯
脾虚瀉
參苓白术散
飱瀉
補中益氣湯
四神丸
水瀉
胃苓湯
升陽除濕湯
御纂醫宗金鑑卷五十二目錄
御纂醫宗金鑑卷五十二
編輯幼科雜病心法要訣目錄
疳證門
疳證總括
脾疳
消疳理脾湯
肥兒丸
參苓白术散
疳瀉
清熱和中湯
參苓白术散
疳腫脹
御苑勻氣散
疳痢
香連導滯湯
肝疳
柴胡清肝散
蘆薈肥兒丸
加味逍遥散
抑肝扶脾湯
心疳
瀉心導赤湯
珍珠散
茯神湯
疳渴
清熱甘露飲
肺疳
生地清肺飲
甘露飲
補肺散
腎疳
金蟾丸
九味地黃丸
調元散
疳熱
鼈甲青蒿飲
鼈甲散
腦疳
龍膽丸
龍腦丸
吹鼻龍腦散
眼疳
瀉肝散
清熱退翳湯
逍遥散
羊肝散
鼻疳
清金散
蔣氏化毒丹
化蟲丸
鼻疳散
吹鼻蟬殼散
牙疳
消疳蕪荑湯
蘆薈肥兒丸
牙疳散
脊疳
蘆薈丸
金蟾散
蛔疳
史君子散
下蟲丸
肥兒丸
無辜疳
柴胡飲
蘆薈肥兒丸
丁奚疳
五疳消積丸
人參啓脾丸
哺露疳
集聖丸
肥兒丸
人參丸
吐證門
吐證總括
辨嘔吐噦證
傷乳吐
消乳丸
保和丸
傷食吐
三棱丸
和胃湯
夾驚吐
全蝎觀音散
定吐丸
痰飲吐
二陳湯
香砂六君子湯
蟲吐
化蟲丸
加減理中湯
虚吐
丁沉四君子湯
實吐
三一承氣湯
寒吐
薑橘散
理中湯
熱吐
加味温膽湯
瀉證門
瀉證總括
傷乳食瀉
保安丸
平胃散
中寒瀉
理中湯
訶子散
火瀉
玉露散
四苓散
驚瀉
益脾鎮驚散
養脾丸
臍寒瀉
和氣飲
調中湯
脾虚瀉
參苓白术散
飱瀉
補中益氣湯
四神丸
水瀉
胃苓湯
升陽除濕湯
御纂醫宗金鑑卷五十二目錄
御纂醫宗金鑑卷五十二
編輯幼科雜病心法要訣
疳證門
疳證總括
大人爲勞小兒疳乳食傷脾是病原甘肥失節生積熱
氣血津液被熬煎初患尿泔午潮熱日久青筋肚大堅
面色青黃肌肉瘦皮毛憔悴眼睛䀽
(註)大人者十五歲以上也病則為勞若十五歲以下
者皆名爲疳緣所禀之氣血虚弱藏府嬌嫩易於
受傷或因乳食過飽或因肥甘無節停滯中脘傳
化遲滯腸胃漸傷則生積熱熱盛成疳則消耗氣
血煎灼津液凡疳病初起尿如米泔午後潮熱日
久失治致令青筋暴露肚大堅硬面色青黃肌肉
消瘦皮毛憔悴眼睛𤼵䀽而疳證成矣然當分其
所屬而治之庶不致有悞也
脾疳
脾疳面黃肌消瘦身熱困倦喜睡眠心下痞硬滿腫脹
卧冷食泥腹痛堅頭大頸細食懶進吐瀉煩渴便腥黏
攻積消疳肥兒治補脾參苓白术先
(註)脾屬土色黃主肌肉故脾疳則見面黃肌肉消瘦
身體𤼵熱困倦喜睡心下痞硬乳食懶進睡卧喜
冷好食泥土肚腹堅硬疼痛頭大頸細有時吐瀉
口乾煩渴大便腥黏之證也宜先攻其積用消疳
理脾湯肥兒丸主之積退然後調理其脾以參苓
白术散主之
消疳理脾湯
蕪荑三棱
莪术青皮(炒)
陳皮蘆薈
檳榔史君子肉
甘草(生)川黃連
胡黃連麥芽(炒)
神麯(炒)
引用燈心水煎服
(方歌)消疳理脾用蕪荑三棱莪术青陳皮蘆薈㯽榔史
君草川連胡連麥芽麯
肥兒丸
人參(三錢半)白术(五錢土炒)
茯苓(三錢)黃連(二錢)
胡黃連(五錢)史君子(四錢肉)
神麯(炒)麥芽(炒)
山查肉(各三錢半)甘草(錢半炙)
蘆薈(二錢半煨)
右爲末黃米糊丸如黍米大每服二三十丸米湯
化下
參苓白术散
人參(二錢)茯苓
白术(土炒)扁豆(炒)
薏米(炒)山藥(各五錢炒)
陳皮(三錢)縮砂
桔梗(各二錢)甘草(一錢炙)
建蓮子(五錢去心)
右共爲細末每服一錢老米湯調服
疳瀉
疳疾傷脾因作瀉先清後補爲妙訣初宜清熱和中湯
久瀉參苓白术捷
(註)疳瀉之證多緣積熱傷脾以致水穀不分頻頻作
瀉法當清熱滲濕以清熱和中湯主之若瀉久不
愈當漸爲調理參苓白术散主之
清熱和中湯
白术(土炒)陳皮
厚樸(薑炒)赤苓
黃連神麯(炒)
穀芽(炒)史君子
生甘草澤瀉
引用燈心水煎服
(方歌)疳久泄瀉名疳瀉清熱和中功甚捷白术陳厚赤
苓連神穀史君草澤瀉
參苓白术散(方見脾疳)
疳腫脹
疳疾腫脹面浮光傳化失宜脾肺傷氣逆喘咳胸膈滿
御苑勻氣服最良
(註)疳疾腫脹之證多因傳化失宜以致脾肺兩傷現
證氣逆喘咳胸膈痞悶肚腹腫脹面色浮光宜用
御苑勻氣散治之其腫脹自消矣
御苑勻氣散
桑皮(蜜炒)桔梗
赤苓甘草(生)
藿香陳皮
木通
引用薑皮燈心水煎服
(方歌)疳久脾虚腫脹生御苑勻氣有竒功桑皮桔梗赤
苓草藿香陳皮合木通
疳痢
疳疾日久頻下痢多緣腸胃熱凝滯或赤或白腹窘急
香連導滯爲妙劑
(註)疳痢之由皆因熱結腸胃所致故痢時或赤或白
腹中窘痛急用香連導滯湯治之其痢自愈
香連導滯湯
青皮(炒)陳皮
厚樸(薑炒)川黃連(薑炒)
生甘草山查
神麯(炒)木香(煨)
㯽榔大黃
引用燈心水煎服
(方歌)疳久下痢名疳痢香連導滯功最良青陳厚樸川
連草查麯木香㯽大黃
肝疳
肝疳面目爪甲青眼生眵淚澁難睜摇頭揉目合面卧
耳流膿水濕瘡生腹大青筋身羸瘦燥渴煩急糞帶青
清熱柴胡同蘆薈調養逍遥抑肝靈
(註)肝屬木色青主筋故肝疳則見面目爪甲皆青眼
生眵淚隱澁難睜摇頭揉目合面睡卧耳瘡流膿
腹大青筋身體羸瘦燥渴煩急糞青如苔之證也
治宜先清其熱用柴胡清肝散蘆薈肥兒丸主之
若病勢稍退當以逍遥散抑肝扶脾湯調理
柴胡清肝散
銀柴胡梔子(微炒)
連翹(去心)胡黃連
生地黃赤芍
龍膽草青皮(炒)
甘草(生)
引用燈心竹葉水煎服
(方歌)柴胡清肝治肝疳銀柴梔子翹胡連生地赤芍龍
膽草青皮甘草一同煎
蘆薈肥兒丸
五穀蟲(二兩炒)蘆薈(生)
胡黃連(炒)川黃連(各一兩薑炒)
銀柴胡(一兩二錢炒)扁豆(炒)
山藥(各二兩炒)南山查(二兩半)
蝦蟇(四個煆)肉豆䓻(七錢煨)
㯽榔(五錢)史君子(二兩半炒)
神麯(二兩炒)麥芽(一兩六錢炒)
鶴虱(八錢炒)蕪荑(一兩炒)
硃砂(二錢飛)麝香(二錢)
共研細末醋糊爲丸如黍米大每服一錢米飲下
加味逍遥散
茯苓白术(炒)
當歸白芍(炒)
柴胡薄荷
炙甘草丹皮
梔子(炒)
引用薑棗水煎服
(方歌)加味逍遥散如神茯苓白术當歸身白芍柴胡薄
荷草再加丹皮梔子仁
抑肝扶脾湯
人參白术(土炒)
黃連(薑炒)柴胡(酒炒)
茯苓青皮(醋炒)
陳皮白芥子
龍膽草山查
神麯(炒)炙甘草
引用薑棗水煎服
(方歌)調理抑肝扶脾湯參术黃連柴苓良青陳白芥龍
膽草山查神麯甘草嚐
心疳
心疳面赤衇絡赤壯熱有汗時煩驚咬牙弄舌口燥渴
口舌生瘡小便紅胸膈滿悶喜伏卧懶食乾瘦吐利頻
瀉心導赤珍珠治茯神調理可收功
(註)心屬火色赤主血衇故心疳則見面紅目衇絡赤
壯熱有汗時時驚煩咬牙弄舌口舌乾燥渴飲生
瘡小便紅赤胸膈滿悶睡喜伏卧懶食乾瘦或吐
或利也熱盛者瀉心導赤湯主之熱盛兼驚者珍
珠散主之病久心虚者茯神湯調理之
瀉心導赤湯(方見木舌)
珍珠散
珍珠(三錢)麥冬(五錢去心)
天竺黃(三錢)金鉑(二十五片)
牛黃(一錢)胡黃連(三錢)
生甘草(二錢)羚羊角
大黃當歸(各三錢)
硃砂(二錢)雄黃(一錢)
茯神(五錢)犀角(三錢)
右爲細末每服五分茵蔯湯調服
茯神湯
茯神當歸
炙甘草人參
引用龍眼肉水煎服
煩熱者加麥冬
(方歌)茯神湯内用茯神當歸甘草共人參若是煩熱麥
冬入清補兼施功最純
疳渴
肥甘積熱傷津液大渴引飲心煩熱速用清熱甘露宜
熱減津生渴自歇
(註)疳渴者多因肥甘積熱煎耗脾胃以致津液虧損
故不時大渴引飲心神煩熱速用清熱甘露飲其
渴自愈
清熱甘露飲
生地黃麥冬(去心)
石斛知母(生)
枇杷葉(蜜炙)石膏(煆)
甘草(生)茵蔯蒿
黃芩
引用燈心水煎服
(方歌)耗液傷津成疳渴清熱甘露飲如神生地麥冬斛
知母枇杷石膏草茵芩
肺疳
面白氣逆時咳嗽毛髮焦枯皮粟乾𤼵熱憎寒流清涕
鼻頰生瘡號肺疳疎散生地清肺效清熱甘露飲爲先
肺虚補肺散最妙隨證加減莫遲延
(註)肺屬金色白主皮毛故肺疳則見面白氣逆咳嗽
毛髮枯焦皮上生粟肌膚乾燥憎寒𤼵熱常流清
涕鼻頰生瘡也先用生地清肺飲以疎觧之繼用
甘露飲清之日久肺虚者當以補肺散主之
生地清肺飲
桑皮(炒)生地黃
天冬前胡
桔梗蘇葉
防風黃芩
生甘草當歸
連翹(去心)赤苓
引用生薑紅棗水煎服
(方歌)生地清肺用桑皮生地天冬前桔齊蘇葉防風黃
芩草當歸連翹赤苓宜
甘露飲
生地黃熟地黃
天冬麥冬(去心)
枳殼(麩炒)桔梗
黃芩枇杷葉(蜜炙)
茵蔯蒿石斛
引用紅棗肉水煎服
(方歌)甘露飲治肺火壅生熟地黃二門冬枳桔黃芩枇
杷葉茵蔯石斛共煎成
補肺散
白茯苓阿膠(蛤粉炒)
糯米馬兜鈴
炙甘草杏仁(炒去皮尖)
水煎服
(方歌)肺虚補肺散通仙茯苓阿膠糯米攢馬兜鈴配炙
甘草杏仁微炒去皮尖
腎疳
觧顱鶴膝齒行遲骨瘦如柴面黑黧齒齦出血口臭氣
足冷腹痛瀉哭啼腎疳先用金蟾治九味地黃繼進宜
若逢禀賦氣虚弱調元散進莫遲疑
(註)腎屬水色黑主骨患此疳者初必有解顱鶴膝齒
遲行遲腎氣不足等證更因甘肥失節久則漸成
腎疳故見面色黧黑齒齦出血口中氣臭足冷如
冰腹痛泄瀉啼哭不已之證先用金蟾丸治其疳
繼以九味地黃丸調補之若禀賦不足者調元散
主之
金蟾丸
乾蝦蟇(五個煆)胡黃連
黃連(各三錢)鶴蝨(二錢)
肉豆䓻(煨)苦楝根白皮
雷丸蘆薈(生)
蕪荑(各三錢)
右爲末麫糊爲丸菉豆大雄黃爲衣每服十五丸
米湯化下
九味地黃丸
熟地茱萸肉(各五錢)
赤茯苓澤瀉
牡丹皮山藥(炒)
當歸川楝子
史君子(各三錢肉)
右爲細末煉白蜜爲丸如芡實大用滚白水研化
食前服
調元散
人參茯苓
白术(土炒)山藥(炒)
川芎當歸
熟地黃茯神
黃耆(炙)甘草(炙)
白芍(炒)
引用薑棗水煎服
(方歌)調元散治禀賦弱參苓白术乾山藥芎歸熟地共
茯神黃耆甘草同白芍
疳熱
小兒疳疾身𤼵熱輕重虚實當分别初用青蒿飲爲宜
日久鼈甲散最捷
(註)疳疾之證身多𤼵熱治者宜分别輕重虚實治之
病初起多實者鼈甲青蒿飲主之日久多虚者鼈
甲散主之
鼈甲青蒿飲
銀柴胡鼈甲(炙)
青蒿生甘草
生地黃赤芍
胡黃連知母(炒)
地骨皮
引用燈心水煎服
(方歌)疳疾血虚身𤼵熱鼈甲青蒿藥有靈銀柴鼈蒿草
地芍胡連知母地骨同
鼈甲散
人參黃耆(炙)
鼈甲(炙)生地
熟地當歸
白芍(炒)地骨皮
水煎服
(方歌)疳疾日久骨熱蒸鼈甲散治效從容參耆鼈甲生
熟地當歸白芍地骨同
腦疳
腦疳多緣受風熱又兼乳哺失調節頭皮光急生餅瘡
頭熱髮焦如穗結鼻乾心煩腮䪿腫困倦睛暗身汗熱
龍膽龍腦丸甚良吹鼻龍腦效甚捷
(註)腦疳者因兒素受風熱又兼乳哺失調以致變生
此證頭皮光急腦生餅瘡頭熱毛焦髮結如穗鼻
乾心煩腮䪿腫硬困倦睛暗自汗身熱也腦熱生
瘡者龍膽丸主之煩熱羸瘦者龍腦丸主之外用
吹鼻龍腦散吹之其證自愈
龍膽丸
龍膽草升麻
苦楝根皮(焙)赤茯苓
防風蘆薈
油髮灰(各二錢)青黛
黃連(各二錢)
右爲細末豬膽汁浸糕糊丸如麻子大薄荷湯下
量兒大小與之
龍腦丸
龍腦麝香(各五分)
雄黃(二錢)胡黃連(三錢)
牛黃(一錢)硃砂(一錢五分)
蘆薈(三錢生)乾蝦蟇(四錢灰)
右爲細末熊膽合丸如麻子大每服三丸薄荷湯
下
吹鼻龍腦散
龍腦麝香(少許細末各研)
蝸牛殼(炒黃)蝦蟇灰
瓜蒂黃連
細辛桔梗(各等分)
右爲細末入磁盒内貯之每取少許吹入鼻中日
吹二次
眼疳
疳熱上攻眼疳成癢澁赤爛胞腫疼白睛生翳漸遮滿
流淚羞明目不睜疎觧瀉肝散最妙雲翳清熱退翳靈
目久不瘥當補養逍遥瀉肝二方從
(註)眼疳者疳熱上攻於眼故發時癢澁赤爛眼胞腫
疼白睛生翳漸漸遮滿不時流淚羞明閉目也先
用瀉肝散疎觧之再用清熱退翳湯消其翳若目
久不瘥法當調補逍遥散或羊肝散主之
瀉肝散
生地黃當歸
赤芍川芎
連翹(去心)梔子(生)
龍膽草大黃
羌活甘草(生)
防風
引用燈心水煎服
(方歌)瀉肝散治肝熱壅生地當歸赤芍芎連翹梔子龍
膽草大黃羌活草防風
清熱退翳湯
梔子(微炒)胡黃連
木賊草赤芍
生地羚羊角
龍膽草銀柴胡
蟬蛻甘草(生)
菊花蒺藜
引用燈心水煎服
(方歌)清熱退翳消雲翳梔連木賊芍生地羚羊龍膽銀
柴胡蟬蛻甘草菊蒺藜
逍遥散(方見肝疳)
羊肝散
青羊肝(一具膜切韭葉厚片去筋)
人參羌活
白术(土炒)蛤粉(各等分)
右爲細末令勻聽用將藥置荷葉上如錢厚一層
鋪肝一層包固外以新足青布包裹蒸熟任兒食
之如不食者及夏月恐腐壞則晒乾爲末早晚白
湯調服服完再合以好爲度若熱者減人參
鼻疳
疳熱攻肺成鼻疳鼻塞赤癢痛難堪浸淫潰爛連脣際
咳嗽氣促髮毛乾熱盛清金化毒效疳蟲蝕鼻化蟲丸
調敷湏用鼻疳散吹鼻蟬殼效通仙
(註)鼻疳者因疳熱攻肺而成盖鼻爲肺竅故𤼵時鼻
塞赤癢疼痛浸淫潰爛下連脣際成瘡咳嗽氣促
毛髮焦枯也熱盛者宜清金散蔣氏化毒丹主之
蟲蝕者用化蟲丸主之外用鼻疳散敷之或以吹
鼻蟬殼散吹入鼻内
清金散
生梔子黃芩
枇杷葉(蜜炙)生地黃
花粉連翹(去心)
麥冬(去心)薄荷
元參生甘草
桔梗
引用燈心水煎服
(方歌)清金散治肺壅熱梔子黃芩枇杷葉生地花粉翹
麥冬薄荷元參甘草桔
蔣氏化毒丹(方見胎赤)
化蟲丸
蕪荑蘆薈(生)
青黛川芎
白芷梢胡黃連
川黃連蝦蟇(各等分灰)
右爲細末豬膽汁浸糕爲丸如麻子大每服二十
丸食後杏仁煎湯下
鼻疳散
青黛(一錢)麝香(少許)
熊膽(五分)
右爲細末乾者用豬骨髓調貼濕者乾上
吹鼻蟬殼散
蟬殼(微炒)青黛(研)
蛇蛻皮(灰)滑石
麝香(各等分細研)
右爲細末每用菉豆大吹入鼻中日三用之疳蟲
盡出
牙疳
疳成毒熱内攻胃上發齦肉赤爛疼口鼻血出牙枯落
穿腮蝕脣命多傾攻毒消疳蕪荑效繼以蘆薈肥兒靈
外用牙疳散時上能食堪藥始能生
(註)牙疳者因毒熱攻胃而成故熱毒上發齦肉赤爛
疼痛口臭血出牙枯脱落穿腮蝕脣病勢危急急
用消疳蕪荑湯瀉其毒熱繼以蘆薈肥兒丸清其
餘熱外用牙疳散時時敷之自愈總之此證必胃
強能食堪勝峻藥始有生機否則難治也
消疳蕪荑湯
大黃芒消
蕪荑蘆薈(生)
川連胡黃連
黃芩雄黃
水煎服服後便軟及不食者去大黃芒消加石膏
羚羊角
(方歌)蕪荑消疳大黃消蘆薈蕪荑二連標黃芩雄黃一
同入能清積熱牙疳消
蘆薈肥兒丸(方見肝疳)
牙疳散
人中白(煆存性)綠礬(燒紅)
五倍子(各等分炒黑)冰片(少許)
右爲極細末先用水拭淨牙齒再以此散敷之有
蟲者加㯽榔
脊疳
積熱生蟲蝕脊膂手擊其背若鼔鳴羸瘦脊骨鋸齒狀
身熱下利煩渴增十指皆瘡齧爪甲此名脊疳病熱凶
蘆薈丸同金蟾散急急調治莫從容
(註)脊疳者因積熱生蟲上蝕脊膂也以手擊其背必
空若鼔鳴脊骨羸瘦狀若鋸齒始爲脊疳外證亦
身體發熱下利煩渴十指皆瘡頻齧爪甲其證最
爲可畏湏先以蘆薈丸殺其蟲繼用金蟾散消其
疳隨時調治或可愈也
蘆薈丸
生蘆薈青黛
硃砂熊膽
胡黃連貫衆
地龍(微炒)川黃連
蟬蛻(去足)雷丸(各五錢)
麝香(一錢)蝦蟇(一個炙焦酥塗)
右爲細末用蝸角肉研和丸如麻子大每服五丸
粥飲下量兒大小與之
金蟾散
蟾(一枚炙焦酥塗)夜明沙(炒)
桃白皮樗根白皮
地榆黃蘗
訶黎勒(皮煨)百合
人參大黃
白蕪荑(炒)胡粉(各三錢)
㯽榔(一錢)丁香(三十七粒)
右爲細末每服五分粥飲調下
蛔疳
過食膩冷並肥甘濕熱生蛔腹内纏時煩多啼時腹痛
口脣色變溢清涎腹脹青筋肛濕癢史君散治莫遲延
不愈下蟲丸極效蛔退補脾肥兒丸
(註)蛔疳者因過食生冷油膩肥甘之物以致濕熱生
蛔腹中擾動故有時煩躁多啼有時肚腹攪痛口
脣或紅或白口溢清涎腹脹青筋肛門濕癢也先
用史君子散治之不愈下蟲丸主之若蛔退又當
調補其脾肥兒丸主之
史君子散
史君子(十個爲瓦上炒末)苦楝子(五個核泡去)
白蕪荑甘草(各一錢一宿膽汁浸)
右爲末每服一錢水調服
下蟲丸
苦楝根皮(新白者佳酒浸焙)
木香桃仁(浸去皮尖)
綠苞貫衆蕪荑(焙)
雞心㯽榔(各二錢)輕粉(五分)
鶴蝨(一錢炒)乾蝦蟇(三錢炒黑)
史君子(三錢煨取肉)
右爲末麫糊成丸如麻子大每服二十丸滚白水
下
肥兒丸(方見脾疳)
無辜疳
無辜疳傳有二因鳥羽汚衣着兒身或緣乳母病傳染
頸項瘡核便利膿蟲蝕臟腑身羸瘦面黃𤼵熱致疳生
清熱宜用柴胡飲消疳肥兒效如神
(註)無辜疳者其病原有二或因浣衣夜露被無辜鳥
落羽所汚兒着衣後致成此證或因乳母有病傳
染小兒以有此疾其證頸項生瘡或項内有核如
彈按之轉動軟而不疼其中有蟲如米粉不速破
之使蟲蝕臟腑便利膿血身體羸瘦面黃𤼵熱也
治宜先清其熱柴胡飲主之再消其疳以蘆薈肥
兒丸主之
柴胡飲
赤芍藥柴胡
黃連半夏(薑製)
桔梗夏枯草
龍膽草浙貝母
黃芩甘草(生)
引用燈心水煎服
(方歌)柴胡飲治無辜疳赤芍柴胡川黃連半夏桔梗夏
枯草龍膽浙貝芩草煎
蘆薈肥兒丸(方見肝疳)
丁奚疳
徧身骨露號丁奚肌肉乾澁晝夜啼手足枯細面黧黑
項細腹大突出臍尻削身軟精神倦骨蒸潮熱渴煩急
化滯五疳消積治補養人參啓脾宜
(註)丁奚者徧身骨露其狀似丁故名曰丁奚也其證
肌肉乾澁啼哭不已手足枯細面色黧黑項細腹
大肚臍突出尻削身軟精神倦怠骨蒸潮熱燥渴
煩急也先用五疳消積丸化其滯繼用人參啓脾
丸理其脾病可漸愈矣
五疳消積丸
史君子肉(五錢炒)麥芽(炒)
陳皮神麯(炒)
山查(各一兩)白蕪荑
黃連膽草(各三錢)
右爲末陳米飯爲丸每服一錢米飲下
人參啓脾丸
人參(五錢)白术(五錢土炒)
白茯苓(五錢)陳皮(四錢)
扁豆(五錢炒)山藥(五錢炒)
木香(二錢煨)穀芽(三錢炒)
神麯(三錢炒)炙甘草(二錢)
右研細末煉蜜爲丸重一錢用建蓮湯化下
哺露疳
乳食不節傷脾胃羸瘦如柴哺露成吐食吐蟲多煩渴
頭骨開張晡熱蒸先用集聖消積滯繼用肥兒甚有靈
若還腹大青筋現人參丸服莫從容
(註)哺露者因乳食不節大傷脾胃也其證羸瘦如柴
吐食吐蟲心煩口渴頭骨開張日晡蒸熱先用集
聖丸消其積滯再用肥兒丸調理其脾若哺露日
久肚大青筋者又宜攻補兼施以人參丸主之
集聖丸
蘆薈(微炒)五靈脂(炒)
夜明沙(淘洗焙乾)縮砂
木香陳皮
莪术史君子(肉)
黃連川芎(酒洗炒)
乾蟾(各二錢炙)當歸(一錢五分)
青皮(二錢製)
右爲細末用雄豬膽二個取汁和麫糊爲丸每服
一錢米飲送下
肥兒丸(方見脾疳)
人參丸
人參麥冬(去心)
半夏(薑製)大黃(微炒)
黃耆(炙)茯苓
柴胡黃芩
炙甘草川芎
訶黎勒(煨)鼈甲(炙)
右爲細末煉蜜爲丸如麻子大以粥飲下量兒大
小用之
吐證門
吐證總括
諸逆上衝成嘔吐乳食傷胃或夾驚或因痰飲或蟲擾
虚實寒熱要分明
(註)嘔吐一證皆諸逆上衝所致也夫諸逆之因或以
乳食過多停滯中脘致傷胃氣不能徤運而上逆
也或於食時觸驚停積不化而上逆也或痰飲壅
盛阻隔氣道或蚘蟲擾亂懊憹不安而上逆也總
之上逆之因雖不同而皆能成嘔吐也但病有虚
有實有寒有熱治者當於臨證時參合兼見之證
審愼以别之庶不誤矣
辨嘔吐噦證
有物有聲謂之嘔有物無聲吐證名無物有聲爲噦證
分别醫治中病情
(註)吐證有三曰嘔曰吐曰噦古人謂嘔屬陽明有聲
有物氣血俱病也吐屬太陽有物無聲血病也噦
屬少陽有聲無物氣病也獨李杲謂嘔吐噦俱屬
脾胃虚弱潔古老人又從三焦以分氣積寒之三
因然皆不外諸逆上衝也治者能分虚實别寒熱
以治之自無不曲中病情矣
傷乳吐
乳食過飽蓄胃中乳片不化吐頻頻身熱面黃腹膨脹
消乳保和有神功
(註)傷乳吐者因乳食過飽停蓄胃中以致運化不及
吐多乳片猶如物盛滿而上溢也其證身熱面黃
肚腹膨脹治宜消乳丸保和丸化其宿乳安胃和
中節其乳食自然止也
消乳丸
香附(二兩製)神麯(炒)
麥芽(各一兩炒)陳皮(八錢)
縮砂仁(炒)甘草(各五錢炙)
右爲細末滴水爲丸如粟米大量兒大小服之薑
湯化下
保和丸
南山查(二兩)神麯(一兩炒)
茯苓半夏(各一兩薑製)
連翹(去心)陳皮
萊菔子(各五錢炒)
右爲細末麵糊爲丸麥芽湯化服
傷食吐
過食傷胃腹脹熱惡食口臭吐酸黏眼胞虚浮身潮熱
湏服三棱和胃煎
(註)傷食吐者因小兒飲食無節過食油膩麵食等物
以致壅塞中脘而成也其證肚腹脹熱惡食口臭
頻吐酸黏眼胞虚浮身體潮熱治宜清胃和中爲
主先用三棱丸止其吐再用和胃湯化其滯而病
漸愈矣
三棱丸
三棱(煨)陳皮
半夏(薑製)神麯(各一兩炒)
黃連(薑炒)枳實(麩炒)
丁香(各五錢)
右研細末麵和爲丸如黃米大每服二十丸食後
薑湯下
和胃湯
陳皮半夏(薑製)
縮砂仁(研)蒼术(炒)
厚樸(薑炒)藿香葉
香附(炒)甘草(炙)
山查神麯(炒)
引用生薑水煎服
(方歌)和胃湯治嘔吐頻陳皮半夏縮砂仁蒼术厚樸藿
香葉香附甘草山查神
夾驚吐
食時觸異吐青涎身熱心煩睡不安截風觀音散極妙
止吐定吐丸可痊
(註)夾驚吐者多因飲食之時忽被驚邪所觸而致吐
也其證頻吐青涎身體𤼵熱心神煩躁睡卧不寧
先用全蠍觀音散截其風次用定吐丸止其嘔而
病可痊矣
全蠍觀音散
人參(三錢)黃耆(蜜炙)
扁豆(炒)茯苓(各五錢)
蓮肉(三錢去心)木香(一錢五分煨)
白芷(二錢)羌活
防風天麻
全蠍(各三錢去毒)炙甘草(一錢五分)
右爲細末薑棗煎湯調服量兒大小與之
定吐丸
丁香(二十一粒)蠍梢(四十九條去毒)
半夏(三個薑製)
右爲細末令勻煮棗肉爲丸如黍米大每服七丸
金器煎湯化服
痰飲吐
痰飲壅盛在胸中痰因氣逆嘔吐成眩暈面青吐涎飲
香砂二陳六君寧
(註)痰飲吐者由小兒飲水過多以致停留胸膈變而
爲痰痰因氣逆遂成嘔吐之證其候頭目眩暈面
青嘔吐涎水痰沫也宜用香砂二陳湯虚者香砂
六君子湯治之
二陳湯(方見哯乳香砂仁本方加藿)
香砂六君子湯
藿香縮砂仁
白术(土炒)人參
茯苓半夏(薑製)
陳皮甘草(炙)
引用生薑水煎服
(方歌)香砂六君虚痰吐藿香縮砂共白术人參茯苓及
陳皮半夏甘草同煎服
蟲吐
蟲吐胃熱或胃寒色變時疼嘔清涎寒熱當以隂陽辨
化蟲加減理中痊
(註)蟲吐之證有二有以胃經熱蒸者有以胃經寒迫
者皆能令蟲不安擾亂胃中而作吐也其證脣色
或紅或白胃口時痛時止頻嘔清涎屬寒屬熱當
從隂陽之證辨之熱者化蟲丸主之寒者加減理
中湯主之
化蟲丸
蕪荑(五錢)鶴蝨
苦楝根皮胡粉
史君子(肉)㯽榔(各一兩)
枯礬(二錢五分)
右爲細末麵糊爲丸量兒大小用之
加減理中湯
人參乾薑
白术(土炒)川椒
引用烏梅一箇水煎服
(方歌)加減理中寒吐蟲人參乾薑白术從川椒烏梅伏
蟲動煎成服下即安寧
虚吐
虚吐多因胃弱成神倦䪿動睡露睛自利不渴頻嘔吐
丁沉四君藥最靈
(註)虚吐之證多因胃氣虛弱不能消納乳食致成此
證也其精神倦怠䪿門煽動睡卧露睛自利不渴
頻頻嘔吐者以丁沉四君子湯治之
丁沉四君子湯
人參白术(土炒)
茯苓炙甘草
丁香沉香
引用煨薑水煎服
(方歌)胃虚嘔吐不思食丁沉四君治最宜參术苓草補
其胃丁香沉香温其脾
實吐
小兒實吐腹脹滿二便不利痞硬疼𤼵渴思凉吐酸臭
三一承氣可收功
(註)實吐者小兒平素壯實偶而停滯胸腹脹滿二便
秘澁痞硬疼痛口渴思飲寒凉吐多酸臭也宜用
三一承氣湯下之二便利而吐止矣
三一承氣湯
芒消生大黃
枳實(麩炒)甘草(生)
厚樸(薑炒)
引用生薑水煎服
(方歌)三一承氣治實吐滌滯通塞功最著芒消相配生
大黃枳實甘草同厚樸
寒吐
朝食暮吐爲冷吐乳食不化不臭酸四肢厥冷面脣白
薑橘丁萸理中煎
(註)寒吐者皆因小兒過食生冷或乳母當風取凉使
寒氣入乳小兒飲之則成冷吐之證其候朝食暮
吐乳食不化吐出之物不臭不酸四肢逆冷面脣
色白治當温中定吐胃微寒者薑橘散主之寒甚
者丁萸理中湯主之
薑橘散
白薑(二錢)陳皮(一兩)
炙甘草(一錢)
右爲細末每服一錢温棗湯調服
理中湯(方見不乳香吳茱萸本方加丁)
熱吐
食入即吐因胃熱口渴飲冷吐酸涎身熱脣紅小便赤
加味温膽湯可痊
(註)熱吐之證或因小兒過食煎&KR1572;之物或因乳母過
食厚味以致熱積胃中遂令食入即吐口渴飲冷
嘔吐酸涎身熱脣紅小便赤色治宜清熱爲主加
味温膽湯主之
加味温膽湯
陳皮半夏(薑製)
茯苓麥冬(去心)
枳實(麩炒)生甘草
竹茹黃連(薑炒)
引用燈心水煎服
(方歌)熱吐須用温膽湯陳皮半夏茯苓良麥冬枳實生
甘草竹茹黃連水煎嚐
瀉證門
瀉證總括
小兒泄瀉認須清傷乳停食冷熱驚藏寒脾虚飱水瀉
分消温補治宜精
(註)瀉之一證多因脾被濕侵土不勝水而成然致病
之原各異或乳食停滯不化或感受寒暑之氣或
驚邪外觸或藏受寒冷或脾虚作瀉更有飱瀉水
瀉之證致疾之因不同而調治之法亦異醫者詳
細辨之或分消或温補因證施治庶不誤矣
傷乳食瀉
乳食過傷瀉酸膿噫臭腹熱脹滿疼口渴惡食溺赤澁
保安平胃奏神功
(註)傷乳食瀉者因乳食過飽損傷脾胃乳食不化故
頻瀉酸膿也噫臭腹熱脹滿疼痛口渴惡食小便
赤澁須用保安丸消其滯次用平胃散和其脾庶
積消而瀉止矣
保安丸
香附(醋炒)縮砂仁(各一兩)
白薑(炮)青皮(醋炒)
陳皮三棱
莪术炙甘草(各五錢)
右爲細末麵糊爲丸量兒大小與之白湯化下
平胃散(方見哯乳)
中寒瀉
過食生冷中寒瀉腸鳴脹痛泄澄清面白肢冷懶飲食
理中訶子散堪行
(註)中寒瀉者因過食生冷以致寒邪凝結腸鳴腹脹
時復疼痛所瀉皆澄澈清冷面色淡白四肢逆冷
飲食懶進也温中理中湯主之止瀉訶子散主之
理中湯(方見不乳)
訶子散
訶子(麵煨)肉豆䓻(麵煨)
白术(土炒)人參
茯苓木香(各一兩煨)
陳皮炙甘草(各五錢)
右爲細末每服一錢薑湯調服
火瀉
火瀉内熱或傷暑暴注下迫腹痛疼煩渴瀉黃小便赤
玉露四苓可收功
(註)火瀉者皆因藏府積熱或外傷暑氣故瀉時暴注
下廹肚腹疼痛心煩口渴瀉多黃水小便赤色也
先用玉露散清其熱再用四苓湯利其水庶得其
要矣
玉露散
寒水石石膏(各一兩)
甘草(三錢)
右爲細末量兒大小温湯無時調服
四苓湯
茯苓白术(土炒)
豬苓澤瀉
引用燈心水煎服
(方歌)火瀉小便不利通利水除濕用四苓茯苓白术豬
苓澤燈心爲引共煎成
驚瀉
驚瀉因驚成泄瀉夜卧不安晝惕驚糞稠若膠帶青色
鎮驚養脾服通靈
(註)驚瀉者因氣弱受驚致成此證其候夜卧不寧晝
則驚愓糞稠若膠色青如苔治宜鎮心抑肝先以
益脾鎮驚散定其驚次以養脾丸理其脾庶可愈
矣
益脾鎮驚散
人參(錢半)白术(土炒)
茯苓(各三錢)硃砂(八分)
釣藤(二錢)甘草(五分炙)
右爲細末每服一錢燈心湯調服
養脾丸
人參白术(土炒)
當歸川芎(各三錢)
青皮(醋炒)木香(煨)
黃連(薑炙)陳皮(各二錢)
神麯(炒)山查
縮砂仁麥芽(各一錢炒)
右研細末神麯糊爲丸如麻子大每服二十丸陳
倉米飲下
臍寒瀉
剪臍失護受寒冷糞色青白腹痛鳴散寒和氣飲極效
温補調中湯最靈
(註)臍寒瀉者多因斷臍失護風冷乘入傳於大腸遂
成寒瀉之證其候糞色青白腹痛腸鳴先用和氣
飲温散之再以調中湯温補之庶治得其要矣
和氣飲
蒼术紫蘇
防風赤苓
豆豉藿香
陳皮厚樸(薑炒)
炙甘草
引用生薑燈心水煎服
(方歌)和氣飲具温散功蒼术紫蘇共防風赤苓豆豉藿
香葉陳皮厚樸甘草同
調中湯
人參茯苓
藿香白术(土炒)
炙甘草木香(煨)
香附(製)縮砂仁
引用煨薑水煎服
(方歌)臍寒瀉用調中湯人參白术煨木香藿香茯苓同
香附縮砂炙草引煨薑
脾虚瀉
脾虚食後即作瀉腹滿不渴少精神面黃懶食肌消瘦
參苓白术奏竒勲
(註)脾虚瀉者多因脾不健運故每逄食後作瀉腹滿
不渴精神短少面黃懶食肌肉消瘦也宜用參苓
白术散以補脾其瀉自止
參苓白术散(方見脾疳)
飱瀉
清氣下陷失健運完穀不化飱瀉名補中益氣湯升補
久瀉腸滑用四神
(註)飱瀉者或因春傷風邪清氣下䧟脾失健運以致
完穀不化也治者須補養脾土用補中益氣湯升
其中氣若泄瀉日久腸滑不禁者用四神丸治之
補中益氣湯
人參黃耆(蜜炙)
當歸(土炒)白术(土炒)
炙甘草陳皮
升麻(土炒)柴胡(醋炒)
引用薑棗水煎服
(方歌)飱瀉多因清陽陷補中益氣湯最騐參耆歸术草
陳皮升麻柴胡功無限
四神丸
補骨脂(四兩)五味子
肉豆䓻(各二兩麵裹煨)吳茱萸(一兩炒水浸)
右爲細末生薑棗肉爲丸每服一錢米飲下
水瀉
脾胃濕盛成水瀉懶食溏瀉色多黃清濁不分溺短濇
胃苓升陽除濕湯
(註)水瀉者皆因脾胃濕盛以致清濁不分變成水瀉
之證其候小便短濇懶食溏瀉色黃宜用胃苓湯
以除濕若瀉久不止則用升陽除濕湯治之其證
自愈
胃苓湯
蒼术(炒)陳皮
厚樸(薑炒)白术(土炒)
茯苓炙甘草
肉桂澤瀉
豬苓
引用生薑紅棗水煎服
(方歌)濕瀉胃苓湯堪行蒼术陳皮厚樸同白术茯苓炙
甘草肉桂澤瀉共豬苓
升陽除濕湯
蒼术(炒)陳皮
防風神麯(炒)
麥芽(炒)澤瀉
炙甘草升麻
羌活柴胡
豬苓
引用生薑水煎服
(方歌)升陽除濕瀉不停蒼术陳皮共防風神麯麥芽澤
甘草升麻羌活柴豬苓
御纂醫宗金鑑卷五十二
御纂醫宗金鑑卷五十二
編輯幼科雜病心法要訣
疳證門
疳證總括
大人爲勞小兒疳乳食傷脾是病原甘肥失節生積熱
氣血津液被熬煎初患尿泔午潮熱日久青筋肚大堅
面色青黃肌肉瘦皮毛憔悴眼睛䀽
(註)大人者十五歲以上也病則為勞若十五歲以下
者皆名爲疳緣所禀之氣血虚弱藏府嬌嫩易於
受傷或因乳食過飽或因肥甘無節停滯中脘傳
化遲滯腸胃漸傷則生積熱熱盛成疳則消耗氣
血煎灼津液凡疳病初起尿如米泔午後潮熱日
久失治致令青筋暴露肚大堅硬面色青黃肌肉
消瘦皮毛憔悴眼睛𤼵䀽而疳證成矣然當分其
所屬而治之庶不致有悞也
脾疳
脾疳面黃肌消瘦身熱困倦喜睡眠心下痞硬滿腫脹
卧冷食泥腹痛堅頭大頸細食懶進吐瀉煩渴便腥黏
攻積消疳肥兒治補脾參苓白术先
(註)脾屬土色黃主肌肉故脾疳則見面黃肌肉消瘦
身體𤼵熱困倦喜睡心下痞硬乳食懶進睡卧喜
冷好食泥土肚腹堅硬疼痛頭大頸細有時吐瀉
口乾煩渴大便腥黏之證也宜先攻其積用消疳
理脾湯肥兒丸主之積退然後調理其脾以參苓
白术散主之
消疳理脾湯
蕪荑三棱
莪术青皮(炒)
陳皮蘆薈
檳榔史君子肉
甘草(生)川黃連
胡黃連麥芽(炒)
神麯(炒)
引用燈心水煎服
(方歌)消疳理脾用蕪荑三棱莪术青陳皮蘆薈㯽榔史
君草川連胡連麥芽麯
肥兒丸
人參(三錢半)白术(五錢土炒)
茯苓(三錢)黃連(二錢)
胡黃連(五錢)史君子(四錢肉)
神麯(炒)麥芽(炒)
山查肉(各三錢半)甘草(錢半炙)
蘆薈(二錢半煨)
右爲末黃米糊丸如黍米大每服二三十丸米湯
化下
參苓白术散
人參(二錢)茯苓
白术(土炒)扁豆(炒)
薏米(炒)山藥(各五錢炒)
陳皮(三錢)縮砂
桔梗(各二錢)甘草(一錢炙)
建蓮子(五錢去心)
右共爲細末每服一錢老米湯調服
疳瀉
疳疾傷脾因作瀉先清後補爲妙訣初宜清熱和中湯
久瀉參苓白术捷
(註)疳瀉之證多緣積熱傷脾以致水穀不分頻頻作
瀉法當清熱滲濕以清熱和中湯主之若瀉久不
愈當漸爲調理參苓白术散主之
清熱和中湯
白术(土炒)陳皮
厚樸(薑炒)赤苓
黃連神麯(炒)
穀芽(炒)史君子
生甘草澤瀉
引用燈心水煎服
(方歌)疳久泄瀉名疳瀉清熱和中功甚捷白术陳厚赤
苓連神穀史君草澤瀉
參苓白术散(方見脾疳)
疳腫脹
疳疾腫脹面浮光傳化失宜脾肺傷氣逆喘咳胸膈滿
御苑勻氣服最良
(註)疳疾腫脹之證多因傳化失宜以致脾肺兩傷現
證氣逆喘咳胸膈痞悶肚腹腫脹面色浮光宜用
御苑勻氣散治之其腫脹自消矣
御苑勻氣散
桑皮(蜜炒)桔梗
赤苓甘草(生)
藿香陳皮
木通
引用薑皮燈心水煎服
(方歌)疳久脾虚腫脹生御苑勻氣有竒功桑皮桔梗赤
苓草藿香陳皮合木通
疳痢
疳疾日久頻下痢多緣腸胃熱凝滯或赤或白腹窘急
香連導滯爲妙劑
(註)疳痢之由皆因熱結腸胃所致故痢時或赤或白
腹中窘痛急用香連導滯湯治之其痢自愈
香連導滯湯
青皮(炒)陳皮
厚樸(薑炒)川黃連(薑炒)
生甘草山查
神麯(炒)木香(煨)
㯽榔大黃
引用燈心水煎服
(方歌)疳久下痢名疳痢香連導滯功最良青陳厚樸川
連草查麯木香㯽大黃
肝疳
肝疳面目爪甲青眼生眵淚澁難睜摇頭揉目合面卧
耳流膿水濕瘡生腹大青筋身羸瘦燥渴煩急糞帶青
清熱柴胡同蘆薈調養逍遥抑肝靈
(註)肝屬木色青主筋故肝疳則見面目爪甲皆青眼
生眵淚隱澁難睜摇頭揉目合面睡卧耳瘡流膿
腹大青筋身體羸瘦燥渴煩急糞青如苔之證也
治宜先清其熱用柴胡清肝散蘆薈肥兒丸主之
若病勢稍退當以逍遥散抑肝扶脾湯調理
柴胡清肝散
銀柴胡梔子(微炒)
連翹(去心)胡黃連
生地黃赤芍
龍膽草青皮(炒)
甘草(生)
引用燈心竹葉水煎服
(方歌)柴胡清肝治肝疳銀柴梔子翹胡連生地赤芍龍
膽草青皮甘草一同煎
蘆薈肥兒丸
五穀蟲(二兩炒)蘆薈(生)
胡黃連(炒)川黃連(各一兩薑炒)
銀柴胡(一兩二錢炒)扁豆(炒)
山藥(各二兩炒)南山查(二兩半)
蝦蟇(四個煆)肉豆䓻(七錢煨)
㯽榔(五錢)史君子(二兩半炒)
神麯(二兩炒)麥芽(一兩六錢炒)
鶴虱(八錢炒)蕪荑(一兩炒)
硃砂(二錢飛)麝香(二錢)
共研細末醋糊爲丸如黍米大每服一錢米飲下
加味逍遥散
茯苓白术(炒)
當歸白芍(炒)
柴胡薄荷
炙甘草丹皮
梔子(炒)
引用薑棗水煎服
(方歌)加味逍遥散如神茯苓白术當歸身白芍柴胡薄
荷草再加丹皮梔子仁
抑肝扶脾湯
人參白术(土炒)
黃連(薑炒)柴胡(酒炒)
茯苓青皮(醋炒)
陳皮白芥子
龍膽草山查
神麯(炒)炙甘草
引用薑棗水煎服
(方歌)調理抑肝扶脾湯參术黃連柴苓良青陳白芥龍
膽草山查神麯甘草嚐
心疳
心疳面赤衇絡赤壯熱有汗時煩驚咬牙弄舌口燥渴
口舌生瘡小便紅胸膈滿悶喜伏卧懶食乾瘦吐利頻
瀉心導赤珍珠治茯神調理可收功
(註)心屬火色赤主血衇故心疳則見面紅目衇絡赤
壯熱有汗時時驚煩咬牙弄舌口舌乾燥渴飲生
瘡小便紅赤胸膈滿悶睡喜伏卧懶食乾瘦或吐
或利也熱盛者瀉心導赤湯主之熱盛兼驚者珍
珠散主之病久心虚者茯神湯調理之
瀉心導赤湯(方見木舌)
珍珠散
珍珠(三錢)麥冬(五錢去心)
天竺黃(三錢)金鉑(二十五片)
牛黃(一錢)胡黃連(三錢)
生甘草(二錢)羚羊角
大黃當歸(各三錢)
硃砂(二錢)雄黃(一錢)
茯神(五錢)犀角(三錢)
右爲細末每服五分茵蔯湯調服
茯神湯
茯神當歸
炙甘草人參
引用龍眼肉水煎服
煩熱者加麥冬
(方歌)茯神湯内用茯神當歸甘草共人參若是煩熱麥
冬入清補兼施功最純
疳渴
肥甘積熱傷津液大渴引飲心煩熱速用清熱甘露宜
熱減津生渴自歇
(註)疳渴者多因肥甘積熱煎耗脾胃以致津液虧損
故不時大渴引飲心神煩熱速用清熱甘露飲其
渴自愈
清熱甘露飲
生地黃麥冬(去心)
石斛知母(生)
枇杷葉(蜜炙)石膏(煆)
甘草(生)茵蔯蒿
黃芩
引用燈心水煎服
(方歌)耗液傷津成疳渴清熱甘露飲如神生地麥冬斛
知母枇杷石膏草茵芩
肺疳
面白氣逆時咳嗽毛髮焦枯皮粟乾𤼵熱憎寒流清涕
鼻頰生瘡號肺疳疎散生地清肺效清熱甘露飲爲先
肺虚補肺散最妙隨證加減莫遲延
(註)肺屬金色白主皮毛故肺疳則見面白氣逆咳嗽
毛髮枯焦皮上生粟肌膚乾燥憎寒𤼵熱常流清
涕鼻頰生瘡也先用生地清肺飲以疎觧之繼用
甘露飲清之日久肺虚者當以補肺散主之
生地清肺飲
桑皮(炒)生地黃
天冬前胡
桔梗蘇葉
防風黃芩
生甘草當歸
連翹(去心)赤苓
引用生薑紅棗水煎服
(方歌)生地清肺用桑皮生地天冬前桔齊蘇葉防風黃
芩草當歸連翹赤苓宜
甘露飲
生地黃熟地黃
天冬麥冬(去心)
枳殼(麩炒)桔梗
黃芩枇杷葉(蜜炙)
茵蔯蒿石斛
引用紅棗肉水煎服
(方歌)甘露飲治肺火壅生熟地黃二門冬枳桔黃芩枇
杷葉茵蔯石斛共煎成
補肺散
白茯苓阿膠(蛤粉炒)
糯米馬兜鈴
炙甘草杏仁(炒去皮尖)
水煎服
(方歌)肺虚補肺散通仙茯苓阿膠糯米攢馬兜鈴配炙
甘草杏仁微炒去皮尖
腎疳
觧顱鶴膝齒行遲骨瘦如柴面黑黧齒齦出血口臭氣
足冷腹痛瀉哭啼腎疳先用金蟾治九味地黃繼進宜
若逢禀賦氣虚弱調元散進莫遲疑
(註)腎屬水色黑主骨患此疳者初必有解顱鶴膝齒
遲行遲腎氣不足等證更因甘肥失節久則漸成
腎疳故見面色黧黑齒齦出血口中氣臭足冷如
冰腹痛泄瀉啼哭不已之證先用金蟾丸治其疳
繼以九味地黃丸調補之若禀賦不足者調元散
主之
金蟾丸
乾蝦蟇(五個煆)胡黃連
黃連(各三錢)鶴蝨(二錢)
肉豆䓻(煨)苦楝根白皮
雷丸蘆薈(生)
蕪荑(各三錢)
右爲末麫糊爲丸菉豆大雄黃爲衣每服十五丸
米湯化下
九味地黃丸
熟地茱萸肉(各五錢)
赤茯苓澤瀉
牡丹皮山藥(炒)
當歸川楝子
史君子(各三錢肉)
右爲細末煉白蜜爲丸如芡實大用滚白水研化
食前服
調元散
人參茯苓
白术(土炒)山藥(炒)
川芎當歸
熟地黃茯神
黃耆(炙)甘草(炙)
白芍(炒)
引用薑棗水煎服
(方歌)調元散治禀賦弱參苓白术乾山藥芎歸熟地共
茯神黃耆甘草同白芍
疳熱
小兒疳疾身𤼵熱輕重虚實當分别初用青蒿飲爲宜
日久鼈甲散最捷
(註)疳疾之證身多𤼵熱治者宜分别輕重虚實治之
病初起多實者鼈甲青蒿飲主之日久多虚者鼈
甲散主之
鼈甲青蒿飲
銀柴胡鼈甲(炙)
青蒿生甘草
生地黃赤芍
胡黃連知母(炒)
地骨皮
引用燈心水煎服
(方歌)疳疾血虚身𤼵熱鼈甲青蒿藥有靈銀柴鼈蒿草
地芍胡連知母地骨同
鼈甲散
人參黃耆(炙)
鼈甲(炙)生地
熟地當歸
白芍(炒)地骨皮
水煎服
(方歌)疳疾日久骨熱蒸鼈甲散治效從容參耆鼈甲生
熟地當歸白芍地骨同
腦疳
腦疳多緣受風熱又兼乳哺失調節頭皮光急生餅瘡
頭熱髮焦如穗結鼻乾心煩腮䪿腫困倦睛暗身汗熱
龍膽龍腦丸甚良吹鼻龍腦效甚捷
(註)腦疳者因兒素受風熱又兼乳哺失調以致變生
此證頭皮光急腦生餅瘡頭熱毛焦髮結如穗鼻
乾心煩腮䪿腫硬困倦睛暗自汗身熱也腦熱生
瘡者龍膽丸主之煩熱羸瘦者龍腦丸主之外用
吹鼻龍腦散吹之其證自愈
龍膽丸
龍膽草升麻
苦楝根皮(焙)赤茯苓
防風蘆薈
油髮灰(各二錢)青黛
黃連(各二錢)
右爲細末豬膽汁浸糕糊丸如麻子大薄荷湯下
量兒大小與之
龍腦丸
龍腦麝香(各五分)
雄黃(二錢)胡黃連(三錢)
牛黃(一錢)硃砂(一錢五分)
蘆薈(三錢生)乾蝦蟇(四錢灰)
右爲細末熊膽合丸如麻子大每服三丸薄荷湯
下
吹鼻龍腦散
龍腦麝香(少許細末各研)
蝸牛殼(炒黃)蝦蟇灰
瓜蒂黃連
細辛桔梗(各等分)
右爲細末入磁盒内貯之每取少許吹入鼻中日
吹二次
眼疳
疳熱上攻眼疳成癢澁赤爛胞腫疼白睛生翳漸遮滿
流淚羞明目不睜疎觧瀉肝散最妙雲翳清熱退翳靈
目久不瘥當補養逍遥瀉肝二方從
(註)眼疳者疳熱上攻於眼故發時癢澁赤爛眼胞腫
疼白睛生翳漸漸遮滿不時流淚羞明閉目也先
用瀉肝散疎觧之再用清熱退翳湯消其翳若目
久不瘥法當調補逍遥散或羊肝散主之
瀉肝散
生地黃當歸
赤芍川芎
連翹(去心)梔子(生)
龍膽草大黃
羌活甘草(生)
防風
引用燈心水煎服
(方歌)瀉肝散治肝熱壅生地當歸赤芍芎連翹梔子龍
膽草大黃羌活草防風
清熱退翳湯
梔子(微炒)胡黃連
木賊草赤芍
生地羚羊角
龍膽草銀柴胡
蟬蛻甘草(生)
菊花蒺藜
引用燈心水煎服
(方歌)清熱退翳消雲翳梔連木賊芍生地羚羊龍膽銀
柴胡蟬蛻甘草菊蒺藜
逍遥散(方見肝疳)
羊肝散
青羊肝(一具膜切韭葉厚片去筋)
人參羌活
白术(土炒)蛤粉(各等分)
右爲細末令勻聽用將藥置荷葉上如錢厚一層
鋪肝一層包固外以新足青布包裹蒸熟任兒食
之如不食者及夏月恐腐壞則晒乾爲末早晚白
湯調服服完再合以好爲度若熱者減人參
鼻疳
疳熱攻肺成鼻疳鼻塞赤癢痛難堪浸淫潰爛連脣際
咳嗽氣促髮毛乾熱盛清金化毒效疳蟲蝕鼻化蟲丸
調敷湏用鼻疳散吹鼻蟬殼效通仙
(註)鼻疳者因疳熱攻肺而成盖鼻爲肺竅故𤼵時鼻
塞赤癢疼痛浸淫潰爛下連脣際成瘡咳嗽氣促
毛髮焦枯也熱盛者宜清金散蔣氏化毒丹主之
蟲蝕者用化蟲丸主之外用鼻疳散敷之或以吹
鼻蟬殼散吹入鼻内
清金散
生梔子黃芩
枇杷葉(蜜炙)生地黃
花粉連翹(去心)
麥冬(去心)薄荷
元參生甘草
桔梗
引用燈心水煎服
(方歌)清金散治肺壅熱梔子黃芩枇杷葉生地花粉翹
麥冬薄荷元參甘草桔
蔣氏化毒丹(方見胎赤)
化蟲丸
蕪荑蘆薈(生)
青黛川芎
白芷梢胡黃連
川黃連蝦蟇(各等分灰)
右爲細末豬膽汁浸糕爲丸如麻子大每服二十
丸食後杏仁煎湯下
鼻疳散
青黛(一錢)麝香(少許)
熊膽(五分)
右爲細末乾者用豬骨髓調貼濕者乾上
吹鼻蟬殼散
蟬殼(微炒)青黛(研)
蛇蛻皮(灰)滑石
麝香(各等分細研)
右爲細末每用菉豆大吹入鼻中日三用之疳蟲
盡出
牙疳
疳成毒熱内攻胃上發齦肉赤爛疼口鼻血出牙枯落
穿腮蝕脣命多傾攻毒消疳蕪荑效繼以蘆薈肥兒靈
外用牙疳散時上能食堪藥始能生
(註)牙疳者因毒熱攻胃而成故熱毒上發齦肉赤爛
疼痛口臭血出牙枯脱落穿腮蝕脣病勢危急急
用消疳蕪荑湯瀉其毒熱繼以蘆薈肥兒丸清其
餘熱外用牙疳散時時敷之自愈總之此證必胃
強能食堪勝峻藥始有生機否則難治也
消疳蕪荑湯
大黃芒消
蕪荑蘆薈(生)
川連胡黃連
黃芩雄黃
水煎服服後便軟及不食者去大黃芒消加石膏
羚羊角
(方歌)蕪荑消疳大黃消蘆薈蕪荑二連標黃芩雄黃一
同入能清積熱牙疳消
蘆薈肥兒丸(方見肝疳)
牙疳散
人中白(煆存性)綠礬(燒紅)
五倍子(各等分炒黑)冰片(少許)
右爲極細末先用水拭淨牙齒再以此散敷之有
蟲者加㯽榔
脊疳
積熱生蟲蝕脊膂手擊其背若鼔鳴羸瘦脊骨鋸齒狀
身熱下利煩渴增十指皆瘡齧爪甲此名脊疳病熱凶
蘆薈丸同金蟾散急急調治莫從容
(註)脊疳者因積熱生蟲上蝕脊膂也以手擊其背必
空若鼔鳴脊骨羸瘦狀若鋸齒始爲脊疳外證亦
身體發熱下利煩渴十指皆瘡頻齧爪甲其證最
爲可畏湏先以蘆薈丸殺其蟲繼用金蟾散消其
疳隨時調治或可愈也
蘆薈丸
生蘆薈青黛
硃砂熊膽
胡黃連貫衆
地龍(微炒)川黃連
蟬蛻(去足)雷丸(各五錢)
麝香(一錢)蝦蟇(一個炙焦酥塗)
右爲細末用蝸角肉研和丸如麻子大每服五丸
粥飲下量兒大小與之
金蟾散
蟾(一枚炙焦酥塗)夜明沙(炒)
桃白皮樗根白皮
地榆黃蘗
訶黎勒(皮煨)百合
人參大黃
白蕪荑(炒)胡粉(各三錢)
㯽榔(一錢)丁香(三十七粒)
右爲細末每服五分粥飲調下
蛔疳
過食膩冷並肥甘濕熱生蛔腹内纏時煩多啼時腹痛
口脣色變溢清涎腹脹青筋肛濕癢史君散治莫遲延
不愈下蟲丸極效蛔退補脾肥兒丸
(註)蛔疳者因過食生冷油膩肥甘之物以致濕熱生
蛔腹中擾動故有時煩躁多啼有時肚腹攪痛口
脣或紅或白口溢清涎腹脹青筋肛門濕癢也先
用史君子散治之不愈下蟲丸主之若蛔退又當
調補其脾肥兒丸主之
史君子散
史君子(十個爲瓦上炒末)苦楝子(五個核泡去)
白蕪荑甘草(各一錢一宿膽汁浸)
右爲末每服一錢水調服
下蟲丸
苦楝根皮(新白者佳酒浸焙)
木香桃仁(浸去皮尖)
綠苞貫衆蕪荑(焙)
雞心㯽榔(各二錢)輕粉(五分)
鶴蝨(一錢炒)乾蝦蟇(三錢炒黑)
史君子(三錢煨取肉)
右爲末麫糊成丸如麻子大每服二十丸滚白水
下
肥兒丸(方見脾疳)
無辜疳
無辜疳傳有二因鳥羽汚衣着兒身或緣乳母病傳染
頸項瘡核便利膿蟲蝕臟腑身羸瘦面黃𤼵熱致疳生
清熱宜用柴胡飲消疳肥兒效如神
(註)無辜疳者其病原有二或因浣衣夜露被無辜鳥
落羽所汚兒着衣後致成此證或因乳母有病傳
染小兒以有此疾其證頸項生瘡或項内有核如
彈按之轉動軟而不疼其中有蟲如米粉不速破
之使蟲蝕臟腑便利膿血身體羸瘦面黃𤼵熱也
治宜先清其熱柴胡飲主之再消其疳以蘆薈肥
兒丸主之
柴胡飲
赤芍藥柴胡
黃連半夏(薑製)
桔梗夏枯草
龍膽草浙貝母
黃芩甘草(生)
引用燈心水煎服
(方歌)柴胡飲治無辜疳赤芍柴胡川黃連半夏桔梗夏
枯草龍膽浙貝芩草煎
蘆薈肥兒丸(方見肝疳)
丁奚疳
徧身骨露號丁奚肌肉乾澁晝夜啼手足枯細面黧黑
項細腹大突出臍尻削身軟精神倦骨蒸潮熱渴煩急
化滯五疳消積治補養人參啓脾宜
(註)丁奚者徧身骨露其狀似丁故名曰丁奚也其證
肌肉乾澁啼哭不已手足枯細面色黧黑項細腹
大肚臍突出尻削身軟精神倦怠骨蒸潮熱燥渴
煩急也先用五疳消積丸化其滯繼用人參啓脾
丸理其脾病可漸愈矣
五疳消積丸
史君子肉(五錢炒)麥芽(炒)
陳皮神麯(炒)
山查(各一兩)白蕪荑
黃連膽草(各三錢)
右爲末陳米飯爲丸每服一錢米飲下
人參啓脾丸
人參(五錢)白术(五錢土炒)
白茯苓(五錢)陳皮(四錢)
扁豆(五錢炒)山藥(五錢炒)
木香(二錢煨)穀芽(三錢炒)
神麯(三錢炒)炙甘草(二錢)
右研細末煉蜜爲丸重一錢用建蓮湯化下
哺露疳
乳食不節傷脾胃羸瘦如柴哺露成吐食吐蟲多煩渴
頭骨開張晡熱蒸先用集聖消積滯繼用肥兒甚有靈
若還腹大青筋現人參丸服莫從容
(註)哺露者因乳食不節大傷脾胃也其證羸瘦如柴
吐食吐蟲心煩口渴頭骨開張日晡蒸熱先用集
聖丸消其積滯再用肥兒丸調理其脾若哺露日
久肚大青筋者又宜攻補兼施以人參丸主之
集聖丸
蘆薈(微炒)五靈脂(炒)
夜明沙(淘洗焙乾)縮砂
木香陳皮
莪术史君子(肉)
黃連川芎(酒洗炒)
乾蟾(各二錢炙)當歸(一錢五分)
青皮(二錢製)
右爲細末用雄豬膽二個取汁和麫糊爲丸每服
一錢米飲送下
肥兒丸(方見脾疳)
人參丸
人參麥冬(去心)
半夏(薑製)大黃(微炒)
黃耆(炙)茯苓
柴胡黃芩
炙甘草川芎
訶黎勒(煨)鼈甲(炙)
右爲細末煉蜜爲丸如麻子大以粥飲下量兒大
小用之
吐證門
吐證總括
諸逆上衝成嘔吐乳食傷胃或夾驚或因痰飲或蟲擾
虚實寒熱要分明
(註)嘔吐一證皆諸逆上衝所致也夫諸逆之因或以
乳食過多停滯中脘致傷胃氣不能徤運而上逆
也或於食時觸驚停積不化而上逆也或痰飲壅
盛阻隔氣道或蚘蟲擾亂懊憹不安而上逆也總
之上逆之因雖不同而皆能成嘔吐也但病有虚
有實有寒有熱治者當於臨證時參合兼見之證
審愼以别之庶不誤矣
辨嘔吐噦證
有物有聲謂之嘔有物無聲吐證名無物有聲爲噦證
分别醫治中病情
(註)吐證有三曰嘔曰吐曰噦古人謂嘔屬陽明有聲
有物氣血俱病也吐屬太陽有物無聲血病也噦
屬少陽有聲無物氣病也獨李杲謂嘔吐噦俱屬
脾胃虚弱潔古老人又從三焦以分氣積寒之三
因然皆不外諸逆上衝也治者能分虚實别寒熱
以治之自無不曲中病情矣
傷乳吐
乳食過飽蓄胃中乳片不化吐頻頻身熱面黃腹膨脹
消乳保和有神功
(註)傷乳吐者因乳食過飽停蓄胃中以致運化不及
吐多乳片猶如物盛滿而上溢也其證身熱面黃
肚腹膨脹治宜消乳丸保和丸化其宿乳安胃和
中節其乳食自然止也
消乳丸
香附(二兩製)神麯(炒)
麥芽(各一兩炒)陳皮(八錢)
縮砂仁(炒)甘草(各五錢炙)
右爲細末滴水爲丸如粟米大量兒大小服之薑
湯化下
保和丸
南山查(二兩)神麯(一兩炒)
茯苓半夏(各一兩薑製)
連翹(去心)陳皮
萊菔子(各五錢炒)
右爲細末麵糊爲丸麥芽湯化服
傷食吐
過食傷胃腹脹熱惡食口臭吐酸黏眼胞虚浮身潮熱
湏服三棱和胃煎
(註)傷食吐者因小兒飲食無節過食油膩麵食等物
以致壅塞中脘而成也其證肚腹脹熱惡食口臭
頻吐酸黏眼胞虚浮身體潮熱治宜清胃和中爲
主先用三棱丸止其吐再用和胃湯化其滯而病
漸愈矣
三棱丸
三棱(煨)陳皮
半夏(薑製)神麯(各一兩炒)
黃連(薑炒)枳實(麩炒)
丁香(各五錢)
右研細末麵和爲丸如黃米大每服二十丸食後
薑湯下
和胃湯
陳皮半夏(薑製)
縮砂仁(研)蒼术(炒)
厚樸(薑炒)藿香葉
香附(炒)甘草(炙)
山查神麯(炒)
引用生薑水煎服
(方歌)和胃湯治嘔吐頻陳皮半夏縮砂仁蒼术厚樸藿
香葉香附甘草山查神
夾驚吐
食時觸異吐青涎身熱心煩睡不安截風觀音散極妙
止吐定吐丸可痊
(註)夾驚吐者多因飲食之時忽被驚邪所觸而致吐
也其證頻吐青涎身體𤼵熱心神煩躁睡卧不寧
先用全蠍觀音散截其風次用定吐丸止其嘔而
病可痊矣
全蠍觀音散
人參(三錢)黃耆(蜜炙)
扁豆(炒)茯苓(各五錢)
蓮肉(三錢去心)木香(一錢五分煨)
白芷(二錢)羌活
防風天麻
全蠍(各三錢去毒)炙甘草(一錢五分)
右爲細末薑棗煎湯調服量兒大小與之
定吐丸
丁香(二十一粒)蠍梢(四十九條去毒)
半夏(三個薑製)
右爲細末令勻煮棗肉爲丸如黍米大每服七丸
金器煎湯化服
痰飲吐
痰飲壅盛在胸中痰因氣逆嘔吐成眩暈面青吐涎飲
香砂二陳六君寧
(註)痰飲吐者由小兒飲水過多以致停留胸膈變而
爲痰痰因氣逆遂成嘔吐之證其候頭目眩暈面
青嘔吐涎水痰沫也宜用香砂二陳湯虚者香砂
六君子湯治之
二陳湯(方見哯乳香砂仁本方加藿)
香砂六君子湯
藿香縮砂仁
白术(土炒)人參
茯苓半夏(薑製)
陳皮甘草(炙)
引用生薑水煎服
(方歌)香砂六君虚痰吐藿香縮砂共白术人參茯苓及
陳皮半夏甘草同煎服
蟲吐
蟲吐胃熱或胃寒色變時疼嘔清涎寒熱當以隂陽辨
化蟲加減理中痊
(註)蟲吐之證有二有以胃經熱蒸者有以胃經寒迫
者皆能令蟲不安擾亂胃中而作吐也其證脣色
或紅或白胃口時痛時止頻嘔清涎屬寒屬熱當
從隂陽之證辨之熱者化蟲丸主之寒者加減理
中湯主之
化蟲丸
蕪荑(五錢)鶴蝨
苦楝根皮胡粉
史君子(肉)㯽榔(各一兩)
枯礬(二錢五分)
右爲細末麵糊爲丸量兒大小用之
加減理中湯
人參乾薑
白术(土炒)川椒
引用烏梅一箇水煎服
(方歌)加減理中寒吐蟲人參乾薑白术從川椒烏梅伏
蟲動煎成服下即安寧
虚吐
虚吐多因胃弱成神倦䪿動睡露睛自利不渴頻嘔吐
丁沉四君藥最靈
(註)虚吐之證多因胃氣虛弱不能消納乳食致成此
證也其精神倦怠䪿門煽動睡卧露睛自利不渴
頻頻嘔吐者以丁沉四君子湯治之
丁沉四君子湯
人參白术(土炒)
茯苓炙甘草
丁香沉香
引用煨薑水煎服
(方歌)胃虚嘔吐不思食丁沉四君治最宜參术苓草補
其胃丁香沉香温其脾
實吐
小兒實吐腹脹滿二便不利痞硬疼𤼵渴思凉吐酸臭
三一承氣可收功
(註)實吐者小兒平素壯實偶而停滯胸腹脹滿二便
秘澁痞硬疼痛口渴思飲寒凉吐多酸臭也宜用
三一承氣湯下之二便利而吐止矣
三一承氣湯
芒消生大黃
枳實(麩炒)甘草(生)
厚樸(薑炒)
引用生薑水煎服
(方歌)三一承氣治實吐滌滯通塞功最著芒消相配生
大黃枳實甘草同厚樸
寒吐
朝食暮吐爲冷吐乳食不化不臭酸四肢厥冷面脣白
薑橘丁萸理中煎
(註)寒吐者皆因小兒過食生冷或乳母當風取凉使
寒氣入乳小兒飲之則成冷吐之證其候朝食暮
吐乳食不化吐出之物不臭不酸四肢逆冷面脣
色白治當温中定吐胃微寒者薑橘散主之寒甚
者丁萸理中湯主之
薑橘散
白薑(二錢)陳皮(一兩)
炙甘草(一錢)
右爲細末每服一錢温棗湯調服
理中湯(方見不乳香吳茱萸本方加丁)
熱吐
食入即吐因胃熱口渴飲冷吐酸涎身熱脣紅小便赤
加味温膽湯可痊
(註)熱吐之證或因小兒過食煎&KR1572;之物或因乳母過
食厚味以致熱積胃中遂令食入即吐口渴飲冷
嘔吐酸涎身熱脣紅小便赤色治宜清熱爲主加
味温膽湯主之
加味温膽湯
陳皮半夏(薑製)
茯苓麥冬(去心)
枳實(麩炒)生甘草
竹茹黃連(薑炒)
引用燈心水煎服
(方歌)熱吐須用温膽湯陳皮半夏茯苓良麥冬枳實生
甘草竹茹黃連水煎嚐
瀉證門
瀉證總括
小兒泄瀉認須清傷乳停食冷熱驚藏寒脾虚飱水瀉
分消温補治宜精
(註)瀉之一證多因脾被濕侵土不勝水而成然致病
之原各異或乳食停滯不化或感受寒暑之氣或
驚邪外觸或藏受寒冷或脾虚作瀉更有飱瀉水
瀉之證致疾之因不同而調治之法亦異醫者詳
細辨之或分消或温補因證施治庶不誤矣
傷乳食瀉
乳食過傷瀉酸膿噫臭腹熱脹滿疼口渴惡食溺赤澁
保安平胃奏神功
(註)傷乳食瀉者因乳食過飽損傷脾胃乳食不化故
頻瀉酸膿也噫臭腹熱脹滿疼痛口渴惡食小便
赤澁須用保安丸消其滯次用平胃散和其脾庶
積消而瀉止矣
保安丸
香附(醋炒)縮砂仁(各一兩)
白薑(炮)青皮(醋炒)
陳皮三棱
莪术炙甘草(各五錢)
右爲細末麵糊爲丸量兒大小與之白湯化下
平胃散(方見哯乳)
中寒瀉
過食生冷中寒瀉腸鳴脹痛泄澄清面白肢冷懶飲食
理中訶子散堪行
(註)中寒瀉者因過食生冷以致寒邪凝結腸鳴腹脹
時復疼痛所瀉皆澄澈清冷面色淡白四肢逆冷
飲食懶進也温中理中湯主之止瀉訶子散主之
理中湯(方見不乳)
訶子散
訶子(麵煨)肉豆䓻(麵煨)
白术(土炒)人參
茯苓木香(各一兩煨)
陳皮炙甘草(各五錢)
右爲細末每服一錢薑湯調服
火瀉
火瀉内熱或傷暑暴注下迫腹痛疼煩渴瀉黃小便赤
玉露四苓可收功
(註)火瀉者皆因藏府積熱或外傷暑氣故瀉時暴注
下廹肚腹疼痛心煩口渴瀉多黃水小便赤色也
先用玉露散清其熱再用四苓湯利其水庶得其
要矣
玉露散
寒水石石膏(各一兩)
甘草(三錢)
右爲細末量兒大小温湯無時調服
四苓湯
茯苓白术(土炒)
豬苓澤瀉
引用燈心水煎服
(方歌)火瀉小便不利通利水除濕用四苓茯苓白术豬
苓澤燈心爲引共煎成
驚瀉
驚瀉因驚成泄瀉夜卧不安晝惕驚糞稠若膠帶青色
鎮驚養脾服通靈
(註)驚瀉者因氣弱受驚致成此證其候夜卧不寧晝
則驚愓糞稠若膠色青如苔治宜鎮心抑肝先以
益脾鎮驚散定其驚次以養脾丸理其脾庶可愈
矣
益脾鎮驚散
人參(錢半)白术(土炒)
茯苓(各三錢)硃砂(八分)
釣藤(二錢)甘草(五分炙)
右爲細末每服一錢燈心湯調服
養脾丸
人參白术(土炒)
當歸川芎(各三錢)
青皮(醋炒)木香(煨)
黃連(薑炙)陳皮(各二錢)
神麯(炒)山查
縮砂仁麥芽(各一錢炒)
右研細末神麯糊爲丸如麻子大每服二十丸陳
倉米飲下
臍寒瀉
剪臍失護受寒冷糞色青白腹痛鳴散寒和氣飲極效
温補調中湯最靈
(註)臍寒瀉者多因斷臍失護風冷乘入傳於大腸遂
成寒瀉之證其候糞色青白腹痛腸鳴先用和氣
飲温散之再以調中湯温補之庶治得其要矣
和氣飲
蒼术紫蘇
防風赤苓
豆豉藿香
陳皮厚樸(薑炒)
炙甘草
引用生薑燈心水煎服
(方歌)和氣飲具温散功蒼术紫蘇共防風赤苓豆豉藿
香葉陳皮厚樸甘草同
調中湯
人參茯苓
藿香白术(土炒)
炙甘草木香(煨)
香附(製)縮砂仁
引用煨薑水煎服
(方歌)臍寒瀉用調中湯人參白术煨木香藿香茯苓同
香附縮砂炙草引煨薑
脾虚瀉
脾虚食後即作瀉腹滿不渴少精神面黃懶食肌消瘦
參苓白术奏竒勲
(註)脾虚瀉者多因脾不健運故每逄食後作瀉腹滿
不渴精神短少面黃懶食肌肉消瘦也宜用參苓
白术散以補脾其瀉自止
參苓白术散(方見脾疳)
飱瀉
清氣下陷失健運完穀不化飱瀉名補中益氣湯升補
久瀉腸滑用四神
(註)飱瀉者或因春傷風邪清氣下䧟脾失健運以致
完穀不化也治者須補養脾土用補中益氣湯升
其中氣若泄瀉日久腸滑不禁者用四神丸治之
補中益氣湯
人參黃耆(蜜炙)
當歸(土炒)白术(土炒)
炙甘草陳皮
升麻(土炒)柴胡(醋炒)
引用薑棗水煎服
(方歌)飱瀉多因清陽陷補中益氣湯最騐參耆歸术草
陳皮升麻柴胡功無限
四神丸
補骨脂(四兩)五味子
肉豆䓻(各二兩麵裹煨)吳茱萸(一兩炒水浸)
右爲細末生薑棗肉爲丸每服一錢米飲下
水瀉
脾胃濕盛成水瀉懶食溏瀉色多黃清濁不分溺短濇
胃苓升陽除濕湯
(註)水瀉者皆因脾胃濕盛以致清濁不分變成水瀉
之證其候小便短濇懶食溏瀉色黃宜用胃苓湯
以除濕若瀉久不止則用升陽除濕湯治之其證
自愈
胃苓湯
蒼术(炒)陳皮
厚樸(薑炒)白术(土炒)
茯苓炙甘草
肉桂澤瀉
豬苓
引用生薑紅棗水煎服
(方歌)濕瀉胃苓湯堪行蒼术陳皮厚樸同白术茯苓炙
甘草肉桂澤瀉共豬苓
升陽除濕湯
蒼术(炒)陳皮
防風神麯(炒)
麥芽(炒)澤瀉
炙甘草升麻
羌活柴胡
豬苓
引用生薑水煎服
(方歌)升陽除濕瀉不停蒼术陳皮共防風神麯麥芽澤
甘草升麻羌活柴豬苓
御纂醫宗金鑑卷五十二
