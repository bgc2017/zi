御纂醫宗金鑑卷八十六
編輯刺灸心法要訣目錄
灸難産穴圖
灸難產穴歌
鍼子戸穴圖
鍼子戸穴歌
灸遺精穴圖
灸遺精穴歌
灸癆蟲穴圖
灸癆蟲穴歌
灸痞根穴圖
灸痞根穴歌
灸肘尖穴圖
灸肘尖穴歌
灸鬼哭穴圖
灸鬼哭穴歌
灸中惡穴圖
灸中惡穴歌
灸疝氣穴圖
灸疝氣穴歌
灸翻胃穴圖
灸翻胃穴歌
灸腸風穴圖
灸腸風穴歌
灸暴絕穴圖
灸暴絶穴歌
灸鬼眼穴圖
灸鬼眼穴歌
灸贅疣穴圖
灸贅疣穴歌
灸瘰癧穴圖
灸瘰癧穴歌
灸腋氣圖
灸腋氣歌
灸瘋犬咬傷歌(無圖)
灸蛇蠍蜈蚣蜘蛛咬傷歌(無圖)
足三里穴圖
足三里穴歌
内庭穴圖
内庭穴歌
曲池穴圖
曲池穴歌
合谷穴圖
合谷穴歌
委中穴圖
委中穴歌
承山穴圖
承山穴歌
太衝穴圖
太衝穴歌
崑崙穴圖
崑崙穴歌
環跳穴圖
環跳穴歌
陽陵泉穴圖
陽陵泉穴歌
通里穴圖
通里穴歌
列缺穴圖
列缺穴歌
四季鍼灸坐向歌
灸法點穴用火歌
灸法蚤晩次序歌
灸法大小多少歌
灸法調養歌
灸瘡調治歌
灸瘡膏藥歌
行鍼避忌歌
四季人神所在禁忌鍼灸歌
逐日人神所在禁忌鍼灸歌
十二時人神所在禁忌鍼灸歌
禁鍼穴歌
禁灸穴歌
製鍼法歌
煑鍼藥方
御纂醫宗金鑑卷八十六目錄
御纂醫宗金鑑卷八十六
編輯刺灸心法要訣目錄
灸難産穴圖
灸難產穴歌
鍼子戸穴圖
鍼子戸穴歌
灸遺精穴圖
灸遺精穴歌
灸癆蟲穴圖
灸癆蟲穴歌
灸痞根穴圖
灸痞根穴歌
灸肘尖穴圖
灸肘尖穴歌
灸鬼哭穴圖
灸鬼哭穴歌
灸中惡穴圖
灸中惡穴歌
灸疝氣穴圖
灸疝氣穴歌
灸翻胃穴圖
灸翻胃穴歌
灸腸風穴圖
灸腸風穴歌
灸暴絕穴圖
灸暴絶穴歌
灸鬼眼穴圖
灸鬼眼穴歌
灸贅疣穴圖
灸贅疣穴歌
灸瘰癧穴圖
灸瘰癧穴歌
灸腋氣圖
灸腋氣歌
灸瘋犬咬傷歌(無圖)
灸蛇蠍蜈蚣蜘蛛咬傷歌(無圖)
足三里穴圖
足三里穴歌
内庭穴圖
内庭穴歌
曲池穴圖
曲池穴歌
合谷穴圖
合谷穴歌
委中穴圖
委中穴歌
承山穴圖
承山穴歌
太衝穴圖
太衝穴歌
崑崙穴圖
崑崙穴歌
環跳穴圖
環跳穴歌
陽陵泉穴圖
陽陵泉穴歌
通里穴圖
通里穴歌
列缺穴圖
列缺穴歌
四季鍼灸坐向歌
灸法點穴用火歌
灸法蚤晩次序歌
灸法大小多少歌
灸法調養歌
灸瘡調治歌
灸瘡膏藥歌
行鍼避忌歌
四季人神所在禁忌鍼灸歌
逐日人神所在禁忌鍼灸歌
十二時人神所在禁忌鍼灸歌
禁鍼穴歌
禁灸穴歌
製鍼法歌
煑鍼藥方
御纂醫宗金鑑卷八十六目錄
御纂醫宗金鑑卷八十六
編輯刺灸心法要訣
灸難產穴歌
横逆難產灸奇穴婦人右脚小指尖炷如小麥灸三壯
下火立產效通仙
(註)婦人横產子手先出諸符藥不效者灸此其穴在
右脚小指爪甲外側尖上即至陰穴也灸三壯艾
炷如小麥下火立產
鍼子戸穴歌
子戸能刺衣不下更治子死在腹中穴在關元右二寸
下鍼一寸立時生
(註)胞衣不出子死腹中宜刺子戸穴鍼入一寸其穴
在任衇經之關元穴傍右二寸
灸遺精穴歌
精宫十四椎之下各開三寸是其鄉左右二穴灸七壯
夜夢遺精效非常
(註)遺精灸精宫穴其穴在脊之十四椎下左右傍開
各三寸灸七壯
灸癆蟲穴歌
鬼眼一穴灸癆蟲墨點病人腰眼中擇用癸亥亥時灸
勿令人知法最靈
(註)勞瘵日久不愈互相傳染因内有勞蟲宜灸鬼眼
穴穴在腰間兩旁正身直立有微陷處用墨點記
合面而卧以小艾炷灸七壯或九壯十一壯多寡
量人蟲即吐瀉而出急取燒燬遠棄可免復傳擇
癸亥日夜半六神皆聚亥時灸之勿使病人預知
恐尸神有覺也
灸痞根穴歌
十二椎下痞根穴各開三寸零五分二穴左右灸七壯
難消痞塊可除根
(註)痞塊灸痞根穴其穴在脊之十二椎下旁開三寸
半痞塊多在左則灸左在右則灸右如左右俱有
左右俱灸之
灸肘尖穴歌
肘尖端處是奇穴男女瘰癧堪灸也左患灸右右灸左
並灸風池效更捷
(註)肘尖奇穴灸瘰癧左患灸右右患灸左如初起時
男先灸左女先灸右兼灸風池穴尤效風池穴在
腦後顳顬穴後髮際䧟中
灸鬼哭穴歌
中惡振噤鬼魅病急灸鬼哭神可定兩手大指相並縛
穴在四處之騎縫
(註)鬼哭穴灸鬼魅狐惑恍惚振噤等證取穴將兩手
大指相並縛定用艾炷於兩甲角反甲後肉四處
騎縫着火灸之則患者哀告我自去為效
中惡穴歌
尸疰客忤中惡病乳後三寸量凖行男左女右艾火灸
邪祟驅除神自寧
(註)灸尸疰客忤中惡等證其穴在乳後三寸男左女
右灸之
灸疝氣穴歌
疝氣偏墜灸為先量口兩角折三尖一尖向上對臍中
兩尖下垂是穴邊
(註)灸疝痛偏墜奇穴法用稈心一條量患人口兩角
為則折為三叚如□字樣以一角安臍中心兩角
安臍下兩傍尖畫處是穴左患灸右右患灸左左
右俱患左右俱灸艾炷如粟米大灸四壯
灸翻胃穴歌
翻胃上下灸奇穴上在乳下一寸也下在内踝之下取
三指稍斜向前者
(註)灸翻胃奇穴上穴在兩乳下一寸下穴在内踝下
用手三指稍斜向前排之即是穴也
灸腸風穴歌
腸風諸痔灸最良十四椎下奇穴鄉各開一寸宜多灸
年深久痔效非常
(註)灸腸風諸痔奇穴其穴在脊之十四椎下傍各開
一寸年深者灸之最效
灸暴絶穴歌
鬼魘暴絕最傷人急灸鬼眼可回春穴在兩足大指内
去甲韭葉鬼難存
(註)凡一切鬼魘暴絕當灸奇穴在足兩大指内去爪
甲如韭葉許名鬼眼穴灸之則鬼邪自去而病可
愈也
灸鬼眼穴歌
腫滿上下灸奇穴上即鬼哭不用縛下取兩足第二指
指尖向後寸半符
(註)灸腫滿奇穴上穴即兩手大指縫鬼哭穴也下穴
在兩足第二指指尖向後一寸五分即是也
灸贅疣穴歌
贅疣諸痣灸奇穴更灸紫白二癜風手之左右中指節
屈節尖上宛宛中
(註)灸癜風及贅疣諸痣奇穴其穴在左右手中指節
宛宛中俗名拳尖是也
灸瘰癧穴歌
瘰癧隔蒜灸法宜先從後發核灸起灸至初發母核止
多着艾火效無匹
(註)瘰癧隔蒜灸法用獨蒜片先從後發核上灸起至
初發母核而止多灸自效
灸腋氣歌
腋氣除根剃腋毛再將定粉水調膏塗搽患處七日後
視有黑孔用艾燒
(註)凡腋氣先用快刀剃去腋毛淨乃用好定粉水調
搽患處六七日後看腋下有一點黑者必有孔如
鍼大或如簪尖即氣竅也用艾炷如米大者灸之
三四壯愈永不再發
灸瘋犬咬傷歌
瘋犬咬傷先須吮吮盡惡血不生風次於咬處灸百壯
常食炙韭不須驚
(註)瘋犬咬傷之處急急用大嘴砂酒壺一箇内盛乾
燒酒燙極熱去酒以酒壺嘴向咬處如拔火礶樣
吸盡惡血為度擊破自落上用艾炷灸之永不再
發炙韭炒韭菜也
灸蛇蠍蜈蚣蜘蛛咬傷歌
蛇蠍蜈蚣蜘蛛傷即時疼痛最難當急以傷處隔蒜灸
五六十壯效非常
(註)凡蛇蠍蜈蚣蜘蛛咬傷痛急勢危者急用艾火於
傷處灸之拔散毒氣即安或用獨蒜片隔蒜灸之
二三壯換一片毒甚者灸五六十壯
足三里穴歌
三里膝眼下三寸兩筋間能除胸脇痛腹脹胃中寒腸
鳴并泄瀉眼腫膝脛痠傷寒羸瘦損氣蠱證諸般年過
三旬後鍼灸眼光全
(註)三里足三里穴也其穴在膝眼下三寸胻骨外廉
大筋内宛宛中鍼五分留七呼灸三壯主治胸脇
疼痛腹脹胃寒腸中雷鳴脾寒泄瀉眼目紅腫膝
脛痠痛傷寒熱不已瘦弱虛損小腸氣痛與水氣
蠱毒鬼擊諸證悉宜鍼灸但小兒忌灸恐眼目不
明惟三十以外方可灸之令眼目光明也
内庭穴歌
内庭次指外本屬足陽明能治四肢厥喜静惡聞聲癮
疹咽喉痛數欠及牙疼瘧疾不思食耳鳴鍼便清
(註)内庭穴在足之大指次指外間陷中屬足陽明胃
經穴也主治四肢厥逆喜静惡聞人聲癮疹不快
咽喉腫痛數欠牙齦疼瘧疾不思飲食耳内蟬鳴
等證鍼三分留十呼灸三壯
曲池穴歌
曲池拱手取屈肘骨邊求善治肘中痛偏風手不收挽
弓開不得臂瘓怯梳頭喉痺促欲死發熱更無休遍身
風癬癩鍼着即時瘳
(註)曲池穴其穴在肘輔骨屈肘屈骨之中以手拱胸
取之主治肘中疼痛偏風半身不遂臂痛拉弓不
開兩臂癱瘓不能舉手向髮喉痺喘促欲死傷寒
振寒餘熱不盡皮膚乾燥痂疥等證刺七分留七
呼灸三壯
合谷穴歌
合谷在虎口兩指岐骨間頭疼并面腫瘧病熱還寒體
熱身汗出目暗視茫然齒齲鼻衂血口噤不能言鍼入
深三分能令人病安
(註)合谷穴其穴在手大指次指岐骨間䧟中主治偏
正頭疼面目浮腫瘧疾寒熱身體發熱汗不收目
翳視物不明齒蠧朽痛鼻中流血不止口噤不開
等證鍼三分留六呼灸三壯
委中穴歌
委中曲䐐裏横紋衇中央腰痛不能舉痠沉引脊梁風
癎及轉筋疼痛難移向風痺痛無比熱病久在床足膝
難伸屈鍼入即安康
(註)委中穴其穴在膕中央約紋動衇䧟中主治腰俠
脊沉墜疼痛瘈瘲癲疾及兩腿肚轉筋疼痛難動
風痺疼痛流注不定熱病難愈兩足膝疼痛難伸
屈等證鍼五分留七呼禁灸
承山穴歌
承山名魚腹腨腸分肉間善治腰疼痛痔疾大便難脚
氣并膝腫兩足盡寒痠展轉成時疫戰慄瘧熱寒霍亂
及轉筋刺之立便安
(註)承山穴其穴在腿肚下尖分肉間主治腰背疼痛
痔腫大便難脚氣膝腫脛痠跟痛傷寒時疫寒熱
瘧疾戰慄不能行立霍亂轉筋等證鍼五分灸五
壯
太衝穴歌
太衝足大指節後二寸中動衇知生死能醫驚癎風咽
喉并心腋兩足不能動七疝偏墜腫眼目似雲朦亦能
療腰痛鍼下有神功
(註)太衝穴其穴在足大指本節後二寸䧟中動衇隱
手病者有此衇生無此衇者死主治急慢驚風羊
癎風證及咽喉疼痛心腋脹滿寒濕脚氣痛行步
難小腹疝氣偏墜疼痛兩目昏暗腰背疼痛等證
鍼三分留十呼灸三壯
崑崙穴歌
崑崙足外踝跟骨上邊尋轉筋腰尻痛膊重更連陰頭
疼脊背急暴喘滿衝心舉步行不得動足即伸吟若欲
求安樂須將此穴鍼
(註)崑崙穴在足外踝後五分跟骨上䧟中主治腰尻
疼痛膊重不能舉及前陰腫痛偏正頭痛脊背拘
急暴咳喘促足腨腫不得履地等證鍼三分留七
呼灸三壯
環跳穴歌
環跳在髀樞側卧屈足取能鍼偏廢軀折腰返顧難冷
風并濕痺身體似繩牽腿胯連腨痛屈轉重吁歎若人
能鍼灸頃刻病消痊
(註)環跳穴其穴在髀樞中側卧伸下足屈上足取之
主治半身不遂閃挫腰痛不能回顧冷風濕痺周
身拘急腿跨腿肚疼痛不能動轉等證鍼一寸留
十呼灸三壯
陽陵泉穴歌
陽陵居膝下外廉一寸中膝腫并麻木冷痺及偏風起
坐腰背重面腫滿胸中舉足不能起坐卧似衰翁鍼入
六分止神功妙不同
(註)陽陵泉穴其穴在膝下一寸外廉䧟中尖骨前筋
骨間主治兩膝腫痛及冷痺不仁半身不遂腰背
重痛起坐艱難面目浮腫胸中脹滿兩足疼痛難
移起坐不能支持等證鍼六分留十呼灸七壯
通里穴歌
通里腕側後去腕一寸中欲言聲不出懊憹及怔忡實
則四肢重頭腮面頰紅聲平仍數欠喉痺氣難通虚則
不能食暴瘖面無容毫鍼微微刺方信有神功
(註)通里穴其穴在腕側後一寸䧟中主治聲瘂心煩
極甚怔忡不寧四肢重痛頭腮面頰紅腫倦言數
欠喉咽疼痛氣息不通虚損不思食暴瘖面無潤
澤鍼三分灸三壯
列缺穴歌
列缺腕側上次指手交义善療偏頭患遍身風痺麻痰
涎頻上壅口噤不開牙若能明補瀉應手即能瘥
(註)列缺穴其穴在腕後側上一寸五分兩手交义當
食指末筋骨罅中主治偏風頭痛遍身風痺麻木
痰壅氣堵口噤不開等證鍼二分留三呼灸三壯
四季鍼灸坐向歌
四季鍼灸坐向理宜從四季順自然東南西北四維向
以迎生氣本乎天
(註)鍼灸坐向避忌之理醫學入門春坐東向西夏坐
南向北秋坐西向東冬坐北向南皆背四季生氣
之向不可為法宜從春向東夏向南秋向西冬向
北四土旺月向四維以迎生氣本乎天理順其自
然為是也
灸法點穴用火歌
點穴坐卧立直正炷用蘄艾火珠良灸病古忌八木火
今時通行一炷香
(註)凡灸法坐點穴則坐灸卧點穴則卧灸立點穴則
立灸須四體平直毋令傾側若傾側穴即不正其
炷所用之艾必用蘄艾艾令乾燥入臼搗去淨塵
屑作炷堅實置穴上用葱涎粘固上古用火珠映
日取火點之忌松柏枳橘榆棗桑竹八木之火今
時惟用香火灼艾亦通行簡便之法也
灸法蚤晚次序歌
灸法温煖宜於午上下陽陰先後分衇數新愈不宜灸
欲灸三里過三旬
(註)凡灸百病原為温煖經絡宜在午時陽盛之時火
氣易行必分上下先後上下經皆灸者先灸上後
灸下陰陽經皆灸者先灸陽後灸陰若衇數有熱
新愈氣虛俱不宜灸恐傷氣血但人有病欲灸足
三里者須年三十以上方許灸之恐年少火盛傷
目故凡灸頭必灸足三里者以足三里能下火氣
也
灸法大小多少歌
頭骨手足皮薄瘦巨闕鳩尾小少宜背腹臍下皮肉厚
大多方能起痼疾
(註)凡灸諸病必火足氣到始能求愈然頭與四肢皮
肉淺薄若併灸之恐肌骨氣血難堪必分日灸之
或隔日灸之其炷宜小壯數宜少有病必當灸巨
闕鳩尾二穴者必不可過三壯艾炷如小麥恐火
氣傷心也背腹下皮肉深厚艾炷宜大壯數宜多
使火氣到始能去痼冷之疾也
灸法調養歌
灸後風寒須謹避七情過極愼起居生冷醇酒諸厚味
惟茹蔬淡適其宜
(註)凡灸後須謹避風寒愼其起居養其氣血其喜怒
憂思悲恐驚不可過極和其情志及禁食一切生
冷醇酒厚味等物即食蔬淡亦當適宜不可過度
以調養脾胃也
灸瘡調治歌
灸瘡不發氣血竭七日發膿病必除發後膏貼防外襲
薄連葱荽淨瘡汚
(註)凡灸諸病灸瘡應發不發是其氣血大虧不必復
灸即灸亦多不能愈過七天之後艾疤發時膿水
稠多其病易愈以其氣血充暢經絡流通也發後
貼膏藥者防其六滛外襲也如灸瘡黑痛膿汁汚
穢乃艾火毒盛必用薄荷黃連葱皮芫荽煎湯洗
之自愈也
灸瘡膏藥歌
芩連白芷金星草乳香淡竹當歸好薄荷川芎與葱白
香油煎藥粉成膏
以上藥味各等分用香油煎藥去楂再下鉛粉熬
成膏專貼灸瘡
行鍼避忌歌
行鍼避忌雨大風饑飽醉怒渴勞驚男内女外猶堅守
更看人神不可逢行鍼避忌雖如此還推病之緩急行
緩病欲鍼擇吉日急病行鍼莫稍停
(註)按行鍼避忌於未刺之先如風雨晦冥人之氣血
即凝滯而不調大饑者氣虚新飽者氣盛大醉者
氣亂大怒者氣逆大渴者液少大勞者氣乏大驚
者氣散凡此者衇亂氣散行鍼須當避忌俟其必
清必静聚精會神方保無誤也既刺之後尤當戒
愼男子忌内女子忌外忌外者堅拒勿出忌内者
謹守勿内則邪氣必去正氣必復是謂得氣理固
然矣猶有逹變之法存焉緩病須擇神吉急病豈
可待時哉
四季人神所在禁忌鍼灸歌
四季人神所在處禁忌鍼灸莫妄施春在左脇秋在右
冬在於腰夏在臍
(註)四季人神所在之處謂人之神氣初動之處同乎
天之流行也禁鍼灸者恐傷生氣也人神常在心
春在左脇者肝主升也秋在右脇者肺主降也冬
在腰者神主藏也夏在臍者脾主化也
逐日人神所在禁忌鍼灸歌
一日足大二外踝三日股内四在腰五口六手七内踝
八腕九尻十背腰十一鼻柱二髮際三牙四胃五徧身
六胸七氣八股内九足二十内踝尋廿一手小二外踝
三日肝足四手明五足六胸七在膝八陰九脛晦趺停
(註)足大足之大指也氣氣衝也手小手之小指也手
明手陽明也足足陽明也陰男女前陰中也晦月
盡也趺足十指岐骨也
十二時人神所在禁忌鍼灸歌
子踝丑頭寅耳邊卯面辰項巳乳肩午脇未腹申心主
酉膝戌腰亥股端
(註)子踝左右内踝外踝也寅耳邊左右兩耳也辰項
頸項也巳乳肩兩乳兩肩也午脇左右脇也未腹
大腹少腹也申心主胸膈也酉膝左右兩膝也戌
腰腰背也亥股兩股内外也
禁鍼穴歌
禁鍼穴道要先明腦戸𩕄會及神庭絡却玉枕角孫穴
顱息承泣隨承靈神道靈臺膻中忌水分神關并會陰
横骨氣衝手五里箕門承筋及青靈乳中上臂三陽絡
二十三穴不可鍼孕婦不宜鍼合谷三陰交内亦通論
石門鍼灸應須忌女子終身無妊娠外有雲門并鳩尾
缺盆客主人莫深肩井深時人悶倒三里急補人還平
刺中五藏膽皆死衝陽血出投幽冥海泉顴窌乳頭上
脊間中髓傴僂形手魚腹䧟陰股内膝臏筋會及腎經
腋股之下各三寸目眶關節皆通評
焚灸穴歌
焚灸之穴四十七承光瘂門風府逆睛明攢竹下迎香
天柱素髎上臨泣腦戸耳門瘈衇通禾髎顴髎絲竹空
頭維下關人迎等肩貞天牖心俞同乳中脊中白環俞
鳩尾淵液如周榮腹哀少商并魚際經渠天府及中衝
陽池陽關地五會漏谷陰陵條口逢殷門申衇承扶忌
伏兔髀關連委中陰市下行尋犢鼻諸穴休將艾火攻
製鍼法歌
製鍼須用馬啣鐵惟有金鍼更可嘉煆煉塗酥插臘肉
煮鍼之藥有多法
(註)製鍼用馬嚼環鐵者以馬屬午午為火火尅金取
尅制之義也若以眞金製鍼用之更佳其煆煉之
法將鐵絲於火中煆紅截為二寸或三寸或五寸
長短不拘次以蟾酥塗鍼上入火中微煆取起復
照前塗酥煆三次乘熱插入臘肉皮之裏肉之外
將後藥用水三碗煎沸次入鍼肉在内煮至水乾
傾於水中待冷將鍼取出於黃土中插百餘下以
去火毒其鍼要光圓不可用尖鋒次以桐絲纏其
柄
煮鍼藥方
麝香(五分)膽礬(一錢)
石斛(一錢)穿山甲(三錢)
硃砂(三錢)没藥(三錢)
鬱金(三錢)川芎(三錢)
細辛(三錢)甘草節(五錢)
沉香(五錢)磁石(一兩)
已上諸藥氣味能引入鍼内
御纂醫宗金鑑卷八十六
御纂醫宗金鑑卷八十六
編輯刺灸心法要訣
灸難產穴歌
横逆難產灸奇穴婦人右脚小指尖炷如小麥灸三壯
下火立產效通仙
(註)婦人横產子手先出諸符藥不效者灸此其穴在
右脚小指爪甲外側尖上即至陰穴也灸三壯艾
炷如小麥下火立產
鍼子戸穴歌
子戸能刺衣不下更治子死在腹中穴在關元右二寸
下鍼一寸立時生
(註)胞衣不出子死腹中宜刺子戸穴鍼入一寸其穴
在任衇經之關元穴傍右二寸
灸遺精穴歌
精宫十四椎之下各開三寸是其鄉左右二穴灸七壯
夜夢遺精效非常
(註)遺精灸精宫穴其穴在脊之十四椎下左右傍開
各三寸灸七壯
灸癆蟲穴歌
鬼眼一穴灸癆蟲墨點病人腰眼中擇用癸亥亥時灸
勿令人知法最靈
(註)勞瘵日久不愈互相傳染因内有勞蟲宜灸鬼眼
穴穴在腰間兩旁正身直立有微陷處用墨點記
合面而卧以小艾炷灸七壯或九壯十一壯多寡
量人蟲即吐瀉而出急取燒燬遠棄可免復傳擇
癸亥日夜半六神皆聚亥時灸之勿使病人預知
恐尸神有覺也
灸痞根穴歌
十二椎下痞根穴各開三寸零五分二穴左右灸七壯
難消痞塊可除根
(註)痞塊灸痞根穴其穴在脊之十二椎下旁開三寸
半痞塊多在左則灸左在右則灸右如左右俱有
左右俱灸之
灸肘尖穴歌
肘尖端處是奇穴男女瘰癧堪灸也左患灸右右灸左
並灸風池效更捷
(註)肘尖奇穴灸瘰癧左患灸右右患灸左如初起時
男先灸左女先灸右兼灸風池穴尤效風池穴在
腦後顳顬穴後髮際䧟中
灸鬼哭穴歌
中惡振噤鬼魅病急灸鬼哭神可定兩手大指相並縛
穴在四處之騎縫
(註)鬼哭穴灸鬼魅狐惑恍惚振噤等證取穴將兩手
大指相並縛定用艾炷於兩甲角反甲後肉四處
騎縫着火灸之則患者哀告我自去為效
中惡穴歌
尸疰客忤中惡病乳後三寸量凖行男左女右艾火灸
邪祟驅除神自寧
(註)灸尸疰客忤中惡等證其穴在乳後三寸男左女
右灸之
灸疝氣穴歌
疝氣偏墜灸為先量口兩角折三尖一尖向上對臍中
兩尖下垂是穴邊
(註)灸疝痛偏墜奇穴法用稈心一條量患人口兩角
為則折為三叚如□字樣以一角安臍中心兩角
安臍下兩傍尖畫處是穴左患灸右右患灸左左
右俱患左右俱灸艾炷如粟米大灸四壯
灸翻胃穴歌
翻胃上下灸奇穴上在乳下一寸也下在内踝之下取
三指稍斜向前者
(註)灸翻胃奇穴上穴在兩乳下一寸下穴在内踝下
用手三指稍斜向前排之即是穴也
灸腸風穴歌
腸風諸痔灸最良十四椎下奇穴鄉各開一寸宜多灸
年深久痔效非常
(註)灸腸風諸痔奇穴其穴在脊之十四椎下傍各開
一寸年深者灸之最效
灸暴絶穴歌
鬼魘暴絕最傷人急灸鬼眼可回春穴在兩足大指内
去甲韭葉鬼難存
(註)凡一切鬼魘暴絕當灸奇穴在足兩大指内去爪
甲如韭葉許名鬼眼穴灸之則鬼邪自去而病可
愈也
灸鬼眼穴歌
腫滿上下灸奇穴上即鬼哭不用縛下取兩足第二指
指尖向後寸半符
(註)灸腫滿奇穴上穴即兩手大指縫鬼哭穴也下穴
在兩足第二指指尖向後一寸五分即是也
灸贅疣穴歌
贅疣諸痣灸奇穴更灸紫白二癜風手之左右中指節
屈節尖上宛宛中
(註)灸癜風及贅疣諸痣奇穴其穴在左右手中指節
宛宛中俗名拳尖是也
灸瘰癧穴歌
瘰癧隔蒜灸法宜先從後發核灸起灸至初發母核止
多着艾火效無匹
(註)瘰癧隔蒜灸法用獨蒜片先從後發核上灸起至
初發母核而止多灸自效
灸腋氣歌
腋氣除根剃腋毛再將定粉水調膏塗搽患處七日後
視有黑孔用艾燒
(註)凡腋氣先用快刀剃去腋毛淨乃用好定粉水調
搽患處六七日後看腋下有一點黑者必有孔如
鍼大或如簪尖即氣竅也用艾炷如米大者灸之
三四壯愈永不再發
灸瘋犬咬傷歌
瘋犬咬傷先須吮吮盡惡血不生風次於咬處灸百壯
常食炙韭不須驚
(註)瘋犬咬傷之處急急用大嘴砂酒壺一箇内盛乾
燒酒燙極熱去酒以酒壺嘴向咬處如拔火礶樣
吸盡惡血為度擊破自落上用艾炷灸之永不再
發炙韭炒韭菜也
灸蛇蠍蜈蚣蜘蛛咬傷歌
蛇蠍蜈蚣蜘蛛傷即時疼痛最難當急以傷處隔蒜灸
五六十壯效非常
(註)凡蛇蠍蜈蚣蜘蛛咬傷痛急勢危者急用艾火於
傷處灸之拔散毒氣即安或用獨蒜片隔蒜灸之
二三壯換一片毒甚者灸五六十壯
足三里穴歌
三里膝眼下三寸兩筋間能除胸脇痛腹脹胃中寒腸
鳴并泄瀉眼腫膝脛痠傷寒羸瘦損氣蠱證諸般年過
三旬後鍼灸眼光全
(註)三里足三里穴也其穴在膝眼下三寸胻骨外廉
大筋内宛宛中鍼五分留七呼灸三壯主治胸脇
疼痛腹脹胃寒腸中雷鳴脾寒泄瀉眼目紅腫膝
脛痠痛傷寒熱不已瘦弱虛損小腸氣痛與水氣
蠱毒鬼擊諸證悉宜鍼灸但小兒忌灸恐眼目不
明惟三十以外方可灸之令眼目光明也
内庭穴歌
内庭次指外本屬足陽明能治四肢厥喜静惡聞聲癮
疹咽喉痛數欠及牙疼瘧疾不思食耳鳴鍼便清
(註)内庭穴在足之大指次指外間陷中屬足陽明胃
經穴也主治四肢厥逆喜静惡聞人聲癮疹不快
咽喉腫痛數欠牙齦疼瘧疾不思飲食耳内蟬鳴
等證鍼三分留十呼灸三壯
曲池穴歌
曲池拱手取屈肘骨邊求善治肘中痛偏風手不收挽
弓開不得臂瘓怯梳頭喉痺促欲死發熱更無休遍身
風癬癩鍼着即時瘳
(註)曲池穴其穴在肘輔骨屈肘屈骨之中以手拱胸
取之主治肘中疼痛偏風半身不遂臂痛拉弓不
開兩臂癱瘓不能舉手向髮喉痺喘促欲死傷寒
振寒餘熱不盡皮膚乾燥痂疥等證刺七分留七
呼灸三壯
合谷穴歌
合谷在虎口兩指岐骨間頭疼并面腫瘧病熱還寒體
熱身汗出目暗視茫然齒齲鼻衂血口噤不能言鍼入
深三分能令人病安
(註)合谷穴其穴在手大指次指岐骨間䧟中主治偏
正頭疼面目浮腫瘧疾寒熱身體發熱汗不收目
翳視物不明齒蠧朽痛鼻中流血不止口噤不開
等證鍼三分留六呼灸三壯
委中穴歌
委中曲䐐裏横紋衇中央腰痛不能舉痠沉引脊梁風
癎及轉筋疼痛難移向風痺痛無比熱病久在床足膝
難伸屈鍼入即安康
(註)委中穴其穴在膕中央約紋動衇䧟中主治腰俠
脊沉墜疼痛瘈瘲癲疾及兩腿肚轉筋疼痛難動
風痺疼痛流注不定熱病難愈兩足膝疼痛難伸
屈等證鍼五分留七呼禁灸
承山穴歌
承山名魚腹腨腸分肉間善治腰疼痛痔疾大便難脚
氣并膝腫兩足盡寒痠展轉成時疫戰慄瘧熱寒霍亂
及轉筋刺之立便安
(註)承山穴其穴在腿肚下尖分肉間主治腰背疼痛
痔腫大便難脚氣膝腫脛痠跟痛傷寒時疫寒熱
瘧疾戰慄不能行立霍亂轉筋等證鍼五分灸五
壯
太衝穴歌
太衝足大指節後二寸中動衇知生死能醫驚癎風咽
喉并心腋兩足不能動七疝偏墜腫眼目似雲朦亦能
療腰痛鍼下有神功
(註)太衝穴其穴在足大指本節後二寸䧟中動衇隱
手病者有此衇生無此衇者死主治急慢驚風羊
癎風證及咽喉疼痛心腋脹滿寒濕脚氣痛行步
難小腹疝氣偏墜疼痛兩目昏暗腰背疼痛等證
鍼三分留十呼灸三壯
崑崙穴歌
崑崙足外踝跟骨上邊尋轉筋腰尻痛膊重更連陰頭
疼脊背急暴喘滿衝心舉步行不得動足即伸吟若欲
求安樂須將此穴鍼
(註)崑崙穴在足外踝後五分跟骨上䧟中主治腰尻
疼痛膊重不能舉及前陰腫痛偏正頭痛脊背拘
急暴咳喘促足腨腫不得履地等證鍼三分留七
呼灸三壯
環跳穴歌
環跳在髀樞側卧屈足取能鍼偏廢軀折腰返顧難冷
風并濕痺身體似繩牽腿胯連腨痛屈轉重吁歎若人
能鍼灸頃刻病消痊
(註)環跳穴其穴在髀樞中側卧伸下足屈上足取之
主治半身不遂閃挫腰痛不能回顧冷風濕痺周
身拘急腿跨腿肚疼痛不能動轉等證鍼一寸留
十呼灸三壯
陽陵泉穴歌
陽陵居膝下外廉一寸中膝腫并麻木冷痺及偏風起
坐腰背重面腫滿胸中舉足不能起坐卧似衰翁鍼入
六分止神功妙不同
(註)陽陵泉穴其穴在膝下一寸外廉䧟中尖骨前筋
骨間主治兩膝腫痛及冷痺不仁半身不遂腰背
重痛起坐艱難面目浮腫胸中脹滿兩足疼痛難
移起坐不能支持等證鍼六分留十呼灸七壯
通里穴歌
通里腕側後去腕一寸中欲言聲不出懊憹及怔忡實
則四肢重頭腮面頰紅聲平仍數欠喉痺氣難通虚則
不能食暴瘖面無容毫鍼微微刺方信有神功
(註)通里穴其穴在腕側後一寸䧟中主治聲瘂心煩
極甚怔忡不寧四肢重痛頭腮面頰紅腫倦言數
欠喉咽疼痛氣息不通虚損不思食暴瘖面無潤
澤鍼三分灸三壯
列缺穴歌
列缺腕側上次指手交义善療偏頭患遍身風痺麻痰
涎頻上壅口噤不開牙若能明補瀉應手即能瘥
(註)列缺穴其穴在腕後側上一寸五分兩手交义當
食指末筋骨罅中主治偏風頭痛遍身風痺麻木
痰壅氣堵口噤不開等證鍼二分留三呼灸三壯
四季鍼灸坐向歌
四季鍼灸坐向理宜從四季順自然東南西北四維向
以迎生氣本乎天
(註)鍼灸坐向避忌之理醫學入門春坐東向西夏坐
南向北秋坐西向東冬坐北向南皆背四季生氣
之向不可為法宜從春向東夏向南秋向西冬向
北四土旺月向四維以迎生氣本乎天理順其自
然為是也
灸法點穴用火歌
點穴坐卧立直正炷用蘄艾火珠良灸病古忌八木火
今時通行一炷香
(註)凡灸法坐點穴則坐灸卧點穴則卧灸立點穴則
立灸須四體平直毋令傾側若傾側穴即不正其
炷所用之艾必用蘄艾艾令乾燥入臼搗去淨塵
屑作炷堅實置穴上用葱涎粘固上古用火珠映
日取火點之忌松柏枳橘榆棗桑竹八木之火今
時惟用香火灼艾亦通行簡便之法也
灸法蚤晚次序歌
灸法温煖宜於午上下陽陰先後分衇數新愈不宜灸
欲灸三里過三旬
(註)凡灸百病原為温煖經絡宜在午時陽盛之時火
氣易行必分上下先後上下經皆灸者先灸上後
灸下陰陽經皆灸者先灸陽後灸陰若衇數有熱
新愈氣虛俱不宜灸恐傷氣血但人有病欲灸足
三里者須年三十以上方許灸之恐年少火盛傷
目故凡灸頭必灸足三里者以足三里能下火氣
也
灸法大小多少歌
頭骨手足皮薄瘦巨闕鳩尾小少宜背腹臍下皮肉厚
大多方能起痼疾
(註)凡灸諸病必火足氣到始能求愈然頭與四肢皮
肉淺薄若併灸之恐肌骨氣血難堪必分日灸之
或隔日灸之其炷宜小壯數宜少有病必當灸巨
闕鳩尾二穴者必不可過三壯艾炷如小麥恐火
氣傷心也背腹下皮肉深厚艾炷宜大壯數宜多
使火氣到始能去痼冷之疾也
灸法調養歌
灸後風寒須謹避七情過極愼起居生冷醇酒諸厚味
惟茹蔬淡適其宜
(註)凡灸後須謹避風寒愼其起居養其氣血其喜怒
憂思悲恐驚不可過極和其情志及禁食一切生
冷醇酒厚味等物即食蔬淡亦當適宜不可過度
以調養脾胃也
灸瘡調治歌
灸瘡不發氣血竭七日發膿病必除發後膏貼防外襲
薄連葱荽淨瘡汚
(註)凡灸諸病灸瘡應發不發是其氣血大虧不必復
灸即灸亦多不能愈過七天之後艾疤發時膿水
稠多其病易愈以其氣血充暢經絡流通也發後
貼膏藥者防其六滛外襲也如灸瘡黑痛膿汁汚
穢乃艾火毒盛必用薄荷黃連葱皮芫荽煎湯洗
之自愈也
灸瘡膏藥歌
芩連白芷金星草乳香淡竹當歸好薄荷川芎與葱白
香油煎藥粉成膏
以上藥味各等分用香油煎藥去楂再下鉛粉熬
成膏專貼灸瘡
行鍼避忌歌
行鍼避忌雨大風饑飽醉怒渴勞驚男内女外猶堅守
更看人神不可逢行鍼避忌雖如此還推病之緩急行
緩病欲鍼擇吉日急病行鍼莫稍停
(註)按行鍼避忌於未刺之先如風雨晦冥人之氣血
即凝滯而不調大饑者氣虚新飽者氣盛大醉者
氣亂大怒者氣逆大渴者液少大勞者氣乏大驚
者氣散凡此者衇亂氣散行鍼須當避忌俟其必
清必静聚精會神方保無誤也既刺之後尤當戒
愼男子忌内女子忌外忌外者堅拒勿出忌内者
謹守勿内則邪氣必去正氣必復是謂得氣理固
然矣猶有逹變之法存焉緩病須擇神吉急病豈
可待時哉
四季人神所在禁忌鍼灸歌
四季人神所在處禁忌鍼灸莫妄施春在左脇秋在右
冬在於腰夏在臍
(註)四季人神所在之處謂人之神氣初動之處同乎
天之流行也禁鍼灸者恐傷生氣也人神常在心
春在左脇者肝主升也秋在右脇者肺主降也冬
在腰者神主藏也夏在臍者脾主化也
逐日人神所在禁忌鍼灸歌
一日足大二外踝三日股内四在腰五口六手七内踝
八腕九尻十背腰十一鼻柱二髮際三牙四胃五徧身
六胸七氣八股内九足二十内踝尋廿一手小二外踝
三日肝足四手明五足六胸七在膝八陰九脛晦趺停
(註)足大足之大指也氣氣衝也手小手之小指也手
明手陽明也足足陽明也陰男女前陰中也晦月
盡也趺足十指岐骨也
十二時人神所在禁忌鍼灸歌
子踝丑頭寅耳邊卯面辰項巳乳肩午脇未腹申心主
酉膝戌腰亥股端
(註)子踝左右内踝外踝也寅耳邊左右兩耳也辰項
頸項也巳乳肩兩乳兩肩也午脇左右脇也未腹
大腹少腹也申心主胸膈也酉膝左右兩膝也戌
腰腰背也亥股兩股内外也
禁鍼穴歌
禁鍼穴道要先明腦戸𩕄會及神庭絡却玉枕角孫穴
顱息承泣隨承靈神道靈臺膻中忌水分神關并會陰
横骨氣衝手五里箕門承筋及青靈乳中上臂三陽絡
二十三穴不可鍼孕婦不宜鍼合谷三陰交内亦通論
石門鍼灸應須忌女子終身無妊娠外有雲門并鳩尾
缺盆客主人莫深肩井深時人悶倒三里急補人還平
刺中五藏膽皆死衝陽血出投幽冥海泉顴窌乳頭上
脊間中髓傴僂形手魚腹䧟陰股内膝臏筋會及腎經
腋股之下各三寸目眶關節皆通評
焚灸穴歌
焚灸之穴四十七承光瘂門風府逆睛明攢竹下迎香
天柱素髎上臨泣腦戸耳門瘈衇通禾髎顴髎絲竹空
頭維下關人迎等肩貞天牖心俞同乳中脊中白環俞
鳩尾淵液如周榮腹哀少商并魚際經渠天府及中衝
陽池陽關地五會漏谷陰陵條口逢殷門申衇承扶忌
伏兔髀關連委中陰市下行尋犢鼻諸穴休將艾火攻
製鍼法歌
製鍼須用馬啣鐵惟有金鍼更可嘉煆煉塗酥插臘肉
煮鍼之藥有多法
(註)製鍼用馬嚼環鐵者以馬屬午午為火火尅金取
尅制之義也若以眞金製鍼用之更佳其煆煉之
法將鐵絲於火中煆紅截為二寸或三寸或五寸
長短不拘次以蟾酥塗鍼上入火中微煆取起復
照前塗酥煆三次乘熱插入臘肉皮之裏肉之外
將後藥用水三碗煎沸次入鍼肉在内煮至水乾
傾於水中待冷將鍼取出於黃土中插百餘下以
去火毒其鍼要光圓不可用尖鋒次以桐絲纏其
柄
煮鍼藥方
麝香(五分)膽礬(一錢)
石斛(一錢)穿山甲(三錢)
硃砂(三錢)没藥(三錢)
鬱金(三錢)川芎(三錢)
細辛(三錢)甘草節(五錢)
沉香(五錢)磁石(一兩)
已上諸藥氣味能引入鍼内
御纂醫宗金鑑卷八十六
