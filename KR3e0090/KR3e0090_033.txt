御纂醫宗金鑑卷三十三
刪補名醫方論卷八目錄
小柴胡湯
大柴胡湯
柴胡桂枝湯
黃芩湯
黃連湯
黃連阿膠湯
理中湯丸
乾薑附子湯
茯苓四逆湯
附子湯
四逆湯
通衇四逆湯
白通湯
白通加豬膽汁湯
真武湯
當歸四逆湯
當歸四逆加吳茱萸生薑湯
吴茱萸湯
烏梅丸
赤石脂禹餘糧湯
白頭翁湯
御纂醫宗金鑑卷三十三目錄
御纂醫宗金鑑卷三十三
刪補名醫方論卷八目錄
小柴胡湯
大柴胡湯
柴胡桂枝湯
黃芩湯
黃連湯
黃連阿膠湯
理中湯丸
乾薑附子湯
茯苓四逆湯
附子湯
四逆湯
通衇四逆湯
白通湯
白通加豬膽汁湯
真武湯
當歸四逆湯
當歸四逆加吳茱萸生薑湯
吴茱萸湯
烏梅丸
赤石脂禹餘糧湯
白頭翁湯
御纂醫宗金鑑卷三十三目錄
御纂醫宗金鑑卷三十三
刪補名醫方論卷八
小柴胡湯
治傷寒五六日寒熱往来胸脇苦滿嘿嘿不欲飲食
心煩喜嘔口苦耳聾衇弦數者此是少陽經半表半
裏之證宜此湯以和解之
柴胡(半觔)黃芩(三兩)
人參(三兩)半夏(半升)
甘草(三兩炙)生薑(三兩切)
大棗(十二枚擘)
右七味以水一斗二升煮取六升去滓再煎取三
升溫服一升日三服
若胸中煩而不嘔去半夏人參加栝蔞實
若渴者去半夏加人參栝蔞根
若腹中痛去黃芩加芍藥
若脇下痞鞕去大棗加牡蠣
若心下悸小便不利者去黃芩加茯苓
若不渴外有微熱者去人参加桂枝温覆取微似
汗愈
若欬者去人參大棗生薑加五味子乾薑
(集註)程應旄曰方以小柴胡名者取配乎少陽之義也
至於制方之旨及加減法則所云上焦得通津液
得下胃氣因和盡之矣何則少陽衇循脇肋在腹
陽背隂兩岐間在表之邪欲入裏為裏氣所拒故
寒往而熱来表裏相拒而留於岐分故胸脇苦滿
神識以拒而昏困故嘿嘿木受邪則妨土故不欲
食膽為陽木而居清道為邪所鬱火無從泄逼炎
心分故心煩清氣鬱而濁則成痰滯故喜嘔嘔則
木火兩舒故喜之也此則少陽定有之證其餘或
之云者以少陽在人身為遊部凡表裏經絡之罅
皆能隨其虚而見之不定之邪也據證俱是太陽
經中所有者特以五六日上見故屬之少陽半表
半裏兼而有之方是小柴胡證方中以柴胡疏木
使半表之邪得從外宣黃芩清火使半裏之邪得
從内徹半夏豁痰飲降裏氣之逆人參補久虚助
生發之氣甘草佐柴芩調和内外薑棗佐參夏通
逹榮衞相須相濟使邪無内向而外解也至若煩
而不嘔者火成燥實而逼胸故去人參半夏加栝
蔞實也渴者燥已耗液而逼肺故去半夏加栝蔞
根也腹中痛木氣散入土中胃陽受困故去黃芩
以安土加芍藥以戢木也脇下痞鞕者邪既留則
木氣實故去大棗之甘而泥加牡蠣之鹹而耎也
心下悸小便不利者水邪侵乎心矣故去黃芩之
苦而伐加茯苓之淡而滲也不渴身有微熱者半
表之寒尚滯於肌故去人參加桂枝以解之也欬
者半表之寒凑入於肺故去參棗加五味子易生
薑為乾薑以温之雖肺寒不減黃芩恐乾薑助熱
也總之邪在少陽是表寒裏熱兩鬱不得升之故
小柴胡之治所謂升降浮沉則順之也
大柴胡湯
治熱結在内心下急嘔不止鬱鬱微煩柴胡證仍在
者與大柴胡湯下之
柴胡(半觔)黃芩(三兩)
半夏(半升)芍藥(三兩)
枳實(四枚)大黃(二兩)
生薑(五兩)大棗(十二枚擘)
右八味以水一斗二升煮取六升去滓再煎溫服
一升日三服
(註)柴胡證在又復有裏熱故立少陽兩解法也以小柴
胡湯加枳實芍藥者仍解其外以和其内也去參
草者以裏不虚少加大黃以瀉結熱倍生薑者因
嘔不止也斯方也柴胡得生薑之倍解半表之功
捷枳芍得大黃之少攻半裏之效徐雖云下之亦
下中之和劑也
柴胡桂枝湯
傷寒六七日發熱微惡寒肢節煩疼微嘔心下支結
此太陽少陽併病也柴胡桂枝湯主之
柴胡(四兩)桂枝(一兩半)
人參(一兩半)甘草(一兩)
半夏(二合半洗)黃芩(一兩半)
芍藥(一兩半)大棗(六枚擘)
生薑(一兩半切)
右九味以水七升煮取三升去滓分溫服
(集註)柯琴曰仲景書中最重柴桂二方以桂枝解太陽
肌表又可以調諸經之肌表小柴胡解少陽半表
亦可以和三陽之半表故於六經病外獨有桂枝
證柴胡證之稱見二方之任重不拘於經也如陽
浮隂弱條是仲景自為桂枝證之註釋血弱氣虚
條亦仲景自為柴胡證之註釋桂枝有壞病柴胡
亦有壞病桂枝有疑似證柴胡亦有疑似證病如
桂枝證而實非若脚攣急與胸中痞鞕者是已病
如柴胡證而實非本渴而飲水嘔食穀嘔與但欲
嘔胸中痛微溏者是已此條為傷寒六七日正寒
熱當退之時反見發熱惡寒諸表證更見心下支
結諸裏證表裏不解法當表裏雙解之然惡寒微
發熱亦微可知肢節煩疼則一身骨節不疼可知
微嘔心下亦微結故謂之支結表證雖不去而已
輕裏證雖已見而未甚故取桂枝之半以散太陽
未盡之邪取柴胡之半以解少陽微結之證口不
渴身有微熱者法當去人參以六七日来邪雖未
解而正已虚故仍用之外證雖在而病機已見於
裏故方以柴胡冠桂枝之上為雙解兩陽之輕劑
也
黃芩湯
治太陽少陽合病自下利者若嘔者加半夏生薑
黃芩甘草
芍藥(各三兩)大棗(十二枚擘)
右四味以水一斗煮取三升去滓溫服一升日再
服夜一服
嘔者加半夏半升生薑三兩
(集註)程應旄曰此之合病者頭痛胸滿口苦咽乾目眩
或往来寒熱或衇大而弦半表之邪不待太陽傳
遞而即合少陽裏氣失守所以下利陽熱漸盛所
以上嘔故用黃芩湯清熱益隂半裏清而半表自
解矣
柯琴曰太陽少陽合病是熱邪已入少陽之裏膽
火下攻於脾故自下利上逆於胃故兼嘔也與黃
芩湯酸苦相濟調中以存隂也熱不在半表故不
用柴胡今熱已入半裏故黃芩主之雖非胃實亦
非胃虚故不須人參以補中兼嘔者故仍加半夏
生薑以降逆也
黃連湯
治傷寒胸中有熱胃中有邪氣腹中痛欲嘔吐者
黃連(三兩)乾薑(三兩)
甘草(三兩)人參(二兩)
桂枝(三兩)半夏(半升)
大棗(十二枚)
右七味以水一斗煮取六升去滓温服一升日三
服夜二服
(集註)程應旄曰熱在胸中有煩躁鬱悶之證可知胃中
反有邪氣以寒邪被格在下故也此證寒熱俱有
較之大青龍之寒熱已向近裏一層故其證不見
之表裏際而祗見之上下際腹中痛者隂邪在胃
而寒乃獨治於下也欲嘔吐者陽邪在胸而熱乃
獨治於上也此為上下相格治法亦寒熱並施而
辛寒易以苦寒辛熱加以苦熱更以人參半夏以
補宣中氣升降隂陽自此條而互及瀉心諸湯皆
其法也
成無已曰濕家下後舌上如胎者以丹田有熱胸
中有寒是邪氣入裏而為下熱上寒也此傷寒傳
裏而為下寒上熱也
喻昌曰隂陽悖逆皆當和解法
黃連阿膠湯
治少隂病得之二三日以上心中煩不得卧
黃連(四兩)黃芩(一兩)
芍藥(二兩)雞子黃(二枚)
阿膠(三兩)
右五味以水五升先煮三物取二升去滓内膠烊
盡小冷内雞子黃攪令相得溫服七合日三服
(集註)柯琴曰此少隂病之瀉心湯也凡瀉心必藉連芩
而導引有隂陽之别病在三陽胃中不和而心下
痞鞕者虚則加參甘補之實則加大黃下之病在
少隂而心中煩不得卧者既不得用參甘以助陽
亦不得用大黃以傷胃矣用芩連以直折心火用
阿膠以補腎隂雞子黃佐芩連於瀉心中補心血
芍藥佐阿膠於補隂中斂隂氣斯則心腎交合水
升火降是以扶隂瀉陽之方變而為滋隂和陽之
劑也是則少隂之火各歸其部心中之煩不得卧
可除矣經曰隂平陽祕精神乃治斯方之謂歟
理中湯丸
治中氣不運腹中不實口失滋味病久不食藏府不
調與傷寒直中太隂自利不渴寒多而嘔等證
人參(三兩)白术(三兩)
甘草(三兩)乾薑(三兩)
右四味搗篩為末蜜丸如雞子黃大以沸湯數合
和一丸研碎溫服之日三四枚夜二枚腹中未熱
益至三四丸然不及湯湯法以四物依兩數切用
水八升煮取三升去滓温服一升日三服
若臍上築者腎氣動也去术加桂四兩
多吐者去术加生薑三兩
下多者還用术
悸者加茯苓二兩
渴欲得水者加术足前成四兩半
腹中痛者加人參足前成四兩半
寒者加乾薑足前成四兩半
腹滿者去术加附子一枚服湯後如食頃飲熱粥
一升許微自溫勿發衣被
(集註)程應旄曰陽之動始於温溫氣得而穀精運穀氣
升而中氣贍故名曰理中實以燮理之功予中焦
之陽也若胃陽虚則中氣失宰膻中無發宣之用
六府無灑陳之功猶如釡薪失焰故下致清穀上
失滋味五藏凌奪諸證所由来也參术炙草所以
守中州乾薑辛以溫中必假之以焰釡薪而騰陽
氣是以穀入於隂長氣於陽上輸華盖下攝州都
五藏六府皆以受氣此理中之旨也若水寒互勝
即當脾腎雙温加以附子則命門益土母温矣白
术補脾得人參則壅氣故臍下動氣吐多腹滿者
去术也加桂以伐腎邪加生薑以止嘔也加附子
以消隂也下多者濕勝也還用术燥濕也渴欲飲
水飲渴也加术使飲化津生也心下悸停水也加
茯苓導水也腹中痛倍人參虚痛也寒者加乾薑
寒甚也
乾薑附子湯
下後復發汗晝日煩躁不得眠夜而安静不嘔不渴
無表證衇沉微身無大熱者乾薑附子湯主之
乾薑(一兩)附子(一枚去皮生用破八片)
右二味以水三升煮取一升去滓頓服
茯苓四逆湯
傷寒厥而心下悸發汗若下之病仍不解煩躁者茯
苓四逆湯主之
茯苓(六兩)人參(一兩)
甘草(一兩炙)乾薑(一兩)
附子(一枚生用破八片)
右五味以水五升煮取三升去滓溫服七合日三
服
(註)凡太陽病治不如法汗後復下或下後復汗誤而
又誤變成壊病若其人陽盛而從熱化則轉屬三
陽陽衰而從寒化則繫在三隂此二湯所治之煩
躁皆壞病也煩躁雖六經俱有而多見於太陽少
隂者太陽為真隂之標少隂為真陽之本也未經
汗下而煩躁多屬陽其衇實大其證渴熱是煩為
陽盛躁為隂虚已經汗下而煩躁多屬陰其衇沈
微其證汗厥是煩為陽虚躁為陰極也夫先下後
汗於法為逆外無大熱内不渴嘔似乎陰陽自和
而實妄汗亡陽所以虚陽擾亂於陽分故晝日煩
躁不得眠盛隂偏安於隂分故夜而安静衇沉微
是真陽將脱而煩躁也用乾薑附子壮陽以配隂
薑附者陽中陽也生用則力更銳不加甘草則勢
更猛是方比四逆為峻救其相離故當急也先汗
後下於法雖順若病不解厥悸仍然驟增晝夜煩
躁似乎隂盛格陽而實腎上凌心皆因水不安其
位挾隂邪而上乘是陽虚有水氣之煩躁也用茯
苓君四逆抑隂以伐水人參佐四逆生氣而益陽
參苓君子也兼調以甘草比四逆為緩隂陽不急
故當緩也一去甘草一加參苓而緩急自别仲景
用方之妙如此
附子湯
治少隂病身痛手足寒骨節痛口中和背惡寒衇沉
者
附子(二枚生用去皮破八片)茯苓(三兩)
人參(二兩)白术(四兩)
芍藥(三兩)
右五味以水八升煮取三升去滓温服一升日三
服
(註)少隂為寒水之藏故傷寒之重者多入少隂所以
少隂一經最多死證方中君附子二枚者取其力
之銳且以重其任也生用者一以壮少火之陽一
以散中外之寒則惡寒自止身痛自除手足自溫
矣所以固生氣之原令五藏六府有本十二經衇
有根衇自不沉骨節可知矣更佐白术以培土芍
藥以平木茯苓以伐水水伐火自旺旺則陰翳消
木平土益安安則水有制制則生化此萬全之術
其畏而不敢用束手待斃者曷可勝計耶
四逆湯
治衇沉厥逆等證
甘草(二兩炙)乾薑(一兩半)
附子(一枚生用去皮破八片)
右三味以水三升煮取一升二合去滓分溫再服
強人可大附子一枚乾薑三兩
(註)方名四逆者主治少隂中外皆寒四肢厥逆也君
以炙草之甘溫溫養陽氣臣以薑附之辛溫助陽
勝寒甘草得薑附鼓腎陽温中寒有水中煖土之
功薑附得甘草通關節走四肢有逐隂回陽之力
腎陽鼓寒隂消則陽氣外達而衇升手足溫矣
通衇四逆湯
治少隂下利清榖裏寒外熱手足厥逆脉微欲絶身
反不惡寒其人面赤色或腹痛或乾嘔或咽痛或利
止衇不出者厥隂下利清榖裏寒外熱汗出而厥者
主之
乾薑(三兩強人可四兩)甘草(二兩炙)
附子(大者一枚生用去皮)
右三味以水三升煮取一升二合去滓分温再服
其衇即出者愈
面色赤者加葱九莖
腹中痛者去葱加芍藥二兩
嘔者加生薑二兩
咽痛去芍藥加桔梗一兩
利止衇不出者加人參二兩
(註)論中扶陽抑隂之劑中寒陽微不能外逹主以四
逆中外俱寒陽氣虚甚主以附子隂盛於下格陽
於上主以白通隂盛於内格陽於外主以通衇是
則可知四逆運行陽氣者也附子溫補陽氣者也
白通宣通上下之陽氣者也通衇通達内外之陽
氣者也今衇微欲絶裏寒外熱是腎中隂盛格陽
於外故主之也倍乾薑加甘草佐附子易名通衇
四逆湯者以其能大壮元陽主持中外共招外熱
反之於内盖此時生氣已離亡在俄頃若以柔緩
之甘草為君豈能疾呼外陽耶故易以乾薑然必
加甘草與乾薑等分者恐渙漫之餘薑附之猛不
能安養元氣所謂有制之師也若面赤者加葱以
通格上之陽腹痛者加芍藥以和在裏之隂嘔逆
者加生薑以止嘔咽痛者加桔梗以利咽利止衇
不出氣少者俱倍人參以生元氣而復衇也
白通湯
治少隂病下利衇微者與白通湯利不止厥逆無衇
乾嘔煩者白通加豬膽汁湯主之服湯衇暴出者死
衇微續者生
葱白(四莖)乾薑(一兩)
附子(一枚生用去皮破八片)
右三味以水三升煮取一升去滓分温再服
白通加豬膽汁湯
葱白(四莖)乾薑(一兩)
附子(一枚生用去皮破八片)人尿(五合)
豬膽汁(一合)
已上三味以水三升煮取一升去滓内豬膽汁人
尿和令相得分温再服若無膽汁亦可
(註)是方也即四逆湯減甘草加葱白也而名之曰白
通者以葱白能通陽氣也減甘草者因其緩也加
尿膽者從其類也下咽之後冷體既消熱性便發
性且不違而致大益則二氣之拒格可調上下之
隂陽可通矣
真武湯
治少隂水氣為患腹痛下利四肢沉重疼痛小便不
利其人或咳或嘔或小便利而下利者用此加減
白术(二兩)茯苓(二兩)
白芍(二兩)大附子(一枚炮)
生薑(三兩切)
右五味以水八升煮取三升去滓溫服七合日三
服
若咳者加五味子半升細辛乾薑各一兩
若小便利者去茯苓
若下利去芍藥加乾薑二兩
若嘔去附子加生薑足成半觔
(註)小青龍湯治表不解有水氣中外皆寒實之病也
真武湯治表已解有水氣中外皆寒虚之病也真
武者北方司水之神也以之名湯者藉以鎮水之
義也夫人一身制水者脾也主水者腎也腎為胃
關聚水而從其類倘腎中無陽則脾之樞機雖運
而腎之關門不開水即欲行以無主制故泛溢妄
行而有是證也用附子之辛熱壮腎之元陽則水
有所主矣白术之苦燥建立中土則水有所制矣
生薑之辛散佐附子以補陽於主水中寓散水之
意茯苓之淡滲佐白术以健土於制水中寓利水
之道焉而尤妙在芍藥之酸收仲景之旨微矣盖
人之身陽根於隂若徒以辛熱補陽不少佐以酸
收之品恐真陽飛越矣用芍藥者是亟收陽氣歸
根於隂也於此推之則可知誤服青龍致發汗亡
陽者所以於補陽藥中之必需芍藥也然下利減
芍藥者以其陽不外散也加乾薑者以其溫中勝
寒也水寒傷肺則咳加細辛乾薑者散水寒也加
五味子者收肺氣也小便利者去茯苓以其雖寒
而水不能停也嘔者去附子倍生薑以其病非下
焦水停於胃也所以不須溫腎以行水祗當溫胃
以散水且生薑功能止嘔也
當歸四逆湯
手足厥冷衇細欲絶者主之若其人内有久寒加吳
茱萸生薑
當歸(三兩)桂枝(三兩)
芍藥(三兩)細辛(二兩)
通草(二兩)甘草(二兩炙)
大棗(二十五枚擘)
右七味以水八升煮取三升去滓溫服一升日三
服
當歸四逆加吳茱萸生薑湯
於前湯内加吳茱萸半觔生薑三兩
右九味以水六升清酒六升和煮取五升去滓分
温五服
(註)凡厥隂病則衇微而厥以厥隂為三隂之盡隂盡
陽生若受其邪則隂陽之氣不相順接故衇微而
厥也然厥隂之藏相火遊行其間經雖受寒而藏
不即寒故先厥者後必發熱所以傷寒初起見其
手足厥冷衇細欲絶者不得遽認為虚寒而用薑
附也此方取桂枝湯君以當歸者厥隂主肝為血
室也佐細辛味極辛能達三隂外温經而内温藏
通草其性極通善開關節内通竅而外通榮倍加
大棗即建中加飴用甘之法減去生薑恐辛過甚
而迅散也肝之志苦急肝之神欲散甘辛並舉則
志遂而神悦未有厥隂神志遂悦而衇微不出手
足不溫者也不須參苓之補不用薑附之峻此厥
隂厥逆與太少不同治也若其人内有久寒非辛
溫之品所能兼治則加吴茱萸生薑之辛熱更用
酒煎佐細辛直通厥隂之藏迅散内外之寒是又
救厥隂内外兩傷於寒之法也
吴茱萸湯
治厥隂病乾嘔吐涎沬頭痛者少隂證吐利手足厥
冷煩躁欲死者陽明食穀欲嘔者
吴茱萸(一升)人參(三兩)
生薑(六兩)大棗(十二枚擘)
右四味以水七升煮取二升溫服七合日三服
(集註)羅謙輔曰仲景救陽諸法於少隂四逆湯必用薑
附通衇四逆湯倍加乾薑其附子生用附子湯又
加生附至二枚所以然者或壮微陽使之外逹或
招飛陽使之内返此皆少隂真陽失所故以回陽
為亟也至其治厥隂則易以吴茱萸而併去前湯
諸藥獨用人參薑棗者盖人身厥隂肝木雖為兩
隂交盡而一陽之真氣實起其中此之生氣一虚
則三隂濁氣直逼中上不惟本經諸證悉具將陽
明之健運失職以至少隂之真陽浮露而吐利厥
逆煩躁欲死食榖欲嘔種種叢生矣吴茱萸得東
方震氣辛苦大熱能逹木鬱直入厥隂降其盛隂
之濁氣使隂翳全消用以為君人參秉冲和之氣
甘温大補能接天真挽回性命升其垂絶之生氣
令陽光普照用以為臣佐薑棗和胃而行四未斯
則震坤合德木土不害一陽之妙用成而三焦之
間無非生生之氣矣諸證有不退者乎盖仲景之
法於少隂則重固元陽於厥隂則重護生氣學者
當深思而得之矣
烏梅丸
治厥隂病消渴氣上撞心心中疼熱饑而不欲食食
即吐蚘又主久痢
烏梅(三百箇)細辛(六兩)
乾薑(十兩)黃連(一觔)
當歸(四兩)附子(六兩)
蜀椒(四兩去汗)桂枝(六兩)
人參(六兩)黃蘗(六兩)
右十味異搗篩合治之以苦酒浸烏梅一宿去核
蒸之五升米下飯熟搗成泥和藥令相得内臼中
與蜜杵二千下丸如梧桐子大先食飲服十丸日
三稍加至二十丸禁生冷滑物臭食等
(集註)柯琴曰六隂惟厥隂為難治其本隂其標熱其體
木其用火必伏其所主而先其所因或收或散或
逆或從隨所利而行之調其中氣使之和平是治
厥隂法也厥隂當兩隂交盡又名隂之絶陽宜無
熱矣第其具合晦朔之理隂之初盡即陽之初生
所以厥隂病熱是少陽使然也火王則水虧故消
渴氣上撞心心中疼熱氣有餘便是火也木勝則
尅土故饑不欲食蟲為風化饑則胃中空虚蚘聞
食臭出故吐蚘也仲景立方皆以甘辛苦味為君
不用酸收之品而此用之者以厥隂主肝木耳洪
範曰木曰曲直作酸内經曰木生酸酸入肝君烏
梅之大酸是伏其所生也配黃連瀉心而除疼佐
黃蘗滋腎以除渴先其所因也連蘗治厥隂陽邪
則有餘不足以治隂邪也椒附辛薑大辛之品並
舉不但治厥隂隂邪且肝欲散以辛散之也又加
桂枝當歸是肝藏血求其所屬也寒熱雜用則氣
味不和佐以人參調其中氣以苦酒浸烏梅同氣
相求蒸之米下資其穀氣加蜜為丸少與而漸加
之緩則治其本也蚘昆蟲也生冷之物與濕熱之
氣相成故藥亦寒熱互用且胸中煩而吐蚘則連
蘗是寒因熱用也蚘得酸則静得辛則伏得苦則
下信為治蟲佳劑久痢則虚調其寒熱酸以收之
下痢自止
赤石脂禹餘糧湯
治久利不止大腸虚脱服理中丸而利益甚者
赤石脂(一觔搗碎)禹餘糧(一觔搗碎)
右二味以水六升煮取二升去滓分溫三服
(集註)柯琴曰甘薑參术可以補中宫元氣之虚而不足
以固下焦脂膏之脱此利在下焦故不得以理中
之劑收功矣然大腸之不固仍責在胃關門之不
閉仍責在脾二石皆土之精氣所結實胃而濇腸
急以治下焦之標者實以培中宫之本也要知此
證土虚而火不虚故不宜於薑附若濕甚而虚不
甚復利不止者故又當利小便也
白頭翁湯
治厥隂熱利下重衇沉弦渴欲飲水者
白頭翁(三兩)黃連(三兩)
黃蘗(三兩)秦皮(三兩)
右四味以水七升煮取三升去滓溫服一升不愈
更服一升
(註)三隂俱有下利證自利不渴者屬太隂也自利而
渴者屬少隂也惟厥隂下利屬於寒者厥而不渴
下利清穀屬於熱者消渴下重下利膿血此熱利
下重乃火鬱濕蒸穢氣奔迫廣腸魄門重滯而難
出内經云暴注下迫者是矣君以白頭翁寒而苦
辛臣以秦皮寒而苦濇寒能勝熱苦能燥濕辛以
散火之鬱濇以收下重之利也佐黃連清上焦之
火則渴可止使黃蘗瀉下焦之熱則利自除也治
厥隂熱利有二初利用此方以苦燥之以辛散之
以濇固之是謂以寒治熱之法久利則用烏梅丸
之酸以收火佐以苦寒雜以温補是謂逆之從之
隨所利而行之調其氣使之平也
御纂醫宗金鑑卷三十三
御纂醫宗金鑑卷三十三
刪補名醫方論卷八
小柴胡湯
治傷寒五六日寒熱往来胸脇苦滿嘿嘿不欲飲食
心煩喜嘔口苦耳聾衇弦數者此是少陽經半表半
裏之證宜此湯以和解之
柴胡(半觔)黃芩(三兩)
人參(三兩)半夏(半升)
甘草(三兩炙)生薑(三兩切)
大棗(十二枚擘)
右七味以水一斗二升煮取六升去滓再煎取三
升溫服一升日三服
若胸中煩而不嘔去半夏人參加栝蔞實
若渴者去半夏加人參栝蔞根
若腹中痛去黃芩加芍藥
若脇下痞鞕去大棗加牡蠣
若心下悸小便不利者去黃芩加茯苓
若不渴外有微熱者去人参加桂枝温覆取微似
汗愈
若欬者去人參大棗生薑加五味子乾薑
(集註)程應旄曰方以小柴胡名者取配乎少陽之義也
至於制方之旨及加減法則所云上焦得通津液
得下胃氣因和盡之矣何則少陽衇循脇肋在腹
陽背隂兩岐間在表之邪欲入裏為裏氣所拒故
寒往而熱来表裏相拒而留於岐分故胸脇苦滿
神識以拒而昏困故嘿嘿木受邪則妨土故不欲
食膽為陽木而居清道為邪所鬱火無從泄逼炎
心分故心煩清氣鬱而濁則成痰滯故喜嘔嘔則
木火兩舒故喜之也此則少陽定有之證其餘或
之云者以少陽在人身為遊部凡表裏經絡之罅
皆能隨其虚而見之不定之邪也據證俱是太陽
經中所有者特以五六日上見故屬之少陽半表
半裏兼而有之方是小柴胡證方中以柴胡疏木
使半表之邪得從外宣黃芩清火使半裏之邪得
從内徹半夏豁痰飲降裏氣之逆人參補久虚助
生發之氣甘草佐柴芩調和内外薑棗佐參夏通
逹榮衞相須相濟使邪無内向而外解也至若煩
而不嘔者火成燥實而逼胸故去人參半夏加栝
蔞實也渴者燥已耗液而逼肺故去半夏加栝蔞
根也腹中痛木氣散入土中胃陽受困故去黃芩
以安土加芍藥以戢木也脇下痞鞕者邪既留則
木氣實故去大棗之甘而泥加牡蠣之鹹而耎也
心下悸小便不利者水邪侵乎心矣故去黃芩之
苦而伐加茯苓之淡而滲也不渴身有微熱者半
表之寒尚滯於肌故去人參加桂枝以解之也欬
者半表之寒凑入於肺故去參棗加五味子易生
薑為乾薑以温之雖肺寒不減黃芩恐乾薑助熱
也總之邪在少陽是表寒裏熱兩鬱不得升之故
小柴胡之治所謂升降浮沉則順之也
大柴胡湯
治熱結在内心下急嘔不止鬱鬱微煩柴胡證仍在
者與大柴胡湯下之
柴胡(半觔)黃芩(三兩)
半夏(半升)芍藥(三兩)
枳實(四枚)大黃(二兩)
生薑(五兩)大棗(十二枚擘)
右八味以水一斗二升煮取六升去滓再煎溫服
一升日三服
(註)柴胡證在又復有裏熱故立少陽兩解法也以小柴
胡湯加枳實芍藥者仍解其外以和其内也去參
草者以裏不虚少加大黃以瀉結熱倍生薑者因
嘔不止也斯方也柴胡得生薑之倍解半表之功
捷枳芍得大黃之少攻半裏之效徐雖云下之亦
下中之和劑也
柴胡桂枝湯
傷寒六七日發熱微惡寒肢節煩疼微嘔心下支結
此太陽少陽併病也柴胡桂枝湯主之
柴胡(四兩)桂枝(一兩半)
人參(一兩半)甘草(一兩)
半夏(二合半洗)黃芩(一兩半)
芍藥(一兩半)大棗(六枚擘)
生薑(一兩半切)
右九味以水七升煮取三升去滓分溫服
(集註)柯琴曰仲景書中最重柴桂二方以桂枝解太陽
肌表又可以調諸經之肌表小柴胡解少陽半表
亦可以和三陽之半表故於六經病外獨有桂枝
證柴胡證之稱見二方之任重不拘於經也如陽
浮隂弱條是仲景自為桂枝證之註釋血弱氣虚
條亦仲景自為柴胡證之註釋桂枝有壞病柴胡
亦有壞病桂枝有疑似證柴胡亦有疑似證病如
桂枝證而實非若脚攣急與胸中痞鞕者是已病
如柴胡證而實非本渴而飲水嘔食穀嘔與但欲
嘔胸中痛微溏者是已此條為傷寒六七日正寒
熱當退之時反見發熱惡寒諸表證更見心下支
結諸裏證表裏不解法當表裏雙解之然惡寒微
發熱亦微可知肢節煩疼則一身骨節不疼可知
微嘔心下亦微結故謂之支結表證雖不去而已
輕裏證雖已見而未甚故取桂枝之半以散太陽
未盡之邪取柴胡之半以解少陽微結之證口不
渴身有微熱者法當去人參以六七日来邪雖未
解而正已虚故仍用之外證雖在而病機已見於
裏故方以柴胡冠桂枝之上為雙解兩陽之輕劑
也
黃芩湯
治太陽少陽合病自下利者若嘔者加半夏生薑
黃芩甘草
芍藥(各三兩)大棗(十二枚擘)
右四味以水一斗煮取三升去滓溫服一升日再
服夜一服
嘔者加半夏半升生薑三兩
(集註)程應旄曰此之合病者頭痛胸滿口苦咽乾目眩
或往来寒熱或衇大而弦半表之邪不待太陽傳
遞而即合少陽裏氣失守所以下利陽熱漸盛所
以上嘔故用黃芩湯清熱益隂半裏清而半表自
解矣
柯琴曰太陽少陽合病是熱邪已入少陽之裏膽
火下攻於脾故自下利上逆於胃故兼嘔也與黃
芩湯酸苦相濟調中以存隂也熱不在半表故不
用柴胡今熱已入半裏故黃芩主之雖非胃實亦
非胃虚故不須人參以補中兼嘔者故仍加半夏
生薑以降逆也
黃連湯
治傷寒胸中有熱胃中有邪氣腹中痛欲嘔吐者
黃連(三兩)乾薑(三兩)
甘草(三兩)人參(二兩)
桂枝(三兩)半夏(半升)
大棗(十二枚)
右七味以水一斗煮取六升去滓温服一升日三
服夜二服
(集註)程應旄曰熱在胸中有煩躁鬱悶之證可知胃中
反有邪氣以寒邪被格在下故也此證寒熱俱有
較之大青龍之寒熱已向近裏一層故其證不見
之表裏際而祗見之上下際腹中痛者隂邪在胃
而寒乃獨治於下也欲嘔吐者陽邪在胸而熱乃
獨治於上也此為上下相格治法亦寒熱並施而
辛寒易以苦寒辛熱加以苦熱更以人參半夏以
補宣中氣升降隂陽自此條而互及瀉心諸湯皆
其法也
成無已曰濕家下後舌上如胎者以丹田有熱胸
中有寒是邪氣入裏而為下熱上寒也此傷寒傳
裏而為下寒上熱也
喻昌曰隂陽悖逆皆當和解法
黃連阿膠湯
治少隂病得之二三日以上心中煩不得卧
黃連(四兩)黃芩(一兩)
芍藥(二兩)雞子黃(二枚)
阿膠(三兩)
右五味以水五升先煮三物取二升去滓内膠烊
盡小冷内雞子黃攪令相得溫服七合日三服
(集註)柯琴曰此少隂病之瀉心湯也凡瀉心必藉連芩
而導引有隂陽之别病在三陽胃中不和而心下
痞鞕者虚則加參甘補之實則加大黃下之病在
少隂而心中煩不得卧者既不得用參甘以助陽
亦不得用大黃以傷胃矣用芩連以直折心火用
阿膠以補腎隂雞子黃佐芩連於瀉心中補心血
芍藥佐阿膠於補隂中斂隂氣斯則心腎交合水
升火降是以扶隂瀉陽之方變而為滋隂和陽之
劑也是則少隂之火各歸其部心中之煩不得卧
可除矣經曰隂平陽祕精神乃治斯方之謂歟
理中湯丸
治中氣不運腹中不實口失滋味病久不食藏府不
調與傷寒直中太隂自利不渴寒多而嘔等證
人參(三兩)白术(三兩)
甘草(三兩)乾薑(三兩)
右四味搗篩為末蜜丸如雞子黃大以沸湯數合
和一丸研碎溫服之日三四枚夜二枚腹中未熱
益至三四丸然不及湯湯法以四物依兩數切用
水八升煮取三升去滓温服一升日三服
若臍上築者腎氣動也去术加桂四兩
多吐者去术加生薑三兩
下多者還用术
悸者加茯苓二兩
渴欲得水者加术足前成四兩半
腹中痛者加人參足前成四兩半
寒者加乾薑足前成四兩半
腹滿者去术加附子一枚服湯後如食頃飲熱粥
一升許微自溫勿發衣被
(集註)程應旄曰陽之動始於温溫氣得而穀精運穀氣
升而中氣贍故名曰理中實以燮理之功予中焦
之陽也若胃陽虚則中氣失宰膻中無發宣之用
六府無灑陳之功猶如釡薪失焰故下致清穀上
失滋味五藏凌奪諸證所由来也參术炙草所以
守中州乾薑辛以溫中必假之以焰釡薪而騰陽
氣是以穀入於隂長氣於陽上輸華盖下攝州都
五藏六府皆以受氣此理中之旨也若水寒互勝
即當脾腎雙温加以附子則命門益土母温矣白
术補脾得人參則壅氣故臍下動氣吐多腹滿者
去术也加桂以伐腎邪加生薑以止嘔也加附子
以消隂也下多者濕勝也還用术燥濕也渴欲飲
水飲渴也加术使飲化津生也心下悸停水也加
茯苓導水也腹中痛倍人參虚痛也寒者加乾薑
寒甚也
乾薑附子湯
下後復發汗晝日煩躁不得眠夜而安静不嘔不渴
無表證衇沉微身無大熱者乾薑附子湯主之
乾薑(一兩)附子(一枚去皮生用破八片)
右二味以水三升煮取一升去滓頓服
茯苓四逆湯
傷寒厥而心下悸發汗若下之病仍不解煩躁者茯
苓四逆湯主之
茯苓(六兩)人參(一兩)
甘草(一兩炙)乾薑(一兩)
附子(一枚生用破八片)
右五味以水五升煮取三升去滓溫服七合日三
服
(註)凡太陽病治不如法汗後復下或下後復汗誤而
又誤變成壊病若其人陽盛而從熱化則轉屬三
陽陽衰而從寒化則繫在三隂此二湯所治之煩
躁皆壞病也煩躁雖六經俱有而多見於太陽少
隂者太陽為真隂之標少隂為真陽之本也未經
汗下而煩躁多屬陽其衇實大其證渴熱是煩為
陽盛躁為隂虚已經汗下而煩躁多屬陰其衇沈
微其證汗厥是煩為陽虚躁為陰極也夫先下後
汗於法為逆外無大熱内不渴嘔似乎陰陽自和
而實妄汗亡陽所以虚陽擾亂於陽分故晝日煩
躁不得眠盛隂偏安於隂分故夜而安静衇沉微
是真陽將脱而煩躁也用乾薑附子壮陽以配隂
薑附者陽中陽也生用則力更銳不加甘草則勢
更猛是方比四逆為峻救其相離故當急也先汗
後下於法雖順若病不解厥悸仍然驟增晝夜煩
躁似乎隂盛格陽而實腎上凌心皆因水不安其
位挾隂邪而上乘是陽虚有水氣之煩躁也用茯
苓君四逆抑隂以伐水人參佐四逆生氣而益陽
參苓君子也兼調以甘草比四逆為緩隂陽不急
故當緩也一去甘草一加參苓而緩急自别仲景
用方之妙如此
附子湯
治少隂病身痛手足寒骨節痛口中和背惡寒衇沉
者
附子(二枚生用去皮破八片)茯苓(三兩)
人參(二兩)白术(四兩)
芍藥(三兩)
右五味以水八升煮取三升去滓温服一升日三
服
(註)少隂為寒水之藏故傷寒之重者多入少隂所以
少隂一經最多死證方中君附子二枚者取其力
之銳且以重其任也生用者一以壮少火之陽一
以散中外之寒則惡寒自止身痛自除手足自溫
矣所以固生氣之原令五藏六府有本十二經衇
有根衇自不沉骨節可知矣更佐白术以培土芍
藥以平木茯苓以伐水水伐火自旺旺則陰翳消
木平土益安安則水有制制則生化此萬全之術
其畏而不敢用束手待斃者曷可勝計耶
四逆湯
治衇沉厥逆等證
甘草(二兩炙)乾薑(一兩半)
附子(一枚生用去皮破八片)
右三味以水三升煮取一升二合去滓分溫再服
強人可大附子一枚乾薑三兩
(註)方名四逆者主治少隂中外皆寒四肢厥逆也君
以炙草之甘溫溫養陽氣臣以薑附之辛溫助陽
勝寒甘草得薑附鼓腎陽温中寒有水中煖土之
功薑附得甘草通關節走四肢有逐隂回陽之力
腎陽鼓寒隂消則陽氣外達而衇升手足溫矣
通衇四逆湯
治少隂下利清榖裏寒外熱手足厥逆脉微欲絶身
反不惡寒其人面赤色或腹痛或乾嘔或咽痛或利
止衇不出者厥隂下利清榖裏寒外熱汗出而厥者
主之
乾薑(三兩強人可四兩)甘草(二兩炙)
附子(大者一枚生用去皮)
右三味以水三升煮取一升二合去滓分温再服
其衇即出者愈
面色赤者加葱九莖
腹中痛者去葱加芍藥二兩
嘔者加生薑二兩
咽痛去芍藥加桔梗一兩
利止衇不出者加人參二兩
(註)論中扶陽抑隂之劑中寒陽微不能外逹主以四
逆中外俱寒陽氣虚甚主以附子隂盛於下格陽
於上主以白通隂盛於内格陽於外主以通衇是
則可知四逆運行陽氣者也附子溫補陽氣者也
白通宣通上下之陽氣者也通衇通達内外之陽
氣者也今衇微欲絶裏寒外熱是腎中隂盛格陽
於外故主之也倍乾薑加甘草佐附子易名通衇
四逆湯者以其能大壮元陽主持中外共招外熱
反之於内盖此時生氣已離亡在俄頃若以柔緩
之甘草為君豈能疾呼外陽耶故易以乾薑然必
加甘草與乾薑等分者恐渙漫之餘薑附之猛不
能安養元氣所謂有制之師也若面赤者加葱以
通格上之陽腹痛者加芍藥以和在裏之隂嘔逆
者加生薑以止嘔咽痛者加桔梗以利咽利止衇
不出氣少者俱倍人參以生元氣而復衇也
白通湯
治少隂病下利衇微者與白通湯利不止厥逆無衇
乾嘔煩者白通加豬膽汁湯主之服湯衇暴出者死
衇微續者生
葱白(四莖)乾薑(一兩)
附子(一枚生用去皮破八片)
右三味以水三升煮取一升去滓分温再服
白通加豬膽汁湯
葱白(四莖)乾薑(一兩)
附子(一枚生用去皮破八片)人尿(五合)
豬膽汁(一合)
已上三味以水三升煮取一升去滓内豬膽汁人
尿和令相得分温再服若無膽汁亦可
(註)是方也即四逆湯減甘草加葱白也而名之曰白
通者以葱白能通陽氣也減甘草者因其緩也加
尿膽者從其類也下咽之後冷體既消熱性便發
性且不違而致大益則二氣之拒格可調上下之
隂陽可通矣
真武湯
治少隂水氣為患腹痛下利四肢沉重疼痛小便不
利其人或咳或嘔或小便利而下利者用此加減
白术(二兩)茯苓(二兩)
白芍(二兩)大附子(一枚炮)
生薑(三兩切)
右五味以水八升煮取三升去滓溫服七合日三
服
若咳者加五味子半升細辛乾薑各一兩
若小便利者去茯苓
若下利去芍藥加乾薑二兩
若嘔去附子加生薑足成半觔
(註)小青龍湯治表不解有水氣中外皆寒實之病也
真武湯治表已解有水氣中外皆寒虚之病也真
武者北方司水之神也以之名湯者藉以鎮水之
義也夫人一身制水者脾也主水者腎也腎為胃
關聚水而從其類倘腎中無陽則脾之樞機雖運
而腎之關門不開水即欲行以無主制故泛溢妄
行而有是證也用附子之辛熱壮腎之元陽則水
有所主矣白术之苦燥建立中土則水有所制矣
生薑之辛散佐附子以補陽於主水中寓散水之
意茯苓之淡滲佐白术以健土於制水中寓利水
之道焉而尤妙在芍藥之酸收仲景之旨微矣盖
人之身陽根於隂若徒以辛熱補陽不少佐以酸
收之品恐真陽飛越矣用芍藥者是亟收陽氣歸
根於隂也於此推之則可知誤服青龍致發汗亡
陽者所以於補陽藥中之必需芍藥也然下利減
芍藥者以其陽不外散也加乾薑者以其溫中勝
寒也水寒傷肺則咳加細辛乾薑者散水寒也加
五味子者收肺氣也小便利者去茯苓以其雖寒
而水不能停也嘔者去附子倍生薑以其病非下
焦水停於胃也所以不須溫腎以行水祗當溫胃
以散水且生薑功能止嘔也
當歸四逆湯
手足厥冷衇細欲絶者主之若其人内有久寒加吳
茱萸生薑
當歸(三兩)桂枝(三兩)
芍藥(三兩)細辛(二兩)
通草(二兩)甘草(二兩炙)
大棗(二十五枚擘)
右七味以水八升煮取三升去滓溫服一升日三
服
當歸四逆加吳茱萸生薑湯
於前湯内加吳茱萸半觔生薑三兩
右九味以水六升清酒六升和煮取五升去滓分
温五服
(註)凡厥隂病則衇微而厥以厥隂為三隂之盡隂盡
陽生若受其邪則隂陽之氣不相順接故衇微而
厥也然厥隂之藏相火遊行其間經雖受寒而藏
不即寒故先厥者後必發熱所以傷寒初起見其
手足厥冷衇細欲絶者不得遽認為虚寒而用薑
附也此方取桂枝湯君以當歸者厥隂主肝為血
室也佐細辛味極辛能達三隂外温經而内温藏
通草其性極通善開關節内通竅而外通榮倍加
大棗即建中加飴用甘之法減去生薑恐辛過甚
而迅散也肝之志苦急肝之神欲散甘辛並舉則
志遂而神悦未有厥隂神志遂悦而衇微不出手
足不溫者也不須參苓之補不用薑附之峻此厥
隂厥逆與太少不同治也若其人内有久寒非辛
溫之品所能兼治則加吴茱萸生薑之辛熱更用
酒煎佐細辛直通厥隂之藏迅散内外之寒是又
救厥隂内外兩傷於寒之法也
吴茱萸湯
治厥隂病乾嘔吐涎沬頭痛者少隂證吐利手足厥
冷煩躁欲死者陽明食穀欲嘔者
吴茱萸(一升)人參(三兩)
生薑(六兩)大棗(十二枚擘)
右四味以水七升煮取二升溫服七合日三服
(集註)羅謙輔曰仲景救陽諸法於少隂四逆湯必用薑
附通衇四逆湯倍加乾薑其附子生用附子湯又
加生附至二枚所以然者或壮微陽使之外逹或
招飛陽使之内返此皆少隂真陽失所故以回陽
為亟也至其治厥隂則易以吴茱萸而併去前湯
諸藥獨用人參薑棗者盖人身厥隂肝木雖為兩
隂交盡而一陽之真氣實起其中此之生氣一虚
則三隂濁氣直逼中上不惟本經諸證悉具將陽
明之健運失職以至少隂之真陽浮露而吐利厥
逆煩躁欲死食榖欲嘔種種叢生矣吴茱萸得東
方震氣辛苦大熱能逹木鬱直入厥隂降其盛隂
之濁氣使隂翳全消用以為君人參秉冲和之氣
甘温大補能接天真挽回性命升其垂絶之生氣
令陽光普照用以為臣佐薑棗和胃而行四未斯
則震坤合德木土不害一陽之妙用成而三焦之
間無非生生之氣矣諸證有不退者乎盖仲景之
法於少隂則重固元陽於厥隂則重護生氣學者
當深思而得之矣
烏梅丸
治厥隂病消渴氣上撞心心中疼熱饑而不欲食食
即吐蚘又主久痢
烏梅(三百箇)細辛(六兩)
乾薑(十兩)黃連(一觔)
當歸(四兩)附子(六兩)
蜀椒(四兩去汗)桂枝(六兩)
人參(六兩)黃蘗(六兩)
右十味異搗篩合治之以苦酒浸烏梅一宿去核
蒸之五升米下飯熟搗成泥和藥令相得内臼中
與蜜杵二千下丸如梧桐子大先食飲服十丸日
三稍加至二十丸禁生冷滑物臭食等
(集註)柯琴曰六隂惟厥隂為難治其本隂其標熱其體
木其用火必伏其所主而先其所因或收或散或
逆或從隨所利而行之調其中氣使之和平是治
厥隂法也厥隂當兩隂交盡又名隂之絶陽宜無
熱矣第其具合晦朔之理隂之初盡即陽之初生
所以厥隂病熱是少陽使然也火王則水虧故消
渴氣上撞心心中疼熱氣有餘便是火也木勝則
尅土故饑不欲食蟲為風化饑則胃中空虚蚘聞
食臭出故吐蚘也仲景立方皆以甘辛苦味為君
不用酸收之品而此用之者以厥隂主肝木耳洪
範曰木曰曲直作酸内經曰木生酸酸入肝君烏
梅之大酸是伏其所生也配黃連瀉心而除疼佐
黃蘗滋腎以除渴先其所因也連蘗治厥隂陽邪
則有餘不足以治隂邪也椒附辛薑大辛之品並
舉不但治厥隂隂邪且肝欲散以辛散之也又加
桂枝當歸是肝藏血求其所屬也寒熱雜用則氣
味不和佐以人參調其中氣以苦酒浸烏梅同氣
相求蒸之米下資其穀氣加蜜為丸少與而漸加
之緩則治其本也蚘昆蟲也生冷之物與濕熱之
氣相成故藥亦寒熱互用且胸中煩而吐蚘則連
蘗是寒因熱用也蚘得酸則静得辛則伏得苦則
下信為治蟲佳劑久痢則虚調其寒熱酸以收之
下痢自止
赤石脂禹餘糧湯
治久利不止大腸虚脱服理中丸而利益甚者
赤石脂(一觔搗碎)禹餘糧(一觔搗碎)
右二味以水六升煮取二升去滓分溫三服
(集註)柯琴曰甘薑參术可以補中宫元氣之虚而不足
以固下焦脂膏之脱此利在下焦故不得以理中
之劑收功矣然大腸之不固仍責在胃關門之不
閉仍責在脾二石皆土之精氣所結實胃而濇腸
急以治下焦之標者實以培中宫之本也要知此
證土虚而火不虚故不宜於薑附若濕甚而虚不
甚復利不止者故又當利小便也
白頭翁湯
治厥隂熱利下重衇沉弦渴欲飲水者
白頭翁(三兩)黃連(三兩)
黃蘗(三兩)秦皮(三兩)
右四味以水七升煮取三升去滓溫服一升不愈
更服一升
(註)三隂俱有下利證自利不渴者屬太隂也自利而
渴者屬少隂也惟厥隂下利屬於寒者厥而不渴
下利清穀屬於熱者消渴下重下利膿血此熱利
下重乃火鬱濕蒸穢氣奔迫廣腸魄門重滯而難
出内經云暴注下迫者是矣君以白頭翁寒而苦
辛臣以秦皮寒而苦濇寒能勝熱苦能燥濕辛以
散火之鬱濇以收下重之利也佐黃連清上焦之
火則渴可止使黃蘗瀉下焦之熱則利自除也治
厥隂熱利有二初利用此方以苦燥之以辛散之
以濇固之是謂以寒治熱之法久利則用烏梅丸
之酸以收火佐以苦寒雜以温補是謂逆之從之
隨所利而行之調其氣使之平也
御纂醫宗金鑑卷三十三
