御纂醫宗金鑑卷八十一
編輯刺灸心法要訣目錄
手太隂肺藏圖
肺藏經文
肺經循行圖
肺經循行經文
肺經循行歌
肺經穴圖
肺經穴歌
肺經分寸歌
手陽明大腸府圖
大腸經文
大腸經循行圖
大腸經循行經文
大腸經循行歌
大腸經穴圖
大腸經穴歌
大腸經分寸歌
足陽明胃府圖
胃府經文
胃經循行圖
胃經循行經文
胃經循行歌
胃經穴圖
胃經穴歌
胃經分寸歌
足太隂脾藏圖
脾藏經文
脾經循行圖
脾經循行經文
脾經循行歌
脾經穴圖
脾經穴歌
脾經分寸歌
御纂醫宗金鑑卷八十一目錄
御纂醫宗金鑑卷八十一
編輯刺灸心法要訣目錄
手太隂肺藏圖
肺藏經文
肺經循行圖
肺經循行經文
肺經循行歌
肺經穴圖
肺經穴歌
肺經分寸歌
手陽明大腸府圖
大腸經文
大腸經循行圖
大腸經循行經文
大腸經循行歌
大腸經穴圖
大腸經穴歌
大腸經分寸歌
足陽明胃府圖
胃府經文
胃經循行圖
胃經循行經文
胃經循行歌
胃經穴圖
胃經穴歌
胃經分寸歌
足太隂脾藏圖
脾藏經文
脾經循行圖
脾經循行經文
脾經循行歌
脾經穴圖
脾經穴歌
脾經分寸歌
御纂醫宗金鑑卷八十一目錄
御纂醫宗金鑑卷八十一
編輯刺灸心法要訣
肺臟經文
經曰肺者相傳之官治節出焉其形四垂附著於脊之
第三椎中有二十四空行列分布以行諸藏之氣為藏
之長為心之蓋又云是經常多氣少血
難經曰肺重三觔三兩六葉兩耳凡八葉主藏魄
中藏經曰肺者生氣之原乃五藏之華蓋
張介賓曰肺葉白瑩謂為華蓋以覆諸藏虚如蜂窠下
無透竅吸之則滿呼之則虚一呼一吸消息自然司清
濁之運化為人身之槖籥
肺經循行經文
肺手太隂之衇起於中焦下絡大腸還循胃口上膈屬
肺從肺系横出腋下下循臑内行少隂心主之前下肘
中循臂内上骨下廉入寸口上魚循魚際出大指之端
其支者從腕後直出次指内廉出其端
肺經循行歌
手太隂肺中焦生絡腸循胃散流行上膈屬肺從肺系
横出腋下臑肘中循臂寸口上魚際大指内側爪端通
支絡還從腕後出接次指屬陽明經
(註)手太隂肺經之衇起於中焦者言起於任衇中腕
穴也下絡大腸還循胃口者謂本經之絡散布流
行下則絡於大腸還上而循胃口非上膈屬肺直
行之經也夫經絡流行循還無端故手太隂之衇
必自足厥隂經之支者期門穴循行中脘穴上膈
屬肺以交於手太隂肺經也從肺系横出腋下至
於中府雲門穴下循於臑内天府俠白穴從俠白
行少隂心主經衇之前下行肘中尺澤穴從尺澤
循臂内上骨下廉孔最穴從孔最入寸口列缺經
渠太淵穴從大淵上魚(句)入魚際穴從魚際出大
指之端少商穴而終焉其支者從腕後直出循行
次指内廉出其端以交於手陽明大腸經也
肺經穴歌
手太隂肺十一穴中府雲門天府列次則俠白下尺澤
又次孔最與列缺經渠太淵下魚際抵指少商如韭葉
肺經分寸歌
太隂中府三肋間上行雲門寸六許雲在任璣旁六寸
大腸巨骨下二骨天府腋三動衇求俠白肘上五寸主
尺澤肘中約紋是孔最腕上七寸擬列缺腕上一寸半
經渠寸口陷中取大淵掌後横紋頭魚際節後散衇裏
少商大指端内側鼻衂刺之立時止
(註)中府在任衇中行華蓋穴旁直開去六寸乳上三
肋間陷中動衇應手仰而取之是其穴也上直
行一寸六分在手陽明大腸經巨骨之下陷中動
衇應手舉臂取之雲門穴也從雲門穴下循臑
内腋下三寸動衇陷中以鼻尖點墨取之天府穴
也從天府穴下行肘中約紋上去五寸動衇中
俠白穴也從俠白穴下行肘中約紋上屈肘横
紋筋骨罅中動衇應手尺澤穴也從尺澤穴下
行腕前約紋上七寸上骨下骨閒陷中孔最穴也
從孔最穴循外側行腕後側上一寸五分以兩
手交叉當食指末筋骨罅中列缺穴也從列缺
穴循行寸口陷中經渠穴也從經渠穴内循手
掌後陷中太淵穴也從太淵穴上魚手大指本
節後内側陷中散衇中白肉際魚際穴也從魚
際穴循行手大指内側之端去爪甲角如韭葉許
白肉際少商穴也
大腸經文
經云大腸者𫝊道之官變化出焉又云迴腸當臍左迴
十六曲大四寸徑一寸寸之少半長二丈一尺受穀一
斗水七升半又云廣腸附脊以受迴腸乃出滓穢之路
大八寸徑二寸寸之大半長二尺八寸受穀九升三合
八分合之一是經多氣少血
難經曰大腸重二觔十二兩肛門重十二兩
張介賓曰按迴腸者以其迴叠也廣腸者即迴腸之更
大者直腸者又廣腸之末節下連肛門也
大腸經循行經文
大腸手陽明之衇起於大指次指之端循指上廉出合
谷兩骨之間上入兩筋之中循臂上廉入肘外廉上臑
外前廉上肩出髃骨之前廉上出於拄骨之上會下入
缺盆絡肺下膈屬大腸其支者從缺盆上頸貫頰入下
齒中還出挾口交人中左之右右之左上挾鼻孔
大腸經循行歌
陽明之衇手大腸次指内側起商陽循指上廉出合谷
岐骨兩筋循臂肪入肘外廉循臑外肩端前廉拄骨旁
從肩下入缺盆内絡肺下膈屬大腸支從缺盆直上頸
斜貫頰前下齒當環出人中交左右上俠鼻孔注迎香
(註)手陽明大腸經之衇起於大指次指内廉之端出
於大指者謂出於大指少商穴也本經之絡其支
者直出於次指之端以交於手陽明大腸經之商
陽穴故曰起於大指次指之端也從商陽穴循食
指上廉二間三間穴也從三間穴循出兩骨之間
合谷穴也從合谷上兩筋之間陽谿穴也從陽谿
穴循臂上廉至偏歴温溜下廉上廉三里穴也從
三里穴入肘外廉曲池穴也從曲池穴上臑外前
廉肘髎五里臂臑穴也從臂臑穴上肩肩髃穴也
從肩髃穴出髃骨之前廉巨骨穴也從巨骨穴上
出於拄骨之會上言會於督衇之大椎穴也自督
衇大椎穴入交足陽明胃經之缺盆穴絡肺下膈
屬大腸者謂其支從缺盆上頸復循本經之天鼎
穴貫頰至扶突穴也從扶突穴入下齒中禾髎穴
從禾髎穴還出挾口交人中左之右右之左上挾
鼻孔迎香穴而終以交於足陽明胃經也
大腸經穴歌
手陽明穴起商陽二閒三間合谷藏陽谿偏歴歴温溜
下廉上廉三里長曲池肘髎迎五里臂臑肩髎巨骨起
天鼎扶突接禾髎終以迎香二十止
大腸經分寸歌
商陽食指内側邊二間來尋本節前三間節後陷中取
合谷虎口岐骨間陽谿上側腕中是偏歴腕後三寸安
温溜腕後去五寸池前五寸下廉看池前三寸上廉中
池前二寸三里逢曲池曲肘紋頭盡肘髎上臑外廉近
大筋中央尋五里肘上三寸行向裏臂臑肘上七寸量
肩髃肩端舉臂取巨骨肩尖端上行天鼎喉旁四寸真
扶空天突旁三寸禾髎水溝旁五分迎香禾髎上一寸
大腸經穴自分明
(註)商陽穴在手食指内側端後去爪甲角如韭葉許
是其穴也從商陽穴循食指上廉本節前内側
陷中二間穴也從二間穴循食指本節後内側
陷中三間穴也從三間穴循行手大指次指岐
骨間陷中合谷穴也從合谷穴循行手腕中上
側兩筋間陷中張大指次指取之陽谿穴也從
陽谿穴上行手腕後上側三寸偏歴穴也從偏
歴穴上行三寸温溜穴也從温溜穴上行二寸
五分輔銳肉分下廉穴也從下廉穴上行一寸
上廉穴也從上廉穴上行一寸銳肉之端按之
肉起手三里穴也從手三里穴上二寸以手拱
胸屈肘横紋頭陷中取之曲池穴也從曲池穴
上行大骨外廉陷中肘髎穴也從肘髎穴循行
肘上三寸向裏大衇中央五里穴也從五里穴
上行四寸兩筋兩骨罅宛宛陷中伸臂平手取之
臂臑穴也從臂臑穴上行髆骨頭肩端上兩骨
罅陷處宛宛中舉臂取之有空肩髃穴也從肩
髃穴上行臂端兩叉骨間陷中巨骨穴也從巨
骨穴循頸缺盆上直行扶突下一寸天鼎穴也
從天鼎穴上直行曲頰下一寸人迎後一寸五分
仰而取之扶突穴也從扶突穴貫頰直鼻孔下
水溝旁五分禾髎穴也從禾髎穴上一寸鼻孔
旁五分迎香穴也
胃府經文
經云脾胃者倉廩之官五味出焉又云胃者水穀氣
血之海也又云胃大一尺五寸徑五寸長二尺六寸
横屈受水穀三斗五升其中之穀常留二斗水一斗五
升而滿又云是經多氣少血
難經曰胃重二觔一兩
張介賓曰胃之上口名曰賁門飲食之精氣從此上輸
於脾肺宣布於諸衇胃之下口即小腸上口名曰幽門
胃經循行經文
胃足陽明之衇起於鼻之交頞中旁約太陽之衇下循
鼻外入上齒中還出俠口環脣下交承漿却循頥後下
廉出大迎循頰車上耳前過客主人循髮際至額顱其
支者從大迎前下人迎循喉嚨入缺盆下膈屬胃絡脾
其直者從缺盆下乳内廉下挾臍入氣街中其支者起
於胃下口循腹裏下至氣街中而合以下髀關抵伏兔
下膝臏中下循脛外廉下足跗入中指外間其支者下
廉穴三寸而别入中指外間其支者别跗上入大指間
出其端
胃經循行歌
胃足陽明交鼻起下循鼻外入上齒還出俠口繞承漿
頤後大迎頰車裏耳前髮際至額顱支下人迎缺盆底
下膈入胃絡脾宫直者缺盆下乳内一支幽門循腹中
下行直合氣街逢遂由髀關抵膝臏胻跗足指内間同
一支下膝注三里前出中指外間通一支别走足跗指
大指之端經盡已
註足陽明胃經之衇起於鼻者是謂由迎香穴上交
頰中兩旁約過足太陽衇之睛明穴分下循鼻外
始交於足陽眀之承泣四白巨髎穴也從巨髎入
上齒中還出俠口之地倉穴還繞脣下交會任衇
之承漿穴却循頤後下廉復交本經之大迎穴由
大迎出循頰車穴上行耳前過客主人穴合少陽
經循髮際至額顱兩旁之懸顱穴頷厭穴復交足
陽明之頭維穴下關穴其支者行大迎穴從大迎
前循入迎水突穴氣舍穴循喉嚨入缺盆穴下膈
屬胃絡脾散布藏府其直者從缺盆穴直行氣戶
庫房屋翳膺窗乳中乳根等穴下乳内廉不容穴
也從不容循承滿梁門關門太乙滑肉門等穴下
俠臍天樞穴也從天樞外陵大巨水道歸來等穴
入氣街中氣衝穴也其支者起於胃口是謂前之
屬胃絡脾之支下循腹裏下至氣街中而合氣街
穴會衝衇上行者也其下行本經者髀關穴也抵
伏兔至伏兔穴下從伏兔行隂市穴梁邱穴下膝
臏中犢鼻穴循足三里上巨虚條口下巨虚等穴
下循脛外廉豐隆穴也從豐隆循解谿穴下足跗
衝陽穴也從衝陽行陷谷穴内庭穴入次指外間
也其本支别支一自下巨虚穴下入次指外間一
别循跗上入大指次指間厲兑穴出其端交於足
太隂脾經也
(按)足陽明是足大指之次指不是中指必傳寫之誤
胃經穴歌
四十五穴足陽明承泣四白巨髎經地倉大迎登頰車
下關頭維對人迎水突氣舍連缺盆氣戶庫房屋翳尋
膺窗乳中下乳根不容承滿出梁門關門太乙滑肉起
天樞外陵大巨裏水道歸來逹氣街髀關伏兔走隂市
梁邱犢鼻足三里上巨虚連條口底下巨虚下有豐隆
解谿衝陽陷谷同内庭厲兑陽明穴大指次指之端終
胃經分寸歌
胃之經兮足陽明承泣目下七分尋再下三分名四白
巨髎鼻孔旁八分地倉俠吻四分近大迎頷下寸三中
頰車耳下八分陷下關耳前動衇行頭維神庭旁四五
人迎喉旁寸五真水突筋前人迎下氣舍喉下一寸乘
缺盆舍下橫骨陷氣戶下行一寸明庫房下行一寸六
屋翳膺窗乳中根不容巨闕旁二寸一寸承滿與梁門
關門太乙滑肉門天樞臍旁二寸尋樞下一寸外陵穴
陵下一寸大巨陳巨下三寸水道穴水下二寸歸來存
氣街歸來下一寸共去中行二寸勻髀關膝上尺二許
伏兔髀下六寸是隂市伏兔下三寸梁邱市下一寸記
犢鼻膝臏陷中取膝眼三寸下三里里下三寸上廉穴
廉下二寸條口舉再下二寸下廉穴復上外踝上八寸
却是豐隆穴當記解谿則從豐隆下内循足腕上陷中
衝陽解下高骨動陷谷衝下二寸名内庭次指外岐骨
厲兑大次指端中
(註)承泣穴在目下七分目下胞陷中上直瞳子正視
取之是其穴也從承泣直下三分顴空骨内亦
直瞳子取之四白穴也從四白下行俠鼻孔旁
八分亦直瞳子取之巨髎穴也從巨髎下行俠
口吻旁四分外許近下微有動衇地倉穴也從
地倉行顋頷下前一寸三分骨陷中動衇大迎穴
也從大迎行耳下曲頰端近前八分陷中側臥
開口取之頰車穴也從頰車上行耳前動衇側
臥合口有空取之下關穴也從下關上行額角
入髮際以督衇中行神庭穴旁開四寸半頭維穴
也從頭維下行頸下俠結喉旁一寸五兮大動
衇應手伸頭取之人迎穴也從人迎下直行頸
大筋前内貼氣喉水突穴也從水突下直行頸
大筋前結喉下一寸許陷中貼骨尖上有缺處氣
舍穴也從氣舍下行肩上横骨陷中缺盆穴也
從缺盆下行巨骨下一寸旁開中行四寸陷中
仰而取之氣戶穴也從氣戶下行一寸六分亦
旁開中行四寸陷中仰而取之庫房穴也從庫
房下行一寸六分亦旁開中行四寸陷中仰而取
之屋翳穴也從屋翳下行一寸六分亦旁開中
行四寸陷中仰而取之膺窗穴也從膺窗下行
當乳頭之中乳中穴也從乳中下行一寸六分
亦旁開中行四寸陷中仰而取之乳根穴也從
乳根行在第四肋端旁開中行二寸不容穴也
從不容穴下一寸亦旁開中行二寸承滿穴也
從承滿下一寸亦旁開中行二寸梁門穴也從
梁門下一寸亦旁開中行二寸關門穴也從關
門下一寸亦旁開中行二寸太乙穴也從太乙
下一寸亦旁開中行二寸滑肉門穴也從滑肉
門下一寸俠臍旁二寸許陷中天樞穴也從天
樞下一寸亦旁開中行二寸外陵穴也從外陵
下一寸亦旁開中行二寸大巨穴也從大巨下
三寸亦旁開中行二寸即水道穴也從水道下
二寸亦旁開中行二寸即歸來穴也從歸來下
行在腿班中有肉核名曰鼠谿直上一寸動衇應
手亦旁開中行二寸氣街穴也從氣街下行膝
上一尺二寸許中行左右各三指按捺上有肉起
如伏兔之狀故名伏兔在此肉起後交紋中髀關
穴也從髀關下行膝上六寸起肉間正跪坐而
取之伏兔穴也從伏兔下行三寸在伏兔之下
陷中拜揖而取之隂市穴也從隂市下行一寸
兩筋間梁邱穴也從梁邱下行過膝蓋骨下胻
骨上陷中俗名膝眼此處陷中兩旁有空狀如牛
鼻在外側者犢鼻穴也從犢鼻下行䯒骨外側
大筋内宛宛中足三里穴也犢鼻即膝眼處也
從足三里下行三寸兩筋骨陷中舉足取之上巨
虚穴也從上巨虚下行二寸舉足取之條口穴
也從條口下行一寸兩筋骨陷中蹲地舉足取
之下巨虚穴也從下巨虚復斜向後上行在足
外踝上八寸䯒骨外廉陷中豐隆穴也從豐隆
内循下足腕上中行陷中解谿穴也從解谿下
行足跗上即脚面也高骨間動衇衝陽穴也從
衝陽下行二寸至足大指之次指本節後陷中陷
谷穴也從陷谷下至足大指之次指本節前岐
骨外間陷中内庭穴也從内庭下行足大指之次
指之端去爪角如韭葉許厲兑穴也
脾藏經文
經云脾胃者倉廪之官五味出焉又云諫議之官知
周出焉又云形如刀鐮與胃同膜而附其上之左俞
當十一椎下聞聲則動動則磨胃而主運化其合肉也
其榮脣也開竅於口又云是經常多氣少血
難經曰脾重二觔三兩廣扁三寸長五寸有散膏半觔
主裹血温五藏主藏意與智
中藏經曰脾主消磨五穀養於四旁
脾經循行經文
脾足太隂之衇起於大指之端循指内側白肉際過核
骨後上内踝前廉上腨内循脛骨後交出厥隂之前上
膝股内前廉入腹屬脾絡胃上膈挾咽連舌本散舌下
其支者復從胃别上膈注心中
脾經循行歌
太隂脾起足大指上循内側白肉際核骨之後内踝前
上腨循胻經膝裏股内前廉入腹中屬脾絡胃與膈通
俠喉連舌散舌下支絡從胃注心中
(註)足太隂脾經之衇起於足大指之端隠白穴也從
隠白循指内側白肉際大都穴也從大都過核骨
後太白穴也從太白循公孫穴商邱穴上内踝前
廉三隂交穴也從三隂交上腨内循脛骨後漏谷
穴也從漏谷交出厥隂之前地機穴隂陵泉穴也
從隂陵泉上膝股内前廉血海穴箕門穴沖門穴
也從沖門入腹屬脾絡胃循行府舍腹結大横腹
哀食竇天谿胸鄉周榮大包等穴而上行咽喉俠
咽連舌本散舌下也其支者從胃之絡别行上膈
注心中以交於手少隂心經也
脾經穴歌
足太隂脾由足拇隠白先從内側起大都太白繼公孫
商邱直上三隂塢漏谷地機隂陵泉血海箕門衝門前
府舍腹結大横上腹哀食竇天谿連胸鄉周榮大包盡
二十一穴太隂全
脾經分寸歌
大指端内側隠白節後陷中求大都大白内側核骨下
節後一寸公孫呼商邱内踝微前陷踝上三寸三隂交
再上三寸漏谷是踝上五寸地機朝膝下内側隂陵泉
血海膝臏上内廉箕門穴在魚腹上動衇應手越筋間
衝門横骨兩端動府舍上行七分看腹結上行三寸入
大横上行一寸三腹哀上行三寸半食竇上行三寸間
天谿上行一寸六胸鄉周榮亦同然外斜腋下六寸許
大包九肋季脇端
(註)隠白穴在足大指内側端後去爪甲角如韭葉許
是其穴也從隠白行足大指内側次節末骨縫
赤白肉際陷中大都穴也從大都行足大指後
内側内踝前核骨下赤白肉際陷中太白穴也
從太白上行足大指本節後一寸内踝前陷中公
孫穴也從公孫上行内踝下微前陷中商邱穴
也從商邱上行内踝踝尖上三寸夾骨陷中三
隂交穴也從三隂交上行三寸夾骨陷中漏谷
穴也從漏谷上行五寸在膝下五寸内側夾骨
陷中伸足取之地機穴也從地機上行膝下内
側曲膝横紋頭陷中隂陵泉穴也從隂陵泉上
行在膝臏上一寸内廉白肉際陷中血海穴也
從血海上行在魚腹上越兩筋間隂股内廉動衇
應手不禁重按箕門穴也從箕門上行横骨兩
端約紋中動衇去腹中行旁開三寸半衝門穴也
從衝門上行七分去腹中行亦旁開三寸半府
舍穴也從府舍上行三寸去腹中行亦旁開三
寸半腹結穴也從腹結上行一寸三分去腹中
行亦旁開三寸半大横穴也從大横上行三寸
半去腹中行亦旁開三寸半腹哀穴也從腹哀
上行三寸或從乳上三肋間動衇應手處往下六
寸四分去胸中行旁開六寸舉臂取之食竇穴也
從食竇上行一寸六分去胸中行旁開六寸仰
而取之天谿穴也從天谿上行一寸六分去胸
中行亦旁開六寸仰而取之胸鄉穴也從胸鄉
上行一寸六分去胸中行亦旁開六寸仰而取之
周榮穴也從周榮外斜下行過少陽膽經淵液
穴下三寸至液下六寸許九肋間季脇端大包
穴也
御纂醫宗金鑑卷八十一
御纂醫宗金鑑卷八十一
編輯刺灸心法要訣
肺臟經文
經曰肺者相傳之官治節出焉其形四垂附著於脊之
第三椎中有二十四空行列分布以行諸藏之氣為藏
之長為心之蓋又云是經常多氣少血
難經曰肺重三觔三兩六葉兩耳凡八葉主藏魄
中藏經曰肺者生氣之原乃五藏之華蓋
張介賓曰肺葉白瑩謂為華蓋以覆諸藏虚如蜂窠下
無透竅吸之則滿呼之則虚一呼一吸消息自然司清
濁之運化為人身之槖籥
肺經循行經文
肺手太隂之衇起於中焦下絡大腸還循胃口上膈屬
肺從肺系横出腋下下循臑内行少隂心主之前下肘
中循臂内上骨下廉入寸口上魚循魚際出大指之端
其支者從腕後直出次指内廉出其端
肺經循行歌
手太隂肺中焦生絡腸循胃散流行上膈屬肺從肺系
横出腋下臑肘中循臂寸口上魚際大指内側爪端通
支絡還從腕後出接次指屬陽明經
(註)手太隂肺經之衇起於中焦者言起於任衇中腕
穴也下絡大腸還循胃口者謂本經之絡散布流
行下則絡於大腸還上而循胃口非上膈屬肺直
行之經也夫經絡流行循還無端故手太隂之衇
必自足厥隂經之支者期門穴循行中脘穴上膈
屬肺以交於手太隂肺經也從肺系横出腋下至
於中府雲門穴下循於臑内天府俠白穴從俠白
行少隂心主經衇之前下行肘中尺澤穴從尺澤
循臂内上骨下廉孔最穴從孔最入寸口列缺經
渠太淵穴從大淵上魚(句)入魚際穴從魚際出大
指之端少商穴而終焉其支者從腕後直出循行
次指内廉出其端以交於手陽明大腸經也
肺經穴歌
手太隂肺十一穴中府雲門天府列次則俠白下尺澤
又次孔最與列缺經渠太淵下魚際抵指少商如韭葉
肺經分寸歌
太隂中府三肋間上行雲門寸六許雲在任璣旁六寸
大腸巨骨下二骨天府腋三動衇求俠白肘上五寸主
尺澤肘中約紋是孔最腕上七寸擬列缺腕上一寸半
經渠寸口陷中取大淵掌後横紋頭魚際節後散衇裏
少商大指端内側鼻衂刺之立時止
(註)中府在任衇中行華蓋穴旁直開去六寸乳上三
肋間陷中動衇應手仰而取之是其穴也上直
行一寸六分在手陽明大腸經巨骨之下陷中動
衇應手舉臂取之雲門穴也從雲門穴下循臑
内腋下三寸動衇陷中以鼻尖點墨取之天府穴
也從天府穴下行肘中約紋上去五寸動衇中
俠白穴也從俠白穴下行肘中約紋上屈肘横
紋筋骨罅中動衇應手尺澤穴也從尺澤穴下
行腕前約紋上七寸上骨下骨閒陷中孔最穴也
從孔最穴循外側行腕後側上一寸五分以兩
手交叉當食指末筋骨罅中列缺穴也從列缺
穴循行寸口陷中經渠穴也從經渠穴内循手
掌後陷中太淵穴也從太淵穴上魚手大指本
節後内側陷中散衇中白肉際魚際穴也從魚
際穴循行手大指内側之端去爪甲角如韭葉許
白肉際少商穴也
大腸經文
經云大腸者𫝊道之官變化出焉又云迴腸當臍左迴
十六曲大四寸徑一寸寸之少半長二丈一尺受穀一
斗水七升半又云廣腸附脊以受迴腸乃出滓穢之路
大八寸徑二寸寸之大半長二尺八寸受穀九升三合
八分合之一是經多氣少血
難經曰大腸重二觔十二兩肛門重十二兩
張介賓曰按迴腸者以其迴叠也廣腸者即迴腸之更
大者直腸者又廣腸之末節下連肛門也
大腸經循行經文
大腸手陽明之衇起於大指次指之端循指上廉出合
谷兩骨之間上入兩筋之中循臂上廉入肘外廉上臑
外前廉上肩出髃骨之前廉上出於拄骨之上會下入
缺盆絡肺下膈屬大腸其支者從缺盆上頸貫頰入下
齒中還出挾口交人中左之右右之左上挾鼻孔
大腸經循行歌
陽明之衇手大腸次指内側起商陽循指上廉出合谷
岐骨兩筋循臂肪入肘外廉循臑外肩端前廉拄骨旁
從肩下入缺盆内絡肺下膈屬大腸支從缺盆直上頸
斜貫頰前下齒當環出人中交左右上俠鼻孔注迎香
(註)手陽明大腸經之衇起於大指次指内廉之端出
於大指者謂出於大指少商穴也本經之絡其支
者直出於次指之端以交於手陽明大腸經之商
陽穴故曰起於大指次指之端也從商陽穴循食
指上廉二間三間穴也從三間穴循出兩骨之間
合谷穴也從合谷上兩筋之間陽谿穴也從陽谿
穴循臂上廉至偏歴温溜下廉上廉三里穴也從
三里穴入肘外廉曲池穴也從曲池穴上臑外前
廉肘髎五里臂臑穴也從臂臑穴上肩肩髃穴也
從肩髃穴出髃骨之前廉巨骨穴也從巨骨穴上
出於拄骨之會上言會於督衇之大椎穴也自督
衇大椎穴入交足陽明胃經之缺盆穴絡肺下膈
屬大腸者謂其支從缺盆上頸復循本經之天鼎
穴貫頰至扶突穴也從扶突穴入下齒中禾髎穴
從禾髎穴還出挾口交人中左之右右之左上挾
鼻孔迎香穴而終以交於足陽明胃經也
大腸經穴歌
手陽明穴起商陽二閒三間合谷藏陽谿偏歴歴温溜
下廉上廉三里長曲池肘髎迎五里臂臑肩髎巨骨起
天鼎扶突接禾髎終以迎香二十止
大腸經分寸歌
商陽食指内側邊二間來尋本節前三間節後陷中取
合谷虎口岐骨間陽谿上側腕中是偏歴腕後三寸安
温溜腕後去五寸池前五寸下廉看池前三寸上廉中
池前二寸三里逢曲池曲肘紋頭盡肘髎上臑外廉近
大筋中央尋五里肘上三寸行向裏臂臑肘上七寸量
肩髃肩端舉臂取巨骨肩尖端上行天鼎喉旁四寸真
扶空天突旁三寸禾髎水溝旁五分迎香禾髎上一寸
大腸經穴自分明
(註)商陽穴在手食指内側端後去爪甲角如韭葉許
是其穴也從商陽穴循食指上廉本節前内側
陷中二間穴也從二間穴循食指本節後内側
陷中三間穴也從三間穴循行手大指次指岐
骨間陷中合谷穴也從合谷穴循行手腕中上
側兩筋間陷中張大指次指取之陽谿穴也從
陽谿穴上行手腕後上側三寸偏歴穴也從偏
歴穴上行三寸温溜穴也從温溜穴上行二寸
五分輔銳肉分下廉穴也從下廉穴上行一寸
上廉穴也從上廉穴上行一寸銳肉之端按之
肉起手三里穴也從手三里穴上二寸以手拱
胸屈肘横紋頭陷中取之曲池穴也從曲池穴
上行大骨外廉陷中肘髎穴也從肘髎穴循行
肘上三寸向裏大衇中央五里穴也從五里穴
上行四寸兩筋兩骨罅宛宛陷中伸臂平手取之
臂臑穴也從臂臑穴上行髆骨頭肩端上兩骨
罅陷處宛宛中舉臂取之有空肩髃穴也從肩
髃穴上行臂端兩叉骨間陷中巨骨穴也從巨
骨穴循頸缺盆上直行扶突下一寸天鼎穴也
從天鼎穴上直行曲頰下一寸人迎後一寸五分
仰而取之扶突穴也從扶突穴貫頰直鼻孔下
水溝旁五分禾髎穴也從禾髎穴上一寸鼻孔
旁五分迎香穴也
胃府經文
經云脾胃者倉廩之官五味出焉又云胃者水穀氣
血之海也又云胃大一尺五寸徑五寸長二尺六寸
横屈受水穀三斗五升其中之穀常留二斗水一斗五
升而滿又云是經多氣少血
難經曰胃重二觔一兩
張介賓曰胃之上口名曰賁門飲食之精氣從此上輸
於脾肺宣布於諸衇胃之下口即小腸上口名曰幽門
胃經循行經文
胃足陽明之衇起於鼻之交頞中旁約太陽之衇下循
鼻外入上齒中還出俠口環脣下交承漿却循頥後下
廉出大迎循頰車上耳前過客主人循髮際至額顱其
支者從大迎前下人迎循喉嚨入缺盆下膈屬胃絡脾
其直者從缺盆下乳内廉下挾臍入氣街中其支者起
於胃下口循腹裏下至氣街中而合以下髀關抵伏兔
下膝臏中下循脛外廉下足跗入中指外間其支者下
廉穴三寸而别入中指外間其支者别跗上入大指間
出其端
胃經循行歌
胃足陽明交鼻起下循鼻外入上齒還出俠口繞承漿
頤後大迎頰車裏耳前髮際至額顱支下人迎缺盆底
下膈入胃絡脾宫直者缺盆下乳内一支幽門循腹中
下行直合氣街逢遂由髀關抵膝臏胻跗足指内間同
一支下膝注三里前出中指外間通一支别走足跗指
大指之端經盡已
註足陽明胃經之衇起於鼻者是謂由迎香穴上交
頰中兩旁約過足太陽衇之睛明穴分下循鼻外
始交於足陽眀之承泣四白巨髎穴也從巨髎入
上齒中還出俠口之地倉穴還繞脣下交會任衇
之承漿穴却循頤後下廉復交本經之大迎穴由
大迎出循頰車穴上行耳前過客主人穴合少陽
經循髮際至額顱兩旁之懸顱穴頷厭穴復交足
陽明之頭維穴下關穴其支者行大迎穴從大迎
前循入迎水突穴氣舍穴循喉嚨入缺盆穴下膈
屬胃絡脾散布藏府其直者從缺盆穴直行氣戶
庫房屋翳膺窗乳中乳根等穴下乳内廉不容穴
也從不容循承滿梁門關門太乙滑肉門等穴下
俠臍天樞穴也從天樞外陵大巨水道歸來等穴
入氣街中氣衝穴也其支者起於胃口是謂前之
屬胃絡脾之支下循腹裏下至氣街中而合氣街
穴會衝衇上行者也其下行本經者髀關穴也抵
伏兔至伏兔穴下從伏兔行隂市穴梁邱穴下膝
臏中犢鼻穴循足三里上巨虚條口下巨虚等穴
下循脛外廉豐隆穴也從豐隆循解谿穴下足跗
衝陽穴也從衝陽行陷谷穴内庭穴入次指外間
也其本支别支一自下巨虚穴下入次指外間一
别循跗上入大指次指間厲兑穴出其端交於足
太隂脾經也
(按)足陽明是足大指之次指不是中指必傳寫之誤
胃經穴歌
四十五穴足陽明承泣四白巨髎經地倉大迎登頰車
下關頭維對人迎水突氣舍連缺盆氣戶庫房屋翳尋
膺窗乳中下乳根不容承滿出梁門關門太乙滑肉起
天樞外陵大巨裏水道歸來逹氣街髀關伏兔走隂市
梁邱犢鼻足三里上巨虚連條口底下巨虚下有豐隆
解谿衝陽陷谷同内庭厲兑陽明穴大指次指之端終
胃經分寸歌
胃之經兮足陽明承泣目下七分尋再下三分名四白
巨髎鼻孔旁八分地倉俠吻四分近大迎頷下寸三中
頰車耳下八分陷下關耳前動衇行頭維神庭旁四五
人迎喉旁寸五真水突筋前人迎下氣舍喉下一寸乘
缺盆舍下橫骨陷氣戶下行一寸明庫房下行一寸六
屋翳膺窗乳中根不容巨闕旁二寸一寸承滿與梁門
關門太乙滑肉門天樞臍旁二寸尋樞下一寸外陵穴
陵下一寸大巨陳巨下三寸水道穴水下二寸歸來存
氣街歸來下一寸共去中行二寸勻髀關膝上尺二許
伏兔髀下六寸是隂市伏兔下三寸梁邱市下一寸記
犢鼻膝臏陷中取膝眼三寸下三里里下三寸上廉穴
廉下二寸條口舉再下二寸下廉穴復上外踝上八寸
却是豐隆穴當記解谿則從豐隆下内循足腕上陷中
衝陽解下高骨動陷谷衝下二寸名内庭次指外岐骨
厲兑大次指端中
(註)承泣穴在目下七分目下胞陷中上直瞳子正視
取之是其穴也從承泣直下三分顴空骨内亦
直瞳子取之四白穴也從四白下行俠鼻孔旁
八分亦直瞳子取之巨髎穴也從巨髎下行俠
口吻旁四分外許近下微有動衇地倉穴也從
地倉行顋頷下前一寸三分骨陷中動衇大迎穴
也從大迎行耳下曲頰端近前八分陷中側臥
開口取之頰車穴也從頰車上行耳前動衇側
臥合口有空取之下關穴也從下關上行額角
入髮際以督衇中行神庭穴旁開四寸半頭維穴
也從頭維下行頸下俠結喉旁一寸五兮大動
衇應手伸頭取之人迎穴也從人迎下直行頸
大筋前内貼氣喉水突穴也從水突下直行頸
大筋前結喉下一寸許陷中貼骨尖上有缺處氣
舍穴也從氣舍下行肩上横骨陷中缺盆穴也
從缺盆下行巨骨下一寸旁開中行四寸陷中
仰而取之氣戶穴也從氣戶下行一寸六分亦
旁開中行四寸陷中仰而取之庫房穴也從庫
房下行一寸六分亦旁開中行四寸陷中仰而取
之屋翳穴也從屋翳下行一寸六分亦旁開中
行四寸陷中仰而取之膺窗穴也從膺窗下行
當乳頭之中乳中穴也從乳中下行一寸六分
亦旁開中行四寸陷中仰而取之乳根穴也從
乳根行在第四肋端旁開中行二寸不容穴也
從不容穴下一寸亦旁開中行二寸承滿穴也
從承滿下一寸亦旁開中行二寸梁門穴也從
梁門下一寸亦旁開中行二寸關門穴也從關
門下一寸亦旁開中行二寸太乙穴也從太乙
下一寸亦旁開中行二寸滑肉門穴也從滑肉
門下一寸俠臍旁二寸許陷中天樞穴也從天
樞下一寸亦旁開中行二寸外陵穴也從外陵
下一寸亦旁開中行二寸大巨穴也從大巨下
三寸亦旁開中行二寸即水道穴也從水道下
二寸亦旁開中行二寸即歸來穴也從歸來下
行在腿班中有肉核名曰鼠谿直上一寸動衇應
手亦旁開中行二寸氣街穴也從氣街下行膝
上一尺二寸許中行左右各三指按捺上有肉起
如伏兔之狀故名伏兔在此肉起後交紋中髀關
穴也從髀關下行膝上六寸起肉間正跪坐而
取之伏兔穴也從伏兔下行三寸在伏兔之下
陷中拜揖而取之隂市穴也從隂市下行一寸
兩筋間梁邱穴也從梁邱下行過膝蓋骨下胻
骨上陷中俗名膝眼此處陷中兩旁有空狀如牛
鼻在外側者犢鼻穴也從犢鼻下行䯒骨外側
大筋内宛宛中足三里穴也犢鼻即膝眼處也
從足三里下行三寸兩筋骨陷中舉足取之上巨
虚穴也從上巨虚下行二寸舉足取之條口穴
也從條口下行一寸兩筋骨陷中蹲地舉足取
之下巨虚穴也從下巨虚復斜向後上行在足
外踝上八寸䯒骨外廉陷中豐隆穴也從豐隆
内循下足腕上中行陷中解谿穴也從解谿下
行足跗上即脚面也高骨間動衇衝陽穴也從
衝陽下行二寸至足大指之次指本節後陷中陷
谷穴也從陷谷下至足大指之次指本節前岐
骨外間陷中内庭穴也從内庭下行足大指之次
指之端去爪角如韭葉許厲兑穴也
脾藏經文
經云脾胃者倉廪之官五味出焉又云諫議之官知
周出焉又云形如刀鐮與胃同膜而附其上之左俞
當十一椎下聞聲則動動則磨胃而主運化其合肉也
其榮脣也開竅於口又云是經常多氣少血
難經曰脾重二觔三兩廣扁三寸長五寸有散膏半觔
主裹血温五藏主藏意與智
中藏經曰脾主消磨五穀養於四旁
脾經循行經文
脾足太隂之衇起於大指之端循指内側白肉際過核
骨後上内踝前廉上腨内循脛骨後交出厥隂之前上
膝股内前廉入腹屬脾絡胃上膈挾咽連舌本散舌下
其支者復從胃别上膈注心中
脾經循行歌
太隂脾起足大指上循内側白肉際核骨之後内踝前
上腨循胻經膝裏股内前廉入腹中屬脾絡胃與膈通
俠喉連舌散舌下支絡從胃注心中
(註)足太隂脾經之衇起於足大指之端隠白穴也從
隠白循指内側白肉際大都穴也從大都過核骨
後太白穴也從太白循公孫穴商邱穴上内踝前
廉三隂交穴也從三隂交上腨内循脛骨後漏谷
穴也從漏谷交出厥隂之前地機穴隂陵泉穴也
從隂陵泉上膝股内前廉血海穴箕門穴沖門穴
也從沖門入腹屬脾絡胃循行府舍腹結大横腹
哀食竇天谿胸鄉周榮大包等穴而上行咽喉俠
咽連舌本散舌下也其支者從胃之絡别行上膈
注心中以交於手少隂心經也
脾經穴歌
足太隂脾由足拇隠白先從内側起大都太白繼公孫
商邱直上三隂塢漏谷地機隂陵泉血海箕門衝門前
府舍腹結大横上腹哀食竇天谿連胸鄉周榮大包盡
二十一穴太隂全
脾經分寸歌
大指端内側隠白節後陷中求大都大白内側核骨下
節後一寸公孫呼商邱内踝微前陷踝上三寸三隂交
再上三寸漏谷是踝上五寸地機朝膝下内側隂陵泉
血海膝臏上内廉箕門穴在魚腹上動衇應手越筋間
衝門横骨兩端動府舍上行七分看腹結上行三寸入
大横上行一寸三腹哀上行三寸半食竇上行三寸間
天谿上行一寸六胸鄉周榮亦同然外斜腋下六寸許
大包九肋季脇端
(註)隠白穴在足大指内側端後去爪甲角如韭葉許
是其穴也從隠白行足大指内側次節末骨縫
赤白肉際陷中大都穴也從大都行足大指後
内側内踝前核骨下赤白肉際陷中太白穴也
從太白上行足大指本節後一寸内踝前陷中公
孫穴也從公孫上行内踝下微前陷中商邱穴
也從商邱上行内踝踝尖上三寸夾骨陷中三
隂交穴也從三隂交上行三寸夾骨陷中漏谷
穴也從漏谷上行五寸在膝下五寸内側夾骨
陷中伸足取之地機穴也從地機上行膝下内
側曲膝横紋頭陷中隂陵泉穴也從隂陵泉上
行在膝臏上一寸内廉白肉際陷中血海穴也
從血海上行在魚腹上越兩筋間隂股内廉動衇
應手不禁重按箕門穴也從箕門上行横骨兩
端約紋中動衇去腹中行旁開三寸半衝門穴也
從衝門上行七分去腹中行亦旁開三寸半府
舍穴也從府舍上行三寸去腹中行亦旁開三
寸半腹結穴也從腹結上行一寸三分去腹中
行亦旁開三寸半大横穴也從大横上行三寸
半去腹中行亦旁開三寸半腹哀穴也從腹哀
上行三寸或從乳上三肋間動衇應手處往下六
寸四分去胸中行旁開六寸舉臂取之食竇穴也
從食竇上行一寸六分去胸中行旁開六寸仰
而取之天谿穴也從天谿上行一寸六分去胸
中行亦旁開六寸仰而取之胸鄉穴也從胸鄉
上行一寸六分去胸中行亦旁開六寸仰而取之
周榮穴也從周榮外斜下行過少陽膽經淵液
穴下三寸至液下六寸許九肋間季脇端大包
穴也
御纂醫宗金鑑卷八十一
