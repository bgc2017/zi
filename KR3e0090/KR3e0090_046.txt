御纂醫宗金鑑卷四十六
編輯婦科心法要訣目錄
胎前諸證門
胎前總括
惡阻總括
惡阻證治
保生湯
加味六君湯
加味温膽湯
胞阻證治
加味平胃散
延胡四物湯
加味膠艾四物湯
蜜消湯
膠艾四物湯
加味芎歸飲
導赤散
五苓散
子腫子氣子滿脆脚皺脚證治
茯苓導水湯
子煩證治
知母飲
子懸胎上逼心證治
紫蘇飲
子癎證治
羚羊角散
鈎藤湯
子𠻳證治
枳桔二陳湯
桔梗湯
轉胞證治
舉胎四物湯
阿膠五苓散
子淋證治
加味五淋散
激經胎漏尿血總括
激經胎漏尿血證治
阿膠湯
黃耆湯
銀苧酒
加味四物湯
胎不安小産墮胎總括
胎不安小産墮胎證治
加味聖愈湯
加味佛手散
十聖散
加味芎藭湯
益母丸
墮胎下血不止證治
瘀血不出證治
獨參湯
回生丹
子死腹中證治
佛手散
平胃散
辨子母存亡
胎兼癥瘕
胎不長證治
子瘖證治
子啼腹内鐘鳴證治
黃連煎
藏燥證治
甘麥大棗湯
鬼胎總括
腸覃石瘕證治
香棱丸
胎前母子盛衰
御纂醫宗金鑑卷四十六目錄
御纂醫宗金鑑卷四十六
編輯婦科心法要訣目錄
胎前諸證門
胎前總括
惡阻總括
惡阻證治
保生湯
加味六君湯
加味温膽湯
胞阻證治
加味平胃散
延胡四物湯
加味膠艾四物湯
蜜消湯
膠艾四物湯
加味芎歸飲
導赤散
五苓散
子腫子氣子滿脆脚皺脚證治
茯苓導水湯
子煩證治
知母飲
子懸胎上逼心證治
紫蘇飲
子癎證治
羚羊角散
鈎藤湯
子𠻳證治
枳桔二陳湯
桔梗湯
轉胞證治
舉胎四物湯
阿膠五苓散
子淋證治
加味五淋散
激經胎漏尿血總括
激經胎漏尿血證治
阿膠湯
黃耆湯
銀苧酒
加味四物湯
胎不安小産墮胎總括
胎不安小産墮胎證治
加味聖愈湯
加味佛手散
十聖散
加味芎藭湯
益母丸
墮胎下血不止證治
瘀血不出證治
獨參湯
回生丹
子死腹中證治
佛手散
平胃散
辨子母存亡
胎兼癥瘕
胎不長證治
子瘖證治
子啼腹内鐘鳴證治
黃連煎
藏燥證治
甘麥大棗湯
鬼胎總括
腸覃石瘕證治
香棱丸
胎前母子盛衰
御纂醫宗金鑑卷四十六目錄
御纂醫宗金鑑卷四十六
編輯婦科心法要訣
胎前諸證門
胎前總括
妊娠胎前病惡阻胞阻腫滿氣煩懸癎𠻳轉胞與子淋
激經胎漏胎不安小産死胎胎不長子瘖臟燥鬼胎連
餘病當參雜證治湏知刻刻顧胎原
(註)此言妊娠胎前有惡阻胞阻子腫子滿子煩子懸
子癎子𠻳轉胞子淋激經胎漏胎動不安小産墮
胎子死腹中胎姜不長子瘖臟燥鬼胎等證皆當
一一詳辨熟記其餘胎前傷寒傷食瘧痢霍亂泄
瀉當於雜證門中參考治之但湏時刻保護胎原
不致誤犯為要也
惡阻總括
惡心嘔吐名惡阻擇食任意過期安重者湏藥主胃弱
更分胎逆痰熱寒
(註)婦人受孕月餘之後時時嘔吐者名曰惡阻若無
他病擇食者湏隨其意而與之輕者過期自然勿
藥而愈重者湏以藥治之當以胃弱為主更審其
或因胎氣阻逆或痰飲阻逆與夫兼熱兼寒而分
治之
惡阻證治
保生湯
胎氣阻逆惟嘔吐無他兼證保生湯砂术香附烏陳草
量加參枳引生薑
(註)惡阻有因胎氣阻逆者乃受胎後胞門閉塞蔵氣
内阻挾胎氣上逆於胃故令惡心嘔吐也若平素
胃虛所致雖無痰飲寒熱相兼而亦有惡阻證者
宜用保生湯即砂仁白术香附烏藥陳皮甘草也
引用生薑者以止其嘔也若氣弱者量加人參氣
實者量加枳殼
加味六君湯
痰飲惡阻吐痰水煩眩加味六君湯枇杷藿香旋縮枳
熱秘芩軍寒桂薑
(註)惡阻因於痰飲者其吐必多痰水且心煩頭目眩
暈必其人平素胃虛中停痰飲也宜用加味六君
湯於六君湯内加枇杷葉藿香旋覆花縮砂枳殼
若胃熱便秘加黃芩大黃以利之胃寒喜熱加肉
桂乾薑以温之
六君湯(方見首卷)
加味温膽湯
熱阻惡食喜凉漿心煩憒悶温膽湯橘半茯甘與枳竹
更加芩連蘆麥薑
(註)惡阻因於胃熱者必嘔吐心中熱煩憒悶喜飲凉
漿也宜用加味温膽湯其方即陳皮半夏茯芩甘
草枳實竹茹名温膽湯更加黃芩黃連蘆根麥門
冬引生薑也
胞阻總括
妊娠腹痛名胞阻湏審心腹少腹間傷食心胃胎腰腹
少腹胞寒水尿難
(註)孕婦腹痛名為胞阻湏審其痛或上在心腹之間
者多屬食滯作痛或下在腰腹之間者多屬胎氣
不安作痛若在少腹之間者則必因胞血受寒或
停水尿難作痛也
胞阻證治
加味平胃散
延胡四物湯
心胃痛多傷食滯蒼朴陳甘果枳麯便秘加軍倍甘草
胎動延胡四物宜
(註)孕婦心胃作痛者多因傷食停滯宜平胃散即陳
皮厚朴蒼术甘草也加草果枳殼神麯以消之若
更大便秘結日久則加消黃以攻之然必倍甘草
以緩其峻性庶不傷胎若腰腹作痛胎動下血則
當用四物湯君以延胡以定痛而保胎也
四物湯(方見首卷)
加味膠艾四物湯
蜜消湯
腹腰痛甚防胎墮膠艾四物杜酒葱外邪宜加羌獨活
内熱便秘蜜消攻
(註)胞蒂繫於腰凡腹腰痛者湏防胎墮宜用膠艾四
物湯加杜仲大豆淋酒葱白以定痛而保胎若因
外感風寒之邪則加羌活獨活以散之若内熱大
小便閉者則用蜂蜜芒消煎湯以攻之經曰有故
無隕是也
膠艾四物湯(方見首卷)
加味芎歸飲
導赤散
五苓散
胞血受寒少腹疼參吳膠艾草歸芎尿澁熱甚導赤散
木通生地甘草靈水盛陽虛五苓效术澤肉桂茯豬苓
(註)少腹作痛者乃胞中之血受寒也宜加味芎歸飲
温之其方即人參吳茱萸阿膠蘄艾炙甘草當歸
川芎也若因尿澁而痛則是膀胱水病熱甚則以
導赤散清利之其方即生地木通甘草也若水盛
陽虛不化則以五苓散滲利之其方即茯苓白术
澤瀉豬苓肉桂也
子腫子氣子滿脆脚皺脚總括
頭面四肢腫子腫自膝至足子氣名腫脹喘滿曰子滿
但脚腫者脆皺稱
(註)頭面徧身浮腫小水短少者屬水氣為病故名曰
子腫自膝至足腫小水長者屬濕氣為病故名曰
子氣徧身俱腫腹脹而喘在六七個月時者名曰
子滿但兩脚腫而膚厚者屬濕名曰皺脚皮薄者
屬水名曰脆脚大凡水之為病多喘促氣之為病
多脹滿喘促屬肺脹滿屬脾也以其人素有水氣
濕邪故受孕有腫滿之證兒未成形被水浸漬其
胎每致損壊成形尚可調治故在五六月後有是
證者多有生育者也
子腫子氣子滿脆脚皺脚證治
茯苓導水湯
妊娠腫滿與子氣水氣濕邪脾肺間水氣浸胎喘難卧
濕氣傷胎脹難堪均宜茯苓導水治香瓜檳腹四苓攅
桑砂蘇陳脹加枳腿脚防己喘葶添
(註)妊娠水腫脹滿子氣皺脚脆脚等證皆由水氣濕
邪傷於脾肺為病也若水氣盛而浸胎則必喘而
難卧若濕氣盛而傷胎則脹滿難堪皆宜用茯苓
導水湯治之方用木香木瓜檳榔大腹皮白术茯
苓豬苓澤瀉桑皮砂仁蘇葉陳皮以和脾肺而利
水濕脹甚者加枳殼以破結腿脚腫者加防己以
利下濕喘者加苦葶藶以泄上水也
子煩證治
知母飲
孕婦時煩名子煩胎熱乘心知母痊子芩知麥苓耆草
犀熱參虛膏渴煎
(註)孕婦别無他證惟時時心煩者名曰子煩由胎中
鬱熱上乘於心也宜用知母飲即子苓知母麥冬
茯苓黃耆甘草熱甚者加犀角氣虛加人參口渴
加石膏煎服
子懸胎上逼心證治
紫蘇飲
胸膈脹滿子懸名喘甚由胎上逼心紫蘇飲用歸芎芍
陳腹蘇甘虛入參
(註)孕婦胸膈脹滿名曰子懸更加喘甚者名曰胎上
逼心俱宜紫蘇飲即當歸川芎白芍陳皮大腹皮
蘇梗葉甘草虛者加人參煎服
子癎證治
羚羊角散
鈎籐湯
暴仆抽搐不識人湏臾自醒子癎名羚羊角散防獨杏
五加棗草薏苡仁茯苓木香羚羊角抽搐鈎藤湯寄生
人參茯神歸桔梗口喎肢廢中風成
(註)孕婦忽然顛仆抽搐不省人事湏臾自醒少頃復
如好人謂之子癎乃肝心二經風熱所致宜用羚
羊角散即防風獨活杏仁酸棗仁五加皮甘草薏
苡仁茯苓木香羚羊角也抽搐甚者用鈎藤湯乃
鈎藤桑寄生人參茯神當婦桔梗也若口眼喎斜
半身不遂則已成中風廢證當參風門治之
子𠻳證治
枳桔二陳湯
桔梗湯
妊娠咳𠻳名子𠻳隂虛痰飲感風寒痰飲二陳加枳桔
風寒桔梗湯可安紫蘇桔梗麻桑杏赤苓天冬合貝前
久𠻳隂虛宜清潤麥味地黃湯自痊
(註)妊娠咳𠻳謂之子𠻳𠻳久每致傷胎有隂虛火動
痰飲上逆有感冒風寒之不同因痰飲者用二陳
湯加枳殼桔梗治之因感冒風寒者用桔梗湯即
紫蘇葉桔梗麻黃桑白皮杏仁赤茯苓天冬百合
川貝母前胡也若久𠻳屬隂虛宜滋隂潤肺以清
潤之用麥味地黃湯治之
六味地黃湯(方見首卷)
轉胞證治
舉胎四物湯
阿膠五苓散
飲食如常煩不卧不得小便轉胞稱舉胎救急丹溪法
四物升麻參术陳服後探吐吐再服不應阿膠入五苓
(註)妊娠胎壓胞系了戾不得小便飲食如常心煩不
得卧者名曰轉胞宜用丹溪舉胎法令穩婆香油
塗手舉胎起則尿自出以暫救其急然後以四物
湯加升麻人參白术陳皮煎服服後以指探吐吐
後再服再吐如此三四次則胎舉而小便利矣如
不應則是有飲用五苓散加阿膠以清利之
四物湯(方見首卷)
子淋證治
加味五淋散
子淋頻濁窘澁疼五淋梔苓歸芍芩甘草再加生地澤
車前滑石木通尋
(註)孕婦小便頻數窘澁點滴疼痛名曰子淋宜五淋
散即黑梔赤茯苓當歸白芍黃芩甘草加生地澤
瀉車前子滑石木通以清熱而利水則小便自通
矣
激經胎漏尿血總括
妊娠經来名激經胎漏下血腹不疼若是傷胎腹必痛
尿血漏血要分明
(註)婦人受孕之後仍復行經者名曰激經為血有餘
若孕婦無故下血或下黃汁豆汁而腹不痛者謂
之胎漏若其胎已傷而下血者其腹必疼孕婦又
有尿血一證腹亦不痛然與胎漏之證又不同蓋
尿血出於溺孔漏血出自人門三者俱下血而各
不同治者不可不詳辨也
激經胎漏尿血證治
阿膠湯
黃耆湯
銀苧酒
加味四物湯
激經無病不湏治子大能食經自停胎漏下血多因熱
四物阿膠梔側芩或下黃汁豆汁樣黃耆糯米苧根銀
若是尿血膀胱熱四物血餘共茅根
(註)激經無他證相兼者不湏用藥其胎壯子大能食
其血而經自停若胎漏下血多屬血熱宜阿膠湯
清之其方即四物湯加阿膠黑梔側栢葉黃芩也
或漏下黃汁或如豆汁甚多者其胎乾枯必倚而
墮宜用黃耆湯即黃耆二兩糯米一合煎服或銀
苧酒即苧麻根紋銀煎酒服若尿血則是膀胱血
熱宜四物湯加血餘白茅根以凉之
四物湯(方見首卷)
胎不安小産墮胎總括
血氣充實胎自安衝任虛弱損胎原暴怒房勞傷肝腎
疾病相干跌樸顛五月成形名小産未成形象墮胎言
無故至期數小産湏慎胎為慾火煎
(註)孕婦氣血充足形體壯實則胎氣安固若衝任二
經虛損則胎不成實或因暴怒傷肝房勞傷腎則
胎氣不固易致不安或受孕之後患生他疾干犯
胎氣致胎不安者亦有之或因跌撲築磕從高墜
下以致傷胎墮胎者亦有之然小産墮胎亦自有
别五七月已成形象者名為小産三月未成形象
者謂之墮胎以上小産墮胎皆出有因若懷胎三
五七月無故而胎自墮至下次受孕亦復如是數
數墮胎則謂之滑胎多因房勞太過慾火煎熬其
胎因而不安不可不慎者也
胎不安小産墮胎證治
加味聖愈湯
加味佛手散
十聖散
加味芎藭湯
益母丸
胎傷腹痛血未下聖愈湯加杜續砂下血腹痛佛手散
膠艾杜續术芩加十全續縮減苓桂因病傷胎十聖誇
跌撲芎藭調益母怒勞逍遥地黃佳
(註)妊娠胎傷若腹痛不下血者宜用聖愈湯加杜仲
續斷砂仁安之若下血腹痛者宜用佛手散加阿
膠蘄艾杜仲續斷白术條芩安之若因母病以致
傷胎欲墮者宜十聖散即十全大補湯減茯苓肉
桂加續斷砂仁若因跌撲築磕傷胎欲墮者宜芎
藭湯調益母丸服之芎藭湯即川芎當歸也若暴
怒房勞傷肝腎以致胎動不安者宜逍遥散地黃
湯治之
聖愈湯
佛手散
逍遥散
地黃湯(方俱見首卷)
墮胎下血不止血瘀不出證治
獨參湯
回生丹
墮胎暴下血不止面黃唇白獨參湯惡血不出凝脹痛
回生益母酌相當
(註)妊娠胎墮後血暴下不止面黃唇白者名脫榮宜
用獨參湯峻補其氣以生其血所謂無形能生有
形也若惡血瘀滯不行腹脇脹痛者宜於回生丹
益母丸酌其虛實緩急相當而用之
回生丹(見産後彙方)
子死腹中總括
子死腹中湏急下舌青腹痛冷如冰時久口中穢氣出
寒熱峻緩詳斟平
(註)凡一應傷胎子死腹中者湏當急下勿使上奔心
胸然必驗其舌青面赤肚腹脹大腹冷如冰久之
口中有穢氣出者方可議下然猶必審其人之虛
實寒熱或宜寒下熱下峻下緩下隨其宜而施之
子死腹中證治
佛手散
平胃散加芒消方
下胎緩劑佛手散峻劑平胃加芒消宜熱宜寒湏細審
産婦虛實莫溷淆
(註)孕婦子死腹中宜下者緩下用佛手散峻下用平
胃散加芒消或宜寒下或宜熱下湏細細詳審而
投之盖以産母之虛實或緩或峻不可溷淆輕率
以致誤也
佛手散(方見首卷)
辯子母存亡
妊娠一切垂危候母子存亡可預推面赤舌青必子死
面青舌赤母命危面舌俱青口吐沫子母俱亡二命虧
(註)凡妊娠一切凶危之候欲知母子存亡者當於孕
婦面舌之色定之若面赤舌青則其子必死面青
舌赤則其母必亡若面舌二者俱見青色口角兩
邊流涎沫者則子母二命俱不能保也
胎兼癥瘕
妊娠有病當攻下衰其大半而止之經云有故而無殞
與病適當又何疑
(註)凡孕婦素有癥瘕舊疾或有新病應攻下者但攻
其大半餘俟其自消不可盡攻經云有故無殞言
藥雖峻有病則病受之不能傷胎也攻其大半與
病相當又何疑於有妊必不可攻之說耶
胎不長證治
八珍湯
六君子湯
胎萎不長失滋飬氣血不足宜八珍脾虛胃弱六君子
榖化精微氣血生
(註)妊娠五六個月胎萎不長由於妊母禀賦虛弱若
屬氣血兩虛者宜用八珍湯若脾虛胃弱者宜用
六君子湯但使飲食強壯俾水榖運化精微則氣
血日生而胎自長矣
八珍湯
六君子湯(方俱見首卷)
子瘖證治
子瘖聲啞細無音非謂絶然無語聲九月胎盛阻其衇
分娩之後自然通
(註)妊娠九月孕婦聲音細啞不響謂之子瘖非似子
啞絶然無語也蓋少隂之衇絡於舌本九月腎衇
飬胎至其時胎盛阻遏其衇不能上至舌本故聲
音細啞待分娩之後腎衇上通其音自出矣
子啼腹内鐘鳴證治
黃連煎
腹内鐘鳴與兒哭子啼之證出偶然空房鼠穴土能治
黃連煎湯亦可捐
(註)孕婦腹内有鐘聲或嬰兒在内啼哭者名曰子啼
古書雖載其證然不經見或偶然有之古方用空
房中鼠穴土同川黃連煎湯名黃連煎飲之自愈
臟燥證治
甘麥大棗湯
臟燥無故自悲傷象若神靈大棗湯甘草小麥與大棗
方出金匱效非常
(註)孕婦無故時時傷悲哀痛象若神靈憑依者名曰
臟燥宜用金匱甘麥大棗湯服之其方即甘草小
麥大棗三味煎服其效非常也
鬼胎總括
邪思情感鬼胎生腹大如同懷子形豈緣鬼神能交接
自身血氣結而成
(註)鬼胎者因其人思想不遂情志相感自身氣血凝
結而成其腹漸大如懷子形狀古云實有鬼神交
接其說似屬無據婦人石瘕腸覃二證亦俱如懷
孕之狀由氣血凝結而成則可知其必無是理矣
腸覃石瘕證治
香稜丸
腸覃石瘕氣血分寒客腸外客子門二證俱如懷子狀
辨在經行經不行石瘕吳萸湯最效腸覃香棱丸若神
丁木茴香川楝子青皮廣荗與三稜
(註)經云寒氣客於腸外與衞氣相摶氣不得榮因有
所繫瘕而内着惡氣乃起瘜肉乃生始如雞卵稍
以益大如懷子狀按之則堅推之則移月事以時
下石瘕生於胞中寒氣客於子門子門閉塞氣不
得通惡血當下不下衃以留止日以益大狀如懷
子月事不以時下皆生於女子可導而下由經文
觀之二證雖皆如懷子狀腸覃氣病而血不病故
月事以時下石瘕先氣病而後血病故月事不来
也石瘕宜吳萸湯腸覃宜香稜丸即木香丁香茴
香川楝子青皮廣茂三棱醋煮麫糊為丸也
吳茱萸湯(方見首卷)
胎前母子盛衰
母盛子衰胎前病母衰子盛産後殃子母平和無衰盛
坦然分娩不湏忙
(註)此言觀孕婦與所懷之胎有盛衰之辨也若娠母
氣血壯盛而胎元弱者胎前必多病若孕婦衰弱
而胎元壯實則産後其母必多病若子母俱和平
無偏盛偏衰則胎前産後均平安無疾可坦然無
憂也
胎前有餘詳不足産後不足審有餘産後惟多虧損病
胎前子母盛衰知
(註)古云胎前無不足産後無有餘此言其常也然胎
前雖多有餘之證亦當詳察其亦有不足之時産
後雖多不足之病亦當詳審其每挟有餘之證也
欲知産後常多虧損之故於胎前子母盛衰求之
可預知也
胎前門彙方
保生湯
人參甘草(各二錢半)
白术香附子
烏藥橘紅(各五錢)
右剉每服三錢薑五片煎服
加味六君湯
人參白术(土炒)
茯苓陳皮
半夏(各一錢五分製)甘草(五分炙)
藿香葉枇杷葉(各一錢炙)
縮砂仁枳殼(各八分炒)
右剉加生薑煎服
加味温膽湯
陳皮半夏(製)
茯苓(各一錢)甘草(五分炙)
枳實竹茹
黃芩(各一錢)黃連(八分)
麥冬(二錢)蘆根(一錢)
右剉薑棗煎服
加味平胃散
厚樸(薑汁炒)蒼术(米泔浸炒)
陳皮甘草(炙)
人參(各一錢)
右為末每服三錢加薑煎服
延胡四物湯
當歸川芎
白芍熟地(各七錢五分)
延胡索(二兩酒煮)
右剉水煎服
加味膠艾四物湯
當歸熟地
阿膠白芍(各二錢)
杜仲(一錢五分)川芎
蘄艾(各八分)
右加葱白三寸大豆淋酒煎服
蜜消煎
蜂蜜芒消
右煎溶化服
加味芎歸飲
川芎(二錢)當歸(五錢)
人參(一錢)吳茱萸(五分)
阿膠(二錢)蘄艾(八分)
甘草(五分炙)
右剉水煎服
導赤散
生地(三錢)木通(二錢)
甘草稍(一錢)
燈心一團煎服
五苓散
白术(土炒)茯苓
猪苓澤瀉(各二錢半)
桂(三分)
右剉作一服水煎服
茯苓導水湯
茯苓梹榔
猪苓縮砂
木香陳皮
澤瀉白术
木瓜大腹皮
桑白皮蘇梗(各等分)
右加薑煎服
脹加枳殼
喘加苦葶藶子
腿脚腫加防己
知母飲
知母麥冬
甘草(各五錢)黃耆
子芩赤苓(各七錢五分)
右㕮咀每服四錢水一盞煎至七分去滓入竹瀝
一合温服
紫蘇飲
當歸川芎
白芍(各二兩)陳皮
蘇莖葉大腹皮(各一兩)
甘草(五錢炙)人參(量虛實用)
右㕮咀每服五錢水二盞生薑五片煎至一盞去
滓服日進二服
有熱加黃芩竹茹
心煩加羚羊角
有食加神麴山查
羚羊角散
羚羊角(鎊)獨活
酸棗仁五加皮
防風薏苡仁
杏仁當歸(酒浸)
川芎茯神(各五分去木)
甘草木香(各二分)
右㕮咀加生薑五片水煎服
鈎藤湯
釣藤鈎當歸
茯神人參(各一兩)
苦桔梗(一兩五錢)桑寄生(五錢)
右為粗末每服五六錢水二盞煎至一盞去滓温
服無時忌猪肉菘菜
煩熱加石膏二兩半
臨産月加桂心一兩
枳桔二陳湯
陳皮半夏
茯苓(各二錢)甘草(五分炙)
枳殼桔梗(各一錢)
右剉薑煎服
桔梗湯
天冬(去心)赤苓(各一錢)
桑皮桔梗
紫蘇(各五分)麻黃(三分去節)
貝母人參
甘草(各二分炙)
右剉加生薑水煎服
一方有杏仁無貝母
舉胎四物湯
當歸白芍
熟地川芎
人參白术(各二錢)
陳皮升麻(各一錢)
右剉水煎服
麥味地黃湯
熟地(四錢)山萸肉(二錢)
山藥(二錢)澤瀉
茯苓丹皮(各一錢五分)
麥冬(二錢)五味子(十二粒)
右剉水煎服
五淋散
赤芍山梔子(各二錢)
赤茯苓(一錢二分)當歸(一錢)
子芩(六分)甘草(五分)
右水煎服
阿膠湯
阿膠(炙燥)熟地(焙)
艾葉(微炒)芎藭
當歸(切焙)杜仲(去粗皮炙剉)
白术(各一兩)
右㕮咀每服四錢水一盞半棗三枚擘破同煎至
八分去滓食前温服
黃耆湯
糯米(一合)黃耆(二兩)
川芎(一兩)
右細剉水二大盞煎至一盞温服(一方無川芎)
銀苧酒
苧麻根(二兩剉)紋銀(五兩)
清酒(一盞)
右以水二大盞煎至一大盞去渣分温二服
十聖散
人參黃耆
白术熟地黃
砂仁(各五分)甘草(炙)
當歸川芎
白芍(各一錢炒)川續斷(八分)
右剉水煎服
獨參湯
用好人參(二兩兩或四)
右水煎徐徐服
益母丸
益母草(五月五日或六月六日採之隂乾忌鐡器)
右一味以石器碾為細末煉蜜丸弹子大每用一
丸童便好酒各半研化服之
六味地黃丸
熟地(八兩九次蒸曬)山藥(四兩)
茯苓(三兩乳拌)山萸肉(四兩酒浸)
丹皮(三兩)澤瀉(三兩)
煉蜜為丸如梧桐子大每服三錢
桂附地黃丸(即六味地黃丸加肉桂附子)
黃連煎
黃連
右一味煎湯調空房中鼠穴内土服
甘麥大棗湯
甘草(三兩)小麥(一升)
大棗(十枚)
右以水六升煮取三升温分三服亦補脾氣
香棱丸
木香丁香(各半兩)
枳殼(麩炒)三棱(酒浸一夕)
莪荗(細剉每一兩用巴豆三十粒去殼同炒待巴豆黃色去巴豆不用)
青皮(炙)川楝子肉
蘹香(各等分炒)
右為末醋煮麵糊丸如桐子大硃砂為衣每服三
十丸薑鹽湯送下或温酒下無時
御纂醫宗金鑑卷四十六
御纂醫宗金鑑卷四十六
編輯婦科心法要訣
胎前諸證門
胎前總括
妊娠胎前病惡阻胞阻腫滿氣煩懸癎𠻳轉胞與子淋
激經胎漏胎不安小産死胎胎不長子瘖臟燥鬼胎連
餘病當參雜證治湏知刻刻顧胎原
(註)此言妊娠胎前有惡阻胞阻子腫子滿子煩子懸
子癎子𠻳轉胞子淋激經胎漏胎動不安小産墮
胎子死腹中胎姜不長子瘖臟燥鬼胎等證皆當
一一詳辨熟記其餘胎前傷寒傷食瘧痢霍亂泄
瀉當於雜證門中參考治之但湏時刻保護胎原
不致誤犯為要也
惡阻總括
惡心嘔吐名惡阻擇食任意過期安重者湏藥主胃弱
更分胎逆痰熱寒
(註)婦人受孕月餘之後時時嘔吐者名曰惡阻若無
他病擇食者湏隨其意而與之輕者過期自然勿
藥而愈重者湏以藥治之當以胃弱為主更審其
或因胎氣阻逆或痰飲阻逆與夫兼熱兼寒而分
治之
惡阻證治
保生湯
胎氣阻逆惟嘔吐無他兼證保生湯砂术香附烏陳草
量加參枳引生薑
(註)惡阻有因胎氣阻逆者乃受胎後胞門閉塞蔵氣
内阻挾胎氣上逆於胃故令惡心嘔吐也若平素
胃虛所致雖無痰飲寒熱相兼而亦有惡阻證者
宜用保生湯即砂仁白术香附烏藥陳皮甘草也
引用生薑者以止其嘔也若氣弱者量加人參氣
實者量加枳殼
加味六君湯
痰飲惡阻吐痰水煩眩加味六君湯枇杷藿香旋縮枳
熱秘芩軍寒桂薑
(註)惡阻因於痰飲者其吐必多痰水且心煩頭目眩
暈必其人平素胃虛中停痰飲也宜用加味六君
湯於六君湯内加枇杷葉藿香旋覆花縮砂枳殼
若胃熱便秘加黃芩大黃以利之胃寒喜熱加肉
桂乾薑以温之
六君湯(方見首卷)
加味温膽湯
熱阻惡食喜凉漿心煩憒悶温膽湯橘半茯甘與枳竹
更加芩連蘆麥薑
(註)惡阻因於胃熱者必嘔吐心中熱煩憒悶喜飲凉
漿也宜用加味温膽湯其方即陳皮半夏茯芩甘
草枳實竹茹名温膽湯更加黃芩黃連蘆根麥門
冬引生薑也
胞阻總括
妊娠腹痛名胞阻湏審心腹少腹間傷食心胃胎腰腹
少腹胞寒水尿難
(註)孕婦腹痛名為胞阻湏審其痛或上在心腹之間
者多屬食滯作痛或下在腰腹之間者多屬胎氣
不安作痛若在少腹之間者則必因胞血受寒或
停水尿難作痛也
胞阻證治
加味平胃散
延胡四物湯
心胃痛多傷食滯蒼朴陳甘果枳麯便秘加軍倍甘草
胎動延胡四物宜
(註)孕婦心胃作痛者多因傷食停滯宜平胃散即陳
皮厚朴蒼术甘草也加草果枳殼神麯以消之若
更大便秘結日久則加消黃以攻之然必倍甘草
以緩其峻性庶不傷胎若腰腹作痛胎動下血則
當用四物湯君以延胡以定痛而保胎也
四物湯(方見首卷)
加味膠艾四物湯
蜜消湯
腹腰痛甚防胎墮膠艾四物杜酒葱外邪宜加羌獨活
内熱便秘蜜消攻
(註)胞蒂繫於腰凡腹腰痛者湏防胎墮宜用膠艾四
物湯加杜仲大豆淋酒葱白以定痛而保胎若因
外感風寒之邪則加羌活獨活以散之若内熱大
小便閉者則用蜂蜜芒消煎湯以攻之經曰有故
無隕是也
膠艾四物湯(方見首卷)
加味芎歸飲
導赤散
五苓散
胞血受寒少腹疼參吳膠艾草歸芎尿澁熱甚導赤散
木通生地甘草靈水盛陽虛五苓效术澤肉桂茯豬苓
(註)少腹作痛者乃胞中之血受寒也宜加味芎歸飲
温之其方即人參吳茱萸阿膠蘄艾炙甘草當歸
川芎也若因尿澁而痛則是膀胱水病熱甚則以
導赤散清利之其方即生地木通甘草也若水盛
陽虛不化則以五苓散滲利之其方即茯苓白术
澤瀉豬苓肉桂也
子腫子氣子滿脆脚皺脚總括
頭面四肢腫子腫自膝至足子氣名腫脹喘滿曰子滿
但脚腫者脆皺稱
(註)頭面徧身浮腫小水短少者屬水氣為病故名曰
子腫自膝至足腫小水長者屬濕氣為病故名曰
子氣徧身俱腫腹脹而喘在六七個月時者名曰
子滿但兩脚腫而膚厚者屬濕名曰皺脚皮薄者
屬水名曰脆脚大凡水之為病多喘促氣之為病
多脹滿喘促屬肺脹滿屬脾也以其人素有水氣
濕邪故受孕有腫滿之證兒未成形被水浸漬其
胎每致損壊成形尚可調治故在五六月後有是
證者多有生育者也
子腫子氣子滿脆脚皺脚證治
茯苓導水湯
妊娠腫滿與子氣水氣濕邪脾肺間水氣浸胎喘難卧
濕氣傷胎脹難堪均宜茯苓導水治香瓜檳腹四苓攅
桑砂蘇陳脹加枳腿脚防己喘葶添
(註)妊娠水腫脹滿子氣皺脚脆脚等證皆由水氣濕
邪傷於脾肺為病也若水氣盛而浸胎則必喘而
難卧若濕氣盛而傷胎則脹滿難堪皆宜用茯苓
導水湯治之方用木香木瓜檳榔大腹皮白术茯
苓豬苓澤瀉桑皮砂仁蘇葉陳皮以和脾肺而利
水濕脹甚者加枳殼以破結腿脚腫者加防己以
利下濕喘者加苦葶藶以泄上水也
子煩證治
知母飲
孕婦時煩名子煩胎熱乘心知母痊子芩知麥苓耆草
犀熱參虛膏渴煎
(註)孕婦别無他證惟時時心煩者名曰子煩由胎中
鬱熱上乘於心也宜用知母飲即子苓知母麥冬
茯苓黃耆甘草熱甚者加犀角氣虛加人參口渴
加石膏煎服
子懸胎上逼心證治
紫蘇飲
胸膈脹滿子懸名喘甚由胎上逼心紫蘇飲用歸芎芍
陳腹蘇甘虛入參
(註)孕婦胸膈脹滿名曰子懸更加喘甚者名曰胎上
逼心俱宜紫蘇飲即當歸川芎白芍陳皮大腹皮
蘇梗葉甘草虛者加人參煎服
子癎證治
羚羊角散
鈎籐湯
暴仆抽搐不識人湏臾自醒子癎名羚羊角散防獨杏
五加棗草薏苡仁茯苓木香羚羊角抽搐鈎藤湯寄生
人參茯神歸桔梗口喎肢廢中風成
(註)孕婦忽然顛仆抽搐不省人事湏臾自醒少頃復
如好人謂之子癎乃肝心二經風熱所致宜用羚
羊角散即防風獨活杏仁酸棗仁五加皮甘草薏
苡仁茯苓木香羚羊角也抽搐甚者用鈎藤湯乃
鈎藤桑寄生人參茯神當婦桔梗也若口眼喎斜
半身不遂則已成中風廢證當參風門治之
子𠻳證治
枳桔二陳湯
桔梗湯
妊娠咳𠻳名子𠻳隂虛痰飲感風寒痰飲二陳加枳桔
風寒桔梗湯可安紫蘇桔梗麻桑杏赤苓天冬合貝前
久𠻳隂虛宜清潤麥味地黃湯自痊
(註)妊娠咳𠻳謂之子𠻳𠻳久每致傷胎有隂虛火動
痰飲上逆有感冒風寒之不同因痰飲者用二陳
湯加枳殼桔梗治之因感冒風寒者用桔梗湯即
紫蘇葉桔梗麻黃桑白皮杏仁赤茯苓天冬百合
川貝母前胡也若久𠻳屬隂虛宜滋隂潤肺以清
潤之用麥味地黃湯治之
六味地黃湯(方見首卷)
轉胞證治
舉胎四物湯
阿膠五苓散
飲食如常煩不卧不得小便轉胞稱舉胎救急丹溪法
四物升麻參术陳服後探吐吐再服不應阿膠入五苓
(註)妊娠胎壓胞系了戾不得小便飲食如常心煩不
得卧者名曰轉胞宜用丹溪舉胎法令穩婆香油
塗手舉胎起則尿自出以暫救其急然後以四物
湯加升麻人參白术陳皮煎服服後以指探吐吐
後再服再吐如此三四次則胎舉而小便利矣如
不應則是有飲用五苓散加阿膠以清利之
四物湯(方見首卷)
子淋證治
加味五淋散
子淋頻濁窘澁疼五淋梔苓歸芍芩甘草再加生地澤
車前滑石木通尋
(註)孕婦小便頻數窘澁點滴疼痛名曰子淋宜五淋
散即黑梔赤茯苓當歸白芍黃芩甘草加生地澤
瀉車前子滑石木通以清熱而利水則小便自通
矣
激經胎漏尿血總括
妊娠經来名激經胎漏下血腹不疼若是傷胎腹必痛
尿血漏血要分明
(註)婦人受孕之後仍復行經者名曰激經為血有餘
若孕婦無故下血或下黃汁豆汁而腹不痛者謂
之胎漏若其胎已傷而下血者其腹必疼孕婦又
有尿血一證腹亦不痛然與胎漏之證又不同蓋
尿血出於溺孔漏血出自人門三者俱下血而各
不同治者不可不詳辨也
激經胎漏尿血證治
阿膠湯
黃耆湯
銀苧酒
加味四物湯
激經無病不湏治子大能食經自停胎漏下血多因熱
四物阿膠梔側芩或下黃汁豆汁樣黃耆糯米苧根銀
若是尿血膀胱熱四物血餘共茅根
(註)激經無他證相兼者不湏用藥其胎壯子大能食
其血而經自停若胎漏下血多屬血熱宜阿膠湯
清之其方即四物湯加阿膠黑梔側栢葉黃芩也
或漏下黃汁或如豆汁甚多者其胎乾枯必倚而
墮宜用黃耆湯即黃耆二兩糯米一合煎服或銀
苧酒即苧麻根紋銀煎酒服若尿血則是膀胱血
熱宜四物湯加血餘白茅根以凉之
四物湯(方見首卷)
胎不安小産墮胎總括
血氣充實胎自安衝任虛弱損胎原暴怒房勞傷肝腎
疾病相干跌樸顛五月成形名小産未成形象墮胎言
無故至期數小産湏慎胎為慾火煎
(註)孕婦氣血充足形體壯實則胎氣安固若衝任二
經虛損則胎不成實或因暴怒傷肝房勞傷腎則
胎氣不固易致不安或受孕之後患生他疾干犯
胎氣致胎不安者亦有之或因跌撲築磕從高墜
下以致傷胎墮胎者亦有之然小産墮胎亦自有
别五七月已成形象者名為小産三月未成形象
者謂之墮胎以上小産墮胎皆出有因若懷胎三
五七月無故而胎自墮至下次受孕亦復如是數
數墮胎則謂之滑胎多因房勞太過慾火煎熬其
胎因而不安不可不慎者也
胎不安小産墮胎證治
加味聖愈湯
加味佛手散
十聖散
加味芎藭湯
益母丸
胎傷腹痛血未下聖愈湯加杜續砂下血腹痛佛手散
膠艾杜續术芩加十全續縮減苓桂因病傷胎十聖誇
跌撲芎藭調益母怒勞逍遥地黃佳
(註)妊娠胎傷若腹痛不下血者宜用聖愈湯加杜仲
續斷砂仁安之若下血腹痛者宜用佛手散加阿
膠蘄艾杜仲續斷白术條芩安之若因母病以致
傷胎欲墮者宜十聖散即十全大補湯減茯苓肉
桂加續斷砂仁若因跌撲築磕傷胎欲墮者宜芎
藭湯調益母丸服之芎藭湯即川芎當歸也若暴
怒房勞傷肝腎以致胎動不安者宜逍遥散地黃
湯治之
聖愈湯
佛手散
逍遥散
地黃湯(方俱見首卷)
墮胎下血不止血瘀不出證治
獨參湯
回生丹
墮胎暴下血不止面黃唇白獨參湯惡血不出凝脹痛
回生益母酌相當
(註)妊娠胎墮後血暴下不止面黃唇白者名脫榮宜
用獨參湯峻補其氣以生其血所謂無形能生有
形也若惡血瘀滯不行腹脇脹痛者宜於回生丹
益母丸酌其虛實緩急相當而用之
回生丹(見産後彙方)
子死腹中總括
子死腹中湏急下舌青腹痛冷如冰時久口中穢氣出
寒熱峻緩詳斟平
(註)凡一應傷胎子死腹中者湏當急下勿使上奔心
胸然必驗其舌青面赤肚腹脹大腹冷如冰久之
口中有穢氣出者方可議下然猶必審其人之虛
實寒熱或宜寒下熱下峻下緩下隨其宜而施之
子死腹中證治
佛手散
平胃散加芒消方
下胎緩劑佛手散峻劑平胃加芒消宜熱宜寒湏細審
産婦虛實莫溷淆
(註)孕婦子死腹中宜下者緩下用佛手散峻下用平
胃散加芒消或宜寒下或宜熱下湏細細詳審而
投之盖以産母之虛實或緩或峻不可溷淆輕率
以致誤也
佛手散(方見首卷)
辯子母存亡
妊娠一切垂危候母子存亡可預推面赤舌青必子死
面青舌赤母命危面舌俱青口吐沫子母俱亡二命虧
(註)凡妊娠一切凶危之候欲知母子存亡者當於孕
婦面舌之色定之若面赤舌青則其子必死面青
舌赤則其母必亡若面舌二者俱見青色口角兩
邊流涎沫者則子母二命俱不能保也
胎兼癥瘕
妊娠有病當攻下衰其大半而止之經云有故而無殞
與病適當又何疑
(註)凡孕婦素有癥瘕舊疾或有新病應攻下者但攻
其大半餘俟其自消不可盡攻經云有故無殞言
藥雖峻有病則病受之不能傷胎也攻其大半與
病相當又何疑於有妊必不可攻之說耶
胎不長證治
八珍湯
六君子湯
胎萎不長失滋飬氣血不足宜八珍脾虛胃弱六君子
榖化精微氣血生
(註)妊娠五六個月胎萎不長由於妊母禀賦虛弱若
屬氣血兩虛者宜用八珍湯若脾虛胃弱者宜用
六君子湯但使飲食強壯俾水榖運化精微則氣
血日生而胎自長矣
八珍湯
六君子湯(方俱見首卷)
子瘖證治
子瘖聲啞細無音非謂絶然無語聲九月胎盛阻其衇
分娩之後自然通
(註)妊娠九月孕婦聲音細啞不響謂之子瘖非似子
啞絶然無語也蓋少隂之衇絡於舌本九月腎衇
飬胎至其時胎盛阻遏其衇不能上至舌本故聲
音細啞待分娩之後腎衇上通其音自出矣
子啼腹内鐘鳴證治
黃連煎
腹内鐘鳴與兒哭子啼之證出偶然空房鼠穴土能治
黃連煎湯亦可捐
(註)孕婦腹内有鐘聲或嬰兒在内啼哭者名曰子啼
古書雖載其證然不經見或偶然有之古方用空
房中鼠穴土同川黃連煎湯名黃連煎飲之自愈
臟燥證治
甘麥大棗湯
臟燥無故自悲傷象若神靈大棗湯甘草小麥與大棗
方出金匱效非常
(註)孕婦無故時時傷悲哀痛象若神靈憑依者名曰
臟燥宜用金匱甘麥大棗湯服之其方即甘草小
麥大棗三味煎服其效非常也
鬼胎總括
邪思情感鬼胎生腹大如同懷子形豈緣鬼神能交接
自身血氣結而成
(註)鬼胎者因其人思想不遂情志相感自身氣血凝
結而成其腹漸大如懷子形狀古云實有鬼神交
接其說似屬無據婦人石瘕腸覃二證亦俱如懷
孕之狀由氣血凝結而成則可知其必無是理矣
腸覃石瘕證治
香稜丸
腸覃石瘕氣血分寒客腸外客子門二證俱如懷子狀
辨在經行經不行石瘕吳萸湯最效腸覃香棱丸若神
丁木茴香川楝子青皮廣荗與三稜
(註)經云寒氣客於腸外與衞氣相摶氣不得榮因有
所繫瘕而内着惡氣乃起瘜肉乃生始如雞卵稍
以益大如懷子狀按之則堅推之則移月事以時
下石瘕生於胞中寒氣客於子門子門閉塞氣不
得通惡血當下不下衃以留止日以益大狀如懷
子月事不以時下皆生於女子可導而下由經文
觀之二證雖皆如懷子狀腸覃氣病而血不病故
月事以時下石瘕先氣病而後血病故月事不来
也石瘕宜吳萸湯腸覃宜香稜丸即木香丁香茴
香川楝子青皮廣茂三棱醋煮麫糊為丸也
吳茱萸湯(方見首卷)
胎前母子盛衰
母盛子衰胎前病母衰子盛産後殃子母平和無衰盛
坦然分娩不湏忙
(註)此言觀孕婦與所懷之胎有盛衰之辨也若娠母
氣血壯盛而胎元弱者胎前必多病若孕婦衰弱
而胎元壯實則産後其母必多病若子母俱和平
無偏盛偏衰則胎前産後均平安無疾可坦然無
憂也
胎前有餘詳不足産後不足審有餘産後惟多虧損病
胎前子母盛衰知
(註)古云胎前無不足産後無有餘此言其常也然胎
前雖多有餘之證亦當詳察其亦有不足之時産
後雖多不足之病亦當詳審其每挟有餘之證也
欲知産後常多虧損之故於胎前子母盛衰求之
可預知也
胎前門彙方
保生湯
人參甘草(各二錢半)
白术香附子
烏藥橘紅(各五錢)
右剉每服三錢薑五片煎服
加味六君湯
人參白术(土炒)
茯苓陳皮
半夏(各一錢五分製)甘草(五分炙)
藿香葉枇杷葉(各一錢炙)
縮砂仁枳殼(各八分炒)
右剉加生薑煎服
加味温膽湯
陳皮半夏(製)
茯苓(各一錢)甘草(五分炙)
枳實竹茹
黃芩(各一錢)黃連(八分)
麥冬(二錢)蘆根(一錢)
右剉薑棗煎服
加味平胃散
厚樸(薑汁炒)蒼术(米泔浸炒)
陳皮甘草(炙)
人參(各一錢)
右為末每服三錢加薑煎服
延胡四物湯
當歸川芎
白芍熟地(各七錢五分)
延胡索(二兩酒煮)
右剉水煎服
加味膠艾四物湯
當歸熟地
阿膠白芍(各二錢)
杜仲(一錢五分)川芎
蘄艾(各八分)
右加葱白三寸大豆淋酒煎服
蜜消煎
蜂蜜芒消
右煎溶化服
加味芎歸飲
川芎(二錢)當歸(五錢)
人參(一錢)吳茱萸(五分)
阿膠(二錢)蘄艾(八分)
甘草(五分炙)
右剉水煎服
導赤散
生地(三錢)木通(二錢)
甘草稍(一錢)
燈心一團煎服
五苓散
白术(土炒)茯苓
猪苓澤瀉(各二錢半)
桂(三分)
右剉作一服水煎服
茯苓導水湯
茯苓梹榔
猪苓縮砂
木香陳皮
澤瀉白术
木瓜大腹皮
桑白皮蘇梗(各等分)
右加薑煎服
脹加枳殼
喘加苦葶藶子
腿脚腫加防己
知母飲
知母麥冬
甘草(各五錢)黃耆
子芩赤苓(各七錢五分)
右㕮咀每服四錢水一盞煎至七分去滓入竹瀝
一合温服
紫蘇飲
當歸川芎
白芍(各二兩)陳皮
蘇莖葉大腹皮(各一兩)
甘草(五錢炙)人參(量虛實用)
右㕮咀每服五錢水二盞生薑五片煎至一盞去
滓服日進二服
有熱加黃芩竹茹
心煩加羚羊角
有食加神麴山查
羚羊角散
羚羊角(鎊)獨活
酸棗仁五加皮
防風薏苡仁
杏仁當歸(酒浸)
川芎茯神(各五分去木)
甘草木香(各二分)
右㕮咀加生薑五片水煎服
鈎藤湯
釣藤鈎當歸
茯神人參(各一兩)
苦桔梗(一兩五錢)桑寄生(五錢)
右為粗末每服五六錢水二盞煎至一盞去滓温
服無時忌猪肉菘菜
煩熱加石膏二兩半
臨産月加桂心一兩
枳桔二陳湯
陳皮半夏
茯苓(各二錢)甘草(五分炙)
枳殼桔梗(各一錢)
右剉薑煎服
桔梗湯
天冬(去心)赤苓(各一錢)
桑皮桔梗
紫蘇(各五分)麻黃(三分去節)
貝母人參
甘草(各二分炙)
右剉加生薑水煎服
一方有杏仁無貝母
舉胎四物湯
當歸白芍
熟地川芎
人參白术(各二錢)
陳皮升麻(各一錢)
右剉水煎服
麥味地黃湯
熟地(四錢)山萸肉(二錢)
山藥(二錢)澤瀉
茯苓丹皮(各一錢五分)
麥冬(二錢)五味子(十二粒)
右剉水煎服
五淋散
赤芍山梔子(各二錢)
赤茯苓(一錢二分)當歸(一錢)
子芩(六分)甘草(五分)
右水煎服
阿膠湯
阿膠(炙燥)熟地(焙)
艾葉(微炒)芎藭
當歸(切焙)杜仲(去粗皮炙剉)
白术(各一兩)
右㕮咀每服四錢水一盞半棗三枚擘破同煎至
八分去滓食前温服
黃耆湯
糯米(一合)黃耆(二兩)
川芎(一兩)
右細剉水二大盞煎至一盞温服(一方無川芎)
銀苧酒
苧麻根(二兩剉)紋銀(五兩)
清酒(一盞)
右以水二大盞煎至一大盞去渣分温二服
十聖散
人參黃耆
白术熟地黃
砂仁(各五分)甘草(炙)
當歸川芎
白芍(各一錢炒)川續斷(八分)
右剉水煎服
獨參湯
用好人參(二兩兩或四)
右水煎徐徐服
益母丸
益母草(五月五日或六月六日採之隂乾忌鐡器)
右一味以石器碾為細末煉蜜丸弹子大每用一
丸童便好酒各半研化服之
六味地黃丸
熟地(八兩九次蒸曬)山藥(四兩)
茯苓(三兩乳拌)山萸肉(四兩酒浸)
丹皮(三兩)澤瀉(三兩)
煉蜜為丸如梧桐子大每服三錢
桂附地黃丸(即六味地黃丸加肉桂附子)
黃連煎
黃連
右一味煎湯調空房中鼠穴内土服
甘麥大棗湯
甘草(三兩)小麥(一升)
大棗(十枚)
右以水六升煮取三升温分三服亦補脾氣
香棱丸
木香丁香(各半兩)
枳殼(麩炒)三棱(酒浸一夕)
莪荗(細剉每一兩用巴豆三十粒去殼同炒待巴豆黃色去巴豆不用)
青皮(炙)川楝子肉
蘹香(各等分炒)
右為末醋煮麵糊丸如桐子大硃砂為衣每服三
十丸薑鹽湯送下或温酒下無時
御纂醫宗金鑑卷四十六
