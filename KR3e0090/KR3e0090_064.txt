御纂醫宗金鑑卷六十四
編輯外科心法要訣目錄
項部
腦疽
偏腦疽
天柱疽
魚尾毒
百衇疽
結喉癰
夾喉癰
少陽經瘰癧
太陽經濕瘰癧
馬刀瘰癧
陽明經瘰癧
重臺瘰癧
上石疽
失榮證
鈕扣風
背部
上中下發背
上搭手
中搭手
下搭手
蓮子發
蜂窩發
隂陽二氣疽
串疽
酒毒發
連珠發
丹毒發
禽疽
痰注發
黃瓜癰
腰部
腎俞發
中石疽
纏腰火丹
御纂醫宗金鑑卷六十四目錄
御纂醫宗金鑑卷六十四
編輯外科心法要訣目錄
項部
腦疽
偏腦疽
天柱疽
魚尾毒
百衇疽
結喉癰
夾喉癰
少陽經瘰癧
太陽經濕瘰癧
馬刀瘰癧
陽明經瘰癧
重臺瘰癧
上石疽
失榮證
鈕扣風
背部
上中下發背
上搭手
中搭手
下搭手
蓮子發
蜂窩發
隂陽二氣疽
串疽
酒毒發
連珠發
丹毒發
禽疽
痰注發
黃瓜癰
腰部
腎俞發
中石疽
纏腰火丹
御纂醫宗金鑑卷六十四目錄
御纂醫宗金鑑卷六十四
編輯外科心法要訣
項部
腦疽
腦疽項正屬督衇左右偏腦太陽經陽正陰偏分難易
治與癰疽大法同
(註)此疽有正有偏正屬督衇經入髮際名為腦疽俗
名對口偏屬太陽膀胱經名為偏腦疽俗名偏對
口正腦疽係陽亢熱極而生其證多焮赤腫痛色
鮮紅活根束頂尖時痛時止督衇純陽起於尾閭
上貫顚頂挾毒上升故易膿易腐易斂多屬順證
若偏腦疽係寒熱錯雜所生其證漫腫色暗平塌
堅硬然足太陽經外陽内陰從頭走足陽降陰凝
難膿難腐難斂多屬逆證更有兼風濕者其瘡根
又易於散大旁流故順逆二證治法當辨别是癰
是疽腦癰者皮薄易破腦疽者皮厚難破初起有
表證令人寒熱往來宜服荆防敗毒散有裏證令
人口唇焦紫大渴大便結燥宜服内疎黃連湯若
瘡勢已成按癰疽腫瘍潰瘍門大法治之
荆防敗毒散
荆芥防風
羌活獨活
前胡柴胡
桔梗川芎
枳殼(麩炒)茯苓(各一錢)
人參甘草(各五分)
薑三片水二鍾煎八分食遠服
寒甚加葱三枝
(方歌)荆防敗毒治初瘡憎寒壯熱汗出良羌獨前柴荆
防桔芎枳參苓甘草強
内疎黃連湯(見腫瘍門)
天柱疽
天柱疽生天柱骨上焦鬱熱蓄督經灸之有皰方為順
色黑形陷逆而凶
(註)此疽生於項後高骨名天柱骨即大椎骨也疽之
初起形如卧蠶由上焦鬱熱蓄於督衇以致肩背
拘急極痒入骨宜於患處以艾灸之若灸之有皰
者順無皰者逆甚至色黑形陷血出不止潰爛
神昏嘔噦惡心等證是為大凶其内外治法同
腦疽
魚尾毒
魚尾毒生後髮角在左在右淺而輕膀胱濕熱七日潰
膿出腫消痛自寧
(註)此毒生於項後髮際兩旁角處由足太陽膀胱經
濕熱凝結而發其毒或在左或在右皆屬輕淺初
起宜荆防敗毒散膿將成宜服托裏排膿湯其外
治之法同癰疽腫瘍潰瘍諸證
托裏排膿湯
當歸白芍(酒炒)
人參白术(土炒)
茯苓連翹(去心)
金銀花浙貝母(各一錢去心)
生黃耆(二錢)陳皮(八分)
肉桂(六分)桔梗(胸之上加一錢)
牛膝(下部加八分)白芷(頂之上加五分)
甘草(四分)
薑一片水三鍾煎一鍾食遠温服
(方歌)托裏排膿治潰瘡排膿消腫實稱強歸芍四君翹
桂芷銀耆貝桔膝陳良
荆防敗毒散(見腦疽)
百衇疽
百衇疽生腫色形引耳繞頸色紫紅痛熱不食氣逆嗽
刺出膿吉血出凶
(註)此疽初發漫腫大小數塊環繞頸項其色紫紅痛
熱不食氣逆咳嗽其發引耳十五日可刺遲則毒
攻咽喉刺見膿者順見血者逆餘治法按癰疽腫
瘍潰瘍門
結喉癰
結喉癰發項前中肝肺積熱塞喉凶膿成若不急速刺
潰穿咽喉何以生
(註)此癰發於項前結喉之上又名猛疽以其毒勢猛
烈也蓋項前之中經屬任衇兼肝肺二經積熱憂
憤所致腫甚則堵塞咽喉湯水不下其凶可畏若
膿成不鍼向内潰穿咽喉者則難生矣初宜服黃
連消毒飲外敷二味拔毒散將潰調治之法按癰
疽腫瘍潰瘍門
黃連消毒飲(見頭部百會疽)
二味拔毒散(見腫瘍門)
夾喉癰
夾喉癰生喉兩旁肝胃毒熱發其瘡瘡與結喉癰同治
尤嫌痰壅不時嗆
(註)此壅一名夾疽生於結喉之兩旁屬足厥陰肝經
足陽明胃經火毒上攻而致其治法與結喉癰同
治
瘰癧
小瘰大癧三陽經項前頸後側旁生痰濕氣筋名雖異
總由恚忿鬱熱成更審纏綿諸證治成勞日久不收功
(註)此證小者為瘰大者為癧當分經絡如生於項前
屬陽明經名為痰瘰項後屬太陽經名為濕瘰項
之左右兩側屬少陽經形輭遇怒即腫名為氣癧
堅硬筋縮者名為筋癧若連綿如貫珠者即為瘰
癧或形長如蛤蜊色赤而堅痛如火烙腫勢甚猛
名為馬刀瘰癧又有子母癧大小不一有重臺瘰
癧上堆纍三五枚盤叠成攢有繞項而生者名蛇
盤癧如黃豆結簍者又名鎻項癧生左耳根名蜂
窩癧生右耳根名惠袋癧形小多痒者名風癧頷
紅腫痛者名為燕窩癧延及胸腋者名瓜藤癧生
乳旁兩胯輭肉等處者名&KR1506;瘍癧生於徧身漫腫
而輭囊内含硬核者名流注癧獨生一個在顖門
者名單窠癧一包生十數個者名蓮子癧堅硬如
磚者名門閂癧形如荔枝者名石癧如鼠形者名
鼠癧又名鼠瘡以上諸癧推之移動為無根屬陽
外治宜因證用鍼灸敷貼蝕腐等法推之不移動
者為有根且深屬隂皆不治之證也切忌鍼砭及
追蝕等藥如妄用之則難收斂瘰癧形名各異受
病雖不外痰濕風熱氣毒結聚而成然未有不兼
恚怒忿鬱幽滯謀慮不遂而成者也有外受風邪
内停痰濕摶於經絡其患身體先寒後熱瘡勢宣
腫微熱皮色如常易消易潰易斂此為風毒也如
防風羌活湯海菜丸揀擇用之有天時亢熱暑濕
偶中三陽經兼過食膏粱厚味釀結而成其患色
紅微熱結核堅硬緩腫難消潰遲斂遲此為熱毒
也如升陽調經湯柴胡連翹湯鷄鳴散隨證輕重
揀擇用之有感冒四時殺厲之氣而成其患耳項
胸腋驟成腫塊宣發暴腫色紅皮熱令人寒熱頭
眩項強作痛此為氣毒也如李杲連翹散堅湯散
腫潰堅湯俱可因證治之有肝傷恚忿血虛不能
榮筋其患核堅筋縮推之不移者此筋瘰也初服
舒肝潰堅湯次服香貝養榮湯治之有誤食汗液
蟲蟻鼠殘陳水宿茶不淨之物其患初小後大累
累如貫珠連接三五枚不作寒熱初不覺疼久方
知痛此為誤食毒物也如楊氏家藏治瘰癧方法
製靈鷄蛋隨證虛實揀擇用之自愈其項後兩旁
濕瘰癧經屬膀胱寒水外感風邪與濕凝結漫腫
疼痛皮色如常有日久將潰皮色透紅微熱痛甚
其内外治法用藥總不宜寒涼初腫宜用附子敗
毒湯外敷神功散將潰已潰俱按癰疽潰瘍内外
治法用藥首尾得温煖即效誤犯寒涼令人項背
拘強瘡勢塌陷毒氣攻裏便瀉者逆但凡生瘰癧
者男子不宜太陽青筋暴露潮熱咳嗽自汗盜汗
女人不宜眼内紅絲經閉骨蒸五心煩熱男婦有
此後必變瘡勞俱為逆證難收功也
防風羌活湯
治風毒瘰癧初發寒熱者
防風羌活(各一錢)
連翹(二錢去心)升麻(七分)
夏枯草(二錢)牛蒡子(一錢炒研)
川芎(一錢)黃芩(一錢酒浸)
甘草(五分)昆布(一錢酒洗)
海藻(一錢酒洗)殭蠶(二錢酒炒)
薄荷(一錢)
水煎服
(方歌)防風羌活驅瘰方風毒發熱最為良芎芩昆布翹
蒡草夏枯海藻薄升殭
海菜丸
治風痰瘰癧遶項而生無寒熱者宜常服消盡為止
海藻菜(蕎麥同炒過去麥不用)白殭蠶(微炒去絲)
右等分為細末用白梅肉泡湯為丸如梧桐子大
飯後或臨卧時每服六七十丸米湯送下兼忌魚
腥厚味
(方歌)海菜丸治風痰癧海藻菜與白殭蠶梅湯為丸如
桐子米湯送下病可痊
升陽調經湯丸
治熱毒瘰癧遶於項下或至頰車此證由陽明胃經
中來也若其瘡深遠隱曲肉低俱作塊子堅硬大小
不等並皆治之或作丸服亦可
升麻(八錢)連翹(去心)
龍膽草(酒炒)桔梗
黃連(去鬚酒炒)京三棱(酒炒)
葛根甘草(各五錢炙)
知母(酒洗)廣茂(各一兩酒炒)
條黃芩(六錢酒洗)黃蘗(七錢皮酒炒去粗)
右撮一劑稱一半為細末煉蜜為丸如梧桐子大
每服一百丸或一百五十丸一半研粗末每用五
錢若胃強能食大便乾燥者可旋加至七八錢用
水二鍾先將粗末浸半日煎至一鍾去渣熱服服
時仰臥伸脚置高處去枕頭噙藥一口作十次嚥
之一鍾將喫完可留一口將丸藥送下服藥畢臥
如常此治法也
(方歌)升陽調經醫毒熱項頰瘰癧堅如鐡升葛甘芩知
蘗棱黃連膽草翹茂桔
柴胡連翹湯
治男婦熱毒馬刀瘰癧兼氣寒血滯經閉等證
柴胡連翹(去心)
知母(酒炒)黃芩(各五錢炒)
黃蘗(酒炒)生地
甘草(各三錢炙)瞿麥穗(六錢)
牛蒡子(二錢炒研)當歸尾(一錢五分)
肉桂(三分)
右共研粗末每服三錢或五錢水二大鍾煎至一
鍾去渣食後熱温服
(方歌)柴胡連翹醫瘰癧馬刀血滯與經閉黃芩牛蒡歸
蘗知瞿麥肉桂甘生地
雞鳴散
治瘰癧疼痛及熱毒結核或多煩悶熱而不寒者
黑牽牛(一兩)胡粉(一錢粉即定)
生大黃(二錢)朴硝(煉成粉者三錢)
右共為細末每服三錢鷄鳴時井花水調服以二
便利為度如未利再服
(方歌)鷄鳴散治瘰癧疼結核煩悶熱相乘粉牽消黃為
細末井水調服便利通
李杲連翹散堅湯
治氣毒瘰癧耳下或至缺盆或至肩上生瘡堅硬如
石推之無根者名馬刀瘡從手足少陽經中來也或
生兩脇或已流膿或未破並皆治之
當歸(酒洗)連翹(去心)
莪术(酒炒)京三棱(各五錢酒炒)
土瓜根(酒炒)龍膽草(各一兩酒洗)
柴胡(一兩二錢)黃芩(一兩二錢一半酒炒一半生用)
炙甘草(六錢)黃連(酒炒)
蒼术(各三錢炒)赤芍藥(一錢)
右以一半為細末煉蜜為丸如梧桐子大每服一
百丸或一百五十丸一半研粗末每用五錢水一
鍾八分先浸半日煎一鍾去渣熱服臨臥頭低脚
高去枕而臥每口作十次嚥之留一口送下丸子
服畢如常安臥
(方歌)李杲連翹散堅湯氣毒瘰癧馬刀瘡歸芍柴芩棱
莪草土瓜龍膽黃連蒼
舒肝潰堅湯
夏枯草殭蠶(各二錢炒)
香附子(酒炒)石决明(各一錢五分煆)
當歸白芍(醋炒)
陳皮柴胡
撫芎穿山甲(各一錢炒)
紅花片子薑黃
甘草(各五分生)
引燈心五十寸水三鍾煎一鍾食遠熱服
便燥者加乳香一錢
便溏者加煆牡蠣一錢
(方歌)舒肝潰堅湯開鬱筋癧石疽柴决當夏枯陳蠶香
附撫紅花芍草甲薑黃
散腫潰堅湯
治氣毒瘰癧一切馬刀結硬如石推之有根者如證
從耳下串至缺盆或至肩上或至脇下者皆屬手足
少陽二經所發也若瘰癧徧生下頦或至頰車堅而
不潰者屬足陽明經所發也或二證已破及流膿水
者並皆治之服藥多少臨證斟酌量病人飲食多少
大便輭硬以意消息之
柴胡梢(四錢)龍膽草(酒炒)
黃蘗(去粗皮酒炒)知母(炒)
花粉昆布(去土酒洗)
桔梗(各五錢)甘草根(炙)
京三棱(酒炒)廣茂(酒炒)
連翹(去心)當歸(各三錢)
白芍(酒炒)葛根
黃連(各二錢)升麻(六錢)
黃芩梢(八錢酒炒一半生用一半)
海藻(五錢)
右共研末每用六錢或七錢水二鍾先浸半日煎
至一鍾去渣熱服服時於臥處伸脚在高處頭微
低每噙一口作十次嚥之至服畢依常安臥取藥
在胸中多停留之意也另攢半料作細末煉蜜為
丸如梧桐子大每服一百丸此湯藥豫留一口以
送丸藥
(方歌)散腫潰堅氣毒滯馬刀瘰癧耳肩交徧頦或至頰
車骨結硬如石用之消知藻三棱歸芍草升芩花
粉柴胡梢葛根黃連廣茂桔昆布龍膽蘗連翹
楊氏家藏治瘰癧方
治誤食毒物致成瘰癧其功甚速
荆芥白殭蠶(炒去絲)
黑牽牛(各二錢)螌蝥(二十八個大米炒去頭翅足)
右為末臥時先將滑石末一錢用米飲調服半夜
時再一服五更初即用温酒調藥一錢或二三錢
量人之強弱用之服後如小水並無惡物行下次
日早再用一服仍不行第三日五更初先喫白糯
米粥再服前藥一服更以燈心湯調琥珀末一錢
服之以小水内利去惡物為愈如尿孔痛用青黛
一錢以甘草湯調下其痛即止
(方歌)楊氏家藏治瘰方誤食毒物成癧瘡牽牛螌蝥殭
荆芥為末酒服量弱強
法製靈鷄蛋
治誤食毒物致腋下生馬刀瘰癧者其功稍緩
螌蝥(七個足翅去頭)
右將鷄子一個頂上敲開小孔入螌蝥在内紙封
固了於飯上蒸熟取出去殼切開去螌蝥五更空
心和米飯嚼服候小水通如米泔水或如脂即其
騐也如大便小水不通即服琥珀散三二貼催之
然後常服妙靈散内消連翹丸尤佳
(方歌)製靈鷄蛋治馬刀鷄子一個入螌蝥紙封蒸熟去
殼藥同飯嚼服癧可消
琥珀散
琥珀黃芩
白茯苓烏藥
車前子瞿麥
茵蔯蒿石韋
紫草茅根
連翹(各等分去心)
右為極細末每服三錢用燈心湯調下不拘時服
(方歌)琥珀散能利二便瀉毒清熱最稱竒芩苓烏藥車
瞿麥茵韋紫草茅翹宜
妙靈散
服靈鷄蛋後却將此藥與内消連翹丸相兼常服瘡
愈方止
海藻(二兩)川牛膝
何首烏(生)當歸(酒洗)
海螵蛸桑寄生(各一兩)
海帶青葙子(酒洗)
昆布(酒洗)甘草節(各五錢)
木香(三錢)沉香(二錢)
右為細末每服二錢食遠温酒調下
内消連翹丸
連翹(二兩去心)核桃仁
白及射干
夏枯草土瓜根
澤蘭葉沙參
漏蘆(各一兩五錢)
右為細末入核桃仁研勻酒糊為丸如梧桐子大
每服三五十丸空心食前或酒下或鹽湯送下
(方歌)内消連翹解瘰毒妙靈與此兩兼服核桃及射夏
枯草土瓜澤蘭沙漏蘆
附子敗毒湯
治濕毒瘰癧
羌活(一錢)川附子(一錢製)
白殭蠶(三錢炒)前胡(一錢)
連翹(一錢五分去心)生黃耆(一錢五分)
蔓荆子(一錢五分)陳皮(一錢)
防風(一錢)白茯苓(一錢五分)
金銀花(二錢)甘草(五分節)
引用生薑一片水三鍾煎一鍾食遠温服
(方歌)附子敗毒太陽經濕毒瘰癧漫腫疼陳苓前草耆
羌活銀花殭蔓翹防風
消核散
治頸項痰凝瘰癧不論男婦小兒用之無不神效
海藻(三兩)牡蠣
元參(各四兩)糯米(八兩)
甘草(一兩生)
紅娘子(二十八個胡黃色去紅娘子用米同糯米炒)
共研細酒調服一錢或錢半量人壯弱
(方歌)消核散治諸瘰癧男婦小兒用之愈紅娘糯米炒
胡黃甘草元參藻牡蠣
犀角丸
治諸般瘰癧心火上攻兩目赤澁服之有效
犀角青皮
黑牽牛(半生半炒)陳皮(各一兩)
連翹(五錢去心)薄荷(二觔)
皂角(二枚)
前五味共研細末用皂角去子皮弦泡搥以布絞
取汁一盌又用新薄荷搗取汁同&KR1582;成膏和入藥
末内為丸如梧桐子大每服三十丸食後滚湯送
下
(方歌)犀角丸能除心火諸般瘰癧兼目紅牽牛半生半
炒用陳薄皂角連翹青
夏枯草膏
治男婦小兒憂思氣鬱瘰癧堅硬肝旺血燥驟用迅
烈之劑恐傷脾氣以此膏常服消之
京夏枯草(一觔半)當歸
白芍(酒炒)黑參
烏藥浙貝母(去心)
殭蠶(各五錢炒)昆布
桔梗陳皮
撫芎甘草(各三錢)
香附(一兩酒炒)紅花(二錢)
前藥共入砂鍋内水煎濃湯布濾去渣將湯復入
砂鍋内漫火熬濃加紅蜜八兩再熬成膏磁罐收
貯每用一二匙滚水冲服兼戒氣怒魚腥亦可用
薄紙攤貼瘰癧自消
(方歌)夏枯草膏醫諸癧化硬消堅理肝虛血燥憂思肝
木旺烈藥傷脾服此宜歸芍貝殭香附桔昆紅參
草撫陳皮烏藥同熬加紅蜜滚水冲服戒怒急
瘰癧未潰敷貼方
金倍散
治瘰癧堅硬難消難潰敷之神效
整文蛤(一枚攢孔)金頭蜈蚣(一條末研粗)
將蜈蚣末裝入文蛤内紙糊封口外再用西紙糊
七層曬乾麫麩拌炒以紙黑焦為度去紙研極細
末加麝香一分再研勻陳醋調稠温敷堅硬核處
外用薄紙蓋之每日一換
(方歌)金倍散敷堅瘰癧蜈蚣末入文蛤中紙糊曬乾同
麩炒加麝研之醋調靈
神功散
治濕毒瘰癧敷之神效
製川烏頭嫩黃蘗(各等分)
共研細末米醋調稠溫敷腫處每日一換
(方歌)神功散敷濕瘰癧嫩黃蘗與川烏頭等分為末加
米醋調塗腫處即能瘳
李杲龍泉散
治諸般瘰癧未成者消已成者潰
瓦粉(即定粉)龍泉粉(即磨刀石上粉也)
莪术(酒浸炒乾)京三棱(酒浸炒乾)
昆布(各五錢洗去土酒)
右共研極細滚水調塗患處用此消堅尤速
(方歌)李杲龍泉敷諸癧瓦粉龍泉莪术棱昆布共研為
細末滚水調塗速又靈
朱震亨貼瘰癧餅
治項間瘰癧不辨肉色不問大小及日月深遠或有
赤硬腫痛並皆貼之效
生山藥萞麻子肉
右等分搗勻攤貼之
(方歌)震亨貼瘰癧可移萞麻山藥共研泥不問日久並
腫硬作餅貼之效更竒
神效瘰癧方
治瘰癧初起消腫止痛
白膠香海螵蛸
降眞香(心無土氣者)
右等分研末溫水調稠薄紙攤貼
(方歌)神效瘰癧實良方疎滯消腫止痛強未破已前用
之效白膠海螵降眞香
龍珠膏
龍牙草(五兩即馬鞭草)棘棗根(五錢)
海藻(二錢五分)蘇木(五錢)
右細切水二十盌煎至十二三盌去渣又用桑柴
灰蒼耳草灰石灰各二盌半紙兩層先鋪籮底次
置三種灰於籮内用滚水熱淋取灰汁十盌澄清
同前湯入鍋内&KR1582;成膏用巴豆霜白丁香石膏麝
香輕粉各少許研細入膏内攪勻磁罐收貯取敷
核上再敷時去舊藥其核即潰根小者但塗於根
上其核自潰
(方歌)龍珠膏敷癧毒瘡潰遲未潰敷之良海藻蘇木龍
牙草再加棗根共煎湯桑石蒼耳灰淋水同煎成
膏添麝香石膏白丁輕巴豆研入膏内塗瘰強
瘰癧潰後方
蟾酥撚子
蟾酥(黃豆大一塊)白丁香(十五粒)
寒水石(黃豆大一塊)巴豆(十粒去殼)
寒食麫(黃豆大一塊)
右各研細共合一處再研勻煉蜜搓成撚子每用
一根用鍼將瘰癧當頂鍼一孔插撚子入孔内用
綠雲膏蓋貼連插三日後單換膏藥俟數日後頑
根自脱以濃淨硬退為效如硬未盡再用以盡為
度
(方歌)蟾酥撚子化堅方瘰癧將潰納入瘡寒水石共巴
豆肉寒食麫與白丁香
五雲膏
專貼鼠瘡馬刀瘰癧已潰
銀黝子(四兩搥碎)黃丹(八兩飛過)
香油(二十兩)
用砂鍋一口盛香油火溫候油熱將黝子投入油
内用桃柳桑槐棗五樣樹枝攪之候起珍珠花時
撈去渣用布濾淨復將油下入鍋内慢慢將黃丹
篩入油内用五枝不住手攪之以滴水成珠為度
取出收貯用時勿令見火以重湯炖化紅縀攤貼
(方歌)五雲膏貼鼠瘡證瘰癧潰後共馬刀銀黝油熬渣
濾淨黃丹五枝攪成膏
綠雲膏
黃連大黃
黃芩元參
黃蘗木鱉子(各一錢去殼)
右藥共切片用香油一兩煠焦色去渣入淨松香
五兩再&KR1582;成膏傾入水中扯拔令金黃色入銚内
再&KR1582;數滚候溫將豬膽汁三枚銅綠三錢預用醋
一兩浸一宿絹濾去渣同入膏内用柳枝攪之候
冷為度用時以重湯炖化薄紙攤貼甚效
(方歌)綠雲癧破貼最神軍蘗連鱉元參芩油煠濾渣加
松脂膽汁銅綠入攪勻
蛇蜕膏
蜜蜂(二十一個)蛇蛻(七分半)
蜈蚣(二條端午前收者佳)
右用香油四兩將前三藥入油用文武火煠枯撈
去渣入定粉二兩用如筯粗桑枝七條急攪候泠
出火氣七日夜方用紙攤貼患處
(方歌)蛇蜕膏貼潰後癧專消餘毒功效極蜈蚣蜜蜂煠
去渣定粉油&KR1582;出火氣
凡治瘰癧馬刀潰破之後應用方藥氣血兩虛宜
八珍湯堅硬未消者宜香貝養榮湯食少便瀉者
宜香砂六君子湯血虛肝熱或瘡口出血或紅膿
者宜逍遙散加丹皮炒梔子瘡口斂遲宜用十全
大補湯加白歛虛煩不寐者宜歸脾湯調理但藥
劑大小量人歲數虛實斟酌用之
八珍湯(見潰瘍門)
香貝養榮湯(見石疽門)
香砂六君子湯(見潰瘍門)
逍遙散(見背部上搭手)
十全大補湯(見潰瘍門)
歸脾湯(見浮部乳中結核内)
益元散(即六乙散加硃砂少許見胸部蠧疽)
上石疽
石疽生於頸項旁堅硬如石色照常肝鬱凝結於經絡
潰後法依瘰癧瘡
(註)此疽生於頸項兩旁形如桃李皮色如常堅硬如
石臖痛不熱由肝經鬱結以致氣血凝滯經絡而
成此證初小漸大難消難潰既潰難斂疲頑之證
也初起氣實者宜服舒肝潰堅湯氣虚者宜服香
貝養榮湯外用葱白蜂蜜搗泥敷貼日久不消者
以陽燧錠每日灸之以或消或輭或將潰為度既
潰法同瘰癧
香貝養榮湯
白术(二錢土炒)人參
茯苓陳皮
熟地黃川芎
當歸貝母(去心)
香附(酒炒)白芍(各一錢酒炒)
桔梗甘草(各五分)
薑三片棗二枚水二鍾煎八分食遠服
胸膈痞悶加枳殼木香
飲食不甘加厚朴蒼术
寒熱往來加柴胡地骨皮
膿潰作渴倍人參當歸白术加黃耆
膿多或清倍當歸川芎
脇下痛或痞加青皮木香
肌肉生遲加白蘝肉桂
痰多加半夏橘紅
口乾加麥冬五味子
發熱加柴胡黃芩
渴不止加知母赤小豆
潰後反痛加熟附子沉香
膿不止倍人參當歸加黃耆
虚煩不眠倍人參熟地加遠志棗仁
(方歌)香貝養榮用四君四物貝桔香附陳氣血兩虚宜
多服筋瘰石疽效如神
陽燧錠(見首卷烙法)
舒肝潰堅湯(見瘰癧門)
失榮證
失榮耳旁及項肩起如痰核不動堅皮色如常日漸大
憂思怒鬱火凝然日久氣衰形削瘦愈潰愈硬現紫斑
腐爛浸滛流血水瘡口翻花治總難
(註)失榮證生於耳之前後及肩項其證初起狀如痰
核推之不動堅硬如石皮色如常日漸長大由憂
思恚怒氣鬱血逆與火凝結而成日久難愈形氣
漸衰肌肉削瘦愈潰愈硬色現紫斑腐爛浸淫滲
流血水瘡口開大努肉高突形似翻花瘤證古今
雖有治法終屬敗證但不可棄而不治初宜服和
榮散堅丸外貼阿魏化堅膏然亦不過苟延歲月
而已
和榮散堅丸
治失榮調和榮血散堅開鬱
川芎白芍(酒炒)
當歸茯苓
熟地陳皮
桔梗香附
白术(各一錢土炒)人參
甘草(炙)海粉
昆布貝母(各五錢去心)
升麻紅花(各三錢)
夏枯草(一觔再加紅蜜四兩再&KR1582;成膏&KR1582;湯)
共研細末夏枯草膏合丸如梧桐子大每服三錢
食遠白滚水送下
身熱加黃芩柴胡
自汗盜汗去升麻倍人參加黃耆
飲食無味加藿香砂仁
飲食不化加山查麥芽
胸膈痞悶加澤瀉木香
咳𠻳痰氣不清加杏仁麥冬
口乾作渴加知母五味子
睡眠不寧加黃蘗遠志棗仁
驚悸健忘加茯神石菖蒲
有汗惡寒加薄荷半夏
無汗惡寒加蒼术藿香
婦人經事不調加延胡索丹皮
腹脹不寬加厚朴大腹皮
(方歌)和榮散堅丸消鬱開結益虚理肝脾八珍貝桔陳
香附昆海升紅枯草宜
阿魏化堅膏
用蟾酥丸藥末一料金頭蜈蚣五條炙黃去頭足共
研勻將太乙膏二十四兩重湯炖化離火入前藥末
攪冷為度每用時以重湯炖化用紅絹攤貼半月一
換輕者漸消重者亦可少解常貼可保不致翻花
(方歌)阿魏化堅消結聚蟾酥丸料研末細蜈蚣炙黃太
乙膏炖化攪勻功速極
太乙膏(見潰瘍門)
蟾酥丸(見疔瘡門)
鈕扣風
鈕扣風生胸頸間風濕結聚搔癢難延及成片浸汁水
因地而名當癬看
(註)此證生於頸下天突穴之間因汗出之後邪風襲
於皮裏起如粟米搔癢無度&KR0946;破津水誤用水洗
浸淫成片輕者外敷獨勝散冰硫散甚者宜服消
風散即愈
獨勝散
芥菜花一味研細醋調患上
(方歌)獨勝散治鈕扣風已破未破用俱靈内只芥菜花
一味止癢消腫有竒功
冰硫散
硫黃(一兩)潮腦
川椒生白礬(各二錢)
共為細末先用白蘿蔔一個掏空將藥填滿用蘿
蔔皮蓋之紙包三四層灰火内煨半時許待泠將
藥取出同熟豬脂油調稠搽患上自愈
(方歌)冰硫散内首硫黃潮腦椒礬用最良蘿蔔掏空藥
填滿油調專搽鈕扣瘡
消風散
治鈕扣風騷癢無度&KR0946;破津水亦有津血者
荆芥防風
當歸生地
苦參蒼术(炒)
蟬蛻胡麻仁
牛蒡子(炒研)知母(生)
石膏(各一錢煆)甘草(生)
木通(各五分)
水二鍾煎八分食遠服
(方歌)消風止癢散風濕木通蒼术苦參知荆防歸蒡蟬
膏草胡麻生地水煎之
背部
上中下發背
三發火毒發督經中發屬肝對心生上發屬肺天柱下
下發屬腎臍後凝
(註)上中下三發背俱屬督衇經皆由火毒而成上發
背火毒傷肺生天柱骨下一名脾肚發其形横廣
如肚中發背火毒傷肝生於背心一名對心發其
形中闊兩頭有尖如瓜下發背火毒傷腎生於腰
中一名對臍發其形平漫如龜其初起皆形如粟
米焮痛麻癢周身拘急寒熱往來因循數日突然
大腫氣實者多焮痛氣虛者多麻癢初起治法不
論虛實卽宜隔蒜艾灸灸之不應則就患頂當肉
灸之至知痛為效以大化小移深居淺灸後用鍼
當瘡頂點破一孔隨用拔法務使毒氣内外疎通
庶不致内攻如有表證發熱惡寒無汗者宜荆防
敗毒散汗之如有裏證發熱惡熱大便燥者宜内
疎黃連湯下之表裏證兼有者宜神授衞生湯雙
解之以減瘡勢膿將成必行托裏如潰破腐肉不
去外貼巴膏以化之其餘治法俱按癰疽腫瘍潰
瘍門蓋此三證無論老少總以高腫紅活焮痛者
為順若漫腫塌陷焦枯紫黑者為逆
荆防敗毒散(見項部腦疽門)
内疎黃連湯
神授衞生湯(俱見腫瘍門)
巴膏(見潰瘍門膏藥類方)
上搭手
上搭手生肺俞穴左右名同經有别右屬肺兮左屬肝
總由氣鬱痰熱結
(註)此證生於足太陽膀胱經肺俞穴在兩肩骨之動
處無論左搭手右搭手其名雖同而偏在左者屬
肝偏在右者屬肺故曰經有别也總由氣鬱痰熱
凝結而成初宜神授衛生湯䨇解之次以逍遙散
清之兼以六鬱湯調之其餘内外治法俱按癰疽
腫瘍潰瘍門
逍遙散
當歸(酒洗)白芍(酒洗)
白茯苓白术(土炒)
香附(各一錢酒炒)柴胡(八分)
黃芩(五分)陳皮(一錢)
薄荷(五分)甘草(六分生)
水二鍾煎八分食遠服
(方歌)逍遙散能和氣血開鬱行滯又消結歸芍苓术香
柴芩陳薄甘草清毒熱
六鬱湯
香附(酒炒)茯苓
陳皮半夏(製)
川芎山梔(各一錢)
蒼术(炒)縮砂仁
甘草(各五分生)
薑三片水二鍾煎八分服
(方歌)六鬱湯能開六鬱取其消痰又行氣芎縮二陳蒼
山梔香附生薑兼化滯
神授衛生湯(見腫瘍門)
中搭手
中搭手生近膏肓經屬膀胱脊骨旁七情不和憤怒火
虛實寒熱細參詳
(註)此證生在脊骨兩旁屬足太陽膀胱經膏盲穴一
名龍疽由七情不和憤怒火凝而生遇氣寒而實
便燥不渴者宜一粒金丹温下之若氣熱而實便
燥大渴者宜内疎黃連湯寒下之若氣血虛瘡不
能發長者宜内托黃耆散托補之其餘内外治法
俱按癰疽腫瘍潰瘍門
一粒金丹
木香乳香(各五分)
巴豆霜(一錢五分)沉香(五分)
各為細末和勻用肥膠棗個半去皮核搗爛和藥
末為丸如芡實大每服一丸細嚼用白滚水一口
將藥送下少頃再飲白滚水一口即瀉一次若飲
滚水二口卽瀉二次遇胃氣壯實兼毒滯盛者服
藥後連飲滚水三四口卽瀉三四次不可太過毒
滯瀉盡卽以米飲補之
(方歌)一粒金丹療惡瘡寒實不渴便燥良木乳沉香巴
豆肉棗肉為丸服卽康
内托黃耆散
當歸白芍(炒)
川芎白术(土炒)
陳皮穿山甲(炒研)
皂刺黃耆(各一錢)
檳榔(三分)紫肉桂(五分)
水二鍾煎八分食前服
(方歌)内托黃耆治瘍虚托裏諸瘡用最宜歸芍芎术陳
皮桂山甲檳榔皂刺耆
内疎黃連湯(見腫瘍門)
下搭手
下搭手生經膀胱穴在肓門腰窩旁房勞過度生毒火
紫陷腐爛透膜腸
(註)此證發於腰窩旁開三寸屬足太陽膀胱經肓門
穴由房勞過度有傷腎水水竭不能制火火旺以
致榮衞不和逆於肉裏而生也初發紅活焮腫令
人寒熱往來口渴煩躁百節疼痛宜服仙方活命
飲宣解毒火次服内托黃耆散托毒發長將潰内
外治法俱按癰疽腫瘍潰瘍門若初腫腰痛如折
不能俯仰者險若色紫塌陷腐爛孔深透膜透腸
者逆
仙方活命飲(見腫瘍門)
内托黃耆散(見前中搭手)
蓮子發
蓮子發名取象形膽與膀胱毒化成形斜平塌侵督重
形長高腫半背輕
(註)此證一名太隂疽生於脊背及兩脇屬膽與膀胱
經火毒合化凝結而成若形斜平塌頭侵督衇尾
站肋骨者屬毒重若形長高腫偏於半背中不過
督衇旁不過肋骨屬毒輕遇氣實之人初宜蟾酥
丸或麥靈丹汗之次宜一粒金丹下之遇氣虛之
人初宜仙方活命飲宣解之次宜内托黃耆散托
補之其餘内外治法俱宜按癰疽腫瘍潰瘍門
蟾酥丸(見疔瘡門)
仙方活命飲(見腫瘍門)
一粒金丹
内托黃耆散(俱見前中搭手)
麥靈丹(見腫瘍門)
蜂窩發
蜂窩發似蜂房形每在肩後脊旁生此證最忌頭向上
急清心火免内攻
(註)此證多生肩後及脊旁形似蜂房由脾經積熱更
兼心火凝結成毒初起高腫如龜形胖脹半背者
輕瘡勢横斜漫大者重宜服内疎黃連湯若頭尖
向上屬心火熱極防毒火内攻藏府亦有瘡形長
若尺許根横滿背名為竟體疽屬毒甚險初覺宜
急服黃連消毒飲清心解毒庶免内攻其餘内外
治法俱按癰疽腫瘍潰瘍門
内疎黃連湯(見腫瘍門)
黃連消毒飲(見頭部百會疽)
隂陽二氣疽
隂陽二氣疽脊旁腫消輭硬變不常七情内乖逆榮衛
如期膿潰自無妨
(註)此證生於脊背之旁乍腫乍消時輭時硬由七情
内乖榮衛不和而生也初發令人寒熱往來若大
渴神清高腫衇洪二七膿成潰破者順若不渴神
昏漫腫衇細應期無膿飲食不思者逆初服奪命
丹以退寒熱次服仙方活命飲其餘内外治法俱
按癰疽腫瘍潰瘍門
奪命丹
輕粉麝香
白砒(各五分煆麵裹火)白礬(煆)
辰砂(為衣)血竭(各一錢)
雄黃(二錢)蟾酥(二錢酒化入藥乾者)
乳香没藥
寒水石(煆)銅綠(各二錢)
蝸牛(二十一個連殼)
右為細末先將蝸牛研爛如泥勻合前藥丸如不
成加好黃酒少許打三五百下為丸如菉豆大每
服二三丸先用葱白一寸令病者嚼爛自吐於手
心内男用左手女用右手將藥丸裹入葱泥内用
無灰酒一大鍾温熱送下被蓋汗出為度重者不
過三服不可多用
(方歌)奪命丹中粉麝香砒礬砂竭共雄黃蟾酥乳没兼
寒水銅綠蝸牛用最良
仙方活命飲(見腫瘍門)
串疽
串疽生於背脇間連發相串色依然漫腫漸紅多臖痛
積憤鬱火是其原
(註)此證生於背脇之間初發一處其後挨次發出二
三處形雖不同而色仍同也潰後多相串通故又
名老鼠鑽又名遊走血脾癰初發漫腫無頭皮色
如常漸腫漸透紅色多疼牽引旁處臖痛因積憤
鬱火而成也初服仙方活命飲宣解鬱毒其次内
外治法俱按癰疽腫瘍潰瘍門
仙方活命飲(見腫瘍門)
酒毒發
酒毒發生滿背間皮色不變如彈拳堅硬麻木痛徹内
藥酒厚味使之然
(註)此證生於脊背皮色不變纍纍如彈如拳堅硬如
石時麻時木痛徹五内二便澀滯週身拘急數日
後頭面手足虛腫泄瀉似痢總由過飲藥酒更兼
厚味積毒所致初起宜服連翹消毒飲次服内疎
黃連湯其證或消或潰須宜速治為順若遷延日
久不消不潰必腐爛筋骨即成逆證其餘内外治
法俱按癰疽腫瘍潰瘍門
連翹消毒飲
連翹(去心)梔子
桔梗赤芍
當歸元參
射干黃芩
紅花葛根
陳皮(各一錢)甘草(五分生)
大黃(初起便燥者加一錢)花粉(一錢)
水二鍾煎八分食遠服
有痰者加竹茹一錢
(方歌)連翹消毒療諸瘡能解酒毒葛大黃紅花梔桔元
參草芍芩花粉射陳當
内疎黃連湯(見腫瘍門)
連珠發
連珠毒發貫珠形在背微疼色淡紅發時尿閉少腹滿
隂囊作腫百節疼
(註)此證生於背不論左右連腫三五塊形若貫珠由
榮血火毒或酒色過度而成其瘡微痛皮色淡紅
發時少腹脹滿小水閉澁隂囊作腫百節疼痛初
起宜服神授衞生湯加木通車前其餘内外治法
俱按癰疽腫瘍潰瘍門
神授衛生湯(見腫瘍門)
丹毒發
丹毒發如湯火傷細癗赤暈渴非常丹石剛劑致此證
紅活者生紫黯亡
(註)此證生於背形如湯火所傷細癗無數赤暈延開
發時其渴非常由素服丹石剛劑所致初服黃連
消毒飲兼國老膏服之外用牛肉薄片貼之其色
紅活鮮潤神清者生若紫黯神昏更兼衇躁膨脹
嘔噦者亡
國老膏
甘草(二觔大者)
搥碎河水浸一宿揉令漿汁濃去盡筋渣再用絹
濾過銀器内慢火熬成膏用磁罐收貯每服三錢
無灰温酒調下或白滚水亦可
(方歌)國老膏解丹石毒諸瘡用此腫即消甘草二觔河
水泡取汁熬膏温酒調
黃連消毒飲(見頭部百會疽)
禽疽
禽疽毒由時氣成數塊似疹色紫紅背生形如拳打狀
拘急麻木不作疼
(註)此疽之毒由時氣風熱而成始發數塊如疹其色
紫紅在背而生形如拳打之狀脊背麻木拘急並
不作痛神清衇和服藥得汗者順若神昏衇躁或
微或代發寒齒噤者逆初宜急服仙方活命飲加
羌活獨活汗之外敷二味拔毒散或蝌蚪拔毒散
消之若漫腫不潰即服托裏透膿湯其餘内外治
法俱按癰疽腫瘍潰瘍門
仙方活命飲
二味拔毒散
蝌蚪拔毒散(俱見腫瘍門)
托裏透膿湯(見頭部侵腦疽)
痰注發
痰注發如布袋形按之木硬覺微疼其發不紅亦不熱
濕痰七情鬱滯成
(註)此證發於脊背長形如布袋短形如冬瓜按之木
硬微覺疼痛不熱不紅皮色如常由濕痰七情鬱
滯凝結於肌肉之分日積深久而成初起宜服瘡
科流氣飲外貼金鳳化痰膏消之如此證久遠疲
頑治之不消者届期要潰治法俱按癰疽潰瘍門
瘡科流氣飲
人參厚朴(薑製)
桔梗防風
紫蘇黃耆(鹽水炒)
枳殼(麩炒)當歸
白芍(酒炒)肉桂
烏藥甘草(各七分)
川芎南木香
白芷檳榔(各五分)
引加生薑一片水二鍾煎八分温服
(方歌)流氣飲舒痰涎壅人參朴桔芷防風蘇耆殼桂木
香草烏藥檳榔歸芍芎
金鳳化痰膏
鳳仙花(一捧研去青蒂末)大葱自然汁(一茶鍾)
好米醋(一茶鍾)廣膠(三錢米粒大入葱汁内泡之切如)
人中白(八錢煆存性研末火微)
先將葱汁米醋廣膠投入鍋内熬化次下鳳仙花
末熬成膏再入人中白末將鍋離火不時攪勻用
時以重湯炖化量痰包之大小薄紙攤貼候膏自
落再換新膏
(方歌)金鳳化痰消硬堅濕痰串注貼更痊鳳仙中白廣
膠醋葱汁同熬用紙攤
黃瓜癰
黃瓜癰在背旁生脾火色紅黃瓜形腫高寸餘長尺許
四肢麻木引心疼
(註)此證生於背旁一名肉龜由脾火積毒而成皮肉
色紅狀若黃瓜腫高寸餘長可尺許四肢麻木疼
痛引心紅活速潰者順紫陷衇微自汗譫語堅硬
潰遲者逆初起宜服仙方活命飲加羌活柴胡或
奪命丹治之其餘内外治法俱按癰疽腫瘍潰瘍
門
仙方活命飲(見腫瘍門)
奪命丹(見隂陽二氣疽)
腰部
腎俞發
腎俞發生腎俞穴單者酒色兼濕熱房勞怒火則雙生
紅活黑陷順逆别
(註)此證生腎俞穴在腰骨兩旁陷肉處有單有雙單
者由酒色濕熱而成雙者由房勞怒火而發若瘡
形紅活高腫十四日生膿屬順若瘡形紫黑乾枯
堅硬應期無膿屬逆或膿稀傷膜者係眞陽血氣
大虧初宜服人參養榮湯或加减八味丸以救其
源其順逆内外治法俱按癰疽腫瘍潰瘍門
人參養榮湯
加减八味丸(俱見潰瘍門)
中石疽
石疽寒凝瘀血聚生於腰胯最纏綿堅硬如石皮不變
時覺木痛消潰難
(註)此證由寒氣瘀血凝結生於腰胯之間纏綿難以
收功其疽時覺木痛難消難潰堅硬如石皮色不
變初宜内服没藥丸外用鮮商陸搗爛貼於患處
治之隨用艾壯當頂灸之以輭為度潰後按癰疽
潰瘍治法
没藥丸
桃仁(一兩炒)乳香
没藥川芎
川椒(去目及合口者)當歸
赤芍(各五錢)自然銅(二錢五分七次火燒醋淬)
共研細末用黃蠟二兩火化開入藥末不住手攪
勻丸如彈子大每用一丸以好酒一鍾將藥化開
煎至五分乘熱服下
(方歌)没藥丸治中石疽乳没桃芎歸芍宜川椒自然銅
黃蠟用酒服之行血瘀
纏腰火丹
纏腰火丹蛇串名乾濕紅黃似珠形肝心脾肺風熱濕
纏腰已徧不能生
(註)此證俗名蛇串瘡有乾濕不同紅黃之異皆如纍
纍珠形乾者色紅赤形如雲片上起風粟作癢發
熱此屬肝心二經風火治宜龍膽瀉肝湯濕者色
黃白水皰大小不等作爛流水較乾者多疼此屬
脾肺二經濕熱治宜除濕胃苓湯若腰肋生之係
肝火妄動宜用柴胡清肝湯治之其間小皰用線
鍼穿破外用栢葉散敷之若不速治纏腰已徧毒
氣入臍令人膨脹悶嘔者逆
龍膽瀉肝湯
龍膽草連翹(去心)
生地澤瀉(各一錢)
車前子木通
黃芩黃連
當歸梔子(生研)
甘草(各五分生)生軍(二錢加之便秘)
水二鍾煎八分食前服
(方歌)龍膽瀉肝火丹生形如雲片粟多紅芩連梔膽車
歸尾生地軍翹瀉木通
除濕胃苓湯
蒼术(炒)厚朴(薑炒)
陳皮豬苓
澤瀉赤茯苓
白术(土炒)滑石
防風山梔子(生研)
木通(各一錢)肉桂
甘草(各三分生)
水二鍾燈心五十寸煎八分食前服
(方歌)除濕胃苓火丹瘡脾肺濕熱皰白黃胃苓湯用通
梔子滑石防風共作湯
栢葉散
側栢葉(炒黃為末)蚯蚓糞(韮菜地内者佳)
黃蘗大黃(各五錢)
雄黃赤小豆
輕粉(各三錢)
右為細末新汲水調搽香油調搽更效
(方歌)栢葉散搽火丹方大黃赤豆蘗雄黃栢葉輕粉蚯
蚓糞研末香油調更良
柴胡清肝湯(見頭部鬢疽)
御纂醫宗金鑑卷六十四
御纂醫宗金鑑卷六十四
編輯外科心法要訣
項部
腦疽
腦疽項正屬督衇左右偏腦太陽經陽正陰偏分難易
治與癰疽大法同
(註)此疽有正有偏正屬督衇經入髮際名為腦疽俗
名對口偏屬太陽膀胱經名為偏腦疽俗名偏對
口正腦疽係陽亢熱極而生其證多焮赤腫痛色
鮮紅活根束頂尖時痛時止督衇純陽起於尾閭
上貫顚頂挾毒上升故易膿易腐易斂多屬順證
若偏腦疽係寒熱錯雜所生其證漫腫色暗平塌
堅硬然足太陽經外陽内陰從頭走足陽降陰凝
難膿難腐難斂多屬逆證更有兼風濕者其瘡根
又易於散大旁流故順逆二證治法當辨别是癰
是疽腦癰者皮薄易破腦疽者皮厚難破初起有
表證令人寒熱往來宜服荆防敗毒散有裏證令
人口唇焦紫大渴大便結燥宜服内疎黃連湯若
瘡勢已成按癰疽腫瘍潰瘍門大法治之
荆防敗毒散
荆芥防風
羌活獨活
前胡柴胡
桔梗川芎
枳殼(麩炒)茯苓(各一錢)
人參甘草(各五分)
薑三片水二鍾煎八分食遠服
寒甚加葱三枝
(方歌)荆防敗毒治初瘡憎寒壯熱汗出良羌獨前柴荆
防桔芎枳參苓甘草強
内疎黃連湯(見腫瘍門)
天柱疽
天柱疽生天柱骨上焦鬱熱蓄督經灸之有皰方為順
色黑形陷逆而凶
(註)此疽生於項後高骨名天柱骨即大椎骨也疽之
初起形如卧蠶由上焦鬱熱蓄於督衇以致肩背
拘急極痒入骨宜於患處以艾灸之若灸之有皰
者順無皰者逆甚至色黑形陷血出不止潰爛
神昏嘔噦惡心等證是為大凶其内外治法同
腦疽
魚尾毒
魚尾毒生後髮角在左在右淺而輕膀胱濕熱七日潰
膿出腫消痛自寧
(註)此毒生於項後髮際兩旁角處由足太陽膀胱經
濕熱凝結而發其毒或在左或在右皆屬輕淺初
起宜荆防敗毒散膿將成宜服托裏排膿湯其外
治之法同癰疽腫瘍潰瘍諸證
托裏排膿湯
當歸白芍(酒炒)
人參白术(土炒)
茯苓連翹(去心)
金銀花浙貝母(各一錢去心)
生黃耆(二錢)陳皮(八分)
肉桂(六分)桔梗(胸之上加一錢)
牛膝(下部加八分)白芷(頂之上加五分)
甘草(四分)
薑一片水三鍾煎一鍾食遠温服
(方歌)托裏排膿治潰瘡排膿消腫實稱強歸芍四君翹
桂芷銀耆貝桔膝陳良
荆防敗毒散(見腦疽)
百衇疽
百衇疽生腫色形引耳繞頸色紫紅痛熱不食氣逆嗽
刺出膿吉血出凶
(註)此疽初發漫腫大小數塊環繞頸項其色紫紅痛
熱不食氣逆咳嗽其發引耳十五日可刺遲則毒
攻咽喉刺見膿者順見血者逆餘治法按癰疽腫
瘍潰瘍門
結喉癰
結喉癰發項前中肝肺積熱塞喉凶膿成若不急速刺
潰穿咽喉何以生
(註)此癰發於項前結喉之上又名猛疽以其毒勢猛
烈也蓋項前之中經屬任衇兼肝肺二經積熱憂
憤所致腫甚則堵塞咽喉湯水不下其凶可畏若
膿成不鍼向内潰穿咽喉者則難生矣初宜服黃
連消毒飲外敷二味拔毒散將潰調治之法按癰
疽腫瘍潰瘍門
黃連消毒飲(見頭部百會疽)
二味拔毒散(見腫瘍門)
夾喉癰
夾喉癰生喉兩旁肝胃毒熱發其瘡瘡與結喉癰同治
尤嫌痰壅不時嗆
(註)此壅一名夾疽生於結喉之兩旁屬足厥陰肝經
足陽明胃經火毒上攻而致其治法與結喉癰同
治
瘰癧
小瘰大癧三陽經項前頸後側旁生痰濕氣筋名雖異
總由恚忿鬱熱成更審纏綿諸證治成勞日久不收功
(註)此證小者為瘰大者為癧當分經絡如生於項前
屬陽明經名為痰瘰項後屬太陽經名為濕瘰項
之左右兩側屬少陽經形輭遇怒即腫名為氣癧
堅硬筋縮者名為筋癧若連綿如貫珠者即為瘰
癧或形長如蛤蜊色赤而堅痛如火烙腫勢甚猛
名為馬刀瘰癧又有子母癧大小不一有重臺瘰
癧上堆纍三五枚盤叠成攢有繞項而生者名蛇
盤癧如黃豆結簍者又名鎻項癧生左耳根名蜂
窩癧生右耳根名惠袋癧形小多痒者名風癧頷
紅腫痛者名為燕窩癧延及胸腋者名瓜藤癧生
乳旁兩胯輭肉等處者名&KR1506;瘍癧生於徧身漫腫
而輭囊内含硬核者名流注癧獨生一個在顖門
者名單窠癧一包生十數個者名蓮子癧堅硬如
磚者名門閂癧形如荔枝者名石癧如鼠形者名
鼠癧又名鼠瘡以上諸癧推之移動為無根屬陽
外治宜因證用鍼灸敷貼蝕腐等法推之不移動
者為有根且深屬隂皆不治之證也切忌鍼砭及
追蝕等藥如妄用之則難收斂瘰癧形名各異受
病雖不外痰濕風熱氣毒結聚而成然未有不兼
恚怒忿鬱幽滯謀慮不遂而成者也有外受風邪
内停痰濕摶於經絡其患身體先寒後熱瘡勢宣
腫微熱皮色如常易消易潰易斂此為風毒也如
防風羌活湯海菜丸揀擇用之有天時亢熱暑濕
偶中三陽經兼過食膏粱厚味釀結而成其患色
紅微熱結核堅硬緩腫難消潰遲斂遲此為熱毒
也如升陽調經湯柴胡連翹湯鷄鳴散隨證輕重
揀擇用之有感冒四時殺厲之氣而成其患耳項
胸腋驟成腫塊宣發暴腫色紅皮熱令人寒熱頭
眩項強作痛此為氣毒也如李杲連翹散堅湯散
腫潰堅湯俱可因證治之有肝傷恚忿血虛不能
榮筋其患核堅筋縮推之不移者此筋瘰也初服
舒肝潰堅湯次服香貝養榮湯治之有誤食汗液
蟲蟻鼠殘陳水宿茶不淨之物其患初小後大累
累如貫珠連接三五枚不作寒熱初不覺疼久方
知痛此為誤食毒物也如楊氏家藏治瘰癧方法
製靈鷄蛋隨證虛實揀擇用之自愈其項後兩旁
濕瘰癧經屬膀胱寒水外感風邪與濕凝結漫腫
疼痛皮色如常有日久將潰皮色透紅微熱痛甚
其内外治法用藥總不宜寒涼初腫宜用附子敗
毒湯外敷神功散將潰已潰俱按癰疽潰瘍内外
治法用藥首尾得温煖即效誤犯寒涼令人項背
拘強瘡勢塌陷毒氣攻裏便瀉者逆但凡生瘰癧
者男子不宜太陽青筋暴露潮熱咳嗽自汗盜汗
女人不宜眼内紅絲經閉骨蒸五心煩熱男婦有
此後必變瘡勞俱為逆證難收功也
防風羌活湯
治風毒瘰癧初發寒熱者
防風羌活(各一錢)
連翹(二錢去心)升麻(七分)
夏枯草(二錢)牛蒡子(一錢炒研)
川芎(一錢)黃芩(一錢酒浸)
甘草(五分)昆布(一錢酒洗)
海藻(一錢酒洗)殭蠶(二錢酒炒)
薄荷(一錢)
水煎服
(方歌)防風羌活驅瘰方風毒發熱最為良芎芩昆布翹
蒡草夏枯海藻薄升殭
海菜丸
治風痰瘰癧遶項而生無寒熱者宜常服消盡為止
海藻菜(蕎麥同炒過去麥不用)白殭蠶(微炒去絲)
右等分為細末用白梅肉泡湯為丸如梧桐子大
飯後或臨卧時每服六七十丸米湯送下兼忌魚
腥厚味
(方歌)海菜丸治風痰癧海藻菜與白殭蠶梅湯為丸如
桐子米湯送下病可痊
升陽調經湯丸
治熱毒瘰癧遶於項下或至頰車此證由陽明胃經
中來也若其瘡深遠隱曲肉低俱作塊子堅硬大小
不等並皆治之或作丸服亦可
升麻(八錢)連翹(去心)
龍膽草(酒炒)桔梗
黃連(去鬚酒炒)京三棱(酒炒)
葛根甘草(各五錢炙)
知母(酒洗)廣茂(各一兩酒炒)
條黃芩(六錢酒洗)黃蘗(七錢皮酒炒去粗)
右撮一劑稱一半為細末煉蜜為丸如梧桐子大
每服一百丸或一百五十丸一半研粗末每用五
錢若胃強能食大便乾燥者可旋加至七八錢用
水二鍾先將粗末浸半日煎至一鍾去渣熱服服
時仰臥伸脚置高處去枕頭噙藥一口作十次嚥
之一鍾將喫完可留一口將丸藥送下服藥畢臥
如常此治法也
(方歌)升陽調經醫毒熱項頰瘰癧堅如鐡升葛甘芩知
蘗棱黃連膽草翹茂桔
柴胡連翹湯
治男婦熱毒馬刀瘰癧兼氣寒血滯經閉等證
柴胡連翹(去心)
知母(酒炒)黃芩(各五錢炒)
黃蘗(酒炒)生地
甘草(各三錢炙)瞿麥穗(六錢)
牛蒡子(二錢炒研)當歸尾(一錢五分)
肉桂(三分)
右共研粗末每服三錢或五錢水二大鍾煎至一
鍾去渣食後熱温服
(方歌)柴胡連翹醫瘰癧馬刀血滯與經閉黃芩牛蒡歸
蘗知瞿麥肉桂甘生地
雞鳴散
治瘰癧疼痛及熱毒結核或多煩悶熱而不寒者
黑牽牛(一兩)胡粉(一錢粉即定)
生大黃(二錢)朴硝(煉成粉者三錢)
右共為細末每服三錢鷄鳴時井花水調服以二
便利為度如未利再服
(方歌)鷄鳴散治瘰癧疼結核煩悶熱相乘粉牽消黃為
細末井水調服便利通
李杲連翹散堅湯
治氣毒瘰癧耳下或至缺盆或至肩上生瘡堅硬如
石推之無根者名馬刀瘡從手足少陽經中來也或
生兩脇或已流膿或未破並皆治之
當歸(酒洗)連翹(去心)
莪术(酒炒)京三棱(各五錢酒炒)
土瓜根(酒炒)龍膽草(各一兩酒洗)
柴胡(一兩二錢)黃芩(一兩二錢一半酒炒一半生用)
炙甘草(六錢)黃連(酒炒)
蒼术(各三錢炒)赤芍藥(一錢)
右以一半為細末煉蜜為丸如梧桐子大每服一
百丸或一百五十丸一半研粗末每用五錢水一
鍾八分先浸半日煎一鍾去渣熱服臨臥頭低脚
高去枕而臥每口作十次嚥之留一口送下丸子
服畢如常安臥
(方歌)李杲連翹散堅湯氣毒瘰癧馬刀瘡歸芍柴芩棱
莪草土瓜龍膽黃連蒼
舒肝潰堅湯
夏枯草殭蠶(各二錢炒)
香附子(酒炒)石决明(各一錢五分煆)
當歸白芍(醋炒)
陳皮柴胡
撫芎穿山甲(各一錢炒)
紅花片子薑黃
甘草(各五分生)
引燈心五十寸水三鍾煎一鍾食遠熱服
便燥者加乳香一錢
便溏者加煆牡蠣一錢
(方歌)舒肝潰堅湯開鬱筋癧石疽柴决當夏枯陳蠶香
附撫紅花芍草甲薑黃
散腫潰堅湯
治氣毒瘰癧一切馬刀結硬如石推之有根者如證
從耳下串至缺盆或至肩上或至脇下者皆屬手足
少陽二經所發也若瘰癧徧生下頦或至頰車堅而
不潰者屬足陽明經所發也或二證已破及流膿水
者並皆治之服藥多少臨證斟酌量病人飲食多少
大便輭硬以意消息之
柴胡梢(四錢)龍膽草(酒炒)
黃蘗(去粗皮酒炒)知母(炒)
花粉昆布(去土酒洗)
桔梗(各五錢)甘草根(炙)
京三棱(酒炒)廣茂(酒炒)
連翹(去心)當歸(各三錢)
白芍(酒炒)葛根
黃連(各二錢)升麻(六錢)
黃芩梢(八錢酒炒一半生用一半)
海藻(五錢)
右共研末每用六錢或七錢水二鍾先浸半日煎
至一鍾去渣熱服服時於臥處伸脚在高處頭微
低每噙一口作十次嚥之至服畢依常安臥取藥
在胸中多停留之意也另攢半料作細末煉蜜為
丸如梧桐子大每服一百丸此湯藥豫留一口以
送丸藥
(方歌)散腫潰堅氣毒滯馬刀瘰癧耳肩交徧頦或至頰
車骨結硬如石用之消知藻三棱歸芍草升芩花
粉柴胡梢葛根黃連廣茂桔昆布龍膽蘗連翹
楊氏家藏治瘰癧方
治誤食毒物致成瘰癧其功甚速
荆芥白殭蠶(炒去絲)
黑牽牛(各二錢)螌蝥(二十八個大米炒去頭翅足)
右為末臥時先將滑石末一錢用米飲調服半夜
時再一服五更初即用温酒調藥一錢或二三錢
量人之強弱用之服後如小水並無惡物行下次
日早再用一服仍不行第三日五更初先喫白糯
米粥再服前藥一服更以燈心湯調琥珀末一錢
服之以小水内利去惡物為愈如尿孔痛用青黛
一錢以甘草湯調下其痛即止
(方歌)楊氏家藏治瘰方誤食毒物成癧瘡牽牛螌蝥殭
荆芥為末酒服量弱強
法製靈鷄蛋
治誤食毒物致腋下生馬刀瘰癧者其功稍緩
螌蝥(七個足翅去頭)
右將鷄子一個頂上敲開小孔入螌蝥在内紙封
固了於飯上蒸熟取出去殼切開去螌蝥五更空
心和米飯嚼服候小水通如米泔水或如脂即其
騐也如大便小水不通即服琥珀散三二貼催之
然後常服妙靈散内消連翹丸尤佳
(方歌)製靈鷄蛋治馬刀鷄子一個入螌蝥紙封蒸熟去
殼藥同飯嚼服癧可消
琥珀散
琥珀黃芩
白茯苓烏藥
車前子瞿麥
茵蔯蒿石韋
紫草茅根
連翹(各等分去心)
右為極細末每服三錢用燈心湯調下不拘時服
(方歌)琥珀散能利二便瀉毒清熱最稱竒芩苓烏藥車
瞿麥茵韋紫草茅翹宜
妙靈散
服靈鷄蛋後却將此藥與内消連翹丸相兼常服瘡
愈方止
海藻(二兩)川牛膝
何首烏(生)當歸(酒洗)
海螵蛸桑寄生(各一兩)
海帶青葙子(酒洗)
昆布(酒洗)甘草節(各五錢)
木香(三錢)沉香(二錢)
右為細末每服二錢食遠温酒調下
内消連翹丸
連翹(二兩去心)核桃仁
白及射干
夏枯草土瓜根
澤蘭葉沙參
漏蘆(各一兩五錢)
右為細末入核桃仁研勻酒糊為丸如梧桐子大
每服三五十丸空心食前或酒下或鹽湯送下
(方歌)内消連翹解瘰毒妙靈與此兩兼服核桃及射夏
枯草土瓜澤蘭沙漏蘆
附子敗毒湯
治濕毒瘰癧
羌活(一錢)川附子(一錢製)
白殭蠶(三錢炒)前胡(一錢)
連翹(一錢五分去心)生黃耆(一錢五分)
蔓荆子(一錢五分)陳皮(一錢)
防風(一錢)白茯苓(一錢五分)
金銀花(二錢)甘草(五分節)
引用生薑一片水三鍾煎一鍾食遠温服
(方歌)附子敗毒太陽經濕毒瘰癧漫腫疼陳苓前草耆
羌活銀花殭蔓翹防風
消核散
治頸項痰凝瘰癧不論男婦小兒用之無不神效
海藻(三兩)牡蠣
元參(各四兩)糯米(八兩)
甘草(一兩生)
紅娘子(二十八個胡黃色去紅娘子用米同糯米炒)
共研細酒調服一錢或錢半量人壯弱
(方歌)消核散治諸瘰癧男婦小兒用之愈紅娘糯米炒
胡黃甘草元參藻牡蠣
犀角丸
治諸般瘰癧心火上攻兩目赤澁服之有效
犀角青皮
黑牽牛(半生半炒)陳皮(各一兩)
連翹(五錢去心)薄荷(二觔)
皂角(二枚)
前五味共研細末用皂角去子皮弦泡搥以布絞
取汁一盌又用新薄荷搗取汁同&KR1582;成膏和入藥
末内為丸如梧桐子大每服三十丸食後滚湯送
下
(方歌)犀角丸能除心火諸般瘰癧兼目紅牽牛半生半
炒用陳薄皂角連翹青
夏枯草膏
治男婦小兒憂思氣鬱瘰癧堅硬肝旺血燥驟用迅
烈之劑恐傷脾氣以此膏常服消之
京夏枯草(一觔半)當歸
白芍(酒炒)黑參
烏藥浙貝母(去心)
殭蠶(各五錢炒)昆布
桔梗陳皮
撫芎甘草(各三錢)
香附(一兩酒炒)紅花(二錢)
前藥共入砂鍋内水煎濃湯布濾去渣將湯復入
砂鍋内漫火熬濃加紅蜜八兩再熬成膏磁罐收
貯每用一二匙滚水冲服兼戒氣怒魚腥亦可用
薄紙攤貼瘰癧自消
(方歌)夏枯草膏醫諸癧化硬消堅理肝虛血燥憂思肝
木旺烈藥傷脾服此宜歸芍貝殭香附桔昆紅參
草撫陳皮烏藥同熬加紅蜜滚水冲服戒怒急
瘰癧未潰敷貼方
金倍散
治瘰癧堅硬難消難潰敷之神效
整文蛤(一枚攢孔)金頭蜈蚣(一條末研粗)
將蜈蚣末裝入文蛤内紙糊封口外再用西紙糊
七層曬乾麫麩拌炒以紙黑焦為度去紙研極細
末加麝香一分再研勻陳醋調稠温敷堅硬核處
外用薄紙蓋之每日一換
(方歌)金倍散敷堅瘰癧蜈蚣末入文蛤中紙糊曬乾同
麩炒加麝研之醋調靈
神功散
治濕毒瘰癧敷之神效
製川烏頭嫩黃蘗(各等分)
共研細末米醋調稠溫敷腫處每日一換
(方歌)神功散敷濕瘰癧嫩黃蘗與川烏頭等分為末加
米醋調塗腫處即能瘳
李杲龍泉散
治諸般瘰癧未成者消已成者潰
瓦粉(即定粉)龍泉粉(即磨刀石上粉也)
莪术(酒浸炒乾)京三棱(酒浸炒乾)
昆布(各五錢洗去土酒)
右共研極細滚水調塗患處用此消堅尤速
(方歌)李杲龍泉敷諸癧瓦粉龍泉莪术棱昆布共研為
細末滚水調塗速又靈
朱震亨貼瘰癧餅
治項間瘰癧不辨肉色不問大小及日月深遠或有
赤硬腫痛並皆貼之效
生山藥萞麻子肉
右等分搗勻攤貼之
(方歌)震亨貼瘰癧可移萞麻山藥共研泥不問日久並
腫硬作餅貼之效更竒
神效瘰癧方
治瘰癧初起消腫止痛
白膠香海螵蛸
降眞香(心無土氣者)
右等分研末溫水調稠薄紙攤貼
(方歌)神效瘰癧實良方疎滯消腫止痛強未破已前用
之效白膠海螵降眞香
龍珠膏
龍牙草(五兩即馬鞭草)棘棗根(五錢)
海藻(二錢五分)蘇木(五錢)
右細切水二十盌煎至十二三盌去渣又用桑柴
灰蒼耳草灰石灰各二盌半紙兩層先鋪籮底次
置三種灰於籮内用滚水熱淋取灰汁十盌澄清
同前湯入鍋内&KR1582;成膏用巴豆霜白丁香石膏麝
香輕粉各少許研細入膏内攪勻磁罐收貯取敷
核上再敷時去舊藥其核即潰根小者但塗於根
上其核自潰
(方歌)龍珠膏敷癧毒瘡潰遲未潰敷之良海藻蘇木龍
牙草再加棗根共煎湯桑石蒼耳灰淋水同煎成
膏添麝香石膏白丁輕巴豆研入膏内塗瘰強
瘰癧潰後方
蟾酥撚子
蟾酥(黃豆大一塊)白丁香(十五粒)
寒水石(黃豆大一塊)巴豆(十粒去殼)
寒食麫(黃豆大一塊)
右各研細共合一處再研勻煉蜜搓成撚子每用
一根用鍼將瘰癧當頂鍼一孔插撚子入孔内用
綠雲膏蓋貼連插三日後單換膏藥俟數日後頑
根自脱以濃淨硬退為效如硬未盡再用以盡為
度
(方歌)蟾酥撚子化堅方瘰癧將潰納入瘡寒水石共巴
豆肉寒食麫與白丁香
五雲膏
專貼鼠瘡馬刀瘰癧已潰
銀黝子(四兩搥碎)黃丹(八兩飛過)
香油(二十兩)
用砂鍋一口盛香油火溫候油熱將黝子投入油
内用桃柳桑槐棗五樣樹枝攪之候起珍珠花時
撈去渣用布濾淨復將油下入鍋内慢慢將黃丹
篩入油内用五枝不住手攪之以滴水成珠為度
取出收貯用時勿令見火以重湯炖化紅縀攤貼
(方歌)五雲膏貼鼠瘡證瘰癧潰後共馬刀銀黝油熬渣
濾淨黃丹五枝攪成膏
綠雲膏
黃連大黃
黃芩元參
黃蘗木鱉子(各一錢去殼)
右藥共切片用香油一兩煠焦色去渣入淨松香
五兩再&KR1582;成膏傾入水中扯拔令金黃色入銚内
再&KR1582;數滚候溫將豬膽汁三枚銅綠三錢預用醋
一兩浸一宿絹濾去渣同入膏内用柳枝攪之候
冷為度用時以重湯炖化薄紙攤貼甚效
(方歌)綠雲癧破貼最神軍蘗連鱉元參芩油煠濾渣加
松脂膽汁銅綠入攪勻
蛇蜕膏
蜜蜂(二十一個)蛇蛻(七分半)
蜈蚣(二條端午前收者佳)
右用香油四兩將前三藥入油用文武火煠枯撈
去渣入定粉二兩用如筯粗桑枝七條急攪候泠
出火氣七日夜方用紙攤貼患處
(方歌)蛇蜕膏貼潰後癧專消餘毒功效極蜈蚣蜜蜂煠
去渣定粉油&KR1582;出火氣
凡治瘰癧馬刀潰破之後應用方藥氣血兩虛宜
八珍湯堅硬未消者宜香貝養榮湯食少便瀉者
宜香砂六君子湯血虛肝熱或瘡口出血或紅膿
者宜逍遙散加丹皮炒梔子瘡口斂遲宜用十全
大補湯加白歛虛煩不寐者宜歸脾湯調理但藥
劑大小量人歲數虛實斟酌用之
八珍湯(見潰瘍門)
香貝養榮湯(見石疽門)
香砂六君子湯(見潰瘍門)
逍遙散(見背部上搭手)
十全大補湯(見潰瘍門)
歸脾湯(見浮部乳中結核内)
益元散(即六乙散加硃砂少許見胸部蠧疽)
上石疽
石疽生於頸項旁堅硬如石色照常肝鬱凝結於經絡
潰後法依瘰癧瘡
(註)此疽生於頸項兩旁形如桃李皮色如常堅硬如
石臖痛不熱由肝經鬱結以致氣血凝滯經絡而
成此證初小漸大難消難潰既潰難斂疲頑之證
也初起氣實者宜服舒肝潰堅湯氣虚者宜服香
貝養榮湯外用葱白蜂蜜搗泥敷貼日久不消者
以陽燧錠每日灸之以或消或輭或將潰為度既
潰法同瘰癧
香貝養榮湯
白术(二錢土炒)人參
茯苓陳皮
熟地黃川芎
當歸貝母(去心)
香附(酒炒)白芍(各一錢酒炒)
桔梗甘草(各五分)
薑三片棗二枚水二鍾煎八分食遠服
胸膈痞悶加枳殼木香
飲食不甘加厚朴蒼术
寒熱往來加柴胡地骨皮
膿潰作渴倍人參當歸白术加黃耆
膿多或清倍當歸川芎
脇下痛或痞加青皮木香
肌肉生遲加白蘝肉桂
痰多加半夏橘紅
口乾加麥冬五味子
發熱加柴胡黃芩
渴不止加知母赤小豆
潰後反痛加熟附子沉香
膿不止倍人參當歸加黃耆
虚煩不眠倍人參熟地加遠志棗仁
(方歌)香貝養榮用四君四物貝桔香附陳氣血兩虚宜
多服筋瘰石疽效如神
陽燧錠(見首卷烙法)
舒肝潰堅湯(見瘰癧門)
失榮證
失榮耳旁及項肩起如痰核不動堅皮色如常日漸大
憂思怒鬱火凝然日久氣衰形削瘦愈潰愈硬現紫斑
腐爛浸滛流血水瘡口翻花治總難
(註)失榮證生於耳之前後及肩項其證初起狀如痰
核推之不動堅硬如石皮色如常日漸長大由憂
思恚怒氣鬱血逆與火凝結而成日久難愈形氣
漸衰肌肉削瘦愈潰愈硬色現紫斑腐爛浸淫滲
流血水瘡口開大努肉高突形似翻花瘤證古今
雖有治法終屬敗證但不可棄而不治初宜服和
榮散堅丸外貼阿魏化堅膏然亦不過苟延歲月
而已
和榮散堅丸
治失榮調和榮血散堅開鬱
川芎白芍(酒炒)
當歸茯苓
熟地陳皮
桔梗香附
白术(各一錢土炒)人參
甘草(炙)海粉
昆布貝母(各五錢去心)
升麻紅花(各三錢)
夏枯草(一觔再加紅蜜四兩再&KR1582;成膏&KR1582;湯)
共研細末夏枯草膏合丸如梧桐子大每服三錢
食遠白滚水送下
身熱加黃芩柴胡
自汗盜汗去升麻倍人參加黃耆
飲食無味加藿香砂仁
飲食不化加山查麥芽
胸膈痞悶加澤瀉木香
咳𠻳痰氣不清加杏仁麥冬
口乾作渴加知母五味子
睡眠不寧加黃蘗遠志棗仁
驚悸健忘加茯神石菖蒲
有汗惡寒加薄荷半夏
無汗惡寒加蒼术藿香
婦人經事不調加延胡索丹皮
腹脹不寬加厚朴大腹皮
(方歌)和榮散堅丸消鬱開結益虚理肝脾八珍貝桔陳
香附昆海升紅枯草宜
阿魏化堅膏
用蟾酥丸藥末一料金頭蜈蚣五條炙黃去頭足共
研勻將太乙膏二十四兩重湯炖化離火入前藥末
攪冷為度每用時以重湯炖化用紅絹攤貼半月一
換輕者漸消重者亦可少解常貼可保不致翻花
(方歌)阿魏化堅消結聚蟾酥丸料研末細蜈蚣炙黃太
乙膏炖化攪勻功速極
太乙膏(見潰瘍門)
蟾酥丸(見疔瘡門)
鈕扣風
鈕扣風生胸頸間風濕結聚搔癢難延及成片浸汁水
因地而名當癬看
(註)此證生於頸下天突穴之間因汗出之後邪風襲
於皮裏起如粟米搔癢無度&KR0946;破津水誤用水洗
浸淫成片輕者外敷獨勝散冰硫散甚者宜服消
風散即愈
獨勝散
芥菜花一味研細醋調患上
(方歌)獨勝散治鈕扣風已破未破用俱靈内只芥菜花
一味止癢消腫有竒功
冰硫散
硫黃(一兩)潮腦
川椒生白礬(各二錢)
共為細末先用白蘿蔔一個掏空將藥填滿用蘿
蔔皮蓋之紙包三四層灰火内煨半時許待泠將
藥取出同熟豬脂油調稠搽患上自愈
(方歌)冰硫散内首硫黃潮腦椒礬用最良蘿蔔掏空藥
填滿油調專搽鈕扣瘡
消風散
治鈕扣風騷癢無度&KR0946;破津水亦有津血者
荆芥防風
當歸生地
苦參蒼术(炒)
蟬蛻胡麻仁
牛蒡子(炒研)知母(生)
石膏(各一錢煆)甘草(生)
木通(各五分)
水二鍾煎八分食遠服
(方歌)消風止癢散風濕木通蒼术苦參知荆防歸蒡蟬
膏草胡麻生地水煎之
背部
上中下發背
三發火毒發督經中發屬肝對心生上發屬肺天柱下
下發屬腎臍後凝
(註)上中下三發背俱屬督衇經皆由火毒而成上發
背火毒傷肺生天柱骨下一名脾肚發其形横廣
如肚中發背火毒傷肝生於背心一名對心發其
形中闊兩頭有尖如瓜下發背火毒傷腎生於腰
中一名對臍發其形平漫如龜其初起皆形如粟
米焮痛麻癢周身拘急寒熱往來因循數日突然
大腫氣實者多焮痛氣虛者多麻癢初起治法不
論虛實卽宜隔蒜艾灸灸之不應則就患頂當肉
灸之至知痛為效以大化小移深居淺灸後用鍼
當瘡頂點破一孔隨用拔法務使毒氣内外疎通
庶不致内攻如有表證發熱惡寒無汗者宜荆防
敗毒散汗之如有裏證發熱惡熱大便燥者宜内
疎黃連湯下之表裏證兼有者宜神授衞生湯雙
解之以減瘡勢膿將成必行托裏如潰破腐肉不
去外貼巴膏以化之其餘治法俱按癰疽腫瘍潰
瘍門蓋此三證無論老少總以高腫紅活焮痛者
為順若漫腫塌陷焦枯紫黑者為逆
荆防敗毒散(見項部腦疽門)
内疎黃連湯
神授衞生湯(俱見腫瘍門)
巴膏(見潰瘍門膏藥類方)
上搭手
上搭手生肺俞穴左右名同經有别右屬肺兮左屬肝
總由氣鬱痰熱結
(註)此證生於足太陽膀胱經肺俞穴在兩肩骨之動
處無論左搭手右搭手其名雖同而偏在左者屬
肝偏在右者屬肺故曰經有别也總由氣鬱痰熱
凝結而成初宜神授衛生湯䨇解之次以逍遙散
清之兼以六鬱湯調之其餘内外治法俱按癰疽
腫瘍潰瘍門
逍遙散
當歸(酒洗)白芍(酒洗)
白茯苓白术(土炒)
香附(各一錢酒炒)柴胡(八分)
黃芩(五分)陳皮(一錢)
薄荷(五分)甘草(六分生)
水二鍾煎八分食遠服
(方歌)逍遙散能和氣血開鬱行滯又消結歸芍苓术香
柴芩陳薄甘草清毒熱
六鬱湯
香附(酒炒)茯苓
陳皮半夏(製)
川芎山梔(各一錢)
蒼术(炒)縮砂仁
甘草(各五分生)
薑三片水二鍾煎八分服
(方歌)六鬱湯能開六鬱取其消痰又行氣芎縮二陳蒼
山梔香附生薑兼化滯
神授衛生湯(見腫瘍門)
中搭手
中搭手生近膏肓經屬膀胱脊骨旁七情不和憤怒火
虛實寒熱細參詳
(註)此證生在脊骨兩旁屬足太陽膀胱經膏盲穴一
名龍疽由七情不和憤怒火凝而生遇氣寒而實
便燥不渴者宜一粒金丹温下之若氣熱而實便
燥大渴者宜内疎黃連湯寒下之若氣血虛瘡不
能發長者宜内托黃耆散托補之其餘内外治法
俱按癰疽腫瘍潰瘍門
一粒金丹
木香乳香(各五分)
巴豆霜(一錢五分)沉香(五分)
各為細末和勻用肥膠棗個半去皮核搗爛和藥
末為丸如芡實大每服一丸細嚼用白滚水一口
將藥送下少頃再飲白滚水一口即瀉一次若飲
滚水二口卽瀉二次遇胃氣壯實兼毒滯盛者服
藥後連飲滚水三四口卽瀉三四次不可太過毒
滯瀉盡卽以米飲補之
(方歌)一粒金丹療惡瘡寒實不渴便燥良木乳沉香巴
豆肉棗肉為丸服卽康
内托黃耆散
當歸白芍(炒)
川芎白术(土炒)
陳皮穿山甲(炒研)
皂刺黃耆(各一錢)
檳榔(三分)紫肉桂(五分)
水二鍾煎八分食前服
(方歌)内托黃耆治瘍虚托裏諸瘡用最宜歸芍芎术陳
皮桂山甲檳榔皂刺耆
内疎黃連湯(見腫瘍門)
下搭手
下搭手生經膀胱穴在肓門腰窩旁房勞過度生毒火
紫陷腐爛透膜腸
(註)此證發於腰窩旁開三寸屬足太陽膀胱經肓門
穴由房勞過度有傷腎水水竭不能制火火旺以
致榮衞不和逆於肉裏而生也初發紅活焮腫令
人寒熱往來口渴煩躁百節疼痛宜服仙方活命
飲宣解毒火次服内托黃耆散托毒發長將潰内
外治法俱按癰疽腫瘍潰瘍門若初腫腰痛如折
不能俯仰者險若色紫塌陷腐爛孔深透膜透腸
者逆
仙方活命飲(見腫瘍門)
内托黃耆散(見前中搭手)
蓮子發
蓮子發名取象形膽與膀胱毒化成形斜平塌侵督重
形長高腫半背輕
(註)此證一名太隂疽生於脊背及兩脇屬膽與膀胱
經火毒合化凝結而成若形斜平塌頭侵督衇尾
站肋骨者屬毒重若形長高腫偏於半背中不過
督衇旁不過肋骨屬毒輕遇氣實之人初宜蟾酥
丸或麥靈丹汗之次宜一粒金丹下之遇氣虛之
人初宜仙方活命飲宣解之次宜内托黃耆散托
補之其餘内外治法俱宜按癰疽腫瘍潰瘍門
蟾酥丸(見疔瘡門)
仙方活命飲(見腫瘍門)
一粒金丹
内托黃耆散(俱見前中搭手)
麥靈丹(見腫瘍門)
蜂窩發
蜂窩發似蜂房形每在肩後脊旁生此證最忌頭向上
急清心火免内攻
(註)此證多生肩後及脊旁形似蜂房由脾經積熱更
兼心火凝結成毒初起高腫如龜形胖脹半背者
輕瘡勢横斜漫大者重宜服内疎黃連湯若頭尖
向上屬心火熱極防毒火内攻藏府亦有瘡形長
若尺許根横滿背名為竟體疽屬毒甚險初覺宜
急服黃連消毒飲清心解毒庶免内攻其餘内外
治法俱按癰疽腫瘍潰瘍門
内疎黃連湯(見腫瘍門)
黃連消毒飲(見頭部百會疽)
隂陽二氣疽
隂陽二氣疽脊旁腫消輭硬變不常七情内乖逆榮衛
如期膿潰自無妨
(註)此證生於脊背之旁乍腫乍消時輭時硬由七情
内乖榮衛不和而生也初發令人寒熱往來若大
渴神清高腫衇洪二七膿成潰破者順若不渴神
昏漫腫衇細應期無膿飲食不思者逆初服奪命
丹以退寒熱次服仙方活命飲其餘内外治法俱
按癰疽腫瘍潰瘍門
奪命丹
輕粉麝香
白砒(各五分煆麵裹火)白礬(煆)
辰砂(為衣)血竭(各一錢)
雄黃(二錢)蟾酥(二錢酒化入藥乾者)
乳香没藥
寒水石(煆)銅綠(各二錢)
蝸牛(二十一個連殼)
右為細末先將蝸牛研爛如泥勻合前藥丸如不
成加好黃酒少許打三五百下為丸如菉豆大每
服二三丸先用葱白一寸令病者嚼爛自吐於手
心内男用左手女用右手將藥丸裹入葱泥内用
無灰酒一大鍾温熱送下被蓋汗出為度重者不
過三服不可多用
(方歌)奪命丹中粉麝香砒礬砂竭共雄黃蟾酥乳没兼
寒水銅綠蝸牛用最良
仙方活命飲(見腫瘍門)
串疽
串疽生於背脇間連發相串色依然漫腫漸紅多臖痛
積憤鬱火是其原
(註)此證生於背脇之間初發一處其後挨次發出二
三處形雖不同而色仍同也潰後多相串通故又
名老鼠鑽又名遊走血脾癰初發漫腫無頭皮色
如常漸腫漸透紅色多疼牽引旁處臖痛因積憤
鬱火而成也初服仙方活命飲宣解鬱毒其次内
外治法俱按癰疽腫瘍潰瘍門
仙方活命飲(見腫瘍門)
酒毒發
酒毒發生滿背間皮色不變如彈拳堅硬麻木痛徹内
藥酒厚味使之然
(註)此證生於脊背皮色不變纍纍如彈如拳堅硬如
石時麻時木痛徹五内二便澀滯週身拘急數日
後頭面手足虛腫泄瀉似痢總由過飲藥酒更兼
厚味積毒所致初起宜服連翹消毒飲次服内疎
黃連湯其證或消或潰須宜速治為順若遷延日
久不消不潰必腐爛筋骨即成逆證其餘内外治
法俱按癰疽腫瘍潰瘍門
連翹消毒飲
連翹(去心)梔子
桔梗赤芍
當歸元參
射干黃芩
紅花葛根
陳皮(各一錢)甘草(五分生)
大黃(初起便燥者加一錢)花粉(一錢)
水二鍾煎八分食遠服
有痰者加竹茹一錢
(方歌)連翹消毒療諸瘡能解酒毒葛大黃紅花梔桔元
參草芍芩花粉射陳當
内疎黃連湯(見腫瘍門)
連珠發
連珠毒發貫珠形在背微疼色淡紅發時尿閉少腹滿
隂囊作腫百節疼
(註)此證生於背不論左右連腫三五塊形若貫珠由
榮血火毒或酒色過度而成其瘡微痛皮色淡紅
發時少腹脹滿小水閉澁隂囊作腫百節疼痛初
起宜服神授衞生湯加木通車前其餘内外治法
俱按癰疽腫瘍潰瘍門
神授衛生湯(見腫瘍門)
丹毒發
丹毒發如湯火傷細癗赤暈渴非常丹石剛劑致此證
紅活者生紫黯亡
(註)此證生於背形如湯火所傷細癗無數赤暈延開
發時其渴非常由素服丹石剛劑所致初服黃連
消毒飲兼國老膏服之外用牛肉薄片貼之其色
紅活鮮潤神清者生若紫黯神昏更兼衇躁膨脹
嘔噦者亡
國老膏
甘草(二觔大者)
搥碎河水浸一宿揉令漿汁濃去盡筋渣再用絹
濾過銀器内慢火熬成膏用磁罐收貯每服三錢
無灰温酒調下或白滚水亦可
(方歌)國老膏解丹石毒諸瘡用此腫即消甘草二觔河
水泡取汁熬膏温酒調
黃連消毒飲(見頭部百會疽)
禽疽
禽疽毒由時氣成數塊似疹色紫紅背生形如拳打狀
拘急麻木不作疼
(註)此疽之毒由時氣風熱而成始發數塊如疹其色
紫紅在背而生形如拳打之狀脊背麻木拘急並
不作痛神清衇和服藥得汗者順若神昏衇躁或
微或代發寒齒噤者逆初宜急服仙方活命飲加
羌活獨活汗之外敷二味拔毒散或蝌蚪拔毒散
消之若漫腫不潰即服托裏透膿湯其餘内外治
法俱按癰疽腫瘍潰瘍門
仙方活命飲
二味拔毒散
蝌蚪拔毒散(俱見腫瘍門)
托裏透膿湯(見頭部侵腦疽)
痰注發
痰注發如布袋形按之木硬覺微疼其發不紅亦不熱
濕痰七情鬱滯成
(註)此證發於脊背長形如布袋短形如冬瓜按之木
硬微覺疼痛不熱不紅皮色如常由濕痰七情鬱
滯凝結於肌肉之分日積深久而成初起宜服瘡
科流氣飲外貼金鳳化痰膏消之如此證久遠疲
頑治之不消者届期要潰治法俱按癰疽潰瘍門
瘡科流氣飲
人參厚朴(薑製)
桔梗防風
紫蘇黃耆(鹽水炒)
枳殼(麩炒)當歸
白芍(酒炒)肉桂
烏藥甘草(各七分)
川芎南木香
白芷檳榔(各五分)
引加生薑一片水二鍾煎八分温服
(方歌)流氣飲舒痰涎壅人參朴桔芷防風蘇耆殼桂木
香草烏藥檳榔歸芍芎
金鳳化痰膏
鳳仙花(一捧研去青蒂末)大葱自然汁(一茶鍾)
好米醋(一茶鍾)廣膠(三錢米粒大入葱汁内泡之切如)
人中白(八錢煆存性研末火微)
先將葱汁米醋廣膠投入鍋内熬化次下鳳仙花
末熬成膏再入人中白末將鍋離火不時攪勻用
時以重湯炖化量痰包之大小薄紙攤貼候膏自
落再換新膏
(方歌)金鳳化痰消硬堅濕痰串注貼更痊鳳仙中白廣
膠醋葱汁同熬用紙攤
黃瓜癰
黃瓜癰在背旁生脾火色紅黃瓜形腫高寸餘長尺許
四肢麻木引心疼
(註)此證生於背旁一名肉龜由脾火積毒而成皮肉
色紅狀若黃瓜腫高寸餘長可尺許四肢麻木疼
痛引心紅活速潰者順紫陷衇微自汗譫語堅硬
潰遲者逆初起宜服仙方活命飲加羌活柴胡或
奪命丹治之其餘内外治法俱按癰疽腫瘍潰瘍
門
仙方活命飲(見腫瘍門)
奪命丹(見隂陽二氣疽)
腰部
腎俞發
腎俞發生腎俞穴單者酒色兼濕熱房勞怒火則雙生
紅活黑陷順逆别
(註)此證生腎俞穴在腰骨兩旁陷肉處有單有雙單
者由酒色濕熱而成雙者由房勞怒火而發若瘡
形紅活高腫十四日生膿屬順若瘡形紫黑乾枯
堅硬應期無膿屬逆或膿稀傷膜者係眞陽血氣
大虧初宜服人參養榮湯或加减八味丸以救其
源其順逆内外治法俱按癰疽腫瘍潰瘍門
人參養榮湯
加减八味丸(俱見潰瘍門)
中石疽
石疽寒凝瘀血聚生於腰胯最纏綿堅硬如石皮不變
時覺木痛消潰難
(註)此證由寒氣瘀血凝結生於腰胯之間纏綿難以
收功其疽時覺木痛難消難潰堅硬如石皮色不
變初宜内服没藥丸外用鮮商陸搗爛貼於患處
治之隨用艾壯當頂灸之以輭為度潰後按癰疽
潰瘍治法
没藥丸
桃仁(一兩炒)乳香
没藥川芎
川椒(去目及合口者)當歸
赤芍(各五錢)自然銅(二錢五分七次火燒醋淬)
共研細末用黃蠟二兩火化開入藥末不住手攪
勻丸如彈子大每用一丸以好酒一鍾將藥化開
煎至五分乘熱服下
(方歌)没藥丸治中石疽乳没桃芎歸芍宜川椒自然銅
黃蠟用酒服之行血瘀
纏腰火丹
纏腰火丹蛇串名乾濕紅黃似珠形肝心脾肺風熱濕
纏腰已徧不能生
(註)此證俗名蛇串瘡有乾濕不同紅黃之異皆如纍
纍珠形乾者色紅赤形如雲片上起風粟作癢發
熱此屬肝心二經風火治宜龍膽瀉肝湯濕者色
黃白水皰大小不等作爛流水較乾者多疼此屬
脾肺二經濕熱治宜除濕胃苓湯若腰肋生之係
肝火妄動宜用柴胡清肝湯治之其間小皰用線
鍼穿破外用栢葉散敷之若不速治纏腰已徧毒
氣入臍令人膨脹悶嘔者逆
龍膽瀉肝湯
龍膽草連翹(去心)
生地澤瀉(各一錢)
車前子木通
黃芩黃連
當歸梔子(生研)
甘草(各五分生)生軍(二錢加之便秘)
水二鍾煎八分食前服
(方歌)龍膽瀉肝火丹生形如雲片粟多紅芩連梔膽車
歸尾生地軍翹瀉木通
除濕胃苓湯
蒼术(炒)厚朴(薑炒)
陳皮豬苓
澤瀉赤茯苓
白术(土炒)滑石
防風山梔子(生研)
木通(各一錢)肉桂
甘草(各三分生)
水二鍾燈心五十寸煎八分食前服
(方歌)除濕胃苓火丹瘡脾肺濕熱皰白黃胃苓湯用通
梔子滑石防風共作湯
栢葉散
側栢葉(炒黃為末)蚯蚓糞(韮菜地内者佳)
黃蘗大黃(各五錢)
雄黃赤小豆
輕粉(各三錢)
右為細末新汲水調搽香油調搽更效
(方歌)栢葉散搽火丹方大黃赤豆蘗雄黃栢葉輕粉蚯
蚓糞研末香油調更良
柴胡清肝湯(見頭部鬢疽)
御纂醫宗金鑑卷六十四
