御纂醫宗金鑑卷六十三
編輯外科心法要訣目錄
頭部
百會疽
透腦疽
侵腦疽
佛頂疽
額疽
勇疽
鬢疽
夭疽銳毒
耳後疽
耳發
耳根毒
玉枕疽
腦後發
腦鑠
油風
白屑風
秃瘡
螻蛄癤
髮際瘡
面部
顴瘍
顴疽
顴疔
面發毒
面遊風
痄腮
頰瘍
骨槽風
發頤
時毒
鳳眉疽
眉心疽
龍泉疽
虎髭毒
燕窩瘡
雀斑
黑痣
黧黑皯&KR0845;
御纂醫宗金鑑卷六十三目錄
御纂醫宗金鑑卷六十三
編輯外科心法要訣目錄
頭部
百會疽
透腦疽
侵腦疽
佛頂疽
額疽
勇疽
鬢疽
夭疽銳毒
耳後疽
耳發
耳根毒
玉枕疽
腦後發
腦鑠
油風
白屑風
秃瘡
螻蛄癤
髮際瘡
面部
顴瘍
顴疽
顴疔
面發毒
面遊風
痄腮
頰瘍
骨槽風
發頤
時毒
鳳眉疽
眉心疽
龍泉疽
虎髭毒
燕窩瘡
雀斑
黑痣
黧黑皯&KR0845;
御纂醫宗金鑑卷六十三目錄
御纂醫宗金鑑卷六十三
編輯外科心法要訣
頭部
百會疽
百會疽在巔頂結經屬督衇百會穴初如粟米漸如錢
甚似葡萄堅似鐵高腫熱實淸毒火平塌陽虛温補怯
腫連耳項動痰聲七日不潰命必絶
(註)此百會疽又名玉頂發生在巔頂正中屬督衇經
百會穴由膏粱太過火毒凝結而成初起形如粟
米漸腫根大如錢甚則形似葡萄堅硬如鐵高尖
紅腫焮熱疼痛瘡根收束憎寒壯熱大渴隨飲隨
乾口苦脣焦便秘煩躁衇見洪數者此屬氣實宜
服黃連消毒飲以清毒火外敷冲和膏若漫腫平
塌紫暗堅硬臖痛根散惡寒便瀉衇見細數者此
屬陽虛宜服十全大補湯以温補之外敷回陽玉
龍膏若面赤過煩口乾不渴脣潤者此屬陽虚浮
泛宜服桂附地黃丸引火歸源更用生附子餅置
兩足心涌泉穴各灸五壯以洩其毒初起貼琥珀
膏已潰糝黃靈藥太乙膏蓋貼腐盡再易生肌之
藥治之若腫連耳項痰如拽鋸七日無膿不潰神
昏者命必絶矣
黃連消毒飲
蘇木(二分)甘草(三分)
陳皮(二分)桔梗(五分)
黃芩(五分)黃蘗(五分)
人參(三分)藁本(五分)
防己(五分)防風(四分)
知母(四分)羌活(一分)
獨活(四分)連翹(四分)
黃連(一錢)生地黃(四分)
黃耆(二錢)澤瀉(二分)
當歸尾(四分)
水煎食遠温服
(方歌)黃連消毒淸毒火諸般火證服最良蘇木甘草陳
皮桔芩蘗人參藁二防知母羌活獨活等連翹黃
連生地黃黃耆澤瀉當歸尾服後最忌飲寒凉
冲和膏
回陽玉龍膏(俱見腫瘍門)
生肌散
十全大補湯
黃靈藥
太乙膏(俱見潰瘍門)
桂附地黃丸
附子餅(見前灸法)
琥珀膏(見後髮際瘡)
透腦疽
透腦疽生百會前形如鷄子痛而堅輭漫膿稀虛塌陷
紅硬膿稠實腫尖
(註)此證生於百會穴之前顖門之際亦由督衇經火
毒而成初如粟米漸如鷄子堅硬疼痛瘡頂塌陷
根脚漫腫色暗者屬虛若色紅腫硬頂尖膿稠者
屬實速潰者順遲潰透腦髓者逆其腫潰内外治
法俱按百會疽
侵腦疽
侵腦疽生透腦旁濕火攻發屬太陽穴名五處知其位
紅順紫逆要審詳
(註)此疽生於透腦疽側下由太陽膀胱經濕火而成
穴名五處紅腫高起焮熱疼痛膿色如蒼蠟者屬
氣血俱實順而易治若紫陷無膿根脚散大者屬
氣血兩虛逆而難治初起宜服荆防敗毒散汗之
次服内疏黃連湯下之將潰服托裏透膿湯已潰
服托裏排膿湯外貼琥珀膏圍敷冲和膏其餘内
外治法俱按癰疽潰瘍門
托裏透膿湯
人參白术(土炒)
穿山甲(炒研)白芷(各一錢)
升麻甘草節(各五分)
當歸(二錢)生黃耆(三錢)
皂角刺(一錢五分)靑皮(五分炒)
水三鍾煎一鍾病在上部先飲煮酒一鍾後熱服
此藥病在下部先服藥後飲酒瘡在中部藥内兌
酒半鍾熱服
(方歌)托裏透膿治癰疽已成未潰服之宜參术甲芷升
麻草當歸黃耆刺靑皮
荆防敗毒散(見項部腦疽)
内疏黃連湯
冲和膏(俱見腫瘍門)
托裏排膿湯(見項部魚尾毒)
琥珀膏(見髮際瘡内)
佛頂疽
佛頂疽屬督上星陰陽不調毒熱成不論虛實皆險證
潰爛黑陷必然凶
(註)此證一名頂門疽生於頭頂顖門之前屬督衇經
上星穴由藏府陰陽不調熱毒上壅而成色紫堅
硬腫痛衇洪大而數者為實衇微細而數者為虛
皆屬險證若潰爛黑陷六衇散大神昏譫語二便
閉結者為逆首尾内外治法俱按百會疽
額疽
額疽生額火毒成左右膀胱正督經頂陷焦紫無膿重
高聳根收紅腫輕
(註)此證生前額正中者屬督衇經或生左右額角者
屬膀胱經總由火毒而成初起瘡頂塌陷乾焦色
紫不生大膿者其勢重而屬險也若紅腫高聳瘡
根收束者其勢輕而屬順也初服荆防敗毒散汗
之次服仙方活命飲消之將潰氣虛者宜服托裏
透膿湯氣實者宜服透膿散外敷冲和膏已潰宜
服托裏排膿湯外貼琥珀膏其餘内外治法俱按
癰疽潰瘍門
荆防敗毒散(見項部腦疽)
仙方活命飲(見腫瘍門)
托裏透膿湯(見前侵腦疽)
透膿散
冲和膏(俱見腫瘍門)
托裏排膿湯(見項部魚尾毒)
琥珀膏(見髮際瘡内)
勇疽
勇疽眥後太陽穴膽經怒火伏鼠形七日不潰毒攻眼
黃膿為吉黑血凶
(註)此證一名勇疽又名腦發疽屬足少陽膽經怒火
而成生於目小眥之後五分生在太陽穴者無論
左右皆可以生初起如粟漸腫疼痛形如伏鼠面
目浮腫七日信膿不潰火毒攻睛腐爛損目若十
一日鍼出黃膿毒從膿解為順易治若出紫黑血
者係氣虛不能化毒為逆難治初服仙方活命飲
淸解之毒甚宜服内疏黃連湯外敷二味拔毒散
其將潰已潰内外治法俱按癰疽腫瘍潰瘍門潰
後避風忌水
仙方活命飲
内疏黃連湯
二味拔毒散(俱見腫瘍門)
鬢疽
鬢疽三焦膽二經證由慾怒火凝成此經氣多而血少
潰腐惟宜少見膿
(註)此證發於鬢角屬手少陽三焦足少陽膽二經由
於相火妄動外受風熱更因性情急怒慾念火生
凝結而成此二經俱屬氣多血少最難腐潰更兼
鬢角肌肉澆薄不宜鍼灸候其自潰潰後不宜多
見膿膿多者過耗血液難歛初起宜服柴胡淸肝
湯解之膿成者宜托裏消毒散托之外敷二味拔
毒散已潰内外治法俱按癰疽潰瘍門
柴胡淸肝湯
柴胡生地(各一錢五分)
當歸(二錢)赤芍(一錢五分)
川芎一(錢)連翹(二錢去心)
生蒡子(一錢五分炒硏)黃芩(一錢)
生梔子(硏)天花粉
甘草節防風(各一錢)
水二鍾煎八分食遠服
(方歌)柴胡淸肝治怒證宣血通解毒良四物生用柴
翹蒡黃芩梔粉草節防
托襄消毒散
二味拔毒散(俱見腫瘍門)
夭疽銳毒
夭疽居左銳毒右經屬膽腑生耳後謀慮太過鬱火成
此處肉薄當急救
(註)此二證左為夭疽右為銳毒俱生耳後一寸三分
高骨之後天者不盡天年謂之夭銳者如鋒刃之
銳利言毒甚也得此二證愈者甚少初起俱如黍
粒漸腫如瓜堅硬平塌紫暗不澤較諸瘡疼痛倍
增名雖各異而左右耳後俱屬足少陽膽經由謀
慮不决鬱火凝結而成此處皮肉澆薄氣多血少
終屬險證急當治之遲則熱氣下入淵液前傷任
衇内薰肝肺惡證悉添必致不救若紅腫速潰者
順堅硬黑陷者逆如果投方應證亦只十全四五
也初宜服柴胡淸肝湯消解之膿將成宜服托裏
消毒散虛者十全大補湯托補之外俱敷烏龍膏
其餘内外治法俱按癰疽腫潰瘍門(淵液膽經穴名)
柴胡淸肝湯(見前鬢疽)
托裏消毒散
烏龍膏(俱見腫瘍門)
十全大補湯(見潰瘍門)
耳後疽
耳後疽生耳摺間三焦風毒膽火炎紅腫有頭焮為順
黑陷臖痛冷潰難
(註)此證生於耳摺之間無論左右屬三焦經風毒兼
膽經怒火上炎而成初起如粟漸增腫痛小者如
杏大者如桃若紅腫有頭焮熱易潰稠膿者為順
若黑陷堅硬臖痛引腦甚則頂頰肩肘俱痛不熱
遲潰紫血者為逆初治法同夭疽已潰内外治法
俱按癰疽潰瘍門又有初起失於托裏或誤食寒
凉則毒不能外發遂攻耳竅膿從耳竅出者名為
内潰屬虛多服十全大補湯大抵少年得此證者
其愈最緩老年得此證者易於成漏
十全大補湯(見潰瘍門)
耳發
耳發三焦風熱成初椒漸若蜂房形赤腫疼痛生輪後
黃膿屬吉紫血凶
(註)此證生於耳後屬三焦經風熱相薄而成初如椒
粒漸腫若蜂房將腐亦多眼孔焮赤疼痛腫連耳
輪蓋發者乃癰證之毒甚者也不可聽其自潰恐
潰遲膿通耳竅當在十一日後剪破瘡頂出黃白
膿者屬吉為順出紫鮮血者屬凶為逆初起俱宜
服仙方活命飲消之外敷二味拔毒散其餘内外
治法俱按癰疽潰瘍門
仙方活命飲(見腫瘍門)
二味拔毒散(見腫瘍門)
耳根毒
耳根毒初痰核形腫如伏鼠焮赤疼三焦風火膽怒氣
暴腫潰速非疽癰
(註)此證生於耳後初起形如痰核漸增腫勢狀如伏
鼠焮赤疼痛由三焦風火膽經怒氣上冲凝結而
成但此證暴腫潰速根淺易愈非若癰疽之勢大
毒甚也初起寒熱往來宜服荆防敗毒散汗之發
熱痛甚者仙方活命飲消之膿成者服透膿散虛
者服托裏透膿湯潰後外撒紅靈藥貼太乙膏膿
盡換搽生肌玉紅膏生肌斂口若遇虛者膿水淸
稀或瘡口斂遲即服香貝養榮湯補之自斂
仙方活命飲(見腫瘍門)
荆防敗毒散(見項部腦疽)
透膿散(見腫瘍門)
托裏透膿湯(見前侵腦疽)
紅靈藥
生肌玉紅膏
太乙膏(俱見潰瘍門)
香貝養榮湯(見項部石疽)
玉枕疽
玉枕疽屬督衇經證由積熱風邪乘枕骨微上腦戶穴
高腫為順紫陷凶
(註)此證由督衇經積熱外受風邪凝結而成生在玉
枕骨尖微上腦戶穴初起如粟麻癢相兼寒熱往
來口渴便秘漸增堅硬大者如茄小如鵝卵紅活
高腫潰出稠膿者屬吉而順也若紫暗塌陷潰出
血水者屬凶險也初則俱服神授衞生湯消解之
虛者宜服托裏消毒散外敷冲和膏其餘内外治
法俱按癰疽腫潰瘍門
神授衞生湯
托裏消毒散
冲和膏(俱見腫瘍門)
腦後發
腦後發生在督經熱結風府粟腫疼紅活易潰稠膿順
紫暗難潰血水凶
(註)此證屬督衇經枕骨之下風府穴由積熱外受風
邪凝結而成初如粟米焮腫作疼痛引頭頂肩項
氣粗鼻塞漸大如盤如盌紅活速潰出稠膿者順
紫暗難潰時津血水者逆初起内外治法按玉枕
疽其餘内外治法俱按癰疽腫潰瘍門
腦鑠
腦鑠項後如横木精涸毒火上乘生黑如竈烟牛脣硬
木痛未腐水流淸急施桑艾法至痛火燎刺痛屬陽經
速服仙方活命飲若見七惡定然凶
(註)此證生於督衇經風府穴由陰精枯涸毒火乘之
而生初起形如椒粒堅硬紫暗漸腫如横木甚則
上至顛頂下至大椎色如竈烟硬若牛脣未膿皮
先腐爛時流淸水肌肉冰冷輕者木痛重者毒氣
將陷全不知疼宜急施桑柴烘法或艾壯灸法以
痛為度速服仙方活命飲以舒解其毒七日之後
不發長不生大膿者宜服十全大補湯救之投補
藥不應者難治若初起熱如火燎刺痛屬陽證速
服黃連消毒飲外敷回陽玉龍膏此證若首尾純
見五善之證者屬順見七惡之證者屬逆也其餘
内外治法俱按癰疽腫潰瘍門
桑柴烘法
艾壯灸法(俱見首卷)
仙方活命飲(見腫瘍門)
十全大補湯(見潰瘍門)
黃連消毒飲(見前百會疽)
回陽玉龍膏(見腫瘍門)
油風
油風毛髮乾焦脫皮紅光亮癢難堪毛孔風襲致傷血
養眞海艾砭血痊
(註)此證毛髮乾焦成片脫落皮紅光亮癢如蟲行俗
名鬼剃頭由毛孔開張邪風乘虛襲入以致風盛
燥血不能榮養毛髮宜服神應養眞丹以治其本
外以海艾湯洗之以治其標若躭延年久宜鍼砭
其光亮之處出紫血毛髮庶可復生
神應養眞丹
羌活木瓜
天麻白芍
當歸菟絲子
熟地(酒蒸搗膏)川芎
等分為末入地黃膏加蜜丸桐子大每服百丸温
煮酒或鹽湯任下
(方歌)神應養眞治油風養血消風髮復生羌歸木瓜天
麻芍菟絲熟地與川芎
海艾湯
海艾菊花
藁本蔓荆子
防風薄荷
荆穗藿香
甘松(各二錢)
水五六碗同藥煎數滾連湯共入厰口鉢内先將
熱氣薰面候湯少温用布蘸洗日洗二三次洗後
避風忌魚腥發物
(方歌)海艾湯治油風癢先薰後洗善消風菊藁蔓荆風
薄穗藿香海艾與甘松
白屑風
白屑風生頭與面燥癢日久白屑見肌熱風侵成燥化
換肌潤肌醫此患
(註)此證初生髮内延及面目耳項燥癢日久飛起白
屑脫去又生由肌熱當風風邪侵入毛孔鬱久燥
血肌膚失養化成燥證也宜多服祛風換肌丸若
肌膚燥裂者用潤肌膏擦之甚效
祛風換肌丸
大胡麻蒼术(炒)
牛膝(酒洗)石菖蒲
苦參何首烏(生)
花粉葳靈仙(各二兩)
當歸身川芎
甘草(各一兩生)
右為細末陳煮酒跌丸菉豆大每服二錢白滚水
送下忌魚腥發物火酒
(方歌)換肌丸治白屑風燥癢日增若蟲行風燥血分失
潤養叠起白屑落復生歸芎胡麻蒼术膝菖蒲花
粉草葳靈苦參何首烏為末煮酒跌丸菉豆形
潤肌膏
香油(四兩)奶酥油(二兩)
當歸(五錢)紫草(一錢)
將當歸紫草入二油内浸二日文火煠焦去渣加
黃蠟五錢溶化盡用布濾傾盌内不時用柳枝攪
冷成膏每用少許日擦二次
(方歌)潤肌膏擦白屑風肌膚燥癢用更靈酥香二油歸
紫草煠焦加蠟濾攪凝
秃瘡
秃瘡風熱化生蟲騷癢難堪却不疼白痂如錢生髮内
宜服通聖擦膏靈
(註)此證頭生白痂小者如豆大者如錢俗名錢癬又
名肥瘡多生小兒頭上騷癢難堪却不疼痛日久
延漫成片髮焦脫落即成秃瘡又名癩頭瘡由胃
經積熱生風而成宜用防風通聖散料醇酒浸焙
為細末每服一錢或二錢量其壯弱用之食後白
滚湯調下服至頭上多汗為驗初起肥瘡宜擦肥
油膏用久則效己成秃瘡者先宜艾葉鴿糞煎湯
洗淨瘡痂再用豬肉湯洗之隨擦躑躅花油以殺
蟲散風蟲死則癢止風散則髮生血潮則肌膚潤
久擦甚效
防風通聖散
防風當歸
白芍(酒炒)芒硝
大黃連翹
桔梗川芎
石膏(煆)黃芩
薄荷麻黃
滑石(各一兩)荆芥
白术(土炒)山梔子(各二錢五分)
甘草(二兩生)
共為末
(方歌)防風通聖治秃瘡胃經積熱致風傷連翹梔子麻
黃桔白术歸芎滑石防黃芩甘草石膏芍薄荷荆
芥並硝黃共末酒拌晒乾碾白湯調服發汗良
肥油膏
番木鱉(六錢)當歸
藜蘆(各五錢)黃蘗
苦參杏仁
狼毒白附子(各三錢)
鯉魚膽(二個)
用香油十兩將前藥入油内熬至黑黃色去渣加
黃蠟一兩二錢溶化盡用布濾過罐收每用少許
用藍布裹於手指蘸油擦瘡
(方歌)肥油膏能治肥瘡散風殺蟲長髮強黃蘗苦參白
附子番鱉狼毒杏仁良藜蘆當歸鯉魚膽煠焦入
蠟實竒方
躑躅花油方
躑躅花根四兩搗爛用菜油一盌煠枯去渣加黃蠟
少許布濾候冷青布蘸擦日用三次氊帽戴之勿令
見風
(方歌)躑躅花油療秃瘡驅蟲止癢擦之良躑躅花根硏
極爛菜油煠枯入蠟強
螻蛄癤
螻蛄癤即蟺拱頭勢小勢大各有由胎毒堅小多衣膜
暑熱形大功易收
(註)此證多生小兒頭上俗名貉㺁未破如曲蟺拱頭
破後形似螻蛄串穴有因胎中受毒者其瘡腫勢
雖小而根則堅硬潰破雖出膿水而堅硬不退瘡
口收斂越時復發本毒未罷他處又生甚屬纏綿
難斂宜用三品一條鎗插於孔内化盡堅硬衣膜
換撒生肌散貼玉紅膏以收斂之不致再發也亦
有暑熱成毒者大如梅李相聯三五枚潰破膿出
其口不斂日久頭皮串空亦如螻蛄串穴之狀宜
貼紺珠膏拔盡膿毒將所串之空皮剪通使無藏
膿之處用米泔水日洗一次乾撒生肌散貼萬應
膏甚效有因瘡口開張日久風邪襲入以致瘡口
周圍作癢抓破津水相延成片形類黃水瘡者宜
用敗銅散搽之忌魚腥發物
三品一條鎗
白砒(一兩五錢)明礬(三兩)
砒礬二味共為細末入小罐内加炭火煆紅青烟
已盡叠起白烟片時約上下紅徹住火取罐安地
上一宿取出約有砒礬淨末一兩加雄黃二錢四
分乳香一錢二分共硏極細厚糊搓成線條陰乾
瘡有孔者插入孔內無孔者先用鍼通孔竅早晩
插藥二條插至三日後孔大者每插十餘條插至
七日孔内藥條滿足方住患處四邊自然裂開大
縫共至十四日前後其堅硬衣膜及疔核瘰癧痔
漏諸管自然落下隨用湯洗搽玉紅膏虛者兼服
健脾補劑自然收斂
(方歌)神竒三品一條鎗能醫堅硬衣膜瘡雄乳白砒礬
生用硏末煆煉搓條良
敗銅散
化銅舊罐子一個硏為細末用香油調敷自能滲濕
祛癢瘡口易歛
(方歌)敗銅散治潰風傷騷癢破津脂水瘡化銅舊罐硏
細末香油調敷滲濕良
紺珠膏
萬應膏
生肌散
玉紅膏(俱見潰瘍門)
髮際瘡
髮際瘡生髮際邊形如黍豆癢疼堅頂白肉赤初易治
胖人肌厚最纏綿
(註)此證生項後髮際形如黍豆頂白肉赤堅硬痛如
錐刺癢如火燎破津膿水亦有浸滛髮内者此由
内鬱濕熱外兼受風相搏而成也初宜紺珠丹汗
之次用酒製防風通聖散清解之外搽黃連膏效
惟胖人項後髮際肉厚而多摺紋其髮反刺瘡内
因循日久不瘥又兼受風寒凝結形如卧瓜破爛
津水時破時歛俗名謂之肉龜經年不愈亦無傷
害常用琥珀膏貼之可稍輕也
琥珀膏
定粉(一兩)血餘(八錢)
輕粉(四錢)銀硃(七錢)
花椒(十四粒)黃蠟(四兩)
琥珀(五分末)麻油(十二兩)
將血餘花椒麻油煠焦撈去渣下黃蠟溶化盡用
夏布濾淨傾入磁盌内預將定粉銀硃輕粉琥珀
四味各硏極細共合一處徐徐下入油内用柳枝
不時攪之以冷為度綿燕脂攤貼紅綿紙攤貼亦
可
(方歌)琥珀膏能治諸瘡活瘀解毒化腐良定血輕椒
蠟珀麻油熬膏亦療瘍
紺珠丹(卽萬靈丹見腫瘍門)
防風通聖散(見前秃瘡)
黃連膏(見鼻部鼻瘡)
頭風傷目
頭風引目眉棱痛風火寒痰有四因或由楊梅毒攻頂
或因產後被風侵
(註)此證畏寒惡風其痛走注不定得煖少減者風痛
也寒熱口苦大渴二便秘不眠者火痛也手足厥
冷面青脣白氣逆不渴小水白者寒痛也身重肢
痠胸煩作嘔口吐痰沫者痰痛也以上四證舊有
古方羌活冲和湯倍川芎加菊花隨經形證加引
治之倘若因循失治風攻眉棱痠痛眼皮跳動漸
攻睛珠起藍雲遮睛多致損目若只眉棱痠痛以
碧雲散常吸之甚效
羌活冲和湯
防風白芷(各一錢)
細辛甘草(各五分生)
生地蒼术
黃芩(各一錢)羌活(一錢五分)
川芎(二錢)
引加葱頭三根生薑一片紅棗肉二枚水煎食遠
服
痛由頂後起屬膀胱經倍羌活加藁本
痛由耳後起屬膽經加柴胡
痛由太陽牽引頭額兩目屬胃經倍白芷加葛根
煆石膏
頭痛兼有腹痛身重屬脾經倍蒼术
頭痛兼有足冷氣逆屬腎經倍細辛甚者加麻黃
生附子減黃芩
頭痛兼有嘔涎沫者手足厥冷屬肝經加吳茱萸
頭痛有火熱渴倍酒洗黃芩加生石膏
便秘者加生大黃
頭痛吐痰涎四肢不冷者加半夏
(方歌)冲和頭風風傷目風火寒痰四因生日久眉棱痠
痛跳遮睛損目此能淸防風白芷細辛草生地蒼
芩羌活芎詳在隨加引經藥葱薑紅棗水煎成
碧雲散
川芎鵝不食草(各一兩)
細辛辛荑(各二錢)
青黛(一錢)
共為細末患者口噙凉水令人以蘆筒吹入左右
鼻孔内取嚏為效每用少許鼻常吸之其效緩
(方歌)碧雲散去頭風證眉棱痠痛更堪醫鵝不食草辛
荑黛芎細同研用最宜
貼兩太陽穴法治頭痛如破
雀腦川芎白附子(各等分)
研末葱汁調稠紙攤貼左右太陽穴效
產後風寒侵腦頭痛不可發汗宜用四物湯倍川芎
加荆芥穗服之其效緩
楊梅毒入腦髓以致頭痛者治在本門
四物湯(見潰瘍門)
面部
顴瘍顴疽
顴瘍顴疽漸榴形風熱積熱小腸經瘍起焮紅浮腫痛
疽紫漫硬木麻疼
(註)此二證發於顴骨尖處屬小腸經不論左右初小
漸大如榴發陽分者由風熱而生初起焮紅浮腫
疼痛七日卽潰名為顴瘍毒輕根淺易愈發陰分
者由積熱而生色紫漫腫堅硬麻木疼痛三七方
潰名為顴疽毒甚根深難愈瘍證初宜仙方活命
飲疽證初宜内疏黃連湯或麥靈丹其餘内外治
法俱按癰疽腫瘍潰瘍門
仙方活命飲
内疏黃連湯
麥靈丹(俱見腫瘍門)
顴疔
顴疔初起粟米形證由陽明火毒生堅硬頂凹根深固
寒熱交作麻癢疼
(註)此證生在顴骨之間屬陽明胃經不論左右初如
粟米黃色小皰次如赤豆頂凹堅硬按似疔頭麻
癢疼痛多因過食炙煿藥酒以致胃經積火成毒
而生初宜蟾酥丸或麥靈丹汗之次服黃連消毒
飲淸之外治法同疔門凡疔皆屬迅速之證初覺
卽當急治遲則毒火攻心令人昏憒譫語惡證悉
添多致不救
蟾酥丸(見疔瘡門)
麥靈丹(見腫瘍門)
黃連消毒飲(見頭部百會疽)
面發毒
面發毒在頰車生初少漸多赤豆形腫硬焮疼津黃水
證屬風熱客陽明
(註)此證生面上頰車骨間初生一個漸發數枚形如
赤豆色紅焮痛堅硬似疔時津黃水由風熱客於
陽明上攻而成初宜服荆防敗毒散汗之若胃火
盛則唇焦口渴便燥者卽服凉膈散下之外以淸
凉消毒散敷之卽愈
涼膈散
黃芩薄荷
梔子(生研)連翹(去心)
石膏(生)甘草(生)
芒硝大黃(各等分)
水二鍾苦竹葉二十片煎八分加蜂蜜三匙和服
(方歌)涼膈散醫肺胃熱口渴脣焦便燥結芩薄梔翹石
膏草芒硝大黃苦竹葉
淸涼消毒散
白芨乳香
雄黃天花粉
麝香烏藥
山慈菇黃蘗
各等分共研細末鷄子淸和蜜水調敷
(方歌)淸涼消毒去風熱芨乳雄黃花粉麝烏藥慈菇黃
蘗研鷄淸蜜調毒即滅
荆防敗毒散(見項部腦疽)
面遊風
面遊風燥熱濕成面目浮腫癢蟲行膚起白屑而癢極
破津黃水津血疼
(註)此證生於面上初發面目浮腫癢若蟲行肌膚乾
燥時起白屑次後極癢抓破熱濕盛者津黃水風
燥盛者津血痛楚難堪由平素血燥過食辛辣厚
味以致陽明胃經濕熱受風而成癢甚者宜服消
風散痛甚者宜服黃連消毒飲外抹摩風膏緩緩
取效
摩風膏
麻黃(五錢)羌活(一兩)
白檀香(一錢)升麻(二錢)
白芨(一錢)防風(二錢)
當歸身(一錢)
用香油五兩將藥浸五日文火煠黃卽撈去渣加
黃蠟五錢溶化盡用絹濾過攪冷塗抹瘡上
(方歌)摩風膏抹遊風證麻黃羌活白檀升芨防歸身香
油泡煠黃去渣加蠟凝
消風散(見項部鈕扣風)
黃連消毒飲(見頭部百會疽)
痄腮
痄腮胃熱是其端初起焮痛熱復寒高腫焮紅風與熱
平腫色淡熱濕原
(註)此證一名髭發一名含腮瘡生於兩腮肌肉不着
骨之處無論左右總發端於陽明胃熱也初起焮
痛寒熱往來若高腫色紅焮熱者係胃經風熱所
發若平腫色淡不鮮者由胃經濕熱所生始則俱
以柴胡葛根湯表之若口渴便秘宜四順淸凉飲
解之表裏證俱解腫痛仍作者勢必成膿宜托裏
消毒散托之膿熟者鍼之體虚者宜平補之其餘
治法按癰疽潰瘍門此證初起若過服凉藥令毒
攻喉者險
柴胡葛根湯
柴胡葛根
石膏(煆)花粉
黃芩(各一錢)甘草(五分生)
牛蒡子(炒研)連翹(去心)
桔梗(各一錢)升麻(三分)
水二鍾煎八分不拘時服
(方歌)柴胡葛根發表證痄腮腫痛或平形石膏花粉黃
芩草牛蒡連翹桔梗升
四順淸凉飲
防風梔子(生研)
連翹(去心)甘草(生)
當歸赤芍
羌活(各一錢)大黃(二錢)
水二鍾燈心五十寸煎八分食遠服
(方歌)四順淸凉攻裏強口乾便秘痄腮瘡防風梔子連
翹草歸芍燈心羌大黃
托裏消毒散(見腫瘍門)
頰瘍
頰瘍胃經積熱生初如紅粟漸榴形膿出腫消易斂愈
膿稀難斂漏因成
(註)此證生於耳下頰車骨間由陽明胃經積熱而生
始發如粟色紅漸大如榴初起宜犀角升麻湯淸
解之若失治或過敷寒藥以致肌冷凝結堅硬難
消難潰者宜升陽散火湯宣發之將潰宜托裏消
毒散膿熟鍼之膿出腫退瘡口易斂者則愈或牙
關緊急不開或旁腫不消膿水淸稀因而成漏復
被寒侵瘡孔致生多骨經年纏綿難愈者服桂附
地黃丸外用豆豉餠墊灸艾壯初用九壯以知熱
癢為止每日灸之以朽骨脫出膿漸少而肌漸平
為度兼用紅升丹撚入瘡口内萬應膏蓋貼每日
一易患者當愼起居戒腥發等物漸漸收功
犀角升麻湯
犀角(二錢五分)升麻(一錢七分)
黃芩(八分)白附子(八分煨熟麵裹)
生甘草(五分)白芷(八分)
川芎(八分)羌活(一錢二分)
防風(八分)
水三鍾煎一鍾食遠熱服
(方歌)犀角升麻醫頰瘍色紅初起服之良黃芩白附生
甘草白芷川芎羌活防
升陽散火湯
撫芎(六分)蔓荆子
白芍(酒炒)防風
羌活獨活
甘草(半生半灸)人參(各一錢)
柴胡香附(各一錢五分)
葛根(一錢)升麻(一錢)
殭蠶(一錢五分炒)
生薑一片紅棗肉一枚水三鍾煎一鍾食遠温服
(方歌)升陽散火過敷寒牙义拘急木痛堅撫蔓芍防羌
獨草參柴香附葛升蠶
托裏消毒散(見腫瘍門)
豆豉餠(見灸法内)
紅升丹
萬應膏(俱見潰瘍門)
骨槽風
骨槽風火三焦胃耳前腮頰隱隱疼腐潰筋骨仍硬痛
牙關拘急夾邪風
(註)此證一名牙义發一名穿腮發乃手少陽三焦足
陽明胃二經風火也起於耳前連及腮頰筋骨隱
痛日久腐潰腮之裏外筋骨仍然漫腫硬痛牙關
拘急皆由邪風深襲筋骨故也此證屬在筋骨陰
分故初起腫硬難消潰後瘡口難合多致不救初
起熱不盛者内宜服淸陽散火湯外以淸胃散擦
牙眞君妙貼散敷腮如初起發表之後人壯火盛
者用皂刺大黃甘草節白芷殭蠶下之後減大黃
加生石膏以淸之然亦不可過用寒凉之藥恐其
凝結也有硬腫日久失治不能盡消者膿勢將成
宜用中和湯托之已潰按癰疽潰瘍門治法亦有
過服寒凉以致肌肉堅凝腐臭非理中湯佐以附
子不能回陽非殭蠶不能搜風如法治之諸證俱
減惟牙關拘急不開宜用生薑片墊灸頰車穴二
七壯其穴在耳垂下五分陷中處每日灸之兼用
鍼刺口内牙盡處出血其牙關卽開若寒熱不退
形焦體削痰盛不食或口内腐爛甚則穿腮落齒
者俱為逆證當腐爛之初治法卽同牙疳亦不過
稍盡人事耳
淸胃散
薑黃白芷
細辛川芎
各等分共硏細末先以鹽湯潄口擦牙痛處
(方歌)淸胃散擦牙腫疼薑黃白芷細辛芎同研先以鹽
湯潄後擦此藥有竒功
中和湯
白芷桔梗
人參黃耆(各一錢)
藿香(五分)肉桂(五分)
甘草白术(土炒)
川芎當歸
白芍(各一錢酒炒)麥門冬(五分去心)
水二鍾薑三片棗二枚煎八分加酒一杯食遠服
(方歌)中和湯治骨槽風日久不消欲潰膿芷桔參耆藿
桂草术芎歸芍麥門冬
理中湯(見潰瘍門)
真君妙貼散(見腫瘍門)
升陽散火湯(方見頰瘍)
發頤
發頤腫痛結核般經屬陽明身熱寒傷寒疹毒汗失表
腫至咽喉調治難
(註)此證又名汗毒發於頤頷之間屬足陽明胃經初
起身發寒熱腫如結核微熱微痛漸腫如桃如李
疼痛倍增由傷寒發汗未盡或疹形未透壅積而
成初起宜荆防敗毒散汗之外以二味拔毒散敷
之即消如消之不應者腫痛日增勢必潰膿宜服
托裏透膿湯潰後按癰疽潰瘍門治法若此證失
於調治或誤投寒凉尅伐之藥毒必内陷腫至咽
喉痰湧氣堵湯水難嚥者逆
荆防敗毒散(見項部腦疽)
二味拔毒散(見腫瘍門)
托裏透膿湯(見頭部侵腦疽)
時毒
時毒初發類傷寒漫腫無頭在項間因感四時不正氣
治分壯弱疏解痊
(註)此證初起狀類傷寒憎寒發熱令人恍惚不寧肢
體痠疼或兼咽痛一二日間發於項腮頷頤作腫
無頭漸漸焮赤疼痛或似結核有根漫腫色赤俱
由感冒四時不正邪氣客於經絡釀結而成非發
於病後之頤毒也惟在醫者精察瘡色辨别虛實
治法須宜疏解不可驟用寒凉致毒不外發而内
攻咽喉者險矣初服荆防敗毒散汗之其腫不消
者宜服連翹消毒飲腫仍不消膿勢將成壯者宜
服透膿散弱者宜服托裏透膿湯外敷二味拔毒
散膿熟鍼之潰按癰疽潰瘍門治法
荆防敗毒散(見項部腦疽)
連翹消毒飲(見背部酒毒發)
透膿散(見腫瘍門)
托裏透膿湯(見頭部侵腦疽)
二味拔毒散(見腫瘍門)
鳳眉疽
鳳眉疽生兩眉棱形如長瓜漫腫紅膀胱小腸肝膽熱
煩悶嘔逆不食凶
(註)此疽亦名眉發生於眉棱無論左右俱屬足太陽
膀胱手太陽小腸足厥隂肝足少陽膽四經積熱
所致形長如瓜疼痛引腦二目合腫堅硬色赤按
之有根六日内刺之得膿則吉無膿則險甚則十
四日不潰煩悶嘔逆不食者凶初宜服仙方活命
飲次服托裏透膿湯速潰為妙遲則恐攻眼損睛
矣其餘内外治法按癰疽潰瘍門
仙方活命飲(見腫瘍門)
托裏透膿湯(見頭部侵腦疽)
眉心疽
眉心疽生在印堂硬腫為疽浮腫瘍督經風熱氣凝滯
根堅木痛當疔防
(註)此證生於兩眉中間疽名曰印堂疽毒初起色暗
根平腫硬疼痛至二十一日腐潰出稠膿者順無
膿黑陷者逆瘍名曰面風毒瘍毒初起色赤浮腫
焮痛易治七日潰膿若色黑木痛麻癢太過根硬
如鐵釘之狀寒熱並作即眉心疔也俱由督衇經
風熱壅結氣滯所成疽瘍二證俱按百會疽眉心
疔治法同疔
龍泉疽
龍泉疽起在人中麻癢堅疼赤豆形上焦風熱攻督衇
憎寒壯熱治同疔
(註)此證生於水溝穴即人中是也屬督衇經形如赤
豆勢小根深堅硬木痛色紫頂焦寒熱交作不時
麻癢由上焦風熱攻於督衇而成宜按疔門急速
治之遲則毒氣内攻令人煩悶惡心乾嘔神亂昏
憒腮項俱腫多致不救
虎髭毒
虎髭毒在頦下生胃腎積熱久任經癰焮腫痛速潰易
疽堅硬痛麻癢疔
(註)此毒一名頦癰腫痛焮赤速潰易治一名承漿疽
堅硬痛腫遲潰難治若根深形小似豆麻癢痛甚
惡寒發熱心煩作嘔者疔也當從疔治皆由過食
炙煿以致胃腎二經積熱上攻任衇而成癰疽二
證初起宜服仙方活命飲加升麻桔梗消之若便
秘脣焦大渴者宜内疏黃連湯淸之其餘内外治
法俱按癰疽腫瘍潰瘍門初起麻癢如疔治法按
疔門
仙方活命飲
内疏黃連湯(俱見腫瘍門)
燕窩瘡
燕窩瘡在下頦生如攅粟豆癢熱疼形類黃水瘡破爛
此證原來濕熱成
(註)此證生於下頦俗名羊鬍子瘡初生小者如粟大
者如豆色紅熱痒微痛破津黃水形類黃水瘡浸
滛成片但疙&KR1792;如攅由脾胃濕熱而成宜服芩連
平胃湯外搽碧玉散即效
芩連平胃湯
黃芩(一錢五分)黃連(一錢)
厚朴(一錢薑炒)蒼术(二錢炒)
甘草(五分生)陳皮(一錢)
水二鍾薑一片煎八分食後服
(方歌)芩連平胃燕窩瘡除濕淸熱服更良薑炒厚朴蒼
术草陳皮同煎引生薑
碧玉散
黃蘗末紅棗肉(各五錢性燒炭存)
共研極細末香油調搽患處
(方歌)碧玉散搽燕窩瘡色紅疙&KR1792;津水黃棗炭蘗末香
油拌消疼止癢滲濕方
雀斑
雀斑淡黃碎點形火鬱孫絡血風成犀角升麻丸常服
正容散洗漸無蹤
(註)此證生於面上其色淡黃碎點無數由火鬱於孫
絡之血分風邪外搏發為雀斑宜常服犀角升麻
丸並治一切粉刺酒刺䵟&KR0845;靨子等證外用時珍
正容散早晩洗之以澤其肌久久自愈亦有水虧
火滯而生雀斑者宜服六味地黃丸
犀角升麻丸
犀角(一兩五錢)升麻(一兩)
羌活(一兩)防風(一兩)
白附子(五錢)白芷(五錢)
生地黃(一兩)川芎(五錢)
紅花(五錢)黃芩(五錢)
甘草(二錢五分生)
各為細末合均蒸餅為小丸每服二錢食遠臨卧
用茶淸送下
(方歌)犀角升麻治雀斑䵟&KR0845;靨子亦能痊犀升羌防白
附芷生地芎紅芩草丸
時珍正容散
猪牙皂角紫背浮萍
白梅肉甜櫻桃枝(各一兩)
焙乾兌鷹糞白三錢共研為末每早晚用少許在
手心内水調濃搓面上良久以温水洗面用至七
八日後其斑皆没神效
(方歌)正容散洗雀斑容猪牙皂角紫浮萍白梅櫻桃枝
鷹糞研末早晩水洗靈
六味地黃丸
懷熟地(八兩)山萸肉
懷山藥(各四兩炒)白茯苓
丹皮澤瀉(各三兩)
共為細末煉蜜為丸如梧桐子大每服二錢空心
淡鹽湯送下
(方歌)六味地黃善補隂能滋腎水並生津萸苓山藥丹
皮瀉研末蜜丸服最神
黑痣
黑痣生面黴點斑小如黍粒豆形圓孫絡之血陽束結
挑破水晶膏點痊
(註)此證生於面部形如黴點小者如黍大者如豆比
皮膚高起一線有自幼生者亦有中年生者由孫
絡之血滯於衞分陽氣束結而成宜用線鍼挑破
以水晶膏點之三四日結痂其痣自落用貝葉膏
貼之兼戒醬醋愈後無痕
水晶膏
礦子石灰水化開取末五錢又用濃鹻水多半茶鍾
浸於石灰末内以鹻水高石灰二指為度再以糯米
五十粒撒於灰上如鹻水滲下陸續添之泡一日一
夜冬天兩日一夜將米取出搗爛成膏挑少許點於
痣上不可太過恐傷好肉
(方歌)水晶膏能點黑痣鹻水浸灰入糯米一日一夜米
泡紅取出搗膏效無比
貝葉膏(見潰瘍門)
黧黑皯&KR0845;
皯&KR0845;如塵久炲暗原於憂思抑鬱成大如蓮子小赤豆
玉容久洗自然平
(註)此證一名黧黑斑初起色如塵垢日久黑似煤形
枯暗不澤大小不一小者如粟粒赤豆大者似蓮
子芡實或長或斜或圓與皮膚相平由憂思抑鬱
血弱不華火燥結滯而生於面上婦女多有之宜
以玉容散早晩洗之常用美玉磨之久久漸退而
愈戒憂思勞傷忌動火之物
玉容散
白牽牛團粉
白歛白細辛
甘松白鴿糞
白芨白蓮蕊
白芷白术
白殭蠶白茯苓(各一兩)
荆芥獨活
羌活(各五錢)白附子
鷹條白白扁豆(各一兩)
防風(五錢)白丁香(一兩)
共研末每用少許放手心内以水調濃搽搓面上
良久再以水洗面早晚日用二次
(方歌)玉容散退黧皯&KR0845;牽牛團粉歛細辛甘松鴿糞及
蓮蕊芷术殭蠶白茯苓荆芥獨羌白附子鷹條白
扁豆防風白丁香共硏為末早晚洗面去斑容
御纂醫宗金鑑卷六十三
御纂醫宗金鑑卷六十三
編輯外科心法要訣
頭部
百會疽
百會疽在巔頂結經屬督衇百會穴初如粟米漸如錢
甚似葡萄堅似鐵高腫熱實淸毒火平塌陽虛温補怯
腫連耳項動痰聲七日不潰命必絶
(註)此百會疽又名玉頂發生在巔頂正中屬督衇經
百會穴由膏粱太過火毒凝結而成初起形如粟
米漸腫根大如錢甚則形似葡萄堅硬如鐵高尖
紅腫焮熱疼痛瘡根收束憎寒壯熱大渴隨飲隨
乾口苦脣焦便秘煩躁衇見洪數者此屬氣實宜
服黃連消毒飲以清毒火外敷冲和膏若漫腫平
塌紫暗堅硬臖痛根散惡寒便瀉衇見細數者此
屬陽虛宜服十全大補湯以温補之外敷回陽玉
龍膏若面赤過煩口乾不渴脣潤者此屬陽虚浮
泛宜服桂附地黃丸引火歸源更用生附子餅置
兩足心涌泉穴各灸五壯以洩其毒初起貼琥珀
膏已潰糝黃靈藥太乙膏蓋貼腐盡再易生肌之
藥治之若腫連耳項痰如拽鋸七日無膿不潰神
昏者命必絶矣
黃連消毒飲
蘇木(二分)甘草(三分)
陳皮(二分)桔梗(五分)
黃芩(五分)黃蘗(五分)
人參(三分)藁本(五分)
防己(五分)防風(四分)
知母(四分)羌活(一分)
獨活(四分)連翹(四分)
黃連(一錢)生地黃(四分)
黃耆(二錢)澤瀉(二分)
當歸尾(四分)
水煎食遠温服
(方歌)黃連消毒淸毒火諸般火證服最良蘇木甘草陳
皮桔芩蘗人參藁二防知母羌活獨活等連翹黃
連生地黃黃耆澤瀉當歸尾服後最忌飲寒凉
冲和膏
回陽玉龍膏(俱見腫瘍門)
生肌散
十全大補湯
黃靈藥
太乙膏(俱見潰瘍門)
桂附地黃丸
附子餅(見前灸法)
琥珀膏(見後髮際瘡)
透腦疽
透腦疽生百會前形如鷄子痛而堅輭漫膿稀虛塌陷
紅硬膿稠實腫尖
(註)此證生於百會穴之前顖門之際亦由督衇經火
毒而成初如粟米漸如鷄子堅硬疼痛瘡頂塌陷
根脚漫腫色暗者屬虛若色紅腫硬頂尖膿稠者
屬實速潰者順遲潰透腦髓者逆其腫潰内外治
法俱按百會疽
侵腦疽
侵腦疽生透腦旁濕火攻發屬太陽穴名五處知其位
紅順紫逆要審詳
(註)此疽生於透腦疽側下由太陽膀胱經濕火而成
穴名五處紅腫高起焮熱疼痛膿色如蒼蠟者屬
氣血俱實順而易治若紫陷無膿根脚散大者屬
氣血兩虛逆而難治初起宜服荆防敗毒散汗之
次服内疏黃連湯下之將潰服托裏透膿湯已潰
服托裏排膿湯外貼琥珀膏圍敷冲和膏其餘内
外治法俱按癰疽潰瘍門
托裏透膿湯
人參白术(土炒)
穿山甲(炒研)白芷(各一錢)
升麻甘草節(各五分)
當歸(二錢)生黃耆(三錢)
皂角刺(一錢五分)靑皮(五分炒)
水三鍾煎一鍾病在上部先飲煮酒一鍾後熱服
此藥病在下部先服藥後飲酒瘡在中部藥内兌
酒半鍾熱服
(方歌)托裏透膿治癰疽已成未潰服之宜參术甲芷升
麻草當歸黃耆刺靑皮
荆防敗毒散(見項部腦疽)
内疏黃連湯
冲和膏(俱見腫瘍門)
托裏排膿湯(見項部魚尾毒)
琥珀膏(見髮際瘡内)
佛頂疽
佛頂疽屬督上星陰陽不調毒熱成不論虛實皆險證
潰爛黑陷必然凶
(註)此證一名頂門疽生於頭頂顖門之前屬督衇經
上星穴由藏府陰陽不調熱毒上壅而成色紫堅
硬腫痛衇洪大而數者為實衇微細而數者為虛
皆屬險證若潰爛黑陷六衇散大神昏譫語二便
閉結者為逆首尾内外治法俱按百會疽
額疽
額疽生額火毒成左右膀胱正督經頂陷焦紫無膿重
高聳根收紅腫輕
(註)此證生前額正中者屬督衇經或生左右額角者
屬膀胱經總由火毒而成初起瘡頂塌陷乾焦色
紫不生大膿者其勢重而屬險也若紅腫高聳瘡
根收束者其勢輕而屬順也初服荆防敗毒散汗
之次服仙方活命飲消之將潰氣虛者宜服托裏
透膿湯氣實者宜服透膿散外敷冲和膏已潰宜
服托裏排膿湯外貼琥珀膏其餘内外治法俱按
癰疽潰瘍門
荆防敗毒散(見項部腦疽)
仙方活命飲(見腫瘍門)
托裏透膿湯(見前侵腦疽)
透膿散
冲和膏(俱見腫瘍門)
托裏排膿湯(見項部魚尾毒)
琥珀膏(見髮際瘡内)
勇疽
勇疽眥後太陽穴膽經怒火伏鼠形七日不潰毒攻眼
黃膿為吉黑血凶
(註)此證一名勇疽又名腦發疽屬足少陽膽經怒火
而成生於目小眥之後五分生在太陽穴者無論
左右皆可以生初起如粟漸腫疼痛形如伏鼠面
目浮腫七日信膿不潰火毒攻睛腐爛損目若十
一日鍼出黃膿毒從膿解為順易治若出紫黑血
者係氣虛不能化毒為逆難治初服仙方活命飲
淸解之毒甚宜服内疏黃連湯外敷二味拔毒散
其將潰已潰内外治法俱按癰疽腫瘍潰瘍門潰
後避風忌水
仙方活命飲
内疏黃連湯
二味拔毒散(俱見腫瘍門)
鬢疽
鬢疽三焦膽二經證由慾怒火凝成此經氣多而血少
潰腐惟宜少見膿
(註)此證發於鬢角屬手少陽三焦足少陽膽二經由
於相火妄動外受風熱更因性情急怒慾念火生
凝結而成此二經俱屬氣多血少最難腐潰更兼
鬢角肌肉澆薄不宜鍼灸候其自潰潰後不宜多
見膿膿多者過耗血液難歛初起宜服柴胡淸肝
湯解之膿成者宜托裏消毒散托之外敷二味拔
毒散已潰内外治法俱按癰疽潰瘍門
柴胡淸肝湯
柴胡生地(各一錢五分)
當歸(二錢)赤芍(一錢五分)
川芎一(錢)連翹(二錢去心)
生蒡子(一錢五分炒硏)黃芩(一錢)
生梔子(硏)天花粉
甘草節防風(各一錢)
水二鍾煎八分食遠服
(方歌)柴胡淸肝治怒證宣血通解毒良四物生用柴
翹蒡黃芩梔粉草節防
托襄消毒散
二味拔毒散(俱見腫瘍門)
夭疽銳毒
夭疽居左銳毒右經屬膽腑生耳後謀慮太過鬱火成
此處肉薄當急救
(註)此二證左為夭疽右為銳毒俱生耳後一寸三分
高骨之後天者不盡天年謂之夭銳者如鋒刃之
銳利言毒甚也得此二證愈者甚少初起俱如黍
粒漸腫如瓜堅硬平塌紫暗不澤較諸瘡疼痛倍
增名雖各異而左右耳後俱屬足少陽膽經由謀
慮不决鬱火凝結而成此處皮肉澆薄氣多血少
終屬險證急當治之遲則熱氣下入淵液前傷任
衇内薰肝肺惡證悉添必致不救若紅腫速潰者
順堅硬黑陷者逆如果投方應證亦只十全四五
也初宜服柴胡淸肝湯消解之膿將成宜服托裏
消毒散虛者十全大補湯托補之外俱敷烏龍膏
其餘内外治法俱按癰疽腫潰瘍門(淵液膽經穴名)
柴胡淸肝湯(見前鬢疽)
托裏消毒散
烏龍膏(俱見腫瘍門)
十全大補湯(見潰瘍門)
耳後疽
耳後疽生耳摺間三焦風毒膽火炎紅腫有頭焮為順
黑陷臖痛冷潰難
(註)此證生於耳摺之間無論左右屬三焦經風毒兼
膽經怒火上炎而成初起如粟漸增腫痛小者如
杏大者如桃若紅腫有頭焮熱易潰稠膿者為順
若黑陷堅硬臖痛引腦甚則頂頰肩肘俱痛不熱
遲潰紫血者為逆初治法同夭疽已潰内外治法
俱按癰疽潰瘍門又有初起失於托裏或誤食寒
凉則毒不能外發遂攻耳竅膿從耳竅出者名為
内潰屬虛多服十全大補湯大抵少年得此證者
其愈最緩老年得此證者易於成漏
十全大補湯(見潰瘍門)
耳發
耳發三焦風熱成初椒漸若蜂房形赤腫疼痛生輪後
黃膿屬吉紫血凶
(註)此證生於耳後屬三焦經風熱相薄而成初如椒
粒漸腫若蜂房將腐亦多眼孔焮赤疼痛腫連耳
輪蓋發者乃癰證之毒甚者也不可聽其自潰恐
潰遲膿通耳竅當在十一日後剪破瘡頂出黃白
膿者屬吉為順出紫鮮血者屬凶為逆初起俱宜
服仙方活命飲消之外敷二味拔毒散其餘内外
治法俱按癰疽潰瘍門
仙方活命飲(見腫瘍門)
二味拔毒散(見腫瘍門)
耳根毒
耳根毒初痰核形腫如伏鼠焮赤疼三焦風火膽怒氣
暴腫潰速非疽癰
(註)此證生於耳後初起形如痰核漸增腫勢狀如伏
鼠焮赤疼痛由三焦風火膽經怒氣上冲凝結而
成但此證暴腫潰速根淺易愈非若癰疽之勢大
毒甚也初起寒熱往來宜服荆防敗毒散汗之發
熱痛甚者仙方活命飲消之膿成者服透膿散虛
者服托裏透膿湯潰後外撒紅靈藥貼太乙膏膿
盡換搽生肌玉紅膏生肌斂口若遇虛者膿水淸
稀或瘡口斂遲即服香貝養榮湯補之自斂
仙方活命飲(見腫瘍門)
荆防敗毒散(見項部腦疽)
透膿散(見腫瘍門)
托裏透膿湯(見前侵腦疽)
紅靈藥
生肌玉紅膏
太乙膏(俱見潰瘍門)
香貝養榮湯(見項部石疽)
玉枕疽
玉枕疽屬督衇經證由積熱風邪乘枕骨微上腦戶穴
高腫為順紫陷凶
(註)此證由督衇經積熱外受風邪凝結而成生在玉
枕骨尖微上腦戶穴初起如粟麻癢相兼寒熱往
來口渴便秘漸增堅硬大者如茄小如鵝卵紅活
高腫潰出稠膿者屬吉而順也若紫暗塌陷潰出
血水者屬凶險也初則俱服神授衞生湯消解之
虛者宜服托裏消毒散外敷冲和膏其餘内外治
法俱按癰疽腫潰瘍門
神授衞生湯
托裏消毒散
冲和膏(俱見腫瘍門)
腦後發
腦後發生在督經熱結風府粟腫疼紅活易潰稠膿順
紫暗難潰血水凶
(註)此證屬督衇經枕骨之下風府穴由積熱外受風
邪凝結而成初如粟米焮腫作疼痛引頭頂肩項
氣粗鼻塞漸大如盤如盌紅活速潰出稠膿者順
紫暗難潰時津血水者逆初起内外治法按玉枕
疽其餘内外治法俱按癰疽腫潰瘍門
腦鑠
腦鑠項後如横木精涸毒火上乘生黑如竈烟牛脣硬
木痛未腐水流淸急施桑艾法至痛火燎刺痛屬陽經
速服仙方活命飲若見七惡定然凶
(註)此證生於督衇經風府穴由陰精枯涸毒火乘之
而生初起形如椒粒堅硬紫暗漸腫如横木甚則
上至顛頂下至大椎色如竈烟硬若牛脣未膿皮
先腐爛時流淸水肌肉冰冷輕者木痛重者毒氣
將陷全不知疼宜急施桑柴烘法或艾壯灸法以
痛為度速服仙方活命飲以舒解其毒七日之後
不發長不生大膿者宜服十全大補湯救之投補
藥不應者難治若初起熱如火燎刺痛屬陽證速
服黃連消毒飲外敷回陽玉龍膏此證若首尾純
見五善之證者屬順見七惡之證者屬逆也其餘
内外治法俱按癰疽腫潰瘍門
桑柴烘法
艾壯灸法(俱見首卷)
仙方活命飲(見腫瘍門)
十全大補湯(見潰瘍門)
黃連消毒飲(見前百會疽)
回陽玉龍膏(見腫瘍門)
油風
油風毛髮乾焦脫皮紅光亮癢難堪毛孔風襲致傷血
養眞海艾砭血痊
(註)此證毛髮乾焦成片脫落皮紅光亮癢如蟲行俗
名鬼剃頭由毛孔開張邪風乘虛襲入以致風盛
燥血不能榮養毛髮宜服神應養眞丹以治其本
外以海艾湯洗之以治其標若躭延年久宜鍼砭
其光亮之處出紫血毛髮庶可復生
神應養眞丹
羌活木瓜
天麻白芍
當歸菟絲子
熟地(酒蒸搗膏)川芎
等分為末入地黃膏加蜜丸桐子大每服百丸温
煮酒或鹽湯任下
(方歌)神應養眞治油風養血消風髮復生羌歸木瓜天
麻芍菟絲熟地與川芎
海艾湯
海艾菊花
藁本蔓荆子
防風薄荷
荆穗藿香
甘松(各二錢)
水五六碗同藥煎數滾連湯共入厰口鉢内先將
熱氣薰面候湯少温用布蘸洗日洗二三次洗後
避風忌魚腥發物
(方歌)海艾湯治油風癢先薰後洗善消風菊藁蔓荆風
薄穗藿香海艾與甘松
白屑風
白屑風生頭與面燥癢日久白屑見肌熱風侵成燥化
換肌潤肌醫此患
(註)此證初生髮内延及面目耳項燥癢日久飛起白
屑脫去又生由肌熱當風風邪侵入毛孔鬱久燥
血肌膚失養化成燥證也宜多服祛風換肌丸若
肌膚燥裂者用潤肌膏擦之甚效
祛風換肌丸
大胡麻蒼术(炒)
牛膝(酒洗)石菖蒲
苦參何首烏(生)
花粉葳靈仙(各二兩)
當歸身川芎
甘草(各一兩生)
右為細末陳煮酒跌丸菉豆大每服二錢白滚水
送下忌魚腥發物火酒
(方歌)換肌丸治白屑風燥癢日增若蟲行風燥血分失
潤養叠起白屑落復生歸芎胡麻蒼术膝菖蒲花
粉草葳靈苦參何首烏為末煮酒跌丸菉豆形
潤肌膏
香油(四兩)奶酥油(二兩)
當歸(五錢)紫草(一錢)
將當歸紫草入二油内浸二日文火煠焦去渣加
黃蠟五錢溶化盡用布濾傾盌内不時用柳枝攪
冷成膏每用少許日擦二次
(方歌)潤肌膏擦白屑風肌膚燥癢用更靈酥香二油歸
紫草煠焦加蠟濾攪凝
秃瘡
秃瘡風熱化生蟲騷癢難堪却不疼白痂如錢生髮内
宜服通聖擦膏靈
(註)此證頭生白痂小者如豆大者如錢俗名錢癬又
名肥瘡多生小兒頭上騷癢難堪却不疼痛日久
延漫成片髮焦脫落即成秃瘡又名癩頭瘡由胃
經積熱生風而成宜用防風通聖散料醇酒浸焙
為細末每服一錢或二錢量其壯弱用之食後白
滚湯調下服至頭上多汗為驗初起肥瘡宜擦肥
油膏用久則效己成秃瘡者先宜艾葉鴿糞煎湯
洗淨瘡痂再用豬肉湯洗之隨擦躑躅花油以殺
蟲散風蟲死則癢止風散則髮生血潮則肌膚潤
久擦甚效
防風通聖散
防風當歸
白芍(酒炒)芒硝
大黃連翹
桔梗川芎
石膏(煆)黃芩
薄荷麻黃
滑石(各一兩)荆芥
白术(土炒)山梔子(各二錢五分)
甘草(二兩生)
共為末
(方歌)防風通聖治秃瘡胃經積熱致風傷連翹梔子麻
黃桔白术歸芎滑石防黃芩甘草石膏芍薄荷荆
芥並硝黃共末酒拌晒乾碾白湯調服發汗良
肥油膏
番木鱉(六錢)當歸
藜蘆(各五錢)黃蘗
苦參杏仁
狼毒白附子(各三錢)
鯉魚膽(二個)
用香油十兩將前藥入油内熬至黑黃色去渣加
黃蠟一兩二錢溶化盡用布濾過罐收每用少許
用藍布裹於手指蘸油擦瘡
(方歌)肥油膏能治肥瘡散風殺蟲長髮強黃蘗苦參白
附子番鱉狼毒杏仁良藜蘆當歸鯉魚膽煠焦入
蠟實竒方
躑躅花油方
躑躅花根四兩搗爛用菜油一盌煠枯去渣加黃蠟
少許布濾候冷青布蘸擦日用三次氊帽戴之勿令
見風
(方歌)躑躅花油療秃瘡驅蟲止癢擦之良躑躅花根硏
極爛菜油煠枯入蠟強
螻蛄癤
螻蛄癤即蟺拱頭勢小勢大各有由胎毒堅小多衣膜
暑熱形大功易收
(註)此證多生小兒頭上俗名貉㺁未破如曲蟺拱頭
破後形似螻蛄串穴有因胎中受毒者其瘡腫勢
雖小而根則堅硬潰破雖出膿水而堅硬不退瘡
口收斂越時復發本毒未罷他處又生甚屬纏綿
難斂宜用三品一條鎗插於孔内化盡堅硬衣膜
換撒生肌散貼玉紅膏以收斂之不致再發也亦
有暑熱成毒者大如梅李相聯三五枚潰破膿出
其口不斂日久頭皮串空亦如螻蛄串穴之狀宜
貼紺珠膏拔盡膿毒將所串之空皮剪通使無藏
膿之處用米泔水日洗一次乾撒生肌散貼萬應
膏甚效有因瘡口開張日久風邪襲入以致瘡口
周圍作癢抓破津水相延成片形類黃水瘡者宜
用敗銅散搽之忌魚腥發物
三品一條鎗
白砒(一兩五錢)明礬(三兩)
砒礬二味共為細末入小罐内加炭火煆紅青烟
已盡叠起白烟片時約上下紅徹住火取罐安地
上一宿取出約有砒礬淨末一兩加雄黃二錢四
分乳香一錢二分共硏極細厚糊搓成線條陰乾
瘡有孔者插入孔內無孔者先用鍼通孔竅早晩
插藥二條插至三日後孔大者每插十餘條插至
七日孔内藥條滿足方住患處四邊自然裂開大
縫共至十四日前後其堅硬衣膜及疔核瘰癧痔
漏諸管自然落下隨用湯洗搽玉紅膏虛者兼服
健脾補劑自然收斂
(方歌)神竒三品一條鎗能醫堅硬衣膜瘡雄乳白砒礬
生用硏末煆煉搓條良
敗銅散
化銅舊罐子一個硏為細末用香油調敷自能滲濕
祛癢瘡口易歛
(方歌)敗銅散治潰風傷騷癢破津脂水瘡化銅舊罐硏
細末香油調敷滲濕良
紺珠膏
萬應膏
生肌散
玉紅膏(俱見潰瘍門)
髮際瘡
髮際瘡生髮際邊形如黍豆癢疼堅頂白肉赤初易治
胖人肌厚最纏綿
(註)此證生項後髮際形如黍豆頂白肉赤堅硬痛如
錐刺癢如火燎破津膿水亦有浸滛髮内者此由
内鬱濕熱外兼受風相搏而成也初宜紺珠丹汗
之次用酒製防風通聖散清解之外搽黃連膏效
惟胖人項後髮際肉厚而多摺紋其髮反刺瘡内
因循日久不瘥又兼受風寒凝結形如卧瓜破爛
津水時破時歛俗名謂之肉龜經年不愈亦無傷
害常用琥珀膏貼之可稍輕也
琥珀膏
定粉(一兩)血餘(八錢)
輕粉(四錢)銀硃(七錢)
花椒(十四粒)黃蠟(四兩)
琥珀(五分末)麻油(十二兩)
將血餘花椒麻油煠焦撈去渣下黃蠟溶化盡用
夏布濾淨傾入磁盌内預將定粉銀硃輕粉琥珀
四味各硏極細共合一處徐徐下入油内用柳枝
不時攪之以冷為度綿燕脂攤貼紅綿紙攤貼亦
可
(方歌)琥珀膏能治諸瘡活瘀解毒化腐良定血輕椒
蠟珀麻油熬膏亦療瘍
紺珠丹(卽萬靈丹見腫瘍門)
防風通聖散(見前秃瘡)
黃連膏(見鼻部鼻瘡)
頭風傷目
頭風引目眉棱痛風火寒痰有四因或由楊梅毒攻頂
或因產後被風侵
(註)此證畏寒惡風其痛走注不定得煖少減者風痛
也寒熱口苦大渴二便秘不眠者火痛也手足厥
冷面青脣白氣逆不渴小水白者寒痛也身重肢
痠胸煩作嘔口吐痰沫者痰痛也以上四證舊有
古方羌活冲和湯倍川芎加菊花隨經形證加引
治之倘若因循失治風攻眉棱痠痛眼皮跳動漸
攻睛珠起藍雲遮睛多致損目若只眉棱痠痛以
碧雲散常吸之甚效
羌活冲和湯
防風白芷(各一錢)
細辛甘草(各五分生)
生地蒼术
黃芩(各一錢)羌活(一錢五分)
川芎(二錢)
引加葱頭三根生薑一片紅棗肉二枚水煎食遠
服
痛由頂後起屬膀胱經倍羌活加藁本
痛由耳後起屬膽經加柴胡
痛由太陽牽引頭額兩目屬胃經倍白芷加葛根
煆石膏
頭痛兼有腹痛身重屬脾經倍蒼术
頭痛兼有足冷氣逆屬腎經倍細辛甚者加麻黃
生附子減黃芩
頭痛兼有嘔涎沫者手足厥冷屬肝經加吳茱萸
頭痛有火熱渴倍酒洗黃芩加生石膏
便秘者加生大黃
頭痛吐痰涎四肢不冷者加半夏
(方歌)冲和頭風風傷目風火寒痰四因生日久眉棱痠
痛跳遮睛損目此能淸防風白芷細辛草生地蒼
芩羌活芎詳在隨加引經藥葱薑紅棗水煎成
碧雲散
川芎鵝不食草(各一兩)
細辛辛荑(各二錢)
青黛(一錢)
共為細末患者口噙凉水令人以蘆筒吹入左右
鼻孔内取嚏為效每用少許鼻常吸之其效緩
(方歌)碧雲散去頭風證眉棱痠痛更堪醫鵝不食草辛
荑黛芎細同研用最宜
貼兩太陽穴法治頭痛如破
雀腦川芎白附子(各等分)
研末葱汁調稠紙攤貼左右太陽穴效
產後風寒侵腦頭痛不可發汗宜用四物湯倍川芎
加荆芥穗服之其效緩
楊梅毒入腦髓以致頭痛者治在本門
四物湯(見潰瘍門)
面部
顴瘍顴疽
顴瘍顴疽漸榴形風熱積熱小腸經瘍起焮紅浮腫痛
疽紫漫硬木麻疼
(註)此二證發於顴骨尖處屬小腸經不論左右初小
漸大如榴發陽分者由風熱而生初起焮紅浮腫
疼痛七日卽潰名為顴瘍毒輕根淺易愈發陰分
者由積熱而生色紫漫腫堅硬麻木疼痛三七方
潰名為顴疽毒甚根深難愈瘍證初宜仙方活命
飲疽證初宜内疏黃連湯或麥靈丹其餘内外治
法俱按癰疽腫瘍潰瘍門
仙方活命飲
内疏黃連湯
麥靈丹(俱見腫瘍門)
顴疔
顴疔初起粟米形證由陽明火毒生堅硬頂凹根深固
寒熱交作麻癢疼
(註)此證生在顴骨之間屬陽明胃經不論左右初如
粟米黃色小皰次如赤豆頂凹堅硬按似疔頭麻
癢疼痛多因過食炙煿藥酒以致胃經積火成毒
而生初宜蟾酥丸或麥靈丹汗之次服黃連消毒
飲淸之外治法同疔門凡疔皆屬迅速之證初覺
卽當急治遲則毒火攻心令人昏憒譫語惡證悉
添多致不救
蟾酥丸(見疔瘡門)
麥靈丹(見腫瘍門)
黃連消毒飲(見頭部百會疽)
面發毒
面發毒在頰車生初少漸多赤豆形腫硬焮疼津黃水
證屬風熱客陽明
(註)此證生面上頰車骨間初生一個漸發數枚形如
赤豆色紅焮痛堅硬似疔時津黃水由風熱客於
陽明上攻而成初宜服荆防敗毒散汗之若胃火
盛則唇焦口渴便燥者卽服凉膈散下之外以淸
凉消毒散敷之卽愈
涼膈散
黃芩薄荷
梔子(生研)連翹(去心)
石膏(生)甘草(生)
芒硝大黃(各等分)
水二鍾苦竹葉二十片煎八分加蜂蜜三匙和服
(方歌)涼膈散醫肺胃熱口渴脣焦便燥結芩薄梔翹石
膏草芒硝大黃苦竹葉
淸涼消毒散
白芨乳香
雄黃天花粉
麝香烏藥
山慈菇黃蘗
各等分共研細末鷄子淸和蜜水調敷
(方歌)淸涼消毒去風熱芨乳雄黃花粉麝烏藥慈菇黃
蘗研鷄淸蜜調毒即滅
荆防敗毒散(見項部腦疽)
面遊風
面遊風燥熱濕成面目浮腫癢蟲行膚起白屑而癢極
破津黃水津血疼
(註)此證生於面上初發面目浮腫癢若蟲行肌膚乾
燥時起白屑次後極癢抓破熱濕盛者津黃水風
燥盛者津血痛楚難堪由平素血燥過食辛辣厚
味以致陽明胃經濕熱受風而成癢甚者宜服消
風散痛甚者宜服黃連消毒飲外抹摩風膏緩緩
取效
摩風膏
麻黃(五錢)羌活(一兩)
白檀香(一錢)升麻(二錢)
白芨(一錢)防風(二錢)
當歸身(一錢)
用香油五兩將藥浸五日文火煠黃卽撈去渣加
黃蠟五錢溶化盡用絹濾過攪冷塗抹瘡上
(方歌)摩風膏抹遊風證麻黃羌活白檀升芨防歸身香
油泡煠黃去渣加蠟凝
消風散(見項部鈕扣風)
黃連消毒飲(見頭部百會疽)
痄腮
痄腮胃熱是其端初起焮痛熱復寒高腫焮紅風與熱
平腫色淡熱濕原
(註)此證一名髭發一名含腮瘡生於兩腮肌肉不着
骨之處無論左右總發端於陽明胃熱也初起焮
痛寒熱往來若高腫色紅焮熱者係胃經風熱所
發若平腫色淡不鮮者由胃經濕熱所生始則俱
以柴胡葛根湯表之若口渴便秘宜四順淸凉飲
解之表裏證俱解腫痛仍作者勢必成膿宜托裏
消毒散托之膿熟者鍼之體虚者宜平補之其餘
治法按癰疽潰瘍門此證初起若過服凉藥令毒
攻喉者險
柴胡葛根湯
柴胡葛根
石膏(煆)花粉
黃芩(各一錢)甘草(五分生)
牛蒡子(炒研)連翹(去心)
桔梗(各一錢)升麻(三分)
水二鍾煎八分不拘時服
(方歌)柴胡葛根發表證痄腮腫痛或平形石膏花粉黃
芩草牛蒡連翹桔梗升
四順淸凉飲
防風梔子(生研)
連翹(去心)甘草(生)
當歸赤芍
羌活(各一錢)大黃(二錢)
水二鍾燈心五十寸煎八分食遠服
(方歌)四順淸凉攻裏強口乾便秘痄腮瘡防風梔子連
翹草歸芍燈心羌大黃
托裏消毒散(見腫瘍門)
頰瘍
頰瘍胃經積熱生初如紅粟漸榴形膿出腫消易斂愈
膿稀難斂漏因成
(註)此證生於耳下頰車骨間由陽明胃經積熱而生
始發如粟色紅漸大如榴初起宜犀角升麻湯淸
解之若失治或過敷寒藥以致肌冷凝結堅硬難
消難潰者宜升陽散火湯宣發之將潰宜托裏消
毒散膿熟鍼之膿出腫退瘡口易斂者則愈或牙
關緊急不開或旁腫不消膿水淸稀因而成漏復
被寒侵瘡孔致生多骨經年纏綿難愈者服桂附
地黃丸外用豆豉餠墊灸艾壯初用九壯以知熱
癢為止每日灸之以朽骨脫出膿漸少而肌漸平
為度兼用紅升丹撚入瘡口内萬應膏蓋貼每日
一易患者當愼起居戒腥發等物漸漸收功
犀角升麻湯
犀角(二錢五分)升麻(一錢七分)
黃芩(八分)白附子(八分煨熟麵裹)
生甘草(五分)白芷(八分)
川芎(八分)羌活(一錢二分)
防風(八分)
水三鍾煎一鍾食遠熱服
(方歌)犀角升麻醫頰瘍色紅初起服之良黃芩白附生
甘草白芷川芎羌活防
升陽散火湯
撫芎(六分)蔓荆子
白芍(酒炒)防風
羌活獨活
甘草(半生半灸)人參(各一錢)
柴胡香附(各一錢五分)
葛根(一錢)升麻(一錢)
殭蠶(一錢五分炒)
生薑一片紅棗肉一枚水三鍾煎一鍾食遠温服
(方歌)升陽散火過敷寒牙义拘急木痛堅撫蔓芍防羌
獨草參柴香附葛升蠶
托裏消毒散(見腫瘍門)
豆豉餠(見灸法内)
紅升丹
萬應膏(俱見潰瘍門)
骨槽風
骨槽風火三焦胃耳前腮頰隱隱疼腐潰筋骨仍硬痛
牙關拘急夾邪風
(註)此證一名牙义發一名穿腮發乃手少陽三焦足
陽明胃二經風火也起於耳前連及腮頰筋骨隱
痛日久腐潰腮之裏外筋骨仍然漫腫硬痛牙關
拘急皆由邪風深襲筋骨故也此證屬在筋骨陰
分故初起腫硬難消潰後瘡口難合多致不救初
起熱不盛者内宜服淸陽散火湯外以淸胃散擦
牙眞君妙貼散敷腮如初起發表之後人壯火盛
者用皂刺大黃甘草節白芷殭蠶下之後減大黃
加生石膏以淸之然亦不可過用寒凉之藥恐其
凝結也有硬腫日久失治不能盡消者膿勢將成
宜用中和湯托之已潰按癰疽潰瘍門治法亦有
過服寒凉以致肌肉堅凝腐臭非理中湯佐以附
子不能回陽非殭蠶不能搜風如法治之諸證俱
減惟牙關拘急不開宜用生薑片墊灸頰車穴二
七壯其穴在耳垂下五分陷中處每日灸之兼用
鍼刺口内牙盡處出血其牙關卽開若寒熱不退
形焦體削痰盛不食或口内腐爛甚則穿腮落齒
者俱為逆證當腐爛之初治法卽同牙疳亦不過
稍盡人事耳
淸胃散
薑黃白芷
細辛川芎
各等分共硏細末先以鹽湯潄口擦牙痛處
(方歌)淸胃散擦牙腫疼薑黃白芷細辛芎同研先以鹽
湯潄後擦此藥有竒功
中和湯
白芷桔梗
人參黃耆(各一錢)
藿香(五分)肉桂(五分)
甘草白术(土炒)
川芎當歸
白芍(各一錢酒炒)麥門冬(五分去心)
水二鍾薑三片棗二枚煎八分加酒一杯食遠服
(方歌)中和湯治骨槽風日久不消欲潰膿芷桔參耆藿
桂草术芎歸芍麥門冬
理中湯(見潰瘍門)
真君妙貼散(見腫瘍門)
升陽散火湯(方見頰瘍)
發頤
發頤腫痛結核般經屬陽明身熱寒傷寒疹毒汗失表
腫至咽喉調治難
(註)此證又名汗毒發於頤頷之間屬足陽明胃經初
起身發寒熱腫如結核微熱微痛漸腫如桃如李
疼痛倍增由傷寒發汗未盡或疹形未透壅積而
成初起宜荆防敗毒散汗之外以二味拔毒散敷
之即消如消之不應者腫痛日增勢必潰膿宜服
托裏透膿湯潰後按癰疽潰瘍門治法若此證失
於調治或誤投寒凉尅伐之藥毒必内陷腫至咽
喉痰湧氣堵湯水難嚥者逆
荆防敗毒散(見項部腦疽)
二味拔毒散(見腫瘍門)
托裏透膿湯(見頭部侵腦疽)
時毒
時毒初發類傷寒漫腫無頭在項間因感四時不正氣
治分壯弱疏解痊
(註)此證初起狀類傷寒憎寒發熱令人恍惚不寧肢
體痠疼或兼咽痛一二日間發於項腮頷頤作腫
無頭漸漸焮赤疼痛或似結核有根漫腫色赤俱
由感冒四時不正邪氣客於經絡釀結而成非發
於病後之頤毒也惟在醫者精察瘡色辨别虛實
治法須宜疏解不可驟用寒凉致毒不外發而内
攻咽喉者險矣初服荆防敗毒散汗之其腫不消
者宜服連翹消毒飲腫仍不消膿勢將成壯者宜
服透膿散弱者宜服托裏透膿湯外敷二味拔毒
散膿熟鍼之潰按癰疽潰瘍門治法
荆防敗毒散(見項部腦疽)
連翹消毒飲(見背部酒毒發)
透膿散(見腫瘍門)
托裏透膿湯(見頭部侵腦疽)
二味拔毒散(見腫瘍門)
鳳眉疽
鳳眉疽生兩眉棱形如長瓜漫腫紅膀胱小腸肝膽熱
煩悶嘔逆不食凶
(註)此疽亦名眉發生於眉棱無論左右俱屬足太陽
膀胱手太陽小腸足厥隂肝足少陽膽四經積熱
所致形長如瓜疼痛引腦二目合腫堅硬色赤按
之有根六日内刺之得膿則吉無膿則險甚則十
四日不潰煩悶嘔逆不食者凶初宜服仙方活命
飲次服托裏透膿湯速潰為妙遲則恐攻眼損睛
矣其餘内外治法按癰疽潰瘍門
仙方活命飲(見腫瘍門)
托裏透膿湯(見頭部侵腦疽)
眉心疽
眉心疽生在印堂硬腫為疽浮腫瘍督經風熱氣凝滯
根堅木痛當疔防
(註)此證生於兩眉中間疽名曰印堂疽毒初起色暗
根平腫硬疼痛至二十一日腐潰出稠膿者順無
膿黑陷者逆瘍名曰面風毒瘍毒初起色赤浮腫
焮痛易治七日潰膿若色黑木痛麻癢太過根硬
如鐵釘之狀寒熱並作即眉心疔也俱由督衇經
風熱壅結氣滯所成疽瘍二證俱按百會疽眉心
疔治法同疔
龍泉疽
龍泉疽起在人中麻癢堅疼赤豆形上焦風熱攻督衇
憎寒壯熱治同疔
(註)此證生於水溝穴即人中是也屬督衇經形如赤
豆勢小根深堅硬木痛色紫頂焦寒熱交作不時
麻癢由上焦風熱攻於督衇而成宜按疔門急速
治之遲則毒氣内攻令人煩悶惡心乾嘔神亂昏
憒腮項俱腫多致不救
虎髭毒
虎髭毒在頦下生胃腎積熱久任經癰焮腫痛速潰易
疽堅硬痛麻癢疔
(註)此毒一名頦癰腫痛焮赤速潰易治一名承漿疽
堅硬痛腫遲潰難治若根深形小似豆麻癢痛甚
惡寒發熱心煩作嘔者疔也當從疔治皆由過食
炙煿以致胃腎二經積熱上攻任衇而成癰疽二
證初起宜服仙方活命飲加升麻桔梗消之若便
秘脣焦大渴者宜内疏黃連湯淸之其餘内外治
法俱按癰疽腫瘍潰瘍門初起麻癢如疔治法按
疔門
仙方活命飲
内疏黃連湯(俱見腫瘍門)
燕窩瘡
燕窩瘡在下頦生如攅粟豆癢熱疼形類黃水瘡破爛
此證原來濕熱成
(註)此證生於下頦俗名羊鬍子瘡初生小者如粟大
者如豆色紅熱痒微痛破津黃水形類黃水瘡浸
滛成片但疙&KR1792;如攅由脾胃濕熱而成宜服芩連
平胃湯外搽碧玉散即效
芩連平胃湯
黃芩(一錢五分)黃連(一錢)
厚朴(一錢薑炒)蒼术(二錢炒)
甘草(五分生)陳皮(一錢)
水二鍾薑一片煎八分食後服
(方歌)芩連平胃燕窩瘡除濕淸熱服更良薑炒厚朴蒼
术草陳皮同煎引生薑
碧玉散
黃蘗末紅棗肉(各五錢性燒炭存)
共研極細末香油調搽患處
(方歌)碧玉散搽燕窩瘡色紅疙&KR1792;津水黃棗炭蘗末香
油拌消疼止癢滲濕方
雀斑
雀斑淡黃碎點形火鬱孫絡血風成犀角升麻丸常服
正容散洗漸無蹤
(註)此證生於面上其色淡黃碎點無數由火鬱於孫
絡之血分風邪外搏發為雀斑宜常服犀角升麻
丸並治一切粉刺酒刺䵟&KR0845;靨子等證外用時珍
正容散早晩洗之以澤其肌久久自愈亦有水虧
火滯而生雀斑者宜服六味地黃丸
犀角升麻丸
犀角(一兩五錢)升麻(一兩)
羌活(一兩)防風(一兩)
白附子(五錢)白芷(五錢)
生地黃(一兩)川芎(五錢)
紅花(五錢)黃芩(五錢)
甘草(二錢五分生)
各為細末合均蒸餅為小丸每服二錢食遠臨卧
用茶淸送下
(方歌)犀角升麻治雀斑䵟&KR0845;靨子亦能痊犀升羌防白
附芷生地芎紅芩草丸
時珍正容散
猪牙皂角紫背浮萍
白梅肉甜櫻桃枝(各一兩)
焙乾兌鷹糞白三錢共研為末每早晚用少許在
手心内水調濃搓面上良久以温水洗面用至七
八日後其斑皆没神效
(方歌)正容散洗雀斑容猪牙皂角紫浮萍白梅櫻桃枝
鷹糞研末早晩水洗靈
六味地黃丸
懷熟地(八兩)山萸肉
懷山藥(各四兩炒)白茯苓
丹皮澤瀉(各三兩)
共為細末煉蜜為丸如梧桐子大每服二錢空心
淡鹽湯送下
(方歌)六味地黃善補隂能滋腎水並生津萸苓山藥丹
皮瀉研末蜜丸服最神
黑痣
黑痣生面黴點斑小如黍粒豆形圓孫絡之血陽束結
挑破水晶膏點痊
(註)此證生於面部形如黴點小者如黍大者如豆比
皮膚高起一線有自幼生者亦有中年生者由孫
絡之血滯於衞分陽氣束結而成宜用線鍼挑破
以水晶膏點之三四日結痂其痣自落用貝葉膏
貼之兼戒醬醋愈後無痕
水晶膏
礦子石灰水化開取末五錢又用濃鹻水多半茶鍾
浸於石灰末内以鹻水高石灰二指為度再以糯米
五十粒撒於灰上如鹻水滲下陸續添之泡一日一
夜冬天兩日一夜將米取出搗爛成膏挑少許點於
痣上不可太過恐傷好肉
(方歌)水晶膏能點黑痣鹻水浸灰入糯米一日一夜米
泡紅取出搗膏效無比
貝葉膏(見潰瘍門)
黧黑皯&KR0845;
皯&KR0845;如塵久炲暗原於憂思抑鬱成大如蓮子小赤豆
玉容久洗自然平
(註)此證一名黧黑斑初起色如塵垢日久黑似煤形
枯暗不澤大小不一小者如粟粒赤豆大者似蓮
子芡實或長或斜或圓與皮膚相平由憂思抑鬱
血弱不華火燥結滯而生於面上婦女多有之宜
以玉容散早晩洗之常用美玉磨之久久漸退而
愈戒憂思勞傷忌動火之物
玉容散
白牽牛團粉
白歛白細辛
甘松白鴿糞
白芨白蓮蕊
白芷白术
白殭蠶白茯苓(各一兩)
荆芥獨活
羌活(各五錢)白附子
鷹條白白扁豆(各一兩)
防風(五錢)白丁香(一兩)
共研末每用少許放手心内以水調濃搽搓面上
良久再以水洗面早晚日用二次
(方歌)玉容散退黧皯&KR0845;牽牛團粉歛細辛甘松鴿糞及
蓮蕊芷术殭蠶白茯苓荆芥獨羌白附子鷹條白
扁豆防風白丁香共硏為末早晚洗面去斑容
御纂醫宗金鑑卷六十三
