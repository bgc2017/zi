御纂醫宗金鑑卷三十二
刪補名醫方論卷七目錄
大承氣湯
小承氣湯
調胃承氣湯
更衣丸
麻仁丸
桃仁承氣湯
抵當湯丸
梔子豉湯
梔子䜴加甘草湯
梔子豉加生薑湯
梔子厚朴湯
梔子乾薑湯
瓜蒂散
小陷胸湯
大陷胸湯丸
三物白散
大黃黃連瀉心湯
附子瀉心湯
甘草瀉心湯
生薑瀉心湯
半夏瀉心湯
旋覆代赭石湯
麻黃連軺赤小豆湯
梔子蘗皮湯
茵蔯蒿湯
御纂醫宗金鑑卷三十二目錄
御纂醫宗金鑑卷三十二
刪補名醫方論卷七目錄
大承氣湯
小承氣湯
調胃承氣湯
更衣丸
麻仁丸
桃仁承氣湯
抵當湯丸
梔子豉湯
梔子䜴加甘草湯
梔子豉加生薑湯
梔子厚朴湯
梔子乾薑湯
瓜蒂散
小陷胸湯
大陷胸湯丸
三物白散
大黃黃連瀉心湯
附子瀉心湯
甘草瀉心湯
生薑瀉心湯
半夏瀉心湯
旋覆代赭石湯
麻黃連軺赤小豆湯
梔子蘗皮湯
茵蔯蒿湯
御纂醫宗金鑑卷三十二目錄
御纂醫宗金鑑卷三十二
刪補名醫方論卷七
大承氣湯
治陽明病潮熱手足濈然汗出讝語汗出多胃燥獨
語如見鬼狀喘冒不能臥腹滿痛衇滑實又目中不
了了睛不和又少陰病初得之口燥咽乾者自利清
水色純青心下痛口燥舌乾者六七日腹脹不大便
者
大黃(四兩酒洗)厚朴(半觔)
枳實(五枚炙)芒消(三合)
右四味以水一斗先煮二物取五升内大黃煮取
二升去滓内芒消再上火微煮一二沸分温再服
得下卽停後服
小承氣湯
大黃(四兩)厚朴(二兩炙去皮)
枳實(三枚)
右三味以水四升煮取一升二合去滓分温三服
初服湯當大便不爾再服以利為度得便卽止服
(集註)柯琴曰諸病皆因於氣穢物之不去由於氣之不
順也故攻積之劑必用氣分之藥因以承氣名湯
方分大小者有二義焉厚朴倍大黃是氣藥為君
名大承氣大黃倍厚朴是氣藥為臣名小承氣味
多性猛制大其服欲令大泄下也因名曰大味寡
性緩制小其服欲微和胃氣也因名曰小且煎法
更有妙義大承氣用水一斗煮枳朴取五升去滓
内大黃再煮取二升内芒消何哉蓋生者氣銳而
先行熟者氣純而和緩仲景欲使芒消先化燥屎
大黃繼通地道而後枳朴除其痞滿若小承氣以
三味同煎不分次第同一大黃而煎法不同此可
見仲景微和之意也
喻昌曰金匱治痙為病胸滿口噤臥不着席脚攣
急必齘齒可與大承氣湯乃死中求生之法也靈
樞謂熱而痙者死腰折瘈瘲齒齘也兹所云臥不
着席卽腰折之變文脚攣急即瘈瘲之變文且齘
齒加以胸滿口禁上中下三焦熱邪充斥死不旋
踵矣在傷寒證腹滿可下胸滿則不可下然投是
湯者須知所謂胸滿謂其邪尚在表故不可下此
證入裏之熱極深極重匪可比倫况陽熱深極陰
血立至消亡卽小小下之尚不足以勝其陽救其
陰故取此湯以承領其一綫之陰氣陰氣不盡為
陽熱所刧因而得生者多矣可與二字甚活臨證
酌而用之初非定法也旣有下之重傷其陰之大
戒復有下之急救其陰之活法學者欲為深造端
在此矣
調胃承氣湯
治表解有汗裏熱不除胃因不和而不作解者
大黃(四兩酒洗)甘草(二兩炙)
芒消(半觔)
右三味以水三升先煮二味取一升去滓内芒消
微煮令沸少少温服之
(註)三承氣湯之立名而曰大者制大其服欲急下其
邪也小者制小其服欲緩下其邪也曰調胃者則
有調和承順胃氣之義非若大小專攻下也經曰
熱淫於内治以鹹寒火淫於内治以苦寒君大黃
之苦寒臣芒消之鹹寒二味並舉攻熱瀉火之力
備矣更佐甘草之緩調停於大黃芒消之間又少
少温服之使其力不峻則不能速下而和也
更衣丸
治津液不足腸胃乾燥大便不通
硃砂(五錢研如飛麵)蘆薈(七錢研細生用)
滴好酒少許和丸每服一錢二分好酒下
(集註)柯琴曰胃為後天之本不及固病太過亦病然太
過復有陽盛陰虚之别焉兩陽合明而胃家實仲
景製三承氣湯以下之三陽燥結而津液亡前賢
又製更衣丸以潤之古人入厠必更衣故以此命
名也硃砂以汞為體性寒重墜下達蘆薈以液為
質味苦膏潤下滋兼以大寒大苦之性味能潤燥
結從上導下而胃關開矣合以為丸兩者相須得
效最宏奏功甚捷誠匪夷所思矣
麻仁丸(又名脾約丸)
治腸胃燥熱大便秘結小便數多
麻子(二升)芍藥(半觔)
枳實(半觔)大黃(一觔去皮)
厚朴(一觔去皮)杏仁(一升去皮煎熬碾脂)
右六味為末煉蜜為丸桐子大飲服十丸日三服
漸加以利為度
(集註)成無己曰約者約結之約又約束也經曰飲入於
胃游溢精氣上輸於脾脾氣散精上歸於肺通調
水道下輸膀胱水精四布五經幷行今胃強脾弱
約束津液不得四布但輸膀胱小便數而大便鞕
故曰脾約麻仁甘平而潤杏仁甘温而潤經曰脾
欲緩急食甘以緩之本草曰潤可去燥是以麻仁
為君杏仁為臣枳實破結厚朴瀉滿故以為佐芍
藥調中大黃通下故以為使
朱震亨曰旣云脾約血枯火燔津竭理宜滋隂降
火津液自生何秘之有此方惟熱甚而禀實者可
用熱微而虚者愈致燥涸之苦矣
桃仁承氣湯
治血結胸中手不可近或中焦畜血寒熱胸滿潄水
不欲嚥善忘昏迷如狂者此方治敗血留經通月事
桃仁(五十個去皮尖)桂枝(三兩)
大黃(四兩)芒硝(二兩)
甘草(二兩)
右五味以水七升煮取二升半去滓内芒消更上
火微沸下火先食温服五合日三服當微利
抵當湯並丸
治傷寒畜血倂治癥瘕追蟲攻毒甚佳
水蛭(三十個熬)蝱蟲(三十個熬去頭足)
大黃(三兩)桃仁(三十個去皮尖)
右四味為散以水五升煮三升去滓溫服一升不
下再服利為度
水蛭(二十個熬)蝱蟲(二十五個熬去翅)
桃仁(二十個去皮尖)大黃(三兩)
右四味杵分為四丸以水一升煮一丸取七合服
晬時當下血若不下更服
(集註)柯琴曰膀胱為水府血本無所容畜者也少腹者
膀胱之室也熱結鞕滿當小便不利而反利者是
病不在膀胱内而在少腹内也可知其隨經之榮
血因瘀熱而結於少腹之裏而非膀胱之裏也故
小便雖利而鞕滿急結畜血仍瘀於少腹也熱淫
於内神魂不安故發狂血瘀不行則榮不運故衇
微而沉榮不運則氣不宣故沉而結也榮氣不周
於身則身黃消穀善饑者胃火熾盛也大便反易
者血之濡也色黑者畜血滲入也善㤀者血不榮
智不明也此皆瘀血之徵兆非至峻之劑不足以
抵其巢穴而當此重任故立抵當湯蛭蟲之善飲
血者而利於水蝱蟲之善吮血者而猛於陸並取
水陸之善取血者以攻之同氣相求更佐桃仁之
苦甘推陳致新大黃之苦寒蕩滌邪熱故名抵當
也若熱雖盛而未狂少腹滿而未鞕宜小其制為
丸以緩治之若外證已解少腹急結其人如狂是
轉屬陽明用調胃承氣加桃仁桂枝之行血者於
其中以微利之胃和則愈矣此桃仁承氣為治之
緩也
梔子豉湯(附加减諸湯)
治陽明病衇浮而緊咽燥口苦腹滿而喘發熱汗出
不惡寒反惡熱身重煩躁心中憒憒怵惕懊憹目疼
鼻乾不得臥
梔子(十四枚擘)香豉(四合綿裹)
右二味以水四升先煮梔子得二升半内豉煮取
一升半去滓分二服温進一服得吐止後服
若少氣者加甘草二兩
若嘔者加生薑三兩
若下後心煩腹滿起臥不安者去香豉加厚朴四
兩枳實四枚
若醫以丸藥下之身熱不去心中結痛去香䜴加
乾薑二兩
若身熱發黃者去香豉加甘草一兩黃蘗二兩
(集註)柯琴曰太陽以心腹為裏陽明以心腹為表蓋陽
明之裏是胃實不特發熱惡熱目痛鼻乾汗出身
重謂之表一切虚煩虚熱咽燥口苦舌胎腹滿煩
躁不得臥消渴而小便不利凡在胃之外者悉是
陽明之表也仲景製汗劑是開太陽表邪之出路
製吐劑是引陽明表邪之出路所以太陽之表宜
汗不宜吐陽明之表當吐不當汗太陽當汗而反
吐之便見自汗出不惡寒饑不能食朝食暮吐欲
食冷食不欲近衣等證此太陽轉屬陽明之表法
當梔子豉湯吐之陽明當吐而不吐反行汗下温
鍼等法以致心中憒憒怵惕懊憹煩躁舌胎等證
然仍在陽明之表仍當梔子豉湯主之梔子苦能
涌泄寒能勝熱其形象心又赤色通心故主治心
中上下一切證豆形象腎又黑色入腎製而為豉
輕浮上行能使心腹之濁邪上出於口一吐而心
腹得舒表裏之煩熱悉解矣所以然者急除胃外
之熱不致胃家之實卽此梔豉湯為陽明解表之
聖劑矣熱傷氣者少氣加甘草以益氣虚熱相摶
者多嘔加生薑以散邪若下後而心腹滿起臥不
安是熱已入胃便不當吐故去香豉屎未燥鞕不
宜復下故祇用梔子以除煩佐枳朴以泄滿此兩
解心腹之妙又小承氣之輕劑也若以丸藥下之
身熱不去知表未解也心中結痛知寒留於中也
表熱裏寒故任梔子之苦以除熱倍乾薑之辛以
逐寒而表熱自解裏寒自除然非吐不能達表故
用此以探吐之此又寒熱並用為和中解表之劑
矣内外熱熾肌肉發黃必須苦甘之劑以調之蘗
皮甘草色黃而潤助梔子以除内煩而解外熱形
色之病仍假形色以通之此皆用梔豉加減以禦
陽明表證之變幻也夫梔子之性能屈曲下行不
是上涌之劑惟豉之腐氣上蒸心肺能令人吐耳
觀瓜蒂散必用豉汁和服是吐在豉而不在梔也
梔子乾薑湯去豉用薑是取其横開梔子厚朴湯
以枳朴易豉是取其下泄似皆不欲上越之義雖
苦亦能作涌然非探吐不能吐也病人舊微溏者
不可與則梔子之性自明矣
瓜蒂散
治胸中痞鞕痰飲一切實邪及氣衝咽不得息者用
此吐之
瓜蒂(一分熬黃)赤小豆(一分)
右二味各别搗篩為散已合治之取一錢匕以香
豉一合熱湯七合煮作稀糜去滓取汁和散温頓
服之不吐者少少加服得快吐乃止
(註)胸中者清陽之府諸邪入胸皆阻陽氣不得宣達
以致胸滿痞鞕熱氣上衝燥渴心煩嗢嗢欲吐衇
數促者熱鬱結也胸滿痞鞕氣上衝咽喉不得息
手足寒冷欲吐不能吐衇遲緊者寒鬱結也凡胸
中寒熱與氣與飲鬱結為病諒非汗下之法所能
治必得酸苦湧瀉之品因而越之上焦得通陽氣
得復痞鞕可消胸中可和也瓜蒂極苦赤豆味酸
相須相益能除胸胃中實邪為吐劑中第一品也
而佐香豉粥汁合服者藉穀氣以保胃氣也服之
不吐少少加服得快吐而即止者恐傷胃中元氣
也此方奏功之捷勝於汗下所以三法鼎立今人
不知岐伯仲景之精義置之不用可勝惜哉
小陷胸湯
治心下痞按之則痛衇浮滑者
黃連(一兩)半夏(半升)
栝蔞實(一個大者)
右三味以水六升先煮栝蔞實取三升去滓内諸
藥煮取二升分溫三服
(集註)程知曰此熱結未深者在心下不似大結胸之高
在心上按之痛比手不可近為輕衇之浮滑又緩
於沉緊但痰飲素盛挾熱邪而内結所以衇見浮
滑也以半夏之辛散之黃連之苦瀉之栝蔞之苦
潤滌之皆所以除熱散結於胸中也先煮栝蔞分
溫三服皆以緩治上之法
程應旄曰黃連滌熱半夏導飲栝蔞潤燥合之以
開結氣亦名曰陷胸者攻雖不峻而一皆直瀉其
胸裏之實邪亦從此奪矣
大䧟胸湯丸
主治傷寒發熱不發汗而反下之表熱乘虚入於胸
中與不得為汗之水氣結而不散令心下至少腹鞕
滿而痛不可近其人身無大熱但頭汗出或潮熱燥
渴衇沉緊者如水腫腸澼初起形氣俱實者亦可用
大黃(六兩)芒消
苦葶藶子杏仁(各半斤去皮)
甘遂(一錢為末)
右五味以水先煮大黃杏藶去滓内芒消煮一二
沸内甘遂末溫服得快利止後服如未劇者加白
蜜二合作丸如彈子大水煮一丸服過宿乃下如
不下更服
(集註)柯琴曰胸中者宗氣之所出故名氣海氣為陽故
屬太陽之部氣為水母氣清則水精四布氣熱則
水濁而壅結矣水結於胸則津液不下無以潤腸
胃故大便必燥不下輸膀胱故水道不通大黃芒
消善滌腸胃之熱實此病在胸中而亦用以為君
者熱淫於内當治以苦寒且以潤陽明之燥是實
則瀉子之法補膀胱之寒亦制之以其所畏也任
甘遂之苦辛所以直攻其水結然水結因於氣結
必佐杏仁之苦温以開其水中之氣氣行而水自
利矣水結又因於氣熱必佐葶藶之大寒以清其
氣分之熱源清而流自潔矣若胸中水結而未及
中焦者當小其制而復以白蜜之甘以緩之使留
戀於胸中過宿乃下但解胸心之結滯而保腸胃
之無傷是又以攻劑為和劑也是方為利水攻積
之劑故治水腫痢疾之初起者甚捷然必視其人
壯實可以一戰成功如平昔素虚弱與病久而不
任攻伐者當念虚虚之戒矣
三物白散方
治傷寒寒實結胸無熱證者及胸膈寒實痰水内結
等證
桔梗(三分)貝母(三分)
巴豆(一分去皮熬黑研如泥)
右杵二味為末内巴豆於臼中杵之以白飲合服
強人一錢羸者減之病在膈上必吐在膈下必利
不利進熱粥一杯利過不止進冷粥一杯
(註)是方治寒實痰水結胸極峻之藥也君以巴豆極
辛極烈攻寒逐水斬關奪門所到之處無不破也
佐以貝母開胸之結使以桔梗為之舟楫載巴豆
搜逐胸邪膈上者必吐膈下者必利使其邪悉盡
無餘矣然惟知任毒以攻邪不量強羸鮮能善其
後也故羸者減之不利進熱粥利過進冷粥蓋巴
豆性熱得熱則行得冷則止不用水而用粥者藉
穀氣以保胃也
大黃黃連瀉心湯
治傷寒表解心下痞按之不軟其衇關上浮者
大黃(二兩)黃連(一兩)
右二味以麻沸湯二升漬之須臾絞去滓分溫再
服
(註)痞鞕虚邪而用大黃黃連能不起後人之疑耶仲
景使人疑處正是妙處蓋因後人未嘗細玩不得
其法皆煎而服之大悖其旨矣觀乎用氣薄之麻
沸湯漬大黃黃連須臾去滓僅得其無形之氣不
重其有形之味是取其氣味俱薄不大瀉下雖曰
攻痞而攻之之妙義無窮也
附子瀉心湯
治傷寒表解心下痞惡寒汗出者
大黃(二兩)黃連(一兩)
黃芩(一兩)附子(一枚炮去皮别煮汁)
右四味切三味以麻沸湯二升漬之須臾絞去滓
内附子汁分溫再服
(註)心下鞕痛結胸也鞕而不痛心下痞也惡寒而復
汗出非表不解乃表陽虚也故以大黃黃連黃芩
瀉痞之熱附子溫表之陽合内外而治之其妙在
以麻沸湯漬三黃須臾絞去滓内别煮附子汁義
在瀉痞之意輕扶陽之意重也
甘草瀉心湯
治傷寒中風醫反下之其人下利日數十行穀不化
腹中雷鳴心下痞鞕而滿乾嘔心煩不得安醫見心
下痞謂病不盡復下之其痞益甚此非結熱但以胃
中虚客氣上逆故使鞕也
甘草(四兩)黃芩(三兩)
黃連(一兩)乾薑(三兩)
半夏(半升洗)大棗(十二枚擘)
右六味以水一斗煮取六升去滓再煎取三升溫
服一升日三服
(註)毋論傷寒中風表未解總不可下醫反下之因而
成痞其人下利日數十行水穀不化腹中雷鳴者
誤下胃中空虚也心下痞鞕而滿乾嘔心煩不得
安者乘虚客邪上逆也醫見心下痞鞕謂下之不
盡又復下之其痞益甚但此非結熱之痞亦非寒
結之痞乃乘胃空虚客氣上逆陽陷陰凝之痞也
方以甘草命名者取和緩之意用甘草大棗之甘
溫補中緩急治痞之益其半夏之辛破客逆之上
從芩連瀉陽䧟之痞熱乾薑散陰凝之痞寒緩急
破逆瀉痞寒熱備乎其治矣
生薑瀉心湯
治傷寒汗出解後胃中不和心下痞鞕乾噫食臭脇
下有水氣腹中雷鳴下利者
甘草(二兩炙)人參(三兩)
乾薑(一兩)半夏(半升洗)
黃芩(三兩)黃連(一兩)
生薑(四兩切)大棗(十二枚擘)
右八味以水一斗煮取六升去滓再煎取三升溫
服一升日三服
(註)傷寒汗出之後餘邪轉屬陽明心下痞滿鞕痛不
大便者此其人胃素燥熱因而成實攻之可也今
其人平素胃虚兼脇下有水氣卽不誤下餘熱乘
虚入裏結成痞鞕不痛胃虚不能消化水穀則乾
噫食臭也胃中寒熱不和則腹中雷鳴下利也名
生薑瀉心湯者其義重在散水氣之痞也生薑半
夏散脇下之水氣人參大棗補中州之土虚乾薑
甘草以溫裏寒黃芩黃連以瀉痞熱備乎虚水寒
熱之治胃中不和下利之痞未有不愈者也
半夏瀉心湯
治傷寒五六日嘔而發熱柴胡證具而以他藥下之
但滿不痛心下痞者
半夏(半升洗)黃芩(三兩)
乾薑(三兩)人參(三兩)
黃連(一兩)甘草(三兩炙)
大棗(十二枚擘)
右七味以水一斗煮取六升去滓再煎取三升溫
服一升日三服
(集註)王又原曰傷寒五六日柴胡證具而以他藥下之
成痞即用小柴胡湯以乾薑易生薑以黃連易柴
胡彼以和表裏此以徹上下而必推半夏為君者
痞從嘔得來半夏之辛以破結而止嘔也
旋覆代赭石湯
治汗吐下解之後心下痞鞕噫氣不除
旋覆花(三兩)人參(二兩)
代赭石(一兩)半夏(半升洗)
生薑(五兩切)甘草(三兩炙)
大棗(十二枚擘)
右七味以水一斗煮取六升去滓再煎取三升溫
服一升日三服
(集註)羅謙輔曰汗吐下解後邪雖去而胃氣已虧矣胃
氣旣虧三焦因之失職清無所歸而不升濁無所
納而不降是以邪氣留滯伏飲為逆故心下痞鞕
噫氣不除方中以人參甘草養正補虚薑棗和脾
養胃所以安定中州者至矣更以代赭石之重使
之斂浮鎮逆旋覆花之辛用以宣氣滌飲佐人參
以歸氣於下佐半夏以蠲飲於上濁降痞鞕可消
清升噫氣自除觀仲景治少陰水氣上凌用真武
湯鎮之治下焦滑脫不守用赤石脂禹餘糧固之
此胃虚氣失升降復用此法理之則胸中轉否為
泰其為歸元固下之法各極其妙如此
麻黃連軺赤小豆湯
治傷寒表不解瘀熱在裏發黃者
麻黃(二兩)赤小豆(一升)
杏仁(四十枚去皮尖)生薑(一兩切)
大棗(十二枚擘)甘草(一兩炙)
生梓白皮(一升)連軺(二兩)
以上八味以潦水一斗先煮麻黃再沸去上沫内
諸藥煮取三升分温三服半日則盡
(註)濕熱發黃無表裏證熱盛者清之小便不利者利
之裏實者下之表實者汗之皆無非為病求去路
也用麻黃湯以開其表使黃從外而散去桂枝者
避其濕熱也佐薑棗者和其榮衛也加連軺梓皮
以瀉其熱赤小豆以利其濕同成表實發黃之效
也連軺即連翹根無梓皮以茵蔯代之成無已曰
煎以潦水者取其味薄不助濕熱也
梔子蘗皮湯
治傷寒身黃發熱無表裏證者
梔子(十五枚擘)甘草(一兩)
黃蘗(一兩)
右三味以水四升煮取一升半去滓分溫再服
(註)傷寒身黃發熱者若有無汗之表以麻黃連軺赤
小豆湯汗之若有成實之裏以茵蔯蒿湯下之今
外無可汗表證内無可下裏證惟有黃熱宜以梔
子蘗皮湯清之可也此方之甘草當是茵蔯傳寫
之誤也
茵蔯蒿湯
陽明病發熱但頭汗出身無汗小便不利渴飲水漿
此為瘀熱在裏身必發黃腹微滿者本方主之
茵蔯蒿(六兩)梔子(十四枚擘)
大黃(二兩)
右三味以水二斗先煮茵蔯減六升内二味煮取
三升去滓分溫三服小便當利如皂角汁狀色正
赤一宿腹減黃從小便去也
(集註)柯琴曰太陽陽明俱有發黃證但頭汗出而身無
汗則熱不外越小便不利則熱不下泄故瘀熱在
裏然裏有不同肌肉是太陽之裏當汗而發之故
用麻黃連翹赤小豆湯為凉散法心胸是太陽陽
明之裏當寒以勝之用梔子蘗皮湯乃清火法腸
胃是陽明之裏當瀉之於内故立本方是逐穢法
茵蔯禀北方之氣經冬不凋傲霜凌雪偏受大寒
之氣故能除熱邪留結率梔子以通水源大黃以
調胃實令一身内外瘀熱悉從小便而出腹滿自
減腸胃無傷乃合引而竭之之法此陽明利水之
聖劑也又曰仲景治陽明渴飲有四法本太陽轉
屬者五苓散微發汗以散水氣大煩燥渴小便自
利者白虎加參清火而生津衇浮發熱小便不利
者豬苓湯滋陰而利水小便不利腹滿者茵蔯蒿
湯以泄滿令黃從小便出病情治法胸有成竹矣
每思仲景利小便必用氣化之品通大便必用承
氣之品故小便不利者必加茯苓甚者兼用豬苓
因二苓為氣化之品而小便由於氣化也兹小便
不利不用二苓者何本論云陽明病汗出多而渴
者不可與豬苓湯以汗多胃中燥豬苓湯復利小
便故也斯知陽明病汗出多而渴者不可用則汗
不出而渴者津液先虚更不可用明矣此以推陳
致新之茵蔯佐以屈曲下行之梔子不用枳朴以
承氣與芒消之峻利則大黃但可以潤胃燥而大
便之不遽行可知故必一宿而腹始減黃從小便
去而不由大腸去仲景立法神奇匪夷所思耳
御纂醫宗金鑑卷三十二
御纂醫宗金鑑卷三十二
刪補名醫方論卷七
大承氣湯
治陽明病潮熱手足濈然汗出讝語汗出多胃燥獨
語如見鬼狀喘冒不能臥腹滿痛衇滑實又目中不
了了睛不和又少陰病初得之口燥咽乾者自利清
水色純青心下痛口燥舌乾者六七日腹脹不大便
者
大黃(四兩酒洗)厚朴(半觔)
枳實(五枚炙)芒消(三合)
右四味以水一斗先煮二物取五升内大黃煮取
二升去滓内芒消再上火微煮一二沸分温再服
得下卽停後服
小承氣湯
大黃(四兩)厚朴(二兩炙去皮)
枳實(三枚)
右三味以水四升煮取一升二合去滓分温三服
初服湯當大便不爾再服以利為度得便卽止服
(集註)柯琴曰諸病皆因於氣穢物之不去由於氣之不
順也故攻積之劑必用氣分之藥因以承氣名湯
方分大小者有二義焉厚朴倍大黃是氣藥為君
名大承氣大黃倍厚朴是氣藥為臣名小承氣味
多性猛制大其服欲令大泄下也因名曰大味寡
性緩制小其服欲微和胃氣也因名曰小且煎法
更有妙義大承氣用水一斗煮枳朴取五升去滓
内大黃再煮取二升内芒消何哉蓋生者氣銳而
先行熟者氣純而和緩仲景欲使芒消先化燥屎
大黃繼通地道而後枳朴除其痞滿若小承氣以
三味同煎不分次第同一大黃而煎法不同此可
見仲景微和之意也
喻昌曰金匱治痙為病胸滿口噤臥不着席脚攣
急必齘齒可與大承氣湯乃死中求生之法也靈
樞謂熱而痙者死腰折瘈瘲齒齘也兹所云臥不
着席卽腰折之變文脚攣急即瘈瘲之變文且齘
齒加以胸滿口禁上中下三焦熱邪充斥死不旋
踵矣在傷寒證腹滿可下胸滿則不可下然投是
湯者須知所謂胸滿謂其邪尚在表故不可下此
證入裏之熱極深極重匪可比倫况陽熱深極陰
血立至消亡卽小小下之尚不足以勝其陽救其
陰故取此湯以承領其一綫之陰氣陰氣不盡為
陽熱所刧因而得生者多矣可與二字甚活臨證
酌而用之初非定法也旣有下之重傷其陰之大
戒復有下之急救其陰之活法學者欲為深造端
在此矣
調胃承氣湯
治表解有汗裏熱不除胃因不和而不作解者
大黃(四兩酒洗)甘草(二兩炙)
芒消(半觔)
右三味以水三升先煮二味取一升去滓内芒消
微煮令沸少少温服之
(註)三承氣湯之立名而曰大者制大其服欲急下其
邪也小者制小其服欲緩下其邪也曰調胃者則
有調和承順胃氣之義非若大小專攻下也經曰
熱淫於内治以鹹寒火淫於内治以苦寒君大黃
之苦寒臣芒消之鹹寒二味並舉攻熱瀉火之力
備矣更佐甘草之緩調停於大黃芒消之間又少
少温服之使其力不峻則不能速下而和也
更衣丸
治津液不足腸胃乾燥大便不通
硃砂(五錢研如飛麵)蘆薈(七錢研細生用)
滴好酒少許和丸每服一錢二分好酒下
(集註)柯琴曰胃為後天之本不及固病太過亦病然太
過復有陽盛陰虚之别焉兩陽合明而胃家實仲
景製三承氣湯以下之三陽燥結而津液亡前賢
又製更衣丸以潤之古人入厠必更衣故以此命
名也硃砂以汞為體性寒重墜下達蘆薈以液為
質味苦膏潤下滋兼以大寒大苦之性味能潤燥
結從上導下而胃關開矣合以為丸兩者相須得
效最宏奏功甚捷誠匪夷所思矣
麻仁丸(又名脾約丸)
治腸胃燥熱大便秘結小便數多
麻子(二升)芍藥(半觔)
枳實(半觔)大黃(一觔去皮)
厚朴(一觔去皮)杏仁(一升去皮煎熬碾脂)
右六味為末煉蜜為丸桐子大飲服十丸日三服
漸加以利為度
(集註)成無己曰約者約結之約又約束也經曰飲入於
胃游溢精氣上輸於脾脾氣散精上歸於肺通調
水道下輸膀胱水精四布五經幷行今胃強脾弱
約束津液不得四布但輸膀胱小便數而大便鞕
故曰脾約麻仁甘平而潤杏仁甘温而潤經曰脾
欲緩急食甘以緩之本草曰潤可去燥是以麻仁
為君杏仁為臣枳實破結厚朴瀉滿故以為佐芍
藥調中大黃通下故以為使
朱震亨曰旣云脾約血枯火燔津竭理宜滋隂降
火津液自生何秘之有此方惟熱甚而禀實者可
用熱微而虚者愈致燥涸之苦矣
桃仁承氣湯
治血結胸中手不可近或中焦畜血寒熱胸滿潄水
不欲嚥善忘昏迷如狂者此方治敗血留經通月事
桃仁(五十個去皮尖)桂枝(三兩)
大黃(四兩)芒硝(二兩)
甘草(二兩)
右五味以水七升煮取二升半去滓内芒消更上
火微沸下火先食温服五合日三服當微利
抵當湯並丸
治傷寒畜血倂治癥瘕追蟲攻毒甚佳
水蛭(三十個熬)蝱蟲(三十個熬去頭足)
大黃(三兩)桃仁(三十個去皮尖)
右四味為散以水五升煮三升去滓溫服一升不
下再服利為度
水蛭(二十個熬)蝱蟲(二十五個熬去翅)
桃仁(二十個去皮尖)大黃(三兩)
右四味杵分為四丸以水一升煮一丸取七合服
晬時當下血若不下更服
(集註)柯琴曰膀胱為水府血本無所容畜者也少腹者
膀胱之室也熱結鞕滿當小便不利而反利者是
病不在膀胱内而在少腹内也可知其隨經之榮
血因瘀熱而結於少腹之裏而非膀胱之裏也故
小便雖利而鞕滿急結畜血仍瘀於少腹也熱淫
於内神魂不安故發狂血瘀不行則榮不運故衇
微而沉榮不運則氣不宣故沉而結也榮氣不周
於身則身黃消穀善饑者胃火熾盛也大便反易
者血之濡也色黑者畜血滲入也善㤀者血不榮
智不明也此皆瘀血之徵兆非至峻之劑不足以
抵其巢穴而當此重任故立抵當湯蛭蟲之善飲
血者而利於水蝱蟲之善吮血者而猛於陸並取
水陸之善取血者以攻之同氣相求更佐桃仁之
苦甘推陳致新大黃之苦寒蕩滌邪熱故名抵當
也若熱雖盛而未狂少腹滿而未鞕宜小其制為
丸以緩治之若外證已解少腹急結其人如狂是
轉屬陽明用調胃承氣加桃仁桂枝之行血者於
其中以微利之胃和則愈矣此桃仁承氣為治之
緩也
梔子豉湯(附加减諸湯)
治陽明病衇浮而緊咽燥口苦腹滿而喘發熱汗出
不惡寒反惡熱身重煩躁心中憒憒怵惕懊憹目疼
鼻乾不得臥
梔子(十四枚擘)香豉(四合綿裹)
右二味以水四升先煮梔子得二升半内豉煮取
一升半去滓分二服温進一服得吐止後服
若少氣者加甘草二兩
若嘔者加生薑三兩
若下後心煩腹滿起臥不安者去香豉加厚朴四
兩枳實四枚
若醫以丸藥下之身熱不去心中結痛去香䜴加
乾薑二兩
若身熱發黃者去香豉加甘草一兩黃蘗二兩
(集註)柯琴曰太陽以心腹為裏陽明以心腹為表蓋陽
明之裏是胃實不特發熱惡熱目痛鼻乾汗出身
重謂之表一切虚煩虚熱咽燥口苦舌胎腹滿煩
躁不得臥消渴而小便不利凡在胃之外者悉是
陽明之表也仲景製汗劑是開太陽表邪之出路
製吐劑是引陽明表邪之出路所以太陽之表宜
汗不宜吐陽明之表當吐不當汗太陽當汗而反
吐之便見自汗出不惡寒饑不能食朝食暮吐欲
食冷食不欲近衣等證此太陽轉屬陽明之表法
當梔子豉湯吐之陽明當吐而不吐反行汗下温
鍼等法以致心中憒憒怵惕懊憹煩躁舌胎等證
然仍在陽明之表仍當梔子豉湯主之梔子苦能
涌泄寒能勝熱其形象心又赤色通心故主治心
中上下一切證豆形象腎又黑色入腎製而為豉
輕浮上行能使心腹之濁邪上出於口一吐而心
腹得舒表裏之煩熱悉解矣所以然者急除胃外
之熱不致胃家之實卽此梔豉湯為陽明解表之
聖劑矣熱傷氣者少氣加甘草以益氣虚熱相摶
者多嘔加生薑以散邪若下後而心腹滿起臥不
安是熱已入胃便不當吐故去香豉屎未燥鞕不
宜復下故祇用梔子以除煩佐枳朴以泄滿此兩
解心腹之妙又小承氣之輕劑也若以丸藥下之
身熱不去知表未解也心中結痛知寒留於中也
表熱裏寒故任梔子之苦以除熱倍乾薑之辛以
逐寒而表熱自解裏寒自除然非吐不能達表故
用此以探吐之此又寒熱並用為和中解表之劑
矣内外熱熾肌肉發黃必須苦甘之劑以調之蘗
皮甘草色黃而潤助梔子以除内煩而解外熱形
色之病仍假形色以通之此皆用梔豉加減以禦
陽明表證之變幻也夫梔子之性能屈曲下行不
是上涌之劑惟豉之腐氣上蒸心肺能令人吐耳
觀瓜蒂散必用豉汁和服是吐在豉而不在梔也
梔子乾薑湯去豉用薑是取其横開梔子厚朴湯
以枳朴易豉是取其下泄似皆不欲上越之義雖
苦亦能作涌然非探吐不能吐也病人舊微溏者
不可與則梔子之性自明矣
瓜蒂散
治胸中痞鞕痰飲一切實邪及氣衝咽不得息者用
此吐之
瓜蒂(一分熬黃)赤小豆(一分)
右二味各别搗篩為散已合治之取一錢匕以香
豉一合熱湯七合煮作稀糜去滓取汁和散温頓
服之不吐者少少加服得快吐乃止
(註)胸中者清陽之府諸邪入胸皆阻陽氣不得宣達
以致胸滿痞鞕熱氣上衝燥渴心煩嗢嗢欲吐衇
數促者熱鬱結也胸滿痞鞕氣上衝咽喉不得息
手足寒冷欲吐不能吐衇遲緊者寒鬱結也凡胸
中寒熱與氣與飲鬱結為病諒非汗下之法所能
治必得酸苦湧瀉之品因而越之上焦得通陽氣
得復痞鞕可消胸中可和也瓜蒂極苦赤豆味酸
相須相益能除胸胃中實邪為吐劑中第一品也
而佐香豉粥汁合服者藉穀氣以保胃氣也服之
不吐少少加服得快吐而即止者恐傷胃中元氣
也此方奏功之捷勝於汗下所以三法鼎立今人
不知岐伯仲景之精義置之不用可勝惜哉
小陷胸湯
治心下痞按之則痛衇浮滑者
黃連(一兩)半夏(半升)
栝蔞實(一個大者)
右三味以水六升先煮栝蔞實取三升去滓内諸
藥煮取二升分溫三服
(集註)程知曰此熱結未深者在心下不似大結胸之高
在心上按之痛比手不可近為輕衇之浮滑又緩
於沉緊但痰飲素盛挾熱邪而内結所以衇見浮
滑也以半夏之辛散之黃連之苦瀉之栝蔞之苦
潤滌之皆所以除熱散結於胸中也先煮栝蔞分
溫三服皆以緩治上之法
程應旄曰黃連滌熱半夏導飲栝蔞潤燥合之以
開結氣亦名曰陷胸者攻雖不峻而一皆直瀉其
胸裏之實邪亦從此奪矣
大䧟胸湯丸
主治傷寒發熱不發汗而反下之表熱乘虚入於胸
中與不得為汗之水氣結而不散令心下至少腹鞕
滿而痛不可近其人身無大熱但頭汗出或潮熱燥
渴衇沉緊者如水腫腸澼初起形氣俱實者亦可用
大黃(六兩)芒消
苦葶藶子杏仁(各半斤去皮)
甘遂(一錢為末)
右五味以水先煮大黃杏藶去滓内芒消煮一二
沸内甘遂末溫服得快利止後服如未劇者加白
蜜二合作丸如彈子大水煮一丸服過宿乃下如
不下更服
(集註)柯琴曰胸中者宗氣之所出故名氣海氣為陽故
屬太陽之部氣為水母氣清則水精四布氣熱則
水濁而壅結矣水結於胸則津液不下無以潤腸
胃故大便必燥不下輸膀胱故水道不通大黃芒
消善滌腸胃之熱實此病在胸中而亦用以為君
者熱淫於内當治以苦寒且以潤陽明之燥是實
則瀉子之法補膀胱之寒亦制之以其所畏也任
甘遂之苦辛所以直攻其水結然水結因於氣結
必佐杏仁之苦温以開其水中之氣氣行而水自
利矣水結又因於氣熱必佐葶藶之大寒以清其
氣分之熱源清而流自潔矣若胸中水結而未及
中焦者當小其制而復以白蜜之甘以緩之使留
戀於胸中過宿乃下但解胸心之結滯而保腸胃
之無傷是又以攻劑為和劑也是方為利水攻積
之劑故治水腫痢疾之初起者甚捷然必視其人
壯實可以一戰成功如平昔素虚弱與病久而不
任攻伐者當念虚虚之戒矣
三物白散方
治傷寒寒實結胸無熱證者及胸膈寒實痰水内結
等證
桔梗(三分)貝母(三分)
巴豆(一分去皮熬黑研如泥)
右杵二味為末内巴豆於臼中杵之以白飲合服
強人一錢羸者減之病在膈上必吐在膈下必利
不利進熱粥一杯利過不止進冷粥一杯
(註)是方治寒實痰水結胸極峻之藥也君以巴豆極
辛極烈攻寒逐水斬關奪門所到之處無不破也
佐以貝母開胸之結使以桔梗為之舟楫載巴豆
搜逐胸邪膈上者必吐膈下者必利使其邪悉盡
無餘矣然惟知任毒以攻邪不量強羸鮮能善其
後也故羸者減之不利進熱粥利過進冷粥蓋巴
豆性熱得熱則行得冷則止不用水而用粥者藉
穀氣以保胃也
大黃黃連瀉心湯
治傷寒表解心下痞按之不軟其衇關上浮者
大黃(二兩)黃連(一兩)
右二味以麻沸湯二升漬之須臾絞去滓分溫再
服
(註)痞鞕虚邪而用大黃黃連能不起後人之疑耶仲
景使人疑處正是妙處蓋因後人未嘗細玩不得
其法皆煎而服之大悖其旨矣觀乎用氣薄之麻
沸湯漬大黃黃連須臾去滓僅得其無形之氣不
重其有形之味是取其氣味俱薄不大瀉下雖曰
攻痞而攻之之妙義無窮也
附子瀉心湯
治傷寒表解心下痞惡寒汗出者
大黃(二兩)黃連(一兩)
黃芩(一兩)附子(一枚炮去皮别煮汁)
右四味切三味以麻沸湯二升漬之須臾絞去滓
内附子汁分溫再服
(註)心下鞕痛結胸也鞕而不痛心下痞也惡寒而復
汗出非表不解乃表陽虚也故以大黃黃連黃芩
瀉痞之熱附子溫表之陽合内外而治之其妙在
以麻沸湯漬三黃須臾絞去滓内别煮附子汁義
在瀉痞之意輕扶陽之意重也
甘草瀉心湯
治傷寒中風醫反下之其人下利日數十行穀不化
腹中雷鳴心下痞鞕而滿乾嘔心煩不得安醫見心
下痞謂病不盡復下之其痞益甚此非結熱但以胃
中虚客氣上逆故使鞕也
甘草(四兩)黃芩(三兩)
黃連(一兩)乾薑(三兩)
半夏(半升洗)大棗(十二枚擘)
右六味以水一斗煮取六升去滓再煎取三升溫
服一升日三服
(註)毋論傷寒中風表未解總不可下醫反下之因而
成痞其人下利日數十行水穀不化腹中雷鳴者
誤下胃中空虚也心下痞鞕而滿乾嘔心煩不得
安者乘虚客邪上逆也醫見心下痞鞕謂下之不
盡又復下之其痞益甚但此非結熱之痞亦非寒
結之痞乃乘胃空虚客氣上逆陽陷陰凝之痞也
方以甘草命名者取和緩之意用甘草大棗之甘
溫補中緩急治痞之益其半夏之辛破客逆之上
從芩連瀉陽䧟之痞熱乾薑散陰凝之痞寒緩急
破逆瀉痞寒熱備乎其治矣
生薑瀉心湯
治傷寒汗出解後胃中不和心下痞鞕乾噫食臭脇
下有水氣腹中雷鳴下利者
甘草(二兩炙)人參(三兩)
乾薑(一兩)半夏(半升洗)
黃芩(三兩)黃連(一兩)
生薑(四兩切)大棗(十二枚擘)
右八味以水一斗煮取六升去滓再煎取三升溫
服一升日三服
(註)傷寒汗出之後餘邪轉屬陽明心下痞滿鞕痛不
大便者此其人胃素燥熱因而成實攻之可也今
其人平素胃虚兼脇下有水氣卽不誤下餘熱乘
虚入裏結成痞鞕不痛胃虚不能消化水穀則乾
噫食臭也胃中寒熱不和則腹中雷鳴下利也名
生薑瀉心湯者其義重在散水氣之痞也生薑半
夏散脇下之水氣人參大棗補中州之土虚乾薑
甘草以溫裏寒黃芩黃連以瀉痞熱備乎虚水寒
熱之治胃中不和下利之痞未有不愈者也
半夏瀉心湯
治傷寒五六日嘔而發熱柴胡證具而以他藥下之
但滿不痛心下痞者
半夏(半升洗)黃芩(三兩)
乾薑(三兩)人參(三兩)
黃連(一兩)甘草(三兩炙)
大棗(十二枚擘)
右七味以水一斗煮取六升去滓再煎取三升溫
服一升日三服
(集註)王又原曰傷寒五六日柴胡證具而以他藥下之
成痞即用小柴胡湯以乾薑易生薑以黃連易柴
胡彼以和表裏此以徹上下而必推半夏為君者
痞從嘔得來半夏之辛以破結而止嘔也
旋覆代赭石湯
治汗吐下解之後心下痞鞕噫氣不除
旋覆花(三兩)人參(二兩)
代赭石(一兩)半夏(半升洗)
生薑(五兩切)甘草(三兩炙)
大棗(十二枚擘)
右七味以水一斗煮取六升去滓再煎取三升溫
服一升日三服
(集註)羅謙輔曰汗吐下解後邪雖去而胃氣已虧矣胃
氣旣虧三焦因之失職清無所歸而不升濁無所
納而不降是以邪氣留滯伏飲為逆故心下痞鞕
噫氣不除方中以人參甘草養正補虚薑棗和脾
養胃所以安定中州者至矣更以代赭石之重使
之斂浮鎮逆旋覆花之辛用以宣氣滌飲佐人參
以歸氣於下佐半夏以蠲飲於上濁降痞鞕可消
清升噫氣自除觀仲景治少陰水氣上凌用真武
湯鎮之治下焦滑脫不守用赤石脂禹餘糧固之
此胃虚氣失升降復用此法理之則胸中轉否為
泰其為歸元固下之法各極其妙如此
麻黃連軺赤小豆湯
治傷寒表不解瘀熱在裏發黃者
麻黃(二兩)赤小豆(一升)
杏仁(四十枚去皮尖)生薑(一兩切)
大棗(十二枚擘)甘草(一兩炙)
生梓白皮(一升)連軺(二兩)
以上八味以潦水一斗先煮麻黃再沸去上沫内
諸藥煮取三升分温三服半日則盡
(註)濕熱發黃無表裏證熱盛者清之小便不利者利
之裏實者下之表實者汗之皆無非為病求去路
也用麻黃湯以開其表使黃從外而散去桂枝者
避其濕熱也佐薑棗者和其榮衛也加連軺梓皮
以瀉其熱赤小豆以利其濕同成表實發黃之效
也連軺即連翹根無梓皮以茵蔯代之成無已曰
煎以潦水者取其味薄不助濕熱也
梔子蘗皮湯
治傷寒身黃發熱無表裏證者
梔子(十五枚擘)甘草(一兩)
黃蘗(一兩)
右三味以水四升煮取一升半去滓分溫再服
(註)傷寒身黃發熱者若有無汗之表以麻黃連軺赤
小豆湯汗之若有成實之裏以茵蔯蒿湯下之今
外無可汗表證内無可下裏證惟有黃熱宜以梔
子蘗皮湯清之可也此方之甘草當是茵蔯傳寫
之誤也
茵蔯蒿湯
陽明病發熱但頭汗出身無汗小便不利渴飲水漿
此為瘀熱在裏身必發黃腹微滿者本方主之
茵蔯蒿(六兩)梔子(十四枚擘)
大黃(二兩)
右三味以水二斗先煮茵蔯減六升内二味煮取
三升去滓分溫三服小便當利如皂角汁狀色正
赤一宿腹減黃從小便去也
(集註)柯琴曰太陽陽明俱有發黃證但頭汗出而身無
汗則熱不外越小便不利則熱不下泄故瘀熱在
裏然裏有不同肌肉是太陽之裏當汗而發之故
用麻黃連翹赤小豆湯為凉散法心胸是太陽陽
明之裏當寒以勝之用梔子蘗皮湯乃清火法腸
胃是陽明之裏當瀉之於内故立本方是逐穢法
茵蔯禀北方之氣經冬不凋傲霜凌雪偏受大寒
之氣故能除熱邪留結率梔子以通水源大黃以
調胃實令一身内外瘀熱悉從小便而出腹滿自
減腸胃無傷乃合引而竭之之法此陽明利水之
聖劑也又曰仲景治陽明渴飲有四法本太陽轉
屬者五苓散微發汗以散水氣大煩燥渴小便自
利者白虎加參清火而生津衇浮發熱小便不利
者豬苓湯滋陰而利水小便不利腹滿者茵蔯蒿
湯以泄滿令黃從小便出病情治法胸有成竹矣
每思仲景利小便必用氣化之品通大便必用承
氣之品故小便不利者必加茯苓甚者兼用豬苓
因二苓為氣化之品而小便由於氣化也兹小便
不利不用二苓者何本論云陽明病汗出多而渴
者不可與豬苓湯以汗多胃中燥豬苓湯復利小
便故也斯知陽明病汗出多而渴者不可用則汗
不出而渴者津液先虚更不可用明矣此以推陳
致新之茵蔯佐以屈曲下行之梔子不用枳朴以
承氣與芒消之峻利則大黃但可以潤胃燥而大
便之不遽行可知故必一宿而腹始減黃從小便
去而不由大腸去仲景立法神奇匪夷所思耳
御纂醫宗金鑑卷三十二
