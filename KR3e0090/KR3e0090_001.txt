御纂醫宗金鑑卷一
訂正仲景全書凡例
一傷寒論與金匱要略原是一書自林億校刊遂分
為二殊失先賢之意後趙開美仍合為一書今復
其舊使後學知傷寒與雜證原非有二也
一全書經文諸家舊本或字有增減或節有分合或
重出不書衍文或正誤各不相同是集則以仲景
全書為凖而參之各家以昭畫一
一傷寒論金匱要略法律本自井然但係千載遺書
錯誤頗多雖經歴代註家編次詮解然各執己見
位置無常難以為法兹集傷寒分經仍依方有執
條辨而次序先後則更為變通金匱門類悉照林
億校本而綱領條目則詳為分别並不拘泥前人
惟在啓發後學足禆實用
一經中凡錯簡遺誤文義不屬應改補刪移者審辨
精覈皆詳於本條經文之下其有全節文義不相
符合絶難意解者雖勉加註釋終屬牽強然其中
不無可採之句故另彙二帙一曰正誤一曰存疑
附之卷末以備參考金匱要略倣此
一書中辭精義奥註釋誠難若徒尚辭華必支離蔓
衍何以闡發微言是註惟期簡易明顯發揮經旨
間或旁參互證亦惟援引本經不事虚文用滋眩
惑
一傷寒論自成無已創註以来踵之者百餘家金匱
要略自趙良衍義後繼之者十餘人各有精義羽
翼經文然或涉浮泛或近隐晦醇疵並見難以適
從兹汰其重複刪其冗沓取其精確實有發明者
集註於右用資考證
一上古有法無方自仲景始有法有方其規矩變化
之妙立法成方之旨各有精義皆當眀晰兹於每
方必審究其立方主治之理君臣佐使之相輔功
能性味之相合一一解於其後即方中用水之甘
瀾麻沸火之宜文宜武煎之緩急漬之遲速服之
頻頓莫不各有適病之宜前人或置而不論者必
備錄而詳解之
一是集傷寒則首六經次合病併病次差後勞復食
復隂陽易次壊病温病痙濕暍霍亂次可汗不可
汗可吐不可吐可下不可下次平衇辨衇法此一
書之次第也首綱領次具證次出方次因誤致變
次因逆成壊此一篇之次第也首經文次註釋次
集註次方藥次方解集解其經文有缺誤者則加
辨論於經文之下以按字冒之其與本條互相發
明而非專論本條者加辨論於本註之後亦以按
字冒之此逐條之次第也俾後學了然心目易於
融會貫通金匱要略序法倣此
一金匱二十五章内有與傷寒文同者十之一二雖
為重出然亦間有義别之處今將傷寒論中已有
專註者則不復贅釋其與本經切要者必重加發
明以闡揚其旨
一古人姓氏有傳記詳明者昭昭可考若僅書其字
則無從知其名矣夫以其人竭慮殫精久而冺其
迹所不忍也故於無考者書其字可考者書其名
以示不沒其善之意
御纂醫宗金鑑卷一凡例
御纂醫宗金鑑卷一
訂正仲景全書凡例
一傷寒論與金匱要略原是一書自林億校刊遂分
為二殊失先賢之意後趙開美仍合為一書今復
其舊使後學知傷寒與雜證原非有二也
一全書經文諸家舊本或字有增減或節有分合或
重出不書衍文或正誤各不相同是集則以仲景
全書為凖而參之各家以昭畫一
一傷寒論金匱要略法律本自井然但係千載遺書
錯誤頗多雖經歴代註家編次詮解然各執己見
位置無常難以為法兹集傷寒分經仍依方有執
條辨而次序先後則更為變通金匱門類悉照林
億校本而綱領條目則詳為分别並不拘泥前人
惟在啓發後學足禆實用
一經中凡錯簡遺誤文義不屬應改補刪移者審辨
精覈皆詳於本條經文之下其有全節文義不相
符合絶難意解者雖勉加註釋終屬牽強然其中
不無可採之句故另彙二帙一曰正誤一曰存疑
附之卷末以備參考金匱要略倣此
一書中辭精義奥註釋誠難若徒尚辭華必支離蔓
衍何以闡發微言是註惟期簡易明顯發揮經旨
間或旁參互證亦惟援引本經不事虚文用滋眩
惑
一傷寒論自成無已創註以来踵之者百餘家金匱
要略自趙良衍義後繼之者十餘人各有精義羽
翼經文然或涉浮泛或近隐晦醇疵並見難以適
從兹汰其重複刪其冗沓取其精確實有發明者
集註於右用資考證
一上古有法無方自仲景始有法有方其規矩變化
之妙立法成方之旨各有精義皆當眀晰兹於每
方必審究其立方主治之理君臣佐使之相輔功
能性味之相合一一解於其後即方中用水之甘
瀾麻沸火之宜文宜武煎之緩急漬之遲速服之
頻頓莫不各有適病之宜前人或置而不論者必
備錄而詳解之
一是集傷寒則首六經次合病併病次差後勞復食
復隂陽易次壊病温病痙濕暍霍亂次可汗不可
汗可吐不可吐可下不可下次平衇辨衇法此一
書之次第也首綱領次具證次出方次因誤致變
次因逆成壊此一篇之次第也首經文次註釋次
集註次方藥次方解集解其經文有缺誤者則加
辨論於經文之下以按字冒之其與本條互相發
明而非專論本條者加辨論於本註之後亦以按
字冒之此逐條之次第也俾後學了然心目易於
融會貫通金匱要略序法倣此
一金匱二十五章内有與傷寒文同者十之一二雖
為重出然亦間有義别之處今將傷寒論中已有
專註者則不復贅釋其與本經切要者必重加發
明以闡揚其旨
一古人姓氏有傳記詳明者昭昭可考若僅書其字
則無從知其名矣夫以其人竭慮殫精久而冺其
迹所不忍也故於無考者書其字可考者書其名
以示不沒其善之意
御纂醫宗金鑑卷一凡例
御纂醫宗金鑑卷一
訂正仲景全書傷寒論註太陽上篇目錄
桂枝湯
桂枝加附子湯
五苓散
麻黃杏子石膏甘草湯
十棗湯
桂枝加人參湯
葛根黃芩黃連湯
桂枝去芍藥湯
桂枝去芍藥加附子湯
桂枝加厚朴杏子湯
瓜蒂散
大陷胸湯
小陷胸湯
三物白散
大陷胸丸
文蛤散
御纂醫宗金鑑卷一目錄
御纂醫宗金鑑卷一
訂正仲景全書傷寒論註太陽上篇目錄
桂枝湯
桂枝加附子湯
五苓散
麻黃杏子石膏甘草湯
十棗湯
桂枝加人參湯
葛根黃芩黃連湯
桂枝去芍藥湯
桂枝去芍藥加附子湯
桂枝加厚朴杏子湯
瓜蒂散
大陷胸湯
小陷胸湯
三物白散
大陷胸丸
文蛤散
御纂醫宗金鑑卷一目錄
御纂醫宗金鑑卷一
訂正仲景全書傷寒論註
傷寒論後漢張機所著發眀内經奥旨者也並不
引古經一語皆出心裁理無不該法無不備蓋古
經皆有法無方自此始有法有方啓萬世之法程
誠醫門之聖書但世遠殘闕多編次傳寫之誤今
博集諸家註釋採其精粹正其錯譌刪其駁雜補
其闕漏發其餘藴於以行之天下則大法微言益
昭諸萬世矣
辨太陽病衇證并治上篇
太陽主表為一身之外藩總六經而統榮衛凡外
因百病之襲人必先於表表氣壯則衛固榮守邪
由何入經曰雖有大風苛毒勿之能害是也若表
氣虚則榮衛之氣不能禦外故邪得而乘之經曰
虚邪不能獨傷人必因身形之虚而後客之也衛
陽也榮隂也風陽邪也寒隂邪也邪之害人各從
其類故中風則衛受之傷寒則榮受之衛分受邪
則有汗為虚邪桂枝證也榮分受邪則無汗為實
邪麻黃證也榮衛俱受邪均無汗皆為實邪大青
龍證也大綱三法用之得當其邪立解用違其法
變病百出緣風為百病之長故以風中衛列為上
篇寒傷榮與風寒兩傷列為中下二篇其條目俱
詳於本篇之下俾讀者開卷了然有所遵循也
太陽之為病衇浮頭項強痛而惡寒
(註)太陽膀胱經也太陽之為病謂太陽膀胱經之所
為病也太陽主表表統榮衛風邪中衛寒邪傷榮
均表病也衇浮表病衇也頭項強痛惡寒表病證
也太陽經衇上額交巔入絡腦還出别下項連風
府故邪客其經必令頭項強痛也惡寒者因風寒
所傷故惡之也首揭此條為太陽病之提綱凡上
中下三篇内稱太陽病者皆指此衇證而言也
(按)榮衛二者皆胃中後天之穀氣所生其氣之清者
為榮濁者為衛衛即氣中之慓悍者也營即血中
之精粹者也以其定位之體而言則曰氣血以其
流行之用而言則曰營衛營行衇中故屬於隂也
衛行衇外故屬於陽也然營衛之所以流行者皆
本乎腎中先天之一氣故又皆以氣言曰營氣衛
氣也
(集註)滑夀曰衇在肉上行主表也
方有執曰表即皮膚榮衛麗焉故衇見尺寸俱浮
知病在太陽表也項頸後也惡寒者該風而言也
風寒初襲而鬱於表不能再勝風寒之外忤故畏
惡之
程應旄曰太陽經之見證莫確於頭痛惡寒故首
揭之
吳人駒曰頭為三陽之通位項為太陽之專位有
所障礙不得如常之柔和是為強痛
太陽病發熱汗出惡風衇緩者名為中風
(註)太陽病即首條衇浮頭項強痛而惡寒之謂也衛
為表陽風屬陽邪風邪中人則衛受之從其類也
風中於衛即發熱者以風衛皆陽其性本熱故變
熱甚捷不似傷寒待其閉鬱而始熱也衛病不能
固表又為陽邪所蒸故腠理疎而汗出也汗出表
虚為風所忤故惡風也風性柔軟故衇緩也此承
上條言太陽病又兼見此衇證者名曰中風以為
中風病之提綱後凡稱中風者皆指此衇證而言
也
(集註)方有執曰衇緩即下文陽浮而隂弱之謂言既有
如首條所揭之太陽病加之發熱汗出惡風而衇
緩者則其病乃是觸犯於風所致故名中風
汪琥曰中風非東垣所云中府中藏中血衇之謂
蓋中字與傷字同義仲景論中不直言傷風者恐
後學不察以咳𠻳鼻塞聲重之傷風混同立論故
以中字别之也衇緩當作浮緩看浮是太陽病衇
緩是中風衇中篇緊衇亦當倣此
太陽中風陽浮而隂弱陽浮者熱自發隂弱者汗自出
嗇嗇惡寒淅淅惡風翕翕發熱鼻鳴乾嘔者桂枝湯主
之
(註)太陽中風即上二條合而言之又詳舉其證以出
其治也後凡稱太陽中風者皆指此衇此證也隂
陽指榮衛而言非指尺寸浮沉也陽浮即越人曰
三菽之浮肺之浮也肺主皮毛取之而得者即衛
分之浮也六菽之浮心之浮也心主血衇取之而
得者即營分之浮也營分之浮較之衛分之浮則
無力而弱故曰陽浮而隂弱也衛為風客則衛邪
強而發熱矣故曰陽浮者熱自發營受邪蒸則營
不固而汗出矣故曰隂弱者汗自出營衛不和則
肌表疎緩故有嗇嗇之惡寒淅淅之惡風翕翕之
發熱也然在皮膚之表非若傷寒之壯熱無汗惡
寒雖近烈火而不减惡風雖處密室而仍畏也皮
毛内合於肺皮毛不固風邪侵肺則氣壅而鼻鳴
矣胸中者陽氣之本衛陽為風邪所干不能敷布
則氣上逆而為乾嘔矣故宜桂枝湯解肌固表調
和營衛也
(集註)程應旄曰嗇嗇惡寒者肌被寒侵怯而斂也淅淅
惡風者肌因風灑疎難禦也翕翕發熱者肌得熱
蒸合欲揚也嗇嗇淅淅翕翕字俱從皮毛上形容
較之傷寒之見證自有浮沉淺深之别
桂枝湯方
桂枝(三兩去皮)芍藥(三兩)
甘草(二兩炙)生薑(三兩切)
大棗(十二枚擘)
右五味㕮咀三味以水七升微火煑取三升去滓
適寒温服一升服已須臾歠熱稀粥一升餘以助
藥力温覆令一時許徧身漐漐微似有汗者益佳
不可令如水流漓病必不除若一服汗出病差停
後服不必盡劑若不汗更服依前法又不汗後服
當小促其間半日許令三服盡若病重者一日一
夜周時觀之服一劑盡病證猶在者更作服若汗
不出者乃服至二三劑禁生冷黏滑肉麫五辛酒
酪臭惡等物
(按)桂枝湯方桂枝下有去皮二字夫桂枝氣味辛甘
全在於皮若去皮是枯木矣如何有解肌發汗之
功宜刪此二字後倣此
(方解)名曰桂枝湯者君以桂枝也桂枝辛温辛能發散
温通衛陽芍藥酸寒酸能收斂寒走隂營桂枝君
芍藥是於發汗中寓斂汗之旨芍藥臣桂枝是於
和營中有調衛之功生薑之辛佐桂枝以解表大
棗之甘佐芍藥以和中甘草甘平有安内攘外之
能用以調和中氣即以調和表裏且以調和諸藥
以桂芍之相須薑棗之相得藉甘草之調和陽表
隂裏氣衛血營並行而不悖是剛柔相濟以相和
也而精義在服後須臾啜稀粥以助藥力蓋穀氣
内充不但易為釀汗更使已入之邪不能少留將
来之邪不得復入也又妙在温覆令一時許漐漐
微似有汗是授人以微汗之法也不可令如水流
漓病必不除是禁人以不可過汗之意也此方為
仲景羣方之冠乃解肌發汗調和營衛之第一方
也凡中風傷寒衇浮弱汗自出而表不解者皆得
而主之其他但見一二證即是不必悉具故麻葛
青龍發汗諸劑咸用之也若汗不出麻黃證也衇
浮緊麻黃衇也固不可與桂枝湯然初起無汗已
用麻黃發汗汗解後復煩衇浮數者與下後衇仍
浮氣上衝者及下後下利止而身痛不休者經中
皆用此以解外誠以此時表雖未解腠理已疎邪
不在皮毛而在肌肉且經汗下津液已傷故衇證
雖同麻黃而主治當屬桂枝也粗工妄謂桂枝湯
專治中風不治傷寒使人疑而不用又謂專走肌
表不治他病不知此湯倍芍藥生薑加人參名桂
枝新加湯用以治榮表虚寒肢體疼痛倍芍藥加
飴糖名小建中湯用以治裏虚心悸腹中急痛再
加黃耆名黃耆建中湯用以治虚損虚熱自汗盜
汗因知仲景之方可通治百病也適寒温服歠熱
稀粥以助藥力欲使穀氣内充易為釀汗也温覆
令一時許微似有汗不令如水流漓謂不可過汗
也蓋取汗在不緩不急不多不少緩則邪必留連
急則邪反不盡汗多則亡其陽汗少則病必不除
若一服汗出病差謂病輕者初服一升病即解也
停後服不必盡劑謂不可再服第二升恐其過也
若不汗更服依前法謂初服不汗出未解再服一
升依前法也又不汗後服謂病仍不解後服第三
升也小促其間半日許令三服盡謂服此第三升
當小促其服亦不可太緩以半日三時許為度令
三服盡始適中其服之宜也若病重者初服一劑
三升盡病不解再服一劑病猶不解乃更服三劑
以一日一夜周十二時為度務期汗出病解而後
已後凡有曰依服桂枝湯法者即此之謂也
太陽病發熱汗出者此為榮弱衛強故使汗出欲救邪
風者宜桂枝湯
(註)此釋上條陽浮隂弱之義也經曰邪氣盛則實精
氣奪則虚衛為風入則發熱邪氣因之而實故為
衛強是衛中之邪氣強也營受邪蒸則汗出精氣
因之而虚故為營弱是營中之隂氣弱也所以使
發熱汗出也欲救邪風者宜桂枝湯
(集註)方有執曰上言陽浮而隂弱此言營弱衛強衛強
即陽浮營弱即隂弱彼此互言而互相發明者也
救者解救救護之謂不曰風邪而曰邪風者以本
體言也
病人藏無他病時發熱自汗出而不愈者此衛氣不和
也先其時發汗則愈宜桂枝湯
(註)此釋上條榮衛不和之證而又就其時發熱汗出
者以明其治也藏裏也無他病謂裏無他病也有
時發熱有時不熱有時汗出有時不汗出其表病
流連而不愈者非榮不和是衛強不與榮和也當
於未熱未汗之時預用桂枝湯解肌發汗迎而奪
之以遏其勢則熱退汗斂而病自愈矣
(集註)方有執曰時以暫言衛氣不和者表有邪風而不
和也先其時者言於未發熱之先也
程知曰隂虚諸病亦時發熱自汗若裏無他病而
時熱自汗則為衛受風邪未得解散宜於將發之
時先用桂枝湯乘其欲動而擊之
程應旄曰桂枝為解肌之劑而有時云發汗者何
也以其能助衛氣升騰使正氣得宣而汗出與麻
黃湯逐邪氣使汗從外洩者不同
汪琥曰及其發熱自汗之時用桂枝湯發汗則愈
苟失其時則風邪入裏病熱必深桂枝湯非所宜
矣
病常自汗出者此為榮氣和榮氣和者外不諧以衛氣
不共榮氣諧和故爾以榮行衇中衛行衇外復發其汗
榮衛和則愈宜桂枝湯
(註)此又釋上條榮衛所以不和之義也言病有時常
自出汗者此為榮氣已和也榮氣和而熱仍不解
者則是衛外之氣猶不諧而不與榮氣共和諧也
所以榮氣雖和而時時自汗出病猶不解也蓋以
榮行衇中衛行衇外衛不和則榮雖和而病不解
故復發其汗以抑衛而和榮榮衛和而病自愈矣
亦宜桂枝湯
(集註)方有執曰此與上條同上以暫言此言常者謂無
時不然也上言藏藏為隂而主裏此言榮榮亦隂
而主裏以暫言故其詞略以常言故其詞詳兩相
互發義不殊也
喻昌曰此明衛受邪風榮自汗出之理凡汗出榮
和而發熱不解是衛強不與榮和也復發其汗俾
風邪從肌竅外出斯衛不強而與營和矣正如中
酒發狂酒去其人帖然也榮受寒邪不與衛和宜
麻黃湯亦然
吳人駒曰上條發作有時此則無時而不自汗出
但熱不解者亦屬榮衛不和蓋榮衛相得之為和
而榮不得獨為之和也
張錫駒曰衛氣者所以肥腠理司開闔衛外而為
固也今受邪風不能衛外故常自汗出而熱不解
此為榮氣和而衛不和也
魏荔彤曰前以桂枝解肌者和其衛而時發熱之
熱止此以桂枝發汗者和其衛而常自汗之汗止
蓋發其表而熱解矣故總結之曰榮衛和則愈
太陽病初服桂枝湯反煩不解者先刺風池風府却與
桂枝湯則愈
(註)太陽病服桂枝湯外證不解者可更作服今初服
不惟不解而反加煩是表邪太盛若遽與桂枝恐
更生煩熱故宜先行刺法疏其在經邪熱然後却
與桂枝發其肌腠風邪俾外内調和自然汗出而
解矣
(集註)方有執曰桂枝全在服法發汗切要如經若服不
如法汗不如經病必不除所以反煩反者轉也言
轉加熱悶也風池穴在耳後陷者中按之引於耳
中手足少陽衇之會刺可入同身寸之四分風府
穴在項上入髮際同身寸之一寸大筋内宛宛中
督衇陽維二經之會刺可入同身寸之四分
張志聰曰風池風府雖非太陽穴道乃屬太陽經
衇所循之部故刺之以衰太陽之病勢
魏茘彤曰恐誤認此為已傳之躁煩故標出以示
人言不解則太陽之證俱在但添一煩知其非傳
裏之煩而仍為表未解之煩也
欲自解者必當先煩乃有汗而解何以知之衇浮故知
汗出解也
(註)汗之不解而煩太陽證仍在者是表邪盛也有陽
明證者是裏熱盛也然亦有欲自解而未解先煩
者則又為邪正相争作汗之兆也當其煩時解與
不解固不可定但診其六衇俱浮則知邪欲還表
當汗出而解矣
(集註)程知曰天地鬱蒸而雨作人身煩悶而汗作當以
衇浮決之設衇不浮則煩又為入裏之候矣
程應旄曰如診得衇浮即是邪還於表之兆切勿
妄治其煩使汗却而當解者反不解也
沈眀宗曰夫自解證有從衂解有從下血而解有
從下利而解有從小便暗除而解者此即太陽戰
汗之一端或從衇辨或從證參仲景妙義散見諸
篇務必合參則備
病六七日手足三部衇皆至大煩而口噤不能言其人
躁擾者必欲解也
(註)病至六七日手足隂陽三部衇皆至而浮忽然大
煩口噤不能言躁擾不寧者此邪正俱實争勝作
汗之象故曰必欲解也
(集註)成無己曰手足三部衇皆至為正氣盛邪氣雖甚
必欲解也
若衇和其人大煩目重臉内際黃者此欲解也
(按)臉字當是瞼字瞼眼弦也作臉字非
(註)衇和而大煩者其解未可卜也若其人目重瞼者
是瞼覆下垂目欲合也為隂来濟陽之兆内際黃
者為胃氣来復之徵故曰此欲解也
問曰衇病欲知愈未愈者何以别之答曰寸口關上尺
中三處大小浮沉遲數同等雖有寒熱不解者此衇隂
陽為和平雖劇當愈
(註)衇偏勝則病衇和平則愈今寸口關上尺中三部
衇俱見浮沉遲數大小同等隂陽和平之象即有
寒熱不解之病雖劇亦當愈也
(集註)内經曰寸口人迎兩者相應若引繩大小齊等者
名曰平人
程知曰大小浮沉遲數同等謂三部九候無相失
也蓋大不甚大小不甚小浮不甚浮沉不甚沉遲
不甚遲數不甚數為冲和平等之象也
病有發熱惡寒者發於陽也無熱惡寒者發於隂也發
於陽者七日愈發於隂者六日愈以陽數七隂數六故
也
(註)病謂中風傷寒也有初病即發熱而惡寒者是謂
中風之病發於衛陽者也有初病不發熱而惡寒
者是謂傷寒之病發於榮隂者也發於陽者七日
愈發於隂者六日愈以陽合七數隂合六數也
(集註)方有執曰此推原中風傷寒之所以始以要其所
以終之意凡在太陽皆惡寒也發起也愈瘳也
程知曰此辨太陽病有發熱有不發熱之故也風
陽也衛亦陽也寒隂也榮亦隂也中風傷寒均為
表證而風入衛則邪發於陽而為熱寒入榮則邪
發於隂而不即熱陽行速故常過經而遲愈一日
隂行遲故常循經而早愈一日觀此則風寒之辨
了然矣
魏荔彤曰風傷衛寒傷榮既在太陽則未有不發
熱者但遲速有間耳至於惡寒則同也發於陽發
於隂之義不過就風為陽衛亦陽寒為隂榮亦隂
而言殊未及於三隂也
問曰凡病欲知何時得何時愈答曰假令夜半得病者
明日日中愈日中得病者夜半愈何以言之日中得病
夜半愈者以陽得隂則解也夜半得病明日日中愈者
以隂得陽則解也
(註)凡病之起不外乎隂陽以為病非陽勝隂即隂勝
陽凡病之愈亦不外乎隂陽以為和非陽得隂解
即隂得陽解陽得隂解者謂日中得病今日夜半
愈也隂得陽解者謂夜半得病明日日中愈也
(集註)方有執曰日中夜半以大略言餘時可倣此意而
推也
太陽病頭痛至七日已上自愈者以行其經盡故也若
欲作再經者鍼足陽明使經不傳則愈
(註)太陽病頭痛至七日已上自愈者以行其經盡故
也謂太陽受病其邪傳行六日三陽三隂經盡至
七日已上三陽三隂之病日衰大邪皆去此不作
再經故自愈也再者再傳陽明經也謂其邪已傳
經盡熱盛不衰欲再轉屬陽明故也鍼足陽明以
洩其熱使其邪不再傳則愈矣
(集註)方有執曰七日已上者該六日而言也
魏荔彤曰方有執謂鍼以遏其邪喻昌謂鍼以竭
其邪言遏言竭皆言泄之也凡鍼刺者泄其盛氣
也故前言刺風池風府亦主泄其風邪暴甚之意
因刺法乃治熱之善策不欲人妄施汗下温三法
也言足陽明自是胃之經穴必有實欲再傳之勢
方可刺之
閔芝慶曰太陽受病以次而終於厥隂為傳經盡
諸經受病至七日已上自愈者為行其經盡故也
今有自太陽再傳之說若果傳徧六經厥隂再傳
太陽太陽再傳陽明則何不於厥隂未傳太陽之
前預鍼太陽而必待傳陽明然後鍼陽明哉於此
可知三隂從無再傳太陽之病但轉屬陽明耳
風家表解而不了了者十二日愈
(註)風家謂太陽中風也表解謂用桂枝湯病已解也
不了了者不清楚也言用桂枝湯其表已解而猶
不清楚者在經餘邪未盡耳十二日經盡之時餘
邪盡自然愈也
(集註)魏荔彤曰此條申眀太陽中風病愈後風邪留滯
之證應聽其自愈也
太陽病頭痛發熱汗出惡風者桂枝湯主之(重出衍文)
桂枝本為解肌若其人衇浮緊發熱汗不出者不可與
也常須識此勿令誤也
(註)夫桂枝湯本為解肌中風表虛之藥也若其人衇
浮緊發熱汗不出者乃傷寒表實之病不可與也
常須識此為麻黃湯證勿令誤與桂枝湯也
(集註)程應旄曰可與不可與在毫釐疑似之間誤多失
之於倉卒須常將營衛之分别處兩兩互勘隂陽
不悖虚實了然不以桂枝誤治衇浮緊汗不出之
傷寒自不致以麻黃誤治衇浮緩汗自出之中風
矣
若酒客病不可與桂枝湯得之則嘔以酒客不喜甘故
也
(註)酒客謂好飲之人也酒客病謂過飲而病也其病
之狀頭痛發熱汗出嘔吐乃濕熱薰蒸使然非風
邪也若誤與桂枝湯服之則嘔以酒客不喜甘故
也
(集註)成無己曰酒客内熱喜辛而惡甘桂枝湯甘酒客
得之則中煩而嘔
凡服桂枝湯吐者其後必吐膿血也
(註)凡酒客得桂枝湯而嘔者以辛甘之品能動熱助
涌故也若其人内熱素盛服桂枝湯又不即時嘔
出則益助其熱所以其後必吐膿血也然亦有不
吐膿血者則是所傷者輕而熱不甚也
(集註)劉宏璧曰桂枝氣味甚薄酒客不可與者舉一以
例其餘也庸工不得其解每遇熱盛之人但去桂
枝於甘辛極熱之類全無顧忌仲景豈意後人如
此之愚哉即如産後不宜寒凉所以舉一白芍之
味酸微寒者以示戒今祗知除去白芍於三黃寒
凉等藥反恣用無忌殊不知聖人一語該括無窮
味薄者尚不可與其味厚者可知微寒者既在宜
禁而大寒者尤所當戒世俗不能引伸觸類徒以
鹵莽滅裂為事可見上古醫書非精詳玩味烏能
有得耶
太陽病發汗遂漏不止其人惡風小便難四肢微急難
以屈伸者桂枝加附子湯主之
(註)太陽中風本當解肌若大發其汗如水流漓因而
遂漏不止其人必腠理大開表陽不固故惡風也
液傷於内膀胱津少故小便難也液傷於外復加
風襲故四肢微急難以屈伸也宜桂枝加附子湯
主之服依桂枝湯法者是於固陽斂液中和榮衛
解風邪也
(集註)方有執曰此太陽中風誤汗之變證小便難者以
汗漏不止必亡陽亡津液亡陽則氣不足亡津液
則水道枮竭且小便者膀胱所司也膀胱本太陽
經而為諸陽主氣氣不足則化不行矣
程知曰此陽氣與隂液兩亡復加外風襲入與真
武證微細有别真武湯是救裏寒亡陽之失急於
回陽者桂枝加附子湯是救表寒漏風之失急於
温經者
桂枝加附子湯方
於桂枝湯方内加附子一枚餘依桂枝湯法
(集解)柯琴曰是方以附子加入桂枝湯中大補表陽也
表陽密則汗漏自止惡風自罷矣汗止津回則小
便自利四肢自柔矣汗漏不止與大汗出同而從
化變病則異服桂枝麻黃湯大汗出後而大煩渴
是陽陷於裏急當救隂故用白虎加人參湯服桂
枝麻黃湯發汗遂漏不止而不煩渴是亡陽於外
急當救陽故用桂枝加附子湯要之發汗之劑用
桂枝不當則陽陷於裏者多用麻黃不當則陽亡
於外者多因桂枝湯有芍藥而無麻黃故雖汗大
出而元府尚能自閉多不致亡陽於外耳
服桂枝湯大汗出後大煩渴不解衇洪大者白虎加人
參湯主之
(註)大煩渴陽明證也洪大陽明衇也中風之邪服桂
枝湯大汗出後不解大煩渴衇洪大者是邪已入
陽明津液為大汗所傷胃中乾燥故也宜與白虎
加人参湯清熱生津而煩渴自除矣
(集註)張璐曰白虎湯實解内蒸之熱非治外經之熱也
昔人以石膏辛凉能解利陽明風熱若不佐以麻
葛之品何以走外此說似是而實非蓋陽明在經
之邪縱使有大熱而不煩渴自有葛根湯桂枝加
葛根湯等治法並無藉於石膏也
白虎加人參湯(見陽明篇)
太陽病三日發汗不解蒸蒸發熱者屬胃也調胃承氣
湯主之
(註)太陽病三日發汗後熱不解若仍陣陣發熱有汗
而不解者是太陽表證未罷也則當以桂枝湯和
之今蒸蒸發熱有汗而不解者乃屬陽明裏證不
和也故用調胃承氣湯
(集註)程應旄曰太陽病三日經期尚未深也何以發汗
不解便屬胃也蓋以胃燥素盛故他表證雖罷而
汗與熱仍不解也第徵其熱如炊籠蒸蒸而盛則
知其汗必連綿濈濈而来此即大便已鞕之徵故
曰屬胃也熱雖聚於胃而未見潮熱讝語等證主
以調胃承氣湯者於下法内從乎中治以其為日
未深故也
汪琥曰言太陽病不可拘以日數但見屬胃之證
即可下也病方三日曾經汗矣其熱自内騰達於
外非表邪不解乃太陽之邪轉屬於胃病熱不能
解也
調胃承氣湯(見陽明篇)
太陽病發汗後大汗出胃中乾煩躁不得眠欲得飲水
者少少與飲之令胃氣和則愈若衇浮小便不利微熱
消渴者五苓散主之
(註)太陽病發汗後或大汗出皆令人津液内竭胃中
乾煩躁不得眠欲得飲水當少少與之以滋胃燥
令胃氣和則可愈也倘與之飲胃仍不和若衇浮
小便不利微熱消渴者則是太陽表邪未罷膀胱
裏飲已成也經曰膀胱者津液之府氣化則能出
矣今邪熱薰灼燥其現有之津飲水不化絶其未
生之液津液告匱求水自救所以水入即消渴而
不止也用五苓散者以其能外解表熱内輸水府
則氣化津生熱渴止而小便利矣
(集註)張兼善曰白虎治表證已解邪傳裏而煩渴者今
衇浮身有微熱而渴乃表邪未得全解故用五苓
藉桂枝之辛散和肌表以解微熱也术澤二苓之
淡渗化水生津以止燥渴也
喻昌曰衇浮當用桂枝何以變用五苓耶蓋熱邪
得水雖不全解勢必衰其大半所以熱微兼小便
不利證成消渴則蓄飲證具故不從單解而從兩
解也凡飲水多而小便少謂之消渴裏熱飲盛不
可單用桂枝解肌故兼以利水惟五苓有全功耳
程應旄曰微熱字對下條發熱字看彼以發熱在
表則知犯本未深故邪熱蓄而拒水此曰微熱則
表熱犯本已深故熱邪結而耗液所以不惟與水
與五苓主治有别而前五苓後五苓主治亦俱有
别也
中風發熱六七日不解而煩有表裏證渴欲飲水水入
則吐者名曰水逆五苓散主之
(註)中風發熱六七日不解而煩者是有表證也渴欲
飲水水入則吐者是有裏證也若渴欲飲水水入
即消如前條之胃乾少少與飲令胃和則愈今渴
欲飲水水入不消上逆而吐故名曰水逆原其所
以吐之之由則因邪熱入裏與飲相摶三焦失其
蒸化而不能通調水道下輸膀胱以致飲熱相格
於上水無去路於下故水入則吐小便必不利也
宜五苓散辛甘淡滲之品外解内利多服煖水令
其汗出尿通則表裏兩解矣
(集註)方有執曰中風發熱必自汗出六七日不解而煩
者汗出過多亡津液而内燥也表以外證未罷言
裏以煩渴屬府言欲飲水者燥甚而渴希救故也
水入則吐者伏飲内作故外水不得入也蓋飲亦
水也以水得水湧溢而為格拒所以謂之水逆與
五苓散兩解表裏汗出而愈也
喻昌曰傷風證原有汗以其有汗也延至日久不
行解肌之法汗出雖多徒傷津液表終不解轉增
煩渴邪入於府飲水則吐名曰水逆乃熱邪挟積
飲上逆故外水格而不入也服五苓飲熱湯得汗
則表裏俱解是一舉而兩得也
五苓散方
豬苓(十八銖去黑皮)茯苓(十八銖)
澤瀉(一兩六銖)白术(十八銖)
桂(半兩)
右五味為散更於臼中杵之白飲和方寸匕服之
日三服多飲煖水汗出愈
(方解)是方也乃太陽邪熱入府水氣不化膀胱表裏藥
也一治水逆水入則吐一治消渴水入則消夫膀
胱者津液之府氣化則能出矣邪熱入之與水合
化為病若水盛於熱則水壅不化水蓄於上故水
入則吐乃膀胱之氣化不行致小便不行也若熱
盛於水則水為熱灼水耗於上故水入則消乃膀
胱之津液告竭致小便無出也二證皆小便不利
故均得而主之若小便自利者不可用恐重傷津
液以其屬陽明之裏故不可用也由此可知五苓
散非治水熱之專劑乃治水熱小便不利之主方
也君澤瀉之鹹寒鹹走水府寒勝熱邪佐二苓之
淡滲通調水道下輸膀胱則水熱並瀉也用白术
之燥濕健脾助土為之隄防以制水也用桂之辛
温宣通陽氣蒸化三焦以行水也澤瀉得二苓下
降利水之功倍則小便利而水不蓄矣白术藉桂
上升通陽之效捷則氣騰津化渴自止也若發熱
不解以桂易桂枝服後多服煖水令汗出愈是知
此方不止治停水小便不利之裏而猶解停水發
熱之表也加人參名春澤湯其意專在助氣化以
生津加茵蔯名茵蔯五苓散治濕熱發黃表裏不
實小便不利者無不效也
(集解)程應旄曰太陽為標膀胱為本中風發熱標受邪
也六七日不解標邪轉入膀胱矣是謂犯本五苓
散與麻黃桂枝二湯雖同為太陽經之藥一則解
肌而治表一則利小便而治裏表與本所主各有
别矣
(按)此條謂有表裏證者非發熱有汗口乾煩渴水入
則消小便自利太陽陽明之表裏證也乃發熱無
汗口潤煩渴水入則吐小便不利太陽膀胱之表
裏證也此病雖未發明無汗小便不利之證若汗
出小便利則渴飲之水得從外越下出必無水逆
之證仲景用五苓散多服煖水令汗出愈其意在
利水發汗故知必有無汗小便不利之證也
太陽病小便利者以飲水多必心下悸小便少者必苦
裏急也
(註)太陽初病不欲飲水將傳陽明則欲飲水此其常
也今太陽初病即飲水多必其人平素胃燥可知
設胃陽不衰則所飲之水亦可以敷布於外作汗
而解今飲水多而胃陽不充即使小便利亦必停
中焦而為心下悸若更小便少則水停下焦必苦
裏急矣
(集註)方有執曰飲水多而心下悸者心為火藏水多則
受制也小便少則水停所以裏急也
汪琥曰太陽病小便利者是膀胱之府無邪熱也
若其人飲水多此熱在上焦心火亢甚小便雖利
而渴飲水多則水停犯火必心下悸若其人飲水
多而小便少此熱在下焦為太陽邪熱隨經入府
水積不行膀胱之裏必苦急也
發汗後飲水多必喘以水灌之亦喘
(註)上條未發汗飲水多胃熱津少也此條發汗後飲
水多津亡胃乾也而不病心下悸苦裏急者蓋以
水不停於中焦下焦而停於上焦所以攻肺必作
喘也水灌者以水澆洗也飲水多者必喘是飲冷
冷傷於内也以水灌之亦喘者是形寒寒傷於外
也均傷肺故俱喘
(集註)魏荔彤曰此申明本條喘急一證有因水而成者
蓋渴而飲水多之喘與不渴而灌之亦喘其由雖
不同而致病則一也
發汗後不可更行桂枝湯汗出而喘無大熱者可與麻
黃杏仁甘草石膏湯
(註)太陽病下之後微喘者表未解也當以桂枝加厚
朴杏仁湯解太陽肌表而治其喘也太陽病桂枝
證醫反下之下利衇促汗出而喘表未解者當以
葛根黃連黃芩湯解陽明之肌熱而治其喘也今
太陽病發汗後汗出而喘身無大熱而不惡寒者
知邪已不在太陽之表且汗出而不惡熱知邪亦
不在陽明之裏其所以汗出而喘既無大熱又不
惡寒是邪獨在太隂肺經故不可更行桂枝湯可
與麻黃杏子甘草石膏湯發散肺邪而汗喘自止
矣
麻黃杏仁甘草石膏湯方
麻黃(四兩去節)杏仁(五十枚去皮尖)
甘草(二兩炙)石膏(半觔碎綿裏)
右四味以水七升先煮麻黃减二升去白沫納諸
藥煮取三升去滓温服一升
(集註)柯琴曰石膏為清火之重劑青龍白虎皆賴以建
功然用之不當適足以召禍故青龍以無汗煩燥
得薑桂以宣衛外之陽白虎以有汗煩渴須粳米
以存胃中之液今但内熱而無外寒故不用薑桂
喘不在胃而在肺故不需粳米其意重在存隂不
慮其亡陽也故於麻黃湯去桂枝之監制取麻黃
之專開杏仁之降甘草之和倍石膏之寒除内藴
之實熱斯溱溱之汗出而内外之煩熱與喘悉除
矣
下後不可更行桂枝湯若汗出而喘無大熱者可與麻
黃杏仁甘草石膏湯
(註)此詳上條受病兩途同乎一治之法也又有下後
身無大熱汗出而喘者知邪亦不在表而在肺故
亦不可更行桂枝湯可與麻黃杏仁甘草石膏湯
以治肺也彼之汗後喘此之下後喘雖其致病之
因不同而其所見之證不異所以從其證不從其
因均用此湯亦喘家急則治其標之法也
(集註)方有執曰汗與下雖殊其為反誤致變之喘則一
惟其喘一故同歸一治也
太陽中風下利嘔逆表解者乃可攻之其人漐漐汗出
發作有時頭痛心下痞鞕滿引脇下痛乾嘔短氣汗出
不惡寒者此表解裏未和也十棗湯主之
(按)下利之下字當是不字若是下字豈有上嘔下利
而用十棗湯峻劑攻之之理乎惟其大便不利痞
鞕滿痛始屬裏病小便不利嘔逆短氣始屬飲病
乃可攻也發作之作字當是熱字若無熱汗出乃
少隂隂邪寒飲真武湯證也且作字與上下句文
義皆不相屬
(註)太陽中風表邪也不利嘔逆裏飲也表邪解者乃
可攻裏飲也審其人微汗漐漐不輟發熱有時頭
痛若仍惡寒是表未解尚不可攻若不惡寒則為
表已解矣而更見裏未和之心下痞鞕滿引脇下
痛乾嘔短氣水蓄無所從出之急證故徑以十棗
湯峻劑直攻水之巢穴而不疑也
(按)傷寒表未解水停心下嘔逆者是寒束於外水氣
不得宣越也宜小青龍湯汗而散之中風表未解
水停心下而吐者是飲格於中水氣不得輸洩也
宜五苓散散而利之此皆表未解不可攻裏之飲
證也至如十棗湯與下篇之桂枝去芍藥加白术
茯苓湯二方皆治飲家有表裏證者十棗湯治頭
痛發熱汗出不惡寒之表已解而有痞鞕滿痛之
裏未和故專主攻裏也桂枝去芍藥加白术茯苓
湯治頭痛發熱無汗之表未解而兼有心下滿微
痛之裏不和故不主攻裏當先解表也然其心下
鞕滿痛之微甚亦有别矣
(集註)杜任曰十棗湯惟壯實者宜之不宜輕用
方有執曰乃可攻之以上喻人勿妄下早之意漐
漐汗出至短氣言證雖有裏猶未可下直至汗出
不惡寒方是承上起下言當下以出其治也
喻昌曰此證與結胸頗同但結胸者邪結於胸其
位高此在心下及脇其位卑然必表解乃可攻之
亦與攻結胸之戒不殊也藥用十棗亦與陷胸湯
相倣因傷寒下法多為胃實而設胃實者邪熱内
盛不得不用消黃以蕩滌之今證在胸脇而不在
胃則蕩滌之藥無所用故取蠲熱逐飲於胸脇之
間以為下法
張志聰曰頭痛表證也然亦有在裏者如傷寒不
大便五六日頭痛有熱者與承氣湯與此節之汗
出不惡寒而頭痛為表解裏有飲用十棗湯則凡
遇風寒頭痛表未解之證當審别矣
程應旄曰所可惑者頭痛外惟身汗一證表裏難
辨汗出發熱惡寒則微有表若汗出發熱不惡寒
則祗從不惡寒處認證知表已解裏氣為飲邪摶
結不和雖頭痛亦屬裏邪上攻非關表也
魏荔彤曰太陽之邪既入裏宜下矣又有不下胸
膈不下腸胃而下心與脇下者較下結胸部位稍
卑較下胃實部位又稍高此下中之又一法也須
認明同一下也證不同而法自别蓋太陽陽明之
交必辨表裏而施汗下彼之在裏應下乃邪熱挟
食物為胃實此之在裏應下乃邪熱挟水飲為飲
實二者俱必待表解而後下此大同也
十棗湯方
芫花(熬)甘遂
大戟大棗(十枚擘)
右三味等分各别搗為散以水一升半先煮大棗
肥者十枚取八合去滓内藥末強人服一錢七羸
人服半錢温服之平旦服若下少病不除者明日
更服加半錢得快下利後糜粥自養
(方解)仲景治水之方種種不同此其最峻者也凡水氣
為患或喘或欬或悸或噎或吐或利病在一處而
止此則水邪留結於中心腹脇下痞滿鞕痛三焦
升降之氣阻隔難通此時表邪已罷非汗散之法
所宜裏飲實盛又非淡渗之品所能勝非選逐水
至峻之品以直折之則中氣不支束手待斃矣甘
遂芫花大戟三味皆辛苦氣寒而禀性最毒並舉
而用之氣味相濟相須故可直攻水邪之巢穴決
其瀆而大下之一舉而患可平也然邪之所湊其
氣必虚以毒藥攻邪必傷及脾胃使無冲和甘緩
之品為主宰則邪氣盡而大命亦隨之矣然此藥
最毒至峻参术所不能君甘草又與之反故選十
棗之大而肥者以君之一以顧其脾胃一以緩其
峻毒得快利後糜粥自養一以使穀氣内充一以
使邪不復作此仲景用毒攻病之法盡美又盡善
也昧者惑於甘能中滿之說而不敢用豈知承制
之理乎
太陽病外證未解不可下也下之為逆欲解外者宜桂
枝湯
(註)太陽病外證未解者謂桂枝湯之表證未解也凡
表證未解無論已汗未汗雖有可下之證而非在
急下之例者均不可下下之為逆也欲解外者仍
宜桂枝湯主之
(集註)王肯堂曰但有一毫頭痛惡寒即為表證未解不
可下也
程應旄曰若下後外證未解者仍當解外有是證
用是藥不可以既下而遂謂桂枝湯不中與也
汪琥曰下之為逆逆者為病在外而反攻其内於
治法為不順也
太陽病先發汗不解而復下之衇浮者不愈浮為在外
而反下之故令不愈今衇浮故知在外當須解外則愈
宜桂枝湯
(註)太陽病先發汗表未解仍宜汗之而復下之治失
其宜矣衇浮者不愈蓋以衇浮邪在外而反下之
故令不愈也今誤下未成逆衇仍浮故知邪尚在
外仍宜桂枝湯解外則愈也
(集註)程應旄曰愈不愈辨之於衇其愈者必其衇不浮
而離於表也若衇浮者知尚在表則前此之下自
是誤下故令不愈從前之誤不必計較祗據目前
目前之證不必計較祗據其衇衇若浮知尚在外
雖日久尚須解外則愈有是衇用是藥亦不以既
下而遂以桂枝湯為不中與也
本發汗而復下之此為逆也若先發汗治不為逆本先
下之而反汗之為逆若先下之治不為逆
(註)立治逆之法不外乎表裏而表裏之治不外乎汗
下病有表裏證者當審其汗下何先先後得宜為
順失宜為逆若表急於裏本應先汗而反下之此
為逆也若先汗而後下治不為逆也若裏急於表
本應先下而反汗之此為逆也若先下而後汗治
不為逆也
(集註)程知曰言汗下有先後緩急不得倒行逆施
汪琥曰治傷寒之法表證急者即宜汗裏證急者
即宜下不可拘拘於先汗而後下也汗下得宜治
不為逆
太陽病下之其衇促不結胸者此為欲解也衇浮者必
結胸衇緊者必咽痛衇弦者必兩脇拘急衇細數者頭
痛未止衇沉緊者必欲嘔衇沉滑者恊熱利衇浮滑者
必下血
(按)衇促當是衇浮始與不結胸為欲解之文義相屬
衇浮當是衇促始與論中結胸胸滿同義衇緊當
是衇細數衇細數當是衇緊始合論中二經本衇
衇浮滑當是衇數滑浮滑是論中白虎湯證之衇
數滑是論中下膿血之衇細玩諸篇自知
(註)病在太陽誤下為變不同者皆因人之藏氣不一
各從所入而化故不同也誤下邪陷當作結胸反
不結胸其衇浮此裏和而不受邪邪仍在表為欲
解也若衇促者為陽結實邪之衇故必結胸也衇
細數少隂邪熱之衇咽痛少隂邪熱之證誤下邪
陷少隂法當從少隂治也衇弦少陽之衇兩脇拘
急少陽之證誤下邪陷少陽法當從少陽治也衇
緊太陽衇頭痛太陽證誤下邪仍在表法當從太
陽治也衇沉緊寒邪入裏之衇欲嘔胃陽格拒之
證有表誤下邪陷在胃法當從陽明治也衇沉滑
宿食衇有表誤下恊熱入裏下利法當從恊熱下
利治也衇數滑積熱衇有表誤下邪陷入隂傷榮
下血法當從下膿血治也
(按)衇促固陽衇也若促而有力為實則為結胸實邪
之診若促而無力為虚則為胸滿虚邪之診故論
中有衇促結胸頭汗小潮熱者用陷胸湯攻之衇
促胸滿汗出微惡寒者用桂枝去芍藥加附子湯
温之觀此促衇虚實治法則可以類推矣
(按)咽痛少隂寒熱俱有之證也咽乾腫痛者為熱不
乾不腫而痛者為寒故少隂論中有甘桔湯通衇
四逆湯二治法也
(集註)方有執曰凡在太陽皆表證也誤下則變證雜出
而不可以一途拘之
程知曰不宜下而下之諸變不可勝數此之謂也
今咽痛脇急欲嘔是寒邪入裏之變頭痛熱利下
血是風邪入裏之變所以然者衇浮滑數為陽沉
弦緊細為隂也
程應旄曰據衇見證各著一必字見勢所必然考
其源頭總在太陽病下之而来故雖有已成壊病
未成壊病之分但宜以活法治之不得據衇治衇
據證治證也
太陽病二三日不能卧但欲起心下必結衇微弱者此
本有寒分也反下之若利止必作結胸未止者四日復
下之此作恊熱利也
(按)四日復下之之字當是利字上文利未止豈有復
下之理乎細玩自知是必傳寫之誤
(註)太陽病謂頭項強痛而惡寒也二三日見不得卧
但欲起之證謂已傳陽明也心下胃之分也必結
謂胃分必有結也若衇實大乃胃分有熱而結也
則當下之今衇微弱是胃分有寒而結也法不當
下不當下而下之謂之反下二三日正當解太陽
陽明之表反下之表熱乘虚入裏必自利設利自
止是其人胃實而同燥化必作結胸矣今利未止
四日仍復下利是其人胃虚而同濕化故必作恊
熱利也
(集註)程知曰此表證誤下有結胸熱利之變不可不慎
也衇既微弱則是寒結心下法當温散醫見心下
結而下之使利是治之反也
汪琥曰太陽病二三日不卧欲起心下熱結似乎
可下然衇微弱其人本有寒分豈可下乎
太陽病外證未除而數下之遂恊熱而利利下不止心
下痞鞕表裏不解者桂枝人參湯主之
(註)此承上條衇微弱恊熱利互詳其證以明其治也
外證未除謂太陽病未除而數下之是下非一次
也裏因數下而虚遂恊表熱而利利下不止裏虚
不固也心下痞鞕裏虚而邪結也外證既未除是
表不解也故用桂枝以解表利下痞鞕裏因下虚
而從寒化也其衇必如上文之微弱故用參术薑
草以温裏此温補中兩解表裏法也若其衇有力
者又當從甘草瀉心湯之法矣
(集註)喻昌曰誤下而致裏虚外熱乘之變而為利不止
者裏虚不守也痞鞕者正虚邪實中成滯礙痞塞
而不通也以表未除故用桂枝以解之以裏適虚
故用理中以和之此方即理中加桂枝而易其名
乃治虚痞下利之法也
李中梓曰經云桂枝證醫反下之利遂不止與葛
根黃芩黃連湯此則又與桂枝人参湯何用藥有
温凉之異耶蓋彼證但曰下之此則曰數下之彼
證但曰利下此則曰利不止合兩論味之自有虚
實之分矣
程知曰表證誤下下利不止喘而汗出者治以葛
根芩連心下痞鞕者治以桂枝參术一救其表邪
入裏之實熱一救其表邪入裏之虚寒皆表裏兩
解法也
程應旄曰恊熱而利向来俱作陽邪陷於下焦果
爾安得用理中耶蓋不知利有寒熱二證也
桂枝人參湯方
桂枝(四兩)甘草(四兩炙)
白术(三兩)人參(三兩)
乾薑(三兩)
右五味以水九升先煮四味取五升内桂更煮取
三升去滓温服一升日再服夜一服
太陽病桂枝證醫反下之利遂不止衇促者表未解也
喘而汗出者葛根黃芩黃連湯主之
(註)此承上條又言恊熱利之衇促者以别其治也太
陽病桂枝證宜以桂枝解肌而醫反下之利遂不
止者是誤下遂恊表熱陷入而利不止也若表未
解而衇緩無力即有下利而喘之裏證法當從桂
枝人參湯以治利或從桂枝加杏仁厚朴湯以治
喘矣今下利不止衇促有力汗出而喘表雖未解
而不惡寒是熱已陷陽明即有桂枝之表亦當從
葛根黃芩黃連湯主治也方中四倍葛根以為君
芩連甘草為之佐其意專解陽明之肌表兼清胃
中之裏熱此清解中兼解表裏法也若衇沉遲或
衇微弱則為裏寒且虚又當用理中湯加桂枝矣
於此可見上條之恊熱利利不止心下痞鞕表裏
不解者衇不微弱必沉遲也
(按)恊熱利二證以衇之隂陽分虚實主治固當矣然
不可不辨其下利之黏穢鴨溏小便或白或赤衇
之有力無力也
(集註)成無已曰病有汗出而喘者謂自汗出而喘也是
邪氣外甚所致若喘而汗出者謂因喘而汗出也
是裏熱氣逆所致故與葛根黃芩黃連湯散表邪
除裏熱也
方有執曰利與上條同而上條用理中者以痞鞕
衇弱屬寒也此用芩連者以喘汗衇促屬熱也
喻昌曰太陽病原無下法當用桂枝解外醫反下
之則邪熱之在太陽者未傳陽明之表已入陽明
之裏所以其衇促急其汗外越其熱上奔則喘下
奔則泄故舍桂枝而用葛根以專主陽明之表加
芩連以清裏熱則不治喘而喘止不治利而利止
此又太陽陽明兩解表裏之變法也
汪琥曰誤下虚其腸胃為熱所乘遂利不止此非
腸胃真虚證乃胃有邪熱下通於腸而作泄也衇
促者衇来數時一上復来也此為陽獨盛之衇也
衇促見陽知表未解此表乃陽明經病非猶太陽
桂枝之表證也喘而汗出者亦陽明胃府裏熱氣
逆所致非太陽風邪氣壅之喘亦非桂枝湯汗出
之證也故當解陽明表邪清胃府裏熱也
葛根黃芩黃連湯方
葛根(半觔)黃芩(三兩)
黃連(三兩)甘草(二兩炙)
右四味以水八升先煮葛根减二升内諸藥煮取
二升去滓分温再服
(集解)柯琴曰外熱不除是表不解下利不止是裏未和
誤下致利病因則同一則衇微弱心下痞鞕是衇
不足而證有餘也一則衇促而喘反汗自出是衇
有餘而證不足也表裏虚實當從衇辨况弱衇見
於數下後則痞鞕為虚更可知也故用理中之辛
甘温補止下利化痞鞕又加桂枝以解表先煮四
味後内桂枝和中之力饒而解肌之氣銳是於兩
解中寓權宜法也桂枝證本衇緩誤下後而反促
陽氣内盛邪蒸於外故汗出也熱暴於内火逆上
衝故為喘也暴注下廹故為利也故君清輕升發
之葛根以解肌而止利佐苦寒清肅之芩連以止
汗而定喘又加甘草以和中先煮葛根後内諸藥
解肌之力純而清中之氣銳又與補中逐邪者殊
法矣
太陽病下之後衇促胸滿者桂枝去芍藥湯主之若微
惡寒者去芍藥方中加附子湯主之
(按)若微惡寒者當是汗出微惡寒方合若無汗出二
字乃表未解無取乎加附子也
(註)太陽病表未解而下之胸實邪陷則為胸滿氣上
衝咽喉不得息瓜蒂散證也胸虚邪陷則為氣上
衝桂枝湯證也今下之後邪陷胸中胸滿衇促似
乎胸實而無衝喉不得息之證似乎胸虚又見胸
滿之證故不用瓜蒂散以治實亦不用桂枝湯以
治虚惟用桂枝之甘辛以和太陽之表去芍藥之
酸收以避胸中之滿若汗出微惡寒去芍藥方中
加附子主之者以防亡陽之變也
(按)上條衇促喘而汗出不惡寒下利不止云屬實熱
此條衇促胸滿汗出微惡寒不喘不下利反屬虚
寒者何也上條是裏熱蒸越之汗故汗出不惡寒
陽實也喘而下利皆為熱也此條乃表陽不固之
汗故汗出微惡寒陽虚也即不喘利亦為寒也要
知仲景立法每在極微處設辨恐人微處易忽也
今以微惡寒發其義却不在汗出上辨寒熱而在
汗出惡寒不惡寒上辨寒熱不在衇促上辨寒熱
而在衇促之有力無力辨寒熱於此又可知不惟
在胸滿上辨虚實而當在胸滿之時滿時不滿常
常滿而不减上辨虚實矣
(集註)喻昌曰此條之微惡寒合上條觀之則衇促胸滿
喘而汗出之内原伏有虚陽欲脫之機故仲景於
此條特以微惡寒三字發其義可見陽虚則惡寒
矣又可見汗不出之惡寒即非陽虚矣
程應旄曰有陽盛而見促衇亦有陽虚而見促衇
者當辨之於有力無力仍須辨之於外證也
沈明宗曰誤下擾亂隂陽之氣則衇促邪入胸膈
幾成結胸但結滿而未痛耳故以桂枝湯單提胸
膈之邪使從表解去芍藥者惡其酸收引邪内入
故也若衇促胸滿而微惡寒廼虚而跼踖陽氣欲
脫又非陽實之比所以加附子固護真陽也然傷
風下後之惡寒與未下之惡寒迥然有别而汗後
之惡寒與未汗之惡寒亦殊
桂枝去芍藥湯方
於桂枝湯内去芍藥餘依前法
桂枝去芍藥加附子湯方
於桂枝湯方内去芍藥加附子一枚炮去皮破八片
餘依前法
太陽病下之微喘者表未解故也桂枝加厚朴杏子湯
主之喘家作桂枝湯加厚朴杏子佳
(註)太陽病當汗而反下之下利衇促喘而汗出不惡
寒者乃邪陷於裏熱在陽明葛根黃芩黃連湯證
也今太陽病當汗而反下之不下利而微喘是邪
陷於胸未入於胃表仍未解也故仍用桂枝湯以
解肌表加厚朴杏子以降逆定喘也喘家謂素有
喘病之人遇中風而喘者桂枝湯皆宜用之加厚
朴杏子為佳也
(集註)方有執曰喘者氣逆於上故呼吸不順而聲息不
利也微者聲息緩不似大喘之氣急也以表尚在
不解其表則喘不可定故用桂枝解表加厚朴利
氣杏仁下氣所以為定喘之要藥
喻昌曰此風邪誤下作喘治法之大要其寒邪誤
下作喘當用麻黃杏仁石膏甘草即此可推又曰
微喘表未解則是表邪因誤下上逆與虚證不同
程應旄曰喘之一證有表有裏不可不辨下後汗
出而喘其喘必盛屬裏熱壅逆火炎故也下後微
喘汗必不大出屬表邪閉遏氣逆故也仍用桂枝
湯解表内加朴杏以下逆氣
魏荔彤曰凡病人素有喘證每感外邪勢必作喘
故謂之喘家
桂枝加厚朴杏仁湯方
於桂枝湯方内加厚朴二兩杏仁五十個餘依桂枝
湯方
(按)戴原禮曰太陽病有喘咳無汗喘者宜麻杏石甘
湯有汗喘者宜桂枝加厚朴杏仁湯無汗咳者宜
小青龍湯少陽病無喘有咳咳者宜小柴胡湯加
五味乾薑陽明病無咳有喘内實喘者宜大承氣
湯下利者宜葛根黃芩黃連湯三隂惟少隂有喘
咳喘者宜四逆湯加五味乾薑咳者隂邪下利宜
真武湯加五味乾薑陽邪下利宜豬苓湯然喘皆
危候也
太陽病下之後其氣上衝者可與桂枝湯方用前法若
不上衝者不可與之
(註)太陽病表未解而下之裏實者邪陷則為結胸大
陷胸湯證也裏虚者邪陷則為下利桂枝人參湯
證也胸實者邪陷則為胸中痞鞕氣上衝咽喉不
得息瓜蒂散證也今胸虚邪陷於胸故但為氣上
衝是表尚未罷然無壅滿不得息痞鞕之證故不
可吐下仍當解表可與桂枝湯如法汗之使陷胸
之邪不受外束胸中之氣得以四達自不致内壅
而上衝矣若不上衝者不可與也
(集註)方有執曰氣上衝者陽主氣而上升風屬陽邪下
後入裏乘虚而上衝也若不上衝則非陽邪可知
故不可與
病如桂枝證頭不痛項不強寸衇微浮胸中痞鞕氣上
衝咽喉不得息者此為胸有寒也當吐之宜瓜蒂散
(註)病如桂枝證乃頭項強痛發熱汗出惡風衇浮緩
也今頭不痛項不強是桂枝證不悉具也寸衇微
浮是邪去表未遠已離其表也胸中痞鞕氣上衝
喉不得息是邪入裏未深而在胸中必胸中素有
寒飲之所致也寒飲在胸不在肌腠解肌之法無
可用也痞鞕在胸而不在心下攻裏之法亦無所
施惟有高者越之一法使胸中寒飲一涌而出故
宜吐之以瓜蒂散也
(集註)程應旄曰痞鞕一證因吐下者為虚不因吐下者
為實實邪痰飲填塞心胸中下二焦為之阻絶自
不得不從上焦為出路所謂在上者因而越之是
也
汪琥曰傷寒一病吐法不可不講所以仲景以此
條特出之太陽上篇者以吐不宜遲與太陽汗證
之法相等當於二三日間審其證而用此法也
沈眀宗曰素有痰飲内積稍涉風寒引動其痰即
外如桂枝湯證但無頭痛項強知非風邪中表矣
張錫駒曰氣上衝咽喉不得息者邪挟寒飲從太
陽之氣而上越也
瓜蒂散方
瓜蒂(一分熬黃)赤小豆(一分)
右二味各别搗篩為散已合治之取一錢匕以香
豉一合用熱湯七合煮作稀糜去滓取汁和散温
頓服之不吐者少少加服得快吐乃止諸亡血虚
家不可與瓜蒂散
(方解)胸中者清陽之府諸邪入胸府阻遏陽氣不得宣
達以致胸滿痞鞕熱氣上衝燥渴心煩嗢嗢欲吐
衇數促者此熱鬱結也胸滿痞鞕氣上衝咽喉不
得息手足寒冷欲吐不能吐衇遲緊者此寒鬱結
也凡胸中寒熱與氣與飲鬱結為病諒非汗下之
法所能治必得酸苦湧泄之品因而越之上焦得
通陽氣得復痞鞕可消胸中可和也瓜蒂極苦赤
豆味酸相須相益能疏胸中實邪為吐劑中第一
品也而佐香豉汁合服者藉榖氣以保胃氣也服
之不吐少少加服得快吐即止者恐傷胸中元氣
也此方奏功之捷勝於汗下所謂汗吐下三大法
也今人不知仲景子和之精義置之不用可勝惜
哉然諸亡血虚家胸中氣液已虧不可輕與特為
申禁
病發於陽而反下之熱入因作結胸病發於隂而反下
之因作痞所以成結胸者以下之太早故也
(註)此總釋結胸與痞鞕之因也中風陽邪故曰病發
於陽也不汗而反下之熱邪乘虚陷入因作結胸
傷寒隂邪故曰病發於隂也不汗而反下之熱邪
乘虚陷入因作痞鞕所以成結胸與痞鞕者以表
未解而下之太早故也病發於隂不言熱入者省
文耳然病發於陽而誤下者未嘗無痞鞕病發於
隂而誤下之亦時成結胸良由人之氣體不同或
從實化或從虚化也
(集註)張兼善曰風邪入裏則結胸寒邪入裏則為痞然
此皆太陽病之所由来非别隂證陽證也
太陽病衇浮而動數浮則為風數則為熱動則為痛數
則為虚頭痛發熱微盗汗出而反惡寒者表未解也醫
反下之動數變遲膈内拒痛胃中空虚客氣動膈短氣
躁煩心中懊憹陽氣内陷心下因鞕則為結胸大陷胸
湯主之若不結胸但頭汗出餘處無汗躋頸而還小便
不利身必發黃
(按)數則為虚句疑是衍文
(註)太陽病衇浮而動數浮則為風邪衇也數則為熱
邪衇也動則為諸痛衇也頭痛發熱太陽證也熱
蒸於陽陽虚則自汗出熱蒸於隂隂虚則盗汗出
隂虚當惡熱今反惡寒故知此非隂虚之盗汗乃
表未解之盗汗微微而出也表未解當解表醫反
下之遂使動數之熱衇變為寒遲蓋動數乃表邪
欲傳因下而逆於膈中故不傳而衇亦變也表客
陽邪乘胃空虚陷入胸膈而拒痛短氣不能布息
煩躁心中懊憹心下因鞕徑從實化而為結胸矣
法當以大陷胸湯主之若不從實化不成結胸但
頭汗出至頸餘處無汗則熱不得越也小便不利
則濕不得瀉也熱濕合化故身必發黃也
(集註)成無已曰動數變遲而浮衇獨不變者以邪結胸
中上焦陽分衇不得而沉也
朱震亨曰太陽病表未解而攻裏裏已虚矣雖見
浮而動數之陽衇一經誤下則必變為遲隂之衇
矣胃中空虚短氣躁煩虚之甚矣借曰陽氣内陷
心中因鞕而可迅攻之乎大陷胸之力不緩於承
氣下而又下寧不畏其重虚耶即陽病實邪下後
若胃中空虚客氣動膈心中懊憹者亦以梔子豉
湯吐胸中之邪可也况太陽誤下後明有虚證乎
(按)朱震亨所論治以梔子豉湯吐之亦是未成結胸
從胸虚有熱而化者宜也若從胸虚有寒而化者
不論已成未成結胸則又當從活人書温補法矣
不可混施也
方有執曰太陽之衇本浮動數者亦傳也太陽本
自汗而言微盜汗本惡寒而言反惡寒者稽久而
然也膈心胸之間也拒格拒也言膈氣與邪氣相
格拒而為痛也客氣邪氣也短氣促氣不能布息
也懊憹心為邪亂而不寧也陽氣客氣之别名也
以本外邪故曰客氣以邪本風故曰陽氣以裏虚
因而陷入故曰内陷自若不結胸句至末以變之
輕者而言也
大陷胸湯方
大黃(六兩去皮)芒硝(一升)
甘遂(一錢另碾)
右三味以水六升先煮大黃取二升去滓内芒硝
煮一兩沸内甘遂末温服一升得快利止後服
(集解)方有執曰上焦有高邪必陷下以平之故曰陷胸
湯平邪蕩寇將軍之職也以大黃為君鹹能軟堅
以芒硝為臣徹上徹下破結逐水以甘遂為佐惟
大實者乃為合法如挟虚或衇浮不可輕試
太陽病重發汗而復下之不大便五六日舌上燥而渴
日晡所小有潮熱從心下至少腹鞕滿而痛不可近者
大陷胸湯主之
(註)此承上條互發其義以詳其證治也太陽病重發
汗而復下之津液傷矣不大便五六日胃府燥矣
舌上燥渴胃中乾也日晡潮熱胃熱盛也從心下
至少腹鞕滿而痛不可近者謂胸腹之中上下俱
鞕滿結實大痛手不可近故以大陷胸湯主之無
疑也
(集註)内臺方議曰日晡所作日晡所發
方有執曰此明結胸有陽明内實疑似之辨晡日
加申時也小有微覺有也盖不大便燥渴日晡潮
熱從心下至少腹鞕滿而痛皆似陽明内熱惟小
有潮熱不似陽明大熱之甚所以陽明必以胃家
實為主而凡有一毫太陽證在皆不得入陽明例
者亦以此也
程知曰太陽結胸兼陽明内實故用大陷胸湯由
胸脅以及腸胃皆可蕩滌無餘若但下腸胃結熱
而遺胸上痰飲則非法矣
吴人駒曰一腹之中上下邪氣皆盛證之全實者
其衇常沉伏不可生疑畏惟下之而衇自漸出也
小結胸病正在心下按之則痛衇浮滑者小陷胸湯主
之
(註)大結胸邪重熱深病從心下至少腹鞕滿痛不可
近衇沉實故宜大陷胸湯以攻其結瀉其熱也小
結胸邪淺熱輕病正在心下鞕滿按之則痛不按
不痛衇浮滑故用小陷胸湯以開其結滌其熱也
(集註)程應旄曰按陷胸條曰心下痛按之石鞕又曰心
下滿而鞕痛此曰病正在心下則知結胸不拘在
心下與胸上祗在痛不痛上分别故痞證亦有心
下鞕者但不痛耳
張錫駒曰湯有大小之别證有輕重之殊今人多
以小陷胸湯治大結胸證皆致不救遂諉結胸為
不可治之證不知結胸之不可治祗一二節餘皆
可治者苟不體認經旨必致臨時推諉誤人性命
也
魏荔彤曰小結胸無實熱之邪但微熱而挟痰飲
為患故雖結胸而不能高踞胸巔但正在心下而
已不能實力作痛惟按之痛而已診之不沉而深
惟浮而輕淺而已不能作石鞕惟虚而結阻而已
所以大陷胸湯不應用而另設小陷胸湯高下堅
軟輕重沉浮之間病機治法昭然已又云痞隂邪
結胸陽邪然於陽邪中又有大小之分學者審之
於凡寒熱雜合之證無大實大熱俱宜斟酌下法
勿孟浪也
小陷胸湯方
黃連(一兩)半夏(半觔洗)
栝蔞實(一枚大者)
右三味以水六升先煮栝蔞取三升去滓内諸藥
煮取二升去滓分温三服
(方解)黃連滌熱半夏導飲栝蔞潤燥下行合之以滌胸
膈痰熱開胸膈氣結攻雖不峻亦能突圍而入故
名小陷胸湯分温三服乃緩以治上之法也
傷寒六七日結胸熱實衇沉而緊心下痛按之石鞕者
大陷胸湯主之
(註)傷寒表不解誤下成痞此其常也傷寒或有因誤
下而成結胸者乃其變也今傷寒六七日結胸不
因誤下而成此熱實之證若衇沉緊裏實衇也心
下痛按之石鞕裏實證也此為衇病皆實故以大
陷胸湯主之也
(集註)喻昌曰熱實二字形容結胸之状甚明見邪熱填
實於胸而不散漫也浮緊主傷寒無汗沉緊主傷
寒結胸此與中風之陽邪結胸迥别所以不言浮
也又曰陽邪誤下成結胸隂邪誤下成痞然中風
間有痞證傷寒間有結胸證又不可不知
程應旄曰雖曰陽邪内陷然隂陽二字從虚實寒
熱上區别非從中風傷寒上區别表熱盛實轉入
胃府則為陽明證表熱盛實不轉入胃府而陷入
於膈則為結胸證故不必誤下始成也不因下而
成結胸者必其人胸有燥邪以失汗而表邪合之
遂成裏實觀此條曰傷寒六七日又曰衇沉而緊
則可知矣
汪琥曰或問衇沉緊焉知非寒實結胸答曰胸中
者陽氣之所聚也邪熱當胸而結直至心下石鞕
且痛則衇不但沉緊甚至有伏而不見者烏可以
衇沉緊為非熱耶大抵辨結胸之法但當憑證最
為有凖
寒實結胸無熱證者與三物小陷胸湯白散亦可服
(按)無熱證之下與三物小陷胸湯當是三物白散小
陷胸湯四字必是傳寫之誤桔梗貝母巴豆三物
其色皆白有三物白散之義温而能攻與寒實之
理相屬小陷胸湯乃栝蔞黃連皆性寒之品豈可
以治寒實結胸之證乎亦可服三字亦衍文也
(註)結胸證身無大熱口不燥渴則為無熱實證乃寒
實也與三物白散然此證衇必當沉緊若衇沉遲
或證見三隂則又非寒實結胸可比當以枳實理
中湯治之矣
(集註)王肯堂曰熱實結胸及寒實結胸活人書不拘寒
熱但用陷胸湯不瘥者用枳實理中丸即應手而
愈
方有執曰寒以飲言飲本寒也又得水寒兩寒摶
結而實於胸中故謂無熱證也
程知曰結胸有大小之别寒熱之異不得㮣用硝
黃也
鄭重光曰水寒結實在胸則心陽被據自非細故
用三物白散下寒而破結皆不得已之兵也
三物白散方
桔梗(三分)巴豆(一分去皮心熬黑研如脂)
貝母(三分)
右件二味為末内巴豆更於臼中杵之以白飲和
服強人半錢匕羸者減之病在膈上必吐在膈下
必利不利進熱粥一杯利過不止進冷粥一杯
(方解)是方也治寒實水結胸證極峻之藥也君以巴豆
極辛極烈攻寒逐水斬關奪門所到之處無不破
也佐以貝母開胸之結使以桔梗為之舟楫載巴
豆搜逐胸邪悉盡無餘膈上者必吐膈下者必利
然惟知任毒以攻邪不量強羸鮮能善其後也故
羸者减之不利進熱粥利過進冷粥盖巴豆性熱
得熱則行得冷則止不用水而用粥者藉穀氣以
保胃也
傷寒十餘日熱結在裏復往来寒熱者與大柴胡湯但
結胸無大熱者此為水結在胸脇也但頭微汗出者大
陷胸湯主之
(註)傷寒十餘日熱結在裏若胸脇滿鞕者此結胸也
今不滿鞕復往来寒熱者乃少陽表裏病非結胸
也當與大柴胡湯兩解之但結胸證亦有水結者
水結胸不但表無大熱裏亦無大熱也有結胸狀
頭微汗出者此水停於胸為熱氣上蒸使然也故
曰水結在胸脇也亦以大陷胸湯主之飲熱並攻
也
(集註)方有執曰水即飲也以不實鞕故曰水結胸脇亦
裏也以熱結不高故曰在裏
程知曰此言熱結於裏兼少陽者則不宜陷胸水
結於胸者雖無大熱猶宜大陷胸也
程應旄曰大柴胡與大陷胸皆能破結大柴胡之
破結使表分無留邪大陷胸之破結使裏分無留
邪
林瀾曰此言水結胸之與熱結在裏不同也十餘
日邪深入府之時然熱結在裏而猶有半表半裏
之邪作往来寒熱者必以大柴胡兩解之若但胸
脇結滿初無大熱收斂入内者此亦不得為大柴
胡證必水結胸脇也何以知之水結胸者頭汗出
今但頭微汗為水結胸明矣與大陷胸湯
結胸者項亦強如柔痙狀下之則和宜大陷胸丸
(註)結胸從心上至少腹鞕滿痛不可近則其勢甚於
下者治下宜急攻之以大陷胸湯結胸從胸上滿
鞕項強如柔痙狀則其熱甚於上者治上宜緩攻
之以大陷胸丸直攻胸肺之邪煮服倍蜜峻治緩
行下而和之以其病勢緩急之形既殊湯丸之製
亦異也故知此項強乃結胸之項強下之則和非
柔痙之項強也
(集註)成無已曰項強者為邪結胸中胸膈結滿但能仰
而不能俯是項強也
程知曰項強如柔痙者胸中邪氣緊實項勢常昂
有似柔痙之狀然痙病身手俱張此但項強原非
痙也借此以驗胸邪十分緊逼耳
汪琥曰下之則和者言邪實去胸中和而項自舒
之意若不云如柔痙恐醫人認以為太陽經風寒
之邪未解反疑其當用發汗之藥殊不知項雖強
表證已解裏證甚急治法宜下也
大陷胸丸方
大黃(半觔)葶藶子(半升熬)
芒硝(半升)杏仁(半升去皮尖熬黑)
右四味𢷬篩二味内杏仁芒硝合研如脂和散取
如彈丸一枚别𢷬甘遂末一錢匕白蜜二合水二
升煮取一升温頓服之一宿乃下如不下更服取
下為效禁如藥法
結胸證其衇浮大者不可下下之則死
(註)結胸證若衇大是為胃實知結熱已實乃可下下
之則愈今其衇浮大是尚在表知熱結未實故不
可下若誤下之未盡之表邪復乘虚入裏誤而又
誤結而又結病熱彌深正氣愈虚則死矣
(集註)張兼善曰結胸為可下之證若衇浮大心下雖結
表邪尚多下之重虚其裏外邪復聚則死矣
程知曰結胸亦有不可下者宜審其衇以施治也
結胸為邪結上焦之分得寸衇浮關衇沉或沉緊
則為在裏可下也若衇浮大則邪猶在表下之是
令其結而又結也故死
結胸證悉具煩躁者亦死
(註)結胸證悉具謂鞕滿而痛結在膈之上下也悉具
者謂胸之下少腹之上左右兩脇無不鞕滿而痛
也較之大結胸為尤甚此時宜急下之或有生者
若復遷延必至邪勝正負形氣相離煩躁不寧下
亦死不下亦死矣
(集註)方有執曰結胸證全具已主死矣而更加以煩躁
即不再下亦主死也
程應旄曰結胸證妄下不可失下亦不可總在適
當其宜則去邪即所以安正也
魏荔彤曰此條乃承上條衇見浮大而言必結胸
證具衇兼見浮大而加以煩躁方可卜其死不然
煩躁亦結胸證中之一也何遽云死耶
問曰病有結胸有藏結其狀何如答曰按之痛寸衇浮
關衇沉名曰結胸也何謂蔵結答曰如結胸狀飲食如
故時時下利寸衇浮關衇小細沉緊名曰蔵結舌上白
胎滑者難治
(註)邪結三陽名曰結胸邪結三隂名曰蔵結二者皆
下後邪氣乘虚入裏所致而其衇與證之狀則不
同其鞕滿而按之痛結胸證也寸衇浮關衇沉結
胸衇也寸浮主胸主表關沉主胃主裏是知其邪
由胸表陷入胃裏而結也如結胸狀飲食如故時
時下利蔵結證也寸衇浮關衇細小沉緊蔵結衇
也細小沉緊主蔵結寒痛是知其邪由胸表陷入
蔵裏而結也蔵結雖鞕滿而痛如結胸狀然結胸
病屬裏壅塞必不能飲食蔵結病屬裏空虚故飲
食如故結胸屬實熱故鞕痛不大便而衇沉石蔵
結屬虚寒故鞕痛下利而衇細緊也舌上白胎滑
者胸中無熱可知蔵結隂邪得之為順尚可以理
中軰温之結胸陽邪得之為逆不堪攻下故難治
也
(集註)成無已曰氣宜通也以塞故痛邪結陽分則隂氣
不得下通邪結隂分則陽氣不得上通故知二者
皆按之痛鞕也
方有執曰此設問答以明結胸藏結之同異藏結
之時時下利者隂邪結於隂藏而寒甚也以寒甚
故衇小細緊此其所以不同也蓋結胸以陽邪結
於陽藏結以隂邪結於隂故也
汪琥曰結胸證其人本胃中有飲食下之太早則
食去不盡外邪反入結於胸中以故按之則痛不
能飲食藏結證其人胃中本無飲食下之太過則
蔵虚邪入與寒結於隂分所以狀如結胸按之不
痛能飲食時下利也
魏荔彤曰人知此條為辨結胸非指藏結而論不
知正謂藏結與痞有相類而與結胸實有不同蓋
結胸陽邪也痞與蔵結隂邪也痞則尚有陽浮於
上藏結則上下俱無陽是皆誤下誤吐之過也
(按)此條舌上白胎滑者難治句前人舊註皆單指藏
結而言未見明晰誤人不少蓋舌胎白滑即結胸
證具亦是假實舌胎乾黃雖藏結證具每伏真熱
藏結隂邪白滑為順尚可温散結胸陽邪見此為
逆不堪攻下故為難治由此可知著書立論必須
躬親體驗真知灼見方有濟於用若徒就紙上陳
言牽強附會又何異按圖索驥耶
病脇下素有痞連在臍旁痛引少腹入隂筋者此名蔵
結死
(註)病藏結之人若脇下素有痞連在臍旁新舊病合
痛引少腹入隂筋者其邪又進厥隂乃屬藏結之
死證也
(集註)程知曰宿結之邪與新結之邪交結而不解痞連
臍旁脾藏結也痛引少腹腎藏結也自脇入隂筋
肝藏結也三隂之蔵俱結矣故主死
藏結無陽證不往来寒熱其人反静舌上胎滑者不可
攻也
(註)藏結無三陽證不發熱無太陽也不往来寒熱無
少陽也其人反静無陽明也舌胎滑白胸中有寒
故可温不可攻也
(集註)方有執曰胎滑本丹田有熱胸中有寒而成然丹
田隂也胸中陽也熱反在隂而寒反在陽所以為
不可攻也
程知曰經於蔵結白胎滑者祗言難治未嘗言不
可治也祗言蔵結無熱舌胎滑者不可攻未嘗言
蔵結有熱舌胎不滑者亦不可攻也意者丹田有
熱胸中有寒之證必有和解其熱温散其寒之法
俾内邪潜消外邪漸解者斯則良工之苦心乎
病在陽應以汗解之反以冷水潠之若灌之其熱被却
不得去彌更益煩肉上粟起意欲飲水反不渴者服文
蛤散若不差者與五苓散身熱皮粟不解欲引衣自覆
者若水以潠之洗之益令熱被却不得出當汗而不汗
則煩假令汗出已腹中痛與芍藥三兩如上法
(註)病在陽謂病發於陽而身熱也此應以汗解之而
反以冷水潠之灌之則身熱雖被劫而暫却然終
不得去故熱煩益甚也水寒外束膚熱乍凝故肉
生膚粟熱入不深故意欲飲水反不甚渴也故以
文蛤散内疏膚熱若不差與五苓散外解水寒則
皮粟身熱當解矣若不解且惡寒引衣自覆是尚
有表也當以桂枝湯汗解之假令服桂枝湯汗已
出熱粟俱解而腹中增痛又為表已和裏未調也
宜與桂枝湯倍加芍藥調裏以和其表若渴欲飲
水而不腹痛則不湏調太隂裏而仍當調太陽府
矣宜仍取乎五苓也
文蛤散方
文蛤(五兩)
右一味為散沸湯和一錢匕服湯用五合
(按)文蛤即五倍子也
音切
強(羣養切)惡(汚去聲)中(音衆)嗇(音色)淅(音錫)翕(音吸)㕮(音)
(父)咀(音苴)去(上聲)滓(音笫)歠(與啜同)覆(芳救切)漐(音蟄)差
(與瘥同)諧(音鞋)噤(渠飲切)劇(音屐)傳(音囀)為(去聲)識(與誌同)
乾(音干)散(上聲)和(去聲)悸(音季)灌(音貫)更(去聲)痞(音)
(否)鞕(音硬)頸(音景)羸(音雷)養(上聲)糜(音迷)咽(音嚥)數
(音朔)懊(影考切)憹(音農)燥(音掃)晡(布胡切)痙(音涇)潠(心艮切)
御纂醫宗金鑑卷一
御纂醫宗金鑑卷一
訂正仲景全書傷寒論註
傷寒論後漢張機所著發眀内經奥旨者也並不
引古經一語皆出心裁理無不該法無不備蓋古
經皆有法無方自此始有法有方啓萬世之法程
誠醫門之聖書但世遠殘闕多編次傳寫之誤今
博集諸家註釋採其精粹正其錯譌刪其駁雜補
其闕漏發其餘藴於以行之天下則大法微言益
昭諸萬世矣
辨太陽病衇證并治上篇
太陽主表為一身之外藩總六經而統榮衛凡外
因百病之襲人必先於表表氣壯則衛固榮守邪
由何入經曰雖有大風苛毒勿之能害是也若表
氣虚則榮衛之氣不能禦外故邪得而乘之經曰
虚邪不能獨傷人必因身形之虚而後客之也衛
陽也榮隂也風陽邪也寒隂邪也邪之害人各從
其類故中風則衛受之傷寒則榮受之衛分受邪
則有汗為虚邪桂枝證也榮分受邪則無汗為實
邪麻黃證也榮衛俱受邪均無汗皆為實邪大青
龍證也大綱三法用之得當其邪立解用違其法
變病百出緣風為百病之長故以風中衛列為上
篇寒傷榮與風寒兩傷列為中下二篇其條目俱
詳於本篇之下俾讀者開卷了然有所遵循也
太陽之為病衇浮頭項強痛而惡寒
(註)太陽膀胱經也太陽之為病謂太陽膀胱經之所
為病也太陽主表表統榮衛風邪中衛寒邪傷榮
均表病也衇浮表病衇也頭項強痛惡寒表病證
也太陽經衇上額交巔入絡腦還出别下項連風
府故邪客其經必令頭項強痛也惡寒者因風寒
所傷故惡之也首揭此條為太陽病之提綱凡上
中下三篇内稱太陽病者皆指此衇證而言也
(按)榮衛二者皆胃中後天之穀氣所生其氣之清者
為榮濁者為衛衛即氣中之慓悍者也營即血中
之精粹者也以其定位之體而言則曰氣血以其
流行之用而言則曰營衛營行衇中故屬於隂也
衛行衇外故屬於陽也然營衛之所以流行者皆
本乎腎中先天之一氣故又皆以氣言曰營氣衛
氣也
(集註)滑夀曰衇在肉上行主表也
方有執曰表即皮膚榮衛麗焉故衇見尺寸俱浮
知病在太陽表也項頸後也惡寒者該風而言也
風寒初襲而鬱於表不能再勝風寒之外忤故畏
惡之
程應旄曰太陽經之見證莫確於頭痛惡寒故首
揭之
吳人駒曰頭為三陽之通位項為太陽之專位有
所障礙不得如常之柔和是為強痛
太陽病發熱汗出惡風衇緩者名為中風
(註)太陽病即首條衇浮頭項強痛而惡寒之謂也衛
為表陽風屬陽邪風邪中人則衛受之從其類也
風中於衛即發熱者以風衛皆陽其性本熱故變
熱甚捷不似傷寒待其閉鬱而始熱也衛病不能
固表又為陽邪所蒸故腠理疎而汗出也汗出表
虚為風所忤故惡風也風性柔軟故衇緩也此承
上條言太陽病又兼見此衇證者名曰中風以為
中風病之提綱後凡稱中風者皆指此衇證而言
也
(集註)方有執曰衇緩即下文陽浮而隂弱之謂言既有
如首條所揭之太陽病加之發熱汗出惡風而衇
緩者則其病乃是觸犯於風所致故名中風
汪琥曰中風非東垣所云中府中藏中血衇之謂
蓋中字與傷字同義仲景論中不直言傷風者恐
後學不察以咳𠻳鼻塞聲重之傷風混同立論故
以中字别之也衇緩當作浮緩看浮是太陽病衇
緩是中風衇中篇緊衇亦當倣此
太陽中風陽浮而隂弱陽浮者熱自發隂弱者汗自出
嗇嗇惡寒淅淅惡風翕翕發熱鼻鳴乾嘔者桂枝湯主
之
(註)太陽中風即上二條合而言之又詳舉其證以出
其治也後凡稱太陽中風者皆指此衇此證也隂
陽指榮衛而言非指尺寸浮沉也陽浮即越人曰
三菽之浮肺之浮也肺主皮毛取之而得者即衛
分之浮也六菽之浮心之浮也心主血衇取之而
得者即營分之浮也營分之浮較之衛分之浮則
無力而弱故曰陽浮而隂弱也衛為風客則衛邪
強而發熱矣故曰陽浮者熱自發營受邪蒸則營
不固而汗出矣故曰隂弱者汗自出營衛不和則
肌表疎緩故有嗇嗇之惡寒淅淅之惡風翕翕之
發熱也然在皮膚之表非若傷寒之壯熱無汗惡
寒雖近烈火而不减惡風雖處密室而仍畏也皮
毛内合於肺皮毛不固風邪侵肺則氣壅而鼻鳴
矣胸中者陽氣之本衛陽為風邪所干不能敷布
則氣上逆而為乾嘔矣故宜桂枝湯解肌固表調
和營衛也
(集註)程應旄曰嗇嗇惡寒者肌被寒侵怯而斂也淅淅
惡風者肌因風灑疎難禦也翕翕發熱者肌得熱
蒸合欲揚也嗇嗇淅淅翕翕字俱從皮毛上形容
較之傷寒之見證自有浮沉淺深之别
桂枝湯方
桂枝(三兩去皮)芍藥(三兩)
甘草(二兩炙)生薑(三兩切)
大棗(十二枚擘)
右五味㕮咀三味以水七升微火煑取三升去滓
適寒温服一升服已須臾歠熱稀粥一升餘以助
藥力温覆令一時許徧身漐漐微似有汗者益佳
不可令如水流漓病必不除若一服汗出病差停
後服不必盡劑若不汗更服依前法又不汗後服
當小促其間半日許令三服盡若病重者一日一
夜周時觀之服一劑盡病證猶在者更作服若汗
不出者乃服至二三劑禁生冷黏滑肉麫五辛酒
酪臭惡等物
(按)桂枝湯方桂枝下有去皮二字夫桂枝氣味辛甘
全在於皮若去皮是枯木矣如何有解肌發汗之
功宜刪此二字後倣此
(方解)名曰桂枝湯者君以桂枝也桂枝辛温辛能發散
温通衛陽芍藥酸寒酸能收斂寒走隂營桂枝君
芍藥是於發汗中寓斂汗之旨芍藥臣桂枝是於
和營中有調衛之功生薑之辛佐桂枝以解表大
棗之甘佐芍藥以和中甘草甘平有安内攘外之
能用以調和中氣即以調和表裏且以調和諸藥
以桂芍之相須薑棗之相得藉甘草之調和陽表
隂裏氣衛血營並行而不悖是剛柔相濟以相和
也而精義在服後須臾啜稀粥以助藥力蓋穀氣
内充不但易為釀汗更使已入之邪不能少留將
来之邪不得復入也又妙在温覆令一時許漐漐
微似有汗是授人以微汗之法也不可令如水流
漓病必不除是禁人以不可過汗之意也此方為
仲景羣方之冠乃解肌發汗調和營衛之第一方
也凡中風傷寒衇浮弱汗自出而表不解者皆得
而主之其他但見一二證即是不必悉具故麻葛
青龍發汗諸劑咸用之也若汗不出麻黃證也衇
浮緊麻黃衇也固不可與桂枝湯然初起無汗已
用麻黃發汗汗解後復煩衇浮數者與下後衇仍
浮氣上衝者及下後下利止而身痛不休者經中
皆用此以解外誠以此時表雖未解腠理已疎邪
不在皮毛而在肌肉且經汗下津液已傷故衇證
雖同麻黃而主治當屬桂枝也粗工妄謂桂枝湯
專治中風不治傷寒使人疑而不用又謂專走肌
表不治他病不知此湯倍芍藥生薑加人參名桂
枝新加湯用以治榮表虚寒肢體疼痛倍芍藥加
飴糖名小建中湯用以治裏虚心悸腹中急痛再
加黃耆名黃耆建中湯用以治虚損虚熱自汗盜
汗因知仲景之方可通治百病也適寒温服歠熱
稀粥以助藥力欲使穀氣内充易為釀汗也温覆
令一時許微似有汗不令如水流漓謂不可過汗
也蓋取汗在不緩不急不多不少緩則邪必留連
急則邪反不盡汗多則亡其陽汗少則病必不除
若一服汗出病差謂病輕者初服一升病即解也
停後服不必盡劑謂不可再服第二升恐其過也
若不汗更服依前法謂初服不汗出未解再服一
升依前法也又不汗後服謂病仍不解後服第三
升也小促其間半日許令三服盡謂服此第三升
當小促其服亦不可太緩以半日三時許為度令
三服盡始適中其服之宜也若病重者初服一劑
三升盡病不解再服一劑病猶不解乃更服三劑
以一日一夜周十二時為度務期汗出病解而後
已後凡有曰依服桂枝湯法者即此之謂也
太陽病發熱汗出者此為榮弱衛強故使汗出欲救邪
風者宜桂枝湯
(註)此釋上條陽浮隂弱之義也經曰邪氣盛則實精
氣奪則虚衛為風入則發熱邪氣因之而實故為
衛強是衛中之邪氣強也營受邪蒸則汗出精氣
因之而虚故為營弱是營中之隂氣弱也所以使
發熱汗出也欲救邪風者宜桂枝湯
(集註)方有執曰上言陽浮而隂弱此言營弱衛強衛強
即陽浮營弱即隂弱彼此互言而互相發明者也
救者解救救護之謂不曰風邪而曰邪風者以本
體言也
病人藏無他病時發熱自汗出而不愈者此衛氣不和
也先其時發汗則愈宜桂枝湯
(註)此釋上條榮衛不和之證而又就其時發熱汗出
者以明其治也藏裏也無他病謂裏無他病也有
時發熱有時不熱有時汗出有時不汗出其表病
流連而不愈者非榮不和是衛強不與榮和也當
於未熱未汗之時預用桂枝湯解肌發汗迎而奪
之以遏其勢則熱退汗斂而病自愈矣
(集註)方有執曰時以暫言衛氣不和者表有邪風而不
和也先其時者言於未發熱之先也
程知曰隂虚諸病亦時發熱自汗若裏無他病而
時熱自汗則為衛受風邪未得解散宜於將發之
時先用桂枝湯乘其欲動而擊之
程應旄曰桂枝為解肌之劑而有時云發汗者何
也以其能助衛氣升騰使正氣得宣而汗出與麻
黃湯逐邪氣使汗從外洩者不同
汪琥曰及其發熱自汗之時用桂枝湯發汗則愈
苟失其時則風邪入裏病熱必深桂枝湯非所宜
矣
病常自汗出者此為榮氣和榮氣和者外不諧以衛氣
不共榮氣諧和故爾以榮行衇中衛行衇外復發其汗
榮衛和則愈宜桂枝湯
(註)此又釋上條榮衛所以不和之義也言病有時常
自出汗者此為榮氣已和也榮氣和而熱仍不解
者則是衛外之氣猶不諧而不與榮氣共和諧也
所以榮氣雖和而時時自汗出病猶不解也蓋以
榮行衇中衛行衇外衛不和則榮雖和而病不解
故復發其汗以抑衛而和榮榮衛和而病自愈矣
亦宜桂枝湯
(集註)方有執曰此與上條同上以暫言此言常者謂無
時不然也上言藏藏為隂而主裏此言榮榮亦隂
而主裏以暫言故其詞略以常言故其詞詳兩相
互發義不殊也
喻昌曰此明衛受邪風榮自汗出之理凡汗出榮
和而發熱不解是衛強不與榮和也復發其汗俾
風邪從肌竅外出斯衛不強而與營和矣正如中
酒發狂酒去其人帖然也榮受寒邪不與衛和宜
麻黃湯亦然
吳人駒曰上條發作有時此則無時而不自汗出
但熱不解者亦屬榮衛不和蓋榮衛相得之為和
而榮不得獨為之和也
張錫駒曰衛氣者所以肥腠理司開闔衛外而為
固也今受邪風不能衛外故常自汗出而熱不解
此為榮氣和而衛不和也
魏荔彤曰前以桂枝解肌者和其衛而時發熱之
熱止此以桂枝發汗者和其衛而常自汗之汗止
蓋發其表而熱解矣故總結之曰榮衛和則愈
太陽病初服桂枝湯反煩不解者先刺風池風府却與
桂枝湯則愈
(註)太陽病服桂枝湯外證不解者可更作服今初服
不惟不解而反加煩是表邪太盛若遽與桂枝恐
更生煩熱故宜先行刺法疏其在經邪熱然後却
與桂枝發其肌腠風邪俾外内調和自然汗出而
解矣
(集註)方有執曰桂枝全在服法發汗切要如經若服不
如法汗不如經病必不除所以反煩反者轉也言
轉加熱悶也風池穴在耳後陷者中按之引於耳
中手足少陽衇之會刺可入同身寸之四分風府
穴在項上入髮際同身寸之一寸大筋内宛宛中
督衇陽維二經之會刺可入同身寸之四分
張志聰曰風池風府雖非太陽穴道乃屬太陽經
衇所循之部故刺之以衰太陽之病勢
魏茘彤曰恐誤認此為已傳之躁煩故標出以示
人言不解則太陽之證俱在但添一煩知其非傳
裏之煩而仍為表未解之煩也
欲自解者必當先煩乃有汗而解何以知之衇浮故知
汗出解也
(註)汗之不解而煩太陽證仍在者是表邪盛也有陽
明證者是裏熱盛也然亦有欲自解而未解先煩
者則又為邪正相争作汗之兆也當其煩時解與
不解固不可定但診其六衇俱浮則知邪欲還表
當汗出而解矣
(集註)程知曰天地鬱蒸而雨作人身煩悶而汗作當以
衇浮決之設衇不浮則煩又為入裏之候矣
程應旄曰如診得衇浮即是邪還於表之兆切勿
妄治其煩使汗却而當解者反不解也
沈眀宗曰夫自解證有從衂解有從下血而解有
從下利而解有從小便暗除而解者此即太陽戰
汗之一端或從衇辨或從證參仲景妙義散見諸
篇務必合參則備
病六七日手足三部衇皆至大煩而口噤不能言其人
躁擾者必欲解也
(註)病至六七日手足隂陽三部衇皆至而浮忽然大
煩口噤不能言躁擾不寧者此邪正俱實争勝作
汗之象故曰必欲解也
(集註)成無己曰手足三部衇皆至為正氣盛邪氣雖甚
必欲解也
若衇和其人大煩目重臉内際黃者此欲解也
(按)臉字當是瞼字瞼眼弦也作臉字非
(註)衇和而大煩者其解未可卜也若其人目重瞼者
是瞼覆下垂目欲合也為隂来濟陽之兆内際黃
者為胃氣来復之徵故曰此欲解也
問曰衇病欲知愈未愈者何以别之答曰寸口關上尺
中三處大小浮沉遲數同等雖有寒熱不解者此衇隂
陽為和平雖劇當愈
(註)衇偏勝則病衇和平則愈今寸口關上尺中三部
衇俱見浮沉遲數大小同等隂陽和平之象即有
寒熱不解之病雖劇亦當愈也
(集註)内經曰寸口人迎兩者相應若引繩大小齊等者
名曰平人
程知曰大小浮沉遲數同等謂三部九候無相失
也蓋大不甚大小不甚小浮不甚浮沉不甚沉遲
不甚遲數不甚數為冲和平等之象也
病有發熱惡寒者發於陽也無熱惡寒者發於隂也發
於陽者七日愈發於隂者六日愈以陽數七隂數六故
也
(註)病謂中風傷寒也有初病即發熱而惡寒者是謂
中風之病發於衛陽者也有初病不發熱而惡寒
者是謂傷寒之病發於榮隂者也發於陽者七日
愈發於隂者六日愈以陽合七數隂合六數也
(集註)方有執曰此推原中風傷寒之所以始以要其所
以終之意凡在太陽皆惡寒也發起也愈瘳也
程知曰此辨太陽病有發熱有不發熱之故也風
陽也衛亦陽也寒隂也榮亦隂也中風傷寒均為
表證而風入衛則邪發於陽而為熱寒入榮則邪
發於隂而不即熱陽行速故常過經而遲愈一日
隂行遲故常循經而早愈一日觀此則風寒之辨
了然矣
魏荔彤曰風傷衛寒傷榮既在太陽則未有不發
熱者但遲速有間耳至於惡寒則同也發於陽發
於隂之義不過就風為陽衛亦陽寒為隂榮亦隂
而言殊未及於三隂也
問曰凡病欲知何時得何時愈答曰假令夜半得病者
明日日中愈日中得病者夜半愈何以言之日中得病
夜半愈者以陽得隂則解也夜半得病明日日中愈者
以隂得陽則解也
(註)凡病之起不外乎隂陽以為病非陽勝隂即隂勝
陽凡病之愈亦不外乎隂陽以為和非陽得隂解
即隂得陽解陽得隂解者謂日中得病今日夜半
愈也隂得陽解者謂夜半得病明日日中愈也
(集註)方有執曰日中夜半以大略言餘時可倣此意而
推也
太陽病頭痛至七日已上自愈者以行其經盡故也若
欲作再經者鍼足陽明使經不傳則愈
(註)太陽病頭痛至七日已上自愈者以行其經盡故
也謂太陽受病其邪傳行六日三陽三隂經盡至
七日已上三陽三隂之病日衰大邪皆去此不作
再經故自愈也再者再傳陽明經也謂其邪已傳
經盡熱盛不衰欲再轉屬陽明故也鍼足陽明以
洩其熱使其邪不再傳則愈矣
(集註)方有執曰七日已上者該六日而言也
魏荔彤曰方有執謂鍼以遏其邪喻昌謂鍼以竭
其邪言遏言竭皆言泄之也凡鍼刺者泄其盛氣
也故前言刺風池風府亦主泄其風邪暴甚之意
因刺法乃治熱之善策不欲人妄施汗下温三法
也言足陽明自是胃之經穴必有實欲再傳之勢
方可刺之
閔芝慶曰太陽受病以次而終於厥隂為傳經盡
諸經受病至七日已上自愈者為行其經盡故也
今有自太陽再傳之說若果傳徧六經厥隂再傳
太陽太陽再傳陽明則何不於厥隂未傳太陽之
前預鍼太陽而必待傳陽明然後鍼陽明哉於此
可知三隂從無再傳太陽之病但轉屬陽明耳
風家表解而不了了者十二日愈
(註)風家謂太陽中風也表解謂用桂枝湯病已解也
不了了者不清楚也言用桂枝湯其表已解而猶
不清楚者在經餘邪未盡耳十二日經盡之時餘
邪盡自然愈也
(集註)魏荔彤曰此條申眀太陽中風病愈後風邪留滯
之證應聽其自愈也
太陽病頭痛發熱汗出惡風者桂枝湯主之(重出衍文)
桂枝本為解肌若其人衇浮緊發熱汗不出者不可與
也常須識此勿令誤也
(註)夫桂枝湯本為解肌中風表虛之藥也若其人衇
浮緊發熱汗不出者乃傷寒表實之病不可與也
常須識此為麻黃湯證勿令誤與桂枝湯也
(集註)程應旄曰可與不可與在毫釐疑似之間誤多失
之於倉卒須常將營衛之分别處兩兩互勘隂陽
不悖虚實了然不以桂枝誤治衇浮緊汗不出之
傷寒自不致以麻黃誤治衇浮緩汗自出之中風
矣
若酒客病不可與桂枝湯得之則嘔以酒客不喜甘故
也
(註)酒客謂好飲之人也酒客病謂過飲而病也其病
之狀頭痛發熱汗出嘔吐乃濕熱薰蒸使然非風
邪也若誤與桂枝湯服之則嘔以酒客不喜甘故
也
(集註)成無己曰酒客内熱喜辛而惡甘桂枝湯甘酒客
得之則中煩而嘔
凡服桂枝湯吐者其後必吐膿血也
(註)凡酒客得桂枝湯而嘔者以辛甘之品能動熱助
涌故也若其人内熱素盛服桂枝湯又不即時嘔
出則益助其熱所以其後必吐膿血也然亦有不
吐膿血者則是所傷者輕而熱不甚也
(集註)劉宏璧曰桂枝氣味甚薄酒客不可與者舉一以
例其餘也庸工不得其解每遇熱盛之人但去桂
枝於甘辛極熱之類全無顧忌仲景豈意後人如
此之愚哉即如産後不宜寒凉所以舉一白芍之
味酸微寒者以示戒今祗知除去白芍於三黃寒
凉等藥反恣用無忌殊不知聖人一語該括無窮
味薄者尚不可與其味厚者可知微寒者既在宜
禁而大寒者尤所當戒世俗不能引伸觸類徒以
鹵莽滅裂為事可見上古醫書非精詳玩味烏能
有得耶
太陽病發汗遂漏不止其人惡風小便難四肢微急難
以屈伸者桂枝加附子湯主之
(註)太陽中風本當解肌若大發其汗如水流漓因而
遂漏不止其人必腠理大開表陽不固故惡風也
液傷於内膀胱津少故小便難也液傷於外復加
風襲故四肢微急難以屈伸也宜桂枝加附子湯
主之服依桂枝湯法者是於固陽斂液中和榮衛
解風邪也
(集註)方有執曰此太陽中風誤汗之變證小便難者以
汗漏不止必亡陽亡津液亡陽則氣不足亡津液
則水道枮竭且小便者膀胱所司也膀胱本太陽
經而為諸陽主氣氣不足則化不行矣
程知曰此陽氣與隂液兩亡復加外風襲入與真
武證微細有别真武湯是救裏寒亡陽之失急於
回陽者桂枝加附子湯是救表寒漏風之失急於
温經者
桂枝加附子湯方
於桂枝湯方内加附子一枚餘依桂枝湯法
(集解)柯琴曰是方以附子加入桂枝湯中大補表陽也
表陽密則汗漏自止惡風自罷矣汗止津回則小
便自利四肢自柔矣汗漏不止與大汗出同而從
化變病則異服桂枝麻黃湯大汗出後而大煩渴
是陽陷於裏急當救隂故用白虎加人參湯服桂
枝麻黃湯發汗遂漏不止而不煩渴是亡陽於外
急當救陽故用桂枝加附子湯要之發汗之劑用
桂枝不當則陽陷於裏者多用麻黃不當則陽亡
於外者多因桂枝湯有芍藥而無麻黃故雖汗大
出而元府尚能自閉多不致亡陽於外耳
服桂枝湯大汗出後大煩渴不解衇洪大者白虎加人
參湯主之
(註)大煩渴陽明證也洪大陽明衇也中風之邪服桂
枝湯大汗出後不解大煩渴衇洪大者是邪已入
陽明津液為大汗所傷胃中乾燥故也宜與白虎
加人参湯清熱生津而煩渴自除矣
(集註)張璐曰白虎湯實解内蒸之熱非治外經之熱也
昔人以石膏辛凉能解利陽明風熱若不佐以麻
葛之品何以走外此說似是而實非蓋陽明在經
之邪縱使有大熱而不煩渴自有葛根湯桂枝加
葛根湯等治法並無藉於石膏也
白虎加人參湯(見陽明篇)
太陽病三日發汗不解蒸蒸發熱者屬胃也調胃承氣
湯主之
(註)太陽病三日發汗後熱不解若仍陣陣發熱有汗
而不解者是太陽表證未罷也則當以桂枝湯和
之今蒸蒸發熱有汗而不解者乃屬陽明裏證不
和也故用調胃承氣湯
(集註)程應旄曰太陽病三日經期尚未深也何以發汗
不解便屬胃也蓋以胃燥素盛故他表證雖罷而
汗與熱仍不解也第徵其熱如炊籠蒸蒸而盛則
知其汗必連綿濈濈而来此即大便已鞕之徵故
曰屬胃也熱雖聚於胃而未見潮熱讝語等證主
以調胃承氣湯者於下法内從乎中治以其為日
未深故也
汪琥曰言太陽病不可拘以日數但見屬胃之證
即可下也病方三日曾經汗矣其熱自内騰達於
外非表邪不解乃太陽之邪轉屬於胃病熱不能
解也
調胃承氣湯(見陽明篇)
太陽病發汗後大汗出胃中乾煩躁不得眠欲得飲水
者少少與飲之令胃氣和則愈若衇浮小便不利微熱
消渴者五苓散主之
(註)太陽病發汗後或大汗出皆令人津液内竭胃中
乾煩躁不得眠欲得飲水當少少與之以滋胃燥
令胃氣和則可愈也倘與之飲胃仍不和若衇浮
小便不利微熱消渴者則是太陽表邪未罷膀胱
裏飲已成也經曰膀胱者津液之府氣化則能出
矣今邪熱薰灼燥其現有之津飲水不化絶其未
生之液津液告匱求水自救所以水入即消渴而
不止也用五苓散者以其能外解表熱内輸水府
則氣化津生熱渴止而小便利矣
(集註)張兼善曰白虎治表證已解邪傳裏而煩渴者今
衇浮身有微熱而渴乃表邪未得全解故用五苓
藉桂枝之辛散和肌表以解微熱也术澤二苓之
淡渗化水生津以止燥渴也
喻昌曰衇浮當用桂枝何以變用五苓耶蓋熱邪
得水雖不全解勢必衰其大半所以熱微兼小便
不利證成消渴則蓄飲證具故不從單解而從兩
解也凡飲水多而小便少謂之消渴裏熱飲盛不
可單用桂枝解肌故兼以利水惟五苓有全功耳
程應旄曰微熱字對下條發熱字看彼以發熱在
表則知犯本未深故邪熱蓄而拒水此曰微熱則
表熱犯本已深故熱邪結而耗液所以不惟與水
與五苓主治有别而前五苓後五苓主治亦俱有
别也
中風發熱六七日不解而煩有表裏證渴欲飲水水入
則吐者名曰水逆五苓散主之
(註)中風發熱六七日不解而煩者是有表證也渴欲
飲水水入則吐者是有裏證也若渴欲飲水水入
即消如前條之胃乾少少與飲令胃和則愈今渴
欲飲水水入不消上逆而吐故名曰水逆原其所
以吐之之由則因邪熱入裏與飲相摶三焦失其
蒸化而不能通調水道下輸膀胱以致飲熱相格
於上水無去路於下故水入則吐小便必不利也
宜五苓散辛甘淡滲之品外解内利多服煖水令
其汗出尿通則表裏兩解矣
(集註)方有執曰中風發熱必自汗出六七日不解而煩
者汗出過多亡津液而内燥也表以外證未罷言
裏以煩渴屬府言欲飲水者燥甚而渴希救故也
水入則吐者伏飲内作故外水不得入也蓋飲亦
水也以水得水湧溢而為格拒所以謂之水逆與
五苓散兩解表裏汗出而愈也
喻昌曰傷風證原有汗以其有汗也延至日久不
行解肌之法汗出雖多徒傷津液表終不解轉增
煩渴邪入於府飲水則吐名曰水逆乃熱邪挟積
飲上逆故外水格而不入也服五苓飲熱湯得汗
則表裏俱解是一舉而兩得也
五苓散方
豬苓(十八銖去黑皮)茯苓(十八銖)
澤瀉(一兩六銖)白术(十八銖)
桂(半兩)
右五味為散更於臼中杵之白飲和方寸匕服之
日三服多飲煖水汗出愈
(方解)是方也乃太陽邪熱入府水氣不化膀胱表裏藥
也一治水逆水入則吐一治消渴水入則消夫膀
胱者津液之府氣化則能出矣邪熱入之與水合
化為病若水盛於熱則水壅不化水蓄於上故水
入則吐乃膀胱之氣化不行致小便不行也若熱
盛於水則水為熱灼水耗於上故水入則消乃膀
胱之津液告竭致小便無出也二證皆小便不利
故均得而主之若小便自利者不可用恐重傷津
液以其屬陽明之裏故不可用也由此可知五苓
散非治水熱之專劑乃治水熱小便不利之主方
也君澤瀉之鹹寒鹹走水府寒勝熱邪佐二苓之
淡滲通調水道下輸膀胱則水熱並瀉也用白术
之燥濕健脾助土為之隄防以制水也用桂之辛
温宣通陽氣蒸化三焦以行水也澤瀉得二苓下
降利水之功倍則小便利而水不蓄矣白术藉桂
上升通陽之效捷則氣騰津化渴自止也若發熱
不解以桂易桂枝服後多服煖水令汗出愈是知
此方不止治停水小便不利之裏而猶解停水發
熱之表也加人參名春澤湯其意專在助氣化以
生津加茵蔯名茵蔯五苓散治濕熱發黃表裏不
實小便不利者無不效也
(集解)程應旄曰太陽為標膀胱為本中風發熱標受邪
也六七日不解標邪轉入膀胱矣是謂犯本五苓
散與麻黃桂枝二湯雖同為太陽經之藥一則解
肌而治表一則利小便而治裏表與本所主各有
别矣
(按)此條謂有表裏證者非發熱有汗口乾煩渴水入
則消小便自利太陽陽明之表裏證也乃發熱無
汗口潤煩渴水入則吐小便不利太陽膀胱之表
裏證也此病雖未發明無汗小便不利之證若汗
出小便利則渴飲之水得從外越下出必無水逆
之證仲景用五苓散多服煖水令汗出愈其意在
利水發汗故知必有無汗小便不利之證也
太陽病小便利者以飲水多必心下悸小便少者必苦
裏急也
(註)太陽初病不欲飲水將傳陽明則欲飲水此其常
也今太陽初病即飲水多必其人平素胃燥可知
設胃陽不衰則所飲之水亦可以敷布於外作汗
而解今飲水多而胃陽不充即使小便利亦必停
中焦而為心下悸若更小便少則水停下焦必苦
裏急矣
(集註)方有執曰飲水多而心下悸者心為火藏水多則
受制也小便少則水停所以裏急也
汪琥曰太陽病小便利者是膀胱之府無邪熱也
若其人飲水多此熱在上焦心火亢甚小便雖利
而渴飲水多則水停犯火必心下悸若其人飲水
多而小便少此熱在下焦為太陽邪熱隨經入府
水積不行膀胱之裏必苦急也
發汗後飲水多必喘以水灌之亦喘
(註)上條未發汗飲水多胃熱津少也此條發汗後飲
水多津亡胃乾也而不病心下悸苦裏急者蓋以
水不停於中焦下焦而停於上焦所以攻肺必作
喘也水灌者以水澆洗也飲水多者必喘是飲冷
冷傷於内也以水灌之亦喘者是形寒寒傷於外
也均傷肺故俱喘
(集註)魏荔彤曰此申明本條喘急一證有因水而成者
蓋渴而飲水多之喘與不渴而灌之亦喘其由雖
不同而致病則一也
發汗後不可更行桂枝湯汗出而喘無大熱者可與麻
黃杏仁甘草石膏湯
(註)太陽病下之後微喘者表未解也當以桂枝加厚
朴杏仁湯解太陽肌表而治其喘也太陽病桂枝
證醫反下之下利衇促汗出而喘表未解者當以
葛根黃連黃芩湯解陽明之肌熱而治其喘也今
太陽病發汗後汗出而喘身無大熱而不惡寒者
知邪已不在太陽之表且汗出而不惡熱知邪亦
不在陽明之裏其所以汗出而喘既無大熱又不
惡寒是邪獨在太隂肺經故不可更行桂枝湯可
與麻黃杏子甘草石膏湯發散肺邪而汗喘自止
矣
麻黃杏仁甘草石膏湯方
麻黃(四兩去節)杏仁(五十枚去皮尖)
甘草(二兩炙)石膏(半觔碎綿裏)
右四味以水七升先煮麻黃减二升去白沫納諸
藥煮取三升去滓温服一升
(集註)柯琴曰石膏為清火之重劑青龍白虎皆賴以建
功然用之不當適足以召禍故青龍以無汗煩燥
得薑桂以宣衛外之陽白虎以有汗煩渴須粳米
以存胃中之液今但内熱而無外寒故不用薑桂
喘不在胃而在肺故不需粳米其意重在存隂不
慮其亡陽也故於麻黃湯去桂枝之監制取麻黃
之專開杏仁之降甘草之和倍石膏之寒除内藴
之實熱斯溱溱之汗出而内外之煩熱與喘悉除
矣
下後不可更行桂枝湯若汗出而喘無大熱者可與麻
黃杏仁甘草石膏湯
(註)此詳上條受病兩途同乎一治之法也又有下後
身無大熱汗出而喘者知邪亦不在表而在肺故
亦不可更行桂枝湯可與麻黃杏仁甘草石膏湯
以治肺也彼之汗後喘此之下後喘雖其致病之
因不同而其所見之證不異所以從其證不從其
因均用此湯亦喘家急則治其標之法也
(集註)方有執曰汗與下雖殊其為反誤致變之喘則一
惟其喘一故同歸一治也
太陽中風下利嘔逆表解者乃可攻之其人漐漐汗出
發作有時頭痛心下痞鞕滿引脇下痛乾嘔短氣汗出
不惡寒者此表解裏未和也十棗湯主之
(按)下利之下字當是不字若是下字豈有上嘔下利
而用十棗湯峻劑攻之之理乎惟其大便不利痞
鞕滿痛始屬裏病小便不利嘔逆短氣始屬飲病
乃可攻也發作之作字當是熱字若無熱汗出乃
少隂隂邪寒飲真武湯證也且作字與上下句文
義皆不相屬
(註)太陽中風表邪也不利嘔逆裏飲也表邪解者乃
可攻裏飲也審其人微汗漐漐不輟發熱有時頭
痛若仍惡寒是表未解尚不可攻若不惡寒則為
表已解矣而更見裏未和之心下痞鞕滿引脇下
痛乾嘔短氣水蓄無所從出之急證故徑以十棗
湯峻劑直攻水之巢穴而不疑也
(按)傷寒表未解水停心下嘔逆者是寒束於外水氣
不得宣越也宜小青龍湯汗而散之中風表未解
水停心下而吐者是飲格於中水氣不得輸洩也
宜五苓散散而利之此皆表未解不可攻裏之飲
證也至如十棗湯與下篇之桂枝去芍藥加白术
茯苓湯二方皆治飲家有表裏證者十棗湯治頭
痛發熱汗出不惡寒之表已解而有痞鞕滿痛之
裏未和故專主攻裏也桂枝去芍藥加白术茯苓
湯治頭痛發熱無汗之表未解而兼有心下滿微
痛之裏不和故不主攻裏當先解表也然其心下
鞕滿痛之微甚亦有别矣
(集註)杜任曰十棗湯惟壯實者宜之不宜輕用
方有執曰乃可攻之以上喻人勿妄下早之意漐
漐汗出至短氣言證雖有裏猶未可下直至汗出
不惡寒方是承上起下言當下以出其治也
喻昌曰此證與結胸頗同但結胸者邪結於胸其
位高此在心下及脇其位卑然必表解乃可攻之
亦與攻結胸之戒不殊也藥用十棗亦與陷胸湯
相倣因傷寒下法多為胃實而設胃實者邪熱内
盛不得不用消黃以蕩滌之今證在胸脇而不在
胃則蕩滌之藥無所用故取蠲熱逐飲於胸脇之
間以為下法
張志聰曰頭痛表證也然亦有在裏者如傷寒不
大便五六日頭痛有熱者與承氣湯與此節之汗
出不惡寒而頭痛為表解裏有飲用十棗湯則凡
遇風寒頭痛表未解之證當審别矣
程應旄曰所可惑者頭痛外惟身汗一證表裏難
辨汗出發熱惡寒則微有表若汗出發熱不惡寒
則祗從不惡寒處認證知表已解裏氣為飲邪摶
結不和雖頭痛亦屬裏邪上攻非關表也
魏荔彤曰太陽之邪既入裏宜下矣又有不下胸
膈不下腸胃而下心與脇下者較下結胸部位稍
卑較下胃實部位又稍高此下中之又一法也須
認明同一下也證不同而法自别蓋太陽陽明之
交必辨表裏而施汗下彼之在裏應下乃邪熱挟
食物為胃實此之在裏應下乃邪熱挟水飲為飲
實二者俱必待表解而後下此大同也
十棗湯方
芫花(熬)甘遂
大戟大棗(十枚擘)
右三味等分各别搗為散以水一升半先煮大棗
肥者十枚取八合去滓内藥末強人服一錢七羸
人服半錢温服之平旦服若下少病不除者明日
更服加半錢得快下利後糜粥自養
(方解)仲景治水之方種種不同此其最峻者也凡水氣
為患或喘或欬或悸或噎或吐或利病在一處而
止此則水邪留結於中心腹脇下痞滿鞕痛三焦
升降之氣阻隔難通此時表邪已罷非汗散之法
所宜裏飲實盛又非淡渗之品所能勝非選逐水
至峻之品以直折之則中氣不支束手待斃矣甘
遂芫花大戟三味皆辛苦氣寒而禀性最毒並舉
而用之氣味相濟相須故可直攻水邪之巢穴決
其瀆而大下之一舉而患可平也然邪之所湊其
氣必虚以毒藥攻邪必傷及脾胃使無冲和甘緩
之品為主宰則邪氣盡而大命亦隨之矣然此藥
最毒至峻参术所不能君甘草又與之反故選十
棗之大而肥者以君之一以顧其脾胃一以緩其
峻毒得快利後糜粥自養一以使穀氣内充一以
使邪不復作此仲景用毒攻病之法盡美又盡善
也昧者惑於甘能中滿之說而不敢用豈知承制
之理乎
太陽病外證未解不可下也下之為逆欲解外者宜桂
枝湯
(註)太陽病外證未解者謂桂枝湯之表證未解也凡
表證未解無論已汗未汗雖有可下之證而非在
急下之例者均不可下下之為逆也欲解外者仍
宜桂枝湯主之
(集註)王肯堂曰但有一毫頭痛惡寒即為表證未解不
可下也
程應旄曰若下後外證未解者仍當解外有是證
用是藥不可以既下而遂謂桂枝湯不中與也
汪琥曰下之為逆逆者為病在外而反攻其内於
治法為不順也
太陽病先發汗不解而復下之衇浮者不愈浮為在外
而反下之故令不愈今衇浮故知在外當須解外則愈
宜桂枝湯
(註)太陽病先發汗表未解仍宜汗之而復下之治失
其宜矣衇浮者不愈蓋以衇浮邪在外而反下之
故令不愈也今誤下未成逆衇仍浮故知邪尚在
外仍宜桂枝湯解外則愈也
(集註)程應旄曰愈不愈辨之於衇其愈者必其衇不浮
而離於表也若衇浮者知尚在表則前此之下自
是誤下故令不愈從前之誤不必計較祗據目前
目前之證不必計較祗據其衇衇若浮知尚在外
雖日久尚須解外則愈有是衇用是藥亦不以既
下而遂以桂枝湯為不中與也
本發汗而復下之此為逆也若先發汗治不為逆本先
下之而反汗之為逆若先下之治不為逆
(註)立治逆之法不外乎表裏而表裏之治不外乎汗
下病有表裏證者當審其汗下何先先後得宜為
順失宜為逆若表急於裏本應先汗而反下之此
為逆也若先汗而後下治不為逆也若裏急於表
本應先下而反汗之此為逆也若先下而後汗治
不為逆也
(集註)程知曰言汗下有先後緩急不得倒行逆施
汪琥曰治傷寒之法表證急者即宜汗裏證急者
即宜下不可拘拘於先汗而後下也汗下得宜治
不為逆
太陽病下之其衇促不結胸者此為欲解也衇浮者必
結胸衇緊者必咽痛衇弦者必兩脇拘急衇細數者頭
痛未止衇沉緊者必欲嘔衇沉滑者恊熱利衇浮滑者
必下血
(按)衇促當是衇浮始與不結胸為欲解之文義相屬
衇浮當是衇促始與論中結胸胸滿同義衇緊當
是衇細數衇細數當是衇緊始合論中二經本衇
衇浮滑當是衇數滑浮滑是論中白虎湯證之衇
數滑是論中下膿血之衇細玩諸篇自知
(註)病在太陽誤下為變不同者皆因人之藏氣不一
各從所入而化故不同也誤下邪陷當作結胸反
不結胸其衇浮此裏和而不受邪邪仍在表為欲
解也若衇促者為陽結實邪之衇故必結胸也衇
細數少隂邪熱之衇咽痛少隂邪熱之證誤下邪
陷少隂法當從少隂治也衇弦少陽之衇兩脇拘
急少陽之證誤下邪陷少陽法當從少陽治也衇
緊太陽衇頭痛太陽證誤下邪仍在表法當從太
陽治也衇沉緊寒邪入裏之衇欲嘔胃陽格拒之
證有表誤下邪陷在胃法當從陽明治也衇沉滑
宿食衇有表誤下恊熱入裏下利法當從恊熱下
利治也衇數滑積熱衇有表誤下邪陷入隂傷榮
下血法當從下膿血治也
(按)衇促固陽衇也若促而有力為實則為結胸實邪
之診若促而無力為虚則為胸滿虚邪之診故論
中有衇促結胸頭汗小潮熱者用陷胸湯攻之衇
促胸滿汗出微惡寒者用桂枝去芍藥加附子湯
温之觀此促衇虚實治法則可以類推矣
(按)咽痛少隂寒熱俱有之證也咽乾腫痛者為熱不
乾不腫而痛者為寒故少隂論中有甘桔湯通衇
四逆湯二治法也
(集註)方有執曰凡在太陽皆表證也誤下則變證雜出
而不可以一途拘之
程知曰不宜下而下之諸變不可勝數此之謂也
今咽痛脇急欲嘔是寒邪入裏之變頭痛熱利下
血是風邪入裏之變所以然者衇浮滑數為陽沉
弦緊細為隂也
程應旄曰據衇見證各著一必字見勢所必然考
其源頭總在太陽病下之而来故雖有已成壊病
未成壊病之分但宜以活法治之不得據衇治衇
據證治證也
太陽病二三日不能卧但欲起心下必結衇微弱者此
本有寒分也反下之若利止必作結胸未止者四日復
下之此作恊熱利也
(按)四日復下之之字當是利字上文利未止豈有復
下之理乎細玩自知是必傳寫之誤
(註)太陽病謂頭項強痛而惡寒也二三日見不得卧
但欲起之證謂已傳陽明也心下胃之分也必結
謂胃分必有結也若衇實大乃胃分有熱而結也
則當下之今衇微弱是胃分有寒而結也法不當
下不當下而下之謂之反下二三日正當解太陽
陽明之表反下之表熱乘虚入裏必自利設利自
止是其人胃實而同燥化必作結胸矣今利未止
四日仍復下利是其人胃虚而同濕化故必作恊
熱利也
(集註)程知曰此表證誤下有結胸熱利之變不可不慎
也衇既微弱則是寒結心下法當温散醫見心下
結而下之使利是治之反也
汪琥曰太陽病二三日不卧欲起心下熱結似乎
可下然衇微弱其人本有寒分豈可下乎
太陽病外證未除而數下之遂恊熱而利利下不止心
下痞鞕表裏不解者桂枝人參湯主之
(註)此承上條衇微弱恊熱利互詳其證以明其治也
外證未除謂太陽病未除而數下之是下非一次
也裏因數下而虚遂恊表熱而利利下不止裏虚
不固也心下痞鞕裏虚而邪結也外證既未除是
表不解也故用桂枝以解表利下痞鞕裏因下虚
而從寒化也其衇必如上文之微弱故用參术薑
草以温裏此温補中兩解表裏法也若其衇有力
者又當從甘草瀉心湯之法矣
(集註)喻昌曰誤下而致裏虚外熱乘之變而為利不止
者裏虚不守也痞鞕者正虚邪實中成滯礙痞塞
而不通也以表未除故用桂枝以解之以裏適虚
故用理中以和之此方即理中加桂枝而易其名
乃治虚痞下利之法也
李中梓曰經云桂枝證醫反下之利遂不止與葛
根黃芩黃連湯此則又與桂枝人参湯何用藥有
温凉之異耶蓋彼證但曰下之此則曰數下之彼
證但曰利下此則曰利不止合兩論味之自有虚
實之分矣
程知曰表證誤下下利不止喘而汗出者治以葛
根芩連心下痞鞕者治以桂枝參术一救其表邪
入裏之實熱一救其表邪入裏之虚寒皆表裏兩
解法也
程應旄曰恊熱而利向来俱作陽邪陷於下焦果
爾安得用理中耶蓋不知利有寒熱二證也
桂枝人參湯方
桂枝(四兩)甘草(四兩炙)
白术(三兩)人參(三兩)
乾薑(三兩)
右五味以水九升先煮四味取五升内桂更煮取
三升去滓温服一升日再服夜一服
太陽病桂枝證醫反下之利遂不止衇促者表未解也
喘而汗出者葛根黃芩黃連湯主之
(註)此承上條又言恊熱利之衇促者以别其治也太
陽病桂枝證宜以桂枝解肌而醫反下之利遂不
止者是誤下遂恊表熱陷入而利不止也若表未
解而衇緩無力即有下利而喘之裏證法當從桂
枝人參湯以治利或從桂枝加杏仁厚朴湯以治
喘矣今下利不止衇促有力汗出而喘表雖未解
而不惡寒是熱已陷陽明即有桂枝之表亦當從
葛根黃芩黃連湯主治也方中四倍葛根以為君
芩連甘草為之佐其意專解陽明之肌表兼清胃
中之裏熱此清解中兼解表裏法也若衇沉遲或
衇微弱則為裏寒且虚又當用理中湯加桂枝矣
於此可見上條之恊熱利利不止心下痞鞕表裏
不解者衇不微弱必沉遲也
(按)恊熱利二證以衇之隂陽分虚實主治固當矣然
不可不辨其下利之黏穢鴨溏小便或白或赤衇
之有力無力也
(集註)成無已曰病有汗出而喘者謂自汗出而喘也是
邪氣外甚所致若喘而汗出者謂因喘而汗出也
是裏熱氣逆所致故與葛根黃芩黃連湯散表邪
除裏熱也
方有執曰利與上條同而上條用理中者以痞鞕
衇弱屬寒也此用芩連者以喘汗衇促屬熱也
喻昌曰太陽病原無下法當用桂枝解外醫反下
之則邪熱之在太陽者未傳陽明之表已入陽明
之裏所以其衇促急其汗外越其熱上奔則喘下
奔則泄故舍桂枝而用葛根以專主陽明之表加
芩連以清裏熱則不治喘而喘止不治利而利止
此又太陽陽明兩解表裏之變法也
汪琥曰誤下虚其腸胃為熱所乘遂利不止此非
腸胃真虚證乃胃有邪熱下通於腸而作泄也衇
促者衇来數時一上復来也此為陽獨盛之衇也
衇促見陽知表未解此表乃陽明經病非猶太陽
桂枝之表證也喘而汗出者亦陽明胃府裏熱氣
逆所致非太陽風邪氣壅之喘亦非桂枝湯汗出
之證也故當解陽明表邪清胃府裏熱也
葛根黃芩黃連湯方
葛根(半觔)黃芩(三兩)
黃連(三兩)甘草(二兩炙)
右四味以水八升先煮葛根减二升内諸藥煮取
二升去滓分温再服
(集解)柯琴曰外熱不除是表不解下利不止是裏未和
誤下致利病因則同一則衇微弱心下痞鞕是衇
不足而證有餘也一則衇促而喘反汗自出是衇
有餘而證不足也表裏虚實當從衇辨况弱衇見
於數下後則痞鞕為虚更可知也故用理中之辛
甘温補止下利化痞鞕又加桂枝以解表先煮四
味後内桂枝和中之力饒而解肌之氣銳是於兩
解中寓權宜法也桂枝證本衇緩誤下後而反促
陽氣内盛邪蒸於外故汗出也熱暴於内火逆上
衝故為喘也暴注下廹故為利也故君清輕升發
之葛根以解肌而止利佐苦寒清肅之芩連以止
汗而定喘又加甘草以和中先煮葛根後内諸藥
解肌之力純而清中之氣銳又與補中逐邪者殊
法矣
太陽病下之後衇促胸滿者桂枝去芍藥湯主之若微
惡寒者去芍藥方中加附子湯主之
(按)若微惡寒者當是汗出微惡寒方合若無汗出二
字乃表未解無取乎加附子也
(註)太陽病表未解而下之胸實邪陷則為胸滿氣上
衝咽喉不得息瓜蒂散證也胸虚邪陷則為氣上
衝桂枝湯證也今下之後邪陷胸中胸滿衇促似
乎胸實而無衝喉不得息之證似乎胸虚又見胸
滿之證故不用瓜蒂散以治實亦不用桂枝湯以
治虚惟用桂枝之甘辛以和太陽之表去芍藥之
酸收以避胸中之滿若汗出微惡寒去芍藥方中
加附子主之者以防亡陽之變也
(按)上條衇促喘而汗出不惡寒下利不止云屬實熱
此條衇促胸滿汗出微惡寒不喘不下利反屬虚
寒者何也上條是裏熱蒸越之汗故汗出不惡寒
陽實也喘而下利皆為熱也此條乃表陽不固之
汗故汗出微惡寒陽虚也即不喘利亦為寒也要
知仲景立法每在極微處設辨恐人微處易忽也
今以微惡寒發其義却不在汗出上辨寒熱而在
汗出惡寒不惡寒上辨寒熱不在衇促上辨寒熱
而在衇促之有力無力辨寒熱於此又可知不惟
在胸滿上辨虚實而當在胸滿之時滿時不滿常
常滿而不减上辨虚實矣
(集註)喻昌曰此條之微惡寒合上條觀之則衇促胸滿
喘而汗出之内原伏有虚陽欲脫之機故仲景於
此條特以微惡寒三字發其義可見陽虚則惡寒
矣又可見汗不出之惡寒即非陽虚矣
程應旄曰有陽盛而見促衇亦有陽虚而見促衇
者當辨之於有力無力仍須辨之於外證也
沈明宗曰誤下擾亂隂陽之氣則衇促邪入胸膈
幾成結胸但結滿而未痛耳故以桂枝湯單提胸
膈之邪使從表解去芍藥者惡其酸收引邪内入
故也若衇促胸滿而微惡寒廼虚而跼踖陽氣欲
脫又非陽實之比所以加附子固護真陽也然傷
風下後之惡寒與未下之惡寒迥然有别而汗後
之惡寒與未汗之惡寒亦殊
桂枝去芍藥湯方
於桂枝湯内去芍藥餘依前法
桂枝去芍藥加附子湯方
於桂枝湯方内去芍藥加附子一枚炮去皮破八片
餘依前法
太陽病下之微喘者表未解故也桂枝加厚朴杏子湯
主之喘家作桂枝湯加厚朴杏子佳
(註)太陽病當汗而反下之下利衇促喘而汗出不惡
寒者乃邪陷於裏熱在陽明葛根黃芩黃連湯證
也今太陽病當汗而反下之不下利而微喘是邪
陷於胸未入於胃表仍未解也故仍用桂枝湯以
解肌表加厚朴杏子以降逆定喘也喘家謂素有
喘病之人遇中風而喘者桂枝湯皆宜用之加厚
朴杏子為佳也
(集註)方有執曰喘者氣逆於上故呼吸不順而聲息不
利也微者聲息緩不似大喘之氣急也以表尚在
不解其表則喘不可定故用桂枝解表加厚朴利
氣杏仁下氣所以為定喘之要藥
喻昌曰此風邪誤下作喘治法之大要其寒邪誤
下作喘當用麻黃杏仁石膏甘草即此可推又曰
微喘表未解則是表邪因誤下上逆與虚證不同
程應旄曰喘之一證有表有裏不可不辨下後汗
出而喘其喘必盛屬裏熱壅逆火炎故也下後微
喘汗必不大出屬表邪閉遏氣逆故也仍用桂枝
湯解表内加朴杏以下逆氣
魏荔彤曰凡病人素有喘證每感外邪勢必作喘
故謂之喘家
桂枝加厚朴杏仁湯方
於桂枝湯方内加厚朴二兩杏仁五十個餘依桂枝
湯方
(按)戴原禮曰太陽病有喘咳無汗喘者宜麻杏石甘
湯有汗喘者宜桂枝加厚朴杏仁湯無汗咳者宜
小青龍湯少陽病無喘有咳咳者宜小柴胡湯加
五味乾薑陽明病無咳有喘内實喘者宜大承氣
湯下利者宜葛根黃芩黃連湯三隂惟少隂有喘
咳喘者宜四逆湯加五味乾薑咳者隂邪下利宜
真武湯加五味乾薑陽邪下利宜豬苓湯然喘皆
危候也
太陽病下之後其氣上衝者可與桂枝湯方用前法若
不上衝者不可與之
(註)太陽病表未解而下之裏實者邪陷則為結胸大
陷胸湯證也裏虚者邪陷則為下利桂枝人參湯
證也胸實者邪陷則為胸中痞鞕氣上衝咽喉不
得息瓜蒂散證也今胸虚邪陷於胸故但為氣上
衝是表尚未罷然無壅滿不得息痞鞕之證故不
可吐下仍當解表可與桂枝湯如法汗之使陷胸
之邪不受外束胸中之氣得以四達自不致内壅
而上衝矣若不上衝者不可與也
(集註)方有執曰氣上衝者陽主氣而上升風屬陽邪下
後入裏乘虚而上衝也若不上衝則非陽邪可知
故不可與
病如桂枝證頭不痛項不強寸衇微浮胸中痞鞕氣上
衝咽喉不得息者此為胸有寒也當吐之宜瓜蒂散
(註)病如桂枝證乃頭項強痛發熱汗出惡風衇浮緩
也今頭不痛項不強是桂枝證不悉具也寸衇微
浮是邪去表未遠已離其表也胸中痞鞕氣上衝
喉不得息是邪入裏未深而在胸中必胸中素有
寒飲之所致也寒飲在胸不在肌腠解肌之法無
可用也痞鞕在胸而不在心下攻裏之法亦無所
施惟有高者越之一法使胸中寒飲一涌而出故
宜吐之以瓜蒂散也
(集註)程應旄曰痞鞕一證因吐下者為虚不因吐下者
為實實邪痰飲填塞心胸中下二焦為之阻絶自
不得不從上焦為出路所謂在上者因而越之是
也
汪琥曰傷寒一病吐法不可不講所以仲景以此
條特出之太陽上篇者以吐不宜遲與太陽汗證
之法相等當於二三日間審其證而用此法也
沈眀宗曰素有痰飲内積稍涉風寒引動其痰即
外如桂枝湯證但無頭痛項強知非風邪中表矣
張錫駒曰氣上衝咽喉不得息者邪挟寒飲從太
陽之氣而上越也
瓜蒂散方
瓜蒂(一分熬黃)赤小豆(一分)
右二味各别搗篩為散已合治之取一錢匕以香
豉一合用熱湯七合煮作稀糜去滓取汁和散温
頓服之不吐者少少加服得快吐乃止諸亡血虚
家不可與瓜蒂散
(方解)胸中者清陽之府諸邪入胸府阻遏陽氣不得宣
達以致胸滿痞鞕熱氣上衝燥渴心煩嗢嗢欲吐
衇數促者此熱鬱結也胸滿痞鞕氣上衝咽喉不
得息手足寒冷欲吐不能吐衇遲緊者此寒鬱結
也凡胸中寒熱與氣與飲鬱結為病諒非汗下之
法所能治必得酸苦湧泄之品因而越之上焦得
通陽氣得復痞鞕可消胸中可和也瓜蒂極苦赤
豆味酸相須相益能疏胸中實邪為吐劑中第一
品也而佐香豉汁合服者藉榖氣以保胃氣也服
之不吐少少加服得快吐即止者恐傷胸中元氣
也此方奏功之捷勝於汗下所謂汗吐下三大法
也今人不知仲景子和之精義置之不用可勝惜
哉然諸亡血虚家胸中氣液已虧不可輕與特為
申禁
病發於陽而反下之熱入因作結胸病發於隂而反下
之因作痞所以成結胸者以下之太早故也
(註)此總釋結胸與痞鞕之因也中風陽邪故曰病發
於陽也不汗而反下之熱邪乘虚陷入因作結胸
傷寒隂邪故曰病發於隂也不汗而反下之熱邪
乘虚陷入因作痞鞕所以成結胸與痞鞕者以表
未解而下之太早故也病發於隂不言熱入者省
文耳然病發於陽而誤下者未嘗無痞鞕病發於
隂而誤下之亦時成結胸良由人之氣體不同或
從實化或從虚化也
(集註)張兼善曰風邪入裏則結胸寒邪入裏則為痞然
此皆太陽病之所由来非别隂證陽證也
太陽病衇浮而動數浮則為風數則為熱動則為痛數
則為虚頭痛發熱微盗汗出而反惡寒者表未解也醫
反下之動數變遲膈内拒痛胃中空虚客氣動膈短氣
躁煩心中懊憹陽氣内陷心下因鞕則為結胸大陷胸
湯主之若不結胸但頭汗出餘處無汗躋頸而還小便
不利身必發黃
(按)數則為虚句疑是衍文
(註)太陽病衇浮而動數浮則為風邪衇也數則為熱
邪衇也動則為諸痛衇也頭痛發熱太陽證也熱
蒸於陽陽虚則自汗出熱蒸於隂隂虚則盗汗出
隂虚當惡熱今反惡寒故知此非隂虚之盗汗乃
表未解之盗汗微微而出也表未解當解表醫反
下之遂使動數之熱衇變為寒遲蓋動數乃表邪
欲傳因下而逆於膈中故不傳而衇亦變也表客
陽邪乘胃空虚陷入胸膈而拒痛短氣不能布息
煩躁心中懊憹心下因鞕徑從實化而為結胸矣
法當以大陷胸湯主之若不從實化不成結胸但
頭汗出至頸餘處無汗則熱不得越也小便不利
則濕不得瀉也熱濕合化故身必發黃也
(集註)成無已曰動數變遲而浮衇獨不變者以邪結胸
中上焦陽分衇不得而沉也
朱震亨曰太陽病表未解而攻裏裏已虚矣雖見
浮而動數之陽衇一經誤下則必變為遲隂之衇
矣胃中空虚短氣躁煩虚之甚矣借曰陽氣内陷
心中因鞕而可迅攻之乎大陷胸之力不緩於承
氣下而又下寧不畏其重虚耶即陽病實邪下後
若胃中空虚客氣動膈心中懊憹者亦以梔子豉
湯吐胸中之邪可也况太陽誤下後明有虚證乎
(按)朱震亨所論治以梔子豉湯吐之亦是未成結胸
從胸虚有熱而化者宜也若從胸虚有寒而化者
不論已成未成結胸則又當從活人書温補法矣
不可混施也
方有執曰太陽之衇本浮動數者亦傳也太陽本
自汗而言微盜汗本惡寒而言反惡寒者稽久而
然也膈心胸之間也拒格拒也言膈氣與邪氣相
格拒而為痛也客氣邪氣也短氣促氣不能布息
也懊憹心為邪亂而不寧也陽氣客氣之别名也
以本外邪故曰客氣以邪本風故曰陽氣以裏虚
因而陷入故曰内陷自若不結胸句至末以變之
輕者而言也
大陷胸湯方
大黃(六兩去皮)芒硝(一升)
甘遂(一錢另碾)
右三味以水六升先煮大黃取二升去滓内芒硝
煮一兩沸内甘遂末温服一升得快利止後服
(集解)方有執曰上焦有高邪必陷下以平之故曰陷胸
湯平邪蕩寇將軍之職也以大黃為君鹹能軟堅
以芒硝為臣徹上徹下破結逐水以甘遂為佐惟
大實者乃為合法如挟虚或衇浮不可輕試
太陽病重發汗而復下之不大便五六日舌上燥而渴
日晡所小有潮熱從心下至少腹鞕滿而痛不可近者
大陷胸湯主之
(註)此承上條互發其義以詳其證治也太陽病重發
汗而復下之津液傷矣不大便五六日胃府燥矣
舌上燥渴胃中乾也日晡潮熱胃熱盛也從心下
至少腹鞕滿而痛不可近者謂胸腹之中上下俱
鞕滿結實大痛手不可近故以大陷胸湯主之無
疑也
(集註)内臺方議曰日晡所作日晡所發
方有執曰此明結胸有陽明内實疑似之辨晡日
加申時也小有微覺有也盖不大便燥渴日晡潮
熱從心下至少腹鞕滿而痛皆似陽明内熱惟小
有潮熱不似陽明大熱之甚所以陽明必以胃家
實為主而凡有一毫太陽證在皆不得入陽明例
者亦以此也
程知曰太陽結胸兼陽明内實故用大陷胸湯由
胸脅以及腸胃皆可蕩滌無餘若但下腸胃結熱
而遺胸上痰飲則非法矣
吴人駒曰一腹之中上下邪氣皆盛證之全實者
其衇常沉伏不可生疑畏惟下之而衇自漸出也
小結胸病正在心下按之則痛衇浮滑者小陷胸湯主
之
(註)大結胸邪重熱深病從心下至少腹鞕滿痛不可
近衇沉實故宜大陷胸湯以攻其結瀉其熱也小
結胸邪淺熱輕病正在心下鞕滿按之則痛不按
不痛衇浮滑故用小陷胸湯以開其結滌其熱也
(集註)程應旄曰按陷胸條曰心下痛按之石鞕又曰心
下滿而鞕痛此曰病正在心下則知結胸不拘在
心下與胸上祗在痛不痛上分别故痞證亦有心
下鞕者但不痛耳
張錫駒曰湯有大小之别證有輕重之殊今人多
以小陷胸湯治大結胸證皆致不救遂諉結胸為
不可治之證不知結胸之不可治祗一二節餘皆
可治者苟不體認經旨必致臨時推諉誤人性命
也
魏荔彤曰小結胸無實熱之邪但微熱而挟痰飲
為患故雖結胸而不能高踞胸巔但正在心下而
已不能實力作痛惟按之痛而已診之不沉而深
惟浮而輕淺而已不能作石鞕惟虚而結阻而已
所以大陷胸湯不應用而另設小陷胸湯高下堅
軟輕重沉浮之間病機治法昭然已又云痞隂邪
結胸陽邪然於陽邪中又有大小之分學者審之
於凡寒熱雜合之證無大實大熱俱宜斟酌下法
勿孟浪也
小陷胸湯方
黃連(一兩)半夏(半觔洗)
栝蔞實(一枚大者)
右三味以水六升先煮栝蔞取三升去滓内諸藥
煮取二升去滓分温三服
(方解)黃連滌熱半夏導飲栝蔞潤燥下行合之以滌胸
膈痰熱開胸膈氣結攻雖不峻亦能突圍而入故
名小陷胸湯分温三服乃緩以治上之法也
傷寒六七日結胸熱實衇沉而緊心下痛按之石鞕者
大陷胸湯主之
(註)傷寒表不解誤下成痞此其常也傷寒或有因誤
下而成結胸者乃其變也今傷寒六七日結胸不
因誤下而成此熱實之證若衇沉緊裏實衇也心
下痛按之石鞕裏實證也此為衇病皆實故以大
陷胸湯主之也
(集註)喻昌曰熱實二字形容結胸之状甚明見邪熱填
實於胸而不散漫也浮緊主傷寒無汗沉緊主傷
寒結胸此與中風之陽邪結胸迥别所以不言浮
也又曰陽邪誤下成結胸隂邪誤下成痞然中風
間有痞證傷寒間有結胸證又不可不知
程應旄曰雖曰陽邪内陷然隂陽二字從虚實寒
熱上區别非從中風傷寒上區别表熱盛實轉入
胃府則為陽明證表熱盛實不轉入胃府而陷入
於膈則為結胸證故不必誤下始成也不因下而
成結胸者必其人胸有燥邪以失汗而表邪合之
遂成裏實觀此條曰傷寒六七日又曰衇沉而緊
則可知矣
汪琥曰或問衇沉緊焉知非寒實結胸答曰胸中
者陽氣之所聚也邪熱當胸而結直至心下石鞕
且痛則衇不但沉緊甚至有伏而不見者烏可以
衇沉緊為非熱耶大抵辨結胸之法但當憑證最
為有凖
寒實結胸無熱證者與三物小陷胸湯白散亦可服
(按)無熱證之下與三物小陷胸湯當是三物白散小
陷胸湯四字必是傳寫之誤桔梗貝母巴豆三物
其色皆白有三物白散之義温而能攻與寒實之
理相屬小陷胸湯乃栝蔞黃連皆性寒之品豈可
以治寒實結胸之證乎亦可服三字亦衍文也
(註)結胸證身無大熱口不燥渴則為無熱實證乃寒
實也與三物白散然此證衇必當沉緊若衇沉遲
或證見三隂則又非寒實結胸可比當以枳實理
中湯治之矣
(集註)王肯堂曰熱實結胸及寒實結胸活人書不拘寒
熱但用陷胸湯不瘥者用枳實理中丸即應手而
愈
方有執曰寒以飲言飲本寒也又得水寒兩寒摶
結而實於胸中故謂無熱證也
程知曰結胸有大小之别寒熱之異不得㮣用硝
黃也
鄭重光曰水寒結實在胸則心陽被據自非細故
用三物白散下寒而破結皆不得已之兵也
三物白散方
桔梗(三分)巴豆(一分去皮心熬黑研如脂)
貝母(三分)
右件二味為末内巴豆更於臼中杵之以白飲和
服強人半錢匕羸者減之病在膈上必吐在膈下
必利不利進熱粥一杯利過不止進冷粥一杯
(方解)是方也治寒實水結胸證極峻之藥也君以巴豆
極辛極烈攻寒逐水斬關奪門所到之處無不破
也佐以貝母開胸之結使以桔梗為之舟楫載巴
豆搜逐胸邪悉盡無餘膈上者必吐膈下者必利
然惟知任毒以攻邪不量強羸鮮能善其後也故
羸者减之不利進熱粥利過進冷粥盖巴豆性熱
得熱則行得冷則止不用水而用粥者藉穀氣以
保胃也
傷寒十餘日熱結在裏復往来寒熱者與大柴胡湯但
結胸無大熱者此為水結在胸脇也但頭微汗出者大
陷胸湯主之
(註)傷寒十餘日熱結在裏若胸脇滿鞕者此結胸也
今不滿鞕復往来寒熱者乃少陽表裏病非結胸
也當與大柴胡湯兩解之但結胸證亦有水結者
水結胸不但表無大熱裏亦無大熱也有結胸狀
頭微汗出者此水停於胸為熱氣上蒸使然也故
曰水結在胸脇也亦以大陷胸湯主之飲熱並攻
也
(集註)方有執曰水即飲也以不實鞕故曰水結胸脇亦
裏也以熱結不高故曰在裏
程知曰此言熱結於裏兼少陽者則不宜陷胸水
結於胸者雖無大熱猶宜大陷胸也
程應旄曰大柴胡與大陷胸皆能破結大柴胡之
破結使表分無留邪大陷胸之破結使裏分無留
邪
林瀾曰此言水結胸之與熱結在裏不同也十餘
日邪深入府之時然熱結在裏而猶有半表半裏
之邪作往来寒熱者必以大柴胡兩解之若但胸
脇結滿初無大熱收斂入内者此亦不得為大柴
胡證必水結胸脇也何以知之水結胸者頭汗出
今但頭微汗為水結胸明矣與大陷胸湯
結胸者項亦強如柔痙狀下之則和宜大陷胸丸
(註)結胸從心上至少腹鞕滿痛不可近則其勢甚於
下者治下宜急攻之以大陷胸湯結胸從胸上滿
鞕項強如柔痙狀則其熱甚於上者治上宜緩攻
之以大陷胸丸直攻胸肺之邪煮服倍蜜峻治緩
行下而和之以其病勢緩急之形既殊湯丸之製
亦異也故知此項強乃結胸之項強下之則和非
柔痙之項強也
(集註)成無已曰項強者為邪結胸中胸膈結滿但能仰
而不能俯是項強也
程知曰項強如柔痙者胸中邪氣緊實項勢常昂
有似柔痙之狀然痙病身手俱張此但項強原非
痙也借此以驗胸邪十分緊逼耳
汪琥曰下之則和者言邪實去胸中和而項自舒
之意若不云如柔痙恐醫人認以為太陽經風寒
之邪未解反疑其當用發汗之藥殊不知項雖強
表證已解裏證甚急治法宜下也
大陷胸丸方
大黃(半觔)葶藶子(半升熬)
芒硝(半升)杏仁(半升去皮尖熬黑)
右四味𢷬篩二味内杏仁芒硝合研如脂和散取
如彈丸一枚别𢷬甘遂末一錢匕白蜜二合水二
升煮取一升温頓服之一宿乃下如不下更服取
下為效禁如藥法
結胸證其衇浮大者不可下下之則死
(註)結胸證若衇大是為胃實知結熱已實乃可下下
之則愈今其衇浮大是尚在表知熱結未實故不
可下若誤下之未盡之表邪復乘虚入裏誤而又
誤結而又結病熱彌深正氣愈虚則死矣
(集註)張兼善曰結胸為可下之證若衇浮大心下雖結
表邪尚多下之重虚其裏外邪復聚則死矣
程知曰結胸亦有不可下者宜審其衇以施治也
結胸為邪結上焦之分得寸衇浮關衇沉或沉緊
則為在裏可下也若衇浮大則邪猶在表下之是
令其結而又結也故死
結胸證悉具煩躁者亦死
(註)結胸證悉具謂鞕滿而痛結在膈之上下也悉具
者謂胸之下少腹之上左右兩脇無不鞕滿而痛
也較之大結胸為尤甚此時宜急下之或有生者
若復遷延必至邪勝正負形氣相離煩躁不寧下
亦死不下亦死矣
(集註)方有執曰結胸證全具已主死矣而更加以煩躁
即不再下亦主死也
程應旄曰結胸證妄下不可失下亦不可總在適
當其宜則去邪即所以安正也
魏荔彤曰此條乃承上條衇見浮大而言必結胸
證具衇兼見浮大而加以煩躁方可卜其死不然
煩躁亦結胸證中之一也何遽云死耶
問曰病有結胸有藏結其狀何如答曰按之痛寸衇浮
關衇沉名曰結胸也何謂蔵結答曰如結胸狀飲食如
故時時下利寸衇浮關衇小細沉緊名曰蔵結舌上白
胎滑者難治
(註)邪結三陽名曰結胸邪結三隂名曰蔵結二者皆
下後邪氣乘虚入裏所致而其衇與證之狀則不
同其鞕滿而按之痛結胸證也寸衇浮關衇沉結
胸衇也寸浮主胸主表關沉主胃主裏是知其邪
由胸表陷入胃裏而結也如結胸狀飲食如故時
時下利蔵結證也寸衇浮關衇細小沉緊蔵結衇
也細小沉緊主蔵結寒痛是知其邪由胸表陷入
蔵裏而結也蔵結雖鞕滿而痛如結胸狀然結胸
病屬裏壅塞必不能飲食蔵結病屬裏空虚故飲
食如故結胸屬實熱故鞕痛不大便而衇沉石蔵
結屬虚寒故鞕痛下利而衇細緊也舌上白胎滑
者胸中無熱可知蔵結隂邪得之為順尚可以理
中軰温之結胸陽邪得之為逆不堪攻下故難治
也
(集註)成無已曰氣宜通也以塞故痛邪結陽分則隂氣
不得下通邪結隂分則陽氣不得上通故知二者
皆按之痛鞕也
方有執曰此設問答以明結胸藏結之同異藏結
之時時下利者隂邪結於隂藏而寒甚也以寒甚
故衇小細緊此其所以不同也蓋結胸以陽邪結
於陽藏結以隂邪結於隂故也
汪琥曰結胸證其人本胃中有飲食下之太早則
食去不盡外邪反入結於胸中以故按之則痛不
能飲食藏結證其人胃中本無飲食下之太過則
蔵虚邪入與寒結於隂分所以狀如結胸按之不
痛能飲食時下利也
魏荔彤曰人知此條為辨結胸非指藏結而論不
知正謂藏結與痞有相類而與結胸實有不同蓋
結胸陽邪也痞與蔵結隂邪也痞則尚有陽浮於
上藏結則上下俱無陽是皆誤下誤吐之過也
(按)此條舌上白胎滑者難治句前人舊註皆單指藏
結而言未見明晰誤人不少蓋舌胎白滑即結胸
證具亦是假實舌胎乾黃雖藏結證具每伏真熱
藏結隂邪白滑為順尚可温散結胸陽邪見此為
逆不堪攻下故為難治由此可知著書立論必須
躬親體驗真知灼見方有濟於用若徒就紙上陳
言牽強附會又何異按圖索驥耶
病脇下素有痞連在臍旁痛引少腹入隂筋者此名蔵
結死
(註)病藏結之人若脇下素有痞連在臍旁新舊病合
痛引少腹入隂筋者其邪又進厥隂乃屬藏結之
死證也
(集註)程知曰宿結之邪與新結之邪交結而不解痞連
臍旁脾藏結也痛引少腹腎藏結也自脇入隂筋
肝藏結也三隂之蔵俱結矣故主死
藏結無陽證不往来寒熱其人反静舌上胎滑者不可
攻也
(註)藏結無三陽證不發熱無太陽也不往来寒熱無
少陽也其人反静無陽明也舌胎滑白胸中有寒
故可温不可攻也
(集註)方有執曰胎滑本丹田有熱胸中有寒而成然丹
田隂也胸中陽也熱反在隂而寒反在陽所以為
不可攻也
程知曰經於蔵結白胎滑者祗言難治未嘗言不
可治也祗言蔵結無熱舌胎滑者不可攻未嘗言
蔵結有熱舌胎不滑者亦不可攻也意者丹田有
熱胸中有寒之證必有和解其熱温散其寒之法
俾内邪潜消外邪漸解者斯則良工之苦心乎
病在陽應以汗解之反以冷水潠之若灌之其熱被却
不得去彌更益煩肉上粟起意欲飲水反不渴者服文
蛤散若不差者與五苓散身熱皮粟不解欲引衣自覆
者若水以潠之洗之益令熱被却不得出當汗而不汗
則煩假令汗出已腹中痛與芍藥三兩如上法
(註)病在陽謂病發於陽而身熱也此應以汗解之而
反以冷水潠之灌之則身熱雖被劫而暫却然終
不得去故熱煩益甚也水寒外束膚熱乍凝故肉
生膚粟熱入不深故意欲飲水反不甚渴也故以
文蛤散内疏膚熱若不差與五苓散外解水寒則
皮粟身熱當解矣若不解且惡寒引衣自覆是尚
有表也當以桂枝湯汗解之假令服桂枝湯汗已
出熱粟俱解而腹中增痛又為表已和裏未調也
宜與桂枝湯倍加芍藥調裏以和其表若渴欲飲
水而不腹痛則不湏調太隂裏而仍當調太陽府
矣宜仍取乎五苓也
文蛤散方
文蛤(五兩)
右一味為散沸湯和一錢匕服湯用五合
(按)文蛤即五倍子也
音切
強(羣養切)惡(汚去聲)中(音衆)嗇(音色)淅(音錫)翕(音吸)㕮(音)
(父)咀(音苴)去(上聲)滓(音笫)歠(與啜同)覆(芳救切)漐(音蟄)差
(與瘥同)諧(音鞋)噤(渠飲切)劇(音屐)傳(音囀)為(去聲)識(與誌同)
乾(音干)散(上聲)和(去聲)悸(音季)灌(音貫)更(去聲)痞(音)
(否)鞕(音硬)頸(音景)羸(音雷)養(上聲)糜(音迷)咽(音嚥)數
(音朔)懊(影考切)憹(音農)燥(音掃)晡(布胡切)痙(音涇)潠(心艮切)
御纂醫宗金鑑卷一
