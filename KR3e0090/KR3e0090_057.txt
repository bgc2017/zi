御纂醫宗金鑑卷五十七
編輯痘疹心法要訣目錄
痘形併證治門
面圖
面部吉凶論
蒙頭圖
蒙頭證治
鬆肌通聖散
抱鬢圖
抱鬢證治
鬆肌通聖散
歸宗湯
蒙骩圖
蒙骩證治
鬆肌通聖散
燕脂膏
歸宗湯
鎻眼圖
鎻眼證治
燕脂膏
清熱解毒湯
抱鼻圖
抱鼻證治
燕脂膏
黃連解毒湯
鎻口圖
鎻口證治
瀉黃散
燕脂膏
鎻脣圖
鎻脣證治
瀉黃散
豬尾膏
燕脂膏
托腮圖
托腮證治
黃連解毒湯
歸宗湯
鎻項圖
鎻項證治
清金攻毒飲
披肩圖
披肩證治
清熱解毒湯
歸宗湯
聚背圖
聚背證治
鬆肌通聖散
燕脂膏
必勝湯
攢胸圖
攢胸證治
凉膈攻毒飲
斷橋圖
斷橋證治
歸宗湯
纏腰圖
纏腰證治
歸宗湯
囊腹圖
囊腹證治
鬆肌通聖散
歸宗湯
鱗坐圖
鱗坐證治
鬆肌通聖散
歸宗湯
囊毬圖
囊毬證治
散結湯
抱膝圖
抱膝證治
鬆肌通聖散
無根圖
無根證治
快癍越婢湯
蛇皮圖
蛇皮證治
歸宗湯
必勝湯
豬尾膏
蠶種圖
蠶種證治
歸宗湯
燕窩圖
燕窩證治
燕脂膏
凉血解毒湯
鼠跡圖
鼠跡證治
歸宗湯
疊錢圖
疊錢證治
燕脂膏
凉血攻毒飲
環珠圖
環珠證治
清熱解毒湯
浮萍圖
浮萍證治
凉血攻毒飲
蟹爪圖
蟹爪證治
清熱解毒湯
䕯沙圖
䕯沙證治
鬆肌通聖散
歸宗湯
血泡圖
血泡證治
凉血解毒湯
水泡圖
水泡證治
加味保元湯
胡荽酒
肉腫瘡不腫圖
肉腫瘡不腫證治
羌活救苦湯
參歸大補湯
歸宗湯
乾枯圖
乾枯證治
當歸活血湯
鋪紅圖
鋪紅證治
九味神功散
凉血解毒湯
根窠無暈圖
根窠無暈證治
芎歸保元湯
參歸鹿茸湯
皮薄漿嫩圖
皮薄漿嫩證治
十全大補湯
空殼無漿圖
空殼無漿證治
千金内托散
加味四物湯
痘頂塌陷圖
痘頂塌陷證治
補中益氣湯
灰陷白陷圖
灰陷白陷證治
參歸鹿茸湯
鷄冠血酒
紫陷黑陷圖
紫陷黑陷證治
歸宗湯
板黃圖
板黃證治
清毒活血湯
倒靨圖
倒靨證治
加味保元湯
痘疔圖
痘疔證治
四聖膏
挑痘疔圖
挑痘疔法
煮鍼法
御纂醫宗金鑑卷五十七目錄
御纂醫宗金鑑卷五十七
編輯痘疹心法要訣目錄
痘形併證治門
面圖
面部吉凶論
蒙頭圖
蒙頭證治
鬆肌通聖散
抱鬢圖
抱鬢證治
鬆肌通聖散
歸宗湯
蒙骩圖
蒙骩證治
鬆肌通聖散
燕脂膏
歸宗湯
鎻眼圖
鎻眼證治
燕脂膏
清熱解毒湯
抱鼻圖
抱鼻證治
燕脂膏
黃連解毒湯
鎻口圖
鎻口證治
瀉黃散
燕脂膏
鎻脣圖
鎻脣證治
瀉黃散
豬尾膏
燕脂膏
托腮圖
托腮證治
黃連解毒湯
歸宗湯
鎻項圖
鎻項證治
清金攻毒飲
披肩圖
披肩證治
清熱解毒湯
歸宗湯
聚背圖
聚背證治
鬆肌通聖散
燕脂膏
必勝湯
攢胸圖
攢胸證治
凉膈攻毒飲
斷橋圖
斷橋證治
歸宗湯
纏腰圖
纏腰證治
歸宗湯
囊腹圖
囊腹證治
鬆肌通聖散
歸宗湯
鱗坐圖
鱗坐證治
鬆肌通聖散
歸宗湯
囊毬圖
囊毬證治
散結湯
抱膝圖
抱膝證治
鬆肌通聖散
無根圖
無根證治
快癍越婢湯
蛇皮圖
蛇皮證治
歸宗湯
必勝湯
豬尾膏
蠶種圖
蠶種證治
歸宗湯
燕窩圖
燕窩證治
燕脂膏
凉血解毒湯
鼠跡圖
鼠跡證治
歸宗湯
疊錢圖
疊錢證治
燕脂膏
凉血攻毒飲
環珠圖
環珠證治
清熱解毒湯
浮萍圖
浮萍證治
凉血攻毒飲
蟹爪圖
蟹爪證治
清熱解毒湯
䕯沙圖
䕯沙證治
鬆肌通聖散
歸宗湯
血泡圖
血泡證治
凉血解毒湯
水泡圖
水泡證治
加味保元湯
胡荽酒
肉腫瘡不腫圖
肉腫瘡不腫證治
羌活救苦湯
參歸大補湯
歸宗湯
乾枯圖
乾枯證治
當歸活血湯
鋪紅圖
鋪紅證治
九味神功散
凉血解毒湯
根窠無暈圖
根窠無暈證治
芎歸保元湯
參歸鹿茸湯
皮薄漿嫩圖
皮薄漿嫩證治
十全大補湯
空殼無漿圖
空殼無漿證治
千金内托散
加味四物湯
痘頂塌陷圖
痘頂塌陷證治
補中益氣湯
灰陷白陷圖
灰陷白陷證治
參歸鹿茸湯
鷄冠血酒
紫陷黑陷圖
紫陷黑陷證治
歸宗湯
板黃圖
板黃證治
清毒活血湯
倒靨圖
倒靨證治
加味保元湯
痘疔圖
痘疔證治
四聖膏
挑痘疔圖
挑痘疔法
煮鍼法
御纂醫宗金鑑卷五十七目錄
御纂醫宗金鑑卷五十七
編輯痘疹心法要訣
面部吉凶論
面為諸陽聚會之所其部位各有所屬欲識痘出之吉
凶須按部位驗之則立判矣如額屬心位自印堂以上
髮際以下至日月兩角若先見點先作漿先結靨者皆
惡候也以心為君主義不受邪先見於是位者乃毒發
於心故非吉兆也左頰屬肝右頰屬肺若兩頰先見紅
點磊落分明者吉如相聚成塊地界不清肉體腫硬者
凶盖肝藏魂肺藏魄梟毒侵犯則魂魄將離安望其有
生意乎頦下屬腎自承漿以至兩頤先見點先灌先靨
者吉誠以此位雖係腎部而三隂三陽之衇皆聚于此
先發先灌先靨者乃隂陽和暢故可治也至若鼻屬脾
藏位在中央所最忌者凖頭先出與先靨也盖脾土榮
養于四藏若毒𤼵於脾是脾敗矣脾敗則四藏亦隨之
而敗即纏綿時日亦不過苟延性命而已夫耳為腎竅
又少陽相火之衇行耳前後故凡耳輪先見紅點者乃
火毒燔灼難以撲滅非吉象也最可喜者口脣四圍先
出先灌先靨也以陽明之衇俠口環脣胃與大腸主之
多氣多血之處無物不受故主吉也此藏府部位之要
須詳察於平時庶能權宜于臨證也
蒙頭
痘瘡貫頂號蒙頭毒參陽位最可憂形尖鬆肌通聖治
紅腫如瓜藥枉投
(註)頭為諸陽之會徧身稀疎而頭獨稠密者名曰蒙
頭此毒參陽位也若痘形稍尖圓者當以鬆肌通
聖散治之設頭紅腫如瓜是為不治之證即投藥
餌終屬無濟
鬆肌通聖散
荆芥羌活
牛蒡子(炒研)防風
紫草紅花
青皮當歸
赤芍紫花地丁
蜂房山查
木通
引加蘆笋芫荽水煎服
(方歌)鬆肌通聖藥最靈荆芥羌蒡共防風紫草紅花青
歸芍地丁蜂房查木通
抱鬢
兩鬢出痘貴稀朗稠密粘連火毒狂鬆肌通聖先透𤼵
繼以歸宗攻毒良
(註)兩鬢近於太陽出痘稀朗則吉若稠密粘連名曰
抱鬢乃火毒狂盛也宜先用鬆肌通聖散透發其
毒繼用歸宗湯攻其毒熱庶可轉危為安
鬆肌通聖散(方見蒙頭證治)
歸宗湯(方見發熱證治)
蒙骩
痘攢耳後名蒙骩腎經伏毒最可憂鬆肌歸宗兩酌用
燕脂貼法莫遲留
(註)痘攢聚於耳後高骨名曰蒙骩此係毒火𤼵自腎
經其證最惡内服鬆肌通聖散外用燕脂膏貼之
若更稠密炮熱者以歸宗湯攻之
鬆肌通聖散(方見蒙頭證治)
燕脂膏
升麻煎濃湯去滓用棉燕脂於湯内揉出紅汁再加
雄黃細末調勻貼患處
歸宗湯(方見𤼵熱證治)
鎻眼
兩眼週圍獨稠密痘名鎻眼毒傷脾外用燕脂膏貼法
内服清熱解毒宜
(註)面部俱稀兩眼週圍獨稠密者名曰鎻眼也乃毒
熱熾盛傷於脾經外宜貼燕脂膏内服清熱觧毒
湯
燕脂膏(方見蒙骩證治)
清熱解毒湯(方見見點證治)
抱鼻
痘如蠶種繞鼻端毒聚脾肺證難延外用燕脂塗鼻上
内服黃連解毒煎
(註)面部俱稀獨鼻梁左右密如蠶種者名曰抱鼻此
乃毒聚脾肺至危之證先以燕脂膏塗於鼻上繼
用黃連解毒湯治之
燕脂膏(方見蒙骩證治)
黃連解毒湯(方見結痂落痂證治)
鎻口
鎻口梟毒伏脾經或單或䨇遶脣生外用鍼刺燕脂法
内服瀉黃散即寧
(註)一嘴角有痘一粒較諸痘獨大板硬無盤名曰單
鎻口兩嘴角各有一粒名曰䨇鎻口又口之上下
四旁連串環遶者亦名鎻口此毒擁于脾也初出
急以銀鍼挑破外以燕脂膏貼之内服瀉黃散使
痘轉紅活庶可望生
燕脂膏(方見蒙骩證治)
瀉黃散
犀角黃連
生地青皮
木通石膏
丹皮荆芥穗
牛蒡子(炒研)大黃
紅花紫花地丁
引加燈心水煎服
(方歌)鎻口瀉黃散最靈犀連生地青木通石膏丹皮荆
牛蒡大黃紅花合地丁
鎻脣
鎻脣痘聚口脣内腫裂乾黃板硬實瀉黃散内合豬尾
燕脂貼法莫少遲
(註)痘出攢聚於脣内者名曰鎻脣輕則焦裂腫痛重
則板硬乾黃此毒火𤼵于脾臟也急以瀉黃散合
豬尾膏服之外用燕脂貼法若見黑色則血凝毒
錮終無救矣
瀉黃散(方見鎻口證治)
豬尾膏
取小雄豬尾尖血十數滴和梅花冰片少許即調於
煎劑内服
燕脂膏(方見蒙骩證治)
托腮
托腮腮邊痘成攢氣為毒阻起發難急用黃連解毒治
板硬紫黯歸宗先
(註)滿面俱稀獨兩腮之痘攢聚成片者名曰托腮乃
正氣為毒所阻難以起發也當見點之初毒勢未
成即以黃連觧毒湯解之如板硬紫黯以歸宗湯
攻之
黃連解毒湯(方見結痂落痂證治)
歸宗湯(方見發熱證治)
鎻項
當喉攢聚名鎻項毒結咽喉命必難音啞聲嗆食難入
清金攻毒是良煎
(註)頸項者咽喉之管籥也此處痘出攢聚名曰鎻項
若不急治迨毒攻咽喉必發為腫痛音啞聲嗆湯
水難下多致不救急用清金攻毒飲庶或望生
清金攻毒飲
牛蒡子(炒研)甘草(生)
苦桔梗元參
枳殼(麩炒)殭蠶(炒)
前胡荆芥穗
大黃山查
蟬退山豆根
引加燈心水煎服
(方歌)清金攻毒飲如神牛蒡甘桔合元參枳殼殭蠶前
胡穗大黃山查蟬豆根
披肩
披肩兩肩痘成攢上下阻塞毒透難清熱解毒湯投證
便秘歸宗又為先
(註)兩肩之痘粘連成攢其色赤紫滯黯名曰披肩此
毒氣不鬆上下阻塞也以清熱解毒湯主之大便
秘者以歸宗湯主之
清熱解毒湯(方見見點證治)
歸宗湯(方見發熱證治)
聚背
背間出痘不宜多若逄攢聚命蹉跎根鬆鬆肌燕脂貼
緊硬必勝湯可活
(註)大凡毒𤼵於背者多關生死至於出痘更貴稀疎
若背間攢聚粘連者名曰聚背而亦當辨根脚之
緊鬆根鬆者毒尚活動内服鬆肌通聖散外用燕
脂膏貼之根緊硬者因毒錮血凝急用必勝湯治
之然亦死中求活之一法耳
鬆肌通聖散(方見蒙頭證治)
燕脂膏(方見蒙骩證治)
必勝湯(方見見點證治)
攢胸
胸前出痘貴稀輕攢聚粘連毒熱凝速用凉膈攻毒飲
免使梟毒内裏攻
(註)胸膈乃心肺二經部位出痘稀少方吉倘攢簇于
此名曰攢胸乃毒熱所致也當以凉膈攻毒飲主
之則梟毒不内侵矣
凉膈攻毒飲
梔子(生)黃連(生)
石膏(生)荆芥
紫花地丁枳殼(麩炒)
桔梗元參
生地牛蒡子(炒研)
大黃赤芍
甘草(生)薄荷
木通
引加燈心竹葉水煎服
(方歌)凉膈攻毒治攢胸梔連石膏荆地丁枳桔元參生
地蒡大黃芍草薄木通
斷橋
斷橋之痘形甚異腰間絶無上下密氣血阻滯毒熱壅
歸宗峻攻痘出吉
(註)痘名斷橋者腰間絶無一點惟身之上下稠密也
盖梟毒壅於上下氣血阻于中宫故致上下隔斷
而成最惡之證宜用歸宗湯攻之使無痘處透出
方化為吉也
歸宗湯(方見𤼵熱證治)
纏腰
腰為腎候痘宜疎連珠環遶奈何如治宜攻毒莫少待
歸宗急服患能除
(註)腰為腎候痘宜稀疎若連珠環遶名曰纏腰此毒
伏于腎也治以攻毒為主宜用歸宗湯治之
歸宗湯(方見𤼵熱證治)
囊腹
囊腹腹前痘如囊梟毒衝突勢猖狂透毒鬆肌通聖散
攻毒歸宗湯甚良
(註)腹前出痘狀如囊聚名曰囊腹是梟毒衝突勢甚
猖狂也此地近於臟腑毒易内攻須先用鬆肌通
聖散透發其毒再用歸宗湯以攻其毒使地界分
明根脚鬆動庶無虞矣
鬆肌通聖散(方見蒙頭證治)
歸宗湯(方見發熱證治)
鱗坐
鱗坐兩臋痘若鱗急急治之莫逡廵平扁灰滯通聖效
板硬紫黯歸宗神
(註)鱗坐者兩臋之痘聚集如鱗也因毒火太甚攢聚
於至隂之地若不急治變如反掌如平扁灰滯者
鬆肌通聖散主之板硬紫黯者歸宗湯主之
鬆肌通聖散(方見蒙頭證治)
歸宗湯(方見𤼵熱證治)
囊毬
囊毬痘密在腎囊毒聚於斯最難當即用散結湯調治
毒宣熱解始安康
(註)腎囊者乃腎之外候關要處也若痘出稠密乃毒
聚於斯也宜用散結湯主之疏解通暢庶可愈矣
散結湯
荆芥羌活
牛蒡子(炒)升麻
川芎丹皮
紫花地丁赤芍
木通紫草
青皮山查
引加蘆笋十株水煎服
(方歌)散結湯中藥堪誇荆芥羌蒡共升麻川芎丹皮地
丁芍木通紫草青山查
抱膝
兩膝之痘獨稠密因地命名為抱膝須防行漿難下達
速用鬆肌通聖治
(註)抱膝者徧身痘出稀疎獨兩膝攢簇如餅此毒氣
凝聚於膝至行漿時恐難下達於足脛也宜用鬆
肌通聖𣪚加牛膝透之功效甚速
鬆肌通聖𣪚(方見蒙頭證治)
無根
足踝以下痘無形毒熱錮蔽勢多凶速宜驅毒扶脾氣
快癍越婢湯有功
(註)足踝以下屬於脾經若週身有痘而此地獨無者
名曰無根是毒滯於脾也但足為至隂之地非建
立中州𤼵越脾氣不能下達故用快癍越婢湯以
𤼵之
快癍越婢湯
黃耆(蜜製)桂枝
防風白芍藥(炒)
甘草(生)
引用生薑紅棗水煎服
(方歌)快癍越婢藥最靈黃耆桂枝及防風白芍甘草薑
棗引煎服之後痘自生
蛇皮
蛇皮痘出似蛇皮隱隱簇簇漫無拘毒輕歸宗湯調治
毒重必勝豬尾宜
(註)痘出叢簇成片散漫無拘名曰蛇皮見點之初視
其隱隱簇簇細密無倫乃毒火所致以歸宗湯攻
其毒甚者以必勝湯佐以豬尾膏救之
歸宗湯(方見發熱證治)
必勝湯(方見見點證治)
豬尾膏(方見鎻脣證治)
蠶種
痘出形如蠶佈種梟毒勢重逆而凶速用歸宗湯救治
毒鬆痘起可望生
(註)痘出稠密如蠶佈種者名曰蠶種乃梟毒太重凶
逆之甚速用歸宗湯攻之使毒鬆痘起方可望生
歸宗湯(方見𤼵熱證治)
燕窩
痘形纍纍似燕窩聯絡細密不成顆外用燕脂點痘上
内服凉血解毒和
(註)痘出纍纍聯絡細密不成顆粒故謂之燕窩宜外
用燕脂膏貼法内服凉血解毒湯和之
燕脂膏(方見蒙骩證治)
凉血解毒湯(方見結痂落痂證治)
鼠跡
四五相連名鼠跡周身為重少見輕速用歸宗攻毒熱
相併成泡始堪生
(註)痘出四五粒或六七粒相聚粘連者名曰鼠跡見
一二處者輕見周身者為重速用歸宗湯攻之令
相併成泡其毒方解始可望生
歸宗湯(方見發熱證治)
疊錢
痘形平伏無顆粒團團攢聚若疊錢外用燕脂調貼法
内服凉血攻毒痊
(註)痘已見點平伏不起顆粒不分團團攢聚狀若疊
錢者此血熱毒盛也外用燕脂膏貼之内以凉血
攻毒飲治之
燕脂膏(方見蒙骩證治)
凉血攻毒飲(方見見點證治)
環珠
痘出圍繞若環珠毒氣壅滯宜早圖清熱解毒為妙劑
毒解漿生患自除
(註)痘名環珠者以出而圍繞形若環珠也此毒氣壅
滯所致宜早圖治以清熱解毒湯主之使毒解漿
生其患自除矣
清熱解毒湯(方見見點證治)
浮萍
視之有點按無形參差紫黯若浮萍速用凉血攻毒劑
能使毒鬆色轉紅
(註)浮萍者視之有點按之無形參差不齊痘色紫黯
狀如浮萍也此乃血瘀毒熾非急攻不可速用凉
血攻毒飲攻之能使毒鬆色轉紅活庶可望生
凉血攻毒飲(方見見點證治)
蟹爪
痘形連貫顆碎密上闊下細蟹爪形起脹根鬆毒始解
清熱解毒服有功
(註)蟹爪者痘形連貫顆粒碎密上闊下細如蟹爪之
狀急用清熱解毒湯治之使連貫處起脹根鬆其
毒可解也
清熱解毒湯(方見見點證治)
䕯沙
痘形歪斜復扁闊無頂無盤名䕯沙通聖歸宗酌量用
頂起根鬆痘始佳
(註)䕯沙者痘形扁闊歪斜不圓無頂無盤若䕯沙細
小宜先用鬆肌通聖散主之若色紫黯者歸宗湯
主之能頂起根鬆始為佳境
鬆肌通聖散(方見蒙頭證治)
歸宗湯(方見發熱證治)
血泡
痘夾血泡因肺熱或紫或赤微甚别内服凉血解毒湯
外用鍼刺出惡血
(註)痘當起脹時忽有小泡夾痘而出漸漸長成如白
果大毒甚則紫毒微則赤皆謂之血泡此因毒熱
在肺傳於皮膚大小不一須内服凉血解毒湯外
用銀鍼刺破流出惡血方保無恙若不急治聽其
自破惡汁流染痘亦因之赤爛矣治者宜詳記之
凉血解毒湯(方見結痂落痂證治)
水泡
水泡濕淫尅脾經手足稠密身面輕内服加味保元劑
外塗胡荽官粉靈
(註)水泡者形大皮薄内含一包清水盖因濕淫之氣
侵尅脾經故身面俱少手足獨密以四肢屬脾故
也須服加味保元湯外用銀鍼刺破以胡荽酒調
官粉塗患處若延遲不治變成癢塌則難救矣
加味保元湯
人參豬苓
澤瀉白术(土炒)
黃耆(蜜炙)赤茯苓
甘草(炙)
引用生薑水煎服
(方歌)加味保元功最捷人參豬苓共澤瀉白木黃耆赤
茯苓甘草生薑同一列
胡荽酒
胡荽(四兩切碎)黃酒(半觔)
同煎勿令洩氣候温調官粉搽敷破處
肉腫瘡不腫
瘡未起脹肉腫浮皮光色艷最堪愁赤艷羌活救苦治
淡紅參歸大補求通身盡赤毒熱熾速以歸宗及早投
(註)痘當起脹時自頭及身漸次同痘浮起此氣領血
載其毒外𤼵也如頭身之肉先腫皮色赤艷而痘
瘡不腫此為毒邪有餘不受正制宜用羌活救苦
湯若皮色淡紅者乃氣血不足不能拘攝毒氣宜
用參歸大補湯治之更有通身皮膚盡赤此為毒
火熾盛煎灼血分宜用歸宗湯
羌活救苦湯
蔓荆子羌活
牛蒡子(炒)升麻
黃耆(生)川芎
連翹(去心)桔梗
白芷防風
人中黃
引用荷葉水煎服
(方歌)羌活救苦湯最良升麻川芎合羌防牛蒡黃耆白
芷翹蔓荆桔梗人中黃
參歸大補湯
人參當歸
黃耆甘草
白芷川芎
防風紫草茸
木香南山查
厚樸(薑炒)桔梗
引用生薑水煎服
(方歌)參歸大補最有靈參耆當歸桔川芎防風白芷木
香草厚樸山查紫草茸
歸宗湯(方見發熱證治)
乾枯
毒火煎灼傷隂血痘體乾枯少潤澤當歸活血加味嘗
治若少緩變莫測
(註)色者血之華也血和則滋潤光瑩血耗則乾燥枯
竭痘之毒火入于血分輕則焮紅甚則焦紫治以
救血為急宜當歸活血湯主之
當歸活血湯
當歸川芎
赤芍生地
紅花紫草
黃芩黃連
大黃
水煎服
(方歌)加味當歸活血湯痘色乾枯服最良四物紅花共
紫草加入芩連生大黃
鋪紅
鋪紅多因元氣弱血不歸附毒漫行肌膚盡紅根赤艷
氣失統攝痘多凶氣虚九味神功補毒盛凉血觧毒清
(註)起脹時血盡歸附于痘根下有紅線緊束乃正形
也若元氣虚弱血不歸附致毒氣散漫肌膚之上
根色紫艷是氣失統攝之力多致不救若氣虚而
痘色微赤者以九味神功散主之毒盛根艷者以
凉血解毒湯主之
九味神功散
人參黃耆(生)
紫草茸紅花
前胡牛蒡子(炒研)
甘草(生)白芍藥(酒炒)
生地黃
引用大棗水煎服
(方歌)九味神功治鋪紅人參黃耆紫草茸紅花前胡牛
蒡草白芍生地棗相從
凉血解毒湯(方見結痂落痂證治)
根窠無暈
血虚痘色多散漫根窠淡白少鮮艷芎歸保元湯可投
參歸鹿茸有竒驗
(註)痘至成漿時若氣血交會必有一血線緊附根下
如珍珠置於燕脂之上粒粒光彩此正形也設平
日氣血虚弱當灌漿時頂雖圓滿根下全無紅暈
以芎歸保元湯主之虚甚者以參歸鹿茸湯主之
芎歸保元湯
人參甘草(炙)
黃耆(蜜炙)當歸(酒洗)
川芎
引用龍眼肉水煎服
(方歌)芎歸保元治血虚人參甘草共黃耆酒洗當歸川
芎配龍眼作引服無時
參歸鹿茸湯(方見灌漿證治)
皮薄漿嫩
痘瘡皮薄根不紅待得成膿漿淡清溶溶破爛不完整
氣血虚弱證多凶速服十全大補劑氣充血足始堪生
(註)痘瘡頼氣血以成功氣血充實則痘皮蒼老肥滿
堅厚若氣血虚縮痘必光亮軟皺溶溶如濕須用
十全大補湯峻補氣血庶毒化漿行可保安全矣
十全大補湯
人參黃耆(蜜炙)
茯苓當歸
白术(土炒)肉桂
甘草(炙)白芍(酒炒)
熟地黃川芎
引用煨薑水煎服
(方歌)十全大補湯最靈人參黃耆白茯苓當歸白术肉
桂草白芍熟地及川芎
空殼無漿
痘殼圓融漿不行有虚有實要分明根色淡白血虛弱
紫緊由于血熱凝千金内托同四物因證施治莫遲停
(註)痘至行漿時頭面週身外雖脹而内實無漿名曰
空殼當别虚實治之如根色淡白者此血虚不能
化毒成漿也宜千金内托散根緊而紫者此氣行
血滯毒熱伏于血分而不能成漿也宜加味四物
湯治之
千金内托散(方見見點證治)
加味四物湯
生地(酒洗)川芎
白芍(酒炒)當歸(酒洗)
連翹(去心)紫草茸(酒洗)
水煎服
(方歌)加味四物湯當歸生地黃川芎白芍藥紫茸連翹
良
痘頂塌陷
痘根雖紅頂塌陷此證多緣氣虚見面白肢冷食懶嘗
虚煩便溏身怠倦急用補中益氣湯氣充頂升漿充貫
(註)陷頂者由中氣微弱不能振揚故灌漿時根雖紅
潤頂却微塌現證面白肢冷不思飲食虚煩便溏
身體怠倦也治宜補氣為主用補中益氣湯則氣
足漿升而頂自起矣
補中益氣湯
黃耆(蜜炙)白术(土炒)
人參升麻
柴胡(炒)陳皮
甘草(炙)當歸身
引用煨薑大棗水煎服
(方歌)補中益氣效如神黃耆白术共人參升麻柴胡陳
皮草煨薑大棗及歸身
灰陷白陷
氣血虚寒不振揚灰白陷頂少膿漿速用參歸鹿茸劑
鷄冠血酒更堪嘗
(註)痘至灌漿時其色淡白根無紅暈而頂陷者是謂
白陷虚極則轉為灰陷由氣虚委而不振血虚漿
不能充故一陷而不可遏也治宜大補氣血為主
宜參歸鹿茸湯臨服入鷄冠血酒日進二三服但
得頂起漿行方免無恙
參歸鹿茸湯(方見灌漿證治)
鷄冠血酒
用大雄鷄一隻先將白酒一杯炖温次刺鷄冠血數
點滴入杯中和勻仍炖温調煎藥内服
紫陷黑陷
紫陷黑陷皆毒盛平塌昏黯根不鬆此屬氣血被火欎
解毒急宜用歸宗
(註)痘出稠密顆粒碎小根緊昏黯頂凹下而紫者謂
之紫陷甚而轉為黑色則為黑陷皆由毒火欎閉
氣不宣通故也治宜清熱解毒以歸宗湯主之
歸宗湯(方見𤼵熱證治)
板黃
漿未充足痘板黃頂塌成片皮硬僵氣滯血凝難灌溉
皆緣毒熱侵脾鄉速服清毒活血劑毒化痘起轉安康
(註)板黃者謂灌膿時漿未得半忽然黃色突起乾燥
堅硬盖因梟毒肆害脾鄉故氣滯血凝難以灌溉
也須用清毒活血湯治之倘得痘起尚可望生若
頭面頸項眼眶脣上及週身黃者則不治也
清毒活血湯
當歸白芍藥(酒炒)
生地黃紫草茸(酒洗)
黃芩黃連(酒炒)
牛蒡子(炒)南山查
連翹(去心)人參
黃耆(生)桔梗
木通
引用燈心水煎服
(方歌)清毒活血湯最靈歸芍生地紫草茸芩連牛蒡山
查翹參耆桔梗合木通
倒靨
倒靨漿清陷不紅痘殼皮皺痂不成速用加味保元劑
氣充血足痘收功
(註)倒靨者漿色清稀不足根脚淡白無暈徧體形如
豆殼瘡皮皺而似結非結至收靨時終不成痂此
因氣血兩虛乏領載之力也宜加味保元湯治之
加味保元湯
人參黃耆(蜜炙)
甘草(炙)全當歸(酒洗)
白芍(酒炒)木香(煨)
白术(土炒)官桂
引用老米水煎服
(方歌)加味保元治倒靨人參黃耆甘草協當歸白芍廣
木香白术官桂效更捷
痘疔
痘疔梟毒亂正瘡色紫黑黯形堅強先出先長妨諸痘
鍼刺隨貼四聖良
(註)痘疔之成由梟毒藴伏錮蔽于肌肉之間痘未出
疔先出痘未長疔先長其色紫黑其形堅強五臟
各有所見心疔色赤起于顴阜胸乳之處肝疔色
紫起于左太陽左脇眼胞兩臋阜之處脾疔色先
黃後黑起于腮頰中庭口角肚腹手足之處肺疔
色先灰後黑起於右太陽右脇頸項喉突之處腎
疔色黑起於地閣後頸耳窖背窬腰脊陽莖之處
見時急用銀鍼刺破以洩毒血刺後用四聖膏貼
患處若遲延不治能使痘當發不發當脹不脹當
灌不灌而百變生矣
四聖膏
菉豆(四十九粒)豌豆(四十九粒性俱燒灰存)
珍珠(一分煆)頭髮(一分燒灰)
右為細末以棉燕脂水調和成膏將銀鍼撥開瘡
頭然後塗之
挑痘疔法
痘疔須用鍼挑撥輕重徐急貴合宜破頂傷肌俱深忌
上漿急挑莫遲疑
(註)凡用鍼挑疔痘時以二指拿鍼平平入痘撥斷痘
中筋絡衆痘即𤼵但挑時輕重疾徐之間貴乎得
宜不可挑破痘頂亦不可重入傷肌須待三四五
六日上漿之際痘能含鍼方可挑撥過七日則無
用矣治者宜詳識之
煮鍼法
甘草(生)甘遂
川烏草烏(各等分)
用水一鍾入砂罐内以水乾為度每次可煮四五
鍼煮完入鵝翎筒内黃蠟塞口收之
御纂醫宗金鑑卷五十七
御纂醫宗金鑑卷五十七
編輯痘疹心法要訣
面部吉凶論
面為諸陽聚會之所其部位各有所屬欲識痘出之吉
凶須按部位驗之則立判矣如額屬心位自印堂以上
髮際以下至日月兩角若先見點先作漿先結靨者皆
惡候也以心為君主義不受邪先見於是位者乃毒發
於心故非吉兆也左頰屬肝右頰屬肺若兩頰先見紅
點磊落分明者吉如相聚成塊地界不清肉體腫硬者
凶盖肝藏魂肺藏魄梟毒侵犯則魂魄將離安望其有
生意乎頦下屬腎自承漿以至兩頤先見點先灌先靨
者吉誠以此位雖係腎部而三隂三陽之衇皆聚于此
先發先灌先靨者乃隂陽和暢故可治也至若鼻屬脾
藏位在中央所最忌者凖頭先出與先靨也盖脾土榮
養于四藏若毒𤼵於脾是脾敗矣脾敗則四藏亦隨之
而敗即纏綿時日亦不過苟延性命而已夫耳為腎竅
又少陽相火之衇行耳前後故凡耳輪先見紅點者乃
火毒燔灼難以撲滅非吉象也最可喜者口脣四圍先
出先灌先靨也以陽明之衇俠口環脣胃與大腸主之
多氣多血之處無物不受故主吉也此藏府部位之要
須詳察於平時庶能權宜于臨證也
蒙頭
痘瘡貫頂號蒙頭毒參陽位最可憂形尖鬆肌通聖治
紅腫如瓜藥枉投
(註)頭為諸陽之會徧身稀疎而頭獨稠密者名曰蒙
頭此毒參陽位也若痘形稍尖圓者當以鬆肌通
聖散治之設頭紅腫如瓜是為不治之證即投藥
餌終屬無濟
鬆肌通聖散
荆芥羌活
牛蒡子(炒研)防風
紫草紅花
青皮當歸
赤芍紫花地丁
蜂房山查
木通
引加蘆笋芫荽水煎服
(方歌)鬆肌通聖藥最靈荆芥羌蒡共防風紫草紅花青
歸芍地丁蜂房查木通
抱鬢
兩鬢出痘貴稀朗稠密粘連火毒狂鬆肌通聖先透𤼵
繼以歸宗攻毒良
(註)兩鬢近於太陽出痘稀朗則吉若稠密粘連名曰
抱鬢乃火毒狂盛也宜先用鬆肌通聖散透發其
毒繼用歸宗湯攻其毒熱庶可轉危為安
鬆肌通聖散(方見蒙頭證治)
歸宗湯(方見發熱證治)
蒙骩
痘攢耳後名蒙骩腎經伏毒最可憂鬆肌歸宗兩酌用
燕脂貼法莫遲留
(註)痘攢聚於耳後高骨名曰蒙骩此係毒火𤼵自腎
經其證最惡内服鬆肌通聖散外用燕脂膏貼之
若更稠密炮熱者以歸宗湯攻之
鬆肌通聖散(方見蒙頭證治)
燕脂膏
升麻煎濃湯去滓用棉燕脂於湯内揉出紅汁再加
雄黃細末調勻貼患處
歸宗湯(方見𤼵熱證治)
鎻眼
兩眼週圍獨稠密痘名鎻眼毒傷脾外用燕脂膏貼法
内服清熱解毒宜
(註)面部俱稀兩眼週圍獨稠密者名曰鎻眼也乃毒
熱熾盛傷於脾經外宜貼燕脂膏内服清熱觧毒
湯
燕脂膏(方見蒙骩證治)
清熱解毒湯(方見見點證治)
抱鼻
痘如蠶種繞鼻端毒聚脾肺證難延外用燕脂塗鼻上
内服黃連解毒煎
(註)面部俱稀獨鼻梁左右密如蠶種者名曰抱鼻此
乃毒聚脾肺至危之證先以燕脂膏塗於鼻上繼
用黃連解毒湯治之
燕脂膏(方見蒙骩證治)
黃連解毒湯(方見結痂落痂證治)
鎻口
鎻口梟毒伏脾經或單或䨇遶脣生外用鍼刺燕脂法
内服瀉黃散即寧
(註)一嘴角有痘一粒較諸痘獨大板硬無盤名曰單
鎻口兩嘴角各有一粒名曰䨇鎻口又口之上下
四旁連串環遶者亦名鎻口此毒擁于脾也初出
急以銀鍼挑破外以燕脂膏貼之内服瀉黃散使
痘轉紅活庶可望生
燕脂膏(方見蒙骩證治)
瀉黃散
犀角黃連
生地青皮
木通石膏
丹皮荆芥穗
牛蒡子(炒研)大黃
紅花紫花地丁
引加燈心水煎服
(方歌)鎻口瀉黃散最靈犀連生地青木通石膏丹皮荆
牛蒡大黃紅花合地丁
鎻脣
鎻脣痘聚口脣内腫裂乾黃板硬實瀉黃散内合豬尾
燕脂貼法莫少遲
(註)痘出攢聚於脣内者名曰鎻脣輕則焦裂腫痛重
則板硬乾黃此毒火𤼵于脾臟也急以瀉黃散合
豬尾膏服之外用燕脂貼法若見黑色則血凝毒
錮終無救矣
瀉黃散(方見鎻口證治)
豬尾膏
取小雄豬尾尖血十數滴和梅花冰片少許即調於
煎劑内服
燕脂膏(方見蒙骩證治)
托腮
托腮腮邊痘成攢氣為毒阻起發難急用黃連解毒治
板硬紫黯歸宗先
(註)滿面俱稀獨兩腮之痘攢聚成片者名曰托腮乃
正氣為毒所阻難以起發也當見點之初毒勢未
成即以黃連觧毒湯解之如板硬紫黯以歸宗湯
攻之
黃連解毒湯(方見結痂落痂證治)
歸宗湯(方見發熱證治)
鎻項
當喉攢聚名鎻項毒結咽喉命必難音啞聲嗆食難入
清金攻毒是良煎
(註)頸項者咽喉之管籥也此處痘出攢聚名曰鎻項
若不急治迨毒攻咽喉必發為腫痛音啞聲嗆湯
水難下多致不救急用清金攻毒飲庶或望生
清金攻毒飲
牛蒡子(炒研)甘草(生)
苦桔梗元參
枳殼(麩炒)殭蠶(炒)
前胡荆芥穗
大黃山查
蟬退山豆根
引加燈心水煎服
(方歌)清金攻毒飲如神牛蒡甘桔合元參枳殼殭蠶前
胡穗大黃山查蟬豆根
披肩
披肩兩肩痘成攢上下阻塞毒透難清熱解毒湯投證
便秘歸宗又為先
(註)兩肩之痘粘連成攢其色赤紫滯黯名曰披肩此
毒氣不鬆上下阻塞也以清熱解毒湯主之大便
秘者以歸宗湯主之
清熱解毒湯(方見見點證治)
歸宗湯(方見發熱證治)
聚背
背間出痘不宜多若逄攢聚命蹉跎根鬆鬆肌燕脂貼
緊硬必勝湯可活
(註)大凡毒𤼵於背者多關生死至於出痘更貴稀疎
若背間攢聚粘連者名曰聚背而亦當辨根脚之
緊鬆根鬆者毒尚活動内服鬆肌通聖散外用燕
脂膏貼之根緊硬者因毒錮血凝急用必勝湯治
之然亦死中求活之一法耳
鬆肌通聖散(方見蒙頭證治)
燕脂膏(方見蒙骩證治)
必勝湯(方見見點證治)
攢胸
胸前出痘貴稀輕攢聚粘連毒熱凝速用凉膈攻毒飲
免使梟毒内裏攻
(註)胸膈乃心肺二經部位出痘稀少方吉倘攢簇于
此名曰攢胸乃毒熱所致也當以凉膈攻毒飲主
之則梟毒不内侵矣
凉膈攻毒飲
梔子(生)黃連(生)
石膏(生)荆芥
紫花地丁枳殼(麩炒)
桔梗元參
生地牛蒡子(炒研)
大黃赤芍
甘草(生)薄荷
木通
引加燈心竹葉水煎服
(方歌)凉膈攻毒治攢胸梔連石膏荆地丁枳桔元參生
地蒡大黃芍草薄木通
斷橋
斷橋之痘形甚異腰間絶無上下密氣血阻滯毒熱壅
歸宗峻攻痘出吉
(註)痘名斷橋者腰間絶無一點惟身之上下稠密也
盖梟毒壅於上下氣血阻于中宫故致上下隔斷
而成最惡之證宜用歸宗湯攻之使無痘處透出
方化為吉也
歸宗湯(方見𤼵熱證治)
纏腰
腰為腎候痘宜疎連珠環遶奈何如治宜攻毒莫少待
歸宗急服患能除
(註)腰為腎候痘宜稀疎若連珠環遶名曰纏腰此毒
伏于腎也治以攻毒為主宜用歸宗湯治之
歸宗湯(方見𤼵熱證治)
囊腹
囊腹腹前痘如囊梟毒衝突勢猖狂透毒鬆肌通聖散
攻毒歸宗湯甚良
(註)腹前出痘狀如囊聚名曰囊腹是梟毒衝突勢甚
猖狂也此地近於臟腑毒易内攻須先用鬆肌通
聖散透發其毒再用歸宗湯以攻其毒使地界分
明根脚鬆動庶無虞矣
鬆肌通聖散(方見蒙頭證治)
歸宗湯(方見發熱證治)
鱗坐
鱗坐兩臋痘若鱗急急治之莫逡廵平扁灰滯通聖效
板硬紫黯歸宗神
(註)鱗坐者兩臋之痘聚集如鱗也因毒火太甚攢聚
於至隂之地若不急治變如反掌如平扁灰滯者
鬆肌通聖散主之板硬紫黯者歸宗湯主之
鬆肌通聖散(方見蒙頭證治)
歸宗湯(方見𤼵熱證治)
囊毬
囊毬痘密在腎囊毒聚於斯最難當即用散結湯調治
毒宣熱解始安康
(註)腎囊者乃腎之外候關要處也若痘出稠密乃毒
聚於斯也宜用散結湯主之疏解通暢庶可愈矣
散結湯
荆芥羌活
牛蒡子(炒)升麻
川芎丹皮
紫花地丁赤芍
木通紫草
青皮山查
引加蘆笋十株水煎服
(方歌)散結湯中藥堪誇荆芥羌蒡共升麻川芎丹皮地
丁芍木通紫草青山查
抱膝
兩膝之痘獨稠密因地命名為抱膝須防行漿難下達
速用鬆肌通聖治
(註)抱膝者徧身痘出稀疎獨兩膝攢簇如餅此毒氣
凝聚於膝至行漿時恐難下達於足脛也宜用鬆
肌通聖𣪚加牛膝透之功效甚速
鬆肌通聖𣪚(方見蒙頭證治)
無根
足踝以下痘無形毒熱錮蔽勢多凶速宜驅毒扶脾氣
快癍越婢湯有功
(註)足踝以下屬於脾經若週身有痘而此地獨無者
名曰無根是毒滯於脾也但足為至隂之地非建
立中州𤼵越脾氣不能下達故用快癍越婢湯以
𤼵之
快癍越婢湯
黃耆(蜜製)桂枝
防風白芍藥(炒)
甘草(生)
引用生薑紅棗水煎服
(方歌)快癍越婢藥最靈黃耆桂枝及防風白芍甘草薑
棗引煎服之後痘自生
蛇皮
蛇皮痘出似蛇皮隱隱簇簇漫無拘毒輕歸宗湯調治
毒重必勝豬尾宜
(註)痘出叢簇成片散漫無拘名曰蛇皮見點之初視
其隱隱簇簇細密無倫乃毒火所致以歸宗湯攻
其毒甚者以必勝湯佐以豬尾膏救之
歸宗湯(方見發熱證治)
必勝湯(方見見點證治)
豬尾膏(方見鎻脣證治)
蠶種
痘出形如蠶佈種梟毒勢重逆而凶速用歸宗湯救治
毒鬆痘起可望生
(註)痘出稠密如蠶佈種者名曰蠶種乃梟毒太重凶
逆之甚速用歸宗湯攻之使毒鬆痘起方可望生
歸宗湯(方見𤼵熱證治)
燕窩
痘形纍纍似燕窩聯絡細密不成顆外用燕脂點痘上
内服凉血解毒和
(註)痘出纍纍聯絡細密不成顆粒故謂之燕窩宜外
用燕脂膏貼法内服凉血解毒湯和之
燕脂膏(方見蒙骩證治)
凉血解毒湯(方見結痂落痂證治)
鼠跡
四五相連名鼠跡周身為重少見輕速用歸宗攻毒熱
相併成泡始堪生
(註)痘出四五粒或六七粒相聚粘連者名曰鼠跡見
一二處者輕見周身者為重速用歸宗湯攻之令
相併成泡其毒方解始可望生
歸宗湯(方見發熱證治)
疊錢
痘形平伏無顆粒團團攢聚若疊錢外用燕脂調貼法
内服凉血攻毒痊
(註)痘已見點平伏不起顆粒不分團團攢聚狀若疊
錢者此血熱毒盛也外用燕脂膏貼之内以凉血
攻毒飲治之
燕脂膏(方見蒙骩證治)
凉血攻毒飲(方見見點證治)
環珠
痘出圍繞若環珠毒氣壅滯宜早圖清熱解毒為妙劑
毒解漿生患自除
(註)痘名環珠者以出而圍繞形若環珠也此毒氣壅
滯所致宜早圖治以清熱解毒湯主之使毒解漿
生其患自除矣
清熱解毒湯(方見見點證治)
浮萍
視之有點按無形參差紫黯若浮萍速用凉血攻毒劑
能使毒鬆色轉紅
(註)浮萍者視之有點按之無形參差不齊痘色紫黯
狀如浮萍也此乃血瘀毒熾非急攻不可速用凉
血攻毒飲攻之能使毒鬆色轉紅活庶可望生
凉血攻毒飲(方見見點證治)
蟹爪
痘形連貫顆碎密上闊下細蟹爪形起脹根鬆毒始解
清熱解毒服有功
(註)蟹爪者痘形連貫顆粒碎密上闊下細如蟹爪之
狀急用清熱解毒湯治之使連貫處起脹根鬆其
毒可解也
清熱解毒湯(方見見點證治)
䕯沙
痘形歪斜復扁闊無頂無盤名䕯沙通聖歸宗酌量用
頂起根鬆痘始佳
(註)䕯沙者痘形扁闊歪斜不圓無頂無盤若䕯沙細
小宜先用鬆肌通聖散主之若色紫黯者歸宗湯
主之能頂起根鬆始為佳境
鬆肌通聖散(方見蒙頭證治)
歸宗湯(方見發熱證治)
血泡
痘夾血泡因肺熱或紫或赤微甚别内服凉血解毒湯
外用鍼刺出惡血
(註)痘當起脹時忽有小泡夾痘而出漸漸長成如白
果大毒甚則紫毒微則赤皆謂之血泡此因毒熱
在肺傳於皮膚大小不一須内服凉血解毒湯外
用銀鍼刺破流出惡血方保無恙若不急治聽其
自破惡汁流染痘亦因之赤爛矣治者宜詳記之
凉血解毒湯(方見結痂落痂證治)
水泡
水泡濕淫尅脾經手足稠密身面輕内服加味保元劑
外塗胡荽官粉靈
(註)水泡者形大皮薄内含一包清水盖因濕淫之氣
侵尅脾經故身面俱少手足獨密以四肢屬脾故
也須服加味保元湯外用銀鍼刺破以胡荽酒調
官粉塗患處若延遲不治變成癢塌則難救矣
加味保元湯
人參豬苓
澤瀉白术(土炒)
黃耆(蜜炙)赤茯苓
甘草(炙)
引用生薑水煎服
(方歌)加味保元功最捷人參豬苓共澤瀉白木黃耆赤
茯苓甘草生薑同一列
胡荽酒
胡荽(四兩切碎)黃酒(半觔)
同煎勿令洩氣候温調官粉搽敷破處
肉腫瘡不腫
瘡未起脹肉腫浮皮光色艷最堪愁赤艷羌活救苦治
淡紅參歸大補求通身盡赤毒熱熾速以歸宗及早投
(註)痘當起脹時自頭及身漸次同痘浮起此氣領血
載其毒外𤼵也如頭身之肉先腫皮色赤艷而痘
瘡不腫此為毒邪有餘不受正制宜用羌活救苦
湯若皮色淡紅者乃氣血不足不能拘攝毒氣宜
用參歸大補湯治之更有通身皮膚盡赤此為毒
火熾盛煎灼血分宜用歸宗湯
羌活救苦湯
蔓荆子羌活
牛蒡子(炒)升麻
黃耆(生)川芎
連翹(去心)桔梗
白芷防風
人中黃
引用荷葉水煎服
(方歌)羌活救苦湯最良升麻川芎合羌防牛蒡黃耆白
芷翹蔓荆桔梗人中黃
參歸大補湯
人參當歸
黃耆甘草
白芷川芎
防風紫草茸
木香南山查
厚樸(薑炒)桔梗
引用生薑水煎服
(方歌)參歸大補最有靈參耆當歸桔川芎防風白芷木
香草厚樸山查紫草茸
歸宗湯(方見發熱證治)
乾枯
毒火煎灼傷隂血痘體乾枯少潤澤當歸活血加味嘗
治若少緩變莫測
(註)色者血之華也血和則滋潤光瑩血耗則乾燥枯
竭痘之毒火入于血分輕則焮紅甚則焦紫治以
救血為急宜當歸活血湯主之
當歸活血湯
當歸川芎
赤芍生地
紅花紫草
黃芩黃連
大黃
水煎服
(方歌)加味當歸活血湯痘色乾枯服最良四物紅花共
紫草加入芩連生大黃
鋪紅
鋪紅多因元氣弱血不歸附毒漫行肌膚盡紅根赤艷
氣失統攝痘多凶氣虚九味神功補毒盛凉血觧毒清
(註)起脹時血盡歸附于痘根下有紅線緊束乃正形
也若元氣虚弱血不歸附致毒氣散漫肌膚之上
根色紫艷是氣失統攝之力多致不救若氣虚而
痘色微赤者以九味神功散主之毒盛根艷者以
凉血解毒湯主之
九味神功散
人參黃耆(生)
紫草茸紅花
前胡牛蒡子(炒研)
甘草(生)白芍藥(酒炒)
生地黃
引用大棗水煎服
(方歌)九味神功治鋪紅人參黃耆紫草茸紅花前胡牛
蒡草白芍生地棗相從
凉血解毒湯(方見結痂落痂證治)
根窠無暈
血虚痘色多散漫根窠淡白少鮮艷芎歸保元湯可投
參歸鹿茸有竒驗
(註)痘至成漿時若氣血交會必有一血線緊附根下
如珍珠置於燕脂之上粒粒光彩此正形也設平
日氣血虚弱當灌漿時頂雖圓滿根下全無紅暈
以芎歸保元湯主之虚甚者以參歸鹿茸湯主之
芎歸保元湯
人參甘草(炙)
黃耆(蜜炙)當歸(酒洗)
川芎
引用龍眼肉水煎服
(方歌)芎歸保元治血虚人參甘草共黃耆酒洗當歸川
芎配龍眼作引服無時
參歸鹿茸湯(方見灌漿證治)
皮薄漿嫩
痘瘡皮薄根不紅待得成膿漿淡清溶溶破爛不完整
氣血虚弱證多凶速服十全大補劑氣充血足始堪生
(註)痘瘡頼氣血以成功氣血充實則痘皮蒼老肥滿
堅厚若氣血虚縮痘必光亮軟皺溶溶如濕須用
十全大補湯峻補氣血庶毒化漿行可保安全矣
十全大補湯
人參黃耆(蜜炙)
茯苓當歸
白术(土炒)肉桂
甘草(炙)白芍(酒炒)
熟地黃川芎
引用煨薑水煎服
(方歌)十全大補湯最靈人參黃耆白茯苓當歸白术肉
桂草白芍熟地及川芎
空殼無漿
痘殼圓融漿不行有虚有實要分明根色淡白血虛弱
紫緊由于血熱凝千金内托同四物因證施治莫遲停
(註)痘至行漿時頭面週身外雖脹而内實無漿名曰
空殼當别虚實治之如根色淡白者此血虚不能
化毒成漿也宜千金内托散根緊而紫者此氣行
血滯毒熱伏于血分而不能成漿也宜加味四物
湯治之
千金内托散(方見見點證治)
加味四物湯
生地(酒洗)川芎
白芍(酒炒)當歸(酒洗)
連翹(去心)紫草茸(酒洗)
水煎服
(方歌)加味四物湯當歸生地黃川芎白芍藥紫茸連翹
良
痘頂塌陷
痘根雖紅頂塌陷此證多緣氣虚見面白肢冷食懶嘗
虚煩便溏身怠倦急用補中益氣湯氣充頂升漿充貫
(註)陷頂者由中氣微弱不能振揚故灌漿時根雖紅
潤頂却微塌現證面白肢冷不思飲食虚煩便溏
身體怠倦也治宜補氣為主用補中益氣湯則氣
足漿升而頂自起矣
補中益氣湯
黃耆(蜜炙)白术(土炒)
人參升麻
柴胡(炒)陳皮
甘草(炙)當歸身
引用煨薑大棗水煎服
(方歌)補中益氣效如神黃耆白术共人參升麻柴胡陳
皮草煨薑大棗及歸身
灰陷白陷
氣血虚寒不振揚灰白陷頂少膿漿速用參歸鹿茸劑
鷄冠血酒更堪嘗
(註)痘至灌漿時其色淡白根無紅暈而頂陷者是謂
白陷虚極則轉為灰陷由氣虚委而不振血虚漿
不能充故一陷而不可遏也治宜大補氣血為主
宜參歸鹿茸湯臨服入鷄冠血酒日進二三服但
得頂起漿行方免無恙
參歸鹿茸湯(方見灌漿證治)
鷄冠血酒
用大雄鷄一隻先將白酒一杯炖温次刺鷄冠血數
點滴入杯中和勻仍炖温調煎藥内服
紫陷黑陷
紫陷黑陷皆毒盛平塌昏黯根不鬆此屬氣血被火欎
解毒急宜用歸宗
(註)痘出稠密顆粒碎小根緊昏黯頂凹下而紫者謂
之紫陷甚而轉為黑色則為黑陷皆由毒火欎閉
氣不宣通故也治宜清熱解毒以歸宗湯主之
歸宗湯(方見𤼵熱證治)
板黃
漿未充足痘板黃頂塌成片皮硬僵氣滯血凝難灌溉
皆緣毒熱侵脾鄉速服清毒活血劑毒化痘起轉安康
(註)板黃者謂灌膿時漿未得半忽然黃色突起乾燥
堅硬盖因梟毒肆害脾鄉故氣滯血凝難以灌溉
也須用清毒活血湯治之倘得痘起尚可望生若
頭面頸項眼眶脣上及週身黃者則不治也
清毒活血湯
當歸白芍藥(酒炒)
生地黃紫草茸(酒洗)
黃芩黃連(酒炒)
牛蒡子(炒)南山查
連翹(去心)人參
黃耆(生)桔梗
木通
引用燈心水煎服
(方歌)清毒活血湯最靈歸芍生地紫草茸芩連牛蒡山
查翹參耆桔梗合木通
倒靨
倒靨漿清陷不紅痘殼皮皺痂不成速用加味保元劑
氣充血足痘收功
(註)倒靨者漿色清稀不足根脚淡白無暈徧體形如
豆殼瘡皮皺而似結非結至收靨時終不成痂此
因氣血兩虛乏領載之力也宜加味保元湯治之
加味保元湯
人參黃耆(蜜炙)
甘草(炙)全當歸(酒洗)
白芍(酒炒)木香(煨)
白术(土炒)官桂
引用老米水煎服
(方歌)加味保元治倒靨人參黃耆甘草協當歸白芍廣
木香白术官桂效更捷
痘疔
痘疔梟毒亂正瘡色紫黑黯形堅強先出先長妨諸痘
鍼刺隨貼四聖良
(註)痘疔之成由梟毒藴伏錮蔽于肌肉之間痘未出
疔先出痘未長疔先長其色紫黑其形堅強五臟
各有所見心疔色赤起于顴阜胸乳之處肝疔色
紫起于左太陽左脇眼胞兩臋阜之處脾疔色先
黃後黑起于腮頰中庭口角肚腹手足之處肺疔
色先灰後黑起於右太陽右脇頸項喉突之處腎
疔色黑起於地閣後頸耳窖背窬腰脊陽莖之處
見時急用銀鍼刺破以洩毒血刺後用四聖膏貼
患處若遲延不治能使痘當發不發當脹不脹當
灌不灌而百變生矣
四聖膏
菉豆(四十九粒)豌豆(四十九粒性俱燒灰存)
珍珠(一分煆)頭髮(一分燒灰)
右為細末以棉燕脂水調和成膏將銀鍼撥開瘡
頭然後塗之
挑痘疔法
痘疔須用鍼挑撥輕重徐急貴合宜破頂傷肌俱深忌
上漿急挑莫遲疑
(註)凡用鍼挑疔痘時以二指拿鍼平平入痘撥斷痘
中筋絡衆痘即𤼵但挑時輕重疾徐之間貴乎得
宜不可挑破痘頂亦不可重入傷肌須待三四五
六日上漿之際痘能含鍼方可挑撥過七日則無
用矣治者宜詳識之
煮鍼法
甘草(生)甘遂
川烏草烏(各等分)
用水一鍾入砂罐内以水乾為度每次可煮四五
鍼煮完入鵝翎筒内黃蠟塞口收之
御纂醫宗金鑑卷五十七
