御纂醫宗金鑑卷二十
訂正仲景全書金匱要略註中之一目錄
奔豚氣篇第八
桂枝加桂湯
奔豚湯
茯苓桂枝甘草大棗湯
胸痺心痛短氣萹第九
栝蔞薤白白酒湯
栝蔞薤白半夏湯
烏頭赤石脂圓
薏苡附子散
茯苓杏仁甘草湯
橘皮枳實生姜湯
枳實薤白桂枝湯
人参湯
桂枝生薑枳實湯
腹滿寒疝宿食萹第十
附子粳米湯
大建中湯
赤丸
厚朴三物湯
大黃附子湯
厚朴七物湯
大柴胡湯
烏頭煎
當歸生薑羊肉湯
烏頭桂枝湯
瓜蒂散
五臓風寒積聚萹第十一
麻子仁圓
甘草乾薑茯苓白术湯
驚悸吐衄下血胸滿瘀血萹第十二
栢葉湯
瀉心湯
黃土湯
桂枝去芍藥加蜀漆牡蠣龍骨救逆湯
半夏麻黃圓
御纂醫宗金鑑卷二十目錄
御纂醫宗金鑑卷二十
訂正仲景全書金匱要略註中之一目錄
奔豚氣篇第八
桂枝加桂湯
奔豚湯
茯苓桂枝甘草大棗湯
胸痺心痛短氣萹第九
栝蔞薤白白酒湯
栝蔞薤白半夏湯
烏頭赤石脂圓
薏苡附子散
茯苓杏仁甘草湯
橘皮枳實生姜湯
枳實薤白桂枝湯
人参湯
桂枝生薑枳實湯
腹滿寒疝宿食萹第十
附子粳米湯
大建中湯
赤丸
厚朴三物湯
大黃附子湯
厚朴七物湯
大柴胡湯
烏頭煎
當歸生薑羊肉湯
烏頭桂枝湯
瓜蒂散
五臓風寒積聚萹第十一
麻子仁圓
甘草乾薑茯苓白术湯
驚悸吐衄下血胸滿瘀血萹第十二
栢葉湯
瀉心湯
黃土湯
桂枝去芍藥加蜀漆牡蠣龍骨救逆湯
半夏麻黃圓
御纂醫宗金鑑卷二十目錄
御纂醫宗金鑑卷二十
訂正仲景全書金匱要略註中之一
奔豚氣病衇證并治第八
師曰病有奔豚有吐膿有驚怖有火邪此四部病皆從
驚發得之
(按)篇中祗有奔豚一證而吐膿驚怖火邪皆簡脫必
有缺文
師曰奔豚病從少腹起上衝咽喉發作欲死復還止皆
從驚恐得之
(註)奔豚者腎病也以其病從少腹上衝咽喉有如豚
竄奔突之狀故名之也發作則腎氣上乘於心而
欲死作已則氣衰復還於腎而止故其病雖有微
甚不同然必皆從驚恐得之盖驚傷心恐傷腎兩
藏交病也水能勝火腎上凌心故治法宜瀉腎而
補心也
(集註)張從政曰驚者為自不知故也恐者為自知也
周揚俊曰少隂脈循喉嚨因其所繫之經而上衝
殊便也
發汗後燒鍼令其汗鍼處被寒核起而赤者必發奔豚
氣從少腹上至心灸其核上各一壯與桂枝加桂湯主
之
(註)此條與傷寒論同傷寒論中無發汗後三字而有
太陽傷寒者加溫鍼必驚也十一字當從傷寒論
為是蓋明所以致驚之由非一端即寒侵鍼處亦
能為是病也夫太陽傷寒者加溫鍼必驚也謂病
傷寒之人卒然加以溫鍼其心必驚非謂温鍼之
後必生驚病也燒鍼即温鍼也燒鍼取汗亦汗法
也鍼處宜當避寒若不知謹外被寒襲火鬱衇中
血不流行所以有結核腫赤之患也夫温鍼取汗
其法亦為迅烈矣既鍼而榮不奉行作觧必其人
素寒隂盛也故雖有温鍼之火但發核赤又被寒
侵故不但不解反召隂邪而加鍼之時心既驚虛
所以腎水隂邪得上凌心陽而發奔豚也奔豚者
腎水隂邪之氣從少腹上衝於心若豚之奔也先
灸核上各一壯者外祛其寒邪繼與桂枝加桂湯
者内伐其腎邪也
(集註)周揚俊曰奔豚北方腎邪也燒鍼令汗縦不合法
與少隂何與而作奔豚盖太陽相表裏也鍼處被
寒核起而赤吾知前此之邪未散而後此之邪復
入惟桂能伐腎邪也所以用桂加入桂枝湯中一
以外觧風邪一以内泄隂氣也先灸核上者因寒
而腫惟灸消之也
桂枝加桂湯方
桂枝(五兩)芍藥(三兩)
甘草(二兩炙)生薑(三兩)
大棗(十二枚)
右五味以水七升微火煮取三升去滓温服一升
奔豚氣上衝胸腹痛往来寒熱奔豚湯主之
(註)奔豚氣上衝咽喉發作欲死是奔豚之甚者也氣
上衝胸腹痛往来寒熱是奔豚之微者也甚者以
桂枝加桂湯從腎逐隂降逆也微者以奔豚湯從
心調血散逆也
奔豚湯方
甘草芎藭
當歸(各二兩)半夏(四兩)
黃芩(二兩)生葛(五兩)
芍藥(二兩)生薑(四兩)
甘李根白皮(一升)
右九味以水二斗煮取五升温服一升日三夜一
服
(集解)沈明宗曰用芎歸白芍甘草調養厥隂少陽血氣
之正而邪自外出以生葛黃芩半夏生薑佐李根
解半表半裏之寒熱而逆可散盖奔豚雖属腎病
然兼厥隂少陽之邪而發者有之仲景用此方明
非僅寒邪一端致然也
發汗後臍下悸者欲作奔豚茯苓桂枝甘草大棗湯主
之
(註)發汗後心下悸者心陽虚本經自病也臍下悸者
腎邪乘虚上干心病也奔豚者臍下氣動而上衝
也欲作奔豚者有似奔豚之狀而將作未作也茯
苓桂枝甘草大棗湯所以補火土而伐水邪也上
條發明外感寒邪能病奔豚此條更申明内有水
氣亦能病奔豚也
(集註)徐彬曰仲景論證每合數條以盡其變言奔豚由
於驚又言其從少腹衝至咽喉又言其兼腹痛而
往来寒熱又言其兼核起而無他病又言汗後臍
下悸欲作奔豚而未成者其淺深瞭然用和觧用
伐腎用桂不用桂酌治微妙奔豚一證病因證治
無復剰義苟不會仲景立方之意則峻藥畏用平
劑寡效豈古方不宜於今哉
周揚俊曰汗本心之液發汗而臍下病悸者心氣
虚而腎氣動也
茯苓桂枝甘草大棗湯方
茯苓(半觔)桂枝(四兩)
甘草(二兩炙)大棗(十五枚)
右四味以甘瀾水一斗先煮茯苓減二升内諸藥
煮取三升去滓温服一升日三服作甘瀾水法
取水三升置大盆内以杓揚之數千遍水上有珠
子五六千顆相逐取用之
(集觧)程林曰汗後臍下悸者陽氣虚而腎邪上逆也臍
下為腎氣發源之地茯苓泄水以伐腎邪桂枝行
陽以散逆氣甘草大棗甘温助脾土以制腎水煎
用甘瀾水者揚之無力全無水性取其不助腎邪
也
胸痺心痛短氣病衇證并治第九
師曰夫衇當取太過不及陽微隂弦即胸痺而痛所以
然者責其極虚也今陽虚知在上焦所以胸痺心痛者
以其隂弦故也
(註)衇太過則病不及亦病故衇當取太過不及而候
病也陽微寸口衇微也陽得隂衇為陽不及上焦
陽虚也隂弦尺中衇弦也隂得隂衇為隂太過下
焦隂實也凡隂實之邪皆得以上乘陽虚之胸所
以病胸痺心痛胸痺之病輕者即今之胸滿重者
即今之胸痛也
(集註)李彣曰内經云胃衇平者不可見太過不及則病
見矣寸衇為陽以候上焦正應胸中部分若陽衇
不及而微則為陽虚主病上焦故受病胸痺尺衇
太過而弦則為隂盛知在下焦故上逆而為痛也
尤怡曰上焦為陽之位而微衇為虛之甚故曰責
其極虚
平人無寒熱短氣不足以息者實也
(註)平人無病之人也無寒熱無表邪也平人無故而
有短氣不足以息之證不可責其虚也此必邪在
胸中痺而不通阻碍呼吸當責其實也
(集註)李彣曰上節云責其極虚此又云實何也經云邪
之所凑其氣必虛留而不去其病為實是也然短
氣與少氣有辨少氣者氣少不足於言内經云言
而微終日乃復言者此奪氣是也短氣者氣短不
能相續似喘非喘若有氣上冲故似喘而不摇肩
似呻吟而無痛是也
尤怡曰平人素無疾之人也無寒熱無新邪也而
乃短氣不足以息當是裏氣因邪而實或痰或食
或飲碍其升降之氣而然也
胸痺之病喘息欬唾胸背痛短氣寸口衇沉而遲關上
小緊數栝蔞薤白白酒湯主之
(註)寸口衇沉而遲沉則為裏氣滯遲則為藏内寒主
上焦藏寒氣滯也關上小緊而疾小為陽虚緊疾
寒痛是主中焦氣急寒痛也胸背者心肺之宫城
也陽氣一虚諸寒隂邪得以乘之則胸背之氣痺
而不通輕者病滿重者病痛理之必然也喘息欬
唾短氣證之必有也主之以栝蔞薤白白酒湯者
用辛以開胸痺用溫以行陽氣也
(集註)趙良曰凡寒濁之邪滯於上焦則阻其上下往来
之氣塞其前後隂陽之位遂令為喘息為咳唾為
痛為短氣也
程林曰胸中者心肺之分故作喘息咳唾也諸陽
受氣於胸而轉行於背氣痺不行則胸背為痛而
氣為短也
栝蔞薤白白酒湯方
栝蔞實(一枚搗)薤白(半觔)
白酒(七升)
右三味同煮取二升分温再服
胸痺不得卧心痛徹背者栝蔞薤白半夏湯主之
(註)上條胸痺胸背痛尚能卧以痛微而氣不逆也此
條心痛徹背不得卧是痛甚而氣上逆也故仍用
前方大加半夏以降逆也
(集註)尤怡曰胸痺不得卧是胸中痛甚肺氣上而不下
也心痛徹背是氣閉塞而前後不通故也其痺為
尤甚矣所以然者有痰飲以為之援也
栝蔞薤白半夏湯方
栝蔞實(一枚搗)薤白(三兩)
半夏(半升)白酒(一斗)
右四味同煮取四升溫服一升日三服
(集觧)魏荔彤曰用半夏之苦以開鬱行氣痛甚則結甚
故減薤白之濕用半夏之燥更能使膠膩之物隨
湯而蕩滌也日三服亦從上治者應徐取頻服也
心痛徹背背痛徹心烏頭赤石脂圓主之
(註)上條心痛徹背尚有休止之時故以栝蔞薤白白
酒加半夏湯平劑治之此條心痛徹背背痛徹心
是連連痛而不休則為隂寒邪甚浸浸乎陽光欲
熄非薤白白酒之所能治也故以烏頭赤石脂圓
主之方中烏附椒薑一𣲖大辛大熱别無他顧峻
逐隂邪而已
(集註)李彣曰心痛在内而徹背則内而達於外矣背痛
在外而徹心則外而入於内矣故既有附子之温
而復用烏頭之迅佐乾薑行陽大散其寒佐蜀椒
下氣大開其鬱恐過於大散大開故復佐赤石脂
入心以固澀而收陽氣也
赤石脂圓方
蜀椒(一兩一法二分)烏頭(一分炮)
附子(半兩炮一法一分)赤石脂(一兩一法二分)
乾薑(一兩一法一分)
右五味末之蜜丸如桐子大先食服一丸日三服
不知稍加服
胸痺緩急者薏苡附子散主之
(註)緩急者謂胸痺痛而時緩時急也當審其緩急而
施治若緩而不急者以栝蔞薤白白酒湯主之今
時緩時急故以薏苡附子散急通痺氣以迅掃隂
邪也
薏苡附子散方
薏苡仁(十五兩)大附子(十枚炮)
右二味杵為散服方寸匕日三服
(集觧)李彣曰緩急者或緩而痛暫止或急而痛復作也
薏苡仁入肺利氣附子温中行陽為散服則其效
更速矣
魏荔彤曰薏苡下氣寬胸附子温中散邪為邪盛
甚而陽微亦甚者立法也
胸痺胸中氣塞短氣茯苓杏仁甘草湯主之橘枳薑湯
亦主之
(註)胸痺胸中急痛胸痺之重者也胸中氣塞胸痺之
輕者也胸為氣海一有其隙若陽邪干之則化火
火性氣開不病痺也若隂邪干之則化水水性氣
闔故令胸中氣塞短氣不足以息而為胸痺也水
盛氣者則息促主以茯苓杏仁甘草湯以利其水
水利則氣順矣氣盛水者則痞塞主以橘皮枳實
生薑湯以開其氣氣開則痺通矣
(集註)沈明宗曰邪氣阻塞胸膈肺氣不得往来流利則
胸中氣塞短氣方用杏仁使肺氣下通以茯苓導
引濕下行甘草和中俾邪去則痺開而氣不短矣
然胸痺乃胸中氣塞土濕寒濁隂氣以挟外邪上
逆所致故橘枳生薑善於散邪下濁所以亦主之
魏荔彤曰此証乃邪實而正不甚虛陽微而隂不
甚盛盖痺則氣必塞氣塞則必短氣前言之矣今
開降其氣而諸證自除矣
茯苓杏仁甘草湯方
茯苓(三兩)杏仁(五十個)
甘草(一兩)
右三味以水一斗煮取五升温服一升日三服不
差更服
橘皮枳實生薑湯方
橘皮(一觔)枳實(三兩)
生薑(半觔)
右三味以水五升煎取二升分溫再服
胸痺心中痞氣氣結在胸胸滿脇下逆搶心枳實薤白
桂枝湯主之人參湯亦主之
(註)心中即心下也胸痺病心下痞氣悶而不通者虚
也若不在心下而氣結在胸胸滿連脇下氣逆撞
心者實也實者用枳實薤白桂枝湯主之倍用枳
朴者是以破氣降逆為主也虚者用人参湯主之
即理中湯是以温中補氣為主也由此可知痛有
補法塞因塞用之義也
(集註)魏荔彤曰胸痺自是陽微隂盛矣心中痞氣氣結
在胸正胸痺之病状也再連脇下之氣俱逆而搶
心則痰飲水氣俱乘隂寒之邪動而上逆胸胃之
陽氣全難支拒矣故用枳實薤白桂枝湯行陽開
鬱温中降氣猶必先後煮治以融和其氣味俾緩
緩蕩除其結聚之邪也再或虛寒已甚無敢恣為
開破者故人参湯亦主之以温補其陽使正氣旺
而邪氣自消也
尤怡曰心中痞氣氣痺而成痞也脇下逆搶心氣
逆不降將為中之害也用此二方者一以去邪之
實即以安正一以養陽之虚即以逐隂是在審其
病之新久與氣之虛實而决之
枳實薤白桂枝湯方
枳實(四枚)厚朴(四兩)
薤白(半觔)桂枝(一兩)
栝蔞實(一枚搗)
右五味以水五升先煮枳實厚朴取三升去滓内
諸藥煮數沸分温三服
人參湯方
人参甘草
乾薑白术(各三兩)
右四味以水八升煮取三升温服一升日三服
心中痞諸逆心懸痛桂枝生薑枳實湯主之
(註)心中痞即上條心中痞氣也諸逆諸氣上逆也上
條之逆不過撞心而不痛此條之逆則心懸而空
痛如空中懸物動摇而痛也用桂枝生薑枳實湯
通陽氣破逆氣痛止痞開矣
(集註)程林曰諸逆如脇下逆搶心之類邪氣獨留於上
則心懸痛
尤怡曰諸逆該痰飲客氣而言心懸痛謂如懸物
動摇而痛逆氣使然也
桂枝生薑枳實湯方
桂枝(三兩)生薑(三兩)
枳實(五枚)
右三味以水六升煮取三升分温三服
(集觧)趙良曰枳實生薑原以治氣塞况於痞乎故較前
條稍減輕分兩使痞者下其氣以開之懸痛屬飲
者得生薑以散之既足建功矣乃去橘皮而用桂
枝者以所逆非一或通陽氣或破結氣或散寒氣
皆能去痺也
腹滿寒疝宿食病衇證并治第十
趺陽衇微弦法當腹滿不滿者必便難兩胠疼痛此虛
寒從下上也當以温藥服之
(註)趺陽胃衇也當緩而和今見弦衇是肝衇也肝衇
見於脾部是木盛土虛也法當腹滿今不腹滿者
肝衇微弦不盛而脾不虛故脾未受病也肝自鬱
則失其條達之性必夲經自病故便難兩胠痛也
然非肝火實病此乃虚寒從下上也當以温藥服
之
腹滿時減復如故此為寒當與温藥
(按)此篇無治虛寒腹滿之方當與温藥之下當有宜
厚朴生薑甘草半夏人参湯主之十四字必是脫
簡閱傷寒論太隂篇自知
(註)此承上條互詳其證以明其治也腹滿便難脾實
病也今腹滿而不便難脾虛病也且腹滿有時而
減有時復如不滿乃虛寒也當與温藥主之以厚
朴生薑甘草半夏人参湯消滿散寒緩中降逆補
虛乃治虚滿之法也
(集註)魏荔彤曰腹滿或服下藥或服補藥有時減退未
幾旋腹滿如故則不可作實與熱治也仲景明此
為寒裏寒從無下法惟有温藥與服虚者以温中
補氣實者亦以温中行氣為義是治氣寒腹滿第
一善法也
厚朴生薑甘草半夏人参湯方
厚朴(半觔)生薑(半觔)
半夏(半觔)人参(一兩)
甘草(三兩炙)
右五味以水一斗煮取三升去滓温服一升日三
服
腹滿不减减不足言當須下之宜大承氣湯
(註)腹滿時减時滿虚滿也腹滿常常而滿實滿也腹
滿不减减不足言謂腹滿不减雖减不過稍减不
足言减也虚滿當温實滿當下故宜大承氣湯下
之此治實滿之法也
(集註)尤怡曰减不足言謂雖减而不足云减所以形其
滿之至也故宜大下所謂中滿者瀉之於内也
大承氣湯方(見前痙病中)
病者腹滿按之不痛為虚痛者為實可下之舌黃未下
者下之黃自去
(註)前條腹滿以時减時不减别虚實此條腹滿以痛
不痛辨有餘不足也腹滿按之不痛為虚虚者脾
虚也可温之則當與厚朴生薑甘草半夏人参湯
也按而痛者為實實者胃實也可下之當與大承
氣湯胃實者舌胎必黃若未下者下之黃胎自去
也
(集註)趙良曰腹滿亦有属實實則非虚寒也明矣豈概
以温藥治之乎故有試之之法在痛與不痛之分
虚實較然矣盖胃實必熱熱蒸必舌黃下其實熱
舌黃不自已乎有此一辨并虚者愈審已
魏荔彤曰無形之虚氣作痞塞則按之無物何痛
之有倘挟有形之實物為患如宿食在胃疝氣在
少腹等是也按之有物阻碍於藏腑之側焉有不
痛者乎是於按之痛否以决其虚實之法也
病者痿黃躁而不渴胸中寒實而利不止者死
(按)躁而不渴當是燥而不渴文始通順胸中寒實當
是胃中寒實若是胸中寒實如何曰下利不止者
死皆是傳寫之譌
(註)病者面色痿黃若口燥而渴者熱實也今痿黃口
燥不渴寒實也寒實者當不下利若下利是寒虚
也今下利不止乃寒虚胃氣下脱故死也
(集註)程林曰痿黃者脾胃病也見燥而渴者為熱不渴
者為寒病人既痿黃又兼下利不禁則脾氣衰絶
故死
李彣曰下利若燥而渴者為熱陽氣尚存猶為可
治今燥而不渴胃中寒邪盛也若利不止則隂盛
陽衰氣下脱矣故死
夫瘦人繞臍痛必有風冷糓氣不行而反下之其氣必
衝不衝者心下則痞
(註)此承上條寒實證誤以寒藥下之之義也瘦人形
氣虚弱難禦外邪若繞臍痛必有風冷傷胃致令
糓氣不行也繞臍疼痛雖属實邪但因風冷則為
寒實醫者當温而行之今反以寒藥下之其風冷
之邪若上虚則氣上衝中虚則痞結心下理必然
也
(集註)尤怡曰瘦人蔵虛氣弱風冷易入入則糓氣留滯
不行繞臍疼痛有似裏實而實為虚冷是宜温藥
以助脾之行乃反下之糓出而風冷不與俱出正
乃益虚邪乃無制勢必上衝若不衝者心下則痞
寸口衇弦者即脇下拘急而痛其人嗇嗇惡寒也
(註)此詳申首條兩胠疼痛属寒之義也寸口衇弦即
首條之弦也脇下拘急而痛即首條之兩胠疼痛
也何以知其為寒也然必其人有陽虚嗇嗇惡寒
之證始為肝寒而痛也即有腹滿亦當溫之可也
(集註)程林曰弦肝衇隂也肝衇循脇裏寒主收引故脇
下拘急而痛以寒勝於内而陽氣不行於外故外
亦嗇嗇而惡寒也
夫中寒家喜欠其人清涕出發熱色和者善嚏
(註)中寒家謂素有中寒病之人也前以時減辨腹滿
之中寒又以惡寒辨脇痛之中寒此以喜欠清涕
出而辨心胸之中寒也欠者呵欠也夫人欲睡喜
欠者隂引陽入也睡覺喜欠者陽引隂出也今中
寒喜欠者是隂盛引陽也年老之人清涕出者是
陽虚也遇寒之人清涕出者是寒盛也今中寒而
清涕出者是陽氣虚寒也若發熱色和者非為中
寒也乃為外寒所搏雖有清涕出亦因善嚏而出
也
中寒其人下利以裏虛也欲嚏不能此人肚中寒(一云痛)
(註)上條以喜欠清涕自出辨心胸之中寒此條以下
利欲嚏不能嚏而辨腹中寒也其人下利裏氣素
虚也欲嚏不能嚏何以知此人腹中寒也蓋噴嚏
者雷氣之義也其人内陽外隂陽氣奮發而為嚏
也今欲嚏不能嚏是陽欲出而復留隂氣盛也故
知腹中寒也
(集註)沈明宗曰此脾經受寒現證也寒中太隂隂寒濕
盛陽虚不固其人下利但通多不足故為裏虚盖
陽和則嚏而欲嚏不能乃隂寒凝滯於裏所以肚
中病也
腹中寒氣雷鳴切痛胸脇逆滿嘔吐附子粳米湯主之
(註)腹中切痛寒也腹中雷鳴氣也腹中寒氣故雷鳴
切痛而胸脇逆滿者腸胃之外寒氣為之也腹痛
雷鳴嘔吐者腸胃之中寒氣為之也主之以附子
粳米湯勝寒氣和内外此治腹中寒之法也
附子粳米湯方
附子(一枚炮)半夏(半升)
甘草(一兩)大棗(十枚)
粳米(半升)
右五味以水八升煮米熟湯成去滓温服一升日
三服
心胸中大寒痛嘔不能飲食腹中寒上衝皮起出見有
頭足上下痛不可觸近大建中湯主之
(註)心胸中大寒痛謂腹中上連心胸大痛也而名大
寒痛者以有厥逆衇伏等大寒證之意也嘔逆不
能飲食者是寒甚拒格於中也上衝皮起出見頭
足者是寒甚聚結於外也上下痛不可觸近是内
而蔵腑外而經絡痛之甚亦由寒之甚也主之以
大建中湯蜀椒乾薑大散寒邪人参膠飴大建中
虚服後温覆令有微汗則寒去而痛止此治心胸
中寒之法也
大建中湯方
蜀椒(二合去汗)乾薑(四兩)
人参(二兩)
右三味以水四升煮取二升去滓内膠飴一升微
火煎取一升半分温再服如一爨頃可飲粥二升
後更服當一日食糜温覆之
寒氣厥逆赤丸主之
(按)此條之文之方必有簡脫難以為後世法不釋
赤丸方
茯苓(四兩)半夏(四兩洗一方用桂)
烏頭(二兩炮)細辛(一兩)
右四味末之真朱為色煉丸丸如麻子大先食酒
飲下三丸日再夜一服不知稍增之以知為度
痛而閉者厚朴三物湯主之
(註)腹滿而痛下利者用理中湯所以温其中也腹滿
而痛便閉者用厚朴三物湯所以開其下也
厚朴三物湯方
厚朴(八兩)大黃(四兩)
枳實(五枚)
右三味以水一斗二升先煮二味取五升内大黃
煮取三升温服一升以利為度
其衇數而緊乃弦状如弓弦按之不移衇弦數者當下
其寒衇緊大而遲者必心下堅衇大而緊者陽中有隂
可下之
(按)其衇數而緊乃弦狀如弓弦按之不移衇弦數者
之十九字當是衍文閱傷寒論辯衇法自知當下
其寒之四字當在必心下堅之下文義始屬
(註)衇緊大而遅者必心下堅鞕乃寒實也當下其寒
衇大而緊者陽中有隂也大者陽實緊者隂實也
故可下之
脇下偏痛發熱其衇緊弦此寒也宜温藥下之以大黃
附子湯
(按)脇下偏痛之偏字當是滿字必是傳寫之譌
(註)腹滿而痛脾實邪也脇下滿痛肝實邪也發熱若
衇數大胃熱實邪也今衇緊弦脾寒實邪也當以
温藥下之故以大黃附子湯下其寒實方中佐細
辛者以散其肝邪此下肝脾寒實之法也
(集註)尤怡曰脇下滿痛而衇緊弦隂寒成聚也雖有發
熱亦是陽氣被鬱所致是以非温不能已其寒非
下不能去其結故曰宜以温藥下之
大黃附子湯方
大黃(三兩)附子(三枚炮)
細辛(二兩)
右三味以水五升煮取二升分温三服若強人煮
取二升半分温三服服後如人行四五里進一服
病腹滿發熱十日衇浮而數飲食如故厚朴七物湯主
之
(註)病腹滿裏證也發熱裏熱也然十日衇浮而數表
熱亦未已也飲食如故胃熱能消糓也因胃熱裏
實表熱發熱故用厚朴七物湯表裏均觧腹滿發
熱兩除也此桂枝湯小承氣湯之複方也
(集註)程林曰腹滿者内有實熱也十日衇尚浮而數浮
為在表表熱邪未已故發熱數為在裏裏熱能消
糓故飲食如故與此方蕩腹滿而除表熱夫表裏
俱實當先觧表乃可攻裏今表邪微而裏邪甚故
用承氣桂枝二湯相合以和表裏如傷寒之用大
柴胡此其義也
厚朴七物湯方
厚朴(半觔)甘草三(兩)
大黃(二兩)大棗(十枚)
枳實(五枚)桂枝(二兩)
生薑(五兩)
右七味以水一斗煮取四升温服八合日三服
嘔者加半夏五合
下利去大黃
寒多者加生薑至半觔
按之心下滿痛者此為實也當下之宜大柴胡湯
(按)按之心下滿痛之下當有有潮熱之三字若無此
三字則不當與大柴胡湯是必傳寫之遺
(註)按之心下滿痛有潮熱者此為表裏俱實當下之
宜大柴胡湯兩觧之此二治皆下實滿之法也
大柴胡湯方
柴胡(半觔)黃芩(三兩)
芍藥(三兩)半夏(半觔洗)
枳實(四枚炙)大黃(二兩)
大棗(十二枚)生薑(五兩)
右八味以水一斗二升煮取六升去滓再煎温服
一升日三服
腹痛衇弦而緊弦則衛氣不行即惡寒緊則不欲食邪
正相搏即為寒疝遶臍痛苦發則白汗出手足厥冷其
衇沉緊者大烏頭煎主之
(按)此條衇重出下條有證無衇其衇沉緊者之五字
當在下條裏急之下然衇弦而緊是勁急之甚當
属寒疝之重者其白汗之白字當是自字下條其
衇沉緊是裏痛之衇當属寒疝之輕者必是傳寫
之譌
(註)疝病犯寒即發故謂之寒疝也其病發則繞臍少
腹急痛惡寒汗出手足厥冷不欲飲食衇弦而緊
主急主痛此寒疝應有之證衇也主之烏頭煎者
是專以破邪治標為急虚實在所不論故曰強人
服七合弱人服五合也
烏頭煎方
烏頭(大者五枚熬去皮不㕮咀)
右以水三升煮取一升去滓内蜜二升煎令水氣
盡取二升強人服七合弱人服五合不差明日更
服不可一日再服
寒疝腹中痛及脇痛裏急者當歸生薑羊肉湯主之
(按)脇痛裏急之下當有上條其衇沈緊四字
(註)寒疝腹中痛及脇痛裏急衇見沉緊較之繞臍苦
痛輕矣且無惡寒汗出手足厥冷故不用烏頭煎
之大温大散而用當歸生薑羊肉湯養正為本散
寒為次此治寒疝之和劑也服烏頭煎病勢退者
亦當與之
(集註)李彣曰疝属肝病肝蔵血其經布脇肋腹脇并痛
者血氣寒而凝澁也當歸通經活血生薑温中散
寒裏急者内虚也用羊肉補之内經云形不足者
温之以氣精不足者補之以味是也
沈明宗曰按此連衝衇為疝治當温補也肝木受
邪乘脾則腹中痛本經之氣不舒故脇亦痛連及
衝衇則裏急矣所以當歸補養衝任而散風寒羊
肉温補榮衛之氣脾邪散而痛自止方後云痛而
多嘔乃肝氣上逆臨胃故加橘术補之
當歸生薑羊肉湯方
當歸(三兩)生薑(五兩)
羊肉(一觔)
右三味以水八升煮取三升温服七合日三服若
寒多者加生薑成一觔痛多而嘔者加橘皮二兩
白术一兩加生薑者亦加水五升煮取三升二合
服之
寒疝腹中痛逆冷手足不仁若身疼痛灸刺諸藥不能
治抵當烏頭桂枝湯主之
(按)抵當二字衍文也
(註)寒疝腹中痛逆冷手足不仁身體疼痛此疝之寒
重者也灸刺諸藥不能取效則急以烏頭煎加桂
枝湯五合以觧内外之盛寒也
(集註)徐彬曰起於寒疝腹痛而至逆冷手足不仁則陽
氣大痺加以身疼痛榮衛俱不和更灸刺諸藥不
能治是或攻其外或攻其内邪氣牽制不服也故
以烏頭攻寒為主而合桂枝全湯以和榮衞所謂
七分治裏三分治表也
烏頭桂枝湯方
烏頭(一枚)
右一味以蜜二觔煎减半去滓以桂枝湯五合觧
之令得一升初服二合不知即服三合又不知復
加至五合其知者如醉状得吐者為中病
(方觧)以桂枝湯五合觧之者溶化也令得一升謂以烏
頭所煎之蜜五合加桂枝湯五合溶化令得一升
也不知不效也又不知又不效也其知者已效也
如醉状外寒方散得吐者内寒已伸故為中病也
問曰人病有宿食何以别之師曰寸口衇浮而大按之
反濇尺中亦微而濇故知有宿食大承氣湯主之
(按)尺中亦微而濇之微字當按傷寒論作大字是
(註)宿食病即今之傷食病也謂食隔宿不化也人病
腹滿而痛何以别之為宿食也寸口衇浮而大按
之反濇謂按且大且濇且有力也關上尺中亦然
大濇有力為實而不利故知有宿食也當下之宜
大承氣湯
衇數而滑者實也此有宿食下之愈宜大承氣湯
(註)腹滿而痛衇數而滑者實也此有宿食故當下之
(集註)李彣曰滑者水榖之氣勝也若滑而兼數則實熱
已入胃府矣故云有宿食可下之
下利不欲食者有宿食也當下之宜大承氣湯
(註)初下利不欲食者是傷食惡食不欲食也久下利
不欲食者是傷脾不能食也今初下利即不欲食
以有宿食故也當下之宜大承氣湯無疑矣
(集註)沈明宗曰此傷食而致下利也驟傷宿食停滯胃
中壅遏升降之機不轉腸中水糓不分而下奔則
利宿食在胃故不欲食必當攻去宿食利得止而
欲食故宜大承氣湯
宿食在上脘當吐之宜瓜蒂散
(註)胃有三脘宿食在上脘者隔間痛而吐可吐不可
下也在中脘者心中痛而吐或痛不吐可吐可下
也在下脘者臍上痛而不吐不可吐可下也今食
在上脘故當以瓜蒂散吐之也
瓜蒂散方
瓜蒂(一分熬黃)赤小豆(一分煮)
右二味杵為散以香豉七合煮取汁和散一錢匕
温服之不吐者少加之以快吐為度而止亡血及
虚者不可與之
衇緊如轉索無常者有宿食也
(註)轉索無常緊衇之狀也若浮緊傷寒沉緊冷痛冷
犯胃脘榖氣不行故曰有宿食也
衇緊頭痛風寒腹中有宿食不化也(一云寸口衇緊)
(註)衇緊頭痛是外傷風寒病也衇緊腹痛是内傷宿
食病也
(集註)李彣曰按此衇與證似傷寒而非傷寒者以身不
疼腰脊不強故也然衇緊亦有辨浮而緊者為傷
寒沉而緊者為傷食甲乙經曰人迎緊甚傷於寒
氣口緊甚傷於食則寒與食又以左右手為辨已是
以知腹中有宿食不化也
五藏風寒積聚病衇證并治第十一
肺中風者口燥而喘身運而重冒而腫脹
(按)身運而重當是頭運而身重冒而腫脹當是冒風
而腫脹始與文義相合此必傳寫之譌可知
(註)肺主氣外合皮毛肺中風邪風傷氣則津結不行
故口燥風傷肺則氣逆上壅故喘咳頭運而身重
者氣傷而力乏也冒風而腫脹者皮傷風水也
(集註)李彣曰肺主氣風邪中之則氣壅而津液不行故
口燥氣逆而呼吸不利故氣喘也
肺中寒吐濁涕
(註)肺中寒邪胸中之陽氣不治則津液聚而不行故
吐濁涎如涕也
(集註)李彣曰五液入肺為涕肺合皮毛開竅於鼻寒邪
從皮毛而入於肺則肺竅不利而鼻塞涕唾濁涎
壅遏不通吐出於口也
肺死藏浮之虛按之弱如蔥葉下無根者死
(註)肺中風寒之邪衇若見浮之極虚按之弱如蔥葉
之空下無根者乃肺藏之死衇也以下五藏俱言
浮者是明外中之邪應得之衇也
(集註)程林曰真肺衇至如以毛羽中人膚非浮之虚乎
蔥葉中空按之弱如蔥葉下又無根則浮毛虚弱
是無胃氣也此真藏已見故死
肝中風者頭目瞤兩脇痛行常傴令人嗜甘
(註)肝主風外合於筋肝中風邪風勝則動故頭目瞤
動也兩脇肝之部肝受病故兩脇痛也風傷筋故
行常傴僂也肝苦急欲甘緩之故令人嗜甘也
(集註)徐彬曰高巔之上惟風可到風性動摇故頭目瞤
動肝衇上貫膈今脇肋有邪故痛肝主筋風勝則
筋急故傴人以脾胃為主木邪甚而土負甘益脾
嗜甘所以自救也
肝中寒者兩臂不舉舌本燥喜太息胸中痛不得轉側
食則吐而汗出也
(按)兩臂不舉舌本燥二句而汗出三字文義不属必
是錯簡不釋
(註)肝性條達氣行於胸側肝中寒邪故有氣抑不伸
喜太息氣滯不行痛不得轉側也食則吐亦寒邪
上逆也
肝死藏浮之弱按之如索不来或曲如蛇行者死
(註)肝中風寒之邪若衇見浮之極弱按之不弦是失
其肝之本衇也今按之如索不来曲如蛇行而去
夫索曲蛇行去而不来非皆肝藏之死衇乎
(集註)周揚㑓曰按之如索則弦緊俱見衇有来去乃隂
陽往復之理今曰不来但去是無胃氣也否則真
氣將散出入強勉有委而不前屈且難伸之狀故
曲如蛇行也
肝着其人常欲蹈其胸上先未苦時但欲飲熱旋覆花
湯主之
(按)旋覆花湯主之六字與肝着之病不合當是衍文
(註)肝着者為肝氣着而不行致胸痞塞不快也故其
人常欲按摩其胸以疏通其氣也其先未曾痞塞
苦時但欲飲熱者乃寒氣為病也
(集註)李彣曰肝主疎泄着則氣鬱不伸常欲人蹈其胸
上以舒其氣又以寒氣固結於中欲飲熱以勝其
寒也
心中風者翕翕發熱不能起心中饑食即嘔吐
(按)翕翕發熱中風之本證也不能起心中饑食即嘔
吐文義不屬必是錯簡不釋
心中寒者其人苦病心如噉蒜状劇者心痛徹背背痛
徹心譬如蠱注其衇浮者自吐乃愈
(註)其人苦病心如噉蒜状謂辛辣刺心之狀也劇者
心痛徹背背痛徹心謂心背相應而痛也譬如蠱
注謂似蟲之往来不已而痛也此皆心中寒邪之
證若其衇浮是心得本衇為寒邪上越之候故自
吐則邪去乃愈也
(集註)徐彬曰寒則為隂邪外束之則火内鬱故如噉蒜
状其似辣而非痛也劇則邪盛故外攻背痛内攻
心痛徹者相應也譬如蠱注状其綿綿不息若衇
浮是邪未結故自吐而愈
心傷者其人勞倦即頭面赤而下重心中痛而自煩發
熱當臍跳其衇弦此為心藏傷所致也
(按)其衇弦之弦字當是沉字沉為腎衇文義相屬必
是傳寫之譌
(註)心傷者謂心傷病之人也因其人勞倦則擾其心
心之陽盛於上故頭面赤也上盛則下虚故下重
而無力也心中痛自煩發熱當臍跳其衇沉腎乘
心傷之所致也
(集註)尤怡曰心傷者其人勞倦即頭面赤而下重盖心
虚者其陽易浮上盛者其下必虚也心中痛而自
煩發熱者心虚失養而熱動於中也當臍跳者心
虚於上而腎動於下也
邪哭使魂魄不安者血氣少也血氣少者屬於心心氣
虚者其人則畏合目欲眠夢遠行而精神離散魂魄妄
行隂氣衰者為癲陽氣衰者為狂
(按)隂氣衰者為癲之癲字當是狂字陽氣衰者為狂
之狂字當是癲字内經曰重隂者癲重陽者狂必
是傳寫之譌
(註)邪哭謂心傷之人無故而哭也邪哭則使人魂魄
不安心之血氣少也血氣少而心虚則令人畏合
目欲眠則夢遠行此是精神離散魂魄妄行也心
之血隂也隂過衰則陽盛陽盛則為病狂也心之
氣陽也陽過衰則隂盛隂盛則病癲也
心死藏浮之實如丸豆按之益躁疾者死
(註)心中風寒之邪若衇見浮之極實如丸豆之狀按
之益勁躁疾亂動者乃心藏之死衇也
(集註)李彣曰難經云心衇浮大而散若浮之實如麻豆
按之益躁疾則真藏衇見胃氣全無故死内經云
真心衇至堅而搏如尋薏苡子累累然即如麻豆
意可與此同參
脾中風者翕翕發熱形如醉人腹中煩重皮目瞤瞤而
短氣
(按)脾缺中寒之文必是簡脫
(註)脾中風邪翕翕發熱中風之本證也形如醉人亦
風熱攘亂於中應有之證也腹中不快而煩身體
懈惰而重皮目瞤瞤動而氣短皆脾經證也
(集註)李彣曰風屬陽邪而氣疎泄形如醉人言其面赤
而四肢軟也風氣内擾故腹中煩重皮目上下眼
胞也
脾死藏浮之大堅按之如覆杯潔潔状如摇者死
(註)脾中風寒之邪若衇見浮之大堅失其和緩按之
状如覆杯高章明潔有力如摇乃脾藏之死衇也
(集註)李彣曰衇弱以滑是有胃氣浮之大堅則胃氣絶
真藏衇見矣覆杯則内空潔潔者空而無有之象
也状如摇者衇躁疾不寧氣將散也故死
趺陽衇浮而濇浮則胃氣強濇則小便數浮濇相搏大
便則堅其脾為約麻子仁丸主之
(按)此條當在腹滿篇中便難之下必是錯簡在此
(註)趺陽胃衇也若衇濇而不浮脾隂虚也則胃氣亦
不強不堪下矣今衇浮而濇胃陽實也則為胃氣
強脾隂亦虚也脾隂虚不能為胃上輸精氣水獨
下行故小便數也胃氣強約束其脾不化津液故
大便難也以麻仁丸主之養液潤燥清熱通幽不
敢恣行承氣者盖因衇濇終是虚邪也
(集註)徐彬曰脾約病用丸不作湯者取其緩以開結不
能驟傷元氣也要知人至脾約皆因元氣不充津
液不到所致耳
李彣曰趺陽胃衇也胃為水糓之海浮為陽衇故
胃氣強而能食小便數則津液亡故衇濇盖脾主
為胃行津液此以胃強脾弱約束津液不能四布
但輸膀胱致小便數而大便堅也麻子仁丸通幽
潤燥
麻子仁丸方
麻子仁(二升)芍藥(半觔)
枳實(一觔)大黃(一觔)
厚朴(一尺)杏仁(一升)
右六味末之煉蜜為丸梧子大飲服十丸日三以
知為度
腎着之病其人身體重腰中冷如坐水中形如水状反
不渴小便自利飲食如故病屬下焦身勞汗出衣裏冷
濕久久得之腰以下冷痛腹重如帶五千錢甘薑苓术
湯主之
(按)腎缺中風中寒二條必是簡脱
(註)腎着者謂腎為寒濕所傷着而不行之為病也腎
受寒濕故體重腰冷如坐水中雖形如水腫之状
反不渴而小便自利非水也乃濕也飲食如故以
病屬下焦腎而不屬中焦脾故也詢其所以得之
之由身勞汗出衣裏冷濕久久傷之也是以腰下
冷痛寒勝也腹重濕勝也如帶五千錢形容重着
之甚也以甘薑苓术湯補土以制水散寒以渗濕
也
(集註)尤怡曰其病不在腎之中藏而在腎之外府故其
治不在温腎以散寒而在燠土以勝水也
甘草乾薑茯苓白术湯方
甘草(二兩)白术(二兩)
乾薑(四兩)茯苓(四兩)
右四味以水五升煮取三升分温三服腰中即温
腎死藏浮之堅按之亂如轉丸益下入尺中者死
(註)腎中風寒之邪若見浮之極堅按之亂動有如轉
丸及下入尺中通然亂動皆腎死真藏之衇也
(集註)程林曰腎藏死浮之堅與内經辟辟如彈石曰腎
死同意皆堅之象也按之則亂如轉丸下入尺中
者此隂陽離决之状也故死以上真藏與内經互
有異同總之衇無胃氣現於三部中衇象形容不
一也
問曰三焦竭部上焦竭善噫何謂也師曰上焦受中焦
氣未和不能消榖故能噫耳下焦竭即遺溺失便其氣
不和不能自禁制不須治久則愈
(註)三焦竭部者謂三焦因虚竭而不各歸其部不相
為用也上焦受氣於中焦下焦生氣於中焦互相
為用則為和也若中焦虚竭不能消化水榖糓氣
不受則上焦不相為用而失和也失和則榖氣鬱
而不宣故善噫也下焦虚竭不能供升生之氣於
中焦則失和也失和則腎氣獨沉自不能禁故前
遺溺而後失便也不湏治久則愈在善噫可也若
遺溺失便未有不治能愈者恐是錯簡
(集註)程林曰竭虚也本經云三焦不歸其部上焦不歸
者噫而酢吞中焦不歸者不能消榖引食下焦不
歸者則遺溲上焦胃上口也中焦脾也脾善噫脾
不和則食息廹逆於胃口而為噫也經云膀胱不
約為遺溺因氣不和則溲便不約故遺失而不能
自禁制也
師曰熱在上焦者因欬為肺痿熱在中焦者則為堅熱
在下焦者則尿血亦令淋秘不通大腸有寒者多鶩溏
有熱者便腸垢小腸有寒者其人下重便血有熱者必
痔
(註)熱在上焦者萹中所謂肺痿吐涎沫也熱在中焦
者篇中所謂腹滿堅痛也熱在下焦者篇中所謂
小便淋瀝也其外大腸有寒者多清澈鶩溏即下
利溏瀉也有熱者便稠粘腸垢即下利膿血也小
腸有寒者下重便血即結隂便血也有熱者熱流
于大腸蓄于肛門必病痔也
(集註)徐彬曰小腸為受盛之官與心為表裏丙小腸也
挟火以濟隂而隂不滯挟氣以化血而血歸經有
寒則氣不上通而下重血無主氣而妄行矣直腸
者大腸之頭也門為肛小腸有熱則大腸傳導其
熱而氣結於肛門故痔痔者滯其丙小腸之熱於
此也
問曰病有積有聚有䅽氣何謂也師曰積者藏病也終
不移聚者腑病也發作有時展轉痛移為可治䅽氣者
脇下痛按之則愈復發為䅽氣諸積大法衇来細而附
骨者乃積也寸口積在胸中微出寸口積在喉中關上
積在臍傍上關上積在心下微下關積在少腹尺中積
在氣衝衇出左積在左衇出右積在右衇兩出積在中
央各以其部處之(䅽作漀觧見首篇)
(註)病有積有聚有漀氣當别之也積者藏病無時不
有不移其處也聚者腑病發作有時展轉痛移也
為可治謂腑病易治也漀氣者飲積脇下痛也按
之則止不按復痛以水氣得按暫散故痛暫止也
此即其證而言之然諸積大法尤當以診候之也
衇来沉伏附骨而細者乃諸積之證也若見兩寸
積在胸中也微出近魚際積在喉中也兩關積在
臍傍也上關近寸積在心下也微下近尺積在少
腹也尺中積在氣衝也衇出左積在左衇出右積
在右衇兩出謂左右俱見積在中央也各以其部
之處而診積之所在也
(集註)徐彬曰積者跡也病氣之屬隂者也藏屬隂兩隂
相得故不移不移者有專痛之處而無遷改也聚
則如市井之物偶聚而已病氣之屬陽者也府屬
陽兩陽相比則非如隂之凝故寒氣感則發否則
已所謂有時也既無定着則痛無常處故展轉痛
移其根不深故比積為可治也
李彣曰積為藏病深入在裏故衇細而附骨也寸
關尺上下左右别積病之所在皆指細而附骨之
部分即内經前以候前後以候後上竟上者胸喉
中事也下竟下者少腹腰股膝脛足中事也
驚悸吐衄下血胸滿瘀血病衇證并治第十二
寸口衇動而弱動即為驚弱則為悸
(註)寸口通指三部也衇動而弱主驚悸病也動即為
驚以驚為外觸而動也弱即為悸以悸為内生而
怯也
(集註)徐彬曰驚為外邪襲心故其寸口衇動動者衇来
亂動也悸乃神不自主故其寸口衇弱弱者衇沉
無力也邪之所襲因心之虚故驚悸並見
李彣曰此寸口衇兼三部而言盖驚自外至者也
驚則氣亂故衇動而不寧悸自内惕者也悸因中虛
故衇弱而無力
師曰夫衇浮目睛暈黃衄未止暈黃去目睛慧了知衄
今止
(註)浮衇主陽主表若目睛清潔主陽表病也目睛暈
黃主血衇病也蓋以諸衇絡於目而血熱則赤血
瘀則黃今目睛黃暈知其衄未止也若黃暈去目
睛慧了知其衄已止故曰衄今止也
又曰從春至夏衂者太陽從秋至冬衂者陽明
(註)衄血陽絡傷也下血隂絡傷也太陽主外春夏主
外故從春至夏衄血屬太陽也陽明主内秋冬主
内故從秋至冬衄血屬陽明也
(集註)李彣曰衄血出於鼻手太陽經上䪼抵鼻目下為
䪼足太陽經從巔入絡腦鼻與腦通手陽明經挟
鼻孔足陽明經起鼻交額中四經皆循鼻分故皆
能致衄太陽行身之表經云太陽為開是春生夏
長陽氣在外有開之義故春夏衄者太陽陽明行
身之裏經云陽明為闔是秋斂冬藏陽氣在内有
藏之義故秋冬衄者陽明
尤怡曰少陽之衇不入鼻額故不主衄
衄家不可汗汗出必額上陷衇緊急直視不能眴不得
眠
(註)衄該吐血而言也衄血吐血之家隂已亾矣若發
其汗汗出液竭諸衇失養則額角上陷中之衇為
熱所灼緊且急也目直視目瞪不轉睛也不能眴
目睫不合也亦為熱灼其衇引縮使然也不得眠
陽氣不能行於隂也凡此之病皆陽盛隂微之危
證故衄家慎不可汗也
(集註)趙良曰足太陽經主表上巔入額貫目睛衄則在
上絡衇之血已脫若更發汗是重竭津液津液竭
則衇枯故額上陷中衇緊而急牽引其目視不能
合也無血隂虚故不得眠
病人面無血色無寒熱衇沉弦者衄衇浮弱手按之絶
者下血煩欬者必吐血
(按)衇沉當是衇浮衇浮當是衇沉文義始屬必傳寫
之譌
(註)赤色血色也面無血色謂面白之人純白而無赤
面黃之人純黃而不紅也人有恐怖則面色脫白
其状驚駭人有愧心乍白乍紅其状惶怯今無故
而面無血色則可知非驚愧致氣亂血散也且無
寒熱病又可知非虚損不生血少血也既非血散
又非血少當詢之病人必有失血之故診之於衇
必有吐衄下血之因衄吐屬陽故衇見浮弦按之
必芤榮血空也下血屬隂衇見沉弱按之欲絶榮
氣微也且衇色如斯而證兼煩欬是病在心肺故
必吐血也
夫吐血欬逆上氣其衇數而有熱不得卧者死
(註)吐血欬逆肺大傷也上氣肺無降也衇數有熱火
爍肺金也不得卧者陽不入隂故曰死也
(集註)趙良曰衇數有熱陽獨勝也不能卧隂已絶也隂
既絶陽豈獨生耶故死若得卧者隂未絶未可言
死
程林曰吐血欬逆上氣則肺藏傷矣衇數則虚熱
不去火来刑金矣隂血消亡故不得卧死可必矣
夫酒客欬者必致吐血此因極飲過度所致也
(註)酒性大熱潰衇傷經極飲過度必致欬𠻳吐血也
(集註)徐彬曰此言吐血不必由於氣不攝血亦不必由
於隂火熾盛其有酒客而致欬則肺傷已極又為
欬所擊動必致吐血故曰極飲過度所致則治之
者當以清酒熱為主也
亡血不可發其表汗出則寒慄而振
(註)凡失血之後血氣未復為亾血也皆不可發汗失
血之初固屬陽熱亡血之後熱随血去熱雖消而
氣逐血虚陽亦微矣若發其汗則陽氣衰微力不
能支故身寒噤慄而振振聳動也發隂虚之汗汗
出則亡隂即發吐衄之汗也故見不得眴不得眠
亡隂之病也發陽虚之汗汗出則亡陽即發亡血
之汗也故見寒慄而振亡陽之病也
(集註)李彣曰奪血者無汗以汗與血俱屬心液血亡液
竭無復餘液作汗也今又發表則隂虚且更亡陽
表間衞氣虚極故寒慄而振
吐血不止者栢葉湯主之
(註)吐血之病熱傷陽絡當清其熱勞傷陽絡當理其
損今以栢葉湯温散之品而治吐血不止者則必
是熱伏隂分用此宣發使熱行陽分血不為熱所
廹則自止矣
栢葉湯方
栢葉乾薑(各三兩)
艾(三把)
右三味以水五升取馬通汁一升合煮取一升分
温再服
(集觧)程林曰神農經云栢葉主吐血乾薑主唾血艾葉
主吐血馬通者白馬尿也凡尿必達洞腸乃出故
曰通亦微温止吐血四味皆辛温行陽之品使血
歸經遵行隧道而血自止故吐血不止以栢葉湯
主之也
心氣不足吐血衄血瀉心湯主之
(按)心氣不足二字當是有餘二字若是不足如何用
此方治之必是傳寫之譌
(註)心氣有餘熱盛也熱盛而傷陽絡廹血妄行為吐
為衄故以大黃黃連黃芩大苦大寒直瀉三焦之
熱熱去而吐衄自止矣
瀉心湯方
大黃(二兩)黃連
黃苓(各一兩)
右三味以水三升煮取一升頓服之
病人胸滿唇痿舌青口燥但欲潄水不欲嚥無寒熱衇
微大来遲腹不滿其人言我滿為有瘀血
(註)表實無汗胸滿而喘者風寒之胸滿也裏實便濇
胸滿煩熱者熱壅之胸滿也面目浮腫胸滿喘不
得卧者停飲之胸滿也呼吸不快胸滿太息而稍
寬者氣滯之胸滿也今病人無寒熱他病惟胸滿
唇痿舌青口燥潄水不欲嚥乃瘀血之胸滿也唇
舌血華之處也血病不榮故痿瘁色變也熱在血
分故口燥潄水不欲嚥也衇微大来遲隂凝之證
則當腹滿今腹不滿詢之其人言我滿在胸不在
腹也與上如是之證推之為有瘀血也
病者如熱狀煩滿口乾燥而渴其衇反無熱此為隂伏
是瘀血也當下之
(註)此承上文互詳證衇以明其治也如熱狀即所謂
心煩胸滿口乾燥渴之熱證也其人當得數大之
陽衇今反見沉伏之隂衇是為熱伏於隂乃瘀血
也血瘀者當下之宜桃核承氣抵當湯丸之類也
(集註)李彣曰血瘀内無實熱故外證但如熱状而其衇
不數疾反無熱也煩滿者血瘀經氣不舒燥渴者
血瘀津液不布血屬隂瘀則衇伏于内故為隂伏
當下之以去瘀生新也
下血先便後血此遠血也黃土湯主之下血先血後便
此近血也赤小豆當歸散主之
(註)先便後血此遠血也謂血在胃也即古之所謂結
隂今之所謂便血也先血後便此近血也謂血在
腸也即古之所謂腸澼為痔下血今之所謂蔵毒
腸風下血也一用黃土湯以治結隂之血從温也
一用赤小豆當歸散以治蔵毒之血從清也
(集註)趙良曰腸胃陽明經也以下血言胃居大腸之上
若聚於胃必先便後血去肛門遠故曰遠血若聚
大腸去肛門近故曰近血故治遠血黃土湯主之
治近血赤小豆當歸散主之
黃土湯方
甘草乾地黃
白术附子(炮)
阿膠黃芩(各三兩)
竈中黃土(半觔)
右七味以水八升煮取三升分温二服
赤小豆當歸散(方見狐惑)
寸口衇弦而大弦則為減大則為芤減則為寒芤則為
虚寒虚相擊此名曰革婦人則半産漏下男子則亡血
(註)詳見傷寒辨衇篇内不復釋
火邪者桂枝去芍藥加蜀漆牡蠣龍骨救逆湯主之
(按)此方是治火逆驚狂者與首條之衇動驚病不合
必是錯簡
桂枝救逆湯方
桂枝(三兩)甘草(二兩炙)
生薑(三兩)牡蠣(五兩熬)
龍骨(四兩)大棗(十二枚)
蜀膝(三兩洗去腥)
右為末以水一斗二升先煮蜀漆減一升内諸藥
煮取三升溫服一升
心下悸者半夏麻黃丸主之
(按)此方是治寒水心下悸者與首條之衇弱悸病不
合必是錯簡
半夏麻黃丸方
半夏麻黃(等分)
右二味末之煉蜜和丸小豆大飲服三丸日三服
御纂醫宗金鑑卷二十
御纂醫宗金鑑卷二十
訂正仲景全書金匱要略註中之一
奔豚氣病衇證并治第八
師曰病有奔豚有吐膿有驚怖有火邪此四部病皆從
驚發得之
(按)篇中祗有奔豚一證而吐膿驚怖火邪皆簡脫必
有缺文
師曰奔豚病從少腹起上衝咽喉發作欲死復還止皆
從驚恐得之
(註)奔豚者腎病也以其病從少腹上衝咽喉有如豚
竄奔突之狀故名之也發作則腎氣上乘於心而
欲死作已則氣衰復還於腎而止故其病雖有微
甚不同然必皆從驚恐得之盖驚傷心恐傷腎兩
藏交病也水能勝火腎上凌心故治法宜瀉腎而
補心也
(集註)張從政曰驚者為自不知故也恐者為自知也
周揚俊曰少隂脈循喉嚨因其所繫之經而上衝
殊便也
發汗後燒鍼令其汗鍼處被寒核起而赤者必發奔豚
氣從少腹上至心灸其核上各一壯與桂枝加桂湯主
之
(註)此條與傷寒論同傷寒論中無發汗後三字而有
太陽傷寒者加溫鍼必驚也十一字當從傷寒論
為是蓋明所以致驚之由非一端即寒侵鍼處亦
能為是病也夫太陽傷寒者加溫鍼必驚也謂病
傷寒之人卒然加以溫鍼其心必驚非謂温鍼之
後必生驚病也燒鍼即温鍼也燒鍼取汗亦汗法
也鍼處宜當避寒若不知謹外被寒襲火鬱衇中
血不流行所以有結核腫赤之患也夫温鍼取汗
其法亦為迅烈矣既鍼而榮不奉行作觧必其人
素寒隂盛也故雖有温鍼之火但發核赤又被寒
侵故不但不解反召隂邪而加鍼之時心既驚虛
所以腎水隂邪得上凌心陽而發奔豚也奔豚者
腎水隂邪之氣從少腹上衝於心若豚之奔也先
灸核上各一壯者外祛其寒邪繼與桂枝加桂湯
者内伐其腎邪也
(集註)周揚俊曰奔豚北方腎邪也燒鍼令汗縦不合法
與少隂何與而作奔豚盖太陽相表裏也鍼處被
寒核起而赤吾知前此之邪未散而後此之邪復
入惟桂能伐腎邪也所以用桂加入桂枝湯中一
以外觧風邪一以内泄隂氣也先灸核上者因寒
而腫惟灸消之也
桂枝加桂湯方
桂枝(五兩)芍藥(三兩)
甘草(二兩炙)生薑(三兩)
大棗(十二枚)
右五味以水七升微火煮取三升去滓温服一升
奔豚氣上衝胸腹痛往来寒熱奔豚湯主之
(註)奔豚氣上衝咽喉發作欲死是奔豚之甚者也氣
上衝胸腹痛往来寒熱是奔豚之微者也甚者以
桂枝加桂湯從腎逐隂降逆也微者以奔豚湯從
心調血散逆也
奔豚湯方
甘草芎藭
當歸(各二兩)半夏(四兩)
黃芩(二兩)生葛(五兩)
芍藥(二兩)生薑(四兩)
甘李根白皮(一升)
右九味以水二斗煮取五升温服一升日三夜一
服
(集解)沈明宗曰用芎歸白芍甘草調養厥隂少陽血氣
之正而邪自外出以生葛黃芩半夏生薑佐李根
解半表半裏之寒熱而逆可散盖奔豚雖属腎病
然兼厥隂少陽之邪而發者有之仲景用此方明
非僅寒邪一端致然也
發汗後臍下悸者欲作奔豚茯苓桂枝甘草大棗湯主
之
(註)發汗後心下悸者心陽虚本經自病也臍下悸者
腎邪乘虚上干心病也奔豚者臍下氣動而上衝
也欲作奔豚者有似奔豚之狀而將作未作也茯
苓桂枝甘草大棗湯所以補火土而伐水邪也上
條發明外感寒邪能病奔豚此條更申明内有水
氣亦能病奔豚也
(集註)徐彬曰仲景論證每合數條以盡其變言奔豚由
於驚又言其從少腹衝至咽喉又言其兼腹痛而
往来寒熱又言其兼核起而無他病又言汗後臍
下悸欲作奔豚而未成者其淺深瞭然用和觧用
伐腎用桂不用桂酌治微妙奔豚一證病因證治
無復剰義苟不會仲景立方之意則峻藥畏用平
劑寡效豈古方不宜於今哉
周揚俊曰汗本心之液發汗而臍下病悸者心氣
虚而腎氣動也
茯苓桂枝甘草大棗湯方
茯苓(半觔)桂枝(四兩)
甘草(二兩炙)大棗(十五枚)
右四味以甘瀾水一斗先煮茯苓減二升内諸藥
煮取三升去滓温服一升日三服作甘瀾水法
取水三升置大盆内以杓揚之數千遍水上有珠
子五六千顆相逐取用之
(集觧)程林曰汗後臍下悸者陽氣虚而腎邪上逆也臍
下為腎氣發源之地茯苓泄水以伐腎邪桂枝行
陽以散逆氣甘草大棗甘温助脾土以制腎水煎
用甘瀾水者揚之無力全無水性取其不助腎邪
也
胸痺心痛短氣病衇證并治第九
師曰夫衇當取太過不及陽微隂弦即胸痺而痛所以
然者責其極虚也今陽虚知在上焦所以胸痺心痛者
以其隂弦故也
(註)衇太過則病不及亦病故衇當取太過不及而候
病也陽微寸口衇微也陽得隂衇為陽不及上焦
陽虚也隂弦尺中衇弦也隂得隂衇為隂太過下
焦隂實也凡隂實之邪皆得以上乘陽虚之胸所
以病胸痺心痛胸痺之病輕者即今之胸滿重者
即今之胸痛也
(集註)李彣曰内經云胃衇平者不可見太過不及則病
見矣寸衇為陽以候上焦正應胸中部分若陽衇
不及而微則為陽虚主病上焦故受病胸痺尺衇
太過而弦則為隂盛知在下焦故上逆而為痛也
尤怡曰上焦為陽之位而微衇為虛之甚故曰責
其極虚
平人無寒熱短氣不足以息者實也
(註)平人無病之人也無寒熱無表邪也平人無故而
有短氣不足以息之證不可責其虚也此必邪在
胸中痺而不通阻碍呼吸當責其實也
(集註)李彣曰上節云責其極虚此又云實何也經云邪
之所凑其氣必虛留而不去其病為實是也然短
氣與少氣有辨少氣者氣少不足於言内經云言
而微終日乃復言者此奪氣是也短氣者氣短不
能相續似喘非喘若有氣上冲故似喘而不摇肩
似呻吟而無痛是也
尤怡曰平人素無疾之人也無寒熱無新邪也而
乃短氣不足以息當是裏氣因邪而實或痰或食
或飲碍其升降之氣而然也
胸痺之病喘息欬唾胸背痛短氣寸口衇沉而遲關上
小緊數栝蔞薤白白酒湯主之
(註)寸口衇沉而遲沉則為裏氣滯遲則為藏内寒主
上焦藏寒氣滯也關上小緊而疾小為陽虚緊疾
寒痛是主中焦氣急寒痛也胸背者心肺之宫城
也陽氣一虚諸寒隂邪得以乘之則胸背之氣痺
而不通輕者病滿重者病痛理之必然也喘息欬
唾短氣證之必有也主之以栝蔞薤白白酒湯者
用辛以開胸痺用溫以行陽氣也
(集註)趙良曰凡寒濁之邪滯於上焦則阻其上下往来
之氣塞其前後隂陽之位遂令為喘息為咳唾為
痛為短氣也
程林曰胸中者心肺之分故作喘息咳唾也諸陽
受氣於胸而轉行於背氣痺不行則胸背為痛而
氣為短也
栝蔞薤白白酒湯方
栝蔞實(一枚搗)薤白(半觔)
白酒(七升)
右三味同煮取二升分温再服
胸痺不得卧心痛徹背者栝蔞薤白半夏湯主之
(註)上條胸痺胸背痛尚能卧以痛微而氣不逆也此
條心痛徹背不得卧是痛甚而氣上逆也故仍用
前方大加半夏以降逆也
(集註)尤怡曰胸痺不得卧是胸中痛甚肺氣上而不下
也心痛徹背是氣閉塞而前後不通故也其痺為
尤甚矣所以然者有痰飲以為之援也
栝蔞薤白半夏湯方
栝蔞實(一枚搗)薤白(三兩)
半夏(半升)白酒(一斗)
右四味同煮取四升溫服一升日三服
(集觧)魏荔彤曰用半夏之苦以開鬱行氣痛甚則結甚
故減薤白之濕用半夏之燥更能使膠膩之物隨
湯而蕩滌也日三服亦從上治者應徐取頻服也
心痛徹背背痛徹心烏頭赤石脂圓主之
(註)上條心痛徹背尚有休止之時故以栝蔞薤白白
酒加半夏湯平劑治之此條心痛徹背背痛徹心
是連連痛而不休則為隂寒邪甚浸浸乎陽光欲
熄非薤白白酒之所能治也故以烏頭赤石脂圓
主之方中烏附椒薑一𣲖大辛大熱别無他顧峻
逐隂邪而已
(集註)李彣曰心痛在内而徹背則内而達於外矣背痛
在外而徹心則外而入於内矣故既有附子之温
而復用烏頭之迅佐乾薑行陽大散其寒佐蜀椒
下氣大開其鬱恐過於大散大開故復佐赤石脂
入心以固澀而收陽氣也
赤石脂圓方
蜀椒(一兩一法二分)烏頭(一分炮)
附子(半兩炮一法一分)赤石脂(一兩一法二分)
乾薑(一兩一法一分)
右五味末之蜜丸如桐子大先食服一丸日三服
不知稍加服
胸痺緩急者薏苡附子散主之
(註)緩急者謂胸痺痛而時緩時急也當審其緩急而
施治若緩而不急者以栝蔞薤白白酒湯主之今
時緩時急故以薏苡附子散急通痺氣以迅掃隂
邪也
薏苡附子散方
薏苡仁(十五兩)大附子(十枚炮)
右二味杵為散服方寸匕日三服
(集觧)李彣曰緩急者或緩而痛暫止或急而痛復作也
薏苡仁入肺利氣附子温中行陽為散服則其效
更速矣
魏荔彤曰薏苡下氣寬胸附子温中散邪為邪盛
甚而陽微亦甚者立法也
胸痺胸中氣塞短氣茯苓杏仁甘草湯主之橘枳薑湯
亦主之
(註)胸痺胸中急痛胸痺之重者也胸中氣塞胸痺之
輕者也胸為氣海一有其隙若陽邪干之則化火
火性氣開不病痺也若隂邪干之則化水水性氣
闔故令胸中氣塞短氣不足以息而為胸痺也水
盛氣者則息促主以茯苓杏仁甘草湯以利其水
水利則氣順矣氣盛水者則痞塞主以橘皮枳實
生薑湯以開其氣氣開則痺通矣
(集註)沈明宗曰邪氣阻塞胸膈肺氣不得往来流利則
胸中氣塞短氣方用杏仁使肺氣下通以茯苓導
引濕下行甘草和中俾邪去則痺開而氣不短矣
然胸痺乃胸中氣塞土濕寒濁隂氣以挟外邪上
逆所致故橘枳生薑善於散邪下濁所以亦主之
魏荔彤曰此証乃邪實而正不甚虛陽微而隂不
甚盛盖痺則氣必塞氣塞則必短氣前言之矣今
開降其氣而諸證自除矣
茯苓杏仁甘草湯方
茯苓(三兩)杏仁(五十個)
甘草(一兩)
右三味以水一斗煮取五升温服一升日三服不
差更服
橘皮枳實生薑湯方
橘皮(一觔)枳實(三兩)
生薑(半觔)
右三味以水五升煎取二升分溫再服
胸痺心中痞氣氣結在胸胸滿脇下逆搶心枳實薤白
桂枝湯主之人參湯亦主之
(註)心中即心下也胸痺病心下痞氣悶而不通者虚
也若不在心下而氣結在胸胸滿連脇下氣逆撞
心者實也實者用枳實薤白桂枝湯主之倍用枳
朴者是以破氣降逆為主也虚者用人参湯主之
即理中湯是以温中補氣為主也由此可知痛有
補法塞因塞用之義也
(集註)魏荔彤曰胸痺自是陽微隂盛矣心中痞氣氣結
在胸正胸痺之病状也再連脇下之氣俱逆而搶
心則痰飲水氣俱乘隂寒之邪動而上逆胸胃之
陽氣全難支拒矣故用枳實薤白桂枝湯行陽開
鬱温中降氣猶必先後煮治以融和其氣味俾緩
緩蕩除其結聚之邪也再或虛寒已甚無敢恣為
開破者故人参湯亦主之以温補其陽使正氣旺
而邪氣自消也
尤怡曰心中痞氣氣痺而成痞也脇下逆搶心氣
逆不降將為中之害也用此二方者一以去邪之
實即以安正一以養陽之虚即以逐隂是在審其
病之新久與氣之虛實而决之
枳實薤白桂枝湯方
枳實(四枚)厚朴(四兩)
薤白(半觔)桂枝(一兩)
栝蔞實(一枚搗)
右五味以水五升先煮枳實厚朴取三升去滓内
諸藥煮數沸分温三服
人參湯方
人参甘草
乾薑白术(各三兩)
右四味以水八升煮取三升温服一升日三服
心中痞諸逆心懸痛桂枝生薑枳實湯主之
(註)心中痞即上條心中痞氣也諸逆諸氣上逆也上
條之逆不過撞心而不痛此條之逆則心懸而空
痛如空中懸物動摇而痛也用桂枝生薑枳實湯
通陽氣破逆氣痛止痞開矣
(集註)程林曰諸逆如脇下逆搶心之類邪氣獨留於上
則心懸痛
尤怡曰諸逆該痰飲客氣而言心懸痛謂如懸物
動摇而痛逆氣使然也
桂枝生薑枳實湯方
桂枝(三兩)生薑(三兩)
枳實(五枚)
右三味以水六升煮取三升分温三服
(集觧)趙良曰枳實生薑原以治氣塞况於痞乎故較前
條稍減輕分兩使痞者下其氣以開之懸痛屬飲
者得生薑以散之既足建功矣乃去橘皮而用桂
枝者以所逆非一或通陽氣或破結氣或散寒氣
皆能去痺也
腹滿寒疝宿食病衇證并治第十
趺陽衇微弦法當腹滿不滿者必便難兩胠疼痛此虛
寒從下上也當以温藥服之
(註)趺陽胃衇也當緩而和今見弦衇是肝衇也肝衇
見於脾部是木盛土虛也法當腹滿今不腹滿者
肝衇微弦不盛而脾不虛故脾未受病也肝自鬱
則失其條達之性必夲經自病故便難兩胠痛也
然非肝火實病此乃虚寒從下上也當以温藥服
之
腹滿時減復如故此為寒當與温藥
(按)此篇無治虛寒腹滿之方當與温藥之下當有宜
厚朴生薑甘草半夏人参湯主之十四字必是脫
簡閱傷寒論太隂篇自知
(註)此承上條互詳其證以明其治也腹滿便難脾實
病也今腹滿而不便難脾虛病也且腹滿有時而
減有時復如不滿乃虛寒也當與温藥主之以厚
朴生薑甘草半夏人参湯消滿散寒緩中降逆補
虛乃治虚滿之法也
(集註)魏荔彤曰腹滿或服下藥或服補藥有時減退未
幾旋腹滿如故則不可作實與熱治也仲景明此
為寒裏寒從無下法惟有温藥與服虚者以温中
補氣實者亦以温中行氣為義是治氣寒腹滿第
一善法也
厚朴生薑甘草半夏人参湯方
厚朴(半觔)生薑(半觔)
半夏(半觔)人参(一兩)
甘草(三兩炙)
右五味以水一斗煮取三升去滓温服一升日三
服
腹滿不减减不足言當須下之宜大承氣湯
(註)腹滿時减時滿虚滿也腹滿常常而滿實滿也腹
滿不减减不足言謂腹滿不减雖减不過稍减不
足言减也虚滿當温實滿當下故宜大承氣湯下
之此治實滿之法也
(集註)尤怡曰减不足言謂雖减而不足云减所以形其
滿之至也故宜大下所謂中滿者瀉之於内也
大承氣湯方(見前痙病中)
病者腹滿按之不痛為虚痛者為實可下之舌黃未下
者下之黃自去
(註)前條腹滿以時减時不减别虚實此條腹滿以痛
不痛辨有餘不足也腹滿按之不痛為虚虚者脾
虚也可温之則當與厚朴生薑甘草半夏人参湯
也按而痛者為實實者胃實也可下之當與大承
氣湯胃實者舌胎必黃若未下者下之黃胎自去
也
(集註)趙良曰腹滿亦有属實實則非虚寒也明矣豈概
以温藥治之乎故有試之之法在痛與不痛之分
虚實較然矣盖胃實必熱熱蒸必舌黃下其實熱
舌黃不自已乎有此一辨并虚者愈審已
魏荔彤曰無形之虚氣作痞塞則按之無物何痛
之有倘挟有形之實物為患如宿食在胃疝氣在
少腹等是也按之有物阻碍於藏腑之側焉有不
痛者乎是於按之痛否以决其虚實之法也
病者痿黃躁而不渴胸中寒實而利不止者死
(按)躁而不渴當是燥而不渴文始通順胸中寒實當
是胃中寒實若是胸中寒實如何曰下利不止者
死皆是傳寫之譌
(註)病者面色痿黃若口燥而渴者熱實也今痿黃口
燥不渴寒實也寒實者當不下利若下利是寒虚
也今下利不止乃寒虚胃氣下脱故死也
(集註)程林曰痿黃者脾胃病也見燥而渴者為熱不渴
者為寒病人既痿黃又兼下利不禁則脾氣衰絶
故死
李彣曰下利若燥而渴者為熱陽氣尚存猶為可
治今燥而不渴胃中寒邪盛也若利不止則隂盛
陽衰氣下脱矣故死
夫瘦人繞臍痛必有風冷糓氣不行而反下之其氣必
衝不衝者心下則痞
(註)此承上條寒實證誤以寒藥下之之義也瘦人形
氣虚弱難禦外邪若繞臍痛必有風冷傷胃致令
糓氣不行也繞臍疼痛雖属實邪但因風冷則為
寒實醫者當温而行之今反以寒藥下之其風冷
之邪若上虚則氣上衝中虚則痞結心下理必然
也
(集註)尤怡曰瘦人蔵虛氣弱風冷易入入則糓氣留滯
不行繞臍疼痛有似裏實而實為虚冷是宜温藥
以助脾之行乃反下之糓出而風冷不與俱出正
乃益虚邪乃無制勢必上衝若不衝者心下則痞
寸口衇弦者即脇下拘急而痛其人嗇嗇惡寒也
(註)此詳申首條兩胠疼痛属寒之義也寸口衇弦即
首條之弦也脇下拘急而痛即首條之兩胠疼痛
也何以知其為寒也然必其人有陽虚嗇嗇惡寒
之證始為肝寒而痛也即有腹滿亦當溫之可也
(集註)程林曰弦肝衇隂也肝衇循脇裏寒主收引故脇
下拘急而痛以寒勝於内而陽氣不行於外故外
亦嗇嗇而惡寒也
夫中寒家喜欠其人清涕出發熱色和者善嚏
(註)中寒家謂素有中寒病之人也前以時減辨腹滿
之中寒又以惡寒辨脇痛之中寒此以喜欠清涕
出而辨心胸之中寒也欠者呵欠也夫人欲睡喜
欠者隂引陽入也睡覺喜欠者陽引隂出也今中
寒喜欠者是隂盛引陽也年老之人清涕出者是
陽虚也遇寒之人清涕出者是寒盛也今中寒而
清涕出者是陽氣虚寒也若發熱色和者非為中
寒也乃為外寒所搏雖有清涕出亦因善嚏而出
也
中寒其人下利以裏虛也欲嚏不能此人肚中寒(一云痛)
(註)上條以喜欠清涕自出辨心胸之中寒此條以下
利欲嚏不能嚏而辨腹中寒也其人下利裏氣素
虚也欲嚏不能嚏何以知此人腹中寒也蓋噴嚏
者雷氣之義也其人内陽外隂陽氣奮發而為嚏
也今欲嚏不能嚏是陽欲出而復留隂氣盛也故
知腹中寒也
(集註)沈明宗曰此脾經受寒現證也寒中太隂隂寒濕
盛陽虚不固其人下利但通多不足故為裏虚盖
陽和則嚏而欲嚏不能乃隂寒凝滯於裏所以肚
中病也
腹中寒氣雷鳴切痛胸脇逆滿嘔吐附子粳米湯主之
(註)腹中切痛寒也腹中雷鳴氣也腹中寒氣故雷鳴
切痛而胸脇逆滿者腸胃之外寒氣為之也腹痛
雷鳴嘔吐者腸胃之中寒氣為之也主之以附子
粳米湯勝寒氣和内外此治腹中寒之法也
附子粳米湯方
附子(一枚炮)半夏(半升)
甘草(一兩)大棗(十枚)
粳米(半升)
右五味以水八升煮米熟湯成去滓温服一升日
三服
心胸中大寒痛嘔不能飲食腹中寒上衝皮起出見有
頭足上下痛不可觸近大建中湯主之
(註)心胸中大寒痛謂腹中上連心胸大痛也而名大
寒痛者以有厥逆衇伏等大寒證之意也嘔逆不
能飲食者是寒甚拒格於中也上衝皮起出見頭
足者是寒甚聚結於外也上下痛不可觸近是内
而蔵腑外而經絡痛之甚亦由寒之甚也主之以
大建中湯蜀椒乾薑大散寒邪人参膠飴大建中
虚服後温覆令有微汗則寒去而痛止此治心胸
中寒之法也
大建中湯方
蜀椒(二合去汗)乾薑(四兩)
人参(二兩)
右三味以水四升煮取二升去滓内膠飴一升微
火煎取一升半分温再服如一爨頃可飲粥二升
後更服當一日食糜温覆之
寒氣厥逆赤丸主之
(按)此條之文之方必有簡脫難以為後世法不釋
赤丸方
茯苓(四兩)半夏(四兩洗一方用桂)
烏頭(二兩炮)細辛(一兩)
右四味末之真朱為色煉丸丸如麻子大先食酒
飲下三丸日再夜一服不知稍增之以知為度
痛而閉者厚朴三物湯主之
(註)腹滿而痛下利者用理中湯所以温其中也腹滿
而痛便閉者用厚朴三物湯所以開其下也
厚朴三物湯方
厚朴(八兩)大黃(四兩)
枳實(五枚)
右三味以水一斗二升先煮二味取五升内大黃
煮取三升温服一升以利為度
其衇數而緊乃弦状如弓弦按之不移衇弦數者當下
其寒衇緊大而遲者必心下堅衇大而緊者陽中有隂
可下之
(按)其衇數而緊乃弦狀如弓弦按之不移衇弦數者
之十九字當是衍文閱傷寒論辯衇法自知當下
其寒之四字當在必心下堅之下文義始屬
(註)衇緊大而遅者必心下堅鞕乃寒實也當下其寒
衇大而緊者陽中有隂也大者陽實緊者隂實也
故可下之
脇下偏痛發熱其衇緊弦此寒也宜温藥下之以大黃
附子湯
(按)脇下偏痛之偏字當是滿字必是傳寫之譌
(註)腹滿而痛脾實邪也脇下滿痛肝實邪也發熱若
衇數大胃熱實邪也今衇緊弦脾寒實邪也當以
温藥下之故以大黃附子湯下其寒實方中佐細
辛者以散其肝邪此下肝脾寒實之法也
(集註)尤怡曰脇下滿痛而衇緊弦隂寒成聚也雖有發
熱亦是陽氣被鬱所致是以非温不能已其寒非
下不能去其結故曰宜以温藥下之
大黃附子湯方
大黃(三兩)附子(三枚炮)
細辛(二兩)
右三味以水五升煮取二升分温三服若強人煮
取二升半分温三服服後如人行四五里進一服
病腹滿發熱十日衇浮而數飲食如故厚朴七物湯主
之
(註)病腹滿裏證也發熱裏熱也然十日衇浮而數表
熱亦未已也飲食如故胃熱能消糓也因胃熱裏
實表熱發熱故用厚朴七物湯表裏均觧腹滿發
熱兩除也此桂枝湯小承氣湯之複方也
(集註)程林曰腹滿者内有實熱也十日衇尚浮而數浮
為在表表熱邪未已故發熱數為在裏裏熱能消
糓故飲食如故與此方蕩腹滿而除表熱夫表裏
俱實當先觧表乃可攻裏今表邪微而裏邪甚故
用承氣桂枝二湯相合以和表裏如傷寒之用大
柴胡此其義也
厚朴七物湯方
厚朴(半觔)甘草三(兩)
大黃(二兩)大棗(十枚)
枳實(五枚)桂枝(二兩)
生薑(五兩)
右七味以水一斗煮取四升温服八合日三服
嘔者加半夏五合
下利去大黃
寒多者加生薑至半觔
按之心下滿痛者此為實也當下之宜大柴胡湯
(按)按之心下滿痛之下當有有潮熱之三字若無此
三字則不當與大柴胡湯是必傳寫之遺
(註)按之心下滿痛有潮熱者此為表裏俱實當下之
宜大柴胡湯兩觧之此二治皆下實滿之法也
大柴胡湯方
柴胡(半觔)黃芩(三兩)
芍藥(三兩)半夏(半觔洗)
枳實(四枚炙)大黃(二兩)
大棗(十二枚)生薑(五兩)
右八味以水一斗二升煮取六升去滓再煎温服
一升日三服
腹痛衇弦而緊弦則衛氣不行即惡寒緊則不欲食邪
正相搏即為寒疝遶臍痛苦發則白汗出手足厥冷其
衇沉緊者大烏頭煎主之
(按)此條衇重出下條有證無衇其衇沉緊者之五字
當在下條裏急之下然衇弦而緊是勁急之甚當
属寒疝之重者其白汗之白字當是自字下條其
衇沉緊是裏痛之衇當属寒疝之輕者必是傳寫
之譌
(註)疝病犯寒即發故謂之寒疝也其病發則繞臍少
腹急痛惡寒汗出手足厥冷不欲飲食衇弦而緊
主急主痛此寒疝應有之證衇也主之烏頭煎者
是專以破邪治標為急虚實在所不論故曰強人
服七合弱人服五合也
烏頭煎方
烏頭(大者五枚熬去皮不㕮咀)
右以水三升煮取一升去滓内蜜二升煎令水氣
盡取二升強人服七合弱人服五合不差明日更
服不可一日再服
寒疝腹中痛及脇痛裏急者當歸生薑羊肉湯主之
(按)脇痛裏急之下當有上條其衇沈緊四字
(註)寒疝腹中痛及脇痛裏急衇見沉緊較之繞臍苦
痛輕矣且無惡寒汗出手足厥冷故不用烏頭煎
之大温大散而用當歸生薑羊肉湯養正為本散
寒為次此治寒疝之和劑也服烏頭煎病勢退者
亦當與之
(集註)李彣曰疝属肝病肝蔵血其經布脇肋腹脇并痛
者血氣寒而凝澁也當歸通經活血生薑温中散
寒裏急者内虚也用羊肉補之内經云形不足者
温之以氣精不足者補之以味是也
沈明宗曰按此連衝衇為疝治當温補也肝木受
邪乘脾則腹中痛本經之氣不舒故脇亦痛連及
衝衇則裏急矣所以當歸補養衝任而散風寒羊
肉温補榮衛之氣脾邪散而痛自止方後云痛而
多嘔乃肝氣上逆臨胃故加橘术補之
當歸生薑羊肉湯方
當歸(三兩)生薑(五兩)
羊肉(一觔)
右三味以水八升煮取三升温服七合日三服若
寒多者加生薑成一觔痛多而嘔者加橘皮二兩
白术一兩加生薑者亦加水五升煮取三升二合
服之
寒疝腹中痛逆冷手足不仁若身疼痛灸刺諸藥不能
治抵當烏頭桂枝湯主之
(按)抵當二字衍文也
(註)寒疝腹中痛逆冷手足不仁身體疼痛此疝之寒
重者也灸刺諸藥不能取效則急以烏頭煎加桂
枝湯五合以觧内外之盛寒也
(集註)徐彬曰起於寒疝腹痛而至逆冷手足不仁則陽
氣大痺加以身疼痛榮衛俱不和更灸刺諸藥不
能治是或攻其外或攻其内邪氣牽制不服也故
以烏頭攻寒為主而合桂枝全湯以和榮衞所謂
七分治裏三分治表也
烏頭桂枝湯方
烏頭(一枚)
右一味以蜜二觔煎减半去滓以桂枝湯五合觧
之令得一升初服二合不知即服三合又不知復
加至五合其知者如醉状得吐者為中病
(方觧)以桂枝湯五合觧之者溶化也令得一升謂以烏
頭所煎之蜜五合加桂枝湯五合溶化令得一升
也不知不效也又不知又不效也其知者已效也
如醉状外寒方散得吐者内寒已伸故為中病也
問曰人病有宿食何以别之師曰寸口衇浮而大按之
反濇尺中亦微而濇故知有宿食大承氣湯主之
(按)尺中亦微而濇之微字當按傷寒論作大字是
(註)宿食病即今之傷食病也謂食隔宿不化也人病
腹滿而痛何以别之為宿食也寸口衇浮而大按
之反濇謂按且大且濇且有力也關上尺中亦然
大濇有力為實而不利故知有宿食也當下之宜
大承氣湯
衇數而滑者實也此有宿食下之愈宜大承氣湯
(註)腹滿而痛衇數而滑者實也此有宿食故當下之
(集註)李彣曰滑者水榖之氣勝也若滑而兼數則實熱
已入胃府矣故云有宿食可下之
下利不欲食者有宿食也當下之宜大承氣湯
(註)初下利不欲食者是傷食惡食不欲食也久下利
不欲食者是傷脾不能食也今初下利即不欲食
以有宿食故也當下之宜大承氣湯無疑矣
(集註)沈明宗曰此傷食而致下利也驟傷宿食停滯胃
中壅遏升降之機不轉腸中水糓不分而下奔則
利宿食在胃故不欲食必當攻去宿食利得止而
欲食故宜大承氣湯
宿食在上脘當吐之宜瓜蒂散
(註)胃有三脘宿食在上脘者隔間痛而吐可吐不可
下也在中脘者心中痛而吐或痛不吐可吐可下
也在下脘者臍上痛而不吐不可吐可下也今食
在上脘故當以瓜蒂散吐之也
瓜蒂散方
瓜蒂(一分熬黃)赤小豆(一分煮)
右二味杵為散以香豉七合煮取汁和散一錢匕
温服之不吐者少加之以快吐為度而止亡血及
虚者不可與之
衇緊如轉索無常者有宿食也
(註)轉索無常緊衇之狀也若浮緊傷寒沉緊冷痛冷
犯胃脘榖氣不行故曰有宿食也
衇緊頭痛風寒腹中有宿食不化也(一云寸口衇緊)
(註)衇緊頭痛是外傷風寒病也衇緊腹痛是内傷宿
食病也
(集註)李彣曰按此衇與證似傷寒而非傷寒者以身不
疼腰脊不強故也然衇緊亦有辨浮而緊者為傷
寒沉而緊者為傷食甲乙經曰人迎緊甚傷於寒
氣口緊甚傷於食則寒與食又以左右手為辨已是
以知腹中有宿食不化也
五藏風寒積聚病衇證并治第十一
肺中風者口燥而喘身運而重冒而腫脹
(按)身運而重當是頭運而身重冒而腫脹當是冒風
而腫脹始與文義相合此必傳寫之譌可知
(註)肺主氣外合皮毛肺中風邪風傷氣則津結不行
故口燥風傷肺則氣逆上壅故喘咳頭運而身重
者氣傷而力乏也冒風而腫脹者皮傷風水也
(集註)李彣曰肺主氣風邪中之則氣壅而津液不行故
口燥氣逆而呼吸不利故氣喘也
肺中寒吐濁涕
(註)肺中寒邪胸中之陽氣不治則津液聚而不行故
吐濁涎如涕也
(集註)李彣曰五液入肺為涕肺合皮毛開竅於鼻寒邪
從皮毛而入於肺則肺竅不利而鼻塞涕唾濁涎
壅遏不通吐出於口也
肺死藏浮之虛按之弱如蔥葉下無根者死
(註)肺中風寒之邪衇若見浮之極虚按之弱如蔥葉
之空下無根者乃肺藏之死衇也以下五藏俱言
浮者是明外中之邪應得之衇也
(集註)程林曰真肺衇至如以毛羽中人膚非浮之虚乎
蔥葉中空按之弱如蔥葉下又無根則浮毛虚弱
是無胃氣也此真藏已見故死
肝中風者頭目瞤兩脇痛行常傴令人嗜甘
(註)肝主風外合於筋肝中風邪風勝則動故頭目瞤
動也兩脇肝之部肝受病故兩脇痛也風傷筋故
行常傴僂也肝苦急欲甘緩之故令人嗜甘也
(集註)徐彬曰高巔之上惟風可到風性動摇故頭目瞤
動肝衇上貫膈今脇肋有邪故痛肝主筋風勝則
筋急故傴人以脾胃為主木邪甚而土負甘益脾
嗜甘所以自救也
肝中寒者兩臂不舉舌本燥喜太息胸中痛不得轉側
食則吐而汗出也
(按)兩臂不舉舌本燥二句而汗出三字文義不属必
是錯簡不釋
(註)肝性條達氣行於胸側肝中寒邪故有氣抑不伸
喜太息氣滯不行痛不得轉側也食則吐亦寒邪
上逆也
肝死藏浮之弱按之如索不来或曲如蛇行者死
(註)肝中風寒之邪若衇見浮之極弱按之不弦是失
其肝之本衇也今按之如索不来曲如蛇行而去
夫索曲蛇行去而不来非皆肝藏之死衇乎
(集註)周揚㑓曰按之如索則弦緊俱見衇有来去乃隂
陽往復之理今曰不来但去是無胃氣也否則真
氣將散出入強勉有委而不前屈且難伸之狀故
曲如蛇行也
肝着其人常欲蹈其胸上先未苦時但欲飲熱旋覆花
湯主之
(按)旋覆花湯主之六字與肝着之病不合當是衍文
(註)肝着者為肝氣着而不行致胸痞塞不快也故其
人常欲按摩其胸以疏通其氣也其先未曾痞塞
苦時但欲飲熱者乃寒氣為病也
(集註)李彣曰肝主疎泄着則氣鬱不伸常欲人蹈其胸
上以舒其氣又以寒氣固結於中欲飲熱以勝其
寒也
心中風者翕翕發熱不能起心中饑食即嘔吐
(按)翕翕發熱中風之本證也不能起心中饑食即嘔
吐文義不屬必是錯簡不釋
心中寒者其人苦病心如噉蒜状劇者心痛徹背背痛
徹心譬如蠱注其衇浮者自吐乃愈
(註)其人苦病心如噉蒜状謂辛辣刺心之狀也劇者
心痛徹背背痛徹心謂心背相應而痛也譬如蠱
注謂似蟲之往来不已而痛也此皆心中寒邪之
證若其衇浮是心得本衇為寒邪上越之候故自
吐則邪去乃愈也
(集註)徐彬曰寒則為隂邪外束之則火内鬱故如噉蒜
状其似辣而非痛也劇則邪盛故外攻背痛内攻
心痛徹者相應也譬如蠱注状其綿綿不息若衇
浮是邪未結故自吐而愈
心傷者其人勞倦即頭面赤而下重心中痛而自煩發
熱當臍跳其衇弦此為心藏傷所致也
(按)其衇弦之弦字當是沉字沉為腎衇文義相屬必
是傳寫之譌
(註)心傷者謂心傷病之人也因其人勞倦則擾其心
心之陽盛於上故頭面赤也上盛則下虚故下重
而無力也心中痛自煩發熱當臍跳其衇沉腎乘
心傷之所致也
(集註)尤怡曰心傷者其人勞倦即頭面赤而下重盖心
虚者其陽易浮上盛者其下必虚也心中痛而自
煩發熱者心虚失養而熱動於中也當臍跳者心
虚於上而腎動於下也
邪哭使魂魄不安者血氣少也血氣少者屬於心心氣
虚者其人則畏合目欲眠夢遠行而精神離散魂魄妄
行隂氣衰者為癲陽氣衰者為狂
(按)隂氣衰者為癲之癲字當是狂字陽氣衰者為狂
之狂字當是癲字内經曰重隂者癲重陽者狂必
是傳寫之譌
(註)邪哭謂心傷之人無故而哭也邪哭則使人魂魄
不安心之血氣少也血氣少而心虚則令人畏合
目欲眠則夢遠行此是精神離散魂魄妄行也心
之血隂也隂過衰則陽盛陽盛則為病狂也心之
氣陽也陽過衰則隂盛隂盛則病癲也
心死藏浮之實如丸豆按之益躁疾者死
(註)心中風寒之邪若衇見浮之極實如丸豆之狀按
之益勁躁疾亂動者乃心藏之死衇也
(集註)李彣曰難經云心衇浮大而散若浮之實如麻豆
按之益躁疾則真藏衇見胃氣全無故死内經云
真心衇至堅而搏如尋薏苡子累累然即如麻豆
意可與此同參
脾中風者翕翕發熱形如醉人腹中煩重皮目瞤瞤而
短氣
(按)脾缺中寒之文必是簡脫
(註)脾中風邪翕翕發熱中風之本證也形如醉人亦
風熱攘亂於中應有之證也腹中不快而煩身體
懈惰而重皮目瞤瞤動而氣短皆脾經證也
(集註)李彣曰風屬陽邪而氣疎泄形如醉人言其面赤
而四肢軟也風氣内擾故腹中煩重皮目上下眼
胞也
脾死藏浮之大堅按之如覆杯潔潔状如摇者死
(註)脾中風寒之邪若衇見浮之大堅失其和緩按之
状如覆杯高章明潔有力如摇乃脾藏之死衇也
(集註)李彣曰衇弱以滑是有胃氣浮之大堅則胃氣絶
真藏衇見矣覆杯則内空潔潔者空而無有之象
也状如摇者衇躁疾不寧氣將散也故死
趺陽衇浮而濇浮則胃氣強濇則小便數浮濇相搏大
便則堅其脾為約麻子仁丸主之
(按)此條當在腹滿篇中便難之下必是錯簡在此
(註)趺陽胃衇也若衇濇而不浮脾隂虚也則胃氣亦
不強不堪下矣今衇浮而濇胃陽實也則為胃氣
強脾隂亦虚也脾隂虚不能為胃上輸精氣水獨
下行故小便數也胃氣強約束其脾不化津液故
大便難也以麻仁丸主之養液潤燥清熱通幽不
敢恣行承氣者盖因衇濇終是虚邪也
(集註)徐彬曰脾約病用丸不作湯者取其緩以開結不
能驟傷元氣也要知人至脾約皆因元氣不充津
液不到所致耳
李彣曰趺陽胃衇也胃為水糓之海浮為陽衇故
胃氣強而能食小便數則津液亡故衇濇盖脾主
為胃行津液此以胃強脾弱約束津液不能四布
但輸膀胱致小便數而大便堅也麻子仁丸通幽
潤燥
麻子仁丸方
麻子仁(二升)芍藥(半觔)
枳實(一觔)大黃(一觔)
厚朴(一尺)杏仁(一升)
右六味末之煉蜜為丸梧子大飲服十丸日三以
知為度
腎着之病其人身體重腰中冷如坐水中形如水状反
不渴小便自利飲食如故病屬下焦身勞汗出衣裏冷
濕久久得之腰以下冷痛腹重如帶五千錢甘薑苓术
湯主之
(按)腎缺中風中寒二條必是簡脱
(註)腎着者謂腎為寒濕所傷着而不行之為病也腎
受寒濕故體重腰冷如坐水中雖形如水腫之状
反不渴而小便自利非水也乃濕也飲食如故以
病屬下焦腎而不屬中焦脾故也詢其所以得之
之由身勞汗出衣裏冷濕久久傷之也是以腰下
冷痛寒勝也腹重濕勝也如帶五千錢形容重着
之甚也以甘薑苓术湯補土以制水散寒以渗濕
也
(集註)尤怡曰其病不在腎之中藏而在腎之外府故其
治不在温腎以散寒而在燠土以勝水也
甘草乾薑茯苓白术湯方
甘草(二兩)白术(二兩)
乾薑(四兩)茯苓(四兩)
右四味以水五升煮取三升分温三服腰中即温
腎死藏浮之堅按之亂如轉丸益下入尺中者死
(註)腎中風寒之邪若見浮之極堅按之亂動有如轉
丸及下入尺中通然亂動皆腎死真藏之衇也
(集註)程林曰腎藏死浮之堅與内經辟辟如彈石曰腎
死同意皆堅之象也按之則亂如轉丸下入尺中
者此隂陽離决之状也故死以上真藏與内經互
有異同總之衇無胃氣現於三部中衇象形容不
一也
問曰三焦竭部上焦竭善噫何謂也師曰上焦受中焦
氣未和不能消榖故能噫耳下焦竭即遺溺失便其氣
不和不能自禁制不須治久則愈
(註)三焦竭部者謂三焦因虚竭而不各歸其部不相
為用也上焦受氣於中焦下焦生氣於中焦互相
為用則為和也若中焦虚竭不能消化水榖糓氣
不受則上焦不相為用而失和也失和則榖氣鬱
而不宣故善噫也下焦虚竭不能供升生之氣於
中焦則失和也失和則腎氣獨沉自不能禁故前
遺溺而後失便也不湏治久則愈在善噫可也若
遺溺失便未有不治能愈者恐是錯簡
(集註)程林曰竭虚也本經云三焦不歸其部上焦不歸
者噫而酢吞中焦不歸者不能消榖引食下焦不
歸者則遺溲上焦胃上口也中焦脾也脾善噫脾
不和則食息廹逆於胃口而為噫也經云膀胱不
約為遺溺因氣不和則溲便不約故遺失而不能
自禁制也
師曰熱在上焦者因欬為肺痿熱在中焦者則為堅熱
在下焦者則尿血亦令淋秘不通大腸有寒者多鶩溏
有熱者便腸垢小腸有寒者其人下重便血有熱者必
痔
(註)熱在上焦者萹中所謂肺痿吐涎沫也熱在中焦
者篇中所謂腹滿堅痛也熱在下焦者篇中所謂
小便淋瀝也其外大腸有寒者多清澈鶩溏即下
利溏瀉也有熱者便稠粘腸垢即下利膿血也小
腸有寒者下重便血即結隂便血也有熱者熱流
于大腸蓄于肛門必病痔也
(集註)徐彬曰小腸為受盛之官與心為表裏丙小腸也
挟火以濟隂而隂不滯挟氣以化血而血歸經有
寒則氣不上通而下重血無主氣而妄行矣直腸
者大腸之頭也門為肛小腸有熱則大腸傳導其
熱而氣結於肛門故痔痔者滯其丙小腸之熱於
此也
問曰病有積有聚有䅽氣何謂也師曰積者藏病也終
不移聚者腑病也發作有時展轉痛移為可治䅽氣者
脇下痛按之則愈復發為䅽氣諸積大法衇来細而附
骨者乃積也寸口積在胸中微出寸口積在喉中關上
積在臍傍上關上積在心下微下關積在少腹尺中積
在氣衝衇出左積在左衇出右積在右衇兩出積在中
央各以其部處之(䅽作漀觧見首篇)
(註)病有積有聚有漀氣當别之也積者藏病無時不
有不移其處也聚者腑病發作有時展轉痛移也
為可治謂腑病易治也漀氣者飲積脇下痛也按
之則止不按復痛以水氣得按暫散故痛暫止也
此即其證而言之然諸積大法尤當以診候之也
衇来沉伏附骨而細者乃諸積之證也若見兩寸
積在胸中也微出近魚際積在喉中也兩關積在
臍傍也上關近寸積在心下也微下近尺積在少
腹也尺中積在氣衝也衇出左積在左衇出右積
在右衇兩出謂左右俱見積在中央也各以其部
之處而診積之所在也
(集註)徐彬曰積者跡也病氣之屬隂者也藏屬隂兩隂
相得故不移不移者有專痛之處而無遷改也聚
則如市井之物偶聚而已病氣之屬陽者也府屬
陽兩陽相比則非如隂之凝故寒氣感則發否則
已所謂有時也既無定着則痛無常處故展轉痛
移其根不深故比積為可治也
李彣曰積為藏病深入在裏故衇細而附骨也寸
關尺上下左右别積病之所在皆指細而附骨之
部分即内經前以候前後以候後上竟上者胸喉
中事也下竟下者少腹腰股膝脛足中事也
驚悸吐衄下血胸滿瘀血病衇證并治第十二
寸口衇動而弱動即為驚弱則為悸
(註)寸口通指三部也衇動而弱主驚悸病也動即為
驚以驚為外觸而動也弱即為悸以悸為内生而
怯也
(集註)徐彬曰驚為外邪襲心故其寸口衇動動者衇来
亂動也悸乃神不自主故其寸口衇弱弱者衇沉
無力也邪之所襲因心之虚故驚悸並見
李彣曰此寸口衇兼三部而言盖驚自外至者也
驚則氣亂故衇動而不寧悸自内惕者也悸因中虛
故衇弱而無力
師曰夫衇浮目睛暈黃衄未止暈黃去目睛慧了知衄
今止
(註)浮衇主陽主表若目睛清潔主陽表病也目睛暈
黃主血衇病也蓋以諸衇絡於目而血熱則赤血
瘀則黃今目睛黃暈知其衄未止也若黃暈去目
睛慧了知其衄已止故曰衄今止也
又曰從春至夏衂者太陽從秋至冬衂者陽明
(註)衄血陽絡傷也下血隂絡傷也太陽主外春夏主
外故從春至夏衄血屬太陽也陽明主内秋冬主
内故從秋至冬衄血屬陽明也
(集註)李彣曰衄血出於鼻手太陽經上䪼抵鼻目下為
䪼足太陽經從巔入絡腦鼻與腦通手陽明經挟
鼻孔足陽明經起鼻交額中四經皆循鼻分故皆
能致衄太陽行身之表經云太陽為開是春生夏
長陽氣在外有開之義故春夏衄者太陽陽明行
身之裏經云陽明為闔是秋斂冬藏陽氣在内有
藏之義故秋冬衄者陽明
尤怡曰少陽之衇不入鼻額故不主衄
衄家不可汗汗出必額上陷衇緊急直視不能眴不得
眠
(註)衄該吐血而言也衄血吐血之家隂已亾矣若發
其汗汗出液竭諸衇失養則額角上陷中之衇為
熱所灼緊且急也目直視目瞪不轉睛也不能眴
目睫不合也亦為熱灼其衇引縮使然也不得眠
陽氣不能行於隂也凡此之病皆陽盛隂微之危
證故衄家慎不可汗也
(集註)趙良曰足太陽經主表上巔入額貫目睛衄則在
上絡衇之血已脫若更發汗是重竭津液津液竭
則衇枯故額上陷中衇緊而急牽引其目視不能
合也無血隂虚故不得眠
病人面無血色無寒熱衇沉弦者衄衇浮弱手按之絶
者下血煩欬者必吐血
(按)衇沉當是衇浮衇浮當是衇沉文義始屬必傳寫
之譌
(註)赤色血色也面無血色謂面白之人純白而無赤
面黃之人純黃而不紅也人有恐怖則面色脫白
其状驚駭人有愧心乍白乍紅其状惶怯今無故
而面無血色則可知非驚愧致氣亂血散也且無
寒熱病又可知非虚損不生血少血也既非血散
又非血少當詢之病人必有失血之故診之於衇
必有吐衄下血之因衄吐屬陽故衇見浮弦按之
必芤榮血空也下血屬隂衇見沉弱按之欲絶榮
氣微也且衇色如斯而證兼煩欬是病在心肺故
必吐血也
夫吐血欬逆上氣其衇數而有熱不得卧者死
(註)吐血欬逆肺大傷也上氣肺無降也衇數有熱火
爍肺金也不得卧者陽不入隂故曰死也
(集註)趙良曰衇數有熱陽獨勝也不能卧隂已絶也隂
既絶陽豈獨生耶故死若得卧者隂未絶未可言
死
程林曰吐血欬逆上氣則肺藏傷矣衇數則虚熱
不去火来刑金矣隂血消亡故不得卧死可必矣
夫酒客欬者必致吐血此因極飲過度所致也
(註)酒性大熱潰衇傷經極飲過度必致欬𠻳吐血也
(集註)徐彬曰此言吐血不必由於氣不攝血亦不必由
於隂火熾盛其有酒客而致欬則肺傷已極又為
欬所擊動必致吐血故曰極飲過度所致則治之
者當以清酒熱為主也
亡血不可發其表汗出則寒慄而振
(註)凡失血之後血氣未復為亾血也皆不可發汗失
血之初固屬陽熱亡血之後熱随血去熱雖消而
氣逐血虚陽亦微矣若發其汗則陽氣衰微力不
能支故身寒噤慄而振振聳動也發隂虚之汗汗
出則亡隂即發吐衄之汗也故見不得眴不得眠
亡隂之病也發陽虚之汗汗出則亡陽即發亡血
之汗也故見寒慄而振亡陽之病也
(集註)李彣曰奪血者無汗以汗與血俱屬心液血亡液
竭無復餘液作汗也今又發表則隂虚且更亡陽
表間衞氣虚極故寒慄而振
吐血不止者栢葉湯主之
(註)吐血之病熱傷陽絡當清其熱勞傷陽絡當理其
損今以栢葉湯温散之品而治吐血不止者則必
是熱伏隂分用此宣發使熱行陽分血不為熱所
廹則自止矣
栢葉湯方
栢葉乾薑(各三兩)
艾(三把)
右三味以水五升取馬通汁一升合煮取一升分
温再服
(集觧)程林曰神農經云栢葉主吐血乾薑主唾血艾葉
主吐血馬通者白馬尿也凡尿必達洞腸乃出故
曰通亦微温止吐血四味皆辛温行陽之品使血
歸經遵行隧道而血自止故吐血不止以栢葉湯
主之也
心氣不足吐血衄血瀉心湯主之
(按)心氣不足二字當是有餘二字若是不足如何用
此方治之必是傳寫之譌
(註)心氣有餘熱盛也熱盛而傷陽絡廹血妄行為吐
為衄故以大黃黃連黃芩大苦大寒直瀉三焦之
熱熱去而吐衄自止矣
瀉心湯方
大黃(二兩)黃連
黃苓(各一兩)
右三味以水三升煮取一升頓服之
病人胸滿唇痿舌青口燥但欲潄水不欲嚥無寒熱衇
微大来遲腹不滿其人言我滿為有瘀血
(註)表實無汗胸滿而喘者風寒之胸滿也裏實便濇
胸滿煩熱者熱壅之胸滿也面目浮腫胸滿喘不
得卧者停飲之胸滿也呼吸不快胸滿太息而稍
寬者氣滯之胸滿也今病人無寒熱他病惟胸滿
唇痿舌青口燥潄水不欲嚥乃瘀血之胸滿也唇
舌血華之處也血病不榮故痿瘁色變也熱在血
分故口燥潄水不欲嚥也衇微大来遲隂凝之證
則當腹滿今腹不滿詢之其人言我滿在胸不在
腹也與上如是之證推之為有瘀血也
病者如熱狀煩滿口乾燥而渴其衇反無熱此為隂伏
是瘀血也當下之
(註)此承上文互詳證衇以明其治也如熱狀即所謂
心煩胸滿口乾燥渴之熱證也其人當得數大之
陽衇今反見沉伏之隂衇是為熱伏於隂乃瘀血
也血瘀者當下之宜桃核承氣抵當湯丸之類也
(集註)李彣曰血瘀内無實熱故外證但如熱状而其衇
不數疾反無熱也煩滿者血瘀經氣不舒燥渴者
血瘀津液不布血屬隂瘀則衇伏于内故為隂伏
當下之以去瘀生新也
下血先便後血此遠血也黃土湯主之下血先血後便
此近血也赤小豆當歸散主之
(註)先便後血此遠血也謂血在胃也即古之所謂結
隂今之所謂便血也先血後便此近血也謂血在
腸也即古之所謂腸澼為痔下血今之所謂蔵毒
腸風下血也一用黃土湯以治結隂之血從温也
一用赤小豆當歸散以治蔵毒之血從清也
(集註)趙良曰腸胃陽明經也以下血言胃居大腸之上
若聚於胃必先便後血去肛門遠故曰遠血若聚
大腸去肛門近故曰近血故治遠血黃土湯主之
治近血赤小豆當歸散主之
黃土湯方
甘草乾地黃
白术附子(炮)
阿膠黃芩(各三兩)
竈中黃土(半觔)
右七味以水八升煮取三升分温二服
赤小豆當歸散(方見狐惑)
寸口衇弦而大弦則為減大則為芤減則為寒芤則為
虚寒虚相擊此名曰革婦人則半産漏下男子則亡血
(註)詳見傷寒辨衇篇内不復釋
火邪者桂枝去芍藥加蜀漆牡蠣龍骨救逆湯主之
(按)此方是治火逆驚狂者與首條之衇動驚病不合
必是錯簡
桂枝救逆湯方
桂枝(三兩)甘草(二兩炙)
生薑(三兩)牡蠣(五兩熬)
龍骨(四兩)大棗(十二枚)
蜀膝(三兩洗去腥)
右為末以水一斗二升先煮蜀漆減一升内諸藥
煮取三升溫服一升
心下悸者半夏麻黃丸主之
(按)此方是治寒水心下悸者與首條之衇弱悸病不
合必是錯簡
半夏麻黃丸方
半夏麻黃(等分)
右二味末之煉蜜和丸小豆大飲服三丸日三服
御纂醫宗金鑑卷二十
