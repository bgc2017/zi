御纂醫宗金鑑卷四十七
編輯婦科心法要訣目錄
生育門
臨産
産室
擇收生婆
驚生
試胎弄胎
坐草
臨盆
交骨不開
開骨散
盤腸生
補中益氣湯
十全大補湯
萆蔴貼法
酥油潤法
難産
産後門
胞衣不下證治
奪命散
産門不閉證治
十全大補湯
血暈證治
清魂散
佛手散
醋漆薰法
惡露不下證治
失笑散
聖愈湯
惡露不絶證治
加味十全大補湯
佛手散
頭疼證治
芎歸湯
八珍湯
心胃痛證治
大巖蜜湯
玉燭散
腹痛證治
失笑散
香桂散
異功散
少腹痛證治
延胡索散
吳茱萸湯
五苓散
脇痛證治
延胡索散
四君子湯
八珍湯
腰痛證治
佛手散
加味六味地黃湯
徧身疼痛證治
趁痛散
加味四物湯
腹中塊痛證治
延胡索散
吳茱萸湯
筋攣證治
加味四物湯
八珍湯
傷食嘔吐證治
六君子湯
二陳湯
呃逆證治
丁香荳䓻散
茹橘飲
氣喘證治
参附煎
二味参蘇飲
浮腫證治
枳术湯
小調中湯
小調經散
茯苓𨗳水湯
發熱證治
加味四物湯
加味異功散
六君子湯
生化湯
四物湯
十全大補湯
八珍湯
當歸補血湯
参附湯
寒熱證治
柴胡四物湯
生化湯
更生散
自汗頭汗證治
當歸六黃湯
黃耆湯
参附湯
中風證治
十全大補湯
痙病證治
加味八珍湯
瘈瘲抽搐證治
加味八珍湯
不語證治
加味八珍湯
星連二陳湯
七珍散
八珍湯
二陳湯
御纂醫宗金鑑卷四十七
編輯婦科心法要訣目錄
生育門
臨産
産室
擇收生婆
驚生
試胎弄胎
坐草
臨盆
交骨不開
開骨散
盤腸生
補中益氣湯
十全大補湯
萆蔴貼法
酥油潤法
難産
産後門
胞衣不下證治
奪命散
産門不閉證治
十全大補湯
血暈證治
清魂散
佛手散
醋漆薰法
惡露不下證治
失笑散
聖愈湯
惡露不絶證治
加味十全大補湯
佛手散
頭疼證治
芎歸湯
八珍湯
心胃痛證治
大巖蜜湯
玉燭散
腹痛證治
失笑散
香桂散
異功散
少腹痛證治
延胡索散
吳茱萸湯
五苓散
脇痛證治
延胡索散
四君子湯
八珍湯
腰痛證治
佛手散
加味六味地黃湯
徧身疼痛證治
趁痛散
加味四物湯
腹中塊痛證治
延胡索散
吳茱萸湯
筋攣證治
加味四物湯
八珍湯
傷食嘔吐證治
六君子湯
二陳湯
呃逆證治
丁香荳䓻散
茹橘飲
氣喘證治
参附煎
二味参蘇飲
浮腫證治
枳术湯
小調中湯
小調經散
茯苓𨗳水湯
發熱證治
加味四物湯
加味異功散
六君子湯
生化湯
四物湯
十全大補湯
八珍湯
當歸補血湯
参附湯
寒熱證治
柴胡四物湯
生化湯
更生散
自汗頭汗證治
當歸六黃湯
黃耆湯
参附湯
中風證治
十全大補湯
痙病證治
加味八珍湯
瘈瘲抽搐證治
加味八珍湯
不語證治
加味八珍湯
星連二陳湯
七珍散
八珍湯
二陳湯
御纂醫宗金鑑卷四十七
編輯婦科心法要訣
生育門
臨産
妊娠臨産要安詳腹内雖疼切莫慌舒身仰卧容胎轉
静待生時不用忙
(註)妊娠月足臨産腹内如覺動轉疼痛湏要安詳莫
自慌亂舒體仰卧時時緩步使兒身轉正静以待
之至其生育之時自然順生不用忙也
産室
産室寒温要適時嚴寒酷熱總非宜夏要清凉冬要煖
病者醫人俱要知
(註)産室之内四時俱要寒温適中若太熱太寒均不
相宜夏月必湏清凉勿令炎熱致産母中暑暈迷
倘有其事不妨少與凉水以觧之冬月必湏温煖
勿令寒冷以致血凝難産當多備火爐使産母腰
背下身就火烘之此臨産之家及醫人皆當知之
者也
擇收生婆
臨産稳婆湏預擇老成歴練又精明無故莫教使手法
寬心寧耐待時生
(註)臨産之家必用收生婆湏預先擇老成歴練明白
經事之人無故切勿令其先使手法如試水探漿
等事但囑令寬心寧耐以待生時可也
驚生
人語喧譁産母驚心虚氣怯號驚生急湏止静休嘈雜
産母心安胎自寧
(註)産房之内不可多人人多則語聲喧譁産母之心
必驚驚則心氣虚怯至産時多致困乏號曰驚生
有如此者湏急急摒出只畱服役一二人使寂静
而無嘈雜之聲則母心始安安則其胎亦寧静矣
試胎弄胎
月數未足腹中痛痛定如常名試胎臨月腹痛腰不痛
或作或止名弄胎二者均非正産候但湏寧静莫疑猜
(註)妊娠八九個月時或腹中痛痛定仍然如常者此
名試胎宜養血以安其胎若月數已足腹痛或作
或止腰不痛者此名弄胎不宜輕動二者均非正
産之時切勿躁擾疑惑惟宜寧静以待其時
坐草
坐草湏知要及時兒身未順且遲遲若教産母用力早
逼胎不正悔難追
(註)凡産婦坐草最要及時不可太早若兒身未順寧
可遲遲寬心以待倘坐草太早非正産之時妄使
産母用力往往逼胎不正遂至横倒者有之雖悔
無及矣
臨盆
兒身轉順頂當門胞漿已破腹腰疼中指跳動榖道挺
臨盆用力送兒生
(註)凢兒之生自有其時時至則兒身轉順頭頂正當
産門胞漿大来腰重腹痛榖道挺迸産母中指中
節或本節跳動此方為正産之時方可臨盆用力
送兒自順生矣
交骨不開
交骨不開湏細審或因不足或初胎總宜開骨通隂氣
佛手龜板婦髮灰若因不足加参妙一服能令骨立開
(註)産婦交骨不開有因氣血不足者有因初次胎産
者二者均宜用開骨𣪚通其隂氣其方即佛手𣪚
加敗龜板與生過子女婦人頭髮也氣血不足者
加人参服之可使其骨立開
盤腸生
盤腸未産腸先出已産嬰兒腸不收頂貼萆麻服升補
腸乾潤以奶酥油
(註)妊娠婦人有盤腸生者臨産之時其腸先拖出及
兒已産下其腸有仍不收者湏以萆麻仁搗爛貼
扵頂心内服升補之劑如補中益氣湯或八珍十
全大補等湯加升麻以升補之其腸自收矣
補中益氣湯
十全大補湯(方俱見首卷)
難産
難産之由不一端胎前安逸過貪眠驚恐氣怯用力早
胞破血壅血漿乾
(註)妊娠難産之由非只一端或胎前喜安逸不耐勞
碌或過貪眠睡皆令氣滯難産或臨産驚恐氣怯
或用力太早則産母困乏難産或胞傷血出血壅
産路或胞漿破早漿血乾枯皆足以致難産臨證
之工不可不審也
産後門
胞衣不下證治
胞衣不下因初産用力勞乏風冷凝下血過多産路澁
血入胞衣腹脹疼急服奪命沒竭𣪚勿使冲心喘滿生
諭令穏婆隨胎取休驚産母莫教聞
(註)産婦胞衣不下者或因初産用力困乏風冷相干
致血瘀凝或因下血過多血枯産路乾澁或血入
胞衣脹滿疼痛皆能使胞衣不下均當急用奪命
𣪚即沒藥血竭二味為𣪚也免致上攻心胸脹滿
喘急為害不小且宜諭令穏婆隨胎取下莫使産
母聞之恐被驚則愈難下也
産門不閉證治
産門不閉由不足初産因傷必腫疼不足十全大補治
甘草湯洗腫傷平
(註)凢産後玉門不閉者多由氣血不足所致亦有因
初産傷重者必腫而疼也氣血不足者用十全大
補湯治之因傷腫痛者濃煎甘草湯洗之其腫傷
自平
十全大補湯(方見首卷)
血暈證治
清魂𣪚
産後血暈惡露少面脣色赤是停瘀惡露去多脣面白
乃属血脫不湏疑虚用清魂荆芥穗人参芎草澤蘭隨
腹痛停瘀佛手𣪚醋漆薰法總相宜
(註)産後血暈有因惡露去少内有停瘀上攻迷暈者
面脣必赤色有因去血過多血脱而暈者面脣必
色白血弱者宜用清魂𣪚即荆芥穗人参川芎甘
草澤蘭葉也若停瘀腹痛者用佛手𣪚二者俱宜
頻燒乾漆及用火燒鐡釘淬醋不時薰之
佛手𣪚(方見首卷)
惡露不下證治
惡露不下是何因風冷氣滯血瘀凝若還不下因無血
面色黃白不脹疼風冷血凝失笑𣪚去多聖愈補而行
(註)産後惡露不下有因風冷相干氣滯血凝而不行
者必腹中脹痛有因産時去血太多無血不行者
面色必黃白腹必不疼以此辨之血凝者用失笑
𣪚逐而行之無血者用聖愈湯補而行之
失笑𣪚
聖愈湯(方俱見首卷)
惡露不絶證治
惡露不絶傷任衝不固時時淋漓行或因虚損血不攝
或因瘀血腹中停審色汚淡臭腥穢虚補實攻要辨明
虚用十全加膠續瘀宜佛手補而行
(註)産後惡露乃裹兒汚血産時當隨胎而下若日久
不斷時時淋漓者或因衝任虚損血不收攝或因
瘀行不盡停畱腹内隨化隨行者當審其血之色
或汚濁不明或淺淡不鮮或臭或腥或穢辨其為
實為虚而攻補之虚宜十全大補湯加阿膠續斷
以補而固之瘀宜佛手𣪚以補而行之
十全大補湯
佛手𣪚(方俱見首卷)
頭疼證治
産後頭疼面黃白無表無裏血虚疼惡露不行兼腹痛
必因瘀血上攻冲逐瘀芎歸湯最效虚用八珍加蔓荆
(註)産後頭疼若面色黃白無寒熱身痛之表證又無
便秘之裏證則是因産後去血過多血虚頭痛也
若惡露不行兼腹痛者乃属瘀血上攻之痛也去
瘀以芎歸湯補虚以八珍湯加蔓荆子
八珍湯(方見首卷)
心胃痛證治
大巖蜜湯
心痛厥逆爪青白寒凝大巖蜜温行四物去芎加獨活
薑桂茱萸草遠辛因食惡食多嘔吐麯麥香砂入二陳
大便燥結小便赤兼熱飲冷玉燭攻
(註)産後心胃痛若四肢厥逆爪甲青白乃風冷寒凝
氣血滯澁宜用大巖蜜湯温以行之即生地當歸
赤芍獨活乾薑桂心吳茱萸甘草遠志細辛也若
因飲食停滯中脘作痛必惡食嘔吐宜二陳湯加
神麯麥芽木香砂仁若大便結硬小便赤澁渴欲
飲冷者乃内有實熱也宜玉燭𣪚攻之
玉燭𣪚(方見首卷)
腹痛證治
香桂𣪚
去血過多血虚痛去少壅瘀有餘疼傷食惡食多脹悶
寒入胞中見冷形血虚當歸建中治瘀壅失笑有竒功
傷食異功加查麯胞寒香桂桂歸芎
(註)産後腹痛若因去血過多而痛者為血虚痛若因
惡露去少及瘀血壅滯而痛者為有餘疼若因傷
食而痛者必惡食脹悶若因風寒乘虚入扵胞中
作痛者必見冷痛形狀血虚宜當歸建中湯血瘀
宜失笑𣪚傷食宜異功𣪚加山查神麯胞寒宜香
桂𣪚即佛手𣪚加桂心也
當歸建中湯
失笑散
異功散(方俱見首卷)
少腹痛證治
延胡索散
少腹痛微名兒枕硬痛尿利血瘀疼尿澁淋痛蓄水證
紅腫湏防㿉疝癃兒枕瘀血延胡𣪚歸芍蒲桂琥珀紅
蓄水湏用五苓𣪚㿉疝吴萸温𣪚行
(註)産後少腹痛其痛若微乃産時血塊未净名兒枕
痛若少腹堅硬小便利者為瘀血痛少腹硬而小
便不利淋澁脹痛者乃蓄水作痛若堅硬紅腫而
痛者湏防成㿉疝癃之證因兒枕瘀血者宜延胡
索散即當歸赤芍蒲黃肉桂琥珀紅花也因水蓄
者宜五苓𣪚若將成㿉疝癃者當以吴茱萸湯温
散之
吴茱萸湯(方見首卷)
五苓𣪚(方見三卷)
脇痛證治
脇痛瘀滯犯肝經左血右氣要分明血用延胡𣪚可治
氣宜四君加柴青去血過多属虚痛八珍加桂補其榮
(註)産後脇痛因氣血瘀滯干犯肝經在左多属血在
右多属氣血宜延胡索𣪚氣宜四君子湯加柴胡
青皮若因去血過多而痛者為虚痛宜八珍湯加
肉桂以補其榮血自愈
四君子湯
八珍湯(方俱見首卷)
腰痛證治
腰疼下注兩股痛風冷停瘀滯在經佛手𣪚加獨活桂
續斷牛膝桑寄生血多三隂傷氣血地黃桂附續杜尋
(註)産後腰疼下注兩股皆痛者乃産時風冷乘之瘀
血滯扵肝經宜用佛手𣪚加獨活肉桂續斷牛膝
防風桑寄生以温𣪚而行之若因去血過多三隂
經氣血虧損者則當用六味地黃湯加肉桂附子
續斷杜仲以温補之
佛手𣪚
六味地黃湯(方俱見首卷)
徧身疼痛證治
趁痛𣪚
産後身疼榮不足若因客感表先形趁痛𣪚用歸耆术
牛膝甘獨薤桂心血瘀面唇多紫脹四物秦艽桃沒紅
(註)産後徧身疼痛多因去血過多榮血不足或因風
寒外客必有表證二者俱宜用趁痛𣪚即當歸黃
耆白术牛膝甘草獨活薤白桂心也若面唇紫色
身脹痛者必是停瘀所致宜用四物湯加秦艽桃
仁沒藥紅花以行之
四物湯(方見首卷)
腹中塊痛證治
産後積血塊冲疼多因新産冷風乘急服延胡𣪚可逐
日久不𣪚血瘕成更有寒疝亦作痛吳萸温𣪚不湏攻
(註)産後腹中有塊堅硬攻痛多因新産之後風冷乘
虚而入以致瘀血凝結宜服延胡索𣪚以逐之若
遲久不𣪚必結成血瘕矣又有寒疝之證亦在少
腹中攻築而痛此属寒氣滯澁宜用吳茱萸湯温
𣪚其寒自愈不必攻也
吴茱萸湯(方見首卷)
筋攣證治
産後筋攣雞爪風血虧液損復乘風無汗養榮兼𣪚邪
四物柴瓜桂鈎藤有汗八珍加桂枝黃耆阿膠大補榮
(註)産後筋衇拘攣疼痛不能舒展俗名雞爪風皆由
産後血液虧損不能榮筋又被風乘故令拘攣疼
痛也無汗者宜扵養榮之中兼祛外邪用四物湯
加柴胡木瓜桂枝鈎藤若有汗者宜八珍湯加桂
枝黃耆阿膠以大補其榮血可也
四物湯
八珍湯(方俱見首卷)
傷食嘔吐證治
産後傷食心下悶惡食嘈雜吞吐酸六君查麯香砂共
嘔逆痰涎二陳煎
(註)産後過食肉麵傷扵飲食者必心胸飽悶惡聞食
氣懊憹嘈雜吞酸吐酸宜用六君湯加山查神麯
香附縮砂以補而消之若更嘔逆痰涎必是兼痰
兼飲宜二陳湯加減調治
六君子湯(見首卷)
二陳湯(見三卷)
呃逆證治
丁香豆䓻散
茹橘飲
産後呃逆胃虚寒丁香白䓻伏龍肝桃仁吴萸湯冲服
不應急將参附添熱渴面紅小便赤竹茹乾柿橘紅煎
(註)産後呃逆皆因氣血兩傷脾胃虛寒中焦之氣厥
而不順所致宜服丁香豆蔲𣪚即丁香白豆蔲伏
龍肝為末也用桃仁吴茱萸煎湯冲服如不效當
以参附湯峻補之若發熱面紅小便赤色属熱實
者宜用竹茹乾柿橘紅煎服之名茹橘飲
氣喘證治
二味参蘇飲
産後氣喘為危候血脫氣散参附煎敗血上攻面紫黑
二味参蘇奪命痊
(註)産後氣喘極危證也因下血過多榮血暴竭衛氣
無倚孤陽上越宜驟補其氣用参附煎湯不時飲
之若因惡露不行敗血上攻扵肺而喘者必面色
紫黑宜奪命𣪚下瘀瘀去喘自定虚者参蘇飲即
人参一兩為末蘇木二兩煎湯冲服也
浮腫證治
枳术湯
小調中湯
産後腫分氣水血輕浮脹滿氣之形水腫喘嗽小便澁
皮如熟李血之情氣腫枳术湯最效水腫茯苓𨗳水靈
血腫調中歸芍木茯陳煎冲小調經歸芍珀麝辛桂沒
理氣調榮瘀血行
(註)産後浮腫由扵敗血乘虚流入經絡血化為水故
令浮腫然有氣腫水腫之别不可不辨也若輕虚
浮腫心胸脹滿者因素有水飲所作名曰氣分也
宜用枳术湯即枳實白术煎湯服之若喘嗽小便
不利者則為水腫宜茯苓𨗳水湯利之若皮如熟
李或徧身青腫者則為血分宜小調中湯治之其
方即當歸白芍藥白术茯苓陳皮煎湯冲小調經
𣪚服之即當歸赤芍琥珀麝香細辛肉桂心沒藥
也
茯苓𨗳水湯(方見三卷)
發熱緫括
産後發熱不一端内傷飲食外風寒瘀血血虚與勞力
三朝蒸乳亦當然隂虚血脫陽外𣪚攻補温凉細細參
(註)産後發熱之故非止一端如食飲太過胸滿嘔吐
惡食者則為傷食發熱若早起勞動感受風寒則
為外感發熱若惡露不去瘀血停留則為瘀血發
熱若去血過多隂血不足則為血虛發熱亦有因
産時傷力勞乏發熱者三日蒸乳發熱者當詳其
有餘不足或攻或補或用凉藥正治或用温熱反
治要在臨證細細恭考也
發熱證治
加味四物湯
加味異功𣪚
生化湯
産後發熱多血傷大法四物加炮薑頭疼惡寒外感熱
四物柴胡䓤白良嘔吐脹悶傷食氣異功查麯厚朴薑
脾不化食六君子瘀血腹痛生化湯當歸川芎丹参共
桃仁紅花炮乾薑
(註)産後發熱多因隂血暴傷陽無所附大法宜四物
湯加炮薑從隂引陽為正治若頭疼惡寒而發熱
者属外感不當作傷寒治惟宜用四物加柴胡葱
白服之若嘔吐脹悶属傷食若倦怠氣乏者属傷
氣宜用異功𣪚加山查神麯厚朴生薑治之若因
脾虛不能化食而停食發熱者宜六君子湯若因
瘀血發熱者必兼腹痛宜用生化湯即當歸川芎
丹参桃仁紅花薑炭也
六君子湯
異功𣪚
四物湯(方俱見首卷)
勞力發熱用十全氣血兩虛八珍痊血脫躁熱補血效
虛陽外越参附煎
(註)産後發熱因産時用力勞乏者宜十全大補湯氣
血兩虚者八珍湯去血過多血脫煩躁乾渴面赤
而熱者宜當歸補血湯若隂血暴脫孤陽無附而
外越發熱者急進参附湯遲則必大汗大喘是陽
欲亡雖藥必無救矣
十全大補湯
八珍湯
當歸補血湯(方俱見首卷)
寒熱緫括
寒熱往来逓更换乍寒乍熱時熱寒寒熱似瘧按時發
壮熱憎寒熱畏寒
(註)産後寒熱名既不同其證亦異當先明辨之如曰
寒熱往来者謂寒去熱来熱去寒来逓相更换也
曰乍寒乍熱者謂有時寒有時熱寒熱無定時也
曰寒熱似瘧者謂或先寒後熱或先熱後寒一定
不移至其時而始作也曰壮熱憎寒者謂其身既
壮熱而復時時畏寒也
往来寒熱隂陽格時熱時寒榮衛乖寒熱似&KR1211;瘀兼食
壮熱憎寒𢃄表推
(註)産後血氣虚損隂陽不和則寒熱往来隂陽相乘
榮衛不調則時寒時熱敗血不𣪚飲食停滯則寒
熱似&KR1211;汗出遇風則壮熱憎寒有諸内自形諸外
辨之既明然後治無不愈矣
寒熱證治
往来寒熱隂陽格柴胡四物各半湯榮衛不和乍寒熱
歸芍芎参甘草薑寒熱似瘧瘀兼食生化柴胡查麯良
憎寒壮熱更生𣪚歸地芎参荆穗薑
(註)産後隂陽不和往来寒熱者宜柴胡四物湯若榮
衛不調乍寒乍熱者用增損四物湯其方即當歸
白芍川芎人参甘草乾薑也若停瘀兼食寒熱似
&KR1211;者用生化湯加柴胡山查神麯若感受風寒憎
寒壮熱者宜更生𣪚即當歸熟地川芎人参荆芥
穗乾薑也
柴胡四物湯(方見首卷)
自汗頭汗緫括
産後隂虚陽氣盛微微自汗却無妨頭汗隂虚陽上越
周身大汗是亡陽
(註)産後血去過多則隂虚隂虚則陽盛若微微自汗
是榮衛調和故雖汗無妨若周身無汗獨頭汗出
者乃隂虚陽氣上越之象也若頭身俱大汗不止
則恐有亡陽之慮矣
自汗頭汗證治
當歸六黃湯
黃耆湯
虚熱上蒸頭汗出治用當歸六黃湯黃芩連蘗炒黑用
歸耆生熟二地黃自汗黃耆湯牡蠣耆术苓甘麥地防
大汗不止陽外脱大劑参附可回陽
(註)産後亡血隂虚陽熱上蒸頭上汗出至頸而還者
宜當歸六黃湯即黃連黃芩黃蘗當歸黃耆生地
熟地也内芩連蘗三味俱炒黑用若自汗太甚宜
黃耆湯即牡蠣粉黃耆白术茯苓甘草麥冬熟地
防風也若隂血大脱孤陽外越大汗不止非大劑
参附不能回陽也
中風證治
産後中風惟大補火氣風痰末治之十全大補為主劑
臨證詳参佐使宜
(註)産後氣血大虛雖患中風惟宜大補即有火熱風
痰氣閉亦當末治緫以十全大補湯主之臨證詳
恭其火氣風痰而佐使之
十全大補湯(方見首卷)
痙病證治
加味八珍湯
新産血虚多汗出易中風邪痙病成口噤項強身反折
八珍耆附桂防風摇頭氣促寒不止兩手撮空莫望生
(註)産後血氣不足蔵府皆虚多汗出腠理不密風邪
乘虚襲入遂成痙證手三陽之筋結扵頷頬風入
頷頬則口噤隂陽經絡周環扵身風中經絡則頭
項肩背強直如角弓反張之状産後患此皆属虚
象惟宜用八珍湯加黃耆附子肉桂大補其隂陽
少佐防風以治之若見頭摇喘促汗出不止兩手
撮空者則為真氣去邪氣獨畱必死之候故曰莫
望生也
八珍湯(方見首卷)
瘈瘲抽搐證治
加味八珍湯
隂血去多陽氣熾筋無所養致抽搐發熱惡寒煩又渴
八珍丹地鈎藤鈎抽搐無力戴眼折大汗不止命將休
(註)産後血去太多陽氣熾盛筋無所養必致瘈瘲抽
搐發熱惡寒心煩口渴不宜作風治惟當氣血兼
補用八珍湯加丹皮生地鈎藤鈎治之若無力抽
搐戴眼反折大汗不止者則為不治之證故曰命
將休也
八珍湯(方見首卷)
不語證治
加味八珍湯
星連二陳湯
七珍散
產後不語分虚實痰熱乘心敗血衝氣血兩虚神鬱冒
寔少虚多要辨明虚用八珍籐菖志痰熱星連入二陳
敗血衝心七珍散芎地辛防硃蒲參
(註)產後不語須分虚實治之有痰熱乘心者有敗血
衝心者有氣血兩虛而鬱冒神昏者大抵產後属
虚者多而實者少也虚宜八珍湯加鈎藤菖蒲遠
志痰熱宜二陳湯加膽星黃連敗血冲心宜七珍
散即川芎生地細辛防風硃砂菖蒲人參也
八珍湯(方見首卷)
二陳湯(方見三卷)
御纂醫宗金鑑卷四十七
御纂醫宗金鑑卷四十七
編輯婦科心法要訣
生育門
臨産
妊娠臨産要安詳腹内雖疼切莫慌舒身仰卧容胎轉
静待生時不用忙
(註)妊娠月足臨産腹内如覺動轉疼痛湏要安詳莫
自慌亂舒體仰卧時時緩步使兒身轉正静以待
之至其生育之時自然順生不用忙也
産室
産室寒温要適時嚴寒酷熱總非宜夏要清凉冬要煖
病者醫人俱要知
(註)産室之内四時俱要寒温適中若太熱太寒均不
相宜夏月必湏清凉勿令炎熱致産母中暑暈迷
倘有其事不妨少與凉水以觧之冬月必湏温煖
勿令寒冷以致血凝難産當多備火爐使産母腰
背下身就火烘之此臨産之家及醫人皆當知之
者也
擇收生婆
臨産稳婆湏預擇老成歴練又精明無故莫教使手法
寬心寧耐待時生
(註)臨産之家必用收生婆湏預先擇老成歴練明白
經事之人無故切勿令其先使手法如試水探漿
等事但囑令寬心寧耐以待生時可也
驚生
人語喧譁産母驚心虚氣怯號驚生急湏止静休嘈雜
産母心安胎自寧
(註)産房之内不可多人人多則語聲喧譁産母之心
必驚驚則心氣虚怯至産時多致困乏號曰驚生
有如此者湏急急摒出只畱服役一二人使寂静
而無嘈雜之聲則母心始安安則其胎亦寧静矣
試胎弄胎
月數未足腹中痛痛定如常名試胎臨月腹痛腰不痛
或作或止名弄胎二者均非正産候但湏寧静莫疑猜
(註)妊娠八九個月時或腹中痛痛定仍然如常者此
名試胎宜養血以安其胎若月數已足腹痛或作
或止腰不痛者此名弄胎不宜輕動二者均非正
産之時切勿躁擾疑惑惟宜寧静以待其時
坐草
坐草湏知要及時兒身未順且遲遲若教産母用力早
逼胎不正悔難追
(註)凡産婦坐草最要及時不可太早若兒身未順寧
可遲遲寬心以待倘坐草太早非正産之時妄使
産母用力往往逼胎不正遂至横倒者有之雖悔
無及矣
臨盆
兒身轉順頂當門胞漿已破腹腰疼中指跳動榖道挺
臨盆用力送兒生
(註)凢兒之生自有其時時至則兒身轉順頭頂正當
産門胞漿大来腰重腹痛榖道挺迸産母中指中
節或本節跳動此方為正産之時方可臨盆用力
送兒自順生矣
交骨不開
交骨不開湏細審或因不足或初胎總宜開骨通隂氣
佛手龜板婦髮灰若因不足加参妙一服能令骨立開
(註)産婦交骨不開有因氣血不足者有因初次胎産
者二者均宜用開骨𣪚通其隂氣其方即佛手𣪚
加敗龜板與生過子女婦人頭髮也氣血不足者
加人参服之可使其骨立開
盤腸生
盤腸未産腸先出已産嬰兒腸不收頂貼萆麻服升補
腸乾潤以奶酥油
(註)妊娠婦人有盤腸生者臨産之時其腸先拖出及
兒已産下其腸有仍不收者湏以萆麻仁搗爛貼
扵頂心内服升補之劑如補中益氣湯或八珍十
全大補等湯加升麻以升補之其腸自收矣
補中益氣湯
十全大補湯(方俱見首卷)
難産
難産之由不一端胎前安逸過貪眠驚恐氣怯用力早
胞破血壅血漿乾
(註)妊娠難産之由非只一端或胎前喜安逸不耐勞
碌或過貪眠睡皆令氣滯難産或臨産驚恐氣怯
或用力太早則産母困乏難産或胞傷血出血壅
産路或胞漿破早漿血乾枯皆足以致難産臨證
之工不可不審也
産後門
胞衣不下證治
胞衣不下因初産用力勞乏風冷凝下血過多産路澁
血入胞衣腹脹疼急服奪命沒竭𣪚勿使冲心喘滿生
諭令穏婆隨胎取休驚産母莫教聞
(註)産婦胞衣不下者或因初産用力困乏風冷相干
致血瘀凝或因下血過多血枯産路乾澁或血入
胞衣脹滿疼痛皆能使胞衣不下均當急用奪命
𣪚即沒藥血竭二味為𣪚也免致上攻心胸脹滿
喘急為害不小且宜諭令穏婆隨胎取下莫使産
母聞之恐被驚則愈難下也
産門不閉證治
産門不閉由不足初産因傷必腫疼不足十全大補治
甘草湯洗腫傷平
(註)凢産後玉門不閉者多由氣血不足所致亦有因
初産傷重者必腫而疼也氣血不足者用十全大
補湯治之因傷腫痛者濃煎甘草湯洗之其腫傷
自平
十全大補湯(方見首卷)
血暈證治
清魂𣪚
産後血暈惡露少面脣色赤是停瘀惡露去多脣面白
乃属血脫不湏疑虚用清魂荆芥穗人参芎草澤蘭隨
腹痛停瘀佛手𣪚醋漆薰法總相宜
(註)産後血暈有因惡露去少内有停瘀上攻迷暈者
面脣必赤色有因去血過多血脱而暈者面脣必
色白血弱者宜用清魂𣪚即荆芥穗人参川芎甘
草澤蘭葉也若停瘀腹痛者用佛手𣪚二者俱宜
頻燒乾漆及用火燒鐡釘淬醋不時薰之
佛手𣪚(方見首卷)
惡露不下證治
惡露不下是何因風冷氣滯血瘀凝若還不下因無血
面色黃白不脹疼風冷血凝失笑𣪚去多聖愈補而行
(註)産後惡露不下有因風冷相干氣滯血凝而不行
者必腹中脹痛有因産時去血太多無血不行者
面色必黃白腹必不疼以此辨之血凝者用失笑
𣪚逐而行之無血者用聖愈湯補而行之
失笑𣪚
聖愈湯(方俱見首卷)
惡露不絶證治
惡露不絶傷任衝不固時時淋漓行或因虚損血不攝
或因瘀血腹中停審色汚淡臭腥穢虚補實攻要辨明
虚用十全加膠續瘀宜佛手補而行
(註)産後惡露乃裹兒汚血産時當隨胎而下若日久
不斷時時淋漓者或因衝任虚損血不收攝或因
瘀行不盡停畱腹内隨化隨行者當審其血之色
或汚濁不明或淺淡不鮮或臭或腥或穢辨其為
實為虚而攻補之虚宜十全大補湯加阿膠續斷
以補而固之瘀宜佛手𣪚以補而行之
十全大補湯
佛手𣪚(方俱見首卷)
頭疼證治
産後頭疼面黃白無表無裏血虚疼惡露不行兼腹痛
必因瘀血上攻冲逐瘀芎歸湯最效虚用八珍加蔓荆
(註)産後頭疼若面色黃白無寒熱身痛之表證又無
便秘之裏證則是因産後去血過多血虚頭痛也
若惡露不行兼腹痛者乃属瘀血上攻之痛也去
瘀以芎歸湯補虚以八珍湯加蔓荆子
八珍湯(方見首卷)
心胃痛證治
大巖蜜湯
心痛厥逆爪青白寒凝大巖蜜温行四物去芎加獨活
薑桂茱萸草遠辛因食惡食多嘔吐麯麥香砂入二陳
大便燥結小便赤兼熱飲冷玉燭攻
(註)産後心胃痛若四肢厥逆爪甲青白乃風冷寒凝
氣血滯澁宜用大巖蜜湯温以行之即生地當歸
赤芍獨活乾薑桂心吳茱萸甘草遠志細辛也若
因飲食停滯中脘作痛必惡食嘔吐宜二陳湯加
神麯麥芽木香砂仁若大便結硬小便赤澁渴欲
飲冷者乃内有實熱也宜玉燭𣪚攻之
玉燭𣪚(方見首卷)
腹痛證治
香桂𣪚
去血過多血虚痛去少壅瘀有餘疼傷食惡食多脹悶
寒入胞中見冷形血虚當歸建中治瘀壅失笑有竒功
傷食異功加查麯胞寒香桂桂歸芎
(註)産後腹痛若因去血過多而痛者為血虚痛若因
惡露去少及瘀血壅滯而痛者為有餘疼若因傷
食而痛者必惡食脹悶若因風寒乘虚入扵胞中
作痛者必見冷痛形狀血虚宜當歸建中湯血瘀
宜失笑𣪚傷食宜異功𣪚加山查神麯胞寒宜香
桂𣪚即佛手𣪚加桂心也
當歸建中湯
失笑散
異功散(方俱見首卷)
少腹痛證治
延胡索散
少腹痛微名兒枕硬痛尿利血瘀疼尿澁淋痛蓄水證
紅腫湏防㿉疝癃兒枕瘀血延胡𣪚歸芍蒲桂琥珀紅
蓄水湏用五苓𣪚㿉疝吴萸温𣪚行
(註)産後少腹痛其痛若微乃産時血塊未净名兒枕
痛若少腹堅硬小便利者為瘀血痛少腹硬而小
便不利淋澁脹痛者乃蓄水作痛若堅硬紅腫而
痛者湏防成㿉疝癃之證因兒枕瘀血者宜延胡
索散即當歸赤芍蒲黃肉桂琥珀紅花也因水蓄
者宜五苓𣪚若將成㿉疝癃者當以吴茱萸湯温
散之
吴茱萸湯(方見首卷)
五苓𣪚(方見三卷)
脇痛證治
脇痛瘀滯犯肝經左血右氣要分明血用延胡𣪚可治
氣宜四君加柴青去血過多属虚痛八珍加桂補其榮
(註)産後脇痛因氣血瘀滯干犯肝經在左多属血在
右多属氣血宜延胡索𣪚氣宜四君子湯加柴胡
青皮若因去血過多而痛者為虚痛宜八珍湯加
肉桂以補其榮血自愈
四君子湯
八珍湯(方俱見首卷)
腰痛證治
腰疼下注兩股痛風冷停瘀滯在經佛手𣪚加獨活桂
續斷牛膝桑寄生血多三隂傷氣血地黃桂附續杜尋
(註)産後腰疼下注兩股皆痛者乃産時風冷乘之瘀
血滯扵肝經宜用佛手𣪚加獨活肉桂續斷牛膝
防風桑寄生以温𣪚而行之若因去血過多三隂
經氣血虧損者則當用六味地黃湯加肉桂附子
續斷杜仲以温補之
佛手𣪚
六味地黃湯(方俱見首卷)
徧身疼痛證治
趁痛𣪚
産後身疼榮不足若因客感表先形趁痛𣪚用歸耆术
牛膝甘獨薤桂心血瘀面唇多紫脹四物秦艽桃沒紅
(註)産後徧身疼痛多因去血過多榮血不足或因風
寒外客必有表證二者俱宜用趁痛𣪚即當歸黃
耆白术牛膝甘草獨活薤白桂心也若面唇紫色
身脹痛者必是停瘀所致宜用四物湯加秦艽桃
仁沒藥紅花以行之
四物湯(方見首卷)
腹中塊痛證治
産後積血塊冲疼多因新産冷風乘急服延胡𣪚可逐
日久不𣪚血瘕成更有寒疝亦作痛吳萸温𣪚不湏攻
(註)産後腹中有塊堅硬攻痛多因新産之後風冷乘
虚而入以致瘀血凝結宜服延胡索𣪚以逐之若
遲久不𣪚必結成血瘕矣又有寒疝之證亦在少
腹中攻築而痛此属寒氣滯澁宜用吳茱萸湯温
𣪚其寒自愈不必攻也
吴茱萸湯(方見首卷)
筋攣證治
産後筋攣雞爪風血虧液損復乘風無汗養榮兼𣪚邪
四物柴瓜桂鈎藤有汗八珍加桂枝黃耆阿膠大補榮
(註)産後筋衇拘攣疼痛不能舒展俗名雞爪風皆由
産後血液虧損不能榮筋又被風乘故令拘攣疼
痛也無汗者宜扵養榮之中兼祛外邪用四物湯
加柴胡木瓜桂枝鈎藤若有汗者宜八珍湯加桂
枝黃耆阿膠以大補其榮血可也
四物湯
八珍湯(方俱見首卷)
傷食嘔吐證治
産後傷食心下悶惡食嘈雜吞吐酸六君查麯香砂共
嘔逆痰涎二陳煎
(註)産後過食肉麵傷扵飲食者必心胸飽悶惡聞食
氣懊憹嘈雜吞酸吐酸宜用六君湯加山查神麯
香附縮砂以補而消之若更嘔逆痰涎必是兼痰
兼飲宜二陳湯加減調治
六君子湯(見首卷)
二陳湯(見三卷)
呃逆證治
丁香豆䓻散
茹橘飲
産後呃逆胃虚寒丁香白䓻伏龍肝桃仁吴萸湯冲服
不應急將参附添熱渴面紅小便赤竹茹乾柿橘紅煎
(註)産後呃逆皆因氣血兩傷脾胃虛寒中焦之氣厥
而不順所致宜服丁香豆蔲𣪚即丁香白豆蔲伏
龍肝為末也用桃仁吴茱萸煎湯冲服如不效當
以参附湯峻補之若發熱面紅小便赤色属熱實
者宜用竹茹乾柿橘紅煎服之名茹橘飲
氣喘證治
二味参蘇飲
産後氣喘為危候血脫氣散参附煎敗血上攻面紫黑
二味参蘇奪命痊
(註)産後氣喘極危證也因下血過多榮血暴竭衛氣
無倚孤陽上越宜驟補其氣用参附煎湯不時飲
之若因惡露不行敗血上攻扵肺而喘者必面色
紫黑宜奪命𣪚下瘀瘀去喘自定虚者参蘇飲即
人参一兩為末蘇木二兩煎湯冲服也
浮腫證治
枳术湯
小調中湯
産後腫分氣水血輕浮脹滿氣之形水腫喘嗽小便澁
皮如熟李血之情氣腫枳术湯最效水腫茯苓𨗳水靈
血腫調中歸芍木茯陳煎冲小調經歸芍珀麝辛桂沒
理氣調榮瘀血行
(註)産後浮腫由扵敗血乘虚流入經絡血化為水故
令浮腫然有氣腫水腫之别不可不辨也若輕虚
浮腫心胸脹滿者因素有水飲所作名曰氣分也
宜用枳术湯即枳實白术煎湯服之若喘嗽小便
不利者則為水腫宜茯苓𨗳水湯利之若皮如熟
李或徧身青腫者則為血分宜小調中湯治之其
方即當歸白芍藥白术茯苓陳皮煎湯冲小調經
𣪚服之即當歸赤芍琥珀麝香細辛肉桂心沒藥
也
茯苓𨗳水湯(方見三卷)
發熱緫括
産後發熱不一端内傷飲食外風寒瘀血血虚與勞力
三朝蒸乳亦當然隂虚血脫陽外𣪚攻補温凉細細參
(註)産後發熱之故非止一端如食飲太過胸滿嘔吐
惡食者則為傷食發熱若早起勞動感受風寒則
為外感發熱若惡露不去瘀血停留則為瘀血發
熱若去血過多隂血不足則為血虛發熱亦有因
産時傷力勞乏發熱者三日蒸乳發熱者當詳其
有餘不足或攻或補或用凉藥正治或用温熱反
治要在臨證細細恭考也
發熱證治
加味四物湯
加味異功𣪚
生化湯
産後發熱多血傷大法四物加炮薑頭疼惡寒外感熱
四物柴胡䓤白良嘔吐脹悶傷食氣異功查麯厚朴薑
脾不化食六君子瘀血腹痛生化湯當歸川芎丹参共
桃仁紅花炮乾薑
(註)産後發熱多因隂血暴傷陽無所附大法宜四物
湯加炮薑從隂引陽為正治若頭疼惡寒而發熱
者属外感不當作傷寒治惟宜用四物加柴胡葱
白服之若嘔吐脹悶属傷食若倦怠氣乏者属傷
氣宜用異功𣪚加山查神麯厚朴生薑治之若因
脾虛不能化食而停食發熱者宜六君子湯若因
瘀血發熱者必兼腹痛宜用生化湯即當歸川芎
丹参桃仁紅花薑炭也
六君子湯
異功𣪚
四物湯(方俱見首卷)
勞力發熱用十全氣血兩虛八珍痊血脫躁熱補血效
虛陽外越参附煎
(註)産後發熱因産時用力勞乏者宜十全大補湯氣
血兩虚者八珍湯去血過多血脫煩躁乾渴面赤
而熱者宜當歸補血湯若隂血暴脫孤陽無附而
外越發熱者急進参附湯遲則必大汗大喘是陽
欲亡雖藥必無救矣
十全大補湯
八珍湯
當歸補血湯(方俱見首卷)
寒熱緫括
寒熱往来逓更换乍寒乍熱時熱寒寒熱似瘧按時發
壮熱憎寒熱畏寒
(註)産後寒熱名既不同其證亦異當先明辨之如曰
寒熱往来者謂寒去熱来熱去寒来逓相更换也
曰乍寒乍熱者謂有時寒有時熱寒熱無定時也
曰寒熱似瘧者謂或先寒後熱或先熱後寒一定
不移至其時而始作也曰壮熱憎寒者謂其身既
壮熱而復時時畏寒也
往来寒熱隂陽格時熱時寒榮衛乖寒熱似&KR1211;瘀兼食
壮熱憎寒𢃄表推
(註)産後血氣虚損隂陽不和則寒熱往来隂陽相乘
榮衛不調則時寒時熱敗血不𣪚飲食停滯則寒
熱似&KR1211;汗出遇風則壮熱憎寒有諸内自形諸外
辨之既明然後治無不愈矣
寒熱證治
往来寒熱隂陽格柴胡四物各半湯榮衛不和乍寒熱
歸芍芎参甘草薑寒熱似瘧瘀兼食生化柴胡查麯良
憎寒壮熱更生𣪚歸地芎参荆穗薑
(註)産後隂陽不和往来寒熱者宜柴胡四物湯若榮
衛不調乍寒乍熱者用增損四物湯其方即當歸
白芍川芎人参甘草乾薑也若停瘀兼食寒熱似
&KR1211;者用生化湯加柴胡山查神麯若感受風寒憎
寒壮熱者宜更生𣪚即當歸熟地川芎人参荆芥
穗乾薑也
柴胡四物湯(方見首卷)
自汗頭汗緫括
産後隂虚陽氣盛微微自汗却無妨頭汗隂虚陽上越
周身大汗是亡陽
(註)産後血去過多則隂虚隂虚則陽盛若微微自汗
是榮衛調和故雖汗無妨若周身無汗獨頭汗出
者乃隂虚陽氣上越之象也若頭身俱大汗不止
則恐有亡陽之慮矣
自汗頭汗證治
當歸六黃湯
黃耆湯
虚熱上蒸頭汗出治用當歸六黃湯黃芩連蘗炒黑用
歸耆生熟二地黃自汗黃耆湯牡蠣耆术苓甘麥地防
大汗不止陽外脱大劑参附可回陽
(註)産後亡血隂虚陽熱上蒸頭上汗出至頸而還者
宜當歸六黃湯即黃連黃芩黃蘗當歸黃耆生地
熟地也内芩連蘗三味俱炒黑用若自汗太甚宜
黃耆湯即牡蠣粉黃耆白术茯苓甘草麥冬熟地
防風也若隂血大脱孤陽外越大汗不止非大劑
参附不能回陽也
中風證治
産後中風惟大補火氣風痰末治之十全大補為主劑
臨證詳参佐使宜
(註)産後氣血大虛雖患中風惟宜大補即有火熱風
痰氣閉亦當末治緫以十全大補湯主之臨證詳
恭其火氣風痰而佐使之
十全大補湯(方見首卷)
痙病證治
加味八珍湯
新産血虚多汗出易中風邪痙病成口噤項強身反折
八珍耆附桂防風摇頭氣促寒不止兩手撮空莫望生
(註)産後血氣不足蔵府皆虚多汗出腠理不密風邪
乘虚襲入遂成痙證手三陽之筋結扵頷頬風入
頷頬則口噤隂陽經絡周環扵身風中經絡則頭
項肩背強直如角弓反張之状産後患此皆属虚
象惟宜用八珍湯加黃耆附子肉桂大補其隂陽
少佐防風以治之若見頭摇喘促汗出不止兩手
撮空者則為真氣去邪氣獨畱必死之候故曰莫
望生也
八珍湯(方見首卷)
瘈瘲抽搐證治
加味八珍湯
隂血去多陽氣熾筋無所養致抽搐發熱惡寒煩又渴
八珍丹地鈎藤鈎抽搐無力戴眼折大汗不止命將休
(註)産後血去太多陽氣熾盛筋無所養必致瘈瘲抽
搐發熱惡寒心煩口渴不宜作風治惟當氣血兼
補用八珍湯加丹皮生地鈎藤鈎治之若無力抽
搐戴眼反折大汗不止者則為不治之證故曰命
將休也
八珍湯(方見首卷)
不語證治
加味八珍湯
星連二陳湯
七珍散
產後不語分虚實痰熱乘心敗血衝氣血兩虚神鬱冒
寔少虚多要辨明虚用八珍籐菖志痰熱星連入二陳
敗血衝心七珍散芎地辛防硃蒲參
(註)產後不語須分虚實治之有痰熱乘心者有敗血
衝心者有氣血兩虛而鬱冒神昏者大抵產後属
虚者多而實者少也虚宜八珍湯加鈎藤菖蒲遠
志痰熱宜二陳湯加膽星黃連敗血冲心宜七珍
散即川芎生地細辛防風硃砂菖蒲人參也
八珍湯(方見首卷)
二陳湯(方見三卷)
御纂醫宗金鑑卷四十七
