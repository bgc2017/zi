御纂醫宗金鑑卷三十四
編輯四診心法要訣目錄
望色聞聲問證切衇診法
御纂醫宗金鑑卷三十四目錄
御纂醫宗金鑑卷三十四
編輯四診心法要訣目錄
望色聞聲問證切衇診法
御纂醫宗金鑑卷三十四目錄
御纂醫宗金鑑卷三十四
編輯四診心法要訣上
醫家造精微通幽顯未有不先望而得之者近世
惟事切巧不事望神大失古聖先腎之旨今採醫
經論色診之文確然可法者編為四言合崔嘉彦
四言衇訣名曰四診要訣實該望聞問切之道使
後之為醫師者由是而教為弟子者由是而學熟
讀習玩揣摩日久自能洞悉其妙則造精微通幽
顯也無難矣
望以目察聞以耳占問以言審切以指參明斯診道識
病根源能合色衇可以萬全
(註)此明望聞問切為識病之要道也經曰望而知之
謂之神是以目察五色也聞而知之謂之聖是以
耳識五音也問而知之謂之工是以言審五病也
切而知之謂之巧是以指别五衇也神聖工巧四
者乃診病要道醫者明斯更能互相參合則可識
萬病根源以之療治自萬舉而萬當矣
五行五色青赤黃白黑復生青如環常德
(註)此明天以五行人以五藏化生五色相生如環之
常德也木主化生青色火主化生赤色土主化生
黃色金主化生白色水主化生黑色肝主化生青
色心主化生赤色脾主化生黃色肺主化生白色
腎主化生黑色
變色大要生尅順逆青赤兼化赤黃合一黃白淡黃黑
青深碧白黑淡黑白青淺碧赤白化紅青黃變綠黑赤
紫成黑黃黧立
(註)此明五色生尅順逆相兼合化之變色也五色相
兼合化不可勝數而其大要則相生之順色有五
相尅之逆色亦有五青屬木化赤屬火化黃屬土
化白屬金化黑屬水化此五行所化之常色也木
火同化火土同化土金同化金水同化水木同化
金木兼化木土兼化土水兼化水火兼化火金兼
化此五行所化之變色也如青赤合化紅而兼青
之色如赤黃合化紅而兼黃之色如黃白合化黃
而兼白淡黃之色如白黑合化黑而兼白淡黑之
色如黑青合化黑而兼青深碧之色皆相生變色
不病之順也如白青兼化青而兼白淺碧之色如
赤白兼化白而兼赤之紅色如青黃兼化青而兼
黃之綠色如黑赤兼化黑而兼赤之紫色如黃黑
兼化黃而兼黑之黧色皆相尅變色為病之逆也
醫能識此則可推五藏主病兼病吉凶變化之情
矣
天有五氣食人入鼻藏於五藏上華面頤肝青心赤脾
藏色黃肺白腎黑五藏之常
(註)此明色之本原出於天徵乎人五藏不病常色之
診法也天以風暑濕燥寒之五氣食人從鼻而入
風氣入肝暑氣入心濕氣入脾燥氣入肺寒氣入
腎藏於人之五藏藴其精氣上華於面肝之精華
化為色青心之精華化為色赤脾之精華化為色
黃肺之精華化為色白腎之精華化為色黑也
藏色為主時色為客春青夏赤秋白冬黑長夏四季色
黃常則客勝主善主勝客惡
(註)此明四時不病常色之診法也五藏之色隨五形
之人而見百歲不變故為主色也四時之色隨四
時加臨推遷不常故為客色也春氣通肝其色當
青夏氣通心其色當赤秋氣通肺其色當白冬氣
通腎其色當黑長夏四季之氣通脾其色當黃此
為四時常則之色也主色者人之藏氣之所生也
客色者歲氣加臨之所化也夫歲氣勝人氣為順
故曰客勝主為善人氣勝歲氣為逆故曰主勝客
為惡凡所謂勝者當青反白當赤反黑當白反赤
當黑反黃當黃反青之謂也
色衇相合青弦赤洪黃緩白浮黑沉乃平已見其色不
得其衇得尅則死得生則生
(註)此明色衇相合相反生死之診法也凡病人面青
衇弦面赤衇洪面黃衇緩面白衇浮面黑衇沉此
為色衇相合不病平人之候也假如病人已見青
色不得弦衇此為色衇相反主為病之色衇也若
得浮衇是得尅色之衇則主死也得沉衇是得生
色之衇則主生也其餘他色皆倣此
新病衇奪其色不奪久病色奪其衇不奪新病易已色
衇不奪久病難治色衇俱奪
(註)此以色衇相合診病新久難易之法也衇奪者衇
微小也色奪者色不澤也新病正受邪制故衇奪
也邪受未久故色不奪也久病受邪已久故色奪
也久病不進故衇不奪也若新病而色衇俱不奪
則正不衰而邪不盛也故曰易已久病色衇俱奪
則正已衰而邪方盛也故曰難治
色見皮外氣含皮中内光外澤氣色相融有色無氣不
病命傾有氣無色雖困不凶
(註)此以五色合五氣之診法也青黃赤白黑顯然彰
於皮之外者五色也隱然含於皮之中者五氣也
内光灼灼若動從紋路中映出外澤如玉不浮光
油亮者則為氣色並至相生無病之容狀也若外
見五色内無含映則為有色無氣經曰色至氣不
至者死凡四時五藏五部五官百病見之皆死故
雖不病命必傾也若外色淺淡不澤而内含光氣
映出則為有氣無色經曰氣至色不至者生凡四
時五藏五部五官百病見之皆生故雖病困而不
凶也
縞裹雄黃脾狀並臻縞裹紅肺縞裹朱心縞裹黑赤紫
艷腎緣縞裹藍赤石青屬肝
(註)此明氣色並至容狀之診法也縞白羅也如白羅
裹雄黃映出黃中透紅之色是脾之氣色並至之
容狀也如白羅裹淺紅映出淺紅罩白之色是肺
之氣色並至之容狀也如白羅裹朱砂映出深紅
正赤之色是心之氣色並至之容狀也如白羅裹
黑赤映出黑中透赤紫艷之色是腎之氣色並至
之容狀也如白羅裹藍赤映出藍中揚紅石青之
色是肝之氣色並至之容狀也
青如蒼璧不欲如藍赤白裹朱衃赭死原黑重漆炲白
羽枯鹽雄黃羅裹黃土終難
(註)此明四時百病五藏五部五官五色生死之診法
也蒼璧碧玉也藍藍靛葉也經曰青欲如蒼璧之
色即石青色生青色也不欲如藍即靛葉色死青
色也衃血死血也赭代赭石也經曰赤欲如白裹
朱即正赤色生紅色也不欲如衃赭即死血赭石
之色死紅色也重漆光潤紫色也炲地上蒼枯黑
土也經曰黑欲如重漆即光潤紫色生黑色也不
欲如炲即枯黑土色死黑色也白羽白鵝羽也枯
枯骨也鹽食鹽也經曰白欲如鵝羽即白而光澤
如鵝羽之色生白色也不欲如枯鹽即枯骨食鹽
之色死白色也經曰黃欲如羅裹雄黃即黃中透
紅之色生黃色也不欲如黃土即枯黃土之色死
黃色也
舌赤卷短心官病常肺鼻白喘胸滿喘張肝目眥青脾
病脣黃耳黑腎病深淺分彰
(註)此以五色合五官主病虚實之診法也舌者心之
官也舌赤心之病也色深赤焦卷者邪實也色淺
紅滋短者正虚也鼻者肺之官也鼻白肺之病也
色淺白喘而不滿者正虚也色淺白喘而胸滿者
邪實也目者肝之官也目眥青肝之病也色深青
者邪實也色淺青者正虚也口脣者脾之官也脣
黃脾之病也色深黃者邪實也色淺黃者正虚也
耳者腎之官也耳黑腎之病也色深黑者邪實也
色淺黑者正虚也所謂深淺分彰者即下之所謂
淺淡為虛深濃為實分明彰顯也
左頰部肝右頰部肺額心頦腎鼻脾部位部見本色深
淺病累若見他色按法推類
(註)此以五色合五部主虚實賊微正五邪之診法也
左頰肝之部也右頰肺之部也額上心之部也頦
下腎之部也鼻者脾之部也本部見本色淺淡不
及深濃太過者皆病色也假如鼻者脾之部位見
黃本色則為本經自病正邪也若見白色則為子
盜母氣虚邪也若見赤色則為母助子氣實邪也
若見青色則為彼能尅我賊邪也若見黑色則為
我能尅彼微邪也所謂按法推類者謂餘藏準按
此法而推其類也
天庭面首闕上喉咽闕中印堂候肺之原山根候心年
壽候肝兩傍候膽脾胃鼻端頰腎腰臍顴下大腸顴内
小府面王子膀當顴候肩顴外候臂顴外之下乃候手
位根傍乳膺繩上候背牙車下股膝脛足位
(註)此以上部候頭下部候足中部候藏府合五色主
病之診法也闕中者兩眉之間謂之印堂中部之
最高者故應候肺之疾也印堂之上名曰闕上闕
上至髮際名曰天庭天庭為上部之上故應候頭
面之疾也闕上為上部之下故應候咽喉之疾也
山根者兩目之間即下極也在肺下之部故應候
心之疾也年壽者下極之下即鼻柱也在心下之
部故應候肝之疾也面傍者年壽之左右膽附於
肝故應候膽之疾也鼻端者年壽之下謂之面王
即凖頭鼻孔也在肝下之部故應候脾之疾也鼻
孔者即方上也脾胃相連故應候胃之疾也耳前
之下謂之兩頰四藏居腹而皆一惟腎居脊而有
兩故兩頰應候腎之疾也與腰臍對故又應候腰
臍之疾也頰内高骨謂之兩顴之下在腎下之部
故應候大腸之疾也顴内者即兩顴之内也小府
者謂小腸之府也小腸在大腸之上故應候之也
準頭上至於庭皆謂之明堂準頭下至於頦皆謂
之面王面王者即人中承漿之部也膀胱者腎之
府也子處者即精室血海也皆居腎之下故面王
應候子處膀胱之疾也此藏府上下内外之部位
也五部以頦候腎者以水居極下且子處中通兩
腎也以天庭候心者以火居極上故也以左頰候
肝者以木位居左故也以右頰候肺者以金位居
右故也以鼻候脾者以土位居中故也當顴者當
兩顴骨之部也顴為骨之本而居外部之上故應
候肩之疾也肩接乎臂故顴骨之外應候臂之疾
也臂接乎手故顴外之下應候手部之疾也根傍
者山根兩傍兩目内眥之部也而居内部之上故
應候膺乳胸前之疾也兩頰候腰腎頰外從頰骨
上引曰繩骨故應候背之疾也頰外從頰骨下引
曰牙車骨故應候股下膝脛足部之疾也此肢體
上下内外之部位也
庭闕鼻端高起直平顴頰蕃蔽大廣豐隆骨骼明顯壽
享遐齡骨骼陷弱易受邪攻
(註)此明五官五部強弱壽夭之診法也天庭闕中至
鼻之端皆高起直平面顴兩頰蕃蔽耳門皆大廣
豐隆去之十步皆見於外則為骨骼明顯也其人
不但不病且享遐齡之壽也若天庭顴頰耳門諸
處骨卑肉薄則為骨骼陷弱也其人不但不免於
病且不壽也
黃赤風熱青白主寒青黑為痛甚則痺攣恍白脫血微
黑水寒痿黃諸虚顴赤勞纏
(註)此以五色隨其所在五官五部内部外部上部下
部主病之診法也黃赤為陽色故為病亦陽所以
主風也熱也青白黑為陰色故為病亦陰所以主
寒也痛也若黑甚在衇則麻痺在筋則拘攣恍白
者淺淡白色也主大吐衄下血脱血也若無衄吐
下血則為心不生血不榮於色也微黑者淺淡黑
色也主腎病水寒也痿黃者淺淡黃色也主諸虚
病也兩顴深紅赤色者主陰火上乘虛損勞疾也
視色之銳所向部官内走外易外走内難官部色衇五
病交參上逆下順左古反阽
(註)此以五色傳乘官部之診法也色之尖處為銳凡
病相傳相乘當視其色之銳處所向何官何部則
知起自何官何部傳乘何部何官生尅順逆自然
明矣銳處向外是内部走外部則為藏傳府府傳
表易治之病也銳處向内是外部走内部則為表
傳府府傳藏難治之病也内走外走固有難易然
更當以五部五官五色五衇五病交相推參則又
有微甚生死之别焉凡病色從下衝明堂而上額
則為水尅火之賊邪故逆也從上壓明堂而下頦
則為火侮水之微邪故順也反相反也阽危也男
子以左為主女子以右為主男子之色自左衝右
為從自右衝左為逆女子之色自右衝左為從自
左衝右為逆逆者相反也相反故危也前以内外
部位分順逆後以上下左右分順逆不可不知
沉濁晦暗内久而重浮澤明顯外新而輕其病不甚半
澤半明雲散易治摶聚難攻
(註)此以五色晦明聚散别久重新輕之病易治難治
之診法也色深為沉主病在内若更濁滯晦暗主
久病與重病也色淺為浮主病在外若得光澤明
顯主新病與輕病也若其色雖不枯晦亦不明澤
主不甚之病也凡諸病之色如雲撤散主病將愈
易治也摶聚凝滯主病漸進難治也上以内外上
下左右分順逆此以淺深晦明聚散分順逆也
黑庭赤顴出如拇指病雖小愈亦必卒死脣面黑青五
官黑起擦殘汗粉白色皆死
(註)此明非常之色診人暴死之法也出如拇指謂成
塊成條摶聚不散也黑色出如拇指於天庭赤色
出如拇指於兩顴此皆水火相射之候故病者雖
或小愈亦必卒然而死也病者脣面青黑及五官
忽起黑色白色如擦殘汗粉之狀雖不病亦皆主
卒死也
善色不病於義誠當惡色不病必主凶殃五官陷弱庭
闕不張蕃蔽卑小不病神強
(註)此明見其色不見其病之診法也善色者氣色并
至之好色也其人於理當不病也惡色者沉深滯
晦之色也其人即不病亦必主凶殃也凶殃者即
相家所謂紅主焦勞口舌白主刑罰孝服黑主非
災凶死青主憂訟暴亡之類也五官陷弱者謂五
官骨陷肉薄也庭闕不張者謂天庭闕中不豐隆
張顯也蕃蔽卑小者謂頰側耳門卑低不廣也此
皆無病而有不壽之形若加惡色豈能堪哉其有
不病者必其人神氣強旺素稱其形也
肝病善怒面色當青左有動氣轉筋脇疼諸風掉眩疝
病耳聾目視昏>昏>如將捕驚
(註)此下五條皆明色病相合本藏自病虚實之診法
也怒者肝之志故病則好怒也青者肝之色故病
則面色當青也肝之部位在左故病則左脇有動
氣而脇疼也肝主筋故病則轉筋也掉者動摇抽
搐也眩者昏黑不明也肝主風故病則掉眩也疝
主肝故病疝也肝與膽為表裏故病耳聾也此皆
肝實之病若肝虚則目視昏>昏>無所見以肝開竅
於目也肝虚則膽薄故不時而有如人將捕之驚
也
心赤善喜舌紅口乾臍上動氣心胸痛煩健忘驚悸怔
忡不安實狂昏冒虚悲凄然
(註)喜者心之志故病則好喜也赤者心之色故病則
面色赤也心開竅於舌故病則舌赤紅也心主熱
故病則口乾心煩也心之部位在上故病則臍上
有動氣也胸者心肺之宮城也故病則心胸痛也
健忘驚悸怔忡皆心神不安之病也熱乘心實則
發狂昏冒也神怯心虚則凄然好悲也
脾黃善憂當臍動氣善思食少倦怠乏力腹滿腸鳴痛
而下利實則身重脹滿便閉
(註)黃者脾之色故病則面色黃也憂思者脾之志故
病則好憂思也脾之部位在中故病則當臍有動
氣也脾主味故病則食少也脾主四肢故病則倦
怠乏力也脾主腹故病則腹滿腸鳴痛而下利也
此皆脾虚之病也脾主肉故實則病身重腹脹滿
便閉也
肺白善悲臍右動氣灑淅寒熱咳唾噴嚏喘呼氣促膚
痛胸痺虚則氣短不能續息
(註)白者肺之色故病則面色白也悲者肺之志故病
則好悲也肺之部位在右故病則右脇有動氣也
肺主皮毛故病則灑淅寒熱膚痛也咳𠻳唾痰噴
嚏流涕喘呼氣促皆肺本病也胸者肺之府也故
病則胸痺而痛也肺虚則胸中氣少故喘咳皆氣
短不能續息也
腎黑善恐臍下動氣腹脹腫喘溲便不利腰背少腹骨
痛欠氣心懸如饑足寒厥逆
(註)黑者腎之色故病則面色黑也恐者腎之志故病
則好恐也腎之部位在下故病則臍下有動氣也
腎主水故病則水蓄腹脹腫滿喘不得卧也腎開
竅於二陰故病則溲便不利也腎主骨腎與膀胱
為表裏故病則少腹滿背與骨俱痛也腎主欠故
病則呵欠也腎邪上乘於心故病則心空如饑也
諸厥屬下故病則足寒厥逆也
正病正色為病多順病色交錯為病多逆母乘子順子
乘母逆相尅逆凶相生順吉
(註)此以五色合五病順逆生死之診法也假如肝病
色青是正病正色若反見他色是病色交錯也若
見黑色為母乘子相生之順也若見赤色為子乘
母相生之逆也若見黃色為病尅色其病不加凶
中順也若見白色為色尅病其病則甚凶中逆也
曰相尅逆凶者謂相尅為凶凶中順尚可也凶中
逆必凶也曰相生順吉者謂相生為吉如子乘母
為吉中小逆也如母乘子為吉中大順也其餘四
藏皆倣此
色生於藏各命其部神藏於心外候在目光晦神短了
了神足單失久病雙失即故
(註)此以色合二目之神診病生死之法也五色生於
五藏各命其部而見於面神藏於心雖不可得而
識然外候在目視其目光晦暗此為神短病死之
候也若目睛清瑩瞭瞭分明此為神足不病之候
也單失者謂或色或神主久病也雙失者神色俱
失故主即死也
面目之色各有相當交互錯見皆主身亡面黃有救眥
紅疹瘍眥黃病愈睛黃發黃
(註)此以色合二目之色診病之法也面目之色各有
相當之色如面之色肝青心赤脾黃肺白腎黑目
之色如睛瞳黑烏珠青白珠白兩眥紅也若目青
目赤目白目黑與面色但有不同皆為交互錯見
病者皆主身亡也惟面色黃者為土未敗五行有
救皆不死也若傷寒兩目眥紅則為發疹瘍之兆
兩目皆黃則為病將愈之徵若兩睛通黃則為主
發黃疸之候也
閉目陰病開目病陽朦朧熱盛時瞑衄常陽絶戴眼陰
脫目盲氣脫眶陷睛定神亡
(註)此診目陰陽生死之法也凡病者閉目則為病在
陰也開目則為病在陽也朦朧昏不了了非開目
也則為熱盛傷神也視而時瞑非開目也則為衄
血之常候也目上直視謂之戴眼則為陽絶之候
也視不見物謂之目肓則為陰脫之候也目眶忽
陷則為氣脫之候也睛定不轉則為神亡之候也
五色既審五音當明聲為音本音以聲生聲之餘韻音
遂以名角徵宮商並羽五聲
(註)此明五音乃天地之正氣人之中聲也有聲而後
有音故聲為音本音以聲生也聲之餘韻則謂之
音非聲之外復有音也五色命乎五藏診人之病
既已審矣而五音通乎五藏診人之病亦當明也
角屬木通乎肝徵屬火通乎心宮屬土通乎脾商
屬金通乎肺羽屬水通乎腎也
中空有竅故肺主聲喉為聲路會厭門戶舌為聲機脣
齒扇助寬隘銳鈍厚薄之故
(註)此明聲音各有所主之診法也凡萬物中空有竅
者皆能鳴焉故肺象之而主聲也凡發聲必由喉
出故為聲音之路也必因會厭開闔故為聲音門
戸也必藉舌為宛轉故為聲音之機也必資之於
牙齒脣口故為聲音之扇助也五者相須故能出
五音而宣達遠近也若夫喉有寬隘寬者聲大隘
者聲小舌有銳鈍銳者聲辨鈍者不真會厭有厚
薄厚者聲濁薄者聲清脣亦有厚薄厚者聲遲薄
者聲疾牙齒有疎密疎者聲散密者聲聚五者皆
無病之聲音乃形質之禀賦不同也以此推之在
喉在會厭在舌在齒在脣之故當有别也
舌居中發喉音正宮極長下濁沉厚雄洪開口張㗁口
音商成次長下濁鏗鏘肅清撮口脣音極短高清柔細
透徹尖利羽聲舌點齒音次短高清抑揚咏越徵聲始
通角縮舌音條暢正中長短高下清濁和平
(註)此明五藏聲音不病之常之診法也經曰天食人
以五氣五氣入鼻藏於心肺上使五色修明聲音
能彰故五藏各有正聲以合於五音也如舌居中
發音自喉出者此宮之正音也其聲極長極下極
濁有沉洪雄厚之韻屬土入通於脾開口張㗁音
自口出者此商之正音也其聲次長次下次濁有
鏗鏘清肅之韻屬金入通於肺撮口而發音自脣
出者此羽之正音也其聲極短極高極清有柔細
尖利之韻屬水入通於腎以舌點齒成音者乃徵
之正音也其聲次短次高次清有抑揚咏越之韻
屬火入通於心内縮其舌而成音者乃角之正音
也其聲長短高下清濁相和有條暢中正之韻屬
木入通於肝此五藏不病之常聲也㗁者齒本肉
也
喜心所感忻散之聲怒心所感忿厲之聲哀心所感悲
嘶之聲樂心所感舒緩之聲敬心所感正肅之聲愛心
所感溫和之聲
(註)前以咽喉會厭舌齒口脣稟賦不同以别非病之
音此又復以人之情感物成聲以明非病之聲也
如為喜感於心者則其發聲必忻悅以散也怒感
於心者則其發聲必忿急而厲也哀感於心者則
其發聲必悲悽以嘶也樂感於心者則其發聲必
舒暢不迫也敬感於心者則其發聲必正直肅歛
也愛感於心者則其發聲必溫柔以和也醫者於
此比類而推不病之音自可識有病之音也
五聲之變變則病生肝呼而急心笑而雄脾歌以漫肺
哭促聲腎呻低微色剋則凶
(註)此以五聲變而生病之診法也五聲失正則謂之
變變則病生也肝呼而聲急肝聲失正故知病生
肝也心笑而聲雄心聲失正故知病生心也脾歌
而聲漫脾聲失正故知病生脾也肺哭而聲促肺
聲失正故知病生肺也腎呻而低微腎聲失正故
知病生腎也所謂色剋則凶者假如肝病呼急得
相剋之白色主凶也餘藏倣此
好言者熱懶言者寒言壯為實言輕為虚言微難復奪
氣可知讝妄無倫神明已失
(註)此以聲音診病寒熱虚實生死之法也中藏經曰
陽候多語熱也陰候無聲寒也發言壯厲實也發
言輕微虚也若言聲微小不能出喉欲言不能復
言者此奪氣也譫言妄語不别親疎神明失也皆
主死候
失音聲重内火外寒瘡痛而久勞啞使然啞風不語雖
治命難謳歌失音不治亦痊
(註)此明失音為病不同之診也失音聲粗重乃内火
為外寒所遏鬱於肺也若不粗重且瘡爛而痛日
久流連者是因勞啞使然也小兒抽風不語大人
中風不語皆謂之啞風雖竭力治之而命則終難
挽回以金不能制木也謳歌失音者是因歌傷喉
不治亦可痊也
聲色既詳問亦當知視其五入以知起止心主五臭自
入為焦脾香腎腐肺腥肝臊脾主五味自入為甘肝酸
心苦肺辛腎鹹腎主五液心汗肝泣自入為唾脾涎肺
涕
(註)此明五入問病之診法也肺主五聲肝主五色前
已詳明而問之之道亦所當知也經曰治之極於
一一者問其因而得其情也其要在視其五入即
可以知病情之起止也假如心主五臭凡病者喜
臭惡臭皆主於心此統而言之也若分而言之則
自入喜焦病生心也入脾喜香病生脾也入腎喜
腐病生腎也入肺喜腥病生肺也入肝喜臊病生
肝也脾主五味凡病者喜味惡味皆主於脾此統
而言之也若分而言之則自入喜甘病生脾也入
肝喜酸病生肝也入心喜苦病生心也入肺喜辛
病生肺也入腎喜鹹病生腎也腎主五液凡病者
多液少液皆主於腎此統而言之也若分而言之
則自入出而為唾病生腎也入心出而為汗病生
心也入肝出而為淚病生肝也入脾出而為涎病
生脾也入肺出而為涕病生肺也其聲之微壯色
之順逆法同推也
百病之常晝安朝慧夕加夜甚正邪進退潮作之時精
神為貴不衰者實困弱虚累
(註)此以問知精神盛衰虚實之診法也凡病朝慧者
以朝則人氣始生衛氣始行故慧也晝安者以日
中則人氣長長則勝邪故安也夕加者以夕則人
氣始衰邪氣始生故加也夜甚者以夜半則人氣
入藏邪氣獨居於身故甚也此百病消長邪正進
退之常也凡病來潮發作之時精神為貴者以病
至精神不衰則為邪氣不能勝正正氣實也病至
精神困弱則為正氣不能勝邪正氣虚也
晝劇而熱陽旺於陽夜劇而寒陰旺於陰晝劇而寒陰
上乘陽夜劇而熱陽下陷陰晝夜寒厥重陰無陽晝夜
煩熱重陽無陰晝寒夜熱陰陽交錯飲食不入死終難
却
(註)此以問知晝夜起居診病陰陽氣血生死之法也
晝陽也熱陽也凡病晝則增劇煩熱而夜安靜者
是陽自旺於陽分氣病而血不病也夜陰也寒陰
也凡病夜則增劇寒厥而晝安靜者是陰自旺於
陰分血病而氣不病也凡病晝則增劇寒厥而夜
安靜者是陰上乘於陽分之病也凡病夜則增劇
煩熱而晝安靜者是陽下陷於陰分之病也凡病
晝夜俱寒厥者是重陰無陽之病也凡病晝夜俱
煩熱者是重陽無陰之病也凡病晝則寒厥夜則
煩熱者名曰陰陽交錯若飲食不入其人之死終
難却也
食多氣少火化新痊食少氣多胃肺兩愆喜冷有熱喜
熱有寒寒熱虚實多少之間
(註)此以問知飲食之診法也食多氣盛此其常也若
食多氣少非胃病火化即新愈之後貪食而穀氣
未足也食少氣少此其常也若食少氣多則必是
胃病不食肺病氣逆兩經之愆也喜冷者中必有
熱喜熱者中必有寒虚熱則飲冷少實熱則飲冷
多虚寒則飲熱少實寒則飲熱多故曰寒熱虚實
辨在多少之間也
大便通閉關乎虚實無熱陰結無寒陽利小便紅白主
乎熱寒陰虚紅淺濕熱白泔
(註)此以問知大小二便之診法也大便之利不利關
乎裏之虚實也閉者為實若内外並無熱證則為
陰結便閉也通者為虚若内外並無寒證則為陽
實熱利也小便之紅與白主乎裏之寒熱也紅者
為熱若平素淺紅淡黃則為陰虚也白者為寒若
平素白渾如米泔則為濕熱所化也
望以觀色問以測情召醫至榻不盼不驚或告之痛並
無苦容色衇皆和詐病欺蒙
(註)此以色合問診病真偽之法也望色祗可以知病
之處非問不足以測病之情也凡病者聞醫至榻
未有不盼視而驚起者也若不驚起而盼視者非
無病必驕恣之輩也若病者或告之痛醫視其面
並無痛苦容狀診其色衇皆利此乃詐病欺蒙醫
士也
衇之呻吟病者常情摇頭而言護處必疼三言三止言
蹇為風嚥唾呵欠皆非病徵
(註)此以聲合情診病真偽之法也醫家診衇病者呻
吟以其為病所苦無奈之常情也凡欲言而先摇
頭者是痛極艱於發聲摇頭以意示緩故也若以
手護腹則為裏痛護頭則為頭痛但有所護之處
必有所痛也持衇之時病人三言三止者謂欲言
不言不言欲言如此者三也言蹇不能言者風病
也若非言蹇風病而三言三止者是故為詐病之
態也或衇之而嚥唾或衇之而呵欠皆非有病之
徵以嚥唾者裏氣和呵欠者陰陽和故也舉此二
事以診别其情之真偽則其他可推廣矣蓋意在
使病者不能售其欺醫者不致為其所欺而妄治
也
黑色無痛女疸腎傷非疸血畜衄下後黃面微黃黑紋
繞口角饑瘦之容詢必噎膈
(註)此以色合問診病之法也黑色當主痛詢之無痛
病或為腎傷女勞疸也察之又非女疸其為血畜
於中顔變於外可知然血畜之黑則必或吐衄或
下血而後即轉黃色以瘀去故也面微黑黃者即
淺淡之黧色也視其壽帶紋短若纏繞口角亦非
畜血即相家所謂螣蛇入口主人餓死更視其人
有饑餓削瘦之容可知病不能食詢問必是噎膈
也
白不脫血衇如亂絲問因恐怖氣下神失乍白乍赤衇
浮氣怯羞愧神蕩有此氣色
(註)此以色合情之診法也白者脫血虚色也察之并
無脫血之證問之始知因恐怖也恐則血隨氣下
故色白也怖則神隨氣失故衇如亂絲也乍白乍
赤氣血不定之色也衇浮氣怯神氣不安之象也
問之始知中心羞愧有此氣色也羞則氣收故氣
怯也愧則神蕩故衇浮也舉此情色二端一以診
病一以診情他可類推總在臨病者神而明之也
眉起五色其病在皮榮變蠕動血衇可知眥目筋病脣
口主肌耳主骨病焦枯垢泥
(註)此以色合皮衇肉筋骨診病之法也凡眉間起五
色主病在皮者以肺主皮毛也榮變五色蠕蠕然
動主病在衇者以榮行血衇也眥目起五色主病
在筋者以肝主筋也脣口起五色主病在肌者以
脾主肉也耳起五色主病在骨者以腎主骨也焦
枯垢泥者乃枯骨不澤不能外榮也此下皆診病
之雜法也
髮上屬火鬚下屬水皮毛屬金眉横屬木屬土之毫腋
陰臍腹髮直如麻毛焦死故
(註)此明毛髮診病之法也髮屬心而上長故屬火也
鬚屬腎而下長故屬水也通身之毛屬肺而生皮
故屬金也眉屬肝而横長故屬木也腋下陰下臍
中腹中之毫屬脾以應四維故屬土也凡毛髮雖
屬五藏然皆血液所生故喜光澤若髮直如麻鬚
毛焦枯皆死候也
陰絡從經而有常色陽絡無常隨時變色寒多則凝凝
則黑青熱多則淖淖則黃紅
(註)此以色合絡衇之診法也絡有陰陽隨陰經之絡
為陰絡隨陽經之絡為陽絡也陰絡深而在内陽
絡浮而在外在内者不可得而見也惟從經常之
色而治之故曰有常色也在外者可得而見則隨
四時推遷變色而治之故曰陽絡無常也然陽絡
之變色亦不外乎診色之寒熱也寒多則衇凝凝
則色青黑也熱多則衇淖淖則色黃紅也
胃之大絡名曰虚里動左乳下有過不及其動應衣宗
氣外泄促結積聚不至則死
(註)此明宗氣診病法也胃之大絡名曰虚里貫膈絡
肺出於左乳之下動不應衣以候宗氣若動之微
而不見則為不及主宗氣内虚也若動之應衣而
甚則為太過主宗氣外泄若三四至一止或五六
至一止則主有積聚也若絶不至者則主死矣
衇尺相應尺寒虚瀉尺熱病溫陰虚寒熱風病尺滑痺
病尺濇尺大豐盛尺小虧竭
(註)此明診尺之法也尺者謂從關至尺澤之皮膚也
經曰衇急尺之皮膚亦急衇緩尺之皮膚亦緩衇
小尺之皮膚亦減而少氣衇大尺之皮膚亦賁而
起衇滑尺之皮膚亦滑衇濇尺之皮膚亦濇故曰
衇尺相應也若診尺之皮膚寒則主虚瀉也診尺
之皮膚熱則主病溫也非病溫則主陰虚寒熱勞
疾也凡風病則尺之膚滑也痺病則尺之膚濇也
氣血盛則尺之肉豐盛氣血虚則尺之肉虧竭也
肘候腰腹手股足端尺外肩背尺肉膺前掌中腹中魚
青胃寒寒熱所在病生熱寒
(註)此明肘臂之診法也肘上曰髆肘下曰臂髆臂之
節曰肘臂内曰尺尺外曰臂肘上候腰腹手主候
股足臂主候肩背尺主候胸膺掌中主候腹中手
大指本節後名曰魚或有青色或現青衇主候胃
中寒也診其寒熱所在何處主病生寒熱也
診臍上下上胃下腸腹皮寒熱腸胃相當胃喜冷飲腸
喜熱湯熱無灼灼寒無滄滄
(註)此明診臍之法也臍之上主候胃也臍之下主候
腸也捫其上下之腹皮寒熱則知胃腸有寒熱相
當之病也胃中有病每喜冷飲腸間有病多喜熱
湯是其徵也然與之飲熱不可過於灼灼之熱與
寒不可過於滄滄之寒蓋恐其恣意有失惟當適
其寒溫之宜也
胃熱口糜懸心善饑腸熱利熱出黃如糜胃寒清厥腹
脹而疼腸寒尿白飱瀉腸鳴
(註)此明胃腸寒熱為病之診法也胃中有熱則上發
口糜心空善饑腸中有熱則瀉出之物亦熱色黃
如粥胃中有寒面清冷厥則腹脹而疼腸中有寒
則小便尿白飱瀉腸鳴也
木形之人其色必蒼身直五小五瘦五長多才勞心多
憂勞事軟弱曲短一有非良
(註)此下五條皆以色合形之診法也木形之人其色
合青貴乎如碧蒼之潤也身直者象木之幹直也
五小者謂頭小手足小象木之巔枝也五瘦五長
者謂身肢象木之條細而長也多才者象木之用
隨斵成材也多才之人必勞於心也多憂者象木
之性不能自靜也多憂之人必勞於事也若一有
形質軟弱曲短皆非良材也
火形赤明小面五銳反露偏陋神清主貴重氣輕財少
信多慮好動心急最忌不配
(註)火形之人其色合赤貴乎明也五銳者謂頭額鼻
面口象火上之尖銳也五反五露者謂五官反外
露外也象火之性張顯外露也五偏五陋者謂五
官不正醜陋也象火寄體隨物難定也凡此反露
偏陋皆火敗形若神清而明是為得火之神則反
主貴也重氣者象火屬陽多氣也輕財者象火之
性多散也少信者象火之性易變也多慮者象火
之明燭物也好動者象火之用不靜也心急者象
火之性急速也最忌神痴氣濁色悖則為不配皆
敗形也
土形之狀黃亮五圓五實五厚五短貴全面圓頭大厚
腹股肩容人有信行緩心安
(註)土形之人其色合黃貴乎亮也五圓者象土之形
圓也五實五厚者象土之質實厚也五短者象土
之形敦短也圓實厚短五者俱全各成一形皆為
土之正形則主貴也面圓頭大厚腹美肩美股皆
土厚實之狀也容人有信行緩心安皆土德性之
厚也
金形潔白五正五方五朝五潤偏削敗亡居處靜悍行
廉性剛為吏威肅兼小無傷
(註)金形之人其色合白貴乎潔也五正五方者象金
之形方正也五朝者金主骨骨骼貴内朝明堂也
五潤者象金之藏於水也偏則不方正削則骨露
陷敗亡之形也居處靜悍者象金靜而悍也行廉
性剛者象金性潔而剛也為吏威肅者象金之性
肅殺也兼小無傷者謂方正朝潤雖小無傷金之
正形也
水形紫潤面肥不平五肥五嫩五秀五清流動摇身常
不敬畏内欺外恭粗濁主廢
(註)水形之人其色合紫貴乎潤色面肥不平者象水
之面廣而有波也五肥者象水之形廣大也五嫩
者象水之性滋潤也五秀五清者象水之質清澈
也肥嫩之質發行常流動摇身象水之流動不居
也常不敬畏者象水之性趨下不上也内欺外恭
者象水之質内虚無實也若神氣粗濁皆主廢形
也
貴乎相得最忌相勝形勝色微色勝形重至勝時年加
感則病年忌七九猶宜慎恐
(註)此明得其形不得其色之診法也假如木形之人
法當色青是為形色相得不病而貴之形也若見
黃色或見白色是為相勝主病而最忌者也見黃
色者則為形勝色主病微見白色者則為色勝形
主病重也然其生病必至於勝木之時之年加感
外邪則病也年忌者謂五形之人形色相勝者凡
至七歲是為年忌積九遞加至十六歲二十五歲
三十四歲四十三歲五十二歲六十一歲皆年忌
之年也當此之年加感為病則甚故曰尤宜戒慎
恐懼也
形有強弱肉有脆堅強者難犯弱者易干肥食少痰最
怕如綿瘦食多火著骨難全
(註)此明形肉生死之診法也五形之人得其純者皆
謂之強得其駁者皆謂之弱強者加感之邪難犯
弱者加感之邪易干也能食形肥者強也若食少
而肥者非強也乃痰也肥人最怕按之如綿絮謂
之無氣則主死矣食少而瘦者弱也若食多而瘦
者非弱也乃火也瘦人最怕肉乾著骨謂之消瘦
亦主死矣
形氣已脱衇調猶死形氣不足衇調可醫形盛衇小少
氣休治形衰衇大多氣死期
(註)此以形合衇診生死之法也經曰形氣已脫九候
雖調猶死者謂形脫無以貯氣也形氣俱虚寸口
衇調可醫者謂形氣未相失也形盛而肥衇小少
氣者謂氣不能勝形也形衰而瘦衇大多氣者謂
形不能勝氣也故皆主死也
頸痛喘疾目裹腫水面腫風水足腫石水手腫至腕足
腫至踝面腫至項陽虚可嗟
(註)此明形腫生死之診法也視其病者人迎頸衇大
動主喘不得卧之疾也目裹上下腫者主有水氣
之病也從面腫起者名曰風水陽水也從足脛腫
起者名曰石水陰水也若手腫至腕足腫至踝面
腫至項非水也乃陽氣虚結不還之死證也
頭傾視深背曲肩隨坐則腰痿轉摇遲回行則僂俯立
則振掉形神將奪筋骨虺頽
(註)此明形憊死候之診法也經曰夫五藏者身之強
也頭者精明之府頭傾視深精神將奪矣背者胸
中之府背曲肩隨府將壞矣腰者腎之府轉摇艱
難腎將憊矣膝者筋之府屈伸不能行則僂俯筋
將憊矣骨者髓之府不能久立行則振掉骨將憊
矣凡此形神將奪筋骨虺頽之形狀故皆主死候
也
太陰情狀貪而不仁好入惡出下意貌親不隨時務後
動於人長大似僂其色黮黮
(註)此明陰陽之人之情狀以别陰陽盛衰法也太陰
陰盛而過柔故貪而不仁也好入惡出陰性藏也
下意貌親陰性卑柔也不隨時務陰喜靜也後動
於人陰性遲也長大者陰盛之形也似僂者好曲
身傴僂下意之態也其色黑黮黮陰盛之色也此
太陰人之情狀也
少陰情狀小貪賊心喜失慍得傷害無恩立則險躁寡
和無親行如伏鼠易懼易欣
(註)少陰陰微而殘忍故貪小而賊心也喜失慍得陰
性嫉妬也傷害無恩陰性殘忍也立則險躁陰性
危險也寡和無親陰性冷落也行如伏鼠陰性隱
伏也易懼易欣謂如鼠之得失忻然而進懼然而
退也此少陰人之情狀也
太陽情狀自大軒昂仰胸挺腹足高氣揚志大虚說作
事好強雖敗無悔自用如常
(註)太陽陽盛而過剛故自大軒昂仰胸挺腹足高氣
揚也好志大者陽性好剛強也好虚說者陽性好
誇張也作事好強雖事敗而不悔者以其常好自
用自是亦陽過剛果於斷也此太陽人之情狀也
少陽情狀諟諦自貴志小易盈好外不内立則好仰行
則好摇兩臂兩肘常出於背
(註)少陽陽微而明小故諟諦小察自貴小官志小易
盈滿也好外交而不内附者陽之性外也立則好
仰陽之性上也行則好摇陽之性動也兩臂兩肘
常出於背者亦陽之性喜露而不善藏也此少陽
人之情狀也
得陰陽正平和之人無為懼懼無為忻忻婉然從物肅
然自新謙謙君子藹藹吉人
(註)此明陰陽和平人之情狀也無為懼懼者中心有
所主而威武不能屈也無為忻忻者外物不能惑
而富貴不能淫也婉然從物者謂豁然而大公物
來而順應也肅然自親者謂尊嚴以方外恭敬以
直内也夫如是之人天必祐之人必愛之福禄綏
之焉得不謂之謙謙君子藹藹吉人也哉明此五
者其人之陰陽盛衰自可見矣
編輯四診心法要訣下
四言衇訣始自漢張仲景平衇法宋崔嘉彦衍之
明李時珍刪補及李中梓又補其缺略刪其差謬
復加註釋固已文簡義該矣然猶有與經義不合
者今皆刪去其未備者補之
衇為血府百體貫通寸口動衇大會朝宗
(註)經曰衇者血之府也周身血衇運行莫不由此貫
通故曰百體貫通也難經曰十二經中皆有動衇
獨取寸口以决死生寸口者左右寸關尺手太陰
肺經動衇也為衇之大要會也故曰寸口動衇大
會朝宗也
診人之衇高骨上取因何名關界乎寸尺
(註)凡診人之衇令仰其手視掌後有高骨隆起即是
關部衇也醫者覆手取之先將中指取定關部方
下前後二指於寸尺之上病人長則下指宜疎病
人短則下指宜密因其界乎寸尺二部之間故命
名曰關
至魚一寸至澤一尺因此命名陽寸陰尺
(註)從高骨上至魚際長一寸因此命名曰寸從高骨
下至尺澤長一尺因此命名曰尺寸部候上故為
陽也尺部候下故為陰也
右寸肺胸左寸心膻右關脾胃左肝膈膽三部三焦兩
尺兩腎左小膀胱右大腸認
(註)右寸浮候胸中沉以候肺左寸浮候膻中沉以候
心右關浮以候胃沉以候脾左關浮候膈膽沉以
候肝兩尺沉俱候腎左尺浮候小腸膀胱右尺浮
候大腸膻膻中即包絡也五藏皆一惟腎有二故
曰兩尺候兩腎也然内經言府不及膽者以寄於
肝也不及大小腸膀胱者以統於腹中也不及三
焦者以寸候胸中主上焦也關候膈中主中焦也
尺候腹中主下焦也此遵内經分配三部診衇法
也至偽訣以大小腸配於寸上以三焦配於左尺
以命門配於右尺其手厥陰包絡竟置而不言悉
屬不經滑壽以左尺候小腸膀胱前陰之病右尺
候大腸後陰之病可稱千古隻眼也浮外候府沉
内候藏之說詳於卷末
命門屬腎生氣之原人無兩尺必死不痊
(註)兩腎之中名曰命門命門居兩腎之中故兩尺屬
之命門之少火即腎間動氣是為生氣之原也人
若無兩尺衇則生氣絶矣病者必死不能痊也
關衇一分右食左風右為氣口左為人迎
(註)陰得尺中一寸陽得寸内九分一寸九分寸關尺
衇三分分之今曰關衇一分乃關上之一分也左
關一分名人迎肝膽衇也肝膽主風故人迎緊盛
主乎傷風右關一分名氣口脾胃衇也脾胃主食
故氣口緊盛主乎傷食此創自叔和試之於診每
多不應然為後世所宗不得不姑存其說觀内經
以足陽明胃經頸上之動衇為人迎手太陰肺經
高骨之動衇為氣口足知其謬矣
衇有七診曰浮中沉上竟下竟左右推尋
(註)浮者輕下指於皮衇間所得之衇也沉者重下指
於筋骨間所得之衇也中者不輕不重下指於肌
肉間所得之衇也上者兩寸也竟者即内經上竟
上者胸喉中事也下者兩尺也竟者即内經下竟
下者少腹腰股脛足中事也左右者左右手衇也
此七診者乃推尋取衇之法也非謂内經獨大獨
小獨寒獨熱獨遲獨疾獨陷下七診之衇也
男左大順女右大宜男尺恒虚女尺恒實
(註)天道陽盛於左地道陰盛於右故男左女右衇大
為順宜也天之陽在南陰在北地之陽在北陰在
南陽道常饒陰道常虧故男寸恒實尺恒虚女寸
恒虚尺恒實也
又有三部曰天地人部各有三九候名焉額頰耳前寸
口岐銳下足三陰肝腎脾胃
(註)此遵内經三部九候十二經中皆有動衇之診法
也三部謂上中下也曰天地人謂上中下三部有
天地人之名也部各有三九候名焉謂三部各有
天地人三而三之合為九候之名也額頰耳前謂
兩額兩頰耳前也上部天兩額之動衇當頷厭之
分足少陽衇氣所行以候頭角者也上部地兩頰
之動衇即地倉人迎之分足陽明衇氣所行以候
口齒者也上部人耳前之動衇即和髎之分手少
陽衇氣所行以候耳目者也寸口岐銳謂寸口岐
骨銳骨也中部天乃掌後經渠之次寸口之動衇
手太陰衇氣所行以候肺者也中部地乃手大指
次指岐骨間合谷之動衇手陽明衇氣所行以候
胸中者也中部人乃掌後銳骨下神門之動衇手
少陰衇氣所行以候心者也下足三陰謂五里太
谿箕門肝腎脾胃也下部天乃氣衝下三寸五里
之動衇足厥陰衇氣所行以候肝者也下部地乃
内踝後跟骨傍太谿之動衇足少陰衇氣所行以
候腎者也下部人乃魚腹上越筋間箕門之動衇
足太陰衇氣所行以候脾胃者也
寸口大會五十合經不滿其動無氣必凶更加疎數止
還不能短死歲内期定難生
(註)寸口動衇五十一止合於經常不病之衇也若四
十動一止一藏無氣主四歲死三十動一止二藏
無氣主三歲死二十動一止三藏無氣主二歲死
十動一止四藏無氣主一歲死不滿十動一止五
藏無氣若更乍數乍疎止而不能即還則可期短
死一歲之内必難生也
五藏本衇各有所管心浮大散肺浮濇短肝沉弦長腎
沉滑軟從容而和脾中遲緩
(註)此言五藏各有所管之本衇必皆不大不小從容
而和始為五藏不病之衇也
四時平衇緩而和勻春弦夏洪秋毛冬沉
(註)此言四時各有應見之平衇必皆不疾不徐緩而
和勻始為四時不病之衇也
太過實強病生於外不及虚微病生於内
(註)外因六氣風寒暑濕燥火之邪衇必洪大緊數弦
長滑實而太過矣内因七情喜怒憂思悲恐驚之
傷衇必虚微細弱短濇濡芤而不及矣
飲食勞倦診在右關有力為實無力虚看
(註)凡病外不因六氣内不因七情為不内外因内傷
飲食勞倦也飲食傷胃勞倦傷脾故診在右關飲
食傷形為有餘故右關衇有力勞倦傷氣為不足
故右關衇無力也三因百病之衇不論陰陽浮沉
遲數滑濇大小凡有力皆為實無力皆為虚經曰
諸陽衇按之不鼓諸陰衇按之鼓甚此之謂與
凡診病衇平旦為準虚靜寧神調息細審
(註)經曰常以平旦陰氣未動陽氣未散飲食未進經
衇未盛絡衇調勻氣血未亂乃可診有過之衇又
曰診衇有道虚靜為寶言無思無慮以虚靜其心
惟神凝於指下也調息細審者言醫家調勻自己
氣息精細審察也
一呼一吸合為一息衇來四至平和之則五至無疴閏
以太息三至為遲遲則為冷六至為數數則熱證轉遲
轉冷轉數轉熱
(註)醫者調勻氣息一呼衇再至一息衇再至呼吸定
息衇來四至乃和平之準則也然何以五至無疴
乎人之氣息時長時短凡鼓三息必有一息之長
鼓五息又有一息之長名為太息如三歲一閏五
歲再閏也言衇必以四至為平五至便為太過惟
正當太息之時始曰無疴此息之長非衇之急也
若非太息正合四至也至於性急之人五至為平
衇不拘太息之例蓋性急衇亦急也若一息而衇
三至即為遲慢而不及矣遲主冷病若一息而衇
遂六至即為急數而太過矣數主熱病若一息僅
得二至甚而一至則轉遲而轉冷矣若一息七至
甚而八至九至則轉數而轉熱矣一至二至八至
九至皆死衇也
遲數既明浮沉須别浮沉遲數辨内外因外因於天内
因於人天有陰陽風雨晦明人喜憂怒思悲恐驚
(註)浮衇法天候表之疾即外因也沉衇法地候裏之
病即内因也外因者天之六氣風(風淫末疾)寒(寒淫陰疾)暑
(暑淫心疾)濕(濕淫腹疾)燥(燥淫涸疾)火(火淫陽疾)是也内因者人之七
情喜傷心怒傷肝憂思傷脾悲傷肺恐傷腎驚傷
心也
浮沉已辨滑濇當明濇為血滯滑為氣壅
(註)此上六衇為諸衇之提綱以浮沉綂諸浮上沉下
之部位也以遲數綂諸三至六至之至數也以滑
濇綂諸滑流濇滯之形狀也衇象雖多然不屬部
位則屬至數不屬至數則屬形狀總不外此六衇
故為諸衇之提綱也
浮衇皮衇沉衇筋骨肌肉候中部位綂屬
(註)皮衇取之而得者謂之浮衇筋骨取之而得者謂
之沉衇此以上下部位而得名也凡衇因部位而
得名者皆綂乎浮沉故曰部位綂屬也心肺俱浮
以皮毛取之而得者肺之浮也以血衇取之而得
者心之浮也故曰浮衇皮衇肝腎俱沉以筋平取
之而得者肝之沉也以至骨取之而得者腎之沉
也故曰沉衇筋骨肌肉在浮沉之間故曰候中也
浮無力濡沉無力弱沉極力牢浮極力革
(註)浮而無力謂之濡衇沉而無力謂之弱衇浮而極
有力謂之革衇沉而極有力謂之牢衇
三部有力其名曰實三部無力其名曰虚
(註)浮中沉三部俱有力謂之實衇浮中沉三部俱無
力謂之虚衇
三部無力按之且小似有似無微衇可考
(註)浮中沉三部極無力按之且小似有似無謂之微
衇
三部無力按之且大渙漫不收散衇可察
(註)浮中沉三部極無力按之且大渙漫不收謂之散
衇
惟中無力其名曰芤推筋着骨伏衇可求
(註)浮沉有力中取無力謂之芤衇推筋着骨按之始
得謂之伏衇已上十衇皆以部位而得名者故皆
綂於浮沉也
三至為遲六至為數
(註)一呼一吸謂之一息一息三至謂之遲衇一息六
至謂之數衇此以衇之至數而得名也凡衇因至
數而得名者皆綂乎遲數也
四至為緩七至疾衇
(註)一息四至謂之緩衇一息七至謂之疾衇
緩止曰結數止曰促凡此之證皆綂至數動而中止不
能自還至數不乖代則難痊
(註)四至緩衇時而一止謂之結衇六至數衇時而一
止謂之促衇結促之衇動而中止即能自還若動
而中止不能自還須臾復動或十至或二三十至
一止其至數不乖謂之代衇難痊謂不滿五十動
而止合經難痊之死衇也已上五衇皆以至數而
得名者故皆綂於遲數也
形狀如珠滑溜不定往來濇滯濇衇可證
(註)形狀如珠滑溜不定謂之滑衇進退維艱往來滯
濇謂之濇衇此以衇之形狀而得名也凡衇以形
狀而得名者皆綂乎滑濇也
弦細端直且勁曰弦緊比弦粗勁左右彈
(註)狀類弓弦細而端直按之且勁謂之弦衇較弦則
粗按之且勁左右彈指謂之緊衇
來盛去衰洪衇名顯大則寬闊小則細減
(註)上來應指而盛下去減力而衰謂之洪衇衇形粗
大闊然謂之大衇衇形細減如絲謂之小衇即細
衇也
如豆亂動不移約約長則迢迢短則縮縮
(註)其形如豆亂動約約動摇不移謂之動衇來去迢
迢而長謂之長衇來去縮縮而短謂之短衇已上
八衇皆以形狀而得名者故皆綂於滑濇也
浮陽主表風淫六氣有力表實無力表虚浮遲表冷浮
緩風濕浮濡傷暑浮散虚極浮洪陽盛浮大陽實浮細
氣少浮濇血虚浮數風熱浮緊風寒浮弦風飲浮滑風
痰
(註)浮陽衇主表風邪六氣外因之病皆從表入故屬
之也浮而有力表實風病也浮而無力表虚風病
也遲寒衇也故曰表冷緩濕衇也故曰風濕濡氣
虚衇也氣虚則傷暑故曰浮濡傷暑也散氣散衇
也氣散則虚極故曰浮散虚極也浮洪陽盛衇故
曰陽盛也浮大陽實衇故曰陽實也細氣少衇氣
少不充故曰氣少也濇血少衇血少枯滯故曰血
虚也數熱衇也故曰風熱緊寒衇也故曰風寒弦
飲衇也故曰風飲滑痰衇也故曰風痰
沉陰主裏七情氣食沉大裏實沉小裏虚沉遲裏冷沉
緩裏濕沉緊冷痛沉數熱極沉濇痺氣沉滑痰食沉伏
閉鬱沉弦飲疾
(註)沉陰衇主裏七情氣食内因之病皆由裏生故屬
之也大有餘衇也故曰裏實小不足衇也故曰裏
虚遲寒衇也故曰裏冷緩濕衇也故曰裏濕緊寒
衇也故曰冷痛數熱衇也故曰熱極濇血滯衇故
曰痺氣滑痰食衇故曰痰食伏痛甚不得吐瀉衇
也故曰閉鬱弦飲衇也故曰飲疾
濡陽虚病弱陰虚疾微主諸虚散為虚劇
(註)濡為陽分無力衇故主諸陽虚之病弱為陰分無
力衇故主諸陰虚之病微為陰陽血氣不足衇故
主諸虚散為元氣散之衇故曰虚劇也
革傷精血半產帶崩牢疝癥瘕心腹寒疼
(註)革内空之衇故主男子亡血傷精之病婦人半產
崩帶之疾牢内堅之衇故主諸疝癥瘕心腹寒冷
疼痛之病也
虚主諸虚實主諸實芤主失血隨見可知
(註)虚為三部無力衇故主諸虚實為三部有力衇故
主諸實芤為榮空之衇故主失血然此三衇皆隨
所見之部位可知其上下内外之病也
遲寒主藏陰冷相干有力寒痛無力虚寒
(註)遲陰衇也藏屬陰故主之凡陰冷之病皆屬之也
有力為寒實作痛無力為寒虚痛也
數熱主府數細陰傷有力實熱無力虚瘡
(註)數陽衇也府屬陽故主之凡陽屬之病皆屬之也
數為陽盛細為不足故曰傷陰有力為實熱無力
為虚熱數亦生瘡故曰虚瘡
緩濕脾胃堅大濕壅促為陽鬱結則陰凝
(註)緩脾胃衇又主濕邪故緩主濕邪脾胃之病若搏
指堅大則為濕邪壅脹之病促為陽盛而鬱之衇
結為陰盛而凝之衇也
代則氣乏跌打悶絶奪氣痛瘡女胎三月
(註)代者真氣乏而求代之衇也若不因跌打氣悶暴
病奪氣痛瘡傷氣女胎氣阻者而無故見之則必
死也
滑司痰病關主食風寸候吐逆尺便血膿
(註)滑陽衇陽盛為痰故司痰病右關候胃故主痰食
左關候肝故主風痰寸候上焦故主吐逆尺候下
焦故主便血膿也
濇虚濕痺尺精血傷寸汗津竭關膈液亡
(註)濇血少滯濇衇也六衇見之則主榮虚受濕痺之
病若兩尺見之則主傷精傷血之病兩寸見之則
主汗多津傷之病兩關見之則主噎膈反胃液亡
結腸之病也
弦關主飲木侮脾經寸弦頭痛尺弦腹疼
(註)弦陰衇陰盛為飲弦木衇木旺侮土土虚不能制
濕故飲病生焉寸弦陰乘陽也故主頭痛尺弦陰
乘陰也故主腹疼
緊主寒痛洪是火傷動主痛熱崩汗驚狂
(註)緊寒實衇故主寒痛洪熱實衇故主火傷動為陰
陽相搏之陽衇故主諸痛陽動主發熱主驚狂陰
動主汗出血崩也
長則氣治短則氣病細則氣衰大則病進
(註)長者氣之暢也故曰氣治短者氣之縮也故曰氣
病小者正氣衰也大者邪病進也
衇之主病有宜不宜陰陽順逆吉凶可推
(註)病有陰陽衇亦有陰陽順應則吉逆見則凶此以
下至其死可測句凡二十七節詳分某病見某衇
吉某病見某衇凶也
中風之衇却喜浮遲堅大急疾其凶可知
(註)中風虚見虚衇以浮遲為順若反見堅大急疾為
逆决無生理
傷寒熱病衇喜浮洪沉微濇小證反必凶汗後衇静身
凉則安汗後衇躁熱甚必難陽證見陰命必危殆陰證
見陽雖困無害
(註)此節皆言傷寒之順逆也傷寒熱病傳裏屬熱衇
以浮洪陽衇為吉若見沉微濇小陰衇是證與衇
反故凶汗後邪解便當衇靜身凉若躁而熱所謂
汗後不為汗衰名曰陰陽交必難治矣陽證而見
沉濇細微弱遲之陰衇則衇與證反命必危殆陰
證而見浮大數動洪滑之陽衇雖衇與證反在他
證忌之獨傷寒為陰邪還陽將解之證病雖危困
無害於命也
勞倦傷脾衇當虚弱自汗衇躁死不可却
(註)勞倦傷脾衇當虚弱為順也若自汗出而衇反躁
疾則逆矣安得不死
瘧衇自弦弦遲多寒弦數多熱代散則難
(註)瘧為寒熱之病弦為少陽之衇少陽主病寒熱往
來凡寒熱之病多屬少陽半表半裏之界故瘧衇
自應得弦象也遲多寒數多熱理自然也若得代
散二衇邪尚未解正氣已衰命則難生矣
洩瀉下利沉小滑弱實大浮數發熱則惡
(註)瀉痢裏虛宜見沉小滑弱之衇為順若反見實大
浮數之衇則身必發熱而成惡候也
嘔吐反胃浮滑者昌沉數細濇結腸者亡
(註)嘔吐反胃脾虚有痰也浮為虚滑為痰是為順衇
故曰昌也若沉數細濇則為氣少液枯遂致結腸
糞如羊屎死不可救矣
霍亂之候衇代勿訝舌卷囊縮厥伏可嗟
(註)霍亂之證陽衇為佳若見代衇因一時清濁混亂
故衇不接續非死候也如衇伏不見四肢厥逆舌
卷囊縮為陰寒甚則有可嗟之變也
𠻳衇多浮浮濡易治沉伏而緊死期將至
(註)𠻳乃肺疾衇浮為宜兼見濡者病將退也若沉伏
與緊則相反而病深矣不死何待
喘息擡肩浮滑是順沉濇肢寒切為逆證
(註)陽喘多實風與痰耳故衇以浮滑為順陰喘多虚
寒與虚也故衇沉濇四肢寒者均為不治逆證
火熱之證洪數為宜微弱無神根本脫離
(註)熱證而得洪數乃正應也若見微弱證衇相反根
本脱離藥餌不可施矣
骨蒸發熱衇數而虚熱而濇小必殞其軀
(註)骨蒸者腎水不足壯火僭上虚數二衇是正象也
若濇小之衇所謂發熱衇靜不可救耳
勞極諸虚浮軟微弱土敗雙弦火炎細數
(註)虚證宜見虚衇若兩關衇弦謂之雙弦弦乃肝衇
右關見之是肝木乘脾故曰土敗勞證之衇若見
細數乃陰虚火盛上刑肺金便不可治
失血諸證衇必見芤緩小可喜數大堪憂
(註)芤有中空之象失血者宜爾也緩小亦為虚衇順
而可喜若數且大謂之邪勝故可憂也
畜血在中牢大却宜沉濇而微速愈者稀
(註)畜血者有形之實證見牢大之衇衇證相宜倘沉
濇而微是挾虚矣既不能自行其血又難施峻猛
之劑安望速愈也
三消之衇數大者生細微短濇應手堪驚
(註)渴而多飲為上消消糓善饑為中消渴而便數為
下消三消者皆燥熱太過惟見數大之衇為吉耳
細微短濇死不可救也
小便淋閉鼻色必黃實大可療濇小知亡
(註)鼻頭色黃必患小便難六衇實大者但用攻病之
劑必愈若逢濇小為精氣不化死亡將及矣
癲乃重陰狂乃重陽浮洪吉象沉急凶殃
(註)癲狂二證皆以浮洪為吉取其病尚淺也若沉而
急病已入骨雖有扁倉莫之能救矣
癎宜浮緩沉小急實但弦無胃必死不失
(註)癎本風痰衇見浮緩自應然也若沉小急實是病
深也或但弦無胃則肝之真藏衇見矣安望其更
生耶
心腹之痛其類有九細遲速愈浮大延久
(註)九種心腹之痛皆宜遲細易於施療如浮而大是
為中虚邪盛不能收捷功也
疝屬肝病衇必弦急牢急者生弱急者死
(註)肝主筋疝則筋急故屬肝也肝衇弦急是其常也
疝係陰寒之咎牢主裏寒之衇亦其常也如且弱
且急必有性命之憂矣
黃疸濕熱洪數便宜不妨浮大微濇難醫
(註)濕蒸熱淤黃疸生焉洪數浮大皆所宜也一見微
濇虚衰已甚必食少瀉多無藥可療矣
腫脹之衇浮大洪實細而沉微岐黃無術
(註)水腫脹滿有餘之證宜見有餘之衇浮大洪實是
矣沉細而微謂之證實衇虚難言生矣
五藏為積六府為聚實強可生沉細難愈
(註)積聚皆實證也實衇強盛是所當然沉細為虚真
氣敗絶不可為矣
中惡腹脹緊細乃生浮大為何邪氣已深
(註)中惡者不正之氣也緊細則吉浮大則凶也
鬼祟之衇左右不齊乍大乍小乍數乍遲
(註)鬼祟犯人左右二手衇象不一忽大忽小忽數忽
遲無一定之衇形也
癰疽未潰洪大衇宜及其已潰洪大最忌
(註)未潰屬實洪大為正衇也潰後則虚若仍見洪大
則為邪衇最所忌也
肺癰已成寸數而實肺痿之證數而無力癰痿色白衇
宜短濇數大相逢氣損血失腸癰實熱滑數相宜沉細
無根其死可期
(註)肺癰而寸口數實知膿已成矣肺葉焦痿為火傷
也是以數而無力肺癰肺痿得白色者肺之本色
得短濇者肺之本衇均相宜也若逢數大是火來
剋金賊邪之證故氣損血失也腸癰實也滑數相
宜沉細虚也證實衇虚死期將至矣
婦人有子陰搏陽别少陰動甚其胎已結滑疾而散胎
必三月按之不散五月可别左男右女孕乳是主女腹
如箕男腹如釜
(註)此一節明女科胎前之衇也陰搏陽别者寸為陽
尺為陰言尺陰之衇搏指而動寸陽之衇則不搏
指迥然分别此有子之證也或手少陰心衇獨動
而甚者蓋心主血血主胎故胎結而動甚也動者
謂往來流利之動而滑非厥厥摇動為病之動也
疾即數也滑而且數按之而散三月之胎也按之
不散五月之胎也左為陽故左疾為男胎右為陰
故右疾為女胎五六月後孕婦之乳房有核吮之
有乳者則主有子也女胎腹形狀如箕之圓也男
胎腹形狀如釜之上小而下大也
欲産離經新産小緩實弦牢大其凶不免
(註)此一節明産中之衇也欲産衇離經者謂見離乎
經常之衇也蓋胎動於中衇亂於外勢所必然也
産後氣血兩虚見小緩之虚衇為吉若見實大弦
牢其凶不免矣
經衇病衇業已昭詳將絶之形更當度量
(註)經常之衇主病之衇皆明於前矣而死絶之衇亦
不可不察也分列於後
心絶之衇如撡帶鈎轉豆躁疾一日可憂
(註)經曰衇來前曲後居如操帶鈎曰心絶前曲者謂
輕取則堅強而不柔後居者謂重取則牢實而不
動如持革帶之鈎全失冲和之氣但鈎無胃故曰
心死鈎即洪衇也轉豆者即經所謂如循薏苡子
纍纍然狀其短實堅強真藏衇也又曰心絶一日
死
肝絶之衇循刃責責新張弓弦死在八日
(註)經曰真肝衇至中外急如循刃又曰衇來急溢勁
如新張弓弦曰肝死又曰肝絶八日死
脾絶雀啄又同屋漏覆杯水流四日無救
(註)舊訣曰雀啄連來四五啄屋漏少刻一點落若杯
覆若水流皆脾絶也經曰脾絶四日死
肺絶維何如風吹毛毛羽中膚三日而號
(註)經曰如風吹毛曰肺死又曰真肺衇至如以毛羽
中人膚皆狀其但浮而無胃氣也又曰肺絶三日
死
腎絶伊何發如奪索辟辟彈石四日而作
(註)經曰衇來如奪索辟辟如彈石曰腎死又曰腎絶
四日死舊訣云彈石硬來尋即散搭指散亂如解
索正此謂也石即沉衇也
命衇將絶魚翔鰕遊至如湧泉莫可挽留
(註)舊訣云魚翔似有又似無鰕遊靜中忽一躍經曰
渾渾革至如湧泉綿綿其去如弦絶皆死衇也
衇有反關動在臂後别由列缺不干證候
(註)反關衇者衇不行於寸口出列缺絡入臂後手陽
明大腸之經也以其不順行於關上故曰反關有
一手反關者有兩手反關者此得於有生之初非
病衇也令病人側立其手診之方可見也
岐黃衇法候病死生太素衇法陰陽貴清清如潤玉至
數分明濁衇如石糢糊不清小大貧富濇滑窮通長短
壽天詳推錯綜
(註)衇法倡自岐黃所以候病死生至楊上善為風鑑
者流托名太素衇法以神其說每多不騐然其中
有近理可採者如論六陽六陰之衇以清主貴以
濁主賤清衇之狀似玉潤淨至數分明濁衇之狀
如石粗濇至數糢糊小衇主貧大衇主富濇衇主
窮滑衇主通長衇主壽短衇主夭如質清衇濁貴
中賤也質濁衇清賤中貴也清衇兼大貴而富也
兼滑貴而通也兼長貴而壽也濁衇兼小賤而貧
也兼濇賤而窮也兼短賤而夭也清衇兼小貴而
貧也兼濇貴而窮也兼短貴而夭也濁衇兼大賤
而富也兼滑賤而通也兼長賤而壽也詳推錯綜
者即詳推此質清衇清質濁衇濁質清衇濁質濁
衇清錯綜等說之理耳
附訂正素問衇要精微論一則備考
尺内兩傍則季脇也尺外以候腎尺裏以候腹中中附
上左外以候肝内以候膈右外以候胃内以候脾上附
上右外以候肺内以候胸中左外以候心内以候膻中
前以候前後以候後上竟上者胸喉中事也下竟下者
少腹腰股膝脛足中事也
(註)内外二字前人有以尺部一衇前半部衇後半部
衇為訓者有以内側曰内外側曰外為訓者皆非
也蓋衇之形渾然純一並不兩條亦不兩截若以
前半部後半部為是則視衇為兩截矣若以尺内
側尺外側為是則視衇為兩條矣故知二說皆非
也熟玩通章經文自知其為傳寫之訛豈有獨於
脾胃則曰右外以候胃内以候脾者耶蓋外以候
府内以候藏内經衇書確然可考故當以外以候
胃内以候脾之句為正其尺外之外字當是裏字
尺裏之裏字當是外字中附上左右之内外字上
附上左右之内外字皆當改之故不循舊圖所列
以符外候府内候藏之義也前以候前謂關之前
寸也後以候後謂關之後尺也上竟上者謂上盡
魚際也下竟下者謂下盡尺澤也
御纂醫宗金鑑卷三十四
御纂醫宗金鑑卷三十四
編輯四診心法要訣上
醫家造精微通幽顯未有不先望而得之者近世
惟事切巧不事望神大失古聖先腎之旨今採醫
經論色診之文確然可法者編為四言合崔嘉彦
四言衇訣名曰四診要訣實該望聞問切之道使
後之為醫師者由是而教為弟子者由是而學熟
讀習玩揣摩日久自能洞悉其妙則造精微通幽
顯也無難矣
望以目察聞以耳占問以言審切以指參明斯診道識
病根源能合色衇可以萬全
(註)此明望聞問切為識病之要道也經曰望而知之
謂之神是以目察五色也聞而知之謂之聖是以
耳識五音也問而知之謂之工是以言審五病也
切而知之謂之巧是以指别五衇也神聖工巧四
者乃診病要道醫者明斯更能互相參合則可識
萬病根源以之療治自萬舉而萬當矣
五行五色青赤黃白黑復生青如環常德
(註)此明天以五行人以五藏化生五色相生如環之
常德也木主化生青色火主化生赤色土主化生
黃色金主化生白色水主化生黑色肝主化生青
色心主化生赤色脾主化生黃色肺主化生白色
腎主化生黑色
變色大要生尅順逆青赤兼化赤黃合一黃白淡黃黑
青深碧白黑淡黑白青淺碧赤白化紅青黃變綠黑赤
紫成黑黃黧立
(註)此明五色生尅順逆相兼合化之變色也五色相
兼合化不可勝數而其大要則相生之順色有五
相尅之逆色亦有五青屬木化赤屬火化黃屬土
化白屬金化黑屬水化此五行所化之常色也木
火同化火土同化土金同化金水同化水木同化
金木兼化木土兼化土水兼化水火兼化火金兼
化此五行所化之變色也如青赤合化紅而兼青
之色如赤黃合化紅而兼黃之色如黃白合化黃
而兼白淡黃之色如白黑合化黑而兼白淡黑之
色如黑青合化黑而兼青深碧之色皆相生變色
不病之順也如白青兼化青而兼白淺碧之色如
赤白兼化白而兼赤之紅色如青黃兼化青而兼
黃之綠色如黑赤兼化黑而兼赤之紫色如黃黑
兼化黃而兼黑之黧色皆相尅變色為病之逆也
醫能識此則可推五藏主病兼病吉凶變化之情
矣
天有五氣食人入鼻藏於五藏上華面頤肝青心赤脾
藏色黃肺白腎黑五藏之常
(註)此明色之本原出於天徵乎人五藏不病常色之
診法也天以風暑濕燥寒之五氣食人從鼻而入
風氣入肝暑氣入心濕氣入脾燥氣入肺寒氣入
腎藏於人之五藏藴其精氣上華於面肝之精華
化為色青心之精華化為色赤脾之精華化為色
黃肺之精華化為色白腎之精華化為色黑也
藏色為主時色為客春青夏赤秋白冬黑長夏四季色
黃常則客勝主善主勝客惡
(註)此明四時不病常色之診法也五藏之色隨五形
之人而見百歲不變故為主色也四時之色隨四
時加臨推遷不常故為客色也春氣通肝其色當
青夏氣通心其色當赤秋氣通肺其色當白冬氣
通腎其色當黑長夏四季之氣通脾其色當黃此
為四時常則之色也主色者人之藏氣之所生也
客色者歲氣加臨之所化也夫歲氣勝人氣為順
故曰客勝主為善人氣勝歲氣為逆故曰主勝客
為惡凡所謂勝者當青反白當赤反黑當白反赤
當黑反黃當黃反青之謂也
色衇相合青弦赤洪黃緩白浮黑沉乃平已見其色不
得其衇得尅則死得生則生
(註)此明色衇相合相反生死之診法也凡病人面青
衇弦面赤衇洪面黃衇緩面白衇浮面黑衇沉此
為色衇相合不病平人之候也假如病人已見青
色不得弦衇此為色衇相反主為病之色衇也若
得浮衇是得尅色之衇則主死也得沉衇是得生
色之衇則主生也其餘他色皆倣此
新病衇奪其色不奪久病色奪其衇不奪新病易已色
衇不奪久病難治色衇俱奪
(註)此以色衇相合診病新久難易之法也衇奪者衇
微小也色奪者色不澤也新病正受邪制故衇奪
也邪受未久故色不奪也久病受邪已久故色奪
也久病不進故衇不奪也若新病而色衇俱不奪
則正不衰而邪不盛也故曰易已久病色衇俱奪
則正已衰而邪方盛也故曰難治
色見皮外氣含皮中内光外澤氣色相融有色無氣不
病命傾有氣無色雖困不凶
(註)此以五色合五氣之診法也青黃赤白黑顯然彰
於皮之外者五色也隱然含於皮之中者五氣也
内光灼灼若動從紋路中映出外澤如玉不浮光
油亮者則為氣色並至相生無病之容狀也若外
見五色内無含映則為有色無氣經曰色至氣不
至者死凡四時五藏五部五官百病見之皆死故
雖不病命必傾也若外色淺淡不澤而内含光氣
映出則為有氣無色經曰氣至色不至者生凡四
時五藏五部五官百病見之皆生故雖病困而不
凶也
縞裹雄黃脾狀並臻縞裹紅肺縞裹朱心縞裹黑赤紫
艷腎緣縞裹藍赤石青屬肝
(註)此明氣色並至容狀之診法也縞白羅也如白羅
裹雄黃映出黃中透紅之色是脾之氣色並至之
容狀也如白羅裹淺紅映出淺紅罩白之色是肺
之氣色並至之容狀也如白羅裹朱砂映出深紅
正赤之色是心之氣色並至之容狀也如白羅裹
黑赤映出黑中透赤紫艷之色是腎之氣色並至
之容狀也如白羅裹藍赤映出藍中揚紅石青之
色是肝之氣色並至之容狀也
青如蒼璧不欲如藍赤白裹朱衃赭死原黑重漆炲白
羽枯鹽雄黃羅裹黃土終難
(註)此明四時百病五藏五部五官五色生死之診法
也蒼璧碧玉也藍藍靛葉也經曰青欲如蒼璧之
色即石青色生青色也不欲如藍即靛葉色死青
色也衃血死血也赭代赭石也經曰赤欲如白裹
朱即正赤色生紅色也不欲如衃赭即死血赭石
之色死紅色也重漆光潤紫色也炲地上蒼枯黑
土也經曰黑欲如重漆即光潤紫色生黑色也不
欲如炲即枯黑土色死黑色也白羽白鵝羽也枯
枯骨也鹽食鹽也經曰白欲如鵝羽即白而光澤
如鵝羽之色生白色也不欲如枯鹽即枯骨食鹽
之色死白色也經曰黃欲如羅裹雄黃即黃中透
紅之色生黃色也不欲如黃土即枯黃土之色死
黃色也
舌赤卷短心官病常肺鼻白喘胸滿喘張肝目眥青脾
病脣黃耳黑腎病深淺分彰
(註)此以五色合五官主病虚實之診法也舌者心之
官也舌赤心之病也色深赤焦卷者邪實也色淺
紅滋短者正虚也鼻者肺之官也鼻白肺之病也
色淺白喘而不滿者正虚也色淺白喘而胸滿者
邪實也目者肝之官也目眥青肝之病也色深青
者邪實也色淺青者正虚也口脣者脾之官也脣
黃脾之病也色深黃者邪實也色淺黃者正虚也
耳者腎之官也耳黑腎之病也色深黑者邪實也
色淺黑者正虚也所謂深淺分彰者即下之所謂
淺淡為虛深濃為實分明彰顯也
左頰部肝右頰部肺額心頦腎鼻脾部位部見本色深
淺病累若見他色按法推類
(註)此以五色合五部主虚實賊微正五邪之診法也
左頰肝之部也右頰肺之部也額上心之部也頦
下腎之部也鼻者脾之部也本部見本色淺淡不
及深濃太過者皆病色也假如鼻者脾之部位見
黃本色則為本經自病正邪也若見白色則為子
盜母氣虚邪也若見赤色則為母助子氣實邪也
若見青色則為彼能尅我賊邪也若見黑色則為
我能尅彼微邪也所謂按法推類者謂餘藏準按
此法而推其類也
天庭面首闕上喉咽闕中印堂候肺之原山根候心年
壽候肝兩傍候膽脾胃鼻端頰腎腰臍顴下大腸顴内
小府面王子膀當顴候肩顴外候臂顴外之下乃候手
位根傍乳膺繩上候背牙車下股膝脛足位
(註)此以上部候頭下部候足中部候藏府合五色主
病之診法也闕中者兩眉之間謂之印堂中部之
最高者故應候肺之疾也印堂之上名曰闕上闕
上至髮際名曰天庭天庭為上部之上故應候頭
面之疾也闕上為上部之下故應候咽喉之疾也
山根者兩目之間即下極也在肺下之部故應候
心之疾也年壽者下極之下即鼻柱也在心下之
部故應候肝之疾也面傍者年壽之左右膽附於
肝故應候膽之疾也鼻端者年壽之下謂之面王
即凖頭鼻孔也在肝下之部故應候脾之疾也鼻
孔者即方上也脾胃相連故應候胃之疾也耳前
之下謂之兩頰四藏居腹而皆一惟腎居脊而有
兩故兩頰應候腎之疾也與腰臍對故又應候腰
臍之疾也頰内高骨謂之兩顴之下在腎下之部
故應候大腸之疾也顴内者即兩顴之内也小府
者謂小腸之府也小腸在大腸之上故應候之也
準頭上至於庭皆謂之明堂準頭下至於頦皆謂
之面王面王者即人中承漿之部也膀胱者腎之
府也子處者即精室血海也皆居腎之下故面王
應候子處膀胱之疾也此藏府上下内外之部位
也五部以頦候腎者以水居極下且子處中通兩
腎也以天庭候心者以火居極上故也以左頰候
肝者以木位居左故也以右頰候肺者以金位居
右故也以鼻候脾者以土位居中故也當顴者當
兩顴骨之部也顴為骨之本而居外部之上故應
候肩之疾也肩接乎臂故顴骨之外應候臂之疾
也臂接乎手故顴外之下應候手部之疾也根傍
者山根兩傍兩目内眥之部也而居内部之上故
應候膺乳胸前之疾也兩頰候腰腎頰外從頰骨
上引曰繩骨故應候背之疾也頰外從頰骨下引
曰牙車骨故應候股下膝脛足部之疾也此肢體
上下内外之部位也
庭闕鼻端高起直平顴頰蕃蔽大廣豐隆骨骼明顯壽
享遐齡骨骼陷弱易受邪攻
(註)此明五官五部強弱壽夭之診法也天庭闕中至
鼻之端皆高起直平面顴兩頰蕃蔽耳門皆大廣
豐隆去之十步皆見於外則為骨骼明顯也其人
不但不病且享遐齡之壽也若天庭顴頰耳門諸
處骨卑肉薄則為骨骼陷弱也其人不但不免於
病且不壽也
黃赤風熱青白主寒青黑為痛甚則痺攣恍白脫血微
黑水寒痿黃諸虚顴赤勞纏
(註)此以五色隨其所在五官五部内部外部上部下
部主病之診法也黃赤為陽色故為病亦陽所以
主風也熱也青白黑為陰色故為病亦陰所以主
寒也痛也若黑甚在衇則麻痺在筋則拘攣恍白
者淺淡白色也主大吐衄下血脱血也若無衄吐
下血則為心不生血不榮於色也微黑者淺淡黑
色也主腎病水寒也痿黃者淺淡黃色也主諸虚
病也兩顴深紅赤色者主陰火上乘虛損勞疾也
視色之銳所向部官内走外易外走内難官部色衇五
病交參上逆下順左古反阽
(註)此以五色傳乘官部之診法也色之尖處為銳凡
病相傳相乘當視其色之銳處所向何官何部則
知起自何官何部傳乘何部何官生尅順逆自然
明矣銳處向外是内部走外部則為藏傳府府傳
表易治之病也銳處向内是外部走内部則為表
傳府府傳藏難治之病也内走外走固有難易然
更當以五部五官五色五衇五病交相推參則又
有微甚生死之别焉凡病色從下衝明堂而上額
則為水尅火之賊邪故逆也從上壓明堂而下頦
則為火侮水之微邪故順也反相反也阽危也男
子以左為主女子以右為主男子之色自左衝右
為從自右衝左為逆女子之色自右衝左為從自
左衝右為逆逆者相反也相反故危也前以内外
部位分順逆後以上下左右分順逆不可不知
沉濁晦暗内久而重浮澤明顯外新而輕其病不甚半
澤半明雲散易治摶聚難攻
(註)此以五色晦明聚散别久重新輕之病易治難治
之診法也色深為沉主病在内若更濁滯晦暗主
久病與重病也色淺為浮主病在外若得光澤明
顯主新病與輕病也若其色雖不枯晦亦不明澤
主不甚之病也凡諸病之色如雲撤散主病將愈
易治也摶聚凝滯主病漸進難治也上以内外上
下左右分順逆此以淺深晦明聚散分順逆也
黑庭赤顴出如拇指病雖小愈亦必卒死脣面黑青五
官黑起擦殘汗粉白色皆死
(註)此明非常之色診人暴死之法也出如拇指謂成
塊成條摶聚不散也黑色出如拇指於天庭赤色
出如拇指於兩顴此皆水火相射之候故病者雖
或小愈亦必卒然而死也病者脣面青黑及五官
忽起黑色白色如擦殘汗粉之狀雖不病亦皆主
卒死也
善色不病於義誠當惡色不病必主凶殃五官陷弱庭
闕不張蕃蔽卑小不病神強
(註)此明見其色不見其病之診法也善色者氣色并
至之好色也其人於理當不病也惡色者沉深滯
晦之色也其人即不病亦必主凶殃也凶殃者即
相家所謂紅主焦勞口舌白主刑罰孝服黑主非
災凶死青主憂訟暴亡之類也五官陷弱者謂五
官骨陷肉薄也庭闕不張者謂天庭闕中不豐隆
張顯也蕃蔽卑小者謂頰側耳門卑低不廣也此
皆無病而有不壽之形若加惡色豈能堪哉其有
不病者必其人神氣強旺素稱其形也
肝病善怒面色當青左有動氣轉筋脇疼諸風掉眩疝
病耳聾目視昏>昏>如將捕驚
(註)此下五條皆明色病相合本藏自病虚實之診法
也怒者肝之志故病則好怒也青者肝之色故病
則面色當青也肝之部位在左故病則左脇有動
氣而脇疼也肝主筋故病則轉筋也掉者動摇抽
搐也眩者昏黑不明也肝主風故病則掉眩也疝
主肝故病疝也肝與膽為表裏故病耳聾也此皆
肝實之病若肝虚則目視昏>昏>無所見以肝開竅
於目也肝虚則膽薄故不時而有如人將捕之驚
也
心赤善喜舌紅口乾臍上動氣心胸痛煩健忘驚悸怔
忡不安實狂昏冒虚悲凄然
(註)喜者心之志故病則好喜也赤者心之色故病則
面色赤也心開竅於舌故病則舌赤紅也心主熱
故病則口乾心煩也心之部位在上故病則臍上
有動氣也胸者心肺之宮城也故病則心胸痛也
健忘驚悸怔忡皆心神不安之病也熱乘心實則
發狂昏冒也神怯心虚則凄然好悲也
脾黃善憂當臍動氣善思食少倦怠乏力腹滿腸鳴痛
而下利實則身重脹滿便閉
(註)黃者脾之色故病則面色黃也憂思者脾之志故
病則好憂思也脾之部位在中故病則當臍有動
氣也脾主味故病則食少也脾主四肢故病則倦
怠乏力也脾主腹故病則腹滿腸鳴痛而下利也
此皆脾虚之病也脾主肉故實則病身重腹脹滿
便閉也
肺白善悲臍右動氣灑淅寒熱咳唾噴嚏喘呼氣促膚
痛胸痺虚則氣短不能續息
(註)白者肺之色故病則面色白也悲者肺之志故病
則好悲也肺之部位在右故病則右脇有動氣也
肺主皮毛故病則灑淅寒熱膚痛也咳𠻳唾痰噴
嚏流涕喘呼氣促皆肺本病也胸者肺之府也故
病則胸痺而痛也肺虚則胸中氣少故喘咳皆氣
短不能續息也
腎黑善恐臍下動氣腹脹腫喘溲便不利腰背少腹骨
痛欠氣心懸如饑足寒厥逆
(註)黑者腎之色故病則面色黑也恐者腎之志故病
則好恐也腎之部位在下故病則臍下有動氣也
腎主水故病則水蓄腹脹腫滿喘不得卧也腎開
竅於二陰故病則溲便不利也腎主骨腎與膀胱
為表裏故病則少腹滿背與骨俱痛也腎主欠故
病則呵欠也腎邪上乘於心故病則心空如饑也
諸厥屬下故病則足寒厥逆也
正病正色為病多順病色交錯為病多逆母乘子順子
乘母逆相尅逆凶相生順吉
(註)此以五色合五病順逆生死之診法也假如肝病
色青是正病正色若反見他色是病色交錯也若
見黑色為母乘子相生之順也若見赤色為子乘
母相生之逆也若見黃色為病尅色其病不加凶
中順也若見白色為色尅病其病則甚凶中逆也
曰相尅逆凶者謂相尅為凶凶中順尚可也凶中
逆必凶也曰相生順吉者謂相生為吉如子乘母
為吉中小逆也如母乘子為吉中大順也其餘四
藏皆倣此
色生於藏各命其部神藏於心外候在目光晦神短了
了神足單失久病雙失即故
(註)此以色合二目之神診病生死之法也五色生於
五藏各命其部而見於面神藏於心雖不可得而
識然外候在目視其目光晦暗此為神短病死之
候也若目睛清瑩瞭瞭分明此為神足不病之候
也單失者謂或色或神主久病也雙失者神色俱
失故主即死也
面目之色各有相當交互錯見皆主身亡面黃有救眥
紅疹瘍眥黃病愈睛黃發黃
(註)此以色合二目之色診病之法也面目之色各有
相當之色如面之色肝青心赤脾黃肺白腎黑目
之色如睛瞳黑烏珠青白珠白兩眥紅也若目青
目赤目白目黑與面色但有不同皆為交互錯見
病者皆主身亡也惟面色黃者為土未敗五行有
救皆不死也若傷寒兩目眥紅則為發疹瘍之兆
兩目皆黃則為病將愈之徵若兩睛通黃則為主
發黃疸之候也
閉目陰病開目病陽朦朧熱盛時瞑衄常陽絶戴眼陰
脫目盲氣脫眶陷睛定神亡
(註)此診目陰陽生死之法也凡病者閉目則為病在
陰也開目則為病在陽也朦朧昏不了了非開目
也則為熱盛傷神也視而時瞑非開目也則為衄
血之常候也目上直視謂之戴眼則為陽絶之候
也視不見物謂之目肓則為陰脫之候也目眶忽
陷則為氣脫之候也睛定不轉則為神亡之候也
五色既審五音當明聲為音本音以聲生聲之餘韻音
遂以名角徵宮商並羽五聲
(註)此明五音乃天地之正氣人之中聲也有聲而後
有音故聲為音本音以聲生也聲之餘韻則謂之
音非聲之外復有音也五色命乎五藏診人之病
既已審矣而五音通乎五藏診人之病亦當明也
角屬木通乎肝徵屬火通乎心宮屬土通乎脾商
屬金通乎肺羽屬水通乎腎也
中空有竅故肺主聲喉為聲路會厭門戶舌為聲機脣
齒扇助寬隘銳鈍厚薄之故
(註)此明聲音各有所主之診法也凡萬物中空有竅
者皆能鳴焉故肺象之而主聲也凡發聲必由喉
出故為聲音之路也必因會厭開闔故為聲音門
戸也必藉舌為宛轉故為聲音之機也必資之於
牙齒脣口故為聲音之扇助也五者相須故能出
五音而宣達遠近也若夫喉有寬隘寬者聲大隘
者聲小舌有銳鈍銳者聲辨鈍者不真會厭有厚
薄厚者聲濁薄者聲清脣亦有厚薄厚者聲遲薄
者聲疾牙齒有疎密疎者聲散密者聲聚五者皆
無病之聲音乃形質之禀賦不同也以此推之在
喉在會厭在舌在齒在脣之故當有别也
舌居中發喉音正宮極長下濁沉厚雄洪開口張㗁口
音商成次長下濁鏗鏘肅清撮口脣音極短高清柔細
透徹尖利羽聲舌點齒音次短高清抑揚咏越徵聲始
通角縮舌音條暢正中長短高下清濁和平
(註)此明五藏聲音不病之常之診法也經曰天食人
以五氣五氣入鼻藏於心肺上使五色修明聲音
能彰故五藏各有正聲以合於五音也如舌居中
發音自喉出者此宮之正音也其聲極長極下極
濁有沉洪雄厚之韻屬土入通於脾開口張㗁音
自口出者此商之正音也其聲次長次下次濁有
鏗鏘清肅之韻屬金入通於肺撮口而發音自脣
出者此羽之正音也其聲極短極高極清有柔細
尖利之韻屬水入通於腎以舌點齒成音者乃徵
之正音也其聲次短次高次清有抑揚咏越之韻
屬火入通於心内縮其舌而成音者乃角之正音
也其聲長短高下清濁相和有條暢中正之韻屬
木入通於肝此五藏不病之常聲也㗁者齒本肉
也
喜心所感忻散之聲怒心所感忿厲之聲哀心所感悲
嘶之聲樂心所感舒緩之聲敬心所感正肅之聲愛心
所感溫和之聲
(註)前以咽喉會厭舌齒口脣稟賦不同以别非病之
音此又復以人之情感物成聲以明非病之聲也
如為喜感於心者則其發聲必忻悅以散也怒感
於心者則其發聲必忿急而厲也哀感於心者則
其發聲必悲悽以嘶也樂感於心者則其發聲必
舒暢不迫也敬感於心者則其發聲必正直肅歛
也愛感於心者則其發聲必溫柔以和也醫者於
此比類而推不病之音自可識有病之音也
五聲之變變則病生肝呼而急心笑而雄脾歌以漫肺
哭促聲腎呻低微色剋則凶
(註)此以五聲變而生病之診法也五聲失正則謂之
變變則病生也肝呼而聲急肝聲失正故知病生
肝也心笑而聲雄心聲失正故知病生心也脾歌
而聲漫脾聲失正故知病生脾也肺哭而聲促肺
聲失正故知病生肺也腎呻而低微腎聲失正故
知病生腎也所謂色剋則凶者假如肝病呼急得
相剋之白色主凶也餘藏倣此
好言者熱懶言者寒言壯為實言輕為虚言微難復奪
氣可知讝妄無倫神明已失
(註)此以聲音診病寒熱虚實生死之法也中藏經曰
陽候多語熱也陰候無聲寒也發言壯厲實也發
言輕微虚也若言聲微小不能出喉欲言不能復
言者此奪氣也譫言妄語不别親疎神明失也皆
主死候
失音聲重内火外寒瘡痛而久勞啞使然啞風不語雖
治命難謳歌失音不治亦痊
(註)此明失音為病不同之診也失音聲粗重乃内火
為外寒所遏鬱於肺也若不粗重且瘡爛而痛日
久流連者是因勞啞使然也小兒抽風不語大人
中風不語皆謂之啞風雖竭力治之而命則終難
挽回以金不能制木也謳歌失音者是因歌傷喉
不治亦可痊也
聲色既詳問亦當知視其五入以知起止心主五臭自
入為焦脾香腎腐肺腥肝臊脾主五味自入為甘肝酸
心苦肺辛腎鹹腎主五液心汗肝泣自入為唾脾涎肺
涕
(註)此明五入問病之診法也肺主五聲肝主五色前
已詳明而問之之道亦所當知也經曰治之極於
一一者問其因而得其情也其要在視其五入即
可以知病情之起止也假如心主五臭凡病者喜
臭惡臭皆主於心此統而言之也若分而言之則
自入喜焦病生心也入脾喜香病生脾也入腎喜
腐病生腎也入肺喜腥病生肺也入肝喜臊病生
肝也脾主五味凡病者喜味惡味皆主於脾此統
而言之也若分而言之則自入喜甘病生脾也入
肝喜酸病生肝也入心喜苦病生心也入肺喜辛
病生肺也入腎喜鹹病生腎也腎主五液凡病者
多液少液皆主於腎此統而言之也若分而言之
則自入出而為唾病生腎也入心出而為汗病生
心也入肝出而為淚病生肝也入脾出而為涎病
生脾也入肺出而為涕病生肺也其聲之微壯色
之順逆法同推也
百病之常晝安朝慧夕加夜甚正邪進退潮作之時精
神為貴不衰者實困弱虚累
(註)此以問知精神盛衰虚實之診法也凡病朝慧者
以朝則人氣始生衛氣始行故慧也晝安者以日
中則人氣長長則勝邪故安也夕加者以夕則人
氣始衰邪氣始生故加也夜甚者以夜半則人氣
入藏邪氣獨居於身故甚也此百病消長邪正進
退之常也凡病來潮發作之時精神為貴者以病
至精神不衰則為邪氣不能勝正正氣實也病至
精神困弱則為正氣不能勝邪正氣虚也
晝劇而熱陽旺於陽夜劇而寒陰旺於陰晝劇而寒陰
上乘陽夜劇而熱陽下陷陰晝夜寒厥重陰無陽晝夜
煩熱重陽無陰晝寒夜熱陰陽交錯飲食不入死終難
却
(註)此以問知晝夜起居診病陰陽氣血生死之法也
晝陽也熱陽也凡病晝則增劇煩熱而夜安靜者
是陽自旺於陽分氣病而血不病也夜陰也寒陰
也凡病夜則增劇寒厥而晝安靜者是陰自旺於
陰分血病而氣不病也凡病晝則增劇寒厥而夜
安靜者是陰上乘於陽分之病也凡病夜則增劇
煩熱而晝安靜者是陽下陷於陰分之病也凡病
晝夜俱寒厥者是重陰無陽之病也凡病晝夜俱
煩熱者是重陽無陰之病也凡病晝則寒厥夜則
煩熱者名曰陰陽交錯若飲食不入其人之死終
難却也
食多氣少火化新痊食少氣多胃肺兩愆喜冷有熱喜
熱有寒寒熱虚實多少之間
(註)此以問知飲食之診法也食多氣盛此其常也若
食多氣少非胃病火化即新愈之後貪食而穀氣
未足也食少氣少此其常也若食少氣多則必是
胃病不食肺病氣逆兩經之愆也喜冷者中必有
熱喜熱者中必有寒虚熱則飲冷少實熱則飲冷
多虚寒則飲熱少實寒則飲熱多故曰寒熱虚實
辨在多少之間也
大便通閉關乎虚實無熱陰結無寒陽利小便紅白主
乎熱寒陰虚紅淺濕熱白泔
(註)此以問知大小二便之診法也大便之利不利關
乎裏之虚實也閉者為實若内外並無熱證則為
陰結便閉也通者為虚若内外並無寒證則為陽
實熱利也小便之紅與白主乎裏之寒熱也紅者
為熱若平素淺紅淡黃則為陰虚也白者為寒若
平素白渾如米泔則為濕熱所化也
望以觀色問以測情召醫至榻不盼不驚或告之痛並
無苦容色衇皆和詐病欺蒙
(註)此以色合問診病真偽之法也望色祗可以知病
之處非問不足以測病之情也凡病者聞醫至榻
未有不盼視而驚起者也若不驚起而盼視者非
無病必驕恣之輩也若病者或告之痛醫視其面
並無痛苦容狀診其色衇皆利此乃詐病欺蒙醫
士也
衇之呻吟病者常情摇頭而言護處必疼三言三止言
蹇為風嚥唾呵欠皆非病徵
(註)此以聲合情診病真偽之法也醫家診衇病者呻
吟以其為病所苦無奈之常情也凡欲言而先摇
頭者是痛極艱於發聲摇頭以意示緩故也若以
手護腹則為裏痛護頭則為頭痛但有所護之處
必有所痛也持衇之時病人三言三止者謂欲言
不言不言欲言如此者三也言蹇不能言者風病
也若非言蹇風病而三言三止者是故為詐病之
態也或衇之而嚥唾或衇之而呵欠皆非有病之
徵以嚥唾者裏氣和呵欠者陰陽和故也舉此二
事以診别其情之真偽則其他可推廣矣蓋意在
使病者不能售其欺醫者不致為其所欺而妄治
也
黑色無痛女疸腎傷非疸血畜衄下後黃面微黃黑紋
繞口角饑瘦之容詢必噎膈
(註)此以色合問診病之法也黑色當主痛詢之無痛
病或為腎傷女勞疸也察之又非女疸其為血畜
於中顔變於外可知然血畜之黑則必或吐衄或
下血而後即轉黃色以瘀去故也面微黑黃者即
淺淡之黧色也視其壽帶紋短若纏繞口角亦非
畜血即相家所謂螣蛇入口主人餓死更視其人
有饑餓削瘦之容可知病不能食詢問必是噎膈
也
白不脫血衇如亂絲問因恐怖氣下神失乍白乍赤衇
浮氣怯羞愧神蕩有此氣色
(註)此以色合情之診法也白者脫血虚色也察之并
無脫血之證問之始知因恐怖也恐則血隨氣下
故色白也怖則神隨氣失故衇如亂絲也乍白乍
赤氣血不定之色也衇浮氣怯神氣不安之象也
問之始知中心羞愧有此氣色也羞則氣收故氣
怯也愧則神蕩故衇浮也舉此情色二端一以診
病一以診情他可類推總在臨病者神而明之也
眉起五色其病在皮榮變蠕動血衇可知眥目筋病脣
口主肌耳主骨病焦枯垢泥
(註)此以色合皮衇肉筋骨診病之法也凡眉間起五
色主病在皮者以肺主皮毛也榮變五色蠕蠕然
動主病在衇者以榮行血衇也眥目起五色主病
在筋者以肝主筋也脣口起五色主病在肌者以
脾主肉也耳起五色主病在骨者以腎主骨也焦
枯垢泥者乃枯骨不澤不能外榮也此下皆診病
之雜法也
髮上屬火鬚下屬水皮毛屬金眉横屬木屬土之毫腋
陰臍腹髮直如麻毛焦死故
(註)此明毛髮診病之法也髮屬心而上長故屬火也
鬚屬腎而下長故屬水也通身之毛屬肺而生皮
故屬金也眉屬肝而横長故屬木也腋下陰下臍
中腹中之毫屬脾以應四維故屬土也凡毛髮雖
屬五藏然皆血液所生故喜光澤若髮直如麻鬚
毛焦枯皆死候也
陰絡從經而有常色陽絡無常隨時變色寒多則凝凝
則黑青熱多則淖淖則黃紅
(註)此以色合絡衇之診法也絡有陰陽隨陰經之絡
為陰絡隨陽經之絡為陽絡也陰絡深而在内陽
絡浮而在外在内者不可得而見也惟從經常之
色而治之故曰有常色也在外者可得而見則隨
四時推遷變色而治之故曰陽絡無常也然陽絡
之變色亦不外乎診色之寒熱也寒多則衇凝凝
則色青黑也熱多則衇淖淖則色黃紅也
胃之大絡名曰虚里動左乳下有過不及其動應衣宗
氣外泄促結積聚不至則死
(註)此明宗氣診病法也胃之大絡名曰虚里貫膈絡
肺出於左乳之下動不應衣以候宗氣若動之微
而不見則為不及主宗氣内虚也若動之應衣而
甚則為太過主宗氣外泄若三四至一止或五六
至一止則主有積聚也若絶不至者則主死矣
衇尺相應尺寒虚瀉尺熱病溫陰虚寒熱風病尺滑痺
病尺濇尺大豐盛尺小虧竭
(註)此明診尺之法也尺者謂從關至尺澤之皮膚也
經曰衇急尺之皮膚亦急衇緩尺之皮膚亦緩衇
小尺之皮膚亦減而少氣衇大尺之皮膚亦賁而
起衇滑尺之皮膚亦滑衇濇尺之皮膚亦濇故曰
衇尺相應也若診尺之皮膚寒則主虚瀉也診尺
之皮膚熱則主病溫也非病溫則主陰虚寒熱勞
疾也凡風病則尺之膚滑也痺病則尺之膚濇也
氣血盛則尺之肉豐盛氣血虚則尺之肉虧竭也
肘候腰腹手股足端尺外肩背尺肉膺前掌中腹中魚
青胃寒寒熱所在病生熱寒
(註)此明肘臂之診法也肘上曰髆肘下曰臂髆臂之
節曰肘臂内曰尺尺外曰臂肘上候腰腹手主候
股足臂主候肩背尺主候胸膺掌中主候腹中手
大指本節後名曰魚或有青色或現青衇主候胃
中寒也診其寒熱所在何處主病生寒熱也
診臍上下上胃下腸腹皮寒熱腸胃相當胃喜冷飲腸
喜熱湯熱無灼灼寒無滄滄
(註)此明診臍之法也臍之上主候胃也臍之下主候
腸也捫其上下之腹皮寒熱則知胃腸有寒熱相
當之病也胃中有病每喜冷飲腸間有病多喜熱
湯是其徵也然與之飲熱不可過於灼灼之熱與
寒不可過於滄滄之寒蓋恐其恣意有失惟當適
其寒溫之宜也
胃熱口糜懸心善饑腸熱利熱出黃如糜胃寒清厥腹
脹而疼腸寒尿白飱瀉腸鳴
(註)此明胃腸寒熱為病之診法也胃中有熱則上發
口糜心空善饑腸中有熱則瀉出之物亦熱色黃
如粥胃中有寒面清冷厥則腹脹而疼腸中有寒
則小便尿白飱瀉腸鳴也
木形之人其色必蒼身直五小五瘦五長多才勞心多
憂勞事軟弱曲短一有非良
(註)此下五條皆以色合形之診法也木形之人其色
合青貴乎如碧蒼之潤也身直者象木之幹直也
五小者謂頭小手足小象木之巔枝也五瘦五長
者謂身肢象木之條細而長也多才者象木之用
隨斵成材也多才之人必勞於心也多憂者象木
之性不能自靜也多憂之人必勞於事也若一有
形質軟弱曲短皆非良材也
火形赤明小面五銳反露偏陋神清主貴重氣輕財少
信多慮好動心急最忌不配
(註)火形之人其色合赤貴乎明也五銳者謂頭額鼻
面口象火上之尖銳也五反五露者謂五官反外
露外也象火之性張顯外露也五偏五陋者謂五
官不正醜陋也象火寄體隨物難定也凡此反露
偏陋皆火敗形若神清而明是為得火之神則反
主貴也重氣者象火屬陽多氣也輕財者象火之
性多散也少信者象火之性易變也多慮者象火
之明燭物也好動者象火之用不靜也心急者象
火之性急速也最忌神痴氣濁色悖則為不配皆
敗形也
土形之狀黃亮五圓五實五厚五短貴全面圓頭大厚
腹股肩容人有信行緩心安
(註)土形之人其色合黃貴乎亮也五圓者象土之形
圓也五實五厚者象土之質實厚也五短者象土
之形敦短也圓實厚短五者俱全各成一形皆為
土之正形則主貴也面圓頭大厚腹美肩美股皆
土厚實之狀也容人有信行緩心安皆土德性之
厚也
金形潔白五正五方五朝五潤偏削敗亡居處靜悍行
廉性剛為吏威肅兼小無傷
(註)金形之人其色合白貴乎潔也五正五方者象金
之形方正也五朝者金主骨骨骼貴内朝明堂也
五潤者象金之藏於水也偏則不方正削則骨露
陷敗亡之形也居處靜悍者象金靜而悍也行廉
性剛者象金性潔而剛也為吏威肅者象金之性
肅殺也兼小無傷者謂方正朝潤雖小無傷金之
正形也
水形紫潤面肥不平五肥五嫩五秀五清流動摇身常
不敬畏内欺外恭粗濁主廢
(註)水形之人其色合紫貴乎潤色面肥不平者象水
之面廣而有波也五肥者象水之形廣大也五嫩
者象水之性滋潤也五秀五清者象水之質清澈
也肥嫩之質發行常流動摇身象水之流動不居
也常不敬畏者象水之性趨下不上也内欺外恭
者象水之質内虚無實也若神氣粗濁皆主廢形
也
貴乎相得最忌相勝形勝色微色勝形重至勝時年加
感則病年忌七九猶宜慎恐
(註)此明得其形不得其色之診法也假如木形之人
法當色青是為形色相得不病而貴之形也若見
黃色或見白色是為相勝主病而最忌者也見黃
色者則為形勝色主病微見白色者則為色勝形
主病重也然其生病必至於勝木之時之年加感
外邪則病也年忌者謂五形之人形色相勝者凡
至七歲是為年忌積九遞加至十六歲二十五歲
三十四歲四十三歲五十二歲六十一歲皆年忌
之年也當此之年加感為病則甚故曰尤宜戒慎
恐懼也
形有強弱肉有脆堅強者難犯弱者易干肥食少痰最
怕如綿瘦食多火著骨難全
(註)此明形肉生死之診法也五形之人得其純者皆
謂之強得其駁者皆謂之弱強者加感之邪難犯
弱者加感之邪易干也能食形肥者強也若食少
而肥者非強也乃痰也肥人最怕按之如綿絮謂
之無氣則主死矣食少而瘦者弱也若食多而瘦
者非弱也乃火也瘦人最怕肉乾著骨謂之消瘦
亦主死矣
形氣已脱衇調猶死形氣不足衇調可醫形盛衇小少
氣休治形衰衇大多氣死期
(註)此以形合衇診生死之法也經曰形氣已脫九候
雖調猶死者謂形脫無以貯氣也形氣俱虚寸口
衇調可醫者謂形氣未相失也形盛而肥衇小少
氣者謂氣不能勝形也形衰而瘦衇大多氣者謂
形不能勝氣也故皆主死也
頸痛喘疾目裹腫水面腫風水足腫石水手腫至腕足
腫至踝面腫至項陽虚可嗟
(註)此明形腫生死之診法也視其病者人迎頸衇大
動主喘不得卧之疾也目裹上下腫者主有水氣
之病也從面腫起者名曰風水陽水也從足脛腫
起者名曰石水陰水也若手腫至腕足腫至踝面
腫至項非水也乃陽氣虚結不還之死證也
頭傾視深背曲肩隨坐則腰痿轉摇遲回行則僂俯立
則振掉形神將奪筋骨虺頽
(註)此明形憊死候之診法也經曰夫五藏者身之強
也頭者精明之府頭傾視深精神將奪矣背者胸
中之府背曲肩隨府將壞矣腰者腎之府轉摇艱
難腎將憊矣膝者筋之府屈伸不能行則僂俯筋
將憊矣骨者髓之府不能久立行則振掉骨將憊
矣凡此形神將奪筋骨虺頽之形狀故皆主死候
也
太陰情狀貪而不仁好入惡出下意貌親不隨時務後
動於人長大似僂其色黮黮
(註)此明陰陽之人之情狀以别陰陽盛衰法也太陰
陰盛而過柔故貪而不仁也好入惡出陰性藏也
下意貌親陰性卑柔也不隨時務陰喜靜也後動
於人陰性遲也長大者陰盛之形也似僂者好曲
身傴僂下意之態也其色黑黮黮陰盛之色也此
太陰人之情狀也
少陰情狀小貪賊心喜失慍得傷害無恩立則險躁寡
和無親行如伏鼠易懼易欣
(註)少陰陰微而殘忍故貪小而賊心也喜失慍得陰
性嫉妬也傷害無恩陰性殘忍也立則險躁陰性
危險也寡和無親陰性冷落也行如伏鼠陰性隱
伏也易懼易欣謂如鼠之得失忻然而進懼然而
退也此少陰人之情狀也
太陽情狀自大軒昂仰胸挺腹足高氣揚志大虚說作
事好強雖敗無悔自用如常
(註)太陽陽盛而過剛故自大軒昂仰胸挺腹足高氣
揚也好志大者陽性好剛強也好虚說者陽性好
誇張也作事好強雖事敗而不悔者以其常好自
用自是亦陽過剛果於斷也此太陽人之情狀也
少陽情狀諟諦自貴志小易盈好外不内立則好仰行
則好摇兩臂兩肘常出於背
(註)少陽陽微而明小故諟諦小察自貴小官志小易
盈滿也好外交而不内附者陽之性外也立則好
仰陽之性上也行則好摇陽之性動也兩臂兩肘
常出於背者亦陽之性喜露而不善藏也此少陽
人之情狀也
得陰陽正平和之人無為懼懼無為忻忻婉然從物肅
然自新謙謙君子藹藹吉人
(註)此明陰陽和平人之情狀也無為懼懼者中心有
所主而威武不能屈也無為忻忻者外物不能惑
而富貴不能淫也婉然從物者謂豁然而大公物
來而順應也肅然自親者謂尊嚴以方外恭敬以
直内也夫如是之人天必祐之人必愛之福禄綏
之焉得不謂之謙謙君子藹藹吉人也哉明此五
者其人之陰陽盛衰自可見矣
編輯四診心法要訣下
四言衇訣始自漢張仲景平衇法宋崔嘉彦衍之
明李時珍刪補及李中梓又補其缺略刪其差謬
復加註釋固已文簡義該矣然猶有與經義不合
者今皆刪去其未備者補之
衇為血府百體貫通寸口動衇大會朝宗
(註)經曰衇者血之府也周身血衇運行莫不由此貫
通故曰百體貫通也難經曰十二經中皆有動衇
獨取寸口以决死生寸口者左右寸關尺手太陰
肺經動衇也為衇之大要會也故曰寸口動衇大
會朝宗也
診人之衇高骨上取因何名關界乎寸尺
(註)凡診人之衇令仰其手視掌後有高骨隆起即是
關部衇也醫者覆手取之先將中指取定關部方
下前後二指於寸尺之上病人長則下指宜疎病
人短則下指宜密因其界乎寸尺二部之間故命
名曰關
至魚一寸至澤一尺因此命名陽寸陰尺
(註)從高骨上至魚際長一寸因此命名曰寸從高骨
下至尺澤長一尺因此命名曰尺寸部候上故為
陽也尺部候下故為陰也
右寸肺胸左寸心膻右關脾胃左肝膈膽三部三焦兩
尺兩腎左小膀胱右大腸認
(註)右寸浮候胸中沉以候肺左寸浮候膻中沉以候
心右關浮以候胃沉以候脾左關浮候膈膽沉以
候肝兩尺沉俱候腎左尺浮候小腸膀胱右尺浮
候大腸膻膻中即包絡也五藏皆一惟腎有二故
曰兩尺候兩腎也然内經言府不及膽者以寄於
肝也不及大小腸膀胱者以統於腹中也不及三
焦者以寸候胸中主上焦也關候膈中主中焦也
尺候腹中主下焦也此遵内經分配三部診衇法
也至偽訣以大小腸配於寸上以三焦配於左尺
以命門配於右尺其手厥陰包絡竟置而不言悉
屬不經滑壽以左尺候小腸膀胱前陰之病右尺
候大腸後陰之病可稱千古隻眼也浮外候府沉
内候藏之說詳於卷末
命門屬腎生氣之原人無兩尺必死不痊
(註)兩腎之中名曰命門命門居兩腎之中故兩尺屬
之命門之少火即腎間動氣是為生氣之原也人
若無兩尺衇則生氣絶矣病者必死不能痊也
關衇一分右食左風右為氣口左為人迎
(註)陰得尺中一寸陽得寸内九分一寸九分寸關尺
衇三分分之今曰關衇一分乃關上之一分也左
關一分名人迎肝膽衇也肝膽主風故人迎緊盛
主乎傷風右關一分名氣口脾胃衇也脾胃主食
故氣口緊盛主乎傷食此創自叔和試之於診每
多不應然為後世所宗不得不姑存其說觀内經
以足陽明胃經頸上之動衇為人迎手太陰肺經
高骨之動衇為氣口足知其謬矣
衇有七診曰浮中沉上竟下竟左右推尋
(註)浮者輕下指於皮衇間所得之衇也沉者重下指
於筋骨間所得之衇也中者不輕不重下指於肌
肉間所得之衇也上者兩寸也竟者即内經上竟
上者胸喉中事也下者兩尺也竟者即内經下竟
下者少腹腰股脛足中事也左右者左右手衇也
此七診者乃推尋取衇之法也非謂内經獨大獨
小獨寒獨熱獨遲獨疾獨陷下七診之衇也
男左大順女右大宜男尺恒虚女尺恒實
(註)天道陽盛於左地道陰盛於右故男左女右衇大
為順宜也天之陽在南陰在北地之陽在北陰在
南陽道常饒陰道常虧故男寸恒實尺恒虚女寸
恒虚尺恒實也
又有三部曰天地人部各有三九候名焉額頰耳前寸
口岐銳下足三陰肝腎脾胃
(註)此遵内經三部九候十二經中皆有動衇之診法
也三部謂上中下也曰天地人謂上中下三部有
天地人之名也部各有三九候名焉謂三部各有
天地人三而三之合為九候之名也額頰耳前謂
兩額兩頰耳前也上部天兩額之動衇當頷厭之
分足少陽衇氣所行以候頭角者也上部地兩頰
之動衇即地倉人迎之分足陽明衇氣所行以候
口齒者也上部人耳前之動衇即和髎之分手少
陽衇氣所行以候耳目者也寸口岐銳謂寸口岐
骨銳骨也中部天乃掌後經渠之次寸口之動衇
手太陰衇氣所行以候肺者也中部地乃手大指
次指岐骨間合谷之動衇手陽明衇氣所行以候
胸中者也中部人乃掌後銳骨下神門之動衇手
少陰衇氣所行以候心者也下足三陰謂五里太
谿箕門肝腎脾胃也下部天乃氣衝下三寸五里
之動衇足厥陰衇氣所行以候肝者也下部地乃
内踝後跟骨傍太谿之動衇足少陰衇氣所行以
候腎者也下部人乃魚腹上越筋間箕門之動衇
足太陰衇氣所行以候脾胃者也
寸口大會五十合經不滿其動無氣必凶更加疎數止
還不能短死歲内期定難生
(註)寸口動衇五十一止合於經常不病之衇也若四
十動一止一藏無氣主四歲死三十動一止二藏
無氣主三歲死二十動一止三藏無氣主二歲死
十動一止四藏無氣主一歲死不滿十動一止五
藏無氣若更乍數乍疎止而不能即還則可期短
死一歲之内必難生也
五藏本衇各有所管心浮大散肺浮濇短肝沉弦長腎
沉滑軟從容而和脾中遲緩
(註)此言五藏各有所管之本衇必皆不大不小從容
而和始為五藏不病之衇也
四時平衇緩而和勻春弦夏洪秋毛冬沉
(註)此言四時各有應見之平衇必皆不疾不徐緩而
和勻始為四時不病之衇也
太過實強病生於外不及虚微病生於内
(註)外因六氣風寒暑濕燥火之邪衇必洪大緊數弦
長滑實而太過矣内因七情喜怒憂思悲恐驚之
傷衇必虚微細弱短濇濡芤而不及矣
飲食勞倦診在右關有力為實無力虚看
(註)凡病外不因六氣内不因七情為不内外因内傷
飲食勞倦也飲食傷胃勞倦傷脾故診在右關飲
食傷形為有餘故右關衇有力勞倦傷氣為不足
故右關衇無力也三因百病之衇不論陰陽浮沉
遲數滑濇大小凡有力皆為實無力皆為虚經曰
諸陽衇按之不鼓諸陰衇按之鼓甚此之謂與
凡診病衇平旦為準虚靜寧神調息細審
(註)經曰常以平旦陰氣未動陽氣未散飲食未進經
衇未盛絡衇調勻氣血未亂乃可診有過之衇又
曰診衇有道虚靜為寶言無思無慮以虚靜其心
惟神凝於指下也調息細審者言醫家調勻自己
氣息精細審察也
一呼一吸合為一息衇來四至平和之則五至無疴閏
以太息三至為遲遲則為冷六至為數數則熱證轉遲
轉冷轉數轉熱
(註)醫者調勻氣息一呼衇再至一息衇再至呼吸定
息衇來四至乃和平之準則也然何以五至無疴
乎人之氣息時長時短凡鼓三息必有一息之長
鼓五息又有一息之長名為太息如三歲一閏五
歲再閏也言衇必以四至為平五至便為太過惟
正當太息之時始曰無疴此息之長非衇之急也
若非太息正合四至也至於性急之人五至為平
衇不拘太息之例蓋性急衇亦急也若一息而衇
三至即為遲慢而不及矣遲主冷病若一息而衇
遂六至即為急數而太過矣數主熱病若一息僅
得二至甚而一至則轉遲而轉冷矣若一息七至
甚而八至九至則轉數而轉熱矣一至二至八至
九至皆死衇也
遲數既明浮沉須别浮沉遲數辨内外因外因於天内
因於人天有陰陽風雨晦明人喜憂怒思悲恐驚
(註)浮衇法天候表之疾即外因也沉衇法地候裏之
病即内因也外因者天之六氣風(風淫末疾)寒(寒淫陰疾)暑
(暑淫心疾)濕(濕淫腹疾)燥(燥淫涸疾)火(火淫陽疾)是也内因者人之七
情喜傷心怒傷肝憂思傷脾悲傷肺恐傷腎驚傷
心也
浮沉已辨滑濇當明濇為血滯滑為氣壅
(註)此上六衇為諸衇之提綱以浮沉綂諸浮上沉下
之部位也以遲數綂諸三至六至之至數也以滑
濇綂諸滑流濇滯之形狀也衇象雖多然不屬部
位則屬至數不屬至數則屬形狀總不外此六衇
故為諸衇之提綱也
浮衇皮衇沉衇筋骨肌肉候中部位綂屬
(註)皮衇取之而得者謂之浮衇筋骨取之而得者謂
之沉衇此以上下部位而得名也凡衇因部位而
得名者皆綂乎浮沉故曰部位綂屬也心肺俱浮
以皮毛取之而得者肺之浮也以血衇取之而得
者心之浮也故曰浮衇皮衇肝腎俱沉以筋平取
之而得者肝之沉也以至骨取之而得者腎之沉
也故曰沉衇筋骨肌肉在浮沉之間故曰候中也
浮無力濡沉無力弱沉極力牢浮極力革
(註)浮而無力謂之濡衇沉而無力謂之弱衇浮而極
有力謂之革衇沉而極有力謂之牢衇
三部有力其名曰實三部無力其名曰虚
(註)浮中沉三部俱有力謂之實衇浮中沉三部俱無
力謂之虚衇
三部無力按之且小似有似無微衇可考
(註)浮中沉三部極無力按之且小似有似無謂之微
衇
三部無力按之且大渙漫不收散衇可察
(註)浮中沉三部極無力按之且大渙漫不收謂之散
衇
惟中無力其名曰芤推筋着骨伏衇可求
(註)浮沉有力中取無力謂之芤衇推筋着骨按之始
得謂之伏衇已上十衇皆以部位而得名者故皆
綂於浮沉也
三至為遲六至為數
(註)一呼一吸謂之一息一息三至謂之遲衇一息六
至謂之數衇此以衇之至數而得名也凡衇因至
數而得名者皆綂乎遲數也
四至為緩七至疾衇
(註)一息四至謂之緩衇一息七至謂之疾衇
緩止曰結數止曰促凡此之證皆綂至數動而中止不
能自還至數不乖代則難痊
(註)四至緩衇時而一止謂之結衇六至數衇時而一
止謂之促衇結促之衇動而中止即能自還若動
而中止不能自還須臾復動或十至或二三十至
一止其至數不乖謂之代衇難痊謂不滿五十動
而止合經難痊之死衇也已上五衇皆以至數而
得名者故皆綂於遲數也
形狀如珠滑溜不定往來濇滯濇衇可證
(註)形狀如珠滑溜不定謂之滑衇進退維艱往來滯
濇謂之濇衇此以衇之形狀而得名也凡衇以形
狀而得名者皆綂乎滑濇也
弦細端直且勁曰弦緊比弦粗勁左右彈
(註)狀類弓弦細而端直按之且勁謂之弦衇較弦則
粗按之且勁左右彈指謂之緊衇
來盛去衰洪衇名顯大則寬闊小則細減
(註)上來應指而盛下去減力而衰謂之洪衇衇形粗
大闊然謂之大衇衇形細減如絲謂之小衇即細
衇也
如豆亂動不移約約長則迢迢短則縮縮
(註)其形如豆亂動約約動摇不移謂之動衇來去迢
迢而長謂之長衇來去縮縮而短謂之短衇已上
八衇皆以形狀而得名者故皆綂於滑濇也
浮陽主表風淫六氣有力表實無力表虚浮遲表冷浮
緩風濕浮濡傷暑浮散虚極浮洪陽盛浮大陽實浮細
氣少浮濇血虚浮數風熱浮緊風寒浮弦風飲浮滑風
痰
(註)浮陽衇主表風邪六氣外因之病皆從表入故屬
之也浮而有力表實風病也浮而無力表虚風病
也遲寒衇也故曰表冷緩濕衇也故曰風濕濡氣
虚衇也氣虚則傷暑故曰浮濡傷暑也散氣散衇
也氣散則虚極故曰浮散虚極也浮洪陽盛衇故
曰陽盛也浮大陽實衇故曰陽實也細氣少衇氣
少不充故曰氣少也濇血少衇血少枯滯故曰血
虚也數熱衇也故曰風熱緊寒衇也故曰風寒弦
飲衇也故曰風飲滑痰衇也故曰風痰
沉陰主裏七情氣食沉大裏實沉小裏虚沉遲裏冷沉
緩裏濕沉緊冷痛沉數熱極沉濇痺氣沉滑痰食沉伏
閉鬱沉弦飲疾
(註)沉陰衇主裏七情氣食内因之病皆由裏生故屬
之也大有餘衇也故曰裏實小不足衇也故曰裏
虚遲寒衇也故曰裏冷緩濕衇也故曰裏濕緊寒
衇也故曰冷痛數熱衇也故曰熱極濇血滯衇故
曰痺氣滑痰食衇故曰痰食伏痛甚不得吐瀉衇
也故曰閉鬱弦飲衇也故曰飲疾
濡陽虚病弱陰虚疾微主諸虚散為虚劇
(註)濡為陽分無力衇故主諸陽虚之病弱為陰分無
力衇故主諸陰虚之病微為陰陽血氣不足衇故
主諸虚散為元氣散之衇故曰虚劇也
革傷精血半產帶崩牢疝癥瘕心腹寒疼
(註)革内空之衇故主男子亡血傷精之病婦人半產
崩帶之疾牢内堅之衇故主諸疝癥瘕心腹寒冷
疼痛之病也
虚主諸虚實主諸實芤主失血隨見可知
(註)虚為三部無力衇故主諸虚實為三部有力衇故
主諸實芤為榮空之衇故主失血然此三衇皆隨
所見之部位可知其上下内外之病也
遲寒主藏陰冷相干有力寒痛無力虚寒
(註)遲陰衇也藏屬陰故主之凡陰冷之病皆屬之也
有力為寒實作痛無力為寒虚痛也
數熱主府數細陰傷有力實熱無力虚瘡
(註)數陽衇也府屬陽故主之凡陽屬之病皆屬之也
數為陽盛細為不足故曰傷陰有力為實熱無力
為虚熱數亦生瘡故曰虚瘡
緩濕脾胃堅大濕壅促為陽鬱結則陰凝
(註)緩脾胃衇又主濕邪故緩主濕邪脾胃之病若搏
指堅大則為濕邪壅脹之病促為陽盛而鬱之衇
結為陰盛而凝之衇也
代則氣乏跌打悶絶奪氣痛瘡女胎三月
(註)代者真氣乏而求代之衇也若不因跌打氣悶暴
病奪氣痛瘡傷氣女胎氣阻者而無故見之則必
死也
滑司痰病關主食風寸候吐逆尺便血膿
(註)滑陽衇陽盛為痰故司痰病右關候胃故主痰食
左關候肝故主風痰寸候上焦故主吐逆尺候下
焦故主便血膿也
濇虚濕痺尺精血傷寸汗津竭關膈液亡
(註)濇血少滯濇衇也六衇見之則主榮虚受濕痺之
病若兩尺見之則主傷精傷血之病兩寸見之則
主汗多津傷之病兩關見之則主噎膈反胃液亡
結腸之病也
弦關主飲木侮脾經寸弦頭痛尺弦腹疼
(註)弦陰衇陰盛為飲弦木衇木旺侮土土虚不能制
濕故飲病生焉寸弦陰乘陽也故主頭痛尺弦陰
乘陰也故主腹疼
緊主寒痛洪是火傷動主痛熱崩汗驚狂
(註)緊寒實衇故主寒痛洪熱實衇故主火傷動為陰
陽相搏之陽衇故主諸痛陽動主發熱主驚狂陰
動主汗出血崩也
長則氣治短則氣病細則氣衰大則病進
(註)長者氣之暢也故曰氣治短者氣之縮也故曰氣
病小者正氣衰也大者邪病進也
衇之主病有宜不宜陰陽順逆吉凶可推
(註)病有陰陽衇亦有陰陽順應則吉逆見則凶此以
下至其死可測句凡二十七節詳分某病見某衇
吉某病見某衇凶也
中風之衇却喜浮遲堅大急疾其凶可知
(註)中風虚見虚衇以浮遲為順若反見堅大急疾為
逆决無生理
傷寒熱病衇喜浮洪沉微濇小證反必凶汗後衇静身
凉則安汗後衇躁熱甚必難陽證見陰命必危殆陰證
見陽雖困無害
(註)此節皆言傷寒之順逆也傷寒熱病傳裏屬熱衇
以浮洪陽衇為吉若見沉微濇小陰衇是證與衇
反故凶汗後邪解便當衇靜身凉若躁而熱所謂
汗後不為汗衰名曰陰陽交必難治矣陽證而見
沉濇細微弱遲之陰衇則衇與證反命必危殆陰
證而見浮大數動洪滑之陽衇雖衇與證反在他
證忌之獨傷寒為陰邪還陽將解之證病雖危困
無害於命也
勞倦傷脾衇當虚弱自汗衇躁死不可却
(註)勞倦傷脾衇當虚弱為順也若自汗出而衇反躁
疾則逆矣安得不死
瘧衇自弦弦遲多寒弦數多熱代散則難
(註)瘧為寒熱之病弦為少陽之衇少陽主病寒熱往
來凡寒熱之病多屬少陽半表半裏之界故瘧衇
自應得弦象也遲多寒數多熱理自然也若得代
散二衇邪尚未解正氣已衰命則難生矣
洩瀉下利沉小滑弱實大浮數發熱則惡
(註)瀉痢裏虛宜見沉小滑弱之衇為順若反見實大
浮數之衇則身必發熱而成惡候也
嘔吐反胃浮滑者昌沉數細濇結腸者亡
(註)嘔吐反胃脾虚有痰也浮為虚滑為痰是為順衇
故曰昌也若沉數細濇則為氣少液枯遂致結腸
糞如羊屎死不可救矣
霍亂之候衇代勿訝舌卷囊縮厥伏可嗟
(註)霍亂之證陽衇為佳若見代衇因一時清濁混亂
故衇不接續非死候也如衇伏不見四肢厥逆舌
卷囊縮為陰寒甚則有可嗟之變也
𠻳衇多浮浮濡易治沉伏而緊死期將至
(註)𠻳乃肺疾衇浮為宜兼見濡者病將退也若沉伏
與緊則相反而病深矣不死何待
喘息擡肩浮滑是順沉濇肢寒切為逆證
(註)陽喘多實風與痰耳故衇以浮滑為順陰喘多虚
寒與虚也故衇沉濇四肢寒者均為不治逆證
火熱之證洪數為宜微弱無神根本脫離
(註)熱證而得洪數乃正應也若見微弱證衇相反根
本脱離藥餌不可施矣
骨蒸發熱衇數而虚熱而濇小必殞其軀
(註)骨蒸者腎水不足壯火僭上虚數二衇是正象也
若濇小之衇所謂發熱衇靜不可救耳
勞極諸虚浮軟微弱土敗雙弦火炎細數
(註)虚證宜見虚衇若兩關衇弦謂之雙弦弦乃肝衇
右關見之是肝木乘脾故曰土敗勞證之衇若見
細數乃陰虚火盛上刑肺金便不可治
失血諸證衇必見芤緩小可喜數大堪憂
(註)芤有中空之象失血者宜爾也緩小亦為虚衇順
而可喜若數且大謂之邪勝故可憂也
畜血在中牢大却宜沉濇而微速愈者稀
(註)畜血者有形之實證見牢大之衇衇證相宜倘沉
濇而微是挾虚矣既不能自行其血又難施峻猛
之劑安望速愈也
三消之衇數大者生細微短濇應手堪驚
(註)渴而多飲為上消消糓善饑為中消渴而便數為
下消三消者皆燥熱太過惟見數大之衇為吉耳
細微短濇死不可救也
小便淋閉鼻色必黃實大可療濇小知亡
(註)鼻頭色黃必患小便難六衇實大者但用攻病之
劑必愈若逢濇小為精氣不化死亡將及矣
癲乃重陰狂乃重陽浮洪吉象沉急凶殃
(註)癲狂二證皆以浮洪為吉取其病尚淺也若沉而
急病已入骨雖有扁倉莫之能救矣
癎宜浮緩沉小急實但弦無胃必死不失
(註)癎本風痰衇見浮緩自應然也若沉小急實是病
深也或但弦無胃則肝之真藏衇見矣安望其更
生耶
心腹之痛其類有九細遲速愈浮大延久
(註)九種心腹之痛皆宜遲細易於施療如浮而大是
為中虚邪盛不能收捷功也
疝屬肝病衇必弦急牢急者生弱急者死
(註)肝主筋疝則筋急故屬肝也肝衇弦急是其常也
疝係陰寒之咎牢主裏寒之衇亦其常也如且弱
且急必有性命之憂矣
黃疸濕熱洪數便宜不妨浮大微濇難醫
(註)濕蒸熱淤黃疸生焉洪數浮大皆所宜也一見微
濇虚衰已甚必食少瀉多無藥可療矣
腫脹之衇浮大洪實細而沉微岐黃無術
(註)水腫脹滿有餘之證宜見有餘之衇浮大洪實是
矣沉細而微謂之證實衇虚難言生矣
五藏為積六府為聚實強可生沉細難愈
(註)積聚皆實證也實衇強盛是所當然沉細為虚真
氣敗絶不可為矣
中惡腹脹緊細乃生浮大為何邪氣已深
(註)中惡者不正之氣也緊細則吉浮大則凶也
鬼祟之衇左右不齊乍大乍小乍數乍遲
(註)鬼祟犯人左右二手衇象不一忽大忽小忽數忽
遲無一定之衇形也
癰疽未潰洪大衇宜及其已潰洪大最忌
(註)未潰屬實洪大為正衇也潰後則虚若仍見洪大
則為邪衇最所忌也
肺癰已成寸數而實肺痿之證數而無力癰痿色白衇
宜短濇數大相逢氣損血失腸癰實熱滑數相宜沉細
無根其死可期
(註)肺癰而寸口數實知膿已成矣肺葉焦痿為火傷
也是以數而無力肺癰肺痿得白色者肺之本色
得短濇者肺之本衇均相宜也若逢數大是火來
剋金賊邪之證故氣損血失也腸癰實也滑數相
宜沉細虚也證實衇虚死期將至矣
婦人有子陰搏陽别少陰動甚其胎已結滑疾而散胎
必三月按之不散五月可别左男右女孕乳是主女腹
如箕男腹如釜
(註)此一節明女科胎前之衇也陰搏陽别者寸為陽
尺為陰言尺陰之衇搏指而動寸陽之衇則不搏
指迥然分别此有子之證也或手少陰心衇獨動
而甚者蓋心主血血主胎故胎結而動甚也動者
謂往來流利之動而滑非厥厥摇動為病之動也
疾即數也滑而且數按之而散三月之胎也按之
不散五月之胎也左為陽故左疾為男胎右為陰
故右疾為女胎五六月後孕婦之乳房有核吮之
有乳者則主有子也女胎腹形狀如箕之圓也男
胎腹形狀如釜之上小而下大也
欲産離經新産小緩實弦牢大其凶不免
(註)此一節明産中之衇也欲産衇離經者謂見離乎
經常之衇也蓋胎動於中衇亂於外勢所必然也
産後氣血兩虚見小緩之虚衇為吉若見實大弦
牢其凶不免矣
經衇病衇業已昭詳將絶之形更當度量
(註)經常之衇主病之衇皆明於前矣而死絶之衇亦
不可不察也分列於後
心絶之衇如撡帶鈎轉豆躁疾一日可憂
(註)經曰衇來前曲後居如操帶鈎曰心絶前曲者謂
輕取則堅強而不柔後居者謂重取則牢實而不
動如持革帶之鈎全失冲和之氣但鈎無胃故曰
心死鈎即洪衇也轉豆者即經所謂如循薏苡子
纍纍然狀其短實堅強真藏衇也又曰心絶一日
死
肝絶之衇循刃責責新張弓弦死在八日
(註)經曰真肝衇至中外急如循刃又曰衇來急溢勁
如新張弓弦曰肝死又曰肝絶八日死
脾絶雀啄又同屋漏覆杯水流四日無救
(註)舊訣曰雀啄連來四五啄屋漏少刻一點落若杯
覆若水流皆脾絶也經曰脾絶四日死
肺絶維何如風吹毛毛羽中膚三日而號
(註)經曰如風吹毛曰肺死又曰真肺衇至如以毛羽
中人膚皆狀其但浮而無胃氣也又曰肺絶三日
死
腎絶伊何發如奪索辟辟彈石四日而作
(註)經曰衇來如奪索辟辟如彈石曰腎死又曰腎絶
四日死舊訣云彈石硬來尋即散搭指散亂如解
索正此謂也石即沉衇也
命衇將絶魚翔鰕遊至如湧泉莫可挽留
(註)舊訣云魚翔似有又似無鰕遊靜中忽一躍經曰
渾渾革至如湧泉綿綿其去如弦絶皆死衇也
衇有反關動在臂後别由列缺不干證候
(註)反關衇者衇不行於寸口出列缺絡入臂後手陽
明大腸之經也以其不順行於關上故曰反關有
一手反關者有兩手反關者此得於有生之初非
病衇也令病人側立其手診之方可見也
岐黃衇法候病死生太素衇法陰陽貴清清如潤玉至
數分明濁衇如石糢糊不清小大貧富濇滑窮通長短
壽天詳推錯綜
(註)衇法倡自岐黃所以候病死生至楊上善為風鑑
者流托名太素衇法以神其說每多不騐然其中
有近理可採者如論六陽六陰之衇以清主貴以
濁主賤清衇之狀似玉潤淨至數分明濁衇之狀
如石粗濇至數糢糊小衇主貧大衇主富濇衇主
窮滑衇主通長衇主壽短衇主夭如質清衇濁貴
中賤也質濁衇清賤中貴也清衇兼大貴而富也
兼滑貴而通也兼長貴而壽也濁衇兼小賤而貧
也兼濇賤而窮也兼短賤而夭也清衇兼小貴而
貧也兼濇貴而窮也兼短貴而夭也濁衇兼大賤
而富也兼滑賤而通也兼長賤而壽也詳推錯綜
者即詳推此質清衇清質濁衇濁質清衇濁質濁
衇清錯綜等說之理耳
附訂正素問衇要精微論一則備考
尺内兩傍則季脇也尺外以候腎尺裏以候腹中中附
上左外以候肝内以候膈右外以候胃内以候脾上附
上右外以候肺内以候胸中左外以候心内以候膻中
前以候前後以候後上竟上者胸喉中事也下竟下者
少腹腰股膝脛足中事也
(註)内外二字前人有以尺部一衇前半部衇後半部
衇為訓者有以内側曰内外側曰外為訓者皆非
也蓋衇之形渾然純一並不兩條亦不兩截若以
前半部後半部為是則視衇為兩截矣若以尺内
側尺外側為是則視衇為兩條矣故知二說皆非
也熟玩通章經文自知其為傳寫之訛豈有獨於
脾胃則曰右外以候胃内以候脾者耶蓋外以候
府内以候藏内經衇書確然可考故當以外以候
胃内以候脾之句為正其尺外之外字當是裏字
尺裏之裏字當是外字中附上左右之内外字上
附上左右之内外字皆當改之故不循舊圖所列
以符外候府内候藏之義也前以候前謂關之前
寸也後以候後謂關之後尺也上竟上者謂上盡
魚際也下竟下者謂下盡尺澤也
御纂醫宗金鑑卷三十四
