御纂醫宗金鑑卷六十
編輯幼科種痘心法要旨目錄
種痘要旨
選苖
蓄苖
天時
擇吉
調攝
禁忌
可種
不可種
水苖種法
五藏傳送之理
旱苖種法
痘衣種法
痘漿種法
信苖
補種
自出
治法
御纂醫宗金鑑卷六十目錄
御纂醫宗金鑑卷六十
編輯幼科種痘心法要旨目錄
種痘要旨
選苖
蓄苖
天時
擇吉
調攝
禁忌
可種
不可種
水苖種法
五藏傳送之理
旱苖種法
痘衣種法
痘漿種法
信苖
補種
自出
治法
御纂醫宗金鑑卷六十目錄
御纂醫宗金鑑卷六十
編輯幼科種痘心法要旨
夫痘胎毒也伏於有形之始因感而𤼵為生人所
不能免然其𤼵也或染時氣或感風寒或因飲食
或由驚恐以病引病為患多端變更莫測且其間
順吉者少險逆者多有千方百計而不能冀其愈
於萬一者此其所以為難也古有種痘一法起自
江右達於京畿究其所源云自宋真宗時峨眉山
有神人出為丞相王旦之子種痘而愈遂傳於世
其說雖似渺茫然以理揆之實有參贊化育之功
因時制宜之妙盖正痘感於得病之後而種痘則
施於未病之先正痘治於成病之時而種痘則調
於無病之日自表傳裏由裏達表既無諸證夾雜
於其中復有善方引導於其外薰蒸漸染胎毒盡
出又何慮乎為患多端變更莫測以致良工束手
於無可如何之地耶此誠去險履平避危就安之
良法也然種痘一科多口傳心授方書未載恐後
人視為虛誕之辭相沿日久無所考稽使至理良
法竟置無用之地神功湮没豈不大可惜哉今將
種痘一法細加研究審度精詳纂輯成書永垂千
古庶為種痘之津梁咸登赤子於夀域也
種痘要旨
嘗考種痘之法有謂取痘粒之漿而種之者有謂服痘
兒之衣而種之者有謂以痘痂屑乾吹入鼻中種之謂
之旱苗者有謂以痘痂屑濕納入鼻孔種之謂之水苖
者然即四者而較之水苖為上旱苖次之痘衣多不應
騐痘漿太涉殘忍故古法獨用水苖盖取其和平稳當
也近世始用旱苖法雖捷徑微覺迅烈若痘衣痘漿之
說則斷不可從夫水苖之所以善者以其勢甚和平不
疾不徐漸次而入既種之後小兒無受傷之處胎毒有
漸發之機百發百中捷於影響盡善盡美可法可傳為
種痘之最優者其次則旱苖雖烈猶與水苖之法相近
兒體壮盛猶或可施至若痘痂之何以為順選苖之何
以善藏天時之何以得正種期之何以為吉調攝之何
以合宜禁忌之何以如法形氣之何以可種與痘衣痘
漿之弊一一條分縷晰細列於後學者必細心體閱則
中有灼見不致有他岐之惑庶種法既善而成功可必
矣
選苗
苗者痘之痂也種痘者全資乎此以為胎毒之引導關
係匪輕選苖時宜留神細察不可輕忽其中有可用者
有不可用者惟在痘之順與不順别之痘之不順者出
不尖圓色不紅潤漿不充滿所落之痂黑暗而薄此天
人合病内外合邪所致即幸而得愈亦不過良工之善
為調治非天然之美此等痘痂斷不可用痘之順者始
終無夾雜之證出則尖圓色則紅潤漿則充滿所落之
痂蒼蠟光澤肥大厚實此得天地隂陽之正氣極順之
苖也收而用之效如響應但此痂甚少所遇無多或不
能親其事而假手他人亦必令彼身親目覩方可否則寧
置而不用切勿濫用種者審之
蓄苖
種痘必資於苖而苖之所竒恃者在氣之相通耳若遇
熱則氣洩日久則氣薄觸汚穢則氣不清藏不潔則氣
不正此蓄苗之法所以不可不慎也如遇好苖須貯新
磁瓶内上以物密覆之置於潔淨之所清凉之處其所
貯之苖在春天者一月之痂可種冬令嚴寒四五十日
之痂尚可種盖寒則氣收藏熱則氣易洩故時日有不
同也然於未收苖時即當先與出痘之家明言其故使
彼樂從無所疑忌彼方肯用心收貯不致稍有貽悞也
天時
種痘貴得天時得其時則種不得其時則不種夫天時
之正莫過於春春為萬物𤼵生之際天氣融和不寒不
熱種之則痘自隨其氣而𤼵生此正二三月之時所以
可種也若交夏之後六陽盡出地上人之陽氣亦皆外
浮暑熱爍金受病者衆斯時種痘兒何以堪此四五六
月之時所以必不可種也至若秋令天氣清肅收斂之
時雖遇可種之兒而無引毒之具此七八九月之時勢
有不能種也至於十月名曰小春雖亦可種然斯時寒
氣固結純隂用事不若俟冬至後一陽鼓動借其生生
之氣種之甚吉此十月之所以可種猶不若十一十二
月之尤可種也然當可種之時亦有不可種者如春應
温而反寒夏應熱而反涼秋應涼而反熱冬應寒而反
温當其時而非其氣是天地不正之氣也常人感染則
成時疫小兒調理未遑况敢言種痘乎倘或遇此只宜
稍避俟時氣平定再為議種方保萬全亦有未種之時
天時甚正既種之後忽爾寒暄不時此又人事所遇不
齊偶爾變氣出乎意外者也則宜屋中適其寒温順會
天時常燒辟穢香飲食起居更加謹慎可保無恙種痘
者宜詳審而體察之
擇吉
下苖之日必擇成日開日栽種日及合天月二德日則
吉倘三者不能兼備即成開之日亦可若值人神所在
之日忌不可種
種痘吉日
成日開日
栽種日
天月二德日
正五九月在丙二六十月在甲
三七十一月在壬四八十二月在庚
人神所在之日
十一日在鼻柱十五日在徧身
調攝
種痘之在調攝最為緊要自始至終不可稍忽如避寒
熱慎飲食是也天氣嚴寒盖覆宜温煖勿使受寒恐被
寒氣所觸則痘不得出亦不可過於重棉叠褥使熱氣
壅滯致痘不宣發天氣温煖盖覆宜適中恐客熱與毒
相併致增煩熱亦不可輕易著單露體使寒邪外侵阻
遏生發之氣此寒熱所以貴得其平也人之氣血必藉
飲食生化痘之始終全賴乎此若飲食虧少氣血何所
資助乎但不可過甚若過飲則飲停不化津液過食則
食滯必生痰熱所以吮乳之兒不多乳不闕乳能食之
兒勿餐辛熱炙煿勿啖黏硬生冷勿恣意茶水勿使飲
涼漿食不過飽亦不過饑此飲食所以貴得其平也至
於寒熱飲食之外凡舉止動作既不可任意驕縱亦不
可過於拂逆惟在調攝之人耐其性情兢兢業業善為
保護不但慎於既種之後且當慎於未種之先不但慎
之見苖之初尤當慎之落痂之後種痘者宜諄諄告誡
務期詳細使彼知關係匪輕心存謹慎如法調攝始保
萬全倘稍有不謹以致小兒或為寒熱所侵或為飲食
所傷咎將誰諉乎此不知調攝者所以斷不可與種也
禁忌
種痘之家房中最要潔淨切忌冲犯最喜明亮不可幽
暗擇老成耐事之人經過小兒出痘者令其調護不離
左右一切禁忌俱當謹遵勿詈罵呼怒勿言語驚慌勿
對梳頭勿對搔癢勿嗜酒勿歌樂凡房中淫液氣婦人
經候氣腋下狐臭氣行遠勞汗氣誤燒頭髮氣誤燒魚
骨氣吹滅燈燭氣硫磺柴烟氣葱蒜醉酒氣溝渠汚濁
氣悉宜避之更當預囑其左右之人倘值迅雷烈風暴
雨之變大宜安定勿使兒驚其幃帳宜謹盖覆宜密切
勿暴動生風常燒辟穢香以避偶爾不正之氣再令人
謹伺其門不許生人往来不許僧道師巫孝服之人入
室以上禁忌一一遵守則吉稍有疎忽每至敗事種痘
者切宜諄諄告誡之
辟穢香
南蒼术(半觔)川大黃(四兩)
右剉細片爐中燒之不可間斷
可種
小兒面部紅潤精采明亮透達印堂山根年夀眼下口
角無青暗之色
兩目黑白分明視瞻平正愈看愈有神氣精光
䪿不陷不填
頭不解顱
鼻孔不小
氣清不濁
聲音清亮
天柱骨正頸不歪斜
骨肉相稱又宜緊束肥不見肉瘐不露骨
小便遠而長腎囊緊小微帶紫黑色如荔枝殼
身無&KR2828;癬瘡疥
項無結核
腹無積聚
形氣充實
精神強健
臟腑調順
脉息和平
以上皆可種
不可種
小兒面色青白或黧黑痿黃無喜色無精采
兩目黑多白少白睛𢃄青色視瞻歪斜暗昧無神
䪿陷䪿填
解顱
䪿不合
五輭
五鞕
龜胸
龜背
鶴膝
鼻孔小
氣濁
聲音不亮不長肉不束骨鬆如發麵樣
身體瘦無䐃肉
身有&KR2828;癬瘡疥
腹有疳積
項有結核
病後元氣未復
素有驚癎之證
失乳之後
氣血不足
脾胃虛弱
精神倦怠
衇不和平
以上皆不可種
凡小兒父母行事疎忽不知調攝不聽禁忌不信醫藥
過於溺愛驕縱者亦斷不可與種
水苗種法
種痘之時要細閱小兒氣血冲和臟腑均平内無痰熱
食積所傷外無六淫之氣相侵方可用上好痘痂種之
一歲者用二十餘粒三四歲者用三十餘粒置於淨磁
鍾内以柳木作杵碾為細末以淨水滴三五點入鍾内
春温用冬熱用乾則再加水幾點總以調勻為度不燥
不濕用新棉些須攤極薄片裹所調痘屑在内捏成棗
核樣以紅線拴定仍留寸許長則剪去將苗納入鼻孔
分男左女右不可離人時時看守倘小兒用手拈弄急
禁止之或被嚏出急將苗塞鼻内不可稍緩恐洩苗氣
下苖後必以六個時辰為度然後取出如遇天氣嚴寒
多留數刻若遇時令和暖早取數刻亦可要在臨時斟
酌痘苖取出之後其苖氣漸次而入傳遍五藏至七日
始𤼵熱發熱三日而苖見見苖三日而出齊出齊三日
而灌漿漿足三日而回水結痂大功成矣
五藏傳送之理
鼻者肺之外竅也水苖種法以苖塞鼻中其氣先傳於
肺肺主皮毛肺傳於心心主血衇心傳於脾脾主肌肉
脾傳於肝肝主筋肝傳於腎腎主骨痘毒藏骨髓之内
感苗氣而發其毒自骨髓盡達於筋腎藏之毒觧矣自
筋盡達於肌肉肝藏之毒解矣自肌肉盡達於血脉脾
藏之毒解矣自血衇盡達於皮毛心藏之毒觧矣自皮
毛盡達於顆粒肺藏之毒解矣五藏之毒層遞而解然
後毒化漿成收靨落痂此種痘傳送之次序也不可不
知
旱苗種法
旱苖種法用銀管約長五六寸曲其頸碾痘痂極細納
於管端按男左女右對凖鼻孔吹入之至七日而亦𤼵
熱今時多用此法蓋取其簡便捷入不致脱落而有透
洩苖氣之患也苐恐後人用之不善輕吹之則不驟入
重吹之則迅烈難當且恐流涕過多苖隨涕去往往不
騐今欲垂法後世當取其法之和平稳當萬全者而則
效之此所以獨取於水苖也
痘衣種法
小兒出痘者當長漿漿足之時則彼痘氣充盛取其貼
身裏衣與未出痘之兒女服之服二三日夜間亦不脱
下至九日十一日始𤼵熱此乃衣傳然恐氣薄不透多
有不熱不出其法不靈故不可用
痘漿種法
擇小兒出痘之順者取其痘漿以棉拭之分男左女右
塞入鼻中亦能發痘但取痘漿之時不令本家知覺捏
破痘漿盜以作種使彼真氣宣洩毒不能解此忍心害
理不仁之事也同志者切宜深惡而痛絶之又豈可尤
而效之也哉
信苖
種痘發熱以前小兒面部上忽出顆粒似痘名曰信苗
此痘之將𤼵毒氣之標也色紅而輭聽之自消若紅紫
堅硬有如魚目者急以銀針挑破上以二聖散則無虞
二聖散
明雄黃紫草(各等分)
共碾為細末用油臙脂調上
補種
下苖後宜令親切之人左右看守恐他人用心之不慎
也若視為泛常看守疎忽恐小兒惡其苖塞鼻中不時
捏出使苖氣一洩種多不驗所以種而不發者亦有之
也然或小兒五内壮實不受苖氣艱於傳進不發者亦
有之更有胎毒深邃潛藏内蓄雖苗氣傳至不能引出
不𤼵者亦有之俱當俟踰十一日為度過此不𤼵然後
察天時和順再為補種亦可
自出
種痘以七日為期五藏傳遍始𤼵熱者常也或有至九
日十一日而發者此傳送遲慢之故亦無足慮若𤼵熱
於五日以前此時苖氣尚未傳至其毒何由而發必因
種後適逢天行時氣小兒感染而成是乃自出之痘非
關苖氣引出者種痘者不可不知要當於未種之時預
為申明其說焉
治法
種痘乃引毒達表乘兒安寧無病之時事屬順吉又何
言治然恐痘家過於溺愛起居不謹飲食不節此病所
由生也故治法亦所不免當悉照治正痘之法治之可
也
御纂醫宗金鑑卷六十
御纂醫宗金鑑卷六十
編輯幼科種痘心法要旨
夫痘胎毒也伏於有形之始因感而𤼵為生人所
不能免然其𤼵也或染時氣或感風寒或因飲食
或由驚恐以病引病為患多端變更莫測且其間
順吉者少險逆者多有千方百計而不能冀其愈
於萬一者此其所以為難也古有種痘一法起自
江右達於京畿究其所源云自宋真宗時峨眉山
有神人出為丞相王旦之子種痘而愈遂傳於世
其說雖似渺茫然以理揆之實有參贊化育之功
因時制宜之妙盖正痘感於得病之後而種痘則
施於未病之先正痘治於成病之時而種痘則調
於無病之日自表傳裏由裏達表既無諸證夾雜
於其中復有善方引導於其外薰蒸漸染胎毒盡
出又何慮乎為患多端變更莫測以致良工束手
於無可如何之地耶此誠去險履平避危就安之
良法也然種痘一科多口傳心授方書未載恐後
人視為虛誕之辭相沿日久無所考稽使至理良
法竟置無用之地神功湮没豈不大可惜哉今將
種痘一法細加研究審度精詳纂輯成書永垂千
古庶為種痘之津梁咸登赤子於夀域也
種痘要旨
嘗考種痘之法有謂取痘粒之漿而種之者有謂服痘
兒之衣而種之者有謂以痘痂屑乾吹入鼻中種之謂
之旱苗者有謂以痘痂屑濕納入鼻孔種之謂之水苖
者然即四者而較之水苖為上旱苖次之痘衣多不應
騐痘漿太涉殘忍故古法獨用水苖盖取其和平稳當
也近世始用旱苖法雖捷徑微覺迅烈若痘衣痘漿之
說則斷不可從夫水苖之所以善者以其勢甚和平不
疾不徐漸次而入既種之後小兒無受傷之處胎毒有
漸發之機百發百中捷於影響盡善盡美可法可傳為
種痘之最優者其次則旱苖雖烈猶與水苖之法相近
兒體壮盛猶或可施至若痘痂之何以為順選苖之何
以善藏天時之何以得正種期之何以為吉調攝之何
以合宜禁忌之何以如法形氣之何以可種與痘衣痘
漿之弊一一條分縷晰細列於後學者必細心體閱則
中有灼見不致有他岐之惑庶種法既善而成功可必
矣
選苗
苗者痘之痂也種痘者全資乎此以為胎毒之引導關
係匪輕選苖時宜留神細察不可輕忽其中有可用者
有不可用者惟在痘之順與不順别之痘之不順者出
不尖圓色不紅潤漿不充滿所落之痂黑暗而薄此天
人合病内外合邪所致即幸而得愈亦不過良工之善
為調治非天然之美此等痘痂斷不可用痘之順者始
終無夾雜之證出則尖圓色則紅潤漿則充滿所落之
痂蒼蠟光澤肥大厚實此得天地隂陽之正氣極順之
苖也收而用之效如響應但此痂甚少所遇無多或不
能親其事而假手他人亦必令彼身親目覩方可否則寧
置而不用切勿濫用種者審之
蓄苖
種痘必資於苖而苖之所竒恃者在氣之相通耳若遇
熱則氣洩日久則氣薄觸汚穢則氣不清藏不潔則氣
不正此蓄苗之法所以不可不慎也如遇好苖須貯新
磁瓶内上以物密覆之置於潔淨之所清凉之處其所
貯之苖在春天者一月之痂可種冬令嚴寒四五十日
之痂尚可種盖寒則氣收藏熱則氣易洩故時日有不
同也然於未收苖時即當先與出痘之家明言其故使
彼樂從無所疑忌彼方肯用心收貯不致稍有貽悞也
天時
種痘貴得天時得其時則種不得其時則不種夫天時
之正莫過於春春為萬物𤼵生之際天氣融和不寒不
熱種之則痘自隨其氣而𤼵生此正二三月之時所以
可種也若交夏之後六陽盡出地上人之陽氣亦皆外
浮暑熱爍金受病者衆斯時種痘兒何以堪此四五六
月之時所以必不可種也至若秋令天氣清肅收斂之
時雖遇可種之兒而無引毒之具此七八九月之時勢
有不能種也至於十月名曰小春雖亦可種然斯時寒
氣固結純隂用事不若俟冬至後一陽鼓動借其生生
之氣種之甚吉此十月之所以可種猶不若十一十二
月之尤可種也然當可種之時亦有不可種者如春應
温而反寒夏應熱而反涼秋應涼而反熱冬應寒而反
温當其時而非其氣是天地不正之氣也常人感染則
成時疫小兒調理未遑况敢言種痘乎倘或遇此只宜
稍避俟時氣平定再為議種方保萬全亦有未種之時
天時甚正既種之後忽爾寒暄不時此又人事所遇不
齊偶爾變氣出乎意外者也則宜屋中適其寒温順會
天時常燒辟穢香飲食起居更加謹慎可保無恙種痘
者宜詳審而體察之
擇吉
下苖之日必擇成日開日栽種日及合天月二德日則
吉倘三者不能兼備即成開之日亦可若值人神所在
之日忌不可種
種痘吉日
成日開日
栽種日
天月二德日
正五九月在丙二六十月在甲
三七十一月在壬四八十二月在庚
人神所在之日
十一日在鼻柱十五日在徧身
調攝
種痘之在調攝最為緊要自始至終不可稍忽如避寒
熱慎飲食是也天氣嚴寒盖覆宜温煖勿使受寒恐被
寒氣所觸則痘不得出亦不可過於重棉叠褥使熱氣
壅滯致痘不宣發天氣温煖盖覆宜適中恐客熱與毒
相併致增煩熱亦不可輕易著單露體使寒邪外侵阻
遏生發之氣此寒熱所以貴得其平也人之氣血必藉
飲食生化痘之始終全賴乎此若飲食虧少氣血何所
資助乎但不可過甚若過飲則飲停不化津液過食則
食滯必生痰熱所以吮乳之兒不多乳不闕乳能食之
兒勿餐辛熱炙煿勿啖黏硬生冷勿恣意茶水勿使飲
涼漿食不過飽亦不過饑此飲食所以貴得其平也至
於寒熱飲食之外凡舉止動作既不可任意驕縱亦不
可過於拂逆惟在調攝之人耐其性情兢兢業業善為
保護不但慎於既種之後且當慎於未種之先不但慎
之見苖之初尤當慎之落痂之後種痘者宜諄諄告誡
務期詳細使彼知關係匪輕心存謹慎如法調攝始保
萬全倘稍有不謹以致小兒或為寒熱所侵或為飲食
所傷咎將誰諉乎此不知調攝者所以斷不可與種也
禁忌
種痘之家房中最要潔淨切忌冲犯最喜明亮不可幽
暗擇老成耐事之人經過小兒出痘者令其調護不離
左右一切禁忌俱當謹遵勿詈罵呼怒勿言語驚慌勿
對梳頭勿對搔癢勿嗜酒勿歌樂凡房中淫液氣婦人
經候氣腋下狐臭氣行遠勞汗氣誤燒頭髮氣誤燒魚
骨氣吹滅燈燭氣硫磺柴烟氣葱蒜醉酒氣溝渠汚濁
氣悉宜避之更當預囑其左右之人倘值迅雷烈風暴
雨之變大宜安定勿使兒驚其幃帳宜謹盖覆宜密切
勿暴動生風常燒辟穢香以避偶爾不正之氣再令人
謹伺其門不許生人往来不許僧道師巫孝服之人入
室以上禁忌一一遵守則吉稍有疎忽每至敗事種痘
者切宜諄諄告誡之
辟穢香
南蒼术(半觔)川大黃(四兩)
右剉細片爐中燒之不可間斷
可種
小兒面部紅潤精采明亮透達印堂山根年夀眼下口
角無青暗之色
兩目黑白分明視瞻平正愈看愈有神氣精光
䪿不陷不填
頭不解顱
鼻孔不小
氣清不濁
聲音清亮
天柱骨正頸不歪斜
骨肉相稱又宜緊束肥不見肉瘐不露骨
小便遠而長腎囊緊小微帶紫黑色如荔枝殼
身無&KR2828;癬瘡疥
項無結核
腹無積聚
形氣充實
精神強健
臟腑調順
脉息和平
以上皆可種
不可種
小兒面色青白或黧黑痿黃無喜色無精采
兩目黑多白少白睛𢃄青色視瞻歪斜暗昧無神
䪿陷䪿填
解顱
䪿不合
五輭
五鞕
龜胸
龜背
鶴膝
鼻孔小
氣濁
聲音不亮不長肉不束骨鬆如發麵樣
身體瘦無䐃肉
身有&KR2828;癬瘡疥
腹有疳積
項有結核
病後元氣未復
素有驚癎之證
失乳之後
氣血不足
脾胃虛弱
精神倦怠
衇不和平
以上皆不可種
凡小兒父母行事疎忽不知調攝不聽禁忌不信醫藥
過於溺愛驕縱者亦斷不可與種
水苗種法
種痘之時要細閱小兒氣血冲和臟腑均平内無痰熱
食積所傷外無六淫之氣相侵方可用上好痘痂種之
一歲者用二十餘粒三四歲者用三十餘粒置於淨磁
鍾内以柳木作杵碾為細末以淨水滴三五點入鍾内
春温用冬熱用乾則再加水幾點總以調勻為度不燥
不濕用新棉些須攤極薄片裹所調痘屑在内捏成棗
核樣以紅線拴定仍留寸許長則剪去將苗納入鼻孔
分男左女右不可離人時時看守倘小兒用手拈弄急
禁止之或被嚏出急將苗塞鼻内不可稍緩恐洩苗氣
下苖後必以六個時辰為度然後取出如遇天氣嚴寒
多留數刻若遇時令和暖早取數刻亦可要在臨時斟
酌痘苖取出之後其苖氣漸次而入傳遍五藏至七日
始𤼵熱發熱三日而苖見見苖三日而出齊出齊三日
而灌漿漿足三日而回水結痂大功成矣
五藏傳送之理
鼻者肺之外竅也水苖種法以苖塞鼻中其氣先傳於
肺肺主皮毛肺傳於心心主血衇心傳於脾脾主肌肉
脾傳於肝肝主筋肝傳於腎腎主骨痘毒藏骨髓之内
感苗氣而發其毒自骨髓盡達於筋腎藏之毒觧矣自
筋盡達於肌肉肝藏之毒解矣自肌肉盡達於血脉脾
藏之毒解矣自血衇盡達於皮毛心藏之毒觧矣自皮
毛盡達於顆粒肺藏之毒解矣五藏之毒層遞而解然
後毒化漿成收靨落痂此種痘傳送之次序也不可不
知
旱苗種法
旱苖種法用銀管約長五六寸曲其頸碾痘痂極細納
於管端按男左女右對凖鼻孔吹入之至七日而亦𤼵
熱今時多用此法蓋取其簡便捷入不致脱落而有透
洩苖氣之患也苐恐後人用之不善輕吹之則不驟入
重吹之則迅烈難當且恐流涕過多苖隨涕去往往不
騐今欲垂法後世當取其法之和平稳當萬全者而則
效之此所以獨取於水苖也
痘衣種法
小兒出痘者當長漿漿足之時則彼痘氣充盛取其貼
身裏衣與未出痘之兒女服之服二三日夜間亦不脱
下至九日十一日始𤼵熱此乃衣傳然恐氣薄不透多
有不熱不出其法不靈故不可用
痘漿種法
擇小兒出痘之順者取其痘漿以棉拭之分男左女右
塞入鼻中亦能發痘但取痘漿之時不令本家知覺捏
破痘漿盜以作種使彼真氣宣洩毒不能解此忍心害
理不仁之事也同志者切宜深惡而痛絶之又豈可尤
而效之也哉
信苖
種痘發熱以前小兒面部上忽出顆粒似痘名曰信苗
此痘之將𤼵毒氣之標也色紅而輭聽之自消若紅紫
堅硬有如魚目者急以銀針挑破上以二聖散則無虞
二聖散
明雄黃紫草(各等分)
共碾為細末用油臙脂調上
補種
下苖後宜令親切之人左右看守恐他人用心之不慎
也若視為泛常看守疎忽恐小兒惡其苖塞鼻中不時
捏出使苖氣一洩種多不驗所以種而不發者亦有之
也然或小兒五内壮實不受苖氣艱於傳進不發者亦
有之更有胎毒深邃潛藏内蓄雖苗氣傳至不能引出
不𤼵者亦有之俱當俟踰十一日為度過此不𤼵然後
察天時和順再為補種亦可
自出
種痘以七日為期五藏傳遍始𤼵熱者常也或有至九
日十一日而發者此傳送遲慢之故亦無足慮若𤼵熱
於五日以前此時苖氣尚未傳至其毒何由而發必因
種後適逢天行時氣小兒感染而成是乃自出之痘非
關苖氣引出者種痘者不可不知要當於未種之時預
為申明其說焉
治法
種痘乃引毒達表乘兒安寧無病之時事屬順吉又何
言治然恐痘家過於溺愛起居不謹飲食不節此病所
由生也故治法亦所不免當悉照治正痘之法治之可
也
御纂醫宗金鑑卷六十
