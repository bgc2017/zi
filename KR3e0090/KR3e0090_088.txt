御纂醫宗金鑑卷八十八
編輯正骨心法要旨目錄
頭面部
顚頂圖
顚頂骨
囱骨
山角骨
正面圖
凌雲骨
睛明骨
兩顴骨
鼻樑骨
中血堂
脣口
玉堂
地閣骨
齒
側面圖
扶桑骨
耳
玉梁骨
兩釣骨
頰車骨
背面圖
後山骨
壽台骨
旋台骨
御纂醫宗金鑑卷八十八目錄
御纂醫宗金鑑卷八十八
編輯正骨心法要旨目錄
頭面部
顚頂圖
顚頂骨
囱骨
山角骨
正面圖
凌雲骨
睛明骨
兩顴骨
鼻樑骨
中血堂
脣口
玉堂
地閣骨
齒
側面圖
扶桑骨
耳
玉梁骨
兩釣骨
頰車骨
背面圖
後山骨
壽台骨
旋台骨
御纂醫宗金鑑卷八十八目錄
御纂醫宗金鑑卷八十八
編輯正骨心法要旨
頭面部
顚頂骨
顚者頭頂也其骨男子三义縫女子十字縫一名天靈
蓋位居至高内函腦髓如蓋以統全體者也或磞撞損
傷如卒然而死身體強硬鼻口有出入聲氣目閉面如
土色心口温熱跳動者此證可治切不可撅拿並扶起
盤坐蓋恐驚亂之氣上冲或從傷處或從七竅走洩必
傷性命也惟宜屈膝側卧先將高醋調混元膏敷於頂
上以定痛消腫活血拔毒再將草紙捲點着令烟氣薰
其口鼻再燃煤淬入醋内使熱氣薰蒸口鼻如無煤之
處燒鐵淬之亦可以引五臟血衇使之通和待其口中
呻吟有聲即以童便調八釐散温服可以氣轉陽回外
用手法推按心胸兩肋腋下腹上並輕托内腕攢筋頻
頻揉摩即掌後高骨寸關尺診衇處也夫衝撞損傷則
筋衇強硬頻頻揉摩則心血來復命衇流通即可回生
常服正骨紫金丹復外用散瘀和傷湯洗去前敷之混
元膏再換敷混元膏服丸藥後或大便色黑乾燥此乃
腸胃存有瘀血或有耳聾者俱服加減蘇子桃仁湯以
逐瘀血健髀胃飬精神兼用導氣通瘀錠塞於耳中飲
食宜素粥湯飲忌氣怒油膩麫食卧處宜淨室勿令人
喧亂若傷重已死者用白布纏頭以木棍輕輕拍擊足
心再提髮令其直正安定頸骨舒其筋絡外敷混元膏
内服紫金丹若墜車馬損傷顚縫者其邪墜而下多在
左而少在右因右手利便而然也其治法同磞撞諸傷
如頂骨塌䧟驚動腦髓七竅出血身挺僵厥昏悶全無
知覺者不治
混元膏
治打撲損傷骨碎筋翻瘀血凝聚消青紫腫痛等證
羚羊血(五錢)没藥(五錢)
漏蘆(三錢)紅花(三錢)
大黃(二錢)麝香(三錢)
升麻(三錢)白及(五錢)
生梔子(二錢)甘草(二錢)
明雄黃(五錢)白斂(三錢)
共為細末用高醋熬成膏敷於頂上
八釐散
治跌打損傷接骨散瘀
蘇木麵(一錢)半兩錢(一錢)
自然銅(三錢七次醋淬)乳香(三錢)
没藥(三錢)血竭(三錢)
麝香(一分)紅花(一錢)
丁香(五分)番木鱉(一錢去毛油煠)
共為細末黃酒温服童便調亦可
正骨紫金丹
治跌打撲墜閃錯損傷並一切疼痛瘀血凝聚
丁香木香
瓜兒血竭兒茶
熟大黃紅花(各一兩)
當歸頭蓮肉
白茯苓白芍(各二兩)
丹皮(五錢)甘草(二錢)
共為細末煉蜜為丸每服三錢童便調下黃酒亦
可
散瘀和傷湯
治一切磞撞損傷瘀血積聚
番木鱉(油煠去毛)紅花
生半夏(各五錢)骨碎補
甘草(各三錢)葱鬚(一兩)
水五碗煎滾入醋二兩再煎十數滚薰洗患處一
日十數次
加減蘇子桃仁湯
治瘀血内聚心經瘀熱大腸不燥者
蘇子(三錢)蘇木(一錢末)
紅花(一錢)桃仁(炒)
麥冬橘紅(各三錢)
赤芍竹茹
當歸(各二錢酒洗)
水三鍾煎一鍾渣二鍾煎八分温服
導氣通瘀錠
耑治耳聾奇方
用不去油巴豆一箇螌蝥三箇麝香少許以葱涎蜂
蜜和捻如麥粒形絲棉裹置耳中響聲如雷勿得驚
懼待二十一日耳中有膿水流出方可去錠奇妙無
比
囱骨
囱骨者嬰兒頂骨未合軟而跳動之處名曰囱門或跌
打損傷骨縫雖綻尚未震傷腦髓筋未振轉其形頭項
浮光面虚眼腫鼻大脣翻舌硬睡困昏沉肉雖腫而未
皮破出血者宜扶起正坐即以葱汁合定痛散敷於傷
處再以毛頭紙蘸醋貼藥上燒鐵熨斗烙紙上以傷處
覺熱疼口中有聲為度去藥貼萬靈膏三日一換待疼
止思食始揭去膏以和傷湯洗之則風除腫散血活氣
理矣肉破出血者即用馬屁勃灰先止其血次用榆樹
皮灸熨法内服人參紫金丹以健脾胃提元氣止渴生
津增長精神強壯身體令筋血和通為要忌發物火酒
戴抽口穿帶布帽以避風寒不可出房若肉破血流不
止骨䧟筋翻必損腦髓身軟屈手筋強氣息無聲則危
篤難醫若破痕觸冒寒風者不治馬屁勃俗名狗頭灰
產口外者佳
定痛散
治一切打撲損傷定痛消腫舒筋和絡
當歸川芎
白芍官桂(各一錢)
三柰(三錢)麝香(三分)
紅花(五錢)紫丁香根(五錢)
升麻(一錢)防風(一錢)
共為細末老葱搗汁合敷患處再用熨法
灸熨法
此法耑以灸熨肉破血出諸傷蓋因血液津漬潮潤
以樹皮隔之方灸熨也先以榆樹皮安患處再以老
葱搗爛並蘄艾止痛散和勻置樹皮上連灸五次畢
以軟絹包裹戴抽口布帽繫緊帶子謹避風冷
萬靈膏
治跌打損傷消瘀散毒舒筋活血止痛接骨如神兼
去麻木風痰寒濕疼痛等證
鸛筋草透骨草
紫丁香根當歸(酒洗)
自然銅(醋淬七次)瓜兒血竭
没藥(各一兩)川芎(八錢)
赤芍(二兩)半兩錢(一枚醋淬)
紅花(一兩)川牛膝
五加皮石菖蒲
茅山蒼术(各五錢)木香
秦艽蛇床子
肉桂川附子(製)
半夏(製)石斛
蓽薢鹿茸(各三錢)
虎脛骨(一對)麝香(二錢)
右除血竭没藥麝香三味各研細末另包外共二
十三味先將香油十觔微火煨浸三日然後將羣
藥入油内熬黑為度去滓加黃丹五觔再熬將至
滴水成珠離火俟少時藥温將血竭没藥麝香下
入攪勻取起出火氣
人參紫金丹
此丹提補元氣健壯脾胃止渴生津增長精神和通
筋血被跌扑閃撞而氣虚者最宜服之
人參(三錢)丁香(一兩)
五加皮(二兩)甘草(八錢)
茯苓(二錢)當歸(一兩酒洗)
血竭(一兩)骨碎補(一兩)
五味子(一兩)没藥(二兩去油)
共為細末煉蜜為丸每服三錢早晚淡黃酒化服
童便化服亦可
山角骨
山角骨即頭頂兩旁棱骨也凡有跌打損傷未破者不
拘左右宣紫腫硬瘀血凝聚疼痛或昏迷目閉身軟而
不能起聲氣短少語言不出心中忙亂睡卧喘促飲食
少進者宜内服正骨紫金丹外用灸熨如囱骨傷法如
肉破流血不止者先用馬屁勃灰止血後以榆樹皮盖
傷處以艾合定痛散灸之如傷重者先服人參紫金丹
後如前法如損傷太重成破傷風不治
正骨紫金丹(見前顚頂傷)
人參紫金丹(見前囱骨傷)
凌雲骨
凌雲骨在前髮際下即正中額骨其兩眉上之骨即俗
名左天賢骨右天貴骨兩額角也跌打損傷皮破二目
及面浮虚腫若内損瘀血上嘔吐衂氣虚昏沉不省人
事身軟面色乾黃徧身虚浮躁煩焦渴胸膈疼痛脾胃
不開飲食少進先服疎血丸再以五加皮湯薰洗患處
敷烏龍膏定痛消腫
疎血丸
此藥止血開胃
百草霜(三錢)好阿膠(蛤粉炒成珠)
藕節側栢葉
茅根當歸(各一兩酒洗)
共為細末煉蜜為丸如梧桐子大每服五錢早晚
老酒送下
五加皮湯
此湯舒筋和血定痛消瘀
當歸(酒洗)没藥
五加皮皮硝
青皮川椒
香附子(各三錢)丁香(一錢)
麝香(一分)老葱(三根)
地骨皮(一錢)丹皮(二錢)
水煎滚薰洗患處
烏龍膏
此膏治跌打損傷筋斷骨折腫硬靑紫
百草霜(三錢)白芨(五錢)
白斂(三錢)百合(五錢)
百部(三錢)乳香(五錢)
没藥(五錢)麝香(一分)
糯米(一兩炒)陳粉子(四兩者佳炒隔年)
共為細末醋熬為膏
睛明骨
睛明骨即目窠四圍目眶骨也其上曰眉棱骨其下曰
䪼骨䪼骨下接上牙床打仆損傷血流滿面者敷刀瘡
藥掀痛瘀血者敷混元膏如骨損者内服八釐散忌生
冷發物偶食猪頭肉者必發至一月後始愈凡眼胞傷
損而瞳神不碎者可治
刀瘡藥
治一切金刃所傷敷之止血收口定痛護風
上白石膏(一觔煆)淨板松香(一觔過水提)
珍珠(五錢煑過豆腐)
右三味共研細末和為一處磁罐收貯偹用
混元膏
八釐散(俱見顚頂傷)
兩顴骨
兩顴骨者面上兩旁之高起大骨也打仆損傷靑腫堅
硬疼痛牙車緊急嚼物艱難鼻孔出血兩脣掀翻内服
正骨紫金丹外以海桐皮湯薰洗口潄蓽茇散坐卧避
冷處
海桐皮湯
耑洗一切跌打損傷筋翻骨錯疼痛不止
海桐皮鐵線透骨草
明净乳香没藥(各二錢)
當歸(一錢五分酒洗)川椒(三錢)
川芎(一錢)紅花(一錢)
威靈仙白芷
甘草防風(各八分)
共為粗末裝白布袋内紥口煎湯薰洗患處
蓽茇散
蓽茇良薑
細辛(各一錢)
水三鍾煎一鍾潄口
正骨紫金丹(見兩山角傷)
鼻樑骨
鼻孔之界骨名曰鼻樑骨下至鼻之盡處名曰凖頭凡
鼻兩孔傷凹者可治血出無妨若鼻樑骨凹䧟者用當
歸膏敷貼若兩孔跌磕傷開孔竅或金刃傷開孔竅用
封口藥敷傷處外以消毒定痛散貼之退腫若鼻被傷
落者用綴法
封口藥
治跌打損傷皮開肉破及金刃傷割喉斷耳缺脣傷
破肚皮跌破陰囊皮等證大效
明淨乳香没藥
兒茶當歸
杉皮炭(各一錢)麝香(五釐)
片腦(一分)
豬&KR0008;矃葉(一錢此葉用葛葉毛藤子葉亦可如無)
右各另碾細末稱合和勻入麝碾細次入片腦研
勻磁礶收貯聽用
消毒定痛散
治跌撲損傷腫硬疼痛
無名異(炒)木耳(炒)
川大黃(各五錢)
共為末蜜水調塗如内有瘀血砭去敷之若腐處
更用當歸膏敷之尤好
神效當歸膏
此膏斂口生肌拔毒止痛並諸瘡毒氣壅盛腐化成
膿
當歸黃蠟(各一兩)
麻油(四兩)
右將當歸入油煎令焦黑去滓次入黃蠟急攪化放
冷以磁器收貯用時以舊絹布攤貼一方用白蠟
綴法(耳傷落者同此)
用人髮入陽城礶以塩泥固濟煆過為末乘急以所
傷耳鼻蘸藥安綴故處以軟絹縛定效昔江懷禪師
被驢咬落其鼻一僧用此綴之如舊
中血堂
中血堂即鼻内頞下脆骨空虚處也若被打仆損傷血
流不止神氣昏迷者宜塞鼻丹塞於鼻中外復以新汲
冷水淋激頭頂視其人如氣虚内服人參紫金丹如血
瘀服蘇子桃仁湯服後如血仍不止飲食不進氣虚目
閉面黃者八日死凡跌打損傷鼻樑骨者無妨
塞鼻丹
此丹治跌打損傷鼻中流血不止神氣昏迷牙齒損
傷虚浮腫痛者及一切衂血之證皆可用之
朱砂麝香
丁香烏梅肉
川烏草烏
當歸三柰(各一錢)
乳香(二錢)皂角(七分)
共為細末用獨頭蒜泥為丸以絲棉包裹塞於鼻
中
人參紫金丹(見囱骨傷)
蘇子桃仁湯(見顛頂傷)
脣口
脣口者司言食之竅也如跌破擊打上脣而拔缺者用
絹片一小條從腦後紥向前來縛合先用桑白皮捻線
縫定次以封口藥塗傅次敷截血膏蓋住封口藥不令
開落仍忌言語如整下脣傷而拔缺者以絹片從下頦
兜縛治同前法
截血膏
治跌打斫磕諸證能化血破瘀退腫止痛
天花粉(三兩)片子薑黃
赤芍藥白芷(各一兩)
右共為細末茶調勻敷瘡口四圍若頭面傷其
血不止者急用此藥調塗頸上週圍若手傷則
塗臂周圍若傷足則塗腿上若傷各處則塗
瘡口周圍使截住其血不來潮作若瘡口肉硬
不消者此被風襲也可加獨活用熱酒調敷如
又不消則風毒已深肌肉結實加紫荆皮末和敷
有必消之理
封口藥(見鼻柱骨傷)
玉堂
玉堂在口内上腭一名上含其竅即頏顙也若被觸刺
傷於左右者惟腫痛而已若觸傷正中之孔則上通於
頞必傷鼻孔之卷肉(俗名鼻鬚)或再犯空竅(俗名玉堂)則血流不
止以致鼻目皆腫滿面靑紫神倦頭暈四肢無力痛連
腦髓若傷及會厭與上横骨輕者易愈重者即不能言
若痛連心膈則昏迷沉重急用膩粉冰片敷於紙上貼
肉破處以止其血内服正骨紫金丹以散瘀定痛理氣
健脾寧神定志復用蠏黃血竭煎湯日潄口二三十次
如氣不舒和飲食少進日以柿霜玉露霜牛奶皮奶餅
奶酥油并炒&KR1265;子麵諸物以凉潤將息之則愈
地閣骨
地閣骨即兩牙車相交之骨又名頦俗名下巴骨上載
齒牙打扑損傷者顋脣腫痛牙車振動虚浮飲食不進
目閉神昏心熱神亂氣弱體軟用布兜裹繫縛頂上内
服大神效活絡丹消瘀散止痛和血理氣健脾再噙化
人參紫金丹搽固齒散口潄蓽茇散以去牙根腫痛外
貼萬靈膏忌風寒冷物戒氣惱
大神效活絡丹
此丹宣暢氣血通利經絡並風濕諸痺口眼喎斜半
身不遂行步艱難筋骨拘攣手足疼痛等證
白花蛇(酒浸焙)烏梢蛇(酒浸焙)
麻黃(去節)防風
炙草官桂
草荳蔲羌活
元參天麻
藿香何首烏
白芷川連黃
黃耆熟地黃
川大黃(各二兩)遼細辛
赤芍藥朱砂(水飛)
没藥(去油)乳香(去油)
直殭蠶(去黑嘴炒)天竺黃
敗龜板(酥炙)丁香
虎脛骨(酥炙)烏藥
青皮黑附子
白蔲仁(炒)骨碎補
白茯苓於白术(土炒)
當歸(酒洗)沉香(各一兩)
全蠍(去毒)葛根
威靈仙(各二兩五錢酒浸)瓜兒血竭
犀角(各七錢五分)麝香(五錢)
地龍(五錢去土)净松香(五錢)
兩頭尖川芎(各二兩)
京牛黃(二錢五分)片腦(二錢五分)
共為細末煉蜜為丸金鉑為衣每丸重一錢以蠟
皮封裹温酒送隨病上下食前後服
人參紫金丹(見山角骨傷)
固齒散(見齒傷)
蓽茇散(見兩顴傷)
萬靈膏(見顚頂傷)
齒
齒者口齦所生之骨也俗名曰牙有門牙虎牙槽牙上
下盡根牙之别凡被跌打砍磕落去牙齒者只用補肌
散敷之並封口藥内服破血藥以止其痛其藥只用水
煎不宜酒煎此法頗收功效如牙斷跌磕砍傷牙齒未
動者用芙蓉膏塗之如齒動者用蒺藜根燒存性為末
常揩搽之即牢用固齒散時時揩之亦佳
補肌散
止血除痛辟風續筋骨生肌肉
地黃苗地菘
青蒿蒼耳苗
赤芍藥(各五兩汁水煎取)生艾汁(三合)
右五月五日七月七日午時修合以前藥汁拌石
灰陰乾入黃丹三兩更杵為細末凡有傷折出血
用藥包封不可動約十日可瘥不腫不膿
芙蓉膏
治打撲傷損腫痛紫黑色久不退者
紫荆皮南星(各一兩)
芙蓉(二兩)獨活
白芷赤芍藥(各五錢)
右共為末用生薑汁茶清調温貼敷
傷損紫黑色久不退者加肉桂五錢
固齒散
骨碎補牡鼠骨(煆灰)
共研細末磁罐收貯聽用
封口藥(見鼻柱骨傷)
扶桑骨
扶桑骨即兩額骨旁近太陽肉内凹處也若跌仆損傷
或掀腫或血出或青紫堅硬頭疼耳鳴青痕滿面憎寒
惡冷心中發熱大便乾燥宜内服正骨紫金丹如破損
者外以炙熨法定痛外破者烏龍膏敷之
正骨紫金丹
灸熨法(俱見顛頂骨傷)
烏龍膏(方見凌雲骨傷)
耳
耳者司聽之竅也耳門之名曰蔽耳輪之名曰郭凡耳
被砍跌打落或上脱下粘或下脱上粘内用封口藥外
用消毒定痛散敷貼及耳後看脱落所向用鵝翎横夾
定却用竹夾子直上横縛定縛時要兩耳相對輕輕縛
住或用綴法
封口藥
消毒定痛散(俱見鼻柱骨傷)
綴法(見鼻柱骨傷)
玉梁骨
玉梁骨即耳門骨其處上即曲頰下即頰車兩骨之合
鉗也耳門内上通腦髓亦關靈明若墊傷擊傷而有碍
於骨肉者腫痛流血服正骨紫金丹八仙逍遥湯洗之
洗畢貼混元膏坐卧避冷處若傷重内連腦髓及傷靈
明必昏沉不省人事不進飲食若再平素氣血皆虚必
為不治之證
八仙逍遥湯
耑洗跌仆損傷腫硬疼痛及一切冷振風濕筋骨血
肉肢體痠痛諸證
防風荆芥
川芎甘草(各一錢)
當歸(酒洗)黃蘗(各二錢)
茅山蒼术牡丹皮
川椒(各三錢)苦參(五錢)
共合一處装白布袋内紥口水熬滾薰洗患處
兩釣骨
兩釣骨名曲頰即上頰之合鉗曲如環形以納下牙車
骨尾之鈎者也打扑損傷耳腫腮硬牙關緊急嚼物不
合宜内服正骨紫金丹外貼萬靈膏坐卧避冷處
正骨紫金丹
萬靈膏(俱見顛頂傷)
頰車骨
頰車骨即下牙床骨也俗名牙釣承載諸齒能咀食物
有運動之象故名頰車其骨尾形如鈎上控於曲頰之
環或打仆脱臼或因風濕襲入鈎環脱臼單脱者為錯
雙脱者為落凡治單脱者用手法摘下不脱者以兩手
捧下頦稍外拽復向内托之則雙鈎皆入上環矣再以
布自地閣纏繞頭頂以固之宜内服正骨紫金丹外貼
萬靈膏待能飲食後去布只用布兜其下頦繫於頂上
二三日可愈若雙脱者治法同前若欠而致脱臼者乃
突滑也無妨脱臼者俗名吊下巴欠者俗名打哈氣
正骨紫金丹
萬靈膏(方俱見顚頂傷)
後山骨
後山即頭後枕骨也其骨形狀不同或如品字或如山
字或如川字或圓尖或月芽形或偃月形或雞子形皆
屬枕骨凡有傷損其人頭昏目眩耳鳴有聲項強咽直
飲食難進坐卧不安四肢無力内服正骨紫金丹外敷
烏龍膏洗以海桐皮湯以散瘀去麻木止痛如悞從高
處墜下後山骨傷太重筋翻氣促痰響如拽鋸之聲垂
頭目閉有喘聲者此風熱所乘至危之證不能治也遺
尿者必亡惟月芽形者更易受傷如被墜墮打傷震動
蓋頂骨縫以致腦筋轉擰疼痛昏迷不省人事少時或
明者其人可治急以凉水蘸髮啓開牙關以酒調八釐
散灌之服後目開痛苦有聲二目流淚愈見可治之兆
服正骨紫金丹炒米粥調飬可愈
正骨紫金丹(見顛頂傷)
烏龍膏(見凌雲骨傷)
海桐皮湯(見兩顴骨傷)
八釐散(見顛頂傷)
壽台骨
壽台骨即完骨在耳後接於耳之玉樓骨者也若跌打
損傷其耳上下俱腫起耳内之禁骨有傷則見血膿水
耳外瘀聚凝結疼痛筋結不能舒通以致頭暈眼迷兩
太陽扶桑骨脹痛頸項筋強虚浮紅紫精神短少四肢
無力坐卧不安飲食少進以烏龍膏敷耳傷處用絲棉
裹導氣通瘀錠塞耳内内服人參紫金丹通瘀散腫外
再以八仙逍遥湯薰洗消散虚浮腫痛忌食熱物發物
如血流不止三日不飲食必動腦髓不宜治之
烏龍膏(見凌雲骨傷)
導氣通瘀錠(見顚頂骨傷)
人參紫金丹(見山角骨傷)
八仙逍遥湯(見玉梁骨傷)
旋台骨
旋台骨又名玉柱骨即頭後頸骨三節也一名天柱骨
此骨被傷共分四證一曰從高墜下致頸骨插入腔内
而左右尚活動者用提項法治之一曰打傷頭低不起
用端法治之一曰墜傷左右歪邪用整法治之一曰仆
傷面仰頭不能垂或筋長骨錯或筋聚或筋強骨隨頭
低用推端續整四法治之凡治者臨證時問其或墜車
馬踒傷或高處墜下折傷或打重跌倒再問其或思飲
食或不思飲食或四肢無傷而精神不減或精神短少
或能坐起行走或昏睡不語或疼痛不止瘀聚凝結腫
硬筋脹皆宜内服正骨紫金丹外敷萬靈膏並洗海桐
皮湯灸熨定痛散外按手法治之手法詳首卷
正骨紫金丹
萬靈膏(俱見顛頂傷)
海桐皮湯(見兩顴骨傷)
定痛散(見兩山角骨傷)
御纂醫宗金鑑卷八十八
御纂醫宗金鑑卷八十八
編輯正骨心法要旨
頭面部
顚頂骨
顚者頭頂也其骨男子三义縫女子十字縫一名天靈
蓋位居至高内函腦髓如蓋以統全體者也或磞撞損
傷如卒然而死身體強硬鼻口有出入聲氣目閉面如
土色心口温熱跳動者此證可治切不可撅拿並扶起
盤坐蓋恐驚亂之氣上冲或從傷處或從七竅走洩必
傷性命也惟宜屈膝側卧先將高醋調混元膏敷於頂
上以定痛消腫活血拔毒再將草紙捲點着令烟氣薰
其口鼻再燃煤淬入醋内使熱氣薰蒸口鼻如無煤之
處燒鐵淬之亦可以引五臟血衇使之通和待其口中
呻吟有聲即以童便調八釐散温服可以氣轉陽回外
用手法推按心胸兩肋腋下腹上並輕托内腕攢筋頻
頻揉摩即掌後高骨寸關尺診衇處也夫衝撞損傷則
筋衇強硬頻頻揉摩則心血來復命衇流通即可回生
常服正骨紫金丹復外用散瘀和傷湯洗去前敷之混
元膏再換敷混元膏服丸藥後或大便色黑乾燥此乃
腸胃存有瘀血或有耳聾者俱服加減蘇子桃仁湯以
逐瘀血健髀胃飬精神兼用導氣通瘀錠塞於耳中飲
食宜素粥湯飲忌氣怒油膩麫食卧處宜淨室勿令人
喧亂若傷重已死者用白布纏頭以木棍輕輕拍擊足
心再提髮令其直正安定頸骨舒其筋絡外敷混元膏
内服紫金丹若墜車馬損傷顚縫者其邪墜而下多在
左而少在右因右手利便而然也其治法同磞撞諸傷
如頂骨塌䧟驚動腦髓七竅出血身挺僵厥昏悶全無
知覺者不治
混元膏
治打撲損傷骨碎筋翻瘀血凝聚消青紫腫痛等證
羚羊血(五錢)没藥(五錢)
漏蘆(三錢)紅花(三錢)
大黃(二錢)麝香(三錢)
升麻(三錢)白及(五錢)
生梔子(二錢)甘草(二錢)
明雄黃(五錢)白斂(三錢)
共為細末用高醋熬成膏敷於頂上
八釐散
治跌打損傷接骨散瘀
蘇木麵(一錢)半兩錢(一錢)
自然銅(三錢七次醋淬)乳香(三錢)
没藥(三錢)血竭(三錢)
麝香(一分)紅花(一錢)
丁香(五分)番木鱉(一錢去毛油煠)
共為細末黃酒温服童便調亦可
正骨紫金丹
治跌打撲墜閃錯損傷並一切疼痛瘀血凝聚
丁香木香
瓜兒血竭兒茶
熟大黃紅花(各一兩)
當歸頭蓮肉
白茯苓白芍(各二兩)
丹皮(五錢)甘草(二錢)
共為細末煉蜜為丸每服三錢童便調下黃酒亦
可
散瘀和傷湯
治一切磞撞損傷瘀血積聚
番木鱉(油煠去毛)紅花
生半夏(各五錢)骨碎補
甘草(各三錢)葱鬚(一兩)
水五碗煎滾入醋二兩再煎十數滚薰洗患處一
日十數次
加減蘇子桃仁湯
治瘀血内聚心經瘀熱大腸不燥者
蘇子(三錢)蘇木(一錢末)
紅花(一錢)桃仁(炒)
麥冬橘紅(各三錢)
赤芍竹茹
當歸(各二錢酒洗)
水三鍾煎一鍾渣二鍾煎八分温服
導氣通瘀錠
耑治耳聾奇方
用不去油巴豆一箇螌蝥三箇麝香少許以葱涎蜂
蜜和捻如麥粒形絲棉裹置耳中響聲如雷勿得驚
懼待二十一日耳中有膿水流出方可去錠奇妙無
比
囱骨
囱骨者嬰兒頂骨未合軟而跳動之處名曰囱門或跌
打損傷骨縫雖綻尚未震傷腦髓筋未振轉其形頭項
浮光面虚眼腫鼻大脣翻舌硬睡困昏沉肉雖腫而未
皮破出血者宜扶起正坐即以葱汁合定痛散敷於傷
處再以毛頭紙蘸醋貼藥上燒鐵熨斗烙紙上以傷處
覺熱疼口中有聲為度去藥貼萬靈膏三日一換待疼
止思食始揭去膏以和傷湯洗之則風除腫散血活氣
理矣肉破出血者即用馬屁勃灰先止其血次用榆樹
皮灸熨法内服人參紫金丹以健脾胃提元氣止渴生
津增長精神強壯身體令筋血和通為要忌發物火酒
戴抽口穿帶布帽以避風寒不可出房若肉破血流不
止骨䧟筋翻必損腦髓身軟屈手筋強氣息無聲則危
篤難醫若破痕觸冒寒風者不治馬屁勃俗名狗頭灰
產口外者佳
定痛散
治一切打撲損傷定痛消腫舒筋和絡
當歸川芎
白芍官桂(各一錢)
三柰(三錢)麝香(三分)
紅花(五錢)紫丁香根(五錢)
升麻(一錢)防風(一錢)
共為細末老葱搗汁合敷患處再用熨法
灸熨法
此法耑以灸熨肉破血出諸傷蓋因血液津漬潮潤
以樹皮隔之方灸熨也先以榆樹皮安患處再以老
葱搗爛並蘄艾止痛散和勻置樹皮上連灸五次畢
以軟絹包裹戴抽口布帽繫緊帶子謹避風冷
萬靈膏
治跌打損傷消瘀散毒舒筋活血止痛接骨如神兼
去麻木風痰寒濕疼痛等證
鸛筋草透骨草
紫丁香根當歸(酒洗)
自然銅(醋淬七次)瓜兒血竭
没藥(各一兩)川芎(八錢)
赤芍(二兩)半兩錢(一枚醋淬)
紅花(一兩)川牛膝
五加皮石菖蒲
茅山蒼术(各五錢)木香
秦艽蛇床子
肉桂川附子(製)
半夏(製)石斛
蓽薢鹿茸(各三錢)
虎脛骨(一對)麝香(二錢)
右除血竭没藥麝香三味各研細末另包外共二
十三味先將香油十觔微火煨浸三日然後將羣
藥入油内熬黑為度去滓加黃丹五觔再熬將至
滴水成珠離火俟少時藥温將血竭没藥麝香下
入攪勻取起出火氣
人參紫金丹
此丹提補元氣健壯脾胃止渴生津增長精神和通
筋血被跌扑閃撞而氣虚者最宜服之
人參(三錢)丁香(一兩)
五加皮(二兩)甘草(八錢)
茯苓(二錢)當歸(一兩酒洗)
血竭(一兩)骨碎補(一兩)
五味子(一兩)没藥(二兩去油)
共為細末煉蜜為丸每服三錢早晚淡黃酒化服
童便化服亦可
山角骨
山角骨即頭頂兩旁棱骨也凡有跌打損傷未破者不
拘左右宣紫腫硬瘀血凝聚疼痛或昏迷目閉身軟而
不能起聲氣短少語言不出心中忙亂睡卧喘促飲食
少進者宜内服正骨紫金丹外用灸熨如囱骨傷法如
肉破流血不止者先用馬屁勃灰止血後以榆樹皮盖
傷處以艾合定痛散灸之如傷重者先服人參紫金丹
後如前法如損傷太重成破傷風不治
正骨紫金丹(見前顚頂傷)
人參紫金丹(見前囱骨傷)
凌雲骨
凌雲骨在前髮際下即正中額骨其兩眉上之骨即俗
名左天賢骨右天貴骨兩額角也跌打損傷皮破二目
及面浮虚腫若内損瘀血上嘔吐衂氣虚昏沉不省人
事身軟面色乾黃徧身虚浮躁煩焦渴胸膈疼痛脾胃
不開飲食少進先服疎血丸再以五加皮湯薰洗患處
敷烏龍膏定痛消腫
疎血丸
此藥止血開胃
百草霜(三錢)好阿膠(蛤粉炒成珠)
藕節側栢葉
茅根當歸(各一兩酒洗)
共為細末煉蜜為丸如梧桐子大每服五錢早晚
老酒送下
五加皮湯
此湯舒筋和血定痛消瘀
當歸(酒洗)没藥
五加皮皮硝
青皮川椒
香附子(各三錢)丁香(一錢)
麝香(一分)老葱(三根)
地骨皮(一錢)丹皮(二錢)
水煎滚薰洗患處
烏龍膏
此膏治跌打損傷筋斷骨折腫硬靑紫
百草霜(三錢)白芨(五錢)
白斂(三錢)百合(五錢)
百部(三錢)乳香(五錢)
没藥(五錢)麝香(一分)
糯米(一兩炒)陳粉子(四兩者佳炒隔年)
共為細末醋熬為膏
睛明骨
睛明骨即目窠四圍目眶骨也其上曰眉棱骨其下曰
䪼骨䪼骨下接上牙床打仆損傷血流滿面者敷刀瘡
藥掀痛瘀血者敷混元膏如骨損者内服八釐散忌生
冷發物偶食猪頭肉者必發至一月後始愈凡眼胞傷
損而瞳神不碎者可治
刀瘡藥
治一切金刃所傷敷之止血收口定痛護風
上白石膏(一觔煆)淨板松香(一觔過水提)
珍珠(五錢煑過豆腐)
右三味共研細末和為一處磁罐收貯偹用
混元膏
八釐散(俱見顚頂傷)
兩顴骨
兩顴骨者面上兩旁之高起大骨也打仆損傷靑腫堅
硬疼痛牙車緊急嚼物艱難鼻孔出血兩脣掀翻内服
正骨紫金丹外以海桐皮湯薰洗口潄蓽茇散坐卧避
冷處
海桐皮湯
耑洗一切跌打損傷筋翻骨錯疼痛不止
海桐皮鐵線透骨草
明净乳香没藥(各二錢)
當歸(一錢五分酒洗)川椒(三錢)
川芎(一錢)紅花(一錢)
威靈仙白芷
甘草防風(各八分)
共為粗末裝白布袋内紥口煎湯薰洗患處
蓽茇散
蓽茇良薑
細辛(各一錢)
水三鍾煎一鍾潄口
正骨紫金丹(見兩山角傷)
鼻樑骨
鼻孔之界骨名曰鼻樑骨下至鼻之盡處名曰凖頭凡
鼻兩孔傷凹者可治血出無妨若鼻樑骨凹䧟者用當
歸膏敷貼若兩孔跌磕傷開孔竅或金刃傷開孔竅用
封口藥敷傷處外以消毒定痛散貼之退腫若鼻被傷
落者用綴法
封口藥
治跌打損傷皮開肉破及金刃傷割喉斷耳缺脣傷
破肚皮跌破陰囊皮等證大效
明淨乳香没藥
兒茶當歸
杉皮炭(各一錢)麝香(五釐)
片腦(一分)
豬&KR0008;矃葉(一錢此葉用葛葉毛藤子葉亦可如無)
右各另碾細末稱合和勻入麝碾細次入片腦研
勻磁礶收貯聽用
消毒定痛散
治跌撲損傷腫硬疼痛
無名異(炒)木耳(炒)
川大黃(各五錢)
共為末蜜水調塗如内有瘀血砭去敷之若腐處
更用當歸膏敷之尤好
神效當歸膏
此膏斂口生肌拔毒止痛並諸瘡毒氣壅盛腐化成
膿
當歸黃蠟(各一兩)
麻油(四兩)
右將當歸入油煎令焦黑去滓次入黃蠟急攪化放
冷以磁器收貯用時以舊絹布攤貼一方用白蠟
綴法(耳傷落者同此)
用人髮入陽城礶以塩泥固濟煆過為末乘急以所
傷耳鼻蘸藥安綴故處以軟絹縛定效昔江懷禪師
被驢咬落其鼻一僧用此綴之如舊
中血堂
中血堂即鼻内頞下脆骨空虚處也若被打仆損傷血
流不止神氣昏迷者宜塞鼻丹塞於鼻中外復以新汲
冷水淋激頭頂視其人如氣虚内服人參紫金丹如血
瘀服蘇子桃仁湯服後如血仍不止飲食不進氣虚目
閉面黃者八日死凡跌打損傷鼻樑骨者無妨
塞鼻丹
此丹治跌打損傷鼻中流血不止神氣昏迷牙齒損
傷虚浮腫痛者及一切衂血之證皆可用之
朱砂麝香
丁香烏梅肉
川烏草烏
當歸三柰(各一錢)
乳香(二錢)皂角(七分)
共為細末用獨頭蒜泥為丸以絲棉包裹塞於鼻
中
人參紫金丹(見囱骨傷)
蘇子桃仁湯(見顛頂傷)
脣口
脣口者司言食之竅也如跌破擊打上脣而拔缺者用
絹片一小條從腦後紥向前來縛合先用桑白皮捻線
縫定次以封口藥塗傅次敷截血膏蓋住封口藥不令
開落仍忌言語如整下脣傷而拔缺者以絹片從下頦
兜縛治同前法
截血膏
治跌打斫磕諸證能化血破瘀退腫止痛
天花粉(三兩)片子薑黃
赤芍藥白芷(各一兩)
右共為細末茶調勻敷瘡口四圍若頭面傷其
血不止者急用此藥調塗頸上週圍若手傷則
塗臂周圍若傷足則塗腿上若傷各處則塗
瘡口周圍使截住其血不來潮作若瘡口肉硬
不消者此被風襲也可加獨活用熱酒調敷如
又不消則風毒已深肌肉結實加紫荆皮末和敷
有必消之理
封口藥(見鼻柱骨傷)
玉堂
玉堂在口内上腭一名上含其竅即頏顙也若被觸刺
傷於左右者惟腫痛而已若觸傷正中之孔則上通於
頞必傷鼻孔之卷肉(俗名鼻鬚)或再犯空竅(俗名玉堂)則血流不
止以致鼻目皆腫滿面靑紫神倦頭暈四肢無力痛連
腦髓若傷及會厭與上横骨輕者易愈重者即不能言
若痛連心膈則昏迷沉重急用膩粉冰片敷於紙上貼
肉破處以止其血内服正骨紫金丹以散瘀定痛理氣
健脾寧神定志復用蠏黃血竭煎湯日潄口二三十次
如氣不舒和飲食少進日以柿霜玉露霜牛奶皮奶餅
奶酥油并炒&KR1265;子麵諸物以凉潤將息之則愈
地閣骨
地閣骨即兩牙車相交之骨又名頦俗名下巴骨上載
齒牙打扑損傷者顋脣腫痛牙車振動虚浮飲食不進
目閉神昏心熱神亂氣弱體軟用布兜裹繫縛頂上内
服大神效活絡丹消瘀散止痛和血理氣健脾再噙化
人參紫金丹搽固齒散口潄蓽茇散以去牙根腫痛外
貼萬靈膏忌風寒冷物戒氣惱
大神效活絡丹
此丹宣暢氣血通利經絡並風濕諸痺口眼喎斜半
身不遂行步艱難筋骨拘攣手足疼痛等證
白花蛇(酒浸焙)烏梢蛇(酒浸焙)
麻黃(去節)防風
炙草官桂
草荳蔲羌活
元參天麻
藿香何首烏
白芷川連黃
黃耆熟地黃
川大黃(各二兩)遼細辛
赤芍藥朱砂(水飛)
没藥(去油)乳香(去油)
直殭蠶(去黑嘴炒)天竺黃
敗龜板(酥炙)丁香
虎脛骨(酥炙)烏藥
青皮黑附子
白蔲仁(炒)骨碎補
白茯苓於白术(土炒)
當歸(酒洗)沉香(各一兩)
全蠍(去毒)葛根
威靈仙(各二兩五錢酒浸)瓜兒血竭
犀角(各七錢五分)麝香(五錢)
地龍(五錢去土)净松香(五錢)
兩頭尖川芎(各二兩)
京牛黃(二錢五分)片腦(二錢五分)
共為細末煉蜜為丸金鉑為衣每丸重一錢以蠟
皮封裹温酒送隨病上下食前後服
人參紫金丹(見山角骨傷)
固齒散(見齒傷)
蓽茇散(見兩顴傷)
萬靈膏(見顚頂傷)
齒
齒者口齦所生之骨也俗名曰牙有門牙虎牙槽牙上
下盡根牙之别凡被跌打砍磕落去牙齒者只用補肌
散敷之並封口藥内服破血藥以止其痛其藥只用水
煎不宜酒煎此法頗收功效如牙斷跌磕砍傷牙齒未
動者用芙蓉膏塗之如齒動者用蒺藜根燒存性為末
常揩搽之即牢用固齒散時時揩之亦佳
補肌散
止血除痛辟風續筋骨生肌肉
地黃苗地菘
青蒿蒼耳苗
赤芍藥(各五兩汁水煎取)生艾汁(三合)
右五月五日七月七日午時修合以前藥汁拌石
灰陰乾入黃丹三兩更杵為細末凡有傷折出血
用藥包封不可動約十日可瘥不腫不膿
芙蓉膏
治打撲傷損腫痛紫黑色久不退者
紫荆皮南星(各一兩)
芙蓉(二兩)獨活
白芷赤芍藥(各五錢)
右共為末用生薑汁茶清調温貼敷
傷損紫黑色久不退者加肉桂五錢
固齒散
骨碎補牡鼠骨(煆灰)
共研細末磁罐收貯聽用
封口藥(見鼻柱骨傷)
扶桑骨
扶桑骨即兩額骨旁近太陽肉内凹處也若跌仆損傷
或掀腫或血出或青紫堅硬頭疼耳鳴青痕滿面憎寒
惡冷心中發熱大便乾燥宜内服正骨紫金丹如破損
者外以炙熨法定痛外破者烏龍膏敷之
正骨紫金丹
灸熨法(俱見顛頂骨傷)
烏龍膏(方見凌雲骨傷)
耳
耳者司聽之竅也耳門之名曰蔽耳輪之名曰郭凡耳
被砍跌打落或上脱下粘或下脱上粘内用封口藥外
用消毒定痛散敷貼及耳後看脱落所向用鵝翎横夾
定却用竹夾子直上横縛定縛時要兩耳相對輕輕縛
住或用綴法
封口藥
消毒定痛散(俱見鼻柱骨傷)
綴法(見鼻柱骨傷)
玉梁骨
玉梁骨即耳門骨其處上即曲頰下即頰車兩骨之合
鉗也耳門内上通腦髓亦關靈明若墊傷擊傷而有碍
於骨肉者腫痛流血服正骨紫金丹八仙逍遥湯洗之
洗畢貼混元膏坐卧避冷處若傷重内連腦髓及傷靈
明必昏沉不省人事不進飲食若再平素氣血皆虚必
為不治之證
八仙逍遥湯
耑洗跌仆損傷腫硬疼痛及一切冷振風濕筋骨血
肉肢體痠痛諸證
防風荆芥
川芎甘草(各一錢)
當歸(酒洗)黃蘗(各二錢)
茅山蒼术牡丹皮
川椒(各三錢)苦參(五錢)
共合一處装白布袋内紥口水熬滾薰洗患處
兩釣骨
兩釣骨名曲頰即上頰之合鉗曲如環形以納下牙車
骨尾之鈎者也打扑損傷耳腫腮硬牙關緊急嚼物不
合宜内服正骨紫金丹外貼萬靈膏坐卧避冷處
正骨紫金丹
萬靈膏(俱見顛頂傷)
頰車骨
頰車骨即下牙床骨也俗名牙釣承載諸齒能咀食物
有運動之象故名頰車其骨尾形如鈎上控於曲頰之
環或打仆脱臼或因風濕襲入鈎環脱臼單脱者為錯
雙脱者為落凡治單脱者用手法摘下不脱者以兩手
捧下頦稍外拽復向内托之則雙鈎皆入上環矣再以
布自地閣纏繞頭頂以固之宜内服正骨紫金丹外貼
萬靈膏待能飲食後去布只用布兜其下頦繫於頂上
二三日可愈若雙脱者治法同前若欠而致脱臼者乃
突滑也無妨脱臼者俗名吊下巴欠者俗名打哈氣
正骨紫金丹
萬靈膏(方俱見顚頂傷)
後山骨
後山即頭後枕骨也其骨形狀不同或如品字或如山
字或如川字或圓尖或月芽形或偃月形或雞子形皆
屬枕骨凡有傷損其人頭昏目眩耳鳴有聲項強咽直
飲食難進坐卧不安四肢無力内服正骨紫金丹外敷
烏龍膏洗以海桐皮湯以散瘀去麻木止痛如悞從高
處墜下後山骨傷太重筋翻氣促痰響如拽鋸之聲垂
頭目閉有喘聲者此風熱所乘至危之證不能治也遺
尿者必亡惟月芽形者更易受傷如被墜墮打傷震動
蓋頂骨縫以致腦筋轉擰疼痛昏迷不省人事少時或
明者其人可治急以凉水蘸髮啓開牙關以酒調八釐
散灌之服後目開痛苦有聲二目流淚愈見可治之兆
服正骨紫金丹炒米粥調飬可愈
正骨紫金丹(見顛頂傷)
烏龍膏(見凌雲骨傷)
海桐皮湯(見兩顴骨傷)
八釐散(見顛頂傷)
壽台骨
壽台骨即完骨在耳後接於耳之玉樓骨者也若跌打
損傷其耳上下俱腫起耳内之禁骨有傷則見血膿水
耳外瘀聚凝結疼痛筋結不能舒通以致頭暈眼迷兩
太陽扶桑骨脹痛頸項筋強虚浮紅紫精神短少四肢
無力坐卧不安飲食少進以烏龍膏敷耳傷處用絲棉
裹導氣通瘀錠塞耳内内服人參紫金丹通瘀散腫外
再以八仙逍遥湯薰洗消散虚浮腫痛忌食熱物發物
如血流不止三日不飲食必動腦髓不宜治之
烏龍膏(見凌雲骨傷)
導氣通瘀錠(見顚頂骨傷)
人參紫金丹(見山角骨傷)
八仙逍遥湯(見玉梁骨傷)
旋台骨
旋台骨又名玉柱骨即頭後頸骨三節也一名天柱骨
此骨被傷共分四證一曰從高墜下致頸骨插入腔内
而左右尚活動者用提項法治之一曰打傷頭低不起
用端法治之一曰墜傷左右歪邪用整法治之一曰仆
傷面仰頭不能垂或筋長骨錯或筋聚或筋強骨隨頭
低用推端續整四法治之凡治者臨證時問其或墜車
馬踒傷或高處墜下折傷或打重跌倒再問其或思飲
食或不思飲食或四肢無傷而精神不減或精神短少
或能坐起行走或昏睡不語或疼痛不止瘀聚凝結腫
硬筋脹皆宜内服正骨紫金丹外敷萬靈膏並洗海桐
皮湯灸熨定痛散外按手法治之手法詳首卷
正骨紫金丹
萬靈膏(俱見顛頂傷)
海桐皮湯(見兩顴骨傷)
定痛散(見兩山角骨傷)
御纂醫宗金鑑卷八十八
