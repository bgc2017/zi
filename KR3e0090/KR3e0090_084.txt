御纂醫宗金鑑卷八十四
編輯刺灸心法要訣目錄
竒經八衇總歌
任衇循行圖
任衇循行經文
任衇循行歌
任衇穴圖
任衇穴歌
任衇分寸歌
督衇循行圖
督衇循行經文
督衇循行歌
督衇穴圖
督衇穴歌
督衇分寸歌(附督衇解)
衝衇循行圖
衝衇循行經文
衝衇循行歌
衝衇穴圖
衝衇穴歌
衝衇分寸歌(附任督衝三衇合解)
帶衇循行圖
帶衇循行經文
帶衇循行歌
帶衇穴圖
帶衇穴歌
帶衇分寸歌
陽蹻衇循行圖
陽蹻隂蹻衇循行經文
陽蹻衇循行歌
陽蹻衇穴圖
陽蹻衇穴歌
陽蹻衇分寸歌
隂蹻衇循行圖
隂蹻衇循行歌
隂蹻衇穴圖
隂蹻衇穴歌
隂蹻衇分寸歌
陽維衇循行圖
陽維隂維衇循行經文
陽維衇循行歌
陽維衇穴圖
陽維衇穴歌
陽維衇分寸歌
隂維衇循行圖
隂維衇循行歌
隂維衇穴圖
隂維衇穴歌
隂維衇分寸歌
御纂醫宗金鑑卷八十四目錄
御纂醫宗金鑑卷八十四
編輯刺灸心法要訣目錄
竒經八衇總歌
任衇循行圖
任衇循行經文
任衇循行歌
任衇穴圖
任衇穴歌
任衇分寸歌
督衇循行圖
督衇循行經文
督衇循行歌
督衇穴圖
督衇穴歌
督衇分寸歌(附督衇解)
衝衇循行圖
衝衇循行經文
衝衇循行歌
衝衇穴圖
衝衇穴歌
衝衇分寸歌(附任督衝三衇合解)
帶衇循行圖
帶衇循行經文
帶衇循行歌
帶衇穴圖
帶衇穴歌
帶衇分寸歌
陽蹻衇循行圖
陽蹻隂蹻衇循行經文
陽蹻衇循行歌
陽蹻衇穴圖
陽蹻衇穴歌
陽蹻衇分寸歌
隂蹻衇循行圖
隂蹻衇循行歌
隂蹻衇穴圖
隂蹻衇穴歌
隂蹻衇分寸歌
陽維衇循行圖
陽維隂維衇循行經文
陽維衇循行歌
陽維衇穴圖
陽維衇穴歌
陽維衇分寸歌
隂維衇循行圖
隂維衇循行歌
隂維衇穴圖
隂維衇穴歌
隂維衇分寸歌
御纂醫宗金鑑卷八十四目錄
御纂醫宗金鑑卷八十四
編輯刺灸心法要訣
奇經八衇總歌
正經經外是竒經八衇分司各有名任衇任前督於後
衝起會隂腎同行陽蹻跟外膀胱别隂起跟前隨少隂
陽維維絡諸陽衇隂維維絡在諸隂帶衇圍腰如束帶
不由常度號奇經
(註)衇有奇常十二經者常衇也奇經則不拘於常故
謂之奇也蓋人之氣血常行於十二經衇經衇滿
溢流入他經别道而行故名奇經奇經有八曰任
督衝帶陽蹻隂蹻陽維隂維是也任衇任於前督
衇督於後衝衇為諸衇之海帶衇猶身之束帶陽
蹻為足太陽之别隂蹻為足少隂之别陽維則維
絡諸陽隂維則維絡諸隂隂陽相維諸經乃調故
此八衇譬猶圖設溝渠以備水潦斯無濫溢之患
人有奇經亦若是也
任衇循行經文
素問骨空論曰任衇者起於中極之下以上毛際循腹
裏上關元至咽喉上頤循面入目
靈樞五音五味篇曰衝衇任衇皆起於胞中上循背裏
為經絡之海其浮而外者循腹上行會於咽喉别而絡
口唇
任衇循行歌
任衇起於中極下會隂腹裏上關元循内上行會衝衇
浮外循腹至喉咽别絡口唇承漿已過足陽明上頤間
循面入目至睛明交督隂衇海名傳
(註)任衇者起於中極之下中極者穴名也在少腹聚
毛處之上毛際也中極之下謂曲骨之下會隂穴
也以上毛際循腹裏上關元者謂從會隂循内上
行會於衝衇為經絡之海也其浮而外者循腹上
行至於咽喉别絡口唇至承漿而終上頤循面入
目至睛明者謂不直交督衇由足陽明承泣穴上
頤循面入目内眥之足太陽睛明穴始交於督衇
總為隂衇之海也
任衇穴歌
任衇中行二十四會隂潛伏兩隂間曲骨之前中極在
關元石門氣海邊隂交神闕水分處下脘建里中脘前
上脘巨闕連鳩尾中庭膻中玉堂聯紫宮華蓋循璇璣
天突廉泉承漿端
任衇分寸歌
任衇會隂兩隂間曲骨毛際陷中安中極臍下四寸取
關元臍下三寸連臍下二寸名石門臍下寸半氣海全
臍下一寸隂交穴臍之中央即神闕臍上一寸為水分
臍上二寸下脘列臍上三寸名建里臍上四寸中脘許
臍上五寸上脘在巨闕臍上六寸五鳩尾蔽骨下五分
中庭膻下六寸取膻中却在兩乳間膻上寸六玉堂主
膻上紫宮三寸二膻上華蓋四八舉(四寸八分)膻上璇璣五
寸八璣上一寸天突起天突喉下約四寸廉泉頷下骨
尖已承漿頤前脣棱下任衇中央行腹裏
(註)會隂穴在前隂後隂之中間任督衝三衇所起督
由會隂而行背任由會隂而行腹衝由會隂而行
足也從會隂上行横骨上毛際陷中動衇應手
臍下五寸曲骨穴也從曲骨上行在臍下四寸
中極穴也從中極上行在臍下三寸即關元穴
也從關元上行在臍下二寸石門穴也從石
門上行在臍下一寸五分宛宛中氣海穴也從
氣海上行在臍下一寸隂交穴也從隂交上行
當臍之中神闕穴也從神闕上行臍上一寸水
分穴也從水分上行臍上二寸下脘穴也從
下脘上行臍上三寸建里穴也從建里上行在
臍上四寸中脘穴也從中脘上行在臍上五寸
上脘穴也從上脘上行在兩岐骨下二寸巨闕
穴也從巨闕上行一寸鳩尾穴也從鳩尾上
行一寸陷中中庭穴也從中庭上行一寸六分
膻中穴也從膻中上行一寸六分陷中玉堂穴
也從玉堂上行一寸六分陷中紫宮穴也從
紫宮上行一寸六分陷中華蓋穴也從華蓋上
行一寸陷中璇璣穴也從璇璣上行一寸天突
穴也從天突上行在頷下結喉上中央舌本下
仰而取之廉泉穴也從廉泉上行在頤前下脣
棱下陷中承漿穴也
督衇循行經文
素問骨空論曰督衇者起於少腹以下骨中央女子入
繫廷孔其孔溺孔之端也其絡循隂器合簒間繞簒後
别繞臀至少隂與巨陽中絡者合少隂上股内後廉貫
脊屬腎與太陽起於目内眥上額交顚上入絡腦還出
别下項循肩髆内俠脊抵腰中入循膂絡腎其男子循
莖下至簒與女子等其少腹直上者貫臍中央上貫心
入喉上頤環唇上繫兩目之下中央
督衇循行歌
督衇少腹骨中央女子入繫溺孔疆男子之絡循隂器
繞簒之後别臀方至少隂者循腹裏會任直上關元行
屬腎會衝街腹氣入喉上頤環脣當上繫兩目中央下
始合内眥絡太陽上額交顚入絡腦還出下項肩髆場
俠脊抵腰入循膂絡腎莖簒等同鄉此是申明督衇路
總為陽衇之督綱
(註)督衇者起於少腹下骨中央謂男女少腹以下横
骨内之中央即女子入繫廷孔之端男子隂器合
簒間也男子隂莖盡處精室孔溺孔合並一路合
簒處也即女子胞孔溺孔合並之處廷孔之端即
下文曰與女子等也其絡循隂器合簒間繞簒後
行是謂本絡外合太陽中絡也别絡繞臀是謂别
絡内並少隂腹裡也故經曰至少隂與巨陽中絡
者合也至少隂者循行上股内後廉循腹裏與任
衇上會於關元貫脊屬腎俠腎上行與衝衇會於
腹氣之街故經曰自少腹直上貫臍中央上貫心
入喉上頤環脣内行至督衇齦交而終外行繫兩
目之下中央循行目内眥會於太陽故經曰與太
陽起於目内眥上額交顚上入絡腦還出别下項
循肩髆内俠脊抵腰中入循膂絡腎復會於少隂
此督衇之循行也
督衇穴歌
督衇行衇之中行二十八穴始長強腰俞陽關入命門
懸樞脊中中樞長筋縮至陽歸靈臺神道身柱陶道開
大椎瘂門連風府腦戶強間後頂排百會前頂通顖會
上星神庭素髎對水溝兑端在脣上齦交上齒縫之内
督衇分寸歌
尾閭骨端是長強二十一椎腰俞當十六陽關十四命
三一懸樞脊中央十椎中樞筋縮九七椎之下乃至陽
六靈五身三身柱陶道一椎之下鄉一椎之上大椎穴
上至髮際瘂門行風府一寸宛中取腦戶二五枕之方
再上四寸強間位五寸五分後頂強七寸百會頂中取
耳尖前後髮中央前頂前行八寸半前行一尺顖會量
一尺一寸上星位前髮尺二神庭當鼻端準頭素髎穴
水溝鼻下人中藏兑端脣上端上取齦交脣内齒縫鄉
(註)督衇之别起於長強者即繞簒後外合太陽循行
尾閭間長強穴也俠膂上項散頭上下當肩左右
别走太陽入貫膂謂督衇循外而上行也故難經
曰起於下極之俞即長強尾閭間也並於脊裏即
俠脊也上至風府入屬於腦即上項散頭也從長
強貫脊上行二十一椎下腰俞穴也十六椎下陽
關穴也十四椎下命門穴也十三椎下懸樞穴也
十一椎下脊中穴也十椎下中樞穴也九椎下筋
縮穴也七椎下至陽穴也六椎下靈台穴也五椎
下神道穴也三椎下身柱穴也一椎下陶道穴也
一椎之上大椎穴也上至上髮際瘂門穴也從瘂
門入髮際風府穴也從風府上行一寸五分枕骨
上腦戶穴也從腦戶上行一寸五分強間穴也從
強間上行一寸五分後頂穴也從後頂上行一寸
五分直兩耳尖頂陷中百會穴也從百會前行一
寸五分前頂穴也從前頂前行一寸五分顖會穴
也從顖會又前行一寸上星穴也從上星至前髮
際神庭穴也前後髮際合骨度共一尺二寸也從
前髮際下至鼻端準頭素窌穴也鼻柱下溝中央
近鼻孔陷中水溝穴也脣上端兑端穴也脣内齒
上齦縫中齦交穴也凡二十八穴循行背之中行
者也
(按)督衇始於長強者本自靈樞經衇篇曰督衇之别
名長強俠膂上項散頭上下當肩胛左右别走太
陽入貫膂難經二十八難曰督衇者起於下極之
俞並於脊裡之上至風府入屬於腦乃指穴而言
也前論督衇起於少腹者是指循行而言也
衝衇循行經文
素問骨空論曰衝衇者起於氣街並於少隂之經俠臍
上行至胸中而散
靈樞衞氣篇曰請言氣街胸氣有街腹氣有街頭氣有
街脛氣有街故氣在頭者止之於腦氣在胸者止之膺
與背俞氣在腹者止之背俞與衝衇在臍之左右之動
衇者氣在脛者止之於氣街與承山踝上
衝衇循行歌
衝衇起於腹氣街後天宗氣氣衝來並於先天之真氣
相並俠臍上胸街大氣至胸中而散會合督任充身懷
分布藏府諸經絡名之曰海不為乖
(註)衝衇者起於氣街是起於腹氣之街也名曰氣街
者是謂氣所行之街也一身之大氣積於胸中者
有先天之真氣是所受者即人之腎間動氣也有
後天之宗氣是水穀所化者即人之胃氣也此所
謂起於腹氣之街者是起胃中穀氣也並於少隂
者是並於腎間動氣也其真氣與穀氣相並俠臍
上行至胸中而散是謂大氣至胸中分布五藏六
府諸經而充身者也靈樞順逆肥瘦篇曰衝衇者
五藏六府之海也五藏六府皆禀氣焉靈樞動俞
篇又曰衝衇者十二經之海與少隂之大絡起於
腎下出於氣街也靈樞五音五味篇又曰衝衇任
衇皆起於胞中者即此之起於腎下之謂也而謂
起於腎下者即並於少隂之經腎間動氣上行也
素問骨空論曰衝衇起於氣衝者即此出於氣街
之謂也不曰起而曰出者謂穀氣由陽明胃經出
而會於氣街也
衝衇穴歌
衝衇俠臍起横骨大氣四注盲俞同商石隂通幽門穴
至胸散布任流行
衝衇分寸歌
衝衇分寸同少隂起於横骨至幽門上行每穴皆一寸
穴開中行各五分
(註)衝衇起於足陽明並於足少隂腹氣之街俠臍中
行左右五分而上行自少腹下尖隂上横骨穴從
横骨穴上行大赫氣穴四海中注盲俞商曲石關
隂都通谷幽門等共十一穴每穴上行相去各一
寸中行左右各五分
(按)任督衝三衇素問骨空論曰任衇起於中極之下
毛際以上是外指少腹之分也循腹裏是内指胞
中也督衇起於少腹以下骨中央女子廷孔男子
隂器合簒貫脊屬腎亦是外指少腹内指胞中也
衝衇起於氣街並少隂之經亦是指於胞中也雖
未明言胞中而實未嘗不起於胞中也是以知任
督衝三衇皆起於胞中然三衇皆後天水穀所化
胃氣出於氣街會於胞中與先天腎間動之真氣
並行而充身者也由此觀之三衇同出一源無疑
矣故王冰内經註甲乙經鍼灸圖經以任衇循背
者謂之督衇自少腹上謂之任衇亦謂之督衇則
是以背腹隂陽别為名目耳然衝衇亦起於胞中
並足少隂而上行是任衇督衇衝衇乃一源而三
岐者故人身之有腹背猶天地之有子午任督之
有前後猶二陸之分隂陽也胞中者謂男女丹田
之通稱也在女子謂之女子胞在男子即精室也
帶衇循行經文
靈樞經衇别篇曰足少隂上至膕中别走太陽而合上
至腎當十四椎出屬帶衇
二十八難曰帶衇者起於季脇廻身一周
帶衇循行歌
帶衇足少隂經衇上膕别走太陽經合腎十四椎屬帶
起於季脇繞身行
(註)帶衇本由足少隂經之衇上至膕中别走太陽而
合腎當十四椎出屬帶衇故起於季脇繞身一周
行也
帶衇穴歌
帶起少陽帶衇穴繞行五樞維道間京門之下居髎上
周廻季脇束帶然
(註)足少隂之正衇出於然谷循内踝後其别者入跟
中上腨内至膕中别走而合太陽上至腎之氣穴
穴當十四椎内與足少隂衝衇會外與足少陽帶
衇合會而不與衝衇偕行出於季脇屬少陽帶衇
穴也故難經曰帶衇者起於季脇也廻身一周者
謂起於足少陽帶衇穴循行五樞穴維道穴不行
居髎穴廻行如帶故曰帶衇也
帶衇分寸歌
帶衇部分足少陽季脇寸八是其鄉由帶三寸五樞穴
過章五三維道當
(註)帶衇部分在足少陽經季脇之下一寸八分即帶
衇穴也從帶衇穴下三寸即五樞穴也從五樞下
行過肝經之章門穴下五寸三分即維道穴也
陽蹻隂蹻衇循行經文
靈樞衇度篇曰蹻衇者少隂之别起於然谷之後上内
踝之上直上循隂股入隂上循胸裏入缺盆上出人迎
之前入頄屬目内眥合於太陽陽蹻而上行氣並相還
則為濡目目氣不榮則目不合
二十八難曰陽蹻衇者起於跟中循外踝上行入風池
隂蹻衇者亦起於跟中循内踝上行至咽喉交貫衝衇
陽蹻衇循行歌
陽蹻衇起於跟中上合三陽外踝行從脇循肩入頸頄
屬目内眥太陽經
(註)陽蹻之衇起於足跟之中上合三陽外踝上行從
脇少陽居髎之穴上循肩入頸頄陽明之肩髃承
泣等穴屬目内眥而會太陽也
陽蹻衇穴歌
陽蹻衇起申僕陽居髎肩髃巨骨鄉臑俞地倉巨髎泣
終於睛明一穴強
陽蹻衇分寸歌
陽蹻衇起足太陽申衇外踝五分藏僕參後繞跟骨下
附陽外踝三寸鄉居髎監骨上陷取肩髃一穴肩尖當
肩上上行名巨骨肩胛之上臑俞坊口吻旁四地倉位
鼻旁八分巨髎疆目下七分是承泣目内眥出睛明昂
(註)蹻者足也奇經涉於足者之名也曰陽者以其所
行陽經也陽蹻者謂足太陽經之别衇也起於足
太陽膀胱經足外踝下五分陷中申衇穴也從申
衇繞後跟骨下僕參穴也從僕參穴又前斜足外
踝上三寸附陽穴也又與足少陽會於季脇輭骨
端下八寸三分居髎穴也又與手陽明會於膊骨
頭肩端上肩髃穴也從肩髃穴上行肩尖上兩叉
骨巨骨穴也又與手足太陽陽維會於肩後大骨
下胛上廉臑俞穴也又與手足陽明會於夾口吻
旁四分地倉穴也從地倉穴行於鼻孔旁八分巨
髎穴也又與任衇足陽明會於目下七分承泣穴
也又與手足太陽足陽明隂蹻會於目内眥外一
分睛明穴也
隂蹻衇循行歌
隂蹻亦起於跟中少隂之别内踝行上循隂股入胸腹
上至咽喉至睛明
(註)隂蹻之衇亦起於跟中由少隂别衇然谷之穴上
行内踝循隂股入胸腹上至咽喉睛明穴亦會於
太陽也
隂蹻衇穴歌
隂蹻起於然谷穴上行照海交信列三穴原本足少隂
足之太陽睛明接
隂蹻衇分寸歌
隂蹻衇起足少隂足内踝前然谷尋踝下一寸照海陷
踝上二寸交信真目内眥外宛中取睛明一穴甚分明
(註)隂蹻者以其所行隂經為足少隂之别衇也起於
足少隂腎經足内踝前大骨下陷中然谷穴也從
然谷穴循内踝之下一寸照海穴也從照海穴不
循太谿穴又郄於足内踝之上二寸直行交信穴
從交信穴上循隂股入隂而行上循胸裏入缺盆
上出人迎之前入頄鼻旁屬目内眥外宛宛中睛
明穴合於太陽陽蹻上行氣並相還則為濡目之
用矣故知隂蹻衇氣若不與陽蹻衇氣並榮於目
則目不能合也此隂蹻循行之經衇也
陽維隂維衇循行經文
二十八難曰陽維隂維者維絡於身溢畜不能環流灌
溢諸經者也故陽維起於諸陽之會隂維起於諸隂交
也
陽維衇循行歌
陽維衇起足太陽外踝之下金門疆從胻背肩項面頭
維絡諸陽會督場
(註)陽維之衇起於足太陽經外踝之下金門穴也從
胻骨背外肩胛項旁面上頭後至瘂門穴維絡諸
陽會於督衇也
陽維衇穴歌
陽維衇起穴金門臑俞天髎肩井深本神陽白並臨泣
正營腦空風池巡風府瘂門此二穴項後入髮是其根
陽維衇分寸歌
陽維衇起足太陽外踝一寸金門藏踝上七寸陽交位
肩後胛上臑俞當天髎穴在缺盆上肩上陷中肩井鄉
本神入髮四分許眉上一寸陽白詳入髮五分臨泣穴
上行一寸正營場枕骨之下腦空位風池耳後陷中藏
項後入髮瘂門穴入髮一寸風府疆
(註)陽維起於諸陽之會者謂起於足太陽膀胱經之
足外踝下一寸金門穴也從金門穴行於足少陽
膽經之足外踝上七寸陽交穴也又與手足太陽
及蹻衇會於肩後大骨下胛上廉臑俞穴也又與
手足少陽會於缺盆中上毖骨際天髎穴也又會
於肩上陷中肩井穴也從肩井穴上頭與足少陽
會於眉上一寸陽白穴也從陽白穴上行於目上
直入髮際本神臨泣穴也從臨泣穴上行二寸正
營穴也從正營穴循行枕骨下腦空穴也從腦空
穴下行至耳後大筋外廉風池穴也又與督衇會
於項後風府瘂門穴此陽維衇氣所發也
隂維衇循行歌
隂維衇起足少隂内踝上行穴築賓循腹至乳上結喉
維絡諸隂會於任
(註)隂維之衇起於足少隂經内踝上行築賓之穴循
腹至乳上結喉至廉泉穴維絡諸隂會於任衇也
隂維衇穴歌
隂維之穴起築賓府舍大横腹哀循期門天突廉舌本
此是隂維衇維隂
隂維衇分寸歌
隂維衇起足少隂内踝之後尋築賓少腹之下稱府舍
大横平臍是穴名此穴去中三寸半行至乳下腹哀明
期門直乳二肋縫天突結喉下一寸
(註)隂維起於諸隂之交者謂起於足少隂腎經之足
内踝後上腨分中名曰築賓穴也與足太隂交於
少腹下去腹中行三寸半府舍穴也又平臍去中
行三寸半大横穴也又行至乳下二肋端縫之下
二寸腹哀穴也又與足厥隂交於乳下二肋端縫
期門穴也又與任衇交於結喉下一寸宛宛中天
突穴也從天突穴上行在頷下結喉上中央舌本
下廉泉穴此隂維衇氣所發也
御纂醫宗金鑑卷八十四
御纂醫宗金鑑卷八十四
編輯刺灸心法要訣
奇經八衇總歌
正經經外是竒經八衇分司各有名任衇任前督於後
衝起會隂腎同行陽蹻跟外膀胱别隂起跟前隨少隂
陽維維絡諸陽衇隂維維絡在諸隂帶衇圍腰如束帶
不由常度號奇經
(註)衇有奇常十二經者常衇也奇經則不拘於常故
謂之奇也蓋人之氣血常行於十二經衇經衇滿
溢流入他經别道而行故名奇經奇經有八曰任
督衝帶陽蹻隂蹻陽維隂維是也任衇任於前督
衇督於後衝衇為諸衇之海帶衇猶身之束帶陽
蹻為足太陽之别隂蹻為足少隂之别陽維則維
絡諸陽隂維則維絡諸隂隂陽相維諸經乃調故
此八衇譬猶圖設溝渠以備水潦斯無濫溢之患
人有奇經亦若是也
任衇循行經文
素問骨空論曰任衇者起於中極之下以上毛際循腹
裏上關元至咽喉上頤循面入目
靈樞五音五味篇曰衝衇任衇皆起於胞中上循背裏
為經絡之海其浮而外者循腹上行會於咽喉别而絡
口唇
任衇循行歌
任衇起於中極下會隂腹裏上關元循内上行會衝衇
浮外循腹至喉咽别絡口唇承漿已過足陽明上頤間
循面入目至睛明交督隂衇海名傳
(註)任衇者起於中極之下中極者穴名也在少腹聚
毛處之上毛際也中極之下謂曲骨之下會隂穴
也以上毛際循腹裏上關元者謂從會隂循内上
行會於衝衇為經絡之海也其浮而外者循腹上
行至於咽喉别絡口唇至承漿而終上頤循面入
目至睛明者謂不直交督衇由足陽明承泣穴上
頤循面入目内眥之足太陽睛明穴始交於督衇
總為隂衇之海也
任衇穴歌
任衇中行二十四會隂潛伏兩隂間曲骨之前中極在
關元石門氣海邊隂交神闕水分處下脘建里中脘前
上脘巨闕連鳩尾中庭膻中玉堂聯紫宮華蓋循璇璣
天突廉泉承漿端
任衇分寸歌
任衇會隂兩隂間曲骨毛際陷中安中極臍下四寸取
關元臍下三寸連臍下二寸名石門臍下寸半氣海全
臍下一寸隂交穴臍之中央即神闕臍上一寸為水分
臍上二寸下脘列臍上三寸名建里臍上四寸中脘許
臍上五寸上脘在巨闕臍上六寸五鳩尾蔽骨下五分
中庭膻下六寸取膻中却在兩乳間膻上寸六玉堂主
膻上紫宮三寸二膻上華蓋四八舉(四寸八分)膻上璇璣五
寸八璣上一寸天突起天突喉下約四寸廉泉頷下骨
尖已承漿頤前脣棱下任衇中央行腹裏
(註)會隂穴在前隂後隂之中間任督衝三衇所起督
由會隂而行背任由會隂而行腹衝由會隂而行
足也從會隂上行横骨上毛際陷中動衇應手
臍下五寸曲骨穴也從曲骨上行在臍下四寸
中極穴也從中極上行在臍下三寸即關元穴
也從關元上行在臍下二寸石門穴也從石
門上行在臍下一寸五分宛宛中氣海穴也從
氣海上行在臍下一寸隂交穴也從隂交上行
當臍之中神闕穴也從神闕上行臍上一寸水
分穴也從水分上行臍上二寸下脘穴也從
下脘上行臍上三寸建里穴也從建里上行在
臍上四寸中脘穴也從中脘上行在臍上五寸
上脘穴也從上脘上行在兩岐骨下二寸巨闕
穴也從巨闕上行一寸鳩尾穴也從鳩尾上
行一寸陷中中庭穴也從中庭上行一寸六分
膻中穴也從膻中上行一寸六分陷中玉堂穴
也從玉堂上行一寸六分陷中紫宮穴也從
紫宮上行一寸六分陷中華蓋穴也從華蓋上
行一寸陷中璇璣穴也從璇璣上行一寸天突
穴也從天突上行在頷下結喉上中央舌本下
仰而取之廉泉穴也從廉泉上行在頤前下脣
棱下陷中承漿穴也
督衇循行經文
素問骨空論曰督衇者起於少腹以下骨中央女子入
繫廷孔其孔溺孔之端也其絡循隂器合簒間繞簒後
别繞臀至少隂與巨陽中絡者合少隂上股内後廉貫
脊屬腎與太陽起於目内眥上額交顚上入絡腦還出
别下項循肩髆内俠脊抵腰中入循膂絡腎其男子循
莖下至簒與女子等其少腹直上者貫臍中央上貫心
入喉上頤環唇上繫兩目之下中央
督衇循行歌
督衇少腹骨中央女子入繫溺孔疆男子之絡循隂器
繞簒之後别臀方至少隂者循腹裏會任直上關元行
屬腎會衝街腹氣入喉上頤環脣當上繫兩目中央下
始合内眥絡太陽上額交顚入絡腦還出下項肩髆場
俠脊抵腰入循膂絡腎莖簒等同鄉此是申明督衇路
總為陽衇之督綱
(註)督衇者起於少腹下骨中央謂男女少腹以下横
骨内之中央即女子入繫廷孔之端男子隂器合
簒間也男子隂莖盡處精室孔溺孔合並一路合
簒處也即女子胞孔溺孔合並之處廷孔之端即
下文曰與女子等也其絡循隂器合簒間繞簒後
行是謂本絡外合太陽中絡也别絡繞臀是謂别
絡内並少隂腹裡也故經曰至少隂與巨陽中絡
者合也至少隂者循行上股内後廉循腹裏與任
衇上會於關元貫脊屬腎俠腎上行與衝衇會於
腹氣之街故經曰自少腹直上貫臍中央上貫心
入喉上頤環脣内行至督衇齦交而終外行繫兩
目之下中央循行目内眥會於太陽故經曰與太
陽起於目内眥上額交顚上入絡腦還出别下項
循肩髆内俠脊抵腰中入循膂絡腎復會於少隂
此督衇之循行也
督衇穴歌
督衇行衇之中行二十八穴始長強腰俞陽關入命門
懸樞脊中中樞長筋縮至陽歸靈臺神道身柱陶道開
大椎瘂門連風府腦戶強間後頂排百會前頂通顖會
上星神庭素髎對水溝兑端在脣上齦交上齒縫之内
督衇分寸歌
尾閭骨端是長強二十一椎腰俞當十六陽關十四命
三一懸樞脊中央十椎中樞筋縮九七椎之下乃至陽
六靈五身三身柱陶道一椎之下鄉一椎之上大椎穴
上至髮際瘂門行風府一寸宛中取腦戶二五枕之方
再上四寸強間位五寸五分後頂強七寸百會頂中取
耳尖前後髮中央前頂前行八寸半前行一尺顖會量
一尺一寸上星位前髮尺二神庭當鼻端準頭素髎穴
水溝鼻下人中藏兑端脣上端上取齦交脣内齒縫鄉
(註)督衇之别起於長強者即繞簒後外合太陽循行
尾閭間長強穴也俠膂上項散頭上下當肩左右
别走太陽入貫膂謂督衇循外而上行也故難經
曰起於下極之俞即長強尾閭間也並於脊裏即
俠脊也上至風府入屬於腦即上項散頭也從長
強貫脊上行二十一椎下腰俞穴也十六椎下陽
關穴也十四椎下命門穴也十三椎下懸樞穴也
十一椎下脊中穴也十椎下中樞穴也九椎下筋
縮穴也七椎下至陽穴也六椎下靈台穴也五椎
下神道穴也三椎下身柱穴也一椎下陶道穴也
一椎之上大椎穴也上至上髮際瘂門穴也從瘂
門入髮際風府穴也從風府上行一寸五分枕骨
上腦戶穴也從腦戶上行一寸五分強間穴也從
強間上行一寸五分後頂穴也從後頂上行一寸
五分直兩耳尖頂陷中百會穴也從百會前行一
寸五分前頂穴也從前頂前行一寸五分顖會穴
也從顖會又前行一寸上星穴也從上星至前髮
際神庭穴也前後髮際合骨度共一尺二寸也從
前髮際下至鼻端準頭素窌穴也鼻柱下溝中央
近鼻孔陷中水溝穴也脣上端兑端穴也脣内齒
上齦縫中齦交穴也凡二十八穴循行背之中行
者也
(按)督衇始於長強者本自靈樞經衇篇曰督衇之别
名長強俠膂上項散頭上下當肩胛左右别走太
陽入貫膂難經二十八難曰督衇者起於下極之
俞並於脊裡之上至風府入屬於腦乃指穴而言
也前論督衇起於少腹者是指循行而言也
衝衇循行經文
素問骨空論曰衝衇者起於氣街並於少隂之經俠臍
上行至胸中而散
靈樞衞氣篇曰請言氣街胸氣有街腹氣有街頭氣有
街脛氣有街故氣在頭者止之於腦氣在胸者止之膺
與背俞氣在腹者止之背俞與衝衇在臍之左右之動
衇者氣在脛者止之於氣街與承山踝上
衝衇循行歌
衝衇起於腹氣街後天宗氣氣衝來並於先天之真氣
相並俠臍上胸街大氣至胸中而散會合督任充身懷
分布藏府諸經絡名之曰海不為乖
(註)衝衇者起於氣街是起於腹氣之街也名曰氣街
者是謂氣所行之街也一身之大氣積於胸中者
有先天之真氣是所受者即人之腎間動氣也有
後天之宗氣是水穀所化者即人之胃氣也此所
謂起於腹氣之街者是起胃中穀氣也並於少隂
者是並於腎間動氣也其真氣與穀氣相並俠臍
上行至胸中而散是謂大氣至胸中分布五藏六
府諸經而充身者也靈樞順逆肥瘦篇曰衝衇者
五藏六府之海也五藏六府皆禀氣焉靈樞動俞
篇又曰衝衇者十二經之海與少隂之大絡起於
腎下出於氣街也靈樞五音五味篇又曰衝衇任
衇皆起於胞中者即此之起於腎下之謂也而謂
起於腎下者即並於少隂之經腎間動氣上行也
素問骨空論曰衝衇起於氣衝者即此出於氣街
之謂也不曰起而曰出者謂穀氣由陽明胃經出
而會於氣街也
衝衇穴歌
衝衇俠臍起横骨大氣四注盲俞同商石隂通幽門穴
至胸散布任流行
衝衇分寸歌
衝衇分寸同少隂起於横骨至幽門上行每穴皆一寸
穴開中行各五分
(註)衝衇起於足陽明並於足少隂腹氣之街俠臍中
行左右五分而上行自少腹下尖隂上横骨穴從
横骨穴上行大赫氣穴四海中注盲俞商曲石關
隂都通谷幽門等共十一穴每穴上行相去各一
寸中行左右各五分
(按)任督衝三衇素問骨空論曰任衇起於中極之下
毛際以上是外指少腹之分也循腹裏是内指胞
中也督衇起於少腹以下骨中央女子廷孔男子
隂器合簒貫脊屬腎亦是外指少腹内指胞中也
衝衇起於氣街並少隂之經亦是指於胞中也雖
未明言胞中而實未嘗不起於胞中也是以知任
督衝三衇皆起於胞中然三衇皆後天水穀所化
胃氣出於氣街會於胞中與先天腎間動之真氣
並行而充身者也由此觀之三衇同出一源無疑
矣故王冰内經註甲乙經鍼灸圖經以任衇循背
者謂之督衇自少腹上謂之任衇亦謂之督衇則
是以背腹隂陽别為名目耳然衝衇亦起於胞中
並足少隂而上行是任衇督衇衝衇乃一源而三
岐者故人身之有腹背猶天地之有子午任督之
有前後猶二陸之分隂陽也胞中者謂男女丹田
之通稱也在女子謂之女子胞在男子即精室也
帶衇循行經文
靈樞經衇别篇曰足少隂上至膕中别走太陽而合上
至腎當十四椎出屬帶衇
二十八難曰帶衇者起於季脇廻身一周
帶衇循行歌
帶衇足少隂經衇上膕别走太陽經合腎十四椎屬帶
起於季脇繞身行
(註)帶衇本由足少隂經之衇上至膕中别走太陽而
合腎當十四椎出屬帶衇故起於季脇繞身一周
行也
帶衇穴歌
帶起少陽帶衇穴繞行五樞維道間京門之下居髎上
周廻季脇束帶然
(註)足少隂之正衇出於然谷循内踝後其别者入跟
中上腨内至膕中别走而合太陽上至腎之氣穴
穴當十四椎内與足少隂衝衇會外與足少陽帶
衇合會而不與衝衇偕行出於季脇屬少陽帶衇
穴也故難經曰帶衇者起於季脇也廻身一周者
謂起於足少陽帶衇穴循行五樞穴維道穴不行
居髎穴廻行如帶故曰帶衇也
帶衇分寸歌
帶衇部分足少陽季脇寸八是其鄉由帶三寸五樞穴
過章五三維道當
(註)帶衇部分在足少陽經季脇之下一寸八分即帶
衇穴也從帶衇穴下三寸即五樞穴也從五樞下
行過肝經之章門穴下五寸三分即維道穴也
陽蹻隂蹻衇循行經文
靈樞衇度篇曰蹻衇者少隂之别起於然谷之後上内
踝之上直上循隂股入隂上循胸裏入缺盆上出人迎
之前入頄屬目内眥合於太陽陽蹻而上行氣並相還
則為濡目目氣不榮則目不合
二十八難曰陽蹻衇者起於跟中循外踝上行入風池
隂蹻衇者亦起於跟中循内踝上行至咽喉交貫衝衇
陽蹻衇循行歌
陽蹻衇起於跟中上合三陽外踝行從脇循肩入頸頄
屬目内眥太陽經
(註)陽蹻之衇起於足跟之中上合三陽外踝上行從
脇少陽居髎之穴上循肩入頸頄陽明之肩髃承
泣等穴屬目内眥而會太陽也
陽蹻衇穴歌
陽蹻衇起申僕陽居髎肩髃巨骨鄉臑俞地倉巨髎泣
終於睛明一穴強
陽蹻衇分寸歌
陽蹻衇起足太陽申衇外踝五分藏僕參後繞跟骨下
附陽外踝三寸鄉居髎監骨上陷取肩髃一穴肩尖當
肩上上行名巨骨肩胛之上臑俞坊口吻旁四地倉位
鼻旁八分巨髎疆目下七分是承泣目内眥出睛明昂
(註)蹻者足也奇經涉於足者之名也曰陽者以其所
行陽經也陽蹻者謂足太陽經之别衇也起於足
太陽膀胱經足外踝下五分陷中申衇穴也從申
衇繞後跟骨下僕參穴也從僕參穴又前斜足外
踝上三寸附陽穴也又與足少陽會於季脇輭骨
端下八寸三分居髎穴也又與手陽明會於膊骨
頭肩端上肩髃穴也從肩髃穴上行肩尖上兩叉
骨巨骨穴也又與手足太陽陽維會於肩後大骨
下胛上廉臑俞穴也又與手足陽明會於夾口吻
旁四分地倉穴也從地倉穴行於鼻孔旁八分巨
髎穴也又與任衇足陽明會於目下七分承泣穴
也又與手足太陽足陽明隂蹻會於目内眥外一
分睛明穴也
隂蹻衇循行歌
隂蹻亦起於跟中少隂之别内踝行上循隂股入胸腹
上至咽喉至睛明
(註)隂蹻之衇亦起於跟中由少隂别衇然谷之穴上
行内踝循隂股入胸腹上至咽喉睛明穴亦會於
太陽也
隂蹻衇穴歌
隂蹻起於然谷穴上行照海交信列三穴原本足少隂
足之太陽睛明接
隂蹻衇分寸歌
隂蹻衇起足少隂足内踝前然谷尋踝下一寸照海陷
踝上二寸交信真目内眥外宛中取睛明一穴甚分明
(註)隂蹻者以其所行隂經為足少隂之别衇也起於
足少隂腎經足内踝前大骨下陷中然谷穴也從
然谷穴循内踝之下一寸照海穴也從照海穴不
循太谿穴又郄於足内踝之上二寸直行交信穴
從交信穴上循隂股入隂而行上循胸裏入缺盆
上出人迎之前入頄鼻旁屬目内眥外宛宛中睛
明穴合於太陽陽蹻上行氣並相還則為濡目之
用矣故知隂蹻衇氣若不與陽蹻衇氣並榮於目
則目不能合也此隂蹻循行之經衇也
陽維隂維衇循行經文
二十八難曰陽維隂維者維絡於身溢畜不能環流灌
溢諸經者也故陽維起於諸陽之會隂維起於諸隂交
也
陽維衇循行歌
陽維衇起足太陽外踝之下金門疆從胻背肩項面頭
維絡諸陽會督場
(註)陽維之衇起於足太陽經外踝之下金門穴也從
胻骨背外肩胛項旁面上頭後至瘂門穴維絡諸
陽會於督衇也
陽維衇穴歌
陽維衇起穴金門臑俞天髎肩井深本神陽白並臨泣
正營腦空風池巡風府瘂門此二穴項後入髮是其根
陽維衇分寸歌
陽維衇起足太陽外踝一寸金門藏踝上七寸陽交位
肩後胛上臑俞當天髎穴在缺盆上肩上陷中肩井鄉
本神入髮四分許眉上一寸陽白詳入髮五分臨泣穴
上行一寸正營場枕骨之下腦空位風池耳後陷中藏
項後入髮瘂門穴入髮一寸風府疆
(註)陽維起於諸陽之會者謂起於足太陽膀胱經之
足外踝下一寸金門穴也從金門穴行於足少陽
膽經之足外踝上七寸陽交穴也又與手足太陽
及蹻衇會於肩後大骨下胛上廉臑俞穴也又與
手足少陽會於缺盆中上毖骨際天髎穴也又會
於肩上陷中肩井穴也從肩井穴上頭與足少陽
會於眉上一寸陽白穴也從陽白穴上行於目上
直入髮際本神臨泣穴也從臨泣穴上行二寸正
營穴也從正營穴循行枕骨下腦空穴也從腦空
穴下行至耳後大筋外廉風池穴也又與督衇會
於項後風府瘂門穴此陽維衇氣所發也
隂維衇循行歌
隂維衇起足少隂内踝上行穴築賓循腹至乳上結喉
維絡諸隂會於任
(註)隂維之衇起於足少隂經内踝上行築賓之穴循
腹至乳上結喉至廉泉穴維絡諸隂會於任衇也
隂維衇穴歌
隂維之穴起築賓府舍大横腹哀循期門天突廉舌本
此是隂維衇維隂
隂維衇分寸歌
隂維衇起足少隂内踝之後尋築賓少腹之下稱府舍
大横平臍是穴名此穴去中三寸半行至乳下腹哀明
期門直乳二肋縫天突結喉下一寸
(註)隂維起於諸隂之交者謂起於足少隂腎經之足
内踝後上腨分中名曰築賓穴也與足太隂交於
少腹下去腹中行三寸半府舍穴也又平臍去中
行三寸半大横穴也又行至乳下二肋端縫之下
二寸腹哀穴也又與足厥隂交於乳下二肋端縫
期門穴也又與任衇交於結喉下一寸宛宛中天
突穴也從天突穴上行在頷下結喉上中央舌本
下廉泉穴此隂維衇氣所發也
御纂醫宗金鑑卷八十四
