御纂醫宗金鑑卷七十
編輯外科心法要訣目錄
股部
附骨疽
咬骨疽
股陰疽
横痃疽
陰疽
伏兔疽
股陽疽
環跳疽
肚門癰
箕門癰
腿遊風
青腿牙疳
膝部
膝癰
疪疽
膝眼風
鶴膝風
下石疽
緩疽
委中毒
上水魚
人面瘡
御纂醫宗金鑑卷七十目錄
御纂醫宗金鑑卷七十
編輯外科心法要訣目錄
股部
附骨疽
咬骨疽
股陰疽
横痃疽
陰疽
伏兔疽
股陽疽
環跳疽
肚門癰
箕門癰
腿遊風
青腿牙疳
膝部
膝癰
疪疽
膝眼風
鶴膝風
下石疽
緩疽
委中毒
上水魚
人面瘡
御纂醫宗金鑑卷七十目錄
御纂醫宗金鑑卷七十
編輯外科心法要訣
股部
附骨疽咬骨疽
附骨大腿外側生在腿裏側咬骨名體虛寒濕乘虛入
寒熱往來不焮紅痛甚徹骨難屈轉寒濕化熱腫胖形
蒜灸起皰無皰逆潰後最忌敗漿膿
(註)此二證生於大腿裏外外側屬足三陽經裏側屬
足三隂經附骨疽生於大腿外側咬骨疽生於大
腿裏側由體虛之人露卧風冷浴後乘涼寒濕侵
襲或房慾之後蓋覆單薄寒邪乘虛入裏遂成斯
疾初覺寒熱往來如同感冒風邪隨後筋骨疼痛
不熱不紅甚則痛如錐刺筋骨不能屈伸動轉經
久隂極生陽寒鬱為熱熱甚腐肉為膿外形腫胖
無頭皮色如常漸透紅亮一點内膿已成凡治此
證初起寒熱往來覺痛時輕者即服萬靈丹重者
服五積散加牛膝紅花痛處用雷火鍼鍼之發汗
散寒通行經絡膿成開之潰後餘治俱按潰瘍門
又有漫腫疼痛發於尻臀部位者宜服内托羌活
湯又有發於腿之裏側近膝者屬足太隂脾足厥
隂肝二經部位宜服内托黃耆湯又有發於腿外
側者屬足少陽膽經部位宜服内托酒煎湯又有
發於腿之正面者屬陽明胃經部位頭目昏眩嘔
吐不食胸膈不利心煩熱悶者宜服茯苓佐經湯
又有發於腿之裏側屬太隂脾經部位骨節焮痛
四肢拘急自汗短氣小水不利手足浮腫者宜服
附子六物湯又有發於腿之後面屬足太陽膀胱
經部位腿足攣痺關節重痛憎寒發熱無汗惡寒
或兼惡風頭痛者宜服麻黃佐經湯又有三隂不
足外邪過盛大腿通腫皮色不變疼痛日增不消
不潰者此屬虛寒骨冷急服大防風湯補虛逐寒
日久消之不應者勢欲作膿外用隔蒜片灸之起
皰艾爆有聲為吉灸之無皰骨中不覺熱者屬逆
灸後宜服十全大補湯加牛膝羌活防己或八珍
湯加附子補托之膿成脹痛鍼之出黏白膿為順
若出白漿水或豆汁者俱為敗漿終屬險候數證
潰後内外治法亦俱按癰疽潰瘍門以上之證皆
由沉寒痼冷中來外敷内服不可用苦寒損脾泄
氣等藥犯之必至氣血冰凝内肉瘀腐日久化為
汚水不治之證也按凖繩等書云傷寒汗後餘邪
成流注流注之壊證成附骨疽夫汗後流注易愈
惟失治乃為壊證不能復生似不能變成附骨疽
况附骨疽係調治可愈之證若果數變之後則壊
而又壊矣又豈能復有成功乎是流注壊證變成
附骨之說存而不論可也
雷火神鍼
蘄艾(三錢)丁香(五分)
麝香(二分)
藥與艾揉和用夾紙一張將藥平鋪紙上用力實
捲如指粗大收貯臨用以紙七層平放患處將鍼
點着一頭對患向紙捺實待不痛方起鍼病甚者
再鍼一次七日後火瘡大發其功甚效
(方歌)雷火神鍼攻寒濕附骨疽痛鍼之宜丁麝二香共
蘄艾燃鍼痛處功效竒
内托黃耆湯
黃耆(鹽水拌炒)當歸
木瓜連翹(去心)
柴胡(各一錢)羌活
肉桂生地
黃蘗(各五分)
酒水各一鍾煎一鍾空心熱服
(方歌)内托黃耆歸木瓜羌柴翹桂地蘗加疽生膝股肝
脾位酒水煎之服最佳
内托酒煎湯
當歸黃耆(各二錢)
柴胡(一錢五分)大力子
連翹(去心)肉桂(各一錢)
升麻黃蘗
甘草(各五分)
酒水各一鍾煎一鍾食前服
(方歌)内托酒煎寒濕凝腿外少陽附骨生歸耆大力柴
翹桂升蘗甘加酒水靈
茯苓佐經湯
白茯苓蒼术(米泔水炒)
陳皮白术(土炒)
半夏(各一錢製)厚朴(薑炒)
木瓜柴胡
藿香澤瀉
葛根甘草(各五分)
生薑三片水二鍾煎八分食前服
(方歌)茯苓佐經足陽明腿面焮疼煩熱乘平胃木瓜柴
术半藿瀉加薑葛引經
附子六物湯
附子甘草(各一錢)
防己白术(土炒)
白茯苓(各八分)桂枝(五分)
生薑三片水二鍾煎八分食遠服
(方歌)附子六物風寒濕流注脾經須服之四肢拘急骨
節痛防己术甘苓桂枝
麻黃佐經湯
麻黃蒼术(米泔水浸炒)
防風防己
羌活白茯苓
葛根(各一錢)桂心
甘草(生)細辛(各五分)
生薑三片紅棗肉二枚水二鍾煎八分食前服
(方歌)麻黃佐經足太陽風寒濕注本經傷蒼术二防羌
活桂苓甘細葛棗生薑
大防風湯
人參(二錢)防風
白术(土炒)黃耆
牛膝杜仲
當歸熟地
白芍(酒炒)川芎
羌活甘草
附子(各一錢製)
生薑三片水二鍾煎八分食前服
(方歌)大防風療寒邪傷附骨疽腫色如常參术黃耆牛
膝仲四物羌甘附子薑
萬靈丹(方見腫瘍門)
内托羌活湯(方見臀部上馬癰)
隔蒜灸法(方見首卷灸法)
十全大補湯
八珍湯(俱見潰瘍門)
五積散(見内癰部腎癰)
股隂疽
股隂疽發大股中隂囊之側堅腫疼七情不和憂憤致
潰後纏綿功難成
(註)此證一名赤施發生於股内合縫下近隂囊之側
因偏在厥隂經故名大股也堅硬漫腫木痛由七
情不和憂思憤鬱凝結而成因在隂經起長潰膿
俱屬遲緩潰後尤見纏綿收斂成功者甚少初起
與附骨疽治法同腫潰俱按癰疽腫瘍潰瘍門
横痃疽隂疽
横痃疽左隂疽右股内合縫腫硬疼痛牽睾丸長蛤樣
三隂七情鬱滯凝
(註)此二證俱生股内合縫摺紋間左為横痃疽右為
隂疽屬三隂經由七情鬱滯凝結而成漫腫堅硬
時疼甚則痛牽睾丸上及少腹形長如蛤一兩月
方能潰破其膿深可知破後膿稠可愈敗漿最難
斂口久必成漏初治同附骨疽潰按癰疽潰瘍門
若膿水淋瀝日久有生蟲者形類蚘蟲亦係膿深
鬱久之所化也屬逆
伏兔疽
伏兔穴處忌生疽腫硬鍼灸不相宜疼痛徹心寒熱作
胃火毒滯潰難醫
(註)經云伏兔不宜生瘡蓋伏兔乃胃經穴道在膝蓋
之上六寸正中用力大如掌一堆高肉處禁用鍼
灸始發寒熱交作疼痛徹心由胃火毒滯而成潰
後最難收斂初治同附骨疽潰按潰瘍門
股陽疽環跳疽
股陽疽生股外側内搏於骨不變色環跳疽腫腿難伸
俱由風濕寒凝結
(註)股陽疽生於股外側胯尖之後其毒内搏骨節膿
深至骨故漫腫不變色也環跳疽生胯骨節間之
環跳穴所以腰難屈伸漫腫隠痛也此二證皆由
風濕寒凝結而成屬足少陽膽經初起宜服黃狗
下頦方更刺委中穴出黑血其腿即能轉動若漫
腫大痛者俱宜服内托黃耆湯痛而筋攣者萬靈
丹汗之痛止換服神應養真丹徧身走注作痛兩
脚面胖腫者亦服萬靈丹汗之痛止則宜服大防
風湯倍加參术歸耆等藥宣消之若時時跳痛將
潰宜托裏透膿湯服之潰後膿清稀者宜十全大
補湯加牛膝外以豆豉餅灸之瘡口紫陷者十全
大補湯加附子服之外換附子餅灸之食少者胃
弱也諸虛皆禀於脾胃宜香砂六君子湯減去砂
仁加當歸服之俟胃口強盛仍服十全大補湯潰
而反痛者氣血虛也治宜峻補始終外治法俱按
癰疽腫瘍潰瘍門但環跳疽潰破多成踵疾
黃狗下頦方
黃狗下頦(連舌皮毛劈下入罐内鹽泥封固鐵盞蓋口煆一炷香覺烟清即止務宜存性取出)
(色黑如炭為度若𢃄白色其性已過則無用矣用時研極細末用下頦宜於屠家已)
(殺者製用若生取特殺恐反招不祥)
豌豆粉白歛末
三味各等分共和勻每服五錢溫黃酒空心調服
外以此藥用香油調敷患處服藥之後出臭汗及
熟睡為凖
(方歌)黃狗下頦連舌皮入罐泥封火煆宜豌豆粉研加
白歛酒調臀腿疽盡醫
内托黃耆湯
大防風湯(俱見附骨疽)
萬靈丹(見腫瘍門)
神應養真丹(見頭部遊風)
托裏透膿湯(見頭部侵腦疽)
十全大補湯
香砂六君子湯(俱見潰瘍門)
附子餅(見首卷灸法)
肚門癰箕門癰
肚門癰在股肚生股内近膝箕門癰二證紅腫焮熱痛
膀胱脾經濕熱成
(註)此二證俱屬濕熱凝結而成肚門癰生於大腿肚
屬足太陽膀胱經箕門癰生於股内近膝屬足太
隂脾經初起紅腫焮痛者宜服神授衞生湯若焮
腫便秘煩躁飲冷衇數者熱淫於内也宜内疎黃
連湯或䨇解貴金丸下之若腫痛寒熱衇沉而無
力胸腹脹滿飲食如常者宜服檳蘇散如腫痛寒
熱已止即換服逍遙散若腫痛色不變寒熱食少
體倦者由肝虛濕痰下注也宜補中益氣湯加茯
苓半夏芍藥服之若患此入房腫硬二便不通者
宜六味地黃丸加牛膝車前俟二便通利仍服補
中益氣湯餘治按癰疽腫瘍潰瘍門
檳蘇散
檳榔紫蘇
香附木瓜
陳皮大腹皮(各一錢)
羌活(五分)木香(三分)
生薑三片葱白三寸水二鍾煎一鍾空心服
(方歌)檳蘇腹脹氣不舒股内箕門癰可除香附木瓜陳
大腹木香羌活檳榔蘇
神授衞生湯
内疎黃連湯
䨇解貴金丸(俱見腫瘍門)
逍遙散(見背部上搭手)
補中益氣湯(見潰瘍門)
六味地黃丸(見面部雀斑)
腿遊風
腿遊風在遶腿生赤腫如雲焮熱疼榮衞風熱相搏滯
宜砭出血䨇解清
(註)此證兩腿裏外忽生赤腫形如堆雲焮熱疼痛由
榮衞風熱相搏結滯而成凡遇此證先施砭石放
出惡血隨服䨇解通聖散次以當歸拈痛湯清解
治之外貼牛肉片以拔風毒甚效
當歸拈痛湯
當歸羌活
茵蔯蒿蒼术(米泔水浸炒)
防風(各一錢)苦參
白术(土炒)升麻(各七分)
葛根澤瀉
人參知母
黃芩豬苓
甘草(各五分)黃蘗(三分)
水二鍾煎八分食前服
(方歌)當歸拈痛腿遊風羌活人參二术升茵蔯葛草芩
知蘗苦參風瀉共豬苓
䨇解通聖散(見唇部唇風)
青腿牙疳
青腿牙疳何故生只緣上下不交通陽火炎熾隂寒閉
凝結為毒此病成青腿如雲茄黑色疲頑腫硬履難行
牙疳齦腫出臭血穿破腮唇腐黑凶
(註)此證自古方書罕載其名僅傳雍正年間北路隨
營醫官陶起麟頗得其詳略云軍中凡病腿腫色
青者其上必發牙疳凡病牙疳腐血者其下必發
青腿二者相因而至推其原皆因上為陽火炎熾
下為隂寒閉鬱以至隂陽上下不交各自為寒為
熱各為凝結而生此證也相近内地間亦有之邊
外雖亦有不甚多惟内地人初居邊外得此證者
竟十居八九盖中國之人本不耐邊外嚴寒更不
免坐卧濕地故寒濕之痰生於下致腿青腫其病
形如雲片色似茄黑肉體頑硬所以步履艱難也
又緣邊外缺少五榖多食牛羊等肉其熱與濕合
蒸瘀於胃毒火上薰致生牙疳牙齦腐腫出血若
穿腮破唇腐爛色黑即為危候邊外相傳僅有令
服馬乳之法麟初到軍營診視青腿牙疳之證亦
僅知投以馬乳閱歴既久因悟馬腦之力較馬乳
為效倍速令患者服之是夜即能發出大汗而諸
病减矣盖腦為諸陽之首其性溫煖且能流通故
耳兼服活絡流氣飲加味二妙湯宣其血氣通其
經絡使毒不得凝結外用砭法令惡血流出以殺
毒勢更以牛肉片貼敷以拔出積毒不數日而愈
盖黑血出則隂氣外泄陽氣即隨隂氣而下降兩
相交濟上下自安也由是習為成法其中活者頗
多因不敢自私著之於書以公於世並將所著應
驗諸方備詳於後
服馬乳法
治青腿牙疳用青白馬乳早午晩隨擠隨服甚效如
無青白馬雜色馬亦可
服馬腦法
治青腿牙疳用馬腦子一個用竹刀挑去筋膜放在
盌内先將馬腦攪勻再用滚黃酒冲服或一觔或半
觔俱可倘一次不能服盡分作二次冲服亦可
活絡流氣散(一名和中既濟湯)
蒼术木瓜
羌活附子(生)
山查肉獨活
懷牛滕麻黃(各二錢)
黃蘗烏藥
亁薑檳榔
枳殼(各一錢五分麩炒)甘草
黑豆四十九粒生薑三片水四鍾煎一鍾服渣水
三鍾煎八分
如牙疳盛减去亁薑附子加胡黃連二錢龍膽草
二錢
如牙疳輕而腿疼重加肉桂二錢
如寒熱已退减去羌活麻黃加威靈仙二錢五加
皮二錢
(方歌)活絡流氣去風強青腿牙疳初服良除濕清胃通
經絡加减臨時莫執方蒼术木瓜羌附子山查獨
膝蘗麻黃烏藥亁薑榔枳草引加黑豆與生薑
加味二妙湯
黃蘗(生)蒼术(米泔浸炒)
牛膝(各三錢)梹榔
澤瀉木瓜
烏藥(各二錢)當歸尾(一錢五分)
黑豆四十九粒生薑三片水三鍾煎一鍾渣水二
鍾半煎八分
(方歌)加味二妙行步難青腿牙疳齦腫宣蘗蒼牛膝歸
榔瀉木瓜烏藥豆薑煎
砭刺出血法
此方用三棱扁鍼形如錐挺者向腿之青黑處勿論
穴道量黑之大小鍼一分深或十鍼二十鍼俱可務
令黑血流出外以牛肉割片貼鍼眼並黑處次日再
看如黑處微退仍鍼仍貼如無牛肉當頂刺破用罐
拔法
搽牙牛黃青黛散
牛黃青黛(各五分)
硼砂(二錢)硃砂
人中白(煆)龍骨(各一錢煆)
冰片(三分)
共研細末先以甘草湯將口潄淨再上此藥
(方歌)牛黃青黛散硼砂冰片硃砂中白加龍骨共研為
細末牙疳腫腐此藥搽
一方用煑馬肉湯燙洗
一方用羊肝割片貼黑處
一方用芥菜子搗麫燒酒調敷黑腫處
青腿牙疳不治證
一形氣衰敗飲食不思者不治
一牙齒俱落紫黑流血腐潰穢臭者不治
一腿大腫腐爛或細乾枯者不治
膝部
膝癰疪疽
膝癰焮腫色紅疼疪疽如癰色不紅宣輭為順堅硬逆
脾腎肝經邪所乘
(註)膝癰生於膝蓋色紅焮腫疼痛屬氣血實疪疽亦
生在膝蓋腫大如癰其色不變寒熱往來屬氣血
虛宣輭為順堅硬如石者為逆經云肉之小會為
谿谿者二肘二膝四腕也凡脾病在谿腎有邪其
氣留於兩膝凡筋病皆屬於節筋乃肝之餘故又
屬肝是以谿會有病皆從脾腎肝三經邪氣乘之
也始終内外治法俱按癰疽腫瘍潰瘍門惟兩膝
俱生屬敗證不可治也
膝眼風
膝眼風在鬼眼生疼痛如錐胖腫形下虛風濕寒侵襲
屈伸不遂溫散靈
(註)此證生於膝眼穴又名鬼眼穴在膝蓋之下左右
兩骨空陷中由下焦素虛外邪易於侵襲先從膝
眼隠隠作疼如風勝其痛則走注不定寒勝則痛
如錐刺濕勝則外見胖腫屈不能伸其病在筋伸
不能屈其病在骨動移不遂沉寒痼冷之候也惟
在臨證宜詳辨之初服萬靈丹溫散之其痛即止
次服獨活寄生湯宣補之效遲者兼用火鍼鍼膝
眼穴此轉重就輕之法也單膝生者輕雙膝生者
重若左膝方愈復病右膝右膝方愈復病左膝者
名過膝風屬險治法同前
獨活寄生湯
獨活桑寄生(如無真者以川續斷代之)
人參茯苓
川芎(酒洗)防風
桂心杜仲(薑汁炒去絲)
牛膝秦艽
細辛(各一錢五分)當歸(酒洗)
白芍(酒炒)熟地
甘草(各一錢)
生薑五片水二鍾煎七分食前服
(方歌)獨活寄生肝腎虛寒濕注膝腫痛居參苓四物防
風桂杜膝秦艽甘細宜
萬靈丹(見腫瘍門)
鶴膝風
鶴膝風腫生於膝上下枯細三隂虛風寒濕邪乘虛入
痛寒攣風筋緩濕
(註)此證一名遊膝風一名鼓搥風痢後得者為痢風
單生者輕雙生者最重因循日久膝腫粗大上下
股脛枯細由足三隂經虛風寒濕邪乘虛而入為
是病也膝内隠痛寒勝也筋急而攣風勝也筋緩
無力濕勝也初腫如綿皮色不變亦無焮熱疼痛
日增無論單雙俱宜服五積散汗之次服萬靈丹
溫散之外敷回陽玉龍膏常服換骨丹或蛜&KR1417;丸
以驅其邪若日久不消勢欲潰者宜服獨活寄生
湯或大防風湯補而溫之痛甚加乳香潰後時出
白漿浮皮雖腐腫痛仍前不可用蝕藥只宜芙蓉
葉菊花葉各五錢研末大麥米飯拌均貼之亦可
止疼或用豆腐渣蒸熱捏作餅貼之亦可此證係
外證中之敗證也收功甚難
換骨丹
蒼术(四兩)枸把(二兩五錢)
茄根(二兩洗)當歸
牛膝敗龜板
防風秦艽
獨活萆薢
羌活蠶沙
松節虎骨(各一兩酥炙)
共用酒浸曬乾研為細末酒糊為丸如梧桐子大
每服三錢食前白滚水送下
(方歌)換骨丹歸膝枸蒼龜板風艽獨薢羌蠶沙松節茄
根虎鶴膝風生服最良
蛜&KR1417;丸
蛜&KR1417;(一箇蠍生者即全)白芷
桂心安息香
阿魏(以上各用童便酒炒熟)威靈仙
白附子(童便酒炒)當歸
羌活桃仁(童便酒炒)
牛膝北漏蘆
地骨皮白芍(各一兩酒炒)
乳香没藥(各七錢五分酒炒二味用童便)
共研末煉蜜為丸桐子大每服三錢空心溫酒送
下
(方歌)蛜&KR1417;丸治鶴膝風芷桂安息魏威靈白附歸羌桃
乳没膝漏骨皮芍蜜成
五積散(見内癰部腎癰)
大防風湯(見股部附骨疽)
萬靈丹
回陽玉龍膏(俱見腫瘍門)
獨活寄生湯(見本部膝眼風)
下石疽
下石疽在膝上生堅硬如石牽筋疼皮色如常難潰斂
證由血滯外寒凝
(註)此證生於膝間無論膝蓋及左右俱可以生堅硬
如石牽筋疼痛腫如鷄卵皮色不變並無焮熱難
消難潰既潰難斂最屬疲頑由身虛寒邪深襲致
令血瘀凝結而成腫潰内外治法俱與中石疽參
考但此證腫潰俱涼若涼化為熱見諸善證者始
吉仍見惡證者難痊
緩疽
緩疽血滯外寒凝腫硬如饅膝上生紫黯潰遲多焮熱
腫久漸腐爛皮疼
(註)此證由外寒深襲血瘀凝滯而成生於兩膝上或
生於膝兩旁腫硬如饅木痛日增其色紫黯積日
不潰證之情形與下石疽相似惟多焮熱腫久則
腐爛肌肉皮膚初服當歸拈痛湯以宣通濕熱次
按中石疽治法内宜溫補外宜灸法虚甚者十全
大補湯相兼治之
當歸拈痛湯(見股部腿遊風)
十全大補湯(見潰瘍門)
委中毒
委中毒在膕紋生屈伸木硬微腫紅膽熱流入膀胱遏
速宜活血刺委中
(註)此證生委中穴穴在膝後膕中央約紋動衇陷中
即是約紋者摺紋也又名血郗穴屬膀胱經俗名
腿凹經曰膕中由膽經積熱流入膀胱壅遏不行
而成木硬腫痛微紅屈伸艱難治宜速用活血散
瘀湯逐下惡血為效緩則筋縮而成廢疾諸書皆
云兼刺委中穴出血自消然刺穴必兼有腰痛不
能轉移者方可刺之即出血亦不可過多多則令
人身撲面見脱色其餘内外治法俱按癰疽腫瘍
潰瘍門亦有焮痛色赤潰速者由濕熱凝結所致
治法亦按腫瘍潰瘍門
活血散瘀湯
當歸尾赤芍
桃仁(去皮尖)大黃(各二錢酒炒)
川芎蘇木(各一錢五分)
丹皮枳殼(麩炒)
栝蔞仁(各一錢)㯽榔(六分)
水二鍾煎八分空心服渣再煎服
(方歌)活血散瘀委中毒皆因積熱腫其處歸芍丹皮桃
枳榔栝蔞大黃芎蘇木
上水魚
上水魚生委中旁摺紋兩稍疼埂昂長若魚形瘀熱結
外施砭血敷二黃
(註)此證生委中摺紋兩稍腫如高埂長若魚形色紫
作痛由血熱遇外寒稽留則血瘀凝結而成外用
砭法向腫埂上砭出惡血兼用二黃散香油調敷
甚效
二黃散(即顛倒散見鼻部肺風粉刺)
人面瘡
膝肘瘡生如人面自古傳來係孽因流氣苦參敷貝母
從善改惡自察心
(註)此證自古傳來乃竒病也多生兩膝或生兩肘腫
類人形眉目口鼻皆具本事方云瘡口能飲食施
治諸藥絶無所苦惟敷貝母其瘡皺眉閉口自此
日用貝母末和水敷灌數日瘡消結痂而愈又諸
書皆以為素積冤譴須自清心懴悔初宜服流氣
飲日久宜用大苦參丸今據所用之藥俱係辛熱
疎散之品其證或因風寒濕三氣凝合之所化亦
未必盡由冤譴所致也依古施治諒可奏效
大苦參丸
苦參(二兩)蔓荆子
赤茯苓山藥
白芷荆芥
防風白附子
川芎山梔(生)
何首烏白蒺藜
皂角川烏(炮)
黃耆赤芍
獨活羌活(各五錢)
草烏(一錢五分炮)
右為細末麵糊和丸如梧桐子大每服五七十丸
空心黃酒送下不飲酒者以茶代之
(方歌)大苦參丸人面瘡蔓苓山藥芷荆防白附芎梔何
蒺皂川草烏耆芍獨羌
流氣散(方見背部痰注發)
御纂醫宗金鑑卷七十
御纂醫宗金鑑卷七十
編輯外科心法要訣
股部
附骨疽咬骨疽
附骨大腿外側生在腿裏側咬骨名體虛寒濕乘虛入
寒熱往來不焮紅痛甚徹骨難屈轉寒濕化熱腫胖形
蒜灸起皰無皰逆潰後最忌敗漿膿
(註)此二證生於大腿裏外外側屬足三陽經裏側屬
足三隂經附骨疽生於大腿外側咬骨疽生於大
腿裏側由體虛之人露卧風冷浴後乘涼寒濕侵
襲或房慾之後蓋覆單薄寒邪乘虛入裏遂成斯
疾初覺寒熱往來如同感冒風邪隨後筋骨疼痛
不熱不紅甚則痛如錐刺筋骨不能屈伸動轉經
久隂極生陽寒鬱為熱熱甚腐肉為膿外形腫胖
無頭皮色如常漸透紅亮一點内膿已成凡治此
證初起寒熱往來覺痛時輕者即服萬靈丹重者
服五積散加牛膝紅花痛處用雷火鍼鍼之發汗
散寒通行經絡膿成開之潰後餘治俱按潰瘍門
又有漫腫疼痛發於尻臀部位者宜服内托羌活
湯又有發於腿之裏側近膝者屬足太隂脾足厥
隂肝二經部位宜服内托黃耆湯又有發於腿外
側者屬足少陽膽經部位宜服内托酒煎湯又有
發於腿之正面者屬陽明胃經部位頭目昏眩嘔
吐不食胸膈不利心煩熱悶者宜服茯苓佐經湯
又有發於腿之裏側屬太隂脾經部位骨節焮痛
四肢拘急自汗短氣小水不利手足浮腫者宜服
附子六物湯又有發於腿之後面屬足太陽膀胱
經部位腿足攣痺關節重痛憎寒發熱無汗惡寒
或兼惡風頭痛者宜服麻黃佐經湯又有三隂不
足外邪過盛大腿通腫皮色不變疼痛日增不消
不潰者此屬虛寒骨冷急服大防風湯補虛逐寒
日久消之不應者勢欲作膿外用隔蒜片灸之起
皰艾爆有聲為吉灸之無皰骨中不覺熱者屬逆
灸後宜服十全大補湯加牛膝羌活防己或八珍
湯加附子補托之膿成脹痛鍼之出黏白膿為順
若出白漿水或豆汁者俱為敗漿終屬險候數證
潰後内外治法亦俱按癰疽潰瘍門以上之證皆
由沉寒痼冷中來外敷内服不可用苦寒損脾泄
氣等藥犯之必至氣血冰凝内肉瘀腐日久化為
汚水不治之證也按凖繩等書云傷寒汗後餘邪
成流注流注之壊證成附骨疽夫汗後流注易愈
惟失治乃為壊證不能復生似不能變成附骨疽
况附骨疽係調治可愈之證若果數變之後則壊
而又壊矣又豈能復有成功乎是流注壊證變成
附骨之說存而不論可也
雷火神鍼
蘄艾(三錢)丁香(五分)
麝香(二分)
藥與艾揉和用夾紙一張將藥平鋪紙上用力實
捲如指粗大收貯臨用以紙七層平放患處將鍼
點着一頭對患向紙捺實待不痛方起鍼病甚者
再鍼一次七日後火瘡大發其功甚效
(方歌)雷火神鍼攻寒濕附骨疽痛鍼之宜丁麝二香共
蘄艾燃鍼痛處功效竒
内托黃耆湯
黃耆(鹽水拌炒)當歸
木瓜連翹(去心)
柴胡(各一錢)羌活
肉桂生地
黃蘗(各五分)
酒水各一鍾煎一鍾空心熱服
(方歌)内托黃耆歸木瓜羌柴翹桂地蘗加疽生膝股肝
脾位酒水煎之服最佳
内托酒煎湯
當歸黃耆(各二錢)
柴胡(一錢五分)大力子
連翹(去心)肉桂(各一錢)
升麻黃蘗
甘草(各五分)
酒水各一鍾煎一鍾食前服
(方歌)内托酒煎寒濕凝腿外少陽附骨生歸耆大力柴
翹桂升蘗甘加酒水靈
茯苓佐經湯
白茯苓蒼术(米泔水炒)
陳皮白术(土炒)
半夏(各一錢製)厚朴(薑炒)
木瓜柴胡
藿香澤瀉
葛根甘草(各五分)
生薑三片水二鍾煎八分食前服
(方歌)茯苓佐經足陽明腿面焮疼煩熱乘平胃木瓜柴
术半藿瀉加薑葛引經
附子六物湯
附子甘草(各一錢)
防己白术(土炒)
白茯苓(各八分)桂枝(五分)
生薑三片水二鍾煎八分食遠服
(方歌)附子六物風寒濕流注脾經須服之四肢拘急骨
節痛防己术甘苓桂枝
麻黃佐經湯
麻黃蒼术(米泔水浸炒)
防風防己
羌活白茯苓
葛根(各一錢)桂心
甘草(生)細辛(各五分)
生薑三片紅棗肉二枚水二鍾煎八分食前服
(方歌)麻黃佐經足太陽風寒濕注本經傷蒼术二防羌
活桂苓甘細葛棗生薑
大防風湯
人參(二錢)防風
白术(土炒)黃耆
牛膝杜仲
當歸熟地
白芍(酒炒)川芎
羌活甘草
附子(各一錢製)
生薑三片水二鍾煎八分食前服
(方歌)大防風療寒邪傷附骨疽腫色如常參术黃耆牛
膝仲四物羌甘附子薑
萬靈丹(方見腫瘍門)
内托羌活湯(方見臀部上馬癰)
隔蒜灸法(方見首卷灸法)
十全大補湯
八珍湯(俱見潰瘍門)
五積散(見内癰部腎癰)
股隂疽
股隂疽發大股中隂囊之側堅腫疼七情不和憂憤致
潰後纏綿功難成
(註)此證一名赤施發生於股内合縫下近隂囊之側
因偏在厥隂經故名大股也堅硬漫腫木痛由七
情不和憂思憤鬱凝結而成因在隂經起長潰膿
俱屬遲緩潰後尤見纏綿收斂成功者甚少初起
與附骨疽治法同腫潰俱按癰疽腫瘍潰瘍門
横痃疽隂疽
横痃疽左隂疽右股内合縫腫硬疼痛牽睾丸長蛤樣
三隂七情鬱滯凝
(註)此二證俱生股内合縫摺紋間左為横痃疽右為
隂疽屬三隂經由七情鬱滯凝結而成漫腫堅硬
時疼甚則痛牽睾丸上及少腹形長如蛤一兩月
方能潰破其膿深可知破後膿稠可愈敗漿最難
斂口久必成漏初治同附骨疽潰按癰疽潰瘍門
若膿水淋瀝日久有生蟲者形類蚘蟲亦係膿深
鬱久之所化也屬逆
伏兔疽
伏兔穴處忌生疽腫硬鍼灸不相宜疼痛徹心寒熱作
胃火毒滯潰難醫
(註)經云伏兔不宜生瘡蓋伏兔乃胃經穴道在膝蓋
之上六寸正中用力大如掌一堆高肉處禁用鍼
灸始發寒熱交作疼痛徹心由胃火毒滯而成潰
後最難收斂初治同附骨疽潰按潰瘍門
股陽疽環跳疽
股陽疽生股外側内搏於骨不變色環跳疽腫腿難伸
俱由風濕寒凝結
(註)股陽疽生於股外側胯尖之後其毒内搏骨節膿
深至骨故漫腫不變色也環跳疽生胯骨節間之
環跳穴所以腰難屈伸漫腫隠痛也此二證皆由
風濕寒凝結而成屬足少陽膽經初起宜服黃狗
下頦方更刺委中穴出黑血其腿即能轉動若漫
腫大痛者俱宜服内托黃耆湯痛而筋攣者萬靈
丹汗之痛止換服神應養真丹徧身走注作痛兩
脚面胖腫者亦服萬靈丹汗之痛止則宜服大防
風湯倍加參术歸耆等藥宣消之若時時跳痛將
潰宜托裏透膿湯服之潰後膿清稀者宜十全大
補湯加牛膝外以豆豉餅灸之瘡口紫陷者十全
大補湯加附子服之外換附子餅灸之食少者胃
弱也諸虛皆禀於脾胃宜香砂六君子湯減去砂
仁加當歸服之俟胃口強盛仍服十全大補湯潰
而反痛者氣血虛也治宜峻補始終外治法俱按
癰疽腫瘍潰瘍門但環跳疽潰破多成踵疾
黃狗下頦方
黃狗下頦(連舌皮毛劈下入罐内鹽泥封固鐵盞蓋口煆一炷香覺烟清即止務宜存性取出)
(色黑如炭為度若𢃄白色其性已過則無用矣用時研極細末用下頦宜於屠家已)
(殺者製用若生取特殺恐反招不祥)
豌豆粉白歛末
三味各等分共和勻每服五錢溫黃酒空心調服
外以此藥用香油調敷患處服藥之後出臭汗及
熟睡為凖
(方歌)黃狗下頦連舌皮入罐泥封火煆宜豌豆粉研加
白歛酒調臀腿疽盡醫
内托黃耆湯
大防風湯(俱見附骨疽)
萬靈丹(見腫瘍門)
神應養真丹(見頭部遊風)
托裏透膿湯(見頭部侵腦疽)
十全大補湯
香砂六君子湯(俱見潰瘍門)
附子餅(見首卷灸法)
肚門癰箕門癰
肚門癰在股肚生股内近膝箕門癰二證紅腫焮熱痛
膀胱脾經濕熱成
(註)此二證俱屬濕熱凝結而成肚門癰生於大腿肚
屬足太陽膀胱經箕門癰生於股内近膝屬足太
隂脾經初起紅腫焮痛者宜服神授衞生湯若焮
腫便秘煩躁飲冷衇數者熱淫於内也宜内疎黃
連湯或䨇解貴金丸下之若腫痛寒熱衇沉而無
力胸腹脹滿飲食如常者宜服檳蘇散如腫痛寒
熱已止即換服逍遙散若腫痛色不變寒熱食少
體倦者由肝虛濕痰下注也宜補中益氣湯加茯
苓半夏芍藥服之若患此入房腫硬二便不通者
宜六味地黃丸加牛膝車前俟二便通利仍服補
中益氣湯餘治按癰疽腫瘍潰瘍門
檳蘇散
檳榔紫蘇
香附木瓜
陳皮大腹皮(各一錢)
羌活(五分)木香(三分)
生薑三片葱白三寸水二鍾煎一鍾空心服
(方歌)檳蘇腹脹氣不舒股内箕門癰可除香附木瓜陳
大腹木香羌活檳榔蘇
神授衞生湯
内疎黃連湯
䨇解貴金丸(俱見腫瘍門)
逍遙散(見背部上搭手)
補中益氣湯(見潰瘍門)
六味地黃丸(見面部雀斑)
腿遊風
腿遊風在遶腿生赤腫如雲焮熱疼榮衞風熱相搏滯
宜砭出血䨇解清
(註)此證兩腿裏外忽生赤腫形如堆雲焮熱疼痛由
榮衞風熱相搏結滯而成凡遇此證先施砭石放
出惡血隨服䨇解通聖散次以當歸拈痛湯清解
治之外貼牛肉片以拔風毒甚效
當歸拈痛湯
當歸羌活
茵蔯蒿蒼术(米泔水浸炒)
防風(各一錢)苦參
白术(土炒)升麻(各七分)
葛根澤瀉
人參知母
黃芩豬苓
甘草(各五分)黃蘗(三分)
水二鍾煎八分食前服
(方歌)當歸拈痛腿遊風羌活人參二术升茵蔯葛草芩
知蘗苦參風瀉共豬苓
䨇解通聖散(見唇部唇風)
青腿牙疳
青腿牙疳何故生只緣上下不交通陽火炎熾隂寒閉
凝結為毒此病成青腿如雲茄黑色疲頑腫硬履難行
牙疳齦腫出臭血穿破腮唇腐黑凶
(註)此證自古方書罕載其名僅傳雍正年間北路隨
營醫官陶起麟頗得其詳略云軍中凡病腿腫色
青者其上必發牙疳凡病牙疳腐血者其下必發
青腿二者相因而至推其原皆因上為陽火炎熾
下為隂寒閉鬱以至隂陽上下不交各自為寒為
熱各為凝結而生此證也相近内地間亦有之邊
外雖亦有不甚多惟内地人初居邊外得此證者
竟十居八九盖中國之人本不耐邊外嚴寒更不
免坐卧濕地故寒濕之痰生於下致腿青腫其病
形如雲片色似茄黑肉體頑硬所以步履艱難也
又緣邊外缺少五榖多食牛羊等肉其熱與濕合
蒸瘀於胃毒火上薰致生牙疳牙齦腐腫出血若
穿腮破唇腐爛色黑即為危候邊外相傳僅有令
服馬乳之法麟初到軍營診視青腿牙疳之證亦
僅知投以馬乳閱歴既久因悟馬腦之力較馬乳
為效倍速令患者服之是夜即能發出大汗而諸
病减矣盖腦為諸陽之首其性溫煖且能流通故
耳兼服活絡流氣飲加味二妙湯宣其血氣通其
經絡使毒不得凝結外用砭法令惡血流出以殺
毒勢更以牛肉片貼敷以拔出積毒不數日而愈
盖黑血出則隂氣外泄陽氣即隨隂氣而下降兩
相交濟上下自安也由是習為成法其中活者頗
多因不敢自私著之於書以公於世並將所著應
驗諸方備詳於後
服馬乳法
治青腿牙疳用青白馬乳早午晩隨擠隨服甚效如
無青白馬雜色馬亦可
服馬腦法
治青腿牙疳用馬腦子一個用竹刀挑去筋膜放在
盌内先將馬腦攪勻再用滚黃酒冲服或一觔或半
觔俱可倘一次不能服盡分作二次冲服亦可
活絡流氣散(一名和中既濟湯)
蒼术木瓜
羌活附子(生)
山查肉獨活
懷牛滕麻黃(各二錢)
黃蘗烏藥
亁薑檳榔
枳殼(各一錢五分麩炒)甘草
黑豆四十九粒生薑三片水四鍾煎一鍾服渣水
三鍾煎八分
如牙疳盛减去亁薑附子加胡黃連二錢龍膽草
二錢
如牙疳輕而腿疼重加肉桂二錢
如寒熱已退减去羌活麻黃加威靈仙二錢五加
皮二錢
(方歌)活絡流氣去風強青腿牙疳初服良除濕清胃通
經絡加减臨時莫執方蒼术木瓜羌附子山查獨
膝蘗麻黃烏藥亁薑榔枳草引加黑豆與生薑
加味二妙湯
黃蘗(生)蒼术(米泔浸炒)
牛膝(各三錢)梹榔
澤瀉木瓜
烏藥(各二錢)當歸尾(一錢五分)
黑豆四十九粒生薑三片水三鍾煎一鍾渣水二
鍾半煎八分
(方歌)加味二妙行步難青腿牙疳齦腫宣蘗蒼牛膝歸
榔瀉木瓜烏藥豆薑煎
砭刺出血法
此方用三棱扁鍼形如錐挺者向腿之青黑處勿論
穴道量黑之大小鍼一分深或十鍼二十鍼俱可務
令黑血流出外以牛肉割片貼鍼眼並黑處次日再
看如黑處微退仍鍼仍貼如無牛肉當頂刺破用罐
拔法
搽牙牛黃青黛散
牛黃青黛(各五分)
硼砂(二錢)硃砂
人中白(煆)龍骨(各一錢煆)
冰片(三分)
共研細末先以甘草湯將口潄淨再上此藥
(方歌)牛黃青黛散硼砂冰片硃砂中白加龍骨共研為
細末牙疳腫腐此藥搽
一方用煑馬肉湯燙洗
一方用羊肝割片貼黑處
一方用芥菜子搗麫燒酒調敷黑腫處
青腿牙疳不治證
一形氣衰敗飲食不思者不治
一牙齒俱落紫黑流血腐潰穢臭者不治
一腿大腫腐爛或細乾枯者不治
膝部
膝癰疪疽
膝癰焮腫色紅疼疪疽如癰色不紅宣輭為順堅硬逆
脾腎肝經邪所乘
(註)膝癰生於膝蓋色紅焮腫疼痛屬氣血實疪疽亦
生在膝蓋腫大如癰其色不變寒熱往來屬氣血
虛宣輭為順堅硬如石者為逆經云肉之小會為
谿谿者二肘二膝四腕也凡脾病在谿腎有邪其
氣留於兩膝凡筋病皆屬於節筋乃肝之餘故又
屬肝是以谿會有病皆從脾腎肝三經邪氣乘之
也始終内外治法俱按癰疽腫瘍潰瘍門惟兩膝
俱生屬敗證不可治也
膝眼風
膝眼風在鬼眼生疼痛如錐胖腫形下虛風濕寒侵襲
屈伸不遂溫散靈
(註)此證生於膝眼穴又名鬼眼穴在膝蓋之下左右
兩骨空陷中由下焦素虛外邪易於侵襲先從膝
眼隠隠作疼如風勝其痛則走注不定寒勝則痛
如錐刺濕勝則外見胖腫屈不能伸其病在筋伸
不能屈其病在骨動移不遂沉寒痼冷之候也惟
在臨證宜詳辨之初服萬靈丹溫散之其痛即止
次服獨活寄生湯宣補之效遲者兼用火鍼鍼膝
眼穴此轉重就輕之法也單膝生者輕雙膝生者
重若左膝方愈復病右膝右膝方愈復病左膝者
名過膝風屬險治法同前
獨活寄生湯
獨活桑寄生(如無真者以川續斷代之)
人參茯苓
川芎(酒洗)防風
桂心杜仲(薑汁炒去絲)
牛膝秦艽
細辛(各一錢五分)當歸(酒洗)
白芍(酒炒)熟地
甘草(各一錢)
生薑五片水二鍾煎七分食前服
(方歌)獨活寄生肝腎虛寒濕注膝腫痛居參苓四物防
風桂杜膝秦艽甘細宜
萬靈丹(見腫瘍門)
鶴膝風
鶴膝風腫生於膝上下枯細三隂虛風寒濕邪乘虛入
痛寒攣風筋緩濕
(註)此證一名遊膝風一名鼓搥風痢後得者為痢風
單生者輕雙生者最重因循日久膝腫粗大上下
股脛枯細由足三隂經虛風寒濕邪乘虛而入為
是病也膝内隠痛寒勝也筋急而攣風勝也筋緩
無力濕勝也初腫如綿皮色不變亦無焮熱疼痛
日增無論單雙俱宜服五積散汗之次服萬靈丹
溫散之外敷回陽玉龍膏常服換骨丹或蛜&KR1417;丸
以驅其邪若日久不消勢欲潰者宜服獨活寄生
湯或大防風湯補而溫之痛甚加乳香潰後時出
白漿浮皮雖腐腫痛仍前不可用蝕藥只宜芙蓉
葉菊花葉各五錢研末大麥米飯拌均貼之亦可
止疼或用豆腐渣蒸熱捏作餅貼之亦可此證係
外證中之敗證也收功甚難
換骨丹
蒼术(四兩)枸把(二兩五錢)
茄根(二兩洗)當歸
牛膝敗龜板
防風秦艽
獨活萆薢
羌活蠶沙
松節虎骨(各一兩酥炙)
共用酒浸曬乾研為細末酒糊為丸如梧桐子大
每服三錢食前白滚水送下
(方歌)換骨丹歸膝枸蒼龜板風艽獨薢羌蠶沙松節茄
根虎鶴膝風生服最良
蛜&KR1417;丸
蛜&KR1417;(一箇蠍生者即全)白芷
桂心安息香
阿魏(以上各用童便酒炒熟)威靈仙
白附子(童便酒炒)當歸
羌活桃仁(童便酒炒)
牛膝北漏蘆
地骨皮白芍(各一兩酒炒)
乳香没藥(各七錢五分酒炒二味用童便)
共研末煉蜜為丸桐子大每服三錢空心溫酒送
下
(方歌)蛜&KR1417;丸治鶴膝風芷桂安息魏威靈白附歸羌桃
乳没膝漏骨皮芍蜜成
五積散(見内癰部腎癰)
大防風湯(見股部附骨疽)
萬靈丹
回陽玉龍膏(俱見腫瘍門)
獨活寄生湯(見本部膝眼風)
下石疽
下石疽在膝上生堅硬如石牽筋疼皮色如常難潰斂
證由血滯外寒凝
(註)此證生於膝間無論膝蓋及左右俱可以生堅硬
如石牽筋疼痛腫如鷄卵皮色不變並無焮熱難
消難潰既潰難斂最屬疲頑由身虛寒邪深襲致
令血瘀凝結而成腫潰内外治法俱與中石疽參
考但此證腫潰俱涼若涼化為熱見諸善證者始
吉仍見惡證者難痊
緩疽
緩疽血滯外寒凝腫硬如饅膝上生紫黯潰遲多焮熱
腫久漸腐爛皮疼
(註)此證由外寒深襲血瘀凝滯而成生於兩膝上或
生於膝兩旁腫硬如饅木痛日增其色紫黯積日
不潰證之情形與下石疽相似惟多焮熱腫久則
腐爛肌肉皮膚初服當歸拈痛湯以宣通濕熱次
按中石疽治法内宜溫補外宜灸法虚甚者十全
大補湯相兼治之
當歸拈痛湯(見股部腿遊風)
十全大補湯(見潰瘍門)
委中毒
委中毒在膕紋生屈伸木硬微腫紅膽熱流入膀胱遏
速宜活血刺委中
(註)此證生委中穴穴在膝後膕中央約紋動衇陷中
即是約紋者摺紋也又名血郗穴屬膀胱經俗名
腿凹經曰膕中由膽經積熱流入膀胱壅遏不行
而成木硬腫痛微紅屈伸艱難治宜速用活血散
瘀湯逐下惡血為效緩則筋縮而成廢疾諸書皆
云兼刺委中穴出血自消然刺穴必兼有腰痛不
能轉移者方可刺之即出血亦不可過多多則令
人身撲面見脱色其餘内外治法俱按癰疽腫瘍
潰瘍門亦有焮痛色赤潰速者由濕熱凝結所致
治法亦按腫瘍潰瘍門
活血散瘀湯
當歸尾赤芍
桃仁(去皮尖)大黃(各二錢酒炒)
川芎蘇木(各一錢五分)
丹皮枳殼(麩炒)
栝蔞仁(各一錢)㯽榔(六分)
水二鍾煎八分空心服渣再煎服
(方歌)活血散瘀委中毒皆因積熱腫其處歸芍丹皮桃
枳榔栝蔞大黃芎蘇木
上水魚
上水魚生委中旁摺紋兩稍疼埂昂長若魚形瘀熱結
外施砭血敷二黃
(註)此證生委中摺紋兩稍腫如高埂長若魚形色紫
作痛由血熱遇外寒稽留則血瘀凝結而成外用
砭法向腫埂上砭出惡血兼用二黃散香油調敷
甚效
二黃散(即顛倒散見鼻部肺風粉刺)
人面瘡
膝肘瘡生如人面自古傳來係孽因流氣苦參敷貝母
從善改惡自察心
(註)此證自古傳來乃竒病也多生兩膝或生兩肘腫
類人形眉目口鼻皆具本事方云瘡口能飲食施
治諸藥絶無所苦惟敷貝母其瘡皺眉閉口自此
日用貝母末和水敷灌數日瘡消結痂而愈又諸
書皆以為素積冤譴須自清心懴悔初宜服流氣
飲日久宜用大苦參丸今據所用之藥俱係辛熱
疎散之品其證或因風寒濕三氣凝合之所化亦
未必盡由冤譴所致也依古施治諒可奏效
大苦參丸
苦參(二兩)蔓荆子
赤茯苓山藥
白芷荆芥
防風白附子
川芎山梔(生)
何首烏白蒺藜
皂角川烏(炮)
黃耆赤芍
獨活羌活(各五錢)
草烏(一錢五分炮)
右為細末麵糊和丸如梧桐子大每服五七十丸
空心黃酒送下不飲酒者以茶代之
(方歌)大苦參丸人面瘡蔓苓山藥芷荆防白附芎梔何
蒺皂川草烏耆芍獨羌
流氣散(方見背部痰注發)
御纂醫宗金鑑卷七十
