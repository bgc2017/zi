御纂醫宗金鑑卷四十三
編輯雜病心法要訣目錄
頭痛眩暈
眼目
牙齒口舌
咽喉
肩背痛
心腹諸痛
胸脇痛
腰痛
小便閉癃遺尿不禁
大便燥結
御纂醫宗金鑑卷四十三目錄
御纂醫宗金鑑卷四十三
編輯雜病心法要訣目錄
頭痛眩暈
眼目
牙齒口舌
咽喉
肩背痛
心腹諸痛
胸脇痛
腰痛
小便閉癃遺尿不禁
大便燥結
御纂醫宗金鑑卷四十三目錄
御纂醫宗金鑑卷四十三
編輯雜病心法要訣
頭痛眩暈總括
頭痛痰熱風濕氣或兼氣血虚而疼在右屬氣多痰熱
左屬血少更屬風因風眩暈頭風痛熱暈煩渴火上攻
氣鬱不伸痰嘔吐濕則重痛虛動增
(註)頭痛屬痰屬熱屬風屬濕屬氣或兼氣虚血虚因
風而痛謂之頭風必眩暈因熱而痛暈者則煩渴
因氣鬱而痛暈者則志意不伸因痰而痛暈者則
嘔吐痰涎因濕而痛暈者則頭重不起因虚而痛
暈者動則更痛更暈也
頭痛眩暈死證
真頭腦痛朝夕死手足厥逆至節青瀉多眩暈時時冒
頭卒大痛目瞀凶
(註)真頭痛痛連腦内手足青冷至肘膝之節朝發夕
死凡頭痛眩暈時時迷冒及頭目卒然大痛目視
不見或瀉多之後皆凶證也
蓽茇散
芎芷石膏湯
頭痛㗜鼻熱蓽茇濕盛瓜蒂入茶茗風盛日久三聖散
内服芎芷石膏靈芎芷石膏菊羌藁苦加細辛風防荆
熱加梔翹芩薄草便秘尿紅消黃攻
(註)一切頭風兼熱者以蓽茇散㗜鼻即蓽茇一味為
末用豬膽汁拌過㗜之作嚏立愈一切頭風兼濕
者以瓜蒂松蘿茶二味為末㗜之出黃水立愈頭
風風盛時發日久不愈則多令人目昏以三聖散
㗜之方在中風門内用芎芷石膏湯即芎芷石膏
菊花羌活藁本也苦痛者加細辛風盛目昏加防
風荆芥穗熱盛加梔子連翹黃芩薄荷甘草大便
秘小便赤加消黃攻之自愈也
茶調散
清震湯
滚痰丸
人參芎附湯
風熱便利茶調散雷頭荷葉蒼與升痰熱滚痰芎作引
虚寒真痛附參芎
(註)雷頭風痛頭面疙&KR1792;耳聞雷聲宜清震湯即荷葉
蒼术升麻也人參芎附湯即人參川芎川附也
芎犀丸
偏正頭風芎犀丸血虚四物薄羌天氣虛補中加芎細
氣逆降氣黑鉛丹
(註)血虚面少血色或久脱血也天天麻也降氣蘇子
降氣湯也
芎麻湯
半夏白术天麻湯
欲吐暈重風痰痛芎麻湯下白丸寧虚者六君耆乾蘗
天麻麯糵澤蒼同
(註)麻天麻也白丸青州白丸子也虚者謂風痰兼氣
虚者宜半夏白术天麻湯即六君子加黃耆乾薑
黃蘗天麻神麯麥糵澤瀉蒼术也
荆穗四物湯
頭暈頭痛同一治血虚物穗氣補中氣血兩虚十全補
上盛下虚黑錫靈
(註)頭暈之虚實寒熱諸證同乎頭痛一治法也其有
因血虚宜用荆穗四物湯即當歸川芎白芍熟地
黃荆芥穗也氣虚宜用補中益氣湯氣血兩虚宜
用十全大補湯上盛下虚宜用黑錫丹
眼目總括
目為五藏六府精氣白筋黑骨精瞳血為眥絡肉約束
褁擷系屬腦項中經熱腠開因風入合邪上攻赤腫疼
輕者外障生雲翳重者積熱頓傷睛
(註)經曰五藏六府之精氣皆上注於目而為之精精
之窠為眼氣之精為白眼筋之精為黑眼骨之精
為瞳子血之精為絡眥肉之精為約束即眼胞也
裹擷筋骨血氣之精而與衇系上屬於腦後出於
項中因經熱蒸開腠理故風邪得以入之風熱之
邪合上攻於目赤腫疼痛輕者則為外障或暴生
雲翳重者則積熱之甚陡然痛傷睛也
外障病證
火眼赤腫淚澁痛鞕腫多熱軟多風瞼粟爛弦鷄蜆肉
努肉赤衇貫瞳睛血灌瞳人高突起旋螺尖起蠏睛疼
拳毛風淚風痒極赤膜下垂黃膜衝
(註)風熱上攻目赤腫痛多淚隠澁難開火眼也腫而
硬者屬熱盛也宜先下之腫而軟者屬風盛也宜
先發散兩瞼上下初生如粟漸大如米或赤或白
不甚疼痛謂之瞼生風粟兩瞼粘睛赤爛痒痛經
年不愈謂之爛弦風又名赤瞎瞼内如鷄冠蜆肉
翻出視物阻礙痛楚羞明謂之鷄冠蜆肉此皆脾
經風熱為病也兩眥筋膜努出謂之努肉攀睛兩
眥赤衇漸漸侵睛謂之赤衇貫睛兩眼混赤如朱
痛如鍼刺謂之血灌瞳人兩眼痒痛忽然突起謂
之突起睛高目中大痛忽生翳膜狀如旋螺謂之
旋螺尖起目中大痛忽然瞳睛努如蟹目謂之蟹
睛疼痛又名損翳此皆肝心二經積熱也兩瞼燥
急睫毛倒刺謂之倒睫拳毛兩目衝風淚出涓涓
冬月尤甚謂之迎風流淚兩目連眥痒極不痛謂
之風痒難任目中從下忽生黃膜侵睛疼痛謂之
黃膜上衝目中從上忽生赤膜垂下遮睛謂之赤
膜下垂又名垂簾翳此皆心肝脾三經風熱為病
也
内障病證
内障頭風五風變珠白黃綠不光明頭風痛引目無淚
相注如坐暗室中綠風頭旋連鼻痛兩角相牽引目疼
時或白花紅花起同綠黑花為黑風烏花不旋漸昏暗
黃風雀目久金睛青風微旋不痒痛青花轉轉目昏蒙
(註)内障之病每因頭風五風變成初病瞳珠漸漸變
色睛裏隐隐似翳或白或黃或綠雖與不患之眼
相似然無精彩光明射人病頭風者發則頭痛引
目無淚或左目或右目或先左目或先右目相注
不定如坐暗室之中此頭風傷目之漸也綠風者
頭旋兩角連鼻相牽引目疼痛時或見起白花紅
花此綠風傷目之漸也黑風者證同綠風時時見
起黑花此黑風傷目之漸也烏風者亦同黑風但
不旋暈而見烏花漸漸昏暗此烏風傷目之漸也
黃風者久病雀目瞳睛金色此黃風傷目之漸也
青風者頭微旋不痒不痛但見青花轉轉日漸昏
蒙此青風傷目之漸也
菊花通聖散
洗刀散
暴發火眼通聖菊外障等證減加方風盛羌加防麻倍
熱盛加連倍消黃痛生翳膜多傷目洗刀更入細獨羌
元參木賊白蒺藜草决蝉蜕蔓青箱
(註)菊花通聖散即防風通聖散加菊花也洗刀散即
本方更加細辛羌獨蔓荆青箱子等藥也
内外障治
外障無寒一句了五輪變赤火因生内障有虚心腎弱
故如不病損光明火能外鑑水内照養神壯水自收功
五風内變諸翳障眼科自有法能攻
(註)外障目病子和曰目不因火不病所以五輪變赤
氣輪白睛火乘肺也肉輪目胞火乘脾也風輪黑
睛火乘肝也木輪瞳人火乘腎也血輪兩眥火自
甚也故能治火者一句便了也治火之法在藥則
鹹寒吐之下之在鍼則神庭上星顖會前項百會
刺之翳者可使立退痛者可使立已昧者可使立
明腫者可使立消矣内障目病雖亦無寒然有虚
也虚或兼熱亦屬虚熱故不赤腫疼痛如不病眼
人但不精彩光明也心虚則神不足神者火也火
内暗而外明故不能外鑑而失其光明也腎虚則
精不足精者水也水外暗而内明故不能内照而
失其光明也心虚者則養心神腎虚者則壯腎水
自可收功於不明也其五風内變諸翳如圓翳冰
翳清翳澁翳散翳橫翳浮翳沉翳偃月棗花黃心
黑風等翳俱列在眼科方書自有治法難以盡述
此特其大㮣耳
牙齒口舌總括
牙者骨餘屬乎腎牙齦手足兩陽明齒長豁動為腎憊
牙疼胃火風寒蟲不怕冷熱為風痛火腫喜冷得寒疼
寒不腫蛀喜熱飲蟲牙蝕盡一牙生
(註)牙齒者骨之餘屬乎腎也若無故齒長疎豁而動
則為腎衰憊也上牙齦屬足陽明下牙齦屬手陽
明牙痛皆牙齦作痛惟寒牙痛則為客寒犯腦多
頭連齒痛為寒邪也故喜熱飲不腫不蛀也餘者
皆為胃火邪風濕熱也火牙疼多腫喜得冷得寒
則更疼者讐仇之意也蟲牙則一牙作痛蝕盡一
牙又蝕一牙作痛也
骨槽風牙疳瘡
骨槽齦頰腫硬疼牙齦腐爛出血膿牙疳腫硬潰血臭
皆因痘疹癖疾成
(註)骨槽風者牙齦連頰硬腫疼痛牙齦腐爛出
血膿也牙疳以骨槽潰後腫硬不消然出臭
血而不出膿水也且皆痘疹癖疾之後而成
也
清胃散
清胃血分火牙痛生地歸連升牡饒氣分宜加荆防細
積熱凉膈入升膏
(註)胃火牙痛赤腫出血者則為血分宜用清胃散即
生地當歸黃連升麻牡丹皮也饒者倍加升麻丹
皮也若腫痛牙齦不出血者則為氣分宜加荆芥
防風細辛以散其熱若腸胃積熱腫痛爛臭宜用
凉膈散加升麻石膏以下其熱可也
溫風散
溫風風牙歸芎細蓽茇藁芷露蜂房寒牙痛加羌麻附
半服含潄吐涎良
(註)不甚腫痛不怕冷熱為風牙痛宜用溫風散即當
歸川芎細辛蓽茇藁本白芷露蜂房也不腫痛甚
喜飲熱湯為寒牙痛宜本方再加羌活麻黃川附
子溫而散之二方俱服一半含潄一半連涎吐之
自好也
一笑丸
玉池散
薰藥
諸牙椒巴飯丸咬玉池藁芷骨槐辛歸芎大豆升防草
蟲牙葱韭子烟薰
(註)諸牙謂諸牙痛也均宜一笑丸即川椒七粒為末
巴豆一粒去皮研勻飯為丸綿裹咬痛處吐涎即
止均宜用玉池散即藁本白芷地骨皮槐花細辛
當歸川芎黑豆升麻防風甘草煎湯熱潄冷吐蟲
牙亦宜此咬潄更須用韭子或葱子置小爐中燒
之擱在大水碗内覆以漏斗口向蟲牙痛處薰之
其蟲極小皆落水碗之中累效
蕪荑消疳湯
牙疳雖有專科治然皆未曉累攻神能食便軟猶當下
雄荑黃薈二連芩
(註)牙疳一病殺人最速雖有專科然皆未曉累攻之
法累攻者今日攻之明日又攻之以腫硬消黑色
變臭氣止為度若不能食或隔一日或隔二三日
攻之攻之後漸能食不必戒口任其所食雖大便
溏仍量其輕重攻之自見其神若竟不思食難任
攻下則死證也攻藥用蕪荑消疳湯即雄黃蕪荑
生大黃蘆薈川黃連胡黃連黃芩也
口舌證治
脣口屬脾舌屬心口舌瘡糜蘊熱深口淡脾和臭胃熱
五味内溢五熱淫木舌重舌舌腫大脣腫脣瘡緊繭脣
暴發赤痛多實熱淡白時痛每虚因
(註)口舌生瘡糜爛名曰口糜乃心脾二經蘊熱深也
平人口淡故曰脾和口出氣臭則為胃熱不因食
五味而口内溢酸味者乃肝熱淫脾也苦味者心
熱淫脾也甘味者本經熱自淫也辛味者肺熱淫
脾也鹹味者腎熱淫脾也木舌謂舌腫硬不痛也
重舌謂舌下腫似舌也舌腫謂舌腫大也脣腫謂
脣腫痛厚也脣瘡謂脣腫潰裂成瘡也緊繭脣謂
脣緊小燥裂也以上之證皆屬心脾胃經蘊熱若
暴發赤腫痛甚多為實熱宜以凉膈散梔子金花
湯急下其熱可即愈也若日久色淡瘡白時痛不
痛每屬虚熱宜清心蓮子飲知蘗四物湯補中兼
清可也或服凉藥久不愈者以七味地黃湯冷服
引火歸原不效甚者加附子可立愈也
咽喉總括
胸膈風熱咽喉痛邪盛單雙乳蛾生熱極腫閉名喉痹
語言難出息不通痰盛涎繞喉間響内外腫閉纏喉風
喉痹纏喉皆危證潰後無膿腫閉凶
(註)胸膈上有風熱則咽喉腫痛風熱之邪若盛則生
單雙乳蛾在會厭兩傍高腫似乳蛾故名也熱極
則腫閉湯水不下言語難出呼吸不通名曰喉痹
若熱極更兼痰盛則痰涎繞於喉間聲響咽喉内
外腫閉湯水不下名曰纏喉風皆危病也或服藥
或吹藥或鍼刺潰破出膿血則愈若潰後不出膿
血仍然腫閉湯水不下則死矣
如意勝金錠
雄黃解毒丸
咽痛消毒凉膈散單雙乳蛾刺血痊喉痹纏喉勝金錠
急攻痰熱解毒丸昏噤牙關湯不下從鼻吹灌度喉關
吐下之後隨證治潰爛珍珠散上安
(註)咽喉初起腫痛宜用消毒凉膈散即防風荆芥牛
蒡子梔子連翹薄荷黃芩甘草大黃芒消也單雙
乳蛾則刺少商出血在左刺左在右刺右在左右
刺左右也喉痹纏喉初起病勢未甚或狀如傷寒
宜服如意勝金錠即硫黃川芎臘茶火消薄荷生
川烏生地黃各等分為末葱自然汁合為錠重一
錢薄荷湯磨化服甚者連進三次若痰涎壅盛喉
間内外腫閉湯水難下病勢危急宜用雄黃解毒
丸即雄黃水飛鬱金細末各二錢半巴豆仁肥白
者十四粒微去油以成散為度合均醋糊為丸如
菉豆茶清下七丸便利吐痰則愈若昏冒牙關噤
急湯不能下將藥用醋化開十丸按中風門之法
㗜入鼻内吐下則愈其後隨證調治可也若雖愈
咽喉潰爛以珍珠散上之即好
吹喉七寳散
咽喉諸證七寳散消皂&KR1652;雄硼二礬細研如塵取一字
吹中患處效如神
(註)咽喉諸證謂咽喉腫痛單雙乳蛾喉痹纏喉也七
寳散即火消牙皂全&KR1652;雄黃硼砂白礬膽礬也
肩背總括
通氣防風湯
通氣太陽肩背痛羌獨藁草蔓防芎氣滯加木陳香附
氣虚升柴參耆同血虚當歸白芍藥血瘀薑黃五靈紅
風加靈仙濕二术研送白丸治痰凝
(註)李杲羌活勝濕湯又名通氣防風湯治太陽經風
濕肩背痛即羌活獨活藁本甘草蔓荆子防風川
芎也兼氣鬱滯痛者則常常作痛加木香陳皮香
附也氣虚鬱痛者則時止時痛加升麻柴胡人參
黃耆也血虚鬱痛者則夜甚時止加當歸白芍藥
也血瘀鬱痛者則夜痛不止加薑黃五靈脂紅花
也風氣鬱盛者痛則項肩強加威靈仙也濕氣鬱
甚者痛則肩背重加蒼术白术也痰風凝鬱者痛
則嘔眩用本湯研送青州白丸子也
心腹諸痛總括
心痛岐骨䧟處痛橫滿上胸下胃脘當臍脾腹連腰腎
少腹小大腸脇肝蟲痛時止吐清水疰即中惡寒外干
悸分停飲與思慮食即停食冷内寒水停痰飲熱胃火
氣即氣滯血瘀緣随證分門檢方治真心黑厥至節難
(註)岐骨䧟處痛名心痛橫滿連胸名肺心痛下連胃
脘名胃心痛連臍名脾心痛連腰名腎心痛連少
腹名大腸小腸痛連脇名肝心痛時止吐清水名
蟲心痛中惡腹痛名疰痛寒邪外干名中寒痛悸
而痛名悸心痛水停心下屬飲也思慮傷心屬傷
也停食痛停水痛停痰痛胃火痛氣滯痛血瘀痛
皆不死之證也當分門施治惟真心痛面色黑四
肢逆冷至節死證也
化滯丸
清中湯
攻濕積熱求化滯攻寒積水備急丹火痛二陳梔連䓻
蟲用烏梅飲控涎
(註)化滯丸成方也清中湯即陳皮半夏茯苓甘草薑
炒山梔黃連草豆䓻也
木香流氣飲
七情鬱結流氣飲思慮悸痛歸脾湯内寒理中外五積
疰痛備急血抵當
小建中湯
木來乘土腹急痛緩肝和脾小建中血虚寒痛羊肉治
氣虚理中加陳青
(註)羊肉謂羊肉湯也
烏頭梔子湯
刦諸鬱痛烏梔子刦而復痛入元明已經吐下或虚久
急痛欲死求鴉鳴
(註)諸鬱謂諸寒火鬱而痛也寒多炮川烏為主熱多
薑炒梔子為主元明元明粉也鴉鳴謂以真鴉片
末或加麝香少許飯丸如桐子大每服三五丸引
在本草名一粒金丹
胸脇總括
栝蔞薤白白酒湯
栝蔞薤白半夏湯
栝蔞薤白白酒湯胸痹胸背痛難當喘息短氣時咳唾
難卧仍加半夏良
(註)栝蔞薤白白酒湯即栝蔞實小根菜水白酒煎也
顛倒木金散
胸痛氣血熱飲痰顛倒木金血氣安飲熱大䧟小䧟治
頑痰須用控涎丹
(註)胸痛之證須分屬氣屬血屬熱飲屬老痰顛倒木
金散即木香鬱金也屬氣鬱痛者以倍木香君之
屬血鬱痛者以倍鬱金君之為末每服二錢老酒
調下虚者加人參更效胸中有痰飲熱作痛者輕
者小䧟胸湯重者大䧟胸湯丸治之若吐唾稠黏
痰盛則用控涎丹
枳芎散
枳橘散
柴胡疎肝湯
加味逍遥散
左金丸
當歸龍薈丸
脇痛左屬瘀留血輕金芎枳草重攻右屬痰氣重逐飲
片薑橘枳草醫輕肝實太息難轉側肝虚作痛引肩胸
實用疎肝柴芍草香附枳陳與川芎肝虚逍遥加芎細
陳皮生薑緩其中肝虚左金實龍薈一條扛起積食攻
(註)左屬瘀血輕謂瘀血輕者宜用枳芎散重攻謂瘀
血重者宜以攻血之劑也枳芎散即枳殼撫芎鬱
金甘草也右屬痰氣重逐飲謂以控涎十棗逐痛
之重者也枳橘散即枳殼橘皮片子薑黃甘草醫
痛之輕者也柴胡疎肝散即柴胡白芍甘草香附
枳殼陳皮川芎也逍遥散即白术茯苓當歸白芍
柴胡炙草薄荷少許加川芎細辛陳皮生薑也左
金即左金丸吳茱萸黃連也肝實火旺者當歸龍
薈丸積食者以化滯丸積飲者以控涎丹
腰痛總括
腰痛腎虚風寒濕痰飲氣滯與血瘀濕熱閃挫凡九種
面忽紅黑定難醫
(註)腰痛之證其因不同有腎虚有風有寒有濕有痰
飲有氣滯有血瘀有濕熱有閃挫凡患腰痛極甚
而面色忽紅忽黑是為心腎交争難治之證也
安腎丸
腰痛悠悠虚不舉寄生青娥安腎丸胡盧骨脂川楝續
桃杏茴苓山藥鹽
(註)寄生謂獨活寄生湯青娥丸即補骨脂杜仲核桃
仁也安腎丸即胡盧巴補骨脂川楝肉川續斷桃
仁杏仁小茴香茯苓山藥也鹽鹽湯為引也
羌活勝濕湯
通經丸
腰痛屬寒得熱減五積吳萸桃杜安寒濕重著勝濕附
内實通經硫麵牽風痛無常掣引足經虚當用寄生痊
經實非汗不能解續命湯加牛杜穿
(註)五積散加吳茱萸桃仁杜仲羌活勝濕湯即防風
通氣湯加附子也通經丸即硫黃黑牽牛頭末麥
麫合丸煮浮起服方出本草小續命湯加牛膝杜
仲炒穿山甲也
通氣散
活絡丹
氣滯閃挫通氣散木陳穿索草茴牽血瘀不移如錐刺
日輕夜重活絡丹
(註)通氣散即木香陳皮穿山甲元胡索甘草小茴香
白牽牛也活絡丹即川烏草烏南星地龍乳香沒
藥也加五靈脂麝香丸效
蒼蘗散
煨腎散
濕熱熱注足蒼蘗二妙牛杜己瓜芎腰如物覆濕痰畜
煨腎椒鹽遂有功
(註)蒼蘗散即蒼术黃蘗牛膝杜仲防己木瓜川芎也
煨腎散即猪腰子剖開入川椒食鹽甘遂末濕紙
裹煨熟酒食之
小便閉癃遺尿不禁總括
膀胱熱結為癃閉寒虚遺尿與不禁閉即尿閉無滴出
少腹脹滿痛難伸癃即淋瀝點滴出莖中澁痛數而勤
不知為遺知不禁石血膏勞氣淋分
(註)膀胱熱結輕者為癃重者為閉膀胱寒虚輕者為
遺尿重者為不禁閉者即小便閉無點滴下出故
少腹滿脹痛也癃者即淋瀝點滴而出一日數十
次或勤出無度故莖中澁痛也不知而尿出謂之
遺尿知而不能固謂之小便不禁
小便閉遺尿死證
嘔噦尿閉為關格若出頭汗命將傾傷寒狂冒遺尿死
尿閉細濇不能生
(註)上為嘔噦不入下為小便不通則陰陽之氣關格
若出頭汗則為陽絶故命傾也傷寒狂冒屬陽邪
盛遺尿屬陰不守若尿閉衇細澁知陰亦竭故俱
死也
治癃閉熨吐汗三法
陰陽熨臍葱白麝冷熱互熨尿自行宣上木通葱探吐
逹外葱湯薰汗通
(註)用葱白一觔細剉入麝香五分拌勻分二包置臍
上先以炭火熨斗熨之半炷香時換一包以冷水
熨斗熨之互相遞熨以尿通為度服諸藥不效或
服藥即時吐出或服攻下藥不利宜用宣上法以
木通老葱煎湯服頃時探吐再服再吐以尿通為
度服諸藥不效或身無汗宜用逹外法以葱湯入
木桶内令病人坐於杌上沒臍為度匝腰繫裙以
覆之少時汗出其尿自出欲尿時不可出桶即於
桶内溺之恐出桶氣收而尿又回也
小便不通
通關丸
熱實不化大便鞕癃閉八正木香痊陽虚不化多厥冷
惡寒金匱腎氣丸陰虚不化發午熱不渴知蘗桂通關
氣虚不化不急滿倦怠懶言春澤煎
(註)小便不通熱實者宜用八正散加木香陽虚者宜
用金匱腎氣丸陰虚者宜用通關丸即知母黃蘗
肉桂少許也氣虚宜用春澤湯即五苓散加人參
也
八正散
石淋猶如鹻結鐺是因濕熱煉膀胱一切熱淋八正扁
通滑梔瞿草車黃
(註)八正散即扁蓄木通瞿麥梔子滑石甘草車前子
大黃也
小薊飲子
血淋心遺熱小腸實熱仍宜下之良清熱小薊梔滑淡
歸藕通蒲草地黃
(註)淡淡竹葉也藕藕節也蒲蒲黃也
海金沙散
鹿角霜丸
膏淋尿濁或如涕精溺俱出海草滑熱盛八正加蒼术
虚用秋苓鹿角佳
(註)海海金沙也秋秋石也苓茯苓也鹿角鹿角霜糯
米糊為丸也
加味八正散
氣淋肺熱難清肅八正石葦木葵沉内傷氣虚不能化
五苓益氣自通神
(註)八正散加石葦木香冬葵子沉香五苓合補中益
氣湯
補中益氣湯合五苓散
清心蓮子飲
勞淋内傷補中苓腎氣知蘗過淫成勞心清心蓮地骨
耆芩車麥草參苓
(註)内傷勞脾用補中益氣湯合五苓散勞腎陽虚用
金匱腎氣湯陰虚用知蘗地黃湯思慮勞心用清
心蓮子飲是方即蓮子地骨皮黃耆黃芩車前子
麥門冬生甘草人參白茯苓也
琥珀散
痰淋七氣白丸子熱燥清熱用滋陰諸淋平劑琥珀木
葵蓄通滑歸鬱金
(註)七氣湯見諸氣門青州白丸子見類中風門滋陰
通關丸也木木香也葵冬葵子也
桂附地黃丸
補中益氣湯加白果方
坎離既濟湯加山萸肉五味子方
遺尿不禁淋尿白桂附補中白果煎補之不應或尿赤
生地知蘗萸味攅
(註)遺尿不禁及諸淋尿色白者皆屬寒虚寒者用桂
附地黃湯加白果虚者用補中益氣湯加白果凡
遺尿不禁諸淋尿色赤者或補之不應者亦有熱
虚用坎離既濟湯即生地知母黃蘗加山萸肉五
味子也
大便燥結總括
熱燥陽結能食數寒燥陰結不食遲實燥食積熱結胃
食少先鞕後溏脾氣燥阻隔不降下血燥乾枯老病虚
風燥久患風家候直腸結鞕導之宜
(註)熱燥即陽結也能食而衇浮數有力與三陽熱證
同見者也寒燥即陰結也不能食而衇沉遲有力
與三陰寒證同見者也實燥即胃實鞕燥也與腹
滿痛同見者也虚燥即脾虚先鞕後溏之燥也與
少氣腹縮同見者也氣燥即氣道阻隔之燥也與
噎膈反胃同見者也血燥即血液乾枯之燥也與
久病老虚同見者也風燥即久患風病之燥也從
風家治直腸結即燥屎巨鞕結在肛門難出之燥
也從導法治之
結燥治法
溫脾湯
握藥法
熱實脾約三承氣寒實備急共溫脾大黃薑附桂草朴
寒虚硫半握藥醫虚燥益氣消黃入血燥潤腸與更衣
氣燥四磨參利膈風燥搜風順氣宜
(註)溫脾湯即大黃乾薑附子肉桂甘草厚朴也硫半
丸即硫黃半夏也握藥即巴豆仁乾薑韭子良薑
硫黃甘遂白檳榔各五分為末合均飲和分二粒
先以花椒湯洗手麻油塗手心握藥移時便瀉欲
止則以冷水洗手益氣即補中益氣湯加大黃朴
消潤腸丸即當歸生地枳殼桃仁火麻仁各等分
為末蜜丸米飲早服更衣丸即生蘆薈硃砂末等
分飯丸酒服四磨湯即人參烏藥沉香檳榔也參
利膈即人參利膈丸也搜風順氣即搜風順氣丸
也
御纂醫宗金鑑卷四十三
御纂醫宗金鑑卷四十三
編輯雜病心法要訣
頭痛眩暈總括
頭痛痰熱風濕氣或兼氣血虚而疼在右屬氣多痰熱
左屬血少更屬風因風眩暈頭風痛熱暈煩渴火上攻
氣鬱不伸痰嘔吐濕則重痛虛動增
(註)頭痛屬痰屬熱屬風屬濕屬氣或兼氣虚血虚因
風而痛謂之頭風必眩暈因熱而痛暈者則煩渴
因氣鬱而痛暈者則志意不伸因痰而痛暈者則
嘔吐痰涎因濕而痛暈者則頭重不起因虚而痛
暈者動則更痛更暈也
頭痛眩暈死證
真頭腦痛朝夕死手足厥逆至節青瀉多眩暈時時冒
頭卒大痛目瞀凶
(註)真頭痛痛連腦内手足青冷至肘膝之節朝發夕
死凡頭痛眩暈時時迷冒及頭目卒然大痛目視
不見或瀉多之後皆凶證也
蓽茇散
芎芷石膏湯
頭痛㗜鼻熱蓽茇濕盛瓜蒂入茶茗風盛日久三聖散
内服芎芷石膏靈芎芷石膏菊羌藁苦加細辛風防荆
熱加梔翹芩薄草便秘尿紅消黃攻
(註)一切頭風兼熱者以蓽茇散㗜鼻即蓽茇一味為
末用豬膽汁拌過㗜之作嚏立愈一切頭風兼濕
者以瓜蒂松蘿茶二味為末㗜之出黃水立愈頭
風風盛時發日久不愈則多令人目昏以三聖散
㗜之方在中風門内用芎芷石膏湯即芎芷石膏
菊花羌活藁本也苦痛者加細辛風盛目昏加防
風荆芥穗熱盛加梔子連翹黃芩薄荷甘草大便
秘小便赤加消黃攻之自愈也
茶調散
清震湯
滚痰丸
人參芎附湯
風熱便利茶調散雷頭荷葉蒼與升痰熱滚痰芎作引
虚寒真痛附參芎
(註)雷頭風痛頭面疙&KR1792;耳聞雷聲宜清震湯即荷葉
蒼术升麻也人參芎附湯即人參川芎川附也
芎犀丸
偏正頭風芎犀丸血虚四物薄羌天氣虛補中加芎細
氣逆降氣黑鉛丹
(註)血虚面少血色或久脱血也天天麻也降氣蘇子
降氣湯也
芎麻湯
半夏白术天麻湯
欲吐暈重風痰痛芎麻湯下白丸寧虚者六君耆乾蘗
天麻麯糵澤蒼同
(註)麻天麻也白丸青州白丸子也虚者謂風痰兼氣
虚者宜半夏白术天麻湯即六君子加黃耆乾薑
黃蘗天麻神麯麥糵澤瀉蒼术也
荆穗四物湯
頭暈頭痛同一治血虚物穗氣補中氣血兩虚十全補
上盛下虚黑錫靈
(註)頭暈之虚實寒熱諸證同乎頭痛一治法也其有
因血虚宜用荆穗四物湯即當歸川芎白芍熟地
黃荆芥穗也氣虚宜用補中益氣湯氣血兩虚宜
用十全大補湯上盛下虚宜用黑錫丹
眼目總括
目為五藏六府精氣白筋黑骨精瞳血為眥絡肉約束
褁擷系屬腦項中經熱腠開因風入合邪上攻赤腫疼
輕者外障生雲翳重者積熱頓傷睛
(註)經曰五藏六府之精氣皆上注於目而為之精精
之窠為眼氣之精為白眼筋之精為黑眼骨之精
為瞳子血之精為絡眥肉之精為約束即眼胞也
裹擷筋骨血氣之精而與衇系上屬於腦後出於
項中因經熱蒸開腠理故風邪得以入之風熱之
邪合上攻於目赤腫疼痛輕者則為外障或暴生
雲翳重者則積熱之甚陡然痛傷睛也
外障病證
火眼赤腫淚澁痛鞕腫多熱軟多風瞼粟爛弦鷄蜆肉
努肉赤衇貫瞳睛血灌瞳人高突起旋螺尖起蠏睛疼
拳毛風淚風痒極赤膜下垂黃膜衝
(註)風熱上攻目赤腫痛多淚隠澁難開火眼也腫而
硬者屬熱盛也宜先下之腫而軟者屬風盛也宜
先發散兩瞼上下初生如粟漸大如米或赤或白
不甚疼痛謂之瞼生風粟兩瞼粘睛赤爛痒痛經
年不愈謂之爛弦風又名赤瞎瞼内如鷄冠蜆肉
翻出視物阻礙痛楚羞明謂之鷄冠蜆肉此皆脾
經風熱為病也兩眥筋膜努出謂之努肉攀睛兩
眥赤衇漸漸侵睛謂之赤衇貫睛兩眼混赤如朱
痛如鍼刺謂之血灌瞳人兩眼痒痛忽然突起謂
之突起睛高目中大痛忽生翳膜狀如旋螺謂之
旋螺尖起目中大痛忽然瞳睛努如蟹目謂之蟹
睛疼痛又名損翳此皆肝心二經積熱也兩瞼燥
急睫毛倒刺謂之倒睫拳毛兩目衝風淚出涓涓
冬月尤甚謂之迎風流淚兩目連眥痒極不痛謂
之風痒難任目中從下忽生黃膜侵睛疼痛謂之
黃膜上衝目中從上忽生赤膜垂下遮睛謂之赤
膜下垂又名垂簾翳此皆心肝脾三經風熱為病
也
内障病證
内障頭風五風變珠白黃綠不光明頭風痛引目無淚
相注如坐暗室中綠風頭旋連鼻痛兩角相牽引目疼
時或白花紅花起同綠黑花為黑風烏花不旋漸昏暗
黃風雀目久金睛青風微旋不痒痛青花轉轉目昏蒙
(註)内障之病每因頭風五風變成初病瞳珠漸漸變
色睛裏隐隐似翳或白或黃或綠雖與不患之眼
相似然無精彩光明射人病頭風者發則頭痛引
目無淚或左目或右目或先左目或先右目相注
不定如坐暗室之中此頭風傷目之漸也綠風者
頭旋兩角連鼻相牽引目疼痛時或見起白花紅
花此綠風傷目之漸也黑風者證同綠風時時見
起黑花此黑風傷目之漸也烏風者亦同黑風但
不旋暈而見烏花漸漸昏暗此烏風傷目之漸也
黃風者久病雀目瞳睛金色此黃風傷目之漸也
青風者頭微旋不痒不痛但見青花轉轉日漸昏
蒙此青風傷目之漸也
菊花通聖散
洗刀散
暴發火眼通聖菊外障等證減加方風盛羌加防麻倍
熱盛加連倍消黃痛生翳膜多傷目洗刀更入細獨羌
元參木賊白蒺藜草决蝉蜕蔓青箱
(註)菊花通聖散即防風通聖散加菊花也洗刀散即
本方更加細辛羌獨蔓荆青箱子等藥也
内外障治
外障無寒一句了五輪變赤火因生内障有虚心腎弱
故如不病損光明火能外鑑水内照養神壯水自收功
五風内變諸翳障眼科自有法能攻
(註)外障目病子和曰目不因火不病所以五輪變赤
氣輪白睛火乘肺也肉輪目胞火乘脾也風輪黑
睛火乘肝也木輪瞳人火乘腎也血輪兩眥火自
甚也故能治火者一句便了也治火之法在藥則
鹹寒吐之下之在鍼則神庭上星顖會前項百會
刺之翳者可使立退痛者可使立已昧者可使立
明腫者可使立消矣内障目病雖亦無寒然有虚
也虚或兼熱亦屬虚熱故不赤腫疼痛如不病眼
人但不精彩光明也心虚則神不足神者火也火
内暗而外明故不能外鑑而失其光明也腎虚則
精不足精者水也水外暗而内明故不能内照而
失其光明也心虚者則養心神腎虚者則壯腎水
自可收功於不明也其五風内變諸翳如圓翳冰
翳清翳澁翳散翳橫翳浮翳沉翳偃月棗花黃心
黑風等翳俱列在眼科方書自有治法難以盡述
此特其大㮣耳
牙齒口舌總括
牙者骨餘屬乎腎牙齦手足兩陽明齒長豁動為腎憊
牙疼胃火風寒蟲不怕冷熱為風痛火腫喜冷得寒疼
寒不腫蛀喜熱飲蟲牙蝕盡一牙生
(註)牙齒者骨之餘屬乎腎也若無故齒長疎豁而動
則為腎衰憊也上牙齦屬足陽明下牙齦屬手陽
明牙痛皆牙齦作痛惟寒牙痛則為客寒犯腦多
頭連齒痛為寒邪也故喜熱飲不腫不蛀也餘者
皆為胃火邪風濕熱也火牙疼多腫喜得冷得寒
則更疼者讐仇之意也蟲牙則一牙作痛蝕盡一
牙又蝕一牙作痛也
骨槽風牙疳瘡
骨槽齦頰腫硬疼牙齦腐爛出血膿牙疳腫硬潰血臭
皆因痘疹癖疾成
(註)骨槽風者牙齦連頰硬腫疼痛牙齦腐爛出
血膿也牙疳以骨槽潰後腫硬不消然出臭
血而不出膿水也且皆痘疹癖疾之後而成
也
清胃散
清胃血分火牙痛生地歸連升牡饒氣分宜加荆防細
積熱凉膈入升膏
(註)胃火牙痛赤腫出血者則為血分宜用清胃散即
生地當歸黃連升麻牡丹皮也饒者倍加升麻丹
皮也若腫痛牙齦不出血者則為氣分宜加荆芥
防風細辛以散其熱若腸胃積熱腫痛爛臭宜用
凉膈散加升麻石膏以下其熱可也
溫風散
溫風風牙歸芎細蓽茇藁芷露蜂房寒牙痛加羌麻附
半服含潄吐涎良
(註)不甚腫痛不怕冷熱為風牙痛宜用溫風散即當
歸川芎細辛蓽茇藁本白芷露蜂房也不腫痛甚
喜飲熱湯為寒牙痛宜本方再加羌活麻黃川附
子溫而散之二方俱服一半含潄一半連涎吐之
自好也
一笑丸
玉池散
薰藥
諸牙椒巴飯丸咬玉池藁芷骨槐辛歸芎大豆升防草
蟲牙葱韭子烟薰
(註)諸牙謂諸牙痛也均宜一笑丸即川椒七粒為末
巴豆一粒去皮研勻飯為丸綿裹咬痛處吐涎即
止均宜用玉池散即藁本白芷地骨皮槐花細辛
當歸川芎黑豆升麻防風甘草煎湯熱潄冷吐蟲
牙亦宜此咬潄更須用韭子或葱子置小爐中燒
之擱在大水碗内覆以漏斗口向蟲牙痛處薰之
其蟲極小皆落水碗之中累效
蕪荑消疳湯
牙疳雖有專科治然皆未曉累攻神能食便軟猶當下
雄荑黃薈二連芩
(註)牙疳一病殺人最速雖有專科然皆未曉累攻之
法累攻者今日攻之明日又攻之以腫硬消黑色
變臭氣止為度若不能食或隔一日或隔二三日
攻之攻之後漸能食不必戒口任其所食雖大便
溏仍量其輕重攻之自見其神若竟不思食難任
攻下則死證也攻藥用蕪荑消疳湯即雄黃蕪荑
生大黃蘆薈川黃連胡黃連黃芩也
口舌證治
脣口屬脾舌屬心口舌瘡糜蘊熱深口淡脾和臭胃熱
五味内溢五熱淫木舌重舌舌腫大脣腫脣瘡緊繭脣
暴發赤痛多實熱淡白時痛每虚因
(註)口舌生瘡糜爛名曰口糜乃心脾二經蘊熱深也
平人口淡故曰脾和口出氣臭則為胃熱不因食
五味而口内溢酸味者乃肝熱淫脾也苦味者心
熱淫脾也甘味者本經熱自淫也辛味者肺熱淫
脾也鹹味者腎熱淫脾也木舌謂舌腫硬不痛也
重舌謂舌下腫似舌也舌腫謂舌腫大也脣腫謂
脣腫痛厚也脣瘡謂脣腫潰裂成瘡也緊繭脣謂
脣緊小燥裂也以上之證皆屬心脾胃經蘊熱若
暴發赤腫痛甚多為實熱宜以凉膈散梔子金花
湯急下其熱可即愈也若日久色淡瘡白時痛不
痛每屬虚熱宜清心蓮子飲知蘗四物湯補中兼
清可也或服凉藥久不愈者以七味地黃湯冷服
引火歸原不效甚者加附子可立愈也
咽喉總括
胸膈風熱咽喉痛邪盛單雙乳蛾生熱極腫閉名喉痹
語言難出息不通痰盛涎繞喉間響内外腫閉纏喉風
喉痹纏喉皆危證潰後無膿腫閉凶
(註)胸膈上有風熱則咽喉腫痛風熱之邪若盛則生
單雙乳蛾在會厭兩傍高腫似乳蛾故名也熱極
則腫閉湯水不下言語難出呼吸不通名曰喉痹
若熱極更兼痰盛則痰涎繞於喉間聲響咽喉内
外腫閉湯水不下名曰纏喉風皆危病也或服藥
或吹藥或鍼刺潰破出膿血則愈若潰後不出膿
血仍然腫閉湯水不下則死矣
如意勝金錠
雄黃解毒丸
咽痛消毒凉膈散單雙乳蛾刺血痊喉痹纏喉勝金錠
急攻痰熱解毒丸昏噤牙關湯不下從鼻吹灌度喉關
吐下之後隨證治潰爛珍珠散上安
(註)咽喉初起腫痛宜用消毒凉膈散即防風荆芥牛
蒡子梔子連翹薄荷黃芩甘草大黃芒消也單雙
乳蛾則刺少商出血在左刺左在右刺右在左右
刺左右也喉痹纏喉初起病勢未甚或狀如傷寒
宜服如意勝金錠即硫黃川芎臘茶火消薄荷生
川烏生地黃各等分為末葱自然汁合為錠重一
錢薄荷湯磨化服甚者連進三次若痰涎壅盛喉
間内外腫閉湯水難下病勢危急宜用雄黃解毒
丸即雄黃水飛鬱金細末各二錢半巴豆仁肥白
者十四粒微去油以成散為度合均醋糊為丸如
菉豆茶清下七丸便利吐痰則愈若昏冒牙關噤
急湯不能下將藥用醋化開十丸按中風門之法
㗜入鼻内吐下則愈其後隨證調治可也若雖愈
咽喉潰爛以珍珠散上之即好
吹喉七寳散
咽喉諸證七寳散消皂&KR1652;雄硼二礬細研如塵取一字
吹中患處效如神
(註)咽喉諸證謂咽喉腫痛單雙乳蛾喉痹纏喉也七
寳散即火消牙皂全&KR1652;雄黃硼砂白礬膽礬也
肩背總括
通氣防風湯
通氣太陽肩背痛羌獨藁草蔓防芎氣滯加木陳香附
氣虚升柴參耆同血虚當歸白芍藥血瘀薑黃五靈紅
風加靈仙濕二术研送白丸治痰凝
(註)李杲羌活勝濕湯又名通氣防風湯治太陽經風
濕肩背痛即羌活獨活藁本甘草蔓荆子防風川
芎也兼氣鬱滯痛者則常常作痛加木香陳皮香
附也氣虚鬱痛者則時止時痛加升麻柴胡人參
黃耆也血虚鬱痛者則夜甚時止加當歸白芍藥
也血瘀鬱痛者則夜痛不止加薑黃五靈脂紅花
也風氣鬱盛者痛則項肩強加威靈仙也濕氣鬱
甚者痛則肩背重加蒼术白术也痰風凝鬱者痛
則嘔眩用本湯研送青州白丸子也
心腹諸痛總括
心痛岐骨䧟處痛橫滿上胸下胃脘當臍脾腹連腰腎
少腹小大腸脇肝蟲痛時止吐清水疰即中惡寒外干
悸分停飲與思慮食即停食冷内寒水停痰飲熱胃火
氣即氣滯血瘀緣随證分門檢方治真心黑厥至節難
(註)岐骨䧟處痛名心痛橫滿連胸名肺心痛下連胃
脘名胃心痛連臍名脾心痛連腰名腎心痛連少
腹名大腸小腸痛連脇名肝心痛時止吐清水名
蟲心痛中惡腹痛名疰痛寒邪外干名中寒痛悸
而痛名悸心痛水停心下屬飲也思慮傷心屬傷
也停食痛停水痛停痰痛胃火痛氣滯痛血瘀痛
皆不死之證也當分門施治惟真心痛面色黑四
肢逆冷至節死證也
化滯丸
清中湯
攻濕積熱求化滯攻寒積水備急丹火痛二陳梔連䓻
蟲用烏梅飲控涎
(註)化滯丸成方也清中湯即陳皮半夏茯苓甘草薑
炒山梔黃連草豆䓻也
木香流氣飲
七情鬱結流氣飲思慮悸痛歸脾湯内寒理中外五積
疰痛備急血抵當
小建中湯
木來乘土腹急痛緩肝和脾小建中血虚寒痛羊肉治
氣虚理中加陳青
(註)羊肉謂羊肉湯也
烏頭梔子湯
刦諸鬱痛烏梔子刦而復痛入元明已經吐下或虚久
急痛欲死求鴉鳴
(註)諸鬱謂諸寒火鬱而痛也寒多炮川烏為主熱多
薑炒梔子為主元明元明粉也鴉鳴謂以真鴉片
末或加麝香少許飯丸如桐子大每服三五丸引
在本草名一粒金丹
胸脇總括
栝蔞薤白白酒湯
栝蔞薤白半夏湯
栝蔞薤白白酒湯胸痹胸背痛難當喘息短氣時咳唾
難卧仍加半夏良
(註)栝蔞薤白白酒湯即栝蔞實小根菜水白酒煎也
顛倒木金散
胸痛氣血熱飲痰顛倒木金血氣安飲熱大䧟小䧟治
頑痰須用控涎丹
(註)胸痛之證須分屬氣屬血屬熱飲屬老痰顛倒木
金散即木香鬱金也屬氣鬱痛者以倍木香君之
屬血鬱痛者以倍鬱金君之為末每服二錢老酒
調下虚者加人參更效胸中有痰飲熱作痛者輕
者小䧟胸湯重者大䧟胸湯丸治之若吐唾稠黏
痰盛則用控涎丹
枳芎散
枳橘散
柴胡疎肝湯
加味逍遥散
左金丸
當歸龍薈丸
脇痛左屬瘀留血輕金芎枳草重攻右屬痰氣重逐飲
片薑橘枳草醫輕肝實太息難轉側肝虚作痛引肩胸
實用疎肝柴芍草香附枳陳與川芎肝虚逍遥加芎細
陳皮生薑緩其中肝虚左金實龍薈一條扛起積食攻
(註)左屬瘀血輕謂瘀血輕者宜用枳芎散重攻謂瘀
血重者宜以攻血之劑也枳芎散即枳殼撫芎鬱
金甘草也右屬痰氣重逐飲謂以控涎十棗逐痛
之重者也枳橘散即枳殼橘皮片子薑黃甘草醫
痛之輕者也柴胡疎肝散即柴胡白芍甘草香附
枳殼陳皮川芎也逍遥散即白术茯苓當歸白芍
柴胡炙草薄荷少許加川芎細辛陳皮生薑也左
金即左金丸吳茱萸黃連也肝實火旺者當歸龍
薈丸積食者以化滯丸積飲者以控涎丹
腰痛總括
腰痛腎虚風寒濕痰飲氣滯與血瘀濕熱閃挫凡九種
面忽紅黑定難醫
(註)腰痛之證其因不同有腎虚有風有寒有濕有痰
飲有氣滯有血瘀有濕熱有閃挫凡患腰痛極甚
而面色忽紅忽黑是為心腎交争難治之證也
安腎丸
腰痛悠悠虚不舉寄生青娥安腎丸胡盧骨脂川楝續
桃杏茴苓山藥鹽
(註)寄生謂獨活寄生湯青娥丸即補骨脂杜仲核桃
仁也安腎丸即胡盧巴補骨脂川楝肉川續斷桃
仁杏仁小茴香茯苓山藥也鹽鹽湯為引也
羌活勝濕湯
通經丸
腰痛屬寒得熱減五積吳萸桃杜安寒濕重著勝濕附
内實通經硫麵牽風痛無常掣引足經虚當用寄生痊
經實非汗不能解續命湯加牛杜穿
(註)五積散加吳茱萸桃仁杜仲羌活勝濕湯即防風
通氣湯加附子也通經丸即硫黃黑牽牛頭末麥
麫合丸煮浮起服方出本草小續命湯加牛膝杜
仲炒穿山甲也
通氣散
活絡丹
氣滯閃挫通氣散木陳穿索草茴牽血瘀不移如錐刺
日輕夜重活絡丹
(註)通氣散即木香陳皮穿山甲元胡索甘草小茴香
白牽牛也活絡丹即川烏草烏南星地龍乳香沒
藥也加五靈脂麝香丸效
蒼蘗散
煨腎散
濕熱熱注足蒼蘗二妙牛杜己瓜芎腰如物覆濕痰畜
煨腎椒鹽遂有功
(註)蒼蘗散即蒼术黃蘗牛膝杜仲防己木瓜川芎也
煨腎散即猪腰子剖開入川椒食鹽甘遂末濕紙
裹煨熟酒食之
小便閉癃遺尿不禁總括
膀胱熱結為癃閉寒虚遺尿與不禁閉即尿閉無滴出
少腹脹滿痛難伸癃即淋瀝點滴出莖中澁痛數而勤
不知為遺知不禁石血膏勞氣淋分
(註)膀胱熱結輕者為癃重者為閉膀胱寒虚輕者為
遺尿重者為不禁閉者即小便閉無點滴下出故
少腹滿脹痛也癃者即淋瀝點滴而出一日數十
次或勤出無度故莖中澁痛也不知而尿出謂之
遺尿知而不能固謂之小便不禁
小便閉遺尿死證
嘔噦尿閉為關格若出頭汗命將傾傷寒狂冒遺尿死
尿閉細濇不能生
(註)上為嘔噦不入下為小便不通則陰陽之氣關格
若出頭汗則為陽絶故命傾也傷寒狂冒屬陽邪
盛遺尿屬陰不守若尿閉衇細澁知陰亦竭故俱
死也
治癃閉熨吐汗三法
陰陽熨臍葱白麝冷熱互熨尿自行宣上木通葱探吐
逹外葱湯薰汗通
(註)用葱白一觔細剉入麝香五分拌勻分二包置臍
上先以炭火熨斗熨之半炷香時換一包以冷水
熨斗熨之互相遞熨以尿通為度服諸藥不效或
服藥即時吐出或服攻下藥不利宜用宣上法以
木通老葱煎湯服頃時探吐再服再吐以尿通為
度服諸藥不效或身無汗宜用逹外法以葱湯入
木桶内令病人坐於杌上沒臍為度匝腰繫裙以
覆之少時汗出其尿自出欲尿時不可出桶即於
桶内溺之恐出桶氣收而尿又回也
小便不通
通關丸
熱實不化大便鞕癃閉八正木香痊陽虚不化多厥冷
惡寒金匱腎氣丸陰虚不化發午熱不渴知蘗桂通關
氣虚不化不急滿倦怠懶言春澤煎
(註)小便不通熱實者宜用八正散加木香陽虚者宜
用金匱腎氣丸陰虚者宜用通關丸即知母黃蘗
肉桂少許也氣虚宜用春澤湯即五苓散加人參
也
八正散
石淋猶如鹻結鐺是因濕熱煉膀胱一切熱淋八正扁
通滑梔瞿草車黃
(註)八正散即扁蓄木通瞿麥梔子滑石甘草車前子
大黃也
小薊飲子
血淋心遺熱小腸實熱仍宜下之良清熱小薊梔滑淡
歸藕通蒲草地黃
(註)淡淡竹葉也藕藕節也蒲蒲黃也
海金沙散
鹿角霜丸
膏淋尿濁或如涕精溺俱出海草滑熱盛八正加蒼术
虚用秋苓鹿角佳
(註)海海金沙也秋秋石也苓茯苓也鹿角鹿角霜糯
米糊為丸也
加味八正散
氣淋肺熱難清肅八正石葦木葵沉内傷氣虚不能化
五苓益氣自通神
(註)八正散加石葦木香冬葵子沉香五苓合補中益
氣湯
補中益氣湯合五苓散
清心蓮子飲
勞淋内傷補中苓腎氣知蘗過淫成勞心清心蓮地骨
耆芩車麥草參苓
(註)内傷勞脾用補中益氣湯合五苓散勞腎陽虚用
金匱腎氣湯陰虚用知蘗地黃湯思慮勞心用清
心蓮子飲是方即蓮子地骨皮黃耆黃芩車前子
麥門冬生甘草人參白茯苓也
琥珀散
痰淋七氣白丸子熱燥清熱用滋陰諸淋平劑琥珀木
葵蓄通滑歸鬱金
(註)七氣湯見諸氣門青州白丸子見類中風門滋陰
通關丸也木木香也葵冬葵子也
桂附地黃丸
補中益氣湯加白果方
坎離既濟湯加山萸肉五味子方
遺尿不禁淋尿白桂附補中白果煎補之不應或尿赤
生地知蘗萸味攅
(註)遺尿不禁及諸淋尿色白者皆屬寒虚寒者用桂
附地黃湯加白果虚者用補中益氣湯加白果凡
遺尿不禁諸淋尿色赤者或補之不應者亦有熱
虚用坎離既濟湯即生地知母黃蘗加山萸肉五
味子也
大便燥結總括
熱燥陽結能食數寒燥陰結不食遲實燥食積熱結胃
食少先鞕後溏脾氣燥阻隔不降下血燥乾枯老病虚
風燥久患風家候直腸結鞕導之宜
(註)熱燥即陽結也能食而衇浮數有力與三陽熱證
同見者也寒燥即陰結也不能食而衇沉遲有力
與三陰寒證同見者也實燥即胃實鞕燥也與腹
滿痛同見者也虚燥即脾虚先鞕後溏之燥也與
少氣腹縮同見者也氣燥即氣道阻隔之燥也與
噎膈反胃同見者也血燥即血液乾枯之燥也與
久病老虚同見者也風燥即久患風病之燥也從
風家治直腸結即燥屎巨鞕結在肛門難出之燥
也從導法治之
結燥治法
溫脾湯
握藥法
熱實脾約三承氣寒實備急共溫脾大黃薑附桂草朴
寒虚硫半握藥醫虚燥益氣消黃入血燥潤腸與更衣
氣燥四磨參利膈風燥搜風順氣宜
(註)溫脾湯即大黃乾薑附子肉桂甘草厚朴也硫半
丸即硫黃半夏也握藥即巴豆仁乾薑韭子良薑
硫黃甘遂白檳榔各五分為末合均飲和分二粒
先以花椒湯洗手麻油塗手心握藥移時便瀉欲
止則以冷水洗手益氣即補中益氣湯加大黃朴
消潤腸丸即當歸生地枳殼桃仁火麻仁各等分
為末蜜丸米飲早服更衣丸即生蘆薈硃砂末等
分飯丸酒服四磨湯即人參烏藥沉香檳榔也參
利膈即人參利膈丸也搜風順氣即搜風順氣丸
也
御纂醫宗金鑑卷四十三
