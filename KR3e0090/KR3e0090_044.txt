御纂醫宗金鑑卷四十四
編輯婦科心法要訣目錄
調經門
婦科總括
天癸月經之原
婦人不孕之故
月經之常
月經異常
外因經病
内因經病
不内外因經病
血色不正病因
氣穢清濁病因
愆期前後多少病因
經行發熱時熱
經行寒熱身痛
經行腹痛
經行瀉吐
錯經妄行成吐衄崩
經水過多兼時下白帶
調經證治
四君子湯
異功散
六君子湯
香砂六君子湯
七味白术散
參苓白术散
歸脾湯
逍遥散
八珍湯
十全大補湯
雙和飲
人參養榮湯
理中湯
四物湯
桂枝四物湯
麻黃四物湯
柴胡四物湯
玉燭散
先期證治
芩連四物湯
地骨皮飲
膠艾四物湯
芩术四物湯
桃紅四物湯
當歸補血湯
聖愈湯
薑芩四物湯
佛手散
過期證治
過期飲
雙和飲
聖愈湯
人參養榮湯
經行發熱時熱證治
加味地骨皮飲
六神湯
逍遥散
經行寒熱身痛證治
羌桂四物湯
逍遥散
黃耆建中湯
經行腹痛證治
當歸建中湯
加味烏藥湯
琥珀散
大温經湯
吳茱萸湯
經行吐瀉證治
參苓白术散
理中湯
七味白术散
香砂六君子湯
錯經妄行吐衄崩證治
三黃四物湯
犀角地黃湯
經閉門
血滯經閉
血虧經閉
血枯經閉
經閉久𠻳成勞
婦人經斷復来
室女經来復止
師尼室寡經閉
血滯經閉證治
三和湯
吳茱萸湯
琥珀散
四物湯
血枯血虧經閉證治
六味地黃湯
玉燭散
養榮湯
十全大補湯
經閉久𠻳成勞證治
劫勞散
婦人經斷復来證治
芩心丸
益隂煎
十全大補湯
八珍湯
逍遥散
歸脾湯
室女師尼寡婦經閉證治
大黃䗪蟲丸
澤蘭葉湯
栢子仁丸
逍遥散
婦病難治
診看婦人湏先問經期妊娠
御纂醫宗金鑑卷四十四目錄
御纂醫宗金鑑卷四十四
編輯婦科心法要訣目錄
調經門
婦科總括
天癸月經之原
婦人不孕之故
月經之常
月經異常
外因經病
内因經病
不内外因經病
血色不正病因
氣穢清濁病因
愆期前後多少病因
經行發熱時熱
經行寒熱身痛
經行腹痛
經行瀉吐
錯經妄行成吐衄崩
經水過多兼時下白帶
調經證治
四君子湯
異功散
六君子湯
香砂六君子湯
七味白术散
參苓白术散
歸脾湯
逍遥散
八珍湯
十全大補湯
雙和飲
人參養榮湯
理中湯
四物湯
桂枝四物湯
麻黃四物湯
柴胡四物湯
玉燭散
先期證治
芩連四物湯
地骨皮飲
膠艾四物湯
芩术四物湯
桃紅四物湯
當歸補血湯
聖愈湯
薑芩四物湯
佛手散
過期證治
過期飲
雙和飲
聖愈湯
人參養榮湯
經行發熱時熱證治
加味地骨皮飲
六神湯
逍遥散
經行寒熱身痛證治
羌桂四物湯
逍遥散
黃耆建中湯
經行腹痛證治
當歸建中湯
加味烏藥湯
琥珀散
大温經湯
吳茱萸湯
經行吐瀉證治
參苓白术散
理中湯
七味白术散
香砂六君子湯
錯經妄行吐衄崩證治
三黃四物湯
犀角地黃湯
經閉門
血滯經閉
血虧經閉
血枯經閉
經閉久𠻳成勞
婦人經斷復来
室女經来復止
師尼室寡經閉
血滯經閉證治
三和湯
吳茱萸湯
琥珀散
四物湯
血枯血虧經閉證治
六味地黃湯
玉燭散
養榮湯
十全大補湯
經閉久𠻳成勞證治
劫勞散
婦人經斷復来證治
芩心丸
益隂煎
十全大補湯
八珍湯
逍遥散
歸脾湯
室女師尼寡婦經閉證治
大黃䗪蟲丸
澤蘭葉湯
栢子仁丸
逍遥散
婦病難治
診看婦人湏先問經期妊娠
御纂醫宗金鑑卷四十四目錄
御纂醫宗金鑑卷四十四
編輯婦科心法要訣
調經門
婦科總括
男婦兩科同一治所異調經崩帶癥嗣育胎前並産後
前隂乳疾不相同
(註)婦人諸病本與男子無異故同其治也其異於男
子者惟調經經閉帶濁崩漏癥瘕生育子嗣胎前
産後諸病及乳疾前隂諸證不相同耳故立婦人
一科以分門而詳治焉業是科者必先讀方衇心
法諸書然後讀此自有豁然貫通之妙
天癸月經之原
先天天癸始父母後天精血水穀生女子二七天癸至
任通衝盛月事行
(註)先天天癸謂腎間之動氣乃禀自父母資其始也
後天精血謂水穀之所化得之形成之後資其生
也經曰女子一七而腎氣盛謂腎間動氣盛也二
七而天癸至謂先天癸水中之動氣至於女子胞
中也衝為血海任主胞胎衝任皆起於胞中所以
任衇通太衝衇盛月事以時下故能有子也
婦人不孕之故
不子之故傷任衝不調帶下經漏崩或因積血胞寒熱
痰飲脂膜病子宫
(註)女子不孕之故由傷其任衝也經曰女子二七而
天癸至任衇通太衝衇盛月事以時下故能有子
若為三因之邪傷其衝任之衇則有月經不調赤
白帶下經漏經崩等病生焉或因宿血積於胞中
新血不能成孕或因胞寒胞熱不能攝精成孕或
因體盛痰多脂膜壅塞胞中而不孕皆當細審其
因按證調治自能有子也
月經之常
月經三旬時一下兩月並月三居經一年一至為避年
一生不至孕暗經
(註)女子隂類也以血為主其血上應太隂下應海潮
月有盈虧潮有朝夕月經三旬一下與之相符故
又謂之月水月信也女子月經一月一行者其常
也或先或後乃其病也然亦有兩月一行謂之並
月者有三月一行謂之居經者有一年一行謂之
避年者有一生不行而依然能孕育謂之暗經者
此所禀之不同而亦非病不湏治也
月經異常
經期吐血或衄血上溢妄行曰逆經受孕行經曰垢胎
受孕下血漏胎名
(註)婦女月經一月一下此其常也若經行而吐血衄
血上溢妄行者是謂逆經有受孕之後月月行經
而産子者是謂垢胎有受孕數月其血忽下而胎
不隕者是謂漏胎此皆月經之異乎常者也
外因經病
天地温和經水安寒凝熱沸風盪然邪入胞中任衝損
婦人經病本同參
(註)經曰天地温和則經水安静天寒地凍則經水凝
泣天暑地熱則經水沸溢卒風暴起則經水波湧
而隴起六滛之邪入於胞中則損傷衝任故婦人
經病本此同參也如寒則血凝熱則血沸風則血
盪然波湧而大下亦猶經水之被寒熱風而不得
安瀾也
内因經病
婦人從人不專主病多憂忿鬱傷情血之行止與順逆
皆由一氣率而行
(註)婦人從人凡事不得專主憂思忿怒鬱氣所傷故
經病因於七情者居多盖以血之行止順逆皆由
一氣率之而行也
不内外因經病
血者水穀之精氣若傷脾胃何以生不調液竭血枯病
合之非道損傷成
(註)血者水穀之精氣也在男子則化為精在婦人則
化為血上為乳汁下為月水若内傷脾胃健運失
職飲食減少血無以生則經必不調亦有女子天
癸既至踰期不得與男子合未期思與男子合與
夫經正行時而合此皆合之非道亦致不調或過
滛合多則液竭産多乳衆則血枯亦皆能損傷隂
血致成經病也
血色不正病因
血從陽化色正紅色變紫黑熱之徵黃泔淡紅濕虚化
更審瘀塊黯與明
(註)血屬隂從陽化故其色以正紅為正雖有經病亦
易為治也若色變深紅紫黑乃熱之徵也或黃如
米泔乃濕化也淺淡紅白乃虛象也更當審其有
瘀有塊色黯色明以治之若黯而紫黑兼見冷證
多屬寒凝若明而紫黑兼見熱證多屬熱結也
氣穢清濁病因
熱化稠黏臭必穢寒化清澈臭則腥内潰五色有臓氣
時下而多命必傾
(註)凡血為熱所化則必稠黏臭穢為寒所化則必清
澈臭腥若是内潰則所下之物雜見五色似乎膿
血若更有臓腐敗氣且時下不止而多者是危證
也其命必傾矣
愆期前後多少
經来前後為愆期前熱後滯有虛實淡少為虛不脹痛
紫多脹痛屬有餘
(註)經來或前或後謂之愆期皆屬經病經來往前赶
日不足三旬者屬血熱若下血多色深紅而濁則
為有餘之熱若下血少色淺淡而清則為不足之
熱也經來往後退日過三旬後者屬血滯若色淺
淡血少不脹痛者則屬氣虚血少濇滯不足之病
若色紫血多腹脹痛者則屬氣實血多瘀滯有餘
之病也
經行發熱時熱
經行發熱時潮熱經前血熱經後虛發熱無時察客熱
潮熱午後審隂虛
(註)經行發熱時熱潮熱之病若在經前則為血熱之
熱經後則為血虛之熱發熱時熱多是外感湏察
客邪之熱午後潮熱多屬裏熱當審隂虛之熱也
經行寒熱身痛
經來寒熱身體痛當分榮衛與虛實有汗不脹衛不足
無汗而脹榮有餘
(註)經来之時惡寒發熱身體疼痛者當分榮衛虛實
若發熱惡寒身痛不脹而有汗者屬衛虛榮不足
若發熱惡寒身脹痛而無汗者屬榮實衛有餘也
經行腹痛
腹痛經後氣血弱痛在經前氣血凝氣滯腹脹血滯痛
更審虛實寒熱情
(註)凡經来腹痛在經後痛則為氣血虛弱經前痛則
為氣血凝滯若因氣滯血者則多脹滿因血滯氣
者則多疼痛更當審其凝滯作脹痛之故或因虛
因實因寒因熱而分治之也
經行瀉吐
經行泄瀉是脾虛鴨溏清痛乃寒濕胃弱飲傷多嘔飲
食傷必痛吐其食
(註)經行泄瀉乃脾虛也若鴨溏冷痛是寒濕也經行
嘔吐是胃弱也若嘔出涎飲則是傷飲若吐出食
物則是傷食然傷食者多痛而吐食傷飲者不痛
而嘔飲也
錯經妄行成吐衄崩
逆行吐血錯行崩熱傷隂陽絡妄行血多熱去當用補
血少雖虛湏主清
(註)婦女經血逆行上為吐血衄血及錯行下為崩血
者皆因熱盛也傷隂絡則下行為崩傷陽絡則上
行為吐衄也若去血過多則熱随血去當以補為
主如血少熱尚未減雖虛仍當以清為主也
經水過多兼時下白帶
多清淺淡虛不攝稠黏深紅熱有餘兼帶時下濕熱穢
形清腥穢冷濕虛
(註)經水過多清稀淺紅乃氣虛不能攝血也若稠黏
深紅則為熱盛有餘或經之前後兼赤白帶而時
下臭穢乃濕熱腐化也若形清腥穢乃濕瘀寒虛
所化也
調經證治
四君子湯
異功散
六君子湯
香砂六君子湯
七味白术散
參苓白术散
歸脾湯
逍遥散
八珍湯
十全大補湯
雙和飲
養榮湯
理中湯
補養元氣四君子參苓术草棗生薑異功加陳兼理氣
虛痰橘半六君湯嘔吐香砂六君子渴瀉七味藿葛香
脾瀉參苓白术散薏桔山蓮砂扁方思慮傷脾損心血
歸脾歸耆棗遠香減參加柴歸芍薄逍遥調肝理脾方
合物八珍兼補血耆桂十全大補湯去參苓术雙和飲
去芎加陳養榮湯脾胃虛寒吐且瀉理中減苓加乾薑
(註)四君子湯補養元氣虛弱通用之方即人參茯苓
白术灸草引用棗薑也異功散是於補氣中兼理
其氣即四君子湯加陳皮也六君子湯治脾虛痰
飲即四君子湯加橘紅半夏也香砂六君子湯治
胃虛嘔吐即六君子湯加藿香砂仁也七味白术
散治脾虛渴瀉即四君子湯加藿香葛根木香也
參苓白术散治脾胃虛瀉即四君子湯加薏苡桔
梗山藥蓮肉砂仁扁豆也歸脾湯治思慮損傷心
脾氣血即四君子加當歸黃耆棗仁遠志木香也
逍遥散調肝理脾即四君子湯減人參加柴胡當
歸白芍薄荷也八珍湯於補氣中兼補其血即四
君子湯合四物湯也十全大補湯大補氣血即八
珍湯加黃耆肉桂也雙和飲平補氣血即十全大
補湯減人參茯苓白术也人參養榮湯於補氣中
專養榮血即十全大補湯減川芎加陳皮也理中
湯治脾胃虛寒吐瀉即四君子湯去茯苓加乾薑
也
四物湯
桂枝四物湯
麻黃四物湯
柴胡四物湯
玉燭散
婦人血病主四物歸芎白芍熟地黃血瘀改以赤芍藥
血熱易用生地黃表熱有汗合桂草表熱無汗合麻黃
少陽寒熱小柴並陽明熱合調胃湯
(註)四物湯乃婦人經産一切血病通用之方故主之
也其方即當歸川芎白芍藥熟地黃凡血瘀俱減
白芍藥改用赤芍藥破之血熱俱去熟地黃易用
生地黃涼之風感太陽衛分發熱有汗夲方合桂
枝湯以桂枝甘草解之名桂枝四物湯寒傷太陽
榮分發熱無汗本方合麻黃湯以麻黃杏仁桂枝
甘草發之名麻黃四物湯邪傳少陽半表半裏往
来寒熱本方合小柴胡湯以柴胡黃芩半夏人參
甘草和之名柴胡四物湯邪傳陽明裏熱便結本
方合調胃承氣湯以大黃朴消甘草下之名玉燭
散
先期證治
芩連四物湯
地骨皮飲
膠艾四物湯
芩术四物湯
桃紅四物湯
當歸補血湯
聖愈湯
薑芩四物湯
佛手散
芎歸湯
先期實熱物芩連虛熱地骨皮飲丹血多膠艾熱芩术
逐瘀桃紅紫塊黏血少淺淡虛不攝當歸補血歸耆先
虛甚參耆聖愈補熱滯薑芩丹附延逐瘀芎歸佛手散
又名芎歸效若仙
(註)經水先期而至屬熱而實者用四物湯加黃芩黃
連清之名芩連四物湯屬熱而虛者用四物湯加
地骨皮丹皮涼之名地骨皮飲血多無熱者用四
物湯加阿膠艾葉止之名膠艾四物湯血多因熱
者用四物湯加黃芩白术和之名芩术四物湯若
血多有塊色紫稠黏乃内有瘀血用四物湯加桃
仁紅花破之名桃紅四物湯先期血少淺淡乃氣
虛不能攝血也用當歸補血湯補之其方即當歸
黃耆也若虛甚者則當用四物湯加人參黃耆補
之名聖愈湯若血濇少其色赤者乃熱盛滯血用
四物湯加薑黃黃芩丹皮香附延胡通之名薑芩
四物湯逐瘀湏用佛手散即四物湯去生地白芍
又名芎歸湯逐瘀血其效如神也
過期證治
過期飲
過期血滯物桃紅附莪桂草木香通血虛期過無脹熱
雙和聖愈及養榮
(註)經水過期不至因血氣凝滯脹痛者用過期飲其
方即四物湯加桃仁紅花香附莪术肉桂甘草木
香木通也若過期不至並不脹痛者乃無血可行
是血虛也宜用雙和飲聖愈湯人參養榮湯
經行發熱證治
加味地骨皮飲
六神湯
經来身熱有表發内熱地骨加胡連經後六神加耆骨
逍遥理脾而清肝
(註)經来發熱有表邪證者用前桂枝四物等湯發之
若内熱者用地骨皮飲加胡連清之名加味地骨
皮飲經後發熱乃血虛内熱用四物湯加黃耆地
骨皮補而涼之名六神湯若脾虛肝熱用逍遥散
理脾而清肝
逍遥散(方見前調經門)
經行身痛證治
羌桂四物湯
黃耆建中湯
經来身痛有表發無表四物羌桂枝經後血多黃耆建
耆桂芍草棗薑飴
(註)經来時身體痛疼若有表證者酌用前麻黃四物
桂枝四物等湯以發之若無表證者乃血衇壅阻
也宜用四物湯加羌活桂枝以疏通經絡名羌桂
四物湯若經行後或血去過多者乃血虛不榮也
宜用黃耆建中湯以補之其方即小建中湯桂枝
白芍甘草薑棗飴糖加黃耆也
經行腹痛證治
當歸建中湯
加味烏藥散
琥珀散
經後腹痛當歸建經前脹痛氣為殃加味烏藥湯烏縮
延草木香香附榔血凝礙氣疼過脹本事琥珀散最良
稜莪丹桂延烏藥寄奴當歸芍地黃
(註)經後腹痛或去血過多乃血虛也宜用當歸建中
湯補之其方即小建中湯加當歸也經前腹脹痛
乃血氣凝滯若脹過於痛是氣滯其血也宜用加
味烏藥湯開之其方即烏藥縮砂延胡索甘草木
香香附㯽榔也若痛過於脹是血凝礙氣也宜用
琥珀散破之其方即三稜莪术丹皮官桂延胡索
烏藥劉寄奴當歸赤芍生地黃也
大温經湯
吳茱萸湯
胞虛寒病大温經来多期過小腹疼歸芎芍草人參桂
吳丹膠半麥門冬不虛胞受風寒病吳茱萸湯更加風
藁細乾薑茯苓木減去阿膠參芍芎
(註)凡胞中虛寒一切經病皆因經水来多胞虛受寒
所致或因受寒過期不行小腹冷痛者宜用大温
經湯即當歸川芎白芍炙草人參肉桂吳茱萸丹
皮阿膠半夏麥門冬也若胞中不虛惟受風寒為
病宜吳茱萸湯依大温經湯方更加防風藁本細
辛乾薑茯苓木香減去阿膠人參白芍藥川芎即
是吳茱萸湯也
經行吐瀉證治
經瀉參苓白术散鴨溏清痛理中湯肌熱渴瀉七味散
嘔飲香砂六君湯
(註)經来泄瀉乃脾虛也宜用參苓白术散鴨溏清澈
冷痛乃虛寒也宜用理中湯肌熱渴瀉乃虛熱也
宜用七味白术散嘔飲痰水乃虛濕也宜用香砂
六君子湯
經行吐衄證治
三黃四物湯
犀角地黃湯
經前吐衄為熱壅三黃四物大芩連經後吐衄仍有熱
犀角地黃芍牡丹
(註)經前吐血衄血乃内熱壅廹其血宜用三黃四物
湯瀉之其方即四物湯加大黃黃芩黃連經後吐
血衄血雖仍有熱亦不宜瀉但當用犀角地黃湯
清之其方即犀角生地黃赤芍藥牡丹皮也
調經門彙方
四君子湯
人參白术(土炒)
茯苓(各二錢)甘草(一錢)
右剉薑棗水煎服
異功散
人參白术(土炒)
茯苓(各二錢)甘草(五分炙)
陳皮(二錢)
右剉加生薑水煎服
六君子湯
人參白术(土炒)
茯苓半夏
陳皮(各一錢)甘草(五分炙)
右剉薑棗水煎服
香砂六君子湯(即本方加藿香葉砂仁)
七味白术散
人參白术(土炒)
茯苓(各一錢五分)甘草(五分炙)
藿香木香
乾葛(各一錢)
右剉水煎服
參苓白术散
人參白术(土炒)
茯苓山藥(炒)
甘草蓮肉(去心)
白扁豆(各一錢五分薑汁炒)薏苡仁(炒)
砂仁桔梗(各八分)
右為細末每服二錢薑棗湯調服
歸脾湯
人參黃耆(炙)
白术(土炒)茯神
當歸龍眼肉
遠志(去心)棗仁(各一錢炒)
木香甘草(各五分炙)
右剉薑棗水煎服
逍遥散
當歸(酒洗)白芍(酒炒)
白茯苓柴胡(各一錢)
甘草(五分炙)白术(一錢土炒)
右剉散水一盞半加薄荷煎服
八珍湯
人參白术(土炒)
茯苓甘草
熟地當歸
川芎白芍(各等分)
右加薑棗煎服
十全大補湯
人參白术
茯苓黃耆
當歸熟地
白芍川芎(各一錢)
肉桂甘草(各五分炙)
右薑棗水煎服
雙和飲(即十全大補湯去人參白术茯苓)
人參養榮湯(即十全大補湯去川芎加陳皮)
理中湯
白术人參
乾薑甘草(各一錢炙)
右剉水煎服
四物湯
熟地(二錢)川芎(一錢)
白芍(二錢炒)當歸(二錢)
右為粗末水煎服
芩連四物湯(即本方加黃芩黃連)
芩术四物湯(即本方加黃芩白术)
桃紅四物湯(即本方加桃仁紅花)
羌桂四物湯(即本方加羌活桂枝)
柴胡四物湯
川芎當歸
白芍熟地(各一錢五分)
柴胡人參
黃芩(各二錢)甘草(五分)
半夏(二錢製)
右為末每五錢水煎服
玉燭散
當歸川芎
熟地白芍(各二錢)
大黃芒消
甘草(各一錢)
右剉每服八錢水煎食前服
地骨皮飲
當歸生地(各二錢)
白芍(一錢)川芎(八分)
牡丹皮地骨皮(各二錢)
水煎服
膠艾四物湯
熟地當歸
川芎白芍
阿膠(蛤粉末炒成珠)艾葉(各一錢)
甘草(五分炙)
右剉水酒各半煎空心服
桂枝四物湯
當歸熟地
川芎(各二錢)白芍(三錢炒)
桂枝(三錢)甘草(一錢炒)
薑棗煎服
麻黃四物湯
當歸熟地
白芍川芎(各二錢)
麻黃桂枝(各一錢)
杏仁(二十粒)甘草(一錢)
薑棗煎服
當歸補血湯
當歸(三錢)黃耆(一兩蜜炙)
右水煎服
聖愈湯
熟地(酒拌蒸半日)白芍(酒拌)
川芎人參(各七錢五分)
當歸(酒洗)黃耆(各五錢炙)
右水煎服
薑芩四物湯
當歸熟地
赤芍川芎
薑黃黃芩
丹皮延胡索
香附(各等分製)
水煎服
佛手散(又名芎歸湯)
川芎(二兩)當歸(三兩)
右為細末每服二錢水一盞酒二分煎七分温服
過期飲
熟地白芍(炒)
當歸香附(各二錢)
川芎(一錢)紅花(七分)
桃仁泥(六分)蓬莪术
木通(各五分)甘草(炙)
肉桂(各四分)木香(八分)
右水二鍾煎一鍾食前温服
加味地骨皮飲
生地當歸
白芍(各二錢)川芎(八分)
牡丹皮地骨皮(各三錢)
胡連(一錢)
右水煎服
六神湯
熟地當歸
白芍川芎
黃耆地骨皮(各等分)
右㕮咀水煎
小建中湯
白芍(三錢炒)桂枝(一錢)
甘草(八分炙)
右薑棗水煎服
黃耆建中湯
黃耆(炙)肉桂(各一兩)
白芍(二兩炒)甘草(七錢炙)
右每服五錢薑棗水煎服日二三服
如虛甚者加附子
當歸建中湯
當歸(一兩)白芍(二兩炒)
肉桂(一兩)甘草(七錢炙)
右㕮咀每服三錢加生薑棗水煎空心服
加味烏藥湯
烏藥縮砂仁
木香延胡索
香附(製)甘草
㯽榔(各等分)
右細剉每服七錢生薑三片水煎温服
琥珀散
三稜莪术
赤芍當歸
劉寄奴丹皮
熟地官桂
烏藥延胡索(各一兩)
右前五味用烏豆一升生薑半觔切片米醋四升
同煮豆爛為度焙乾入後五味同為末每服二錢
温酒調下空心食前服
大温經湯
吳茱萸(湯泡)丹皮
白芍人參
肉桂當歸
川芎阿膠(碎炒)
甘草(各一錢炙)麥冬(二錢去心)
半夏(二錢半製)
右加生薑水煎食前服
吳茱萸湯
當歸肉桂
吳茱萸丹皮
半夏(製)麥冬(各二錢)
防風細辛
藁夲乾薑
茯苓木香
炙甘草(各一錢)
水煎服
三黃四物湯
當歸白芍
川芎生地
黃連黃芩
大黃
右剉水煎服
大黃量虛實用
犀角地黃湯
芍藥(七錢半)生地(半觔)
牡丹皮(一兩淨酒浸去心)
犀角(一兩以川升麻代如無)
右㕮咀每服五錢水煎服
有熱如狂者加黃芩二兩
經閉門
血滯經閉
石瘕寒氣客胞中状如懷子不經行胞閉熱氣廹肺欬
傷心氣血不流通
(註)經曰石瘕生於胞中寒氣客於子門子門閉寒氣
不得通惡血當瀉不瀉衃以留止日以益大状如
懷子月事不以時下皆生於女子可導而下此論
經閉因寒氣客於下故病血瘕而不病肺勞也經
曰月事不来者胞衇閉也胞衇者屬心而絡於胞
中今氣上廹於肺心氣不得下通故月事不来也
此論胞衇閉因熱氣攻於上故廹肺作欬病肺勞
而不病血瘕也
血虧經閉
二陽之病發心脾不月有不得隠曲血枯其傳為風消
息賁者死不能醫
(註)二陽者陽明胃也女子有隠曲不得之情則心脾
氣鬱不舒以致二陽胃病飲食日少血無以生故
不月也血虛則生内熱愈熱愈虛肌肉乾瘦如風
之消物故名曰風消也火盛無制心乘肺金金氣
不行不能運布水精留於胸中津液悉化為痰咳
𠻳不已日久成勞傳為息賁則不能醫矣息賁者
喘也
血枯經閉
脱血過滛産乳衆血枯漸少不行經骨蒸面白兩顴赤
懶食消瘦咳𠻳頻
(註)失血過多而與爪甲之色俱淺淡黃白乃脱血病
也或因過滛精竭或因産多乳衆傷血血枯經来
漸少二三月後經閉不行以致證見骨蒸肌熱面
色枯白兩顴紅赤懶於飲食皮乾消瘦咳𠻳頻頻
不已多成虛損之證
久𠻳成勞
男勞已詳心法内女損隂血傳風消或因病後素禀弱
經閉咳𠻳血風勞
(註)男子虛勞治法已詳於雜病心法要訣虛勞門内
女子之勞多因損其隂血或因病後傷其隂血或
因素禀隂血不足然必見隂虧骨蒸血枯經閉咳
𠻳日久不已之證始名曰勞若不咳𠻳則謂之虛
不可謂之勞也風消者古勞證名也女子曰血風
勞者盖以内經曰勞風發於肺下是謂虛病之人
感受風邪則肺受之故始病必先咳𠻳也若不先
解風邪而即補者未有不因久𠻳不已而成勞者
也故曰血風勞也
婦人經斷復来
婦人七七天癸竭不斷無疾血有餘已斷復来審其故
邪病相干随證醫
(註)婦人七七四十九歲時天癸竭地道不通當月水
不下若月水不斷不見他證乃血有餘不可用藥
止之若已斷或一年或三五年復来者當審其有
故無故是何邪所干随證醫治也
室女經来復止
室女經来復不来若無所苦不為災必是避年未充足
若見虛形命可哀
(註)室女年幼氣血尚未充足有經来數月復又不来
者若無他證所苦則不得謂之災疾必是避年或
氣血未充若兼見虛損形状則為室女血枯經閉
童勞多屬難治故曰命可哀也
師尼室寡經閉
師尼室寡異乎治不與尋常婦女同診其衇弦出寸口
知其心志不遂情調經若不先識此錯雜病状豈能明
和肝理脾開鬱氣清心随證可收功
(註)師道姑也尼女僧也室未適夫之女也寡少而亡
夫之婦也異乎治者謂不與尋常婦女同其治也
如診其衇弦出寸口則知其心志不遂情志之為
病也凡欲調婦女一切經病若不先識此因則不
能明情志錯雜難名之病状也治此證者當以和
肝理脾開鬱清心随證施治自可收功也
血滯經閉證治
三和湯
石瘕帶表吳茱萸攻理琥珀散最宜胞閉三和湯四物
消黃連薄草芩梔
(註)寒氣客於胞中血留不行而成石瘕兼表證多者
宜吳茱萸湯温散之裏證多者宜琥珀散攻之胞
衇閉上廹於肺心氣不得下通故月事不来宜三
和湯清之即四物湯合涼膈散乃樸消大黃連翹
薄荷甘草梔子黃芩也如大便不實者去消黃
吳茱萸湯
琥珀散
四物陽(方俱見前調經門)
血枯血虧經閉證治
六味地黃湯
胃熱爍血玉燭散失血血枯養榮湯地黃湯治房勞損
萸藥苓丹澤地良乳衆血枯經若閉湏用十全大補方
(註)經曰二陽之病發心脾女子不月二陽胃也胃熱
甚則爍其血血海乾枯故月事不下宜以玉燭散
泄其胃熱則經血自行若因素有吐衄之證或生
育過多則血海乾枯及房勞過傷隂血乳衆傷其
血液皆足以致經閉失血多者宜養榮湯主之房
勞過者以六味地黃湯滋之即山萸山藥白茯苓
丹皮澤瀉熟地黃也乳衆者以十全大補湯培補
之
玉燭散
養榮湯
十全大補湯(俱見前調經門)
經閉久𠻳成勞證治
劫勞散
月水不行蒸潮汗食減咳𠻳血風勞劫勞散用參苓芍
歸地甘耆半味膠
(註)經閉久𠻳又見骨蒸潮熱盗汗自汗飲食減少之
證則謂之血風勞宜用劫勞散即人參茯苓白术
當歸生地甘草黃耆半夏五味子阿膠也
婦人經斷復来
芩心丸
益隂煎
經斷復来血熱甚芩心醋丸温酒吞益隂知蘗龜生地
縮砂炙草棗薑尋血多熱去傷衝任十全大補與八珍
暴怒憂思肝脾損逍遙歸脾二藥斟
(註)婦人七七四十九歲後天癸不行若止而復来無
他證者乃血有餘不得用藥止之若因血熱者宜
芩心丸用黃芩心末二兩醋丸温酒送下或用益
隂煎即知母黃蘗龜板生地縮砂炙草也若血去
過多熱随血去衝任虛損其血不固者宜十全大
補湯八珍湯若因怒氣傷肝肝不蔵血憂思傷脾
脾不攝血者宜於逍遥散歸脾湯二方斟酌用之
十全大補湯
八珍湯
逍遥散
歸脾湯(俱見前調經門)
室女師尼寡婦經閉證治
大黃䗪蟲丸
澤蘭葉湯
栢子仁丸
室女經閉多血結大黃䗪蟲桃杏仁蝱蛭蠐螬甘草芍
乾漆生地及黃芩不足澤蘭歸草芍栢子仁丸用栢仁
熟地澤蘭牛卷續相兼久服自然行師尼寡婦逍遥散
附蘭丹地鬱梔芩
(註)室女經閉多有氣血凝結者宜用大黃䗪蟲丸破
血行氣其經自通方用大黃䗪蟲桃仁杏仁蝱蟲
水蛭蠐螬甘草白芍乾漆生地黃芩蜜丸服若其
人虛弱不任攻下則用澤蘭葉湯即澤蘭葉當歸
甘草白芍也兼服栢子仁丸方用栢子仁熟地澤
蘭葉牛膝卷栢續斷丸服煎丸並進久久其血自
行至於師尼寡婦經閉之證多屬鬱熱宜用逍遥
散加香附澤蘭葉丹皮生地鬱金黑梔黃芩以和
肝理脾清心開鬱其經自通也
逍遥散(方見前調經門)
婦病難治
諺云婦病不易治盖以幽居情鬱疑執拗不喜望聞問
諱疾忌醫術莫施
(註)寇宗奭曰寧治十男子莫治一婦人謂婦人之病
多不易治也盖以婦人幽居情鬱憂恚愛憎多疑
所懷不遂性執偏拗診時又不令醫師觀形望色
聞聲問病富貴之家居奥室之中處幃幔之内且
復以帕蒙手既不能行望色之神又不能盡切衇
之巧未免詳問問之覺繁反謂醫學不精往往並
藥不信不知問非易事非精於醫者必不能問也
夫望聞問切四者欲去其三即是神醫亦無由施
其術也此古今之通患謂之曰婦人不易治不誠
然哉
診看婦人湏先問經期妊娠
未診婦人女子病先問經期與妊娠不詳誤藥非細事
疑似難明昧所因
(註)未診婦人女子之病必先問經期與有無妊娠若
不詳細審問倘用藥誤觸之則所關匪細多變生
他證疑似難明豈不昧其病之所因哉
經閉門彙方
三和湯
當歸川芎
大黃朴消
白芍地黃
黃芩梔子
連翹薄荷
甘草(各等分)
右剉每服八錢水煎服
六味地黃湯
熟地(八錢)山萸肉
山藥(各四錢)丹皮
澤瀉茯苓(各三錢)
右清水煎服
劫勞散
白芍(六兩)黃耆(四兩炙)
甘草(炙)人參(去蘆)
當歸(去蘆酒洗)熟地(洗淨焙乾)
五味子阿膠(各一兩炒珠)
右㕮咀每服三錢水一盞生薑七片棗三枚煎至
九分温服無時日三
芩心丸
用黃芩心枝條者三兩(米泔浸七日炙乾又浸又炙如此七次)
右為末醋丸如桐子大每服七十丸空心温酒送
下日進二服
益隂煎
生地(三錢)知母
黃蘗(各二錢)龜板(四錢醋炙)
縮砂仁甘草(各一錢炙)
右剉水煎服
大黃䗪蟲丸
大黃赤芍
生地桃仁
杏仁乾漆
甘草䗪蟲
蝱蟲蛭蟲
蠐螬黃芩(各等分)
右末煉蜜丸每服丸數量虚實增減
澤蘭葉湯
澤蘭葉(三兩)當歸
白芍(各一兩)甘草(五錢)
右為粗末每服五錢水二盞煎一盞温服
栢子仁丸
栢子仁(炒另研)牛膝(酒洗)
卷栢(各五錢)澤蘭葉
續斷(各二兩)熟地(三兩五錢酒浸半日石臼内杵成膏)
右為細末煉蜜丸如桐子大空心米飲下三十丸
御纂醫宗金鑑卷四十四
御纂醫宗金鑑卷四十四
編輯婦科心法要訣
調經門
婦科總括
男婦兩科同一治所異調經崩帶癥嗣育胎前並産後
前隂乳疾不相同
(註)婦人諸病本與男子無異故同其治也其異於男
子者惟調經經閉帶濁崩漏癥瘕生育子嗣胎前
産後諸病及乳疾前隂諸證不相同耳故立婦人
一科以分門而詳治焉業是科者必先讀方衇心
法諸書然後讀此自有豁然貫通之妙
天癸月經之原
先天天癸始父母後天精血水穀生女子二七天癸至
任通衝盛月事行
(註)先天天癸謂腎間之動氣乃禀自父母資其始也
後天精血謂水穀之所化得之形成之後資其生
也經曰女子一七而腎氣盛謂腎間動氣盛也二
七而天癸至謂先天癸水中之動氣至於女子胞
中也衝為血海任主胞胎衝任皆起於胞中所以
任衇通太衝衇盛月事以時下故能有子也
婦人不孕之故
不子之故傷任衝不調帶下經漏崩或因積血胞寒熱
痰飲脂膜病子宫
(註)女子不孕之故由傷其任衝也經曰女子二七而
天癸至任衇通太衝衇盛月事以時下故能有子
若為三因之邪傷其衝任之衇則有月經不調赤
白帶下經漏經崩等病生焉或因宿血積於胞中
新血不能成孕或因胞寒胞熱不能攝精成孕或
因體盛痰多脂膜壅塞胞中而不孕皆當細審其
因按證調治自能有子也
月經之常
月經三旬時一下兩月並月三居經一年一至為避年
一生不至孕暗經
(註)女子隂類也以血為主其血上應太隂下應海潮
月有盈虧潮有朝夕月經三旬一下與之相符故
又謂之月水月信也女子月經一月一行者其常
也或先或後乃其病也然亦有兩月一行謂之並
月者有三月一行謂之居經者有一年一行謂之
避年者有一生不行而依然能孕育謂之暗經者
此所禀之不同而亦非病不湏治也
月經異常
經期吐血或衄血上溢妄行曰逆經受孕行經曰垢胎
受孕下血漏胎名
(註)婦女月經一月一下此其常也若經行而吐血衄
血上溢妄行者是謂逆經有受孕之後月月行經
而産子者是謂垢胎有受孕數月其血忽下而胎
不隕者是謂漏胎此皆月經之異乎常者也
外因經病
天地温和經水安寒凝熱沸風盪然邪入胞中任衝損
婦人經病本同參
(註)經曰天地温和則經水安静天寒地凍則經水凝
泣天暑地熱則經水沸溢卒風暴起則經水波湧
而隴起六滛之邪入於胞中則損傷衝任故婦人
經病本此同參也如寒則血凝熱則血沸風則血
盪然波湧而大下亦猶經水之被寒熱風而不得
安瀾也
内因經病
婦人從人不專主病多憂忿鬱傷情血之行止與順逆
皆由一氣率而行
(註)婦人從人凡事不得專主憂思忿怒鬱氣所傷故
經病因於七情者居多盖以血之行止順逆皆由
一氣率之而行也
不内外因經病
血者水穀之精氣若傷脾胃何以生不調液竭血枯病
合之非道損傷成
(註)血者水穀之精氣也在男子則化為精在婦人則
化為血上為乳汁下為月水若内傷脾胃健運失
職飲食減少血無以生則經必不調亦有女子天
癸既至踰期不得與男子合未期思與男子合與
夫經正行時而合此皆合之非道亦致不調或過
滛合多則液竭産多乳衆則血枯亦皆能損傷隂
血致成經病也
血色不正病因
血從陽化色正紅色變紫黑熱之徵黃泔淡紅濕虚化
更審瘀塊黯與明
(註)血屬隂從陽化故其色以正紅為正雖有經病亦
易為治也若色變深紅紫黑乃熱之徵也或黃如
米泔乃濕化也淺淡紅白乃虛象也更當審其有
瘀有塊色黯色明以治之若黯而紫黑兼見冷證
多屬寒凝若明而紫黑兼見熱證多屬熱結也
氣穢清濁病因
熱化稠黏臭必穢寒化清澈臭則腥内潰五色有臓氣
時下而多命必傾
(註)凡血為熱所化則必稠黏臭穢為寒所化則必清
澈臭腥若是内潰則所下之物雜見五色似乎膿
血若更有臓腐敗氣且時下不止而多者是危證
也其命必傾矣
愆期前後多少
經来前後為愆期前熱後滯有虛實淡少為虛不脹痛
紫多脹痛屬有餘
(註)經來或前或後謂之愆期皆屬經病經來往前赶
日不足三旬者屬血熱若下血多色深紅而濁則
為有餘之熱若下血少色淺淡而清則為不足之
熱也經來往後退日過三旬後者屬血滯若色淺
淡血少不脹痛者則屬氣虚血少濇滯不足之病
若色紫血多腹脹痛者則屬氣實血多瘀滯有餘
之病也
經行發熱時熱
經行發熱時潮熱經前血熱經後虛發熱無時察客熱
潮熱午後審隂虛
(註)經行發熱時熱潮熱之病若在經前則為血熱之
熱經後則為血虛之熱發熱時熱多是外感湏察
客邪之熱午後潮熱多屬裏熱當審隂虛之熱也
經行寒熱身痛
經來寒熱身體痛當分榮衛與虛實有汗不脹衛不足
無汗而脹榮有餘
(註)經来之時惡寒發熱身體疼痛者當分榮衛虛實
若發熱惡寒身痛不脹而有汗者屬衛虛榮不足
若發熱惡寒身脹痛而無汗者屬榮實衛有餘也
經行腹痛
腹痛經後氣血弱痛在經前氣血凝氣滯腹脹血滯痛
更審虛實寒熱情
(註)凡經来腹痛在經後痛則為氣血虛弱經前痛則
為氣血凝滯若因氣滯血者則多脹滿因血滯氣
者則多疼痛更當審其凝滯作脹痛之故或因虛
因實因寒因熱而分治之也
經行瀉吐
經行泄瀉是脾虛鴨溏清痛乃寒濕胃弱飲傷多嘔飲
食傷必痛吐其食
(註)經行泄瀉乃脾虛也若鴨溏冷痛是寒濕也經行
嘔吐是胃弱也若嘔出涎飲則是傷飲若吐出食
物則是傷食然傷食者多痛而吐食傷飲者不痛
而嘔飲也
錯經妄行成吐衄崩
逆行吐血錯行崩熱傷隂陽絡妄行血多熱去當用補
血少雖虛湏主清
(註)婦女經血逆行上為吐血衄血及錯行下為崩血
者皆因熱盛也傷隂絡則下行為崩傷陽絡則上
行為吐衄也若去血過多則熱随血去當以補為
主如血少熱尚未減雖虛仍當以清為主也
經水過多兼時下白帶
多清淺淡虛不攝稠黏深紅熱有餘兼帶時下濕熱穢
形清腥穢冷濕虛
(註)經水過多清稀淺紅乃氣虛不能攝血也若稠黏
深紅則為熱盛有餘或經之前後兼赤白帶而時
下臭穢乃濕熱腐化也若形清腥穢乃濕瘀寒虛
所化也
調經證治
四君子湯
異功散
六君子湯
香砂六君子湯
七味白术散
參苓白术散
歸脾湯
逍遥散
八珍湯
十全大補湯
雙和飲
養榮湯
理中湯
補養元氣四君子參苓术草棗生薑異功加陳兼理氣
虛痰橘半六君湯嘔吐香砂六君子渴瀉七味藿葛香
脾瀉參苓白术散薏桔山蓮砂扁方思慮傷脾損心血
歸脾歸耆棗遠香減參加柴歸芍薄逍遥調肝理脾方
合物八珍兼補血耆桂十全大補湯去參苓术雙和飲
去芎加陳養榮湯脾胃虛寒吐且瀉理中減苓加乾薑
(註)四君子湯補養元氣虛弱通用之方即人參茯苓
白术灸草引用棗薑也異功散是於補氣中兼理
其氣即四君子湯加陳皮也六君子湯治脾虛痰
飲即四君子湯加橘紅半夏也香砂六君子湯治
胃虛嘔吐即六君子湯加藿香砂仁也七味白术
散治脾虛渴瀉即四君子湯加藿香葛根木香也
參苓白术散治脾胃虛瀉即四君子湯加薏苡桔
梗山藥蓮肉砂仁扁豆也歸脾湯治思慮損傷心
脾氣血即四君子加當歸黃耆棗仁遠志木香也
逍遥散調肝理脾即四君子湯減人參加柴胡當
歸白芍薄荷也八珍湯於補氣中兼補其血即四
君子湯合四物湯也十全大補湯大補氣血即八
珍湯加黃耆肉桂也雙和飲平補氣血即十全大
補湯減人參茯苓白术也人參養榮湯於補氣中
專養榮血即十全大補湯減川芎加陳皮也理中
湯治脾胃虛寒吐瀉即四君子湯去茯苓加乾薑
也
四物湯
桂枝四物湯
麻黃四物湯
柴胡四物湯
玉燭散
婦人血病主四物歸芎白芍熟地黃血瘀改以赤芍藥
血熱易用生地黃表熱有汗合桂草表熱無汗合麻黃
少陽寒熱小柴並陽明熱合調胃湯
(註)四物湯乃婦人經産一切血病通用之方故主之
也其方即當歸川芎白芍藥熟地黃凡血瘀俱減
白芍藥改用赤芍藥破之血熱俱去熟地黃易用
生地黃涼之風感太陽衛分發熱有汗夲方合桂
枝湯以桂枝甘草解之名桂枝四物湯寒傷太陽
榮分發熱無汗本方合麻黃湯以麻黃杏仁桂枝
甘草發之名麻黃四物湯邪傳少陽半表半裏往
来寒熱本方合小柴胡湯以柴胡黃芩半夏人參
甘草和之名柴胡四物湯邪傳陽明裏熱便結本
方合調胃承氣湯以大黃朴消甘草下之名玉燭
散
先期證治
芩連四物湯
地骨皮飲
膠艾四物湯
芩术四物湯
桃紅四物湯
當歸補血湯
聖愈湯
薑芩四物湯
佛手散
芎歸湯
先期實熱物芩連虛熱地骨皮飲丹血多膠艾熱芩术
逐瘀桃紅紫塊黏血少淺淡虛不攝當歸補血歸耆先
虛甚參耆聖愈補熱滯薑芩丹附延逐瘀芎歸佛手散
又名芎歸效若仙
(註)經水先期而至屬熱而實者用四物湯加黃芩黃
連清之名芩連四物湯屬熱而虛者用四物湯加
地骨皮丹皮涼之名地骨皮飲血多無熱者用四
物湯加阿膠艾葉止之名膠艾四物湯血多因熱
者用四物湯加黃芩白术和之名芩术四物湯若
血多有塊色紫稠黏乃内有瘀血用四物湯加桃
仁紅花破之名桃紅四物湯先期血少淺淡乃氣
虛不能攝血也用當歸補血湯補之其方即當歸
黃耆也若虛甚者則當用四物湯加人參黃耆補
之名聖愈湯若血濇少其色赤者乃熱盛滯血用
四物湯加薑黃黃芩丹皮香附延胡通之名薑芩
四物湯逐瘀湏用佛手散即四物湯去生地白芍
又名芎歸湯逐瘀血其效如神也
過期證治
過期飲
過期血滯物桃紅附莪桂草木香通血虛期過無脹熱
雙和聖愈及養榮
(註)經水過期不至因血氣凝滯脹痛者用過期飲其
方即四物湯加桃仁紅花香附莪术肉桂甘草木
香木通也若過期不至並不脹痛者乃無血可行
是血虛也宜用雙和飲聖愈湯人參養榮湯
經行發熱證治
加味地骨皮飲
六神湯
經来身熱有表發内熱地骨加胡連經後六神加耆骨
逍遥理脾而清肝
(註)經来發熱有表邪證者用前桂枝四物等湯發之
若内熱者用地骨皮飲加胡連清之名加味地骨
皮飲經後發熱乃血虛内熱用四物湯加黃耆地
骨皮補而涼之名六神湯若脾虛肝熱用逍遥散
理脾而清肝
逍遥散(方見前調經門)
經行身痛證治
羌桂四物湯
黃耆建中湯
經来身痛有表發無表四物羌桂枝經後血多黃耆建
耆桂芍草棗薑飴
(註)經来時身體痛疼若有表證者酌用前麻黃四物
桂枝四物等湯以發之若無表證者乃血衇壅阻
也宜用四物湯加羌活桂枝以疏通經絡名羌桂
四物湯若經行後或血去過多者乃血虛不榮也
宜用黃耆建中湯以補之其方即小建中湯桂枝
白芍甘草薑棗飴糖加黃耆也
經行腹痛證治
當歸建中湯
加味烏藥散
琥珀散
經後腹痛當歸建經前脹痛氣為殃加味烏藥湯烏縮
延草木香香附榔血凝礙氣疼過脹本事琥珀散最良
稜莪丹桂延烏藥寄奴當歸芍地黃
(註)經後腹痛或去血過多乃血虛也宜用當歸建中
湯補之其方即小建中湯加當歸也經前腹脹痛
乃血氣凝滯若脹過於痛是氣滯其血也宜用加
味烏藥湯開之其方即烏藥縮砂延胡索甘草木
香香附㯽榔也若痛過於脹是血凝礙氣也宜用
琥珀散破之其方即三稜莪术丹皮官桂延胡索
烏藥劉寄奴當歸赤芍生地黃也
大温經湯
吳茱萸湯
胞虛寒病大温經来多期過小腹疼歸芎芍草人參桂
吳丹膠半麥門冬不虛胞受風寒病吳茱萸湯更加風
藁細乾薑茯苓木減去阿膠參芍芎
(註)凡胞中虛寒一切經病皆因經水来多胞虛受寒
所致或因受寒過期不行小腹冷痛者宜用大温
經湯即當歸川芎白芍炙草人參肉桂吳茱萸丹
皮阿膠半夏麥門冬也若胞中不虛惟受風寒為
病宜吳茱萸湯依大温經湯方更加防風藁本細
辛乾薑茯苓木香減去阿膠人參白芍藥川芎即
是吳茱萸湯也
經行吐瀉證治
經瀉參苓白术散鴨溏清痛理中湯肌熱渴瀉七味散
嘔飲香砂六君湯
(註)經来泄瀉乃脾虛也宜用參苓白术散鴨溏清澈
冷痛乃虛寒也宜用理中湯肌熱渴瀉乃虛熱也
宜用七味白术散嘔飲痰水乃虛濕也宜用香砂
六君子湯
經行吐衄證治
三黃四物湯
犀角地黃湯
經前吐衄為熱壅三黃四物大芩連經後吐衄仍有熱
犀角地黃芍牡丹
(註)經前吐血衄血乃内熱壅廹其血宜用三黃四物
湯瀉之其方即四物湯加大黃黃芩黃連經後吐
血衄血雖仍有熱亦不宜瀉但當用犀角地黃湯
清之其方即犀角生地黃赤芍藥牡丹皮也
調經門彙方
四君子湯
人參白术(土炒)
茯苓(各二錢)甘草(一錢)
右剉薑棗水煎服
異功散
人參白术(土炒)
茯苓(各二錢)甘草(五分炙)
陳皮(二錢)
右剉加生薑水煎服
六君子湯
人參白术(土炒)
茯苓半夏
陳皮(各一錢)甘草(五分炙)
右剉薑棗水煎服
香砂六君子湯(即本方加藿香葉砂仁)
七味白术散
人參白术(土炒)
茯苓(各一錢五分)甘草(五分炙)
藿香木香
乾葛(各一錢)
右剉水煎服
參苓白术散
人參白术(土炒)
茯苓山藥(炒)
甘草蓮肉(去心)
白扁豆(各一錢五分薑汁炒)薏苡仁(炒)
砂仁桔梗(各八分)
右為細末每服二錢薑棗湯調服
歸脾湯
人參黃耆(炙)
白术(土炒)茯神
當歸龍眼肉
遠志(去心)棗仁(各一錢炒)
木香甘草(各五分炙)
右剉薑棗水煎服
逍遥散
當歸(酒洗)白芍(酒炒)
白茯苓柴胡(各一錢)
甘草(五分炙)白术(一錢土炒)
右剉散水一盞半加薄荷煎服
八珍湯
人參白术(土炒)
茯苓甘草
熟地當歸
川芎白芍(各等分)
右加薑棗煎服
十全大補湯
人參白术
茯苓黃耆
當歸熟地
白芍川芎(各一錢)
肉桂甘草(各五分炙)
右薑棗水煎服
雙和飲(即十全大補湯去人參白术茯苓)
人參養榮湯(即十全大補湯去川芎加陳皮)
理中湯
白术人參
乾薑甘草(各一錢炙)
右剉水煎服
四物湯
熟地(二錢)川芎(一錢)
白芍(二錢炒)當歸(二錢)
右為粗末水煎服
芩連四物湯(即本方加黃芩黃連)
芩术四物湯(即本方加黃芩白术)
桃紅四物湯(即本方加桃仁紅花)
羌桂四物湯(即本方加羌活桂枝)
柴胡四物湯
川芎當歸
白芍熟地(各一錢五分)
柴胡人參
黃芩(各二錢)甘草(五分)
半夏(二錢製)
右為末每五錢水煎服
玉燭散
當歸川芎
熟地白芍(各二錢)
大黃芒消
甘草(各一錢)
右剉每服八錢水煎食前服
地骨皮飲
當歸生地(各二錢)
白芍(一錢)川芎(八分)
牡丹皮地骨皮(各二錢)
水煎服
膠艾四物湯
熟地當歸
川芎白芍
阿膠(蛤粉末炒成珠)艾葉(各一錢)
甘草(五分炙)
右剉水酒各半煎空心服
桂枝四物湯
當歸熟地
川芎(各二錢)白芍(三錢炒)
桂枝(三錢)甘草(一錢炒)
薑棗煎服
麻黃四物湯
當歸熟地
白芍川芎(各二錢)
麻黃桂枝(各一錢)
杏仁(二十粒)甘草(一錢)
薑棗煎服
當歸補血湯
當歸(三錢)黃耆(一兩蜜炙)
右水煎服
聖愈湯
熟地(酒拌蒸半日)白芍(酒拌)
川芎人參(各七錢五分)
當歸(酒洗)黃耆(各五錢炙)
右水煎服
薑芩四物湯
當歸熟地
赤芍川芎
薑黃黃芩
丹皮延胡索
香附(各等分製)
水煎服
佛手散(又名芎歸湯)
川芎(二兩)當歸(三兩)
右為細末每服二錢水一盞酒二分煎七分温服
過期飲
熟地白芍(炒)
當歸香附(各二錢)
川芎(一錢)紅花(七分)
桃仁泥(六分)蓬莪术
木通(各五分)甘草(炙)
肉桂(各四分)木香(八分)
右水二鍾煎一鍾食前温服
加味地骨皮飲
生地當歸
白芍(各二錢)川芎(八分)
牡丹皮地骨皮(各三錢)
胡連(一錢)
右水煎服
六神湯
熟地當歸
白芍川芎
黃耆地骨皮(各等分)
右㕮咀水煎
小建中湯
白芍(三錢炒)桂枝(一錢)
甘草(八分炙)
右薑棗水煎服
黃耆建中湯
黃耆(炙)肉桂(各一兩)
白芍(二兩炒)甘草(七錢炙)
右每服五錢薑棗水煎服日二三服
如虛甚者加附子
當歸建中湯
當歸(一兩)白芍(二兩炒)
肉桂(一兩)甘草(七錢炙)
右㕮咀每服三錢加生薑棗水煎空心服
加味烏藥湯
烏藥縮砂仁
木香延胡索
香附(製)甘草
㯽榔(各等分)
右細剉每服七錢生薑三片水煎温服
琥珀散
三稜莪术
赤芍當歸
劉寄奴丹皮
熟地官桂
烏藥延胡索(各一兩)
右前五味用烏豆一升生薑半觔切片米醋四升
同煮豆爛為度焙乾入後五味同為末每服二錢
温酒調下空心食前服
大温經湯
吳茱萸(湯泡)丹皮
白芍人參
肉桂當歸
川芎阿膠(碎炒)
甘草(各一錢炙)麥冬(二錢去心)
半夏(二錢半製)
右加生薑水煎食前服
吳茱萸湯
當歸肉桂
吳茱萸丹皮
半夏(製)麥冬(各二錢)
防風細辛
藁夲乾薑
茯苓木香
炙甘草(各一錢)
水煎服
三黃四物湯
當歸白芍
川芎生地
黃連黃芩
大黃
右剉水煎服
大黃量虛實用
犀角地黃湯
芍藥(七錢半)生地(半觔)
牡丹皮(一兩淨酒浸去心)
犀角(一兩以川升麻代如無)
右㕮咀每服五錢水煎服
有熱如狂者加黃芩二兩
經閉門
血滯經閉
石瘕寒氣客胞中状如懷子不經行胞閉熱氣廹肺欬
傷心氣血不流通
(註)經曰石瘕生於胞中寒氣客於子門子門閉寒氣
不得通惡血當瀉不瀉衃以留止日以益大状如
懷子月事不以時下皆生於女子可導而下此論
經閉因寒氣客於下故病血瘕而不病肺勞也經
曰月事不来者胞衇閉也胞衇者屬心而絡於胞
中今氣上廹於肺心氣不得下通故月事不来也
此論胞衇閉因熱氣攻於上故廹肺作欬病肺勞
而不病血瘕也
血虧經閉
二陽之病發心脾不月有不得隠曲血枯其傳為風消
息賁者死不能醫
(註)二陽者陽明胃也女子有隠曲不得之情則心脾
氣鬱不舒以致二陽胃病飲食日少血無以生故
不月也血虛則生内熱愈熱愈虛肌肉乾瘦如風
之消物故名曰風消也火盛無制心乘肺金金氣
不行不能運布水精留於胸中津液悉化為痰咳
𠻳不已日久成勞傳為息賁則不能醫矣息賁者
喘也
血枯經閉
脱血過滛産乳衆血枯漸少不行經骨蒸面白兩顴赤
懶食消瘦咳𠻳頻
(註)失血過多而與爪甲之色俱淺淡黃白乃脱血病
也或因過滛精竭或因産多乳衆傷血血枯經来
漸少二三月後經閉不行以致證見骨蒸肌熱面
色枯白兩顴紅赤懶於飲食皮乾消瘦咳𠻳頻頻
不已多成虛損之證
久𠻳成勞
男勞已詳心法内女損隂血傳風消或因病後素禀弱
經閉咳𠻳血風勞
(註)男子虛勞治法已詳於雜病心法要訣虛勞門内
女子之勞多因損其隂血或因病後傷其隂血或
因素禀隂血不足然必見隂虧骨蒸血枯經閉咳
𠻳日久不已之證始名曰勞若不咳𠻳則謂之虛
不可謂之勞也風消者古勞證名也女子曰血風
勞者盖以内經曰勞風發於肺下是謂虛病之人
感受風邪則肺受之故始病必先咳𠻳也若不先
解風邪而即補者未有不因久𠻳不已而成勞者
也故曰血風勞也
婦人經斷復来
婦人七七天癸竭不斷無疾血有餘已斷復来審其故
邪病相干随證醫
(註)婦人七七四十九歲時天癸竭地道不通當月水
不下若月水不斷不見他證乃血有餘不可用藥
止之若已斷或一年或三五年復来者當審其有
故無故是何邪所干随證醫治也
室女經来復止
室女經来復不来若無所苦不為災必是避年未充足
若見虛形命可哀
(註)室女年幼氣血尚未充足有經来數月復又不来
者若無他證所苦則不得謂之災疾必是避年或
氣血未充若兼見虛損形状則為室女血枯經閉
童勞多屬難治故曰命可哀也
師尼室寡經閉
師尼室寡異乎治不與尋常婦女同診其衇弦出寸口
知其心志不遂情調經若不先識此錯雜病状豈能明
和肝理脾開鬱氣清心随證可收功
(註)師道姑也尼女僧也室未適夫之女也寡少而亡
夫之婦也異乎治者謂不與尋常婦女同其治也
如診其衇弦出寸口則知其心志不遂情志之為
病也凡欲調婦女一切經病若不先識此因則不
能明情志錯雜難名之病状也治此證者當以和
肝理脾開鬱清心随證施治自可收功也
血滯經閉證治
三和湯
石瘕帶表吳茱萸攻理琥珀散最宜胞閉三和湯四物
消黃連薄草芩梔
(註)寒氣客於胞中血留不行而成石瘕兼表證多者
宜吳茱萸湯温散之裏證多者宜琥珀散攻之胞
衇閉上廹於肺心氣不得下通故月事不来宜三
和湯清之即四物湯合涼膈散乃樸消大黃連翹
薄荷甘草梔子黃芩也如大便不實者去消黃
吳茱萸湯
琥珀散
四物陽(方俱見前調經門)
血枯血虧經閉證治
六味地黃湯
胃熱爍血玉燭散失血血枯養榮湯地黃湯治房勞損
萸藥苓丹澤地良乳衆血枯經若閉湏用十全大補方
(註)經曰二陽之病發心脾女子不月二陽胃也胃熱
甚則爍其血血海乾枯故月事不下宜以玉燭散
泄其胃熱則經血自行若因素有吐衄之證或生
育過多則血海乾枯及房勞過傷隂血乳衆傷其
血液皆足以致經閉失血多者宜養榮湯主之房
勞過者以六味地黃湯滋之即山萸山藥白茯苓
丹皮澤瀉熟地黃也乳衆者以十全大補湯培補
之
玉燭散
養榮湯
十全大補湯(俱見前調經門)
經閉久𠻳成勞證治
劫勞散
月水不行蒸潮汗食減咳𠻳血風勞劫勞散用參苓芍
歸地甘耆半味膠
(註)經閉久𠻳又見骨蒸潮熱盗汗自汗飲食減少之
證則謂之血風勞宜用劫勞散即人參茯苓白术
當歸生地甘草黃耆半夏五味子阿膠也
婦人經斷復来
芩心丸
益隂煎
經斷復来血熱甚芩心醋丸温酒吞益隂知蘗龜生地
縮砂炙草棗薑尋血多熱去傷衝任十全大補與八珍
暴怒憂思肝脾損逍遙歸脾二藥斟
(註)婦人七七四十九歲後天癸不行若止而復来無
他證者乃血有餘不得用藥止之若因血熱者宜
芩心丸用黃芩心末二兩醋丸温酒送下或用益
隂煎即知母黃蘗龜板生地縮砂炙草也若血去
過多熱随血去衝任虛損其血不固者宜十全大
補湯八珍湯若因怒氣傷肝肝不蔵血憂思傷脾
脾不攝血者宜於逍遥散歸脾湯二方斟酌用之
十全大補湯
八珍湯
逍遥散
歸脾湯(俱見前調經門)
室女師尼寡婦經閉證治
大黃䗪蟲丸
澤蘭葉湯
栢子仁丸
室女經閉多血結大黃䗪蟲桃杏仁蝱蛭蠐螬甘草芍
乾漆生地及黃芩不足澤蘭歸草芍栢子仁丸用栢仁
熟地澤蘭牛卷續相兼久服自然行師尼寡婦逍遥散
附蘭丹地鬱梔芩
(註)室女經閉多有氣血凝結者宜用大黃䗪蟲丸破
血行氣其經自通方用大黃䗪蟲桃仁杏仁蝱蟲
水蛭蠐螬甘草白芍乾漆生地黃芩蜜丸服若其
人虛弱不任攻下則用澤蘭葉湯即澤蘭葉當歸
甘草白芍也兼服栢子仁丸方用栢子仁熟地澤
蘭葉牛膝卷栢續斷丸服煎丸並進久久其血自
行至於師尼寡婦經閉之證多屬鬱熱宜用逍遥
散加香附澤蘭葉丹皮生地鬱金黑梔黃芩以和
肝理脾清心開鬱其經自通也
逍遥散(方見前調經門)
婦病難治
諺云婦病不易治盖以幽居情鬱疑執拗不喜望聞問
諱疾忌醫術莫施
(註)寇宗奭曰寧治十男子莫治一婦人謂婦人之病
多不易治也盖以婦人幽居情鬱憂恚愛憎多疑
所懷不遂性執偏拗診時又不令醫師觀形望色
聞聲問病富貴之家居奥室之中處幃幔之内且
復以帕蒙手既不能行望色之神又不能盡切衇
之巧未免詳問問之覺繁反謂醫學不精往往並
藥不信不知問非易事非精於醫者必不能問也
夫望聞問切四者欲去其三即是神醫亦無由施
其術也此古今之通患謂之曰婦人不易治不誠
然哉
診看婦人湏先問經期妊娠
未診婦人女子病先問經期與妊娠不詳誤藥非細事
疑似難明昧所因
(註)未診婦人女子之病必先問經期與有無妊娠若
不詳細審問倘用藥誤觸之則所關匪細多變生
他證疑似難明豈不昧其病之所因哉
經閉門彙方
三和湯
當歸川芎
大黃朴消
白芍地黃
黃芩梔子
連翹薄荷
甘草(各等分)
右剉每服八錢水煎服
六味地黃湯
熟地(八錢)山萸肉
山藥(各四錢)丹皮
澤瀉茯苓(各三錢)
右清水煎服
劫勞散
白芍(六兩)黃耆(四兩炙)
甘草(炙)人參(去蘆)
當歸(去蘆酒洗)熟地(洗淨焙乾)
五味子阿膠(各一兩炒珠)
右㕮咀每服三錢水一盞生薑七片棗三枚煎至
九分温服無時日三
芩心丸
用黃芩心枝條者三兩(米泔浸七日炙乾又浸又炙如此七次)
右為末醋丸如桐子大每服七十丸空心温酒送
下日進二服
益隂煎
生地(三錢)知母
黃蘗(各二錢)龜板(四錢醋炙)
縮砂仁甘草(各一錢炙)
右剉水煎服
大黃䗪蟲丸
大黃赤芍
生地桃仁
杏仁乾漆
甘草䗪蟲
蝱蟲蛭蟲
蠐螬黃芩(各等分)
右末煉蜜丸每服丸數量虚實增減
澤蘭葉湯
澤蘭葉(三兩)當歸
白芍(各一兩)甘草(五錢)
右為粗末每服五錢水二盞煎一盞温服
栢子仁丸
栢子仁(炒另研)牛膝(酒洗)
卷栢(各五錢)澤蘭葉
續斷(各二兩)熟地(三兩五錢酒浸半日石臼内杵成膏)
右為細末煉蜜丸如桐子大空心米飲下三十丸
御纂醫宗金鑑卷四十四
