御纂醫宗金鑑卷五十
編輯幼科雜病心法要訣目錄
四診總括
面圖
察色
聽聲
審病
切衇
虎口三關衇紋圖
虎口三關部位衇紋形色
初生門(上)
拭口
甘草法
黃連法
硃蜜法
豆豉法
斷臍
胡粉散
烙臍餅子
浴兒
藏胎衣法
剃頭
不啼
鞭背法
熏臍帶法
不乳
一捻金
勻氣散
理中湯
眼不開
生地黃湯
熊膽洗法
吐不止
一捻金
香蘇飲
黃連二陳湯
理中湯
不小便
導赤散
八正散
豆豉膏
不大便
硃蜜法
一捻金
大小便不通
木通散
紫霜丸
肛門内合
黑白散
蘇合香丸
噤口
龍膽湯
紫霜丸
秘方擦牙散
辰砂全蠍散
勻氣散
撮口
辰砂殭蠶散
紫霜丸
龍膽湯
撮風散
臍濕臍瘡
滲臍散
金黃散
臍突
犀角消毒飲
二豆散
臍風
驅風散
黑白散
理中湯
辰砂殭蠶散
龍膽湯
益脾散
撮風散
天釣
九龍控涎散
牛黃散
鈎藤飲
蘇合香丸
内釣
鈎藤飲
木香丸
養藏散
盤腸氣痛
白豆蔲散
熨臍法
御纂醫宗金鑑卷五十目錄
御纂醫宗金鑑卷五十
編輯幼科雜病心法要訣目錄
四診總括
面圖
察色
聽聲
審病
切衇
虎口三關衇紋圖
虎口三關部位衇紋形色
初生門(上)
拭口
甘草法
黃連法
硃蜜法
豆豉法
斷臍
胡粉散
烙臍餅子
浴兒
藏胎衣法
剃頭
不啼
鞭背法
熏臍帶法
不乳
一捻金
勻氣散
理中湯
眼不開
生地黃湯
熊膽洗法
吐不止
一捻金
香蘇飲
黃連二陳湯
理中湯
不小便
導赤散
八正散
豆豉膏
不大便
硃蜜法
一捻金
大小便不通
木通散
紫霜丸
肛門内合
黑白散
蘇合香丸
噤口
龍膽湯
紫霜丸
秘方擦牙散
辰砂全蠍散
勻氣散
撮口
辰砂殭蠶散
紫霜丸
龍膽湯
撮風散
臍濕臍瘡
滲臍散
金黃散
臍突
犀角消毒飲
二豆散
臍風
驅風散
黑白散
理中湯
辰砂殭蠶散
龍膽湯
益脾散
撮風散
天釣
九龍控涎散
牛黃散
鈎藤飲
蘇合香丸
内釣
鈎藤飲
木香丸
養藏散
盤腸氣痛
白豆蔲散
熨臍法
御纂醫宗金鑑卷五十目錄
御纂醫宗金鑑卷五十
編輯幼科雜病心法要訣
四診總括
兒科自古最為難毫釐之差千里愆氣血未充難據衇
神識未𤼵不知言惟憑面色識因病再向三關診熱寒
聽聲審病兼切衇表裏虚實隨證參
(註)兒科一道自古為難盖以小兒形質柔脆易虚易
實調治少乖則毫釐之失遂致千里之謬氣血未
充者氣血尚未充盈也難據衇者衇無定凖不可
祇以衇為主也神識未𤼵者茫然無知識也不知
言者不能言其疾苦也診小兒之病惟憑察面部
形色識其因何而生也三關者手虎口處風氣命
三關也當視衇紋形色以診其屬熱屬寒也聽聲
者聽其五聲所主之病也審病者審其安煩苦欲
飲食二便也切衇者切衇之浮沉遲數滑澁大小
有力無力也醫者誠能以四診參合表裏虛實寒
熱之病則可保萬全也
察色
欲識小兒百病原先從面部色詳觀五部五色應五藏
誠中形外理昭然額心頦腎鼻脾位右腮屬肺左屬肝
青肝赤心黃脾色白為肺色黑腎顔青主驚風赤火熱
黃傷脾食白虛寒黑色主痛多惡候明顯濁晦輕重參
部色相生為病順部色相尅病多難相生實者邪助病
相尅虛者正難堪天庭青暗驚風至紅主内熱黑難痊
太陽青驚入耳惡印堂青色驚瀉纏風氣青驚紫吐逆
兩眉青吉紅熱煩鼻赤脾熱黑則死脣赤脾熱白脾寒
左腮赤色肝經熱右腮發赤肺熱痰承漿青驚黃嘔吐
黑主抽搐病纏綿此是察色之大要還將衇證一同參
(註)小兒之病先從面部氣色觀之詳察五部之色則
五藏之病自昭然可見矣五部者額屬心頦屬腎
鼻屬脾左腮屬肝右腮屬肺也五色者青為肝色
赤為心色黃為脾色白為肺色黑為腎色也如面
青主是驚風之證面赤主火熱面黃主傷脾傷食
面白主虚寒面黑主痛多是惡候總之五色明顯
為新病其證輕濁晦為久病其證重部色相生為
順者如脾病色黃此正色也若見紅色乃火能生
土故為順也若見青色乃木来尅土故為逆也餘
病倣此若氣血充實又遇部色相生縱有外邪助
病亦易為治療若久病氣血虛弱又遇部色相尅
則正氣不支每難治療如天庭青暗主驚風紅主
内熱黑則不治太陽青主驚風青色入耳者死印
堂青主驚瀉風池在眉下氣池在眼下二處青主
驚風紫多吐逆兩眉青主吉紅色主多煩熱鼻赤
主脾熱鼻黑則死脣赤主脾熱白主脾寒左腮𤼵
赤主肝經有熱右腮發赤主肺熱痰盛承漿青主
驚黃主吐黑主抽搐此皆察色之大要再以衇證
參之庶治得其要矣
聽聲
診兒之法聽五聲聆音察理始能明五聲相應五藏病
五聲不和五藏情心病聲急多言笑肺病聲悲音不清
肝病聲呼多狂呌脾病聲歌音顫輕腎病聲呻長且細
五音昭著證分明啼而不哭知腹痛哭而不啼將作驚
嗞煎不安心煩熱嗄聲聲重感寒風有餘聲雄多壮厲
不足聲短怯而輕多言體熱陽府證懶語身冷隂藏形
狂言焦躁邪熱盛譫語神昏病熱凶鴨聲在喉音不出
直聲無淚命將傾虛實寒熱從聲别聞而知之無遁情
(註)小兒之病既觀其色又當細聽其聲盖笑呼歌悲
呻五聲内應心肝脾肺腎五藏也五聲不和則知
五藏有病之情矣如心屬火病則聲急喜笑肺屬
金病則聲悲音濁肝屬木病則聲狂呌多呼脾屬
土病則聲顫輕如歌腎屬水病則其聲長細如呻
吟有聲有淚聲長曰哭有聲無淚聲短曰啼如啼
而不哭則氣不伸暢主腹痛哭而不啼則氣急心
煩將成驚也嗞煎不安者乃心經内熱故煩躁不
寧也嗄聲音啞也聲重聲濁也此為外感風寒也
有餘之證其氣實故聲雄大而壯厲不足之證其
氣虛故聲怯弱而輕短多言與身熱皆陽也陽主
府故曰陽府證也懶語與身凉皆隂也隂主藏故
曰隂藏證也狂言焦躁者邪熱盛也神昏譫語者
熱乘於心故曰病熱凶也鴨聲聲在喉中而啞氣
將絶也直聲聲無回轉而急氣將散也二者俱為
不治之證醫者果能以此察之則知表裏藏府寒
熱虚實諸病之情態無所遁矣
審病
審兒之病貴詳參要在安煩苦欲間能食不食渴不渴
二便調和通秘勘發熱無汗為表病内熱便鞕作裏看
安煩晝夜隂陽證苦欲冷暖定熱寒能食不食胃壮弱
渴與不渴胃濕乾便稠黏穢為滯熱尿清不赤乃寒占
耳尻肢凉知痘疹指梢發冷主驚癎肚腹熱悶乃内熱
四肢厥冷是中寒眉皺曲啼腹作痛風熱来臨耳熱纏
腹痛須按軟與鞕喜按不喜虚實參欲保赤子誠心辨
對證施方治不難
(註)小兒有病貴乎詳審先問起居安煩苦欲何如次
問飲食能食不食渴與不渴又次問二便或通或
秘而後病源可識矣如發熱無汗此邪在表也内
熱便鞕此邪在裏也安煩者謂晝若煩熱而夜安
静是陽旺于陽分其病在陽若夜煩熱而晝安静
是陽陷于隂分其病在隂苦欲者喜冷惡熱皆屬
陽病故為熱也喜熱惡冷皆屬隂病故為寒也胃
壯者能食胃弱者不能食胃乾燥者口渴胃濕盛
者口不渴至於大便稠黏穢氣難聞者是内有滯
熱從熱化也小便清白不赤為虚寒從寒化也若
耳梢冷尻骨冷四肢發冷者此痘疹欲發之候如
單指梢𤼵冷者此驚癎將作之徵肚腹熱悶主内
熱手足厥冷主中寒小兒無故皺眉曲腰啼呌者
主内因腹痛也兩耳常常𤼵熱者主外因風熱也
然腹痛又當按其或軟與鞕若喜按者為虚不喜
按者為實保赤者須誠心勘問對證施治庶隨手
奏效矣
切衇
小兒週歲當切衇位小一指定三關浮衇輕取皮膚得
沉衇重取筋骨間一息六至平和衇過則為數減遲傳
滑衇如珠多流利濇衇滯濇往来艱三部無力為虚衇
三部有力作實言中取無力為芤衇微衇微細有無間
洪衇来盛去無力數緩時止促結占緊衇左右如轉索
弦則端直張弓弦浮為在表外感病沉為在裏内傷端
數為在府屬陽熱遲為在藏乃隂寒滑痰洪火微怯弱
弦飲結聚促驚癎芤主失血濇血少沉緊腹痛浮感寒
虛主諸虛不足病實主諸實有餘看痘疹欲𤼵衇洪緊
大小不勻中惡勘一息三至虚寒極九至十至熱極炎
一二十一十二死浮散無根沉伏難表裏隂陽虚實診
惟在兒科隨證參
(註)週歲者一歲也有疾則當切衇但部位甚小不能
以三指診之須用一指以定三關三關者寸關尺
也浮衇者輕取皮膚之上即得故曰浮也沉衇者
重按筋骨之間則見故曰沉也一息者人之一呼
一吸也至者衇之至數也一息六至為和平之衇
則曰無疾至數若過者七至八至也謂之數衇至
數若減者四至五至也謂之遲衇滑衇如珠往来
流利濇衇滯澁往来艱難三部者衇之浮中沉也
浮中沉三部無力為虚浮中沉三部有力為實芤
衇者中取無力微衇者按之微細若有若無洪衇
者来時雖盛去時無力促衇者數而時止結衇者
緩而時止緊衇者左右如轉索之象弦衇者端直
如張弓弦此皆言脈之形象至數也浮衇病在表
外感風寒也沉衇病在裏内傷飲食也數衇病在
六府屬陽也遲衇病在五藏屬隂也滑主痰盛洪
主火熱微主怯弱之證弦主停飲結主積聚促主
驚癎芤主失血濇主血少沉緊主腹痛浮緊主感
寒虚為不足主諸虛實為有餘主諸實洪緊者痘
疹欲𤼵也大小不勻者中惡之證也一息三至是
虚寒之極九至十至乃火熱太甚此諸衇所主之
病也若一息只一至二至或十一十二至者皆死
衇也浮散無根及沉浮取之不應指者皆難治之
衇也凡病之隂陽表裏虛實雖可以診衇而得惟
臨證時合望聞問三者細為參考焉
虎口三關部位衇紋形色
初生小兒診虎口男從左手女右看次指三節風氣命
衇紋形色隱隱安形見色變知有病紫屬内熱紅傷寒
黃主脾病黑中惡青主驚風白是疳風關病輕氣關重
命關若見病多難大小曲紫傷滯熱曲青人驚走獸占
赤色水火飛禽撲黃色雷驚黑隂癎長珠傷食流珠熱
去蛇吐瀉来蛇疳弓裏感冒外痰熱左斜傷風右斜寒
鍼形鎗形主痰熱射指射甲命難全紋見乙字為抽搐
二曲如鈎傷冷傳三曲如蟲傷硬物水紋咳𠻳吐瀉環
積滯曲蟲驚魚骨形似亂蟲有蛔纏衇紋形色相參合
醫者留神仔細觀
(註)凡初生小兒有疾病者須視虎口义手處衇紋之
形色以决病之生死輕重男先看左手次指内側
女先看右手次指内側指之三節初節曰風關次
節曰氣關三節曰命關其紋色紅黃相兼隱隱不
見則為平安無病若紋色紫屬内熱紅屬傷寒黃
為傷脾黑為中惡青主驚風白主疳證紋在風關
主病輕氣關主病重若過命關主病危難治又當
視其紋形大小曲灣色紫者主傷食内熱色青者
主人驚及走獸驚色赤者主水火飛禽所驚黃主
雷驚黑主隂癎如指上紋形一點紅色名曰流珠
紋主内熱圓長者名曰長珠形主飲食傷上尖長
下微大者名曰去蛇形主傷食吐瀉上大下尖長
者名曰来蛇形主濕熱成疳弓反裏者形灣向中
指主感冒寒邪弓反外者形灣向大指主内熱痰
盛紋斜向左者其紋斜向中指主傷風紋斜向右
者其紋斜向大指主感寒鍼形者直若懸鍼微短
鎗形者直射如鎗微長皆主痰熱透關射指射甲
者其紋直射指甲指端主脾氣大敗病危不起二
者俱屬不治乙字紋似乙字主驚風抽搐二曲如
鈎主傷生冷三曲如蟲主傷硬物水紋形似水字
主咳𠻳環形聯絡如環主疳病曲蟲紋如灣蟲主
積滯魚骨紋如魚刺主驚熱紋形如亂蟲者主蛔
蟲纏擾習幼科者必以此形色合參留神診察始
不悮矣
初生門(上)
拭口(附下胎毒法)
拭口須用燕脂法穢淨方無口病生古云未啼先取穢
只緣未察此中情
(註)嬰兒初生須用軟棉裹指拭淨口中不潔繼以燕
脂蘸茶清擦口舌齒頰之間則不使一切口病生
矣古云子未啼時先取穢血此古人不詳體察盖
兒在胞衣之中以臍蒂資生胞中皆是氤氲精氣
生長蒸化並無血衇兒口之血從何而来此說不
經不可為訓也
甘草法
甘草之法自古稱能觧諸毒性味平濃煎頻令兒吮服
免使胎毒藴腹中
(註)甘草味甘平和五藏解百毒之藥也四時皆可用
虛實皆可服取中指一節用水煎濃以棉纏指蘸
水令兒吮之其毒自觧
黃連法
素禀胎熱藴于中惟有黃連法最靈水浸濃汁滴口内
臍糞胎毒自此清
(註)黃連清熱觧毒之要藥也凡夏月及四時看兒有
胎熱者恐熱藴於中致生他病故宜用之須取黃
連數塊搥碎用湯浸出汁時時滴兒口中以臍糞
下為度其毒自解矣
硃蜜法
硃蜜鎮神利腸胃清熱防驚大有功胎熱便秘皆堪用
禀賦怯弱慎而行
(註)硃砂鎮心定驚兼能除邪蜂蜜觧毒潤腸更能清
熱一鎮一潤功效殊常胎熱便閉者四時皆可用
之取一大豆許研細水飛過煉蜜調勻乳汁化服
最佳惟胎禀太弱者不宜用也
豆䜴法
怯弱之兒豆䜴法宣𤼵胎毒功最良兒生冬月亦宜此
煎取濃汁當乳嘗
(註)淡豆豉輕腐宣𤼵之藥也凡怯弱之兒或值冬月
欲觧胎毒者只將此藥煎為濃汁與兒三五口其
毒自開矣
斷臍
臍帶剪下即用烙男女六寸始合宜烙臍炙法防風襲
胡粉封臍為避濕
(註)嬰兒初生先用剪刀向火烘熱剪斷臍帶次用火
器繞臍帶烙之當以六寸為度不可過為短長短
則傷藏長則損肌斷訖又用烙臍餅子安炙臍上
以防風邪外入隨用胡粉散敷臍帶間用軟絹新
棉封裹之以避尿濕風邪如藥不偹即以細熟艾
一塊照依前法封裹
胡粉散
胡粉甑帶灰
乾薑白石脂
棉灰(各等分)麝香(少許)
右共為細末每用一錢敷臍上封之
烙臍餅子
豆䜴黃蠟(等分)
麝香(少許)
右以豆豉麝香研勻鎔蠟量臍大小捻為餅炙用
浴兒
浴兒之法五枝湯冬夏寒温適可當加豬膽汁去汚穢
且滋肌膚免生瘡
(註)斷臍後三日浴兒此法其来舊矣為其革汚穢也
臨浴時須擇無風密處適可而止不可久在水中
冬月恐其受寒夏日恐其傷熱其為湯之法須用
桃槐桑梅柳枝熬成再加豬膽汁以去其汚穢且
能滋潤肌膚令兒胎瘡不生
藏胎衣法
藏衣新瓶用帛纏埋築天德月空邊向陽高燥宜嚴密
令兒無疾夀綿綿
(註)凡藏胎衣盛在新瓶内以青帛裹瓶口擇向陽高
燥之地天德月空處掘地三尺埋之兒自長夀無
疾若藏衣不謹於兒不利
天德月空
正月在丁二月坤三月居壬四月辛五乾六甲七月癸
八艮九丙十乙宫十一巽兮庚十二此是天德牢記心
月空單月壬共丙䨇月俱在甲與庚
(註)天德如正月在丁二月在坤三月在壬四月在辛
五月在乾六月在甲七月在癸八月在艮九月在
丙十月在乙十一月在巽十二月在庚是也月空
如正月在丙壬二月在甲庚三月在丙壬四月在
甲庚五月在丙壬六月在甲庚七月在丙壬八月
在甲庚九月在丙壬十月在甲庚十一月在丙壬
十二月在甲庚是也
天德方向俱依此圖為凖其月空方向單月在丙
壬方䨇月在甲庚方四處如值天德方向不便即
按圖尋丙壬甲庚所在用之如值月空方向不便
亦按圖尋天德用之
剃頭
小兒彌月剃胎頭密室温和適可求杏麻薄膩揉頭上
胎毒瘡癤一切休
(註)兒滿月剃頭須向密室温煖處剃之為其氣血未
盈寒風易入剃後須用杏仁三枚研細入薄荷三
葉再同研將麻油滴三四點合膩粉拌勻擦頭上
能避風邪免生瘡癤熱毒等證
不啼
小兒生下不能啼俗語名之為草迷多因臨産難生育
或值嚴寒氣所逼氣閉不通聲不出奄奄呼吸命須臾
氣閉不通葱鞭背寒逼急用火熏臍
(註)兒生落地啼聲即發形生命立矣有不啼者俗云
草迷多因臨産時生育艱難以致兒生氣閉不通
所以不啼也急以葱鞭其背使氣通則啼又有時
值天寒之際兒氣為寒所逼亦不能啼宜用熏臍
𢃄法急為挽回庶氣通而啼聲出也若氣絶無聲
面青甲黑是形雖存而命已不立安望其生哉
鞭背法
小兒初生氣不通奄奄呼吸少啼聲用葱鞭背輕輕擊
須臾聲𤼵可回生
(註)葱辛通氣擊動醒神用葱鞭背者取開通擊醒之
義也如無葱以手輕擊之亦可
熏臍帶法
小兒生下或冒寒氣閉無聲啼則難油撚熏臍休剪帶
煖氣入腹自通安
(註)兒初生方離母腹若值天寒氣為寒閉使兒聲不
出須急用棉絮包裹抱于懷中且勿斷臍用紙撚
蘸油點火于臍帶下往来熏之令火氣由臍入腹
寒得温散氣得煖通啼聲自出矣
不乳
兒生能乳本天然若不吮兮必有緣腹中穢惡未下淨
或在胎中素禀寒穢惡不淨一捻效胎寒不乳勻氣先
若更面青肢冷厥此是寒虚理中煎
(註)不乳謂初出胞胎不吮乳也其故有二不可不辨
兒生腹中臍糞未下能令小兒腹滿氣短嘔吐不
乳當用一捻金治之若兒母過食寒凉胎受其氣
兒必腹痛多啼面色青白宜勻氣散主之若四肢
厥逆者理中湯主之
一捻金
大黃(生)黑丑
白丑人參
㯽榔(各等分)
右為細末每少許蜜水調服
勻氣散
陳皮桔梗(各一錢)
炮薑砂仁
炙甘草(各五分)木香(三分)
右共為細末每服五分紅棗煎湯調服
理中湯
人參白术(土炒)
乾薑甘草(炙)
引用紅棗肉水煎服
(方歌)理中人參並乾薑白术甘草共為湯胎寒諸疾皆
當服不乳肢冷更堪嘗
眼不開
兒生眼閉不能開皆因脾熱受於胎内用地黃湯最妙
熊膽洗目效靈哉
(註)小兒初生眼不開者因孕婦飲食不節恣情厚味
熱毒熏蒸以致熱藴兒脾眼胞屬脾其衇絡緊束
故不能開也内服生地黃湯外用熊膽湯洗之自
愈
生地黃湯
生地黃赤芍藥
川芎當歸
天花粉甘草(生)
水煎服
(方歌)目閉不開胎熱成生地黃湯赤芍芎當歸花粉生
地草水煎速服莫消停
熊膽洗法
熊膽黃連(各少許)
用滚湯淬洗其目自開
吐不止
兒吐不止何因生穢惡停留胃内成或緣禀賦胎寒熱
或因生時感寒風穢惡一捻金散下外感香蘇温散能
熱涎酸黏連陳治寒吐清沫用理中
(註)兒自胞胎既脫以後有因便秘腹中穢惡不淨令
兒腹滿其吐不止者一捻金主之若生育時觸冒
寒邪入裏犯胃則曲腰而啼吐沫不止者香蘇飲
温散之又有胎前受熱面黃赤手足温口吐黃涎
酸黏者二陳湯加黃連主之若胎前受寒面青白
四肢冷口吐清稀白沫者理中湯主之
一捻金(方見不乳)
香蘇飲
藿香蘇葉
厚樸(薑炒)陳皮
枳殼(麩炒)茯苓
木香(煨)炙甘草
引用生薑水煎服
(方歌)香蘇飲用藿香蘇厚樸陳皮枳殼茯甘草木香一
併入生薑為引吐能除
黃連二陳湯
半夏(薑製)陳皮
茯苓生甘草
黃連(薑炒)
引用生薑水煎服
(方歌)兒生胎熱吐頻頻醫治須當用二陳半夏陳皮茯
苓草薑連加入效如神
理中湯(方見不乳)
不小便
小便不通胎熱壅導赤八正二方從外用豆豉貼臍法
須臾小便自能通
(註)小兒初生不小便者乃胎熱流於下也宜導赤散
熱盛者八正散主之外用豆豉膏貼臍上則小便
自通矣
導赤散
生地黃木通
甘草(生)
引用燈心竹葉水煎服
加黃連滑石赤苓更妙
(方歌)方名導赤妙難言生地木通甘草煎引用燈心共
竹葉清熱利水便如泉
八正散
扁蓄瞿麥
滑石(飛)木通
赤苓車前子
生大黃梔子(生)
引用燈心水煎服
(方歌)八正散治小便秘扁蓄瞿麥車前利木通滑石赤
茯苓大黃梔子合成劑
豆豉膏
淡豆豉(一勺)田螺(十九個)
葱(一大束)
右搗爛用芭蕉汁調貼臍上
不大便
大便不通名鎻肚皆緣熱毒受胎中硃蜜捻金俱可用
急咂五心臍下通
(註)小兒初生之日或次日即大便者俗云下臍屎此
腸胃通和幽門潤澤也若至二三日不大便者名
曰鎻肚乃胎中受辛熱之毒氣滯不通也其兒必
面赤腹脹不乳多啼宜先用硃蜜法治之設若不
應用一捻金量兒與之繼令婦人以温水潄口咂
兒前後心手足心並臍下共七處以皮見紅赤色
為度須臾大便自通矣
硃蜜法(方見拭口)
一捻金(方見不乳)
大小便不通
二便俱秘胎熱極木通散與紫霜丸行熱開結真神妙
口嘬之法悉如前
(註)小兒初生大小便不通者最為急候乃胎中熱毒
太甚而成也急用前口咂五心臍下法再以木通
散行其熱紫霜丸開其結庶可望生若延至七日
謂之一臘肚腹硬脹常作呻吟則難治矣
木通散
車前子扁蓄
瞿麥术通
赤苓山梔
滑石(飛)黃苓
生甘草大黃
引用燈心水煎服或入薄荷同煎
(方歌)二便閉兮如何醫木通散用甚為竒車蓄瞿通苓
梔子滑芩甘草大黃宜
紫霜丸
代赭石(一兩醋浸三五次研火煨)
赤石脂(一兩)杏仁(六十粒尖炒去皮)
巴豆(三十粒去油膜)
右為末飯糊如麻子大日服三丸白水下
肛門内合
有因熱毒肛門結或是内合無隙通清毒宜服黑白散
脂瞞簮通導法精
(註)小兒初生肛門内合有二一者熱毒太甚壅結肛
門一者脂膜遮瞞無隙可通如肛門壅結者急服
黑白散外用蘇合香丸作棗核狀納入孔中取其
香能開竅又能潤澤大便一下庶可望生如脂膜
遮瞞無隙可通者先以金玉簮透之刺破脂膜再
以蘇合香丸照前法導之庶可挽回於萬一耳
黑白散
黑牽牛(半生半炒)白牽牛(半生半炒)
大黃(生)㯽榔
陳皮(各五錢)生甘草(三錢)
元明粉(一兩)
右除㯽榔不過火餘五味或晒或焙仍合㯽榔為
末同元明粉入乳鉢内研細每服五分至六七分
温蜜湯調化
蘇合香丸
蘇合香油(五錢息香内入安)
安息香(一兩末用無灰酒半觔熬膏另為)
丁香青木香
白檀香沉香
蓽茇香附子
訶子(煨取肉)烏犀(鎊)
硃砂(各一兩水飛)薰&KR0034;香
片腦(各五錢研)麝香(七錢半)
右為細末入安息香膏煉蜜和劑圓如芡實大空
心用沸湯化下酒下亦可
噤口
噤口舌上如黍米吮乳不得啼漸難清肝龍膽湯極妙
腹硬便秘紫霜丸吐涎牙緊擦牙效次用辰砂全蠍煎
病勢稍安勿過劑調和脾胃勻氣先
(註)小兒噤口之證失治多至不救其候舌上生瘡如
黍米狀吮乳不得啼聲漸小因胎熱所致也法當
清熱疏利以龍膽湯主之若肚腹脹硬二便不通
者紫霜丸主之又有一種口吐白沫牙關緊急者
此胎熱内結復為風邪外襲當以秘方擦牙散先
擦其牙關次服辰砂全蠍散中病即止不可過服
證退當調和脾胃以勻氣散主之
龍膽湯
柴胡黃芩
生甘草釣籐鈎
赤芍大黃(紙裹煨)
龍膽草蜣螂(去翅足)
桔梗赤茯苓
引用棗肉水煎服
(方歌)噤口龍膽湯極靈柴胡黃芩草釣藤赤芍大黃龍
膽草蜣螂桔梗赤茯苓
紫霜丸(方見二便不通)
秘方擦牙散
生南星(二錢臍去皮)龍腦(少許)
右研為極細末用指蘸合生薑汁放大牙根擦之
立效如不開者將應用之藥調和稀糊含在不病
人口内以筆管插入病人之鼻孔用氣將藥極力
吹入其關立時即開此法有通仙之妙不可不知
辰砂全蠍散
辰砂(五分水飛)全蠍(三枚去毒)
硼砂龍腦
麝香(各一分)
右為極細末用乳母唾調抹口脣裏及齒上
勻氣散(方見不乳)
撮口
撮如囊口吮乳難舌強脣青吐沫痰面色赤黃胎熱極
四肢厥冷命難全痰盛宜用殭蠶散便秘須進紫霜丸
驚熱龍膽湯極妙抽搐撮風散自安
(註)撮口者口撮如囊口也吮乳不得舌強脣青面色
黃赤乃心脾之熱受自胎中而然也其證為危候
急當隨證治之如氣高痰盛者辰砂殭蠶散主之
二便秘結者紫霜丸主之身熱多驚者龍膽湯主
之手足抽搐者撮風散主之若更口吐白沫四肢
厥冷雖有神丹終屬無濟
辰砂殭蠶散
辰砂(五分水飛)殭蠶(一錢去系嘴炒直的)
蛇蛻皮(一錢炒)麝香(五分)
右為末用蜜調敷脣口
紫霜丸(方見二便不通)
龍膽湯(方見噤口)
撮風散
赤脚蜈蚣(半條炙)釣藤鈎(一錢五分)
硃砂(水飛)直殭蠶(焙)
全蠍尾(各一錢)麝香(一字)
右為末每(月)一字竹瀝調下
臍濕臍瘡
浴兒不慎水浸臍或因䙀包濕漬之臍間淋漓多痛癢
甚則焮腫作瘡痍臍濕必用滲臍散瘡腫金黃散最宜
治療之法須如此臨證施之不可疑
(註)兒生洗浴不可久在水中任意洗濯既包裹畢宜
時常留意勿令尿濕浸臍如不知慎遂致肚臍浸
漬不乾名曰臍濕須以滲臍散敷之甚則焮赤成
瘡名曰臍瘡須以金黃散敷之庶不致寒濕之氣
内攻也
滲臍散
枯礬龍骨(各二錢煆)
麝香(少許)
右研細末乾滲臍中
金黃散
川黃連(二錢半)胡粉
龍骨(各一錢煆)
右為末敷患處
臍突
嬰兒藴熱在腹中伸引頻頻卧不寧努脹其氣冲臍本
虚大光浮臍突成速服犀角消毒飲二豆能消腫赤攻
最忌寒凉敷臍上冰凝毒熱反成凶
(註)嬰兒熱在腹中無所𤼵瀉故頻頻伸引睡卧不寧
努脹其氣衝入臍間所以臍忽腫赤虛大光浮名
曰臍突此乃胎熱所致非斷臍不利之過也内服
犀角消毒飲外敷二豆散其腫自消最忌寒凉之
藥敷于臍上恐寒凝毒熱反為害也
犀角消毒飲
牛蒡子(炒研)生甘草
荆芥防風
金銀花
水煎熟臨服入犀角細末調勻服
(方歌)犀角消毒牛蒡加甘草荆防金銀花細研犀角調
勻服臍突能消功最佳
二豆散
赤小豆(不去皮)豆豉
天南星(去皮臍)白歛(各一錢)
右為細末用五分芭蕉汁調敷臍四旁日二次
臍風
斷臍不慎起臍風感受風寒濕水成將作驅風散最效
已成兼證要分明腹脹便秘黑白散面白肢寒用理中
痰涎壅盛殭蠶散壯熱面赤龍膽清嘔吐多啼益脾治
脣青撮口撮風平臍青口噤為不治一臘逢之命必傾
(註)臍者小兒之根蔕也名曰神闕穴近三隂喜温惡
凉喜乾惡濕如斷臍悉遵前法臍風何自而起惟
不知慎重以致水濕風冷之氣入于臍中兒必腹
脹臍腫日夜啼呌此臍風之將作也須急用驅風
散治之若寒邪深入已成臍風者又當視其所兼
之形證治之如肚腹脹硬大便不通者風兼實也
黑白散主之面青肢冷二便不實者風兼虚也理
中湯主之痰涎壅盛氣高喘急者風兼痰也辰砂
殭蠶散主之身體壯熱面赤口乾者風兼熱也龍
膽湯主之面青嘔吐曲腰多啼者風兼寒也益脾
散主之撮口脣青抽搐不止者風兼驚也撮風散
主之若臍邊青黑口噤不開者是為内抽不治臍
風見於一臘者亦不治一臘者七日也兒生七日
血衇未凝病已中藏醫之無益
驅風散
蘇葉陳皮
防風厚樸(薑炒)
枳殼(麩炒)木香(煨)
殭蠶(炒)釣藤鈎
生甘草
引用生薑水煎服
(方歌)臍風將作用驅風蘇防陳樸枳香從殭蠶釣藤與
甘草生薑加入更通靈
黑白散(方見肛門内合)
理中湯(方見不乳)
辰砂殭蠶散(方見撮口)
龍膽湯(方見噤口)
益脾散
白茯苓人參
草果(煨)木香(煨)
炙甘草陳皮
厚樸(薑炒)紫蘇子(各等分炒)
右為末每服一錢薑棗湯調服
撮風散(方見撮口)
天釣
天釣邪熱積心胸痰涎壅盛氣不通瘈瘲壯熱同驚證
頭目仰視若釣形九龍控涎醫搐掣牛黃散用善驅風
瘈瘲减參釣藤飲爪甲青色蘇合精
(註)小兒天釣證由邪熱痰涎壅塞胸間不得宣通而
成𤼵時驚悸壯熱眼目上翻手足瘈瘲爪甲青色
證似驚風但目多仰視較驚風稍異痰盛兼搐者
九龍控涎散主之驚盛兼風者牛黃散主之搐盛
多熱者釣藤飲主之爪甲皆青者蘇合香丸主之
九龍控涎散
赤脚蜈蚣(一條炙乾酒塗)
滴乳天竺黃(各一錢勻二味研)
臘茶雄黃
炙甘草(各二錢)荆芥穗(炒)
白礬(各一錢枯)菉豆(一百粒熟半生半)
右為末每服五分人參薄荷湯調下
牛黃散
牛黃(一錢細研)硃砂(一錢細研水飛)
麝香(五分)天竺黃(二錢)
蠍梢(一錢)釣藤鈎(二錢)
右研勻每服一字新汲水調下
釣藤飲
人參全蠍(去毒)
羚羊角天麻
甘草(炙)釣藤鈎
水煎服
(按)天釣乃内熱痰盛應減人參
(方歌)天釣須用釣藤飲瘈瘲連連無止歇人參羚羊與
釣藤炙草天麻共全蠍
蘇合香丸(方見肛門内合)
内釣
内釣肝藏病受寒糞青潮搐似驚癎傴僂腹痛吐涎沫
紅絲血點目中纏瘈瘲甚者釣藤飲急啼腹痛木香丸
肢冷甲青脣口黑養藏温中或保全
(註)内釣者多因肝藏素病外受寒冷其候糞青潮搐
者作止有時也傴僂腹痛者曲腰而痛也口吐涎
沫證雖與驚癎相類但目有紅絲血點瘈瘲甚者
釣藤飲主之急啼腹痛者木香丸主之若肢冷甲
青脣口黑者養藏散主之然内釣至此乃中寒隂
盛不治之證用此救治庶或保全
鈎藤飲(方見天釣)
木香丸
沒藥木香(煨)
茴香(炒)鈎藤鈎
全蠍乳香(各等分)
先將乳香沒藥研勻後入諸藥末和畢取大蒜少
許研細和丸如桐子大晒乾每次二丸鈎藤湯下
養藏散
當歸沉香
木香(煨)肉桂
川芎(各半兩)丁香(二錢)
右為末每服一錢淡薑湯調服
盤腸氣痛
盤腸寒搏腸中痛曲腰不乳蹙䨇眉定痛温中豆蔲散
熨臍外治法堪垂
(註)凡盤腸氣痛皆由寒邪所搏肝腎居下故痛則曲
腰宜白豆䓻散主之外用熨臍法其效甚速
白豆䓻散
白豆䓻砂仁
青皮(醋炒)陳皮
炙甘草香附米(製)
蓬莪术(各等分)
右為末每服一錢紫蘇煎湯調下
熨臍法
淡豆豉生薑(各二錢切碎)
葱白(五莖)食鹽(一兩)
同炒熱置臍上熨之
御纂醫宗金鑑卷五十
御纂醫宗金鑑卷五十
編輯幼科雜病心法要訣
四診總括
兒科自古最為難毫釐之差千里愆氣血未充難據衇
神識未𤼵不知言惟憑面色識因病再向三關診熱寒
聽聲審病兼切衇表裏虚實隨證參
(註)兒科一道自古為難盖以小兒形質柔脆易虚易
實調治少乖則毫釐之失遂致千里之謬氣血未
充者氣血尚未充盈也難據衇者衇無定凖不可
祇以衇為主也神識未𤼵者茫然無知識也不知
言者不能言其疾苦也診小兒之病惟憑察面部
形色識其因何而生也三關者手虎口處風氣命
三關也當視衇紋形色以診其屬熱屬寒也聽聲
者聽其五聲所主之病也審病者審其安煩苦欲
飲食二便也切衇者切衇之浮沉遲數滑澁大小
有力無力也醫者誠能以四診參合表裏虛實寒
熱之病則可保萬全也
察色
欲識小兒百病原先從面部色詳觀五部五色應五藏
誠中形外理昭然額心頦腎鼻脾位右腮屬肺左屬肝
青肝赤心黃脾色白為肺色黑腎顔青主驚風赤火熱
黃傷脾食白虛寒黑色主痛多惡候明顯濁晦輕重參
部色相生為病順部色相尅病多難相生實者邪助病
相尅虛者正難堪天庭青暗驚風至紅主内熱黑難痊
太陽青驚入耳惡印堂青色驚瀉纏風氣青驚紫吐逆
兩眉青吉紅熱煩鼻赤脾熱黑則死脣赤脾熱白脾寒
左腮赤色肝經熱右腮發赤肺熱痰承漿青驚黃嘔吐
黑主抽搐病纏綿此是察色之大要還將衇證一同參
(註)小兒之病先從面部氣色觀之詳察五部之色則
五藏之病自昭然可見矣五部者額屬心頦屬腎
鼻屬脾左腮屬肝右腮屬肺也五色者青為肝色
赤為心色黃為脾色白為肺色黑為腎色也如面
青主是驚風之證面赤主火熱面黃主傷脾傷食
面白主虚寒面黑主痛多是惡候總之五色明顯
為新病其證輕濁晦為久病其證重部色相生為
順者如脾病色黃此正色也若見紅色乃火能生
土故為順也若見青色乃木来尅土故為逆也餘
病倣此若氣血充實又遇部色相生縱有外邪助
病亦易為治療若久病氣血虛弱又遇部色相尅
則正氣不支每難治療如天庭青暗主驚風紅主
内熱黑則不治太陽青主驚風青色入耳者死印
堂青主驚瀉風池在眉下氣池在眼下二處青主
驚風紫多吐逆兩眉青主吉紅色主多煩熱鼻赤
主脾熱鼻黑則死脣赤主脾熱白主脾寒左腮𤼵
赤主肝經有熱右腮發赤主肺熱痰盛承漿青主
驚黃主吐黑主抽搐此皆察色之大要再以衇證
參之庶治得其要矣
聽聲
診兒之法聽五聲聆音察理始能明五聲相應五藏病
五聲不和五藏情心病聲急多言笑肺病聲悲音不清
肝病聲呼多狂呌脾病聲歌音顫輕腎病聲呻長且細
五音昭著證分明啼而不哭知腹痛哭而不啼將作驚
嗞煎不安心煩熱嗄聲聲重感寒風有餘聲雄多壮厲
不足聲短怯而輕多言體熱陽府證懶語身冷隂藏形
狂言焦躁邪熱盛譫語神昏病熱凶鴨聲在喉音不出
直聲無淚命將傾虛實寒熱從聲别聞而知之無遁情
(註)小兒之病既觀其色又當細聽其聲盖笑呼歌悲
呻五聲内應心肝脾肺腎五藏也五聲不和則知
五藏有病之情矣如心屬火病則聲急喜笑肺屬
金病則聲悲音濁肝屬木病則聲狂呌多呼脾屬
土病則聲顫輕如歌腎屬水病則其聲長細如呻
吟有聲有淚聲長曰哭有聲無淚聲短曰啼如啼
而不哭則氣不伸暢主腹痛哭而不啼則氣急心
煩將成驚也嗞煎不安者乃心經内熱故煩躁不
寧也嗄聲音啞也聲重聲濁也此為外感風寒也
有餘之證其氣實故聲雄大而壯厲不足之證其
氣虛故聲怯弱而輕短多言與身熱皆陽也陽主
府故曰陽府證也懶語與身凉皆隂也隂主藏故
曰隂藏證也狂言焦躁者邪熱盛也神昏譫語者
熱乘於心故曰病熱凶也鴨聲聲在喉中而啞氣
將絶也直聲聲無回轉而急氣將散也二者俱為
不治之證醫者果能以此察之則知表裏藏府寒
熱虚實諸病之情態無所遁矣
審病
審兒之病貴詳參要在安煩苦欲間能食不食渴不渴
二便調和通秘勘發熱無汗為表病内熱便鞕作裏看
安煩晝夜隂陽證苦欲冷暖定熱寒能食不食胃壮弱
渴與不渴胃濕乾便稠黏穢為滯熱尿清不赤乃寒占
耳尻肢凉知痘疹指梢發冷主驚癎肚腹熱悶乃内熱
四肢厥冷是中寒眉皺曲啼腹作痛風熱来臨耳熱纏
腹痛須按軟與鞕喜按不喜虚實參欲保赤子誠心辨
對證施方治不難
(註)小兒有病貴乎詳審先問起居安煩苦欲何如次
問飲食能食不食渴與不渴又次問二便或通或
秘而後病源可識矣如發熱無汗此邪在表也内
熱便鞕此邪在裏也安煩者謂晝若煩熱而夜安
静是陽旺于陽分其病在陽若夜煩熱而晝安静
是陽陷于隂分其病在隂苦欲者喜冷惡熱皆屬
陽病故為熱也喜熱惡冷皆屬隂病故為寒也胃
壯者能食胃弱者不能食胃乾燥者口渴胃濕盛
者口不渴至於大便稠黏穢氣難聞者是内有滯
熱從熱化也小便清白不赤為虚寒從寒化也若
耳梢冷尻骨冷四肢發冷者此痘疹欲發之候如
單指梢𤼵冷者此驚癎將作之徵肚腹熱悶主内
熱手足厥冷主中寒小兒無故皺眉曲腰啼呌者
主内因腹痛也兩耳常常𤼵熱者主外因風熱也
然腹痛又當按其或軟與鞕若喜按者為虚不喜
按者為實保赤者須誠心勘問對證施治庶隨手
奏效矣
切衇
小兒週歲當切衇位小一指定三關浮衇輕取皮膚得
沉衇重取筋骨間一息六至平和衇過則為數減遲傳
滑衇如珠多流利濇衇滯濇往来艱三部無力為虚衇
三部有力作實言中取無力為芤衇微衇微細有無間
洪衇来盛去無力數緩時止促結占緊衇左右如轉索
弦則端直張弓弦浮為在表外感病沉為在裏内傷端
數為在府屬陽熱遲為在藏乃隂寒滑痰洪火微怯弱
弦飲結聚促驚癎芤主失血濇血少沉緊腹痛浮感寒
虛主諸虛不足病實主諸實有餘看痘疹欲𤼵衇洪緊
大小不勻中惡勘一息三至虚寒極九至十至熱極炎
一二十一十二死浮散無根沉伏難表裏隂陽虚實診
惟在兒科隨證參
(註)週歲者一歲也有疾則當切衇但部位甚小不能
以三指診之須用一指以定三關三關者寸關尺
也浮衇者輕取皮膚之上即得故曰浮也沉衇者
重按筋骨之間則見故曰沉也一息者人之一呼
一吸也至者衇之至數也一息六至為和平之衇
則曰無疾至數若過者七至八至也謂之數衇至
數若減者四至五至也謂之遲衇滑衇如珠往来
流利濇衇滯澁往来艱難三部者衇之浮中沉也
浮中沉三部無力為虚浮中沉三部有力為實芤
衇者中取無力微衇者按之微細若有若無洪衇
者来時雖盛去時無力促衇者數而時止結衇者
緩而時止緊衇者左右如轉索之象弦衇者端直
如張弓弦此皆言脈之形象至數也浮衇病在表
外感風寒也沉衇病在裏内傷飲食也數衇病在
六府屬陽也遲衇病在五藏屬隂也滑主痰盛洪
主火熱微主怯弱之證弦主停飲結主積聚促主
驚癎芤主失血濇主血少沉緊主腹痛浮緊主感
寒虚為不足主諸虛實為有餘主諸實洪緊者痘
疹欲𤼵也大小不勻者中惡之證也一息三至是
虚寒之極九至十至乃火熱太甚此諸衇所主之
病也若一息只一至二至或十一十二至者皆死
衇也浮散無根及沉浮取之不應指者皆難治之
衇也凡病之隂陽表裏虛實雖可以診衇而得惟
臨證時合望聞問三者細為參考焉
虎口三關部位衇紋形色
初生小兒診虎口男從左手女右看次指三節風氣命
衇紋形色隱隱安形見色變知有病紫屬内熱紅傷寒
黃主脾病黑中惡青主驚風白是疳風關病輕氣關重
命關若見病多難大小曲紫傷滯熱曲青人驚走獸占
赤色水火飛禽撲黃色雷驚黑隂癎長珠傷食流珠熱
去蛇吐瀉来蛇疳弓裏感冒外痰熱左斜傷風右斜寒
鍼形鎗形主痰熱射指射甲命難全紋見乙字為抽搐
二曲如鈎傷冷傳三曲如蟲傷硬物水紋咳𠻳吐瀉環
積滯曲蟲驚魚骨形似亂蟲有蛔纏衇紋形色相參合
醫者留神仔細觀
(註)凡初生小兒有疾病者須視虎口义手處衇紋之
形色以决病之生死輕重男先看左手次指内側
女先看右手次指内側指之三節初節曰風關次
節曰氣關三節曰命關其紋色紅黃相兼隱隱不
見則為平安無病若紋色紫屬内熱紅屬傷寒黃
為傷脾黑為中惡青主驚風白主疳證紋在風關
主病輕氣關主病重若過命關主病危難治又當
視其紋形大小曲灣色紫者主傷食内熱色青者
主人驚及走獸驚色赤者主水火飛禽所驚黃主
雷驚黑主隂癎如指上紋形一點紅色名曰流珠
紋主内熱圓長者名曰長珠形主飲食傷上尖長
下微大者名曰去蛇形主傷食吐瀉上大下尖長
者名曰来蛇形主濕熱成疳弓反裏者形灣向中
指主感冒寒邪弓反外者形灣向大指主内熱痰
盛紋斜向左者其紋斜向中指主傷風紋斜向右
者其紋斜向大指主感寒鍼形者直若懸鍼微短
鎗形者直射如鎗微長皆主痰熱透關射指射甲
者其紋直射指甲指端主脾氣大敗病危不起二
者俱屬不治乙字紋似乙字主驚風抽搐二曲如
鈎主傷生冷三曲如蟲主傷硬物水紋形似水字
主咳𠻳環形聯絡如環主疳病曲蟲紋如灣蟲主
積滯魚骨紋如魚刺主驚熱紋形如亂蟲者主蛔
蟲纏擾習幼科者必以此形色合參留神診察始
不悮矣
初生門(上)
拭口(附下胎毒法)
拭口須用燕脂法穢淨方無口病生古云未啼先取穢
只緣未察此中情
(註)嬰兒初生須用軟棉裹指拭淨口中不潔繼以燕
脂蘸茶清擦口舌齒頰之間則不使一切口病生
矣古云子未啼時先取穢血此古人不詳體察盖
兒在胞衣之中以臍蒂資生胞中皆是氤氲精氣
生長蒸化並無血衇兒口之血從何而来此說不
經不可為訓也
甘草法
甘草之法自古稱能觧諸毒性味平濃煎頻令兒吮服
免使胎毒藴腹中
(註)甘草味甘平和五藏解百毒之藥也四時皆可用
虛實皆可服取中指一節用水煎濃以棉纏指蘸
水令兒吮之其毒自觧
黃連法
素禀胎熱藴于中惟有黃連法最靈水浸濃汁滴口内
臍糞胎毒自此清
(註)黃連清熱觧毒之要藥也凡夏月及四時看兒有
胎熱者恐熱藴於中致生他病故宜用之須取黃
連數塊搥碎用湯浸出汁時時滴兒口中以臍糞
下為度其毒自解矣
硃蜜法
硃蜜鎮神利腸胃清熱防驚大有功胎熱便秘皆堪用
禀賦怯弱慎而行
(註)硃砂鎮心定驚兼能除邪蜂蜜觧毒潤腸更能清
熱一鎮一潤功效殊常胎熱便閉者四時皆可用
之取一大豆許研細水飛過煉蜜調勻乳汁化服
最佳惟胎禀太弱者不宜用也
豆䜴法
怯弱之兒豆䜴法宣𤼵胎毒功最良兒生冬月亦宜此
煎取濃汁當乳嘗
(註)淡豆豉輕腐宣𤼵之藥也凡怯弱之兒或值冬月
欲觧胎毒者只將此藥煎為濃汁與兒三五口其
毒自開矣
斷臍
臍帶剪下即用烙男女六寸始合宜烙臍炙法防風襲
胡粉封臍為避濕
(註)嬰兒初生先用剪刀向火烘熱剪斷臍帶次用火
器繞臍帶烙之當以六寸為度不可過為短長短
則傷藏長則損肌斷訖又用烙臍餅子安炙臍上
以防風邪外入隨用胡粉散敷臍帶間用軟絹新
棉封裹之以避尿濕風邪如藥不偹即以細熟艾
一塊照依前法封裹
胡粉散
胡粉甑帶灰
乾薑白石脂
棉灰(各等分)麝香(少許)
右共為細末每用一錢敷臍上封之
烙臍餅子
豆䜴黃蠟(等分)
麝香(少許)
右以豆豉麝香研勻鎔蠟量臍大小捻為餅炙用
浴兒
浴兒之法五枝湯冬夏寒温適可當加豬膽汁去汚穢
且滋肌膚免生瘡
(註)斷臍後三日浴兒此法其来舊矣為其革汚穢也
臨浴時須擇無風密處適可而止不可久在水中
冬月恐其受寒夏日恐其傷熱其為湯之法須用
桃槐桑梅柳枝熬成再加豬膽汁以去其汚穢且
能滋潤肌膚令兒胎瘡不生
藏胎衣法
藏衣新瓶用帛纏埋築天德月空邊向陽高燥宜嚴密
令兒無疾夀綿綿
(註)凡藏胎衣盛在新瓶内以青帛裹瓶口擇向陽高
燥之地天德月空處掘地三尺埋之兒自長夀無
疾若藏衣不謹於兒不利
天德月空
正月在丁二月坤三月居壬四月辛五乾六甲七月癸
八艮九丙十乙宫十一巽兮庚十二此是天德牢記心
月空單月壬共丙䨇月俱在甲與庚
(註)天德如正月在丁二月在坤三月在壬四月在辛
五月在乾六月在甲七月在癸八月在艮九月在
丙十月在乙十一月在巽十二月在庚是也月空
如正月在丙壬二月在甲庚三月在丙壬四月在
甲庚五月在丙壬六月在甲庚七月在丙壬八月
在甲庚九月在丙壬十月在甲庚十一月在丙壬
十二月在甲庚是也
天德方向俱依此圖為凖其月空方向單月在丙
壬方䨇月在甲庚方四處如值天德方向不便即
按圖尋丙壬甲庚所在用之如值月空方向不便
亦按圖尋天德用之
剃頭
小兒彌月剃胎頭密室温和適可求杏麻薄膩揉頭上
胎毒瘡癤一切休
(註)兒滿月剃頭須向密室温煖處剃之為其氣血未
盈寒風易入剃後須用杏仁三枚研細入薄荷三
葉再同研將麻油滴三四點合膩粉拌勻擦頭上
能避風邪免生瘡癤熱毒等證
不啼
小兒生下不能啼俗語名之為草迷多因臨産難生育
或值嚴寒氣所逼氣閉不通聲不出奄奄呼吸命須臾
氣閉不通葱鞭背寒逼急用火熏臍
(註)兒生落地啼聲即發形生命立矣有不啼者俗云
草迷多因臨産時生育艱難以致兒生氣閉不通
所以不啼也急以葱鞭其背使氣通則啼又有時
值天寒之際兒氣為寒所逼亦不能啼宜用熏臍
𢃄法急為挽回庶氣通而啼聲出也若氣絶無聲
面青甲黑是形雖存而命已不立安望其生哉
鞭背法
小兒初生氣不通奄奄呼吸少啼聲用葱鞭背輕輕擊
須臾聲𤼵可回生
(註)葱辛通氣擊動醒神用葱鞭背者取開通擊醒之
義也如無葱以手輕擊之亦可
熏臍帶法
小兒生下或冒寒氣閉無聲啼則難油撚熏臍休剪帶
煖氣入腹自通安
(註)兒初生方離母腹若值天寒氣為寒閉使兒聲不
出須急用棉絮包裹抱于懷中且勿斷臍用紙撚
蘸油點火于臍帶下往来熏之令火氣由臍入腹
寒得温散氣得煖通啼聲自出矣
不乳
兒生能乳本天然若不吮兮必有緣腹中穢惡未下淨
或在胎中素禀寒穢惡不淨一捻效胎寒不乳勻氣先
若更面青肢冷厥此是寒虚理中煎
(註)不乳謂初出胞胎不吮乳也其故有二不可不辨
兒生腹中臍糞未下能令小兒腹滿氣短嘔吐不
乳當用一捻金治之若兒母過食寒凉胎受其氣
兒必腹痛多啼面色青白宜勻氣散主之若四肢
厥逆者理中湯主之
一捻金
大黃(生)黑丑
白丑人參
㯽榔(各等分)
右為細末每少許蜜水調服
勻氣散
陳皮桔梗(各一錢)
炮薑砂仁
炙甘草(各五分)木香(三分)
右共為細末每服五分紅棗煎湯調服
理中湯
人參白术(土炒)
乾薑甘草(炙)
引用紅棗肉水煎服
(方歌)理中人參並乾薑白术甘草共為湯胎寒諸疾皆
當服不乳肢冷更堪嘗
眼不開
兒生眼閉不能開皆因脾熱受於胎内用地黃湯最妙
熊膽洗目效靈哉
(註)小兒初生眼不開者因孕婦飲食不節恣情厚味
熱毒熏蒸以致熱藴兒脾眼胞屬脾其衇絡緊束
故不能開也内服生地黃湯外用熊膽湯洗之自
愈
生地黃湯
生地黃赤芍藥
川芎當歸
天花粉甘草(生)
水煎服
(方歌)目閉不開胎熱成生地黃湯赤芍芎當歸花粉生
地草水煎速服莫消停
熊膽洗法
熊膽黃連(各少許)
用滚湯淬洗其目自開
吐不止
兒吐不止何因生穢惡停留胃内成或緣禀賦胎寒熱
或因生時感寒風穢惡一捻金散下外感香蘇温散能
熱涎酸黏連陳治寒吐清沫用理中
(註)兒自胞胎既脫以後有因便秘腹中穢惡不淨令
兒腹滿其吐不止者一捻金主之若生育時觸冒
寒邪入裏犯胃則曲腰而啼吐沫不止者香蘇飲
温散之又有胎前受熱面黃赤手足温口吐黃涎
酸黏者二陳湯加黃連主之若胎前受寒面青白
四肢冷口吐清稀白沫者理中湯主之
一捻金(方見不乳)
香蘇飲
藿香蘇葉
厚樸(薑炒)陳皮
枳殼(麩炒)茯苓
木香(煨)炙甘草
引用生薑水煎服
(方歌)香蘇飲用藿香蘇厚樸陳皮枳殼茯甘草木香一
併入生薑為引吐能除
黃連二陳湯
半夏(薑製)陳皮
茯苓生甘草
黃連(薑炒)
引用生薑水煎服
(方歌)兒生胎熱吐頻頻醫治須當用二陳半夏陳皮茯
苓草薑連加入效如神
理中湯(方見不乳)
不小便
小便不通胎熱壅導赤八正二方從外用豆豉貼臍法
須臾小便自能通
(註)小兒初生不小便者乃胎熱流於下也宜導赤散
熱盛者八正散主之外用豆豉膏貼臍上則小便
自通矣
導赤散
生地黃木通
甘草(生)
引用燈心竹葉水煎服
加黃連滑石赤苓更妙
(方歌)方名導赤妙難言生地木通甘草煎引用燈心共
竹葉清熱利水便如泉
八正散
扁蓄瞿麥
滑石(飛)木通
赤苓車前子
生大黃梔子(生)
引用燈心水煎服
(方歌)八正散治小便秘扁蓄瞿麥車前利木通滑石赤
茯苓大黃梔子合成劑
豆豉膏
淡豆豉(一勺)田螺(十九個)
葱(一大束)
右搗爛用芭蕉汁調貼臍上
不大便
大便不通名鎻肚皆緣熱毒受胎中硃蜜捻金俱可用
急咂五心臍下通
(註)小兒初生之日或次日即大便者俗云下臍屎此
腸胃通和幽門潤澤也若至二三日不大便者名
曰鎻肚乃胎中受辛熱之毒氣滯不通也其兒必
面赤腹脹不乳多啼宜先用硃蜜法治之設若不
應用一捻金量兒與之繼令婦人以温水潄口咂
兒前後心手足心並臍下共七處以皮見紅赤色
為度須臾大便自通矣
硃蜜法(方見拭口)
一捻金(方見不乳)
大小便不通
二便俱秘胎熱極木通散與紫霜丸行熱開結真神妙
口嘬之法悉如前
(註)小兒初生大小便不通者最為急候乃胎中熱毒
太甚而成也急用前口咂五心臍下法再以木通
散行其熱紫霜丸開其結庶可望生若延至七日
謂之一臘肚腹硬脹常作呻吟則難治矣
木通散
車前子扁蓄
瞿麥术通
赤苓山梔
滑石(飛)黃苓
生甘草大黃
引用燈心水煎服或入薄荷同煎
(方歌)二便閉兮如何醫木通散用甚為竒車蓄瞿通苓
梔子滑芩甘草大黃宜
紫霜丸
代赭石(一兩醋浸三五次研火煨)
赤石脂(一兩)杏仁(六十粒尖炒去皮)
巴豆(三十粒去油膜)
右為末飯糊如麻子大日服三丸白水下
肛門内合
有因熱毒肛門結或是内合無隙通清毒宜服黑白散
脂瞞簮通導法精
(註)小兒初生肛門内合有二一者熱毒太甚壅結肛
門一者脂膜遮瞞無隙可通如肛門壅結者急服
黑白散外用蘇合香丸作棗核狀納入孔中取其
香能開竅又能潤澤大便一下庶可望生如脂膜
遮瞞無隙可通者先以金玉簮透之刺破脂膜再
以蘇合香丸照前法導之庶可挽回於萬一耳
黑白散
黑牽牛(半生半炒)白牽牛(半生半炒)
大黃(生)㯽榔
陳皮(各五錢)生甘草(三錢)
元明粉(一兩)
右除㯽榔不過火餘五味或晒或焙仍合㯽榔為
末同元明粉入乳鉢内研細每服五分至六七分
温蜜湯調化
蘇合香丸
蘇合香油(五錢息香内入安)
安息香(一兩末用無灰酒半觔熬膏另為)
丁香青木香
白檀香沉香
蓽茇香附子
訶子(煨取肉)烏犀(鎊)
硃砂(各一兩水飛)薰&KR0034;香
片腦(各五錢研)麝香(七錢半)
右為細末入安息香膏煉蜜和劑圓如芡實大空
心用沸湯化下酒下亦可
噤口
噤口舌上如黍米吮乳不得啼漸難清肝龍膽湯極妙
腹硬便秘紫霜丸吐涎牙緊擦牙效次用辰砂全蠍煎
病勢稍安勿過劑調和脾胃勻氣先
(註)小兒噤口之證失治多至不救其候舌上生瘡如
黍米狀吮乳不得啼聲漸小因胎熱所致也法當
清熱疏利以龍膽湯主之若肚腹脹硬二便不通
者紫霜丸主之又有一種口吐白沫牙關緊急者
此胎熱内結復為風邪外襲當以秘方擦牙散先
擦其牙關次服辰砂全蠍散中病即止不可過服
證退當調和脾胃以勻氣散主之
龍膽湯
柴胡黃芩
生甘草釣籐鈎
赤芍大黃(紙裹煨)
龍膽草蜣螂(去翅足)
桔梗赤茯苓
引用棗肉水煎服
(方歌)噤口龍膽湯極靈柴胡黃芩草釣藤赤芍大黃龍
膽草蜣螂桔梗赤茯苓
紫霜丸(方見二便不通)
秘方擦牙散
生南星(二錢臍去皮)龍腦(少許)
右研為極細末用指蘸合生薑汁放大牙根擦之
立效如不開者將應用之藥調和稀糊含在不病
人口内以筆管插入病人之鼻孔用氣將藥極力
吹入其關立時即開此法有通仙之妙不可不知
辰砂全蠍散
辰砂(五分水飛)全蠍(三枚去毒)
硼砂龍腦
麝香(各一分)
右為極細末用乳母唾調抹口脣裏及齒上
勻氣散(方見不乳)
撮口
撮如囊口吮乳難舌強脣青吐沫痰面色赤黃胎熱極
四肢厥冷命難全痰盛宜用殭蠶散便秘須進紫霜丸
驚熱龍膽湯極妙抽搐撮風散自安
(註)撮口者口撮如囊口也吮乳不得舌強脣青面色
黃赤乃心脾之熱受自胎中而然也其證為危候
急當隨證治之如氣高痰盛者辰砂殭蠶散主之
二便秘結者紫霜丸主之身熱多驚者龍膽湯主
之手足抽搐者撮風散主之若更口吐白沫四肢
厥冷雖有神丹終屬無濟
辰砂殭蠶散
辰砂(五分水飛)殭蠶(一錢去系嘴炒直的)
蛇蛻皮(一錢炒)麝香(五分)
右為末用蜜調敷脣口
紫霜丸(方見二便不通)
龍膽湯(方見噤口)
撮風散
赤脚蜈蚣(半條炙)釣藤鈎(一錢五分)
硃砂(水飛)直殭蠶(焙)
全蠍尾(各一錢)麝香(一字)
右為末每(月)一字竹瀝調下
臍濕臍瘡
浴兒不慎水浸臍或因䙀包濕漬之臍間淋漓多痛癢
甚則焮腫作瘡痍臍濕必用滲臍散瘡腫金黃散最宜
治療之法須如此臨證施之不可疑
(註)兒生洗浴不可久在水中任意洗濯既包裹畢宜
時常留意勿令尿濕浸臍如不知慎遂致肚臍浸
漬不乾名曰臍濕須以滲臍散敷之甚則焮赤成
瘡名曰臍瘡須以金黃散敷之庶不致寒濕之氣
内攻也
滲臍散
枯礬龍骨(各二錢煆)
麝香(少許)
右研細末乾滲臍中
金黃散
川黃連(二錢半)胡粉
龍骨(各一錢煆)
右為末敷患處
臍突
嬰兒藴熱在腹中伸引頻頻卧不寧努脹其氣冲臍本
虚大光浮臍突成速服犀角消毒飲二豆能消腫赤攻
最忌寒凉敷臍上冰凝毒熱反成凶
(註)嬰兒熱在腹中無所𤼵瀉故頻頻伸引睡卧不寧
努脹其氣衝入臍間所以臍忽腫赤虛大光浮名
曰臍突此乃胎熱所致非斷臍不利之過也内服
犀角消毒飲外敷二豆散其腫自消最忌寒凉之
藥敷于臍上恐寒凝毒熱反為害也
犀角消毒飲
牛蒡子(炒研)生甘草
荆芥防風
金銀花
水煎熟臨服入犀角細末調勻服
(方歌)犀角消毒牛蒡加甘草荆防金銀花細研犀角調
勻服臍突能消功最佳
二豆散
赤小豆(不去皮)豆豉
天南星(去皮臍)白歛(各一錢)
右為細末用五分芭蕉汁調敷臍四旁日二次
臍風
斷臍不慎起臍風感受風寒濕水成將作驅風散最效
已成兼證要分明腹脹便秘黑白散面白肢寒用理中
痰涎壅盛殭蠶散壯熱面赤龍膽清嘔吐多啼益脾治
脣青撮口撮風平臍青口噤為不治一臘逢之命必傾
(註)臍者小兒之根蔕也名曰神闕穴近三隂喜温惡
凉喜乾惡濕如斷臍悉遵前法臍風何自而起惟
不知慎重以致水濕風冷之氣入于臍中兒必腹
脹臍腫日夜啼呌此臍風之將作也須急用驅風
散治之若寒邪深入已成臍風者又當視其所兼
之形證治之如肚腹脹硬大便不通者風兼實也
黑白散主之面青肢冷二便不實者風兼虚也理
中湯主之痰涎壅盛氣高喘急者風兼痰也辰砂
殭蠶散主之身體壯熱面赤口乾者風兼熱也龍
膽湯主之面青嘔吐曲腰多啼者風兼寒也益脾
散主之撮口脣青抽搐不止者風兼驚也撮風散
主之若臍邊青黑口噤不開者是為内抽不治臍
風見於一臘者亦不治一臘者七日也兒生七日
血衇未凝病已中藏醫之無益
驅風散
蘇葉陳皮
防風厚樸(薑炒)
枳殼(麩炒)木香(煨)
殭蠶(炒)釣藤鈎
生甘草
引用生薑水煎服
(方歌)臍風將作用驅風蘇防陳樸枳香從殭蠶釣藤與
甘草生薑加入更通靈
黑白散(方見肛門内合)
理中湯(方見不乳)
辰砂殭蠶散(方見撮口)
龍膽湯(方見噤口)
益脾散
白茯苓人參
草果(煨)木香(煨)
炙甘草陳皮
厚樸(薑炒)紫蘇子(各等分炒)
右為末每服一錢薑棗湯調服
撮風散(方見撮口)
天釣
天釣邪熱積心胸痰涎壅盛氣不通瘈瘲壯熱同驚證
頭目仰視若釣形九龍控涎醫搐掣牛黃散用善驅風
瘈瘲减參釣藤飲爪甲青色蘇合精
(註)小兒天釣證由邪熱痰涎壅塞胸間不得宣通而
成𤼵時驚悸壯熱眼目上翻手足瘈瘲爪甲青色
證似驚風但目多仰視較驚風稍異痰盛兼搐者
九龍控涎散主之驚盛兼風者牛黃散主之搐盛
多熱者釣藤飲主之爪甲皆青者蘇合香丸主之
九龍控涎散
赤脚蜈蚣(一條炙乾酒塗)
滴乳天竺黃(各一錢勻二味研)
臘茶雄黃
炙甘草(各二錢)荆芥穗(炒)
白礬(各一錢枯)菉豆(一百粒熟半生半)
右為末每服五分人參薄荷湯調下
牛黃散
牛黃(一錢細研)硃砂(一錢細研水飛)
麝香(五分)天竺黃(二錢)
蠍梢(一錢)釣藤鈎(二錢)
右研勻每服一字新汲水調下
釣藤飲
人參全蠍(去毒)
羚羊角天麻
甘草(炙)釣藤鈎
水煎服
(按)天釣乃内熱痰盛應減人參
(方歌)天釣須用釣藤飲瘈瘲連連無止歇人參羚羊與
釣藤炙草天麻共全蠍
蘇合香丸(方見肛門内合)
内釣
内釣肝藏病受寒糞青潮搐似驚癎傴僂腹痛吐涎沫
紅絲血點目中纏瘈瘲甚者釣藤飲急啼腹痛木香丸
肢冷甲青脣口黑養藏温中或保全
(註)内釣者多因肝藏素病外受寒冷其候糞青潮搐
者作止有時也傴僂腹痛者曲腰而痛也口吐涎
沫證雖與驚癎相類但目有紅絲血點瘈瘲甚者
釣藤飲主之急啼腹痛者木香丸主之若肢冷甲
青脣口黑者養藏散主之然内釣至此乃中寒隂
盛不治之證用此救治庶或保全
鈎藤飲(方見天釣)
木香丸
沒藥木香(煨)
茴香(炒)鈎藤鈎
全蠍乳香(各等分)
先將乳香沒藥研勻後入諸藥末和畢取大蒜少
許研細和丸如桐子大晒乾每次二丸鈎藤湯下
養藏散
當歸沉香
木香(煨)肉桂
川芎(各半兩)丁香(二錢)
右為末每服一錢淡薑湯調服
盤腸氣痛
盤腸寒搏腸中痛曲腰不乳蹙䨇眉定痛温中豆蔲散
熨臍外治法堪垂
(註)凡盤腸氣痛皆由寒邪所搏肝腎居下故痛則曲
腰宜白豆䓻散主之外用熨臍法其效甚速
白豆䓻散
白豆䓻砂仁
青皮(醋炒)陳皮
炙甘草香附米(製)
蓬莪术(各等分)
右為末每服一錢紫蘇煎湯調下
熨臍法
淡豆豉生薑(各二錢切碎)
葱白(五莖)食鹽(一兩)
同炒熱置臍上熨之
御纂醫宗金鑑卷五十
