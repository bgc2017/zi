莊氏算學卷六
淮徐海道莊亨陽撰
比例十法
一法正方
邊求積(設正方邊五十步問積數若干)
法以方邊五十步自乘得二千五百步即正方積如係
田地則以畆法二百四十除之得畆數二十四步為一
分滿一百畆為頃凡面積皆同
積求邊
即開平方法
方求斜(設正方邊五十尺求對角斜線)
法以方邊五十尺自乘得二千五百尺倍之得五千尺
開方得七十尺七寸一分六毫有餘即對角斜線
又倍積求邊與此法同
斜求方(設對角斜線五十尺求正方邊)
法以對角斜線五十尺自乘得二千五百尺折半得一
千二百五十尺開平方得三十五尺三十五分五釐三
毫有餘即正方邊又正方積折半求方邊與此法同
四倍積求邊
法以方邊數加倍即得
二法長方
邊求積(設闊八尺長十二尺求長方積)
法以闊八尺與長十二尺相乘得九十六尺即長方面積
積求邊
有長闊較或長闊和者用開帶縱平方法算之有闊
邊者以闊數除積得長邊有長邊者以長數除積得闊
邊
更面(設長方形長十二尺闊八尺今將長積倍之仍與原長方同式問得長闊各幾何)
法以闊八尺自乘得六十四尺倍之得一百二十八尺
開方得一十一尺三寸一分三釐有餘即所求之闊乃
以原闊八尺為一率原長十二尺為二率今闊一十一
尺三寸一分三釐為三率得四率一十六尺九寸七分
有餘即所求之長
三法斜方形(有兩直角)
有邊求積
法以上闊二十丈與下闊二十八丈相加得四十八丈
折半得二十四丈與長五十丈相乘得一千二百丈即
斜方形積數
有積數有長有上下兩闊較求上下闊
法將積數加倍以長除之得數為上下兩闊和加較折
半得下闊減較折半得上闊
有積有上下闊求長
法將積加倍以兩闊共數除之得數即所求之長梯形
(算法與前斜方形同)
四法三角形
有中長有底闊求積(設底闊八十尺中長七十五尺問面積)
法以中長七十五尺與底闊八十尺相乘得六千尺折
半得三千尺即三角形面積
有積數有底闊求中長(設三角形積三千尺底闊八十尺問中長)
法以積三千尺倍之得六千尺以底闊八十尺除之得
七十五尺即三角形之中長
有積數有中長求底闊
與前法同
勾股形
有邊求積有積求邊算法俱與三角形同蓋三角形之
中長即勾股形之股三角形之底為勾之兩倍三角形
積亦勾股形積之兩倍俱得長方面之一半故全與全
半與半為比其數相同
甲丙丁為三角形丙丁為底闊甲乙為中長甲
丙乙為勾股形甲乙為股丙乙為勾甲丙為弦
五法銳角鈍角三角形(多邊形附)
三角形求中垂線及面積(設三角形大股十七尺小股十尺底二十一尺)
法以底二十一尺為一率兩腰相加得二十七尺為二率兩
腰相減餘七尺為三率求得四率九尺為底邊之較(如圖戊丙)
與底二十一尺相減餘十二尺(如圖乙戊)折半得六尺(如圖乙丁)乃
用勾弦求股法以甲乙小腰十尺為弦自乘得一百尺
為弦方乙丁六尺為勾自乘得三十六尺為勾方弦方
内減去勾方餘六十四尺開方得八尺為股即甲丁中
垂線再以中垂線八尺與乙丙底二十一尺相乘得一百
六十八尺折半得八十四尺即三角形面積
凡十字正方角為直角大于直角者為鈍角(如圖甲角)不及
直角者為銳角(如圖乙角丙角也)甲乙邊為小腰甲丙邊為大
腰乙丙邊為底戊丙為底較甲丁為中垂線
多邊形
有邊有對角斜線求面積
法依對角斜線分多邊形為幾形算之
六法兩兩等邊無直角斜方形(此等形必有對角斜線方可命算)
有邊求積(設斜方形兩小邊皆二十五尺兩大邊皆三十九尺對兩銳角斜線五十六尺)
(問面積)
法以對角斜線分斜方形為兩三角形以對角斜線五
十六尺為底大邊三十九尺小邊二十五尺為兩腰用
三角形求中垂線法(法載三角形條下)求得中垂線十五尺乃
以對角斜線與中垂線相乘得八百四十尺即斜方形之
面積
有勾有股求弦
法以股自乘得股方以勾自乘得勾方兩自乘數相加
開平方得數為弦
有勾有弦求股
法以勾自乘得勾方以弦自乘得弦方弦方内減勾方
餘數開平方得數為股
有股有弦求勾
法以股自乘得股方以弦自乘得弦方弦方内減股方
餘數開平方得數為勾
甲乙為對角斜線丁己與丙戊俱為中垂線
七法方環形
有邊求積(設方環外周二十八丈内周一十二丈求面積)
法以外周二十八丈四歸之得七丈自乘得四十九丈
又以内周一十二丈四歸之得三丈自乘得九丈兩自
乘數相減餘四十丈即方環面積
有積及闊求内外邊(設面積四千尺闊二十尺求内外方邊)
法以闊二十尺自乘得四百尺(如圖之甲壬寅戊小正方)四因之(為四)
(正方)得一千六百尺與環積四千尺相減餘二千四百尺
(壬戊子辛等四縦方共積)四歸之得六百尺(一線方積)以闊二十尺除之
得三十尺即内方邊又以闊二十尺(如圖甲壬)倍之(如甲壬并)
(子丁)得四十尺加内方邊三十尺(如戊辛與壬子等)得七十尺即
外方邊
有内外方邊求邊
法以外周二十八丈四歸之得七丈(如圖甲丁)又以内周一十
二丈四歸之得三丈(如圖戊辛與壬子等)七丈與三丈相減餘四
丈(如圖甲壬及子丁二段)折半得二丈即方環外周至内周之闊
八法圓面
徑求周(設圓徑一尺二寸)
法用周徑定率比例以徑數一一三為一率周數三五
五為二率現設圓徑一尺二寸為三率求得四率三尺
七寸六分九釐九毫有餘即所求之圓周
周求徑(設圓周一丈五尺)
法以周四三五五為一率徑數一一三為二率現設圓
周一丈五尺為三率求得四率四尺七寸七分四釐六
毫有餘即所求之圓徑
徑求面積(設徑八寸)
法用徑求周法求得圓周二尺五寸一分三釐二毫七
絲有餘折半得一尺二寸五分六釐六毫三絲有餘又
將徑八寸折半得四寸兩折半數相乘得五十寸二十
六分五十四釐八十二毫即所求之圓面積
又法用方周圓周定率比例以方周定率四五二為一
率圓周定率三五五為一率現設圓徑八寸自乘為三
率求得四率即圓面積
周求面積(設圓周六尺六寸)
法用周求徑法求得圓徑二尺一寸零八毫四絲五忽
折半得一尺五分四毫二絲二忽又將周六尺六
寸折半得三尺三寸兩折半數相乘得三尺四十六寸
六十三分九十四釐五十八毫即所求之圓面積又法用
圓周方積與圓積定率比例以圓周方積一
為一率圓積七九五七七四七為二率現設
之圓周六尺六寸自乘為三率求得四率即圓面積
圓面積求徑(設圓面積六尺一十六寸)
法用圓周方周定率比例以圓周二五五為一率方周
四五二為二率現設之圓面積六尺一十六寸為三率
求得四率七尺八十四寸三十一分五十四釐九十三
毫為正方面積開方得二尺八寸五毫有餘即所求
之圓徑
圓面積求圓周(設圓面積六尺一十六寸)
法用圓積求徑法求得圓徑二尺八寸零五毫有餘又
用圓徑求周法求得八尺七寸九分八釐有餘即圓之
周數
九法撱圓(一名鴨蛋形)
徑求面積(設大徑九尺小徑六尺問面積)
法以大徑九尺與小徑六尺相乘得五十四尺為長方
積乃用方積圓積之定率比例以方積一
為一率圓積七八五三九八一六為二率長方
積五十四尺為三率求得四率四十二尺四十一寸一
十五分有餘即所求撱圓形之面積
積求徑(設撱圓積四十二尺四十一寸一十五分零六十四毫大徑九尺問小徑)
法用圓積方積之定率比例以圓積七八五三九八一
六為一率方積一為二率現設撱圓
積四十二尺四十一寸一十五分零六十四毫為三率
求得四率五十四尺為長方積以大徑九尺除之得六
尺即撱圓形之小徑如有小徑求大徑則以小徑數除長
方積得數即大徑
十法圓環形
圓環形有内外周及闊求面積(設外周二十一尺三寸内周七尺一寸)
(闊二尺二寸六分問面積)
法以外周二十一尺三寸與内周七尺一寸相加得二
十八尺四寸折半得十四尺二寸以闊二尺二寸六分
乘之得三十二尺零九寸二十分即圓環形之面積
圓環形有内外徑求面積
法用圓徑求周法以内徑數求得内周外徑數求得外
周又以内徑與外徑相減餘數折半為環闊依前有内
外周及闊求面積法算之即徑
圓環形有内外周求面積
法用圓周求徑法以内周數求得内徑外周數求得外
徑乃以兩徑相減餘數折半為環闊依前有内外周及
闊求面積法算之即得
圓環形有面積及闊求内外徑(設面積四百六十二尺闊七尺求内外徑)
法以闊七尺除面積得六十六尺即内外周相併折半
之數為中周(如圖戊己周)乃用周求徑法求得徑二十一尺
有餘為内外徑相併折半之數為中徑(如圖戊己徑)加闊七
尺得二十八尺有餘即外徑中徑内減闊七尺餘十四
尺有零即内徑
圓環形有面積及闊求内外周
依前法求得内外徑再用徑求周法算之即得
圓環形有面積及内周求外周并闊(設面積三尺三十六寸内)
(周一尺一寸)
法以内周一尺一寸用周求徑法求得内徑三寸五分
零一毫有餘又用周徑求積法求得内周圓面積九寸
六十二分七十七厘五十毫與圓環積三尺三十六寸
相加得三尺四十五寸六十二分七十七釐五十毫即
外周圓面積乃用有圓面積求徑法求得外周徑二尺
零九分七釐七毫内減去内徑三寸五分零一毫餘一
尺七寸四分七釐六毫折半得八寸七分三釐八毫即
圓環形之闊又用徑求周法求得周六尺五寸九分有
餘即外周數也
圓環形有面積及外周求内周并闊(設面積三尺百八十四)
(外周八十八尺)
法以外周八十八尺用周求徑法求得外徑二十八尺
零一分一釐一毫有餘又用周徑求積法求得外周圓
面積六百一十六尺二十四寸六十四分内減去環積
三百八十四尺餘二百三十二尺二十四寸六十四分
為内周圓面積乃用有圓面積求徑法求得内周徑一
十七尺一寸九分六釐與外徑二十八尺零一分一釐
二毫相減餘一十尺八寸一分五釐二毫折半得五尺
四寸零七釐六毫即圓環形之闊再用徑求周法求得
周五十四尺零二分二釐八毫有餘即内周數也
莊氏算學卷六
