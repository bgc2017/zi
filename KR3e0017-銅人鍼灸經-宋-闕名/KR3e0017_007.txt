銅人鍼灸經卷七
針灸吉日
丁卯庚午甲戌丙子壬午甲申丁亥
辛卯壬辰丙申戊戌己亥己未庚子
辛丑甲辰乙巳丙午戊申壬子癸丑
乙卯丙辰壬戌丙戌
以上並吉又宜用除日破日開日天毉要安並吉
針灸忌日
丁丑及白虎血忌血支月厭月殺月刑死别獨火凶
又男忌除日女忌破日
十干日不治病
甲不治頭乙不治喉丙不治肩丁不治心
戊己不治腹庚不治腰辛不治膝壬不治脛
癸不治足
十干日不針灸
甲日頭乙日耳丙日肩丁日背
戊巳日腹脾庚日肺腰辛日膝壬日腎經
癸日手足
此神農所制一歲起坤二歲震逐年順飛九宫周而復
始行年到處則所主敗體切忌針灸如誤犯之必致喪
命或發癰疽宜速治之
一歲起心二歲喉逐歲依次順行一部終而復始行年
所值者切忌針灸
一歲起臍二歲心逐歲順行周而復始行所值處忌針
灸(所錄見明堂經)
推四時大乙所在
云六腑鬲下三藏應四季中州其有戊巳日
大禁大乙所在忌針灸
左足(應立春日其日戊子己丑)左胷(應春分其日乙卯)
左手(應立夏日戊辰己巳)頭一(應夏至其日丙午)
右手(應立秋日戊申己未)右胷(應秋分其日辛)
右足(應立冬日戊戌己亥)腰尻丁竅(應冬至丙午)
推四時人神所在
春(左脇)夏(臍)秋(右脇)冬腰
推三旬人神在
誤針灸者各致其疾
初一在足大指厥隂分針之主發附腫
初二在外踝少陽分針之經筋緩
初三在股少隂分針之主小腹痛
初四在腰太陽分針之主腰僂無力
初五在口太隂分針之主舌強
初六在太咽半陽明分針之咽門不開
初七在内踝少隂分針之隂經筋急
初八在手腕太陽分針灸腕不收
初九在尻厥隂分針灸之病結
初十在背腰太陽分針灸之腰背僂
十一在鼻柱陽明分針灸之齒面腫
十二在髮際少陽分針之耳重聽
十三在牙齒少隂分針灸之氣寒
十四在胃腕陽明分針之氣脹
十五在遍身不補不瀉大忌針灸
十六在胷太隂分針之逓息
十七在氣衝陽明分針之難息
十八在股内少隂分針之引隂氣痛
十九在足陽明分針之發腫
二十在内踝少隂分針之經脉亦手
二十一在手小指太陽分針之手不仁
二十二在外踝少陽分針之筋經緩
三十三在肝及足厥隂分針之發轉筋
二十四在手陽明分針灸咽中不利
二十五在足陽明分針之胃氣脹
二十六在胷太陽分針灸之令人喘嗽
二十七在膝陽明分針之足經厥逆
二十八在隂少隂分針之小腹急疼
二十九在膝脛厥隂分針之筋痿少力
三十在足跌陽明分日空亡不瀉忌針
推十二支人神(所在處忌針灸)
子日(在目)丑日(在脾一云耳)寅日(在胷)卯日(在脾一云胷)
辰日(在)巳日(在手)午日(在心)未日(在手一云頭)
申日(在頭一云背)酉日(在背)戌日(在面一云頸)亥日(在云)
推十二時人神
子時(在踝)丑時(在腰)寅時(在目)卯時(在面)
辰時(在頭)巳時(在手)午時(在胷)未時(在腹)
申時(在心)酉時(在背)戌時(在項)亥時(在股)
量穴法
凡量穴當以病人手中指第二節兩横文相去之間為
寸凡點穴時湏要身平正不可拳曲切湏慎之
灸艾雜說
凡灸文皆以日正午以後方可下火灸謂隂氣未至灸
無不着午前平旦糓氣虚令人癲眩不可卧灸謹之謹
之大槩如此卒急者又不可拘此若遇隂霧大起風雪
忽降猛雨灸暑雷電虹霓且暫停候晴明可方下火灸
時不得傷飽大饑飲酒生硬物兼不可思慮憂愁呼罵
嘆息一切不祥切須忌之
銅人鍼灸經卷七
