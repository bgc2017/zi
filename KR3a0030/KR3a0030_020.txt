二程遺書卷二十
宋朱子編
周伯忱本
問左氏言子路助衞輙觀其學已升堂肯如是否曰子
路非助輙只為孔悝陷於不義欲救之耳蓋蒯聵不用
君父之命而入立強盟孔悝孔悝不合從之故也曰子
路當時可以免難否曰不可免
問左傳可信否曰不可全信信其可信者耳某年貳拾
時看春秋黃聲隅問某如何看答之曰有兩句法云以
傳考經之事迹以經别傳之真偽又問公榖如何曰又
次於左氏左氏即是丘明否曰傳中無丘明字不可考
問此之謂自慊與吾何慊乎哉之慊同否曰慊字則一
也不足謂之慊動於中亦謂之慊看用處如何
二程遺書卷二十
