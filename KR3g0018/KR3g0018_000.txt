唐開元占經目錄術數類二(占候之屬)
卷一
天體渾宗
卷二
論天
卷三
天占
卷四
地占
卷五
日占一
卷六
日占二
卷七
日占三
卷八
日占四
卷九
日占五
卷十
日占六
卷十一
月占一
卷十二
月占二
卷十三
月占三
卷十四
月占四
卷十五
月占五
卷十六
月占六
卷十七
月占七
卷十八
五星占一
卷十九
五星占二
卷二十
五星占三
卷二十一
五星占四
卷二十二
五星占五
卷二十三
歲星占一
卷二十四
歲星占二
卷二十五
歲星占三
卷二十六
歲星占四
卷二十七
歲星占五
卷二十八
歲星占六
卷二十九
歲星占七
卷三十
熒惑占一
卷三十一
熒惑占二
卷三十二
熒惑占三
卷三十三
熒惑占四
卷三十四
熒惑占五
卷三十五
熒惑占六
卷三十六
熒惑占七
卷三十七
熒惑占八
卷三十八
填星占一
卷三十九
填星占二
卷四十
填星占三
卷四十一
填星占四
卷四十二
填星占五
卷四十三
填星占六
卷四十四
填星占七
卷四十五
太白占一
卷四十六
太白占二
卷四十七
太白占三
卷四十八
太白占四
卷四十九
太白占五
卷五十
太白占六
卷五十一
太白占七
卷五十二
太白占八
卷五十三
辰星占一
卷五十四
辰星占二
卷五十五
辰星占三
卷五十六
辰星占四
卷五十七
辰星占五
卷五十八
辰星占六
卷五十九
辰星占七
卷六十
東方七宿角亢氐房心尾箕
卷六十一
北方七宿斗牛女虚危室璧
卷六十二
西方七宿奎婁胃昴畢觜參
卷六十三
南方七宿井鬼柳星張翼軫
卷六十四
分野略例月所主國日辰占邦
灾變應期逆順略例
卷六十五
石氏中官一
卷六十六
石氏中官二
卷六十七
石氏中官三
卷六十八
石氏外官四
卷六十九
甘氏中官
卷七十
甘氏外官巫咸中外官
卷七十一
流星占一
卷七十二
流星占二
卷七十三
流星占三
卷七十四
流星占四
卷七十五
流星占五
卷七十六
雜星占
卷七十七
客星占一
卷七十八
客星占二
卷七十九
客星占三
卷八十
客星占四
卷八十一
客星占五
卷八十二
客星占六
卷八十三
客星占七
卷八十四
客星占八
卷八十五
妖星占上
卷八十六
妖星占中
卷八十七
妖星占下
卷八十八
彗星占上
卷八十九
彗星占中
卷九十
彗星占下
卷九十一
風占
卷九十二
雨占
卷九十三
候星善惡占
卷九十四
雜雲氣占
卷九十五
雲氣犯二十八宿占
卷九十六
雲氣犯列宿占石氏中外官占
卷九十七
猛將軍陣勝負雲氣占
卷九十八
虹蜺占
卷九十九
山石冢光占
卷一百
井泉自出河移水火占
卷一百一
霜雪雹冰寒霧露霾曀霰霽濛占
卷一百二
雷霆占
卷一百三
歷法麟德歷經
卷一百四
算法天竺九執歷經
卷一百五
古今歷積年及章率
卷一百六
星圖
卷一百七
星圖
卷一百八
星圖
卷一百九
星圖
卷一百十
星圖
卷一百十一
八穀占
卷一百十二
竹木草菜占
卷一百十三
人及鬼神占
卷一百十四
器服休咎城邑宫殿怪異占
卷一百十五
禽占
卷一百十六
獸占
卷一百十七
牛占
卷一百十八
馬占
卷一百十九
羊犬豕占
卷一百二十
龍魚蟲蛇占
(臣)等謹案唐開元占經一百二十卷唐瞿曇
悉達撰唐藝文志載一百十卷玉海引唐志
亦同又注云國史志四卷崇文目三卷此本
一百二十卷與諸書所載不符當屬後人分
卷有異自一卷天占至一百十卷星圖均占
天象自一百十一卷八穀占至一百二十卷
龍魚蟲蛇占均占物異或一百十卷以前為
悉達原書故于唐志及玉海卷數相符其後
十卷後人以襍占增益之歟卷首標銜悉達
曾官太史監事考玉海開元六年詔瞿曇悉
達譯九執歷則悉達之為太史當在開元初
卷首又標奉勑撰而奉勅與成書年月皆無
可考惟其中載歷代歷法止于唐麟德歷且
云李淳風見行麟德歷考唐一行以開元九
年奉詔創大衍歷以開元十七年頒之其時
麟德歷遂不行此書仍云見行麟德歷知其
成于開元十七年以前矣所言占驗之法大
抵術家之異學本不足存惟其中卷一百四
一百五全載麟德九執二歷九執歷不載于
唐志他書亦不過標撮大旨此書所載全法
具著近世推步家所不及窺又玉海載九執
歷以開元二年二月朔為歷首今考此書明
云今起顯慶二年丁巳歲二月一日以為歷首
亦足以訂玉海所傳之誤至麟德歷雖載唐
志而以此書校之多有異同若推入蝕限術
月食所在辰術日月蝕分術諸類唐志俱未
之載又此書載章歲章月半總章閏閏分歷
周月法弦法氣法歷法諸名與新唐書所載
全不合其相合者惟辰率總法等同蓋悉達
所據當為麟德歷見行本唐志遠出其後不
無傳聞異詞是又可訂史傳之訛有禆于考
証不少矣又徵引古籍極為浩博如隋志所
稱緯書八十一篇此書尚存其七八尤為罕
覯然則其術可廢其書固有可採也卷首有
萬歷丁巳張一熙識語謂是書歷唐訖明約
數百年始得之挹元道人鈎沈起滯非偶然
已乾隆四十五年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
緯書之學盛于西漢自光武嚴禁不行故歷代弘儒未
及盡睹至唐瞿曇悉達奉勑以成占經一百二十卷探
集緯書七十餘種可謂無遺珠矣然歷來禁秘不第宋
元即我明巨公皆未之見今南北靈臺亦無藏本吾弟
好讀乾象又喜佞佛以布施装金而得此書於古佛腹
中可謂雙濟其美無但不知藏之何代何人而今一旦
洩露其關係諒必匪輕吾欲弟列之架上何如藏古佛
腹中時也後之覽者可不知苟重云時萬歷丁巳孟
秋上瀚兄明哲書于流雲館中
是書歷唐迄明約數百年始獲于挹玄道人亦竒矣哉
而誌其所獲繇來者道人之兄也戊子初夏偶遊蕪江
蒙友人不秘而手錄之殆有夙緣乎古宣張一熙質先
甫識于必必軒
