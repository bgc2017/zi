古今姓氏書辯證卷二十七宋鄧名世撰
三十六養
養
楚大夫食邑於養因以為氏
蔣
周公第三子伯齡封蔣子孫氏焉因在汝南期思縣
宋改為樂安漢有蔣詡蔣郎樂安今光州僊居縣
也宋有蔣恭義興詡十代孫休自樂安徙義興陽
羨縣十一代孫元遜陳左衛將軍堂姪曾孫儼唐蒲
州刺史生安遇郢州刺史儼再從姪岑膳部員外司
農少卿生晁兼御史岑堂弟勵已生至著作郎儼五
從(案五從下有脱字)挺主爵郎中國子司業生冽湲深冽尚
書左丞生先諫光禄少卿鎮工部侍郎湲禮部尚書
東都留守生鉥(案唐世系表將明父瓌此作鉥不符)起居舍人國子司
業生將明生乂太常少卿並元遜之族也又生係伸
佶偕係檢校左僕射興元節度中書侍郎華州刺史
(案唐史伸相懿宗此中書侍郎上疑脱去伸字)生泳佶國子祭酒東萊膠
東狀稱魏太尉蔣濟之後唐吏部侍郎大理卿蔣欽
緒生浟演漾溢溶沇清浟鳳州刺史生都郁邵演兵
部員外生邗酆䢴殿中丞御史酆大理評事漾咸陽
令溢長安丞生郢郕溶奉先令安州刺史生鄅沇刑
部侍郎大理卿生郅兼監察御史清鞏縣尉兄子郕
繼施州刺史緒堂姪溥
鞅
出晉卿趙鞅之後
彊
彊氏依千姓編移入上聲
㒺
宋景德四年西夏趙德眀母罔氏卒起復鎮軍大將
軍十月葬罔氏命閤門祇候袁禹為弔祭使
放(上聲)
尚書堯臣放齊之後
&KR3061;
姓苑曰呼朗切今涇州有之
䓣
爐黨切今辰沅州蠻種有此氏謂之䓣溪蠻
養由
元和姓纂曰楚養由基之後謹按春秋楚人謂由基
為養叔蓋單姓養氏豈後人别為複姓乎
長孫
出自拓跋氏鬱律生二子長曰沙莫雄次曰什翼徤
什翼徤即魏道武皇帝祖也後魏法七分其國人以
兄弟分統之沙莫雄為南部大人後改名仁為拓拔
氏生嵩太尉柱國大將軍北平宣王道武以嵩宗室
之長改為長孫氏至孝文以獻帝長兄為紇骨氏次
兄普氏為周氏又次兄為達奚氏又次兄為伊婁氏
又次兄敦丘氏(案魏志作丘敦氏此悮)為丘氏又次兄俟氏為
万俟氏(案魏志侯氏後改為亥氏此不合)叔父之後乙旃氏為叔孫
氏疏屬車焜氏為車氏是為十姓太和中詔自代北
而徙者皆為洛陽河南人嵩三子泰同敦泰征南將
軍都督中外諸軍事生大將軍延年延年生陜州刺史
鄫國公儉儉生相州刺史昌寧侯平二子道生道開道
生太尉上黨靖王三子旃(案魏書旃作抗此作旃與唐世系表及元和姓纂同)
(唯與本傳不合)太一德一旃司空上黨康王生觀司徒上黨
定王生稚澄稚字幼卿西魏尚書令太師上黨文宣
王二子子裕子彦子裕右武衛將軍平原公二子紹
遠兕紹遠字師西魏大司空河中獻公(案魏書稚凡五子子彦子)
(裕紹遠士亮季亮以紹遠為子裕子與唐書長孫皇后傳及世系表俱同惟與本傳不合)生覽字
休因後周大司徒薛公姓書曰稚為太師孫紹遠為
大司空遠子覽為大司徒三世三公覽生洪寬龕操
操唐金部郎中樂夀安男生憲誼鑒詮詮尚衣奉御
駙馬都尉少卿平安男熾隋戶部尚書饒陽公晟字
季成隋淮陽太守齊獻公五子無乃唐左監門衛將
軍清都郡公無傲昌寧郡公無憲兵部尚書薛國公
無忌字輔機相太宗高宗太尉趙國公無逸雲麾將
軍郫縣公無忌十二子冲秘書監駙馬渙鴻臚少卿
上黨郡公濬常州刺史安康伯淹長水令安城縣公
温尚衣直長澹太子洗馬淨尚衣奉御溆成州刺史
津尚衣奉御澤左千牛衛長史潤太常少卿金城縣
子冲生延通事舍人延生宣州刺史元翼元翼生寧
州刺史陳留縣公訓訓生福昌尉釗釗生三子守正
守英守廉守正鴻臚卿生全緒寧州刺史全緒生燧
涇原營田判官試太子通事舍人慥邠州刺史燧生
紹先恭先孝先雅先慥先生凝沍
爽鳩
元和姓纂曰少皥氏司寇曰爽鳩氏封為諸侯居齊
地以地為氏
三十七蕩
蕩
出自子姓宋桓公御說生公子蕩蕩生公孫夀夀生
意諸世為司城意諸以王父字為蕩氏其後有蕩虺
為宋大夫而魯女伯姬嫁為蕩氏婦
盪
集韻曰人姓音儻
莽
前漢反者馬何羅後漢明德馬后耻與同宗改為莽
氏
党(音黨)
後秦將軍党删又姚興將党志隆以東鄉降大夏赫
連勃勃用為光禄勲
廣武
出自趙廣武君李左車之後氏焉廣韻曰何氏姓苑
陳餘封廣武君後為氏誤餘乃成安君以不用廣武
君計敗死泜水之上韓信得廣武君而師事之
三十八梗
丙
齊大夫邴歜後去邑為丙氏又李陵裔孫自匃奴歸
魏見於丙殿賜姓丙氏
邴
出自齊大夫食采於邴以邑為氏春秋時有邴歜邴
夏邴師邴意兹其族仕晉者曰邴豫邴師仕魯者有
邴洩元和姓纂以為晉邴豫食采而得氏廣韻以邴
音柄而引去聲皆誤矣
景
出自姜姓齊景公之後以諡為氏景丑景春皆其裔
也戰國時景氏世為楚相景翠景鯉景舍尤其顯者
後有景差能賦或云楚之公族别為景氏漢高紀東
陽人立景駒為楚王文穎注曰楚族景氏駒名高帝
九年徙齊楚大族景氏昭氏屈氏田氏懷氏五姓關
中與利田宅好畤華陽諸景是也後漢大將軍櫟陽
侯景丹居馮翊櫟陽侍郎景勃居蜀郡後漢廣漢人
景毅為越嶲太守有仁恩南涼有太史令安亭侯保
省
左傳宋大夫有省臧
杏
出姓苑
梗
晉大夫食采梗陽其後氏焉
邴意
元和姓纂曰齊大夫邴意茲之後望出千乘博昌
三十九耿
耿
出自姬姓侯伯之國其地平陽皮氏縣東南耿鄉是
也商王祖乙嘗圯于耿即其所都春秋魯閔公二年
晉獻公滅耿以封趙夙耿國子孫奔楚為大夫以國
為氏耿之不比是也(案晉獻公滅耿傳在閔公元年非二年也且莊公二十八年荆)
(伐鄭傳已有耿之不比為旆語是不比之仕楚在滅耿之先矣今觀此文義似不比于滅耿之後然後奔)
(楚為大夫疑屬附會)後漢遼東太守耿䕫斬句驪渠歸功曹耿
耗戰没元莬太守耿臨破句驪又謁者耿潭破羌京
兆虎牙都尉溥漢陽太守种受羌降騎都尉秋擊羌
東觀記嵩履清高之節齓童介然特立不隨俗漢
鉅鹿耿氏武帝時以吏二千石徙扶風茂陵上谷太
守牟平烈侯況字俠游六子弇舒國廣舉覇弇字伯
昭建威大將軍好畤愍侯子忠騎都尉忠子馮馮子
侍中良一名無禁良子協皆嗣侯舒伏胡將軍牟平
侯生襲襲生大將軍寳皆嗣侯寳生侍中牟平侯箕
陽亭侯常寳弟子承羽林郎將林慮侯覇隃麋侯生
文金文金生喜喜生顯為羽林左監顯生河陽太守
援皆嗣侯援字伯緒其孫宏猶襲爵廣舉皆中郎將
國字叔慮大司馬二子秉䕫秉字伯初光禄勲美陽
威侯子漢陽太守沖嗣秉曾孫紀為少府䕫字定公
度遼將軍粟邑侯中郎將廣子恭字伯崇長水校尉
子溥京兆虎牙都尉生宏字季遇度遼將軍耿氏自
中興已後迄建安之末大將軍二人將軍九人卿十
三人尚公主三人列侯十九人中郎將護羌校尉刺
史二千石數十百人蓋與漢興衰云東郡太守東
光成侯純父鉅鹿宋子人艾為王莽濟平尹生東郡
太守東光成侯純字伯山子莒鄉侯阜生旴及騰並
封高亭侯騰子忠忠孫緒皆嗣侯純三弟植輔威將
軍武邑侯宿代郡太守遂鄉侯訊赤眉將軍著武侯
凡宗族封列侯者四人關内侯三人為二千石者九
人唐大歷拾遺耿湋徙居河東江淮異人錄有女冠
耿先生善黃白術事南唐晉有成都内史耿縢後涼
軍司馬耿稚
幸
後漢幸子豹破蠻以功為朱崖太守晉方技傳幸靈
唐幸南容並洪州人望出南昌
四十静
穎
謹案穎鄭地也鄭大夫考叔為穎谷封人因以為氏
後漢陳留長安人穎容字子嚴撰春秋釋例至今望
出陳留宋著作佐郎穎贄策中賢良方正科遷太子
中允
領
程氏世譜宋新安郡丞艾亭侯程法曉娶吳郡領氏
謹案領氏未詳所出
井
虞大夫食邑於井謂之井伯後為氏漢扶風郿人井
丹字大春以文學知名所謂五經紛綸井大春者廣
韻以井氏為姜子牙之後未知何據後涼有臨松令
井祥
省
出姓苑
渻
左傳齊大夫渻竈之後
井強六斤
代北四字姓
四十一迥
冷
顔師古曰音零漢功臣下相莊侯冷耳以拒黥布功
侯子順嗣元康四年詔復耳玄孫長安公士安家元
帝功臣駟望侯冷廣望出河内者又淮南冷封字次
君傳公羊顔氏學自名其家官至淄川太守急就章
漢有冷幼功河内人後漢護羌校尉冷徹
