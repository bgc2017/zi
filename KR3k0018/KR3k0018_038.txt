古今姓氏書辯證卷三十三宋鄧名世撰
三十五笑
召
出自姬姓周同姓功臣曰太保奭食王畿之召邑為
天子三公謂之召公分陜以主諸侯謂之召伯裔孫
召穆公虎至簡公盈皆襲爵土為王卿士其支庶仕
諸侯以國為氏者齊有召忽秦有東陵侯召平及召
不疑
尞(音燎)
本姓牛氏魏將軍牛金為司馬宣王所殺子元定避
難安定改姓尞氏
召伯
元和姓纂曰左傳召伯奐之後
少正
邵氏曰魯有少正卯謹按周書康誥少正(案少正御事出酒誥)
(此作康誥誤)蓋小宰小司徒之類周制六官之長曰正則
其貳謂之少正孔子誅卯盖其先必因官以少正為
氏不然則少正卯之官爾
少師
英賢傳魯有少師陽少師慶謹按樂官有少師古人
世官或有以為氏者然陽慶特稱其名
少叔
謹按邵氏以仲尼弟子為少叔乘誤矣乘乃步叔也
少西
出自媯姓陳公子夏之後别為少西氏
少王
邵氏以小王桃甲為少王氏誤矣左傳無少王氏
少施
世本曰施父之後支孫為少施氏雜記曰孔子曰吾
食於少施氏
三十六效
豹
出自高辛氏子八元叔豹之後
淖(音閙)
謹按楚將淖齒殺齊湣王又漢江都易王美人淖姬
集韻人姓音卓未知孰是又漢成帝召趙飛燕及其
女弟入宫姿性穠粹左右見之皆嘖嘖嗟賞有宣帝
時披香博士淖方成在帝後唾曰此禍水也滅火必
矣
校師
姓源韻譜曰鄭人欲毁鄉校子産曰是吾師也因有
校師氏誤矣
三十七號
到
元和姓纂曰楚令尹屈到之後以王父字為氏宋梁
間有到彦之到溉到洽望出彭城太原謹按李延夀
南史曰到氏楚大夫屈到後誤也屈到字子夕古人
以王父字為氏無氏其名者疑到氏之先别有所本
宋齊以來彭城武原到氏彦之字道豫宋南豫州刺
史建昌忠公與王華王曇首皆配食文帝廟庭長子
元度益州刺史少子仲度嗣爵為驃騎從事中郎兄
弟並有才用皆早卒仲度子撝賁遁坦賁襲建昌公
後還爵於撝遁南海太守撝五兵尚書子沆字茂□
梁殿中曹侍郎坦齊中書郎三子沼溉洽俱知名溉
字茂灌梁金紫光禄大夫散騎常侍子鏡字圓照太
子舍人生藎丹陽尹丞洽字茂㳂梁御史中丞尋陽
太守諡理子子仲舉字德言陳侍中尚書僕射子郁
尚陳公主官至宣城太守梁武帝嘗謂任昉曰諸到
可謂才子昉曰臣嘗竊議宋得其武梁得其文陸倕
詩曰既有絶塵到謂溉洽兄弟也
□
音到亦呼作瀑集韻音號後魏河南姓也
郜
出自姬姓晉有高昌長郜玖
操
隋大業末有鄱陽賊操天成自號元興王建元始興
又有操師乞亦鄱陽人自號元興王建元天成謹按
新唐書林士宏傳隋末饒州鄱陽人操師乞為盗自
號元興王建元天成大業十二年據豫章為隋治書
侍御史劉子翊討殺之今依新書
暴
酷吏傳有南陽豪猾大姓孔暴二家
漕(去聲)
漢書游俠傳注漕姓也
好(去聲)
&KR0008;與好同說文曰皆人姓呼報切
悼
出姓苑與&KR3619;同
三十八箇
賀
後燕有清河太守賀耕南凉傉檀將賀連宋忻州定
襄賀氏易州刺史惟忠善守邊有傳生昭慶西京作
坊使知通遠軍開封陳留賀氏右千牛衛率府率景
思女為孝惠皇后后兄懷浦六宅使平州團練使生
令圖平州團練使知雄州與其父首謀北伐一歲中
父子俱陷焉有傳蔡州賀氏中散大夫應誠生撫
辰光禄大夫撫辰生坦奉議郎坦生允中字子忱吏
部員外郎左朝散郎福建路轉運判官洛州賀氏
信生百祥朝議大夫百祥生勉及宗彦臨晉令勉承
議郎生希仁紹聖四年進士濟南賀氏九臯生適
中秉義郎適中生旂朝散郎二子紱宣和三年進士
絪宣和六年進士會稽賀氏鑄字方回舊字師聖
以文詞稱齊州臨邑賀氏光禄卿志誠生僅中散
大夫二子蒙太廟齋郎隨鄧州司法參軍隨生衛政
和五年上舍密州賀氏寬生良臣良臣生瑋承議
郎瑋生端紹聖四年進士權生漢臣朝奉大夫漢臣
生珪朝奉大夫珪生天覺政和五年上舍
賀蘭
周書賀蘭祥傳曰其先與魏俱起有紇伏者為賀蘭
莫何弗因以為賀蘭氏唐貞觀所定洛州河南郡十
四姓一曰賀蘭按北人八族有賀蘭氏自稱李陵之
後居賀蘭山下因以為氏後改為賀氏支屬亦有不
改者
賀若
北俗謂忠正為賀若後魏孝文時代人皆改单姓唯
賀若氏以先祖有忠正之稱不改仍為賀若氏
賀遂
晉初稽胡楚賜姓呼延居西夏州後魏呼延勒為定
州刺史居定陽鎮賜姓賀遂其後音訛又改為賀悅
賀婁
河南高仙芝破勃律時有禆將賀婁餘閏
賀敦
孔至姓氏雜錄曰後魏賀敦氏改為賀氏
賀頼
南燕有輔國將軍遼西公賀頼盧後為北人八族賀
氏匃奴單于賀頼頭率部落三萬五千降慕容雋拜
寧西將軍封雲中郡公
賀魯
出後魏官氏志賀魯改周氏
賀葛
出後魏官氏志後賀葛改葛氏
賀兒
賀兒改兒氏
賀六渾
北齊神武之姓
三十九過
播
商賢人播鼗武誤矣謹按播鼗樂師也非以官氏
破丑
唐時党項居靈山者曰破丑氏
破六汗
後魏三字姓
破多羅
後魏代北人姓後改為潘氏
四十禡
謝
出自黃帝之後任姓之别為十族謝其一也其國在
南陽宛縣三代之際微不見至詩崧高始言周宣王
使召公營謝邑以賜申伯盖謝已失國子孫散亡以
國為氏魯有成大夫謝息至晉宋間出陳郡者始為
大族受封陽夏及康樂者各以其封著望云東郡陽
夏謝氏典農中郎將纉生衡國子祭酒二子鯤裒鯤
字幼輿太常咸亭康侯生尚字仁祖衛將軍開府儀
同三司咸亭簡侯裒字幼儒吏部尚書(案晉書謝安傳作父裒太)
(常卿)六子奕據安萬石鐵奕字無奕豫州刺史安西將
軍三子淵靖玄淵字叔度義興太守靖太常二子玩
虔玩豫寧伯玄字幼度車騎將軍開府儀同三司康
樂獻武公生瑍祕書郎生靈運宋永嘉太守臨川内
史康樂公生鳳鳳生超宗齊竟陵王征北諮議二子
才卿幾卿才卿生藻幾卿梁左光禄長史據字元通
二子朗允朗字長度晉東陽太守生重字景重會稽
王道子驃騎長史五子絢瞻晦㬭遯絢字宣映宋文
帝鎮軍長史生世基瞻字宣遠宋豫章太守生紹晦
字宣明宋領軍將軍散騎常侍建平郡公文帝討擅
弑少帝罪伏誅生世休㬭字宣鏡宋黃門侍郎生世
平允字令度宣城内史四子裕純甝述裕字景仁宋
尚書左僕射生恂字泰温鄱陽太守生孺子宋西陽
太守生璟梁左戶尚書侍中生微南蘭陵太守純字
景懋南平相甝字景甝司徒右長史述字景先宋吳
興太守左衛將軍三子綜約緯綜太子中舍人緯正
員郎生眺字元暉齊尚書郎生謨梁信安令王府諮
議安字安石晉太傅文靖公二子瑶琰瑶琅邪王友
四子該模澹璞該東陽太守生承伯模光禄勲澹字
景恒宋侍中特進金紫光禄大夫璞字景山光禄勲
琰字瑗度會稽内史贈侍中司空望蔡忠肅公三子
肇峻混肇晉驃騎𠫭軍散騎常侍峻晉散騎侍郎建
昌侯混字叔源尚書左僕射萬字萬石晉淮南太守
散騎常侍生韶字穆度車騎司馬生思字景伯晉武
昌太守二子曜御史中丞弘微太常建昌侯生莊字
希逸宋中書令散騎常侍金紫光禄大夫朏字敬沖
齊侍中司徒尚書令中書監顥字仁悠齊北中郎長
史[卄瀹]字義潔齊太子詹事贈金紫光禄大夫朏二子
諼司徒右長史譓右光禄大夫生哲字穎豫陳吏部
尚書[卄瀹]二子覽字景滌齊吳興太守贈中書令舉字
言揚梁侍中衛將軍開府儀同三司覽二子僑字國
美梁侍中札字世高梁湘東王諮議舉生嘏梁侍中
中書令都官尚書僑生禕嘏二子儼伷儼太常伷尚
書僕射石字石奴晉司空南康襄公生汪鐵字鐵石
永嘉太守二子邈晉吳興太守冲晉中書郎贈散騎
常侍生方明宋會稽太守二子惠連宋彭城王法曹
行參軍惠宣臨川太守唐貞觀三年閏十二月丁未
東謝酋長謝元深南謝酋長謝強來朝諸謝皆南蠻
别種在黔州之西詔以東謝為應州南謝為莊州隸
黔州都督
夜
漢靈帝光和中雒陽男子夜龍以弓箭射北闕風俗
通曰夜姓也龍有從兄陽
斥(音柘)
元和姓纂曰又充夜切今蔡州有此姓出爾雅斥山
華(去聲)
出自子姓宋戴公孫督字華父為宋太宰弑其君殤
公及其大夫孔父厚賂齊秦魯鄭四國不能討使相
宋公因自立為華氏古未有生而賜族者惟督以一
時之妄自立姓氏後世因之督孫華耦及其族喜御
亊元臣費遂世系具春秋人譜舊姓書云戴公子考
父食邑於華氏焉誤矣今華氏望出高唐沛國譙縣
赫連勃勃有尚書華韜宋州下邑華氏温琪仕梁為
節度使仕唐為太子少保
化
見姓苑
射
謹按漢書律歷志(案原本誤作郊祀志今改正)武帝改元封七年
為太初元年詔大中大夫公孫卿壺遂太史令司馬
遷侍郎尊大典星射姓等議造漢歷師古曰姓射名
姓也下文云姓等奏不能為算願募治歷者師古曰
姓即射姓也三輔决錄曰後漢末大鴻臚謝服天子
以為將軍出征姓謝名服不祥改姓射名威威子監㨙
監蜀郡太守㨙中郎將
下門
國語周景王大夫下門子之後因氏焉世本晉有大
夫下門聰
下陽
春秋公子譜曰姬姓虢叔之後謹按虢之二邑曰上
陽下陽
四十一漾
向(音餉)
出自子姓宋文公赤生子曰肹字向父其孫以王父
字為氏春秋時向戍食邑於合謂之合左師生宜及
鄭世系具春秋人譜其曰出姜姓附庸向國為莒所
滅以國為氏誤矣(案通志向出自祁姓為附庸國)
暢
風俗通云出姜姓齊後有暢惠明著論語義注十卷
唐有詩人暢當及暢整今望出魏郡宋朝有都官郎
中暢均河南人河中暢守真生熙熙生括錄亊參軍
括生彦雄政和五年上舍
匠
姓源韻譜曰周禮匠人之後風俗通曰氏於事者巫
卜陶匠
尚
漢高士尚長字子平河内朝歌人今望出汲郡及清
河上黨唐末賊尚君長
償
亦作賞音上姓苑云吳中八族其一償氏晉有郗隆
主簿償慶
望
風俗通云齊太公望後姓苑云今魏興人史記齊太
公見文王曰吾太公望子久矣因號太公望後氏焉
相(去聲)
漢武落山四姓一曰相氏後秦有馮翊相雲作德獵
賦又望出西河唐貞觀所定汾州西河郡四姓其一
相氏
匠僂
後魏官氏志匠僂氏改為僂氏望出河南
匠麗
左傳晉大夫匠麗氏漢功臣表有祝其侯匠麗舒
尚方
漢朱博傳長陵大姓尚方禁少時嘗盗人妻見斫創
着其頰府功曾受賂白除禁調守尉太守朱博聞知
以他事召見視其面果有瘢博辟左右問禁禁叩頭
服狀博笑曰丈夫固時有是事馮翊欲洒卿恥抆拭
用禁因勅禁毋得泄語有便宜輙記言因親信之以
為耳目禁晨夜發起部中盗賊及它伏姦有功效博
擢禁連守縣令
四十二宕
浪
晉永嘉末張平保青州為其下浪逢所殺
盎(於浪切)
出姓苑音烏浪反
瓽
集韻作瓽丁浪反又音黨(案原本作党廣韻不載此字党係黨俗字今改為瓽)
(字與集韻同)本出西羌姚秦將瓽耐虎代為羌豪又羽林
監瓽成後居華隂吳平男瓽娥後居同州
伉(音抗)
謹按後漢書注風俗通曰衛大夫三伉之後漢有伉
喜為漢中守乃抗字
亢
唐韋臯鎮蜀有部將亢榮朝以兵破吐蕃
阬
魯大夫氏左傳司馬牛卒於魯郭門外阬氏即其家
也
曠
風俗通云師曠之後宋潭州曠元則生用宗用宗生
無忌無忌生湜字次淵紹興二年進士
