古今姓氏書辯證卷十四宋鄧名世撰
十陽下
王
周靈王太子晉八世孫錯為魏將軍生賁為中大夫
賁生渝為上將軍渝生息為司寇息生恢封伊陽君
生元元生頤皆以中大夫召不就生翦秦大將軍生
賁字典武陵侯賁生離宇明武城侯二子元威元避
秦亂遷于琅琊後徙臨沂四世孫吉字子陽漢諫議
大夫始家臯虞後徙臨沂都鄉南仁里生駿字偉山
御史大夫二子崇游崇字德禮大司空扶平侯生遵
字伯業後漢中大夫義鄉侯二子旹音音字少元大
將軍掾四子誼叡典融融字巨偉二子祥覽祥晉太
保睢陵元公覽字元通晉光禄大夫即丘正子祥五
子肇夏馥烈芬肇晉給事中始平太守生俊晉太子
舍人永世侯俊生遐晉光禄大夫遐生恪臻恪領軍
將軍臻崇德衛尉恪生豫章太守欣之廣州刺史懽
之馥晉上洛太守睢陵孝侯生根晉散騎郎嗣睢陵
侯覽六子裁基會正彦琛裁字士初晉撫軍長史襲
即丘子基字士光晉治書御史會字士和晉侍御史
正字士則晉尚書郎彦字士治晉中護軍琛字士瑋
晉國子祭酒裁生導穎敞導字茂弘晉太傅大司馬
丞相始興文獻公生六子悦恬洽協劭薈悦字長豫
始興世子生混字奉正晉丹陽尹贈太常生二子嘏
字偉世宋中領軍尚書侍中始興公誕宋輔國將軍
生詡早卒恬字敬豫晉中軍將軍生浩洽字敬和晉
中領軍生珣珉珣字元琳晉車騎將軍開府東亭獻
穆侯珉字季琰晉太常珣生弘虞柳孺曇首弘字休
元宋錄尚書事太保中書監文昭公生錫字寡光宋
江夏内史三子齊華容侯僧亮宋侍中僧衍宋黃門
郎僧達僧衍生茂璋梁黃門郎僧達生道琰宋廬陵
内史虞字休仲宋廷尉卿生深宋新安太守柳字休
季宋光禄大夫東亭侯生猷字世倫梁侍中東亭康
侯生瞻梁侍中吏部尚書生玄孺宋光禄大夫四子
遠字景舒宋光禄勲微字景立宋秘書監中書侍郎
僧謙宋太子舍人僧綽宋金紫光禄大夫豫寧愍侯
遠生僧祐齊黃門郎生藉齊中散大夫僧綽二子儉
字仲寶齊太尉南昌文憲公遜晉陵太守儉二子騫
字思寂梁金紫光禄大夫南昌安公暕字思誨梁國
子祭酒騫生規字威明梁金紫光禄大夫南昌文侯
(按唐世系表文侯作章侯)規生褒字子淵後周光禄大夫少司空
石泉康侯暕三子承字安期梁黃門侍郎幼梁東陽
太守訓字懷範梁侍中曇首宋侍中太子詹事豫章
文侯生僧虔齊司空豫寧簡穆侯五子慈字伯寶齊
太常豫寧懿侯志字次道梁金紫光禄大夫楫梁太
中大夫彬字思文梁秘書監寂字子元梁秘書郎慈
生泰字仲通梁驍騎將軍生廓楫生筠字元禮梁太
子詹事生祥陳黃門侍郎珉二子朗練宋侍中導第
四子協字敬祖晉元帝撫軍參軍武岡侯生謐字稚
遠宋司徒武岡文恭侯三子瓘球琇球字蒨玉宋特
進金紫光禄大夫生奐齊雝州刺史導第五子劭字
敬倫晉車騎將軍生三子穆字伯遠晉臨海太守默
晉右光禄大夫恢晉右衛將軍穆三子簡宋五兵尚
書智及超默三子僧朗鑒惠僧朗宋右僕射生楷粹
彧楷宋太中大夫生藴字彦深宋黃門侍郎吉陽男
粹字景深齊黃門侍郎生份字季文齊左光禄大夫
丹陽尹彧字景文宋開府儀同三司三子絢字長素
宋秘書丞繢字叔素齊太常約梁侍中尚書廷尉繢
生雋齊建安太守生克陳左僕射導第六子薈字敬
文晉衛將軍生廞懌廞晉吳國内史生泰華華字子
陵宋侍中右將軍新建憲侯生定侯嗣爵定侯生長
及佟皆嗣侯懌生琨齊左光禄大夫基生含敦含字
處弘晉光禄勲驃騎將軍生瑜晉散騎常侍敦字處
仲晉大將軍生應晉武衞將軍會生舒䆳舒字處明
晉車騎大將軍儀同三司彭澤穆侯生晏之允之晏
之晉護軍參軍生崑之嗣侯生陋之正生廙曠彬廙
字世將晉侍中驃騎將軍生東海内史頤之晉司州
刺史胡之晉中書郎耆之晉鎮軍掾羨之胡之生茂
之承之和之茂之晉陵太守生裕之宋儀同三司生
恢之瓚之昇之昇之宋都官尚書生齊吳興太守秀
之左僕射延之秀之生峻梁金紫光禄大夫延之生
綸之齊都官尚書耆之生隨之晉上虞令生鎮之宋
宣訓衞尉弘之不仕鎮之生標之宋安復令弘之三
子羅雲宋西平長史曇生宋太常卿普曜宋秘書監
羅雲生思立思正思遠普曜生齊太子少傅晏廣州
刺史詡晏生德元宋車騎長史羨之生晉郎中令偉
之偉之生韶之宋祠部尚書韶之生曄宋臨賀太守
曠晉淮南太守生羲之晉金紫光禄大夫羲之生玄
之凝之渙之肅之晉驃騎咨議徽之晉黃門郎操之
晉豫章太守獻之晉光禄大夫徽之生禎之晉侍中
獻之生靖之宋司徒左長史靖之生悦之宋侍中彬
生彭之晉黃門郎彪之晉儀同三司翹之晉光禄大
夫彪之二子越之臨之臨之生納之瓌之納之生淮
之淮之生輿之瓌之生逡之翹之生望之琛生稜侃
輿之生進之進之生清自吉以下更魏晉南朝一家
正傳六十三人三公令僕五十餘人侍中八十人吏
部尚書二十五人石泉康侯褒生鼐字玉鉉隋安都
通守石泉威明侯生宏讓宏直宏讓字恭宗(按唐世系表恭)
(宗作敬宗)隋中書舍人專掌機密生方士方則方泰方士
字元逸臨卭令生沂州司馬崇禮方則字元憲光禄
卿生蘭州刺史景益州倉曹參軍晏好畤丞昱夏州
長史昇方泰字元敏太府少卿生馮翊丞鴻宏直字
長宗魏州刺史生緘續繢綝緄緘字方舉隨州司馬
生思息(按唐世系表思息作思晢)思恭續字方紹羅州令生愔繢
字方節越王府法曹參軍生思崇(按唐世系表思崇作思敬)綝字
方慶相武后生晞晦曒晊曄晙暟昕暐暉晞字光烈
鄜州刺史襲石泉侯生定州刺史俌字靈龜及舒州
刺史侁俌生濡膳部員外郎黃州刺史四子其顯者
曰沂州觀察使遂澄洋州刺史五子沐淮皆御史中
丞三子濟尚衣奉御一子沼集州刺史一子五孫潤
(按唐世系表潤作浦)杭州别駕七子其顯者天平軍節度使源
中字正蒙澗汝州長史五子其顯者福建觀察使源
植源植七子少子柷字不耀給事中侁三子四孫晞
弟晦字光遠皦字光輔皦生寵宰寵生揚州錄事參軍
仲連仲連生紹紹生璵相肅宗璵生及中書舍人及
生鐬字聲仁右諫議大夫鐬生博(按博唐世系表作摶本傳作博)字
昭逸相昭宗三子倜倓倫晞弟晊字光賓殿中侍御
史四子五孫曄殿中侍御史一子晙字光庭明威將
軍三子七孫十一曾孫暟字光範明威將軍三子五
孫昕字光業忠王司馬無子暐字光緒萬州司馬暉
字光嗣安化郡司馬皆三子又宏直弟宏度宏仁宏
義宏訓宏道宏藝及其六子八孫方慶弟緄及三子
皆以名見唐表正字正則晉尚書郎三子廙曠彬彬
字世儒尚書右僕射諡肅侯彬生二子彭之彪之彪
之字叔武尚書令諡簡二子越之臨之臨之生納之
皆御史中丞納之生淮之字元魯宋丹陽尹生輿之
征虜將軍輿之生進之梁左衞將軍建寧公進之生
清安南將軍中盧公清生猛陳東衡州刺史三子繕
纊續纊鼓旗將軍楚州刺史生德儉字守節歸仁縣
男生璿字希琢相武后璿七子太原王氏出自離
次子威漢揚州刺史九世孫霸字孺仲居太原晉陽
後漢連聘不至霸生咸咸十九世孫澤字季道鴈門
太守生昶字文舒魏司空京陵穆侯二子渾濟(按晉書渾)
(昶之子湛渾之弟濟乃渾之子也此作昶二子渾濟濟生湛誤)渾字元冲晉錄尚書
事宗陵元侯(按晉書渾襲父爵京陵侯此作宗陵元侯宗乃京字誤也)生湛字處
冲汝南内史生承字安期鎮東府從事中郎藍田縣
侯生述字懷祖尚書令藍田簡侯生坦之字文度左
衞將軍藍田獻侯所謂江東獨步王文度生愉字茂
和江州刺史生緝散騎侍郎緝生慧龍後魏寧南將
軍四子遵業廣業季和號四房王氏宋王玄謨字彦
德太原祁人自序云六世祖宏河東太守緜竺侯以
從叔允之難棄官北居新興仍為新興鴈門太守祖
牢仕慕容氏為上谷太守父秀早卒玄謨左光禄大
夫開府儀同三司領護軍將軍南豫州刺史加都督
諡莊子深深子繢嗣深弟寬光禄大夫寬弟曠字明
遠永嘉太守玄謨從弟玄象下邳太守玄謨從父蕤
東莞太守子元載字彦休兖州刺史諡烈弟元邈字
彦遠齊護軍雍州刺史壯侯大房王氏遵業黃門郎
生長明松年松年字北節(按唐世系表松年北齊黃門侍郎此作字北節字疑)
(衍節疑誤)黃門侍郎高邑平侯生劭規劭字君懋隋秘書
少監生孝京孝柔孝京揚州司馬生子竒子真子竒
青州司戸參軍生慶賢慶祚慶符慶詵慶元慶賢美
原丞生光謙淮隂令光謙生翊翺翃尚翽翊吏部郎
中(按唐世系表翊吏部侍郎)生河東令重重生文仲君仲英仲(按唐)
(世系表英仲俱作衆仲)英仲衢州刺史生凝字成庶宣歙觀察
使諡正翺陽翟尉生勲堪定陵令生聰聰生溥字德
潤相昭宗第二房王氏廣業後魏太中大夫生野父
北齊膠州刺史次曰第九次季真凡三子三孫九曾
孫四世至十一世孫又四十九人並以名見唐表
河東王氏其先出琅邪儒賢趙州司馬生知節揚州
司馬知節生胄協律郎胄生處廉汾州司馬處廉
生維縉繟絃紞維字摩詰尚書右丞縉字夏卿相
代宗祁縣王氏唐時稱烏丸王氏今避御嫌名因
改之覇長子殷後漢中山太守食邑祁縣四世孫寔
(按唐世系表四世孫寔三子允隗懋寔字下脱三子二字)允隗懋懋後漢侍中幽
州刺史六世孫光後魏并州刺史生景(按唐世系表景作冏)度
支尚書護烏丸校尉廣陽侯因號為烏丸王氏景生
神念梁冀州刺史壯侯北齊亡徙家萬年神念生僧
辯太尉永寧公僧辯生顗陳侍中樂陵太守顗生珌
珪珪字叔玠相唐太宗生崇基及南城縣男欽直(按欽)
(直唐世系表作敬直)崇基主爵員外郎生體仁尚逸齊望茂時
齊望通州刺史生左司郎中曉(按曉唐世系表作旭)酷吏也茂
時生司勲郎中光大給事中燾燾生大理少卿遂蘇
州刺史遘度支尚書廣陽侯景五世孫元政幽州别
駕生實安吉令實生祚青州司馬祚生晃温州刺史
三子沼禮部郎中潔國子司業涯字廣津相憲宗文
宗涯生孟堅工部郎中集賢院學士仲翺太常博士
中山王氏亦出晉陽永嘉之亂凉州參軍王軌因
官家焉子孫居武威姑臧五世孫橋字法生侍御史
贈武威定王生叡封中山王號中山王氏後徙樂陵
叡字恪誠後魏尚書令中山宣王生襲字光孫(按光孫唐)
(世系表作元孫)吏部尚書中山惠王襲生忻散騎常侍肆州
刺史諡穆生子景及真子景北豫州司馬生元季隋
大中正開府儀同三司元季生有方岷州刺史有方
生長安尉行果行果生晙相明皇唐汾州長史王滿
亦晉陽人生大璡嘉州司馬二子昪昇昇咸陽令生
恕字士寬揚府倉曹參軍恕三子播起炎播字明揚
相文宗生秘書丞鎮京兆府參軍冰起字舉之魏郡
文懿公生武寧節度使式浙東觀察使龜字大年汝
州刺史鐐字德耀鐐弟鑄字台臣炎字逄時太常博
士生鐸字昭範相僖宗龜生右司員外郎蕘蕘生權
及定保字翊聖權字秀山華隂王氏後徙京兆新
豐孝傑相武后生左驍衛將軍無擇京兆王氏其
先亦姬姓元和姓纂有居剡縣者曰東海王氏秦州
者曰天水王氏同州者曰馮翊王氏鄆州者曰東平
王氏萊州者曰東萊王氏潭州者曰長沙王氏山陽
者曰堂邑王氏又曰金城王氏曰廣漢王氏曰新蔡
王氏曰新野王氏曰章武王氏曰廣陵王氏曰聊城
王氏曰長安王氏曰高陵王氏曰河内王氏曰河間
王氏曰藍田王氏曰上黨王氏曰鄴郡王氏曰廣平
王氏曰華隂王氏曰樂陵王氏凡新望二十四及祁
縣諸房琅邪諸房皆子晉後出自晉陽顯於唐而有
世系者京兆王氏出自姬姓周文王少子畢公高之
後封魏至昭王彤生公子無忌封信陵君無忌生間
憂襲信陵君秦滅魏間憂子卑子逃難于泰山漢高
祖召為中涓封蘭陵侯時人以其故王族也謂之王
家卑子生悼悼生賢濟南太守宣帝徙豪傑居灞陵
遂為京兆人賢七世孫黨上郡太守卑子九世孫遵
字子春後漢河南尹上樂莊侯遵生魴魴孫康康生
諶諶生鵠魴别孫景生均忠均八世孫羆後魏雍州
刺史萬年忠公仕周為同州刺史死葬咸陽鳳栖原
子孫因家杜陵羆生慶遠明遠明遠周司金上士生
夀隋州都士職主簿夀生河西令喆喆生浦州長史
慶慶五子易從恭從(按恭從唐世系表作敬從)擇從朋從言從易
從揚州刺史生賓寔宥密定恭從右庶子生寥擇從
京兆士曹參軍生察易從擇從朋從言從兄弟四人
皆擢進士第至鳳閣舍人者三人故號鳳閣王家自
是訖大中時登進士第者十八人位臺省牧守者三
十餘人擇從大足三年登第先天中又應賢良方正
制舉升乙第充麗正殿學士子察至德二年登第終
連州刺史察生自立緱氏令自立生徽字昭文相僖
宗贈太尉諡正子三人椿樗松均登第忠七世孫直
瓜州刺史生武宣長諧武宣岳州刺史生德本德真
德本鄧州刺史德真相高宗武后生九思三原令九
思生潛坦裔長諧生德元倉部郎中德元生九功九
言士會九言駕部郎中滄州(按滄州唐世系表作并州)司馬士會
陸渾令元和姓纂有山陽王氏高平澤州王氏皆與
京兆同出汲郡王氏一曰河東漪縣王氏出自子
姓商王子比干之後比干以正諫為紂所殺子孫居
朝歌因氏焉北海劇縣王氏一曰青州王氏出自
嬀姓舜後陳公子完奔齊為田氏裔孫和取齊自王
秦滅齊項羽封其孫田安為濟北王齊人以其後為
王家因氏焉陳留王氏居宋州與北海同出河
南王氏其先代人姓柘王隨魏南徙居中國始改為
王氏後魏安康公王瑜是也營州王氏本高麗之
族朔方軍將虔威(按虔威唐世系表作處威)生司空霍國武烈公
思禮有傳安東王氏本阿布思之族隸安東都護
府曰五哥為左武衛將軍生末怛活唐左金吾衛大
將軍末怛活生升朝檢校太子賓客樂安郡王升朝
生庭湊成德節度使庭湊生元逵檢校司空平章事
元逵生紹鼎檢校左僕射紹懿(按紹懿唐世系表作昭懿)檢校司
空紹鼎生景崇檢校太傅中書令常山郡王景崇生
鎔太尉中書令趙王五世為成德軍節度使鎔生昭
祚河内王氏其先太原人世居祁縣復徙平州至
縉從侯希逸南遷遂居河内温縣右武衞大將軍靖
生唐左金吾衞大將軍瓌瓌生縉太子詹事縉生智
興字正諫(按正諫唐世系表作匡諫)寧武軍節度使守太傅鴈門
郡王生晏平永州司戶參軍宰太原節度使宰初名
晏宰其弟曰晏翼晏寶晏恭晏逸晏琛(按晏琛唐世系表作晏深)
晏斌晏韜
匡
太祖皇帝諱上一字其地乃孔子所畏者宋改為主
氏政和中多忌諱官文書不得以主為人姓又改曰
康氏
芳
風俗通漢有幽州刺史芳華敷(按華廣韻作乘通志作垂)謹按後
漢馮異傳有賊芳丹據新豐續漢書芳作茅
狂
謹按左傳宋大夫有狂狡則狂人氏也姓書未收今
增入
陽成
風俗通漢諫大夫陽成公衡功臣表梧侯陽成延傳
封四世元康四年詔復延玄孫之子梧公士注王莽
時陽成脩獻符命成一作城
陽丘
元和姓纂曰楚大夫食邑陽丘以為氏
楊孫
秦大夫楊孫為穆公戍鄭密謀取鄭事覺奔宋子孫
以王父字為氏
羊舌
出自姬姓晉公室十一族其一食邑羊舌以邑為氏
羊舌大夫突生職職生赤字伯華肸字叔向鮒字叔
魚虎字叔虎季夙字叔羆凡五子赤生子容肸生伯
石杜預釋例曰或曰羊舌氏姓季名果有人盜羊而
遺其頭不敢食受而埋之盗事發詞連季氏季氏掘
羊視之以明已不食唯識其舌存而得免因號羊舌
氏
羊角
春秋衞大夫食采羊角以邑為氏
梁垣
陳留風俗傳曰畢公之後新垣演居大梁之墟子孫
氏焉漢光武御史梁垣例字惠伯又武陵太守梁垣
成
梁餘
春秋晉大夫梁餘子養之後謹按韓氏餘子為韓餘
傅氏留於巖者為傳餘則梁氏在故國者宜曰梁餘
也
梁于
元和姓纂曰晉下軍御梁餘子養之後衛人也亦作
梁于氏
梁石
漢隱者梁石君曹參所禮者
商丘
出自高辛氏閼伯為陶唐火正居商丘主祀星辰其
後以地為氏列子有商丘開
商密
元和姓纂曰楚大夫以地為氏謹按左傳注商密鄀
别邑後為楚所并其地南陽丹水縣是也
房當
唐時党項以姓别為部有房當氏
防風
出自漆姓古諸侯汪芒氏之君其後有防風者強狠
不順禹合諸侯於塗山執玉帛者萬國防風後至禹
戮之子孫為長狄大人梁任昉述異記曰吳越間有
防風廟土木作其形龍首牛耳連眉一目昔禹會塗
山誅防風其足長三丈其頭專車南中有民姓防風
氏即其後也皆長大越俗祭防風神奏防風古樂截
竹長三尺吹之音如狗嘷三人披髮而舞
章仇
元和姓纂曰齊公族姜姓之後本章弇其後避仇遂
加仇字為章仇氏長安元年右史知貢舉張說下進
士章仇嘉昂河間章仇大翼善天文煬帝賜姓盧
氏天寶劔南東川節度戶部尚書章仇兼瓊代居兖
州生湛
羌憲
世本曰衞公族羌之孫憲為羌憲氏
羌丘
出姓苑
羌師
世本曰衞公族有羌師氏
相里
晉有相里夫五代時有相里金按僧道世撰法苑珠
林言相里出鄭大夫子産之苖裔昔子産之生執拳
而出啟手觀之文武相里因以為氏此釋子好怪之
言不足信也
將閭
出自秦公子將閭之後以字為氏謹按元和姓纂曰
漢藝文志有將閭子著書名莵誤矣此莊子所謂蔣
閭葂者林氏以蔣為將以葂為莬
將軍
世本衞靈公子郢生文子彌牟為將軍氏禮記將軍
文氏是也
將梁
史記嬴姓之後分封以國為姓有將梁氏
將其
英賢傳齊公子將其之後以字為氏
王史
風俗通曰周先王太史其後號王史氏英賢傳曰周
共王生圉圉曾孫浦生簡簡生業業生宰世傳史職
因以官為氏漢清河太守王史篆生新豐令普漢藝
文志禮家有王史氏二十一篇注七十子後學者劉
向别錄云六國時人按此人即宰之後篆之先也
王孫
出自周王之孫仕諸侯者别為王孫氏吳有王孫雒
齊有王孫揮而賈之子王孫齊諡昭子皆以為氏者
又伍員自吳使齊託其子於齊為王孫氏
王叔
出自姬姓周襄王季父王子虎為太宰諡文賜族曰
王叔氏謂之王叔文公其後有王叔桓公王叔陳生
皆為卿士陳生奔晉其後為晉人
王官
出自晉戎御大夫王官無地之後
王子
元和姓纂曰周大夫後漢有王子中同治尚書今詳
漢人多以姓名字連稱得非王同字子中乎又謹按
春秋鄭大夫有王子伯駢王子廖正周王庶子仕鄭
以王子為氏
王人
風俗通曰王人子突之後因氏焉漢有東平太守王
人宰公
長勺
周成王分魯侯伯禽以商民七族其一曰長勺氏春
秋魯莊公及齊人戰于長勺即其地也
長盧
元和姓纂曰列子楚賢者長盧子著書九篇藝文志
注曰楚人按莊子以盧為蘆
長魚
春秋晉厲公嬖人長魚矯之後
長狄
元和姓纂曰鄋瞞長狄之後複姓
長吾
元和姓纂曰莊子有長吾子謹按莊子以吾為梧
