古今姓氏書辯證卷五考證
第八頁前三行太子中允句原本作大理主簿按唐
世系表佶為太子中允證為大理主簿今據改正
第九頁前一行崔廓即四皓夏黃公句按新唐書宰
相世系表載漢汶陽侯崔中牟生融融生石石生廓
不言廓即夏黃公又考前漢書張良傳夏黃公在漢
初年已八十餘此云仲牟曾孫時代不合恐誤
第九頁前三行崔駰為長岑長句按長岑縣名崔駰
為長岑長乃縣令之職原本作生長岑長三子盤瑗
寔是以長岑為駰子名而盤瑗寔又為長之子其譌
甚矣今據後漢書改正
