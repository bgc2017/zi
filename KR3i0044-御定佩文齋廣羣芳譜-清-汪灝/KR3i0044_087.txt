欽定四庫全書
御定佩文齋廣羣芳譜卷八十五
竹譜
竹譜四
集藻─七言律詩─增─唐崔涯竹─領得溪風不放廻傍窗緣
砌遍庭栽行招野客為鄰住看引山禽入郭來幽院獨
驚秋氣早小門深向綠隂開誰憐翠色兼寒影静落茶
甌與酒杯─令狐楚郡齋左偏栽竹百餘竿炎凉已周
青翠不改而為墻垣所蔽有乖愛賞假日命去齋居之
東墻由是俯臨軒階低映帷戸日夕相對頗有翛然之
趣─齋居栽竹北窗邊素壁新開映碧鮮青藹近當行藥
處綠隂深到卧帷前風驚曉葉如聞雨月過春枝似帶
烟老子憶山心暫緩退公閑坐對嬋娟─劉禹錫和宣
武令狐相公郡齋對新竹─新竹翛翛韻曉風隔窗依砌
尚蒙籠數間素壁初開後一片清光入坐中欹枕閒看
知自適含毫朗詠與誰同此君若欲長相見政事堂東
有舊叢─李紳南庭竹─東南舊美凌霜操五月凝隂入
坐寒烟惹翠梢含玉露粉開春籜聳琅玕莫令戲馬童
兒見試引為龍道士看知爾結根香實在鳳凰終擬下
雲端─楊巨源和令狐舍人酬峯上人題山欄孤竹─滿
院冰姿粉籜殘一莖青翠近簾端離叢自欲親香火抱
節何妨共歲寒能讓繁聲任真籟解將孤影對芳蘭范
雲許訪西林寺枝葉須和彩鳳看─李遠隣人自金仙
觀移竹─移居新竹已堪看斸破莓苔得幾竿圓節不教
傷粉籜低枝猶擬拂霜壇墻頭枝壓和烟綠枕上風来
送夜寒第一莫教漁父見且從蕭颯滿朱欄─方千越
州使院竹─莫見凌雲飄粉籜須知礙石作盤根細看枝
上蟬吟處猶是筍時蟲蝕痕月送綠隂斜上砌露凝寒
色濕遮門列仙終日逍遥地鳥雀潛來不敢喧─題新
竹─青苔斸破植貞堅細碧竿排鬱眼鮮小鳳凰聲吹嫩
葉短蛟龍尾褭輕烟節環膩色端勻粉根拔秋光暗長
鞭怪得入門肌骨冷綴風黏月滿庭前─羅鄴竹─翠葉
纔分細細枝清隂猶未上階墀蕙蘭雖許相依日桃李
還應笑後時抱節不為霜霰改成林終與鳳凰期渭濱
若更徵賢相好作漁竿繫釣絲─薛能新竹─柳營茅土
倦麤材因向山家乞翠栽清露便教終夜滴好風疑是
故園来欄邊匠去朱猶溼溉後蟲浮穴暗開他日會應
威鳳至莫辭公府受塵埃─秦韜玉題竹─削玉森森幽
思清阮家高興尚分眀捲簾隂薄漏山色欹枕韻寒宜
雨聲斜對酒缸偏覺好靜籠棋局最多情却驚九陌輪
蹄外獨有溪烟數十莖─原─鄭谷竹─宜烟宜雨又宜風
拂水藏村復間松移得蕭騷從遠寺洗来疎淨見前峯
侵階蘚折春芽迸繞逕莎微夏蔭濃無賴杏花多意緒
數枝穿翠好相容─增─王貞白洗竹─道院竹繁教略洗
鳴琴酌酒看扶疎不圖結實来䨇鳳且要長竿釣巨魚
錦籜裁冠添散逸玉芽修饌稱清虛有時記得三天事
自向琅玕節下書─殷文圭題友人庭竹─叢篁蕭瑟拂
清隂貴地栽成碧玉林盡待花開添鳳食可憐風擊伏
龍吟鈿竿離立霜文靜錦籜飄零粉節深何事子猷偏
寄賞此君心似主人心─李中詠竹─森森移得自山莊
植向空庭野興長便有好風来枕簟更無閒夢到瀟湘
蔭来砌蘚經疎雨引下溪禽帶夕陽閒約羽人同賞處
安排碁局就清凉─徐夤詠竹─翠染琅玕粉漸開東南
移得會稽栽游絲挂處漁竿去綠水夾時龍影来風觸
有聲含六律露沾如洗絶浮埃王猷舊宅無人到抱却
清隂蓋綠苔─劉兼新竹─近窗臥砌兩三叢佐靜添幽
别有功影鏤碎金初透月聲敲寒玉乍搖風無憑費叟
烟波碧莫信湘妃淚點紅自是子猷偏愛爾虚心高節
雪霜中─宋韓琦次韻和方謹言郎中再觀省中手植
竹─翠影參差漸拂階清郎曾此占竒栽辭君昔為蓴羹
去戀爾今同菊徑来玉聳勁枝欺暮雪繡殘文籜委寒
苔虚心高節依然在幾見繁英落又開─梅堯臣和新
栽竹─斸破烟叢帶筍移映軒臨檻特為宜龍孫已見多
竒節鳳實新生入翠枝不向阮家林下集還思渭北水
邊窺一花一草公休詠慣作蘭臺侍從詩─孔武仲惜
竹詩并引─東齋有竹數竿翠蔚可喜其傍衆筍附生漫
益深茂最後出者尤若竒特無不應意解籜未盡而為
老兵手折之悲夫以干雲蔽日之勢而摧於窗戸之下
以凌霜冐雪之姿而失於俄頃之間環步往来悽愴良
久不能忘情因寓之以詩老蘚墻隂夕照間何人折我
翠琅玕即之綠葉隨塵化猶有低枝帶露殘不放雲梢
侵霰雪因嗟世故足波瀾故園未乏篔簹品十頃繁隂
六月寒─王安石華蔵院此君亭詠竹─一徑森然四座
凉殘隂餘韻去何長人憐直節生来瘦自許高材老更
剛曾與蒿藜同雨露終隨松栢到冰霜煩君惜取根株
在欲乞伶倫學鳳凰─蘇軾次韻劉貢父西省種竹─要
知西掖承平事記取劉郎種竹初舊德終呼名字外後
生誰續笑談餘成隂障日行當見取筍供庖計已疎白
首林間望天上平安待報故人書─孤山竹閣─海山兜
率兩茫然古寺無人竹滿軒白鶴不留歸後語蒼龍猶
是種時孫兩叢恰似蕭郎筆千畝空懷渭上村欲把新
詩問遺像病維摩詰更無言─蘇轍寄題陳憲郎中竹
軒─家有修篁綠滿軒趨庭詩禮舊忘言凌霜自得良朋
友過雨時添好子孫試翦輕筠扶健步旋收凉葉煑清
樽風流共道勝桑梓鄰里何妨種百根─次韻劉貢父
西掖種竹─竹迷誰定知迷否趁取滂沲好雨初栽向鳳
池吹律處斸從芸閣殺青餘迎風一笑朝回早弄月相
差直宿疎應怪籍咸林下客相看不飲作除書─曾鞏
南軒竹─密竹娟娟數十莖旱天蕭灑有高情風吹已送
煩心醒雨洗還供遠眼清新筍巧穿苔石去碎隂微破
粉墻生應須萬物冰霜後来看琅玕色轉眀─黃庭堅
陳氏園詠竹─不問主人来看竹小溪風物似家林春供
饋婦幾番筍夏與行人百畝隂直氣雖衝雲漢上高材
終恐斧斤尋截竿可比北溟釣欲贈溪翁誰姓任─韓
駒次韻何文縝種竹─杜陵窮老覓榿栽不似何郎種笛
材三徑莫憂荒草合一樽如與故人開未堪急雨枝枝
打便有幽禽日日来坐誦東坡食無肉詩腸日午轉饑
雷─陸游東湖新竹─插棘編籬謹護持養成寒碧映淪
漪清風掠地秋先到赤日行天午不知解籜時聞聲&KR0609;
&KR0609;放梢初見葉離離官閒我欲頻来此枕簟仍教到處
隨─楊萬里新竹─青士何年入大荒羽儀禁省立如墻
錦綳半脫娟娟玉粉節新塗拂拂霜帶雨小酣三日後
出墻忽喜一梢長今年秋閏防多暑剰借先生格外凉
─劉克莊種竹─借居未定先栽竹為愛疎聲與薄隂一
日暫無能鄙吝數竿雖少亦蕭森窗間對了添詩料郭
外移来費俸金自笑眀年何處在虚簷風至且披襟
岳珂詠小園䨇竹─錦綳玉立紀䨇清瑞牒千年重得名
龍竹高標儼元致熊湘素節凜皇英質同隴麥兩岐秀
竒並庭柯連理榮却羡此君尤特立虚心直道不孤生
─金李獻能丹陽觀竹宮中移賜─素士如林侍紫清紫
清新許住蓬瀛娟娟粉節霜勻出矗矗烟梢玉削成福
地根莖蒙化育中天雨露借恩榮綠章封事朝来奏又
聽風前彩鳳鳴─原─郭長倩義師院叢竹─南軒移植自
西壇瘐玉亭亭十數竿得法未應輸老柏植根兼得近
幽蘭雖無穠豔包春色自許貞心老歲寒百草千花盡
零落請君来向此中看─增─毛端卿題崞縣郝子玉此
君軒─桂林名姓一枝新萬竹青青德有鄰渭上風烟分
别𣲖山陽詩酒屬閒人心期已到冰霜窟眼界不知花
柳塵萱背從今看輝映嫩香新粉四時春─元白珽竹
隂─占斷人間瀟灑地全身水墨畫篔簹非烟非霧一林
碧似雨似晴三徑凉翠袖佳人黯空谷白鬚道士隠南
塘數竿醉日君須記移向西軒補夕陽─宋旡如鏡伐
竹架過墻蒲萄斷竹插地復生枝葉無住序曰瑞竹余
以詩贈之─為引寒藤延晚翠試栽碧玉動秋根鳳梢依
舊生虚籟龍籜相將添遠孫林月過庭窺斷影茶烟潤
色到啼痕陽休麗藻題還徧貝葉應多此處繙─成廷
珪題崔原亨竹深處並序─余家有竹數竿人號之居竹
軒原亨城西時則有竹亦數竿人號之竹深處余與崔
君通家来往所好相同故及之居竹軒中也自寬不愁
無地著琅玕文公胸次空千畝李侗門前只一竿天與
老夫醫惡俗日憑童子報平安崔家别墅尤高致遲子
歸来守歲寒─貢性之雪竹山房─此君節操獨凌寒冰
雪叢中更耐看簾幕影迷金瑣碎珮環聲動玉闌干只
疑玄圃翻瓊樹錯訝瑤臺舞素鸞白戰幾時能著我萬
竿深處一憑欄─倪瓚居竹軒─翠竹如雲江水春結茅
依竹住江濱階前迸筍從侵逕雨後垂隂欲覆鄰映葉
黃鸝還自語傍人白鶴亦能馴遙知靜者忘聲色滿屋
清風未覺貧─眀高啟新篁─南池雨後見新篁裊裊烟
梢漸出墻風度亂翻交籜響露垂微挹粉痕香簾前嫩
色初含暝琴畔疎隂已送凉野飯休燒林下筍留添碧
玉嫩竿長─李東陽雨中種竹─石欄沙路雨聲乾為欠
蕭蕭一兩竿深𢃄土膏從地底暝移茅屋過江干方於
辰日依時種影待晴天拂翠看試倚蓬窗聽疎密布袍
沾盡不知寒─吳寬竹─種處能招鳳鳥来月眀清影拂
書堆筍鞭遇石猶斜出花米逢春莫亂開此物似賢今
合薦吾宗醫俗舊曾栽若從後圃論高節棃白桃紅孰
取材─原─文徵眀竹─分得亭亭綠玉枝雨餘生意滿階
墀凌霄已展疎疎葉護粉聊營短短籬肯信移来真是
醉不愁俗在未能醫人間此夜頻前席凉月虚窗更自
宜─申時行竹粉─浮筠忽自散琳琅解籜依然抱雪霜
應是鳳苞揚素彩非關蝶翅膩瓊芳鉛華半染湘妃淚
玉筍微含漢署香不見侍中頻拭面曉来新雨沐蒼筤
─鄧雲霄竹粉─萬竿晴拂渭川烟解籜瓊枝自皛然湘
水裙搖珠珮冷葛陂雲護玉龍眠看来翻恨何郎妬栽
處應將漢署連六月林間猶帶雪可留清韻待羣賢
于若瀛竹粉─新抽翠篠碧於妝皜質輝輝抱節長操幹
未須逢越女解苞疑是試何郎痕銷乍染三湘淚素積
猶疑五月霜僕射盤中勞記事未裁斑管已含光
五言排律─增─唐王維沈十四拾遺新竹生讀經處同諸
公作─閒居日清静修竹自檀欒嫩節留餘籜新叢出舊
闌細枝風響亂疎影月光寒樂府裁龍笛漁家伐釣竿
何如道門裏青翠拂仙壇─劉長卿同郭參謀詠崔僕
射淮南節度使廳前竹─昔種梁王苑今移漢將壇蒙籠
低冕過青翠卷簾看得地移根遠經霜抱節難開花成
鳳實嫩筍長漁竿靄靄軍容靜蕭蕭郡宇寬細音和角
暮疎影上門寒湘浦何年變山陽幾處殘不知軒屏側
歲晚對袁安─朱放竹─青竹何森然沉沉獨曙前出墻
同淅&KR0377;開戸滿嬋娟籜卷初呈粉苔侵亂上錢疎中思
水過深處若山連疊夜常棲鷺清朝乍有蟬砌隂迎緩
策簷翠對欹眠迸筍䨇分箭繁梢一向偏月過驚散雪
風動極聞泉幽谷添詩譜高人欲製篇蕭蕭意何限不
獨住湘川─白居易題盧秘書夏日新栽竹二十韻─湘
竹初封植盧生此考槃久持霜節苦新託露根難等度
須當砌疎稠要滿欄買憐分薄俸栽稱作閒官葉翦藍
羅碎莖抽玉琯端幾聲清淅&KR0377;一簇綠檀欒未夜青嵐
入先秋白露漙拂肩搖翡翠熨手弄琅玕韻透窗風起
隂鋪砌月殘炎天聞覺冷窄地見疑寬梢動勝搖扇枝
低好掛冠碧籠烟羃羃珠灑雨珊珊晚籜晴雲展隂芽
蟄虺蟠愛從抽馬策惜未截魚竿松韻徒煩聽桃夭不
足觀梁慙當家杏臺陋夲司蘭撐撥詩人興勾牽酒客
歡靜連蘆簟滑凉拂葛衣單豈止消時暑應能保歲寒
莫同凡草木一種夏中看─王建杜中丞書院新移小
竹─此地夲無竹遠從山寺移經年求養法隔日記澆時
嫩綠卷新葉殘黃收故枝色經寒不動聲與靜相宜愛
護出常數稀稠看自知貧家緣未有客散獨行遲─朱
慶餘賦得震為蒼筤竹─為擢東方秀翛然異衆筠青葱
纔映粉蒙密正含春嫩籜霑微雨幽根絶細塵乍憐分
徑小偏覺帶烟新結實皆留鳳垂隂似庇人願唯竿在
手深水掛赬鱗─許晝江南竹─江南蕭灑地夲自與君
宜固節還同我虛心欲待誰澗泉傍借響山木共含滋
粉膩蟲難篆叢疎鳥易窺盡應逢野渡中忽見村祠葉
掃秋空靜根横古壍危影迷寒靄裏聲出夜風時客棹
深深過人家遠遠移遊邊曾結念到此數題詩莫恨成
龍晚成龍會有期─賈島題鄭常侍廳前竹─綠竹臨詩
酒嬋娟思不窮亂枝低積雪繁葉亞寒風蕭颯疑泉過
縈廻有徑通侵庭根出土隔壁筍成叢疎影沙窗外清
音寳瑟中卷簾終日看欹枕幾秋同萬頃歌王子千竿
伴阮公露光憐片片雨潤愛蒙蒙嶰谷蠻湖北湘川灞
水東何如軒檻側蒼翠褭長空─吴融玉堂種竹─當砌
植檀欒濃隂五月寒引風穿玉牖搖露滴金盤有韻和
宫漏無香雜畹蘭地嚴雲鏁易日近雪封難静稱圍棋
會閒宜閣筆看他年終結實不羨樹棲鸞─李建勲新
竹─裊裊薰風軟娟娟湛露光參差仙子仗迤邐羽林槍
廻去侵花地斜来破蘚墻籜乾猶抱翠粉膩若塗妝逕
曲莖難數隂疎葉未長嬾嫌吟客倚甘畏夏蟲傷映水
如爭立當軒自著行北亭樽酒興還為此君狂─徐夤
釣絲竹─藋藋拂清流堪維舴艋舟野蟲懸作餌溪月曲
為鈎雨潤搖階長風吹繞指柔若將諸樹比還使綠楊
羞蠶婦非堯女漁人是子猷湖邊舊栽處長映讀書樓
─宋司馬光䨇竹─上苑通丹禁修林繞玉堂周阿紆鏤
檻並幹擢新篁瀟灑駢瑶甃連翩拂壁璫虬騰䨇角直
鯨噴兩鬚長曉泊烟華重晴留雨氣凉分音成律吕齊
秀待鸞凰碧借雲霞潤清依日月光物情知有謂天造
固無方比節羣誠合虚心至道彰吾君愈勤德不敢有
嘉祥
七言排律─增─唐白居易和令狐相公新於郡内栽竹百
竿拆壁開軒旦夕對翫偶題七言五韻─梁園修竹舊傳
名久廢年深竹不生千畝荒凉尋未得百竿青翠種新
成墻開乍見重添興窗靜時聞别有情烟葉蒙籠侵夜
色風枝蕭颯欲秋聲更登樓望尤堪重千萬人家無一
莖─原─眀吳國倫題竹─竹里名依華子岡何年移傍此
君堂鮮筠裛露丹珠細勁節凌霄綠玉長數畝繁隂飄
陸海萬竿疎雨過瀟湘樽邀梁孝園中月袖拂元卿徑
裏霜羌笛未裁龍競奏秦簫欲截鳳先翔㛹娟隔幔琴
徽冷葱蒨臨池水脉香居士風流還洛下故人消息半
山陽異時看去同誰好獨有王猷興更長
五言絶句─
御製詠盆中竹─此君霜後青密葉欲停雪叢篁傍小山清節
依然潔
增─唐太宗賦得臨池竹─貞條障曲砌翠葉貫寒霜拂牖
分龍影臨池待鳳翔─盧照鄰臨階竹─封霜連錦砌傍
露拂瑶階聊將儀鳳質暫與俗人諧─吕太一詠院中
叢竹─擢擢當軒竹青青重歲寒心真徒見賞籜小未成
竿─張紘和吕御史詠院中叢竹─聞君庭竹詠幽意歲
寒多歎息為冠小良工將奈何─原─王維斤竹嶺─檀欒
映空曲青翠漾漣漪暗入商山路樵人不可知─竹里
館─獨坐幽篁裏彈琴復長嘯深林人不知眀月来相照
─裴廸斤竹嶺─眀流紆且直綠篠密復深一徑通山路
行歌望舊岑─竹里館─来過竹里館日與道相親出入
惟山鳥幽深無世人─增─劉長卿斑竹─蒼梧千載後斑
竹封湘沅欲識湘妃怨枝枝滿淚痕─劉禹錫庭竹─露
滌鉛粉節風搖青玉枝依依似君子無地不相宜─韓
愈竹洞─竹洞何年有公初斫竹開洞門無鎖鑰俗客不
曾来─竹溪─藹藹溪流漫梢梢岸篠長穿沙碧簳淨落
水紫包香─張籍和韋開州盛山竹巖─獨入千竿裏緣
巖蹋石層筍頭齊欲出更不許人登─李羣玉題竹─一
頃含秋綠森風十萬竿氣吹朱夏轉聲掃碧霄寒─殷
璠題竹─窗戸盡蕭森空階凝碧隂不緣冰雪裏為識歲
寒心─杜牧黃州竹逕─竹崗蟠小逕曲折鬭蛇来三年
得歸去知遶幾千㢠廻─宋徐鉉北苑詠竹─勁節生宫苑
虚心奉豫遊自然名價重不羡渭川矦─石延年省中
對竹─擢翠向人孤潭潭省署虚雨餘秋更晚風月共蕭
疎─蘇軾和廬山芝上人竹軒─洞外復空中千千萬萬
同勞師向竹頌清是阿誰風─蘇轍和文與可竹塢─空
陂放修竹肅肅復冥冥莫除塢外筍從使入園生─霜
筠亭─林高日氣薄竹色淨如水寂歷斷人聲時有鳴禽
起─篔簹谷─誰言使君貧已用谷量竹盈谷萬萬竿何
曾一竿曲─此君庵─風梢遶簷匝霜幹當忩淨遙知素
壁上醉墨森相映─楊萬里詠竹─凜凜冰霜節翛翛玉
雪身便無文與可自有月傳神─朱子丘子野表兄郊
園詠竹─移自溪上園種此墻隂路墻隂少人行来歲障
幽戶─竹─種竹官墻隂經年但憔悴故園新綠多宿幹
轉蒼翠─雲谷竹塢─悄蒨桃蹊北蕭槮竹塢深不堪秋
夜永風雨助悲吟─金李俊民詠竹─瀟灑能醫俗檀欒
看上番我寧負此腹忍使籜龍冤─楊載題墨竹─風味
既澹泊顔色不嫵媚孤生崖谷間有此凌雲氣─元吳
鎮題露竹─晴霏光煜煜皎日影曈曈為問東華塵何如
北窗風─題畫竹─霏霏桃李花競向春前開何如此君
子四時清風来亭亭月下隂挺挺霜中節寂寂空山
深不改四時葉野色入高秋寒影逝湘水日午思晚
凉清風為誰起抱節元無心凌雲如有意置之空山
中凜此君子志─元吉雅謨丁畫竹─雨過蛟龍起風生
翡翠寒但存清白在日日是平安─楊維楨雨竹─倚石
添新筍爭妍個個添佳人聽春雨笑隔水晶簾─眀高
啟略上人房竹─幽篠半梢横山窗颭月眀上人禪定久
不怕有秋聲─題叢竹圖─窈窕復蒙茸千山萬竹中幽
人夜驚起秋雨共秋風─修竹塢─色映溪沉沉秋雲生
夕隂無限楚山意鶴鳴風滿林─李東陽畫竹─山風與
溪竹共作一林秋行人休更往前路有鈎輈旭日照
珊瑚秋風碧海枯只愁龍化去不敢鬭齊奴─詠竹─秋
雨爛百草青青修竹林解使秋聲爽還令秋色深─原─
馮琦竹─滿地種琅玕修枝蔭茅屋微風如有會一一鳴
寒玉本是瀟湘人最愛瀟湘竹何處丘中琴歷歷瀟
湘曲─于若瀛竹─清溪遶一灣種竹只數個朝来風籜
疎落水青萍破─陳繼儒方竹杖─外方而内虚得道己
無上不作漁郎竿還斸仙人杖
六言絶句─
御製閒坐詠竹─門外千竿細竹窗前萬朵鮮花秋寒衆色皆
變惟爾霜姿可嘉
七言絶句─
御製詠潭柘寺竹─翠葉纔抽碧玉枝經旬清影上階墀凌霜
抱節無人見終日虚心與鳳期─題蘇軾墨竹─徑尺篔簹
墨淺深雪堂健筆勢千尋縱饒凝露春梢色不比凌霜挺
節心─初秋詠竹─森萃青青繞碧塘霜姿靄靄動幽香寒
風不變終身節綠葉紛然映晚凉
原─唐杜甫從韋二眀府續處覓綿竹─華軒靄靄他年到
綿竹亭亭出縣高江上舍前無此物幸分蒼翠拂波濤
─增─劉長卿晚春歸山居題窗前竹─溪上殘春黃鳥稀
辛夷花盡杏花飛始憐幽竹山窗下不改清隂待我歸
─韋應物將往滁城戀新竹簡崔都水示端─停車欲去
繞叢竹偏愛新筠十數竿莫遣兒童觸瓊粉留待幽人
廻日看─柳宗元清水驛叢竹天水趙云余手植一十
二莖─簷下疎篁十二莖襄陽從事寄幽情祗應更使伶
倫見寫盡䧳雄䨇鳳鳴─原─李涉葺夷陵幽居─負郭依
山一徑深萬竿如束翠沉沉從來愛物多成癖辛苦移
家為竹林─增─王建乞竹─乞取池西三兩竿房前栽著
病時看亦知自惜難判割猶勝横根引出闌─劉言史
題竹園─繞屋扶疎聳翠莖苔滋粉漾有幽情丹陽萬戸
春光静獨自君家秋雨聲─題源分竹亭─繞屋扶疎千
萬竿無人相誘獨行看日光不透烟常在先校諸家一
月寒─僧簷前獨竹詠─亂石田中寄孤本亭亭不住凌
虚引欲以袈裟拂著来一邊碧玉無輕粉─施肩吾翫
友人庭竹─曾去玄洲看種玉那似君家滿庭竹客來不
用呼清風此處挂冠凉自足─白居易别橋上竹─穿橋
迸竹不依行恐礙行人被損傷我去自慙遺愛少不教
君得似甘棠─問移竹─問君移竹意如何慎勿排行但
間窠多種少栽皆有意大都少校不如多─題李次雲
窗竹─不用裁為鳴鳳管不須截作釣魚竿千花百草凋
零後留向紛紛雪裏看─原─元稹斑竹得之湘流─一枝
斑竹渡湘沅萬里行人感别魂知是娥皇廟前物遠随
風雨送啼痕─增─馬戴高司馬移竹─叢居堂下幸君移
翠掩燈窗露葉垂莫羡孤生在山者無人看著拂雲枝
─薛能盩厔官舍新竹─心覺清凉體似吹滿風輕撼葉
垂垂無端種在幽閒地衆鳥嫌寒鳳未知─唐彦謙詠
竹─醉臥涼隂沁骨清石床冰簟夢難成月眀午夜生虛
籟悞聽風聲是雨聲─竹風─竹映風窗數陣斜旅人愁
坐思無涯夜來留得江湖夢全為乾聲似荻花─唐球
庭竹─月籠翠葉秋承露風亞繁梢暝掃烟知道雪霜終
不變永留寒色在庭前─陸希聲苦竹徑─山前無數碧
琅玕一逕清森五月寒世上何人憐苦節應須細問子
猷看─裴說春日山中竹─數竿蒼翠擬龍形峭拔須教
此地生無限野花開不得半山寒色與春爭─李建勲
竹─瓊節高吹宿鳳枝風流教我立忘歸最憐瑟瑟斜陽
下花影相和滿客衣─陳陶詠竹十首─不厭東谿碧玉
君天壇䨇鳳有時聞一峯曉似朝仙處青節森森倚絳
雲萬枝朝露學瀟湘杳靄孤亭白石涼誰道乖龍不
行雨春雷入地馬鞭狂嘯入新篁一里行萬竿如甕
鎖龍泓驚巢翡翠無尋處閒倚雲根刻姓名青嵐箒
亞思吾祖綠潤偏多憶蔡邕長聽南園風雨夜恐生鱗
甲盡為龍迸玉閒抽上釣磯翠苗番次脫霞衣山童
泥乞青驄馬騎過春泉掣手飛獨題内史琅玕塢幾
醉山陽瑟瑟村剰養萬莖將掃俗莫教凡鳥閙雲門
燕燕雛時紫米香野溪羞色過東墻諸兒莫拗成蹊筍
從結高籠養鳳凰一節呼龍萬里秋數莖垂海六鰲
愁更須瀑布峯前種雲裏欄干過子猷丘壑誰堪話
碧鮮靜尋春譜認嬋娟會當小殺青瑶簡圖寫龜魚把
上天玄圃千春閉玉叢湛陽一祖碧雲空不須騷屑
愁江島今日南枝在國風─韋莊新栽竹─寂寞階前見
此君繞闌吟罷却沾巾異鄉流落誰相識惟有叢篁似
主人─羅隠竹─籬外清隂接藥闌曉風交戞碧琅玕子
猷殁後知音少粉節霜筠謾歲寒─李中對竹─懶穿幽
徑衝鳴鳥忍踏清隂損翠苔不似閉門欹枕聽秋聲如
雨入軒來─宋林逋竹林─寺籬斜夾千梢翠山磴深穿
萬籜乾却憶貴家廳館裏粉墻時畫數莖看─韓琦中
書東廳綠篠─莫輕叢篠綠隂微迸筍方抽嫩玉枝結實
他年臻瑞物最宜栽向鳳凰池─王安石竹裏─竹裏編
茅倚石根竹莖疎處見前村閒眠盡日無人到自有春
風為掃門─蘇軾和文與可洋州竹塢─晚節先生道轉
孤歲寒惟有竹相娛麤才杜牧真堪笑喚作軍中十萬
夫─霜筠亭─解籜新篁不自持嬋娟已有歲寒姿要看
凜凜霜前意須待秋風粉落時─此君菴─寄語菴前抱
節君與君到處合相親寫真雖是文夫子我亦真堂作
記人─西湖夀星院此君軒─臥聽謖謖碎龍鱗俯看蒼
蒼立玉身一舸鴟夷江海去尚餘君子六千人─蘇轍
南齋竹─舊山修竹半塵埃誰種南林待我來新筍出墻
秋雨足閉門長與護蒼苔─大雨後詠南軒竹二首─苦
寒壊我千竿綠好雨還催衆筍長痛飲雖無嵇阮客瓢
尊一試午隂凉葉開翡翠才通日節竦琅玕不怕風
梢放西邊深二丈端如幽谷茂林中─原─葛敏修題竹
軒─不用山僧供帳迎世間無此竹風清獨拳一手支頤
臥偷眼看雲生未生─增─范成大種竹了題愛山亭─灑
掃宣華舍此君烟中月下綠生塵他年葉葉清風滿莫
忘今年借宅人─陸游法寳璉師求竹軒詩─南軒竹色
映谿光不减吾州五月凉猶恨秋來鷗鷺少須君更為
築横塘─楊萬里竹林─珍重人家愛竹林織籬辛苦護
寒青那知竹性元薄相須要穿來籬外生─新竹─東風
弄巧補殘山一夜吹添玉數竿半脫錦衣猶半著籜龍
未信怯春寒─王十朋詠竹─萬木蕭疎怯歲寒子猷相
見喜平安世間寧有揚州鶴休訝平生肉食難─樓鑰
䨇竹─蟄龍驚起兩龍角蛟室未呈䨇水犀同本若為分
魯衞清風應不愧夷齊─厲小山庭竹─渭川未暇栽千
畝庭檻聊須種數根最愛深秋羣木脫獨欺風雨戰黃
昏─方伯謨斑竹─鳳尾森森半已舒玳紋滴瀝畫難如
虚心不貯相思淚還作風流向綺疏─金高士談詠苦
竹─密葉修莖雨後新肯因憔悴損天真清如南國紉蘭
客瘦似西山採蕨人─龐鑄題墨竹隔溪烟雨─一溪流
水玉涓涓溪上修篁接暮烟誰倩能詩文與可筆端移
得小江天─秋風驟雨─瀰川急雨暗秋空無限琅玕淡
墨中劒甲摐摐軍十萬欲將貔虎戰斜風─春雷起蟄
千梢萬葉玉玲瓏枯槁叢邊綠轉濃待得春雷驚蟄起
此中應有葛陂龍─元張弘範墨竹─麝墨芸香小玉叢
澹烟横月翠玲瓏小屛春鎖綠窗夢也勝湘江烟雨中
─許有壬雨中移竹─山人聚景作池臺移得龍孫帶雨
栽頃刻雲間晴日上便教隂過酒尊來─李孝光題竹
翠袖臨風一悵然雨餘草木亦娟娟東頭夜半明月出
照見蛟龍石上眠─吳鎮題畫竹─此君不可一日無纔
著數竿清有餘露葉風梢承硯滴瀟湘一曲在吾廬
葉葉如聞風有聲盡消塵俗思全清夜深夢繞湘江曲
二十五弦秋月明低垂新綠影離離倚石臨泉一兩
枝憶得昔年今日見鳳凰池上雨絲絲─潘伯修題柯
博士墨竹─嶰谷春回落粉香拂雲和露倚蒼蒼月眀後
夜吹蕭過應是伶倫學鳳凰─馬臻墨竹─拂雲標格歲
寒心墨色分隂重又輕不似渭川千畝綠只和風雨作
秋聲─張雨遵道竹枝─篔簹谷口白雲生雲裏琅玕萬
玉聲驚破幽人春枕夢一窗斜月半梢横─眀高啟池
亭對竹─秋隂弄色護池亭羣玉山横翡翠屏鳴鶴迎風
時一唳先生高枕夢初醒─李東陽畫竹─漢臯亭上起
秋風夜逐湘靈下楚宫曉入碧雲看不見墮鈿遺佩各
西東─墨竹─亂石層厓捲暮湍秋風吹老碧琅玕蒼蒼
月色蕭蕭籟迸作空堂一夜寒─沈周叢竹─亭前綠玉
密成叢鳳宿枝頭烟雨空簫管一聲人未寢滿林眀月
浸清風─原─王象晉種竹─斸取江干老竹根㩦歸家去
長兒孫他年勁節干霄起招得丹山彩鳳鶱─增─吳孔
嘉詠竹─幾竿清影映窗紗篩月梳風帶雨斜相對此君
殊不俗幽齋松徑伴梅花
詩散句─增─梁到溉─復有冐霜筠寄生桂潭側文彩既斑
爛質性甚綢直─唐王績─竹生大夏谿蒼蒼富竒質綠
葉吟風勁翠莖犯霄密─張九齡─修竹含清景華池澹
碧虛─原─儲光羲稚子脫錦綳駢頭香玉滑─增─李白
白沙留月色綠竹助秋聲─原─杜甫─傍舍連高竹疎籬
帶晚花天寒翠袖薄日暮倚修竹花濃春寺靜竹
細野池幽名園依綠水野竹上青霄東林日影薄
臘月更須栽野水平橋路春沙映竹村平生憩息
地必種數竿竹─增─錢起─楚竹青玉潤從來湘水隂
自愛賞心處叢篁流水濱─原─孟郊─裂竹見直紋破竹
見貞心─李賀─竹香滿凄寂粉節塗生翠─增─元稹─竹
梢餘雨重時復拂簾驚─杜牧─霜根漸隨斧風玉尚敲
秋─宋張詠─影射池光冷聲敲鶴夢驚─歐陽修─新篁
漸解籜翠色日已深─蘇軾─門前兩叢竹雪節貫霜根
─黃庭堅─野次小崢嶸幽篁相依綠─李覯─齋間竹淨
好日媚幽人心─吳儆─此君丘壑姿不受世炎凉─陸
游─雪重從壓竹竹折有竒聲─唐張籍─晚到金光門外
寺寺中新竹隔簾多─南唐先主─棲鳳枝梢猶軟弱化
龍形狀已依稀─元張翥─籜中龍子振春蟄突出雷雨
頭參差─晉阮籍─修竹隠山隂─齊謝朓─翛翛蔭窗竹
─梁簡文帝─竹垂懸掃浪─宋沈約─紫籜開綠篠─劉
孝威─溪竹暗難開─庾肩吾─竹葉含初籜─周庾信─風
竹解寒苞水影搖叢竹─陳徐陵─竹密山齋冷─唐
太宗─碧林青舊竹─喬知之─寒竹有貞葉─張說─天香
涵竹氣─李白─竹影掃秋月窗竹夜鳴秋王維─綠
竹含新粉─岑參─窗冷竹聲乾─原─杜甫─翠乾危棧竹
種竹交加翠風前徑竹斜霜埋翠竹根叢篁
底地碧竹送清溪月修竹不受暑竹皮寒舊翠
秋竹隠疎花竹光團野色─增─李益─葳蕤凌風竹
─韓翃─閒窗竹翠隂─司空曙─濕竹暗浮烟─韓愈─緣
雲竹竦竦院竹翻夏籜─柳宗元─篔簹遺清斑解
帶圍新竹─孟郊─竹氛碧衣襟竹影金瑣碎─李賀
野竹蛇涎痕─白居易─風竹玉相戞玉立竹森森
朱慶餘─翠篠寒逾靜─姚合─竹深雲自宿─許渾─風靜
竹含秋─羅隠─砌竹搖風直─鄭谷─風竹冷相敲竹
色染衣巾─宋林逋─竹老生虛籟─王安石─山竹翠相
圍─歐陽修─嫩籜筠粉暗─范大成─宿雲浮竹色─吳
儆─修竹搖蒼翠─金元好問─修竹四山雲─元馬祖常
竹光浮晝碧─原─唐杜甫─風含翠篠娟娟靜─增─韓翃
千竿竹影亂登墻湘竹斑斑湘水春─李賀─水風浦
雲生老竹─陸龜蒙─叢竹當封瀟灑侯─李洞─入戸竹
生床下葉─韓偓─窗竹芟多漏月光─宋司馬光─竹月
緣階貼碎金綠篠影侵碁局暗─秦觀─竹隂清掃月
中壇─金元好問─竹香偏向靜中聞─元袁泰─風動新
篁隠隠香─郭鈺─濃翠浮衣竹一尋
詞─增─宋陳亮謁金門─西風竹韻入翠烟矗矗紅小欄杆
知幾曲聲聲敲碧玉窗下鳳臺銀燭斷夢已驚難續
曾伴去年庭下菊夜闌聽雨宿─馬莊父朝中措─龍孫
脫穎破苔痕英氣欲凌雲深處未須留客春風自掩柴
門蒲團宴坐輕敲茶臼細撲爐薰彈到琴心三疊鷓
鴣啼傍黃昏─蘇軾水龍吟─楚山修竹如雲異材秀出
千林表龍鬚半翦鳳膺微漲玉肌勻繞木落淮南雨晴
雲夢月眀風裊自中郎不見桓伊去後知辜負秋多少
聞道嶺南太守後堂深綠珠嬌小綺窗學弄梁州初
遍霓裳未了嚼徵含宮泛商流羽一聲雲杪為使君洗
盡蠻風瘴雨作霜天曉─嚴三休沁園春─竹焉美哉愛
竹者誰曰君子歟向佳山水處築宮一畝好風烟裏種
玉千株朝引輕霏夕延凉月此外塵埃一點無須知道
自樂其樂吾樂吾廬竹之清也何如應料得詩人清
矣乎况滿庭秀色對拈彩筆半窗凉影伴讀殘書休說
龍吟莫言鳳嘯且道高標誰勝渠君誰看正繞坡雲氣
似渭川圖
别錄─增─史記西南夷傳─元狩元年博望侯張騫使大夏
來言居大夏時見蜀布卬竹杖─注─卬山名此竹節高實
中可作杖─漢書高祖紀─高祖為亭長乃以竹皮為冠
令求盜之薛治時時冠之及貴常冠所謂劉氏冠也─注
應劭曰以竹始生皮作冠今鵲尾冠是也求盜者亭卒
薛魯國縣也有作冠師故往治之韋昭曰竹皮竹筠也
今南夷取竹幼時績以為帳師古曰竹皮筍皮謂筍上
所解之籜耳非竹筠也今人亦往往為筍皮巾古之遺
制也─原─漢書律歷志─黃帝使伶倫自大夏之西昆侖
之隂取竹之解谷生其竅厚薄均者斷兩節間而吹之
以為黃鐘之宮制十二筩以聽鳳之鳴其雌鳴為六雄
鳴亦六比黃鐘之宫皆可以生之是為律本─注─孟康曰
解脫也谷竹溝也取竹之脫無溝節者也一說昆侖之
北谷名也應劭曰生者治也竅孔也孟康曰竹孔與肉
厚薄等也晉灼曰取谷中之竹生而孔外肉厚薄自然
均者截以為筩不復加削刮也─晉書律歷志─候氣之
法靈臺用竹律楊泉記云取弘農宜陽縣金門山竹為
管河内葭莩為灰以葭莩灰實律内端案歷而候之氣
至者灰去─增─晉書陶侃傳─時造船木屑及竹頭悉令
舉掌之咸不解所以後正會積雪始晴廳事前餘雪猶
濕於是以屑布地及桓温伐蜀又以侃所貯竹頭作丁
裝船其綜理微密皆此䫫也─南齊書高逸傳─徐伯珍
少孤貧書竹葉及地學書─南史齊武帝諸子傳─南海
王子罕字雲華母樂容華嘗寢疾子罕晝夜祈禱於時
以竹為燈纘照夜此纘宿昔枝葉大茂母病亦愈咸以
為孝感所致─眀僧紹傳─齊高帝賜僧紹竹根如意筍
籜冠隠者以為榮焉─唐書南蠻傳─戰以竹籠頭如兜
鍪環王以竹為弓─風俗通─殺青書可繕寫謹按劉
向别錄曰殺青者直用青竹簡書耳─原─神仙傳─壺公
謝遣費長房以一竹杖與之曰但騎此得到家耳房騎
竹杖辭去忽如睡覺已到家所騎竹杖棄葛陂中視之
乃青龍耳蘇仙公持一竹杖時人謂曰蘇生竹杖固
是龍也─增─搜神記─蔡邕嘗至柯亭以竹為椽邕仰盻
之曰良竹也取以為笛發聲遼亮一云邕告吳人曰吾
昔嘗經會稽高遷亭見屋東間第十竹椽可為笛取用
果有異聲─南康記─南野縣有漢監匠陳隣其人通靈
夜常乘龍還家龍至家輙化青竹杖隣内致戸前母不
知因將杖去須臾光影滿堂俄爾飛失杖乃御䨇鵠還
─異苑─晉太元中汝南人入山伐竹見一竹中蛇形巳
成上枝葉如故又吴郡桐廬人常伐餘遺竹見一竹竿
雉頭頸盡就身猶未變此亦竹為蛇蛇為雉也─原─南
雍州記─辛居士名宣仲家貧春月鬻筍充觴酌截竹為
罌用充盛置人問其故宣仲曰我惟愛竹好酒欲令二
物常相並耳─增─南部烟花錄─臨池觀竹既枯后每思
其響夜不能寢帝為作薄玉龍數十杖以縷線懸於簷
外夜中因風雨相擊聽之與竹無異─國史補─李舟好
事嘗得村舍烟竹截以為笛堅如鐵石遺李牟牟吹笛
為天下第一月夜泛江維舟吹之寥亮逸發上徹雲表
俄有客獨立於岸呼船請載既至請笛而吹甚為精壯
山河可裂牟平生未嘗見及入破呼吸盤擗其笛應聲
粉碎客散不知所之舟著記疑其蛟龍也─眀皇雜錄
羅公遠引眀皇遊月宮擲一竹於空中為橋色如白金
行數里至一大城闕曰此月宮也─異聞實錄─陳季卿
者江南人舉進士至長安十年不歸一日於青龍寺訪
僧不值憩於大閣有終南山翁亦候僧偶坐久之壁間
有寰瀛圖季卿尋江南路太息曰得此歸不悔無成翁
曰此何難乃折階前竹葉置圖上渭水中謂陳曰注目
於此如願矣季卿熟視即渭水波濤洶洶涌一舟甚大
恍然登舟其去極速踰旬至家兄弟妻子迎見甚喜信
宿乃復進棹倏然復至渭水徑趨青龍寺山翁尚擁褐
而坐僧猶未歸─在窮記─廣南以竹為硯─夢書─竹為
處士夢者當歸隠也─常新錄─宗測樂閒靜好松竹嘗
見日篩竹影上窗以筆備描之─尚書故實─崔魏公說
有王修能變竹葉為黃金─桂苑叢談─太尉朱崖公兩
出鎮於浙右前任罷日遊甘露寺因訪别於老僧院啜
茗既終將欲辭去公曰昔有客遺笻竹杖一條聊與師
贈别亟令求之須臾而至其杖雖竹而方所持向上節
眼鬚牙四面對出天生可愛别後不數歲再領朱方復
因到院問前時拄杖何在曰至今寳之公請出觀之則
老僧規圓而漆之矣公嗟歎彌日自此不復目其僧矣
─成都古今記─山濤治郫時刳大竹釀酴釄作酒兼旬
方開香聞百步外故蜀人傳其法─畫史─蘇軾子瞻作
墨竹從地一直起至頂余問何不逐節分曰竹生時何
嘗逐節生運思清拔出於文同與可自謂與文拈一瓣
香以墨深為面淡為背自與可始也作成林竹甚精
朝議大夫王之才妻南昌縣君李尚書公擇之妹能臨
松竹木石畫與可每作竹貺人一朝士張潛迂疎作
謹文作紆竹以贈之如是不一又作横絹丈餘著色偃
竹以貺子贍南昌過黃借得以倣臨之後數年會余真
州求詩非自陳不能辨也余曰偃蹇宜如季揮毫已逼
翁衞書無曲妙琰惠有遺工乍覩虬如物初披颯有風
顧藏惟謹鑰化去或難窮─原─東坡集─昔時與可墨竹
見精練良紙輙奪筆揮灑不能自已坐客爭奪持去與
可亦不甚惜後来見人設置筆研即逡廵避去人就求
索至終歲不可得或問其故與可曰吾乃者學道未至
意有所不適而無所遣之故一發於墨竹是病也今吾
病良已可若何然以予觀之與可之病亦未得為已也
獨容有不發乎予將伺其發而掩取之彼方以為病而
吾又利其病是吾亦病也嶺南人當有愧於竹食者
竹筍庇者竹瓦載者竹筏㸑者竹薪衣者竹皮書者竹
紙履者竹鞋真可謂一日不可無此君也耶昔人以
海苔為紙今無復有今人以竹為紙亦古所無有也
增─老學庵筆記─北方多石炭南方多木炭而蜀又有竹
炭燒巨竹為之易然無烟耐久竒物王荆公於富貴
聲色略不動心得耿天隲憲竹根冠愛詠不已拄杖
斑竹為上竹欲老瘦而堅勁斑欲微赤而點疎賈長江
詩云揀得林中最細枝結根石上長身遲莫嫌滴瀝紅
斑少恰是湘妃淚盡時善言拄杖者也笻竹杖蜀中
無之乃出徼外蠻洞蠻人持至瀘叙間賣之一枝纔四
五錢以堅潤細瘦九節而直者為上品─酒譜─老杜詩
云醉倒終同臥竹根蓋以竹根為飲杯也─原─五色線
馬均大巧能削竹作人語時天下大旱人皆將酒與此
竹人語天下須臾雨也─增─圖繪寳鑑─李夫人西蜀名
家未詳世胄善屬文尤工書畫郭崇韜伐蜀得之夫人
以崇韜武弁常鬱悒不樂月夕獨坐南軒竹影婆娑可
喜即起揮毫濡墨横寫窗紙上眀日視之生意具足自
是人間往往效之遂有墨竹宋徽宗作墨竹緊細不
分濃淡一色焦墨叢密處微露白道自成一家不蹈襲
古人端獻王頵越國夫人吳氏以淡墨寫竹整整斜
斜曲盡其態見者疑其影落縑素程堂字公眀眉人
善畫墨竹宗文湖州好畫鳳尾竹其梢極重作回旋之
勢而枝葉不失向背李誕河間人多畫叢竹筍籜鞭
節色色畢具此宣和體也莊靖王廼裕孝宗之弟也
工墨竹喜作挂屏長竿枝梢旁出如簷底乍見濃墨獵
獵頗具掀舞之態艾淑字景孟建寧人號竹坡善畫
竹時又有茅汝元號靜齋善墨梅人以艾竹茅梅為稱
陳虞之字雲翁號止所作墨竹每見竹折小枝就日
影視之皆欲精到─羣碎錄─宋魏之間方言謂簟為笙
桃笙以桃竹為簟也─雲林遺事─元鎮嘗自題其畫竹
云以中每愛予畫竹余之竹聊以寫胸中逸氣耳豈復
較其似與非葉之繁與疎枝之斜與直哉或塗抹久之
他人視以為麻為蘆僕亦不能強辨為竹真沒柰覽者
何但不知以中視為何物耳─西吳枝乘─管道昇畫傳
者絶少在吳興者錯龍殿畫竹耳然志不言管氏作又
以為子昂讀書其中所作則真否固未辨也─原─近世
有婦人曹希藴者頗能詩雖格韻不高然時有巧語嘗
作墨竹詩云記得小軒岑寂夜月移疎影上東墻此語
甚工文湖州竹生平僅見真跡一帖在横册上乃折
竹也其題者二人柯九思題云湖州放筆奪造化此事
世人那得知跫然何處見生氣彷彿空庭月落時金粟
道人阿瑛題云湖州昔在湖州日日日逢人寫竹枝一
段枯梢作三折分眀雪後上窗時─移竹─先期離竹本
一二尺四圍劚斷旁根仍以土覆頻澆水俟雨後移致
即活亦不換葉移時須尋其西南根勿劚斷照舊栽植
竪架扶之尤妙竹中有樹不須去雖風雪不復欹斜亦
一助也若將死猫狗埋其下竹生尤盛埋之邊傍亦能
引竹宋時内苑種竹一二年即茂盛詢之園子云只有
八字疎種密種淺種深種疎種者謂三四尺方種一顆
欲其上虚易於行鞭密種者大其根盤每顆須四五竿
一堆欲根密自相維持淺種者入土不甚深深種者種
得雖淺即用河泥厚壅之鉏竹園以稻糠或麥糠或
河泥皆可壅只用一樣勿雜移竹多帶宿土勿踏以
足若換葉勿遽拔去又有一法迎陽氣則取季冬順土
氣則取雨時連數根種則易生筍一法擇大竹截去
上段留近根三四寸通其節以土硫黃末填實倒種之
第一年二年生小筍随去之至第三年生如舊竹甚有
過之者─擇竹─志林云竹有雌雄雌者多筍故種竹當
擇雌者物不能逃於隂陽也欲識雌雄當自根上第一
節觀之䨇枝者為雌宜取西南根栽向東北隅蓋竹性
西南行西南乃嫩根也其東北老根種亦不茂─審時
種竹之法要得天時五六月間舊筍已成新根未行此
時可移又須醉日宋子京云除地墻隂植翠筠疎枝茂
葉與時新賴逢醉日原無損政自得全於酒人五月十
三日為竹醉日岳陽風土記謂之龍生日栽之勿用脚
踏椎打遇隂雨更妙一云八月初八日又五月二十日
為上時遇雨尤佳一云用本命日謂正月一日二月二
日三月三日之類一云每月二十日皆可或云凡七月
間栽竹無不活者須記向背諺云種竹無時雨過便移
多留宿土記取南枝冬至前後各半月栽竹難活蓋天
地閉塞無生意也至有謂臘日宜栽竹者至引杜少陵
詩云東林竹影薄臘日更宜栽乃栽培之栽即今人冬
月加馬糞糠土之意非栽種也忌火日及西南風花
木皆同─别地─凡栽竹須向陽為妙先鋤地令鬆且闊
沃以河泥臨時用馬糞拌濕土栽不用作泥漿水最忌
猪糞勿用脚踏及鋤杵築實則筍生遲蓋土虛鬆則鞭
易行也種竹處須當積土令高於旁地一二尺則雨潦
不能浸損錢塘人謂之竹脚用舊茅茨夾土則竹根尋
地脉易生─伐竹─臘月砍竹作器則不蛀一云六月
竹要留三去四蓋三年者留四年者去諺云公孫不相
見母子不相離謂隔年竹可伐也凡竹未經年不堪作
器若老竹不去竹亦不茂但伐之有時竹之滋澤春發
於枝葉夏藏於幹冬歸於根冬月伐竹經日一裂自首
至尾五月以前伐竹則根紅而鞭爛盛夏伐不蛀但於
林有損七八月猶可過此不堪用矣如要竹堅而不蛀
須盛夏辰日庚午癸卯日血忌日
御定佩文齋廣羣芳譜卷八十五
