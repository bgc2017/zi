欽定四庫全書
御定佩文齋廣羣芳譜卷六十二
果譜
荔支三
集藻─五言古詩─增─梁劉霽荔支─叔師貴其珍武仲稱斯
美良由自遠致含滋不留齒─宋梅堯臣和答韓奉禮
餉荔支韓盛人所希四海餽名物韓復未疎予分珍曾
不一莆陽荔子乾皺殼紅釘密存甘尚可嘉夲味固已
失遥思海樹繁帶露摘初日安得穆王駿能置萬里疾
─原─劉攽荔支─南州積炎德嘉樹凌冬綠薰風海上来
丹荔迎夏熟煌煌錦繡林亭亭翡翠屋鵠頭爛晨霞天
酒瑩寒玉流聲感華夏採掇如不足開元百馬死漢堠
五里促君王玉食間此薦知不辱迨今糟粕餘猶足驚
凡目憶初成上林四方會竒木使臣得安榴天馬来苜
蓿擢身自幽遐託地幸滲漉我欲咎真宰喟兹限荒服
將非名實雄百果為羞縮區區化工意聊爾存衆族
增─文同謝任瀘州師中寄荔支有客来山中云附瀘南
信開門得君書歡喜失鄙吝筠籨包荔子四角俱封印
童稚瞥聞之羣来立如陣競言此佳果生眼不識認相
煎求拆觀顆顆紅且潤衆手攫之去爭奪逓追趁貪多
乃為得廉恥曾不論喧閙俄頃間咀嚼一時盡空餘皮
與核狼籍入煨燼─鄧肅看荔支─荔子有佳品乃在府
城東我来方秀發紅雲幾萬重遥知香味色已具碎花
中凭欄一念足不食意自充人世如夢耳當體色即空
謂是為真實便可侑千鍾謂是為非實真飽亦何從虛
實兩無有樓高雨濛濛─元林士敏詠宋家香荔支─江
南有嘉植託根在庭除扶持王母力珍重端眀書君家
忠孝門餘澤尚沾濡子孫貴封植慎勿忘厥初─明沐
璘咏晉安荔支─建水夫何如厥土早而熱蠻花開佛桑
候禽罷鶗鴂莽雲覆溟濛梅雨滋霠翳接地茂緗枝遮
空舒黛葉翠葆霞焜煌錦幄風掀揭香麝忌經過飛鶹
防盗竊勁雛赤膚脫肥奢瓊瓤凸明璫怪可餐冰丸訝
許嚙真珠堆綠雲玳瑁垂綵纈鳳爪天下竒龍牙衆中
傑飽食慚素餐長吟望林樾─林垐饋高宗吕鳳池超
荔支─夲非凡品類超出鳳池羣自恨所居僻遠在瘴海
濆至性耐煩熱丘園絶垢氛中含冰雪姿外纈紅錦文
雨沾日已滋林高爛紫雲龍牙尚莫敵蚶殼徒紛紜禽
鳥不敢啄晨夕候之勤起盻草亭前日日来南薰故人
邈難見愁思劇如焚縱有一尊酒獨酌未成醺新摘不
滿筐持贈將微芹封之吟不就無奈正思君─謝肇淛
五月十日初嘗火山荔支─五月猶未半輕紅已出市磊
磊朱葳蕤乍疑晨星墜雖無膏腴肪已勝醇酪味碧玉
初破瓜珠胎尚含淚襦薄不禁風肌細還愁穉跫然足
谷音始知希者貴─鄧道協霧居園噉中冠荔支─火山
出未久中冠繼其後裛露蒂猶青綠衫裼紅袖齒頬有
餘酸膏腴尚未厚措大性所宜拏攫不停手琴瑟雖未
調亦已勝瓦缶酸盡回微甘佳境漸入口岸幘發浩歌
孤月上高柳─積芳亭噉蜜紅荔支分得藥名─袒卧桂
枝林紅雲實已美酸漿猶殢人餘甘遂溢齒寒冰片片
飛丹液巨勝爾殘香附筠籠擲地黃間紫劇談幸從容
天半夏雲起預知佳味深早當歸故里─高景倩齋頭
啖鑛玉荔支賦得漢人名詩─夏季布華筵鑛玉陳蕃枝
輕黃香四座殷朱浮青絲出井丹液凉雪竇融凝脂楊
盧植上苑桃李廣西陂未若三伏生微寒朗侵肌吾曹
操彩筆揮霍光陸離餘甘寧可忘向子長相思─買莆
田陳家紫一日夜直抵會城招諸子同賦閩海荔若雲
遝荅布山谷列品七十餘陳紫擅其獨末銳廣兩肩核
焦埋深綠此種出莆陽祕書閉門鬻寥寥五百載接枝
彌蕃育在山豐年玉出鄉荒年榖六月火雲蒸紅塵勞
急足朝採楓亭林暮走馬江瀆旦起日初高葳蕤爛盈
目翠籠未開椷流香已滿屋飛燕雪中膚太真風前浴
色味不可名但知果吾腹敗襦委芳草遊蜂尋殘馥中
冠慚後塵桂林甘雌伏勝畫淨江瓶三分堪角逐異品
固不常勝會亦難續何時從九仙飽噉壺山麓─陳价
夫高景倩齋頭啖鑛玉荔支各賦漢人姓名─垂楊修竹
下歌鍾會羣英門杜衆賓進譸張飛兕觥扶疎廣庭樹
顆顆垂黃瓊朱李固難並况乃高堂生在谷永殷繁出
郭太縱横楚江乙萍實何足揚雄名─徐&KR0958;五月十日
初食火山荔支─仲夏氣&KR1273;蒸輕紅綴荔子厥種名火山
早熟差足喜色香雖未全驟食亦清美不患甘傷脾且
愛冷沁齒已勝餐来禽猶堪敵青李聊爾為先驅次第
飽陳紫欲結林下&KR0576;請從今日始─十七日集鄧道協
新居食中冠荔支─新居初落成荔子熟已半梢頭覓早
紅正品得中冠摘来悅我口彷彿眀星爛始食味尚酸
浃背有微汗小者猶若珠大者已如彈嘗新頗不厭錦
殼堆几案輕風送晩涼清香廽鼻觀置堠無飛塵不作
蘇子歎─高景倩齋中食鑛玉荔子賦得漢人名詩─江
陳萬年種夏景丹顆垂檀欒布鑛玉香甘始當時千枚
乘露摘盆子盛纍纍諦審食其實核焦延夀宜楊盧植
太酢青李尋傷頤綺疏受殘照林高相蔽虧盤桓譚轉
劇三伏湛凉颸─曹學佺石君亭噉荔嘲俞羡長─纍纍
荔子實采采動盈抱漫論市上錢詎秘林間寳充兹石
君羞展彼山泉澡量腹受幾何百千恣傾倒齒牙沁甘
露毛羽生難老嘗聞丹經言效驗良可攷使人美顔色
長似少年好為問羡門長何如瓜大棗
七言古詩─原─宋蘇軾四月十一日初食荔支─南村諸楊
北村盧白華青葉冬不枯垂黃綴紫烟雨裏特與荔子
為先驅海上仙人絳羅襦紅紗中丹白玉膚不須更待
妃子笑風骨自是傾城姝不知天公有意無遣此尤物
生海隅雲山得伴松檜老霜雪自困楂棃麤先生洗盞
酌桂醑冰盤薦此頳虯珠似開江鰩斫玉柱更洗河豚
烹腹腴我生涉世本為口一官久已輕蓴鱸人間何者
非夢幻南来萬里真良圖─荔支歎─十里一置飛塵灰
五里一堠兵火催顛坑仆谷相枕藉知是荔支龍眼来
飛車跨山鶻横海風枝露葉如新採宫中美人一破顔
驚塵濺血流千載永元荔支来交州天寳歲貢取之涪
至今欲食林甫肉無人舉觴酹伯游我願天公憐赤子
莫生尤物為瘡痏雨順風調百榖登民不饑寒為上瑞
君不見武夷溪邊粟粒芽前丁後蔡相籠加爭新買寵
各出意今年鬭品充官茶吾君所乏豈此物致養口體
何陋耶洛陽相君忠孝家可憐亦進姚黃花─增─蘇轍
奉同子瞻荔支歎─蜀中荔支止嘉州餘波及眉半有否
稲糠宿火却霜霰結子僅與黃金侔近聞閩尹傳種法
移種成都出巴峽名園競擷絳紗苞蜜漬瓊膚甘且滑
北遊京洛墮紅塵箬籠白曬稱最珍思歸不復為蓴菜
欲及炎風朝露勻平居著鞭苦不早東坡南竄嶺南道
海邊百物非平生獨數山前荔支好荔支色味巧留人
不管年来白髮新得歸便擬尋鄉路棗栗園林不須顧
青枝丹實須十株丁寧附書老農圃─陳襄荔支歌─番
禺地僻嵐煙鎖萬樹纍纍産嘉果漢宫墜落金莖露秦
城散起驪山火炎炎六月朱明天映日仙枝紅欲燃自
古清芬不能遏留得嘉名為椹仙上皇西幸楊妃死巒
海迢迢千萬里華清宫闕閴無人南来不見紅塵起至
今榮植徧閩州離離朱實繁星稠一日為君空變色千
里憑誰速置郵可憐錦幄神仙侣為飲凝漿滌煩暑綺
筵不惜十千錢酩酊秦樓桂花醑秦樓女子繡羅裳鳳
簫鳴咽流宫商醉歌一曲荔支香席上少年皆斷腸
鄧肅風雨損荔子─前日雨聲如隕石昨夜風狂退六鷁
荔子吐華漫如雲結實定知無十一南来無以慰愁煎
端期一飽果中仙山頭看花日千轉默想香味空流涎
事類翻羹慎勿恤風雨在天非人力要及豐年天下同
那為海邦私一物─原─陳與義荔支歎─炎精孕秀多靈
植荔子佳名聞自昔綘嚢剖雪出琱盤尋常百果無顔
色閩天六月雨初晴星火熒熒耀川澤歘如彩鳳戲翺
翔爛若彤雲堆翕爀中郎裁品三十二陳紫方紅冠儔
匹鹽蒸蜜漬尚絶倫啄瓊空羡南飛翼我聞政和全盛
時貢輸不減開元日涪州距雍已云遠况此奔馳来海
側繡衣使者動輶車黃紙封林徧阡陌浮航走轍空四
郊妙品人間無復得上方供給只纖毫往往盡入公侯
宅驪山廢苑狐兔静艮嶽新宫鼙鼓急繁華今古共淒
凉遶樹行吟悲野客西風刮地黃塵昏一聽悲笳䨇淚
滴─增─朱松江彦允約遊東山作荔支詩次韻─天工傾
倒不餘力惟有荔支香色君家桃李要争妍腸斷鬢
絲禪榻客書生瓮俎天所支煮茗誇妓非良規腹饑衣
寒君不忍看詩喚作東山嬉冰盤綘實光照市歸来香
滿巫陽袂明日人傳玉蘂仙絶勝空賦青龍柿─楊萬
里荔支歌─粤犬吠雪非差事粤人語冰夏蟲似北人冰
雪作生涯冰雪一窖活一家帝城六月日亭午市人如
炊汗如雨賣冰一聲隔水来行人未喫心眼開甘霜甜
雪如壓蔗年年窨子南山下去年藏冰減工夫山鬼失
守嬉西湖北風一夜動地惡盡吹北冰作南雹飛来嶺
外荔支梢絳衣朱裳紅錦包三危露珠凍寒泚火傘燒
林下成水北人藏冰天奪之却與南人消暑氣─王十
朋詩史堂荔支歌─君不見詩人以来一子美暮年流落
來夔子賦詩三百六十篇西瀼東屯客愁裏何人作堂
畫遺像收拾光芒榜詩史堂前何有有荔支樹猶未老
熟獨遲世人貴早不貴晩倘非我輩誰賞之涪陵昔遇
妃子汙萬顆包羞莫能訴瀘戎一經少陵擘至今傳誦
輕紅句少陵傷時淚成血一點丹心不磨滅散成朱實
滿炎方風味如詩兩竒絶樂天曾畫忠州圖自言香味
人間無君謨亦作閩中譜陳紫聲名重南土何如詩史
堂前株正是一飯孤忠餘人為世重物亦重端如丈人
屋上烏巴圖閩譜合避路奚用品第紛錙銖攙先熟者
如楊盧但可與之作前驅閩娘十八婢妾爾將軍大樹
真慵奴我生四百餘年後来作先生遊處守登堂三嘆
荔正丹聊效柳人祠子厚安得先生今復生添賦䕫州
歌一首要使荔支之名長不朽─詩史堂前荔支晩熟
而佳約同官共賞偶成參差摘實分餉用前韻─詩史堂
前荔支晩尤美高壓瀘戎與妃子姓名猶未聞峡中風
味惟應似皮裏試將遠况江瑶柱正似騷人擬良史我
來嘆息頤屢支殊方爭獻惟恐遲汝今已晚何用好不
是少陵誰目之貴妃遊魂遭血汚玉座悲懷何以訴惟
有雲安再拜人觧悶夔州兩絶句遺像空存食不血滿
目煙霞眀自滅何人種此星幾終一樹團團味竒絶君
不見南賓木蓮有華何足圖樂天過慮重看無又不見
洛陽牡丹妖豔何足譜六一區區記風土天生此果更
此株夏日之時見子餘晝疑炎方張火傘夕訝庭樹栖
赤烏䨇頭瑩若玉一㲄細骨輕于錢五銖陳江閥閱如
雀盧兹産于閩必爭驅大無中邊甜勝蜜醖釀不假蜂
為奴永安宫西郡堂後折簡呼賓老太守時方炎熱會
苦稀事好乖違意徒厚手摘高枝贈丹實歌和前篇搔
白首嗟一餉之樂兮天亦慳于老朽─病中食火山荔
支─前年䕫州食荔支同僚共賦輕紅詩妃子名園世所
貴不似詩史堂前竒去冬分符向南土半月身行荔支
圃三州嘉木皆眼見更閱君謨向来譜臨漳一種名火
山品雖云下熟則先從今慚入荔佳境陳江未擘先流
涎老病餘生怯佳果日㗖那能三百顆殷勤未破綘紗
嚢心火驚添火山火─劉克莊和南塘食荔歎─君欲和
詩無匆匆唱首天下文章公今年荔子况倍熟亭亭錦
蓋高張空猿偷鴉啄牧童采林間殘顆猶殷紅在昔唐
家充歲貢吟諷何止杜陵翁南窮交州西蜀土快馬䭾
送如飛龍絳裳冰肌初照眼玉環一笑恩光濃惟閩以
遠幸免涴一顆不到温泉宫自從陳紫無真夲皺玉晚
出尤稱雄邇来雞舌擅瑰瑋贊香譽味萬喙同麟臺仙
人親題品天為此果開遭逄乃知微物似有數聲價亦
與時汙隆列聖儉德被華戎微如淮白不敢供奈何置
驛奉私室安得木鐸觀民風山蹊谷塹日力窮血肩踠
足馳筠籠請公移此食荔嘆置在薰風殿閣中─楊胐
玉泉院荔支軒─曾觀荔支圖幾費丹青妝能紅能紫亦
能綠不能寫作天然香曾讀荔支譜品品堪第一較量
滋味論高低大抵聞名不聞實我疑真宰推化工安排
百果分番紅杏梅桃李不足數先教碌碌随春風錦囊
玉液相渾淪百果讓作東南元别有真香與色味一時
分付荔支軒─元吳莱荔支行寄王善父─炎雲六月光
陸離人在閩南餐荔支荔支日餐三百顆紅綠亞林欺
衆果綘羅繫樹蠟封蔕尚食擎盤獻青瑣涪州歲貢與
此同意欲移根来漢宫天生尤物不用世沾灑䗺雨吹
蠻風蠻風䗺雨振林藪西域葡萄秋壓酒勸君莫近楊
太真傳說驪山塵汙人─眀文徵明新荔篇并序─常熟
顧氏自閩中移荔支數夲經歲遂活石田使折枝驗之
翠葉芃芃然不敢信也以示閩人良是因作新荔篇命
璧同賦錦苞紫膜白雪膚海南生荔天下無鹽蒸蜜漬
失真性平生所見唯萎枯相傳尤物不離土畏冷那得
来三吳顧家傳来三四株桂林翠幄森森殊遠人無憑
未敢信持問閩士咸驚呼還聞纍纍生數子絳綃裹玉
分明是未論香色果如何只說形模已珍美千載空流
北客涎一朝忽落饞夫齒白圖蔡譜漫誇張文飾寧如
親目視飽啖只於鄉里足鮮嘗漸去京師邇不須更作
嶺南人只恐又無天下痏朝来自訝還自疑事出非常
有如此雖云遠附商船達不謂滋培遂生活始知生物
無近遠故應好事能回斡卉物聊占地氣遷造化竟為
人事奪仙人本是海山姿從此江鄉亦萌蘖由来沃衍
說吾鄉異品珍嘗曾不乏不緣此物便增重無乃人心
貴希闊福山楊梅洞庭柑佳名久已擅東南風情氣味
不相下稱絶今兼荔子三─黃謙荔支篇─江南五月海
氣熱南國荔子垂堪折裊裊溪風散麝香冥冥山雨流
猩血飛樓清簟留衆賓屠羊貰酒酬芳辰黃頭奴摘登
君席四座果核難為鄰朱櫻非貴馬乳非珍頓令玉液
生口角何怪驛騎飛紅塵紅塵赤日驪山路天梯石棧
年年度但博玉環嬌勝花寧問丁夫汗如注鸞旂西指
愁遠天斷腸回首各風煙馬嵬新魂忽寂滅涪州舊樹
空駢鮮君不見汴州艮嶽花石岡朝為遊苑暮淒凉
朱季和題宋氏荔支─蔡公譜張老圖宋香品第世絶殊
亭亭嘉植榮且敷巢兵欲斫炊行厨王媪抱樹命與俱
尤物幸爾留根株宋氏老人八十餘得之即此營世居
五百餘禩枝葉舒清隂如幄垂庭除薰風時来蘭麝如
赤日照耀珊瑚珠桃紅籠出白雪膚斧㾗著核留真模
異香竒味天下無有孫文用美且都撫之愛護如瓊琚
故家喬木多摧枯雲仍世守應無虞─林希哲題宋氏
荔支─吾莆名果鮮荔支君謨有譜世所知陳紫方紅固
為貴宋香品彙尤珍竒六月炎歊日正長纍纍綠葉垂
絳囊薰風微度疎林晚比鄰猶覺聞清香核上儼若斤
斧㾗兹事竒怪難評論云是當年巢寇亂欲代其枝投
㸑焚皤皤老嫗以身庇天然幻出斯靈異至今又歴數
百年後人培植當留意─謝肇淛食火山荔支次王龜
齡韻─天香國色奪燕支妝鏡臺前哦新詩纖纖素手為
君擘翠袖紅繒䨇鬭竒吳中楊梅色如土仙種應須出
懸圃冰雪曾看工史圖姓名盡入端明譜四月五月紅
滿山未采百鳥不敢先先鋒一出便壓市明珠已引饞
龍涎投老菟裘計未果莫惜銅錢沽百顆蘧然一覺心
清凉卧看疎楊度螢火─陳伯孺餉滿林香荔支同賦
柏梁體─六月七月苦煩蒸袒衣跣足頭鬅鬙病肺消渴
同茂陵故人相遺玉壺冰函開未開香騰騰黃衣綠鬟
嬌自矜廣顙豐頤薄如繒輕綃初觧脂膚凝甘液沁口
不可勝方山此種天下稱浮江百里青絲縢香色雖減
猶峻嶒野人雄饕擅絶能斯須劈盡玉山崩敲詩莫厭
挑殘燈浮生蹤跡殊無恒─徐&KR0958;食火山荔支同用王
梅溪韻─昨夜聚首餐荔支狂来五字哦新詩今辰翠籠
又擎到别有一種尤珍竒根株藝植同一土易熟離離
滿園圃本支已識分廣南不待按圖翻舊譜異名嘉實
雖滿山定讓此品来争先嘗新既喜早一月冰盤擘啖
流饞涎乍食無多腹不果三百青銅沽百顆相期同到
鳳凰岡天柱梢頭赤如火─再次王梅溪前韻─日長竹
枕頭懶支飽食細誦龜齡詩四百年中幾人和句法難
比前賢竒粤南有種到閩土栽種得宜推老圃笑殺永
嘉韓彦直如許木奴亦作譜竊幸閒身居故山得食豈
必論後先吾儕愛嗜同沆瀣俗輩忌食寧流涎今兹結
盟訂已果更賽瓊丸闘珠顆陳紅江綠熟尚遲莫笑饞
夫急如火─過在杭積芳亭適伯孺送方山滿林香至
積芳亭外將斜舂科頭箕踞當長松敲門傴僂来老農
一肩翠籠遥函封蓋頭新葉青茸茸此種産自五虎峰
纍纍千顆香氣濃剖開瓊液凉心胸桂林鑛玉并金鐘
夙稱異品今凡庸嬌如窺簾少女容黃衣緣裏光重重
微風披拂林杪衝隔墻悞殺尋花蜂雄饕勇噉皆可供
鼓腹不用營朝饔─俞安期曹能始荔閣噉荔子歌─曹
園古荔滿林壑中連䨇樹如團幕間葉紛疑火齊生垂
枚定道紅星落主人抗樹起高閣荔子環如挂瓔珞紺
紫纍纍高下懸朱丹點點東西錯千枚任摘雕闌前金
盆沃浸青琳泉香觸何知屢嚥唾口饞便覺䨇流涎須
叟裂却丹霞殼剖出冰肌皎于玉薄綃淺綘卸中衣滑
澤光瑩恣餐足牙後深甘玉女肪喉間不饜楊妃肉一
時遽盡三百枚通靈已覺成仙胎毛髄初疑換丹藥羽
翰輙欲升瑶臺漳州大橘大如盎甘美不如何足想吳
越楊梅豈之甘較之仙味寧不慙龍眼猶令奴作匹其
餘瑣瑣安足述海内如推百果王鮮食荔支終苐一
五言律詩─增─唐鄭谷荔支─平昔誰相愛驪山遇貴妃枉
教生處遠愁見摘来稀晩奪紅霞色晴欺瘴日威南荒
何所戀為爾即忘歸─原─宋蘇軾食荔支并引─惠州太
守東堂祠故相陳文惠公堂下有公手植荔支一株郡
人謂之將軍樹今歲大熟嘗噉之餘下逮吏卒其高不
可致者縱猿取之丞相祠堂下將軍大樹傍炎雲駢火
實瑞露酌天漿爛紫垂先熟高紅挂遠揚分甘徧鈴下
也到黑衣郎─增─戴復古謝趙景賢送荔支─荔子固多
種色香俱不同新来嘗小綠又勝擘輕紅大嚼思千樹
分甘僅一籠嘗觀蔡公譜夢想到莆中─眀王恭詠荔
支─憶昔開元日繁華御裏看玉環天上去無復到長安
香沁瓊漿冷紅垂火齊團九重思玉食馳貢未来難
陳憲章錢塘荔圃─錢塘四月尾荔子正垂丹不異炎方
戲無因聖主看微風香井落細雨壓樓闌蔡老應憐汝
名家譜可刊─求荔支栽貞節堂─高榜近東溟朝光滿
北楹欲便清晝睡須待綠隂横名木從誰假幽居頼母
成君家多黑葉火急送䨇莖─王世貞謝邵都閫惠荔
支─朝来逄驛騎香色滿䨇函野老慙推食將軍為絶甘
瓤看澄露瀉枝憶紫雲酣寂寞華清在何人走劍南
郭子章荔支四首─榕樹環山郭離支列省衙妍姿當六
月神品壓三巴露炫金莖爛日融火齊斜誰評紅與綠
猶自說江家凌冬還釀秀盛夏轉芳菲豔吐千家色
熟看百鳥肥珠房朝采郁錦殼曉霞輝惟植炎荒遠徒
勞笑貴妃鮮疑排鶴頂燦若謝雞冠詎謂薇垣紫翻
羅荔子丹低垂裝翠幌錯落襯金盤瓊漿堪入口頓令
頬齒寒雨後光逾碧風中韻自玄著隂無隙地飛焰
欲横天香沁琴書潤味争醴酪妍忠州圖畫在靈美詎
能傳─閔齡啖荔支─避暑風軒下金盤劈荔支可憐分
寵日至是渥丹時香褪紅衣膩膚凝碧玉脂朱顔難自
固中赤向君披─陳仲臻荔支─果中稱異品色味世間
無遇夏香尤盛經冬葉不枯楊梅真作僕龍眼合為奴
昔日宣和殿移根植幾株纍纍蒸雨熟顆顆向陽酣
錦殼硃慙色清香蜜譲甘防偷搖夹竹分摘貯鈎籃此
地無名種猶堪勝嶺南─徐&KR0958;六月四日鏡瀾閣食桂
林─結夏過高齋乘凉與客偕會尋扶荔勝品得桂林佳
白傅圖珠顆閩娘落繡鞋閒来徵舊事半可續齊諧
曹學佺雨中望隔岸荔支─驟雨来青嶂千枝蘸碧波却
驚流火駛已覺洗紅多沆瀣盤為玉流蘇帳作羅薄言
將采采臨眺意如何─林叔學詠綠核荔支─冰膚藏異
質佳品擅江南荳蔲輕霞護葡萄片雪含却疑金谷換
應使萼華慙剖出天然色江家映始堪─鄭紱詠小陳
紫─紫夲陳家勝齊名肯易降品雖稱第二質自擅無䨇
清馥應欺宋芳姿已壓江冰盤時並薦霞彩射雕窗
詠皺玉─佳品呈赬璧誰云巧製成痕疑風&KR1370;細紋受露
溥明祗訝沽猶璞非關琢未瑩仙羣留不住掌上擘時
輕
七言律詩─增─唐白居易重寄荔支與楊使君時聞楊使
君欲種植故有落句戲之─摘来正帶凌晨露寄去湏憑
下水船映我緋衫渾不見對公銀印最相鮮香連翠葉
真堪畫紅透青籠實可憐聞道萬州方欲種愁君得喫
是何年─鄭谷荔支樹─二京曾見畫圖中數夲芳菲色
不同孤棹今来巴徼外一枝煙雨思無窮夜郎城近含
香瘴杜宇巢低起暝風腸斷渝瀘霜霰薄不教葉似灞
陵紅─曹松南海陪鄭司空遊荔園─荔支時節出旌斿
南國名園盡興遊亂結羅紋照襟袖别含瓊露爽咽喉
葉中新火欺寒食樹上丹砂勝錦州他日為霖不將去
也須圖畫取風流─徐夤荔支二首─朱彈星丸燦日光
綠瓊枝散小香嚢龍綃殼綻紅紋粟魚目珠涵白膜漿
梅熟已過南嶺雨橘酸空待洞庭霜蠻山蹋曉和煙摘
拜捧金盤獻越王日日薰風捲瘴煙南園珍果荔支
先靈鴉啄破瓊津滴寳器盛来蚌腹圓錦里只聞消醉
渴蘂宫惟合贈神仙何人刺出猩猩血深染羅紋徧殼
鮮─宋徽宗宣和殿荔支─密移造化出閩山禁御新栽
荔子丹玉液乍凝仙掌露絳苞初結水晶丸酒酣國豔
非朱粉風泛天香轉蕙蘭何必紅塵飛一騎芬芳數夲
座中看─趙抃詠提刑邢夢臣度支連理荔支嘉陽天
遠被薰風荔子呈祥郡館中庇夲莫將慈竹校媚時寧
與瑞蓮同並柯晝聳煙光動異幹宵空月影通竒木幸
逢真賞筆誰誇丹實一庭紅─蔡襄和曹殿丞寄荔支
荔子凝丹摘曉鮮江南来路與雲連託根曾是三山下
結實應歸萬木先鄉國遠攜甘旨重宴堂分玩色香全
清才仍更傳新唱一一驪珠照眼圓─興化軍曹殿丞
荔支─厚葉纖枝新絳囊使君分寄驛人忙彩毫封處曾
留意筠籠開時不減香風色甚豪應少損路程差近得
分嘗閩州縱有千千樹未抵家園氣味長─謝宋評事
荔支─齋館從容接燕申每臨佳樹走觥廵兵鋒却後知
神物年夀高来况主人並賞昔聞思故友分甘今喜奉
慈親豈惟特祝公難老兼欲靈株比大椿─原─劉攽荔
支─錦筵火齊滿金盤五月甘漿破齒寒南國已随朱夏
熟北人猶指畫圖看煙嵐不續丹櫻獻玉座空悲羯鼓
殘相見任誇䨇蔕美多情莫唱水晶丸─增─文同和張
推官荔支─長嗟珍果滯遐方好種華林奉帝王夏簟滿
風羅秀色曉梯乘露摘新香潑霞乍染愁將變烹玉纔
凝忍更嘗正在臨卭消渴甚忽蒙佳惠敢相忘─蘇軾
次韻曾仲錫承議食蜜漬生荔支─代北寒虀𢷬韭萍竒
苞零落似晨星逢鹽久已成枯腊得蜜猶應是薄刑欲
就左慈求拄杖便随李白跨滄溟攀條與立新名字兒
女稱呼恐不經─再和曾仲錫荔支─柳花著水萬浮萍
荔實周天兩歲星夲自玉肌非鵠浴至今丹殼似猩刑
侍郎賦韻窮三峽妃子煙塵動四溟莫遣詩人說功過
且随香草附騷經─次韻劉燾撫句蜜漬荔支─時新滿
座聞名字别久何人記色香葉似楊梅蒸霧雨花如盧
橘傲風霜每憐蓴菜下鹽豉肯與葡萄壓酒漿回首驚
塵卷飛雪詩情真合與君嘗─原─黃庭堅廖致平送綠
荔支為戎州第一王公權荔支綠酒亦為戎州第一─王
公權家荔支綠廖致平家綠荔支試傾一杯重碧色快
擘千顆輕紅肌潑醅葡萄未足數堆盤馬乳不同時誰
能同此勝絶味唯有老杜東樓詩─增─唐庚和程大夫
荔支─家在岷峩飽荔支十年遊宦但神馳側生流落今
千載入貢稱珍彼一時定自不將凡果比如何偏與瘴
煙宜白頭莫作江南客辜負山中故友期─曾幾荔子
異方風物鬢成斑荔子嘗新得破顔蘭蕙香浮襟觧後
雪冰膚在酒酣間絶知高韻輕瑶柱未覺豐肌病玉環
似是看来終不近寄聲龍目儘追攀─福帥張淵道送
荔支─豈無重碧實瓶罍難得輕紅薦一杯千里人從閩
嶺出三年公送荔支来玉為肌骨凉無汗霞作衣裳皺
不開莫訝關情向尤物厭看綠李與黃梅─劉子翬荔
支─挺秀窮荒嘆未遭昔賢吟賞著風騷縱班盧橘材非
偶不近長安價愈高煙雨萬株遥若畫塵埃一騎笑徒
勞琱盤此日無遺選品格妍媸敢自逃炎蒸午枕夢
滄浪落落星苞喜乍嘗筆下丹青千品色釵頭風露一
枝香雞冠借喻何輕許馬乳爭名固不量值得當時妃
子笑驪山千古事淒凉─楊萬里走筆謝吉守趙判院
分餉三山荔支─吾州五馬住閩山分我三山荔子丹甘
露落来雞子大曉風凍作水晶團西川紅錦無此色南
海綠羅猶帶酸不是今年天不暑玉膚照得野人寒
王十朋拾荔支核欲種之戲成─海味正思瑶柱美夔門
又見荔支紅炎方入貢自妃子郡圃欲栽如白公官滿
猶為十年計實成須待二星終不須更論何時喫前種
後收人我同─漳州石教授寄火山荔支─炎方摘實走
筠籠千顆遥遥寄病翁未啗吾州法石白且嘗鄰郡火
山紅攙先趁得楊盧雨珍重來從芹藻宫我欲細論香
色味一尊何日廣文同─次傅景仁馬家綠荔支二首
涪陵妃子謾名園豈是閩南綠一盤最喜色同青玉案
不妨功並紫金丹畫看紅紫品流俗詩嚼冰霜牙頬寒
吟罷閒觀右軍帖来禽青李可同餐平生雅意在丘
園行矣歸尋隐者盤此日詩盟共君結明年荔子為誰
丹欲移仙種栽中土只恐天資不耐寒定向家鄉想風
味江瑶斫柱謾加餐─眀楊慎詠荔支─萍實楚江浮赤
日桃花秦嶺燦紅霞試將海内芳蕤數敢並江陽荔子
誇雲液留香凝重錦冰丸映肉捲輕紗美人釵股䨇䨇
綴肯擲潘郎滿鈿車─姚鳳岡送荔支荅謝─柏府薰風
荔子丹雕盤持贈下臺端絳紗囊裏冰肌滑火齊枝頭
水玉寒羅帕分珍慚逐客驛塵飛騎憶長安瓊瑶欲報
才應盡獨立蒼茫倚曲欄─洪遂初詠荔支─五月閩南
荔子丹摘来宜薦水晶盤色欺鶴頂霞新染光奪龍精
露未乾曾得漢皇培上苑又随星騎貢長安紫薇垣裏
分嘗處頓覺瓊漿溢齒寒─謝杰憶荔支─江鄉六月火
雲飛萬顆纍纍落翠微赤露夜浮赬玉瓮流霞朝染紫
羅衣妝成帝女脂猶濕浴罷楊妃乳正肥為報相如消
渴甚金莖留待茂陵歸─陳輝荔支─南州六月荔支丹
萬顆纍纍簇更團絳雪豔浮紅錦爛玉壺光瑩水晶寒
高名已許傳新曲芳味曾經薦大官烏府日長霜署静
幾株斜覆石闌干─陳价鳳岡荔錦─千株荔子植前岡
五月欣看錦作行翠幄幾重添暮雨絳霞一片絢朝陽
冰盤試薦驚心喜雪顆初嘗濺齒香清世更無妃子笑
紅塵一騎不須忙─張鼎思荔支─到處娟娟映日紅綠
榕相傍似青楓枝頭含露驅炎瘴籠裏生香入暗風玳
瑁已堪誇嶺外葡萄那許說西戎歸時我欲攜千子遮
莫中州笑白公─任家相荔支嘉樹籠蔥翠盖長炎天
如簇蘂珠囊枝枝承露排朱實葉葉吟風襲異香已勝
安期餐火棗疑從玉女乞瓊漿含桃何物堪春薦好置
郵傳達尚方─黃克晦涵虛閣觀摘荔支─荔樹隂隂繞
水濱入門呼脫白綸巾林中仰面惟看鳥樹杪聞聲始
覺人傍手柯條初散彩離枝香色正含新玉盤冰水龍
珠滿虛閣高談不厭頻─謝肇淛賦荔支根─仙種應從
閬苑傳孤根百尺老龍眠紅雲低映輪菌石絶壁深蟠
瘴癘煙唐騎未能馳繡嶺漢宫應得傍甘泉春風容易
朱顔換閱盡枝頭幾歲年─黃香荔支─紛紛紅紫闘濃
妝正色猶存一樹芳金屋正宜藏玉貌綠衣何用怨黃
裳栖枝鶯鳥渾無辨對酒鵝兒别有香若待三秋搖落
後千頭羞殺洞庭霜─陳价夫賦荔子漿─紅綃初卸吸
精瑩幾點甘泉齒頬生漫向雲英求玉液疑從漢武咽
金莖温柔未信雞頭美芳冽應兼馬乳清一自瀘戎飛
騎後不須花露觧餘酲─徐&KR0958;積芳亭噉黃香荔支─閩
海從来說荔香誰知異品有深黃楚江寒菊初凝露蜀
國秋葵乍向陽玉貌隔簾窺賈女金丸滿地憶韓郎洞
庭莫詫柑三寸瓊液空含顆顆霜─饋在杭䨇髻荔支
連理枝頭並蔕殷攣胎合浦蚌珠還月明漢水䨇妃佩
花落天台二女鬟玉臂相聯嬌豔態香肩齊嚲闘朱顔
新承秦虢夫人寵妒殺華清舊阿環─食鵲卵荔支乾
鵲填橋碧漢邊栗林遺卵綴蒼煙絳苞抱出星同燦玉
乳探来石共圓風動危巢驚彈過月明高樹儼珠聯莫
言三匝無枝繞孕得靈胎木杪懸─集高景倩木山齋
食中冠伯孺作水墨荔支圖各賦─萬顆纍纍日飽嘗一
枝偏帶墨痕蒼生来自有丹砂色寫出還疑黑葉香乍
洗臙脂嬌翠袖新添螺黛變紅妝冰肌絶類崑崙女不
是王家十八娘─詠荔支膜─曾向忠州畫裏描臙脂淡
掃醉容消盈盈荷瓣風前落片片桃花雨後嬌白玉薄
籠妖色映茜裙輕裼暗香飄嫣紅狼藉誰收拾十八閩
娘裂紫綃
五言排律─原─唐白居易題郡中荔支十八韻兼寄楊萬
州八使君竒果標南土芳林對北堂素華春漠漠丹實
夏煌煌葉捧低垂戶枝擎重壓墻始因風弄色漸與日
争光夕訝條懸火朝驚樹點妝深於紅躑躅大較白㯽
榔星綴連心朵珠排耀眼房紫羅裁襯殼白玉裹填瓤
早歲曾聞說今朝始摘嘗嚼疑天上味齅異世間香潤
勝蓮生水鮮逾橘得霜燕支掌中顆甘露舌頭漿物少
尤珍重天高苦渺茫已教生暑月又使阻遐方粹液靈
難駐妍姿嫩易傷近南光景熱向北道途長不得充王
賦無由寄帝鄉唯君堪擲贈面白似潘郎─宋陶弼荔
支─五月南游渴欣逢荔子丹殼勻仙鶴頂肉露水晶丸
色應離為火甘殊木作酸枝繁恐相染樹重欲成團赤
蚌遺珠顆紅犀露角端爽能消内熱潤可濯中乾桂嶺
無霜處梅天暴雨殘(闕十字)一簇冰蠶繭千苞火鳳冠隔
瓤銀葉嫩透膜玉漿寒─增─明謝肇淛噉瀛州荔支─見
說瀛洲好濃隂十里堤香凝絲籠滿葉簇錦丸齊夾岸
雲猶濕浮江日未西肌豐埋&KR2510;核襦薄裂輕綈不分商
山橘還勝大谷棃紅釘金屈戍白乳玉玻瓈綘雪丹堪
餌芳塵路不迷會湏乘興往斗酒聽黃鸝─祝樹勲荔
支─閩中新荔熟越客可休糧百谷成珠浦千林綴錦囊
裊風湏細摘帶露合多嘗消渴逢甘醴充飢得異漿青
英團翡翠丹實炫鵝黃霞臉仍蒸日冰膚倍膩霜建宫
遥自漢置驛廣于唐火齊緗枝綴珊瑚黛葉藏品多逾
别域名重表炎方飽噉為名士嚬呼十八娘
五言絶句─原─宋張舜民荔支─火齊驪龍脫紅綃玉露團
謫居深不負沉醉亦何難─增─明陳憲章乞荔支─逢春
思種樹垂老笑開齋未厭青紅在從君乞荔栽─西良
容倫饋荔支非桂州夲色戲以是詩─口溢桂州漿眼定
西良色我是荔支仙何人漫觧得─馬森荔支─不逐青
陽豔偏妍朱夏時摘来紅瑪瑙擘破白琉璃
六言絶句─增─宋曾幾荔支─蕉子定成噲伍梅丸應愧盧
前金谷危樓魂斷白州舊井名傳紅皺觧羅襦處清
香開玉肌時繡嶺堪憐妃子苧蘿不數西施─明鄭繼
銘荔支─遶屋荔支未熟淡紅淺綠交香莫論楊梅伯仲
濃隂若箇争長
御定佩文齋廣羣芳譜卷六十二
