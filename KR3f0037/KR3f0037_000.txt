五經算術目錄天文算法類二(算書之屬)
卷上
尚書定閏法
推日月合宿法
求一年定閏法
求十九年七閏法
尚書孝經兆民注數越次法
詩伐檀毛鄭注不同法
詩豐年毛注數越次法
周易策數法
論語千乘之國法
周官車蓋法
儀禮喪服絰帶法
喪服制食米溢數法
禮記王制國及地法
求經云古者百里當今一百二十一里六十步
四尺二寸二分法
求鄭氏注云古者百畝當今一百五十六畝二
十五步依鄭計之法
求鄭注云古者百里當今一百二十五里法
卷下
禮記月令黃鍾律管法
禮記禮運注始于黃鍾終于南吕法
禮運一本注始于黃鍾終于南事法
漢書終于南事算之法
禮記投壺法
推春秋魯僖公五年正月辛亥朔法
推積日法
求次月朔法
推僖公五年正月辛亥朔旦冬至法
求次氣法
推文公元年歲在乙未閠當在十月下而失在
三月法
推閠餘十三在何月法
推文公六年歲在庚子是歲無閠而置閠法
推襄公二十七年歲在乙卯再失閠法
推絳縣老人生經四百四十五甲子法
推文公十一年歲在乙巳夏正月甲子朔絳縣
老人生月法
推積日法
推昭公十九年閏十二月後而以閏月為正月
故以正月為二月法
推積日法
推昭公十九年歲在戊寅閏在十二月下法
推昭公十九年歲在戊寅月朔法
推昭公二十年歲在己卯月朔法
推昭公二十年歲在己卯正月己丑朔旦冬至
而失云閏二月己丑冬至法
推哀公十二年歲在戊午應置閏而不置故書
十二月有螽法
求十二年閏月法
(臣)等謹案五經算術二卷北周甄鸞撰唐李
淳風為之注鸞長于步算仕北周為司隸校
尉漢中郡守嘗撰周天和年歷及注九章五
曹孫子周髀等算經不聞其有是書而隋書
經籍志有五經算術一卷五經算術錄遺一
卷皆不著撰人姓名唐藝文志則有李淳風
注五經算術二卷亦不言其書為誰撰今攷
是書舉尚書孝經詩易論語三禮春秋之待
算乃明者列之而推算之術悉加甄鸞按三
字于上則是書當即鸞所撰又攷淳風當貞
觀初奉詔與算學博士梁述助教王真儒等
刊定算經立于學官唐選舉志及百官志竝
列五經算為算經十書之一與周髀共限一
年習肄及試士各舉一條為問此書注端悉
有臣淳風等謹按字然則唐時算科之五經
算即是書矣是書世無傳本惟散見于永樂
大典中雖割裂失次尚屬完書據淳風注于
尚書推定閏條自言其解釋之例則知發端
于此又如論語千乘之國周官蓋弓宇曲竝
用開方之術詳于前而略于後循其義例以
各經之敘推之其舊第尚可以攷見謹依唐
藝文志所載之數釐為上下二卷其中採摭
經史多唐以前舊本如引司馬彪志序論十
二律各統一月當月者各自為宫今本後漢
志統訛作終月訛作日革木之聲今志訛作
草木陽下生陰陰上生陽始于黃鍾終于中
吕今志脱始于黃鍾四字律為寸于準為尺
律為分于準為寸下文承準寸言不盈者十
之所得為分今志脱律為分于準為寸二句
禮記義疏引志脱誤亦然又兩引上生不得
過黃鍾之濁下生不得不及黃鍾之清申之
曰是則上生不得過九寸下生不得減四寸
五分與蔡邕月令章句謂黃鍾少宫管長四
寸五分者合且足證中央土律中黃鍾之宫
乃黃鍾清律不得溷同于仲冬月律中黃鍾
為最長之濁律吕氏春秋先製黃鍾之宫次
製十有二筒亦黃鍾有清律之證今志作上
生不得過黃鍾之清濁下生不得及黃鍾之
數實因清字訛衍在上後人改竄其下揆諸
律法遂不可通蓋是書不特為算家所不廢
實足以發明經史覈訂疑義于攷證之學尤
為有功焉乾隆四十五年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
