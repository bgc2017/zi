乾隆二年五月十四日
諭總理事務王大臣農桑為致治之本我
皇祖聖祖仁皇帝嘗繪耕織圖以示勸農德意
皇考世宗憲皇帝屢下勸農之詔親耕耤田率先天下所
以敦本計而即田功意至厚也朕思為耒耜教樹藝皆
始於上古聖人其播種之方耕耨之節與夫備旱驅蝗
之術散見經籍至詳且備後世農家者流其說亦各有
可取所當薈萃成書頒布中外庶三農九榖各得其宜
望杏瞻蒲無失其候著南書房翰林同武英殿翰林編
纂進呈欽此
嘉慶十三年六月初十日内閣奉
上諭朕惟農桑為致治之原一夫不耕或受之飢一婦
不織或受之寒惟人君震動恪恭於上斯小民趨事
赴功於下七月之什無逸之圖重民事所以固邦本
也我朝
列聖相承惠愛黎元勤思本業
聖祖仁皇帝詔刊耕織圖四十六幅
作為詩章分冠其上其於農事自浸種以至祭神於蠶事
自浴蠶以至成衣形橅藻繢纖細畢陳恭繹
睿謀蓋以人主生長深宫恐於小民作苦之事未能洞悉
用是被諸
詠歌垂型奕禩
皇祖世宗憲皇帝依題成什
皇考高宗純皇帝繼復恭和
原韻均以
聖祖之心為
心敬念民依後先同揆乾隆二年曾
命詞臣纂輯授時通考一書内列耕織圖二卷
三朝
御製詩依次恭載煌煌
聖訓萬古維昭朕紹承
前烈日以民生為念惟思為閭閻廣衣食之原俾之含哺
挾纊永慶盈寧近於幾暇續題耕織圖成五言律詩
四十六章檢閱授時通考係刊於乾隆七年其耕織
圖卷内恭載
聖祖御製於前次列
世宗御製又次列
皇考御製則書
皇帝御製恭和
聖祖仁皇帝原韻當時體例應然今朕續有題詠應補行
編載原書篇頁内餘幅甚寬著交文穎館總裁等恭
查耕織圖各幅前
皇考御製詩俱敬謹改書
高宗純皇帝御製恭和
聖祖仁皇帝原韻再將朕詩次列於後標目書皇帝御製
繕册進呈交武英殿補刊以示朕祇遹
成謨重民務本至意並將此旨載入以紀補編年月欽此
欽定四庫全書
御製授時通考序
孟子言不違農時榖不可勝食蓋民之大事在農農之
所重惟時敬授人時載於堯典周公七月一篇於日星
霜露之候昆蟲草木之化詳哉其言之故先王之民莫
不震動恪恭於農以修其事者懼失時也我
聖祖仁皇帝勤咨民隠首重農桑率育蒸黎涵濡德澤六十
餘載戶慶盈寧
皇考世宗憲皇帝歲舉耕耤之儀率先天下興水利廣儲蓄
為萬世規凡兹薄海蒼生得荷鋤饁餉優游隴畆之間
樂生遂性衣食滋豐者何莫非我
祖宗宵旰勤勞以貽樂利於無疆耶朕纉承基緒鑒前代生
深宫之中長阿保之手誠知稼穡艱難日與中外臣工
為斯民籌食用至計腁胝機杼之作苦日厪於懷因檢
前人農桑通訣農政全書諸編嘉其用意勤而於民事
切也命内廷詞臣廣加蒐輯舉物候早晚之宜南北土
壤之異耕耘之節儲偫之方蠶織蓄牧之利自經史子
集以及農家者流凡言之關於農者彙萃成編命之曰
授時通考夫天道廣運於上而四時行萬彙生地道發
育於下而庶品蕃百昌遂人事參贊其中而六府修三
農殖輔相裁成固國家之大政也趨事赴功亦閭閻之
本業也貴榖劭農服田力穡上下交勉弗懈於時以副
朕阜成海宇之至願覽斯編者尚有取焉
乾隆七年歲在壬戌春正月下澣八日御筆
欽定授時通考農家類
目錄
卷一天時門
總論上
卷二天時門
總論下
卷三天時門
春
卷四天時門
夏
卷五天時門
秋
卷六天時門
冬
卷七土宜門
彙考
卷八土宜門
方輿圖說
卷九土宜門
辨方
卷十土宜門
物土
卷十一土宜門
田制上
卷十二土宜門
田制下
卷十三土宜門
田制圖說上
卷十四土宜門
田制圖說下
卷十五土宜門
水利一
卷十六土宜門
水利二
卷十七土宜門
水利三
卷十八土宜門
水利四
卷十九榖種門
彙考嘉禾瑞榖瑞麥
卷二十榖種門
御稻米稻一
卷二十一榖種門
稻二
卷二十二榖種門
稻三
卷二十三榖種門
粱稷
卷二十四榖種門
黍
卷二十五榖種門
粟
卷二十六榖種門
麥
卷二十七榖種門
豆一
卷二十八榖種門
豆二
卷二十九榖種門
豆三
卷三十榖種門
麻
卷三十一功作門
彙考
卷三十二功作門
墾耕
卷三十三功作門
耙勞
卷三十四功作門
播種
卷三十五功作門
淤蔭
卷三十六功作門
耘耔
卷三十七功作門
灌溉
卷三十八功作門
泰西水法
卷三十九功作門
收穫
卷四十功作門
攻治
卷四十一功作門
牧事(附)
卷四十二勸課門
彙考
卷四十三勸課門
詔令
卷四十四勸課門
章奏
卷四十五勸課門
官司
卷四十六勸課門
祈報
卷四十七勸課門
敕諭一
卷四十八勸課門
敕諭二
卷四十九勸課門
祈榖耕耤
卷五十勸課門
御製詩文
卷五十一勸課門
御製詩文
卷五十二勸課門
耕織圖上
卷五十三勸課門
耕織圖下
卷五十四蓄聚門
彙考
卷五十五蓄聚門
常平倉
卷五十六蓄聚門
社倉義倉
卷五十七蓄聚門
圖式
卷五十八農餘門
彙考
卷五十九農餘門
蔬一
卷六十農餘門
蔬二
卷六十一農餘門
蔬三
卷六十二農餘門
蔬四
卷六十三農餘門
果一
卷六十四農餘門
果二
卷六十五農餘門
果三
卷六十六農餘門
果四
卷六十七農餘門
木一
卷六十八農餘門
木二
卷六十九農餘門
雜植
卷七十農餘門
畜牧一
卷七十一農餘門
畜牧二
卷七十二蠶桑門
彙考制居浴種
卷七十三蠶桑門
飼養
卷七十四蠶桑門
分箔入簇擇繭
卷七十五蠶桑門
繰絲織染
卷七十六蠶桑門
桑政
卷七十七蠶桑門
桑餘
卷七十八蠶桑門
桑餘
(臣)等謹案
欽定授時通考七十八卷乾隆二年奉
勅撰乾隆七年進
呈
欽定
御製序文頒行凡八門曰天時分四子目明耕耘
收穫之節也曰土宜分六子目盡高下燥濕
之利也曰榖種凡九子目别物性也曰功作
分十子目盡人力也曰勸課分九子目重農
之政也曰蓄聚分四子目備荒之制也曰農
餘分五子目種植蓄養之事也曰蠶桑分十
子目族箔織絍之法也天時冠以總論餘七
門各冠以彙考而
詔諭
御製詩文並隨類恭錄焉昔周公作書以無逸為
永年之本而所謂無逸在先知稼穡之艱難
故重農貴粟治天下之本也管子吕覽所陳
種植之法並文句典奥與其他篇不類盖古
者必有專書故諸子得引之今已佚不可見
矣劉向七略綜别九流以農家自為一類其
書亦無一存今所傳者以賈思勰齊民要術
為最古而名物訓詁通儒或不盡解無論耕
夫織婦也沿而作者不可殫數惟王禎徐光
啟書為最著而疎漏冗雜亦不免焉我
皇上御極之次年即深維堯典授時之義虞廷命
稷之心
特詔刪纂諸書編為此帙準今酌古務期於實用
有禆又詳考舊章臚陳政典不僅以自生自
息聽之閭閻尤見
軫念民依之至意非徒農家言矣乾隆四十六年
九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
乾隆六年十一月二十九日奉
旨開列經理諸臣銜名
監理
和碩和親王(臣)弘晝
總裁
(臣)鄂爾泰
(臣)張廷玉
南書房纂修
吏部左侍郎世襲一等輕車都尉(臣)蔣溥
經筵講官戶部左侍郎(臣)梁詩正
兵部左侍郎(臣)汪由敦
都察院左僉都御史(臣)彭啟豐
日講官起居注翰林院侍讀學士世襲三等伯(臣)張若靄
日講官起居注翰林院侍讀(臣)介福
左春坊左諭德(臣)嵇璜
日講官起居注翰林院修撰(臣)金德瑛
翰林院編修(臣)秦蕙田
日講官起居注翰林院修撰(臣)莊有恭
武英殿纂修
經筵講官刑部左侍郎(臣)張照
工部左侍郎(臣)許希孔
原任刑部右侍郎(臣)勵宗萬
原任日講官起居注詹事府詹事兼翰林院侍讀學士(臣)陳浩
日講官起居注詹事府少詹事兼翰林院侍講學士(臣)吕熾
日講官起居注右春坊右中允兼翰林院編修(臣)朱良裘
翰林院編修(臣)董邦達
翰林院編修(臣)夏廷芝
翰林院編修(臣)張映斗
翰林院編修(臣)陸嘉穎
翰林院檢討(臣)唐進賢
翰林院檢討(臣)吳泰
翰林院檢討(臣)萬松齡
翰林院編修(臣)吳紱
翰林院編修(臣)馮祁
監察御史(臣)沈廷芳
校對
翰林院編修(臣)田志勤
翰林院檢討(臣)郭肇鐄
候補主事武英殿行走今補山西隰州直隸州知州(臣)王祖庚
拔貢生(臣)費應泰
舉人(臣)盧明楷
拔貢生(臣)徐顯烈
拔貢生(臣)龔世楫
優貢生(臣)王男
拔貢生(臣)王積光
恩貢生(臣)曾尚渭
拔貢生(臣)李長發
拔貢生(臣)鄧獻章
舉人(臣)方廷棟
監造
内務府南苑郎中兼佐領加五級紀錄十次(臣)雅爾岱
内務府錢糧衙門郎中兼佐領加五級紀錄十一次(臣)永保
内務府錢糧衙門主事(臣)永忠
内務府廣儲司司庫加二級(臣)三格
監造加一級(臣)李保
監造(臣)鄭桑格
庫掌(臣)李延偉
庫掌(臣)虎什泰
嘉慶十三年六月初十日奉
旨續辦耕織圖諸臣銜名
監理
和碩儀親王(臣)永璇
經筵講官太子太傳領侍衛内大臣大學士世襲輕車都尉(臣)慶桂
文穎館正總裁
級(臣)董誥
級(臣)戴衢亨
經筵講官工部尙書加二級(臣)曹振鏞
副總裁
經筵講官吏部左侍郎加二級(臣)潘世恩
級(臣)英和
級(臣)覺羅桂芳
禮部右侍郎兼公中佐領加二級(臣)秀寧
工部左侍郎加二級(臣)周兆基
工部右侍郎教習庶吉士加二級(臣)陳希曾
提調官
翰林院侍讀加一級(臣)繼昌
翰林院編修加一級(臣)席煜
總閱官
翰林院編修(臣)文寧
署總校官
翰林院編修武英殿纂修加一級(臣)徐松
翰林院編修武英殿協修加一級(臣)孫爾準
監造
内務府慎刑司郎中兼恭領佐領(臣)長申
内務府掌儀司員外郎兼佐領(臣)克蒙額
正監造員外郎(臣)永清
副監造副内管領(臣)經文
委署主事(臣)敏謙
六品銜庫掌(臣)和興
庫掌(臣)善元
庫掌(臣)光裕
欽定授時通考
凡例
一敬授人時農事之本故是編冠以天時土會土
宜辦其名物物土次焉誕降嘉種百榖用成榖
種次焉力穡有秋良耜畟畟功作次焉簡器修
政保介是咨勸課次焉餘三餘九家有蓋藏蓄
聚次焉場圃無棄地林麓無棄材農之餘也故
列為農餘蠶織之事授衣所先故次以蠶桑棉
葛之利近世尤蕃故附諸桑餘凡以備法制品
節之詳俾知所盡心云
一是編以致用為主凡採摭經史但取其切於實
用及名物根据所自詩文藻麗之詞槩置弗錄
惟歴代詔令章奏有關農事者詳悉採入至我
朝重農務本超越千古凡布諸
綸綍者無不曲盡民情周知稼穡
聖祖仁皇帝御製耕織圖詩咏農人腁胝之勞織女機絲
之瘁周詳往復田家作苦瞭然在目
世宗憲皇帝敬和於前我
皇上敬和於後敦崇本業不啻豳風無逸諸篇矣敬謹
編輯為
本朝重農五卷固非尋常詩文可擬也
一百榖九榖五榖註家詮解不一且南北異宜即
老農亦未能悉辨今取其廣種而利溥者羅列
於前而附以直省土産至瑞榖嘉禾瑞麥雖靈
異攸鍾迥異凡品然亦如人類之有聖賢鱗羽
之有麟鳳其莖苗秀實固非别為一種也故以
冠於榖種之首
一物土之宜水利為重然惟陂池渠岸溝洫畎澮
之用切近農功者始為採輯至河道海塘雖關
係民生大利而非農家所能講求不具錄焉
一民間儲蓄歴代以常平社倉為要其斂散糴糶
與閭閻休戚相關司牧者所當留意農書所載
甚略今益加增輯至農政全書中有救荒振卹
諸條今已刊行康濟錄一書救饑條件略具是
編不復採入蓋徐書以農政為名自不得獨遺
賑贍是編以授時為重惟取家裕蓋藏固各有
義例也又農政全書載明周憲王救荒本草多
至四百餘種固仁者之用心然使政事克修自
可無憂捐瘠若令糠覈不飽延喘須臾何暇按
圖考傳今曰性味若何烹芼若何是鳴和鸞於
救焚拯溺之時而論殽胾於羅雀掘鼠之日也
亦從刪省
一農餘以蔬茹果蓏為主而材木之用漆蠟之饒
牧字之蕃息生計咸所取資弗可遺也惟飲食
製造之方雖備載於齊民要術諸書然古今異
宜南北異嗜且籩豆之司非所重也亦槩弗錄
一桑餘之利木棉最廣麻葛蕉桐次之若裘褐氊
罽之屬既非草野所需並非紅女所辦更不採
入
一分門編纂凡所採經書諸說有不能不互見數
見之處惟於節錄原文中各從本門所重以免
複出其必不可節者乃並載焉至如畜牧種植
皆農餘也而耕牛之飼養歸於功作桑柘之栽
培詳於蠶事亦各舉其重言之
