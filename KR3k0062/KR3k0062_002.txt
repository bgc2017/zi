讀書紀數略卷二目錄
天部
象緯𩔖
天五號
淮南子九天
太玄九天
九垓
九關
八紘
九解
六幽
二極
五位
三所
五紀
五物
六物
九紀
七政
七曜
三光
隂陽三精
兩曜
天地二精
天地二司
日月二神
日月二會
日月二門
離坎二象
日月出入二山
日出入十六所
日出入十六名
日六名
日五色
陽精五色
十煇
兩兒辨日
日月行四陸
月行九道
三五盈闕
一月盈虛納甲法
月五明
五星
五星推步
五星精
二十八㝛
歲星太歲跳辰年數
北極五星
三垣
三大辰
大火三星
五帝座
五諸侯
少微四星
四宫
四中星
太微垣東藩四星
西藩四星
南藩二星
紫微垣東藩八星
西藩七星
三台
泰階六符
文昌六星
北斗七星
南斗六星
東西二星
三五在東
軒轅星主十四氣
八榖八星
天倉星七占
五車
三柱
河鼓三星
風雨二星
起風四㝛
三客星
六瑞星
孛彗長三星
五彗
七列
七同
天漢二道
天九野
五星分野
北斗七星分野
二十八㝛分野
十干十二支分野
庶徵
天地五德
五氣
六氣
天二氣
風二氣
四風
四正風
四時風
四信風
浙海三哨
八音八風
十二風
吕氏春秋八風
元日八風
五風
三雨
二漏天
五雲
雲五色三色
八節占雲
十二地雲
覆車五雲
三素雲
雲七德
雷公諸神所在
四方電光
五色露
五色霧
諸家雪
五烟
二氣
讀書紀數略卷二福建巡撫宫夢仁撰
天部
象緯𩔖
天五號(周禮疏)
尊而君之曰皇天元氣廣大稱昊天仁覆慜下
稱旻天自上監下稱上天據遠視之稱蒼天
淮南子九天
皥天(東方)陽天(東南)赤天(南方)朱天(西南)成天(西方)幽天(西北)玄天
(北方)變天(東北)鈞天(中央)
太玄九天(揚雄以玄首為天名八十一首周九天)
中天羡天從天更天睟天廓天減天
沈天成天
九垓(司馬相如𫝊上暢九垓郊祀歌九閡亦垓也)
九重之天淮南子九陔之上謂九天
九關(離騷虎豹九關注)
天門九重虎豹守之揚雄𫝊騰九閎注九天之門
八紘(淮南子亦曰八鴻)
天之八維
九解(同上)
八方中央
六幽(唐紀光照六幽注)
上下四方
二極(王蕃論)
北極天樞南極老人北極去地上三十六度南
極入地亦三十六度嵩高正當天之中極南五十五
度當嵩高之上又其南十二度為夏至之日道又其
南二十四度為春秋分之日道又其南二十四度為
冬至之日道
五位(周語武王伐殷歲在鶉火張月在天駟房日在析木之津箕辰在斗柄星在天黿辰星玄枵)
歲月日星辰
三所(詩疏謂五物在三處韋昭逢公所馮周分野后稷之說非也)
星日辰在北歲在南月在東
五紀(洪範)
歲(序四時)月(定晦朔)日(正躔度)星辰(經星緯星)歴數(步占之法)左𫝊
天以七紀注謂二十八㝛每面各七
五物(周禮保章氏司天文之變以詔救政)
志日月星辰之變動辨九州星土之封域觀十
有二歲之相辨五雲之物察十有二風
六物(左傳六物不同)
歲(歲星)時(四時)日(十日)月(十二月)星(二十八㝛)辰(十二辰)
九紀(周書亦曰九星)
辰以紀日㝛以紀月日以紀德月以紀刑
春以紀生夏以紀長秋以紀殺冬以紀藏
歲以紀終
七政(馬融注日月五星各異政漢志曰七元)
一主日法天二主月法地三火(熒惑)四土(填)五水
(辰)六木(歲)七金(太白)書大𫝊天地人四時為七政
七曜(亦曰七正)
日月木火土金水術家增月孛紫
炁羅㬋計都四餘星為十一曜
三光(左傳曰三辰漢贊曰三精揚雄賦曰三靈黃庭内經曰三元)
日月星漢書三辰日合於天統月合於地統
斗合於人統
隂陽三精(淮南子)
積陽之熱氣生火火氣之精者為日積隂之寒氣
生水水氣之精者為月日月之淫為精者為星辰
兩曜(張衡賦注曰二紀𫝊長虞詩曰二離)
日(太陽之精)月(太隂之精)
天地二精(援神契天地至貴精不兩明注)
天精為日地精為月
天地二司(老子歴藏中經)
日為司徒(姓張名表字長史)月為司空(姓文名申字子光)
日月二神(七聖記)
鬱華赤文與日同居結鄰黃文與月同居黃庭
經鬱儀奔日之仙結璘奔月之仙
日月二會(大衍星分圖)
五月午日日月會於鶉首八月酉日日月會於壽
星
日月二門(朱子一氣而春夏秋冬一月而晦朔弦望一日而晝夜行度莫不由乎左右之門極贊坎)
(離功用之大也)
卯為日門太陽所生(天地開物始於寅至卯而門闢)酉為月門太隂
所生(天地閉物始於戌至酉而門闔)
離坎二象
離為日之正體(日陽象陽中含隂離二陽在外一隂居中)坎為月之正體
(月隂象隂中含陽坎二隂在外一陽居中)
日月出入二山(山海經在大荒中)
鞠陵之山日月所出常陽之山日月所入
日出入十六所(淮南子)
出於暘谷浴於咸池拂於扶桑(東方之野)登於扶桑至
於曲阿(山曲眀)臨於曾泉(東方多水之地)次於桑野臻於衡
陽對於昆吾(南方之丘)靡於烏次(西南方山)至於悲谷(西南方大)
(壑)回於女紀(西方隂地)經於淵虞頓於連石(西北方)至於
悲泉薄於虞泉淪於蒙谷(北方山)入於崦嵫(亦曰落棠)
(山一本無此句)
日出入十六名(同上)
晨眀朏眀(將眀也)旦眀早食晏食禺中正
中小遷(一作還日仄時也)晡時大遷(一作還)高舂(時加戌民碓舂)
(時也)下舂(將欲冥下悉舂也)懸車(日乘車駕六龍羲和御之至此而回也)黃昏
定昏桑榆(言其光在桑𣗳上一本無此句)廣雅日光曰景日影
曰晷日初出曰旭昕曰晞温曰煦在午曰亭午在未
曰昳晚曰旰將落曰晡日西落光反照於東在上曰
反景在下曰倒景
日六名(雲笈七籤)
東華真人呼為紫曜眀(亦名圓珠)九天真人呼為濯曜羅
三天真人呼為圓光蔚上清真人呼為九曜生
泰清天中呼為太眀太極天中呼為圓眀
日五色(斗威儀)
政太平日五色政公平日黃中而赤暈政和平
日黃中而黑暈政象平日黃中而白暈政升平
日黃中而青暈
陽精五色(易𫝊日者衆陽之精以象人君不可一色名也)
精精似青翼翼似黑玄玄似赤縞縞似白
煌煌似黃
十煇(日傍氣也周禮㫝祲掌十煇之法以觀妖祥辨吉凶)
祲(日傍隂氣相侵)象(隂氣附日凝結成象)鑴(氣横刺於日中)監(氣抱日如冠珥)闇(氣閉日晝)
(晦)瞢(氣蒙而光瞢然)彌(氣貫日過)叙(雲成列有次)隮(螮蝀上升如日)想(雜氣成形可想)
兩兒辯日(列子兩小兒辨日近遠孔子見之不能決)
一曰日初出大如車輪及其中纔如盤盂此不為遠
者小而近者大乎一曰日初出滄滄涼涼及其中
有如探湯此不為近者熱而遠者涼乎
日月行四陸
春東陸夏南陸秋西陸冬北陸
月行九道(漢天文志日月之行有遲有速因其所行各以一色名之别算位而已非真有所謂道也)
青道二(出黃道東)赤道二(出黃道南)白道二(出黃道西)黑道二(出黃道北)
并黃道為九道(日有中道月有九行中道者黃道也一曰光道)
三五盈闕(禮運)
月三五而盈(朔始與日合三日而眀生八日而上弦其光半十五日而望其光滿)三五
而闕(既望漸虧二十二日而下弦其虧半三十日而晦其光盡)漢志日舒月速
當其同謂之合朔近一遠三謂之弦衡分天中謂之
望光盡體伏謂之晦釋名晦灰也朔蘇也弦一㫄
曲一㫄直若張弓弦也望日在東月在西遥相望也
書大𫝊朔而月見東方謂朒晦而月見西方謂朓
承大月月生二日謂朏承小月月生三日謂魄
一月盈虛納甲法(八卦配五行之義本於月變易之義位無戊己盖居中央壬癸天地之)
(元根離得乾外陽故配乾之外壬坎得坤外隂故配坤之外癸)
晦朔會於乙癸為坤象(坤納乙癸)三日朏而出於庚為震
象(震納庚)五日上弦而見於丁為兌象(兌納丁)七日盈於
甲壬為乾象(乾納甲壬)既盈而生魄退於辛為㢲象(㢲納辛)
八日下弦消於丙為艮象(艮納丙)七日復與日會於辰
次之所而為坤象坎納戊(水流月隂中)離納己(火就日陽中)
月五眀(斗威儀)
政太平月多曜政公平月赤眀政和平月黑眀
政象平月白眀政升平月青眀
五星(亦曰五緯張子云五行之精氣也黃庭内經曰五靈)
歲(東方仁木貌春)熒惑(南方禮火視夏)太白(西方義金言秋)
辰星(北方智水聽冬)鎮星(中央信土思季夏)天文志五
星色黃圜則吉同色則天下偃兵五榖繁昌
五星推步
金星一日移一度一月移一宫一歲一周天木星
十二日移一度一歲移一宫十二歲一周天水星
一日移一度一月移一宫一歲一周天火星二日
移一度二月移一宫二歲一周天土星二十八日
移一度二十八月移一宫二十八年一周天凡周
天三百六十五度四分度之一一度為千九百三十
二里日一日行一度月一日行十三度十九分度之
一胡安定云人一呼一吸謂之一息一息之間天
行八十餘里人之一晝一夜有萬三千六百餘息是
故一晝一夜而天行九十餘萬里
五星精(晉書凡五星盈縮失位其精䧏於地為人吉凶之應隨其象告)
歲星為貴臣熒惑為兒童歌謠嬉戲填星為老
人婦女太白為壯夫處於林麓辰星為婦人
二十八㝛(周天三百六十五度四分度之一列布二十八㝛以定天位周禮曰位史記曰舍)
角(木蛟)亢(金龍)氐(土貉)房(日兔)心(月狐)尾(火虎)箕(水豹)斗(木獬)牛(金牛)女(土蝠)
虛(日鼠)危(月燕)室(火猪)壁(水㺄)奎(木狼)婁(金狗)胃(土雉)昴(日雞)畢(月烏)觜(火猴)
參(水猨)井(木豻)鬼(金羊)柳(土獐)星(日馬)張(月鹿)翼(火蛇)軫(水蚓)自角至
箕為東方蒼龍之體凡七十五度自斗至壁為北方
玄武之體凡九十八度四分度之一自奎至參為西
方白虎之體凡八十度自井至軫為南方朱雀之體
凡一百一十二度月令正義二十八㝛之外上下
東西各萬五千里為四遊之極曰四表
歲星太歲跳辰年數(周禮保章氏以十二歲之相觀天下之妖祥歲星人見太歲人不覩)
歲星為陽右行於天太歲為隂左行於地十二歲
而小周三統歴法謂歲星一歲移一辰一百四十
四年跳一辰千七百二十八年一大周十二跳辰
北極五星(星占極横亙在中不動謂之天樞太乙如人主北極如帝都天樞則指朝廷人主所在也)
(北辰是北極五星中第三星之㫄天壤處天之樞紐也其小星則為極星所謂太乙也)
一為太子二為大帝三為庶子四為後宫
五為天樞
三垣(天象之間有此三垣三垣四十七星中一百四十八星外一百三十五星)
紫微中垣(十五星在天中)太微上垣(十星在翼軫北)天市下垣(二十二星)
(在房心東北)
三大辰(公羊𫝊大火與伐天以示時早晚天下取正故謂大辰鄉飲酒義注曰三光天政教所出)
大火(心)伐北辰(北極)
大火三星(即心星)
中星(眀堂位天子)前星(太子)後星(庶子)
五帝座(開元禮)
一在紫微宫一在大角一在太微宫一在心
一在天市垣
五諸侯(五星在東井北常為帝定疑議)
帝師(或曰帝心)帝友三公博士太史
少微四星(在太微西南北列士大夫之位也眀大而黃則賢人舉)
第一處士第二議士第三博士第四大夫
四宫(二十八舍一百六十八星六四宫二十八座一千一百三十星)
朱鳥(南宫)蒼龍(東宫)玄武(北宫)白虎(西宫)
四中星(堯典正義總謂二十八㝛或以象言鳥也或以次言火也或以星言虛昴也)
日中星鳥(春分南方朱鳥七㝛之鶉火昏中)日永星火(夏至東方蒼龍七㝛之大)
(火昏中)宵中星虛(秋分北方玄武七㝛之虛星昏中)日短星昴(冬至西方白虎)
(七㝛之昴星昏中)
太微垣東藩四星(漢志垣内十星)
上相(南第一星)次相(北東太陽門第二星)次將(北中華東門第三星)上將(北東太隂)
(門第四星)
西藩四星(同上)
上相(南第一星)次將(北西太陽門第二星)次相(北中華西門第三星)上相(北西太隂)
(門第四星)
南藩二星(同上中二星間曰端門東曰左掖門西曰右掖門)
東左執法(廷尉之象)西右執法(御史大夫之象)
紫微垣東藩八星(同上垣内十五星近閶闔門)
第一左樞第二上宰第三少宰第四上輔
第五少輔第六上衛第七少衛第八上丞
西藩七星(同上)
第一右樞第二少尉第三上輔第四少輔
第五上衛第六少衛第七少丞
三台(晉志三台六星兩兩而居起文昌列抵太微一曰天柱三公之位在天為三台主開德宣符也)
西近文昌二星曰上台(司命為太尉主壽)次二星曰中台(司中)
(為司徒主宗室)東二星曰下台(司祿為司空主兵)又曰三台天階
太乙躡以上下一曰泰階
泰階六符(漢藝文志兩兩成體三台故六觀色以知吉凶故曰符)
上階(上星為天子下星為女主)中階(上星公侯下星大夫)下階(上星元士下星庶人)
文昌六星(天官書在北斗魁前天之六府也主集計天道光色眀潤大小均齊則天瑞臻百職理)
一上將(大將軍建威武)二次將(尚書正左右)三貴相(太常理文緒)四司
禄司中(司隸賞功進爵)五司命司怪(太史主滅咎)六司寇(大理佐理寳)
北斗七星(運斗樞天樞得則景星見衡星得則麒麟生萬人壽)
一天樞(主天)二璇(主地)三璣(主人)四權(主時)五玉衡(主音)六開陽
(主律)七搖光(主星)一至四為魁五至七為杓合為斗居隂
布陽故稱北魁衡杓謂之斗綱如建寅之月昏則杓
指寅夜半衡指寅平旦魁指寅是也石氏一正星
主陽德天子之象二法星主隂刑女主之位三金星
主禍福四伐星主天理五殺星主中央昐四㫄殺有
罪六危星主天倉五穀七部星亦曰應星主兵玄
門寳海經北斗亦有九星七見二隱其八曰洞眀九
曰隱元是帝皇太尊精神也
南斗六星(漢志貫於日月正道為丞相太宰酌量政事褒進賢良稟受爵禄又主兵亦為壽星天子)
(之事占於南斗)
南二星魁天梁中二星天相北二星天府庭
東西二星(皆金星也以其先日而出故謂啓眀以其後日而入故謂長庚)
東有啓眀西有長庚
三五在東(詩注疏)
三心(心三星)五噣(柳五星)
軒轅星主十四氣(七星北黃帝之神黃龍之體張衡云主雷雨神後宫之象星小而黃眀吉)
隂陽交合盛為雷微為電和為雨怒為風
亂為霧凝為霜散為露文為雲互為虹霓
離為背矞分為抱珥
八穀八星(天文志或曰八棨在紫微西藩外眀則八穀皆成暗則不熟一星不見八穀不登八星不)
(見國人餬口)
一主稻二主黍三主大麥四主小麥五主
大豆六主小豆七主粟八主麻子
天倉星七占(六星在婁南倉穀所藏也西南三星曰天庾積粟之所占與天倉同)
星黃相近則歲大熟開則饑中多小星則穀多
少則虛秏眀則豐暗則歉不見則大饑
五車(張衡云在畢東北天子兵車舍也)
西北角大星天庫(主大白秦)次東北星天獄(主辰星燕)中央星
司空(主鎮星楚)次東南星天倉(主歲星魯衞)次西南星卿(主熒惑魏)
三柱(九星在五車中車之柱也天子得靈臺之禮則五車三柱均眀也變則各以其國占之)
一曰三泉一曰休一曰旗
河鼓三星(荆州星占在牽牛北天鼓也主軍鼓及鈇鉞一曰三武明大吉移動兵起直則將有功曲)
(則將失律)
中央星大將軍左星左將軍右星右將軍
風雨二星(洪範注)
箕好風(月與箕會則風)畢好雨(月與畢會則雨)
起風四㝛(孫子火攻擇之謂月所在)
箕壁翼軫
三客星(天文志其精皆為星命曰客星)
一曰老子(李耳也有德而壽)二曰國星(國皇也不知何國人)三曰温星
(温其姓古之有操行而不仕者也)
六瑞星(乾象新書)
景星周伯含譽格澤歸邪天保
孛彗長三星(文獻通考其占略同而其形少異大率孛彗星為除舊布新火災長星為兵革事)
孛星光芒短其光四出蓬蓬孛孛然彗星光芒長
參參如掃帚長星光芒直指或竟天或十丈或三
丈二丈無常也
五彗(鉤命決注)
蒼則苦兵赤則賊起黃則女色白則軍逆
黑則水決賊起
七列(周語自鶉及駟注鶉火之分張十三度天駟房五度歲月日之所在從張至房七列合七㝛之位)
張翼軫角亢氐房
七同(同上南北之揆注歲在鶉火午辰星在天黿子自午至子其度七同合七律也)
午未申酉戌亥子詩七襄(駕也)經星
一晝一夜左旋一周而有餘終日之間自卯至酉當
更七次
天漢二道(晉志天漢起東方經箕尾間謂之天河亦謂漢津隨天轉地中)
一經南斗中過一經北斗中過
天九野(吕氏春秋)
中央鈞其星角亢氐東方蒼其星房心尾東北
變其星箕斗牽牛北方玄其星婺女虛危營室
西北幽其星東壁奎婁西方灝其星胃昴畢西
南朱其星觜巂參東井南方炎其星輿鬼柳七星
東南陽其星張翼軫
五星分野(通鑑地理通釋)
歲星主齊吳熒惑主楚越鎮星主王子太白
主大臣辰星主燕趙漢志注星經歲星主泰山
徐青兗熒惑主霍山揚荆交鎮星主嵩豫太白主華
隂山涼雍益辰星主常山冀幽幷天官書秦候太
白占狼弧吳楚候熒惑占鳥衡燕齊候辰星占虛危
宋鄭候歲星占房心晉亦候辰星占參罸又東南
為陽日歲星熒惑填星占於街南畢主之西北為隂
月太白辰星占於街北昴主之
北斗七星分野(同上)
雍主樞冀主璇青兗主璣揚徐主權荆主
衡梁主開陽豫主搖光文耀鉤雍屬魁冀屬
樞兗青機徐揚權荆衡梁開豫搖天官書杓自華
以西南衡殷中州河濟之間魁海岱以東北唐志
杓以治外故鶉尾為南方負海之國魁以治内故陬
訾為中州四戰之國
二十八㝛分野(同上)
角亢氐兗州鄭分房心豫州宋分尾箕幽州燕
分斗牛女揚州吳越分虛危青州齊分室壁
并州衛分奎婁徐州魯分胃昴畢冀州趙分
觜觿參益州魏分井鬼雍州秦分柳星張三河
周分翼軫荆州楚分
十干十二支分野(淮南子)
甲齊乙東海丙楚丁南蠻戊魏己韓
庚秦辛西戎壬衛癸越子周丑翟寅
楚卯鄭辰晉巳衛午秦未宋申齊
酉魯戌趙亥燕天官書甲乙四海之外丙丁
江淮海岱戊己中州河濟庚辛華山以西壬癸常山
以北
庶徵(洪範在天為五行在人為五事修則休徵各以𩔖應失則咎徵各以𩔖應史記五是)
雨(木肅春)暘(金乂秋)燠(火哲夏)寒(水謀冬)風(土聖中)吳傑曰雨
水暘火燠木寒金蘇子由曰雨土暘金燠木寒水
風火
天地五德(周世宗觀泗州大水記竇儼謂天地有五德)
潤暵生成動
五氣(荀爽曰五韙咸備韙是也)
温(木氣陽中隂)涼(金氣隂中陽)寒(水氣隂中隂)燥(火氣陽中陽)溼(土氣居二氣中)
六氣(左𫝊天有六氣降生五味𤼵為五色徵為五聲金辛白商木酸青角水醎黑羽火苦赤徵土甘黃宫)
隂(金)陽(不變)風(土)雨(木)晦(水)明(火)素問以寒暑燥溼
風火為隂陽之六氣莊子御六氣之辯注平旦為
朝霞日中為正陽日入為飛泉夜半為沆瀣併天玄
地黃也
天二氣(黃帝風經)
調暢祥和天之喜氣折揚奔厲天之怒氣
風二氣(物理論風者隂陽亂氣激而起者也)
怒則飛沙揚礫𤼵屋拔𣗳喜不搖枝動草順物布
氣
四風(爾雅)
南為凱風東為谷風北為涼風西為泰風
風俗通猛風曰颲涼風曰飀微風曰飈小風曰颼
四正風(物理論)
春氣温其風和夏氣盛其風熛秋氣勁其風清
冬氣實其風慘
四時風(郎仁寳云)
春之風自下而上紙鳶因之以起夏之風横行空
中故𣗳杪多風聲秋之風自上而下木葉因之以
隕冬之風著土而行故吼地而生寒
四信風(江淮船泝流而上常待東北風曰信風)
七八月土信三月鳥信五月麥信
浙海三哨(每年六七八月十一二月風漸險惡正月二月風色不常舟皆不可行惟此四汛宜防)
初哨以三月二哨以四月三哨以五月小陽
汛亦慎防之
八音八風(樂記八風從律而不姦)
艮風(即條風立春匏音大吕大簇)震風(即明庶風春分竹音圜鐘)巽風(即清明風立夏)
(木音姑洗中吕)離風(即景風夏至絲音蕤賓)坤風(即涼風立秋土音函鐘夷則)兌風
(即閶闔風秋分金音南吕)乾風(即不周風立冬石音無射應鐘)坎風(即廣莫風冬至革音黃鐘)
淮南子注條為笙明庶為管清明為柷景為弦涼
為塤閶闔為鐘不周為磬廣莫為鼓
十二風(周禮保章氏以察天地之和王氏謂風之生於十二辰者)
震離坤兌四方乾坤艮巽四維四維之風各主
兩月(艮條風而立春亦條巽清明風而立夏亦清明坤涼風而立秋亦涼乾不周風而立冬亦不周)
吕氏春秋八風
東北融東滔東南景南薰西南巨西飂
西北厲北寒
元日八風(漢魏以元日占候決之)
南方大旱西南小旱西方有兵西北豆成
北方中歲東北上歲東方大水東南病疫
五風(釋氏書日月宫城乃五風所持環照四天下)
持養受轉調
三雨(尸子神農治天下欲雨則至萬物咸利故謂神雨)
五日為行雨旬為谷雨旬五日為時雨
二漏天(寰宇記戎州宜賓縣有大黎小黎二山朝暮雲霧四時霑霖古詩地道漏天終歲雨是也)
大漏天小漏天
五雲(周禮保章氏注二至二分觀雲色降其祲祥使人預知而為備也)
青(為蟲)白(為喪)赤(為兵荒)黑(為水)黃(為豐年)黃帝以五雲紀官
春官青雲夏官縉雲秋白冬黑中黃
雲五色三色(春秋繁露太平之世)
五色為慶三色為矞
八節占雲(通卦驗)
冬至初陽雲出箕如𣗳之状立春少陽雲出房如
積水春分正陽雲出軫如白鵠穀雨太陽雲出
張如車盖立夏初隂雲出觜赤如硃夏至少隂
雲出參如水波寒露正隂雲出井如冠纓霜降
太隂雲出鬼上如羊下如磻石
十二地雲(吕氏春秋雲出地氣地氣異矣故雲之成象亦異)
韓雲如布趙雲如牛楚雲如日宋雲如車
魯雲如馬衛雲如犬周雲如車輪秦雲如行
人(一作美人)魏雲如鼠齊雲如絳衣越雲如龍蜀
雲如囷倉
覆車五雲(東方朔𫝊凡占長吏下車)
黃雲覆車五穀大熟青雲致兵白雲致盜黑
雲多水赤雲有火
三素雲(修真祕言立春清明日北望有此為三元君三素雲)
紫綠白
雲七德(法華經)
含水電光雷聲歡喜掩蔽普覆清涼
雷公諸神所在(甘氏星經雷公電姥雲將雨師霹靂斧吏皆北方水精娵訾為天門其神棲焉)
雷電在室南霹靂在雷電南雲雨在霹靂南
斧吏在壁西南
四方電光(起世經)
東方有電名無厚南方有電名順流西方有電
名墮光明北方有電名百生𣗳(無厚與墮光明相觸相對順流與百)
(生𣗳相觸相對故虚空雲聚之中出生大明名曰電光)
五色露(皆露之異者)
朱丹玄青黃
五色霧
紫赤青白黃
諸家雪(劉貢父有諸家雪詩)
侯家山家酒家妓家獵家樵家漁家
五烟
青(冬至甲子木用事故烟青)黃(戊子土用事故烟黃)白(庚子金用事故烟白)赤(丙子火用事故)
(烟赤)黑(壬子水用事故烟黑)
二氣(文子隂陽相干二氣也邪氣干則生病或曰虹者攻也純陽攻隂氣也)
天二氣則成虹地二氣則洩藏人二氣則生病
讀書紀數略卷二
