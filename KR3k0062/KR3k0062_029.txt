讀書紀數略卷二十九目錄
人部
形體𩔖
十月生人
七損八益
寤寐歲數
三壽
守三者
肖二形
八體擬八卦
四體
五體
四餘
人面三才六府
人面五官
七體
九體
五指
守三關
閉四關
四用
四多
五官
五慮
五綦
五關
生五害
三官
六先
五事
君子三變
君子道三
三始
四重四輕
四持
君子三色
九容
三威
六儀
升階四等
車中三容
車中二視
人有五嶽
五靈
三焦
四佐
五藏
五藏之氣
五藏所主
五藏所藏
五藏所好
五液
五性
五聲
五色
五味節之
六府
七衝門
九藏
九竅
五會
八會
八者備謂人
經十二
絡十五
十二經原
十二經脈
四根三結
脈三部
九候
六脈
四時脈
七表脈
八裏脈
竒經八脈
九道脈
天星十二穴
六氣
六疾
四氣天人所同
四時癘疾
四痬
病四在
四經
三性七情
醫四難
養生五難
病六不治
治目六物
攝生四要
四氣
歷聖異表
三帝異表
九賢
五聖人狀
九異相
宣聖四十九表
孔子得四聖人像
老子八表
重瞳君臣八人
四賢異角
兩賢異角
子貢二異
三代後帝王異相
東方朔六若
公孫敖二子相
二相非遐福
支離五狀
五疾
三夢
六夢
五夢
夢五境
四法判夢
五福
四事
六極
歸各三品
魂升魄降三等
三命
三非命
讀書紀數略卷二十九福建巡撫宫夢仁撰
人部
形體𩔖
十月生人(淮南子)
一月而膏二月而胅(跌)三月而胎四月而肌
五月而筋六月而骨七月而成八月而動
九月而躁十月而生
七損八益(說始於軒岐然實不離乎易數九老陽六老隂數之極也極則不生惟變化耳八少隂七)
(少陽少則生育蓋男子少陽得七數其根實在於八女子少隂得八數其根實在於七也)
八交七是以女生七月而齒七歲而齓二七而天癸
至七七而天癸絶七交八是以男生八月而齒八
歲而齓二八而天癸至八八而天癸絶
寤寐歲數(難經少壯血氣盛肌肉滑氣道通榮衛之行不失於常故晝日精夜不寤老人氣血衰肌)
(肉不滑榮衞之道濇故晝日不精夜不寐)
十歲二十(為春為元)三十四十五十(為夏為亨此為少壯老人)
(之界)六十七十八十(為秋為利)九十百歲(為冬為貞)
三夀(莊子)
上夀百歲中夀八十下夀六十左𫝊註上夀
一百二十歲中夀百歲下壽八十詩三壽作朋如
岡如陵謂三卿或云壽與岡陵等而為三東京賦
送迎拜於三壽注三老也
守三者(淮南子一失位則三者傷)
形者生之舍氣者生之充神者生之制
肖二形(漢書肖形天地)
圓首象天方足象地
八體擬八卦(說卦艮一身之榮衛會於手一日之隂陽會於時故艮時在人其象為手足主)
(下六經為震手主上六經為艮耳輪限内為坎目睛附外為離㢲下開為股兑上開)
(為口覺用目而視離日主晝也寐用耳而寤坎月主夜也)
乾為首(首會諸陽)坤為腹(腹藏衆隂)震為足㢲為股(足動股隨雷風)
(相與)坎為耳離為目(耳目通竅水火相逮)艮為手兌為口(口與)
(鼻通山澤通氣)
四體(莊子曰六骸)
頭身手足又兩手兩足為四肢
五體
筋脈肉骨皮毛佛書五體投地謂頭及
兩手足
四餘(相經)
髮乃血餘齒乃骨餘指乃筋餘氣乃神餘
人面三才六府
額為天兩眉上為天倉上府鼻上為人兩顴
骨為中府脣下為地兩頤骨為下府
人面五官
保壽官(眉)監察官(目)審辨官(鼻)出納官(口)採聽官(耳)
七體(鄭語史伯正七體以役心注七竅也目二竅耳二竅口一竅鼻二竅為七竅)
目為心視耳為心聽口為心談鼻為心芳
九體
手足臂脛股肱腰腹肩㗇喖(音瘕帖謂唐頡)
面顙
五指(春秋正義)
將指(大指)食指(第二指)中指無名指(第四指)小指(又曰季指)
守三關(淮南子)
目妄視則淫耳妄聽則惑口妄言則亂
閉四關(同上此言眞人)
精泄(通也)于目則視明在于耳則聽聰畱于口則
言當集于心則慮通
四用(同上)
視而形之莫明於目聽而精之莫聰於聲重而
閉之莫固於口含而藏之莫深於心
四多(十洲記月支使見漢武帝云帝有四多)
目多顧則貪忍口多言則犯難身多動則淫賊
心多好則奢侈
五官(荀子心居中虛以治五官是謂天君聖人清其天君正其天官)
耳(司聽)目(司視)鼻(司嗅)口(司言)形(司動)
五慮(即五情荀子曰五鑿為正心從而懷鑿竅也)
耳目鼻口心
五綦(同上此人情所必不免綦極也)
目欲綦色耳欲綦聲口欲綦味鼻欲綦臭(香氣)
(亦謂之臭)心欲綦佚
五關(劉晝五者養生亦以傷生)
伐性之斤(目愛綵色)攻心之鼓(耳聽淫聲)腐腸之藥(口食滋味)燻喉
之煙(鼻悦芳馨)召橜之機(身安輿駟)
生五害(莊子)
五色亂目使目不明五聲亂耳使耳不聰五臭
薰鼻困惾中顙五味濁口使口厲爽趨舍滑心
使性飛揚
三官(淮南子三官交爭)
食視聽
六先(列子言物不至者則不反)
目將眇者先睹秋毫耳將聾者先聞蚋飛口將
爽者先辨淄澠鼻將窒者先覺焦朽體將僵者
先亟奔佚心將迷者先識是非
五事(洪範)
貌(木恭肅)言(金從乂)視(火明哲)聽(水聰謀)思(土睿聖)蘇氏謂貌
土言金視木聽水思火蔡氏謂貌水言火視木聽
金思土
君子三變(論語)
望之儼然即之也溫聽其言也厲
君子道三
容貌顔色詞氣
三始(冠義禮儀之始注)
正容體齊顔色順辭令
四重四輕(揚子法言取四重去四輕則可謂之人)
重言有法重行有德重貌有威重好有觀
言輕招憂行輕招辜貌輕招辱好輕招淫
四持(崔鷃德符四持銘)
持容持忍持默持謙
君子三色(韓子齊桓謀伐莒東郭牙先知之因對管仲云)
歡欣衆悦鐘鼓之色愁悴哀樂衰絰之色猛厲
充實兵革之色
九容(玉藻君子之容舒遲)
足容重手容恭目容端口容止聲容静
頭容直氣容肅立容德色容莊
三威(韓詩外傳威有三術)
有道德之容有暴察之容有狂妄之容
六儀(周禮保氏諫王惡)
祭祀之容(齊齊皇皇)賓客之容(穆穆皇皇)朝廷之容(濟濟翔翔)喪紀
之容(纍纍顛顛)軍旅之容(暨暨詻詻)車馬之容(匪匪翼翼)少儀言
語之美穆穆皇皇朝廷之美濟濟翔翔祭祀之美齊
齊皇皇車馬之美匪匪翼翼鸞和之美肅肅雍雍
升階四等(燕禮疏升階之法漢禮五武成步步六尺又半步為武)
連步栗階(亦曰散等)歷階越階
車中三容(論語注三者皆失容且惑人)
不内顧不疾言不親指
車中二視
前視不過衡軛㫄視不過羈轂
人有五岳(故曰元氣所合列㝛分)
心為南岳居上(主南斗)腎為北岳居下(主北斗)肝為東岳
居左(主東斗)肺為西岳居右(主西斗)脾為中岳居中(主中斗)
五靈
青靈屬肝(震㢲二卦)赤靈屬心(離卦)皓靈屬肺(乾兌二卦)黑靈屬
賢(坎卦)黃靈屬脾(坤艮二卦)
三焦(水榖之道路亦氣之終始也)
上焦(在心下鬲在胃上口)中焦(在胃中腕不上不下)下焦(在臍下當&KR1864;胱)
四佐(周禮心有四佐)
脾腎肝肺
五藏(子華子)
心精為火其氣離其色赤其狀如覆蓮其神朱鳥其
竅上通於舌肝精為木其氣震其色青其狀如懸
瓠其神蒼龍其竅上通於目肺精為金其氣兌其
色白其狀如懸磬其神伏虎其竅上通於鼻腎精
為水其氣坎其色黑其狀如介石其神黑龜其竅上
通於耳脾精為土其氣戊巳其色黃其狀如覆缶
其神鳳凰其竅上通於口淮南子心為五行主膽
金為雲肺火為氣肝水為風腎水為雨脾土為雷
又肺主目腎主鼻膽主口肝主耳
五藏之氣(周禮疾醫以五氣五聲五色眡其生否三者皆屬五行相生則生相尅則否)
肺氣熱心氣次之肝氣凉脾氣溫腎氣寒
五藏所主(疾醫注)
心主臭肝主色肺主聲脾主味腎主液
五藏所藏
心藏神肝藏魂肺藏魄脾藏志腎藏精
五藏所好(此即所謂五聲)
肺病好哭脾病好歌腎病好呻吟肝病好叫
呼心病好妄言
五液(五藏所以成液)
心為汗肝為淚肺為涕脾為涎腎為唾
五性(翼奉𫝊五性不相害)
肝性静静行仁甲已主之心性躁躁行禮丙辛主
之脾性力力行信戌癸主之肺性堅堅行義乙
庚主之腎性智智行敬丁壬主之
五聲(周禮疾醫注謂言語所出之聲)
宫(和)商(剛)角(清)徵(疾)羽(弱)
五色(同上面貌所𤼵之色)
青赤黃白黑
五味節之(同上)
酸木味(收骨使強)辛金味(散筋使不攣)醎水味(恧脈使和)苦火味(堅氣)
(使充)甘土味(緩肉使不壅)竅欲通利以滑物養之(使不凝滯)
六府(五藏各有一府增三焦為六府亦曰六合)
大腸為肺府小腸為心府胃為脾府膽為肝
府&KR1864;胱為腎府三焦為外府韓詩外傳喉咽
量腸之府胃五榖之府大腸轉輸之府小腸受成之
府膽積精之府&KR1864;胱凑液之府
七衝門
脣為飛門齒為戶門會厭為吸門胃為賁門
太倉下口為幽門大小腸會為闌門下極為
魄門
九藏(周禮疾醫參之以九藏之動一曰九紀)
正藏五胃㫄胱大腸小腸莊子釋文身
别有九藏氣天候頭角之氣人候耳目之氣地候口
齒之氣三部各有天地人神藏五形藏四故九
九竅(同上兩之以九竅之變)
目耳鼻口(為陽竅七)大便小便(為隂竅二)太玄一
六為前為耳(水)二七為目(火)三八為鼻(木)四九為口
(金)五五為後(土)易咸主心故言拇言心言頰舌皆
在前者艮主背故言趾言限言躬皆在後者
五會
百會胷會聽會氣會臑會
八會(言八者皆有會合之穴也扁鵲云會氣閉而不通謂此)
府會太倉藏會季脇髓會絶骨筋會陽陵泉
血會鬲俞骨會大杼脈會大淵氣會三焦
八者備謂人
心靈曰神膽靈曰魄脾靈曰魂脤靈曰精
心之神𤼵乎目謂視脤之精發乎耳謂聰脾之
魂發乎鼻謂臭膽之魄𤼵乎口謂言
經十二(心主與三焦為表裏是以經有十二)
五藏六府其一手少隂心(主别脈也)
絡十五(經有十二而餘三絡)
陽蹻之絡隂蹻之絡脾之大絡
十二經原
肺之原出於太淵心之原出於太陵肝之原出
於太衝脾之原出於太白腎之原出於太谿
少隂之原出於兑骨膽之原出於丘墟胃之原
出於衝陽三焦之原出於陽池&KR1864;胱之原出於
京骨大腸之原出於合谷小腸之原出於腕骨
十二經脈(凡人手足各有三隂三陽之脈合而為十二經脈)
足厥隂肝之經足太隂脾之經足少隂腎之經
足少陽膽之經足陽明胃之經足太陽&KR1864;胱
之經手太隂肺之經手少隂心之經手厥隂
心包絡之經手少陽三焦之經手陽明大腸之
經手太陽小腸之經
四根三結
手與頭幷腦腹及足為十二經之根皆在此四處故
曰四根手三陽結於頭足三陽結於足足三隂結
於腦腹手三隂結於手蓋手足各有三隂三陽必同
結於一處故曰三結一說手三陽一根也手三隂
一根也足三陽一根也足三隂一根也太陽為開陽
明為闔少陽為樞陽之三結也太隂為開厥隂為闔
少隂為樞隂之三結也
脈三部
寸脈(上部法天主頭至胷上)關脈(中部法人主胷至臍上)尺脈(下部法地主臍至足)
九候(素問難經謂三部寸關尺)
浮中沈
六脈
心脈(寸口)肝脈(關上)腎脈(尺中左手)肺脈(寸口)脾脈(關上)命門(尺中右手)
四時脈(脈應時者無病)
春弦(濡弱而長)夏鉤(來疾去遲)秋毛(輕虛以浮)冬石(沈濇而滑)
七表脈(左手三部寸關尺受之屬陽)
浮芤滑實弦緊洪
八裏脈(右手三部寸關尺受之屬隂主脈經此七表八裏之脈皆客邪之脈非位之脈)
微沈緩濇遲伏濡弱
竒經八脈(竒異也此八脈與十二經脈不相拘制别道而行與正經異故曰竒經一說竒音基)
陽維脈隂維脈陽蹻脈隂蹻脈衝脈督
脈任脈帶脈
九道脈(天有九星地有九州人有九藏故立九道脈以應天地隂陽之數也)
一長(乾腸大)二短(坤脾)三虛(離心)四促(坎腎)五結(兑肺)六代(中土)七
牢(震肝)八勁(艮腸小)九細(㢲膽)
天星十二穴(昔馬丹陽眞人按周身穴道以治病)
三里内庭曲池合谷委中承山太冲
昆侖環跳陽陵通里列缺
六氣(素問)
太陽寒水太隂溼土少陽相火少隂君火
陽明燥金厥隂風木
六疾(天有六氣淫則生疾)
隂淫寒疾陽淫熱疾風淫末疾(四支)雨淫腹疾
晦淫惑疾明淫心疾
四氣天人所同(繁露)
喜氣為煖而當春怒氣為清而當秋樂氣為太
陽而當夏哀氣為太隂而當冬
四時癘疾(周禮疾醫掌養萬民之疾病)
春有痟首疾夏有痒疥疾秋有瘧寒疾冬有
𠻳上疾
四瘍(瘍醫掌祝藥劀殺之齊)
腫瘍潰瘍金瘍折瘍
病四在(史謂受病之處)
在腠理(湯熨所及)在血脈(鍼灸所及)在腸胃(酒醪所及)在骨髓(藥所不及)
四經(唐六典尚藥奉御掌和御藥及診候之事凡合藥宜用)
一君二臣三佐四使
三性七情
三性謂溫寒熱七情謂有相刑者有相須
者有相使者有相畏者有相惡者有相殺
者(闕一)
醫四難
自用不仕醫將身不謹骨節不彊好逸惡勞
養生五難(有一於此養生為難)
喜怒聲色滋味神浮精散
病六不治(史扁鵲𫝊謂難療也)
驕恣不論理輕身重財衣食不適藏氣不定
形羸不能服藥信巫不信醫
治目六物(范寗患目就張湛求方湛告之以此)
損讀書減思慮專内視簡外觀朝晚起
夜早眠
攝生四要(張南軒語)
少思以養神少慾以養精少勞以養力少言
以養氣
四氣(素問四氣調神論)
春夜臥早起(廣步於庭)夏夜臥早起(無厭於日)秋早臥早起(與雞)
(俱興)冬早臥早起(必待日光)
歷聖異表(合誠圖)
伏羲龍身牛首渠肩達腋山準日角奯(豁)目珠□(髯)
駿毫翁巤(列)龍脣龜齒長九尺一寸望之廣視之專
神農長八尺七寸弘身牛頭龍顔大脣懷成鈐戴
玉理黃帝身逾九尺附函挺朵修髯花瘤河目隆
顙日角龍顏帝嚳方頤龐䚃(用)珠庭仳齒戴干
赤帝長八尺七寸豐下兌上龍顔日角八采三眸烏
庭荷勝𤦺表射出握嘉履翌竅息洞達舜長九尺
員首龍顔日衡(眉骨圓起)方庭大口面顄(含)亡髦懷珠握
褒形卷婁色黳露目童重□禹九尺有咫虎鼻河
目駢齒烏喙耳三屚(世本作參漏)戴成鈐(有骨表如鉤鈐星)襄玉
斗(胷有墨如北斗)玉肝履已
三帝異表(河圖)
黃帝兌頤黑帝修頸蒼帝幷乳
九賢(淮南子)
堯眉八采舜二瞳子禹耳參漏文王四乳
臯陶鳥喙禹生於石契生於卵史皇産而能
書羿左臂修而善射
五聖人狀(論衡)
湯臂再肘武王望陽周公背僂臯陶鳥口
孔子反羽
九異相(荀子)
仲尼之狀面如蒙倛周公之狀身如斷菑臯陶
之狀色如削瓜閎夭之狀面無見膚傅說之狀
身如直鰭(竒)伊尹之狀面無須糜禹跳湯偏
堯舜參眸子
宣聖四十九表(祖庭廣記)
反首洼面月角日準河目海口龍顙
斗脣昌顔均頤輔喉駢齒龍形龜
眷虎掌駢脇修肱參膺圩頂山臍
林背翼臂窪頭阜䀹堤眉地足谷竅
雷聲澤腹修上趨下末僂後耳目
六十四理(一作二十四)面如蒙倛(方相也)眉十二彩手垂
過膝耳垂珠庭立如鳳峙坐如龍蹲手握
天文足履度字(度一作王)望之如仆就之如升胷
有文曰制作定世符視若營四海躬履謙譲
身長九尺六寸腰大十圍孔庭纂要所載止三
十九表有隆鼻頂似堯顙似舜項𩔖皐陶肩𩔖子産
腰以下不及禹三寸而無龍顙昌顔均頤修肱圩頂
末僂後耳谷竅修上趨下面如蒙俱手垂過膝視若
營四海躬履謙譲身長九尺六寸腰大十圍
孔子得四聖人像(韓詩外𫝊孔子出衞東門遇姑布子卿子卿謂子貢云)
堯之顙舜之目禹之頸皐陶之喙(從前視之似有土者)
(從後視之高肩弱脊腰下四寸此不及四聖者也)
老子八表(商芸小說老子乘白鹿入母胎)
廣顙大目疎齒方口耳有三門鼻有雙
柱足蹈五字手把十文
重瞳君臣八人
舜項羽王莽呂光李煜沈約魚俱羅
蕭友孜
四賢異角(御覽)
子産日角晏平仲月角尾生犀角柳下惠反
角
兩賢異角(論語摘輔象)
顔淵山庭日角曾子珠衡犀角
子貢二異(同上)
山庭(面有三庭山在中鼻高有異象也)斗繞(斗星繞口也)
三代後帝王異相
秦始皇蜂準長目鷙膺豺聲漢高祖隆準龍顔美
鬚髯左股七十二黑子光武隆準日角大口美鬚
眉昭烈臂垂過膝顧見其耳晉武髮委地手過
膝齊高龍顙鐘聲鱗文遍體梁武兩胯駢骨頂
上隆起有文在手曰武陳武日角龍顔垂手過膝
北齊高歡目有精光長頭齒白於玉高洋鱗身
重踝北周宇文泰方顙廣額美鬚髯髮長委地垂
手過膝背有黑子若龍盤之形隋高祖龍顔長上
短下額有五柱入頂目光外射有文在手曰王唐
太宗龍鳳之姿天日之表宋太祖正黑色方面大
耳閏位方隅者項羽重瞳子力能扛鼎王莽侈
口露眼赤睛大聲而嘶反膺高視孫權紫髯方頤
大口長上短下劉淵子聰俱猿臂淵髯長三尺當
心赤毫三根長三尺六寸聰生而眉白左耳毫長二
尺鬚四尺餘慕容皝龍顔板齒手垂過膝苻堅
臂垂過膝面有紫光背有赤文隱起成字曰草付臣
又土王慕容德額有日角偃月圭文魏什翼犍
隆準龍顔立髮委地臥則乳垂至席
東方朔六若(上書自云)
目若懸珠齒若編貝勇若孟賁捷若慶忌
廉若鮑叔信若尾生
公孫敖二子相(左𫝊王使内史叔服會葬魯公孫敖聞其能相人見二子焉)
榖也食子(文伯也謂奉祭祀供養者也)儺也收子(惠叔也謂葬身之子也)
二相非遐福(管輅云)
鄧颺筋不束骨脈不制肉此為鬼躁何晏精爽烟
浮容若槁木此為鬼幽
支離五狀(莊子支離者傴僂也疏其名也)
頤隱於齊肩高於頂會撮指天(椎髻也)五管在上
(五藏之管皆屬於背背曲僂則管在上也)兩脾為脇
五疾(荀子)
瘖聾跛躄斷者侏儒
三夢(周禮大卜掌之)
一致夢(有因而致)二觭夢(竒怪之夢)三咸陟(升也進也謂無所思慮而有也)
六夢(占夢掌以日月星辰占吉凶獻吉夢贈惡夢列子夢有六候)
正夢噩夢思夢寤夢喜夢懼夢
五夢(華嚴經)
熱氣多見火冷氣多見水風氣多見飛墜聞
見多熟境天神與心靈所感
夢五境(白眼禪師說神躁則夢生神静則境滅)
靈境寳境過去境見在境未來境
四法判夢(釋典)
無明熏習舊識巡遊四大偏增吉凶先兆
五福(洪範)
壽富康寧攸好德考終命
四事(列子楊朱言民不得休息為此)
一為名二為壽三為位四為貨
六極(洪範)
凶短折疾憂貧惡弱
歸各三品(李英華書彭陽公碑父母全而生之子全而歸之是得所歸矣所歸者猶有數品焉)
佞媚於生前者跛躄而歸也愚鄙於生前者困窮
而歸也彊暴於生前者憂劬而歸也(三者皆拂其歸路也)
正直於生前者暇豫而歸也敏達於生前者榮顯
而歸也仁惠於生前者欣喜而歸也(三者皆坦其歸路也)
魂升魄降三等(關尹子魂從云云為風為木魄從白白為氣為金木散風輕清故魄從魂升金)
(堅氣重濁故魂從魄降)
以仁升者為木星佐義升者為金星佐禮升者為火
星佐智升者為水星佐信升者為土星佐不仁沈
者木賊之不義沈者金賊之不禮沈者火賊之不智
沈者水賊之不信沈者土賊之魂魄半則在人間
升魂為貴降魄為賤靈魂為賢厲魄為愚輕魂為明
重魄為暗揚魂為羽鈍魄為毛明魂為神幽魄為鬼
三命(援神契)
受命(行善得善)遭命(行善得惡)隨命(行惡得惡)
三非命(說苑孔子答魯哀公問言人自取之)
寢處不時飲食不節佚勞過度者疾共殺之居下
位而忤其君慾無厭而求不止者刑共殺之少以
犯衆弱以侮彊忿怒不量力者兵共殺之
讀書紀數略卷二十九
