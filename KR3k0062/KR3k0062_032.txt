讀書紀數略卷三十二目錄
人部
藝術𩔖
六藝
六書
班固六書
六體
文字書三義
文字之學三
四聲
羣經音辨五門
切韻三十六字母
切韻六十字訣
五音十四聲
佩觿三科
三蒼
干禄字書三體
四體書勢
書五變
書六體
八體
十體
五體
墨藪五十六種書
三字石經
五體千文
篆十二家
&KR1559;十二種
&KR1559;五體
四體
二法
&KR1559;用筆八法
運筆七法
八分書
八分字體四人
楷書五法
楷法七家
真書二妙
書三𧰼
右軍四變格
六變格
二家法
草書六名
草書三法
章草三家
張旭三品
筆髓七法
永字八法
書字八訣
書法十二意
用筆十法
十二法
三折筆法
臨池八訣
書字八要
九生法
四乖五合
意法二傷
臨摹二法
臨模二法
古帖五益
雙手書二牘
三人書三行
韋誕三具
傳八法
寶章集十篇
摹印四法
畫三品
畫六法
八格
三病
十二忌
一筆書畫
畫家三祖
四聖
𧰼人三得
水火二畫
寫生三品
富貴野逸二家
宋畫超唐三家
宋四大家
元四大家
五射
射五物
射二序
射六侯
三射之侯
九射
天子三侯
畿内諸侯大射二侯
畿外諸侯大射三侯
射儀四
主皮射二
鄉射二
射鵠七
鄉射禮射中五
射中五皮
射器九
大閱四表
楚三侯
五御
五數
漢備五數
九數
黃帝數十等
其用有三
五曹算經
算法十書
宋封算學六十六人
良工十人
解鳥獸語十人
七稽疑
三兆
四兆
龜八命
灼龜五兆
龜四體
龜筮二數
卜筮四占
九筮
筮卦二德
卜筮四始
卜筮四法
四占
三式
三代卜筮
歷卜七家
術數六種
方技四種
聖濟經十卷
歷代醫
三醫
三人孰善醫
二扁鵲
二雷公
解三縛
醫十三科
醫四妙
彈琴八法
棋四𧰼
三計
四若
八勢
十訣
雅戲四名
摴蒱十二采
讀書紀數略卷三十二福建巡撫宫夢仁撰
人部
藝術𩔖
六藝(周禮)
禮(五禮之文)樂(六樂之舞)射(五射之法)御(五御之節)書(六書之品)數(九數之計)
六書(古人制字有此六義)
𧰼形(日月之𩔖象日月形體也)指事(上下之𩔖人在一上為上人在一下為下名有所指事得)
(其宜也)會意(武信之𩔖止戈為武人言為信會合人意也)諧聲(形聲一也如江河之𩔖以)
(水為形工可為聲)假借(令長之𩔖一字兩用也)轉注(考老之𩔖連𩔖一音文意相受左右)
(相注也)
班固六書
𧰼形𧰼事𧰼意𧰼聲(四者有象可見故以𧰼名)假借轉
注(隱於四𧰼之中非别有字也)假借借義不借音如兵甲之甲
借為天干之甲魚腸之乙借為天干之乙義雖借而
音不變轉注轉音而注義如敦本敦大之敦既轉音
頓而為爾雅敦丘之敦又轉音對而為周禮玉敦之
敦所謂一字數音也假借如假物於鄰或宋或吳
各從客主轉注如注水行地為浦為漵各有名字
六體
江河之𩔖左形右聲鳩鴿之𩔖右形左聲草藻
之𩔖上形下聲婆娑之𩔖上聲下形圍國之𩔖
外形内聲闤闠衡銜之𩔖外聲内形
文字書三義(說文蒼頡作書)
初依𩔖𧰼形謂之文(文者物𧰼之本)後形聲相益謂之字(字者)
(孳乳而生)著於竹帛謂之書(書者如也如其事也)
文字之學三
一體制謂點畫有縱横曲直之殊(說文之𩔖)二訓詁謂稱
謂有古今雅俗之異(爾雅方言之𩔖)三音韻謂呼吸有清濁
高下之不同(沈約四聲譜及西域反切之學)
四聲(沈約撰譜)
平(開宫上平商下平)上(𤼵徵)去(收羽)入(閉角)
羣經音辨五門(天章閣侍講賈昌朝撰進)
辨字同音異辨字音清濁辨彼此異音辨字
音疑混辨字訓得失
切韻三十六字母(司馬温公切韻圖以脣舌牙齒喉五音取之)
見溪羣疑(四字牙音)端透定泥(四字舌頭音)知
徹澄娘(四字舌上音)幫滂竝明(四字脣音重)非
敷奉微(四字脣音輕)精清從心斜(五字齒頭)
(音)照穿牀審禪(五字正齒音)影曉匣喻
(四字喉音)來日(二字半舌半齒音)沈存中筆談切韻之法先
𩔖其字各歸其母凡三十六分為五音天下之聲總
於是矣每聲復有四等謂清次清濁平也總括五
音歌見等牙肝角木東舌心徵火喻南風北方腎水
羽脣下西南商金肺齒中喉按土宫脾戊己西南兼
管日來中
切韻六十字訣
因煙人然新鮮餳涎迎妍零連清千
賓邊經堅神禪秦前寧年寅延真
氊娉偏亭田澄纏平便擎虔輕牽
稱燀丁顛興掀汀天精箋民眠聲羶
刑賢芬番文&KR0008;(音萬平聲)
五音十四聲(廣韻)
一脣音并餅(清)二舌音靈歷(清)三齒音陟徵(濁)四牙
音迦佉(濁)五喉音綱各(濁)一開口聲呵哥訶二合
聲庵甘堪諳三蹴口聲憂丘鳩休(重)四撮口聲烏
姑呼枯(重)五開脣聲波坡摩娑(輕)六隨鼻聲灼蒿考
(重)七舌根聲奚雞溪(重)八蹴舌下卷聲伊酌(重)九垂
舌聲遮車奢者(輕)十齒聲止其始(輕)十一牙聲迦佉
俄(輕)十二齶聲鴞囂(輕)十三喉聲鴉加瘕(輕)十四牙
齒齊呼開口送聲吒沙拏茶(輕)
佩觿三科(郭忠恕佩觿三卷前列三科)
造字四聲傳寫
三蒼(隋志)
蒼頡篇(李斯作)訓纂篇(揚雄作)滂喜篇(賈魴作)說文繫傳
蒼頡篇爰歷篇(趙高作)博學篇(胡母敬作)亦謂三蒼
干禄字書三體(顔元孫撰從子真卿校)
經史所用為正世之所行為俗二者之間為通
四體書勢(衛恒)
古文篆隸草
書五變(隋志)
古文(蒼頡)大篆(史籀)小篆(李斯)隸書(程邈)草書(漢初)
書六體(說文甄豐等改定漢以此試學童)
古文(孔壁之書)竒字(古文而異者)篆書(小篆)隸書(又曰佐書程邈所獻主於從隸)
(簡便也)繆篆(其文屈曲纏繞所以摹印章)蟲書(為蟲鳥之形所以書幡信)張懷
瓘六體論大篆小篆八分隸書行書草書也
八體(同上秦壞古文有此八體)
大篆(史籀作)小篆(李斯趙高胡母敬作竝簡冊所用)刻符(施於符傳)蟲書(施於)
(旛信)摹印(施於印璽)署書(門題所用)殳書(銘於戈戟)隸書(程邈定六者竝行於公府)
周越書苑八體古文大篆小篆隸飛白八分行草
也
十體(張懷瓘言古今字體之變)
古文(黃帝史蒼頡作)大篆(周史籀作)籀文(史籀作與古文大篆小異)小篆(秦丞相李)
(斯作)八分(秦上谷人王次仲作)隸(秦下邽人程邈作)章草(漢史游作)行書(後漢劉德)
(升作)飛白(後漢左中郎將蔡邕作)草書(漢興有草書不知作者姓氏)唐元度
十體有倒薤懸針鳥書垂露無籀文章草行書草書
五體(唐六典)
古文(廢而不用)大篆(石經載之)小篆(印璽旛碣所用)八分(石經碑碣所用)隸書
(典籍表奏公私文疏所用)
墨藪五十六種書
龍書(太昊因景龍作)穗書(神農因嘉禾作)鳥跡篆(黃帝因蒼頡鳥跡作)古文(蒼頡)
(作)雲書(黃帝因慶雲作)鸞鳳書(少昊作)科斗書(高陽氏作)仙人形書
(高辛氏作)龜書(堯因龜負圖作)鍾鼎書(夏后氏刻鍾鼎作)薤葉篆(湯時務光作)
虎書回鸞篆(竝史佚作)鳥書(文王因赤鳥銜書作)魚書(武王因白魚入舟作)
填書(周媒氏以判合男女作)大篆(宣王史籀變古文作)複書(史籀重複篆文作)玉
箸篆(周時有之篆相似也)殳書(文記笏武記殳)麒麟書(魯西狩𫉬麟孔門弟子作)轉
宿書(宋司星子韋作)雕蟲書(魯秋胡妻觀蠶作)蛇書(魯人唐終妻蛇遶身作)細
篆(秦丞相李斯作)小篆(李斯增大篆復作小篆)摹印篆(鳥頭雲脚李斯趙高善之)古
隸(秦軍正程邈作又有秦隸)刻符書(秦始皇作)尚方篆(程邈作其體似疊篆)繆篆
(秦漢間書即小篆體其文篆隸相雜)署書(漢蕭何題蒼龍白虎二闕作)稾書(草行之文董仲)
(舒災異稾)氣候書(司馬相如𧰼四時作)芝英書(漢陳遵作)鵠頭書偃波
書(竝漢詔板所用)蚊脚書(上章用)垂露篆懸針篆(竝後漢曹喜作)章
草書(杜伯度作因章帝所好故名)飛白書(蔡邕作)纓絡篆(劉德升作)一筆
書(張芝作)八分書(王次仲作)剪刀篆(魏韋誕作)金錯書(韋誕作古錢名)行
書(鍾繇作)柳葉篆(晉衛琳作)散隸(衞恒作)龍爪書行隸(竝王羲之)
(作)八體書(二王作)虎爪書(齊王僧虔擬龍爪作)鬼書(宋元嘉作)花書(河東)
(山胤作)外有天竺書及外國書
三字石經(水經注魏正始中立)
古篆隸
五體千文(范度五體書任玠序)
篆八分真行草
篆十二家(篆書之異)
古文篆飛白篆捲雲篆垂露篆柳葉篆
薤葉篆懸針篆龍爪篆回鸞篆雕蟲篆
填篆疊篆
隸十二種(隸書之異)
龍虎隸麒麟隸花草隸芝英隸鍾鼎隸
幡信隸仙人隸玉女隸鳳魚隸科斗隸
龜隸鸞隸庾元威論有雲隸蟲隸
隸五體(陸子淵書輯)
秦隸(自程邈以降)漢隸(賈魴三蒼蔡邕石經諸作)今隸(鍾王變體)古隸(合秦漢)
散隸(庾元威造以散筆作隸書也)
四體(法書本𧰼訣與楷書同)
秦隸多古漢隸多圓(去篆近也)盛唐成方後漢漸匾
(變八分矣)書體括凡隸書方勁古拙斬釘截鐵備矣
二法(同上)
肥用蹲法瘦用提法
隸用筆八法(三才圖會)
倒回按揚挑紗傳勒拖推法意相聯楷端均圓
尖彎褊美麗精神骨肉全
運筆七法(同上)
點畫直勾撇抐連(七法)斬釘(十)稜角(十)尖(□)欹(人)嫌
更除子母(二二此字法五病)用蟹爪(少)燕尾(七)蠶頭(丨)金
鈎(十)兼
八分書(書苑蔡文姬言)
割程隸八分取二分割李篆二分取八分吾衍
以為存隸八分就篆二分法書本𧰼隸從小篆回
鋒故遲八分從大篆出鋒則疾大篆圓而從出八分
方則横出
八分字體四人(皆唐時名家)
韓擇木蔡有鄰李潮史維則
楷書五法(楷書本𧰼動合楷法謂之楷書)
執筆合法筋骨血肉合法平直圓方合法偏
旁分布合法變化合法
楷法七家(同上)
鍾繇王羲之獻之智永虞世南歐陽詢
顔真卿
真書二妙(同上二家之書皆瀟灑縱横何拘平正)
鍾元常王逸少
書三𧰼(同上)
真書如立行書如行草書如走
右軍四變格(李嗣真論皆見義以成字非得意以獨姸)
樂毅論太史箴其體正直有忠臣烈士𧰼告誓文
曹娥碑其容憔悴有孝子順孫𧰼逍遙篇孤鶴賦
迹遠趣高有抱素拔俗𧰼畫𧰼贊洛神賦姿容雅
麗有矜莊嚴肅𧰼
六變格(昔人評)
黃庭經𧰼飛天仙人洛神賦𧰼陵波神女樂毅
論勁直而揫斂方朔贊和易而逍遙力命衰柳
葉溶曳於光風𧰼微臣之遇寵曹娥碑花蘂漂流
於駭浪似幼女之捐軀
二家法(張懷瓘云)
逸氣縱横則羲謝於獻簪裾禮樂則獻不繼羲
草書六名(書輯)
草書(後漢徵士張芝所造)稾書(衛瓘復采之法兼乎行書)今草(羲之獻之書)小草
(構結微眇)游絲草散草(蔡君謨以散筆作亦曰飛草)
草書三法(姜堯章臨池心訣顔魯公與懷素同學草書於兵曹鄔彤問答)
懷素曰折釵股(欲其屈折圓而有力)魯公曰屋漏痕(欲其無起止之跡)
兵曹曰壁拆(欲其無布置之巧)
章草三家(同上謂可入章奏也評者謂三家為章草之聖品)
皇𧰼如竒峰怪石骨力有餘索靖如金華翠葉精
研莫比蕭子雲如晴雲點空輕圓自得又章草
古隸之變也行草今隸之變也芝旭草行草之變也
張旭三品(書訣墨藪)
草入神品八分入妙品隸入能品
筆髓七法(虞世南)
辨意指意釋真釋行釋草契妙勸學
永字八法(以永字為例蔡邕得之異人相傳至張旭以授李陽冰)
□(點謂之側)一(畫謂之勒)丨(豎謂之弩)亅(挑謂之趯)冫(左上為策)丿(左下為掠)□(右上)
(為啄)□(右下為磔)崔援授鍾繇八法歌側蹲鴟而墜石勒
緩縱以藏機弩彎環而勢曲趯峻快以如飛(一作錐)策
依稀而似勒掠彷彿以宜肥啄騰波而速進磔憶昔
以遲移衛夫人授羲之曰側不貴臥勒常患平弩
過直而力敗趯宜存而勢生策仰收而暗揭掠左出
而鋒輕啄倉皇而疾掩磔䟐趞而開撑
書字八訣(歐陽詢法)
□如高峰墜石乙如長空新月一如千里陣雲
丨如萬歲枯藤□如嶺松掛石□如萬鈞弩
𤼵丿如利劍截斷角□一波三過筆
書法十二意(梁武帝觀鍾繇書)
平(横也)直(縱也)均(間也)密(際也)鋒(末也)力(骨體也)輕(屈折也)決(牽掣也)補
(謂不足)損(謂有餘)巧(布置也)稱(大小也)
用筆十法(張懷瓘言)
偃仰向背隂陽相應鱗羽參差峰巒起伏
真草偏枯邪正有則遲澀飛動射空玲瓏
尺寸規度隨字轉變
十二法(陶隱居真誥)
運筆邪則無芒角執筆寬則書緩弱點掣短則
法臃腫點掣長則法離澌書促則字勢横畫
疎則字形慢拘則乏勢放又少則神骨無媚
純肉無力少墨浮澀多墨笨鈍
三折筆法(鍾繇弟子宋翼每畫一波三折筆)
作一戈如百鈞弩作一點如高峰墮石作一牽
如百歲枯藤作一放縱如驚蛇入草
臨池八訣(盧俊語)
一用紙筆二認勢三裹束四真如立行如行
五草如走六上稀七中勻八下密
書字八要(姜白石語)
一人品高二師法古三紙墨佳四險勁五
高明六潤澤七向背得宜八時出新意
九生法(翰林禁經)
一生筆(純毫為心軟而能健)二生紙(新出篋笥潤滑易書)三生硯(臨用注水不可)
(浸潤)四生水(義在新浸不可久停)五生墨(隨要旋研多則泥鈍)六生手(適攜執勞)
(腕則無準)七生神(凝神靜思不可煩躁)八生目(廢息適悟光朗分明)九生景(天氣)
(清明人心舒悦)
四乖五合(書譜若四乖同萃思遏手蒙五合交臻神融筆暢)
心遽體留一乖也意違勢屈二乖也風燥日炎
三乖也紙墨不稱四乖也神怡務閒一合也
感物循知二合也時和氣潤三合也紙墨相𤼵
四合也偶然欲書五合也
意法二傷(郝陵川論書心正則氣定氣定則腕活腕活則筆端筆端則墨注墨注則神凝神凝則𧰼)
(滋無意而皆意不法而皆法)
太嚴則傷意太放則傷法
臨摹二法(輟耕錄經意與不經意也)
臨謂置紙在傍觀其大小濃淡形勢摹謂薄紙覆
上隨其曲折婉轉用筆臨書易失古人位置而多
得古人筆意摹書易得古人位置而多失古人筆意
臨書易進摹書易忘
臨模二法(六朝人尚字學)
廓填(即今之雙鉤)影書(即今之響搨)
古帖五益
一消永日汰俗情二分别六書宗派三多識古
文竒字四先賢風流韻態如在筆端且可搜其遺
行逸籍交游宅墓五不必鉤榻日與聚首如薰修
法自然得解
雙手書二牘(有黃華能之各自有意)
或楷或草
三人書三行(佉盧外國書三人親兄弟)
頡書直行梵書右行佉盧書左行
韋誕三具(自言如此可以逞徑丈之勢方寸千言)
張芝筆左伯紙臣墨(兼此三具又得臣手)
傳八法(文姬傳二十三人)
蔡邕受八法於神人傳崔瑗及女文姬文姬
傳鍾繇衛夫人夫人傳獻之傳外生羊欣
欣傳王僧虔僧虔傳蕭子雲子雲傳智永智
永傳虞世南世南傳歐陽詢詢傳陸柬之柬
之傳侄彦遠彦遠傳張旭旭傳李陽冰陽冰
傳徐浩顔真卿鄔彤常玩崔邈等
寶章集十篇(唐武后求羲之書於王方慶詔崔融序其閥閱號寶章集仍賜之)
十世從祖羲之十一世祖導十世祖洽九世
祖珣八世祖曇首七世祖僧綽六世祖仲寶
五世祖騫高祖規曾祖褒九世從祖獻之
等凡二十八人書
摹印四法(李陽冰言)
神(功侔造化奥受鬼神)竒(筆墨之外得微妙法)工(藝精於手規矩方圓)巧(繁簡相生布置不紊)
畫三品(夏文彦論)
神品(氣韻生動出於天成人莫窺其妙)妙品(筆墨超凡傳染得宜意趣有餘)能品(得其)
(形似不失規矩)
畫六法(謝赫曰骨法以下可學而能氣韻必在生知)
一氣韻生動二骨力用筆三應物寫形四隨
𩔖傅彩五經營位置六傳移模寫
八格
石老而潤水淡而明山要崔嵬泉宜灑落
雲烟出沒野逕迂回松偃龍蛇竹藏風雨
三病(郭若虛曰皆繫用筆)
一板(謂腕弱筆癡全虧取與狀物平褊不能圓渾)二刻(謂運筆中疑心手相戾向畫之際妄)
(生圭角)三結(謂欲行不行當散不散似物凝礙不能流暢)
十二忌(饒自然)
一布置拍密二遠近不分三山無氣脉四水
無源流五境無夷險六路無出入七石止一
面八𣗳少四枝九人物傴僂十樓閣錯雜
十一滃淡失宜十二點染無法
一筆書畫(張愛賓言)
王羲之能為一筆書陸探微能為一筆畫
畫家三祖
顧長康陸探微張僧繇畫家以顧陸張吳為
正經楊陳董展為三史
四聖(張彦遠言)
典型當首虎頭精神故推道子衛協調古探
微功新若不興跡猶隱顯僧繇等方殆庶比之於
書猶皇索之倫耳
𧰼人三得(喻之書則顧陸比鍾繇張僧繇比逸少耳)
張僧繇得其肉陸探微得其骨顧虎頭得其神
水火二畫(湯垕言無情之物二公湥得其理)
孫位畫水張南本畫火
寫生三品
評者謂黃筌之畫神而不妙趙昌之畫妙而不神
兼二者一洗而空之其徐熙歟
富貴野逸二家(郭若虛云諺稱黃筌富貴徐熙野逸二者春蘭秋菊各擅重名)
筌待詔所寫珍禽瑞鳥竒花怪石又翎毛骨氣尚豐
而天水分色熙處士多状汀花野竹水鳥淵魚又
翎毛形骨輕秀而天水通色
宋畫超唐三家
董元得山之神氣李成得山之體貌范寬得山
之骨法
宋四大家(南渡以後俱登祗奉名著藝苑)
李唐劉松年馬遠夏珪
元四大家
趙子昂(字孟頫號松雪)吳鎮(字仲圭號梅花道人)黃公望(字可久號大癡又號一峰)
(老人)王蒙(字叔明號黃鶴山樵)
五射(此射法也六藝之一)
白矢(矢貫侯過見其鏃白)參連(前放一矢後三矢連續而去)剡注(羽頭高鏃低而去剡)
(剡然)襄尺(襄音讓臣與君射不敢竝立讓退一尺)井儀(四矢貫侯如井之容儀)
射五物(鄉射以此五物詢於衆庶有賢能者)
和(内志正也)容(外體直也)主皮(不失貫革也)和容(容讀作頌進退閒雅也)興舞
(節奏比樂也)
射二序(詩行葦皆所以導飲)
序賓以賢序賓以不侮
射六侯(侯者張皮以為的也)
虎侯(九十弓王大射賓射用之)熊侯(七十弓)豹侯(五十弓二侯天子及畿内諸侯用之)
麋侯(孤卿大夫用之)豻侯(士用之)獸侯(俱五十弓熊首天子燕射麋首諸侯從王燕射)
(虎豹首則卿大夫鹿豕則士)
三射之侯(射正謂之侯者天子中之則服諸侯諸侯以下中之得為諸侯)
大射在郊侯用鵠(張皮侯而棲鵠及司裘虎熊豹皆大射侯也)賓射在朝
侯用正(張五采之侯及五正等皆賓射侯也)燕射在寝侯用質(張獸皮及天子)
(熊侯白質三等皆燕射侯也)又方十尺曰侯四尺曰鵠二尺曰
正(正鵠皆鳥之捷黠者小而難中)四寸曰質
九射(歐陽文忠公九射格其物九為一大侯而寓以八侯)
熊當中虎居上鹿在下雕雉猿居右
雁兔魚在左
天子三侯(周禮射人侯皆布為之皮為鵠侯旁亦皮飾)
虎熊豹
畿内諸侯大射二侯
熊豹
畿外諸侯大射三侯
大侯(熊)糝侯(雜也豹鵠麋飾)豻侯(戎犬皮飾)
射儀四(射人以射法治射儀)
王六耦射三侯三𫉬三容樂以騶虞九節五正(九十弓)
諸侯四耦射二侯二𫉬二容樂以貍首七節三正(七十)
(弓)孤卿大夫二耦射一侯一𫉬一容樂以采蘋五節
二正士三耦射豻侯一𫉬一容樂以采蘩五節二
正(鄭司農云容者乏也大射禮唱𫉬者居乏中中則舉旌以宫下旌以商易氏曰天子之射與諸侯皆)
(𤼵四矢故未𤼵矢之先天子以五節為聽諸侯三節卿大夫士以一節為聽也)
主皮射二
卿大夫從君田獵班餘𫉬而射(鄉射稱主皮者無侯張獸皮而射之主於)
(𫉬也)庶人亦主皮(庶人無侯張皮而射之也)
鄉射二
卿大夫貢賢能行鄉射之禮而詢衆庶州長射於
州序
射鵠七(會典)
虎鵠五彩(天子用之)熊鵠五彩(皇太子)豹鵠五彩(親王)豹鵠四
彩(一二品文武官)糝鵠三彩(三品至五品文武官)狐鵠二彩(六品至九品文武官)
布鵠無彩(文武官子弟士民俊秀)
鄉射禮射中五(射人注數射者中侯之算也禮記疏中制刻木為之状如兕鹿而伏背以盛算)
居國中射則皮豎中(謂燕射皮豎獸名以翿旌𫉬白羽朱羽糅)于郊則閭
中(謂大射閭亦獸名以旌𫉬)于竟則虎中(謂與鄰國君射以龍旜𫉬)大夫兕中
(各以物𫉬)士鹿中(以翿旌𫉬)天子之中未聞
射中五皮(會典)
樹中(天子大射用之)閭中(天子宴射)虎中(皇太子親王射)兕中(一品至五品文武官)
鹿中(六品至九品及文武官子弟士民俊秀)
射器九(儀禮鄉射命弟子納射器注)
弓矢決拾旌申籌楅豐
大閱四表(周禮大司馬中冬教大閱虞人萊所田之野為表)
百步一表三表三百步又五十步一表則三百五
十步
楚三侯(吳越春秋范蠡進善射者陳音越王問所起對云黃帝作弓以備四方後有楚狐父傳羿羿傳)
(逢蒙蒙傳楚琴氏琴氏傳大魏大魏傳楚三侯)
麋侯翼侯魏侯
五御(謂使馬也六藝之一)
鳴和鸞(和在式鸞在衡升車則馬動馬動則鸞鳴鸞鳴則和應)逐水曲(御車隨水之勢)
(屈曲而不墜水也)過君表(詩傳褐纏旃以為門表纏質以為槸間容握驅而入擊則不得入君)
(表則褐纏旃也)舞交衢(御車在交道車旋應於舞節)逐禽左(御驅逆之車逆驅禽獸使)
(左當人君以射也)
五數(物生而後有𧰼𧰼而後有滋滋而後有數滋衆也物生既衆數之所由以起也)
一(數之始)十(數之終)百(十十為百)千(十百為千)萬(十千為萬)
漢備五數(律志)
紀於一協於十長於百大於千衍於萬
九數(亦曰九章保氏六藝之一也)
方田(以御田疇界域)粟米(以御交質變易)差分(以御貴賤廩税一名衰分)少廣(以御)
(積羃方圓)商功(以御功程積實)均輸(以御遠近勞費)盈朒(以御隱雜互見一曰嬴不足)
方程(以御錯揉正負)句股(以御高湥廣遠舊曰旁要)禮正義九數之名
書本多誤鄭司農指漢時云今世有重差即舊數差
分也去舊數旁要而以句股代之為漢之九數即今
九章也馬融干寶等云夕桀一篇未知所出今依
司農所注
黃帝數十等(徐岳術數記遺從億至載終於大衍)
億兆京垓秭壤溝潤正載
其用有三(夏侯算經序黃帝分三數為十等)
下數(十也十變之若言十萬曰億十億曰兆十兆曰京)中數(萬也萬變之若言萬萬曰億萬)
(萬億曰兆萬兆曰京)上數(數窮則變若言萬萬曰億億億曰兆兆兆曰京)
五曹算經(李淳風注趙彦若等校定)
地利生人之本故首田曹田疇必資人功故次兵
曹人衆必欲食飲故次集曹會集必務儲蓄故
次倉曹倉廩貨幣交貿變易故次金曹
算法十書(唐算學科習此)
九章(李淳風釋注)海島孫子五曹五經周髀
綴術緝古張丘建夏侯陽又有記遺三等
數二書
宋封算學六十六人
風后大撓隷首容成箕子商高常僕
鬼臾區巫咸(九人各封公)史蘇卜徒父卜偃
梓慎卜楚丘史趙史墨裨竈榮方甘
德石申鮮于妄人耿壽昌夏侯勝京房
翼奉李尋張衡周興單颺樊英郭
璞何承天蕭吉宋景業臨孝恭張胄元
王朴(二十八人各封伯)鄧平劉洪管輅趙達祖
冲之殷紹信都芳許遵耿詢劉曄劉
炫傅仁均王孝通瞿曇羅李淳風王希
明李鼎祚邊岡郎顗襄楷(二十人各封子)司馬季
主洛下閎嚴君平劉徽姜岌張丘建
夏侯陽甄鸞盧大翼(九人各封男)
良工十人(皆古善相馬者若趙王良秦伯樂九方堙尤盡其妙)
寒風相口齒麻朝相頰子女厲相目衛忌相
&KR0034;許鄙相&KR2697;(後竅也音穹)投伐褐相胷脅管青相脣
吻陳非相股脚秦牙相前贊君相後
解鳥獸語十人
解馬語(陽翁仲李南)解牛語(介葛盧)解鳥語(公冶長侯瑾)解鳥獸
語(唐僧隆多白龜羊)解雀語(成子楊宣)解蟻言(太原王氏因祭厠神而𫉬聞蟻言)
七稽疑(洪範)
雨霽蒙驛克(卜五也)貞悔(占二也)
三兆(周禮大卜掌三兆之法)
玉兆(顓帝之兆)瓦兆(帝堯之兆)原兆(有周之兆)
四兆(同上卜師掌開龜之四兆)
方兆(卜其作事之方)功兆(卜其可成之功)義兆(卜其當為之宜)弓兆(取諸張弛之𧰼)
龜八命(同上大卜以邦事作龜之八命)
征(征討)𧰼(大𧰼)與(共事)謀(圖事)果(有為)至(有行)雨(卜時之雨)瘳(卜疾之瘳)
灼龜五兆(周禮古今疏)
直上向背為木兆直下向足為水兆邪向背為
火兆邪向下為金兆横為土兆
龜四體(中庸見乎蓍龜動乎四體注謂龜之四足)
春占後左夏占前左秋占前右冬占後右
龜筮二數(三正記)
天子龜長一尺二寸諸侯一尺大夫八寸士
六寸(龜隂故數偶也)天子蓍長九尺諸侯七尺大夫五
尺士三尺(蓍陽故數竒也)
卜簭四占(周禮)
君占體(體有吉凶)大夫占色(色有善惡)吏占墨(墨有大小)卜人占圻
(圻有明微)
九簭(簭人辨九簭之名國有大事先簭而後卜)
巫更(巫筮同更遷都邑)巫咸(咸感也筮衆心感否)巫式(筮作法宜否)巫目(事衆)
(筮其要也)巫易(筮所改易)巫比(筮所和同)巫祠(筮牲與日)巫參(參乘也筮御與右)
巫環(環攻也筮師與否)
筮卦二德(易)
蓍之德圓而神(神以知來)卦之德方以知(知以藏往)
卜筮四始(物原)
伏羲始造龜卜神農始以蓍筮張良始造棋卜
京房始以錢卜
卜筮四法(唐志太卜)
龜五兆易式
四占(太玄旦則用經一五七夕則用緯三四八)
星時數辭
三式(唐六典其局以楓木為天棗心為地刻十二神下布十二神)
靁公太一六壬
三代卜筮(史記龜策傳)
塗山之兆從而夏世飛燕之卜順而殷興百榖
之筮吉而周王
歷卜七家(史記所載楮先生之言)
五行家堪輿家建除家叢辰家歷家天
人家太一家
術數六種(漢志)
天文(自泰一雜子星至圖書祕記二十一家)歷譜(自黃帝五家歷至杜忠算術十八家)五
行(自泰一隂陽至五音定名三十一家)蓍龜(自龜書至易卦八具十五家)雜占(自黃帝長)
(柳占夢至種樹栽果相蠶十八家)形法(自山海經至相六擾六家)
方技四種(同上)
醫經(自黃帝内經至旁篇七家)經方(自十二病方至神農黃帝食經十一家)房中(自容)
(成隂道至三家方八家)神仙(自宓戲雜子道至泰一雜子黃冶十家)
聖濟經十卷(政和中御製竝序)
體真原化慈幼達道正紀食頤守機
衛生藥理審劑
歷代醫(物原)
神農始究息脉辨藥性制針灸作醫方軒轅臣巫
彭始製藥丸伊尹刱煎藥秦和為醫方
三醫(列子季梁得疾其子謁三醫)
矯氏俞氏盧氏
三人孰善醫(鶡冠子扁鵲對魏文侯問文侯曰使管子行以扁鵲之道文公幾成其霸乎)
長兄視神病未形而除之故名不出於家中兄治
病在毫毛故名不出於閭若扁鵲鑱血脉投毒藥
副肌膚間故名出聞於諸侯
二扁鵲(秦越人精醫世因以為號難經乃其所作)
一黃帝時人一戰國時人
二雷公(宋雷斆撰炮炙三卷人多不知其名但以素問有雷公黃帝弟子遂以為雷公撰)
一黃帝時人一趙宋時人
解三縛(後周僧坦善醫伊婁穆自腰至臍似有三縛為三劑愈之)
初服上縛解再服中縳解三服三縛悉除
醫十三科
大方脈小方脈風科婦人科産科口齒
科咽喉科金鏃科傷折科瘡科眼科
鍼灸科禁呪科(又曰祝由科)
醫四妙
神(望而知之)聖(聞而知之)工(問而知之)巧(切脈而知之)
彈琴八法(琴譜)
大指向内曰擘(譜作尸)向外曰托(譜作乇)食指向内曰抹
(譜作木)向外曰挑(譜作乚)中指向内曰句(譜作勹)向外曰剔
(譜作□)名指向内曰打(譜作扌)向外曰摘(譜作□)
棋四𧰼(班固奕旨論四𧰼既陳行之在人蓋王政也)
局必方正𧰼地則也道必正直神明德也棋有
黑白隂陽分也駢羅列布效天文也又或虛設
豫置以自衛護𧰼庖犧網罟之制隄防周起障塞漏
決似夏后治水之勢作伏設詐突圍横行田單之竒
要厄相劫割地取賞蘇張之資
三計(桓談新論)
上計張置疏遠多得道而為勝(取吳楚廣道者也)中計務相
遮絶要以爭便求利(塞城臯遮要爭利者也)下計守邊趨作罫
自生於小地(據長沙臨越此守邊趨作罫者也更始帝將相不能防衛而合罫中死棋皆生)
四若(李泌七歲能文玄宗命觀棋泌云)
方若行義圓若用智動若騁才靜若得意
八勢(奕如對敵故以勢言之)
蛟龍玩珠彩鳳翻身蝴蝶遶園魚歸石洞
老鶻打兔驪龍抱珠猛虎奔林羣鴉打鳳
十訣(奕有十法故以訣言之)
不得貪勝入界宜援攻彼顧我棄子爭先
捨小就大逢危須棄慎勿欲速動須相應
彼強自保我弱取和
雅戲四名(蓋始於西竺流於魏盛於齊梁陳隋唐之間劉存馮鑑皆云曹植始製)
曰握槊曰長行局曰波羅塞戲曰雙陸
摴蒱十二采(摴蒱經)
梟犢雉盧開塞進退獺黑
鷹雞
讀書紀數略卷三十二
