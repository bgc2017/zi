讀書紀數略卷四十七目錄
物部
樂器𩔖
黃帝五鐘
周三鐘
左右五鐘
四金
唐三鐘
六鼓
魯三代鼓
漢十二鼓
八鼓
唐三鼓
六器
八音
舜五樂
五音聽治
笙師教吹五
三器
月令十九物
六音
二笙
二簫
三籥
三管
三管
二塤
魯四代樂器
魯三代樂垂飾
隋雅樂二十器
唐八音樂器
驃國樂八音
宋武舞九器
伏羲琴七𧰼
琴七弦
至道九弦琴
五弦阮
四瑟
箏四𧰼
琴材四善
琴聲四美
秦惠文二琴
吳二琴
君山老父三管
二簴
四縣
讀書紀數略卷四十七福建巡撫宫夢仁撰
物部
樂器𩔖
黃帝五鐘(管子黃帝以其緩急作五聲以正五鐘)
青鐘大音赤鐘重心黃鐘灑光景鐘昧其明
(名不以色特謂之景應西方之聲以𧰼成功)黑鐘隱其常
周三鐘(周禮太師樂注)
圜鐘(夾鐘也生於房心之氣為大辰天帝之明堂冬日至圜丘奏之)函鐘(林鐘也生於未之氣)
(坤位或曰天社夏日至方丘奏之)黃鐘(生於虛危之氣為宗廟宗廟奏之)
左右五鐘(樂師注)
天子出撞黃鐘之鐘右五鐘皆應(黃鐘陽聲之首右五鐘謂林鐘至應)
(鐘右隂主靜出動以告靜也)天子入撞𬎼賓之鐘左五鐘皆應(黃鐘)
(在午隂生之月左五鐘謂大吕至中吕左陽主動入靜以告動也)
四金(鼔人掌教六鼔四金之音聲)
金錞(以和鼓)金鐲(以節鼓)金鐃(以止鼔)金鐸(以通鼓)
唐三鐘(通典皇太子元正冬至受賀展軒懸於殿庭又設鏄鐘三奏承和之樂)
一姑洗二夷則三大吕
六鼓(周禮)
靁鼓(八面祀天神)靈鼓(六面祭地示)路鼓(四面享宗廟)鼖鼔(長八尺鼔軍事)
鼛鼓(長一丈二尺鼓役事)晉鼓(長六尺六寸鼓金奏)
魯三代鼓(明堂位)
夏足鼔殷楹鼔周縣鼓
漢十二鼓(志哀帝時孔光何武奏凡鼔十二員朝賀置酒陳殿下)
大樂鼓員六人嘉至鼓十人邯鄲鼓二人騎
吹鼓三人江南鼓三人淮南鼓四人巴渝鼓
三十六人歌鼓二十四人楚嚴鼓一人梁皇
鼓四人臨淮鼓二十五人兹邡鼓三人
八鼓(同上孔光何武奏凡鼔八員)
安世樂鼓二十人沛吹鼓十二人旌歌鼓二十
七人陳吹鼓十三人商樂鼓十四人東海鼓
十六人長樂鼓十三人縵樂鼓十三人
唐三鼓(六典武庫令軍鼔之制有三)
一銅鼔二戰鼓三鐃鼓
六器(馬融長笛賦)
庖羲作琴神農作瑟女媧作簧暴辛為塤
倕之和鐘叔之離磬
八音(舜典注出衆音竝作然後成樂故單為聲雜比成音)
金(鐘鏄)石(磬)絲(琴瑟)竹(簫管箎笛)匏(笙竽)土(塤)革(鼓)木(柷敔)
舜五樂(漢郊祀志)
春琴瑟夏笙竽季夏鼓秋鐘冬磬
五音聽治(淮南子禹置以待四方之士)
教以道者擊鼓教以義者擊鐘告以事者振鐸
語以憂者擊磬有獄訟者搖鞀
笙師教吹五(周官竹音之雅樂也)
籥簫箎篴管
三器(賓醉而出為奏祴夏三器在庭築地以為聲明不失禮也)
牘(以竹為之長七尺端二孔舂地以作聲)應(亦以竹為之長六尺五寸中有椎亦舂於地)雅
(状如漆筩而弇口長五尺二寸以羊韋為輓亦舂於地)
月令十九物
鞀鞞鼓琴瑟管簫干戚戈
羽竽笙竾簧鐘磬柷敔
六音(樂記六者德音以其聲質也椌楬謂柷敔也)
鞉鼓椌楬壎箎
二笙(爾雅)
十九簧曰巢十三簧曰和又三十六簧在中央
曰竽十九簧至十三簧在左傍曰笙
二簫(同上)
大簫謂之言小簫謂之筊(一名籟)
三籥(同上)
大籥謂之産中籥謂之仲小籥謂之箹
三管(周禮)
孤竹之管(竹特生者)孫竹之管(枝幹未生者)隂竹之管(生山北者)
三管(爾雅)
大管謂之簥中管謂之&KR0034;小管謂之&KR2669;
二塤(周官教於小師播於瞽矇吹於笙師平底六孔中虛上銳如稱錘然)
大者聲合黃鍾大吕小者聲合太蔟夾鍾
魯四代樂器(明堂位)
拊搏玉磬揩擊大琴大瑟中琴小瑟
魯三代樂垂飾(同上)
夏后氏龍簨虡殷崇牙周璧翣
隋雅樂二十器(志大業初祕書監柳顧言等增)
金屬二鎛鐘(每鐘垂一簨虡)編鐘(十六鐘垂一簨虡)石屬一磬(用玉若石)
(為之)絲屬四琴(神農五絃文王加二絃)瑟(二十七絃伏羲作)筑(十二絃)箏(十三)
(絃秦蒙恬作)竹屬三簫(十六管長一尺舜造)箎(長一尺四寸八孔蘇公作)笛(十二孔漢)
(武帝時丘仲作)匏屬二笙竽(竝女媧作笙列管十九於匏内施簧而吹竽大則三十六)
(管)土屬一塤(六孔暴辛公作)革屬五建鼓(殷作)靈鼓靈鼗(八面)雷
鼓雷鼗(六面)路鼓路鼗(四面鼓以桴擊鼗貫其中而手搖之)節鼓(不知誰氏造)
木屬二柷敔(節樂止樂)
唐八音樂器(志)
一曰金(為鎛鐘鐃編鐘錞鐲)(歌鐘鐸)二曰石(為大磬磬編磬歌)
三曰土(為壎也&KR1127;大壎)四曰革(為雷鼓建靈鼓鼗路鼓皆有鼗鼓鼓縣)
(鼓樂節鼓即拊也相記注拊)五曰絲(為琴箏也)(瑟咸頌瑟阮筑)六曰木
(為柷雅)(敔應)七曰匏(為笙笙也)(竽小巢大和笙也)八曰竹(為簫箎管)
(舂笛牘)
驃國樂八音(貞元間驃國王雍羌遣弟獻國樂至成都韋臯譜次其聲圖舞容樂器以進)
金(二)貝(二)絲(七)竹(二)匏(二)革(二)牙(二)角(二凡二十一器)
宋武舞九器(宋祁大樂圖義論)
干戚旌鼗鐸錞相雅鐃
伏羲琴七𧰼(琴操)
龍池八寸通八風鳳池四寸合四時長三尺六
寸六分𧰼三百六十五日有竒廣六寸𧰼六合
前廣後狹𧰼尊卑上圓下方法天地五絃𧰼五
行一有徽十三𧰼十二月餘一𧰼閏
琴七絃(舜作五絃周文武加二蔡邕又加二𧰼九星)
宫(第一絃)商(第二絃)角(第三絃)羽(第四絃)徵(第五絃)少宫(第六絃)少
商(第七絃)
至道九絃琴(志)
君王文武禮樂正民心宋始
制二絃又制十二絃以𧰼十二律
五絃阮(同上)
金木水火土(别造新譜)
四瑟
伏羲作五十絃為大瑟黃帝破二十五絃為中瑟
十五絃為小瑟五絃為次小瑟
箏四𧰼(隋志)
上圓𧰼天下平𧰼地中空準六合柱十二擬
十二月(仁智之器也)
琴材四善
輕鬆脆滑
琴聲四美(嵇叔夜琴賦)
氣和故響逸絃急故聲清聞遠故音痺絃長
故徽鳴
秦惠文二琴(古琴錄)
一曰宣和一曰閑邪
吳二琴(輟耕錄天台寺中對瀑布泉屋柱所斵後錢氏獻之文宗藏於御府)
一洗凡一清絶
君山老父三管(博異記賈客吕筠卿春夜泊舟君山忽一老父袖出三笛取最小者吹之三聲)
(波濤沆瀁魚龍跳噴四聲五聲鳥獸呌噪月色昏昧舟人大恐老父遂止)
一如合拱(諸天之樂)一如常(對諸仙合樂)一如細筆管(與朋儕對樂者)
二虡(考工記梓人為筍虡筍横木兩端刻龍蛇鱗之形)
鐘虡飾以蠃屬(蠃有力聲大而宏故為鐘虡)磬虡飾以羽屬(羽無力聲)
(清而遠故為磬虡)
四縣(周禮小胥正樂縣之位謂鐘磬之屬縣於笱虡者半為堵全為肆)
王宫縣(四面取𧰼宫室四面有牆)諸侯軒縣(三面其形曲避王也)卿大夫判
縣(二面左右之合又空其北)士特縣(一面縣於東方或階間)
讀書紀數略卷四十七
