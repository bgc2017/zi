讀書紀數略卷二十六目錄
人部
好尚𩔖
顔子四願
子華五樂
榮公三樂
顔駟三不遇
嵇康七不堪
二何佞佛二郗諂道
虎溪三笑
王邱兩反
王瞻三術
蕭琛三好
四難
李諧三短
王肅三反
五事同舉
李泌五不可
孔戣二宜去
司空圖三宜休
杜子美八哀
皮日休六愛
韓退之五窮
薛元超三恨
劉禹錫三癖
樂天三隱
柳子厚八愚
元次山三吾
王繼勲三鐵
六一居士
康節四不出
四不赴
五樂
五喜
四幸
人有五幸
范鎮二宜去
任布五知
李繹五知
東坡三適
六無
處窮四味
山谷四印
孫昉四休
四勿居士
彭淵材五恨
徐積二反
二背
讀書紀數略卷二十六福建巡撫宫夢仁撰
人部
好尚𩔖
顔子四願(韓詩外𫝊)
貧而如富(知足無欲)賤而如貴(讓而有禮)無勇而威(恭而無失)與士
交終身無患(擇言而出)
子華五樂(顧子子謂子華云)
二親俱存兄弟無故夫和妻柔被褐懷玉(是爾)
(四樂)千載之會登夫子之堂(子華自言合此為五樂)
榮公三樂(列子榮啓期自言有三樂)
得為人得為男子行年九十
顔駟三不遇(漢三世為郎不遇於君)
文帝好文臣好武景帝好美臣貌醜武帝好少
臣已老
嵇康七不堪(與山濤書)
臥喜晚起而當關呼之不置一不堪抱琴弋釣而
吏卒守之不得動二不堪裹章服以揖上官三不
堪不喜作書而人間多事堆案盈几四不堪不
喜弔喪而人道以此為重五不堪不喜俗人而當
與之共事六不堪心不耐煩而官事鞅掌七不堪
二何佞佛二郗謟道(皆晉人)
何充與弟準崇修佛寺郗愔與弟曇奉天師道
虎溪三笑
遠公陶淵明陸修静
王邱兩反(南史李珪之云)
見王思遠終日匡坐不妄言笑簪帽衣領無不整潔
便憶邱明士見明士蓬頭散𢃄終日酣醉吐論縱
横唐突卿宰便憶思遠
王瞻三術(梁武帝稱其用之彌日而精神愈贍)
射棋酒
蕭琛三好(梁書自云少壯好之年長二事都廢惟書籍不衰)
音律書酒
四難(謝靈運詩序四者難并)
良辰美景賞心樂事
李諧三短(後魏時人善用其短)
因癭而舉頤因跛而緩步因謇而徐言
王肅三反(魏史劉寔言其相反)
方於事上而好下佞已雖嗜榮貴而不求苟合
吝惜財物而治身不穢
五事同舉(隋史劉炫眸子清明視日不眩五事同舉無所遺失)
左畫方右畫員口誦目數耳聽
李泌五不可(唐肅宗時求去云臣有五不可住)
遇太早用太重恩太深功太高跡太竒
孔戣二宜去(韓文為尚書左丞年七十求致仕)
吾年一宜去為左丞不能進退郎官二宜去
司空圖三宜休(唐僖宗時歸隱王官谷作亭名休休)
量才一宜休揣分二宜休耄而瞶三宜休又
曰少也惰長也率老也迂三者皆非濟時用則又宜
休
杜子美八哀(作詩以哀之謂已所傷悼者也)
司空王思禮司徒李光弻汝陽王璡左僕射
嚴武祕書少監蘇源明台州司戶鄭虔祕書
監李邕左僕射張九齡
皮日休六愛(作詩以詠之謂已所愛慕者也)
真相(謂房杜二相)眞將(謂李西平王晟)眞隱(謂盧徵君鴻)真吏(謂元魯山德秀)
真才(謂李翰林白)真樂(謂白太傅居易)
韓退之五窮(作送窮文)
智窮學窮文窮命窮交窮
薛元超三恨(收子九歲襲爵嘗云有此三恨高宗朝拜中書令)
不以進士第不娶王家女不得修國史
劉禹錫三癖
詩癖琴癖酒癖白樂天以詩琴酒為三友
樂天三隱
大隱朝市太喧囂小隱丘樊太冷落不如中隱
畱司官
柳子厚八愚(居永州府溪之上更其名作詩記於溪上)
愚溪愚邱愚泉愚溝愚池愚堂愚亭
愚島
元次山三吾(在永州二水之濱制字從水從山從广曰吾謂我擅而有之也)
浯溪(水)峿臺(山)&KR1875;亭(屋)
王繼勲三鐵(仕周歷刺史在陣常用三物人稱為三鐡王)
鞭槊撾
六一居士(歐陽修自號)
集古一千卷藏書一萬卷琴一張碁一局
酒一壺鶴一隻
康節四不出
大寒不出大暑不出大風不出大雨不出
四不赴(同上)
公會不赴主會不赴廣會不赴醵會不赴
五樂(同上)
生中國為男子為士人見太平聞道義
五喜(同上)
見善人見好事見美物見佳景見大禮
四幸(同上)
長年豐年清間安康
人有五幸(蓬萊會約此天地間第一等人不可不自幸為天地間第一等人當做天地間第一等事)
幸不為禽獸幸生中國幸作男子幸居四民
之首幸列衣冠於盛世
范鎮二宜去(為翰林學士乞致仕)
言青苗不見聽薦蘇軾諫官孔文仲制舉不見用
任布五知(字應之宋慶歷中拜副樞歸休洛中扁其堂)
知恩知命知足知道知幸
李繹五知(宋五知先生𫝊)
知時知難知命知退知足
東坡三適(謫居海南時有三詩詠之)
旦起理髮午窗坐睡夜臥濯足
六無(東坡海南貽朝中士友書)
食無肉出無友居無臺病無醫冬無炭
夏無寒泉
處窮四味(東坡云戰國策中處窮方其藥四味苦此者可謂善處窮也)
無事以當貴早寢以當富安步以當車晚食
以當肉
山谷四印(自云提養生之四印)
百戰百勝不如一忍萬言萬當不如一默無可
㨂擇眼界平不藏秋毫心地直
孫昉四休(號四休居士山谷云此安樂法)
麤茶淡飯飽即休補破遮寒暖即休三平二滿
過即休不貪不妬老即休
四勿居士(宋慶元中殿中侍御史蔣峴自誓)
勿欺心勿負主勿求田勿問舍
彭淵材五恨
一恨時魚多骨二恨金橘帶酸三恨蓴菜性冷
四恨海棠無香五恨曾子固不能詩
徐積二反(仇池筆記)
獨行如陳仲子而詩文則怪而放耳聵不與人接
而四方事無不知
二背(見聞錄)
梁景不善書每起草必用蜀箋趙安仁善書每起
草必用舊紙
讀書紀數略卷二十六
