讀書紀數略卷十一目錄
地部
山川𩔖
五嶽
五嶽佐理
五嶽神名
泰山二巖
二華
華山三峰
二室
南嶽五峰
北嶽五别名
五鎮
五名山
九鎮山
九山三條
負二山
五臺山
砥柱三門
二崤
二嶓冡山
四東山
二浮玉山
三天柱山
二鸚鵡山
卯酉二山
海門二山
四流山
九連山
羅浮二山
五侯山
七臺山
閩中三山
旂鼓二山
峨嵋三山
驪山二嶺
褒斜二谷
四明山三入
太白山五名
覆釡山斗三形
馬當山二險
彭門九隴
冬桃山三面據險
洞庭山穴四通
武落鍾山二穴
月巖三形
鶴鳴山六形
龍角山二石
爭界二督郵
山四形
四時山色
山四有
五丘
九丘
五陵
伏羲陵二
女媧陵三
漢五陵
四海
四海神
二溟
四瀆
三大水
九川
六川
八流
三河
三川
兩源
四大河源
黃河九曲
黃河四大折
河水五色
河水九名
九河
宋四河
五河
濟水三伏三見
九江
三江
五湖
九州川
九州浸
九澤
十藪
諸國之水
二泊
五津
三水府
通江五大浦
浙江三源
新安江四源
漢水二源
漢江四水
三湘
五渚
十二溪
五溪水
武陵五溪
九溪
十八灘
九龍灘
宜春三峽
巴楚三峽
瞿唐二名
四川
沬水三派
皂江三支流
皂江九堰
左右二江
監家山三瀧
蘆溝河二派
桑乾河七泉
交河
二汶水
五汶水
媯汭二水
泉源二源
關中八水
漆沮二流
白鷺洲二水
二清河
三泖
苕溪二源
霅溪四水
二箬溪
章貢二水
辰酉二水
沔水二源
禹二渠
漢二渠
晉三渠
唐三渠
三白渠
入城三渠
三大防
六堰
漢上林十池
靈巖山頂三池
錢塘六井
五雲井
多雲山三井
修覺山二井
三疊泉
潓泉七穴
靈池山八泉
雌雄二泉
五溫泉
溫泉三物
半湯
五珠池
三玉河
翁加黑亞四水
朝那湫二
八功德水
五色河
九淵
三水相蕩
四時潮汐
瓊潮兩流
水一日盈涸
兩水相合
水四德
觀水九似
水性五易
水三有
川數
五水
禹治水二道
漢決河七
賈讓治河三策
賈魯治河三策
黃河三說
讀書紀數略卷十一福建巡撫宫夢仁撰
地部
山川𩔖
五嶽(周禮大司樂注)
岱(兗州)衡(荆州)華(豫州)嶽(雍州)恒(幷州)纂要泰山(今泰安州)華山(今華)
(隂縣)衡山(今衡山縣)恒山(今定州)嵩山(今登封縣)又書四嶽無嵩
山爾雅霍山為南嶽即天柱山按霍山在今壽州
六安縣天柱山在漢廬江郡灊縣
五嶽佐理
東嶽泰山羅浮括蒼為佐命蒙山東山為佐理南
嶽衡山霍山灊山為儲副天台句曲為佐理中嶽
嵩山少室武當為佐命太和陸渾為佐理西嶽華
山地肺女几為佐命西城青城娥眉嶓冡為佐理
北嶽恒山河逢抱犢為佐命玄隴崆峒陽洛為佐理
又三佐命山則青城山天柱山廬山
五嶽神名(龍魚圖呼之令人不病)
泰山神姓圓名常龍衡山神姓丹名靈峙華山
神姓浩名鬱狩恒山神姓澄名渭渟嵩山神姓
壽名逸羣一云嵩山君角普生嵩山將軍石元泰
山君元丘目睦泰山將軍唐巨華山君浩元倉華山
將軍鄒尚衡山君爛洋光衡山將軍朱丹恒山君伏
通萌恒山將軍莫惠
泰山二巖
西巖為仙人石閭東巖為介丘
二華(薛琮注西京賦華山對河東首陽山河水過之而曲行河神巨靈手擘其上足蹋其下中分為兩以)
(通河流今華嶽上掌形具在其腳跡在首陽山下華山頂上有池生千葉蓮花服之羽化因名)
太華少華
華山三峯(記高嵓四合重嶺秀起頂方七里三峯直上晴霽可睹)
南峯西峯東峯
二室(嵩山三十六峯二室相去十七里其下各有石室)
太室(東)少室(西高八百六十丈上方十里與太室相埓但差小耳)
南嶽五峯(衡山七十二峯其最大者五而紫蓋石囷芙蓉極秀)
祝融紫蓋石囷芙蓉天柱
北嶽五别名(括地志或名太茂山)
蘭臺府列女宫華陽臺紫微宫太乙宫
五鎮
東鎮沂山(在沂州)南鎮會稽山(在越州)中鎮霍山(在晉州)西
鎮吳山(在隴州)北鎮巫閭山(在營州)周禮大司樂四鎮
無吳山唐志四鎮無霍山
五名山(封禪書天下名山八而五在中國此黃帝所常遊與神會者)
華山首山太室泰山東萊
九鎮山(周禮職方氏九州之鎮山也)
會稽山(揚州)衡山(荆州)華山(豫州)沂山(青州)岱山(兗州)嶽山(雍州)醫
無閭(幽州)霍山(冀州)恒山(幷州)爾雅有梁山幽都山崑崙
墟無衡山嶽山恒山以沂山為斥山蓋字誤也史
正義索隱皆以為九州之山岍壺口底柱太行西傾
熊耳嶓冡内方岐淮南子吕氏春秋九山則會稽
泰山王屋首山太華岐山太行羊腸孟門也
九山三條(禹貢正義馬融王肅皆然)
岍為北條(隴州)西傾為中條(洮州)嶓冡為南條(興元)鄭康
成分四列岍陰列西傾次陰列嶓冡次陽列岷山(一作)
(荆)正陽列
負二山(列子北山愚公欲移太行王屋二山於渤海操蛇之神告之帝帝命夸娥氏二子負之)
一厝朔東一厝雍南
五臺山(仙經名紫府内經為清凉山文殊師利所居志云環五百餘里五峯高出雲表頂皆積土似臺)
中臺(高四十里周六里西北太華池東畔雨花池前飯仙山即中臺案也東南鷲峯西側甘露池)
東臺(高三十八里周三里東南嶺畔明月池人傳紗帛障目或見月在水中)西臺(高三十五)
(里周二里東北下有文殊洗鉢池)南臺(高三十七里周二里有聖僧巖三賢巖羅漢洞)北臺
(高三十八里周三里名掖斗峯頂有黑龍池七佛池)
砥柱三門(河南陜州東北四十里黃河中始特一巨石禹鑿之為三唐太宗勒銘尚存)
南曰鬼門(尤為險惡)中曰神門北曰人門
二崤(左傳晉人禦秦必於崤崤有二陵)
南陵(夏后臯之墓)北陵(文王之所避風雨)
二嶓冡山(通典在天水者西漢水所出也)
一在天水上邽一在漢中金牛山
四東山(山以太傅名)
一在臨安二在金陵(皆非所居之東山)一在始寧(乃其故居)
二浮玉山(一統志湖州府城南玉湖中)
在歸安者為小浮玉在孝豐者為大浮玉(苕水出其陰)
三天柱山(同上餘杭乃道書第五十七福地)
一在壽陽一在龍舒一在餘杭
二鸚鵡山(臨安府其地多出鸚鵡故名)
一在蒙自縣西一在縣北
卯酉二山(在松陽相對各以方向為名葉法善往來處也)
卯山酉山
海門二山(姚寬曰四海潮皆平唯浙江二山相對謂之海門岸狹勢逼湧而為濤耳)
南曰龕北曰赭
四流山(蘄州)
水南流西流者俱入蘄水縣界北流者入壽州霍
山縣界東流者入安慶府太湖縣界
九連山(惠州和平縣高峻蒙密秋冬蟲蛇蟄穴賊備乾糗入山至春夏則不能)
東連龍川河源南連博羅增城龍門從
化西連乳源翁源北連贑州龍南
羅浮二山(浮山本蓬萊一峯因洪水浮海薄於羅山遂為一山)
浮山羅山
五侯山(莆田山有五峯)
正視之五故呼五侯側視之二故呼雙髻自郡
城視之三又呼筆架
七臺山(邵武府山上有七臺)
台星文殊普賢會仙獅子雲臺月臺
閩中三山(鼎峙郡城故謂福州為三山)
越王山九仙山閩山(亦曰烏石山)
旂鼓二山(世傳左鼓右旂全閩二絶)
旂山(福州府城西)鼓山(府城東兩山相對延袤數十里)最高為大頂峯
一名屴崱疾峯正東可望琉球
峨嵋三山(名山記周匝千里石龕百一十二大洞十二小洞二十八寺有六光相居絶頂華嚴居前)
(峯白水居其中歷八十四盤山徑如線六十餘里至峯頂即普賢示現處其屋皆板為之)
大峩(兩山相對状若峩嵋)中峩(又名覆蓬山)小峩(又名鏵刃山與中峩接)
驪山二嶺(在臨潼下有溫泉)
左曰東繡嶺右曰西繡嶺
褒斜二谷(漢中褒城縣東北長四百七十里斜谷舊有棧閣二千九百八十九間板閣二千八百九)
(十二間歷代製作增損兩谷高峻中間谷道褒水所經)
南口曰褒北口曰斜
四明山三入(紹興餘姚縣高一萬八千丈周二百一十里峯凡二百八十有二中曰芙蓉峯有漢)
(隸刻石曰四明山心其右有方石四面玲瓏如窗牖通日月星辰之光故曰四明)
由鄞小溪入則稱東四明由餘姚白水入則稱西
四明由奉化雪竇入則直謂之四明
太白山五名(嵊縣西)
絶高者為太白次為小白面東者為西白面
西者為東白在東陽者為北白
覆釡山斗三形(溫州永嘉縣郭璞謂郡城象斗)
華蓋松臺郭公海壇四山為斗魁積榖
㢲吉仁王三山為斗柄黃土靈官二山為輔
弼
馬當山二險(郡縣志九江彭澤縣横枕大江陸魯望銘天下之險)
在山曰太行在水曰吕梁合二險而為一吾又
聞乎馬當
彭門九隴(彭門西九山連結)
伏隴豆隴秋隴龍奔隴走馬隴千秋隴
駱駝隴較車隴横檐隴
冬桃山三面據險(紀勝贑州龍南縣上多桃樹經冬始熟溪名桃川據險當關可制三面)
東通和平南通翁源西通始興
洞庭山穴四通(廣記出南穴深百餘尺漁人毛公&KR0008;墮其中至一宫下有青泥食若稉米旬餘)
(始出事聞梁武帝問杰公云此洞穴有四支蓋東海龍王第七女掌珠藏也)
一通洞庭湖西岸一通蜀道青衣浦北岸一通
羅浮兩山間大谿一通枯桑島東穴
武落鍾山二穴(寰宇記荆州長陽縣本廩君所出處廪君姓巴氏與樊氏瞫氏相氏鄭氏五姓)
(俱出因約以劍刺石壁著者立為君長云)
其一色赤(廩君出於赤穴)其一色黑(餘姓出於黑穴)
月巖三形(在道州東西兩門如城闕當中而虛其頂)
自東望之如月上弦自西望之如月下弦就中
望之如月望
鶴鳴山六形(郡縣志卭州大巴縣上應氐宿山有二十四洞應二十四氣洞湥不可測每遇一氣)
(則一洞竅開餘皆不見有七十二穴應七十二侯乃馬成子張道陵昇仙之處)
東西二溪出其兩腋大清宫建在頂啄玄真坊
建在項大坪是其背延祥觀在天柱山石柱腰
巖是其兩翼冠子山三峯中峯是其尾
龍角山二石(方域志長陽山穴内)
陰石常溼(旱鞭陰石則雨)陽石常燥(潦鞭陽石則晴)
爭界二督郵(劉義慶幽明錄二郡之界數峯互出有倚石如人攘袂相對俗謂二督郵爭界於此)
宜都建平
山四形(鞏氏耳目志)
海山微茫而隱見江山嚴厲而峭卓溪山窈窕
而幽深塞山童頳而堆阜又銳而出者為虎牙
尖而背者為熊耳角而巘者為牛首冠而峭者為雞
頭
四時山色(郭熙論畫)
春山淡冶如笑夏山蒼翠如滴秋山明淨如妆
冬山慘淡如睡
山四有(酉陽雜爼)
上有蔥下必有銀上有薤下必有金上有薑下
必有銅錫上有金玉者木傍枝下垂謂之寶苖
五丘(爾雅)
三在河南二在河北說者多以州黎宛營為河
南潛敦為河北恐未是
九丘(山海經南海之内監長之國有九丘以水絡之)
陶唐之丘叔得之丘孟盈之丘昆吾之丘
黑白之丘赤望之丘參衛之丘武夫之丘
神民之丘
五陵(爾雅)
東陵阠南陵息慎西陵威夷北陵西隃(即雁門山)
中陵朱滕又有陵莫大於加陵梁莫大於溴梁墳
莫大於河墳謂之八陵
伏羲陵二
一開封府陳州一陜西成紀廢縣(即伏羲所生地)
女媧陵三
一兗州府濟寧州一平陽府趙城縣一河南府
閿鄉縣黃河濱(天寶末忽失所在乾元初復涌出)
漢五陵(西都賦)
長陵(高帝)安陵(惠帝)陽陵(景帝)茂陵(武帝)平陵(昭帝)合灞陵渭
陵延陵義陵康陵為長安十陵
四海(太公金匱)
東海(徐揚神句芒)西海(西域神蓐收)南海(交廣神祝融)北海(青滄神顓頊)
四海神(河圖)
東海君姓馮名修青夫人姓宋名隱娥南海君姓
視名保赤夫人姓翳名逸寥西海君姓句大名丘
白夫人姓靈名素簡北海君姓禹名悵黑(一云姓禺名強)
夫人姓結名連翹
二溟(莊子)
南溟北溟
四瀆(爾雅瀆者𤼵源注海者也)
江(出岷山松州)河(出崑崙山西域)淮(出桐柏山唐州)濟(出王屋山孟州)
三大水(朱子語錄中國有三大水)
黃河長江鴨綠江
九川(即禹貢所謂通九道)
弱水黑水河水漢水(史作瀁)江水濟水(史作沇)
淮水渭水洛水
六川(吕氏春秋)
河水赤水遼水黑水江水淮水
八流(博物志)
渭出鳥鼠漢出嶓冡洛出熊耳潁出少室
汝出燕泉泗出陪尾淄出月台沂出泰山
三河
黃河淮河洛河通典羌援劍入三河關謂黃
河析支河湟中河
三川
河洛伊一曰豫州其川滎洛與伊瀍二水為
三川周幽王時三川震則指涇洛渭三川皆出岐
唐志鄜州三川縣華池水黑水洛水
兩源(河水東流潛行地下至規期山北流分為兩源)
一出葱嶺東流一出于闐南山北流(合葱嶺河東注蒲昌海)
四大河源(出崑崙山東北陬)
青河白河黑河黃河
黃河九曲(河源星宿海涯為二澤流合三山岐為九度行二千餘里經崑崙山南而西而北而東又)
(行二千餘里至於積石歷雲中九原至大寧始入中國)
道崑崙山名地首上為權勢星一曲也東流千里
至規共(一作期)山名地契上為距樓星二曲也邠南
千里至積石山名地肩上為别符星三曲也又千
里入隴首抵龍門名地根上為宫室星四曲也又
千里至卷重山名地咽上為卷舌星五曲也東流
貫砥柱觸淤流山名地喉上為樞星以運七政六曲
也西距卷重山千里東至雒會名地神上為紀星
七曲也東流至大伾名地肱上為輔星八曲也
又東至絳水千里至大陸名地腹上為虛星九曲也
黃河四大折
由積石至湟中是第一折至靈州西南轉北即凉
沙甘肅四郡是第二折北流千里至九原豐州是
第三折豐州之東為榆林境自北而往直至潼關
皆河南矣此第四折
河水五色(乾鑿度天降嘉應河水先清)
清變白白變赤赤變黑黑變黃(各三日)
河水九名(黃河汎水一歲中有九名)
凌解水(正月)桃花水(二三月)麥黃水(四月)苽蔓水(五月)礬石水
(六月)荻苗水(七八月)登高水(九月)復槽水(十月)蹙凌水(十一月十二月)
(冰斷復結蹙起成層)
九河(爾雅一分為八得許商得其三杜佑通典得其六歐陽忞輿地記其一或新河載以舊名或一地)
(互為兩說道鄭氏以為齊桓塞八流以自廣酈元謂九河碣石苞淪於海)
徒駭太史馬頰覆鬴胡蘇簡潔鉤
盤鬲津蔡九峯不分簡潔為二謂其一為河之
通流未詳是否
宋四河
汴黃惠民廣濟(即五丈河)四渠謂惠民金水五
丈汴水
五河(鳳陽府屬縣)
淮河(在縣東)澮河(源出河南永城縣經宿州境至縣南東流入淮縣治臨之故號澮濱)沱
河(在縣西北連澮河東流入淮)漴河(在縣東南源出南湖一流入淮)潼河(在縣東北遶沱)
(河東流入淮因此五河故名)
濟水三伏三見(禹貢注)
𤼵源王屋名曰沇自沇而下行於地中(一伏)及東出二
源合流始名為濟(一見)自濟而下潛入於河(再伏)及截河
南出溢而為滎(再見)自滎而下復行地中(三伏)及東流則
繞出陶丘之北(三見由是不復伏矣)
九江(尚書注唐詩所謂江至潯陽九𣲖分也鼂公武云猶太湖一湖而名五湖昭餘祁一澤而名九澤耳)
烏白江蚌江烏江嘉靡江畎江沙源江
廩江提江箘江按江自荆南而合於漢沔
間者亦有九川江清江魯洑江潛江沱江漳江沮江
直江漢江唐人詩所謂孤城一柱觀落日九江秋是
也其自巴陵以合於三湘間者亦有九沅漸元辰
漵酉澧澬湘九水皆瀦於洞庭中東入江此則禹貢
所謂九江孔殷是也一曰浙江(杭州)楊子江(潤州)松江
(蘇州)吳江(同上)楚江(江州)湘江(潭州)荆江(荆州)漢江(利州)南江(洪州)
三江(周禮職方氏揚州其川三江疏至潯陽南合為一東行至揚州入彭蠡復分為三道入海)
吳松江錢塘江浦陽江(韋昭釋禹貢三江既入云)吳地記
松江北行七十里得三江口東北入海為婁江一名
下江東南入海為東江一名上江幷松江古笠澤為
三江漢地理志有中江南江北江蘇子瞻謂岷山
之江為中江豫章之江為南江嶓冡之江為北江(曾氏)
(云中江北江皆禹所導南江乃其故道故經不之志)中江從丹陽蕪湖東北至
會稽陽羡縣東入海南江從會稽吳縣東南入海(即松)
(江也)北江從會稽毘陵縣東北入海一說荆州荆江
蘇州松江杭州浙江為三江
五湖(同上揚州其浸五湖何氏注)
彭蠡洞庭巢湖太湖鑑湖史正義謂游
莫貢䔖胥(竝在太湖東岸五灣)或說太湖射貴湖上湖洮湖
滆湖史索隱則謂具區洮滆彭蠡青草洞庭一
說湖州太湖楚州射陽岳州青草潤州丹陽洪州宫
亭案太史公曰上姑蘇望五湖張勃吳錄太湖之
别名以其周行五百里故名若國語云吳越戰於五
湖是又直在笠澤一湖中耳
九州川(同上)
三江(揚)江漢(荆)滎洛(豫)淮泗(青)涇汭(雍)河泲(兗幽二州)漳
(冀)虖沱嘔夷(幷)
九州浸(同上)
揚五湖荆潁湛豫波溠青沂沭兗盧維
雍渭洛幽菑時冀汾潞幷淶易
九澤(禹貢)
大陸(冀州)雷夏(兗州)孟諸(豫州)滎澤(同上)大野(徐州)彭蠡(揚州)震澤
(同上)雲夢(荆州)荷澤(豫州)司馬相如子虛賦楚有七澤其
一雲夢
十藪(爾雅)
魯大野(鉅鹿東北大澤也)晉大陸(鉅鹿北廣河澤也)秦陽陓(扶風汧縣西)
宋孟諸(梁國睢陽縣東北)楚雲夢(華容東南巴丘湖)齊海隅(海濱廣斥)鄭
圃田(中牟西圃田澤)燕昭餘祁(太原鄢陵縣北九澤)周焦護(扶風池陽縣瓠中)
吳越之間有具區(吳縣南太湖即震澤也)周禮職方氏九州
之藪澤無大陸海隅焦護有弦蒲貕養凡九藪嚴
助傳八藪為圃無大陸昭餘祁
諸國之水(管子)
齊之水道躁而復故民貪麤而好勇楚之水淖弱
而清故民輕果而賊越之水濁重而洎故民愚疾
而垢秦之水泔最而稽淤滯而雜故民貪戾㒺而
好事晉之水枯旱而運&KR1657;墆而雜故民諂諛葆詐
巧佞而好利燕之水萃下而弱沈滯而雜故民愚
戇而好貞輕疾而易死宋之水輕勁而清故民閒
易而好正
二泊(地理志天下水名泊者二今為牧馬地)
梁山長豐
五津(水經注大江自湔堰至犍為有五津)
白華萬里江首涉頭江南杜牧傳二津
白馬津盟津
三水府
上水府(江州馬當山)中水府(太平州采石山)下水府(潤州金山)
通江五大浦(舊圖經)
趙屯大盈顧澮崧子盤龍
浙江三源(唐六典)
一出歙州一出衢州一出婺州(歷睦杭越三州界入海)
新安江四源(合流至新安為灘三百六十)
一出歙縣黟山一出休寧率山一出績谿彰山
一出婺源浙山
漢水二源(詩地理考)
一出秦州天水縣謂西漢至巴中縣入江一出大
安軍三泉縣謂東漢至漢陽軍入江
漢江四水(由漢中流入鄖縣因地而名總之為漢水也上至襄陽七百里下至沔陽州五百里)
漾沔漢滄浪
三湘(三水皆會於洞庭)
瀟湘蒸湘沅湘
五渚(水經注又戰國策秦襲郢取洞庭五渚)
湘沅微澧四水同注洞庭北會大江
十二溪
巫峽溪(䕫州)五雲溪(越州)岷山溪(嘉州)清遠溪(廣州)洞伯溪(台州)
嶓冡溪(嘉州)崑崙溪(北)武陵溪(鼎州)苧羅溪(越州)滌溪(利州)浣
溪(越州)沔池溪(洛京)
五溪水(寰宇記桂陽縣合為一江過陽山界入廣州)
滄浪水崑湖水横溪水葉腐水相思水
武陵五溪(水經注此五溪由沅合湘注於洞庭至岳陽而後入江)
雄溪樠溪酉溪潕溪(一作沅)辰溪寰宇記彭
水有五溪以楚子城巴巴子兄弟五人流入各為一
溪長曰酉辰巫武沅
九溪(沅州)
郎溪㵲溪雄溪辰溪龍溪敘溪武溪
桂溪酉溪
十八灘(贑州)
白澗灘儲潭鱉灘天柱灘石人灘青州灘
狗腳灘小湖灘大湖灘銅盤灘横石灘
梁灘崑崙灘舞索灘小蓼灘大蓼灘
緜津灘漂神灘惶恐灘
九龍灘(江州府青流縣二十里兩崖石峽如關隘而石龍横截水中高可數丈乘舟下龍如自山墜地)
上六龍屬本縣下三龍屬延平府永安縣
宜春三峽(袁州)
牛闌峽昌山峽鍾山峽
巴楚三峽(水經注蜀口隘處䕫州七百里兩岸連山非午不見日)
歸峽(又曰巴峽廣澤峽)巫峽(峽州一曰䕫州巫山縣)西陵峽(即明月峽䕫州之西)
庾仲雍荆州記巴楚有明月峽廣德峽東突峽今
謂之巫峽秭歸峽歸鄉峽王洙曰瞿塘巫山黃牛
也趙曰䕫之上游有明月峽巴峽巫峽此山三峽
鶴巴峽程記三峽即明月峽巫山峽廣澤峽其瞿塘
灔澦燕子屛風之𩔖皆不在三峽數
瞿唐二名(樂府解題瞿盛也唐陂池也言盛水其中可以行舟也)
夏則為瞿冬則為唐
四川(說文川者穿也蜀江之水非一而岷瀘雒渝為四大川渝出巴山亦曰巴)
岷江一水也瀘一水也雒一水也渝一水也
沬水三𣲖(宋史沬水出蜀西徼外陽山江大皂江皆為沬水秦李冰鑿離堆以分其勢害減而利溥)
一𣲖南流成都以合岷江一𣲖由永康至瀘州以
合大江一𣲖入東川而後西川
皂江三支流(迤北都江口置大堰)
疏北流為三曰外應漑永康之導江成都之新繁而
達於懷安之金堂東北曰三石洞漑導江與彭之
九隴崇寧蒙陽而達於漢之雒東南曰馬騎漑導
江與彭之崇寧成都之郫溫新都新繁成都華陽
皂江九堰(皆以提攝北流注之東而防其決)
李光膺村百丈石門廣濟顔上弱水
濟導
左右二江(南寧府城西南自合江鎮合而為一流入横州曰鬱江即古夜郎豚水也)
左江源出廣源州右江源出峩利州源出岷山
者分兩江經成都南
監家山三瀧(韶州樂昌縣廣圓五百里接曲江縣界崖嶺峻峭懸湍迴注崩浪震山謂之瀧中皆)
(漢周府君鑿後韓愈嘗過此又名韓瀧)
一新瀧二腰瀧三垂瀧
蘆溝河二𣲖(源出桑乾經太行入宛平境出葫溝河橋東南看丹口分二𣲖橋跨河金明昌初建)
一絡都城至通州高麗莊合白河一經固安至武
清小直沽合衛河(俱流入海)
桑乾河七泉(水經源自太原汾陽北之天池伏流至朔州馬邑縣雷山之陽滙為七泉合而為一)
(至宛平縣境)
曰上源曰玉泉曰三泉曰司馬洪濤曰金
龍池曰小盧曰小浦
交河(北直縣以四大水交注於縣故名)
滹沱高滱
二汶水(地理考朱氏謂在齊南魯北二國之境)
一出萊蕪原山入濟徐州之汶也一出朱虛泰山
北又東北入濰青州之汶也
五汶水(述征記泰山郡水皆名汶源别而流同汶陽有田即春秋齊人歸魯以謝過者)
北汶瀛汶牟汶紫汶浯汶
媯汭二水(郡國志在蒲州堯山下為釐降二女之所異源同歸渾流西注而入於河)
南流媯北流汭
泉源二源(水經注即百泉)
一出朝歌西北東與左水合謂馬溝水一出朝歌
西北大嶺下經駱駝谷逶迤九十曲謂美溝水
關中八水(上林賦八川分流是也)
灞滻涇渭灃鎬澇(一作潦)潏(關中記作漆沮)
漆沮二流(詩地理考謂皆出雍州皆東入渭)
詩之漆沮入渭上流書之漆沮入渭下流
白鷺洲二水(史正志碑秦淮源於句容溧水兩山間自方山合流至建康於府之左分為二支即)
(太白所謂三山半落青天外二水中分白鷺洲是也)
一支入城内一支繞城外共夾一洲曰白鷺
二清河(在清河縣俱泗水之末流經徐沛至縣西北三叉口分為二入於淮)
大清由治之東北小清由治之西南
三泖(吳郡志泖在華亭境有三名)
上中下縣圖以近山涇圓者曰圓泖近泖橋
闊者曰大泖自泖橋而上縈繞百餘里者曰長泖
北有谷水亦曰谷泖
苕溪二源(輿地志合浮玉山水至吳興入於太湖)
一源自天目一源自獨松嶺
霅溪四水(湖州府城南門外有四水亭霅者以衆流合集為義又謂水蕩激時霅然有聲故名)
苕溪前溪餘不溪及北流水通謂霅溪
二箬溪(在長興取下水釀酒極醇)
上箬下箬
章貢二水(贑州府城北合為贑水抵萬安界有十八灘中多怪石頗險)
章水貢水
辰酉二水(圖經沅陵西北以方位而名惟辰水有蝦父老相傳馬援征蠻感其惠政蝗化為之)
辰水酉水
沔水二源(水經注)
清檢(出美鮒)濁檢(出美鱯)
禹二渠(河渠書禹厮二渠以引其河)
一貝丘(屬清河書北過浲水至於大陸是也)一漯水(在汲郡東書浮於漯是也)
漢二渠(溝洫志杜佑謂秦漢間鄭渠漑田四萬頃白渠漑田四千五百頃唐以後漸減至六千𤱔)
鄭國白公
晉三渠(食貨志泰始間夏侯和修)
新渠富壽游陂
唐三渠(高宗時滄州刺史薛大鼎治)
長蘆漳衡
三白渠(元和志)
太白渠(涇縣東北十里)中白渠(首受大白渠東流入高陵縣界)南白渠(首受中白)
(渠東南流亦入高陵界)
入城三渠(唐以渠導水入城)
龍首渠(一北流入苑一入太極宫)永安渠(北流入苑)清明渠(入太極宫)
三大防(玄宗時作此榖洛得無水患)
上陽積翠月陂
六堰(唐百官志堰皆有丞)
興城五門六門龍首涇堰滋堤
漢上林十池
初池麋池牛首池蒯池積草池東陂池
西陂池當路池大臺池郎池初學記十
五池無初池大臺郎池有承靈昆靈天泉龍魚菌鶴
太一舍利百子
靈巖山頂三池(在蘇州即古硯石山大旱不涸蓋吳時所鑿也)
月池硯池浣華池
錢塘六井(李泌引西湖水以足用白居易浚之)
相國井西井金牛池方井白龜池小方
井
五雲井(洞冥記長安東七萬里有雲山山頭有井雲從井出)
土德王則黃雲出火德王則赤雲出水德王則
黑雲出金德王則白雲出木德王則青雲出
多雲山三井(英山縣志井有三窟甚深)
風雷雨
修覺山二井(華陽記成都新津神秀禪師結廬於此唐明皇駐蹕題寺)
春夏汲東秋冬汲西(水斯甘洌反之則否)
三疊泉(在南康府城西即水簾洞一名三級泉泉下注盤石三疊而後至地)
初落大盤石上裊裊如飄雲垂練中級如碎玉摧
冰下級如玉龍翔舞
潓泉七穴(道州東郭)
五泉曰潓&KR2713;涍汸淔一曰漫泉(蓋欲自旌漫浪)
(也)一曰東泉(出山東)漫翁云七勝泉在五如石間皆
有竇竇中湧泉異於七泉故名七勝泉
靈池山八泉(在翁源山頂相傳一龐眉叟時見池中因名翁水居人飲此多壽)
涌泉香泉甘泉溫泉震泉龍泉乳泉
玉泉
雌雄二泉(在梁山縣多喜山)
春夏左盈右竭秋冬左竭右盈
五溫泉(永平府灤州五泉俱有暖氣沍寒不冰)
一在州城西北(即北甸河)一在城西圍山下(八景所云圍山聖泉者也)
一在唐山下(即姜將軍斬蛟處)一在龍灣一在龍溪
溫泉三物(王褒溫泉銘白礬上徹丹砂下流華清駐老飛流瑩心乃知三物為根蒸為暖流耳)
白礬丹砂硫黃
半湯(江乘地記縣東南三十五里有湯泉)
半冷半溫(共同一壑張勃云冷水夏濯可以清暑溫水冬浴可以攘寒)
五珠池(實皆海而島嶼環圍故稱池云)
曰楊梅曰青鶯曰平江曰永安(廉州)曰樂明(雷州)
三玉河(西域于闐國三河皆有玉而色異每秋水涸王撈玉於河)
東白玉河西綠玉河又西烏玉河
翁加黑亞四水(職方外記)
一從地噴出即凝為石一冬月常流至夏反合為
冰一投鐵便如泥再鎔則為精銅一水色沈綠
凍則成石永不復化
朝那湫二(寰宇記陜西平凉府固原州祠舊設祀朝那神也湫淵四十五里渟水不流冬夏無增减)
(戰國時秦人詛楚投文於此土人謂之東西海泉眼兩岸不生草木)
一在州東十五里一在州東北三十里
八功德水(鍾山東)
清冷香柔甘淨不饐蠲痾彌陀
經極樂國土有七寶池八功德水充滿其中池底純
以金沙布地一澄淨二清冷三甘美四輕輭五潤澤
六安和七除饑渴八長養諸根
五色河(司馬相如大人賦注五色之河本仙經說)
紫碧絳青黃
九淵(列子)
鯢旋止水流水濫水沃水汜水雍水
&KR0648;水肥水
三水相蕩(抱朴子天河從北極分為兩條而下又與海水合故激湧而成潮)
其一經南斗中過其一經東斗中過兩河隨天
轉入地下過
四時潮汐(同上潮汐者一月之中天再東再西故潮水再大再小)
夏日居南宿陰消陽盛而天高一萬五千里故夏潮
大冬日居北宿陰盛陽消而天卑一萬五千里故
冬潮小春日居東宿天高一萬五千里故春潮漸
起秋日居西宿天卑一萬五千里故秋潮漸減
瓊潮兩流(天下之潮皆一日兩汛惟瓊海不然潮之大小隨長短星不係月之盛衰)
半月東流半月西流
水一日盈涸(王韶之始興記)
連州下流有斟溪一日十溢十竭安寧州有潮泉
一日三溢三竭貴州城外有漏汋一日百盈百涸
應刻漏焉
兩水相合(番禺記)
晨潮下晚潮上(兩水相合謂之沓潮)
水四德
沐浴羣生流通萬物仁也揚清激濁蕩去滓穢義
也柔而難犯弱而難勝勇也導江疏河惡盈流
謙智也
觀水九似(孫卿子孔子答子貢問君子見大水必觀焉)
徧與諸生而無為似德卑下倨句必循其理似義
浩浩乎不居似有道赴萬仞之谷不懼似勇
主量必平似法盈不求概似正綽約微達似察
以出以入就潔似善𤼵源必東似志
水性五易(子華子人情猶水然久則不能無易故君子慎其所以湛之)
方圓曲折湛於所遇而形易矣青黃赤白湛於所
受而色易矣砰訇淙射湛於所性而響易矣洄
洑浟溶湛於所容而態易矣醎淡芳奥湛於所染
而味易矣
水三有(淮南子)
方折者有玉圓折者有珠清者有黃金
川數(莊子名川三百支川三千)
江河之水自西極達於東溟為中國大川百三十
有五為中川(桑欽水經)千二百五十有二為小川(酈善長注)天
下水泉三億三萬三千五百五十九(六典注)
五水(管子)
經水(出於山入於海)枝水(别於他水入於大水及海)谷水(山溝一有水一無水)川水
(出於他水流於大水及海)淵水(出地不流)
禹治水二道(先從下起與周九州三道異)
一道(冀兗青徐)二道(揚荆豫梁雍)
漢決河七
酸棗(孝文時)瓠子館陶(孝武時)清河靈鳴犢(元帝時)館陶
平原渤海清河信郡(成帝時)
賈讓治河三策
徙冀州民當河衝者決黎陽遮害亭使北入海此上
策也多穿堤於冀地使民漑田分殺水勢此中策
也繕完故隄增卑倍薄此下策也
賈魯治河三策(歐陽元撰賈魯河成碑記)
釃流導之曰疏抑暴扼之曰塞去淤深之曰濬
黃河三說(吕大防言黃河持議有三說)
回河塞河分河(為四堤二河以分減水勢)
讀書紀數略卷十一
