讀書紀數略卷五十目錄
物部
雜具𩔖
度朔山兄弟二人
二金人
十石鼓
唐銅匭四
清徽殿二欹器
靈芳國六香
幕人四物
四寶帳
唐五王帳
五等帳
五聖制器
仙家三寶
神枕三十二竅
左宫枕四竒
三獸枕
鑑十二𧰼
九華燈檠
燈花二名
三雅
李適之酒器九品
茶具二十五事
審安老人十二圖贊
茶具十六事
苦節君六事分封
山房十友
耒耜十一事
九節飾馬
六工
摶埴工二
攻皮工五
設色工五
刮摩工五
攻金工六
攻木工七
五材
八材
金六齊
匋有五
合四者以為良
四者相反
讀書紀數略卷五十福建巡撫宫夢仁撰
物部
雜具𩔖
度朔山兄弟二人(黃帝書稱上古時二人于度朔山桃樹下簡閱百鬼無道者縛執飼虎)
神荼鬱壘(夏后氏金行初作葦茭即今歲除插芝蔴稭於門也殷人水德易以螺首即今)
(銅環獸面也周人木德以桃為梗一名椒圖即今之桃符也)
二金人(始皇鑄)
一名翁仲一名君何
十石鼓(諸家詮次不同愜山潘氏既依國學位置近見嘉定孫氏更序董逌本又與薛鄭諸公有别)
第一鼓曰王命除道也(潘氏第六)第二鼓曰至岐陽禱禡
也(潘氏第十)第三鼓曰簡車馬也(潘氏第八)第四鼓曰六事之
人師武臣力也(潘氏第一)第五鼓曰天子親田柴𫉬之盛
也(潘氏第三)第六鼓曰田畢數𫉬也(潘氏第四)第七鼓曰陳魚
也(潘氏第二)第八鼓曰充君庖也(潘氏第七)第九鼓曰從流而
歸也(潘氏第五)第十鼓曰班師休士也(潘氏第九)
唐銅匭四(百官志武后置受四方之書塗以方色設理匭使後改獻納使)
青匭曰延恩(在東告養人勸農者投之)丹匭曰招諫(在南論時政得失者投之)
白匭曰申冤(在西陳屈抑者投之)黑匭曰通玄(在北告天文祕謀者投之)
清徽殿二欹器(後周)
仙人欹器水芝欹器
靈芳國六香(後唐龍輝殿安假山水一鋪方圍一丈三尺城門小牌曰靈芳國)
沈香為山阜薔薇水蘇合油為江河苓藿丁香
為林木薰陸為城郭黃紫檀為屋宇白檀為
人物
幕人四物(周禮凡朝覲會同軍旅田役祭祀則共帷幕幄帟綬)
在旁曰帷在上曰幕(皆布為之)四合𧰼宫室曰幄坐
上承塵曰帟(皆繒為之此四物者皆以綬連繫焉)郊特牲注天子外
屏諸侯内屏大夫簾士帷
四寶帳(拾遺錄煬帝迷樓所設皆寶所成也)
一散春愁二醉忘歸三夜酣香四延秋月
唐五王帳(玄宗素友愛殿中設五幄與諸王迭處)
宋王(成器)申王(成義兄也)岐王(範)薛王(業弟也)邠王(守禮從兄也)
五等帳(六典大駕行幸則設外連板為排城以為捍蔽)
古帳大帳文帳小次帳小帳
五聖制器(物原)
神農作牀席薦褥枕被少昊作簀堯作毯伊
尹製承塵周公作簟
仙家三寶(玉清女以贈韋弇)
碧瑤桮紅𬎼枕紫玉函
神枕三十二竅(漢武東巡見父老頭上白光問之曰有道士教臣作神枕行之轉少而齒更生)
二十四竅應二十四氣八竅應八風
左宫枕四竒(青玉為之)
冬溫夏凉醉者破酲夢者遊仙
三獸枕(五行志韋后妹嫁將軍馮太和)
豹頭枕以辟邪白澤枕以辟魅伏熊枕以宜男
鑑十二𧰼(黃帝所作)
圜規天方法地六出𧰼諸物八方定其位
左右上下有四靈錯綜經緯有五星一日之數
載以十二辰一歲之數載以十二月周其天者
有二十八宿拱其位者有三神八衛或𧰼玉女
之起舞或肖五岳之鎮形
九華燈檠(黃帝内傳王母授帝)
洞霄盤雲
燈花二名
金粟玉蟲
三雅(劉表子所作飲器)
伯雅(受一斗)仲雅(七升)季雅(五升)
李適之酒器九品(逢原記)
蓬萊盞海川螺舞仙盞瓠子卮幔捲荷
金蕉葉玉蟾兒醉劉伶東溟樣
茶具二十五事(陸鴻漸造茶具以都統籠貯之時鬻茶者以羽為茶神)
一風爐(以銅鐵鑄如古鼎形)二筥(以竹絲織)三炭檛(以鐵或斧或鎚)四火夾
五鍑(或作鬴)六交牀(支鍑者)七夾(小青竹為之以炙茶)八紙囊(白紙)
(夾縫以貯炙茶使香不泄)九碾(用橘木)十羅合(今謂羅池)十一則(以準茶者)十
二水方(受一斗)十三漉水囊十四瓢(以酌水)十五竹夾
十六鹺簋(或瓶或罍貯鹽花也)十七熟盂(以貯熟水)十八盌(瓷青益茶)
(茶作白紅色)十九畚(編蒲以貯盌)二十札(截竹緝栟櫚皮於四周若巨筆形)二
十一滌方(以貯滌器)二十二滓方(以集滓穢)二十三巾(以潔諸器)二
十四具列(或作牀或作架陳列諸器物也)二十五都籃(以悉斂諸器物而名)
審安老人十二圖贊(咸淳中)
韋鴻臚(文鼎窗景暘四閒叟)木待制(利濟竹忘機隔居人)金法曹(研古)
(古元鍇鑑雍之舊民生轢仲和琴先)石轉運(鑿齒屋遄竹香隱君)胡員
外(惟一月宗許貯仙翁)羅樞密(若藥隱傳師思寮長)宗從事(子弗不遺)
(掃雲溪友)漆雕祕閣(承之臺易持古老人)陶寶文(去越園自厚兔上客)湯
提點(𤼵新谷一鳴溫遺老)竺副帥(善調濤希默雪公子)司職方(成式如)
(素居潔齋士)
茶貝十六事(大石山人)
商𧰼(古石鼎也)歸潔(竹筅箒也)分盈(杓也即茶經水則每二升計茶一兩)逓火(銅火)
(斗也)降火(銅火箸也)執權(準茶秤也)團風(湘竹扇也)漉塵(洗茶籃也)靜沸(竹架)
(即茶經支鍑也)注春(磁壺也)運鋒(劖果刀也)甘鈍(木碪墩也)啜香(建盞也)撩
雲(竹茶匙也)納敬(竹茶槖也)受汚(拭抹布也)
苦節君六事分封(同上)
建城(茶宜蒻籠建安尚茶故據地以城封之)雲屯(泉汲於雲根取其潔也宜同石子貯缶中)
烏府(别號烏銀)水曹(以備盥沃)器局(以貯器物)品司(以貯笋欖瓜仁芹蒿之屬)
山房十友(同上)
端友(石屏)陶友(古陶器)談友(玉麈)夢友(湘竹榻)狎友(鷺瓢)直友(鐵如)
(意)節友(紫簫)老友(方竹杖)清友(玉磬)默友(銀潢硯)
耒耜十一事(陸龜蒙耒耜經)
冶金而為之曰犁鑱(以起土)曰犁壁(以覆土)斵木而為之
曰犁底曰壓鑱曰策額(可以扞壁)曰犁箭(以其上下𩔖激射)
曰犁評(以其淺深數可否)曰犁轅(前如程而謬)曰犁梢(後如柄而喬)曰
犁建(所以抳轅與評使止)曰犁槃(横於轅之前末可轉也)通名曰犁
九節飾馬(馬癖記王武子好馬每節飼以明沙豆薔薇草)
正旦則柳葉金障泥上元則滿月韉清明則翦
水鞭重午則籠嬌鞁中秋則玉櫳總絡頭重
陽則蟬兒鐙春秋社則塗金鞁冬至則嘶風鐙
除日則藥王鞍
六工(曲禮注殷制典制六材)
土金石木獸草
搏埴工二(考工記)
陶旊
攻皮工五(同上)
函鮑韗韋裘
設色工五(同上)
畫繢鍾筐㡛
刮摩工五(同上)
玉櫛雕矢磬
攻金工六(同上)
築冶鳧㮚段桃
攻木工七(同上)
輪輿弓廬匠車梓
五材(同上飭五材)
金玉皮木土
八材(周禮大宰百工飭化八材)
珠曰切(爾雅骨曰切)𧰼曰瑳玉曰琢石曰磨木曰
刻金曰鏤革曰剝羽曰析
金六齊(考工記謂用錫和金其齊有六也)
鍾鼎之齊(六分其金而錫居一)斧斤之齊(五分其金而錫居一)戈戟之齊
(四分其金而錫居一)大刀之齊(三分其金而錫居一)削殺矢之齊(五分其金而錫)
(居二)鑒燧之齊(金錫半)
匋有五(匋古窑字通雅)
柴(柴世宗進御器王元美以為非是葉垣齋筆衡曰祕色窑器世言吳越王燒據陸龜蒙詩唐已有之)
汝(青窑宋時汝州造河北唐鄧悉有之汝為魁)官(政和間京師自製邵成章置内窑澄泥為範為)
(世所珍)哥(淺白斷文號百&KR0008;碎宋有章氏兄弟二人生二所陶青器純粹如玉生一所陶色淡故名)
(哥窑)定(白磁有芒宋製)又倣定窑有蟹爪紋曰𧰼窑彭君
寶效古定製折腰樣曰彭窑高麗窑似龍泉大
食窑以銅作身用藥燒成五色
合四者以為良(考工記)
天有時地有氣材有美工有巧
四者相反(賈子言所急則均其用一也)
玉璞不厭厚角䚩(橋)不厭薄漆不厭黑粉不
厭白
讀書紀數略卷五十
