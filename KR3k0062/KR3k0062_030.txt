讀書紀數略卷三十目錄
人部
資學𩔖
四者之别
性三品
三子言性
四極稟氣
九土人
四水生人
三人所見各異
五性
六情
七情
五至
六志
封事六情
七哀
五者失中和
五者通於神明
舍五性
五者所以養性
五常
四端
三達德
仁名義三
仁有三
行仁五者
士有五者
三術
行已六本
四經
四維
四行
五本
皐謨九德
洪範三德
三德
三行
六德
六行
樂德六
堯四德
文王九德
夫子五德
曾子四德
中庸五德
德六美
君子明十德
八說
君子九思
中庸三知
三行
三近
論語三知
四毋
四勿
三省
三畏
大學三綱領
八條目
聖門四教
修道之教五
七者教之大倫
四者教所由興
六者教所由廢
君子五教
師術有四
君子三術
教學三益
三就
九年大成
三年通
君子九能
孔子多識
學先四事
兩端程課
兩者相須
學者切已事二
兩事經緯
三者交致
三者敬為本
學問道三
學者當守四字
六者得於學
學者四時
好學三時
學者守三
讀書四等
三到
三多
三言皆可入道
三真知
君子三患
君子之學致此五者
後世解經三
學有三等
學者三弊
四失
文章三易
四易
横渠六有
白鹿洞四規
讀書紀數略卷三十福建巡撫宮夢仁撰
人部
資學𩔖
四者之别(合而言之天即命命即性性即理也)
天(就自然者言之)命(就流行而賦於物者言之)性(就全體而萬物得以為生者言之)理(就事)
(物各有者言之)
性三品(韓文公原性)
上焉善中焉可上下下焉惡
三子言性
孟子言性善荀子言性惡揚子言性善惡混
四極稟氣
丹穴人智(岠齊州以南戴曰為丹穴)空桐人武(北戴斗極為空桐)太平人
仁(東至日出為太平)太蒙人信(西至日入為太蒙)
九土人(淮南子)
輕土人多利重土人多遲中土人聖堅土人
剛弱土人肥壚土人大沙土人細息土人
美秏土人醜
四水生人(同上)
清水音小濁水音大湍水人輕遲水人重
三人所見各異(朱子云性一也有剛柔昏明非性也有三人焉一目而别乎色蔽有厚薄耳)
一居密室一居帷箔之下一居廣庭之中
五性(大戴禮又文𨕖注曰五情)
喜怒欲懼憂
六情(白虎通情者性之動)
喜怒哀樂好惡
七情(禮運)
喜怒憂懼愛惡欲
五至(禮記)
志之所至詩亦至焉詩之所至禮亦至焉禮之
所至樂亦至焉樂之所至哀亦至焉
六志(左𫝊子太叔答趙簡子)
哀有哭泣樂有歌舞喜有施舍怒則鬭戰
喜生於好怒生於惡
封事六情(翼奉上封事)
好(北方貪狼申子)怒(東方隂賊亥卯)惡(南方廉貞寅午)喜(西方寬大巳酉)樂(上方毒邪辰未)
哀(下方公正戌丑)
七哀(曹子建)
痛而哀義而哀感而哀怨而哀耳目聞見
而哀口歎而哀鼻酸而哀
五者失中和(鬼谷子)
病而不神恐而無主憂則閉塞怒則妄動
喜則宣散
五者通於神明(淮南子)
心不憂樂(德之至)通而不變(静之至)嗜欲不載(虛之至)無所
好憎(平之至)不與物散(粹之至)
舍五性(内傳上元夫人謂武帝)
暴淫奢酷賊
五者所以養性(呂氏春秋言非好儉惡費也節乎性也)
苑囿園池足以觀望宮室臺榭足以辟燥溼輿
馬衣裘足以逸身煖骸飲食酏醴足以適味充虛
聲色音樂足以安性自娛
五常(益稷注曰五德家語曰五法白虎通曰五性)
仁(木之德)義(金之德)禮(火之德)智(水之德)信(土之德)
四端(孟子)
惻隱之心仁之端羞惡之心義之端辭讓之心
禮之端是非之心智之端
三達德(中庸)
知(生知安行)仁(學知利行)勇(困知勉行)
仁名義三(朱子述程子言學者於前三言可以識仁之名義於後一言可以知用力之方)
仁者生之性也愛其情也孝弟其用也公所
以體仁猶言克己復禮為仁也
仁者三
仁者安仁智者利仁畏罪者強仁
行仁五者
恭寬信敏惠
士有五者(司馬遷報任安書云士有此然後可列君子之林)
修身者智之符愛施者仁之端取予者義之表
耻辱者勇之决立名者行之極
三術(列子昔有昆弟三人遊齊魯間同師而學三術相反而同出於儒)
仁義使我愛身而後名仁義使我殺身以成名
仁義使我身名竝全
行已六本(家語孔子)
立身以孝為本喪紀以哀為本戰陳以勇為本
治政以農為本居國以嗣為本生財以力為
本
四經(文子)
德仁義禮
四維(管子)
禮(不踰節)義(不自進)廉(不蔽惡)耻(不從枉)
四行(墨子四行者不可虛反之身者也)
貧則見廉富則見義生則見愛死則見哀
五本(說苑)
柔以仁誠以信富貴無敢以驕人恭以敏
寬以静王祥訓子立身五本信德孝悌讓
皋謨九德(六德有邦三德有家謂九德有其六有其三也)
寬而栗柔而立愿而恭亂而敬擾而毅
直而溫簡而廉剛而塞彊而義
洪範三德(三德之俊曰三俊)
正直剛克柔克
三德(周禮師氏以嫩詔王以三德三行教國子)
至德(以為道本)敏德(以為行本)孝德(以知逆惡)
三行(同上)
孝行(以親父母)友行(以尊賢良)順行(以事師長)
六德(大司徒以鄉三物教萬民一曰六德二曰六行三曰六藝)
智(明於事)仁(愛人以及物)聖(通而先識)義(能斷時宜)忠(言以中心)和(不剛不柔)
六行(同上)
孝(善事父母)友(善於兄弟)睦(親於九族)婣(親於外戚)任(信於朋友)恤(賑恤貧窮)
樂德六(大司樂教國子)
中和祗庸孝友
堯四德(堯典)
欽明文思
文王九德(左𫝊)
心能制義曰度德正應和曰莫照臨四方曰明
勤施無私曰𩔖教誨不倦曰長賞慶刑威曰
君慈和徧服曰順擇善而教曰比經緯天地
曰文
夫子五德
溫良恭儉讓
曾子四德(大戴禮)
孝德之始弟德之序信德之厚忠德之正
中庸五德
聰明睿智寬裕溫柔𤼵強剛毅齋莊中正
文理密察
德六美(賈子)
道(德之本)仁(德之出)義(德之理)忠(德之厚)信(德之固)密(德之高)
君子明十德(莊子)
無為為之之謂天無為言之之謂德愛人利物
之謂仁不同同之之謂大行不崖異之謂寬
有萬不同之謂富執德之謂紀德成之謂立
循於道之謂備不以物挫志之謂完
八說(同上言人不安性命之情所以有此)
說明浮於色說聰淫於聲說仁亂於德說義
悖於理說禮相於技說樂相於淫說聖相於
藝說知相於疵
君子九思
視思明聽思聰色思溫貌思恭言思忠
事思敬疑思問忿思難見得思義
中庸三知
生知學知困知又知遠之近知風之自知微
之顯
三行
安行利行勉強而行
三近
好學近知力行近仁知耻近勇
論語三知
知命知禮知言
四毋
毋意毋必毋固毋我
四勿
非禮勿視非禮勿聽非禮勿言非禮勿動
三省
謀不忠交不信傳不習
三畏
畏天命畏大人畏聖人之言
大學三綱領
明德新民止至善
八條目
格物致知誠意正心修身齊家治國
平天下
聖門四教
文(學詩書之藝)行(修孝弟忠信)忠(盡已之心)信(以實待人)
修道之教五(禮運)
修理以耕之陳義以種之講學以耨之本仁
以聚之播樂以安之
七者教之大倫(學記)
大學始教皮弁祭菜示敬道也宵雅肄三官其始
也入學鼔篋孫其業也夏楚二物收其威也
未卜禘不視學游其志也時觀而弗語存其心也
幼者聽而弗問學不躐等也
四者教所由興(同上)
禁於未𤼵之謂豫當其可之謂時不陵節而施
之謂孫相觀而善之謂摩
六者教所由廢(同上)
𤼵然後禁則扞格而不勝時過然後學則勤苦而
難成雜施而不孫則壞亂而不修獨學而無友
則孤陋而寡聞燕朋逆其師燕辟廢其學
君子五教
有如時雨化之者有成德者有達財者有答
問者有私淑艾者
師術有四
尊嚴而憚耆艾而信誦說而不陵不犯知微
而論
君子三術
以責人之心責己則盡道以愛己之心愛人則盡
仁以衆人望人則易從
教學三益(張子云人教小學有三益)
絆已不出入授人數數已亦了此文義常以教
壞人材為憂則不敢惰
三就(大戴禮子貢云夫子之門人蓋三就焉注)
大成次成小成
九年大成(學記)
比年入學(每歲)中年考校(間歲)一年視離經辨志三年
視敬業樂羣五年視博習親師七年視論學取
友謂之小成九年知𩔖通達強立不反謂之大成
三年通(寓言自吾聞夫子之言)
一年而野二年而從三年而通
君子九能(毛詩𫝊君子能此可以為大夫)
建邦能命龜田能施命作器能銘使能造命
升高能賦師旅能誓山川能說喪紀能誄
祭祀能語
孔子多識(抱朴子)
聞商羊而戒浩瀁訪鳥砮而洽東肅咨萍實而
言色味訊土狗而識墳羊披靈寶而知山隱(吳王)
(伐石於石中得金簡書欺孔子以赤雀銜置殿上孔子云此靈寶之方禹封之名岩函中者也)因折
俎而說專車瞻離畢而分隂陽之候由螽斯而
覺閏餘之錯(見左𫝊哀公十二年)
學先四事(呂成公謂為學先自四事起)
飲食衣服居起言語
兩端程課(朱子言聖賢之教只此兩端不令間斷久之自有進步)
博文約禮
兩者相須(饒雙峰言)
禮則嚴謹樂則和樂
學者切已事二(非有誠意以為之則敬必疎略義必駁雜所謂不誠無物也)
敬以存心敬立則内直義以制事義形則外方
兩事經緯(黃勉齋言)
主敬致知
三者交致(西山言)
惟學可以養此心惟敬可以存此心惟親近君
子可以維持此心
三者敬為本
涵養致知力行
學問道三(真西山言治心猶治疾然)
省察者視脉而知疾也克治者用藥以去疾也
存養者調虞愛護以杜未形之疾也
學者當守四字(朱子言)
虛心順理
六者得於學(呂氏言達師之教弟使之如此)
安焉樂焉休焉游焉肅焉嚴焉
學者四時
朝受業晝講貫夕習復夜計過
好學三時(說苑晉平公曰吾年七十欲學師曠答之)
少而好學如日出之陽壯而好學如日中之光
老而好學如秉燭之明
學者守三(朱子言)
凡看文字少看熟讀一也不要鑽研立說但要反
覆體驗二也埋頭理會不期立效三也
讀書四等(程子語)
有讀了後全然無事者有讀了後便知好之者
有讀了後其中得一兩句喜者有讀了後眞不知
手舞足蹈者
三到(朱子云三到之中心到為切)
眼到口到心到
三多(楊文莊公言學者取三多而講論尤難)
看讀多講論多著述多
三言皆可入道(程子言三子均不能及此)
眞積力久則入(荀卿言)優而柔之使自求之厭而飫之
使自趨之若江河之浸膏澤之潤渙然冰釋怡然順
理(杜預言)思之思之又重思之思而不通鬼神將通之
非鬼神之力也精誠之極也(管子言)
三真知
所以謂之理者窮之而後可知也所以謂之性者
盡之而後可知也所以謂之命者至之而後可知
也
君子三患(雜記)
未聞患弗得聞既聞患弗得學既學患弗得行
君子之學致此五者(大戴禮曾子云)
既學患不博既博患不習既習患無知既知
患不行既行患不能讓
後世解經三
儒者之經文人之經(東坡陳少南輩是也)禪者之經(張子韶輩是也)
學有三等(程子言)
詞章之學訓詁之學義理之學
學者三弊
溺於文辭牽於訓詁惑於異端
四失(學記)
或失則多或失則寡或失則易或失則止
文章三易(沈約言文章當從三易)
易見事易識字易讀誦
四易(揚子)
簡而易行要而易守炳而易見法而易言
横渠六有(尹和靖以名其齋)
言有教動有法晝有為宵有得瞬有養
息有存
白鹿洞四規(朱子)
博學之審問之慎思之明辨之篤行之(為學)
(之要)言忠信行篤敬懲忿窒慾遷善改過(修身之要)
正其誼不謀其利明其道不計其功(處事之要)已所不
欲勿施於人行有不得反求諸已(接物之要)
讀書紀數略卷三十
