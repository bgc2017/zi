讀書紀數略卷七目錄
地部
都邑𩔖
五帝三王都
殷五邦
三亳
周五遷
二周
二南
漢兩都
五都
蜀三都
魏五都
唐兩畿
五都
宋四京
元三都
明兩京
北京四水
燕京四面
冀州三案山
漢三輔
六輔
唐四輔
宋三輔
周三監
魯三都
三普
三齊
三楚
三荆
三湘
三秦
三虢
三河
三魏
兩河
三吳
三陽
三餘
三越
三蜀
三巴
四川
三韓
禹萬國
周千八百國
周五國
書八國
詩四國
春秋十八國
春秋百二十四國
太原六名
七國形勢
三國形勢
九國之師
漢同姓九國
異姓八國
七國
齊分為七
趙分為六
梁分為五
淮南分為三
梁諸州五品
唐州府九等
縣邑七等
六雄州
十望縣
參國五鄙
五屬十連
遠近郊數
讀書紀數略卷七福建巡撫宫夢仁撰
地部
都邑類
五帝三王都(文中子)
少昊都曲阜顓頊都濮陽帝嚳都亳堯都冀
舜都蒲坂夏都安邑湯都亳周都雍洛
殷五邦
湯自南亳遷西亳仲丁遷囂(一曰敖滎陽故城)河亶甲居
相(内黃東南十三里名殷城)祖乙居耿(一曰景龍門東南十二里)盤庚遷殷(渡河)
(南居西亳)書序自契至湯八遷始從先王居見經傳者
凡四契始封商昭明居砥石相土徙商丘湯居亳也
三亳(皇甫謐)
北亳(蒙城)南亳(穀熟縣)西亳(偃師縣)書正義三亳阪尹蓋
湯舊都之民服文王者分為三邑東成臯南轘轅西
降谷其長居險故名阪尹
周五遷
后稷封邰三世公劉遷邠又九世古公亶父遷
岐(豐水西)又三世武王都鄗(豐水東)自此十二世平王遷
洛邑(東周)又至敬王遷成周(洛陽都城)
二周(太王居周原號國曰周)
西周(武王都鎬)東周(成王遷洛亦曰成周)後考王封弟河南是為
桓公二世至惠公長子號西周公分少子號東周公
亦曰東西二周前西周鎬京也東周東都也後西
周河南也東周洛陽也
二南(周國本在岐山陽文王都豐分岐周故地為周公召公采邑使周公為政於國中召公宣化於諸侯)
周南召南
漢兩都(言為天下總會之所也亦曰二京)
西都(長安前漢都)東都(洛陽後漢都)
五都(西都賦)
洛陽邯鄲臨淄宛成都
蜀三都(水經注)
成都新都廣都左思三都賦為蜀吳魏
魏五都
洛陽(因漢業遂都焉)譙(先人本國)許昌(漢所居)長安(西京遺跡)鄴(王業本基)
唐兩畿(開元中置兩畿按察使亦曰兩京又曰兩都)
京畿(京兆治西京城)都畿(河南治東都城)
五都(肅宗寶應元年詔)
上都(京兆)東都(河南)北都(太原上又為三都)西都(鳳翔)南都(江陵)
宋四京(京大也天子所居謂京師師衆也)
東京(開封府汴)西京(河南府洛)南京(應天府宋)北京(大名府魏)
元三都(元史世祖至元元年)
開平府上都(闕庭所在每四月草青則駕幸避暑)燕京中都(分立省部)大興
府大都(中都東北置今城焉每八月草將枯則回)
明兩京(又曰兩直隸)
南京(應天府)北京(順天府)
北京四水(蓬窗日錄)
青龍水(為白河出密雲南流至通州城)白虎水(為玉河出玉泉山經大内出都城注通惠)
(河與白河合)朱雀水(為盧溝河出大同桑乾入宛平界出盧溝橋)玄武水(為溼餘高)
(梁黃花鎮川榆河俱繞京師之北而東與白河合)
燕京四面(按燕京在禹貢則冀州域蘇秦所謂天府百二之國也)
大河繞其南泰山聳其左華山環其右前則
三案重圍鸞鳳跂而蛟龍走後則九河歸宿浴日
月而浸乾坤
冀州三案山(朱子語𩔖古今建都之地莫過於冀所謂無風以散之有水以界之也)
山脈從雲中𤼵來前則黃河環繞泰山聳左為龍華
山聳右為虎嵩為前案淮南諸山為第二重案
江南五嶺諸山為第三重案
漢三輔(為京師翊衛也)
京兆(中)馮翊(左)扶風(右)
六輔(文𨕖注兒寬開六輔渠)
京兆馮翊扶風河東河南河内
唐四輔(唐都長安以此四州為輔)
同州(馮翊郡)華州(華陰郡)岐州(扶風郡)蒲州(河東郡)
宋三輔(宋都汴三州屬京西北路)
鄭州滑州汝州崇寧以澶鄭許拱為四輔
周三監(書說當從康成林氏曰武王封武庚而使三叔監之)
管蔡霍(康成詩譜天子使大夫為三監監於方伯之國國三人)管蔡
商(安國書傳鄁封武庚鄘管叔尹之衛蔡叔尹之以監殷民謂之三監)
魯三都(三桓私邑也孔子墮之)
郈(叔孫氏邑)費(季孫氏邑)成(孟孫氏邑圍之不克)
三晉(春秋時趙魏韓三家皆晉卿共滅智伯而分其地)
趙(都邯鄲)魏(都大梁)韓(都鄭)韓非子六晉幷智范中行言
也
三齊
中臨菑左平陸右即墨漢志膠東膠西濟南
三楚(漢書注)
南楚(江陵)西楚(彭城即徐州)東楚(吳郡即蘇州)文選三楚多秀
士注楚文王都郢昭王都鄀考烈王都壽春
三荆
北荆州(伊陽縣)東荆州(唐州)荆州(鄧州)
三湘(湖南潭州又水名見後)
湘鄉湘潭湘源
三秦(項羽封秦降將三人於關中號三秦)
雍王(章邯都廢丘)塞王(司馬欣都櫟陽)翟王(董翳都高奴)
三虢
北虢(大陽)東虢(滎陽)西虢
三河(漢書收三河之士又水名見後)
河南(周都)河内(商都)河東(堯都)光武紀三河未澄河南河
北河東
三魏(水經注)
魏郡東部為陽郡西部廣平郡
兩河(爾雅兩河間冀州)
河南(淄青淮西)河北(成德魏博盧龍)通典西則龍門之河東則
洚水大陸之河
三吳
東吳(蘇州)中吳(潤州)西吳(湖州)通典吳郡吳興丹陽
三陽(世說注)
山陽東陽暨陽
三餘(梁武帝時童謠王氣在三餘乃於三處為厭勝法不知長興有餘干山也)
餘干餘姚餘杭
三越(文選注)
吳越(杭州)閩越(福州)南越(廣州)漢書西粤南粤閩粤
三蜀(蜀都賦注)
蜀都(即成都)廣漢(漢高分置)犍為(漢武分置)
三巴(左傳巴子國三巴記閬白二水東南流曲折三回如巴字)
中巴(巴縣屬渝州)巴西(綿州)巴東(歸州夔州魚復雲安等處)
四川
西川(成都)東川(潼州)北川(利州)南川(䕫州)一曰宋南渡後始
分益利䕫梓為四路故曰四川唐置西川東川為
兩川明分川西(治成都龍安二府)川北(治順慶寶寧二府潼川一州)上
川東(治重慶一府)下川東(治䕫州一府)下川南(治叙州馬湖二府瀘州一州鎮)
(雄烏撒東川烏蒙四軍民府)上川南(治嘉眉卭雅四州)為六道
三韓(東國名在海外)
馬韓辰韓弁韓
禹萬國(鄭康成說)
州十有二師一師百國一州千二百國畿外
八州總九千六百國其餘四百國在畿内
周千八百國
八州州二百一十國天子縣内九十三國凡九
州千七百七十三國而太昊黃帝後唐虞侯伯猶存
周五國(漢伏湛傳文王受命征伐五國)
犬戎密須耆䢴崇
書八國(牧誓注皆羌戎屬文王者)
庸蜀羌髳微盧彭濮
詩四國
密阮徂共(皇矣維彼四國箋)管蔡商奄(東征四國)
(是皇注)
春秋十八國(周景王五年齊景公楚靈王率會盟諸侯朝周者一十八國)
齊魯燕吳衛晉鄭楚蔡陳
越宋曹滕薛許莒秦左氏傳宗
周列國有杞邾小邾無燕
春秋百二十四國(東坡圖說蠻戎不在其間)
魯(侯)晉(侯)楚(子)齊(侯)秦(伯)吳(子)越(子)宋(公)衛(侯)鄭(伯)
陳(侯)蔡(侯)邾(子)曹(伯)許(男)莒(子)杞(侯子伯)滕(侯子)薛(侯伯)小
邾(子)息(侯)隨(侯)虞(公)北燕(伯)紀(侯)巴(子)鄧(侯)郕(伯)徐
(子)鄫(子)芮(伯)胡(子)南燕(伯)州(公)梁(伯)苟(侯)賈(伯)凡(伯)
祭(伯)宿(男)鄅(子)原(伯)䕫(子)舒鳩滑(伯)郯(子)黃羅
郉(侯)魏霍郜(子)鄋暪向偪陽(男)韓(侯)舒
庸焦揚夷申(侯)密(公)耿麋(子)萊(子)弦
(子)頓(子)沈(子)榖(伯)譚(子)舒(子)䢵(子)白狄頼(子)肥(子)
鼓(子)戎(子)蠻唐(侯)潞(子)江鄖權道桓
貳軫絞蓼六遂崇戴冀溫(子)
厲項英氏介巢盧根牟無終(子)郝
姒蓐狄房鮮虞陸渾桐鄀於
餘丘須句(子)顓臾任葛蕭牟鄟
極鄣
太原六名(詩地理考)
太原大鹵大夏夏墟晉陽晉
七國形勢(蘇秦說七國)
秦四塞之國被山帶渭東有關河西有漢中南有巴
蜀北有代馬燕東有朝鮮北有樓煩西有雲中九
原南有嘑沱易水碣石鴈門之饒趙西有常山南
有河漳東有清河北有燕國韓北有鞏洛成臯之
固西有宜陽商阪之塞東有宛穰洧水南有陘山
魏南有鴻溝陳汝南許郾昆陽召陵舞陽新都新郪
東有淮潁煑棗無胥西有長城之界北有河外卷衍
酸棗齊南有泰山東有琅邪西有清河北有渤海
(亦稱四塞之國)楚西有黔中巫郡東有夏州海陽南有洞庭
蒼梧北有陘塞郇陽
三國形勢(胡安國設險論)
魏都許不恃方城而守襄陽蜀都益不恃劍門而
守漢中吳都秣陵不恃大江而守荆渚
九國之師(過秦論)
齊楚燕趙韓魏宋衛中山
漢同姓九國(惟長沙異姓又荆絶乃封吳)
燕代(自鴈門太原以東至遼陽)齊趙(自常山以南太行左轉渡河濟阿甄以東薄海)
梁楚荆淮南長沙(自陳以西南至九疑東帶江淮榖泗薄會稽)
異姓八國(史記高祖定天下非同姓而王者八惟吳芮傳五世)
趙(張耳)長沙(吳芮)梁(彭越)淮南(黥布)燕(盧綰)楚(韓信)韓(韓王信)臨江(共敖)
七國
吳楚趙膠西濟南菑川膠東
齊分為七(漢諸侯王表)
城陽濟北濟南菑川膠西膠東
趙分為六(同上)
河間廬州中山常山清源
梁分為五(同上)
濟陽濟東濟川山陽
淮南分為三(同上)
廬江衡山
梁諸州五品(朱異請分五品五品之外又二十餘州凡一百七州)
上品二十州次品十州次品八州次品二十
三州下品二十一州
唐州府九等(陸䞇奏議)
京府都督都護府四輔六雄十望十緊
上州中州下州
縣邑七等(同上凡一千一百七十三)
赤(六)畿(八十二)望(七十八)緊(百十一)上(四百四十六)中(二百九十六)下
(五百五十四)周禮五鄙(二千五百家)為縣此六遂之縣也四
甸(六十四井)為縣此州里之縣也吕氏春秋郡屬於縣
趙簡子誓衆上大夫受縣下大夫受郡是也戰國
縣屬於郡秦紀魏納上郡十五縣是也
六雄州(六典)
陜懷鄭汴魏絳
十望縣(同上)
虢汝汾晉宋許滑衛相洛
一有亳渭無滑汾
參國五鄙(齊語郊以内三分其國為三軍郊以外五分其鄙為五屬)
制國五家為軌十軌為里四里為連十連為
鄉(五鄉一帥故萬人為一軍)制鄙三十家為邑十邑為卒十
卒為鄉三鄉為縣十縣為屬(五屬故立五大夫五正)
五屬十連(漢表注)
五國以為屬屬有長十國以為連連有帥三十
國以為卒卒有正二百一十國以為州州有伯(八州)
(八伯五十六正百六十八帥三百三十六長)
遠近郊數
周制天子畿内千里遠郊百里以此差之遠郊上
公五十里侯四十里伯三十里子二十里
男十里近郊各半之尚書傳百里之國二十里
之郊七十里之國九里之郊五十里之國三里之郊
讀書紀數略卷七
