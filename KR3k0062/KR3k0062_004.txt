讀書紀數略卷四目錄
天部
歷律𩔖
歷代五十七歷
歷五十變
六歷
漢五歷
漢魏三歷
元魏八歷
三家新歷
九家歷
唐二十三家歷
八歷
宋十八歷
六術
歷正五官
三元
歷元三本
歷聖人之德六
歷法四紀
大衍歷十二議
七術
四家歷經
歷注之用六
言天三家
說天六等
春秋日食三十六
三家星官
唐渾儀三重
宋渾儀三器
司天臺渾儀九事
紹聖司天二器
東京四渾儀
刻漏長短數
元祐四刻漏
浮漏四壺
晷漏四法
刻漏四家
地中
五聲
五音别名
七音
祖孝孫七音
三指定律
三宫
四清聲
六間
七始
七律
十二律
十二律長短相生
十二鐘律
京房六十律
古法七品
漢五量
四器
六矩
六度
五則
黃帝五量
三物
三器
五度
三代尺
尺度十五等
太府寺四等尺
五權
五量
齊四量
讀書紀數略卷四福建巡撫宫夢仁撰
天部
歷律𩔖
歷代五十七歷
黃帝調歷顓頊歷虞歷夏歷殷歷周歷
魯歷(皆以四分起數)漢太初歷(鄧平)三統歷(劉歆)四分歷(古法)乾
象歷(劉洪)魏黃初歷(韓翊)景初歷(揚偉)晉太始歷正歷(劉智)
春秋長歷(杜預)乾度歷(李修王顯用杜鎮)東晉通歷(王朔)姚秦三
紀甲子元歷(姜山及)宋七曜歷(徐廣)元嘉歷(何承天)大明歷
(祖冲之)梁歷(虞&KR1184;)涼歷(趙&KR3199;)北魏正光歷(崔光)東魏興光歷(李業)
(興)北齊天保歷(宋景業)甲寅元歷劉孝孫歷張孟
賓歷後周天和歷(甄鸞)明克讓歷丙寅元歷(同上)隋
開皇歷(張賓)大業歷(張胄元)皇極歷(劉焯)唐戊寅歷(傅仁均)麟
德歷(李淳風)經緯歷(瞿羅曇)光宅歷(同上)乙巳元歷(南宫說)開
元大衍歷(僧一行)九執歷(來自西域)至德歷(韓穎)寶應五紀歷
(郭獻之)建中正元歷(徐承嗣)元和觀象歷(徐昂)長慶宣明歷
(穆宗詔日官作)景福崇元歷(邊岡)符天歷(曹士篤)石晉調元歷(馬重)
(續)五代明元歷(王處訥)萬分歷蜀永昌歷(胡秀材)正象
歷(亦蜀人作)南唐齊政歷(陳威勲)五代顯德欽天歷(王朴)
歷五十變(李心傳朝野雜記)
黃帝至秦歷凡七變漢四百年歷凡四變魏晉
迄隋歷十六變(後魏後周六歷不預)唐三百年歷凡九變(及五代調)
(元欽天而歷法弊)自建隆迄紹熙二百五十年歷十四變
六歷(史正義)
黃帝歷顓頊歷夏歷殷歷周歷魯歷
續漢志黃帝歷起辛卯顓頊用乙卯虞用戊午夏用
丙寅周用丁巳魯用庚子
漢五歷
顓頊歷(高帝)太初(武帝)三統(劉歆作)四分(章帝)乾象(靈帝)
漢魏三歷(宋志三人皆善歷者)
太初(鄧平修舊制新)乾象(劉洪始減四方定月行遲疾)景初(楊偉斟酌兩端以立多少)
(因朔積分設差以推合朔月蝕)
元魏八歷(初用魏景初歷後平涼土得趙&KR3199;所修元始以代之)
景初元始五寅元景明正光興和永
安武定
三家新歷(魏延昌)
屯騎校尉張洪盪寇將軍張龍祥校書郎李業
興
九家歷(總成一歷請名神龜)
前三家新歷倂盧道虔衛洪顯胡榮沙門
統道融樊仲遵張僧豫
唐二十三家歷
漢之太初三統四分乾象魏之景初(一本有黃)
(初)晉之正歷河西之元始宋梁陳有元嘉大
明大同七曜元魏有永安甲子武定
若天保大𧰼甲寅甲子元則北齊周歷也
若劉(孝孫)李(德林)之開皇大業皇極則隋歷也竝
戊寅麟德凡二十三家
八歷
戊寅元歷(武德)甲子元歷(麟德)大衍(開元)五紀(寶應)正元(建中)觀
𧰼(元和)宣明(長慶)崇元(景福)加至德歷凡九變
宋十八歷
應天(建隆初造)乾元(太平興國)儀天(咸平)崇天(天聖)明天(治平)奉天(熙寧)
觀天(元祐)占天(崇寧)紀元(同上)統元(紹興)乾道(乾道)淳熙(淳熙)會元
(紹熙)統天(慶元)開禧(開禧)淳祐(淳祐)會天(寶祐)成天(咸淳)
六術(晉志黃帝使容成綜斯六術)
羲和占日常儀占月車區占星氣伶倫造律
吕大撓造甲子隸首作算數
歷正五官(左傳郯子曰昔黃帝少皥氏之世鳳鳥適至故為鳥師而鳥名)
鳳皇氏為歷正元鳥氏司分(鳦也以春分來秋分去)伯趙氏
司至(伯勞也以夏至來冬至去)青鳥氏司啟(倉庚也以立春鳴立夏止)丹鳥氏
司閉(鷩雉也以立夏來立冬去四者皆歷正之官)
三元
周以天元殷以地元夏以人元
歷元三本(三代而下造歷者各有增創)
太初起以律而候氣於黃鐘大衍符以易而較數
於分杪授時準以晷而測驗於儀𧰼
歷聖人之德六(漢志)
以本氣者尚其體以綜數者尚其文以考𩔖者
尚其𧰼以作事者尚其時以占往者尚其源
以知來者尚其流
歷法四紀(同上)
章(十九年為一章)會(二十七章為一會計五百一十三年)統(三會八十一章為一統計一千五百)
(三十九年)元(三統九會二百四十三章為一元計四千六百一十七年)章會統元運於
無窮後漢書十九歲為一章(至朔同日謂之章)七十六歲
為一蔀(至朔同在日首謂之蔀計四章)千五百二十歲為一紀(二十蔀計)
(八十章)四千五百六十歲為一元(三紀計一百四十章)此前後二
書之不同也
大衍歷十二議(一行歷)
歷本議中氣議合朔議滅沒略例卦候議
卦議日度議日纏盈縮略例九道議晷
漏中星略例日蝕議五星議
七術(同上)
步中朔術步𤼵斂術步日躔術步月離術
步軌漏術步交會術步五星術
四家歷經
傅仁均李淳風南宫說一行
歷注之用六(六典太卜令)
大會小會雜會歲會除建人神
言天三家(張衡傳注)
周髀(晉志曰蓋天)宣夜渾天賀道養記一方天(興於王充)
二軒天(起於姚信)三穹天(聞於虞昺)
說天六等(月令正義言天地形状之殊凡有六等)
渾天(張衡所述)蓋天(周髀以為法)宣夜(無所師法)安天(虞喜作)昕天(姚信)
(作)穹天(虞聳作)張行成曰堯之歷𧰼蓋天法也舜之
璇璣渾天法也
春秋日食三十六
榖梁以為朔二十六晦七夜二二日一公
羊以為朔二十七二日七晦二左氏以為朔
十六二日十八晦一不書日者二(有甲乙者三十四食)
(既二)
三家星官(隋志)
甘氏(齊甘德)石氏(魏石申夫)巫咸(殷)凡二百五十四官一
千二百八十三星倂二十八宿及輔官附坐一百八
十五星總二百八十二官一千四百六十八星元
嘉中錢樂之鑄渾天銅儀以朱墨白三色别三家
唐渾儀三重(李淳風鑄表裏三重置凝暉閣)
六合儀三辰儀四遊儀
宋渾儀三器(司天監沈括對)
在外曰體(立四方上下之位)其次曰𧰼(法天地之運行)其内曰璣衡
(璣以察緯衡以察經璣可左右衡可上下)
司天臺渾儀九事(至道間韓顯符鑄)
天經雙規遊規直矩窺管平準輪赤道
環黃道環龍柱水臬
紹聖司天二器(儀象制度法略)
儀(規天矩地機輪隱中以察三光驗寒暑)象(其圓如丸其大數圍以布列宿著天經)
東京四渾儀(每座重二萬斤)
至道儀(在刻漏所韓顯符製)皇祐儀(在翰林司天院蘇易簡)熙寧儀(在太史局)
(沈括)元祐儀(在合臺蘇頌)
刻漏長短數(梁刻漏經謂秦之遺法漢代施用)
冬至晝漏四十五刻冬至之後日長九日加一刻
夏至晝漏六十五刻夏至之後日短九日減一刻
元嘉起居注以日出入定晝夜冬至晝四十刻夏至
夜亦宜四十刻夏至晝六十刻冬至夜亦宜六十刻
春秋分晝夜各五十刻今減夜限日出前日入後
昏明際各二刻半以益晝夏至晝六十五刻冬至晝
四十五刻二分晝五十五刻而已
元祐四刻漏(史注)
浮箭漏秤漏沈箭漏不息漏
浮漏四壺(熙寧間近陽門觀浮漏沈括上議)
求壺度壺複壺建壺
晷漏四法(薛季宣言)
銅壺香篆圭表輥彈
刻漏四家
何承天朱史宋景唐刻漏經
地中(司馬文正公日景圖日行黃道每歲有差地中當隨而轉移)
周在洛邑漢在潁川陽城唐在浚儀
五聲
宫(最濁為君)商(次濁為臣)角(半清半濁為民)徵(微清為事)羽(最清為物)欲知宫舌
居中(喉音一曰唇音季夏土)欲知商開口張(齒頭正齒秋金)欲知角舌
縮却(牙音春木)欲知徵舌柱齒(舌音夏火)欲知羽撮口聚(喉音唇重)
(唇輕冬水)觀物外篇先閉後開春也純開夏也先開後
閉秋也冬則閉而無聲
五音别名(爾雅)
宫謂之重商謂之敏角謂之經徵謂之迭
羽謂之柳劉歆云宫中也君也為四音之綱其聲
重厚如君之德商章也臣也其聲敏疾如臣之節角
獨也民也其聲圓長經貫清濁如民之象徵祉也事
也其聲抑揚迭續其音如事之緒羽宇也物也其聲
低平掩映自下而高五音備成如物之聚而為柳也
七音(按五音宫與商商與角徵與羽相去各一律角與徵羽與宫相去二律相去一律音節和相去二律)
(音節遠故角徵之間近徵收一聲比徵少下謂變徵羽宫之間近宫收一聲少高於宫謂變宫)
宫(黃鐘之數八十一分三分損一以下生徵)徵(三分益一以上生商)商(三分損一以下生羽)羽
(三分益一以上生角)角(以三分之不盡一算數不可行聲所以止於五也)變徵變宫
祖孝孫七音
一宫二商三角四變徵五徵六羽七
變宫
三指定律(禹以聲為律以身為度得左三指合之為九寸則黃鐘之律定餘律生焉第二指為民為)
(角大指為事為祉故不用為裁管之法)
中指為君指(三節三寸裁為宫聲之音)四指為臣指(三節三寸裁為商聲之管)
五指為物指(三節三寸裁為羽聲之管)
三宫(周禮大司樂注)
天宫夾鐘(圜鐘圜丘)地宫林鐘(函鐘方丘)人宫黃鐘(宗廟)晉律
志笛三宫正聲下徵清角
四清聲(朱文公謂半律通典謂子聲)
黃鐘大吕太簇夾鐘
六間(太玄六始為律六間為吕周語注六吕在六律之間)
十一月黃鐘(乾初九也六律之首)十二月大吕(坤六四也)正月太簇
(乾九二也)二月夾鐘(坤六五也)三月姑洗(乾九三也)四月中吕(坤上六也)
五月蕤賓(乾九四也)六月林鐘(坤初六也)七月夷則(乾九五也)八月
南吕(坤六二也)九月無射(乾上九也)十月應鐘(坤六三也)
七始(漢律歷志舜七始樂又曰七宗)
黃鐘(天始宫土)林鐘(地始徵火)太簇(人始商金)姑洗(春始角木)蕤賓(夏始變徵)
(日)南吕(秋始羽水)應鐘(冬始變宫月)
七律(周語注周有七音景王問七音之律)
黃鐘為宫太簇為商姑洗為角林鐘為徵
南吕為羽(為五正聲)應鐘為變宫蕤賓為變徵(為二和聲)
十二律(陽六為律陰六為吕又曰六律六同本十二鐘之名以為十二律之名黃帝命榮猨所鑄)
黃鐘太簇姑洗蕤賓夷則無射(已上六律屬陽)
大吕夾鐘中吕林鐘南吕應鐘(已上六律屬陰)
十二律長短相生(蔡元定三分損益隔八相生上生知益下生知損律所生者常同位吕所)
(生者常異位故曰律娶妻而吕生子)
黃鐘三分損益(下)生林鐘林鐘(上)生太簇太簇
(下)生南吕南吕(上)生姑洗姑洗(下)生應鐘應
鐘(上)生蕤賓蕤賓(上)生大吕大吕(下)生夷則
夷則(上)生夾鐘夾鐘(下)生無射無射(上)生仲吕
十二鐘律
生為十二律制為十二鐘候為十二管旋為
十二宫布為十二辰測為二十四氣衍為六
十律合為六十聲變為六十八調六六相因
為三百六十音(以當一歲之數)
京房六十律(論律者皆以十二律循環相生不知三分損益往而不返仲吕再生黃鐘止得八寸)
(七分有竒不成黃鐘正聲故以仲吕再生别名執始轉生四十八律)
律起黃鐘(子)黃鐘生林鐘(未)林鐘生太簇(寅)太簇生
南吕(酉)南吕生姑洗(辰)姑洗生應鐘(亥)應鐘生蕤賓
(午)蕤賓生大吕(丑)大吕生夷則(申)夷則生夾鐘(卯)夾
鐘生無射(戌)無射生仲吕(巳)仲吕生執始(子)執始生
去滅(未)去滅生時息(寅)時息生結躬(酉)結躬生變虞
(辰)變虞生遲内(亥)遲内生盛變(午)盛變生分否(丑)分
否生解形(申)解形生開時(卯)開時生閉掩(戌)閉掩生
南中(巳)南中生丙盛(子)丙盛生安度(未)安度生屈齊
(寅)屈齊生歸期(酉)歸期生路時(辰)路時生未育(亥)未
育生離宫(午)離宫生凌陰(丑)凌陰生去南(申)去南生
族嘉(卯)族嘉生鄰齊(戌)鄰齊生内負(巳)内負生分動
(子)分動生歸嘉(未)歸嘉生隨時(寅)隨時生未卯(酉)未
卯生形始(辰)形始生遲時(亥)遲時生制時(午)制時生
少出(丑)少出生分積(申)分積生爭南(卯)爭南生期保
(戌)期保生物應(巳)物應生質未(子)質未生否與(未)否
與生形晉(寅)形晉生惟汗(酉)惟汗生依行(辰)依行生
包育(亥)包育生謙待(未)謙待生未知(寅)未知生白吕
(酉)白吕生南授(辰)南授生分烏(亥)分烏生南事(午)
錢樂之為三百律合六十律日當一管
古法七品(荀勉校尺所用)
姑洗玉律小吕玉律西京銅望臬金錯望臬
銅斛古錢建武銅尺
漢五量(律志黃鐘所生凡有五法)
備數和聲審度嘉量權衡
四器
規(圓)矩(方)準(平)繩(直)
六矩(周髀算經商高答周公問用矩之道)
平矩以正繩偃矩以望高覆矩以測深臥矩
以知遠環矩以為圓合矩以為方
六度(淮南子陰陽大制有六度)
天為繩墬為準春為規夏為衡秋為矩
冬為權
五則(漢志法度之器也)
規(少陽木)(東生春仁)矩(少陰金)(西方秋義)權(太陰水北知冬)
(謀)衡(太陽火)(南齊夏禮)繩(中央土)(四季信誠)魏相云太昊
乘震執規司春炎帝乘離執衡司夏少昊乘兌執矩
司秋顓頊乘坎執權司冬黃帝乘坤艮執繩司下土
黃帝五量(家語)
權衡升斛尺丈里步十百
三物(樂志三物有時而蔽總其法於數使分寸龠合銖兩皆起於黃鐘)
一黍之廣積為分寸一黍之多積為龠名一黍
之重積為銖兩
三器(程迥述三器圖義)
度量衡
五度(所以度布帛也)
分(一蠶之絲為忽忽十為絲絲十為毫毫十為釐釐十為分)寸(十分)丈(十尺)引(十丈)說
文十髮為程十程為分說苑十粟為一分
三代尺(蔡邕獨斷)
夏十寸為尺殷九寸為尺(外紀湯十二寸為尺)周八寸為尺
周語注五尺為墨倍墨為丈八尺為尋倍尋為常
大戴禮布指知寸布手知尺舒肘知尋
尺度十五等
一周尺漢志劉歆銅斛尺建武銅尺晉泰始荀勉律
尺為晉前尺祖冲之所傳銅尺二晉田夫玉尺梁
法尺三梁表尺四漢官尺晉始平得古銅尺
五魏尺六晉後尺七後魏前尺八中尺九
後尺後周市尺開皇官尺十東魏後尺十一蔡
邕銅籥尺後周玉尺十二宋氏尺錢樂之渾天儀
尺後周鐵尺開皇初調鐘律尺及平陳後調鐘律水
尺十三開皇萬寶常律吕水尺十四雜尺趙劉
曜渾天儀土圭尺十五梁朝俗間尺
太府寺四等尺(景祐間詔丁度高若訥等與王朴律準比校詳定多不相合)
鐵尺(比律準長三寸二分強)景表尺(長四分)鄧保信尺(長一寸九分強)阮
逸等尺(長七分強)
五權(所以權輕重也)
銖(百黍為一銖一龠十二銖)兩(二十四銖)斤(十六兩)鈞(三十斤)石(四鈞百二十斤)
說苑十粟重一圭十圭一銖禮記注八兩曰錙說
文六銖也
五量(所以量榖粟也)
龠(八十四黍為圭圭四為撮千二百黍為龠)合(合龠為兩龠)升(十合)斗(十升)斛(十斗曰石)
齊四量(左傳晏子云齊舊四量四升為豆各自其四以登於釡釡十則鐘)
豆(音斗四升)區(音謳四豆)釡(四區六斗四升)鐘(十釡六石四斗)
讀書紀數略卷四
