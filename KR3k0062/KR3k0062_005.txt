讀書紀數略卷五目錄
地部
廣輪𩔖
二方
四方
四維
六極
八鎮
五帶
六大州
四大神州
大九州
八&KR3485;
八紘
八極
四極
禹四極
四荒
四表
四裔
四海
四遊
山海經十八篇
先王作土三
山河兩戒
堯九州
舜十二州
禹貢五服
殷九州
周九州
九州三道
周五服
六服
九服
秦三十六郡
漢十三部
東漢四履
蜀二州
魏十二州
吳五州
晉十九州
宋二十二州
唐十道
十五道
關中十二道
宋二十三路
元十二行省
二十二道
明兩直隸十三省
讀書紀數略卷五福建巡撫宫夢仁撰
地部
廣輪𩔖
二方(翼奉傳上方之情樂下方之情哀孟康注)
上方(謂北與東也陽氣所萌生)下方(謂南與西也陰氣所萌生)
四方(四正方也)
東西南北漢志八歲學五方謂四方中央
四維(地四角也)
東南(㢲)西南(坤)東北(艮)西北(乾)淮南子東北報德
之維西南背陽之維東南常羊之維西北號通之維
六極(荀子宇中六指謂之極吕氏春秋曰六合漢郊祀歌曰六幕張衡賦曰六區)
上下東西南北又東北南為三垂
八鎮(揚雄傳不言九者中央一鎮天子居之左思賦注曰八區)
四方四隅家語東西為緯南北為經周禮東
西為廣南北為輪物理論地形西北高東南下東
西長南北短
五帶(以天勢分山海自北而南為五帶)
一在晝長晝短二圈之間(地甚熱帶近日輪故也)二在北極圈
之内三在南極圈之内(地俱冷帶遠日輪故也)四在北極晝
長圈之間五在南極晝短圈之間(二地皆謂正帶不甚冷熱日輪)
(不遠不近故也)
六大州(以地勢分輿地)
曰歐邏巴曰利未亞曰亞細亞曰北亞墨利
加曰南亞墨利加曰墨瓦臘泥加
四大神州(從崑崙分四界)
東弗於逮(一作東弗提婆)南贍部洲(一作南閻浮提)西瞿耶尼北
鬱單越
大九州(周禮疏神農以上有大九州黃帝德不及遠惟於神州之内分為九州騶衍曰中國之於天下)
(八十一分居其二分名曰赤縣神州中國外如赤縣神州者九各有裨海環之大瀛海環其外)
東南神州曰農土正南卭州曰沃土西南戎州
曰滔土正西弇州曰幷土中央冀州曰中土
西北台州(一作桂)曰肥土正北濟州(一作營)曰成土
東北薄州(一作咸)曰隱土正東陽州曰申土
八&KR3485;(淮南子九州之外乃有八&KR3485;又曰八埏孟康曰埏際也)
東北曰大澤曰無通東曰大渚曰少海東南曰
具區曰元(大也)澤南曰大夢曰浩澤西南曰渚資
曰丹澤西曰九區曰泉澤西北曰大夏曰海澤
北曰太冥曰寒澤
八紘(同上八&KR3485;之外乃有八紘言為天下綱紀也)
東北之紘曰和丘曰荒土東方之紘曰棘林曰桑
野東南之紘曰大窮曰衆安南方之紘曰廣都
曰反戶西南之紘曰焦僥曰炎土西方之紘曰
金丘曰沃野西北之紘曰一目曰沙所北方之
紘曰積冰曰委羽
八極(同上地之窮盡處也晉地理志八紘之外名為八極)
方土之山曰蒼門(東北)東極之山曰開明門(東方)波母之
山曰陽門(東南)南極之山曰暑門(南方)編駒之山曰白門
(西南)西極之山曰閶闔門(西方)不周之山曰幽都門(西北)北
極之山曰寒門(北方)
四極(爾雅四方極遠之國)
東至泰遠西至邠國南至濮鉛北至祝栗
禹四極(同上)
岠齊州以南戴日為丹穴北戴斗極為空桐東
至日所出為太平西至日所入為太蒙
四荒(同上四方荒昧之地)
觚竹(北)北戶(南)西王母(西)日下(東疑即日本)
四表(堯典注又曰四外)
嵎夷(東表)南交(南表)昧谷(西表)幽都(北表)
四裔(舜典)
幽州(北裔窮共工竒)崇山(南裔驩兜)(澧州渾敦)三危(西裔三苗)(燉煌饕餮)
羽山(東裔檮海州杌)
四海(大戴禮高陽氏乘龍而至四海)
北幽陵南交趾西流沙東蟠木禹使大章
步東極至西垂二億三萬三千五百里七十一步豎
亥步南極盡北垂二億三萬三千五百里七十五步
四海之内東西二萬八千里南北二萬六千里西不
盡流沙南不盡衡山東不盡東海北不盡恒山
四遊(博物志四遊之極謂之四表)
冬至地上北而西三萬里夏至地下南而東三萬
里春秋二分其中矣
山海經十八篇(劉歆定前五篇名五藏山經)
南山經第一西山北山東山中山海外
南海外西海外北海外東海内南海内
西海内北海内東大荒東大荒南大荒
西大荒北海内經第十八
先王作土三(職方注)
太平之時土廣萬里中國七千中平之世土廣七
千中國五千晩季之世土廣五千中國三千
山河兩戒(唐天文志觀兩戒之象與雲漢之所終始而分野可知矣)
北戒自三危積石至朝鮮謂北紀南戒自岷山嶓
冡達閩中謂南紀河源自北紀之首與涇渭濟瀆
相表裏謂北河江源自南紀之首與漢水淮瀆相
表裏謂南河
堯九州(中國之地為九州堯使禹治水時遂因其舊始冀次兗而終於雍言治水之序)
冀州(帝都)兗州(濟河)青州(海岱)徐州(海岱及淮)揚州(淮海)荆州(荆及衡陽)
豫州(荆河)梁州(華陽黑水)雍州(黑水西河)
舜十二州(舜以冀青地廣分冀東恒山之地為幷州其東北醫無閭之地為幽州又分青東之遼東)
(為營州而冀州止河内之地即河東一路是為十二州)
冀州兗州青州徐州揚州荆州豫州
梁州雍州幷州幽州營州
禹貢五服(每服五百里五服計二千五百里)
甸服侯服綏服要服荒服
殷九州(爾雅郭璞曰此殷制也無青梁幷又曰九有九圍)
冀州(兩河)豫州(河南)雝州(河西)荆州(漢南)揚州(江南)兗州(濟河)徐州
(濟東)幽州(燕)營州(齊)
周九州(周禮職方氏無徐梁營始揚次荆而終於幷言遠近之序)
揚州(東南)荆州(正南)豫州(河南)青州(正東)兗州(河東)雍州(正西)幽州
(東北)冀州(河内)幷州(正北)吕氏春秋有徐無幷
九州三道(周禮正義九州總為三道先從南方起尊陽方也)
一道(東南曰揚屬次正南曰荆曰西南不置州統雍即次河南豫)二道(次正東曰青)
(次河東曰兗次正西曰雍)三道(次東北曰幽北次河内曰冀次正曰幷)
周五服(周語祭公謀父)
甸服(日祭)侯服(月祀)賓服(時享)要服(歲貢)荒服(終王)
六服(周禮大行人邦畿方千里其外為六服九州之外謂之蕃國周官六服羣辟㒺不承德)
侯服甸服男服采服衛服要服
九服(同上取服役天子為義也大司馬九畿取制畿封國為義也)
侯服(即禹甸服言為王斥堠也)甸服(言為王治田出税也)男服(即禹侯服言為王任職也)
采服(言為王治事也)衛服(即禹綏服言宣力以衛内也)蠻服(言其俗之慢也)夷服
(即禹要服言其俗之易也)鎮服(謂須鎮守之也)藩服(即禹荒服謂其為藩籬也)
秦三十六郡(始皇幷天下置守分郡三川河東在諸郡之首所以陪輔關中即漢所謂三河也)
内史三川(漢更名河南)河東南陽南郡九江
彰郡(漢更名丹陽)會稽潁川碭郡泗水薛郡
東郡瑯琊齊郡上谷漁陽右北平遼
西遼東代郡鉅鹿邯鄲(即趙)上黨太原
雲中九原(漢更名五原)鴈門上郡隴西北地
漢中巴郡蜀郡黔中(即武陵)長沙後置閩中
南海桂林𧰼郡凡四十郡
漢十三部(元封初部置刺史領天下郡國一百二改雍曰涼改梁曰益東漢改交阯曰交州省幷州)
司&KR1559;校尉(領京兆扶風馮翊弘農河東河内河南七郡)豫州刺史(領潁川汝南沛)
(郡梁國魯國三郡二國)冀州刺史(領魏郡鉅鹿常山清河廣平真定中山信都河間趙國四)
(郡六國)兗州刺史(領陳留東郡山陽濟陰泰山城陽淮陽東平五郡三國)徐州刺
史(領琅琊東海臨淮泗水廣陵楚國三郡三國)青州刺史(領平原千乘濟南齊郡北海東)
(萊膠東高密菑川六郡三國)荆州刺史(領南陽南郡江夏桂陽武陵零陵長沙六郡一國)
揚州刺史(領廬江九江會稽丹陽豫章六安五郡一國)益州刺史(領漢中廣漢武)
(都蜀郡犍為越巂牂牁益州八郡)凉州刺史(領安定北地隴西武威金城天水張掖酒泉燉)
(煌九郡)幷州刺史(領太原上黨上郡西河朔方五原雲中定襄鴈門九郡)幽州刺
史(領涿郡渤海代郡上谷漁陽右北平遼西遼東廣陽樂浪玄菟十郡一國)交州刺史(領南)
(海鬱林蒼梧交趾合浦九真日南七郡)朔方刺史不在十三州之限
東漢四履(盛如前漢)
東樂浪郡西燉煌郡南日南郡北鴈門郡
西南永昌郡
蜀二州(後漢全制巴蜀置州二有郡二十二)
益州(治成都)梁州(治漢中)
魏十二州(曹操據中原有州十二領郡國六十有八)
司&KR1559;(治河南)豫州(治譙)荆州(治襄陽)兗州(治武威)青州(治臨菑)徐
州(治彭城)涼州(治天水)秦州(治上邽)冀州(治趙)幽州(治范陽)揚州
(治壽春)幷州(治晉陽)
吳五州(孫權北據江南盡海置州五冇郡四十三)
交州(治安南)廣州(治南海)荆州(治江陵)郢州(治江夏)揚州(治丹陽)
晉十九州(武帝平吳分天下為十九州)
司州(治江南)兗州(治濮陽)豫州(治項城)冀州(治趙郡)幷州(治晉陽)
青州(治臨菑)徐州(治彭城)荆州(初治襄陽後江陵)揚州(初治壽春後建業)
雍州(治京兆)秦州(治上邽)益州(治成都)梁州(治南鄭)寧州(治雲南)
幽州(治范陽)平州(治昌黎)交州(治安南)廣州(治番禺)涼州(治武威)
宋二十二州(南北分爭州郡不常宋受晉禪有州二十二)
揚州(建業)南徐(京口)徐州(彭城)南兗(廣陵)兗州(魯郡)南豫(宣城)豫州
(壽陽)江州(潯陽)青州(臨菑)冀州(歷城)司州(義陽)荆州(南郡)郢州(江夏)湘
州(長沙)雍州(襄陽)梁州(南鄭)秦州(上邽)益州(成都)寧州(雲南)廣州(南海)
交州(安南)越州(合浦)
唐十道(太宗倂省州郡分為十道三百一十有五州)
關内道(凡二十二州)河南道(凡二十八州)河東道(凡十九州)河北道
(凡二十五州)山南道(凡三十三州)隴右道(凡二十一州)淮南道(凡十四州)
江南道(凡五十一州)劍南道(凡三十三州)嶺南道(凡七十州)
十五道(開元初增置)
京畿(治西京城内)都畿(治東都)關内(京官遙領)河南(治汴州)河東(治蒲)
(州)河北(治魏州)隴右(治鄯州)山南東(治襄陽)山南西(治興元)江
南東(治吳郡)江南西(治洪州)劍南(治蜀郡)淮南(治廣陵)黔中(治黔)
(中)嶺南(治南海)
關中十二道(兵志武德初置後更為十二軍)
萬年長安富平醴泉同州華州寧州
岐州幽州西麟涇州宜州
宋二十三路(太宗分天下為十五路天聖為十八路元豐改置)
京東東路京東西路京西南路京西北路
河北東路河北西路陜西路秦鳳路河東
路淮南東路淮南西路兩浙路江南東路
江南西路荆湖南路荆湖北路成都路
梓州路利州路䕫州路福建路廣南東路
廣南西路一本有黔南燕山雲中
元十二行省(各建中書省以轄州郡)
都省(治腹裏路總十一行省)河南行省(汴梁)湖廣行省(武昌)江浙行
省(杭州)江西行省(龍興)陜西行省(京兆)四川行省(成都)雲南行
省(中慶)遼陽行省(遼陽)鎮東行省(高麗)甘肅行省(甘州)嶺北行
省(和林)
二十二道(後分三十二道道設肅政廉訪司以紏察郡縣)
燕南河北道(真定)河南江北道(汴梁)山東東西道(濟南)河東
山西道(太原)西蜀四川道(成都)河西隴右道(寧夏)山北遼東
道(大寧)陜西漢中道(安西)江北淮東道(揚州)淮西江北道(廬州)
山南江北道(江陵)江南湖北道(鄂州)嶺南廣西道(靜江)海北
廣東道(廣州)嶺北湖南道(潭州)江西湖東道(龍興)福建閩海
道(福州)浙東海右道(紹興)江南浙西道(杭州)江東建康道(寧國)
海北海南道(雷州)雲南八番道(中原)
明兩直隸十三省
北直隸(北京古幽薊地)南直隸(南京古金陵地)山東省(古燕徐兗三州地)山
西省(古冀州地)河南省(古兗冀豫三州地)陜西省(古雍州地惟漢中屬梁州)四
川省(古梁州地)湖廣省(古荆州地)浙江省(古揚州地)江西省(古揚州地)福
建省(始百粤地古揚州域)廣東省(始百粤地亦古揚州域)廣西省(古荆州及百粤)
(地)雲南省(古梁州域百濮之地)貴州省(古荆梁二州之南殷周鬼方)
讀書紀數略卷五
