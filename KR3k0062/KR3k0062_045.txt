讀書紀數略卷四十五目錄
物部
珍寶𩔖
四寶
國寶六
唐定國寶玉十二枚
七寶
君子比玉七德
玉𧰼君德五
玉效德之六理
玉九德
玉五德
璠璵二勝
龍虎二玉
珠玉二勝
珠九品
珠六在
珠却五病
四大寶珠
諸珠光
辨寶光四色
珊瑚四色
貝四種
雲母八種
五石
石英五色
讀書紀數略卷四十五福建巡撫宫夢仁撰
物部
珍寶𩔖
四寶(戰國策范睢云四寶土之所生)
周有砥厄(史作&KR0008;)宋有結綠梁有懸黎(史作藜)楚有和
璞魏文帝書有晉之垂棘魯之璠璵無周與梁
國寶六(楚語王孫圉對)
聖能制議百物以輔相國玉足庇廕嘉榖使無水
旱之災龜足憲臧否珠足禦火災金足禦兵
亂山林藪澤足備財用
唐定國寶玉十二枚(寶應初楚州刺史崔侁表獻十二寶置於日中皆白氣連天)
一玄黃天符(如笏黃玉也)二玉雞(毛文悉備白玉也)三榖璧(文如粟粒)
(白玉也)四西王母環(二枚白玉也)五碧色寶(圓而有光)六如意寶
珠(圓如雞卵光如月)七紅靺&KR1944;(文如巨粟赤如櫻桃)八琅玕珠(二枚)九玉
玦(形如玉環四分缺一)十玉印(理如鹿形陥入印中印物則鹿形著)十一皇后採
桑鉤(細如筋屈末似金又似銀)十二雷公斧(細緻如青玉)
七寶(佛書注)
金銀琉璃車渠碼碯玻瓈真珠
君子比玉七德(聘義孔子答子貢問君子貴玉而賤珉)
溫潤而澤仁也縝密以栗知也廉而不劌義也
垂之如墜禮也叩之其聲清越以長其終詘焉
樂也瑕不掩瑜瑜不掩瑕忠也孚尹旁達信也
玉𧰼君德五(王度篇是以人君寶之)
燥不輕溼不重薄不澆廉不傷疵不掩
玉效德之六理(賈子)
澤者鑑也謂之道腒如竊膏之理謂之德湛而
潤厚而膠謂之性康若樂流謂之神光輝謂之
明礐乎堅哉謂之命
玉九德(管子)
溫潤以澤仁也鄰以理知也堅而不蹙義也
廉而不劌行也鮮而不垢潔也折而不撓勇也
瑕適皆見精也茂華光澤竝通而不相陵容也
叩之其音清搏徹遠純而不殺辭也
玉五德(五經通義)
溫潤而澤似智銳而不害似仁抑而不撓似義
有瑕於内必見於外似信垂之如墜似禮
璠璵二勝(逸論語孔子曰美哉璠璵遠而望之煥若也近而視之瑟若也)
一則理勝一則孚勝
龍虎二玉(杜陽雜編唐順宗時西域進美玉一圖一方徑各五寸光彩凝冷可鑑毛髮伊祈元解熟)
(視曰此龍虎玉也詢其人果得之漁獵者)
圓者龍生水中為龍所寶(若投之水必有虹霓出焉)方者虎生巖
谷為虎所寶(以虎毛拂之即紫光迸逸而百獸攝伏)
珠玉二勝(大戴禮玉在山而木潤川生珠而岸不枯)
珠者隂中之陽勝火玉者陽中之隂勝水
珠九品(南越志)
大品(大五分以至一寸八九分者)璫珠(有光彩一邊小平似覆&KR1690;者)走珠滑
珠磥砢珠官雨珠税珠葱符珠
珠六在
龍珠在頷鮫珠在皮蛇珠在口鱉珠在足
魚珠在眼蚌珠在腹(惟蚌珠為多餘則偶有之)又蜘蛛亦有
孕珠者
珠却五病(道籥西王母獻穆王以雲澤之珠人病含之無不應時而愈)
病在心東向含在肝北向在腎西向在脾南
向在肺俯身向地
四大寶珠(華嚴經海底四珠性極猛熱能縮百川之水)
一日藏二離潤三火燄光四盡無餘
諸珠光(廣記杰公語梁武帝)
如意珠上者夜光四十里中者十里下者一里(光之所及)
(無風雨雷電水火刀兵諸癘)驪珠九色上者夜光百步中者十步
下者一室(光之所及無蛇虺蟲豸之毒)虫珠七色蚌珠五色(皆有)
(夜光及數尺)
辨寶光四色(以辛日雨止平旦或黃昏夜半觀其所現之光)
白者玉赤者金黃者銅黑者鐡
珊瑚四色(玄中記出大秦西海中水底石上)
初生白一年黃三年赤四年蟲食敗
貝四種(朱仲遺嚴助書曰貝至徑尺則寶雖不能延齡其禦害一也貝大者如輪)
状如赤電黑雲謂紫貝(愈疾)素質紅點謂朱貝(明目)青地
綠文謂綬貝(消氣鄣)墨文黃畫謂霞貝(伏蛆蟲)
雲母八種
雲母(向日視之色青白多黑)雲英(色黃白多青)雲珠(色青黃多赤)雲砂(如水)
(露乍黃乍白)雲液(黃白皛皛)磷石(純白明徹此六種併服而各有時月)雲瞻(黯黯純黑)
(有文班班如鐵)地涿(色雜黑而強肥此二種不可服)
五石(痬醫注謂五毒攻)
石膽丹砂雄黃礐石磁石
石英五色(生澤州者為勝服食惟白石英為重)
白石英(長而白澤明徹有光六面如削者可用)黃石英(黃色如金在端)赤石英
(赤端白後)青石英(青端赤後)黑石英(黑澤有光)
讀書紀數略卷四十五
