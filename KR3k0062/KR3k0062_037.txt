讀書紀數略卷三十七目錄
人部
食貨𩔖
唐漕運三節
漕運四利四病
宋四河漕運
運路二十一堰
漕運十四策
元海道三變
明湖水濟漕二法
濟漕泉五派
劉晏五事
六條均節財賦
二害輕重略等
三者斂怨
宋二𤼵運使
淳化三司使
理財三要
理財三項
三寳
四者民衣食之原
三勤
所補者三
七奪
三官六蝨
後周四鹽
九種鹽
宋鹽四種
鹽三種
鹽二𩔖
鹽法恤民三論
沈立論鹽法五敝
唐兩池
硝池六
鹽場四
鹽監十
宋鹽池二
煮海六路
煮井四路
煮鹻二監
至道茶法三說
咸平茶三分法
茶利三
淮南六州茶
茶山場十三
六𣙜貨務
五幣
玉幣七莢
九府
五名
秦幣二等
金三品
白金三品
五色金
十四種金
四品並行
寳貨五物六名二十八品
錢貨六品
銀貨二品
龜貨四品
貝貨五品
布貨十品
錢三品
錢輕重得中二
重錢十八
輕錢八
海東三種錢
三童國錢
明錢制五等
鈔六等
鐵錢八害
除盜鑄七福
縱民鑄五不可
禁民鑄一舉四美
阿堵四說
唐冶一百六十五
鑄錢十監二坊
宋冶二百七十一
膽水十一所
紹興諸道坑冶數
祥符四錢監
元豐六錢監
銅錢十七監
鐵錢九監
乾道六錢監
宋鑄錢使二
隋漕四倉
唐九倉
常平倉本四
宋義倉五等
倉二十三所
倉分三界
轉般倉二
湯武五庫
五庫
六府
唐二庫
行在二庫
宋四庫
興國朝服法物三庫
康定宜聖殿五庫
淳化四庫
嘉祐元豐庫額二詩
軍器五庫
讀書紀數略卷三十七福建巡撫宫夢仁撰
人部
食貨𩔖
唐漕運三節
江南陜西京口(最重)
漕運四利四病(劉晏遺元載書晏見一水不通願荷鍤先往見一粒不運願負米而趨)
得江湖米二三十萬石則徭役減利一米運流通
則饑人附利二雲帆桂檝輸委帝鄉可以震耀中
外利三舟車既通百貨雜集利四武牢成臯人
煙蕭條一病千里泗上罔水行舟二病奪攘姦
宄夾河為藪三病淮陰蒲坂屯戍相望船到便留
非單車使折簡書所能制四病
宋四河漕運(太平興國)
江淮浙湖運至真揚楚三州置轉般倉收納調舟計
綱泝流入汴京師𤼵運使領之陜西自黃河三門
沿流入汴三門白波𤼵運使領之陳潁許蔡元壽
諸州自石塘惠民河泝流而至催綱領之京東諸
州自廣濟河而至催綱領之
運路二十一堰(職官志官各一人其不居運路者皆領於州縣)
楚州之黃蒲寳應北神西河高郵之新河
樊良揚州之邵伯瓜洲潤州之京口吕
城常州之望亭奔牛秀州之杉青杭州之
長安越州之曹娥梁湖錢青孟州之濟源
汝州之梁縣泰州之白莆捍海
漕運十四策(嘉祐初張方平為三司使畫策上稱善悉如施行)
上供斛斗不得折錢諸路災傷不得截撥上供
廣濟河上供不得折錢帛惠民河上供止運二十
萬黃河年額馬料三十萬運京汴河漕輓用粳
米年退錢充糴本漕運河道當疏折中倉坐
倉收糴京師河北兵就糧淮南京東揀剩員
租稅視凶穰弛斂𤼵運使屬官久任補填綱欠
元海道三變
初自平江劉家港入海經通州海門縣萬里長灘開
洋抵淮安路鹽城縣歴海寧府東海縣經密州膠州
界放靈山洋投東北行旬月始抵成山計自上海至
直沽楊村凡一萬三千三百五十里再變自劉家
港出揚子江開洋落潮東北行離萬里長灘至白水
綠水經黑水大洋轉成山西行過劉家島入沙門島
放萊州大洋抵界河至直沽其道差直三變自劉
家港入海至崇明三沙放洋向東行入黑水大洋直
取成山轉西至劉家島入沙門島放萊州大洋至直
沽如遇風順由浙西至京師不過旬月其道徑便
明湖水濟漕二法(徐沛山東凡十二湖)
在運河東者儲以益河之不足曰水櫃在運河西
者分以洩河之有餘曰斗門淮揚五湖即為運道
明濟漕泉五𣲖(山東新舊各泉凡十六州縣二百四十泉)
入汶為分水𣲖入泗沂濟及天井閘漕河為天井
𣲖入白馬河及南陽棗林魯橋閘河為魯橋𣲖
入南陽新河為新河𣲖(即沙河𣲖)入邳州河為邳州𣲖
劉晏五事(胡致堂謂劉晏言利之臣而其言有不可廢者)
出納錢糓必委士𩔖理財以養民為先官多則
民擾大事不計小費事無閒劇必一日中決之
六條均節財賦(陸贄疏)
一論兩稅之弊二請兩稅以布帛為額三論長
吏以增戶加稅闢田課績四論稅限迫促五請
以稅茶錢置義倉六論兼併之家私斂重於公費
二害輕重略等(蘇軾言於司馬光)
免役之害掊尅民財十室九空聚斂於上而下有錢
荒之患差役之害民常在官不得耑力於農貪吏
猾胥得緣為姦
三者斂怨(宋食貨志三者皆為國斂怨所得不償所失)
嘉祐中薛向孫琳始議方田量步畞審肥瘠以定賦
稅之入熙寧中吕惠卿復建手實抉私𨼆崇告訐
以實貧富之等元豐中李琮追究逃絶均虚數虐
編戶以補失陷之稅
宋二𤼵運使(制始於淳化而備於皇祐權六路豐凶行平糴之法)
一員在真州督江浙荆湖淮泗等路糧運一員在
泗州趣自真州至京糧運
淳化三司使
總計使左計使(判東京)右計使(判西京)
理財三要(明蘇瓊)
會計出入斟酌本折究侵欺虚冐
理財三項(刑侍鄒元標上)
屯田鹽法水利
三寳(太公)
農一其鄉則糓足工一其鄉則器足商一其鄉
則貨足
四者民衣食之原(貨殖傳引周書)
農不出則乏其食工不出則乏其事商不出則
三寳絶虞不出則財匱少而山澤不辟
三勤(糓梁傳古之君人者必時視民之所勤)
民勤於力則功築罕民勤於財則貢賦少民勤
於食則百事廢揚子民有三勤政善而吏惡一勤
也吏善而政惡二勤也政吏駢惡三勤也
所補者三(漢志入粟受爵皆有餘者也取有餘則貧民之財可損所謂損有餘補不足者也)
一主用足二民賦少三勸農功
七奪(譚子民事之急無甚於食)
王奪其一卿士奪其一兵吏奪其一戰伐奪
其一工藝奪其一商賈奪其一道釋奪其一
三官六蝨(商鞅言三官者生蝨官者六)
農商官(國之常官)歲食(農有餘食則薄燕於歲)美好(商有淫利)
(則美好傷器)志行(官設而不用則志行為幸)
後周四鹽(隋志)
散鹽煮海以成之盬鹽引池以化之形鹽掘地
以出之飴鹽於戎以取之
九種鹽(北史李孝伯傳後四種非食鹽)
白鹽食鹽黑鹽青鹽戎鹽赤鹽駮鹽
臭鹽馬齒鹽又安息國出五色鹽
宋鹽四種
一曰末鹽(海鹽也)其次顆鹽(解州及晉綘潞澤所出)又次井鹽(鑿井)
(取之)又次崖鹽(生土崖之間)
鹽三種(宋山堂考索青州鹽出東海幽薊北海嶺南南海劍南西川出於井河東出於池解池尤著)
海鹽井鹽(煎熬而成)解池鹽(如耕種法疏為畦壠決水灌之必南風起此鹽乃成)
吕成曰河北鹵地出於地永康軍出於山又有出
於石木者
鹽二𩔖(國史志)
引池而化者周官盬鹽也煮海煮井煮鹻而成者
周官散鹽也
鹽法恤民三論(胡安國謂其以義為利)
行於西者與商賈共其利行於北者與編戶共其
利行於東南者與漕司共其利
沈立論鹽法五敝(紹興)
愛恤亭戶使不至於困休息漕卒使有以為生
防制倉場使不為掊克率斂絶私販減官估
唐兩池(食貨志有鹽池五總以兩池)
安邑解
硝池六(同上在解州西南天旱則生謂之六硝)
一曰賈瓦二曰金井三曰圓四曰熨㪷(已淡味)
五曰夾凹六曰蘇老(味鹹)
鹽場四(同上)
漣水湖州杭州越州
鹽監十(同上)
嘉興海陵鹽城新亭蘭亭臨平永嘉
大昌侯官富都
宋鹽池二(國史志出西羌擅以為利淳化中禁母入塞)
烏池白池
煮海六路(同上)
京東河北淮南兩浙福建廣南地曰
亭場民曰亭戶竈戶戶有鹽丁
煮井四路(同上)
成都梓利䕫大為監小為井監則置官井
則募民
煮鹻二監(同上籍民為鐺戶其河北陜西亦有煮鹻者然利薄)
永利東監(隸并)永利西監(隸汾)
至道茶法三說(鹽鐵使陳恕上言)
西北芻粟度遠近增虚估給劵償茶益以東南緡
錢香藥象齒景德間許人入中錢帛金銀慶歴
中增以南鹽為四說
咸平茶三分法(三司使王嗣宗立後改四分)
茶引三分東南見錢二分半香藥四分半
茶利三
一官賣以實州縣一沿邊入中糧草以省餽運
一𣙜務入納金銀錢帛以贍京師其河東北互市
川陜折博又以所有易所無
淮南六州茶(官置吏總之)
蘄黃廬舒壽光
茶山場十三(六州採茶之民隸焉謂之園戶)
蘄州四黃州一廬州一舒州二壽州五
六𣙜貨務(受買納茶以給商人)
江陵真州海州蘄州蘄口無為漢陽
五幣(黃帝立)
珠玉(上幣)黃金(中幣)刀布(下幣)管子上中下為三幣
玉幣七筴(管子對威公此謂以少為多以狹為廣天下之數盡矣)
陰山之礝䃉燕之紫山白金朝鮮之文皮汝
漢水右衢之黃金江陽之珠泰明山之曾青
禺氏邊山之玉
九府(爾稚)
東方醫無閭之珣玕琪東南會稽之竹箭南方
梁山之犀象西南華山之金石西方霍山之珠
玉西北崑崙虚之璆琳琅玕北方幽都之筋角
東北斥山之文皮中有岱岳五糓魚鹽
五名(事始)
太昊氏高陽氏謂之金有熊氏高辛氏謂之貨
陶唐氏謂之泉商周謂之布齊莒謂之刀鄭
樵曰泉言其形金言其質刀言其器貨布言其用古
文錢字作泉者言其形如泉文一變而為刀器再變
而為圜法故泉與刀廢後世代以錢字借為泉水之
泉其實泉之篆文不從水也漢儒不知本末為流於
泉布於布寳於金利於刀皆沿鑿之義
秦幣二等(漢食貨志珠玉龜貝銀錫之屬為器飾寳藏不為幣也)
上幣(黃金以鎰)下幣(銅錢如周文曰半兩重如其文)
金三品(禹貢荆揚厥貢)
金銀銅
白金三品(漢武時造)
一圓之以象天其文龍(重八兩)一方之以象地其文馬
(重差小)一&KR0008;之以象人其文龜(復小)
五色金(漢志注)
黃曰金白曰銀赤曰銅青曰鉛錫黑曰鐵
十四種金(五金惟黃金之用多)
銷金拍金鍍金織金砑金披金泥金
縷金撚金搶金圈金貼金嵌金裹
金
四品並行(漢食貨志王莽更造)
大錢(徑寸二分重十二銖直五十)契刀(環如大錢身形如刀長二寸直五百)錯刀(以黃)
(金錯直五千)與五銖錢並行
寳貨五物六名二十八品(王莽以劉字有金刀罷契刀錯刀及五銖更作)
寳貨錢貨六品銀貨二品龜寳四品貝貨
五品布貨十品
錢貨六品
小錢(徑六分重一銖直一)幺錢(徑七分重三銖直一十)幼錢(徑八分重五銖直二十)
中錢(徑九分重七銖直三十)壯錢(徑一寸重九銖直四十)並前大錢(五十)
銀貨二品(漢書銀八兩為一流)
黃金(重一斤直錢萬)朱提(一流直錢一千五百八十)它銀(一流直錢一千)
龜貨四品(兩貝為朋)
元龜(長尺二寸直二千一百六十為大貝十朋)公龜(九寸直五百為壯貝十朋)侯龜(七寸)
(以上直三百為幺貝十朋)子龜(五寸以上直百為小貝十朋)
貝貨五品(古者五貝為朋言小貝以上各二貝為一朋非總五貝為一朋)
大貝(四寸八分以上直二百一十六)壯貝(三寸六分以上直五十)幺貝(二寸四分以上)
(直三十)小貝(寸二分以上直十三枚為一朋)不成貝(不盈寸二分漏度不得為朋率枚直)
(錢三)
布貨十品
大布次布弟布壯布中布差布厚布
幼布幺布小布(小布長寸五分重十五銖文曰小布一百自小布以上各)
(相長一分相重一銖文各為其布名直各加一百上至大布長二寸四分重一兩而直千錢矣)
錢三品(後周並用)
永通萬國(以一當千)五行大布(以一當十)五銖
錢輕重得中二
五銖(漢)開元(唐)錢文以寳自周景王始也以年自
後魏孝文太和始也以鐵為錢自公孫述據蜀始也
重錢十八
赤灰(漢一當五)比輪(晉)大泉(王莽一直五十吳嘉禾一當五百)大貨六銖
(陳一當五銖三十)四柱(梁一准二十又改一准十)兩柱(梁末)布泉(後周一當五)大
布(後周五行大布一當十)永通萬國(後周一當千)當兩(宋)乾封(高宗一當)
(十建中趙贊大錢一當十)當十(唐永通梁元帝)八銖(漢)乾元(肅宗一當十)重輪
乾元(一當五十)直百(蜀梁)當千(吳後周)得壹(史思明一當百)
輕錢八
榆莢(漢三銖)風飄水浮(元魏)鵝眼綖環耒子荇葉
(宋二銖)沈郎四分(晉)
海東三種錢(鷄林𩔖事高麗所鑄並徑九分重三銖六參)
海東通寳(篆體)海東通寳(真行體)海東重寳(真行體)
三童國錢(大平寰宇記)
效國王之面(丈夫交易用之)效王后之面(婦人用之)
明錢制五等(會典洪武初大中通寳四百為一貫四十為一兩四文為一錢後鑄洪武通寳五等)
當十錢(重一兩)當五錢當三錢當二錢(重皆如其當之數)
小錢(重一錢)
鈔六等(同上洪武初取桑穰為鈔料以青色為質外為龍文花欄横題其額曰大明通行寳鈔中圖鈔)
(貫狀十串則為一貫若五百文則畫鈔文為五串每鈔一貫折銅錢一千文銀一兩每鈔四貫)
(易赤金一兩凡稅課錢鈔兼收錢十之三鈔十之七一百文以下止用銅錢)
一貫五百文四百文三百文二百文一
百文
鐵錢八害(吳越錢弘佐議鑄鐵錢以益將士祿賜其弟弘億諫止)
新錢既行舊錢皆流入鄰國一也可用於吾國而
不可用於他國則商賈不行百貨不通二也銅禁
不嚴民猶盜鑄況家有鐺釡野有鏵犁犯法必多三
也閩鑄鐵錢而亂不足為法四也國用幸豐而
自以為乏五也禄賜有常而無故益之六也法
變而弊不可遽復七也錢者國姓易之不祥八也
除盜鑄七福(賈誼)
民不鑄錢黥罪不積偽錢不蕃民不相疑采鑄
之人反於耕田輕重斂散貨物必平多少有制
用别貴賤官不獨富民末由困制棄財敵必壊
縱民鑄五不可(唐開元間張九齡奏議劉秩以為不可)
任人自鑄則上無以御下下無以事上其不可一
物賤傷農錢輕傷賈錢輕由於物多多則使少少則
使多柰何假人其不可二鑄錢不雜鉛鐵則無利
雜則惡其不可三人去南畞其不可四昔吳濞
鄧通皆鑄錢致富許其私鑄是與人利權其不可五
禁民鑄一舉四美(同上)
銅不布下盜鑄無因公錢不破人不犯刑
錢又日增
阿堵四說(世以錢為阿堵不知阿堵自是當時諺語猶言這个耳豈可指定言之)
王衍口不言錢家人以錢繞床試之晨起云舉卻阿
堵物顧凱之曰傳神寫照正在阿堵中殷浩見
佛經曰理應在阿堵上謝安目衛士謂桓溫曰明
公何用壁後置阿堵輩
唐冶一百六十五
陜宣潤饒衢信六州銀冶五十八銅冶九十六
鐵山五錫山二鉛山四汾州&KR0552;山七
鑄錢十監二坊(地理志)
商州洛源監郴州桂陽監河中府解縣紫泉監
揚州丹陽監廣陵監宣州南陵梅根監宛
陵監鄂州鳳山監饒州永平監信州王山監
綘州銅源翔臯二坊河東蔚州飛狐有三河銅
冶
宋冶二百七十一(國史兩朝志皆置吏主之)
金産六州冶十一銀二十三州三軍一監冶八十
四銅十一州一軍冶四十六鐵二十四州二軍
冶七十七鉛九州一軍冶三十錫七州冶十六
丹砂二州冶二水銀四州冶五
膽水十一所(徽宗時游經言有膽水可浸鐵為銅唯經理岑水鉛山德興餘未及也)
韶岑水潭瀏陽鉛山德興建蔡池婺銅
山汀赤水邵武黃齊潭礬山溫南溪池
銅山
紹興諸道坑冶數
金坑興者一百三十四廢者一百四十銀坑興者
八十四廢者八十三銅坑興者五十七廢者四十
五鐵坑興者三百七十廢者二百五十六鉛之
興三十二而廢十五錫之興九十四而廢四十四
冶場之盛名在斡官鉛山濛山石堰涔水昭寳富
寳寳成寳瑞雙瑞嘉瑞大挺大濟永興新興興國興
利大富廣富通利通濟監務坑井殆幾萬計
祥符四錢監
饒池江杭
元豐六錢監
興國睦衡舒蘄惠
銅錢十七監(元豐)
西京阜財監衛州黎陽監永興軍監陜西監
華州監綘州垣曲監舒州同安監睦州神
泉監興國軍富民監衡州熙寧監鄂州寳泉
監江州廣寧監池州永豐監饒州永平監
建州豐國監韶州永通監惠州阜民監
鐵錢九監(同上)
虢州朱陽兩監商州阜民洛南兩監威遠鎮(通遠)
(軍)滔山鎮(岷州)兩監興州濟衆監嘉州豐遠監
卭州惠民監凡銅錢行一十三路銅鐵錢兩路鐵
錢四路
乾道六錢監(命朝臣往淮西措置鑄錢)
舒曰同安監蘄曰蘄春監黃曰齊安監撫曰
裕國監臨江曰豐餘監興國曰富民監
宋鑄錢使二(元豐二年增元祐復合於一)
一領湖廣江西一領閩淛淮南江東
隋漕四倉
衛州黎陽倉滎陽洛口倉洛州河陽倉陜州
常平倉潼關渭南亦皆有倉
唐九倉(地理志)
河南府鞏有洛口倉河清有栢崖倉陜西三門
西有鹽倉東有集津倉陜有太原倉孟州河
陰有河陰倉華州華陰有永豐倉臨渭倉河
中府龍門有龍門倉
常平倉本四
玄宗取之客戶德宗取之茶漆憲宗取之地稅
文宗取之回易
宋義倉五等(熙寧間知齊州王廣淵以法來上會知陳留縣蘇涓願為天下倡勸百姓置備水旱)
戶口第一等出粟二石二等一石三等五斗
四等二斗五等一斗(麥亦如之)
倉二十三所
受四河運至京師者謂之轉般倉永豐通濟(二)萬
盈廣衍延豐(二)順成濟遠富國十倉受江淮所運(東河)
永濟永富二倉受懷孟二州所運(西河)廣濟倉受潁壽
諸州所運(南河)廣積廣儲二倉受曹濮諸州所運(北河)受
京畿之租者曰稅倉京東界則廣濟第二倉受之
京北界則廣積第一倉騏驥院天駟監倉受之
京西界則左天廐坊倉受之京南界則大盈右天
廐坊倉受之受商人入中者謂之折中倉
倉分三界(紹興韓仲通言分行在省倉為三界界百五十萬斛)
白米南倉受之為上界(廩宗室百官)次米北倉受之為中
界(給術士五軍)糙米東倉受之為下界(備諸軍月糧)
轉般倉二(淮南鹽置倉以受通楚州各一泰州三又轉般倉二江南荆湖歲漕米至淮南受鹽以歸)
一真州受五倉鹽一漣水軍受海州漣水鹽
湯武五庫(蔡邕月令章句)
車庫兵庫祭器庫樂庫宴器庫
五庫(禮記)
金鐵皮革筋角齒羽箭幹脂膠丹漆
六府(曲禮典司六職)
司土(農人之稅)司木(山虞之稅)司水(澤虞之稅)司草(囿人之稅)司器(工人之稅)
司貨(商人之稅)周則皆屬司徒司土土均也司木山虞
也司水川衡也司草稻人也司器角人也司貨丱人
也
唐二庫(通典各木雌契一隻與太府主簿合之)
左藏(掌庫藏之事太府卿諸州庸調折租等物貯之)右藏(掌寳貨之事雜物竝貯)
行在二庫(唐德宗於行在夾廡置以别藏貢物陸贄進諫即撤其題)
瓊林大盈
宋四庫(志)
左藏内藏庫(太府寺財賦之入歸焉)奉宸庫(金玉良貨賄歸焉)祗候庫
(賜予歸焉)内香藥庫(香藥寳石歸焉)
興國朝服法物三庫(掌百官朝物儀仗)
一大慶殿後一右掖門内北廊一正陽門外西
廊
康定宜聖殿五庫(在延福宫)
宜聖殿内庫穆清殿庫崇聖殿庫真珠庫
崇聖樂器庫
淳化四庫
金銀絲緜生疋帛雜色疋帛
嘉祐元豐庫額二詩
真宗詩二十八字曰每歲沈檀來遠裔累朝珠玉實
皇居今辰内府初開處充牣尤宜史筆書神宗詩
二十字曰每虔夕惕心妄意遵遺業顧予不武姿何
日成戎捷
軍器五庫
衣甲槍弩箭
讀書紀數略卷三十七
