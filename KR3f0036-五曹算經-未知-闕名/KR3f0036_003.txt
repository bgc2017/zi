五曹算經卷三
集曹
既有人衆必用食飲故以集曹次之
今有粟七百五十斛問為糲米幾何答曰四百五十斛
術曰列粟七百五十斛以三十乘之得二萬二千五百
斛以五十除之即得
今有粟二百九十斛問為粺米幾何答曰一百五十六
斛六斗
術曰列粟二百九十斛以二十七乘之得七千八百三
十斛以五十除之即得
今有粟五百六十斛問為糳米幾何答曰二百六十八
斛八斗
術曰列粟五百六十斛以二十四乘之得一萬三千四
百四十斛以五十除之即得
今有粟三百六十二斛問為御米幾何答曰一百五十
二斛四升
術曰列粟三百六十二斛以二十一升乘之得七千六
百二斛以五十除之即得
今有粟五百六十斛凡粟八斗易麥五斗問得麥幾何
答曰三百五十斛
術曰列粟五百六十斛以五十乘之得二萬八千斛以
八千除之即得
今有豆八百四十九斛凡豆九斗易麻七斗問得麻幾
何答曰六百六十斛三斗三升三合竒三升
術曰列豆八百四十九斛以七十乘之得五萬九千四
百三十斛以九十除之即得
今有錢二十七貫八百三十三文凡五文買棃三枚問
得棃幾何答曰一萬六千六百九十九枚竒四文
術曰列錢二十七貫八百三十三文以三乘之得八萬
三千四百九十九以五除之即得
今有米一千五百七十七斛斛别加八斗三升問訃幾
何答曰二千八百八十五斛九斗一升
術曰列米一千五百七十七斛以加米一斛八斗三升
乘之即得
今有席一領坐客一十二人有席一千五百三十八領
問客幾何答曰一萬八千四百五十六人
術曰列席一千五百三十八領以一十二人乘之即得
又有席一領坐客二十三人有席一千五百領問客幾
何答曰三萬四千五百人
術曰列席數一千五百領以二十三人乘之即得
今有席一領坐客二十三人有客五十三萬三千六百
八十人問席幾何答曰二萬三千二百三領竒十一人
術曰列五十三萬三千六百八十人以二十三人除之
即得
又有席一領坐客一十五人有客四萬四千六百二十
五人問席幾何答曰二千九百七十五領
術曰列四萬四千六百二十五人以一十五人除之即
得
今有凡醬二升飼五人有醬三百二十斛問人幾何答
曰八萬人
術曰列三百二十斛每上十之得三萬二千升以五人
乘之得一十六萬升以二升除之即得
今有凡錢五文買雉三隻有錢一萬七千五百二十五
文問得雉幾何答曰一萬五百一十五隻
術曰列錢數一萬七千五百二十五文以雉三隻乘之
得五萬二千五百七十五文以五文除之即得
五曹算經卷三
