人倫大統賦卷上金張行簡撰
元薛延年注
貴(尊也有爵位也)賤(卑也無爵位也)定於骨法(凡人之稟氣結胎賢愚貴賤修短吉凶皆定於)
(骨法也骨為君肉為臣骨肉欲其相輔為貴骨露肉薄者主於下賤故貧賤冨貴以氣稟所致則鬼神不能移)
(聖賢莫能易也欲宋齊丘玉管照神云骨節象金石欲峻不欲横欲圓不麤肥者不欲帶肉瘦者不欲露骨骨)
(與肉相稱氣與色相和者福相也骨寒而縮不夭則貧日角之左月角之右有骨起者名金城骨位至公卿印)
(堂有骨上至天庭名天柱骨從天庭貫頂名伏犀骨皆至三公雖有其骨亦要形色相稱及諸位相配不然則)
(雖福夀而不貴顴骨相連入耳名玉梁骨主夀考自臂至肘名龍骨象君欲長而大自肘至腕名虎骨象臣欲)
(短而細大凡骨欲峻而舒圓而堅直而應節緊而不麤皆堅實之相也清鑑云須知顴骨有四般入耳無過)
(夀數寬插向天倉須兩府入鬢監司兼守土云鼻聳顴豐正面成言其顴豐者有正面也)(造神錄通仙語)
(云顴骨成峯玉枕高必作廟堂賢輔弼碌成和子云祿骨雖起而不聳正面雖開而無肉故為碌仕宦或眉)
(疎或眼秀氣稍清則為士或皮麤骨重氣濁則為農或骨巧而肉薄則為工或骨麤肉厚則為商骨氣渾厚精)
(神閑暇者多歡樂骨秀肉薄精神露見者多憂惱聲面黑身白一貴面麤身細二貴脚短手長三貴身小大)
(四貴龍來吞虎五貴面短眼長六貴不臭而香七貴肉角出頂八貴背如龜樣九貴獨坐如山十貴反此為十)
(賤夫賤骨頂骨尖山根斷樑節骨横起凖頭尖無神無色無聲者極賤月波洞云玉枕兩耳上下為百會耳)
(前為額耳後為腦腦前為星堂腦後為玉枕其骨有二十一般皆公侯富貴之相也今具骨法圖其象于後)
(車軸枕靈臺秘語云主初因中榮老弱□仰月枕主性剛貴□覆月枕主性和柔謹慎少决斷□背月枕□方)
(枕骨主少貴□一字枕主誠信貴性剛□十字枕主性多急有口無心貴而不定□回環枕又名車輻枕父祖)
(子皆貴□左撒枕□右撒枕主夀得祖業少貴□三關枕主一門有數貴鷄子枕主性焦烈多自是□山字)
(枕主誠信性剛又名横山一字枕□連枕又名列環枕與玉堂相侵主貴夀性不常□品字枕主文秀才俊名)
(高自貴□懸針枕□垂針枕又有王枕主夀□酒樽枕主近貴有祿無官□丁字枕主性寬近貴□腰鼓枕主)
(小貴無定多成敗反覆□如珠枕主近貴而不實□上字枕志高膽大成敗小貴經曰凡人有玉枕者皆貴相)
(如僧道之人雖不貴有此玉枕者皆主夀命長遠凡人玉枕但稍有骨微起者皆主祿夀平仄無者祿夀難逢)
(婦人有者皆主貴敬靈臺秘語云初限頭有貴骨一十三華蓋骨主清骨神鬼奉僧道鳳池骨主文章性温)
(潤速峯骨主貴衡山骨主近貴清閒多僧道僮僕立小名透頂骨主貴而不定左旋角骨主文中顯貴右旋角)
(骨主武中成名兩百會骨主食四方遠聚之財兩虎耳骨主勇烈兩玉堂骨主夀不宜䧟額有三十二骨日角)
(主近貴祖貴月角主近貴母祖貴伏犀主大貴父塚主山陵旺父祖有勢清凌主名高清閒多近僧道方面房)
(心主好文章多顯耀内府主財祿貴顯兩闕門主决斷性剛烈兩九綰主拗強窒迷兩邊地宜出入遠方兩山)
(林主塚墓丘陵事中正主母妻枝葉祖貴玉嶺主剛正孤尅性决兩副眉主陰人財少清貴名高職小兩龍角)
(主近貴仗貴人龍宫主貴子兩剛骨主剛親人不和不宜高兩戰堂骨主貴有武功性勇司空宜平䧟露則凶)
(天中宜高近貴祖旺不宜䧟天庭此部宜高不宜䧟印堂生印綬妻子心性之宫不宜破䧟中限山根骨主婚)
(姻財帛兩顴骨主職權命門骨在前髮後兩頰骨主邊遠立身性剛决兩肩骨主貲財出入夀骨主夀宜直不)
(宜䧟露兩命門宜平闊明潤吉未限地閣主田宅兩肩骨主出入生財旺吉兩虎耳骨在兩耳下起則主勇有)
(夀)憂喜見於形容(憂喜乃未來之事人莫能知憂喜未分則氣色朝夕發於面部其吉者著)
(喜色凶者著凶氣夫氣色者青憂疑赤口舌白哭泣黑死墓黃喜慶故吉凶表於形容夫氣色之發微如蠶吐)
(絲如蜂排沫非明眼妙視焉能盡之若夫所見之地其應之遲速者量在相凖頭直上及天庭數部之間乃相)
(人中地閣之際與眼之上下眉之左右凡面上有惡色如垢痕而生災氣也如人中凖頭上天庭印堂之間則)
(五日之間須見災也歌曰色青屬木切湏知火紫兼紅赤莫疑金色白兮明有證土黃水黑自相宜春要青兮)
(夏要紅冬看白黑喜重重秋間白色乘時旺若不相刑見始終假如春有白色為相刑之氣黃為返逆黑為相生)
(青為比和也夏有黑色為相刑之氣白為返逆青為相生紅為比和也秋有赤色為相刑之氣青為返逆黃為)
(相生白為比和也冬有黃色為相刑之氣赤為返逆白氣為相生黑為比和也龜鑑云夫憂喜怪異莫不見於)
(色色有大小應有賖促隨時變改其候不一潤澤或凶枯燥或吉隨節為用與時消息氣色之起發自五臟朝)
(見於面暮還於腑大者如髮小者如蠶絲其長者如飛毫其短者如點粟或細小者如微塵或出於毛孔或見)
(乎脉理勢有盛衰形有休咎當以五行之氣候察之青色主憂潤青主重憂軟青主憂末散青主憂散鮮白主)
(哭泣潤白主大喪浮白主輕喪散白主陳喪黑主兵死色濃主刑死色黯黑主重病死色散主病瘥赤主驚憂)
(主有縣官口舌事潤澤主有牢獄厄細赤主口舌鞭笞枯燥赤主家私口舌事夫色之中赤色最為難候或心)
(熱面赤肉變而色揚嗔心卒暴或俄頃而歇忿深則經日不消與夫疾病官事診候為殊所以不可備論唯在)
(意耳黃主喜慶潤光主大喜細小主内喜枯黃主喜解夫氣暴見則主事速出久則應徐義曰出久謂漸漸從小而)
(大也深則應重浮則事輕散則聞而不果所事不成夫黃氣之初起如蠶吐絲欲盛之時如蠒未繰或如馬尾欲去)
(之時如柳色之花摶聚斑駁之状赤色初起如火始盛其盛之時炎炎如絳繒欲去之時如連珠累累然後去白色)
(初起如白塵拂柱將盛之時如膩粉所餙或如白紙之色欲去之時如灰垢言淹爛而軟也黑色初起如烏鳥尾其)
(盛之時如黑髮得膏欲去之時如垢沬青色初起如銅青其盛之時如草木初生欲去之時如碧雲之青言其霏霏)
(然浮散也凡氣雖微而鮮澤者則事之始也氣盛則事旺氣衰則事休微若烟曲减似雲疊五色並以四時配判之)
(凡春三月青色旺赤色相白色死黃色囚黑色休夏三月赤色旺黃色相黑色死白色囚青色休秋三月白色旺黑)
(色相青色囚赤色死黃色休冬三月黑色旺青色相黃色死赤色囚白色休義曰黃色主土也旺在四季月又為胎)
(養之氣是以黃色多為喜慶也春氣欲横夏氣欲起秋氣欲下冬氣欲藏此四氣與時乖者皆凶猶如時脉也起者)
(頭足動也横者直也下者低也其色縱圓以氣取之色玉管照神論形五般帶殺火氣貫睛眼帶殺脉縷如火如)
(昏醉神帶殺聲如破銅聲帶殺好行賊害性帶殺肢傷節破體帶殺見形帶殺上下涉惡深者主兇賊惡死涉惡淺)
(者主屯滯論天羅滿面黑色四起者為死氣天羅白者為喪哭天羅青者憂滯天羅黃者為疾病天羅如脂膏塗)
(抹者為酒食天羅如醉睡未醒者為牢獄天羅眼流而急視者為姦滛天羅色焦如火者為破敗天羅語笑失)
(節者為鬼掩天羅辨五色所屬歌曰春青只向三陽取夏赤須於卬内求秋白只看年夀上冬觀學舘黑光浮)
(占亨逹歌上陽紅紫隂位微黃凖頭明靜皆曰夀昌占疾訣凖頭點血肺病兩耳烟生腎病年上赤色心病眼)
(裡色青肝病占喜百一歌黃色氣騰騰朝天禄位榮如雲生日角旬日拜公卿凖頭明黃動榮華是吉昌進財)
(并進喜由看旺何方印上有微黃天中紫氣光龍頭横鳳尾高甲占金章一點如絲髮微微在印堂離明兼有)
(應名譽滿朝揚宅喜占墻壁身榮廕子孫書來尋驛馬邊地武功勲凖頭憂色動萦纏有訟文氣青尋口角)
(卒病號亡魂眼尾青連黑陰人為量憂入斜須見鬼赤間定難留靄靄青漸起災來在夏秋忽然歸口角身患)
(卒難休白氣騰騰起中秋乃應時若纏眉額上長上見雙悲憂氣聞還合悲時定冇災若還凝聚久猶可信徘)
(徊)悔吝(悔恨也吝惜也吝良刃切)生於動作之始(悔吝者吉凶未見人情惟知喜利避)
(害莫知緣害而見利易曰吉凶悔吝生乎動者也端玉管論其行坐食卧貴人之相行若浮雲坐如定石厚)
(謹言性情寬逸倫張景藏云獨坐巍巍如定石官崇位顯子孫榮人羣鑑云背後接言身不轉龍奔虎驟)
(自飄然反魏祖聞司馬宣王有狼顧相欲驗之召使前行復令顧面正向後而身不動謂太子丕曰司馬懿)
(非人臣也後成晉葉心鏡云虎驟龍驤位至公王鵝鴨之步家累金玉又云牛嚼羊吞祿自豐合口細嚼如牛)
(之飼端詳遲細祿豐之象眉疎有彩目藏神虎踞龍蟠息不聞夫人之坐卧如虎之踞身不動而息不聞此貴)
(夀之相賤鄙之相飲食淋瀝起坐多欹睡中多語身如仰屍氣麤頻轉未嘗安席言未及出延已先墜掉頭摇)
(臂嗟嘆頻作蜂腰速步氣短聲乾故白雲子云蜂腰速步肩寒如風雨投林之鶴又云聲乾無財聲輕無權聲)
(焦細寒衣薄食即凖頭汗出行步脚根不至地行如馬身驟頭先去者皆非善相也鼻長慳吝胸闊貪婪膝摇)
(動者薄劣之人也其貌不恭其體不謹巧笑倩兮美目盻兮不在於行可謂諂媚歌曰引臂如蛇行低頭作女)
(聲不惟多詐偽仍乃無人情胷中不正觀其眸子形外漏邪心内隠不正之人也卧欲安靜恬然不動者福夀)
(反此者不今飲食失節性暴不和飲食詳緩者福夀也怒歌曰不言不語心機重發語無私正直人最怕哭來嗔)
(責口唇尖薄是非眞)成敗在乎决斷之中(成敗者得失之本也人之所謀當剛斷而不可)
(狐疑古人云當斷不斷反招乎亂故舉動所謀能决則必成稍疑則事亂唐舉相蔡澤之惑鄭人視孔子不)
(明蓋二人法術淺薄故曰閱人先欲看三停次察陰陽氣與神萬象依稀求髣髴五行相化忌相刑耳聽目視)
(心須察色辨休囚淺與深部位虧盈須審實吉凶貴賤自然明上相聽聲中相辨色下相看骨法臨時詳細斷)
(之百無一失矣)氣清體羸(力為切瘦也)雖才高而不久(氣清體羸者謂之形神不)
(足常以不病似病雖有文學高才終無遠夀玉管照神云石藴玉而山輝水懷珠而川媚此至精之寶見乎色)
(而發乎氣也夫形者質也氣以充乎質形因氣而宏神由質而安神安則氣靜得失不足以暴其氣喜怒不足)
(以驚其神則於德為有容於量為有度乃厚重有福之人形猶材有杞梓楩楠荆棘之異神猶工以治材為器)
(聽其聲然後知器之美惡氣猶馬馳之以適善惡之境君子則善養其材善使其工善治其氣善御其馬小人)
(反此氣寬可以容物和可以養物剛可以制物清可以理物正可以肅物不寬則隘不和則戾不剛則懦不清則濁)
(不正則偏視氣之淺深察色之靜躁則君子小人之辨矣氣長而舒和不暴者為福夀之人急促不均暴然見)
(乎色者為細賤之人也識群品廣鑑云欲識人生速死期山堂清氣號魂離人論云黑氣四起曰死氣天)
(羅云管輅曰魂不守宅血不華色精爽烟浮容若槁木此鬼幽白樂經曰形愛魁魁體怕肥魁主身榮肥)
(死期又曰肉緩筋寬色又嫩三十六前是去程少肥氣短色光緊四十之人大可驚神解云不醉看如醉非)
(愁却似愁休驚神不定榮華半塗休子陳圖南云眉長交印堂中年必主亡不過四十歲尅害妻房眉交印)
(破一曰無祿二曰無夀又曰氣色單寒祿夀皆難經陳訓曰驛馬傾斜邊地削夀筭休言有遠期洞源曰)
(夫氣有二焉有内氣有外氣散如煙霧聚如毛髮見於皮膚之上有青紅黃白黑五色外氣也大人之氣出於)
(丹田其息深深所養者遠所發者厚小人之氣出於肝膈如猴呼鼠嘯其來疾其應淺不惟淺薄亦不夀也顔)
(子貌美聲弱玉樑夀骨短薄五臟所虚不能夀也)神強骨壯保遐(音霞遠也)筭(夀數也)
以無窮(人之夀夭皆在神氣骨法所主也若神強骨壯必享遠年之夀故曰無窮肘後云骨肉相滋)
(不相反精神湛粹夀康寧株神解云虚化神神化氣神為骨之苗裔骨為人之根將全其形先須理神精實)
(氣固固則神安血枯氣散則神亡神亡則形容枯槁筋骨離散此不夀之相也三輔新書曰神無遷改氣有)
(旺衰方其混沌之初亘乎大氣之始神定則氣有所主氣交則化而成形注曰神有所止神有所冥寤則神遊)
(於目寐則神舍於心變而有生神未嘗生變而為死神未嘗死故古之有道之士不役人事不染塵垢悟神微)
(妙與太虛同體與造化同用學至於此可為大聖次為大賢嗚呼神之在人周遍同靈藏於心腹見於眉目以)
(古為上以清次之秀又次之藏又次之媚又次之蓋凝然不動而有威曰古澄然瑩徹而正視曰清迥然洒落)
(愛之無厭曰秀廓然沉淨視之而變曰藏煥然光潔視之不散曰媚然則獨媚雖貴必諂佞阿諛易進易退不)
(足尚矣其餘流散昏濁眇目斜視羊睛四白白赤貫瞳似醉似癡如困如病者皆貧下凶惡禍亂官災俱無所)
(可若夫神者辨見於色著見於目人之美惡皆在於目故孟子觀人察其眸子眊瞭其胷中之邪正辨焉王公)
(大人鑑而用之焉可廢哉白管輅曰精神怯弱如醉如驚夀至四十事無一成閣道者曰神者百關之秀)
(裔也如陽氣舒而山川秀發日月出而天地清明光謝靈運云骨清神粹聲調遠必作朝廷輔弼臣目彩)
(射外骨大肉少外有聲音人中明長鼻凖端厚法令深長松形鶴體五十之後夀相也歌曰昔聞何人年過百)
(耳内毛生眉半白頂上雙條成一條此是人間夀星魄甘吉云頭皮寬厚少疾多夀故有夀者背膞如龜聲)
(圓骨清人中髭滿手如綿囊鶴形龜息溝洫深長茸毫盈耳九州相當裴行儉謂魚尾笏紋朝兩耳善歸七十)
(未為稀帶主夀)(心鏡云自蘭臺二部有紋委曲下過地閣曰夀白閣道者曰陽忌輕陰忌狂有紋交加性不)
(常當中更少神和氣雖有官資不久長陳希夷所謂陽形陽盡人須死陰體陰虚夀亦虧陰體清明陽重實陰)
(陽不返始延期是識人論曰伏犀骨在印堂司空之間起如覆瓜隠指也自天中直起聳接入泥丸曰天梁)
(骨靈嶽經云伏犀直接天梁去直入泥丸夀考人若得文星相佑助中年禄位至台臣靈秘論曰齒齊端正排)
(珂密三甲三壬總夀鄉皆夀之相也洞中記云蚕生頦一作眼)顔如冠玉(冠去聲玉冠玉者美也)
(人顔色不以青黑為賤不以紅白為貴須要似美玉之温潤面部瑩然温潤若美玉無瑕乃貴然不欲嫩陳希)
(夷云色如春華易盛易衰唯一時而可觀不久必反又鬼谷子云色嫩氣嫩邪人也縱有成立亦不久長矣)
(云耳白過面聲聞天下貴而有科甲之命如面若脂膏塗抹者沐浴天羅主滯陳平顔如冠玉美色綘灌曰)
(平美丈夫如冠玉後為丞相面貌太嫩者主凶惡整整之容又怕氣色嫩極嫩者夭)聲若撞鍾(撞擊)
(也音幢深鐘聲有餘韻良久不絶凡人之聲出發於元氣貴乎遠出於丹田之中若淺短蹇澁破散皆不夀)
(下賤之相也短玉管照神云人之有聲猶鐘鼓之響器大則宏器小則神清則和而聲温潤而圓陽也神濁而)
(氣促則聲焦急而輕嘶也故貴人之聲出於丹田之中與心氣相通渾然而外達小人之聲發於舌端促急而)
(不遠男冇女聲者孤窮女有男聲者妨害然則身小音大者吉身大音小者凶或乾濕不齊者謂之羅網聲或)
(小大不均者謂之雌雄聲或先遲而後急或先急而後遲或聲未止而氣先絶或聲未舉而色先變皆賤者之)
(象也夫人稟五行之形則其聲亦有五行之相土音沉厚復注沉則不賤厚則不薄渾然而發於喉咽之間)
(木音高暢猛復注嘹揚高暢激越而和火音焦烈火復注發之火如火之烈其或燥戾淺暴者謂之獨聲)
(亦非善之表也金音和潤篁復注和則不戾潤則不枯而堅者也擊之如銅如笙奏曲若玉磬流音也水音)
(清圓語復注故歌曰木聲高暢火聲焦和潤金音性勿嬌土恰如深甕裏水聲圓急自然飄又曰貴人音韻)
(出丹田氣實雄寬響又堅貧薄不離唇舌上一生奔走豈堪言又通仙經云身小聲大隔江聞千里看看騰羽)
(翼是也而龜鑑云夫聲之善遠而不散近而不已淺而能壯深能藏大而不濁小而能彰細而不亂幽而能)
(明餘響激徹似若笙篁宛轉流韻能明能長聲出處欲得深而發欲得徹而圓此為好聲聲好者並保祿位其)
(聲惡者麤濁飛散細澁聊亂一聲則盡去則不遠嘖嘖若狐鳴撥亂是聲淺亂澁細沉濁痿弊舌短唇強蹇急)
(無響淺而亂者此為惡聲議曰聲出於五臟總衆靈而成響内以傳意外以接物開之為神不可不善不善聲)
(者亦為惡性人也必有厄難名刑獄厄有官多失男則不能保其家女則不能保其房奴婢不能保其衣食不)
(善不惡無禍無福也且人之聲也又應五行配以宮商推之以陰陽占察萬象以定吉凶得此術者而能識往)
(知來矣夫宫聲之善者能嚨嚨以和平其不善者濁紛紛而痿弊商聲之善者韻鎗鎗以欵鳴其不善者碎潄)
(潄而無緒角聲之善者韻噋噋而調直其不善者動扎扎而寥落徵聲之善者逸遥遥而流烈其不善者紆拂)
(拂而散慢羽聲之善者響喓喓而遠徹其不善者淺屑屑而稍折夫宫聲重大沉壅商聲堅勁廣博角聲圓長)
(通徹徵聲抑揚流利羽聲奄藹低曳先曉此意然後可以求聲之善惡也又宫商之聲平徵聲上羽聲去角聲)
(入問曰平聲何以辨乎宫商議曰收之入口謂之宫推人之出口謂之商以此為異夫白色者商人金黃色者宫)
(土青色者角人木赤色者徵人火黑色者羽人水夫宫人商聲之善者多子孫後代貴昌金為土子若商聲之不善)
(者子不孝獷惡之子或常痼疾或不宜子孫得角聲之善者主職位高遷木為土鬼得角聲之不善者有牢獄厄得)
(徵聲之善者木宜子孫保父母存火為母父尅金也得徵聲之不善者少喪父母為母所酷也得羽聲之善者得賢)
(良之妻奴婢大富水為土財也得羽聲之不善者得不善之妻也亦不宜財帛田宅或早喪其妻自得其聲之善者)
(大富貴長命安樂自得其聲之惡者其行惡人也或攣跛贏殘常抱疾患略舉一端以例推之盡可知也夫人鴿聲)
(者慈鵲聲者巧多智符書梟聲者慘毒不孝驢聲者淫水牛聲者小心駝聲者高心富貴象聲者長命貴羊聲者貧)
(賤豺聲者忍人猪聲者貧亦淫馬聲者猛烈貴議曰夫隔壁聽聲如覩其貎則可辨吉凶知其性靈者焉此乃測察)
(之纖徽占卜之幽隱也若能沉心潜慮始可超此途中情意飛揚物務不淨者學難成也夫聲有長有短有低有昂)
(有飛有沉有深有淺有麤有細有緊有慢有散有破冇曲有直有怡悅慘悽有圓實洪滿有虚怯摧折凡此數聲者)
(以定吉凶低沉麤屬宫慢破淺屬商直緊昂屬角飛揚散屬徵短曲屬羽此以伐人之色聲怡懌者樂聲慘悽者悲)
(聲圓實洪滿者旺相聲虚怯摧折者廢囚死病聲求之萬象亦可知也察此聲訖即以善惡量之假令宫人得商聲)
(之善者加之以樂聲即知有貴子商聲縱不善亦為多子孫宫人得角之不善加之以悲聲即知黜官職矣宫人得)
(羽聲加之以囚聲即知其人妻死奴婢六畜死看聲劇易以名之劇則妻死易則奴婢死或妻病若聞悲者即與妻)
(别離假令角人得角聲加之旺相之音即知其人長命富貴無病且與遷官得旺相也且相類既多不可備舉)
(略此紀綱以意取之)四瀆(音獨溝也爾雅水注澮曰瀆又四瀆江淮河濟也)須宜深且闊
(四瀆者耳為江口為河眼為淮鼻為濟四瀆須宜深闊崖岸有川流之形不欲汗漫破缺在天地者江淮河濟)
(在人者眼鼻口耳耳竅大者聰明夀考眼大主才智經營睛光者主權職短小者不令鼻竅大者仙庫俗庫明)
(主財帛秀主權職小者不令唇厚紅潤者主財祿口能容拳者主將相小者不令)五嶽(嶽山高而尊者)
(五嶽說文云東泰南衡西華北恒中嵩也)必要穹(音芎高也)與隆(力中反豐大也五嶽者額為)
(南嶽衡山鼻為中嶽嵩山頦為北嶽恒山左顴為東嶽泰山右顴為西嶽華山五嶽俱要豐隆有峻極之勢)
(骨插天倉起者監司守土命也鼻豐隆聳直凖頭不要缺陷反者不令萬金秘語云南嶽如滿月泰如雞卵華)
(如方銀嵩高發恒如倒提五嶽全者及其餘皆好無尅陷者食祿主貴)五官(荀子注司主也又識也)
欲其明而正(五官者一口二鼻三耳四目五人中欲其明而端正不宜孤露偏斜眼為監察官)
(耳為審聽官鼻為嗅臭官口為出納官人中為保夀官眼有光威力主權職鼻梁貴重豐隆貫額主權職口有)
(稜角上唇如角弓下唇如仰月主權職人中明主權職耳有輪廓垂城通亦主夀考)六府(周禮治官府主)
(百官所居曰府又曰藏史掌書也一曰聚也)欲其實而充(充滿也兩六府者兩輔骨顴骨兩)
(頥骨欲其充實相輔不欲枝離孤露至靈臺秘訣云上二府自輔角至天倉中二府自命門虎耳下二府自)
(肩骨至地閣六府充直無缺陷盤㡾者主財旺天倉峻起多財祿地閣方停萬頃田缺者不令)一官成
十年貴顯(此五官中但一官成就則享祿十年)一府就十載富豐(大也茂也此六)
(府中若一府就則十載豐足左耳尖起至垂細排八年右耳垂至尖七年計一十五年運反輪險小鄙薄者不)
(令天倉接額至天中十年運天倉滿者骨法吉反此者不令眉疎目秀主十年吉左尾頭至尾二年右尾頭至)
(尾二年左眼大眥至神水小眥三年運右眼大眥至神水及小眥三年運共十年運山根至凖頭梁節貴凖豐厚)
(主十五年吉運已上二十五年反此者不令人中海宂承漿地閣頷滿人中明海宂正承漿寬地閣闊主二十)
(五年吉反此者不令眉毛老絛耳毫眉毛主五年耳毫主十年老條主十年至百歲若無者不令)房玄
齡(字喬齊州臨淄人事唐高祖太宗官至中書令齡音零)龍目鳳睛三台(星名共六星兩)
(兩而居晉天文志曰一曰天柱三公之位也在人曰三公在天曰三台主開德宣符也)位列(唐房玄齡)
(龍目鳳睛則三台顯貴察相云龍目鳳睛位及公卿雙玄齡龍腦鳳睛有玉枕骨豐滿秀實腦後玉枕骨雙)
(必見榮近下大人貴近上小人亨鳳睛者前眥圓後眥長若在黑白分明上有秀紋目若刀裁文章自來)班
仲昇(名超扶風平陵人事漢明帝章帝和帝官至定遠侯封邑千戶)鷰頷(頷也口上曰臄口下曰頷)
虎頸(說文頭莖也頸經郢切)萬里侯(爾雅曰公侯君也又五爵之次曰侯)封(漢班超燕頷虎)
(頸許負相曰虎頸燕頷飛而食肉當封萬里之侯其後果封漢定遠侯鎮撫萬里之侯漢將班超頷平環滿)
(地閣闊頂方隆光瑩虎頭燕頷之形飛而食肉祿發晩年頷滿頥豐末年之兆故相者曰當封侯萬里)英
眸兮掣電(音殿說文陰陽激耀也富英眸者瞻視儼然目若掣電眼如鷹視有餘謂神彩射外)
(也)豪氣兮吐虹(音紅螮蝀也程氏曰蝃蝀氣之交映而光朝西暮東豪傑者言辭磊落志氣)
(崢嶸若吐虹蜺在内如淵水之珠如玉隠石如金礦發乎在外)若賦性麤惡禍必及
(性别本作形惡凡人賦性凶惡禍必及身終當暴死天賦人形體麤眼無頭尾眉無遠近如蛇鼠之形狀豺)
(狼之聲神驚性暴骨傷節破白輝入眼赤縷貫睛偷視浪語已上皆為凶惡夭死之命淺者迍否)如修
德惕(音逖恐懼也)厲(危也)祿永終(若人常能修身慎行則祿位永保其終術曰勸人為善)
(天祿歸於高德不可賜於凶人故祿位永遠終身)上長下短兮萬里之雲霄騰
翼(别本之字在騰字上里凡人之身若腰長脚短如鵾鵬飛騰霄漢摩空萬之間往還無所滯也胷中)
(藏萬事為神宫之庭深廣神安而氣則和)下長上短兮一生之蹤跡飄蓬(說文篙菣)
(也陸佃云草之不理者葉散生遇風輙拔而旋零别本之字在飄字上人若脚長腰短則一生蹤跡飄流落)
(老於他邑云胷短而薄偏而窄貧賤凸者夭坑者窮毒白猿經下停短上停長學堂成就近君王通仙)
(經云上長下短公侯相當日孫權霸一方反此者賤)惟人禀陰陽之和肖(音笑似也)天
地之狀(形也受命曰稟筆錦文蓋天下萬有之物皆負陰抱陽而長唯人為最靈獨禀陰陽正氣而生)
(誠與天地之形參矣玉管照神局曰夫人禀陰陽之氣肖天地之形受五行之質為萬物之靈者也故頭圓象天足)
(方象地眼目象日月聲音象雷霆血氣象江河骨節象金石鼻額象山嶽毛髮象草木天欲高遠地欲方厚日)
(月欲光明雷霆欲震響江河欲潤金石欲堅山嶽欲峻草木欲秀此其大槩也)足方兮象地于
下(足軟而厚者乃富貴之相)頭圓兮似天為上(天尊地卑乾坤定矣故足方象地頭圓象)
(天天欲張地欲方天不張不能列萬象地不方不能載萬物頭圓足方者富貴也頭小足薄者貧賤也龜鑑)
(云頭高深足厚者富貴人也義曰高謂頂也深謂髮下生近耳也唐生曰處身之上形體之標上無潤於空物)
(不能為之累矣無累於物而下據於身不自運力此謂高貴之理自在之情也况乎居七竅之上聽統攝之情)
(故知頭有相者性自在而好凌人頭形卑弊者性隨宜而細碎人也許負曰牛頭四方富貴吉昌虎頭高峙富)
(貴無比犬頭尖圓泣涕漣漣多折傷之厄鹿頭者則長豁志氣雄強唐生曰兔頭蔑頡志氣頑劣獺頭横闊心意)
(達象頭長廣福祿厚享犀頭崒嵂富貴欎欎朱建曰駞頭蒙洪福祿所鍾龜頭郁縮惟豐酒肉蛇頭平薄財物寥)
(落狐頭尖銳家厄無計又曰頭骨厚者貴而長命頭骨厚而樂頭皮白色下賤青色聰明孝順有官祿長命黃)
(色貧賤赤色者兵死肉薄者貧頭小音銳瞳子白黑分明見事疾其鋒不可當昔白起有此相果封為萬里侯)
(也)音聲比雷霆(音廷疾雷也說文雷餘聲也)之遠震(動也起也震音振夫雷霆者)
(天垂洪象驅駕雲雨使萬物各遂其生音聲者人之號令可以及人故曰如雷霆之震靈臺秘訣云夫聲音)
(者修五行之造化導六腑之苗因意與氣會心欲言聲必隨之故貴人聲出於丹田有聲有韻有音優游淳和)
(不緩不急清清泠泠發言可畏甕鐘圓潤響亮此富貴之相也故曰聲無宫則輕無商則乾無角則濁無徵則)
(緩無羽則低聲輕無財聲濁無文聲緩無權聲低無學有聲無韻仕難進聲絶而音未絶謂之弱主多名失實)
(易盈易散聲與氣相爭出謂之躁噎主性急則祿不定氣未發而色先變主不藏事難掌重權聲未鳴而氣先)
(出謂之汰溢主夀不足聲渾氣清者貴婦人聲清氣和者貴聲在喉而深響者貴初響後破先富後貴無朋友)
(獨強初低後高不得祖力中年發旺前後均響者良聲欲輕清響利潤緩則貴氣調而緩旺夫先高後低者妨)
(前夫淫先低後高破祖子貴重濁遠振者雖富妨夫木音聲高而喨遠圓實均停水音連延低緩輕利而接續)
(火音焦烈圓直急躁土音重濁遠震如甕中之語語笑面赤不藏事跡語笑面黑必多秘密語笑無媚夀短語)
(笑如哭孤獨語笑淡薄無情心惡多病不樂語言急緩不等失信無憑男雌聲妨婦女雄聲妨夫氣充唇則薄)
(充舌多訥充齒多剛充牙多毒充上㬽多強)眼目如日月之相望(天之日月能照萬物)
(人之眼目能知萬情故眼目猶天之日月也眼王管照神曰眼者人身之日月也左眼為日父象也右為月母)
(象也寐則神處于心寤則神依于眼是眼為神遊息之宫也覩其眼之善惡可以見其人之清濁也眼長深光者大)
(貴黑如點漆者聰慧文筆含藏不露焯然精光者富貴細而深長者夀考浮而露睛夭折大而凸圓而怒者促齡凶)
(暴流視者淫盗眊而偏視者為不正之人羊視愚狠赤縷貫睛者惡死蛇眼者隂毒神定不怯其神壮側眼斜視者)
(毒害惡死短小者愚賤重者性凶急轉者小人之相眼下有卧蠶者主貴後世出貴子女人黑白分明貞潔眼下赤)
(色必憂産危偷視者姦穢神定而不流者福夀大抵睛不欲怒縷不欲赤白不欲多黑不欲少勢不欲堅視不欲偏)
(神不欲困眩不欲有光不欲流其或圓小短而深不令之質也兩眼之間山根之際名子孫之宫欲得分明豐)
(滿或有缺䧟黑子者主不利妻子并外族袁天剛相眼有五法一曰醉眼神昏如醉因酒失財二曰睡眼神昏)
(如睡多主貧賤三曰驚眼主夭折四曰病眼神困如病主病疾五曰淫眼神流如淫主奸盗詩曰眼如日月要)
(分明鳳目龍睛切要清最怕黃睛兼脉赤一生凶害活無成月波洞中云鷹視彩多者主貴虎豹黑睛若帶)
(黃雖貴不善終眼神三兩點皆為貴白多黑少亦為徙誅之軰上顧者神騫於上乃為自縊或高處因墜馬而)
(亡也下顧者多投井落坑江河車馬而亡也三角者皆&KR0008;者犯徒刑之相也龜鑑曰凡人瞀睮上音茂下音俞䀹)
(嫉妬人也盱睢&KR0008;丁結切&KR0008;火彼切者惡性人也䂅呼間切矘他郎切晃者憨人也䀡丁念切䁠罄謙切眠&KR0008;)
(時斤切者淫亂人也睢盱睒音閃爍者邪人也彌詞□人言也矒䁬者姦詐人也應徵拗□故巧切者崛強人)
(也羊目&KR0008;烏江切瞳者毒害人也睛色雜而光浮淺者心不定無信人也睛色光彩溢出者聰明人也睛色紫)
(黑而光彩端諦者好隱遁人也睛色黃瞻視端直者慕道術人也睛多光而不溢散清澈而瞻視端直者直性)
(人也眼急眨則夾反者若不嫉妬即虚妄人也不露目睛者此為智慧明瞭人也眼光不出臉者藏情人也加以)
(竊視必作偷盗義曰難目捲頭不淫則偷羊目直視能殺妻子亦兵死猪目應懲刑禍相仍亦非貴相鷹視狼)
(顧常懷嫉妬昔司馬仲達並有此相牛顧虎視富貴無已牛顧者視遠而意近虎視者視近而意遠俱為二品)
(狼顧蜂目常懷陰毒狼顧者所謂返廻顧面當背身不上轉也螻蛄者心難得知魚目多厄猴目窮寒眼點睛近)
(者志意下劣點睛近下者志意高上眼點睛近裏者自收歛之人也點睛近外者傲慢憨人也目有大小有異)
(母兄弟目下有壅肉名曰卧蠶視子如金金猶難得也有此相者子多繼嗣目大且明道流行目動開閉至老)
(乞索眼尾上臨覆下者似笑者多詐兩目昏黃者弱死目下赤厲惡人目下黃白直視兵死目中多白光睛又)
(白多邪淫目中有赤理貫瞳子者兵死目深有青光者貴人目偏視兵死目居首中小貴義曰兵死謂刑戮笞)
(杖刀刃損傷之類即是兵死目中有守睛者夀)鼻額若山嶽之聳(音竦高也凡鼻額必宜如)
(山獄之聳直高隆可為入格之相圓月波洞中記鼻者為中嶽豐隆而起者山根不斷凖仙庫俗庫又為庭)
(尉蘭臺是年夀二部豐滿與顴相接豐隆而起直而平隴有骨法者上相也竅不圓空高而起如劒刀者顴勢)
(不接乃孤危無兄弟凶相也梁柱正直相應為人忠孝苗如曲斜不相應者淫邪之徵玉管照神曰鼻肺之靈)
(肺虚則鼻通肺實則鼻塞見肺之虛實也年上夀上二部皆在於鼻主夀之長短也光澤豐起者不貴則富夀)
(黯黑及薄者不貧則夭隆起有梁者夀相也堅而有骨者夀相弱而小者夭賤凖頭豐大與人無害凖頭尖細)
(好為巧計孔仰而露夭折苦寒鼻如鷹觜喫人心髓凖頭無肉貪婪不足小而縱理養他姓子有横理者迍邅)
(裴行儉云凖頭赤色汗流濕碌碌無成到白頭又食即而凖生汗非庸即苦三材歌曰鼻象中嶽一面之表欲高)
(隆不要尖小光潤者吉昏黯者貧天斜曲不直者官災纏繞管輅曰額闊頂平得祖力頭圓項短足財豐)
(羅隠云頭尖頂削不得父母力邊地陷不宜出外山林破一世無閒塚基削丘陵不備闕門陷無决少斷龍角)
(無威减貴牢獄破運臨憂獄玉嶺陷親人無力玉嶺露親友不睦主剛性奏書一部又名朱雀不陷露白主文)
(章得力此其大槩耳)血脉如江河之漾(餘亮切蕩漾浮游貌又水摇動貌人周身血脉晝)
(夜循環無窮故如江河之漾江河欲泛瀾)毛髮兮草木其秀(毛髮如山川草木發生圖)
(南曰陽氣舒而山川秀日月出而天地明蠅月波洞中記髮者疎而秀黑潤青長髻小此為上相頭三稍黃)
(濃者此五逆之人鬢玉管照神云頭小髮長散走他鄉髮黃而焦不貧則夭髮如拳剛愎之性或赤或白至甚)
(貧薄髻成和子云鼻毛反露人貧賤鬈髮寅垂夀不長纖長小三公相麤澁三稍忤逆兒龜鑑云夫髮細)
(長密富貴麤索者妨父母也貧賤之相兼妨妻并妨父母蓬頭貧亦妨妻年未三十而白者短命而樂潤澤者)
(夀而貴繁多妨妻亦性獰鈍貧賤許負曰不多髮宰相大肚侍官髮例繁體馬多駿尾此之謂也鬢髮寥亂生)
(而無信人也額上髮左偏垂下先妨父右偏垂下先妨母額前髮不整齊亦主妨害貧賤相髮為山林若不臨)
(大澤則學道不成義曰髮部不齊為不臨大澤筭髮者短命髮澤如絲一代饒資髮麤索索早孤不樂髮黑而)
(澤多逹多能髮中赤理者多兵死髮鬚磔磔若寒毛貧賤妨父母及妻鬢欲疎而麤欲細而密鬢髮壯蝟毛者)
(為子不孝為臣不忠)骨節兮金石之壯(彊盛也骨節宜若金石之堅固堅固如金石也群)
(品廣鑑云肉滑仍光膩筋藏骨更清不惟家道泰名譽達天庭歌曰貴人骨節細圓長骨上無筋滑又強君若)
(與臣相應付不愁無位食天倉)欲察人倫先從額相(去聲天人禀三才額為頦為地鼻)
(為人天圓則可貴當先視額額主君位故為天也月龜鑑云額如覆肝者富貴如枯髏形富貴二千石仰文)
(二千石牛角文將軍左日右月文富貴一品為人方直多妻之相從天中直下竪有一理至印堂名懸犀理封)
(侯龍犀理封侯額中兩脉直竪三寸以上者二千石額上三横文者早妨父義曰乾者天也坤者地也居天中)
(故知早喪父額中亂文貧苦至老有一曲文逹者為蛇理客死道路懸薄文餓死天中一文自鼻腦後玉枕應)
(者封侯天中横四理文方伯二千石額中連天中下及司空有理及肉如環者名天城周匝無缺有缺若門者)
(三公門僻者方伯有二門猶為小郡太守額兩邊有直上髮際者名銜璧二千石太守之相額中有田申字成)
(者富貴輔角骨起長者三品常在聖人左右亦得人提擕女人為妃后天申縮如刀環者封侯天中端正者貴)
(而夀若髮下垂不見父母死狹小少子義曰促面狹額至老貧厄額大面方富貴無殃頭額廣方富貴吉昌天)
(開早起少小位昌額角高聳職位復重天中滿洪仕宦有功靈臺秘訣云夫額者一體之府一身之天諸陽)
(之首形骸之先五嶽曰衡山五方曰南方三才曰天又額作一身之主為百部之元上下有五部曰天中天庭)
(司空中正印堂各掌貴賤吉凶形如熨斗狀有覆肝寬闊平正有貴骨頂平無破陷瘢痕文靨者其形如熨斗)
(兩眉之上約一寸有骨曰天角主名位品祿眉上接連不斷者謂之交眉主仗貴人榮顯左偏妨父右偏母喪)
(鬢髮生前幼年疾苦尖短無官破露憂獄狹窄不孤而即貧廣闊不官而有勢髮際烏潤厚而侵前有才而清)
(閒近貴而不富骸月波洞中記凡欲相人先視其頭頭者五臟之主百之宗四維八方並須停正左耳為東)
(方右耳為西方鼻為南方玉枕為北方左頰為東南角右頰為西南角方維既正乃視其骨骨法有九為貴相)
(頭無異骨終難入貴所謂九骨者一曰顴骨二曰驛馬骨三曰將軍骨四曰日角骨五曰月角骨六曰龍宫骨)
(七曰伏犀骨八曰巨鰲骨九曰龍角骨東西嶽高成為顴骨勢入天倉為驛馬骨耳角為將軍骨左眉上隠起)
(者為日角右眉上隠起者為月角骨遶眼圓起者為龍宫骨鼻上一骨起至腦者伏犀骨耳兩畔溝外遶腦骨)
(高者名巨鰲骨兩眉毛入邊地稍高似角者名龍角骨亦名輔骨者已上九骨皆三品之相白雲子云額尖)
(如削乳頭小男為奴僕女風塵曰時後歌云邊地欹危無一指此生無福得榮華宋齊丘額之印堂上至天庭)
(有骨隠然而見者少達而榮邊地山林皆欲豐滿坑陷則貧賤郭林宗觀人有四學堂一曰官學堂謂眼為官)
(學堂長而清為官貴二曰祿學堂額為祿學堂額廣闊而豐者富貴三曰内學堂當門二齒周正而密者主忠)
(信疎缺而小者主誑妄四曰文學堂右耳門之前豐滿明潤文章聲譽昏塵者下愚三輔新書曰額上昏昏)
(年災上迍太陰青黑眼以之側君子破財小人杖責博士之陽宜紫宜黃青婦之孕黑亦災殃眼赤鼻赤謀事)
(難諧須防鞍馬手足之災力士要起兩顴青黑男憂官災女憂産厄口邊黑氣如烟如霧五官絶命多有災殃)
(太歲臨門中正昏昏官守有分目下爭論眼下喪門白如粉痕不唯哭泣亦主邅迍印堂紅黃一年吉祥若非)
(改革朝見君王左右驛馬紫貫天倉遷升之喜除拜不廟堂黃幡豹尾鼻主兩邊色常清淨無禍安身災禍)
(一青黑貫之安分順時吉無不利)偏(側也)狹(胡夾反隘也)兮賤夭(於兆反短折也)足惡
(額骨偏斜窄狹侵天部當夭貧賤亦為足惡之人日月骨缺陷者偏横狹者命夭賤薄促行兇惡)聳闊
兮富貴可尚(額若高聳廣闊則富貴俱全)若見伏犀(音西徼外獸角也)之骨
定作元臣(元大也大臣也際伏犀骨自印堂至天中隱隱骨起直入髮光澤無破必任公卿之位)
(伏犀者為兩眉夹玉柱天庭至髮際貫腦如釵股起天綱曰見竇甄君伏犀貫玉枕輔角全起十年官名顯立)
(功在梁益閒後甄君為益州行臺僕射)如有額道之紋左偏父喪(日月角為父母)
(宫左為日角右為月角左為父位右為母位右偏主妨母左偏主妨父左乃陽右乃陰缺陷天庭如削幼年父)
(母須妨)山林豐廣多逸豫(山林在天倉若此部豐廣主半生多悅逸寬厚謂兩倉滿驛)
(馬高輕優之職)邊地缺陷足悽愴(音創悲痛也邊地在驛馬上邊地驛馬為遷移宫若有缺)
(陷則破散成敗可悲也妻鬢脚生前敗在幼年天倉缺主尅晚立甇獨)覆如肝而立如壁
夀福寔(時力反實也)繁(額若覆肝而平或如立壁而直則夀考福厚實多也額高圓無日月骨起)
(主道高明)聳若角而圓若環食祿無量(凡人之額其聳若角其圓若環主食天祿)
(以終天夀邊地骨起龍虎骨高故多財祿)塵蒙而身無所資(貨也色額若無潤澤之如塵垢蒙)
(覆無甔石之儲甔音擔小&KR1125;也儲蓄也鬼眼相曰少資之人塵土面色不潤澤膚乾禄不饒也)玉潤而
名高先唱(額如美玉之温潤主聲聞去聲清高而先顯早第玉白名譽四方)豐(大也)隆(高也)
明者生必早達(額豐隆光潤色明而無破則早歲登科謂五部骨起龍虎伏犀日月旺於初主)
卑薄暗者死無所葬(額小而窄狹其色昏暗或諸部又無所輔則死無衣衾棺槨無天倉)
(無額為奴僕之相無父母之力)福堂之上氣黯(乙减反深黑也)慘(七减反戚也)幼歲
多迍(陟倫反年福堂部在眉上氣若黯慘不明如塵垢者主幼迍滯福堂印堂也其上色澤不明初)
(限滯也)驛馬之前色黃光壯年受貺(音况賜也尾驛馬在邊地下眉後有紅)
(黃色者壯歲受君賜天倉運滿後是驛馬肥一十六得)色貴悅(光潤也)澤紋宜舒暢(額色)
(貴悅澤不宜氣雜若有紋理可尚者宜乎舒徐敷暢玉白黃色紋少仰月貴相)貧薄孤獨曲
水漫浪(貧賤輕薄孤獨之人亂紋薄額縱横相交謂之曲水漫浪横文多愁紋貫仰月為人平昔多憂主貧)
(賤孤獨)居侯(五爵之次曰侯孔氏曰侯候也斥候而服事)伯(長也周禮九命作伯諸侯之長也又)
(第三等爵也)者偃月之勢(位居侯伯額如偃月勢謂額有雙峰上如偃月主公侯伯子男)處
師(範也楊子曰教人以道之稱)傅(相也傅之德義也)者懸犀之象(師恭乃三公位也言)
(處三公者額有懸犀其懸犀骨在福堂上高隆若角直接山林謂太師太傅太保懸針垂下過山根細如釵)
(股)鼎足三峙(音痔峻峙也山屹立也)列三公(太師太傅太保也又大司馬大司徒大司)
(空也東漢太尉司徒司空也)以何疑(鼎峙三足者額有伏犀日月角俱起若鼎之三足定列三公)
(漢李固貌相有竒表頂角匿犀足履龜文後為太尉桓温有奇骨虎骨龍骨伏犀骨三道骨法貫頂是也)牛
角八方厠(初吏反雜也次也)八位而無妄(誣也有牛角八方者蓋額八骨乃伏犀)
(日月骨邊地骨福堂骨龍角骨虎角骨牛角骨印堂骨有此八骨者必登廊廟通達八方顧思遠頭有肉角)
(長寸為散騎侍郎年百二十卒日月插腦上神色相副聲音相稱貴)觀夫眉宇寬廣心田
坦平(坦佗但反安也然眉為紫氣乃吉星也若眉宇長平闊者則心坦無私靈臺秘訣云夫眉應山)
(林草木之秀掌妻妾昆仲財夀之宫頭屬紫氣之星尾按羅計之宿前枕闕門後連九官上有四部曰凌雲紫)
(氣煩霞彩霞堯眉生八彩舜目長重瞳眉有陰陽陽昂陰覆男得陽而陰得覆平生多樂反者賤陽人得重眉)
(必得陰人壘壘之財四十以旺眉上副骨是也上停母衆眉散逆棄其前妻後就富妻如命長初子少覆下者)
(祖多積德男得陰眉散逆妨妻散在小角者二三箇不定陰得陽眉妨夫陽眉高揭必為娼妻多者如柳葉有)
(角三五根成縷妻多兄弟顯眉毫早生者夭四十生者夀眉骨露親人不和多夭眉細灣多文藝眉直頭昂多)
(雄勇眉生陣雲好殺軍伍立名疎散財不聚立文在眉女必妨夫近鬢多不足眉濃髮厚損夀財清閒過目弟)
(兄多短於目兄弟少八字眉更有三文女再嫁而男重婚眉中黑子懷藝術婆娑者男女多眉毛赤旋子必當)
(權眉連無祿眉中有三文躭酒賭錢人兩角向下如覆月者有才少斷靈明難進取達則多為人師自不能行)
(長玉管照神曰眉欲疎而秀平而闊主智信仁義也秀而者性聰敏眉過眼主豐富左有旋文者妨父右有旋)
(紋者妨母一云主聰慧有長毫者一二寸高年之相毛白者夀相也眉蹙而愁者孤獨短不覆眼乏財麤濃愚)
(而不貴壓眼者窮逼斜而卓者性豪急頭起尾下者性懦弱眉頭交者窮薄一云少兄弟縱有不得力也骨稜)
(起者多迍否闊鬼眼云眉者膽之餘也疎而淡秀隠隠如蠶印堂平眉尾還入鬢眉頭逆生不見父母死眉)
(頭順生眉尾平立即主早發不妨父母讀書早得科名當聲名聞天下眉重交不得賢妻眉尾卓越幼而早亡)
(眉近眼睚不宜初子異窩重眉下復注眉上下有肉似眉者是也在上得陽人之食在得陰人之食眉毛早)
(秀不得長夀眉有三角於人不孝不義印堂交加冗亂如麻印堂八字紋堅耐自長生印堂川字紋年近八十)
(春印堂懸劒紋惡疾禍纏身眉長於目有智信眉短於目無親兄弟二十生毫三十死三十生毫四十亡四十)
(生毫命延長高洞微玉鑑云眉所以表飾衆體為金星欲聳秀疎直爽而露鋒鋩者貴若濃厚不清首尾逆)
(有旋毛尖而露肉者名為金帶煞志龜鑑云眉稜骨高聳峻者皆為崛強人也眉無稜無氣者眉頭交錯早)
(孤不樂妨妻眉直頭昂志氣雄強眉衝正平仁義令名許負曰連眉蹙額不巾其活眉上多理貧苦相眉上各)
(一立理公卿相眉間有一立者别勑授官眉間有黑子亦然眉間有月字公侯相年九十眉有王字封侯眉尾)
(毛起面者無外氏縱有破敗眉尾秀四十五十死老生者夀眉有三毫者長夀人眉之上為華蓋骨眉乃宇宙)
(下蓋日月横排二目兩天倉起兩眉長印廣闊主心田安平)狠(下懇反)愎(弼力反狠愎剛傲自用也)
者低凹(木作窊汙下也)其骨(性狠之人則眉骨低凹神眉逆眼無頭天獄陷無尾堂露深者陰)
(狠也)狂狷(語曰必也狂狷乎朱氏解曰狂者志極高而行不掩狷者志未及而守有餘)者陡(音斗)
高其稜(凡人眉陡高者乃為狂狷之人故知進而不知退知存而不知亡甚不可為友更恒有包藏之)
(志毛麤逆天倉缺刑死)麤厚愚魯(眉毛麤濃濁厚者其性愚鈍多滯如抹墨頭交尾散目相近)
(本原難與同居眼下眉高子父亦須别屋)秀濃慧明(濃别本作瑩慧眉疎秀有彩者主聰才智過)
(人謂月樣帶彩)短不及目者貧賤(眉短於目者主身貧下賤實眉不覆目主財乏獨立不)
(管輅云眼長眉短不相副骨肉之親如路人)長能過眼者寵榮(眉長而過目者則身榮貴)
(顯本眉長而過眼者名譽四方天綱見岑文曰學堂瑩夷眉過目文章振天下)尾散者資財
難聚(尾散者謂眉尾毛脫落而疎稀主財物破散主初運二十六至二十九財散)頭交者身
命早傾(印堂乃命宫也若眉頭相交如蚰蜒之形毛侵印堂者短夀之相也命不至四旬傷妻子破財)
(紀信連眉死項兵夀金鎻經云眉交為破印無更無祿)中心直斷惠性少(眉中間直斷或)
(文破者其性寡有仁慈横立文多懸針破印)兩頭高仰壯氣横(眉尾為凌雲主人之氣志)
(眉若兩頭高起則有貴丈夫之志眉入鬢者)毛直性狠(下懇反狠戾也眉毛直生者為人性狠亦主横)
(夭)毛逆禍生(眉毛逆生者其人恒有災害亦當尅祖父主兇惡也)覆目(一本作月)軟柔
而少斷(眉八字軟柔壓眼終無正性故為無斷之人)偃月高揭而好爭(眉若偃月)
(高揭者則必好鬭而多爭眉頭低尾高眉逆者傷尊不貪酒色)扣(音寇)促無閒傷蜉蝣(渠略也似)
(蛣蜣身狹而長角黃黑色朝生暮死詩蜉蝣之羽衣裳楚楚是也)之短晷(音軌日景也蜉蝣乃陰)
(之物也喜陰而惡陽人若眉頭扣促鎻印堂終日不開者謂之鬼形故嘆其若蜉蝣之影短也眉頭交日影)
(相似朝菌不知晦朔蟪蛄不知春秋眉頭交者命不至四旬)毛長及寸享龜鶴之遐
齡(眉長及寸者謂之夀毫二十生毫三十死三十生毫四十亡四十已上生者得其夀考必享遐齡之慶眉)
(耳生毛白閑居百歲庭)十字高品(兩眉門印堂上有文如十字者主有高貴)天文大亨
(若文理似天字者一生亨通縱有災咎自能消散部十字者伏犀骨起下垂至山根者正天地相臨應上反)
(此者不令)作坤字(坤卦☷)者祿二千石(印堂有文作坤卦者則祿享千石為兩眉平)
(兩眼平龍虎部平九州有副者貴矣)成土字者將百萬兵(將去聲百成土字者帥兵萬兩)
(眉兩目狹玉柱衡天起不接至天庭盡將軍之命也)列土分茅(天子大社封五色土為壇凡見諸侯)
(受天子大社之土各割其所封之方色土與之東方受青土他如其方色加以白茅授之歸國以祀燾以黃土)
(苴以白茅茅取其潔黃取王者覆燾四方等其爵位輕重而為之名數也)由玉田之高朗(明也)
(有列土分茅之貴者謂印堂中有文如玉山之字)紆朱(紆音迂縈也朱六品七品服也)曳紫(五品)
(四品至一品服也)蓋水鳥之圓成(紆朱曳紫之官蓋印堂中文如水鳥排列紫衫銀𢃄金章)
(紫綬乃眉根青翠疎秀𢃄三彩水鳥者翠蟲也)欲察神氣先觀目睛(天之神在日人之神)
(在目夜則神寤於心晝則神遊於目欲察神氣虚實心術善惡必當先視其目故觀其外者則知其内神者)
(一身之主百脉之根肺之靈苗骨者人之舍也副者貴不副者薄骨不副者賤清無神寒秀無神薄古無神漏)
(怪無神麤有靈臺秘訣云夫目者乃人身之日月心神之戶牖上三陽三陰乃六合之中左右各掌一十部)
(四時曰春主於目内應肝而通於心乃人之瞻視為神之殿廷掌人賢愚貴賤巧拙勇怯邪正之宫孟子曰胷)
(中正則眸瞭矣及目貴者前角形曲鈎主機深智足多規畫有籌筭能營運后尾平如刀裁主聰明多才俊文)
(章赫奕三陽平滿多福旺祖宗少災厄六合圓滿相副主清閑近貴正直神光明顯主名譽超群文章顯赫睛)
(含光殿净主見事疾不疑惑交友平闊主喜朋友少貪心性和緩奸門平闊而明主性耿潔少滛邪喜道路美)
(妾魚尾平滿明淨主易求妻宜陰財少奸盜得陰人見喜林泉蠶囊平闊主子孫旺多財祿喜婚姻泪堂平滿)
(少悲泣多喜樂一生無牢獄之災瞻視有力貴顯聰明下臉赤好鬭爭目后一紋充耳老有官職赤脉貫睛死)
(多血刃兩目不相似者異母目下有紋如一字正直分明紋若卧蠶之形主子孫貴目光明媚才秀聰明積德)
(之人目無光彩短命牛虎視者貴黑睛大而端定有夀目圓無角作事拙錯多後悔睛朝鼻凖主性謹慎和緩)
(目尾兩角垂下主親人離别不然則不和睦睛凸而不宜道路睛垤睛懸並主獄亡黯睛向上下劣薄賤視遠)
(者智視下者毒視平者德視專者狠視反者賊視流者奸視注者愚左目主父小則妨父右目主母小則損母)
(目疾病多毒多病少毒少病目大眉短中年災睛朝眼尾輕浮奸詐單目謂之桃花殺好色眉目相連者嫉妬奸)
(猾首子難定婦人黑睛大温潤似懸下臉者寡婦何疑三角者多嗔性剛四白者害子多淫又有三極貴瞻視)
(有力者如俊鷹離巢若怒虎出林重瞳相向目長一寸自顧其耳黑白分明如鏡中點漆大抵斜視偷視神流)
(睛轉似驚如醉若睡皆淫賤之相也樂目中六流神□神怒主怒惡不足之意□神安主喜和合之情□神)
(離主意欲别離散之情□神流主姦淫之情□神怯主驚恐怕怯弱之情□神弱主憂愁悲泣之意鬼眼云)
(睛黃雜學孤兒少女目大膽小碧眼神仙睛青者水死仰面婦人多毒惡覷地男子好姦賊或人言談未盡觀)
(地者腑腹中有疾也眼中乍青者肝爛不治乍黃者脾爛不治乍白者肺爛不治也龜鑑云目無卒氣赤者)
(富有兇惡事目色白者折傷目色黑者當憂留連壅滯或有疾患目色黃得財目色青者旺相吉有喜休廢有)
(憂父母及妻病或奴婢六畜死水土墓在東也)賢良澄澈(音徹水澄清也)豪俊精英(賢良)
(之士眼神澄澈若水豪俊之流神和惠而黑白分明電王戎為人短小裴楷見而目之曰戎眼爛爛如嵓下)
(官司徒)性端正者平視無頗(音坡偏也若眼好則心好眼惡則心惡人秉心端正則)
(平視不側光白不欲多黑不欲少勢不欲竪視不欲困盻不欲反不欲流睛不欲露縷不欲赤乃善相也)
情流蕩者轉盻不寧(心情流蕩之徒則目睛往來轉盻不息下光慢偷視眼主淫濫也)
黃潤定至於黃髮(詩黃髮兒齒言其夀也可黃髮者為黃髮仙也若瞳子黃潤至於黃髮)
(之夀眼睛黃潤髮白者稍復黃主夀考)白乾終至于白丁(走吏也劉禹錫陋室銘云往來)
(無白丁衣之士)(眼若乾而不秀終作白眼睛白乾多為走吏)顧下言徐叔向知其
必死(昭公十一年夏五月單子會韓宣子于戚視下言徐叔向曰單子其將死乎朝有著定失則有缺今單)
(子為王官伯而命事於會視不登𢃄言不過步無守身之氣死將至矣此年冬單子果卒)視端趨疾
魏主(一作王)見乎得情(智伯帥韓魏之兵而攻趙以水灌之城不浸者三版城降有日智伯)
(之臣絺疵見桓子與康子俱無喜志而有憂色絺疵謂智伯曰二子必反矣智伯不聽明日智伯以絺疵之言)
(告二子二子曰此夫讒臣使主信懈於攻趙也二子出絺疵入曰主何以臣之言告二子智伯曰子何以知之)
(絺疵對曰臣適見二子視臣端趨疾知臣得其情故也智伯不悛絺疵請使於齊後二子與趙襄子約定決水)
(反灌智伯之軍其軍大敗殺智伯盡滅智氏之族)神陷短夀(神一本作目於人之夭夀皆在目)
(神氣所主若目神已陷而必當夭死黃巢蜂目眼青白無神)睛凸極刑(凸音迭高起也睛凸者)
(謂蜂目其人必至極刑相蜂目豺聲必不善終王莽䲭目兩眼射外白輝赤縷貫眼主惡死)斜盻者
人遭其毒(斜盻之人謂眼神側視必遭毒而身亡或至兵死)癡視者自尅其形
(神癡不秀轉盻無力者雖面部顯貴則自尅無祿也謂神彩不明傷自己)淫眼神蕩(淫亂者則)
(眼神流蕩而不收神流大眥殺身小眥主傷財)姦心内萌(狡佞姦邪之人則目神若塵垢之蒙深不)
(可以為交友)睡眼神濁而如睡(目神濁者謂神不清也如睡者謂人困而無力神濁無力)
(終當夭夀)驚眼神怯而如驚(怯乞業反愕也懾也驚眼者謂視勿急而驚猛其人當至暴死)
病眼神困而如病未愈(病眼神困無力者謂轉盻情倦如帶久病未痊其人終無遠夀相曰)
(不病似病終當病如還得病恐難醫)醉眼神昏而如醉不醒(醉眼神昏者謂神力昏迷)
(瞻視倦怠恒如帶酒之人必濁至服毒而死下光慢主淫)豁(䟽通也)如視而有威名揚
四海(神藏於豁視威嚴而有力儼然人望而畏之主聲名播揚於天下眼如鷹視富有餘如鏡中點漆名)
(振天下)迥(戶頂反寥遠也)然驚而不瞬神耀三清(瞬音舜目開闔數動摇也人)
(若偶遇不測之驚眼神澄不瞬貌不變容蓋神生於三點不染塵俗之汚出於造化之外是謂大賢之相人之)
(所得者鮮矣陳瑩中嘗入朝已立班上遇晚景照耀莫敢仰視唯蔡京注目久而不瞬宋朱弁奉使於金見)
(留授以官托目疾卒然以錐刺之而不瞬於是得免蓋神識内定如道家所說超達三清之境也)眥(音漬)
圓者其機深於城域(影逼反區域也邦也界局也莫眥為眼蓋圓成者言行深奥人能)
(探測故可謂之機深於城域貴上有秀文内有才學黑白分明主富之相)堂露者厥子乃是
螟蛉(上音冥下音零螟蛉桑中之子蜾臝可以教而育之言與人為義子也詩小雅小宛云螟蛉有子蜾)
(臝負之睛眼堂破露當養螟蛉之子神舍寬眼尖寄生之子出不正之男)犬羊鵝鴨何足
筭(犬眼荒淫羊眼招禍及鵝鴨之眼皆不善終又為至賤至愚之相犬目人多呌羊目人不慈白睛多黑)
(睛少鵝鴨眼人無智)雞鼠猴蛇奚可評(人若似雞鼠猴蛇之目皆相之賤也然而察各人形像)
(應本形者為吉當可細察而省玩之人雞眼人多凶猴眼人多盜鼠目人多疑蛇目多毒)豕視心
圓而無定(豕為猪也猪眼朦朧黑白不明主心術不正馬回則心貪而多欲魏安釐王問子順曰梗梗)
(亮直大夫之節吾欲以為相可乎答曰長目而豕視則體方心圓每以其法相人萬不失一臣見回非不偉其)
(體幹然甚疑其目)狼顧性狠而難名(狼顧者謂廻顧而身不轉性狠常懷殺人害物之心)
(多為殘害之行絶不可交談召反鷹視後越王之相昔曹撡聞司馬懿有狼顧相乃使前行令回顧面正向)
(後而身不動跡其情蓋有符於狼顧也)後尾有如刀裁文斯博雅(眼後魚尾長遠)
(若刀裁之狀者主顯文學之貴性多寬厚儒雅目若刀裁文章自來)前眥似乎鈎曲智
足經營(眼前眥若曲鈎之人必為良賈深藏而能規運大眥圓目如秋水富貴無比趙平原君相秦)
(白起謂趙王曰武安君之為人也小頭銳上瞳子黑白分明視瞻不轉小頭銳上斷敢也瞳子黑白分明者見)
(事明也視瞻不轉知志強也不可與爭鋒)
