演禽通纂卷上
三十六禽歌訣
甲子寳瓶丙子鼠戊子蟠泥蝠同處庚子劒鋒壬子燕
學者潜心從此玩乙獬草木丁旱田己丑之泥龜主焉
辛丑石田牛蜈蚣癸丑黑道江水洪甲寅花木曰平林
丙寅尾火虎宮親戊狸土山庚劔鋒壬寅廟位豹箕行
乙卯茂林丁兔宮己夘雷門貉與同辛卯劔鋒為弩弓
癸卯狐擬向此中甲辰蛟兮丙火岡戊鯨屭贔庚龍翔
壬辰瀑水為月殿造化細推方可見乙巳花木蟠蟻啣
丁巳蛇湯巳膳連辛巳巴蟒又劍鋒癸巳謂之蚯蚓宮
甲午花木與杖竿丙午天河馬共安戊午獐穴庚雙鋒
壬午見鹿為本宮乙未木犴丁明方巳鷹辛未羊鵰當
癸未黑道如夜間術士須當仔細看甲申弓箭丙猴門
戊申操弓庚刀砧壬申猿兮遇打獵走獸逢之凶必得
乙酉鳳閣為戈竿丁酉原是昴雞關己酉土胃辛酉砧
癸酉鳥兮本廟門甲戌奎狼不須辨丙戌火坡火窑燦
戊戌豺兮婁金狗壬戌黑犬坡道走乙亥花木正發生
丁亥猪兮己亥熊辛亥位上是天庭癸為大海壁㺄宮
三十六禽歌
寅山虎狸豹卯林兔狐狢辰岡龍蛟鯨巳湯蛇鱔蚓午
火馬鹿獐未野羊鷹犴申砧猴猿猱酉刀雞烏雉戌坡
豺狼狗亥江猪㺄熊子湖鼠蝠燕丑田牛獬龜
天干擬象所取化道
甲(山林)乙(穰草平林)丙(火窑)丁(焚野)戊(山岡坑䧟)
己(平坡)庚(刀砧)辛(弩箭)壬(淺水)癸(長江)
庚辛乃肅殺之干
地支擬象所取化道
子(湖坡)丑(田野)寅(山林平林)卯(林山淺)辰(山岡)
巳(湯火)午(焚場)未(郊園)申(刀砧)酉(弩箭)
戌(坑䧟)亥(長江)
辰戌丑未平田牧飬畜生之地
六十甲子總取化道
甲子水草溪水湖野鼠穴喪車
甲寅山林平林花木虎垣
甲辰山林茂林龍宮巽風
甲午山林山岡馬廐花樓
甲申山林弓箭干戈猴洞
甲戌山林天岡索狼穴䧟阱
乙卯雷門茂草莾草
乙巳草野巽風蛇窩
乙未郊園花樓犴穴
乙酉野草鳳閣蟾宮
乙亥溪水苙郊四野
乙丑苖稼穰草田野獬宮
丙子澗水明堂鼠穴
丙寅焚山火窑虎穴
丙辰火坡火岡旱江
丙午天河馬廏丹墀
丙申燒坡猴洞䧟阱火窑
丙戌火坡坑䧟羅網
丁丑焚田澗水雷門
丁卯焚林霞光兔穴龍門
丁巳湯也蛇穴朱扉
丁未燒園焚巢鷹架
丁酉鳳閣蟾宮雞巢
丁亥禹門猪穴
戊子旱江蘆野雷庭蝠穴
戊寅淺山黃鼠穴狸穴
戊辰龍門土坡
戊午雲樣土岡獐穴道路
戊申土坡猱穴
戊戌土坡土坑豺穴
己丑土田墓所田所龜穴牛欄
己卯土林土城狢穴
己巳螻蟻鱔穴大林
己未園林沙灘鷹穴
己酉雉巢土坡倉廪
己亥鳳池熊穴
庚子萍湖泉水殿閣人跡
庚寅敗林藥鎗
庚辰天庭山岡龍宮
庚午大道馬廏藥箭圍場
庚申刀砧厨車
庚戌弩箭天庭狗窩獵人
辛丑牛廟田禾蜈蚣農人金龜
辛卯弓箭杖竿
辛巳巴蟒坑&KR0034;朱&KR0008;
辛未園林羊宮倉鵰圍場
辛酉刀砧雀林石泉懸針
辛亥琴堂天心
壬子江中蟾宮燕室
壬寅豹穴樓林水灘
壬辰月殿瀑水龍宮
壬午鹿穴霞光雲萍
壬申刀劍泉水猿廟
壬戌海灘塩車
癸丑水田黑道桑林金龜
癸卯狐穴蟾宮平林
癸巳蚓處長江鰍鱔泥濘
癸未月窟枯井敗林
癸酉刀劍鴉巢淹目泉水
癸亥㺄廟大海海島黑道
二十八宿名例
角木蛟(蛇父雉母細頸上白嬰四脚)亢金龍氐土狢
房日兔心月狐尾火虎(為暗禽)
箕水豹(為暗禽)斗木獬牛金牛
女土蝠虚日鼠危月燕
室火猪壁水㺄奎木狼
婁金狗胃土雉昴日雞(為明禽)
畢月烏嘴火猴參水猿
井木犴鬼金羊柳土獐
星日馬張月鹿翼火蛇
軫水蚓
吞㗖訣
子天鼠胃昴猿凶丑地金龜蛇蚓同寅位虎箕猪㺄難
卯宮狐狢雉雞逢辰岡鯨魚傷蚓蛇巳藏鰍鱔猿猴冲
午中獅子驚箕尾未内房狐氐怕鷹申中大猱傷火虎
酉間鴉噪尾箕驚戌上大獒蛟龍怕亥有熊猪翼軫傾
子天鼠(猿昴胃凶星不忌)丑金龜(蛇蚓同凶秋冬不忌)
寅虎箕(猪羊難也)卯狐狢(燕雞雉凶星不忌)
辰鯨魚(傷蚓蛇旱地無害)巳鰍鱔(猴猿凶秋冬不忌)
午獅子(虎豹驚怕春夏减半)未鷹鵰(狐狢兔凶夜生不忌春夏减半)
申大猱(吞牛傷虎四孟生减半)酉鴉鵲(虎豹驚夜生不忌)
戌獒犬(角亢怕正九月有灾)亥熊猪(蛇蚓凶冬不忌)
吞啖歌
鹿狗猪㺄柳土獐狐狢牛馬鬼金羊若逢虎豹奎獅位
進退交加總被傷
女虚逢蛇定犯吞蛇逢㺄犬鹿獐擒烏雞土雉危月燕
狐狢鵰鷹遇禍深
角亢蛇吞鼠蝠危狐狢吞雉更兼雞犴吞虎豹蛟龍類
軫怕猪㺄雉烏欺
虎豹食牛羊奎狼㗖鹿獐蛇龍吞燕蝠鼠兔受蛇傷
翼昴能相尅虎豹遇不祥兩虎傷一豹蛇弱被昴強
牛金牛兮室火猪禽中惟怕畢烏啼雖然本廟無傷害
時惹喧啾啄背疽
嘴火猴猿心月狐斗木獬共氐合虚若逢婁狗來相遇
管許其人死罹誅
論二十八宿四時生旺歌
春
蛟龍蚓雉燕雞蛇皆到春來福禄加若還生時得遇此
自然通泰享榮華
夏
兔獐鹿蝠狐狢羊遇夏生時百事強或在廟堂多福祐
縉紳家道足榮昌
秋
虎犴猿猴馬獬㺄秋天福禄自然殊更臨好廟高強位
造化盈謀衆不如
冬
狼狗烏猪鼠豹牛若逢冬月更無憂年月日時居高位
必定身榮位作侯
論十二宮星禽落處吉凶
貴劫文傷印權孤福夀空暗刑(乃用本年于順行看身命胎主四星相遇貴文)
(印權福夀吉劫傷孤空暗刑凶)
星禽好樂篇詩
禍福貴賤夀夭窮通詳其造化細推而言不可執一而
論須看晝夜兼明四季辨飛禽走獸詳落處旱濕宜與
不宜假令虚日鼠行戌地化飛鼠秋可冬不利春夏吉
牛金牛行卯地化耕牛春辛苦秋冬無害角木蛟行丑
地遐道而不樂畢月烏行風雪道秋冬無妨且如弓箭
獵人日凶夜不忌如刀砧湯火或日生或冬䧏無害更
看明禽暗宿日值夜則凶夜值日則賤未及歷數細詳
而論詩曰
甲寅乙卯正小林蛇兔狐狢烏燕榮戊巳空缺庚辛破
猛獸翌蛇必主傾
壬癸洞潭鹿與馬狗猪獐羊春夏宜丙丁枯焦伶雞雉
定乘彩鳳入丹墀
丙丁湯火巳午宮蛇馬共雞貴聞伶癸為海戶壬逢破
蛇龍化見起雷風
辛為地網猿猴旺乙破岩層犴象興乙得巽風名得卦
巳為巖谷地獸榮
庚申丁酉正刀砧鼠轉精神氣轉豪丙丁牛馬為貴地
也用玄針掛紫袍
壬子癸丑正江湖蛟蜃魚龍得自如辛破天羅并地網
龍行雲雨滿皇都
丙子戊巳皆為破婁狗胃雉恣遷除甲氐房氐獐鹿喜
腰金衣紫𢃄金魚
戊辰山谷正山岡虎豹豺狼必異常田坡巖谷狗猪貴
丙破網羅狐兔歡
壬癸蛟龍名海戶庚為地網獸難藏若不背時得格局
好向天庭作棟樑
戊原土坡走獸存庚方乾道正天門蛇蚓波中興巨浪
天庭壬位福彌尊
丙子旱澇雲雷少蛟龍雖㗖勢形真甲正天網禽數忌
不過飛鳴出世塵
己未鷹窠馬獬傷横金牛馬與猪羊乙癸破干丁壬道
也須天子手調羔
己丑荒田走獸宮牛羊雞雉合惟榮乙辛癸豹為儒貴
定陞宰輔佐朝廷
起旬頭例(以甲字為旬也如本生年無甲字則以倒十干赶之)
假如辛卯年生人係是下元甲子旬内以辛卯上加倒
十干辛庚己戊丁丙乙甲甲倒數到申則知下元甲申
旬是井就起井木犴以甲字為之住如甲申年生人係
是下元即以井木犴起不必倒十干起假如中元甲
子旬内壬申年生人加倒十干壬辛庚己戊丁丙乙甲
甲在子則知中元甲子該鬼金羊起假如上元甲子
旬内丁卯年生人依加倒十干丁丙乙甲甲數至子則
知上元甲子該箕水豹起但逢何年即以倒十干赶至
甲字為住是起首
三元旬頭起手例
中元甲子(鬼)甲戌(心)甲申(婁)甲午(張)甲辰(斗)甲寅(畢)
下元甲子(角)甲戌(危)甲申(井)甲午(房)甲辰(奎)甲寅(星)
上元申子(箕)甲戌(昴)甲申(軫)甲午(虚)甲辰(參)甲寅(氐)
作三元旬頭起手法
使其上元甲子甲寅氐土狢止往前旬頭何以知之以
十一字相交序連坐位數除去牛金牛通不用數前往
千千萬萬旬白數得來假令上元甲寅旬氐土貉起未
來中元就以氐房心尾箕斗女虚危室壁壁宿是未來
中元甲子該壁以壁再數十一宿壁奎婁胃昴畢嘴參
井鬼柳未來中元甲戌旬該柳再以十一宿從柳字起
柳星張翼軫角亢氐房心尾尾是未來中元甲申旬該
尾依此法仔細看甚明若要巳過旬頭從此法加倒數
二十八宿此義正合孔子曰殷因于夏禮所損益可知
也周因于殷禮所損益可知也
起主胎星例(辛卯年有閏月則不除也如生人之年無閏月决該除牛女主胎數不到)
(牛女命身數到牛女也不除也)
假如辛卯年八月初八日子時生人係是下元甲子甲
申旬該井以初八日除八數井鬼柳星張翼軫角却尋
宮歸子接亢至子氐丑房寅心卯尾辰箕到巳為住以
五虎元建丙辛之歲庚寅起至癸巳宮主星是箕水豹
胎星就是斗木獬男除牛金牛不數女除女土蝠不數
如盡頭數到宮是牛女男也不除牛女也不除女又如
生人其年有閏月男女皆不除牛女所以然者謂有餘
而補不足耶其年無閏月仍前除之餘皆倣此(如本生之年無)
(閏或男數到落宮是牛作主星也不除女亦然)
起主胎宮例
假令辛卯年生八月初八日子時從卯上起正月至戌
上是八月戌上接數初一至巳上是初八巳上又接數
子時以子時洎巳宮為止以五虎元建丙辛之歲庚寅
祀庚寅辛卯壬辰癸巳宮是也餘皆倣此
起命宮例
假令辛卯年八月初八日子時生人不論年不論日用
月從子上逆數子上起正月亥二月戌三月酉四月申
五月未六月午七月巳八月却順行用時數巳上子午
上丑未上寅申上卯以卯字是安命宮為主在申仍以
五庫元建丙辛之歲庚寅起數到申是丙申為命宮也
餘皆倣此
起命星例
用胎星命宿從子上順行至命宮為命星也假令前辛
卯生人胎星是斗木獬以合宿歌斗與虚合從子上順
數以虚字起子虚丑危寅室卯壁奎辰巳婁午胃未昴
申畢為住元安命在丙申宮以畢月烏是命星也餘皆
依此
合宿歌
角昴亢胃氐合婁奎房心壁斗虚收箕危尾室牛兼女
嘴翼參張柳鬼求畢軫井星為六合星辰相對是根由
起身宮例
假令辛卯年八月初八日子時生人不用年時只用月
日日一日只是一數月一月虚作二數如八月加二八
一十六數初八日只是八數月上十六數連日上八數
共作二十四數正從子上逆行遇子午卯酉位數三數
餘位數二數數盡處是身宮然何子午卯酉數三數他
位上元是三星還三數餘位是二星也只還他二數原
其所自謂本身之數名曰身宮耶此二十四數從子上
逆行至卯又以五庫元建尋于丙辛之歲庚寅起乃辛
卯宮也
起身星例(以命星合宿從子演至身宮是身星從子上演要順行)
假令前辛卯生人命星畢月烏以合宿歌畢合軫子上
軫丑上角亢寅卯上是氐氐土貉是身星也
起夀宮例
假令辛卯年生人係女人謂之隂女冲酉酉前戌是夀
宮若是男謂之隂男亦冲酉酉後申是夀宮也又假令
是甲子年生是男謂之陽男冲午午前未是夀宮是女
謂之陽女亦冲午午後巳是夀宮也宮依五庫元建尋
天干
起夀星例
用命星從子順演至夀宮為夀星也假令前辛卯年生
人命星是畢月烏以畢從子演至申是翼翼火蛇是夀
星也餘倣此
起流星例(以胎星作一歲往前演)
假令前辛卯年生人胎是斗木獬一歲斗二歲牛三歲
女四歲虚五歲危六歲室七歲壁八歲奎九歲婁十歲
胃至百歲演去餘倣此
起大運例
就在主星落宮數運非子平次一位行非子平又運乃
禽運以主星論如係四水宿一歲運四火宿二歲運四
木宿三歲運四金宿四歲運四土宿五歲運日六歲月
七歲以主星論之水一火二木三金四土五日六月七
也假令男子主星落宮干干是甲丙戊庚壬順行乙丁
己辛癸逆行女人主星落宮天干是乙丁己辛癸順行
甲丙戊庚壬逆行
起行限例(即小運也)
安命宮次位順行起十五二十五三十六五十二六十
一七十一八十一限内要看生旺貴禄墓庫吉凶看孤
虚木庫在未火庫在戌金庫在丑水土庫在辰
起年星例
此法論五行之說如癸卯年生人(壬寅)癸卯屬金即起亢
金龍為星如甲辰乙巳係夏令即起翼火蛇為年星却
起尾火為年星乙巳生人屬火甲辰係春令以本生年
位就是落的宮分餘皆類此
起月星例
却以年星得何星從正月數至本生月是何宿乃月星
也宮亦在此
月星起𬋩日星詩
陽角隂室水牛宮金心木參火星同土胃但從丙寅起
宮中順布定窮通
詩解
太陽日屬火故起角木蛟太隂月屬水故起室火猪以
本生月屈指數到本生日為住是何宿乃及日星也宮
亦是此
起時星例
却以日星得何宿加上子時位順數至本生時是何宿
為時星如子時生就住為星宮亦是此也
論禽三取吉凶
凡看禽演先以干取次以支求務要以吞啖形勢化道
三者相須取其化要主胎與月日宿合為真化與年時
合為覺化如流星太歲有傷主星者舊疾舉發不常主
星流星太歲有傷胎星者疾有因而得主星胎星太歲
有傷流星者頭風兩股腰疾凡流星傷主星胎星太歲
又傷流星主星胎星則主雜病之疾也
真覺化例
真化(要主星胎星每月日宿合又化謂之真化)
覺化(要主星胎星每年時宿合又化謂之覺化)
吉凶生死訣
主吞歲運必得才胎吞歲運福禄來歲傷流星必主灾
流傷歲君必得財歲傷主星陽人禍歲傷胎星隂禍排
主傷流星必得財流傷主星必有灾流傷主星妻親禍
胎傷流星微主財三星亂傷牢獄禍更兼不化獄中哀
三星亂傷如有化定主口舌進門來太歲若傷胎主流
卧牀百日主悲哀三星不化必定死夀星有救主獄灾
夀星無救非輕病必定荒郊用土埋
論子息例
論五行相尅如陽禽居在陽宮則多男隂禽居在隂宮
則多女也且如雞雉生于水鄉子息主空亡火地亦然
遇金旺則主敗殘疾之子也
論財星例
如主星有傷胎星者因舊財而得胎星有傷太歲因新
財而得流星太歲月令偶然三獸俱傷運則主横來財
物無窮
論看主胎星例
凡論主胎星禽演主星有傷胎星者冨貴不長妻宮如
曉日之露子若石上秋霜四柱倘有制伏主星者妻宮
兩敵久後子息寡也四柱若無制伏主星者似苦絶嗣
倘逢一運喜合雖有子息而無排若不傷妻定然乏嗣
若胎有傷主星者榮華不久妻如鞘裏刀劔子息毆父
母四柱如有制伏胎星者或扶持主星者非絶命而不
孤也此禽演之確論也其中玄妙無窮處甚勿輕傳致
洩天機
論主胎流星例
凡看主胎流星譬如木焉主為根胎為身流星如枝葉
根主初年身主中年枝葉主末年幼年傷主星定是夭
夀胎星有中年傷中年必亡流星有傷隨時而論最不
可執一亦不可以形象論命短長貴賤亦猶是焉
小兒關(以月看時此名號金鎻關子卯二將無關)
正戌二丑三申宮四猪五馬六雞同七龍八未九寅位
十月蛇鄉遇煞冲身命三宮俱占此小兒忌犯必為凶
論暗禽例
凡演禽星暗禽居于上者但為人退縮作事成敗犯之
主血痔疾或小腸氣重者頭目破相或面點形醜若得
貴人禄馬在上不妨
氣運說
大抵十年一運遇吉則吉遇凶則凶所謂吉者上五年
不應下五年必應凶者上五年不應下五年必應雖以
氣運言之而二十八宿各有衰旺又有晝夜之宜不可
以槩論也如角亢于秋九月生者則如蟄不能變化如
危月燕于春分驚蟄時生作九月用晝生詞彩夜生無
頰舌如昴日雞夜生不能施為晝生有用午與卯時大用
故其奮發之先後春夏秋冬晝夜當各隨時以三限論
衰旺斷其吉凶以地時定之萬無一失若夫息隂身命
四星雖為詳盡要其大指總不出乎主胎二星大小運
限流星號三限于内見之矣向命君子其詳鑑焉
吉凶雜論三限
假如流主二星都是斗相爭雄主有氣塊之疾或是虎
太歲也是虎小限也是虎乃吞伏相爭亦主氣塊之疾
有禍不安兩虎必傷一豹豹勝必傷其虎兩犬傷一狼
兩狼傷一犬皆要詳其勢力時節三限如何且如角亢
尾箕室壁奎婁鬼柳星張如小限行在泥田為之汚足
非脚疾病則主官訟氐房心尾又遇卯地狐兔相聚而
成奸盗流星烏燕雉昴酉到本宮必有口舌爭訟是非
猿猴生于角亢之宮在七月且喜有菓夜生天地黑暗
乃碌碌之人區區之造也蛟龍乃興雲吐霧之物去得
驚蟄主退縮朝三暮四不一多學少成也流星女土蝠
三限到酉雞烏雉相啄必有官事纏繞或是灾晦到戌
戌乃犬被狗吞㗖流星牛金牛遇丙申丁酉乃山朋土
䧟阱主官灾是非毒害不遂意之論耶
取諸煞凶星急要論
丁丙寅卯兮燒山草木盡枯焦缺食焚巢禽飛忌忌走
獸忌壬辰(暴水煞)房心尾箕斗奎婁嘴鬼柳犯之破祖業
己巳(螻蟻煞)丙戌庚申(囚禁煞)戊午(霹靂)乙未(枯涸煞)戊辰戊申
(屭贔煞)丁未(玄針煞)丁巳丁酉(牛宿破欄)甲戌庚午(毒藥煞)辛丑(蜈蚣)
(煞)甲寅(捧抆煞)丙戌(名破欄圈)庚申辛未庚寅庚午(名頭蹄牛宿忌)丙
戌(燒崖燒野虎豹忌文)壬辰癸亥壬子(没溺煞走獸忌文)丁未丙午(勾絞煞)
庚申庚午庚子(钁鍬煞)甲辰乙巳為地網甲戌乙亥為天
羅庚寅辛卯為犁鋤丙寅為觳觫牛庚寅為釁鐘牛翼
軫亦又為壊窠主過房庶出蛟龍遇螻蟻煞囚禁屭煞
主困苦不伸之辱戊子為驅龍使者被人壓伏財物不
聚其餘走獸亦當避之牛宿見丁巳為剥皮瘡膿災庚
申為刀砧甲寅為棒杖奉公者常受杖責之憂常人必
主寒熱膿血晦滯丙寅癸卯壬辰為刑虎煞主一生辛
苦奔波丙戌為燒野壬辰為漂蕩癸亥為没溺尾箕最
忌之蛇逢丁巳為退皮丁未為燒野丁亥為猪㗖如兔
雞雉見若不缺唇腐齒則眼中失光主鼻口見疾不然
則主瘡膿之灾亦要分其晝夜春冬可見矣
二十八宿得地歌
角在子宮須冨貴(壬子)亢龍乾位逞威儀(辛亥癸亥)氐居乾窟
金牌位(辛亥癸亥)房心來居癸酉宜狐在丙寅須假虎尾箕
寅上有光輝斗居未上升官禄(乙未)牛向秋霄喜慶隨女
蝠夜生春夏旺刀砧虚鼠食無虧燕逢春社多詞語室
到田園公幹宜(巳丑)壁躡雲梯為得地(癸亥)奎木巽風施錦
幃大逐氐房心勢重雉位明方鸞鳳儀(丙午)雞鳴五德卯
酉貴畢月烏生夏日竒(丙午庚辰)嘴參卯位升假服犴入寅
宮貴位竒羊行辰位終須貴(庚辰)柳土林巒宰相姿(乙夘)星
馬乘龍威勢大(庚辰)鹿居辰位拜丹墀(甲辰丙辰)蛇遇龍窩官
職顯蚓潜大海受朝咨(癸亥)其中玄妙無窮理慎勿輕傳
漏泄機
古人得時得地消息賦
論議吉凶分命貴賤二十八宿三十六禽禀天地之隂
陽逹人事之造化貴賤賢愚窮通夀夭且夫蛟龍歸滄
海(癸亥)蘇秦佩六國印(又云室火猪坐于庚辰)虎豹嘯郊野(辰)石崇
封萬石君井木犴行于壬申太公八十遇文王(又云猪親夫蝠)
亢金龍坐于丙午甘羅十二為宰相(又云㺄跨金牛)危月燕飛
于龍樓包龍圖為隂陽教化之臣畢月烏飛于麟閣史
丞相有潤澤生民之德張月鹿含花而守座翁作二十
四考中書(庚午化麒麟)星日馬引駕朝元王曾為三十六年
宰輔(庚午)昴日雞昇在扶桑國(甲寅化鳳)韓世忠有勤王之忠
房日兔照于廣寒宮(癸未)寇凖封萊國公之貴(化黑蟾弄月)斗
木獬坐于辛亥賈易為樞輔相佐堯天牛金牛庚辰德
秀作大參弼扶舜日尾火虎奏于辛卯陳平封萬戶之
侯箕水豹演于甲寅曹操掌三分之國女土蝠飛于戊
子張良作漢世功臣虚日鼠走于庚申謝安晉朝顯相
氐土貉行于乙亥佛印作宋朝詩僧角木蛟居于庚辰
(蛟躍龍門)王勃為大唐文士亢金龍居于乙巳楊烣為大中
大夫斗牛朝于乙亥李旺位文華待制蒼龍行雲雨於天
河劉錡兩府寳馬𢃄刀劔于藍田游有三公鹿馬坐于
丙午劉柄尚書蛟龍遇于壬癸崔羽太尉任翼龍作禹
門貴客皆因蛟躍龍門蕭相國為翰苑真儒乃為馬
嘶鳳閣井思同居巳未柳翠為尼大師柳星共在庚申
江白作南道錄燕飛金闕劉沛公斬白蛇以興功龍躍
天池關將軍刺顔良而奏捷出將入相趙丞相為蛟躍
龍門先吏後官汪侍郎乃虎蹲鳳閣鹿馬官星大貴傅
狀元作内從郎官蛟龍貴禄逢官王都統為内臺將帥
劉正字鹿朝帝闕(乙丑)陳丞相馬聚天庭(乙卯)蛇蚓升變雷
門(辛卯)周禮為會稽内史馬牛奮揚龍位李改黃門侍郎
犴至虎垣張廵乃唐朝忠將雞栖鳳閣周勃作漢室功
臣獬去朝天真卿監察御史雉鳴帝闕温公良才史官
雞唱離明(丙午)玄令腰懸玉𢃄狢遊乾窟(癸亥)竇毅各著金
牌狐借虎威鄭衆持節不拜兔憑犴貴蕭何宣律施權
烏噪龍門韋肇題名鴈塔猴行雉所張衡高步蟾宮蝠
舞天庭王喬為葉令猿登日殿曹操作梅仙鼠入江湖
郭况積金數億鹿行潭洞何曾日食萬錢犬吠午官管
仲相齊冨公室羊行辰位承福飼馬用銀槽蛇喜兖州
劉晏除秘書正字蚓潜大海賈誼至大中大夫狼遇巽
風石崇有萬金之富鹿遊仙洞國忠圍玉屏之風燕語雕
梁潘妃金蓮行步狐疑巨蟹蘇蕙織錦為詩猴捧寶瓶唐
封夫人虢國豹乘獅子漢賜蕭何鄼侯龍飛虎宫吕后
垂簾聽政蛟吟酉角太真得寵施權即此古人推之則
今人之貴可考矣
古人失時失地消息賦
蛟龍退糓泥田沛公為泗水亭長虎豹遁迹山林志和
作霅州釣徒猪㺄會申韓信受跨下之辱蛇蚓臨酉楊
永無宿暮之儲龍虎與犴同宮重耳有斬祛之害犬羊
結豹為侶食其遭竇巳之烹鼠獬走艮山夫子絶粮于
陳蔡烏燕飛戌地賈誼忌鵬于長沙馬躍猿場東坡有
黃州之貶牛探虎穴昌黎愁秦嶺之行獬步土坡石厚
殺于外國犴來子位荆軻死在他鄉蚯蚓酉上逢烏屈
原自溺雞雉未申乘彈項羽傾傷鼠見犬以驚惶原憲
室中懸磬兔逢鷹而獸慄范丹甑内生塵狢兔犬吠以
慮危買臣發負薪之嘆猿猴蛇追而惶懼陶潜思觧綬
而歸蝠舞巽風文君新懽舊棄燕栖花洞弱蘭暮送朝
迎獬就犴戰貴妃因禄山横死龍同虎鬪戚妃被呂后
刀傷牛吼豹驚吳氏名為六虎星臨虎怒夏姬手殺九
人蝠隠荆州黥布身遭𦵔醢蚓歌吳分范增氣死癰疽虎
陷泥田顔回一簞陋巷龍蟠郊野杜甫百結鶉衣鼠畏
白羊盜跖聚穿窬之黨馬嘶磨蝎綠珠作墜樓之人婁金
狗生乎乙未李廣百戰無功軫水蚓遁居甲寅包人作
西湖隠士畢月烏限于丁丑林居為三茅仙人虎豹居
于丁巳伯夷食蕨鼠蝠在于庚寅韓夀竊香謹按變化
之源深察吉凶之兆分明鍳斷仔細搜求則夀夭賢愚
冨貴貧賤可見矣
古人得失賦
高皇成帝兮角木蛟西逢壬子霸王自刎兮亢金龍東遇
戊辰張良暮道兮氐土狢運落天庭范蠡乘舟兮房日
兔時臨(壬子壬午丁酉)月殿狐化妖婿(庚寅)兮諸葛亮忠心佐主
虎至金宮(庚寅)兮張益德義釋嚴顔豹化豹文(壬戌癸亥)兮關
雲長水渰七軍獬遇湯池(丁巳)兮紀信為君遭火死牛逢
烏廟(癸酉)兮范增失䧟背疽亡蝠臨庚子(入廟)兮蘇秦六國
為主宰鼠入天倉(壬子甲午)兮孫臏諸國作元戎燕落庚申
(折毁)兮顔子三十夭亡猪臨丙午兮彭祖夀歲八百餘㺄
作蛟龍(壬辰壬子)兮曹操得中原即位狼化(甲辰辛亥)神狼兮薛
仁貴平定天山狗化神獒(甲辰)兮淮隂登壇拜將雉化(乙卯)
(癸巳)天禽兮呂后親權漢室鷄化金烏(辛卯)兮武則天自霸
唐朝烏成丹鳳兮潘安有絶國之容猴化仙猿(丙申乙亥)兮
潘岳懷傾國秀氣猿臨辛亥兮老來呂望掌軍戎犴至
庚辰(龍池)兮甘羅十二為太宰羊逢辛酉(屠估)兮漢國分刀
誅彭越獐居甲申(七箭)兮馬陵攅箭射龐涓馬乘龍(壬辰)兮
鴻門樊噲救高祖獐化狻猊(丙辰)兮闘寳伍員驚吴帝蛇
化巴蛇兮朱温弑主在椒蘭蚓化天龍(庚辰)兮王莾鴆君
于天慶數軰古人尚有發禄榮枯遲疾貴賤豈能逃哉
則後之賢愚進退得失勿怪其然也
璇璣論
混沌既判隂陽和鈞七政幹旋于天地五行經緯于乾
坤夫三百有六旬盈虧有度列二十餘八宿禍福品分
好合吞併吉凶悔吝比和兮衣禄豊盈刑戰兮利名不
順得時應候田鼠化以為鴑逢節及時野雉飛而作蜃
誠以星纏二道周夫八維吳鄭周宋也君子及時披豹
霧燕齊晉衛兮大人得地立龍墀壁水㺄湖野沙汀而
得所婁金狗刀砧江海以為愁蓋兹軫逢雞奎狼逐兔
嘴火猴愁張弓矢畢月烏喜棲古林金龍曰亢登九五
獬飛騰玄燕于二八月春秋來去角震巽方號純離斗
木獬衛吳至禄金午秦晉交權夫馬能行辰午皆為豆
粟山獐喜走宋周晉好巒崖燕呢喃者宋分號曰高堂
雞踴躍者衛宮名為糞穢箕豹值犴而吞併參水猿待
食至乾宮而好菓木女土蝠逢時遇酉位而為花洞宜
乎雉居蛇穴蚓入龍宮狐便申巳兔樂山林羊質虎皮
蛟喜風雷張星夀齡懼犴狼和虎豹翼蛇心毒愁鳩鳥
與蜈蚣室怕寅箕井擒龍虎夏至前鹿角解大寒後雞
乳鳩欲觀造化之道如斯向背而已矣
大名論
角亢第一
侯伯以雷霆鼓舞(乙卯正雷霆壬子雲雨庚戌辛卯為公侯也)朝昇以風雨
來天(壬辰癸巳風雨是未三公之命)貴格以壬癸來見(壬癸多有天門即貴)賤格
以金火相煎金火水侵兮輕財技藝(金火見水是也)水土壬流
兮小巧之功反覆因水土之停居(水土停于四季反覆成敗不寧)疾病
為水金相制(金火多主疾病)閒逸春生甲乙(春生甲乙一生安閑)艱難秋
遇庚辛(秋見庚辛多化金石隠匿)偏房為日帶戶門(戶門多時而偏妾多或主庶出)
母弱乃年生乙未丙火衝日兮男多再娶(日值丙火男再娶女尅夫)
戊巳滿盤兮女尅三夫(滿局皆是土尅夫害子)炎炎火戰兮悲禽
瞽目之灾(丙子見丙寅甲寅見寅午戌)爽爽庚金兮愁獸折腰之疾
(庚辛見乙未主腰疾)徤徤見天不分秋水(有乾天門見壬癸水大貴)重重坤地
惡見隂泥(未為坤地若有已字所傷主貧賤)騰飛海戶不畏刀砧(有壬子癸)
(亥蓋弱不敵強)喜躍天池昇搏雲雨(丁未有壬癸為天池無壬癸為旱地)乙卯夏
生兮雷霆隠隠(有天有雷即貴)壬辰春降兮風雨蕭蕭(春夏壬辰大貴)
丙子火木男眸多疾(丙子木火多主目疾)丙庚土水女經不調愁
逢霜雪畏見刀砧(冬見癸丑為霜雪庚申辛酉為刀砧)天水出賢才貴顯
(壬戌)旱地主從秀難高(壬癸在四野之地)霹靂亥子逢丁(亥子天門壬癸)
(丁是也)閃電癸壬生火(壬癸在天有天火也戊申遇亢旱水生見戊申有火名亢旱是也)
己亥逢枯潭見灾(己亥為枯灘有火為枯潭)
氐房心第二
狐同兔貉禾草宜郊(甲乙多冨貴庚子辛丑亦然)遇虎豹貴作三公
(是丙寅壬寅有甲乙大貴)居旺地職遷兩府(房化玉兔氐心化道天必應天)慮居罡之
門(壬子卯有見丙丁主夀夭)殃在舟之渡(甲子化舟不能渡)兔見戊寅語澁
狐逢己未聲焦黑道少金兮男生滛盗明方有禄兮女
自娼嬌(丙子多甲乙是)四野地網兮受陥乾天(癸亥多為地道)三星帶
箭兮難升亥地逢丁(甲申有箭丁亥為火)水盛他鄉之本(水名他鄉之客)
金多失祖之因(失祖破業)唇缺亥兮刑見癸(見癸多缺唇)脚風肢
痺尅逢之辛生逢甲乙豈愁豺鷙(見甲乙旺不畏)丙庚多會兮
逢于䧟地草茵受尅兮勿往他鄉(甲乙見庚辛他鄉不利也)
尾箕奎第三
帶庚辛有百戰之威(庚辛有煞主權柄也)有甲立獨權之地山林
𢃄禄兮貴出三台(有山林道路貴出三台)巖谷逢食兮職遷八位
(戊寅己卯見甲乙)閒逸兮四野逢食(在四野見猪羊井食一生閒逸)有損兮門
戶見空(空門者丙午丙子丁酉丁卯損傷凶)戊巳食空兮貧賤(士多)丙丁物
盛兮艱辛(火多)居不完金傷甲乙(金多尅木一生成敗)財物破火散
庚辛戊巳旺逢牛自害(上多逢辛酉返見損傷)甲乙多見馬能雄
凋林食掌帥之基(庚寅辛卯名凋林)雪野鹿威權之首(庚辛雪野)金
生利任肢體難全(丙申乙酉)木見金頭蓄積不久(甲申)丙丁遇水
出語難端(火見水也)庚辛逢丁好慾飲酒(庚金遇火)
斗井第四
冨貴以水木重重貧賤以丙辰累累斗木正守門庭之
地(子午卯酉為門)犴雄當臨虎豹之穴(犴在丙寅壬寅甲寅乙卯大貴)食壬癸
受黃鉞之畏(壬癸有甲乙主黃鉞威權)逢庚辛秉白旄之福(有食在天貴)
虎豹顯斗宿之權(見丙寅壬寅斗宿有威權)蛟龍食星馬之禄(甲辰庚辰)
(星馬犴食喜禄貴)天庭高獬位三公(癸亥辛亥天門大貴)海角旺犴遷兩
府(壬辰甲子辰及癸亥貴)門庭高斗樂西東(斗見丁卯甲子甲午喜樂也)肅殺
旺奸雄南北(壬子壬午貴)不成兮犴遊簷閣(見庚申辛酉丙申丁酉丁卯辛)
(卯也)順邪兮斗落四野(斗見丙辰丙戌辛未辛丑戊巳辰戌丑未乃順邪也)夀夭兮
金尅三公(純金尅煞主夭)難立兮火炎四柱(多火主得失疾病)斗化丙
權兮目無方毫焉(丙午丙申丁酉己未是也)犴逢伏金兮肢生輔枝
也(犴遇伏金肢生輔肢)
牛星第五
官閒日帶門庭(主閒暇)職顯草連癸字(甲乙壬癸)馬閒無虎之
宮(甲寅戊寅)牛樂無金之地(見土水妙)飢絶欄中無草(戊午)富足槽
中見木(乙未乙酉乙丑)壬申壬子天上英俊之竒(化犀)乙巳甲辰
見物有棟梁之器(化龍駒)馬主銜鐵遷除(乙未乙酉)牛化麒麟
大貴(甲辰庚辰)明方怕日逢黑道遇夜林見虎馬生金甲白
羊有領䄂之官(見庚子庚戌)牛逢織女金牛有自然之禄(壬申)
(壬戌加庚戌辛未戊子是也)肢傷逢火鎔(金火多)禄寡遇丙丁累累甘
泉也乙未見壬流(乙未見壬癸水)泥水野田逢癸土(癸未癸丑番復之命)
庚午無用之牛辛酉無力之馬
女虚危第六
門庭見鼠倉庫遷除(乙酉己酉壬子子午卯酉)四野逢女荒林有止
(甲乙在四野大貴)鷹蛇居四野不測危灾(見己未丁未大凶)猫犬遇門
非横重危(見戊寅庚戌凶)屋宇逢甲乙生金(甲乙有金成屋)黑道得壬
癸遇土水(土合成為黑道)仙鼠逢丁亥天厨織女以金牛為貴
(辛丑)明方遇木兮男帶重風(丙丁多甲乙少也)暗土逢壬兮女生
宿塊(丙戌丁亥有壬癸下不通主女人病)日臨門戶妨妻(丁酉丁卯丙午丙子尅妻亦凶)
時應機關少子(甲申為本牢機關為竈也)金多主番覆無居(金多無窠也)
水洪漂流在外丙申明歌曲雙棲(丙申明火也)乙卯旺笙歌
冨貴(乙夘為林安栖冨貴)先庚後甲身旺遂肥馬輕裘先甲後庚
半歲作閭門蔽陋木衰金盛財散行鄉外求之食(木少金多)
(財如反掌)木茂金微身高勢旺進禄之原巢成食旺因土見
壬癸累累庫備倉完乃乙加田野重重(乙未乙丑)蛟龍吞頭
目難完(甲辰庚辰主頭日難完也)臺榭旺功名之顯
室鬼第七
猪宿火應離宮羊星卧合乾位夀長在四野之宮(辰戌丑未)
(甲乙命長)命短居八煞之地(庚申辛酉)羊虎逢己亥多豐(丙寅己戊寅)
猪龍得江湖大貴(癸亥化猪龍)乙辛刑徒配之人(乙辛坐于二社)丙
寅會運戎之吏(丙寅交生軍戎文吏)天倉旺主望禄之榮(乙酉天倉富貴)
(之命)地利全有自成之貴(乙丑乙未)破禄者庚申(金多孤貧)榮財者
甲乙(甲乙多秀冨貴)見豺狼逢牛宿除迍(見戊戌甲戌有辛丑不畏)遇虎豹
得井星獲禄(丙寅壬寅見乙未無灾)金水兮好色無情(金水多主酒色)木
金兮貪財不足(金木多貪財不足)三宮失灾夀夭區區(火多破命)五
星金虧横灾碌碌(金旺主横死)
壁㺄第八
甲乙榮隠之地庚辛興遇之鄉遇金疾厄之門(丙申丁酉)多
土孤貧之類(丙戌丁未)假虎有水為竒化龍無壬少癸顚逢
軫翼畏見庚辛象有三台假勢時逢乙卯(見乙卯氣化象有水貴)
獅登八座在天日帶壬申(化獅子)戊巳旺不足之方丙丁
盛破禄之位女多辛丑加之男少丙先臨月(丙子多)
婁昴第九
婁昴同門逢牛顯禄(辛丑)甲積兮山林不足乙秀兮稼穡
慇勤(乙亥無辛大冨)門戶旺冨盛豪勢(乙酉乙卯甲子甲午)吞㗖有伶仃
孤苦(丙寅壬寅甲戌戊戌)壬申壬子犬化之因庚戌甲寅雞食之
本糟糠見衣禄重添(乙未是也)厨舍遇財錢難聚(猪侵食也)見虎
豹迎龍尅勝(見虎豹有庚辰反勝)逢豺狼見馬多禄(有丙午多豊)犬遊
黑道雞呌明方(壬子是黑道丙午是明方)短矮兮土生逢絶(土在辰宮地方)
(辰)頭偏兮木兮遭傷(甲午乙未)雞逢庚辛兮子則敗(庚辰辛酉是也)
犬遇戊巳男昌女見人返傷甲申為箭無置弓矢丁卯
為防火旺兮雞多瞽目火焚兮犬有風癎(甲午乙未)
胃畢第十
願逢甲乙兮有柳花之勢好飛戊巳兮以完樂之功得
丙丁化金烏之象逢庚辰變丹鳳之祥春木茂慈烏返
哺(春夏見木主孝義)摘花雌雄翶翔(甲辰乙巳為化貴也)道路廣外處之
財(子午卯酉為道得外州縣)門戶重他人之祉(門戶多主他舍居)午宮見水
兮甲乙旺祖業之豐一主所就兮門戶疊偏房之子(門戶)
(重偏房之子)庚辛無破兮當秋也冨積千種(戊辰己巳己酉有甲乙無金是)
(也)丙丁多傷兮值夏也貧無顆粟(夏生丙丁多貧)疾病逢月日
門中殘缺遇丙丁肢廣化居風舞之翔(甲辰乙巳有食貴)見化
羽施之長(同上烏乙酉丁丑妨三妻之命)
觜參第十一
花多難秀菓盛能食𢃄花食菓庚午盛腰𢃄金巖谷逢
山庚申旺髯長朱履(戊寅庚申)風生急浪好歌(見壬申甲辰好唱)花
落伏金多唱(丙申丁酉)門戶重僕下之人江海旺他鄉之旅
丙丁多見果艱辛(有甲乙見丙丁是也)庚辛重刑財難聚金多有
甲乙也耳聾兮水土相刑(水土多是也)疾病兮丙庚多會丙
庚多主疾病花衰逢午宮區區(見甲午乙巳一生返覆)
柳張第十二
甲乙忌逢箕豹戊巳懼見奎婁甲辰乙巳悠樂戊辰己
巳優游離宮坐丙丁兮張號明方亥位逢壬癸兮鹿遭
暗道天庭獐兮三台地草地鹿曰一品官年月旺祖財
多豐日時秀己身得利癸發兮通四野戊旺兮遊崗坡
苦苦年月旺初年濟濟日時隆中歲
翼軫第十三
甲乙庇蔭多榮戊巳純全定貴日臨陽水升天(壬子壬午有乙)
(貴也)時值金剛伏地(庚申辛酉)愁逢胃昴畏見猪㺄甲申坐處
招貧夭(鍬钁之下)丙寅會少失祖居庭驟發雲雨兮貴顯三
公(乙卯見水及庚戌辛亥)禾稼生成蛟龍兮官遷六部(甲寅乙卯庚辰壬辰)
(甲辰)合戊巳官位不久(有戊巳無壬癸居官不久)會丙丁僧道離任(有丙)
(丁焚居僧道不能久任)
福禄上格三十八格
蛟龍喜丑(角元春夏生施雲雨有濟潤之功謂之龍用牛耕)
貉登巨浪(氐宿夜生春夏湖江之内壬辰)
月兔吞霞(房寅得癸酉天上霞彩二八月夜生有用貴命)
狐假虎威(春夏夜生寅宮是也)
猛虎遊林(秋冬夜生兔上得狐兔食)
虎嘯辰位(秋冬夜生得甲辰乙巳為巽風庚辰龍吟虎嘯)
尾火獅子(秋冬夜生午宮下食獐鹿)
花兔遊林(秋冬夜生坐卯位下食狐兔)
箕搶白澤(秋冬夜生午宮下食柳獐為之化擒白澤)
獬入未宮(為巨蟹宮正廟也)
牛入午宮(夜入宮與星日馬喜合)
牛弄江波(夏生江湖化犀蛟之貴壬辰是也)
蝠當盛夏(夏秋夜生午位飛騰自在)
鼠食牛田(秋冬夜生田野得牛之失見乙為禾稼不貴則冨)
鼠入天厨(居申酉如得庚辛為天厨須冬生方為貴命)
燕子乘風(得乙巳入此格丁酉賤命)
室壁蛟蜃(二宿春夏生得江湖化為蛟蜃)
室耕地戶(得丁巳己巳癸巳有蛇蚓之食)
㺄遊土田(居丑牛宿交合主文科高第)
狼恃虎勢(秋冬夜生寅宮夜生假虎豹之威風)
奎冬居卯(夜生午位下食柳張)
奎啖離宮(夜居山林得勢下食氐房心)
鷹犬居馳(冬生得巳未為鷹)
雉鳴丑位(胃昴二宿春夏生丑時謂向寅啼也或演在丑地為禾稼)
雞呌巽位(辰位化鳳已位有蚓之食)
烏鵲穿林(春夏生得乙卯為林)
畢舞天門(得辛亥為天門化三足神鳥庚戌亦是)
猿猴得氣(二宿喜秋生得乙卯為花菓)
井躔人馬(得寅位食虎豹)
羊質虎皮(臨山恃虎為威)
驊騮浴海(春夏生江湖化海馬)
駿馬逐虎(居山恃虎豹化駿馬)
馬行地上(居申位天元得戊子為坤得氣)
白鹿啣花(三月生得乙卯為花菓大貴命)
蛇入坎宮(君子地得丙壬戊字化玄武大貴命)
翼宿待春(三月于寅上艮山有威)
翼乾隨龍(春夏居辰宮見庚甲字大貴)
貧賤下格二十格
蛟入湯中(角亢二宿居已退化魚蚓無變化)
蛟遊刀上(二宿居申酉畏金刀遇庚辛二字夭折)
狐兔喪鷹(秋冬月生己未凶)
虎戰牛窩(春夏日生田中與牛戰多不寧)
尾恐井犴(得乙未宮大凶)
虎居水内(居江湖失地遇壬癸没溺)
豹居穽中(得宿地見戊子穽阬縱威不猛也)
斗吞辰位(春夏日生畏蛟龍之吞啖)
鼠潜虎穴(日生寅宮被狐狸吞戊字大凶)
鼠怕戌宮(畏犬所傷)
燕落辰宮(春夏居辰貧困也)
燕飛井上(得己未畏鷹乙未畏犴)
猪怕刀砧(二月八月居申酉遇庚辛大凶)
狗竊虎穴(居寅位畏虎豹所傷)
猿猴懼木(秋冬日生遇己未損己)
井居卯上(畏心月狐妖媚觸體)
鬼臨犬分(得戌宮申庚戌是也)
翼啄井下(未宮有鷹所啄)
蛇䧟乾宮(畏猪㺄吞)
軫畏酉宮(被雞雉所食丁巳字貧夭)
起十二命宮禽
假如財帛宮起手以胎禽尅下宿加子宮演至財帛宮
妻妾宮與奴僕宮皆倣此遷移官禄福德相貌四宮以
胎禽上宿生胎宿居逆行演至各宮皆同弟兄以下宿
同胎宿比和加子演至兄弟宮亦逆行皆倣此疾厄宮
以上禽尅胎宿加子演至疾厄宮皆倣此俱以胎宿為
主如平日主亦屬二十八宿中惟日月二宿日從火月
從水其餘各從本屬田宅男女宮以胎宿生下宿加子
演至二宮皆倣此亦逆行
演禽通纂卷上
