演禽通纂卷下
鑑形賦(取如鏡見形之義)
三才奠位五行化生
三才者天地人也奠位者形而上天也形而下地也
命于中者人也自未分之先内含真一之水水生木
木生火火生土土生金逓相化生往來不息故萬物
出焉
人為品彙之靈命演星禽之學造理雖關于天賦妙藴
莫逃乎數推
品者名數也彙者物類也人為萬物之至靈者禀隂
陽正氣而受命也即今命演禽之學不過論命决
疑而已然此命雖關于天賦亦莫能逃乎術數而推
之以决其休咎云
是以顔回仁學早歲夭亡盗跖凶頑年高矍鑠
顔回字子淵孔門之亞聖也一簞食一瓢飲處之泰
然學幾至于聖人之域仁在三月不違之時不幸三
十二歲而卒以顔子之仁學宜夫享高年而行道奈
何夭折豈非命之所决也盗跖即展雄也食邑柳下
故曰柳盗跖春秋戰國時縱横十八國兇暴無敵年
至九十二歲而死以展雄之兇宜夫短年促夀反得
白髮皤然而死以此論之顯然命之所肄復何疑哉
陸績六歲作賓客梁灝八十二登状元
陸績字公紀吳人年六歲往九江見袁術術出橘績
懷三枚後辭出揖墜地術曰陸郎作賓客乃懷橘乎
績曰回家奉母術大竒之梁灝五代時晉高祖天福
三年應舉至宋太宗雍熙二年登榜
是則窮通有定夀夭莫移命則一具而推之理則合乎
三而論也
窮者如大運流星大小運俱不化或居死絶之地或
逢吞啖形傷之類是也
若逢雷傷虎噬溺水懸屍酒色烟霞須識平和安静風塵
花柳要明旺相休囚
蛟龍宮洎四野之地值夏月生四柱中又無壬癸亥
子字助或運行枯涸負贔等煞流年見乙夘庚午其
人必遭雷震死猪羊犬牛宮洎山林秋冬夜生四柱
無救流星小限再見虎豹定主兇暴惡死井木犴宮
洎四野之地大小限是虎豹春夜生是謂得食若生
奸心狐更在乙未宮或在所洎宮决主自縊鬼金羊
運限見犬狼所逼流年或壬子癸亥定主投河而死
如猿猴狐狢獐鹿燕蝠等禽洎在花洞柳墻歌臺舞
榭更值春夜生者男子荒滛女人濁亂假饒不落風
塵隊亦是花前月下期如猿猴馬鹿等禽宮至山林
居于休囚之地又無食禄更四柱犯破祖空亡羅網
孤寡等煞主人多親道術志慕清虚凡此數條最要
明究旺相休囚四時得失灼然可見禍福矣
所喜者垣廟高強所忌者吞啖刑害迷者千徑百蹊明
者一通百逹
垣廟者化道也吞啖刑害者如虎豹食猪羊之類是
也迷者見有二限夀星流星忙然無措又有一所值
之禽為主星次禽為胎星又有以子平起例
數節氣三日為限一歲為運殊不知此禽演只以主星
所屬五行成數所至宮為運似此謬亂何以驗其貴賤
禍福矣原夫蛟龍躍浪于東南立功名于萬世之上
東方南方甲辰乙卯也甲辰蛟龍之垣廟乙卯雷門
也更得三春九夏生柱中再見壬癸子亥字是建業
垂統之君不然則諸侯王公宰相勲戚之命也
虎豹遁迹于西北致太平于一統之間
西北庚戌辛亥也化天門琴堂虎豹洎此宮得秋冬
夜生則為貴顯威權之命
非横刑傷狐狢豈宜乎子午
戊子戊午為䧟穽庚午為圓場狐狢洎四野之宮更
見秋冬日生運歲見此等化道决主非横而死
驚惶恐怖蛟龍不利于寅申
甲寅化木龍丙寅戰虎戊寅蚯蚓煞戊申負贔煞庚
申囚禁此數化道皆蛟龍絶地四時皆然主人偃蹇
孤寒
木衰則枝葉凋零春夏不宜乎虎豹
木衰者如丁夘辛卯也虎豹洎此宮春夏星此時無
威頼林木藏身以安若值此凋林則主無依失所也
劍鋒金值刀砧猪㺄牛羊防二八之生
壬申癸酉庚申辛酉也二八月祭祀之時此四禽至
此宮分更在二八子時生其人横夭惡死
山下火遇焚穴鳥雉猿猴忌六七之誕
丙申丁酉也又為火光煞焚穴者丁丑丙寅丁卯丙
辰丁未也此四禽若夜生主流鄕井不守祖基若流
年小限再見此等宮分則主失流落
猪𢃄懸針而破相貧乏難當
懸針丁未也猪羊值此主破相孤寒
馬遇攀鞍以長生福權交互
攀鞍甲辰也馬洎此宮化千里馬喜躍乘軒
羊行旺處或刃對衝必主横亡惡死
旺處辛未也庚申辛酉為刃乙酉為劫殺如羊行辛
未或小限流星衝起刃煞主不善終
獐來黑道或網交張例當賊犯牢亡
黑道壬癸也地網甲辰乙巳是也更值秋冬夜生小
限流星值此網索窩弓其人做賊必犯死在牢獄之
中
心月狐旺在秋天萍水他鄉之客
秋天乙酉癸酉也化玉兔宜為商客
房日兔生于夏月柳營榆塞之軍
兔在夏月生者不得其時更分低微多是軍卒隸役
之人
馬貴鹿貴貼身必作朱衣之客
馬洎乙丑化騶虞丙辰化麒麟鹿洎甲寅化獅子甲
辰化麒麟胎命有此兩星必是貴宦腰金衣紫
燕空馬空在命定為巫祝之流
如宮分洎在十干空亡或破祖空亡多是師巫廟祝
之人
虎入亥宮暗昧傷殘子息
丁亥猪穴癸亥㺄廟猪㺄小限流星值虎豹定傷小
口
鹿奔虎地驚惶定尅尊親
獐鹿小限流星見丙寅壬寅之宮或是虎豹之禽定
傷父母
龍在虎宮人財失散
蛟龍運限流星行丙寅或虎豹謂之龍虎戰鬪春夏
生龍勝然未免擾攘不寧秋冬生虎勝輕則傷財重
則傷身
豹居未位六畜逃亡
乙未犴宮也虎豹畏之小限流星輕則&KR0008;畜死亡重
則非横不測之灾
燕入朱門必遇經游之職
朱門丁卯丁酉燕在春夏生洎好宮分運限至此有
職者定有陞賞無禄者財禄豐隆
烏飛龍背定獲名利之權
甲辰化大鵬戊辰化角凖庚辰化金鸞烏洎此宮或
運限至此君子進職平人獲財
馬犬相逢太白宮平生冨貴
太白巳未如主星星日馬身命星或婁金狗共洎此
宮得冬日生蓋巳未化角鷹冬日會獵輔翼成權冨
則聲名豪邁貴則威壓百僚
龍虎蛟蛇王母殿際會風雲
甲午也龍洎此宮謂之龍冷月殿虎洎此宮化獅子
二星同此謂之風雲際會貴不可言
狐疑申所而有定損當横死
申庚申也化天陣又化網線庚戌也獵犬更是冬日
生運限流星值此定主非横刑憲中死
奎恐寅鄉而遇丙必致貧寒
寅虎豹也丙戌火坑狼洎此宮運行此地其人貧寒
徹骨
涸水蛟龍遇深淵而喜躍
丁丑丙寅丁巳丁未丁酉皆是旱涸之地如宮分洎
此皆是不利平生蹭蹬不巳若運行至壬子壬辰癸酉
壬戌癸亥之地主見發達
傷弓烏雉見曲木以驚飛
甲申丙戌為弓箭烏雉洎此宮主一生困蹇驚怖不
寧大運再見甲辰乙未甲戌乙未謂之曲木雖得化
亦主驚惶
狐入虎羣身被刑傷因疑而致
虎羣丙寅壬寅也狐性多疑秋冬夜生運至此地或
小限流星見之必主災日生猶可
兔逢鷹窟命主自縊緣狡而然
兔所畏者鷹犬也若洎在四野之宮更是秋日生運
限流星值此自縊而死
猿猴身命以同宮情戀巫山之雲雨
猿猴耍戲之禽獸身命得此二星同宮在黑道花柳
之地其人平生酒色荒淫猶襄王之戀神女也女人
犯此即娼妓也
雞雉命胎而雙合心函湘浦之風塵
雞雉陽禽也胎命同宮若洎在丙寅癸卯巳未丙辰
丁酉之地則主夫婦分飛猶堯女之相舜也
羊有跪乳之恩須防虎豹
羊羔跪母而食乳以其有孝之情所畏者虎豹也
犴存懷奸之弊尤怕貉狐
犴性多奸而不正喜與虎豹同行怒則食之然尤畏
狐狢&KR0008;
尾虎怕逢重奸須防客死于浮萍
巳未犴宮也虎怕此宮若運限流年再見乙未主客
死何以然蓋未乃四野之地
畢烏若見雙鷹每見災傷于脊股
巳未角鷹也宮分洎此歲運再見則主瘤腿折腰殘
疾之人何以烏見而傷命以其皆是飛禽但傷損也
龍得風雲登雨露為人清正靈椿
壬辰癸巳壬子為雲水甲辰乙巳為風龍洎此宮分
更在三春九夏其人富貴雙全聲名顯赫博施濟衆
仗義疎財
鼠乘黑道入天倉有子名𫝊丹桂
黑道天倉壬子癸未癸酉壬申也鼠能聚食以其有
蓄積之謀故有子孫貴盛
林深豹隠本命人喜見冬寒
乙夘正林也冬來豹正有威乘霧而變虎木命人最
好
山欝虎飛土生者利逢秋夜
甲寅正山也欝茂盛秋來虎得地土命人夜生威權
蛇化成龍而逢乙亥風雷百戰之功
蛇洎壬辰等宮運癸巳癸亥更得春夏生歲君再見
乙邜癸夘之類此謂之風雷助力則主其人功名垂
手名振乾坤富則錢蓄萬緡堆金積玉
犴變作鯨而入寅辰江海十分之勇
乙巳化鯨大運行丙寅庚寅甲辰庚辰壬辰歲君再
見壬子壬午壬戌癸亥則主威權顯赫名振華夷
斗牛朝地闕夜生則富貴軒昂
地闕乙丑也獬之廟牛洎此宮化獬豸此言主命星
是也牛二宿同宮如秋夜生則主冨而秀氣貴則安
榮
牛女會星橋宵誕則夫妻榮慶
星橋甲子丙子戊子壬戌辛亥也牛女同此宮分要
在七月上旬夜生者主夫榮妻貴
雷轟宇宙金龍震躍雷門
宇宙辛卯也龍在春生運行辛卯歲君或見乙卯癸
夘之類其年平步青雲魁名黃甲
日照乾坤月烏飛陞日殿
乾坤丙午也乃天地之正位日殿甲午也烏洎此宮
化丹鳳朝陽得秋日生者主人調和鼎鼐澤及生民
烏有彈鷹之嶮雉亦疑乎
丙申丙戌庚午弓箭癸卯暗彈巳未角鷹辛未金鵰
烏雉秋冬日同忌
獐有犯虎之憂鹿亦怕也
乙未犴也丙寅虎也獐鹿不宜此宮或流星見之亦
可春日生則不忌
白虎嘯而西風起早躍高科
白虎西方之象庚申金之體也宮得旺地秋冬夜生
運限流星若值庚申必定發逹非常
青龍躍而北海傾少登黃甲
青龍東方木象北海壬子癸亥蛟龍滄海之物得水
飛升再得風雷助之何憂發逹
貉兔如逢豹犬抱膝長吟
庚寅豹也庚戌犬也貉兔二星靈性之物乃是暗禽
宮分若洎豹犬之地其人孤寒偃蹇困苦不安
猪羊若遇刀砧忍饑待死
刀砧庚申辛酉也二星所畏者刀砧也猶怕天壇若
宮分不得地運限歲君犯此輕則不測災傷重則法
亡惡死
龍鼠互臨于巽地朝隨肥馬之塵
龍洎已宮退化蛇鼠化病鼠况龍亦畏鼠鑚鼻若更
失時定是驢前馬後隸卒之人
牛馬交駁于艮宮暮蓋漁翁之網
牛馬洎寅宮與虎鬪戰皆不得地則主無衣食所蓋
網者言其飢寒切身也
禽落空亡之地囊無挑菜之資
空亡即十干空亡破祖空亡也胎禽洎此宮分其人
貧必徹骨言其賣菜而無資本也
宿居大耗之鄉瓶乏通觴之粟
大耗煞即鼠忌羊頭牛值馬不耕之類是也主星犯
此亦是伶仃孤苦欲沽一瓶之酒而無錢也
鹿逢六害之地夜住曉行
六害丙寅壬寅也鹿洎此二宮秋冬夜生必夭夀夏
春日生則六親冰炭子息艱難夜住曉行言尋衣禄
奔波也
馬入空耗之鄉披蓑待雨
空即空亡耗即大耗馬洎此宮分終身潦倒田園不
見榮華發逹也披簔待雨言庄農而已
獐馬聚臨于花市送舊迎新
花市乙夘乙酉也獐乃無知之物好邪行二宿洎宮
分同化更是春夜生男子迷花戀酒女人定是娼妓
若不在春夜者定是師尼婢妾之屬
鹿猿會集于柳墻偎香倚玉
同上二星斷
㺄臨本廟金帳飲羊羔之貴
癸亥㺄廟也㺄洎此宮須要夏春生更看五星不相
尅戰主人富貴雙全聲名顯赫
狼行寳殿玉階被袍笏之榮
寳殿甲午狼洎此宮化獅子要在秋夜生貴狼性毒
更得化道高強則主武職兵權之任
馬遊馹馬之鄉破身離祖
甲寅戊辰丁巳也冬星流年洎此定主流離遠别不
然出塵入空門也
蚓入雙魚之地尅父傷身
雙魚丁亥也亥乃猪㺄之地蚓洎此宮若在春夏日
生或運限流星值此則主尅父母傷妻子巳身難免
命坐天冲身居擊地必為夭折之人
天冲未擊地丑二宮值此再見化道薄惡必須夭折
胎臨地網命坐天羅豈是久長之客
地網甲辰乙巳也天羅甲戌乙亥也二星犯此不得
久長也
熊居虎穴為官遭貶削之憂
猪洎乙亥辛亥皆化飛熊皆為貴命若運限歲君見
丙寅壬寅之類决主削官退職
狐入馬庭作妓有從良之善
狐入丙午化寳馬備金鞍所洎宮分低微運限流星
至此定主從良脱離風塵
鼠居蛇穴定犯懸針
丁巳化病又為懸針煞主破相
羊入犬羣必遭刑憲
犬羣庚戌也若宮洎此主夭夀别主宮分得地但歲
運值此則主灾禍百端刑憲迭出
亢龍失時逢霹靂定主雷傷
雷傷己見前註
箕豹離山見狴犴必遭吞噬
虎豹所畏者犴也若失地大小限值井犴或歲運洎
乙未其人决死無救
燕飛滄海冬至必𢃄水傷身
滄海壬戌癸亥也冬月生洎此宮大不宜也若非夭
折必主孤寒
蝠畏杖竿夏降必遭杖打死
甲午正杖竿蝠在夏生值寅夘酉戌時運限流星值
此定遭刑憲而死
猪入空門逢虎鬪一生牢鎻空亡
空門辛未也猪洎此宮分歲運再見虎豹豺狼之類
則主官訟纏害牢獄中而死
羊居破棧值犬傷半世貧窮損目
破棧丙申也羊洎此宮運庚戌大小限流星見犬狼
之類定主暗傷目貧困失所
馬值兵戈必作無頭之鬼
兵戈丙戌戊戌也馬宮分洎在衰絶之地更冬日生
歲運值此再見煞刃相冲主死在非横中
獐逢箭矢定為刺面之人
箭矢甲申丙申宮洎黑道更值夜生定主不良之人
歲運見此决遭刺面徒役不然暗傷而死
犴遇癸夘兮自縊懸屍
篇見前註
牛見丙寅兮傷心刎首
牛洎山林秋冬夜生運行丙寅大小限流星再見虎
豹之類必死在非刑
兔入圍場而逢犬田横有傳舍之憂
圍場庚午也庚戌獵犬也兔洎四野之宮逢冬日生
運行庚流星再見婁狗之類决死無救田横主星房
日兔八月内生洎甲辰宮化獅子三十二歲行丁未
運化䧟穽大䧟星日馬流星婁金狗洎庚午宮其年
遂自殺
犴遇坑陷而見狐項羽罹烏江之難
丙戌火炕丙辰火鎗犴洎四野之宮或在山林運行
丙戌小限流星見狐狢猩猩歲君見丙申辛酉死亦
宜乎决難逃也項羽主星井木犴洎乙未宮五月生
三十三歲行戊戌運化玉坑小限心月狐洎乙未宮
流星氐土狢至丙申宮其年遂自刎
鹿交立而𢃄空白頭寒士
胎命星或身星皆是鹿故曰洎于空亡之地終難發
逹
馬往來而逢貴出世高人
馬往來者即主星是馬或身命星是馬皆在旺宮大
小限又見主極品之貴
鹿破馬空為奸貪之吏卒
胎命身星是鹿馬居于空亡刑冲之地則鹿之性返
見奸貪大抵不過隨化道一主之吉則吉凶則凶
猪欄狗對作市井之屠流
胎命身星是猪狗居于刃煞之地更秋日生定是屠
估輿販慳吝之人
猛虎與亢金龍交戰雖冨定不長年
主星是虎居旺宮身命亢龍同宮謂之相戰歲限再
見乙未或井犴主在稱意中死
疑狐依婁金狗同行縱貴亦須夭折
狐性多疑狐所畏者狗也同行者同宮也縱在秋夜
生化道高強未免有傷如大小限再見流星婁金狗
决死無疑
虎遇犴而犴遇狐定遭縲絏
主星尾火虎大限井木犴傷虎小限流星心月狐傷
犴互相制伏雖致損但主官灾耗財而已
蚓逢鷄而雞逢鷂决喪泥塗
主星軫水蚓大限昴日雞流星小限見畢月烏洎未
宮未化鷂更在秋日生落在空田决死誰救
旌旗馬𢃄官符刑侍之吏飛廉猪逢六害遠配之人
此二化道無處考不可強觧
猪㺄降于丙午夏生火裏亡身
丙午至旺火也五月生者必主火燒之厄
烏燕飛于丙寅冬誕灰中喪命
丙寅焚山也烏冬夜噪虎燕冬蟄于山而遇火焚山
必不能保
狐中弓箭疾病暗招
甲申為弓辛酉為箭秋冬日生主有内損暗傷之疾
狼着刀鎗奔驚明顯
甲申庚申為刀箭丙申辛酉為鎗戈秋冬日生輕則
灾非纏害重則命喪官刑
參心高而净
猿猴之心貪不捨然行事潔洒落
牛性重而温
金牛之性最持重而温和有為衆之心返不得衆情
蚓蛇臨未忌鷹喙而傷身
乙未角鷹也蚓蛇洎此宮忌秋日生絶地無禄
黑道雄星必作一生之禄
黑道壬癸也雄星虎豹狼狗也虎豹以壬午癸丑為
食狗狼以壬午壬申癸酉為食俱要夜生旺
明方暗宿决無終世之才
明方丙午丁未丙寅丁夘也狐豹兔狼鼠蝠不宜此
宮尤忌日生主人暗昧作事進退愚劣無知
參猿跨鹿得時秋生則冨貴軒昂
跨鹿者或宮洎壬午也或命身是張月鹿二禽乃山
林同類若再秋日生乃是冨貴雙全之命
胃雉乘龍入格夏降則榮華秀實
乘龍甲辰庚辰也若洎此等宮分宜夏生旺
烏啄金牛之背春日遷榮
金牛辛丑也烏洎此宮宜春日生旺
猿隨寳馬之權秋生顯冨
寳馬丙午也或宮洎此地或身命星事星日馬之類
得秋日生五性戰鬪則主一生安享冨貴
蛇蚓居辰得進化蛟龍之喜
蛇蚓皆蜿蜒之物若洎在甲辰庚辰壬辰皆化蛟龍
要在三春生須得歲運有壬癸亥子字為風雷助力
許十分發逹
蛟龍入已有進化蛇蚓之悲
丁巳己巳癸巳二星洎此宮皆退化蛇蚓主人貧賤
犴食虎豹蛟龍切防狐狢
犴之為獸其威毒難當入山擒虎豹下水㗖蛟龍然
所畏者狐狢也或如洎宮分高強運限見此等化道
主人威權赫奕勢壓百僚或流星小限見心月狐之
類則不測災禍
狢吞鼠蝠雉雞怕逢豺狗
狐以此四物為食神若運限見庚戌戊戌之類或流星
婁金狗返得實而見災傷
牛值丙子夜畏焚欄之害
焚欄丙申丁丑丁酉牛羊冬夜生值此宮主流移失
所飄蕩他鄉不守祖業
鹿逢寅夘春有啣花之榮
甲寅乙夘為正山林甲乙草木之地走獸之鄉鹿洎
此宮化瑞鹿宜二三月日生則主財禄兼全冨貴顯
旺
燕入珠門春生大貴
朱門丙子丙午丁卯也辛酉燕洎此宮宜春日旺
蝠飛殿閣夏降多財
殿閣庚子戊午乙酉也蝠至此宮宜夏夜生貴
龍居滄海無壬癸號為枯蹇
滄海壬子壬戌癸亥也龍洎此宮秋冬生者謂之蟄
藏之時頼水以和之若四柱中無癸亥子字運不相
扶則為枯涸蹇滯若流星小限見水以濟之不過一
時之幸豈有久長之福乎
燕入空門有丙丁化作焚巢
空門戊子庚午辛夘己酉也燕洎此宮四柱中丙丁
字多或歲運見丙寅丁夘丁未丙戌若再失時主人
不得祖業一似滚浪桃花本無定性隨風柳絮豈有恒
情則是朝春暮謝之人
烏雉見蛇蚓以為才
丁巳蛇癸巳蚓烏雉忌此宮宜春夏生謂之食神或
歲運見蛇蚓之類則主東謀西合朝作暮成無不稱
意
虎豹遇猪羊而得食
猪羊辛未丁亥也或戊午壬午皆為食神或大小限
流星見猪羊獐鹿亦是要在秋冬夜生方得禄位
燕入滄海家無四壁之憂
滄海壬戌癸亥也燕洎此宮四時不見好處主人平
生伶仃聪明貧寒無倚
兔入山林職居三品之重
山林甲寅乙夘也兔洎此二宮或運限行此地貴則
顯赫臺司風憲之職宜春秋夜生大旺
龍吟滄海得時位顯三公
滄海壬子癸亥也龍洎此宮宜二三月生要四柱中
有壬癸亥卯子字助運行此等宮分可許發逹主調
和鼎鼐&KR1858;理隂陽極品之貴
虎嘯山林入格侯封萬戶
虎洎山林要在秋冬夜生五星安静歲運相生貴主
邊閫帥府之職列土分茅
蛟吞日月當為相府之才權
日月壬午也為龍鳳分宮蛟洎此宮春月生四柱有
助歲運相生主有文武拱隨黔黎仰戴之命
虎嘯風雲必顯將相之號令
更有甲辰為貴若逢乙巳為權甲辰乙巳為風壬癸
為雲若秋冬夜生歲運洎此主武職有邊廷建功陞
賞之喜
兔入帝庭光騰紫閣
帝庭壬午癸未也兔洎此宮宜春夜生要柱中有甲
乙辰戌丑未字運限不見鷹犬圍獵之物則主早年
發越職陞館閣清要之官供奉翰林
狢登天府名播乾坤
天府辛亥也狢洎此宮得七八月生臺司别駕之職
虎口吞露一世榮華顯位
吞露丙寅也又是本廟虎洎此宮秋冬夜生柱中有
甲寅乙卯之山林歲運見壬午戊午辛未辛丑丁亥
之類則主發逹非常
狐身着錦平生冨貴過人
着錦戊辰也秋夜洎此宮化神狐着錦衣拜月乃是
冨貴兩全發逹之造
金牛逢戊子庚辰必食朝廷之禄
戊子蝠廟庚辰龍宮宜秋夜生歲運見草木之地四
柱中要有甲乙壬癸辰戌丑未字定是腰金衣紫黃
堂之職
木獬見庚辰乙丑當為臺閣之官
庚辰禁苑乙丑本廟獬豸觸邪之獸堯所出獬洎此
宮分宜秋生五星中不見鷹犬運限高強定主三公
六卿之職
鼠入天倉封妻蔭子
天倉壬子甲午辛亥也宜秋冬夜生歲運不見猫犬
貴為京宦勲戚之臣夫榮而妻貴
蝠飛殿閣振祖光宗
前已註
猿遊花洞竊玉偷香
花洞乙卯乙酉猿洎此宮在春夜生柱中再犯桃花
煞暗舍貴人之類輕則偷期苟合重則墮落風塵
燕語雕梁懸河劈竹
雕梁乙卯也燕洎此宮乳更在夏日生主人善言辭
性飄逸貴旺則為諫諍黃門之官
壁水㺄進躍天池孫仲謀掌三分之國
天池癸亥也㺄之正廟歲運要見風雲之助可發逹
權主星壁水㺄洎癸亥宮七月生五十戊辰運化龍
始登位
室火猪奮揚龍位宋太祖登一統之基
龍位庚辰也猪洎此宮化驪龍宜二月生柱中有壬
癸亥子字歲運再見方得發福宋太祖主星室火猪
洎庚辰宮二月生四十二歲癸未運化龍入天河即
位一統
狼守天門李密金鏞稱帝號
天門辛亥也狼洎此宮宜秋夜生密主星奎木狼洎
辛亥宮化天龍二十四歲戊辰運化天狼入厨庫僣
號稱王四十四歲化病犬遂敗亡
狗行厨庫苻堅洛蕊占王稱
厨庫戊申也狗洎此宮秋夜生旺堅本星婁金狗洎
戊申宮八月生三十四歲辛亥運稱王
雞呌龍樓亂世守忠臣之節
龍樓甲辰戊辰也雞洎此宮宜秋丑寅時生若在午
時生謂之報午雞得自奔險難處守節王陵張九齡
是也
雉飛鳳閣明時展王佐之才
鳳閣乙酉也雉洎此宮宜春貴雉乃野禽飛入鳳閣
至高至貴之處不時之罕遇如伊尹傅說太公董仲
舒諸葛亮是也
金烏止蛟廟定標孝義之名
蛟廟甲辰也烏洎此宮夏化鸚鵡秋日化大鵬日生
主貴夜生化返哺烏定為孝子順孫
玉兔入蛇巢必作漁樵之叟
蛇窠丁巳也兔洎此宮化病猫如行此等運限或流
星主刑尅父母命得此化道主人林泉晦迹如許由
巢父周黨嚴光也
猿捧寳瓶最貴
寳瓶戊子甲子也秋日生化通天大聖猿得此化道
大夫之職
猴行錦野必榮
錦野辛未也猴洎此宮宜春夏日生定主冨貴之造
羊逢辛未戊辰手持三尺法劒
辛未羊之本廟戊辰化瑞鹿羊洎此宮宜春夏生四
柱有田有草方許發逹如大運行此定遷刑曹律令
之職
犴居乙未乙丑職搃六部之權
乙未犴宮也化騶虞乙丑獬宮化獅子犴洎此宮宜
秋夜生柱中宜甲乙寅辰助主極品之貴
獐值午辰定是烏頭宰相
戊午獐廟也戊辰化狻猊獐洎此等宮宜春夏生柱
中要見寅夘甲乙字及五星安静定主早年發逹
馬行寅未當為白首書生
庚寅化羸馬蹶蹄癸未泥途淹足馬洎此等宮分在
春夏生柱中再戊巳壬癸多終是辛苦奔波忩下寒
儒縱遇好運亦不大發衰則碌碌庸人零丁孤苦
蛇蚓互入龍窩有文武拱隨之喜
龍窩庚辰也甲辰壬辰近是如主星翼火蛇身命星
軫水蚓俱洎此宮謂之互入蛇蚓洎此宮宜春夏生
柱中喜見壬癸卯辰亥子字助方為貴造
鹿馬雙臨鳳閣得黔黎欽仰之功
鳳閣乙酉也又化花街鹿馬同洎此宮宜春夏日生
或秋日亦可黔者白首也黎者黑頭也黔者外夷也
黎者中國人也
牛鼠同宮决主畏驚之難處
牛鼠相反之禽不可同宮牛畏鼠咬鼠畏牛蹄蹉踏
互相驚畏二星若同宮不論四時主人一生眉頭不
展
燕狐共洎必須更改以分張
燕狐非其類也若同宮主人多有更變弟兄分别異
處
翼入猪㺄恐子孫之難保
丁亥猪廟也癸亥㺄廟也翼軫洎此宮若在春夏日
或歲運行此二宮定見小口之灾
軫臨胃昴慮妻妾之相刑
丁酉雞栖也乙酉雉也軫洎此宮值憂夜生多刑妻
尅子
龍見虎無水而角摧
蛟龍歲運至丙寅或大小限見虎豹秋冬夜生柱中
無壬癸亥子辰戌字助冨則官刑灾害貴則削貶遠
方
龍值鷹晝生而趐折
己未鷹穴辛未金鵰鳥秋冬生歲運值此决主傷損
血光或癱瘓之疾
燕飛子午客路飄零燕入門庭音書遠寄
戊子沙汀庚午臺榭丁夘朱門丁酉烟樓燕洎此宮
分更在秋冬日生多是商旅飄流異鄉不然從軍謫
戍
兔鳥異類
兔是山林走躍之物鳥乃飛舉之禽不可同宮鳥得
地必將兔傷終為尅戰
獐鹿同心
二獸乃山林同類之物若同宮在春夏生柱中有甲
乙寅夘字主其人雍容禮樂文章士瀟洒襟懷湖海
人
兔見犬兮憂愁生
庚戌犬宮也兔禽歲運值此或大小限流年見婁金
狗之類更在秋冬日生主不測凶禍
羊逢虎兮灾禍至
丙寅虎穴鬼羊歲運至此或大小限見虎豹之類若
秋冬夜生决死無救
傷財失物蛟龍日鼠相逢
蛟遇鼠失時恐鼠蛟主傷財物驚畏不寧得時主得
隂人財
口舌官司雞遇月烏同值
癸酉烏樓也雞洎此宮或歲運大小限見之主是非
不已
虎龍交戰雞雉相爭
虎龍非同類之物若同宮必戰鬪雞雉非一氣之禽
若同宮必不相和多見傷財耗物
猪逢豹死
壬寅豹宮也室猪歲運至此或大小限見虎豹更在
秋冬夜生决死無救
牛見狼驚
甲戌狼廟也牛洎此宮或歲運至此或大小限見舉
狼主驚恐不寧財物不聚
猛虎中鎗定有奔波之難
丙辰丙戌火鎗也虎歲運至此更在冬日生縱不傷
命亦主瘡毒暗傷不測之灾
疑狐至酉必主奸詐之心
丁酉雞栖己酉雉穴也狐洎此宮得夜生主人一生
取不義之財
六畜逃亡蓋是龍潜未地
乙未犴宮丁未火野己未角鷹辛未金鵰癸未天羅
蛇龍洎此宮分若再失時主人一生困蹇若歲運至
此主六畜死亡走失財物耗散人口不寧
三災迭至皆因燕至辰宮
父母巳身妻子灾也甲辰蛟龍庚辰龍庭壬辰蜃樓
二月蛟龍吐氣燕洎此宮被蛇龍吞之以致三災纏
害
鼠燕逢蛇損子傷妻
丁巳蛇穴也二禽洎此宮若在春夏夜生或歲運至
此或大小限見翼蛇主尅妻子不然鰥寡孤獨之人
獐羊遇虎耗財破祖
丙寅虎穴也二禽畏虎歲運大小限見之主破耗財
物飄蕩祖業不然僧道之流
狼行水道須防没溺之灾
壬子壬辰暴水煞也狼忌夏生主飄零不受祖業歲
運至此主刑併是灾禍
鹿走金宮恐致刀砧之苦
金宮庚申辛酉也鹿禽夜生運至此化病鹿鋸角主
頭面瘡毒之疾不測官司
蚓入猪口害子傷孫
丁亥猪窩也蚓忌日生歲運至此災禍百端冬日生
不傷
蛇入雞窩傷妻尅母
雞窩丁酉也蛇洎此宮春夜生流星大小限見雞主
父母妻子巳身不測之禍
牛龍喜遇
牛性特重龍性尊貴皆是角力之星皆不相傷或主
星金牛洎庚辰宮或限至此化犀牛翫月夜生貴
猿馬交歡
猿乃戲耍之星性愛騎馬或宮洎丙午或身命是馬
主人一生肥馬輕裘行花間快樂風流之造
申宮虎豹好遷移
甲申鎻藥箭丙申䧟穽戊申大猱庚申窩弓壬申水
澗此三宮乃虎豹秋生者不問日夜皆是絶地若在
春夏生者主一生作事猶豫心常憂戚祖業不守遷
移不一
午宮蛟龍還發福
龍乃剛健之物陽之精也午乃陽之正位蛟龍春生
洎甲午丙午壬午皆為福厚要柱有風雲雷雨助之
為福厚之人乃是鳳閣龍樓眉八彩玉階金殿目重
瞳九五飛龍之位
鷹蛇非類
鷹巳未也蛇值夏秋日生洎此四野空田無草木之
處輕則頭目傷損重則夭夀歲運同斷鷹乃擊鷙之
禽蛇乃蜿蜒之物故宜此宮亦是絶地
狐犬非類
狐所畏者犬也主星心狐身命星婁狗或歲限見此
日生損夀夜生驚恐不寧
牛角合宮宗親喪魄
蛟雌龍也有角無鱗故畏若秋冬日宮洎四野歲運
至此主尅母傷隂人小口之禍
豹猪同位小口亡魂
豹猪非同處之物二星同洎主一生子息寡少官司
不休
烏雉喜辰
甲辰戊辰庚辰龍門之位烏雉洎此宮化金鑾噪龍
門宜春秋日生貴
猪羊忌酉
辛酉刀砧癸酉天壇皆猪之絶地大怕二八月子時
生乃祭祀之時歲運逢之决死無救
狼鼠聚而或奸或盗
狼性貪暴鼠性好竊二性同宮日生乃是奸貪之軰
夜更宮洎黑道必是穿窬之流旺則聚衆横行
雞兔會而為客為賓
雞本家飬靈禽兔乃山野之物雖不類然同宮亦無
傷害若洎子午卯酉之宮偏宜商藝術榮身
滄海蛟龍恒有濟人之喜
滄海壬子癸亥也龍乃陽剛之物九五之尊為霖作
雨甦濟生民况落滄海更在春夏日生主人寬洪海
量納諫如流博施濟衆仗義疎財
山林虎豹常懷恨物之嗔
山林甲寅乙卯也虎豹頼此以藏身秋冬夜虎豹有
威若日生畏獵人見物而不得食故恨得此命者主
人一生狠暴不仁飲食貪婪無厭
狐傷雞雉兮定尅隂卑
胎命星是雞雉夜生或行癸卯運或歲限見心狐主
隂人小口有灾巳身暗傷殘病
羊逢虎豹兮多防尊老
羊洎山林之宮秋冬生或行丙寅壬寅運流星大小
限見虎豹豺狼日生主刑尅父母夜生巳身難免凶
禍
豹躔犴位須防六畜之灾
豹洎山林之宮或行乙未運或流星大小限見井木
犴主六畜&KR0008;牲瘟疫而死
犴入龍宮亦主虚惶之擾
蛟龍畏者犴也犴至水道春夏日生或行庚辰運或
流星大小限見蛟龍此時蛟龍得地有威定有戰鬪
之擾貴則削職剥官冨主傷財獄訟
鼠性虚靈狼心狡猾
二星宜黑道秋冬夜生旺乃暗禽也
虎見鼠則恃尊凌卑
鼠畏者猫也虎形類猫故有驚怖拱伏不巳者必受
欺凌虎行旺運流星小限見鼠主其年得意傷財是
非擾攘
犬逢狼則以強伏弱
犬在冬夜歲運大小限見奎狼主是非獄訟受人制
伏不能遂心
安静也蛇蚓攘草
乙丑乙未甲子甲戌此四宮乃蛇蚓安身之地四時
皆福厚
驚惶也獐鹿刀砧
甲申庚申辛酉金旺之地故化藥箭刀砧更在秋日
生定遭傷害
虎豹潜行跨木宜遊于山谷
虎豹暗禽也性喜見火宮洎午宮喜行庚寅運美
蛟龍遁迹乘舟好住于江湖
遁迹秋冬生也甲子為舟宮洎在此喜行壬子壬辰
癸亥運不貴亦冨
獐鹿同羣聚嘉賓之宴會
獐鹿乃山林同類之物假如主星柳土獐宮洎山林
之地流星小限得張月鹿主有喜慶
女牛相遇值婚婭之歡娱
女即織女星牛即牽牛星二星遇七夕之夜會于鵲
橋假如主星女土蝠得七月夜生流星小限見牛金
牛其年主有婚姻之兆
蚓司禽于雞雉
蚓所畏者雞雉忌春夏日生歲運見之不測凶灾
鹿須避乎虎豹
鹿所怕者虎豹宮洎山林秋冬夜生歲限見此為禍
匪輕
誠惶誠恐鼠蝠燕入蛇鱔之窠
蛇穴丁巳鱔魚辛巳三禽忌洎此宮嫌春夏生主一
生衣食不給刑妻尅子
將殯將亡烏雉雞洎狐狢之地
巳夘狢癸夘狐穴三禽洎此宮日生夜生皆不宜若
歲運大小限見之主官刑纏害疾病非常不然刑父
母尅妻子
諸星有用看得時生化之權
假如蛟龍在二月生謂之出洞龍三月生謂之桃花
浪煖頭崢嶸四五月謂之行雨龍博施濟衆皆謂有
用得時須要洎在滄海江湖潭洞之地要斷須明四
時輕重晝夜明時切莫執一而論
三限無成論入格出没之用
三限者即大限小限流星也如三星也化道低弱互
相吞伏尅戰不寧却看主星入格不入格得時不得
時如入格得時縱有事不為大害若三星尅戰不化
主星受制無救决死無疑大抵星禽之論須明得地
失地得時失時有化無化有用無用得者如蛟旺春
夏喜江海用寅虎豹旺秋冬樂山林用風霞明禽嫌
暗地暗宿忌明方
弓箭獵人走獸宜乎夜誕
弓箭獵人走獸所畏若春夏則無此類若在秋冬夜
生亦無所傷
刀砧湯火飛禽最喜日生
刀砧湯火飛禽所畏日生者飛禽高舉豈能傷哉有
灾必輕
飛禽忌入天羅山虞必致
天羅甲戌乙亥也飛禽命洎四野秋冬夜生歲運值
此禍患百端官刑獄訟不巳
走獸愁逢地網灾惡須防
地網甲辰乙巳也走獸命洎山林四野之地更冬日
生歲運值此重則非災横禍輕則尅子傷妻
飛禽逢丙丁為遊蕩身處八方
飛禽宮洎山林冬夜生見丙丁為火光煞為遊蕩星
主人平生不得祖業泛梗飄篷朝東暮西而度口
走獸遇壬癸以飄零家無四壁
壬癸水道也夏日生為暮水煞同上斷
小限與身命同冲喪歌薤露
相冲者即六宮煞也子午卯酉丑未寅申巳亥辰戌
等冲也如身命宮主是壬子小限宮主是丙午之類
太歲逢運限互併病入膏肓
太歲即命主星也假若主星角木蛟秋冬生運枯涸
之地大小限見虎豹流星見井木犴之類是也
貴賤賢愚五主之中悉載
主星入格主則貴失地不化則賤化道高強禽星淳
厚則賢生不遇時宮不得五星尅戰則愚
吉凶禍福三禽之内消詳
化道高強得時得地則吉戰尅吞伏則凶三禽即大
限小限流星也要安静淳和不相吞伏方見好處
星禽云奥卜算精微學者于斯講明如鑑之視形如谷
之應響苟得精明無爽毫髮言雖陋巳理實確哉總結
一篇之大旨勉之
演禽通纂卷下
