小學紺珠卷九
宋王應麟撰
制度類
五瑞(又曰五玉)(五器)
公執桓圭(九寸)侯執信(音身)圭伯執躬圭(各七寸)子執
穀璧男執蒲璧(各五寸)(舜典韓五瑞注公侯伯子男之瑞圭璧脩五禮五玉三帛)
(五玉即五瑞如五器注謂圭璧五玉禮終復還諸侯以物言曰玉以寶言曰瑞以形言曰器周禮大行人上)
(公執枑圭九寸諸侯執信圭七寸諸伯執躬圭諸子執穀璧五寸諸男執蒲璧大國之孤執皮帛以繼小國)
(之君)
六瑞
王執鎮圭(下同五瑞)(周禮大宗伯以玉作六瑞以等邦國小行人成六瑞)
三帛
諸侯世子執纁公之孤執玄附庸之君執黃
(舜典注)
高陽氏之後用赤繒高辛氏之後用黑繒其餘用
白繒(鄭氏注)
二精
玉帛(楚語注明潔為精幣周禮大祝注幣號玉云嘉玉云量幣)
六摰
孤執皮帛卿執羔大夫執雁(二生)士執雉(一死)庶
人執鶩(音木)工商執雞(大宗伯以禽作六摰以等諸臣曲禮凡摰天子鬯諸侯)
(圭卿羔大夫雁士雉庶人之摰匹婦人之摯椇榛脯脩棗栗)
六器
蒼璧(天)黃琮(地)青圭(東)赤璋(南)白琥(西)玄
璜(北)(大宗伯以玉作六器以禮天地四方)
六幣
圭以馬璋以皮璧以帛琮以錦琥以繡璜
以黼(小行人合六幣)
九鼎
禹收九牧之金鑄九鼎象九州(漢郊祀志)
武王克商遷九鼎於雒邑(左傳)
二球
小球(尺二寸之鎮圭)大球(三尺之珽)(商頌守正義天子所服所唯此二玉)
五服
十二章(天子)九章(公侯自山而下)七章(伯自華蟲而下)五章(子男自藻)
(而下)三章(卿大夫自粉米而下)(書臯陶謨鄭康成注)
十二章
日(一)月(二)星辰(三)山(四)龍(五)華蟲(六雉繪六者)
(之於衣)宗彝(七蜼虎)藻(八革水)火(九)粉米(十黺說文作□)
黼(十一黑白與)黻(十二青黑與)(六者繡之於裳)(書益稷鄭康成誽衣之六章)
(其序自上而下而裳之六章其序自下上)
九文
山(一)龍(二)華(三)蟲(四)藻(五)火(六)粉米(七)
黼(八)黻(九)(左傳杜預注以華蟲為二)
九章
龍(一)山(二)華蟲(三)火(四)宗彝(五登衣畫以為繢龍於山登)
(火於宗彝)藻(六)粉米(七)黼(八)黻(九為裳絺以繡)(周禮司服)
(注周制以日月星辰畫於旂而衮冕九章以龍為首鷩冕七章華蟲為首毳冕五章虎蜼為首希冕三章玄冕)
(一章)
九服
冕服六(大裘至玄冕)弁服三(韋弁冠皮弁弁)(周禮屨人注王吉服有九舄有)
(三等)
六冕(五冕)
大裘衮鷩毳希(又作絺)玄(司服大弁師言五冕裘之冕)
(無旒不聯數六服同冕者首餙尊也公自衮而下侯伯自鷩而下子男自毳而下孤自希而下卿大夫自玄而)
(下)
王后六服(三翟)
褘衣(元)揄狄(青搖音)闕狄(赤)鞠衣(黃)展衣(白反張彦)
緣衣(黑亂反吐)(内司服狄當為翟雉名而三翟褘衣畫翬揄翟畫搖闕翟刻不畫三者)
(皆祭服)
三服
皮弁素積玄衣素裳緇衣玄端(三禮義宗吉服并六冕有九)
三舄
赤舄為上(冕服之舄)白舄(韋弁皮弁)黑舄(冠弁)
后玄舄為上(褘衣之舄)青舄赤舄(鞠衣以下皆屨)(屨人注舄祾下曰)
(禪下曰屨)
冠禮三加
始加緇布冠次加皮弁次加爵弁(士冠禮冠義三加彌尊諭)
(其志也四大戴禮記公符篇云公冠加玄冕南齊志)
六采(六色)
青(東)白(西)赤(南)黑(北)玄(天)黃(地)(左傳鄭子大叔)
(曰為九文六采五章以奉五色色考工記畫繢之事六色績以為衣雜用天地四方之青與白赤與黑玄與)
(黃皆相次謂之六色)
五章
青與赤(文)赤與白(章)白與黑(黼)黑與青(黻)五
色備(繡)(左傳事考工記畫繢之繡以為裳)
深衣五法
袂圜以應規曲袷如矩以應方負繩及踝以應直
下齊如權衡以應平(禮記深衣五法已施故聖人服之)
三弁
韋弁(兵事)皮弁(視朝)冠弁(田獵)(周禮司服)
四代服
虞韍夏山殷火周龍章(明堂位魯)
三代冠
夏毋(音牟)追(多雷反)殷章甫周委貌
夏收殷冔周弁(郊特牲)
虞皇夏收殷冔周冕(王制)
齊三服
春獻冠幘縰為首服紈素為冬服輕綃為夏服
(漢元帝罷齊三服官)
羣臣二十一服
衮冕鷩冕毳冕絺冕玄冕平冕爵弁
武弁弁服進賢冠遠遊冠法冠高山冠
委貌冠却非冠平巾幘黑介幘介幘平紗
綠幘具服從省服(唐志)
五玉
春服蒼玉夏服赤玉季夏服黃玉秋服白玉
冬服玄玉(月令佩謂冠餙及所之衡璜)
宏璧琬琰大玉夷玉天球(書顧命玉五重)
五路
玉(建大常)金(建大旂)象(建大赤)革(建大白)木(建大麾)(周禮)
(巾車王之五路革書大輅玉輅也綴輅金輅也先輅木輅也次輅象輅輅也以月令春乘鸞路夏乘朱路季)
(夏乘大路秋乘戎路冬乘玄路法五時輅)
王后五路
重翟厭翟(於涉反)安車翟車輦車(巾卓)
重翟厭翟翟車安車四望金根(唐皇后之車六)
四代路
虞鸞車夏鉤車殷大路周乘路(明堂位)
四代禮樂
行夏之時乘殷之路服周之冕樂則韶舞
(論語)
四載(禹)
水乘舟陸乘車泥乘輴(史記作毳昌芮反漢書作橇音蕝尸子作蕝說文)
(澤行乘輈)山乘樏(力追反史記作橋一作檋漢書作梮說文作欙)(書注)
五戎(周)
戎路廣車闕車苹車輕車(周禮車僕)
車六等
軫戈人殳戟酋矛(考工記車有六等之數兵車也)
六建
五兵與人也(廬人六建旣備)
千乘
車一乘甲士步卒合七十五人馬氏之說八百家出車
一乘包氏之說八十家出車一乘(論語或問疑馬氏為可據)
千乘大國之賦成方十里出革車一乘甲士三人左持
弓右持矛中人御步卒七十二人將重車者二十五人
(詩集傳)(千乘之地三百十六里有奇車千乘法當用十萬人為步卒者七萬二千人大國三軍為)
(車三百七十五乘三萬七千五百人其為步卒不過二萬七千人坊記制國不過千乘都城不過百雉家富)
(不過百乘注古者方十里其中六十四井出兵車一乘)
三代戎車
夏鉤車(先正)殷寅車(先疾)周元戎(先良)(司馬法乘詩元戎十注)
三駕
大駕法駕小駕(後漢志三駕鹵簿槊隋志梁三駕法天二仗法地仗隊仗)
五時車
青赤黃白黑立安車合十乘(漢制坐乘者安車倚)
(乘者立車)
十二屬車
指南記里鼓白鷺鸞旗辟惡(宋改崇德)皮軒
耕根安車四望(宋改明遠)羊車黃鉞豹尾(唐)
六節
虎(山國用)人(土國用)龍(澤國用之以金為)旌(道路用)符(門關用)
管(都鄙用之以竹為)(周禮小行人達六節)
九旗
日月為常(王)交龍為旂(諸侯青龍)通帛為旜(孤卿)雜帛
為物(大夫士)熊虎為旗(師都)鳥隼為旟(州里朱雀)龜蛇為
旐(縣鄙玄武)全羽為旞(道車)析羽為旌(斿車)(司常掌九旗)
五旗
東曰旗西曰典南曰䉭北曰旂中央曰常
(黃帝五旗河圖)
四代旌旗(魯)
虞旂夏綏(當為緌)殷大白周大赤(明堂位注虞緌夏旂)
九章
日(畫行)月(夜行)龍(行水)虎(行林)鳥(行陂)蛇(行澤)鵲(行陸)
狼(行山)韠(韜也載食而駕)(管子兵法九章著明)
五鐘
青鐘大音赤鐘重心黃鐘洒光景鐘昧其明
黑鐘隱其常(管子黃帝作五鐘)
六舞
雲門大卷大咸大㲈大夏大濩大武(周禮)
(大司樂以樂舞教國子以六舞大合樂舞明堂位朱干玉戚冕而舞大武周舞皮弁素積禓而大夏夏舞大)
(胥以六樂之會正舞位)
帗舞(音拂)羽舞皇舞(故書作䍿)旄舞干舞人舞
(樂師教國子小舞羽内則曰十三舞勺成童舞象二十舞大夏四方以宗廟以人山川以干旱暵)
(以皇禮社稷以帗國辟雍以旄漢樂志周官子習六舞)
三舞
雅(萬舞)南籥(詩鼓鐘箋三舞不僭)
二體(舞者有文武)(左傳)
文始舞(本舜招舞高祖更名)五行舞(本周舞秦始皇更名)四時(孝文作)
(漢樂志諸帝廟常奏文始四時五行舞)
八佾
佾舞列也天子八諸侯六大夫四士二(每佾人數)
(如其佾數)(論語注士左傳服虔注天子八八諸侯六八大夫四八二八劉原父曰士無舞穀梁傳舞夏)
(天子八佾諸公六佾諸侯四佾文舞羽籥武舞干戚書舞干羽于兩階)
三皇
伏羲扶來(立基)神農扶持(下謀)祝融屬續(孝經緯)
五帝三皇樂
黃帝咸池少昊九淵顓頊六莖(樂緯五莖)帝嚳五英
(樂緯六英)堯大章舜招(讀曰韶)禹夏湯濩武王武
周公勺(漢志周存六代之樂至秦唯韶武二樂存莊子云文王有辟雍之樂武王周公作)
(武周淮南子武象)
四代樂器
拊搏玉磬揩擊(揩居八反)大琴大瑟中琴小
瑟(明堂位魯)
四夷樂
東方韎南方任西方株離北方禁(周禮䪘&KR0008;氏掌四夷)
(之樂注)
東夷曰昧南夷曰南西夷曰侏離北夷曰禁
(毛詩傳)
南夷曰兜西夷曰禁北方曰昧東夷曰離(白虎)
(通作班固東都賦禁僸昧作佅)
六鼓
雷鼓(八面祀)靈鼓(六面祭)路鼓(四面享)鼖鼓(軍)鼛鼓
(役)晉鼓(金奏)(周禮鼓人)
夏足鼓殷楹鼓周縣鼓(明堂位魯三代鼓)
四金
錞(和)鐲(節)鐃(止)鐸(通)(周禮鼓人)
三大舞(唐)
七德(本秦王破陣樂武舞)九功(本功成慶善樂文舞)上元(高宗作)(樂志)
雅樂二十器
金二(鎛鐘編鐘)石一(磬)絲四(琴瑟筑箏)竹三(簫篪笛)匏二
(笙竽)土一(塤)革五(建鼓雷鼗)(靈鼓靈鼗路鼓路鼗)(雷鼓節鼓)木二
(柷敔)(隋志)
武六成
始而北出再成而滅商三成而南四成而南國
是疆五成而分周公左召公右六成復綴以崇(綴丁)
(劣反)(樂記注每奏武曲一終為一成)
六音
鞉鼓椌楬壎篪(樂記此六者德音之音也注以其聲質椌楬謂)
(柷敔椌苦江反楬苦瞎反)
左右五鐘
天子將出撞黃鐘之鐘右五鐘皆應入則撞蕤賓之鐘
左五鐘皆應(尚書傳右五鐘林鐘至應鐘右隂主靜左五鐘大吕至中吕左陽主動)
三器
牘應雅(周禮笙師注三器)
六代舞
大夏大濩大武正德武德山雲(隋志後周武帝)
(造山雲舞以備六代)
鐘磬三等(宋)
王朴樂(太高)李照樂(太重)胡瑗阮逸樂(弇鬱)(劉几請下王朴三律)
八音樂器
鎛鐘編鐘歌鐘錞鐃鐲鐸(金)大磬
編磬歌磬(石)壎嘂(土)雷鼓靈鼓路鼓
建鼓鼗鼓縣鼓節鼓拊相(革)琴瑟頌
瑟阮咸筑(絲)柷敔雅應(木)笙竽
巢和(匏)簫管篪笛舂牘(竹)(唐樂志)
樂六變
凡六樂一變致羽物及川澤之示再變致臝物及山
林之示三變致鱗物及邱陵之示四變致毛物及
墳衍之示五變致介物及土示六變致象物及天
神(大司樂)
樂八變(九變)
樂六變天神皆降樂八變地示皆出樂九變人鬼
皆得而禮(同上三節奏俱備謂之成備而更新謂之變禮義宗樂九變者舞九終八變者)
(舞八終六變者舞六終)
二樂
縵樂燕樂(磬師注二樂)
六璽(漢)
皇帝行璽之璽信璽天子行璽之璽信璽
(秦制也)
八寶(唐)
八璽(皆玉為之)神璽受命璽(餘前同)(武后改諸璽皆為寶中宗復為璽開)
(元復為寶)
九寶(宋)
鎮國受命定命(併六璽為九寶)
六彝
雞鳥斝(音稼)黃虎蜼(音誄)(周禮司尊彝掌六彝小宗伯辨六彝)
三代尊
夏雞夷(讀為彝)殷斝周黃目(明堂位尊灌尊魯有三代灌及勺夏)
(龍勺殷疏勺周蒲勺)
六尊
獻(音犧)象著(直略反)壺大(音泰)山(司尊彝掌六尊小宗伯辨)
(六尊)
四代尊
泰(虞)山罍(夏)著(殷)犧象(周)(明堂位魯四代尊)
欹器
虚則欹中則正滿則覆(荀子)
四類
日月星辰(周禮小宗伯注兆日於東郊兆月與風師於西郊兆司中司命於南)
(郊兆雨師於北郊)
四望
日月星海(大宗伯注鄭司農)
五嶽四鎮四瀆(鄭康成注)
魯三望泰山河海(公羊傳)
海岱淮(榖梁傳注)
分野之星國中山川(左傳注皆因郊而望祭)
七廟
三昭三穆太祖之廟(王制觀德)(書七世之廟可以祭法王立七廟)
(穀梁傳天子七廟諸侯五大夫三士二禮器云士一殷荀子曰有天下者事七世夏五廟禹二昭二穆)
(六廟契湯二昭二穆梁周后稷文王武王親廟四宋漢韋玄成議晉宋齊皆立親廟周捨論云晉齊)
(梁立七廟)
六享
肆(他歷反)獻祼饋食祠(春)禴(夏作爾雅礿)嘗(秋)
烝(冬)(周禮大宗伯)
四時祭
春礿夏禘秋嘗冬烝(王制四夏殷祭名祭統祭有時祭義春禘秋)
(嘗夏殷禮爾雅春祭日祠夏祭曰礿秋祭曰嘗冬祭曰烝詩正義周公制禮改夏為禴禘為大祭)
八蜡
先嗇司嗇農郵表畷貓虎坊水庸昆
蟲(禮記郊特牲王肅分貓虎為二無昆蟲横渠先生曰百種八也昆蟲是為害者不常祭)
五祀
句芒(重正木)蓐收(該正金)玄冥(修熙水正)祝融(犂一作黎火正)
后土(句龍土正)(左傳蔡墨對五祀之大宗伯五祀注五官神)
門(秋)行(冬)戶(春)竈(夏)中霤(中央季夏)(月令曲禮注周禮)
(小祝注)
司命中霤門行厲(王制大夫祭五祀注)
門井戶竈中霤(白虎通漢郊祀志後漢祭祀志注太玄淮南子唐月)
(令冬祀井不祀行)
禘郊宗祖報(國語展禽曰此五者國之祀典)
七祀
司命(春)中霤(季夏)國門(秋)國行(冬)泰厲(秋)戶
(春)竈(夏)(祭法諸侯五祀曰公厲無竈大夫三祀曰族厲門行)
六宗
在天地四方六者之門助隂陽變化(實一而名六宗大小夏侯說歐陽)
(說在天地四方之中為上下四方之宗後漢立祀從李郃議)
乾坤六子水火風雷山澤(孔光劉歆說王莽立)
(祠顏魏王肅亦以為易六子故不廢師古曰乾坤六子其最通乎)
天地間遊神(孟康說)天地四時(馬融說)
天宗三(日月星)地宗三(河海岱)(賈逵說)
星(五緯)辰(十二次)司中司命(文昌第四第五星)風師(箕)
雨師(畢)(鄭康成說)
天宗(日月星辰寒暑之屬)地宗(社稷五祀之屬)四方之宗(四時五帝之屬)
(司馬彪說)
三昭三穆(張髦說)(孔氏說見天類書舜典禋于六宗先儒有九說)
大極冲和之氣為六氣之宗(魏劉邵議從之王氏程氏)
天皇大帝及五帝(後漢孝文曰祭帝故稱禋通典取其說)
三社(二社)
大社王社亳社(通典周制天子立三社王禮三正記王者二社太社社)
國社侯社亳社(諸侯立三社)
社土神稷穀神句龍棄配食(孝經說天子社廣五丈諸侯半之)
(白虎通后朱子曰社實山林川澤邱陵墳衍原隰五土之示而土句龍氏其配也稷專為原隰之示能生五)
(穀者而后稷周棄氏其配也)
兩社
周社亳社(左傳間於兩社為公室輔注兩社之間朝廷執政所在)
三代社
夏以松殷以柏周以栗(哀公問社於宰我注各以其土所宜之木公羊)
(傳注松猶容也主人正柏猶廹也主地正栗猶戰栗主天正)
五社
大社松(中門外)東社柏(八里)南社梓(七里)西社栗(九里)
北社槐(六里)(白虎通融尚書七篇云續漢志注馬周禮注五者五社)
六祝(之秀反)
順祝(順豐年)年祝(求永貞)吉祝(祈福祥)化祝(弭災兵)瑞
祝(逆時雨寧風旱)筴祝(遠罪疾)(周禮大祝掌六祝之辭)
六祈
類造(七報反)禬禜攻說(同上掌六祈以同鬼神示)
九祭
命祭衍祭炮祭周祭(皆祭鬼神示之事)振祭擩祭
(擩而泉反)絶祭繚祭共(音恭)祭(皆生人祭食之禮)(大祝辨九祭)
六辭
祠(當為辭)命誥會禱誄(周禮大祝作六辭以通上下親疎遠)
(近皆有文雅辭令)
七郊(漢)
天地五帝(後漢曹充議立七郊)南郊(雒陽城南)北郊(雒陽城北)五郊
(雒陽四方中兆在未)
五畤
鄜畤(秦文公作祭白帝)密畤(秦宣公作祭青帝)上畤(秦靈公作祭黃帝)
下畤(同上帝祭炎)北畤(漢高祖作祠黑帝)(漢志在右扶風雍縣文帝始幸雍郊見)
(五畤)
五供
南郊北郊明堂高廟世祖廟(續漢志)
三大禮
朝獻太清宫朝享太廟有事南郊(杜甫賦)
養老三禮
虞以燕禮夏以享禮殷以食禮(周兼用之)(王制)
三朝
燕朝(路門内路寢大僕掌之内朝)治朝(路門之外司士掌之中朝)外朝(庫門)
(之外朝士掌之)(用禮注周天子諸侯皆有三朝外朝一内朝二内朝之在路門内者或謂之燕朝)
五門
臯雉庫應路(路門一曰畢門)(周禮注王有五門雉明堂位注魯有庫)
(路則諸侯三門歟)
九門
路應雉庫臯城近郊遠郊門(天子九門)
(月令注)
六寢六宫
路寢一小寢五(周禮宫人王六寢寢公羊傳注諸侯皆有三寢高路寢小寢)
正寢一燕寢五(内宰昏義后立六宫諸侯夫人三宫半王后也注後五前一)
三靈
靈臺靈沼靈囿(詩正義辟廱及三靈皆同處在郊)
四代明堂
黃帝合宫有虞總期堯衢室夏世室(唐陳子昂上言)
黃帝合宫虞總章殷陽館周明堂(漢書注應劭曰)
夏世室殷重屋周明堂(考工記匠人)
唐虞天府夏世室殷重屋周明堂(隋宇文愷引帝命驗)
(注)
八次八舍
在内為次在外為舍衛王宫者居四角四中(周禮)
(宫伯注)
三雍(又曰三宫)
明堂靈臺辟雍(漢河間獻王對三雍宫終軍對建三宫之文質後漢儒林傳序)
(中元元年初建三雍明帝親行其禮東京賦乃營三宫布教頒常)
三内(唐)
西内(太極宫)東内(大明宫)南内(興慶宫)
三代學
夏曰校殷曰序周曰庠(孟子皆鄉學也漢儒林傳殷曰庠周曰序)
四代學
虞上庠下庠夏東序西序殷右學左學周東膠
虞庠(王制注或上西或上東或貴在國或貴在郊上庠右學大學也在西郊下庠左學小學也在國)
(中王宫之東東序東膠亦大學在國中王宫之東西序虞庠亦小學也西序在西郊周立小學於西郊周之小)
(學為有虞氏之庠制是以名庠其立鄉學亦如之鄉射禮注周立四代之學於國而又以虞庠為鄉學四代)
(虞夏商周)
四學
東序瞽宗虞庠四郊之學(大戴禮保傅篇注)
周四郊之虞庠(祭義天子設四學注)
五學
東學上親貴仁西學上賢貴德南學上齒貴信
北學上尊貴爵太學承師問道(保傅篇賈誼疏陸農師曰辟雍居中)
(其南為成均其北為上序其東為東序其西為瞽宗)
東序瞽宗上庠(此大學也文王世子)
東膠虞庠(王制)(三禮義宗周有五學)
六學
師氏居内大學在國四小在郊(北史劉芳傳案鄭注學記周則)
(六學云内則設師保以教使國子學焉外則有大學庠序之官鄉飲酒正義虞之庠周以為鄕學夏之序周)
(以為州黨之學下王宫國都以及閭巷莫不有學人生八歲自王公以至庶人之子弟皆入小學教之以灑)
(掃應對進退之節禮樂射御書數之文及十有五年自天子之元子衆子至公卿大夫元士之適子與凡民之)
(俊秀皆入大學教之以窮理正心脩已治人之道)
魯四代學
米廪(虞庠)序(夏序)瞽宗(殷學)頖宫(周學)(明堂位魯立四代之學文王世)
(子注魯之學有米廪東序瞽宗)
學校庠序
郡國曰學縣道邑侯國曰校(校學置經師一人)鄉曰庠
聚曰序(序庠置考經師一人)(漢元始三年如班固東都賦四海之内學校林庠序盈門)
兩學
國學(教冑子)大學(招賢良)(晉潘岳賦兩學齊列)
四學
儒學(雷次宋)玄學(何尚之)史學(何承天)文學(謝元)(宋文)
(帝四學)
五館
明山賓陸璉沈峻嚴植之賀㻛為五經博
士各主一館(梁武帝開五館有數百生)
笏四等
天子以球玉諸侯以象大夫以魚須(音班)文竹士
竹本象(玉藻)
天子御珽諸侯御荼大夫服笏(荀子後周百官唐志)
(始執笏象笏上圓下方竹本上挫下方)
冠十九等(四冠)
冕冠長冠委貌皮弁爵弁通天遠遊
高山進賢法冠武冠建華方山巧士
却非却敵樊噲術士鶡冠(續漢志帝司馬彪云漢有四)
(冠一緇布二進賢三武弁四通天冠)
綬八等
黃赤綬(乘輿四采)赤綬(諸侯王四采)綠綬(相國)紫綬(公侯將軍)
(三采)青綬(卿中二千石二千石三采)黑綬(千石六百石三采)黃綬(四百石三)
(百石二百石一采)青紺綸(百石一采)(續漢志)
章服四等(唐)
三品以上服紫四品五品以上服緋六品七品以
綠八品九品以青(貞觀四年)八品九品衣碧(龍朔二年)
紫金玉帶緋金帶綠銀帶青鍮石帶(上元元年)
衣紫者魚袋餙以金衣緋者餙以銀謂之章服(永徽二年)
(給魚袋以防召命之詐上隋大業六年詔從駕者文武官皆戎衣五品以紫袍六品以下緋綠)
五冕服章
衮冕之章九鷩冕之章七毳冕之章五希冕之
章三玄冕衣無章裳刺黻爵弁緇衣纁裳(宋元豐元)
(年詳定禮文)
朝服三等
五梁冠(朱衣朱裳白羅中單玉劒佩錦綬玉環一品二品侍祠大朝會服之)中書門下加
籠巾貂蟬三梁冠(白紗中單銀劒佩環諸司三品御史四品兩省五品侍祠大朝會服)
(之)中丞冠獬豸兩梁冠(銅劒佩環四品五品服之六品去劒佩綬)御史冠
獬豸(嘉定二年禮院奏衣服令)
二帶
大帶(大夫以上用素士用練即紳也)革帶(所以佩玉帶劒)(周禮疏帶有二)
三采
朱白蒼(雜記藻三采六等注藻薦玉者以朱白蒼畫之再行左傳注藻率以藉玉王)
(五采公侯伯三采子男二采)
諸侯見王六禮
春見曰朝(圖事)夏見曰宗(陳謨)秋見曰覲(比功)冬見曰
遇(協慮)時見曰會(發禁)殷見曰同(施政)(周禮大宗伯注此六禮諸侯見)
(王人大行)
朝覲宗遇會同君之禮也存頫省聘問臣之禮也
(小行人)
比年一小聘三年一大聘五年一朝(王制)
歲聘以志業間朝以講禮再朝而會以示威再會而盟
以顯昭明(左傳叔向曰明王之制)
九賓
王侯公卿二千石六百石郎吏匈奴
侍子(凡九等續漢禮儀志韋昭曰周禮九儀也)(鴻臚設九賓薛綜注人劉敞之說謂擯者九)
四朝
外朝中朝内朝詢事之朝(通典周制天子有四朝)
唐至正御承天門聽政古之外朝朔望坐太極殿
視朝古之中朝常日兩儀殿聽朝視事古之内朝
(六典)
五禮
梁五禮八千十九條吉一千五條凶五千六百九
十三條賓五百四十五條軍二百四十條嘉五
百三十六條(梁書)
唐五禮之儀一百五十二吉五十五賓六軍二
十三嘉五十凶十八(六典開元禮)
二郊
鄭玄郊邱為二(南郊祀感生帝祇圜邱祀天皇大帝神北郊祭神州地方邱祭崐崘之)
王肅郊邱為一(晉泰始初并圜邱方邱於南北郊祭一天一地用肅議)
合祭天地(漢元始后元宗)(光武之魏黃初六晉元帝地唐武宋因元豐年不設祇位)
(元祐合祭)
親祠北郊(後魏太和宋後周建德四隋開皇唐先天政和宣和祭)
漢諸帝廟
顧成(文帝)德陽(景帝)龍淵(武帝)徘徊(昭帝)樂遊(宣帝)長
壽(元帝)陽池(成帝)
符節五等
銅魚符傳符隨身魚符木契旌節(唐六典)
歲取十千
一成之田地方十里為田九萬畆而以其萬畆為公田
蓋九一之法(詩甫田)
十千為耦
三十里萬夫之地四旁有川内方三十三里有竒萬人
為耦而並耕(詩噫嘻)
兩塾
門側之堂謂之塾古者二十五家為閭同共一巷巷首有
門門邊有塾里中之老有道德者為左右師坐於兩塾民
在家之時朝夕出入受教於塾(學記古之教者家有塾)春將出民
里胥平旦坐於右塾鄰長坐於左塾畢出然後歸夕亦如
之入者必持薪樵輕重相分班白不提挈(漢食貨志)大夫七
十致仕退老歸其鄉里大夫為父師士為少師新榖已入
餘子皆入學距冬至四十五日始出學上老平明坐於右
塾庶老坐於左塾餘子畢出然後乃歸夕亦如之(書傳)
三賜
一命受爵再命受衣服三命受車馬(曲禮為人子者三賜)
(不及車馬注三賜三命也)
三朝
朝朝暮夕日中又朝(禮記文王為世子朝於王季日三)
命服三等
鞠衣䄠衣褖衣(玉藻注卿大夫士之妻命服分為三等䄠張戰反褖吐亂反)
三古
元酒鸞刀稾鞂(禮記三者修古鞂江八反)
五宫
大廟宗宫考宫路寢明堂(周書作雒篇乃位五宫)
六號
神號(若云皇天上帝)鬼號(若云皇祖伯某)示號(若云后土地祇)牲號(曲禮)
(牛曰一元大武豕曰剛鬛羊曰柔毛雞曰翰音)齍號(曲禮黍曰薌合粱曰薌箕稻曰嘉蔬)幣
號(若玉曰嘉玉幣曰量幣)(周禮大祝辨六號示音祇齍音粢)
二禮
朝事薦黍稷(祭義報以二禮注)
周民數
周治致太平政稱刑措民口千三百七十一萬四千九
百三十三(晉地里志)
司民協孤終司商協名姓司徒協旅司寇協姦
牧協職工協革場協入廪協出王治農於
籍蒐於農隙耨穫亦於籍獮於旣烝狩於畢
時(周語仲山父口是皆習民數)
六引(唐)
萬年縣令京兆太常卿司徒御史大夫兵
部尚書(大駕鹵簿)
五旗仗
左右衛黃驍衛赤武衛白威衛黑領軍衛青
(唐儀衛志)
六軍(又曰六師)
王六軍大國三軍次國二軍小國一軍伍人
為伍(有長)五伍為兩(二十五人有司馬)四兩為卒(百人有長)五
卒為旅(五百人有帥)五旅為師(二千五百人為師)五師為軍(萬二)
(千五百人將皆命卿)(周禮大司馬小司徒)(公劉其軍三單箋無羨卒子曕彼洛矣以作六師注天)
(六軍兩棫樸六師及之一常武整我六師鄉周禮注伍一比一閭卒一族旅黨師一州軍一家所出一)
(人)
三軍
大國三軍其賦千乘魯以周公故爵雖侯而軍賦皆大
國之制費誓曰魯人三郊三遂郊即鄉也天子六鄉具
六軍六遂貳之合都邑之師為萬乘魯三郊具三軍三
遂貳之合都邑之師為千乘所謂千乘之國成國半天
子之軍者也古者積伍五人至卒百人而車法成其七
十五人為戰車一乘徒七十二人甲士三人其二十五
人别為重車萬二千五百人為軍為戰車二百五十乘
徒九千人甲士三百七十五人一軍合為九千三百七
十五人三軍合二萬八千一百二十五人魯頌閟宫言
公徒三萬者舉三軍之成數也言公車千乘者舉魯國
兵車之成數也魯本三軍公羊言二軍榖梁言一軍皆
非是四邱為甸出兵百人其七十五人戰車也其二十
五人重車也是一兵二十五人一甲而三十三人有竒
作邱甲邱皆出甲是一甸而出兵百三十三人有竒則
三增其一為三甸而增三乘(唐說齋文)
七萃
七萃之士萃聚也猶傳有輿大夫(穆天子傳注)
九軍
天子六軍諸侯三軍(莊子勇士一人雄入於九軍注)
七軍
中軍左右虞侯各一軍左右廂各二軍(通典李靖兵法)
四軍
處山處水土處斥澤處平陸(孫子黃帝四軍)
左右前後(晉志)
中上下新(左傳晉)
五兵二衛
中兵外兵騎兵别兵都兵(通典魏置五兵尚書晉分中)
(兵外兵各為左右後魏為七兵尚書)
左中兵右中兵左外兵右外兵都兵(北齊五兵)
(尚書)
左衛熊渠虎賁右衛佽飛虎賁(晉二衛)
三行
中行右行左行(左傳晉作三行以禦狄軍後作五軍更為上下新)
三官
鼓金旗(管子兵法篇三官不繆)
八陳
天地風雲虎翼蛇蟠飛龍鳥翔(風后)
(握機文)
洞當中黃龍騰鳥飛折衝虎翼握機
衡(諸葛武侯)
方圓牝牡衝輪浮(一作罘罝)雁行(文選)
(注雜兵書孫子)
金土水火木(黃帝)
地人天(太公)(蔡季通說握機之外别有八陳)
車箱車軒曲(二)直衡挂鵝鶴(吳子)
三陣
天陣(星宿孤虚)地陣(山川向背)人陣(偏伍彌縫)(唐高宗間兵家三陣員半千對)
(以天時地利人物)
五陣
牝(春)方(夏)圓(季夏)牡(秋)伏(冬)(周書左)
兩(前)伍(後)專(右角)參(左角)偏(前拒)(左傳晉荀吳五陣)
方(白)圓(黃)曲(黑)直(青)銳(赤)(唐志講武五陣李靖問對五)
(行陣)
唐兵三變
府兵彍騎方鎮(兵志兵之大勢三變)
五庫
車兵祭器樂宴器(蔡邕月令章句審五庫之量)
衣甲槍弩箭(宋軍器五庫)
武庫名數
軍鼓三金四弓四弩七箭四刀四槍四
甲十三彭排六旗三十二袍五器用八
(唐六典)
十二軍
參旗鼓旗玄戈井鉞羽林騎官折威
平道招搖苑游天紀天節(唐武德三年軍名取象天官)
六軍
左右龍武左右神武左右神策(百官志號六軍)
左右羽林(龍朔二年置)左右龍武(玄宗以萬騎改)左右神武(至德)
(二載置)(總曰北衙六軍兵志)
兩軍
左右神策(分左右廂為天子禁軍貞元二年改左右神策軍)
十軍
羽林龍武神武神策神威(總曰左右十軍)
六軍(晉)
領軍護軍左右二衛驍騎遊擊(南齊志晉世為六軍)
衛尉八屯(漢)
衛尉率吏士周宫外於四方四角立八屯(張衡西京賦衛尉八)
(屯警夜巡晝注云)
魯二廟
魯公之廟文世室也武公之廟武世室也(明堂位注此二廟象)
(周有文王武王之廟)
周公稱太廟魯公稱世室羣公稱宫牲周公用白牡
魯公用騂剛羣公不毛盛周公盛魯公燾羣公廩
(公羊傳)
五府(明堂五名)
赤曰文祖黃曰神斗(一作計)白曰顯紀黑曰玄矩
蒼曰靈府(隋宇文愷傳尚書帝命驗曰帝者承天立五府注云唐虞之天府夏之世室殷)
(之重屋周之明堂皆同虞牛弘傳黃帝曰合宫堯曰五府通典唐祀五帝於五府)
文祖周曰明堂(南)神斗周曰大室(中)顯紀周曰總
章(西)靈府周曰青陽(東)玄矩周曰玄堂(北)(史記正義)
明堂言五室者據考工記言九室者按大戴禮明堂篇
(李謐明堂論)
東曰青陽南曰明堂西曰總章北曰玄堂中
曰大室(牛弘明堂議雖有五名而主以明堂)
兩觀(雙闕)
天子外闕兩觀諸侯内闕一觀(公羊傳注)
周設兩觀(董仲舒傳)
漢未央宫東有蒼龍闕北有玄武闕(三輔舊事)
三臺
銅爵(中)金虎(南)冰井(北)(魏都賦三臺列峙以崢嶸在鄴)
金鳳聖應崇光(北齊改)
射器
弓矢決拾旌中籌楅豐(儀禮鄉射命弟)
(子納射器注云)
三侯
天子虎熊豹諸侯熊糝(雜也豹鵠麋餙)豻
畿内諸侯熊豹(大射儀命量人巾車張三侯射人王以六耦射三侯諸侯以四)
(耦射二侯熊豹孤卿大夫以三耦射一侯麋士以三耦射豻侯鄉射記天子熊侯白質諸侯麋侯赤質大夫)
(布侯畫以虎豹士布侯畫以鹿豕注所謂獸侯燕射則張之鄉射賓射當張采侯二正君國中射則皮樹中)
(謂燕射皮樹獸名於郊則閭中謂大射閭獸名於境則虎中謂與隣國君射大夫兕中士鹿中梓人張皮侯)
(大射張五采之侯賓射中朱次白次蒼次黃元居外即五正之侯張獸侯燕射詩大侯旣抗箋云天子諸侯)
(之射皆張三侯故君侯謂之大侯謂三侯皆以布為之以皮為鵠侯旁亦以皮餙射正之侯者天子中之)
(則能服諸侯諸侯以下中之則得為諸侯)
三十二旗
青龍白獸朱雀玄武蒼龍負圖應龍龍
馬玉馬鳳凰鸞鵕䴊太平麒麟飛麟
飛黃駃騠白澤五牛犀牛金牛兕
三角獸角端吉利騼䮷騶牙黃鹿白狼
赤熊辟邪苣文刀(唐六典旗制三十二)
四時田
春蒐(振旅)夏苖(茇舍)秋獮(治兵)冬狩(大閱)(周禮大司馬)(爾雅)
春曰苖秋曰蒐冬曰狩(公羊傳)
春曰田夏曰苖秋曰蒐冬曰狩(榖梁傳)
三田
乾豆賓客充君之庖(王制天子諸侯歲三田易王用三驅田獲三品)
鄉射五物
和容主皮和頌興舞(周禮鄉大夫詢衆庶論語注射有五善)
(二曰和容四曰和頌)
三射
燕射(於寢獸侯用質)賓射(於朝麋侯用正)大射(於射宫皮侯用鵠)(凡射王以)
(騶虞為節諸侯以貍首為節大夫以采蘋為節士以采蘩為節射節天子九諸侯七鄕大夫以下五)
五兵(又曰五戎)
弓矢殳矛戈戟(周禮司右用五兵注月令季秋習五戎)
戈殳戟酋矛夷矛(司兵建車之五兵)
矛戟鉞楯弓矢(榖梁傳救日陳五兵注)
刀劒矛戟矢(淮南子五戎注)
義兵應兵忿兵貪兵驕兵(國語注用兵有五)
中兵外兵騎兵别兵都兵(魏五兵尚書)
六弓(四弓)
王弧夾庾唐大(周禮司弓矢)
天子雕弓諸侯彤弓大夫黑弓(荀子)
天子雕弓諸侯彤弓大夫嬰弓士盧弓(公羊注)
長角梢格(唐四弓)
四弩(七弩)
夾庾(利攻守)唐大(利車戰野戰)
&KR0034;張角弓木單大木單竹竿大竹竿伏
遠(唐七弩)
八矢
枉絜殺鍭矰茀恒庳(方二反)(同上弓弩各有)
(四枉殺矰恒弓所用也絜鍭茀庳弩所用也)
竹木兵弩(唐四箭)
三革
甲胄盾(齊語桓公定三革注)
犀兕牛(荀子周公定三革注)
犀甲七屬兕甲六屬合甲五屬(考工記)
甲之制十三明光光要細鱗山文烏鎚
白布皂綃布背步兵皮木鎖子馬甲
(唐六典漢古作甲皆用皮秦以來用鐵)
二廣
右廣左廣(左傳楚君之戎分為二廣廣有一卒卒偏之兩十五乘為一廣)
諸王國三等(晉)
大國置三軍(五千人)次國二軍(三千人)小國一軍(一千一百)
(人)(晉武帝咸寧三年詔諸王各以戶邑多少為三等)
十道折衝府(唐)
關内二百七十三河南六十二河東一百四十二
河北二十一山南十隴右二十九淮南六
江南二劒南十嶺南三(地理志共五百五十八)
十道置府六百三十四而關内二百六十一(兵志陸贄曰太)
(宗列置府兵八百所而關中五百六杜牧原十六衛曰外開折衝果毅府五百七十四典天下府五百九)
(十四通會要關内置府二百六十一又置折衝府二百八十計舊府六百三十二百官志凡六百三十三)
(四鄴侯家傳六百三十十通典五百七十理道要訣五百九三數皆不同)
南北衙兵
南衙諸衛兵北衙禁軍(唐兵志相文武區别以察伺)
六廏
未央承華騊駼騎馬路軨大廏(漢官儀)
五監
龍馬閑駒槖泉騊駼承華(百官表)
六閑(十二閑)(二廏)(唐)
飛黃吉良龍媒騊駼駃騠天苑(左右六閑總十)
(二閑)(兵志)祥麟鳳苑(為二廐繫飼之)
九府
醫無閭之珣玗琪(東方之美)會稽之竹箭(東南)梁山之犀
象(南方)華山之金石(西南)霍山之多珠玉(西方)崑崙虚
之璆琳琅玕(西北)幽都之筋角(北方)斥山之文皮(東北)
岱嶽五榖魚鹽(中)(爾雅)
三幣
珠玉為上幣黃金為中幣刀布為下幣(管子)
金三品黃(金)白(銀)赤(銅)(史記虞夏之幣金為三品禹貢揚州荆)
(州貢金三品注金銀銅秦史記楚封三錢之府注金幣三等史記又云幣二等黃金上銅錢下)
井田五義
無泄地氣無費一家同風俗合巧拙通財貨
(公羊傳注)
田分為三品上田一歲一墾中田二歲一墾下
田三歲一墾
更三品
卒更踐更過更(漢更賦注更有三品)
賦役三法(唐)
有田則有租(每丁歲入粟二石)有家則有調(隨地所宜綾絹絁布)有
身則有庸(歲役二旬不役收其庸日三尺)(楊炎兩稅法夏稅盡六月秋稅盡十一月)
四科(漢)(四行)
質樸敦厚遜讓有義行(漢官儀云節儉)(光禄勲舉四行)
德行志節經明行脩明曉法律剛毅明勇(辟士)
(四科)孝悌能從政(黃瓊奏增為四科)
六科
秀才明經進士明法明書明算(唐六典其科有)
(六選舉志明經之下有俊士起通典士族趨嚮惟明經進士二科進士科於隋大業中)
賢良方正能直言極諫𫝊逹墳典明於教化才識
兼茂明於體用詳明政理可使從政識洞韜略運
籌決勝軍謀宏遠材任邊寄(宋景德二年天聖七年)
文章典雅節操方正法理該通節用愛民剛
方豈弟智勇絶倫(紹興二十六年)
擇人四法
身(體貌豐偉)言(言辭辯正)書(楷法遒美)判(文理優長)(四事可取則先德行德均)
(以材材均以勞)
德行材用勞效(唐六典以四事擇其材曰身言書判以三類觀其異云云)
束帛束脩
束帛十端也(士昏禮注)
五匹為束三玄二纁(象隂陽)(子夏易傳)
束脩十脡脯(論語疏)
儷皮兩皮為庭實(士昏禮皮鹿皮)
束帛一篚五匹酒一壺二斗脩一案五脡(唐禮志)
四品樂(後漢)
大予樂周頌雅樂黃門鼓吹短簫鐃歌(蔡邕志漢)
(樂四品)
十部樂(唐)
燕樂清樂西涼天竺高麗龜兹安國
疏勒高昌康國(通典六典)
白金三品
其文龍(直三千如龍天用莫)其文馬(直五百如馬地用莫)其文龜
(直三百如龜人用莫)(漢食貨志)
太常四院
天府御衣樂縣神廚(唐百官志)
二部樂
堂下立奏謂之立部伎堂下坐奏謂之坐部伎(唐樂)
(志)
鼓吹五部
鼓吹羽葆鐃吹大横吹小横吹(總七十五曲)(唐儀)
(衛志)
二舞(宋)
文舞元德升聞(大中祥符五年改盛德)武舞天下大定(乾德)
化成天下威加海内(淳化)
武舞九品
干戚旌鼗鐸錞相雅鐃(宋祁大樂圖義)
(論武舞所執九器)
九鼎
中曰帝鼎八方曰蒼彤皛寶魁阜牡風(崇寧三年鑄)
宗廟九鼎三為牲(牛羊豕)六為庶羞(政和禮制)
九玉(唐)
蒼璧黃琮青圭赤璋白琥玄璜兩圭有
邸四圭有邸圭璧(唐王起請造禮神九玉)
銅匭四
青曰延恩丹曰招諫白曰申冤黑曰通玄(武后)
雅樂十二和
豫和順和永和肅和雍和壽和舒和
太和昭和休和正和承和(大樂與天地同和製十二和以)
(法天之成𢾗號大唐雅樂用於郊廟朝廷以和神人)
三壇
登封壇(泰山)降禪壇(社首山)朝覲壇(朝羣臣)(唐乾封元年封禪)
九廟
武德元年始立四廟貞觀七年立七廟開元十年增太
廟為九室(終唐之世常為九代十一室)
四廟(宋)
僖順翼宣四祖(曾氏曰堯舜禹皆立二昭二穆與始祖之廟而五商人祀)
(湯與契及昭穆之廟而六周人祀后稷文武及親廟而七晉定七廟而虚太祖之室隋但立高曾祖禰四廟唐)
(初因其制貞觀立七廟天寶祠九室梁以來皆立四廟宋興采張昭任徹之議追尊四祖而立其廟用近制也)
(文五代會要周本紀禮記大傳曰武王追王大王王季王以后稷為太祖此追尊四廟之明文自漢魏迄周)
(隋追謚不過四世唐武德元年立四廟於長安)
禁衛五重
親從官天武官御龍弓箭直弩直御龍骨朵子
直御龍直(東齋記事)
四軍
禁兵廂兵役兵民兵(慶歷兵錄序凡軍有四)
禁兵廂兵鄉兵蕃兵(兵志兵額有四)
五賦
公田民田城郭雜變丁口(國史志歲賦有五)
中興十三處戰功
張俊明州吳玠和尚原吳玠饒風嶺吳玠殺金
平韓世忠大儀劉錡順昌張子蓋海州李寶
海道邵宏淵胥浦橋虞允文采石李道光化
劉錡皂角林王宣汲靖確山(李璧十三處戰功錄)
十一閣
龍圖(太宗)天章(真宗)寶文(仁宗)顯謨(神宗)徽猷(哲宗)敷
文(徽宗)煥章(高宗)華文(孝宗)寶謨(光宗)寶章(寧宗)顯文
(理宗)
二社
太社帝社(祭法王社)(漢高紀立漢社稷所謂太社也官社配以禹所謂王社也光武不立)
(官稷魏以官社為帝社晉太康九年并二社為一十年復置二社太社帝社太稷凡三壇二社一稷梁大)
(同初加官社官稷為五壇)
六神
風伯雨師靈星先農社稷(魏秦靜議為國六神)
八神
天主(祠天齋)地主(祠泰山梁父)兵主(祠蚩尤)隂主(祠三山)
陽主(祠之罘山)月主(祠萊山)日主(祠成山)四時主(祠琅琊)
(漢元封元年用事八神或曰太公以來作之)
禘祫年數
禮曰三年一祫五年一禘傳曰五年再殷祭(歲數二說不同)
鄭玄高堂隆先三後二徐邈先二後三二禘相去
為月六十中分三十置一祫(公禘一祫在五年之間合於再殷之義唐禮志)
屬車八十一乘(周)
諸侯貳車九乘秦滅九國兼其車服(蔡邕獨斷)
漢大駕八十一乘法駕三十六乘小駕十二乘
服車五乘(周)
夏篆(孤)夏縵(卿)墨車(大夫)棧車(士)役車(庶人)(周禮)
(巾車服事者之車)
五車
戎路廣車闕車苹車輕車(車僕掌戎路廣闕苹輕車之萃)
(皆五車戎車)
輈三度
國馬田馬駑馬之輈(深淺不同人考工記輈)
五郊(漢)
宋氏含文嘉注云周禮王畿内千里二十分其一為近
郊近郊五十里倍之為遠郊漢不設王畿以其方數
為郊處東郊八里(木數)南郊七里(火數)西郊九里(金數)
北郊六里(水數)中郊在西南未地五里(土數)(後魏劉芳上疏五郊)
(里數)
三神
地祇天神山嶽(司馬相如封禪書注)
甘泉汾隂雍五畤(郊祀志劉向對武宣之世奉此三神)
七筴
礝䃉白金文皮黃金珠曾青玉(管子)
泉二品
泉始蓋一品周景王鑄大泉而有二品(漢唯五銖久行王莽作泉)
(布多至十品周禮注)單穆公云古者有母權子子權母而行二
品之來古而然矣(周語注)(古曰泉後轉曰錢)
四注兩下
東霤(天子諸侯皆四注四向流水為殿屋)東榮(卿大夫以下其室為夏屋兩下)(儀禮注)
殷人以來始屋四阿夏家之屋唯兩下(禮記注)
祭祀六節
卜日齋戒陳設省牲器奠玉帛(宗廟晨祼)進熟
饋食(唐禮志)
三祀
大祀用玉帛牲牷(天地宗廟)次祀用牷幣(日月星辰社稷五祀五嶽)
小祀用牲(司命司中風伯雨師山川百物)(周禮肆師立國祀之禮禮器一獻羣小祀三獻社稷)
(五杞五獻四望山川七獻先公)
二十簴
植者為簨横者為簴簴以縣鐘磬皆十有一(周謂一堵唐謂一簴)
自隋以前宫縣二十簴隋平陳得梁故事用三十六簴
唐因隋(高宗蓬萊宫成增用七十二簴)開元定禮依古為二十簴(唐樂)
(志)
四縣
王宫縣(四面縣漢安世房中歌高張四縣樂充宫庭注樂四縣也天子宫縣四面象宫室四面有墻)
諸侯軒縣(三面其形曲春秋傳曰請曲縣去南面辟王也)卿大夫判縣
(二面左右之合又空北面)士特縣(一面縣於東方或於階間去判縣之西南)(周禮小胥正樂)
(縣之位謂鐘磬之屬縣於筍簴者郡半為堵全為肆春秋傳歌鐘二肆漢成帝時犍為於水濱得古磬十)
(六枚鐘磬二八在一簴謂之堵磬一堵謂之肆)
大饗四
金再作升歌清廟下管象(仲尼燕居子曰大饗有四焉注謂饗諸侯)
(來朝者四者謂云云)
二十四戟
凡戟廟社宫殿之門二十有四東宫之門十八一
品之門十六二品及京兆河南太原尹大都督大都
護之門十四三品及上中都督上都護上州之門十
二下都督都護中州下州之門各十(唐百官志)
宋崇寧中文宣王廟立戟二十四
九陌錢
梁武帝大同元年詔外間多用九陌錢可通用足陌大
同後八十為百名東錢七十為百名西錢京師九十為
百名長錢(宋晉平王休祐以短錢一百賦民)唐昭宗末京師用錢每
百纔八十五河南府以八十為陌五代錢出入皆以
八十為陌漢三司使王章始令入者八十出者七十
七謂之省陌
錢三品
永通萬國(以一當千)五行大布(以一當十)五銖(後周三品並用)
賦算百二十
漢法民年二十五已上至六十出口賦錢人百二十以
為算孝文減至四十孝宣減三十孝成減二十唐制
民始生為黃四歲為小十六為中二十一為丁六十為
老開元詔三歲以下為黃十五以下為小二十以下為
中天寶更民十八以上為中二十三以上成丁廣德詔
二十五為成丁五十五為老
五布
絘布(列肆之稅絘音次)總布(守斗斛銓衡者之稅)質布(質人所罰犯質劑者之泉)
罰布(犯市令者之泉)㕓布(貨賄諸物邸舍之稅)(周禮㕓人斂市之五布藏曰泉行)
(曰布)
三市
大市(日□百族為主)朝市(朝時商賈為主)夕市(夕時販夫販婦為主)(司市郊特)
(牲注周禮市有三期景福殿賦俯眺三市)
九室
内有九室(路寢之裏)外有九室(路門之表)(考工記匠人)
大閱四表
百步為一表為三表則三百步又五十步為一表則三
百五十步(周禮大司馬中冬教大閱虞人萊所田之野為表)
射六耦
二人為耦二耦同射一侯則十二人(周禮大司馬大射合諸侯之六)
(耦耦射人以六射三侯)
七兵
惠戈劉鉞戣瞿銳(古文作鈗)(書顧命正義七兵)
五盾
朱干中干(伐)櫓(大盾未其二者聞)(周禮司兵掌五盾疏云)
四舞(隋)
鞞鐸内拂(何妥作八佾四舞)
百雉
五板為堵五堵為雉百雉曰城(公羊說)方丈曰堵三堵
曰雉一雉之墻長三丈高一丈(杜預說)一丈為板五板
為堵(毛詩傳鄭氏曰板六尺)八尺為板(韓詩說)百雉為長三百
丈方五百步(坊記都城不過百雉注)
長安十二門(漢)
霸城清明宣平覆盎安西安章城直
城雍洛城廚城横(音光)(三輔黃圖)
雒陽十二門(後漢)
平城上西雍廣陽津小苑開陽耗
中東上東穀夏(百官志)(晉洛陽東有建春東陽清明三門南有開)
(陽平昌宣陽建陽四門西有廣陽西明閭闔三門北有大夏廣夏二門)
京師九門(唐)
明德啓夏安化(南)春明通化延興(東)金光
開遠延平(西)(北面無門一隋志北面光化門)
二樓
花萼相輝勤政務本(開元中興慶宫西南置樓)
鬱儀結鄰(在東内大明宫)
三館(漢)
欽賢翹材接士(西京雜記公孫宏為相開東閣分三館)
六門(晉)
陵陽等五門與宣陽為六(晉成帝始繕苑城脩六門)
六關(魯)
塞關陽關之屬(左傳臧文仲廢六關)
九市(漢)
長安立九市六在道西三在道東(西都賦注漢宫闕疏)
六闕(唐)
朱敬則(以孝義世被旌顯一門六闕相望)楊炎(祖哲父播三世以孝行聞門樹六闕)
四闕
尹仁恕(曾祖養祖怦父慕先一門四闕)
一封軺傳(漢)
律當乘傳及發駕置傳者皆持尺五寸木傳信封以御
史大夫印章其乘傳參封之有期會累封兩端端各兩
封凡四封也乘置馳傳五封之兩端各二中央一也軺
傳兩馬再封之一馬一封也
鄰里鄉黨
五家為鄰二十五家為里萬二千五百家為鄉五百家
為黨(論語注)
三長
五家立鄰長五鄰立里長五里立黨長(孝文大和十年置黨里鄰)
(三長定民戶籍為漢鼂錯言守邊備塞曰古之制邊縣以備敵使五家伍伍有長十長一里里有假士四里)
(一連連有假五百十連一邑邑有假候游漢十里一亭亭有長十亭一鄉鄉有三老有秩嗇夫徼隋五百)
(家為鄉置鄉正百家為里置里長百唐百戶為里五里為鄉四家為隣四隣為保後周戶為團團置耆長)
(三人)
四館
金陵燕然扶桑崦嵫(後魏於洛水橋南作四館處降者)
四桁(晉浮桁一作航橋也)
丹陽竹格朱雀驃騎(孝武寧康元年詔除四桁稅在建康)
後宫八區(漢)
昭陽飛翔增成合驩蘭林披香鳳凰
鴛鸞(張衡西京賦應劭曰後宫有八區增成第三)
二十四軍(西魏)
李虎元欣李弼獨孤信趙貴于謹侯莫
陳崇宇文泰(八柱國)元贊元育元廓侯莫陳
順宇文遵逹奚武李遠豆盧寧宇文貴
賀蘭祥楊忠王雄(是為十二大將軍)每大將軍督二開
府凡為二十四員分團統領是二十四軍每一團儀同
二人(北史宇文泰位總百揆都督中外軍事廣陵王欣元氏懿戚從容禁闥此外六人各督二大將)
(軍分掌禁旅)
四方館(宋)
都亭驛以待遼都亭西驛以待西蕃阿黎于闐新羅
渤海懷遠驛以待交趾同文館以待青唐高麗
六參(唐)
文武官職事九品以上及二王後朝朔望文臣五品
以上及兩省供奉官監察御史員外郎太常博士日參
號常參官武官三品以上三日一朝號九參官五
品以上及折衝當番者五日一朝號六參官(百官志)
四科
孝悌力行經史儒術藻思詞鋒廉平彊直(顯慶)
(五年詔四科舉人)
取士有三
取士之科大要有三由學館曰生徒(凡學六館二)由州縣曰
鄉貢(選舉志)
得人數路(漢)
孝廉賢良文學(漢蔡邕封事漢之得人數路而已)賢良方正孝
廉秀才中興增敦朴有道賢能直言獨行高節質直清
白敦厚之屬(後漢論)
八科(宋)
九經五經開寶通禮三禮三傳三史學
究明法(太平興國二年講武殿覆試八科)
三舍法
大學外舍生二千内舍生三百上舍生百總為二
千四百員月一私試歲一公試補内舍生間歲又一試
補上舍生三等俱優為上一優一平為中長中若一優
一否為下(元豐二年大學三舍法置八十齋齋容三十人)
十科
行義純固節操方正智勇過人公正聰明經
術精通學問該博文章典麗善聽獄訟善治
財賦練習法令(元祐元年司馬文正公請設十科以舉士)
八行
孝悌睦婣任恤忠和(大觀元年詔士有八行貢)
(入太學)
四書院
嵩陽(河南府)嶽麓(潭州)睢陽(應天府)白鹿洞(南康軍)
諸王宅
太祖太宗九王後曰睦親秦王後曰廣親英宗二
王曰親賢神宗五王曰棣華徽宗諸王曰蕃衍
(朝野雜記)
禮神十二玉
蒼璧(天)黃琮(地)四圭有邸(感生帝)兩圭有邸(神州社稷)
圭璧(日月)青圭赤璋白琥玄璜黃琮(五帝)
兩科
經義詩賦(紹興十五年詔分為兩科復二十七年詔兼習兩科三十一年分科取士)
東京外城十九門
南五門南薰廣濟宣化廣利安上
東五門上善廣津朝陽含輝善利
西五門順天順濟開遠金耀咸豐
北四門寧德景陽永泰安肅
裏城十門
南三門朱雀保康崇德
東二門麗景宜春
西二門宜秋閶闔
北三門景龍安遠天波
宫城六門
南三門宣德左掖右掖
東一門東華
西一門西華
北一門拱宸(束京記)
