小學紺珠卷三
宋王應麟撰
人倫類
九族
上自高祖下至玄孫(堯典以親九族孔氏傳朱詩序棄其九族鄭氏箋文)
(公書說高祖至玄孫之親舉近以該遠五服異姓之親亦在其中)
親親以三為五(已上親父下親子三也以父親祖以子親孫五也)以五為九(以祖)
(親高祖以孫親玄孫九也)(禮記)
父族四母族三妻族二(異義夏侯歐陽說異姓有親屬者白虎通)
(朱文公從孔傳夏氏從夏侯歐陽)
外祖父外祖母從母子妻父妻母姑之子
姊妹之子女子之子已之同族(左傳親其九族杜氏注)
(與孔鄭不同)
九屬
玄孫曾孫仍孫子身父祖父曾祖父
高祖父(太玄注亦禮九族之序)
三族
父子孫(周禮小宗伯掌三族之别注仲尼燕居注)
父族母族妻族(漢書注如淳云)
父昆弟已昆弟子昆弟(儀禮注昏禮注)
六親
父子兄弟夫婦(老子注傳後漢馮衍注)
父母兄弟妻子(漢賈誼以奉六親注云呂氏春秋謂六戚)
父子從父昆弟從祖昆弟曾祖昆弟族昆
弟(漢禮樂志賈誼書云)
父子兄弟姑姊甥舅昏媾姻亞(左傳注)
五宗
大宗一(别子為祖繼别為宗百世不遷之宗)小宗四(繼高祖繼祖)(繼曾祖繼禰)
(五世則遷之宗)(禮記大傳公白虎通君别子為祖如魯桓公生四子莊旣立為則慶父叔牙季友為)
(别子小繼别為宗如公孫敖繼慶父是為大宗悼繼禰者為宗如季武子立悼子悼子之兄曰公彌子旣)
(為大宗則繼公彌者為小宗謂之繼禰者蓋自繼其父為小宗不繼祖故也)
上至高祖下及孫(後漢書注五宗)
適子為小宗次者為貳宗(左傳注)
五屬
斬衰齊衰大功小功緦麻(漢韋元成傳天序五行人親五)
(屬注云同族之五服緦學記師無當於五服注斬衰至麻之親)
五品(又曰五典)(五教)
父子有親君臣有義夫婦有别長幼有序朋
友有信(孟子堯舜使契為司徒教以人倫敬舜典曰契百姓不親五品不遜汝作司徒敷五教)
(在寬朱文公注五品父子君臣夫婦長幼朋友五者之名位等級也五教父子有親至朋友有信五典克從注)
(同卑程子曰五者人倫也言長幼則兄弟尊皆備矣言朋友則鄉黨賓客備矣)
父母兄弟子(鄭玄說五品王肅曰五常)
五教
父義母慈兄友弟恭子孝(左傳舜舉八元使布五教舜)
(典五典克從孔氏注同五五品不遜敬敷五教在寬孔氏注五品謂五常五教常之教臯陶謨五典君牙弘)
(敷五典孔氏注五常之教教國語五義紀宜注同左傳五)
七教
父子兄弟夫婦君臣長幼朋友賓客
(王制司徒明七教以興民德)
六順
君義臣行父慈子孝兄愛弟敬(左傳石碏曰所)
(謂六順也)
十義(又曰十教)
父慈子孝兄良弟弟夫義婦聽長惠
幼順君仁臣忠(禮運十者謂之人義)
君令臣共父慈子孝兄&KR0738;弟敬夫和
妻柔姑慈婦聽(晏子曰禮也明荀子立太學設庠序修六禮十教注十教即)
(十義)
五達道
君臣父子夫婦昆弟朋友(中庸天下之達道五)
三綱
君臣父子夫婦
君為臣綱父為子綱夫為妻綱(白虎通含文嘉)(禮緯太玄)
(曰三綱得於中極嚴漢谷永曰勤三綱之)
六紀
諸父(有善)昆弟(有親)族人(有序)諸舅(有義)師長(有尊)朋
友(有舊)(白虎通禮緯)
四正
君臣父子(管子)
天無二日土無二王家無二主尊無二上(坊記)
四德
庸勲親親暱近尊賢(左傳富辰云)
七德
尊貴明賢庸勲長老愛親禮新親舊
(國語富辰云)
三達尊
爵齒德(孟子)
三友
友直友諒友多聞(論語益者三友)
三樂
父母俱存兄弟無故一樂也仰不愧於天俯不怍於
人二樂也得天下英才而教育之三樂也(孟子)
五致
居則致其敬養則致其樂病則致其憂喪則致
其哀祭則致其嚴(孝經五者備矣然後能事親致彭忠肅公龜年集格言為五)
(錄)
四行
事君忠事親孝交友信處鄉順(孔叢子)
婦德婦言婦容婦功(班昭女誡女有四行)
為人子(孝)為人弟(弟)為人臣(忠)為人少(順)(冠義)
(將責四者之行於人)
九兩
牧以地得民長以貴得民師以賢得民儒以道
得民宗以族得民主以利得民吏以治得民
友以任得民藪以富得民(周禮太宰以九兩繫邦國之民兩猶耦也)
六本俗
媺宮室族墳墓聯兄弟聯師儒聯朋友同
衣服(大司徒以本俗六安萬民)
三事
父師君(國語欒共子曰民生於三事之如一父生之師教之君食之)
事親有隱而無犯事君有犯而無隱事師無犯無
隱(禮記)
三孝(三道)
大孝尊親其次弗辱其下能養
小孝用力中孝用勞大孝不匱(祭義曾子曰孝有三)
養(順)喪(哀)祭(敬時)(祭統孝子事親有三道)
始於事親中於事君終於立身(孝經)
五養
養體養目養耳養口養志(呂氏春秋曾子曰養有五道)
四禮
冠婚喪祭(文中子弟凝正家以四禮)
雞初鳴咸盥潄櫛縰笄總而朝君臣之道也惻隱之
恩父子之道也會計有無兄弟之道也閨閫之内
朋友之道也(白虎通婦事夫有四禮)
六禮
納采問名納吉納徵請期親迎(士昏禮文中)
(子婚嫁必具六禮)
二戒
命義(莊子天下有大戒二子之愛親命也臣之事君義也)
四教
婦德(貞順)婦言(辭令)婦容(婉娩)婦功(絲麻)(周禮九嬪掌婦學之法)
(禮記昏義古者婦人教以婦德婦言婦容婦功德後漢論九嬪掌教四德班昭女誡曰女有四行婦婦言)
(婦容婦功教干寶晉紀論聞四於古)
六德
柔順清潔不妬儉約恭謹勤勞(司馬文正公家)
(範曰為人妻者其德有六)
四科
容悅凡臣社稷股肱天民行道大人正身(孟子)
(章指凡此四科優劣之差)
六位
君臣父子夫婦(莊子云音義)
三善
父子之道君臣之義長幼之節(禮記文王世子行一物而三善)
(皆得世子齒於學)
五行
貴賤明隆殺辨和樂而不流弟長而無遺安
燕而不亂(鄉飲酒義五行)
三本
天地者生之本先祖者類之本君師者治之本
(荀子禮論禮有三本故禮上事天下事地尊先祖而隆君師)
三恕
事君報親敬兄(荀子君子有三恕有君不能事有臣而求其使非恕也有親不)
(能報有子而求其孝非恕也有兄不能敬有弟而求其聽令非恕也)
三行
正君臣親父子和長幼(冠義注三行)
五義
父義母慈兄友弟恭子孝(國語五義紀宜注云)
服術有六
親親尊尊名出入長幼從服(大傳)
四戚
内姓外婚朋友同里(周書政有四戚)
四隱
交友故舊邑里門郭(呂氏春秋)
四民
士農工商(齊語管子曰四民者勿使雜處殖漢食貨志學以居位曰士闢土)
(穀曰農作巧成器曰工通財鬻貨曰商)
五民
遊子樂其俗不復歸故有五方之民(漢地理志齊地具五民)
五儀
庸人士人君子賢人聖人(家語孔子曰人有五儀又荀)
(子)
秀士選士俊士造士進士(王制)
六正
聖臣良臣忠臣智臣貞臣直臣(說苑人臣之行)
(有六正)
七屬
國任貴鄉任正官任長學任師族任宗家
任主先任賢(大戴禮文王官人篇倫有七屬)
十際十數(十等)
君臣父子兄弟朋友夫妻(呂氏春秋十際)
王臣公公臣大夫大夫臣士士臣皂皂臣輿
輿臣隸隸臣僚僚臣僕僕臣臺(國語史伯曰合十數)
(以訓百體注自王以下位有十等左傳人有十等)
三老五更
三老國老也五更庶老也(月令章句)三公老者為三老卿
大夫老者為五更(盧植禮記注)老人更知三德五事(鄭康成注)
父事三老兄事五更(漢書注鄉陳用之曰古者建國立三卿飲酒立三賓禮曰三)
(公在朝三老在學三公非一人則三老五更亦非一人矣)
三擯
卿為上擯大夫為承擯士為紹擯(聘禮)
天子見公擯者五人見侯伯擯者四人見子男擯者三
人(覲禮注上皆宗伯為擯)
上公七介侯伯五介子男三介(聘義)
五不名四不名
諸父兄上大夫盛德之士老臣(公羊傳注禮君於臣)
(不名者有五)
諸父諸兄先王之臣盛德之士(說苑伊尹曰君之所不名)
(臣者四)
七族
父之姓姑之子姊妹之子女之子母之姓
從子妻父母(史記索隱下張晏曰上至曾祖至曾孫)
羣昭羣穆(昭如字)
同宗父子(祭統注)宗廟之次左為昭右為穆子孫亦以
為序羣昭南向取其向明羣穆北向取其深遠(中庸章句)
(或問)父昭子穆孫復為昭一昭一穆相次而下(國語注)
父南面曰昭(明也)子北面曰穆(順也)(決疑要注)
四擇
擇術然後學之擇師然後傳之擇交然後親之
擇君然後事之(劉敬弟子記君子有四擇)
五孝
天子諸侯卿大夫士庶人(孝經序雖五孝之用則别而百)
(行之源不殊)
天子(虞舜高宗)(夏禹王殷周文)諸侯(周公旦間魯孝公河惠王)卿大
夫(孔子穎孟莊子考叔)士(高柴奮樂正子春孔黃香)庶人(江革廉范)
(汝郁殷陶)(陶淵明孝傳贊)
五遂
居處莊事君忠莅官敬朋友信戰陳勇(祭義)
(曾子言孝堂張魏公名方耕道曰五遂)
三言
夫婦别父子親君臣嚴(禮記哀公問願聞所以行三言之道)
九序
孟孟仲季仲孟仲季季孟仲季(太玄)
三從
父夫子(儀禮婦人有三從之義無專用之道)
六輔
公輔天子卿輔公大夫輔卿士輔大夫京師
輔君諸夏輔京師(何休春秋例)
十五儒
自立容貌備豫近人特立剛毅自立仕
憂思寬裕舉賢援能任舉特立獨行規
為交友尊讓(禮記儒行其尊讓有如此者注云此兼上下五儒蓋聖人之儒行也)
五致
致反始致鬼神致物用致義致讓(祭義合此五者)
(以治天下之禮也)
三老
上壽中壽下壽(左傳杜氏注)
工老商老農老(服氏注)
三壽
三卿(詩三壽作朋如岡如陵或曰壽與岡陵等而為三)三老(張衡東京賦送迎拜於三壽注)
(三老也)
三類
孝行著於家門仁慈稱於九族義斷行於鄉黨
(魏夏侯玄議三者之類取於中正)
隱者三槩
上焉者身藏而德不晦其次絜治世具弗得伸持峭行
不可屈於俗末焉者資槁薄樂山林(唐隱逸傳)
七等
州國氏人名字子(何休春秋例卿何氏傳王朝公書)
(官大夫書字上士中士書名下士書人)
九等
上上聖人(始於宓犧)上中仁人上下智人中上中
中中下下上下中下下愚人(始於蚩尤)(漢古今人)
(表列九等之序)
五人曰茂十人曰選百人曰俊千人曰英倍
英曰賢萬人曰傑萬傑曰聖(白虎通禮别名記)
德萬人者謂之俊德千人者謂之豪德百人者謂
之傑(鶡冠子)
俗人俗儒雅儒大儒(荀子)
大儒者天子三公也小儒者諸侯大夫士也衆人
者工農商賈也
五政
天子公卿大夫士(大戴禮均五政注)
三名
公卿大夫(周禮疏易通卦驗云輔有三名)
三世
所見所聞所傳聞(公羊傳)
自祖至孫(曲禮三世注)
什伍
五人為伍二伍為什(周禮宮正會其什伍注首周書大聚篇五戶為伍以為)
(長十夫為什以年為長)
四常道
親親尊尊長長男女有别(禮記大傳常四者人道之)
四名
天人神人至人聖人(莊子耳注凡此四名一人所自言之異)
三親
夫婦父子兄弟(顏氏家訓一家之親此三者而已至於九族皆本於三親)
四制
恩理節權(禮記喪有四制)
三忠
大忠(周公之於成王)次忠(管仲之於桓公)下忠(子胥之於夫差)(荀子)
二物
夫治外婦治内(左傳子太叔曰為夫婦外内以經二物注各治其物)
三德
禮賓親親善善(晉語衞甯莊子曰)
五等親
周大功小功緦麻袒免(唐百官志宗正寺凡親有五等)
三行
孝如曾參孝已信如尾生高廉如鮑焦史鰌(戰國)
(策蘇代謂燕昭王曰兼此三行以事王)
四行
事親孝事君忠交友信居鄉悌(呂氏春秋此尹文曰有)
(四行可謂士乎)
三順
臣事君子事父妻事夫(韓非子三者順則天下治)
六職
王公士大夫百工商旅農夫婦功(考功記國)
(有六職百工與居一焉)
鄉約四事
德業相勸過失相規禮俗相交患難相恤(藍田)
(呂氏)
性理類
四德
元(善之長春仁)亨(嘉之會夏禮)利(義之和秋義)貞(事之幹冬智)(易乾)
(文言)
罔(北冬)直(東春)蒙(南夏)酋(西秋)冥(北)(太玄)
四端
惻隱之心仁之端羞惡之心義之端辭讓之心禮
之端是非之心智之端(孟子人有四端)
五常
仁(木春)義(金秋)禮(火夏)智(水冬)信(土夏季)(漢書水中庸注信知土)
(注白虎通曰五性德益稷仁義禮智信五之言)
五事
貌(木恭肅)言(金從乂)視(火明哲)聽(水聦謀)思(土睿聖)(書洪)
(範火)(蘇子由云貌土言金視木聽水思蔡氏云貌水言火視木聽金思土)
四維
禮義廉恥(管子)
四教
文行忠信(論語子以四教)
六德
知仁聖義忠和(周禮大司徒鄉三物一曰六德)
六行
孝友睦婣任恤(周禮大司徒鄉三物二曰六行)
三德
正直剛克柔克(洪範之剛柔正直三德俊曰三俊)
至德(為道本)敏德(為行本)孝德(知逆惡)(周禮師氏以三德教國子)
義(以生利)祥(以事神)仁(以保民)(國語富辰曰明王不失此三德)
忠信調和均辨(荀子三德者誠乎上)
三行
孝行(親父母)友行(尊賢良)順行(事師長)(周禮師氏教三行)
三達德
知仁勇(中庸)
仁者不憂知者不惑勇者不懼(論語君子道者三)
九德
寬而栗柔而立愿而恭亂而敬擾而毅直
而溫簡而廉剛而塞彊而義(臯陶謨亦行九德上九字人)
(之性質下九字以輔成其德明其德之不偏也三德有家六德有邦九德之中有其三有其六)
堯四德
欽明文思(堯典開欽之一字此書中卷第一義)
文王九德
心能制義曰度德正應和曰莫照臨四方曰明
勤施無私曰類教誨不倦曰長賞慶刑威曰君
慈和徧服曰順擇善而從之曰比經緯天地曰文
(左傳)
九思
視思明聽思聦色思溫貌思恭言思忠事
思敬疑思問忿思難見得思義(論語君子有九思)
三思
少思學老思教有思施(荀子云孔子曰君子有三思)
九容
足容重手容恭目容端口容止聲容靜頭
容直氣容肅立容德色容莊(禮記玉藻)
四勿
非禮勿視非禮勿聽非禮勿言非禮勿動(勿者)
(禁止之辭目論語顏淵問仁子曰克巳復禮為仁請問其子曰云云伊川先生作四箴)
四無
毋意毋必毋固毋我(子絶四曰毋史記作無程子此毋字非禁)
(止之辭聖人絶此四者何用禁止圖慈湖楊先生有絶四說譙定為八)
三畏
畏天命畏大人畏聖人之言(論語君子有三畏和靖尹先生一)
(室名三畏齋)
為仁五者
恭寬信敏惠(論語)
三戒
少戒色壯戒鬭老戒得(論語君子有三戒)
五福
壽富康寧攸好德考終命(洪範)
四教
勤儉恭恕(文中子弟凝御家以四教)
四重
重言(有法)重行(有德)重貌(有威)重好(有觀)(揚子法言取四重去四輕)
(則可謂之人)
三有
慈儉不敢為天下先(老子三寶有文中子三)
七情
喜怒哀懼愛惡欲(禮運)
六情六志
喜怒哀樂愛惡(白虎通六情)
好惡喜怒哀樂(左傳子大叔云六志)
好(北方貪狼申子)怒(東方陰賊亥卯)惡(南方廉貞寅午)喜(西方寬大己酉)樂
(上方姦邪辰未)哀(下方公正戌丑)(漢翼奉封事六情)
三子言性
孟子言人性善荀子言人性惡揚子言人性善惡
混
性三品
上焉善中焉可上下下焉惡(韓文公原性)
五至
志之所至詩亦至焉詩之所至禮亦至焉禮之所
至樂亦至焉樂之所至哀亦至焉
夫子五德
溫良恭儉讓(論語注夫子行此五德)
九言
無始亂無怙富無恃寵無違同無敖禮無
驕能無復怒無謀非德無犯非義(左傳子太叔語趙簡)
(子九言卒古者以一句為一言一言蔽之曰思無邪揚之水章之四言秦漢以來衆儒訓詁乃有句稱)
樂六德
中和祗庸孝友(周禮大司樂以樂德教國子大師教六詩以)
(六德為之本王氏解云中和祗庸孝友)
鄉三物
六德六行六藝(周禮大司徒教萬民而賓興之)
諫五義
譎諫戅諫降諫直諫諷諫(家語忠臣之諫君有五義)
諷諫順諫闚諫指諫陷諫(大戴禮曰公羊傳注三直諫)
(四曰爭諫五曰戅諫一二同大戴禮戅陟降反)
君子五教
有如時雨化之者有成德者有達財者(財與材同)有答
問者有私淑艾者(孟子)
師術有四
尊嚴而憚耆艾而信誦說而不陵不犯知微而
論(荀子)
三知
生而知之學而知之困而知之(中庸學論語困而之)
知命知禮知言(論語)
知遠之近知風之自知微之顯(中庸注三知)
三行
安而行之利而行之勉彊而行之(中庸)
三近
好學近乎知力行近乎仁知恥近乎勇(同上)
五本
柔以仁誠以信富貴無敢以驕人恭以敬寬
以靜(說苑)
信德孝悌讓(晉王祥訓子孫五者立身之本)
五守
聰明廣智守以愚多聞博辨守以儉武力勇毅守
以畏富貴廣大守以狹德施天下守以讓(文子此五)
(者先王所以守天下也)
四教
禁於未發之謂豫當其可之謂時不陵節而施之
謂孫相觀而善之謂摩(學記大學之法此四者教之所由興也)
興道諷誦言語(周禮大司樂以樂語教國子)
六生
公生明偏生闇端慤生通詐偽生塞誠信生
神夸誕生惑(荀子此六生者君子愼之而禹桀所以分也)
六有
言有教動有法晝有為宵有得息有養瞬
有存(横渠先生云六和靖尹先生一室名有齋)
四益
無益之言勿聽無益之事勿為無益之文勿觀
無益之友勿親(張魏公浚戒子)
四德
忠則順天孝則生福勤則業進儉則心逸(同上)
(德四銘)
孝德之始弟德之序信德之厚忠德之正(大戴)
(禮孔子曰參也中夫四德者矣)
養生四印
忍默平直(黃魯直誌)
四可
可勉者行可信者言可委者命可記者天(康節)
(邵先生四可吟)
曲禮四箴
敖不可長欲不可縱志不可滿樂不可極(張文)
(定公方平以曲禮四句為四箴)
四持
持容持忍持默持謙(崔鶠德符四持銘)
三善
見人之一善而忘其百非見人有善若已有之聞
善必躬親行之然後道之(說苑曾子曰吾學夫子之三善而未能行)
四易
簡而易用要而易守炳而易見法而易言(揚子)
(君子之道有四易)
七無
無諾責無財怨無專利無苟說無伐善無
棄人無蓄憾(文中子仇璋謂薛收)
大學三綱領八條目
明明德親民止於至善(大學章句三者大學之綱領)
格物致知誠意正心脩身齊家治國
平天下(八者大學之條目)
為學之序
博學之審問之愼思之明辨之篤行之(中庸)
(書朱子白鹿洞院示學者)
修身之要
言忠信行篤敬懲忿窒慾遷善改過(同上)
處事之要
正其誼不謀其利明其道不計其功(董子曰同上)
接物之要
已所不欲勿施於人行有不得反求諸已(同上)
六言六蔽
好仁不好學其蔽也愚好知不好學其蔽也蕩好
信不好學其蔽也賊好直不好學其蔽也絞好勇
不好學其蔽也亂好剛不好學其蔽也狂(論語)
益者三樂(五教反)
樂節禮樂樂道人之善樂多賢友(論語)
三立
立德(黃帝堯舜)立功(禹稷)立言(史佚周任臧文仲)(左傳穆叔曰)
五德
聰明睿知(生知之質)寬裕溫柔(仁)發強剛毅(義)齊莊
中正(禮)文理密察(知)(中庸者章句云五之德)
三好
衆人好已從賢人好已正聖人好巳師(揚子天下有三)
(好)
三省
謀不忠交不信傳不習(論語曾子曰吾日三省吾身)
五愼
強勞忠信恭(說苑子路將行仲尼贈以言劉子曰季路抱五愼之誡)
四經
德仁義禮(文中子)
人六等
善信美大聖神(孟子注人有是六等樂正子二之中四之下)
十一德
敬忠信仁義知勇教孝惠讓
(國語單襄公曰此十一者晉周皆有焉悼公)
三患
未之聞患弗得聞旣聞之患弗得學旣學之患弗
能行(禮記雜記君子有三患)
二名
無名天地之始有名萬物之母(老子釋孫綽天台山賦二名之同)
(出)
一謙四益
天道虧盈而益謙地道變盈而流謙鬼神害盈而
福謙人道惡盈而好謙(漢藝文志易一謙而四益)
人有三
安仁利仁強仁(表記)
九年大成
比年入學(每歲)中年考校(間歲)一年視離經辨志三
年視敬業樂羣(樂正孝反)五年視博習親師七年視論
學取友謂之小成九年知類通達強立而不反謂之
大成(學記)
三就
大成次成小成(大戴禮子貢曰夫子之門人蓋三就焉注云)
立傅之道六
知慮不躁身行寬惠威嚴不易重利不變恭
於教和於下(戰國策趙立周紹為傅周紹曰云云)
六謙德
德行寬容而守之以恭者榮土地廣大而守之以儉
者安位尊祿重而守之以卑者貴人衆兵強而守
之以畏者勝聰明睿智而守之以愚者哲博聞強
記而守之以淺者不溢(韓詩外傳此六者皆謙德也)
人事類
君子四時
朝以聽政晝以訪問夕以修令夜以安身(左傳)
(子產曰)
士朝而受業晝而講貫夕而修復夜而計過
(國語公父文伯母曰)
四氣
春夜臥早起(廣步於庭)夏夜臥早起(無厭於日)秋早臥早起
(與雞俱興)冬早臥晚起(必待日光)(素問四氣調神論)
三命
上壽百二十中壽百年下壽八十(文選注養生論)
行善得善曰受命行善得惡曰遭命行惡得惡曰
隨命(孝經援神契孟子注)
六夢
正噩思寤(列子作覺)喜懼(周禮占夢夢有六候)(列子太卜)
(三夢之法致夢觭夢咸陟)
五藏五氣
肺氣熱(金言魄藏)心氣次之(火思神藏)肝氣凉(木視魂藏)脾氣
溫(土貌志藏)腎氣寒(水聽精藏)(周禮疾醫注)
膽(金雲為)肺(火氣為)肝(木風為)腎(水雨為)脾(土雷為)心
(土之為五行主)(淮南子)
心通舌肝通目肺通鼻腎通耳脾通口(子華)
(子曰脾腎心肝肺五官之司口舌鼻耳目五官之候)
九藏(又曰九紀)
正藏五胃旁胱大腸小腸(周禮注建國語史伯曰九紀)
(以立純德注九藏也正藏五又有胃旁胱腸膽之莊子釋文身别有九藏氣天候頭角之氣人候耳目氣地)
(候口齒之氣三部各有天地人神藏五形藏四故九五管五藏之腧)
六府
喉咽(量腸之府)胃(五穀之府)大腸(轉輸之府)小腸(受成之府)膽(積精)
(之府)旁胱(湊液之府)(韓詩外傳)
大腸小腸(心府)胃(脾府)旁胱(肺府)三焦(腎府)膽(肝府)
(白虎通)
大小腸旁胱三焦(莊子釋文)
九竅
陽竅七陰竅二(周禮注)
一六為前為耳(水)二七為目(火)三八為鼻(木)四
九為口(金)五五為後(土)(太玄言易咸主心故言拇言股心言頰舌皆在前)
(者艮主背故言趾言限言躬言輔皆在後者)
四關
心口耳目(文子四淮南子關)
四佐
脾腎肝肺(周書心有四佐)
五官
耳目鼻口形(荀子心居中虚以治五官夫是之謂天君聖人清其天君)
(正其天官)
三宮君子道三
食視聽(淮南子三宮交爭)
容貌顏色辭氣(論語曾子曰君子所貴乎道者三)
七體
目為心視耳為心聽口為心談鼻為心芳(國語)
(史伯曰正七體以役心注七竅也)
五指
巨指食指將指無名指小指(又曰季指)(春秋正義手五)
(指之名)
五綦(又曰五鑿)
目欲綦色耳欲綦聲口欲綦味鼻欲綦臭(氣香亦謂)
(臭)心欲綦佚(綦極也荀子此五綦者人情所不必免也又曰五鑿為政心從而壞)
五慮
耳目鼻口心(管子)
五性
肝(靜仁甲已)心(躁禮丙辛)脾(力信戊癸)肺(堅義乙庚)腎(敬知丁壬)(漢翼)
(奉傳五性注)
喜怒欲懼憂(大戴禮民有五性五文選注文子曰人有情)
九&KR0596;(音拜)
稽首頓首空首振動吉&KR0596;凶&KR0596;奇&KR0596;(奇偶)
(之奇)襃&KR0596;(音報)肅&KR0596;(周禮大祝辨九&KR0596;以享右祭祀)
三不惑
酒色財(漢楊秉)
四無妄
耳無妄聽目無妄顧口無妄言心無妄慮(康節)
(先生四無妄吟)
五聲
言語宮(聲和)商(聲剛)角(聲清)徵(聲疾)羽(聲弱)(周禮疾醫注)
九候
三部(寸關尺)九候(浮中沈)(素問難經)
三門
由於情欲入自禽門由於禮義入自仁門由於獨
智入自聖門(揚子天下有三門)
三變
望之儼然即之也溫聽其言也厲(論語子夏曰君子有三變)
八體
乾為首(首會諸陽屬乾)坤為腹(腹藏衆陰坤)震為足巽為股
(足動股隨雷風相與)坎為耳離為目(耳目通竅水火相逮)艮為手
兌為口(口與鼻通山澤通氣)(說卦以身之八體擬八卦為足主下六經為震手主上六經艮耳)
(輪限内為坎目精附外為離巽下開為股兌上開為口覺則用目而視離日主晝也寐則用耳而寤坎月主)
(夜也曉一身之榮衞還周會於手太陰一日之陰陽昏會於艮時故艮時在人其象為手)
三始
正容體齊顏色順辭令(冠義禮義之始注三始旣備服未備者未可求)
(以三始也)
四代尚齒
有虞氏貴德而尚齒夏后氏貴爵而尚齒殷人貴
富而尚齒周人貴親而尚齒(祭義)
升階四等
連步栗階(亦名散等)歴階越階(儀禮燕禮疏升階之法有四等漢)
(禮云五武成步步六尺國語注云六尺為步半步為武)
九體
手足臂脛股肱要腹肩㗇喖(音瘕牯謂唐湖)
面顙(太玄音湖疑作頡胡)
六辭
將叛者其辭慙中心疑者其辭枝吉人之辭寡
躁人之辭多誣善之人其辭游失其守者其辭屈
八徵
問之以言以觀其辭窮之以辭以觀其變與之間
諜以觀其誠明白顯問以觀其德使之以財以觀
其廉試之以色以觀其貞告之以難以觀其勇
醉之以酒以觀其態(六韜八徵皆備則賢不肖别矣)
故為得喪哀樂生死(列子覺有八徵)
九徵
遠使之而觀其忠近使之而觀其敬煩使之而觀
其能卒然問焉而觀其知急與之期而觀其信
委之以財而觀其仁告之以危而觀其節醉之以
酒而觀其則雜之以處而觀其色(莊子九徵至不肖人得矣)
神精筋骨氣色儀容言(劉邵人物志九)
(徵皆至純粹之德)
五至
伯已什巳若已厮役徒隸(鶡冠子博選篇道凡四稽天地)
(人命人有五至北面事人則伯巳者至先趨而後息先問而後默則什巳者至人趨巳趨則若巳者至憑几據)
(杖指麾而使則厮役者至樂嗟苦咄則徙隸之人至矣故帝者與師處王者與友處亡主與徒處韓文公讀)
(鶡冠子云四稽五至之說當矣)
十二材
清節法術國體器能臧否伎倆智意
文章儒學口辯雄傑(劉邵人物志)
四事
飲食衣服居處言語(呂成公曰為學自四事起)
小學紺珠卷三
