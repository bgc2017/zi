小學紺珠卷一
宋王應麟撰
天道類
兩儀
天地(易繫辭易有太極是生兩儀正義云太極謂天地未分之前元氣混而為一老子云道生)
(一是也混元旣分即有天地老子云一生二也兩儀謂兩體容儀周子太極圖云無極而太極動而生陽動)
(極而靜靜而生陰靜極復動一動一靜互為其根分陰分陽兩儀立焉此以陰陽為兩儀易本義云兩儀者)
(始為一畫以分陰陽)
三才(又曰三極)(三儀)
天地人(易繫辭易之為書也廣大悉備有天道焉有人道焉有地道焉兼三才而兩之)
(故六之說卦立天之道曰陰與陽立地之道曰柔與剛立人道曰仁與義兼三才而兩之故易六畫而成卦)
(陰繫辭六爻之動三極之道也注三極三才也王肅云陽柔剛仁義為三極三極之道三才極至之理太)
(玄經三儀同科神三靈天地人之)
四大
道大天大地大王亦大(老子域中有四大而王居一焉)
太易(未見氣)太初(氣之始)太始(形之始)太素(質之始)(列子)
三無私
天無私覆地無私載日月無私照(禮記孔子閒居奉三無私)
(以勞天下)
九天
中央鈞天東方蒼天(一說昊)東北變天北方玄天
西北幽天西方昊天(一說成漢呂氏春秋顥志注浩)西南朱
天南方炎天(一說赤)東南陽天(淮南子天有九野廣雅九天東方)
(皥天南方赤天西方成天餘同天漢書郊祀志注東北旻天爾雅春為蒼天夏為昊秋為旻天冬為上天)
(號離騷經指九天以為正氣周禮疏尚書說云天有五尊而君之則曰皇天元廣大則稱昊天仁覆慜下)
(則稱旻天自上監下則稱上天據遠視之則稱蒼天天楚辭天問圜則九重注九陽數之極所謂九天中)
(羨天從天更天睟天廓天減天沈天成天天太玄九天皆玄首為天名八十一首周九)
五天帝
青帝靈威仰赤帝赤熛怒黃帝含樞紐白帝白
招拒黑帝汁(音叶)光紀(周禮小宗伯兆五帝於四郊注大宗伯祀昊天上帝注)
(以為天皇大帝者北辰耀魄寶也六天之說出於緯書唐顯慶二年黜鄭玄說)
七政(又曰七曜)
日月五星(書舜典在璿璣玉衡以齊七政七者運行於天有遲有速有順有逆猶人)
(君之有政事也生後漢歷志日月五緯各有終原而七元焉史記歷書云七政)
天地人四時(尚書大傳)
三光(又曰三辰)
日月星(漢書注漢史記天官書三光者陰陽之精後贊曰三精揚雄校獵賦曰)
(三靈日書益稷注日月星為三辰昭周禮掌三辰之法注云月星辰左傳三辰旂旗其明也注云日月)
(星以國語帝嚳能序三辰固民注日月星)
大火伐北辰(禮記鄉飲酒義紀之以日月參之以三光注)
三辰
日月斗(漢書三統歷譜三辰之合於三統也日合於天統月合於地統斗合於人統)
兩曜(又曰二紀)
日(陽離)月(陰坎)(張衡思玄賦二紀五緯注二紀日月行日行遲一日行一度一歲一周天月)
(速一日行天十二度十九分之七計二十九日過半已行天一周傅長虞詩二離)
六宗
四時(祭法泰昭)寒暑(坎壇)日(王宮郊宮孔叢)月(夜明)星(幽宗)
水旱(雩宗)(書舜典禋于六宗孔氏傳孔叢子王肅同蘇氏取其說)
星辰司中司命風師雨師(鄭玄說)(後魏高閭)
(曰議者不同凡十一家)
五紀
歲日月星辰歷數(書洪範協用五紀注歲者序四時也月者定晦)
(朔也日者正躔度也星經星緯星也辰日月所會十二次也歷數者步占之法所以紀歲日月星辰也)
五星(又曰五緯)
歲(東方貌木仁)(春)熒惑(南方視火禮)(夏)太白(西方金)
(義秋言)辰(北方聽水知)(冬)填(中央信土思季夏)(緯星)
(五行之精五星合於五行)
二十八宿(史記曰二十八舍)
角亢氐房心尾箕(七十五度)東方蒼龍斗
牛女虚危室璧(九十八度四分度之一)北方玄武
奎婁胃昴畢觜參(八十度)西方白虎
井鬼柳星張翼軫(百十二度)南方朱雀(周禮)
(二十有八星之位周左傳天以七紀注二十八宿面七經星不動天三百六十五度四分一)
十二次
析木(燕幽)(寅)大火(宋豫)(卯曰正東又大辰)壽星(鄭兖)(辰)東
方三辰鶉尾(楚荆)(已)鶉火(周南)(午河正三)鶉首(秦)
(未雍)南方三辰實沈(晉益)(申)大梁(趙西)(酉冀)(正)
降婁(魯齊)(戌)西方三辰娵訾(衞曰亥章并又豕)元枵(齊)
(子北)(正青)星紀(吳越揚丑)北方三辰(日月一歲十二會故有十二次至其)
(初為節至其中為中氣天有十二次日月之所躔也地有十二分王侯之所國也周禮保章氏以星土辨九)
(州之地在天為十二辰十二次在地為十二國十二州史記曰十二度)
三垣
上垣太微(十星)中垣紫微(十五星)下垣天市(二十二星)(三垣)
(四十七星一中一百四十八星外百三十三星)
四宮
東宮蒼龍南宮朱鳥西宮白虎北宮玄武(二十)
(八舍一百六十八星十四宮二百八座一千一百三六星)
北斗七星
天樞(天秦)(日)璇(地楚)(月)璣(人梁)(火)權(時吳)(土)
玉衡(音燕)(水)開陽(律趙)(木)搖光(星齊)(金)(天官書注一至)
(四為魁五至七為杓其二陰星不見指魁衡杓謂之斗綱如建寅之月昏則杓指寅夜半衡寅平旦魁指寅)
(他月倣此)
庶徵(五韙)
雨(木春)(肅)暘(金秋)(乂)燠(火夏)(哲)寒(水冬)(謀)風
(土)(聖)(鄭康成說五書洪範念用庶徵在天為五行在人為事修則休徵各以其類應之)
(五事失則咎徵各以其類應之曰史記五是來備寒荀爽曰五韙咸備是也吳仁傑雨水暘火燠木金)
(蘇子由云雨土暘金燠木寒水風火)
八風
艮為條(一作融)風(立春大匏大呂簇)震為明庶風(春分圜鍾)(竹)
巽為清明風(立夏中木姑洗呂)離為景風(夏至蕤賓)(絲)坤為
涼風(立秋夷土函鍾則)兌為閶闔風(秋分南呂)(金)乾為不周
風(立冬應石無射鍾)坎為廣莫風(冬至黃鍾)(革)(樂記八風從律而不姦)
(左傳舞所以節八音而行八風服虔注八卦之風塤淮南子注條為笙明庶為管清明為柷景為絃涼為閶)
(闔為鐘不周為磬廣莫為鼓涼爾雅南風謂之凱風東風謂之谷風北風謂之風西風謂之泰風)
東北炎(艮)東滔(震)東南熏(巽)南巨(離)西南淒
(坤)西飂(兌)西北厲(乾)北寒(坎)(呂氏春秋)
十二風
震離坎兌四方乾坤艮巽四維四維之風各主兩
月(周禮保章氏以十有二風察天地之和日總義云八風每風行於兩月之間各得四十五有奇如)
(八卦之分直四時亦然以十二月言之亦曰十有二風王氏曰風之生於十二辰之位者四維之風兼於)
(其月艮為條風而立春亦曰條風巽為清明而立夏亦曰清明風坤為涼風而立秋亦曰涼風乾為不周風而)
(立冬亦曰不周風故八風變而言之又謂十二風)
六氣
陰(金寒)陽(不變燠)風(土)雨(水)晦(木)明(火暘)(左傳天有)
(六氣降生五味發為五色徵為五聲注金辛白商木酸青角水鹹黑羽火苦赤徵土甘黃宮又素問以寒暑)
(燥濕風火為陰陽之六氣)
平旦為朝霞日中為正陽日入為飛泉夜半為
沆瀣天玄地黃(莊子御六氣之辨注六馮衍賦飲六醴之清液注蓋氣也)
(楚辭遠遊飱六氣而飲沆瀣潄正陽而含朝霞注陵陽子明經春食朝霞日始欲出赤黃氣秋食淪陰日沒以)
(後赤黃氣冬飲沆瀣北方夜半氣夏食正陽南方日中氣并天地玄黃之氣為六氣)
六物
歲(歲星)時(四時)日(十日)月(十二月)星(二十八宿)辰(十二辰)
(左傳伯瑕曰六物不同之詩我辰安在箋云辰謂六物吉凶)
十煇
祲(陰陽氣相侵)象(陰柔附日凝結成象)鑴(日旁氣刺日許規切)監(陰氣抱日如冠)
(珥)闇(陰氣閉日方晝而闇)瞢(陰氣蒙蔽日光瞢然)彌(氣貫日)叙(陰氣不常)
(以叙而至)隮(虹也)想(雜氣有似可形想)(周禮㫝祲掌十煇之法注煇日之光氣也音運)
二至二分日景
夏至景尺五寸(日南陸躔東井景短多暑)冬至景丈三尺(日北陸躔牽牛)
(景長多寒)春分秋分景七尺三寸六分(春分日西陸躔婁景朝多陰秋分日)
(東陸躔角景夕多風)(周禮說)
五雲
青(為蟲)白(為喪)赤(為兵荒)黑(為水)黃(為豐)(保章氏五雲之物左傳)
(黃帝以雲紀雲師雲名應劭曰春官為青雲夏官為縉雲秋官為白雲冬官為黑雲中官為黃雲)
四方中星
日中星鳥(春分南方朱鳥七宿之鶉火昏中)日永星火(夏至東方蒼龍七宿之大)
(火昏中)宵中星虚(秋分北方玄武七宿之虚星昏中)日短星昴(冬至西方)
(白虎七宿之昴宿昏中)(堯典總朱文公說宿孔氏正義云四方中星謂二十八或以象言鳥也或)
(以次言火也或以星言虚昴也)
九道
黃道一青道二(東)赤道二(南)白道二(西)黑道
二(北)(月令正義鄭康成注考靈耀日有九道一漢天文志日有中道月有九行中道者黃道曰光)
(道二續漢歷志日舒月速當其同謂之合朔近一遠謂之弦衡分天中謂之朢光盡體伏謂之晦)
泰階六符
三台謂之泰階兩兩成體三台故六觀色以知吉凶故
曰符(漢藝文志子東方朔陳泰階六符注六星之符驗上階為天中階為諸侯公卿大夫下階為士庶)
(人)
三正
天地人之正道(書甘誓怠棄三正注正蘇氏謂子丑寅之)
九紀(又曰九星)
辰以紀日宿以紀月日以紀德月以紀刑春
以紀生夏以紀長秋以紀殺冬以紀藏歲以
紀終(周書)
五位
歲月日星辰(周語五位在武王伐殷歲在鶉火張月天駟房日在析)
(木之津箕辰在斗柄星在天黿長星元枵)
三家星
甘氏(齊甘德)石氏(魏石申夫)巫咸(殷)(晉志一二百八十三宫千四百六)
(十四星)
九宮(九星)
太一(星天蓬坎水白)攝提(天内黑坤土)軒轅(天衝碧震木)招搖(天輔)
(木巽綠)天符(天禽黃坤土)青龍(天心白乾金)咸池(天柱赤兌金)
太陰(天任白艮土)天一(天英紫離火)(唐會要黃帝九宮經卦星經曰太一下行八)
(之宮每四乃還於中央度素問太始天元冊文九星注天蓬至天英易乾鑿鄭玄注太一行九宮始於坎)
(坤震巽中央乾兌艮終於離明以陽出以陰入陽起於子陰起於午張衡曰聖人天數審律歷重之以卜)
(筮雜之以九宮)
十二會
孟春娵訾(日在營室)仲春降婁(日在奎)季春大梁(日在胃)
孟夏實沈(日在畢)仲夏鶉首(日在東井)季夏鶉火(日在柳)
孟秋鶉尾(日在翼)仲秋壽星(日在角)季秋大火(日在房)
孟冬析木(日在尾)仲冬星紀(日在斗)季冬元枵(日在婺女)
(月令注日月十二會)
十二月中星
孟春昏參旦尾仲春昏弧旦建星季春昏七星旦
牽牛孟夏昏翼旦婺女仲夏昏亢旦危季夏昏
火旦奎孟秋昏建星旦畢仲秋昏牽牛且觜觿
季秋昏虚旦柳孟冬昏危旦七星仲冬昏東璧旦
軫季冬昏婁旦氐(月令月弧近井建近斗月陳用之曰令舉月本書舉中)
(朱文公曰堯時星中於午月令差於未唐一行所謂歲差方氏曰書言分至之所中月令言昏旦之所中)
三儀
六合儀三辰儀四遊儀(唐李淳風為渾天儀表裏三重)
文昌宮六星
上將次將貴相司命司中司祿(天官書)
瑞星六
景星周伯含譽格澤歸邪天保(乾象新書)
四渾儀(宋)
至道儀(在刻漏所韓顯符)皇祐儀(在天文院舒易簡)熙寧儀(在太史局)
(括沈)元祐儀(在合臺蘇頌)
兩戒
北戒南戒(唐天文志一行以為天下山河之象存乎兩戒觀兩戒之象與雲漢之所始)
(終而分野可知矣謂北戒北紀以限戎狄南戒南紀以限蠻夷星傳北戒為胡門南戒為越門)
四表
二十八宿之外上下東西各萬五千里是為四遊之極
謂之四表(月令正義)
三五盈闕
月三五而盈(朔始與日合三日而明生八日而上弦其光半十五日而朢其光滿)三五
而闕(旣朢其漸虧二十二日而下弦其虧半三十日而晦其光盡)(禮運)
旁死魄(月二日)哉生明(月三日)旣生魄(十六日)(武成)
三大辰
大火(心)伐(參)北辰(北極)(公羊傳有星孛于大辰大火也何休曰大火與伐天)
(所以示民時早晚天下取以為正故謂之大辰辰鄉飲酒義注三光三大辰也天之政教出於大)
三台
上台司命為太尉中台司中為司徒下台司祿為
司空(周禮疏武陵太守星傳命三台與文昌皆有司中司)
十二歲
太歲歲星與日同次之月斗所建之辰歲星為陽右
行於天太歲為陰左行於地十二歲而小周(周禮保章氏以十有)
(二歲之相觀天下之妖祥注云)歲星一歲移一辰一百四十四年跳
一辰千七百二十八年一大周十二跳辰(周禮疏太歲與歲星)
(跳辰年數同歲星人所見太歲人所不覩)歲星自商周迄春秋之季率百
二十餘年而超一至漢哀平間更八十四年而超一次
(大衍歷議)三統歷法歲星一年行一次一次分為一百四
十四分(春秋分記每歲剰行一分一百四十四年滿大數所以超一次)古今歷書推
步五星金水日行一度土三百七十七日行十二度火
七百八十日行四百十五度(四者皆不得十二年而一終)唯木三百
九十八日行三十三度十二年而疆一同(春秋正義)
太一十神
五福君棋大遊小遊天一地一四神
臣棋民棋直符(宋朝太平興國六年楚芝蘭言按太一式十神皆天之尊神行)
(五宮四十五年一移二百二十五年而一周)
說天有六
渾天(張衡所述)蓋天(周髀以為法)宣夜(無師法)安天(虞喜作)
昕天(姚信作)穹天(虞聳作)(盧肇海潮賦後序之自蓋天以下並好奇徇異說今取)
(渾天為法舜張行成曰堯之歷象蓋天法也之璣衡渾天法也)
九州星土
角亢氐兖州(鄭)房心豫州(宋)尾箕幽州(燕)斗江
湖牽牛婺女揚州(吳越)虚危青州(齊)營室至東
璧并州(衞)奎婁胃徐州(魯)昴畢冀州(趙)觜觿參
益州(魏)東井輿鬼雍州(秦)柳七星張三河(周)翼
軫荆州(楚)(天官繋十二次見上書之二十八宿)(此)
歲星主泰山徐青兖州熒惑主霍山揚荆交州填
星主嵩山豫州太白主華陰山涼雍益州辰星主
恒山冀幽并州(星經之五星此繋)
雍主魁冀主樞青兖主機揚徐主權荆主衡
梁主開陽豫主搖光(此繫之北斗州杓自華以西南衡殷中河濟之間)
(魁海岱以東北而保章氏解十二次分十二土合言則為九州)
乾坤六子
乾稱父(純陽)坤稱母(純陰)震長男(陽在初)巽長女(陰在初)
坎中男(陽在中)離中女(陰在中)艮少男(陽在末)兌少
女(陰在末)(說卦)
渾儀九事
天經雙規游規直舉規管平準輪赤道環
黃道環龍柱水臬(至道元年韓顯符渾儀九事)
九垓
九重之天(司馬相如傳上暢九垓垓重也謂郊祀歌九閡閡亦陔也淮南子九陔之上九天之上)
人一呼一吸謂之一息一息之間天行八十餘里人
之一晝一夜有萬三千六百餘息是故一晝一夜而天
行九十餘萬里(安定胡先生易說)
四稽
天地人命(鶡冠子)
三星三五
三星在天心星昏始見於東方建辰之月也(詩集傳)
三五在東三心五噣(張救反)心三星柳五星(詩注疏)
七襄
經星一書一夜左旋一周而有餘終日之間自卯至酉
當更七次(詩跂彼織女終日七襄襄駕也)
分度
凡周天三百六十五度四分度之一一度為千九百三
十二里日一日行一度月一日行十三度十九分度之
一(洛書甄曜度度後漢王符傳分注)
日一歲而一周天月二十九日有奇而一周天又逐及
於日而與之會一歲凡十二會方會則月光都盡而為
晦己會則月光復蘇而為朔朔後晦前各十五日日月
相對則月光正滿而為朢晦朔而日月之合東西同度
南北同道則月揜日而日為之食朢而日月之對同度
同道則月亢日而月為之食(詩集傳)
二極
北極去地上三十六度南極入地亦三十六度嵩高正
當天之中極南五十五度當嵩高之上又其南十一度
為夏至之日道又其南三十四度為春秋分之日道又
其南二十四度為冬至之日道(朱文公書說)
日食三十六
春秋日食三十六穀梁以為朔二十六晦七夜二二
日一公羊以為朔二十七二日七晦二左氏以為
朔十六二日十八晦一不書日者二有甲乙者三十
四(食旣三)一行得二十七衞朴得三十五(莊十八年三月古今算不)
(入蝕法十襄二十一年九月十月頻食二四年七月八月頻食)
律歷類
六律(陽)(又曰六始)
黃鍾(子十一月冬至)大蔟(寅正月雨水)姑洗(辰三月穀雨)蕤賓
(午五月夏至)夷則(申七月處暑)無射(戌九月霜降)(周禮大師六律陽聲大玄)
(經六始為律)
六呂(陰)(又曰六同)(六間)
大呂(丑十二月大寒)夾鍾(卯二月春分又曰圜鍾)中呂(己四月小滿)
(又曰小呂)林鍾(未六月大暑鍾又曰函鍾百)南呂(酉八月秋分)應
鍾(亥十月小雪)(周禮六同陰聲而國語為之六間經六間為呂總言之十有二律)(太玄禮運)
(五聲六律十二管還相為宮也注始於黃鍾管長九寸下生者三分去一上生者三分益一終於南呂更相為)
(宮凡六寸雲樂記注清謂蕤賓至應鍾濁謂黃鍾至中呂揚子曰律生於辰律管之長以九為本上下)
(相生以二為法大十二管皆徑三分有奇空圍九分而黃鍾之長九寸呂以下律呂相間以次而短至應鍾)
(而極)
五聲(又曰五音)
宮(土戊癸為君重濁)商(金秋乙庚為臣敏次濁)角(木春甲巳為民經清濁)
(中)徵(火夏丙辛為事迭微清)羽(水冬丁壬為物柳清)(樂記爾雅凡)
(聲濁者尊清者卑於商角羽三聲無變宮徵二聲有變揚子雲曰聲生日沈存中曰樂家以濁為宮稍)
(清為商最清為角清濁不常為徵羽為蔡邕月令章句曰孟春月大簇為宮姑洗為商蕤賓角南呂為徵應)
(鍾為羽大呂為變宮夷則為變徵他月放此)
八音
金(鍾兌)石(磬乾)絲(琴瑟離)竹(簫管篪笛震)匏(笙竽艮)土(塤坤)
革(鼓坎)木(柷敔巽)(舜典注)
金石土革絲木匏竹(周禮大師八音)
琴七絃
宮商角徵羽少宮少商(五絃象五行大絃為君小)
(絃為臣文王武王加二弦以合君臣之恩)
七音七律
周武王伐紂自午及子凡七日王因此以數合之以聲
昭之故以七同其數以律和其聲謂之七音(左傳注)
黃鍾為宮太簇為商姑洗為角林鍾為徵南
呂為羽應鍾為變宮蕤賓為變徵(國語注七律左傳晏子)
(曰七音)
一宮二商三角四變徵五徵六羽七變
宮(唐祖孝孫七音)
七始
黃鍾林鍾大簇(人天地之始)姑洗蕤賓南呂
應鍾(冬春夏秋之始)(漢律志書曰予欲聞六律五聲八音七始詠以出内五言七者天地四時)
(人之始也華樂志安世房中歌曰七始始肅倡和聲)
四聲
平(開宮上平商下平)上(發徵)去(收羽)入(閉角)(沈約傳四聲譜周顒注四聲)
(切韻)
欲知宮舌居中(喉音一曰脣音季夏土宮)欲知商開口張(齒頭)
(正齒金商秋)欲知角舌縮却(牙音木角春)欲知徵舌
拄齒(舌音火徵夏)欲知羽撮口聚(喉音脣重脣輕冬水羽)
以上三十六字母演三百八十四聲(唐權德輿三歲知變四聲沈)
(存中曰又有半徵半商如來日二字是也梵學又有折攝二聲字母有四十二)
四清聲
黃鍾大呂太簇夾鍾(朱文公曰半律通典謂之子聲後人失之唯存)
(四律有四清聲即半聲也)
五則
權(太陰北冬水知)衡(太陽南夏火禮)矩(少陰西秋金義)規(少陽東春)
(木仁)繩(陰陽之内四方之中四季土信)(漢歷志)
六度
天為繩地為凖春為規夏為衡秋為矩冬
為權(淮南時則訓陰陽大制有六度)
二法
度量權衡(唐六典太府以二法平物)
五度
分寸尺丈引(漢律志九十分黃鍾之長一為一分十分為寸十寸為尺)
(十尺為丈十丈為引十說苑十粟為一分十說文手長八寸謂之咫周尺也髮為程一程為分分為寸)
十五等尺
周尺晉田父玉尺梁表尺漢官尺魏尺晉
後尺後魏前尺中尺後尺東魏後尺蔡邕
銅籥尺宋氏尺隋水尺雜尺梁俗間尺(隋志)
(考陳祥道曰周法十寸八寸皆為尺也工記十寸尺也說文王制八寸尺)
五量
龠合升斗斛(漢律志起於黃鍾之&KR1371;十&KR1371;為合十合為升十升為斗十)
(斗為斛為說苑千二百粟一&KR1371;)
權衡升斛尺丈里步十百(家語黃帝設五量)
四量
豆區釜鍾(左傳晏子曰齊舊四量豆區釜鍾四升為豆各自其四以登於釜釜)
(十則鍾注區斗六升釜六斗四升鍾六斛四斗莊子曾子及親仕三釜而心樂)
五權
銖兩斤鈞石(漢律志起於黃鍾之重一龠容千二百黍重十二銖兩之)
(為兩二十四銖為兩十六兩為斤三十斤為鈞四鈞為石說苑十粟重一圭十圭重一銖禮記注八兩曰)
(錙說文曰六銖也)
四時(四氣)
春為青陽(發生生物)夏為朱明(長嬴長物)秋為白藏(收成收物)
冬為玄英(安寧藏物)(爾雅四氣和謂之玉燭之呂氏春秋春之德風夏之德暑秋德雨冬之)
(德寒)
八節(又曰八正)
立春春分(震)立夏夏至(離)立秋秋分(兊)
立冬冬至(坎)(史記律書八正之氣注云八節官晉志炎帝分八節左傳少皥名玄)
(鳥氏司分伯趙氏司至青鳥氏司啓立春立夏丹鳥氏司閉立秋立冬)
二氣
陰陽(易自復至乾為六陽卦自姤至坤為六陰卦)
十二月
正月(泰厚乾九三於寅溫之氣始此)二月(大壯春乾九四東作)(卯)
三月(夬)(乾九五)(辰)四月(乾厚乾上九於已溫之氣盛此)
五月(姤陰坤初六南午長一始生夏)六月(遯)(坤六二)(未)
七月(否凝坤六三於申嚴之氣始此)八月(觀西)(坤六四秋斂)(酉)
九月(剥)(坤六五)(戌)十月(坤)(坤上六)(亥)
十一月(復陽乾初九北子藏一始生冬)十二月(臨)(乾九二)(丑)
二十四氣(史記云二十四節)
立春雨水(中)驚蟄春分(中)清明穀雨(中)
立夏小滿(中)芒種夏至(中)小暑大暑(中)
立秋處暑(中)白露秋分(中)寒露霜降(中)
立冬小雪(中)大雪冬至(中)小寒大寒(中)
(春秋禮記正義三漢始以啓蟄正月中雨水二月節漢末三統歷改統歷穀雨三月節清明節今歷改)
七十二候
冬至蚯蚓結麈角解水泉動小寒雁北鄉鵲始
巢雉始雊大寒雞始乳鷙鳥厲疾水澤腹堅立
春東風解凍蟄蟲始振魚上冰(時則訓魚上負冰)雨水
獺祭魚鴻雁來(呂氏春秋候雁北)草木萌動驚蟄桃始華
(呂氏春秋桃李華)倉庚鳴鷹化為鳩春分玄鳥至雷乃發
聲始電清明桐始華田鼠化為鴽虹始見穀雨
萍始生鳴鳩拂其羽戴勝降于桑立夏螻蟈鳴
蚯蚓出王瓜生小滿苦菜秀靡草死小暑至芒
種螳螂生鵙始鳴反舌無聲夏至鹿角解蜩始
鳴半夏生小暑溫風至蟋蟀居壁鷹乃學習大
暑腐草為螢土潤溽暑大雨時行立秋涼風至
白露降寒蟬鳴處暑鷹祭鳥天地始肅禾乃登
白露鴻雁來玄鳥歸羣鳥養羞秋分雷乃收聲
蟄蟲坏戸水始涸寒露鴻雁來賓雀入水為蛤菊
有黃華霜降豺祭獸草木黃落蟄蟲咸俯立冬
水始冰地始凍雉入水為蜃小雪虹藏不見天氣
氣上騰地氣下降閉塞成冬大雪鶡旦不鳴虎始
交荔挺出(七十二候見於周公時訓後魏始載于歷呂氏春秋十二紀禮記取以為月令其)
(上則見于夏小正謂素問曰五日謂之候三候謂之氣六氣之時四時謂之歲)
三統(又曰三正)(三微)
夏正建寅(大簇為人統)(人正)(正月)(尚黑)
商正建丑(林鍾為地統)(地正)(十二月)(尚白)
周正建子(黃鍾為天統)(天正)(十一月)(尚赤)(唐虞)
(曰載夏曰歲商曰祀周曰年殷夏曰清祀殷曰嘉平周曰蜡秦曰臘周夜半為朔雞鳴為朔夏平旦為朔)
十幹(又曰十日)(十母)
甲乙(木)丙丁(火)戊巳(土)庚辛(金)壬癸(水)(白虎)
(通甲乙者幹也之周禮十日之號成大撓作甲子甲乙謂之幹子丑謂枝枝幹相配以六旬史記律書)
(十母)
十二支(又曰十二辰)(十二子)
子丑(水)寅卯辰(木)巳午未(火)申酉戌(金)亥(水)
(白虎通子丑者枝也丑周禮十有二辰之號四淮南子子午卯酉為二繩寅辰己未申戌亥為鈎)
(史記律書十二子)
六甲
甲子甲戌(丙子)甲申(戊子)甲午(庚子)甲辰(壬子)甲寅
(内則九年教之數日朔朢與六甲也漢志云日有六甲辰有五子六甲之中唯甲寅無子六甲為六旬八歲入)
(小學學六甲五方畫計之事諤顧歡年六七歲知推六甲李白五歲誦六甲李曰未窺六甲先製五言)
(六白虎通先甲三日辛也後甲三日丁也丁後漢注丁六甲中丁神若甲子旬丁卯甲寅旬巳之類)
歲陽
閼逢(甲史記焉逢)旃蒙(乙史記端蒙)柔兆(丙史記游兆)彊圉(丁史)
(記彊梧音語)著雍(戊史記徒維)屠維(己史記祝犁)上章(庚史記商横)
重光(辛史記昭陽)元黓(壬史記横艾)昭陽(癸史記尚章)(爾雅著)
(直魚反黓余職反)
歲名(十二歲之號)
攝提格(寅)單閼(卯史記注一作亶安又漢碑作蟬焉)執徐(辰淮南子執除)
大荒落(已荒史作芒落史作駱)敦牂(午)協洽(未協史作叶又作汁)涒
灘(申)作噩(酉噩史作鄂漢書作詻)閹茂(戌閹史作淹漢作掩)大淵獻
(亥)困敦(子)赤奮若(丑)(爾雅反單音丹閼音遏牂子郎涒湯昆反閹音掩)
(敦音頓有周禮哲蔟氏書十二歲之號)
月陽
月在甲畢乙橘丙修丁圉戊厲己則庚
窒辛塞壬終癸極(爾雅)
月名(十二月之號)
正月為陬二月為如三月為寎四月為余五
月為臯六月為且七月為相八月為壯九月
為玄十月為陽十一月為辜十二月為涂(爾雅)
(正陬側留反寎孚柄反且子余反相息亮反涂音徒則月得甲則曰畢陬二月得乙則曰橘如三月得丙)
(曰修寎四月得丁則曰圉余五月得戊則曰厲臯六月得己則曰則且七月得庚則曰窒相八月得辛則曰塞)
(壯九月得壬則曰終玄十月得癸則曰極陽十一月得甲則曰畢辜十二月得乙則曰橘涂周而復始周禮)
(硩蔟氏書十有二月之號注曰謂從陬至荼)
十二時
日中(午王)食時(辰公)平旦(寅卿)雞鳴(丑士)夜半(子皂)人
定(亥輿)黃昏(戌隸)日入(酉僚)晡時(申僕)日昳(未臺)隅中
(己)日入(卯闕不在第)(左傳日之數十故有十時亦當十位自王以下其二為公其三為卿)
(日上其中食日為二旦日為三又曰天有十日人有十等)
三時
春夏秋(左傳三時不害注而穀梁傳罷民三時周語三時務農一時講武一時冬)
(也)
五時(四立)
立春立夏大暑立秋立冬(漢儀讀五時令蔡邕曰以四)
(立及季夏之節迎五帝於郊)
五夜
甲夜乙夜丙夜丁夜戊夜(夜有五更掌周禮司寤氏夜)
(時注夜甲乙至戊更漢西域傳斥候之士五分夜擊刁斗自守注夜有五分而持之漢舊儀中黃門持五夜)
(三司馬法昏鼔四通為大鼜夜半通為晨戒旦明五通為發昫)
三餘
冬者歲之餘夜者日之餘陰雨者時之餘(魏董遇從)
(學者苦無日遇言以三餘)
三令節
中和節(二月朔)上巳九日(唐書)
建除十二辰
建除滿平定執破危成收開
閉(淮南天文訓云寅為建卯為除辰為滿已為平主生午為定未為執主陷申為破主衡酉為危)
(主杓戌為成主少德亥為收主大德子為開主太歲丑為閉主太陰史記日者傳有建除家以為不吉漢)
(書王莽傳以戊辰直定注曰以建除之次其日當定又云十一月壬子直建冬至注曰其日當建)
五際
卯酉午戌亥(漢翼奉曰詩有五際注詩内傳曰云云陰陽終始際會之)
(歲大詩緯云卯天保也酉祈父也午采芑也亥明也郎顗傳四始之缺五際之戹)
百度
百刻也(樂記百度得歲而有常注正義晝夜百刻)十二時每時八刻二
十分每刻六十分(周禮總義)孔壺為漏浮箭為刻四十
八箭(二十四氣各有晝夜)古今刻漏之法有二曰浮漏曰稱漏
尚書緯謂刻為商(士昏禮目錄云日入三商為昏)難經百刻圖
三朝(又曰三始)
三朝元日也謂歲之朝月之朝日之朝(漢書谷永曰三朝之會班固)
(東都賦春王三朝鮑宣曰三始)
正月一日為雞二日為狗三日為豬四日為羊五日為
牛六日為馬七日為人(北史魏收傳董勛問答禮俗云)八日為穀(東方朔占)
(書)
六日七分
四正之卦卦有六爻爻主一氣(震離兌坎)餘六十卦卦主六
日七分八十分日之七(易緯六後漢郎顗善日七分)十二月卦出
於孟氏章句十二辟卦(復子臨丑泰寅大壯卯夬辰乾己姤午遯未否申觀酉剥)
(戌坤亥)卦氣起中孚(中孚公復辟屯侯謙大夫睽卿升還從公周而復始)京氏
以卦爻配朞之日坎離震兌其用事自分至之首皆得
八十分日之七十三頤晉井大畜皆五日十四分餘皆
六日七分(唐歷志)
中朔
中數曰歲(十二月中氣一周總三百六十五日四分日之一)朔數曰年(十二月之朔一)
(周三百五十四日)(周禮太史正歲年以序事注)
至朔同日謂之章同在日首謂之蔀蔀終六旬謂
之紀歲朔又復謂之元(續漢志)
六術
黃帝使羲和占日常儀占月車區占星氣伶倫造律呂
大撓造甲子隸首作算數容成綜斯六術(晉志)
六歷
黃帝顓頊夏殷周魯(漢劉向總六歷列是非作五紀論)
(續漢志黃帝造歷元起辛卯顓頊用乙卯虞用戊午夏用丙寅周用丁巳魯用庚子)
言天三家
周髀(蓋天)宣夜(殷代之制)渾天(晉志言天者有三家漢蔡邕言宣夜絶)
(無師法周髀術數具存考驗天狀多所違失惟渾天近得其情賀道養渾天記曰一曰方天興於王充二曰)
(軒天起於姚信三曰穹天開於虞昺皆臆斷浮說唯渾天徵驗不疑月令正義凡有六等一曰蓋天見周髀)
(二曰渾天三曰宣夜四曰昕天昕讀為軒吳姚信說五曰穹天虞氏說六曰安天虞喜論)
五歷(漢)
顓頊歷(高帝)太初(武帝)三統(劉歆作)四分(章帝)乾象(靈帝)
八歷(唐)
戊寅元(武德)甲子元(麟德)大衍(開元)五紀(寶應)正元(建中)
觀象(元和)宣明(長慶)崇元(景福)
十六歷(宋)
應天(建隆)乾元(太平興國)儀天(咸平)崇天(天聖)明天(治平)
奉元(熙寧)觀天(元祐)占天(崇寧)紀天(大觀)統元(紹興)乾
道淳熙會元(紹熙)統天(紹元)會天(寶祐)成天
(咸淳)
五法
備數和聲審度嘉量權衡(漢律志曰司馬文正公黃鍾)
(所生凡有五法)
五數
一十百千萬(漢律志之隸首作數百内則六年教數謂一十千萬)
數十等
億兆京垓秭壤溝澗正載(數術)
(記遺黃帝為法數有十等)
三數
上中下(夏陽侯算經序黃帝分三數為十等)
五行(又曰五材五氣)(五辰)(五德)(五美)(五節)
水(潤下)火(炎上)木(曲直)金(從革)土(稼穡)(洪範以微著為次左傳天生)
(五材六臯陶謨撫于五辰注五行之時生天一生水于北地成地二生火于南天七成天三木于東地八)
(成地四生金于西天九成天五生土于中地十成行于四時為五德漢志騶子論著終始五德之運洪範)
(天地生五行之序月令木火土金水五行相生之序一典引注五德五行之德自伏羲以下帝王相代各據)
(行始於木終於水則復始五太玄曰鑿井澹水鑽火㸐木流金陶土以和五美注行之美左傳序為五節)
(注得五行之節布太極圖曰五氣順)
六府
水火金木土穀(大禹謨以以水克火以火克金金克木以木)
(克土而生五穀五行相克之序)
五氣
溫(木)涼(金)寒(水)燥(火)濕(土)
火(陽中之陽)水(陰中之陰)木(陽中之陰)金(陰中之陽)土(居二氣之中)
(子華子)
五色
青(東木甲)赤(南火丙)白(西金庚)黑(北水壬)黃(中央土戊)
(文子色有五章)
綠碧紅紫駵(月令五方之正色也以木克土則青黃合而成綠以金克)
(木則白青合而成碧以火克金則赤白合而成紅以水克火則黑赤合而成紫以土克水則黃黑合而成駵此)
(五方之間色也)
紺紅縹紫流黃(環齊要略間色有五)
黃曰金白曰銀赤曰銅青曰鉛黑曰鐵(漢食)
(貨志五色之金注)
五味
鹹(水潤下冬黑羽)苦(火炎上夏赤徵)酸(木曲直春青角)辛(金從革秋白商)甘
(土稼穡宮中央黃)
五臭
羶(木)焦(火)香(土)腥(金)朽(水)(月令)
五運六氣
少陰君火太陰溼土少陽相火陽明燥金太
陽寒水厥陰風木(素問之子華子曰金木水火土五精總也寒熱風燥溼五氣)
(之聚也寒生水熱生火風生木燥生金溼生土)
五運(五勝)
太昊(木)炎帝(火)黃帝(土)少昊(金)顓頊(水)帝
嚳(木)唐(火)虞(土)夏(金)商(水)周(木)(三統歷以相生)
(為義金郊祀志夏木殷周火秦水)
秦以周為火用水勝之(漢歷志頗推五勝注五行相勝鄒衍以相勝為義張蒼則)
(以漢水勝周火尚賈誼公孫臣則以漢土勝秦水漢土德色黃光武始正火德色尚赤)
行始於祖行終於臘水(子祖辰臘)火(午祖戌臘)木(卯祖丑臘)
金(酉祖丑臘)土(戌祖辰臘)
魏(土)晉(金)宋(水)齊(木)梁(火)陳(土)後魏(水)
(繼西晉)後周(木)隋(火)唐(土)後唐(土)晉(金)
漢(水)周(木)宋(火)
五卜
雨(水)霽(火)蒙(木)驛(金)克(土)卜五(此卜兆也洪範稽)
(疑曰荀子五卜圛周禮太卜注音洪範雨曰濟曰曰蟊曰尅蟊蒙)
貞(内卦)悔(外卦)占用二
三兆
玉(陽)瓦(陰)原(陰陽之半)(周禮太卜掌三兆之法堯杜子春云玉兆顓頊瓦兆原)
(兆周卜經兆之體百有二十其頌千有二百頌繇也三曲禮筮不過三儀禮占者三人卜用三兆筮用)
(易三金縢卜龜)
四兆
方功義弓(卜師開龜之四兆占兆之書也方兆占四方之事功兆占立功之事)
(義兆占行義之事弓兆有射意灼兆其兆有四)
九簭
巫更巫咸巫式巫目巫易巫比巫祠
巫參巫環(簭人以巫讀為簭或曰其人為書)
卜筮四法
龜五兆易式(唐志太卜)
八魁
春(己巳丁丑)夏(甲申壬辰)秋(己亥丁未)冬(甲寅壬戌)(後漢蘇賁曰八魁上帝開)
(塞之將也)
三式
雷公太一六壬(其局以楓木為天棗心為地刻十二神下布十二神唐六典)
(太一式凡舉事皆欲發三門順五將)
納甲
乾納甲壬(月盈甲望日壬二十九)坤納乙癸(月滅乙晦癸二日)震納
庚(月出生明)㢲納辛(月退生魄)坎納戊(水流月陰中)離納己(火就)
(日陽中)艮納丙(月消下弦)兌納丁(月見上弦)
五音十四聲
一脣聲并餅(清)二舌聲靈歴(清)三齒聲陟珍(清)
四牙聲迦佉(濁)五喉聲綱各(濁)
一開口聲(阿哥河等)二合口聲(菴甘諶諳等)三蹴口聲(憂邱鳩休)
(等重)四撮脣聲(烏姑乎枯重)五開脣聲(波坡摩婆輕)六隨鼻
聲(灼高考姑等重)七舌根聲(奚雞溪等重)八蹴舌下卷聲(伊酌)
(等重)九垂舌聲(遮車奢者輕)十齒聲(止其始等輕)十一牙聲
(迦佉俄等輕)十二齶聲(鴞等輕)十三喉聲(鴉加瘕等輕)十四
牙齒齊呼開口送聲(叱沙挐茶輕)(廣韻之沈存中筆談各歸切韻法先類其字)
(其母脣音齒音各八牙音喉音各四舌音十半齒半舌有音二凡三十六分為五音天下之聲總于是矣每聲復)
(四等謂清次清濁平也也孫炎始作字音冬觀物外篇先閉後開春也統開夏先開後閉秋也則閉而無)
(聲也通志聲為經音為緯平上去入四聲宮商角徵羽半徵半商七音也)
八十四調(十二均)
黃帝吹九寸之管得黃鍾正聲半之為清聲倍之為緩
聲三分損益之以生十二律十二律旋相為宮以生七
調為一均均有七調凡十二均八十四調而大備(後周王朴)
(云二今見存者九曲聲唐祖孝孫以十月旋相為六十八十四調)
三調
清平側(文選注三調)清平瑟(隋何妥傳三調)
五調
平清瑟楚側(宋書五調)
九弄
蔡邕五弄楚調四弄(唐樂志琴工猶傳楚漢舊聲及清調云云謂之九弄)
三器
度量衡(程迥述三器圖義)
四通
玄英青陽朱明白藏(梁武帝作鍾律緯制為四器名為通又制十二)
(笛以寫通聲九又引古五正二變之音旋相為宮得八十四調改夏為十二雅以協律陰呂陽十二管旋)
(相之義)
三均
黃鍾姑洗無射(唐楊收言琴通三均側出諸調馬少良琴譜三均以姑洗為)
(中呂)
四刻漏
浮箭秤沈箭不息(元祐初蘇頌製長史記注馬融王肅謂日晝漏六)
(十刻日短晝漏四十刻鄭玄曰日長五十五刻日短四十五刻)
歷五十變
黃帝至秦歷凡七變漢四百年歷凡四變魏晉迄
隋十六變而後魏後周六歷不預焉唐三百年歷凡
九變五代調元次及欽天而歷法始弊自建隆迄
紹熙三百五十年歷十四變上距黃帝之歷凡五十變
(李心傳朝野雜記)
後魏三歷
鄧平(太初)劉洪(乾象)楊偉(景初)(宋書志三人漢魏之善歷者)
九天九地
九天之上六甲子九地之下六癸酉(後漢書注玄女三宮戰法)
地中
周在洛邑漢在潁川陽城唐在浚儀(司馬文正公日景圖)
(日行黃道每歲有差地中當隨而轉移)
大衍數五十
河圖中宮天五乘地十而得之(朱子本義)數始於一備於
五小行之而成十大衍之而為五十五十數之成成則
不動故損一以為用(程子易說)生數自一二三四而極於
五成數自七八九六而極於十故大衍之數五十取天
地之極數以立本也布算者生數至四而止遇五則變
而為一成數至九而止遇十則變而為一故其用四十
有九取天地之變數以起用也(易玩辭項氏)參天兩地而
為五故十者兩其五也五十者十其五也(呂氏)一者體
太極不動之數四十九者用兩儀四象分太極之數(朱子)
(發)
參伍以變
凡占之法有變有數每爻三揲為三變每揲有象兩象
三象時象閏象再閏為五小變此參伍以變也三揲之
奇分而計之則得三少三多一少兩多一多兩少之數
去三揲之奇以左右手之正策合而計之則得四九四
六四七四八之數此錯綜其數也通六爻之變得十
有八遂成初二三四五上以為剛柔相雜之文極六爻
之數得七八九六遂定重單交拆以為内外兩卦之象
(易玩辭)
七日來復
姤陽之始消也七變而成復(程子易傳)自五月姤而一陰
始生至此七爻而一陽復來(易本義)姤(午一陰坤初六)遯(未)否
(申)觀(酉)剝(戌)坤(亥)復(子一陽乾初九)復七日來復(陽言日)臨至
于八月有凶(陰言月)
甲庚三日
蠱先甲三日後甲三日㢲九五先庚三日後庚三日
(易本義甲日之始事之端也先甲三日辛也後甲三日丁也前事過中而將壞則可自新以為後事之端)
(而不使至于大壞後事方始而尚新然便當致其丁寧之意以監前事之失而不使至於速壞庚更也事之變)
(也先庚三日丁也後庚三日癸也丁所以丁寧於其變之前癸所以揆度於其變之後易玩辭甲者日之首)
(事之始也庚更也續也甲庚者十日十二辰之綱也戊己分王四時自甲歴乙丙丁三日而至庚自庚歴辛壬)
(癸三日而至甲故取以為三日之象甲庚之先後皆稱三日先後者上下卦也三日者三爻也)
一之日二之日
一之日周正月也(建子)二之日殷正月也(建丑)三之日夏正
月也(建寅)四之日周四月也(夏之二月建卯毛詩傳)七月九月陰
生矣則言月一之日二之日陽生矣則言日與易臨至
于八月有凶七日來復同意四月正陽言月陰生也陰
始于四月生于五月(王氏詩義)孟春之月以元日祈穀又
擇元辰躬耕帝籍盧植云郊天陽也故以日籍田陰也
故以辰(日甲至癸也辰子至亥也亥者辰之末故記稱元辰法曰吉亥)蔡邕月令章句
云日幹也辰支也有事於天用日有事於地用辰(元善也)
(南齊禮志)
三代尺
夏十寸為尺殷九寸為尺周八寸為尺(蔡邕獨斷)
禹十寸為尺湯十二寸為尺武王八寸為尺(通鑑)
(外紀)
古法七品
一姑洗玉律二小呂玉律三西京銅望臬四金
錯望臬五銅斛六古錢七建武銅尺(晉律志泰始十)
(年考古器校今尺所校古法有七品)
兩尺
漢章帝時泠道舜祠下得玉律度以為尺謂之漢官尺
晉始平得古銅尺(晉律志兩尺長短度同尺大戴禮記布指知寸布手知舒肘)
(知尋扶公羊傳注側手為膚按指為寸倍投壺注鋪四指曰一指按寸國語注五尺為墨墨為丈八尺)
(為尋倍尋為常)
七閏一章
日與天會而多五日九百四十分日之二百三十五為
氣盈月與日會而少五日九百四十分日之五百九十
二為朔虚合氣盈朔虚而閏生焉十有九歲七閏氣朔
分齊是為一章(朱文公書說)十九年七閏天之償也(太玄)
易四變
單拆交重(唐六典易之策四十有九其變有四十八變而成卦内卦為貞朝)
(占用之外卦為悔暮占用之)
三少為重(九)三多為交(六)兩多一少為單(七)兩
少一多為拆(八)(儀禮疏今古用木畫地用錢)
八會
堪輿大會有八小會亦有八(周禮占夢注今八會其儀象也疏云云)
四占
星時數辭(太玄占有四用旦則用經一五七夕則緯三四八)
亥有二首六身
襄公三十年三月癸未絳縣老人曰臣生之歲正月甲
子朔(夏正月)四百四十有五甲子矣其季於今三之一也
(三分六甲之一得甲子甲戌至癸未二十日)師曠曰魯叔仲惠伯會郤成子于
承匡之歲也(文公十一年)七十三年矣史趙曰亥有二首六身
下二如身是其日數也(亥字二畫在上三人在下以二為首以六為身上二畫豎置身旁始)
(身當為㤥字)士文伯曰然則二萬六千六百有六旬也(左傳)說文
八能
調黃鐘調六律調五音調五聲調五行調
律歷調陰陽調正德所行(月令正義易通卦驗云夏至冬至人主從)
(八能之士八續漢禮儀志冬至夏至能之士八人)
四象(唐)
陽七之靜始於坎陽九之動始於震陰八之靜始
於離陰六之動始於兌
(唐大衍歷卦議四象之變皆兼六爻而中節之應備矣)
歷議十篇
歷本議中氣議合朔議卦候議卦議日度
議九道議日蝕議五星議(唐一行大衍歷議十篇志載其九)
歷術七篇
步中朔發斂步日躔步月離步軌漏步交
會步五星(大衍歷術七篇)
歷聖人之德六
以本氣者尚其體以綜數者尚其文以考類者尚
其象以作事者尚其時以占往者尚其源以知
來者尚其流(續漢歷志)
六十律
六十律相生之法以上生下皆三生二以下生上皆三
生四陽下生陰陰上生陽終於中呂而十二律畢矣中
呂上生執始執始下生去滅上下相生終於南事而六
十律畢矣(續漢志漢京房受學焦延壽云云十二律之變至於六十猶八卦之變至於六四也)
三百六十律
一律而生五音十二律而為六十音因而六之故三百
六十音以當歲之日(淮南子)
宋錢樂之因京房南事之餘引而伸之更為三百律終
於安運合舊為三百六十律日當一管(隋志)
十二笛
晉荀勗以五聲十二律還相為宮之法制十二笛黃鍾
之笛正聲應黃鍾下徵應林鍾以姑洗為清角大呂之
笛正聲應大呂下徵應夷則以外諸均例皆如是
三宮
天宮夾鍾(圜鍾圜邱)地宮林鍾(函鍾方邱)人宮黃鍾(宗廟)(周禮)
(大司樂注)
正聲下徵清角(晉律志笛三宮二十一變四宮有七聲錯綜用之伏孔曰)
(正角倍角變宮變徵)
二十八調
正高中呂道調南呂仙呂黃鍾(七為宮)
越調大食調高大食調雙調小食調歇指
調林鍾(七為商)大食高大食雙小食歇指
林鍾越(七為角)中呂調正平調高平調仙
呂調黃鍾般涉調高般涉(七為羽)(唐樂志俗樂二十有八調)
(皆從濁至清迭更其聲下則益濁上則益清徐景安樂書俗樂調有宮商角羽而無徵調)
龜八命
征象與謀果至雨瘳(周禮太卜以邦事作龜之)
(八命占人以八簭占八頌以八卦占簭之八故征行役征討象天象變動與共事謀圖事果有為至有行雨卜)
(時之雨瘳卜疾之瘳筮有八故龜有八命)
三代卜筮
塗山之兆從而夏啓世飛燕之卜順故殷興百穀
之筮吉故周王(史記龜策傳)
五德
潤暵生成動(周世宗觀泗州大水記以問竇儼儼以為天地有五德)
四和
子午卯酉得東西南北之中(周髀注)
崐崘四方其氣和暖(三禮義宗)
三伏
伏者金氣伏藏之日立秋以金代火金畏火故庚日必
伏(後漢志注伏秦德公始為祠)反支日戌亥朔一日申酉朔二日
午未朔三日辰巳朔四日寅卯朔五日子丑朔六日(後漢)
(王符潛夫論明帝時公車以反支日不受章奏注陰陽書反支日用月朔為正)
七宗
黃鍾為宮(為土)大簇為商(為金)姑洗為角(為木)林鍾為
徵(為火)南呂為羽(為水)應鍾為變宮(為月)蕤賓為變徵
(為日)(五代會要王仁裕曰三正合天地之美天地人七宗固陰陽之序)
五繇
卜征五年歲習其祥(班固典引五繇之碩慮注云)
四始
大明在亥水始也四牡在寅木始也嘉魚在已火
始也鴻雁在申金始也(詩正義詩緯汎歴樞云)
二至
日長至陰陽爭死生分君子齊戒處必掩身毋躁止聲
色毋或進薄滋味毋致和節耆欲定心氣百官靜事毋
刑以定晏陰之所成(夏至)日短至陰陽爭諸生蕩君子
齊戒處必掩身身欲寧去聲色禁耆慾安形性事欲靜
以待陰陽之所定(冬至)(月令)
四序
孟序仲序叔序季序(北史黃帝四序經文)
歲差二術
宋祖冲之於歲周之末創設差分冬至漸移不循舊軌
每四十六年却差一度梁虞&KR1184;歷法嫌冲之所差太多
因以一百八十六年冬至移一度隋張胄玄以此二術
年限懸隔追檢古注所失極多遂折中兩家以為度法
冬至所宿歲别漸移八十三年却行一度上合堯時日
永星火次符漢歷宿起牛初(隋書)
古歷日有常度天周為歲終故係星度于節氣其說似
是而非故久而益差虞喜覺之使天為天歲為歲乃立
差以追其變使五十年退一度何承天以為太過乃倍
其年而反不及皇極取二家中數為七十五年蓋近之
矣(唐大衍歷議)
五曹算經
田曹兵曹集曹倉曹金曹
二始二終二中
天數始於一地數始於二合二始以位剛柔天數終於
九地數終於十合二終以紀閏餘天數中於五地數中
六合二中以通律歷(唐大衍歷議)
立端於始(立首氣於初節之日)表正於中(示斗建於月半之辰)推餘於終(退餘)
(閏於朔望之後)(素問)
六日
冬至子午夏至卯酉冬至加三日則夏至之日也歲遷
六日終而復始(淮南子高誘曰遷六日今年以子冬至後年以午冬至文選陸倕刻漏銘六)
(日無辨五夜不分注云云)
晷漏四法
銅壺香篆圭表輥彈(薛季宣云今之為晷漏者其法有四)
十二聲
高正下陂險達微回侈弇薄
厚(周禮典同以十有二聲謂之齊量)
五兆
直上向背為木兆直下向足為水兆邪向背為火
兆邪向下為金兆横為土兆(周禮占人疏灼龜五兆)
小學紺珠卷一
