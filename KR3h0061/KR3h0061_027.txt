欽定四庫全書
御定佩文齋書畫譜目錄
第二十七卷
書家傳六
唐(二)
張說宋璟
張九齡裴耀卿
李林甫蕭嵩
蕭華李暠
崔琳陳希烈
嚴挺之張均
韋陟韋斌
韋允褚庭誨
蘇頲蘇詵
張廷珪張嘉貞
席豫呂向
裴漼姜晞
李邕萬簡
崔宗之盧鴻一
蕭穎士王恒
梁昇卿趙冬曦
徐安貞陸堅
劉庭琦梁令瓚
韓擇木蔡有鄰
顧誠奢蕭誠
蕭諒宋儋
李璆李漸
狄宇清劉昇
張友正蘇靈芝
胡霈然張懷瓘
張懷瓌胡英
李慈艾敘
史麟郭訥
張苔陳昭
胡履虚劉飛
李齊古崔鐶
李逖劉懷信
魏哲劉子皋
解如意殷度
李随李皋
裴會裴士淹
盧重玄裴抗
韋季莊韋悟微
韋鑒崔庭玉
李琚張希元
泉伯逸王震
蘇嬰劉睿
劉詔甘獻誠
張傑盧曉
胡愔蕭元皎
司馬絢李光休
姚思義王晏
陳懷志梁高望
王宣田吕
陳思光孫義龍
魏栖梧雙思貞
白羲晊趙崇德
甘遺榮范希璧
王象趙僎
彭果王大悅
馮昊仙賈彦璿
明乾節趙含章
房自謙柳令譽
盧規潘翽
房鳳文吕獻臣
賀遂回鄭鉉
鄭璉盧自勸
朱瑗党撫
陳瓌韋崇訓
何榮光管卿
王子言戴崿
郭瓘劉景廉
崔黃中胡秀
鄔繇王守泰
劉安盧全嗣
張旭魏仲犀
裴儆蔣陸
賀知章李陽冰
李騰韋玩
崔邈褚長文
李白杜甫
杜勤鄭虔
蘇源明王維
王縉李潮
吳郁苑咸
張諲韓志清
崔倚史白
史惟則史懷則
王遹衛包
田琦鄭遷
鄭邁鄭遇
李權李樞
李平鈞李進
張從申張從師
張從義張從約
劉繪明若山
竇蒙竇臮
蔡希逸蔡希寂
蔡希綜王敬從
王定李記
王嵒裴炫
李遇裴迥
劉正臣李史魚
李清褚朝陽
郭卓然胡山甫
洪元眘王士則
趙從一梁耿
周㠖劉秦
吳道玄羅希奭
韋迥關操
陳知温范正則
包文該梁游楚
戴伋杜混元
韋若訥李景參
陳錫薛良史
上官璨張乾護
張撝張少悌
郭懷漸王曾
段清雲平致和
劉軫朱璨
陳庸林有鑒
荀望韓軫
賀蘭誠周良弼
程昂蒯敬宗
王全榮
欽定四庫全書
御定佩文齋書畫譜卷二十七
書家傳六
唐(二)
張說
張說字道濟或字說之洛陽人永昌中武后策賢良方
正第一授太子校書郎睿宗時累遷黃門侍郎進同中
書門下平章事玄宗即位為中書令封燕國公贈太師
諡曰文貞(唐書本傳)
張說字師衛夫人婉美有象(書史會要)
宋璟
宋璟邢州南和人少耿介有大節博學工於文翰舉進
士累轉鳳閣舍人開元初拜刑部尚書遷吏部尚書兼
侍中累封廣平郡公授開府儀同三司遷尚書右丞相
諡曰文貞(舊唐書本傳)
開元初得姚崇宋璟委之為政璟嘗手寫尚書無逸一
篇為圖以獻玄宗置之内殿出入觀省咸記在心每歎
古人至言後代莫及(舊唐書崔植傳)
張九齡
張九齡字子壽(舊唐書云一名博物)韶州曲江人七歲知屬文擢進
士科策高第玄宗時歷拜中書侍郎同中書門下平章
事遷中書令諡曰文獻開元後天下稱曰曲江公而不
名云(唐書本傳)
九齡善書宋紹興祕閣續法帖内有其蹟(書史會要)
裴耀卿
裴耀卿字煥之絳州稷山人數歲能屬文擢童子舉遷
相王府典籖開元中拜黃門侍郎同中書門下平章事
天寳初進尚書右僕射諡曰文獻(唐書本傳)
唐裴耀卿書真蹟廿一行(戲鴻堂帖目)
李林甫
李林甫(見畫家傳)長平王叔良曾孫初為千牛直長開元中遷
太子中允歴拜禮部尚書同中書門下三品卒贈太尉
(舊唐書本傳)
開元二十三年十月制加皇子榮王已下官爵令宰相
及朝臣工書者就集賢院寫告身以進於是宰相張九
齡裴耀卿李林甫朝士蕭太師嵩李尚書暠崔少保琳
陳黃門希烈嚴中書挺之張兵部均韋太常陟褚諫議
庭誨等十三人各寫一通裝縹進内上大悅(韋述集賢注)
(記)
蕭嵩
蕭嵩瑀從子貌偉秀開元初擢中書舍人歴兵部尚書
朔方節度使封蘭陵縣子進同中書門下三品兼中書
令(徐浩古蹟記云開元十九年二月以中書令蕭嵩為大學士令訪二王書)封徐國公拜太子太師(唐)
(書本傳)
唐后土神祠碑開元二十一年明皇撰并八分書碑隂
蕭嵩正書(金石錄)
蕭華
蕭華嵩子開元二十一年為給事中華謹重方雅綽有
家法人士稱之乾元二年累進中書侍郎同中書門下
平章事(舊唐書本傳)
唐贈太保郭敬之碑開元中苖晉卿撰蕭華正書(金石錄)
李暠
李暠淮安王神通玄孫清河王孝節孫也開元中拜工
部尚書東都留守暠風儀秀整朝廷稱其有宰相之望
累封武都縣伯終太子少傅(舊唐書本傳)
李暠工書(韋述集賢注記)
崔琳
崔琳貝州武城人開元中為中書舍人累遷太子少保
(唐書本傳)
崔琳工書(韋述集賢注記)
陳希烈
陳希烈宋州人精玄學書無不覽開元中累遷祕書少
監專判集賢院事玄宗凡有譔述必經希烈之手李林
甫引為宰相同知政事封潁川郡開國公終太子太師
(舊唐書本傳)
希烈工書(韋述集賢注記)
嚴挺之
嚴挺之華州華隂人少好學舉進士神龍初授義興尉
姚崇為中書令引為右拾遺開元中歴絳郡太守終太
子詹事(舊唐書本傳)
挺之工書(韋述集賢注記)
張均
張均燕國公說長子開元中為中書舍人與弟垍皆能
文說在中書兄弟已掌綸翰之任(唐書云襲封燕國公)歴戶部侍郎
轉兵部天寳九載遷刑部尚書(舊唐書本傳)
張均工書(韋述集賢注記)
韋陟
韋陟字殷卿京兆萬年人安石子陟甫十歲授温王府
東閤祭酒風格方整善文辭書有楷法一時知名士皆
與游開元中襲郇國公累授吏部尚書陟常以五采牋
為書記使侍妾主之其裁答受意而已皆有楷法陟唯
署名自謂所書陟字若五朵雲時人慕之號郇公五雲
體(唐書本傳)
韋斌
韋斌陟弟父為相時授太子通事舍人少修整好文藝
容止嚴峭有大臣體與陟齊名開元中遷祕書丞天寳
中為中書舍人兼集賢院學士改太常少卿(唐玄宗書孝經後題名韋斌封)
(平樂縣男)貶巴陵太守移臨汝久之拜銀青光禄大夫(唐書本傳)
斌善隸書(書小史)
韋斌以行草著名(書史會要)
韋允
韋允陟子吏部員外郎潁州刺史(唐書宰相世系表)
臨汝太守韋斌碑韋允書(金石略)
褚庭誨
褚庭誨錢塘人左散騎常侍無量之姪(蘇頲褚無量神道碑云庭誨無量次子左拾遺)
正書精熟可慕開元中位至諫議大夫(墨池編)
庭誨時人謂之小褚(書史會要)
蘇頲
蘇頲字廷碩雍州武功人瓌子第進士長安中拜中書
舍人時父子同在禁筦朝廷榮之玄宗時襲封許國公
進同紫微黃門平章事諡曰文憲頲與張說以文章顯
時號燕許大手筆(唐書本傳)
唐隴右節度使郭知運碑蘇頲撰并書在京兆武功(墨池)
(編長按趙明誠金石錄作魏華書朱文作蘇頲書長文必有所據)
蘇詵
蘇詵字廷言瓌之子(頲弟)舉賢良方正高第補汾隂尉累
轉給事巾出為徐州刺史贈吏部侍郎(唐書本傳)
東明觀道士周彦雲欲為其師立碑謂蘇瓌曰成某志
不過煩相君諸子五郎文(頲也)六郎書(詵善八分)七郎致石瓌大
笑口不言而心服其公(唐詩紀事)
唐天竺寺碑景雲元年蘇頲撰蘇詵八分書(金石錄)
張廷珪
張廷珪河南濟源人少以文學知名弱冠應制舉長安
中累遷監察御史開元中歴遷太子詹事封范陽縣男
諡曰貞穆廷珪素與李邕親善邕所撰碑碣之文必請
廷珪八分書之廷珪既善楷隸甚為時人所重(舊唐書本)
(傳)
唐兖州刺史韋府君遺愛頌開元十年狄光嗣撰張廷
珪正書狄梁公生祠記開元十年李邕撰張廷珪八分
書(金石錄)
張嘉貞
張嘉貞字嘉貞蒲州猗氏人以五經舉補平鄉尉長安
中拜監察御史玄宗時為中書侍郎同中書門下平章
事遷中書令終工部尚書定州刺史知北平軍事封河
東侯諡曰恭(唐書本傳)
開元中嘉貞為定州刺史至州於恒嶽廟中立頌自為
文書於石其碑用白石為之素質黑文甚為竒麗(舊唐書)
(本傳)
張彦遠云高祖河東公書蹟俊異尤能大書本傳云不
因師法而天姿雄勁定州北嶽碑為好事所傳(法書要錄序)
席豫
席豫襄陽人(唐書云字建侯)徙家河南豫進士及第開元中累遷
吏部侍郎天寳初改尚書左丞尋檢校禮部尚書豫性
謹雖與子弟書疏及吏曹簿領未嘗草書謂人曰不敬
他人是自不敬也或曰此事甚細卿何介意豫曰細猶
不謹而況巨邪天寳七載贈江陵大都督諡曰文(舊唐書)
(本傳)
呂向
吕向字子回涇州人少隠陸渾山工草隸能一筆環寫
百字若縈髮然世號連綿書玄宗開元十年召入翰林
兼集賢院校理累遷工部侍郎(唐書本傳)
唐法現禪師碑天寳元年李通文吕向正書(金石錄)
裴漼
裴漼絳州聞喜人擢明經開元中累遷吏部尚書改太
子賓客(裴漼少林寺碑云封正平縣子)諡曰懿(唐書本傳)
唐嵩岳少林寺碑守吏部尚書裴漼文并書(金薤琳琅)
裴漼少負文筆雅不以八法名而書秀勁多媚態(王世貞)
(弇州山人藁)
姜晞
姜晞秦州上邽人謩孫嗣郕國公開元初左散騎常侍
(舊唐書本傳)
唐姜遐斷碑姪郕公晞撰并楷書在醴泉縣(金石表)
李邕
李邕字泰和揚州江都人少知名李嶠與張廷珪薦邕
文高氣方直召拜右拾遺開元中歴汲郡北海太守代
宗時贈祕書監邕文名天下時稱李北海(唐書本傳)
李邕文章書翰正直辭辨義烈皆過人時謂六絶(張鷟朝)
(野僉載)
邕為文長於碑頌多自書(墨池編)
邕精於翰墨行草之名尤著初學右軍行法既得其妙
復乃擺脫舊習筆力一新李陽冰謂之書中仙手裴休
見其碑云觀北海書想見其風采(宣和書譜)
北海分隸固而遒逸(趙崡石墨鐫華)
唐人說李邕前後撰碑八百首按邕傳邕尤長碑頌中
朝衣冠及天下寺觀多齎金帛求其文杜詩曰干謁滿
其門碑板照四裔豐屋珊瑚鈎騏驎織成罽紫騮随劒
几義取無虚歲蓋謂邕也邕碑今尚遺者左羽林將軍
臧懷亮碑(在耀州)開元寺碑(淄州)嶽寺大照和尚普寂碑(西京)
李府君碑(西京)普光寺碑(泗州)娑羅木碑(楚州)大雲禪寺碑老
子孔子顔回贊(海州)秦望山法華寺碑(越州)嶽麓山寺記大
律故懷道闍黎碑(福州)石室記(端州)有道先生葉公碑東林
寺碑(江州)左武衛尉將軍李思訓碑雲麾將軍李秀碑鄂
州刺史盧府君碑(高似孫緯略)
唐追魂碑李邕書在松陽永寧觀葉法善求邕書不得
夜追其魂書之(法帖神品目)
萬簡
萬簡小楷圓實李邕見而竒之(書史會要)
崔宗之
崔宗之(名成輔以字行)滑州靈昌人日用子襲封齊國公好學
寬博有風檢與李白杜甫以文相知(唐書本傳)
唐太原尹王冰墓誌開元二十七年崔宗之撰并行書
(金石錄)
盧鴻一
盧鴻一字浩然(唐書作盧鴻字顥然見畫家傳)本范陽人徙家洛陽少
有學業頗善籀篆楷隸隠於嵩山開元初再徵不至六
年赴徵至東都謁見不拜詔授諫議大夫鴻一固辭放
還山賜隠居之服并其草堂一所恩禮甚厚(舊唐書本)
(傳)
唐普寂禪師碑開元十二年盧鴻撰并八分書(金石錄)
唐盧鴻草堂十志圖詩作十體書(文嘉嚴氏書畫記)
蕭穎士
蕭穎士字茂挺梁鄱陽王恢七世孫通籀學開元二十
三年舉進士對策第一補祕書正字終山南書記門人
共諡曰文元先生(唐書本傳)
穎士通書籀嘗教授濮陽時號蕭夫子(晁公武郡齋讀)
(書志)
王恒
王恒(明皇時人)天寳初蕭穎士奉使括遺書趙衛間留客濮
陽尹徵王恒盧異盧士式賈邕趙匡閻士和柳并等皆
執弟子禮(唐書蕭穎士傳)
王恒能精學書(書史會要)
梁昇卿
梁昇卿為奉天尉涉學工書於八分尤工歴廣州都督
書東封朝覲碑為時絶筆(唐書韋抗傳)
唐御史臺精舍記梁昇卿書(集古錄)
趙冬曦
趙冬曦定州鼔城人進士擢第開元初累遷中書舍人
内供奉國子祭酒(唐書本傳)
唐勝業寺雙彌勒像碑景雲二年褚慶文撰趙冬曦正
書(金石錄)
徐安貞
徐安貞本名楚璧(金華志云字子珍)應制舉三登甲科開元時
為中書舍人集賢院學士帝屬文多令視草終中書侍
郎東海縣子(唐書本傳)
安貞以李林甫用事逃隠衡嶽為掇蔬行者病啞不言
數年後因修建佛殿僧中選善書者題其梁已二三人
矣徐行者跨梁而過掌事人怒杖其背徐以手畫地曰
昔年曾學大書願試書及題數行羣僧皆悦服因遣盡
書之後李邕過寺見其題處大驚召之同載而歸(唐詩)
(紀事)
陸堅
陸堅河内洛陽人初為汝州參軍遷給事中兼學士善
書玄宗時終祕書監諡曰懿(唐書本傳)
唐左驍衞大將軍趙元禮碑開元十五年潘肅撰陸堅
八分書(金石錄)
劉庭琦
劉庭琦(明皇時人)開元八年上禁約王公不令與外人交結
萬年尉劉庭琦太祝張諤數與岐王範飲酒賦詩黜庭
琦為雅州司戶諤為山茌丞(舊唐書岐王範傳)
庭琦能精書學(書史會要)
梁令瓚
梁令瓚(見畫家傳)開元九年一行改治新歴而太史無黃道
儀率府兵曹參軍梁令瓚以木為游儀一行奏令瓚所
為日道月交皆自然契合於推步尤異(唐書天文志)
梁張僧繇五星二十八宿圖梁令瓚篆書星法(茅維南)
(陽名畫表)
韓擇木
韓擇木昌黎人工部尚書歴右散騎常侍(述書賦注)
愈叔父(雲卿)當大歴世文辭獨行中朝天下之欲銘述其
先人功行取信來世者咸歸韓氏於時李監陽冰獨能
篆書而同姓叔父擇木善八分不問可知其人不如是
者不稱三服(韓愈昌黎集)
擇木以八分名家石刻存者尚多而滎陽王妃朱氏墓
誌獨為正書筆法清勁可愛(金石錄)
隸學之妙惟蔡邕一人擇木乃能追其遺法風流閑媚
世謂蔡邕中興焉(宣和書譜)
蔡有鄰
蔡有鄰濟陽人漢左中郎將邕十八代孫官至右衛率
府兵曹參軍工八分(書史會要)
有鄰善八分至天寳之間遂精妙相衛中多其迹(述書賦注)
蔡希綜曰從叔父有鄰繼於八體之蹟(蔡希綜法書論)
有鄰為苑咸書小字與三代器銘何異(集古錄)
唐蔡有鄰書見於世者惟尉遲迥廟頌與盧舍那佛像
記書法勁險當與鴻都石經相繼也(廣川書跋)
顧誡奢
顧誡奢(明皇時人)太子文學翰林待詔杜甫送顧八分文學
適洪吉州詩云中郎石經後八分蓋憔悴顧侯運鑪錘
筆力破餘地昔在開元中韓蔡同贔屓玄宗妙其書是
以數子至御札早流傳揄揚非造次三人並入直恩澤
各不二顧於韓蔡内辨眼工小字分日示諸王鈎深法
更祕(杜工部集)
顧誡奢書呂肅公碑碑首倒䪥亦自竒古不獨八分可
賞云(東觀餘論)
蕭誠
蕭誠蘭陵人梁之後起家奉禮郎開元初時尚褚薛誠
為之最拜右司員外郎(述書賦注)
孫逖授蕭誠左贊善大夫制云蕭誠詞翰推工才能適
用(文苑英華)
李邕常不許蕭誠書誠乃詐作古帖令紙故暗特示邕
曰此乃右軍真蹟如何邕看稱善誠實以告之邕復取
視曰細看亦未見好(陶岳零陵總記)
御史蕭誠書太原題名唐人無出其右為司馬係南嶽
真君觀碑極有鍾王趣(米芾海嶽名言)
唐南嶽真君碑開元二十年趙頤貞撰蕭誠正書唐襄
州牧獨孤冊遺愛頌天寳中李邕撰蕭誠行書(金石錄)
蕭諒
蕭諒誠弟(宰相世系表云汝州刺史)亦善書世謂誠真諒草(書小史)
宋儋
宋儋字藏諸廣平人高尚不仕戶部侍郎宇文融薦為
祕書省校書郎作鍾體而側戾放縱迹不副名開元中
舉場中後輩多師之(述書賦注)
宋儋筆墨精勁子瞻嘗云其人不解此狡獪書便不足
觀如儋書畫不可棄也(黃山谷集)
宋儋善楷隸行草(書史會要)
李璆
李璆隴西人御史大夫傑之兄子性疎達輕財重諾筆
路緊媚(述書賦注)
宋儋李璆並有聲於代宋師鍾李師王(墨池編)
李漸狄宇清
李漸狄宇清俱師李璆(書史會要)
劉昇
劉昇開元中為中書舍人太子右庶子能文章善草隸
(馮暾徐州志)
張友正
張友正(唐書藝文志張友正雜編一卷)作草書自云得漢人心法其用
筆過為鋒長而力弱殆不可持故使筆常動摇勢若宛
轉其書别搆一體自得成就雖神明潛發不逮古人然
自然處正自過人也(廣川書跋)
蘇靈芝
蘇靈芝(趙崡云武功人)儒生也嘗為易州刺史郭明肅書候臺
記在幽燕之地中州患難得契丹以墨本詣𣙜場易絹
十端方與一本靈芝行書有二王法而成就頓放當與
徐浩鴈行戈脚復類世南體亦善於臨倣者(宣和書諧)
蘇靈芝頗好書石蹟與胡霈然相上下(墨池編)
唐范陽郡憫忠寺寳塔頌至德二載范陽府功曹參軍
兼節度掌書記張不矜撰承奉郎守經略軍胄曹參軍
蘇靈芝書(金石錄)
胡霈然
胡霈然(陶宗儀云安定人)筆法媚熟可喜今上黨佛寺畫壁有
霈然所書多為流俗取去匣而藏之以為竒翫余見其
墨蹟尤工(集古錄)
唐文皇好逸少書故其子孫及當時士人爭學二王筆
法至開元天寳間尤盛而胡霈然最為工妙(東坡集)
霈然工行書八分小篆(書史會要)
張懷瓘
張懷瓘開元中翰林院供奉(竇蒙云海陵人鄂州司馬)著書斷三卷
評書藥石論一卷(唐書藝文志祖宋史藝文志張懷瓘古文大篆書一卷陶宗儀云懷瓘)
(又撰書估書議六體論用筆十法等篇行於世)
懷瓘高自矜飾謂真行可比虞褚草欲獨步於數百年
間(墨池編)
懷瓘善真行小篆八分(書史會要)
張懷瓌
張懷瓌懷瓘弟盛王府司馬兄弟並翰林待詔(述書賦注陶)
(宗儀云懷瓌官至翰林集賢兩院侍書侍讀學士)
懷瓌書大小篆八分懷瓘書真行草合成六體(張懷瓘)
(六體書論)
懷瓌有文學尤善草隸與兄懷瓘同時著名(書史會要)
胡英
胡英(明皇時人)僧懷仁摸集右軍頗見精熟其徒有胡英效
之亦以書石(墨池編)
嵩嶽寺碑開元二十一年唐淄州刺史李邕撰胡英書
英之書世所重也(集古錄)
李慈
李慈(明皇時人)歐陽修云唐西嶽大洞張尊師碑開元十四
年李慈書慈之書體兼虞褚而遒麗可喜(集古錄)
艾敘(一作史敘)
艾敘與史麟工夫相敵亦擅時名(書史會要)
唐明皇行次成臯詩開元十三年艾敘行書(金石錄)
史麟(一作鱗)
史麟工草書(書史會要)
呂揔續書評云史麟書逸氣雄鎮超然不羣(書苑菁華)
郭訥
郭訥(明皇時人)開元中訥撰右武衛將軍柳泰碑云碑篆盡
假於余柔翰徒施實慙於墨妙貞石既刻有媿於色絲
(文苑英華)
張苔(一作台)
張苔(明皇時人)慈恩寺題名自張苔於寺中題其同年人因
為故事(段成式酉陽雜俎題廣川書跋云神龍已來杏園宴後慈恩塔下名同年中推善書者紀之)
陳昭
陳昭(明皇時人)河南石氏得唐陳昭題名昭所書在開元九
年(廣川書跋)
胡履虚
胡履虚(明皇時人)殿中侍御史崔液坐兄湜配流逃匿於郢
州人胡履虚之家(舊唐書崔湜傳)
唐六公詠開元十一年李邕撰胡履虚八分書(金石錄)
劉飛
劉飛(明皇時人)玄宗嘗幸驪山登朝元閣命羣臣賦詩正字
劉飛詩最清拔特蒙激賞右相李林甫怒飛不先呈已
出為一尉而卒(封演聞見記)
唐令長新誡劉飛書在鄧州(金石略)
李齊古
李齊古(明皇時人)唐玄宗注孝經碑後李齊古表行書亦佳
(石墨鐫華)
崔鐶
崔鐶(明皇時人)唐北嶽廟碑鄭子春撰崔鐶八分書(金石文)
(字記)
崔鐶無書名此碑分隸遒逸當韓蔡鴈行而無樹碑年
月攷其時張守珪鎮幽州當在開元之末耳(石墨鐫華)
李逖
李逖(明皇時人)唐北嶽廟碑崔鐶書李逖篆(金石文字記)
劉懷信
劉懷信(韋述敘書錄云左司禦率府錄事參軍張彦遠云開元十年賜名匪矜)唐靜泰法
師碑開元十二年呂向撰劉懷信正書(金石錄)
魏哲
魏哲(劉懷信同時人張彦遠云直集賢承議郎行在金吾衛長史)善章草(書小史)
劉子皋
劉子皋(明皇時人)唐西明寺玄宗朝南薰殿學士劉子皋書
額(歴代名畫記)
解如意(書史會要作解無畏)
解如意(明皇時人)黃長睿云王逸少十七帖先唐石刻本卷
尾有敕字及褚遂良解如意校定者人家或得之(東觀)
(餘論)
解無畏官弘文館日奉勅摹十七帖刻石(書史會要勅按十七帖)
(字下云付弘文館臣解無畏勒充館本)
殷度
殷度善正書開元間嘗書曲阿縣齊鄉觀鍾銘(書史會)
(要)
李随
李随中山郡王琳子靈昌太守䕫國公(唐書宗室世系)
(表)
唐許王素節碑開元二十六年李邕撰孫䕫國公随行
書(金石錄)
李臯
李臯(明皇時人)謁郭巨祠堂記開元二十三年楊傑撰李臯
八分書(金石錄寳按唐書李臯傳云臯字子蘭曹王明玄孫天十一載嗣封諡曰成韓愈曹成王碑)
(云成王嗣封在玄宗世蓋於時年十七八則開元二十三年臯年尚幼書是記者又一李臯也)
裴會
裴會絳州稷山人杭州刺史惓孫(遵慶子)都官郎中(唐書)
(宰相世系表)
唐抗州刺史裴惓碑開元三年族子子餘撰孫會行書
(金石錄遵按是碑作孫令行書攷唐書宰相世系表惓子三人裕遵業遵慶孫五人單宜彭會向無名令者)
(蓋令字乃會字傳寫之訛也今改正)
裴士淹
裴士淹絳州聞喜人(漼之兄)禮部尚書絳郡公(唐書宰相)
(世系表)
宋王伯厚言華嶽題名五百十一人再題三十一人自
開元訖清泰今存者不過二十餘人而已嶽廟大門牆
上亦有唐人題名今所搨得者通共九十二人有裴士
淹李德裕李商隠名(金石文字記)
盧重玄
盧重玄范陽人魏州長史儆子藏用弟司勲郎中(唐書)
(宰相世系表)
唐杯渡師墓石柱頌開元五年盧若虚撰盧重玄八分
書(金石錄)
裴抗
裴抗平州人京掾(唐書宰相世系表)
唐真定令柳君紀德碑開元十二年裴抗撰并八分書
(金石錄)
韋季莊
韋季莊京兆杜陵人扶風郡太守(唐書宰相世系表)
唐養病坊碑開元十七年邵閏之撰韋季莊行書(金石)
(錄)
韋悟微
韋悟微京兆杜陵人太府卿(唐書宰相世系表)
唐平南蠻碑開元十八年蕭晉用撰序蔡希周銘韋悟
微正書(金石錄)
韋鑒
韋鑒京兆杜陵人(見畫家傳)著作郎(唐書宰相世系表)
唐曇榮禪師碑開元十八年崔禹撰蘇現銘韋鑒八分
書(金石錄)
崔庭玉
崔庭玉清河人右驍衛將軍冀州刺史(唐書宰相世系)
(表)
唐汝陽王長女墓誌開元十九年寧王撰崔庭玉行書
(金石錄)
李琚
李琚頓丘人(宰相世系表云石山令)李華楊騎曹集序云刑部侍
郎樂安孫公逖以文章之冠為考功員外郎精試羣材
君與南陽張茂之京兆杜鴻漸琅邪顔真卿蘭陵蕭穎
士河東柳芳天水趙驊頓丘李琚趙郡李㟧李傾南陽
張階常山閻防范陽張南容高平郗昂等連年高第華
亦與焉(文苑英華)
唐真定令杜府君遺愛頌開元二十五年李琚撰并八
分書(金石錄)
張希元
張希元中山人也(開元中洛州司馬)張說洛州張司馬集序云
魯宫遺篆汲冢遺編無不日覽萬言暗識三箧且如落
猿殪兕之巧顧鵲迴鸞之妙詳諸别傳可略言焉(張燕)
(公集)
泉伯逸
泉伯逸高麗蓋蘇文之曾孫泉獻誠子唐衛尉正卿泉
君碑開元十五年長子隠奉撰序仲子伯逸正書(金石)
(錄)
王震
王震(金石錄云開元中江寧縣丞文苑英華賈至有王震由夀王府司馬授將作少匠制)唐景陽
宮石井闌銘開元中王震八分書(金石略)
蘇嬰
蘇嬰(明皇時人)唐絳州刺史郇國公韋陟遺愛碑蘇嬰八分
書(金石略)
劉睿
劉睿(明皇時人)唐白楊篇張說撰劉睿書(墨池編)
劉詔
劉詔(明皇時人)唐昭聖寺廣大圓滿大悲心陀羅尼幢開元
中三藏沙門不空奉詔譯劉詔書(昌平州志)
甘獻誠
甘獻誠(明皇時人)唐贈右僕射王洎碑開元二年盧藏用撰
甘獻誠八分書(金石錄)
張傑
張傑(明皇時人)唐少林寺戒壇銘開元三年三藏法師義淨
撰張傑八分書(金石錄)
盧曉
盧曉(明皇時人)唐杭州刺史裴惓碑開元三年盧曉八分題
額右僕射裴遵慶碑大歴十一年盧曉八分書并篆額
(金石錄)
胡愔
胡愔(明皇時人)唐汾隂后土祠銘開元四年胡愔撰并八分
書(金石錄)
蕭元皎
蕭元皎(明皇時人)唐陳延喜妻穆氏墓誌銘開元六年齊望
之撰蕭元皎正書(金石錄)
司馬絢
司馬絢(明皇時人)唐中嶽韓先生碑開元六年崔友本撰司
馬絢八分書(金石錄)
李光休
李光休(明皇時人)唐華嶽昭應碑開元八年華州刺史李光
休題額(金石文字記)
姚思義
姚思義(明皇時人)唐嘉禾寺禪院碑開元八年徐楚璧撰姚
思義八分書(金石錄)
王晏
王晏(明皇時人)唐河侯新祠頌開元九年秦宗撰王晏行書
(金石錄)
陳懷志
陳懷志(明皇時人)唐北嶽府君碑開元九年韋虚心撰陳懷
志行書(金石錄)
梁高望
梁高望(明皇時人)唐易州雲居寺石浮屠銘開元十年易州
府遂城縣書助教梁高望書(吉金貞石志)
王宣
王宣(明皇時人)唐工部侍郎趙公碑開元十年王宣書(金石略)
田呂
田呂(明皇時人)唐神泉寺石經西塔銘開元十二年盧昭明
撰田呂正書(金石錄)
陳思光
陳思光(明皇時人)唐寳相寺釋迦像碑開元十二年陳子傑
撰陳思光正書(金石錄)
孫義龍
孫義龍(明皇時人)唐石佛堂記開元十二年孫義龍撰并行
草書(金石文字記)
魏栖梧
魏栖梧(明皇時人)唐文蕩律師碑開元十三年盧渙撰魏栖
梧正書(金石錄)
雙思貞
雙思貞(明皇時人)唐鄭司農碑開元十三年史承節撰雙思
貞行書(金石錄)
白羲晊
白羲晊(明皇時人)唐乙速孤行儼碑開元十三年劉憲撰白
羲晊八分書(金石錄)
趙崇德
趙崇德(明皇時人)唐興州司馬王公碑開元十三年郭子晉
撰趙崇德行書(金石錄)
甘遺榮
甘遺榮(明皇時人)唐李公元始天尊像碑開元十三年鄒瓘
撰甘遺榮八分書(金石錄)
范希璧
范希璧(明皇時人)唐索法師清德碑開元十四年馬克麾撰
范希璧行書(金石錄)
王象
王象(明皇時人見畫家傳)唐重開梁公堰碑開元十五年趙居貞
撰王象正書(金石錄)
趙僎
趙僎(明皇時人)唐施石臺銘開元十五年趙僎撰并行書(金石錄)
彭果
彭果(明皇時人)唐左右衛大將軍衛尉正卿卞國公贈羽林
大將軍泉君碑開元十五年彭果書(金石略)
王大悦
王大悦(明皇時人)唐易州雲居寺石浮屠碑開元十五年太
原王大悅撰并書(燕都遊覽志)
馮昊仙
馮昊仙(明皇時人)唐下博令許君德政頌開元十六年王懷
惠撰馮昊仙書(金石錄)
賈彦璿
賈彦璿(明皇時人)唐薛王府典軍李無慮墓誌賈彦璿撰并
書(金石錄)
明乾節
明乾節(明皇時人)唐佛䭾禪師塔銘後序開元十八年李湜
撰明乾節行書(金石錄)
趙含章
趙含章(明皇時人)唐游擊將軍薛侯碑開元十八年趙含章
撰并行書(金石錄)
房自謙
房自謙(明皇時人)唐老子廟碑開元十八年于孺卿撰房自
謙正書(金石錄)
柳令譽
柳令譽(明皇時人)唐東方朔碑柳令譽撰并行書(金石錄)
盧規
盧規(明皇時人)唐立漢光武皇帝碑開元十九年李雲撰盧
規行書(金石錄)
潘翽
潘翽(明皇時人)唐使者徵祥記開元二十年潘翽撰并正書(金石錄)
房鳳文
房鳳文(明皇時人)唐北嶽真君碑開元二十年房鳳文八分
書(金石錄)
呂獻臣
呂獻臣(明皇時人)唐玄元皇帝廟額碑開元二十年敬抱忠
撰呂獻臣八分書(金石錄)
賀遂回
賀遂回(明皇時人)唐源公石幢記開元二十一年封利建撰
賀遂回八分書(金石錄)
鄭鉉
鄭鉉(明皇時人)唐老子廟碑開元二十二年崔季友撰鄭鉉
正書(金石錄)
鄭璉
鄭璉(明皇時人)唐五羖大夫碣銘開元二十三年鄭璉正書
(金石錄)
盧自勸
盧自勸(明皇時人)唐相州刺史侯莫陳涉墓誌銘開元二十
三年鄭同昇撰盧自勸正書(金石錄)
朱瑗
朱瑗(明皇時人)唐館陶令徐君遺愛頌開元二十四年張孚
撰朱瑗八分書(金石錄)
党撫
党撫(明皇時人)唐崔禹傳開元二十五年權倕撰党撫八分
書(金石錄)
陳瓌
陳瓌(明皇時人)唐智遠律師塔銘開元二十五年啖彦珍撰
陳瓌行書(金石錄)
韋崇訓
韋崇訓(明皇時人)唐八馬坊碑開元二十五年郗昂撰韋崇
訓行書(金石錄)
何榮光
何榮光(明皇時人)唐大行禪師義訓開元二十五年何榮光
行書(金石錄)
管卿
管卿(明皇時人)唐益州大千秋觀碑開元二十六年李邕撰
管卿行書(金石錄)
王子言
王子言(明皇時人)唐任城縣橋亭記開元二十六年游芳撰
王子言八分書(金石錄)
戴崿
戴崿(明皇時人)唐江州刺史戴希謙墓誌開元二十六年從
子休璇撰次子崿八分書(金石錄)
郭瓘
郭瓘(明皇時人)唐李適之清德頌開元二十七年蕭誠行書
碑隂記吕巖說撰郭瓘正書(金石錄)
劉景廉
劉景廉(明皇時人)唐孝經雙石臺碑開元二十七年楊諫撰
劉景廉八分書(金石錄)
崔黃中
崔黃中(明皇時人)唐薛僅善政頌開元二十七年徐季鴒文
崔黃中行書(金石錄)
胡秀
胡秀(明皇時人)唐内常侍趙泰宗碑開元二十八年男尚客
撰胡秀八分書(金石錄)
鄔繇
鄔繇(明皇時人)唐吏部尚書楊仲昌碑開元二十八年席豫
撰鄔繇行書并篆(金石錄)
王守泰
王守泰(明皇時人)唐雲居寺山頂石浮圖後記開元二十八
年莫州吏部常選王守泰行書(金石文字記)
劉安
劉安(明皇時人)唐瀛州刺史王公碑開元二十九年劉安書
(金石略)
盧全嗣
盧全嗣(明皇時人)唐房州刺史盧府君碑(按宰相世系表云盧全操房州刺史)
(盧重玄從兄弟)弟全嗣文并書(金石略)
張旭
張旭(米芾書史云字伯高)蘇州吳人嗜酒每大醉呼叫狂走乃下
筆或以頭濡墨而書既醒自視以為神不可復得也世
呼張顛初仕為常熟尉有老人陳牒求判宿昔又來旭
怒其煩責之老人曰觀公筆竒妙欲以藏家爾旭因問
所藏盡出其父書旭視之天下竒筆也自是盡其法旭
自言始見公主擔夫爭道又聞鼔吹而得筆法意觀倡
公孫舞劒器得其神後人論書歐虞褚陸皆有異論至
旭無非短者傳其法惟崔邈顔真卿云文宗時詔以李
白歌詩裴旻劒舞張旭草書為三絶(唐書本傳)
張旭草書為世所重有人家貧因卜旭為鄰數四致簡
於旭得其報章遂鬻於市後獲富足焉(金壺記)
張顛以善草得名余曾見小楷樂毅虞褚之流(歴代名)
(畫記)
唐郎官石記張旭書旭以草書知名此字真楷可愛(集)
(古錄)
後漢崔子玉歴鍾王以下傳授至於永禪師而至張旭
始弘八法次演五勢更備九用(韓方明授筆要說)
陸彦遠傳父書法以傳張旭旭彦遠之甥也(書史會要)
旭之傳法蓋多其人若韓太傅滉徐吏部浩顔魯公真
卿魏仲犀又傳清河崔邈(盧擕臨池妙訣)
魏仲犀
魏仲犀(襄陽太守見資治通鑑)師張旭(書史會要)
裴儆
裴儆字九思絳州聞喜人官左金吾將軍諡曰成(唐書)
(宰相世系表)
顔真卿問裴儆足下師敬長史有何所得曰亦嘗請論
筆法惟言倍加工學臨寫書法當自悟耳(顔真卿述張)
(長史筆法)
蔣陸
蔣陸(明皇時人)張旭之法又傳蔣陸(盧擕臨池妙訣)
賀知章
賀知章字季真(金壺記云字維摩)越州永興人性曠夷善談說
擢進士超拔羣類科開元中集賢院學士遷祕書監棄
官徒步歸鄉里知章晩節尤誕放遨嬉里巷自號四明
狂客祕書外監每醉輒屬辭筆不停書咸有可觀善草
隸好事者具筆研從之意有所惬不復拒然紙纔十數
字世傳以為寳天寳初請為道士肅宗贈禮部尚書(唐)
(書本傳)
知章每興酣命筆好書大字或三百言或五百言詩筆
唯命問有幾紙報十紙紙盡語亦盡二十紙三十紙紙
盡語亦盡忽有好處與造化相爭非人工所到也(述書)
(賦注)
賀知章嘗與張旭遊於人間凡見人家廳館好牆壁及
屏幛忽忘機興發落筆數行如蟲篆鳥飛雖古之張索
不如也(施宿會稽志)
祕書省有賀監知章草書詩筆力遒健風尚高遠(温飛)
(卿集)
李陽冰
李陽冰(宣和書譜云字少温)趙郡人(宰相世系表云陽冰將作少監)陽冰兄弟五
人皆負詞學工於小篆初師李斯嶧山碑後見仲尼吳
季札墓誌便變化開闔如虎如龍勁利豪爽風行雨集
文字之本悉在心胷識者謂之倉頡後身(述書賦注)
李陽冰善小篆自言斯翁之後直至小生曹喜蔡邕不
足言也(李肇唐國史補)
李陽冰尤精書學其豪駿墨勁當時人謂之曰筆虎(金)
(壺記)
陽冰雅好書石魯公之碑陽冰多題其額嘗貽書李大
夫願刻石作篆備書六經立於明堂號曰大唐石經志
不克就舒元輿嘗得陽冰真跡在六幅素上見蟲蝕鳥
步痕跡若屈鐵石陷入屋壁贊曰斯去千年冰生唐時
冰復去矣後來者誰後千年有人誰能待之後千年無
人篆止於斯(墨池編)
唐碧落碑字法竒古李陽冰於書未嘗許人至愛其書
寢卧其下數日不能去(廣川書跋)
陽冰在肅宗朝所書是時年尚少故字畫差疎瘦至大
歴以後諸碑皆莫年所篆筆法愈淳勁(金石錄)
唐翰林禁經八卷李陽冰撰論書勢筆法所禁因以名
書(郡齋讀書志)
陽冰推原字學嘗作筆法論以别其點畫(宣和書譜)
張旭傳之李陽冰陽冰傳徐浩顔真卿鄔彤韋玩崔邈
(王圻三才圖會)
李騰
李騰陽冰從子(宰相世系表云隰州刺史)說文字源一卷(唐書藝文)
(志)
趙郡李陽冰神假篆法上鄰李斯時人獲之悉藏箧笥
大歴中篆故李司徒新驛記於東廳之門右筆法古淡
識者宗師猶子檢校祠部員外郎騰能嗣其業躭每歎
隸書轉訛難究會意篆體如正方辨發源小學中獨許
慎說文最為首出因請騰繼世父之妙書坯山之石藉
其久垂示將來兹(賈躭說文字源序)
韋玩
韋玩師張旭(書史會要)
昔蔡邕而下各有師授逮於張旭其書分派蔡有鄰法
為篆顔清臣徐季海守舊法而真行盡合於古之作者
至韋玩崔邈授其法而絶矣(廣川書跋)
崔邈
崔邈清河人(蔡希綜謂之崔長史)邈論書云山川草木反覆於寸
紙之間日月星辰迴環於尺牘之上(書苑菁華)
崔邈師張旭(書史會要)
邈傳褚長文韓方明(盧攜臨池妙訣)
褚長文
褚長文師崔邈(書史會要)
褚長文書指論一卷(唐書藝文志)
李白
李白字太白(舊唐書云山東人)十歲通詩書既長隱岷山州舉
有道不應賀知章言於玄宗召見詔供奉翰林懇求還
山永王璘辟為府僚佐璘敗詔長流夜郎會赦還尋陽
李陽冰為當塗令白依之(唐書本傳)
玄宗命白為宮中行樂詩二人張朱絲闌於前白取筆
抒思十篇立就筆蹟遒利鳳跱龍拏律度對屬無不精
絶(孟棨本事詩)
予嘗過當塗訪翰林舊宅又於浮屠寺化城之僧得翰
林自寫訪賀監不遇詩云東山無賀老却棹酒船迴味
之不足重之為寳用獻知者又於歴陽郡得翰林與劉
尊師書一紙思高筆逸(裴敬翰林學士李白墓碑)
李白在開元天寳間不以能書傳今其行草殊不減古
人蓋所謂不煩繩削而自合者與(黃山谷集)
白嘗作行書有乘興踏月西入酒家不覺人物兩忘身
在世外一帖字畫尤飄逸(宣和書譜)
滕陽驛廳事前古槐之下有石碣刻壯觀二字殊勁挺
蓋青蓮筆也(六研齋筆記)
張旭傳李翰林白(解縉書學傳授)
杜甫
杜甫字子美審言孫天寳初應進士不第獻三大禮賦
玄宗竒之召試文章授京兆府兵曹參軍肅宗徵兵靈
武赴河西拜右拾遺出為華州司功參軍嚴武鎮成都
奏為節度參謀檢校工部員外郎天寳末詩人甫與李
白齊名(舊唐書本傳)
甫壯遊詩云九齡書大字有作成一囊(杜工部集)
胡儼曰常於内閣見子美親書贈衛八處士詩字甚怪
偉(杜詩箋注)
甫於楷隸行草無不工(書史會要)
杜勤
杜勤(甫之從姪)甫作醉歌行别從姪勤落第歸詩云陸機二
十作文賦汝更小年能綴文總角草書又神速世上兒
子徒紛紛驊騮作駒已汗血鷙鳥舉翮連青雲詞源倒
流三峡水筆陣獨掃千人軍(杜工部集)
鄭虔
鄭虔(字弱齊)鄭州滎陽人(見畫家傳)天寳初為協律郎玄宗愛
其才為置廣文館以虔為博士虔好書常苦無紙於時
慈恩寺貯柿葉數屋遂往日取葉肄書歲久殆遍嘗自
寫其詩并畫以獻帝大署其尾曰鄭虔三絶遷著作郎
安禄山反劫百官置東都虔因稱風緩賊平貶台州司
戶參軍事(唐書本傳)
杜甫著作郎台州司戶滎陽鄭公詩云神翰顧不一體
變鍾兼兩文傳天下口大字猶在牓昔獻書畫圖新詩
亦俱往滄洲動玉陛寡鶴誤一響三絶自御題四方尤
所仰(杜工部集)
蘇源明
蘇源明京兆武功人初名預字弱夫工文辭有名天寳
間及進士第累遷國子司業肅宗時終祕書少監(唐書)
(本傳)
唐鄆州五太守宴小洞庭序蘇源明文并書(金石略)
王維
王維字摩詰太原祁人(見畫家傳)進士擢第與弟縉俱有俊
才博學多藝亦齊名天寳末為給事中肅宗授太子中
允乾元中遷尚書右丞維以詩名盛於開元天寳間書
畫特臻其妙(舊唐書本傳)
維工草隸(唐書本傳)
王縉
王縉字夏卿太原祁人少好學與兄維俱以名聞舉草
澤文辭清麗科上第歴拜黃門侍郎同中書門下平章
事終太子賓客(唐書本傳)
王維弟太原少尹縉文筆泉藪善草隸書功超薛稷二
公名望首冠一時(述書賦注)
唐贈兵部尚書王忠嗣碑大歴十年元載撰王縉行書
(金石錄)
李潮
李潮(杜甫之甥)甫李潮八分小篆歌云倉頡鳥跡既茫昧字
體變化如浮雲陳倉石鼔又已訛大小二篆生八分秦
有李斯漢蔡邕中間作者寂不聞嶧山之碑野火焚棗
木傳刻肥失真苦縣光和尚骨立書貴瘦硬方通神惜
哉李蔡不復得吾甥李潮下筆親尚書韓擇木騎曹蔡
有鄰開元已來數八分潮也奄有二子成三人況潮小
篆逼秦相快劒長戟森相向八分一字直百金蛟龍盤
拏肉屈強吳郡張顛誇草書草書非古空雄壯豈如吾
甥不流宕丞相中郎丈人行巴東逢李潮逾月求我歌
我今衰老才力薄潮乎潮乎奈汝何(杜工部集)
唐惠義寺彌勒像碑李潮八分書潮書在石刻者絶少
惟此碑與彭元曜墓誌耳(金石錄)
吳郁
吳郁兩當人為侍御史以言事被謫居家不仕與杜子
美交游(祝穆方輿勝覽)
唐玉真公主修功德頌天寳三年李成裕撰吳郁行書
(金石錄)
苑咸
苑咸京兆人開元末上書拜司經校書中書舍人貶漢
東郡司戶參軍復起為舍人永陽太守(唐書藝文志)
王維詩序云苑舍人能書梵字兼達梵音曲盡其妙(王)
(維右丞集)
張諲
張諲(見畫家傳)官至刑部員外郎善草隸(唐詩紀事)
王維詩序云故人張諲工詩善易卜兼能丹青草隸(王)
(右丞集)
韓志清(一作至清)
韓志清(見畫家傳)官侍御史以學藝書畫之美聞於天下(獨)
(孤及毘陵集)
志清八分楷書優游於法度之内(書史會要)
崔倚
崔倚博陵安平人舉進士天寳之亂隐居而終(韓愈崔)
(評事墓銘)
唐百家巖寺記天寳七載崔巨撰崔倚正書(金石錄)
史白
史白廣陵人諫議大夫善飛白(述書賦注)
史惟則
史惟則(白子陶宗儀云名浩字惟則)天寳中嘗為伊闕尉集賢院待
制後至殿中侍御史(墨池編集徐浩古蹟記云肅宗時侍御史賢直學士史惟則奉使)
(晉州推事所在博訪書畫)
唐世分隸名家者四人而已韓擇木蔡有鄰李潮及惟
則也(集古錄)
惟則籀篆八分如王公大人進退有度(書史會要)
史懷則
史懷則與惟則同時必其晜弟也惟則以八分著名懷
則之書不減惟則(金石錄)
懷則亦善八分(書小史)
王遹
王遹工分篆(墨池編)
唐世小篆之學不數家遹開元天寳時人亦工八分當
時不甚知名而一時未有及者(歐陽修文忠公集)
唐胥山銘元和十年孟元輔撰王遹正書(金石錄)
衛包
衛包京兆人工八分小篆通字學兼象緯之術官至尚
書郎(述書賦注士唐書藝文志云天寳三載詔集賢學衛包改古文尚書從今文)
唐世華山碑刻為古文者皆包所書(集古錄)
包作字點畫不妄發落筆必左規右矩以倒薤篆書鷦
鷯賦(宣和書譜)
唐華嶽碑堂修飾記金天王廟靈異述天寳九載衛包
撰并正書(金石錄)
田琦
田琦鴈門人德平之孫(見畫家傳)工八分小篆官歴陕令豫
蘄許等州刺史(述書賦注)
田琦篆楷八分無不精詣(書史會要)
唐魏文侯廟碑田琦八分書(墨池編)
鄭遷鄭邁鄭遇
鄭遷中書令崔湜之甥官至浚儀尉遷及弟邁遇並工
八分天寳中知名梁宋(述書賦注)
李權
李權淮安王神通曾孫(宗室世系表云權金州刺史泗州刺史孟犨子神通玄孫)工
八分(述書賦注)
唐祈雨紀乾元二年張惟一撰李權八分書(金石文字)
(記)
李樞
李樞權弟(宗室世系表云樞檢校虞部員外郎兼侍御史)工小篆(述書賦注)
唐華嶽題名云上元元年華隂令王宥前令王紓丞王
沐尉李齊權頌鄭縣簿張彬尉竇彧下邽丞李演尉邢
涉處士王季友張彪著作郎孟昌原法曹參軍李樞同
謁題年月上方用小篆姓名下方用分隸皆樞書老勁
不作俗筆(石墨鐫華)
李平鈞
李平鈞權姪(見畫家傳)富詞學江陵掾亦善小篆(述書賦注)
李進
李進清河郡公孝節曾孫(權從兄弟)兵部侍郎(唐書宗室世)
(系表)
唐雍王遊三門記李進書(墨池編)
張從申
張從申長史文場擢第(墨池編云進士擢第檢校禮部郎中宣和書譜云官至大理司)
(直)工正行書結字緊密近古所無(述書賦注)
張從申所書碑李陽冰多為之篆額時人必稱為二絶
(集古錄)
唐法慎律師碑在揚州龍興寺李華文張從申書李陽
冰篆額律師者淮南愚俗素信重之謂此碑為四絶碑
(集古錄)
大歴後徐季海已老獨從申高步江淮間同安碑曰三
絶(墨池編)
張從師張從義張從約
張從師監察御史弟從義從約並工書皆得右軍風規
時人謂之張氏四龍(東觀餘論揚按竇臮述書賦云張氏四龍名海内厥有季弟功夫)
(少對是從師從義從約並從申兄也東觀餘論作弟誤)
劉繪
劉繪彭城人官延州刺史(竇蒙云吾舅諱繪彭城人也延安都督唐書宰相世系)
(表)
竇臮述書賦云延安君則快速不滯若懸流得勢(法書)
(要錄)
明若山
明若山平原人(竇蒙竇臮之姨兄)京兆三原縣尉大理評事述
書賦云三原君則婉媚巧密似垂楊應律(法書要錄)
竇蒙
竇蒙(陶宗儀云字子全扶風人)國子司業(唐書藝文志)
竇臮述書賦云吾兄則書包雜體首冠衆賢(法書要錄)
唐宋武受命壇記永泰元年竇蒙篆(金石錄)
竇臮
竇臮(字靈長)蒙第四弟(徐浩古跡記云臮檢校刑部員外郎宋汴節度參謀)詞藻雄
贍草隸精深平生著碑誌詩篇賦頌章表凡十餘萬言
天寳所獻大同三殿蹴踘賦以諷興諫諍為宗晩年又
著述書賦總七千六百四十言精窮旨要詳辨祕義(法)
(書要錄)
唐茅山三洞景照法師韋公碑竇臮書(金石略)
蔡希逸
蔡希逸曲阿人緱氏主簿(書苑菁華丘唐書藝文志作蔡隠)
希逸工草隸(書史會要)
蔡希寂
蔡希寂曲阿人渭南尉(唐書藝文志金竇蒙云希寂濟陽人部郎中)
蔡希綜曰第四兄維氏主簿希逸第七兄洛陽尉希寂
並深工草隸頗為當代所稱也(蔡希綜法書論)
蔡希綜
蔡希綜(希逸希寂之弟)法書論一卷(宋史藝文志)
唐治浦橋記天寳十二載蔡希綜撰并行書(金石錄)
希綜工翰墨兄弟三人皆為時所重(書史會要)
王敬從
王敬從京兆人對策甲科授岐州陳倉主簿遷祕書省
校書郎三入華省再登禁闥歴尚書郎中給事中拜中
書舍人居數歲命敬從御史中丞改太子右庶子與兄
易從弟擇從咸以文學齊名(孫逖集)
唐戶部尚書楊貞公瑒廟碑晉公李林甫撰王曾書王
敬從題額(遊城南記)
王定
王定字鎮卿京兆人揚州都督長史易從子舉進士甲
科天寳末為諫議大夫肅宗初遷太子右庶子集賢院
學士(權文公集)
王定能精學書(書史會要)
李記
李記華州司功參軍(唐書宗室世系表)
唐衆香寺南亭記李記書(墨池編)
王嵒
王嵒字山甫天寳時人(唐書藝文志王嵒開元中通事舍人)字畫竒怪老
逸不羈時有可愛蓋書流之狂士也(集古錄)
裴炫
裴炫平州人隰川令(唐書宰相世系表)
唐太一寺功德頌裴炫撰八分書(金石錄)
唐崇福觀主魏尊師碑裴炫書(金石錄)
李遇
李遇趙郡人江都尉(唐書宰相世系表)
唐北海太守竇誡盈碑天寳七載徐浩撰并八分書題
額李遇正書(金石錄)
裴迥
裴迥(明皇時人河南尹)河南郡有伊水石堰天寳十載尹裴迥
置(唐書地理志)
唐嵩陽觀聖德感應頌天寳三載李林甫撰徐浩八分
書裴迥題額(金石文字記)
劉正臣
劉正臣懷州武涉人本名客奴由征行家於幽州之昌
平少有武藝授左驍衛將軍數有戰功天寳十五載授
柳城郡太守平盧節度軍使賜名正臣大歴九年追贈
工部尚書(唐書劉全諒傳)
劉正臣能精學書(書史會要)
李史魚
李史魚(金石錄作李史奐誤)趙郡平棘人開元中以多才應詔授
祕書省正字遷監察御史為宰相李林甫所隂中貶萊
陽丞拜殿中侍御史參安禄山范陽軍事至德二載授
御史中丞充河北招諭使上元二年贈尚書戶部侍郎
(梁肅集)
唐張君神道碑天寳十載王靈岳撰宋昱銘李史魚正
書(金石錄)
李清
李清天寳十二載進士(唐詩紀事)
李清善真行書(書史會要)
褚朝陽
褚朝陽天寳進士第(唐詩紀事)
朝陽當時亦謂之小褚李邕之差肩也(書史會要)
郭卓然
郭卓然太原逸人也能篆天寳間嘗摹勒雲麾將軍李
府君碑并題額(書史會要)
胡山甫
胡山甫(明皇時人)文思博要唐類書也天寳十載十二月楷
書臣胡山甫書字極遒麗至唐大中年間方自館中雜
書撿出是時止存一卷後有史館山甫印(珊瑚網)
洪元眘
洪元眘(明皇時人)唐餘姚縣休光寺真法師行業讃天寳十
五載洪元眘書(金石略)
米芾云洪元眘集右軍越州兩碑真跡在越州僧正子
文處(寳章待訪錄)
王士則
王士則(明皇時人)唐尊勝石幢銘天寳九載崔恁撰王士則
八分書(金石錄)
士則書法遒勁瀟灑有李北海張從申之筆(王世貞藝)
(苑巵言)
趙從一
趙從一(明皇時人)饒州紫極觀有唐鐘刻銘其上曰天寳九
載前監察御史貶樂平尉李逢年銘鄉貢進士薛彦偉
述序給事郎行參軍趙從一書(容齋随筆)
梁耿
梁耿行篆甚善真草相敵(書史會要)
唐宓子賤碑天寳三載賈至撰梁耿篆書(金石錄)
周㠖
周㠖天寳間作牧泌陽以翰墨稱喜懷素書心慕手追
作草字得師法今御府所藏有贈懷素草書歌(宣和書)
(譜)
劉秦
劉秦明皇時翰林搨書人唐内侍陳文叔碑天寳九載
李邕撰劉秦行書(金石錄)
吳道玄
吳道玄陽翟人玄宗授内教博士(見畫家傳)書蹟似薛少保
亦甚便利(歴代名畫記)
平康坊菩薩寺食堂東壁上智度論色偈變偈是吳道
玄自題筆蹟遒勁(段成式京洛寺塔記)
羅希奭
羅希奭錢唐人自御史臺主簿遷殿中侍御史出為始
安太守(唐書本傳)
唐食堂記羅希奭八分書在京兆府(金石略)
韋迥
韋迥薊人官監察御史(唐書宰相世系表)
唐常覺寺銅鐘銘天寳四載韋迥撰并八分書(金石錄)
關操
關操善真行草書(書史會要)
唐造釋迦石像碑關操書(墨池編)
陳知温
陳知温(明皇時人)唐開元聖像碑天寳元年陳知温書(集古)
(錄)
范正則
范正則(明皇時人)唐修東鎮沂山記天寳元年范正則撰并
八分書(金石錄)
包文該
包文該(明皇時人)唐兖公之頌天寳元年張之宏撰包文該
正書(金石錄)
梁游楚
梁游楚(明皇時人)唐立後漢世祖祠堂記天寳二年張邈撰
梁游楚八分書(金石錄)
戴伋
戴伋(明皇時人)唐玄元靈應頌玉真長公主建天寳元年戴
璇撰序劉同昇撰頌戴伋八分書(王氏法書苑)
杜混元
杜混元(明皇時人)唐靈州都督李琳碑天寳三載杜混元八
分書(金石錄)
韋若訥
韋若訥(明皇時人)唐資州刺史韋光碑天寳三載趙良器撰
族子若訥八分書(金石錄)
李景參
李景參(明皇時人)唐宓子賤碑天寳三載李少康撰李景參
正書(金石錄)
陳錫
陳錫(明皇時人)唐小魯真人仙解謠天寳三載魯國清述陳
錫正書(金石錄)
薛良史
薛良史(明皇時人)唐都騎尉薛良佐塔銘天寳三載再從兄
鈞撰弟良史正書(金石文字記)
上官璨
上官璨(明皇時人)唐蒙山祠記天寳五載李瑗撰上官璨行
書(金石錄)
張乾護
張乾護(明皇時人)唐善才寺大德元秘塔銘天寳五載楊琦
撰張乾護八分書(金石錄)
張撝
張撝(明皇時人)季子神賽兩紀石文唐天寳五載趙晉甫撰
張撝書(王象之輿地碑目)
張少悌
張少悌(明皇時人)唐王四娘塔銘天寳六載裴炫撰詞張少
悌行書(金石錄)
郭懷漸
郭懷漸(明皇時人)唐張尊師碑天寳六載何思遠撰郭懷漸
正書(金石錄)
王曾
王曾(天寳中為著作郎見玄宗記)唐薛氏追贈夫人碑天寳六載房
琯撰王曾八分書(金石錄)
段清雲
段清雲(明皇時人)唐竇居士神道碑天寳六載李邕撰段清
雲行書(金石文字記)
平致和
平致和(明皇時人)唐開梁公堰頌碑隂記天寳六載平致和
撰并正書(金石錄)
劉軫
劉軫(明皇時人)唐百家巖寺記天寳七載崔禹錫撰劉軫行
書(金石錄)
朱璨
朱璨(明皇時人)唐太子司議郎王元碑天寳七載李華撰朱
璨八分書(金石錄)
陳庸
陳庸(明皇時人)唐陳太丘祖德碑天寳九載系孫兼撰序伾
撰銘伾子庸書(金石錄)
林有鑒
林有鑒(明皇時人)唐清河張氏墓誌銘天寳九載索玄愛撰
男林有鑒楷書(金石表)
荀望
荀望(明皇時人)唐永泰寺碑天寳十一載沙門靖彰撰荀望
行書(金石文字記)
韓軫
韓軫(明皇時人)唐栖霞山亭記天寳十三載史翊撰韓軫八
分書(金石錄)
賀蘭誠
賀蘭誠(明皇時人)唐西楚霸王祠堂頌天寳十三載賀蘭進
明撰賀蘭誠書(金石錄)
周良弼
周良弼(明皇時人)唐蘇源明正德表天寳十四載周良弼八
分書(金石錄)
程昂
程昂(明皇時人)唐李峰途經劒門詩天寳十五載程昂正書
(金石錄)
蒯敬宗
蒯敬宗(明皇時人)唐草堂寺報願碑宋儋文蒯敬宗正書(金)
(石錄)
王全榮
王全榮(明皇時人)唐封文宣王祠碑唐玄宗製王全榮書(墨)
(池編)
御定佩文齋書畫譜卷二十七
