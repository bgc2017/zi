欽定四庫全書
御定佩文齋書畫譜目錄
第九十四卷
歷代鑒藏書四
明張丑清河書畫舫
明董其昌容臺集
明董其昌畫禪室隨筆
明陳繼儒祕笈
明郁逢慶書畫題跋記
明郁逢慶續書畫題䟦記
明汪砢玉珊瑚網
欽定四庫全書
御定佩文齋書畫譜卷九十四
歷代鑒蔵四
書(四)
明張丑清河書畫舫
韓存良太史購蔵鍾元常摹鍾鼎篆正考父鼎銘當為
魏漢遺墨之冠其次則王元美尚書家正書薦季直
表上有晝錦堂等印及元人䟦尾元美續收褚河南
哀册文顔平原送裴將軍北伐詩並屬眞筆
晉武帝我師帖眞蹟宣和祕府官本今在震澤王氏當
為帝王書法之冠
韓存良太史家陸士衡平復帖計九行墨色有綠意紙
亦不雜碎前有宋徽宗泥金標題又聞王羲之破羌
帖王獻之洛神十三行晉人小楷曹娥碑楊羲黃素
黃庭經唐玄宗鶺鴒頌褚遂良千文張旭宛陵帖鍾
紹亰靈飛六甲經吴通微千文懷素論書帖(或云山水帖)徐
浩道經上卷賀知章千文顔眞卿自書誥吴融博士
帖蘇軾自書八賦米芾草書十二帖宋高宗絹本洛
神賦并有李昭道臨頋愷之圖畫趙孟頫小楷道德
經全本種種眞蹟在其家未及全見之
索靖章草出師頌一卷用黃麻紙書之上有宣和印識
朱色如新與古譜文合文夀承定為眞蹟為之刻石
或云頌文蓋出蕭子雲元初蔵霍清夫處見雲煙過
眼錄宋時在錢勰房下亦見米氏書史
謝安石書六十五字四角開元小璽御府書也永存珍
祕印入唐相王涯家翰林之印建中御府所用
東方朔畫像贊相傳逸少眞蹟乃永和十二年五月十
三日書與王敬仁者筆蹟茂密法律森嚴其糜破處
歐陽詢補之宋初在丁諷學士家尋入宣和祕殿有
御書璽記暨南渡後復歸趙與勤家雜見書史書譜
雲煙過眼錄中
王羲之袁生帖釋懷素夢遊天姥吟皆宋府祕物為吴
王氏蔵本並神品也
周敏仲㩦示逸少行穰帖一卷亦載宣和書譜中首尾
璽䟦宛然予細辨乃唐人硬黃臨本定非眞蹟先輩
言祕府御題書畫眞贋相雜驗之信然
逸少草書司馬帖今在山陰人家宣和祕府故物也筆
法淳古可愛為眞無疑
五字不損本定武蘭亭序一卷元初蔵譚崇文許有寅
亮元章等題名張仲夀趙孟頫袁桷諸賢䟦尾相傳
歐陽率更所模墨花滿面眞希世之寳也茂實府君
購得一本筆法精勁高古較唐宋摹搨字形幾小一
倍後歸之大兄矣
陳仲醇妮古錄云今皇帝天藻飛翔雅好書法每攜獻
之鴨頭丸帖虞世南臨樂毅論米芾文賦以自随董
其昌聞之中書舍人趙十禎言如此因考右軍曾書
文賦今可見者趙榮禄書耳
獻之中秋帖卷蔵于檇李項氏子京自有䟦細看乃唐
人臨本非眞蹟也卷首截去十二月等六字亦無米
贊可考苐&KR1019;背標錦則宣和舊物也豈南宫寳帖元
末曾輸入大内邪
震澤王氏陶𨼆居黃庭外景經楷法俊逸翩翩不羣云
係張可與故物可與號繡江前元進士生平寳祕蕭
子雲進寫古文啓真蹟及此
李文正公家蔵智永千文一卷是蔵鋒書前有宋徽宗
瘦金黃綾帖云梁釋智永眞草千文合縫用宣和等
印雖歷世久遠字畫略無殘缺令在武陵高氏
吴原博先生家蔵林藻深慰帖宋祐陵故物也有紹興
二璽柯九思陳彦廉等印有李倜張仲夀黃中邵亨
貞袁華張適李東陽文徵眀八䟦䟦載鐵網珊瑚中
唐文皇手勅一通用黃麻箋書之今在韓存良太史家
宋祕府故物也右帖全倣右軍風神散朗品在宋思
陵上屢欲告假刻石卒未得
唐玄宗御書鶺鴒頌白麻紙真蹟結搆精謹筆法縦横
迥出吾家思陵御書叙文之上後有蔡京蔡卞二䟦
亦妙近周敏仲購得一本乃雙鉤填墨者至積時不
晤良可歎也
敏仲所收唐玄宗恤獄詔當時勅付毛應佺者黃麻紙
書舊在檇李項氏朱忠僖故物也
虞永興汝南公主墓誌稿凡十八行見米老寳章待訪
錄後入郭天錫家元章䟦尾尚存今蔵瑯琊王氏敬
美奉常故物也頃金壇王宇泰太史賞其峭拔為摹
入鬱岡齋帖中矣
檇李項氏祕蔵歐陽詢行書夢奠帖清勁絶塵乃楮紙
眞蹟宋末藏郭天錫處子昂二識尾勤有堂故物也
其後又入楊東里家有東里䟦䟦今不存右帖授受
有緒的是名物陳仲醇定為宋人書豈為世所淆亂
邪
近聞歐公夢奠帖及顔書鹿脯帖俱在檇李項氏當往
觀之
褚河南黃麻千文一卷瘦勁絶倫楷書真筆後有宋濓
等䟦今在韓宗伯存良家凡十數閱唐人書法世不
多見此眞可寳者
韓氏藏褚遂良楷書千文黃麻紙大類所書聖教序疎
瘦婉暢逸趣翩翩按宋潜溪䟦尾云河南眞蹟千文
如鐵線縈結而成即此本也
陸柬之書法似舅風氣過之傳世蘭亭詩五首今在檇
李馮開之家筆法飄縦妍媚動人品在李北海顔平
原之上故米南宫極稱許之或云此帖與王維江山
雪霽圖李昇瀟湘煙雨卷皆太史公朝夕展玩者也
陸柬之時工臨寫今校理錢延年有柬之書蘭亭用綠
麻紙押尾署陸司議書
孫過庭書譜眞蹟亦藏韓太史家嚴分宜故物也前有
宋徽宗滲金御題政和宣和等印元初在焦逹卿敏
中所上下兩卷全今已缺其一上卷亦不能全文氏
為摹刻停雲館帖中此帖宋時刻入石亦止存一卷
嘉興王廷槐藏張長史春草帖亦在嚴分宜家嘗入宣
和祕府宋元人題名并䟦甚多
張長史眞墨宛陵詩李西臺蘇才翁皆有䟦江隂卞華
伯故物都玄敬書評云非眞蹟也此卷今在韓氏謂
出春草詩上兩家持論不同如此當細辨之
朱太保藏鄭虔閨情詩帖白麻紙眞蹟
解氏藏李北海永康帖今在吴郡王氏眞蹟神品上上
嚴氏書畫記曰懷素絹本草書千字文一卷初蔵海鹽
姚氏其家云此帖一字值千金故號千金帖不知幾
傳失去予以善價得之通用黃絹八幅絲理精細纖
豪無損交接處用軍司馬印箝記亦曾摹刻于停雲
館後歸史氏自史氏歸嚴氏今已入内府矣盖晚年
書也
懷素酒狂帖舊在光福人家後歸李貞伯氏楊凝式鑒
定寳寧賜玩記王詵寳寧賜第書廷堅觀倪瓉八月
十一日觀于耕漁軒
項玄度蔵懷素苦笋帖眞蹟後有米敷文䟦尾其書較
酒狂帖更勝
顔眞卿大字瀛洲帖為宋宣和御府故物元初蔵張可
與家後具王芝鮮于樞等六䟦喬簣成題名弘治中
歸之史眀古嘉靖壬辰復在華中甫家而文徵仲為
之䟦至甲子歲為茂實府君所購後歸檇李項氏
朱巨川誥并䟦在孫氏
啓南翁所蔵予僅得南宋五公手札一卷後有李西涯
吴匏菴諸公六跋即都玄敬寓意編中所載也
王氏又蔵沈傳師出塞詩一鮮于伯機故物亦見雲煙
過眼錄中
柳誠懸小楷度人經眞蹟後有華山道士魚又玄䟦大
觀宣和小璽趙嚴馮子振宋濂題識舊蔵項司馬少
溪家以授仲子希憲
項氏寳藏吴彩鸞正書唐韻全部鮮于承旨故物復為
陸太宰全卿所購
五代楊凝式草書神仙起居法小米鑒定後有思陵釋
文五行西秦張澂等印記商挺留夢炎䟦語乃郡人
王氏所藏也
似道留心書畫家蔵名蹟多至千卷其宣和紹興祕府
故物往往乞請得之今除烜赫名跡載悅古蹟記者
不錄第錄其稍𨼆僻者著于篇崔瑗臨史游急就章
王廙仲春帖王導省示帖衞恒往来帖王徽之至節
帖王珣三月帖張翼舅氏帖王濛餘杭帖張翰思鄉
帖孔琳之日月帖謝靈運古詩帖王筠至節帖蕭思
話奏事帖王僧虔陳情帖蔡景歷寂然帖陸繕稽古
帖唐代宗守歲詩裴行儉千文李陽冰篆書心經李
白乘興帖徐嶠之天童經杜甫壯游詩白居易豐年
帖杜牧之張好好詩張籍希深帖李商隱正書月賦
杜光庭詩帖陸希聲贈辯光詩許渾烏絲闌詩楊庭
五藴論薛濤萱草詩韓偓芝蘭帖蘇靈芝逹摩銘王
仁裕送王禹偁詩錢鏐貢棗帖石曼卿大字古松詩
范成大詩蘇舜欽吴中詩草陸經武陵謠張九成小
字黃庭經陳景元巖棲賦釋法暉細書經塔
祝希哲蔵宋李建中千文一卷在其後人處末簡宋元
人品題極多下迨文徵仲太史有䟦尾眞名蹟也近
為玉峯好事家購去矣
宋宣獻公綬楷法為宋初第一極得黃庭經樂毅論遺
法長洲黃氏藏其小楷千文一卷宋潛溪故物即天
章閣所貯舊本也
陸放翁自書詩一卷共計七首字畫遒勁可愛後有山
陰杜思永跋今在吴郡王氏
朱文公自書武夷九曲詩卷在歙人黃某處
蔡君謨茶錄眞蹟一卷王敬止故物後入嚴分宜家小
楷精謹紙墨如新文徵仲太史極稱賞之
趙定宇祭酒蔵蔡忠惠公中楷謝賜御書詩表字大如
指頂結搆謹嚴後有文同米芾等䟦堪與韓存良太
史家蘇文忠公元祐二年宜春帖子墨蹟作對其題
識多至十餘人悉宋元名手祭酒歿後流傳至長兄
伯含處故丑得見之
先子累歲購求書法僅得東坡小楷乞居帖眞蹟
王氏世蔵坡翁小楷芙蓉城詩眞蹟神品上上蓋得之
嚴分宜所筆意姿媚可喜與吾家乞居帖絶不類或
云徐氏小楷金剛經項氏小本表忠觀碑眞蹟庶幾
近之然未及見
又見東坡行書九辨帖筆意妙絶而無款識豈遭元祐
黨人之禍當時收蔵者削去之邪
檇李項氏蔵行九歌一卷止錄文選中所載六段
東坡草書寒食詩後黃山谷䟦今在檇李項氏又行書
禱雨帖乃與錢齊明者今在金壇于氏
瑯琊王氏購蔵薛道祖禊飲序一卷宋祕府故物即停
雲館帖所載也
秦少游小楷黃庭經在長洲黃氏質山公故物也後有
吴傅朋李泰發鮮于伯機康里子山四䟦尾
秦太虚楷書古詩十九首一卷今蔵震澤王氏
易安詞稿一紙乃清祕閣故物也卷尾略無題識僅有
點芝兩字耳
黃魯直諸上座帖草書師懷素頗逼真即嚴氏書畫記
所載也舊蔵李范菴家
黃魯直年譜載元祐丁卯歲行書大江東去詞全倣瘞
鶴銘法後附次韻子瞻題郭熙秋山圖詩小楷精緊
今在韓太史存良家本嚴分宜故物也
文徵仲蔵黃魯直行書曹子建詩二首用澄心堂紙李
廷珪墨為之
嚴氏蔵黃山谷草書嬾殘和尚歌筆法妙入神紙墨完
好真尤物也
朱性甫藏米老臨黃庭經一卷後歸石田翁
伯啓晚年又蔵米南宫晚年書宗室崇國公墓志銘鄭
居中撰文幾二千字極得多力豐筋緩綛急送後有
袁桷鄧文原黃溍柳貫揭汯葉盛吴寬七䟦是廣省
𠫭政劉公欽謨故物也䟦載朱性父鐡網珊瑚中
米老行書杜甫題王宰畫山水歌等帖並蔵檇李項氏
米尚有自撰自書登黃鶴臺下臨金山賦在嚴分宜
家行筆竒偉足稱墨寳
海岳翁行草書帖今在城西王氏
馬主事抑之蔵米臨顔魯公爭坐位帖全本上有賈似
道印元時入袁文清公家袁公前後凡再䟦云
張謙蔵米南宫帖十二冊各以𩔖次如手柬家書詩文
分四類上有閱古珍玩大印乃韓侂冑故物也
思陵行書子美題奉先劉少府新畫山水障歌黃蠟箋
眞蹟前後用乾卦御書内府之印及紹興三璽
武林胡氏藏高宗御書損齋二字並御製損齋記右僕
射沈該以下聮名親書表在後並屬真蹟此卷前元
時在王子慶處亦見雲煙過眼錄
思陵草書一卷墨蹟蔵玄海家每行止二字字大如拳
押縫有御書之寳印識尾有御書瓢印收蔵有濟之
圖書及三槐堂印
思陵洛神賦卷絹本大行草後署德夀宫書李嚴詩題
後
思陵行書蘇武李陵詩共七首姿媚可喜與吾家杜陵
詩帖正同今在黃氏
項氏蔵子昂秋興賦一卷左方有張東海䟦尾
王氏舊蔵宋人小楷史記眞本一部原是松雪翁物
信國手書過小青口詩一卷後有原博濟之二䟦乃徵
仲故物也今摹刻停雲館中
予家蔵祝希哲懷知詩卷字小而結搆雄偉購之謝氏
眞竒蹟也
祝京兆楷行離騷經九歌行草孔雀東南飛二首並蔵
吴中王氏是盛年妙筆
吾家世傳希哲京兆行書莊子逍遥遊師虞世南城南
陸氏蔵王履吉草書枚乘七發倣十七帖又一好事
家收文徵仲小楷古本水滸傳全部法歐陽詢未及
見之(清河書畫舫)
明董其昌容臺集
予曾有右軍行穰帖眞蹟十五字是十七帖一種及武
林楊侍御自安福傳来唐摹絶交書紙墨用筆與行
穰帖同彦京為予勒石因識之
謝惠連墨蹟新都汪氏所蔵予令人摹勒入戲鴻堂帖
中
破邪論是唐人小楷與柳誠懸清淨經並是真筆一見
之義興吴光禄家摹刻戲鴻堂帖中
壬辰九月過嘉禾所見有褚摹蘭亭徐季海少林詩顔
魯公祭濠州伯父文稾趙文敏道德經小楷皆眞墨
也
予昔于宋光禄見永師千文後有永師押字薛紹彭收
蔵印
曹娥碑眞蹟卷有高宗䟦是北宋物元文宗命柯九思
鑒定御府書畫因賜之以旌其勞在婁江王文肅公
家
靈飛六甲經鍾紹京書有宋徽宗標題後有倪雲林虞
伯生䟦海寧陳太常次公所蔵
黃庭外景經眞蹟與内景經同一絹素同一筆法又有
云是宋高宗臨者在吴江吳憲副家
頋愷之女史箴不全本在嘉禾項氏
行書蘭亭序褚河南臨澄心堂紙米元章䟦在海寧陳
家闕三行
又蘭亭褚臨墨蹟絹本王弇州家蔵復歸新都汪太學
有米元章小行楷䟦今在廣陵
蘭亭唐標第七本絹素奕奕無題䟦亦似褚筆今在新
都王氏書畫舫
大令東山松帖眞蹟送棃帖眞蹟皆曾見之今不知歸
何人
顔魯公送劉太沖序綠箋書北京國學刻石眞蹟竒宕
為遼東李帥所蔵
顔魯公祭季眀文眞蹟鮮于伯機所蔵䟦云吾家無第
一天下無第二在新都吴太學家停雲館所刻乃米
臨予刻之戲鴻堂帖者是也
丁丑三月過京口訪張太學修羽出所蔵楊少師眞蹟
賞玩彌日
項晦伯家有趙文敏書汲黯傳小楷特為遒媚與本家
筆不𩔖
東坡先生書養生論眞蹟一卷是靖江朱光禄所蔵後
為河南俞中舍購去今吴中多雙鈎偽迹乃從我家
戲鴻堂帖摹出
予在長安得趙伯駒畫老姥授陰符圖及游白岳見趙
子昂書陰符小楷并置箧中
清淨經蘇門高子業家蔵今歸義興吴光禄丞澈如宋
搨精妙下眞蹟一等耳
柳誠懸有小楷清淨經予摹于海上潘光禄刻之戲鴻
堂帖中
黃庭經以師古齋刻為第一乃遂良所臨也淳熙續帖
亦有之
黃庭經是褚本予曾于沈純甫司馬齋頭見之今歸問
卿收蔵
趙文敏䟦定武蘭亭獨孤東屏二本皆有眞蹟或十三
䟦或十七䟦予皆見之
謝萬鯁恨帖眞蹟在新安溪南吴氏
王獻之述書狀有褚遂良摹本予見之
歐陽率更令所書千文楊補之家蔵本
信本有小楷九歌予得宋搨世無二本為朱御醫以古
硯易去
義陽吴光禄丞澈如寄褚登善千文示余予披覽數日
歐陽信本有楚辭諸帖刻于長沙
東林岳麓寺碑皆宋以後重刻大照禪師碑乃唐時硬
黃雙鈎予最嗜李書晚獲覩此遂摹勒上石以公同
好雖謂之唐搨可也
昔顔平原鹿脯帖宋時在李觀察士衡家今為辰玉所
蔵
争坐位帖在永興安師文家安氏析居分而為二人多
見其前叚師文後乃并得之相繼入内府今前段為
項德新所蔵
杜牧之書張好好詩深得六朝人風韻予所見顔柳以
後若溫飛卿與牧之亦名家也
陳仲醇既摹子瞻南華妙高二帖他日復得煎茶聽琴
詩各一萹予亦得三馬圖贊皆竒絶
徐浩道德經上卷在無錫華學士家乍見似紙素諦觀
知為絹本
張長史宛陵帖有李建中蘇舜欽易簡三公題跋韓宗
伯所蔵以為甲觀
楊凝式少師韭花帖宣和書譜所載正書今在嘉禾項
氏
米元章行書離騷宜興吴民部所蔵近始裝潢成帙眞
海内竒觀
唐碑懷仁三蔵聖教序行楷新都吴周生不惜十五城
購之非賞鑒家求一見不可得也周生發願刻石令
晦迹千年始復出見
吾家有黃庭經樂毅論東方贊曹娥碑四種宋搨加以
十三行洛神賦及米元章弭盗疏共六帖冠絶海内
(容臺集)
明董其昌畫禪室隨筆
右軍官奴帖己卯秋予試留都見眞蹟蓋唐冷金牋摹
者此帖後歸婁江王元美予于己丑詢之王澹生則
已贈新都許少保矣
大令洛神賦眞蹟元時猶在趙子昂家今雖宋搨不復
見矣今日見此四行亦唐摹冷金舊蹟在檇李項氏
予在梁溪見徐季海道德經
襄陽書天馬賦予所見已四本一為擘窠大字後題云
為平海大師書後園水丘公觀在嘉禾黃履常𠫭政
家一為檢討王履泰蔵乃仿顔平原争坐位一在吾
鄉宋參政家一在新都吴氏後有黃子久諸元人跋
懷素自叙帖眞蹟嘉興項氏以六百金購之朱錦衣家
朱得之内府蓋嚴分宜物沒入大内後給侯伯為月
俸朱太尉希孝旋收之其初吴郡陸完所蔵也文待
詔曾摹刻停雲館行于世予二十年前在檇李獲見
眞本年来亦屢得懷素他草書鑒賞之唯此為最
予見懷素一帖云少室中有神人蔵書蔡中郎得之
藏眞書予所見有枯笋帖食魚帖天姥吟冬熱帖皆眞
蹟以澹古為宗
趙文敏臨稧帖無慮數百本予所見亦至夥
米元章書多從褚豋善悟入登善深于蘭亭為唐賢秀
穎第一此本蓋其衣鉢也
予三見子瞻自書赤壁賦一在檇李黃承玄家一在江
西楊寅秋家一在楚中何宇度家黃卷有子瞻跋尤
勝然皆前賦也後赤壁則惟趙子昂有石本又思陵
嘗書之夏禹玉為補圖亦在楊寅秋家
客有持趙文敏書雪賦見示者予愛其筆法遒麗有黃
庭樂毅風規未知後人誰為競爽
秦太虛撰龍井記直稱蘇家勝友元章此碑絶得李括
州三昧惜多殘闕予為補之
韓宗伯家蔵子敬洛神十三行眞蹟
争坐位帖予以陕本漫漶乃摹此宋搨精好者刻之戲
鴻堂中
褚遂良西昇經與淳熙祕閣續帖所刻黃庭經同一筆
法眞蹟昔蔵新都殷尚書家予在長安曾于殷𠫭軍
家見之後歸武林洪黃門黃門遂以贈予
韓宗伯蔵曹娥碑眞蹟絹本乃宋德夀殿題元文宗命
柯九思鑒定書畫賜以此卷趙孟頫跋記其事甚詳
婁水王奉常家蔵趙吴興詩帖致佳予從高仲舉見之
新都汪太學孺仲以宋搨爭坐位帖見示神采奕奕字
形較陕刻差肥時有訛字乃是米海岳所臨米嘗自
記有臨争坐位帖在浙中此殆其真跡入石者邪
唐鍾紹亰書通甲神經有宣和政和小璽宋徽宗標識
倪元鎮家蔵有元鎮跋語
予游京師得鑒李伯時西園雅會圖有米南宫蠅頭題
䟦己丑四月又從唐完初獲借海岳千文臨成副本
十七帖硬黃本宋時魏泰家蔵淳熙祕閣續帖亦有刻
予在都下友人汝陽王思延得硬黃本已于濟南邢
子愿見所刻石本即王本也
樂毅論梁世所摹與唐摹字形各異淳熙祕閣梁模本
也予家戲鴻堂帖唐摹本也又有一本唐摹在長安
李氏曾屬余跋亦有文夀承䟦盖貞觀中太宗命褚
遂良等摹六本賜魏徵諸臣此六本自唐至今予猶
及見其二恨梁摹白麻紙真蹟為新都吴生所有
趙文敏得宋思陵十三行于陳灝盖賈似道所購先九
行後四行以悅生印款之此子敬眞蹟至我朝惟存
唐摹耳晉陵唐太常家蔵宋搨為當今第一曾一見
于長安臨寫刻石恨趙吴興有此墨蹟未盡其趣
褚河南臨禊帖白麻蹟一卷曾入元文宗御府有天歴
之寳及宣政紹興諸小璽宋景濂小楷題䟦吾鄊張
東海先生觀于楊氏之衍澤樓蓋雲間世家所蔵予
得之吴太學每以勝日展玩輒為心開
官奴帖眞蹟在淳熙祕閣續刻昔年見之南都已聞為
海上潘方伯所得又復歸王元美王以貽予座師新
安許文穆公文穆傳之少子冑君一武弁借觀因轉
售之今為吴太學用卿所蔵
宋搨絳州帖乃官奴嫡冡故佳本在汝帖長沙之上此
本已具各體即不完善比之威鳳一毛可蔵也
雲麾將軍碑文多不全獨此刻前後讀之皆有倫次當
是石未泐時拓本殊可寳蔵
予得穎上禊帖較各帖所刻皆在其下當是米南宫所
摹入石者其筆法頗似耳
吴用卿得黃庭經予定為唐人臨右軍
王珣書瀟灑古淡用卿得此可作寳晉齋矣
王元美家有虞永興汝南公主墓志
米元章評紙帖與吾友王宇泰所蔵天馬賦同是一種
書
朱敬韜所蔵趙榮禄鮮于伯機眞蹟借歸摹之戲鴻堂
帖中
坡公書赤壁賦眞蹟在王履善家每波畫盡處𨼆𨼆有
聚墨痕非石刻所能傳耳
懷仁聖教序真蹟視陕本特為姿媚吾家有宋舍利塔
碑云習王右軍書集之為習正合
顔魯公送劉太沖眞蹟在長安趙中舍士禎家以予借
摹遂為好事者購去予凡一再見不復見矣淳熙祕
閣續帖亦有刻
楊羲和黃庭經元時在鮮于樞家予昔從韓宗伯借摹
數行兹勒以冠諸帖
清淨經似永興破邪論海上潘氏所蔵宋帖也
索靖出師頌在檇李項子亰家故是甲觀
張長史眞書壁記世無别本唯王奉常敬美有之陳仲
醇摹以寄予
定武禊帖唯賈秋壑所蔵至百餘種令其客廖瑩中縮
為小本或云唐時褚河南已有之
丁酉三月十五日予在吴門韓宗伯家其子古周攜示
予顔書顔書自身告徐季海書朱巨川告即海岳書
所載皆是雙璧(畫禪室隨筆)
眀陳繼儒祕笈
米南宫樂圃墓志手蹟予從辰玉家見之
顧光禄有唐朝人兄妹共寫法華經七卷楷法甚精
予見蘇文忠手蹟與郭廷平帖又與中玉提刑帖又獻
蠔帖又蘇過題郭熙平遠帖舊為朱子儋所蔵文太
史䟦
予蔵有東坡清醇帖手蹟
予于項玄度家見薛道祖字一幅又王晉卿謝餽帖一
幅又韓絳字一幅又吴傅朋節婦詩一幅又沈文通
秋杪帖一幅又蘇文定公和詩帖一幅歐陽玄字一
幅又宋搨懷素千文一冊又東坡乞田帖一卷又潁
濱帖二卷又黃文節公詩帖一卷又米襄陽杜詩山
水歌一卷又子昂文賦一卷吴興賦一卷而其間如
蘇明允題懷素詩鄒志完建平柬張南軒薦游誠之
書皆生平未見之翰墨也諸蹟中宜以東坡手柬六
紙為輔而以懷素苦笋帖後有米敷文跋者冠之矣
紫陽山下有米南宫大書第一山三字于石壁予從友
人張元弢處得其搨
俞紫芝有臨十七帖向蔵林叔大家後有大勅字世傳
為勅本紫芝過其家臨之
顔書朱巨川誥眞蹟有二卷皆絹本前後紹興小璽蔵
項子京家其停雲館刻墨蹟後有鄧文原喬簣成二
跋者向為陸全卿太宰所寳跋千餘言今蔵予家予
故有寳顔堂印
子昂亭林碑其眞蹟曾黏村民屋壁上王野賓買之以
轉售項氏
思陵草書詩墨蹟蔵項家押縫有御書之寳印書後有
御書瓢印收藏有王濟之圖書及三槐堂印
褚河南聖教序有三本其字有肥瘦方圓寬緊不同予
有瘦本元美公題籤
乙未六月初四日過項又新觀魯公顔真卿行書定襄
王郭公帖趙子昂書張文階送秦少宰叙王羲之草
書二帖黃太史墨妙趙子昂歸去来辭
予得俞仲蔚手寫金剛經一卷蠅頭細書眞光眀寳藏
也
大令送棃帖十字柳誠懸十二字向蔵王敬美家分授
第四子閑仲予見之大令字疑鉤填公權書眞神品
也
子昂書秋興賦行書墨蹟向為吾鄉王緝之所蔵後有
張東海跋今蔵項希憲家
張顛酒德頌宋學士云曾見之
予見鮮于伯機草書昌黎琴操四章及秋興十首其眞
蹟後題云為國寳先輩書
趙魏公書予見其秋聲賦一卷晩歲筆也後有文太史
徵仲頋應祥跋
宋高宗手書龍王勅向在三塔寺寺僧信大源質項子
亰家
高宗書養生論姚侍郎物也質吴伯度家
七月十二日見蘇東坡觀禱雨帖阿育王宸奎閣碑文
蔡端眀郎中帖東坡潤筆帖黃山谷維清道人帖米
南宫竇先生帖又米南宫臨蘭亭皆眞蹟項玄度所
蔵
柳誠懸度人經蔵項司馬少溪家今授仲子希憲
予見管仲姬字一卷平安家書付三哥收拆此池灣沈
氏所蔵子趙奕有跋
予于項氏見蔡君謨手蹟一卷其前後二柬即停雲館
刻索澄心堂紙帖也(太平清話)
明郁逢慶書畫題䟦記
宋人手簡十七條在楮上
宋搨顔魯公書華嚴經卷首有羅氏世家印
米南宫小楷七帖在楮上
黃山谷楷書趙景道帖并絶句詩八首
王右軍六帖在楮上
唐張旭草書蘭馨帖春草帖濯烟帖
唐徐季海寳林寺詩在麻紙上
趙子固定武蘭亭落水本天聖丙寅年正月二十五日
重裝帖前有方寸朱文彝齋二字印子固二字白文
印方寸朱文樓公家記印旁有朱文楚國米芾印白
文孝友世家印朱文存義書府印
唐釋懷素客舍等帖宋徽廟御書金字題籤帖首及接
縫處俱有宣和政和紹興天水雙龍小璽贉尾有内
府圖書之印又有秋壑圖書
唐柳誠懸楷書度人經在麻紙上横卷神品
唐釋懷素食魚帖在硬黃紙上小横卷
顔魯公正書朱巨川誥在絹素上後鄧文原喬簣成跋
唐馮承素臨本樂毅論在硬黃紙上摺裱
唐搨保母帖
米襄陽苕溪詩帖在澄心堂楮上長卷
石曼卿大字楷書古松書墨蹟横卷
蘇文忠公行草端硯詩墨蹟在紙上小横卷
黃山谷三言詩在紙上小横卷
宋蘇養直二帖眞蹟
宋張樗寮正書金剛經
黃文節公正書法語眞蹟在紙上其紙長三丈餘無接
痕
米南宫九帖眞蹟卷首有機暇清賞印紹興印内府書
印鈐縫有琳印黃琳私印向子固印卷尾有紹興府
印建炎浙東安撫使之印建炎兩浙東路都緫管司
之印
米元章行草四段前有修内司鈐縫半印楚國米芾朱
文印
蘇長公病眼帖
米襄陽詩卷
黃山谷行書元師帖在楮上摺裱
黃文節公行書草稿紙上横卷
蘇老泉書詩眞蹟
文衡山跋通天進帖
趙集賢行書歸去来辭卷在宋紙上書後有白描淵眀
像
趙文敏行書詞二闋臨張長史京中帖
琦椘石眞蹟
俞紫芝楷書悟眞萹在黃宋牋上共七紙
趙松雪大書快雪時晴卷
趙榮禄楷書湖州妙嚴寺記在宋楮上横卷卷首子昂
大篆六字
趙子昂行書煙江疊嶂歌在白宋紙上横卷李西涯大
篆題松雪翁眞蹟五字
張伯雨行書
趙文敏公小楷麻姑壇趙仲穆書讀書城南司馬温公
勸學三帖卷
喀喇庫庫草書柳子厚謫龍說在紙上
喀喇泰熙努草書帖
趙松雪書中峰懷淨土詩後系讃
倪雲林題覺軒手簡
趙子昂臨智永千文
趙文敏小楷陰符經
柯丹邱石屛記屏在雲間宋雨菴雨花齋
徐子仁書辭在絹素上
張伯雨書辭在紙上
袁華書泉州兩義士傳絹上隸書
張外史行書掛幅
趙承旨小楷高上人大洞玉經在宋楮上横卷
詹仲舉書沁園春詞
祝枝山草書月賦
石田書憫日長短句
石田行書
唐子畏書枕上聞雞鳴詩
文休承書歸𨼆詩
祝亰兆雜書
衡山題山谷伏波祠詩
石田書南鄉子詞
文衡山跋鍾元常季直表跋右軍袁生帖
徐武功游靈巖山詞絹上行書
文衡山跋宋搨黃庭經
石田書送歲歌
吴匏菴茶歌行書挂幅
祝希哲宋版文選跋
姚穀菴書卷
衡山楷書老子傳
唐子畏漫興歌行二首
宋搨聖教序跋
姚雲東詩二篇
文三橋項少岳煙雨樓詩(書畫題跋記)
眀郁逢慶續書畫題跋記
孝女曹娥碑
謝康樂古詩帖王子晉贊
褚河南書倪寬贊
王右軍二謝帖思想帖
蘇東坡武昌西山鄧聖求詩在楮上長卷卷首李西涯
大篆坡翁詩翰四字
宋思陵楷書付岳武穆手勅眞蹟在楮上
唐懷素草書清淨經
蘇文忠公天際烏雲卷在白粉牋上行草書
黃文節公手簡二通小行草眞蹟在楮上
蔡君謨十帖眞蹟裝為横卷
宋丞相文信公劄子小行草眞蹟在楮上横卷
宋胡邦衡劄子楷書眞蹟
宋孫之翰尺牘
眞西山與王周卿手簡在粉牋上
宋人手簡二通
米南宫草書畫山水歌并絶句眞蹟在楮上
米南宫詩翰有李西涯篆扵引首湘西詩帖
五字損本蘭亭僧隆茂宗作圖扵紙上
蔡忠惠公進謝御燭詩卷
坡翁大楷書卷
倪雲林贈陳惟寅詩卷
薛尚功鐘鼎款式冊
元天目禪師劉順法語眞蹟小眞行書
鮮于奉常草書昌黎琴操四章眞蹟
蘇東坡書離騷九辨卷
黃山谷草書釋典文語
薛紹彭臨蘭亭叙
黃文節公草書秋浦歌
坡翁行書四詩
涪翁書陰長生詩篇
米南宫行書天馬賦
黃太史草書李太白憶舊游寄譙郡元參軍
蔡忠惠公二帖
東坡先生書九歌卷
薛道祖書雲頂山詩眞蹟
蘇長公兄弟祭黃幾道文
蘇滄浪留别王原叔古詩帖
蘇長公書陶靖節清晨聞叩門詩一首
穎濱先生詩帖
李西臺六帖
趙文敏公諸賢天冠山詩
雍國公虞丞相古劒歌
鄧文肅公臨急就章小游仙詩
元賢翰劄疏
趙松雪書洛神賦卷高上大洞玉經
虞伯生書虞雍公誅蚊賦
趙文敏眞草千文
張貞居雜詩冊
趙文敏楷書千文四體千文
鮮于困學楷書
趙文敏眞行文賦
鄧巴西詩卷
沈啓南行草二詩
文夀承草書單條
沈啓南有竹莊閑居詩卷
祝枝山澄心窩銘楷書
董玄宰書卷
陳白陽題扇
姚穀菴草書
唐伯虎行書(續書畫題䟦記)
明汪砢玉珊瑚網
魏太傅鍾繇戎輅宣示帖眞蹟有宣和政和雙龍小璽
米芾諸印
晉右將軍王羲之敬和帖泥金簽頭宋御府祕蔵有宣
和印政和印思想帖眞帖此事帖瞻近帖墨蹟在硬
黃紙上每思帖行穰帖止存二行約二十餘字在黃
麻紙上後項子亰自敘數行董玄宰題
大令十二月帖截中秋三行紙色與行穰相似無跋語
玄宰題數行送棃帖眞蹟
晉桓大司馬旱燥帖楮上
謝康樂古詩帖巖下一老公四五少年贊
梁摹樂毅論眞蹟項氏出此帖索價六十金
唐馮承素臨本樂毅論在黃麻紙上摺裱
唐摹蘭亭墨蹟
趙參軍摹晉千文
歐陽率更夢奠帖眞蹟
虞伯施東觀帖
唐文皇哀冊褚遂良墨蹟
褚河南書枯樹賦眞蹟兒寬贊眞蹟臨右軍曲水序世
稱天歷蘭亭
薛稷書眞蹟
唐通天進帖模本
孫虔禮草書千文帖在白麻紙上
李北海縉雲三帖
張長史春草帖又濯煙帖上有明昌寳玩御府寳繪羣
玉中祕諸印
顔魯公眞書朱巨川告身眞蹟卷鹿脯帖眞蹟
柳誠懸楷書度人經卷眞蹟
蔵真草書清淨經在紙上食魚帖客舍等帖宋徽宗草
書題簽
高閑上人千文
杜樊川書張好好詩并序
韓致堯手簡十一帖
楊少師韭花帖眞蹟夏熱帖
徐季海寳林寺詩蹟崇禎癸酉春項公定出此帖并元
人手札二卷欲售留予處月餘恨未能摹寫
宋太宗行書蔡行勅真蹟在金花牋上
徽宗瘦金書
李西臺六帖
蔡忠惠公進謝御賜詩卷二帖眞蹟十帖真蹟裝為横
卷寒蟬賦并序詩卷墨蹟
宋范忠宣手簡司馬温公史草短啓帖
蘇子美草書二帖眞蹟在粉牋上留别王原叔古詩帖
宋孫之翰尺牘
王荆公介甫正書楞嚴經要旨
蘇文忠公天際烏雲卷在白粉牋上中行草書此卷向
在項又新處予嘗獲觀今為越石售去行書四詩眞
蹟行書二詩真蹟武昌西山贈鄧聖求詩蹟行草端
硯詩墨蹟在宋楮上小横卷養老萹天慶觀乳泉賦
韓舍人帖勤禪師帖病眼與徐得之札又一帖與質
翁離騷九辨卷九歌卷陶靖節清晨聞扣門詩一首
大楷書淵眀飲酒一首書唐方千詩卷六十三首為
王越石物醉翁亭記
蘇長公兄弟祭黃道幾文
潁濱先生詩帖
黃文節公書漢人得道陰長生詩三萹正書法語眞蹟
在宋白楮上楮高尺餘長二丈絶無接縫楷書蓮經
為吴文端公所蔵草書釋典小真行書三帖共一卷
在楮上伏波祠詩草書李太白憶舊游寄譙郡元參
軍詩大書贈元師詩冊楷書趙景道帖并絶句詩八
首草書秋浦歌題元上人此君軒詩答王彦周卷行
書王長者墓志銘稿在紙上横卷行書宋故瀘南詩
老史翊正墓志銘稿又手簡一道雜錄冊舊名山谷
志林
石曼卿大字楷書古松詩墨蹟在宋楮上横卷
米襄陽行草易說大行楷書天馬賦小楷七帖草書九
帖行書四段前有修内司鈐縫半印吾鄉項少溪公
所蔵今歸盛念修長者明公二帖南宫書翰李西涯
篆于卷首行草集英詩蹟字大扵掌平陽氏蔵中岳
詩卷湘西詩帖都梁十景詩蹟苕溪詩卷草書畫山
水歌并絶句眞蹟在楮上本朝袁忠徹家物也今歸
谿陽史君峴山詩蹟小詞眞蹟
薛道祖雲頂山詩眞蹟臨蘭亭敘
薛尚功鐘鼎款識冊
趙子固題照禪師道場詩行書墨蹟
宋賢劄子十七帖
宋名公翰墨
宋人手簡二通
宋高宗宸翰行書詩四首在白宋紙上上用御書之寳
大方印住押行草洛神賦書絹上後款云德夀殿印
胡邦衡劄子楷書眞蹟
韓宗武王二詞遺蹟
張樞相方少翁詞翰
汪龍溪手札
陳簡齋詩蹟
陸放翁草書大聖樂詞長相思詞五闋手簡二通眞蹟
行草在楮上
徽國文正公朱夫子手帖畫寒詩卷卷首有崑山王綸
理之篆書
眞西山與王周卿手簡在粉牋上
張樗寮正書金剛般若波羅蜜經跋項子京所蔵又一
本為項子長所蔵與子京本紙墨筆法不爽豪髮
張叔夏過韓平原樂慶園賦高陽臺詞蹟
宋丞相文信公劄子小行草眞蹟在紙上横卷
吴大有詩帖
趙文敏公摹蘭亭叙臨禊帖在紙上眞草千文四體千
文臨智永千文小楷麻姑壇子仲穆書讀書城南又
司馬温公勸學三帖卷楷書道德經眞蹟二卷小楷
高上大洞玉經在宋紙上有三千餘字横卷高上大
洞玉經金碧古文龍虎妙經楷書洛神賦又書洛神
賦卷又晚年書洛神賦行書歸去来辭勉學賦并序
光福重建塔記眞蹟卷楷書湖州妙嚴寺碑記在宋
楮上横卷公自篆卷首中峰懷淨土詩後系贊春寒
詩卷天冠山題咏行書詩詞雜書八則眞蹟每則有
款南谷二帖簡覺軒路教真蹟荅子誠劄行書坡仙
煙江疊嶂卷書陶詩
鮮于奉常書詞子又草書唐絶真蹟
虞伯生書虞雍公誅蚊賦詩卷眞蹟
郭天錫手錄詩文雜記又手抄諸賢遺稾
貫雲石詩卷眞蹟
俞紫芝楷書悟真篇
吾子行書古文篆韻二帙
柯丹丘山屛記
饒介之幻住詩蹟
沈仲說次韻遺蹟
王雲菴書香奩八詠卷
顧謹中詩卷
黃子久手札
王叔眀書溪南醉歸詩
倪迂醉歌行墨蹟詩帖詩草遺蹟詩餘手蹟
莫昌詩翰
楊廉夫寄元鎮詩蹟小游仙詩
張伯雨草書單條登南峰絶頂詩山居即事詩帖雜詩
冊
元名公為朱鍊師本初七序墨蹟天啓癸亥王二泉持
此卷来以行促不及錄序語
元天目禪師劉順法語眞蹟小真行書
中峰禪師書九字梅花咏
琦楚石詩翰
元名公翰墨卷
元賢翰劄疏
元人竹深處賦并敘諸詩卷
宣和御製綠竹引并書
高季迪書南宫生傳
青丘子書惜花歎
宋仲温書鐡崖古歌即鐵崖所跋
陳文東書楊廉夫贈相子先寫照序相鶴經又與時中
節判書
姚少師詩翰
王博士繼為婁江勝感接待寺八咏序并諸名公詩記
桂孟平翦燈新話歌
金鸞書橙墩隠居行
方岳醉歌墨蹟
秦瀚廣書白居易池上篇
俞養正書效白居易知足吟
釋守仁書螺山𨼆士歌
劉秩題留春軒墨蹟
于忠肅書落花吟
孫忠烈書律詩四首後有緫跋失去
姚公綬行書溪東篇咏物詩冊
吴文定公懷修竹書𨼆詩卷
本朝翰墨一卷為張汝弼徐禎卿聶大年吴原博祝允
明陳道復顧璘王履吉陳沂王穀祥今只存汝弼一
簡尚憶元博句有塵遠筆牀臨禊帖凉生湘簟理南
華也
諸名賢垂虹别意詩并敘
沈啓南謝祝希周詩卷行書中秋月詩看花吟行草諸
歌行卷詩牋墨蹟雜題絶句墨蹟詞蹟
楊用修太史詞草
蔡林屋詩翰碧筠精舍記并諸名公詩卷
文太史楷書老子傳跋書前後赤壁在烏絲黃宋牋上
書楷法之妙休承為補兩圖拙政園記并詩長卷今
日歌行草十美人詩卷三題吉祥菴卷詩餘墨蹟
祝京兆行書在山記文選跋書語怪錄上下帙卷末有
王守溪太傅筆記正德間異聞二則為墨林項氏所
珍後歸吴功甫太學名顯科者功甫去世又歸之愛
荆府君草書月賦卷偕美賦并敘急就行草懷知詩
帖書古詩帖聞絃詩軸詩草諸蹟詞蹟
唐伯虎詩蹟歎世詞八闋
王雅宜還山詩行草題咏墨蹟題畫諸蹟楷書石湖八
絶句
陸五湖行書詩牋
王酉室詩草
徐子與送瑯琊王氏昆季詩草
黃子雅行草詩冊
彭孔嘉書冬游石湖記卷卷首為文夀承大書石湖春
曉圖陸子傳作圖扵前
彭隆池詩帖
文文水書澄心窩銘
周幼海詩草
莫雲卿筆麈與劉生手簡詩詞墨蹟
王伯穀詩卷
白石山樵詩詞墨蹟
陳眉公冬餘記
湯鄰初仿蔡蘇黃米書燈夕詩
張元汴書岣嶁山房記(珊瑚網)
御定佩文齋書畫譜卷九十四
