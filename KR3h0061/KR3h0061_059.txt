欽定四庫全書
御定佩文齋書畫譜目錄
第五十九卷
歴代無名氏書一(金上)
夏
古鍾
琱戈
鉤帶
方鼎
帝啓劍
商
商鍾三
商鍾
庚鼎
辛鼎
癸鼎
仲作辛鼎
子鼎二
公非鼎
饕餮鼎
象形鼎
濟南鼎二
箕鼎
瞿父鼎
父子鼎
乙卯鼎
乙鼎
寳鼎
父甲鼎
綦父乙鼎
子父丁鼎
子父己鼎
禾父己鼎
子父癸鼎
月魚基鼎
虎父丁鼎
子孫父丁鼎二
兕父癸鼎
子孫父癸鼎
申鼎
秉仲鼎
足跡父子鼎
伯申鼎
夔鼎
&KR3121;父辛鼎
父丁鼎
召父鼎
冊命鼎
若癸鼎
父乙鼎
象尊
父丁尊
鬲父己尊
亞人辛尊
父癸尊
執刀父癸尊
單□癸尊
單□從尊
商兄丁尊
商兄癸尊
人癸尊
寳尊
子朋父乙尊
祖戊尊
文戊祖丁尊
子父己尊
蜼尊
諫尊
辛未父癸尊
甚父戊尊
丁亥父山尊
祖丁彝
己舉彝
主孫彝
虎方彝
父乙彝
父甲彝
父乙彝
父丁彝
子孫彝
鷹父癸彝
虎首彝
子孫拱日彝
孟祖辛彝
單父丁彝
單從彝
&KR2938;彝
孟孫武丁彝
主父己足跡彝
父己人形彝
言父癸彝
父辛旅彝
父乙彝
父乙尊彝
古父丁彝銘
伯作父丁寳尊彝銘
伊彝
乙酉父丁彝
己酉戌命彝
父癸方彝
兄癸彝
兕卣
冊卣
田卣
三戈卣
史卣
執匕父丁卣
執爵父丁卣
執干父癸卣
世母辛卣
祖更史卣
辛父舉卣
立戈父己卣
内言卣
子父癸卣
父乙卣
木父己卣
亞父乙卣
子孫父癸卣
寳卣二
貝父辛卣
父己足跡卣
舉冊父癸卣
母乙卣
子孫父乙卣
父丙卣
祖乙卣
祖丁卣
子父己卣
冀父辛卣
祖辛卣
丙寅卣
婦庚卣
兄癸卣
弓壺
蛟篆壺
欱姬壺
足跡罍
龍爵
雷篆爵
素爵
中爵
斧爵
車爵
辛爵
休爵
單爵
篆帶爵
父乙爵
祖乙爵
祖己爵
己舉爵
父壬爵
父癸爵
父庚爵
丁舉爵
尊癸爵
言父爵
象形父乙爵
父戊丁爵
守父丁爵
飲父丁爵
子父壬爵
秉仲爵
舟父己爵
子父丁爵
父辛爵
主人舉爵
祖丙爵
象形子爵
子父己爵
招父丁爵
子爵
伯爵
祖庚爵
龍觚
孫觚
木觚
甲子觚
父庚觚
奕車觚
父舟觚
亞形觚
亞父乙觚
合孫祖丁觚
子乙父丁觚
女乙觚二
癸舉
辛舉
父辛舉三
父己舉
立戈觶
子父辛觶二
父己觶
父己敦
己孫敦
己丁敦
丙甗
庚甗
鬲甗
見父己甗
子虎父乙甗
祖己甗
父己甗
丁父鬲
仁鬲
&KR3886;鬲
父己鬲
母乙鬲
齊鬲
婦康鬲
阜父丁盉
父癸盉
啓匜
祖戊匜
伯戔饋□
伯戔頮盤
父辛盤
史孫&KR3612;盤
鳥篆戈
夾劍
定光劍
照膽劍
商鏡
周
宋公䪫鍾
寳和鍾
虢州古鍾
楚卭仲南和鍾
楚鍾
曾侯鍾二
盄和鍾
聘鍾
遲父鍾
齊侯鎛鍾
齊侯鍾
鄦子鍾
蛟篆鍾
周鍾
窖磬
象鼎
鮮鼎
節鼎
舉鼎
䜌女鼎
得鼎
東宫方鼎
益鼎
子父舉鼎
太叔鼎
中鼎
伯鼎
單冏父乙鼎
王伯鼎
單從鼎
伯員鼎
尹考鼎
龍生鼎
伯&KR2375;父鼎
唯叔鼎
豐鼎
宋公欒餗鼎
宋君夫人餗飦鼎
伯咸鼎
魯公鼎
周方鼎
威君鼎
宋右君田鼎
師寏鼎
絲駒父鼎
言肇鼎
楚鼎
乙公鼎
&KR0008;氏鼎
君季鼎
圓寳鼎二
孔文父飲鼎
尊鼎銘
趠鼎
叔液鼎
叔夜鼎
齊莽史鼎
仲稱父鼎
文王命癘鼎
文王鼎
蠆鼎
癸亥父已鬲
大夫始鼎
南宫中鼎
季㜏鼎
公緘鼎
師秦宫鼎
伯碩父鼎
史頙父鼎
微欒鼎
叔䜌鼎
伯姬鼎
晉姜鼎
穆公鼎
其鼎
商雒鼎
周鼎銘
乙父鼎
言鼎
美陽鼎
王伯碩鼎
駒父鼎
焦山鼎
智囊鼎
荀況鼎
定蜀鼎
王子吳飤&KR0008;
中朝事後中尊
月季尊
乙舉尊
器市尊
伯克尊
師艅尊
召公尊
高克尊
龐尊
孫卣
伯寳卣
州卣
大中卣
師淮父卣
樂司徒卣
單癸卣
尹卣
公卣
史卣
召仲考父壺
仲丁壺二
饕餮立戈壺
黃季舟
子乙斝二
父丁斝
束斝
父貝觶
雙弓角
師艅象彝
&KR0146;彝
五彝
伯宋彝
雲雷彝
雷文彝
雞單彝
虢叔彝
篆帶彝
冏從彝
父丙彝
司空彝
召父彝
叔寳彝
品伯彝
季㜏彝
伯映彝
己酉方彝
亞乳彝
欽定四庫全書
御定佩文齋書畫譜卷五十九
歴代無名氏書一(金上)
夏
古鍾
往在翰林見古鍾二枚高二尺許有古文三百餘字
紀夏禹功績皆紫金鈿似大篆神彩驚人(張懷瓘書)
(錄)
琱戈
銘六字鈿紫金為文不可盡識江西漕使蔣宣卿云
後三字乃作琱戈王仲庚以琱為用誤矣然第一字
主字無疑下二字未詳庾肩吾書品論曰蛟脚旁舒
鵠首仰立正此書也(鍾鼎款識)
鉤帶
銘三十三字皆鈿紫金為文不可盡識龍虎蟲鳥書
也(鍾鼎款識)
方鼎
銘藏岐山馮氏張侍郎舜民云夏時器也字畫竒怪
不可識(金石錄)
帝啓劍
夏禹子帝啓在位十年以庚戌八年鑄一銅劍長三
尺九寸後藏之秦望山腹上刻二十八宿文有背面
面文為星辰背記山川日月(刀劍錄)
商
商鍾三
右三銘一出維陽石本一出古器物銘一出博古錄
識音並同皆鈿紫金為篆(鍾鼎款識)
商鍾
銘藏董武子家一字未詳(鍾鼎款識)
庚鼎辛鼎癸鼎
按史記夏商未有諡其君皆以甲乙為號此三鼎疑
皆夏商之器(吕大臨考古圖)
自庚至癸一體每變以大而文有加庚癸二字與說
文小異許慎云庚者秋時萬物庚庚有實今庚作□
無垂實之象此本字乃有之今癸作&KR3187;具四屮而此
癸字一屮三包癸次丑而居寅之前有紐而未達之
象(李氏古器錄)
仲作辛鼎
仲作辛鼎其可考者以名知之辛壬丁甲惟殷為序
而伯不配甫者亦殷道也(廣川書跋)
子鼎二
二名同而後一鼎作立戈形盖子為父作鼎以銘其
有武功耳(鍾鼎款識)
公非鼎
按史記有公劉五世孫公非者考其時正與祖甲相
近則作此鼎者當為公非無疑矣(鍾鼎款識)
饕餮鼎
按鼎銘一字竒古不可識亦商器也愚謂銘字疑作
戊盖乙鼎庚鼎之屬(考古圖)
商畫多取諸物以為形似如魚鼎以貝為魚蠆鼎以
□為蠆之類皆是書法(紹興古器評)
象形鼎
按鼎之字二從二一而口之下從折木一隂一陽之
謂道鼎者器也而道寓焉一則成象一則如法故從
二一木巽火亨也故從折木此䁀其文雖異而下皆
左右戾有折木之意深得古書之體盖此銘者古人
所以正名也易考之革去故鼎取新又見其新新不
窮之意(鍾鼎款識)
濟南鼎二
右二銘一出古器物銘一出向繙𫝊本字畫竒怪未
容訓釋以鼎出濟南姑以名之(鍾鼎款識)
箕鼎
古器物銘并淮陽石刻並考作箕字(鍾鼎款識)
瞿父鼎
商器以父銘者多矣瞿則未詳其為誰然瞿作兩目
與商瞿祖丁卣兩目相似未易以名字考也(鍾鼎款)
(識)
父子鼎
鼎銘曰父子盖為父作此鼎而言其父子者亦子子
孫孫相承之意(鍾鼎款識)
乙卯鼎
鼎銘曰乙卯博古錄云是鼎盖毛羹之用於是乙卯
目之然以愚考之毛其姓乙乃其號耳(鍾鼎款識)
乙鼎
右得於鄴郡亶甲城按鼎銘乙下一字不可識考其
形制文字及所從得盖商器也(考古圖)
寳鼎
鼎銘曰作寳(鍾鼎款識)
父甲鼎
銘曰子父甲作此鼎以追享其父也子字或作立戈
或作横戈皆所以銘武功耳(鍾鼎款識)
綦父乙鼎
銘曰綦父乙盖綦乃國名也(鍾鼎款識)
子父丁鼎
銘曰子父丁盖子為父丁作此鼎耳(鍾鼎款識)
子父己鼎
父己雍己也(鍾鼎款識)
禾父己鼎
是器銘三字一字作禾形二字作父己歴觀商器類
取諸物形似以為銘識盖書法未備而篆籀未分故
爾禾有養人之實凡取以為飾者當以是為義父則
商之雍己也(紹興古器評)
子父癸鼎
銘曰子父癸盖子為父癸作此鼎子作立戈之状(鍾)
(鼎款識)
月魚基鼎
基者無經見惟說文以為荐物之基盖象形也(鍾鼎)
(款識)
虎父丁鼎
鼎銘亞形内著虎象凡如此者皆為亞室亞室者廟
室也父丁者商君之號也(鍾鼎款識)
子孫父丁鼎二
右二銘前一器上一字作持刀之状者孫也盖子與
孫同為父丁作此祭享之器耳後一器上一字曰祁
有詒厥子孫之意(鍾鼎款識)
兕父癸鼎
銘作子執弓者謂其有武功也旁作象形兕(鍾鼎款)
(識)
子孫父癸鼎
銘子之字作横戈與立戈之意同(鍾鼎款識)
申鼎
銘曰申作寳鼎乃作鼎之名氏耳(鍾鼎款識)
秉仲鼎
秉仲者書𫝊無考然字畫竒古兩旁二字亦左右相
戾有折木之意盖鼎之為字下從折木耳(鍾鼎款識)
足跡父子鼎
銘上作足跡之状又言父子作禾鼎盖父子同作此
鼎足跡者言能繼跡於父祖也(鍾鼎款識)
伯申鼎
銘曰伯申作寳彝(鍾鼎款識)
夔鼎
夔乃作鼎者之名耳此鼎也而謂之彝盖彝者法度
之器非六彝之彝也(鍾鼎款識)
&KR3121;父辛鼎
&KR3121;與率同盖作器者之名也率與子孫同作父辛祭
享之器耳(鍾鼎款識)
父丁鼎
銘一字未詳乃作器者之名也(鍾鼎款識)
召父鼎
召父者於經𫝊無所考商冊命鼎亦著此名(鍾鼎款)
(識)
冊命鼎
昔周穆王命畢公而曰作冊畢則冊命者為冊書以
命之也亞形中作召夫而繼以室家則為廟器明矣
(鍾鼎款識)
若癸鼎
鼎銘於亞形中上作一若字銘其作器之人也旁作
旂旆之勢於左旌其位也又作兩子互執物状於右
以著薦獻之象而且昭獲助也四隅作癸丁甲乙雜
然陳布者紀其日也(鍾鼎款識)
父乙鼎
此商人作以享父乙於寝廟(鍾鼎款識)
此鼎制作最古而銘言最竒特篆尤高雅商器皆簡
此又最文可稱第一(安世鳳墨林快事)
象尊
尊銘全作象形頭目尾足皆象形篆也(鍾鼎款識)
父丁尊
尊銘父丁盖子為父丁作此尊耳父丁者商君之號
也(鍾鼎款識)
鬲父己尊
銘作鬲象形篆也疑作器者之名耳(鍾鼎款識)
亞人辛尊
銘曰亞人辛亞者次也亦宗廟之器也(鍾鼎款識)
父癸尊
銘上一字未詳必作器者之名也(鍾鼎款識)
執刀父癸尊
銘上一字乃子執二刀盖子為父作此廟器耳(鍾鼎)
(款識)
單□癸尊
銘二十九字□音誑又音問(考古圖)
單□從尊
銘曰作從者謂從器也猶品之有從單姓也(鍾鼎款)
(識)
商兄丁尊
銘云兄丁大下一字作雞形當是其弟為兄丁作此
尊也(鍾鼎款識)
商兄癸尊
右得於鄴盖底皆有銘銘皆廿有六字按河亶甲居
相即鄴郡其文又稱九祀為商器無疑云兄癸者商
以兄弟相及之辭也(考古圖)
人癸尊
銘上一字作立戈形人癸則謂商之主癸也(鍾鼎款)
(識)
寳尊
銘云作寳尊彝與商寳卣相似兩字畫一不同形制
未傳但得其款識於古器物銘耳(鍾鼎款識)
子朋父乙尊
凡人君賜有功必為册書以命之此子為父作而亦
曰册者盖謂其有勤王之功然後得作彝器而銘之
也(鍾鼎款識)
祖戊尊
此尊為大戊作字畫不拘偏旁位置或左而右或右
而左點畫煩簡亦不較耳(鍾鼎款識)
文戊祖丁尊
銘乃孫之尊文戊者為祖丁作此尊耳(鍾鼎款識)
子父己尊
子執刀者以其有定武功而後世享其宗廟者必銘
其器如樂之武舞也父己者雍己也雍己之子是為
大戊也(鍾鼎款識)
蜼尊
盖銘曰五紀其器之數曰周作父乙者盖商有太史
周任乙則商之君名乙者豈非作之者則任邪(鍾鼎)
(款識)
諫尊
銘亞下一字未詳言諫則作器者之名為父已作尊
彝以薦於考廟也(鍾鼎款識)
辛未父癸尊
銘亦子為父癸作寳尊彝後一字未詳必作器者之
名(鍾鼎款識)
甚父戊尊
一銘周一器甚則其名耳後一字似□而非未詳(鍾)
(鼎款識)
丁亥父山尊
銘字畫竒古不容盡識乃丁亥夀子為父乙作此尊
耳(鍾鼎款識)
祖丁彝
銘之可辨者祖丁商之十四帝祖丁也(李氏古器錄)
已舉彝
已者在商八世君有雍己疑謂是也昔李公麟得古
爵於夀陽紫金山腹有二字曰己舉王玠獲古爵於
洛亦有二字曰丁舉字體正與此同(鍾鼎款識)
主孫彝
銘曰主孫明其主祭者為孫也(鍾鼎款識)
虎方彝
銘上一字象虎皮之形乃虎字也(鍾鼎款識)
父乙彝
按乙之號在商有天乙有祖乙有小乙有武乙惟太
乙之子止曰乙且此言父乙者盖不知其為何乙也
(鍾鼎款識)
父甲彝
言父甲不知其為何甲也子字正作立戈之形(鍾鼎)
(款識)
父乙彝父丁彝
右二銘皆上一字未詳必作器者之名氏也(鍾鼎款)
(識)
子孫彝
銘前二字曰子孫後一字未詳(鍾鼎款識)
鷹父癸彝
銘前一字正作鷹之状象形篆也乃作器者之名氏
耳(鍾鼎款識)
虎首彝
是器不書名而曰作寳彝然耳作虎首得非所謂虎
彝者邪(鍾鼎款識)
子孫拱日彝
是器銘曰子孫而孫作兩首拱戴日之状盖取日以
象君道也(鍾鼎款識)
孟祖辛彝
孟言名或氏也乃孫為祖辛作此器耳(鍾鼎款識)
單父丁彝
單其姓也上作立戈之状者子也挾腹兩旁者孫也
單氏子孫為父丁作此器耳(鍾鼎款識)
單從彝
銘三字(考古圖)
&KR2938;彝
銘曰&KR2938;者盖莫知其名與氏也(鍾鼎款識)
孟孫武丁彝
孟孫為武丁作此彝又言&KR0008;者未詳其義(鍾鼎款識)
主父已足跡彝
若足跡者如□□手形之為左右也李氏又有一罍
為左足疑古之左右字如此(考古圖)
父己人形彝
銘五字彝字純作畫象盖造書之始其象形者如此
後世彌文漸更筆畫此便於書其文有若大小人形
者盖謂孫與子也小者孫大者子如稱子孫永寳之
類(考古圖)
言父癸彝
按考古云藏京兆吕氏上一字曰言者名氏也為父
癸作此尊彝彝字極古(鍾鼎款識)
父辛旅彝
銘七字(考古圖)
父乙彝
銘三字未詳父乙者商君之號也(鍾鼎款識)
父乙尊彝
李丕緒得古彝銘曰作父乙尊彝其下為蜼形或疑
其制余曰此古宗彝也(鍾鼎款識)
古父丁彝銘
銘曰古者或氏也商以丁為號者六此曰父丁不知
其為誰也(鍾鼎款識)
伯作父丁寳尊彝銘
伯作父丁殆以名著(鍾鼎款識)
伊彝
銘文二字未辨後云用作父尊彝山山作三峰之状
象形篆也又一字三禾恐是象形禾字如禾父已鼎
作三禾同意(鍾鼎款識)
乙酉父丁彝
銘文甚古云惟王六祀四日又曰作父丁尊彝其為
商器無疑也(鍾鼎款識)
己酉戌命彝
銘三十有七博古第為周器然銘文全類商兄癸卣
殆一時器也姑列於列彝之末(鍾鼎款識)
父癸方彝
銘六字(考古圖)
兄癸彝
兄癸彝銘藏潁昌韓氏盖底皆有銘凡商器款識多
者不過數字而此器獨二十餘字尤為竒古(金石錄)
兕卣
盖器皆有銘作兕形(鍾鼎款識)
册卣
盖器皆有銘曰册者所以承君之錫然後享於祖廟
之器(鍾鼎款識)
田卣
底盖皆有銘銘皆一字銘曰田疑人名(考古圖)
三戈卣
銘一字作立戈盖亦示戒之義(鍾鼎款識)
史卣
曰史者史言其官有以史為氏族者因其官而受氏
焉(鍾鼎款識)
執匕父丁卣
銘曰父丁又作手執匕形於其上(鍾鼎款識)
執爵父丁卣
銘三字上一字如手執爵形說文謂右手也(鍾鼎款)
(識)
執干父癸卣(考古圖作持戈父癸卣)
上為人形兩手各持干銘曰父癸(博古圖)
世母辛卣
盖器上皆有銘其五字上一字作三乂(博古圖)
說文世字從三十故以此為世字(鍾鼎款識)
祖更史卣
銘曰祖更史則祖更時之卣也(鍾鼎款識)
辛父舉卣
銘三字曰辛父舉(鍾鼎款識)
立戈父己卣
銘三字按此器文作立戈状未詳(考古圖)
内言卣
銘三字惟中一字未詳(鍾鼎款識)
子父癸卣
子執戈者子為父癸作此器(鍾鼎款識)
父乙卣
銘五字(考古圖)
木父己卣
按父己即其名或字云木者恐氏族也(考古圖)
亞父乙卣
此名亞形中作父乙盖子為父乙作廟器也(鍾鼎款)
(識)
子孫父癸卣
按王楚集韻以立戈横戈並釋為子孫字吕氏考古
又云大者為子小者為孫父癸者商君之號也(鍾鼎)
(款識)
寳卣二
右二器皆卣後一器皆有銘不書作者之名而直謂
之尊彝盖不可考也(鍾鼎款識)
貝父辛卣
博古錄云盖器皆有銘銘皆四字曰貝父辛上一字
格上置三矢(鍾鼎款識)
父己足跡卣
藏盧江李氏銘五字(考古圖)
舉册父癸卣
此卣作册而圍木之文作兩人四手共舉之状(鍾鼎)
(款識)
母乙卣
子為母乙作卣子亦作立戈之形(鍾鼎款識)
子孫父乙卣
李伯時所藏子孫父乙卣作非而此作非皆析字也
博古錄云析子孫有貽厥子孫之意(鍾鼎款識)
父丙卣
銘如弓形并手執二矢(鍾鼎款識)
祖乙卣
孫象形而手執刀(鍾鼎款識)
祖丁卣
銘曰瞿商有瞿父鼎亦作兩目相並正與此同實一
時之制中為犧形下為兩册皆取象於物而書畫未
分(鍾鼎款識)
子父己卣
銘言父己者商君也子象形而右手持刀按商祖之
卣銘文皆類此(鍾鼎款識)
冀父辛卣
冀者國名也後以為氏父辛商號也旅彝者旅舉其
象也其後作亞形(鍾鼎款識)
祖辛卣
博古錄云銘七字曰祖辛作寳尊彝又象人形右執
木左執戟者孫也(鍾鼎款識)
丙寅卣(一名母乙卣)
是卣乃王錫臣工以追享其母氏(鍾鼎款識)
婦庚卣
銘七字其一字泯滅不可考餘曰子孫婦甲庚丁其
泯滅髣髴一束字未詳其義(鍾鼎款識)
兄癸卣
銘曰丁子疑隂陽剛柔不相配或曰商人尚質如言
甲子丁丑也又下文云丙申未詳其義(鍾鼎款識)
弓壺
此器以弓銘之壺酒之下尊也商之酒器間有以弓
銘者盖射者未嘗不繼之以飲也(鍾鼎款識)
蛟篆壺
壺銘一字鵠首蛟足全類夏琱戈銘中藏一字髣髴
如月(鍾鼎款識)
欱姬壺(紹興古器評作郃姬鬲)
銘曰欱姬作寳彝(鍾鼎款識)
足跡罍
此器在洹水之濱亶甲墓旁得之中有右足跡與主
父右足跡彝相似(鍾鼎款識)
龍爵
銘一字象龍形即龍字也政和丙申北海縣民道經
臨朐其岸圯出數器此其一焉以龍銘爵盖取夫尤
而有悔以示其飲不可過過則有悔之義(鍾鼎款識)
雷篆爵
右銘乃象形爵字博古錄云文鏤四轉若古雷文故
銘之曰雷篆爵(鍾鼎款識)
素爵
銘象人拱物形近類子字(鍾鼎款識)
中爵
銘一字極古博古錄云乃中字(鍾鼎款識)
斧爵
銘一字作斧形(鍾鼎款識)
車爵
銘一字曰車先王之時凡誥誡於酒無所不致其嚴
爵銘車者以示其有覆車之戒爾(鍾鼎款識)
辛爵
銘一字曰辛字畫竒古器藏盧公裔家今不在矣銘
止一字如李氏所藏庚鼎癸鼎銘亦一字(鍾鼎款識)
休爵
銘一字曰休字畫極古得於向巨源𫝊本爵名曰休
未詳何義(鍾鼎款識)
單爵
銘一字曰單考古云單姓也王楚云是觶耳(鍾鼎款)
(識)
篆帶爵
銘一字在左柱(考古圖)
父乙爵
上一字人形者與父己彝同亦疑為子字(考古圖)
祖乙爵
銘曰祖乙(鍾鼎款識)
祖己爵
銘二字曰祖已按商之君有雍己而無祖己此曰祖
己以見其孫所作也(鍾鼎款識)
已舉爵
銘二字在腹當耳(考古圖)
銘曰已舉者商之雍己也舉者因獻酬而舉之故名
其器曰舉至於尊罍鼎彝通謂之彝盖此類耳(鍾鼎)
(款識)
父壬爵
銘曰父壬(鍾鼎款識)
父癸爵
銘曰父癸(鍾鼎款識)
父庚爵
按商紀有太庚盤庚祖庚而此謂父庚必其子為父
而銘之(鍾鼎款識)
丁舉爵
博古云王玠得古爵於洛而名之曰丁舉字畫古拙
丁亦商君之號其為商器無疑也(鍾鼎款識)
尊癸爵
銘曰尊癸癸者成湯之父此商器也(鍾鼎款識)
言父爵
銘二字曰言父如瞿父招父信父之類考古錄云此
爵有足無文盖足爵也(鍾鼎款識)
象形父乙爵
上一字作象形爵字有象形鼎象形鬲前亦有象形
爵盖商器之制多如此(鍾鼎款識)
父戊丁爵
戊者謂大戊也丁則紀其日耳(鍾鼎款識)
守父丁爵飲父丁爵
右二器一曰守父丁一曰飲父丁(鍾鼎款識)
子父壬爵
商之器大抵皆銘一子字者著國姓也曰壬則商之
君有仲壬外壬此名父壬故知為商爵無疑(鍾鼎款)
(識)
秉仲爵
前有秉仲鼎亦曰秉仲正一類耳(鍾鼎款識)
舟父己爵
銘上一字作横舟盖示沈湎之戒(鍾鼎款識)
子父丁爵
銘一字在左柱曰子二字在腹當耳曰父丁盖子為
父丁作此爵耳(鍾鼎款識)
父辛爵
上一字當作子左執田而右執戈者有且耕且戰之
義立戈者子或孫也大者為子小者為孫(鍾鼎款識)
主人舉爵
銘二字在耳(考古圖)
祖丙爵
銘上作矢形旁為一孫字其下著祖丙焉(博古圖)
象形子爵
上一字作象形爵下二字曰子作博古云子商姓也
其中二字未詳(鍾鼎款識)
子父己爵
上一字博古云是析字爵以飲福貽之子孫者故曰
析子孫(鍾鼎款識)
招父丁爵
銘曰父丁尊彝盖商人作祀器多銘之曰彝義取有
常而無變也是爵曰招者名也盖其人為父丁而作
也(鍾鼎款識)
子爵(銘五字)
商之彝器以子銘之者為多然其說不過有二一則
𫝊子孫之義一則著國也(紹興古器評)
伯爵(銘三字)
夫所謂伯者其類不一分等之爵則有侯伯之伯建
諸侯之國則有方伯連率之伯而又於諡於名於字
於序皆可稱之古之彝器多銘以伯者必有一於此
也(紹興古器評)
祖庚爵(銘二字)
祖庚商號也博古圖載庚口之字作□又有庚爵作
芃與此庚字形皆不同盖世之相去先後故字畫亦
因時而為損益耳(紹興古器評)
龍觚
銘一字作龍形龍善養人者也(鍾鼎款識)
孫觚
銘一字曰孫而字形小異(鍾鼎款識)
是器通體純素與商子孫已爵商已舉爵大略相似
必商物也(紹興古器評)
木觚
博古錄云銘一字曰木(鍾鼎款識)
甲子觚
盖子為父甲作此觚而子之字正作立戈之形所以
銘武功也(鍾鼎款識)
父庚觚
商父庚爵與此銘同皆一時之制也但字畫少異(鍾)
(鼎款識)
奕車觚
銘上一字曰奕古無以奕受氏者殆作器者之名耳
下一字作挽車之形(鍾鼎款識)
父舟觚
此觚也而謂之舟盖水能載舟亦能覆舟觚飲器也
酒能成禮亦能敗德所以有舟之義焉(鍾鼎款識)
亞形觚
亞形内一字曰節以示節飲之戒下一字近如畫像
不可辨銘文多作圈如亞形者皆廟器也(鍾鼎款識)
亞父乙觚
亞次也又亞乃藏主石室是亦宗廟之器耳(鍾鼎款)
(識)
合孫祖丁觚
銘作兩孫相向故曰合孫亦子子孫孫之義也(鍾鼎)
(款識)
子乙父丁觚
太丁之子獨曰乙則知父丁子乙者正太丁之子耳
(鍾鼎款識)
女乙觚二
二器銘文皆曰帚兹女乙曰乙者商君之號兹女者
盖女子作是器以享其考(鍾鼎款識)
癸舉
銘二字在足(考古圖)
辛舉
銘曰辛舉(鍾鼎款識)
父辛舉三
右三銘政和丙申歲北海縣民道經臨朐見岸圯得
之銘曰父辛後一器又曰舉父辛殆一人所作(鍾鼎)
(款識)
父己舉
舉字按集韻云□音舉支鬲也(鍾鼎款識)
立戈觶
銘作立戈王楚云是子字子者商之國姓也立戈所
以銘武功耳(鍾鼎款識)
子父辛觶二
二器銘各三字曰子父辛而子字皆作立戈之状父
辛者稱其號(鍾鼎款識)
父已觶(銘六字)
銘作兩册所以紀君命商之彝器類多作此(紹興古)
(器評)
父己敦
銘曰父己已亦商君之號耳(鍾鼎款識)
已孫敦
銘藏南豐曾氏上為已孫下為孫已(鍾鼎款識)
已丁敦
銘六字盖曰孫已丁器曰已孫丁(鍾鼎款識)
丙甗
甗銘曰丙如鼎之銘辛銘癸之類(鍾鼎款識)
庚甗
銘六字曰庚午為應姊彝(考古圖)
鬲甗
銘一字作象形鬲字(鍾鼎款識)
見父己甗
銘曰見者盖以祭神如神在僾然必有見乎其位故
也(鍾鼎款識)
子虎父乙甗
銘曰子父乙虎子則商器類銘之以彰國姓也乙則
商君之號曰虎則取似其形耳(鍾鼎款識)
祖已甗
銘曰作祖己尊彝癸此癸字亦作一草三包與商癸
鼎之字同(鍾鼎款識)
父己甗
銘曰亞者廟室之形也曰無儔者作器者之名也曰
父己者商君之號也(鍾鼎款識)
丁父鬲
爾雅款足曰鬲此器自腹所容通足間若股膊然三
體合為一丁父所作商器也(李氏古器錄)
仁鬲
銘作仁者李氏所藏父己卣有析字作□形此乃其
半耳亦作析字無疑旁一字竒古未可考(鍾鼎款識)
&KR3886;鬲
上為亞者廟室也中作&KR3886;者名氏也(鍾鼎款識)
父己鬲
銘三字(考古圖)
母乙鬲
銘亞形中作執戟形曰母則知其執戟者為子也(鍾)
(鼎款識)
齊鬲
銘八字(紹興古器評)
婦康鬲
銘七字(紹興古器評)
阜父丁盉
是器盖器皆有銘皆曰阜父丁上一字曰阜詩所謂
如山如阜取其高大富盛之意(鍾鼎款識)
父癸盉
上一字作人形左執戈者子也盖子為父癸作此器
(鍾鼎款識)
啓匜
按商太丁之子曰乙乙之子曰啓此名啓者乙之子
也(鍾鼎款識)
祖戊匜
銘六字曰祖戊辛餘未詳(鍾鼎款識)
伯戔饋□
銘三十有一字在脣十有四字在盖(考古圖)
說文饋滫飯也瓿甂也大口而卑用食又皿部有□
覆盖也徐鉉謂今俗作&KR0034;非是細詳□字音頭酉足
而加於皿定非瓿字乃是饋盦以捧連湯飯而加覆
盖爾商末器以字非模範中来故也(李氏古器錄)
伯戔頮盤
銘二十有三字此器與饋□二物皆曰卭仲之孫伯
戔自作同得於河内太行山石室中(考古圖)
父辛盤
此銘極古商盤銘也下一字曰彝(鍾鼎款識)
史孫&KR3612;盤
銘五字(考古圖)
鳥篆戈
銘一字曰戈如飛鳥之形盖商初接虞夏之器也(鍾)
(鼎款識)
夾劍
孔甲在位三十一年以九年歲次甲辰採牛首山鐵
鑄一劍銘曰夾古文篆書長四尺一寸(刀劍錄)
定光劍
殷太甲在位三十二年以四年歲次甲子鑄一劍長
二尺文曰定光古文篆書(刀劍錄)
照膽劍
武丁在位五十九年以元年歲次戊午鑄一劍長三
尺銘曰照膽古文篆書(刀劍錄)
商鏡
背有銘二十有二字字兼科斗篆籀(墨林快事)
周
宋公䪫鍾
銘曰宋公成之䪫鍾(鍾鼎款識)
寳和鍾
此銘文字皆古文為周以前所作無疑(金石錄)
虢州古鍾
虢州所上古鍾銘曰王叔伯高作其字磨滅不可復
識(廣川書跋)
楚卭仲南和鍾
銘二十有九字按類編云賸送女也嬭娣也盖楚之
送女之器謂之南和鍾者樂縣在南也(考古圖)
楚鍾
政和三年獲於卾州嘉魚縣以獻字畫竒怪友人王
夀卿魯翁得其墨本見遺銘文云楚公(下一字不可識必其名也)
自作(金石錄)
曾侯鍾二
右二銘前一器藏方城范氏皆得於安陸前鍾銘後
有一穆字兩商字後鍾銘後亦有卜&KR0034;反宫反五字
其義未曉然恐宫商乃二鍾之聲律耳(鍾鼎款識)
盄和鍾(一作秦昭和鍾)
此鍾銘一百四十二字藏在御府皇祐間嘗摸其文
以贈公卿楊南仲為圖刻石者也(鍾鼎款識)
聘鍾
銘十有四字(考古圖)
遲父鍾
銘三十有七字(考古圖)
是鍾遲父為齊姜作也(鍾鼎款識)
齊侯鎛鍾
鎛鍾比特鍾為小編鍾為大今此鍾銘曰鎛考其形
制乃大於鍾制器之時盖齊之中世其實周鍾也(鍾)
(鼎款識)
齊侯鍾
宣和五年青州臨淄縣民於齊故城耕地得古器物
數十種其間鍾十枚有款識尤竒最多者幾五百字
今世所見鼎鍾銘未有踰於此者初鍾既出州以獻
於朝又命工圖其形製及臨倣此銘刻石既非善工
而字有漫滅處皆以意增損之以此頗失真今余所
藏乃就鍾上摸拓者最得其真也(鍾鼎款識)
鄦子鍾
銘六十有五字鄦音許鄦許文異而音義同(考古圖)
蛟篆鍾
銘五十二字極古簡作鸞鵠蛟螭之形其銘不可辨
者凡九字(鍾鼎款識)
周鍾
款識字形頗類博古圖所載周蛟篆鍾而此又竒怪
不可識然考其制作當是周物無疑(紹興古器評)
窖磬
銘五十七字擇其吉日乃用潤澤之石古人用字固
不拘耳(鍾鼎款識)
象鼎
銘一字作象形(鍾鼎款識)
鮮鼎
銘一字作魚形款識簡古(鍾鼎款識)
節鼎
銘一字曰節必作器者之名也(鍾鼎款識)
舉鼎
銘一字曰舉(鍾鼎款識)
䜌女鼎
按䜌於經𫝊無所見䜌與欒同即名字也女者欒之
女也王楚釋作子字恐未然(鍾鼎款識)
得鼎
銘二字曰得鼎(鍾鼎款識)
東宫方鼎
銘二字(考古圖)
益鼎
銘四字曰益作寳鼎(鍾鼎款識)
子父舉鼎
銘曰子父(鍾鼎款識)
太叔鼎
是器乃太叔居京而作其為周器無疑(鍾鼎款識)
中鼎
渭南宫中耳後有數鼎皆一時之制而銘刻詳略不
同(鍾鼎款識)
伯鼎
銘曰伯作槃鼎(鍾鼎款識)
單冏父乙鼎
銘曰父乙盖乙非獨商之號如齊有乙公之謂也(鍾)
(鼎款識)
王伯鼎
王伯者疑其為王之伯父也曰寳齍者考諸周禮雖
有掌王齍之官然形制訖無所考以其方而有四足
與諸方鼎悉類故附之於鼎云(鍾鼎款識)
單從鼎
銘曰單冏作從彝(鍾鼎款識)
伯員鼎
鼎乃伯員所作(鍾鼎款識)
尹考鼎
銘曰尹考錫季姬盖父錫此鼎於其季女耳(鍾鼎款)
(識)
龍生鼎
此鼎雖古而銘識曰年已非商夏之制(鍾鼎款識)
伯&KR2375;父鼎
銘曰晉司徒伯&KR2375;父作周姬寳尊鼎其萬年永寳用
(鍾鼎款識)
唯叔鼎
銘曰唯叔從王南征唯歸惟八月在皕位誨作寳鬲
鼎(鍾鼎款識)
豐鼎
銘曰豐用作玖䵼彝(鍾鼎款識)
宋公欒餗鼎
銘六字曰宋公䜌之餗鼎(鍾鼎款識)
宋君夫人餗釬鼎
銘八字按釬字疑作銒(考古圖)
伯咸鼎
銘藏全椒吳氏曰伯咸父作寳鼎(鍾鼎款識)
魯公鼎
按魯字說文云從兩省象監形即魯字也古之文字
形聲假借周公之時去商未遠故篆體未有變省(鍾)
(鼎款識)
周方鼎
按古寳器鼎之方者多矣以其銘款考之魯公文王
方鼎則謂之尊彝單子方鼎則謂之從彝王伯方鼎
則謂之寳齍惟陀員庚申方鼎乃謂之鼎(東觀餘論)
威君鼎
威内君考諸經𫝊無所見然飼鼎者盖餉糧也(鍾鼎)
(款識)
宋右君田鼎
按古器物銘云得於青之臨朐疑田獵所用也右君
不知為何人㪍則名也(鍾鼎款識)
師寏鼎
銘云師寏父作季姞尊鼎(鍾鼎款識)
絲駒父鼎
絲字頗浸滅未詳(鍾鼎款識)
言肇鼎
銘曰言肇作尊鼎其永享保用(鍾鼎款識)
楚鼎
鮦陽縣有葛陵城東北有楚武王冢漢時民謂之楚
王瑟城城北祝社里下土中得銅鼎銘曰楚武王是
知武王隧也(水經注)
乙公鼎
銘曰乙公作尊鼎子子孫孫永寳(鍾鼎款識)
&KR0008;氏鼎
銘十三字按&KR0008;姓祝融之後亦作妘(考古圖)
君季鼎
按古器物銘云此器藏李成家然字畫浸滅有君季
字姑以銘之未可考也(鍾鼎款識)
圓寳鼎二
右二銘文不少異上一字乃十有三月合成一字不
顯其名而曰用吉金自作寳鼎(鍾鼎款識)
孔文父飲鼎
銘曰惟三月孔文父作飼鼎子孫寳用(鍾鼎款識)
尊鼎銘
李保年得鼎於長安耕者其銘曰集作尊鼎萬夀無
疆子子孫孫永寳(廣川書跋)
趠鼎(一名趠齍)
銘文云惟王来格于成周年鎬言鎬則王在鎬京之
義也趠其名也而曰作乃文考父辛寳齍而後一字
曰癸亦與商祖已甗癸字相類恐商末周初器也(鍾)
(鼎款識)
叔液鼎
銘云惟五月庚申叔液自作饙鼎用祈眉夀萬年無
疆永夀用之(鍾鼎款識)
叔夜鼎
銘云叔夜釁其饙鼎以征以行用饘用羹用祈眉夀
無疆(鍾鼎款識)
齊莽史鼎
銘云齊莽史喜作寳鼎其眉夀萬年子子孫孫永寳
用(鍾鼎款識)
仲偁父鼎
銘云惟王五月初吉丁亥周伯臯及仲偁父伐南淮
節孚金用作寳鼎其萬年子子孫孫永寳用(鍾鼎款)
(識)
此鼎銘字最為精密定中周之物宣王曾伐淮夷而
此云伐南淮也(墨林快事)
文王命癘鼎
銘文言王在豐呼虢叔召癘錫駒兩豐其地也王使
虢叔召厲而錫之以駒兩又曰拜稽用作皇祖文考
盂鼎盖形制不𫝊故考之未詳耳(鍾鼎款識)
文王鼎
銘七字銘識文畫尚類於商周公之時去商未遠故
篆體未有變省(博古圖)
右文王尊彝銘紹聖間宗室仲忽獲此器以獻有旨
下祕閣考騐而館中諸人皆以為後世詐偽之物不
當進於御府於是仲忽坐罰金然其器猶藏祕閣兹
器製作精妙文字竒古決非偽物識者當能辨之(金)
(石錄)
蠆鼎
銘一字全象蠆形疑人名若公孫蠆之類周景王十
三年鄭獻公蠆立(考古圖)
癸亥父己鬲
觀其銘文乃周鼎也而曰父己寳鬲盖商末周初之
器(鍾鼎款識)
大夫始鼎
銘曰惟三月初吉壬寅王在和宫大夫始錫作彝又
曰王在辟宫獻工錫彝錫章又曰大夫始敢對揚天
子休用作文考寳鼎孫孫子子永寳用(廣川書跋)
南宫中鼎
南宫其氏也中其名也南宫為氏在周有之文王位
在射圃而射字極古如宰辟父敦射字正作挽弓之
形而此鼎射字亦然豈三代之遺法邪(鍾鼎款識)
季㜏鼎
銘四十有九字結密而小(墨林快事)
公緘鼎
銘云惟十有四月古器多有是文(鍾鼎款識)
師秦宫鼎
銘四十七字磨滅不可考者十有二字(博古圖)
伯碩父鼎
可識者四十有三字不可見五字而已(東觀餘論)
史頙父鼎
是器與前伯碩父鼎言其考妣諡號大率相類然此
鼎特以紀其歲月雖詞有詳略器有小大不害其為
同實一時之物也(鍾鼎款識)
微欒鼎
銘文與虢姜敦相類皆一時物也(鍾鼎款識)
叔䜌鼎
叔䜌作鼎考其制形則宗器也銘曰二十有三年王
在宗周王命叔䜌(廣川書跋)
伯姬鼎
右鼎銘與前微䜌鼎銘相類(鍾鼎款識)
晉姜鼎(吕大臨考古圖云集古錄作韓城鼎)
字畫絶妙可為一時之冠(鍾鼎款識)
右原父既得鼎韓城遺余以其銘而太常博士楊南
仲能讀古文篆籀為余以今文寫之而闕其疑(集古)
(錄款楊南仲云嘉祐己亥歲馮翊有得鼎韓城者摹其識於石按其銘盖多古文竒字蔡襄云得原)
(甫鼎器銘知古之篆字或多或省或移之左右上下然亦有工拙秦漢以来裁歸一體故古文所見止此)
穆公鼎
按宣和重修博古圖錄云銘一百八十二字湮滅不
可辨者八十二字是鼎得於華隂乃秦故地(鍾鼎款)
(識)
其鼎
余考此鼎無銘識有刻在盖曰甘以書文考於古在
篆為箕在籀為期在古文為其然未少異也刻畫樸
古款識深重與蠆鼎相類書至精非後世可議自漢
以後工力漸改無復款文如三代時故悉刻鑿為之
今視其文如木蠧蟲行以此知為周秦間寳器(廣川)
(書跋)
商雒鼎(考古圖作公&KR3512;鼎)
右商雒鼎銘者原甫在長安時得之上雒其銘云惟
十有四月既死霸(一作魄)至在下都雝公&KR3512;作&KR3291;鼎用
追享丁于皇且考用气麋夀萬年無疆子子孫孫永
寳用雝公不知為何人原甫謂古丁寧通用盖古字
簡略以意求之則得爾而蔡君謨謂十有四月者何
原父亦不能言也(集古錄)
周鼎銘
右鼎銘藏蜀人鄧氏銘有云王格太室即立(鍾鼎款)
乙父鼎
按成湯字天乙後世以乙為氏鼎是周器也而謂之
乙父者豈其苗裔尚存為家廟而作邪然則乙其氏
也父則德劭之稱與父乙異矣(紹興古器評)
言鼎
銘一字(紹興古器評)
美陽鼎
美陽得鼎中有刻書曰王命尸臣官此栒邑賜爾旂
鸞黼黻琱戈尸臣拜手稽首曰敢對揚天子丕顯休
命(漢書郊祀志)
王伯碩鼎
此銘曰齍而收之者類之於鼎銘五字甚竒拔(墨林)
(快事)
駒父鼎
銘九字(墨林快事)
焦山鼎
今在丹徒縣焦山寺中銘九十三字皆古文蝕一字
外為雲雷之形其人莫考曰王格於周曰司徒南仲
殆周時器也(金石文字記)
智囊鼎
秦丞相樗里子作一鼎文曰智囊古文大篆書(虞荔)
(鼎錄)
荀況鼎
荀況在嵩溪作一鼎大如五石甕表裏皆紀兵法大
篆書(鼎錄)
定蜀鼎
張儀伐蜀鑄一鼎高三尺文曰定蜀大篆書(鼎錄)
王子吳飤&KR2218;(飤飼同)
銘三十有一字銘云作飤&KR2218;&KR2218;字字書所不載其形
制則鼎也字體與鄦子鍾相似盖周末接戰國之物
(考古圖)
中朝事後中尊
銘五十有七字(考古圖)
月季尊(一名月星尊)
月季者月遡日以為明臣道也季疑其為名氏盖季
字上從禾而下從子耳或云是月星上下為禾稼之
形月有遡明之道星有拱北之理禾有養人之實凡
取以為飾者當以是為義焉(鍾鼎款識)
乙擧尊
按字書云擧從手從與以手&KR0008;而與人之意獻酬之
義也(鍾鼎款識)
器市尊
器其姓氏也市則其名耳中一字未詳(鍾鼎款識)
伯克尊
鬳不知其為名與氏也商有&KR2938;彝旁加&KR0935;字曰伯克
者伯其序也克其名也(鍾鼎款識)
師艅尊
字書德字從彳而此器從辵盖德出於道從辵亦篆
籀之本意由此於金石遺文每得以考正其字畫之
謬云(鍾鼎款識)
召公尊
博古圖云此器乃周王褒大召公之族至於廟之器
也詳考此尊乃召命之召非周召之召也(鍾鼎款識)
召公尊其盖細花款文極精妙尊腹五指中有款數
十字真三代之竒物也博古圖有之俗名搯控尊(雲)
(煙過眼錄)
高克尊
博古云銘五十八字曰克敢對揚天佑用作朕穆考
後仲尊高克用丏眉夀衛文公時有高克即斯人歟
(鍾鼎款識)
龐尊
按宣和博古圖有龐敦其銘款與此無異惟彼曰王
既命汝而此曰王尊命汝彼曰寳尊敦此曰寳尊彝
所不同者二字耳為一時所作無疑(紹興古器評)
孫卣
右銘一字曰孫状尸形(鍾鼎款識)
伯寳卣
銘曰伯作寳尊彝(鍾鼎款識)
州卣
右卣盖器皆有銘曰州者不知其為名與氏也卣非
庶人可有必當時公侯卿士世禄之家所用耳(鍾鼎)
(款識)
大中卣
大中當時父丁之子言丁者商君之號配以十干恐
周初接商末器耳(鍾鼎款識)
師淮父卣
博古錄云其曰穆從師淮父戍於古&KR0034;者謂穆從淮
父以戍役於古&KR0034;也曰文考盖後世追享之器耳曰
日乙者舉其日之吉也(鍾鼎款識)
樂司徒卣
銘曰樂者則姓氏也宋戴公四世之孫有曰樂宫而
後世子孫因以為氏又曰司徒子象之子弘作旅卣
盖言司徒之孫作是器也(鍾鼎款識)
單癸卣
銘曰夙夕饗爾宗則是享禮所用之卣是器乃單冏
作父癸卣(鍾鼎款識)
尹卣
是器盖尹休高對揚君命而作(鍾鼎款識)
公卣
古之彝器銘載不一或但紀其夀而不言氏族姓名
者如周寳卣曰伯作寳尊彝此器曰公作寳尊彝是
也紋縷華縟爛然溢目(紹興古器評)
史卣
史者言其官也有以史為氏族者因官而受氏也商
卣亦有銘之曰史者其意殊類是邪是器通體作饕
餮雷紋設飾甚華而色若蒼玉盖晚周精工所製也
(紹興古器評)
召仲考父壺
銘三十五字(考古圖)
小篆壺作□上為盖中為耳下為足象形篆也而此
□文更竒古體類大篆周宣以後物也(鍾鼎款識)
仲丁壺二
一器銘八字一器銘三十七字按周有召伯召虎最
為著姓此曰召仲丁父豈其苗裔乎壺字小篆作□
上為盖中為耳下為足皆象形也今此壺字作□體
類大篆文省而意足尤為竒古(紹興古器評)
饕餮立戈壺
銘二字上為立戈形下作鳥形觀其文縷精緻通體
作雷紋饕餮實為周物(紹興古器評)
黃季舟
右銘云黃季之季用其吉金自作舟其永用之舟亦
酒器以著沈湎之義(鍾鼎款識)
子乙斝二
右二銘惟子乙字稍異前器乙向左後器乙向右當
是同用之器若旅簋列鼎之類也(鍾鼎款識)
父丁斝
右銘曰宁父丁者其作器者之名也旁一字乃象形
矢字(鍾鼎款識)
束斝
銘二字亞形内作束字夫亞者乃藏主石室之形束
則有所未喻然商婦庚卣曰束子孫婦甲庚丁周乙
酉方彝亦有束字見於銘識之末豈皆其氏邪是器
純素典古綠花可愛雖曰周物而有商之遺風焉(紹)
(興古器評)
父貝觶
右銘曰作子父貝丁辛尊彝而子作執木形稽之爵
卣或以父舉或以父庚為號此云父貝書其名也(鍾)
(鼎款識)
雙弓角
銘中作雙弓者弜字也玉篇音渠良切疆也作器者
之名也盖弜為祖乙作此器耳㫄有兩册亦著人君
册命之意亞者如商器所謂廟室也亞形中作立戈
之象者子執&KR0708;也亦宗廟祭享之器耳銘識與文全
類商器(鍾鼎款識)
師艅象彝
銘三十有二字(考古圖)
&KR0146;彝(&KR0146;與盧同)
銘五字(考古圖)
五彝
右銘一字曰五者乃其次序耳(鍾鼎款識)
伯宋彝
右銘二字曰伯宋伯者伯仲之次也宋即其姓氏耳
(鍾鼎款識)
雲雷彝
右銘三字曰作寳彝是以雲雷為號故博古名之曰
雲雷彝(鍾鼎款識)
雷文彝
銘三字亦曰作寳彝字畫竒古而不書名即雲雷之
類也(鍾鼎款識)
雞單彝
右銘三字曰旗雞單曰單者叔向所謂周其再興乎
其有單子也故知單所以為姓曰旗則穆公旗也(鍾)
(鼎款識)
虢叔彝
周器言虢叔甚多有所謂虢叔作尊鬲者有所謂虢
叔作叔殷鬲者虢言其姓也叔言其序也(鍾鼎款識)
篆帶彝
銘云作寳尊彝不著名氏器類敦盖而名曰彝彝者
法度之器也(鍾鼎款識)
冏從彝
銘曰冏作從彝(鍾鼎款識)
父丙彝
銘舊藏祖擇之舍人家後歸故人王儞唯盖存已破
缺此周器也而猶稱父丙者當是周初接商時器(金)
(石錄)
司空彝
銘云司空作寳彝空則借用工字盖三代之時未必
字字皆有必依聲託事假借而用之耳(鍾鼎款識)
召父彝
召父則召公奭也凡周器彝有六而因形以為用見
於銘載者類書錫命孝享此曰作乃寳彝銘簡篆古
真周初之物也上一字磨滅未詳以愚觀之即考字
訛缺耳實孝享之器也(鍾鼎款識)
叔寳彝
銘云叔作寳尊彝上一字磨滅(鍾鼎款識)
品伯彝
銘曰品伯作寳尊彝品作三口而一覆其下古人作
字左右反正不拘偏旁位置品伯者不可知其誰何
也(鍾鼎款識)
季㜏彝
銘字畫與大篆小異盖古文也當是周初接商時器
予遍閱商周諸器所謂古文者大率如此而唐人所
書皆别作一體筆畫疎瘦與彝鼎間字絶異雖李陽
冰亦為之不知何所依據予以為學古文當以彝鼎
間字為法(金石錄)
伯映彝
伯映者於經𫝊無所見大槩與周叔彝相似字畫更
高古可愛(鍾鼎款識)
己酉方彝
銘三十七字此周器而曰祀說者以為不忘本今觀
是器形模方正文鏤華好而中藏簡古意尚有商之
遺風(紹興古器評)
亞乳彝
銘二字古之彝器凡作亞形者皆廟器也(紹興古器)
(評)
御定佩文齋書畫譜卷五十九
