欽定四庫全書
御定佩文齋書畫譜目錄
第二十八卷
書家傳七
唐(三)
顔真卿顔允南
顔旭卿顔曜卿
顔頵顔䪻
顔顒顔顗
顔防譚藩
何類鄔彤
徐浩徐璹
徐峴李造
李揆李佋
蕭昕令狐彰
楊播元載
張彪趙復
任華陸羽
張志和鄭㟧
史俊彭朝義
衞秀張敬仙
沈仲昌盧耿
李延宥李粲
韋卓章廷龜
李華李莒
李潤李儉
姚南仲張參
李舟段季展
李庾崔漑
崔倬劉孺之
趙偃瞿令問
盧璟李自正
張芬冷朝陽
喬龜年張璪
韓秀弼韓秀實
韓秀榮鄭桂清
韋諷陸淙
魏萬珵房集
趙惎劉鈞
李著屈突寘
蕭良童杜勸
蕭正郭昇
陳秦程浩
王祐張楚昭
王軌俞伯僑
張潭康玠
蕭森張廷邦
李闡張宙
裴平王羨
郭陶戴千齡
史鎬元訥
周籯金陶千歲
徐珙高堅
張增李同系
王湍盛濤
周式楊淑
郜恭趙滔
鄔員李泌
韓滉陸贄
袁滋賈耽
歸登鄭餘慶
鄭絪于頔
齊抗裴佶
張延賞班宏
伊慎崔稹
胡証韋臯
鄭雲逵于邵
吳通玄吳通微
殷亮薛邕
齊皎陸長源
戴叔倫韋渠牟
沈千運顧況
蕭鄲戎昱
徐凝韓方眀
林藻張敬玄
石洪李融
唐次張文禧
李彝韋縱
李貽孫周昉
談元茂裴律
高從彦薛希昌
張誼董叔經
張琯張沔
吕秀巖王璿
盧倣高述
張澹王光
薛宥徐頊
劉雲王偁
杜成均屈賁
陸郢王承規
王綸任要
鄭造張過
支高朱獻任
徐璫苟潁
張綽韋國
談適楊志方
鄭公誼李㢲
李緘王伾
陳諫崔㻮
王山從苖端
申屠液裴度
韓愈白居易
元稹皇甫閱
柳宗元柳宗直
房直温劉埴
劉禹錫楊歸厚
楊緯張藂
權審崔弘裕
盧潛盧穎
崔紓沈傳師
沈堯章武儒衡
武翊黃皇甫鏄
張弘靖張文規
李吉甫李渤
李飛唐仲能
崔從孟簡
裴潾竇羣
竇鞏于敖
劉伯芻劉寬夫
蕭祐王仲舒
權璩王凝
羅讓辛祕
黎煟黎燧
韓梓材羊士諤
崔恭李則
李翱孟郊
張籍王建
賈島樊宗師
李賀歐陽詹
唐衢賀拔恕
房次卿吳丹
李約王參元
陳岵李戎
賀拔惎崔綽
寇章王傳乂
胡季良李靈省
殷台馬署
董侹盧佐元
宇文鼎元錫
李泳劉遵古
鄭還古徐放
李銑陳曾
馮曉莊伯良
賈竦韓瑗
崔縉胡師模
劉苑柳遂
盧自烈齊推
令狐靖馬禎
柏元封沈幼眞
李正辭鄭冠
屈師穆蕭延慶
盧士年陳搆
陳翺謝楚
巨雅段全緯
李克恭陸邳
吳宗冉王玄同
趙晏崔璹
瞿參王良容
賀䭾甚王禹
陸洿
欽定四庫全書
御定佩文齋書畫譜卷二十八
書家傳七
唐(三)
顔真卿
顔真卿字清臣琅邪臨沂人祕書監師古五世從孫少
孤博學工辭章開元中舉進士擢制科天寳末出為平
原太守歴遷刑部尚書太子太師贈司徒諡文忠真卿
立朝正色剛而有禮天下不以姓名稱而獨曰魯公善
正草書筆力遒婉世寳傳之(唐書本傳)
公貧乏紙筆以黃土埽牆習學書字攻楷書絶妙(因亮顔魯)
(公行狀)
李華嘗為魯山令元德秀墓碑顔真卿書李陽冰篆額
後人爭模寫之號為四絶碑(舊唐書李華傳)
乾元二年顔真卿乞御書表云臣真卿述天下放生池
碑銘一章又於當州採石兼力拙自書遂絹寫一本附
史元琮奉進兼乞御書題額緣前書點畫稍細恐不堪
經久臣今謹㩀石擘窠大書一本隨表奏進(顔魯公集)
顔太師以書自娛晚年嘗載石以行礱而藏之遇事以
書隨所在留其所鐫石(廣川書跋)
魯公喜書大字惟干禄字書注最為小字其體法與麻
姑壇記不同(集古錄)
魯公嗜書石大幾咫尺小亦方寸碑刻遺跡存者最多
觀中興頌則閎偉發揚狀其功德之盛觀家廟碑則莊
重篤實見其承家之謹觀仙壇記則秀穎超舉象其志
氣之妙觀元次山銘則渟涵深厚見其業履之純點如
墜石畫如夏雲鈎如屈金戈如發弩縱横有象低昂有
態自羲獻以来未有如公者也(墨池編)
真卿嘗作筆法十二意備盡師資之學其正書足以垂
世(宣和書譜)
張旭草書得筆法後傳崔邈顔真卿(李肇國史補)
真卿傳柳京兆公權零陵僧懷素鄔彤韋玩張從申以
至楊少師凝式(解縉書學傳授)
顔允南
顔允南惟貞子(真卿兄)工詩人多誦其佳句善草隸達奚
珣薦為左補闕歴殿中膳部司封郎中司業金鄉男(顔)
(眞卿家廟碑)
顔旭卿
顔旭卿元孫子善草書胤山令(顔眞卿家廟碑)
顔曜卿
顔曜卿元孫子工詩善草隸十五以文學直崇文館淄
州司馬(顔眞卿家廟碑)
顔頵
顔頵真卿子貞元六年授五品正員官(舊唐書本傳)
唐幽州復舜廟頌貞元十二年韋稔撰顔頵正書并篆
(金石錄)
頵書畫端莊殊有父風(王惲秋澗集)
顔䪻
顔䪻(真卿子)好為詩富陽尉(顔真卿家廟碑)
唐鄧州文宣王廟碑顔䪻書(墨池編)
顔顒
顔顒惟貞孫(真卿姪)好為文常州參軍(顔真卿家廟碑)
唐晉祠新松記元和元年令狐楚撰顔顒正書(金石錄)
顔顗
顔顗惟貞孫(真卿姪)頗工小楷官洗馬(顔眞卿家廟碑)
顔防
顔防有文詞博古(顔真卿家廟碑)
唐河中府鸛鵲樓記顔防書(金石略)
貞元四年麟德殿宴羣臣詩顔防書(金石錄)
譚藩何類
譚藩何類(失其系)宋蘇轍荅子瞻寄示岐陽十五碑詩云
譚藩居顔前何類學顔頗(欒城集)
鄔彤
鄔彤錢塘人金吾兵曹鄔亦劉氏之出與懷素為羣從
中表兄弟謂懷素曰草書古勢多矣惟太宗以獻之書
如凌冬枯樹寒寂勁硬不置枝葉張旭又嘗私謂彤曰
孤蓬自振驚沙自飛余師而為書故得竒怪凡草聖盡
於此懷素不復應對但連叫數十聲曰得之矣(陸羽懷素别傳)
鄔彤書流便可喜孫莘老取其書置墨妙亭(墨池編)
唐金剛經尊勝經乾元二年鄔彤行書(金石錄)
鄔彤工書師張旭(書史會要)
懷素師鄔彤授其筆法(書苑菁華)
徐浩
徐浩字季海越州人嶠之子少舉明經工草隸以文學
為張說所器重肅宗即位召拜中書舍人時天下事殷
詔令多出於浩浩屬詞贍給又工楷隸肅宗悅其能加
兼尚書左丞玄宗傳位誥冊皆浩為之參兩宫文翰寵
遇罕與為比代宗時歴吏部侍郎集賢殿學士贈太子
少師(舊唐書本傳)
始浩父嶠之善書以法授浩益工嘗書四十二幅屏八
體皆備(司空圖書屏記云先大夫退居中條李忻州戎輟所寳徐公浩真蹟一屏以為貺凡四十二幅)
(所題多文選五言詩其朔風動秋草邊馬有歸心十數字或草或隸尤為精絶)世狀其法曰怒
猊抉石渴驥奔泉云(唐書本傳)
徐浩書譜一卷古跡記一卷(唐書藝文志)
浩善正書八分真行唐之工書者多求其三葉嗣名者
惟徐氏云(墨池編)
徐吏部傳之皇甫閱(盧攜臨池妙訣)
徐璹
徐璹(浩長子)徐浩古蹟記云臣長男璹臣自教授幼勤學
書在於真行頗知筆法(書法要錄)
唐滑州新井銘貞元五年賈躭撰徐璹正書說文字源
序貞元五年賈躭撰徐璹正書(金石錄)
徐峴
徐峴(浩次子)善書工行草石曼卿得其石刻屢稱於人(墨)
(池編)
唐彭王傅徐浩碑次子峴書在偃師(金石略)
峴善正書(書史會要)
李造
李造隴西人武都公(宗室世系表云造起居舍人)竇臮述書賦云武
都先覺翰墨泉藪(法書要錄)
李揆
李揆字端卿滎陽人開元末擢進士第肅宗時歴拜中
書侍郎同中書門下平章事封姑臧縣伯揆美風儀善
奏對帝歎曰卿門地人物文學皆當世第一故時稱三
絶終國子祭酒禮部尚書諡曰恭(唐書本傳)
揆善文章尤工書(書史會要)
李佋
李佋(揆從弟)袁州刺史(唐書宰相世系表)
李佋工於翰墨有名當世(書史會要)
蕭昕
蕭昕字中明河南人再中博學宏辭科肅宗時歴中書
舍人禮部侍郎代宗時轉工部尚書封晉陵侯終太子
少師諡曰懿(唐書本傳)
唐汾陽王霍國夫人王氏碑蕭昕書(金石略)
令狐彰
令狐彰字伯陽京兆富平人志膽沉果知書傳大義肅
宗時拜滑亳魏博節度使河朔平封霍國公檢校尚書
右僕射(唐書本傳)
唐代宗送令狐彰赴河南詩序彰自書在西京(金石略)
楊播
楊播鳳翔天興人舉進士退居求志玄宗召拜諫議大
夫棄官歸飬肅宗時即家拜散騎常侍號玄靖先生(唐)
(書本傳)
唐大聖真塔銘大歴十三年張彧撰楊播行書(金石錄)
元載
元載字公輔鳳翔岐山人嗜學工屬文天寳初策入高
第肅宗時歴拜同中書門下平章事代宗立拜中書侍
郎許昌縣子諡曰荒(唐書本傳)
唐鳳翔佛頂尊勝陀羅尼經元載書(金石略)
張彪
張彪潁洛間静者(唐詩紀事)
杜甫寄張十二山人彪詩云静者心多妙先生藝絶倫
草書何太苦詩興不無神曹植休前輩張芝更後身數
篇吟可老一字買堪貧(杜工部集)
趙復
趙復(至德二年為永樂尉見舊唐書郭子儀傳)唐瀆祠碑大歴三年王延昌
撰趙復行書(金石錄)
任華
任華工詩有書學(清河書畫舫)
陸羽
陸羽字鴻漸(一名疾字季疵)復州竟陵人或言有僧得水濱畜
之旣長其師教以旁行書答曰終鮮兄弟而絶後嗣得
為孝乎師怒使牧牛羽潛以竹畫牛背為字上元初更
隠苕溪自稱桑苧翁詔拜太子文學徙太祝不就職(唐)
(書本傳)
唐永定寺陸鴻漸書額(吴地記)
宋張洎云唐王維畫孟浩然像有陸文學題記詞翰竒
絶(張洎集)
張志和
張志和字子同會稽人(見畫家傳)性高邁不拘檢書跡狂逸
(歴代名畫記)
鄭㟧
鄭㟧滎陽人倉部郎中(唐書宰相世系表)
唐楚州修城記上元元年范昭撰鄭㟧正書(金石錄)
史俊
史俊(肅宗時人)嚴武在巴州題楠木歌後俊以監察御史來
臨是邦亦賦焉(唐詩紀事)
唐楠木歌嚴武撰史俊行書(金石錄)
彭朝義(廣川書跋作朝議)
彭朝義(肅宗時人)魏侍中王粲石井闌記太子舍人甄濟撰
判官彭朝義書其文得之為可喜而朝義書尤善(金石錄)
衞秀
衞秀(肅宗時人)唐衞秀上元元年書梁思楚碑秀筆工之善
模者也其自謂集書信矣(集古錄)
張敬仙
張敬仙(肅宗時人)唐玄元皇帝道德經注李華撰張敬仙書
(金石錄)
沈仲昌
沈仲昌(肅宗時人)唐烏程令韋君德政碑至德二載沈務本
撰沈仲昌正書(金石錄)
盧耿
盧耿(肅宗時人)唐王公城河中頌上元元年陳翃撰盧耿正
書(金石錄)
李延宥
李延宥(肅宗時宗室)唐南叟訓乾元二年祁順之撰皇三從
侄李延宥正書(金石錄)
李粲
李粲(肅宗時宗室)唐玉真公主墓誌上元元年王縉撰侄李
粲書(金石錄)
韋卓
韋卓(肅宗時人)唐沈府君墓銘乾元元年韋卓撰并書(輿地)
(碑目)
章廷龜
章廷龜(肅宗時人)唐王公(思禮)復陕城勲德碑章廷龜書(墨池編)
李華
李華字遐叔趙州贊皇人累中進士宏辭科上元中擢
檢校吏部員外郎去官客隱山陽天下士大夫家傳墓
版及州縣碑頌時時齎金帛往請(唐書本傳)
李華有截拽二字訣(書苑菁華)
李莒
李莒華從弟越州錄事參軍(唐書宰相世系表)
怡亭在武昌江水中小島上武昌人謂其地為吳王散
花灘裴鶠造李陽冰名而篆之永泰元年裴虬銘李莒
八分書刻於島石(集古錄)
李潤
李潤華從弟淄川尉(唐書宰相世系表)
唐諡文宣王追封兖公等詔李潤書(墨池編)
李儉
李儉(失其世系)元鄭枃云李莒李儉綽有古意(鄭枃衍極莒陶宗儀云)
(儉善楷隸八分此誤以李莒李儉為一人也今改正)
姚南仲
姚南仲華州下邽人乾元初擢制科代宗時歴拜義成
節度使授尚書右僕射諡曰貞(唐書本傳)
唐魯仲瑜墓誌乾元二年頼裴撰姚南仲行書(金石錄)
張參
張參大歴中為國子司業始詳定五經書於論堂東西
廂之壁(劉賓客集)
張參五經文字序曰收集疑文互體受法師儒以為定
例凡一百六十部三千二百三十五字分為三卷說文
體包古今先得六書之要有不備者求之字林其或古
體難明衆情驚懵者則以石經之餘比例為助石經湮
沒所存者寡通以經典及釋文相承隸省引而伸之不
敢專也(五經文字)
張參年老嘗手寫九經以為讀書不如寫書(李肇國史補)
李舟
李舟(宰相世系表云字公受)隴西人有文學俊辯高志氣以尚書
郎出為刺史(柳宗元河東集隴宰相世系表云虔州刺史西縣男)
題朝陽巖詩大歴十三年李舟撰并正書(金石錄)
段季展
段季展(代宗時人)劉晏所與多天下名士季展蓋其徒也禹
廟碑為時人所珍其運筆流美亦足貴尚云(墨池編)
唐李元賓墓銘韓愈撰段季展書(韓文考異)
李庾
李庾字子虔襄邑恭王神符之後湖南觀察使兼御史
中丞(唐書宗室世系表)
唐永州浯溪銘浯臺銘並李庾篆書(金石略)
崔漑
崔漑清河人太常少卿(唐書宰相世系表)
唐少林寺廚庫記貞元十四年顧少連撰崔漑正書(金)
(石錄)
崔倬
崔倬太常少卿漑子(唐書宰相世系表)
唐八關齋會記大歴十年顔真卿撰并書崔倬補書(金石)
(錄模按崔倬叙顔魯公石幢事云於刺史唐氏之家得其本命工補刻乃大中十年正月一日也時倬為刺)
(史)
劉孺之
劉孺之廣平人京兆少尹(唐書宰相世系表)
唐鳳翔節度使孫志直紀德碑劉孺之書(金石略)
趙偃
趙偃(代宗時人)石鐙菴石幢傍鐫唐般若心經一部廣德二
年少府裴監施(燕都遊覽志云代宗時成紀郡夫人敬造)朝請郎趙偃書(帝)
(京景物略)
瞿令問
瞿令問(為道州江華縣令見元次山集)唐陽華巖銘元結次山作邑令
瞿令問以雜體篆之刻之厓上(格古要論)
令問大歴中八分書舜冢碑(書史會要)
唐寒亭記窪樽銘並瞿令問書(古今碑帖考)
盧璟
盧璟范陽人洛州司功參軍之信子(唐書宰相世系表)
唐壽安縣甘棠館記大歴十一年盧璟篆額(金石錄)
李自正
李自正字尚貞涼國公抱玉子少府監襲公(唐書宰相)
(世系表)
唐澤潞李抱玉紀功碑碑隂記廣德二年王志安撰男
自正正書(金石錄)
張芬
張芬字茂宗兵部郎中(符載劒南西川幕府諸公寫真)
(讃)
唐左驍衞將軍郭英傑碑大歴二年徐浩撰張芬正書
(金石錄)
冷朝陽
冷朝陽江寕人李嘉祐有送冷朝陽及第歸江寧詩(李)
(嘉祐集)
唐吳嶽祠堂記興元元年于公異撰冷朝陽行書(金石)
(文字記)
喬龜年
喬龜年善小篆飬母至孝大歴中為人作大字獲錢以
供甘旨(書小史)
張璪
張璪字文通吳郡人(見畫家傳)相國王縉奏檢校祠部員外
郎鹽鐵判官坐事貶衡州司馬移忠州司馬(歴代名畫)
(記)
唐渭北節度使臧希讓碑復鄠縣記並張璪八分書(金)
(石錄)
韓秀弼
韓秀弼(代宗時人)唐元待聘碑李齊物碑鄭叔清碑裴曠改
葬碑鎮國公李元亮功德頌李晟先廟碑並韓秀弼八
分書(墨池編)
唐臧希晏碑廣德二年朝議郎守衞尉少卿淮陽縣開
國男韓秀弼八分書書法清勁可喜(弇州山人集)
韓秀實
韓秀實為翰林善楷隸八分(書史會要)
唐少保李少進碑平蠻頌並韓秀實八分書(金石略)
唐鮮于民里門頌韓秀實八分(墨池編)
韓秀榮
韓秀榮(代宗時人)唐故尚書左丞暢悦碑韓秀榮八分書(金)
(石略)
唐辛京杲碑韓秀榮八分書(古今碑帖考八按秀弼秀實秀榮並以分擅名又)
(俱同時必其兄弟諸書俱無可考)
鄭桂清
鄭桂清(代宗時人)乾元寺晉高士戴顒舍宅置乾元初蘇州
節度採訪使鄭桂清書額(吴地記)
韋諷
韋諷(代宗時人杜甫有送韋諷攝閬州錄事参軍詩)唐軒轅鑄鼎原銘華州刺
史袁滋籀書貞元十七年韋諷復書識其後(廣川書跋)
陸淙
陸淙(代宗時人)唐宋武受命壇記永泰元年張謂撰陸淙八
分書(金石錄)
魏萬珵
魏萬珵(代宗時人)唐黃鶴樓記永泰元年閻伯瑾撰魏萬珵
行書(金石錄)
房集
房集(代宗時人)唐永泰寺鐘銘大歴元年崔巨撰房集書(金)
(石錄)
趙惎
趙惎(代宗時為少詹事見舊唐書常袞傳)唐令暉令皎二禪師塔銘大歴
元年趙惎撰并正書(金石錄)
劉鈞
劉鈞(代宗時人)唐絳州刺史李公德政碑大歴二年崔巨撰
劉鈞八分書(金石錄)
李著
李著(代宗時人)唐亳州刺史劉瓌碑大歴二年路蕤撰李著
八分書并篆(金石錄)
屈突寘
屈突寘(代宗時人)唐潘孝子頌大歴三年崔稱撰屈突寘八
分書(金石錄)
蕭良童
蕭良童(代宗時人)唐徐州副元帥廳街記大歴四年嚴伋撰
蕭良童正書(金石錄)
杜勸
杜勸(代宗時人)唐䨇廟記大歴四年齊嵩撰杜勸正書(金石錄)
蕭正
蕭正(代宗時人岑參有秦筝歌送外甥蕭正歸京)唐贈楊州都督段府君碑
大歴四年楊炎撰蕭正正書(金石錄)
郭昇
郭昇(代宗時人)唐立晉太尉郄公祠廟記大歴四年十一代
孫昂撰郭昇行書(金石錄)
陳秦
陳秦(代宗時人)唐宣州開元以來良吏記(文苑英華大歴四年陳簡甫撰)陳
秦書(墨池編)
程浩
程浩(代宗時人)唐左僕射裴冕墓誌大歴五年程浩撰并書
(金石錄)
王祐(一作王佐)
王祐(代宗時人)唐義井記大歴六年邵真撰王祐書(金石錄)
張楚昭
張楚昭(代宗時人)唐再修信行禪師塔碑大歴六年于益撰
張楚昭行書(金石錄)
王軌
王軌(代宗時人)唐特進梁公碑大歴六年王修然撰王軌行
書(金石錄)
俞伯僑
俞伯僑(代宗時人)唐吕府君勅葬碑大歴六年俞伯僑八分
書(金石錄)
張潭
張潭(代宗時人)唐高陵令李峴遺愛頌大歴六年蘇端撰張
潭行書(金石錄)
康玠
康玠(代宗時人)唐陀羅尼經石幢銘大歴六年僧昔真撰布
衣康玠行書(金石文字記)
蕭森(下闕一字)
蕭森(下闕一字)唐美原田真人碑大歴六年朝散大夫并州
别駕上柱國蘭陵蕭森(下闕二字)政撰并摸晉王右軍書(金)
(石文字記)
張廷邦
張廷邦(代宗時人)唐桂州都督程元英碑大歴七年李邕撰
張廷邦八分書(金石錄)
李闡
李闡(代宗時人)唐重建顔含碑大歴七年上李闡篆曾孫顔
延之銘十四代曾孫真卿書下(金石錄)
張宙
張宙(代宗時人)唐徐偃王廟碑大歴八年徐安貞撰張宙正
書碑隂記張宙撰并八分書(金石錄)
裴平
裴平(代宗時人)唐文宣王廟新三門記大歴八年裴孝智撰
裴平八分書并篆(金石錄)
王羨
王羨(代宗時人)唐堯山神記大歴八年李誕撰王羨行書(金)
(石錄)
郭陶
郭陶(代宗時人)唐立漢高祖廟頌晉陸機撰大歴十年郭陶
正書(金石錄)
戴千齡
戴千齡(代宗時人)唐張同敬碑大歴十一年陳休撰戴千齡
書(金石錄)
唐博陽郡北岳恒山銘并序翰林李荃文吳郡戴千齡
書方勁有力不類唐人(盛時泰玄牘記)
史鎬
史鎬(代宗時人)唐壽安縣甘棠館記大歴十一年蕭昕撰史
鎬八分書(金石錄)
元訥
元訥(代宗時人)唐兖州都督劉好順碑大歴十二年梁秉撰
元訥正書(金石錄)
周籯金
周籯金(代宗時人)唐慧解寺三門樓讃大歴十二年李宥撰
周籯金行書(金石錄)
陶千歲
陶千歲(代宗時人)唐巴州刺史鮮于昱碑大歴十二年喬琳
撰陶千歲正書(金石錄)
徐珙
徐珙(代宗時人)唐太子典膳郎鄭君碑大歴十三年李翰撰
徐珙八分書(金石錄)
高堅
高堅(代宗時人)唐梵綱經心地戒品大歴十三年高堅正書
(金石文字記)
張增
張增(代宗時人)唐段行琛碑大歴十四年張增楷書(金石表)
李同系
李同系(代宗時人)唐段行琛碑大歴十四年李同系篆額(金)
(石表)
王湍
王湍(代宗時人)唐壽州刺史張鎰去思頌大歴十四年趙亘
撰王湍八分書(金石錄)
盛濤
盛濤(代宗時人)唐鹽池神祠新記大歴中錢方義撰盛濤八
分書(墨池編)
周式
周式(代宗時人)唐太子賓客贈尚書令王府君碑大歴中周
式書(金石略)
楊淑(金石錄作楊琡)
楊淑(代宗時人)唐舒州天柱山司命真君碑大歴中楊淑文
并書(金石略)
郜恭
郜恭(代宗時人)唐杭州刺史李公碑郜恭書(金石略)
趙滔
趙滔(代宗時人)唐東川節度使李叔明冠冕頌趙滔書(金石略)
鄔員
鄔員(代宗時人)唐尊勝幢贊韓極文鄔員行書(金石錄)
李泌
李泌字長源京兆人七歲知為文玄宗馳召之賜束帛
及長博學常遊嵩華終南間肅宗初拜元帥廣平王行
軍司馬後隠衡山德宗時歴拜中書侍郎同中書門下
平章事封鄴縣侯(唐書本傳)
李泌書體放逸(書史會要)
韓滉
韓滉字太沖京兆長安人(見畫家傳)太子少師休之子以蔭
補左威衞騎曹參軍貞元元年歴檢校左僕射同中書
門下平章事封晉國公贈太傅諡曰忠肅滉書得張旭
筆法嘗自言不能定筆不可論書畫以非急務故自晦
不傳於人(唐書本傳)
壁書蕭字者梁侍中蕭子雲之所飛白也韓晉公領浙
西之歲得於建鄴佛寺置之南徐官舍晉公翰墨代無
等儔自獲壁書施榻於下耽翫研味略無巳時(崔備壁)
(書飛白蕭字記)
滉工隸書章草(書史會要)
陸贄
陸贄字敬輿蘇州嘉興人十八第進士中博學宏辭德
宗立為翰林學士貞元中歴拜中書侍郎同中書門下
平章事諡曰宣(唐書本傳)
唐賀蘭夫人墓誌貞元七年陸贄撰或云贄書也(集古錄)
陸宣公書陸士衡文賦小字章草(汪砢玉珊瑚網)
袁滋
袁滋字德深陳郡汝南人弱歲強學以外兄道州刺史
元結有重名往來依焉以處士薦授試校書郎貞元中
拜中書侍郎平章事會劉闢擁兵擅命為劒南西川節
度使連為荆襄二帥貶湖南觀察使贈太子少保滋工
篆籀書雅有古法(舊唐書本傳)
唐尚書省新修記元和八年許孟容撰鄭餘慶正書袁
滋篆(金石錄)
唐軒轅鑄鼎原銘虢州刺史王顔撰華州刺史袁滋籀
書(廣川書跋)
賈耽
賈耽字敦詩滄州南皮人天寳中舉明經貞元中歴尚
書右僕射同中書門下平章事封魏國公順宗立進檢
校司空左僕射諡曰元靖(唐書本傳)
賈耽正書宗虞世南(書史會要)
歸登
歸登字沖之吳人崇敬子大歴七年舉孝廉高第貞元
初復登賢良科歴遷工部尚書贈太子少保登有文學
工草隸(舊唐書本傳)
唐百巖大師懷暉碑歸登篆額(集古錄)
唐宰相張延賞碑貞元三年趙贊撰歸登八分書(金石錄)
歸登書徑山禪師碑乃登騎省時書也字皆真行縱横
變動筆意尤精(墨池編)
鄭餘慶
鄭餘慶字居業鄭州滎陽人少善屬文擢進士第貞元
中拜中書侍郎同中書門下平章事為鳳翔節度封滎
陽郡公諡曰貞(唐書本傳)
唐贈吏部尚書武就碑元和五年權德輿撰鄭餘慶正
書(金石錄)
餘慶書遒熟可喜(墨池編)
鄭絪
鄭絪字文明餘慶從父行也幼有竒志善屬文所交皆
天下名士擢進士宏辭高第憲宗初歴拜中書侍郎同
中書門下平章事文宗太和中以太子太傅致仕諡曰
宣(唐書本傳)
唐太常卿贈吏部尚書崔忠公碑在西京百巖禪師銘
在京兆府並鄭絪書(金石略)
于頔
于頔字允元後周太師謹七世孫蔭補千牛貞元中封
燕國公歴拜司空同中書門下平章事終太子賓客諡
曰厲(唐書本傳)
唐秀州嘉興縣寳華寺碑于頔書(金石錄)
齊抗
齊抗字遐舉定州義興人抗有文雅從張鎰鎮江西及
以宰相領鳳翔奏署監察御史德宗時歴中書侍郎同
中書門下平章事罷為太子賓客諡曰成(唐書本傳)
唐緱氏趙道光碑齊抗書(墨池編)
裴佶
裴佶字弘正耀卿子幼能文第進士補校書郎德宗時
歴吏部侍郎以疾為國子祭酒工部尚書諡曰貞(唐書)
(本傳)
佶工於翰墨有名當世(書史會要)
張延賞
張延賞嘉貞子本名寳符玄宗召拜左司禦率府兵曹
參軍賜名曰延賞博涉經史通吏治肅宗在鳳翔擢監
察御史累拜荆南劒南西川節度使德宗在奉天拜中
書侍郎同中書門下平章事贈太保諡曰成肅(唐書本)
(傳)
張彦遠云曾祖魏國公(按宰相世系表嘉貞無二子張彦遠所稱曾祖乃延賞也而新)
(舊書皆不云封魏國公)少禀師訓妙合鍾張尺牘尤為合作(法書)
(要錄序)
班宏
班宏衞州汲人天寳中擢進士第德宗時歴戶部尚書
封蕭國公(唐書本傳)
唐澤潞李抱真德政碑貞元九年董晉撰班宏書碑隂
行書(金石錄)
伊慎
伊慎字寡悔兖州人通春秋戰國策天官五行書用善
射補折衝都尉嗣曹王臯拔為大將封南充郡王貞元
末為奉義節度拜檢校右僕射兼右衞上將軍諡曰壮
繆(唐書本傳)
公以武毅通文理硯席楷隸師心自得(權德輿伊公神)
(道碑)
崔稹
崔稹字實方貝州武城人(相國羣之父)善書史五言詩為文
而敏歴殿中侍御史檢校金部郎中贈太尉(牛僧孺相)
(國崔羣家廟碑)
胡証
胡証字啓中河中河東人舉進士第渾瑊美其才奏寘
幕下更從襄陽于頔署掌書記寳歴初歴拜嶺南節度
使(唐書本傳)
魏侍中王粲石井闌記貞元十七年山南東道節度使
于頔撰掌書記胡証書(金石錄)
唐田弘正家廟碑元和八年韓愈撰胡証八分書并篆
額(金石錄)
韋臯
韋臯字城武京兆萬年人始仕為建陵挽郎貞元初歴
劒南西川節度使諡曰忠武(唐書本傳)
韋臯以文翰之美冠於一時南詔得其手筆刻石以榮
其國(雲笈七籖)
唐金銅普賢菩薩像記貞元十七年韋臯撰并行書(金)
(石錄)
鄭雲逵
鄭雲逵滎陽人登進士第德宗時累擢諫議大夫元和
初為京兆尹(唐書本傳)
唐澄城令鄭君德政碑貞元十四年陳京撰鄭雲逵行
書(金石錄)
于邵
于邵字相門京兆萬年人(見畫家傳)天寳末第進士以書判
超絶補崇文校書郎德宗時歴遷諫議大夫知制誥進
禮部侍郎朝有大典冊必出其手終江州别駕(唐書本)
(傳)
唐北平郡王馬燧新廟碑于邵書(金石略)
吳通玄
吳通玄海州人博學善文章舉神童補祕書正字德宗
立為翰林學士知制誥凡帝有撰述非通玄筆未嘗慊
陸贄欲斥遠之建言承平時工藝書畫之冗皆待詔翰
林而無學士至德以來命集賢學士入禁中草書詔因
以名官今制書職分宜歸中書舍人請罷學士帝不許
貞元七年拜諫議大夫貶泉州司馬(唐書本傳)
通玄善書於行草尤長當時名臣碑刻得其書則誇以
為榮至於文藁斷幅殘紙人爭傳之(宣和書譜)
吳通微
吳通微(通玄兄)建中中歴充翰林學士知制誥與弟通玄同
職禁署人士榮之終中書舍人(舊唐書本傳)
貞元中翰林學士吳通微嘗工行草然體近隸故院中
胥徒尤倣其書大行於世(張洎賈氏談錄)
殷亮
殷亮陳郡人給事中杭州刺史(唐書本傳)
唐於潛令丁明府德政碑殷亮書(金石略)
薛邕
薛邕(竇蒙云河東人文苑英華常衮制云薛邕由禮部侍郎集賢殿學士汾陽縣子授吏部侍郎)唐
鉅鹿郡夫人魏氏墓誌天寳十一載李稹撰薛邕八分
書(金石錄)
齊皎
齊皎高陽人(見畫家傳)善小楷古篆建中四年官至澤州刺
史(歴代名畫記)
陸長源
陸長源字泳吳人贍於學始辟薛暠幕府歴建信二州
刺史韓滉辟署兼御史中丞終宣武司馬(唐書本傳)
長源善書(書史會要)
貞元中陸長源為汝州刺史以殷仲容書流杯亭侍宴
詩絶代之寳乃為之造亭立碑自記其事於碑隂(歐陽)
(文忠公集)
戴叔倫
戴叔倫字幼公潤州金壇人嗣曹王臯領湖南江西表
佐幕府德宗時終容管經略使(唐書本傳)
戴容州臨川六詠筆畫疎瘦婉麗勁疾不在唐諸子下
然世不以能書名也(廣川書跋)
韋渠牟
韋渠牟京兆萬年人少警悟工為詩李白異之浙西韓
滉表試校書郎貞元中累擢太常卿諡曰忠(唐書本傳)
渠牟工書(書史會要)
唐韋渠牟步虚詞貞元十六年正書(金石錄)
沈千運
沈千運吳興人所為文皆與時異故朋友後生稍見師
效(元結篋中集序)
千運善八分(書史會要)
顧況
顧況字逋翁蘇州人(晁公武云至德二載進士見畫家傳)能為歌詩性詼
諧人多狎之柳渾輔政以祕書郎徵李泌繼入相自謂
當得達官久之方遷著作郎況心不樂求歸於吳及泌
卒有調笑言為憲司所劾貶饒州司戶(舊唐書本傳)
吳邑顧況人品清逸能詩畫工真行書唐僧清晝送顧
處士詩云醉書在篋稱絶倫神畫開廚怕飛出(清河書)
(畫舫)
蕭鄲
蕭鄲工草書(書史會要)
顧況蕭鄲草書歌云蕭子草書人不及洞庭葉落秋風
急上林花開春露濕花枝濛濛向水垂見君數行之灑
落石上之松松下鶴若把君書比仲將不知誰在凌雲
閣(顧況逋翁詩集)
戎昱
戎昱(高棅云荆南人登進士第)衞伯玉鎮荆南辟為從事德宗建中
中為辰虔二州刺史(唐書藝文志)
昱作字有楷法其用筆類段季展(宣和書譜)
徐凝
徐凝睦州人官至侍郎(潘若沖郡閣雅談)
凝字畫有行法其筆意自具儒家風範(宣和書譜)
韓方明
韓方明著授筆要說云昔歲學書專求筆法貞元十五
年授法於東海徐公璹十七年授法於清河崔公邈(書)
(苑菁華)
崔邈傳褚長文韓方明(盧攜臨池妙訣)
唐新開隠山記韓方明八分書(墨池編)
林藻
林藻字緯乾貞元七年進士(閩中名士傳云貞元中杜黃裳知貢舉試珠還合浦)
(賦進士林藻賦成憑儿假寐夢人謂之曰君賦佳但未叙珠之去來藻悟而足成之擢第謝恩杜公曰賦中四)
(句叙珠去來若有神助)嶺南節度副使(文獻通考)
林藻行書婉約豐妍出入智永之域(宣和書譜)
唐林緯乾書學平原蕭疎古淡(董其昌容臺集)
張敬玄
張敬玄貞元中處士著書則一卷(唐書藝文志)
唐宣州東城門頌貞元十一年張敬玄書(金石略)
石洪
石洪字濬川有至行舉明經隠居不出公卿數薦皆不
荅烏重胤鎮河陽具書幣邀辟後詔書召為昭應尉集
賢校理(唐書本傳)
唐江陵鍾山總悟上人林下集序貞元二十年石洪文
并書(金石略)
李融
李融(德宗時人)貞元中為義成節度使(資治通鑑)
融嘗書太尉朱懷珪墓碑在大都昌平縣(書史會要)
唐次
唐次字文編并州晉陽人(彦謙之祖)建中初及進士第歴侍
御史禮部員外郎出為開州刺史改䕫州刺史憲宗召
還授禮部郎中知制誥終中書舍人(唐書本傳)
權德輿唐使君盛山唱和集序云北海唐君文編以英
華籍甚輝動朝右書法章奏為明廷羽儀(權德輿文公)
(集)
張文禧
張文禧清河東武人常熟主簿(唐書宰相世系表)
唐太原少尹盧府君碑貞元九年張文禧書(金石略)
李彝
李彝(德宗時人)任華送李彝宰新都序云宗室後進有以學
術辭藻著稱者彝也少好學通九流百家之言善屬文
有大節召試西掖與莊若訥高郢同入高等執政以彝
大人在蜀故授新都以榮之(文苑英華)
唐贈僕射康日知墓誌貞元五年李紓撰李彝正書李
楙昭功德頌貞元五年李彝篆(金石錄)
韋縱
韋縱薊人左金吾衞兵曹參軍(唐書宰相世系表)
唐鹽池靈應公神祠碑貞元十三年崔敖撰韋縱正書
(金石錄)
李貽孫
李貽孫(德宗時人)唐酆都宫隂真人祠刻詩三章貞元中刺
史李貽孫書(廣川書跋)
周昉
周昉字景玄(唐朝名畫錄云字仲朗京兆人見畫家傳)官至宣州長史(歴代)
(名畫記)
唐周昉五星真形圖昉為宣州長史日所畫其星法昉
手自書(陸友研北雜志)
談元茂
談元茂(德宗時人)唐柳宗元劉禹錫題名慈恩寺談元茂秉
筆(廣川書跋)
裴律(金石略作裴章)
裴律(德宗時人)唐宣歙薛邕去思頌裴律八分書(墨池編)
高從彦
高從彦(德宗時人)唐濟源令李進遺愛頌梁涉撰徐浩正書
貞元二十一年重修碑記高從規撰高從彦正書(金石錄)
薛希昌
薛希昌(德宗時人)唐遊濟瀆記吏部侍郎達奚珣撰兵曹參
軍薛希昌八分書(金薤琳瑯)
張誼
張誼(德宗時人)唐姜源公劉新廟碑試大理寺評事張誼行
書在今邠州城南(金薤琳瑯)
董叔經
董叔經(唐書藝文志云貞元中董叔經上博經一卷唐李元諒昭德懋功碑云行軍司馬董叔經請於)
(天子立碑述頌)唐開汾河記董叔經書(墨池編)
張琯
張琯(德宗時人)唐姜源公劉新廟碑節度判官殿中侍御史
韋丹立處士張琯篆額(金薤琳瑯)
張沔
張沔(德宗時人)唐聰明山碑建中元年洪經綸撰張沔八分
書(金石錄)
吕秀巖
吕秀巖(德宗時人)唐景教流行中國碑建中二年僧景淨撰
吕秀巖正書(金石文字記)
王璿
王璿(德宗時人)唐張茂昭功德碑建中三年王璿撰并行書
(金石錄)
盧倣
盧倣(德宗時人)漢樊毅復華下民租碑唐興元元年華隂令
盧倣求得而為之記八分書於碑末(婁機漢隸字原)
高述
高述(德宗時人)唐均法師碑貞元三年沙門惟心撰高述書
(金石錄)
張澹
張澹(顔真卿華嶽題名云評事張澹)唐范陽郡新置文宣王廟碑貞元
五年韋稔撰張澹行書在涿州(金石文字記)
王光
王光(德宗時人)唐仙都山銘(張鷺撰見唐文粹)貞元三年王光書(金)
(石略)
薛宥
薛宥(德宗時人)唐戲馬臺銘貞元五年劉復撰薛宥正書(金)
(石錄)
徐頊
徐頊(雲陽令見唐書宰相世系表)唐登封修縣記貞元八年劉琛撰
徐頊正書(金石錄)
劉雲
劉雲(德宗時人)唐濟遠寺功德碑貞元十年郭邕撰劉雲行
書(金石錄)
王偁
王偁(德宗時人)唐徑山大覺師碑貞元十年王穎撰王偁正
書(金石錄)
杜成均
杜成均(德宗時人)唐杜府君夫人韋氏墓誌銘貞元十年李
宣撰姪成均行書(金石文字記)
屈賁
屈賁(德宗時人)唐菩薩戒石壇記貞元十一年沙門大觀述
屈賁正書(金石錄)
陸郢
陸郢(德宗時人)唐會善寺戒壇記貞元十一年陸長源撰陸
郢書(金石錄)
王承規
王承規(德宗時人)唐鎮州僧道源發願轉輪藏碑貞元十四
年王承規書(金石略)
王綸
王綸(德宗時人)唐蜀守李公碑貞元十四年韋行儉撰王綸
行書(金石錄)
任要
任要(德宗時人)岱嶽觀有任要題名云貞元十四年正月十
一日立春祭嶽遂登太平頂宿其年十二月廿一日立
春再來致祭茶宴於兹(金石文字記)
鄭造
鄭造(德宗時人)唐白楊新廟碑貞元十六年令狐楚撰鄭造
正書(金石錄)
張遇
張遇(德宗時人)唐靳英希墓誌銘貞元十六年張遇撰并行
書(金石表)
支高
支高(德宗時人)唐尚書李公造華嚴三會普光明殿功德碑
貞元十六年支高撰并書(金石文字記)
朱獻任
朱獻任(德宗時人)唐焦兟碑貞元十八年從弟焦郁撰朱獻
任行書(金石錄)
徐璫
徐璫(德宗時人)唐廬州刺史羅公德政碑貞元十九年楊憑
撰徐璫正書并篆(金石錄)
苟潁
苟潁(德宗時人)唐黃州長史楊公墓誌貞元十九年孫佋撰
苟潁正書(金石錄)
張綽
張綽(德宗時人)唐凌雲寺石像記貞元十九年韋臯撰張綽
行書(金石錄)
韋國
韋國(德宗時人)唐舉廢功述貞元二十年王仲舒撰韋國正
書(金石錄)
談適
談適(德宗時人)唐鄭餘慶贈無憂大王寺大德詩談適書(墨)
(池編)
楊志方
楊志方(德宗時人)唐魏博節度使田緒碑丘絳文楊志方書
在北京(金石略)
鄭公誼
鄭公誼(德宗時人)唐樗里子墓記鄭潞文鄭公誼書(金石略)
李㢲
李㢲字令叔趙州贊皇人以明經舉拔萃順宗時累擢
兵部侍郎鹽鐡轉運副使終吏部尚書(唐書本傳)
㢲長於吏事書法亦妙(書史會要)
李緘
李緘字德高㢲第五子(唐書宰相世系表)
唐會善寺有李緘題名(墨池編)
王伾
王伾者杭州人始以書待詔翰林入太子宫侍書順宗
立遷左散騎常侍待詔後貶開州司馬(唐書本傳)
上學書於王伾頗有寵(韓愈順宗實錄)
唐董審碑王伾書在萬安(墨池編)
陳諫
陳諫河中少尹貶台州司馬終循州刺史(唐書王伾傳)
唐南海神廟碑元和十五年韓愈撰陳諫書(集古錄)
崔㻮
崔㻮(順宗時人)唐滑亭記永貞元年崔㻮書(墨池編)
王山從
王山從(順宗時人)唐萬州刺史苖拯碑永貞元年張粲撰王
山從八分書(金石錄)
苖端
苖端(順宗時人)唐萬州刺史苖拯碑永貞元年苖端題額(金)
(石錄)
申屠液
申屠液(順宗時人)唐虢國公主花臺銘(唐書公主列傳虢國公主順宗女始封清)
(源郡主)申屠液書(金石表)
裴度
裴度字中立河東聞喜人貞元初擢進士第舉賢良方
正異等元和中歴拜中書侍郎同中書門下平章事勲
進上柱國晉國公還東都拜中書令諡文忠(唐書本傳)
老子西昇經裴度跋為褚公書(朱芾書史)
韓愈
韓愈字退之昌黎人(唐書云鄧州南陽人)登進士第德宗時遷監
察御史元和初召為國子博士歴吏部侍郎轉國子祭
酒兵部侍郎諡曰文(舊唐書本傳)
愈為歐陽詹哀辭自書以遺崔羣(唐書歐陽詹傳)
送孟郊序一首生紙寫不加装餙皆有揩字注字處急
於自解而謝不能竢更寫(韓昌黎集)
韓退之題名二皆在洛陽其一在嵩山天封宫石柱上
刻之其一在福先寺塔下當時所見墨蹟不知其後何
人摸刻於石也(集古錄)
盧肇授教於韓吏部(林藴撥鐙法序)
白居易
白居易字樂天太原人幼聦慧絶人襟懷宏放貞元中
擢進士甲科居易文辭冨艷尤精於詩筆文宗時歴太
子少傅以刑部尚書致仕(舊唐書本傳)
樂天書不名世然投筆皆契繩矩時有佳趣(東觀餘論)
蘇軾天竺寺詩序云予年十二先君自虔州歸為予言
近城山中天竺寺有樂天親書詩筆勢竒逸墨蹟如新
今四十七年矣余來訪之則詩已亡有刻石存耳(東坡)
(集)
元稹春游一篇白樂天書之題云元相公春游錢思
公藏其真蹟穆父守越時摹刻於蓬萊閣下(容齋隨筆)
居易書豐年洛下兩帖與雜詩筆勢翩翩與時名流
相後先(宣和書譜)
唐香山寺八節灘詩白居易書(墨池編)
元稹
元稹字微之河南人八歲喪父母鄭夫人自授書教
之書學九歲能屬文兩經擢第調判入等應制舉為
第一稹年少有才名與太原白居易友善工為詩當
時號元和體穆宗長慶中累拜平章事終武昌軍節
度使(舊唐書本傳)
唐桐柏宫碑太和四年元稹撰文并書(集古錄)
稹楷字風流藴藉挾才子之氣(宣和書譜)
皇甫閱
皇甫閱(憲宗時人)盧攜云徐吏部傳之閱閱以柳宗元員
外為入室劉尚書禹錫為及門(盧攜臨池妙訣)
柳宗元
柳宗元字子厚河東人少精敏絶倫為文章卓偉精
緻一時輩行推仰第進士博學宏辭科授校書郎貞
元中為監察御史擢禮部員外郎貶永州司馬元和
十年徙柳州刺史南方為進士者走數千里從宗元
游經指授者為文辭皆有法世號柳柳州(唐書本傳)
柳子厚善書當時重其書湖湘以南士人皆學之(趙)
(璘因話錄)
子厚頗自矜其書今見於世者惟般舟和尚碑與彌
陀和尚碑耳(金石錄)
宗元嘗作筆精賦盡書法之妙(書史會要)
柳傳房少卿直温(盧攜臨池妙訣)
柳宗直
柳宗直字正夫(宗元從父弟)善操觚牘得師法甚備融液
屈折奇峭博麗知之者以為工作文辭淡泊尚古譔
漢書文章為四十卷(柳宗元從父弟宗直殯志)
宗直善書(書史會要)
房直温(一作方直温)
房直温官至少卿善書(書史會要)
劉埴
劉埴字秉中曹州南華人兵部吏部郎中(唐書宰相)
(世系表)
宗元授劉植(鄭枃書法流傳圖)
劉禹錫
劉禹錫字夢得系出中山擢進士第登博學宏辭科
工文章官終太子賓客禹錫善詩白居易嘗推為詩
豪(唐書本傳)
禹錫荅柳宗元詩云昔日慵工記姓名遠勞辛苦寫
西京近來漸有臨池興為報元常欲抗行宗元疊後
詩云事業無成恥藝成南宫起草舊連名勸君火急
添功用趁取當時二妙聲(柳河東集)
唐令狐公先廟碑太和五年劉禹錫撰并正書宰相
崔羣碑開成三年裴度撰劉禹錫正書(金石錄)
楊歸厚
楊歸厚扶風人右拾遺(唐書宰相世系表自藝文志云楊歸厚元和中左拾遺)
(貶鳳州司馬虢州刺史)
皇甫閱授楊歸厚(鄭枃書法流傳圖)
楊緯張藂權審崔弘裕盧潛盧
穎崔紓
楊緯歸厚之姪歸厚授緯緯授張藂權審(杜牧樊川集有權審)
(由水部員外郎授戶部員外郎制詞)崔弘裕(劉禹錫外孫宰相世系表云字道益博陵人)弘
裕授盧潛盧穎崔紓(鄭枃書法流傳圖)
沈傳師
沈傳師字子言蘇州吳人治春秋工書有楷法貞元末
舉進士復登制科授太子校書郎召入翰林為學士穆
宗時出為湖南觀察使寶歷中拜尚書右丞吏部侍郎
(唐書本傳)
傳師正行書皆至妙品(墨池編)
唐黃陵廟碑世以其書為重近人以完本售至數萬謂
傳師此書特謹重有法(廣川書跋)
岳麓山寺有四絶堂謂沈傳師裴休筆札宋之問杜甫
篇章(祝穆方輿勝覽)
沈堯章
沈堯章傳師姪唐沈傳師墓誌太和九年權璩撰沈堯
章正書(金石錄)
武儒衡
武儒衡字廷碩并州文水人論議勁正有風節官終兵
部侍郎(唐書本傳)
唐武登碑子儒衡撰并書(墨池編)
武翊黃
武翊黃字坤輿大理卿(唐書宰相世系表)
唐張諴碑長慶二年白居易撰武翊黃正書(金石錄)
皇甫鏄
皇甫鏄涇州臨涇人貞元初第進士擢制科憲宗時同
中書門下平章事(唐書本傳)
唐昭懿公主碑元和中孟簡撰皇甫鏄書(集古錄)
張弘靖
張弘靖字元理延賞子雅厚信直以蔭為河南參軍德
宗擢監察御史元和中拜刑部尚書同中書門下平章
事封高平縣侯出為河東盧龍節度使遷太子少師(唐)
(書本傳)
張彦遠云大父高平公幼學元常自鎮蒲陜迹類子敬
及處台司乃同逸少書體三變為時所稱(法書要錄序書史會要云)
(張彦遠諗之孫按宰相世系表及歴代名畫記並云弘靖弟諗主客員外郎乃彦遠叔祖也今改正)
唐魏博田緒遺愛碑元和六年裴垍撰張弘靖正書(金)
(石錄)
張文規
張文規弘靖子裴度秉政引為右補闕累轉吏部員外
郎出為安州刺史終桂管觀察使(唐書本傳)
張彦遠云先君尚書少躭墨妙備盡楷模(法書要錄序)
李吉甫
李吉甫字弘憲趙人栖筠子元和中累擢中書侍郎同
中書門下平章事封贊皇縣侯徙趙國公出為淮南節
度使諡曰忠懿(唐書本傳)
柳宗元謝李相公(吉甫)示手札啓云衡州刺史吕温過永
州示相公手札垂露在手清風入懷(柳河東集)
唐韋鶠十馬後有元和李丞相吉甫題字眞佳蹟也(東)
(觀餘論)
唐李吉甫神女祠詩貞元十四年正書(金石錄)
李渤
李渤字濬之魏申國公發之裔刻志於學與仲兄涉偕
隱廬山更徙少室元和初以右拾遺召不拜以著作郎
召渤遂起歲餘遷右補闕文宗時拜太子賓客(唐書本)
(傳)
唐李渤辨石鍾山記并善權寺詩(羊士諤詩李飛書)遊靈巖記
(唐仲能撰并書)附覽三子之詩文皆有幽人之思迹其風尚想
見其人至於書畫亦皆可喜蓋自唐以前賢傑之士莫
不工於字畫其殘篇斷藁為世所寳(集古錄)
李飛
李飛(憲宗時人)唐羊士諤遊善權觀呈李公曹詩李飛書在
常州(墨池編)
唐仲能
唐仲能(鄭樵作康仲熊)唐陪封明府遊靈巖瀑布泉記唐仲能
撰并書(墨池編)
崔從
崔從字子乂融曾孫少孤貧與兄能偕隱太原山中擢
進士第憲宗時代裴度為御史中丞寳歴初終檢校尚
書左僕射淮南節度副大使諡曰貞(唐書本傳)
唐崔能神道碑長慶三年李宗閔撰能弟從書(集古錄)
孟簡
孟簡字幾道德州平昌人舉進士宏辭連中元和中累
遷工部侍郎御史中丞左授太子賓客分司東都簡尤
工詩聞江淮間(唐書本傳)
唐經禹廟詩梁庾肩吾撰元和十一年孟簡行書(金石錄)
裴潾
裴潾河東聞喜人篤學善隸書以蔭仕元和初累遷左
補闕穆宗時歴拜兵部侍郎諡曰敬(唐書本傳)
裴潾隸書為時推右晚歲行草尤勝(宣和書譜)
竇羣
竇羣字丹列京兆金城人父叔向有詩名羣兄弟皆擢
進士第獨羣以處士客隱毗陵德宗擢為左拾遺憲宗
時累遷御史中丞出為湖南觀察使(唐書本傳)
唐四皓舊隱圖畫文貞元十六年韋渠牟撰竇羣正書
(金石錄)
竇鞏
竇鞏字友封羣弟雅裕有名於時平居與人言若不出
口號囁嚅翁元稹節度武昌奏鞏自副卒(唐書本傳)
唐心經元和二年竇鞏正書(金石錄)
于敖
于敖字蹈中京兆高陵人擢進士第為祕書省校書郎
累遷戶部侍郎出為宣歙觀察使敖修謹家世用文學
進(唐書本傳)
唐韋綬碑于敖書(墨池編)
劉伯芻
劉伯芻字素芝行修謹累遷刑部侍郎左散騎常侍(唐)
(書本傳)
唐贈司空于夐碑元和十二年張躬撰劉伯芻八分書
(金石錄)
劉寬夫
劉寬夫伯芻子寳歴中官終濠州刺史(唐書本傳)
唐相國崔羣先廟碑牛僧孺文劉寬夫書在京兆府(金)
(石略)
蕭祐
蕭祐(唐書云字祐之)蘭陵人少孤貧耿介苦學自處士徵拜左
拾遺累遷考功郎中元和末為諫議大夫出為桂管防
禦觀察使贈右散騎常侍祐閑澹貞退善鼓琴賦詩書
畫盡妙遊心林壑嘯詠終日而名人高士多與之游(舊)
(唐書本傳)
唐贈左僕射郭公碑長慶三年李宗閔撰蕭祐正書(金)
(石錄)
王仲舒
王仲舒字弘中并州祁人少有文稱貞元中賢良方正
高第拜右拾遺穆宗立為中書舍人終江西觀察使諡
曰成(唐書本傳)
唐光福寺塔題名元和四年王仲舒書(金石略)
權璩
權璩字大圭秦州略陽人德輿子元和初擢進士歴為
中書舍人終鄭州刺史(唐書本傳)
唐崔弘禮碑權璩書(墨池編)
王凝
王凝字成庶并州晉陽人舉明經進士擢累禮部侍郎
乾符中終宣歙池觀察使(唐書本傳)
唐會善寺記元和九年王凝撰并行書無量寺多寳塔
記元和十二年裴度撰王凝正書(金石錄)
羅讓
羅讓字景宣越州會稽人以文學蚤有譽舉進士賢良
方正皆高第憲宗時歴遷散騎常侍拜江西觀察使(唐)
(書本傳)
唐襄州新學記貞元五年盧羣撰羅讓行書(金石錄)
辛祕
辛祕(牛僧孺神道碑云字藏之)隴西人貞元中擢明經第以判入等
其學於禮家尤洽憲宗時累遷河南尹進拜昭義軍節
度使諡曰肅(唐書本傳)
唐河南尹辛祕題名在香山寺(墨池編)
黎煟
黎煟戎州人京兆尹幹子(唐書盧簡辭傳)
唐道州刺史陽公舊隱碣元和中胡証撰黎煟書(集古錄)
黎燧
黎燧(煟之兄)唐丘公夫人虞氏石表碑梁肅撰黎燧正書
(金石錄)
韓梓材(施宿會稓志作杍材)
韓梓材字利用元稹觀察淛東幕府皆知名士梓材其
一也筆蹟希顔魯公沈傳師而加遒麗(墨池編)
唐禹穴碑韓梓材書(同上)
羊士諤
羊士諤(柳宗元楊評事集序云泰山人)貞元元年進士第順宗時為宣
歙廵官元和初擢監察御史知制誥出為資州刺史(晁)
(公武郡齋讀書志)
羊士諤與韓梓材同在越州亦以文翰稱(墨池編)
崔恭
崔恭博陵人節度副使檢校右散騎常侍有和張弘靖
山亭懷古詩(唐詩紀事)
唐元浩和尚靈塔碑元和十四年崔恭撰并正書(金石錄)
李則
李則(見畫家傳)涼武昭王十三世孫少好老子莊周之言善
草隸畫弓矢博奕皆得其妙旣冠得濠州定遠尉歴左
武衞兵曹參軍太子通事舍人大理司直授歙州長史
宣歙觀察使(李翺集)
唐偃師崔邸碑李則書(墨池編)
李翺
李翺字習之(韓愈長安慈恩塔題名曰李翺翔之)後魏尚書左僕射沖十
世孫中進士第元和初為國子博士史館修撰終山南
東道節度使諡曰文(唐書本傳)
李翺嘗書韓愈所撰太學博士李于墓誌銘(書史會要)
孟郊
孟郊字東野武康人少隱嵩山性介少諧合韓愈一見
為忘形交年五十得進士第調溧陽尉鄭餘慶為東都
留守署水陸轉運判官卒張籍諡曰貞曜先生(唐書本)
(傳)
元祐初至慈恩寺登塔唐人墨蹟孟郊舒元輿之類尚
存(張禮遊城南記)
張籍
張籍(唐書云字文昌和州烏江人張垍詩集序云蘇州吳人)能為古體詩當代公
卿裴度令狐楚才名如白居易元稹皆與之遊而韓愈
尤重之累授國子司業水部郎中世謂之張水部云(舊)
(唐書本傳)
張籍書世罕傳者予遊歴陽見僧寺有收得其墨蹟與
詩刻其用筆皆有法(蘇頌魏公集)
宣和御府所藏有張籍行書希深帖(宣和書譜)
王建
王建字仲初大歴十年進士歴官昭應縣丞太和中為
陜州司馬(晁公武郡齋讀書志)
楊元誠家所藏有王建宫體小書宫詞一百二十首極
其宛轉妖麗今人罕能及(珊瑚網)
賈島
賈島字浪仙范陽人初為浮屠名無本來東都韓愈教
其為文舉進士文宗時坐飛謗貶長江主簿會昌初以
普州司倉遷司戶參軍(唐書本傳)
島善攻筆法得鍾張之奥(蘇絳賈公墓銘)
賈島八分似韓擇木(書史會要)
樊宗師
樊宗師字紹述河中人始為國子主簿元和三年擢軍
謀宏遠科歴進諫議大夫宗師力學多通韓愈嘗薦其
材(唐書本傳)
唐絳守居園池記長慶三年樊宗師撰或云此石宗師
自書(集古錄)
李賀
李賀字長吉系出鄭王後七歲能辭章為人纖瘦通眉
長指爪能疾書每旦日出騎弱馬從小奚奴背古錦囊
遇所得書投囊中及暮歸足成之為恊律郎卒年二十
七(唐書本傳)
李賀手筆精捷(金壺記)
歐陽詹
歐陽詹字行周泉州晉江人舉進士為國子監四門助
教(唐書本傳)
唐馬寔墓誌銘貞元十四年歐陽詹撰并書字法不俗
(集古錄)
唐衢
唐衢穆宗時人應進士不第能為歌詩(舊唐書本傳)
唐京河新開水門記元和五年韋處厚撰唐衢八分書
(金石錄)
賀拔恕
賀拔恕(憲宗時人)韓愈科斗書後記云貞元中愈事董丞相
幕府於汴州識開封令服之者陽冰子授予以其家科
斗孝經漢衞宏官書兩部愈寶蓄之而不暇學後来京
師識歸公歸公好古書能通之因進其所有書元和来
愈思凡為文辭宜略識字因從歸公乞觀二部書得之
留月餘張籍令進士賀拔恕寫以留愈蓋得其十四五
而歸其書歸氏(昌黎集)
房次卿
房次卿(宰相世系表云字蜀客)有大材不能俯仰順時年四十餘
尚守京兆興平尉然其友皆曰房氏有子也(韓愈興平)
(少尹房君墓誌)
唐召伯祠堂記房次卿書(金石略)
吳丹
吳丹字眞存太子宫門郎銓之長子以進士第入官官
歴正字終饒州刺史八九歲弄筆硯時所出言輒類詩
家篇章(白氏長慶集)
唐華州新廳堂記元和八年吳丹撰并正書(金石錄)
李約
李約(張彦遠云字存博見畫家傳)鄭王元懿玄孫汧國公勉子兵部
員外郎(唐書宗室世系表)
隴西李君約以至行雅操知名當時而風致之餘特精
楷隸(張弘靖蕭齋記)
王參元
王參元(元和二年進士第)讀古人書為文章善小學(柳宗元賀)
(進士王參元失火書)
參元工於翰墨有名當世(書史會要)
陳岵
陳岵(憲宗時人)寶歴中少列陳岵進注維摩經得濠州刺史
劉寬夫與同列因對論之(舊唐書劉寬夫傳)
唐襄陽郡王路公神道碑銘元和七年國子博士韓愈
撰吏部尚書鄭餘慶書右拾遺陳岵篆額(韓文考異)
李戎
李戎與房直温皆得名(盧攜臨池妙訣)
元和長慶間先大夫退居中條時李忻州戎(段成式酉陽雜俎云)
(戎自奉先縣令遷忻州刺史)以草隸著稱為計吏在滿因輟所寶徐
公浩眞蹟一屛以為貺(司空圖書屏記)
賀拔惎
賀拔惎(摭言云惎長慶中與白敏中同進士第)官至員外郎有書名(書史)
(會要)
近代賀拔員外惎寇司馬章李中丞戎與房直温皆得
名者(盧攜臨池妙訣)
唐白居易重修香山寺詩賀拔惎書(金石略)
崔綽寇章
崔綽寇章(賀拔惎同時人)米芾云虞世南汝南公主銘有名幾
玄題其褾云故祭酒崔十八丈綽與寇章賀拔惎皆以
鑒賞相尋每稱服膺虞書多歴年所自會昌以來時覩
斯帖因致其眞隸有加(書史)
王傳乂
王傳乂(憲宗時人)沈亞之云山人王傳乂學為張旭書居故
吴公子光劔池山傍積十年而功就至長安舍余家為
余題故平廬節士文(沈下賢集)
胡季良
胡季良工行草字體温潤有秀穎之氣(宣和書譜)
唐國子司業辛璿碑元和四年胡季良篆(金石錄)
李靈省
李靈省(見畫家傳)唐陽公舊隱碣李靈省篆額唐世篆法自
李陽冰後寂然未有顯於當世而能自名家者靈省所
書陽公碣筆畫甚可佳(集古錄)
殷台
殷台陳郡人書蹟絶妙(牛僧孺昭義軍節度使辛公神)
(道碑)
馬署
馬署咸陽人監察御史逢父(唐書宰相世系表逢與白居易同時)(按)
唐裴乾正碑馬署撰并書(墨池編)
董侹
董侹字庶中元和荆南從事(唐書藝文志)
唐桃源觀三洞閻宷君碑董侹書(墨池編)
盧佐元
盧佐元范陽人仁杞子(唐書宰相世系表)
唐顔杲卿碑眞卿撰元和中舊石刓缺其甥盧佐元重
書而刻之(金石錄)
宇文鼎
宇文鼎字周重(按唐書文鼎憲宗時為御史中丞見王璠傳文宗時為華州刺史見盧弘正傳)
御史中丞邈子(唐書宰相世系表)
唐蒙泉詩沈傳師撰宇文鼎書(墨池編)
元錫
元錫字君貺河南人淄王傅(唐書宰相世系表)
衢州徐偃王廟碑昌黎韓愈撰福州刺史元錫書(集古錄廣)
(川書跋並作徐放書)元和十年十二月九日立(韓文考異)
李泳
李泳字泳之漢中人百藥四世孫(唐書宰相世系表)
唐張仙師靈廟碑元和十五年仙井監李泳書(金石略)
劉遵古
劉遵古沛國人刑部尚書太和四年節度東蜀軍(宣室志)
唐興元節度使裴玢碑元和九年裴度撰劉遵古行書
(金石錄)
鄭還古
鄭還古登元和進士第(唐詩紀事國盧氏雜記云還古子博士)
唐常侍裴泰碑開成五年盧術撰鄭還古正書(金石錄)
徐放
徐放字達夫元和九年為衢州刺史(衢州志)
唐天台佛隴禪林寺碑徐放書(墨池編)
李銑
李銑趙郡人美原丞渙子(唐書宰相世系表)
唐安邑縣新亭記元和元年劉師老撰李銑正書(金石錄)
陳曾
陳曾(憲宗時人)柳州羅池廟碑沈傳師書桂管觀察使試太
常寺協律郎陳曾篆額(韓文考異)
馮曉
馮曉(憲宗時人)唐華州刺史裴乾正碑馮曉書在京兆府(金)
(石略)
莊伯良
莊伯良(憲宗時人)富順監碑目有唐石鐙臺讚并序元和進
士元銳撰莊伯良書富義令孟公才刻(蜀中方物記)
賈竦
賈竦(憲宗時人)唐賈竦謁華嶽廟詩元和元年十月作并書
(金石文字記)
韓瑗
韓瑗(憲宗時人)唐東渭橋河運院記元和二年席夔撰韓瑗
八分書(金石錄)
崔縉
崔縉(憲宗時人)唐武寧軍大將新廳記元和二年張仲素撰
崔縉正書(金石錄)
胡師模
胡師模(憲宗時人)唐明州南樓詩元和二年陳右撰胡師模
八分書(金石錄)
劉苑
劉苑(憲宗時人)唐新開常熟塘記元和四年劉允文撰劉苑
正書(金石錄)
柳遂
柳遂(憲宗時人)唐遊琅邪山新寺記元和四年柳遂正書(金)
(石錄)
盧自烈
盧自烈(憲宗時人)唐徐州使院石柱記元和四年劉公與撰
盧自烈八分書(金石錄)
齊推
齊推(憲宗時人)唐圯上圖贊元和五年李德裕撰齊推正書
(金石錄)
令狐靖
令狐靖(憲宗時人)唐成紀王祭北嶽碣元和五年李穆撰令
狐靖正書(金石錄)
馬禎(施宿會稽志作馬稹)
馬禎(憲宗時人)唐越州復禹廟衮冕記元和五年馬禎書(金)
(石略)
柏元封
柏元封(憲宗時人)唐明皇送李邕赴滑州詩元和五年柏元
封行書(金石錄)
沈幼眞
沈幼真(憲宗時人)唐題巫山詩元和五年蔡穆撰沈幼眞行
書(金石錄)
李正辭
李正辭(憲宗時人)唐華州後閣記元和八年李正辭正書(金)
(石錄)
鄭冠
鄭冠(憲宗時人)唐濟亭記元和九年李蟠述裴潾正書鄭冠
篆(金石錄)
屈師穆
屈師穆(憲宗時人)唐紫玉山禪師碑元和九年李承翟撰屈
師穆書(金石錄)
蕭延慶
蕭延慶(憲宗時人)唐智浩律師碑元和九年段文昌撰蕭延
慶正書(金石錄)
盧士年
盧士年(憲宗時人)唐三茅下泊宫記(文苑英華元和九年王行簡撰)盧士年
書(墨池編)
陳構
陳構(憲宗時人)唐建鎮南碣記元和十年孟簡撰陳構正書
(金石錄)
巨雅
巨雅(憲宗時人)唐内侍李輔光墓誌元和十年崔元略撰門
吏晉州司法參軍巨雅正書(金石文字記)
陳翺
陳翺(憲宗時人)宋之問禹廟詩元和十一年陳翺書(施宿會)
(稽志)
謝楚
謝楚(憲宗時人)唐禹廟詩元和十一年謝楚行書(會稽志)
段全緯
段全緯(憲宗時人集唐書藝文志段全緯二十卷)唐太府寺丞李冰墓誌
元和十二年令狐楚撰段全緯行書(金石錄)
李克恭
李克恭(憲宗時人)唐上弘和尚塔碑元和十三年白居易撰
李克恭正書(金石錄)
陸邳
陸邳(憲宗時人)唐平淮西碑元和十四年段文昌撰陸邳八
分書(金石錄)
吳宗冉
吳宗冉(憲宗時人)唐陽翟縣令壁記元和十四年許堯佐撰
吳宗冉正書(金石錄)
王玄同
王玄同(憲宗時人)唐土洲記元和十五年段文昌撰王玄同
正書(金石錄)
趙晏
趙晏(憲宗時人)唐張中丞許使君南特進廟碑元和十五年
韋臧孫撰趙晏正書(金石錄)
崔璹
崔璹(憲宗時人)唐洪州東湖亭記元和十五年崔璹書(金石略)
瞿參
瞿參(憲宗時人)唐江陵府一聖金剛神碑元和中瞿參書(金)
(石略)
王良容
王良容(憲宗時人)唐邠寧節度使高霞寓德政碑王良容書
(金石略)
賀䭾甚
賀䭾甚(憲宗時人)唐修香山寺詩白居易撰賀䭾甚書(墨池編)
王禹
王禹(憲宗時人)唐奉先縣令李渭遺愛頌王禹八分書(墨池編)
陸洿
陸洿(憲宗時人)唐禹穴碑鄭昉撰元稹銘韓梓材行書陸洿
篆額(會稽志)
御定佩文齋書畫譜卷二十八
