欽定四庫全書
御定佩文齋書畫譜目錄
第九十八卷
歴代鑒藏畫四
明都穆寓意編
明朱存理鐵網珊瑚目
明豐道生華氏真賞齋賦注
明嚴氏書畫記
明王世貞爾雅樓所藏名畫
明王世懋澹圃畫品
明何良俊書畫銘心錄
欽定四庫全書
御定佩文齋書畫譜卷九十八
歴代鑒藏八
畫(四)
明都穆寓意編
睢陽五老圖在崑山朱氏朱蓋五老之一兵部郎中貫
之後御史天昭出以示予圖有錢明逸序歐陽公司馬
公而下詩皆不存今存惟南宋及元人題跋
常熟劉以則家藏有小李將軍落照圖宋祕府物舊藏
於崑山道士黃玄微永樂初人有疾玄微具告其收買
黃子澄書畫幾至不測為此圖也後劉氏購得之
以則又藏有釋夢休風竹圖六字徽宗御書有内府圖
書印趙雍題名
沈丈啟南藏胡繁番騎圖
郭忠恕雪霽江行圖上有徽宗御書雪霽江行圖郭忠
恕真蹟千字
謝康樂半身像碧玉冠氅衣
宋人摹周文矩宮中圖一卷有紹興間張澹崖跋
蘇文忠前後赤壁賦李龍眠作圖隸字書旁注云是海
岳筆共八節惟前賦不完
龍眠畫女孝經四章每章亦龍眠書
趙子昂臨伏生授書圖白描
趙子昂秋江待别圖青綠長幅旁細書官銜云為叔固
公摹(李叔固也)上有張伯雨詩常熟陳元錫家物丹客得之
以售郡人沙生今二十五千歸洞庭人家
宋陳居中蘇李泣别圖
李迪猿三軸
居中番馬圖皆南京人家藏
湯叔雅霜入千林圖一卷前梅後蘭在皇甫氏叔雅自
題其後云予作此圖七載而就所謂能事不受相促迫也
金顯宗雨竹上有張疇齋跋
宋迪瀟湘八景圖一卷每幅有印文曰雲谷寓物
宋徽宗畫貓上書賜貫有御印蓋徽宗畫以賜童貫者
東坡笠屐圖小軸
以上三畫雍熙寺僧藏祕不以示人余嘗讀書寺中
屢懇于僧方獲見之
吳江史明古藏陸晃昭君圖
僧巨然山水大幅
韓熙載夜宴圖
李龍眠九歌圖一卷
宋人畫文姬歸漢圖
趙千里福禄壽三星圖長幅
千里春江待渡圖小幅
郭熙祝壽一望松圖長幅
陳居中五馬圖
子昂人馬圖自有跋并元人詩跋
子昂秋江煙靄圖
温日觀葡萄
黃大癡溪山圖有王國器詞倪雲林跋
吳仲圭擬范寬雪峯蕭寺圖長幅
文潞公半身像
周元公半身像
文文山半身像上有吳孟恩篆書文山自贊
倪雲林小像坐牀上凴几左一童子捧朱拂右侍姬提
盥頮之器
以上四像觀于濂溪坊周氏
劉僉憲廷美藏僧巨然赤壁雪屋會琴二圖有金趙間
閒諸人詠又高克明山水一卷宋祕府物今皆歸沈氏
蓋僉憲長子石翁之姊夫也
鄭所南墨蘭觀于夏侯橋沈氏云是韓家菴故物
徐禹功畫梅趙子固跋并元人詩跋其一卷袁泰戒卿
新收去宜興寺僧物也
盧廷璧藏小李將軍踏錦圖長幅上有思訓小字
范寬臨落照圖
文與可墨竹三幅絹攅上有大方印曰文同與可
米元暉湖山煙雨圖一卷有元暉自題黃松瀑戴九多
詩跋今歸袁戒卿
杭州童氏藏龍眠西園雅集圖一卷又有好事家藏馬
遠畫宋南薰殿屏幛淺色皆許國用說國用杭人親見
之也
裱褙孫生家有人寄賣三官像三幅每軸下有大方印
曰姑蘇曹迪孫嘗求鑒石田翁翁云是李嵩筆曹氏蓋
收藏者又元初人臨閻立本水月觀音像一軸上有馮
海粟詩跋與三官像皆索價太高不售
王醫士家藏其遠祖唐水部郎中棨宋著作先生蘋畫
像著作程門高弟也
又藏老米苕溪春曉圖燕穆之楚江秋晚圖皆妙
黃大癡天池石壁圖真本在陳處士夢賢家上有柳道
傳詩下錢翼之收藏印又王叔明岱宗密雪圖亦在陳氏
近二十年歸嘉興姚御史
陳唯允仙山圖青綠有倪雲林跋相傳唯允畫以壽潘
左丞者左丞張士誠姊婿唯允時為張氏參謀且左丞
客也又唯允溪山秋霽圖一卷後元人詩跋甚多皆陳
氏藏蓋孟賢唯允諸孫云
小米山水横幅在陳湖陳大理家城中沈氏嘗有大姚
江圖亦小米筆成化壬寅為中官取去
江貫道百牛圖一卷上有虞伯生鄧文原仇遠諸公題
跋昔曾見鄧尉山寺中今為陽山顧大有家藏
王叔明摹王維劒閣圖小幅甚佳在張太守起韶家
李少卿有文與可畫竹上坡翁詩一律後元人跋
吳原博藏五代胡瓌蕃族圖
南唐周文矩詩意圖
宋許道寧溪山風雨圖
宋人益聚禽圖後有紹興小印
宋人畫德星圖後有朱子門人胡泳跋宋末藏周公謹
家
宋錢舜舉秋巖行旅圖
元趙子俊蕭翼賺蘭亭圖
無錫鄒氏藏許道寧秋山晴靄圖元柯九思家物
李後主重屏圖後有宋人書白樂天及荆公詩元滕玉
霄詞楊儀部藏楊致仕回已贈之京師人矣
顧少參崇善藏易元吉猿
江隂葛維善藏趙千里明皇幸蜀圖
松江曹涇楊氏藏唐韓幹神駿圖
南唐王齊翰勘畫圖上有李後主建業文房之印宋徽
宗御題及眉山兩蘇王晉跋
宋徽宗翎毛寫畫圖横卷長幾一丈
宋夏圭千巖競秀圖
元錢舜舉竹溪六逸圖
元趙子昂袁安臥雪圖
郡城陽氏藏南唐董源風雨起蟄龍圖宋祕府物嘗入
賈丞相家
宋李嵩龍宮海藏圖
予家自高祖南山翁以来好蓄名畫聞之家君云妙品
有吳道子魚籃觀音像王摩詰輞川圖范寬袁安臥雪
圖惜今不存余近所收有唐人畫牛圖滕玉霄白廷玉
詩
李升畫楊通老移居圖
馬興祖番人擊毬圖
又番人雪獵圖
龍眠折枝榴花梔子小幅
龍眠畫君臣故實八事伯生跋
李唐春江不老圖小幅上有雙龍瓢印
王珏蘆鴈
宋人畫福星圖皆往往為好事者所得不留意也(寓意編)
明朱存理鐵網珊瑚目
閻立本畫洪崖仙韓幹二馬
顧宏中畫韓熙載夜宴圖范寬畫卷
巨然山寺圖巨然畫卷
僧巨然畫燕龍圖楚江秋曉卷
文湖州竹李伯時姑射仙像
張翰林清明上河圖米元暉湖山煙雨圖
米元暉大姚山圖米元暉瀟湘圖
米元暉苕溪春曉圖米元暉畫題
揚補之四梅卷揚補之墨梅圖
揚補之竹卷蕺山題扇圖詩卷
劉松年聽琴圖武夷九曲棹歌圖
趙子固梅竹詩趙子固蘭蕙卷
趙子固水仙花自題鄭所南推篷竹卷
龔翠巖天馬圖龔翠巖玉豹圖
龔翠巖人馬龔翠巖中山出遊圖
趙松雪重山疊嶂圖趙松雪水邨圖
趙松雪高士圖趙魏公幼輿丘壑圖
趙松雪甕牖圖趙松雪臨郭熙溪山漁樂
趙松雪畫秋江待渡趙松雪墨梅
趙松雪竹石圖趙仲穆臨李伯時鳳頭驄
管夫人竹石趙仲穆看雲圖
趙彦徵苕溪圖二王叔明林泉讀書
錢明逸睢陽五老圖廬陵五先生像
錢舜舉白描五君詠圖錢舜舉畫唐三學士圖
錢舜舉觀梅圖錢舜舉列女圖跋
越國進西施圖鍾馗圖
田稷還金圖高尚書夜山圖
高房山畫高房山竹
院畫雷雨護嬰圖商德符李遵道共畫竹樹
黃大癡畫二黃大癡畫卷
黃大癡鐵崖圖郭天錫畫卷
陳惟允作荆溪圖張溪雲勾勒竹卷
梅花道人墨菜詩卷吳仲圭詩畫
倪雲林畫倪雲林畫竹樹秀石
倪雲林竹倪雲林畫二
徐幼文畫二朱孟辨詩畫
朱孟辨惠山秋晴圖張叔厚寫淵明小像
盛叔章畫復雷春消息
倪雲林惠山圖倪雲林荆溪清遠圖
倪雲林仿高房山山水倪雲林隔江山色圖
王元章畫梅金粟冡中秋燕集詩畫卷
倪雲林林屋佳城圖木齋黃公孝感白華圖
玄教宗師吳公畫像金蓬頭像贊
王叔明聽雨樓圖王立中破牎風雨
朱德潤秀野軒圖倪雲林耕漁軒圖
滕遠安分軒卷王安道遊華山圖記(鐡網)
(珊瑚)
明豐道生華氏真賞齋賦注
王右丞輞川圖曾入祕府弘治間黃休伯叔賜剥古漆墩得之
郭恕先雪江圖徽宗題字有李文正吳文定程篁墩張
滄洲諸名公長句
米兵部瀟湘景元暉雲山長卷
閻次平積雪圖止題淳熙辛丑閻次平畫寒巖積雪
劉松年九老圖有吳匏菴邵二泉詩
馬麟四梅晴雨雪月
高彦敬絳色長卷趙子昂鄧善之柯九思倪雲林及吳
元博諸人跋
又一直幅倪雲林為彦清題彦清華中甫八世祖
趙子昂溪山仙館秋郊飲馬逸二羊設色山水圖
又夜景夾對題云翛然茅屋一青燈兩岸蛙聲徹夜鳴
最是幽人眠不得扶笻起就月中行
松雪漂母圖
王叔明青弁隱居小幅為趙氏作
倪元鎮惠山圖雲林自題并陳方子詩
春霽圖倪為宗晉題贈有叔明和詩(書畫題䟦記)
明嚴氏書畫記
唐吳道子南嶽圖水月觀音各一軸(以下挂軸)
李思訓仙山樓閣游仙圖(以後单軸不開數)
李昭道金碧山水圓光小景九成宮避暑圖
閻立本瀛州學士圖八軸
王維輞川霅溪圖三軸圓光小景二軸
周昉楊妃出浴圖
江都王緒唐馬
戴嵩牛圖
東丹王雙騎圖二軸
荆浩山水
關仝山水
黃筌宫娥望幸圖金盆浴鴿圖二軸彩鳩玉兔圖二軸
花下雞羣翎毛共六軸
支仲元人物二軸
唐人阿房宫圖駟馬封侯圖二軸
宋徽宗煙靄秋淺圖秋鷹圖題鷹并牡丹二軸各色翎
毛六軸
高宗御畫并題題王仲珪梅
周文矩文會圖
董源山水二軸
范寬晚景圖
李成雪景古木林泉圖二軸
郭熙古木寒泉等圖共十一軸
楊暉梅花
徐熙紅白山茶
許道寧山水二軸斗方小景三軸
趙昌斗方小景四軸圓光小景
崔白滿池嬌八軸各色翎毛十六軸
崔慤梅花鸂鶒雪兔圖
易元吉竹鹿獐圖二軸
李伯時蓮社圖袁安臥雪圖竹林雅集二軸西園雅集
圖并山水六軸
文與可竹圖二軸
蘇東坡墨竹
米芾春山煙曉春山雨露秋湖夜月人物山水十三幅
趙千里山水隂符五軸圓光小景二軸
趙大年山水六軸翎毛
趙伯驌雙清圖
蘇漢臣金母臨宴龍女獻珠水鉢降龍仕女圖四軸嬰
戲貨郎八軸
逃禪老人梅竹
馬和之山水
陳容畫龍四軸
李唐問禮圖放牧圖雪塢幽居擊桐圖四景人物山水
共十一軸
李廸宣父像花鳥十二軸
陳居中較獵圖
李嵩金谷園并樓閣圖三軸士農工商圖四軸
馬遠參禪并高士圖二軸三仙傳道壽星圖三軸淵明
賞菊和靖觀梅春溪曉泛捕魚圖月明千里故人来
句圖墨梅并番馬三軸山水人物共二十八軸翎毛
計九軸
劉松年竹居文會圖雪江獨釣圖煙雨圖圓光小景風
晴雨雪四軸山水人物二十七軸
夏珪仙槎玩月夜景圖二軸煙村歸棹圖丹霞訪靈照
圖山水人物共二十軸
王定國吐綬雞
吳炳翎毛四軸
林椿牡丹四軸
馬麟山水四軸梅花并山茶五軸福禄壽圖羊圖
劉輝美人圖
毛益翎毛二軸
閻穀繡鷹
祐陵題畫閻立本仙圖
葛稚川移居圖
宋人大士并仙圖二軸文昌并三官像二軸北斗降金
橋文王遇太公關武安鍾馗像二軸七賢并十八學
士五軸蹴踘并嬰戲圖六軸驪山望幸圖採蓮船小
横披江雪罾漁圖樓觀山水樓臺詩景楓石并蒼石
圖共三軸蘆雁并踏雪圖三軸三白海青并孔雀三
軸白雉牡丹二軸花草并壽意七軸
宋繡觀音繡壽星并七子圖二軸繡滿池嬌繡山水人
物并鶴鹿共十一軸
宋刻絲龍并牡丹共六軸
元子昂觀音并美人圖四軸高士圖并墨竹二軸秋原
較獵漁舟問答人物山水二十三軸唐馬并翎毛十
軸松鹿并牛圖魚圖二軸
管夫人秋冬山水二軸翎毛二軸
趙仲穆山水人物二軸唐馬四軸馬圖
錢舜舉竹兔花草六軸
李息齋墨竹六軸
高房山樓閣山水二軸
西湖圖并松石二軸
煥章閣山水二軸
青綠樓臺壽意二軸
三仙圖
嬰戲圖五軸
鸜鵒斗方
班恕齋壽松圖二軸
王廷吉山水
沈士偁山水
孫君澤界畫山水并蒼松五軸買臣樵圖
劉耀卿樓閣圖四軸山水并春冬景六軸列子御風
唐子華神品捕魚圖
張可觀山水人物六軸
王若水菊花竹石桃竹錦雞翎毛共二十八軸
王元章雪梅圖翎毛二軸
熊芝山雙松平遠圖
吳仲圭漁父圖雙松古石竹石
盛子昭崆峒問道三星拱壽文昌圖二軸仙景四軸羲
之觀鵝唐王出獵圖愛山并採芝圖二軸杏花讀書
圖觀蓮採菱圖觀畫撫琴圖二軸琴院圖關山霽雪
并獨釣二軸山水人物六十一軸
胡廷暉山水十三軸濟川圖班姬團扇圖題宋太祖蹴
踘圖元宮背行蓮掌圖
胡直二仙傳道
李居恭山水
子敬花草
彭玄明雪圖
任月山馬六軸
韓承花木二軸
黃子久山水二軸又天池石壁
蔡毅岡古木
倪雲林小景竹石圖
王冕題元人花鳥
王叔明秋壑鳴琴秋水樓閣溪山獨釣
温日觀葡萄
方方壺高亭圖
天然生公孫竹
半陶老人萬竿煙雨
白雲居士題山水
鐵崖題元人花鳥又題元人横披
元人桃源圖南極長生壽意一軸壽星并仙圖五軸昭
君出塞圖一軸美人圖四軸一秤金百子圖八軸攜
嬰圖山莊斗方二軸山水并小景十六軸水墨横披
鷹雄不老翎毛二十八軸馬圖牛圖三軸
元繡八仙慶壽圖仙逸圖達磨祖師并羅漢六軸宣聖
鼔琴忠孝圖屈原問渡寒山拾得十八學士圖公侯
食禄公子挾彈貨郎擔香閨春思雲山圖春水野花
風雨歸舟捕魚圖貓蝶尋春臨宋人花鳥四軸草蟲
圖三軸牡丹芍藥二軸龍角竹
元納繡壽仙織錦佛像并小景三軸
元刻絲樓閣山水二軸翎毛并牡丹十軸
明宣宗白燕花騘紫芥二軸各色翎毛二軸捕魚蘆鴈
圖共二軸斗方小景二軸
景皇帝翎毛二軸
武宗仙圖一軸
商喜壽意貓圖
李在山水十三軸
邊景昭翎毛二十六軸
殷善翎毛
王孟端福禄壽圖
袁柳莊畫竹
夏芷山水人物
上官伯達美人圖
過庭章松月
王舜耕雪景
戴文進清淨觀音海月圖二軸三星壽意四軸福神真
武關漢壽玉京仙子四軸七賢過關圖商山四皓并
四騁五軸李白問月美人圖二軸春水并仙館圖五
軸鍾山春曉圖西湖春曉圖南屏晚鐘秋林書屋秋
林行客秋江獨釣寒江獨釣漁樵景棄瓢圖蘭亭并
納凉圖青山煙雨溪山初霽夏木垂隂風雨歸莊中
流砥柱春景魚鴈并松鶴圖二軸雪景并竹菊共十
一軸山水人物計九十軸
丁玉川四景八軸五老圖
王謙横披梅牧羊圖
石銳樓閣山水二軸斗方捕魚圖四軸
范啟東竹鶴
夏仲昭墨竹十五軸
陳憲章梅二軸
林良翎毛廿二軸
呂紀翎毛共一百十五軸天香玉兔并夀意三軸菊石
竹石二軸
杜檉居東王迓夀圖五老攀桂圖荷花仙子圖尚父遇
文王圖白樂天圖陶學士并翫月圖寇莱公演樂圖
美人圖八軸七子團圓圖茶經圖琴會圖調琴圖花
草圖二軸山水人物翎毛共九軸又松鶴小幅
姜立綱山水
鍾欽禮山水五軸
呂棠翎毛四軸
蕭天章畫菊
殷宏翎毛三軸
殷順翎毛二軸
陶雲湖湖山秋意南極長生圖萬夀福禄圖美人圖夀
鹿并仙鶴五軸菊兔十三軸花草二軸
汪海雲四景山水八軸翎毛十軸芙蓉二軸九華夀意
風雨歸舟葛巾漉酒圖
李東陽題畫梅
杜東原山水
杜澍山水人物四軸
沈周煙雨圖臨董北苑山水臨趙松雪高逸圖葛洪煉
丹圖龍王授道圖溪山高逸圖飛山樓閣雙釣圖雪
景松鶴花下翰音柳枝幽鳥菊雞并萱石三軸松芝
花草六軸辛夷圖夀意二軸山水人物三十四軸
吳小仙太極横披天乙賜福圖南極呈祥圖羣仙拱夀
夀意五軸方朔鍾離鐵拐并夀鹿四軸大士像東華
龍女寒山拾得巢由洗耳五賢圖屈原問渡商山四
皓捕魚圖吹簫圖月下醉歸圖漁樵并人物三軸山
水人物共六十四軸牛圖貓圖二軸
周臣停琴聽阮圖臨鄭子昭四景人物又山水廿一軸
文徵明詩畫八軸人物山水六十一軸三瑞圖二軸玉
洞仙桃羽扇消閑滄浪濯足滿目滄江五鹿雙全松
石夀意横崖懸望蹇騎行雪停傑圖雲山并雪景二
軸雲松并山兔二軸
唐寅美人七軸倦繡圖月明千里故人来又横披梧閣
清風柏夀圖椿萱圖唐馬并雀梅五軸四景山水并
雪景八軸四景人物山水十二軸
陳道復山水并雪山八軸四景花草共二十六軸牡丹
荷花六軸松芝小景二軸大夫忠孝圖孔雀牡丹泥
金水仙
王問山水花鳥共三軸漁樵問答圖
徐霖宴桃李園斗方菊
蔣三松山水十軸
姜周佐仙子美人六軸菊兔二軸
陳寓齋萬壑松濤
朱文藻山水人物四軸
徐廷振翎毛花草四軸
張平山四景八軸人物三軸海屋添籌等夀意四軸桃
花仙子補衮調羹唐王演樂圖松鶴
郭清狂持平負重二軸補闕求名二軸琴鶴圖松下觀
書圖寫意人物
沈碩山水人物五軸美人圖二軸百禄圖鹿鶴雙全
沈仕山水花草十三軸程舉山水人物四軸又畫兔
仇英青綠山水十三軸萬松夀意二軸杜陵詩意四軸
臨趙文敏山水四軸臨蘇漢臣仕女四軸高逸圖九
成宮圖天女散花圖麻姑獻夀圖軒轅問道圖謝安
陶榖故事二軸椿桂圖
陸包山花鳥九軸
魯治花卉翎毛六軸
王華山水仙圖
孫堪青山圖竹菊二軸
王榖祥花卉六軸
許寳芝蘭毓秀圖
劉敔山水人物四軸
張潛謝安東山圖石崇錦帳圖
陳應祥紫牡丹
吳璉花竹圖
王逢元菊花二軸
余橒山水四軸
劉景山水
陸深山水
程達夀鹿
梁孜花草山水二軸
陳錫花草四軸
陳枚花草
王諤四召圖傅巖夢卜東方朔待詔金馬門賞花釣魚
圖王月英元夜留鞵圖
董良史山水(未裱)
洪楩山水桃源問津
陳茶山秋江獨釣
可山花草
丁野夫山水
趙雲窩山水四軸藍關圖
戈梅巖山水四軸
王一清四景山水四軸
袁文可山水五軸
鄔昆山水
馬軾臨郭熙大幅又山水
王子澄臨馬遠
葉含春紅日古松
李智福十八學士四軸
臧祥卿竹石貓雀
謝時臣人物山水四十六軸夀意二軸夀松圖二軸玉
京仙仗七賢過關高山流水駕壑蒼龍擎天古翠湖
山春靄瑞協秋芳松梅并牛
陳憲副撫琴圖東坡博古圖三酸圖勤苦圖
商作四景四軸小景二軸
陳宗周花鳥四喜圖
邵南山夏秋冬三軸古愚松鶴貞湖攜琴訪友
焦雲崗杏壇圖菊花横披
昭陽蔣貴畫
潘雲程老子觀泉
馮表桃源圖
胡鎮松鶴
朱篆青綠山水
陳鶴竹石牡丹
殷偕花鳥四軸
羅思泉山水
見竹四景圖四軸
顧良臣畫東方朔
王珍山水四軸
何澄山水
李碩菊石
胡賓兔月
侯聦山水三軸
姚友直竹
趙清獻公告天圖
陳季昭讀書圖四軸
復齋翎毛
平田小景
本朝名筆覆載圖二軸天文圖三陽開泰圖六軸天乙
賜福轉禄朝天禄轉三台爵禄雙全五福如意五雲
梁棟百庶駢臻海屋添籌清風化日朝陽玉樹鳳翻
曉帳月晃龍睛三元乘龍五鳳朝陽朝陽雙鳳獨鯉
朝天松濤躍鯉魚躍鳶飛春花爛漫秋林錦樹高科
葡萄高冠進步疊疊封冠中流砥柱朝綱獨立玉堂
清節蘭亭修禊九世同居老君降胡蓮葉真人天女
散花仙女採花蘇武牧羊右軍書扇唐王夜遊唐王
觀馬杏壇圖宣父像二軸先聖四配像五老圖玄帝
圖二軸真君像天師降龍伏虎地藏像達磨祖師二
軸維摩居士龐居士圖王母夀圖青綠仙逸圖毛女
仙姑圖三軸仙人圖二十五軸召將圖孟嘗君雞鳴
圖赤壁圖十八學士圖四軸江州司馬四妃十六子
十軸殿畫美人四軸著色美人二十八軸一秤金八
軸公子圖嬰戲圖二十二軸判子圖十六軸鮑老圖
六軸貨郎擔十四軸官司畫四軸春牧圖捕魚圖漁
家樂番人圖天台石梁圖二軸泰和山圖樓臺殿閣
四軸四景人物山水六十四軸斗方小景三十四軸
圓光小景四軸夀意四十五軸翎毛花卉六十六軸
花草二十四軸四時花草四軸椿萱圖二軸松鶴松
鷹竹兔圖金蘭圖唐馬五軸牛圖魚圖四軸草蟲圖
三軸泥金山水四軸泥金福夀無疆圖二軸日本唐
王賞春四君四軸
石刻宣聖十哲像二軸石刻宣尼像二軸
本朝刻絲東方曼倩四軸仙桃四軸五色牡丹二軸又
刻絲錦邊夀圖四軸翎毛六軸花鴿番馬圖納繡夀
星二軸織金納羢夀圖四軸納絨彩鳳二軸納紗仙
人圖二軸紙織東方朔杏壇圖
晉顧愷之衛索像(以下手卷)
王羲之家景圖
晉人畫女史箴圖
宋陸探微道相圖
唐人海天落照圖
大李將軍二卷
小李將軍二卷
李思訓春山圖
李昭道洛神圖
盧鴻草堂圖二卷
閻立本職貢圖
周杞長江萬里圖
吳道子觀音像羅漢渡江圖
王維輞川圖三卷三峡圖雪谿圖女史圖濟南伏生像
周昉歴代聖賢像白描過海羅漢醉楊妃圖
韓滉寫移家圖演樂圖越王宮殿圖
胡虔番族圖
胡瓌番馬圖
韓幹馬圖四卷
支仲元三仙圖唐宫女鬭足圖内人捕魚圖
南唐周文矩學士文會圖倦繡圖
顧閎中江南夜宴圖三卷
王齊翰勘書圖二卷
孟蜀黃筌百雁圖
宋徽宗鳥蟲圖三卷茘枝圖二卷果籃圖
李成山水二卷百靈助順圖漁父圖盤車圖古木寒鴉
圖
范寬關山雪渡
褚書韓畫
郭忠恕釣鼇圖臨摩詰輞川圖
張擇端清明上河圖煙雨風雪圖
李公麟孝經圖九歌圖六卷臨顧愷之洛神圖二卷忠
節圖姑射仙像二卷白描羅漢女史圖強項圖五柳
圖蓮社圖明皇醉歸圖便橋受降圖輞川圖獨樂園
圖西園雅集江山萬里圖海會圖山莊圖二卷斲琴
圖幻素圖織錦迴文圖百馬圖
郭熙山水萬里長江圖
高克明牧牛圖
文與可竹卷
蘇軾赤壁圖賦又竹石五卷
米芾研山圖
米元暉大姚邨圖
王晉卿煙江疊嶂圖二卷江山竒勝圖
揚補之墨竹
湯叔雅霜入千林圖
趙大年江鄉雪意春禽圖
蘇漢臣貨郎圖
趙伯駒著色山水文會圖桃源圖赤壁圖孟明歸秦圖
鳥雀圖
趙伯驌桃源圖二卷蘭亭圖二卷
趙士遵溪山圖
趙芾江山萬里圖
馬和之風雅頌九卷
蕭照瑞應圖
李唐高逸圖採微圖晉文春秋圖三笑圖香山九老圖
長江雪霽圖濟河圖溪山深秀圖獨釣歸莊圖古木
寒鴉圖
馬遠孝經圖四景圖
賈復古作淵明歸去圖
李嵩鬭茶圖柳塘聚禽圖
李迪獐圖百丈圖
閻次平溪山深雪
陳所翁羣龍雲會圖
陳居中寫志公像吹笳圖二卷百馬圖
趙子固蘭蕙卷水仙花鳥卷(有倭簾包裹)
劉松年陽關圖西湖圖圮橋進履昭君出塞九老圖三
卷宮蠶圖二卷山水人物各一卷
夏珪鍾秀圖江山無盡圖山水竒觀圖草堂十二景圖
洪内翰侍人翠翹風竹圖
梁楷應真圖黃庭經換鵝圖
鄭所南畫蘭卷
宋人桃源圖杖藜圖溪山古渡秋浦征鴻漢文帝幸細
柳營唐宮春曉明皇遊幸圖白描佛像三卷集宋名
筆畫卷
元趙子昂溪壑圖煙江疊嶂圖題梅花圖淵明歸去圖
太真上馬圖婦織圖人物圖馬圖六卷管仲姬詩竹
卷
趙仲穆鳳頭騘良馬圖二卷
温日觀葡萄竹菊二卷
錢舜舉青山白雲圖石勒參禪圖麻姑仙壇圖商山四
皓圖漢宫春曉圖楊妃上馬圖秋江漁隠圖授劒圖
人物圖雙行纏圖咸若圖花鳥圖草蟲圖
高尚書夜山圖
李息齋墨竹二卷
李潼川下蜀圖
王振鵬龍舟競渡圖(倭簾包裹)
趙榮梅花卷
郭天錫詩扇圖青山白雲圖明皇演樂圖歴代聖賢圖
西番王禮佛圖
王若水雪景明皇擊毬圖太真對奕圖花鳥圖竹雀圖
任月山馬圖二卷松鼠圖
劉淵夢蝶圖八達圖淵明歸興圖
吳仲圭溪山圖竹譜二卷墨竹二卷
盛子昭吹簫圖
趙元初白描蘭亭關山勝槩
黃大癡山水
顔秋月鍾馗出遊嫁妹圖二卷
元人玉閒釋像羅漢三卷陶淵明清節圖像四卷天聖
伏妖圖小聖伐魔圖莫月鼎像閒閒像并贊文姬像
十八學士圖齊人圖太真上馬出遊圖醉道士圖擊
壤圖西旅貢獒圖西戎獻馬圖東丹王番犬圖百鹿
圖百馬圖松竹梅鴈圖
金人臨蓮社圖終南十景圖卷
本朝邊景昭翎毛
邊魯花鳥
陶雲湖畫卷
李在水墨戲筆嶰谷清風
顧仲頫雪梅
戴文進江邨雪霽人物山水三卷
呂紀翎毛卷
杜檉居南宮雅致夜宴圖金釵十二圖
沈周劔閣圖二卷山水雲煙雨雪諸景共九卷虞山檜
并題一卷萬松松譜二卷墨花墨妙八家三卷
吴小仙儒禮禪宗白描神品二卷
孫龍百鳥朝凰
文徵明祓禊畫二十五卷
唐寅蘭亭記圖
陳淳眠雲花卉洛陽春色九卷
陸包山水草卷
王問水仙荷花二卷
顔宗江山圖
三丰子張真人圖
仇十洲子虚上林
陳子正四時花
時晴川真筆
本朝名筆五岳真形造化玄機東封觀日玉衡呈瑞千
斛明珠江山一瞬萬里長江吳中山水溪山晚翠溪
山雪霽西原秋雨瑞應圖仙逸圖桃源圖夀樂亭並
頭蓮神京八景西湖十景谿山小景小景山水五王
春宴霓裳舞圖美人撫嬰瓜瓞綿延鶴山清玩公餘
閒賞契丹納款珍疏三昧離騷九歌圖臨戴文進溪
山圖清玩卷人物花卉二卷墨竹二卷
古今名筆十二冊(以下冊葉)御府珍藏大小詩畫七冊
宋元神品名畫二冊宋賢神品
宋畫元人小景
真賞能品
五福雅翫
清玩六冊閒中清玩
政餘清玩錢氏清玩二冊
永寳聚芳
集芳三冊會美
雜英藝苑晶英
閒中清興觀物餘情
一天星斗三垣經宿
景星慶雲化工機杼
天孫裁剪萬象回春
萬山一瞬瑤空笙鶴二冊
夀域登高瑶臺十二
瀛洲妙選崑山碎玉
聖賢遺像闕里聖跡
羣雄聚藝萬斛珠璣
雲臺靈劒精金美玉
金柈玉顆烏金彩筆
二南詩畫斗方圓光
落花流水鶴翎獵犬
宋七賢圖宣和花鳥
陳居中文姬十八拍馬和之毛詩景二冊
馬夏小横披馬遠小冊
擬耕織圖白描
元九歌元人百鳥
元天游畫瀟湘八景吳中山水
梁孜筆意孫仰救親
國朝名筆二冊吳賢萃美
吳中二絶牡丹譜
芝譜菊譜
百菜圖静菴墨妙
小仙絶筆董良史畫
沈周畫譜石田墨妙
墨花八種文徵明瀟湘八景二冊
陳道復詩畫白陽花草
王仲山寫生王酉室花卉
燕寢怡情冊
以上名畫手卷冊頁計三千二百零一軸卷冊(珊)
(瑚網)
明王世貞爾雅樓所藏名畫
晉史道碩八駿圖卷
唐閻侍中勘書圖十八學士圖
王摩詰演教羅漢圖軸
陸宣公畫像
顧德謙蕭翼賺蘭亭圖
唐名人杏壇圖
周昉擘阮圖美人調鸚圖
厲歸真古牛車圖
北宋人重耳出亡圖
張擇端清明上河圖
張端衡山水(有次仲印識)
高克明雲霽溪山
范寬山水卷
郭熙樹色平遠圖卷
林子煥豳風圖(小篆系詩)
東坡題與可墨竹
李龍眠畫十六應真卷醉道士圖理帛圖姑射仙圖(宣和)
(圖記賜朱勝非)摹古鬼子母揭鉢圖
宋徽宗紅橋鸂鶒圖雪江歸棹圖三馬圖
王晉卿煙江疊嶂圖
梵隆十六大阿羅漢卷
惠崇江南春意卷
廬陵五公像(歸沈純夫)
蘇黃小像
趙千里畫船子和尚卷大禹治水圖(歸馬用昭參軍)
二趙書畫歸去来辭(千里畫子昂書)
飲中八仙圖
古今聖賢圖像
高宗贊尼父七十二賢像
馬遠十二水(為雲生滄海層波疊浪湖光瀲灎長江萬頃寒塘清淺晚日烘山雲舒浪卷波蹙金)
(風洞庭風細秋水迴波細浪漂漂黃河逆流楊妹子題賜大兩府各幅同)
松年大歷十才子
梁楷參禪圖
宋畫香山九老圖
閱古堂石刻馬
宋刻絲仙山樓閣卷
金祕書李風雪松杉圖
元高尚書夜山
錢舜舉洪厓移居圖李白觀濤圖
趙承旨設色山水摹玄元十一子像畫陶靖節逸事長
江疊嶂圖五馬圖兩馬圖琴清軒圖
梅竹雙清卷(元章梅仲圭竹合為一卷有會稽外史沈民則周伯器諸跋)
黃大癡江山勝覽圖又山水卷
王朋梅振鵬水亭圖
黃鶴山樵阜齋圖雲林小隐圖長江萬里圖湖山清曉
圖
倪元鎮山隂丘壑圖西園圖
方方壺雲山卷
崇寧真君搜山圖卷
陶彭澤歸去来
王安道游華山圖
戴文進江山勝覽圖七景圖山水平遠城南茅屋圖
王孟端湖山逸趣卷畫竹卷(李文正公諸題)
夏太常墨竹
臞穛老人畫卷
沈周金焦二山圖(歸郭次父)江干十景圖春山欲雨圖虎丘
圖(匏菴題)錢唐山行圖寒山圖載酒圖滌齋圖(毛文簡公記)
定齋圖(吳文定公題)畫隆池阡茶坡卷梅花雪臨黃鶴山
樵太白圖倣叔明林居士圖贈吳文定行卷山水寫
虞山致道觀昭明三檜綵卉卷山水二十六軸畫冊
八幅畫聖十三幅寫生十六冊
周砥沈周宜興山景卷
周履道陽羡圖
沈翊南畫
文太史千巖萬壑畫玄墓四景雲山畫卷勸農圖(祝希哲記)
甲子人日畫卷癸丑寫蘭石詩卷雜畫十幅畫冊三
十六幅
唐伯虎赤壁圖賓鶴圖(張幼于藏)桃花菴詩圖梅谷卷詩畫
卷寫生冊
周臣韓熙載夜宴圖張老圖臨李伯時蓮社圖
陳道復書畫水仙梅花卷墨牡丹
周官飲中八仙圖
仇英摹古四圖(顧愷之當熊妃閻立本賺蘭亭周昉擘阮王維奕棋)臨閻右伯李
將軍本三輔黃圖(祝枝山書杜紫薇賦)九歌圖(凡九章章各有文待詔書)摹
輞川圖(徵仲書二十絶)臨西園雅集圖(千里本)海天落照圖(李昭)
(道本宣和祕藏穆宗時為小璫所竊事露投火此先為仇摹)
陸包山遊太湖圖記遊洞庭詩畫十六幅臨王安道華
山圖寫生卷
文伯仁燕臺八景溪山自適卷
文休承補酌酒桂林圖補章仲玉保竹圖卷
錢磬室夏山欲雨圖溪山深秀圖凡二卷紀行圖鍾馗
移家圖畫南北二詞(柳窺青眼百歲光隂)
錢榖尤求合畫會真記卷
尤子求畫關將軍四事
南陽黃鵠作洛中九老卷
李羣(一作郡)小桃源圖渭橋圖旅獒圖六十美人圖卷
殳質盤礴齋筆
周之冕花卉
張復廿景
吳中諸名士畫冊
諸名筆送沈禹文畫冊
畫扇甲卷(計六十面自戴文進至謝時臣)
畫扇一卷
趙大年雲山(以下畫冊)李唐春江不老
夏珪遠浦歸帆劉松年溪隐
山田馬遠觀梅
觀瀑松下揮翰
趙千里水閣納凉高閣觀潮
寒山拾得金谷園
柳州閻次平小景
松溪别業李嵩内苑圖
採蓮圖松下鼓琴
松間醉臥霞嶺扁舟
風雨泊舟柳隂放棹
劉阮天台高閣燕思
雪閣諸幅(後二幅空繡滕王閣景填以王子安詩序其一亦是閣景所繡字細若螡睫書品精工之)
(極)
宋人雜花鳥冊共二十八幅竹鶴一松一鹿一梅月雙
雉一桃花遊蜂一梅竹幽鳥三梅竹雙鳥雙榴幽鳥
一白頭冬青一梅花小鳥一杏花白練一碧桃瓦雀
一枇杷青鳥一翠禽香柑一白榴小鳥一来禽黃&KR1984;
一蘆渚九鷺一遊蜂墨蕙一鵪鶉二枯柳一雪灘鶺
鴒之在雪樹者一蒼鵝在梅花下而理羽者一浴一
魚虎立蓮房者一立枯荷者一其渲染生色窮態極
變與真宰争勝豪楮間往往能奪之惜少題款所可
辨者趙昌馬遠吳伯毛和吳珪及宗室彝齋孟堅而
已(珊瑚網)
明王世懋澹圃畫品
閻立本五星二十八宿粉本(牛星作牛女星作羊千古靈匹一旦興盡)
周昉擣衣圖(一杵用兩女子擣)李公麟蘭亭圖
趙大年香山九老卷林静瘦馬圖
李唐三生圖(作牛背牧童李源欠身揖之又一卷作船子人相對孕婦錦襠罌汲與前合)
馬麟梅花卷宋人畫虎(劉念南物)
元人羣真圖錢舜舉靖節蓮社諸圖
王淵若水花鳥徐幼文獅子林圖
沈啟南大石山聯句圖卷(李貞伯書吴文定張子静史明古聮句楊君謙諸題)
石田梅雪卷廬山圖
文太史雲山卷小景畫冊(授其徒朱子朗)
唐子畏倦繡圖白陽山人水墨畫卷
仇實父洛神圖(文徵仲書賦)錢叔寳寫夏山欲雨
李郡摹明皇幸蜀圖張懋賢臨文待詔畫冊
王齊翰作陸羽煎茶圖吹雲圖(沾濕絹素綴輕粉縱口吹之成雲)
李營丘秋晚圖李龍眠狂僧圖卷
宋徽宗生翎毛圖六石圖(玲瓏古雅不用皴法以水墨生暈)
趙千里春郊走馬卷王晉卿雪霽羣鴉圖
馬和之春霄鶴唳秋空隼舉
馬遠探梅圖又梅花冊二十六幅
趙子昂落花游魚圖鵲華秋色卷(山頭著青綠全學王摩詰)
盛子昭雲深處又雪景倪雲林山水軸
王叔明天真道人圖阜齋圖卷(二幅一背一向學右丞營丘)
黃鶴山樵花溪漁隐王孟端梧竹一幅(珊瑚網)
明何良俊書畫銘心錄
張雙鶴家觀
王叔眀桃花書屋紙畫作淺絳色此幅尤妙余所閱叔
眀畫甚多當以此幅為第一水墨二幅其一故山歸隐
為顧謹中作者張雙鶴言黃西池謂此二幅絶好余又
索觀山頭頗板墨氣亦不佳恐是臨本縱真亦不為妙
倪雲林著色山水妙倪雲林與王叔明合作一幅偽本
吳仲圭紙畫山水一幅坡池作松樹二株中有流泉初
見甚有神韻後西池本余借至館中細閱山頂礬頭但
作方塊真仲圭絹畫山水四幅是日不曾出觀余舊時
常常見之當是梅道人最得意者但張老托傳墨峰臨
摹三四本以亂真余憶真本絹色不甚黃水白者作淡
墨者是
吳仲圭紙上竹石四幅舊是胡仰山家物是日亦不出
觀余舊見之亦是仲圭合作者又舊見仲圭一小幅亦
佳
黃大癡小幅簡筆一幅極老硬是日亦不曾出觀余常
記之餘大癡皆平平
馬文璧紙畫二幅一有陶南村甚妙一幅作雨點皴布
景亦甚竒近買張春江家者
夏彦吉著色花題識甚多甚佳
戴文進絹畫秋景大幅著色者甚妙云冬景甚佳未見
張子祖在北京京静菴作四幅夏春分與其兄已失去
盛子昭絹畫大單條妙上有一長詩忘其名
沈石田學黃大癡一大幅精妙
張雙鶴家余嘗記其有三卷甚好是日亦不出觀
蔡忠畫三幅前一幅偽後二幅佳
周昉畫調鶯美人佳
張州崖都憲家觀
李龍眠畫天閑五馬黃山谷箋題是偽本後數日至吳
門袁俊湘處又見偽本與此豪髮不爽
趙文敏畫時苗留犢圖後書時苗傳模本略可觀
項墨林家觀
黃子久畫卷約有三尺長作水墨平遠
竹一卷李息齋一長段顧定之一段倪雲林王友石各
一段皆佳
華補菴家觀
僧巨然畫卷畫約長五尺畫法甚竒蘇州治平寺物也
後有元人與匏菴諸公跋尾
燕文貴畫卷佳
巎子山畫大士像卷後書心經書法褚河南三龕象記
不甚工然意態不凡逸品也
王友石山水二長卷甚佳友石畫筆甚得古法但用墨
水濃頗有俗氣此二卷獨清脫
趙松雪江山蕭寺一幅此幅用舊紙作承墨左角下方
畫三層山每層密密作古木數十章其第三層絶頂林
木盡處畫一古寺右邊稍高處作遠山數層余觀松雪
畫卷如余家秋原牧馬髣髴唐人可謂精絶其次如顧
方壺水村圖華東沙秋牧飲馬皆佳品若挂幅則僅見
此耳蓋不但氣韻與墨法之妙至于經營模寫自覺迥
别誠所謂六法皆備者也
趙松雪竹石吳仲圭山水絹畫大幅皆平平
王叔明畫倪雲林像作層巒陳木林木下一趺坐神意
殊遠誠妙品也其上有顧謹中書讃四句作鍾鼎篆
王叔明畫雙竹妙甚
倪雲林畫雅宜山圖是真蹟又有二幅皆平平
倪雲林畫寒渚詩意山水是偽本竹石三幅二小蘆蓆
片佳後一幅偽本絹畫一小幅余見雲林畫晚年師荆
關用枯筆焦作斧擘皴極為蒼古此幅水墨作麻皮皴
全學巨然畫法與荆蠻民相類上詩跋一大篇字亦工
緻當是少年作晚年又一變矣
袁謝湖家觀
唐梁令纉畫五星二十八宿真形圖此卷畫法亦精工
但聞其真蹟在崑山一家朱二峰購之進入内府此特
摹本耳
李伯時畫天閑五馬圖與明厓公所收一等物耳
吳仲圭畫漁父圖一長卷臨郭熙本妙甚畫山水一小
卷亦佳
李仲賓畫墨竹一卷當置在逸品
沈石田畫水墨山水八段佳臨揚補之墨梅一卷妙甚
趙文敏竹石一幅畫法亦佳
王叔明畫寒林鍾馗殭樹色佳但紙太薄耳上題云昔
在大都嘗見董北苑畫寒林鍾馗洪武甲子在海上外
孫陶振家守歲因想像其意作此一紙
畫關山行旅長單條上有四言一長詩妙品畫澱湖初
夏小幅云甚佳未及觀
倪雲林畫竹枝與陳維寅者一枝數葉常含雨氣自是
妙品小竹枝二幅俱佳
吳仲圭畫水竹山居紙上畫中幅燈下閱有神韻
沈石田畫杏花燕子花葉俱佳學倪雲林一單條妙甚
余所見石田學倪無過此者
劉完菴山水一小幅亦佳(書畫銘心錄)
御定佩文齋書畫譜卷九十八
