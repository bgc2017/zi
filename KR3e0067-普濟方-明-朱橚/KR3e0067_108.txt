普濟方卷一百九明周王朱橚撰
諸風門
大風癩病(論)
大凡癩病皆是惡風及犯觸忌害得之初覺皮膚不仁
或淫淫若痒如蟲行或目前見物如垂絲或瘾疹輙赤
黑此皆為疾之始起便急療之斷米穀肴鮭專食胡麻
松术輩最善也夫病之生多從風起當時微發不以為
害初入皮膚之裏不能自覺或流通四肢潜於經脈或
在五臓乍寒乍熱縱横脾腎蔽諸毛孔腠理壅塞難通
因茲氣血精髓乖離久而不療令人頑痺或汗不流泄
手足酸疼針灸不痛或在面目習習變變或在胸頸状
如蟲行或身體遍痒搔之生瘡或身面腫痛徹骨體或
頑如錢大狀如蛇毒或如梳或如手錐刺不痛或青黃
赤黑猶如腐木之形或痛無常處流移非一或如酸棗或
若懸鈴或似繩縛拘急難以俛仰手足不能摇動眼目
流腫内外生瘡小便赤黃尿有餘瀝面無顔色恍惚多
忘其間變狀多端毒蟲若食人肝眉睫隨落若食人肺
鼻柱崩倒或鼻生息肉塞孔氣不得通若食人脾即語
聲變散若食人腎耳鳴啾啾或如雷鼓之音若食人筯
脈支節隨落若食人皮肉頑痺不覺痒痛或如針錐所
刺名曰刺風若乘風走於皮肉猶若外蟲行復有食人
皮肉徹外從於頭面即起為皰肉如桃核小棗從頭面
起者名曰順風從兩脚起者名曰逆風令人多瘡猶如
癬疥或如有魚鱗或痒或痛黃水流出初起之時或如
榆莢或如錢孔或青或白或黑或黃變易無定或起或
滅此等皆癩之兆又云風起之由皆是冷熱交通流於
五臓徹人骨中虚風因濕和合蟲生便即作患論其所
犯多因用力過度飲食相違房室太過毛孔既開冷熱
風入五臓積於寒熱之風交過通徹流行諸脉急者即
患緩者稍遠所食穢雜肉蟲生日久冷熱至甚暴蟲遂
多食人五臓骨髓及於皮肉筯節久久皆令壞散名曰癩
風若其欲療先與雷丸等散服之出蟲見其蟲行青赤
黑黃白等諸色之蟲與藥療者無差然癩名不一木癩
者初得先當落眉睫面目痒如復生瘡三年成大患急
療之愈不療患成火癩者生瘡如火燒瘡或斷肢節七
年落眉睫急療可愈八年成疾遂難療金癩者是天所
為也負功得祟初得眉落二年食鼻鼻柱倒難療土癩
者病身體塊磊如雞子彈丸許此病宜急療之六年成
大患十五年不可療水癩者先得水痼因節留停風觸
發動落人眉鬚急療之經年病减如蟋蟀在人身體内百
節頭皆欲血出三年難療麫癩者蟲出如麫舉體艾白
難療薰藥可愈多年難療白癩者班駁或白或赤眉鬚
隨落亦可療之多年難療疥癩者狀似癬瘙身體狂痒
十年成大患可急療之風癩者風從體入或手足癩瘡
風冷痺癡不療二十年後便成大患急療之愈蚼癩者
得之身體沉重狀似風癩可療之至久積歲成大患疾
速療之酒癩者酒醉卧黍穰上因汗體虛風從外入落
人眉鬚令人惺懼養生禁忌云醉酒卧路不幸生癩也
又云魚無鰓不可食食之令人五月發癩疾又云癩風
即經所載癘風也癩之名非一證狀多端不出五種風
生五種蟲是黃風生黃蟲青風生青蟲赤風生赤蟲白
風生白蟲黑風生黑蟲四蟲猶可措手惟黑蟲未必能
療吁此惡疾也瘡荼毒乍寒身體魁㿔手足指脱眼爛
鼻塌齒豁唇翻顔色枯黃眉鬚堕落頑痺痛痒不能屈
伸病症之惡莫甚乎此然此雖出於風必有所致大率
多因嗜欲無度勞動氣血熱發汗出遭冷濕外風遂致
濕氣與榮衞相干衞氣挾邪則肌肉不仁榮氣泣濁脈
路瘀熱故遍身傷潰變壊人形千金所謂自作不仁極
猥之業雖有悔言而無悔心固應如是亦有傳染觸犯
而得者此則不謹之所招也人有斯疾切須忌塩及一
切口味幽隐林泉屏棄世務蚤蚤救療庶為全人治法
以疎風殺蟲逐惡血輩為之宣通謹勿用補此風從頭
起而下者順從足起而上者逆順則易逆則難又當識
此余於直指後集癧節方論見之大寒大熱不得行淫
多致風癩或久病尫羸癈其肢體也(三因方云凡治大風須推其所因凡)
(因風寒熱濕勞逸飲食與夫傳染不可濫施散寒濕清熱調和氣血迥然不同若例以瀉風藥治之則失其機)
(要矣昔見一僧得病狀如白癩卒不成瘡但每旦起白皮一升許如蛇䖻醫者謂多啖炙煿所致與局方觧毒)
(雄黃丸三四服而愈豈非得其因治之耶)
方
水銀膏治大風疾
雲母石紫石英鵝管石花蘂石玄精石
井泉石石鍾乳寒水石代赭石骨石(或云)
(金星石)金牙石銀牙石(各等分)
右為細末將輕粉水銀各七錢細研入藥同研不見
水銀星後用清油調於避風處搽之日二次七八日
藥透牙痛出臭涎一二碗出盡用黃連貫衆各一兩
煎湯𠻳之如腹痛用三黃丸下若有癧痺不仁用麻
黃木鱉子防風當歸等分煎服得汗即安搽藥後有
他病證變動者隨證用方藥
治大風疾塗傳方(出聖濟總錄)
磁石(煆醋淬)玄精石(研)禹餘粮(煆醋淬)礜石(研)代赭(煆)
金星石(研)水銀銀星石(研各一兩以上八味再用塩泥固濟以四斤熱火)
(簇定赤取出乘熱研)膩粉(二味同於潑椀内研令無星子各半兩)
右每用前藥末二錢及水銀膩粉二錢研大麻子三
合麻子油一兩半生絹取汁調塗身體以藥末盡為
度鋪油單襯卧以被覆出汗及轉下惡物為度未轉
再塗轉即服後補藥
異切散(出聖濟總錄)治大風疾塗藥轉後服補藥
天麻(酒浸焙)赤箭松黃鬼臼安息香(研)羌活
(去蘆頭)欵冬花楓香脂(研)天蓼花細辛(去苗葉)防
風(去蘆)蔓荆實(去乳皮)藁本(去苗土)牛膝(切焙)甘草(炙剉)乳香
(研)天門冬(去心焙)麥門冬(去心焙)丹砂(研)萆薢木香
虎骨(酒炙)當歸(切焙)天南星(炮)乾蝎(炒)烏蛇(酒浸去皮骨炙)麻
黃(去根節)雄黃(研)附子(炮製去皮臍)芎藭白殭蚕(直者炒)
桂(去粗皮)雞舌香(研各半兩)地骨皮(去土)白花蛇(酒浸去皮骨各半兩)
右𢷬研為散入雲母粉六兩研和勻每服一錢半臘
茶或米飲調下日一二服
治大風神效方
黃耆當歸(酒浸各二兩)麝香(一錢)大風子肉(十兩炒香去殼)草
烏(炮)五靈脂川芎(生)防風(生)没藥烏藥赤
芍藥萆蔴子(炒去殼)枸杞根(甘草湯煮皮)乳香葳靈
仙何首烏(生)赤土(信州)蒺藜(去刺蒸伏時酒拌晒乾炒)熟地黃
(洗晒)大黃(生)黑牽牛(水沉者用浮者不用各四兩胡麻同)胡麻(沉者用浮不用)
獨活羌活蔓荆子(炒)木鼈子(去殼)白芷牛旁
子(炒)赤石脂(研如粉)荆芥苦参(用糯米泔浸一兩晒乾剉)石菖
蒲(九節者去皮毛用桑條蒸去桑條不用以上各一兩)白花蛇(身上有方勝尾上有脚甲)
(夏浸一宿春秋各三宿取皮用桑柴火焙如此三次後用炒瓶盛埋地中三宿出火氣不用皮骨取)
(肉研碎)黑烏蛇(製同)白殭蚕(一兩去絲炒黃)全蝎(一兩首尾全)地龍
(一兩白頸去泥)天麻(二兩炒)
右煎藥一處製為末内藥各製為末將浸蛇酒煑白
米飯擂碎作糊丸桐子大每服四十丸至五十丸日
進三服待半月病發在外然後服大黃散令過一二
行再服前藥忌一切動風諸物及房事止可食淡粥
如瘡破重者加天雄少許
黑龍丹(出聖濟總錄)治大風癩
石硫黃(别研)雄黃(别研)丹砂(别研)魯青(别研)白石英(别研)紫石
英(别研)水銀(七味各半兩將丹砂硫黃雄黃末點醋與水銀同研令水銀盡為度)金箔
(二十片與前七味同研勻)太隂玄精石消石(入細桑枝二三寸同熬為計冷)
(用)馬牙硝(熬乾用)白礬(燒冷計用)鉛丹胡粉(白玄精至此同研各)
(半兩以上藥石以下十四味入藥瓶内後法燒)天南星(酒煑切炒)白附子(酒煑)
(切炒)白花蛇(酒浸去皮骨燒)白殭蠶(炒)蝎稍(炒)天竺黃(别研)天
麻(酒煑切焙)麻黃(去根節煎掠去沬焙)鹿胎虎骨(醋炙)敗鱉(醋炙)蟬
蜕(微炒)羚羊角(鎊)&KR1608;角(鎊)木香麴(研炒)麥蘖(炒)輕粉
麝香(研各半兩)
右除天南星以下一十九味搗羅為末外前硫黃以
下十四味用燒藥次瓦罐子内六一泥固濟大乾以
先研玄精石至胡粉六味末平分一半布在罐子内
次入硫黃至金箔八味在中又盡玄精石等末在上
别入金箔二十四片藥上蓋定後以六一泥固濟留
半寸許不要泥合縫就净室中掘地坑面廣二尺二
寸深如藥罐子二寸又於爐中心掘一孔入銅罐滿
著水坐藥罐在上不得令藥水蘸温用火一片罐五
寸垂胎養三復時畢出藥方治泥合縫又加火三片
仍舊去罐遠近亦三復時至滿日平明用火五斤簇
藥罐子燒令通赤一食頃便去火用灰培罐子上用
温土窨蓋令實至來日平明取出藥細研用重熱帛
帶温包藥置於净新温土内培窨三日復時每夜三
次細洒水於土上常以大盆合蓋候出火毒日足别
密縫以夾絹帶貯藥於銀器石器中用水二斗甘草
一斤𢷬為末上垂藥袋不得致底煮一復時取出焙
乾再研如粉與後十九味草藥末同研勻用蒸棗肉
丸如櫻桃大每服一丸用苦参黃連浸酒三合磨下
治一切毒氣風豆淋酒下半丸日二夜一其煮藥甘
草水有瘡痍疥癬風熱毒聚淋洗即瘥應癱瘓角弓
反張身有癖痺急風渾身瘙痒走注疼痛破傷等風
服訖蓋覆出汗徧身癖腫不散皮灰酒驚癎煎金銀
湯腸風瀉血煎荆芥湯小兒天癩煎薄荷酒湯相觧
磨一丸分五服小兒夜啼驚悸研丹砂水磨一丸分
八服仍以半丸用緋帶子男左女右繫在臂上
九江散(出千金方)治二百六十種大風及白癜風
當歸(七分)石南(六分)附子躑躅秦艽菊花乾
薑防風雄黃麝香丹砂斑猫(各四兩)蜀
椒連翹鬼翦羽石長生知母(各八分)鬼臼
(各十一分)人参王不留行石斛天雄烏頭
獨活防己莽草(各十二分)水蛭(百枚)蜈蚣(二條)蝱蟲
地龍(各十枚)
右諸蟲皆去足翅熬炙令熱為散以酒服方寸匕
其病入髮令髮白服之百日愈髮還黑
換肌散(出衛生寳鑑)治大風疾年深久不能愈以至面毛堕
落鼻梁崩顱腫破不至逾月取效如神
白花蛇(三兩酒浸一宿)黑烏蛇(三兩酒浸一宿)地龍(去土二兩)當歸
細辛香白芷(各一兩)天麻(二兩)蔓荆子葳靈仙
荆芥穗甘菊花苦参紫参沙参木賊
沙苑蒺藜石灰木炙甘草天門冬赤芍
藥九節菖蒲定風草何首烏胡麻子(炒黃)
川芎草烏頭蒼术(浸去皮)木鱉子(以上各三兩)
右為細末每服五錢匕酒調下食後酒多為妙
烏蛇丸(出聖濟總錄)治大風癩疾若復脈斷指節零落脚下
有瘡語聲嗄不可治如未此病宜服
烏蛇(一具酒浸去皮骨取肉三兩)檀香(剉)丁香茜根(剉)紫葛
(剉)防風(去蘆)苦参獨活(去蘆頭)沙参(去蘆頭)梔子仁
酸棗仁(生用)槐子(炒)白芷附子(炮製去皮臍)藁本(去苗土)
羚羊角(鎊)蒼术(剉炒)犀角羖羊角防己桃膠
(生用)萆薢蕪夷仁(炒)栝蔞根(剉)秦艽烏藥(剉各三分)
桑根白皮(剉三兩)木通(剉一兩半)
右𢷬為末煉蜜丸如赤小豆大每服空心温酒下十丸
至十五丸日二不飲酒薄荷槐白皮湯下如要速瘥
宜用後湯下藥
桑枝湯(出聖濟總錄)治大風癩疾下藥
桑枝柳枝槐枝枸杞根黃荆根羚羊
角(鎊各一兩)
右並生用剉如麻豆大每用藥五錢以水一盞半煎
取七分去滓下前丸服一月必覺四肢皮膚痒痛不
可忍但宜飲酒睡不得搔抓仍飲食避外風如有汗
必腥臭及有蟲從皮膚中出如面塵或如馬尾頭髮
内或如綿絲尖或如麩片頭黑身白形色不定但痒
之後仔細看之或從小便中出或從泄利中出者大
效此疾少退終身禁房事及急忌動風物時以苦参
湯洗浴須換新衣其舊衣並床薦等並禁之
治大風瘡
草烏木鱉子白膠香五靈脂白芷烏
藥麻黃桔梗枳殼天麻防風白芍
藥黃耆(各一兩半)虎骨甘草(一兩半)大風子(二斤)黑神
散消風散烏沉湯當歸(各一兩半)片腦(五錢)麝香
(一錢)烏蛇(二條)川芎何首烏(各一兩半)大黃(一兩)通聖散
(一兩半)
右為末煉蜜為丸每服二十丸温酒吞下不拘時候
婁金丸治大風癩疾(方見諸風雜治)
茯苓丸(出聖濟總錄)治諸癩膿潰體虛氣熱榮衞不清風鼓
於脈
白茯苓(去黑皮)石斛(各一兩半)人参蒺藜子羚羊角
枳殼五加皮(各一兩)酸棗仁五味子(各一兩半)雲母
粉(二兩)莵絲子(酒浸一宿另𢷬焙三兩)黃耆防風細辛
獨活杜仲(去皮炙一兩)鹿角膠(二兩)㯽榔天雄(一枚)續
斷(剉焙二兩)澤瀉當歸(焙兩半)熟乾地黃(焙三兩)甘草(炙一)
(兩)肉蓯蓉(酒浸去甲各一兩半)
右為末煉蜜為丸如桐子大每服三十丸空心煎棗
湯下日二
烏蛇丸治大風
烏稍蛇(茶酒浸三日每換酒不可去皮骨)天麻防風(各一兩)葳靈
仙(二兩)厚朴蔓荆子藁本(去土各一兩)萆薢木香
(焙各半兩)當歸(一兩)白附子(七錢)白芷(一兩半)全蝎(半兩)羌活
菊花荆芥(各一兩)何首烏(一兩半)龍腦葉(半兩)苦参(二兩)
玄参沙参(各半兩)丹参獨活(各一兩半)甘草(半兩)
右為細末酒糊為丸每服五十丸茶酒任下
神應酒(出聖濟總錄)治大風疾及諸風疾
茵于(炙)附子天雄(並生用去皮臍)丹参蜀椒(去目並開口炒)
(出汗)躑躅花甘草石菖蒲桂(去粗皮)乾薑(生用)烏
頭(生用去皮臍)獨活(去蘆頭)地骨皮秦艽防風(去蘆)芎
藭人参當歸白芷藁本(去苖土)生乾地黃
(各二兩)白觧皮欒荆(炙各二兩)
右細剉以無灰酒二斗密器中浸經七日成每日空
腹飲半盞漸漸加飲每飲以飯三兩匙壓之每飲一盞
即添一盞浸藥味盡即止忌熱肉麵雞魚牛肉油膩
果子陳臰䜴汁等
第一藥神仙換骨湯方夫大風者有三傳五死一者大
汗入水再汗不出從受病處傳入五臓六腑變成大
患二者或登厠因而受病致患者毒糞氣衝入五
臓六腑變成大患三者或祖上所傳又因沉醉就當
風而卧所致也一皮死遍身麻木不治二肉死刺割
不痛不治三筋死手指脱落不治四骨死鼻梁崩塌不治
五血死潰腓成膿不治一眼斷白人難治服藥此件
不應宜次第依方服之
人参(一兩去蘆)槐角子(一兩净)黃耆(一兩蜜炙)蔓荆(一兩好者)天仙
子(一兩去土别研)栝蔞根(一兩白實)隨風子(二兩净生)白蒺藜(一兩㨂净)
犀角(鎊末半兩)苦参(一兩半)肉天麻(一兩)何首烏(一兩半)白附
子(一兩好者)防風(七錢半去蘆)枸杞子(一兩㨂紅色者)蓮心(三錢不壊淨好)
(者)白蠟(半兩好者)沙参(一兩實者)輕粉(六兩)蝎稍(半兩全者亦炒)白花
蛇(酒酸炙如無烏蛇代)鸛觜川烏(一隻)
右為細末每服三錢重日進三五服不拘時候江茶
調下服十日病源取盡定减十分立效
第二藥神仙換肌丸
白附子(五兩不蛀)㯽榔(五兩)烏蛇(一條酒炙)全蝎(二兩去毒)沙苑蒺
藜(五兩)麻黃(三兩去節)大楓油(六兩真正地道者)牛蒡子(五兩)隨風
子(五兩)大川烏(三隻炮)白沙蜜(三兩煉入藥)人参(三兩)黃耆(二兩)
獨活(三兩)蔓荆子(四兩焙)
右為細末煉蜜丸如彈子大每服一丸細嚼江茶下
立效
第三藥神仙活血湯
人参(五錢)黃芩(三錢)當歸(五錢)白术(三錢)白茯苓(三錢)白芍藥
(三錢)熟地黃(四錢)厚朴(二錢)白芷(二錢)肉桂(三錢)輕粉(五錢)天雄
(三錢)木香(三錢)雀腦川芎(五錢)赤芍藥(二錢)防風(二錢)大川
烏(二隻)袁州薄荷(二錢)晩蚕沙(一錢)細辛(三錢)天花粉蒼
术(各三錢)
右為細末每服二錢淡茶調下立效
補氣瀉營湯(出衞生寳鑑方)治癘風滿面連鬚極痒眉毛脱落
須用熱水沃之先砭其處令惡氣腫盡出及服此藥
先師曰風論中天癘者衞熱附其氣不清故使其鼻
柱壊而色敗皮膚瘍潰風寒客於脈而不去名曰癘
風治之者當刺其腫上已刺復銳鍼刺其處按出其
惡氣腫盡乃止常食如常食勿他食如以藥治之當
破血去熱升陽去痒瀉榮逆辛温散之甘温升之行
陽明經瀉心大補肺氣乃治之正也
升麻連翹(各六分)蘇木當歸黃連(各三分)黃芩
(四分)甘草(一分半)黃耆(三分)人参(二分)麝香(少許)生地黃(四分)桃
仁(二個)桔梗(五分)梧桐淚(一分)地龍(三分)全蝎(三分)蠓蟲(去翅足三)
(個)白豆蔲(二分)水蛵(炒令烟盡三分)
右㕮咀除連翹胡桐淚白豆蔲各令為細末麝香蠓
蟲水蛵三味同為細末都作一服水二盞酒一盞入
連翹煎至一盞去滓再入白豆蔲桃仁二味并麝香等
再煎至七分稍熱服早服飯後午飯前忌酒麵等
愈風丸(出聖濟總錄)治大風疾
白牽牛(半生半炒)虎骨(炙醋淬一兩)山梔子仁當歸(切焙)甘
菊花&KR1288;砂(研一分)牛膝(酒浸切焙)肉蓯蓉(酒浸切焙)麻黃根
(去根節)骨碎補白芥子(各半兩)地龍(去土)草烏頭(三兩一兩)
(童子小便浸三日餘二兩以桑柴燒為灰)自然銅(煆醋淬七遍)萆薢地骨
皮(各一兩)烏頭(炮製去皮臍)楓香脂(炒)葫蘆巴(炒各半兩)
右為末醋煑麵糊和丸如桐子大每服三十丸温酒
下空心中日臨卧各一服加至五十丸第三日用淋
渫藥
淋渫煠藥方(出聖濟總錄)
乾茄子莖黍穰艾葉(各一兩)
右三味細剉濃煎湯淋渫三日次并常服墜涎丸
墜涎丸(出聖濟總錄)
水銀(半兩)膩粉(七錢)巴豆(去皮膜出油二三枚)&KR1288;砂(研一分)半夏(湯洗)
(七徧)五靈脂(各一兩)白礬(并半夏用生姜二兩一處搗爛隂乾用一兩)羌活
(去其頭蘆半兩)木鱉子(去殼)大黃(煨熟剉各一兩)茒香(一分)馬牙硝(研二)
(兩)丹砂(研一錢)
右為末水浸蒸餅丸如菉豆大每服五七丸茶酒下
日三服
治一切熱毒風惡瘡徧體膿水臭爛漸成大風浸洗方
生地黃(净剉十五斤)黃連(剉一斤)苦参(剉一斤)甘草(剉一斤)
右於大鍋内用水七石煎取四石去滓以浴斛盛周
廽以煻灰火煖莫令冷從朝服治風丸散及飽飯後
入斛内渾身浸至日晩方出洗身上瘡膿水令净纔
出便須以摩風膏揩摩甚者只一兩度差
摩風膏(出聖濟總錄)治風疾瘥後肌肉痦痳體瘡癬或瘾疹
瘙痒
防風(去蘆)羌活(去蘆頭)芎藭白歛細辛(去苗葉)蜀椒
(去目并合口者炒出汗)當歸(切焙)躑躅(各三分)白芨丹参桂
(去粗皮)附子(去皮臍)烏頭(去皮臍)杏仁(去皮尖硏)皂莢(去黑皮)莽
草苦参玄参(各一兩)
右細剉以米醋一升拌勻二宿後以火微炒令乾用
臘月猪脂二斤再以文武火煎一日常小沸莫令火
急以綿濾去滓於磁瓶内盛勿令水汚如臘月煎可
留十年每用取少許點於手上於患處摩令熱透
胡麻丸(出御藥院方)治大風
天麻升麻白附子(炮)人参細辛川芎
藭賊定風草川山甲(去土炒黃色)丹参玄参
何首烏(酒浸)紫参蔓荆子防風葳靈仙(各一兩)
全蜈蚣(一對)
右為細末每用二兩用胡麻一斤炒香為末拌勻入
蜜和丸都分為九十丸每服一丸細嚼漿水下日進
三服不拘時候淡白粥服一百二十日不再發
柏葉散(本事方)治厲風
柏葉麻黃山梔子枳殼羌活羊肝石
白蒺藜升麻子苓防風牛蒡子荆芥
芫蔚子大黃(各半兩)苦参(一兩)烏蛇(一條)
右為細末每服二錢温水調下日七八服
柳枝煎防風丸(出聖惠方)治大風疾體生瘡腫瘙痒出膿風
毒極甚者服
倒垂柳枝桑枝槐枝天蓼木枝仙靈脾
葉(各二斤)
以上並剉以水七斗於大銀鍋中煎取一斗盡濾去
滓用晩蚕沙一升炒令香搗羅為末入藥汁中相和
再煎稀稠得所取出用磁盒盛每用酒調下後丸藥
防風(去蘆頭)羌活五味子人参(去蘆頭)五加皮
白蒺藜(微炒去刺)赤茯苓白鮮皮甘菊花松子
(去殼)露蜂房(各一兩炙)烏蛇(二兩酒浸去皮骨炒令黃)
右為末煉蜜和杵丸如梧桐子大每服以温酒一中
盞入煎成藥一茶匙調勻食前下丸藥三十丸
桂枝浸酒方(出聖惠方)治大風疾
桂枝芎藭獨活甘草(炙微赤)牛膝(去苗)薯蕷
附子(炮製去皮臍)乾薑(炮製)躑躅花(各一兩醋拌炒令乾)防風(去蘆頭)
天雄(炮製去臍皮)茵芋杜仲(去皴皮炙微黃)白术(各一兩半)白茯
苓蒴&KR0034;楮椒根皮(各二兩)
右細剉用生絹袋貯以清酒二斗浸七日滿後每日
空心及夜臨卧時煖一小盞服之
柏子仁散(出聖惠方)治風徧身如蟲行
柏子仁萆&KR1082;(剉)赤芍藥防風(去蘆頭)桂心山
茱莄細辛白术芎藭(各半兩)附子(炮製去皮臍)莽
草(微炙)石斛(去根剉)牛膝(去苖)羌活天麻麻黃(去根節)
甘草(各二兩炙剉)
右細羅為散每於食前以温酒調下二錢
黃耆丸(出聖濟總錄)治大風癩面上生瘡身多盜汗腹痛
黃耆(剉)防風(去蘆)丹参(酒洗去土)白术白茯苓(去黑皮)芎
藭枳殼(去穰麩炒)山梔子(去皮)蒺藜(炒去角)赤芍藥知
母(焙)地骨皮黃芩(去黑心)柴胡(去苗)苦参生乾地
黃(焙各三兩)
右為末煉蜜為丸如梧桐子大每服二十丸空心日
午夜卧用温水下
黃耆丸(出聖濟總錄)治大風癩疾
黃耆(剉)防風(去蘆)丹参白术白茯苓(去黑皮)芎藭
山梔子赤芍藥枳殼(去穰麩炒)細辛(去苖葉各一兩半重)大
腹皮(一兩)升麻秦艽(去苗土各二兩)蒺藜子(炒去角)獨活
(去蘆頭)苦参(各三兩)
右為末煉蜜和丸如梧桐子大空腹煎枳殼湯下二
十丸日再服
神效丸(出聖濟總錄)治癩疾
芎藭羌活(去蘆頭者各二兩)牙皂莢(五兩半生半炙)何首烏(炒去)
(黑皮四兩)杏仁(湯浸去尖䨇仁和皮研五十枚)
右除杏仁外搗羅為末入膩粉半兩此粉須是得水
銀真粉則效尋常賣者多是礬粉與杏仁同研極細
用白羯羊肉四兩薄切作大片先鋪綿次鋪肉將上
件藥褁了用綿緊繫定入銀器内煑不可犯鐵器約
用水一大碗於藥四面各餘兩指許水方可用碗合
定煑候煮盡水去綿子不用和肉杵三五千下丸如
梧桐子大每服五丸玄参湯下日三服初服五丸後
遂日每服加五丸加至五十丸却逐日每服减五丸
减至五丸止次服補藥初服藥至第五七日頭痛牙
縫中出涎是效服藥後只得喫淡粥候服補藥方喫
淡飯須是忌房室半年
地骨散(出聖濟總錄)補藥
地骨皮白蒺藜苦参蒼术原蠶沙(微炒黃)
人参細辛(去苖葉)白茯苓(去黑皮)山梔子(炒香)山茱萸
(湯浸去浮者微炒)小荆子(各半兩)卷柏(一兩)蔓荆實(一兩)丁香(三錢)
木香(三錢)
右為散每服一錢煎水調下如人行十里一服欲治
此病須先擇密室不透風者然後服此藥服至五七
日頭不痛無動静者不可療日服此藥頭痛以次渾
身疼痛則必愈之兆以齒縫涎出則牙齒俱動須是
服粥不可食硬物至四十五日可全愈也若涎出則
從足小指病退漸至身俱病退如是涎出大便必秘
秘則可服大黃之類藥瀉之也其補藥若服盡一料
可更服一料無妨既服藥亦須令人常看人性急嫌
牙縫中涎濁妨飲食及渾身疼痛不能忍耐乃自殘
者也欲治此病必須自九月以後二月以前可也
岐伯神散(出千金方)療萬疾癰疽疥癩風瘻骨肉疽敗百節
疼眉毛髮落身體淫淫躍躍痛痒目痛爛背耳聾齲
齒痔瘻等方
天雄附子(各炮去皮)細辛烏頭(炮去皮)茵芋(炙)躑躅
(各一兩)乾薑枳實(炙各二兩)石南菖蒲防風椒
(炒去汗)防葵獨活白术(各三兩)
右搏散以酒服方寸匕日三勿加忌猪肉冷水生菜桃
李雀肉青魚鮓餳羊肉等如覺麻痺甚者啜少許温
甘豆湯止之一方無防葵枳實名茵芋散一名岐伯
神散
茵芋酒治大風頭昡重目瞀無所見或撲地氣絶半日
乃蘇口喎噤不開半身偏死拘急痺痛不能動摇&KR0659;
節腫痛骨中酸疼手不得上頭足不得屈伸不能躡
履行欲傾跛皮中動淫淫如有虫啄軫癢搔之生瘡
甚者注走有此諸病藥皆治之(方見本門蟲風癩茵芋酒)
羚羊角散(出聖濟總錄)治大風癩疾
羚羊角(鎊)犀角(鎊)吴茱萸(湯浸焙乾炒各一分)羌活(去蘆頭)獨
活(去蘆頭各半兩)麻黃(去根節煎掠去沫焙)烏蛇(酒浸去皮骨炙)蔓荆實(去白)
(皮)當歸(切焙)黃耆(剉)防風(去蘆)附子(炮製去皮臍)杏仁(湯浸去皮)
(尖䨇仁炒)蒺藜子(炒去角各半兩)
右搗羅為散每服一錢空心食前温酒調下
杏仁丸(出聖惠方)治大風疾初覺未生瘡腫頭面皮膚頑黑
瘙痒
杏仁(湯浸去皮尖䨇仁麩炒微黃)羌活附子白术訶棃
勒皮(各一兩半)雷丸貫仲木香雞頭實(去殼)桂心
梔子仁石斛(去杷剉)羚羊角(屑)安息香(各一兩)
右為末煉蜜為丸如梧桐子大每服食前以酒下二
十丸
桃枝湯浸浴方(出聖惠方)治五臓大風癩并赤白諸癩毒瘡
徧身痛
桃枝楓枝槐枝柳枝杉枝松枝桑
枝(各一斤)苦参蒴&KR0034;牛蒡根枸杞根秦艽
丹参莽草(各半斤)
右細剉和勻分為四度每度以東流水一石煎七斗
去滓看冷熱於煖室中浸洗後衣蓋卧避風
苦参大丸(出仁存方)治大風癩疾瘍潰鼻柱蝕爛
胡麻(二斤炒至三分熟芒硝水炒令黑色為度)防風苦参蒼甘子
何首烏石菖蒲桑白皮白蒺藜細辛
黃荆子蔓荆子枸杞子牛蒡子
右等分各一兩並剉炒禹餘粮一兩生同為末煉蜜
丸每一兩作十丸每服一丸細嚼荆芥茶下不拘時
忌食魚麵油等物切忌房室
如聖散(出濟生投辟方)治大風疾洗瘡藥大有神效
頑荆子苦参玄参厚朴荆芥穗紫参
陳皮沙参麻黃(去節以上各一兩)蔓荆子防風
白芷葳靈仙(各一兩)
右為細末用藥三錢柳桃枝各一把水五升同煎臨
卧熱洗忌五辛物
犀角丸(出聖濟總錄)治一切大風瘡
烏犀角(梢一兩)升麻黃芩(去黑心)防風(去蘆)人参當
歸(切焙)黃耆(剉)乾薑(炮)黃連(去鬚)甘草(剉)梔子仁(各半兩)
大黃(煨剉一兩)巴豆(去皮心炒硏三十枚)
右為末煉蜜和杵丸如桐子大每服三丸温湯下以
利三兩行為度不利以意加之
百神散(出聖濟總錄)治一切癩病風瘙瘡癬徧身瘙痒百節
疼痛眉毛墮落皆爛耳聾四肢痿痺
天雄(炮裂去皮臍)附子(炮裂去皮臍)茵芋(炙)躑躅細辛(去苗)
(葉)烏頭(炮裂去皮臍)乾薑(炮)菖蒲甘草(炙)石南葉(各一)
(兩)防風(去蘆)白术獨活(去蘆頭各一兩)
右為細散每日空心温酒下四錢日再服
莽草散(出聖惠方)治風身體如蟲行
莽草(剉炙一兩)細辛人参(去蘆頭)芎藭甘草(炙)凌霄
花白蒺藜(微炒去刺)當歸麻黃(半兩去根節)杏仁(湯浸去皮)
(尖䨇仁麩炒黃)黃耆(剉)防風(各一兩去蘆頭)天麻(一兩半)
右為散每用藥一分水一大盞煎至五分去滓不計
時候温服又取此藥二兩用苦参五兩白礬五兩桃
柳枝各五兩水一石二斗同煎至七斗布濾去滓暖
室中浴浴後宜服煎散
雄朱散(出直指方)治大風
雄黃朱砂滑石阿魏雌黃雷丸(炒)藜
蘆(炒)硫黃生犀角屑(各三錢半)芫青蟲斑猫虫(各去)
(翅足糯米炒透各二十四個)黑皂莢(剉焙七錢半)
右為細末每服三錢早晨温酒調下明日再服
丹参散(出聖濟總錄)治大風癩疾
丹参(剉炒令黃六兩)蒼术(剉四兩)葳靈仙(去苖土)仙靈脾玄
参人参(各二兩)沙参(一兩)紫参(一兩)甘草(一兩生剉)羌活(去蘆)
(頭三兩)獨活(去蘆頭一兩)黃芩(去黑心半兩)
右為散食後温熱水調服三錢卧時再服若幸無瘡
口不斷瞳人鼻梁不塌服之一月便瘥
茵芋酒(出聖惠方)治大麻風疾
茵芋烏頭(炮製去皮臍)天雄(炮製去皮臍)附子(炮製去皮臍)川
椒(去日及閉口者微炙出汗)躑躅(醋伴炒令乾)乾薑(炮)桂心防風
(去蘆頭)石南葉(炙)莽草(各一兩微炙)
右為細末以生絹袋盛以清酒壹斗伍升浸之至七
日滿後每日空心及夜卧時煖一小盞服
防風散(出聖惠方)治風在頭面胃間如虫行或頭眩目中淚
出
防風(一兩去蘆頭)天雄(炮製去皮臍)細辛烏頭(炮製去皮臍)朱
砂(細硏)乾薑(炮製)莽草(微炙)白蒺藜(炙)附子(炮製去皮臍)人参
(去頭)當歸(各半兩)
右為細散每服不拘時候以温酒調下一錢
莽草丸(出聖惠方)治風皮膚瘙痒如虫行頭目旋悶
莽草烏蛇(各二兩酒浸去皮骨炙黃)天麻川升麻蟬殼
(炒)細辛赤茯苓附子(炮製去皮臍)芎藭甘草(各一)
(兩炙)蛜&KR1417;(半兩炙)麝香(二分研)
右為細末麝香同研令勻煉蜜為丸如桐子大每服
食前以温酒下十五丸
白殭蠶丸(出聖濟方)治大麻風
白殭蠶(炒)蛇蜕(燒灰)皂莢刺(燒灰)蝦蟆(燒灰)防風(去蘆)薄荷
根(剉)茵陳根(剉)蜥蜴(炙)蘭香根(剉)腰大皮灰皮
中子灰(各半兩)
右除為灰五味外搗羅為末拌和令勻用烏蛇卵為
丸如梧桐子大每服二十丸空心酒下一無蛇卵用烏
蛇肉為末酒煎如糊為丸亦得
烏蛇丸(出聖惠方)治大風皮膚生瘡腫瘙痒肢節疼痛心膈
壅
烏蛇(酒浸去皮骨炙)玄参沙参(去蘆頭)人参(去蘆頭)五加皮
防風(去蘆頭)苦参(剉)虎脛骨(酥炙)天麻敗龜(酥炙)羚羊
角屑(各一兩)
右為末用皂角十挺以水二升揉汁去滓煎似稀餳
和藥末搗丸如桐子大每服食後以温水下三十丸
白花蛇散(出聖惠方)治大風疾皮肉變改眉鬚欲落
白花蛇(五兩酒浸去皮骨炙)露蜂房(炙)薯蕷(炙各二兩)苦参(二兩半剉)
防風(去蘆頭)丹参梔子人参秦艽玄参
白蒺藜(微炙去刺)獨活(各一兩)
右為細散每日空心用温酒調下二錢晩食前再服
天南星丸(出聖惠方)治毒風久四肢週身如虫行搔之不觧
天南星天麻白附子(炮)羌活白殭蠶(炒)槐
角(生用)槐實(各半兩炒)麻黃(去根節)犀角屑(各二兩)
右為末别入膩粉一分研令勻煉蜜為丸如桐子大
每服不拘時候以温酒下十五丸
麻子湯(出千金方)治大風四肢週身攣急風行在皮膚身勞
強服之可已又治精神蒙昧者
秋麻子(三升淨擇水漬一宿)防風桂心生薑石膏(碎綿)
(煨)橘皮(各二兩)麻黃(三兩)竹葉葱白(各一節)香䜴(一合)
右㕮咀先以水二斗半煑麻子令極熱濾去滓取九
升别煑麻黃沸掠去沫内諸藥汁中煑取三升去滓
分三服空心服當微汗出以粉塗身極重者不過三
兩劑輕者一兩劑即瘥有人患大風賊風刺風加獨
活三兩比之小續命湯準當六七劑一方加細辛仍
忌葱菜
紫参散(出聖濟方)治痺肺風毒攻面皮膚生瘡成大風疾
紫参防風(去蘆)蘹香子(炒)苦参何首烏(炒去黑皮)葳
靈仙(去苗土)天麻(各一兩)烏蛇白花蛇(二蛇同酒浸七日和骨炙)
(各三兩)丹參卷柏(各一兩)蒼术(去皮炒三斤)
右搗羅為末更用胡麻子不計多少先蒸熱後入鍋
炒焦為末每胡麻子一斤入藥末三兩一處拌勻每
服三錢温蜜水調下日三服喫藥三日後覺渾身疼
是效仍不可住藥日三服
天雄散(出聖惠方)治大風癩疾癱癕骨内疽百節痛眉落身
體㿇㿇痛痒目痛煩燥耳聾齒齲痔瘻
天雄(炮製去皮臍)細辛(去苗土)烏頭(炮製去皮臍)莽草(炙)乾薑
(各一兩)石楠(炙)菖蒲防風(去蘆各二兩)白术獨活(去蘆)
(頭各三兩)
右為末空腹温酒調下三錢日日一服一方名千金
散
雄黃散(出聖惠方)治大風疾肌肉欲壞有虫
雄黃(硏)阿魏(麵褁煨令麵熟為度)滑石朱砂(研)藜蘆(去蘆頭)
白歛犀角屑紫石英(各半兩細研水飛過)雌黃(一分研)雷
丸(三分研)
右為細散入研了藥都研令勻取端午日或三元日
或午日及六月六日預合之每服空心以煖酒調下
二錢服藥後或覺心逆不得便吐吐即藥無功服藥
後虫必出甚驗如未應次日再服忌生血物野狸肉
治風皮膚瘙痒恰如虫行(出聖惠方)
蒺藜子白礬(各三兩)蛇床子躑躅花蒴&KR0034;子
凌霄花苦参大戟大川黃芫蔚子(各二兩)
右剉以水五升酒三升相和煎取三升去滓次入白
礬末更煎三五沸以磁器盛之旋用塗於痒處
百畏丸(一名丹砂丸出聖惠方)治一切癩疾
丹砂(研)水銀桂末乾薑末烏頭末菖蒲
末蜀椒末藜蘆末柏子仁(各研一兩)
右再同研勻先用醇酒二升於銅器中熬令减半次
下諸藥末并膏更添醇酒二升攪令得所丸如桐子
大每服三十丸薄荷茶下三日服漸加丸數三十日
眉髮復生又三十日復本也一方入漆五合熬攪勻
為丸隂乾每日空心及晩食前用荆芥槐白皮湯下
二丸
赤箭丸(出聖惠方)治大風疾
赤箭赤桂茵芋地骨皮烏蛇(各五兩)白楊
皮(十兩去皮)
以上剉細末以水五斗於釡内煑至一斗濾去滓澄
清再煎成膏(和後藥用)
防風(去蘆頭)天麻青蒿末(各五兩)
右為末以煎成膏和丸如桐子大每服食前以荆芥
湯下十丸
枳殼丸(出聖惠方)治熱毒風腫頭面痒如虫行
枳殼(麩炒黃)天門冬(各一兩半焙)獨活黃連防風(去蘆)
(頭)白蒺藜(炒去刺)苦参(各一兩)烏蛇(二兩酒浸去皮骨炙黃)苗桂
(一分)
右為末煉蜜為丸如桐子大每服不計時候以温水
下三十丸
治身體瘙痒或生瘾疹如虫行浴方(出聖惠方)
芫蔚子白蒺藜羊桃根苦参漏蘆(各五兩)
蒴&KR0034;蒼甘莖葉(各一斤)塩三合柳枝條(半斤)
右剉以水一石煮七斗去滓飽食看冷煖浴浸之當
汗出水稍冷便出宜避風不過三次效
八葉湯(出三因方)淋渫大風瘡
桑葉荷葉地黃葉皂角葉芎葉蒼甘
葉何首葉菖蒲葉
右等分晒乾燒存性為末入滚水洗手面身體大風
惡疾瘡痍荼毒膿汁淋漓眉髮墮落手足指脱痺痛
痒顔色枯槁鼻塌眼爛齒掀唇揭病證之惡無越於
斯負此病者百無一生猶且愛戀妻子不能㤀者
利不仁之行死而無悔深可悲傷凡遇此疾切須戒
塩及一切口味公私世務悉宜屏
八仙丹(出御藥院方)治大風癩病
白附子天麻升麻丹参葳靈仙細辛
赤箭(各一兩)蜈蚣(一對炙去頭足)
右同為細末每用一兩八錢藥末用淘净胡麻子一
升重五兩炒令香熟入藥末同搗令極細煉蜜為丸
分作十丸每日食後米湯嚥下一丸日進三服服之
十日或一月或兩月筋骨疼痛是其驗也比至有驗
且忌出入行動
醉仙散(一名換肌散出衞生寳鑑)治大風疾遍身瘾疹瘙痒麻木亦
治毒氣藴積攻衝瘍潰
胡麻子牛蒡子枸杞子蔓荆子(各半兩四味一處同)
(研)白蒺藜苦参苽蔞根防風(各半兩)
右為細末每用十五錢末入輕粉一處拌勻每服一
錢清茶調下煎甘草貫衆湯潄晨午夕各一服後五
七日先於牙縫内出臭黃涎渾身疼痛次後利下膿
血病根乃去
八寳散治風癩皮頑癬久不差者效
藿香破故紙大腹皮梹榔雄黃輕粉
硫磺枯白礬(各一兩)
右為細末麻油調擦日上數次痒則擦之
普濟方卷一百九
