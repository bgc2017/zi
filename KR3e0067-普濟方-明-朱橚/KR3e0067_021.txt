普濟方卷二十一明周王朱橚撰
脾臟門
脾臓冷氣腹内虚鳴
夫脾為中州腐化水榖禆諸臓腑若脾虚冷氣與正氣
相擊則令腹内虚鳴甚則腹痛不利食不能化内經所
謂暴氣不能雷者以陽氣不足隂氣有餘邪冷之氣入
在臓流走往来故令腹内虚鳴也
方
陳橘皮湯治脾虚冷邪正氣相擊摶腹虚鳴兼治隂
陽二毒傷寒
陳橘皮(湯浸去白麸炒)桂(去粗皮)甘草(炙剉)乾薑(炮)白术
枳殼(去瓤麸炒)人参白茯苓(去黑皮)厚朴(去粗皮生薑汁塗炙)
半夏(湯浸七遍去滑麸炒各一两)訶梨勒(五枚煨去核)草豆蔲(二枚去皮)
㯽榔(二枚剉)附子(炮裂去皮臍)沉香(剉)木香(各一两)
右剉如麻豆大每服三錢水一盞生薑三片棗三枚擘
破煎六分去滓熱服脾瀉氣痛服之神妙傷寒併二
服
烏頭丸治脾臓冷氣腹内虚鳴四肢多冷心腹疼痛
草烏頭(去皮尖取末一两)芫花(一錢醋炒黃别杵為末二味用醋一升熬成稠膏刮)
(去)桂(去粗皮)乾薑(炮)㯽榔(剉)青橘皮(湯浸去白焙)肉豆䓻
仁天雄(炮裂去皮臍)當歸(去焙)烏頭(炮裂去皮臍)胡椒(炒)
藿香葉紅豆䓻丁香(各三錢)
右除二味熬膏外搗羅為末入前膏和劑如硬入蜜
少許丸梧桐子大每服十五丸生薑湯或米湯橘皮
湯下病已即止
橘皮煮散(出王氏慱濟方)治脾藏冷氣不和腹内雷鳴膨脹
刺痛及觧傷寒
陳橘皮(湯浸去白焙)白术(各二两)訶梨勒(炮去核)枳殼(去瓤麸炒)
乾薑(炮)桂(去粗皮)木香人参甘草(炙各一两)㯽榔(五枚)
(剉)草豆蔲(去皮七枚)半夏(湯浸七遍三錢)厚朴(去粗皮生薑汁炙各一两半)
右搗為粗散每服三錢七水一盞入生薑三片棗二
枚擘破煎七分去滓食前温服
益智煮散治脾臟冷氣腸鳴相逐飲食無味補虚
益智(去皮)烏藥(剉)桂(去粗皮)天仙藤(各一两)莎草根(炒)
陳橘皮(湯浸去白焙)甘草(炒各二两)乾薑(炮)木香芎藭
白术丁香(各半两)人参(一錢)
右搗為粗散每服三錢匕水一盞入生薑三片棗二
枚擘破煎六分去滓温服食前
桔梗散(出聖惠方)治脾臓久積冷氣流動腹虚鳴兩脇脹
滿少思飲食
桔梗(一两去蘆頭)木香(一两)丹参(一两去蘆頭)白豆蔲(三分去皮)
附子(三分炮裂去皮臍)高良薑(三分剉)木香(三分)沉香(三分)
㯽榔(三分)訶梨勒(一两半用皮)陳橘皮(半两湯浸去白瓤微炒)
右為散每服三錢水一盞入生薑半分煎六分去滓
食前稍熱服
訶梨勒丸(出聖惠方)治脾臟冷氣腹内虚鳴胷膈氣滯不
能飲食雖食不消頻嘔逆
訶梨勒(一两半煨用皮)赤茯苓(一两)吳茱萸(半两湯浸七遍焙亁微炒)
白术(一两)桂心(三分)人参(一两去蘆頭)桔梗(半两去蘆頭)陳
橘皮(一两湯浸去白瓤焙)紅豆䓻(一两去皮)乾薑(半两炮裂剉)厚朴(一两)
(去粗皮塗生薑汁炙黃香熟)
右為末煉蜜和丸梧桐子大每服不計時生薑湯下
二十丸
厚朴湯治脾臟虚冷腹脹腸鳴疼痛泄瀉飲食不化
厚朴(去粗皮生薑汁炙)白茯苓(去黑皮)人参草豆䓻(去皮)
陳橘皮(湯浸去白瓤焙各三錢)桂(去粗皮)半夏(湯浸去滑生薑汁裂)木香
(炒)枳殼(去瓤麸炒各半两)
右搗篩粗末每服四錢七水一盞半薑三片棗一枚
擘破同煎至七分去滓食前温服
厚朴丸治脾臟冷氣腹内虛鳴内寒外熱宿食不消
大便乍秘乍洩腑臓不調少思飲食
厚朴(一两半去粗皮塗生姜汁炙令香熟)白术(半两)乾薑(半两炮裂剉)桔梗
(一两去蘆頭)當歸(一两剉微炒)㯽榔(半两)陳橘皮(半两湯浸去白瓤焙)
甘草(半两炙微赤剉)訶梨勒(一两煨用皮)白茯苓(半两)
右為末煉蜜和丸梧桐子大每服食前粥飲下二十
丸忌生冷油膩
肉豆䓻丸治脾臟虚冷氣攻心腹脹痛腸鳴
肉豆䓻(去殼)乾薑(炮)陳橘皮(湯浸去白焙)半夏(湯洗去滑七遍)
(焙)桂(去粗皮)吳茱萸(湯浸焙乾炒)厚朴(去粗皮生薑汁炙)烏頭(炮裂)
(去皮臍)白茯苓(去黑皮各半两)
右為末棗肉丸梧桐子大食前生薑醋湯下十五丸
補脾散治脾臓冷氣腹内虚鳴泄瀉及食氣塊憎寒
壮熱日漸羸瘦
木香(半两)草豆蔲(白麵裹慢火煨令焦去皮並麺)陳橘皮(湯浸去白焙)
蘹香子(炒)厚朴(去粗皮生汁炙)乾薑(炮)荆三稜(炮各一两)
陳麹(炒)大麥蘖(炒各二两)
右搗羅為散食前炒生薑鹽湯調下二錢
赤茯苓散治脾臓冷氣胷膈不利腹内虚鳴少思飲
食
赤茯苓(三錢)桔梗(三錢去蘆頭)白术(三錢)吳茱萸(一錢湯浸)
(七遍焙亁微炒)㯽榔木香沉香(各半两)當歸(半两剉微炒)
枳實(一錢麸炒微黃)
右為散每服三錢水一中盞生薑半分棗三枚煎六
分去滓食前稍熱服忌生冷油膩
白术丸
白术(三两生薑二两同搗令爛慢火炒令黃色)桂心(半两)㯽榔(二两)高
良薑(一两剉)木香(半两)人参(一两去蘆頭)阿魏(一錢麵裹煨令麫熟)
(為度)吳茱萸(半两湯浸七遍焙乾微炒)陳橘皮(三錢湯浸去白瓤焙)
右為末煎醋浸蒸餅和丸梧桐子大每服食前生薑
橘皮湯下
吳茱萸(出聖惠方)治脾臟冷氣積滯醋心嘔逆宿食不消
腹臓虚鳴時時疼痛
吳茱萸(半两湯浸七遍焙亁微炒)神麹(一两焙令微黃)陳橘皮(二两湯浸去白)
(瓤焙)白术(一两)人参(一两去蘆頭)桂心(一两)熟乾地黃(一两)
乾薑(半两焙裂剉)訶梨勒(一两煨用皮)
右為末鍊蜜和丸梧桐子大每服食前粥飲下二十
丸忌生冷
趁氣丸治脾虚冷氣腹脹滿虚鳴腰腿疼重刺痛
胡椒(炒一百粒)木香(三錢)㯽榔(一枚剉)蠍稍(炒二錢)阿魏(醋化)
(去砂入藥)陳橘皮(湯浸去白焙各一两)肉豆䓻(去殼二枚)莱菔子(炒一分)
右為末生薑自然汁煑麺糊丸豌豆大每服二十丸
温酒或陳橘皮湯下不拘時
草豆䓻丸治脾胃久冷氣攻心腹脹鳴腸滿痰逆惡
心
草豆䓻(炮去皮)乾薑(炮)桂(去粗皮各一两半)訶梨勒(煨取皮)
甘草(炙剉)白茯苓(去黑皮)人参(各一两)
右為末煉蜜丸梧桐子大温酒下二十丸
人参散治脾臟冷氣腹腸虛鳴飲食不化泄瀉不止
人参訶梨勒皮(各三錢)枳殼(去瓤麸炒)㯽榔(剉各四錢)陳橘
皮(湯浸去白焙)丁香(各半两)木香(一)
右為散每服二錢匕用薑米飲調下空心服
丁香丸治脾臓冷氣心腹痛脹悶胷膈不利嘔逆腹
内虚鳴
丁香蘹香子(炒)桂(去粗皮)陳橘皮(湯浸去白焙)甘草(炙剉)
胡椒(等分)
右為末鍊密丸櫻桃大每服一丸生薑鹽湯嚼下
太白湯治脾虚冷腹中雷鳴
附子(炮裂去皮臍二两)青橘皮(湯浸去白焙一两)乾薑(炮)蘹香子
(炒)木香(炮各半两)
右㕮咀如麻豆每服三錢匕水一盞入生薑二片棗
一枚擘破煎七分去滓温服不拘時
温脾丸治脾臓冷氣腹内虚鳴
高良薑(一两)附子(炮裂去皮臍)乾薑(炮)胡椒(炒各半两)
右為末鍊密丸梧桐子大每服二十丸生薑橘皮或
米飲下不拘時
脾氣虚腹脹滿
夫脾受水榖之精化為血氣飬於臟腑充於肌膚若其
氣不榮則不能與胃行其津液周養身形致體重懈墮
四肢不舉腹脇虚脹胷滿咽亁不能嗜食縱食如嘔水
榖不化洩利腸鳴則是脾氣不足之候也
方
京三稜鱉甲丸治脾胃久冷心腹脹滿宿食不消時
作嘔逆日漸羸瘦兼癖瘕氣塊等疾
京三稜(炮剉)鱉甲(去裙襴醋炙)黃耆(剉焙)白术(各一两半)
乾薑(炮)厚朴(去粗皮塗生薑汁炙熟二两)訶梨勒皮吳茱萸
(湯浸焙)枳殼(去瓤麸炒)橘皮(湯浸去瓤焙乾)桔梗(炒)麦蘖(炒)陳麹
乾地黃(焙)桂(去粗皮)㯽榔(剉)木香當歸(切焙)甘
草(炙剉)人参白茯苓(去黑皮各一两)
右為末煉密丸梧桐子大空心米飲下三十丸加至
四十丸温酒下
大腹木香湯治脾氣虚弱心腹脹滿嘔痰逆胷膈不
利腹脇刺痛不思飲食
大腹皮(剉)木香(各两)前胡(去蘆)肉豆䓻(去殼)
人参白茯苓(去黑皮各半两)乾薑(炮)京三稜(炮剉各一两半)
青橘皮(湯浸去白焙)半夏(湯浸七遍去滑各半两)訶梨勒(炮去核各半两)
厚朴(去粗皮生薑汁炙一两)陳橘皮(微炒一两)肉桂(去粗皮)大麥蘖
(微炒各半两)
右搗篩每服三錢匕水一盞生薑三片棗二枚去核
煎七分去滓稍熱食前服
小沉香丸治脾氣虚弱中脘痞悶脇肋脹滿心腹刺
痛嘔逆痰涎不思飲食
沉香丁香木香枳殼(去瓤麸炒)人参赤茯苓
(去黑皮)雲藍根玄参(焙各一两)訶梨勒(去核)白豆蔻(去殼)
肉豆蔻(去殼)丁香皮(剉)桂(去粗皮)麝香(研各半两)白术(四两)
右為末煉密丸梧桐子大每服二十丸煎棗湯下米
飲
白术散(出聖惠方)治脾氣不足心腹脹滿不欲飲食若食
則氣滯體重四肢無力
白术(一两)訶梨勒(二两煨用皮)麦蘖(三錢微炒)人参(一两去蘆頭)
丁香(三錢)草豆蔻(三錢去皮)沉香(三錢)陳橘皮(三錢湯浸去白)
(瓤微炒)木香(三錢)枳實(半两麸炒微黃)甘草(半两炙令赤剉)黃耆(三)
(剉)附子(三錢炮去皮臍)白茯苓(三錢)蓽澄茄(一两)
右為散每服三錢水一中盞入生薑半分棗三枚煎
六分去滓不計時温服忌生冷油膩濕麵
蓽澄茄煮散治脾臟虚弱冷氣不和心胷不快腹肋
膨脹氣刺氣痛不思飲食面黃口淡及治中酒
蓽澄茄(炒半两)丁香皮(炙剉二两)高良薑(一两)厚朴(去粗皮)
(汁炙一两)京三稜(炮搗熱)陳橘皮(湯浸去白焙)甘草(炙剉)蘹香子
(炒)桂(去粗皮各一两)香附子(焙一两)桔梗(炒一两)白鹽(炒研十二两)
阿魏(棗子大一塊麵裹煨熟去麵另研)
右搗研為散再同和勻每服二錢七入生薑二片水
一小盞煎五七沸熱服一方便入木香半兩阿魏如
兩皂子大治脾胃
桔梗丸治脾胃冷氣腹内雷鳴冷氣入腹中脘痞悶
脇肋脹滿飲食不下
桔梗(炒二两)防風(去义)禹餘粮(醋淬研)遠志(去心)萆薢
鹿茸(去毛炙)橘皮(浸去白焙)蕪荑紫石英(研)桂(去皮)
乾薑(炮各一两)吳茱萸(洗焙亁炒)甘草(炙剉各三分)
右為末煉蜜丸梧桐子大每服日空心用米飲下二
十丸
育神湯(一名厚朴散出聖惠方)治脾氣虚弱腹脇膨脹喫食不
消面色萎黃四肢少力弱
厚朴(去粗皮生薑炙二两)丁香(半两)白术(各一两)木香(半两)當
歸(切焙)人参(各一两半)訶梨勒(煨去核一两)附子(炮裂去皮臍)乾
薑(炮三分)桂(去皮一两)甘草(炙半两)白茯苓(去黑皮一两)
右為粗搗篩入净瓷器中收貯每服五錢七水一盞
半入生薑半分大棗二枚擘破煎八分去滓食前温
服一方有陳皮忌生冷油膩濕麵粘滑等物
瀉脾丸治毒風在脾中流腫脹滿短氣食輙響并不
消時時微下
當歸(三分)吳茱萸(二分)乾薑(二分)大黃(二分)狼毒
(炙一分)桂心(三分)芎藭(二分)川椒(去汗二分)白薇(一分)甘
遂(煨二分)附子(炮二分)葶藶(炒令紫色三分)
右搗篩蜜丸如梧子每服三丸日三忌猪肉冷水生
葱
厚朴散(出聖惠方)治脾氣不足心腹脹痛喜噫吞酸食則
欲嘔四肢少力
厚朴(一兩去皮生薑汁炙令熟)肉桂(一兩去皮)當歸(半两微炒)人参(半两去蘆)
(頭)丁香(半两)白术(半两)白豆寇(半两去皮)吳茱萸(一分浸七)
(遍炒微黃)訶梨勒(一两煨用皮)高良薑(半两)陳橘皮(半两湯浸去白)
(瓤微炒)
右為散每服三錢水一盞生薑半分棗三枚煎六分
去滓不計時温服忌生冷油膩
訶梨勒散(聖惠方)治脾氣不足四肢不和腹脇脹滿或
時下利飲食難消
訶梨勒(三分煨用皮)人参(一两去蘆)當歸(三分微炒)白术(三分)乾
薑(半两炮剉)桂心(三分)草豆蔻(三分去皮)甘草(半两炙微赤剉)厚朴
(一两去皮薑汁炙香熟)吳茱萸(半两浸七遍焙亁微炒)陳橘皮(三分浸去白瓤焙)
右為散每服三錢水一中盞棗三枚煎三分去滓食
前稍熱服之
白豆寇丸(聖惠方)治脾氣不足體重胷滿腹脇虚脹食
少無力水榖不消或時自利
白豆寇(一两去皮)訶梨勒(二两煨用皮)黃耆(一两剉)沉香(一两)
附子(一两炮去皮臍)白术(一两)人参(一两去蘆頭)肉桂(一两半去皮)
木香(一两)枳實(一两炒微黃)厚朴(二两去皮姜汁炙令香熟)
右細羅為末酒煮麵糊和丸如梧桐子大每服温酒
下三十丸空心及晚食前服忌生冷油膩黏食
紫桂大丸治脾虚冷氣心腹脹痛胷隔滿悶腹脹鳴
桂(去粗皮)蘹香(炒)白豆䓻仁(去皮)青橘皮(浸去白焙)高良
薑附子(炮去皮臍各一两)丁香木香甘草(炙各半两)
胡椒(炒一分)
右為末鍊蜜丸弹子大每服半丸至一丸嚼米飲下
温酒亦得
異效散治脾氣虚弱飲食不美心胸膨脹脇肋痞滿
噫氣不通滿悶噎塞積滯不消結聚癖瘕
京三稜(剉浸一宿焙亁)白术(各三两)甘草(炙二两)麦蘖(微炒)陳
麹(微炒各一两)高良薑(半两)肉豆蔻(二枚去殼)青橘皮(浸去白焙)
(各一两)陳橘皮(浸去白焙一两)草豆蔻(三枚去殼)
右搗羅為細散每服二錢七入鹽少許沸湯點服空
心下
人参湯
人参陳橘皮(浸去白焙)半夏(湯洗七遍去滑焙)木香甘草
(炙剉各一分)赤茯苓(去皮半两)枳殼(去瓤麸炒)草豆蔻(去皮各三分)丁
香芍藥
右剉如麻豆大每服五錢七水一盞半入生薑一片
切煎八分去滓服治久患氣脹上壅心胷食物不化
腸中切痛不止
人参湯治脾氣久虚徧身浮腫四肢不舉腹脹滿悶
及水病後氣虚未平
人参石斛(去根)白术桂(去粗皮)澤瀉(各一两)黃耆
五味子陳橘皮(湯浸去白焙)白茯苓(去黑皮各一两半)草
豆蔻(去皮三枚)
右粗搗篩每服三錢匕水一盞生薑三片棗一枚擘
破同煎至六分食前去滓温服
理中散治脾氣虚弱吞酸嘔噦胷脇脹滿不思飲食
增損
乾薑(炮)人参白术(各一两)甘草(炙剉)吳茱萸(湯洗焙乾)
(炒)㯽榔(剉各半两)陳橘皮(湯浸去白焙)厚朴(去皮薑汁炙各一两)蓽撥
(半两)
右各搗羅為散每服一錢入生薑湯點服食前日三
白术丸治脾虚止喘悶定嘔逆進食除腹脇脹痛
白术訶梨勒(去核)厚朴(去皮薑汁炙焙亁)山芋丁香
木香甘草(炙)白茯苓(去黑皮)青橘皮(湯浸去白焙各一两)
右為末煮大棗肉丸梧桐子大每服二十丸至三十
丸煎粟米薑棗湯下食前曉晚各一服
草豆蔻散(聖惠方)治脾虚氣腹脇脹滿四肢不和面色
青黃不納飲食
草豆蔻(一两去皮)陳橘皮(三两湯浸去白焙)桂心(一两)附子(一两)
(炮去皮臍)白术(一两)乾薑(一两炮剉)木香(半两)厚朴(二两去皮薑汁)
(炙香熟)甘草(半两炙微赤剉)
右為散每服三錢水一中盞生薑半分棗三枚煎六
分去滓不計時稍熱服
益智子散(聖惠方)治脾氣虚滯心腹脹悶四肢煩疼少
思飲食
益智子(一两去皮)沉香(三分)赤茯苓(三分)枳殼(半两麸炒微黃)
(去瓤)白术㯽榔(各三分)紫蘇子(微炒三分)陳橘皮(一两浸去白瓤)
(焙)木香(半两)
右為散每服三錢水一中盞煎六分去滓食前温服
㯽榔散(聖惠方)治脾氣虚心腹脹滿不能食
㯽榔(三分)白术(一两)草豆蔻(半两去皮)訶梨勒(一两煨用皮)
丁香(一分)人参(一两去蘆頭)厚朴(一两去粗皮生薑汁炙令香熟)桂心
(半两)陳橘皮(三分浸去白瓤焙)
右為散不計時候清粥飲調下一錢忌生冷油膩
黃耆散(聖惠方)治脾氣不足腹脇脹滿四肢無力少思
飲食
黃耆(一两剉)附子(一兩炮裂去皮臍)訶梨勒(一两煨用皮)人参(一两)
(去蘆頭)白术(两)五味子(半两)白茯苓(一两)丁香(半两)
枳實(半两麸炒微黃)
右為散每服三錢水一中盞生薑半分棗三枚煎六
分去滓食前稍熱服忌生冷油膩濕麺
茱萸丸治脾虚吞醋嘔逆腹痛泄瀉不思飲食腹脇
膨脹方見本門脾胃俱虚
豆蔻散治脾氣虚弱腹内膨脹不思飲食
草豆蔻(麫裹煨熟去皮取肉)胡椒(半两)桂心(三分)附子(一两炮裂)
(去皮臍)甘草(半两炙微赤剉)厚朴(二两去粗皮塗生薑汁炙令熟)訶梨勒(一两)
(煨用皮)高良薑(一两剉)
右細羅為散食前以粥飲調下一錢忌生冷油膩
七氣湯治脾虚臓腑秘泄不常腰重頭昏舌乾眼澀
食後多脹四肢體疼倦和順三焦消化痰飲
人参白茯苓白术訶梨勒(去核)甘草(炙剉)
連皮大腹草豆蔻(各一两)
右粗搗篩每服三錢七水一盞煎七分去滓温服如
寒多者更加炮製去皮臍附子一兩
黑散子治脾虚腹脹止逆思食
人参丁香皮(剉)澤瀉附子(炮裂去皮臍各半两)
右都入瓶内以泥盖頭候乾用稻糠煎燒一日去火
令冷細研為散每服三錢水一小盞入薑棗少許煎
六分温服
補脾湯治脾氣不足腹脹食欲嘔口舌乾澀四肢無
力喜怒不常不欲見人心煩多忌咽喉閉塞面黃
禹餘糧(煆醋淬研入)大麻仁(研)乾薑(炮)白术甘草(炙各)
(二兩)桑根白皮(剉)人參(各三兩)
右粗搗篩每服三錢匕水一盞入大棗二枚擘破煎
至七分去滓空心頓服一方有黃連無人參
人參散(聖惠方)治脾氣虚心腹脹滿不思飲食體重無
力
人參(一两去蘆頭)丁香(半兩)白术(一两)草豆蔻(一兩去皮)
枳實(半兩麸炒微黃)木香(半兩)甘草(一分炙微赤剉)
右為散每服三錢水一中盞生薑半分棗三枚煎六
分去滓不計時温服忌生冷油膩濕麵
順氣煮散治脾虚脇腹脹滿不思飲食
厚朴(去粗皮生薑汁炙透)陳橘皮(湯浸去白焙)白术半夏(洗去滑十)
(四遍各一兩)乾薑(炮)甘草(炙各半两)
右搗為散每服三錢匕水一盞入生薑五片棗二枚
擘破同煎至七分食前温服
温中散治脾虚不能飲食時發虚腫胷膈脹滿夜睡
不穏及傷寒瘴瘧後發浮腫
陳麯(炒)草豆蔻(去皮)麦蘖(炒各一兩)陳橘皮(湯浸去白焙)
甘草(炙各半两)乾薑(炮一分)
右搗羅為散每服二錢七鹽湯點空心服如臥不穏
疲倦再服
通中散(聖惠方)治脾氣虚心腹脹滿胷膈不利少思飲
食宜服此方
蘿蔔子(㨂子好者五两炒令熟搗細羅取末一兩餘者有油别爛研如膏)沉香(一分)
白术(一分)草豆蔻(一分去皮)
右搗羅散入前蘿蔔子末及别入白砂糖一錢半同
研令勻每服一錢抄在口内細嚼後以米飲下其蘿
蔔子膏入草豆䓻末一分白砂糖三分拌令勻每取
半棗大亦細嚼米飲下並不計時候服
茯苓湯(楊氏家藏方)治脾氣不實手足浮腫小便秘澀氣
急喘滿
赤茯苓(去皮)澤瀉香附子(去毛)橘紅大腹皮
乾生薑桑白皮(綱剉炒七味各等分)
右件㕮咀每服五錢水盞半煎至七分去滓温服不
拘時
桃仁散治脾弱下虚氣不升榮衛不調水道不利三
焦不順面目虚弱環臍腫脹坐臥不安
桃仁(浸去皮尖麸炒黃)大腹子(麵裹煨黃色)白术赤茯苓(去皮)
紫蘇葉(上五味各一兩)木香甘草(炙二味各半两)
右件為細末每服二錢煎紫蘇湯下不拘時
薑附湯治脾虚腹脹嘔吐痰飲食不進或發寒熱
白茯苓(半兩去殼)附子(一个七錢炮)縮砂仁(三錢)白薑(一两炮)
甘草(半兩)
右㕮咀每服三錢水一盞半煎八分空心服屡用屡
效
脾臟虚冷泄痢
夫脾胃及大腸虚弱則邪冷之氣乘之乘之食飲留滯
不消而成痢也脾主消於水榖胃為水榖之海今脾胃
旣虚内積冷氣流於大腸為傳道之腑化物出焉今臟
腑俱虚故令水榖不化清濁不分移寒入於大腸大腸
得冷則不能固斂故為泄痢也
方
厚朴散(聖惠方)治脾虚冷不思飲食腸内脹痛大腸洩
痢水榖不化
厚朴(二兩去粗皮生薑汁炙令香熟)人參(半两去蘆)當歸(三分剉微炒)乾薑
(炮剉)白术(俱半兩)乾木瓜(三分)高良薑(半兩剉)訶梨勒
(三分煨用皮)桂心(三分)木香(半两)陳橘皮(半两浸去白瓤焙)
附子(一兩炮去皮臍)
右為散每服三錢水一中盞棗三枚煎六分去滓不
計時稍熱服忌生冷油膩
木香丸(聖惠方)治脾臟虚冷大腸泄瀉腹痛水榖不化
面色青黃少思飲食
木香(半兩)附子(一兩炮去皮臍)赤石脂(一两)吳茱萸(半兩湯浸)
(七遍焙亁微炒)縮砂(一兩去皮)草豆蔻(三分去皮)白术(一兩)厚朴(一两)
(半去粗皮塗薑汁炙香熟)當歸(三分剉微炒)訶梨勒(一兩煨用皮)高良薑
(三分剉)陳橘皮(一兩浸去白瓤焙)
右搗羅為末鍊蜜和丸梧桐子大每服食前熱粥飲
下三十丸忌生冷油膩
木香湯(聖惠方)治脾臟虚冷大腸泄痢腹内虚鳴四肢
不和不思飲食
木香肉豆蔻(去殼各一兩)當歸(切焙二兩)人参(一兩)乾薑
(炮一兩)附子(炮去皮臍二兩)甘草(炙剉半兩)厚朴(去皮塗薑汁炙)蒼术(剉炒)
(二兩)吳茱萸(浸焙炒半兩)陳橘皮(浸去白焙二兩)
右剉如麻豆每服三錢水一盞棗二枚擘破煎七分
食前熱服
温脾湯主脾氣不足水糓不利腹痛食不消
半夏(四兩洗)乾薑赤石脂白石脂桂心(各三兩)
厚朴(炙)當歸芎藭附子(炮)甘草(炙)人參(各二兩)
右切以水九升煮取三升分為三服忌海藻菘菜猪
肉冷水羊肉餳生菜心
白术散(聖惠方)治脾臓虚冷喫食减少大腸洩痢腹痛
四肢乏力
白术(一兩)乾薑(半两炮剉)桂心(半兩)人參(半两去蘆)厚朴(二兩)
(去皮薑汁炙香熟)陳橘皮(一两湯浸去白瓤焙)附子(三两炮去皮臍)縮砂(一兩)
(去皮)草豆䓻(一两去皮)當歸(一两剉微炒)訶梨勒(一兩煨用皮)
右為散每服三錢水一中盞棗三枚煎六分去滓食
前熱服
厚朴丸(聖惠方)治脾臓虚冷食即嘔逆糓食不化或多
洩痢
厚朴(四兩去皮薑汁炙香熟)乾薑(二两炮剉)人参(一兩半去蘆)吳茱萸
(一两湯浸七遍焙乾微炒)陳橘皮(二两湯浸去白瓤焙)白术(二两)半夏(一两)
(半浸七遍去滑)當歸(一两半剉微炒)桔梗(一两去蘆)甘草(半兩炙微剉)
右為末酒煮麺糊和丸梧桐子大每服薑棗湯下三
十丸不計時服
蓽撥丸治脾臓虚冷大便滑泄及白痢臍腹多痛
蓽撥高良薑肉豆䓻(去殼)桂(去皮)附子(炮去皮臍)
縮砂仁(去皮)白术胡椒訶梨勒(炮去核各一兩)
右為末鍊密丸梧桐子大每服二十丸粟米飲下空
心服
鷄舌香散治脾虚冷泄痢不止
鷄舌香(一分)鹿茸(去毛酥炙)陽起石(研)天雄(炮去皮臍)白龍
骨(研)鍾乳粉附子(炮去皮臍)木香蓽澄茄(各半两)
右搗研為散再同羅勻每服二錢匕空心温酒調下
白术散治臓腑寒泄瀉不思食
白术(剉炒)縮砂仁訶梨勒皮(各三分)肉豆䓻(三枚去殼)
甘草(炙剉半分)木香(一分)人參丁香乾薑(炮各半兩)
右搗羅為散每服三錢匕米飲調下
阿膠散(聖惠方)治脾臟虚冷大腸洩痢腹痛食不消化
阿膠(一兩搗碎炒令黃)艾葉(一两微炒)乾薑(三分炮剉)赤石脂(三分)
當歸(一兩剉微炒)厚朴(二两去皮姜汁炙香熟)桂心(半兩)芎藭(半兩)
附子(二兩炮去皮臍)
右為散每服食前熱粥飲調下二錢忌生冷油膩濕
麺
厚朴散(聖惠方)治脾臓虚冷大腸洩痢腹内疼痛四肢
羸劣或渴不思飲食
厚朴(二兩去皮薑炙香熟)蒼术(一兩)訶梨勒(三分煨用皮)當歸(三分)
(剉微炒)乾薑(半兩炮裂剉)木香縮砂(一两去皮)赤石脂(一兩)
附子(一兩炮去皮臍)
右為散每服食前薑棗粥飲下二錢
厚朴散治脾虚大便滑泄肌體羸瘦不能飲食
厚朴(去皮)附子(炮去皮臍各四两)乾薑(炮三兩已上三味同艾&KR0008;三两杵研)
(為粗末用老薑四兩碎擦前四味炒令紫色入後藥)肉豆蔲仁訶梨勒皮
(各一两半)吳茱萸(湯浸七遍去涎焙乾炒)草豆䓻仁陳橘皮(湯浸)
(去白焙各一兩)縮砂仁(一两)
右為散每服二錢匕食前粟米飲下
保安丸治脾臓虚冷泄痢日夜不止臍腹冷疼服藥
未效及氣刺氣痛
附子(炮去皮臍)當歸(切焙)陳橘皮(湯浸去白焙)乾薑(炮各一兩)
蜀椒(去目并閉口者炒出汗)厚朴(去皮薑汁炙剉各半两)硫黃(一分研)吳
茱萸(湯浸焙炒各半两)
右為末再和研勻以米醋和作劑分為兩團别用白
麺半斤裹上件藥令勻如燒餅法煨令麫熟為度去
却麫入臼内杵三五百下丸如梧桐子大每服二十
丸陳米飲下一切風痛及宿酒食不消炒生薑鹽湯
下空心服如患痢米飲下
厚朴散治脾臓虚冷泄痢不止及酒食所傷并一切
冷氣
厚朴(去皮薑汁浸一宿炙剉二两)草豆蔲(和皮)乾薑(炮)白术
訶梨勒(炮去核各一兩)五味子甘草(炙剉各三分)陳橘皮(湯浸)
(去白焙一两)
右為散每服三錢陳米飲下酒食傷温酒下霍亂用
冷米飲下
人參湯治脾臓虚冷泄痢不止
人参白茯苓(去黑皮)桔梗(炒)甘草(炙剉)縮砂仁(去皮)
乾薑(炮各半两)白术(二两)陳橘皮(湯浸去白焙一两半)
右粗搗篩每服三錢七水一盞棗二枚擘破煎六分
食前稍熱服
健脾湯治脾虚泄滑不止腹内虚鳴
訶梨勒(煨去核)附子(炮去皮臍各一兩)陳橘皮(去白焙)白术(剉炒)
乾薑(炮)陳麯(炒)吳茱萸(湯洗焙亁沙各半兩)肉豆䓻(去殼三分)
右剉如麻豆大每服三錢七用水一中盞生薑三片
鹽少許煎六分去滓温服不拘時
香橘湯治脾虚胷膈妨悶不思飲食四肢乏力臍腹
撮痛大便滑泄
青橘皮(湯浸去白焙)烏頭(炮裂去皮臍)乾薑(炮)白豆䓻(去皮各半)
(兩)益智(去皮)甘草(炙各一兩)沉香(一分)蘹香子(微炒一兩半)
右剉如麻豆每服三錢七水一盞入鹽少許棗一枚
擘破同煎六分食前温服
訶梨勒散治脾臓泄滑不止
訶梨勒皮白豆䓻陳橘皮(去白焙)乾薑(炮各半兩)
丁香(半分)木香縮砂仁(各一兩)
右為散用猪肝一葉去脂膜細切後入藥末兩匙頭
分作四處用麺裹作&KR2410;子四箇每日將一个以文武
火煨令黃色熟空心細嚼或鹽湯米飲下
白术湯治脾臓虚冷泄痢四肢壮熱
白术附子(炮裂去皮臍)陳橘皮(湯浸去白)人參白茯
苓(去黑皮各三分)乾薑(炮一兩)
右剉如麻豆每服三錢匕水一盞荆芥一穗煎七分
温服日三
訶梨勒散(聖惠方)治脾臟虚冷大腸洩痢食不消化腹
内疼痛手足多冷面色青黃
訶梨勒(一兩煨用皮)附子(一两炮去皮臍)乾薑(半两炮剉)龍骨(一兩焙過)
吳茱萸(半兩浸七遍焙亁微炒)當歸(一兩剉微炒)
右為散每服食前熱粥飲調下二錢
訶梨勒丸治脾藏虚冷腹脹泄痢米糓不消
訶梨勒(炮去核一兩半)吳茱萸(湯浸焙炒)莨薑子(湯洗焙炒)草豆䓻
(去皮微炒各一兩)乾薑(炮半兩)
右為末酒煮麺糊丸梧桐子大每服二十丸食前粟
米飲下
肉豆䓻丸治脾臓虚冷泄漏痢不止四逆不思飲食
心腹疼痛
肉豆蔲(麫褁煨去殼)硫黃(研細)乾薑(生)附子(炮裂去皮臍)
龍骨(研各二兩)
右為末研勻水煮白麫糊丸梧桐子大每服以艾湯
米飲下二十丸至三十丸
烏頭丸治腹中諸冷疾消食化氣止泄瀉
烏頭(炮裂去皮臍)肉桂(去粗皮)莎草根(去毛微炒)乾薑(炮)陳橘
皮(去白微炒各等分)
右為細末先用巴豆取肉麻油内慢火煎自旦及午
後巴豆如皂子色即止净拭冷水中浸兩日再換水
又拭亁研一日如油新瓦上薄攤去油再研極細巴
豆霜一兩入諸藥末五兩同研千萬匝再羅令勻用
陳米一升為細末水調或膏直候微酸氣即煮為硬
糊丸如菉豆大每服五七丸随湯使下
白石脂丸治脾臟虚冷泄痢和胃氣固大腸
白石脂(一兩煆赤於地上出火毒細研如粉)肉豆蔲(麺裹煨令焦去殼半兩)
右為末和勻煮麫糊丸梧桐子大每服三十丸空心
飲下
肉豆䓻丸(一名散)治脾臓久冷滑泄不止
肉豆蔲(去殼五兩)附子(炮裂去皮)
右為末酒煮麺糊丸梧桐子大每服十五丸加至二
十丸温米飲下空心一方等分搗羅為末陳米飲調
下
附子散治脾臓虚冷泄痢及白痢
附子(去皮臍用黃連各半兩剉碎同銚子内炒微黃不用黃連)木香(用吳茱萸各半)
(兩剉碎同炒微黃不用茱萸)
右為散每服一錢七空心用陳米飲調下
薑魏丸(朱氏家方)温胃進食止腹痛泄痢消食
生薑(一斤去皮切作片子鹽三兩秤浸一宿乾)阿魏(一分用麫一兩醋和為餅炙黃)
甘草(二兩炙)青橘皮(去白四兩)縮砂仁(一百枚)木香(一分)乾
薑(二兩炮)肉桂(去粗皮)蓬莪术(半兩煨香)當歸(洗焙半兩)
右為細末煉蜜為丸每一兩作二十丸每服一丸生
薑湯嚼下空心食前
治久患脾胃氣泄不止(出本草)
用蕪荑五兩搗末以飯丸如梧桐子大每日空心午
飯前各用陳米飲下三十丸增至四十丸久服去三
尸益神駐顔
神聖香黃散(出本草)治久患脾洩
以宣連一兩生薑四兩一處以慢火炒令薑乾脆深
去薑取連搗末每服二錢空心用茶清下甚則不過
二服瘥
炙鷄散治脾胃氣虚腸滑下痢
用黃䳄鷄一隻治如食法以炭炙之搥了以鹽醋刷
之又炙令極熬熟亁燥空腹食之
治脾胃氣冷喫食嘔逆下赤白痢如麺糊腰臍切痛
用猪腎一對研着胡椒橘皮鹽醬椒末等搗麺似常
法作餛飩熟煮空腹喫兩碗立瘥
治脾胃氣虚下痢日夜不止腸滑不下食
用野鷄一隻如食法細研橘皮椒葱鹽醬調和作餛
飩熟煮空心食之
脾勞
夫凡脾勞者補肺氣以益之肺旺則感於脾是以聖人
春夏養陽氣秋冬飬隂氣以順其根本肝心為陽脾肺
腎為隂逆其根則戕其本隂陽四時者萬物之始終也
飲食勞倦則傷脾脾傷則喜噫欲臥面黃舌本澀苦
直不得嚥唾皆脾勞證也法宜補益肺氣肺王則感脾
矣
方
猪肚丸(聖惠方)治脾勞臓肺冷熱不調食少羸瘦四肢
無力骨節煩痛宿食不消心腹積聚臍下冷疼面色
萎黃
猪肚(二枚以皂莢水淨洗用童子小便二斗於鍋内煮至五升已來取出猪肚細切於砂盆中)
(爛研以新布絞去筋膜却内小便中熳火煎至二升入後藥末)鱉甲(二两塗醋炙令黃去裙襴)
京三稜(二兩炮剉)㯽榔桂心乾漆(搗碎炒令煙去)附子(炮裂)
(去皮臍)木香草豆蔲(去皮)枳殼(麸炒微黃去瓤)牛膝(去苖)
桔梗(去蘆)石斛(去根)當歸白术厚朴(去粗皮塗生薑)
(汁炙令香熟)紫苑(洗去苖土)赤芍藥蓬莪訶梨勒皮
芎藭神麹(微炒)陳橘皮(浸去白瓤焙)黃耆(各一兩)柴
胡(二兩去苖)桃仁(三兩浸去皮尖雙仁麸炒微黃)肉豆䓻(二兩去殼)阿魏(一兩)
(麺裹煨令麺熟為度)
右為末入前猪肚煎中慢火熬令稠可丸即丸梧桐
子大每服人參湯或温酒下三十丸空心及晩食前
服
補真丸治脾勞四肢無力不能飲食心腹滿脹或時
下痢虚鳴盗汗及冷勞痃癖
厚朴(去粗皮)蒼术(净刮去黑皮二味各四兩用大棗一斤半生薑二斤細切同入大鍋)
(以漿水煮一日耗更添之慢火泣盡水脉焙亁用)陳橘皮(浸去白皮二兩)鱉甲(一兩)
(小使酒醋各一升同煮一日更將汁塗炙了焙乾)石斛(去根一兩)丁香肉蓯
蓉(酒浸切焙)木香巴戟天(去心)當歸(切焙)草豆䓻(去皮)
訶梨勒皮桂(去皮)五味子㯽榔(剉)山茱萸
杜仲(去皮炙剉)補骨脂(炒)人參附子(炮去皮臍)柴胡(去苖)
白茯苓(去黑皮)沉香(剉各一兩)黃耆(剉三兩)
右為細末將一半用棗肉丸如梧桐子大空心米飲
下二十丸一半作散米飲調或煮羊肝一具用藥一兩
以鹽葱白漿水煮熟空心服之
葫蘆巴丸治脾勞大便不調嘔逆腹脹羸瘦力少飲
食無味面色萎黃
葫蘆巴補骨脂(炒)肉蓯蓉(酒浸微炒)巴戟天(去心)附子
(炮去皮臍)白豆䓻(去皮)蓽撥蘹香子(炒)丁香木香
硫黃(别研)澄茄(剉)蓬莪术(煨)桂(去粗皮)當歸(切焙)
桃仁(去皮尖雙仁麸炒别研六枚)阿魏(麫和作餅子炙黃各一兩)肉豆䓻(去殼)
㯽榔(剉各六枚)
右為末用清米醋煮麫糊丸如梧桐子大每服空心
用鹽湯下
厚朴丸(聖惠方)治脾勞臓腑虚冷不思飲食嘔逆四肢
少力腹脇脹痛
厚朴(一兩去皮塗生薑汁炙令香熟)白茯苓(三分)人参(三分去蘆)鱉甲
(二兩塗醋炙令黃去裙襴)訶梨勒皮(二兩炒令微黃)木香(半兩)陳橘皮
(一兩浸去白瓤焙)附子(半两去皮臍炮)吳茱萸(半两湯浸七遍焙乾微炒)蒼术
(三分)乾薑(一分炙梨剉)麦蘖(三分微炒令黃)京三稜(半两炮剉)益智
子(半兩)當歸(三分)黃耆(一兩剉)㯽榔(半兩)
右為末煉蜜和丸梧桐子大每服空心粥飲下二十
丸晚食前再服忌莧菜
蕪荑煎丸(聖惠方)治脾勞飲食不節口苦舌尖多吐清
水四肢黃瘦雖食不成肌膚大腸時時泄滑宜服
蕪荑仁(二兩搗羅用酸米醋二升煎為膏)人參(三分去蘆)木香(半兩)陳
橘皮(一兩浸去白瓤焙)丁香(半兩)乳香(半兩細研)白豆䓻(半兩去殼)
附子(三分炮去皮臍)縮砂(三分去皮)香附子(三分)枳實(三分麸炒微黃)
白术(三分)厚朴(三分去粗皮塗生薑汁炙香熟)肉桂(三分去皮)蓽撥(三分)
辛夷(三分)
右為末入蕪荑煎和令勻更入煉了密和丸梧桐子
大每服空心及晩食前粥飲下二十丸漸加至三十
丸
燒脾散治脾勞虚冷年深泄瀉久作滑腸瘦困减食
食雖多不生肌肉口瘡燥渴男子諸虚百損婦人血
氣勞傷少食脹滿體無光澤真氣衰乏少力好睡
芍藥桔梗縮砂仁附子(炮去皮)茴香(炒)亁薑
(炮)蒼术(炒)良薑桂(各一兩)紅豆川椒(炒)白术
肉豆䓻橘皮亁山藥
右為細末每用三錢猪肝三兩薄批作三片掺藥上
鋪生薑葱絲一重捲定麻扎了濕紙數十重裹慢火
燒熟分三四次細嚼飲下日均一劑或細切拌藥末
作饀法麺包角子五六箇燒熟日均一劑亦佳
厚朴丸(聖惠方)治脾勞心腹氣冷痛時時下痢宜服
厚朴(三兩去皮塗生薑炙汁令香熟)神麹(一兩微炒)當歸(一兩)枳殼(一兩)
(麸炒微黃去瓤)白礬(一兩半燒灰)五味子(一兩)縮砂(一兩去皮)黃連
(一兩去湏微炒)白龍骨(一兩)白石脂(一兩)乾薑(一兩炮裂剉)
訶梨勒(二兩煨用皮)白茯苓(一兩)人參(一兩去蘆)附子(一兩)
(炮去皮臍)
右為末酒煮麺糊和丸梧桐子大每服空心及晩食
前粥飲下三十丸
牛髓補空寒丸治脾勞虚損消瘦四肢不舉毛悴色
夭
牛髓鹿髓羊髓白蜜乳酥棗肉(研為脂各)
(一兩)人參(四兩)甘草(六分)生地黃(十斤切酒二升清三宿曝還内酒中)
(取盡曝亁)桂心茯苓(各四兩)乾薑白术芎藭(各五分)
右搗篩五髓中微火煎攪可為丸如桐子初服三十
丸至四十丸為劑日再服温清酒進之忌海藻菘菜
生葱蕪荑桃李雀肉酢髓字恐誤并酥蜜為五物爾
猪肝散(聖惠方)治脾勞虚損冷大腸滑泄不思飲食口
舌生瘡四肢無力日漸羸弱宜服
茵陳(一兩)犀角屑(半兩)石斛(半兩去根剉)白术(三分)赤
茯苓(半兩)柴胡(三兩去苖)縮砂(半兩去皮)人參(三分去蘆)桔梗(三分)
(去蘆)肉桂(三分去皴皮)防風(半兩去蘆)白蕪荑仁(半兩)肉豆䓻
(半兩去殼)
右為散用猪肝一葉净去筋膜不洗薄切作片子葱
白三莖細切入散五錢重重掺在肝上用濕紙五七
重裹以慢火煨令熟空心食後盡後喫暖酒半盞
黃耆丸(聖惠方)治脾胃虚勞羸瘦脚膝疼痛宜充飢調
中助力
黃耆(半兩剉)覆盆子(一兩)牛膝(一兩去苖)鱉甲(一兩塗醋炙令黃去)
(裙襴)石斛(二兩去根剉)肉蓯蓉(一兩酒浸一宿刮去皴皮炙乾)白术(一兩)
附子(一两炮裂去皮臍)肉桂(三兩去皴皮)五味子(一兩)人参(一兩)
(去蘆)沉香(一两)熟乾地黃(二兩)
右為末煉蜜丸梧桐子大每服二十丸空心服陳粟
米飲下食後再服
七聖散(出衛生家寳方)治脾勞腹脹憂患不樂大便滑泄不
思飲食肌肉羸瘦風虚五勞七傷面黃黧色短力之
力此藥補虚療脾氣
蘹香子(炒)白术人參白茯苓(去黑皮)陳橘皮(浸去)
(白)芍藥桔梗(炒)紫苑(去苖土)白芷(各一兩)蒼术(去黑皮米)
(泔浸切焙五兩)柴胡(去苖一兩半)乾薑(炮二兩)
右為末每服三錢用猪腎一節去皮膜批作片子入
鹽一錢與藥拌勻掺在猪腎内濕紙裹灰火内煨令
香熟為度細嚼米飲下忌冷水并動風等物一方用
黃耆二兩
烏梅丸治脾勞腹脹寒熱四肢無力肌肉消瘦不入
飲食
烏梅肉(炒三分)常山(剉)桃仁(泡去皮尖炒黃别研)肉蓯蓉(酒浸去皮)
(切焙令亁)人參甘草(炙各三分)知母(焙半兩)桂(去皮三分)木香(半兩)
蕪荑仁(炒香一兩)桔梗(炒三分)
右為末煉蜜丸梧桐子大每服二十丸空心陳粟米
飲下食後再服
半夏散(聖惠方)治脾勞實四肢不舉五臟脹滿氣急
鱉甲(二兩塗醋炙令黃去裙襴)半夏(一兩湯浸七遍去滑)白术(一兩)赤茯
苓(一兩)赤芍藥(一兩)柴胡(一兩去苖)杏仁(一兩浸去皮尖雙仁麸炒)
(微黃)大腹皮(三兩剉)枳殼(一兩麸炒微黃去瓤)木香(一兩)訶梨勒
(一兩半煨用皮)陳橘皮(二兩浸去白瓤焙)
右粗羅為散每服四錢水一鍾入生薑半分棗三枚
煎六分去滓食前温服忌飴糖莧菜
生乾地黃散(出聖惠方)治脾勞壅熱身體目唇口悉黃舌
乾咽喉痛不能嚥唾宜服
生乾地黃(二兩)川升麻(一兩)柴胡(三兩去苖)射干(一兩)
子芩(一兩)茵陳(一兩)犀角屑(一兩)麥門冬(一兩去心)桔
梗(一兩去蘆)梔子仁(一兩)葳蕤(一兩)甘草(一兩炙微赤剉)
右為散每服四錢水一中盞煎六分去滓入蜜一匙
更煎一沸放温食後服
白术散(聖惠方)治脾勞胃中虚冷飲食不消腹脇脹滿
憂患不樂
白术(三分)白茯苓(二兩)桂心(三分)厚朴(二兩去粗皮生薑汁)
(炙熟)陳麹(三分微炒黃色)草豆蔲(一兩去皮)大麦蘖(一两微炒令黃)
人參(二兩去蘆)吳茱萸(三分浸七遍焙乾微黃炒)陳橘皮(一兩浸去白瓤焙)
木香(一兩)㯽榔(一兩)
右為散每服食前温酒調下二錢
松脂丸(聖惠方)治脾勞胃氣不和時有洩瀉食少無力宜
服
松脂(一兩)肉豆䓻(一两去殼)訶梨勒(二兩煨用皮)蓽撥(一兩)
縮砂(一兩去皮)人參(一兩去蘆)乾薑(一兩炮剉)白茯苓(一兩)木香
(一兩)麥蘖(一兩炒令微黃)陳橘皮(半兩湯浸去白瓤微炒)
右為末用白蠟鎔丸梧桐子大每服食前粥飲下三
十丸
五香丸治脾勞虛冷腹脹腸鳴泄瀉黃水
木香丁香鷄舌香乳香(研)沉香(剉)肉豆蔲
(去殼)甘草(炙赤色)厚朴(去皮薑汁炙)訶梨勒芎藭(一錢)
乾薑(炮製三分)
右除乳香外搗羅為末與乳香和勻煉蜜丸梧桐子
大每日空心及食後用陳米飲下二十丸
前胡湯治脾勞欬嘔
前胡(去蘆)白术(剉炒)赤茯苓(去黑皮)枳殼(去瓤麸炒)細辛
(去苖葉)旋覆花常山松蘿(各二兩)龍膽(去土二兩)竹葉
(三合)杏仁(去雙仁皮尖炒二兩)
右粗搗篩每服三錢七水一盞煎五分去滓食後温
服
人參散(聖惠方)治脾勞四肢羸瘦腹中冷痛不能飲食
人參(半兩去蘆頭)白茯苓(三分)芎藭(半兩)厚朴(三分去粗皮生)
(薑汁炙令香熟)枳殼(半兩麸炒微黃去瓤)麦蘖(半兩微炒)吳茱萸(一分浸七遍焙)
(乾微炒)陳橘皮(半兩湯浸去白瓤焙)訶梨勒(一兩煨用皮)木香(半兩)
草豆蔲(三分去皮)
右為散每服四錢水一中盞入生薑半分棗三枚煎
六分去滓食前温服忌生冷油膩
丁香散(聖惠方)治脾勞胃寒嘔逆臍下疼痛宜服
丁香木香桂心白术人參(去蘆頭)當歸
白茯苓附子(炮去皮臍)沉香(各半兩)鱉甲(一兩塗醋炙令黃去襴)
青橘皮(半兩酒浸去白瓤焙)
右為散每服三錢水一中盞薑半分煎六分去滓食
前服忌醋物莧菜
鱉甲散(聖惠方)治脾勞四肢疼痛不思飲食宜服
鱉甲(一兩塗醋炙令黃去襴)人參(三分去蘆頭)赤芍藥當歸(各半)
(兩)黃耆(一兩剉)赤茯苓(半兩)柴胡(一兩去苖)白术(半兩)
芎藭(半兩)
右為散每服四錢水一中盞生薑半分煎六分去滓
食前温服
附子湯治脾勞虚寒腹痛脹滿氣急善噫欲臥舌本
苦直飲食多倦亁噦惡心
附子(炮去皮臍)白㯽榔(各二兩)白茯苓(去黑皮)桔梗(炒剉)陳
橘皮(去白焙炒)肉桂(去皮各三兩)白术(四两)吳茱萸(浸焙炒一兩)
甘草(炙剉)半夏(浸去滑生薑製各三兩)
右剉如麻豆每服三錢七水一盞入生薑一棗大切
煎七分去滓温服
白术飲(出濟生方)治脾勞虚冷嘔吐不食腹痛泄瀉胷滿
喜噫多臥少起情思不樂腸鳴體倦
白术人參草菓仁乾薑(炮)厚朴(薑製炒)肉豆
䓻(麫褁煨)橘皮(去白)木香(不見火)麦蘖(炒各一兩)甘草(炙半兩)
右㕮咀每服四錢水一盞半生薑五片棗一个煎七
分去滓食前温服
生地黃煎治脾勞熱身體眼目口舌悉痿黃舌本苦
直不得嚥唾
生地黃汁(三升)赤蜜石膏(各一升碎綿裹)升麻射干
子芩(各三兩)生玄參梔子葳蕤(各四兩)甘草
(二兩炙)
右切以水七升先煮石膏等取二升去滓下生地黃
汁更煎取四升綿捩分為四服若須利泄加芒硝三
兩分為三服餘一服停下芒硝留晩若熱不止更進
服之得利泄止後一服也忌海藻菘菜蕪荑
半夏湯(出千金方)治脾勞實四肢不和五臟乖戾腸滿扃
息氣急不安承氣泄實熱方
半夏宿薑(各八兩)白术杏仁(各三兩)竹葉(切一升)芍
藥橘皮(各四兩)大棗(二十枚)
右㕮咀以水一斗煮取三升分四服
厚朴散治脾勞泄瀉日久後成毒痢或下黃膿或赤
白相雜腹内疞痛裏急後重所住頻數
厚朴(去皮以生薑汁浸一日炙令乾兩半)訶梨勒(麺裹煨去核三分)黃連(去鬚)
(炒紫色二兩)木香(三分)地榆乾薑(炮裂)甘草(炙令赤色)
肉豆䓻(去殼各半两)
右為散每服三錢空心陳粟米煎飲調服日午夜臥
再服之
黃耆湯治脾氣勞傷
黃耆(剉炒二兩)大棗肉(一兩)白石英(碎)木通(剉)白石脂
(各半兩)甘草(炙剉)藁本(去苖土各一分)
右㕮咀拌勻每服三錢七水一盞煎六分去滓温服
小甘露飲(出濟生方)治脾勞實熱生體眼目悉黃舌乾咽
喉痛
黃芩川升麻茵陳梔子仁桔梗(去蘆剉炒)
生地黃(洗)石斛(去根)甘草(炙各等分)
右㕮咀每服四錢水盞半薑五片煎八分去滓温服
前胡散治脾勞熱有白蟲長一尺在脾為病令人時
時嘔吐不出
前胡(去蘆頭)白术赤茯苓枳殼(麸炒微黃去已上各一兩)
細辛旋覆花龍膽(去蘆節)杏仁(浸去皮尖雙仁麸炒黃各半兩)
右為粗散每服三錢水一中盞生薑半分煎六分去
滓温服
煮黃丸治脾腹痛滑泄肌肉瘦瘁困乏减食
硫黃(二兩)牛膝(一兩)訶梨勒皮(一兩)附子(生去皮臍一分)
甘草(一兩)乾薑(一兩)椒紅(二兩)
右除硫黃外各剉入在一生絹袋子盛硫黃别用小
袋盛安在大藥袋中心用水一斗煎至一升分為三
服每日早晨服其藥除甘草不用外將餘藥焙乾搗
羅為末硫黃别研如粉合令勻煉蜜梧桐子大每服
二十丸空心陳米飲下
蘹香子丸治脾勞肌膚瘦瘁面色黃黑四肢無力脚
膝疼痛大便不調或風虚上攻頭眩目暗肢體沉重
昏憒嗜臥宜服
蘹香子(舶上者炒)附子(炮去皮臍)巴戟天(去心)川椒(去目及閉口炒)
(出汗)牛膝(酒浸一宿焙)肉蓯蓉(浸令輭細切焙)青鹽(研各二兩)
右除青鹽外搗羅為末研勻爛煮羊腎或猪腎三兩
對去筋膜細切爛研和藥入臼搗令勻熟丸梧桐子
大每日空心鹽湯或酒下二十丸至三十丸
厚朴丸治脾勞虚冷不思飲食四肢無力嘔逆腹痛
厚朴(去皮薑汁炙黃二兩)鱉甲(塗醋炙黃去襴一兩)京三稜(炮裂半兩)
右為末醋煮麺糊丸如梧桐子大每服二十丸温粥
飲下食前服
羊腎丸治脾勞臓腑滑泄夜多盗汗腹中虚鳴困倦
少力不美飲食
羊腎(一對切作片子放新瓦上焙亁)艾葉(糯汁拌勻焙乾為細末五兩)肉蓯蓉
(酒浸一宿焙亁一兩)木香肉豆䓻(去殼各一兩)丁香(半兩)
右除艾葉外搗羅為細末入艾葉末拌勻煮棗肉丸
梧桐子大每服五十丸温酒下空心
半夏湯治脾勞實熱四肢不和五臟乖戾脹滿肩息
氣急不安
茯苓杏仁(麸炒去皮各二兩)橘皮芍藥(各二兩)半夏(浸七)
(次四兩)
右剉散每服四錢水一盞生薑七片棗二枚煎七分
不拘時
麦門冬湯治脾勞時寒時熱唇口乾焦四肢浮腫
麦門冬(去心焙三分)赤茯苓(去黑皮半兩)芎藭(一分半)郁李仁
(去皮炒研兩半)甘草(炙赤色半兩)
右搗篩每五錢匕用水盞半去滓分二服空心温丁
消食膏酒(一名茱萸膏)治脾勞冷勞損氣脹噫滿食不下
通噫宿食臭
猪脂(三升)宿薑(十五升)吳茱萸(一升)白术(一升)
右搗茱萸白术等二味細細下篩為散内薑汁膏中
煎六七升温清酒一升
茱萸根湯治脾勞蠱好嘔欬嘔不出
茱萸根(東引者一尺剉)麻子(三合)陳橘皮(去白焙二兩)
右粗篩每服五錢七水一盞半煎取八分去滓温服
合藥切忌言語恐蟲聞無騐一方酒五升浸一宿微
火煖絞去滓空心飲中盞一方用大麻子八升酒一
斗浸一宿微火上薄暖之三下絞去滓平旦空服一
服一升取盡蟲便下便死或爛或下黃汁
二聖丸治脾勞羸瘦臍腸疞痛
乾蝎(炒一兩半)桃仁(浸去皮尖雙仁炒研一兩)
右研勻以清酒童子小便各一盞熬成膏丸如梧桐
子大每服十五丸食前温酒下日三服
治一切男子婦人脾受勞氣减食减力口無滋味肌體
消瘦面黃大腑不調非時滑泄多困少力精神不足
宜服此方若人患勞五臟五行相傳至於脾而後求
藥身雖枕簟之間而精神楚越矣藥餌何用哉今為
此方但一切患虚冷勞疾之病未有五行相傳之證
而忽有此候宜服此方若患脾瘧大腑虚冷亦宜喫
之(出獲命方)
藿香黃橘皮草豆䓻人參鱉甲(醋炙黃色)羌
活天靈盖(酥炙令焦黑色)甘草(炙)枇杷葉(去毛)木香(搥碎)
(水浸三日日日換水蒸熟焙乾)川芎(各一分)
右為細末煉蜜丸梧桐子大早朝空心米湯下三十
丸
榖勞
夫胃受水榖其氣虚弱不能𫝊化則令人怠惰嗜臥肢
體煩重腹滿善飢而不能食食已則發榖氣不行使然
也故謂之榖勞
方
沉香湯治榖勞體重食已便臥快氣消食
沉香(剉一兩)白豆蔲(去皮)草豆䓻(去皮炒)人參甘草
(炙剉)白茯苓(去黑皮)半夏(湯洗薄切生薑汁拌炒黃色)木香(各半兩)
白术(炒一兩)厚朴(去皮薑汁炙一兩)陳橘皮(浸去白炒三分)乾薑(炮一)
(分)
右粗搗篩每服三錢七水一盞生薑三片棗二枚擘
破同煎至七分去滓温服空心日午各一服
京三稜湯治榖勞體重四肢煩重食已便臥
京三稜(煨剉五兩)陳麯(炒)麦蘖(炒)木香㯽榔肉豆
䓻(去殼炮)亁薑(炮)甘草杏仁(浸去皮雙仁麸炒研)厚朴(去皮薑汁)
(炙各一兩)
右搗篩每服三錢七水一盞煎至七分不拘時候去
滓温服
木香湯治榖勞身重少力多困
木香陳橘皮(去白焙)人參陳麯(炒)甘草(炙各三分)大
棗(去核焙五十枚)厚朴(去皮生汁炙)麦蘖(炒)蓬莪术(煨各一兩)
右搗篩每服三錢匕水一盞煎至八分去滓温服
木香湯治榖勞身重食已困倦嗜眠
木香人參附子(炮裂去皮臍)甘草(炙)白茯苓(去黑皮各)
(二兩)草豆蔲(去皮半兩)乾薑(炮一分)陳麯(炒)麦蘖(炒各一兩)
右剉如麻豆大每服二錢匕水一盞煎七分去滓服
沉香湯治榖勞身重食已好臥困倦嗜眠
沉香(剉)白檀香(剉各二兩)乾薑(炮二錢)甘草(炙)人參白
茯苓(去黑皮)肉豆蔲(去殼炮)木香(各一兩)
右搗篩每服一錢水一盞煎七分去滓服
㯽榔散治榖勞身重四肢少力食已好臥昏憒
㯽榔(半兩)人參白茯苓(去黑皮各一兩)木香陳橘皮
(浸去白焙)五味子甘草(炙各一兩)
右搗篩羅為細末每服二錢以沸湯點服
丁香丸治榖勞嗜臥四肢怠惰
沉香(剉)陳橘皮(浸去白焙)訶梨勒(煨熟取皮各一兩)木香丁
香肉豆蔲(去殼炮二兩)
右為末煉蜜丸彈子大陳米飲或生薑鹽湯嚼下
豆&KR1740;丸治榖勞體重食已好臥
白豆蔲(去皮一兩半)枳殼(去瓤麸炒半斤)陳橘皮(浸去白切炒)訶梨
勒(煨去核)肉桂(去皮)當歸(切焙各一兩)
右為末用漿水煮棗去皮爛研丸如梧桐子大每二
十丸薑湯下
分氣丸治榖勞嗜臥身體煩重
京三稜(煨剉)蓬莪荗(煨剉)青橘皮(剉用巴豆半兩拍破同炒黃去)
(巴豆不用各一兩)胡椒(半兩)阿魏(一兩醋麺作餅炙亁)
右為末細煮麺糊為丸梧桐子大每服二十丸陳橘
皮湯下日三服
脾癉
夫有病口甘者此五氣之溢也名曰脾癉夫食入於隂
長氣於陽肥甘之過令人内熱而中滿則陽氣盛矣故
單陽為癉其證口甘久而弗治轉為消渴以熱氣上溢
故也
方
麥門冬煎治脾癉内熱煩渴
生麥門冬(汁)生地黃(汁各半斤)括蔞根(二兩)地骨皮
黃耆(剉)萎𬎼知母淡竹葉(切)犀角(鎊屑)升
麻(各一兩)甘草(炙半兩)石膏(碎研)凝水石(碎研各二兩)
右除前三味外搗篩以水七升煎取三升出滓次入
前三味再以慢火熬如稀餳以瓷合盛每服一匙湯
化不拘時
竹葉湯治脾癉煩懊口甘咽乾煩渴
淡竹葉(切一兩)柴胡(去苖二兩)犀角(鎊屑)芍藥(各一兩半)黃芩
(去黑心)大黃(剉炒各半兩)梔子仁(七枚)
右搗篩每五錢七水一盞半煎一盞去滓温服
前胡湯治脾癉口甘煩渴不止
前胡(去蘆頭一兩半)赤茯苓(去黑皮二兩)肉桂(去皮三分)犀角(鎊屑一兩)
㯽榔(三枚剉)芍藥(一兩)
右搗篩每服五錢七水一盞半煎一盞去滓温服
茯苓湯治脾癉口甘咽亁煩燥
赤茯苓(去黑皮)厚朴(去皮生薑汁炙剉各四兩)甘草(炙剉)人參
黃芩(去黑心各二兩)肉桂(去粗皮五兩)半夏(浸七遍五兩)
右搗篩每服五錢水一盞半煎七分去滓生薑三片
煎
葛根湯治脾癉面黃口甘煩渴不止
葛根(剉二兩半)麻黃(去根節一兩)肉桂(去皮三分)石膏(碎三兩)芍藥
(一兩一分)甘草(炙一分)
右搗篩每服三錢水一盞煎七分去滓服
麥門冬湯治脾癉發黃口甘煩渴
麥門冬(去心生用三兩)芍藥黃芩(去黑心各一兩半)梔子仁(五枚)
石膏(碎三兩)犀角(鎊一兩)
右搗篩每服五錢七水一盞半煎一盞去滓入朴硝
半錢服
赤芍藥湯治脾癉藏熱唇焦口氣引飲不止
赤芍藥生亁地黃大黃(剉炒)甘草(炙各半兩)
右搗篩每服二錢水一盞煎七分食後服
三和飲子治脾癉煩渴
生薑(半兩研取汁)糯米(半合泡研)蜜(一合)
右相合和分為五服以新水一盞調下不拘時
蘭草湯治脾癉口甘中滿
用蘭草一兩切以水三盞煎取一盞半去滓分温三
服
羚羊角丸治脾癉口甘内熱中滿(方見本門脾癉實熱類)
肉極
夫凡肉極者主脾也脾應肉肉與脾合若脾合若脾病
則肉變色又曰至隂遇病為肌痺肌痺不已復感于邪
内舍於脾體滛滛如鼠走其身津液脱腠理開大泄鼻
上色黃是其相也凡風氣藏於皮膚肉色則敗已季夏
戊日得之於傷風為脾風之狀多汗隂動陽寒寒則虚
虛則體重怠惰四肢不欲舉不嗜飲食食則欬欬則右
脇下痛隂引肩背不可以動轉名曰厲風裏虛外實若
陽動傷熱熱則實實則身上如有鼠走唇口壊皮膚變
色身體津液脱腠理開汗大泄名曰惡風而煩决其綱
紀其終始隂陽動静肉之虛實實則泄之虛則補之善
療病者風始入肉皮毛肌膚筋脉之間即湏决之若入
六腑五臓則半生半死扁鵲曰肉絶不療五日死何以
知之皮膚不通外不得泄肉應太隂足太隂氣絶則脉
不榮其唇口口唇者肌肉之本也脉不榮則肌肉濡肌
肉濡則人中滿人中滿則唇反唇反則肉先死甲篤乙
死木勝土是也若使良醫妙藥終不可療
肉虛者坐不安席身危變動肉實坐席不動喘氣肉
虚實之應主於脾若其腑臓有病從肉生熱則應臓實
則應腑
方
大黃茋湯治肉極虚體重怠惰四肢不欲舉關節疼
痛不嗜飲食食則欬欬則右脇下痛隂引背及肩不
可轉動
黃茋桂心巴戟(去心)石斛(酒浸)澤瀉茯苓
乾薑(炮各三兩)防風獨活人參(各二兩)天雄(炮去皮臍)
芍藥附子(炮去皮臍)半夏(浸七次)細辛(去苖)白术黃
芩括蔞根(各一兩)
右剉為散每服四錢水二盞生薑七片煎七分去滓
食前服
黃耆丸治肉極虚冷寒為癉風體重怠惰四肢不欲
舉關節疼痛不嗜飲食
黃耆(二兩剉)巴戟(二兩)桂心(一兩)乾薑(一兩炮裂剉)澤瀉
(一兩)白茯苓(一兩)柏子仁(一兩)石斛(一兩去根剉)獨活
(二兩)白芍藥(一兩)山茱萸(一兩)天雄(一兩炮裂去皮臍)半
夏(一兩浸七遍去滑)細辛(半兩)白术(一兩)
右為末煉蜜和丸梧桐子大每服空心食前酒下三
十丸
石楠散治肉實極肌滛滛如鼠走津液脱腠開汗大
泄或不仁四肢急痛或腹緩弱唇口壊破皮膚變色
石楠(一兩一分)天雄(炮去皮臍)山藥芍藥桃仁(製炒去皮)亁
菊花甘草(炙各一兩)升麻萎𬎼(各一兩)黃茋辰砂
(别研各三分)石膏(煆二兩)山茱萸(一兩三分)
右為細末每服二大錢食前温服調下一方桃仁作
桃花辰砂作真珠無芍藥忌猪肉海藻菘菜一方無
甘草
枸杞湯治肉極虚寒氣所加體重怠惰四肢不舉肢
節疼痛飲食减少坐臥不安
枸把黃耆(剉炒)附子(炮裂去皮臍各二兩)芎藭人參
芍藥白茯神(去木)甘草(炙剉)羌活(去蘆頭)肉桂(去粗)
(皮各二兩)防風(去叉三分)半夏(浸七次去滑一兩半)
右㕮咀每服五錢水一盞半生薑五片煎八分去滓
服
獨活湯治肉極皮膚不通表實裏虚外不得泄腰膝
疼痛
獨活(一兩)當歸(兩半)白茯苓(去黑皮一兩半)乾薑(炮裂剉)人
參(去蘆)黃耆(剉)防風(去蘆)甘草(炙微)麻黃(去根節)牛
膝(去苖各一兩)桂心附子(炮裂各兩半)
右為散每服四錢一盞大豆半合煎五分去滓食後
服
半夏湯治肉極虚寒則脇下隂隂引背痛或動則欬
𠻳腹滿留飲痰癖大便不利小腹切痛膈上有寒宜
服
半夏(一兩浸七次去滑)白术(一兩)赤茯苓(一兩)人參(三分去蘆)
甘草(半兩炙微赤剉)附子(三分炮裂去皮)陳橘皮(三分浸去白瓤焙)桂心
(三分)木香(三分)大腹皮(一兩剉)訶梨勒(一兩半煨用皮)前胡
(二分去蘆頭)
右為散每服三錢水一中盞入生薑半分棗三枚煎
六分去滓食前服
茯苓散治肉極坐臥不安寒氣所加體重怠惰四肢
不舉關節疼痛飲食無味
白茯苓(二兩)黃耆(二兩剉)白芍藥白术石斛(一兩)
(去根)牛膝(一兩去苖)附子(二兩炮去皮)人參(去蘆一兩)當歸沉香
桂心芎藭(各一兩)
右為散每服三錢水一中盞入生薑煎六分去滓食
前服
石斛散治肉極身體津液水泄為厲風若下焦虚極
則脚膝緩弱並宜服
石斛(一兩半去根剉)牛膝(一兩半去苖)五加皮白术山茱
萸(各二兩)天麻(一兩半)甘草(炙微赤剉)桂心附子(炮裂去皮)
薏苡仁獨活防風(去蘆頭各一兩)
右為末每服三錢水一中盞入生薑半分棗三枚煎
六分去滓食前服
防風散治肉極肌肉變
防風(去蘆)獨活白茯苓(各一兩半)人參(去蘆)乾薑(炮裂)
(剉)五加皮甘草(炙微赤剉)當歸桂心芎藭(各兩)
附子(半兩炮裂去皮臍)
右搗羅為散每服四錢七用水酒各半盞煎六分去
滓食前服
石楠散治肉極則身上如鼠走或痺唇口坼皮膚色
變宜服
石楠(二兩半)薯蕷黃耆(剉)山茱萸(各二兩)天雄(炮去皮臍)
桃花(各半兩)獨活薏苡仁丹參(各一兩)川升麻(三分)
甘草(半兩炙微赤剉)
右為散食前以温酒調之二錢服下
人參丸治肉極四肢急強脇肋背心下滿痛飲食不
多手足不舉憂恚思慮宜服
人參(二兩去蘆頭)附子(三分炮裂去皮臍)遠志(半兩去心)白术茯
神桂心川椒(去目及閉口者微炒去汗)細辛(各一兩)乾薑(二分)
(炮裂剉)麥門冬(一兩半去心焙)甘草(一兩炙微赤剉)
右為末煉蜜和丸如梧桐子大食前酒下三十丸
薏苡仁散治肉實極肌膚滛滛如鼠走津液開洩或
麻痺不仁四肢肌痛
薏苡仁石膏(煆)川芎桂心(不見火)防風(去蘆)漢
防已羚羊角(鎊)赤芍藥杏仁(去皮尖炒)甘草(炙各等分)
右㕮咀每四錢水盞半薑五片煎八分去滓温服
半夏湯治肉極虚體重脇引肩背不可動動則欬𠻳
脹滿留飲痰癖大便不利
半夏(湯浸七次)白术茯苓(去皮)人參橘皮(去白)附
子(炮去皮臍)木香(不見火)大腹皮甘草(炙各等分)
右㕮咀每四錢水盞半薑五片煎七分去滓温服不
拘時
續命湯治肉極熱膚滛滛如鼠走津液開泄汗出或
痺不仁四肢急痛
麻黃(去根節兩半)當歸(剉炒)石膏(剉各一兩)桂(去皮)甘草(炙剉)
黃芩(去黑心)防風(去苗)芍藥(各半兩)杏仁(去皮尖及雙仁研十五枚)
芎藭(半兩)
右除杏仁外搗篩和勻每服五錢水盞半薑一分拍
碎煎一盞去滓空心温服日晩再服
人參丸治肉極虚寒四肢怠惰欬引脅心下滿痛手
足厥冷不嗜食
人參(一兩一分)附子(炮去皮臍三分)乾薑(炮三分)遠志(去心半兩)麥門
冬(去心焙三分)蜀椒(去目并閉口者炒出汗一兩一分)桂心(五分)甘草
(炙剉三分)細心(去苖葉半兩)
右為散煉蜜丸如彈子大每一丸含化細細嚥下覺
胸中熱藥再服
麻黃湯治肉熱肌痺滛滛如鼠走身上津液脱腠理
開汗大泄為痺風風氣客於皮膚肉色變變則鼻見
黃色宜止汗通肉觧風痺
麻黃(去根節)枳實(去瓤麩炒)防風(一作防己)白术細辛(去苖葉一)
(兩)石膏(碎四兩)附子(炮裂去皮臍二兩)甘草(炙剉)肉桂(去皮各一)
(兩)
右如麻豆每五錢七水一盞半生薑一分碎煎一盞
去滓空心服日午夜臥再服
小風湯療肉極寒肌肉變舌痿名曰惡風腰脚疼
弱
獨活防風茯苓甘草(炙)人參(各三兩)當歸
乾薑(各二兩)附子(一枚炮)大豆二升(熬去皮)
右以水一斗酒三升煮取二升去滓分四服日三夜
一忌冷油物
半夏湯治肉極寒虛脾右脇下痛隂隂引肩背痛不
可以動動則欬脾脹滿留飲癉癖大小便不利小腹
切痛膈上寒
半夏(三兩)白术赤茯苓人參甘草附子
陳橘皮(各一兩)桂(一兩半)
右搗篩每服五錢七水一盞半入生薑半分碎煎一
盞去滓温分二服
半夏湯治肉極實坐席安不能動作喘氣主脾病熱
氣所加關格發喘
半夏宿薑(各八兩)杏仁(五兩)細辛橘皮(各四兩)麻
黃(一兩)石膏(七兩)射干(二兩)
右㕮咀水九升煮三升分三服湏利下芒硝三兩
越婢湯治肉極熱身體津液脱腠理開汗大泄下焦
痿弱
麻黃(三分)石膏(三兩碎)甘草(一兩)附子(一兩炮去皮臍)
右剉如麻豆每服五錢七水盞半分拍碎棗二枚劈
破煎一盞去滓空服日午夜臥温一方有白术
普濟方卷二十一
