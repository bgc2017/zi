普濟方卷三百四十九明周王朱橚撰
産後諸疾門
産後惡血衝心(附論)
夫産後氣血挾於寒寒搏於血血則凝滯不消逆上者
血隨氣上搶擊於心也凡産後餘血不盡因虛冷則留
結與氣相搏必痛若遇久寒者血結彌甚則變成血瘕
致令月水否澁不通也又云餘血奔心蓋是分娩了
不即與童子小便以逐瘀血及卧太速兼食不相宜之
物所致但能依方療之無不痊可
方
治産後敗血衝心發熱狂言奔走脉大虚者方(出拔萃方)
乾荷葉生地黃(乾)牡丹皮(等分)
右濃煎湯調生蒲黃二錢一服即定四物湯加柴胡
小柴胡加生乾地黃等分煎服亦可
捲荷散(出醫方大成)治産後血上衝心血刺血暈氣血腹痛
惡露不盡
初出荷捲紅花當歸(各一兩)蒲黃(細炒)丹皮(各半兩)
右為細末每服二錢半空心溫酒送下一方内只使
童子小便調如纔産後便服此藥即諸疾不生
荷葉散療産後七日内宿血不散時時衝心迷悶不
識人
荷葉(六分)延胡索(八分)地黃汁(二合)
右水二升煮三味取八合下延胡索空心三服忌肉
食一日
療産後餘血攻心或下血不止心悶面青冷氣欲絶(出肘)
(後方)
當歸桂心川芎吳茱萸橘皮
生姜(各二兩)芍藥(三兩)
右㕮咀以水三升煮取一升去滓空心服
治産後餘血攻心(出大全良方)
用陳白梅搥碎濃煎湯服
金黃散(出大全良方)治産後惡血衝心時發躁
延胡索(一兩)蒲黃(半兩)桂心(一分)
右為細末烏梅煎湯冷調下一錢
生地黃湯(出大全良方)治産後餘血奔心煩悶不知便與童
子小便以逐瘀血及睡太疾兼食不宜食之物
生地黃川芎(一兩)枳殼芍藥(半兩)
右為末酒服方寸匕日三服
赤鯉魚鱗(二兩燒灰)䖟蟲(半兩微炒黃去翅足)狗膽(半兩乾者)蒲黃(半兩)
亂髮(二兩燒灰)麝香(二兩細研)
右同研令細不計時候煎生姜湯童子小便調下一
錢
麒麟竭(出聖惠方)治産後惡血衝心痛氣欲絶
麒麟竭(二兩)沒藥(一兩)木香(一兩)代赭(半兩)麝香(半兩細研)
右搗細羅為散每服煎當歸酒調下二錢如人行五
七里候再服當下惡神效
没藥散治産後惡血衝心悶絶疼痛不可忍
没藥麒麟竭當歸(剉微炒)芫花(炒灰)姜黃
金羅蓽凌霄花(已上各半兩)麝香(一錢細研)狗膽(二枚乾者)
右為散入研了藥令勻以醋煮麫糊和為丸如梧桐
子大不計時候以溫酒調下
芫花丸(出聖惠方)治産後惡血衝眼前黑暗或生寒熱或時
狂語或腹痛不可忍
芫花香墨釜下墨當歸(切微炒)姜黃
葳靈仙(已上各一兩)砒黃(半兩)
右搗羅為末生姜汁一盞醋一盞同煎熬藥為膏入
神麯末半兩和為丸如菉豆大不計時候煎當歸酒
化下七丸
治産後惡血衝心迷悶(出聖惠方)
生地黃汁(半中盞)凌霄根汁(半中盞)㯽榔(二枚剉)
羚羊角屑(半兩)
右相和煎至七沸入酒三合分三服溫服
又方(出聖惠方)
羚羊角(一兩燒灰)麝香(一錢)
右相和細研為散不計時候以熱酒調下一錢
又方(出聖惠方)
黑豆(二合)釅醋(一大盞)
右煎醋令極沸然後投入黑豆煎三兩沸便濾出每
服用半合或入前湯一合相合溫服血暈者服亦效
又方(出聖惠方)
鷄子(一枚)米泔(一合)醋(二合)
右先煎醋及泔三兩沸入鷄子攪令勻不計時候服
半合
地黃飲子(出聖惠方)治産後惡血衝悶亂口乾
生地黃汁(三合)藕汁(三合)童子小便(三合)
右相和煎三兩沸分溫二服
益母散(出聖惠方)治産後惡血衝心煩悶多渴
益母草乾藕節紅花子(各一兩)
右搗羅為散每服三錢以水一中盞入生姜半分煎
至六分去滓不計時溫服
療産後惡血衝心或胞衣不下腹中血塊等疾(一名備急方出)
(大全良方)
用大黃一兩為末以好醋半斤熬成膏以藥末搜膏
為丸如梧子大溫醋湯吞五丸良久取下惡物不可
多服亦治馬墜内損者及惡血不散服之神效
此藥難用大叚虚弱不可服調藥醋不宜太酸恐傷
肺臓兩家醫者斟酌
澤蘭散治產後因驚敗血衝心昏悶發狂如有鬼祟
凡產前後諸病通治
澤蘭葉石膏(研各二兩)白茯苓卷栢栢子(微炒别研)
防風厚朴(製)細辛(净)桔梗吳茱萸(炮炒各一兩)
人參藁本乾姜(炮)五味子白芷白薇(半兩)
川椒(閉口者炒出汁)黃耆川烏(炮)丹參(各三分)蕪荑(微炒赤)
當歸(剉)甘草(炙)川芎芍藥(各一兩三分)生乾地黃(一兩半)
肉桂(一兩一分)阿膠(半兩炒)
右為細末每服二錢空心臨卧熱酒調下加辰砂一
字煎酸棗湯調一服安
血竭散治產後敗血衝心胷滿氣喘命在須臾宜服
此
眞血竭(研)
右細末三錢溫酒調服病勢危篤者盡二兩可活凡
產後敗血衝心皆因惡露不下始則胷中微滿動加
喘急者為難治產後所寳諸方無如此藥神速宜久
畜之以備急用
膏蜜湯主產後餘血衝心痛急欲死方
猪膏(二升)白蜜生地黃(切各一升)
右膏煎地黃赤色出之内蜜和之令調分五服日三
紫金丹治產後衝脹胷中有物狀似噎氣不降
代赭石&KR0008;礰石(各等分)
右為細末醋糊丸如桐子大每服三五十丸酒下胷
中痛加當歸煎湯下久服治血癖
又方
代赭石桃仁(三錢炒去皮尖)大黃(五錢)
右為末薄荷水為糊丸如桐子大每服三五十丸溫
水下無時
治産後血悶欲絶
以烏芋搗汁服之
治産後血上摶心悶絶疼痛
以生地黃搗汁飲之
治卒惡血欲死
以鷄蘇一升煮服之
産後積聚癥塊
積聚癥塊夫積者隂氣也五臓所生聚者陽氣也六腑所
成皆由飲食不節寒熱不調致五臟之氣積六腑之氣
聚積者痛不離其部聚者其痛無有常處所以然者積
為陰氣陰性沉伏故痛不離其部聚為陽氣浮動故痛
無常處産後血氣傷於臟腑虚弱為風冷所秉搏於臟
腑與血氣相結故成聚積癥塊也
方
桃仁散治産後餘血不散結成癥塊疼痛
桃仁當歸鬼箭羽大黃鼈甲(各一兩)
赤芍藥延胡索琥珀(各三分)川芎桂心(各半兩)
右為粗末每服三大錢水一盞姜三片煎至七分去
滓温服
京三稜散治産後積血不散結聚成塊或時寒熱不
思飲食
京三稜熟地黃鼈甲(各一兩)桂心當歸
桃仁(三分)川芎牡丹皮劉寄奴赤芍藥(各半)
(兩)大黃(炒)牛膝(三分)
右為粗末每服三錢水一大盞姜黃三片煎至七分
候去滓溫服
桂心丸(出聖惠方)治産後血氣不散積聚成塊上攻心腹或
成寒熱四肢羸瘦煩痛不思飲食
青皮乾漆(炒烟出各三分)沒藥㯽榔當歸桂心
赤芍藥牡丹皮(各半兩)大黃(炒)桃仁鼈甲
厚朴三稜延胡索(各一兩)
右為細末入臼中細研以好醋煮麵糊為丸如梧桐
子大溫酒下三十九
硃砂丸(出大全良方)治産後虚中有積結成諸疾
黑附子桂心白姜(各半兩)巴豆(一錢醋浸煮去皮尖)
右為細末入巴豆研停醋煮麫糊丸如麻子每服三
丸或至五丸冷茶下服之取瀉為度
産後血氣不通當時不甚覺如再産出血少皆成癥結
心腹痛硬乍寒乍熱餘氣不進不生肌肉心腹有時
刺痛口乾粘手足沉重有狀熱者宜服此方(出大全良方)
當歸芍藥甘草牛膝鬼箭羽
人參(各三分)牡丹皮虎杖白术(各六分)大黃
水蛭(炒)蒲黃(各三分)䖟蟲(十四枚製)乾地黃(七分)朴硝(一分)
烏梅肉(炒)白薇桂心(各四分)
右為末煉蜜丸如桐子大空心酒服二十丸日兩服
外臺有赤石脂十分
禹餘糧丸(出聖惠方)治婦人産後積冷堅癖
禹餘糧烏賊骨吳茱萸(各三兩半)當歸白术
細辛乾地黃人參芍藥芎藭
前胡(各一兩去湏)&KR0146;䖝(一兩)桂心蜀椒(各二兩半)
右為末煉蜜丸桐子大每服二十丸空心温酒送下
二十丸日三不知則加之
五加皮酒治産後癖瘦
五加皮(一斤)枸杞子(一升)蛇床子(一升)杜仲(炒一升)亂麻(半斤)
乾地黃丹參(各二兩)乾姜(三兩)天門冬(四兩)
右㕮咀以絹袋子盛酒三斗積三宿一服日再稍加
至十合住
鼈甲散(出聖惠方)治産後小腹内惡血積聚成塊堅硬疼痛
脹滿
鼈甲(一兩塗醋炙令黃去裙襴)桃仁(一兩湯浸去皮尖雙仁麩炒微黃)
川大黃(三兩剉碎醋拌炒乾)吳茱萸(一分湯浸七徧焙乾微炒)桂心(一兩)
鬼箭羽(一兩)牛膝(一兩去苗)當歸(一兩剉微炒)菴䕡子(一兩)
右為散每服三錢水酒各半中盞入生姜片半分同
煎至六分去滓食前稍熱服
水蛭散(出聖惠方)治産後惡血不盡月經日久不通漸成癥
塊臍腹脹硬時時疼痛
水蛭(八十枚炒令黃)䖟蟲(八十枚去翅足微炒)牛膝(一兩去苗)牡丹皮(半兩)
桃仁(三分湯浸去皮尖麩炒微黃)菴䕡子(一兩)鼈甲(一兩塗醋炙令黃去裙襴)
桂心(半兩)當歸(一兩剉微炒)乾漆(一兩搗碎炒令烟出)鬼箭羽(三分)
琥珀(三分)吳茱萸(半兩湯浸七遍乾微炒)麝香(一分研入)
右為散入研了藥令勻每服食前以溫酒調下一錢
木香丸(出聖惠方)治産後惡血不散積聚成塊在臍腹下堅
硬疼痛
木香(半兩)京三稜(一兩微煨)㯽榔(一兩)桂心(半兩)水蛭(一分微炒令黃)
附子(一兩炮製去皮臍)沒藥(半兩)阿魏(半兩麫褁煨麫熟為度)芎藭(半兩)
桃仁(一兩湯浸去皮尖雙仁麩炒微黃)鼈甲(一兩塗醋炙令黃去裙襴)牡丹(半兩)
䖟蟲(一分去翅足微炒)當歸(剉微炒半兩)赤芍藥(半兩)碙砂(半兩細研)
川大黃(一兩半剉碎微炒)乾漆(一兩搗碎微炒令烟出)
右為末煉蜜和搗五七百杵為丸如梧桐子大每服
溫酒調下二十丸日三四服
鼈甲丸(出聖惠方)治産後積聚按之躍手食飲無味肌膚萎
黃不耐勞苦嘔逆上氣月水閉塞
鼈甲(一兩半塗醋炙令黃去裙襴)川大黃(一兩炒)赤芍藥(半兩)
乾漆(一兩搗碎炒烟出)乾熟地黃芎藭(半兩)延胡索(半兩)
桂心(半兩)牡丹(半兩)蠐螬(十四枚微炒)䖟蟲(十四枚微炒)
水蛭(一分炒令黃)當歸(三分剉微炒)乾姜(半兩炮製剉)
右為末煉蜜和搗三五百杵丸如梧桐子大每於食
前以溫酒調下十丸
桃仁煎(出聖惠方)治産後惡血結成癥塊羸瘦無力
桃仁(四十九枚湯浸去皮尖雙仁研入膏)生地黃汁(二升)生牛膝汁(一升)
白蜜(五兩)
已上四味同於石鍋中慢火熬如稀餳
鼈甲(一兩半塗醋炙令黃去裙襴)京三稜(一兩微煨剉)當歸(一兩微炒剉)
延胡索(一兩)乾漆(一兩搗碎炒令黃去裙襴)芫花(半兩醋拌炒乾)㯽榔(一兩)
水蛭(四十九枚炒令黃)䖟蟲(四十九枚去翅足微炒)川大黃(一兩剉碎微炒)
桂心(一兩)琥珀(一兩)
右為末入前煎中溲和搗三二百杵為丸如梧桐子
大每服食前以溫酒下二十丸
乾漆丸(出聖惠方)治産後惡血不散結成癥塊經脉不利
乾漆(一兩搗碎炒令出烟)牡丹皮(三分)赤芍藥(一兩)蠐螬(十五枚微炒)
琥珀(一兩)桃仁(一兩湯浸去皮尖雙麩炒微黃)牛膝(一兩去苗)桂心(三分)
吳茱萸(一分湯浸七遍炒)川大黃(一兩剉微炒)䖟蟲(十五枚去翅足微炒)
水蛭(三十枚炒令黃)菴䕡子(一兩)亂髮灰(一錢)磨䖝(三十五枚微炒)
大麻仁(半兩)鼈甲(一兩塗醋炙令黃去裙襴)
右為末煉蜜和丸如梧桐子大每服空心以溫酒下
芫花散(出聖惠方)治産後腹中有癥塊疼痛不可忍
芫花(一兩醋拌炒乾)川烏頭(一兩炮製去皮臍)木香(一兩)蓬莪茂(一兩)
乾姜(一兩炮製剉)劉寄奴(半兩)桂心(一兩)當歸(一兩剉炒)沒藥(一兩)
右為末先以米醋五升於銀鍋中煎如稀餳後下藥
搗三二百杵丸如菉豆大每服以温酒下十丸
琥珀丸(出聖惠方)治産後惡血不散積聚成塊
琥珀(一兩)赤芍藥(一兩)桂心(一兩)當歸(一兩剉微炒)碙砂(一兩細研)
乾漆(二兩搗碎炒令烟出)䖟蟲(三分去翅足微炒)水蛭(三分炒令黃)
鼈甲(一兩塗醋炙令黃去裙襴)桃仁(三兩湯浸去皮尖雙仁麩炒微黃)大黃(一兩半)
右為細末煉蜜和搗三四百杵為丸如梧桐子大每
服空心及晩食前以溫酒下二十丸
碙砂丸(出聖惠方)治産後聚積癥塊疼痛
碙砂(五兩望淨夥㨄者以固濟了瓷瓶一用用獨掃灰内瓶子中可一半安碙砂在中心又以)
(灰三之後蓋瓶口以武文火斷令通赤待冷取出細研如粉)桂心(半兩)麝香(一分細研)
川大黃(半兩剉碎微炒)乾姜(一分炮製剉)當歸(半兩剉微炒)
芫花(半兩醋拌炒乾)
右為末入研了藥令勻以酒煮蒸餅和為丸如菉豆
大每服空心以酒下五丸不飲酒荆芥湯下亦得
三稜丸(出聖惠方)治産後癥塊
京三稜(一兩微煨剉)木香(半兩)碙砂(三分細研)芫花(半兩醋拌炒乾)
巴豆(一分去心皮挼褁壓出油)
右為末研入前件碙砂巴豆勻以米醋二升熬令减
半下諸藥慢火熬冷調可丸即丸如菉豆大每服空
心以醋湯下二丸
大黃煎(出聖惠方)治產後積聚血塊攻心腹發即令人悶絶
兼破鬼胎等病
川大黃(一兩剉碎微炒)芫花(一兩醋拌炒令乾)蓬莪茂(一兩)鹹消(一兩)
桃仁(一兩湯浸去皮尖雙麩炒微黃)米粉(半兩)
右為末以釅醋二升於鐵器中慢火熬令稀稠得所
下米粉攪勻每日空心以溫酒下一茶匙
乾漆丸(出聖惠方)治產後臍下結硬大如升月經不通成積
聚癥塊羸瘦
乾漆(半斤搗碎炒令烟出搗令末)生地黃(十斤搗絞取汁)
右相和煎令勻可丸即丸如桐子大每日空心以溫
酒下二十丸加至四十丸
芫花散(出聖惠方)治産後積聚癥塊腹脇疼痛
芫花(一兩醋拌炒令乾搗羅為末)巴豆(一分去皮心研紙褁壓去油)
碙砂(三分細研)
右都研令勻以醋煮麫糊和丸如菉豆大每服以醋
湯化下二丸兼治敗血衝心煎童子小便下五丸
破癥丸(出聖惠方)治産後積聚癥塊疼痛
碙砂(一兩半)硫黃(一兩)水銀(一錢)
右以不着油銚子先下硫磺次下碙砂以火筯攪之
令勻次入水銀又攪炒令稍黑不絶煙便傾出候冷
細研以醋浸蒸餅和為丸如菉豆大每服食前以當
歸酒化下三丸
黑神散療産後血塊痛經脉行後腹痛并經脉不調
熟地黃(一斤)陳生姜(半斤)
右拌同炒乾為末每服二錢産後烏梅煎湯調下常
服酒調經脉不通利烏梅荆芥調酒服
療血瘕痛及臍下疼喉不下食
當歸(八分)桂心芍藥麒麟竭蒲黃(各六兩)
延胡索(四錢)
右為細末空心溫酒調下二錢
治産後腹中瘕痛
用桂末以溫酒服方寸匕日三(子母秘錄同)
硃砂斑蝥丸(出宣明論)治婦人産後喫硬食變作血氣食塊
無問新舊
皂角末(三分)巴豆(四枚去油)碙砂(一皂子大塊)乾蝎斑蝥(十個)
紅娘子(五個)水蛭(三個)碙砂(一錢)
右為末蜜和丸都分作十五丸每服一丸至二丸三
丸以溫酒下初更喫平明取下血化水十年之病治
之或大便或小便不多
辰砂大紅丸(出宣明論)治産後寒熱暈悶血食塊硬疼痛不
止
硃砂(半入藥半為衣)生乾地黃(炮)没藥乳香蓯蓉
肉桂玄胡姜黃碙砂(各半兩)斑猫(一分)海馬(半錢)
右為末酒煮麫糊為丸如酸棗大每服一丸煎當歸
酒化下瘀血經水不行煎紅花酒下
神仙感應丸(見和劑方)治産後飲食所傷
右藥亦可旋丸如菉豆大姜湯吞下七丸食後
治産後惡血行少腹中成塊刺痛不可勝忍(出護命方)
鼈甲(一兩碙砂化醋炙黃為丸)官桂牛膝川芎當歸
牡丹皮(去心)延胡索㯽榔楝子(各半兩)狼毒(十銖)
芫花(一兩半)大黃(一分醋炙)麝香(去毛去一銖)
狼毒搥碎醋三碗同芫花土器内煮乾炒令黃
右件藥依法修製先於乳鉢内研芫花狼毒麝香共
為細末所餘藥只作一處杵相衮芫花等令勻每服
用三錢於土器内濃煎湯調下空心服
桃仁粥方(出十便良方)治産後血癥疼痛不多食
桃仁(一兩湯浸去皮尖雙)粳米(二合)
右水二大盞爛研桃仁絞取汁作粥空心食之
牡蒙圓(出千金方)治婦人産後十二癥病帶下無子皆是冷
氣寒氣或産後未滿百日胞絡惡血未盡便利懸圊上
及久坐濕寒入胞裏結在小腹牢痛為之積聚小如
鷄子大者如拳頭按之觸手隠隠然或如蟲嚙或如
針刺氣時搶心頭脇腹滿不能食飲食不消化上下
通流或自胃腕痛連玉門背膊嘔逆動氣汗出少腹
苦寒胞中創欬引陰痛小便自出玉門不正令人無
子腰胯疼痛四肢沉重滛躍一身盡腫乍來乍去大
便不利小便淋瀝或月經不通或下如腐肉青黃白
赤黑等如豆汁夢想不祥方(一名紫蓋丸)
牡蒙厚朴消石前胡乾姜&KR0146;虫
牡丹蜀椒黃芩桔梗茯苓細辛
葶藶人參芎藭吳茱萸桂心(各十八銖)
大黃(二兩半)附子(一兩六銖)當歸
右二十味為末蜜和更搗萬杵丸如梧桐子大空心
温酒下三丸日三不知則加之至五六丸下青黃赤
白物如魚子者病根出矣
治産後服中有塊痛(出本草)
用繁蔞以酒炒絞取汁溫服
治産後血氣衝心癥瘕血氣成塊(出本草)
以櫚木煮汁熱服
主破血因産後血不盡結瘕者(出本草)
以石刺木根皮煮汁服之
治産後惡露不盡有餘血結塊疼痛(出本草方見前卷本門産後惡露不)
(絶類)
産後血風血虛浮腫(附論)
夫産後四肢浮腫者何答曰産後有敗血乘虚停積於
五臟循經流入四肢留注日深却還不得腐壞如水故
令面黃四肢浮腫醫人不識便作水氣治之凡治水氣
多用導水藥夫産後已虚極虚而又以藥虛之是謂虚
腫往往因致夭枉但服小調經散血行腫消則愈産
後勞傷血氣腠理虛則為風邪所乘邪摶於氣不得宣
越故令虚腫輕浮是邪搏於氣氣腫也若皮膚熱如火
炙則變為水腫氣腫者發汗即愈水腫者利小便瘥也
方
小調經散(出經驗良方)治產後浮腫多端有自懷姙腫至産
後不退者亦有於產後失於將理外感寒暑風濕内
作喜怒憂驚血與氣相搏留滯經絡氣分血分要當
隨證治之瘥小調經散治血分固效但力淺難憑不
若與吳茱萸湯枳术湯奪魂散大調經散皆要也又
治產後血上壅心不受觸致心煩躁卧起不安如見
鬼神言語顛倒
沒藥琥珀桂心芍藥當歸(各一錢)細辛
麝香(各半錢一方無)
右為末每服半錢生姜汁溫酒各少調停服大抵產
後敗血停積五臓流入四肢令人浮腫醫人不識便
作水氣治之凡治水氣多以導水藥極是虚人况產
後本虚又以藥虚之可謂重虚往往因致枉夭但服此
藥血行腫自消又去血過多心虚易驚加生龍腦煎
服四肢浮腫加甘草鮑氏方有評曰產後腫證多端
當治所因治之有血分氣分當辨調經散治血分固
效力淺爾
治產後遍身青腫疼痛產後血水疾(出大全良方)
乾漆大麥蘖(等分)
右各為細末以新瓦礶子中鋪一重麥蘖一重乾漆
如此填滿用鹽泥固濟火煨通赤放冷研為散但是
產後諸疾熱酒調下二錢
治產後血虚氣腫水腫
澤蘭葉防風
右等分為末每服一錢溫酒調不能飲者醋湯調亦
可
漢防已散(出大全良方)治產後氣虚血壅上攻心頭面浮腫
漢防己猪苓枳殼桑白皮(各一兩)商陸
甘草
右為粗末每服四錢水一盞半生姜三片煎至七分
去滓温服空心
沉香散(便産湏知)治産後血未盡分入四肢腫腹脹氣急
沉香(三錢)川芎(半兩)桂心(半兩)白芍藥(半兩)甘草(三錢)當歸(半兩)
牡丹皮(十一銖)蒲黃(半兩炒)
右為細末溫酒調下二錢以血去腫消為效
奪魂散(出三因方)治婦人産後虛腫喘促利小便則愈
生姜(三兩取汁)白麫(三兩)半夏(七個湯洗七次用)
右用姜汁搜麫褁半夏為七餅子炙焦為末熟水調
一錢服取小便利為效
大調經散(産經)治産後腫滿喘急煩渴小便不利乍寒乍
熱榮衛不和不可輕忽若敗血不散豈止入心脾二臓
大抵一隂一陽隂勝陽作寒陽勝隂作熱以致敗血循經
流注閉諸陽則熱閉諸陰則寒榮與衞和則體適再
會而復作如諸藥不效以大調經散治之血虚惡露
未消氣未復敗濁凝滯榮衞不調陰陽相乘增寒發
熱或自汗或腫滿皆榮衞未平故也
大豆(炒去皮一兩半)茯神(一兩)琥珀(一錢)
右為末濃煎烏豆紫蘇湯調下
治婦人産後四肢虛腫
荆芥(一兩)甘草(一兩)
右為細末每服二錢用茶清調下
防巳湯治産後通身腫滿氣喘煩悶
防己枳殼(去穰麩炒)桑根白皮(剉)萎蕤當歸(焙各一兩)
葶藶(隔紙炒一分)木香(半兩)
右粗搗篩每服三錢水一盞棗二枚擘破煎至七分
濾去滓溫服以疎利腫消為度又曰産後血氣俱虚
寒濕客摶以致脾胃怯弱不能播散諸氣使水與血
不分流溢肌膚故為腫滿利其小水則病可愈
大腹皮湯治産後腫滿因宿有抑鬱滯留結不散變
為浮腫煩悶欬逆惡血不行
大腹皮赤茯苓(去黑皮)當歸(切焙)紫蘇莖葉甘草
青橘皮(湯浸去白皮)木通(剉各一兩)桑根白皮(剉)木香
㯽榔(剉)大黃(剉炒各半兩)
右粗搗篩每服三錢水一盞煎至七分去滓溫服日
三
羌活湯治産後浮腫煩悶
羌活(去蘆頭)青橘皮(去白麩炒各半兩)生乾地黃(焙)
白术(剉各一兩)桑根白皮(一兩)木香牽牛(微炒)訶梨勒(微炒)
赤茯苓(去黑皮各半兩)
右粗搗篩每服三錢水一盞煎至七分去滓溫服不
拘時
防己枳殼湯治産後腫滿咳𠻳
防己(一兩)枳殼(去穰二兩麩炒)桑根白皮(剉)當歸(切焙各一兩)
木香(半兩)紫蘇莖(剉)㯽榔(剉各一兩)
右粗搗篩每服五錢水一盞半煎至一盞去滓溫服
不拘時
貝母湯治産後腫滿喘急咳𠻳
貝母(去心)桑根白皮(剉)紫苑赤茯苓(去黑皮)
五味子(各一兩)杏仁(去皮尖雙仁令别研)人參(各一兩半)
葶藶(隔紙炒半兩)
右粗搗篩每服三錢水一盞煎至七分去滓溫服不
拘時
牽牛子丸治産後遍身腫滿
牽牛子(半生半熟)枳殼(去穰麩炒各一兩)當歸(切焙)芎藭
生乾地黃(焙)桑根白皮(剉)木香防己
訶梨勒(炮去核各半兩)
右為末煉蜜和丸如梧桐子大每服二十丸煎桑根
白皮湯化下不拘時
羚羊角湯治産後腫滿心悶煩渴傷胃不利
羚羊角屑延胡索枳殼(去穰麩炒)芍藥㯽榔(剉)
劉寄奴桑根白皮(剉等分)
右粗搗篩每服三錢水一盞煎至七分去滓溫服不
拘時
枳殼丸治産後腫滿煩悶咳嗽
枳殼(去穰麩炒)防己(各一兩)訶梨勒皮(半兩)桑根白皮(剉一兩)
大黃(炒一兩)當歸(切焙二兩)郁李仁(去皮别研半兩)
右除研外搗羅為末拌勻煉蜜丸如梧桐子大每服
用二十丸生姜紫蘇湯下不拘時
商陸湯治産後通身暴腫煩悶不食
商陸根(剉二兩)防風(去皮一兩)甘草(炙半兩)附子(炮製去皮臍一枚)
赤小豆(二合)麻子仁(三合)
右㕮咀如麻豆大每服五錢水一盞半煎取一盞去
滓温服不拘時
乾地黃湯治産後遍身頭面浮腫
乾地黃(焙)生姜白术芍藥赤茯苓(去黑皮各一兩)
桑根白皮(剉二兩)甘草(剉半兩)赤小豆(五合)黃耆(剉二兩)
商陸根(剉二兩)
右都用粗搗篩每服五錢水一盞半煎至一盞去滓
温服不拘時
貝母丸治産後頭面四肢腫滿氣喘咳嗽
貝母(去心)赤茯苓(去黑皮各二兩)紫苑杏仁(去皮尖雙炒别研膏)
五味子桑根白皮(剉)人參(各一兩)大棗(一十枚煮熟去)
(皮核别研膏)
右除研二味外搗羅為末以杏仁棗膏拌如乾更入
煉蜜少許為丸如桐子大每服二十丸至三十丸濃
煎商陸根湯化下不拘時
枳殼丸治産後頭面浮腫兩脇痛
枳殼(去穰麩炒一兩一分)訶梨勒(煨去核二兩)當歸(切焙)大黃(剉炒)
防己芍藥(微炒各三分)郁李仁(酒浸去皮一兩)木香
芎藭甘草(炙剉各半兩)牽牛子(一兩炒搗取半兩用)
右為末煉蜜和丸如梧桐子大每服二十丸煎桑白
皮湯化下加至三十丸
防己湯治産後腫滿不能食
防己(二兩)防風(去皮)芎藭附子(炮製去皮臍)甘草(炙剉)
當歸(切焙)陳橘皮(去白焙各二兩)赤小豆(揀二合)
右㕮咀如麻豆每服三錢水一盞入生姜三片同煎
至六分候去滓食前溫服
柘黃湯治産後血風通身浮腫
柘黃枳殼(去穰)白术地丁(各一兩半)黃耆(剉)人參
欵冬花桔梗(各一兩)
右粗搗篩每服三錢水一盞煎至六分去滓溫服不
拘時
治婦人敗血流溢遍身腫謂之血分
芫花當歸羌活芍藥青皮肉桂
蒲黃大腹子玄胡索熟地黃
右為細末每服半錢空心服
治産後腫痛滿(出肘後方)
用黑豆一斗五升煮取五升澄清去滓如此三度不
令有濁再以清酒五升合煮煎二升分五服
大腹皮散(出聖惠方)治産後風氣虚滯頭面四肢浮腫氣喘
促不思飲食
大腹皮(一兩剉)天蓼木(半兩剉)白薇(半兩)猪苓(一兩去黑皮)
杏仁(半兩湯浸去尖雙麩炒微黃)㯽榔(半兩)枳殼(三分麩炒微黃去穰)
桑根白皮(一兩剉)紫蘇葉(半兩)麻黃(半兩去節根)細辛(半兩)
甘草(半兩炒微赤剉)
右搗篩為散每服三錢水一中盞入生姜半分同煎
至六分去滓不拘時溫服
商陸散(出聖惠方)治産後風虚壅通身浮腫不能飲食
商陸(一分用白色者)赤小豆(一分生用)大麻仁(一合)附子(半兩炮去皮臍)
甘草(一分炙微赤剉)防風(一分去蘆頭)桑根白皮(一分剉)
右搗篩每服四錢以水一盞入生姜半分同煎至六
分去滓不拘時溫服
郁李仁散(出聖惠方)治産後風虛頭面四肢浮腫坐卧不穏
郁李仁(一兩湯浸去皮)防風(去蘆頭三分)羌活(三分)赤茯苓(一兩)
商陸(一兩)澤瀉(三分)漢防己(半兩)木香(半兩)㯽榔(半兩)
右搗篩為散先用赤小豆一升以水五升煮小豆至
爛取汁二升每服用藥三錢小豆汁一盞煎至六分
濾去滓溫服日三服
紫苑散(出聖惠方)治産後風虚遍身浮腫上氣喘咳腹脇煩
悶不思飲食四肢少力
紫苑(一兩去苗土)漢防己(半兩)桂心(半兩)細辛(半兩)㯽榔(三分)
赤茯苓(半兩)桑根白皮(半兩剉)枳殼(半兩麩炒微黃去白穰)
大腹皮(半兩剉)甜葶&KR1047;(半兩微炒)木香(半兩)甘草(半兩炙微剉)
右搗篩為散每服三錢水一中盞入生姜皮半分共
煎至六分去滓不拘時溫服
㯽榔丸(出聖惠方)治産後風虚頭面腫兩脇刺痛四肢煩痛
不欲飲食
㯽榔(一兩)枳殼(三分炒)訶梨勒皮(一兩)當歸(半兩剉微炒)
陳橘皮(一兩)川大黃(一兩)郁李仁(三分)木香(半兩)赤芍藥(半兩)
桑根白皮(一兩)牽牛子(一兩)
右搗羅為末煉蜜和搗三二百杵丸如梧桐子大每
服須於食前以生姜橘皮湯下二十丸
澤漆丸(出聖惠方)治産後風虛面浮腫心胷不利少思飲食
澤漆(一兩)漢防己(三分)郁李仁(一兩湯浸去皮微炒)防風(半兩去蘆頭)
細辛(半兩)前胡(一兩去蘆頭)赤茯苓桑根白皮(一兩剉)
訶梨勒皮(一兩)枳殼(三分麩炒微黃去穰)木香(三分)㯽榔(一兩)
右搗羅為末煉蜜和搗三二百杵丸如桐子大每於
食前以生姜湯下三十丸
治産後肌膚浮腫
用柑皮為末酒服之
評曰產後浮腫多端有自懷孕時即腫直至產後不
退者有產後失于將理外感寒暑内傷喜怒憂驚血
氣相搏留滯經絡氣分血分不可不細辨調經散只
治血分如未退枳术湯奪魂散大調經散皆緊要藥
也枳术湯治心下堅大如盤旋轉不定名曰氣分(出大)
(全良方)
枳實(炮去穰二錢半)白术(五錢)
計七錢半剉末作三服水一盞半煎七分温服
調經散(出鮑氏方)四肢浮腫急用此方
沒藥(研)琥珀(研)桂心赤芍藥(一錢)當歸(一錢)細辛
麝香(半錢)
右為末每服半錢匕生姜汁溫酒各少許調下治敗
血流注而成浮腫
評曰產後腫證多端當隨所因致之有血分氣分當
辨調經散治血分固效但力淺爾如臓經暴虛外感
内傷血氣流滯或腹痛嘔利宜加減茱萸湯
吳茱萸(一兩半)枳殼乾姜麥門冬當歸(酒浸焙)
防風細辛茯苓牡丹皮桂心甘草
半夏(湯浸七次各半兩)
右為末每服四錢煎食前熱服或因水飲所作心下
堅大宜枳术湯
枳實(一兩半)白术(三兩)
右為散每服四錢煎溫服腹中軟即散或虚腫喘促
宜奪魂散
生姜(三兩取汁)白麫(三兩)半夏(七枚破)
右以姜汁搜半夏及麫作餅子炙焦熟研為末湯調
下一錢旋利愈或腫滿喘急煩渴者宜大調經湯(方見)
(前)
獨活湯(出本草)治産後風虚
以獨活三兩水三升煮取一升半分作三服耐酒者
可以酒水各半煮之佳
治身上浮風(出本草)
以芋煮汁浴之慎風半日許
白鮮皮湯(出本草)治産後風虛
以白蘚皮三兩水三升煮取一升半分作三服耐酒
者可以酒水各半煮之佳
産後兒枕腹痛(附論)
夫兒枕者由母胎中宿有血塊因産時其血破散與兒
俱下則無患也若産婦臟腑風冷使血凝滯在於小腹
不能流通則令結聚疼痛名曰兒枕也
方
延胡索散(出永類鈴方)治産後兒枕腹痛不止久則變成癥
瘕得效
延胡索當歸(各一兩)真琥珀蒲黃(各一分炒)桂心(三分)
赤芍藥(半兩)紅藍花(二錢)
右為細末以童子小便合好陳酒煎温調下三錢食
前服
治産後兒枕亦治赤白痢
丁香(三錢)嬰粟殼(去穰蜜炙)香白芷(各半兩)百草霜(六錢)
右為細末每服二錢童子小便調下如痢疾米飲下
治産後兒枕痛不可忍立效散(出危氏方)
用五靈脂慢火熬為細末每服二錢溫酒調下
定痛散(出便産須知)治産後三五日但覺腹中痛兒枕未定
或惡血未止
當歸(一錢)芍藥(一錢)肉桂(半錢)
右為末與酒共一盞姜一塊彈大拍破同煎至六分
俟溫服如體熱以芎代桂
當歸散(出聖惠方)治産後敗血不散兒枕塊硬痛發歇及新
産體虚風寒内搏惡露不快臍腹堅
紅藍花鬼箭(去中心木)當歸(去苗炒各一兩)
右為粗散每服三錢酒一大盞煎至七分去滓食前
温服
二聖散(一名延胡索散出聖惠方)治兒枕痛不可忍
當歸(洗)肉桂(去皮)玄胡索(炒等分)
右為細末每服二錢熱酒或童子小便調下又一方
為㕮咀入生姜半分同煎去滓不拘時
牡丹散(出聖惠方)治新産兒枕上下刺痛狀熱口乾煩渴頭
汗出或大小便不利未得便下但與童子小便頻服
其病亦順若風血相搏其病未愈宜服
牡丹(半兩)玄參(半兩)黃芩芎藭射干(各半兩)蘧麥(半兩)
赤芍藥(三分)川大黃(三分剉微炒)海藻(半兩洗去醎味)
水蛭(一分炒令微黃)䖟蟲(一分炒令微黃翅足去)蠐螬(二十枚微炒)
桃仁(半兩湯浸去皮尖雙仁麩炒微黃)
右粗羅為散每服三錢以水一中盞入生姜半分薄
荷三七葉同煎至六分去滓温服日三四服
木香散(出聖惠方)治産後心腹不利兒枕痛
木香(一分)當歸(一兩剉微炒)赤芍藥(半兩)芎藭(三分)桂心(半兩)
右麄搗羅為散每服三錢以水酒各半中盞入生姜
半分同煎至六分去滓溫服日三四服
麒麟竭散(出聖惠方)治産後腹中有凝血不散㽲刺疼痛名
為兒枕宜服
麒麟竭(半兩)當歸(半兩微炒)桂心(半兩)荷葉(半兩)大黃(半兩剉微炒)
右搗羅為散不計時候以紅藍浸酒調下一錢
又方(出聖惠方)
牡丹(半兩)水蛭(一分炒令微黃)當歸(半兩剉微炒)川大黃(半兩剉微炒)
右搗細羅為散不計時候以溫酒調下一錢
又方
益母草(一兩)生地黃(乾一兩)牛膝(二兩去苗)川大黃(一兩剉微炒)
當歸(一兩剉微炒)桂心(半兩)沒藥(一兩)
右搗細羅為散不計時候以溫酒調下一錢
又方
蒲黃(半兩)桃仁(半兩湯浸去皮尖雙麩炒微黃)牡丹(半兩)桂心(半兩)
川大黃(半兩剉微炒)當歸(半兩剉微炒)
右搗細羅為散不計時候以溫酒調下一錢
又方
菴䕡子(一兩)當歸(三分剉微黃)赤芍藥(半兩)姜黃(半兩)芎藭(半兩)
右為細散不計時候以熱酒調下一錢
桂心散治産後兒枕攻刺腹肚痛不止
桂心(三分)赤芍藥(一兩)琥珀(半兩細研)白芷(半兩)當歸(一分剉微炒)
右㨶篩為散每服二錢以水一中盞入生姜半分棗
二枚同煎至六分去滓不計時候服
姜粉散纔産後服此湯消兒枕除百病
當歸人參木香黃耆川芎甘草
茯苓芍藥桂心知母大黃草豆蔲
白术訶子良姜青皮熟地黃(少許)附子(半兩)
右除地黃附子外各等分焙乾生姜一片研取自然
汁於碗中停留食久傾去清汁取下面粉脚攤在蒻
葉中二味焙極乾搗羅為末纔産後用藥三錢水一
盞姜三片棗一枚煎至七分熱服後産母自然睡去
半日以來睡覺再服全除腹痛每日只三服過九日
不可服肚中冷也
失笑散治產後兒枕痛(方見氣類)
用米醋童子小便各半盞調服
烏金散治惡露敗血刺心腹兒枕痛坐卧不得動餘
血不快
川姜(七錢半燒焦存性)黑附子(半枚炮去皮尖)
細末挑三錢童子小便浸酒調下痛止血方住服
秦艽湯治偶傷風惡熱渾身疼痛
熟地黃(三錢)當歸白芍藥秦艽(去蘆皮)柴胡
甘草地骨皮(去土各一錢半)
計一兩二錢挑五錢水一盞半煎八分日進三服熱
退住服或四物湯加蘇木煎服亦治
黑白散治産後兒枕太痛
烏金石(燒紅錯七遍另為細末)寒水石(燒存性末)
右二味各等分另頓放臨卧各炒一錢半粥飲調下
痛止便不可服未止再服立效
醋煎散治婦人血氣腹脇刺痛不可忍者及産後敗
血兒枕急痛並宜服之
高良姜(一兩)當歸(洗焙)肉桂(去粗皮)白芍藥陳橘皮(去白)
烏藥(五味各半兩)
右件為細末每服三錢水半盞醋半盞同煎至七分
通口服不拘時候
延胡索散治惡露敗血走刺心腹兒枕痛坐卧不得
乾姜三分燒盖瓶中存性附子半個炮細末童便調
下一錢
産後蓐勞(附論)
夫産後蓐勞者此由生産日淺血氣虚弱飲食未平復
不滿日月氣血虚羸將養失所而風冷客之風冷摶於
血氣則不能溫於肌膚使人虚乏勞倦乍卧乍起顔容
憔悴飲食不消風冷邪氣而感於肺肺感微寒故咳嗽
喘乏頭痛腹中絞刺口乾百節疼痛榮衞受於風邪流
注臟腑湏臾頻發時有盗汗寒熱如瘧胸腹煩悶四肢
不舉沉重著床此則蓐勞之候也産蓐之後食飲起居
失於常度使血氣不得其養若血虚則發熱氣虚則發
寒氣血俱虚則寒熱更作日漸羸瘦故為蓐勞也産後惡
露不盡亦令致此則時寒時熱腰腹刺痛甚者不能食
亦不長肌膚
方
蜀漆湯治産後虛羸往來心胷煩滿骨節疼痛及頭
痛狀熱晡時輙甚如發瘧
蜀漆葉桂心甘草黃芩(各一兩半)黃耆(五兩)
知母芍藥(各二兩)生地黃(一斤)
右㕮咀水一斗煮取三升分三服
石子湯療産後虚羸喘乏乍寒乍熱如瘧四肢疼痛
面色痿黃自汗體倦咳嗽嘔逆腹中攪刺名為蓐勞
猪腎(一雙去脂膜羊腎亦可用)香豉(一方無此味有知母)葱白粳米
當歸芍藥(各二兩)
右㕮咀分為兩劑用水三升煮取一小碗去滓分三
次服廣濟方無芍藥有人參任意飲屢用效雖至十
餘年亦愈不復作
療産後日淺久坐聽視言語多或運用氣力無節及起
居勞動大過頭膊肢節皮肉痛乍寒乍熱此為蓐勞
猪腎(一雙去脂膜四破)當歸芍藥生姜(各一兩)葱白(切)
桂心(各一兩)
右以水八升煮腎取六升下藥煎取二升分為二服
温服
人參鼈甲散治婦人産後蓐勞皆由在産内百日未
滿體中虚損血氣尚弱失於將理或運動作勞致成
蓐勞其狀虚羸乍起乍卧飲食不消時有咳嗽頭目
溫痛發歇無常有盜汗寒熱如瘧背轉拘急沉困在
床服此大效
人參桂心當歸桑寄生白茯苓桃仁
白芍藥熟地黃甘草麥門冬(各半兩)
續斷(一分)牛膝(三分)鼈甲(炙)黃耆(各一兩)
右為細末每服先以猪腎一對去筋膜以水兩大盞
入生姜半分棗三枚煎至一盞去猪腎姜棗然後再
入藥末二錢葱三寸烏梅一枚荆芥五穗煎至七分
去滓空心晩前溫服食前
熟地黃散治産後皆由内勞體虚氣力未復勞動所
致四肢煩痛時發寒熱不思飲食
熟乾地黃人參白芍藥白茯苓白术(各一兩)
續斷黃耆桂心五味子當歸川芎
麥門冬(各三分)
右㕮咀每服四錢水一盞生姜三片棗三枚同煎至
七分去滓溫服不拘時
白茯苓散治産後蓐勞蓋緣生産日淺久坐多語運
動用力遂致頭目四肢疼痛寒熱如瘧狀
白茯苓(一兩)當歸川芎桂心白芍藥黃耆
人參(各半兩)熟地黃(半兩)
右㕮咀先以水二盞猪腎一雙去脂膜細切以生姜
三片並棗三枚煎取一盞去腎姜棗入藥半兩煮取
七分候去滓溫服食前二服
黃耆丸治産後蓐勞寒熱進退頭目眩痛百骨節&KR0008;
痠氣力羸乏
黃耆鼈甲當歸(剉各一兩)桂心續斷川芎
白芍藥牛膝蓯蓉沉香栢子仁
枳殼(各三分)北五味熟乾地黃白术(半兩)
右為細末煉蜜和丸如梧桐子大食粥飲下四十丸
又一方無白术
牡丹皮治婦人産後虚羸發熱自汗欲變蓐勞或血
氣所搏及經候不調及寒熱自汗羸瘦並宜服之
白芍藥當歸五加皮地骨皮人參(各半兩)
没藥桂心(各二錢)牡丹皮(二錢)
右為細末每服二錢水酒各半盞不飲酒只用清水
一盞開通錢一錢麻由蘸之同煎至七分去滓通口
服下煎不得攪喫不得吹
梁豉湯治産後虚羸喘乏寒熱如瘧名曰蓐勞
猪腎(一具切去筋)淡豉(五合綿褁)白梁米(三合)葱白(切一升)人參
當歸
右水三升煎八合分二服
五積散治感寒傷食憂恐驚怒身發痛熱頭疼不宜
峻劑凡蓐勞者服之
白芷川芎甘草(炙)茯苓(去皮)當歸(去蘆)肉桂(去粗皮)
芍藥半夏(湯浸七次各三兩)陳皮(去白)枳殼(去穰炒去蘆頭)
麻黃(去根節各六兩)蒼术(米泔浸去皮二十兩)乾姜(炮四兩)
桔梗(去蘆頭十二兩)厚朴(去粗皮四兩)
右㕮咀白水煎加醋同服妙
猪腰子粥治産後蓐勞發熱
用猪腰子一隻去白膜切作柳葉片鹽酒拌之須先
用粳米一合入葱椒煮粥鹽醋調和將腰子椀底用
熱粥冲令醎淡適中每日清晨空心食之極妙
服宜烏豆散如熱入血室宜小柴胡湯
猪腎湯治産後虛羸喘乏乍寒乍熱病如瘧狀名蓐
勞
猪腎(一具去脂四破如無羊腎代)香䜴(綿裹)白粳葱白(各一兩)
右以水三斗煮取五升去滓任情服之不瘥更作廣
濟方復有人參當歸各二兩為六味
桂心散治産後蓐勞日漸枯瘁寒熱往來頭疼體痛
口苦舌燥
桂(去粗皮)芍藥(剉)厚朴(去粗皮塗生姜汁炙)柴胡(去苗)桔梗(剉炒)
紫花(去土焙乾)高良姜乾姜(炮製)白蕪荑(炒)
陳橘皮(湯浸去白用)鼈甲(去裙襴醋浸炙各半兩)草荳䓻(三枚去皮)
右搗羅為散每服用獖猪肝十片炙熟乘熱拌和藥
旋旋嚼服温酒下日三
柴胡人參湯治産後失於將理血虚損日漸困瘁少
寒多熱煩渴嗽逆痰壅減食
柴胡(去苖)人參生乾地黃(焙各三分)桔梗(剉炒)紫花(去苗土)
知母桑根白皮枳殼(去穰麩炒令黃)赤芍藥桂(去皮)
當歸(微炒各半兩)附子(大黃一枚炮製去皮臍)
右剉如麻豆每服三錢水一盞生姜三片棗一枚擘
破同煎候至七分去滓溫服不拘時
茯苓丸治産後蓐勞寒熱羸瘦骨節痠痛
白茯苓(去黑皮)肉蓯蓉(酒浸切焙)熟乾地黃(焙各一兩半)
當歸(切炒)枳殼(去穰麩炒)桑上寄生(剉炒)延胡索(粳米炒半熟各一兩)
右為末煉蜜為丸梧桐子大每服二十丸温酒或米
飲下不拘時服
猪腎湯治産後蓐勞寒熱體痛力乏瘦黑
猪腎(一雙切)黃耆(剉碎)人參芍藥(剉碎炒各一兩半)芎藭(一兩)
桂(去粗皮三分)當歸(剉炒令香一兩)熟乾地黃(剉碎炒各一兩半)
右除腎外搗為麄末每服二錢水二盞先煮猪腎取
一盞去腎再入藥末生姜三片棗一枚擘破同煎七
分去滓溫服不拘時
茈胡湯治産後蓐勞寒熱日漸瘦損
茈胡(去苗剉一兩)甘草(炙剉)人參白茯苓(去黑皮)當歸(切焙)
赤芍藥(剉)枳殼(去穰麩炒)厚朴(去粗皮塗生姜汁炙各三兩)黃耆(三分)
右搗粗篩每服三錢水一盞半先煮猪腎一隻取汁
一盞用去腎再入藥并生姜三片葱白三寸同煎至
七分去滓溫服不拘時
熟乾地黃湯治産後蓐勞寒熱瘁瘦
熟乾地黃(焙一兩半)麥門冬(去心炒)當歸(切焙)人參
牛膝(去苗剉)白术(剉炒各一兩)淡竹葉(一兩)
右粗搗篩每服三錢水一盞煎七分去滓温服不拘
時候
黃耆湯治産後蓐勞肌瘦煩悶喘急多汗倦怠少力
黃耆(剉碎)芍藥(剉碎)枳殼(去皮穰麩炒)牡蠣粉(各一兩)
羚羊角屑(半兩)
右粗搗篩每服二錢水一盞半猪脂一枚去筋膜用
生姜五片同煎七分去滓溫服不拘時
黃耆炙散(出聖惠方)治産後蓐勞肌肉枯瘦面無顔色或寒
或熱四肢痠痛心煩
黃耆(剉)鼈甲(去裙襴醋炙黃各一兩)當歸(剉微炒)桑寄生
桂(去粗皮)白茯苓(去黑皮)白芍藥人參麥門冬(去心焙)
熟乾地黃(焙)牛膝(去苗酒浸切焙)甘草(炙各半兩)
右為細散每服用猪腎一具切去脂膜先以水一盞
半將生姜三片棗三枚擘煎至一盞去滓并腎却下
藥三錢再煎至七分候空心食前溫服二滓並煎服
芍藥湯治産後蓐勞疼痛寒熱頭旋眼昏精神恍惚
睡多驚恐盜汗腹痛大便不利
赤芍藥芎藭牡丹皮玄參當歸(切焙)人參
五味子麥門冬(去心焙)白茯苓白薇
甘草(炙剉各一兩)熟地黃(二兩)
右粗搗篩每服五錢水一盞半煎至八分去滓溫服
不拘時候
猪腎湯治産後蓐勞似瘧寒熱不能食
猪腎(一枚去脂膜)粳米(淘二合)知母(焙三分)當歸(剉焙一分半)
葱白(五莖)芍藥(三分)
右除腎并米外剉如麻子豆大以水六盞先煎猪腎
至七八沸内諸藥煎取四盞去滓下粳米煮熟去米
空心服分三服如行人五六里服訖卧良久
乾地黃丸治産後蓐勞寒熱體虚羸瘦不思飲食
熟乾地黃(焙)人參鼈甲(醋炙去裙襴)肉蓯蓉(酒浸切焙各兩)
白术(炒)續斷桂(去粗皮)附子(炮製去皮臍)牛膝(酒浸切焙)
五味子當歸(切焙各三分)茯苓(去黑皮半兩)黃耆(剉一兩半)
右為末研勻煉蜜和丸如桐子大每服十五丸溫酒
化下不拘時
白薇丸治産後蓐勞寒熱時作四體羸弱飲食無味
白薇栢子仁(研)附子(炮製去皮臍)鼈甲(醋炙去裙襴)
當歸(切焙)黃耆(剉各一兩)人參桂(去粗皮)石斛(去根)芍藥(炒)
牡丹皮羌活(去蘆頭各三分)熟乾地黃(焙)甘草(炙剉)
肉蓯蓉(酒浸切焙一兩一分)芎藭(各半兩)
右為末研細煉蜜和丸如梧桐子大每服二十丸溫
米飲化下不拘時
澤蘭丸治産後蓐勞補虚損益血氣
澤蘭(一兩半)防風(去皮)附子(炮製去皮臍)當歸(切焙)白术
桂(去粗皮)芎藭栢子仁熟乾地黃(焙)石斛(去根兩各一)
厚朴(去粗皮姜汁炙)甘草(炙剉)細辛(去苗葉各半兩)人參乾姜(炮)
牛膝(酒浸切焙)肉蓯蓉(酒浸切焙)白芷黃耆續斷(各三分)
桃仁(去皮尖雙炒四兩)
右為末研勻煉蜜和丸如梧桐子大每服三十丸空
心温酒下
白术散治産後蓐勞虚羸發歇寒熱心腹疼痛四肢
無力不思飲食
白术(一兩)木香(半兩)熟乾地黃(一兩)乾姜(半兩炮製)白芍藥(三分)
芎藭桃仁(半兩湯浸去皮尖雙仁麩炒微黃)人參(三分去蘆頭)
桂心(半兩)黃耆(三分剉)當歸(三分剉微炒)白茯苓(三分)
右粗搗羅為散每服四錢以水一中盞入生姜半分
棗二枚同煎至六分去滓稍熱服一日三四服
猪腎湯治産後體虚乍寒乍熱其狀如瘧名曰蓐勞
宜服
猪腎(一對切去脂膜)香豉(半兩)白粳米(半兩)葱白(七寸切)桂心(半兩)
薤白(三莖切)生姜(一分切)白芍藥(一兩)人參(一兩去蘆)白术(三分)
當歸(一兩剉微炒)黃耆(三分去蘆頭)大棗(四枚擘破)
已前六味都以水二盞煎至一盞去滓同煎後藥
腎&KR0377;湯治産後蓐勞心神煩熱頭痛口乾身體或寒
或熱
獖猪腎(一對切去脂膜)豉(半兩)大棗(四枚擘破)生姜(一兩切)葱白(二莖)
以上五味用水一盞半煎至一盞去滓用煎後藥
乾熟地黃(焙一兩)桂心(半兩)白术(半兩)麥門冬(一兩半去心焙)
當歸(半兩剉微炒)黃耆(半兩)
右搗粗羅為散每服半兩入前藥汁煎至七分去滓
食前分温二服
地黃丸治産後蓐勞虚羸氣短胸脇滿悶不思飲食
熟地黃石斛(去根剉)耆(剉)白茯苓麥門冬(去心焙)
肉桂(去皺皮)枸杞子肉蓯蓉(酒浸一宿刮皺皮炙令黃)芎藭
當歸(剉微炒)白芍藥人參(去蘆頭)續斷桑寄生(各兩)
右㨶羅為末煉蜜和搗五七百杵丸如梧桐子大每
於食前以粥飲下三十丸
羊肉湯治産後發熱自汗肢體疼痛名蓐勞
當歸人參(各七錢)黃耆(炙一兩)生姜(半兩)
㕮咀用羊肉一觔煮清汁五大盞去肉入藥煎至四盞
冄去滓作三次服
又方
當歸人參(䓁分)
右為末猪腰一隻薄切藥三錢水二盞粳米半合同
煎至一盞汗未出再服
治蓐婦血暈
以芭蕉根搗汁飲之
治蓐中血暈
取猪脂燒灰酒服之立驗已斃者去板齒灌之經一
日亦可治産後蓐婦
産後血邪攻心狂語(附論)
夫血邪攻心狂語者由産後臟腑俱虛敗血奔衝邪滛
於心心不受觸氣血相蒸氣搏於肝神魂不定内外虚
亂心氣怯弱因其體虚血邪干於心臓故狂亂見鬼神
也
方
栢子仁散治産後荒言亂語皆由内虚是血邪上攻
扵心也
栢子仁遠志(去心)人參(去蘆頭)桑寄生防風(去蘆頭)
琥珀(細研)當歸(剉微炒)熟乾地黃甘草(炙微赤剉各半兩)
右為散每服以水一大盞入白羊心一枚切先煎至
七分候去滓溫下藥五錢更煎至四分去滓不拘時
候温服
茯神散治産後血邪心神恍惚言語無度睡卧不安
茯神(一兩)人參(去蘆頭)龍齒琥珀赤芍藥黃耆
牛膝(去苗已上各二分)生乾地黃(半兩)桂心(半兩)
右為散每服用一盞先羊腎三錢以水一中盞同煎
至六分去滓不拘時溫服
羊腎湯治産後狂語如見鬼神皆是體虚心氣不定
邪血所攻
羊腎(一對切去脂膜)遠志(三分去心)白芍藥(三分)熟乾地黃(一兩)
黃耆(剉)白茯苓人參(去蘆頭)防風(去蘆頭)甘草(炙微赤剉)
獨活羚羊角屑(以上各半兩)
右為散每服用一大盞先煎羊腎至七分去腎入藥
五錢再煎至四分去滓不拘時溫服
麝香散治産後血攻心言語無度煩悶不安
麝香(一分)牛黃(一分)硃砂(三分)龍齒(三分)麒麟竭(半兩)
右都細研為散不計時以豆淋酒調下一錢
琥珀散治産後迷悶言語錯亂
琥珀(一兩細研)人參(三分去蘆頭)遠志(三分去心)茯神(三分)鉛粉(一兩)
生乾地黃(三分)阿膠(三分搗碎炒令黃烟)硃砂(半兩細研)麝香(一分細研)
甘草(一分炙微赤剉)
右為細散入研了藥令勻不計時以金銀湯調下一
錢
金烏散治産後血邪衝心言語不得心神迷悶
烏鵶(一兩燒灰)麝香(半兩)虎糞(一兩燒灰)
右同研令細不計時以童子小便調下一錢
鉛粉丸治産後體虛血邪攻心狂語或見鬼神
鉛粉(一兩)天竹黃(半兩)真珠末(半兩)地黃(半兩)砒黃(一兩)
硃砂(一分)麝香(一分)琥珀(半兩)金箔(二十片)銀箔(二十片)
右都研如麩以粟米飯和丸如桐子大不計時候以
竹葉湯下五丸
丹砂丸治産後血邪攻心迷悶氣不足臓腑虛弱令
人如顛邪怕驚或啼或笑或驚或恐言無準憑狀如
鬼魅宜服
光明硃砂(二兩)白礬(二兩)金箔(五十片)
先將硃砂并礬内瓷瓶子中封閉了於甑上每兩度
蒸至半月日取出和前金箔細研以粟米軟飯和為
丸如菉豆大每服不拘時以麥門冬湯下七丸
麝香散治産後血邪氣攻心如見鬼神狀候似風亂
語不定刺痛脹滿宜服
麝香(一錢細研)烏驢蹄護(一兩燒灰)亂髮(二兩炒灰)乾漆(一兩搗碎炒令烟出)
右為細散研入麝香令勻不計時以溫酒調下一錢
麒麟竭散治産後血邪攻心恍惚如顛狂
麒麟竭(一分)蒲黃(三分)
右相和研令勻細不計時以溫酒調下二錢
治血攻心顛狂不識人宜服此方
赤馬蹄(炒令焦黃)白殭蚕(微炒各一兩)
右為細散不計時煎苦參湯調下一錢
又方
延胡索(半兩)狗膽(一分乾者)琥珀(半兩)
右為細散不計時以溫酒調下一錢小便調下亦得
茯苓湯治産後心氣不足血邪上攻眠卧不安
白茯苓(去黑皮)熟地黃(焙各一兩半)甘草(炙剉)獨活(去蘆頭)
遠志(去心)防風(去皮)人參(各半兩)白薇龍齒(各一兩半研)
右粗搗篩每服三錢水一盞煎至七分去滓溫服不
拘時
治婦人産後發狂
用木香附子去鬚皮淨為末每用二錢再入研極細
真辰砂末一錢以燒通紅秤錘好酒調服神效
八珍散治産後血暈心竅言語不正狀如顛狂
人參石菖蒲生地黃川芎(各一兩)硃砂(别研)
防風(去蘆各半兩)細辛(淨洗一錢)甘草(炙半兩)
右為末每服一錢薄荷湯下不拘時地黃多膩膈脾
胃不快者即以當歸代之
黑龍丹(出濟生方)治産後敗血衝心不省人事狂言如癲
當歸(去蘆酒浸)五靈脂川芎高良姜(三兩)生地黃(三兩)
以上剉入沙鍋内紙筋鹽泥固濟炭火煆令通紅令
冷後取出細研入後藥
生硫磺花蘂石百草霜乳香琥珀
右五味一兩一錢細末前後和勻米醋煮麵糊為丸
如彈子大每服一丸服時再入炭火煆藥通紅入生
姜汁内浸碎以無灰酒合童子小便頓服神效不可
述
治産後顛狂(出永類鈴方)
用小柴胡湯加生地黃同煎百餘沸安又有服逍遥
散外加遠志桃仁蘇木紅花每服再加一錢重服後
再服平胃散安此先理血而後理脾者
寧中膏(出如宜方)治産後心志不寧心血耗散如見神鬼
人參酸棗仁(各一兩)辰砂(半錢)
右為末蜜丸如彈子大每服一丸薄荷湯化下又宜
研琥珀麝香燈心湯下
普濟方卷三百四十九
