普濟方卷三十三明周王朱橚撰
腎臓門
腎虛漏濁遺精(附論)
素問云夫腎精者身之本也蓋五臓六腑皆有精腎為
都會關司之所命聽於心人能法道清净精氣内持火
來坎戶水到離宮隂平陽秘精元密固矣若夫思慮不
節嗜欲過度使水火不交精元失守由是為赤濁白濁
之患焉赤濁者是心虚有熱也常因思慮而得之白濁
者腎虛有寒也過於嗜欲而得之其狀凝面如油光彩
不定常時濁漏粘如膏糊皆思慮嗜欲之所致耳各分
致病之由施以治法坎離既濟隂陽協和然後火不上
炎而神自清水不下滲而精自固安有赤濁白濁之患
哉雖然思慮過度不特傷心亦能病脾脾土虛而腎不
足故土邪克水亦令人便下渾濁史戴之又云夏則土
燥而水濁冬則土堅而水清醫若峻補則疾愈甚以中
和之藥療之水火既濟土自堅其精固矣遺精白濁二
證脈息多濇醫經曰男子二八腎氣盛天癸至天癸者
精之本也腎臓不足皆由不善衛生喜怒多勞憂愁思
慮嗜欲過度起居不常遂致心火炎上而熄腎水散漫
而無歸上下不得交養心腎受病令人遺精白濁腎受
病者亦令人遺精白濁皆心腎不交關鍵不定之故耳
腎病者當禁固之心病者當安寧之更有少壯之人情
動於中所願不得意淫於外一門内有是證者大要於
治之法不宜秘固秘固則愈甚惟當以後方猪苓丸主
之蓋半夏有利猪苓導氣使通之也但虛損精滑之人
却不宜服無因而出者曰尿因見聞而出者曰精心不
足而熱赤曰赤濁心不足而腎冷者為白濁隂不升陽
不降是以有清濁不分又有脾精不禁小便漏濁淋瀝
不止手足腰背酸疼用蒼术等劑則脾精生於内也邪
客於隂神不守舍故心有所感夢而後泄也其候有少
年氣盛鰥曠多時強制情欲不自覺知此泄如瓶之滿
而溢者也人或有之是為無病勿藥可矣心家氣虛不
能主宰或心受熱陽氣不收此泄如瓶之側而出者也
人多有之其病猶輕令和平之劑補之臓腑精弱其元
久虧心不攝念腎不攝精此泄如瓶之碎而漏者也人
或有之其病最重須當大補湯主之夢泄尤甚於房勞
此世習聞其說者也又有神氣消磨異性横生風邪乘
虛致干其正往往與妖魅交媾是尤甚也宜用法藥調
治之
韭子丸(出千金方)治房室過度精洩自出不禁腰背不得屈
伸食不生肌兩脚苦弱此藥治之
韭子(一升)甘草(一兩)桂心(半兩)紫石英(半兩)當歸(二兩)禹餘粮
(一兩)遠志(一兩)山茱萸(一兩)天雄(一兩)紫苑(半兩)薯蕷(半兩)細辛
(一兩)茯苓(一兩)薑蠶(半兩)菖蒲(半兩)人參(一兩)杜仲(一兩)白术(二兩)
乾薑(二兩)芎藭(二兩)附子石斛(各一兩)大棗(五十個)牛膝
(半兩)乾漆(半兩)天門冬(一兩半)茯苓(一兩)黃耆(一兩)兔絲子(一兩)
乾地黃(二兩)蛇床子(半兩)
右為細末入牛髓同白蜜棗膏合搗三五千杵空心
服丸如梧桐子大每服十五丸日再服可加至二十
丸
玉鎻固真丹(出危氏方)治心氣不足思慮太過腎經虛損真
陽不固旋有遺泄小便經歲白濁或淡赤或如膏夢
寐精泄甚則身體拘倦骨節酸疼飲食不進面色黧
黑容枯肌瘦唇乾舌燥虛煩盜汗舉動力乏多服效
白龍骨(半斤)磁石(醋淬七次)硃砂(各一兩)牡蠣(煆一兩)紫梢花
(一兩半)家韭子兔絲子(各二兩)鹿茸(酒浸炙)白茯苓(一兩)
川巴戟(一兩)官桂(一兩)肉蓯蓉(酒浸)桑螵蛸(酒浸)當歸(各二兩)
木香(不見火)遠志(甘草水煮取肉)蒼术(各一兩)茴香(炒)吴萸(炒)
川練子(炒)桑寄生(各半兩)沈香(半兩)黃耆(一兩)綿附子(炮去)
(皮臍一兩)
右為末煉蜜和丸如梧桐子大每服五十丸温酒鹽
湯下
棘刺丸治虛勞諸氣不足夢泄失精(方見虛勞門夢泄頬)
八藥靈砂丸(出危氏方)治諸虛百損白濁耳鳴
當歸(酒浸)鹿茸(去毛鹽水酒炙)黃耆(各一兩)沈香(一兩)北五味(半兩)
遠志(一兩)酸棗仁(一兩)茴香(炒)吴茱萸(去核)破故紙(炒)牡
蠣(煆)熟地(二兩)人參(一兩)龍骨(煆)附子巴戟(各一兩)硃
砂(一兩)
右為末酒糊和丸每服五十丸至七十丸温酒鹽湯
下
龍齒補心湯(出直格方)治諸虛不足潮熱心内驚惕睡臥不
寧小便油濁
龍齒(煆)人參當歸(酒浸)熟地(各一兩)桔梗(焙)酸棗仁
(半兩)麥門冬(去心)半夏麴(各一兩)白术(炒)甘草(各半兩炙)枳殼
(麩炒)白茯苓(去木)遠志(一兩)肉桂(二錢半)黃耆(七錢半炙)
右為末每服三錢水盞半薑五片粳米一撮同煎不
拘時服
鹿茸益精丸(出直格方)治心虛腎冷漏精白濁
鹿茸(去毛酥炙)桑螵蛸(瓦上焙)肉蓯蓉當歸巴戟天
(去心)兔絲子(酒浸)杜仲(鹽水炒斷絲)益智仁川練子(去皮取肉)
赤石脂韭子(炒)禹餘粮(煆用醋淬碎為度各三錢)破故紙
山茱萸龍骨(二兩)滴乳香(一分)
右為末酒糊丸如梧桐子大每服七十丸食前白茯
苓煎湯下
茸兔丸(出經驗方)治心腎不交小便滑數精神耗散腰脚無
力
鹿茸肉蓯蓉乾地黃萆薢杜仲五味
子白茯苓(各二兩)木瓜(一兩)巴戟枸把子川牛
膝補骨脂青鹽(各二兩)兔絲子金鈴子(各五兩)
蓮肉(八兩)
右依法炮製為末酒煮山藥末糊為丸如梧桐子大
每服五六十丸空心温酒或鹽湯送下
暖腎丸(出直格方)治腎虛多溺或小便不禁而濁
葫蘆巴(炒一兩)破故紙(炒一兩半)川練子(炒研一兩)益智仁(二兩)
熟地黃(三兩)鹿茸(酥炙)赤石脂(各一兩)山茱萸(一兩)代赭石
(醋煅)龍骨(各半兩)海螵蛸(一兩)艾(醋炙)丁香沈香乳香
(各二錢)禹餘粮(醋煅碎三錢)
右為末糊丸桐子大每服五十丸煎石菖蒲湯送下
子午丸(出危氏方)治心腎俱虛夢寐驚悸常自煩悶短氣
不樂消渴停飲下赤白濁甚至四體無力眼昏形瘦
耳鳴頭暈惡風怯冷
榧子(去壳二兩)蓮肉(去心)枸杞子白龍骨川巴戟(去心)
破故紙(炒)真虎珀(各一兩)芡實(一兩半)赭石白礬(枯)
赤茯苓(各一兩)白茯苓(二兩)文蛤(半兩)蓮花(半兩)牡蠣(煅一兩)
右為末酒蒸肉蓯蓉一斤爛研為丸如桐子大硃砂
為衣煎萆薢湯空心吞下忌勞力房事
十四友丸補諸虛不足益血收歛心氣治怔忪不寧
精神昏倦不安赤白濁甚(方見心臟門心虛類)
心腎丸(見諸虛門)治水火不濟心下怔忪夜盜汗便赤夢遺
鹿茸散治臓腑久虛夢泄
鹿角屑(一兩)鹿茸(酥炙一兩)白茯苓(三錢)人參(一兩)桑螵蛸(研一)
(兩)芎藭(一兩)當歸(一兩)破故紙(炒)龍骨(各半兩)栢子仁(去殼)
甘草(炙各一兩)榧子(酒浸一宿半兩)
右為末每服三錢半生薑五片棗三枚粳米百粒食
前煎服
家韭子丸(出直格方)治腎氣不足精遺(方見小便淋門遺精類)
遠志丸(出直格方)治腎不足遺精白濁驚悸健忘夢寐不
安足脛酸疼
遠志(去心取肉)地黃(洗)天門冬(去心)龍齒(各一兩研)麥門冬(去心)
五味子(一兩)車前子(半兩)白茯苓(去木)地骨皮(各一兩三錢)桂
(六錢)山藥(炒)熟地(一兩半)
右為末煉蜜和丸如梧桐子大每服五十丸食前粳
米湯送下
芡實丸(出危氏方)治思慮傷心房勞傷腎心腎不交精元不
固面少顔色驚悸健忘夢泄小便赤澁遺精白濁足
脛酸疼耳聾目昏(方見諸虛門補虛固精類)
瑞蓮丸(出濟生方)治思慮傷心便下赤濁
白茯苓(去木)石蓮肉(炒去心)龍骨(生用)天門冬(去心)麥門冬
(去心)遠志(去心甘萆煮)栢子仁(炒研)當歸(酒浸)紫石英(醋煆七次)酸
棗仁(炒去殼)龍齒(以上各一兩)乳香(半兩各研)
右為末煉蜜為丸如梧桐子大硃砂為衣每服七十
丸空心温酒棗湯下
降心丹(出直格方)治心腎不交盜汗遺精及熱藥過多上實
下虛小便赤白常服鎮心益血(方見諸虛門諸虛補益類)
清心蓮子飲(一名加味清心飲)治心中客熱煩躁赤濁
石蓮肉白茯苓(各一兩)益智仁(水浸出薑汁炒)遠志(水浸)
(取肉)麥門冬(去心)人參(各半兩)石菖蒲車前子(一兩)白术
(一兩)澤瀉甘草(炙各二錢)
右剉散每服三錢添燈心一握煎熱加薄荷少許
韭子丸(出千金方)治小便失精及夢泄精(方見虛勞門虛勞失精類)
妙應丸(出直格方)治赤白濁通用
真龍骨辰砂厚朴(以腐草鞋重包插定火煆并研細)石菖蒲
(各二錢半)川練子(蒸去皮取肉半兩)白茯苓(二兩)益智仁(三兩)石蓮
肉(一兩)砂仁(三兩)桑螵蛸(瓦上焙)兔絲子(酒浸一宿各半兩)
右以藥碎研為末糊丸如梧桐子大每服五十丸煎
人參酸棗湯下臨臥服或粳米飲送下
韭子丸治虛勞夢泄(方見虛勞門夢泄類)
固精丸(出濟生方)治嗜慾過度勞傷腎經精元不固夢遺白
濁
肉蓯蓉(酒浸薄切焙)陽起石(煆研)韭子(炒)龍骨(生用)赤石脂
(煆七次)川巴戟(去心)白茯苓鹿角霜附子(炮去皮臍各等)
(分)
十補丸治真氣虛損下焦耗竭臍腹強急腰腿疼痛
出血盜汗遺泄白濁大便自利小便滑數或三消渴
飲食倍常肌肉消瘦陽事不舉顔色枯槁久服補五
臓行榮衞益精髓進飲食(方見諸虛門補虛固精類)
薰草湯治夢失精
薰草(一兩)人參(一兩)乾地黃(三兩)白术芍藥(各兩)茯神
(一兩)桂心甘草(各二兩)大棗(十二枚)
右切以水八升煮取三升分為二服如人行四里一
方又有茯苓三兩忌桃李雀肉大酢海藻松菜生葱
石斛散治男子夢泄精
石斛(七分)桑螵蛸紫苑(各二分)乾漆(煮)五味子乾
地黃鍾乳粉(研)遠志皮附子(炮去皮臍各二分)
右搗合為末以酒服方寸匕漸增至二七日三服忌
猪肉冷水蕪荑
蓮子清心飲(一名清心蓮子飲)治心中蓄熱時常煩躁因思勞
力憂愁抑鬱致小便白濁或有凝脂夜夢走失淋瀝
便赤如血或因酒色過度上盛下虚心火炎上肺金
受尅口舌乾燥漸成消渴睡臥不安四肢倦怠男子
五淋婦人常下赤白帶病後氣不收歛陽浮於外心
煩熱(方見諸虚門補虚益氣類)
小温金散(出危氏方)治虚熱或觸冒暑氣旋下或赤或白或
淋瀝不止
人參(去蘆)石蓮肉(去心)巴戟(去心)益智仁(去殼)黃耆(去蘆)萆薢
(酒浸焙)麥門冬(去心)赤茯苓(去皮)甘草(各等分)
右為散每服三錢水一盞燈心二十根紅棗二枚煎
食前温服以後藥同煎俱為散服
秘精丸(一名固精丸)治下虚胞寒白濁或如米泔或如凝脂
腰膝少力(方見諸虚門補虚固精類)
金鎻鎮元丹治真氣不足氣促喘乏心怔忪盜汗小
便滑數遺精白濁一切元臓虚寒(方見諸虚門補虚固精類)
赤茯苓散(出醫方大成)治心經伏暑小便赤濁
人參白术赤茯苓香薷澤瀉猪苓
蓮肉麥門冬(去心各等分)
右㕮咀四錢每服水一盞煎服
蒼术難名丹(出直格方)治元陽氣衰脾精不禁白濁淋瀝腰
痛無力
蒼术(去粗皮米泔水浸一宿)茴香(炒)川練子(去皮取肉各三兩)川烏
(炮去皮臍)破故紙(炒)白茯苓龍骨(研各三兩)
右為末酒糊和丸如梧桐子大硃砂為衣每服五十
丸空心縮砂煎湯下或粳米湯下蒼术收歛脾精故
也
遠志丸(出經驗良方)治白濁
白茯苓(一兩)麥門冬(去心一兩)遠志(去心)石菖蒲(各半兩)人參
(去蘆)益智仁(去皮各二錢半)
右為末煉蜜和丸如梧桐子大麥門冬燈心煎湯送
下三十丸
桑螵蛸散(出危氏方)治男子小便日數十次如稠米泔色心
神恍惚瘦悴食减多因房勞過度耗傷真氣得之服
不終劑而愈
桑螵蛸遠志(去心甘草水煮取肉)菖蒲龍骨(煅)人參
茯苓當歸(酒洗)鱉甲(醋炙各等分)
右各等分為末每服二錢夜臥人參或茯苓湯調下
一方無桑螵蛸遠志
黃耆湯治諸虚失精
黃耆當歸甘草(炙各二兩)桂心(六分)蓯蓉石斛(各三)
(兩)甘棗(一百三十枚)白蜜(二斤)
右切以水一斗煮取四升内蜜煎取三升分為四服
日三夜一以食相間忌海藻菘菜生葱
鹿角湯治勞夢泄精
鹿角屑(一斤)韭白(半斤)生薑(一斤)芎藭茯苓(各二兩)當歸
(酒洗)鹿茸(炙各二兩)白米(二合)
右切先以水五斗煮鹿角取一斗二升去滓内諸藥
煮取四升分服一升日三夜一鹿角唯取胖者打碎
用忌酢物
通治還少丹(出危氏方)治心腎俱虛漏精白濁
山藥牛膝(酒浸)白茯苓山茱萸(去核)茴香(炒各一兩半)
兔絲子(酒浸)續斷(去蘆各一兩)
右為末煉蜜和丸如梧桐子大每服三十丸鹽湯下
白濁方
烏藥蓮子藕節白茯苓益智仁(各一兩)花
椒甘草(各三錢)
右等味為粗末用猪肚洗淨入藥在内以線縫口入
鍋用水二三盞文武火煮之候猪肚軟取去藥滓薄
切食之用汁作粥食之尤良甚效
續斷丸(出經驗良方)治遺精白濁
川續斷獨活栢子仁(各二兩)榖精草(二兩半)蓮花
蘂(半兩)雞子(七箇用白)
右為末將雞子白打和藥末次用酒糊為丸空心温
酒送下五六十丸
又方治便濁不止漸成虛損每便過張目仰視自然盜
汗致損失神
用白茯苓三兩研為末鎔蠟和丸如圓眼大細嚼
二丸空心棗湯下神效
又方
用冬瓜仁砂為末空心米湯調下五錢許
金櫻子煎補腎秘精治小便白濁
金櫻子(一升搥碎用好酒二升銀鍋内熬乾至一升去滓再煎成膏)桑白皮
桑螵蛸(酒浸)雞頭粉龍骨蓮花蘂(各半兩)
右為末入膏子和丸每服二十丸用鹽湯送下食前
服之
治玉柯硬不痿即腎精流無歇時精如針狀捻之則
碎乃為精漏疾矣(出經騐方)
用韭子破故紙各一兩為末每服二錢水一盞煎至
六分每日三次飲之愈即住服
治白濁
用榆樹皮一味或焙或爆乾為末湯浸蒸餅為
丸每服三十丸空心白湯下
治夢中遺精(出經驗方)
用乳香如大拇指一塊臨臥時將放口中嚼爛至半
夜即吞下不兩三次病愈
遠志丸治心腎虚損精神恍惚健忘多驚白濁泄
精虛汗耳聾此藥皆治之(方見諸虛門補益諸疾類)
耆絲丸治少年色欲過度精血耗竭心腎氣敗遺泄
白濁腰背疼痛面色黧黑耳聾目昏口乾脚弱便
利夢與鬼交陽事不舉(方見諸虛門補虛固精類)
治白濁
用茴香丸或八味以五苓散下之
心腎丸(出經驗方)治男子白濁小便多滑婦人血冷
蒼术(一斤酒糟三斤淹兩宿去糟)肉桂(二兩)川椒(四兩鹽炒去鹽)吳茱萸
(四兩)茴香(二兩同茱萸炒)川練子(四兩用蒼术糟半斤炒川練子去糟用)
右為末酒糊為丸桐子大硃砂為衣每服五十丸鹽
湯温酒下
地黃丸(出危氏方)治心腎水火不濟或因酒色遂至已甚謂
之土淫蓋脾有虛熱而腎不足故土邪干水蓋夏則
土燥而水濁冬則土堅而水清此其理也醫者往往
峻補其疾反甚此方中和補瀉兼之水火既濟而土
自堅則其流清矣
熟地黃(九蒸十兩)兔絲子(酒浸半兩)茯苓栢子仁(各三兩)附
子(炮一兩)
右為末鹿角膠煮糊和丸如梧桐子大每服百十
丸鹽湯下
分清飲(仁存方)通心氣補漏精治男子小便白濁由思慮
過度致隂陽不分清濁相干不宜亟補唯此藥能分
利之及婦人經候不調湛濁淋瀝
萆薢石菖蒲(去皮毛)白茯苓(醋浸兩日)烏藥(各一兩)甘草
(四錢)
右為末每服三錢水一盞鹽一撮同煎一方無茯苓
甘草只四味等分名萆薢分清飲
蒜丸(危氏方)治白濁
杜仲川烏破故紙人參巴戟(各等分)
右為末蒜膏和丸如梧桐子大每服三十丸鹽湯温
酒送下
腎濁袐精丸(一名附子丸)治元氣不固遺精夢泄(出醫方集成)
大附子(炮去皮臍)龍骨(煆)蓯蓉(酒浸)巴戟(去心各一兩)
右為末煉蜜和丸如梧桐子大每服三十丸鹽湯空
心送下
固真丸(危氏良方)專治精洩不禁
禹餘粮石中黃赤石脂紫石英石燕子
(五味各一兩炭火煅醋十兩淬至乾為度研用)
右以白茯苓四兩人參二兩青鹽一兩同為末入無
灰酒約量多少打糊拌和衆藥為丸以硃砂為衣如
小雞豆每服二丸至三丸温酒下或鹽湯下空心臨
臥服一名仙方固真丹
參苓丸(經驗良方)治泄精無常
藕節菱角肉(各二兩)人參白茯苓(各半兩)石蓮肉
(一兩)
右為末用黃酒糊為丸如梧桐子大煆土末為衣每
服三十丸温酒下
摶金散(仁存方)治便濁之疾皆緣心腎不濟或因酒色遂
至已甚謂之土淫蓋有虛熱而腎不交故土邪干水
史載之嘗言夏則土燥而水濁冬土堅而水清此其
理矣醫者往往峻補其疾反甚此方中和服之水火
既濟而土自堅其流清矣
人參(一兩)白茯苓(二兩)絡石(二兩)龍骨(一兩煆)
右為末每服二錢空心臨臥米飲調下
治虛勞尿精白濁方(出千金方)
用榆白皮切二斤水二斗煮五升分五服
治白濁(出千金方)
用搗乾羊骨為末服方寸匕日二服
四白頭(亦名玉華白丹)治虛寒壯胃飲食作痰喘嗽清上實下
兼治婦人白帶男子白濁遺精(仁存方)
焰焇(二兩研細)白礬(三兩研細)石膏(四兩研細)砒霜(二兩研細)
右用一火鼎子先以火炙用生薑自然汁塗内外數
遍炙乾先下砒末半兩次以砒末半兩和&KR0008;硝末一
兩和礬末按實又以白礬末一兩半和石膏二兩按
實却以石膏末二兩緊按在上用圓瓦片子蓋合口
上止簇炭五斤發頂火煆烟盡為度去火候冷取藥
刮净研如細粉再加好白石脂煅一兩研細和前藥
滴水為丸雞豆大候乾再入新鍋内用瓦蓋定置磚
上簇炭三斤一煆通紅為度用鉗鉗出傾丹在厚甆
盆内乘熱攪動候冷丹出火毒每服三粒用冷水吞
下以乾物壓之忌熱物
金鎻丸治男子婦人滑精鬼交遺泄(方見諸虛門補固類)
坎離丸(出仁存方)治水火不濟滋補心腎治白濁夢泄
辰砂(一兩)酸棗仁(一兩取肉)附子(炮去皮臍一兩)乳香(半兩)
右碾附子末入三味和勻煉蜜為丸如梧桐子大每
服一丸温酒送下空心服須是臘月合磁器收
寧志膏(出和濟方)治心臓虧損神志不寧恐怖赤濁恍惚健
忘睡臥不安夢陟危險一切心疾並皆治之(方見心臓門心)
(狂類)
茯苓散治心虛夢泄亦治白濁神效見東坡方如服
湯法飲食内皆可服
用白茯苓為末每服四錢粳米湯調下間用温
水調下空心食前臨臥日三服
四精丸(危氏方)治白濁
鹿茸蓯蓉山藥茯苓(各等分)
右為末米糊和丸如梧桐子大每服三十丸棗湯下
或用沈香木香湯下
小兔絲子丸(危氏方)治腎氣虛損五勞七傷小腹拘急四
肢疼痛面色黧黑唇乾口燥目暗耳聾心忪短氣夜
夢驚恐精神困倦喜怒無常悲憂不樂飲食無味
舉動乏力心腹滿腰脚疼小便滑數房室不舉股内
濕痺水道澁滯小便出血時有遺泄並宜服之久服
補骨髓續絶傷補五臓去萬病明視聽益顔色輕身
延年聰耳明目
石菖蒲(二兩)兔絲子(酒浸焙為末五兩)山藥(二兩七錢半)白茯苓
(一兩)
右為末山藥糊和丸如梧桐子大每服三十丸空心
温酒或鹽湯下如脚膝無力木瓜湯下晩食前再服
桑螵蛸丸治下焦虚冷精滑不固遺瀝不斷
附子(去皮臍)五味子龍骨(各半兩)桑螵蛸(三錢)
右為末純糯米糊和丸每服三十丸空心鹽湯吞下
治白濁
白濁遺精最擾人茯苓半夏小烏沈
更加益智四十丸不顧年深歲月深
四精丸治思慮色慾過多心氣不足神志耗散遺精
白濁小便頻數常服補益精髓駐顔悦色(方見諸虚門補)
(虚固精類)
斬夢丹治夢泄遺精
知母(一兩)黃栢(一兩去皮)滑石(三兩)
右為末白水和丸空心温酒鹽湯送下
遠志丸治小便赤濁
遠志(去心甘草水煮半斤)茯神益智仁(各二兩)
右為末酒糊為丸每服五十丸臨臥棗湯送下
栝蔞丸治男子尿精
栝蔞根澤瀉土瓜根(二兩)
右為末以牛膝和丸如梧桐子大先食服三十丸良
茯苓散(一名白茯苓散)治白濁甚至下血(方見勞門小便白濁類)
牡蠣散治夢遺精淋瀝(方見諸虚門補益諸疾類)
分清飲治白濁
益智仁(主益精治虚漏小便淋瀝)萆薢(主隂痿遺尿補腎臓益精)菖蒲(通心)
(氣止小便治白濁)
右為末各等分每服三二錢
三白散治小便遺泄痛赤白濁
遠志(去心)蓮肉白茯苓
右各等分為細末用好酒調下每服二三錢空心服
金櫻子丸治諸虛漏精白濁
真龍骨厚牡蠣(煆)桑螵蛸(各一兩)
右以黑豆一盞淘濕將前三件置黑豆上蒸半日去
豆焙三件為末入白茯苓末一兩金櫻子四十枚去
刺并穰蒂洗净搥碎入磁器内入水一盞煮濃汁
濾清調茯苓末為丸如梧桐子大每服三十丸食
前用益智仁五枚連殼搥碎北五味子十粒縮砂仁
三箇煎湯下
煉鹽方治漏精白濁
白鹽(入磁器内以瓦蓋定黃泥封火煆一日取出隂一宿用磁器收貯)白茯苓
山藥(各一兩)
右為末入鹽一兩研勻用棗肉和丸如梧桐子大每
服三十丸空心棗湯送下蓋欲以甘濟鹹脾腎兩得
也
玉鎻丹治心氣不足思慮太過腎經虛損真陽不固
致有遺泄小便白濁如膏夢泄身體倦怠骨節酸痛
虛煩盜汗(方見本門腎虛類)
茯苓散(一名鎻陽丹)治泄精及治膀胱
茯苓猪苓木饅頭(去皮子各等分)
右為末每服二錢用米飲調一方不用猪苓
鎻陽丹治精泄不禁
桑螵蛸(三兩焙乾)龍骨(二兩)白茯苓(一兩)
右為末米糊和丸如梧桐子大每服五十丸煎茯苓
鹽湯送下食前服
威喜丸治精氣不固遺瀝常流小便白濁夢中頻泄
及治婦人血海冷白帶白濁白淫下身常濕小便如
泔或無子息
白茯苓(四兩)木猪苓(一兩去皮煮茯苓數沸)黃蠟(四兩溶)
右以茯苓為末用蠟為丸如彈子大空心細嚼含生
津液徐徐嚥下兼治耳鳴口乾忌米醋并腥氣
三白丸治遺精白濁及滑泄盜汗
龍骨(全用一兩)牡蠣(煅一兩)鹿角霜(二兩)
右為末酒煮麵糊為丸如梧桐子大每服四十丸空
心食前用鹽湯送下
治小便白濁如精之狀
沒藥木香當歸(各等分)
右為末以棘心自然汁為丸如梧桐子大每服五十
丸食前鹽湯下
兔絲子丸治思慮太過心腎虚損真陽不固溺有餘瀝
小便白濁夢寐頻泄(方見本門腎虛類)
禁精湯(出千金方)治虛勞尿精(方見虛勞門失精類)
蓮肉丸(海上良方)治夢泄白濁
蓮肉(去心)白茯苓(各等分)
右為末白湯空心調下
治失精暫睡即泄(一名固真散方見諸虛門補精類)
茯苓丸(三因方)治心腎氣虚神志不寧小便淋瀝或不禁
及遺泄白濁
赤茯苓白茯苓
右為末以新汲水攪洗澄去浮沫控乾别取地黃汁
同好酒入銀石器内熬成膏和丸如梧桐子大空心
鹽湯嚼下常服輕身延年
三仙丸(出危氏方)治夢泄
益智仁(二兩用鹽二兩炒去鹽)烏藥
右為末用山藥一兩為糊和丸如梧桐子大每服五
十丸空心臨臥鹽湯下以硃砂為衣凡病精泄不禁
白濁頭眩虚極或寒熱用補澁之藥不效其脈浮軟
而散蓋非房室過度也此無他因有所欲想而不遂
故致其疾既以藥補且猶不效將何治之緣心有愛
則神不歸意有想則志不寧當先和榮衛榮衞和則
心神安次調脾胃脾氣和則志舍定心腎交媾精神内
守其病自愈其治用人參三錢當歸一錢酒洗焙乾
為末作三服沸湯調服頭眩遂瘥精不禁者用白芍
藥半兩丁香三錢木香三錢剉散每服用生薑五片
棗三枚煎空心服即心安神定精固神悦
珍珠粉丸(濟生拔粹方)治白淫夢泄遺精及滑出而不收
黃栢(一斤新瓦上焙乾)真蛤粉(一斤煆)
右為末滴水丸如梧桐子大每服一百丸空心温酒
下陽盛乘隂故精泄也黃栢降火蛤粉鹹而補腎隂
也兼治思想所願不得
白糯丸(經撰良方)治小便脚停白濁老人多有此證令人卒
死大能耗人精液主頭昏
大白芷(一兩為末)真糯米(五錢重炒赤色)
右為末糯米為丸煎木饅頭湯吞下無木饅頭用根
亦可後却用和濟局方補腎湯調補如後生禀賦怯
弱房室太過小便太多水道蹇澁小便如膏脂加石
菖蒲牡蠣即效
黃耆散(經驗良方)治白濁
黃耆(鹽炒半兩)茯苓(一兩)
右為末每服一二錢空心白湯送下
清心蓮子丸治經絡熱夢遺心中恍惚(方見諸虛門補虚固精類)
五味子丸(經驗良方)治白濁及腎虚兩腰及背脊穿痛
用五味子一兩炒赤為末用醋糊為丸醋湯送下三
十丸瀉用蘄艾湯吞下
牡蠣丸治精氣不禁白濁夢遺
半夏(一兩鹽水洗十次每箇分作兩箇以猪苓去皮二兩為粗末同半夏浸火炒黃放地去火)
(毒一宿不用猪苓)牡蠣(一兩研成粉)
右為末以山樂糊為丸如梧桐子大養藥磁器内密
收每服三十丸茯苓湯下
約精丸(直格方)治小便泄精
白龍骨(二兩)新韭子(冬霜後採者一斤酒浸一宿搗細)
右為末酒調糯米糊為丸如梧桐子大每服三十丸
空心鹽湯下一方為散酒服
蓮子六一湯(直指方)治心經虚熱小便赤濁
石蓮肉(連心六兩)甘草(炙一兩)
右為末每服二錢燈心煎湯調服
黑丸治精血耗竭面色黧黑耳聾目昏口乾多渴脚
弱腰疼小便白濁上燥下寒不受峻補(方見諸虚門補虚益精類)
水陸二仙丹(仁存方)治白濁
金櫻子(去子洗淨搗碎入瓶中蒸令熱用湯淋之取汁慢火熬成膏)芡實(去殼炒熟)
(為末)
右二味用酒糊為丸每服三十丸酒吞食前服一方
用女子乳汁丸為妙一方鹽湯下
破故紙散(三因方)治精氣不固
破故紙青鹽(同炒香)
右各等分為末每服二錢用米飲調下
猪苓丸(一名半夏丸)治年壯氣盛情慾内動所願不得意淫
於外夢遺白濁精滑不禁素問云腎者作強之官伎
巧出焉又云腎氣藏精能攝精氣是生育之府也或
斂或散皆主於腎今腎氣閉則身之精血無所管攝
故妄行而出不時也
半夏(一兩)猪苓(一兩)
右以半夏剉如豆大用猪苓為末先將一半炒半夏
黃色不令焦放地出火每半日取半夏為末糊和丸
如梧桐子大候乾更用餘猪苓末同炒裂入不油沙
瓶中養之每服四十丸空心温酒鹽湯送下如常服
於申未間冷酒下一方雞子清為丸煎白茯苓湯下
名雞清丸一方酒糊為丸鹽酒米飲下名半夏丸一
方陳粟米飯為丸温粟米飲下一方黃蠟為丸好酒
鹽湯送下
羊脛灰丸治思慮傷脾脾不攝精遂白濁(方見諸虚門補虚固)
(精類)
治失精(十全方)
石榴皮(切五合)桑螵蛸(炙用)桑白皮(蜜炙各五錢)
右以酒五升煮取三升分三服一方石榴皮作枯白
皮
治男子婦人精滑夜多遺精
用益智四十九箇當甲穿過作一串用青鹽一小塊水
二盞煎一盞去滓温服一方用二十四箇剉加鹽煎
服
乾膠散(千金方)治失精
用乾膠三兩為末以酒二升和分服瘥即止一方用
鹿角膠
韭子方(千金方)治夢泄失精及溺白
用新韭子二升十月霜後採好者用好酒八合浸
一宿明旦日色好身子向南搗一萬杵平且酒五合
服再一方微炒為散食前酒服一方生韭子空心鹽
湯下三十丸
凝真丹治下丹不凝結則真氣不固夢遺白濁骨酸
短氣面黃體重形容瘦悴情思不樂飲食减少(方見諸虚)
(門補虚固精類)
四妙丹(一名神益固真丹)治元氣久虚及小腸腎餘膀胱疝氣
五淋白濁精滑精漏婦人血海虚冷赤白帶下血崩
(方見諸虚門固精類)
香妙散(出危氏方)治男子婦人小便赤濁諸藥不效者
五苓散辰砂妙香散
右和勻用天門冬麥門冬去心煎湯空心調服一二
錢一日三服
羊骨湯治失精多睡
羊骨(一具)飴糖生地黃白术(各三斤)大棗(二十枚)桑
白皮厚朴阿膠(各一兩)麥門冬人參芍藥
(各二兩)生薑甘草(各三兩)茯苓(四兩)桂心(八兩)
右㕮咀以水十斗煮羊骨去骨取三斗煮藥取八升
湯盛下入膠飴糖令勻平旦服一升後旦服一升
五味子丸(衛生家寳方)補心腎治白濁久服行步如少年
五味子(四錢半)續斷(一錢)山藥(七錢)人參(七錢)兔絲子(一錢)白
茯苓(一錢)山茱萸栢子仁(二錢)川芎(一錢)牛膝(半兩)遠志
(半兩)龍骨(半兩生用)
右為末煉蜜為丸如梧桐子大每服三十丸鹽湯下
寧心志濟經丹(衛生寳方)治心腎氣不足
硃砂乳香沒藥白茯苓白芍藥當歸
(各二兩)酸棗仁遠志(去心)菖蒲人參白茯神(各一)
(兩)熟地(二兩)
右除硃砂别研外並為末同和煉蜜為丸如梧桐子
大食後熟水下忌猪羊血每服三十丸
茯苓丸(衛生家寳方)治男子小便白濁漸成淋瀝或痛或不
痛日久覺鬱瘦四肢乏力不思飲食神驗
猪苓(二兩)茯苓(半兩)半夏(半兩)
右半夏湯浸八九次剉作兩片同木猪苓一處炒令
黃色去猪苓不用只取半夏研細同茯苓粟米糊調
丸如梧桐子大食前空心時熟水下二十丸
治小便白濁出髓條(危氏良方)
酸棗仁(炒)白术人參白茯苓破故紙(炒)益
智(淨洗)大茴香牡蠣(火煆碎為度)
右各等分為末加青鹽酒糊為丸每服二十丸空心
温酒下米飲亦可日進二服
瑩泉散(出京邑良方)治心脾不調腎氣弱成便溺白濁
厚朴(一兩生薑汁製微炒用)白茯苓(一錢)
右㕮咀作一服水酒各一椀煎至一椀分作二服食
前温服
訶子丸(出海岱居士秘方)治腎虚脱精
訶子龍骨(各一兩)
右為細末滴水為丸如小指頭頂大硃砂為衣每服
一丸早晨空心葱湯下
治男子婦人白濁或腸漏(出永類鈴方)
厚朴(薑汁炒)益智仁(鹽水浸炒)
右薑棗煎不拘時服
金鎖丸(出千金良方)治腎冷及精滑小便頻數
肉蓯蓉(五兩酒浸三日熬膏)巴戟(二兩)破故紙(四兩)附子(三兩炮去皮臍)
胡桃(三十箇同蓯蓉研)
右為末同前蓯蓉膏和搗五七百杵丸如梧桐子大
酒下五十丸
牡蠣丸(出衛生家寳方)治中年已後腎氣虚冷夢遺泄精小便
白濁
石亭脂(研生用)牡蠣(用醋浸少時生用)青鹽龍骨(真者飯上蒸一)
(次)
右等分為末以青鹽打糊為丸如梧桐子大每服三
十丸空心鹽湯温酒下見效即住服中年以下去石
亭脂
治白濁赤濁道人龍骨丸(出衛生家寳方)
龍骨(半兩)牡蠣(半兩)
右研為細末同入鯽魚腹内用紙裹入火内炮熟為
度只用二味和魚肉杵為丸每日用鯽魚大小無拘
三四尾只看上件藥盡為度服時看藥效如何更入
茯苓半兩遠志半兩同入藥内尤佳每服二十丸空
心米飲下
葫蘆巴丸(出楊氏方)治下焦陽憊臍腹冷痛小便白濁肌膚
消瘦飲食減少及膀胱疝氣並宜服之
葫蘆巴(炒)破故紙(炒)川練子(去核炒)茴香(炒)川椒
青鹽山藥青橘皮(去白)陳皮(去白)附子(炮去皮臍)
右件各等分為細末酒煮糊為丸如梧桐子大每服
五十丸温酒空心食前服
龍骨丸(出楊氏家藏方)治下虚胞寒小便白濁或如米泔或若
凝脂腰重力少
牡蠣(煅為粉)熟地兔絲子(酒浸一宿)白茯苓(各半兩)龍骨
(煅)肉桂白石脂五味子(已上四味各二錢半)
右件為細末煉蜜為丸如梧桐子大每服五十丸
或温酒或鹽湯送下空心食前服
水仙丹(出楊氏家藏方)治水火不足精神恍惚怔忪健忘遺精
白濁小便淋瀝消渴吐血衂血溺血及虚煩發熱並
皆治之
白芨(一兩剉用麻油一小盞同入銚子内煎令藥焦黑色為度去藥更煎油良久以木筯點油)
(向冷水中成花不散為度如未更煎良久入盞内收之)硃砂(不拘多少細研水飛過)木
通(令為細末一兩)
右件將前油和研細硃砂木通看多少和如軟麵相
似用濃皂角水洗藥劑數遍令油盡却以水浸之每
日空心丸如梧桐子大每服三粒至七粒新水下無
忌其浸藥水一日一換
鎖精丹(出續易簡方)治腎氣閉遺精
龍骨(一兩)蓮心(一百箇)半夏猪苓(各二兩)
右將龍骨蓮心為末半夏用湯浸以竹刀分四方
界之不可令斷開猪苓如半夏切了搥扁同半夏炒
令黃色揀半夏研為末入龍骨蓮心内粟米糊丸如
梧桐子大外别研猪苓為末養此丸子每服三十
丸空心食前鹽湯下
益陽丹(出詵方)治丈夫心腎不交陽氣痿弱纔交即洩夢
遺白濁
丁香(二錢)木香(三錢)木通(二錢去皮)遠志(一兩)石蓮肉(半兩)麥門
冬(半兩去心)白茯苓(半兩)龍骨(煅一兩)半夏(半兩切作小粒用大猪苓半兩)
(同炒色黃去猪苓)茴香(半兩用斑猫十四箇去翅足同炒黃色去斑猫)
右為末酒煮山藥入砂盆内杵千下丸如梧桐子大
每服四十丸空心温酒鹽湯下亦能分清濁
強志丸(出朱焦驗方)益心血活腎水治白濁
兔絲子熟地(各二兩)茯伸山藥黃耆石蓮
(各一兩半)栢子仁附子遠志枸杞子杜仲
破故紙鹿茸(各一兩)
右為末煉蜜為丸如梧桐子大每服四五十丸空心
酒下赤濁用麥門冬煎湯下硃砂為衣
石斛丸治腎經精寒丹田凝隂小腸時痛腰膝時冷
小便白濁頭暈耳鳴或痰涎壅塞身倦怠膈滿怔
忪飲食化遲腸鳴氣走
葫蘆巴萆薢石斛附子巴戟(去心)萆澄茄
(揀用)茯苓山藥沈香鹿茸
右各一兩為細末猪腰五對煮爛用汁調藥為丸如
梧桐子大空心米飲下四五十丸酒亦可
茯苓散治夢中虚滑遺精
白茯苓(二兩)縮砂仁(一兩)
右件為細末入鹽二錢用精羊肉批作大片摻藥在
上炙熟空心服之然後飲酒三盞
治男子溺精遺瀝腎勞白濁
用真玉華白丹人參茯苓益智仁湯下甚效
酸棗湯(永類鈴方)有夢遺服心腎藥無效醫問腦冷否蓋腦
冷則髓不固遂服驅寒藥腦氣冲和兼效醫說秘
方所傳
酸棗仁(炒去皮用)遠志肉(一兩)黃耆(一兩炙)蓮肉(去心一兩)羅參
(一兩)當歸(酒浸一兩)白茯苓(一兩)茯神(一兩)陳皮(一兩)糊草(一兩)或
加半夏(一兩)
右瓦器盛薑棗煎臨臥服
瘖俳(附論)
内經謂内奪而厥則為瘖俳此腎虚也瘖俳之狀舌瘡
不能語足疼不為用蓋腎脈挾舌本腎氣内奪氣厥舌
本至不能語而為瘖腎脉循隂股循髓骨内踝入足下
腎氣不足故足廢而為俳
地黃飲治腎氣厥語聲不出足廢不用
熟地巴戟茱萸(炒)蓯蓉(酒浸)附子(炮去皮臍)石斛(去根)
五味子桂白茯苓(各一兩)麥門冬(去心)遠志(去心)菖
蒲(各半兩)
右為粗散每服三錢水一盞生薑三片棗二枚擘破
同煎七分去滓服
八味丸治腎氣内奪舌瘖足廢(方見諸虚門補虚固精類)
兔絲子丸治腎氣内奪舌瘖足廢
兔絲子(酒浸)白茯苓附子(炮去皮臍)桂菖蒲遠志
(去心各等分)
右為末煉蜜和丸如梧桐子大每服三十丸温酒或
鹽湯下空心服
補骨脂丸益腎氣治瘖俳
補骨脂(一兩炒)遠志(去心)鍾乳粉(各半兩)菖蒲(半兩)肉蓯蓉
(酒浸一兩)麥門冬(去心半兩)
右為末煉蜜為丸如梧桐子大每服三十丸煎木通
湯下空心臨臥服
石斛丸治腎氣内奪厥逆瘖俳補腎(一名金釵石斛丸方見諸虚門)
(補虚類)
解㑊(附論)
内經謂各脈太過則令人解㑊脊脈痛而少氣不欲言
夫腎為作強之官精為身之本所以運動形體者也一
或受邪則腎實而精不運故有脊脈痛少氣不欲言之
證名曰解㑊者解有解緩之義㑊則疑於寒亦疑於熱
疑於壯亦疑於弱不可必之辭其尺脈緩而濇
利腎湯治解㑊脈痛氣乏不欲言此為腎氣傷也
澤瀉生地黃赤茯苓(各一兩)梹榔(剉)牛膝(酒浸各一)
(兩)麥門冬(去心焙)柴胡枳殼(麩炒)茯苓(各五錢)
右為粗散每服三錢水一盞煎至七分去滓温服
通腎湯治解㑊少氣不能言脊脈急痛腰脊強直足
下熱疼小便癃閉心煩嗌氣
菖蒲(剉)羚羊角(鎊)生地(焙)赤芍藥(各二兩)五味子
甘草猪苓(去黑皮)澤瀉(各一兩)
右為粗散每服三錢七分水一盞煎至七分去滓温
服
勻氣散治腎氣有餘足少隂脉太過令人脊痛少氣
不欲言
枳殼(去瓤麩炒)澤瀉赤茯苓牡丹皮木通(剉)梹
榔元參(各一兩)
右為粗散每服三錢水一盞煎七分去滓温服
骨髓虚實(附論)
凡骨髓虚實之應主於腎膀胱若其臓腑有病從骨生
熱則應臓寒則應腑故腎生骨髓若腎氣之餘其氣虚
則骨弱痠疼倦而無力其氣實則骨熱苦煩津液内燥
當隨證以治之夫骨髓之病應肝膽若其臓腑有病從
髓生熱則應臓寒則應腑故髓虚者腦痛不安身常
青慄髓實者身體煩燥勇悍驚悸亦當隨證治之
人參飲治骨極虚寒面腫垢黑腰膝疼不能久立屈
伸夢寐驚悸上氣小腹急痛腰背四肢常冷小便
白濁
人參五味子熟地黃(焙)赤芍藥甘草(炙)麥
門冬(去心)白茯苓桂(各一兩)
右為粗散每服五錢水一盞半羊腎一箇去筋膜切
同煎至八分去滓不拘時温服
羌活丸(出聖惠方)治髓虚寒腦痛不安補髓
羌活芎藭(炒各一兩)桂(一兩)當歸(一兩)人參(二兩)大棗(三十箇取)
(肉)大麻仁(研)羊髓酥牛髓(各一兩)
右搗為末與棗肉麻仁酥髓相和入銀瓷器中重湯
煮候稠可丸即丸如梧桐子大每服三十丸空心服
温酒下加至四十丸一名羌活補髓丸
柴胡湯(出千金方)治髓實勇悍熱生煩躁
柴胡升麻梔子仁(各三錢)黃芩細辛枳實
(各二錢)澤瀉淡竹葉生地黃(各一兩)
右為㕮咀每服五錢水一盞下芒硝半錢再煎一沸
去滓分二服早晨一服日午一服一名柴胡發泄湯
地骨皮湯治髓實使人強悍驚熱
地骨皮(二兩)胡黃蓮柴胡當歸澤瀉黃芩
(各半兩)甘草(炙)枳實(去瓤各一兩)
右粗搗每服三錢水一盞煎至七分去滓温服日二
夜一
蓯蓉湯治骨髓虚冷痠痛
肉蓯蓉(酒浸)兔絲子(酒浸)人參黃耆(剉)木香附子
(炮去皮臍)補骨脂(炒各一兩)
右㕮咀每服三錢水一盞煎至七分去滓温服食前
服
秦艽湯治骨實煩熱
秦艽(半兩)甘草(炙)前胡柴胡(各一兩)
右為㕮咀每服三錢水一盞煎至七分去滓温服
補骨脂湯治骨虚痠疼多倦
補骨脂(炒)附子(炮去皮臍)人參肉蓯蓉(酒浸切焙)五味子
(各一兩)
右㕮咀每服三錢水一盞煎至七分臨熟入二分攪
勻去滓温服
枳實湯治髓實氣勇悍煩熱
枳實(去瓤)柴胡當歸甘草(炙)芎藭(各一兩)
右粗搗篩每服三錢水一盞煎至七分去滓温服食
前夜臥
温髓湯治髓虚骨寒
附子(炮去皮臍)人參黃耆細辛桂(各一兩)
右剉如麻豆大每服三錢水一盞煎至七分去滓空
心食前温服
地骨皮湯治骨實熱煩痛苦
地骨皮柴胡甘草(炙各一兩)胡黃連(一錢)
右粗搗篩每服三錢水一盞煎至七分去滓温服
四物湯(出千金方)治骨實苦痛煩熱
葛根(取汁)生地黃(取汁)麥門冬(取汁)蜜
右各半盞和勻分三服每服水半盞同煎至六分温
服
地黃煎治骨虚骨寒
生地黃(五斤焙)補故紙人參(各五兩)
右為末每服水二升藥末二兩羊腎一具去筋膜一
處細研慢火熬稠瓷器盛之每服一小匙温酒化
下空心日午睡時服
地黃散(出千金方)治骨虚髓冷痛無力
地黃(八斤)䜴(二升)
右同於甑上炊兩次曝乾為散每服二錢温酒調下
不拘時候服
地黃酒治骨髓虚冷痛
用生地黃一石洗切木臼中搗取自然汁絞去滓
用酒二斗和勻同於瓷石器中煎熟為度瓷器
盛貯每服酒飲一盞不拘時候
天門冬散治骨熱疼痛
用天門冬為散酒服方寸七日三一百日取瘥
虎骨酒治骨虚痠痛不安好倦主膀胱寒
用虎骨一具通炙取黃焦汁盡碎如雀頭大釀
米三石麴四斗水三石如常釀酒法所以加水麴
者其骨見麴而飲水所以加之也酒熟封頭五十
日開飲之
芍藥散治骨虚冷痛倦怠(方見本門骨極類)
骨極(附論)
夫骨極之病本於腎臓中風腎主身之骨髓風邪中
其臓則傷骨故為骨極所謂骨極者令人瘦削齒苦痛
手足煩疼不可久立臥不欲動是也然骨有極虚寒有
極實熱皆由腎受邪氣若氣隂則虚虚則寒寒故面腫
垢黑腰脊痛不能久立屈伸不利其氣衰則髮墮齒槁
腰背相引而痛甚即咳唾氣陽則實實則熱熱故面
炲隱曲膀胱不通牙齒腦苦痛手足瘦削耳鳴色黑
是骨極之至也宜隨證補瀉當治其微若甚則足少
隂氣絶而骨枯髮無膏澤是為骨先死骨絶者不可
治其痛切而伸縮不得者不過十日則死矣
地黃煎丸治骨極腎臓勞傷少氣不足羸瘦無力
肢節痠痛宜服
生地黃(八斤淨洗晒乾搗絞取汁)大麻子仁(半斤以杵研取汁)牛髓(一斤)
白蜜(二斤)無灰酒(五升)大棗(五十箇煮取肉)天門冬(一斤取汁已上七味)
(同於銀錫器中熬成膏入後藥味)鹿角膠(五兩搗碎炒黃色)石斛(去根二兩)覆
盆子(二兩)酸棗仁(二兩)肉蓯蓉(一兩酒浸一宿刮去皮炙乾)人參(二兩去蘆)
(頭)附子(二兩炮去皮臍)牛膝(二兩)白茯苓(二兩)五味子(二兩)熟地
黃(三兩)補骨脂(三兩炒)乾漆(二兩搗碎炒令出烟)肉桂(二兩)杜仲(二兩)
兔絲子(一兩酒浸一宿曝乾别搗為末)
右為末入前地黃汁中以慢火熬候可丸即丸如彈
子大每服以温酒化下一丸空心午前晩後服若丸
如梧桐子大每服三十丸其藥臘月合
鹿角膠丸治骨極肌體羸瘦腎虚弱腰膝無力宜
服
鹿角膠(三兩炒研)補故紙(一兩)熟地黃(一兩)薯蕷(一兩)人參(去蘆)
附子(一兩炮去皮臍)兔絲子(一兩酒浸一夜曝乾别搗為末)白术(一兩)栢子
仁(一兩)杜仲(一兩去粗皮炙為末)山茱萸(一兩)酸棗仁(一兩)虎脛骨
(一兩塗酥炙)牛膝(一兩)五味子(一兩)巴戟(一兩)肉蓯蓉(二兩酒浸一宿)
(刮去皮炙乾)
右為末煉蜜和搗三五百杵丸如梧桐子大每服以
温酒下三十丸空心及晩食前服
附子丸治骨極肢節痠痛脚脛無力兩耳虚鳴
附子(二兩炮去皮臍)肉蓯蓉(二兩酒浸一宿刮去皮炙令乾)補骨脂(一兩炒)
鹿茸(一兩去毛酥炙黃)黃耆(一兩半)杜仲(一兩去粗皮炙令黃)五味子
(一兩)牛膝(一兩去蘆)薯蕷(一兩)山茱萸(一兩)酸棗仁(一兩)芎藭(三錢)
栢子仁(一兩)肉桂(一兩半去皮)
右為末煉蜜和搗三四百杵如梧桐子大每服空心
及晩食前以温酒下三十丸
木瓜丸治骨極腰脊痛風濕氣衰不能久立腦髓疼
痛補虚壯元
木瓜(五枚將硇砂十兩研細湯浸絹瀘澄清石器煎成膏後將木瓜刮去皮切片和硇砂拌勻)
(椀内蒸令熟收蔵用每料用木瓜三兩)雀(四十雙去頭足腸醋煮爛砂盆研布絞取肉以硇砂)
(木瓜入乾薑椒末各二兩酒三升慢火熬成膏用)附子(炮去皮臍)兔絲子(酒浸三日)
(焙末各三兩)補骨脂(炒)沈香(剉)木香天雄(炮去皮臍)石斛
(去根)蓯蓉(酒浸焙乾)天麻(酒炙)蒺藜子(炒去刺各二兩)羌活(一兩半)蘹
香子(炒三錢)
右除膏搗羅為末同為丸如梧桐子大每服三十
丸煨薑鹽湯下
腎瀝湯治骨極面腫垢黑腰脊痛不能久立屈伸不
利夢寐驚悸上氣小腹裏急痛引腰脊四肢常苦寒
冷小便或白
人參芍藥麥門冬(去心)生地黃(焙)當歸(切焙各一兩半)
甘草(炙)芎藭遠志白茯苓(去皮)五味子(各一兩)乾
薑(炮一兩)黃芩(半兩)桂(二兩)羊腎(二箇去筋膜)
右除羊腎外粗搗篩每服五錢先用水二盞煮羊腎
一雙至一盞除羊腎下藥末大棗二枚去核同煎至
一盞去滓空心日午夜臥服若遺小便加桑螵蛸二
十枚切破炒
乾地黃丸(出聖惠方)治骨極羸瘦心神虚煩脚膝疼痛久
立不得宜服
熟地黃(二兩)白茯苓(一兩)牛膝(一兩)羚羊角屑(三錢)酸棗
仁(一兩微炒)萆薢(三兩)黃耆(三兩)桂心(三錢)蓯蓉(一兩酒浸)石斛(一兩)
(去根)薯蕷(一兩)人參(一兩去蘆)
右為末煉蜜和搗三二百杵丸如梧桐子大每服空
心及晩食前以温酒下三十丸
骨碎補丸治骨極腰脊疼不能久立髮墮齒槁手足
疼甚
骨碎補(炒)附子(炮去皮臍)肉豆䓻(去殼各二兩)蒺藜(炒去角)杜
仲(去粗皮炒)山芋五味子牛膝(酒浸)山茱萸(炒)獨活
(去蘆各半兩)芎藭(三錢)黃耆(一兩半)
右為末煉蜜和丸如梧桐子大每服空心温酒下三
十丸
生地黃散(出聖惠方)治骨極頭熱肢節疼痛不得睡臥兼不
思飲食宜服
生地黃(一兩)白茯苓(一兩)當歸(一兩)麥門冬(去心一兩)人參(一兩)
(去蘆)車前子(三錢)黃耆(一兩)枳殼(三錢麩炒)白芍(三錢)甘草(半兩炙)
酸棗仁(一兩)
右搗篩為散每服四錢水一鍾煎至六分去滓不計
時候温服
地黃煎(出聖惠方)治骨極強骨髓令人健
生地黃汁(二升)防風(三兩去蘆)當歸(二兩)丹參(二兩)黃耆(二兩)鹿
角膠(二兩搗碎炒黃色)桑寄生(二兩)狗脊(二兩)牛膝(二兩)羊髓(一升)
右搗羅為散先煎地黃汁減一升將藥末入汁中入
髓攪令勻慢火煎如膏收瓷盒中每於食前以温酒
下半匙
乾棗湯療骨極主腎實熱則色炲隱曲膀胱不通大
便壅塞四肢急疼
乾棗(十枚去核)大黃大戟甘草(炙)甘遂黃芩(各一)
(兩)芫花(半兩炒)芒硝(三錢)
右切以水煮取一升六合後下芒硝分四服忌海藻
菘菜
元參湯(出濟生方)治骨極耳鳴面色焦枯形瘦削膀胱不通
牙齒腦髓苦痛手足痠疼大小便閉
元參生地黃枳實(麩炒)車前子(炒)白芍藥甘
草(炙)黃耆當歸(酒洗)麥門冬(去心各一兩)
右㕮咀每服四錢水一鍾半生薑三片煎至八分去
滓温服不拘時候
大黃湯治骨極色黑疼痛隱曲膀胱不通小便壅塞
四肢拘急
大黃大戟(炒)赤茯苓甘草黃芩(各一兩)芫花
(醋拌)蕘花(炒各半兩)
右粗搗篩每服三錢水一盞半入棗二枚擘破煎至
一盞去滓溫分二服空心日午各一
酸棗仁散(出聖惠方)治骨極腎虚脚膝骨髓痠疼宜服
酸棗仁(八兩炒)虎脛骨(八兩酥炙)熟地黃(八兩)杜仲(三兩去粗皮)
桂心(三兩)牛膝(三兩去苖)
右細剉以清酒一斗五升浸經三日曝乾復入酒三
日曝乾如此浸令酒乾盡搗羅為散每於食前以温
酒調下二錢
三黃湯(出千金方)治骨極主腎熱病則膀胱不通大小便
閉塞顔色枯黑耳鳴此藥治之
大黃(切漬水一升)黃芩(各三兩)梔子(十四箇)甘草(一兩)芒硝(二兩)
右㕮咀以水四升先煮黃芩梔子甘草取一升五合
去滓下大黃又煮兩沸下芒硝分二服
生地黃煎(出聖惠方)治骨極實熱骨髓痠疼宜服
生地黃汁(三升)天門冬汁(一升)白蜜(半升)
右件藥相合令勻以慢火煎如膏每服食後煎竹
葉湯調下半匙
芍藥湯(出千金方)治骨極骨髓中疼
芍藥(五兩)生地黃(三兩焙)虎骨(酒浸炙二兩)
右粗搗篩以酒一升浸一宿焙乾再搗羅為散每
服三錢空心温酒調下日午夜臥再服
三黃丸(一名金黃丸出三因方)治骨極熱耳鳴面色焦枯隱曲膀
胱不通牙齒腦髓苦痛手足痠疼大小便閉
黃芩(六兩冬用三兩)大黃(二兩冬用三兩)黃連(春用七箇夏用七箇秋用六箇冬用)
(二箇)
右為末蜜和丸如豆大每服十丸至十五丸米飲下
一方温水下如臓腑壅塞可加數丸以利為度
鹿角丸(出醫方集成)治骨虚極面腫垢黑脊痛不能久立氣
衰髮落齒槁腰脊痛甚則喜唾不了
鹿角(二兩)牛膝(酒浸去蘆焙一兩半)
右為末煉蜜為丸如梧桐子大每服七十丸空心鹽
湯送下
虎骨酒方(出千金方)治骨極膝脛痠痛肢節多痛宜服(方見)
(本門骨髓虚類)
精極(附論)
夫五臓六腑皆有精腑臓調和則精常輸寫若臓腑
衰則形體皆極令人少氣五臓内虚齒黑焦毛髮落悲
傷喜忘目視不明耳聾行步不正身體重皆精極之候
然精極有虚極有實極凡陽氣害五臓隂氣害六腑陽
實則從隂引陽隂實則從陽引隂陽病主高高則實實
則熱故宜瀉隂病主下下則虚寒故體重耳聾行步不
正若邪氣入臓則欬多唾面腫氣逆也此邪氣逆於六
腑厥於五臓所以精極治法形不足者温之以氣精不
足者補之以味當治其微若腎絶則五氣俱絶即目轉
而睛奪是為志先死不可救矣
地黃煎丸治精極臓腑虚骨節煩疼不止益氣養
神駐顔調血脈
生地黃(五斤搗取汁)蓯蓉(酒浸切焙二兩)無灰酒(一斗銀石器盛入地黃汁)
(用文武火熬成膏入後藥味)巴戟(去心)鹿茸(酒浸)桑螵蛸(炒)附子(炮去)
(皮臍)黃耆肉豆䓻(去殼各一兩)沈香(五錢)五味子蛇床
子(炒)石斛(去根)補骨脂(炒)牛膝(酒浸)青木香枳殼(麩炒)
陳皮(去白各三錢)萆澄茄(五錢)
右為末以地黃煎和丸如梧桐子大每服三十丸酒
下加至四十丸空心食前服
地黃煎丸(聖惠方)治精極五臓六腑虚羸骨節煩痛精常
漏泄宜服此益氣養神駐顔色調血脈久服令人
肥健
生地黃(五斤取汁)無灰酒(一斗已上二味於銀鍋中慢火熬成膏入後藥末為丸)
巴戟(一兩)肉蓯蓉(二兩酒浸一宿去皮炙乾用)鹿茸(二兩去毛酥炙)桑螵
蛸(一兩微炒)五味子(一兩)蛇床子(一兩)石斛(一兩去根)附子(二兩炮去)
(皮臍)補骨脂(二兩炒)枳殼(一兩麩炒)黃耆(一兩)牛膝(一兩)兔絲子
(一兩酒浸一宿曝乾别搗為末)石龍芮(一兩)陳皮(一兩去白)沈香(一兩)鹿茸
(一兩搗碎炒)
右為末用地黃煎和搗三五百杵丸如梧桐子大每
服空心及晩食前以温酒下三十丸
牛膝煎丸(出聖惠方)治精極及百病虚羸瘦損
牛髓(一斤半)羊髓(一斤)白蜜(一斤)棗肉(一斤已上五味同於銀石鍋熬成膏)
(入後藥)茯苓(一兩)芎藭(一兩)天門冬(一兩去心)當歸(一兩)牛膝(一兩)
人參(一兩)防風(一兩)肉蓯蓉(二兩浸酒内一宿刮去皮炙)五味子(一兩)
熟地(二兩)鹿角膠(一兩搗碎炒)兔絲子(一兩酒浸三宿為末)
右為末入前牛髓膏中更熬令稠可丸如梧桐子大
每日空心及晩食前温酒下三十丸忌鯉魚
人參丸(一名磁石千金方)治精極虚寒小腹拘急耳聾髮落
行步不正夢寐失精驚悸遺瀝小便白濁甚則勞
弱欬𠻳
人參麥門冬(去心)赤石脂遠志(去心)續斷(各三錢)韭
子(一兩炒)鹿茸(酥炙三錢)茯苓龍齒(研)磁石(醋煅)蓯蓉(酒浸)
(各一兩)丹參栢子仁(炒研各二兩)熟地黃(一兩半焙)
右為末煉蜜和丸如梧桐子大每日空腹温酒下二
十丸
磁石丸(濟生方)治精虚極驚悸羸瘦夢中遺泄尿後便
遺白濁甚則隂痿小腹裏急
磁石(醋煅二兩)肉蓯蓉(酒浸)鹿茸(酒浸)續斷(酒浸)杜仲(炒去絲)栢
子仁(炒研)赤石脂(火煅)熟地(酒蒸)山茱萸(取肉)兔絲子(酒浸)巴
戟(去心)韭子(炒各一兩)
右為末酒糊為丸如梧桐子大每服七十丸空心温
酒鹽湯任意下一方蜜丸
生地黃湯(千金方)治精極五臓六腑俱損傷虚熱遍身煩
痛骨中痠痛煩悶
生地黃汁(二升)麥門冬汁赤蜜(各一升)竹瀝(一合)石膏
(八兩)人參芎藭桂心甘草黃芩麻黃(各三)
(兩)當歸(四兩)
右㕮咀以水七升先煮八味取二升去滓下地黃等
汁取四升分四服日三夜一
黃耆湯治精極腎氣内傷夢泄盜汗小便餘瀝隂
痿濕痒小腹強急
黃耆人參赤芍藥桂地骨皮五味子
(各一兩)白茯苓防風陳皮(去白各半兩)甘草(炙)磁石
(醋煅)牡蠣粉(各一錢)
右粗搗篩每服三錢鹽水一盞生薑五片棗二枚擘
破煎至七分去滓空心温酒服
鹿茸散治精極虚損夢中失精隂氣微弱小腹拘急
體重耳鳴
鹿茸(酒炙)龍骨露蜂房(炙各半兩)澤瀉白茯苓兔
絲子(酒浸一宿)桂(去皮)牛膝(酒浸切焙)石龍芮赤芍藥(各一錢)
韭子(炒二錢)巴戟(去心三錢)
右為散每服三錢空心温酒調下或煉蜜丸如梧桐
子大空腹温酒下二十丸加桑螵蛸亦得
天門冬散治精極五臓六腑俱虚徧身及骨髓煩疼
宜服
天門冬(二兩去心)羚羊角屑(一兩)人參(一兩)黃耆(一兩)枸杞子
(一兩)酸棗仁(一兩)芎藭(一兩)車前子當歸桂心(各一兩)
澤瀉(一兩)甘草(半兩)
右為散每服四錢鹽水一盞煎至六分去滓入竹瀝
半合蜜一茶匙同煎三兩沸不計時候忌鯉魚
鹿茸丸治精極上焦熱下焦冷補十二經脈添髓養
血宜服
鹿茸(四兩去毛酥炙)硃砂(二兩細研水飛過)野雞脛骨(二兩)天門冬
(二兩)車前子(二兩)兔絲子(二兩酒浸一宿曝乾為末)雀腦(二十枚)肉蓯
蓉(三兩酒浸一宿刮去皮)熟乾地黃(三兩)
右為末煉蜜與羊脛髓拌和搗三二百杵丸如梧
桐子大每服空心及晩食前以酒服三十丸忌鯉魚
生血
羌活補髓丸(一名羌活丸)治精極髓虚中傷臓腑(方見本門骨髓虚實)
(類)
茯神散治精極實熱勇悍多驚壯熱
茯神(三兩)柴胡(二兩去蘆)黃耆(三兩剉)遠志(一兩去心)天門冬(二兩)
(去心)人參(一兩)澤瀉(二兩)生地黃(二兩)甘草(一兩炙)
右為散每服三錢以水一鍾入淡竹葉七片煎至六
分去滓不計時候温服
竹葉黃芩湯治精極實熱眼視不明齒焦髮落形體
疼痛通身虚熱
竹葉(切一升)黃芩茯苓(各三兩)麥門冬大黃(各二兩)
甘草(二兩)生地黃(六兩)芍藥(四兩)生薑(六兩)
右㕮咀以水九升煮取三升去滓分三服
石斛湯治精極實熱眼視不明齒髮焦落形衰通
身虚熱甚則胷中煩悶夜夢泄精
小草石斛(去根)黃耆麥門冬(去心)生地黃(酒洗)白茯
苓元參(各一兩)甘草(炙半兩)
右㕮咀每服四錢水一盞半薑五片煎至八分去
滓温服不拘時候
竹葉湯治精極實熱視不明齒焦髮落形衰通身
虚熱甚則胷中痛煩悶泄精
生地黃(五兩)芍藥(四兩)黃耆茯苓澤瀉甘草
麥門冬(去心各三兩)
右剉散每服四錢水一盞半薑五片淡竹葉十片煎
七分去滓不拘時服
生地黃煎治精極補骨髓
生地黃(十斤搗絞取汁)牛酥白蜜(各一斤)
右先以慢火煎地黃汁減半内牛酥更煎良久次下
蜜攪令勻候稀稠於瓷器中盛每日空心午時及晩
食前温酒下半匙
補益鹿茸煎治精極骨髓虚竭
用鹿茸五兩去毛塗酥炙令微黃為末以清酒二升
於銀鍋中慢火煎膏盛於瓷器中每服空心及晩食
前以温酒下半匙
白淫(附論)
内經曰思想無窮所願不得則意淫於外入房太甚宗
筋施縱發為筋疾及為白淫夫腎蔵天一以慳為主志
意内馳則精因而出思想為淫房室太甚則固者摇矣
故淫不守隨流而下也然本於筋痿者以宗筋施縱故
也
七珍丸(王氏博濟方)補真益氣壯腰膝進飲食治小兒白淫
肉蓯蓉(半斤細切酒煮爛研成膏)補骨脂(炒)巴戟天(去心)附子(炮去)
(皮臍各二兩為末)杏仁(湯浸去皮尖)桃仁(湯浸去皮尖)胡桃仁(研各一兩)
右將後六味搗研為末與蓯蓉膏同研勻更入煉
蜜搗三五百杵丸如梧桐子大每服一丸熱酒化下
日三服一名四神煎
蓮實丸治下元虚冷小便白淫
蓮實(去皮)附子(炮去皮臍)巴戟天補骨脂(炒各二兩)覆盆子
(炒一兩)山茱萸(一兩)龍骨(研半兩)
右為末煮米糊和丸如梧桐子大每服二十丸空心
鹽湯下
龍骨湯治小便白淫及遺泄無故自出
龍骨(研五兩)人參白茯苓甘草(炙)牡蠣(煅)桂(去粗)
(皮)熟地黃(焙各二兩)
右為散每服五錢鹽水一盞半煎至八分去滓食前
服
内補鹿茸丸(一名鹿茸丸)治勞傷思慮隂陽氣虚益精止
白淫(方見虚勞門小便餘瀝類)
金鎖丸(一名金鎖子丸)治下元虚小便白淫夜夢遺泄(方見虚勞門尿)
(精類)
石斛散治陽虚憊小便白淫
石斛(去根)巴戟天(去心)兔絲子(酒浸二宿别搗各三兩)杜仲(去粗皮炙)
(剉)桑螵蛸(炒各一兩半)
右為散每服二錢空心温酒調下至晩再服
白石英散治小便白淫
白石英(研)肉蓯蓉(酒浸焙)澤瀉韭子(各一兩)白粳米
(淘五合)
右為散每服二錢米飲調下食前日三服
秘真丸(宣明論)治小便白淫不止精氣不固及有餘瀝或
夢寐隂人交泄
龍骨(研一兩)訶黎(炮去皮五箇)縮砂仁(去皮半兩)丹砂(研一兩留一錢)
(為衣)
右為末煮糯米粥為丸如菉豆大以丹砂為衣每日
空心熱酒下一丸夜臥冷水下三丸勿多服或大便
祕欲通用葱湯點茶服之即通
陽起石丸(楊氏家蔵方)治下元虚憊耳鳴面黑腰背疼痛遺
泄白淫手足冷肌瘦
陽起石(煅研一兩)白芷黃蠟(各半兩)生砒(研一分)
右將三味同研勻以黃蠟為丸如梧桐子大每服
三丸空心冷鹽湯或冷酒下微温亦可服藥後忌熱
食少時久服美進飲食補下元暖腰脚
天雄散治腎臓虚冷小便白淫(方見虚勞門虚勞失精類)
附礬丸治白淫過甚
附子(炮去皮臍二兩)礬石(二兩熬去汁)
右為末水煮麵糊和丸如梧桐子大每服十丸至二
十丸空心夜臥清茶下
黃連丸治心腎氣不足思想無窮小便白淫
黃連(去鬚)白茯苓(去黑皮)
右等分為末酒糊和丸如梧桐子大每服三十丸煎
補骨脂湯下不拘時
金泊丸(衞生寳鑑)治下焦虚小便白淫夜多夢泄
原蠶蛾破故紙韭子(炒各一兩)牛膝(酒浸)肉蓯蓉
龍骨山茱萸桑螵蛸兔絲子(酒浸已上各一兩)
右為細末煉蜜為丸如梧桐子大每服三十丸温酒
下空心食前服
補真玉露(衛生寳鑑)治隂盛精脱淫樂脛酸
白茯苓白龍骨(火煅)韭子(酒浸各二兩)兔絲子(酒浸一兩)
右為細末米醋同麵糊丸如梧桐子大每服五十丸
温酒下鹽湯亦得須空心食前服待少時以美飯
壓之
普濟方卷三十三
