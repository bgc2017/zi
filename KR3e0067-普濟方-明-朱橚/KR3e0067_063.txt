普濟方卷六十四明周王朱橚撰
咽喉門
語音不出
夫喉嚨者為氣之道路會厭者是音聲之門戶若風
邪熱毒在於脾腑則隂陽不和氣道否澀語音不出也
方
苦參丸(出聖濟總錄)治咽喉腫痛語聲不出痰唾稠濁
苦參(一分)白礬(燒枯半兩)山梔子仁(一兩)木通(剉)防風(去义)杏
仁(湯浸去皮尖雙仁炒各半兩)甘菊花(三分)大黃(生剉一兩)射干玄
參甘草(炙剉)惡實(炒)白藥(各一分)馬勃(二分)
右為末煉蜜和丸如酸棗大每服綿裹一丸夜後含
化嚥津如喉不閉者去白礬
通聲膏
五味子欵冬花通草(各三兩)人參細辛青
竹皮桂心菖蒲(各二兩)杏仁薑汁(各一升)白蜜
(二升)棗膏(三升)酥(五升)
右㕮咀以水五升微火煎三上三下去滓内薑汁棗
膏酥密煎令調和酒服棗大二丸
治肺脾熱滯風冷所傷咽喉腫痛語聲不出宜服此方
(出聖惠方)
桂心(一兩)木通(一兩剉)防風(一兩去蘆頭)射干(一兩)附子(一兩炮裂)
(去皮劑)桔梗(一兩去蘆頭)人參(一兩去蘆頭)獨活(一兩)羚羊角屑
(一兩)杏仁(一兩湯浸去皮尖雙仁麯炒微黃)
右為散每服三錢水一中盞入生薑半分煎六分去
滓不計時候温服
生薑膏方(一名母薑酒)治咽喉腫痛聲嘶不出蓋咽門者
肝膽之喉若臟熱咽門閉而氣塞若腑寒咽門聲嘶
此證宜服之
母薑(汁一升)牛髓(三兩)麻油(二兩)芎藭(二兩)獨活(一兩半)秦椒
(一兩去目及閉口者)桂心(一兩)防風(一兩半去蘆頭)酥(二兩)
右為末内薑汁中煎至將淹濡下髓酥油等攪令勻
以慢火成膏每服不計時候以温酒調下半錢
黃芩湯治風熱客於肺經上摶咽喉氣壅腫痛語音
不出
黃芩(去黑心一而半)枳殼(去穰麸炒一兩半)升麻(一兩)木通(剉一兩)芍
藥柴胡(去黃)杏仁(湯浸去皮尖雙仁炒)羚羊角(鎊各一兩)石膏(碎一)
(兩)
右粗搗篩每服三錢以水一盞煎至五分去滓温服
熱毒太盛加大黃一兩
杏仁煎治暴嗽失音不語
杏仁(去皮尖研三兩)桑白皮生薑(取汁)蜜砂糖(各一兩半)木
通貝母(各一兩三錢)紫苑茸五味子(各一兩)
右將桑根白皮木通貝母紫苑五味子為剉散以水
三升慢火熬取一升漉去滓入杏仁糖蜜薑汁微火
熬成膏旋含化
小續命湯治卒然咽閉不能語言
防己麻黃人參肉桂黃芩甘草(炙)白
芍藥杏仁川芎(各一兩)附子(半兩)防風(一兩半)
右㕮咀每四錢薑七片棗二枚加製杏仁七粒不拘
時候温服
又方(出聖惠方)
丹砂(水飛過一方朱砂)升麻雄黃(細研)杏仁(湯浸去皮尖雙仁麸炒微)
(黃)鬼臼甘草(炙微赤剉)射干(各一兩)麝香(半兩細研)
右為末以蜜丸如梧桐子大粥飲下一丸加至五丸
日三酒服亦佳咽痛失聲不利用尤良外臺秘要無
丹參有丹砂
治咽喉腫痛脾肺壅毒語聲不出宜服此方(出聖惠方)
木通(一兩剉)杏仁(三分湯浸去皮尖雙仁麸炒微黃)菖蒲(三分)川升麻
(三分)羚羊角屑(三分)麥門冬(三分去心)射干(三分)甘草(一分炙微赤剉)
右為散每服三錢煎至六分去滓不計時候温服
射干湯治風熱客搏於肺脾經血脉壅遏致喉門腫
痛語聲不出
射干紫苑(去苗土)欵冬花(各一兩半)麻黃(去根節二兩)細辛
(去苗葉)五味子(炒各一兩)半夏(湯浸七遍半分)
右粗搗篩每服三錢匕以水一盞入棗二枚劈破煎
至五分去滓入地黃汁半合分温二服食後臨卧
發聲散(出御藥院方)治語聲不出胸滿短氣涎嗽喘悶咽
喉噎塞
桑白皮升麻桔梗川芎(各一兩)甘草馬兜
鈴羌活(各半兩)
右為細末每服一錢水一盞入竹茹薄荷同煎六分
去滓食後温服
治咽喉腫痛聲嘶不出(出聖惠方)
生薑汁(二合)生地黃(汁三合)桂心(末半兩)杏仁(一兩湯浸去皮尖雙)
(仁麸炒微黃研如膏)蜜(二合)牛酥(一合)
右相和熬令稠每服不計時候含杏核大嚥津
治咽傷語聲不出方
酒酥(各一升)乾薑(二兩半末)通草桂心石菖蒲(各二)
(兩末)
右令和服一匕日三
治語聲不出
釅醋生薑汁自然銅蛇端草木馬麻草
右各等分為末用蘆筒吹入喉内立可
菖蒲丸(出聖惠方)治咽喉腫痛語聲不出
菖蒲(二兩)孔公孽(細研一兩)木通(剉二兩)皂莢(一挺長一尺者去黑皮塗)
(酥炙令黑黃去子)
右為末煉蜜和丸如梧桐子大每服二十丸煎鬼箭
羽湯下不計時候
荆芥湯(又名三神湯出三因方)治風熱肺壅咽喉腫痛語聲不
出如有物硬嚥之則痛甚
荆芥穗(半兩)甘草(炙一兩)桔梗(二兩)
右為粗末每服四錢水一盞薑三片煎至六分食後
温服
治咽傷語聲不徹(名必效散出十便良方)
酒酥(各一升)乾薑(十兩术)
右以酒一合酥一匕薑末二匕相和服日三食後服
亦治肺痛
發聲散(出御藥院方)治咽喉語聲不出
栝蔞皮(細剉慢火炒赤黃)白殭蠶(去頭微炒黃)甘草(剉炒黃色各等分)
右為細末每服一二錢用温酒調下或濃生薑湯調
服更用半錢綿包噙化嚥津亦得並不計時候日三
兩服
出聲散(一名訶子湯出衛生寳鑑方)治肺虚失語
訶子(四箇生熟)甘草(二兩生熟一方半兩)
右為末每以二錢用童子小便和茶煎五七沸温服
甚者不過五服一方入砂糖一小塊以水煎服治感
寒語聲不出
杏仁丸(出聖惠方)治啞寒咳𠻳及治咽喉痛痒失音不語
桂心杏仁(十八銖湯浸去皮尖炒)
右為末密丸如杏仁大新綿裹不時含之細細嚥津
日夜勿絶
治喉痺腫盛語聲不出方(出聖惠方)
用馬藺根汁三合入白蜜一合相和慢火煎成膏徐
徐嚥之日可五七度一方用子半升水二升煮一升
半服若不煮用子四十五粒為末水調服立愈一方
取馬藺根汁飲之若不煎刷汁亦可一法用一握少
水絞取汁稍嚥之口噤者拗灌之良
槐花方(出危氏方)治失音
用槐花新瓦上炒香熟三更後仰卧牀上随意食之
亦治咯血從彦文親服有效
桂心散治失音聲若陽証傷寒失聲者不可用須
察其証而用之隂證傷寒方可用
用桂心搗碎每服三錢水二盞煎至一盞食後温服
一方用末舌下漸嚥津
白芨散治人無聲
用猪肺一箇生薑數片煮熟切作片子白芨二十文
研為末點盡猪肺喫
治風冷失聲咽喉不利方
用蘘荷根二兩研絞取汁酒一大盞相和令勻不計
時候温服半錢
治卒失音方
用生豆一升青竹筭子四十九枝長四寸闊一分和
水熟煮日夜二服瘥又每食後净磨拭吞雞子大能
長生初服時身似重一年已後便覺身輕又益陽道
橘皮湯治卒失聲音不出方
用橘皮五兩水三升煮取一升去滓頓服
治咽喉痒痛失音不語(方見本門咽喉腫痛類)
治語聲不出如有硬
用荆芥湯加荆芥
治卒闇風失音不語方
用好生梨搗汁一合䪺服即通日再服止
治取好聲方
用杏仁一升去皮尖酥一兩蜜少許丸如梧桐子大
空心米湯下十五丸
增損如聖散治肺風熱攻衝會厭語聲不出咽喉妨
悶腫痛並皆服之
桔梗(二兩)甘草(炙炒一兩半)防風(半兩)枳殼(湯浸去穰二兩半)
右為細末每服三錢水一大盞煎至七分入酥如棗
大攪勻温服食後
治咽喉腫痛語聲不出
用豉半升水二盞煎去滓分為二服相斷稍熱服之
令有汗出瘥
大附方治腫痛全盛語聲不出者及喉痺毒氣咽門
閉不能嚥
用大附子一枚炮令裂削去皮切如豆每含一塊嚥
津半食間即瘥烏頭亦得忌諸冷肉冷水一方蜜塗
炙拆含之嚥汁甜盡更蜜塗炙准前含嚥之汁盡驗
通聲丸治寒邪客在肺經咽嗌窒塞語聲不出咳嗽
及憂思悸怒氣道閉塞胸膈短氣
石菖蒲肉桂杏仁乾薑青橘皮(等分)甘草
(半枝)
右為末蜜丸每一兩作十丸每服一丸食後含化嚥
玉粉丸治冬寒痰結咽喉不和語聲不出
半夏(洗五錢)草烏頭(一匙炒)桂(一匙)
右為細末生薑自然汁浸&KR1339;餅為丸如鷄豆大每服
一丸至夜含化多年不愈亦有效黃帝鍼經中說寒
氣客於會厭卒然如啞此藥治之
甘桔湯治咽喉痛
用桔梗一兩甘草二兩水煎食後服
治咽喉如無熱咽痛喉閉
用辣桂半夏甘草等分㕮咀水煎一半冷呷緩服
出聲音方
訶子(炮去核)木通(各一兩)甘草(半兩)
右㕮咀用水三升煎至升半入生地黃汁一合再煎
數沸放温分六服食後日作半料
治啞病
以蜩蟟退皮研一錢匕井花水服
治卒啞
取杏仁三分去皮尖熬别處桂一分和泥如李核大
綿裹含細細嚥之日五夜三
治喉痺卒不語
煮䜴汁一升服覆取汗亦可末桂着舌下漸嚥
治咽喉痒痛失音不語
杏仁(味甘苦冷有毒惡黃芩黃耆葛根畏蓑草去皮尖炒)桂心(味甘辛大熱有小毒為末)
右二味各一兩同研爛如泥用半熟蜜和圓如櫻桃
大新綿裹含之嚥津日五次夜三次大效
咽乾(論)
夫脾肺不利上焦有熱則津液枯燥搏於喉咽故令乾
痛甚則生瘡矣
方
絡石煎丸治咽喉乾燥熱疼宜服
絡石(半兩)射干(半兩)川大黃(一分)木通(一分剉)白藥(一分)川升
麻(半兩)牛蒡子(一分)玄參(一分)甘草(半兩)白蜜(二兩)白蒺藜(一分)
馬牙硝(一分)黃藥(一分)地黃汁(半升)
右除藥汁外搗羅為末先以地黃汁及蜜於銀鍋中
以慢火煎成膏後入諸藥末相和令勻丸如小彈子
大用綿裹一丸含嚥津
龍腦雞蘇丸治上膈虚熱咽乾
龍腦(研一分)鷄蘇甘草(炙)烏梅(用肉)紫蘇葉(各一兩)麥
門冬(去心焙)白梅(用肉)人參(各半兩)天門冬(去心焙半兩)麝香
(研)甜硝(研各一分)
右為細末再同研勻煉砂糖和丸如鷄頭實大每服
一丸食後人參湯下
升麻散(出聖惠方)治咽喉熱毒上攻乾燥疼痛宜含化
川升麻(一兩半)射干(一兩)白礬(半兩燒灰細研)絡石(一兩)甘草(三分)
(生剉)白藥(三分)黃藥(一兩)天竹黃(二兩細研)犀角屑(三分)白龍腦
(一分細研)馬牙硝(二兩細研)
右為散入研了藥令勻於瓷合中盛每服一錢以綿
裹含化嚥津
犀角丸(出聖惠方)治風熱上攻咽喉乾痛如欲生瘡心胸
壅悶
犀角屑(一兩)川升麻(一兩)川大黃(一兩剉碎微炒)黃芩(半兩)玄參
人參(一兩去蘆頭)黃耆(半兩剉)甘草(半兩生剉)藍葉(半兩)桔梗
(半兩去蘆頭)杏仁(一兩湯浸去皮尖雙仁麸炒微黃别研入)
右為末煉蜜和搗二三百杵丸如梧桐子大每服食
後以温水下二十丸
甘草湯(出聖濟總錄)治咽乾涕唾如膠或腎氣不足心中
悒悒目視&KR0617;&KR0617;少氣耳聾消渴黃疸一身悉痒骨中
疼痛小腸拘急
甘草(炙半兩)磁石(煆醋淬三遍二兩)玄參防風(去叉各一兩半)五
味子牡丹皮桂(去粗皮各一兩)附子(炮裂去皮臍半兩)黑豆
(半合)
右粗搗篩每服五錢匕水一盞半入生薑半分拍碎
煎至一盞去滓食後服日再
射干膏(出聖濟總錄)治乾口瘡牙癰心肺熱盛
射干升麻梔子仁玄參小豆卷(各一兩半)黃
蘖(去粗皮二兩)赤蜜地黃汁(各三合)
右除蜜地黃汁外細剉如麻豆以水五升煎至一升
半去滓下蜜與地黃汁慢火煎成膏細細含化嚥津
治咽喉熱毒乾痛心膈多煩燥宜服此方
犀角屑(一兩)川升麻(一兩)梔子仁(三分)藍葉(半兩)木通(一兩剉)
麥門冬(一兩半去心焙)枳殼(半兩麸炒)甘草(三分生剉)生地黃(三分)
右為散每服三錢水一中盞煎六分去滓不計時候
温服
貝母湯(出聖濟總錄)治咽乾口燥上焦虚熱咳嗽氣促痰
壅
貝母(麸炒去心)百合(各三分)紫苑(去苗土)桑根白皮(炙剉)桔梗
(剉炒各半錢)麥門冬(去心焙三分)甘草(炙剉一兩半)大黃(炒剉一分)
右粗搗篩每服五錢匕水一盞半煎一盞去滓分温
二服食後
鷄蘇人參湯治上焦有熱津液燥少喉咽乾痛
鷄蘇葉惡實(炒)玄參甘草(炙剉各一兩)防風(去义)人
參天門冬(去心各半兩焙)
右粗搗篩每服三錢匕水一盞入梨二片同煎六分
食後去滓温呷之
龍腦散治咽喉熱乾燥津液不足
龍腦(研一錢)鷄蘇(去梗焙乾)荆芥穗(一兩半)白荳䓻(去皮一分)甘
草(研剉一兩)
右為細散每服半錢匕温水調下合時且各自貯之
臨用旋合和取半錢匕服氣味尤全
乾地黃丸(出聖濟總錄)治咽喉乾痛風氣不能食
生乾地黃(焙一兩)人參赤茯苓(去黑皮各三分)天門冬(去心)
(焙一兩)
右為末煉蜜和丸如梧桐子大每服十丸米飲下日
三
厚朴湯(出聖濟總錄)治咽喉乾痛心腹痛不能飲食
厚朴(去粗皮生姜汁炙)赤茯苓(去黑皮各一兩半)陳橘皮(湯浸去白焙)
人參(各一兩)
右粗搗篩每服五錢匕水一盞半入生薑半分拍碎
煎至一盞去滓分温二服
如雪湯(出聖濟總錄)治膈熱咽乾風毒攻心狂悶
朴硝黑豆皮(生)木香(每一兩)大黃(半兩生)
右除朴硝外粗搗篩每服五錢匕水一盞半煎至一
盞去滓下朴硝一錢攪令勻不計時温服以微利為
度
桔梗湯(出聖惠方)治咽喉乾痛吐嚥不利
桔梗(剉炒)甘草(生)惡實(炒各一兩)
右粗搗篩每服二錢匕水一盞入竹茹一彈丸大煎
至六分去滓温服不計時候(如無竹茹用竹葉十片)
貝母丸(出聖濟總錄)治咽喉中乾肺熱咳嗽多痰
貝母(去心一兩半)甘草(炙三分)杏仁(湯浸去皮尖炒一兩半)
右為末煉蜜丸如彈子大含化嚥津
治咽喉中乾如有刺此乃熱盛肺氣上壅(出經驗良方)
荆芥穗防風(各二兩)甘草(一錢生)
右為末每將少許以津液嚥下
咽喉不利(論)
夫臟腑冷熱不調氣行上下哽澁結搏於喉關吞吐不
利或塞或壅故咽喉不利也
方
犀角湯治咽喉不利肺臟風熱涕唾稠黏
犀角(鎊)玄參枳殼(去穰麸炒)人參木通(剉)麥門冬
(去心焙)射干馬兜鈴防風(去义)防己(各三分)升麻(一兩)
杏仁(湯浸去皮尖雙仁炒)甘草(炙剉)馬牙硝(别研各三分)
右粗篩十二味每服三錢匕水一盞煎至五分去滓
入馬牙硝少許再煎沸臨卧食後温服日再
紫苑湯治咽喉痒咳嗽
紫苑(去苗土)貝母(去心炒)桑白皮(剉炒)桔梗(炒)柴胡(去苗)麥
門冬(去心焙)赤茯苓(去黑皮)百部(各三分)杏仁(湯浸去皮尖雙仁炒)
(一兩)甘草(炙剉一分)
右粗搗篩每服三錢匕水一盞煎至七分去滓食後
温服日三
牛黃凉膈丸治風壅痰實藴積不散頭痛面赤心煩
潮躁痰涎壅咽喉不利精神恍愡睡卧不安口乾多
渴唇焦咽痛口舌生瘡
牛黃牙硝寒水石(各二兩)紫石英膽星腦
子麝香(各二分)甘草(一錢)石膏(二兩)
右為末蜜丸如豆大每服一丸細嚼下
生乾地黃散(出聖惠方)治脾肺壅毒咽喉不利腫痛煩熱
生乾地黃(一兩半)犀角屑(三分)鷄蘇苗(三分)赤茯苓(三分)射
干(三分)麥門冬(一兩半去心焙)玄參(一兩)甘草(半兩炙微赤剉)
右粗羅為散每服三錢以水一中盞内入竹葉二七
片煎至六分去滓不計時候
龍腦丸(出聖惠方)治脾肺不利咽喉壅熱宜服通津液利
咽喉
龍腦(一錢細研)牛黃(一錢細研)硃砂(半兩細研水飛過)赤茯苓(一兩)羚
羊角(半兩)犀角屑(半兩)人參(一兩去蘆頭)麥門冬(一兩半去心焙)
右為末入研了藥令勻煉蜜和丸如梧桐子大每服
不計時候以温水下十丸
茯苓湯治咽喉凝唾不出如膠塞喉
赤茯苓(去黑皮)桂(去粗皮各二兩)人參甘草生乾地黃
(焙)芍藥前胡(去蘆頭各一兩)麥門冬(去心焙五兩)
右粗搗篩每服三錢匕水一盞入棗二枚劈破同煎
至七分去滓食後温服
清膈湯治風熱化痰利咽膈清頭目消瘡疹
甘草(炒)瓜蔞根桔梗(炒)紫蘇(各二兩)鷄蘇葉(一兩半)
荆芥穗(四兩)鼠粘子(六兩炒净)
右為細末每服一二錢食後臨睡白湯點服
犀角散(出聖惠方)治咽喉毒氣所攻氣息不利心胸煩悶
犀角屑(一兩)川升麻(一兩)木通(一兩剉)射干(一兩)前胡(一兩半去)
(蘆頭)川大黃(一兩剉碎微炒)
右為散每服二錢以水一中盞入竹葉二七片煎至
六分去滓更入朴硝末一錢攪令勻不計時候温服
射干煎(出聖惠方)治咽喉風熱不利疼痛咽乾舌澁
射干(一兩)川大黃(一兩)犀角屑(一兩)杏仁(一兩湯浸去皮尖雙仁麸炒微)
(黃)甘草(半兩炙微赤剉)
右為末以猪脂半斤微火煎三上三下去滓白蜜四
兩攪令勻以甆合盛每服杏子大綿包含嚥津以利
為度
真珠丸治心肺客熱虚煩多痰咽喉不利
真珠(研如粉半兩)甘草(生末一兩一分)龍腦(研三錢)硼砂(研半兩)凝
水石(六兩煆令赤候冷以紙包埋地坑一宿出火毒研取四兩)馬牙硝(二兩用膩粉半)
(兩於紙内同拌勻裹安定在一新磚上以火煆烟盡放冷入在甆合子内埋坑入地可一尺深候一)
(宿研半兩)
右研勻煮糯米粥和丸如鷄頭實大每服一丸食後
臨卧含化嚥津
調中人參丸治咽喉中痒嗽狀如傷寒
人參青木香桂(去粗皮)羌活(去蘆頭)天麻
酸棗仁(去皮各一分)
右為細末煉蜜和丸如梧桐子大每服二十丸食後
生薑湯下日二
治咽喉不利下氣方(出聖惠方)
射干杏仁人參附子桂心(各一兩)
右為末煉蜜丸如指大含一丸稍稍嚥之含藥相接
(外臺秘要無桂心)
消毒犀角飲子(出御藥院方)治大人小兒内藴邪咽膈不
利痰壅嗽眼赤臉腫腮項結核癰腫毒聚遍身風疹
癉毒赤㿔及瘡疹已出未出不能快透並皆治療
甘草(一斤炙)荆芥穗(二斤)防風(半斤去蘆)鼠粘子(四斤炒香)
右為散每服三錢水一盞煎至七分去滓温服食後
小兒疹瘡豆欲出及未出熱未觧急此三四服快透
肌消毒
甘草湯(出御藥院方)治胸中結氣咽喉不利下一切氣
桔梗杏仁(湯浸去皮尖麸炒各二兩)甘草(炙一兩)
右㕮咀每服五錢水一盞半煎至一盞去滓微温時
服
治咽喉
薄荷(一兩)紫河車(半兩)甘草(三錢炙)
右為細末煉蜜為丸如彈子大臨卧噙化
療口中咽喉不利當歸含丸方
當歸(末二兩)杏仁(去皮尖一兩炒)
右搗篩以蜜丸如梧桐子二丸含漸漸咽汁日三夜
再
秘方防風散治一切風熱上壅咽喉不利
防風(去蘆一兩)白藥(三兩黑牽牛半兩同炒香熟為度去牽牛一半)
右為細末每服一錢匕茶酒任下食後服
治上焦壅滯風冷傷中氣道否塞咽喉不利(出聖惠方)
随所患左右刺手小指甲令血出效
治咽喉不利腫塞氣道不通宜用此方(出聖惠方)
用以生艾葉搗爛傅腫上随手即消冬月以熟艾和
水搗汁塗之亦佳一方用嫩艾葉施取研汁逐時吞
下
治咽喉逆氣不能食方
用麻子一升熬令黑酒一升淋取汁空心一服一升
漸至二升多汗好覆勿觸風冷此方兼理産婦及丈
夫中風如角弓反張口噤不開大驗與紫蘇湯同
犀角散(出御藥院方)治咽喉膈下痰
大黃(二兩)荆芥穗(一兩半)甘草(一兩)薄荷(半兩)
右為粗末每用四錢水一大盞煎三沸去滓温調青
雪散三錢細服食後
川芎丸治咽喉不利音聲不出及風熱上壅面赤鼻
塞不聞香臭
石菖蒲(半兩)桔梗(去蘆頭)荆芥穗薄荷葉(去土)川芎
牛蒡子(炒已上五味各一兩)甘草(炙半兩)
右件為細末煉蜜為丸每一兩作十五丸每服一丸
含化食後臨卧服一方有縮砂無牛蒡子
王醫師法
用生蘿蔔切作片冬月臨卧時喫三兩片可無咽喉
之患
百靈圓治咽喉中結塊核不通水食危困欲死者大
效
右用釡底百草霜不拘多少研細蜜和為圓龍眼大
每一圓新汲水化開灌下甚者不過三圓即愈
骨鯁(論)
凡療病皆以其類至如治鯁之法自宜以鸕鷀主魚鯁狸虎
治骨鯁磁石治針鯁髮灰治髮鯁至於竹篾薤白嚼筯綿蜜
等事乃可通於諸鯁用耳至用藥之法有不取於氣味特以
意為用者若魚網虎骨治骨鯁是也然網能制魚乃魚之所
畏虎能伏獸乃獸之所畏其所制伏既不同則用之亦異矣
方
神仙化鐡丹(又名聖化仙丹)治一切骨鯁
香白芷(大塊不蚛者三兩)貫衆(捒净末一兩)木藺花(樹生者一兩)京
墨(好者一錢)金星石銀星石(各半兩)山豆根(去梗一兩)水仙
根(乾者一兩)木香(半兩)烏芋(即荸薺乾者一兩)墨煤(净者一兩)象牙硝
玳瑁屑犀角屑
右為末極細以頭麫雪水做糊丸如龍眼大用蘇葉
為衣懸風吹處隂乾如合時忌婦人孝子猫犬外人
看見每用一丸含化
靈砂散(出聖濟總錄)治物鯁寬喉
靈砂丹砂附子(去皮臍生用)鉛丹雄黃(各一分)芎
藭(半兩)金箔(七片)巴豆(一粒去皮心取肉劈為十二叚每劈以口吹之研去油盡)
右研如粉若嚥錢及魚骨等在咽喉内每服一字先
取萞麻子三枚去皮研湯半盞攪濾取汁調藥服之
便下
附子丸(出聖濟總錄)治骨在喉中
附子(一枚炮製去皮臍)細辛(去苗葉)桂(去粗皮)陳橘皮(湯浸去白焙)
青橘皮(湯浸去白焙各一兩)硝石(一分)
右末煉蜜丸如皂角子大每含一丸嚥津如兩盞茶
久未應即用桂末煎湯助之其骨立出
磁石丸(出聖濟總錄)治魚鯁在喉中不出
磁石(煆醋淬研)陳橘皮(湯浸去白焙)漿水脚(多年者晒乾炒紫色各一分)
右為散别用漿水脚和丸如芡實大每含一丸嚥津
一方有馬勃無磁石漿水脚
礬灰散(出聖濟總錄)治骨鯁在喉中不出
白礬烏賊魚骨(去甲)桂(去粗皮)陳橘皮(湯浸去白焙)漿水
脚(多年者晒乾炒紫色各一分)
右搗研同炒黑色候冷細研為散每服一錢匕温水
一盞調下仍益酒令醉以綿裹一錢匕含嚥覆盖絍
鼻嚏噴即出
輭骨散(出聖濟總錄)治咽喉諸鯁
赤茯苓(去黑皮)陳橘皮(湯浸去白焙各半兩)甘草(炙剉)縮砂仁(各一)
(分)
右為散每用二錢匕先摻口中次用新水一盞嚥下
象牙丸(出聖濟總錄)治骨鯁在喉中不出
象牙屑烏賊魚骨(去甲)砂糖(各一分)
右為末煉蜜和丸如皂子大綿裹含嚥
栗皮丸(出聖濟總錄)治諸骨鯁在喉中不出
栗子肉外皮(半兩為末)乳香(研)鮎魚肝(各一分)
右同研為丸如梧桐子大看骨遠近綿裹一丸水潤
外留線繫吞之即釣出
玉錯散(出聖濟總錄)治一切骨鯁或竹木簽刺喉中不下
篦麻(去殼一兩)凝水石(研如粉二兩)
右先研篦麻為膏旋入石末同研成散即止每服一
捻置舌根深處以冷水嚥之其鯁自然不見
桂香散(出聖濟總錄)治鵝鴨及鷄骨鯁在喉中
桂(去粗皮半兩)陳橘皮(湯浸去白焙一分)
右為散每服一錢匕綿裹含嚥十度其骨輭漸消
二白散治諸鯁
白芷白歛(各一分)
右為散每服一錢匕水調下
半夏散治鐡棘竹木鯁在喉中不下及刺在内中
折不出
半夏(湯冼七遍)白歛(各三兩)
右為散每服半錢匕酒調下日三半夏戟入喉以生
薑汁觧之立愈
半夏白芷散治諸鯁
半夏(湯洗七遍)白芷(各半兩)
右為散每服一錢匕水調下即嘔出
諸鯁方(出聖惠方)
取鹿筋漬之令濡合而索之大如彈丸以線繫之將
筋端吞之入喉推至鯁處徐徐引之鯁着筋出一方
用牛筋水浸之細劈亦可
又方
用竹篦刮令滑净線裹内喉中令至鯁處可進退
引之鯁即随出
治骨鯁在喉衆治不出(出聖惠方)
取飴糖丸如鷄子黃大吞之不去更吞漸大作丸可
至十丸止一方服砂糖水
又方(出聖惠方)
用燒虎狼屎服之
又方(出聖惠方)
吞猪膏如鷄子大瘥止
治魚骨鯁(出十便良方)
用楮桃葉研細取自然汁水調服
治骨鯁(出危氏方)
用橄㰖食之如無用核碾為末以急流水調服
治鯁(出經騐良方)
縮砂仁甘草(等分)
治魚鷄骨鯁(出危氏方)
用貫仲為末井花水調令濃大作一口慢慢吞便下
用生者研細絞汁服尤妙一方煎濃汁一盞半分三
服併進一咯而出滁州蔣教授名南金頻歲因食
鯉魚玉蟬羹為肋所鯁凡治鯁藥如象牙屑之屬用
之皆不效或者令服此藥連進三劑至夜一咯而出
戲云管仲之力也
治骨鯁(出醫方集成)
用野苧根洗净搗爛如泥每用龍眼大如被雞骨所
傷以鷄汁化下如被魚骨所傷以魚汁化下
骨鯁
用寒食麵收飛過四兩包待五月五日加烏梅箇箇
要好濕潤用四十九箇去核米醋浸一宿至午時打
掃净室一所香燭時菓供養通靈忌猫犬生人勿令
往來麫梅醋共一處石桕木杵搗搜勻丸如彈大線
穿掛風内吹乾如治病用醋浸線穿繫於患處睡一
宿立效
鯁骨方
細剉象牙末去穰陳橘皮沙糖調冷水鐡也
化為泥
又方
紫白玉簮根重羅用一分竹筒吹入去不可
近牙根
治魚骨入喉方
用久年朽桃枝竹根濃煎湯灌之立效
鱖膽煎(出德生堂)治一切骨鯁或竹木刺喉中不下
用鱖魚膽一味臘月取掛於北簷下乾不可見日如
有魚鯁即取皂角子許以酒一合煎化呷若得通便
吐骨随涎出未吐便飲温酒以吐為度又未出更煎
一服無不出者此藥應是鯁在臟腑中日久疼痛黃
瘦甚者服之皆出若卒無鱖魚蠡魚鯇魚鯽魚亦可
惟有臘月收者最佳
治諸魚骨鯁在喉中方(出肘後方)
用蜜不拘多少煎化乘熱用綿一兩蘸熨鯁處又以
瓢炙熱熨綿上未出再熨仍取皂角末少許吹鼻
中即出一方用蜜匙抄稍服之
笱湏散(出十便良方)治諸魚鯁在喉中
用笱湏已捕魚者燒灰研細每服一錢匕粥飲調下
獺骨方(出聖惠方)治諸魚骨鯁在喉中
用獺骨一片含中嚥津立下一方燒灰水調服又
用瓜於喉嚨外爬之即下
魚鱗散(出十便良方)治諸魚骨鯁在喉中
用鯉魚皮鱗不拘多少燒灰研細四錢匕新汲水調
下未出再服
魚骨引方(出聖惠方)治諸魚骨鯁在喉中
用魚骨一片潜令人將至鯁人被頭勿令覺之即下
或枕上亦可令謦欬即出
鸕鷀散(出聖惠方)治諸魚骨鯁在喉中
用鸕鷀毛翅十片燒灰研細每服一錢匕濃煎橘皮
湯下或以綿裹含嚥即下一方用屎末方寸匕又用
糞水調塗咽喉外即出
鷄足散(出聖惠方)治諸魚鯁在喉中
用鷄足二枚燒灰研為散每服一錢匕酒調下立出
温水調服亦可
艾蒿酒方(出聖濟總錄)治諸魚骨鯁在喉中及誤吞銅錢
用生艾蒿一握以水酒各一盞煎至八分去滓分温
二服一方用水煮又方用縮砂煎湯調末下一方用
艾蒿數升水酒共一斗煮取四升稍飲食良
薔薇散(出聖惠方)治諸魚鯁在喉中
用薔薇根不拘多少搗為散每服一錢匕水調下日
三亦治折箭刺入膜囊不出及鼠瘻等瘡患服之十
日皆穿皮出效一方用薔薇灰末方寸匕
百合散(出聖濟總錄)治諸魚骨鯁在喉中
用百合五兩搗羅為散用蜜水調塗帛上匝項繫之
甚者不過三五次
魚尾引方治諸魚骨鯁在喉中
用魚尾一枚取置衣領中即瘥
立竹湯治諸魚鯁在喉中
取立死竹從地高二尺以上刮去皮細劈如筭子三
七莖用水二盞煎至七分去滓頓服一方取籬脚中
朽竹去盡泥以手撚細蜜調丸如龍眼大以綿裹之
含化其骨自消却去藥雖嚥下津些不妨
鷹灰散(出聖惠方)治食肉鯁
用鷹糞燒灰細研為散每服一錢匕水調下虎狼鵰
糞皆可服之
虎骨散(出十便良方)治諸獸骨鯁
用虎骨搗研細每服一錢匕水調下狸骨亦得
鷄翮散(出聖惠方)治食鯁咽不下
用白雄鷄左右翅大毛各一枚就銅器中燒作灰每
服一錢匕用米飲調下一方以水調服之取所食者
骨左右反覆擲背後則下也
螻蛄散(出肘後方)治諸鯁并刺不出
用螻蛄骨頭一枚為散綿裹嚥津勿令鯁人知若刺
不出者以塗刺瘡上自出耳
紅椹嚥方治諸骨鯁在喉不出
用椹子紅者不拘多少臨時細嚼先只嚥津後盡嚥
之滓用新水吞下如無新者只欲紅隂乾為末用之
治諸骨鯁及吞錢(出聖惠方)
用木炭皮為末研令極細如無炭皮但堅炭亦可粥
飲調下二錢未下再服不拘多少以鯁下為度一方
炭灰搗羅為末用酒或水調一錢服方寸匕一方羊
脛炭碾為細末米飲調下
治魚骨鯁方
用象牙一兩不以多少搗羅為末沙糖丸如鷄頭實
大每含化一丸嚥津一方葱酒調下
諸鯁方
用煮薤白令半熟以線繫定薤手牢撁定線少嚼
薤白嚥之度薤至鯁處粘牽引鯁即出一法以綿一
小塊蜜煮少時用如食薤法一方或以薤煮作羹粥
食之或煠作虀𦵔或炒食之皆可
治鷄魚諸骨鯁經日不下者随其便而用之(出危氏方)
諸骨鯁用藥王草頭擂水服又方以朴硝研細末加
鷄蘇丸别丸如彈子大仰卧含化不過三四丸自然
茹化之又方南硼砂新汲水滌洗含化其骨脱然而
失
治骨鯁入喉(出經騐良方)
用寒水石煆為末冷水調下
又方(出經騐良方)
用桑螵蛸用醋煎細細啜飲
又方(出經驗良方)
用白藥剉細用米醋煎細細吞下在上即出在下即
下
治骨鯁不下(出經驗良方)
先嚼白茯苓一錢重次以白礬湯嚥下一方白茯苓
為末以鯁骨煎湯調下
治魚骨鯁(出經騐良方)
用白膠香細細吞下
治魚骨鯁(出聖惠方)
用陳橘皮為末好酒一升入沙糖一兩煎成膏子冷
吞嚥下口念鸕鷀立愈一方細嚼冷水吞下又常含
橘皮即下煎湯服亦可
治魚骨鯁兼喉痺
以青魚膽少許口中含嚥津即愈膽用臘月取隂乾
良
治食魚肉為骨所鯁
取泉水一杯令患人合口向水張口取水氣鯁當自
下
治骨鯁(出危氏方)
用金鳳花子嚼爛噙化下無子用根亦可口中骨自
下便用温水灌潄免損齒鷄骨尤效一方擂碎水化
下
玉屑無憂散(一名奪命無憂散)治誤吞骨鯁塞不下(方見口舌咽喉)
(門喉痺類)
神效解毒丸兼治諸骨鯁(方見解諸毒門解諸毒類)
獸骨鯁及咽中利
用象牙梳或牙笏等磨水嚥下桑木上蟲屑米醋煎
灌潄自下
治魚骨鯁不出(出經驗良方)
用蒜内鼻中即出獨顆者殺鬼去痛入用最良
治魚骨在腹中刺痛及刺入肉者
用食茱萸煎汁一盞服之其骨軟如骨刺在肉中搗
封之骨自爛出一方用吴茱萸水煎一盞汁服之及
搗封之
治骨鯁神效(出衛生家寳方一名鹿屑散)
用鹿角為末含嚥津下妙一方摻舌上嚥津立效
治魚骨鯁在喉中(出聖惠方)
用硇砂少許口中咀嚼之立下
治魚骨鯁(出海上名方)
用白芍藥細切嚼爛嚥下
又方(出海上名方)
用五倍子碾細末摻喉中立消
治骨鯁在腹中刺痛(出海上名方)
用大栗殼燒灰研細熟水調下
麻煎丸(出海上名方)治骨并魚刺鯁在喉中
取研萆麻子仁爛入百藥煎成劑即止丸如彈子大
青黛為衣井花水磨下半丸嚥之即下
消化骨鯁
用千金石以火煆水淬敲碎又用塘内攔魚竹并象
牙屑一處為末嚼水嚥下可消
深師療食魚骨鯁方(出聖惠方)
用捕魚網一小塊燒灰服刀圭匕良細研水調一錢
服之一方乳香湯調下温服甚者併三兩服一用魚
網覆頭立下一用魚鱗燒灰細研水調一錢服
治鐡棘竹木諸刺在肉中折不出及鯁不下(出聖惠方)
用鼠腦厚塗瘡上則出亦可用獖鼠大效
千金療鯁方兼主折刺不出(出聖惠方)
取瞿麥為末水調服方寸匕
治喉咽魚骨鯁刺
右馬屁勃不以多少為末蜜和丸彈子大噙化嚥津
二聖散治魚鷄骨刺在喉中不下
取五月五日採楮子晒乾白茯苓各等分為末每服
一大錢小兒半錢煎乳香湯調下温服
治骨鯁
用赤華葉威靈仙心用井花水二盞煎至一盞諸般
鷄鵝骨吞下軟如綿
又方
用燈心燒灰喉中諸骨魚骨竹栨等不能上下用此
味吹入喉中立銷
又方
取所食者骨在右手反覆擲背後立出
治雜物鯁方
解衣𢃄目窺下部不下即出一用紙撚頻打噴嚏鯁
自出
青雪散治魚骨鯁咽喉内不出(方見本類後青雪散)
療鯁方
用東流水一杯東向坐以手指畫水上作龍字訖
飲水不自曉書令他人持手書良
又方
凡書文曰天有門地有根諸家入口者皆當得吞集
驗同
治骨鯁厭勝法
遇鯁時以現所食筯急倒轉依舊如常食魚鯁即自
下勿令人知
又方呪骨鯁
以净器盛新汲水一盞捧之面東默念云謹請太上
東流順水急急南方火帝令勅一氣念七遍即吹一
口氣入水中如此七吹以水飲患人立下有一族姓
用此呪水可以食針并竹刺
萆麻丸治一切鯁
萆蔴子紅麴
右等分研細用沙糖和丸如皂角子大以綿裹含之
痰出立效
治骨鯁方
鹽膚子樹取根用釅醋煎濃汁時時呷嚥瑞&KR0034;公云
曾有人被鷄骨鯁頸項腫大可畏用此啜至三椀忽
吐出骨王九哥又云曾同彭醫官治骨鯁取塩夫子
樹根爛槌入鹽少許用綿裹吞下牽引使於喉中上
下往來忽然釣得骨出愚謂綿裹之法固妙猶當兼
用醋煎啜法為勝本草集議云鹽夫子樹根能軟鷄
骨
神效解毒圓收藏年深愈見神效
青靛花(六兩)大黃山豆根(各四兩)朴硝(一錢)黃藥子(一兩)
(半)自然銅(四兩)貫衆山梔子黃連楮實子
山茨菇(各二兩半)白滑石(一斤十二兩)鉛光石芭蕉自然
汁白藥(各二兩半)
右為末糯米糊和丸搗一千杵隂乾不可見日不然
折去一料可作一千圓却用鉛光石打光諸般骨鯁
井水磨下一丸作勢一吞即下荅腮焮腫咽喉飛
瘍清油調水磨化蛇犬蜂螫蜈蚣毒用水磨塗傷
處誤吞竹木棘刺井水下諸般惡毒用新汲井水
縮砂散治骨鯁
縮砂仁甘草貫衆(等分)
右搗為粗末如一切鯁以綿裹少許含之旋旋嚥津
久則随痰自出矣有一人因食鯉魚玉蟬羹為肋骨
所鯁凡治鯁藥如象牙屑之屬用之皆不效或者令
服此藥連進三劑至食一咯而出
玉屑無憂散治魚骨綆
用貫衆調下妙不可言
神效膏治諸般骨鯁
馬鞭草地松(一名鄒面草)
右件各一小握不用根入陳白梅肉一枚白礬一大
拇指面許研令極細取一彈子大以綿裹作一毬子
綴針頭上其餘藥即將無灰酒一椀絞取藥汁細細
呷之令盡如不能飲亦強呷數口然後納綿毬子於
喉間旋旋嚥其藥汁其骨鯁即軟當自下去
白龍散治魚骨鯁
柑子皮白礬象牙屑
右件各等分同為細末每用一錢綿褁含化
厭勝法屢效治骨鯁
以所食魚骨密置患人項上勿令知良久即下它魚
骨亦可
治食諸魚骨鯁久而不出
右以皂角末少許吹入鼻中得鯁出多效
咽中骨鯁
剪刀草如野茨菰生於籬壍間其根白研之則如膠
用順水吞下即吐出骨不過兩三口效研萱草根順
水下亦佳
青雪散治魚骨鯁咽喉内不出并急慢喉痺
盆硝(二兩)牙硝(三錢)白殭蠶(去頭炒黃色為末)甘草(生取末各一錢半)
青黛(二錢)
右為末每服二錢用井花水半盞調藥細細呷服或
少許頻乾摻嚥津亦得
主骨鯁
以故魚網覆鯁者頸瘥如煮汁飲之骨當下矣
治魚骨在人腹中刺痛
煮吴茱萸汁一盞服之止又骨在肉中不出者嚼吴
茱萸封之骨當爛出
治魚鯁不可出者
取獺足於項下爬之亦煮汁食
治鯁及魚骨入肉不可出痛甚者
取魚狗燒令黑為末頓服之煮取汁飲亦可狗乃今
之翠鳥小者是也
治食諸魚骨鯁雜物鯁
以好蜜七抄稍稍服之令下
治魚骨鯁
口稱鸕鷀則下
治鯁
用琥珀作珠一物貫串着䋲推令前入至鯁所又
復推以牽引出矣若水晶珠亦得如更無以堅硬物
摩令滑用之亦得
治草芒硝石類喉中不出
用甑𢃄燒灰水調飲之即出(係蒲甑帶日久敗爛者佳)
治魚骨鯁
右常含橘皮即下
誤吞諸物
夫誤吞諸物若金銀鐵鉛之類亦宜治之若舊梳治髮磁
石出針皆意為之主不特取其味惟治療之工可謂用心
精微者矣儒門事親書云一小兒誤吞一錢在咽中諸
醫不能取亦不能下乃命戴人戴人熟思之得一策以净
白紙卷實如箸以刀縱横亂割其端作鬅鬅之狀别取一
箸縛鈎其端令牢不脱先下咽中輕提輕抑探之覺鈎入
錢竅然後以紙卷納咽中與鈎尖抵候鈎尖入卷端不碍
肌肉提之而出
方
治誤吞銅錢金石竹木刺鷄鵝魚諸骨鯁(出危氏方)
川山豆根山蜈蚣威靈仙(鐡脚者)山茨菰滑
石馬牙硝金星鳳尾草(各一兩)急性子(二兩)苧麻
根(五錢)菉豆粉(五錢)甘草根(三錢油浸三宿)磚(五兩厠中製一年)
右為末白芨五兩與糯米糊一處和劑成鋌子如梧
桐子大每服一鋌冷水磨化即下骨鯁若金石鐡銅
以生薑汁磨化下之
如聖散(出聖濟總錄)治硬物誤咽喉中不出
栝樓(用穰二枚)杏仁(去皮尖雙仁炒一兩半)皂角(炙一寸與甘草同為末)甘
草(炙三分)
右先研栝樓杏仁爛次以甘草皂角末如為餅子鐺
中煿令乾重搗為細末每服一錢匕調下黃蠟少許
水一盞同煎七分熱服亦得未效再服(用蠟茶調下)
通氣散(出醫妙選)治誤吞銅錢物及鈎䋲之類在咽喉不
下
鵝毛(一錢燒灰)磁石(一皂角子大燒灰)象牙末(一錢燒存性)
右為細末每服半錢新水調下
治誤嚥竹木魚骨所鯁嚥物不下咽痛方(出旅舍方)
貫衆茯苓(去皮)甘草(炙)
右等分為末每服二錢新汲水調徐徐呷之
治誤嚥錢(出肘後方)
用葈耳頭一把以水一升浸十餘度飲水愈
治誤吞鐡石骨刺等不下危急者(出百一選方)
王不留行黃蘖(去粗皮)
右等分為細末以浸蒸餅丸如彈子大以麻綿線穿
之掛當風處每用一丸冷水化開灌下立效
治誤吞金銀物或錢在腹内不下方(出聖濟總錄)
石灰(光明者一杏核大)硫黃(一皂角子大)
右研為末酒調下不拘時
血餘散(出聖惠方)治食中吞髮嚥不去繞喉
用亂髮燒末酒服一錢匕粥飲調下亦得一方水調
服
治誤吞金銀鐶及釵方兼治誤吞錢及桃枝竹木
用白糖二斤一䪺漸漸食之多食益佳即自消化
誤吞鐶及指纏方(出聖惠方)
用雁毛燒灰用二七枚末服之鵝毛亦得一方米
飲服之
誤吞釘針及箭簇等方
但多食肥肉并脂令飽自裹出一方食肥羊脂諸
般肥肉
誤吞錢針(出十便良方)
用懸針磁石棗許大一塊含之立出
誤吞椒閉氣不通(出百一選方)
用喫京棗三個解之
治誤食桐油(一名乾肺湯出百一選方)
用食乾柿解之白礬少許入湯水中嚥下尤妙
治誤吞鈎䋲在喉中不出方(出聖惠方)
若鈎䋲在手者莫引之但益以珠璫薏苡子等就
貫著䋲稍稍推至鈎處小引之即出也
治誤吞蜈蚣(出危氏方)
用生猪血令病人吃須臾生清油灌口中惡心其蜈
蚣衮在血中吐出繼與雄黃細研水調服愈昔有村
店婦人因用火筒吹火不知筒中有蜈蚣藏焉用以
吹火蜈蚣驚走竄入喉中不覺下喉嚨求救人無措
手適有人云可討小猪兒一個斷喉取血服之果出
誤吞銅物不能化者(出十便良方)
用濃煎縮砂湯服其銅自下又用生荸薺研爛服其
銅自化細研堅炭為末米飲下於大便内瀉下如鳥
状
治誤食物落鼻中及入眼不出(出聖惠方)
用皂角末吹噉嚏即出
治誤吞鈎線方(出聖惠方)
用螺師琥珀一味貫着鈎䋲推令前入至鈎所又復
推之即出或用水晶珠卒無珠堅物磨令滑用之
治誤吞竹木入喉咽出入不得(出聖惠方)
用故鋸燒令赤漬酒中及熱飲並得一用女人指甲
二枚燒末内酒中飲之
治誤吞桃枝竹木
用白糖塊數數多食即自消化
治誤吞銀鐶及釵(出十便良方)
用水銀二兩服之釵便下亦可以胡粉一兩搗調用
之分再服銀物下如泥凡誤吞金銀物在腹中皆服
此令消化出之
治誤吞鈎(出聖惠方)
用小羊喉以沓䋲推至鈎處當退脱小引則出
又方
但大戾頭四向顧小引之則出
又方(出聖惠方)
用常思草頭一把二升水淘灌之十餘過而飲之
治吞水蛭(即馬蝗蜞)
用青靛調水飲即瀉出或謂此蟲咬亦用靛敷之
又方(出德生堂)
用藜蘆末二錢熬水一盞服之後則必吐其物遂出
無恙
又方(出德生堂)
用蒸餅半個於狗口繳涎在餅上喫了再用半個依
前捲涎喫後其毒自散矣
誤吞銅錢珠璫鐡器硬物方(出聖惠方)
用燒銅弩牙令赤内酒中飲之立愈
誤吞錢(出百一選方)
用生鳬茈取汁呷喫錢自然消化即荸薺也
誤吞釵方
用曝韭令萎蒸熟勿切食一束即出或生麥葉筋
縷如韭法皆可用但隨意多食自消一方韮白治如
前法
誤吞錢不出及誤吞針
用葵菜不以多少絞取汁冷飲之即出一用葵花煮
汁服之
治誤吞銅錢
用&KR0008;油枻尖燒存性為末濃煎艾湯調二錢無油
尖止服艾湯亦效
又方
用百部根四兩酒一升浸一宿温作二服
又方
用木賊草為末每服一錢用鷄子白調下
又方
用滑石末餳糖丸如豆大噙化一丸
治誤吞錢
用服炮蜜二升即出矣
治誤吞椒閉氣不通
萆薢(一兩)甘草(炙微赤)狗脊(各三分)
右為細末食前以粥飲調下二錢一方不用甘草用
貫衆半兩萆薢狗脊各一兩
治誤吞鈎線方
用螻蛄摘去身但吞其頭數枚勿令鯁人知
治吞錢方
用艾蒿五兩以水五升煮取一升頓服之便下
治一切諸雜骨木竹諸鐡物鯁嚨宜服此方
代赭硝石黃丹
右細研為末每服半錢津液嚥下
治一切竹木簽刺諸骨鯁喉
栢狼毒(搥碎於土器内醋煮熟)自然銅(燒以醋投研各等分)
右為細末凡有鯁喉即掉藥末一字入口中津液嚥
下
治喉中物鯁欲死
用白鳳仙子研水服或以竹筒灌入硬物即軟去切
勿經牙
又方
魚骨砂糖大塊含即軟去
又方
蛤蚡(一兩)萆麻(半兩)黃丹(一錢)
右為末水調下一錢每服
又方
用綿包橙肉如小梅牽繫線令吞下過鯁物之内牽
出物随出
又方
用生鰍鱔大者綿牢縛其頭以尾先入喉中頭未出
即牽出之
治誤吞錢及骨至效
用木炭皮為末米飲調二錢未下再服至三必效
治誤吞鐡錢及骨
古文銅錢(十數枚)入白梅(十個淹過即爛)
每服一丸如菉豆大清晨取流水吞下即吐出
巧匠取喉鈎方
咸平中職方魏公潭州有數子弟皆幼因相戲以一
釣竿重鈎用棗作餌登陸鈎雞雛一子學之而誤吞
其鈎至喉中急引乃鈎以鬚逆不能出乃命之諸醫
不敢措手魏公大怖令人遍問老婦曾否經歴時有
一老婦九十餘歲言亦未嘗見此竊料有智識者可
以出之本郡有一莫都料性甚巧令問必能公呼老
婦責之曰吾子誤吞鈎莫都料何能治之老婦曰聞
醫者意也其莫都料曾水中打碑塔添仰瓦魏公大
咍親屬勉之曰試詢之公遂召莫都料至沉思久言
要得一蠶蠒及大念珠一串公與之莫都料遂剪繭
如錢大用物推四面令軟以油潤之仍中通一竅先
穿上鈎線次串數珠三五枚令兒正坐開口漸添引
數珠捩之到喉至繫鈎處乃以項下一推其鈎自下
而脱即向上急出之見蠒錢向下裹定鈎線鬚而出
並無所損魏公大喜遂厚贈之公曰心明者意必巧
也心明必善醫(出醫錄)
治鯁以類推方
治鯁之法皆以類推鸕鷀治魚鯁磁石治針鯁髮灰
治髮鯁狸虎治骨鯁亦各從其類也
治蜘蛛飛絲入口
用紫蘇葉不問新舊嚼之即愈
治誤食髮令腹有蠱
以雄黃餌之昔甄立言仕唐為太常丞有道人
心腹滿煩彌二歲立言診曰腹有蠱誤食髮而然令
餌雄黃一劑少頃吐一蛇如人小指惟無目燒之有
髮氣乃愈
鈎吻葉與芹葉相似誤食之殺人
用薺苨八兩水六升煎取二升為兩服解之
又方治誤吞水蛭(即馬蝗蜞)
用酒及藍靛絞汁月頭初三四五空心服
治誤吞錢器物
用韶粉一兩細研分作二服水調服之食水銀金花
如泥者誤吞金銀物在腹中服之令消烊出
治誤吞下錢
右以羊脛燒灰為末空心米飲下二錢
普濟方卷六十四
