普濟方卷一百八十三明周王朱橚撰
諸氣門
上氣(附論)
夫人一日一夜凡一萬三千五百息呼隨陽出氣於是
升吸隨隂入氣於是降一升一降隂陽交通乃亨融所
謂上氣者蓋氣上而不下升而不降否滿膈中胷背相
引氣道逩迫喘急有聲者是也本於臟肺之虛復感風
邪肺脹葉舉諸臓氣又上衝而壅遏此所以有上氣之
候也
方
桔梗破氣丸(出千金方)治氣上下痞塞不能息
桔梗橘皮乾薑厚朴枳實細辛
葶藶(各三兩)吴茱萸白术(各六兩)胡椒蜀椒
烏頭(各七分)蓽撥(一錢)人参桂心附子
茯苓前胡防葵芎藭(各五分)甘草大黃
㯽榔當歸(各八分)
右為末煉蜜為丸如桐子大每服十丸酒下日三有
熱者空服
治上氣(千金方)
硇砂細辛牛膝(各等分)
右為末氣發酒服方寸匕後三日忌酒餘禁如藥法
又方(千金方)
上酥(一升)獨蒜頭(五顆)
右先以酥煎蒜蒜黃出之用生薑汁一合共煎令熟
空腹温服一方寸匕
薑麥湯(千金方)治上氣短氣
生薑(五兩)小麥(一升)
右以水七升煮取汁一升頓服
又方(千金方)卒得寒冷上氣方
大棗(二七枚)紫蘇葉莖(切一升)
右以酒三升煮取一升半分再服水煮亦得一方加
橘皮半兩無棗
奔氣湯(千金方)治大氣奔胷膈間諸病發時迫滿短氣
不得臥劇者腹中溼冷溼氣腸鳴相逐成結氣
半夏(洗五錢)吴茱萸(炒五錢)桂(五錢)人参甘草(炙各三錢)
右㕮咀每服六錢水二盞生薑十片煎至六分去滓
温服不拘時
澤㯃湯(聖濟緫錄)治上氣其脉沉者
澤㯃(三片細切以東流水五斗煮取一斗五升去滓澄清)半夏(五合)生薑
紫苑(一作紫参)白前(各五兩)黃芩甘草桂心
人参
右納澤㯃汁中煮取五升每服五合日三夜一
麥門冬湯(金匱方)下氣上逆治大逆上氣咽喉不利
麥門冬汁(三升)半夏(一升)粳米(三合)人参
甘草(各二兩)大棗(二十枚)
右以水一斗二升煮取六升去滓服半升日三夜一
地黃煎(聖濟緫錄)治上氣乏急
生薑汁(半升)生地黃汁(半升)白蜜(一升)
杏仁(湯去皮尖雙仁炒二兩半研)牛酥(半升)甘草(炙剉一兩半)
貝母(去心炒黃二兩)紫蘇子(研令細二兩)赤茯苓(去黑皮)
紫苑(去苗土洗焙各一兩)竹葉(半升)
右先搗後五味為細末以水四升半煎取二升去滓
入紫蘇子地黃汁生薑淨攄同白蜜牛酥銅器中重
湯煎攪勿住手候如稀餳以乾器貯之含一時細細
嚥汁常令喉中藥氣不絶
白前湯(聖濟緫錄)治上氣及諸氣逆
白前(去苗三分)半夏(湯浸去滑生薑汁製切)紫苑(去苗土焙乾二分)
麻黃(去根節一兩)厚朴(去粗皮塗生薑汁炙三度焙乾)人参(各三分)
甘草(炙剉半兩)桂(去粗皮)杏仁(湯去皮尖雙仁炒各三分)
右粗搗篩每服五錢匕生薑半分拍碎棗二枚水二
盞煎至一盞去滓温服日三
欵冬花湯(聖濟緫錄)治上氣咽中不利
欵冬花(去梗二兩)麻黃(去根節三兩)五味子(炒)
半夏(湯洗去滑生薑汁製焙乾各二兩)紫苑(去土苗)細辛(去苗葉各一兩)
射干(二兩)
右粗搗篩每服三錢生薑半分切棗一枚擘水一盞
煎至七分去滓温服日三夜一
沃雪湯(聖濟緫錄)治上氣不得息咽喉不利
以水二升五合先煮麥門冬生薑竹葉有一升五合
内散二兩煎取一升二合去滓分二服平旦空肚服
之日晩食消後服之不利每日加一劑忌油麫猪犬
肉小荳粘滑酸醎海藻菘菜
覆杯湯療上氣呼吸牽纏肩脇欲死
麻黃(去節四兩)甘草(炙)乾薑桂心貝母(各三兩)
右切以水八升煮取二升分再服則愈忌海藻生菜
昔有人先有風患兼有因熱取冷當風飲酒房室體
虛未春因天行病至氣中充尚虚有風熱未除兼藥
石勢本過傷於胃氣因腹脹堅如石氣息不利因自
下後變四肢浮腫遊走無定小便不通可服利藥忽吐
逆不下飲食便噦至掣動百脉状如噓唏積日乃變上
氣服此方加杏仁二兩與兩劑上氣得止
厚朴湯療上氣煩悶嘔逆不得飲食
厚朴(三兩炙)人参(一兩)半夏(四兩洗)生薑(八兩)茯苓
甘草(炙)橘皮桂心(各二兩)枳實(二兩炙)
右切以水八升煮取三升分三服忌海藻菘菜羊肉
餳生葱醋
貝母湯(千金方)治上氣咽喉窒塞短氣不得臥腰背痛
胷滿不得食面色痿黃
貝母(一兩)生薑(五兩)桂心麻黃石膏
甘草(各二兩)杏仁(三十枚)半夏(五合)
降氣湯治氣不下降大便不通加枳殼杏仁煎此藥
流行肺氣(方見脚氣門一切脚氣類)
附子養氣湯(醫方大成)治久病方愈氣上行脹滿痰吐稠
粘服此能養脾氣療溼止嘔消化水穀進美飲食
附子(三兩泡製水浸削去皮臍切作片子)人参(切片)白术(紙裹煨切片)
白茯苓(去皮各一兩)木香(半兩紙裹炮切)
右每服四錢水一盞八分薑七片棗三枚煎七分去
滓空心食前服
清中湯(十便良方)治上氣虚壅精神倦怠頭目不爽
菖蒲(家生者刮去皮須切片米泔浸三復時漉去苦水秤八兩)生薑(五兩不去皮片子)
白术(三兩)甘草(二兩)白塩(四兩炒與菖蒲生薑同淹一宿焙乾)
麻黃(去根節二兩)細辛(去節葉一兩)五味子(微炒二兩)
桂(去粗皮一兩)半夏(湯浸去滑生薑汁製焙乾二兩)
右粗搗篩每服三錢水一盞半生薑一片棗一枚拍皮
煎至七分去滓温服日三一方用乾薑一兩
蘇子湯療上氣搶心胷奄奄不得息腹中脹滿食輙
吐
蘇子(一升)大棗(三十顆擘)半夏(三兩洗)橘皮生薑
桂心(各一兩)蜀椒(二分焙出汗)
右切以水七升煮取二升分三服忌羊肉湯
半夏湯療上氣
半夏(洗)茯苓(各四兩)橘皮白术(各三兩)生薑(五兩)
檳榔(十顆)
右切以水一斗漬一宿煮取二升七合分三服更加
甘草三分人参二兩前胡三兩紫蘇一兩忌羊肉湯
桃李雀肉醋物
温中湯(聖惠方)療上氣喘急胷中滿咽喉不利氣逆搶
心
甘草(二兩炙)桂心生薑(一片)
右切水七升半煎取三升分五服忌生葱海藻菘菜
已試鯉魚湯(一名杏仁散)療上氣喘急胷中滿悶咽喉不
利
杏仁(去兩仁皮尖)貝母桂心(各二兩)橘皮人参
甘草(炙)厚朴(炙)麻黃(去節)茯苓胡麻
白前(各二兩)鯉魚(五斤)生薑(六兩)半夏(五兩洗)
右切以水二斗煮魚得一斗二升去魚肉煎藥三升
二合合分四分日三夜一忌海藻菘菜醋物羊肉湯
葱等一方無貝母
上氣二物散
麻黃(一斤去節)杏仁(一百枚去皮尖雙仁熬)
右藥各别搗合和細篩為散上氣發時服方寸匕可
至三方寸匕以氣下為候不必常服
柴胡五味湯療肺氣痰上氣氣急及欬
柴胡(五兩)五味子橘皮紫苑貝母
杏仁(去皮尖兩仁者熬各三兩)麻黃(四兩去節)甘草(炙)黃芩(各三兩)
右細切搗極碎每服用麥門冬一兩去心生薑半兩
竹葉一兩半右為細末每服一錢點沸湯服不拘時
療上氣急滿坐臥不安方
右用鱉甲一大兩炙令黃細搗為散取燈心一握水
二升煎取五合食前服一錢匕食後蜜水服一錢匕
綠雲湯清上氣利頭目辟風邪
新嫩栢葉(一斤不用墳墓上土淨米泔浸七日如是沸湯内淖過亦得)
甘草(四兩)生薑(半斤與栢葉同搗細曝或焙令乾)
右為細末每服一錢沸湯點服食後
治上氣
右以露蜂房水煮服之
主上氣
右以白前酒漬服之
治下氣止煩滿
右用船版可作浴湯
治下氣練五臓
右以冬瓜煮食之
治下氣清榖
右以地門冬蒸若煮噉之百日則健壮兼倍駚扵术
及黃精也亦作散并搗汁絞作液以服散尤益
治下氣消榖去痰癖令人肥健
右用蘿蔔作羹食之或炮煮和酥煎食之亦可一方
生絞汁服理消渴
卒上氣(附論)
夫肺主於氣若肺氣虚實不倫或為風邪所乘則臓腑
不利經絡痞澁不能宣和則卒上氣也又因有所怒則卒
逆氣上衝甚則變嘔血為氣血傷也
方
麻黃散治卒上氣喘急氣奔欲絶
麻黃(二兩去根節)甘草(一兩炙微赤色)桂心(一兩)馬兜鈴(一兩)
杏仁(一兩湯浸去皮尖雙仁麸微炒黃)細辛(一兩)
右為散每服五錢以水一大盞入生薑半分煎至五
分去滓不拘時服
五味子散治卒上氣奔喘
五味子(一兩)麻黃(二兩去根節)甘草(一兩炙微赤剉)細辛(一兩)
貝母(一兩煨微黃)
右為散每服五錢以水一盞生薑半分煎至五分去
滓不拘時温服
青橘皮散治卒上氣胷中不利痰逆
青橘皮(一兩湯浸去白穣)甘草(半兩炙微赤剉)訶黎勒皮(一兩)
紫蘇莖葉(二兩)枇杷葉(半兩去毛炙微黃)
右為散每服五錢生薑半分以水一盞煎至五分去
滓不拘時温服
細辛散治卒上氣心胷壅悶頭痛
細辛(半兩)甘草(半兩炒炙微赤剉)人参(一兩去蘆)桂心(三分)
半夏(一兩湯洗七次去滑)麻黃(二兩去根節)杏仁(一兩湯浸去皮尖雙仁麩炒微黃)
前胡(三分去蘆)五味子(一兩)
右為散每服五錢以水一盞生薑半分棗二枚煎至
五分去滓不拘時温服
治卒上氣喘急方
杏仁(一兩湯浸去皮尖雙仁麸炒微黃)人参(二兩去蘆頭)
陳橘皮(二兩湯浸去白穣焙)甘草(一兩炙微赤剉)淡竹枝梢(二七莖長一握)
右為散分為十服每服以水一大盞入生薑半分煎
至五分去滓不拘時候温服
治卒上氣喘急腹痛
乾薑(一兩炮製)五味子(一兩)木香(一兩)
右為細散不計時候以煖酒送下二錢
又方
燈心木通(一兩)陳橘皮(一兩湯浸去白穣焙)
右細剉以水二盞煎至一盞去滓下牛酥一分時時
温服一合
半夏蘇子湯治卒上氣胷心滿塞
半夏(五兩洗)蘇子(一升)生薑(五兩)大棗(四十枚劈)橘皮
桂心(各二兩)甘草(二兩炙)
右切以水七升煮取二升七合分作三服氣即下忌
海藻菘菜羊肉湯生葱
竹篠下氣湯療卒上氣胷心滿
生甘竹篠(一虎口)石膏(一兩碎)生薑橘皮(各三兩)
甘草(三兩炙)
右切以水七升煮竹篠取四升半去滓納諸藥煮取
二升分二服此方療衝上氣不止者服兩三劑瘥忌
海藻菘菜
療卒上氣鳴息便欲絶方
桑根白皮(切三升)生薑(切半升)吴茱萸(半升)
右切以酒五升煮三服去滓淨令服之入口則愈
又方
麻黃(去節)甘草(炙各三兩)
右切以水三升煮取一升半分三服一方用水八升
煮取三升八合忌海藻菘菜瘥後欲令不發者更取
二升并熬杏仁五十枚搗篩蜜為丸服四十丸每日
三
又療卒上氣不降抬肩息
用乾薑三兩以酒一斗漬取一升日三服
又方療卒上氣不降抬肩息
麻黃(二兩去節)桂心甘草(炙各一兩)杏仁(四十顆去皮尖兩仁者)
右切以水六升煮取二升分三服此方一名小投杯
湯有氣痰者亦可為散若服之冷多加乾薑三兩有
痰唾者加半夏三兩洗之忌海藻菘菜生葱
投杯湯療疾病後暴上氣困篤
石膏(四兩碎)甘草(二兩炙)五味子(三兩)大棗(二十枚劈)
人参桂心半夏(炙洗)杏仁(去皮尖各二兩)麻黃(三兩去節)
生薑(四兩)
右切以水一斗煮取三升一服六合日三夜一忌羊
肉湯海藻菘菜生葱等
香蘇湯治下後煩氣暴上
生蘇(一把各用蘇子三兩)香䜴(五兩)
右以水五升煮取二升頓服
治卒上氣鳴息便欲絶方
茱萸(二升)生薑(三兩)
右以水七升煮取二升分為三服
治卒上氣喘急鳴息便欲絶(本草)
右用人参末熟水調服方寸匕日五六服
治卒上氣鳴息便欲絶(出本草方見本門上氣喘息類一名韭汁飲)
治卒患食後氣不通(出本草方)
以柰生搗汁服之
久上氣(附論)
夫肺主於氣通於呼吸而氣之行循環表裏流注經絡
也若臓腑虚弱風冷之氣併上攻於肺肺氣不足邪之
所乘積留日久不能宣通則胷中氣逆喘急不利此是
久上氣也
方
麻黃散(聖惠方)治久上氣喘急坐臥不安
麻黃(去根節)杏仁(湯去皮尖雙仁麸炒微黃)赤茯苓
桑根白皮(剉)紫蘇莖葉陳皮(湯去白焙)
甜葶藶(隔紙炒紫色各一兩)
右為散每服五錢水一盞生薑半分煎至五分去滓
温服不拘時如人行七里久服後葶藶丸
葶藶丸
用葶藶子六兩熬紫色搗如泥丸梧子大每食後棗
湯飲下十丸日二服乾棗十枚劈碎水一升煮五合
去滓服丸
杏仁散(聖惠方)治久上氣胷中痰滯妨悶不能飲食
杏仁(湯去皮尖雙仁麸炒微黃)麻黃(去根節)柴胡(去苗各一兩)木香(半兩)
半夏(二分湯洗七次去滑)人参(三分去蘆)五味子(一兩)大腹皮(三分)
枳殼(半兩麸炒微黃去穰)甜葶藶(一兩紙炒紫色)陳皮(三分湯去白焙)
右為散每服五錢水一大盞生薑半分棗三枚煎至
五分去滓温服不拘時
赤茯苓散治久上氣心膈不利飲食全廢咳嗽不止
赤茯苓(一兩)桂心(半兩)紫蘇莖葉(二分)
陳皮(三分湯去白穣焙)杏仁(三分湯皮尖雙仁麸炒微黃)訶黎勒皮(二分)
枳殼(半兩麸炒微黃去穰)細辛(半兩)厚朴(三兩去粗皮薑汁炙香熟)
郁李仁(湯去皮微炒)人参(去蘆)紫苑(去苗土各二兩)
半夏(半兩湯洗七次去滑)甘草(半兩炙微赤剉)
右為散每服五錢水一大盞生薑半分棗二枚煎至
五分去滓温服不拘時
旋覆花丸治久上氣痰唾氣壅喘悶
旋覆花(一兩)皂莢(一兩去黑皮塗酥炙微黃去子)川大黃(一兩半剉微炙)
杏仁(一兩半湯浸去皮尖雙仁炒微黃)枳殼(一兩麸炒微黃去穣)
右為末煉蜜和搗三五百下丸如梧子大食後温浆
水送下二十丸
治久上氣不止累療不瘥
豬&KR1004;(三具切)棗(五十枚切)甜葶藶(一兩隔紙炒紫色)
右以酒五升浸藥三五日每煖一小盞日三服
治上氣三五年不瘥
大棗杏仁(各一百枚)豉(一百一十粒)蜀椒(三百粒)
右先搗杏仁豉令熟納棗椒更搗為丸如棗核大含
稍咽之日三夜一一方無蜀椒忌藥法
治積年上氣不瘥垂死者
莨菪子(熬色變取用)熟羊肝(薄切暎乾)
右等分各搗以七月七日神醋拌令著相夜不食空
腹服一方寸匕湏服候兩食間以冷浆白粥二十匕
止之隔日服永瘥四十日内得煮飯汁和蕪菁食之
以外一切禁斷
旋覆花丸治積年上氣服藥不瘥者
旋覆花(去根焙一兩)大黃(剉炒一兩半)皂莢(炙去皮子一兩一分)
右為細末煉蜜丸如梧桐子大每服十丸至十五丸
温湯下日三服
厚朴温肺散治久患上氣胷脇支滿
厚朴(去粗皮糯米粥浸一宿炒焙乾)葶藶子(炒微焦研細末一兩)
皂莢子(一升不煮蒸二次焙乾為末)接骨草(隂乾為末二兩)
訶黎勒皮(煨取皮為末半兩)
右為散每日空心生薑蜜湯送下二錢晩後再服若
遠行煉蜜為丸如彈子大含化一丸
治久上氣時唾痰涎不得眠臥
取長大皂莢一挺去黑皮塗酥炙微黃焦去子為末
煉蜜為丸如梧桐子大每服於食後棗粥飯下五丸
上氣喘急(附論)
夫肺者通行臓腑之氣以榮華於經絡也若肺虚而為
邪所乘則道不利諸臓之氣上沖胷中壅滯不通故令
上氣喘急
方
馬兜鈴散治上氣喘急不止
馬兜鈴(一兩)人参(去蘆一兩)貝母(一兩炒微黃)甘草(微兩炒赤剉)
杏仁(一兩湯浸去皮尖雙仁麸炒微黃)甜葶藶(一兩隔紙炒令紫色)
麻黃(一兩去根節)五味子(一兩)威靈仙(一兩)桑根皮(剉)
欵冬花(各一兩)陳橘皮(一兩湯浸去穣焙)皂莢(一兩去皮塗酥炙黃去子)
右為散每服五錢用淡浆水一盞煎至五分去滓不
拘時温服
紫蘇散(聖惠方)治上氣喘促潤通胷膈
紫蘇莖葉(一兩)人参(一兩去蘆頭)陳橘皮(一兩湯浸去白穣焙)
甘草(半兩炒微赤剉)桑根白皮(一兩剉)五味子(一兩)
赤茯苓大腹子(一兩)
右為細末每服五錢以水一大盞入棗三枚生薑三
分煎至五分去滓不拘時温服
治上氣喘急發即坐臥不安(聖惠方)
紫蘇(三兩微炒)桔梗(去蘆二兩)桂(二兩)
右為散每服三錢以水一大盞入生薑半分煎至六
分去滓不拘時候温服
治上氣喘促有時咳嗽(聖惠方)
麻黃(二兩去根節)百合(一兩)杏仁(一兩湯浸去皮尖雙仁麸炒微黃)
右為散每服三錢以水一大盞生薑半分煎至六分
去滓温服不計時候
又方(聖惠方)
芥子(二兩)百合(二兩)
右為細末煉蜜和丸如梧桐子大不計時候以新汲
水下七丸
雙仁丸(出聖濟緫錄)治上氣喘急
桃仁杏仁(並去雙仁皮尖炒各半兩)
右為細末水調生麫少許和丸如梧子大每服十丸
生薑蜜湯下微利為度
訶黎勒湯(聖濟緫錄)治上氣喘急
訶黎勒皮(半兩)五味子(炒一兩)麻黃(去根節)
甘草(炙剉各一分)杏仁(湯浸去皮尖雙仁者炒半兩)
右粗搗篩每服二錢水一盞生薑三片煎至六分去
滓熱服不拘時
馬兜鈴散(出聖濟緫錄)治上氣喘急
馬兜鈴根(一兩)木香楝實(微炮各三兩)
右為散每服二錢濃煎烏梅蜜湯調下食後臨臥服
欵氣丸(出聖濟緫錄)治上氣喘促涕唾稠粘久不瘥
防己甜葶藶(隔紙炒半兩)黑牽牛(炒香熟一兩)
右為細末煉蜜和丸如梧桐子大每服二十丸食後
臨臥濃煎桑白皮湯下
療欬上氣喘息便欲絶方
用人参末服之方寸七日五六服
降氣湯(一名青皮散出聖濟緫錄)治上氣喘急心胷滿悶及治五
臟氣
青橘皮(湯浸去白焙半兩)巴豆(十四枚)
右同一處炒令巴豆焦赤取青橘皮搗為細末巴豆
不用每服一錢濃煎丁香湯調下不計時候量虚實
加减一方用生薑汁調下
吴茱萸(出保生方)
右用吴茱萸乾薑各半兩切薑作片水五盞煮三盞
分五服
治上氣喘急(出保生方)
右用蓬术酒研服
黃散子大理氣不順膈滿喘急可使飲食大觧傷寒
脹滿順氣隂症不可服
檳榔(半兩)桂(一兩)大黃(半兩煨)木香(一兩)益智(二兩)
茴香鬱金當歸(各一兩)川芎天仙藤
陳皮紫蘇麥蘖(炒各二兩)牽牛羌活(各一兩)
蘿蔔子(二兩淘洗别研)
右為末每服二錢木瓜紫蘇湯調下或傷寒時疾用
水一盞木瓜紫蘇薑棗同煎八分熱服
九寳飲(出如宜方)治氣麄開口擡肩吐氣非氣滿促氣喘
有外邪治外邪其喘自定
麻黃(製)薄荷陳皮(製各一兩)肉桂紫蘇
杏仁桑白皮甘草大腹皮(各半兩)
右㕮咀薑烏梅煎服如肺受傷宜白芨末二錢空心
米飲調下
脱氣丸(出本草)主下氣
用赤小豆和通草煮食之
下氣(出本草)
用蓴鱸魚作羹食之
下氣温中消榖(出本草)
用蒜虀著塩醬搗食之或蒜苗作羹煮食亦得
補下氣(出本草)
用蓴和雜鱸魚作羹服之蓴性寒而滑亦逐水不可
多噉
治氣消宿食(出本草)
以苦茶加茱萸葱薑作飲食
韭汁飲治上氣喘急便欲絶
右用搗韭絞汁飲一盞立愈
主結氣瘤痛上氣氣急(出本草)
以門荆水煮服之
令人受氣生津液(出本草)
常令棗核受氣令口行津液佳
上氣喘急身面浮腫(附論)
夫肺主扵氣候於身之皮毛而氣之行循環臓腑流通
經絡若為風邪所乘則膚腠閉塞榮衛壅澁津液相并
不得泄越故令上氣而身面浮腫也
方
葶藶散(出聖惠方)治上氣喘急胷中滿悶身面浮腫
甜葶藶(三分隔紙炒令紫色)枳殼(三分麸炒微黃去穣)赤茯苓(一兩)
桑根白皮(一兩剉)漢防己(半兩)陳橘皮(三分湯浸去白炒焙)
甘草(半兩炙微赤剉)
右為散每服四錢以水一大盞入生薑半分棗二枚
煎至五分去滓不計時候温服
紫苑散(出聖惠方)治上氣發即不得眠臥心腹脹滿喘急
不能食身面浮腫
紫苑(洗去苗土)麻黃(去節各一兩)貝母(煨微黃)大腹皮(剉)
杏仁(湯浸去皮尖雙仁麸炒微黃各三兩)赤茯苓桑根白皮(剉)
猪苓(去黑皮)檳榔(各一兩)
右為散每服五錢以水一大盞入生薑半分煎至五
分去滓不計時温服
陳橘皮丸(出聖惠方)治上氣喘急或多心腹氣滯身面腫
喫食减少
郁李仁(湯浸去皮微炒赤)桑根白皮(剉)人参(去蘆頭)
麻黃(去根節各一兩)陳橘皮(湯浸去穰白焙)猪苓(去黑皮)紫苑(洗去苗土)
桂心甘草(半兩炙微赤剉)甜葶藶(隔紙炒令紫色)
杏仁(湯浸去皮尖雙仁炒微黃各一兩)
右為末煉蜜和搗三五百杵丸如梧桐子大每於食
前以温粥飲下三十丸
猪苓散(出聖惠方)治上氣喘急肺熱咳嗽不得坐臥身面
浮腫不下飲食
猪苓(一兩去黑皮)漢防己(三分)百合紫苑(洗去苗土)
杏仁(湯浸去皮尖雙仁麸炒微黃)赤茯苓枳殼(麸炒微黃去穰)
桑根白皮(剉)郁李仁(湯浸去皮微炒各一兩)
天門冬(一兩半去心焙)
右為末煉蜜和搗三五百杵丸如梧子大每服食前
以粥飲下三十丸
又方(出聖惠方)
甜葶藶(一兩隔紙炒令紫色)陳橘皮(三分湯浸去白穰焙)赤茯苓
桑根白皮(剉)杏仁(湯浸去皮尖雙仁麸炒微黃)牽牛子(各一兩炒)
右為末煉蜜和搗三五百杵丸如桐子大每服於食
前以粥飲下三十丸
治上氣喘急身面浮腫不得眠臥積年不瘥(出聖惠方)
皂莢(二兩刮去黑皮塗酥炙令微焦黃去子)桑根白皮(一兩剉)
陳橘皮(一兩湯浸去白穰)杏仁(一兩半湯浸去皮尖雙仁麸炒微黃别研如膏)
漢防己(一兩)甜葶藶(二兩隔紙炒令紫色别搗如泥)
右為末研加杏仁葶藶煉蜜和搗三五百杵丸如梧
子大每服於食前以粥飲下三十丸
治上氣喘急徧身浮腫(出聖惠方)
用甜葶藶一升隔紙炒紫色搗和極細用生絹袋盛
以清酒五升浸三五日後服炒一起用粥飲調下日
三四服一方搗篩為末每服三錢水一盞煎至六分
去滓温服
葶藶子丸療肺熱而咳上氣喘急不得坐臥身面腫
不下飲消腫下氣止咳
葶藶子(二十分炒白搗令熟)貝母(六分)杏仁(十二分去皮尖炒别搗)
紫苑(六分)茯苓五味子(各六分)人参
桑白皮(各八兩)
右搗篩蜜和丸如梧桐子大每服十丸日二服甚者
夜一服漸漸加至二十三十丸煮棗汁送之若腫氣
盛者宜服此藥若小便不利者宜服後方忌酢物
又方
葶藶子(二十分炒令變色别搗極熟)杏仁(十二分去皮尖炒别搗)茯苓
牽牛子(八分炒)
右搗篩蜜和丸如梧桐子大每服八丸日再夜一服
漸漸加至二十丸煮棗汁送之大忌醋物
杏蘇飲(出保生方)治上氣喘嗽面目浮腫
紫蘇葉(二兩)五味子大腹皮烏梅肉
杏仁(去皮尖各半兩)桔梗陳皮麻黃(去節)桑白皮(炒)
阿膠(炒各七錢半)紫苑甘草(各一兩)
右㕮咀每服三錢水一盞薑五片煎服一方用蘇子
上氣胷膈支滿(附論)
夫上氣胷膈支滿者肺臓虚寒邪氣實也肺為寒所客
則氣收聚故肺葉舉而上焦不通令上氣逩迫痞滿支
乘於胷脇也
方
半夏湯(出千金方)治逆氣心腹滿氣上胷脇疼寒冷心腹
痛嘔逆及吐不下食下氣結聚
半夏(一升)生薑桂心橘皮(各等分)
右㕮咀以水七升煮取三升分四服日三夜一強者
作三服亦治霍亂後吐逆腹痛
枳實湯(出千金方)下氣治胷中滿悶
枳實(三枚)附子(二枚)大棗(十四枚)半夏(五兩)人参
甘草白术乾薑厚朴(各二兩)
右㕮咀以水七升煮取二升半每服八合日三服
人参湯(出千金方)安食下氣理胷脇并治客熱
人参麥門冬乾薑當歸茯苓甘草
五味子黃耆芍藥枳實(各二兩)桂心(三兩)
半夏大棗(十五枚)
右㕮咀以水九升煮取三升去滓每服九合旦至晡
令盡皆熱服慎勿食冷
海藻橘皮丸(出千金方)治下氣風虚支滿膀胱虚冷氣上
衝肺息奔令咽喉氣悶往來
海藻橘皮白前(各三分)杏仁茯苓芍藥
桂心(各五分)蘇子桑根白皮棗肉昆布(各二兩)
吴茱萸人参白术葶藶(各一兩)
右為末蜜丸如梧子大初服十丸日二加至十五丸
以利小便為度
通氣湯治胷滿氣噎
半夏(湯洗八兩)生薑(六錢)大棗(二枚)吴茱萸(半錢炒黃)
右㕮咀每服五錢水一大盞煎至五分去滓温服不
拘時候
厚朴枳殼湯(聖濟緫錄)治上氣胷滿喘息氣絶痰水盛溢
厚朴(去粗皮生薑汁炙)枳殼(去穰麸炒)甘草(炙各三分)秦艽(去苗土一兩半)
陳橘皮(湯浸去白焙三分)半夏(湯浸去滑薑製一兩半)桂(去粗皮)
麻黃(去根節)杏仁(湯浸去皮尖雙仁炒)黃芩(去黑心)石膏(去粗各兩半)
赤茯苓(去黑皮半兩)細辛(去苗葉半兩)大戟(去苗土剉一分)
右粗搗篩每服三錢生薑三片棗二枚劈破水一盞
煎至七分去滓温服日三服
杏仁丸(出千金方)治上氣兩脇滿急風冷
杏仁(湯去皮尖雙仁炒)赤茯苓(去黑皮)防葵(各二兩)
吴茱萸(湯洗焙乾炒)陳橘皮(湯去白焙)防風(去叉)澤瀉(各一兩一分)
白术射干芍藥紫蘇(微炒)桔梗(去蘆炒)
枳實(去穣麸炒各一兩)
右為細末煉蜜和丸梧桐子大温酒服十丸日加至
三十丸
柴胡當歸湯治上氣五臓閉塞不得飲食胷脇支脹
乍來乍去虚氣在心滯氣在胃唇乾口燥肢體動搖
手足冷痛夢寐恐怖此五臓虚乏不足所致
柴胡(去苗四兩)當歸(切焙一兩)細辛(去苗葉半兩)防風(去叉半兩)
桂(去粗皮一兩)麻黃(去根節一兩)人参(半兩)黃耆(剉一兩)
半夏(湯洗去滑薑汁製焙乾二兩半)黃芩(去黑心半兩)杏仁(湯去皮尖雙仁炒卄五粒)
右粗搗篩每服三錢生薑一塊拍碎棗二枚劈水一
盞煎至七分去滓温服日三
丁香丸(出聖濟緫錄)治上氣胷膈噎塞兩脇痞滿刺痛消
積氣止吐逆定咳嗽進飲食
丁香(五十枚)芫花(醋拌炒紫色)甘遂(炒)大戟(去苗)
紫苑(去苗土各一分)白牽牛子(微炒取粉半兩)附子(炮製去皮臍一分)
硇砂膩粉(研各一錢)巴豆(五十枚去心膜醋炙黃色研)
右為細末拌和令勻煮棗肉和丸如雞頭子大每服
一丸嚼棗一枚同藥乾嚥
木香丸(聖濟緫錄)調順正氣消腹脇脹滿利胷膈
木香檳榔(剉)肉豆蔲仁大黃(煨剉)
牽牛子(生搗取粉用)郁李仁(湯去皮各一兩)續隨子(去殼)
木通(剉)胡椒(各半兩)
右為細末煉蜜為丸如莞豆大食後生薑湯下五丸
至七丸
降氣湯(聖濟緫錄)利胷膈行滯氣消脹滿兼治脇痛
蘹香子(微炒)木香桂(去粗皮)桃仁(湯去皮尖雙仁研)
㯽榔(剉各一兩)莱菔子京三稜(煨剉)
青橘皮(湯去白焙各三分)厚朴(去粗皮薑汁炙香熟一兩)
右為細末拌勻酒煮麫糊為丸如梧桐子大空心温
酒下二十丸
昆布丸(聖濟緫錄)治胷滿上氣
昆布(洗久乾一兩)大黃(剉炒半兩)苦瓠子(炒二十粒)
葶藶子(炒紫色一兩)海藻(洗去醎炒乾半兩)木通(剉碎一分)
硝石(研半兩)桃仁(去皮尖雙仁研半兩)水銀(研半兩)
右先將六味搗羅為末與後硝石水銀桃仁拌和勻
煉蜜丸如梧桐子大食後良久粥飲下三丸日再
檳榔湯(出聖濟緫錄)治上氣和胷膈消腫滿
檳榔(二兩剉)木香(一兩)陳橘皮(湯洗去白炒)白术
京三稜(煨剉)蓬莪术(剉各五兩)青橘皮(湯去白焙三兩)
枳殼(去穰麸炒二兩)
右粗搗篩每服五錢水二盞生薑三片塩少許煎至
一盞去滓稍熱服不拘時
烏藥煮散(聖濟緫錄)治上氣腹脇脹滿利胷膈順三焦
烏藥(剉一兩)沉香(剉)陳橘皮(湯去白焙)甘草(剉炙各一分)
乾薑(炮製)檳榔
右為細散每服三錢水一盞生薑一塊拍破同煎至
六分和熱服或入塩少許沸湯點服亦得
括蔞湯(出聖濟緫錄)治上氣胷脇滿不下食嘔逆胸中冷
括蔞陳橘皮(湯去白焙各一兩)當歸半夏(洗七徧生薑汁製一兩半)
右剉如麻豆每服五錢生薑一棗一拍碎水二盞煎
去滓温服日三
茯苓湯(出聖濟緫錄)治胷脇逆滿脹渴
赤茯苓(去黑皮一兩)人参(半兩)
右粗搗篩以水三盞煎取一盞半去滓分温三服
人参飲(出聖濟緫錄)治脾喘息不安胷滿上氣
人参(一兩)葶藶子(隔紙炒)麻黃(去節)桑根皮(剉)
木通(炒)烏梅肉(七枚)桔梗(炒)紫苑(去苗土)
欵冬花甘草(炙剉各三分)赤茯苓(去黑皮半兩)
右粗搗篩每服五錢水一盞半煎取八分去滓空心
頓服要通轉下痰併煎服之
寬中順氣丸分隂陽濟水火治血實氣虚胷脇痞滿
或咳逆上氣脇肋内疼食後三服痰唾青粘咽喉不
利熱結心煩大便遲澁噎食不下宜常服
當歸(酒浸半兩)芍藥(半兩)白术(半兩)皂角(直大者去皮半弦蜜炙一兩)
芒硝(一兩别研)大黃(二兩生)郁李仁(去皮二錢半)牽牛(微炒取末二兩半)
人参(去蘆半兩)
右為細末水丸如梧桐子大每服四十丸漸加至五
十丸温酒或飲湯送下食遠臨臥服
麝香寬中丸(出蕳湯方)理中脘不快胷膈痞悶嘔逆惡心
腹脇刺痛飲食不思
麝香(二錢别研)沉香(細剉四錢)木香(半兩)甘草(炙一兩)
檀香(剉末一兩)甘松(去苗土)陳皮(去白)薑黃(各二兩)
縮砂仁(一兩半)香附子(炒去毛二兩)
右為末入麝香研和熬甘草膏為丸梧桐子大每服
三十丸嚼細沸湯下不拘時
大腹散(出聖惠方)治上氣肺壅脹胷中滿悶喘急不利
大腹皮(一兩剉)紫蘇子(微炒一兩)訶黎勒皮(一兩半)
前胡(一兩去蘆)五味子(一兩)赤茯苓(一兩)㯽榔(半兩)
甘草(半兩剉炙微炒赤)
右搗篩為散每服三錢水一盞生薑半分煎至六分
去滓温服不拘時
桔梗散(出聖惠方)治上氣肺實熱胷滿煩悶呼吸氣促咽
喉不利
桔梗(半兩去蘆)射干麥門冬(去心各一兩)赤茯苓(三分)
前胡(三分去蘆)青橘皮(五分湯去白焙)杏仁(一兩湯去皮尖雙仁麸炒微黃色)
麻黃(去根節一兩)木通(三分剉)大腹皮(三分剉)甘草(半兩炙微赤剉)
右為散每服三錢水一盞生薑半分同煎至六分去
滓温服不拘時
青橘皮散(出聖惠方)治上氣肺壅胸中喘急不利
青橘皮(湯去白焙)半夏(洗七遍去滑)紫蘇子(微炒)五味子
杏仁(各一兩湯浸去皮尖雙仁麸炒)㯽榔枳殼(各半兩麸炒微黃)
甘草(半兩炙微赤剉)
右為散每服三錢水一盞生薑半分煎至六分去滓
温服不拘時
桑根白皮散(聖惠方)治上氣心胷滿塞不下食
桑根皮大腹皮(剉)陳橘皮(各一兩湯去白焙)
甘草(三分微炒炙黃剉)桂心(三分)赤茯苓木通(剉各一兩)
紫蘇葉(二兩微炒)
右為散每服五錢水一大盞生薑半分煎至五分去
滓不拘時温服
半夏散(出千金便良方)治上氣胷心滿塞不下食
半夏(湯洗七次去滑)前胡(去蘆)紫蘇子(微炒)
陳橘皮(湯浸去白焙)桂心(各一兩)甘草赤茯苓(一兩)
右為散每服五錢水一大盞生薑半分棗二枚煎六
分去滓温服不計時
㯽榔丸(出聖惠方)治上氣胷中滿悶大便不利
檳榔(一兩)川大黃(一兩碎剉微炒)枳殼(一兩麸炒微黃去穣)
甜葶藶(一兩隔紙炒紫色)郁李仁(一兩湯去皮微炒)木通(一兩剉)
杏仁(一兩湯浸去皮尖雙仁麸炒微黃)
右為細末煉蜜和搗三二百杵丸如梧桐子大每服
生薑湯下三十丸日三四服
茯苓人参散療上氣胷滿脇悶益心力除健忘永不
霍亂能飲食久服延年益壽
茯苓(二斤去黑皮劈破如棗大清水漬經一日一宿再易水出於日中曝乾隨手並為散)
人参(七兩研末)甘草(一兩切炙)牛乳(七升)白沙蜜(一升半)
右以水五升納甘草煮取二升除甘草澄濾納茯苓
緩火煎令汁滲盡次納白牛乳次納人参緩火煎令
汁盡仍攪藥令勻勿使焦成日中曝乾搗篩為散以
紙盛之温乳及蜜湯和喫並得亦不限多少夏月水
和當忌麵海藻菘菜大醋並是大斗大升大秤兩也
大黃丸(出聖惠方)治上氣胷滿咽喉噎塞心神煩悶大小
便不利
川大黃(一兩剉微炒)海藻(一兩洗微炒)川朴硝(一兩)
昆布(一兩洗去醎)榧(一兩湯浸去皮尖雙仁麸炒黃)甜葶藶(一兩隔紙炒紫色)
苦瓠子仁(一兩)木通(一兩)
右為細末煉蜜和搗三二百杵丸如梧桐子大每服
生薑湯下三十丸日三服
枳實散(出聖惠方)治上氣胸中滿塞不得喘息
枳實(半兩麸炒微黃)欵冬花(三分)赤茯苓(三分)
甘草(半兩炙微赤剉)陳皮(三分湯去白焙)杏仁(一兩湯去皮尖雙仁麸炒微黃)
人参(三分去蘆)乾薑(半兩炮製剉)麻黃(一兩去根節)
半夏(三分湯洗七次去滑)桂心(三分)
右為散每服五錢水一大盞生薑半分棗三枚煎至
五分去滓温服不拘時候
温中分氣丸(出衛生家寳方)治三焦氣不升降胷腹滿悶
天南星(一兩)半夏(一兩)白术(半兩)
香附子(三兩三味用薑汁半盞米醋半盞水一盞同煮乾)茯苓(半兩)
木香(一分)
右各為細末酒煮糊為丸如梧子大每服三十丸温
湯任下不拘時候
上氣腹脹(附論)
夫上氣腹脹者由肺氣上逆胷中痞塞腹内虚脹妨害
飲食由榖氣衰少隂溼交攻干連腹膜膨悶不消故上
氣而腹脹也上氣腹脹滿者由臓腑虚弱隂陽不調
陽氣外虚隂氣内積風冷之氣在於臓腑伏留不散攻
於脾肺脾肺虚為邪氣所乘則經絡壅塞氣道不通故
令上氣腹脹滿也夫人陽氣外虚隂氣内積脾胃乏
弱邪氣所乘則令脹滿今言諸氣是臓腑一切氣及脾
胃傷冷或飲食不消或憂愁思慮心腹氣滯不得宣通
皆生壅脹故名為諸氣脹滿
方
疎氣丸(出聖濟總錄)治上氣腹脹
大黃(剉炒一兩半)郁李仁(去皮尖焙一兩)枳殼(去穣麸炒半兩)
羌活(去蘆五錢)木香(一分)青皮(湯去白焙半兩)㯽榔(炮剉三枚)
芎藭(半兩)檀香(剉一分)陳皮(湯去白炒一兩)
右為末煉蜜和丸如梧子大每服二十丸生薑湯送
下食後臨臥服之
人参鱉甲湯(出聖濟緫錄)治上氣心腹脹滿不能飲食
人参鱉甲(去裙襴醋煮)知母(焙各一兩二錢)訶黎勒皮(一兩)
芍藥(三分)青皮(湯去白焙半兩)大腹皮(剉)㯽榔(剉三枚)
柴胡(去苗)茯苓(去黑)當歸(切焙各一兩)甘草(炙一兩)
右粗搗篩每服三錢水一盞生薑一片棗一枚切煎
至七分去滓温服不拘時候
荳䓻丸(出聖濟緫錄)治上氣脾胃虚弱心腹疼痛脇肋脹
滿或時便泄服此健脾
白荳蔲仁(二分)枳殼(去穰麸炒)陳皮(湯去白焙各二兩)
桂(去粗皮一兩)當歸(切焙三分)乾薑(炮製半兩)丹砂(細研一兩)
訶黎勒(煨取皮一兩)
右為細末煉蜜和丸如梧子大每服二十丸至三十
丸生薑橘皮湯下空心食前服
固氣湯(出聖濟緫錄)治上氣喘痞脹滿憊促
烏藥沉香赤茯苓(去黑皮)麥蘖(炒)枳殼(去穣麸炒)
黃耆(剉)木香甘草(炙各二兩半)
右為散每服三錢水一盞生薑少許煎七分去滓温
服不拘時候
茯苓丸(出聖濟緫錄)治上氣腹脹脾胃不和心胷滿悶
白茯苓(去黑皮)肉荳䓻仁(炮)人参白术(各一兩)
乾薑(炮一兩半)桂(去粗皮半兩)甘草(炙二錢)訶黎勒(泡去核半兩)
右為末煉蜜為丸如梧子大每服三十丸生薑湯下
食前服
木香散(出聖濟緫錄)治上氣胷膈不利心腹膨脹飲食不
消
木香蘹香子(炒)芍藥乾薑(炮)甘草(炙)
烏藥(剉)青皮(湯去白焙等分)
右為散每服一錢煨薑塩湯送下婦人當歸酒送下
沉香丸(出聖濟緫錄)治上氣胷滿腹脹精神倦怠
沉香(剉)丁香木香(各半兩)杏仁(去皮尖燒灰七枚研)
巴豆(七枚去皮鐵條穿燒灰研)
右為末糯米粥為丸菉豆大每服三丸至五丸薑湯
下不拘時
人参湯(聖濟總錄)治上氣心腹脹滿
人参甘草(炙剉)陳皮(湯去白焙五兩)
右剉麻豆大每服五錢水一盞半大棗三枚劈破煎
至八分去滓温服如覺心悶加白茯苓一分
雞舌香丸(出聖濟總錄)治上氣心腹脹滿吐逆痰唾
雞舌香沉香(剉)木香㯽榔(剉)白术
丁香(各一兩)厚朴(去粗皮薑汁炙半兩)丹砂(細研一兩半)人参(三分)
當歸(切焙半兩)芍藥枳殼(去穰麸炒各一分)甘草(炙半兩)
右為末拌和勻煉蜜為丸如櫻桃大每服一丸細嚼
生薑鹽湯下空心食前服
通氣湯(出聖濟總錄)治上氣逆胷膈痞塞飲食不下及積
氣心胸脹滿大便虛秘
蓽撥連皮大腹(剉各一兩)沉香(剉)草豆䓻(去皮)
木香乾薑(炮)訶黎勒(去核)青皮(去白焙炒)甘草(炙剉)
桂(去粗皮)枳殼(去穰麸炒)㯽榔(剉)桃仁(去皮尖雙仁炒黃色各半兩)
右為散每服三錢水一盞煎至七分去滓温服
㯽榔丸(出儒門事親方)
㯽榔(三錢半)陳皮(一兩)木香(二錢半)牽牛(半兩)
右為細末醋為丸如梧子大每服三十丸生薑湯送
下
小㯽榔丸(出儒門事親方)
枳殼陳皮牽牛(各等分)
右為細末水丸食前生薑湯下四十丸或三十丸
治下氣消榖去痰癖肥健
用萊菔作羹食之生絞汁服理消渴
治血氣逆心煩滿
用羚羊角或水羊角燒為灰末水服方寸匕
療久氣患脹
取烏牛尿空心温服一小升日一氣散則止無所忌
訶黎勒丸(出聖惠方)療氣脹不下食尤除惡氣
訶黎勒(去核)青木香
右等分搗篩鎔沙糖和衆手一時捏為丸隨意服之
氣甚者每服八十丸日再稍輕者每服四五十丸則
得性熱者生牛乳下性冷者酒下不問食之前後自
服大效一方用蜜丸梧桐子大生薑湯服
枳實丸療胷膈氣脹滿喫食心疼下妨虚熱脚手煩
疼漸羸瘦不能食四肢無力
枳實(六分)犀角(四分)前胡(四分)青木香(八分)
麥門冬(去心)赤茯苓(各八分)苦参芍藥(各六分)
右為末蜜和丸如梧桐子大以米飲空腹下二十丸
漸加至三十丸日二服不利忌生菜熱麫油膩炙肉
蒜
柴胡湯療胷膈滿塞心背撮痛走注氣悶
柴胡當歸青木香犀角屑(各六分)
檳榔(十枚和子研)甘草(二分炙)
右切以水七升煮取二升半絞去滓納麝香末一分
温三服如人行四五里微利為度忌海藻菘菜生菜
熱麫蕎麥猪魚蒜
柴胡湯療胷膈間伏氣不下食臍下滿
柴胡枳實生薑白术(各三兩)甘草(炙一兩)
檳榔(七枚和子研)
右切以水六升煮取絞去滓分温三服後如人行六
七里進一服小弱人微利禁生冷蒜腥海藻菘菜桃
李雀肉
治氣滿腹脹下氣(出千金方)
半夏(一升)生薑(一斤)人参(一兩半)橘皮(三兩)
右㕮咀以水七升煮取三升去滓分三服日三一方
無人参
大腹散(出聖惠方)治下氣腹脹滿上焦壅滯
大腹皮(剉)甜葶藶(隔紙炒紫色)桑根白皮(剉)
桔梗(去蘆)赤茯苓桂心枳殼(麸炒微黃去穰)
杏仁(各一兩湯浸去皮尖雙仁麸炒微黃)
右為散每服五錢水一大盞生薑半分棗三枚煎至
五分去滓不計時候温服
赤茯苓散(出聖惠方)治上氣腹脹滿不下食
赤茯苓杏仁(各一兩湯浸去皮尖雙仁麸炒微黃)人参(去蘆)
陳皮(湯浸去白焙)紫蘇莖葉(各三分)桂心(半兩)白术(三分)
㯽榔枇杷葉(各一兩去毛炒微黃)
右為散每服五錢水一大盞生薑半分煎至五分去
滓温服不拘時
前胡散(出聖惠方)治上氣腹脹坐臥不得少思飲食
前胡(去蘆)枳殼(麸炒微黃色去穰)人参(去蘆)㯽榔(各一兩)
陳皮(一兩湯浸去白焙)紫蘇莖葉(一兩)甜葶藶(隔紙炒紫色)
甘草(炙微赤剉各半兩)
右為散每服五錢水一大盞生薑半分棗三枚煎至
五分去滓温服日進三四
木香散(出聖惠方)治上氣腹滿煩悶不下飲食
木香人参(各三分去蘆)半夏(半兩湯洗七次去滑)赤茯苓(三分)
甘草(半兩炙赤剉)㯽榔(三分)桑根白皮(半兩剉)
陳皮(三分湯去白焙)桂心(半兩)枳實(半兩麸炒微黃色)
右為散每服五錢水一大盞生薑半分棗三枚煎至
五分去滓温服日三四服
半夏散(出聖惠方)治上氣腹脹不能下食
半夏(半兩湯洗七次去滑)赤茯苓(一兩)陳皮(三分湯去白焙)
人参(去蘆)前胡(去蘆各三分)紫蘇莖葉(一兩)木通(半兩剉)
木香(半兩)白术(三分)㯽榔(三分)
右為散每服五錢水一大盞生薑半分棗三枚去滓
温服不拘時
治上氣腹脹滿(出聖惠方)
枳實(一兩麸炒黃)桂心(一兩)㯽榔(一兩)
右搗羅為末細散每服生薑湯調下二錢日三四服
治上氣腹脹滿不下食(出聖惠方)
桑根白皮(三兩剉)吴茱萸(一兩湯浸七次微炒)白术(二兩)
右為散每服三錢酒一盞薑半分煎六分去滓温服
頻服之
檳榔散(出聖惠方)治腹内諸氣脹滿
㯽榔(一兩)海藻(一兩洗去醎味)人参(一兩去蘆)陳皮(一兩湯浸去白焙)
木香(半兩)芎藭桂心(各一兩)乾薑(半兩炮製剉)
右為散每服三錢水一盞生薑半分煎至六分去滓
每於食前温服
鱉甲散(出聖惠方)治腹内諸氣脹滿兩脇痛不欲飲食
鱉甲(一兩醋塗炙黃去裙襴)木香(半兩)陳皮(一兩洗去白焙)
枳實(半兩麸炒微黃)桂心白术(各半兩)川大黃(一兩剉微炒)
當歸(五分剉微炒)
右為散每服三錢水一盞生薑半分煎至六分去滓
每於食前稍熱服
陳橘皮散(出聖惠方)治腹内諸氣脹腹滿喘促
陳皮(一兩湯去白焙)漢防己(半兩)赤茯苓㯽榔(各三分)
木通(剉三分)紫蘇莖葉大腹皮(剉各一兩)木香(半兩)
右為散每服三錢水一盞生薑半分煎至六分去滓
温服不拘時
治腹内諸氣脹滿及心胷氣隔不通(出聖惠方)
鹽(半斤以麻油二合和之箬片急裹以繩繫之置瓦上燒令通赤冷取出)木香(一兩)
訶黎勒(二兩煨用皮)
右為細散每服半錢薑醋湯送下不拘時候
大腹皮丸(出聖惠方)治腹内諸氣脹滿上攻肩背煩悶四
肢疼痛不能飲食
大腹皮(二兩剉)桔梗(三分去蘆)枳殼(一兩麸炒微黃去穣)白术(半兩)
當歸(一兩剉微炒)大黃(剉碎微炒)木香桂心芎藭(各半兩)
右為末煉蜜和搗三二百杵丸如梧子大生薑湯下
二十丸不拘時候
疏氣丸(出聖惠方)治腹内諸氣脹滿兩脇妨悶肩背氣壅
牽牛子(二兩微炒)木香桂心(各半兩)㯽榔(一兩)
訶黎勒(一兩煨用皮)陳皮(一兩湯去白焙)桑根白皮(三分剉)
郁李仁(一兩湯浸去皮微炒)
右為細末煉蜜和搗百餘杵丸如梧子大每於食前
生薑橘皮湯下三十丸以利為度
乾漆丸(出聖惠方)治腹内諸氣脹滿脇下堅硬四肢羸瘦
面色痿黃不欲飲食
乾漆(一兩搗碎炒烟出)木香(半兩)陳橘皮(一兩湯去白焙)
巴豆(一分去皮心紙裹壓去油)當歸(半兩剉微炒)乾薑(炮製半兩剉)
右為末入巴豆研令勻煉蜜和搗百餘杵丸如菉豆
大每於食前生薑橘皮湯下五丸
㯽榔丸(出聖惠方)治一切氣心腹壅脹不能下食
㯽榔郁李仁(湯浸出皮炒各二兩)訶黎勒皮(生三兩)桂心
桃仁(湯去皮尖雙仁麸炒)枳殼(麸炒去穣)木香(各一兩)白荳蔲(半兩去皮)
右將桃仁郁李仁同研如膏餘藥為末同研令勻麫
糊丸如梧桐子大每服三十丸食前温酒下
治一切氣心腹壅脹不能下食(出聖惠方)
㯽榔訶黎勒皮(各二兩)木香(一兩)麝香(一錢研)
青橘皮(半兩湯去白焙)
右為末入麝香研勻煉蜜丸如梧子大每服二十丸
食前温酒下
青硫丸(出聖惠方)治一切氣脾腎久冷心腹虚脹臍腹多
疼
木香硫黃(細研)肉荳䓻(去殼)㯽榔
青皮(湯去白焙各一兩)
右搗羅為末煉蜜丸如梧子大每服空心温酒下九
丸
治冷熱氣不和腹中積滯腹脇脹滿不時刺痛大腑不
快少思飲食精神不利(出護命方)
人参藿香黃橘皮甘草川芎桔梗
牽牛(生熟使)羌活茯苓草荳䓻大腹皮(各一分)
鱉甲(醋炙半兩)吴茱萸(三銖)
右件羅為末每服二錢水一盞煎一兩沸空心和滓
吃
治發氣脹(出本草)
以蕫竹笋蒸煮炒任食
上氣不得睡臥(附論)
夫腑臓之氣皆上注於肺肺乃氣所注也若隂陽不調
肺氣虚弱邪之所攻則肺脹氣逆胷中痞塞呼吸不利
氣奔喘急不得暫息故令不得睡眠也
方
訶黎勒皮(出聖惠方)治上氣咽喉窒塞短氣不得睡臥腰
背強痛四肢煩疼腹滿不能食
訶黎勒皮(一兩)㯽榔(三分)桑根白皮(一兩剉)
赤茯苓(一兩)麻黃(一兩去根節)甘草(炙微赤剉半兩)
枳殼(三分麸炒微黃去穣)紫苑(三分洗去苗土)半夏(三分湯洗七次去滑)
杏仁(三分湯浸出皮尖雙仁麸炒微黃)
右為散每服五錢水一大盞生薑半分煎至五分去
滓温服不拘時
杏仁散(出聖惠方)治上氣喘急不得睡臥腹脇有疾氣
杏仁(半兩湯浸去皮尖雙仁麸炒微黃)赤茯苓(一兩)木香(一兩)
鱉甲(一兩塗醋炙黃去裙襴)
右為散每服五錢水一盞生薑半分燈心數莖煎至
六分去滓温服不計時候
五味子散(出聖惠方)治上氣喘促不得睡臥
五味子(三分)陳橘皮(三分湯浸去白焙)紫苑(一兩洗去苗土)
貝母(三分煨微黃)赤茯苓(三分)杏仁(一兩去皮尖雙仁麸炒微黃)
麻黃(一兩去根節)麥門冬(三分去心)甘草(半兩微炒赤剉)柴胡(三分去苗)
右為散每服五錢水一盞生薑半分煎至五分去滓
温服不拘時候
紫蘇子散(出聖惠方)治上氣睡臥不得攀物而坐唾血不
能飲食
紫蘇子(一兩微炒)桑根白皮(一兩剉)半夏(三分湯浸洗七次去滑)
紫苑(一兩洗去苗土)人参(一兩微炒)甘草(半兩炙微赤剉)麻黃(去根節)
五味子(三分)乾薑(半兩炮製剉)細辛(三分)桂心(半兩)
杏仁(三分湯浸去皮尖雙仁麸炒微黃)欵冬花(五錢)射干(半兩)
天門冬(三分去心)
右為散每服五錢水一盞生薑半分煎至五分去滓
不拘時候
治上氣不得睡臥短氣(出千金方)
陳皮(一兩湯去白焙)人参(一兩去蘆)五味子(一兩)紫蘇莖葉(一兩)
右為散每服五錢水一大盞棗三枚生薑半分煎至
五分去滓温服日三四服一方無棗
半夏丸(一名鍾乳丸出聖惠方)治上氣胷滿晝夜不得臥
半夏(湯洗去滑薑汁製焙乾)芎藭(各半兩)附子(炮製去皮臍半兩)
蜀椒(去目及閉口者炒去汗一分)貝母(去心微炒)桑根白皮(剉炒)
欵冬花(去枝梗焙)細辛(去苗葉各半兩)紫苑(去苗土焙一兩)乾薑(炮製半兩)
鍾乳(研一兩)杏仁(湯去皮尖雙仁研細半兩)
右先將前十味搗羅為細末與鍾乳杏仁同研令勻
煉蜜丸如梧桐子大每服三丸至五丸粥飲下日三
服不拘時候
杏仁散(出聖惠方)治上氣喘急不得睡臥
杏仁(一兩湯去皮尖雙仁麸炒微黃)甘草(半兩炙微赤剉)紫蘇子(一兩微炒)
麻黃(一兩去根節)天門冬(一兩)陳橘皮(三分去白焙)
五味子(三分)
右為散每服三錢水一大盞生薑半分棗三枚煎至
五分去滓温服不計時候
桂心丸(出千金方)治發熱氣上衝不得息欲死不得臥
桂心(半兩)白石英麥門冬枳實白鮮皮
貝母茯神㯽榔仁天門冬(各二兩半)人参
車前子(二兩)前胡橘皮白薇杏仁(各一兩半)
郁李仁(三兩)桃仁(五分)
右為末蜜和丸如梧子大以竹葉飲服十丸日二加
至三十丸為度
竹葉飲(出千金方)
竹葉紫蘇子(各升)紫苑白前(各二兩)百部
甘草生薑(各三分)
右㕮咀以水八升煮取三升温下藥盡更作
蓽撥丸治上氣倚息不得臥
蓽撥昆布(洗炒乾)吴茱萸(湯洗焙微炒)葶藶(隔紙炒紫色)
杏仁(湯去皮尖雙仁炒研細各一兩)
右先將前四味搗羅為末與杏仁同研令勻煉蜜和
丸如梧子大空心服粥飲下五丸稍加至十丸
治上氣急滿坐臥不得
用鱉甲炙黃細搗為散燈心同煎食前服一錢食後
蜜水下一錢
三因神祕湯(出永類鈴方)治上氣喘急不得臥者
净陳皮桔梗紫蘇人参五味子(各等分)
右㕮咀四錢水煎服直指加㯽榔桑根白皮製半夏
甘草薑五片煎
治肺壅氣喘急不得臥
葶藶子(三兩炒)大棗(二十枚用水三升煮取二升汁)
右味將已炒葶藶子入煮棗汁一處再取一升去滓
分作二服併服之瘥
普濟方卷一百八十三
