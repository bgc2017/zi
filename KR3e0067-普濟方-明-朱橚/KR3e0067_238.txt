普濟方卷二百三十八明周王朱橚撰
屍疰門
五屍(附論)
夫諸屍為病固不一其状重者唯五屍若得之疾速如
飛走状者名飛屍停遁不消者為遁屍沉痼在人臓肺
中為沉屍衝風則發者為風屍隠伏積年不除者為伏
屍唯此五屍變態多端大率令人沉沉默默痛無常處
五屍之外復有屍氣雖各有證然大同小異亦可通治
之皆本是方飛屍者遊走皮膚穿臟肺每發刺疼變作
無常遁屍者附骨入肉攻鑿血脉每發不可得近見屍
喪聞哭聲便作風屍者滛躍四肢不知痛之所處每發
則昏恍得風雪便作沉屍者纏骨結臟衝心脇每發絞
切遇風寒便作疰屍者舉身沉重精神錯雜常覺昏廢
每節氣攻變輙發大惡
方
丹參丸治五屍蠱疰中惡客忤心腹刺痛
丹參(微炒一兩)芍藥(一兩半)芎藭芫花(醋炒各一兩)梔子仁
(一兩)烏頭(炮裂去皮臍)乾薑(炮裂各一兩)桂(去麄皮一兩半)野葛皮(炙黃)
(半兩)吳茱萸(湯浸焙炒半兩)蜀椒(去閉口并目炒出汗一兩)巴豆(去心皮麩炒研)
(出油盡一十枚)
右為末煉蜜丸如小豆大每服三丸米飲下日三服
丹砂丸(出聖惠方)治五屍蠱疰中惡客忤心腹刺痛
丹砂(研一兩)巴豆(去心皮麩炒出油盡三十枚)乾薑(炮)芎藭芫
花(醋炙炒)烏頭(炮裂去皮臍各一兩)赤芍藥(一兩半)野葛吳茱
萸(湯浸焙炒各三分)桂(去麄皮一兩半)
右為末煉蜜丸如小豆大每服二丸米飲下空心服
温酒亦得
太乙偹急散(出千金方)治卒中惡客忤五屍入腹鬼刺鬼痱
及蠱中疰吐血下血及心腹卒痛腹滿傷寒熱毒病
六七日
雄黃桂心芫花(各二兩)丹砂蜀椒(各一兩)藜蘆
(切)巴豆(各一分)野葛(三分)附子(五分)
右巴豆别治如脂餘合治下篩以巴豆合和更搗調
治銅器中密貯之勿泄有急疾水服半錢可加至五
錢老小半之病在頭當鼻衂在膈上吐在膈下痢四
肢當汗出此藥所為如湯沃雪手下皆愈方宜秘之
非人不傳也
雄黃丸治五屍瘕積及中惡心痛蠱疰鬼氣
雄黃(研)丹砂(研一作真珠)礜石(煆)牡丹皮藜蘆(去蘆頭炙)
巴豆(去心皮膜麩炒研出油盡)附子(炮裂去皮臍各一兩)蜈蚣(去足炒一枚)
右為末煉蜜丸如小豆大每服二丸米飲下食前服
吐利為效一方治男子婦人染着鬼神謂之鬼疰病
每服十丸冷水送下無時一方有桂心
五疰丸(一名雄黃丸出聖惠方)治中惡五疰五屍入腹胷脇急痛
鬼擊客忤傳屍垂死者此藥入喉即愈若口禁則斡
開不可斡者扣一齒以竹管下藥先以少許湯或水
内藥竹管瀉喉中
丹砂(剉一方用硃砂)甘遂(微煨)附子(炮裂去皮臍)雄黃(研各一兩)豆豉
(曝乾)巴豆(去皮心壓出油盡各六十枚)
右除巴豆外為末却同研勻蜜丸梧子大密器貯每
服二十丸米飲下以知為度未知加丸數不發者粥
飲投之利不止與酢飯一兩匙
療交中五屍遁屍風屍飛屍屍疰沉屍其状皆腹痛脹
急衝心攻脇或磥塊踊起或牽腰脊(出聖惠方)
乾薑附子(各兩)桂心(二分)巴豆(三十枚去皮心生用)
右搗篩蜜和又内臼中搗萬杵服如小豆二丸此藥
無所不療忌野猪肉蘆笋生葱一方煖酒下
又方(出聖惠方)
龍骨(三分)藜蘆(二分)巴豆(一分)
右搗和煉蜜丸空腹内井花水服如麻子大一丸
又方(出肘後方)
雄黃(一分)梔子(十五枚)芍藥(一兩)
右水三升煑取一升半分再服
雄黃丸(出肘後方)治卒中飛屍遁屍沉屍風屍腹痛脹急不
得氣息上衝心胷及攻兩脇或磥塊踊起或攣引腰
脊
雄黃(研)大蒜(研各一兩)
右爛搗和丸如彈子大每服一丸熱酒化下須臾未
瘥更服有屍疹者常以預收此藥丸五屍之中屍鬼
接引共為病害經術有消滅之方而非世徒能用今
復撰其經要以救其被毒
惡氣散(出肘後方)治五屍鬼疰百毒
桂(去粗皮)乾薑(炮各一兩)
右為散每服三錢用炒鹽半錢温水調服之一方新
汲水調
治卒中五屍遁屍其状腹脹氣急衝心或磥塊踊起或
牽腰脊者(出聖惠方)
右用鷄卵一枚取白吞之困者搖頭令下兼治飛屍
及腹痛脹急衝心一方破鷄子白頓吞七枚不可再
服
藜蘆子丸(出肘後方)治中五屍腹痛脹急不得喘息上衝心
胷及攻兩脇或磥塊踊變縮引腰脊
右以蒺黎子炒去角二兩研為末煉蜜丸如小豆大
凡每服三十丸食後熟水下日三服即瘥一方用頂
白蒺黎和丸温酒下
治五屍(出聖惠方)
右用鼉肝一具熟切食盡亦用蒜虀食之一方用鱉
肝
療疾卒中五屍方
右取牙四角牙内銅器中以三尺布覆復著器布上
以焼牙令熱隨痛追逐蹠下痒便瘥若瓦屋削四角
木柱焼用之神驗
療卒中五屍今取一方而兼療之
右搗商陸根熬以囊盛之番熨之冷復易
又方
右用粳米二升水六升煎二服沸之
又方
右掘土作小坑以水滿坑中熟攪取汁飲之
又方
右用猪肪八合銅器煎小沸投苦酒八合相和頓服
可即瘥
又方
右用烏田根剉二升煮令濃去滓煎汁磨五升則入
清水一兩服五合至一升良
又方
右用漆葉暴乾擣末酒服之
又方
右用斷鱉頭頭髮末水服可分為三度當如肉食不
遽盡後發更作
又方
右用梔子二七枚焼末服
治卒中遁屍其状腹脹氣急衝心或伏或起牽腰脊痛
用服鹽湯取出
鮫魚皮散治五屍鬼疰百毒惡氣
鮫魚皮(炙)硃砂雄黃金牙椒天雄細
辛鬼臼麝香乾姜鷄舌香桂心莽
草(各一兩)貝母(半兩)蜈蚣(炙)蜥蜴(炙各二枚)
右十六味搗下篩温清酒服半錢匕日三服漸增至
五分七分亦可帶之
飛屍(附論)
夫飛屍者其状令人心腹刺痛氣息喘急脹滿上衝心
胷是也此病發無由漸忽然而至病如飛走故謂之飛
屍
方
附子散治一切飛屍鬼疰風痺身體背痛如針刀刺
嘔逆痰癖除五勞七傷萬病(一名萬病散)
附子(炮裂去皮臍)烏頭(炮裂去皮臍)芫菁(去足翅微炙)雄黃(研)丹
砂(研)乾薑(炮裂)細辛(去苗葉)人參莽草(微炙)鬼臼(去毛微炒)
蜀椒(去閉口并目微炒出汗各一兩)蜈蚣(去頭足微炙)蜥蜴(去頭足微炙各一兩)
右為散再羅令勻空心温酒調下半錢日再服
細辛散治飛屍入人皮膚中又名惡脉亦名賊風發
時氣急頭痛不在一處針灸則移時好或一日或半
日微炙須臾復發
細辛(去苖葉一分)桂(去粗皮三分)附子(炮裂去皮臍一兩)雄黃(研半兩)
烏頭(炮裂去皮臍一兩)天雄(炮裂去皮臍一兩)乾薑(炮一兩)莽草(微炒)
(一分)真硃(研三分)
右為散每服空心米飲調下一錢日二服一方酒服
飛屍入腹刺痛方治卒有物在皮中如蝦䗫宿昔入
腹中如杯動搖掣痛不可堪過數日即發宜服此方
巴豆(十四枚)龍腦(一兩)土瓜子(一兩)桂(一斤半)
右合搗碎以兩布囊貯蒸熱更番以熨之亦可煑飲
少少服之此本在雜治中病名曰隂屍得者多死一
方龍膽亦可
雄黃散治一切飛屍鬼疰身痛如刺
雄黃(研)甘草(炙剉)黃芩(去黑心各半兩)梔子(去皮)芍藥(剉碎微炒各一)
(兩半)
右為細散每服以温酒調下二錢日再服不拘時候
鬼臼丸治一切勞疾飛屍鬼疰等
鬼臼(半兩去鬚)川升麻(三分)麝香(一錢)柴胡(一兩去苗)
右羅為末煉蜜和搗二三百杵丸如梧桐子大每服
不計時以煖酒下十丸日再服
三黃散治飛屍病腫光如油色無常定處(一名硃砂散)
黃連(去鬚)黃蘗(去粗皮微炒)陳橘皮(湯浸去白炒各一兩)
右搗羅為散入丹砂少許合研令勻每服二錢沸湯
點服不拘時候一方熱酒下
瓜蔕散治飛屍心痛氣急胷滿宜取吐
瓜蔕赤小豆雄黃(研各一分)
右為散拌勻每服空心温酒調一錢取吐惡物
走馬湯(出聖惠方)治飛屍入腹脹滿刺痛氣息喘急
巴豆(二枚去皮心)杏仁(二枚去皮尖雙仁)
右以綿纏錘令極碎投熱湯二合指捻取白汁分三
服飲之食頃當下老小量减之如惡物未下即再服
通治飛屍鬼繫妙
葛洪肘後方飛屍者遊走皮膚穿臟肺每發刺痛變
作無常遁屍者附骨入肉攻鑿血脉每發不可得近
見屍喪聞哀哭便作風屍者滛躍四肢不知痛之所
在每發昏恍得風雪便作沉屍者纏結臓骨衝心脇
每發絞切遇寒冷便作屍疰者舉身沉重精神錯雜
常覺昏廢每節氣改變輙致大惡此一條後别有熨
治法也
右用忍冬莖葉剉數斛煮令濃取汁煎之服如鷄子
樣大一枚日二三服
治喉閉飛屍(出本草)
右取鯇魚膽和煖水攪服之内喉中飛屍上此膽味
至苦服之良(此魚似鯹生江湖間)
治蠱毒飛屍喉閉(出本草)
右取仰盆子以水磨服少許
治飛屍遊蠱喉中有物吐吞不得出者(出本草)
右以蚺蛇肉作膾食之
治飛屍(出本草)
右取鹽麩子乾搗為末食之
治飛屍蠱毒瘴瘧(出本草)
右取海㹠魚作脯食之一如水牛肉味少腥耳(此魚生大)
(海中)
治飛屍(出本草)
右以麂頭骨為灰米飲下
治遊蠱飛屍者喉中刺破(出本草)
右以攩子揩之令血出當下涎沫即瘥
治飛屍(出本草)
右以無患子中仁焼令香祛惡氣
治飛屍蚘虫口中甘&KR0630;風瘙身癢頭瘡牙齒落疥癬生
如蛇蜍蚊子入人肉(出本草)
右以大紅蝦鮓食之初食瘡發後乃愈
治飛屍遊蠱著喉氣欲絶者(出本草)
右以鳶尾根削去皮内喉中摩病處令血出為佳
治飛屍(出本草)
右以紫荆木煮汁服之
治飛屍及蛇虺咬
右用白鶴脚骨及嘴煑汁服之或焼為黑灰飲服之
良(似鸛而巢木者為白鶴)
遁屍(附論)
夫遁屍謂屍埋伏染疰連滯在於胷腹育膜之間尋常
如無病人若因喜怒不節飲食動其隠伏之疾發則心
腹脹利痛連及胠脇上衝心胷氣喘促急不得安臥者
是其證也
方
天雄散治遁屍疰在傍人或入腹中化為蠱毒有聲
或作咽喉或入諸脉不在一處入人腹内蠱惑蝕人
五臓入心令人面赤入肺令人面白少氣入肝令人
面青喜怒轉筋入腎令人呻吟面黑腰痛入耳聾入
脾令人面黃不嗜飲食羸瘦小便數胷中噎塞嗔喜
無常及妖魅百疰為病
天雄(炮裂去皮臍一兩)蜈蚣(去足微炒一枚)莽草(微炒一兩)乾薑(炮裂)雄
黃(研如粉各二兩)烏頭(炮裂去皮臍一兩)真珠(研如粉一兩半)桂(去粗皮二兩)
蜀椒(去目并閉口微炒出汗一兩半)細辛(去苗葉一兩半)芫青(去足微炒四十九枚)
犀角(鎊)鬼臼(去毛微炒各一兩)
右為散每服一錢空心以青酒調下日再服
麝香丸治遁屍經年不瘥心腹刺痛短氣
麝香(研五分)蜥蜴(去頭足微炙一兩)鸛骨(微炒三寸)乾薑(炮裂一兩)羚
羊鼻(炙令焦黃二枚)鷄屎白巴豆(去皮心麩炒去油盡五枚)芫青(去翅)
(足微炒二十枚)藜蘆(去蘆頭微炙一兩)鬼臼(去毛微炙)丹砂(研如粉)桂(去麄)
(皮各一兩)
右為末拌勻煉蜜丸如小豆大每服空心米飲下三
丸日二服稍加至五丸以吐利為度
鶴腦骨丸(出千金方一名鶴骨丸)治遁屍飛屍積聚脇痛連背走
無常處或在臟或腹中忽然而痛
鶴腦骨(三分塗酥炙微黃一方用鹤骨三寸)雄黃(一兩細研水飛過)野葛(半兩)
藜蘆(半兩去蘆頭微炙)莽草(一兩微炙)硃砂(一兩細研水飛過一方作丹砂)牡
蠣(一兩焼為粉)桂心(半兩)蜈蚣(一枚微炙去足)芫青(十四枚糯米拌炒令微黃)
(去翅足)斑猫(十四枚糯米拌炒令微黃去翅足)巴豆(四十枚去皮心研紙褁壓去油)
右羅為末研了藥令勻煉蜜和搗三五百杵丸如小
豆大每服不計時以煖酒下三丸以知為度
鸛骨丸治初得遁屍及經年不差心腹短氣
鸛骨(炙三寸)羊鼻(炙微黃二枚)乾薑(炮裂一兩)麝香(研半兩)蜥蜴
(去頭足炙微焦一枚)斑猫(去足翅微炒十四枚)鷄屎白(微炒一兩)巴豆(去皮心麩)
(炒出油盡二十枚)芫青(去翅足微炒二十枚)藜蘆(去蘆頭微炙一兩)
右研為末拌勻煉蜜和丸梧子大每服空心米飲下
二丸以吐利為度
木香湯治初得遁屍鬼疰心腹中刺痛不可忍
木香丁香(各三分)鬼箭羽桔梗(剉炒各一兩)桃仁(湯浸)
(去皮尖雙仁炒黃色十四枝一方用桃搗)陳橘皮(湯浸去白微炒一兩)紫蘇(莖葉微炒)
(一兩半)當歸(焙乾一兩)白㯽榔(慢火煨十四枚剉)
右麄搗篩每服五錢以水二盞煎至七分去滓温服
日二服不計時候一方用生薑一分拍碎同煎服
五疰湯治卒中賊風遁屍鬼邪心腹刺痛大脹急
大黃甘草(各三兩)當歸芍藥(各二兩)烏頭(十枚)生薑
(一斤)蜜(一斤)桂心(四兩)
右㕮咀别漬大黃以水九升煮取三升烏頭别納蜜
中煎令得一升拌湯中去滓温服三合如人行三十
里久更進一服日三不知加至四合
木香湯治初得遁屍鬼疰心腹中刺痛不可忍
木香(一兩)鬼箭羽桔梗(剉炒)紫蘇(莖葉炒令焦)當歸(焙乾各一)
(兩半)白㯽榔
右麄搗篩每服二錢水二盞入生薑一分拍碎同煎
至七分去滓空心温服日三
治遁屍屍疰心腹刺痛不可忍者
桂心乾薑(各一兩)巴豆(二兩去皮心研紙褁壓去油)
右搗羅為散每用以醋和如泥塗於病上乾即更塗
蒸熨方治遁屍飛屍及暴毒腫流入頭面四肢
右用芥子蒸熟焙一升搗為末以鉛丹二兩拌之分
開作兩處用疎布袋盛之更換蒸熱以熨痛處常使
極熱熨之三五度愈
風屍(附論)
夫風屍者在人四肢循環經絡其状滛躍去来沉沉默
默不知痛處若衝風則發故名風屍也
方
金牙散治風屍疰忤鬼氣心腹刺痛(一名大附著散)
金牙(一分細研)由䟦(一分)犀角屑(一分)黃芩(一分)麝香(一分細研)牛
黃(一分細研)川椒(一兩去目及閉口者微炒去汗一作椒目)天雄(半兩炮裂去皮臍)
真硃(半兩細研)蜈蚣(一枚微炙去頭足)細辛(三分)雄黃(半兩細研)乾薑
(半兩炮裂剉)黃連(三分去鬚)桂心(半兩)
右為散入研了藥令勻每服以煖酒調下一錢不計
時候
川大黃散治風屍及卒中賊風遁屍邪鬼五疰心腹
刺痛
川大黃(一兩半剉碎微炒)甘草(一兩炙微赤)當歸(一兩半剉微炒)赤芍
藥(一兩)川烏頭(一兩炮裂去皮臍)桂心(一兩)
右搗為散每服四錢水一中盞入生姜半分蜜半合
煎至六分去滓不計時候温服一方無當歸空腹温
酒服
屍厥(附論)
夫屍厥者隂陽氣逆也此由陽脉卒下墜隂卒上升隂
陽離居榮衛不通真氣厥亂客邪乘之其状如死猶脉
有息而不常脉尚動而形無知也聽其耳内微響有如
嘯之聲而股間煖者是也耳内無嘯聲而脉動者故當
以屍厥療之診其寸口脉沉大而滑沉則為實滑則為
氣實氣相摶身温而汗此為入臟腑雖卒厥不知人氣
復則自愈若唇正青身冷此為足臟厥不知人即死診
其左手關上脉隂陽俱虛者足少隂足少陽俱虚也故
病恍惚不知人妄有所見也内經謂客于手足少隂
太隂足陽明之脉五脉俱竭令人身脉皆動而形無知
其状若屍故曰厥五絡皆會於耳中苟為邪所客則氣
進逆厥上下暴隔五絡閉結而不通故俱竭而令人状
若屍焉治法當洗刺其足大指内則爪甲上去端如韭
葉後刺足心後刺足中指爪甲上各一痏後刺手太指
内去端如韭葉後刺手心主少隂銳骨之端各一痏立
已不已以竹管吹兩耳使氣脉疎通内助五絡然後藥
石治之
方
通微丸治五絡閉結病發屍厥不知人
營實根(五兩薔薇根是也)白薇(三兩)虎骨獺肝(微炙)五靈脂
(各二兩)丹砂(另研)代赭(另研各一兩)
右為末煉蜜丸如彈子大温木香酒化下一丸日二
以知為度不拘時候
硃砂丸(出聖惠方)治屍厥脉動而無氣氣閉不通故静如死
聽其耳中翛翛有如嘯聲而股内煖者是也不治三
日當死
硃砂(三分細研)雄黃(三分細研)附子(三分炮裂去皮臍)桂心(一兩半)巴
豆(二十枚去皮心研紙褁壓去油)
右羅末入研了藥令勻煉蜜丸如麻子大每服不計
時以粥飲下五丸不知更下二丸若痢多即止之
返魂丹(出聖惠方)治屍厥不語
生玳瑁硃砂雄黃白芥子麝香(已上各一分)
右研如粉於寬器中鎔安息香和丸如菉豆大衝惡
不語不計時以小便下五丸孩子熱風只一丸
硫黃丸(出衞生家寳方)治屍厥奄然死去四肢逆冷不省人事
腹中氣走如雷鳴
㷔硝(半兩)硫黃(一兩)
右細研如粉作三服每服用酒一大盞煎覺焰起傾
盆内盖了酌温時灌服如人行五里又進一服不過
三服即甦
屍厥之状卒死脉猶動聽其耳中或有如嘯聲腹間煖
者是也
右搗乾菖蒲棗核大着舌下人臥忽不語勿以火照
耀之殺人但痛齧其踵及足拇指甲際多唾其面即
可活又菖蒲末吹兩鼻中又桂末吹舌下又菖蒲末
如棗核大内下部中又吹入兩耳内即活矣
治屍厥奄然死去四肢逆冷不省人事腹中氣走如雷
鳴(出聖惠方)
右用附子七枚炮熱去皮臍為散分作二服每服用
陳酒三錢煎至一盞温服
又方(出衞生家寳方)
右用生薑自然汁半盞酒一盞煎令百沸灌二服後
却炙頭上百會穴四十九壮兼臍下氣海丹田穴至
三百壮覺體温煖即止
治屍厥方(出肘後方)
右鬄左角髮方寸焼灰以醇酒一杯飲之不能飲者
即灌之立已
又方(出肘後方)
右以䋲圍兩臂腕男左女右伸䋲從大權度下行當
在脊上炙䋲頭五十壮即活
又方(出肘後方)
右熨兩脇下又取灶中墨如彈丸以漿水調和飲之
須臾可三四度又取梁上塵如小豆許竹管吹入鼻
孔中
凡屍厥為病脉動而形無所知陽脉下墜隂脉上升榮
衞不通其状如死又猶微有息其息不常人乃不知
欲殯歛者療治之方
右以蘆管吹其兩耳極力以氣吹之立起若人氣已
極可别易一人吹之一方以竹管吹兩耳中不過良
久即活
又方(出肘後方)
用白馬尾二七莖白馬前脚目二枚合焼之苦酒為
丸如小豆大開口吞二丸須臾再服一丸
治卒中惡暴死(出聖惠方)
右捧兩手莫放須臾即活
又方(出聖惠方)
右握兩大拇指令固即活
又方(出聖惠方)
右以竹管吹下部數更互吹之氣滿即活
又方(出聖惠方)
右吹皂角末入鼻中令嚏即活
又方(出聖惠方)
以酒磨桂心灌之即活
又方(出聖惠方)
右用研麝香一錢醋和灌之
又方(出聖惠方)
右取床下土小便研之灌瀝入口鼻即活
白薇湯(出指南方)治欝冐
白薇紫蘇(各三兩)當歸(二兩)
右為麄末每服五錢水二盞煎一盞去滓服
倉公散(出指南方)
瓜蔕雄黃藜蘆末礜石(火煆)
右各等分研細末每用少許吹於鼻内以嚏省為度
瓜蔕散(出指南方)
赤小豆末
右為細末每服一錢米飲調下以吐為度
諸疰(附論)
夫諸疰者邪氣所疰也皆因精神衰弱經絡空虚傷於
風寒暑濕飲食勞倦及傷寒不時發汗或發汗不得真
汗三陽傳於諸隂五臓留滯宿食或冷熱不調邪氣流
疰或感死生之氣或挾鬼物之精初忽中惡客忤卒死
諸屍之類雖或暫瘥必有邪氣伏於經脉流傳臟腑深
浹骨髓經久不已皆成疰病變状多端時發時瘥令人
昏悶無不病處若因風寒暑濕之邪所疰則為風疰寒
疰令疰温疰濕疰若因飲食勞倦之邪所疰則為食疰
飲疰酒疰若因感生死之際而為其邪所疰則為喪疰
哭疰轉疰若因挾鬼物之精而為其邪所疰則為鬼疰
邪疰屍疰殃疰犯土禁成疰者為土疰産後得疰者為
産疰虚勞所成疰為勞疰邪氣外泄為泄疰此諸疰以
受病因為名也邪疰於肺則為氣疰邪疰於榮則為血
疰久疰不已傷損骨髓則為骨疰此諸疰以病之所在
為名也又有石疰言其牢強如石走疰者言其遊走無
常此諸疰以病之形變為名也治諸病者欲辨是非但
覆紙於痛處焼髮令焦投於紙上若髮粘紙者疰氣引
之也不黏者非疰也審知其因随證治之諸疰者之診
脉浮大者可治細而數者難治疰者住也言其連滯
停住死又疰易傍人也疰病之状或乍寒乍熱或皮膚
滛躍或心腹脹刺痛或肢節沉重變状多端而方云三
十六種九十九種及此等五疰病皆不顯出其名大體
與諸疰皆有相同
方
金牙散治江南三十六種人病經年羸瘦垂死服之
皆瘥并帶之能殺鬼氣逐屍疰諸惡癘不祥悉主之
金牙(研)曾青(研)硝石(研)礜石(泥褁焼半日)石膏(研)莽草
(剉)玉枝雄黃硃砂寒水石龍骨蛇蜕
皮(炙)芫青(熬)當歸龍膽大黃細辛防風
(剉)大戟芫花(熬)野葛(炙)蓯蓉天雄(炮)茯苓
附子(炮)烏喙(炮)乾薑人參桔梗桂心椒
(去汗目)貫衆巴豆(去心皮熬汁)狸骨(炙)蜂房(炙)鶴骨(炙各)
(一兩)
右為散以酒服一錢漸增五分日三并以三角絳囊
貯散方寸匙以擊頭及心上一方加蜈蚣蜥蜴雌黃
鑑鼻麝香毒公忌猪肉生血物生菜冷水大醋蘆笋
龍牙散
龍牙茯苓(各用二兩半)雄黃棗膏芍藥(各五分)乾
地黃石斛胡燕尿(各三分)鬼翦烏頭羌活
(細切)露蜂房曾青真硃桂心杏仁防風
桃奴鬼臼鶴骨(各一兩一方用鸛骨)人參大黃(各一)
(兩半)白术(二兩)蘇子(四合)銅鏡鼻甘草橘皮芎藭
鬼督郵遠志鱉甲(各半兩)狸隂(二具一方用狸骨三分)
蜈蚣(一枚)
右治下篩酒服一刀圭以知為度當有虫從大便出
一方無棗膏
金牙散主邪魅心腹刺痛
金牙(研)雄黃丹砂(研)礜石(泥裹焼半兩)寒水石芫
青(熬)巴豆(去心皮熬)朴硝桔梗茯苓人參貫
衆附子(炮)蜀椒(去目汗)露蜂房(炙)龍骨乾薑
川桂烏頭(炮)石膏(研)莽草(炙)蓯蓉大戟芫
花(熬)防風狸骨(炙)商陸根大黃細辛蛇
蜕(炙)玉枝貝母(一作牙子)
右等分下篩酒服五分日三忌猪肉冷水生菜生血
肉脂醋蘆笋
麝香丸治五疰積年心痛鬼氣蠱毒百病悉療
麝香(研三分)牛黃(研)藜蘆(炙)鬼臼(去毛炙)赤硃(各半兩)當
歸(切焙三分)蜈蚣(炙去頭足一枚)芍藥(剉)雄黃(研各半兩)白茯苓(去黑)
(皮)桔梗(炒)金牙(碎)桂(去粗皮)人參(各三分)獺肝(炙熟一具)吳
茱萸(湯浸焙炒)貫衆(各半兩)丹砂(研三分)鬼翦羽(半兩)乾薑(炮)
巴豆(去皮心膜出油一兩)蜥蜴(盡去頭足一枚)
右研為末煉蜜丸如小豆大每服五丸空心米飲下
日再稍加至七丸
五野丸療五疰屍疰冷疰寒疰熱疰在身體寒熱短
氣兩脇下痛引背腰脊吸吸氣小不能行飲食少面
目痿黃小便難項強不得俛仰腹堅癖臍左右下雷
鳴脹急手足煩疼目不明喜忘及風濕痺腰脊不隨
喜夢寤百病皆療之方(一名牛黃丸)
牛黃(研)麝香(研)蜀椒(去目炮)雄黃大黃桂心
蜀烏頭(炮)蜀天雄(炮)硝石(熬)人參當歸硃砂
(研)細辛乾薑(各二分)石蜥蜴(一枚炙)巴豆(五十枚去心皮)鬼
臼(二分)
右搗篩煉蜜和丸如梧子大服三丸日再不知稍增
以知為度忌猪肉蘆笋生葱生菜生血物一方無鬼
臼有川芒以煖酒下
野狐丸治五疰與鬼神狐狸精魅鬼交通
野狐鼻(七枚)豹鼻(七枚炙)野狐頭(一枚炙)雄黃鬼箭羽
(炙)露蜂房(炙)白术大虫頭角(各一兩炙)阿魏(一兩)驢馬
狗駞牛肉(各凹分焼作灰若用骨加炒)故人腦骨(一兩炙)
右為末攪和令勻又以水煑松脂候烊按取以和之
時勿以手攪將大虫爪和攪為丸用水磨下一丸分
一半别搗雄黃為末衣以床下火焼之衣被覆之勿
令泄藥烟并氣未汗出水磨二丸分飲一半須臾候
等如汗不通約行十里再煖餘一服温喫服後平身
坐少時平身臥熱烘衣被和頭通身盖卧令厚煖服
藥處須在煖房中無令風入如汗出以燈燭照手足
指及節間當有毫毛生出如青黃白色即一服見效
如赤色須三次服如毛黑色必死之證如汗出以青
絹拭徧身日出時於黑漆盆内洗當有虫如麩片是
驗大腸取下黑水紫黯黑黃白膿涎如諸般虫等物
是效次即服和氣藥
皂莢丸治諸疰
猪牙皂莢(去黑皮酥炙研)白馬夜眼(炒令黑色研)安息香(炒令黑色)
(研)斑猫(以糯米炒令黑色去米并翅不用餘即研)粉霜(二錢麩二錢水滳和為餅子煨)
(令黃色研以上各秤二錢)蜈蚣(一條炙令黃色研)蛇蛻(一條炙令黑色研)雄黃
(研)丹砂硇砂(研)牛黃犀角屑胡黃連(各一錢)
右同研令勻以黃狗膽汁為丸如梧桐子大别以丹
砂末為衣每服五十丸四更盡以桃仁煎湯下
十疰丸治十種疰氣疰勞疰鬼疰冷疰生人疰死人
疰食疰水疰吐等方
雄黃巴豆(各二兩)人參甘草麥門冬細辛
(一作藁本)桔梗附子皂莢蜀椒(各一錢)
右為末蜜丸如梧子大空腹服五丸日再稍加以知
為度
雄黃丸治諸疰病及中惡鬼邪客忤及一切不測之
病並宜服
雄黃(一兩細研水飛過)人參(半兩去蘆頭)甘草(半兩炙微赤剉)桔梗(半兩)
(去蘆頭)藁本(半兩)附子(半兩炮裂去皮臍)麥門冬(一兩去心焙)川椒
(半兩去目及閉口者微炒去汗)巴豆(半兩去皮心别研紙裹壓去油)
右羅為末入研了藥令勻煉蜜和搗三二百杵丸如
小豆大每服不計時候以温酒下二丸
殺鬼丸治五疰伏屍等病
虎頭骨(酒炙三兩)藜蘆(六兩)猪牙皂莢(炙)鬼臼雄黃
蕪荑仁天雄(炮裂去皮臍各一兩)
右為末煉蜜丸如小彈子大每夜焼一丸五月五日
午時合佳
硃砂丸治諸疰鬼擊客忤心痛上氣鬼魘蠱毒
硃砂(細研)白礬(焼為灰)藜蘆(去蘆頭炙)附子(炮裂去皮臍)雄黃(各半)
(兩細研)蜈蚣(一枚微炙去皮)巴豆(一分去皮心研紙褁壓去油)
右羅為末入研了藥令勻煉蜜和搗三二百杵丸如
小豆大每服不計時以煖酒下二丸
桔梗丸治毒疰鬼疰食疰冷疰痰飲宿食不消酒癖
諸病(一名藜蘆丸)
桔梗藜蘆白莢巴豆附子(各二兩)
右為末蜜和搗萬杵丸如梧子宿不食平旦飲服二
丸仰卧服勿眠至食時膈上吐膈下下去惡物如蝌
蚪蝦蟆子或長一二尺下後當大虚口乾可作雞羹
飲五合多并食粥一升三四日病未盡更服忌如藥
法一方温酒服名藜蘆丸
麝香丸治諸疰
烏雌雞(一隻籠罩勿與食三日與水吃至第四日後只將一活羌蜋與鷄食之飽後更下後)
(焙乾取一兩重)麝香(一分)獺肝(炙熟乾一兩)
右以獺肝搗為散次入麝香鷄糞再研極細每服三
錢以米飲調下日二
治哭疰方(出千金方)
亂髮(一兩)臘月猪肝(一合)
右取猪脂煎髮令消烊服之虫死矣
又方(出千金方)
熬大豆帛褁熨之
療江南疰病凡有九十九種寒熱屍疰此病隨月盛衰
人有三百六十脉走入皮中或左或右或表或裏如
刀鋸所刺乍寒乍熱喉咽如鯁食如噎胷中痛繞臍
苦痛食不知味腰中難以俯仰兩膝難以屈伸面或
黃或青或白或黑至死更相疰易方
右取桑根白皮切三升暴燥作湯淋取汁浸小豆子
二升如此取其汁盡蒸豆熟作羊鹿肉羹噉此豆
治一切病食疰方(出千金方)凡食上得病名為食疰
右取釡下土和鷄子為末酢酣漬一升和服之行五
六十步吐即瘥
又方(出千金方)
一還取原食種數多少相似各少許和合布褁焼灰
形如杏仁大水服之
治人皮膚中痛名癥疰方(出千金方)
右以醋和燕窠土傅之
治雜疰病相連續死亦治三十年衆疰(出千金方)
右搗桃仁二七枚和酒服
白术散治風入臟腑悶絶常自躁痛或風疰入身冷
疰鬼疰飛疰惡氣腫起或左或右㦯前或後或内或
外針炙流移無有常處驚悸腹脹氣滿心頭痛或恍
惚悲懼不能飲食或進或退隂下濕癢或大便有血
小便赤房中勞極
白术(十四枚)附子秦艽人參牡蠣蜀椒
細辛黃芩芎藭牛膝(各三分)乾薑桂心
防風(各五分)茯苓桔梗當歸獨活柴胡(各四)
(分)烏頭甘草麻黃石楠莽草天雄
栝楼根杜仲(各二分)
右治下篩平旦酒服五分訖如人行七里久勢欲解
更飲酒五合為佳
雄黃散(出直指方)治傳屍勞嗽肺管有虫令人喉癢
雄黃安息香(各一分)露蜂房(去子焼灰)桃仁(去皮炒各二分)麝
香(少許)
右為末每用二錢生艾葉入生蜜研汁夾和臨臥含
化仍焼艾以管子吸煙薰喉
氣疰(附論)
夫氣疰者邪氣傳疰伏於肺也肺主氣而通行表裏若
疰氣所傳則其病隨氣遊走衝擊痛上喘奔急飲食不
下是為氣疰之候
方
調氣湯治疰氣背膊疼痛心胷煩悶
京三稜(煨剉)木香(各一兩)㯽榔(煨剉三分)草豆蔲(去皮一兩半)高
良薑(一兩半)芎藭(半兩)桂(去粗皮)人參(各三分)芍藥陳橘
皮(湯浸去白焙)白茯苓(去黑皮各半兩)陳麯(微炒一兩)阿魏(麩褁煨研半兩)
右除阿魏研外麄搗篩再和勻每服三錢水一盞煎
至七分去滓入研温服
千金丸治氣疰羸瘦歴年停滯胸滿結痞飲食或吐
宿食不下中風鬼疰
野葛(炙四寸)斑猫(十枚去足炒)雄黃(研)乾薑(炮)鬼臼(去毛微炙)
瓜蒂(炒)丹砂(研)礜石(煉)沙參莽草椒目(焙各半兩)
地膽(八枚去足麩炒)雌黃(研五錢)
右搗羅為末煉蜜丸如小豆大每服酒下五丸日二
服卒中惡悶絶不知人服二丸老小一丸牛馬觝踐
猪犬所嚙癰腫若虫毒所齧用一丸於掌中唾和塗
瘡口毒上立愈正月旦以酒服家中大小各一丸一
年中不病若欲視病人先服一丸一方無乾薑忌生
血物
牛黃丸治疰氣兼冷氣心腹痛或卒中得疰痛如鬼
祟
牛黃(研)阿魏(研半兩)丹砂(研)安息香(研各半錢)肉豆蔲(去殼)
(一枚)桂(去粗皮)木香當歸(切焙各一分)㯽榔(炮剉二枚)桃仁(湯浸)
(去皮尖雙仁炒四十九枚)
右為末用糯米飲丸如麻子大每服十丸空心温酒
下日三服
蕪荑散治氣疰刺痛
白蕪荑(微炒)附子(炮裂去皮臍)白㯽榔(煨剉)陳橘皮(湯浸去白焙)
乾薑(炮)桂(去粗皮)零陵香(各一兩)安息香(研半兩)蘹香子
(三分)
右為散每服三錢空心熱酒調下
柴胡湯治疰氣胷膈滿塞心背撮痛欲絶
柴胡(去苗)甘草(炙剉各一兩半)木香(二兩)梹榔(煨剉十枚)犀角(鎊二兩)
當歸(切焙一兩半)麝香(研旋入)
右麝香别研外麄搗篩每服五錢水一盞半煎至一
盞去滓入麝香少許煎至八分温服日再
桃仁飲治疰氣肩膊刺痛不移
桃仁(湯浸去皮尖雙仁炒)酸棗仁(炒)人參桂(去粗皮)赤茯苓
(去黑皮)丁香甘草(炙剉細)
右等分麄篩每服五錢水一盞半煎至八分去滓臨
臥頓服
延胡索散治風冷疰氣刺痛胷膈轉動不得四肢厥
冷面目青黃又如鬼氣状
延胡索橘核人參(各半兩)乳香(研)地龍(去土炒各一分)
右為散每服一錢温酒調下日再
木香散治卒中疰氣
木香(研一兩)當歸(切焙)白术桂(去粗皮)白茯苓(去黑皮各一兩)
右為散每服二錢沸湯點服不拘時日三
厚朴丸治一切氣疰大腸結澁背膊刺痛氣疰四肢
及食物不消奔豚氣逆
厚朴(去粗皮薑汁炙三兩)桂(去粗皮)大黃(剉碎醋炒各二兩)桃仁(湯浸去皮)
(尖雙仁炒三兩)
右為末研勻煉蜜丸如小豆大每服三十丸米飲下
食後臨臥服微利即效一方加附子一兩炮裂去皮
臍
治三十年食疰方
豉心(半升)生椒(一合)
右以水二升煮取半升適寒温用竹筒縮取汁令病
者側臥手擘大孔射灌之少時當出惡物此法垂死
悉治得瘥百千不可俱說
桃仁湯治傳屍鬼氣咳嗽痃癖疰氣血氣不通日漸
羸瘦
右用桃仁一兩去皮尖杵碎以水一升半煮汁着米
内煮粥空心食前服又方治屍傳疰以桃仁五十枚
搗破研以水煑取四升一服盡當吐吐病不盡三二
日當更作若不吐非疰
又方
右以桃仁一合爛研煎湯吃治鬼疰心痛
鬼疰(附論)
夫鬼疰者忽因鬼之氣排擊當時即病心痛刺痛悶絶
倒臥如中惡狀得疰之後餘勢或歇停積彌久有時發
動連滯不已乃至於死死則疰易傍人故謂之鬼疰
方
太乙神明陷冰丸治諸病破積聚下心支滿寒熱鬼
疰長病欬逆唾噫除衆惡鬼逐邪氣鬼擊客忤中惡
胷中結氣咽中閉塞有進有退繞臍絞痛惻惻随上
下按之跳手心中愠愠如有虫状毒疰相染甚至滅
門
雄黃桂心丹砂礬石(一作礜石)藜蘆大黃(各三)
(兩)芫青(五枚)真硃附子(各一兩半)麝香人參犀角
鬼臼射罔牛黃(各一兩)蜈蚣蜥蜴(各一枚)烏頭
(八枚)杏仁(三十枚)斑猫摴鷄地膽(各七枚)當歸(三兩)巴
豆(一分)
右為末煉蜜丸和搗三萬杵如小豆大先食服二丸
日再不知稍增以藥二丸着門上令衆邪不近傷寒
服之無不愈若至病家及視病人夜行獨宿服二丸
邪不能近也一方無芫青桂心真硃麝香人參犀角
烏頭射罔蜥蜴樗鷄牛黃當歸一方無射罔指南方
云止無蜈蚣用米飲下二十丸
大麝香丸(出千金方)治鬼疰飛屍萬病
麝香(三分)礜石(八分)牛黃附子鬼臼真硃莽
草犀角礬石細辛桂心獺肝藜蘆
(各二分)雄黃(一兩)丹砂(二兩)蜈蚣蜥蜴(各一枚)巴豆杏
仁(各五十枚)芫青地膽(一方作蛇蜕膽)亭長斑猫(各七枚)
右為末蜜丸合更搗三千杵丸如小豆大飲食前一
丸日再漸加至三丸虫毒所螫摩之以知為度若欲
入毒疫癘家死喪病處及惡鬼塜墓盛絳袋中男左
女右肘後繫之又以少許傅鼻下人中及臥不魘
五香丸(一名沉香丸)療心腹鼓疰冷瀉鬼氣疰忤方
沉香木青香木丁香硃砂(别研各一兩)麝香(别研)
犀角(鎊取屑)薰陸香梔子仁連翹石膏(别研各二)
(兩)芒硝(熬)蜀升麻大青乾藍栝蒌乾葛
茵蔯黃芩肉桂芎藭茯苓(各三兩)巴豆(三兩)
(去心皮)大黃
右搗篩蜜和更搗一千杵封以油蠟紙存貯有患時
温熱疰病鬼瘧病心腹鼓脹黃疸垂欲死者可服四
五丸丸如梧子大或至六七丸但取三兩服快利為
度利止即瘥
犀角丸治鬼疰惡風入中肌膚滛滛躍躍流無常處
四肢不仁牽引腰背腹脇脹滿心痛氣逆不得飲食
吸吸短氣寒熱羸瘦喜怒夢鬼交通欬唾膿血
犀角(鎊)桂(去粗皮各半兩)羚羊角(鎊)牛黃(研)鬼臼(去毛炙)附
子(炮裂去皮臍)獺肝(炙熟各一分)巴豆(去皮心出油十五枚)麝香(研一分)
蜈蚣(去頭足炙一枚)真硃(研)雄黃(研)丹砂(研各半兩)射罔(一分)具
齒(焼十枚)
右研為末煉蜜丸如小豆大每服空心酒下二丸日
二
鰻鱺魚散治鬼疰傳屍五勞七傷六極
柴胡(去苗三分)鰻鱺魚(寸切洗净三斤)附子(炮裂去皮臍一兩)鱉甲(去裙)
(襴醋炙)芎藭知母貝母(去心)當歸(切焙)荆芥穗(各一兩)
蕪荑仁(一分)木香(三分)秦艽(去苗土)黃耆(剉)青蒿子(小便浸一)
(宿焙)木通(剉各一兩)
右除鰻鱺魚外搗羅為末分作三貼每貼以鰻鱺魚
一斤酒三升於銀石器内煑爛去滓入藥末一貼重
煎如稀餳以净器盛空心温酒調下一匙服了衣被
盖出汗加至二匙
千金湯治屍疰鬼疰一切勞疾
青蒿(酒浸一宿焙)柴胡(去苗)秦艽(小便浸一宿焙)柳枝桃枝
茯神(去木)麻黃(去根節)桂(去粗皮)知母(切焙)白茯苓(去黑皮)鱉
甲(去裙襴醋炙)枳殼(去穰麩炒)常山(各一兩)天靈盖(一枚小便酒共和浸)
(炙)梹榔(剉半兩)
右麄搗篩每服五錢水一盞半童子便半盞薤白五
寸豉五粒同煎至一盞去滓熱服十服後十指甲中
生毛為候或青白色者不治
五香丸治天行瘟疫惡氣熱毒心肋氣滿急及鬼疰
等氣
青木香犀角(屑)升麻羚羊角(屑)黃芩梔子
仁(各六分)沉香丁香薰陸香(各四分)麝香鬼臼
(各三分)大黃芒硝
右搗篩蜜和丸如梧子大一服三丸米飲下日三服
加至七丸以瘥止禁蒜猪肉魚麫
鮫魚皮散(出千金方)治鬼疰蠱毒氣變化無常
鮫魚皮(半兩炙令黃)犀角屑(半兩)麝香(一分細研)硃砂(半兩細研)雄
黃(半兩細研)蜈蚣(一枚去足微炒)丁香(一分)鹿角屑(一分)蘘荷根(一分)
龍骨(一分)川椒(一分去目及閉口者微炒去汗)乾薑(一分炮裂剉)貝齒(十枚)
(焼赤細研一方用貝子)
右羅為散入研了藥令勻不計時以煖酒調下一錢
千金丸治鬼疰入腹面目青黑不知人及腹堅積結
聚胷脇逆滿嘔吐宿食不消
雄黃(研)鬼臼(去毛炙)徐長卿(炒)礜石(煆)雌黃(研)地膽
(去翅足炒八枚)野葛(三分研)乾薑(炮)蜀椒(去目及閉口炒出汗各半兩)斑
猫(去翅足炒十枚)射罔(一分)
右為末煉蜜丸如小豆大每服一丸空心米飲下日
三不知加丸數以知為度若百毒所螫牛馬踏傷癰
腫瘰&KR0659;用一丸於掌中津唾和塗痛處立愈歲旦以
椒酒長幼各服一丸終歲無病一方加丹砂半兩瓜
蒂四枚
犀角散(出聖惠方)治鬼疰中惡
犀角屑川升麻(各三分)木香(半兩)梹榔(三分)桃仁(三七枚湯)
(浸去皮尖雙仁麩炒微黃色)川大黃(一兩剉碎微炒)桑根白皮(一兩剉)麝
香(一兩細研)
右搗為散每服三錢水一盞煎至六分去滓不計時
温服
玉壺丸(出聖惠方)治鬼疰風冷飲食不消心腹脹滿攻刺心
痛大便不通并諸屍
雄黃(研)丹砂(研)礜石(研)附子(炮裂去皮臍)藜蘆(剉炒)巴豆
(去皮心炒研壓出油各一兩)
右搗研為末煉蜜丸如小豆大每服二丸三丸米飲
下取快利為度小兒以意减之一方旺相日令童子
齋戒天晴明時合之瓷盒盛放每温酒下三丸
延年療鬼氣骨蒸氣日漸羸方
獺肝(切十二片炙)人參沙參丹參(各三分)鬼臼苦
參(各二分)
右搗篩蜜和丸如梧子大一服十丸米飲汁下日三
加至十五丸禁生冷猪肉魚生血物
治鬼疰氣痛方(出聖惠方)
芫青(二十七枚糯米炒令黃色去翅足)雄黃(半兩細研)阿魏(半兩麵褁煨令麵熟)
(為度)當歸(半兩剉微炒)附子(半兩炮裂去皮臍)桂心(半兩)
右羅為末煉蜜丸如小豆大每服不計時以温酒下
五丸至七丸立愈
至寳丹治中鬼惡疰解一切毒
瑇瑁(鎊)雄黃(研)丹砂(研)安息香(酒化重湯熬)白附子(各一)
(兩細研)
右除安息香外搗為末以安息香煎丸如菉豆大酒
研下十丸
神秘丸治鬼疰邪忤飛屍疰擊犬馬嚙蜂蛇毒螫盡
皆消除
大黃(四兩)硝石(三兩熬)巴豆(去心皮熬)雄黃(研各二兩)
右搗篩蜜和丸如小豆先食服二丸日一服忌野猪
肉蘆笋
常山散(出聖惠方)治鬼疰
常山(一兩)甘草(半兩生用)麝香(一錢細研)
右搗為散每服三錢水一盞煎至六分去滓食前温
服得大吐即效
治三十六種鬼疰不問男子女人皆主之方(出聖惠方)
白芥子(一升)陳米醋(三升三年者可)韭子(一升焼令烟出為度)
右以麄瓶盛醋内芥子於中以物盖瓶頭封之勿令
洩氣其合藥日時分明記之七日為滿還以合藥時
開内净臼中搗如泥用生布絞取汁内韭子末為丸
如菉豆大服藥之時不食夜飯明旦以粥飲下三十
丸温酒亦得至辰巳時當有大利如不利更吃熱粥
飲十丸投之當利下惡物及有虫如蒜瓣大出即以
粥飲壓之
迴生丹治鬼疰如中惡氣急腹脹如鼓攻心即不可
救
巴豆(去皮心膜出油十枚)雄黃(水飛研半兩)
右同研麵糊丸如鷄實大隂乾每服一丸新汲水下
治鬼疰屍疰下部蝕瘡
用炒鹽布褁坐熨之兼主大灼瘡
治百邪鬼魅(出千金方)
以水服頭垢一小豆大又方䟽齒間刮取垢水服
之治哭疰
治卒忤停中不能言口禁不開
用附子末置管中吹内舌下即瘥
治心痛疰忤石淋産難小兒驚癎
用蛇黃水煮研服汗出嶺南蛇腹中得之丸重如
錫黃黑青雜色(蛇黃今越州信州亦有之又有一種今醫家用大如彈丸堅如石外)
(黃内黑二月採云是蛇冬月蟄時所含土封春發蟄吐下者亦可用)
治卒忤停屍不能言
用真硃末以鷄冠血和丸小豆大以四五粒内口
中
治鬼氣
以白蒿子末和酒服之良(即蓬蒿)
獺肝散(出永類鈐方)治鬼疰夫鬼疰者葛云此是五屍之一
疰又挾諸鬼邪為害其病變動乃有三十六種至九
十九種大略使人寒熱淋瀝沉沉默默不的知所苦
無處不惡累年積月漸就沉滯以至於死死後又傳
傍人乃至滅門覺如是候者急治之
右用獺肝一具隂乾杵末水服方寸匙日三未知再
服肘後方云此方神良宣和間天慶觀一法師祛邪
辟祟極精嚴時一婦人投状述患人有祟所附須臾
已召至附語云非我為禍别是一鬼亦因病人命衰
邪祟乃集今已成形在患人肺中為虫食其肺遂令
其吐血聲嘶師掠之云此虫還有畏忌否久而無語
師再掠之良久云客有說惟畏獺爪為末以酒服之
則病去矣患家如其言得愈此乃予所見矣䆒其患
略亦相似獺爪者殆獺肝之類與一方火炙治疰病
至相染一門悉患者
阿魏藥安息香方療鬼氣辟邪惡兼治五疰復連及
近死屍惡氣入腹終身不愈者
右用阿魏藥濟濕盤經云央匱是也服法旦取棗子
許大研為末又取牛乳一大升煎五六沸停令熱定
再取鴨子許大和攪服更以餘乳盪盞飲盡至暮又
别取安息香亦如棗許大分如梧子還以熟牛乳服
之令盡每日旦暮常然若無乳者即以煮肉汁服之
其患久者不過十日近者不過五日愈如過三十日
或不愈便停只得食脯肉之屬忌一切生菜昔禮部
孫侍郎家有此病所在訪問有人從梁漢来云一官
人某姓服此得效者十餘家孫侍郎即照伊方進服
至七八日即效便以此法傳授親知得驗者非一或
有以阿魏用頭醋褁作餛飩十餘枚熟食須用白麵
半兩日二服滿七日永瘥
治鬼疰癎病
右用野猪三歲膽中黃和水服之
治鬼疰相染方
右用猪肝一具薄切炙乾搗羅為散每服不計時候
以新汲水調下二錢
又方
右用桃仁四兩湯浸去皮尖雙仁研為膏每服不計
時候以酒調下半匙
金牙散治鬼疰風邪鬼語屍疰或在腰脊胷脇流無
常處不喜見人志意不定面脫色目赤鼻張唇乾甲
黃者
金牙雄黃鐡青野葛露蜂房芎藭
大黃甘草曾青蛇蜕皮真珠丹砂
藺如乾漆(各一兩)石長生狸骨(一作鸛骨)桔梗鬼
臼鬼箭羽鬼督郵椒目烏頭狼毒
蕪荑毒公胡燕屎牛黃(各三分)人參狼牙
(四分)寒水石桂心(各四分)石膏(五分)蜈蚣蜥蜴附
子(各一枚)蜣螂亭長(各七枚)芫青徐長卿斑猫
(各十四枚)貝母(二枚)
右治下篩先食以酒服一刀圭日再不知漸加之虫
隨大小便出一名蜀金牙散
治鬼疰邪氣恍惚妄語
右用半天河水勿令知之與飲瘥能殺鬼精此竹籬頭
邊水及高樹宂中天雨水也
治鬼疰氣痛
右取蚡鼠壤堆上土以秫米泔汁搜作餅焼令熱以
此物褁熨痛處(蚡鼠即田野中尖嘴鼠也)
治鬼疰
右以桃掘煮服之三載者良
治鬼疰精魅
右用敗天公取上好焼酒服之(敗天公即人所戴竹笠之敗者)
治卒心痛疰忤惡氣
右用鑄鐘黃土置酒中温服之彌佳
治鬼氣屍疰復連
右以秋蒿秋冬用子春夏用苖並搗絞汁服亦暴乾
使為末小便冲服如覺冷用酒煑服
走疰(附論)
夫走疰者風邪客於衞氣是也體虚之人受於邪氣随
血而行且風善行而數變衞氣之行慓疾滑利邪氣相
摶則滛溢皮膚去来擊痛遊走無常故名走疰也
方
五香散治五屍鬼邪走疰疼痛及風氣
沉香丁香木香麝香(研)薰陸香(研)鬼箭羽
當歸(切焙)没藥(研)肉豆蔲(各一兩)牛黃(研)桂(去粗皮)鬼
臼陳橘皮(湯浸去白焙)金牙(各三分)犀角(鎊)羚羊角(鎊)
大黃(煨)人參升麻桔梗桃仁(去皮尖雙仁麩炒)安
息香(研各一兩一分)附子(炮裂去皮臍一枚正者)丹砂(研一錢一分)
右搗研為細散湯飲或酒調服一錢半日再服
牛黃丸治走疰惡氣偏僻皮膚疼痛如錐刺背脾牽
強伏連羸瘦發渴
牛黃(研一兩)人參沉香(剉)木香枳殼(去穰麩炒)前胡
(去苗各一兩半)麝香(研)黃連(去鬚)犀角(鎊各一兩)胡黃連(三分)
右為末煉蜜丸如小豆大每服空心米飲下二十丸
日再服
治走疰風毒疼痛熨藥方(出聖惠方)
狼毒附子(去皮臍)川椒吳茱萸生乾地黃
桂心芸薹子芎藭川大黃當歸(已上各半兩各)
(生用)
右羅為末以酒糟三斤同炒令熟用絹包褁更互熨
痛處以效為度
天雄散(出聖惠方)治惡風走疰疼痛
天雄(炮裂去皮臍)雄黃(研各一兩)莽草桂(去粗皮)蜀椒(去目及閉)
(口炒出汗)虎骨(塗酥炙)丹砂(研)木香(半兩)
右為散每服一錢温酒調下不拘時一方用川烏頭
一兩
枳殼丸治走疰疼痛如錐刺皮膚風氣心腹四肢疼
痛
枳殼(去穰麵炒)厚朴(去粗皮薑汁炙各一兩)犀角(鎊半兩)梹榔(煨二枚)
桑根白皮(炙剉一兩)柴胡(去苗一兩半)半夏(湯浸焙乾為末姜汁和作餅暴)
(乾)大黃(剉醋拌勻炒各一兩)
右羅為末煉蜜丸如小豆大空心酒下二十丸
神效膏(出聖惠方)治走疰上下相病貼之
芫花(一兩)芸薹子(半兩)安息香(半兩)附子(半兩去皮臍)桂心(一兩)
川椒(半兩已上並生用)
右羅為散入牛皮膠中和成膏塗紙上隨痛處貼之
立定
蛇床子散治久患走疰疼痛
蛇床子(炒)莨菪子(炒)芸薹子(炒)胡荽子芫花(醋炙)
(各一兩)
右為細散取生薑自然汁煮麵糊調膏先用白礬湯洗
痛處後貼之
烏頭散治久患走疰氣疼痛
烏頭(炮裂去皮臍)曼陁羅子(炒)地龍(炒)牛膝(酒浸切焙各半兩)
右為散温酒調半錢日再服
雄黃丸(出聖惠方)治惡氣走疰疼痛
雄黃(三兩細研水飛過)清漆(三匙)米醋(九升)
右件五月五日以糠火煎一夜時候可丸即丸小豆
大每服不計時以温酒調下一丸兼治蛇蝎螫塗之
可驗
治走疰方(出聖惠方)
用焼車缸令熱暫入水以濕布褁熨病上
又方(出聖惠方)
右用小芥子末一合蜜和丸如梧桐子大每服宜以
温酒下十丸三兩服瘥瘥後不得食五辛
又方(出聖惠方)
右用桂心一兩以酒一大盞煎至七分為二服
又方(出聖惠方)
右用蕓薹子以慢火炒熟搗為末以油麩入濃醋内
調煎為糊看令熱塗在痛處三五次效
推仙丸(出保生方)治一切走疰疼痛
蒼术(酒浸四兩炒)乾薑(炮)厚朴(姜製)川椒(炒各一兩)
右為末酒糊丸如梧子大每服三十丸温酒空心下
治走疰攻頭面四肢及陽毒傷寒壮熱頭痛心神煩燥
大利胷膈
右用生瓜菜搗取自然汁飲之
風疰(附論)
夫風疰者由體虚風邪之氣客於榮衞邪氣行遊連滯
停疰故名風疰其状皮肉掣振痛無常處一年之後則
有頭髮堕落頸項掣痛骨拉解鳴目痛鼻酸牙蚛之証
又十二風所疰不同温風所疰頭痛欲解髮脚腫汗風
所疰頭痛體熱骨節厥強柔風所疰遊腫在眼或在手
脚冰風所疰噉食眠臥汗出尤風所疰腦轉肉裂目絲
痛惡聞人聲絶風所疰暴倒仆口有白沫顛風所疰被
髮狂走遇物擊破狂風所疰呌呼罵詈獨語談笑寄風
所疰口噤面喎四肢不随紏風所疰體生瘡眉毛堕落
蚝風所疰癖痺如毛螫瘡或痒或痛罩風所疰舉身戰
動或鼻閉塞其状雖異其為氣停疰則一也
方
金牙散治風邪疰氣及南方百毒瘴氣疫毒脚弱腫
痛濕痺
金牙(研一兩)芫青(去足麩炒二十七枚)斑猫(去翅足炒七枚)雄黃(研)亭
長(去翅足炒七枚)蜥蜴(去翅足炙一兩)蜈蚣(去頭炙一枚)丹砂(研)龍腦
(去蘆頭)防風(去仁)荏枝(微炙)大黃(剉醋拌炒)曾青(研)白茯苓(去黑)
(皮)桂(去粗皮)松脂(研)乾姜(炮)細辛(去苗葉)硝石(研)野葛
(剉炒)烏頭(炮裂去粗皮)大戟(煨)商陸(炙)蛇蛻皮(炒)芫花(醋炙)
鶴骨(炙)附子(炮裂去皮臍)寒水石(碎)蜀椒(去目及閉口者炒出汗)
人參貫衆龍骨(炒)露蜂房(炒)巴豆(去皮心出油盡)礜
石(煨)狸骨(微炙)天雄(炮裂去皮臍)石膽(研)莽草(炙各一兩)
右為細散以絳囊盛半兩帶之男左女右食前以漿
或酒隨意調下一服以知為度
小金牙散(出千金方)治風邪疰氣并瘴癘疫氣脚弱
金牙(研一兩一分)牛黃(研一分)天雄(炮裂去皮臍)蓽解(炒各兩半)萎
蕤(三分)蜈蚣(一枚長五寸去頭炙焦)黃芩(黑皮去盡)細辛(去苗葉各半兩)蜀
椒(去目及合口者炒出汗)由䟦(湯浸去滑炒各半兩)桂(去粗皮三分)莽草(微炙)
(半兩)犀角(鎊三分)雄黃(研)丹砂(研)麝香(研半兩)乾姜(炮裂三分)
烏頭(炮裂去皮臍半兩)黃連(去鬚一兩)
右除研藥外搗羅為散後入研藥搗三五百下令極
細温酒調服二錢日三夜二以瘥為度以絳囊盛半
兩男左女右帶省病問孝不避夜行塗鼻下人中晨
昏露霧亦塗之一方無萎蕤由䟦有女萎虎杖
細辛散(出聖惠方)治風疰走入皮膚中如虫行腰脊強直五
緩六急手足拘攣隠疹搔之作瘡風屍身瘴卒風面
目腫起耳聾頭痛口噤不能語
細辛(一兩)人參(一兩去蘆頭)乾薑(炮裂剉兩)黃芩(一兩)桂心(一兩)
(半)麻黃(一兩半去根節)當歸(一兩半剉微炒)芎藭(一兩半)石楠(一兩)甘
草(一兩微炙剉)生乾地黃(三分)食茱萸(三分)
右搗為散每服三錢水一中盞煎至六分不計時温
服
真硃散(出聖惠方)治風疰毒氣猫鬼所疰
真硃(半兩細研)雄黃(半兩細研)硃砂(半兩細研)細辛(一兩)乾薑(半兩炮裂)
(剉)川椒(半兩去目及合口者微炒去汗)桂心(一兩)天雄(半兩炮裂去皮臍)蜈
蚣(一枚微炒去足)莽草(半兩微炙)
右羅為散不計時温酒調下一錢
烏頭散(出聖惠方)治風疰及五屍惡氣遊走胷心流出四肢
往来不住短氣欲死
川烏頭(一兩炮裂去皮臍)赤芍藥(一兩)當歸(一兩剉細微炒)乾薑(半兩)
(炮裂剉)桂心(一兩)細辛(一兩)生乾地黃(一兩)吳茱萸(半兩湯浸七遍)
(乾微炒)甘草(一兩炙微赤剉)
右搗為散每服三錢水一中盞煎至六分去滓不計
時温服
天雄散(出聖惠方)治風疰滛躍皮膚攻疰遊走疼痛不可忍
天雄(一兩炮裂去皮臍)桂心(三分)石南(三分)莽草(三分微炒)茵芋(三分)
狼毒(半兩剉碎醋拌炒熟)雄黃(半兩細研)麝香(一分細研)木香(三分)
右羅為散入雄黃麝香同研令勻不計時以温酒調
下一錢
安息香丸治一切風疰痛
安息香(研)乳香(研各一分)白膠香(研)地龍(去土炒搗為末各半錢)
桃仁(湯浸去皮尖雙仁研二七枚)没藥(研一分)胡桃仁(研三枚)
右為細末酒煎為丸如彈丸大每服一丸温酒化下
羌活湯治風疰心腹刺痛上引胷背
羌活(去苗鬚三分)大豆(炒一合)桑根白皮(炙剉一兩半)芎藭(一兩)
陳橘皮(湯浸去穰白焙三分)大腹皮(並子煨三分)
右麄搗篩每服三錢水一盞煎至七分去滓温服良
久再服
小金牙酒(出本草)治風疰百病虚勞濕冷緩不仁不能行
步近人用之多效
金牙細辛地膚子莽草乾地黃葫蘆
根防風附子茵芋續斷蜀椒獨活
(各四兩)
右以金牙先搗末别盛練囊餘皆薄切并金牙共内
大練囊以清酒四斗漬之密封器口四宿取酒温服
二合三日漸增之
轉疰(附論)
夫轉者言死又易傍人轉疰之状與諸疰略同以其於
身内移轉無常故以為轉疰也
方
牛黃散(出聖惠方)治鬼物身纏轉相染易夢寐氛氲肌體羸
瘦往来寒熱嘿嘿煩悶欲寤不能手足不能動或欲
向壁悲啼或喜笑無常
牛黃(細研)鬼箭羽王不留行徐長卿遠志(去心)
乾薑(炮裂)附子(炮裂去皮臍)五味子石韋(去毛)黃芩赤
茯苓(已上各半兩)桂心(一分)代赭(半兩細研)菖蒲(一兩)麥門冬(一兩)
(去心焙)
右搗為散每服用酒一小盞入生薑汁少許地黃汁
一合令温酒調下一錢不計時候日三服忌猪肉冷
水生葱羊肉餳醋物
獺肝丸(出千金方)治萬病轉疰相染或霍亂中惡客忤病者
獺肝(半兩細炙)雄黃(半兩細研)莽草(半兩微炙)硃砂(半兩細研)鬼臼(半兩)
(去鬚)犀角屑(半兩)麝香(半兩細研)川大黃(半兩剉碎微炒)牛黃(一分細研)
蜈蚣(一枚微炙去足)巴豆(半兩去皮心研紙褁壓去油)
右羅為末入研了藥令勻煉蜜和搗三五百杵丸如
麻子大每服空心以温酒下三丸若中惡病不計時
服
治人久疰相轉乃至滅族宜服此方(出聖惠方)
雄黃(一兩半細研水飛過)鬼臼(一兩去鬚)硃砂(一兩細研水飛過)莽草(一兩)
(微炙)藜蘆(一兩去蘆頭微炙)巴豆(四十枚去皮心紙褁壓去油)皂莢(半兩去黑)
(皮塗酥炙焦黃去子)真硃(半兩微研)
右羅為末入研了藥令勻煉蜜和搗三二百杵丸如
小豆大每服空心以温酒下二丸當吐利下惡物瘥
忌生冷猪肉蘆笋生血物
雄黃丸(出聖惠方)治轉疰絶門族盡轉逐内外復易親友
雄黃(半兩細研)麥門冬(一兩去心焙)天門冬(一兩去心焙)皂莢(半兩)
(去黑皮酥炙微黃并去子)莽草(半兩微炙)鬼臼(半兩去鬚)巴豆(半兩去皮心研紙褁)
(壓去油)
右羅為末煉蜜和搗三二百杵丸如小豆大每服空
心煖酒下二三丸日一服忌鯉魚野猪蘆笋一方無
天門冬
惡疰(附論)
夫惡疰者是惡毒之氣也人體虚者受之毒氣入於經
絡遂流移心腹其状疰来擊痛痛不一處故名惡疰也
方
牛黃散(出聖惠方一名千金蜈蚣湯)治惡疰邪氣往来心痛徹胸背
或入皮膚移動不定四肢酸痛羸瘦短氣
牛黃(一兩細研)蜈蚣(一枚微炙去足)硃砂(一兩細研一方用丹砂)細辛(半兩)
川大黃(一兩剉微炒)鬼臼(半兩去鬚)黃芩(一兩)當歸(半兩剉微炒)桂
心(半兩)人參(半兩去蘆頭)麝香(一分細研)附子(半兩炮裂去皮臍)乾薑
(半兩炮裂剉)
右羅為散入研了藥令勻每服三錢水一中盞煎至
六分去滓不計時温服
治惡疰撮肋連心痛宜服此方(出聖惠方)
當歸(一兩剉微炒)木香(二兩)㯽榔(二兩)麝香(一錢細研)
右羅為散不計時煎童子小便調下三錢
治惡疾心痛悶絶欲死宜服此方(出聖惠方)
鬼督郵(一兩末)安息香(一兩酒浸細研去滓慢火煎成膏)
右以安息香煎和丸如梧桐子大不計時以醋湯下
黑奴散(出千金方)治卒得惡疰腹脹
釡底墨(一合)鹽(半兩)
右以水一大盞煎至七分去滓温服日二服須臾吐
下即瘥
又方(出聖惠方)
獨顆蒜(四顆)伏龍肝(一兩細研)
右搗入沙糖水和丸如梧桐子大每服以温酒下二
十丸
治惡疰腹痛不可忍宜服此方(出聖惠方)
吳茱萸(半兩湯浸七遍漸暴乾微炒)桂心(一兩)
右羅為散不計時以熱酒下二錢
治惡疰入心欲死宜服此方(出聖惠方)
右用安息香半兩搗末分為二服以熱酒和服之
又方(出聖惠方)
右用阿魏末一分分為二服以熱酒調服之立瘥
又方(出聖惠方)
右用獨顆蒜一頭香墨如棗大並擣以醬汁一合調
和頓服立瘥
治邪辟惡止驚
右用南草緋絹盛一片令小男女佩之宜(南草即萱草)
治強鬼突迷人致惡者
右以鉄鎚柄和桃奴鬼箭羽等丸服之
蠱疰(附論)
夫蠱之患人有造作蓄聚之者多取虫蛇之類以瓷器
中盛則任其自相噉食唯有一物獨在者謂之蠱以毒
害於他人多因飲食内而行之人中者心悶腹痛蝕五
臟盡則死矣有緩有急急者倉卒十數日便死緩者延
引歲月遊走腹内常氣力羸&KR0629;骨節沉重發則心腹燥
而病人所食之物亦變化為蠱漸侵蝕臟腑盡而死矣
死則病流疰染着傍人故為蠱毒也
方
紫參丸(出聖惠方)治蠱毒百病癥瘕積聚大小便不利卒忤
惡風脹滿轉相疰易醫所不治
紫參人參(去蘆頭)半夏(湯洗七遍去滑盡)藜蘆(去蘆頭)代赭
(細研)桔梗(去蘆頭)白薇肉蓯蓉(酒浸一宿刮去粗皮炙黃)石膏(細研)
牡礪(焼為粉)丹砂(已上各三分)乾蝦蟆(一枚焼為灰)川烏頭(一兩)
(炮裂去皮臍)狼毒(一兩剉碎醋拌炒熟)附子(一兩炮裂去皮臍)巴豆(一兩去皮)
(心研褁紙壓去油)
右搗羅為末入研了藥令勻煉蜜和搗三五百杵丸
如小豆大每服不計時以粥飲下一丸日三服老少
量之蜂蠆毒用塗之亦良
鮫魚皮散(出聖惠方)治蠱毒疰氣變化無常
鮫魚皮(微炙)犀角屑麝香(細研)白龍骨硃砂(細研)雄
黃(細研)蘘荷根鹿角屑(已上各一分)蜈蚣(一枚微炒去足)
右羅為散入研了藥令勻每服食前以煖酒調下一
錢
雄黃丸(出聖惠方)治蠱疰四肢浮腫肌膚消瘦欬逆腹大如
水之状死後疰易人家并五屍疰百毒惡氣飛屍客
忤無所不治
雄黃(一兩細研水飛過)巴豆(一分去皮心研紙褁壓去油)莽草(一兩微炙)鬼
臼(一兩去鬚)蜈蚣(一枚微炙去足)
右羅為末入研了藥令勻煉蜜和搗三二百杵密封
收之每於食前以温酒或米飲服如小豆大一丸增
减臨時當下清水荳汁虫長數寸或如壞鷄子等及
惡物
治卒得蠱疰毒氣往来方(出千金方)
亂髮灰(一分)杏仁(一分湯浸去皮尖雙仁)麝香(一錢細研)
右都研如脂每服不計時候以酒服如梧桐子大五
丸日三服一方無麝香(姚氏用猪肝和丸)
普濟方卷二百三十八
