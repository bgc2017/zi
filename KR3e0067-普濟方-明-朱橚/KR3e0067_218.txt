普濟方卷二百十八明周王朱橚撰
諸虚門
補虚益氣(附論)
夫形不足者温之以氣精不足者補之以味形精相感
氣血生化則榮衛循流不失其度食飲不節起居靡常
嗜慾之過形勞精搖則精氣將耗虚損之疾由是而生
治法當補虚益氣
方
沉香續斷丸(出聖濟總錄方)治骨髓傷敗補虚益氣
沉香(剉)續斷牛膝(去苖酒浸切焙)石斛(去根)蘹香子(炒)補
石脂(微炒)畢澄茄山茱萸防風(去蘆)熟地黃(焙)白
茯苓(去皮)杜仲(去皮炙)肉蓯容(酒浸焙各三分)桂(去皮)大棗(十枚)附
子(三十枚一方不用)
右㕮咀以水八升煑取三升去渣分四服
雙和湯治男子諸虚百損婦人血氣勞傷姙婦養胎
益血進食止逆及因病後一切正氣不復補虚活血止
痛(方見本門補勞傷虚損類)
補虚方
猪䐗(一具)人參(五兩)蜀椒(一兩)亁薑(二兩半)葱白(七兩)白粱米
(五升千金翼用粳米)
右㕮咀諸藥令相得和米内䐗内縫合勿令泄氣取
四斗半水緩火慢熬煮空腹食之大焦兼下少飲
附子天門冬散(出聖濟總錄)益氣補不足却老延年
附子(泡去皮臍二兩)石菖蒲木香桂(去粗皮)天門冬(去心)
亁薑(炮各一兩)
右為散每服一錢匕温酒空心服
人參柴胡飲治大人小男虚勞瘦弱咳嗽延喘肌熱
盜汗
地骨皮人參柴胡茯苓芍藥甘草(各五)
(錢)
右為細末每服二錢水一鍾青蒿七葉同煎至六分
去渣温服不拘時日進二服
益氣丸治言語損氣懶言補益氣
麥門冬(去心)人參(各三錢)橘皮(去白)桔梗(各半兩)五味子(一錢)
(去子)
右為末水浸油餅丸如鷄頭大每服一丸細嚼津唾
嚥下
地黃酒治虚羸令人充悅益氣力輕身明目
生地黃(大者一石二斗搗絞取汁四斗)杏仁(一斗去皮尖二仁者熬黃搗末)大麻
子(一斗熬搗末)糯米(一石泡亁)上麯(一斗五升净刮暴乾細剉)
右先以地黃汁四斗漬麯待發炊米二大斗作飯冷
暖如人肌酸麯汁中和之候飯清更炊米一斗酸之
如法又取杏仁麻子末各一升二合半和飯攪之酸
麯汁中待飯消還炊米一斗杏仁麻子末各一升二
合半亦依前法酸之如此丸八酸訖待酒沸定掛泥
二七日取清温服一升加至二升日再服之食令人
頓能食久服去萬病婦人服之更佳令人有子
補中丸(出聖濟總錄)補虚益氣順三焦壯筋骨
烏頭(泡製去皮臍)葳靈仙(去苖土)巴戟天(去心)赤芍藥蒼
术(米泔浸切慢火焙乾各一兩)
右為末酒煮糊丸桐子大每服二十丸温酒下食前
服
五精煎丸治上膈多熱下臟虚冷皮膚不澤氣力乏
大便秘澀或時泄痢頭旋痰喘口亁舌強益夀延年
白茯苓(去黑皮筋取末)亁菊花(炊一服時不住晒酒泡亁别取末)石菖蒲
(石上生者酒浸三日炊二日焙乾别取末)桂(去皮取心乾者另研取末各四兩)白术(切作)
(片子白者佳)天門冬(去心焙)人參牛膝(各一升搗碎各以水井酒共一)
(斗浸藥三日後絞取汁濾去渣於銀石器内慢火各燉成膏)生黃精(五觔)生地黃
(五斤二味各搗取汁銀器内慢火熬成膏)
右先將下六味逐味取汁熬至半斤可住火然後將
膏六味共合成三斤以前四味散藥同和勻暴亁再
入膏和攪直候入盡三斤膏藥再入臼中杵五六千
下丸如桐子大每服三四十丸食前用清酒或米飲
下久服有效
回陽湯(出醫方集成)治體虚脉中大弱食飲不進
亁薑(泡一錢)川烏(生去皮臍)青皮(去白一兩)益智仁(二兩)附子(生去)
(皮臍各五錢)
右㕮咀每服三錢生薑七片棗二枚煎服或少加木
香亦可
補氣湯(出瑞竹堂方)
黃茋(三兩去蘆蜜炙)人參甘草(炙各五錢)苦梗(去蘆炒一兩)麥門
冬(一兩泡去心)
右㕮咀每服四錢水一鍾半薑五片煎至七分去渣
不拘時温服
附子丸(出聖濟總錄)治元臟氣衰風弱勞冷腰脚無力筋骨
痛日加痿瘁飲食不化脾胃泄瀉痢疾面無顔色及
傷寒頭痛
附子(泡去皮臍製四兩)沉香(一兩)蒺藜子(微炒去角三兩)硇砂(五錢用漿)
(水半斤同附子慢火煎乾)
右為末煉蜜和丸桐子大每服二十丸空心温酒或
鹽湯下漸加丸數久服
四倍丸(出聖濟總錄)補虚益氣
木香(一兩)硫黃(二兩水研甘草水晒)附子(二兩泡去皮臍)蘹香子(微炒四兩)
右為末酒煮糊為丸桐子大每服空心鹽湯或温酒
下十五丸至二十丸
四補丸(出聖濟總錄)益氣血補元臟悅顔色
栢子仁(生絹袋盛)何首烏(切作小片)肉蓯容(切作小片)牛膝(細切生絹)
(袋盛各三兩)
右用酒三升春夏浸七日秋冬浸二七日取牛膝栢
子仁先搗如泥次將何首烏蓯容同搗得所為丸如
桐子大每服二十丸至三十丸空心温酒下
鍾乳丸(出和濟方)主五勞七傷肺損氣療丈夫衰老陽氣絶
手足心冷少氣髓虚腰痛脚痺體煩口亁不能食能
下氣消食長肌和中安五臟除萬病
兔絲子(酒浸搗焙)石斛(去根各一兩)鍾乳粉(二兩)吳茱萸(浸炒五錢)
右為細末煉蜜丸桐子大每服七十丸空心温酒或
湯米飲下再服訖行數百步飲温酒三合復行二三
百步覺口胸内熱稍定即食亁飯豆醬過一日食時
常酒暖將息不得聞見屍穢等氣亦不可服食粗穢
陳惡食初服七日内忌陽事過七日後任性然亦不
宜傷多服過半劑覺有功即相續服三劑終身更無
所忌
補氣虚逆(出千金方)
大棗(三升)甘皮(十具)亁薑(二兩)亁地黃(半斤)
右治下篩酒四升清棗三宿漉出棗取酒為炊汁將
棗肉甑微火熬令棗膏入釜中酒裏煎令餘二升許
候甑中棗只留皮核在乃止火貯器中將前散及熱
下覺令調大略與糖相似以酒服二合日再此方非
止補氣亦通治一切短氣並形體羸瘦甚良
四君子湯(出聖濟方)治勞衞氣虚臟腑怯弱心腹脹滿不思
食腸鳴泄瀉嘔噦吐逆大宜服之
人參(去蘆)甘草(炙)茯苓(去皮)白术(各等分)
右為細末每服二錢水一鍾煎七分通口温服不拘
時入鹽少許白湯點亦得常服温和皮膚進益飲食
辟寒邪障霧氣一方加橘紅名異功散又方加陳皮
半夏名六君子湯嘔逆加藿香砂仁泄瀉加木香肉
豆䓻
衛生湯治虚勞強五臟除煩養夏退邪熱順血脉緩
中和神志潤澤容色常服通暢血脉不生癰瘍養胃
益津
當歸白芍藥(各四兩)黃芪(八兩)甘草(炙一兩)
右為剉散每服四錢水一鍾半煎七分去渣不拘時
服入少鹽
四柱散許白湯點亦得常服温和脾胃進益飲食辟
寒邪四肢怠倦小便滑泄瀉不止臟氣虚弱者悉宜
服之
白茯苓(去皮)附子(泡去皮臍)木香(不見火各一兩)人參(一兩)
右為細末每服三錢水一鍾半薑五片入鹽少許煎
至七分食前温服滑瀉不止加肉豆䓻訶子煎名六
桂散一方用棗二枚葱白二寸同煎服又一方有白
术無茯苓
白术散治四肢懶倦小便不利大便帶血沉困飲食
減少
白术芍藥茯苓(各等分)
右為末水煎如發熱或惡熱或腹不痛而脉疾加黃
芩為主未見膿血而惡寒乃太陰而傳少陰加黃連
為主桂枝佐之如腹甚痛者加當歸倍芍藥如見白
膿加黃芩為主如見血加黃連為主桂枝當歸佐之
温中丸温中和胃主脾腎氣虚治心腹疼痛
山藥(二兩)亁薑(炮)甘草(炙各一兩)
右為細末煉蜜丸如彈子大白湯化一丸食前服
蒜(二升剥)牛乳(五升)牛膝(一斤末)
蒜主冷氣力温中下氣
右以蒜内牛乳中煎之候蒜消盡攪勿住手下牛膝
末煎成
兔絲子(酒浸一宿别搗)鹿茸(去毛酥炙)附子(泡製去皮臍)澤瀉石
龍芮(各一兩)巴戟天(去心)桑螵蛸(炒)芎藭五味子
覆盆子木香(各半兩)
右為末酒煮糊丸桐子大每服三十丸空心温酒或
鹽湯任下
葳靈仙湯(出聖濟總錄)治丈夫元臟風虚氣血勞傷飲食减
四肢疲乏氣劣心悸上熱下冷口苦舌亁
葳靈仙(酒浸去蘆頭)仙靈皮(剉碎羊脂伴炒過)防風(去义)人參
白茯苓(去黑皮)羌活(去蘆)獨活(去蘆各三分)附子(泡製去皮臍各一兩)
柴胡(去苗一兩半)秦艽(童便浸一宿洗焙)梹榔木香(各三分)鱉
甲(童便浸一宿炙黃裙襴)黃芪(各一兩)枳殼(去穰炒)甘草(炙)沉香
桂(去粗皮)芎藭(各二分)蓯容(酒浸切焙)巴戟天(酒浸一宿去心各一)
(兩)牛膝(酒浸一宿切焙)半夏(薑汁浸一宿焙)當歸(酒浸一宿瓦上焙乾各三分)
烏藥(米泔浸一宿剉焙各三分)
右剉如麻豆每服五錢水一盞半薑五片羊腎半枚
同煎减半入酒半合更煎三二沸去滓通口服當空
心午前各一服
補益紫金丸(出聖濟總錄)飲食無味形氣衰憊積氣上攻心
膈不利身體羸瘦
青蒿柴胡(去苖各二兩)芍藥五加皮續斷石
斛(去根)黃芪羌活(去蘆各一兩)
以上八味剉以無灰酒童便各二升浸至日中暴三
日逐轉動日足漉出焙亁搗羅為末其浸藥者酒存
熬後藥
當歸(切焙)牛膝(酒浸切焙各一兩)桃仁(去皮尖麩炒)肉蓯容(酒浸切焙)
(各一兩半)地黃(汁取三升)
以上五味除地黃汁外搗羅為末同地黃汁並入前
浸藥内慢火熬時時攪轉令膏凝即住火
芎藭人參白茯苓(去黑)桂(去粗皮)蛇床子(炒)附子
(炮製去皮臍)卷栢(去根土炒)蜀椒(去目並閉口炒出汗)木香厚朴(去皮)
(薑汁浸炙)蓽澄茄(各一兩)
右除十二味外將十一味搗羅為末並入藥膏同煎
八味拌和令勻乾不可丸即添煉蜜為丸如桐子大
每服三十丸空心日午温酒服一月除百病肌膚充
實顔色紅潤進飲食壯筋骨暖血海黑髭髮婦人屢
經産育血海冷憊腰腹氣痛並能治之
地黃沉香丸(出聖濟總錄)治上熱下冷五勞七傷補益氣
沉香(剉)鹿茸(酒浸去皮酥炙)肉蓯蓉(酒浸切焙)牛膝(酒浸切焙)附子
(泡製去皮臍)兔絲子(酒浸一宿各二兩搗爛)黃芪(剉出一兩)熟亁地黃
(焙四兩)蒺藜子(炒去角二兩)巴戟天(去心)芎藭石斛(去根)木
香山茱萸羌活(去蘆頭)補骨脂(炒)蛇床子(炒)人
參楝實(取肉)桂(去根皮)㯽榔(剉)蘹香子(炒)骨碎補(去毛)
安息香(用胡桃肉穰二枚製各二兩)
右為末别取地黃自然汁七升棗膏四兩酒三升蜜
半斤酥五兩於銀器中熬如膏放冷入羯羊筒骨髓
半斤煉油去渣和前末杵千百下丸如桐子大每空
心温酒或鹽湯下三十丸加至四十丸
豆䓻藿香湯治脾胃諸虚百損氣血勞傷陽氣衰下
寒陰汗中脘停痰心腹痞悶疼痛嘔逆減食困倦泄
瀉腸滑病虚損正氣不復婦人月信不勻産前後諸
病一切陰盛陽虚之證並皆服之
藿香葉桂花甘松(各一分)陳皮(去白)亁薑(炮各五兩)川
芎白芷白术(各二兩)益智肉豆䓻人參
縮砂仁(各一兩)紅豆茯苓(去皮)官桂五靈脂枇
杷葉芍藥(各五錢)蒼术(淨炒半斤)甘草(炙五兩半)桔梗(三兩半)
當歸(三兩焙)木香(五錢)厚朴(薑製四兩半)
右為末每服二錢濃煎生薑棗湯調下食前日進三
服或薑棗同煎和渣服亦妙因産病後氣不復虚勞
損弱久服效妙
蓮心散(出簡易方)治虚勞或大病後心虚脾弱盗汗痰壅飲
食少體倦夢遺白濁滑泄
人參白茯苓蓮肉(各一兩)白术甘草(炙)白扁
豆薏苡仁(微炒)北桔梗亁葛(炒)黃芪(炒)當歸(各半)
(兩)桑白皮半夏麴百合亁薑(炮)山藥(炒)五
味子木香丁香杏仁(去皮麩炒)白芷神麴(炒各)
(一分)
右末每服二錢水一大盞薑三片棗三枚煎七分食
前服
建中湯(出簡易方)行血補氣温榮養衞治一切勞傷腹切痛
酒客不可與之其意惡甜故也
芍藥(六兩)官桂(三兩)粉草(二兩)
右㕮咀每四錢水一盞半薑五片棗三枚煎七分去
滓食前温服一法湯煎成去渣入飴一匙再煎溶服
男子諸虚不足腰背疼痛肉酸疼筋骨䐜脹臍下虚
滿喘乏不食或勞傷過度臟腑俱傷積勞虚損肢體
消瘦氣短嗜卧寒熱頭痛咳嗽喘促嘔吐痰沫手足
冷面容枯小腹拘急百節盡疼夜盗汗夢寐驚悸小
便滑大便頻失血虚極心忪面黑脾腎久虚飲食不
進汗病後服此調理或病後不復加黃芪一兩半名
黃芪建中湯産後半月每日三服婦人血氣一切虚
損或産後勞傷虚羸不食加當歸一兩名當歸建中
湯産後半月每日三服今人傷寒氣痛及一切氣加
烏藥香附各一兩更甚者入炒茱萸半兩丁壯或吐
瀉狀如霍亂或冐寒失賊風入腹切痛加附子三分
名附子建中湯疝氣絞痛無定處手足厥冷五内拘
急而陰縮更加蜜一匕一名蜜附建中湯婦人血痛
男子心腹㽲痛四肢拘急疼甚者加遠志五錢名加
味小建中湯諸虚不足邪正相干寒痰咳逆咯血吐
紅煩倦少力加
人參半夏(各半兩)棗生薑(切焙各一兩)
㕮咀每三錢水一盞入飴或糯米少許同煎去滓温
服一名黃芪建中湯榮衞不足臟腑勞傷胸有寒痰
手足厥逆自汗悸動異夢紛紜腸鳴減食加
人參當歸細辛前胡麥門冬(去心)陳皮(各一)
(兩)半夏(五錢)
㕮咀每四錢水二盞薑十片棗三枚煎取八分
入飴少許煎溶食前空心温服亦名黃芪建中湯葉
氏方治上壅燥咽亁舌麻失味不喜飲食用
亁葛白芍藥五加皮(各三兩)五味子(五兩)黃芪(京墨)
(塗炙)烏梅(去核)粉草(各一兩)肉桂(半兩)
右粗末每三大錢水一盞半煎至一鍾去渣服名增
損建中湯
葳靈仙丸(出聖濟總錄)治五勞七傷補氣益虚
葳靈仙肉蓯蓉(酒浸切焙)補骨脂(炒)龍骨遠志(去心)
兔絲子(酒浸一宿另研細)人參白茯苓(去黑皮)杜仲(去粗皮焙)
熟亁地黃(焙)續斷牛膝(酒浸切焙)山芋山茱萸
五味子附子(洗去皮臍黑豆煮切焙)澤瀉覆盆子黃
芪桂(去粗皮等分)
右為末煉蜜丸桐子大每服三十丸空心温酒或鹽
湯下服一月後減半常服
白茯苓丸(一名更生丸出聖濟總錄)治虚損益氣(方見本門四季補益補類)
少陽丸補虚益損
蒼术(四兩泔水浸)人參(二兩)杜仲(香油炒)破故紙(芝麻炒各四兩)山
藥(三兩)白茯苓白芍藥胡桃仁(各四兩)
右為末酒為丸桐子大每服五十丸温酒下
水芝丸(出濟生拔萃方)
用蓮實去皮不以多少酒浸一宿入於猪䐗内水煑
乾取出切細焙乾為末酒糊為丸芡實大每服五七
十丸温酒下食前
鹿茸大補丸(出直指方)補虚損益氣血
人參五味子當歸白术白茯苓熟地
黃(焙洗)白芍黃芪(炙)甘草阿膠(炒)續斷(洗)半夏
(製)山藥(炮)石斛酸棗仁(浸去皮焙)栢子仁(炒各一兩)遠志
(酒浸取肉焙)川白薑(生各三分)辢桂(半兩)鹿茸(二兩去皮毛酥炙黃)
右細剉每服三錢半薑四片棗二枚食前服
牛髓丸通治百病虚瘠羸乏
牛髓(研)羊髓(研)棗膏白蜜酥(各一斤)麥門冬(去心)
(焙)桂心當歸芎藭茯苓甘草羌活(各三)
(十株)亁地黃(生)亁薑(三十六株)五味子人參防風(各一)
(兩)細辛(十八株)白术(四十二株)
右以麥門冬等十四味為末别研棗膏和散次與諸
髓蜜和攪令相得内銅鉢於釡沸湯中煎之取堪為
丸如桐子大酒服三十丸稍加至四十丸日再服
禹餘糧丸(出御醫院方)治本臟不實陰陽不調累年積月漸
虚怯宜調補本氣當服此藥
禹餘糧(醋淬七次)人參肉桂(去皮)石斛(去苖)紫石英肉
蓯蓉(酒浸三日焙乾)龍骨桑寄生杜仲(剉炒)川烏(炮去皮臍)
遠志(去心)五味子(焙)澤瀉當歸亁薑(炮各二兩)川椒
(去子)牡礪(燒)甘草(炙各一兩)
右為細末煉蜜丸如桐子大每服三十丸或五十丸
米飲下食前日進二服量疾勢大小加減丸數服之
黃耆十補湯(出直指方)補虚勞養血氣
黃耆(蜜炙)當歸(酒浸焙)熟地黃茯神(各半兩)白芍藥(一兩)
人參白术酸棗仁(微炒)半夏(製)陳皮北五味
子肉桂烏藥(天台)甘草(炙)麥門冬(各一兩)木香
沉香(各一錢)
右剉每服三錢薑五片棗二枚食前煎服一方無甘
草
黃耆健中湯(一名黃老大徤中湯)治虚勞有熱胸中煩手足熱心
忪口苦咽亁咳嗽潮熱等疾服之美飲食(方見本門補虚固精)
(類)
硇砂煎丸(出聖濟總錄)治脾腎風勞補益元臟和一切氣
硇砂(研了水飛半兩)附子(一半泡去皮臍一半生用)沉香(另為末)天雄(如附)
(子粉製)木香巴戟天(去心)肉蓯蓉(切焙酒浸)牛膝(酒浸切焙)蘹
香子(炒)桂(去粗皮)㯽榔(剉)當歸(切焙酒浸)補骨脂(炒)亁薑
(炮一半生一半)楝實(三兩為末)阿魏(各三兩用米水醋一升濾滓留醋用)
右除硇砂楝實沉香阿魏外餘藥搗羅為末先以沉
香楝實二味末用好酒一升入銀石銚内煎沸入硇
砂慢火熬欲盡又添酒一升再熬又欲盡下阿魏醋
並酒二升或三升照前熬前藥末分作五分將二分
入酒醋内慢火又熬徐徐添酒一二升成膏為度傾
入淨器内前三分末藥拌勻杵一千下丸如桐子大
每服二十丸空心鹽湯或酒下婦人無孕當歸酒下
三仁五子丸(出醫方集成)治血氣耗虚五臟不足夢中驚盜
汗怔忡夢遺失精四肢倦怠肌膚瘦弱或發寒熱飲
食少常服養心益肝生血補氣潤澤肌膚倍進飲食
兔絲子(酒浸一宿另研末)五味子枸杞子覆盆子
車前子栢子仁酸棗仁(炒)薏苡仁(炒)沉香
肉蓯蓉(酒浸切焙)鹿茸(酥炙)巴戟天(去心)當歸(洗焙)白茯苓(去皮)
乳香(另研)熟亁地黃(焙各一兩)
右為末次入研藥和勻煉蜜丸桐子大每服五十丸
温酒鹽湯空心任下婦人亦宜服之
鹿茸大補湯(出危氏方)治男子諸虚不足産後血氣耗傷一
切虚損
鹿茸(製)黃芪(蜜炙)當歸(酒浸)白茯苓(去皮)肉蓯蓉(酒浸)杜仲
(炒去絲各三兩)人參白芍藥肉桂石斛(酒浸蒸焙)附子
(炮)五味子半夏白术(煨各一兩半)甘草(半兩)熟亁地
黃
右㕮咀每服四錢薑三片棗二枚水一盞煎七分空
心熱服
參香散(出三因方)治心氣不寧諸虚百損肌體沉重情思不
寧多異夢盗汗失精恐怖煩悸喜怒無時口亁咽燥
渴欲飲水飲食減少肌肉瘦瘁漸成勞瘵常服補精血
調氣進食安神守中功效不可盡述
人參黃芪白茯苓白术山藥蓮肉(去心)
(各一兩)烏藥縮砂仁橘紅亁薑(炮各半兩)甘草(炙三)
(分)丁香南木香檀香(各一分)沉香(二錢)
右剉散每服三錢薑三片棗二枚煎食前服一法有
炮熟附子半兩或為末一匕或蘇鹽湯調亦可
正元散(出危氏方)治下元氣虚臟腑滑泄臍腹脹滿心脇刺
疼嘔吐自汗陽氣漸微手足厥冷及傷寒隂証霍亂轉筋
久下冷痢少氣羸困一切虚寒病宜服常服助陽消隂正
元氣溫脾胃進飲食
人參白茯苓白术(各二兩)黃耆(一兩半)甘草烏
藥山藥(薑汁浸炒)附子(泡去皮臍)川芎亁葛(各一兩)桂心
(半兩)烏頭(泡去皮臍半兩)紅豆(炒)亁薑(炮)橘皮(各三分)
右剉散每服三錢水一盞半生薑三片棗二枚鹽少
許煎食前冷服自汗加浮麥一方無山藥
黃耆丸(出聖惠方)補虚養氣益精壯血久服安神定志長肌
肉美顔色
黃耆(剉)覆盆子牛膝(去毛)薯蕷五味子天門
冬(去心)人參(去蘆)白茯苓牡丹皮澤瀉附子(炮製)
(去皮臍)鹿角膠(搗碎炒令黃)山茱萸亁熟地黃肉蓯
蓉(酒浸一宿削去皺皮炙乾)
右藥各一兩搗羅為末煉蜜為和搗二三百杵丸桐
子大每日空心温酒下三四十丸
蘹香烏藥丸(一名金釵石斛丸出聖濟總錄)治臟眞衰耗氣羸力乏脇
肋脹痞滿喘急腸鳴腹痛頭目多倦膝脛痠疼肢體
怠惰食無味宜服(方見本門補益諸疾類)
桂朴當歸散治諸虚和氣血腸痛泄瀉胃口停寒婦
人血海虚冷臍腹㽲痛月候不勻赤白崩漏一切脾腎
虚寒之証並皆服之
桂川芎當歸(焙)芍藥桔梗蘹香五靈
脂(炒)良薑(炒各三兩)厚朴(三兩半)甘草(炙)亁薑(三兩二味同搗炒)
加黃芪白茯苓橘皮(去白各四兩)
右為細末每服二錢濃煎生棗湯調下食前服
天眞丸(出儒門事親書)補虚損
威靈仙(一兩)當歸(五錢)縮砂仁(一兩)蓮子肉(三兩炒熟)廣茂(半兩)
亁地黃(一兩酒浸)甘草(二兩)牡丹皮(一兩)牛膝(酒浸一兩)木香(半兩)
白茯苓(一兩)佛袈裟(男用女女用男以新水二擔洗淨血水酒浸爛為泥)
右為細末同搗羅為丸酒浸蒸餅為丸如桐子大每
服五十丸日三服
大補氣(出千金方)
亁地黃(五兩)甘草秦艽(各一兩)亁薑昆布地骨
皮(各四兩)白术桂心人參厚朴海藻(各三兩)
羊腎(一具去膏四枚)羊肚(一具治去膏蒸)
右治下篩内羊肚中合腎縫塞肚口蒸極熟為度及
熟木臼合搗肚腎與藥為一家曝亁更搗為散酒服
方寸匕日進二服
巴戟天丸(出醫方大成)治腎肝俱冷虚收歛精氣補眞戢陽
充悦肌膚進飲食
五味子川巴戟肉蓯蓉兔絲子人參
白术熟地黃覆盆子茴香牡蠣(煆)白龍
骨骨碎補(去皮毛)益智仁
右為末煉蜜丸如桐子大每服三十丸空心食前米
飲下日二三服補精止汗
正元丹(出聖濟總錄)治下經積冷補虚損益氣血壯筋骨
附子(炮製去皮臍)阿魏(醋化麫和作餅慢火炙各一分)硫黃(研)遠志(去心)
沉香(各五錢)檳榔(炮剉二枚)木香(一分)青皮(湯泡去白焙)蜀椒(去目)
(並合口焙去汗)亁薑(炮)蘹香子(炒)桃仁(去皮尖雙仁不用炒各半兩)
右為末酒煑糊丸桐子大以丹為衣每服十五丸至
二十丸食前温酒或鹽湯下
黃耆丸(出聖濟總錄)治下臟積冷補虚益氣澤潤肌膚
黃耆(剉)肉蓯蓉(酒浸切焙)人參防風桂(去粗皮)天雄
(炒)桔梗(炒)牛膝(酒浸切焙)白术芍藥白茯苓(去皮)附
子(炮製去皮臍各一兩)
右為末煉蜜丸桐子大每服二十丸温酒或鹽湯下
空心服
黃耆益損湯(出直指方)治諸勞倦
肉桂熟地黃半夏甘草(炙各三錢)石斛(酒炒)當歸
(酒炒)川芎黃茋(炙)白术(各一兩)白芍藥(一兩半)木香(三錢)
北五味子(半兩)
右剉細每服三錢薑五片棗二枚食前煎服有熱加
柴胡
益榮丹(出瑞竹堂方)治心脉結而散肺脉浮而軟餘脉如經
原所自思慮傷心憂慮傷肺蓋心乃諸血之會肺為諸
氣母心虚則血少脉弱則氣虚遂至目澀口苦唇燥
舌乾甚則齒痛鼻為之不利怔忡白濁腠理不密易
感寒邪今以補氣湯補氣以養肺益榮丹滋血以助
心榮衛充心肺職治諸疾自愈
當歸(二兩去蘆酒浸切焙)紫石英(火煆醋淬數次研細一兩)栢子仁(炒另研)
酸棗仁(去殼)小草木香(不見火)茯苓(去木)桑寄生
卷栢葉熟地黃(洗淨酒蒸焙)龍骨(各一兩另研)辰砂(半兩另研)
右為細末煉蜜丸如桐子大辰砂為衣每服七十丸
食前麥門冬湯送下
萬安丸(名與山藥丸出危氏方)補下經起陰發陽能令陽氣入胸
安魂魄開三焦破積聚消五榖益子宫安臟腑除胸
中熱強筋骨輕身明目去冷除風無所不治補益極
多服最妙七十老人服之常有非常力(方見虚勞門虚勞羸疲類)
人參養榮湯(出醫方集成)治積虚損四肢骨肉痠痛吁吸少
氣行動喘小腹拘急腰背強痛心虚驚悸咽亁唇燥
飲食無味陽衰弱恐憂慘慽多卧少起久者積年急
者百日漸瘦削面少顔色五臟氣竭俱可煎服又治
肺大腸俱虚咳嗽下痢喘乏少氣嘔吐痰涎
白芍藥(一兩)當歸陳皮黃芪桂心(去粗皮)
人參白术(㟪)甘草(各一兩)熟地黃(製)五味子茯
苓(各七錢)遠志(炒去心半兩)
右剉散每服四錢水半盞薑三片棗三枚煎七分去
渣温服便精遺泄極加龍骨一兩咳嗽加阿膠尤妙
鍾乳散治氣極虚寒陰畏陽氣晝寐暮甚氣短息寒
亦治百病令人力強能飲去風冷
鍾乳亁薑桔梗茯苓細辛桂心附
子人參(各一兩六錢)白术(一兩)防風括&KR0803;根牡蠣
(各二兩半)
右治下篩酒服方寸匕日三漸加至二七五十以上
可數服得力乃止千金翼云有冷加椒有熱加黃芩
各三兩
枸杞還童丸(出德生堂)治肝腎俱冷眼目昏花飲食少進此
藥製煉取日精月華之氣於蒼术之中有通僊之妙
可益氣延年宜服之
茅山蒼术(一斤四兩酒浸四兩米泔浸四兩鹽水浸四兩醋浸各浸巳日將蒼术和合各)
(一處自初伏一日為始早辰朝東曬日午南曬至晚西曬夜則露天明放至伏盡日收起不曬如遇)
(天隂下雨收藏至晴明日再曬)西枸杞子(一斤曬乾另研細用)
右為末和勻酒糊丸如桐子大乘空心棗鹽湯或酒
下五七十丸或米飲湯下古杭陳鑑以此常服年近
九十親筆傳神不減少年餘人服之咸有神效
太乙守中丹(出御醫院方)治陰氣不足虚熱内生陰痿不振
天門冬(去心)白茯苓(去皮)楮實子遠志(去心)萆薢熟
亁地黃木香(各一兩)人參地骨皮牛膝(焙)地
膚子(炒香各二兩)
右為細末煉蜜丸桐子大每服五十丸温酒或温水
空心服下亦得加至八十丸
五補湯(出千金方)治五臟内虚竭短氣咳逆傷損欝悒不足
下氣通津
五味子桂心甘草人參(各一兩)麥門冬小
麥(各一升)生薑(半片)粳米(三合)薤白枸杞根白皮(各一)
(斤)
右㕮咀水一斗二升煑取三升每服一升日三懆者
先煑竹葉一把水減一升去葉内諸藥煑之
杜仲丸(出瑞竹堂方)補心腎益氣血暖元臟縮小便壯力
蓮肉(去心四兩)龍骨(七錢半新瓦上煆另研細)益智仁破故紙(炒)
蘹香(各一兩微炒)牛膝(去苖一兩酒浸洗)白茯苓(去皮一兩)兔絲子
(四兩)杜仲(去皮剉酒拌炒斷絲一兩)桃仁(湯泡去皮尖淨炒一兩)
右為細末用山藥四兩炙為末打糊丸如桐子大每
服五十丸棗湯下空心食前溶溶暖火藏減去蓮肉
龍骨白茯苓加好醅酒兼糟四兩連鬚葱白四兩蒼
术四兩米泔水浸一夕切片連葱糟搗淹一宿成餅
晒亁炒令熱入前藥同研
瓜蔞散治盛壯之時不自謹惜恣情縱慾年長腎氣
虚弱不能房多服丹石真氣旣盡石氣孤立唇口乾
精液自洩小便赤黃大便乾實小便晝夜百日行
當除熱補虚
白茯苓天花粉宣連白扁豆人參(去蘆)石
羔甘草(節)寒水石白术(去蘆)猪苓(各等分)
右為末每服二錢熱湯調服
附子倉米湯(出百選方)補諸虚生胃氣逐冷痰和五臟快胸
膈進食止瀉泄
附子(一箇泡去皮臍八錢)人參甘草黃芪半夏(泡去七次)
(切作片子薑製)白术(各半兩)川薑(炮二錢)南木香(一錢半)
右㕮咀每服二錢水盞半入陳倉米半合同煎至八
分去渣空心食前温服
萆&KR1082;丸
萆薢杜仲(炒)兔絲子(酒浸)葫蘆巴(炒)破故紙(炒)川
楝子蘹香(鹽炒)蓮子肉(各一兩)沉香(一兩半)廣木香(五錢)
右為末麴糊為丸桐子大每服五十丸空心温酒送
下鹽湯亦得忌冷硬之物
凝唾湯(一名茯苓湯出千金方)治虚損短氣咽喉凝唾不出如膠
塞喉
麥門冬(五兩)茯苓人參(各二兩)前胡甘草乾地
黃桂心芍藥(各一兩)大棗(三十枚)
右㕮咀水九升煑取三升分温三服
地黃湯治虚益氣(方見腎臟門腎虚多痰唾類)
補中益氣通血脈填精髓
用荏子可蒸令熟烈日乾之當口開舂取米食之亦
可休糧
下氣調中補虚
用芋和魚煑食之
巴戟天丸(出聖濟總錄)補虚損益正氣
巴戟天(去心一兩)沉香(剉五錢)山芋(一兩)兔絲子(酒浸一宿搗一兩半)
右為細末煉蜜丸桐子大空心食前鹽湯温酒下十
五丸至二十丸妙
枸杞子丸(出聖濟總錄)益氣補精
枸杞子(淨一斤)肉蓯蓉(酒浸切焙)乾棗肉石斛(去根各半斤)
遠志(去心六兩)兔絲子(酒浸一宿另研)續斷(各五兩)熟乾地黃(八兩)
天雄(炮製去皮臍二兩)
右為末煉蜜和杵千百下丸如桐子大每服温酒下
三十丸五日後加至四十丸十日後加至五十丸二
十日後加至六十丸三十日後却減十丸至三十丸
止每日空心服
仙靈皮酒(出聖濟總錄)補精益氣
仙靈皮(六兩剉鵝脂一兩炒)陳橘皮(湯浸去白焙半兩)連皮大腹(剉)
檳榔(剉各三枚)黑豆皮(一合)桂(去粗皮一分)䜴(一合)生薑(半分)葱白
(三莖切)
右剉碎以生絹袋盛用好酒一斗二升浸掛藥勿令
到底煻煨火外煨一服時取出俟空心夜卧各服一
盞服此酒後紫稍花散方淋浴
羊肉補真丸(出十便良方)治榮衛氣澀精神昏困肌肉羸瘦
全不思食
精羊肉(熏乾者十兩)當歸白术神麴(各二兩)丁香
蘹香肉果砂仁乾薑桂(各一兩)糯米(半升炒黃)
右為末次入羊肉末拌勻蒸飯為丸如桐子大每服
五十丸非時米飲下
清心蓮子飲(出簡易方)治心中蓄積時常煩燥因而思慮勞
力多抑鬱以致小便白濁或有沙膜夜夢走泄遺瀝
澀痛便出如血及酒色過度上盛下虚心火炎上肺
金受尅口舌乾燥漸成消渴睡卧不安四肢倦怠男子
五淋婦人帶下赤白及病氣不收歛陽浮於外五心煩熱
藥性溫平不冷不熱常服清心養神秘精補虚滋潤腸
胃調順血氣
黃芩麥冬(去心)車前子甘草(炙各半兩)石蓮肉(去心)白
茯苓黃芪(蜜炙)人參(各七錢半)
右剉散每服三錢麥門冬十粒水一盞半煎取八分
去渣水中沉冷空心食前服發熱加柴胡薄荷煎
補虚千金散
藿香葉甘草(炙)乾薑(炮)神麴(炒)茯苓(去皮各一兩)陳
皮(去白)厚朴(薑製各二兩)人參桂(各半兩)
右為細末每服二錢水一盞薑五片煎七分和渣食
前日進二服
麝香鹿茸丸(一名鹿茸丸出醫方集成)益真氣補虚憊治下焦傷竭
臍腹痛兩脇脹滿飲食減少肢節煩疼手足麻痺
腰脚重行步艱難目視茫茫夜夢邪交遺泄失精神
情不爽陽事痿小便滑泄氣虚腸鳴大便自利虚煩
盜汗而内燥(方見本門補勞虚損類)
養正金丹(出百一選方)補虚正氣
硫黃(細研)肉桂(去粗皮)乾薑(炮)附子(炮製去皮臍)丁香(不見火)
肉豆䓻半夏(薑製)厚朴(去粗皮薑製以上各等分)
右為細末麴糊為丸如桐子大硃砂為衣每服三五
十丸空心食前温酒或鹽湯下
法製杏子(出瑞竹堂方)
杏仁(一斤揀板杏真者用)蒼术(一斤)白沙蜜(二斤)半夏(一兩薑汁浸一宿)
木香當歸人參(各一兩)
右將杏仁用熱水洗浸頓於罐内將生蒼术一斤為
粗末用水熬一二百沸將汁浸杏仁封其口夏一日
一夜春秋三日三夜冬五日五宿去其蒼术汁於鍋
内炒乾調入蜜半斤再炒少時取出將木香當歸人
參半夏蒼术俱為細末拌於杏仁上冷定用磁罐盛
頓上用生蜜半斤澆上每日空心細嚼三五十箇麫
湯送下若氣不順加木香末一兩血不和加當歸末
一兩若喘息加人參末一兩若虚弱加蒼术一兩痰
盛加半夏末一兩若婦人血氣不和當常服
戊巳丸(出易簡方)治丈夫婦人稟賦怯弱血氣衰敗飲食無
味肌肉減積年脾蠱惡心嘔吐亦宜服之(方見本門補益諸疾)
(類)
益丈夫陰氣(出本草)
取白馬脛陰乾為末和蓯蓉丸空心下酒服四十丸
日再百日見效
金鎻補真丹(出德生堂)此藥升降陰陽壯理元氣精神不敗
效極多兼治夢遺白濁大能秘精
川續斷川獨活糓精草黃精草(各五分)蓮花
蕊(一兩乾用)鷄頭粉(一兩煑熟用)鹿角霜(一兩)金櫻子(五兩去皮尖)
右為細末次將金櫻子搥碎用水三升煑至一升去
渣銀石器内用慢火熬至三合成膏和勻將藥末丸
如彈子大每服止一丸空心温酒送下服數日自然
益氣補丹田精神加倍若欲藥行早晨另丸藥五十
丸如桐子大温酒下應驗十日勝常如服後方知其
功異乎諸藥好事君子有益
兔絲子丸(出聖濟總錄)補元臟益脾胃止臍腹疼痛思進飲
食固精氣顔色不改
兔絲子(水淘去浮水酒浸七日另搗取末)萆&KR1082;(各二兩)熟地黃(二兩焙)
黑骨脊骨並髓(炙焦兩半)肉蓯蓉(酒浸一宿切焙四兩)枳實(微炒)山
芋(各一兩)
右為末酒煑麫糊為丸桐子大每服三十丸空心米
飲食前服
枸杞煎丸(出聖濟總錄)補虚益氣烏髭
枸杞子(根莱花不拘多少木臼中搗爛水煑一伏時絞取濃汁五升入酒五升同熬成膏)
肉蓯蓉(酒浸切焙)附子(炮製去皮臍)白术(各二兩)熟乾地黃(焙)
何首烏(剉碎用大豆蒸焙乾去豆)補骨脂(炒各三兩)
右為末以煎膏和丸每服三十丸空心温酒下
天真丸(出經騐良方)治先曾損血及脱血肌瘦絶不入食行步
難手足痿血氣枯稿形神不足如滑腸絶不入食守
死不治者如咽喉窄飲食不得只用五七粒漸漸服
多服數粒便可起恙久服令人面色紅潤無有血者
生血並津液大便燥者服之自潤實中有虚虚中有
實皆治之
羊肉(七斤精者去筋膜脂皮仳聞入藥末)當歸(洗淨去蘆十二兩)肉蓯蓉
濕山藥(去皮各十兩)天門冬(焙乾去心切一斤)
前四味置之肉内裹定用麻縷纏上色糯酒四缾煑
令酒盡摻在藥内再入水二升又煑直候肉如泥再
入
黃芪(末五兩)人參(末三兩)白术(末二兩)
右以熟糯米飰焙乾為末一十兩前後藥末同劑為
丸如桐子大一日約服三百粒初服百粒旋加至前
數服之定覺有精神美飲食手足添力血脈使行輕
健如久瘖不言者服之半月言語有聲咸云血下喘
𠻳咳行步不得服之必效恐藥難丸即入宿蒸餅五
七枚焙乾為末同搜和入臼中搗千百下丸之用温
糯米酒送下空心食前服
人參黃芪湯(出濟生拔萃)
人參(二錢)黃茋(三錢)白术(一錢)陳皮(去白一錢)甘草(炙五分)當歸
(二錢)茯苓(一錢)
右㕮咀水煎空心熱服胃熱不能食者加薑棗煎
黃芪湯(出十便良方)治口乾燥津液不生飲食不思
黃芪乾地黃白芍藥五味子麥門冬(去心)
(各三分)白茯苓(一分)甘草(半兩)
右為粗末每服三錢水一盞半薑棗烏梅同煎去滓
服
靈砂寧志丸(一名寧神丸楊氏家藏方)治男子婦人大病後傷損榮
衛發汗吐下太過或失血太多之後精神虧損不能
復心神恍惚不能眠睡飲食全減肌體瘦弱怠惰倦
乏且嗜卧四肢酸痛常服補虚益氣滋養榮衛令人
肌體充實飲食進美悦澤顔色精神清爽諸疾不生
辰砂(二兩不夾石用夾絹袋盛於銀石器内懸於器内用椒紅三兩取井水調椒紅入於器内)
(可分别用鍋子住水置硃砂器在内重湯煑令魚眼沸三晝夜為度取出辰砂細研水飛)鹿茸
(燎去毛酥炙黃)白术黃芪(蜜炙各三兩)石菖蒲(二兩)茯神(去木)人
參
右為末次入辰砂研勻用棗肉和杵一二千下丸如
桐子大每服三十丸温酒米飲空心任下
蒼术丸補精益氣
蒼术(好者六兩去皮酒浸二兩醋浸二兩泔浸二兩)乾熟地黃(一兩)蓮子肉
(半兩酒浸軟裝在猪肚内)五味子枸杞子破故紙(各一兩)羊
白腸(一條將破故紙装在腸内俱用焙乾一處碾為細末)
右為末酒糊丸如桐子大每服四五十丸葱温酒送
下
白石英散(出千金方)明目利小便治氣及補五勞七傷無所
不治
煉成白石英(十兩用白英不拘多少以搥子研極細燒向明選去壓黑翳色暗黑黃赤)
(者搗細下磁器内研令細熟以生絹袋於銅器中水飛如作粉法如此三度研訖澄之漸漸去水盡)
(至石英曝乾有粗惡不淨者去之取水中央乃作在下有粗惡去之更研堪用者使熟絹袋子盛着)
(磁碗中以碗益之於三斗米下蒸之飯熟訖出懸之俟乾更入於磁器中研之為成)石斛
蓯蓉(各六兩)澤瀉茯苓橘皮(各一兩)兔絲子(三兩)
右治下篩總於磁器内研令相得重篩酒服方寸匕
日二不得過之忌猪魚鵝鴨蒜冷酢滑
黃茋湯治氣極虚寒皮毛焦津液不通虚勞百病力
氣損乏
黃茋(四兩)人參白术桂心(各二兩)生薑(半斤)
右於器中貯之食前以酒和兩匕服羊血忌之
甘草湯(出千金方)治虚羸惙惙氣欲絶
甘草五味子生薑(各二兩)吳茱萸(一升)人參(一兩)
右㕮咀水四升煑取茱萸小沸去渣取藥煑取一升
六合二服服數劑佳
補虚益氣潤五臟去痰𠻳冷氣
以仲思棗食之久服令人肌健好顔色不飢北齊時
仙人仲思得之此棗因為名
黃茋六一湯(出和劑方)大治男子婦人諸虚不足肌體勞倦
胸中煩悸及焦渴唇口乾燥面色痿黃不能飲食或
先渴而欲發瘡或癰疽而後渴者尤宜服此常服平
補血氣安和臓腑
黃茋(去蘆蜜炙六兩)甘草(一兩)
右㕮咀每二錢水一盞棗一枚煎七分去滓温服不
拘時一方用麥門冬湯調下
沉附湯(出危氏方)治上盛下虚氣不升降陰陽不和胸膈痞
滿減飲食肢節痛倦宜服之
附子(炮去皮臍一兩)沉香(剉半兩)
右剉散分作三服水二盞薑十片煎八分食前温服
茋附湯(出危氏方)治氣虚陽弱虚汗不止肌體倦怠
黃茋(去蘆蜜炙)附子(炮去皮臍)
右各等分剉散每服四錢水二盞薑十片煎不拘時
服
胡麻粥治五臟虚損羸瘦益氣力堅筋骨
胡麻巨勝
右二味本草云其實六稜名胡麻八稜名巨勝蒸暴
各九遍每服取二合用湯浸布裹挼去皮再研水濾
取汁煎飲和粳米煑粥食之一方用胡麻巨勝白蜜
一升共三味合之名曰淨神丸常服能休糧填人骨
髓虚而吸吸者加胡麻用
不飢耐老益氣丸
麻子(二升)大豆(一升)
右熬令香搗末蜜丸日二服
正元散
蓬莪茂(一兩)金鈴子(去核一分)
右為末更入硼砂一錢煉過研細俱令勻每服二錢
鹽湯或温酒空心調服
交感丹夫世人中年精耗神衰蓋緣心血少而火不
能下降腎氣憊而水不能上升至心中膈絶榮衛不和
所苦上則心多驚怖中則寒痞飲食減少下則虚寒
遺泄至陰痿不興臟氣滑泄愚醫徒知峻補下田非
惟不生水滋心而健偽失真立見衰悴夭折之由當
由此此方安心志服之半年漸屛去一切暖藥不可
恃以馳嗜慾然後力習秘固泝流之術其神效難殫
述俞通奉遺訓予年五十一歲遇鐵甕申先生授此
術酷志行持服大補而飲食嗜好不減壯歲乃此藥
之内功大矣今年八十五享天然之夀瞑目無憾由
此耳普示群生同登夀域後有湯及白牙藥可同用
(牙藥方見牙齒門齒痛類)
茯神(四兩)白附子(一斤碎去皮新水浸一宿炒黃色)
降氣湯益氣清神
香附子(半斤修製前法)茯神(二兩)甘草(一兩半炙)
右為末熱湯點二錢送下交感丹
地黃散主氣益氣調中補絶令人嗜食除熱
用生地黃三十斤細切暴乾取生者三十斤搗汁漬
之令相得出暴乾復如是丸反暴搗末食後酒服方
寸七勿令絶
肉蓯蓉丸治下部虚損腹中疼痛不喜飯食平補
用蓯肉二斤酒浸三日細切焙乾為末分一半醇酒
煑作膏和一半入臼中搗五六百下丸如桐子大每
服二十丸温酒或米飲下空心食前
五味子丸明目下氣除煩止渴養血活經絡無所不
治
用北五味子一裹約二斤揀淨用酒一斗浸一伏時
取出或晒或焙碾為細末右將所浸藥酒熬成膏搜
前件藥丸如桐子大每服二三十丸鹽湯温酒任下
空心食前臨卧並無所忌浸藥酒不用菉豆麴恐解
藥力
補虚止渴健脾胃氣去留血補中
以飴糖白者蔓青汁煑頓服之
四物湯治體氣虚
當歸白芍藥熟地黃川芎(各等分)
右㕮咀水煎又去熟地黃加乾薑人參名增損四物
湯如體氣虚加側栢葉又宜水調麫醬服
二陽丹補中益氣安心主驚止心脾不足五臟虚弱
腰膝疼痛
硃砂(二兩)人參(一兩)白术茯苓(各一兩)
右研折為細末用附子數箇切蓋作甕子入藥在内
將旋下者附子末同白麫用醋和作餅子先裹附子
後以精羊肉一大片再裹甑内蒸熟一處杵爛用木
臼乘熱搗丸如桐子大每服五七十丸空心食前温
酒下
團參散補虚氣生津
人參五味子白术(各半兩)甘草(一分)
右作藥搗羅為粗散每服二錢以水一盞生薑三片
同煎至六分去滓温服不拘時
一字散治氣虚頭痛
右用大附子一箇剜去心全蝎一箇入在内以
附子末同鍾乳粉一分麫少許和水裹炮熟都碾為
末以黃色為度葱茶下一錢
又方半錢散
大川椒芎(二箇剉作四塊)大附子(一箇和皮生搗為細末)
右以水和附子末如麫劑裹芎作四處如附子末少
入麫裹畢以針穿數孔子用真腦射薰有穴處内香
在捏合穴子如未覺内有香即再薰一炷細羅灰用
釩子内熱灰炮熟末之每服半錢葱茶調下不拘時
四醫惕吉老二方神良
保真丸補虚羸接真氣充實骨髓益夀延年
肉蓯蓉(酒浸一宿切焙)兔絲子(酒浸一宿焙)蘹香(炒)川楝子肉
(剉)葳靈仙(去土淨剉)菖蒲(九節者剉)五味子破故紙(炒香)葫
蘆巴(炒)蒼术(米泔浸一宿焙乾)白龍骨(生)獨活木香(以上)
(十二味各一兩)牛膝(酒浸一宿焙)覆盆子(揀淨)天仙子(炒)杜仲(去粗)
(皮細切炒去絲)乾熟地黃(洗焙)白薑(炮)狗杞子川椒(炒去汗)
萆&KR1082;赤石脂巴戟天(去心)青鹽麝香(另研以上十三)
(味各一兩)
右件為細末將别研者再同研勻用好酒煑麫糊為
丸如桐子大每服五七十丸温酒或鹽湯下空心食
前
沉香鹿茸丸(出楊氏家藏方)補虚益真氣暖下元助老扶弱久
服強健
鹿茸(二兩醋炙)附子(炮去皮臍半兩)沉香(半兩)麝香(一錢一字另研)
右四味為細末將肉蓯蓉一兩半酒煑爛研細另入
酒熬成膏和丸如桐子大每服五十丸温酒鹽湯任
下空心食前
青鹽椒附丸(出楊氏家藏方)治元臟氣虚臍腹刺痛飲食減少
臓氣不調兼嗜卧及婦人血海久冷帶下赤白崩漏
不止
青鹽(研)香附子(炒)川椒(揀去閉口並子炒)附子(炮去皮臍)蘹香
(炒)陳橘皮(去白)玄胡索蒼术(泔浸一宿剉炒)
右件各等分為細末糊丸桐子大每服五十丸温酒
或米飲下空心食前
茯苓丸(楊氏家藏方)治真元氣弱榮衛俱虚精滑不固神氣
耗久服滋養血氣蠲除風冷使諸疾不至
白茯苓(去皮三兩)兔絲子(五兩酒浸一宿另研焙乾)龍齒益智(去殼)
破故紙(炒)遠志(去心)人參(去蘆頭)石菖蒲(各三兩)
右件為細末煉蜜為丸如桐子大每服一百丸燈心
湯下空心食前
補陰丹(出王氏博濟方)治男子本臟氣婦人血氣一切氣積及
産後諸血臟病患並宜服此
硃砂硇砂(各去石)延胡索半夏(湯炮)芫花(醋浸炒黃)木
香斑猫(去翅足酒炒焦黑半兩)海蛤荆三稜大附子
(炮去皮臍)上蘹香蓬莪茂川苦楝子(醋浸炒)青橘皮
(各十兩)肉豆䓻(三箇)檳榔(三箇)
右件藥杵羅為細末酒煑麫糊為丸桐子大每服五
七十丸女人用醋湯下丈夫温酒或鹽湯下空心臨
卧各一服大健元氣能療腸氣膀胱氣刺痛及婦人産
後惡露不盡變作血瘕者並宜服之
琥珀丸(出衛生家寳方)養心腎滋益氣血大人室女皆可服之
琥珀(三分)乳香(三分)乾熟地黃(三兩)遠志(一兩一分去心)白茯苓
(一兩半)附子(一兩炮)桂(一兩一分)人參(一兩一分)麥門冬(一兩去心)當
歸(一兩)硃砂(一兩研)麝香(一分研)酸棗仁(一兩用湯浸去皮)石菖
蒲(一兩一分)
右為末和勻煉蜜丸如桐子大每服三十丸人參湯
下日中夜卧服如孕婦去砂麝
駐精丸(出衛生家寳方)鎮心安䰟澀腸胃益氣力止洩瀉及夜
夢遺小便白濁常服養神益力輕身耐老除百病
白龍骨石蓮肉(搥碎和殼用各等分)
右焙為末酒糊丸如桐子大每服三十丸米飲温酒
鹽湯任下空心日午晩服
十補丸(出朱氏集驗方)治諸虚不足補元陽益真氣
蘹香(炒二兩)葫蘆巴(炒)破故紙(炒)蒼术(米泔浸一宿)兔絲
子(各一兩酒浸一宿炒)
以上五味用煑酒浸三宿
大川烏(一箇一兩者醋浸三宿炒)青鹽(五錢)丁香(二錢)木通(五錢用鹽二錢)
(酒一碗煑乾)麝香(五分)
右為細末用前浸藥酒煑糊為丸如桐子大每服四
五十丸空心温酒送下
益中丹(出米氏集驗方)治益真氣補虚憊下焦傷竭臍腹絞痛
兩脇脹飲食減少肢節煩疼手足麻痺腰腿沉重行
步難目視茫茫夜夢鬼交遺泄失精神氣不爽陽事
痿小便滑數虚腸鳴大便自利虚煩盗汗津液内燥
並宜服之
鹿茸(蜜炙)丁香木香蘹香(炒)山藥黃芪(蜜炙)木
通(麴炒)官桂(去皮)乾薑(炮)青鹽石斛天雄(炮)附子
(炮)鵝管石(火煆酒碎)陽起石肉豆䓻川牛膝(酒焙)破
故紙葫蘆巴兔絲子(酒焙)金鈴子(去核)覆盆子(去核)
熟地黃蓽澄茄馬藺花肉蓯蓉韭子
沉香人參(各一錢一字)麝香(三字)
右為細末酒煑糊為丸如桐子大每服三十丸加至
五十丸空心温酒服宋孝宗賜新安郡王吳珍傳
吳武穆(挺)傳逆羲有提轄兼修合藥局官用禮被罪
放罷押赴興元府中軍入隊使換吳彦是時任中軍
統制年三十七患冷憊冷病為飲食過多食牛凍所
傷服此藥三十五歲間服養氣丹令髭鬢不白此藥
之力也
續斷煎治下經虚冷真氣不足經脈風寒氣血凝滯
腰腿痛轉側不得
續斷杜仲牛膝萆&KR1082;羌活木瓜白
术(各四兩)狗脊青鹽熟地芎薏苡仁(各二兩)
附子(八兩)
右為細末以白麫酒煑糊丸如桐子大每服三十丸
一方加生茱萸五味子各一兩空心食前
抱婆丸治男子諸虚不足女人頭風男子氣虚弱吐
痰脚氣腰疼下元冷憊並皆治之
大附子(一兩一隻炮去皮臍)蒼术(三兩米泔浸一宿)南木香(不見火)大
川烏(去皮火炮)天麻(酒浸炙五錢)
右為細末酒煑麫糊丸如桐子大每服四十五丸温
酒鹽湯下頭風食後葱酒下
參歸湯補血氣俱不足
黃芪(七分)人參(二分)甘草(五分)柴胡(四分)升麻(四分)益智(少許)草
豆䓻(四分)熟地黃(二分)生地黃(五分)當歸身(三分)紅花(少許)
右剉麻豆大都作一服煎法如常食遠
杜仲散益氣補虚治男子羸瘦短氣五臟摟倦腰疼
不能房室
杜仲蛇床子五味子熟地黃(六兩)蓯蓉遠
志(去心各八分)木防己(五分)巴戟天(七分)兔絲子(一錢)
右治下篩食前酒服方寸匕日二常服不絶佳
温中益氣以鷄喉菜作羹食之
益氣輕身久服不饑堅筋骨能行步以東廧子為飯
食之
主通神益智健氣駐顔以荔枝食之
補中益力氣以烏藥葉及根嫩時採作茶片又碾煎
服
主不飢益氣輕身取薏苡子蒸令氣餾暴乾磨取炊
作飯及麫食之
主益氣安身遺泄温腸以都角子食之久服無所損
也
補虚益氣力久服不飢厚腸胃以萍蓬草根食之
年當穀也
益氣力寬腸令人不飢健行以榛子食之軍行食之
亦可當糧
益氣安神養血生肌以摩厨食之久服健人也
鹿血酒服之令人血氣充盛
以生鹿血和酒服之昔云有人服鹿血酒云得於射
生者因採捕入山失道數日飢渴將委頓惟獲一生
鹿刺血數升飲之飢渴頓除遂覺血氣充盛異常人
有效其服餌刺鹿角間血酒飲之更佳
益氣力以白鶴血飲之
益氣力取胡燕屎二十枚投酒二升中漬之三日後
取令夜服一二盞隨性多少甚益氣力
補中益氣和五臟調經絡續氣脈用小麥作粉食之
補中益氣續絶傷止洩痢消渴取牛骨髓和酒服之
温中益氣補下元以米稻舂米食之即不發病耳
益中空膈取薏苡葉為飲服甚勝
補腸胃肥中益氣以棗蒸煑食之
治補益虚羸之損以桄榔麵食之
白蒿葅方以白蒿葉挼醋淹之為葅食之甚益人
治益精氣強志意以利耳目
以鷄頭實三合煑令熟去壳研如膏入粳米一合煑
粥空心食之
利腸胃益氣力去熱益人以□米為飯食之久服不
飢
治氣虚以訶梨勒綏煨熱少服
補虚羸之損温腸胃之嘔逆以師草實食之久食健人
主開胃益氣以石首魚和蓴茱作羹食之
益氣調中耐飢強志以葡萄釀酒服取藤汁釀酒亦
佳狗肉汁釀酒大補
調中益氣止洩除痰壓時氣去熱嗽用鼠麴草雜米
粉作糧食甜美荆楚歲時記云三月三日麴草
汁和蜜為粉謂之龍舌䉽以壓時氣
益氣力安中補不足利胃宜脾用稷作飯食之良
不可久食多熱令人煩悶
普濟方卷二百十八
