普濟方卷七十五眀周王朱橚撰
眼目門
風毒衝目虛熱赤痛(論)
夫眼者肝氣所通隂陽所注若風邪毒氣在於臟腑積
蓄日久不能消散傳注於肝肝受風邪上焦壅滯乃攻於
眼也其状瞼眥赤腫痒悶難忍隠澁羞眀淚眵交下見
風尤甚是皆脾肺受風肝經不治則風邪熾盛𫝊而為
熱多致連瞼赤爛宜清潔瞼膚兼餌以除風鎮肝之藥
此候白睛先赤而後痒痛迎風有淚閉澁難開或時
無事不久又發年深則睛變成碧色滿目如凝脂赤露
横赤如絲此毒風積熱又云此症或先赤爛多年肝經
為風熱所衝而成或用力作勞有傷肝氣而得或痒或
痛自兩眥頭努出心氣不寕憂慮不已遂乃攀睛或起
筋膜又云眼胞皮肉有似膠凝腫高如桃李者時時出
熱淚乃風毒所注宜消風散及花草膏點之又云眼為
暴風熱所攻白睛起障覆黑珠瞼腫痒痛宜服白殭蠶
散
山芋散(出聖濟緫錄)治風毒衝目瞼皆赤腫痒痛
山芋白芷桔梗防風(去又)石膏羌活(去蘆頭)
寒水石(煆)石决眀赤茯苓(去黑皮)當歸(切焙)藿香葉
零陵香大黃(蒸三度曝二日)牛膝(酒浸切焙)人參决眀
子欝金梔子仁桑根白皮(剉)葛根(剉)狗脊
(去毛各一兩)甘草(炙剉)生乾地黃(焙)蒺䔧子(炒去角)木賊(剉)
陳橘皮(去白皮)玄參(二兩)蒼术(米泔浸過切焙四兩)沙參(各二兩)木
香(一兩)
右為散每服二錢匕用水煎麥門冬熱湯調下食後
臨卧服
决眀子丸治風熱上衝眼目或因外受風邪眼痛視
物不眀
决眀子(炒)細辛(去苖葉)青葙子蒺䔧子(炒去角)芎藭
茺蔚子升麻獨活(去蘆頭)羚羊角防風(去叉)
(各半兩)菊花(一兩)黃連(去鬚)枸杞子元參(各三兩)
右為末煉蜜和丸如梧桐子大每服二十丸淡竹葉
熟水下加至三十丸
還睛丸治風上攻眼目赤腫怕日差眀多淚隠澁瘀
肉浸睛或痛漸生翳膜
白术(生用)兔絲子(酒浸另研)防風(去蘆)羌活(去苖)白蒺藜(炒去尖)
密蒙花木賊青葙子(去土)蟬蛻(去頭足)
右各分為細末煉蜜為丸彈子大每服一丸嚼白沸
湯吞下空心食後日三服
七寳散治風眼除瘀熱
當歸(一錢半)芍藥(一錢半)甘草白礬(各一錢)杏仁(去皮七箇)
黃連真銅綠(各三分細研)
右吮咀以同於磁盞内於鍋中坐煎至八分去滓澄
清臨卧洗
甘菊花散(出聖濟緫錄)治風毒衝目赤腫澁痛
甘菊花旋復花密蒙花青葙子石决眀
羌活(去蘆頭)木賊(剉)蒼术(米泔水浸過去皮切炒)决眀子(炒)
蟬殼荆芥穗甘草(炙)防風(去乂)芎藭人參
黃芩(去黑心各一兩)
右為散每服二錢匕米飲調下早晩食後服
甘菊花(出聖濟緫錄)治風毒衝目虛熱赤痛
菊花决眀子車前子丹參防風(去乂)蕤仁
(去皮)升麻黃連元參黃芩(去黑皮心)大黃(剉炒)萎蕤
細辛(去苗葉)甘草(炙剉)人參(各一兩)
右為末煉蜜為丸如梧桐子大食後臨卧温水下三
十丸
蟬花散(出和濟方)治肝經藴熱風毒之氣内摶上攻眼目
翳膜遮睛赤腫疼痛昏暗視物不眀隠澁難開多生
眵淚内外障眼
蟬蛻(洗淨去土)榖精草(洗去土)白蒺藜(炒)菊花(去梗)防風(不見)
(火)草决眀(炒)密蒙花(去枝)羌活蔓荆子(去白皮)黃芩
(去土)山梔子(去皮)甘草(炒)木賊草(淨洗)川芎(不見火)荆芥穗
(各等分)
右為細末每服二錢用茶清調服或用荆芥湯入茶
少許調服亦得食後臨卧時俱可服
細辛散(出聖惠方)治風毒攻兩眼緊小羞眀風淚視昏暗
細辛甘菊花(各三分)犀角(一兩)牛黃(細研)羚羊角屑
密蒙花(各半兩)蔓荆子赤芍藥(各半兩)龍腦(細研)天竹
黃(細研各一分)琥珀(細研)硃砂(細研)防風(去蘆頭)酸棗仁(徵炒各三)
(分)甘草(一兩炙微赤剉)
右為細末入研了藥令都研勻每服不拘時以温酒
調下一錢
車前子丸(出聖惠方)治風毒攻赤眼澁疼痛視物不眀心
神煩躁
車前子青葙子石膏(細研水飛)槐子(炒香各一兩)木香
甘菊花川升麻牽牛子(微炒)石决眀(㨶細水飛)秦
皮真珠末犀角屑芎藭麥門冬(去心切二兩半)
右為末煉蜜為丸如梧桐子大每服二十丸食後臨
卧温熟水下加至三十丸
烏頭煎丸(出聖濟緫錄)治風毒攻眼久成内外障及積年
痛楚弩肉赤脉
烏頭(二兩去皮生用)雄黑豆(小者二兩)甘菊花(一兩)牛膝(酒浸切焙)枸
杞子芎藭羌活(去蘆頭)地龍(去土炒)白蒺藜當
歸荆芥穗乾薄荷(各半兩)青橘皮(湯浸去白半兩同烏頭黑)
(豆同為末以水一升三合浸一宿焙乾火煎膏)
右除烏頭膏外搗羅為細末入烏頭煎和勻臼中搗
三千杵丸如梧桐子大每服二十丸空心茶酒送下
開眀散治風毒氣眼䑃澁障膜
蒺藜(炒去刺)防風羌活川芎天麻茯苓
蟬殼蒼术(童尿浸一宿焙各半兩)荆芥華隂細辛茺
蔚子甘草(各炙一分)甘菊(去萼二兩)
右為細末每服二錢鹽一點食後沸湯點下
香芎(出聖濟緫錄)治風毒衝目赤痒痛
芎藭枸杞子荆芥穗蒼术(米泔浸一宿切焙各二兩)細
辛(去苗葉)蟬殼菊花莎草根(炒去毛)决眀子石
膏(煅)甘草(炙)旋復花(各半兩)
右為細末煉蜜為丸如彈子大每服一丸臘茶嚼下
不拘時候
甘菊花丸(出聖惠方)治風毒衝目虚熱赤痛
甘菊花(一兩)决眀子(一兩半)車前子(二兩)防風(二兩去蘆頭)黃
連川升麻子茶(各一兩)蕤仁(一兩半湯浸去赤皮)川大黃
(三兩剉炒)玄參(一兩)萎蕤(二兩)
右為末煉蜜和下三二百杵丸如梧桐子大每服食
後温漿水下一十丸日三
柴胡湯(出聖濟緫錄)治肝虛風熱上衝目暗赤痛
柴胡(去苗)車前子梔子仁决眀子(微炒)黃芩(去黑心各)
(二兩)黃連(去鬚一兩一方用半兩)甘草(炙剉一兩一方用半兩)防風(去叉)羚
羊角(各一兩)馬牙硝(一兩一方半兩)升麻(一兩半一方用大麻仁)
右麄𢷬篩每五錢匕水一盞半煎至八分去滓食後
臨卧服
金絲膏(出聖濟緫錄)治風熱上攻目赤腫痛
黃連(去鬚二兩)大黃龍膽草黃蘗(去麄皮)當歸山梔
子仁(各一兩已上同搗研)青竹葉(一百片切)大棗(二十枚去核)燈心(切)
蓬砂(研)乳香(研各一分)
右用水五升不拘冬夏浸一時辰取出於銀噐内慢
火熬不令大沸候滴盡汁下火放冷用絹絞取汁於
無風日處澄一時辰去滓於銀噐内慢火熬令减半
入白蜜半升同攪候有蜜香以手挑起有絲即止放
冷再以生絹袋子濾過以瓷合盛之每取一茶脚許
研龍腦一字極細入膏攪一遍和勻取少許點之
琥珀煎(出聖濟緫錄)治風毒衝目腫赤痒痛
乳香(末二錢)蕤仁(研半兩)鉛丹滑石(各二兩)黃連(末)秦
皮(各二兩)白蜜黃芩(去黑心各四兩)木鱉子(去殼十二枚)柳枝
槐枝(並青新者各十枝每枝長寸半)
右將槐枝秦皮黃芩滑石等麄杵碎以水三椀同煎
至二椀去滓其餘乳香𬎼仁鉛丹木鱉子四味與蜜
同熬如琥珀色却共前項藥汁并黃連同煎至一椀
半用熟絹濾去滓入瓷噐内密封繫垂在井底一夜
出火毒每用銅筯點以目澀為度熬點不得犯鐡噐
羌活散(出三因方)治風毒氣上攻眼目昏澁翳膜生瘡及
偏正頭疼目小黑花累累者
羌活川芎天麻青皮藁本旋復花
天南星(炮各一兩)
右為細末每服二錢水一盞薑三片薄荷七葉煎七
分食後服一法入牽牛末二兩以生薑汁煑糊丸如
梧桐子大茶酒米飲下二三十丸日三服不翳内障
及暴赤眼
决眀子散(出直旨方)治風熱毒氣上攻眼目腫痛或卒生
翳膜或赤脉弩肉或痒或澁羞眀多淚或始則昏花
漸或内障及一切暴風客熱皆宜
黃芩木賊决眀子菊花(去枝)石膏川芎
赤芍藥川羌活(去蘆)甘草蔓荆子石决眀(各一)
(兩)
右為末每服三錢水一盞薑五片煎至六分食後服
羌活散(出直旨方)治風氣攻眼昏花澁淚
羌活川芎天麻旋復花甘菊藁本
防風蟬殼(洗)細辛杏仁(去皮各一兩)甘草(各半兩)
右為末每服二錢新水略煎服
羚羊角丸(出聖濟緫錄)治風毒衝目虚熱赤痛
羚羊角(鎊)防風(去叉)芍藥茯神(去木)麥門冬(去心焙)地
骨皮决眀甘草(炙)蕤仁(各一兩)
右為末鍊蜜丸如梧桐子大食後臨卧温水下三十
丸
前胡湯(出聖惠方)治腎臟風毒衝眼赤痛及紫色
前胡(去蘆頭)羚羊角屑茯神(各三分)防風(去蘆頭)决眀
子木通(剉)川朴硝(各一兩)元參地骨皮(各半兩)川
升麻(三分)
右為麄散每服三錢匕水一盞煎至六分去滓食後
温服
菊花湯(出聖濟總錄)治熱毒上衝眼赤疼痛
菊花(一兩)大黃(剉炒半兩)茯神(去木)元參淡竹葉升麻
犀角(鎊)决眀子黃參(去黑心)黃連(去鬚各三分)
右𢷬篩為麄散每服三錢匕水一盞煎至六分去滓
食後温服
還睛丸(出利劑方)治一切内外障眼風毒赤腫怕日羞眀
眵淚隠澁難開眶痒赤痛臉皆紅爛弩肉侵睛暴赤
疼痛兼偏正頭目眩運
川芎白蒺藜白术羌活甘草密蒙花
木賊(去節)青葙子兔絲子(酒浸三日炒)防風
右各等分為末以蜜丸如彈子大每服一丸爛嚼白
湯下空心日三和劑方無川芎
黃芩散治風毒攻眼磣痛不可忍
黃芩防風(去蘆頭)石膏(細研水飛過)知母地骨皮
石决眀(搗細末水飛過)梔子仁細辛赤芍藥(各一兩)黃
連(去鬚半兩)
右為細末每日食後及夜臨卧時以温水調下一錢
升麻散治肝臟熱毒衝眼生赤脉腫或生白翳或澁
痛視物不眀
川升麻赤芍藥秦皮枳殼(麸炒微黃去穣)前胡(去蘆)
(頭)黃連川大黃(剉碎微炒)川芒硝决眀子(各一兩)梔
子仁(三分)
右麄搗為散每服三錢以水一鍾入淡竹葉二七片
煎至六分去滓每於食後温服
决眀子丸治風毒衝目虚熱赤痛
决眀子(一兩半)防風(去义)黃連(去鬚各半兩)車前子(二兩)升麻
黃芩(去黑心)大黃(剉炒)元參萎蕤(各一兩)
右為末煉蜜丸如梧桐子大食後以温漿水下三十
丸臨卧再服
地黃丸治肝腎風毒熱氣上衝眼痛(方見本門肝虚眼類)
防風散治風毒攻眼睫落腫痛
防風(去蘆頭)黃連(去鬚)决眀子黃芩甘草(炙赤剉)川
大黃(剉碎微炒)木通(剉已上各一兩)甘菊花(三分)赤芍藥(一兩半)
右為粗散每服三錢以水一中盞煎至六分去滓每
於食後温服忌毒肉魚炙煿熱麵
羚羊角散治熱毒上攻眼目煩悶頭熱心躁不便小
利
羚羊角屑(半兩)赤芍藥木通元參馬牙硝(各一)
(兩)枳殼(半兩麺炒微黃去穰)梔子仁
右麄羅為散每服三錢以水一中盞入竹葉二七片
煎至六分去滓每於食後温服
甘草散治熱毒攻眼胷膈壅悶煩喘
甘草(炙微赤剉)葛根(剉)桔梗(去蘆頭)元參車前子前
胡(去蘆頭)貝母(煨令微黃)犀角屑川升麻(各三分)
右為散每服三錢以水一中盞入生薑半分淡竹葉
二七片煎至六分去滓每於食後温服
通膈薺苨散治風毒衝目心胷煩悶
薺苨地骨皮葛根(剉)柴胡(去苖)黃芩(各一兩)𬎼仁
(去皮)甘草(炙各半兩)石膏(二兩)
右為散每服三錢匕水一中盞煎至七分去滓食後
温服臨卧再服
洗肝散治風毒上攻暴作赤目腫痛難開隠澁眵多
淚出昏暗羞眀或生翳膜並皆治之
大黃(煨一方用黃連)山梔子(去皮)防風(去蘆)薄荷川芎當
歸(洗去蘆)羌活(去蘆)甘草(炙各二兩)
右為細末每服二錢冷水或熱水食後一方用荆芥
花湯調下
羚羊角散治大人小兒風熱毒攻眼目暴發赤痛或
生瘡疼痛隠澁羞眀
黃芩升麻甘草(炙)羚羊角(鎊)車前子(各十兩)梔
子仁草龍膽(各五兩)决眀子(十二兩)
右為末每服一錢食後温熱水調下日三服小兒可
服半錢
車前子黃芩黃連决眀子元參甘草
(炙微赤剉)黃耆(各一兩剉)麥門冬(一兩去心焙)
右麄羅為散每服三錢以水一中盞煎至六分每於
食後温服忌炙煿酒麵毒魚肉
瀉肺麻仁散(一名大麻仁湯)治熱毒攻眼澁痛(方見本門肝實類)
石膏散治肝臟壅熱毒攻眼赤頭疼煩渴盖臟腑氣
母之精皆上榮於目若肝膽壅實榮衛不行則心肺
俱熱之氣伏留不散乃上攻於眼
石膏(二兩)甘草(半兩炙微赤剉)犀角屑川升麻柴胡(去苖)
葛根黃芩(各一兩)麥門冬(一兩半去心焙)
右麄羅為散每服三錢以水一中盞入淡竹葉二七
片煎至六分去滓每於食後温服
羚羊角湯治風毒衝目連瞼赤爛熱痛
羚羊角(鎊)防風(去叉)芍藥茯神(去木)甘草(炙剉)羌活(去皮)
(蘆)細辛(去苗葉各一兩)
右麄搗篩每服五錢用水一鍾半煎至七分去滓食
後温服臨卧再服
草龍膽散治上焦氣感風熱氣攻毒衝眼目暴赤磣
痛羞眀腫痛多眵迎風有淚翳瞙攀睛弩肉隠痛並
治之
川芎(不見火)香附子(炒去毛各四兩)龍膽草(洗去蘆)草决眀(微炒)
菊花(去梗各二兩)甘草(炙)木賊(洗淨去節各二兩)
右為細末每服二錢用麥門冬熟水入沙糖少許同
調食後服或米泔調服亦得食後臨卧服之
菊花散治肝受風毒眼目昏䑃漸生翳膜
蟬殼(去足)白蒺藜(炒去刺)羌活木賊(去節童尿浸一宿各三分)甘
菊花(去枝四兩)荆芥穗甘草(炙各二兩)
右為細末每服三錢食後茶清下
川芎丸治風毒上攻頭目兩眼黑花怕風多淚
川芎(二兩)防風菊花羌活天麻甘草(各一兩)
荆芥穗(四兩)
右為細末煉蜜丸彈子大細嚼茶清下
點眼膏治眼熱毒所攻腫澁痛
白蜜(十二兩慢火熬去沫濾過)硃砂(一分細研)黃丹(細羅過)馬牙硝(細研)
(各三分)蕤仁(一分湯浸去赤皮剉)黃連(去鬚細剉)黃蘗(細剉各半兩)
右藥與蜜熟攪令勻入於青竹筒内安於釡湯中煑
自早至夜不得歇水少别煖水更添時時用槐枝子
攪之至來日早晨取之以綿濾三兩度取清者用甆
瓶子盛之銅筯點之
黃連散治熱毒攻眼赤痛心神燥煩大小便難
黃連(去鬚)木通(剉)黃芩(去腐肉)黃柏(剉)甘草(各一兩炙剉)朴
硝(二兩)
右為麄散每服三錢以水一盞煎至六分去滓食後
温服
白蒺藜散治風毒上攻眼目赤腫熱淚昏澁弩肉攀
睛
白蒺䔧(去角炒)甘草(生)殭蠶(去絲觜直者炒)防風(各一兩)天南
星(一兩半黑豆二合青鹽半兩水煑透取出焙秤不用鹽豆)甘菊花(生二兩萼一方去)
(一兩半)
右為末每服二錢甘草湯下食後服忌炙煿物一方
用沸鹽湯點服
密蒙花散治風毒攻注兩眼昏暗眵淚羞眀瞼生氣
粟隠澁難開或痒或痛漸生翳膜視物不眀及久患
偏頭疼牽引兩眼漸覺細小昏澁隠痛并暴赤腫痛
皆治之
密蒙花(㨂淨)羌活(去蘆頭)菊花(去土)杜蒺藜(炒去尖)石决眀
(用鹽同東流水煑一伏時澁出研粉)木賊(剉等分)
右為細末每一錢臘茶調下食後日二服
神芎散治風熱上攻頭目眩痛上壅鼻塞眼昏并牙
齒悶痛
川芎欝金(各二錢)荆芥薄荷葉(各一分)紅豆(一錢已上)
(為細末後入盆硝)盆硝(二錢)
右研勻鼻内㗜二三剜耳許力慢加藥病甚者兼夜
㗜之凢熱多風少隨證選用諸藥
定心丸治赤爛多年肝經為風熱所衝而成攀睛起
筋膜
石菖蒲甘菊(各半兩)辰砂(二錢)枸杞子(半兩)遠志(一分去心)
麥門冬(一兩去心)
右為細末蜜和丸如梧桐子大每服三十丸食後用
熟水送下
還睛散治風熱攻眼血貫瞳人
龍膽草紅芍藥當歸(各等分)
右搗為細末每服用一錢以水一碗煎至七分臨卧
温服
菊花散治肝氣風毒眼目赤腫昏暗羞眀隠澁難開
攀睛弩肉或痒或痛漸生翳膜及暴赤腫痛悉皆治
之
蟬退(去土頭翅足)木賊草(去根節)白蒺藜(去尖炒)羌活(去蘆不見)
(火各三兩)菊花(去梗六兩)
右為細末每服二錢食後臨卧茶清調下忌發風淹
臟炙煿等物常服眀利頭目洗肝去風
菊花散治肝腎風毒熱氣上衝眼痛不可忍
甘菊花牛蒡子(炒熟八兩)防風(三兩)白蒺藜(去刺一兩)甘草
(一兩半)
右為細末每服二錢食後臨卧熟湯調下
菩薩散治男子婦人風氣攻注兩眼昏暗眵淚羞眀
臉皆腫痒或時赤痛耳鳴頭眩
蒼术(日換童便浸二宿剉晒)白蒺藜(炒搗去刺二兩)荆芥穗(一兩半)甘
草(鹽水炙七錢半)防風(二兩)
右為細末每服二錢入鹽少許沸湯點服或用消風
散和尤佳一方用甘草一兩酒調下亦得
秦皮洗眼湯治熱風毒上攻眼睛疼痛
秦皮(三兩)秦艽(去苖)細辛防風(去蘆頭各一兩)甘草(半兩炙)
右為細末剉和勻每用一兩以水一大盞半煎至一
盞綿濾去滓每煖三合洗了避風
撥雲散治風眼除瘀熱
黃芩(八兩)大黃(一兩半)甘草桔梗防風連翹
梔子(各二兩)川芎(一兩)
右為㕮咀每五錢水一盞半煎七分去滓食後服
薄荷散治風熱攻目昏澁疼痛旋眩咽喉壅塞語聲
不出
薄荷葉惡實(微炒各一兩)甘菊花甘草(炙各半兩)
右為散每服一錢以生薑温水調下食後臨卧服
香甲散治風毒上攻頭目痛徹眉骨眼漸昏暗
甘草(炙二兩)芎藭(四兩)甘菊花(半斤)青橘皮(湯浸去白焙一兩)
右為散每服二錢以沸湯調下不拘時
雪花丸治風毒赤眼昏澁痒痛翳膜瘀肉
蕤仁(去皮研一百粒)青鹽(皂子大五塊)杏仁(湯浸去尖雙仁研四十九粒)沙
糖(彈子大)
右研勻丸如黍米大每用一丸入膩粉少許生絹泡
沸湯調去滓乘熱洗冷即止
黃連煎治風毒目赤痛
黃連(去鬚三分)甘竹葉(一握)烏梅(二七枚)古錢(二七文)
右除古錢外搗碎入錢以水一碗半漬藥半日煎取
七分綿濾密封勿洩氣日三點
丹砂膏(出聖惠方)治風毒衝目赤痛
丹砂(研半兩)𬎼仁(去皮三分)龍腦(研半錢)胡粉(兩棋子大火上炒)
右合研以真酥調如膏再研勻磁合盛勿令洩氣每
點米許日三
立勝散(出三因方)治風毒攻眼及時眼隠澁羞眀腫痛
黃連黃蘗秦皮(去麄皮)甘草(等分)
右為散每服四錢水一盞棗一箇燈心七莖煎取沸
即以新羊毛筆蘸刷眼候温即用手沃之一法不用
黃蘗甘草有防風黃芩
撥雲散(出和濟方)治男婦人風毒上攻眼目昏暗翳膜遮
障怕日羞眀多生熱淚隠澁難開眶痒赤痛臉皆紅
爛瘀肉侵睛
羌活(去乂)防風柴胡甘草(炒各一斤)
右為末每服二錢水二盞半煎至七分食後臨卧服
薄荷茶調菊花苖湯下亦得忌藏鹽鮓醬濕麫炙煿
發風等物
曾青散(出和劑方)治風熱毒氣上攻兩目多生眵淚怕日
羞眀隠澁難開眼爛赤痛或痒或腫及時行暴赤眼
睛澁痛悉皆治之
白薑(炮)防風(去蘆各一兩)曾青(四兩)蔓荆子(去皮二兩)
右為細末每用少許末㗜入鼻中立有功效
地黃散(出危氏方)治混睛或白睛先赤而後痒痛迎風有
淚閉澁難開或時無事不久又發年深則睛變成碧
色滿目凝暗睛内横赤如絲此毒風積熱
生地黃(一兩)芍藥(半兩)土當歸(半錢)甘草(半錢)
右剉散每服三錢水一盞半煎食後温服
二黃散(出危氏方)治赤爛多年肝經風熱所衝而成攀睛
或起筋膜或用力作勞有傷肝氣而得或痒或痛自
兩眥頭弩出心氣不寕憂慮不已
黃芩大黃防風薄荷(各半兩)
右剉散每服三錢水一盞半蜜少許煎食後臨卧温
服
𬎼仁散(出聖惠方)治風毒衝目赤痛暈翳不退
膩粉龍腦(各半分)蕤仁(三分去皮細研)
右研令極細勻用每日一度點目所忌酒麺熱物
龍腦煎(出聖劑總錄)治風毒衝目赤痛
龍腦(研半錢)鉛丹(羅半兩)白蜜(綿濾二兩)
右用和勻磁瓶密封重湯煑一炊時取出點目
菊花散(出聖濟總錄)治熱毒風上攻目赤痛頭旋眼花面
腫
菊花(焙)棑風子(焙)甘草(炮各二兩)
右為散夜卧時温水調下三錢
消毒麻仁丸(出直指方)治肝熱風毒攻眼赤痛
大黃(五兩生)山梔子仁(十兩)杏仁(去皮二兩)
右為末煉蜜丸梧桐子大每服三四十丸臨卧鹽湯
下
滌風散(出直指方)治風毒攻眼赤痛痒疼
黃連(去鬚)蔓荆子(各半兩)五倍子(三錢)
右剉細末分三次新水煎瀘清汁以手沃洗效
何首烏丸(出本事方)治風毒眼患
何首烏荆芥甘草(各等分)
右為細末用砂糖為丸如彈子大每服一丸食後薄
荷茶嚼下
秦皮散(出和劑方)治大人小兒風毒赤眼腫痛痒澁眵多
昏暗羞眀
滑石(桂府巷)秦皮黃連(去鬚各等分)
右為細末每服半錢沸湯泡清温洗不拘時
金連子散治風毒赤眼腫痛時多熱淚磣澁
難開
白礬散(出聖惠方)治風毒攻眼腫痛時發時瘥或生赤脉
白礬馬牙硝黃丹(各一兩)
右研細先固濟一甆瓶子候乾入藥末在内以文火
洩口燒出隠氣盡後用大火煆令通赤候冷入地坑
内埋七日取出細研每取少許點之
羊肝丸(出簡易方)治男子婦人肝經有熱目赤睛痛風熱
上攻眼目暗淚出怕日羞眀隠澁難開或痒或痛久
近内外障眼攀睛弩肉不治若此藥治之忌食猪肉
蒜生萵苣冷水等物
黃連(去鬚為末)白羊子肝(一付淨去末)
右將羊肝於砂盆内杵爛旋入黃連末拌擂乾濕得
所丸如梧桐子大每服三十丸食後温漿下連作五劑
即瘥諸眼疾及翳障青盲皆主之忌猪肉及冷水凢治
目方用黃連者多此方為最劉禹錫云崔承之者因
官治一死囚而活之囚後數年因病致死一日崔忽
為内障所苦喪眀渝年半夜嘆息獨坐聞階除間窸
窣之聲崔問為誰曰是昔所蒙活囚今故報恩至此
以此方告訖而沒崔依方合服不數月眼復眀更𫝊
此方於世又令醫家洗眼以當歸芍藥黃連等分剉
細以雪水或水煎濃汁乘熱洗冷即再温洗甚益眼
目但是風赤目花醫等皆可用之其說曰凡眼目之
病皆血脉凝滯使然故以行血藥合黃連治之血得
熱即行故乘熱洗之用者無不神效
驅風散(出三因方)治毒上攻眼目澁痒痛不可忍上下瞼
肌赤爛浮翳瘀血侵睛風眼爛眩及冷淚眼
五倍子(去土一兩)蔓荆子(洗一兩半)
右為細末每服二錢水二鍾銅石噐用煎及一盞澄
清熱洗留滓二服又依前淋洗大能眀目去澁痒或
用桑枝灰淋洗亦效
龍腦鵬砂散(出御藥院方)治頭目風熱上攻
龍腦(半兩)南硼砂(一兩)
右研極細每用少許兩鼻㗜之
截惡眼立效方(出瑞竹堂方)
白礬(好者如黑豆大一塊)山梔子(一箇剥去皮)
右咬碎用無漿絹帛包定以井水半小盞浸之候水
浸透水黃洗眼二三十次宿次早無事立效
杏連散(出永類拔碎)治風熱上攻羞眀澁痛兼治暴赤眼
黃連(去鬚一錢槌碎)杏仁(七粒槌碎)
右用水半盞以二藥在内䪺飯上蒸一時久澄清頓
温洗了用紙盖頓於湯瓶止頻頻洗之一方用沙糖
熬膏地上出火毒井花水開點并治小兒等眼
龍腦膏(出聖惠方)治風毒攻眼昏眼赤熱腫痛
龍腦(半分細研)馬牙硝(一分細研)
右以羊膽一枚内入龍腦等藥浸二復時於甆内摘
破研勻成膏每日三度點之
秦皮洗眼方(出聖濟緫錄)治風毒衝目虚赤痛風淚不止
右用秦皮去麄皮剉二兩以漿水一碗煎三五沸浸
一宿去滓洗眼日三兩度極效
攻毒散(出楊氏家藏方)治風毒上攻兩眼暴赤腫隠澁難開
用乾薑不拘多少洗淨㕮咀每用二錢薄綿緊褁沸
湯乘熱洗如冷再盪更洗
春冰散治風眼除瘀熱
盆硝(鍋内煉取白色)白礬(飛過)青鹽(各一兩)黃丹(水飛)雄黃(少許)腦
子(半錢)
右為細末點眼
治腦中熱毒風除眼中障翳鎮心眀目大食國胡商灌
頂油法(出聖惠方)
生油(二斤)故鐡鏵(五兩碎擇洗)硝石(半兩)寒水石(一兩)馬牙硝
(半兩)曾青(一兩)
右件藥以綿褁入油中浸一七日後可用一錢於頂
上摩之及滴少許入鼻中甚妙
荆芥散治風毒上攻頭目
乾荆芥穗(五兩)乾薄荷葉(三兩)木賊(二兩)蟬蛻(二兩洗去塵土焙乾)
蛇蛻皮(一錢炒黃别研為細末)
右洗搗四味次入蛇蛻皮末勻每服一錢以臘茶調
下或酒調下不拘時服
石决眀散治風毒氣攻入頭面眼昏暗及頭目不利
石决眀羌活(去蘆頭)草决眀菊花(各一兩)甘草(炙剉)
(半兩)
右為散每服二錢以水一盞煎六分和滓食後臨卧
温服
密蒙花散治風眼除瘀熱
密蒙花(二兩)當歸川芎(各二兩)砂仁(八錢)桔梗防風
(各四兩)薄荷(五兩)黃芩(二十兩)甘草(十兩)
右㕮咀水煎服
滌昏膏(出宜名論)治一切風眼疼痛不可忍者
好蜂蜜(一斤)黃丹(炒紫色)黃連(各一兩)沒藥(半兩)
右入蜜同熬黑煎黃連成稠汁入二味藥内煎熬稠
更入没藥末同熬數沸濾去滓洗之後更見眼眉骨
及頭痛門通天散搐鼻亦得
秦皮湯(出聖惠方)治風熱上衝目赤痛久患不瘥
秦皮(剉碎三兩)黃連(去鬚一兩)蕤仁(半兩去皮)淡竹葉(洗切三十片)青
五銖錢(七文)
右水一升半煎七分去滓臨卧時用淨綿漬點眼中
或洗亦得
治熱上攻兩目鮮赤瘨腫全不得開晝夜疼痛不可勝
忍宜服此兩方(出護命方)
菊花川芎活蒺藜(去刺)牡丹皮(去心)柴胡(去毛)蒼术
(去皮)大黃(炮熟)决眀子荆芥穗連翹子木香
當歸㯽榔地骨皮(去土各一分)
右細杵羅為末每服一錢半食後煎好薄荷湯調下
温和去滓服若大腑秘即和滓服
治熱毒上攻兩眼赤腫痛瘨腫晝夜疼痛不可勝忍宜
喫此方將此方對証前方早晩食後各一服(出護命方)
麥門冬(去心)玄參木香羌活川升麻麻黃
(去根)黃芩貝母(去心)决眀子大黃(炮熟)當歸牽牛
(各一分)半夏(三銖)
右為細末每服二錢水一鍾煎取七分食後去滓喫
大腑秘和滓服
青龍丸(出金居士選竒方)治風毒熱氣上攻眼目赤痛翳膜
功效不可細述更是冷熱虚寔一切眼疾並可服
當歸(去蘆頭洗去塵土微炙切焙乾用秤四兩)黃芩(三兩生用)木賊(去節三兩)木
鱉子(二兩)琥珀(半兩白研)麻黃(去節一兩)枸杞子(二兩)防風(去蘆頭二)
(兩)荆芥穗(一兩半)甘草(一兩生用剉)橘皮(去穰一兩半)烏魚骨
(一兩半)龍腦薄荷(隂乾者只用葉二兩)
右為末煉蜜丸彈子大每服一丸細嚼臘茶下食後
夜卧日夜三服忌食魚麵
春雪膏(出楊氏家藏方)治風毒氣攻眼目翳膜遮障隠澁難
開或發腫痛攀睛弩肉並皆治之
𬎼仁(二錢去皮細研)腦子(一錢别研)杏仁(十四箇去皮)朴硝(細研)硼砂
(别研二味各半錢)
右將蕤仁杏仁研細次入諸藥研勻成膏子每用一
粟米許點
通頂散(出楊氏家藏方)治風毒攻眼并夾腦風
川芎細辛(去葉土)香白芷藿香葉(去土已上四味各七錢)
躑躅花榖精草(上二味各半兩)
右件為細末每用先唅新汲水一口然後挑少許搐
在鼻内以手揉兩太陽穴
蟬花散(出楊氏家藏方)治肝經藴積風毒上攻眼目腫痛昏
暗或生翳膜視物不眀
蟬蛻(去土半兩)蒼术(二兩半米泔浸)荆芥穗甘草(炙)木賊(去節)
(三味各一兩半)密蒙花甘菊花旋復花黃連(去鬚)石
决眀草决眀榖精草仙靈脾青葙子
薄荷葉(去土)羌活(去蘆頭)川芎防風(去蘆頭)白蒺藜(炒去)
(刺)黃芩(已上十五味各一兩)細辛(去葉子半兩)羯羊肝(一片切焙乾)
右件為細末每服二錢用川椒湯調下茶清亦得食
後服
曾青散(出經騐方)治風熱攻眼赤腫疼痛眵淚難開除昏
澁清頭目
乳香(一分須南中真滴乳川中來乳香不可用)沒藥(一分)青黛(二錢)木香
盆硝(一兩揀乾白馬牙硝即燒煙火用者)
右件研細令勻每用時先噙水一口次以少許搐兩
鼻中以手揉兩太陽穴都下御醫眼科仇防禦家日
貨此藥十數千用者輙效近日本所唐主管花成病
目累日藥性多凉幾不進食深以為恐趙檢察德和
偶𫝊此方屏去它藥用時數服而愈
茶調散(出朱氏集驗方)治男女顛風攻注眼目昏暗最治睛
痛
藿香香附子(各半兩)甘草(二錢半)
右為細末食後葱茶調下
目風赤(論)
風毒内乘於肝則熱氣上攻於目故見風淚出瞼皆赤
腫初患之時或痒或痛發歇不定甚則生瘡為風赤目
也
青葙子丸(出聖惠方)治眼風赤昏暗淚出
青葙子(一兩)黃連(一兩去鬚)人參(一兩去蘆頭)苦參(一兩剉)防風
(三兩去蘆頭)地骨皮(一兩)白鮮皮(一兩)川升麻(一兩)玄參(一兩)車
前子(一兩)川大黃(剉碎微炒一兩)枳殼(一兩麩炒微黃去麩)梔子仁(一兩)
秦芃(一兩去苖)茯苓(一兩)龍膽草(三分去蘆頭)
右𢷬羅為末煉蜜𢷬三二百杵丸如梧桐子大每服
用於食後以温漿水下二十丸
流氣飲(出直指方)治風熱攻眼赤腫治證又詳本門肝虚
眼類
荆芥穗(去梗)梔子仁蔓荆子牛蒡子(炒)甘菊(去枝)
甘草(炙)細辛(去葉洗)白蒺藜(炒去刺)防風(去蘆)玄參(去蘆)川
芎(淨各一兩)大黃(炮)木賊(去節用)黃芩(各一兩去蘆)草决眀
(一兩半)蒼术(米泔浸一宿焙二兩)
右為末每服二錢食後臨卧紫蘇煎湯調下或蜜湯
下一方冷酒調下如小兒患用乳母服
前胡湯(出千金方)治眼風赤暗
前胡芍藥(各四兩)生地黃(十兩)芒硝黃芩茯苓
白芷枳實(各三兩)人參白术梔子仁澤
瀉(各二兩)甘草細辛(各一兩)竹葉(五片)
右㕮咀以水一斗二升先煎竹葉取九升去滓下諸
藥煎至二升半分三服
犀角散(出聖惠方)治風赤眼澁痛淚出睛疼心膈煩熱四
肢不利
犀角屑(一兩)防風(去蘆頭)羚羊角屑車前子川升
麻甘菊花細辛黃芩玄參甘草(炙微赤剉)
(各三兩)蔓荆子(二分)硃砂(細研)琥珀(細研各半兩)龍腦(細研各二分)
右為散研勻每於食後煎麥門冬湯調下一錢
防風蔓荆丸(出聖濟緫錄)治風熱目赤昏澁磣痛
防風(去蘆二兩半)蔓荆寔(去皮)羚羊角山梔子仁玄
參(各一兩半)萎蕤大麻仁(研)芍藥朴硝(研各三兩)黃連
(去鬚)枳殼(去穰麩炒各一兩)菊花(三分)麥門冬(去心焙二兩)
右為末煉蜜和丸如梧桐子大每服二十丸食後臨
卧温漿水下稍加至三十丸
羚羊角(出聖濟緫錄)治風毒腫目赤昏暗年深者
羚羊角(鎊)决眀子(炒)犀角(鎊)地骨皮石膏(各一兩)
玄參細辛(去苖葉)黃芩(去黑心各半兩)防風(去乂)芎藭柴
胡(去苖)升麻(各三分)
右麄𢷬篩每服五錢以水一盞半入竹葉十片煎至
七分去滓入芒硝末半錢用食後臨卧温服日再
升麻湯治肝腎虚風衝目赤視物昏暗漸成青盲
升麻麥門冬(去心焙)玄參白楊樹皮柴胡(去苖)
梔子仁黃連(去鬚各一兩)犀角屑(鎊一兩半)决眀子(炒)甘
草(炙各半兩)黃芩(去黑心二兩)地骨皮(三兩)
右麄𢷬篩每服三錢以水一盞煎至七分去滓於温
食後臨卧服日再
柴胡湯(出聖濟緫錄)治肝虛風熱衝眼赤暗(方見本門熱毒衝目虚熱)
(赤腫痛類)
蔓荆實丸(一名羚羊角丸出濟緫錄)治風熱攻眼赤兼暴赤眼
蔓荆寔(去皮)羚羊角(鎊)山梔子仁甘菊花(各一兩半)萎
蕤大麻仁麥門冬(去心焙)朴硝(研各三兩)防風(去叉一兩)
(半)赤芍藥(二兩)
右為末煉蜜和丸如梧桐子大每服二十至三十丸
食後臨卧温熱水下
胡黃連煎治眼風赤痛爛怕見風日磣痛不可忍(方見)
(本門目赤爛類)
秦皮散(出聖濟緫錄)治目風赤熱痛淚出
秦皮(去麄皮)黃連(去鬚)露蜂房柴胡(去苖)蛇蜕鈎藤
紫蘇胡黃連丹砂(别研各等分)
右除丹砂外搗羅為散與丹砂末同研勻每服二錢
匕食後煎竹葉湯調下日三服
垂柳枝煎(出聖濟緫錄)治風赤眼
垂柳枝(長二寸七莖)枸杞枝(長二寸七莖)桃枝(長二寸七莖)馬牙
硝(一分細研)桑枝(二七寸七莖)竹葉(四十九片)黃連(半兩去鬚)决眀子
(半兩)龍腦(半錢細研)
右除麄硝及龍腦外以漿二大盞於銅噐中煎至一
半去滓重以綿濾令淨入硝及龍腦攪令勻更煎令
稠每以銅筯頭取如小豆許點日三五度
甘菊湯(出聖濟緫錄)治風毒衝眼痒赤痛
甘菊花地骨皮(各一兩)升麻(一兩半)茯苓(去木皮)黃連
萎蕤防風(去叉)木通(剉各二兩)
右麄搗篩每服五錢以水一盞半入竹葉一十片同
煎八分去滓食後温服日三
袪風散(出楊氏家藏方)治風眼連瞼赤爛隠澁疼痛
乾薑(一兩洗淨)銅綠(一錢)
右為細末每用一字於銅盂内以沸湯浸澄清洗眼
漸漸閃開眼方藥入眼内連瞼通洗直至藥冷住閉
眼少時方開洗之半月赤爛自除如冷再盪令熱更
洗一次
治目熱赤(出本草)
以研合子葉挼碎滴目中
龍腦膏(出聖惠方)治眼風赤冷淚翳膜
龍腦(細研)麝香(細研)膩粉郁李子仁(湯浸去皮)𬎼仁(湯浸去皮)
黃連(去鬚)硝石(各一兩)古字錢(二文)
右為散研令勻以白蜜四兩同入在磁瓶中密封頭
於炊飯甑内蒸飯熟為度如患者以銅筯不計候點
之
玄參湯(一名羚羊角湯出聖濟緫錄)治風熱氣衝目赤痒痛
玄參黃芩(去黑心各一兩)羚羊角(鎊三分一方用一兩)蔓荆實(去皮)
(三分)甘菊花(三分一方用一兩)防風(去叉一兩)芍藥(一兩半)
右麄搗篩每服五錢以水一盞半煎至八分去滓入馬
牙硝半錢於食後臨卧温日再服
治一切風赤眼皮上燥痒赤爛久治不效此藥神效不
可盡說(出護命方)
白蜜(三銖)輕粉(十字)白蠟(三銖)臘月猪脂(半兩)
右為鎔猪脂成油漸入白蜜次下白蠟候三味緫化
成油入輕粉攪令均非時用搽眼赤皮上已上藥只
於銅石噐内煉
點眼銅綠膏(出聖惠方)治風赤眼及痒痛
銅綠(半兩)龍腦(半錢)麝香(半錢)烏賊魚骨(一分)馬牙硝(一分)蕤
仁(一分湯浸去皮)水銀(一兩豆大)
右研如粉每服用藥一字入人乳汁中調和如膏每
以銅筯頭取少許點之日三五度
洗風赤眼腫痛方(一名洗眼方出聖惠方)
青鹽(一分)决眀子柴胡(去苖)秦皮防風(去蘆頭)蛇銜
草(各一兩)生乾地黃(二兩)
右剉和勻水三大盞煎二盞濾過每再煖三合洗眼
了避風瘥
洗眼槐枝湯(出聖惠方)治眼風赤磣澁生赤脉及膜熱淚
出不止
槐枝(一大握)柳枝(青嫩如小指大者一握長三寸)青錢(三十文)青鹽(半分)
漿水(二斗醋淡得所)生朴硝(一分)
右銅噐中以慢火煎不得令火急常微沸如魚眼又
别以槐枝柳枝如筯長十數莖以綿纏攪藥兩頭俱
使看色變復換新者待漿水色綠苔减半於磁噐中
盛温洗眼用之避風
五生散(出亘選方)治目赤去頭風退昏
天雄附子(各半兩)防風(一兩)天南(一兩)川續斷(一兩生用)
右為飲子每服二錢水一盞半生薑七片酒少許煎
至六分食後温服因頭風而病目者服之效
青梅煎
青梅(二十枚洗淨拍研碎要三月三日取上好者)古文錢(四十九文)白鹽(一兩)
川朴硝(三兩)馬牙硝(半兩)
右以漿水二大盞内新磁瓶中盛密封頭埋頭地淨
處一月後取出可用每點少許日三五度
黑豆湯(出聖濟緫錄)治目風赤熱痛
黑豆(二合生用)羌活(去蘆頭)惡實根(去莖洗剉焙)
右麄𢷬篩每服五錢以水一盞半煎至七分去滓入
乳糖一錢於食後臨卧服
銅青湯(出聖亘選方)治風眩青赤眼
防風(一寸許)銅青(黑豆大一塊)杏仁(二枚去尖不去皮)
右為細切於&KR0678;中新汲水浸湯瓶上頓令極熱乘熱
洗之如痛者加當歸數片
救急療久患風眼方
黃連(一小兩碎)印盛鹽(兩豆大許)肥大乾棗(兩頭去核細切)
右以井花水半大升内前件藥攪緩火煑三分去一
以綿濾使盡其餘汁更緩火煎之候藥上有紫液起
即是成煎以物盡刮取於合内貯之勿使塵汚用取
二豆大許以人乳和之置兩眼眥頭從淚出每著杏
仁咽侯即停瘥亦不勞避風毒欲出時口含鹽水以
洗之忌食猪肉
春雪膏治風赤眼
腦子(一錢)蕤仁(二錢去殼)麝香(半錢)
右研極細末用蜜相和點眼中
點眼蕤仁膏(出聖惠方)治風赤眼
蕤仁(半兩去皮浸)膩粉(二錢)驢脂(一分)
右先將蕤仁研細又下膩粉臚脂勻調如膏盛於磁
合内勿令風土入夜眠時以銅筯取少許點目中
蠒鹵點眼煎(出聖惠方)治眼風赤熱淚虚腫赤澁痛
蠒鹵(一升清香者)青梅(二十七粒)古文錢(二十一文)
右以新磁瓶盛密封於湯中煑一炊久取經三日後
每以銅筯頭取少許點目中日三五度
點眼黃連膏治目風赤(方見本門積年赤類)
又方(出聖惠方)治風赤眼腫痛
膩粉(半分)銅綠(一分細研)
右以酥調成膏每用睡時先用鹽湯洗眼拭乾塗眼
赤處
治風赤眼方(出聖惠方)
黃連(半兩去鬚為末)雄猪膽(一枚取汁)
右相和作團却入在膽内於屋簷下懸冷乾淨去塵
土搗羅為末煉蜜和丸如黃米大每服夜臨卧時以
黃連湯下五丸
治風赤澁痛(出肘後方)
取訶梨勒核入白蜜研注目中神良一方用鷹觜
者一枚滴蜜於石上磨點
枸杞方(出龍木論)治風熱生膚赤白眼及去眼中風痒痛
搗枸杞子汁點眼立驗亦治暴赤眼風障赤膜一
方用葉搗汁含一滿口待稍温就嚥之
拜堂散治風赤眼
以五倍子為細末貼赤處
治風赤眼(出聖惠方)
以地龍十條炙乾為末夜卧冷茶調下一錢服
熏眼洗方治風爛目眩臨洗加輕粉少許凡染時氣
赤眼自外而入非臟腑病者不必服藥熏洗足矣
黃連(去鬚)草芎(去蘆)蔓荆子(一錢去葉膜)五倍子(三錢煎碎去垢銚内)
(火炒待赤色紙鋪地上用蓋片時出火氣)
右為剉散作三服每服用生絹一小方洗淨入藥絹
内以線扎定水煎仍以紙糊瓶口勿令氣出却於無
風處就瓶口紙上破一小孔熏之後候氣稍平揭去
瓶紙熏於瓶口之氣温傾出用净絹蘸洗如此三次
為效驗仍避火毒
洗眼黃連散(出神效方)治一切風毒赤目
當歸赤芍藥黃檗黃連(各等分)
右細剉以雪水或甜水濃煎汁熟洗
治風沿眼赤
黃連(一兩)輕粉(一分)海螵蛸(二錢去殼)蘆甘石(四兩以童子便浸七日煅)
(七次為末)
右為細末點眼
洗肝散(出本事方)治風眼赤痛
黃芩甘草(炙各半兩)菊花人參(各一兩)
右為細末每服一錢熟水調下日服忌毒物
㗜鼻藥(出危氏方)治目風熱腫赤難開
雄黃(水飛過)辰砂(各二錢)細辛(半兩)腦麝(少許)
右為末口含水以藥少許㗜鼻中
治遠年風赤眼(出瑞竹堂方)
杏仁(一十一箇去尖分作三分)粉草(一寸分作三分)
右漱口净將杏仁一分甘草一分同嚼爛如泥於磁
盞内三分俱如此嚼爛用銅綠二錢研為細末與前
藥和勻用新井水一盞將水漱口吐於藥内如洗攪
以帛濾過澄清於眼大角點之效勿令塵灰入藥内
又方(出瑞竹堂方)治近年風眼赤
銅綠(研)寒水石
右各等分碾為細末用五七沸滚水浸在藥内攪勻
澄清將水面上藥膜掠去將清藥水於眼大角上點
之勿令塵灰土入内立效
桑葉方(出龍木論)
用桑葉主除寒熱等毒除風毒痛春葉未開枝可
作煎服治一切風眼赤
乳香散治赤眼頭風等證
乳香川芎沒藥石膏雄黃銅綠(半兩)盆
硝(共研用)
右為細末㗜鼻
點眼雄黃散治風毒赤痛眥爛生瘡衝風有淚
雄黃(研)黃連(去鬚)黃蘗(去麄皮各一兩半)乾薑(炮三錢)菊花(一兩)
右為細末於瓦噐中盛每取黍米許點目皆效
普濟方卷七十五
