普濟方卷二百八十明周王朱橚撰
諸瘡腫門
論疥(附論)
夫瘡疥之為病雖苦不害人然而至難治者多矣素
問云諸痛癢瘡皆屬於心由心氣鬱滯或飲食不
節毒藴於腸胃發見於皮膚又方有所謂馬疥水疥
乾疥種類不一生於手足乃至遍體或癢或痛或膿或
腫或皮肉隠嶙或抓之凸起或㾦㿔或膿水浸淫治之
内當理心血袪散風熱外則加以敷洗理無不愈字
書以疥有介守之義言疥雖微小然守形體而難治也
是以疥有五名皆因風氣邪氣客於肌膚之間久則化
而為蟲時則發作故凡瘡腫焮赤痛者謂之大疥皮肉
隐起結根搔之不痛謂之馬疥瘙癢皮起謂之乾疥三
者為重以風熱深在肌肉故若水疥㾦㿔如粟漿濕疥
瘡上面汁出特風熱淫於皮膚之間故淺而輕也然皆
風熱之客故皆有蟲或以謂蟯蟲内出理或然也治宜
疎風滌熱當以薰浴傅塗之法與湯劑並行則善矣
方
神仙疥藥
硫黃(六兩)雄黃(三兩)雌黃(三兩)天仙子(三兩)芫青(二兩)紅娘(二兩)
寒水石(二兩)井泉石(二兩)桔白(三兩)黑狗脊(八兩)大楓子仁(三兩)
大黃(三兩)斑猫(二兩)輕粉(三錢)蛇床子(八兩)人言(三兩)狼毒(八兩)
川烏(八兩)藜蘆(一兩)
右為細末生猪油調藥生絹袋盛之火炙取汁搽
鼻聞立效忌口
苦參散(出聖濟總錄)治遍身瘡疥風熱或痛或癢
苦參(三兩)人參丹參沙參玄參(各一兩)秦艽(去苖)
(土各一兩半)白蘚皮升麻(各一兩一錢)枳殼(去瓤剉炒令黃色各一兩)
梔子仁犀角屑(二兩)黃芩(去黑心)芍藥(一兩一錢)當歸(切炒)
(一兩半)蒺藜子(去刺炒一兩)防風(去义一兩一錢)黃連(去鬚一兩半)
白花蛇(炙黃色去皮骨二兩)
右為散每服二錢用温酒一盞調下日晩再服
烏蛇散(出聖濟總錄)治一切疥風癢瘑瘡等
烏蛇(酒塗炙去皮骨二兩)羌活(去蘆頭)白蘚皮苦參人參
枳實(去皮麩炒)蒺藜子(炒去角)黃芩(去黑心)山茱萸漏蘆
牡蠣(熬)附子(炮刮去皮臍)白殭蠶玄參秦艽(去苖土)
甘草(炙剉)防風(去叉)甘菊花(搗各一兩)
右搗羅為細散每服五錢空心酒調下
五參散(出聖惠方)治諸疥風虚惡瘡
人參(去蘆頭)玄參丹參沙參(去蘆頭)苦參(各一兩)
蒺藜子(炒杵去尖)秦艽(去苖土各半兩)梔子仁(三分)黃芩(去黑心半兩)
烏蛇(酒浸一兩)獨活(去蘆頭)茯神(去木)山芋麻黃(去根節)
細辛(去苖葉)防風(去义各半兩)枳殼(去瓤剉炒令黃色三分)
右搗羅為散每服三錢空心熟水調下日晩再服以
瘥為度一方有甘菊花温酒下名白蒺藜散
升麻和氣飲(出三因方)治瘡疥發於四肢臀髀痛痒不
常甚至增寒發熱攻刺疼痛浸淫浮腫又癩風入臟
隂下溼癢耳鳴眼痛並皆治之
乾薑熟枳殼(各半兩)熟蒼术桔梗升麻(各一兩)
當歸乾葛茯苓白芷(各二錢)陳皮甘草(各一)
(兩半)熟半夏芍藥(七錢半)大黃(蒸半兩)
右剉散每服四錢水一盞半薑三片燈心十五莖煎
至七分去渣服
治瘡疥腰胯手足皆生瘡疥者(出千金方)
栝蔞根(四兩)黃連芍藥薔薇根鼠李根皮
黃蘖(各三兩)苦參黃耆黃芩石龍苪(各二兩)
大黃當歸續斷(各一兩)
右為末蜜丸如梧桐子大以薔薇飲服二十丸日二
加至三十丸
又方治療瘑疥
柿樹皮(燒煙欲盡以缶盖滅火研一兩)荷葉(如前法燒灰取一兩)草烏(去皮)
(尖半兩)硫黃(半兩)黃連(半兩去鬚)黃蘖(半兩去粗皮)胡椒(半兩)雄黃
(研細半兩)白蕪荑(半兩淨)細辛(半兩)黃芩(半兩)白礬(研三錢)輕粉(一錢)
右為細末和令勻濕瘡乾摻乾瘡用烏桕油或酥或
油蠟調塗夜間以手掌多擦藥有癢處即以手掌擦
之一方有苦參無黃芩
赤小豆散(出聖濟總錄)治濕乾疥
赤小豆(三合炒乾納醋中如此七遍)人參甘草(炙令赤色剉)白歛
當歸(切焙)瞿麥穗黃芩(去黑心)猪苓(去义黑心半兩)防風(去叉)
(各半兩)黃耆(剉)薏苡仁升麻(各三分)
右細散每服三錢空心以粥飲調下日二夜一
藜蘆膏(出聖濟總錄)治瘡疥
藜蘆(去蘆頭一兩半)石硫黃(研)猪牙皂莢乳香(研各半兩)
附子(一分)杏仁(去皮尖研半兩)膩粉(一分)巴豆(去殼研半分)猪脂(五兩)
酥(二兩)白礬(研一分)猪膽(二枚)
右𢷬研九味為末先熬脂酥膽汁令沸即下諸藥末
攪勻以磁盒盛每日塗摩三五度
苦參散(出聖濟總錄)治遍身瘡疥風毒瘙癢
苦參白花蛇(酒浸去皮骨炙各二兩)黃連(去鬚)當歸(切焙各三分)
人參玄參丹參沙參芍藥蒺藜子(炒去)
(角)防風(去义各半兩)
右為細末每日不拘早晚温酒調下二錢日一夜二
妙功散(出瑞竹堂方)治疥瘡
黃栢蛇床子白礬(各等分)
右為細末用後藥煎油調搽
清油(二兩)黃栢花椒巴豆(數粒)葱(三莖)厚朴枳殼
(各少許)
右同清油一處熬數沸濾去渣將妙功散於熱油内
更加桕油燭一二枝放冷調搽
赤小豆湯(出仁存方)治少年血氣俱熱遂生瘡疥變為腫滿
或煩或渴小便不利
赤小豆(炒)當歸(去蘆炒)商陸澤瀉連翹仁赤芍
藥漢防己木猪苓(去皮)桑白皮(炙)乾漆(已上各半兩)
右㕮咀每服四錢水一盞半薑五片煎至八分去滓
温服不拘時候熱甚者加犀角二錢半一方無漢防己
當歸飲子(出仁存方)治心血凝滯内藴風熱發見皮膚遍
身瘡疥或癢或痛或膿水浸淫或發赤疹㾦㿔
當歸白芍藥川芎生地黃白蒺藜
荆芥穗(各一兩)何首烏黃耆甘草(各半兩)防風(去蘆一兩)
右為細末每服四錢水一盞半生薑五片煎八分去
渣不拘時候温服若於浴堂内服此藥就用胡桃仁七
箇去皮細嚼下飲酒一盞出汗神效
治瘡疥
樟腦白礬檳榔蕪荑翦草生硫黃
蛇床子花椒細辛
右用硫黃樟腦加倍餘藥等分細研香油調敷瘡溼
者乾敷一方加消風散
又方治疥瘡
雄黃硫黃黑狗脊白礬藁本蛇床子
斑猫巴豆(各等分)人言(少許)
右為細末或烏桕油或猪脂調和為丸用氣呵手心熱
將藥勻擦開搽之為驗
一擦膏(出仁存方)治一切瘡疥
雄黃黃連黃栢苦參蛇床子鹿梨
白礬翦草松糖(各等分)
右為末瘡乾用油調搽溼瘡乾摻
又方治疥瘡
蛇床子(一觔)花椒全蝎(各二兩)五倍子百部白礬
硫黃貝母(各四兩)
右為細末香油調搽
治癩頭疥瘡
硫黃(二錢半)黃丹黃連藜蘆蕪荑五倍子
(各二分半)黃栢(一錢半)糓雨前茶(五錢)
右為末先將患處摩擦用芝麻油調敷之
治風疥瘡
雄黃白硫黃狼毒人言蛇床子(炒)水銀
輕粉末茶(各等分)
右為細末羊猪膏調塗之
神異膏(出仁存方)治一切瘡疥
全蝎(七箇去毒)皂角(一挺剉碎)巴豆(七粒去殼)蛇床子(取末三錢)麻油(一兩)
黃蠟(五錢)輕粉(半匙)雄黃(三錢另研)
右先將皂角全蝎巴豆煎油變色去三味入黃蠟化
開取出冷定入雄黃蛇床子末輕粉和勻成膏先用
苦參湯温洗却以藥擦瘡疥上神效一方加斑猫七
箇去毒加葱煎油又松葉煎湯淋洗神效
苦參湯(出危氏方)
苦參蛇床子白礬荆芥穗
右各等分煎湯洗之
治風疥及寒溼諸雜瘡方
千年韮根好礬石雄黃藜蘆瓜蒂
胡粉(各一兩)水銀(三分)
右以柳木研水銀使星盡用猪肝一升煮藜蘆韮根瓜
蒂三沸去渣入諸藥和勻調令相得即成以敷之神
良
一笑散治渾身疥癩瘙癢生惡瘡
㯽榔藁本硫黃苦參蛇床子五倍子
白膠香(各等分)
右為末濕者乾搽乾者油調搽如頭上瘡便搽上不
用剃甚者不過三五次便平復如故
大黃膏
黃連(十四銖)藜蘆(十二銖)大黃(一兩)乾薑(十四銖)䕡茹(十銖)
莽草(十二銖)羊躑躅(十銖)
右搗篩以煎成猪脂二觔微火向東煎之三上三下
膏成去痂汁盡敷之神效合時勿令婦人鷄犬見之
疥藥(出百一選方)
雄黃硫黃地黃翦草蛇床子白礬(飛過)
右等分為細末麻油一兩巴豆七粒同煎候巴豆焦去
巴豆不用候油冷旋調藥搽
藁本散治疥
藁本蛇床子黃栢(各半兩)硫黃(三錢半)白礬(五分)
輕粉(炒一錢半)
右同研勻油蠟為膏子擦之止癢除疥
一浴散(出瑞竹堂方)治疥瘡熱毒
硫黃雄黃漢椒玄精石枯白礬(各等分)
輕粉
右欲治疥時早起空心飽食乾物勿食飲湯煎大防
風通聖散一貼入白沙蜜二兩送神芎丸五七十丸
入浴堂内令汗出便休下湯浴將疥抓破用前藥以
清油搽之入浴堂内洗就浴堂内如此擦洗三次方
才出浴更不須再搽藥
合掌散治疥瘡
䕡茹蛇床子(各二兩)苦參(二錢)生硫黃(一錢)雄黃
輕粉(各一錢)
右為細末香油調於手心擦之如熱鼻嗅之次將兩
手交互合於大腿上安眠
㯽榔煎丸(出聖濟總錄)治風毒疥一切風壅
㯽榔(剉)羌活(去蘆頭)枳殼(去瓤麩炒)獨活(去蘆頭)白牽牛(略炒)
黑牽牛(略炒各半兩)
右為末用大皂角一尺已上者一挺挼汁煎膏和丸
如梧桐子大臨卧温酒或熱水下三十丸量人虚實
加减久患瘡疥服之即愈
神捷散(出聖濟總錄)治諸疥瘡
吳茱萸(一兩)赤小荳(四十九粒)白蒺藜(一兩)白蕪荑仁(半兩)
輕粉(五錢)石硫黃(少許研)
右搗研為散令勻每用生油調藥半錢於手心内摩
熱後徧揩周身有疥處便睡覺其疥自愈
疥藥
大楓子舶上硫黃&KR1181;麻子白礬胡桃
猪脂(各等分)
右為細末用生絹袋兒盛膏一處搽
胡麻散(出德生堂)治心血凝滯内藴風熱發見皮膚遍身
瘡疥或癢或痛或膿水浸淫或發赤疹㾦㿔
胡麻(十二兩)荆芥苦參首烏甘草(炙)葳靈仙
(各六兩)
右為細末每服二錢酒調服茶清亦可隨證上下服
六根散治蟲瘡疥
藜蘆根黃栢根烏藥苦楝根不辣回根
芫花根(各等分)
右為末麻油調敷之
殺瘡藥(出三因方)
羊蹄根(生切二兩)薑(一分)礬(一錢半)硫黃(一錢)草烏頭(一箇)
右以米泔淹一宿研極細入釅醋和勻入浴時抓破
瘡敷之遲頃以温湯洗去絶妙
苦參散(出衛生寳鑑方)治遍身瘡疥經年不效
苦參蔓荆子何首烏荆芥穗葳靈仙(各等)
(分)
右為細末每服二錢食前酒調下日進三服忌發風
物
鷄子塗方(出聖濟總錄)治惡疥瘡
鷄子(七枚炙熟取黃熬成膏)膩粉亂髮灰白礬(各一分)
石硫黃(研半兩)
右除鷄子外研為末鷄子膏和研令勻塗敷患處日
三五度即瘥
當歸丸治諸般瘡疥
何首烏(八兩)草烏(四兩)苦參(八兩)赤土(三錢半)荆芥(四兩)
右為細末用醋糊為丸如梧桐子大每服六七十丸
温酒送下
治瘡疥
硫黃白礬薄荷石膏蛇床子
右各等分為末生猪油調搽
五龍散治諸疥瘡
蛇床子(炒)花椒(炒)牙硝枯礬土硝(各等分)
右為細末栢油調搽
治風疥瘡
何首烏蔓荆芥蛇精草甘草荆芥(各等分)
右為末茶清調下忌胡椒酒日進三服
治疥瘡
全蝎檳榔藁本硫黃防風(各等分)
右為末油調掌中搽瘡上
又方
藜蘆根(一兩)蛇床子銀硃枯白礬雄黃(各二錢半)
右為末油調搽
水黃膏(出德生堂)治一切瘡疥不用臭硫黃者有效
真狼毒(五錢)倭黃(三錢)輕粉(二錢)水銀(三錢)末茶(先研如泥)
右與前&KR2018;藥三味俱為末入水銀内再碾為膏用少
許於手心搓捏時聞藥氣則瘡愈矣
巴豆膏(出聖惠方)治一切瘡疥有蟲時作瘙癢
巴豆(七粒去皮研)硫黃(半兩細研)白礬(半兩燒灰)蕪荑(半兩)猪脂(三兩)
右為末煉猪脂成油入前藥末調和令勻每用蓮子
大於手掌内搓塗之
如意散(出御藥院方)治疥瘡時發癢痛
乾漆(生)黑狗脊(生)輕粉(研)生黃耆(生研各一兩)
右為細末研藥令勻每用藥先微搔用生油調如稀
糊擦患處一日三兩次
合掌散(出仁存方)治瘡疥
羌活獨活硫黃輕粉(各二錢)
右為末用麻油脚傅塗手心中擦熱嗅了却擦在瘡
上
硫黃散(出仁存方)治瘡疥
硫黃荆芥穗黑狗脊蛇床子(各等分)
右為末油調成膏先以火炙瘡令癢抓破依前方嗅
後擦瘡
治疥瘡一名四聖膏(出百一選方)
藜蘆根(掘取不拘多少)生薑(半之)白礬(隨意用)吳茱萸(看多少入)
右同於砂盆内入米醋爛研以淨器盛之候白醭生
方可用遇浴時以代皂角不過一兩次即安若遍身
生者尤宜用之
治疥神效
狼毒(二錢)細辛(一錢)水銀(一錢)輕粉(半錢)
右為細末油蠟和劑作兩丸綿裹兩手將於周身疥
多處擦之
一掃散治大人小兒諸般瘡疥白秃肥爛瘡癢疼
流水者如神
香白芷(五兩生不見人)明礬(五兩生)臭硫黃(一兩)樟腦(少許)
右為末香油調傅擦之再擦如此上三五次尅日見
效用猪膏亦妙先以皂角葱白煎湯洗淨後上藥
治疥瘡
海桐皮蛇床子雄黃硫黃
右各等分為末用香油調傅
黃薰方(出聖惠方)治諸疥
雌黃(研)雄黃(研)石硫黃(研各半兩)熟艾(五兩末)
右同研和令勻將藥鋪在紙上令勻緊捲如餅餤樣
用麪糊粘却切為四段患人早食及大小便了當仰
臥安藥於四口瓦内兩腋下兩髀下以火燒烟用水
洗舊布單上以厚衣覆不令通風汗出至曉藥煙盡
即去藥瓦以瘥為度
烏頭散(出聖濟總錄)治諸疥
烏頭吳茱萸石硫黃莨菪子(各一兩)
右為散用生油調如糊塗患處三五度即瘥
硫黃塗傅方(出聖濟總錄)治諸疥
石硫黃(研一錢)蜀椒(去目及合口者)吳茱萸黃蘗(各一兩)
右搗研為散用生油調如糊塗傅疥上日二三
異方疥瘡藥(出經驗良方)百發百中
水銀滓(五錢研細粉)朴硝(二錢)天南星草烏(各一錢)
右為末和勻用清油半盞又入連鬚葱一根於油内
煎令香熟去葱將藥調塗患上
治疥不拘久新方(出本事方)
白蕪荑(一兩)㯽榔吳茱萸(各七兩)硫黃(二錢另研)
右為末麻油調抓破擦搽
又方(出直指方)治諸疥乾癢
生明硫黃(五錢)黃丹獐腦(各一錢)輕粉(半錢)
右為末乾寒熱癢赤腫加荆芥
三黃膏治瘡疥久不痊者
皂角(三箇)斑猫巴豆(各二十箇)黃栢(半兩)
右將臘脂一盞煎至藥黑色濾去渣次入硫黃雄黃
末攪勻搽
疥藥方
蛇床子(一兩)香白芷(二錢)舶上硫黃(一錢半)
右為細末香油調搽
疥藥方
寒水石舶上硫黃川椒蛇床子(各等分)
右為細末小油調搽忌自死鷄鵝肉
疥藥方
羊尾子油(二片)大楓子(二十箇去皮)白硫黃(一錢)查肉(三十箇去)
(尖)
右合做一處搗爛用生絹布袋裝每日掌在手中聞
又疥方
明礬(治枯一錢)蛇床子(二錢半)樟腦(一錢)明硫黃(一錢)
右為末擦在九竅内臍中腋下等處神驗吸氣入肚
自然好
備急葛氏療疥瘡方
取楝根削去上皮切皂莢去皮子等分熟搗下篩脂
膏和搔疥去痂以塗之護風勿使女人小兒鷄犬見
治疥瘡
用黑神散酒調服畢即入混堂洗浴愈
治疥瘡
花椒(三兩)香油(四兩)烏桕油(四兩)舶上硫黃(一錢)
右用香油浸椒一晝夜用鐵器以油熬椒慢火數沸
候椒焦色去椒入桕油候油温些入硫黃冷成膏搽
瘡
荆芥丸治疥瘡及風熱瘡
以荆芥穗不拘多少為細末蒸爛入蘿蔔於木石器
内爛搗為丸如梧桐子大每服三四十丸食後茶湯
熟水任下服荆芥藥忌食無鱗魚
薰疥方
明信雄黃(各半錢)椒末(一錢)
右研細用紙一方尺熟艾攤平摻勻捲成長錠瓦兩
口合紙捲子點火慢慢煙薰被下緊擁衾被油塗眼
耳口鼻小兒只空衣蓋被臥亦效宜淨室温床牢擁
衾被無令透煙以薰氣至其人口鼻為效
牽牛子丸治一切風熱疥瘡攻注
牽牛子(一兩一半瓦上炒一半生用)蘹香子(一兩微炒)陳皮(二兩水浸去白)
(於瓦上焙乾)
右為細末用生薑汁煮麪和為丸如录豆大每服空心
臨卧用炒鹽湯下十丸
丹參洗湯治疥及風瘙苦癢成瘡
丹參苦參(各四兩)蛇床子(四兩)
右剉搗以水一斗煎取六升濾去滓温洗瘡上用絹
帛拭乾以藥塗摩三五度即瘥
治疥瘡藥
斑猫(去嘴脚用三箇以枯柴燒慢火爐糯米一合和炒至米黃為度去米)生硫黃(一錢)
信石(即白砒霜一錢)
右為末至夜滅燈時用清麻油調藥掌上合擦心
熱以鼻遠吸其氣三四次却搽盪患處不問乾濕疥
瘡却不可抓破摩盪瘡上至於偏僻處切不可搽仍
忌鴨子及水洗神效
治積年疥瘡不愈者名胡粉散
水銀(三錢又茶末少許於瓦器用津液擦化作末)輕粉(三錢)狼毒(一兩置水中沉)
(者取為末一半生用一半炒)
右用清油調生鐵衣名鐵鏽油摩塗疥癩若蜘蛛蟲
等毒磨蒜兼傅之或清油浸藥出藥面一寸高過夜
不見燈火只點清油塗瘡上仍以口鼻於藥盞上吸
入藥氣
諸疥方
透明生硫黃(半兩)明白礬(煅二錢半)白蛇(一條去中心骨燒存性)
右為末麻油輕粉調抹
又方
生明硫黃(半兩)煅石膏(二錢)黃丹(一錢)
右為細末麻油調抹
潤澤丸治遍身熱瘡疥
大黃(一兩)黑牽牛(半生半熟)天仙子(各一兩)
右為細末用皂角子為丸每服五七十丸温水送下
腎臟風發瘡疥
雞心梹榔(二箇破開以黃丹三錢合在内用濕袋裹煨)全蝎(六箇)明硫黃(四錢)
右為末入輕粉半錢麝香少許青黛末半錢於磁器
内收每用少許清油調抹兩掌揜外腎以兩掌揜兩
乳各睡至醒次日又用經驗
又疥方
柏油明礬花椒(各等分)
右為細末入香油調敷上數次立效
一擦膏治一切瘡疥
黃連(净)蛇床子(去皮)石膏(煅各等分)
右為末却以輕粉硫黃各三錢並和為末真麻油調傅
治埋頭疥瘡未出皮并小兒頭煉脚煉并背煉
硫黃蛇床子(各等分)
右為細末用生猪油調藥搽鼻聞立效忌口一方搗為
散同研令勻夜間欲卧時先以熟鹽漿水洗瘡取生
麻油調塗之於避風處以綿被蓋之取汗為度
快肌丸治遍身疥瘡不瘥
葳靈仙(去土一兩半焙細末)猪膽(三枚)
右取膽汁和丸如梧桐子大每服二十丸荆芥湯下無
時候
何首烏洗瘡治乾濕疥滿身作瘡不可藥者及風癢瘡
何首烏艾(各等分細剉)
右相度瘡多少用藥並水煎令濃於盆内盛洗之拭
乾敷取艾煎膏
治一切惡瘡疥方(出聖濟總錄)
黃栢(末)石灰(研)
右等分研極細以生麻油和如薄麪糊淨洗瘡塗四
五次瘥
烏頭煎(出聖濟總錄)治瘡疥甚者
烏頭(每箇四破之)大豆(一兩半)
右同入砂瓶煑及爛每服烏頭一片豆少許空心酒
服下
立效散(出聖惠方)治疥瘡經久不愈
朴硝(三兩研細如粉)硫黃(一分研極細)
右和勻臨卧清油調敷上一夜三次明日便愈一方
用生麻油調塗
烏頭丸(出經驗良方)
川烏頭(一兩去皮尖生用)荆芥穗(二兩)
右為末米醋糊丸如梧桐子大每服三十丸温酒或
熟水送下日三服無時
蟬蛻散(出危氏方)治疥瘡
蟬蛻薄荷(各一錢)
右為末五更酒調服入混堂浴盪候臭汗出盡再以
湯淋之
枳殼丸(出聖惠方)治一切風熱生瘡疥
枳殼(四兩去瓤麪炒微黃)苦參(八兩剉)
右為末蜜水和搗三二百杵丸如梧桐子大每於食
後以酒下三十丸
又方治疥瘡
藜蘆海桐皮
右各等分入明礬輕粉各少許油調搽
治患疥已十五年遇冬則為瘡昔有人少患疥十五年
遇冬則為瘡人教用後藥取愈(出百選方)
羊蹄根蛇床子根(各等分)
右片切如錢米泔浸二三宿漉出入生薑礬同研細
裹以生布遇浴先擦洗良久以水澆三四次用即除
根後數年再生用前法亦愈
治疥癆等瘡(出百一選方)
硫黃白礬
右各等分肥皂倍之羊蹄根又倍之同搗為丸浴時
揩擦癢處微痛甚妙
治疥瘡方(出肘後方)
以巴豆十粒火炮過黃色去皮膜用順手研如麪入
酥少許膩粉少許同研勻抓破以竹篦子點藥不得
落眼裏及外腎上如煎剉著外腎以黃丹塗甚妙
治療瘑疥(出十便良方)
用雄黃一兩黃連松脂各二兩髮灰如彈丸大四塊
鎔猪膏與松脂各熱搗以敷瘡上大良
又方(出肘後方)
用油麻莖苦酒和磨硫黃塗之並佳又煮苦參飲之
良
薰疥法
取艾如鷄子大先以布裹亂髮於紙上置艾薰黃辰
砂末杏仁末水銀各如查仁許水銀於掌中以唾研
塗紙上以捲末藥炙乾燒以薰之一云筒瓦一口一
用安灰蓋上以繩束之用薰疥如脚頭被内置之少
時火盡上隔日一薰不過再即瘥
治疥癆(傳信適用方)
用猪膏煉油石灰細羅二味以意度多少一處銚内
炒以乾為度先鋪紙在地却傾所煉猪膏石灰於其
上用盆蓋之出火毒一夜研末乾擦
治瘡疥(出經驗濟世方)
用地錦草裹皂角燒為灰入硫黃同研為細末入好
粉油調淨浴了用一分敷瘡上一分塗兩手心一分
塗外腎臨臥蓋了用兩手捧外腎婦人掩玉門禁抓
一夕
芫花膏(出聖惠方)治瘡疥
用芫花一味以猪脂煎候焦去渣常用搽疥上
治疥一名硫黃散(出百一選方)
用硫黃不拘多少用熨斗内鎔成汁以荆芥穗手
撚碎投之候乾放冷研為細末每用藥以手抓破擦
藥在上即愈仍不作硫黃氣
治遍身風癢生瘡疥(出肘後方)
用蒺藜子苖煮湯洗之立瘥
又方(出肘後方)
用茵蔯不計多少火煮濃汁洗之立瘥
又方(出肘後方)
用竹葉為末以鷄子白和之塗上不過三四立瘥
治疥瘡方
杵蟹傅之亦效
治久疥方
用兔骨同醋磨敷之
治疥方(出肘後方)
用羊蹄根熟搗和猪脂塗上或入鹽少許
治疥瘡方
用薤葉煎湯洗之佳搗如泥敷之亦可
石菖蒲散治疥瘙癢
用石菖蒲搗為末油調塗之
又方治疥瘡久不瘥
用狐肉空心服之腸肚性寒患瘡疥久不瘥者作羹臛
食之
又方(出危氏方)
用大紅川椒去目水蘸濕半日夾山查仁研膏擦手
如去垢法亦效
肘後療疥方(出十便良方)
用石灰二升以湯五升浸去汁先用白湯洗瘡拭乾
以此汁洗之有效
治年久日近遍身瘡疥瘾疹發㾦流膿出水或癢痛
(出德生堂方)
用好地道艾如無止用上好香艾先研為細末再以
米糊和作餅子曬乾再研為末每服三錢酒調浴堂
内服之自汗出此藥專治年久日近遍身瘡疥瘾疹
發㾦流膿出水或癢痛多苦者一服見效予得内臺
傳吳安之因患斯疾服此藥而愈予集方特載此以
傳流後世
又方(出聖惠方)治一切疥風瘙搔之癢成瘡
用硫黃一兩細研以生麻油調令勻塗之
又方(出聖惠方)
用苦參五兩剉以酒五升浸三日每於食後温服一
鍾
治瘡疥風疹(出百一選方)
用野鴨白煑或燒作常食無時本草云此物性冷而
能解金石毒故也
治疥方
用葎草連本莖葉同主疥功用入丹主膏淋搗生
汁三升酢二合相和空腹頓服毒從溺或自汗出也
䕡茹散(出濟生拔粹方)治疥經年不瘥
水銀(一錢)好茶(二錢)䕡茹(三錢)輕粉(少許)
右為細末每用不拘多少小油調搽
硫黃散(出濟生拔粹方)治疥
硫黃川椒石膏白礬(以上各等分)
右為細末以生油調搽經驗
狗脊膏(出衛生寳鑑方)治疥瘡
硫黃雄黃信川烏黑狗脊白礬(各半兩)
巴豆(三枚)
右為細末先用小油熬之次下黃蠟調勻擦之
椒艾湯(出楊氏家藏方)去風溼遍身生瘡疥或下部溼癢
脚氣等疾
石菖蒲(一兩剉)川椒(揀净二錢半)艾葉(剉二錢半)葱白(七握)
右&KR2018;一處以水三升煎數沸淋洗
藜蘆散(出聖惠方)治疥瘡
用藜蘆一味不拘多少以鯽魚煎油塗之
合掌散(出簡易方)治腎淤氣毒入兩腿骨癢痛兩膊内疥
瘡兩手膿瘡十指縫露白每日疼痛不可忍者
檳榔(四箇)全蝎(二箇)白芷(四塊)草烏(大者二箇)地龍(四條)青葙子
(一合)海桐皮(一錢)枯白礬硫黃(各指大兩塊)麝香(一匙)
右研為末和勻香油調開臨睡時先於兩手心上著
塗藥擦熱用鼻嗅得心中覺硫黃氣似此依前三
次畢第四次多將藥原塗於兩手心合著捧外腎睡
不可放開睡覺為度重者不過三五度即愈再不發
一掃散(出危氏方)治一切瘡疥但相對而生者便是不問
乾濕痛癢日近年深用之立效
藜蘆皮(二兩)輕粉(十貼)好蛤粉(一兩)水粉(一兩)透明雄黃(五錢)
右為末大鯽魚一箇入香油煎候熟去魚攤冷調藥
搽瘡未效可加信石末少許研查仁十粒近隂處勿
用
治疥瘡
臘日食蒸餅猪脂家藏經驗方臘日空心用蒸餅
搽猪脂食之一年不生瘡疥久服身體光滑令諸孫
歲歲服之有效
本草圖經曰黔人有治疥癩遍身諸藥不能治者生
取白花蛇中節火燒一大磚石通紅沃醋令熱氣
蒸便置蛇於上以盆覆一宿如此三次去骨取肉芼
以五味令香熟與病者頓噉之瞑眩一晝夕乃醒瘡痂
隨皮便蛻其人便愈用乾蛇亦以眼不陷者為真也
治惡瘡疥癆(出華陀藏經中)
巴豆(十一粒油煎令沸去巴豆不用)蛇床子䕡茹
右後二味等分為末入輕粉少許用巴豆油調傅之
及揩擦癢處
陳藏器云人患瘡疥多以水銀塗之但水銀性滑重
直入内須謹之昔北齊徐五療攣躄病以金物太
多故用水銀以水銀能蝕金候金色白者是也如此
數度病瘥
洗風散(出楊氏家藏方)治大人小兒風熱毒氣攻注遍身瘡
疥[病-丙+(穩-禾)]疹疼痛
荆芥(四兩)苦參(四兩)防風(去蘆頭)川芎當歸(洗焙)白蒺藜
白芷地榆地骨皮黃蘗(八味各二兩)
右件㕮咀每用五錢水三升煎三五沸通手淋瀝患
處
浣肌散(出楊氏家藏方)治風熱客搏皮膚瘙癢瘾疹㾦㿔
瘡瘍疥癬抓之水出浸淫不止或風氣遊走暴腫
槐香(另研)荆芥穗(各三兩)大黃苦參當歸升麻
白蒺藜枳殼(去瓤皮六味各二兩)射干(一兩半)
右同焙乾碾為細末入楓香和勻每用五錢水三升
同煎三五沸通手淋洗
雙蛇丸(出楊氏家藏方)治遍身瘡疥或癢久不愈者
白花蛇(五兩)烏蛇(一條)
右二味用水洗淨控乾去頭尾并項後内二寸不用
其餘約二寸長截段用無灰酒一斗錫一觔作塊子
并二蛇同入酒内浸封固瓶口待十五日取出去皮
骨焙乾為細末却以原浸藥酒煮麪糊為丸如梧桐
子大每服三十丸食前温酒送下
槐枝膏(出楊氏家藏方)治疥瘡瘙痒
槐枝黃連(去鬚)黃蘗(三味各三兩)巴豆(五錢不去殼)
右為末用好麻油一觔入諸藥漬令黃色綿子濾去渣次
入黃蠟四兩熬成膏子取去更入膩粉半兩攪勻擦
之
停抓散(出楊氏家藏方)治疥瘡瘙癢
硫黃(另研)蕪荑仁翦草焰硝(另研)蛇床子黃連
(去鬚)吳茱萸藜蘆(八味各一分)檳榔(十枚炒)鰍魚(一枚熟去骨)
右&KR2018;為細末用生麻油調敷之
三物浴湯(出楊氏家藏方)治遍身瘡疥瘙癢
山牡丹(葉二觔)鹿梨根(二觔)生薑(一觔)
右&KR2018;㕮咀作一次用水五斗煮三沸浴之久患瘡疥
者不過三五次浴取效初用藥時亦不知覺浴至三
五次皮膚覺痛即愈
合掌丹(出朱氏集驗方)治瘡疥
蛇床子藁本(各一兩)硫黃(一分)石亭脂(老硫黃青色一錢)
麝香(二分)
右先用前二味為細末却細研後二味幷入前末和
勻生麻油調於無風處爬搔用少許在掌心合定候
融煖化擦遍身患處内服四物湯調血氣袪風毒四
物湯用生地黃赤芍藥川芎當歸加荆芥穗等分粗
末水煎
黃連散(出朱氏集驗方)治疥瘡萬無一失
大椒黃蘗皮黃連檳榔(各等分)
右為細末用巴豆二十粒煎麻油塗之巴豆煎至黑
色為度
妙應膏(出華陀藏經中)治疥瘾
䕡茹藜蘆
右等分為細末油調煎焦黑去渣入黃蠟熟成膏塗擦
八味散(出聖濟總錄)治遍身瘡疥皮破而痛或瘙癢膿水塗敷方
川椒(去目)吳茱萸(湯洗焙乾炒)青鹽(研)膩粉(研)石硫黃(研)白
殭蠶(炒)蘗皮(各一兩)麝香(少許)
右搗研為散用猪膽汁調塗之濕則乾摻
治疥瘙風瘡有蟲(出本草)
以狗舌草為末和塗之即瘥
治惡瘡疥癩(出本草)
以鯪鯉甲燒末敷之
治瘡疥滅瘢㾗
以梅雨水洗之
治癩
取蝮蛇一枚及佗蛇亦得燒坐其上有赤蟲如馬尾
出仍取蛇肉塞鼻之孔
治惡瘡疥
以桐油塗之
治皮膚瘡疥
用粟米泔酸洗之
治疥瘡
以狼䟦子用苦酒磨敷之
治客風疥瘡
以菖蒲作末蒸熱裹罨患處甚驗
治疥及諸瘡久不瘳生死肌除大熱
藜蘆煮洗之
治瘑疥及瘡癩
以栢枝燒取脂敷之良
治瘡疥風疽
以椿木葉水煮汁洗之
治皮膚瘡疥殺蟲
用積雪草根刮取皮焙乾為末油和塗瘡上
治瘡疥
以冬瓜藤燒灰洗之
療瘡疥及熱氣瘡癢
用漏蘆根以苦酒磨敷之亦可作湯浴
治身癢瘡
以糞藍煎湯洗之
治瘡疥
以鷄蘇葉煮汁服
治瘡疥甚效
用芥心草搗末敷
治瘡疥痂息肉
以丹砂水研塗之
治惡瘡疥
以生鐵煅後飛淘去粗赤汁烘乾用蒜磨生油敷之
治瘡痍疥癩
用&KR1181;麻子油研敷之
乾疥(附論)
夫乾疥者但癢搔之皮起作乾痂此風熱氣深在肌肉
間故也
方
秦艽丸治遍身生疥乾癢搔之皮起
秦艽(一兩去苖)黃耆(二兩剉)烏蛇(四兩酒浸去皮骨炙令微黃)漏蘆(一兩)
(半去蘆頭)防風(一兩半去蘆頭)黃連(一兩半去鬚)苦參(二兩剉)川大黃
(二兩剉碎微炒)麻黃(二兩去根節)
右為末煉蜜和搗三二百杵丸如梧桐子大每服三
十丸食後温酒送下日進二服一方無麻黃名大黃
丸
皂莢膏治皮膚風濕熱生疥乾癢宜塗之
猪牙皂莢膩粉硫黃(細搗研)臰黃(細研)白礬灰
黃蠟巴豆(去皮)烏頭(生用)吳茱萸(已上各一分)
右為末細研令勻先入麻油二三合以慢火化蠟攪
和令勻日二塗之
黃耆丸治乾疥瘙癢久不瘥者
黃耆(二兩剉)烏蛇(四兩酒浸去皮骨炙令黃)茵芋(二兩)川烏頭(二兩炮刮)
(去皮臍)附子(三兩炮刮去皮臍)石楠(一兩)秦艽(二兩去苖)
右為末煉蜜和搗三二百杵丸如梧桐子大每服三
十丸食後以荆芥湯下以瘥為度
黃連膏治諸疥乾癢
白礬(一兩燒灰)硫黃(一兩細研)黃連(一兩半去鬚)雌黃(一兩細研)蛇床
子(三分末)
右研令勻以煉猪脂和如餳每用先以鹽漿水洗令
净拭乾塗之一方有胡粉名白礬散
如聖散治肺臟風毒攻發皮膚血氣凝澁變生瘡疥
瘙癢搔之皮起作痂轉輾蔓延連滯不瘥活血脉潤
皮膚散風邪止瘙癢
蛇床子(半兩)黃連(去鬚三分)水銀(同胡粉點水研令黑一分)胡粉(結沙子一)
(兩)
右以生麻油稀滑每用藥時先以鹽漿水洗瘡令淨
後以藥塗之乾即便換不過三五度瘥一方有硫黃
一分名水銀膏
又方治疥瘡生乾痂癢不止
猪脂(一觔)巴豆(半兩去皮研焙)蠟(半兩)硫黃(一分末)
右先煎猪脂令沸入巴豆候次下蠟令鎔化又下硫
黃末攪令勻盛於瓦合内日三五度塗之
治疥瘡生乾痂癢不止方
皂莢(一兩)臰黃(一兩)
右為細末以醋二升熬成膏塗之日三二易
普濟方卷二百八十
