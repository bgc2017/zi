普濟方卷二百四十六明周王朱橚撰
脚氣門
江東嶺南瘴毒脚氣(附論)
夫江東嶺南之地卑濕春夏之間氣毒彌盛又山水濕
蒸致多瘴毒風濕之氣從地而起易傷於人所以此病
多從下上脚先屈弱然後痺疼頭痛心煩痰滯吐逆兩
脛微腫小腹不仁壯熱憎寒四肢緩弱精神昏憒大小
便不通毒氣攻心死不旋踵此皆瘴毒脚氣之類也
方
金牙酒(一名大金牙酒方出聖濟總錄内)治瘴毒氣中人口喎面戾半
身不遂手足拘攣歷節腫痛甚者小腹不仁名曰脚
氣及治風冷濕痺
金牙(一斤)側子(炮製去皮臍)附子(炮製去皮臍)天雄(炮製去皮臍各三兩)
人參(二兩五錢)肉蓯蓉(切焙二兩)獨活(去蘆頭八兩)白茯苓(去皮用二)
(兩)當歸(切焙)白术防風(去叉)黃耆山芋細辛(去苖)
(葉)桂(去麄皮)茵芋(炙)石南(微炙)芎藭地骨皮五加
皮(湯浸炙各三兩)丹參(五兩五錢)杜仲(去麄皮炙七兩)蓽薢(三兩)磁石(煆醋)
(洗七次另研十兩)厚朴(去麄皮薑汁炙)薏苡仁(一斤)白芷(三兩)麦門冬
(去心焙五兩)石斛(去根八兩)萎蕤(二兩)枳殼(去穰麸炒一作枳實)桔梗(各三)
(兩)牛膝(去苖切五兩五錢)狗脊(去毛三兩)生地黃(二升)蒴藋(四兩)黃
芩(去黑心)遠志(去心)蔓荆實(各三兩一作牡荆子)
右剉如麻豆大每半料以絹袋盛入甕甕中用好酒
八斗浸密封經七日後每服取一合温服之漸加至
二合三合常令有酒氣相續以效為度藥力和善主
治極多凡是風虛四體小覺有風疴者皆須將服之
服者依方脩合不得浪有加減
大鼈甲湯(出聖惠方)專治江東嶺南瘴毒脚氣或其中即脚
膝腫滿心神悶亂寒熱痰逆頭痛口乾肩背拘急肢
節煩悶不欲飲食
鼈甲(二兩塗醋炙黃去裙襴)杏仁(五錢去皮尖雙仁炒)吴茱萸(五錢湯浸乾焙)
陳橘皮(湯浸去白穰五錢)防己(一兩去蘆頭)麻黃(五錢去根節)白术
(五錢)知母(五錢)川升麻(五兩)貝齒(四枚燒通赤)赤茯苓芎藭
(焙)犀角屑(各五錢)麦門冬(一兩焙去心)川大黃(一兩碎微炒)烏
梅(七枚去核炒)石膏(一兩)當歸葳蕤赤芍藥(各五錢)甘
草(五錢炙)半夏(五錢湯浸去滑炙)人參(五錢去蘆)麝香木香
羚羊角屑(各五錢)
右為散每服四錢以水一中盞入生薑半分薤白二
莖赤小豆三十粒棗三枚煎至六分去滓不計時候
温服
小金牙散療南方瘴癘疫氣脚弱風邪鬼注
金牙(五分)牛黃(一分)天雄蓽&KR1082;黃芩麝香蜀
椒(去汗)由䟦雄黃硃砂烏頭(各二分)細辛萎
蕤(各二分)桂心莾草(各二分)犀角乾薑蜈蚣(一枚)
(長六寸者炙)黃連(四分)
右搗篩合牛黃麝香搗三千杵温酒服五錢每日三
夜二以知為度綘囊盛帶男左女右一方寸若省病
問孝不避夜行塗鼻人中晨昏霧露亦塗之忌猪肉
冷水生血物生菜等
五加皮散(出聖惠方)專治江東嶺南春夏不正暑濕欝蒸臟
腑虛羸攻擊脚氣發動兩脚枯疼或即浮熱腫滿或
即皮肉焦燥不能久立筋急抽痛或氣衝心悶亂胸
膈疼逆四肢不仁腹脹壅悶目眩頭旋並宜服之
五加皮(一兩)薏苡仁(一兩五錢微炒)防風(五錢去蘆頭)牛膝(三分去苖)
赤茯苓(三分)獨活(五錢)丹參(五錢)枳殼(五錢炒)川升麻(三分)麻
黃(一兩去根節)羚羊角屑防己(各三分)桂心(五錢)黃耆(三分)
石膏(二兩)
右為散每服四錢以水一中盞入生薑半分煎至六
分去滓不計時候温服
茯苓湯(出聖濟總錄)專治春夏暑濕欝蒸毒氣攻擊脚氣發
動兩脚痠疼或浮腫熱滿或皮毛焦乾或脚疼不能
久立筋急抽痛時衝心悶胸膈痰積惡心欲吐四肢
疼痛十指不仁腹脹氣妨頭旋目眩眼暗
白茯苓(去黑皮三兩)薏苡仁(炒四兩)丹參獨活(去蘆頭)防
風(去叉各三兩五錢)牛膝(酒浸切焙)防己五加皮黃耆
枳殼(去穰炒)升麻(各三兩)麻黃(去根節四兩)桂(去麄皮一兩五錢)羚
羊角(鎊二兩)石膏(研如粉十兩)
右除石膏外剉如小豆大每服五錢水一盞半浸一
宿来晨煎取八分去滓空心温服之日二病消其病
不吐不利如心腹氣脹每服加連皮大腹一顆心胸
虛熱加麦門冬去心一分小腹痛加芍藥黃芩各一
兩心胸有痰加旋復花一分肺氣咳嗽加杏仁去皮
尖十四枚桑根白皮一分小便數加杜仲末一分語
言謇澁加木通一分腎虛耳聾加磁石一錢七分不
睡加酸棗仁末一錢七分懼渴不止加蔞一分
金牙散(出聖濟總錄)專治嶺南瘴癘疫氣脚氣等病
金牙(研一兩一分)牛黃(研一分)天雄(炮製去皮臍)萆&KR1082;黃芩
(去黑心)麝香川烏(炮製去皮臍各五錢)細辛(去苖葉)萎蕤桂(去麄)
(皮)莾草(炙)犀角(鎊)乾薑(炮各三兩)蜈蚣(炙一枚)黃連(去鬚一兩)
右搗羅為散每服三錢用温酒調下日三夜二以效
為度又以囊盛方寸男左女右帶之
赤茯苓散(出聖惠方)專治瘴毒脚氣胸膈氣不通乍寒乍熱
頭痛心悶不欲飲食宜服此方
赤茯苓川升麻(各一兩)甘艸(炙微赤剉三分)知母(一兩)犀角
屑木香(各三分)前胡(三分去蘆)石膏(一兩)旋復花(五錢)麥門
冬(一兩去心)紫蘇葉檳榔(各一兩)
右為散每服四錢以水一中盞入生薑半分煎至六
分去滓不計時候温服
治脚膝疼痛不欲飲食
猪苓(一兩去黑皮)赤茯苓(一兩)茈胡(一兩去苖)吴茱萸(一分湯洗焙乾)
(炒)甘艸(剉炒)木香黃芩犀角屑(各三分)檳榔(一兩)
右為散每服四錢以水一中盞入生薑半分煎至六
分去滓不計時候温服
知母散(出聖惠方)專治瘴毒脚氣發寒熱頭痛脚膝腫疼腹
中妨悶不能飲食則無味口乾多渴宜服之
知母黑升麻(各三兩)木香(五錢)赤茯苓(三分)鼈甲(一兩塗醋)
(炙去裙襴)黃芩(三分)茈胡(一兩五錢去蘆)㯽榔(一兩五錢去蘆)瓜蔞根(三分)
右為散每服四錢以水一中盞入生薑半分煎至六
分去滓不計時候温服
木香散(出聖惠方)專治瘴毒脚氣初覺嘔逆煩悶頭昏不食
宜服此方
木香(五錢)檳榔(一兩)半夏(五錢湯浸去滑)犀角屑(五錢)旋復花(五錢)
赤茯苓(一兩)陳橘皮(一兩湯浸去白瓤)紫蘇葉(一兩)甘艸(五錢炙微)
(赤剉)
右為散每服四錢以水一中盞入生薑半分香豉百
粒煎至六分去滓不計時温服
羚羊角湯(出聖濟總錄)專治江東脚氣盛發上衝脾胃胸膈
妨悶噫氣不暢煩熱口渴眼暗不識人
羚羊角(鎊)犀角(鎊各一兩五錢)升麻旋復花木香(各一)
(兩)大腹皮(五顆連皮子剉)枳殼(去瓤麸炒)麥門冬(去心焙)前胡(去蘆)
(各一兩一分)
右麄搗篩每服五錢水一盞半煎至一盞去滓空腹
服之以快利為度
大腹湯服前羚羊湯得快利後浮熱未除氣復嘔逆
不下飲食胸膈有痰腹常如空虛
大腹(七顆連皮子剉)犀角(鎊)木香(各二兩)前胡(去蘆頭一兩五錢)旋
復花(一兩)半夏(湯浸七次去滑焙)赤茯苓(去黑皮各二兩)
右搗篩每服五錢以水一盞半生薑一分拍破煎至
七分去滓空腹服日再
升麻湯服前二方氣退客熱未定乾渴不止胸膈尚
煩脚疼痛
升麻白茯苓(去黑皮各二兩)青竹茹(一兩)木香(一兩)黃芩(去黑)
(心一兩五錢)石膏(三兩)麥門冬(去黑心焙二兩)桑根白皮(剉二兩)
右麄搗篩每服五錢水一盞半生薑一分拍碎棗二
枚擘破煎至八分去滓温服日再
犀角散治脚氣瘴毒心神悶亂
犀角(一兩)木香(五錢)射干(一兩)川升麻(一兩)麥門冬(一兩去心)茈
胡(一兩去苖)甘草(五錢炙剉)鼈甲(二兩塗醋炙黃去裙襴)
右為散每服四錢以水一中盞入生薑半分煎六分
去滓不計時温服
厚朴湯治嶺南脚氣攻心痛悶亂
厚朴(去麄皮生薑汁製)木香檳榔(各一兩)
右各搗為末先以水三盞入生薑一分厚朴末三錢
煎取濃汁二盞下檳榔木香末各二錢再煎一兩沸
去滓不拘早晚温服當快利一兩行為效
療冷脹毒悶方
右服金牙散以湯煮桃李杵和散如棗核大服卒患
取反吐者一服四分用之若神良
茯苓湯治江東脚氣盛發兩脚浮腫小便赤澁心腹
妨悶氣急坐臥不得
赤茯苓(去皮)桑根白皮(剉)防己木香黃芩(去黑心各)
(三兩)木通(細剉二兩)大腹(七顆連皮子剉)郁李仁(湯浸去皮研二兩五錢)
右搗篩每服五錢水一盞半生薑一分拍碎煎至七
分去滓早晚食前服
犀角湯治脚氣之疾先起嶺南稍來江東皆由卑濕
得之或微覺疼痺或兩脛腫滿行起痺弱或上入腹
不仁或時冷熱皆其候也若先覺此證食嘔不下氣
上逆者(方見本門脚氣嘔逆類)
半夏湯治江東初患脚氣不識其候始脚脛酸重惡
心頭旋嘔吐腹中刺痛胸中塞悶時憎寒壯熱如瘧
者皆脚氣所為
半夏(湯洗去滑薑汁製)黃芩(去黑心各二兩)旋復花(三分)赤茯苓(去黑)
(皮)麥門冬(去心)桑根白皮(各二兩)大腹(連皮子剉五顆)
右麄搗篩每服五錢水一盞半入大棗二枚擘破生
薑一分拍碎煎取七分去滓空腹服之
木香湯治嶺南脚氣卒發衝心悶亂
木香郁李仁(湯浸去皮炒各四兩)防己(一兩半)紫蘇莖葉(一兩)
(細剉)桑根白皮(剉)赤茯苓(去皮各二兩)大腹(四顆連皮子剉)
右搗篩每服五錢水一盞半入生薑一分煎至一盞
去滓不拘時温服如倉卒不及者只以檳榔末三錢
水一盞煎至七分服之亦效
獨活浸酒治嶺南脚氣發動起氣欝蒸熱毒風盛脾
肺常有虛熱心神煩悶脚膝酸疼
獨活(去蘆頭)生乾地黃(焙各三兩)海桐皮(二兩)生黑豆皮(一大)
(升)桂(去麄皮一兩)生沃實根(一斤)大麻子仁(一升炒)
右剉如黑豆大以生絹袋盛用無灰酒三斗同納瓷
甕中浸之冬七日夏三日春秋五日不限早晚隨意
飲之常令有酒氣酒盡更添藥無味即再作
大麻子湯治脚氣瘴氣乍寒乍熱狀如瘧疾脚腫氣
上攻心悶咳嗽攤緩脚弱風毒頭面腫
大麻子仁(微炒)升麻射干菖蒲甘草(炙)麻黃
(去根節)大黃(剉碎醋炒各一兩)
右搗篩每服五錢以水一盞半入豉半合同煎至七
分去滓下芒硝一錢更煎一兩沸空心日午近晚各
一以微利為度觧毒熱有腫滓敷之凡覺氣滿輙服
一劑佳
犀角湯(出聖濟總錄)專治江東脚氣小欲動作漸覺心悶脚
脛酸疼煩熱不止
犀角(鎊)木香前胡(去蘆頭各一兩)青竹茹(三分)麥門冬(去心)
(一兩五錢)大腹(二顆連皮子剉)
右麄搗篩每服五錢以水一盞半煎至一盞去滓不
拘時候温服
旋復花湯(出聖濟總錄)專治江東脚氣發動旋吐痰心悶氣
膈見食惡心心下拘急
旋復花(一兩)赤茯苓(去黑皮)桑根白皮(剉)半夏(湯洗七遍去滑)
(各二兩)紫蘇莖葉(細剉一兩)大腹皮(五枚連皮子剉)
右麄搗篩每服五錢以水一盞半大棗二枚擘煎取
一盞去滓納生薑汁一合空腹服之如要疏利入檳
榔二錢湯飲下
吴茱萸湯(出聖濟總錄)專治江東脚氣已發兼宿冷氣衝心
煩痛大便秘腹脹如鼓漸至悶亂
吴茱萸(湯浸焙炒一兩一分)木香厚朴(去麄皮薑汁炙各二兩)大腹
(連皮子剉五枚)牽牛子(一兩另搗末湯飲下)
右除牽牛子外麄搗篩每服三錢以水一盞半生薑
一分拍碎煎取七分去滓納牽牛子末一錢攪令勻
空心服之以大小便通利為度效也
香豉湯(出聖惠方)專療嶺南瘴氣煩熱脚氣衝心悶氣欲絶
方
香豉(一升)梔子(十四枚擘)升麻(二兩)
右切以水四升煑取一升半分為三服即定也
檳榔湯(出聖濟總錄)專治嶺南脚氣卒發衝心悶亂
檳榔末大腹皮末陳橘皮末(各為麄末三錢)
右方以童子小便并水各一盞煎大腹皮陳橘皮末
至一盞半次下檳榔末再煎取沸去滓漸漸温服未
退再服
一方香豉(三升)犀角(八兩剉末)
右香䜴如前不能九蒸九曝三蒸三曝亦得用一生
絹袋貯用好美酒九升漬之五日許其犀角末散著
袋外每服常攪令犀角末入酒中服三合量性增减
日三服其酒夏月初作多恐壊不耐久可用此方䜴三
合橘皮生薑葱細切任意調和先熬油令香熟次下
諸物熬熟以綿裹納鐺中著酒任性飲之若能常飲此
酒極利腰脚嶺南常服此酒必佳及卑濕處亦佳又
恐有脚氣似者即宜服之
一方(出肘後方)先煎牛乳三升令减半以五合服硫黃末一
兩服畢覆取汗勿令得風中間更一服至暮又一服
若已得汗不更服但好好將息護之若未瘥愈後數
日中亦可更作若常服亦可煎為丸北人服此療脚
多效但須極好硫黃取預偹之
旋復花飲(出聖濟總錄)專治乍處江嶺未服水土食飲不下
兼痺濕脚氣發動時復心悶面目脚浮膝腫氣乏唇
口青黑胸膈煩熱見食嘔吐心腹妨痛冷氣結聚如
有此症急服
旋復花(一兩)赤茯苓(去黑皮二兩)吴茱萸(湯浸焙炒三分)前胡(去蘆)
(頭一兩一分)木香(一兩五錢)郁李仁(去皮炒一分)半夏(湯洗七次去滑薑汁)
(製二兩)大腹(五顆連皮子剉)
右搗篩每服五錢水一盞半生薑一分拍碎煎取七
分去滓早晚食前服或要疏利另入檳榔末二錢服
之
一方(出肘後方)專治嶺南瘴脚氣
用白□石二斤或用鍾乳末附子三兩䜴三
升酒三斗漬四五日稍飲之再加蘇子二升
亦可
一方(出肘後方)專治瘴脚氣
用山栢根搗碎酒飲之又酒或水煑大豆汁飲之愈
又方(出聖惠方)專治瘴脚氣
食小豆亦佳又研胡麻酒和服之瘥
治瘴毒所侵才覺脚氣急療方(出廣南四時攝生論)
黑豆(二合)杉木節(五錢炒)生薑(五錢炒)童子小便(半大盞)
右各炒後便入小便浸良久以水同煎三五沸濾去
滓通口服之其疾立定後續用藥
橘皮半夏枳殼(去穰)麻黃茱萸狼毒
右等分為散空心熟水調二錢
治瘴毒及脚氣心狂方(出廣南四時攝生論)
黃芩鐡華粉(各一兩)牡蠣(燒一兩)黃丹(五錢炒令黑色入地坑内)
(三日)
右為散每服用淡竹瀝調一錢服之
治忽中瘴毒及風毒脚氣衝心悶絶方(出廣南四時攝生論)
硫黃烏藥杉木節訶子皮青橘皮(各五錢)
肉荳蔲檳榔
右為散每服一錢小便二盞入生薑五錢拍碎黑豆
三合同煎取半盞分為二服空心午時服忌羊肉鵝
鴨毒物
治瘴毒心間疰悶元臟氣虛方(出廣南四時攝生論)
烏藥蓬莪荗白术青橘皮白歛高良
薑枳殼(去穰麸炒等分)
右搗羅為散每服更入茴香末一匙以温酒同調一
錢
升麻散(出聖惠方)專治瘴毒脚氣發動心胸燥熱悶亂氣急
口乾舌焦煩渴大小腸不利
川升麻(一兩)黃芩(一兩)赤茯苓(一兩)木香(五錢)犀角屑(五錢)川
朴硝(一兩)麥門冬(一兩去心)甘艸(五錢炙微赤剉)
右件藥搗麄羅為散每服四錢以水一中盞入生薑
半分青竹茹一分煎至六分去滓不計時候温服
脚氣之病先起嶺南稍來江東得之無時或微覺疼痺
或兩脛小痛或行起軟弱或小腹不仁或時冷時熱
皆其候也不即治轉上入腹便為難治醫人治之多用
湯酒摩膏種數既多不但一劑即可以少瘥若服此不
效用兼炙法(出肘後方)
取好豉一升三蒸三曝乾以好酒三斗漬之三宿可
飲隨人多少欲預防不必待時便與酒煑豉服之脚
弱其得小愈及更營諸方服之并須灸之
次服獨活酒方(出肘後方)
獨活五兩附子五兩生用切以酒一斗漬經三宿服
從一合始以微痺為度
脚氣上生風毒瘡(附論)
夫腎主於脚若腎虛風濕所摶攻於脚膝則名脚氣因
其氣血壅滯濕毒氣盛在於膚腠不得宣通故令脚上
生瘡也若風毒不歇其瘡漸增多汗腫痛身體壯熱經
久難瘥也
方
石南丸(出直指方)專治風毒脚腫生瘡或筋攣痛重
石南葉薏苡仁杏仁(湯浸去皮炒微赤)牽牛(炒熟)大腹
子(連皮用)川芎川續斷赤芍藥赤小豆陳
皮(去白)當歸(去蘆)麻黃(去節各二兩)五加皮牛膝(各三兩)宣
木瓜獨活(去蘆)蓽薢杜仲(薑汁製炒各四兩)
右為細末以酒浸蒸餅研糊為丸如梧桐子大每服
三十丸煎木瓜湯下早起日中臨臥各一服
漏蘆丸(出聖惠方)專治脚氣腫盛生瘡久不瘥膿血長流疼
痛不歇
漏蘆(一兩)葳蕤(一兩)檳榔(一兩)枳殼(一兩麸炒去穰剉)秦芁(一兩去苖)
防風(五錢去蘆頭)獨活(五錢)五加皮(三分)赤芍藥(三分)川大黃
(一兩剉碎微炒焦)黃耆(三分剉)黃芩(五錢)烏蛇(三兩酒浸去皮骨炙令微黃)
右為細末煉蜜和搗三二百杵丸如梧桐子大每服
不計時候温服酒送下三十丸
犀角散(出聖惠方)專治脚氣毒生瘡腫疼痛心神煩熱
犀角屑(三分)天麻(三分)羌活(三分)枳殼(三分麸炒去穰)防風(三分去蘆)
(頭)黃耆(三分剉)黃芩(三分)白蒺藜(三分微炒去刺)檳榔(一兩)烏蛇
(一兩酒浸去皮骨炙黃)白蘚皮(三分)甘艸(五錢炙微黃)
右為散每服四錢以水一中盞入生薑半分煎至六
分去滓不計時温服
治脚氣風毒壅盛生瘡腫痛不歇(出聖惠方)
牛蒡子(一兩微炒)枳殼(一兩麸炒微黃去穰)防風(五錢去蘆頭)薏苡仁
(三分去蘆頭)玄參(三分)獨活(一兩)檳榔(一兩)赤芍藥(三分)烏蛇(三兩)
(酒浸去皮骨炙微黃)
右為散每服三錢以水一中盞煎至六分去滓不計
時温服
秦芁散(出聖惠方)專治脚氣風毒生瘡腫痛
秦芁(一兩去蘆)玄參(一兩)地骨皮(一兩)獨活(一兩)黃耆(一兩)枳殼
(一兩麸炒去穰)杏仁(一兩湯浸去皮尖雙仁炒黃)
右為散每服四錢以水一中盞煎至六分去滓每於
食前温服
治脚腫方
男子六十一歲腫盛生瘡忽食猪肉不安醫以藥利
之稍愈時出外中風汗後頭暴腫起紫色多唾耳輪
上有浮泡小黃瘡汗出以小續命湯加羌活一倍煎
服之遂愈
漏蘆丸療脚氣腫盛因生瘡積年不瘥膿血長流者
此是風毒氣為冬間服藥酒擁滯散在腠理宜服此
方療風癢及舊癬疥百病輕腰脚兼通大腸療肺中
熱毒氣
漏蘆葳蕤烏蛇脯(炙各二錢四分)枳實(一錢六分炙)苦參
(一斤搗去筋脉取粉)秦芁(九分)乾麥門冬(一錢二分去心)漢防己(八分)玄
參(二錢二分)白术黃耆(各一錢二分)大黃(二錢四分)黃芩(八分)
右搗篩煉蜜和丸如梧桐子大每服四十丸日漸再
加至五十丸無論食前食後服沃實酒下藥
沃實酒
牛蒡根(切三大升)枳實(八兩炙)磁毛石(一斤綿裹)薏苡仁(一升)玄
參(六兩)烏蛇脯(六兩炙)生地黃(切二大升)烏豆(小粒者一大升)
右細切絹袋盛以好無灰酒一大斗浸經三日任性
多少將白斂湯洗之
白歛湯洗方治脚氣上生風毒瘡腫疼痛
漏蘆(切一大升)白歛(五兩)塊白皮(切)蒺藜子五加根皮
(切各一大升)甘艸(三兩炙)
右六味切以水二大斗煑取六升納芒硝半大升癢
即洗其湯微温如人體如瘡熱温布馧上忌海藻菘
菜
脚氣雜治膏藥淋渫等(附論)
脚氣服補藥及用湯渫洗者皆醫之大禁也此為南方
外感濕氣乘虛襲入為腫滿而言非為北方内受濕氣
注下腫而言也盖内受濕氣不能宣逹宜淋渫開導泄
越其邪也
方
防己膏(出聖惠方)專治脚氣風毒筋脉拘急腫滿疼痛
漢防己(一兩)野葛(一兩五錢)犀角屑(一兩)莾草(一兩五錢)川烏頭
(一兩去皮臍)吴茱萸(一兩)川椒(一兩去目)丹參(一兩五錢)躑躅花(二兩)
川升麻(一兩)乾薑(一兩)附子(一兩去皮臍)白芷(一兩)當歸(一兩)桔
梗(一兩)巴豆(一兩去皮心)雄黃(一兩細研)蛇銜(一兩)防風(一兩去蘆)鼈
甲(一兩)
右為細剉用綿裹以醋二升浸一宿以猪脂三斤熳
火煎令藥色黃膏成絞去滓盛瓷盒中令冷每取摩
所患處
治脚氣腫滿煩熱疼痛不可忍方(出聖惠方)
防風(一兩去蘆頭)附子(一兩去皮臍)當歸(一兩)天蓼木(三兩)羌活
(一兩)細辛(一兩)桑枝(半斤)槐枝(半斤)杉木(一斤)白礬(二兩)茄子根
(半斤)蒴藋(一斤)露蜂房(一兩)吴茱萸(一兩)水紅草(一斤)赤小豆
(一兩)木鱉子(三兩去壳)
右件藥細剉和勻每度用藥半斤以水四斗煑取三
斗去滓看冷暖淋蘸汗出切宜避風
丹參膏(出聖惠方)專治脚氣風毒腫盛難消宜用
丹參(二兩)莾草(一兩)附子(二兩去皮臍)漢防己(一兩)芎藭(一兩)川
椒(一兩去目)吴茱萸(一兩)白芷沉香(五錢)零陵香(五錢)鷄舌
香(五錢)犀角屑(一兩)當歸(一兩)商陸(二兩)木香(五錢)
右件藥細剉用綿裹以醋二升漬一宿以好猪脂二
斤慢火煎令藥色黃絞去滓膏成以瓷盒盛每取摩
所患處
野葛膏(出聖惠方)專治脚氣内須服藥攻擊外須用膏摩火
炙法發泄等此皆脚氣之要術若有攣急及有不仁
處常用此膏摩之兼治江南風毒先從手脚上腫痺
及面却入腹即殺人者兼療瘰瀝惡瘡癰疽腫脛脚
弱偏苦百病外臺秘要云一方有石南白芷為六十
味千金無茵芋細辛有莾草丹參躑躅花
野葛(剉)蛇御(剉)防風(去仁各三兩)犀角(鎊)烏頭(炮製去皮臍)
桔梗(去蘆頭)茵芋葉蜀椒(去目并閉口炒汗出)乾薑(炮)升麻
(研)巴豆(去皮心膜研如膏)細辛(揀淨各二兩)雄黃(研一兩)鼈甲(醋炙)
(去裙襴一兩)
右為末用酒浸經一宿先取臘月猪膏五斤納净鍋
中煉成油濾去筋膜將前酒浸藥末以新綿裹納猪
膏鍋中慢火煎之候變色去藥裹頻攪勿令焦黑量
稀稠得所絞濾去滓傾入通油瓷器中盛封好旋取
塗摩患處合藥勿令婦人鷄犬見胡洽無丹參躑躅
有細辛蘇恭以白芷防己吴茱萸附子當歸代巴豆
雄黃蛇御防風鼈甲
蘸脚方(出聖惠方)專治脚氣壅悶煩疼
地松(半斤)蒴藋(半斤)葱白(連鬚半斤)萆麻子(半斤)杉木(半斤)商陸
(半斤)柳白皮(半斤)防風(三兩去蘆頭)漢防己(一兩)白礬(二兩)水葓
草(一斤)附子(二兩)蛇床子(二兩)細辛(二兩)
右件藥細剉和勻每服用藥半斤以水四斗煎至三
斗去滓看冷煖於避風處淋蘸汗出為效
外應散(出危氏方)專治脚氣用此薰蒸淋洗
石楠葉矮樟葉蜀江杉片藿香紫金皮
(研)藁本獨活大蓼白芷紫蘇羌活(各等)
(分)
右剉碎如大椒五六十粒葱一握用水二斗煎七分
置盆内令病者以足加其上用厚衣盖覆薰蒸痛處
後温熱可下手時令人淋洗
淋蘸藥方(出聖惠方)專治風毒脚氣久不瘥
羌活(二兩)玄參(半斤)附子(四枚)桃白皮(半斤)杉木(半斤)防風(六兩)
苦參(一兩)柳白皮(半斤)白礬(三兩)漢椒(一兩)葱白(連鬚半斤)
右件藥細剉和勻每服用藥半斤以水三斗煑取二
斗看冷煖於避風處淋蘸以汗為妙
淋蘸方(出聖惠方)專治脚氣發成腫滿疼痛不可忍
黃蘆木(半斤)馬齒莧(半斤)水葓草(一斤)薏苡仁(五兩)蒴藋(一升)
杉木(半斤)白礬(二兩)葱白(連鬚半斤)枳殼(五兩)赤小豆(一升)
右件藥細剉和勻每度用藥半斤以水三斗煎取二
斗去滓入鹽半合漸漸淋蘸如有汗出切宜避風
導氣除濕湯(出拔萃方)專治淋滯脚氣内受濕氣不能外逹
淋渫開導洪越其邪
威靈仙防風荆芥穗當歸地骨皮升
麻白芍藥蒴藋葉
右件等分剉細水二斗煑至一斗五升去滓熱服洗
無時候
牡丹膏(出聖惠方)專治脚氣風痺手足疼弱鼠漏惡瘡風毒
所中腹中疼痛百病摩之皆愈
牡丹皮芫花(生用)皂莢(去皮炙各五錢)蜀椒(去目并閉口炒出汗一兩)
藜蘆(生)附子(炮製去皮臍)莾草葉(各三分)大黃(剉一兩)
右搗羅以新綿裹納淨器中苦酒三升浸經一宿取
臘月猪膏三斤納鍋中煉去筋膜後入前酒中同藥
裹慢火煎之候變色稀稠得所即濾去藥裹頻攪成
膏傾入通油瓷器中密封旋取揩摩患處合此藥勿
令婦人見之鷄犬等見
淋蘸方(出聖惠方)專治脚氣腫硬疼痛
萆麻子葉(半斤)水葓(一斤)杉木(半斤)川椒(三合)柳蠧䖝(半斤)蒴
藋(一斤)白楊樹皮(半斤)
右件藥細剉和勻每用藥半斤以水三斗煎取二斗
去滓看冷煖用蘸脚每蘸了如有汗出切宜避風
六味湯(出百一選方)用淋脚膝
藳本荆芥蛇床子川椒山茱萸吴茱
萸
右等分同煑三五沸淋之勿濕脚指
一方
紫蘇紫金皮虢丹大椒蒼术樟樹皮
(剉)杉木節石楠葉荆芥獨活土硃
右各等分用連鬚葱五根水五碗别人下手洗
蘸脚椒礬湯(出聖濟總錄)專治脚氣
蜀椒白礬(研各三兩)葱白(一握并鬚洗淨)大豆(五升揀淨)鹽生
薑(切各二兩)
右納釜中以漿水三斗煑至二斗五升用新瓦甕子
一口可容五斗者用板子闊三寸於甕子近底横着
之將煎得汁去滓乘熱投入甕中候冷煖得所即入
脚踏甕中板上蘸脚頻頻以湯從骭面淋之其湯只
可離脚面三寸二寸不可過脚面踝或湯冷即依前
納釜中入前藥滓煎三四沸後去滓一依前法蘸之
其滓只可重煎三四度若有汗出乃止得汗後須衣
被蓋覆定喫薑湯茶一碗兼治腸風及眼昏鼻衂耳
聾等疾
芥子膏(出聖濟總錄)專治風濕脚氣腫痛無力
白芥子蕓薹子萆蔴子木鼈子(去壳)白膠
香(各一兩)胡桃(五個去壳)
右為一處搗三千杵成膏每用皂子大摩疼處
淋渫方治風毒脚氣骽膝&KR0857;痺腫行步不得皮膚如
蟲行
露蜂房水葒茵芋附子(生各二兩)蒴藋(四兩)蜀椒
(去目并閉口一兩)
右剉碎用水五斗煎去滓取三斗淋渫慎避風
淋渫烏頭散(出御藥院方)能治一切頑痺不仁及筋骨疼痛
攣急
澤烏頭(生用不去皮)木鼈子(去壳)白芥子鼈甲(去裙襴各一兩)
杏仁(生用不去皮一百個)
右為麄末都作一次用水三大碗煎數沸去滓乘熱
淋滯患處冷即再煖熱依前淋渫三五遍其藥無力
不用
蘸脚薏苡根湯(出聖濟總錄)專治脚氣初發
薏苡根(剉)枳殼根(剉各三兩)蒴藋枝(剉二兩)吴茱萸(一兩湯洗)
(過綿裹)
右納釜中以水二斗煎至一斗二升入漿水二斗鹽
三兩更煎五七沸去滓用新淨瓦甕子一口可容五
斗者以板子闊三寸横着於甕底將煎得汁乘熱傾
入甕中候冷熱得所於密室中就甕蘸脚頻頻以湯
從骭面淋之甕外以糠火微温其甕中湯只可離脚
面三寸更互換湯以得汗甚為度若汗不多可盡日
蘸了用生薑木瓜各一兩五錢剉碎同研如膏塗脚
心以蠟紙裹纏定厚衣被盖覆取汗更喫後木香湯
木香湯
木香(另搗)白檳榔(另搗各五錢)紅雪(一兩五錢)
右先將木香末三錢以水一盞半生薑一分大葱白
三寸同煎至一盞去滓入檳榔末二錢以童子小便
一合紅雪末二錢更煎一二沸去滓溫服
燙脚散治脚氣
地椒蒺藜子莾草荆芥穗
右等分為末煎湯淋浸
二豆湯(出聖惠方)專治脚氣腫滿大效
大豆(五升)赤小豆(三升)吴茱萸(一升)鹽(三合)
右取一新杉木桶先將大豆布在桶底次下小豆茱
萸鹽以漿水二斗於鍋内煑沸傾入於杉桶其沸漿
與藥齊勿過之即以脚於桶中踏藥上候温漸漸踏
至底唯露出脚指覺冷即續添沸漿以盡為度密盖
覆忌風漸淋至膝候湯冷收脚撲米粉
又方(出聖惠方)凡治症同前
枳殼(一斤)五加皮(八兩)躑躅花(一斤)芫花(五兩)
右件細剉和勻每度用藥八兩以水三斗煑取二斗
去滓看冷煖於避風處淋洗
脚氣塗法(出危氏方)
猪牙皂(擇不蛀者)大皂角(不蛀者)南木香
右各等分為末黃子醋濃調先於腫之上不腫處用
藥圍塗之闊三四寸若圈然截斷毒氣不使衝上次
塗下面腫處只留脚尖不塗仍修去脚甲出毒氣時
時用醋潤之一方用不蛀皂角為末入平胃散内釅
醋調敷一方謂倉卒秪用皂角火上燒灰存性薑汁
調敷皆可用乃不及上方為妙
蘸脚杉木節湯(出聖濟總錄)專治脚氣
杉木節(八兩剉)柳蠧蟲末(八兩)蒴藋枝(五兩剉)
右納釜中以水二斗煎至一斗入鹽四兩漿水一斗
更煎三五沸後用淨瓦甕子一口可容五斗者以板
子横着甕底將煎得汁去滓乘熱傾入甕中候冷煖
得所入脚踏甕中板頻頻以湯從骭面淋之其湯只
可離脚面三四寸不可過脚踝仍於密室中避風以
得汗甚為度湯冷即於釜中入滓更煎三五沸後去
滓一依前法蘸脚
蒼耳湯(出聖惠方)專治脚氣
蒼耳子(炒搗)鹽赤小豆(各三升)
右納釜中以水一石二斗煑至七斗五升去滓用淨
瓦甕一口可容五斗者以板子横甕底將藥汁乘熱
傾入甕中候冷煖得所入脚踏板子頻以藥汁從
骭面淋之其汁只可離面三寸不可過脚踝仍以密
室中避風以得汗為度湯冷即納釜中入滓更煎三
五沸後去滓一依前法
淋渫羊桃湯治脚氣腫痛行履不得
羊桃蒴藋(各三斤)桑葉(一斤)
右剉碎水九斗煑取四升去滓用淋渫脚下不拘時
以腫消為度
又方治脚氣腫滿大效
水葓草(二斤)赤小豆(一升)桑白皮(一斤)
右件藥細剉和勻每用八兩以水三斗煎取二斗去
滓看冷煖淋蘸汗出切宜避風
又方
芫花(炙一兩)水葓莖葉(二斤)杉木(一斤)
右件藥細剉和勻每度用藥八兩以水三斗煎取二
斗去滓看冷煖於避風處淋蘸
又方
桑枝(二斤)枳殼樹皮(一斤)柳枝(三斤)
右件藥細剉和勻每度用藥八兩以水三斗煎煑二
斗去滓看冷煖於避風處淋蘸
又方
蒼耳子(八兩搗碎)赤小豆(半升)鹽(一兩)蒴藋(二斤)
右件藥以水三斗同煑以豆爛為度去滓看冷煖於
避風處淋蘸
足踏丸治氣腫滿疼連骨髓
烏頭(二兩去皮臍生搗末)樟腦(三兩細研)
右再研令勻釅醋煑糊和丸如彈子大置藥一丸於
爐子中心踏之衣被盖覆汗出如涎為效
蘸脚黃櫨湯治脚氣
黃櫨木(三斤剉碎)白礬(二兩為末)
右先將黃櫨木以水二斗煎十餘沸去滓入白礬末
攪勻轉用瓦甕子一口可容四斗五升者以板闊三
寸横甕底將煎得湯汁乘熟傾入甕中於密室内坐
脚踏甕中横木上蘸頻以湯從骭面淋之甕外以糠
火微温得汗甚為度其湯只可離脚三二寸若蘸了
以綿衣裹兩脚勿令風吹其殘湯留取隔日温過一
依前法用如覺得汗甚心中悶極即取紅雪末二錢
以冷漿調服
麥皮膏治脚根痛不問左右但覺隠隠疼痛並是毒
氣此皆凝寒之月人多忍冷血聚不散宜先用煖水
淋洗後乾拭遙以火炙覺痛處令人點藥揩摩直候
藥氣透熱以紙拭去藥如常盖覆
麥皮熊白
右等分相和以微火炒更入甲煎口脂少許調勻如
膏漸漸取摩痛處即瘥
又方治脚氣腫滿大效
五加皮(一斤)楮椒莖葉(二斤)
右件藥細剉和勻每度用八兩以水三斗煎取二斗
去滓看冷煖於避風處淋蘸
又方
樟木(三斤)楠木(二斤)
右件藥細剉和勻每度用八兩以水三斗煎至二斗
去滓看冷煖於避風淋蘸
又方
商陸(二斤)蒴藋葉(二斤)
右件藥細剉和勻每度用八兩以水三斗煎取二斗
去滓看冷煖於避風處淋蘸
五枝湯洗脚
右件用桃柳槐楮桑五件各取枝煎湯洗脚消腫住
痛仍先吃一二杯汁大庾嶺雲風長老曾煎贈
南陵天度管轄立效一方有麻葉二斤水一石煎至
八斗去滓温浴每五日一浴
脚氣蒸法
右先以復元通氣散一方用黃茋圓倍加甘草酒糊
丸每服三十丸用淡清酒吞下如人行五里又進一
服連三服却用甘遂細末五錢用好醋調仍以炭三
四斤生火於地上燒至十分通紅却去火以脱
底桶子一隻圍住患人足沃醋在地上急用被
絮裹盖其足得脚上有汗為妙甚者經再可去其病
根一方以復元通氣散并甘草先以酒服之却取猪
腰子一枚分為四邊用甘遂末二錢傾在腰子上用
托兩脚心以片帛扎定仍濃煎甘草湯更服之又方
主脚氣流注四肢結成腫核下散赤熱焮痛及療一
切腫毒以甘遂細末醋調敷腫處濃煎甘草湯一味
服之其腫即散一服未安再用二藥須兩人各買亦
不可一處安頓及不許併手脩合耳聾亦可煎甘草
湯服之以甘遂塊塞耳
脚氣洗法(出危氏方)
右每夜用鹽塗擦腿膝至足甲淹少時却用熱湯泡
洗昔有人得脚氣諸方不效得此方常洗不再發
蘸脚椒湯(出聖濟總錄)專治脚氣攣腫腰絡不隨
蜀椒(六升未經蒸者用生紬作袋十二枚每枚長九寸納椒入袋中實築之仍拴袋口)
右將椒袋納釜中以酸漿水四斗五升入鹽二升煑
五七沸用淨瓦甕子一口可容五斗者將所煑椒袋
一枚及一半煑取汁乘熱入瓦甕中候其湯冷煖通
脚即以脚入甕踏椒袋上蘸仍以湯頻頻從骭面淋
之若甕中椒袋覺冷即換釜中熱者其湯或冷亦換
釡中熱湯其使了湯并椒袋却用釜中以微火温之
當令熱亦須於密室中勿令風吹若兩脚覺髀牽風
如蟲行頭項肢體皆有汗出腹中鳴此是氣下即止
若汗後覺心氣悶可取冷飯吃三五口以鹿脯下之
若覺微利皆是病壯通泄也若未愈即隔日或三日
取舊湯袋等依前法踏蘸還以得汗及腹鳴為度其
蘸脚湯只可離脚面三四寸不可過踝宜食酥蜜薑
湯并鹿肉
治脚氣發過心膈悶者宜用此方(出聖濟總錄)
右取新磚兩口鑿中心作孔如毬子大勿令透過即
將炭火燒令通紅用米醋潑之便納蜀椒於磚孔中
以物盖上看温煖即去韈以脚踏磚上立愈一方以
甕盛椒水下著火煖之懸板為橋去湯二寸許以脚
踏板柱脚以綿絮密塞勿令泄氣若疲即出入被以
粉摩之一食久更入甕常令甕下火不絶勿使湯冷
如此消息不過七日得伸展并腫亦消
麻黃裹足方(出聖濟總錄)能治久蘊風濕足多冷麻隠痛難
行夜常轉筋如風所吹此皆是脚氣之候
右以麻黃二斤剉碎炒令極熱以帛纏裹二足
不得透氣良久脚上有汗候麻黃温不用却着綿夾
襪勿令風吹如此三五次永除病根
爐子法
右掘地爐子一個闊一尺二寸掃拭令置新磚半頭
在爐中心用細莖炭十斤燒令通赤候炭消及一半
為度取去炭用釅醋四升同白馬通八斤和成泥密
封地爐子四圍俱徧將藥丸一粒置磚上伸脚踏之
被盖覆三二時辰汗盡方出脚然後用藥淋洗
淋洗藥三節通方(出聖濟總錄)
石楠節杉木節茵芋蒴藋原蚕沙麻
黃根松木根萆蔴根煮絮灰柳蟲糞
右各三兩細剉用水一斗五升煑至一斗乘熱淋洗
附子散(出聖濟總錄)專治脚氣連腿腫滿久不瘥
附子(一兩去皮臍生用)
右為散用生薑汁調如膏塗腫上藥乾再塗以腫消
為度
蒴藋薰蒸方治脚氣筋攣不能行及乾痛不腫日漸
枯瘁或腫滿緩弱右取蒴藋三斤和根葉剉長二三
寸穿地作一坑面闊一尺以柴截置於坑中燒令微
赤灰火淨以蒴藋布坑四邊側布一行正布一行次
以故氊盖坑口候蒴藋萎更著新者一二斤坑傍鋪
薦席坐以杉木板置於坑底以脚踏板上薰之以綿
衣覆脚周徧勿令氣出如射人熱甚開歇片時還納
脚於坑中其四邊或有熱處即隨熱處著蒴藋布之
如病人困即止安穏煖臥以綿衣盖勿令露風飽食
以補之三五日一薰重者不過三五薰即瘥
又方(出聖惠方)專治脚氣腫滿大效
右以黑驢糞三斗鹽四兩相和拌令温即於甑上蒸
一炊久取炊湯淋濃汁稍候熱氣定即淋蘸脚切宜
避風
又方(出聖惠方)
萆蔴葉(二斤)
右件藥細剉和勻每分為四度以水三斗煑取二斗
去滓看冷煖於避風處淋蘸
桑葉煎(出聖濟總錄)專治脚氣曾用諸方蘸脚後宜服
白桑木(用生白椹者採取輭條或帶葉者亦得細剉一石)
右納大釡中以水一石煎至五斗更旋添水五斗以
慢火煎令常沸再减至五斗去滓澄清納淨釡内更
煎至二斗濾去滓納鍋中慢火熬膏約至二升如稠
餳即止傾入通油瓷甕内收藏每日空心取一匙須
含化嚥之如嘔逆不下亦可和粥食之服至一七日
當覺四肢通暢頻頻泄氣以後兩脚或腫勿怪乃得
藥力病瘥之候也
金牙散(方見本門風熱脚氣類)專治脚氣
牛膝酒(一名側子浸酒方)專治脚氣濕痺不仁脚弱不能行常
服(方見諸痺門風濕痺類)
治脚氣上生風毒瘡腫疼痛宜此淋蘸方(出聖惠方)
槐白皮(二兩)桑枝(三兩)苦參(二兩)蒴藋(二兩)黃蘖(三兩)白礬(一兩)
(為末)
右剉以水一斗煑至六升去滓下白礬末冷熱得所
密室中淋洗瘡上
治脚氣脚上生風毒瘡腫不瘥宜用藥敷之方(出聖惠方)
地骨皮(二兩)苦參(三兩)槐根白皮(三兩)蛇床子(二兩)鹽(一兩)羊
蹄根(三兩)
右細剉和勻分為二度以漿水五碗煎至五七沸去
滓看冷煖漸漸洗之後以故帛淹乾得後散子一方
敷前散
治脚氣脚上生風毒瘡腫不瘥宜用藥敷之方(出聖惠方)
蚕炒(二兩)杏仁(一兩)膩粉(五錢)
右先於銚子内炒蚕沙杏仁令焦黑搗細羅為散入膩
粉研令勻漸漸敷瘡上不過三五度瘥
又方(出聖惠方)
菘菜花(一兩)赤小豆(一兩五錢)黃連(二兩)
右搗細羅為散旋旋敷瘡上
又方(出聖惠方)
爛蜆子殼(一兩五錢)黃連(一兩)馬齒莧菜(三分)
右搗羅為細散頻敷瘡上效
脚氣浸法(出仁存方)專治痛不可忍者正宜用此
小便(或自己者或童子者尤好)
右煖令温用二馬桶浸二脚桶口用紙單之類隔其
氣膝痛者用高桶浸至膝為妙冷則再温
牛膝散(一名硼砂牛膝三物散)專治脚氣不能食(方見本門脚氣上氣類)
附子膏(一名神明膏)專治脚氣風毒疼痛及緩弱無力(方見本門)
(風濕脚氣類)
薰洗方
石楠葉左纏籐(一名鷺絲籐)荆芥葱沙木
右不拘多少水五升煎至三升先剪去患脚指甲用
藥水在盆内將脚閣在盆沿上以布綿遮圍薰令汗
出通手於腿上淋洗至脚足存出指頭候水冷方連
指頭洗更先一面用晩蚕沙一升於銚内炒熱候揩
脚乾了起身立將銚内蚕沙傾在地上却將患脚踏
在熱沙上如此三五次立效
薰洗方治脚氣
黃耆(一兩)蛇床子(一兩)木通(一兩五錢)防風(五錢)莾草(二兩)荆芥
(二兩)
右為麄末濃煎湯極滚沸閣在桶上薰令通手□時
即洗之須是露出指不可洗
烏頭剉散淋洗脚氣
川烏頭(生)官桂川椒(各一兩)葱(二莖)
右為剉散水一斗煑五升乘熱蒸氣先薰後以衣覆
之勿泄氣後可通手淋渫洗
石楠湯治淋渫脚氣
大戟川烏頭(炮去皮臍)頑荆葉草烏頭(生去皮尖)杜仲
(剉炒斷絲)川練子肉川椒(去目)石楠葉藳本(去土焙)
右各等分㕮咀每用一兩五錢水五升煎三五沸乘
熱薰淋洗渫拭乾勿令見風
七寶散(出楊氏家藏方)專治經絡寒濕腿臂作痛屈伸不能此
藥舒筋止痛散風去濕
晚蚕沙(微炒一升)蛇床子(炒一升)肉桂(去麄皮)荆芥穗乾
荷葉(以上三味各三兩)藳木(去土一兩五錢)川烏頭(炮去皮臍一兩)
鷺鶿藤散(出楊氏家藏方)專治淋渫腿膝疼痛
鷺鷀藤蘇方木
右件各等分㕮咀入定粉少許每用一兩水五碗煎
數沸乘熱洗薰候通手即洗
薰脚氣法(出楊氏家藏方)
用薦茭草一大把須是夫妻床上舊者剉作短叚置
在舊大酒瓶内用火燒之以患脚在瓶口上薰脚心
久而脚腿上汗盛出立效
防風浴湯(出掦氏家藏方)專治風濕脚氣氣血凝滯皮膚麄澁
不自潤澤
荆芥穗(四兩)苦參地骨皮白牽牛赤小豆(以上)
(四味各三兩)白蒺藜(炒去刺)防風(去蘆頭)白殭蠶(炒去絲嘴)香白
芷萆蔴葉杉木蒴藋葉(以上七味各二兩)木鼈子
(一兩微炒令焦黃色)當歸(洗焙)獨活(去蘆頭)吴茱萸(湯洗七味以上三味各一)
(兩)
右件為細末每用五錢水四碗入連根葱白五莖擘
開同煎至五七沸傾出入朴硝末二錢重攪勻先薰
候通手淋洗
如神湯(出朱集驗方)能治一切風寒暑濕瘴諸般脚氣張定
馬家本
金毛狗脊(去毛)吴茱萸(生用連核)木鼈子(去殼各一兩)山茱萸
(生用連核)
右㕮咀分作四次每用水五碗煎數沸乘熱薰後去
滓淋洗
治風毒脚氣遍身冷方(出廣南四時攝生論)
蕓臺子天南星烏頭
右等分為散以薑汁調塗脚心覺體煖便洗之
膏貼方(出永類鈐方)
皂角木鼈草烏南星肉桂乳香没
藥
右醋熬成膏貼脚心或加大黃川椒牡丹皮吴茱萸
當歸巴豆白芷醋酒浸一宿以不入水猪脂慢火上
煎令藥色變黃勿令焦黑去滓依法成膏日三四度
炙摩之
又方(出永類鈐方)
用生薑汁調草烏末亦可
治脚痛成瘡(出本草)
先剉水蓼煑湯令温熱得所頻頻淋洗候瘡乾自安
脚氣春夏防發(附論)
夫風脚毒氣春則由輕夏則彌盛入秋漸可至冬自歇
凢春夏霖雨不節土地卑濕濕熱之氣從地而起上蒸
至脚膝體虛之人易入風毒故春夏可宣洩風氣以防
脚氣動也
方
側子酒(出聖濟總錄)專治脚氣春夏盛發入秋腫消氣定但
苦脚弱不能屈伸皮膚不仁當以服此
側子(半生半炮)獨活(去蘆頭)丹參五加皮(炙)薏苡仁(各三)
(兩)人參蜀椒(去目閉口者炒出汗)茵芋葉(各一兩)金牙(碎綿裹)
磁石(碎石碎綿裹各八兩)牛膝(切焙)石斛(去根節各四兩)芎藭乾薑
(炮)天雄(炮製去皮臍)石膏(碎)桂(去麄皮)當歸(切焙各一兩五錢)白
术萆&KR1082;防風(去苖)熟乾地黃水茱萸(生用)白茯
苓(去黑皮)細辛(去苖葉各二兩)
右㕮咀如麻豆大可用生絹袋盛入净器中清酒七
斗漬之秋冬七日春夏五日量人性飲之日五六服
常令酒力相續以唇痺為度若丈夫素有冷者加孔
公蘖子鍾乳等多用三五兩少用一兩其人有虛熱
去熟乾地黃加生乾地黃五兩服此酒須臾炙三里
穴風市穴伏兔穴以泄毒氣
補洩石斛丸(出聖惠方)專治脚氣肝腎臟久積風虛每遇春
夏動發脚膝煩疼心胸滿悶膀胱攻心腹虛脹筋脉
拘急神思昏沉大小腸秘澁宜預服
石斛(一兩去根節)牛膝(五錢去苖)萆&KR1082;(五錢剉)附子(五錢炮製去皮臍)
芎藭(五錢)羚羊角屑(五錢)天麻(五錢)海桐皮(五錢剉)桂心(五錢)
乾蝎(五錢微炒)沉香(五錢)山茱萸(五錢)白蒺藜(五錢微炒去刺)酸棗
仁(五錢微炒)補骨脂(五錢微炒)五加皮(五錢)當歸(五錢)川大黃(二兩)
(碎剉微炒)枳殼(一兩麸炒微黃去瓤)乾生地黃(一兩)檳榔(二兩)鹿茸(五錢)
(塗酥炙令微黃色去毛)獨活(五錢)郁李仁(一兩湯浸去皮微炒)
右為細末煉蜜和搗三五百杵丸如梧桐子大每於
食前以温酒送下三十丸
沉香散(出聖惠方)專治脚氣春夏方發或肝腎風虛脾氣乏
弱但覺昏悶不欲飲食宜服之
沉香(三分)木瓜(一兩乾者)防風(五錢去蘆頭)羚羊角屑(五錢)桂心
(五錢)熟乾地黃(一兩)訶棃勅皮(一兩)人參(五錢去蘆頭)牛膝(三分)
(去苖)酸棗仁(五錢微炒)白茯苓(三分)石斛(一兩去根節)黃耆(三分)附
子(一兩炮去皮臍)白术(三分)羌活(五錢)甘艸(五錢炙微赤剉)
右為散每服四錢水一中盞入生薑半分棗三枚煎
至六分去滓不計時候温服
羌活散(出聖惠方)專治風毒脚氣春夏預防發動宜服䟽風
利氣心腹壅悶脚膝煩疼
羌活(一兩)黃耆(五錢剉)赤茯苓(五錢)生乾地黃(三分)羚羊角
屑(一兩)杜心(五錢)赤芍藥(五錢)酸棗仁(五錢微炒)當歸(五錢)枳殼
(一兩麸炒微黃去穰)木香(五錢)芎藭(五錢)川大黃(一兩剉碎微炒)防風(五錢)
(去蘆頭)檳榔(五錢)甘艸(五錢炙微赤剉)
右為散每服四錢水一中盞入生薑半分煎至六分
去滓食前温服
枳殼散(出聖惠方)專治脚氣春夏防發或稍心腹壅悶脚膝
煩疼大腸不利小便赤少
枳殼(三分炒令微黃去穰)木通(五錢剉)五加皮(五錢)獨活(五錢)黃芩
(五錢)羚羊角屑(五錢)川大黃(一兩剉碎微炒)赤芍藥(一兩)紫蘇莖
葉(三分)赤茯苓(三分)甘艸(五錢炙微赤剉)檳榔(一兩)
右為散每服四錢以水一中盞入生薑半分煎至六
分去滓每於食前温服
犀角散(出聖惠方)專治脚氣春夏防發稍覺風壅氣滯臟腑
不通心煩神悶脚膝時疼
犀角(三分)大黃(一兩剉碎微炒)木通(三分剉)檳榔(一兩)茈胡(一兩去蘆)
(頭)川升麻(三分)枳殼(一兩麸炒微黃去穰)黃芩(三分)獨活(三分)赤芍
藥(三分)芎藭(三分)甘艸(五錢炙微赤剉)
右為散每服四錢以水一中盞入生薑半分煎至六
分去滓不計時候温服
牛膝湯治先患脚氣恐夏月發動常服
牛膝(酒浸切焙)白茯苓(去黑皮)防風(去蘆)芎藭(各六兩)人參
桂(去麄皮)獨活(去蘆頭)附子(炮製去皮臍各五兩)甘艸(炙剉)當歸(切焙)
(各四兩)磁石(二十兩煨醋淬七次研細)杏仁(十五粒去皮尖雙仁炒)
右剉如麻豆大每服五錢水一盞半生薑一棗大生
地黃汁一合同煎至一盞去滓空心日午温服
檳榔散(出聖惠方)專治脚氣春夏防發宜服此䟽風調氣
檳榔(一兩)獨活(五錢)赤茯苓(五錢)枳殼(一兩麸炒微黃去瓤)沉香(五錢)
羚羊角屑(五錢)川大黃(一兩剉碎微炒)芎藭(五錢)甘艸(五錢炙微赤剉)
右為散每服四錢以水一中盞入生薑半分煎至六
分去滓食前温服
大腹皮散(出聖惠方)專治風毒脚氣春夏防發宜服疏風利
氣
大腹皮(一兩剉)木香(五錢)訶梨勒皮(三分)羚羊角屑(五錢)川
大黃(一兩剉碎微炒)枳殼(一兩麸炒微黃去穰)獨活(五錢)前胡(三分去蘆頭)
赤茯苓(一兩)
右為散每服四錢以水一中盞入生薑半分煎至六
分去滓不食前服
木瓜散(出聖惠方)專治脚氣肝腎風虛防春夏發動心腹氣
脹筋脉不利腰脚無力胸膈痰滯不思飲食
木瓜皮(一兩乾者)檳榔(一兩)桑白皮(一兩剉)紫蘇莖葉(三分)木
香(五錢)半夏(五錢湯浸去滑七次)枳殼(三分麸炒微黃去穰)羚羊角屑(三分)
防風(五錢去蘆頭)
右為散每服四錢以水一中盞入生薑半分煎至六
分去滓不計時候温服效
木香散(出聖惠方)專治脚氣春夏預防發動令人心悶煩壅
木香(一兩)訶梨勒皮(二兩)檳榔(三兩)
右為散每服不計時候以童子小便一小盞牛乳一
合生薑汁一匙同煎三五沸每服食前調下二錢以
快利為度一方不用童子小便用烏牛尿一盞煎服
如無牛尿以水代之老幼皆可服
木瓜飲治脚氣夏月可服
生木瓜(二枚去皮穰切碎以水五升煑至二升半去滓收貯)白术(二兩搗羅為末)
右每服用白术末三錢以木瓜汁一盞入生薑一棗
大煎至七分去滓空心溫服日三服
脚臭汗方
黃蘗皮(二錢)黃連黃丹白礬(飛)蛤粉(微炒各二錢)龍
腦(少許)
右碾為極細末將足洗淨亮乾以輭綿撲藥末在足
上三五次永無臭氣
治脚汗方
杜礬光粉天竹黃
右各等分為末摻之
治脚汗
白礬乾葛(等分)
右二味為末每用五錢水三碗煎十數沸熱洗逐日
一次經三五日自然無臭也
又方治脚汗
右用楊花着襪内或如綿絮入脚内尤佳
普濟方卷二百四十六
