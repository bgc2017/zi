普濟方卷二百三十三明周王朱橚撰
虚勞門
虚勞羸瘦(附論)
夫虚勞羸瘦者五臓之氣傷損也經所謂一損損於皮毛
毛聚而毛落二損損於血脉血脉虚少不能榮於五臓
六腑也三損損於肌肉消瘦飲食不為肌膚四損損於
筋筋緩不能自收持五損損於骨骨痿不能起於牀然
治損之法柰何損其肺者益其氣損其心者調其榮衞
損其脾者調其飲食適其寒温損其肝者緩其中損其
腎者益其精此治損之法也虚勞羸瘦者是五臓六
腑虚損之候也凡人耽嗜聲色貪味甘脆殊無撙節唯
恣情性而又外觸風寒内傷氣血表裏受病隂陽相傳
久而不瘳遂成羸瘵此皆冷熱風血氣之所𧺫五勞六
極之候因茲有焉脾胃勞傷肌骨枯瘁故成勞瘦之病
也老小尫羸為和氣不足寒氣獨積于地炎氣獨散
于天天地不交故體成否體成否則肌肉不潤腠理不
通胸膈氣急腸胃招滿為隂衝陽陽不接也或膀胱堅
積致是沉疴為陽氣不能下營隂氣獨盛也致大腸留
壅湯藥不下或水穀不消更加短氣若不利關格寔不
得其死也
方
補益甘草丸治虚勞羸瘦膝冷腰疼神思昏沉肢節
無力少積乏氣睡卧多驚
甘草(炙微赤剉)薯蕷遠志(去心)續斷桂心人参(去蘆)
(頭)防風(去蘆頭)天雄(炮製去皮臍)石斛(去根剉)茯神覆盆
子車前子五味子鹿茸(去毛塗酥炙微黃)楮實(水淘)
(去浮者焙乾)山茱萸蛇床子杜仲(去皴皮炙微黃)巴戟
萆薢(剉)狗脊黃蓍(各二兩剉)牛膝(一兩半去苖)白龍腦(半兩)
(細研入)肉蓯蓉(酒浸一宿刮去皴皮尖令乾)兔絲子(酒浸三宿爆乾别搗為末)
生地黃鍾乳粉(各二兩)澤瀉(一兩)
右為末煉蜜和搗五七百杵丸如梧桐子大每服空
心温酒下三十丸及晩食前再服
補益鍾乳天雄丸治虚勞水臓久憊腰膝疼冷筋骨
無力夢寐不安陽道劣弱面色萎黃飲食不得日漸
羸瘦
鍾乳粉天雄(炮製去皮臍)巴戟(各一兩半)蘹香子肉蓯
蓉(酒浸一宿刮去皴皮炙令乾)兔絲子(酒浸三日曝乾别搗為末)補骨脂
木香天門冬(去心焙)續斷沉香石斛(去根剉)丁
香山茱萸附子(炮裂去皮臍)肉桂(去麬皮)當歸麝
香(細研)白术人参(去蘆頭)仙靈脾薯蕷牛膝(去苗)
厚朴(去粗皮塗生姜汁炙令香熟)熟乾地黃石龍芮(各一兩)磁
石(二兩燒令赤醋淬七遍細研水飛過)
右為末煉蜜和搗五七百杵丸如梧桐子大每日空
心以煖酒下三十丸臨卧時再服如不飲酒鹽湯下
亦得
羊腎丸(出聖惠方)治虚勞羸瘦補益骨髓肌膚
羊腎(二對去脂膜切破焙乾)人参(去蘆頭)白茯苓白术(各一兩)
桂心熟地黃(各三兩)肉蓯蓉(酒浸一宿刮去皴皮炙乾)當歸
蛇床子(各三分)枳壳(麩炒微黃去穰)薯蕷黃蓍澤瀉
山茱萸白芍藥吳茱萸(湯浸七遍焙乾微炒)兔絲子(酒浸)
(三日晒乾别研為末)鹿茸(去毛塗酥炙微黃)遠志(去心)附子(炮裂去皮臍)牡
丹皮石斛(去根剉)牛膝訶黎勒(煨用皮一兩半)
右為末煉蜜和搗三五百杵丸如梧桐子大每服空
心以煖酒下三十丸晚食前再服
通命丸療虚勞百病七傷六極少氣羸弱不能飲食
茯苓甘草杏仁(去皮尖熬)乾天門冬(去心)芍藥大
黃當歸乾薑人参(各六分)牛膝乾地黃(各七)
(分)黃芩紫苑蓯蓉(各五分)阿膠桂心吳茱
萸蜀椒(出汗)石斛(各三分)防風乾漆(熬)白术(各四分)
右搗篩以棗膏蜜相拌和食前服七丸日三不知漸
增以知為度病劇者夜更一服忌蕪夷鯉魚生葱海
藻菘菜桃李爟鮓等物
川椒丸(出聖惠方)治虚勞羸瘦食飲無味百節疼神思昏沉
四肢無力宜服補益強元氣令人肥徤
川椒(一兩七目閉口者炒去汗)白茯苓栢子仁芎藭人
参(去蘆頭)桂心黃蓍乾薑當歸山茱萸
附子(炮裂去皮臍)枸杞子薯蕷(各三分)枳實(半兩麩炒微黃)牛
漆(去苗)厚朴(去麄皮塗生姜汁炙令香熟)肉蓯蓉(酒浸一宿去皴皮炙乾)石
斛(去根剉)熟乾地黃兔絲子(酒浸三日焙乾别搗為末各一兩)
右為末煉蜜和搗三五百杵丸如梧桐子大每服空
心温酒下三十丸晚食前再服
松子丸(出聖惠方)治虚勞百病絶傷羸瘦久服強筋骨長肌
肉悅澤顔色延年不老
松子(去皮)白茯苓(一兩)麥門冬(去心焙)栢子仁薯蕷
枸杞子五味子菌桂山茱萸覆盆子
熟乾地黃澤瀉女真實石楠黃蓍(剉)遠
志(去心各一兩)肉蓯蓉(二兩酒浸一宿刮去皴皮炙令乾)石斛(一兩半去根剉)
甘草(半兩炙微赤剉)杜仲(一兩半去皴皮炙令黃)
右為末煉蜜和搗五七百杵丸如梧桐子大每服空
心及晩食前酒下三十丸
人参湯治虚勞羸瘦肌熱盗汗四肢少力不思飲食
咳嗽多痰
人参(一分)白茯苓(去黑皮)桂(去麄皮)紫苑(各半兩去苖土)木香(一分)
青橘皮(湯浸去白焙半兩)桔梗(炒)赤芍藥五味子(各一兩)
芎藭訶黎勒皮羌活(去蘆頭)當歸(切焙各半兩)防己
(一分)秦艽(去苖土半兩)甘草(炙剉)鼈甲(各一兩醋炙令焦黃)柴胡(半兩去苖)
地骨皮(一兩)
右麄搗篩每服二錢入葱白二寸生薑半分切碎同
煎至半盞去滓入童子小便半盞再煎一兩沸每日
食前温服
鍾乳粉丸治虚勞少氣羸瘦無力
鍾乳粉熟乾地黃(焙)杜仲(去麄皮剉炒)續斷肉蓯
蓉(去皴皮酒浸焙)山茱萸桂(去麄皮)巴戟天(去心)牛膝(酒浸切焙)
石斛(去根)覆盆子五味子附子(炮裂去皮臍)兔絲子
(酒浸一宿)白檳榔(煨剉)蛇床子狗脊(去毛)山芋(各三兩)萆薢
(一兩半)
右為末煉蜜和丸如梧桐子大每服四十丸煖酒下
空心食前服
穀仙散治虚勞羸瘦目風淚出耳作蟬嘯口乾燥飲
食多嘔或時下痢腹中雷鳴隂下癢濕不能久立四
肢煩疼
石斛(去根)肉蓯蓉(酒浸切焙)杜仲(去麄皮剉炒)防風(去叉)萆薢
菖蒲麥門冬(去心焙)白馬莖(切焙)兔絲子(酒浸别搗)遠志
(去心)栢實續斷山芋蛇床子澤瀉細辛
(去苖葉)天雄(炮製去皮臍)
右等分搗羅為散每服三錢匕温酒調下
巴戟丸(出聖惠方)治虚勞羸瘦下元冷憊脚膝無力風氣相
攻
巴戟兔絲子(酒浸三日晒乾别搗為末)石斛(去根剉)松子(去皮)桂
心人参(去蘆頭)牛膝(去黃)羌活附子(炮裂去皮臍)白茯
苓(各一兩)鍾乳粉雲母粉肉蓯蓉(酒浸一宿刮去麬皮炙令)
(乾)熟乾地黃(各二兩)甘菊花五味子防風(去蘆頭各)
(三分)
右為末入研子藥同研令勻煉蜜和搗五七百杵丸
如梧桐子大每服空心及晩食前以温酒下三十丸
補益煎治虚勞肌損膝無力不思飲食和益榮衛駐
顔補氣滋潤肌體及療一切皮膚生瘡
生地黃(四斤)生天門冬(一斤)生藕(一斤)生薑(半斤)
已上四味剉碎用生絹袋絞取汁
石斛(去根)鹿茸(酥炙去毛)兔絲子(酒浸一宿搗成子焙乾)黃蓍(剉)牛
膝(酒浸一宿焙乾)柴胡(去苖)地骨皮人参白茯苓(去黑皮)
桂(去麄皮)木香附子(炮裂去皮臍各一兩)
右搗羅十二味為末先將前四味自然汁於銀石器
内熬耗一半入好酒一斗又熬去一半入酥蜜各半
斤同熬次入上件藥末於汁内用柳枝不住手攪直
候匙上抄起為度於新瓷器内盛用臘紙封口每日
空心温酒調下一匙
山茱萸散(一名五散)治虚勞身體羸瘦寒熱作時咳嗽喘滿
四肢無力百節痠疼盗汗心忪恍惚驚悸全不思食
(方見本門虚勞類)
肉蓯蓉丸(出聖惠方)治虚勞羸瘦心神徤忘腰膝多疼臓腑
氣虚陽事衰絶
肉蓯蓉(二兩酒浸一宿刮去皴皮炙令乾)兔絲子(酒浸三日晒乾别搗為末)薯
蕷牛膝(去苖)巴戟杜仲(去麄皮炙微黃)續斷白茯苓
枸杞子五味子蛇床子山茱萸遠志(去心)
栢子仁茯神(各二兩)
右為末煉蜜和搗五七百杵丸如梧桐子大每日空
心以温酒下三十丸晩食前再服
鼈甲丸治虚勞肌體瘦發熱減食四肢少力
鼈甲(醋炙令黃去裙襴)柴胡(去苗各一兩半)人参白术麥門
冬(去心焙)訶梨勒皮黃蓍(剉)五味子沉香赤
芍藥茯神(去木)生乾地黃木香枳實(去穣麩炒)
(各一兩)
右為末煉蜜為丸如梧桐子大每日空心人参湯或
粥飲下二十丸至三十丸日三
當歸散治虚勞羸瘦面目黧黑四肢苦重短氣不思
飲食
當歸(去蘆頭焙乾)石斛(去根)天門冬(去心焙)菴䕡子地膚
子肉蓯蓉(酒洗去皴皮切焙乾各一兩)白歛覆盆子甘
草(炙令赤剉)五味子(各三分)桂(去麄皮)牛膝(剉酒浸焙乾)附子(炮製)
(去皮臍各半兩)石鍾乳(煉成者一兩一分)
右為散每服三錢以温酒入少熟蜜調下空心日午
夜食後服
柴胡散治寒熱體瘦肢節疼痛口乾心煩
柴胡黃蓍赤茯苓白术(各一兩)人参地骨
皮枳壳(製)桔梗桑白皮赤芍藥生乾地
黃(各七錢半)麥門冬(三兩)甘草(半兩)
右㕮咀每服四錢薑二片水煎服
猪肚黃連丸治勞瘦
猪肚(一具以童子小便一斗煮令爛切研如泥)黃連(去鬚一兩一分)柴胡(去苖一兩)
(半)白术(一兩)鼈甲(醋浸炙令黃一兩半)紫苑(去苖土)杏仁(浸去皮尖雙仁)
(生研一兩半)桂(去麄皮)陳橘皮(去白穰各一兩)乾薑(炮製三分)人参(一兩)
(一分)蕪荑仁(炒令香三分)
右除猪肚外搗羅為末入猪肚更搗一千杵即以煉
蜜相和調勻得所丸如梧桐子大每日空腹温酒下
三十丸漸加至四十丸
炙肝散治急勞羸瘦
蒼术(去麄皮)木香桂(去麄皮)附子(炮製去皮臍)人参白
茯苓(去黑皮)厚朴(去麄皮塗生姜汁炙剉)牛膝(剉焙令乾)芍藥鱉
甲(醋浸炙令黃)當歸(去蘆頭炙令乾切)青橘皮(去白焙)
右等分為散每服用豶猪肝一具細切如柳葉用藥
一兩摻拌勻以慢火炙熟空腹放温任意食之不過
三服瘥
黃蓍湯療體虚少氣羸瘦不堪榮衛不足苦驚胸膈
淡冷而客熱欲冷水飲食則必腹弦滿脾胃氣少不
能消食或時衂血
黃蓍(二兩)附子(一兩炮)大棗(十四枚)甘草(二兩炙)蜀椒(一兩炒出)
(汗)生薑(六兩)芍藥茯苓當歸(各三兩)人参(三兩)黃芩
桂心(各二兩)
右切以水一斗煮取三升半滓分五服日三夜一適
寒温忌海藻生葱菘菜猪肉冷水大酢
無比山藥丸(出醫方集成)療虚羸治諸虚百損五勞七傷肌
體消瘦補下經起隂發陽能令陽氣入腦安魂定魄
開三焦破積聚消五穀益子精安臓腑除心中伏熱
強筋骨輕身明目去冷除風無所不治補益極多常
服最妙七十老兒服之尚有常力一名萬安丸
薯蕷(二兩)蓯蓉(四兩酒浸)牛膝(酒浸)兔絲子(酒浸)杜仲(炒)澤瀉
巴戟天(去心)山茱萸赤石脂(各二兩)五味子(一錢)乾
地黃(三兩)茯神(二兩一方作茯苓)
右為末以蜜和丸如梧桐子大食前以酒下二十丸
至三十丸日再夜一服無所忌唯禁大醋無荑蒜陳
敗物服之七日令人健四體潤澤唇口赤手足暖面
有光悅消食身體安和音聲清朗是其驗七日後日長
肌肉其藥通中入腦鼻必痠疼不可怪若欲求大肥
加燉煌石膏二兩若失性健忘加遠志一兩少津液
加栢子仁一兩一月許即充足隂下濕癢加蛇床子
一兩一方用蓯蓉末半斤酒熬膏和丸古今錄驗有
白馬莖二兩共一十六味
石斛散(出聖惠方)治虚勞羸瘦不能飲食面色黃黑手足多
冷
石斛(二兩去根剉)山茱萸(一兩)五味子(半兩)萆&KR1082;(三分剉)遠志
(去心)桂心(各半兩)人参(去蘆頭)黃蓍(各一兩剉)當歸白茯苓
(各三分)肉蓯蓉(酒浸一宿刮去麬皮炙乾)附子(各一兩炮製去皮臍)
右為散每於服四錢以水一中盞入生薑半分棗三
枚煎至六分去滓每於食前温服
肉蓯蓉散(出聖惠方)治虚勞傷憊四肢羸瘦腰膝無力不能
飲食
肉蓯蓉(酒浸一宿刮去麬皮炙令乾)熟乾地黃石斛附子
(炮製去皮臍)黃蓍(剉)白茯苓牛膝(各一兩去苗)防風(去蘆頭)
人参(去蘆頭)白术五味子桂心(各半兩)
右為散每服四錢以水一中盞入生薑半分棗三枚
煎至六分去滓每於食前温服
黃蓍散(出聖惠方)治虚勞羸瘦四肢少力睡常不足少思飲
食
黃蓍(一兩剉)人参(去蘆頭)五味子(各三分)牛膝(去苖)白术(各一)
(兩)桂心當歸續斷(各三分)白茯苓(一兩)甘草(半兩炙微)
(赤剉)肉蓯蓉(二兩酒浸一宿去皴皮炙令乾)
右為散每服四錢以水一中盞入生薑半分棗三枚
煎至六分去滓每於食前温服
人参散(出聖惠方)治虚勞羸瘦夜卧失精心神虚煩咽喉不
利少思飲食
人参(去蘆頭)龍骨(一兩半)桑螵蛸(一兩微炙)熟乾地黃(一兩半)
桂心(三分)黃蓍(剉)茯神(各一兩)麥門冬(一兩半去心焙)甘草(半兩)
(炙微赤剉)白术(三分)肉蓯蓉(一兩酒浸一宿刮去皴皮炙乾)
右為散每服四錢以水一中盞入生薑半分棗三枚
煎至六分去滓每於食前温服
十補丸治虚勞羸瘦補益血氣壯筋骨暖水臓
肉蓯蓉(酒浸一宿切焙)牛膝(酒浸切焙)兔絲子(酒浸别搗)山芋續
斷山茱萸五味子栢子仁巴戟天(去心)遠
志(去心各一兩)
右為末酒煮麵糊為丸如桐子大每服十五丸食前
温酒或鹽湯下
知母丸主瘦病及久癃黃等
知母常山(各三兩)甘草(炙)大黃麻黃(去節)黃芩
杏仁(各二兩去皮炙熬)蜀漆牡蠣(各一兩熬)
右為末丸如梧桐子大空心服飲下七丸後心悶即
吐是此病出候不吐更加兩丸忌海藻菘菜葱酒麵
猪肉
丹砂飲治瘦病不問久近治不瘥者
丹砂(研)牛黃(研)麝香(研)龍腦(研)狗脊皂莢(去皮)狼
牙(各半兩)犀角屑(一兩半)㯽榔(二七枚并皮剉别搗)
右除㯽榔别搗外八味搗研極細先以水三升漬㯽
榔幷皮只煎取一升然後下諸藥末更煎取半升不
去滓分作三服如人行七里再服利六七行自止煮
漿水粥食之
乾漆丸治虚羸瘦悅澤顔色益精補氣
乾漆(以醋炒令煙出三兩)牛膝(剉酒浸乾三分)桂(去麄皮)甘草(炙剉)肉蓯
蓉(酒浸去皴皮焙令乾)兔絲子(酒浸别搗)蛇床子(炒令香)白术(各半兩)
右搗羅七味為末入兔絲子相和令勻煉蜜為丸如
梧桐子大每服十五丸空心服以温酒下夜食後再
服
乾地黃丸治虚勞羸瘦損少氣令人肥白
生地黃(酒浸去土炙令乾二兩剉)乾漆(炒令煙出半兩)白术(一分半)桂(去麄)
(皮半兩)甘草(炙令赤剉一分半)石鍾乳(煉成者一分研)酸棗(微炒去皮别研)
栢子仁(微炒别研各一分)
右除研藥外搗羅為末和勻煉蜜為丸如桐子大每
日空腹温酒下二十丸夜卧再服漸增之
獺肝丸療瘦病每日西弄色脚手痠疼口乾壯熱(方見)
(勞瘵門骨烝羸瘦類)
麥門冬散治虚勞羸瘦面體少色
麥門冬(去心焙)石韋(去毛)五味子兔絲子(酒浸一宿别搗)白
茯苓(去黑皮)生乾地黃(焙各一兩)桂(去麄皮半兩)
右為散每服二錢空腹温酒調下日午夜食後再服
令老壽身輕
柴胡茯苓湯療腹脹瘦病不下食
柴胡茯苓(各十二分)白术人参麥門冬(去心)生薑
(合交切各六分)
右切以水六升煮取一升八合絞去滓分温三服服
别相去七八里喫一服不利忌生冷油膩小豆粘食
桃李醋物雀肉等
六竒湯治虚勞羸瘦日久不瘥幷心腹痞滿不思飲
食
柴胡(去苖)厚朴(去麄皮姜汁炙剉)白术(各半兩)荆三稜(醋浸炮剉一兩)
枳殼(去穣麩炒半兩)白茯苓(去黑皮一兩)
右為散每服三錢水一盞入薑半分切碎同煎至八
分去滓空心温服一方白术半兩柴胡等五味各一
兩
安息香湯治虚勞瘦瘠不問新久
安息香(研半兩)天靈盖(一片塗酥炙透)青木香阿魏(醋伏去沙)
(石入麵作餅焙)甘草(炙剉各一兩)
右為散每服三錢童子小便一盞半豉百粒葱白三
寸拍破同煎至七分去滓温服良久或吐利下赤白
色蟲或夜夢與人别此為效驗
大腹飲治虚勞羸瘦咳嗽
大腹(并皮煨剉)訶棃勒皮(各二枚)陳橘皮(去白一分)猪膽桃
白皮(一兩)
右除猪膽外麄搗篩每服五錢以童子小便一盞半
先浸一宿五更煎取五分去滓摘破膽攪和服不出
三服愈
地黃酒療虚羸令人充悅益氣力輕身明目(方見諸虚門補)
(虚益氣類)
天靈盖湯療瘦病
天靈盖(一大兩炙)麝香(半)桃仁(一大抄去皮)硃砂(一兩半光明者)好
豉(一大升乾者)
右為末總和令勻每晨空腹以小便半升和散方寸
匕服差止不服忌生血物
五補丸治男子婦人虚勞羸瘦飲食減少困倦無力
人参白茯苓(去黑皮)地骨皮熟乾地黃(焙各一兩)
右為末煉蜜丸如梧桐子大每服三十丸温酒下食
後臨睡服一方有黃蓍一兩名人参丸
丹砂丸治虚勞羸瘦諸鬼氣悪注(方見尸注門諸注類)
明目丸(出仁存方)治諸勞極瘦垂困
兔屎(四十九枚)碙砂(如兔屎大等用)
右二味研令極細生蜜丸麻子大每服七丸以生甘
草半兩碎浸一夜取汁五更初服勿令病人知是治
勞藥下後頻看若有蟲急打殺以柴火油煎使焦棄
急水中三日不下更服湏月三日已後望前服之忌
見喪服色衣婦人猫犬之類後服治勞氣藥取瘥此
藥最治熱勞又云傷寒煩躁骨熱皆治
療瘦疾方
右用甘草三兩炙以小便煮三四沸頓服甚良忌用
海藻菘菜
治虚勞羸瘦及素有勞根苦作便發則身體百節皮膚
無處不痛或熱筋急及治腰腎冷夢與人交接洩精
者(用後方)
右用白柘東南行根一尺刮去皮取中間皮以燒屑
服亦可細切擣之以酒服三方寸匕厚覆取汗日進
三服無酒以漿水服之白柘是柘之無刺者也一方
又煮汁服之
黃連飲(出澹療方)治骨節間熱積漸黃瘦
右用黃連一兩剉以童子小便一大升浸經宿微火
煮三四沸去滓服上分二服如人行五里再服
青蒿丸治丈夫婦女勞瘦病
右用青蒿細剉水三升童子小便五升煎取一半又
入青蒿汁熬為膏丸如桐子大空心臨卧温酒下一
二十丸能治留熱在骨節間
石斛丸(出千金方)治男子婦人勞損虚羸傷寒冷乏少力無
所不治
石斛(二兩)紫苑牛膝白术(各五分)麻仁(一分)人参
當歸茯苓芎藭大豆卷黃芩甘草(各六)
(分)杏仁蜀椒乾地黃防風桂心(各四分)羊
腎(一具)
右為末蜜丸如梧桐子大酒服十丸日再漸增之一
方有蓯蓉六分
又方(出千金本事方)此方勝胡公腎氣及五石(方見本門虚勞類地黃丸)
補虚羸(出本草)
右以艾作湯空腹飲之或以蒸木瓜丸服
秦艽鼈甲散(出和臍方)治男子婦人氣血勞傷四肢倦怠肌
軆瘦弱骨節煩痛頭昏頬赤肢體枯槁面色萎黃唇
焦口乾五心煩熱痰涎咳嗽腰背引痛乍起乍卧夢
寐不寕神情恍惚時有盗汗口苦無味不羡飲食及
治山嵐瘴氣寒熱往来並治之
荆芥(去梗)貝母(去心各一兩)白芷(半兩)乾葛(二兩一方山藥)天仙藤
前胡(各二兩)羌活肉桂(各半兩)青皮柴胡(去鬚)甘
草秦艽(去蘆洗)鼈甲(去裙襴炙各一兩)
右剉散每服三錢水一盞半生薑三片煎不拘時為
末酒調亦得常服飬氣血調榮衛解倦怠一方有陳
皮一兩無柴胡
十四味建中湯(出和臍方)治榮衛不足腑臓俱傷積勞虚損
形軆羸瘠短氣嗜卧寒熱頭痛咳嗽喘痰沫手足多
冷面白悅色小腹拘急百節盡痛夜卧汗多寢驚悸
小便滑利大便頻數失血虚極心怯面黑脾腎久虚
飲食失虧血氣不足欲成勞瘵
當歸(去蘆頭酒浸焙乾)白芍(剉)白术(剉洗)甘草(炙)人参(去蘆)麥
門冬(去心)川芎(洗净)肉桂(去蘆皮)附子(炮去皮臍)黃蓍(炙)肉蓯
蓉(酒浸一宿)半夏茯苓(去皮)熟地黃(洗去土酒浸蒸一宿焙乾)
右藥各等分㕮咀為麄散每服三錢水一盞半生薑
三片棗二枚煎至一盞去滓食前温服
柴胡散(出衛生寳鑑)治虚勞羸瘦面黃減食無力盜汗咳嗽
不能止
柴胡鼈甲(去襴酥炙)知母(各一兩)五味子(半兩)地骨皮(一兩)
(半)
右為細末每服三錢入烏梅二箇青蒿五葉水煎去
滓服
大黃䗪蟲丸(出金匱方)治五勞虚極羸瘦腹滿不能飲食傷
憂飲傷房室傷饑傷勞傷經絡榮衛氣傷肉有乾血
肌膚甲錯兩目黯黑緩中補虚大黃䗪䖝丸主之
大黃(一錢蒸)黃芩(二兩)甘草(三兩)桃仁杏仁(各一升)芍藥
(四兩)乾地黃(十兩)乾漆(一兩)䖟蟲(一升)水蛭蠐螬(一升)䗪蟲
(半升)
右為末蜜為丸如小荳大酒飲服五丸日三服
石斛散(出本事方)治虚勞羸瘦乏力少食倦怠多驚畏
石斛(四錢)牛膝栢子仁五味子遠志木香
杏仁肉蓯蓉訶子陳橘皮柴胡人
参熟地黃(各三錢)白茯苓(四錢)甘草(二錢)乾薑(一錢半)神
麴麥蘖(各六錢)
右為末每服二錢米調下食前日三服
香肚丸(出楊氏家藏方)治虚勞羸潮熱盗汗肢節酸痛行少力
鼈甲(一枚九肋者醋浸一宿炙黃)柴胡(去苖)杏仁(半斤湯浸去皮尖)青蒿
(半斤洗净焙乾)青橘皮(去白四兩)
右㕮咀猪肚一枚去皮膜入藥在内用綿縫合子以
童子小便一升煮爛如泥切碎同藥焙乾碾為細末
次入黃連末三兩麝香研二錢酒煮麵糊為丸如梧
桐子大每服五十丸温熱水送下空心
内補散(出楊氏家藏方)治五臓勞氣肌肉消瘦發熱盗汗不進
飲食
沉香丁香安息香木香麝香(已上五味各一兩半)
鼈甲(酥炙黃色)柴胡(去苖)熟乾地黃(焙已上三味各一兩)荆三稜(炮切)
白茯苓(去皮)人参(去蘆頭)附子(炮去皮臍)檳榔桃仁(湯浸去皮)
(尖)五味子秦艽白芍藥甘草(炙)厚朴(去麄皮生)
(姜汁浸炙)知母肉蓯蓉牛膝(酒浸一宿焙乾)地骨皮白
术(已上五味各三兩)大黃(一分絲紙裹煨)
右為細末每服三錢水一盞半生薑五片棗三枚同
煎至一鍾温服一方減大黃附子空心食前
五味丸(出衛生寳鑑)治虚羸瘦短氣夜夢鬼交骨肉煩痛腰
背酸痛動輙微喘
五味子(三兩)續斷(二兩)地黃(一兩)鹿茸(一兩切片酥炙)附子(一兩炮去)
(皮臍)
右為末酒糊丸如梧桐子大每服二十丸鹽湯下
鍾乳散(出千金方)治五勞七傷虚羸無力傷極方
鍾乳(六兩無問粗細以白净無赤黃黑為上銅鐺中盛水三二斗并取粟粗糠二合許内鐺中)
(煮五六沸乃内乳煮水欲减又添如故一晬時出以煖水净淘之晒乾加工研不作聲止重蜜絹水)
(下澄取用)鹿角(白者)白馬莖(别搗)硫黃(别研)人参磁石桂
心殭蠶石斛鐵精(各一兩)蛇床子(三兩)
右為末以棗膏和搗三千杵酒服三十丸如梧桐子
大日再慎房室及生冷酢滑雞猪魚陳敗
補勞瘦方(出本草)
右以鴈脂和豆黃作丸服之肥白人
治羸病人皮肉乾枯身上麩片起(出本草)
右用刺熱人血飲之
治勞瘦(出本草)
右用蠶蛹子食之
又方(出本草)
右用猯肉同五味煮如常食之令人肥白服丹石之
人則可常常食之永無丹石之患
治骨節熱積漸黃瘦(出夲草)
右用土紅山葉搗爛酒浸服之
五味湯(出本草)主逆氣欬逆上氣勞傷羸瘦補不足
右取五味子一大合以木杵臼細搗之置小磁瓶中
又以百沸湯投之入少蜜即蜜封頭置火邊良久湯
既成堪飲
治風眩羸瘦小兒驚癎丈夫五勞手足無力(出本草)
右用羊頭一枚燖洗如法蒸令熟切以五味調和食
之
法
導引法
養生方云朝服玉泉使人下壯有顔色去蟲而牢齒也
玉泉口中唾也朝未起早漱口吞之輙琢齒二十七如
此者三乃止名曰練精又云嚥之三過乃止補養虚勞
令人強壯
虚勞驚悸(附論)
夫虚勞驚悸者心氣不足心下有停水也心臟神其主
脉若勞傷血脉心氣不足因為邪氣所乘則令人精神
驚悸動不定若水停心下水氣勝心亦令悸也
方
牛黃丸治老少氣虚弱驚悸語則勞乏氣短鎮心
牛黃(研)紫苑菖蒲(各二兩)防風(去乂)細辛(去苖葉)蜀椒
(去目及合口者炒出汗)茯神(去木)紫石英(研)附子(炮裂去皮臍)防葵
(各一兩)鐵精(一分半)桂(去麄皮)乾薑(炮各兩半)丹参遠志(去心)
麥門冬(去心焙)甘草(炙各一兩一分)人参
右為末煉蜜丸如梧桐子大每服空心米飲下十丸
日二
當歸湯治虚勞驚恐虚煩不得眠睡
當歸(切焙)防風(去乂)甘草遠志(去心)猪苓(去黑皮)茯神(去木)
桂(去麄皮)黃蓍(剉)人参芎藭白术白芍藥
熟地黃(焙各半兩)五味子(一分)酸棗仁(湯浸去皮炒用三兩)
右麄搗篩每服三錢以水一盞入棗三枚擘破生薑
一棗大拍碎同煎至七分去滓空腹服夜卧再服
黃蓍丸(出聖惠方)治虚勞驚悸不安心膈煩滿不能嗜食
黃蓍(剉)人参(去蘆頭)桂心當歸赤石脂(細研)茯神
龍齒(細研)硃砂(細研)遠志(各一兩去心)桔梗(去蘆頭)栢子仁
(各三分)五味子(一兩)麥門冬(一兩半去心焙)薯蕷(一兩)枳實(一分麩炒)
右為末入研了藥令勻煉蜜和搗三二百杵丸如梧
桐子大每服不計時候以温酒下二十丸
龍齒丸(出聖惠方)治虚勞風邪驚悸心氣不足喫食少四肢
瘦損無力
龍齒(三分)黃蓍(剉)熟乾地黃(各二兩)人参(去蘆頭)栢子仁
防風(各三分去蘆頭)獨活(三兩)甘草(炙微赤剉)枳殼(各半兩麩炒微黃去)
(穣)白术乾姜(炮裂剉)桂心(各三分)鼈甲(一兩塗醋炙微黃去裙襴)
桔梗(半兩去蘆頭)茯神(一兩)
右為末煉蜜搗三二百杵丸如梧桐子大每服不計
時候以温酒下二十丸忌莧菜
柴胡湯治虚勞羸瘦心虚驚悸氣乏力少等症(方見本門)
(急勞類)
人参丸(出聖惠方)治虚勞驚悸不能食神思虚煩不多睡宜
服安神定志令人嗜食
人参(三分去蘆頭)茯神(一兩)芎藭桂心枳殼(各半兩麩炒微)
(黃去穣)薏苡仁(一兩微炒)甘草(半兩煮微赤剉)薯蕷(一兩)白术(半兩)龍
齒(三分細研)鐵粉(半兩細研)黃蓍(一兩剉)厚朴(三分去麄皮塗生姜汁炙令香)
(熟)
右為細末入研了藥更研令勻煉蜜和搗三二百杵
丸如梧桐子大每服不計時候以温酒下二十丸
人参散(出聖惠方)治虚勞驚悸心神不安
人参(一兩去蘆頭)白芍藥桂心(各三分)黃蓍(一兩剉)甘草
(半兩炙微赤剉)茯神白龍骨牡蠣(燒為粉)遠志(去心)澤瀉
(各一兩)酸棗仁(二兩微炒)
右為散每服三錢以水一中盞煎至六分去滓不計
時候温服
丹砂丸(出聖惠方)治虚勞驚悸心氣不足
丹砂(一兩細研水飛過)龍齒(細研)茯神(各半兩)遠志(一兩去心)雄黃
(細研)犀角屑鬼臼(去毛)桂心人参(去蘆頭各三分)虎鼻(一枚)
(乾者)麝香(一分細研)
右為末入研了藥令勻煉蜜和搗三二百杵丸如梧
桐子大每服不計時候以温酒下十五丸及早晩食
前再服
麥門冬丸治虚勞驚悸心氣不足補心
麥門冬(去心焙一兩)菖蒲(石上者)遠志人参白茯苓
(去黑皮各一兩)熟地黃(焙一兩半)桂(去麄皮半兩)天門冬(去心焙)黃連
(去鬚)升麻(各一兩)
右為末煉蜜為丸如桐子大每服早食後及夜卧時
用熟水下二十丸
遠志丸(出聖惠方)治虚勞驚悸神氣不足多忘不安
遠志(二兩去心)茯神石菖蒲黃蓍(剉)熟乾地黃
人参(去蘆頭)薯蕷(各一兩)麥門冬(二兩去心焙)龍齒(細研)紫英
石(各一兩研水飛過)
右為末入研了藥令勻煉蜜搗三二百杵如梧桐子
大每服不計時候以人参湯下十五丸
石膏湯治虚勞心熱驚悸夢恐畏懼不安
石膏(碎四兩)人参知母(焙)赤石脂梔子(去皮)芍藥
白术白茯苓(去黑皮)紫苑(去土各一兩半)
右麄搗篩每五錢用水一盞半煎至一盞去滓下竹
瀝少許及生地黃汁一合更煎一兩沸分温二服早
晩食後服之
茯神湯治虚勞驚悸咳嗽心煩鼻塞咽乾唇腫口瘡
氣滿少睡腰疼(方見夲門風勞類)
酸棗仁散(出聖惠方)治虚勞驚悸奔氣在胸中不得眠睡
酸棗仁(一兩微炒)甘草(三分炙微赤剉)白茯苓(一兩)半夏(湯浸洗七次去)
(滑)前胡(去蘆頭)五味子(各三分)桂心(半兩)人参(一兩去蘆頭)
右為散每服三錢以水一中盞生薑半分煎六分去
滓不計時候温服
犀角湯治勞虚羸瘦愁憂思慮神情不樂喜忘驚悸
小便閉難
犀角屑(一兩)黃蓍(剉三分)龍膽(去蘆頭半兩)赤茯苓(去黑皮)人
参(各一兩)枳實(去穣麩炒三分)槐實(炒香半兩)
右麄搗篩每用五錢用水一盞半入竹葉五片細剉
煎至一盞去滓分温二服更調丹砂末半錢匕早食
後及夜卧時服
人参湯治虚勞心煩驚悸言語謬誤不欲視聽
人参(一兩半)茯神(去木)百合柴胡(去苖各一兩)木通(細剉微炒)
麥門冬(去心焙)龍齒(各一兩半)
右麄搗篩每五錢用水一盞半大棗三枚擘破煎至
一盞去滓分温二服早食後相次服之
石膏湯治虚勞心虚驚悸頭項熱疼狂言妄語少腹
氣壅
石膏(碎二兩)升麻(一兩半)桔梗(炒一兩)人参(半兩)甘菊花
麥門冬(去心焙)黃蓍(剉各一兩)
右麄搗篩每服五錢用水一盞半煎至八分去滓温
服早服食後
靈寳丹治虚勞精神恍惚悸動不定煩熱體痛
天靈盖(一枚塗酥炙)鬼箭羽白术虎頭骨(塗酥各炙一兩)
右為末别入丹砂雄黃麝香各半兩同研勻煉蜜和
丸如梧桐子大每服十丸至二十丸煎安息香湯下
米飲亦得日二服
紫石英湯(出聖惠方)治虚勞止驚悸食能進
右用紫石英五兩打碎如米豆大水淘一遍以水一
斗許煮取二升去滓澄清細温服或煮羹粥食亦得
候服盡更煎之
遠志丸(出直指方)治虚勞驚悸神氣不寕
遠志(姜汁醃取肉焙)茯神(去木)黃蓍(炙)熟地黃(洗)人参(各一兩)
石菖蒲(半兩)當歸(三分)
右為末粟米糊丸梧桐子大每服二十丸米飲下
虚勞不得眠(附論)
夫血為榮氣為衞晝行於陽夜行於隂行於陽者行於
身行於隂者行於臟上下循環榮華表裏也今虚勞之
人血氣俱弱邪氣稽留於内衛氣獨行於外灌注於陽不
入於隂陽脉滿溢隂氣既虚則陽氣大盛遂生煩熱榮
衛不和故不得眠也老人卧而不寐少壯寐而不寤
者何也少壯者血氣盛肌肉滑氣道通榮衛之行不失
於常故晝日精夜不寤也老人血氣衰肌肉不滑榮衛
之道濇故晝日不能精夜不能寐也虚勞之人氣血衰
少榮衛不足肌肉不滑其不得眠理無異老人盖虚勞
為病也夫邪氣之客於人也或令人目不得眠者何
也曰五穀入於胃也其糟粕津液宗氣分為三隧故宗
氣積於胸中出於喉嚨以貫心肺而行呼吸焉榮氣者
泌其津液注之於脉化而成血以營四末内注五臓六
腑以應刻數焉衛氣者其出悍慓疾利而先行於四末
分肉皮膚之門而不休息也晝行於陽夜行於隂其入
於隂也常從足少隂之分行於五臓六腑令邪氣客於
五臓六腑則衛氣獨營於外行於陽不得入於隂行於
陽則陽氣盛陽氣盛則陽蹻滿不得入於隂隂氣虚故
目不得眠也
方
大竹葉湯療虚勞客熱百病之後虚勞煩優不得眠
卧骨間勞熱面目青黃口乾煩燥偃慬(渠斤切煩也)不自
安短氣乏少食不得味縱食不生肌膚胸疾熱煩滿
憒悶
甘草(二兩炙)小麥(五合完用)黃蓍當歸人参前胡
知母(各二兩)大棗(十二枚擘)半夏(三兩洗)芍藥(二兩)栝蔞根
(一兩)粳米(一升)黃苓(一兩)生薑(四兩)龍骨麥門冬(六合去心)桂
心(各三兩)竹葉(一升切)
右切用東流水二斗煮取五升去滓分服一升日夜
三二不過兩劑如湯沃雪效忌海藻菘菜羊肉餳生
葱
羚羊角散(出聖惠方)治虚勞煩熱肢節拘急疼痛不得睡卧
羚羊角屑當歸白茯苓(去黑皮)酸棗仁(各一兩微炒)
黃蓍(剉三分)半夏(湯浸七遍去滑)防風甘草(炙微赤剉)桂心
黃芩遠志(去心)萆&KR1082;(剉)人参(去蘆頭)麥門冬(一兩去心)
右為散每服四錢以水一中盞入生薑半分棗三枚
煎至六分去滓不計時候温服
鼈甲丸(出聖惠方)治虚勞羸瘦四肢煩熱疼痛喫食減少不
得睡卧
鼈甲(塗酥炙令黃去裙襴)酸棗仁(微炒)羌活黃蓍麥門冬
(去心焙)柴胡(去苖)白茯苓人参(去蘆頭)牛膝(去苖)知母
五味子白芍藥(各一兩)
右為末煉蜜和搗三二百杵丸如梧桐子大每服不
計時候温水下三十丸
鼈甲丸治虚勞不得眠睡
鼈甲(去裙襴醋炙)酸棗仁(炒)羌活(去蘆頭)黃蓍(剉炒)附子(炮裂)
(去皮臍)柴胡(去苖)白茯苓(去黑皮)肉蓯蓉(酒浸切焙)牛膝(切酒浸焙)
知母(焙)五味子(炒各一兩)
右為末煉蜜和丸如梧桐子大每服二十丸煖酒下
千里水湯療虚勞悶不得眠
半夏(三兩洗)生薑(四兩)麥門冬(三兩去心)酸棗仁甘草(各二)
(兩炙)桂心(三兩)黃芩萆&KR1082;人参茯苓(四兩)秫米(一升)
右切以千里流水一斛煮米令蟹目沸揚之萬過澄
清一斗煮諸藥取三升分三服忌海藻菘菜羊肉餳
酢物生葱等一方有遠志半兩秫米一合生薑半分
煎服名半夏湯
茯神散(出聖惠方)治虚勞起動汗出怕熱多驚恐不得睡卧
茯神人参(去蘆頭)熟乾地黃牡蠣(燒為粉)麥門冬
(去心焙)黃蓍(剉)酸棗(微炒)龍骨(各一兩)五味子蒼术
甘草(炙微赤各半兩)
右為散每服四錢以水一中盞入生薑半分棗三枚
煎至六分去滓不計時候温服
地黃湯治虚勞不得眠
生地黃(五兩)香豉(五合綿裹)人参(二兩)粟米(五合)茯苓知母
(各四兩)麥門冬(去心)前胡(各三兩)枸杞根皮(五兩)甘草(二兩炙)
右藥切以水八升煮取二升七合去滓分四服忌海
藻菘菜蕪荑酢物
木香散(出聖惠方)治虚勞煩熱不得睡卧兩脇妨悶不思飲
食
木香(半兩)酸棗仁(一兩微炒)人参(三分去蘆頭)白术(半兩)黃蓍(三分)
(剉)訶棃勒皮㯽榔柴胡(去苖各一兩)桂心(半兩)白茯
苓(一兩)
右為散每服四錢以水一中盞入生薑半分煎至六
分去滓不計時候温服
麥門冬(出聖惠方)治虚勞心熱煩躁憂恚少睡
麥門冬(一兩半去心焙)榆白皮(剉)苦参(剉)地骨皮黃連
(去鬚)黃芩龍膽(去蘆頭)生乾地黃甘草(炙微赤剉各一兩)
右為散每服三錢以水一中盞煎至五分去滓不計
時候温服忌猪肉蕪荑一方無甘草
酸棗仁散(出聖惠方)治虚勞煩熱不得睡卧宜調順榮衛
酸棗仁(微炒)白茯苓人参(各一兩去蘆頭)當歸(半兩)麥門冬
(一兩半去心焙)紫蘇子(一兩微炒)甘草(半兩炙微赤剉)杏仁(一兩湯浸去皮尖双)
(仁麩炒微黃)陳橘皮(三分湯浸去白穣焙)
茯苓散(出聖惠方)治虚勞煩熱四肢疼痛不得睡卧
酸棗仁(微炒)白茯苓麥門冬(去心焙)白芍藥紫蘇
莖葉黃蓍(各一兩焙)人参(去蘆頭)陳橘皮(湯浸去白穣焙)甘草
(炙微赤剉各三分)
右為散每服三錢以水一中盞入生薑半分煎至六
分去滓不計時候温服
人参散(出聖惠方)治虚勞少氣四肢疼痛心神煩熱不得睡
卧喫食全少
人参(半兩去蘆頭)黃蓍(三分剉)麥門冬(一兩半去心焙)甘草(半兩炙微)
(赤剉)當歸(半兩)熟乾地黃(一兩)白芍藥白术(各三分)酸棗
(一兩微炒)
右為散每服三錢以水一中盞入生薑半分棗三枚
煎至六分去滓不計時服
麥門冬散(出聖惠方)治虚勞心煩熱不得睡卧
麥門冬(去心)人参(去蘆頭)白茯苓酸棗仁(微炒)前胡(去蘆)
(頭)甘草(炙微赤剉)地骨皮(各一兩)生乾地黃(三兩)
右為散每服四錢以水一中盞入粟米一百粒豉煎
至六分去滓不計時候温服
五味散(出聖惠方)治虚勞煩不得卧睡脇下氣上攻心悶
五味子(三分)酸棗仁(一兩微炒)白术(一兩)甘草(半兩炙微赤剉)黃蓍
(剉)訶棃勒皮柴胡(去苖各一兩)人参
右為散每服三錢以水一中盞入生薑半分不計時
候温服
茯苓湯治虚勞煩躁不得眠
白茯苓(去黑皮)人参(各二兩)麥門冬(去心焙)陳橘皮(去白焙)
杏仁(湯浸去皮尖双仁炒)紫蘇(微炒各一兩)酸棗仁(五兩焙)
右搗篩每服五錢水一盞半入生薑半分拍碎煎至
一盞去滓空腹分温二服相次服之
人参湯(一名酸棗飲出御藥院方)治虚勞煩不得睡脇下氣逆
人参(二兩)酸棗仁(微炒去皮五兩)白术陳橘皮(去白焙)五味
子(焙)茯神(去木各一兩)桂(去麄皮半兩)
右麄搗篩每服三錢以水一盞半入生薑一分拍碎
煎至七分去滓空腹温服日再
黃蓍湯治虚勞不得眠
黃蓍(剉)桂皮(去麄)芍藥(各三)甘草(炙剉)當歸(炙)人参(各半兩)
乾薑(炮一兩)
右麄搗篩每服五錢以水一盞半入粳米一合棗二
枚擘煎至一盞去滓空腹分温二服相次服之
桔梗湯治虚驚恐不安夜不得眠
桔梗(炒剉三分)半夏(湯洗七遍去滑薑汁炒一兩一分)白术(三分)甘草(炙剉)
(一分)桂(去麄皮)芍藥(各半兩)玄参(一兩半)
右麄搗篩每服三錢以水一盞入生薑半分拍碎煎
至七分去滓下飴糖一分空腹温服夜卧再煎服
酸棗仁湯治虚勞煩優氣奔胸中不得眠
酸棗仁(湯浸去皮炒别研)石膏(各一兩)桂(去麄皮)人参(各半兩)甘
草(炙剉一分)知母(剉焙)白茯苓(去黑皮各三分)
右搗篩每五錢水一盞半入生薑半分拍碎煎至一
盞去滓空腹分温二服相次服之夜卧再煎服
茯苓湯治虚勞氣滿不得眠手足疼痛
白茯苓(去黑皮)桂(去麄皮)乾薑(炮)甘草(炙剉)芍藥食茱
萸(各半兩)熟乾地黃(洗焙三分)
右麄搗篩每服五錢以水一盞半棗二枚去核煎至
一盞去滓空腹温服日再
酸棗仁湯(金匱方)治虚勞不得眠虚煩不寧
酸棗仁(去皮微炒五兩)知母(焙)乾薑(炮生薑亦可)白茯苓(去黑皮)
芎藭(各一兩)甘草(炙剉半兩)
右麄搗篩每五錢水一盞半煎至一盞去滓空腹分
温二服如行四五里相次服之亦可加桂心一兩
酸棗仁煎方(出御藥院方)治不得睡
酸棗仁(去皮五兩炒搗篩只取末二兩半)乳香(研二兩)蜜(四兩)牛黃(别研)
(入一分)糯米(二合炒)丹砂(研半兩)
右用酒半升和蜜等一處火慢煎如稀每服一匙頭
温酒調下腹空時服
温膽湯療大病後虚煩不得眠此膽寒故也病源云
大病後肺腑尚虚榮衞未實故生冷氣熱隂氣虚衞
氣獨行於陽不入於隂故不得眠惹煩而不得睡者
熱也但虚煩而不卧者膽冷也
生薑(四兩)半夏(二兩洗)橘皮(三兩)竹茹(二兩)枳實(二枚炙)甘草
(一兩炙)
右以水八升煮取二升去滓分三服忌羊海藻菘菜
餳糖
茯神飲療心虚不得睡多不食
茯神(四兩)人参(三兩)橘皮(二兩)甘草(一兩半炙)生薑(二兩)酸棗仁
(一升)
右切以水一斗煮取二升去滓分三分忌海藻菘酢
物
麥門冬散(出聖惠方)治虚勞熱不得睡卧少氣翕翕口乾失
食
麥門冬(一兩半去心焙)前胡(一兩去蘆頭)人参(三分去蘆頭)黃蓍(一兩)
(剉)㯽榔(半兩)茯神(一兩)
右為散每服三錢以水一中盞入生薑半分小麥一
百粒煎至六分去滓不計時候温服
黃芩散(出聖惠方)治虚勞煩熱不得睡卧
黃芩(二分)知母羚羊角屑(各一兩)甘草(半兩炙微赤剉)白茯
苓酸棗仁(各一兩)
右為散每服四錢以水一中盞入棗三枚煎至六分
去滓不計時候温服
麥門冬湯治虚勞煩燥夜不得眠少氣熻熻微熱口
乾减食
麥門冬(去心焙)前胡人参黃蓍(剉炒各半兩)
右麄搗篩每服五錢以水一盞半入生薑半分拍碎
小麥半合煎至八分去滓温服不計時
橘皮湯治虚勞晝夜不得眠短氣食飲不下或大病
後虚熱痰冷
陳橘皮(去白一兩)芎藭(一分半)半夏(湯洗去滑炒半兩)甘草(炙剉一分)
右麄搗篩每服五錢以東流水一盞半入生薑半分
拍碎生竹茹少許煎八分去滓温服夜卧再煎服
茯神湯治虚勞燥不得睡
茯神(去木)人参(各一兩)酸棗仁(炒去皮别研五兩)
右麄搗篩每服三錢以水一盞入生薑半分拍碎煎
至七分去滓空服日二夜
半夏湯治虚勞發煩不得眠
半夏(湯洗去滑七遍炒乾二兩)白茯苓(去黑皮四兩)糯米(炒黃一合)
右麄搗篩每服五錢以東流水一盞生薑半分拍碎
煎至一盞去滓空腹温服日二
酸棗仁丸治虚勞煩熱不得睡卧
酸棗仁(微炒)榆葉麥門冬(去心焙各二兩)
右為末煉蜜和搗百餘杵丸如梧桐子大每服不計
時候以糯米粥飲下三十丸
酸棗仁丸治虚勞煩悶不得睡卧
酸棗仁(炒)地榆葉(各半兩)
右為末煉蜜和丸如梧桐子大每服三十丸糯米飲
下
治虚勞煩悶不得眠睡方
右用酸棗仁不拘多少炒令香熟搗羅為散每服三
錢用河水一盞煎至六分熱呷
治卒連時不得眠方
右暮以新布火炙以熨目并蒸大荳一斗更番囊貯
枕中冷後更易熱終夜常枕熱荳即立愈也
治虚勞少睡去熱腫
右用乾龍葵菜煮作羹粥食之
治虚勞煩悶不得眠
右用大棗二七枚葱白七莖水三升煮取一升去滓
頓服
又方
右用乾薑四兩為末湯和頓服取汗病愈
梔子湯治大下後虚勞不得眠劇者顛倒懊憹欲死
方(仲景云發汗吐下後虚煩不得眠苦劇者反覆顛倒心中懊憹梔子湯治之)
大梔子(四十枚)豉(七合)
右二味以水四升先煮梔子取二升半内豉更煮三
沸去滓每服一升安者勿更若上氣嘔逆加橘皮二
兩亦可加生薑二兩
虚勞心腹痛(附論)
夫虚勞之人氣弱胃虚飲食傷動冷氣乘之邪正相干
則腹痛不已上干心絡故令心腹俱痛也
方
牛膝湯治虚勞邪氣攻擊心腹刺痛
牛膝(酒浸切焙)柴胡(去苖)荆芥穗桔梗(炒)陳橘皮(湯浸去白)
(焙)青橘皮(湯浸去白焙各一兩)人参肉蓯蓉(酒浸切焙)秦艽(去苖)
(土)知母(焙各一兩)烏梅(十五枚去核)甘草(炙三分)黃連(去鬚三分)烏
頭(麩炒製安土上用盞盖出火毒去皮臍尖三枚)敗龜(以醋一碗塗浸炙用一兩)白茯
苓(去黑皮半兩)
右料㕮咀每服三錢水一盞入肥棗一枚擘煎至六
分去滓温服
金花散治虚勞心腹疼痛泄瀉腸鳴面黃肌瘦脇肋
脹滿不思飲食
半夏(湯洗七遍切焙)烏頭(炮製去皮臍)木香(各一兩)欝金(用漿水生姜皂)
(莢三味煮透令軟切作片子焙乾麩炒一兩)馬藺花(一兩酒浸焙)胡椒楝
實(取肉炒)當歸(生切)荆三稜蓬莪茂(二味椎碎用巴豆半两去殼同)
(炒褐色為度不用巴豆)大腹皮(濕紙煨過)蕪荑(炒)白术黃連(去鬚)
(炒各半兩)
右為散每服三錢用羯羊肝一具去筋膜批作片子
勻渗藥末在内更入鹽三錢乾薑末二錢蕪荑末二
錢匕葱白一寸細切攪拌勻和白麵作肝角子慢火
燒令香熟空心喫温米飲下
肉荳蔲丸治虚勞心腹脹滿刺痛食不消
肉荳蔲(去殼)木香(各一兩)丁香(各一兩)當歸(各半兩)荆三稜
(炮剉)神麴(搗碎微炒各一兩)陳橘皮(半兩湯浸去白瓤焙)桃仁(二兩湯浸去皮)
(尖双仁麩炒微黃)安息香(半兩)麝香(一分)麥蘖(一兩炒微黃)
右為末煉蜜和搗五七百杵丸如梧桐子大每服食
前以熱酒下十五丸
蘹香子散治虚勞心腹撮疼胸膈痞滿和氣進食
蘹香子(炒)附子(炮製去皮臍)桂(去麄皮)木香蜀椒(去目并閉)
(口微炒出汗)胡椒陳橘皮(湯浸去白焙)乾薑(炮各半兩)荆三稜
(煨剉一兩)巴戟天(去心半兩)
右為散每服二錢用獖猪腎一對去筋膜切作薄片
子入藥末葱絲少許鹽半錢濕紙裹煨熟食以酒或
粥飲壓之湏臾覺臍下暖甚妙
丁香散治虚勞冷氣攻心腹疼痛
丁香(半兩)當歸赤芍藥(各三分)厚朴(一兩半去麄皮塗生薑汁炙令)
(香熟)青橘皮(一兩湯浸去白瓤焙)木香桂心(各三分)人参(半兩去蘆)
(頭)桃仁(三分湯浸去皮尖双仁麩炒微黃)川椒(一分去目及閉口者炒出汗)
右為散每服三錢以水一中盞入生薑半分棗三枚
煎至六分去滓不計時候稍熱服
附魏丸治虛勞心腹或臍下疼痛兼暖脾腎順氣思
食
阿魏(半兩細研用白麵一兩拌搜作餅子&KR1020;令黃焦)木香補骨脂(微炒各二)
(兩)青橘皮(一兩湯浸去白瓤焙)乾薑(炮製剉)㯽榔蘹香子(微炒)
肉桂(去皴皮)吳茱萸(湯浸七遍焙乾微炒)附子(炮製去皮臍各二兩)
右為末煉蜜和搗三五百杵丸如梧桐子大每服食
前以熱酒下十五丸生薑湯下亦得
茱萸猪肚丸治虛勞心腹撮痛肌體羸瘦
吳茱萸(湯浸焙炒一兩半)食茱萸山茱萸(各一兩)附子(炮裂)
(去皮臍)乾薑硫黃(研)陳橘皮(湯浸去白焙各半兩)青橘皮(湯浸)
(去白焙)禹餘糧(炭火煨赤各一兩)
右為末以生猪肚一枚先將藥末用醋攪和令勻入
在猪肚内縫合用水一斗以文武火煮爛炒盆内一
處研令得所丸如梧桐子大每服二十丸空心食前
鹽湯下温酒亦可
碙砂附子丸治虚勞冷氣攻擊心腹撮痛腰膝重疼
碙砂(研一錢)檳榔(一枚)木香(一分)乾蠍(炒一錢)附子(炮製去皮臍)
沉香蘹香子(炒)桃仁(去皮尖双仁慢火炒)自然銅(火煆醋淬七遍)
(各半兩)
右為末醋煮麵糊為丸如梧桐子大每服十五丸生
姜熱酒下食前服
蘹香子丸治虚勞元臓氣冷心腹疞痛
蘹香子(炒)胡椒附子(炮製去皮臍)青橘皮(湯浸去白焙)阿
魏(麺和作餅子炙熟)硫黃(研)菖蒲牛膝(酒浸切焙)五味子(等分)
右為末麵糊為丸如梧桐子大每服十五丸空心温
酒下
鼈甲散治虚勞肩背疼悶心腹脹痛腸胃虚鳴臍下
拘急
鼈甲(塗酸炙令微黃去裙襴)柴胡(去苖各一兩半)荆三稜(一兩炮剉)當歸
(一兩半)赤芍藥人参(去蘆頭)白术(各一兩)陳橘皮(三分湯浸)
(去白瓤焙)大腹皮(半兩)
右為散每服三錢以水一中盞入生薑半分煎至六
分去滓食前稍熱服
芎藭散治虚勞肩背及心腹疼痛四肢不和腹胃脹
滿
芎藭(一兩)柴胡(去苖一兩半)桂心赤芍藥(一兩)白术(一兩)大
腹皮(三分)桃仁(二十枚湯浸去皮尖双仁麸炒微黃)陳橘皮(三分湯浸去白穣焙)
木香(三分)
右為散每服三錢以水一中盞入薑半分煎至六分
去滓不計時候稍熱服
木香散治虚勞心腹痛胃氣不和腹脇脹滿
木香芎藭枳殼(麸炒微黃去瓤)桂心桃仁(湯浸去皮尖双)
(仁麸炒微黃)陳橘皮(湯浸去白瓤焙)赤芍藥人参(去蘆頭)檳榔
(各一兩)
右為散每服三錢以水一中盞入生薑半分煎至六
分去滓食前稍熱服
補骨脂散治虚勞心腹疼痛
補骨脂(炒半兩)牛膝(酒浸切焙半兩)沒藥(研半兩)乾薑(炮)陽起
石(研)蘹香子(炒)白茯苓(去黑皮)山芋(各一兩)
右為散每服一錢温酒調
沉香散治虚勞心腹痛小腹悶滯
沉香(一兩半)附子(炮製去皮臍)檳榔肉桂(去麄皮)當歸
丁香(各半兩)陳橘皮(湯浸去白穣焙)蘹香子(各一兩)
右為散每服食前以熱酒調下二錢
楝實丸治虚勞心腹撮痛不思飲食補益元臓調和
脾胃
楝實(炒)白术(各一兩)烏藥(剉)蘹香子(微炒)補骨脂(水淘去浮)
(者微炒)木香(各半兩)厚朴(去麄皮用生姜汁炙一兩)
右為末酒煮麵糊和丸如梧桐子大每服二十丸空
心食前温酒或鹽湯下日三服
補骨脂丸治虚勞心腹撮痛
補骨脂(炒)楝實(麸炒去核各一兩)高良薑(微炒一兩半)巴戟天
(去心一兩)葫蘆巴(半兩)蘹香子(麸炒一兩)
右為末酒煮麵糊為丸如梧桐子大每服二十九丸
酒下鹽湯下亦得前服
芍藥湯療虚勞腹中痛夢失精四肢疼痠手足煩熱
咽乾口燥并婦人少腹痛
芍藥桂心甘草(炙各三兩)生薑(四兩)大棗(十二枚擘)飴糖
右切以水九升煮取三升去滓下糖分服七合日三
夜一忌海藻菘菜生葱
黃蓍建中湯療虚勞短氣少腹急痛五臓不足(方見本門)
(虚勞裏急類)
治虛勞心腹或臍下痛疼兼煖脾腎順氣思食(出聖惠方)
乾漆(一兩搗碎炒令煙出)荆三稜(一兩炮剉)蓬莪茂(半兩煨)青橘皮
(三分湯浸去白穣)桃仁(湯浸去皮尖双仁麸炒微黃)桂心(各一兩)
右為散每服食前以熱酒調下一錢
桂附丸治虚勞下元久冷心腹疼痛不思飲食
桂(去麄皮一兩)乾薑(炮半兩)蘹香子(炒二兩)附子(炮製去皮臍一兩)
硫黃(研半兩)
右為末麺糊為丸如梧桐子大每服二十九丸空心
鹽湯下
治虛勞心腹或臍下疼痛兼暖脾腎順氣思食(出聖惠方)
青橘皮(一兩湯浸去白瓤焙)桂心(一兩)木香(一兩)桃仁(湯浸去皮尖雙仁麩)
(炒微黃一兩)
右為散每服食前以熱酒調下一錢
艾葉煎丸治冷勞心腹疼痛或時泄下痢兼治婦人
下經冷病帶下(方見本門虚勞兼痢類)
白芷散治虚勞元臓虛冷心腹疼痛精神倦怠
白芷(炒半兩)巴戟天(去心一兩)高良薑(一錢)
右為散每服一錢猪腎一對去筋膜入藥末煨熟細
嚼温酒下
普濟方卷二百三十三
