普濟方卷三百一明周王朱橚撰
下部瘡門
下部瘡總論
隂瘡者有三等一濕隂瘡二妬精瘡三隂蝕瘡又曰下
疳瘡蓋濕者由腎經虛弱風濕相摶邪氣乘之瘙痒成
瘡浸滛汗出狀如癬瘡是也妬精由壮年精氣盈滿久
曠房室隂上生瘡赤腫作膿妨悶痒痛是也隂蝕瘡由
腎臓虛邪熱結下焦經絡痞澁氣血不行或房勞洗浴
不潔以致生瘡隠忍不醫焮痛尤甚袖瘡在裡手指無
妨疼痛注悶或小便如淋隂丸腫痛或經十數日潰爛
血濃肌肉侵蝕或血出不止以成下疳若身體壮熱煩
渴惡寒宜急之以大豆甘草湯漬之潰毒湯洗之服五
香連翹漏蘆湯疎之更以截疳抵聖散乾掺四畔摩風
膏潤之後以將護忌慎之渴不止者竹葉黃耆湯大便
軟者服托裡茯苓等藥調治之腎臓風論曰實則為
痛虛則為痒癢之出於腎虛也明矣腎屬足少隂之經
囊問濕痒調之腎臓風世所共知也孰知宗筋聚於隂
器足厥隂之肝系焉惟腎主虛惟肝主風人之精血不
充内為嗜欲所耗外為風冷所乘風毒濕氣皆從虛入
囊間其有不痒濕者乎脚下其有不瘡瘍者乎療治之
法先當䟽散風邪流行濕毒夫然後以芎歸活血與細
辛蒺藜驅風數軰潤飬而平治之若欲遽用川烏故紙
燥裂之劑吾恐攔住内邪病無由愈間有患者為酒麵
炙&KR1020;所傷腎虛而挾熱如猪肚黃連蒸為丸子不可無
其或不施藥餌一切從事於熱湯雖沃之暫止然眞氣
愈泄肝腎愈虛或者未知攸濟耳
方
宣毒方治腎餘氣瘡
苦參荆芥當歸川芎玄參白芷(各半兩)
黑牵牛(一兩半)烏蛇(一條)青黛(半兩一半入藥一半為衣)
右先將牽牛巴豆肥白者去殼三十粒慢火炒令巴
豆黑色去巴豆用黑牽牛同前九味為細末却將煨
熟大蒜擂細看稠得所丸時入糊和丸如梧桐子大
每服十丸塩酒下
浴毒丸(出瘡科精要方)治小腸風隂瘡痒痛
木通藁本枳殼管仲白芷荆芥甘
松薄荷(各等分)
右㕮咀用藥二兩水五升入芒硝半兩煎至三升熱
洗浴瘡
隂瘡膏治男女隂瘡
米粉(一酒杯許)芍藥黃芩牡蠣附子白芷
(各十八銖)
右㕮咀以不中水猪膏一斤微火上煎三上三下候
白芷黃膏成絞滓去内白粉和傅瘡上
猪蹄湯(出聖惠方)治隂瘡濃血不絶
猪蹄(二枝)黃栢(三分剉)敗醬(三分)黃芩(半兩)黃連
(三分)甘草(一兩剉)營實根(一兩)
右搗羅為散用漿水二升煎至一升半熱用洗之
七寶㯽榔散(出德生堂經驗)治下元玉莖上或包頭内有疳
瘡漸至蝕透不愈者
㯽榔蜜陀僧雄黃輕粉黃連黃栢
朴硝(各等分)
右為細末入麝香一字和勻再研細先用葱白漿水
洗淨軟帛掩乾如瘡濕乾掺如乾小油調塗
玉粉散治下隂瘡疼不止
寒水石(煆)蜜陀僧滑石(各半兩)膩粉麝香
(各少許)
右為細末油膩或乾貼
牡蒙散(出聖惠方)治隂下生瘡濕痒失精
牡蒙菟絲子栢子仁蛇床子蓯蓉(各二兩)
右治下篩酒服方寸七日三以瘥為度一方無蛇床
子
宣風散(出仁齋直指方)治疎肝腎風
大鷄心梹榔(二箇)橘皮(半兩)甘草(焙三錢)牽牛(生取)
(來一兩炒)
右為末每服二錢蜜湯調下
全蝎散(出仁齋直指方)治腎臓風發瘡疥
鷄心梹榔(一大箇破開以黃革丹一錢合在内温紙裹煨)明硫黃(研二錢)
生黃丹(一錢)全蝎(三枚焙)
右為細末入輕粉半錢麝香少許於磁器收每用少
許蔴油調抺兩掌先以鼻臭男以兩掌揜外腎女以
兩掌&KR0008;兩乳各睡至醒次日又如此用藥屢效
又方(出仁齋直指方)
右用大紅川椒去目水蘸濕半日夾生杏仁研膏擦
手如上法亦驗
烏頭丸(出衛生家寳方)治腎臓風上攻下疰生瘡並癬
川烏(二兩)草烏(一兩二味以黑豆半升煮透軟去皮切日乾)天麻
地龍(去土秤)白附子(各半兩)
右為細末酒糊為丸桐子大每服二三十丸空心食
前塩酒或塩湯下
輕黃散治水莖上生瘡不乾見骨者
大黃(三錢燒灰存性)黃栢(二錢燒灰存性)輕粉(少許)久年壁
土(東向者一錢)
右先用温熱水洗淨血水以綿帛拭乾然後藥乾掺
切忌房室
硫黃散(出聖惠方)治隂上生瘡
硫黃(半兩)赤石脂(半兩)麝香(一錢)膩粉(一錢)
右藥都和如粉每先以甜淡浆水温洗令淨裛乾貼
之
牡蠣散治隂囊兩傍生瘡或隂濕出水甚痒甚苦夜
則&KR0946;之無定後必自痛或兩腋汗脚板心常濕汗無
所柰何此藥主之予親得此症受苦數十年得此方
隨用二三日如法搽之二十年餘不發實為神效
枯白礬(四兩)黃丹(砂二兩)牡蠣粉(二兩)
右為細末遇夜睡手捏藥於痒處痛擦之不一時又
搽之三四次後頓减次夜再搽雖大减又搽後自然
平復如腋汗亦有頓搽方可脚汗先搽大减又搽後
装藥靴或鞋底上脚板上塗藥纏脚褁之亦可
麻黃根粉治腎勞熱隂囊生瘡
麻黃根石硫(各二兩)米粉(五合)
右治下篩安絮如常用粉法搽瘡上粉温更搽之
胡連散治隂生瘡腫痛
胡粉(三錢)黃連末(一錢)五倍子末(一錢)
右藥都和研為散先以甘豆湯洗淨拭令乾以藥末
傅於瘡上日再用之
天雄散治隂生瘡腫痛
天雄(一末)膩粉(一錢)麝香(一錢)
右細研為散以温漿水洗瘡淨後用津液塗之
夾塩散治隂瘡及惡瘡
鼓子草根(一把)大麥(三十粒)塩(少許)
右搗令爛傅瘡上一易經三日後三日一易
遠志散治莖中痛囊津液不行
遠志(去心)五倍子(焙)蛇床子(各等分)
右為細末每用藥末五錢水三升入葱白三寸同煎
五沸去滓熱淋渫效
桑枝湯治隂瘡
桑枝(三握剉)葱(二握)
右以水三升煎至二升去滓稍熱浴瘡上一方水煎
桑白皮湯洗之
蚯蚓散治隂莖瘡
豆粉(一分)蚯蚓(二分)
右用水研塗上乾又傅之一方用豉一分
黃白散治近榖道四畔時復生泡痒而生痛無非風
毒流行去風乾水足矣
黃栢皮黃連(去須)白礬(煆過)白蛇皮(燒灰各等分)
右為細末重篩入麝香臘茶末各少許和勻津唾調
塗過痒瓜破水出即塗如水多即乾搽
石灰散治腎漏隂囊先腫後穿破出黃水瘡如魚口
能致命
右用五倍子同石灰炒黃色去灰攤地出火毒炒盆
内研為細末不犯銅鉄乾搽瘡上五七次愈
又方
右用豆豉燒灰貼之
蛇床散治隂囊生瘡疼痛
右用川椒荆芥火掀草蛇床子煎湯洗後用鷄清調
朴硝末塗之即見效
荆芥湯治玉莖上生瘡
右先用荆芥黃栢煎洗後用黃白眞蚌粉荆芥青黛
為末乾掺瘡上
丹胞散治莖上生瘡臭爛者
右以猪胞一箇連尿去一半用新磚兩塊炭火煆新
磚將猪胞連尿於磚上焙乾不住手一向移放於兩
塊磚上輪流不歇莫與火煆過胞以尿乾為度研為
末入黃丹一錢先用葱湯以鵝毛沬洗以舊綿帛滲
乾此藥搽三五次立見效
鱉灰散治丈夫隂頭癰不能治者
右用鱉甲頭燒灰以鷄子白和傅之及治婦人隂脱
肛
地連散治玉莖上生瘡
右用地骨皮煎湯洗訶子連核燒存性為末乾掺
川連散治下部注瘡
右用黃連為細末漿水調成餅攤於碗面上内用艾
及川甲三片燒烟覆椀薰成黑色再取下如是者五
次以黃連餅黑色為度地上出烟毒再研細濕塗乾
清油調塗三四先用黃白藿香茵蔯煎湯温洗
煎蜜散療男子隂瘡損爛
右爛煮黃栢洗之又用白蜜塗之一方蜜炙燋為末
傅於瘡上
蠟茶湯治隂囊上瘡
右用臘面茶為末先以甘草煎水洗後用貼妙
猪脂散治天行䘌瘡
右用猪蹄燒灰以猪脂和傅日五六用
桃熊散治熱病後下部生瘡
右取濃煮桃白皮如稀餳内少許熊膽以綿蘸藥内
下部瘡上
黃栢散治楷襠
右先用熱温水洗過楷痛處即用黃白皮末一錢和
勻新米泔調塗或用新米泔調服三五服
水瘡湯療隂瘡隂邊如粟粒生瘡及濕痒
右以槐北面不見日處白皮一大握塩三指一撮以
水大二升煮取一升洗之三五遍適寒温用苦涉遠
恐衝風即以米粉和塗神效
蠟燭平胃膏治腎臓風瘡
右用平胃散以蠟燭油煎過候冷調傅瘡愈
合掌散治腎臓生瘡
右用梹榔硫黃為末臨睡用香油調掌心上鼻臭之
即以藥掩外腎睡二三日用之效
治隂痒生瘡
右嚼胡麻塗之驗
治水莖上生瘡不乾見骨者
右用烏賊魚骨末按滿瘡口以紙纏之
治楷檔
右用嫩楓葉挪爛擦之立愈
又方
右用老鴉酸草又名酸毒草挪爛指擦以冷水洗之
又方
右用馬屁勃即灰菰尋常採收如有此疾先用温水
或冷水輕輕洗淨以菰為末摻患處如新菰不必為
末將菰擦患處
治男子腎生瘡癬作痒
右以百草霜用香油調搽立效
治隂囊上瘡
右用甘草煎湯温洗即用臘茶末就𫝊貼一方同地
龍糞輕塗
治天行䘌下部生瘡
右濃煮桃皮如糖以内下部中若口中有瘡含之
治隂瘡
右用狼牙五兩細剉水五升煮至三升温洗之
治下部生瘡已成洞口
右服牡丹方寸日日三服
又方用桃皮葉杵水漬會濃者去滓着盆中漬之蟲
出
療男子隂瘡
右以蜜煎甘草末塗之大良比有人患塗頭睡次下
瘡欲斷者以猪肉湯漬洗之後用黃連黃栢等為末
傅之
治隂痒痛右用車前子以水三升煮三沸去滓服
治隂生瘡右燒杏仁研為末傅之
滛汁方治莖物腫爛
右用大腹皮一升夾苦參荆芥煎湯温洗拭以津唾
塗次用油髮燒存性入些白艾末傅逐日煎湯蜜洗
換藥或用乳香龍骨散仍服蠟礬丸並髮灰用米飲
調下
淋渫藥治莖痛囊縮津液不行
右用蛇床子去皮㨂淨四兩為麄末每用藥一兩水
二碗煎一碗半去滓乘熱薰下部候通手淋浴臨睡
用
松節散治腎風瘡
右用松節和&KR1489;羊尿白礬一處燒瀝油搽瘡上立效
治下部飬蟲方(出聖惠方)
硃砂(一分細研)白礬(一兩燒灰)芎藭(半兩)
右為末每用綿褁一錢内下部中日再易之
又方(出聖惠方)用蛇一條如指麄者掘地作坑置蛇於中
燒之取有孔板覆坑上坐薰之其䖝盡出
神效方(出仁齋直指方)治莖頭三五孔小漏瘡出血微濃
右用香髮燒存性灰𫝊乾則津唾調髮灰食前服
烏喙湯治若有瘜肉突出
右以苦酒三升浸烏啄五枚三日一洗一日夜三四
度瘥
治隂下濕導引法
飬方道引法云卧令兩手布膝頭取睡置尻下以口
内氣腹脹自極以鼻出氣七息除隂下濕少腹裡痛
膝冷不隨
治人下部中痒(出十便良方)
右以蒸棗取膏以水銀熟研丸之令相得長二三寸
以綿薄褁内孔中蟲出瘥
治糓道中瘡右以水中荇葉細搗綿褁内下部日三
胡粉散療隂瘡
黃栢黃連(各三分)胡粉(一合)
右為末粉土日三婦人綿褁棗核大内之
肘痛如刺方(出肘後方)但服生射干汁取下亦可服丸藥
下之云作走馬湯亦在尸注中有
訶子散治妬精瘡
有富家子唐靖者年十八九未娶忽於隂頭上生瘡
初祇針眼大畏疼不敢洗刮日久連莖爛一二寸許
醫不止用膏藥貼之愈疼有道人周守眞謂此名下
疳瘡亦名妬精瘡緣此為後生未娶精氣溢盛陽過
興起當泄不泄不泄強泄脹斷嫩皮怕痛失洗日久
遂爛有害性命若治此瘡須是斷房事數月先用荆芥
黃栢皮馬鞭草剉入葱煎湯洗令去濃靨以訶子燒
灰入麝香乾摻患處令睡時喫冷水兩三口勿令陽
道興起腸斷瘡靨靨堅即安
雙妙散(出十便良方)療男子隂卒腫方
鷄翮(六枚燒)蛇床子(等分)
右二味為末以飲少許隨卵左右取鷄羽
又方(出十便良方)煮桑根皮汁洗之
又方(出十便良方)治隂下濕痒成瘡
吳茱萸(三合)
右用水三升煮三五沸以洗之諸瘡亦甚妙也
治蟲已食下部肛盡腸穿者亦用長股蝦蟆青背者一
枚鷄骨一分並燒灰為末合吹下部令深入數用大
驗
治下部蟲齧
用梅葉桃葉杵一斛蒸之令極熱内小器中大布上
坐蟲死
茴香散(出千金方)治隂瘡風冷所傷疼痛方
白蒺藜附子茴香子
右件藥等分搗細為散每於食前以温酒調下二錢
止痛丸(出聖惠方)治隂痛不可忍
吳茱萸(二兩)梹榔(一兩)茴香(一兩)
右件搗羅為末用醋煮麵糊和丸如梧桐子大不拘
時候以熱酒下二十丸
隂頭生瘡
溪螺(溪港中螺也舊者為妙)
右甘鍋煆過為細末仍先以塩水洗五七次後以此
藥傅之
又方治糓道生泡痒而復痛此風毒流行證
枯礬(半字)
和勻米泔調塗此方專治行路楷襠糓道痛仍用水
先洗
唾調散(出本草)治同前
右五倍子末唾調傅
治隂頭上生瘡(出本草)治以蜜煎甘草塗之瘥
治隂莖上瘡痛爛(出本草)
用䜴一分蚯蚓濕泥二分水研和塗上乾易禁熱食
酒莱蒜
治毒攻下部生瘡者(出本草)
用槲苦皮合櫸皮煮汁如飴糖以導之
一方(出本草)治腎瘡腰痛
用蛇床子五倍子蕪荑煎湯以帛囊盛稍熱洗之先
以塩洗眼或以蕪荑剪草黃連全蝎黃栢末蔴油調
之傅
濕隂瘡(附論)
夫虛勞隂瘡者為腎氣榮於隂今腎虛不能榮則津液
汗出於隂也虛則為風邪所乘客於腠理而正氣不洩
邪正相干在於皮膚故痒搔之則生瘡也
方
天雄丸治虛勞隂萎濕痒搔之汁生瘡小便淋瀝或赤
黃莖中痛甚者失精劇苦尿血目視&KR0617;得風淚出脚弱
不能久立宜服
天雄(一兩炮裂去皮臍)蛇床子(三分)細辛(半兩)川大黃
(半兩剉碎為妙)杜仲(三分去粗皮炙微黃剉)栢子仁(三分)白茯
苓(三分)防風(半兩去蘆頭)&KR1181;&KR1082;(三分剉)菖蒲(三分)澤
瀉(三分)苽蔞(三分)桂心(三分)遠志(半兩去心)川椒(半兩)
(去目閉口者微炒出汗)牛膝(三分去苗)石韋(半兩去苗)山茱萸
(三分)白术(三分)
右搗羅為末鍊蜜和搗三五百杵丸如梧桐子大每
服食前以温酒下三十丸
蛇床子丸治虛勞陽氣衰絶隂萎濕痒生瘡
蛇床子(三分)續斷(半兩)薯蕷(半兩)桑寄生(半兩)肉
蓯蓉(一兩酒浸一宿刮去皴皮炙乾)附子(半兩炮製去皮臍)菟絲子
(一兩酒浸三日曝乾别搗為末)遠志(半兩去心)莨菪(半兩小淘去浮者水煮芽)
(出焙乾為黑色)
右搗羅為末鍊蜜和搗三二百杵丸如梧桐子大每
服食前以温酒下三十丸
小浴方治虛勞隂濕痒生瘡
川椒(一兩半)蛇床子苦參(一兩半)白礬(一兩)香
附子(一兩)桂心(三分)白芷(一兩)狗脊(一兩)細辛(一兩)
右搗麄羅為散每用一兩以水三升煎至二升去滓
入盆子内但承熱氣坐盆子上薰之良久通身便洗
患處甚者不過三五度
乳香龍骨散治外腎濕痒滛爛如㿐
龍骨生石膏五倍子(各一分)白芨乳香
黃革丹(各半分)麝(少許)
右為細末先以苦參大腹皮紫蘇莖葉温洗後傅
螵蛸散治虛勞隂濕生瘡
桑螵蛸灰(一分)牡厲粉(半兩)米粉(一分)胡粉(一分)
騏麟竭(一分)蜜陀僧(一分)
右研細末如粉用塗瘡
沐浴長春散治男子下元虛濕久冷隂囊左右夜痒
&KR0946;之則喜任之則痛成瘡流水為害甚苦此藥見效
及婦人下部隂濕胎元冷
牡蠣蛇床子破故紙官桂紫稍花乾
荷葉(各等分)
右㕮咀每服一兩半水一小鍋入葱白數莖煎至八
分去滓先薰後洗却用枮礬一兩半入黃丹半兩蛤
粉半兩一處和勻研末洗用手捏藥搽濕痒處
螵蛸散治隂瘡或痒
桑螵蛸灰(一分)胡粉(一分)硃砂(一分)騏麟竭(一分)
右研細如粉貼於瘡上
黃粉散治隂囊上生瘡黃水流注有妨行步
五倍子黃栢滑石輕粉(等分)
右為細末貼之數次即愈
硫黃散治虛勞隂濕生瘡
麻黃根末(半兩)硫黃(半兩細研)米粉(一分)
右研令勻細每用如粉塗之
騏麟竭散治虛勞隂濕生瘡
騏麟竭(半兩)坐拏(三兩)黃蘗(半兩)
右搗羅為末入膩粉一分都研令勻如瘡破有濃水
即乾上如無濃水即以生油調塗
臘茶散治隂瘡痒瘡出黃水久不瘥者(一名五信散)
臘茶五倍子(各等分)膩粉(少許)
右為細末先以漿水葱湯洗之頻傅椒湯尤佳一方
不用臘茶
黃龍散治濕乾瘡癬黃汁浸滛色如香瓣
黃栢龍骨赤石脂(各一兩)
右為細末好酒調掃瘡或乾貼之
槐白皮湯(出聖惠方)治虛勞隂濕痒生瘡
槐白皮(二兩)黃栢(一兩半)香茅葉(一兩半)
右細剉以水三升煎至二升去滓看冷煖洗之
烏梅散(出聖惠方)治虛勞隂濕痒生瘡
烏梅(十四枚)青錢(四十文)塩(三錢)
右以水酒各一升於銅器内煎至升半去滓看冷暖
洗立效一方與臘茶散相随用之一方有醋一升一
方水煎洗
佛手散治濕疳瘡癬痒痛皮爛
黃丹(炒黃二錢)豆粉(炒黃二兩)
右研勻清油調掃瘡上後摻如聖散
如聖散
石膏黃芩(去皮心各一兩)
右為細末乾摻之瘡上内服佛手散
猪寄湯(出聖惠方)治虛勞隂濕痒生瘡
猪蹄(二枝剉)槐樹寄生(細剉一升)
右以水五升煮取三升去滓看冷暖洗瘡三五度用
之永瘥
玉粉散治隂瘡浸滛不止
白礬(枯)定粉(各等分)
右細末先浴淨淹乾摻之
䳄鷄散治隂下濕痒
右用黃䳄鷄以光粉滑石為末和飯與鷄食之後取
鷄食甚補益
蒲黃散治丈夫隂下濕痒
右用蒲黃末傅之三次良千金論曰有人自少至
長隂下常有乾癬者宜依癬方主之有五勞七傷而
得隂下癢濕搔之黃汗出者宜用補丸主之仍須傅
藥治亦有患妬精瘡者以妬精方治之夫妬精瘡者
男子在隂頭節下婦人在玉門内並似疳瘡作臼韲
食之大痛疳即不痛也
苦參湯療隂囊下濕痒瘡
右煮槐皮苦參黃蘗及香薷汁洗之並良
礬石散(出海上方)治隂囊上生濕瘡黃水流注有妨行步
右白礬不以多少研為末入冷水内洗瘡即愈
療隂下濕痒成瘡(出聖惠方)右煮桃皮和黍米汁洗之
療隂下濕痒瘡(出千便良方)
右用甘草一尺以水五升煮取三升漬洗之日三四
度便愈
治隂囊濕痒瘡(方見本門前下部瘡類即淋滯藥)
猪蹄兩脚槐寄裡白皮(切一升)
右以水煮洗瘡一日五六遍永瘥
治血驅風散(出仁齋直指方)治肝腎囊濕痒脚下瘡癬
當歸川芎白芷華隂細辛白蒺藜(炒去刺)
桃仁(浸去皮焙)白芍藥半夏(製)塊苓五靈脂
甘草(生各三錢)蒼术(炒)杜仲(姜汁炙炒去絲)辣桂天
麻薏苡仁橘紅梹榔厚朴枳殼(各五錢)
右剉每服三錢水二盞半姜五片棗二枚煎至七分
濾清暖熱入乳香末少許食前服乳香以佐心氣使
心腎相交或有熱症去桂乳香加黑豆煎
銅碌散(出濟生拔粹方)治男子婦人隂部淹瘡
五倍子(細研五錢)白礬(一錢)銅碌(少許)輕粉(一字)乳
香(五分)
右為細末洗淨摻之
治男子婦人隂瘡濕痒
右用槐實末摻之及煎水洗之
治隂生濕疱瘡及隂蝕瘡(出三因方)
右取石硫黃研如粉傅瘡上日三以葱椒白礬湯洗
淨次以藥傅之又方燒杏仁搗塗之
青黛散(出危氏方)治下部生濕瘡熱痒而痛寒熱大小便
澁食亦减身體不安面微浮腫此食魚蝦發風熱物
得之
右馬齒莧四兩研爛入青黛一兩再研勻塗上立有
神效仍服八正散日三服
生薑平胃散治腎風瘡及下部濕
右用生薑皮炒燋為末濕者乾傅之乾瘡搔靨香油
調傅如覺熱不可忍用平胃散凉去之或入平腎散
於薑皮末内傅之自然伏大熱
宣毒散(出洗方)治丈夫隂氣盛陽氣微弱風寒之氣乘
虛而客於腎經治隂囊濕痒而微熱一種但痒而不
濕一種在隂根並毛際痒一種濕不痒一種無汁者
謂之毒氣不洩此藥治之
全蝎(微炒)白殭蚕(炒去絲嘴)蟬蜕(洗淨去土炒焙乾各半兩)石
燕(三兩醋碎火煆令酥)
右末每服二錢用塩酒煮猪腰子一䨇蘸藥嚼之以
元煮酒送下用蒸餅乾喫壓之頻服見效此方亦治
腎臓風濕流注生瘡痒甚者亦神效兼用卷栢散洗
卷栢散(出洗方)隂濕生瘡出汗痒甚服前藥去腎臓風
此作洗藥
卷栢荆芥穗川烏大艾葉升麻(去下根節)
露蜂脫蚕沙藁本頭(各一兩)
右為散每服二兩水三大碗煮取一半濾去滓先薰
後洗瘡安即止大抵人不可以熱湯浴洗得腎氣耗
散早年目昏又脚無力
治隂上生瘡似喫虫所食連年不效(出護命方)
右以糊粉一件食刀上煆令通赤與椒末相衮生油
調塗之頻度必效
治隂腫痛用(出永類鈐方)
苦楝根白楊根木香吳茱萸梹榔(各等分)
一方(出永類鈐方)蜜陀僧黃連硃砂
右為末傅
一方(出永類鈐方)
五倍子黃連膩粉為末
甘草烏豆湯洗拭傅之
又瘡㿗疼不可忍(出永類鈐方)
香豉(一合)地龍新糞
水少和成膏塗之
隂邊生瘡濕痒(出永類鈐方)
柏皮向北不見日者取煎湯洗三黃湯料煎湯
隂囊濕痒生瘡及㾗瘡(出澹療方)
五倍子(煨末)輕粉
右為末傅
吳茱萸散(出澹療方)治風寒濕注下成瘡
梹榔(一兩)硫黃(半兩)吳茱萸(一分)川烏頭(一个)
右四味為細末摻瘡上乾者油調傅之
療疳濕時行熱熛瘡(出本草)
以青羊膽和醋服之良
治男子隂痒痛(出本草)
白殭蚕七枚為末用酒調下方匕
治隂冷漸漸冷氣入隂囊腫滿恐死疼悶不得眠(出本草)
以大梨根煮汁服立瘥
治隂毒痿(出本草)
以無食子燒灰用傅之
治隂腎痿弱囊下濕痒(出本草)
用無名木皮煎取其汁小浴極妙
治丈夫隂囊濕瘡(出本草)
以鑄鏵鉏孔中黃土為細末摸之亦去隂汗最佳
治隂莖熱瘡(出本草)
用絲瓜燒為灰傅之
治隂痿(出本草)
取露蜂房燒灰酒服之
療瘡及濕痒(出本草)用枯柏皮向北不見日處大握水
二升煮之一升洗之三五遍冷復煖若涉遠恐風即
以米粉即效
治隂囊下濕痒及瘡(出本草)以槐枝煎湯
治妬精瘡方
麝香散(出三因方)治妬精瘡痒而濕者
麝香黃礬青礬(各等分)
右為細末小便後用些小傅之一方治濕生瘡黃流
注白礬不以多少為末先以冷水洗瘡然後傅之
津調散(出三因方)治妬精膿汁淋漓臭爛
黃連欵冬花(各等分)麝香(少許一方不用)
右為末以地骨皮蛇床子煎湯用軟帛挹乾津調藥
傅之最忌不得用湯洗
黛青散(出仁齋直指方)治妬精瘡
右用久年册皮青紙以津唾粘濕貼上明日又重貼
勿動自愈用青紙蓋取青黛凉而然後䖝紙無生耳
白散子(出三因方)治妬精瘡痒不可忍者及皮膚諸瘡手&KR0946;
疽瘡
晉礬(不拘多少炒)輕粉(每服入少許)
右研勻摻瘡上立瘥如治漏瘡每服挑一錢入黃栢
末一錢輕粉半錢
訶子散治妬精瘡(方見本門前下部瘡類)
田螺散治妬精瘡
右用大田螺兩箇和殼煆存性為末入輕粉摻所患
處即可安一方用麝香少許
麝香散(出千金方)治妬精瘡者男子在隂頭節下婦人在
玉門内並似疳瘡作半劑食之大痛疳即不痛
右用銀釵以綿褁用臘月猪脂薰黃火上煖以釵烙
瘡上令熱取乾槐枝熱之塗之以麝香黃礬末傅之
小便後即傅之不過三兩度瘥但用疳痢方中藥傅
之即瘥
油髮散(出仁齋直指方)治妬精瘡隂蝕瘡
乾青黛欵冬花(各等分)油髮青黛(各等分)
右為末入些麝香或摻或津唾調傅
麝香散(出仁齋直指方)治妬精瘡
乾青黛欵冬花(各等分)麝香(少許)
右為末先以地骨皮桑白皮煎湯温洗軟帛拭乾次
以津唾調藥傅
治疳瘡即妬精瘡又名隂蝕瘡又名趕注瘡
右用鬼枯蔞煎湯洗患處次用枯婁灰存性研為末
傅之凡兩次立愈夫邏慾之人多患妬精瘡者以婦
人隂中先有宿精男子與之交接虛熱即成痛初發
在隂頭如粟沸之則痛甚矣兩日後濃清作臼孔蝕
之大痛婦人亦有此病生在玉門外以疳蝕瘡不痛
為異耳出三因方
陰妬蝕瘡
方
洗毒湯(出瘡科精要方)治蝕瘡
苦參防風甘草露蜂房(各等分)
右㕮咀水煮濃汁洗瘡腫痛
塌腫湯(出瘡科精要方)治外隂蝕下疳痷瘡腫痛
芍藥丹參白歛黃芩(去黑心各等分)
右㕮咀用藥五錢水一升煎十沸帛蘸頻塌之
甘草大豆湯(出瘡科精要方)治外隂蝕下疳痷瘡腫痛
甘草(二兩)赤皮葱(莖)大豆(一合)
右用水三升煮豆熟為度槐條一握同煮清汁熱淋
浴冷即再温浸三二時度
豆坯散(出仁齋直指方)治隂蝕瘡
菉豆粉蝦蟆(各一分)胭脂(半分)
右為細末乾摻
雄黃散(出十便良方)治蝕生瘡或痒
雄黃礬(各二分)麝香(半分)
右為末摻瘡即瘥
蒲黃散(出三因方)治隂蝕瘡
蒲黃(三兩)水銀(一兩)
右研勻先以猪肉湯浸洗挹以藥摻之
胭脂散(出百一選方)治隂瘡
坯子胭脂真菉豆粉
右同研傅之
洗湯方(出聖惠方)治隂下生瘡
地榆黃栢(各八兩)
右㕮咀以水一斗五升煮取六升去滓適冷暖洗瘡
日再或只煮黃栢汁洗亦佳
蝦蟆散(出聖惠方)治隂蝕欲盡瘡痛甚者
蝦蟆(一枚燒灰)兔糞(一兩)
右為同研令細日三四度用少許傅瘡上
鷄礬散(出聖惠方)治隂蝕瘡
鷄糞(一分)礬火煎茶(一分)
右搗更細研如粉先用桑枝葱白豉湯洗後貼藥日
三度貼之
黃連粉散療隂瘡有二種一者作臼膿出名曰隂蝕
瘡二者但赤作瘡名為熱瘡若是熱瘡此方
右以黃連和胡粉末傅之必效一方用胡粉傅之大
驗
又方治如前
右取黃栢黃芩各一兩切作湯洗用黃連黃栢末傅
之
又方
紫笋茶末(一分)荷葉(一片燒灰)
右為末以塩漿水調傅之三五度即愈
又方
右取停水處乾地骨皮末傅之神效是長郭承思用
之效
麻仁膏療人隂生瘡膿出作臼
右取高昌白礬麻仁等分研煉猪脂相和成膏槐白
皮作湯瘡拭令乾即塗膏然後以楸葉貼不三五度
瘥
治隂蝕瘡
右用肥猪肉五觔水三斗煮令極爛去肉以湯極熱
便以漬瘡中冷即愈
下陰疳蝕
方
烏金散治疳瘻惡瘡
麝香蟾酥(各一字)粉霜硇砂輕粉(各一錢)
銅碌砒霜白乾姜草烏頭天南星
舶上硫黃(各半兩)
右為細末紙撚縱之或浸湯蒸餅和為挺子縱瘡口
内上以膏貼之
乳香散治下疳瘡
乳香没藥輕粉苗丹龍骨烏魚骨
黃芩銅碌(以上各一兩)黃連麝香(少許)
右細末以温漿水洗過貼瘡上
陀僧散治疳瘡
乳香没藥(另研)龍骨銅碌枯白礬赤石
脂黃飛丹蜜陀僧烏魚骨麝香(等分)
右為細末乾貼之
截疳散治年深疳瘻瘡大效
蜜陀僧白歛白芨黃丹(各一兩)
黃連腦子麝香(各半錢)輕粉(一錢)
右為細末和勻為散每用或摻或縱瘡中以膏貼
之良效
勝疳散治一切下疳等瘡
黃栢(去皮)黃連(㨂淨)訶子(去核)蜜陀僧(各三錢)輕
粉人中白麝香(少許)
右為細末用漿水洗渫了乾貼或油潤了貼亦得
博金散治下疳蝕臭爛腫痛
麝香乳香(半錢)黃丹輕粉(各一錢)白堊(二錢)
蜜陀僧(半兩)白礬(半兩與蜜陀僧同為末相和炒鍋内火上炮汁盡)
右為細末先須另用槐枝葱白塩甘草熬湯淋溻洗
一二時挹乾摻上項藥每用藥先須浴然後摻藥甚
者三五次瘥
𫝊藥方治疳瘡
麝香(三錢研)白芨(半箇)壊胭脂(一錢)輕石膏(五文煆)
黃栢(炙酥滓七次五文)木鱉子(二箇去皮核子札之炙酥滓七次)
右為細末如爛甚者入炒黃丹三幹甘草
洗藥方治下疳瘡洗藥
甘草(三錢)荆芥(一錢)淡竹葉(一握)燈心(半錢)
麥門冬草(一握)小蘗(一握五七莖)
右同剉為麄散湯洗之
甘石散治下疳瘡
橡斗子(燒灰存性二錢)蜜陀僧蘆甘石(各一錢半)輕粉
(一分)龍骨(半錢)麝香(少許)
右為細末先用荆芥杜仲川椒水煎湯放温浴洗罷
然後藥一搽乾貼
蝦蟆散治疳蝕入諸處但是赤血利久不瘥
蝦蟆(一枚五月五日燒灰研)金銀土鍋人糞灰(一方云髮灰各)
(一兩)麝香(研一分)銀末(小豆許錯)
右為末每用少許傅瘡上即瘥痢者吹下部
玄胡散(出百一選方)治下疳瘡
玄胡索(五文)輕粉(五文)石膏(五文煆)枇杷葉(四片洗去)
(毛)活田螺(一箇燒灰以煆用白殼為度並肉)
右為末傅之
黃連散治下部疳瘡隂濕神效
黃連黃栢(各半兩)輕粉(二錢)枯礬黃丹(各一錢)
右為細末漿水葱白湯渫洗後乾貼之
金銀花散(出德生堂經驗方)治下疳瘡
金銀花荆芥蛇床子朴硝甘松白芷
梹榔(各一兩)
右㕮咀每用五錢水五碗加葱白二根同煎數沸盆
水洗蒸後洗即上藥末
乳香散治下疳瘡
乳香麝香輕粉白礬黃丹大梔子(等分)
右將梔子切開去仁安前五味藥在内繫定燒成灰
為細末貼瘡上
金銀花散(出百一選方)治下疳瘡
竹蛀屑(少許)金花胭脂(四箇)海鰾鮹(一箇)麝香(三十)
(文)石膏(五文煆)
右為細末傅之
丹髮散治下疳瘡
白礬(為末)黃丹穿山甲(洗焙)人髮(剪細香等分)
右停用橡斗盛兩箇合定住用膠泥固濟原炭火燒
過取出冷定打破橡斗内取藥研細末加輕粉麝香
少許和勻瘡上用漿水洗淨無糨帛揾乾將藥貼填
三二次即愈
黃連輕粉散(出醫方集成)治腎瘡
用抱鷄卵殼鷹瓜黃連輕粉等分為末煎清油調塗
香附子白芷五倍子煎水洗之一方有黃丹
龍骨散治疳瘡
烏魚骨赤石脂龍骨孩兒茶(等分)
右為末乾貼之
麝香散(出瑞竹堂方)治男子下疳瘡
白礬(煆過)輕粉麝香蠐螬(就活壓去尿焙乾)
右為細末貼瘡上三兩次先以口含漿水洗淨揾乾
用藥
僧伀散治下隂疳瘡
蜜陀僧(半錢)甘草(炒燋一分)黃丹(一錢炒)麝香(一分)
右為細末乾貼或香油調上大有效驗
輕粉散治疳瘡漏
輕粉没藥乳香蜜陀僧(各等分)
右為細末熬漿水葱白湯洗淨口瘡淹乾用藥貼之
麝香散治下隂疳瘡
右用乾瓦一片鋪黃丹一錢上鋪白礬一兩枯盡為
末研入麝香膩粉少許同研勻先用葱白湯洗了上
之甚妙
上沸散專治一切疳瘡疾
白礬(皂子大)乾胭脂(少許)鍋煤(已上約量勻准奪)狗糞
下土狗(量分)
右為細末洗淨瘡乾貼之
烏金散貼惡瘡瘻瘡
右用橡子二箇内一箇實白礬末相合定用黑梢麻
皮纏了火内燒研加麝香少許洗淨瘡貼之
輕粉散(出神效方)治疳瘡
馬明退(燒灰三錢)輕粉(少許)乳香(少許)
右為細末先以温漿水淨乾摻之
膍胵散治疳瘡連年月深不退者疳病重欲死此藥
麝香少許各等分用漿水洗就温搽即可
朱粉散治諸疳瘡多時不效
訶子(一兩)枯白礬(半兩)黃丹(二錢炒)
右為細末先用温漿渫了傅之效
佛手散治男子婦人下疳瘡
人中白(五錢鉄上炒)輕粉(半錢)麝香(一字)
右為末口含塩水洗淨瘡揾乾貼之如鼻血不止口
含水鼻内㗜有效
螻蛄散治疳瘡漏年久不效
螻蛄(上截放於葱筒内隂乾三分)麝香(少許二味)
右為末蟾眉汁急着手和為丸如芥子大每服用一
丸為絍在瘡上
蟾麝散治疳瘡漏
膽礬(二錢)蟾酥(一字)麝香(少許)
右為細末用蒸餅心和丸芥子大絍在瘡内
龍骨散治冷疳
空肚草(乾為末)龍骨(生用)虎骨(濕紙褁衣灰火内煨存性)
右為細末傅之
乳石散(出神效方)治疳瘡久不愈者
海孔石(燒紅醋泮數次二錢)金銀花(一錢)
右為細末每服二錢半如薟茶一般每服用二服如
病一年服藥半年則愈
梹榔散治疳瘡浸滛不愈
右用梹榔燒灰存性為末入輕粉用蒸飯甑蓋上滴
淚調傅之立效
梔子散治下疳瘡
右用梔子一箇去瓤装入明礬末麵糊合口火燒熱
存性為末洗淨乾摻上隨效
五倍子散治下疳瘡
右用孩兒茶為末五倍子燒灰存性加龍骨貼之
黃僧散治疳瘡
黃栢蜜陀僧(各等分)
右為末如泥葱白漿水洗淨乾貼之一方有硃砂
砂糖散治諸般疳
右用砂糖與麵各五錢同炒熟加梹榔末一兩無時
吞喫
蜣螂散(出德生堂經驗方)治冷疳透骨相穿膿水常流不愈
者
右可用屎蜣二三箇炙令乾研為末加輕粉一錢和
勻却用烏龍德生膏藥捏作定子蘸藥入瘡孔内又
再用膏藥外貼在瘡上換用藥頻上直至生肉為驗
銀粉散(出危氏方)治下疳瘡隂頭生瘡
右用墻上白螺螄不以多少火上煆酥為細末於水
内飛過土石麄者次用輕粉隨分兩入在藥内每用
少許乾貼在瘡上一方不用膩粉仍生塩水洗五七
次後以藥傅之
枯礬散治疳瘡
燒棗子(存性)枯白礬
右為末乾用油調濕則乾傅如不效再加二味五倍
存性青黛
應效散(出瑞竹堂方)治下疳
右用地骨皮不以多少隂乾杵為末每月紙撚蘸絍
瘡内頻用自然生肉更用米飲調二錢無時日進三
服
立效方(出瑞竹堂方)治下疳
用燈心灰入輕粉麝香少許乾貼之濕小油調貼
桃花散治下疳瘡
青蛤粉(一兩)黃丹(炒二錢)
右為細末乾貼之立效
鯽魚湯(出聖惠方)治隂生瘡蝕欲落者
鮮鯽魚(去腸肚鱗)
右用蜜陀僧細研滿填魚腹用線縫合用慢火炙令
乾不得燋黑搗為末入麝香一錢細研每用藥先以
暖塩漿水洗冷淨潔用輕帛拭乾避風貼散以帛幔
緊一日一洗一換五七日瘥
枯礬散治疳膁瘡
右用黃栢末枯礬二味和勻乾搽瘡上
白芷散治疳瘡
右用甘草節白芷五倍子水煎温洗
治下疳瘡(出德生堂經驗方)
右以孩兒茶研細為末先净洗則小油調傅濕則乾
搽上神效
治疳瘡方(出海上名方)
右用透明膠香為末入輕粉少許摻之乾則麻油調
抹
五倍散(出百一選方)治下疳
五倍子甘草滑石(各一錢)虢丹(一字)
右為細末先以甘草湯或漿水湯洗之𫝊藥一方無
滑石
治惡瘡瘻疳(出百一選方)
右治爛甚出濃不淨者以活地龍二十條洗淨了用
餅子盛之以重紙褁開一竅夜間入患處令地龍食
瘡濃盡明日傅藥如覺痒不妨可令患人知
治疳瘡浸滛不愈
右用糯米燒灰存性為末傅之
治疳瘡右用板門背後飛塵羅過虀水洗淨乾貼之
即愈
治疳氣入隂胞囊腫大
用黃栢燒灰存性猪膽汁調敷
凡下疳久不愈方
右俗呼臊疳可以導水丸禹功散先瀉肝經乾以木
香散傅日上三兩度後淡粥一二日止
立應散(出楊氏家𫝊方)治疳瘡
麝香(半錢另研)黃栢皮(一錢)黃丹(一錢瓦上飛過另研)白礬
(半兩瓦上飛過研)地龍糞(一兩瓦上焙乾另研)
右件研勻温水洗瘡口用挹乾用藥摻患處日用三
次
歛肌散(出楊氏家藏方)治下疳瘡
牡蠣(火炙)蜜陀僧(研)橄欖核(燒灰)蠟茶(四味各等分)
右件為末乾摻瘡上如乾摻不止即以油調傅之
地龍散(出楊氏家藏方)治下疳瘡
地龍糞(韮菜地内者不以多少火煆過)
右為細末入膩粉少許同研勻先以甘草湯洗了後
用藥乾搽或油調傅亦得
換肌散(出衞生家寳方)治下疳㾾治一切惡瘡(下瘡力男子陽瘡也)
蜜陀僧(研細妙一錢)膩粉(一錢)黃蘗皮(研為末用炒一錢半)
右同和勻末先以温湯洗用軟帛子乾摻上患甚者
不過三次即愈
㿗風(附論)
㿗風證治男子精血不調為風冷所襲致隂下濕痒之
不已流注手脚悉生瘡痬名曰㿗風世謂腎臟風者乃
認㿗為腎也㿗屬宗筋系於肝胃陽明養之陽明主肌
肉消經流入四肢生瘡正胃之㿗風非腎臓風也
方
蒺藜散(出仁齋直指方)治㿗風上攻耳嗚目眩下注隂濕瘡
痒
蒺藜(炒杵刺)草烏頭(水浸三日逐日換水去皮各半兩)白芷
白附子(生)蒺藜蒼术(炒)荆芥穗(各二錢半)
右為細末米糊丸如梧桐子大每服三十丸上則茶
清下則塩酒服
烏頭煮塩方(出三因方)治原臓氣虛㿗風入胃上攻頭痛
眼赤眵淚昏澁口乾咽燥下注四肢疼痛歴節隂下
濕痒足脛腰膝遍生瘡風水浮腫
川烏頭(洗淨者大破開小者全用)蒼术吳茱萸(各四兩)京
三稜(半兩)白塩(十二兩水煮四味候烏頭透控乾洗淨塩)
右為末米糊丸如梧桐子大每服五十丸空心温酒
塩湯任下之凡水病必忌塩此藥用塩無所忌
四生散(出三因方)治㿗風上攻下注耳鳴目痒鼻赤齒浮
或作口瘡下注隂濕四肢瘙癢遍體生瘡及婦人血
風瘡
白附子沙苑蒺藜黃耆羌活(各等分)
右為末每服二錢塩酒送下或猪腎破開入塩摻藥
間煨服亦佳一方用腰子一枚切開去䈥膜入藥少
許於内濕紙褁煨炮熱再入藥三錢浸酒調藥並腰
子嚼喫令盞底淨盡三五服或只用塩酒調亦可或
腰子一枚分兩次用羊腰猪腰皆用雄猪羊者為妙
蛇床子散温中主藥
右以蛇床子仁為末以白粉少許和令勻相得如棗
大綿褁之自然温矣
隂汗(附論)
夫虛勞損腎氣不足故隂汗冷夜自泄風邪乘之則搔
痒也
方
海桐皮散治隂囊濕痒
黃連全蝎硫黃花椒大腹子樟腦
海桐皮白芷輕粉黃皮蛇床枯礬
榆樹皮斑蝥(少許)桱樹皮剪草
右為細末臘油調傅
山茱萸散(出御藥院方)治腎氣虛弱隂囊多汗或冷腫痛
不消或牽引少腹時發疼痛並皆治之
山茱萸吳茱萸硇砂(飛)紫稍花零陵香
藿香葉丁香皮(以上各半兩)木通細辛木鱉
子天仙子蛇床子續斷遠志(各二錢)
右為麄末每服用一匙水一碗煎五七沸先以熱氣
薰後浴亦蓋避風
琥珀藥(出御藥院方)治隂囊瘙痒不已及自汗不收
西琥珀黃丹(各六錢)枯白礬(一錢)麝香(四錢)龍
泉粉(二兩)
右為細末每用半錢摻在手心於患處擦
牡蠣散治男女隂汗濕冷痒疾
牡蠣(灰)蛇床子川烏兔絲子良薑(各半兩)
右為細末用藥三錢白麵一錢酒醋熱調勻渫洗浴
之或塗外腎帛包尤妙
浥乾方(出御藥院方)治津液不散攝泄汗玄府不閉腠疎
汗多不止
滑石(二兩)白芷寒水石粉(半兩)黃丹(坐看多少用顔色如)
(桃紅為度)
右為極細末和勻每用乾摻患處
蛇床湯治囊濕
蛇床子吳茱萸荆芥細辛
右各件少許煎湯洗之多年壁上土細碎紗袋盛撲
即可
乾荷葉散(出御藥院方)治隂囊腫痛濕潤瘙痒及隂痿弱
乾荷葉牡蠣粉蛇床子浮萍草(各等分)
右為細末用羅篩每用兩匙一大碗同煎三五沸濾
去滓淋渫洗避風冷
眞蛤散(出仁&KR0008;直指方)治隂汗濕痒
蘆甘石(綠者一分)眞蚌粉黃連五倍子(各半分一名文)
(蛤一方用油調傅之妙)
右為細末摻洗以蜂房大腹皮煎湯温洗
牡蠣蛇床子散治隂汗
右用牡蠣和麻黃根蛇床子乾姜為粉傅之
塩梅湯療隂囊下濕痒皮剥
右用烏梅十四枚錢四十文三撮塩苦酒一升於銅
器内總漬九日洗之又煮槐皮黃栢汁及香菓汁並
良
爐甘石散(出仁齋直指方)治隂汁濕痒
綠色爐甘石(一分)眞蚌粉
右為細末撲傅
陀僧散(出百一選方)治隂汗神效
右用蜜陀僧好者研令極細蚌粉撲使之乾瘡用津
調傅
五加皮湯(出海上方)治隂痒有汗
右用五加皮煎湯洗之蜜陀僧撲之百藥煎末傅之
安腎丸(出危氏方)治隂汗不止
右以安腎丸用舊乾醬煎湯入塩少許吞下
大蒜丸(出危氏方)治隂濕痒
右用大蒜不以多少煨剥去皮爛研淡豆豉末搜丸
如梧桐子大硃砂為衣每服三十丸棗子燈心煎湯
送下
洗方(出危氏方)治隂汗濕痒
用蛇床子酒浸炒白礬陳醬煎水淋洗
治隂痒汗出(出肘後方)右嚼生大豆黃塗之亦療屎尿瘡
東垣先生蘭室秘藏方
一富者前隂間常臊臭者又因連日飲酒服中不和
應之經曰前隂者足厥隂肝脉絡之隂器出其挺末
凡臭者心之所主散入五方為臭入肝為臊此其一
也當於肝經中瀉莖間是其本後於心經中瀉少衝
乃治其標酒者氣味陽能生裡之濕熱合於下焦為
邪故云下焦如瀆又云在下者引者竭之酒者是濕
熱之水亦宜决前隂以去之是合下焦二法之治
清震湯治隂部時痒而有臊臭之狀
柴胡稍(一錢)澤瀉(一錢)車前子(半錢)木通(半錢)生
地黃(三分)當歸稍(三分)草龍膽(三分)
右件煎藥剉如麻豆大都作一服水三盞煎至一盞
去滓稍熱服空心腹中宿食消盡服之便美饍壓之
此藥柴胡入肝為引用澤瀉車前子木通其渗泄之
味利小便赤除臊氣是名在下者引而竭之生地黃
草龍膽之苦寒瀉酒熱更前兼車前子之類以徹肝
中邪氣肝生血用當歸以滋肝中血不足也
固眞湯治兩冷前除痿弱隂汁如水小便後有餘滴
尻臋並前隂冷惡寒而喜熱膝下冷
升麻稍(二分)羌活稍(一錢)酒黃栢(一錢)蒼术(半錢)
柴胡稍(一錢)炙甘草(一錢)草龍膽(二分)澤瀉(一錢半)
黃栢(二錢)知母(二錢)
右剉如麻豆都作一服水三盞煎至一盞去滓稍熱
服空心腹時服之以早飯壓之恐犯腎氣
瀉肝湯治小便弱黃臊臭淋瀝兩丸如冰隂汗浸多
升麻(半錢)柴胡(五分)羌活根(一錢)酒黃栢(一錢)蒼
术(半錢)漢防己(一錢)紅花(一錢)藁本(二分)當歸(二分)
猪苓(三分)澤瀉(四錢)黃芩(半錢)麻黃根(三分)
右件剉如麻豆大都作一服水三盞煎至一盞去滓
臨卧服大忌酒濕麵
青紅湯治外腎冷兩髀隂汗前隂痿隂囊痒臊氣
柴胡(二錢)甘草稍(二錢)酒黃栢(二錢)升麻(一錢半)
當歸稍(一錢)漢防己(一錢)紅花(一錢)羌活稍(一錢)
澤瀉(一錢半)麻黃根(一錢)草龍膽(一一錢)茯苓(一錢)
五倍子(二十箇)
右剉如麻豆大都作一服水三盞煎至一盞去滓稍
熱服食前忌酒濕麵房事
椒粉散治前隂兩丸濕痒秋冬尤甚夏月微减
麻黃子(一錢)黑狗脊(半錢)斑猫(一錢)猪苓(三分)肉
桂(二分)當歸稍(三分)輕粉(少許)紅花(少許)蛇床子
(半錢)小椒
右為末乾摻上避風寒冷熱處坐卧
補肝湯治前隂冰冷並隂汗兩脚痿弱無力
黃耆(七分)人參(三分)炙甘草根(錢半)葛根(三分)升
麻(四分)柴胡(二分)羌活(二分)陳皮(二分)當歸(二分)
黃連(一分用連翹)黃栢(二分)白茯苓(三分)澤瀉(二分)
蒼术(半錢)麴末(二分)猪苓(二分)知母(一分)防風(二分)
右剉如麻豆大都作一服水二大盞煎至一盞去滓
稍熱服空心忌酒濕麵
淋渫藥丁香散(出御藥院方)治腎氣虛弱隂囊多汗或冷
腫痛不消或牽引少腹時發疼痛並皆治之
紫稍花丁香肉桂蛇床子吳茱萸細
辛(去苗以上各半兩)紅豆川芎莨菪子黑狗脊
藿香葉甘松山茱萸(以上各一兩)蜀椒(微炒一兩)
香附子羌活芭戟木香甜葶藶香白
芷槐子(炒)芸臺子天雄(炮裂不去皮已上各三分)
右件另麄末每用酸漿水三升藥末一兩塩少許煎
五七沸漸漸乘熱小浴下部臨卧用之
濕腎湯(出試效方)治面色痿黃脚痿弱無力隂汗隂莖有
夭色
麻黃(六分)防風(一錢半)白术(一錢)澤瀉(二錢)猪苓
白茯苓(一錢)升麻(一錢)柴胡(一錢)酒黃栢(一錢)蒼
术(一錢半)
右件分作二服水二大盞煎至一盞去滓稍熱服食
前一大晴明服之候一時辰方食
治隂汗(出本草)無食子燒灰先以微温湯浴了即以帛
微裛後傅灰囊上甚良
治隂汗(出本草)硇砂損隂
以莨菪子煎湯洗之
方
猪蹄湯邂逅著硇砂損隂
猪蹄(一具劈破)浮萍草(三兩)
右以水三升煮取半升去滓以瓶子盛汁内隂瓶中
漬之冷即出拭乾便傅後藥粉之
又粉法
薔薇根皮黃蘗(各三分)朴硝蛇床子(各一分)
甘草(一分炙)
右為散用前法浸洗後以敷瘡上
鷄子治主著硇砂
右取鷄子一枚煮熟剥取肉更用生鷄子二箇傾取
白和熟研令細以帛褁之立定
甘蘗散主著硇砂
甘草黃栢白礬(燒令汁盡)
右為末傅之瘡上
普濟方卷三百一
