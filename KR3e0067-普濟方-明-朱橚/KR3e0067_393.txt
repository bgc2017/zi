普濟方卷三百九十三明周王朱橚撰
嬰孩癖積腹滿門
宿食不消(附論)
夫小兒腸胃嫩弱飲食易傷若將養失宜乳哺不節致
脾胃不能傳化水穀之氣故令乳食宿夕停滯不消其
候腹滿壯熱眠寢不安診其三部脉俱沉滑者乳不消
也經云以胃氣為根本而以飲食為命脾為中州乃
土也胃受土之氣滋味萬物玄機曰食入胃而脾為磨
化布五味以飬五臟榮飬百骸潤澤四肢固其根本也
巢氏曰胃氣調和則乳哺消化脾胃虚冷則宿食不消
楊氏曰驚惕不食者心為脾母火能生土當用心藥入
脾胃藥中母能令子實古人進食方用益智等者此也
小兒宿食不消身體發熱或發吐瀉宜用水精丹利
之却下補藥調理如身上熱不退瀉不止仍發渴心躁
宜進玉珍散二三服如更不退須進銀涎散三服却將
調胃氣藥相間服若只瀉清水宜用白龍丸一二服錢
氏論食不消脾胃冷故不能消化當補脾益黃散主之
方
金箔丸治小兒驚風妳食不化或外受風傷冷毒瀉血
一切諸疾悉治之
金箔(四十九片)硃砂水銀牛黃青黛(各研)白殭蠶
(微炒)蟬殼麻黃白附子天麻麝香(研)犀角
(末)乾蠍天南星(一錢)
右修事畢入乳鉢内研令勻細用生蜜和為錠子以
油單子裹每服二丸桐子大薄荷湯化下傷寒用生
薑薄荷湯化下小兒諸疾無不效
胡黃連丸治小兒驚疳化涎消食
胡黃連牛黃硃砂麝香(少許)蘆薈青黛
鈎藤管仲膩粉(少許)鶴虱(各等分)
右為末麫糊為丸如粟米大每服三丸至五丸如有
驚食只取下食如無不動
牛黃鼈甲丸治少小癖食壯熱食不消化中惡忤氣並
宜治之(方見本門)
代赭丸治小兒驚熱腹脹宿食不消積年瘦弱
代赭石(一兩)丹砂(别研)麝香(别研)犀角(一分)大黃牛黃(各三)
(分)當歸鼈甲巴豆(别研)枳殼(各半兩)
右搗羅九味為散入巴豆再研勻煉蜜和搗一二百
杵丸如麻子大二三歲兒空腹熟水下四五歲已上
量大小加之
丁香丸治小兒宿食不消心腹虚脹
丁香木香乳香(細研)雄黃(細研)青橘皮(各一分)
肉豆䓻(去殼)檳榔(各二兩)巴豆霜(半分)硫黃(一錢)硃砂(半兩)
右為末研令勻煉蜜和丸如黍米大每服以粥飲下
三丸量兒大小加減服之
九味當歸湯療小兒宿食不消發熱
當歸甘草芍藥人參桂心黃芩乾
薑(各一分)大棗(五枚)大黃(二分)
真珠丸治小兒驚熱化聚滯妳食墜涎利攻腸
真珠(細研)天竺黃(為細末)硃砂(各一分)丁頭代赭雄黃
(各研)麝香(各半兩)杏仁(三十粒湯浸)巴豆(十粒去皮)
右為細末研令勻煉蜜為丸如菉豆大每服以生薑
湯下一丸三歲以上加減服之
快膈消食丸(又名消乳丸)
縮砂仁橘皮荆三稜蓬莪荗神麯麥
蘖(已上各半兩)香附子甘草(炙各一兩)
右為末麫糊丸如麻子大食後白湯送下大小加減
一方無甘草
三稜丹調冷熱消宿食
荆三稜神麯木香(各一兩)乾薑(半兩)半夏(一兩生薑汁製)
丁香陳橘皮(去白)桂心(各半兩)
右為末煉蜜丸鷄頭大每服一粒薑湯化下
消穀丸治小兒宿食不消體熱多眠嘔噦氣上
陳麯木香人參乾薑麝香甘草枳
殼(麩炒微黃)
右各等分搗研為末煉蜜丸如黃米大每服二十丸
温米飲下
犀角丸治小兒宿食不消心腹脹滿止痰逆利胸膈進
乳食
犀角青橘皮荆三稜木香(各半兩)黑牽牛(炒二)
(兩)巴豆(去心半錢)皂莢(三梃)
右六味與巴豆研勻麫糊丸如麻子大每服七丸至
十丸食後生薑橘皮湯下量兒大小加減
平胃丸治丈夫小兒食實不消胃氣不調或温壯熱結
大小便不利者有病冷者露宿丸熱藥後當進此丸
調胃
大黃(二兩)小草甘草芎藭葶藶(各一兩)芍藥(一兩)
杏仁(五十箇)
右為末蜜丸如桐子大每服五丸日三服一歲兒二
丸漸加之千金翼有菖蒲當歸乾薑茯苓麥門冬細
辛無杏仁為十二味
訶梨勒散治小兒宿食不消化少飲食四肢消瘦腹脇
多脹
訶梨勒皮(三分)白术麥蘖(炒)陳橘皮檳榔(各半兩)
甘草(一分)人參(半兩)
右搗粗羅為散每服一錢以水一小盞煎至五分去
滓量兒大小分減温服日進四五服
代赭丸治小兒宿食不消壯熱腹脹
代赭(細研)當歸(炒)硃砂(細研)枳殼(麩炒)木香(各半兩)麝香(一兩)
巴豆霜(半兩)
右搗為末入研藥更研令勻煉蜜丸如麻子大每服
以粥飲下二丸更量兒大小以意加減
黃芩散治少小腹大短氣進食不安穀為之不化
黃芩大黃甘草麥門冬芒硝(各二兩)石膏
(一兩)桂心(八銖)
右切以水三升煎取一升分為三服一歲以上為五
服
麝香安中丸治小兒飲食不化寬中止吐
甘松葉(三兩)益智香皮香附子(各三兩)蓬荗(一兩)南
木香(半兩)麝香(一錢)
右除麝别研外餘藥同為末白麫糊為丸更用生熟
油少許一處和劑量兒大小丸如黍米大每服二十
丸至三十丸薑湯下不計時候
木香丸治小兒氣弱開胃進食
木香人參白茯苓青皮陳皮(各去瓤)肉豆
䓻(已上各一分)
右為末麫糊丸如麻子大每服十丸薑湯下
七味進食丸常服能進飲食(方見本門)
三稜散疎脾土消食化積
三稜(炮)莪术益智仁甘草神麯麥蘖
橘紅(各五分)
右為末白湯下
香朴散治小兒脾胃氣弱乳食遲化宿昔成積久而不
消兼和氣止瀉及腹肋刺痛起止痛不思飲食
厚朴(一兩)木香麥蘖陳皮青橘皮(各一分)
右為細散每服半錢湯調下
陳橘皮散治小兒宿食不消心腹脹悶亦治嘔逆惡心
背寒脚冷
陳橘皮高良薑人參檳榔(各一分)白茯苓
甘草(炙各半兩)
右搗粗羅為散每服一錢以水一小盞入生薑少許
棗一枚煎至五分去滓不計時候量兒大小分減温
服
檳榔丸治小兒宿食不化發熱有時
檳榔牽牛子川大黃(各半兩)乾薑(炮)枳殼(去瓤)甘
草(各一分)
右為末煉蜜和丸如菉豆大每日空心温水下五丸
晚後再服更看兒大小臨時增減服之
人參丸(一名參术丸)治小兒宿食不消吐痰涎亦治逆食及
乾嘔食少
人參丁香乾薑白术陳橘皮(各一分)
半夏(半兩)
右為末煉蜜和丸如麻子大每服以温水下五丸日
三服量兒大小以意加減
𥚹銀丸歌曰壯熱時時又作寒都緣食積未能安早
求良藥須清肺免得兒啼心欲酸白术陳皮同桔梗
巴霜和蜜去頑涎水銀磨入生犀服銀箔為衣病永
痊
白术桔梗橘皮(各一兩)銀箔(三片)水銀(一錢)犀角(一錢)
巴豆(二粒)
右為末蜜丸如小豆大捻令褊薄荷湯研下一丸
玉珍散治小兒乳食不消頸腫舌青驚躁渴瀉驚熱驚
疳
滑石(白者)石膏(半兩)甘草白附子白殭蠶(已上各一分)
蚌粉(水淘火上焙乾)
右為末入腦麝各少許每服嬰孩一字二三歲半錢
五七歲一錢麥門冬熟水下如渴瀉烏梅湯調下驚
疳燈心湯調下小兒氣怯者腦麝須要極少
千金丸治小兒食不消
木香烏梅肉桂(各一兩)&KR1288;砂(半錢)胡椒(半分)巴豆(三十)
(粒)
右為細末稀糊為丸芥子大每服十丸紫蘇湯下
挨積丸治小兒脾胃不和宿食不化腹脹腸鳴嘔逆惡
心便利不調乳食減少或疳瀉大便酸臭亦治丈夫
胸膈不快酒積食積嘔逆惡心吐瀉脾痛
荆三稜丁皮(各三兩)丁香青皮(各一兩)乾薑巴
豆(各半兩)
右為細末入巴豆拌勻麫醋糊為丸如粟米大每服
可五丸加至六丸二歲兒可服七丸至十丸生薑湯
吞下熟水亦得不拘時候更量兒歲數加減與之此
藥不用大黃&KR1288;砂汞粉之類並是温性之藥常服清
積滯進乳食退黃令兒長肌肉
芍藥丸治小兒不生肌膚腹大食不消化
芍藥大黃(一兩一分)桂(去粗皮)赤茯苓(三分)柴胡(一兩)
右為末煉蜜和搗三二百杵丸如麻子大五六歲空
腹米飲下三丸晚再服量兒大小加減
人參湯治小兒胃氣虚宿食不消吐利
人參赤茯苓白术(各半兩)甘草(一分)半夏(半兩)
右粗搗篩每服二錢水一盞生薑二片煎至五分去
滓温服不計時候日三服量兒大小加減
牛黃丸
牛黃附子(三枚)真珠巴豆(去皮)杏仁(各一兩)
右五味搗附子真珠為末下篩别搗巴豆杏仁令如
泥内藥及牛黃搗一千二百杵藥成若乾入少蜜足
之百日兒服如粟米大一丸三歲兒服如麻子大一
丸五六歲兒服如胡豆大一丸日二服先乳哺了服
之膈上下悉當微轉藥丸全出者病愈散出者更服
以藥丸全出為度
青木香丸治大人小兒寬中利膈行滯氣消飲食治胸
膈噎塞腹脹痛心下堅痞腸中水聲嘔噦痰逆不思
飲食
木香(二十兩)補骨脂(十兩)黑牽牛(二十四兩研)蓽澄茄(四十箇)
檳榔(四十兩)
右為細末入牽牛末勻漸入清水和令勻丸如菉豆
大每服二十丸茶湯熟水任下食後服每酒食後可
服五丸七丸小兒一歲服一丸懷姙娠人不可服
進食丸安和脾胃消化積滯止嘔噦吐利除心腹脹滿
利胸膈散滿痞常服
丁香(一錢)豆䓻(二箇)木香(半錢)巴豆(九箇)五靈脂(七錢)
右為細末麫糊為丸如菉豆大每一二錢食後生薑
湯下桃葉湯下亦得一方用陳皮湯下
磨積丸治小兒臟腑怯弱内受積冷脇肋脹痛嘔吐痰
逆腸鳴泄瀉日夜頻併四肢困倦面無顔色肌肉消
瘦不進飲食及疳氣羸瘦肚大青筋口乾煩渴小便
白濁食不生肌或發虚腫寒熱往来或因食甘肥蟲
動作痛呌哭合眼並能治之
乾漆(炒)丁香(各一兩)青皮(去白)荆三稜(各六兩)蓬术(半斤)
右為細末水糊為丸如粟米大每一二歲可服五丸
淡薑湯吞下不拘時候更量歲數虚實加減與之
順氣丸治小兒乳食不化腹急氣逆
巴豆(十粒)胡椒(二十粒)丁香(二十粒)青橘皮(二十枚全青湯浸去白)
右用米醋一升煮候醋盡出焙乾為末爛飯丸如粟
米大每服二丸米飲下更量兒大小加減
延年草安神導虚消酒食益脾老人小兒皆可服
青皮(一斤湯浸三日又三換)甘草(六兩)上等白鹽花(五兩再淋)新舡
上茴香(四兩)
右用甜水同藥入金鍋銀鍋亦得不住手攪勿令着
底置密器中收不得走氣候水盡慢火燒令乾不得
有焦氣選謹慎者一人專主之去甘草茴香不用只
收貯青皮如傷生冷果實菜蔬之類即嚼數片隨即
無恙常服一兩片極佳
白芷丸治小兒常服消乳食
白芷(半兩)檳榔(一箇)青橘皮(一分)巴豆(四粒炮)
右為末同研麫糊為丸如粟米大温水下三丸至五
丸常服
三味紫霜丸治小兒乳食不消(方見本門)
五靈脂丸治小兒宿食不消心腹脹悶
五靈脂代赭(各一兩)巴豆霜(各一兩)
右為末入巴豆霜同研令勻用麫糊和丸如粟米大
每一歲以温水下一丸加至三丸
洗心散治小兒妳食傷心作壯熱喘息不調欬逆多睡
甘草(一錢)麥門冬(一錢)皂角(半兩入糖)
右爛杵羅為末每服二錢水一盞煎至八分作五服
時時吃
肉豆䓻散治小兒宿食不消
肉豆䓻(二枚)川大黃(一分剉)
右搗粗羅為散每服一錢以水一小盞煎至五分去
滓温服日三服更隨兒大小以意加減
鷄子湯治小兒食不消腹滿不利
鷄子(五箇)亂髮(鷄子大梳去垢)
右取煮鷄子汁淋髮上及熱數按之令汁出取服量
兒大小與之無毒得下妙
白龍丸治嬰孩乳食不消瀉不止
白龍骨白石脂(各一分)
右為末滴水丸如菉豆大每服三丸紫蘇木瓜湯吞
下一日三服量兒大小加減
又方治小兒腹中脹悶疳氣傷食急肚瀉痢不能轉動
青州棗(一箇)巴豆(一粒)
右巴豆安棗内慢火炙令焦黑乳鉢細研入麝少許
用飯為丸如麻子大一歲一丸如傷食用熱米飲下
如瀉用冷熟水下忌生冷油膩熱物
銀涎散治嬰孩乳食不消發渴心躁
用粉霜不拘多少入乳鉢研令極細每服嬰孩一字
四五歲以下半錢煎蓮花湯下冬月以蓮肉煎湯下
木香化滯丸治小兒宿食不消心腹滿脹嘔吐壯熱
木香荆三稜青橘皮(各一兩)補骨脂(二兩)黑牽牛
(四兩)
右為末滴水和丸如黃米大每服三十丸温水下不
拘時候
紫霜丸治乳食宿滯不化胸膈不利嘔吐惡心便利不
調大便酸臭重傷乳食或作諸癎
代赭(醋煅碎)赤石脂(各一兩)杏仁(十粒)巴霜(一錢净巴豆取仁二錢)
右除杏仁巴霜外為末却入杏巴研勻水浸蒸餅丸
黃米大每五七丸温米飲下
發痛湯治小兒痛病皆由乳食不勻不能消化而成
三稜蓬术青皮陳皮藿香川芎白
芷甘草(各等分)
右為散每二錢生薑二片棗一箇食前漸漸與之
三稜煎丸治小兒食飲過多痞悶疼痛宿食不化久而
成癖此藥專能治婦人血積血滯
廣茂(黑角者)荆三稜(二味各一兩)大黃(八兩)
右將大黃為末於銀器内醋炒或漬令乾用慢火熬
同入二味為丸如麻子大或菉豆大每服十丸至二
十丸食後温水送下虚人加減大人如桐子大每服
四十丸
廣荗化癖丸治乳食不消心腹脹滿壯熱喘粗吐逆痰
涎腸鳴泄瀉米穀完出下痢赤白腹腫後重及食癥
乳癖痃氣痞氣並皆治之
代赭石(半兩)當歸硃砂枳殼廣荗(各半兩)木香
麝香巴豆霜荆三稜(各一兩)
右為末研藥勻麫糊為丸如麻子大每一歲服二丸
温米飲下更看虚實加減服之食後服
荆蓬术丸治小兒一切所傷乳食不化心腹脹滿並宜
服之常服和胃氣進乳食久服甚有功益
荆三稜廣荗陳皮香附子蘿蔔子(各半兩)
青皮枳殼縮砂仁胡黃連蘆薈(各三錢)胡
椒(二錢半)
右為細末煮麫糊為丸如黃米大每服三十丸加至
四五十丸温米飲下三四歲麻子大日進二三服忌
生硬冷物
腹脹(附論)
夫小兒腹脹者是冷氣結於臟腑故也小兒臟腑軟弱
有風邪冷氣客之摶於臟腑則令腹脹若胃虚冷移入
於胃食則不消若腸虚冷氣乘之則變下痢也
方
鼈甲散療小兒肚脹漸瘦不食四肢熱不調
甘草鼈甲柴胡茯神子芩(各六兩)訶梨勒
(十分)檳榔芍藥橘皮(各三分)生薑當歸(各四分)知
母(五分)大黃(八分)
右切以水一升半煎為七合為散服得瀉病瘥
茯苓湯(聖濟總錄)治小兒腹虚脹脾氣不調
赤茯苓犀角赤石脂黃連龍骨厚朴
(去粗皮)陳橘皮人參乾薑(各一兩)桂(去粗皮)甘草(各二)
(兩)
右為粗末搗篩五六歲每服一錢水一盞煎至四分
去滓温服量大小加減一方去龍骨加麥門冬一兩
調中丸(本事方)治小兒久傷脾胃腹脹
乾薑橘紅白术茯苓木香縮砂仁
官桂良薑(各等分)
右為細末糊丸如麻子大每服二十丸食後熟水下
訶梨勒丸(聖惠方)治小兒脾虚腹脹不能乳食
訶梨勒皮(半兩)木香人參白术乾薑甘草
(各一分)厚朴陳橘皮(各半兩)
右為末煉蜜和丸如麻子大每服以粥飲下五丸日
三四服量兒大小加減
調中丸治小兒發渴寒熱心腹脹滿(方見本門)
木香散(聖惠方)治小兒心腹虚脹
木香川大黃麝香(各一分)桑根白皮陳橘皮
益智子(去皮)草豆䓻(半兩)
右搗粗羅為散每服一錢以水一小盞生薑少許煎
至五分去滓不計時候量兒大小分減服之
赤茯苓散(聖惠方)治小兒心腹氣壅脹滿虚熱不能乳食
大小腸氣滯
赤茯苓木通人參甘草當歸(已上各一分)川
大黃(半兩)枳實(一分)
右搗粗羅為散每服一錢以水一小盞煎至五分去
滓不計時候温服量兒大小以意加減
白术湯治小兒腹脹虚熱不能食
白术人參甘草枳殼當歸(各一兩)牡蠣(半兩)
右粗搗篩一二錢每一錢水七分煎至四分去滓分
二服量兒大小加減
消氣丸(聖濟總錄)治小兒腹脹
續隨子胡椒(各五十粒)丁香(二十一枚)木香(一錢)蠍梢(四十枚)
阿魏(一字)
右為末入研藥令勻燒粟米飯丸如麻子大淡醋湯
下五丸至七丸
黃連飲(聖濟總錄)治小兒腹脹冷氣結塊痛
黃連(炒一兩)人參黃芩當歸桂(去粗皮)良薑(各半)
(兩)
右剉細如麻豆大每一錢以水七分煎取四分去滓
温服
木香散(聖惠方)治小兒癖脾胃虚冷腹脇脹滿四肢不和
飲食減少
丁香桂心人參白术(各一分)陳橘皮(去白)厚朴
(去粗皮各半兩)
右搗粗羅為散每服一錢以水一小盞入生薑少許
棗一枚煎至五分去滓温服三四服更量兒大小加
減服之
鼈甲散(聖惠方)治小兒心腹氣壅脹滿虚熱不能乳食大
小腸氣滯
鼈甲赤茯苓青橘皮(去白)枳殼(各一分)川大黃(剉)
川朴硝(各半兩)
右粗搗羅為散每服一錢以水一小盞煎至五分去
滓不計時候温服量兒大小以意加減
橘紅丸(聖濟總錄)治小兒胃虚腹脹硬大
陳橘皮(半兩)胡椒黑牽牛(各一百粒)木香(一分)巴豆(二十粒)
右除巴豆外為細末用葱白汁丸如菉豆大每服三
丸至五丸萊菔湯下乳食後臨卧服更量兒大小加
減
縮砂散(聖濟總錄)治小兒腹脹手足漸細精神昏憒不欲飲
食
縮砂仁木香丁香(各一兩)膩粉(一分)牽牛(一兩)
右搗羅為散每服一字酒調下
導氣丸治小兒腹脹氣粗不食一方用胡粉鹽同炒黃
摩兒腹消脹急
荆三稜青皮蘿蔔子皂角黑牽牛
右等分為末糊丸如小豆大三歲三十丸米湯下
桂枝橘皮湯(千金方)療少小五六日不食氣逆脹滿
桂心橘皮薤白黍米人參(各等分)
右切以水七升先煮藥取二升次下薤米熟湯成稍
稍服
豆䓻散(聖濟總錄)治小兒虚腹脹
肉豆䓻(一枚)青橘皮(半兩)木香(一分)陳粟米(一合)
右將陳粟米同巴豆三七枚炒巴豆每枚刺作竅子
候色焦了巴豆不用將粟米并合藥細末每服半錢
生薑湯下更量兒大小加減
欵氣丸(聖濟總錄)治小兒腹脹硬大
巴豆(十五枚)丁香(一分)麝香(半錢)
右為細末麫糊為丸粟米大每服三丸煎萊菔湯下
乳食後服更量兒大小加減
消肚丸治小兒疳氣腹脹喘粗或腸鳴洩瀉
乾薑木香(各一兩)巴豆(七七粒)肉豆䓻(半兩)
右為末醋糊丸如小豆大三歲三十丸米湯下食前
如常服消肚急木香止用一分去肉豆䓻
地黃飲子療小兒心腹滿吃食不下
生地黃汁生薑汁(各三分)訶梨勒(四兩)白蜜(一匙)
右相和調勻分温服之微利尤良
前胡散(聖惠方)治小兒心腹氣脹胸膈煩滿
前胡(半兩)丁香甘草(炙)人參(各一分)
右搗粗羅為散每服一錢以水一小盞煎至五分去
滓不計時候温服量兒大小以意加減
又方治小兒腸内氣壅脹滿不下乳食(聖惠方)
川大黃(半兩)木香青橘皮(去白)檳榔(各一兩)
右搗粗羅為散每服一錢以水一小盞煎至五分去
滓不計時候温服以利為效量兒大小以意加減
人參湯(聖惠方)治小兒心腹脹滿利下乾嘔不止
人參陳橘皮(各一分)甘草(炙半兩)
右粗搗篩五六歲每服一錢生薑二片煎至四分去
滓温服日再服更量兒大小加減
通氣散(聖濟總錄)治小兒腹脹
青橘皮(去白)木香檳榔(各一分)
右細剉用巴豆三十粒同炒令赤色為度不用巴豆
只搗三味為細散每服半錢煎紫蘇木瓜湯調下更
量兒大小加減
胡椒丸(聖濟總錄)治小兒腹脹
胡椒蠍梢甘遂
右等分為末用燒飯丸如黍米大每服二丸陳米飲
下乳食前服并理脾積氣更量兒大小加減
欵氣湯治小兒心腹氣脹喘粗不食及疳氣食積
牽牛子(一兩半)馬兜鈴(一兩)木香(半兩)
右搗篩每服一錢水七分煎至四分去滓温服日三
服三四歲漸加至二錢
消脹丸(全嬰方)治小兒腹脹急并心下滿
半夏枳殼(各半兩)巴豆(二七粒)
右為末糊丸如小豆大三歲三十丸陳皮湯下
褐丸子(百一選方)治小兒傷食腹脹
蘿蔔子(炒)蓬莪术(各一兩)胡椒(半兩)
右為末麫糊為丸如黃米大不拘時候蘿蔔湯下每
服十五丸至二十丸
檳榔散(聖惠方)治小兒氣不和心腹脹滿不飲食
檳榔厚朴(各半兩)丁香(一分)
右搗粗羅為散每服一錢以水一小盞煎至五分去
滓不計時候温服量兒大小以意加減
枳殼散(全嬰方)治小兒疳氣腹脹喘急
枳殼(一兩)巴豆(二十一粒)
右為末三歲半錢沙糖湯下或作丸子白糊丸如小
豆大三十丸桑皮湯下
枳殼丸(全嬰方)治嬰兒百日腹脹氣粗心下滿急此藥多
效并治腹脹咳𠻳
半夏(泡七次)枳殼(麩炒)
右為末薑汁丸如小豆大小兒二十丸皂子橘皮湯
下小者芥子大又千金方治暴腹滿欲死半夏泡為
末酒為丸小豆大一歲一十丸白湯送下
分氣丸(永類鈐方)治小兒疳氣腹脹膨脝嗞煎不食
木香(炮一分)黑牽牛(生半兩)
右為末麵糊丸小豆大三歲三十丸米湯下
治小兒黃疲腹脹(神效方)
乾鷄糞(一兩)丁香(一錢)
右為末蒸餅為丸如小豆大每服二十丸米飲送下
治少小腹脹滿(千金方)
燒父母指甲灰乳頭上飲之
又方(千金方)
以韭根汁和猪脂煎細細服之
又方(千金方)
用車轂中脂和輪下土如彈丸吞之立愈
又方(千金方)治小兒腹脹并治嬰兒腹皮青若不急治須
臾即死
用米粉鹽等分炒變色腹上摩之
半夏丸(千金方)治小兒腹脹滿欲死
用半夏少許洗搗末酒和丸如粟米大每服二丸薑
湯下不瘥加之日再服又方以火炮之為末貼臍下
佳又炮熟切酒服如米粒大五塊
治小兒腹肚脹滿不可忍者(試效濟世方)
用晚桑葉不計多少濃煎淋洗乘熱時先薰下部候
通手淋洗
厚朴丸(試效方)治小兒失乳以食飼之未有食腸不能尅
化或生腹脹四肢瘦弱或痢色無常
橘皮半夏蒼术人參(各三分)厚朴(二分)青皮(二分)
大麥蘖枳實麯末(各半錢)
右為細末麫糊為丸如麻子大服二十丸温水送下
食前忌飽食
茯苓滲濕湯(試效方)治小兒面色萎黃腹膜脹食不下
麻黃桂枝草豆䓻厚朴麯末羌活
吳茱萸蒼术澤瀉茯苓猪苓橘紅
黃蘗(各二分)杏仁(二箇)柴胡白术(各半兩)青皮黃連
(各半兩)升麻(一分)
右都作一服水一大盞煎去七分去滓食前温服
升陽益血湯(試效方)時仲春一小兒未滿百日病腹脹二
日大便一度瘦弱遍身黃色宜升陽氣滋和血補潤
腸胃乾燥也
蠍梢(二分)麯米升麻(各三分)厚朴當歸桃仁(各一錢)
都作一服水一盞煎至半盞去滓食前稍熱服
塌氣散(楊氏家藏方)治小兒飲食不調腹脹緊急上氣喘促
體腫面浮
陳米(一合)青橘皮(去白半兩)肉豆䓻(二枚)甘草(一兩)黑牽牛(一分)
右為末每服半錢温米飲湯調下五歲以上服一錢
不拘時候
白术散(楊氏家藏方)治小兒脾肺不調飲食無度腹脹喘粗
頭面手足虚浮
木香(一分)白术青橘皮黑牽牛桑白皮(各半兩)
右件為細末每服半錢温米飲下不拘時候
塌氣丸(宿州陳氏方)治小兒脾虚腹脹或疳瀉黃瘦
木香(二錢半)青皮(一兩)蓽撥胡椒(各半兩)全蠍(五箇)
右為極細末稠糊和丸如黃米大一歲兒服五十丸
乳汁下粥湯亦可空心服候半箇時得吃乳食日進
二服量兒大小以意加減
塌氣退黃湯(東垣蘭室方)治小兒面色萎黃腹䐜脹能食不
化
麻黃澤瀉(各二分)白术黃連(各半兩)杏仁柴胡
根青皮(各半錢)桂枝吳茱萸厚朴草豆䓻
麯末升麻根羌活蒼术白茯苓猪
苓橘皮黃蘗(各一分)
右都作一服水一盞煎法如常食前服
三聖丸(宿州陳氏方)治小兒腹脹足冷或腹中氣响而足冷
或水瀉而足冷或虚渴而足冷或糞青而足冷或頭
顱温而足冷或脉沉重而足冷
石亭脂(一兩如臘色者研)黑附子(七錢重者炮去皮臍取半兩)
右為細末飯糊為丸如黍米大週歲兒每服十五丸
乳汁送下肚飢時服一時後可與乳吃量兒大小加
減學中家傳必用屢效
惺惺丸治百日内腹脹
青木香青皮(去白各一錢)巴豆(三七粒炒)胡椒(七粒)蠍梢(三七)
(條)
右為末淡醋煮糊為丸如麻子大每服三四丸熟水
吞下如未退再用保童丸一二服取效或疝氣兩腎
大小偏墜腫痛啼呌不乳一方無青皮有縮砂以硃砂
為衣如胸膈疼痛煨薑湯下如血氣痛炒薑醋湯下
如肺氣盛白礬蛤粉各三分黃丹一分研為末煎桑
白皮糯米飲下如腎氣脇下痛茴香酒吞下大便不
通蜜水吞下如氣噎木香湯下宿食不消陳皮湯下
或諸熱膀胱熱脇下痛不可治此藥最能除之昔有
人病項筋痛諸醫皆以風治之數月不瘥乃流入背
膂又注在脇亦痛苦甚乃合服之一服即愈後常再
服之立效
丁奚腹大(附論)
夫小兒丁奚病者由乳食過度而脾胃尚弱不能磨消
故也哺食不消則水穀之精減損無以榮其氣血致肌
肉消瘠其病腹大頸小黃瘦是也久不瘥則變成穀癥
傷飽名哺露病一名丁奚三種大體相似輕重立名也
小兒丁奚謂之鼓槌鶴膝候凡小兒或因吐而瀉久
不瘥或病退不能行膝大腸紅號曰丁奚七歲以下號
鼔槌風十五以下名鶴膝風蓋此是風冷傷於腎所致
腎主骨故也小兒腹大如有青筋見即曰疳肚也如無
青筋乃名丁奚是因過飽傷食而得之
方
十金丹治丁奚哺露由脾胃久虚不能傳化水穀以榮
血氣致骨肉消瘦腎氣不足復為風冷所傷使榮骨
枯露亦有胎中受毒而成此疾
青皮陳皮五靈脂莪术川芎白豆䓻
仁檳榔木香蘆薈史君子肉蝦䗫
三稜(煨)縮砂仁(各五錢)丁香(二錢)香附子(炒去毛三錢)
右為末以神麴末調猪膽丸米湯下
大鷄骨丸治小兒丁奚骨中微熱腹内不調食不為肌
膚或寒熱腹大
雄鷄骨(一具炙)赤芍藥(半兩)赤茯苓(半兩嬰孩一錢)石膏(細研水飛)
(過)川大黃紫苑(洗去苗土各半兩嬰孺各用五分)陳橘皮(湯浸去白)
(瓤嬰孺用三分)白礬(燒灰)細辛(洗去苗土)附子(炮裂去皮臍各半兩)黃芩(去黑)
(心)甜葶&KR1047;(隔紙炒令香各三分)桂心(三分嬰孺用二分)
右為末煉蜜和丸如麻子大每服以粥飲下五丸日
三服更量兒大小以意加減
人參丸(幼幼新書)治小兒傷食失衣當風濕冷水浴腹大丁
奚時下利寒熱如瘧不欲飲食雖食不充肌肉又不
能消化羸瘦不一
人參麥門冬(去心焙)半夏(湯浸十遍去滑)黃耆(剉)大黃(剉炒)
苦參礬石(燒汁盡研)甘草(炙)遠志(去心)黃芩(去黑心各三分)硝
石(研)芎藭(各半兩)
右為末煉蜜和丸如麻子大一二歲每服三丸米飲
下四五歲五丸早晩各服一次量兒大小加減
麝香紫霜丸(幼幼新書)治小兒新生客忤所中驚癎發熱哺
乳不消中風掣縮踧口吐舌卒注面青目上搖腹滿
丁奚羸瘦脛交三歲不能行
麝香(研)牛黃(研)雄黃(研)丹砂(研各一兩)黃連(去鬚)桂(去粗皮)
烏賊魚骨(各半兩)特生礜石(煉成者一分)赤足蜈蚣(半枚炙)
附子(炮裂去皮臍各一兩)巴豆(二十枚去皮心絹袋貯灰汁煮半日别搗如泥)
右為末煉蜜和成劑密噐盛勿令泄氣每服旋丸兒
生十日至三十日服如黍米大二丸乳汁下四十日
至百日服如麻子大三丸米飲下一歲至三歲以意
增之兒雖小而宿食甚者亦當增丸數
鼈甲丸(幼幼新書)治小兒羸瘦不生肌肉食飲不多腹大面
目萎黃不長主治百病
鼈甲(炙)桂心(各三分)大黃(五分)人參前胡茯苓
乾地黃芍藥乾薑(各三分)黃芩(一分半)䗪蟲(十箇炙)
右為末蜜丸小豆大三丸日進三服量與之佳
史君子丸(幼幼新書)治小兒腹大羸瘦疳氣脹
史君子(一兩)木香胡黃連麝香(研)蘆薈(研各半兩)蟾
頭(一枚炙令焦)墨(搗研)青黛(研)雄黃(研)熊膽(研各半兩)
右為末蜜和丸如菉豆大每服以粥飲下十丸量兒
大小加減
搨痞丸(幼幼新書)治小兒堅痞面黃羸瘦丁奚不欲食肌膚
枯澁心中慒慒煩悶或更時發寒熱五臟虚脹腹中
疼痛常若下痢
蜀漆(七分)細辛(六分)龍膽(五分)乾薑(二分)附子(四分半炮)丹皮
䖟蟲(或作䗪蟲非䖟蟲)蝟頭(酒浸炙黃)曾青(無曾青空青代之)桂心(各三)
(分)
右為末蜜丸梧桐子大飲下二丸日進三服以知為
度忌猪魚生菜等物
大麝香丹(幼幼新書)治小兒羸瘦腹大見青筋及丁奚等病
麝香粉霜(各研)硃砂(細研水飛)白礬(灰各半兩)五靈脂肉
豆䓻仁乾蟾(塗酥炙各一兩)乾地龍(一分炒)夜明砂乾
蜣蜋(七箇去翅炙令黃熟)
右為末與硃砂等同研勻細煉蜜和丸如黍米大每
服三粒至五粒温水下量兒大小加減
十金丹(醫方大成)治丁奚哺露不調傷於脾胃
檳榔(生用)枳殼(去瓤炒)青皮(去白)陳皮(去白)三稜(炒)蓬术(炒)
縮砂仁(各半兩)丁香(一分)木香(一分炮)香附子(一兩炒)
右為末以神麯末打糊為丸如黍米大空心食前米
湯下一百丸
黃連丸(聖濟總錄)治小兒堅痞面黃羸瘦丁奚不充肌肉心
中躁悶時發寒熱五臟虚脹腹中㽲痛
蜀漆細辛(去苗)龍膽附子(炮裂去皮臍各半兩)乾薑(炮)牡
丹皮䖟蟲(微炒)桂(去粗皮)曾青(研各三分)
右為末煉蜜和丸如菉豆大空心五丸米飲下量兒
大小加減服之
代赭丸(幼幼新書)治小兒丁奚癥癖黃瘦髮脫
代赭(細研)川大黃(剉微炒)硃砂(細研水飛過各半兩)巴豆霜(半分)
鼈甲(半兩塗酥炙令黃去裙襕用)杏仁木香知母(各一分)
右為末同研令勻煉蜜為丸如麻子大每服以粥飲
下二丸更量兒大小加減服之日一兩服以溏利為
度
麝香丸(出聖惠方)治小兒丁奚肚大青筋不生肌肉四肢乾
瘦頭大髮稀
麝香(細研)肉豆䓻(去殼)乾蟾(塗酥炙令黃)夜明砂地龍(並微)
(炒各一分)硃砂(細研水飛過半兩)五靈脂(半兩)白礬(灰一分)蜣蜋(三枚)
(去翅足炙令熟)
右為末研令勻煉蜜和丸如菉豆大每日空心以温
水下五丸晚再服量兒大小以意加減
麝香丸治小兒内疳身體壯熱毛髮焦乾常有淚口瘡
脚手細弱腹脇鼓脹睡好合面飲水不休
麝香牛黃丹砂青黛(四味同研)夜明砂(炒)瓜蔕
熊膽(研)蟾頭(乾者湯浸去赤水焙乾)胡黃連(各半兩)
右為末燒粟米飯為丸如黃米大每服一歲二丸二
歲已上四五丸量兒大小加減温水下
訶梨勒丸(聖濟總錄)治小兒丁奚腹大羸瘦骨立疳氣水穀
不消
訶梨勒(去核煨三分)肉豆䓻(一枚去殼)丹砂(研)青黛(研)麝香
(研)蘆薈(研各一分)熊膽(研各一分)
右為末粟米飯和丸如黍米大每服七丸粥飲下日
二服量兒大小加減
大黃丸(幼幼新書)治小兒丁奚腹脹頭大頸細手脚心熱好
吃冷水皆是脉藏内疳
川大黃(一分剉微炒)蛇蛻皮(三條燒灰)蟬殼(三七枚)巴豆霜(一字)
鉛霜(半錢細研)乾蝦䗫(一枚塗酥炙黃)皮巾子灰(有孔子處取半錢)
右為末都研令勻煉蜜和丸如菉豆大三歲兒每服
空心以漿水粥飲下三丸後以桃柳湯洗拭乾以青
衣盖良久有蟲出為妙量兒大小以意加減服之
芍藥丸治小兒百病寒熱大腹食不消化不生肌肉痿
痺下利不止
芍藥茯苓雄黃(各五分)柴胡(四分)鼈甲(炙三分)桂心
(二分)人參(一分一方用二分)
右為末蜜丸三歲以下服三丸如小豆大不知加之
七八歲三丸如桐子大不知加之若腹堅大者加鼈
甲一分渴者加花粉二分病甚者服二十日效一方
有杏仁二兩人參三分紫苑三分
仙人玉壺丸治小兒羸瘦丁奚不能食食不能化
雄黃梨蘆丹砂礬石巴豆(去皮膜各二兩千金方止)
(用各一兩)八角附子(炮裂去皮臍二兩千金方却用三兩)
右先搗巴豆三千杵次用礜石又搗三千杵内梨蘆
三千杵次内附子三千杵次用雄黃三千杵内蜜又
搗萬杵佳若不用丹砂者内真珠四兩每用藥輙搗
五百杵内少蜜恐藥飛揚治藥用王相吉日良時童
子齋戒為良天晴日明無霧白晝藥成密器封之勿
令泄氣置清潔器兒百病驚癎痞塞及有熱百日半
歲者以一丸如黍米大調塗乳頭與服之一歲已上
如麻子一丸日三以飲服小兒大腹及中熱惡毒食
物不化結成積聚服一丸小兒寒熱頭痛身熱及吐
哯服一丸如麻子大小兒羸瘦丁奚不能食食不化
漿水服二丸日三或苦酒和如梧桐子大及傅腹上
良
芍藥丸治小兒丁奚雖食不生肌肉腹大食不能消(方見)
(本門哺露類)
野鼠丸治小兒丁奚肚大四肢瘦弱
野鼠(一枚去皮臓炙令焦)乾薑(炮裂剉)厚朴(去粗皮塗薑汁炙令香熟)桂心
甘草(炙各一分)
右為末以棗肉和丸如菉豆大三歲每服用生薑湯
下七丸日三服量兒大小以意加減
狼毒丸治腹中有熱脹滿不思飲食大小便不利及苦
腹痛癖便膿血下重丁奚腹痛脫肛脇下有痞
狼毒(二分)附子(一箇炮)川椒(出汗)巴豆(去皮各四分)
右為末以棗子丸茱萸大茶飲下一丸天明及日午
再服一丸數服消磨下食日進三服
鈎藤飲治小兒驚疳腹大項細
鈎藤甘草(炙)人參瓜蔞根(各一分)
右粗搗篩每用一錢水一小盞煎取五分去滓分二
服空心午後温服隨兒大小加減
無辜黃芩丸治小兒丁奚腹大項細貪食不充肌肉黃
瘁
黃芩(去黑心)黃連(去鬚各半兩)附子(炮裂去皮臍一枚半兩者)
右三味搗羅為末用黃雌雞肥嫩者一隻去毛勿令
着水腹上開一小竅子取出腸肚納藥末於飯上蒸
輭即取出暴乾不用雞為末輭飯為丸如菉豆大量
丸之大小與之每至十五丸二十丸米飲下不計時
候日三服
二聖丸治小兒丁奚腹脹乾瘦毛髮焦黃
大蝦䗫(一枚端午日收眼赤者為佳)臭黃(二兩為末)
右净取却蝦䗫肚腸然後滿腹着臭黃末以紙裹上
以泥封令乾更加泥如此可三遍待泥乾即於大火
中燒令煙盡搗羅為末用粟米飯和丸如粟米大兒
每歲以粥飲下一丸服藥後以生熟水浴兒拭乾以
青衣覆之令睡良久有蟲出即效
塌氣丸治小兒疳氣腹大氣急不思飲食
青橘皮(不拘多少用湯浸開)巴豆(每青橘皮一箇用巴豆一粒使麻線繫合熱麩中炒)
(熟去巴豆不用)
右為末麫糊為丸如菉豆大三歲以上每服五丸或
七丸米飲下不計時候
治患疳氣大腹瘦弱(幼幼新書)
𢷬生薤根以猪脂煎稍服之
又方
用熟炙鼠肉或伏翼肉哺之亦治哺露
六物黃芩湯治少小腹大短氣熱有進退食不安穀為
之不化
黃芩大青甘草麥門冬石膏(各半兩)桂(三錢)
右剉如麻豆大每服三錢水一盞煎七分去滓温服
哺露(附論)
夫哺露者因乳哺不調傷於脾胃致令脾胃衰弱漸不
能食氣減損肌肉不榮而柴骨羸露其臟腑之氣不宣
則吸吸苦熱謂之哺露也宜服麝香進食丸
方
大黃丸治小兒哺露脇下痞堅腹滿虚脹手足煩熱往
來無時
大黃(剉炒二兩)乾薑(炮半兩)人參(二兩)丹參(去蘆頭)沙參苦
參防風(各一兩)桂(去粗皮半兩)玄參(一兩半)䗪蟲(炙焦八枚)附
子(炮裂去皮臍半兩)白术赤茯苓(去黑皮各半兩)葶藶(紙上炒半兩)
杏仁(去皮尖雙仁麩炒研)巴豆(十枚去皮膜研出油盡)蜀椒(去目并閉口者炒出)
(汗各一分)
右搗羅十五味為末與巴豆杏仁同研煉蜜丸如麻
子大每服二丸至三丸米飲下量兒大小加減
人參丸治小兒哺露失衣當風食冷水浴腹大時痢或
寒熱如瘧不欲食縱食不生肌肉或不消化四肢羸
瘦
人參(去蘆頭)麥門冬(去心焙)半夏(湯浸七遍去滑)黃耆(剉)川大
黃(剉微炒)白茯苓柴胡(去苗)黃芩(以上各三分)訶梨勒(煨用)
(皮)甘草(炙)鼈甲(醋炙黃去裙襴各一分)芎藭(半兩)
右為末煉蜜和丸如麻子大一二歲兒每服以粥飲
下三丸四歲五丸日三服量兒大小以意加減
調中檳榔丸治小兒哺露腹脹體瘦(方見本門積聚類)
十金丹治小兒手足極細項小骨高凥削體痿腹大臍
突號哭胸䧟或生穀癥是名丁奚寒熱往来頭骨分
開翻食吐蟲煩渴嘔噦是為哺露二者皆因脾胃久
虚不能消化水穀以榮氣血致肌肉消鑠腎氣不足
復為風冷所傷柴骨枯露亦有胎中受毒臟腑少血
致之皆無辜種類之疾並難治
青皮(去瓤)陳皮(去白)蓬术(煨)川芎北五靈脂白豆
䓻仁鷄心檳榔蘆薈(各半兩)木香史君子肉
蝦䗫灰(各三錢)
右為末猪膽汁浸糕糊丸如麻子大每服二十丸米
飲下有熱薄荷湯下
五味子湯療少小傷寒久病不除瘥復劇羸瘦骨立
五味子(十枚)大黃(六枚)芒硝(五分)麥門冬(六分去心)石膏(一兩)甘
草(炙)當歸黃芩黃連前胡(各一分)
右切以水三升煮取一升半分服二合下利即止加
減量之
雞骨丸治小兒哺露傷飽手足煩熱羸瘦不生肌肉
雞骨(煮熟黃雄雞左右肋骨一兩炙黃)赤芍藥川大黃(剉微炒)紫
苑(洗去苗土)赤茯苓柴胡(去苗各半兩)細辛黃芩桂
心(各一分)
右為末煉蜜和丸如菉豆大每服以温水下五丸早
晨晚後各一服量兒大小加減服之一方有礜石一
分無柴胡桂心
破積丸治小兒哺露化腸胃食滯疳氣腹滿發熱
木香(一兩)青橘皮(湯浸去白焙一兩)桂心(去粗皮一兩)巴豆霜(炒半)
(錢匕)吳茱萸(湯浸焙乾炒三兩)&KR1288;砂(醋熬霜研細末炒一錢匕)
右搗羅前四味為末與&KR1288;砂巴豆霜同拌研勻醋煮
麫糊為丸如菉豆大每服三丸加至五丸早晚食後
臨卧服大便溏為度量兒大小虚實以意加減
芍藥丸治小兒寒熱久不觧仍不能食飲若食不消哺
露堅痞腹大下痢不止
芍藥(三分)桂(去粗皮半兩)柴胡(去苗)大黃(剉炒各一兩)赤茯苓(去黑)
(皮)鼈甲(醋炙去裙襴各半兩)
右搗羅為末煉蜜丸如麻子大一歲已下每服三丸
米飲下早晨日午夜卧各一服一方桂心柴胡赤茯
苓各半兩芍藥等三味各三分蜜湯下五丸丁奚腹
大食不生肌肉一方有紫苑
代赭丸治小兒哺露腹脹體瘦
代赭(研)赤石脂丹砂(研各一分)巴豆(十粒去皮心研紙壓去油盡)
杏仁(二七粒針穿燈上燎作聲為度用)
右先别研細再合研勻爛飯丸如黍米大每服一丸
乳汁或粥飲下更量兒大小加減
丹砂雙丹治少小哺露痞堅壯熱驚啼哺乳不生肌肉
食不消化下痢骨肉消瘦
丹砂巴豆(去皮心灰汁煮半日别研如泥)甘遂(末炒令黃黑色)雄黃
右等分為末蜜和丸每下二丸一月兒如粟米大五
十日已上黍米大日三服兒稍大即以意加之服三
日後兒大利專視之若病未盡藥必散出如病愈藥
自全出者勿服轉不下者增之兒有強者加之乳母
忌猪魚
鼈甲丸治小兒哺露腹堅體熱羸瘦
鼈甲(塗醋炙黃去裙襴)肉蓯蓉(酒浸一宿刮去皮炙乾各三分)常山(半兩)
右為末煉蜜和丸如麻子大每服以粥飲下五丸日
三服量兒大小以意加減或青白物下即愈
鼈甲散(傅氏活嬰書)治哺露腹堅體熱瘦弱
鼈甲(鹽酒浸炙)肉蓯蓉(酒浸洗焙)陳皮青皮三稜莪
术神麯麥芽白茯苓半夏秦芁北
柴胡甘草(各等分)
右㕮咀每服一錢生薑棗子煎服
治小兒哺露大腹者(本草)
以牡鼠肉炙食之
脾胃不和(附論)
夫脾者臟也胃者腑也脾胃二氣合為裏胃受穀而脾
磨之二氣平調則穀化而能食若虚實不等水穀不消
故令腹脹或泄利不能飲食所以謂之脾胃氣不和不
能飲食也(凡人以胃氣為本治病亦然胃氣有虚有實虚則有嘔吐不食之証實則有痞滿内熱之)
(証虚者益之實者損之欲得其平則可矣胃虚用木香丁皮厚朴肉豆䓻等劑胃實用桔梗枳殼柴胡大黃等)
(劑若夫胃中停寒則乾薑良薑官桂丁香不可缺宜在酌量但小小分劑與之)
方
七香丸治小兒消食快膈和胃止痛
木香丁香檀香甘松丁皮(各三錢)陳皮(去白)
縮砂仁(各五錢)三稜莪术(醋煮各五錢)白豆䓻(三錢)香附
子(炒去毛二兩)益智仁(三錢)
右為末糊丸湯吞下
五香散治小兒脾胃久虚吃食減少四肢羸瘦
丁香沉香(各一兩)麝香(三錢細研入)木香藿香白
术(各一兩)訶梨勒皮(半兩)陳橘皮(浸去白焙)黃耆(各一兩)甘草
(炙半兩)白茯苓
右𢷬篩為散以水五升慢火煎至一升以布絞取汁
却入鍋内入麝香蜜三合生薑汁半合棗肉二十枚
慢火熬成膏每服以粥飲調半茶匙量兒大小以意
加減
人參湯(一名温脾散出聖惠方)治小兒脾胃氣不和不能飲食脇
痛虚脹壯熱增寒困倦
人參(三分)白术(半兩)訶梨勒皮(三分)木香黃耆白茯
苓(去黑皮)藿香葉陳橘皮(去白瓤各半兩)甘草(炙一分)桔梗
(炒半兩)
右𢷬篩每服一錢水七分入生薑三片棗一枚煎至
四分去滓不計時候量兒大小增減温服
益智仁湯夫心者脾之母進食不止於和脾盖火能生
土當以心藥入脾胃藥中庶幾兩得古人進食方劑
多用益智者此也
益智仁石菖蒲白茯苓蓮子肉陳皮
縮砂仁半夏麯木香厚朴(製各二錢)甘草(炙一錢)
右剉細每服一錢薑三片棗一枚水一盞煎不拘時
服
萬靈丹(幼幼新書)治小兒脾胃久不和挾積服温熱藥皆不
效此藥神效
肉桂川黃連蓬术(各一兩)檳榔肉豆䓻陳
橘皮(去白)木香丁香(各半兩)巴豆(去皮心膜十四枚)杏仁(十四)
(枚麩炒去皮尖二物燈上燒灰存性)
右同再研𢷬拌勻滴水和丸如黍米大每服未週歲
一粒三二歲二粒三四歲三粒七歲五粒十歲以上
七粒生薑湯放冷下乳食後久積或乳癖並宜服之
前胡散治小兒脾胃不和見食欲嘔心胸壅悶
前胡(去蘆頭)蘆根(剉各三分)桂心(一分)赤茯苓人參(去蘆頭)
白术甘草(炙)枇杷葉(拭去毛炙微黃)厚朴(去粗皮薑汁炙各半兩)
右𢷬粗羅為散每服一錢以水一小盞入生薑少許
煎至五分去滓不計時候看兒大小分減温服
參香湯理嘔吐消寒痰
蘆薈(一兩)人參茯苓木香丁香丁皮青
皮(各半兩)甘草(炙一兩)
右㕮咀每服一錢水一盞薑二片煎取五分温服
白豆䓻散治小兒脾胃不和增寒壯熱腹痛嘔吐不納
乳食
白豆䓻(去皮)陳皮(去白)芎藭枇杷葉(拭去毛微炙)甘草(炙各)
(一分)乾木瓜人參黃耆(各半兩)
右為粗散三歲小兒每服一錢水一小盞生薑錢大
三片棗一枚同煎至五分去滓温服不計時候量兒
大小加減
益脾散和胃進乳消痰
白茯苓人參草菓仁蘇子(微炒)木香(濕紙裹火内煨)
甘草陳皮厚朴(去粗皮薑汁炒)
右剉散每服一錢生薑一片紅棗一枚未乳前服合
滓乳母服
調中散治小兒冷熱不調致脾胃不和
木香人參青皮(去白各一兩)丁香白术白茯
苓大腹皮甘草(各半兩)
右為末每服一錢以水一小盞生薑三片煎至五分
去滓温服
益胃丹(一名沉香豆䓻丸百一選方)調冷熱和脾胃
當歸(洗焙)木香白术沉香白芍藥人參
蓬术砂仁(各半兩)
右為細末白麫糊和丸如黍米大每服十五粒麝香
湯下量兒大小加減以治小兒乳哺失宜冷熱不調
熱衝上膈冷歸下焦致虚實不等水穀不化遂傷脾
胃胃氣虚則嘔吐脾氣虚則泄痢夾積則變為下痢
膿血盖居常脾胃最宜調適也廬州郭用方
集香散(醫方妙選)治脾胃虚冷不欲食羸瘦
丁香沉香木香藿香葉厚朴(薑汁製各一兩)
白术白茯苓白豆䓻(各一兩)
右為末入麝香一錢拌勻以水一升蜜半觔大棗三
十枚生薑二十片銀噐中慢火熬成膏生薑棗不用
風處吹乾如皂子大乳前米飲化下
丁香黃耆散治小兒脾胃虚弱不能飲食已漸傷損榮
衛致令肌體羸瘦時時下痢面色青白宜用
丁香綿黃耆人參(去蘆頭)白术當歸(焙)鼈甲
(醋炙黃各一兩)胡黃連甘草(各半兩)
右𢷬羅為細末每服一錢水一盞生薑二片棗二枚
同煎至五分去滓食前温服
訶梨勒散治小兒脾胃不和時時腹脇虚脹不欲乳食
訶梨勒皮桂心乾薑(炮)甘草(炙各一分)荆三稜(煨)
人參(去蘆頭)陳橘皮(湯浸去白焙)厚朴(去粗皮薑汁炙各半兩)
右搗細羅為散不計時候以温棗湯調下半錢量兒
大小以意加減
勻氣散
桔梗甘草縮砂益智子茴香藿香葉
(各等分)
右為末每服半錢水瀉紫蘇木瓜煎湯下脾胃不和
生薑棗子湯下
木香散治小兒調中順氣補虚
草豆䓻(五箇和皮用)人參茯苓防風藿香(各半兩)
陳橘皮(去白一分)
右為末每服一字或半錢薑鹽米飲下
白术散(如宜方)理脾胃久虚嘔吐泄瀉頻併不止津液枯
竭多躁但欲飲水乳食不進羸困不治變成風癎不
問隂陽虚實並宜服之(一名錢氏白术散)
乾葛(二兩)人參白术茯苓(去皮)甘草(炙)藿香木
香(各一兩)
右㕮咀每服二錢水一盞煎取半盞去滓温服不拘
時候渴甚者併煎任意飲常服加山藥心神不定加
辰砂酸棗仁渴加乾菖木瓜胃冷加丁香砂仁嘔吐
加藿香薑汁吐瀉加稨豆陳皮藿香豆䓻痰嗽加杏
仁桑白皮半夏麴邪熱加前胡薄荷黃芩渴加天花
粉乾葛盗汗加陳麥大便滑加訶子天花粉細辛桔
梗各等分薄荷薑煎
開胃丸(十便良方)治小兒臟腑怯弱内受風冷腹脇脹滿腸
鳴泄痢或青或白乳食不化又治臟冷夜啼胎寒腹
痛
木香蓬莪荗當歸(炒)白术人參(各半兩)麝香
(細研)白芍藥(各一兩)
右為末研勻湯浸炊餅為丸如黍米大每服十五丸
米飲下又一法煉蜜丸每兩作五十丸每服一丸米
飲化下不拘時候
枳殼湯寬中進食
枳殼(去瓤炒)青皮(去瓤)木香丁香當歸縮砂仁
陳皮(去白等分)
右為細末燒鹽湯調下
六味人參湯(出聖惠方)治小兒脾胃氣不和腹脇妨悶不能
飲食四肢羸瘦
人參甘草(炙)丁香黃耆(剉各一分)陳橘皮(湯浸去白焙)
訶梨勒皮(各半兩)
右粗搗篩每服一錢水七分入生薑二片棗一枚煎
至四分去滓食前温服量兒大小以意加減
乾地黃丸治小兒脾胃氣不和不嗜飲食不生肌肉
生乾地黃(焙)大黃(剉炒香)當歸(炙)柴胡(去苗)杏仁(湯浸去皮)
(尖雙仁麩炒各半兩)白茯苓(去黑皮一分)
右為末煉蜜和丸如麻子大每服五丸生薑湯下日
三服隨兒大小以意加減不拘時
高良薑湯治小兒傷冷脾胃氣不和腹痛不欲飲食
高良薑陳橘皮(湯浸去白焙)草豆䓻(去皮)當歸(剉微炒)桂
(去粗皮各一分)人參(半兩)
右粗搗篩每服一錢水七分煎至四分去滓不計時
候量兒大小分減温服一方無人參
阿膠散温脾養胃正氣理泄瀉胃熱煩渴不問隂陽虚
實並宜服之或乳食不進羸困少力因而失治變成
風癎服白术散蘇葉梗煎正脾生薑棗虚實熱服凉
藥後不能食先用此生胃中津液後又服生犀散退
早凉夜熱不可下只用煎三升許頓服稍愈後再服
三升候不渴無涎又投此藥二服即安白水煎亦可
如渴飲水多者多服無時盗汗虚汗亦用此藥止瀉
治痰退熱清神渴倍加白术渴甚者任意多飲之
阿膠(一兩半麩炒)鼠粘子(一分炒)馬兜鈴(半兩)甘草(一分)杏仁
(七箇去皮尖)糯米(一兩)
右為散每服二錢用水煎服
六神湯理脾胃虚止吐瀉進飲食養氣
嫩黃耆白稨豆(炒)人參白术白茯苓粉
草(各等分或加藿香葉亦可)
右為末每服二錢蘇葉湯下止風生薑棗子湯調下
醒脾散
人參白术豆䓻甘草乾薑藿香(各等分)
右為末每服一錢或半錢薑湯下如醒脾胃冬瓜子
仁米飲下
消食丸温中快膈
香附子(炒二兩)縮砂仁(一兩)陳皮(去白)甘草神麴(炒)麥
蘖(炒各半兩)
右為末泡雪糕丸如黍米大七歲已上菉豆大三十
丸食後薑湯下或作末子用百沸湯入鹽點尤佳
人參丸治小兒乳哺飲冷過度傷於脾胃胸脇脹滿多
吐涎痰(方見本門食不消類)
當歸丸治小兒冷熱不調大便青黃心腹多痛或腹中
氣滿或時嘔逆不欲乳食
白芍藥當歸(炒)人參芎藭(各三分)白术甘草
(炙各半兩)
右為末水煮麫糊丸如麻子大三歲小兒每服十丸
粥飲下日三服更量大小加減
桂朴散温脾胃
肉桂(一兩焙)厚朴(製)白术乾薑(各半兩)甘草(炙一分)
右為細末每服一錢水一小盞煎至五分去滓温服
陳橘皮湯治小兒脾胃氣弱乳食不消化
陳橘皮(湯浸去白焙)高良薑人參(各一分)白茯苓(去黑皮半)
(兩)甘草(炙半兩)
右粗篩一二歲每服一錢水七分煎至三分去滓食
前温服至晚三服隨兒大小加減
和中湯治小兒脾胃虚冷吐痢不思飲食
人參(一兩半)白术白茯苓(去黑皮各一兩)甘草(炙)厚朴(去粗)
(皮生薑汁炙各三分)
右粗搗篩三四歲兒每服一錢水半盞同煎至三分
去滓服日夜可三服量兒大小以意加減
史君子丸正脾助胃
厚朴(去粗皮薑汁炙)陳皮甘草史君子(去殼别研)訶子(去核)
(各等分)
右為末煉蜜丸如菉豆大每服三七丸疳瀉積瀉米
飲下熱瀉加青黛米飲下冷瀉薑中暑瀉香薷時行瀉
桑葉赤痢藍姑草白痢烏梅驚瀉藍姑草已上並用
米飲下(藍姑草竹葉菜是也)
益黃散治小兒脾胃虚弱吐瀉又治脾疳腹大身瘦此
藥補脾調氣治冷腹痛久冷泄效
陳皮青皮訶子甘草(各一兩)丁香(五錢)
右剉散每服二錢水一盞生薑二片煎空心服一方
為末每一歲兒服一字二歲服一錢百沸湯調下日
進二服忌一切生硬冷物
人參膏治嬰兒飲乳自不知飢飽全在乳母存節若見
兒啼哭定後乳母乃可令兒飲乳若啼哭未定氣未
調使兒急飲乳即兒氣逆乳不得下反致嘔逆甚則
吐利成胃虚病應一切脾胃不和並宜服之
人參(一兩)白术丁香藿香葉(各半兩)白豆䓻(一分)
右為末煉蜜和成膏如雞頭實大每服一粒至二粒
乳前米飲化下
四君子湯隨證加味量兒大小用
人參白术茯苓甘草(各等分)
右為末服二錢傷寒加麻黃豆豉北柴胡吐瀉南木
香藿香乾菖潮熱牛黃鬱金朴硝全蠍薄荷麻豆牛
蒡子紫草蟬蛻荆芥腹膨枳殼木通蘇子薑片冷瀉
稨豆豆䓻薑片棗子咳逆肉豆䓻木通大熱苦竹瀝
積熱上攻茅根淡竹葉甘草乳食不下訶子木香時
行咳嗽藿香枳殼薑片暴風燥痒荆芥牛蒡子枳殼
高良薑蟬蛻鼻流清涕羌活麻黃防風泄瀉肉豆䓻
木香滑腸訶子榴皮臟毒形如白痢或有血根如魚
腦髓豆䓻地榆枳殼赤痢粟殼烏梅白痢粟殼白薑
大便不利大黃朴硝小便不利木通車前子霍亂木
瓜藿香葉腹痛茴香附子或用澤瀉郁李仁薑棗或
只用木瓜豆䓻腹緊積候三稜檳榔薑湯下有淋火
麻子仁生熟皆可車前子海金沙葶藶子下溺血生
地黃瞿麥渴枇杷葉炙去毛瓜根咳杏仁炒去皮尖
貝母知母薑片蘇子夜睡驚啼茯苓酸棗仁驚邪薄
荷硃砂犀角人參顛癎甘草硃砂茯苓牛黃乳香犀
角人參鉛白霜喉痺犀角杏仁當歸豆䜴百合大黃
口瘡雞内金腦子黃芩朴硝苦竹葉唾血生地黃當
歸藕節側柏人參蒲黃血衂山梔子淡竹葉目赤秦
皮菊花苦竹葉甘草肚蟲檳榔史君子枳殼苦楝皮
頭昏石膏川芎癥瘕及腹中氣塊肚痛此氣疾世用
天雄三稜朴硝大黃五心熱犀角腦子磨刀水下氣
不升降況香蘇子養氣肥兒檳榔木香紫蘇葉紅棗
白术湯治小兒脾胃氣虚乳食不消腹脹
白术人參厚朴(去粗皮薑汁炙各一分)
右粗搗篩一二歲兒每服一錢水半盞煎至三分去
滓温服至晚三服隨兒大小以意加減
橘皮湯治小兒脾胃虚冷氣逆不能飲食
陳橘皮(湯浸去白焙)桂(去粗皮各一兩)
右剉碎分作三貼每用一貼以水三盞入薤白五莖
細切黍米一合同煮稀粥熟去藥分二服
治小兒胃寒蟲上諸危惡與癎相似(肘後方)
乾漆(炒煙盡)白蕪荑(各等分)
右為細末米飲調下一字至一錢
治大人小兒不進乳食和氣去痰
人參(四兩)半夏(一兩)
右用生薑汁熬一宿曝乾為末麫糊丸如菉豆大每
服十丸食後生薑湯下
安胃和脾散治小兒脾胃不和中脘氣痞心腹脹滿全
不思食食後嘔吐痰噎逆氣吞酸面色萎黃肌肉消
瘦腹脇刺痛泄瀉不止便利不調少力嗜卧胃虚弱
飲食不化並宜服之此藥仙方世間老幼氣弱俱可
常服
净蒼术(二兩用生薑二兩切作片子同搗爛炒黃色)厚朴(去粗皮同前製)小棗
子(二十四箇去核焙乾)白术(去蘆)白茯苓(去皮)廣荗(煨剉)青皮(去白)木
香藿香葉人參(去蘆)澤瀉縮砂仁檳榔
甘草(炙剉)陳皮(去白各一兩)
右為細末每服一二錢煎生薑湯調下日進二服忌
一切生硬冷物一方無木香
透關丸治小兒脾胃挾傷中滿硬氣及治伏熱生涎霍
亂嘔吐或作食癎手足搐搦不省人事並宜服之
大蒜(端午日取出膜净用百瓣細切搗爛)硃砂(一分細研水飛)蠍梢(三十五條去毒)
(微炒為末)細松煙墨(一兩火煆過研末)巴豆(一十粒去殼出油研)
右同入甆罐子内密封掛通風處百日取出丸如黍
米大每服一二丸至五十丸新汲水送下不拘時候
香橘丸治小兒脾胃挾傷心腹脹滿胸膈不快硬氣喘
粗小便不利常服寬中快膈消化乳食食後臨卧服
青橘皮(去白)肉豆䓻(各二兩)黑牽牛木香(剉各半兩)
右將青橘皮炒黃次下肉豆䓻牽牛木香略同炒轉
色為細末煮麫糊為丸如黍米大週歲兒每服十丸
乳食空心薑湯下
丁香麴蘖丸治小兒脾胃怯弱乳食遲化胸滿腹脹胃
冷蟲作常服開胃口化宿冷消停滯美飲食
丁香(二錢半)神麴(炒黃)麥蘖(炒)乾薑(炮)陳橘皮(去白各半兩)
烏梅(去核一兩)檳榔(二兩)
右為細末煮麫糊丸如黍米大每服一十丸温米飲
送下不拘時候
癖化丹治脾胃不和或因驚多啼結成癖積脇下疼痛
三稜(煨)莪术(煨)乾漆(炒令煙盡)木香青黛好墨(各一)
(錢)
右為末煮糊為丸每服二十丸米飲下
四君子湯治小兒脾胃虚弱補五臟生津液調氣血進
飲食觧虚煩益肌體功效不可具錄
治久吐胃寒加蓮肉木香黃耆生薑棗子煎服治
嘔逆噦不止加白稨豆薏苡仁並炒藿香同煎生薑
自然汁調服治胸膈煩躁冷熱不調痰涎咳嗽不
思飲食日夜壯熱加知母貝母烏梅乾薑葱蜜炙桑
白皮同煎服之治胎肚痛加陳皮青皮生薑同煎
服之治夜間啼哭煩躁腹肚疼痛加陳皮木香硃
砂鈎藤同煎服之治表裏虚弱時氣作熱欲傳疹
痘加細辛桔梗瓜蔞生薑葱白煎服治脾寒胃熱
隂陽不順温熱常作加滑石陳皮煎服之霍亂吐
瀉神不安穏加藿香丁香木瓜生薑同煎熬喫治
脾胃虚弱飲食不進加厚朴陳皮等分薑片棗子同
煎服之治吐食不納穀氣加丁香半夏生薑向東
陳壁土同煎服之治脾胃久虚不納飲食吐瀉不
止加肉豆䓻青皮天台烏藥木瓜生薑煎服治虚
中熱瀉米穀不分加瞿麥車前子煎服治虚熱煩
躁安神定志加犀角川芎燈心煎服治心氣不足
神情恍惚加石菖蒲石蓮肉石膏麥門冬煎服治
虚煩體熱夜啼加白附子全蠍膩粉燈心銀環煎服
治脾虚神困肌肉消瘦面色萎黃食不尅化腸胃
久寒吐逆無時加黑附子枳殼吳茱萸麥芽細辛生
薑棗子煎服治霍亂吐逆腸鳴自利腹脇疼痛加
白薑陳皮同煎服治虚中傷寒身熱疼痛煩渴加
硃砂羌活防風天麻薄荷銀環同煎治脾虚不利
腸肚㽲痛加陳皮訶子陳米同煎方見前
長夀散治小兒脾胃虚弱常服強壯去寒熱
天麻(蜜炙)甘草(炙)半夏(泡洗)人參白稨豆(炒)糯米(炒)
薏苡仁(各半錢)木香(一錢)
右為末每服二錢水一盞生薑三片棗子一箇煎至
半盞服之
治小兒脾胃虚弱臟腑滑泄日漸羸瘦
丁香白术甘草肉豆䓻(麫裹煨各等分)
右為細末每服一錢一歲兒米飲調下乳食前服
助胃膏治小兒脾胃虚弱胸腹脹滿飲食少進臟腑不
調嘔吐惡心肢體倦怠
白术人參厚朴藿香當歸茯苓芎
藭青橘皮甘草陳橘皮(各一兩)神麴麥蘖
(各半兩)肉豆䓻丁香(各一分)
右為細末煉蜜和丸如櫻桃大每服一丸至二丸生
薑湯下食前服大人亦可服
又方
人參白术甘草茴香烏梅肉白豆䓻
仁(各半兩)檀香(一錢)乾山藥乾木瓜(各一兩)
右為末煉蜜為丸如皂子大空心每服一丸嚼服或
温水吞下
養胃散飬胃氣快胸膈定噦逆止嘔吐美飲食
丁香藿香葉陳橘皮白豆䓻仁縮砂仁
(各等分)
右為細末每服半錢生薑棗湯下乳食空時服
丁香平胃丸治小兒氣虚寒氣逆上行胸膈不快吐逆
不定腹脹短氣中滿痞悶
丁香木香藿香葉沉香附子枇杷葉
水銀硫黃(同水銀結砂各一分)肉豆䓻(五枚)肉桂(半兩)
右為細末煉蜜為丸每服一兩作四十丸每服一丸
乳食前生薑棗湯化下
温胃丸治小兒胃虚氣逆乾噦惡心胸膈痞滿嘔吐乳
食
丁香肉豆䓻(各二錢)木香人參蓮子心薏
苡仁(炒黃各一錢半)
右為細末煮神麴糊為丸如黍米大每服二十丸温
熟水送下乳食空心服
豆䓻香連丸治小兒乳食所傷脾胃怯弱冷熱不調泄
瀉嘔吐並宜服之
黃連木香訶子(去核半兩)丁香(二錢)肉豆䓻(半兩麫裹煨熟)
(去麫不用)
右為末粟米飯搜和為丸如黃米大每服三十四丸
空心食前温米飲湯送下隨乳汁下亦可日進二服
治小兒胃寒
木香白术丁香(各四錢)
右剉碎作一服水半盞入燈心一把煎五七沸去滓
分兩次服
温脾散涎者脾之液脾胃虚冷故涎自流不能收約而
漬於頤間也法當用温脾
半夏麴丁香木香(各半兩)乾薑(炮二錢半)白术(炒)白
茯苓人參粉草(各半兩炙)
右為末米飲調服局方理中丸亦妙一方用東行牛
尾拭其口涎張浼方名温脾丹與上散同去人參
茯苓甘草加青皮或陳皮二錢半糊丸如黍米大
木香散能和表裏通行津液
木香大腹皮官桂前胡陳皮丁香
訶子人參半夏赤茯苓甘草縮砂仁
(各三錢)
右為麄散每服三錢水一大盞生薑二片煎至六分
稍熱空心服量兒大小以意增減
替針丸治因冷傷脾心腹痛脇肋疼硬不思乳食臟腑
不調
青皮陳皮荆三稜枳殼厚朴訶子
白豆䓻(各一兩)肉豆䓻檳榔(各半兩)乾薑(三分)
右為細末水煮麫糊丸如麻子大生薑橘皮湯下二
十丸食前服
四君子丸治小兒脾虚受食不尅化停積中脘吐逆惡
心臟腑泄瀉常服消化食滯進飲食厚腸胃充肌體
悅顔色退黃疸
縮砂仁烏梅肉(焙乾)陳橘皮訶子肉(各一兩)
右為末煮好大棗取肉為丸如麻子大每服三十丸
至五十丸棗湯熟水送下不拘時服
玉桂枝丸治小兒飲食減少臓腑不調
厚朴藿香陳橘皮神麴訶子皮(各二錢)川
芎丁香木香白术甘草(各一錢)人參(三錢)
右為細末煉蜜和丸如櫻桃大每服一丸生薑湯下
食前服小兒一丸分二服米飲化下
羸瘦(附論)
夫小兒羸瘦不生肌肉者皆為脾胃不和不能飲食即
血氣衰弱不能榮於肌膚也凡小兒在胎而遇寒冷或
生出時挾伏熱皆令兒不能飲食故羸瘦也挾熱者身
體壯熱肌肉微黃挾冷者時時下痢脣口青色也
方
秦芁丸治小兒羸瘦體熱心神煩悶小便赤黃
秦芁(去苗)桑根白皮(剉)枳殼(麩炒去瓤)地骨皮黃耆(剉)
人參(去蘆頭)赤茯苓犀角(屑)甘草(炙各半兩)龍膽(去蘆頭)
柴胡(去苗三分)
右為末煉蜜和丸如菉豆大不計時候用粥飲下五
丸更量兒大小增減
訶梨勒散治小兒羸瘦脾胃氣弱挾於宿食四肢不和
訶梨勒皮陳橘皮(湯浸去白瓤焙)甘草(炙各半兩)黃耆(剉)人
參(去蘆頭)白术藿香桂心白茯苓(各一分)
右搗粗羅為散每服一錢以水一小盞入生薑少許
棗一枚煎至五分去滓温服日三四服量兒大小以
意加減
丁香散治小兒羸瘦脾胃虚冷四肢不和不欲乳食
丁香桂心白术高良薑甘草(炙微赤各一分剉)
白茯苓厚朴(去粗皮薑汁炙黃)陳橘皮(湯浸去白焙各半兩)人參
(去蘆頭半兩)
右搗粗羅為散每服一錢以水一小盞入棗一枚煎
至五分去滓量兒大小分減温服日三四服
黃耆丸治小兒羸瘦體熱面色萎黃不欲乳食
黃耆(剉)赤芍藥人參(去蘆頭)胡黃連甘草(炙微赤剉)
(各半兩)麥門冬(去心焙)鼈甲(醋炙微黃去裙襴各一兩)柴胡(去苗三分)
右為末煉蜜和丸如麻子大不計時候以粥飲下五
丸量兒大小以意加減
麥門冬丸治小兒雖食不長肌膚羸瘦骨熱小便赤黃
麥門冬(一兩去心焙)人參(去蘆頭)黃耆(剉)青蒿子黃連
(去鬚)桑根白皮(剉)枳殼(麩炒去瓤)地骨皮(各半兩)柴胡(三分去苗)
右為末煉蜜和丸如菉豆大不計時候以熟水化五
丸服量兒大小以意加減
燒黃瓜丸治小兒羸瘦體熱食少
黃瓜(大者一枚)黃連(去鬚)陳橘皮(湯浸去白焙各半兩)胡黃連柴
鼈甲(童子小便浸三宿炙黃去裙襴各一兩)
右搗細羅為散以黃瓜切開頭去瓤内藥末令滿切
蓋子盖之用蕎麥麫和溶固濟可厚三分於糖灰火
内燒令麫焦黃為度取出麫放冷入麝香一錢都研
和丸如菉豆大每服食前米飲下七丸更量兒大小
以意加減
甘草丸治小兒羸瘦氣惙惙宜常服不妨乳
用甘草二兩炙微赤剉搗羅為末煉蜜和丸如菉豆
大每服以温水下五丸日二服量兒大小加減服之
治小兒癆瘦并疳疾(本草)
以黃色大蝦蟆調治同蛤煮食之
治孩子瘦損
用蘆薈子煎服
普濟方卷三百九十三
