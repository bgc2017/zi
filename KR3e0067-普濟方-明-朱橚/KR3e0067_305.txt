普濟方卷三百五明周王朱橚撰
杖瘡門
總論
論曰凡杖瘡入水則兩胻外臁作瘡年深未差膿汁常
有涓涓不乾之狀蓋由中焦有綠水之注故也且人被
杖之時感驚氣入腹驚則膽傷足少陽經也兼兩外臁
皆少陽之部此膽中甲木受邪甲木色青當有綠水少
陽在中焦如漚既伏驚涎在中焦飲冷水咽為驚涎所
阻水随經而旁入瘡中故飲水則瘡中水出乃上湧寒
痰汗如水流若緣水下盡而痂自乾證亦無患矣昔一
男子被杖瘡痛焮發毒氣入裏驚涎堵塞牙禁不開粥
藥不下前後月餘百治無功遂以三聖散吐青蒼驚涎
次以利膈丸百粒下臭惡燥糞復煎通聖散數錢熱服
之又以酸辣葱醋湯發其汗吐交出其人自活
杖瘡
方
乳香膏(出危氏方)治老金瘡杖瘡神效
乳香没藥(各七錢)白芷當歸羌活獨活
川牛膝(五錢)川芎自然銅(七錢)石膏劉寄奴黑
牽牛熟地黃赤芍藥黃丹紫金皮(各五錢)
黃蠟(一兩)
右為末用清油四兩煎沸即入藥同煎留膠香黃蠟
黃丹末入用柳枝不住手攪試將欲成膏却去三味
更試成膏生布濾淨用瓦器盛水傾在水中用箄攤
開貼傅瘡口孔深者撚成膏條穿入孔中不問淺深
放瘡上作熱加輕粉梅花腦子朴硝入膏内貼之
濕摻藥
没藥(三錢)乳香(三錢)輕粉蜜陀僧自然銅血竭(各一)
(錢)黃蠟(四錢)磁片末(少許十分細)藥油(少許)膏藥(少許)
右先以藥油膏藥扵銚内熬次入黃蠟令化諸藥不
住手攪勻然後傾在瓦盞内如杖瘡有孔者用滚湯
潑開候溫傾少許加於瘡孔内仍以膏藥貼之
洗藥
天南星草烏大黃貝母荆芥劉寄奴
川椒降真纏野紫蘇
右不以多少用水半小桶煎滚熟去粗傾於桶内入
炒鹽煨葱布帛蘸湯淋洗瘡靨上候瘡微痒然後徐
徐揭靨以湯淋洗
治杖瘡
腦子(五分重)麝香(五分重)龍骨胭脂蜜陀僧輕
粉熟寒水石乳香没藥(各一錢為末)
右為細末乾摻瘡上週圍用生麵糊圍定次用緋紅
絹帛貼之
乳香散(出儒門事親)治貼杖瘡腫痛
大黃黃連黃蘖黃芩(已上各三錢)乳香(另硏)没藥
(另研已上各一錢)腦子(少許)
右為末後入三味冷水調勻攤於緋絹上貼杖瘡上
杖丹
大黃黃連黃芩梔子白芷芒硝南
星(各等分)
右先將油紙用皂莢湯煎去油水洗淨却用藥剉碎
布汁中煮三二次除乾入白芨末摻煮依舊撈起隂
乾若敷時用水浸濕貼於杖瘡上
神讓散(亦名鬼代丹出德生堂方)治打着不痛
地龍(二兩)蜜陀僧(三兩)無名異(三兩)自然銅(火煆三兩)木耳(一兩)
乳香没藥(各半兩)
右為細末臨受杖時先用熱酒調服不然驚氣奔心
惡血入腹若杖瘡少差以藥油調此藥傅之用膏藥
貼之一方無木耳蜜陀僧用木鱉子蜜為丸彈子大
每服一丸葱湯送下溫酒亦可
杖瘡有血(一名如聖散方見金瘡門金刃所傷類七味如聖散)
杖瘡藥
真綠豆粉(一斤)槐樹皮(四兩)
右同入鍋内文武火炒令黃色去槐枝加乳香少許
為末用井花水調立刻不疼痛
五黃散(一名乳香膏出濟生拔萃方)治杖瘡定痛拔毒消腫
黃丹黃連黃芩黃蘖大黃乳香(各等分)
右為細末新水調成膏用緋絹帛上攤貼一方無乳
香
治杖瘡方
血竭輕粉乾臙脂蜜陀僧乳香没藥
右各等分為末冷水洗淨拭乾猪脂調搽扯碎紅紙
貼自愈
龍腦潤肌散(出宣明論)治杖瘡熱毒疼痛
黃丹(一兩)蜜陀僧(半兩)麝香(半兩)輕粉(一錢半)龍腦(一字)
右為細末摻藥在瘡上用青帛子塗之内留一孔
治枚瘡神效方(一名乳香散出濟生拔萃)
乳香没藥(各三錢)茴香(四錢)自然銅(火燒醋蘸七遍)當歸(各半)
(兩)
右為細末每服五錢溫酒調下
治金瘡及棒瘡
風化石灰(入黃丹狗血研細作餅子掛當風令待乾)血竭乳香龍
骨没藥(炒)
右為細末傅傷處立愈加赤石脂尤良一方有葱無
石灰
治棒瘡方
黃連黃栢白歛白芨五靈脂
右等分為末井水調塗綿貼不用洗一服便好
没藥散治杖瘡止瘡痛令瘡不移
蜜陀僧没藥乳香(各一兩)乾臙脂(一兩半)膩粉(半兩)
右為細末次入龍腦少許若多更妙燒葱與羊骨髓
生用同硏如泥攤在緋帛上貼之
靈異膏治杖瘡金瘡攧撲皮破湯火所傷久年惡瘡
川欝金(三兩真者)生地黃(二兩去土)粉草(一兩)臘月猪板脂(一斤)
右剉如豆粒大入脂内煎黑焦色濾去藥渣入明淨
黃蠟四兩熬化逐旋入攪勻用磁器盛貯水浸之久
去水收之每用時先以冷水洗瘡挹乾却敷藥在瘡
上外用白紙貼之止血定疼且無瘢痕湯炮火燒不
湏水洗治陳瘡尤妙
没藥散(出濟生拔卒)治杖瘡
乾臙脂乳香没藥輕粉(各等分)
右同硏極細㳿洗了摻瘡上
圍藥治若四下腫脹不破用於四下不破處圍定消腫
定疼痛
無名異(一錢半炒)木耳(去土一錢半炒)大黃(一錢半炒)
右硏極細用蜜并藥油調圍腫處
治杖瘡及諸般腫毒
白芨黃連黃丹
右為末入磁碗内用新水攪打候藥澄結去水以黑
傘紙攤膏藥貼上其冷如冰神效
治杖瘡(出千金方)
石灰(七斤)新猪血(一升)
右和為丸熟燒之破更丸燒三遍止為末傅上
治杖瘡方
木耳生芝蔴
右搗碎圍於杖瘡上其出血小毒甚妙
治杖瘡(出千金方)
用釡臍下土為細末以油和塗訖卧羊皮上瘥
又方(出千金方)
服小便甚良
治杖瘡不作瘢止痛(出本草)
用黍米燒為灰和油塗之
治杖瘡(出本草)
以爵牀汁塗患處立瘥俗名赤根老母草
治杖瘡并打損瘡中風疼痛者(出本草)
炒馬驢濕糞分取半替换熱熨之冷即易之日五十
遍極效
治杖瘡方
用冬青樹葉搗汁取乳鷄毛刷數次即效
又方
用平胃散嚼帶殼銀杏用蜜調傅之
鬼代丹療人打着不痛甚妙
用地龍去土炒為細末每服三錢温酒調下後食黃
蠟為丸如桐子大每服三十丸細嚼温酒一盞生䓤
三五莖臨决時用之
神效杖瘡惡瘡膏(出永類鈐方)
黃丹(二兩水飛)清油(六兩)白膠香(四兩)淨黃連(半兩)㯽榔(六箇)杏
仁(一十箇生用)
如作膏法一方加桃仁乳香没藥有損加白膠香
治棒瘡(出永類鈐方)
用連鬚䓤煨熱擦甚妙
杖瘡不問輕重先逐寒邪方治瘡口切不可與酒則寒
邪不散生他證不能便愈看老弱先服香蘇散元有
熱服敗毒散三四服然後服十宣散除杖瘡上用水
調膏用菉豆粉清油白水各半調塗住痛用一黑散赤
龍鱗煆存性採即古松皮退腫用一黃散鬱金四錢
赤石脂三錢白芷二錢天花粉三兩腫甚加荆芥一
云紅内消如不用白芷加獨活並用搽調貼瘡口外
留口其他瘡如無膿熱酒調貼如有膿薑汁三分茶
清七分調杖瘡用乳香煎油調傅瘡口内外皆有用仍
加善應等膏藥貼肉潰爛用生肉藥摻或腫不消用
破血藥外以針刺去瘀血用一黃散傅貼一黃散逐
時調下早調下則不驗如臭洗藥中加藿香或杖後
被人施毒藥急燒百沸湯候温以芒掃梗五六寸二
百莖乾淨一横一直磊病臀上用二人於病腿上壓
出瘀血扛出於熟冷水中淨洗至無血為度忌毒食
行房不淨席卧登厠薰觸或有杖後苦痛只加乳没
二藥(出永類鈴方)
治杖瘡(出本草)
以七仙草搗枝葉傅之
治杖瘡(出本草)
取牛蒡葉貼之永不畏風不膿亦搗傅之
治杖瘡(出本草)
取古厠木燒煙於瘡上熏之冷風不入
治杖瘡(出本草)
用馬齒莧搗傅之
普濟方卷三百五
