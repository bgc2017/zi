普濟方卷九十二明周王朱橚撰
諸風門
中風失音不語(附論)
夫喉嚨者氣之所出上下也會厭者音聲之門戶其氣
宣通則聲音無所阻碍若風邪摶於會厭則氣道不宣
故令人失音入臟則不能語矣千金方云風寒之氣客
於中滯而不能發故瘖不能言及喉痺失音皆風邪所
為也入臟皆能殺人故附之於治風方之末凡尸厥一
厥而死脉動如故此陽脉下墜隂脉上争氣閉故也針百
會入三分補之炙熨兩脇下又竈突墨彈丸大漿水和
服之又針足中指頭去甲如韭葉又刺足大指甲下内
側去甲三分
方
羚羊角湯(出聖濟總錄)治中風失音手足不遂
羚羊角(鎊)芎藭細辛(去苖葉)木香防風(去义)麻黃
(去節)獨活(去蘆頭)當歸(酒浸切焙)附子(去皮臍炮裂)桂(去粗皮)天麻
(各一兩)
右剉如麻豆每服三錢匕水一盞煎至七分去滓温
服不拘時候一方加羌活用酒煎服名天麻散
薑附湯(出聖會方)治中風失音不語氣厥無脉手足拘攣
乾薑(炮)附子(炮製去皮臍)甘草(炙)桂心(去粗皮)當歸(酒浸焙)
白术細辛(去蘆葉各一兩)麥門冬(去心焙二兩)杏仁(去皮尖雙仁炒)
(研一兩)
右剉如麻豆每服三錢匕水一盞煎至七分去滓温
服加獨活無杏仁名附子散
大續命湯(出千金方)治肝屬風卒然瘖瘂及五臓偏枯賊
風
黃栢(八兩)桂心乾薑芎藭(各二兩)黃芩當歸(各一兩)
石膏(四兩)杏仁(三十枚)荆瀝(一升)
右㕮咀以水一斗先煮麻黃兩沸掠去沫下諸藥煮
取四升去滓又下荆瀝煮數沸分四服能言未瘥後
服小續命湯舊無荆瀝今增之其效如神一方有甘
草
又方(出千金方)治大風經藏奄忽不能言四肢重曳皮肉
痛痒不知
獨活麻黃(各二兩)芎藭防風當歸葛根
生薑桂心茯苓附子細辛甘草(各一兩)
右咀以水一斗二升煮取四升分五服老小半之若
初得病便自大汗者减麻黃不汗者依方上氣者加
茱萸二兩厚朴一兩乾嘔者倍加附子一兩啘者加
橘皮二兩若胸中吸吸少氣者加大棗十二枚心下
驚悸者加茯苓一兩熱者可除生薑加葛根初得風
未湏加减便且作三劑停四五日以後更候視病虛
實平論之行針依宂炙之
又方(出千金方)治與前大續命湯同宜産婦及老小等並
可
麻黃芎藭(各三兩)乾薑石膏人参當歸
桂心甘草(各三兩)杏仁(四十枚)
右咀水一斗煮取三升分三服外臺名續命湯
治風冷失音咽喉不利凡此中風又有竹瀝諸湯甚
多此用藥雖少而效將治大患此劑不差更應服之
(出肘後方)
木通乾薑茯苓(各一兩)防風桂心石膏(各二)
(兩)麻黃(一兩半)白术(半兩)杏仁(三十枚)附子(一兩)
右為細末煉蜜和丸如豆大每服七丸漸增加之
羌活人参湯治中風失音不語
羌活(去芦頭二兩半)人参(二兩)附子(炮製去皮臍一枚)桂心(去粗皮)獨
活(去蘆頭三分)菖蒲(切半兩)甘草(炙二兩)
右剉如麻豆每服五錢匕水一盞入荆瀝竹瀝地黃
汁共半盞同煎至一盞去滓温空心日後午夜卧各
一服
治中風筋脉拘急腰背強直失音不語(出聖惠方)
黑鉛霜(半兩)水銀(半兩與鉛同結炒子細研)天南星(半兩炮製)白附子
(半兩炮製)犀角屑(半兩)硃砂(半兩細研)牛黃(一分研)
右為末入研了藥更研令勻用軟飯和丸如菉豆大
每服不拘時候以消梨汁下五丸
四逆湯治卒中風不能言厥逆無脉手足拘急者
山茱萸細辛乾薑甘草(炙三兩)麥門冬(一升去心)
右㕮咀水七升煮取二升分為四服忌海藻菘菜生
葱菜
治若卒中冷聲嘶啞者
甘草(一兩)桂心(二兩)五味子(二兩)杏仁(三十枚)生薑(八兩)
右㕮咀水七升煮取二升為服飲之
地黃湯治中風失音不語神效(一名生地黃汁飲子)
生地黃(汁)淡竹瀝(各半兩)獨活(去芦頭一兩)附子(炮製去皮臍半兩)
右將二味剉如麻豆每服三錢七以水一盞入竹瀝
地黃汁少許同煎一盞温服空心日午夜卧各一服
竹瀝湯治中風失音不語昏沉不識人
竹瀝荆瀝梨汁(各二兩)陳醬汁(半合)
右相和煎一兩沸冄濾一遍令温細灌入口中口噤
斡開灌之
生附子白术湯治中風濕昏悶恍惚脹滿身重手足
緩縱漐漐自汗失音不語便利不禁
附子(去皮臍)乾薑(各半兩)白术(一兩)甘草(一分炙)
右為散每服四錢水一盞半煎七分去滓食前服
栢子仁酒
栢子仁(生研二兩)鷄糞白(炒二兩)桂心(去粗皮)生薑(不去皮切一兩)
右麄擣篩共炒令焦色乘熱投酒六升候冷去滓每
服七分一盞空心日午夜卧服一方有黑豆無生薑
獨活散治中風失音不語四肢強直
獨活防風(去蘆頭)秦艽(去蘆用)荆芥穗白术葛
根(剉)附子(炮製去皮臍各一兩)桂心甘草(微炙赤剉各半兩)
右為散每服四錢水一中盞薑半分煎至六分去滓
不拘時候温服
羌活湯治中風失音不語
羌活(去蘆頭一兩半)甘草(炙半兩)人参(半兩)附子(炮製去皮臍一枚)荆
瀝竹瀝生地黃汁
右將前四味剉如麻豆每服五錢七分以水一盞入
三&KR2018;汁瀝共半盞煎至一盞去滓温服日夜三一方
加防風二兩
治卒不得語方用酒五合和人乳汁中半分為三服
芥子膏治中風卒不得語(方見風走疰疼痛類)
竹豆湯治中風失音不語
青竹葉(碎如筭子四十九莖)烏豆(二升)
右以水八升相合和煮令豆爛去滓冄煎取一升每
服二合灌之或口噤不開者即斡口灌
紫桂散治中風失音不語(方見急風類)
大豆煎方治中風失音不語
大豆(緊小者二升洗淨)生薑汁(一合)
右先用水五升煮豆至二升絞去豆入薑汁慢火煎
如稀膏空心食後夜卧時各用一七細細含嚥甚者
用竹瀝二合調服
菖蒲飲治中風失音立效
菖蒲(石上者一分)桂心(去粗皮一兩)
右麄擣篩每服二錢七水一盞煎至七分去滓温服
不拘時
治風冷失聲咽喉不利
用燒馬勒銜鐵令赤内一升苦酒中破一鷄子合和
飲之
治卒失音濃煮大豆汁如膏少少含嚥津服無豆用
豉煮汁飲之亦可
荆瀝飲子治中風失音不語手足轉動不得
荆瀝(三合)竹瀝(三合)蜜一七生葛根汁(二合)
右件藥相合令勻不拘時候温服二合
烏金煎治中風失音不語煩熱頭痛
黑豆(二升净淘過)羌活(二兩)獨活(二兩)荆芥(一兩)
右為末先以水五大碗煮黑豆令爛去豆取汁入諸
藥末慢火煎十餘沸次漸入無灰酒一升煎好為膏
盛於瓷器中每服不拘時候以温酒調下半匙頭
白&KR0552;丸治卒中風不語失聲噎不出
白&KR0552;(生研)陳橘皮(去白炒)桂(去粗皮各一兩)
右為末棗肉和丸如彈子每服一丸化津嚥下不拘
時候
獨行散治失音(出經驗良方)
用槐花瓦上炒令香熟放地上出火毒三更後上仰
卧随意服亦治咯血
治中風失音研韭汁服之
治卒風不得語(出肘後方)剉榖枝葉酒煮熟皮中沫出随
多少飲之(即楮枝也)
桂心方(出千金方)治中風失音(方見中風類)
治卒失音聲噎不出(出肘後方)用橘皮五兩水三升煮取
一升去滓頓服傾合服之
又方(出肘後方)濃煮苦竹葉服之瘥
治風冷失聲咽喉不利(出肘後方)擣蘘荷根酒和絞汁飲
之不拘時候温服半盞一方用根二兩以酒一大盞
服之
取涎丸治中風不語咽喉聲如拽鋸口中涎沫(方見中風類)
通關散(出指迷方)治失音不能言由風邪客於脾經上入
關機者舌本也又關隔不通其人精神昏憒失忘
白殭蠶(炒半兩)羌活(一分)麝香(半錢)
右為末每服二錢先以薑汁少許調勻以沸湯浸放
温服之以真菖蒲末時時著舌根下
桂心散(出聖惠方)治中風失音不語
桂心(一兩)羌活(二兩)防風(一兩去芦)附子(一兩炮製去皮臍)赤箭(一兩)
羚羊角屑(一兩)酸棗仁(一兩)甘草(半兩炙微赤剉)
右件藥為散每服四錢以水一中盞煎至五分去滓
入竹瀝一合更煎一兩沸不計時候温服
治卒不得語方以苦酒煮苽子傅頸一週以衣包一
日一夕乃觧即差
獨活湯(出經驗濟世方)治中風不語
獨活一兩剉酒二升煎至一升次用大黑豆炒熟將
藥酒熱投盖良久每服三合灌未差冄服
烏藥散(出朱氏集驗方)治中風不語老人虛人可用也
烏藥附子(一枚)天雄(一隻)沉香(大塊各一兩)甘草
右入鉢磨各一錢病勢稍重用水一碗薑十片煎半
碗空心服氣中加木香半錢無氣加人参半錢
治失音(出本草)右桂末著舌下漸嚥汁
治中風失音方(出本草)右取桂以净水三升煎取一升
服取汗
治失音不語風病者(出本草)以針頭刺手心令痛即語
男左女右
治中風失音并一切風候(出本草)以白殭蠶七枚為末
用酒調方寸匕立效
治失音不語(出本草)以車家鷄棲木作灰服一升立效
治卒失音(出本草)右用生大豆一升青竹筭子四十九
枚長四寸闊一分和水煮熟豆去筭子將豆與汁服
之日夜二服差
治風卒不語口偏者(出本草)右熬鷄糞如豆淋酒法絞
取汁温酒服之甚效
治卒闇風失音不語者(出本草)以生梨擣汁一合頓服
之日冄服止
治中風失音(出本草)用桂心一兩去粗皮近身體懷之
至兩時辰許為末分為二服每服用水二盞煎取一
盞服之差大妙聖惠方同
治感風不能言(出本草)以黃耆防風煮湯數斛置床下
薰之昔唐許胤宗初仕陳為新蔡王外兵参軍時有
柳太后感風而不能言脉沉而口噤胤宗曰既不能
下藥宜湯氣薰之藥入腠理週時可差乃造此湯數
斛置床下氣如烟霧其夕便得語藥力薰其效如此
治中賊風口偏不能語者取茱萸一升清酒一升和
煮四五沸冷服之半升日進三服得少汗差
治中風卒不能語用白芥子研細以醋熬成膏傅頭
一週以帛包之一日一夕乃差
中風舌強不語(附論)
夫中風舌強不語者盖脾脉絡胃夾咽連舌本心氣所
通令風邪客摶則氣脉閉塞不利所以舌強不能舒卷
有害於言語也又云中風不得語者由心脾感受風邪
故也脾脉絡於胃夾咽連舌根散於舌下心之别脉系
於舌本入二經俱為風毒所傳故令舌強不得語也
方
羌活湯治中風舌強不得語手足舉動不得
羌活(去蘆一兩)羚羊角(鎊半兩)麻黃(去根節先洗掠去沫焙用一兩)防風
(去人半兩)獨活(去蘆頭半兩)旋復花(炒一兩)人参白茯苓(去皮)
(一兩)當歸(切焙)麥門冬(去心)龍齒(摶各半兩)杏仁(湯退去皮尖雙仁炒一兩)
右㕮咀每用藥十錢匕以水三盞煎取半去滓温分
三服空心日午夜卧各一
天麻散(出聖惠方)治中風不能語四肢強
天麻乾蝎(微炒各一兩)烏蛇(二兩酒浸炙黃去皮骨)天南星(炮製)
白殭蠶(微炒)乾薑(炮製剉)人参(去蘆頭各三兩)白附子(一分炮製)天雄
(炮製去皮臍)㯽榔芎藭(各半兩)麻黃(一兩去根節)
右為散每服不計時候以熱酒調下一錢頻三服以
厚衣盖汗出為度
牛黃丸(出聖惠方)治中風舌強不語骨節拘急飲食不得
翕翕發熱形神如醉
牛黃(半兩細研)白附子(炮製剉)乾薑(炮製剉)麝香(半兩細研)芎藭
桂心(各三分)天麻白殭蠶(微炮)附子(炮製去皮臍)羌活(各一)
(兩)南星(半兩炮製)烏蛇(二兩半酒浸炙黃去皮骨)
右為末入研了藥令勻煉蜜為丸如梧桐子大每服
不拘時候以薄荷酒下十丸
黃芩湯(一名小續命湯)治中風舌強不得語面赤欲絶身體
緩急目視不停及治中風冐昧不知痛處拘急不得
轉側遺矢便利偏宜産後失血(出千金方)
黃芩(去黑心)桂心(去粗皮)芎藭人参防風(去义)防己
甘草麻黃(去根節先煎掠去沫焙)芍藥白术(各半兩)附子
(炮製去皮一枚)
右剉如麻豆每用六錢匕以水三盞入生薑大棗三
拍碎煎取一盞半去滓温服空心臨卧各一服少汗
出為度
附子湯治中風舌強不得語
附子(炮製去皮臍)細辛(去苖葉各三分)麻黃(去根節煎掠沫焙用一兩半)芎
藭白蘚皮茯神(去木)杏仁(湯退去皮尖雙仁炮)羌活(去蘆頭)
防己桂(去粗皮)甘草(炙各二兩)
右剉如麻豆每服藥十錢匕以水三盞入生薑大棗
三拍碎煎取一盞半去滓分三服空腹併二服相去
如人行五里更一服
羚羊角湯治中風舌強不語手足拘急發歇有時
羚羊角(鎊)麻黃(去根節)防風(去义)升麻桂(去粗皮)芎藭
薏苡仁(各一兩)羌活(去蘆頭)杏仁(去皮尖雙仁炮各二兩)
右㕮咀每服五錢匕水一盞入木通竹葉煎至七分
去滓温不拘時服
桑枝飲子(出聖惠方)治中風不語
桑枝(一握束引)黑豆(一合布袋盛與藥略煮三兩沸)獨活(一兩)生薑(一分)羌
活(一兩)
右㕮咀以水兩大盞煎一盞三分去滓入竹瀝一合
又煎一兩沸不拘時候温分三服
酸石榴飲子(出聖惠方)治中風不得語
酸石榴皮(一枚剉)生薑(一兩拍碎)青州棗(十四枚去核)黑豆(二合)
右㕮咀以淡漿水三大盞半去滓入牛乳三兩好梨
二枚絞取汁和丸令勻不拘時候温服一合
雄黃丸治心脾中風舌強不語涎潮昏塞不省人事
雄黃(研)母砂(研)牛黃(研)天南星(牛膽内製者)白殭蠶(生用)
天麻(生用各半兩)麝香(一分)金薄銀薄(各五十片同麝香研)
右為細末煉蜜丸如鷄頭實大每服二丸温薄荷汁
化下不拘時候
天南星散(出聖惠方)治中風不語節脉拘急疼痛
天南星(一兩炮製)白附子(炮裂)桑螵蛸(微炒)白殭蠶(微炒)藿香
(各一兩)乾蝎(二兩微炒)硃砂(三分細研)麝香(一分細研)膩粉(三錢)
右為散入後三味更研令勻每服不計時以温酒調
一錢送下
麻黃散(出聖惠方)治中風舌強不得語身體緩急口目不
正奄奄忽忽精神悶亂凡中諸風者服之皆驗不令
人虛
麻黃(去根節先煎掠去沫炒)防己黃芩(去黑心)桂(去粗皮)甘草
(炙各一錢)防風(去义)人参(各一兩半)附子(炮炙去皮臍一枚)芍藥(一兩)
右剉如麻豆每用藥十錢匕水三盞入生薑大棗三
拍碎煎取一盞半去滓分三服空心併二服相去如
人行五里冄服覆汗出慎外風
防風湯治中風舌強不得語兩目不開短氣欲死
防風(去义)甘草(炙)黃芩(去黑心)白茯苓(去黑皮)當歸(切焙各半)
(兩)杏仁(湯退去皮尖雙仁炒五十枚)秦艽(去芦土一分)麻黃(去根節先煎掠)
(去沬焙壹兩)
右㕮咀搗篩每用藥十錢七水二盞清酒一盞入棗
二枚去核生薑大棗二拍碎同煎取一盞半去滓分
三服空心併二服相去如人行五里更一服
獨活散(出聖惠方)治中風不得語身體拘急疼痛
獨活(二兩)桂心(二兩)防風(一兩去蘆)當歸(一兩剉微炒)赤芍藥(一兩半)
附子(一兩炮去皮臍)甘草(半兩炙微赤剉)
右為散每服四錢以水一中盞入薑半分煎至六分
去滓不拘時候温服
瑇瑁丸(出聖惠方)治中風不得語精神冐悶(一返魂丹方見本門卒中風類)
竹瀝湯治中風舌強不得語心神煩悶
淡竹瀝(五合)人乳汁(二合)三年醬(半合)
右相和勻調分三服温口噤斡口灌之立差
醬乳飲(出聖惠方)治中風不得語舌根澁硬
三年醬汁人乳汁(各五合)陳醋(二合)
右相研以生絹濾絞取汁分為三服日夜服之服盡
能語一方無醋
三聖散治中風舌強不語
沒藥(研)琥珀(研各一分)乾蝎(七枚全者炒)
右為末服每三錢匕用消梨汁半盞皀莢末一錢匕
濃煎湯一合與梨汁相和調下湏臾吐出涎毒便能
語
白&KR0552;散治中風舌強不語
白&KR0552;(生用)桂(去粗皮各二兩)
右為散每服一錢匕安舌下有涎吐出即語一方綿
裹如棗内舌下有唾出之
桂心方治中風不得語舌根強(方見本門中風類)
獨活酒(一名大豆子湯)治中風舌強不語(方見本門風痓類)
正舌散(出肘後方)治中風舌強語澁
雄黃(研水飛)荆芥(為末各等分)
右研勻每服二錢豆淋酒調下
茯神散(出衞生寳鑑)治證同前
茯神心(剉炒一兩)鷄蘇(炒乾二兩)蝎稍(去毒一分)
右為細末每服一二錢温酒調下
治中風不語(出本草)用吳茱萸豆豉各一升水五升煑
豉二升稍稍服之
治卒風不得語(出本草方見本門卒中風類)
風口噤(附論)
夫風口噤者風寒客於三陽之筋使筋脉拘急口噤不
開牙關緊急若不速治恐致他病以風者善行而數變
也又云諸陽經筋皆在於頭三陽之經並終於頭入
頷頰夾於口諸陽為風寒所客則筋脉急故口噤不開
診其脉遲者生
方
竹瀝湯治卒中惡風倒悶口噤不能語乃肝厥證
淡竹葉(一斗)防風葛根(各二兩)菊花細辛芍藥
白术當歸桂心通草防己人参(各一兩)
秦艽甘草(炙)附子(炮)玄参(各一兩)生薑(各二兩)楓寄
生(三兩)
右㕮咀以淡竹瀝一斗煮藥取四升分為四服忌海
藻菘菜猪肉生菜生葱醋桃李雀肉等
甘竹瀝湯治卒中風噎倒悶口噤不能言肝厥尸蹷
死不識人閉目炙針不知痛風先宜服此藥
甘竹瀝(一斗)生薑(三兩)防風甘草(炙各三兩)防己麻黃
(去節)人参黃芩白术細辛茵芋秦艽
桂心附子
右㕮咀以湯清藥令赤合竹瀝煮取四升為四服忌
海藻菘菜桃李雀肉生葱生菜猪肉冷水
羚羊角散治中風心悶口噤不開
羚羊角屑(一兩)防風(去蘆頭)葛根(剉)甘菊花木通(剉)
人参細辛當歸(剉微炒)桂心(各一兩)甘草(炙微赤剉二兩)
附子(炮製去皮臍)赤茯苓漢防己枳壳(麵炒微黃去穣一兩)
右㕮咀每服四錢以水一中盞煎至五分去滓入竹
瀝一合更煎一兩沸放温不拘時候斡開口灌之
防風散治中風口噤不開煩熱悶亂
防風(去蘆頭)赤芍藥葛根(剉)獨活茵芋細辛
甘草(炙微赤剉)芎藭白术麻黃(去根)人参(去芦)石膏(二兩)
羚羊角漢防己川烏頭(炮製去皮臍各一兩)
右㕮咀每服四錢以水一中盞入生薑半分煎至五
分去滓入竹瀝一合更煎一兩沸温不拘時拗開口
灌之
金虎丸治中風口噤不語忽然仆地涎潮壅塞
牛黃(研)丹砂(研)粉霜(研)膩粉(研)雄黃(研)龍腦(研)鉛
白霜(研各一兩)天竹黃人参(各三兩)麥門冬(去心三兩)甜硝
(研二兩)硼砂(研半兩)白&KR0552;(研一兩半)
右為末冄同研勻煉蜜和丸如櫻桃大每服一丸以
汲水化下傷寒伏熱在心狂亂者蜜水化下一丸小
兒急慢驚風口唾涎沫一丸分作三服薄荷新水下
治一切涎不可殫述
烏犀丸治中風寒客於三陽經節脉拘強口噤不開
牙關緊急宜服此藥
犀角屑天麻白附子(炮各一兩)白殭蠶(炒)烏蛇(浸酒)
半夏(湯浸七次去皮生薑半兩同杵碎炒乾各半兩)天南星(炮各一兩)麻黃(去根)
(節)獨活(去節)當歸(切焙)晩蠶沙(炒)麝香(研)乾蝎(去土微炒各半兩)
右為末冄研勻煉蜜和丸如梧桐子每服十丸至十
五丸温酒不拘時候服
枳殼散治中風口噤不開心胷滿悶
枳殼(麺炒微黃)羚羊角細辛茵芋秦艽桂心
附子(炮製去皮臍)漢防己麻黃(去根節)人参(去蘆頭各一兩)防
風(去蘆頭)甘草(炙微赤剉各一兩)
右㕮咀每服四錢以水一中盞煎至五分去滓入竹
瀝一合更煎一兩沸放温不計時候拗開口灌之
緩煩散治中風口噤及婦人洗頭中風牙關緊急
天南星(一枚重半兩者用酒同生薑自然汁浸四十九日照破焙乾)半夏(亦如天南)
(星浸焙切乾)烏頭(炮製去皮臍)芎藭白附子(炮)防風(去义)䧺
黃(研)丹砂(研各半兩)牛黃(研)麝香(研各一兩)
右為末入雄黃已下四味同研勻每服温酒調下半
錢匕如小兒急慢驚風薄荷湯調下一匙
漢防己散治中風口噤不開筋脉拘急體熱煩悶
漢防己葛根(剉各三兩)桂心麻黃(去根節各二兩)甘草(炙微)
(赤剉)防風(去芦頭)赤芍藥獨活羚羊角屑(各一兩)
右㕮咀每服四錢以水一中盞入生薑半分煎至六
分去滓放温不計時候拗開口灌之
防己湯治中風口噤頸項筋急飲食不下
防己(剉)桂(去粗皮)麻黃(去根節煎掠去沫炒乾)甘草(炙剉)防風(去义)
(剉)芍藥(各一兩)
右麄擣篩每服三錢匕水一盞入生薑半分切煎取
七分去滓温服日三夜一如失音不能言者並皆治
之
獨活散治中風口噤不開筋脉拘急疼痛
獨活(二兩)黑豆(炒熟各半)天南星(炮製)生薑(各半兩)防風
右細剉以清酒五大盞煎取三大盞半入瓶中密盖
良久去滓放温不拘時候拗開口灌半中盞頻服以
效為度
消梨飲子治中風口噤不開心隔壅閉
消梨(三顆絞取汁)酒一合薄荷(汁一合)生薑(汁一合)竹瀝
(一合)
右藥相和煎三兩沸分温三服不計時候拗開口灌
之立效
海帶散治中風口噤牙關不開
海帶(微炒半兩)烏梅肉(一合)天南星(生用一兩)射香(三分别研後入)
右為細末入瓷盒内勿令透氣如患急以半盞匕於
顋裏牙關上揩便自開口立效
烏梅散治中風不語口噤吐痰頸項筋急
烏梅(二十枚并子搥碎)菝葜(碎剉搥一兩半)白&KR0552;(生用一兩)
右先以水一升煎菝葜三合去滓别盛又别以水一
升煮烏梅至三合去滓别盛又以水五合煎白&KR0552;取
三合别盛以物斡口開先灌菝葜湯次下烏梅湯又
次白&KR0552;湯旋消停服良久即吐惡痰毒涎如不吐以
鵝毛攪喉中取吐
獨活飲治中風口噤不語不知人飲食不下
獨活(去蘆一兩)葛根(剉)甘草(炙半兩半合)
右麄擣篩每服四錢匕以水一盞半入生薑半分切
煎取七分去滓熱熱服口噤服藥不下斡開口灌之
效日夜四五服
獨活酒治中風口噤不開(一名大豆紫湯方見風痓類)
治風涎發動口噤不開方
半夏(半枚)五靈脂(一皂子大)膽&KR0552;末(一匙)
右同乳鉢内研如粉滴如水和丸如鷄冠花子大每
用三丸於瓷盞内用指甲研細入半皂子大白梅肉
并生油少許一處研勻却分作兩餅子於邊大牙角
頭摩之外更以手揉頰顋自然涎出以榖精草上花
火炙上焦研作細末用一剜耳子分作兩處以鵝管
吹入兩鼻中涎出為度如涎出未快更以少許吹喉
出盡涎以甘草末搐入鼻中觧之者如牙關不噤但
覺胸膈有涎即用一丸子放在舌上嚼碎以津嚥下
不用湯後亦用搐藥自然各有涎出只是不得咯不
得令鼻氣吹去不得唾恐涎不出後亦用甘草觧之
此藥人年六十以上者難療若是氣壮實六十歲以
下則易治若服藥身大痒者勿怪汗將出也其汗必
先腥臭後清淡湏是先尋一不透風房室然後服藥
治之惟不見風能將息忌慎為妙其藥湏是臨治時
旋合不可預合也
通頂散初中風口噤不省人事者先此藥搐鼻令醒
方用别藥傷風頭痛昏眩妙甚
黃躑躅(一分為末)雄黃(一分飛研)細辛(半兩為末)
右相停不省人事時挑少許搐入鼻中即醒涎出口
開方可投藥
治失音不語精神昏憒者如能言語牙關緊急者
用細辛末搐鼻又揩牙一法用白梅擦牙更以菖蒲
末着舌上牙關即開倉卒皆可選用
治中風口噤不開不知人事欲死者
乾蝎(一枚尾全者微炙)瓜蒂(七枚研)赤小豆(三七枚)
右細羅為散每服半錢不計時候用粥飲調拗開口
灌之當吐如未吐即冄服一方煉蜜和丸以煖酒研
一丸灌之
治中風口噤不開方
附子(生去皮臍一兩)甘草(生剉)桂(各半兩)
右為末煉蜜和丸如皂莢子大每服不計時候以温
酒研一丸拗開口灌之立效一方
備急膏治中風口噤不開
川烏頭(燒微灰半兩)膩粉龍腦(各一分)
右都研令勻以黃牛膽汁調成膏以瓷器盛每服不
計時候以温酒調一錢拗開口灌之續以豆淋酒投
之
白术飲治中風口噤不能言者
白术(四兩)酒(三升)
右合煮取一升頓服之忌桃李雀肉一方水煎服亦
可
開關散治急中風目瞑牙噤不能下藥者用此藥以
中指點散子揩齒三十二次在大牙左右其口自開
自得下藥
天南星(生搗為細末)龍腦(别研各等分)
右重研細五月五日午時合患者只使一匙至半錢
匕
吳茱萸湯治中風口噤悶亂不知人湯飲不下
吳茱萸(湯洗七次炒一兩)䜴(炒令微乾三兩)
右麄搗篩每服四錢七以水一盞半煎取七分去滓
温服早夜各二服一方殺鬼毒中賊風口偏不語者
以酒煮服之一方單用吳茱萸和酒煮服之尤良
附子散治中風牙關緊急徧身強硬
附子(一枚及一兩者慢火炮製去皮臍)白附子(炮製一兩)
右為細末每服一錢匕温酒調下三服見效
白&KR0552;散治一切急風口噤不開
白&KR0552;(半兩)鹽花(一分)
右並細研以手點指揩牙根下更將半錢匕以綿裹
安牙盡頭
治中風口噤不開以白梅擦牙令開灌下此藥
川獨活(二兩)桂心(半兩)
右㕮咀每服三錢水酒各一盞煎至八分去滓温服
治大人小兒噤口風
皂角(不蛀者炙去皮子)蘿蔔(如無以子代之)
右以皂角研為末以蘿蔔或子同酸米醋研用鷄翎
拂藥塗牙齦上即甦
治中風通身冷口噤不知人事者
用獨活四兩好酒一升煎至半升分温服
搐鼻法治卒中風口噤不知人事者
附子散治中風口噤不開吹口中
用附子炮裂去皮臍搗羅為末内管中斡開口勻吹
令藥滿喉中并舌下不可過多
治中風牙關緊急方
用甘草比中指節截作五截於生油内浸過炭火上
炙候油入甘草以箸斡開牙關令咬定甘草可人行
一里時候又換甘草一截後灌藥極效
白神散治中風或吐瀉牙關緊噤下藥不能
用白梅末不拘多少揩之牙立開盖酸能收歛自然
齒骨易開
大豆酒治中風口噤或傷風濕身體&KR0857;痺者
用大豆五升炒令極熟以清酒五升沃之可得二升
旋旋酒服令少汗出身微潤即差
治中風口噤不能言方
用服荆瀝一升如無荆瀝服淡竹瀝一升亦可
治中風口噤不開涎潮吐涎方
用皀角一挺去皮塗猪脂炙令黃色為末每服一錢
匕非時温酒服如氣實脉盛調二錢匕如牙關不開
用白梅揩齒口開即灌藥
鷄糞方治中風寒痓直口噤不知人
用鷄糞白一升熬令黃極熟以酒三升和攪去滓服
一方加生大豆同熬服之尤妙
芥子膏治中風口噤舌本縮(方見風走注疼痛類)
治大人小兒口噤不開牙關者諸藥勿效生天南星末一
錢腦子少許相和研勻用指蘸生薑自然汁蘸藥於
左右大牙上擦之立開
治男女中風口噤不語
用細研乳頭香為末方寸匕酒煎方去滓調服立
吐惡物瘥
風癔(附論)
夫風生於隂發於五臟其狀奄忽不知人喉中噫噫然
有聲舌強不能言身輭而汗眼下及人中左右白者可
治一黑一吐沫汗不出身體強直者死盖風中於隂臟
氣承之風邪與血氣相摶經脉凝滯隂陽之氣不得偕
行榮衞不流所以目瞑不知人也喉者所以通氣氣既
不利則喉中噫噫然有聲隂氣閉密得汗則表裏䟽通
節脉和緩陽氣得復故可治也脾脉胃挾咽連舌本散
舌下心之别脉係舌本令心脾臟受風邪故舌強不
得語也
方
金薄丸治風癔奄忽不知人喉中噫噫然有聲舌強
不能言身輭自汗口吐涎沫項背強直神志昏憒
金薄(研一百片)銀薄(研一百片)犀角(細屑為末)牛黃(研)丁香龍
腦(研)沉香真珠末木香射香(研)琥珀硼
砂烏蛇(酒浸去皮骨炙)天麻(酒浸焙乾)雄黃(研)蠍稍殭蠶
(炒)附子(炮製去皮臍)天南星(炮)防風(去义)白附子(炮)甘草
(炙各一分)丹砂(研一兩)墨(燒研半兩)
右先以十五味搗羅為細末入研者藥一處和勻内
將金銀薄入水銀三分同研如泥入諸藥研和勻煉
蜜和丸如菉豆大每服大人五丸薄荷酒小兒薄荷
湯化下
羚羊角散治風癔咽中作聲舌強語澁心膈不利
羚羊角(鎊)前胡(去蘆頭)桂(去粗皮)芎藭麻黃(去根節)秦
芁(去蘆頭)防風(去义)附子(炮裂去皮臍)赤箭天南星(炮)獨
活(去蘆頭)茯神(去木一兩)㯽榔枳壳(去穣麵炒各一兩)蟬蛻(去土)
桑螵蛸(炮)乾蝎(去土炒)丹砂(研各半兩)牛黃(研)麝香(研各一錢)
鉛霜(研一分)
右除研者外搗為細末入研者和勻每服一錢匕酒
調下不拘時候
防風湯治風癔舌強不能言四肢拘急迷悶不知人
防風(去义)麻黃(去根節各二兩)白术黃芩(去黑心)赤芍藥
桂(去粗皮)防己芎藭人参甘草附子(炮裂去皮)
(臍)杏仁(湯浸去皮尖雙仁麸炒各一兩)
右剉如麻豆每服五錢匕水一盞半生薑大棗一拍
碎煎至八分去滓温服不拘時候有汗宜避風甚妙
麻黃湯治風癔邪氣入臟四肢不收不自知覺口不
能言冐昧不知痛痒(一名四州續命湯方見風痱類)
麻黃湯治風癔舌強不知言四肢拘急心神恍惚不
知人
麻黃(去根節)石膏(各三兩)當歸(剉微炒)芎藭(各一兩)甘草(炙微)
(炒赤剉半兩)茯神桂心黃芩(各一兩)杏仁(五十枚湯浸去皮麸)
(炒微黃)
右搗羅為散每服半兩以水一大盞煎至七分去滓
不拘時候温服
桂心散治風癔咽喉作聲言語蹇澁心胷不利
桂心防風(去蘆頭)羚羊角屑獨活(各三兩)前胡(去蘆)
(頭)枳壳(麸炒微黃去穣)射干(各一兩)甘草(炙微赤剉)細辛(各半兩)
右搗篩為散每服半兩以水一大盞煎至七分去滓
不計時温服
又方治中風癔舌強不能言四肢拘急迷亂不識人
獨活桂心麻黃(去根節)葛根(剉二兩)羚羊角屑
茯神酸棗仁甘草(炙)赤芍藥(各一兩)
右搗篩為末每服四錢以水一中盞入生薑半分煎
至六分去滓不拘時候服
獨活湯治風癔舌強不語昏冐不知人喉中作聲四
肢不收手足嚲曳
獨活(去蘆頭)甘草(炙一兩)生葛根(去皮細剉如麻豆二兩)桂(去粗皮)
芍藥(各一兩)
右將四味麄搗篩與葛根拌勻每服五錢匕水一盞
半入生薑三片煎至八分去滓温服日三夜二一方
加括蔞根名獨活散
正舌散治中風舌本強硬言語不正神妙(一名通神散)
蠍稍(去毒一分)茯苓(炒一兩)龍腦薄荷(炒二兩)
右為末每服二錢温酒下或擦牙頰亦可
治風癔精神不眀舌強語澁用桂末吹鼻方
用紫桂色者去粗皮半兩搗羅細末每用少許吹入
鼻中及置舌下咽之
馬尾散治風癔咽喉作聲言語蹇澁
用白馬尾一團如鷄卵大急火燒碾末酒服一匙漸
至半錢七日夜三服勿令病人知
治風癔舌強不語精神冐悶
用菖蒲石上九節新者刮淨半兩羅為末每用少許
吹入鼻中
治風癔不語體強不知人
用樑上塵取少許吹入鼻中
風口眼喎斜(附論)
夫足陽明脉上頰車手太陽脉循頸上頰二經俱受風
寒氣節急強令人喎僻言語不正目不能平視又云風
入耳中亦令口喎盖經絡所繫然也診其脉浮浮而數
者可治
方
消風丸治風邪引頰口喎僻言語不正
草烏頭(半斤用油四兩同炒令黃色)麻黃(去根節煎掠去沬焙乾)白芷(各半)
(兩)附子(炮裂去皮臍半兩)防風(去义)白茯苓(去黑皮)藿香葉
乾薑(炮)前胡青橘皮(去白焙乾)桂(去粗皮各一兩)甘草(炙剉二兩)
龍腦(研)麝香(研)丁香木香白殭蠶(炒各一兩)蟬蛻
(炒各半兩)不蛀皂角(一兩一分去皮子酥炙焦黃)
右為細末煉蜜和丸如彈子大每服温酒化下一丸
不拘時候服
騙馬丹(出瑞竹堂)治男子婦人中風口眼喎斜痰涎壅盛
語言蹇澁手足不仁節脉拘急攣肢體不舉或寒濕
相摶肌肉頑麻入絡節骨痛腰節脚浮腫難以屈伸
或寒濕脚氣或打撲損傷節骨䯦骱蹉跌皮膚瘙痒
風毒瘡瘍並宜服之
真川烏(炮二兩)川芎(七錢)真蘇木地龍(去土各半兩)白芷
草烏頭(炮)續斷(酒浸)牛膝(酒浸)肉蓯蓉(酒浸)滴乳明松
香(研)木鱉子(去殼不去油)虎脛(酒浸炙)骨碎補(酒浸)自然銅
(七次水飛)敗龜板(各一兩新瓦煆紅用好醋製净令黃色)全蠍(三錢去毒炒)
右為細末煮酒打陳米粉為丸如梧桐子每服五十
丸食後温酒服
赤箭散治中風口喎僻言語不正目不能平視
赤箭(半兩)黃松節(剉一兩)補骨脂(炒)牛膝(去苖酒浸一宿焙乾)骨
碎補芍藥細辛(去苖葉)藿香葉沒藥(研)自然
銅(燒醋製七次)地龍(去土)木鱉子(去殼)白花蛇(酒浸一宿去皮骨焙乾)
虎骨(塗酥炙各半兩)烏頭(炮製去皮臍一分)羌活(去蘆頭一兩)桂(去粗皮半兩)
右為細散每服二錢匕温酒調下不拘時候
烏蛇丸治中風口面喎僻言語不正
烏蛇(酒浸去皮骨炙)烏頭(炮製去皮臍)五靈脂羌活(去蘆頭半兩)
虎骨(酥炙半兩)天麻(酒浸切炒半兩)牛黃(研)雄黃(研)麝香(研)乾
蠍(去土酒炒)天南星(炮製湯洗各一分)香墨(燒醋碎研)獨活(去蘆頭)皂
莢(不蛀者去皮子酥炙各三分)白附子(炮製湯洗三枚)黑豆(二十一粒與先烏頭)
(同搗爛炒)
右為末入牛黃麝香䧺黃末拌勻重羅一遍煉蜜和
丸如菉豆大每服七丸温酒下漸加至十丸空心午
時夜卧各一服
烏藥順氣散治男子婦人口眼喎斜四肢軟弱疼痛
并一切風濕疼痛之症並皆治之常服順氣安神并
進飲食
半夏(一兩)川芎(半兩)黃耆枳壳麻黃白茯苓
人参枳實(各半兩)官桂(三錢)白术(一兩)白芍藥(一兩)甘草
(三錢)當歸(半兩)防己(一兩)蒼术(米泔浸七次七日)天台烏藥(半兩)
右㕮咀每服三錢水二盞薑七片棗子二枚煎八分
去滓澄清入麝香一捻同煎熱細細呷服不拘時候
麻黃湯治中風口眼喎斜
麻黃(去根節湯泡掠去沫焙)萆薢附子(炮製去皮臍各二兩)黃連(去鬚)
當歸(切焙)桂(去粗皮)枳殼(去穣麸炒)甘草(炙剉)羚羊角(鎊各一兩)桑
根白皮牡丹皮羌活(去蘆頭)芎藭(各一兩)旋復花
(炒半兩)杏仁(去皮尖雙仁炒十四枚)
右剉如麻豆每服五錢匕水一盞半薑半分切煎至
八分去滓温服
換骨丹(出瑞竹堂)治卒中風口眼喎斜左癱右瘓半身不
遂不能言并一切風癎暗風並宜服之用此藥與搐
藥不卧散汗出必愈
槐角子桑白皮仙术葳靈仙人參川
芎何首烏蔓荆子防風(各兩)香白芷(二兩)五
味子木香苦参腦射(少許)麻黃(五斤去根節)
右麻黃用水二十升以槐枝攪熬成膏子留一升取
出諸藥為丸如彈子大每服一丸用生薑七片帶鬚
葱頭七莖水一碗煎至半碗先將丸子研細用葱薑
湯熱調服便於煖處厚衣被盖勿透風汗出差一方
加硃砂酒服以和胃湯調補及避風寒茶下半丸盖
汗出入膏時加桐油冄入水少許煎勻入藥唯少為
妙其麻黃膏不可多
不換金丹治口喎
荆芥穗白殭蠶天麻甘草(炙)防風(各一兩)川
烏頭(生用)白附子(生用)羌活(去蘆)細辛(去葉)川芎蠍稍(去毒)
(炮炒)藿香葉(各半兩)薄荷(三兩)
右為細末煉蜜和丸如彈子大每服一丸細嚼茶酒
任下如口喎向左即右顋上塗之便正
獨活散治中風口面喎斜手足不正風入臟腑昏悶
不語腰背如觧難以俛仰骨痺冷痛心驚不定
獨活羌活赤茯苓附子(炮製去皮臍)白殭蠶(微炒)
天麻麻黃(去根節)乾蝎(微炒各一兩)芎藭桂心羚
羊角屑丹参
右為細末每服不計時候以薄荷湯調下二錢
天麻丸治中風口眼喎斜言語不正
天麻芎藭白殭蠶(微炒)白附子(炮製)天南星(炮製各一)
(兩)防風(去蘆頭三分)羚羊角屑(半兩)乾蝎(微炒)牛黃(細研)麝香
(研各一分)膩粉(半分)麻黃(去根節三分)
右為末入研了藥合勻煉蜜和丸如梧桐子大每服
不計時候温酒下十丸
驅風散治口眼喎斜
人参(去苗)官桂(去皮)麻黃(去節)川烏(炮去皮臍半兩)甘草(炙)防風
(去苖)漢防己白术黃芩川芎赤芍藥白
茯苓(各四錢)
右為麄末每服四錢用水一盞入薑五片同煎至七
分去滓熱服出汗見效立愈
防風散治中風口面喎僻手足不遂風入臟則語不
得轉心神昏悶
防風(去蘆頭)川升麻桂心麻黃(去根節)羌活薏
苡仁(各一兩)芎藭(各一兩)羚羊角屑(三分)杏仁(湯浸去皮尖雙仁麸)
(炒微黃二兩)
右搗篩為末每服四錢以水一中盞煎至五分去滓
入竹瀝一合重煎一兩沸不計時候稍熱服如人行
五七里冄服一衣盖之汗出為度
羌活散治中風口面不正四肢拘急語澁
羌活蔓荆子(各一兩)細辛枳殼(麸炒微黃去穣)桂心
當歸(剉微炒)芎藭羚羊角屑白蘚皮(各二分)
右搗篩為散每服四錢以水一中盞煎至五分去滓
入竹瀝一合更煎一兩沸不計時候温服
麻黃散治中風口面喎斜筋脉拘急
麻黃(去根節)芎藭川升麻防風(去蘆頭)漢防己
桂心羚羊角屑酸棗仁(各一兩)秦艽(去苖半兩)
右搗篩為散每服四錢以水一中盞煎至五分去滓
入竹瀝一合更煎一兩沸不計時候温服
茵芋散治偏風口眼不正言語蹇澁四肢拘急
茵芋獨活(各一兩)當歸(剉微炒)枳殼(麸炒微黃去穰)荆芥
天麻羚羊角屑(各一兩)細辛桂心(各三分)
右搗羅為末每服四錢以水一中盞入生薑半分煎
至六分去滓不計時候温服
酸棗仁散治中風口面偏斜痰毒頭疼
酸棗仁(微炒)羚羊角屑丹参防風(去蘆頭)漢防己
甘菊花麻黃(去根節)羌活石膏(細研各一兩)
右搗細羅為散每服不計時候以温酒調下二錢
搜風順氣丸治風濕氣口眼喎斜大便結澁
人参(一兩半)麻子仁柏子仁大黃(各一兩)皀角
(不去皮用二兩)黑牽牛(末一兩)葳靈仙(二兩)朴硝(半兩)
右為末米糊丸如桐子大每服五六十丸温酒送下
治口眼耳喎僻丸
防風附子葛根(各二兩)柏實麻黃(各二兩)獨活
生姜(各四兩)杏仁(十三枚)
右㕮咀以水一斗酒二升煮取三升分四服
葛根湯治中風口面喎斜
葛根防風(去义)附子(炮裂去皮臍)麻黃(去根節煎掠去沫焙乾各二兩)
獨活(去芦頭)松實(去殼一兩半)杏仁(湯浸去皮尖雙仁炒四枚)
右剉如麻豆大每服藥十錢七以水二盞酒一盞入
生薑三片煎取一盞半去滓分三服日二夜一
防風湯治中風口面喎斜淚出失音(一名防己湯方見中風半身不)
(遂類)
天南星丸治中風手足不遂筋脉攣急行履艱難口
眼喎斜時發搐搦
天南星(焙)天麻附子(炮製去皮臍)乾蝎(全者去毒炒)藿香
葉白殭蠶(直者炒)白附子(炮裂各一兩半)
右為末酒煮麺糊和丸如梧桐子大每服五丸至十
丸薄荷温酒空心食前下
天麻丸治中風倒卧不知人及口面斜
天麻麒麟竭白殭蠶(微炒)乾蝎(微炒)防風(去蘆頭)犀
角屑(各一兩)麝香(細研)
右搗細為散每服不計時候以温酒調下二錢
升麻湯治中風口眼喎斜
升麻防風(去义)麻黃(去根節煎掠去沫各一兩)芎藭羚羊角
屑(鎊各一兩)
右麄搗篩每服十錢匕以水三盞煎至二盞去滓入
竹瀝一合更煎三沸分温三服空心一服夜併二服
相去如人行五里良久更服以夜覆令汗出避外風
天雄散治中風口喎引目不合又耳有風聲而潰面
骨冷疼風眩頭疼
天雄細辛(去苖葉微炒一兩半)山茱萸(二兩半)乾薑(炮二兩半)山
芋防風(去义各三兩半)
右為散每服温酒調下三錢匕漸加至五錢匕日冄
服
勻氣散治中風口眼喎斜
烏藥(一兩)白术(四兩)旱蓬草甘草(炙)青皮(去穣)沉香(各五錢)
右㕮咀水一大盞紫蘇葉木瓜五片生薑三片大棗
一枚同煎七分去滓加鹽少許空心服忌濕麵鮮魚
等物
防風湯治中風挾暑卒然暈倒面色青黑四肢緩弱
喜口喎斜四肢不仁好笑
防風(去义)澤瀉桂心杏仁(麩炒去皮尖)乾薑(炮)甘草
(炙各等分剉散)
右每服四錢水一大盞半煎七分去滓食前服
追風散治中風口喎
磁石(煆醋淬十遍研一分)石硫黃(研一錢)萞麻子(十五枚去皮研)乾萵
苣根(三錢)芸薹子(半兩)
右為末醋麵糊和臨時旋為丸手心内安之用藥碗
壓左喎安右手右喎安左手俟中正即去之
乾薑附子湯治中風口面喎斜(方見中風半身不遂類)
白聖散治中風口面喎斜
天雄(炮製去皮臍)山茱萸(炒過候冷各二兩)山芋(三兩)乾薑(炮一分)
右為散每服用熟豆淋酒半盞調下二錢匕患重者
加至三錢七
烏薑丸
草烏乾薑良薑(各一兩)
右切碎以好酒一碗煮醋盡細切慢慢炒乾為細末
醋麵糊為丸如梧桐子大每服五七丸茶清送下食
前進三服忌熱食一時
人参丸治中風口眼喎斜手足無事語不蹇澁上椽
坐卧處對耳有竅為風所中筋牽過一邊連眼皆緊
睡着一眼不合者服此藥二十日内眼口皆正
人参草烏頭(生去皮尖)牛膝(去油浸焙乾各一兩)
右為細末水煮麵糊為丸如梧桐子大每服十丸炒
黑豆淋酒下二服
聖子散治中風口喎
伏龍肝牡蠣附子(炮製去皮臍取中風者各等分)
右為散用三歲烏鷄冠血調半錢匕如口喎向左邊
即塗藥在右口角若喎向右即塗藥在左口角纔見
口正當即便急洗去藥遲洗即却牽過口角慎之一
方治中風著人面引口偏著人耳車急不轉加白&KR0552;
治風入臟使人瘖瘂卒死口眼相引牙車急舌不轉喎
僻者用伏龍肝散和鷄冠血及鱉血塗之乾即易及
炙吻邊横文赤白際逐左右随年壯服之至三日不
瘥更服之
一字散治賊風吹著口眼喎斜
烏頭(生用)青&KR0552;(各半兩)
右為細末每用一匙搐入鼻中取出涕吐涎
大豆酒(出千金方)治卒風中口喎不正(方見風噤類)
吳茱萸湯殺鬼毒中賊風口偏不語者(方見風噤類)
蒜塗方治口眼喎斜
用大斗盛蒜泥塗合骨穴左喎左貼右喎右貼扯即
正止之
石灰膏(出仁存方)治中風口眼斜喎
用石灰一合醋炒如泥斜向右塗左向左塗右立正
即洗一方水和
又方(出聖惠方)
用栝蔞擂爛絞取汁和大麥麵搜作餅炙令熱熨如
正便止不令太過
治一切風口偏斜(一名假蘇丸)
用青荆芥一斤青薄荷一斤一處炒盆内研生絹絞
去滓用汁於瓷器内慢火同煎成膏餘滓三分去一
分麄滓不用將二分滓日乾為末以膏和丸如桐子
大每服二十丸日進三服忌動風物温酒下
萆麻膏治口眼喎斜不正
大萆麻子(一十四枚正東南枝上取七枚正西枝取七枚)巴豆(七枚去皮)
右為泥成膏子後加射香半錢一處和成膏子左患
搐安藥於右手勞宫穴内用紙七重盖定藥丸上於
碗坐在藥上碗用熱沸水蒸之如右患用左手略坐
一時用手托碗便正也一方無麝香
又方(出聖惠方)
鱉甲烏頭(各一兩生用)
右為末以醋調塗欲正便拭去一方無醋
治口喎用大豆麵三升炒令焦酒三升淋取汁頓服
一日一服一用黑豆麵
治中風口偏不正以生鹿肉生椒同搗傅之專看正
即速除椒肉治偏風左患右貼右患左貼
松葉酒(出千金方)治中風口面喎斜亦治三年中風不效
者用青松葉一斤細剉搗如大豆木石臼中擣令汁
出用生絹袋貯以青酒一斗浸二宿近火煨一宿初
服半斤漸加至一斤頭面汗出即止或無酒止用水
浸亦可
油麻酒治中風口面喎斜
用胡麻炒搗麄羅一斤生絹袋貯取酒一斗五升浸
七日後每服三合稍稍服之加至四五合以差為度
一方治&KR0659;痬風用生油麻細嚼以熱酒空心服之
蠶沙浸酒治中風口面喎斜口角涎流
用蠶沙微炒擣碎五升以生絹囊貯取酒一斗五升
浸經七日飲之三合至五合令常有酒氣以差為度
治中風口面喎斜不正
用雄鷄血煎熱塗之正則止或新取猪血使塗之亦
佳塗緩處一邊為良
蜘蛛摩方(出聖惠方)治中風口喎
用蜘蛛大者一枚摩其偏緩頰車上及耳前候視正
則止亦可向火摩之取蜘蛛大網絲成團如彈子摩
之亦可
白魚膏治中風口面喎斜
用衣中白魚七枚摩偏緩一邊纔正便止恐太過反
患急邊緩皆有病先摩緩邊次摩急邊少用
治偏風頭面喎斜一切熱毒風攻上面
用芭蕉根不拘多少於甑内蒸兩次久取出爛研絞
取自然汁每日飯後取二合生蜜一匙投以酒調之
頓服日冄服
治卒中風口喎不正及手臂不仁
取空青末如豆大一枚含之即愈咽之亦可
皀角膏(出千金方)治中風口喎不正語則牽急四肢如餘
無他若此由居處不便因卧而孔風入耳客於陽明
之經宜傅之
用皀角五兩去皮子不篩以三年米醋和左喎塗右
右喎塗左乾更塗之
治中風口眼喎斜及治風頭旋腦轉(出聖惠方)
用樹東南枝蟬殼七月七日收不拘多少細研如粉
入寒食麵用醋調為糊如左喎塗右口角右斜塗左
口角候口正急以温水洗去藥
治患牽引眼目及口角喎斜(出危氏方)
用鱔魚一條以針刺頭上血左斜塗右右斜塗左以
平正即洗去鱔即放
禦風膏(一名萆麻膏出聖惠方)治口眼喎斜由中風傳入陽明
經也
用東西枝上萆麻子七粒去殼研碎塗在手心中以
一盂子置在手心萆麻子上用熱水置盂中正則急
取盂子左癱塗右手心右癱塗左手心口眼纔正急
洗去藥只随病處左右貼亦可又治産難者爛研塗
兩脚心生下便洗去一方用萆麻子十四粒爛研以
油調如糊左喎塗右右喎塗左
枳殼方(出聖惠方)治中風僻眼急
以枳殼刮取上青為末欲至穰上者得茹五升微火
灼去濕氣以酒三升清微火煖令得藥味随性飲之
一方治風滯壅腰脚疼痛用枳殼為末温漿服之
治中風口喎(出聖惠方)用巴豆七枚去皮爛研左喎塗右
手心右喎塗左手心仍以煖水一盞安向手心湏臾
即便正洗去藥并頻抽掣中指
桂心方(出千金方)治中風口面相引偏僻牙車急舌不可
轉(方見中風類)
積年痰飲漸成風口眼喎斜語不通蘇合薑汁調半盞
青州丸子有神功
治年久痰飲停滯胸膈或吐痰涎壅盛手足頑麻口眼
喎斜語言不同局方
麝香蘇合丸三粒生薑汁調開送下青州白丸子五
粒如不能吞將白丸子研細灌下為妙
口眼喎斜是中風筋疼煩熱遍身中急煎五七加芍藥
蘇合香丸速有功(出温氏隱居方)
風寒濕氣流於經絡忽然手足頑麻口眼喎斜項強
筋痛遍身煩熱未可便用風藥宜煎局方三五七散
加芍藥三錢用水三盞生薑十片煎至一盞半去滓
作三次調蘇合香丸三丸服留滓冄煎
治風蒸手足疼痛口眼喎斜大臟祕熱痰涎滿口(出護命方)
秦艽(炒)芎藭天南星(炮)當歸天竺黃麝香
(三分)荆芥穗升麻(各兩)木香(一分)麻黃(去根十銖)
右杵羅為細末每服一錢半食後濃煎薄荷湯調下
續命丹(出衛生寳鑑)治男子婦人卒中諸風口眼喎斜言
語蹇澁牙關緊急咳嗽吐逆睡卧不安
川芎羌活天南星(薑製)川烏頭(炮去皮臍)肉桂白
蘚皮當歸防風硃砂海桐皮熟地黃
地榆虎骨鉛白霜烏蛇乾蝎天麻
(各一兩)牛黃雄黃(各二錢)輕粉(一錢)麻黃(去根四兩以好酒二升煮)
(至一升不用麻黃用酒)
右為末麻黃酒汁蜜半斤同煎成膏與前藥末為丸
如彈子大每服一丸豆淋酒下或葱汁下不拘時候服
犀角防風湯(出衞生寳鑑)治一切諸風口眼喎斜手足嚲
曳語言蹇澁四肢麻木並皆治之
犀角防風(一兩)荆芥連翹黃芩當歸桔
梗薄荷全蝎(炒各半兩)麻黃(七錢半不去節)甘草(炙)天麻
羌活大黃(各一錢)白术(四錢)石膏(一兩半)獨活(七錢)細辛
(四錢)山梔子(七錢)滑石(三兩)
已上為麄末每服五錢水二盞入薑十餘片同煎至
一盞去滓稍熱未汗冄服如是病人臟氣虛則全去
大黃服之
至聖保命金丹(出衞生寳鑑)治中風口眼喎斜手足嚲曳
言語蹇澁四肢難舉精神昏潰痰涎併多
生地黃(七錢)大黃(半兩錦紋者佳)蒲黃薄荷(去土)牛黃(研)龍
腦(研)硃砂(水飛各二錢半)麝香(一錢研)青黛板藍根(各三兩)
貫衆(一兩去土)真珠(一錢半研)
已上除麝香龍腦珠子牛黃硃砂外搗為丸如鷄頭
仁大每服一丸細嚼清茶送下新水送下或病人嚼
不得用薄荷湯化下無時此藥鎮墜痰涎大有神功
用金薄為衣
牛黃通膈湯(出衞生寳鑑)
牛黃(三錢另研)大黃(一兩)甘草(炙一兩)朴硝(三錢另研)
已上都作末每服一兩水二盞除牛黃朴硝外煎至
一盞濾去滓入牛黃朴硝一半調服以利三兩行為
度未利冄服量虛實加减服之
三松散治諸口眼喎斜
蜈蚣(一蜜炙一酒浸一紙裹煨熟共三條各去屎)南星(三箇每箇切作四叚逐箇如蜈)
(蚣法裂)白芷(半兩)
右為細末入真麝香少許熱酒調一錢食後服
肉桂熨法
肉桂(一兩刮去粗皮搗羅為末)
右酒一大盞調肉桂末合勻以慢火煎成膏去火久
用匙攤在一片帛上貼在顋上頻頻更用熱瓦子熨
令熱透專看正即去桂膏患左貼右患右貼左
秦艽升麻湯治中風手足陽明經口眼喎斜風寒四
肢拘急
升麻葛根炙甘草芍藥人参(去蘆各半兩)秦
艽香白芷防風桂(各三錢)
右件剉如麻豆每服一兩水二盞連鬚葱白三根各
長二寸許煎至一盞去滓稍熱服食後藥畢避風寒
處卧得微汗即正
消風散治口眼喎斜半身不遂多因下元虛弱為乖
先服順氣藥次服補藥却用茶清消風散下青州白
丸子而愈廣東譚兄傳此方與友人何清之云此藥
只服三日見效亦自有理
天麻丸治男子婦人卒暴中風口眼喎斜
天麻仁(一錢半去苖)括蔞欝金防風(去蘆頭)馬牙硝
天竺黃甘草(炙已上六味各一錢)川烏頭黑参(半兩)
右為細末入麝香少許煉蜜為丸每一兩作十丸每
服一丸細嚼煎紫蘇湯下食後服
大聖鎮風金丹治卒患中風左癱右瘓口眼喎斜涎
潮搐搦言語蹇澁偏正頭風凡屬風疾悉皆治之每
服一粒食後臨睡生薑自然汁磨化熱酒調服冄飲
少熱酒即就煖處則覆以衣被俟汗出即差病小者
每粒分二服忌發風物孕婦不可服
川烏頭(四兩去皮臍)全蝎(一兩去毒生用)晉&KR0552;(二兩于鍋内枯存性稱)
附子(四兩去臍皮秤)白蒺藜(二兩炮刺另研)防風(四兩去蘆頭秤)五靈
脂(二兩去石研)白附子(四兩生用)白殭蠶(二兩去絲嘴為妙)硃砂(半兩)
(另研細秤)沒藥(二兩去石另研秤)麝香(半兩另研細秤)
右為細末以熱湯放冷磨京墨一兩成濃汁搜和合
勻每温劑一兩可停分作四丸只於風中乾之不可
日晒金箔為衣
青凉丹治風熱壅實上攻頭面口眼喎斜語言不正
肌肉瞤動面若虫行及治傷寒熱盛狂言昏冐剛痓
一切風熱並治之
天南星(四兩臘月黃牛膽製者)牛黃(三兩另研)蝎稍(去毒炒)石膏(已上)
(三味各一兩半)白花蛇(酒浸取肉)犀角屑防風(去蘆頭)甘草(炙)
真珠末硃砂大黃(已上七味各一兩)腦子(半兩另研)
右件為末研勻煉蜜為丸每一兩作十丸每服一丸
薄荷湯化下食後臨卧服
治中風口喎以葦筒子長五寸一頭刺入耳内四面
以麵密封塞不透風一頭艾灸之七壯患右灸左患
左灸右耳痛亦灸得
普濟方卷九十二
