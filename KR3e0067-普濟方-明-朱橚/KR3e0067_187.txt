普濟方卷一百八十七明周王朱橚撰
諸痺門
胸痺(附論)
夫胸痺之病令人心中堅滿痞急痛肌中苦絞急如刺
不得俛仰其胸前皮背痛手足不得犯胸中愊愊而滿
短氣欬唾引痛或胸或背皆痛或心痛徹背或肌痺皮
膚痛咽塞不利習習如痒㗋中乾燥時欲嘔吐煩悶白
汗出或徹引皆痛不治之數日殺人夫脉當視太過與
不及陽微隂弦即胸痺而痛所以然者以其極虚故也
今陽虚知在上焦所以胸痺心痛者以其人脉隂弦故
也平人無寒熱短氣不足以息者實也又曰寸口沉而
遲關上小緊數是也夫胸痺之病其脉陽微而隂弦者
陽虚則知在上焦隂弦故令胸痺心痛古方用理中湯
取緩其中氣則可也然背者胸之府或築或悸或渴或
腹痛或寒或腸滿其候不一治當審宜加損也
方
利膈散(出聖惠方)治胸痺喘息不通
人參(去蘆)赤茯苓前胡(各一兩去蘆)甘草(炙微赤)桂心
乾姜(各半兩)訶梨勒皮陳橘皮(湯去白焙)白术(各三分)
右為散每服五錢水一大盞生姜半分煎至五分去
滓溫服頻服
蜀椒散(出千金方)治胸痺逹背
蜀椒食茱萸(各一兩)桂心桔梗(各三兩)烏頭(半兩)䜴
(六銖)
右治下篩食後酒服方寸七日三一方每服三錢食前
煎服
小草丸(出聖惠方)療胸痺心嘔逆氣膈中飲不下
小草桂心蜀椒(炒出汗)乾姜細辛(各三分)附子
(二分炮)
右搗篩和以蜜丸梧桐子大先食米汁三十丸日三
不知稍增以知為度忌猪肉冷水生葱生菜
理中湯(一名人參湯出千金方)治胸痺
人參甘草(炙)白术乾姜(炮各一兩半)
右搗篩每服五錢水二盞煎至一盞去滓溫服空心
午臨卧各一若築者此為腎氣動也去术加桂二兩
臍上築吐多者去术加生姜一兩半下多者復用术
悸者加茯苓一兩渴者加术二兩一分腹中痛者加
人參二兩一分寒者加乾姜二兩一分腹滿者去术
加附子一枚服湯後食久以稀粥投之衣覆取微汗
一方加天麻
枳實湯治胸痺
枳實(去穰麺炒半兩)括&KR0803;實(一枚并穰用)厚朴(去皮姜汁炙三兩)
右剉如麻豆每服五錢水二盞煎至一盞去滓溫服
空心日晩各一
麝香散治胸痺壅悶
麝香(研)牛黃(研半兩)犀角(一分)
右為散每二錢溫酒調下空心日午臨卧各一服
半夏湯治胸心下堅痞急痛徹背短氣煩悶白汗出
半夏(湯洗七遍切焙二兩半)括&KR0803;實(一枚)
右剉如麻豆每服五錢水二盞入生姜一分切碎煎
至一盞去滓溫服日三服
枳殼湯治結胸結脇秘結方
枳殼滑石(各二兩)甘草(一兩)
右㕮咀每服三錢用臭冷橘葉七片同煎溫服連進
三服即觧
薏苡仁散(出聖惠方)療胸痺徧緩急及心下堅痞
薏苡仁(五百枚)附子(十枚大者炮)甘草(三兩炙)
右篩每服方寸匕日三忌海藻菘菜猪肉冷水一方入
生姜半分煎服金匱方無甘草
麝香丸(出聖惠方)治胸痺壅悶
麝香(一分研)牛膝(一兩去苗)犀角屑(半兩)
右為細末煉蜜為丸如梧桐子大每服以橘皮湯下
二十丸日三四服
下氣湯(出千金方)治胸腹皆閉滿上氣喘息
大腹梹榔(二十七枚)杏仁(四七枚)
右㕮咀以童子小便三升煎取一升半分再服曾患
氣發輒合服之妙
枳實湯治胸痺
枳實(去穰麺炒四枚)厚朴(去粗皮生姜汁炙三兩)
右篩每服五錢水二盞入薤白一握切煎至一盞去
滓溫服空心日晚各一
梔子湯治胸痺切痛此方與倉卒散煑製不同故别出
梔子仁(二兩)附子(炮去皮臍一兩)
右㕮咀每服三錢水一盞薤白三寸同煎至五分去
滓溫服
陳橘皮散(一名橘皮生姜湯出聖惠方)治胸痺胸中愊愊如滿噎塞
如痒咽喉中澀唾沫
陳橘皮(二兩湯去白穰焙)枳殼(二兩麸炒黃去穣)
右為散每服三錢水一中盞入生姜半分同煎至六
分去滓溫服
括&KR0803;丸治胸痞胸中痛徹背氣塞喘急欬𠻳心腹痞悶
括&KR0803;(去穣取子炒香熟留皮與穣别用)枳殼(麸炒去穰各等分)
右為細末取括&KR0803;皮穣研末水熬成膏和二味為丸
如梧桐子大熟水下二十五丸日二食後服
梹榔湯(出千金方)主破胸背惡氣音聲塞閉
右用極大者四枚小者八枚㕮咀以小兒尿二升半
煮減一升去滓分三服(頻與五劑永定)
枳殼散治胸痺心下堅痞急痛徹背短氣煩悶汗自出
右用枳殼去穰麩炒微黃三十枚搗散食米飲調下
方寸匕日三夜一又方加桂等分
枳實散(肘後方)治胸痺氣壅滿心膈不利
右用枳實二兩麩炒微黃為丸以清飲調下二錢
薤汁飲(出聖惠方)治胸脾骨痺不可觸者已差更發
右取薤根五片淨洗去土搗絞取汁溫服一小盞立
愈多服之良
&KR0797;&KR0803;湯治胸痺疼痛痰逆心膈不利(方見本門胸痺心下堅痞急類)
雄黃丸治胸痺強急疼痛(方見本門胸痺心下堅痞急類)
瓜蒌湯(出聖惠方)治胸痺疼痛痰逆心膈不利
枳殼(四個一用枳實)厚朴薤白(各一兩)瓜蒌(一個)生姜(半兩)桂
枝(一兩有熱除此一味)
右㕮咀以水七升煎取四升去滓溫服一方無姜
治胸痺心中急痛如錐刺不得俛仰自汗出或痛徹背
上不治或至死可取生韭或根五片洗搗汁灌少許
即吐胸中惡血
治胸痺心中痛痺堅留氣結胸胸滿脇下逆氣搶心
人參术乾姜甘草(各三兩)
右四味以水八升煮取三升每服一升日三如臍上
築者為腎氣動去术加桂四兩吐多者去术加生姜
三兩下多者復其术悖者加茯苓二兩渴者加术至
四兩半復痛者加人參四兩半寒者加乾姜四兩半
滿者去术加附子一枚服藥後如食飲熱粥一升許
微有汗勿發揭衣被此方晉宋以後至唐名醫治心
腹病者無不用之或作湯或作蜜丸或加減皆竒效
胡洽治霍亂謂之溫中湯
導引法
食生方云以右足踐地左足蹺上除胸痺食熱嘔
胸痺噎塞(附論)
夫臟腑不和血氣弱風冷之氣伏留在内因虚上攻胸
膈則人胸中愊愊滿寒習習如痒氣道壅澀咽喉不利
心中痞急欬唾引痛氣不宣通故令胸中痺悶而噎塞
也
吳茱萸散(出聖惠方)治胸痺噎塞不能下食
吳茱萸(湯七次焙炒)半夏(湯洗七次去滑)白术赤茯苓
右為細末用酒麺糊為丸如梧桐子大每服三十丸
姜湯送下
半夏散治胸痺噎塞心下煩滿
半夏(湯七次)前胡(去蘆)射干白术桂心人參(去蘆)
枳實(各一兩麩炒黃去穣)
右為散每服五錢水一大盞入生姜半分棗三枚煎
至五分去滓不計時溫服
赤茯苓湯治胸痺連心氣悶喉中塞滿唾沫
赤茯苓(去黑皮)細辛(去苗葉)枳殼(去穣炒各一兩)橘皮(湯去白焙)桂
(去皮各三分)括&KR0803;實(一枚去皮)
右篩每服三錢水一盞半生姜一分同煎至七分去
滓空心服如行五六里再服
陳橘皮湯治胸痺連心喉中塞不通
陳橘皮(湯去白焙)桂心(去粗皮)甘草(炙各一分)赤茯苓(去黑皮)枳
殼(去穣炒各半兩)括&KR0803;實(一枚去皮穣用子)
右篩每服五錢水二盞煎至一盞去滓空心溫服日
午臨卧各一服
半夏湯散治胸痺氣噎塞疼悶
半夏(湯浸七次去滑)青橘皮(湯浸去白穣)木通桂心(各一兩)吳
茱萸(一分湯浸七次焙炒)
右為散每服五錢水一大盞入生姜半分煎至五分
去滓不計時候稍熱服
半夏丸治心胸塞壅悶食不下
半夏(湯洗七遍去滑)桔梗(各二兩)桂(去粗皮一兩半)木香枳殼(去穣)
(麩炒各一兩)
右為細末生姜汁煮糊為丸如梧桐子大每服二十
丸木瓜湯送下
通氣湯治胸滿氣噎
半夏(八兩)生姜(六兩)桂心(三兩)大棗(三十枚)
右㕮咀以水八升煮取三升分五服日三夜二
通氣湯治胸痺滿短氣噎塞
半夏(八兩)生姜(六兩)橘皮(三兩)吳茱萸(四十枚)
右㕮咀以水八升煮取三升分三服一方用桂二兩
無橘皮
茯苓湯治胸中氣塞氣
赤茯苓(去皮三兩)杏仁(五十枚湯去皮尖雙仁炒)甘草(炙一兩)
右搗篩每服三錢水二盞煎至六分去滓溫服空心
日午臨卧各一服
香附子丸治胸膈不利但是膈間之証並宜服之
香附子(一觔半)巴豆(七十或一百個)枳殼(一觔半)
右將藥米醋三四碗煎至醋盡晒乾為末醋糊為丸
如梧桐子大每服三四十丸用生姜湯送下
橘皮枳實(一名橘皮生姜湯)治胸中愊愊如滿噎塞習習如癢
喉中澀燥
陳橘皮(湯去白半兩焙)枳殼(麸炒一兩半)
右篩每服五錢水二盞入生姜一分同煎至一盞去
滓溫服三日空心日午臨卧各一
胸痺心下堅痺痞急(附論)
夫體虚之人寒氣客之結在胸鬱而不散故為胸痺其
證心下堅滿痞急甚者癘痛搶心如刺手不得犯治之
稍緩便致危殆不可忽也(儒門事親書云凡人病心胸痞悶不欲飲食身體壯熱口)
(燥舌乾大小便不利有一上治之說下元虚冷便投緩藥數十服其病不愈又一醫治與前同又投藥五七日)
(其證轉加困弱請余治之診脉而問曰飲食若何大小便若何答云小便赤色大便黑色便言傷寒瘀血之證)
(初用大黃芍藥湯二劑次服犀角地黃湯二服後用通氣湯一服大便轉過黃色為效騐此藥服十餘服方可)
(病瘥矣)
木香丸治寒風結為胸痺心下堅痞
木香青橘皮(湯去白焙)陳橘皮(湯去白焙)羌活(去蘆)梹榔
半夏(湯洗七遍)桔梗(去蘆)枳實(麸炒黃色)白术厚朴(去粗皮姜)
(汁製)甘草(各半兩炙黃)
右為細末煉蜜為丸如梧桐子大每服三十丸日三
生姜湯送下
荳蔲湯治胸痺心下堅痞
白荳蔲(去皮)桂(去粗皮)木香人參(各半兩)陳橘京三
稜(煨一兩)陳橘皮(湯去穣焙)大麥蘖(炒各三兩)乾姜(炮)甘草(炙各)
(一兩)
右㕮咀每服三錢水二盞姜三片鹽少許煎至七分
去滓食前溫服
半夏散(出聖惠方)治胸痺心下堅痞胸背緩急疼痛不能下食
半夏(湯浸七次去滑)桂心(各一兩)赤茯苓白术枳實(麸炒)
(黃)木香陳橘皮大腹(各三分)甘草(一分炙微赤)
右為散每服二錢水一盞入生姜半分去滓溫溫頻
服之
桂姜丸(出肘後方)治胸中隱然而痛亦治胸中痺心膈痞滿
肩背緩急痛
桂(去粗皮)乾姜(炮)烏頭(炮去皮臍各一分)人參(三兩)
右為末煉蜜和丸如小豆大每服二十丸溫酒下稍
加之粥飲亦得
陳橘皮湯治心胸氣急刺痛不可俛仰氣促欬唾不下
食
陳橘皮(湯去白焙)當歸(切焙各半兩)桔梗(炒三兩)木香(一分)芍藥
(半兩)
右篩每服五錢水一鍾半生姜五片煎至八分去滓
溫服
五味丸治胸痺心下堅痞
桂(去粗皮)訶梨勒皮梹榔(各一兩)附子(炮去皮臍)乾姜(炮各)
(三分)
右為細末煉蜜為丸如梧桐子大每服二十丸溫酒
或生姜湯下
枳實薤白桂枝湯(出金匱方)治胸痺心中痞氣結在胸胸滿
脇下逆搶心
枳實(四枚)薤白(一片)桂枝(一兩一方用心)厚朴(三兩)括&KR0803;實(一枚)
右㕮咀以水七升煮取二升分再服一方厚朴用四
兩薤白半觔水五升煮二升一方有生姜半分煎服
枳實散(出聖惠方)治胸痺心胸背緩急心腹不利宜服
枳實(麸炒微黃)前胡(去蘆)陳橘皮(湯去白焙)赤茯苓(各一兩)木杏(半兩)
右為散每服五錢水一大盞入生姜半分去滓溫酒
服之
枳殼散治胸痺心下堅痞緩急氣結不通
枳殼(麸炒微黃去穣)厚朴(各三兩去皮炙香姜汁製)桂心半夏(各一兩湯)
(洗七遍去滑)前胡(去蘆)
右為散每服三錢水一中盞入生姜半分煎至六分
去滓稍熱服之
枳實桔梗湯治胸痺心下氣堅癘刺不可俛仰氣促欬
唾引不下食
枳實(麸炒七枚)陳橘皮(湯去白焙)桔梗(炒各半兩)甘草(炙一分)
右搗篩每服五錢水一盞半生姜一棗大拍破薤白
五寸切煎至八分去滓溫服
四溫散治寒氣客在胸中鬱而不散堅滿痞急病名胸
痺
附子(炮去皮臍)蓬莪(煨各一兩)胡椒枳實(麸炒各半兩)
右為散每三錢熱酒調下
薏苡散(出千匱方)治胸痺痞急
薏苡仁(七百五十粒)附子(大者五片炮去皮臍)
右為散每服半錢溫酒調下空心日午卧各一服未
差稍增之
雄黃丸(出肘後方)治胸痺之病令人心中堅痞急痛肌中苦
痺絞急捫其胸前及背皆痛手不得犯胸滿短氣欬
唾引痛煩悶白汗出或徹引背膂不即療數日殺人
療卒患胸痺方
雄黃巴豆(去皮心熬等分)
右搗雄黃篩内巴豆務熟搗之相和丸小豆大服一
丸不覺稍益忌野猪肉蘆笋一方用生姜橘皮煎湯
下五丸
治心下痞堅不能食胸中嘔噦方(出肘後方)
右以生姜八兩細切以水三升煮取一升半夏五合
洗去滑以水五升煮取一升二味合煮一升半稍稍
服之
薤汁飲(出肘後方)治胸痺已差復更發者(方見本門胸痺類)
胸痺氣短(附論)
夫胸痺短氣者由臟腑虚弱隂陽不和風冷邪氣攻注
胸中其脉太過與不及陽微隂弦即胸痺而痛所以然
者極虚故也陽微生胸痺隂弦主主腹痛又肺主於
氣肺氣則人短氣平人無寒熱短氣若不足以息者體
實也實則氣盛盛則氣逆逆則不通故亦短氣凡脉見
小緊者皆是胸痺短氣候也
方
草豆蔲散(出聖惠方)治胸痺氣短臟腑久寒臍腹疼痛兩脇
脹滿心膈不利
草豆蔲(一兩去皮)當歸(微炒)白术附子(各一兩炮去皮臍)桂心
(一兩半)高良姜赤茯苓桔梗(各一兩去蘆)吳茱萸(半兩)
(湯浸七遍焙炒)厚朴(一兩半去粗皮塗姜汁炙令香)
右為散每服三錢水一中盞生姜半分煎至六分去
滓不計時候溫服
細辛散(出千金方)治胸痺連背痛短氣
細辛甘草(各三兩)枳實生姜(一方用乾姜)括&KR0803;實
乾地黃白术(各二兩)桂心茯苓(各五兩)
右治下篩酒服方寸日三
細辛散(出聖惠方)治胸痺短氣喘息不利心膈壅悶
細辛生乾地黃赤茯苓五味子(各一兩)甘草
(半兩炙赤)桂心(一兩半)枳實(半兩麸炒黃)&KR0797;&KR0803;(一枚)青橘皮(半兩去白)
(穣焙)
右為散每服三錢水一中盞煎至六分去滓不計時
候溫服
桑白皮散治上氣心胸滿不下食
桑根白皮陳皮(各一兩湯浸去白穣秤)大腹皮(一兩)甘草(三分)
(炙微赤)桂心(五分)赤茯苓(去粗皮)木通(各一兩)紫蘇子(二兩微炒)
右剉搗篩每服五錢水三盞生姜二分同煎至一盞
去滓溫服空心日午卧時各一
半夏湯治胸痺短氣
半夏(湯七次焙半兩)人參前胡(去苗蘆)桂(去粗皮)赤茯苓(去黑)
(皮各三兩)甘草(炙各一分)柴胡(去苗半兩)
右粗搗篩每服五錢水二盞生姜五片棗三枚擘開
同煎至一盞去滓溫服不拘時候
木香丸治胸痺胸脇短氣妨悶不下食
木香(半兩)蕪荑(二分)青橘皮(湯去白焙半兩)茱萸(炒一分)麹(炒半兩)
大麥蘖(炒半兩)訶梨勒皮(一分)
右為細末煉蜜和丸如梧桐子大每服二十丸生姜
湯下空心日晚各一
杏仁散(出聖惠方)治胸痺短氣心中煩悶宜服
杏仁(湯去皮尖雙仁炒黃)赤茯苓梹榔青橘皮(各一兩湯浸去)
(白穣焙)甘草(半兩炙微赤剉)
右為散每服三錢水一中盞入生姜半分煎至六分
去滓不計時候溫服
&KR0797;&KR0803;湯(出千金方)治胸痺病喘欬自汗口出涎唾短氣寸脉
沉而遲關上小緊數
&KR0797;&KR0803;實(一枚)半夏(半升)薤白(一觔)枳實(二兩)甘草(炙一兩)
右㕮咀以白米漿一斗煮取四升服一升日三一方
無枳實
前胡湯治胸中氣滿塞短氣
前胡(去苗一兩半)赤茯苓(去黑皮二兩)甘草(炙一兩)杏仁(七枚湯浸)
(去皮尖雙仁炒)
右搗篩每服三錢水一盞煎至六分去滓空心溫服
&KR0797;&KR0803;湯(出聖惠方)治胸痺短氣
&KR0797;&KR0803;(一枚)陳橘皮(一兩湯浸去白稍焙)半夏(一兩湯洗七次去滑)枳實(二兩)
(麸炒微黃)
右為散每服五錢水一大盞入生姜半分薤白五莖
煎至五分去滓不時候稍熱服
赤茯苓湯(出聖惠方)治胸痺塞悶多痰涎短氣
赤茯苓(一兩)甘草(半兩炙赤)陳橘皮(三分湯去白焙)杏仁(三分湯浸去皮)
(尖雙仁炒黃)
右為細散每服五錢水一盞入姜半分煎至五分去
滓不計時候稍熱服
&KR0797;&KR0803;薤白白酒湯治胸痺之病喘息欬唾胸背痛短氣
寸脉沉而關脉小緊數者(出肘後方)
&KR0797;&KR0803;實(一枚)薤白(切半觔)肘後方加半夏(四兩洗去滑用之)
右以白酒漿七升煮取二升去滓溫分再服深師范
汪同
橘皮湯(一名橘皮枳實湯)治胸痺短氣(方見本門噎塞類)
胸痛(附論)
夫胸痛胸痺痛之類也此由體虚挾風又遇寒氣加之
則胸膺兩乳間刺痛甚引背脾或徹背膂欬唾引是也
方
桔梗黃耆湯治胸痺膺
桔梗(炒二兩)黃耆沉香當歸(切焙各二兩)芎藭人
參甘草紫蘇葉(各半兩)
右搗篩每服三錢水一盞煎至七分去滓溫服不計時
熨背散(出千金方)治胸痺心背疼痛氣悶
烏頭細辛附子羌活蜀椒桂心(各五兩)
芎藭(一兩六銖)
右治下篩以少醋拌帛裹微火炙令煖以熨背上取
差乃止慎生冷如常法
紫苑丸治兩脇連心及肩痛乍發乍止
紫苑(去土)木香(各二兩)當歸(焙乾)白术(各一兩)桔梗(炒)郁李
仁(湯去皮尖雙仁炒)桂(去粗皮一兩半)
右為細末煉和丸如梧桐子大每服空心梹榔湯下
二十丸日晚再服老幼加減
吳茱萸散(出聖惠方)治胸心背痛腹脹氣滿不下食
吳茱萸(湯浸七遍焙切細炒)桂心高良姜(各半兩)赤茯苓
陳橘皮(湯浸去白穣焙)當歸(各一兩微炒)梹榔(各三分)
右為散每服以熱酒調下二錢日三四服
白术枳實散治胸痛
枳實(去穣麸炒)陳橘(微炒)白术(各一兩)
右為細末每服二錢溫酒調下日三服
&KR0797;&KR0803;散(出聖惠方)治心痺不得卧心痛徹背
&KR0797;&KR0803;(一枚)桂心(三分)半夏(一兩湯七次去滑)
右為散每服三錢漿水一中盞入薤白七莖生姜半
分煎至六分去滓稍熱服
枳實散(出肘後方)治胸痛及痺痛
枳實(去穣麸炒二兩)桂(一兩去粗皮一分)
右為散每服二錢溫酒調下橘皮湯亦可空心卧時
各二服
栢實散治胸痛
栢實桂(去粗皮各等分)
右為細散每服二錢米飲調下日三服
梹榔散(出聖惠方)治胸痺心背痛惡氣所攻飲聲閉塞
梹榔(一兩)桂心(半兩)
右為細散不計時候煎生姜童子小便調下一錢
薏苡根飲治卒苦煩攻胸痛
右以薏苡根㕮咀如麻豆大每服五錢水一盞半煎
一盞去滓溫服
&KR0797;&KR0803;湯(出肘後方)治胸膈痛徹背心腹痞滿氣不得痛治痰
𠻳
右以大&KR0797;&KR0803;去穰取子熟炒别研和子穰麺糊為丸
如梧桐子大米飲下十五丸
脚痺(附論)
夫脚氣痺弱者榮衞俱虚也内經榮氣虚則不仁衞
氣虚則不用榮衞俱虚故不仁不用其狀令人痺不知
痛弱不能舉本由腎虚而得故蘇氏云脚氣之為病本
因腎虚千金方腎受隂濕即寒痺
方
大鱉甲湯(出千金方)治脚弱風毒攣痺氣上及傷寒惡氣溫
毒山水瘴氣熱毒四肢痺弱
鱉甲(二兩)防風麻黃白术石膏知母升
麻茯苓橘皮芎藭杏仁人參半夏
當歸芍藥萎蕤甘草麥門冬(各一兩)羚羊
角(六銖)大黃(一兩半)犀角青木香雄黃(各二兩)大棗
(十枚)具齒烏頭(七枚)生姜(三兩)薤白(十四莖)香(三銖)赤豆(三合)
吳茱萸(三合)
右㕮咀以水二斗煮取四升分六服相去十里久得
下止一方用大黃半兩煨下可止用六銖一方用羚
羊角半兩毒盛可用十八銖胡冷有山茱萸半升為
三十二味千金方翼無知母升麻陳皮芎藭人參當歸
萎蕤
防風散(出千金方)治脚痺并治毒氣上衝心胸嘔逆宿癖積
氣疝氣一病即相當即服之
防風麻黃芎藭人參芍藥當歸茯
苓半夏甘草橘皮(各一兩)鱉甲生姜桂
心(各二兩)杏仁(一兩半)赤小豆(一升)薤白(十四莖)大棗(二十枚)
具子烏頭(各五枚)吳茱萸(五合)犀角羚羊角(各半兩)
右㕮咀以水一斗煮取三升分三服一日令盡一方
用水一斗二升間食糜一方半夏三兩
風引湯(出千金方)治兩脚疼痛痺腫或不仁拘急不得行
麻黃石膏獨活茯苓(各二兩)吳茱萸附子
秦芃細辛桂心人參防風芎藭防
己甘草(各一兩)乾姜(一兩半)白术(三兩)杏仁(六十枚)
右㕮咀以水一斗六升煮取三升分三服汗
風緩湯治脚氣弱舉體痺不仁熱毒氣入臟胸中滿塞
不通食即嘔吐
獨活麻黃犀角(各三兩一方用羚羊角)半夏(一升)烏梅(二十)
(個)桂鱉甲升麻陳橘皮枳實甘草
吳茱萸大黃(各一兩)生姜石膏(各六兩)具齒(七枚)大
棗(二枚)
右㕮咀以水一斗四升煮取四升分五服日三夜二
不差三劑必差
防風湯(出千金方)治脚氣痺弱神效
防己蜀椒細辛桂心麻黃石膏獨
活防風黃芩茵芋葛根芎藭芍藥
甘草(各一兩)生姜茯苓(各三兩)烏頭(二枚)
右㕮咀以竹瀝一斗煮取四升分六服令一日一夜
服盡其間可常作小豆飲有人脚弱先服常用竹瀝
湯四劑未覺增損作此方後覺得力又云脉沉細而
風在内者作此湯也一方無竹瀝有小豆每服三錢水
一大盞生姜三片煎服
防風麻黃湯(一名防風湯)治脚氣痺弱(方見脚氣門語言塞澀類)
獨活湯(出千金方)治胸痺
獨活(四兩)當歸防風茯苓芍藥黃耆葛
根人參甘草(各三兩)大豆(三升)附子(一枚)乾姜(三兩)
右㕮咀以水一斗清酒二升合煮取三升分三服一
方有桂心葛根
小鱉甲湯(出千金方)治身體微腫心胸痞滿壯熱小腹重兩
脚痺弱
鱉甲(醋炙去裙爛)升麻黃芩(去黑心)前胡(去蘆)桂(去粗皮各三兩)
烏梅(二十七顆碎)杏仁(湯去皮尖二兩)麻黃(去根節湯煮焙)羚羊角
右篩每服五錢水一盞半入薤白莖同煎至七分去
滓溫服日三夜一若體強壯欲須利者加大黃二兩
防己湯治脚氣痺弱
防己秦芃(去苗土)葛根(各二兩)桂(去粗皮一兩半)陳橘皮(湯浸)
(去白焙)麻黃(去根節湯煮各三兩)甘草(炙半兩)杏仁(湯去皮尖雙仁焙八十枚)
右搗篩每服五錢水一盞半入生姜三片煎至七分
去滓溫服日三衣覆出汗
越婢湯(出千金方)治風痺脚弱(方見脚氣門脚氣煖類)
擒虎丹治寒濕走注脚痺腰膝痛重
五靈脂荆芥川烏(炮去皮)當歸(切焙)白膠香自
然銅(醋浸三次各二兩)
右為細末每酒糊丸如梧桐子大每服十丸至十五
丸熱酒送下食後日進二服
大椒丸治脚筋冷縮頑痺
大川椒(去目二分炒出汗)蓽撥辣桂川白姜華隂
細辛(各一分)
右為細末酒麺糊為丸如梧桐子大每服七十丸食
後溫酒吞下
溫浴脚痺治法
草烏杏仁地骨皮(各三兩)
右㕮咀用水二碗煎至一碗去滓浴渫疼痛痺處表
裏相應
杏术續命湯治風寒溫濕氣為脚痺大痛着床不能轉
側或腫或細痛重筋攣
附子(炮去皮臍)防己川芎白术人參防風
芍藥麻黃(去根節)桂心甘草(炙)黃芩(各半兩)
右為粗末每服五錢水一盞半生姜五片同煎七分
去滓溫服日三夜一無時服之病人坐卧熱炕煖處
衣厚覆腰脚長令濈汗出病去各減黃芩夏減桂附(一半)
丹參牛膝煮散(出千金方)治脚痺弱氣滿身微腫
丹參牛膝桑白皮杏仁升麻茯苓
猪苓(各四兩)犀角黃芩橘皮防己前胡
澤瀉桂心秦芃(各三兩)生姜李根白皮(各二兩)
大麻仁(二升)
右十八味搗篩以水一升半内散方寸匕煮五七合
輕絹濾去滓頓服日再夏月熱不得服圓散此煮散
頻年常用大驗
石斛酒(出千金方)治風虚脚疼痺攣弱不能行
石斛丹參五加皮(各五兩)側子秦芃杜仲
山茱萸牛膝(各四兩)桂心乾姜羌活芎藭
橘皮黃耆白前蜀椒茵芋當歸(各三兩)
薏苡(一升)防風(二兩)鍾乳(八兩碎絹袋盛緊藥袋内)
右二十一味㕮咀以清酒四斗漬三日初服三合日
再并稍稍加以知為度
腰脚冷痺(附論)
夫痺之為病生於骨而發於皮故寒在内則不仁在筋
則屈而不伸在脉則血凝而不流脚腰得之謂之冷痺
者亦由風寒濕氣合而成也盖腎主腰脚其經為寒邪
冷氣所客主於腰脚則膝脛體腨腰脊冷疼肌肉不仁
故以名焉
方
杜仲酒治腎虚冷感或寒濕腰脚冷痺或為疼痛
杜仲(去粗皮切炒)乾姜蓽&KR1082;羌活(去蘆)天雄(去皮臍)蜀
椒(去目并閉口出汗)桂(去皮)芎藭防風(去叉)秦芃(去苗)甘草(炙各)
(三兩)細辛(去苗葉)石斛(去根)續斷五加皮地骨(洗各三分)
結根(一兩半)
右各細剉用酒一斗甆瓶内浸密封以重湯煮二時
辰取出候冷開封每溫一盞服不拘時常令如醉
海藏通痺散
獨活(半兩)羌活(三錢)防風細辛當歸(各半兩)白术(一兩)
沒藥(二錢)殭蚕(二錢)藁本(三錢)甘草(二錢)白芷(一兩)川芎(二錢)蒼
术(三錢)川山甲(三錢)麝(半兩)
右為末食後酒調三錢此藥為在上臂痺而骨疼服
補藥為痺在下兩足如癱冷
獨活寄生湯(出危氏方)治風傷腎經腰痛如掣久不治流入
脚膝為偏枯冷痺緩弱之患及新産脚腰攣疼除風
活血
獨活(二兩半)真桑寄生(無則用川續斷代)杜仲(切炒系斷)比細辛
白芍藥桂心芎藭(去蘆)甘草人參熟地黃
(洗)大當歸(各二兩)
右剉散每服四錢水二盞煎空心服或小續命湯加
桃仁煎氣虚不和不食除地黃
枳殼丸治腰膝冷疼氣悶煩熱
枳殼(去穣麸炒)人參甘草(炙)石斛(去根)牛膝(酒浸切焙)桃仁
(湯去皮尖雙仁炒研)鹿角膠(炙)薏苡仁當歸犀角屑(一兩)
(半)梹榔訶利勒皮(二兩)
右為末煉蜜丸如梧桐子大每服二十丸至三十丸
酒下空心食前日再服
羌活散(出聖惠方)治腰脚冷痺及風麻不仁骨髓疼痛不欲
飲食漸加瘦
羌活(三分)防風(半兩去蘆)茵芋(三分)五加皮(三分)牛膝(一兩去苗)丹
參(半兩)酸棗仁(三分微炒)桂心(三分)附子(一兩炮去皮臍)赤芍藥(半兩)
當歸(半兩)漏笋
右為粗散每服三錢水一中盞入生姜半分煎至六
分去滓每於食前溫服
治腰脚冷痺拘急疼痛方(出聖惠方)
茵芋(一兩)羚羊角屑(三分)防風(三分去蘆)牛膝(一兩)五加皮(三分)
桂心(三分)當歸(三分)芎藭(半兩)羌活(一兩)附子(一兩炮去皮臍)
右為粗散每服四錢水一中盞入生姜半分煎至六
分去滓每於食前溫服
治腰脚疼痺風麻肢節疼痛不思飲食
牛膝(二兩去苗)白茯苓(一兩)桂心(三分)芎藭(半兩)防風(三分去蘆)人
參(三分去蘆)附子(一兩炮去皮臍)當歸(半兩炒)白术(半兩)川烏頭(一兩)
(炮去皮臍)羌活(三分)甘草(一分炙赤)
右為散每服三錢水一中盞入生姜半分棗三枚煎
至六分去滓不計時候溫服
仙靈脾散(出聖惠方)治腰脚冷痺筋麻攣急時有疼痛行履
不時
仙靈脾(一兩)牛膝(一兩去苗)羌活(半兩)虎脛骨(一兩塗酥令黃)獨活
(半兩)羚羊角屑(半兩)防風(半兩去蘆)桂心(一兩)酸棗仁(半兩)當歸
(半兩微炒)薏苡仁(半兩)側子仁(一兩炮去皮臍)
右為細散每於食前以酒調下二錢
獨活散(出聖惠方)治腎虚衰腰脚疼痺風麻不仁
獨活(三分)附子(一兩炮去皮臍)桂心(一兩去粗皮炙微黃)細辛(半兩)乾熟
地黃(三分)當歸(半兩炒)白茯苓(半兩)牛膝(一兩去苗)側子(一兩炮去)
(皮臍)防風(半兩去蘆)白芍藥(半兩)
右為粗散每服三錢水一中盞入生姜半分煎至六
分去滓每於食前溫服
萆&KR1082;散(出聖惠方)治腰脚冷痺沉重無力
萆&KR1082;(一兩)熟乾地黃(三分)牛膝(二兩去苗)附子(一兩去皮臍)桂心
(半兩)五加皮(半兩)酸棗仁(去兩微炒)羌活(半兩)石斛(三分去根)白芍
藥(三分)
右為末煉蜜和搗三二百杵丸如桐子大每於食前
以溫酒下三十丸
牛膝湯(出聖惠方)治風寒濕傷著腰脚冷痺不仁或疼痛
牛膝(酒浸切焙)獨活(去蘆)防風(去叉)當歸(切焙)桂(去粗皮)白茯苓
(去黑皮)羚羊角屑酸棗仁(炒各一兩)附子(炮去皮臍)
右剉如麻豆大每服二錢水一盞煎至七分去滓溫
服不拘時候
桂心丸(出聖惠方)治腰脚冷痺痛不仁
桂(去粗皮三分)乾姜(炮半兩)杜仲(去粗皮切微炒)牛膝(酒浸切焙)附子
(砲去皮臍)丹參續斷(一兩)
右為末煉蜜丸如梧桐子大每服三十丸溫酒下不
拘時候
巴戟酒(出聖惠方)治風冷或寒濕傷著腰脚冷痺或疼痛強
直不得伸屈
巴戟天(去心二兩)羌活(去蘆)牛膝(各二兩)當歸(切焙二兩)石斛(去根)
(二兩)蜀椒(去目閉口炒出汗半兩)生姜(三兩)
右各剉用酒五升甆瓶内浸密封以重湯煮一二時
辰取出候冷開封每溫一盞服常如醉
牛膝丸(出聖惠方)治脚痺腰膝以下冷不得屈伸及腰腿疼
痛攣麻
牛膝(去苗酒浸切焙三兩)石斛(去根)狗脊(酥炙去毛)桂(去粗皮)蜀椒(去目)
(閉口炒出汗)乾姜(炮兩半)附子(炮去皮臍)
右為細末煉蜜丸如梧桐子大每服三十丸食前以
溫酒下
石斛浸酒治風濕寒冷傷著腰脚冷痺麻痛不仁
石斛(去根五兩)牛膝(酒浸切焙一兩)杜仲(去粗皮炙半兩)丹砂(六兩)桂(去粗)
(皮四兩)
右剉用酒一斗磁瓶内浸蜜封以重湯煮二三時辰
取出候冷開封每溫一盞服不拘時常冷如醉一方
無桂忌蕪荑
獨活酒治腰脚冷痺不仁疼痛
獨活(去蘆半兩)當歸(切焙半兩)杜仲(去皮切炒一兩)芎藭(半兩)熟乾地
黃(焙半兩)丹參(一兩二分)
右剉用酒五升磁瓶内浸蜜封以重湯煮二時辰取
出候冷開封每溫一盞服不時常令如醉不能飲酒
者量多少飲之
薰蒸方(出御藥院方)治腎氣衰少脾肝二經受於寒濕停於
腿膝使經各凝而不行變成脚痺故發疼痛此藥和榮
衞通經絡
小麥麩(細四五升)小椒(一把)鹽(一把)酒(一盞)葱白(三大莖切寸)醋(不計)
(多少攪拌上件麸等濕潤為度)
右以銀器炒令極熱鋪卧褥將所患腿脚薰蒸薄衣被
盖得汗出勻遍約半個時辰撤去炒麸上就鋪褥中
卧待一兩時辰以來覺汗稍觧用收陽粉撲傅汗孔
畢然後出鋪卧中勿見風
通痺散治腰已下至足風寒濕三者合而成痺兩足至
膝冷如冰不能自舉或因熱立冷水中久成此疾
獨活川芎天麻當歸白术分停
右為細末每服三錢好酒調日二服
酒浸牛膝丸(出本事方)治腰脚筋骨疼軟無力
牛膝(三麻炙黃)川椒(半兩去子并合口者)附子(一個十錢重者炮去皮臍)虎脚
銅骨(真者半兩醋炙黃)
右㕮咀用生絹作袋子袋取緩結其袋口用無灰酒
一斗春秋浸十四日夏七日冬浸十日每日空心飲
大盞候飲盡酒後出藥為末醋糊丸每服二十丸空
心溫酒鹽湯任下忌動風等物
萆&KR1082;散(出十便良方)治腰脚冷痺不仁行步無力
萆&KR1082;(二兩)桂(去粗皮三分)杜仲(去粗皮炒一兩)
右為散每服二錢溫酒調下不拘時
治丈夫腰脚冷不隨不能行方
以上醇酒二斗水二斗合着瓮中濕漬脚至膝三日
止冷則瓮下常着炭勿令冷手足煩者小便三升盆中
濕漬手足
治男子膝腰積冷或頑麻不仁少力(出肘後方)
以兔絲子一兩牛膝一兩同浸於銀器内用酒浸過
一寸焙乾為末將原浸酒入鹽少許同酒作服
治腰脚冷風(出肘後方)
以大黃二兩切如棋子和少酥炒盡入藥中切勿令
黃焦則無力搗篩為末每日空服以水三大合生姜
兩片如前煎十餘沸去姜取大米黃兩錢别置椀子
中以姜湯調之空心頓服如有餘姜湯徐徐呷之使
盡當不冷膿及惡物等病即差止古人用毒藥收病
必隨人之虚實而處置非一切而用也肘後方姚
僧坦初仕梁武帝因發熱欲服大黃僧坦曰大黃乃
是快樂年高至尊不可輕用帝不從幾至委頓元帝
常有心腹疾諸醫咸謂宜用平藥可漸宣通僧坦曰
脉洪而實此有宿食非用大黃無瘥理帝從而遂愈
以此言之今醫用一毒藥而攻衆病其偶中病便謂
此方之神竒其差誤乃不言用藥之失如此者衆矣
可不戒哉
烏頭方(出十便良方)治腰脚冷痺疼痛
右用烏頭三分去皮臍生搗羅釅醋調塗於故帛上
傅之須臾痛服
丹參丸治腰脚痛并冷痺(方見身體類杜姜門腰脚丸)
獨活湯治腰脚冷痺不仁無力(方見身體門腰痛類)
羌活飲治腰痺痛行步艱難(方見身體門風濕痛類)
治腰脚風冷
以石花酒漬服
療丈夫腰脚痺緩急行履不穏者(出正元廣利方)
以萆&KR1082;二十四分合杜仲八分搗篩每旦溫酒服七
增至五七忌食牛肉
治風血嬴痺腰脚疼痛疼(出本草)
取天蓼皮釀酒服之
治腰脚痛痺(出本草)
用芸臺煮食去土
益丈夫興陽理脚膝冷(出本草)
以滛羊藿一觔酒一斗浸經三十日飲之加效
周痺(附論)
黃帝鍼經謂周痺者在于血脉之中隨脉上隨脉下不
能左右各當其所夫風寒濕之為痺本痺而不通今
乃能周身上下者以其邪中於血脉之間與脉流通隨
氣上下升降無碍也故痛從上下者先刺其下以遏之
後刺其上以脱之痛從下上者先刺其上以遏之後刺其下
以脫之刺法附于鍼灸方外宜徐以藥治之
方
巴戟天散(一名八氣散出聖濟錄)治周痺肢體委弱不能所履及
諸緩風濕痺
巴戟天(去心兩半)芎藭(一分)附子(去皮臍)白斂(一分)黃耆(炙)桂
(去粗皮各半兩)桔梗(炒一兩)細辛(去苖葉炒半兩)人參(半兩)芍藥(一分)牡
荆實天雄(炮去皮臍各半兩)萆&KR1082;(炒半兩)菊花(未開者炒)秦芃
(去土各半兩)赤茯苓(去皮)牛膝(去苖酒切焙各二兩)山芋(半兩)蓯蓉(酒浸)
(焙一分)烏喙(炮去皮臍)遠志(去心各一兩)山茱萸黃芩(去黑心)
白术(炒)石斛(去根各半兩剉)白礬(研半兩)五味子(三分)龍膽(去土)
(苗)蜀椒(去日合口者炒出汗各一錢)厚朴(去皮生姜汁半兩)菖蒲(九節者去)
(須米泔浸切焙一兩)
右為末次入白礬拌勻重羅每服半錢漸至一錢溫
酒調下日二夜一未覺身唇口㾝熱即漸加至一錢
如覺太熱心煩以少許豉湯觧之一方加萎蕤故洽
無桔梗
遠志散(出聖濟總錄)治周痺不仁
遠志(去心)黃耆(炙各半兩)五味子(一分)防風(去叉三分)芍藥(一兩)赤
茯苓(去黑皮)牡荆實(輕炒各三分)秦芃(去苗土一兩)黃芩(去黑心一)
(分)山茱萸天雄(炮去皮臍)細辛(去苗葉微炒)芎藭菊花
(未開者炒各半兩)狗脊(去毛)烏頭(炮製去皮臍)桂(去粗皮)蕪荑(微炒各半)
(兩)菖蒲(米泔浸去節皮焙)蕤(去皮須焙各三分)白斂(生用)附子(炮去皮臍)
龍膽(去苗土)厚朴(去粗皮生姜汁各半兩)蜀椒(去目閉口者炒出汗)巴戟
天(去心各一分)
右為散每服一錢空心溫酒下漸加至二錢日二夜一
金牙散(出聖濟方)治周痺脚脛細瘦痿弱不能行立
金牙(别研細一兩)防風(去叉)側子(炮製去皮臍)當歸(切焙)石膏(别研)
(細)桂(去粗皮各二兩)芎藭(一兩半)白术(微炒三兩)細辛(去苗葉微炒)澤
瀉黃芩(去黑心)赤茯苓(去黑皮各一兩半)石南葉(灑酒炒)人
參(各二兩)
右為散入金牙石膏末拌勻重羅每服一錢半漸加
至二錢空心溫酒下日二夜一未覺更增藥至二錢
半
附子散(出聖濟總錄)治周痺肢體腰膝無力
附子(炮去皮臍)狗脊(去毛各一分)山芋熟乾地黃(炮)王孫
(去土生用)桂(去粗皮)天雄(炮去皮臍)山茱萸乾漆(酒炒令煙出)秦
芃(去苖土)防風(去叉)甘草(炙各半兩)白斂(一兩)
右為散每服一錢空心溫酒調下日二夜一漸加至
一錢半服之一月愈
白术散(出聖濟錄)治積年周痺頭髮禿落癮疹瘡氣脉不通
搔之不覺疼痒
白术(微炒三兩)附子(炮去皮臍二兩)石斛(去根半兩)乾姜(炮)細辛(輕炒)
(去苗葉各三分)羊躑躅(微炒半兩)烏頭(炮去皮臍一兩)天雄(炮去皮臍)蜀椒
(去目合口炒出汗)石南(葉灑微炒三分)防風(去叉二兩半)桂(去粗皮一兩)
右為散每服半錢至一錢漸加錢半湯豆淋酒三合
調下空心臨卧各一服每服藥後宜以少白羊脯嚼
汁下藥續更用三合溫豆淋酒衝滌令接藥力常令
有酒氣其藥常以皮袋貯勿泄其氣初服身與脛膝
有汗宜避外風
黃苓湯(出聖濟總方)治周痺身體不仁
黃芩(去黑心)甘草(炙剉)防風(去叉各半兩)秦芃(去苗土)菖蒲(根剉)
杏仁(去皮尖雙仁麸炒各一分)桂(去粗皮)赤茯苓(去黑皮各半兩)當歸(切焙)
(半兩)
右粗篩每服六錢以水酒各一盞棗二枚擘開姜一
片大均同煎至一盞去滓溫服日二夜一一方無生姜
六生散(出聖濟總錄)治周痺身體俱痛脚腰痛&KR0857;
生菖蒲(九節者去毛節切焙)生乾地黃(焙)生商陸根(洗切焙)生
枸杞根(各一觔)生烏豆(去皮臍四兩)生姜(去皮切焙二觔)
右洗焙各秤分兩復以醇酒一斗五升淹浸一宿漉
出曝乾復内酒中令酒盡再曝乾搗羅為散每服半
錢以清酒一盞調下漸加至一錢空心下
白石英浸酒方(出聖濟總錄)治風濕周痺肢節疼痛不可持
物行動無力耳聾及腎藏虚損益精髓保神守中
白石英(碎如大麻粒)磁石(火煆令赤醋碎如此五遍搗各五兩)
右篩搗生絹嚢貯以酒一升浸經五六日每服不計
時隨性溫用將盡將添之
醍醐方治寒濕周痺(方見本門風濕痺類)
大豆蘖方(出宣明論)治周痺除五臟留滯胃中結聚益氣止
毒潤皮毛補腎臟
右以大豆蘖一升炒令香熟搗為末每空腹溫酒調
下半匙漸加至一匙一日三服
野駝脂方(出聖濟總錄)治周痺
右以野駝脂鍊了濾過一觔别入好酥四兩同鍊勻
每服半匙以熱酒半盞和化服之漸加一匙空心食
前各一
痛痺(附論)
夫寒氣勝者為痛痺夫宜通而塞則為痛痺盖因痛而
寒入經絡故血滯而不行也痛本於寒氣偏勝偏勝則
陽氣少隂氣多相與益治宜通引榮衞溫潤經絡血氣
得溫則宣流自無壅閼矣
方
當歸摩膏(出聖濟總錄)治諸風寒濕骨肉痺痛
當歸(切焙)細辛(去苗葉各一兩半)桂(去粗皮一兩)生地黃(一觔切研絞取)
(汁)天雄(十枚去皮臍生用)白芷(三分留一塊不剉全用)芎藭(半兩)丹砂
(研一兩)乾姜(炮三分)烏頭(去皮臍生用一兩三分)松脂(四兩)猪脂(五觔)
(别煉去滓)
右先將八味剉如大豆粒以地黃汁浸一宿與猪松
脂同慢火煎後前留者一塊白芷黃色以厚綿濾去
滓用瓷合盛入丹砂末不住攪至凝即止每用藥用
火炙手摩病千遍
茵芋浸酒(一名茵芋散)治風寒濕痺皮肉不仁骨髓疼痛不
可忍宜服(方見本門諸痺類)
茯苓湯(出醫方大成)治風濕痺四肢疼痛拘攣浮腫
赤茯苓(去黑皮)桑根白皮(各二兩)防己(一方用防風)桂(去粗皮)
芎藭芍藥麻黃(去根節各一兩半)
右搗篩每服五錢水一盞半棗一枚煎至一盞去滓
溫服連三服後以熱姜湯投之汗出為度
天雄丸(出聖濟總錄)治風濕痺皮肉不仁骨髓疼痛不可忍
者
天雄(炮去皮臍)附子(去皮臍炮各一兩)桂(去粗皮一兩半)乾姜(炮製二兩)防
風(去叉三兩)
右為細末為丸如梧桐子大每服二十丸溫酒下日
三夜一
去毒丸(出聖濟總錄)治風濕痺腰脚疼痛不可忍久不瘥者
天雄(去皮臍)附子(炮製去皮臍)桂(去粗皮一兩)白姜蚕(直者炒三兩)
防風(去义三分)
右為細末煉蜜丸如梧桐子大每服二十丸溫酒下
日三夜一
治諸處皮裏面痛
右用何首烏末姜汁調成膏痛處以綿子裹之用火
炙鞋底熨之妙
著痺(附論)
内經謂濕氣勝者為著痺地之濕氣感則害人皮肉筋
脉盖濕土也土性重緩榮衞之氣與濕俱留所以濕勝
則著而不移也其證多汗濡者以隂氣勝也治宜除寒
濕通行經絡則瘥
方
摩風膏(出聖濟總錄)治風濕著痺服藥雖多肌肉猶&KR0857;痺
防風(去义)羌活(去蘆)芎藭細辛(去苗葉)當歸蜀椒(去目)
(閉口炒出汗)躑躅花(各半兩)白斂白芨丹參苦參
黑參桂(去粗皮)附子(去皮臍)烏頭(去皮臍)皂莢(去皮)莽草
(各一分)杏仁(去皮尖并雙仁半兩)
右細剉如麻豆以米醋二升拌勻浸三宿熬乾同臘
月猪脂二觔以文武火煎一日綿濾去滓瓷瓶貯每
用一點&KR0857;痺處兼治一切風毒其膏年歲深久者猶
佳
石斛散(一名石斛秦芃散)治寒濕痺著而不散四肢不仁脚弱
拘攣或疼痛不能行跌腫上膝少腹堅不欲食(方見脚氣)
(門脚氣痺攣類)
側子浸酒方治寒濕著痺四肢皮膚不仁以致弱不能
行(方見本門風濕痺類)
側子湯(出聖濟總錄)治寒濕痺留著不出皮膚不仁手足無力
側子(炮製去皮臍)五加皮(各一兩)羚羊角(鎊)防風(去叉)薏苡
仁麻黃(去根節)杏仁(湯浸去皮尖雙仁麸炒各一兩)甘菊花防
風(己)葛根赤芍藥芎藭秦芃(去苗土)甘草(炙各)
(半兩)
右剉如麻豆每服三錢水一盞煎至七分去滓溫服
無時
附子丸(一名白花蛇丸)治寒濕痺留著不去四肢緩弱皮膚不
仁精神底塞(方見本門風濕痺)
白花蛇丸(出聖濟總錄)治寒濕著痺皮膚不仁或肢節疼痛
白花蛇(酒浸去皮骨炙)仙靈脾乾蝎(炒各一兩)茵芋烏頭
(炮製去皮臍)天南星(炮各一兩)天雄(炮製去皮臍)天麻桂(去粗皮)
麻黃(去根節)鹿角(鎊)萆薢(各一兩)桑螵蛸(炒半兩)雄黃(研)
麝香(各一分)
右為末拌和令勻别用天麻三兩以無灰酒一大碗
慢火熬成膏和煎藥末更搗五七百杵丸如梧桐子
大每服薄荷酒下二十丸不拘時
天雄浸酒方(出聖濟總錄)治寒濕著痺皮肉不仁至肉髓疼
痛者
天雄(炮製去皮臍)附子(炮製去皮臍各一兩)防風(去叉)獨活(去蘆)當歸
(切焙)白术(各二兩)五加皮芎藭桂(去粗皮)乾姜(炮製各兩半)
右剉如麻豆以夾絹囊盛用無灰清酒一斗浸春夏
五日秋冬七日每服溫飲一盞任性加減以知為度
茯苓湯(一方茯苓川芎湯出醫方大成)治風濕痺留住不仁四肢&KR0857;麻
拘攣浮腫
赤茯苓(去黑皮)桑根白皮(各二兩)防己(方用防風)桂(去粗皮)芎藭
(各一兩半)甘草(炙三兩)芍藥當歸(切焙)麻黃(去根節先煮半去末乾一兩)
右粗搗篩每服六錢水二盞棗三枚擘開同煎去滓
取一盞溫服空心臨卧時如欲出汗服藥了以生薑
熱粥投之汗出慎外風
乾蠍散(一名蛜&KR1417;散出聖惠方)治寒熱痺留住不去身體四肢不
仁
乾蠍(一方用蛜&KR1417;炒)側子(炮製去皮臍)桑螵蛸(炒)獨活(去蘆各一兩)
躑躅(醋拌炒)天南星(炮各半兩)萆&KR1082;天麻桂(去粗皮各一兩)
右為散每服一錢溫酒調下不拘時候
龍虎膏(出聖濟總錄)治風濕著痺肌肉&KR0857;厚不知痛痒
龍骨(二兩)虎骨(三兩塗酥炙)當歸(切焙)桂(去粗皮各一兩)皂莢(半兩)
右為末先别用好巴皂莢十梃以苦酒三升拔取汁
去滓入減半即入前藥同煎如稀餳入甆合每用少
許漬摩&KR0857;痺處
行痺(附論)
内經謂風寒濕三氣雜至合而為痺其風氣勝者為行
痺夫氣之在人本自流通所以痺者風寒濕三氣合而
為病也然三氣之中各有隂陽風為陽氣善行數變故
風氣勝則為行痺其證上下左右無所留止隨其所至
氣血不通是也治法雖通血氣宜多用治風之劑
方
羚羊角丸(出聖濟總錄)治行痺頭面四肢襲著筋脉攣急手
足不遂痰涎膠黏語澀昏濁口眼徧留
羚羊角(鎊一兩)青橘皮(湯浸去白焙)木香半夏(湯洗同生姜搗)
(面焙乾)羌活(去蘆)獨活(去蘆)白附子(炮)天麻(酒浸切焙各半兩)梹
榔(剉)芎藭藿香葉乾蝎(去土炒)白花蛇(酒炙去皮骨)
丹參(研)麝香(研)牛黃(研)龍腦(研各一兩)
右為細末再和勻用皂夾薄荷鵝梨汁各一碗同煎
成膏和丸如菉豆大每服七丸溫酒或薄荷湯下不
計時候
山茱萸丸治風痺遊走無常處亦治血痺(方見本門血痺類一名萆)
(&KR1082;丸)
乾地黃丸(出聖惠方)治諸風痺走移無定
生乾地黃(焙)澤瀉山茱萸(炒各一兩)山芋牛膝(去苗)
(葉酒浸焙)白术(各半兩)天雄(炮去皮臍一分)蠐螬(微炒)乾漆(炒煙出)狗
脊(去毛)車前子茵芋(各三錢)萆&KR1082;(炒半兩)
右為細末煉蜜丸如桐子大空心二十丸溫酒下日
三夜一
萆&KR1082;丸(出聖濟總錄)治風痺行走無定處亦治血痺
萆&KR1082;山芋澤瀉(各一兩)生地黃(焙二兩半)白术茵
芋牛膝(去苗酒浸焙乾)乾漆(炒出煙)狗脊(去毛)車前子天
雄(炮去皮臍一分)蠐螬(微炒)
右為細末煉蜜和丸如梧桐子大每服溫酒下二十
丸加至三十丸日三
防風湯(出醫方大成)治行痺行走無定
防風(去叉)甘草(炙)當歸(切焙)赤茯苓(去黑皮各一兩)秦芃(去苗土)
葛根(各三分)桂(去粗皮)杏仁(酒浸去皮尖雙仁炒各一兩)
麻黃(去根節焙半兩)
右㕮咀每服五錢酒一盞棗三枚擘開生姜五片同
煎至一盞去滓溫服日二夜一服一方無麻黃
治走注風毒疼痛
右用小菜末和鷄子白調傅
痺氣(附論)
内經謂人身非衣寒也非有寒氣也寒從中生者何是
人多痺氣也陽氣少隂氣多故身寒如從水出夫陽虚
生外寒隂勝生内寒人身隂陽偏勝則自生寒熱不必
外傷於邪氣也痺氣内寒者以氣痺而血不能運陽虚
而隂自勝也血凝滯而脉不通故其證身寒如水中出
也
方
溫補鹿茸丸(出聖濟總錄)治陽氣虚隂氣勝痺氣内寒如從
水中出
鹿茸(去毛酥炙四兩)五加皮五味子牛膝(酒浸切焙)防風
(去叉)遠志(去心)石斛(去根)山芋狗脊(去毛各二兩)肉蓯蓉(去皮)
(酒浸切焙)熟乾地黃(切焙各三兩)人參(一兩)白茯苓(去黑皮)兔絲
子(酒浸别搗各一兩一分)覆盆子石龍芮(各二兩)萆&KR1082;蛇
床子(炒去皮)白术(各三分)巴戟天(去心酒浸焙)天門冬(去心焙)
杜仲(炒各一兩半)乾姜(炮)桂(去粗皮)吳茱萸(炒)附子(炮去皮臍)
細辛(去苖葉)蜀椒(去目并合口炒去汗各三分)天雄(炮去皮臍一兩)石南
(三分)
右除兔絲子别搗外搗羅為末再拌勻煉蜜和丸如
梧桐子大每服溫酒下二十丸稍加至三十丸空心
食前日三
巴戟天丸(出聖濟總錄)治陽衰隂勝痺氣身寒補益
巴戟天(去心酒浸焙)肉蓯蓉(去皮酒浸切焙)白龍骨五味子
鹿茸(去毛酥炙)白茯苓(去黑心)天雄(炮製)續斷山芋白
石英(各二兩半)覆盆子兔絲子(酒浸另搗各三兩)熟乾地黃
(焙二兩)蛇床子(炒去皮一兩)遠志(去心)乾姜(炮製各一兩半)
右為細末入兔絲子拌勻再羅煉蜜丸如梧桐子大
每服空心溫酒下二十丸加至三十丸日再
補益黃耆丸(出聖濟總錄)治隂勝陽虚痺氣身寒如從水中
出
黃耆鹿茸(去毛酥炙)白茯苓(去黑皮)烏頭(炮去皮臍)姜乾(炮各)
(三分)桂(去粗皮)當歸(切焙)熟乾地黃(焙)芎藭(各一兩)白术
兔絲子(酒浸一宿别搗)五味子栢子仁枸杞根皮(剉各)
(一兩半)大棗(去核二十枚焙)
右為細末入兔絲子再拌勻煉蜜和丸如梧桐子大
每服空心溫酒下十五丸日進三服
天雄丸(出聖濟總錄)治陽虚隂勝痺氣身寒如從水中出
天雄(炮製去皮臍)烏頭(炮製去皮臍)石龍芮王孫王不
留行蜀椒(去目閉口炒出汗各一兩)當歸(切焙)肉蓯蓉(去粗皮浸酒切)
(焙)天麻(剉各二兩)蛇床子(炒半兩)
右為細末煉蜜和丸如梧桐子大每服空心溫酒下
三十丸日一服再
蓯蓉丸(出聖濟總錄)治陽虚隂勝痺氣身寒如從水中出
肉蓯蓉(去粗皮酒浸切焙)天雄(炮製去皮臍)石斛(剉)當歸(切焙)桂
(去粗皮各一兩)蜀椒(去目閉口者炒出汗)陳橘皮(湯浸去白)牛膝(剉酒浸焙)乾
姜(炮製各一兩半)
右為細末煉蜜和丸如梧桐子大每服三十丸空心
服食前溫酒下日三
附子丸(出宣明論)痺氣中寒陽虚隂勝身寒如水中出
附子(炮製去皮)烏頭(炮製去皮臍)桂(去粗皮)菖蒲(去鬚剉)蜀椒(去目)
(閉口者出汗)
右為細末煉蜜和丸如梧桐子大每服空心溫酒下
三十丸日再
治痺痛
大草烏(半兩)天仙子(三錢炒)五靈脂(一兩)甘草(半兩)
右為細末麺糊為丸用羅青為衣如梧桐子大每服
三十丸男子石菖蒲湯下婦人莞花湯下
普濟方卷一百八十七
