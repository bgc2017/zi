普濟方卷七十八明周王朱橚撰
眼目門
内外障眼(論)
夫眼生瞖膜或新或久皆緣腑臟之間風邪毒熱衝發
於上藴結不散其狀非一是故障有内外瞖有浮沈或
淺或深可治不治拙工往往以鈎割鍼鐮熨烙之法取決
一時曾不知此法不愼致有盲瞽蓋瞖膜之病有可以
鉤割鍼鐮熨烙者有專用服藥者先服藥及洗點而後
用鉤割鍼鐮熨烙者誠能研究經旨洞考六脉腑臟虚
實然後心諦目察曰是可以服藥曰是可以點洗曰是
可鍼鐮鉤割則豈有妄致損傷者乎
方
蕤仁丸治内外障眼
蕤仁(三兩)黃連(去須)車前子(各二兩)人參麥門冬(去心焙各)
(三分)青葙子(湯浸焙乾)防風(去仁)生乾地黃(焙)黃芩(去黑心)秦
艽(去苗土各一兩半)甘草(炙剉)天門冬(去心焙)丹砂(炒)升麻(炒)
苦參(炒)羌活(去蘆頭)地膚子決明子(炒)菊花(炒)元
參(炒)地骨皮(炒各一兩一分)羚羊角末(一兩半)
右搗羅拌勻煉蜜為丸如梧桐子大食後煎百合湯下
二十丸加至三十丸但有瞳人不拘内外瞖並治之
甘菊湯治内外障瞖一切眼疾
甘菊花大黃(剉炒)旋覆花升麻石決明芎
藭(各半兩)羌活(去蘆頭)地骨皮(洗)青葙子車前子
石膏(碎)木賊(剉炒)黃芩(去黑心)栀子仁草決明(炒)甘
草(炙剉)荆芥穗防風(去叉各一兩)黃連(去須五分)
右粗搗篩每服三錢水一盞蜜少許同煎至七分食
後夜臥去滓温服
觀音丸治内障失明或欲結青光内障或赤脉疼痛
血竭熊膽(研各二錢)人參蛇退(皂角水洗新瓦焙各半兩)木賊
(去節童便浸焙)蒼术(童尿浸三宿焙)葳靈仙鷹爪黃連(去須)地骨
皮(洗晒)蔓荆子茺蔚子車前子川芎當歸
羌活蟬退(晒洗)石決明(煅存半生各一兩)𧖟退紙(二七幅兩)
右為細末用羯羊肝一具去筋膜漫火煑半生熟帶
血性和藥同搗以粟米粉同肝汁煑糊丸如梧子大
每服七八十丸温米泔下或石菖蒲湯下食後常服
金絲膏治内外障眼赤筋瘀肉瘀血瞖膜遮障昏澀
多淚
宣黃連川黃連(並用竹刀刮去鬚)黃蘖(去粗皮各半兩)青鹽(二錢)
明乳香(研一分)黃丹(重三錢)沒藥硐砂(各五分)新丁香
(四十九粒二錢)燈心(長白者三百根)青州大棗(二十四个)真白蜜(四兩煉過)
右剉碎温湯急浴過控乾仍不得犯銅鐵器内井花
水一升銀石器或砂銚子内慢火熬勿可緊候至一
盞以生絹濾去滓放冷入蜜再入銀石器内砂銚子
内熬至七分再濾去滓入於乾淨磁器中密封勿令
洩氣於簷下滴漏處掘深一尺埋之用水一桶照滴
漏簷於埋處坑子上猛傾下次日取出再入生龍腦
好麝香各五分南硼砂馬牙硝各一皂子大同研極
細入膏中每點一粟米
磁石丸治内外障瞖不問年月遠近及眼一星
磁石(煅醋浸十遍)肉蓯蓉(酒浸切焙各三兩)牛膝(酒浸切焙)桂皮(去粗)
(皮)巴戟天(去心)遠志(去心)乾薑(炮)地骨皮(洗)附子(炮製去皮)
(臍)覆盆子(黃耆剉)防風栢子仁(别研各一兩)生乾地黃
(切洗焙)鹿茸(去毛兩炙各二)白茯苓(去皮二兩五錢)
右為末煉蜜丸如桐子大每服二十丸鹽湯酒下空
心日午近夜各一
還睛湯治内外障眼去瞖膜風毒
甘菊花蔓菁子蒺蔾子(炒去角)穀精草牡蠣
(燒)芎&KR0034;仙靈脾生地黃(各半兩)蛇蛻(五六)羌活(去蘆)
(頭)防風(去叉)桑皮蟬蛻(洗)地骨皮(洗各一兩)
右為粗搗篩每服二錢水一盞竹葉二片荆芥兩穗
煎至七分去滓食後臨臥温服
精明湯治内外障瞖
羚羊角(鎊二兩)當歸(切焙)黃芩(去黑心)梔子仁淡竹葉
芍藥木賊大黃(剉炒)荆芥穗石決明(各一兩)
右粗搗篩每服四錢苦竹葉十片水一盞半煎至七
分去滓温服日三
八子丸(出聖濟總論)治風毒氣眼瞖膜侵遍不計久近及内
外障眼
青葙子決明子葶藶子(炒)車前子黃芩(去心)
五味子枸杞子地膚子茺蔚子防風(去叉)
麥門冬(去心焙)生乾地黃(洗焙)細辛(去苗)桂(去皮)赤茯苓(去心)
澤瀉(各一兩)
右為末煉蜜和丸如桐子大每服二十丸至三十丸
茶清下温米飲亦得
菩薩膏(出楊氏家藏)治内外障眼
滴乳南硼砂(各二錢)腦子(五分)蕤仁(四十九粒去皮壳熬)蕪荑
(四十九粒)沙蜜(一兩)
右先將蕪荑蕤人研去油入諸藥再研取砂蜜於湯
瓶上蒸溶以紙濾過同諸藥攪勻用瓦瓶盛貯遇患
挑少許在盞用沸湯泡洗
大仙飲(出直指方)治内外障瞖目睛疼痛
石決明(煅存半生)明爛石膏(生)川芎木賊(去節童尿浸一夜晒)
(各一兩)杏仁(浸去皮五錢)甘草(炙二錢)
右為細末每服二錢食後臨臥用燈心薄荷少許煎
枸菊丸(出御藥院方)治内外障眼有瞖暈或無瞖視物不
明
甘菊花(揀靜)枸杞(各二兩)川芎薄荷葉(各一兩)蒼术(六兩)
(米泔浸三日一日一換水去皮晒乾)
右為細末煉蜜為丸如彈子大每服一丸食後細嚼
茶清下日進二服
夢靈丸(出聖濟總錄)治内外障眼及浮花不見物(方見本門五臟)
(風熱服類)
芎藭散(出聖濟總錄)治内外障眼瞖膜(方見本門目昏暗類)
鹽术散(出宜指方)治内外障眼
蒼术(四兩日換米泔浸七日刮去皮細切入青鹽一兩同炒黃去鹽不用)木賊(去節二兩)
(童尿浸一宿晒一方水同焙乾)
右為末每服一錢温米泔調下或滲入飲食中任服
甚驗不拘時服
點眼方治眼生瞖膜及内外障(方見本門一切眼疾雜治類)
洗眼方(出聖濟總錄)治内外及瞖膜赤脉昏澁
以桑條二三月間採嫩者暴乾淨器内燒過令火
自滅成白灰研每用三錢入瓷器或銀石器中以
沸湯泡打轉候澄傾清者入於别器内更澄以新
綿濾過極清者置重湯内令熱開眼淋洗逐日一
度但是諸眼疾皆效
靈圓丹治男子婦人攀睛瞖膜痒澀羞明赤筋碧暈
内外障瘀肉風赤眼
甘菊花川芎白附子柴胡遠志(去心)仙靈
脾(酥炙)羌活獨活青葙子石膏防風全
蝎青皮陳皮荆芥楮實甘草木賊
(去節)黃芩(已上各一兩)蒼术(泔浸焙四兩)
右為末水浸蒸餅丸如彈子大每服一粒食後細嚼
荆芥湯或茶清送下日三服忌酒麵
明上膏(出龍木論一名光明膏)治遠年近日不覩光明内外障
眼攀睛瘀肉眩眶赤爛盈澀開怕日羞明推眵有淚
視物茫茫時見黑花或瞼生風粟或瞖膜侵睛時發
痒痛兼治口瘡塗之立愈
白沙蜜(一斤)黃丹(四兩)硐砂(别研)乳香青鹽輕粉
硼砂腦子(各二錢並别研)麝香(五分别研)金星石銀星石
井水石雲母石(各一兩)烏賊魚骨黃連(去須各五錢)
右於淨室中不得令雞犬婦人見用銀石器慢火先
炒黃丹令紫色次下蜜候熬得沫散其色皆紫次入
臘月雪水三升再熬二十餘沸將餘藥研成末一處
同熬用筯滴於指甲上成珠不散為度以厚紙三張
鋪在筲箕上傾在紙上濾過用瓶子盛放在新水内
浸三晝夜去火毒其水日一易之看病眼輕重臨晩
用筯蘸藥點大眥頭以眼澀為度若治内障用麵水
和成條捏作圈子臨臥置眼上傾藥在内如此用之
一月見效
通神膏(出經騐良方一名通開膏)治内外障一切眼疾(方見本門目赤爛類)
椒黃丸(出危氏方一名曰仙翁方)治一切内外瞖膜遮障磣澀疼
痛羞明怕日弩肉攀睛及冷熱淚
蜀椒(去心及閉者炒去計一兩)乾熟地黃(洗切焙三兩一方等分)
右為細末煉蜜糊丸如梧桐子大每服五十丸食後
臨臥米飲送下一用生熟地黃各二兩同椒
靈應丸(出朱集驗方)治内外障眼
黃連(大者)蕤仁(各二兩)石決明大隂元精石(隂陽火煅)草
決明(各一兩)羊子肝(七个去膜竹刀切)
右用多年粟米飲為丸如梧桐子大每服二十丸臨
臥時用蠟茶下瞖膜厚者不過一月近者不過十日
服至七日烙頂以助藥(此方因宋公琪丞相早歲知綿州有典史黃仁鍔患赤眼)
(喪明夢得神人惠之)
聖餅子(出余居士選竒方)治内外障眼昏暗久患風毒氣眼
並宜服
石決明(先搗碎水飛細)川椒車前子楮實子牛蒡
子(新瓦炒)羌活青葙子木通蒼术(米泔浸一宿)木
賊(去節)獨活白蒺蔾(去尖刺)蛇退皮(銑内煿過令黃)地膚子
(已上各一兩)太隂元精石清滑石寒水石磁石
(已上五件用磁瓶子内鹽泡擠乾入坑子内以慢火煆之液出火毒以水飛過令細晒乾)草決
明荆芥甘草甘菊花旋復花(各二兩)蟬退
(一兩水洗淨)密蒙花(三兩五錢)
右為細末入五石在内拌勻煉蜜丸每一兩藥劑分
作十餅子每服一餅子臘茶嚼下日三服不拘時候
單服蒼术法(出十便良方)補下部明目治内外障凡子傳
效方
以金州大塊蒼术一斤足秤分作四分四兩刮去
皮令淨了稱四兩(以無灰好酒浸三日)四兩(以醋浸三日)四兩(以童)
(子小便浸三日兩易)四兩(以米泔浸五日一日一換)
右件日足漉出便不淘洗便片切撚或焙半乾了使
黑芝麻四兩如無只二三兩亦得或又無只使黃色
者同入在𨫼上炒令乾香然後搗羅為末仍用前餘
浸藥酒煑稀糊為丸如梧桐子大若少添藥酒些不
妨每服四五十丸以湯或酒送下
花乳石散(出衞生家寳方)治多年内外障
花乳石(一兩細研為粉水澄焙乾)防風(一兩去蘆頭)川芎(一兩)甘草(五錢)
(炙)牛蒡子(五錢揀去灰土稱炒)白附子(一兩)
右為細末每服二大錢臘茶調下不拘時候
太隂元精石散
元精石(一兩細研必須真者)石決明(五錢火煅存性)蟬退(一兩洗去沙泥)羌
活(半兩)甘草(四兩)菊花(一兩去枝梗)
右焙為細末每服一錢用麥門冬熟水調下食後服
有神效
夢靈丸(出衛生家寶方)治内外障眼
防風(一兩蜜炙)石決明(一兩水一升煑乾)菊花(二兩)葳靈仙(一兩)蕤
仁(一兩去壳熬)穀精草(一兩)枸杞(一兩)蒼术(一兩米泔浸一宿剉焙)蚌
粉(一兩飛過)
右焙為細末用雄猪肝一具竹刀切筋膜和藥搗一
千下入麵少許共搗丸如梧桐子大食後鹽湯下三
十丸忌煎煿鮓豆腐等毒物
地黃丸(出衞生家寶方)治内外障及眼見飛花此藥平補壯
氣血悅精神先服此方半月次服羌活丸五日然後
用立應散搐鼻
熟地黃(二兩酒烝二次焙)生地黃(二兩)川當歸(一兩五錢去蘆)川牛
膝(一兩)金釵石斛(一兩切酒浸焙)兔絲子(一兩酒浸炒别研)車前子
(一兩)防風(一兩)枳殼(略洗去穰麵炒一兩)杏仁(麵熬炒先用湯泡過去皮尖别研一)
(兩)
右為末煉蜜丸如梧桐子大每服三十丸空心鹽湯
下日一服
還睛散(出衛生家寳方)治青盲内外障眼忽然不見物者
川芎(一兩)龍膽草(一兩去蘆頭)楮桃兒(一兩青者)木賊(一兩)仙靈
脾(一兩五錢)甘草(三分)淡竹葉(五錢)
右為細末每服二錢用新汲水調下日進三服不拘
時候
五退還光丸(出衞生家寶方)治内外障眼
刺蝟皮(一兩用麵炒去麩不用)枳實(一兩)蠶退(五錢炒)防風(一兩)蟬
退(一兩炒)蒼术(一兩米泔浸炒乾)蛇退(一兩炒)草決明(一兩)猪前
爪(一兩燒灰存性)
右為細末鍊蜜為丸如梧桐子大每服二十丸好茶
下一日一兩服
立應散(出衞生家寳方)治内外障昏澀多淚及暴赤眼一切
目疾並治之日三次搐鼻
鵝不食草(洗淨)香白芷當歸(洗去蘆頭)雄黃(别研)川附子
(泡已上各等分)躑躅花(減半)
右為細末入麝香少許和勻含水搐鼻内去盡濁涕
眼淚為度食後少空用
木賊散(出衞生家寳方)治内外瞖障
木賊(去節)甘菊枸杞子荆芥穗蒼术(米泔浸三日)
熟乾地黃
右等分為末更入蛤粉和勻每服二錢先用猪肝四
兩切開摻藥在内甑上蒸熟食後細嚼白湯送下
蟬花丸(出衛生家寳方)治年深日近諸般内外障眼風毒氣
毒瞖膜赤脉逆順横開弩肉攀睛眩瞼赤爛眵淚昏
暗不明視物茫茫並治之
蜜蒙花葳靈仙(去蘆)白蒺蔾(炒去尖)木賊(去毛節)草決
明(炒)菊花(去梗)楮實子石決明(火煅)蟬退(麻油淨洗)青葙
子(瓦炒)川芎羌活(生已上十二味各五錢)旋覆花(去蘆)甘草
荆芥穗(已上各一分)
右件為末煉蜜為丸每兩作十五丸細嚼用濃煎燈
心麥門冬湯送下食後臨卧日進三服
乳香丸(出永類鈴方)治男子婦人血不舒活内外瞖障
乳香沒藥(别研)五靈脂麻黃附子(泡)當歸
川烏草烏牛膝(酒浸)川芎肉桂羌活全
蝎(去稍益水浸)防風殭蠶(洗炒等分)
右為末酒糊丸如梧桐子大身熱痛薄荷湯下冷痛
美酒下虛損松節酒下頭痛葱茶下婦人血風當歸
酒下常服鹽湯下二十丸
煑肝散(出楊氏家藏方)治内外障瞖眼
右用猪肝二兩批開以夜明沙末二錢匙摻在内麻
線纏定用水一&KR0678;煑令肝轉色白取出爛嚼用煑肝
湯送下食後服
治内外障眼㗜藥(出東坦蘭室方)
麻黃根當歸身(一錢)
右為末炒黑色入麝香乳香少許仍為細末含鼻㗜
之
蕤人散(出聖濟總錄)治眼生障瞖
蕤人決明子(各三分)黃連(去須)柴胡(去黃)萎蕤黃茋
(剉各一兩)甘草(五錢炙)川大黃(三分微炒)
右為粗散每服三錢水一&KR0678;煎至六分去滓食後温服
萎蕤丸(出聖濟總錄)治眼生瞖膜疼痛昏澁視物不明
萎蕤車前子熟地黃(焙各四兩)升麻黃芩(去心)秦
艽(去苗土)枳殼(去穰炒)白茯苓(去皮)黃連(去鬚)獨活地骨
皮決明子(微炒)山梔子仁白梹榔(生剉各一兩五錢)赤
芍藥芎藭(各二兩)秦皮(一兩)
右為末煉蜜和丸如梧桐子大每服三十丸熟水下
食後日二服
撥雲丹治眼瞖等疾
川芎黃連當歸白蒺藜(微炒各一兩五錢)羌活
川椒(去子)構子(各七錢)荆芥穗密蒙甘菊花蟬
殼(各一兩)瓜蔞(二錢)薄荷葉(二兩)蔓荆子(二兩微炒)地骨皮(去土)
(焙乾)蛇退皮(甘草湯煑焙乾)木賊(二兩去節尿浸一宿焙乾)
右為細末煉蜜為丸如彈子大細嚼食后茶清送下
内障氣者木香湯下睛暗當歸湯下好酒亦可婦人
血暈當歸湯下小兒斑痘瘡瞖丁子半夏煑榖精草
湯下一方無羌活木賊
祕傳去瞖聖金膏(出海上方)
蘆甘石(五兩用童尿煅三十次却研極細用黃連龍膽草各一兩當歸三錢煎水兩碗浸過)
(訖重湯蒸乾再研約百回令如麵極細其蘆甘石須揀色白黃色只好合粉)烏賊魚骨
(五錢研細入煎)黃連(五兩用水淨洗晒乾却將一兩切細煎水四兩煨為細末重羅過再研極)
(細用水飛過却於砂銚内煑此藥最難製冬用雪水洗晒乾再研方細)乳香(三錢要通明滴)
(乳用黃連水飛過)蜜陀僧(五錢火煅醋淬研細水飛過)輕粉(一錢研細入藥)沒
藥(三錢用黃連等水飛過)南鵬(一錢研細入煎)白丁香(一錢水飛過重湯煑乾再)
(研入藥煎)黃丹(一兩用鐵銚火煅過研細末水飛過重湯蒸乾再研一時須入煎)硐砂
(五分淨水洗去泥以水入鐵銚煑乾如鹽樣白方好再研細入藥煎)龍膽草(一兩截碎水煎)
蜜(四兩用水一盞於銅銚内煎用葱白二莖攪蜜候煎了取于地上用物一片撇去面上蠟)當
歸(五錢淨以一半焙乾研細末在用些水研入藥一半煎水用)鷹條(一錢以水一碗飛過)
(用研丁香二藥用水淘飛過合研入煎須多淘淨)
右先用當歸黃連龍膽草三味截碎用銚子煎二大
碗水用此水研乳香沒藥飛過可用此水飛過鷹條
白丁香獨將黃連四兩洗淨令乾碾為極細末羅過
又研飛過或别作法度但要極細於砂銚内調淨蜜
四兩同煑却旋入諸藥煎成膏可丸即止然後乃入
下二味
麝香(五分用當門子研細羅過)腦子(五分研細羅過後俟前藥成膏却入此二味)
此藥遠年眼疾皆治須隨病輕重以為大小丸與之
每以淨湯一大雞子殼大化開日洗五七次或如麥
粒大點眼尤妙
前麓開瞖散治眼生瞖障神效
白蒺蔾(炒搗去刺)蒼术(洗淨童尿浸二宿日換一次)蟬殼(洗晒)菜花蛇
皮蛇退(去頭尾及脊上一線皮不用皂角水洗新瓦焙乾)好川芎杏
仁(水浸去皮)防風羌活白芷(各五錢)華隂細辛獨
活白附子明爛石膏荆芥穗真蚌粉(各三)
(錢)
右為細末每服一錢半沸湯點茶清調以舌浸於藥
中良久毒涎自出又别換藥食後臨臥服仍用點瞖
膏
榖精散治大人小兒眼中生瞖疼痛并暴赤眼
羌活蟬殼蛇退防風穀精草菊花
木賊甘草大黃山梔子黃連沙苑蒺
蔾白蒺蔾(各等分)
右為末每服半錢熟水調下(庚午歲十月小兒鳳郎患赤目痛不能忍曉夕)
(號呼百方不愈用檢寶鑑得此方合服兩日而愈)
捲簾散治久新病眼昏澀難開瞖遮睛或成弩肉連
瞼赤爛常多冷淚或暴發赤眼腫痛
爐甘石(四兩碎)朴硝(五錢細研)黃連(七錢搥碎水一碗煑數沸除去滓)
已上先將爐甘石末入鍋内開口煅令外有霞色為
度次入黃連朴硝水中浸飛過候乾又入黃連五分
水飛過再候乾次入
膩粉黃連末(五錢)青鹽白丁香(别研)膽礬乳香
(别研)鉛白霜(各研一字)銅青(一兩五錢)硐砂(别)白礬(生用一半飛過二錢)
(半共用五錢)
右為末同前件藥合和令勻每用少許點眼
車前子丸治熱毒眼暈白瞖覆瞳人
車前子決明子黃連(去鬚)藍實(各二兩一分)黃芩(去黑)
(心)元參沙參瞿麥穗地骨皮秦皮蕤
人(去殼各兩二分)
右為末煉蜜丸如梧桐子大每服三十丸熟水下食
後日二
明目防風丸治熱眼風上衝頭面忌酒麵炙煿等物
眼生膜者兼治之
防風(去叉)決明子枳殼(去穣煑炒)黃連(去鬚)槐子赤茯
苓(去黑皮)甘菊花(各一兩五錢)細辛(去苗葉一兩)生乾地黃(焙)
車前子(各二兩五錢)
右為末煉蜜和丸如梧桐子大每服十五丸食後米
飲下日再服弩肉昏暗等諸症皆能除之覺愈即止
神效退瞖散
當歸川芎大黃草決明龍膽草薄荷
黃連黃芩防風荆芥栀子
右各等分白瞖大黃用酒煎赤障用白水煎服之效
香連膏治眼生瞖膜
白砂蜜(五兩絹濾去滓)硐砂(五錢通明者研)乳香(研一錢)青鹽(一錢)鉛
丹(一錢)黃連(去鬚三兩為細末已上六味除蜜外並用新汲水三盞於銀石器内同煎至一)
(大盞後入蜜更用慢火熬成膏不住手攪候引之如絲線以重缺去滓入磁瓦内盛)水銀(五分)
輕粉(一錢)龍腦(一錢)麝香(研一錢)
右除前膏外將後四味一處細研入藥膏内用油單
封三五重繫定如春夏秋合時即以麻繩子墜在井
底一七日取出若冬月合時即背隂處封閉二七日
出之除打損眼外並可治
車前散治眼生瞖膜遮睛瞳及内障青盲
車前子菊花蛇蛻(燒灰)甘草(炙剉)京三稜(炮剉)石決
明(研)草決明(炒各一兩)井泉石(研二兩)枳殼(麩炒一分)
右為散每服一錢五分食後用熟湯調下不拘時候
九龍散治諸般障眼瞖膜攀睛
羌活(酒浸)龍膽草甘草菊花荆芥蒼术(米泔)
(浸)秦皮海螵蛸木賊(去節童子小便浸一宿各一兩)
右為末每服二錢米泔水調服茶酒亦可
補肝散(出危氏方)治圓瞖
熟地黃白茯苓(去皮)家菊細辛(各五錢)甘草(五分炙)
芍藥(三分)栢子仁(一分)防風(一分)北柴胡(一兩去蘆)
右剉散每服三錢水一盞半煎食後服
神效膏(出聖濟總錄)治瞖膜遮障目風淚出點藥
鉛丹(二兩)蜜(半斤以絹濾過)硐砂(一豆大明淨者)青鹽(一錢)馬牙硝(三錢)
白龍腦(一錢)白礬(一大豆燒過)大猪膽(兩枚好新者)
右並入瓷瓶内和勻用重湯於鍋内煑候紫色為度
兼不住手攪之藥成只於瓶内盛貯封固每遇使時
旋取些少以井華水調用銅筯子點有淚下以絹帛
拭之候淚住即再點每盡夜可三五度
洗眼湯(出千金方)治熱上攻目生障瞖目熱痛淚出
秦皮黃蘖決明子黃連黃芩蕤仁(各十)
(八銖)栀子(七枚)大棗(五个)
右㕮咀以水二升浸煑取六合澄清仰臥洗日一次
洗眼紫金膏(出和劑方)治遠年日近瞖膜遮障攀睛弩肉
昏暗淚多瞻視不明或風氣攻注瞼生風粟或連眶
赤爛怕日羞明隠澀難開並能治之
硃砂(别研)乳香(别研)鵬砂(别研)赤芍藥當歸(洗焙各一分)雄
黃(研飛二錢)麝香(别研五分)黃連(去鬚五錢)
右為細末入研藥拌勻再擂煉蜜搜和為丸如皂莢
子大每次用一丸安淨盞内以沸湯泡開於無風處
洗藥冷開目少時候三兩時再煨令熱依前洗一貼
可洗三五次不得犯銅鐵器内洗如暴赤眼腫者不
可洗之
通神膏(出百一選方一名金水膏)有數人兩目厚瞖皆磨去甚妙
(方見本門目赤爛類)
補腎圓(出危氏方)治圓瞖
巴戟(去心)山藥破故紙(炒)茴香牡丹皮(各五錢)
肉蓯蓉(一兩洗)枸杞子(一兩)青鹽(一分後入)
右為末煉蜜圓如梧桐子大每服三十丸空心鹽湯
下
八味還睛散(出危氏方)主散瞖
白蒺蔾(炒去尖)防風粉草(炙)木賊(各五錢)山栀子(五錢)
草決明(一兩炒)蟬退(一分)青葙子(一分微炒)
右為末麥門冬去心煎湯食後調下
春雪膏治眼生瞖膜上星者
用川黃連四兩洗淨用水三椀煎至半椀滓再用
水一椀煎至一盞二項并作一處慢火熬一小盞
用磁器盛不犯鐵器又用豶猪膽一箇取汁生薑
一兩洗淨和皮搗取汁用白砂蜜一斤用熬成膏
濾過入麝香片腦輕粉各五分同乳香少許細研
膏内攪勻磁器合密盛用時加入撥雲膏
撥雲膏
班毛(三箇去頭灰麵炒過)青娘子紅娘子(各二箇先製)硼砂(一錢)
蕤人(五箇去殼油)
右研極細同春雪膏一日五六次點愈
仙木散(出聖濟總錄)治眼目瞖膜遮障昏暗退瞖
蛇蛻(洗焙一錢)蒼术(米泔水浸一宿切焙二兩)黃芩(去黑心五錢)甘草(炙剉)
木賊(各一兩)
右為散每服一錢空心臨臥冷水調下
通肝散(出危氏方)治水瞖
山梔子蒺䔧(炒去尖)枳殼(去白)荆芥(各五錢)車前子
牛蒡子(各一分炒)甘草(炙剉各一兩)
右為末每服二錢苦竹葉湯調食後服
撥雲散(出聖濟總錄)治風毒眼瞖膜遮障
菊花防風(去叉)白蒺蔾(炒去角)羌活(去蘆頭)柴胡(去苗)甘
草(各一兩)
右為細散每服二錢水一盞煎至六分食後臨臥和
滓溫服
重明散(出經效濟世方)治兩眼生瞖膜連眼眶赤爛久不效
者並治之若一時赤眼一服效
黃鷹條(一錢細研)白丁香(一錢細研)乳香(一錢細研)爐甘石(一分燒赤)
白礬(一錢飛過)
右為細末每以燈心頭點入眼眥内
有點膏(出東垣蘭室方)治瞖膜不問六七年遮障瞳人者
當歸身(六分)甘草(六分)防風(八分)蕤人(去皮三分)黃連(揀淨洗二錢剉)
(如麻豆大水一大椀熬至一半再入前項藥)
右各剉麻豆大蕤人别研如泥同熬至滴水中不散
去沫入蜜少許再熬少時為度臨臥點一云令病人
心靜點之至目微痛為度日點五七次但欲多點使
藥力相繼也故名有點膏昔有張濟明者眼病瞖六
年以至遮瞳人視人如覺雲氣遮障點此藥五七日
瞖退一半
道人開障散(出直指方)治諸障瞖
蛇退(洗焙剪細)蟬退(洗焙)黃連(去鬚五錢)菉荳(一兩)甘草(生二錢)
右剉細每服二錢食後臨臥新水煎服
曾青散主退瞖(方見本門目眵壞類)
五神散(出經效濟世方)治眼疾退瞖膜
荆芥穗烏魚骨木賊白术(各一兩)甘草(五錢炙)
右為細末每服一錢食後米飲調下
點瞖子方
烏頭蝎稍硐砂信白丁香
右為細末猪鬃點之
照水丸(出聖濟總錄)治目生瞖障
龍腦丹砂(通明者)烏賊魚骨(去甲)滑(各一錢)
右研細再同研勻先用黃蠟皂子大兩三塊於新白
瓷盞内慢火上鎔用紗帛子濾過再淨盞内再鎔了
將前藥末同共拌和捏作餅子如半破豌豆大用薄
絹或紗袋子盛了以硐砂半兩放在淨碗内上交横
安竹片放藥在上面鋪著借硐砂氣熏用大糕子一
片合碗口勿令透氣撅一地坑放藥碗在坑内用竹
簟子一片蓋了然後以黃土蓋之七日出淨磁瓶中
收其硐砂不用如患浮瞖膜侵瞳人及一切目疾但
臨臥將一餅貼在眼眥頭即睡至曉用水一碗向東
覷水其藥自落在水中淨浴却用絹帛子包裹起安
潔淨處臨臥依前再使每餅可用半月藥力慢時方
易餅如兩餅(缺)
重明膏(出瑞竹堂一名洗眼藥)治眼内雲瞖無問遠年不退者
及諸般眼疾昏花只内障不治(輦真八提點眼内生白瞖十二三年治不)
(效得此方點退瞖即日安痊復故)
白砂蜜(二兩水飛過)訶子(四箇水洗煑去液)
右將蜜煉淨用絹濾過盛於磁器内將訶子黃丹入
蜜内於爐上熬用手一順攪之文武火不許太過熬
成金絲膏用手撚不粘手為度又用東南上槐條手
折寸長一白椀用水三大碗煎至一碗將前膏子用
槐條水觧稀稠得所用淨磁器收貯蓋封於地上頓
放三日令去火毒再用絹濾過方用熬藥時忌雞犬
婦人
水照丹(出經效濟世方)治眼中瞖膜
真珠末(一字)朱砂象牙(半字)烏魚骨(半錢)
右為細末鎔蠟丸如黍米大每服臨臥置眼中隨左
右用來早以水一盞開眼放藥水中瞖膜盡下神妙
摩頂膏(出聖濟總論)治一切眼疾瞖膜遮障兼能生髮涼
腦治頭痛
蓮子草藍清(各一握)油(一斤)
右將二味細剉納瓶中以油浸之紙封頭四十九日
每夜臥時令人以鐵匙點藥摩頂腦上四十九徧至
一百二十徧住此藥須五月五日平旦時合
白末眼藥去雲瞖
朵梯(水飛一兩)碗糖霜(淨五錢)大海螺(火煅為末一兩水飛)
右為細末用少許點眼
青末眼藥明目去瞖
安白蘆海螵蛸黑丁香(各三錢即鼠糞)
右為細末用少許點眼
蜜蒙花丸(出聖濟總錄)治眼障瞖
蜜蒙花黃蘖根(洗剉各一兩)
右為末煉蜜和丸如梧桐子大每服十丸至十五丸
食後臨臥用熟水下或煎餳湯下
黃金膏(出聖濟總論一名黃蘖膏)治一切眼退瞖(方見本門暴赤眼類)
復明膏(出聖濟總錄)治目障瞖肉昏暗
馬牙硝(研一兩五錢)酸漿草(乾者五兩)
右於六月六日用童子尿浸於日中暴之夜或隂雨
覆之晴即露之尿耗即旋添至七月初去酸漿草只
空暴小便令乾收之别以新盆蓋藥埋淨地深可五
寸已來至來年夏至前二日收之其霜飛上盆子蓋
以烏雞毛掃取患者以一米粒安大眥頭避風
照水丹(出危氏方)治眼瞖及外障赤瞖貫瞳人攀睛等惟
瞖厚者效
辰砂(五分)海螵蛸(一錢)
右於乳鉢内細研水飛過澄取用黃蠟少許鎔開入
藥待用時就火上施丸如蘿蔔子大臨睡用一丸點
眼角内緊合眼睡著次日用温湯洗下未過更用一
次妙王居用云常病眼障全不見物止用生辰砂一
塊每日眼中擦之海上方云不數日障醫盡退目明
如效
通光散(出聖濟總錄)治攀睛瞖膜昏澀風毒腫痛洗眼方
用栝蔞一枚割下頂蓋取瓤并子同猪膽𢷬勻再
入栝蔞内用元蓋却蓋之坐淨土上取桑條子十
兩約長四五寸簇栝蔞上用炭火燒扇之烟盡將
成炭即住扇冷和灰通研極細每用二錢沸湯浸
澄清去脚洗之
杏仁膏(出聖濟總錄)治眼瞖障膜遮但瞳子不破者
以杏仁三升湯浸去皮尖雙仁每一升以麵裹於
糖灰慢火中炮熟去麵研杏仁厭去油取銅綠一
錢與杏仁同研以銅筯點眼瘥
白龍散(一名馬牙硝方)治瞖明目(方見本門目生努肉類)
治眼生瞖膜(出聖濟總錄)
以薺菜和根莖葉不拘多少洗淨焙乾研為細末
每夜臥時先淨洗眼了挑半米許安大兩眥頭澀
痛莫疑瞖膜不日自落
治瞖目方(出聖濟總錄)
以芥子一粒輕手挼入眼中候日出以井華水雞
子清洗之
治熱瞖瞞睛方(出千金方)
以羊筋漱口熟嚼夜臥開目内之即閉目睡明日
即差亦治眯目不明
立消膏(出直指方)治浮瞖粟瞖霧膜遮睛
用雪白鹽於淨器中生研少許以大燈草蘸鹽輕
手指定浮瞖就點凡三次不痛勿驚屢效
去瞖障生血止痛方(出家藏經驗方)
用蠐螬汁滴目中及飴炙食之陳氏經驗方云
晉書盛彦母氏失明躬自侍養母食必自哺之母
既病久至於婢使數見捶撻婢忿恨因彦暫行取
蠐螬炙飴之母食以為美然疑是異物密藏以示
彦見之抱母慟哭絶而復蘇母目豁然從此遂愈
孟子曰陳仲子豈不誠廉士哉居於陵三日不食
耳無聞目無見也井上有李螬食者過半矣匍匐
往將食之三咽然後耳有聞目有見本草云蠐螬
汁滴目中去瞖障余在曲江有將官以瞽離軍因
閱晉書見此參以孟子之言證以本草之說呼其
子俾羞事而供勿令父知旬日後目明趨庭伸謝
因錄以濟衆
指甲散(出龍木論)治眼瞖兼諸物入眼
以左手中指甲洗淨候乾以刀刮其屑用燈草蘸
點眼中瞖處一二次即去或用懷孕婦人爪甲屑
置目中去障瞖
鼓槌草方(出人存方)退瞖
將鼔槌草根獨莖者寸截用薄綿裹塞鼻内即退
隨目左右塞之
神聖粉治目生瞖(方見本門班痘瘡入眼内)
黑運方治眼中脹膜(方見本門眯目類)
明目去障瞖解熱毒(出本草)
以菥蓂子食之久食視物鮮明四月八日收實良
治眼上生瞖
用頭上膩垢丸如梧桐子大更以指甲刮些末安
眼中以些水滴之令人仰臥傾以手揉眼兩邊淚
出却以燈心一莖於眼中撚起瞖膜即去
旋復花散(出聖惠方)治眼從下生赤瞖膜上黑睛
旋復花桑根白皮(剉)羚羊角屑赤芍藥(各一兩)
黃連(去須)耳草(各五錢微炙)川升麻黃芩(各三分)
右為粗散每服三錢以水一盞煎至六分去滓每食
後温服忌炙煿猪肉
還睛膏(出聖濟總錄)治一切障瞖
黃連(去須)鉛丹(水飛過各一兩)黃蘖(去粗皮五錢)桃仁(去皮尖雙仁者)杏
仁(去皮尖雙仁者各七粒)龍腦(研五分)白砂蜜(四兩)
右除龍腦鉛丹蜜外各𢷬碎用井水二盞及蜜鉛丹
攪勻浸三日後入銀石器内文武火熬及一半綿濾
過滓入龍腦成膏甆合子内密封掘地埋一宿出火
毒不拘時候點之
撥雲散(出德生堂)治散風毒退瞖障及赤爛眩者
白蒺䔧防風羌活川芎荆芥甘菊花
蟬退(各二兩)
右為細末每服二錢桑白皮熬水食後服
珊瑚散(出聖惠方)治眼赤痛生瞖障遠視不明痒澀
珊瑚(三分)龍腦(五分)硃砂(二分)
右先研珊瑚硃砂如粉次入龍腦研令勻每服用筯
取一米許日三四度點之神效
蕤人煎(出聖濟總錄)治眼生瞖障昏暗點大小人眼澀腫
赤隠痛
蕤人(去皮尖鋪在銀盂底)黃連(去須淨洗鋪蕤人上各二兩)
右古錢四十九文鋪在黃連上次井華水二盞浸不
得過錢用七年熟艾四兩緊打成一炷在古老錢上
燒密蓋盂口不令出氣候燒過艾炷出灰并古老錢
黃連蕤人等取下艾烟在水内入白蜜二兩同煎一
盞去滓又用麝香龍腦各二分硼砂一錢細研和膏
再熬熟密封入井水内浸七日出火毒凡遇障瞖先
用白湯洗眼燈心點眼内日三勿令見風亦治暴赤
眼及風眼淚痒
蘖竹瀝膏(出龍本論)
黃蘖(去粗皮刮細者滿傾竹内)慈竹(一段去兩頭節)
右用磚對立置竹磚上兩頭各安淨碗以乾竹火燒
令瀝出盡收之以釵股銅筯點眼
摩障瞖方
用雞卵殼研摩之
治熱瞖赤障更無甘汁(出本草)
用斫斷千歲虆藤以水浸從一頭吹取氣滴目中
(藤如通草者又名蘡蘿藤)
石決明方(出龍本論)
用石決明味醎無毒去目障瞖止痛兼治青肓殼
摩障瞖亦名九孔螺也圖經云決明殼大者如手
小者如三兩指海人不噉其肉亦取其殼清水洗
眼七孔九孔者良十餘孔者不佳
決明散(出永類鈴方)治障膜
石決明(煅)枸杞子(酒浸一宿)木賊(去節)荆芥穗羌活
晩桑華榖精草(去根)粉草旋復花蛇退(蜜炙)蒼
术(製)菊花(各等分)
右為細末每服二錢茶清調食後服
枸杞丸(出衞生家寳方)治年遠日近瞖膜遮障内外障眼
木賊(一兩去節童便浸一宿淨洗三五次)枸杞子(一兩炒乾)家菊花(一兩去枝)
(葉)削皮蒼术(三兩泔浸)
右為末煉蜜丸如禾穗子大每服一丸食後用好茶
嚼下
神妙散(出衞生家寶方)點瞖膜障眼
朴硝(二兩安豆腐淋過將建盞煅)辰砂(五分)乳香(五分)元明粉(一分)腦
子(三字)射香(三字)膽礬(五分)碙砂(五分)南硼砂(五分)
右為細末以銅筯點之研須極細
海洲聖婆婆眼藥(出衞生家寳方)治一切瞖障攀睛赤脉瘀
肉或痒或疼
朴硝(一兩)硼砂(研細)硃砂(研細)腦麝(各少許)
右用建盞一隻於火上鎔朴硝成珠子却入硼砂等
細研用蜜丸如芥子大吹一粒入眼中
通利膏(出鮑氏方)治瞖膜障明時多熱淚(方見本門目赤痛類和膏)
五退散(出淡療方)治眼中瞖障
蟬退蛇退蟬退殼猪退蹄鯪甲鯉菊
花防風草決明石決明甘草(各等分)
右為末每服二錢薄荷葉水小&KR0678;煎服
秦皮丸(出聖濟總錄)治黏睛瞖
秦皮(去粗皮)黃蘖(去粗皮)黃芩(去心)防風(去叉)柴胡(去苗)黃連
(去須一兩)萎蕤(炙)木通(剉各一兩五錢)甘草(炙)
右為末煉蜜丸如梧桐子大每服三十丸食後卧時
溫水下
治赤障白膜風淚(出本草)
以青羊膽點之
普濟方卷七十八
