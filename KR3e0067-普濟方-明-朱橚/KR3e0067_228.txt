普濟方卷二百二十八明周王朱橚撰
虚勞門
虚勞
五龍軟金丹治男女子諸虚百損五勞七傷下元冷
腰腿膝疼痛婦人赤白帶下添精補髓活血駐顔
沉香(二錢)檀香(一錢)八角茴香(一錢五分)乳香(一錢)安息香(一錢)
(五分)麝香蓮子心犀角丁香硃砂穿山
甲仙靈脾(酥炙各一錢)益智仁(一錢五分)
右為末煉蜜為丸如梧桐子大每服十丸空心温酒
乾物壓之
麋茸丸(出聖惠方)治下元虚冷五勞七傷陽氣衰弱脚腰無
力虚勞羸損
麋茸(三兩去毛塗酥炙微黃)雄蚕蛾(隔紙微炒)桂心桑螵蛸(微炒)
遠志(去心)兔絲子(酒浸三日曝乾别搗為末)鍾乳粉陽起石(酒煑)
(半日細研水飛過)山茱萸肉蓯蓉(酒浸一宿刮去皺皮炙乾)附子(炮裂)
(去皮劑)蛇牀子黃耆(剉各一兩)
右搗羅為末入陽起石等都研令勻煉蜜和搗三五
百杵如梧桐子大每日空心及晚食前以温酒下三
十丸
沈中丸療五勞六極七傷胃氣不和發於五臟虚勞
小便或難數令人多思脾氣不和宿食所為流入百
脉飲食不進沈滯著中膈或食不消
芎藭附子(炮)桂心甘草(炙)黃芩芍藥乾
薑蜀椒(汁各二兩)杏仁(去皮炒四兩)白术(五兩)當歸大黃
(一兩)
右搗篩蜜丸如梧桐子大以酒服五丸夜三丸忌海
藻菘生葱猪肉冷水桃李雀肉等
黃耆丸治五勞六極七傷骨髓虚憊四肢無力
黃耆(剉)牛膝(去苗)熟乾地黃(各二兩)桂心薯蕷覆
盆子巴戟五味子遠志(五錢去心)鹿茸(去毛酥塗炙微)
(黃一兩)石斛(去根剉)肉蓯蓉(酒浸一宿削去皺皮炙乾各一兩半)
右為末煉蜜和搗三二百杵丸如梧桐子大每服空
心及晚食前温酒下三十丸
薯蕷散治五勞六極七傷臍下膨脝兩脇脹滿腰脊
引痛鼻中乾燥目暗䀮䀮憤憤不樂胸中氣逆少飲
食小便赤黃餘瀝夢與鬼交失精驚恐虚乏
薯蕷白茯苓黃耆(剉各二兩)遠志(五錢去心)澤瀉人
參(去蘆頭)白芍藥五味子山茱萸沉香(各一兩)
龍骨(一兩五錢)枳殼(三分麸炒微黃去皮)
右為散每服四錢以水半盞入薑半分棗三枚煎至
六分去滓内白沙糖如栗大更煎一兩沸食前温服
巴戟丸治五勞六極七傷骨髓虚憊四肢無力
巴戟牛膝(去苗)肉蓯蓉(酒浸削去皺皮炙乾)補骨脂(各二兩)栢
子仁遠志五味子桂心乾漆(搗碎炒令烟出各一)
(兩)熟乾地黃(三兩)鹿茸(去毛酥塗炙微黃)兔絲子(酒浸三日)
右為末煉蜜和搗三二百杵丸如梧桐子大每服空
心及晚食前以温酒下三十丸
通明丸治五勞七傷六極強力行步負重病後骨髓
未滿所食不消胃氣不平
麥門冬(三觔)乾地黃石韋(各一觔)紫苑五味子
肉蓯蓉甘草阿膠杜仲遠志茯苓
天雄(各半觔)
右為末蜜丸如梧桐子大食前苦酒服十丸日再加
至二十丸
建中湯治五勞七傷小腹急痛膀胱虚滿手足冷飲
食苦吐酸痰嘔逆泄下少氣目眩耳聾口焦小便自
利
膠飴(半觔)黃耆乾薑當歸(各三兩)人參半夏
橘皮芍藥甘草(各二兩)附子(一兩)大棗(十五枚)
右㕮咀以水一斗煮取三升半湯成下膠飴烊沸分
四服日二服
治五勞七傷小腹急臍下膨脝兩脇脹滿腰脊引痛鼻
口乾燥目暗䀮䀮憤憤不樂胸中氣逆少飲食心中
策策痛小便黃赤尿有餘瀝去精驚恐虚乏(出千金方)
飴糖(半觔)黃耆遠志當歸(千金翼無)澤瀉(各三兩)芍藥
人參龍骨甘草(各三兩)生薑(八兩)大棗(二十枚)
右㕮咀以水一斗煑取二升半湯成内糖令烊一服
八合少停又一服(深師無飴糖遠志澤瀉龍骨有桂心六兩半夏一升附子一枚)
乾漆散治丈夫五勞七傷
遠志皮續斷兔絲子(各五兩)天雄(炮)桂心(各三兩)
乾漆(炒令斷煙)蓯蓉(各八兩)石斛(八兩)枸杞子(一升)乾地黃(十兩)
右為散每日一服一匕暮一匕酒飲皆得忌猪肉冷
水生葱蕪荑
十全大補湯治男子婦人諸虚百損五勞七傷少飲
食久病虚損時發潮熱氣攻骨脊拘急疼痛夢遺精
面色痿黃脚膝無力一切病後氣不如舊憂愁思慮
傷動血氣喘𠻳中滿脾腎氣弱五心煩悶並治之此
藥性温不熱平補有效養氣育神醒脾止渴順正辟
邪温暖脾腎(見諸虚門補益諸疾類)
金鎖正元丹治男子五勞七傷沉寒痼冷四肢厥逆
隂盛身寒臍腹久痛臟腑軟弱困倦少力飲食遲化
澀精補氣久服強健駐顔
白殭蚕(炒)破故紙(炒)白龍骨山茱萸(湯浸去核)桑螵
蛸(炒)黑梔子(炮)肉蓯蓉(酒浸)牛膝(酒浸)兔絲子(酒浸各五錢)
韭子(二兩炒)
右為細末煉蜜為丸如梧桐子大每服二十三十丸
空心温酒下日進二服常服有益婦人亦可服
正元丹治元氣虚冷面色黑黃飲食減少皮肉枯燥
並宜服之(此見諸虚門補虚進飲食類)
萆薢丸(出聖惠方)治一切勞氣五緩六極久服長筋骨養血
脉益顔色變白袪風逐氣充肌
萆薢(三兩剉)牛膝(去苗)桂心白术熟乾地黃附
子(炮裂去皮臍)川烏頭(炮裂去皮臍各二兩)枳實(麸炒微黃)丹參(各一兩)
肉蓯蓉(酒浸一宿刮去皺皮炙乾二兩)
右為末煉蜜和搗二三百杵丸如梧桐子大每服空
心以温酒下三十丸漸加至四十丸
鍾乳丸(出聖惠方)治五勞六極七傷瘦損虚冷令人肥白
鍾乳粉肉蓯蓉(酒浸一宿去皺皮炙乾)熟乾地黃兔絲
子(酒浸一宿曝别搗各二兩)乾漆(搗碎炒令烟出)栢子仁酸棗仁(微炒)
(各一兩)甘草(五錢炙微赤剉)
右為末煉蜜和搗三二百杵丸如梧桐子大每服空
心及晚食前以温酒下三十丸
治五勞七傷衰損(出醫方集成)
枸杞子(一斤)天雄(三兩)蓯蓉石斛乾薑(各八兩)兔絲
子(一觔)遠志續斷(各五兩)乾地黃(十兩)
右治下篩酒服方寸匕日二
補益鹿茸丸治五勞六極七傷衰損(方見本門虚勞小便白濁類)
地黃丸治男子婦人勞損虚羸傷寒冷熱病無所不
治
乾地黃茯苓玄參(各五兩)澤瀉薯蕷山茱
萸桂心芍藥(各四兩)附子(三兩)
右為末蜜丸如梧桐子大酒服二十丸加至三十丸以知
為度此方勝胡公腎氣丸及五石丸
丸延生丹(出御藥院方)治丈夫婦人虚損五勞七傷腹内一切
痛大便滑小便不通男子小腹膀胱氣病婦人經閉
赤白帶下酒食多傷大人小兒吐逆不定諸積聚寒
疝氣疰亦治中惡鬼疰傳屍勞疾久𠻳水種瘧痢脚
氣
辰砂(别研三兩)木香没藥硼砂(别研)白术人參
沉香(各五錢)附子(炮裂去皮臍)葫蘆巴(各一兩五錢)
右並為極細末同研勻用大蘿蔔去頂用銀匙剜作
罐子將剜出蘿蔔絞取汁在碗内入藥末一重旋以
銀匙撩蘿蔔汁在上再一層如上法若汁不透用銀
筋匙投之令入藥及八分蘿蔔頂盖之用竹簽簽定
一箇蘿蔔盛藥不了即用三兩箇分盛之先用紙封
閉次用鹽泥固濟周回約一指許用栗炭火煆令赤
開藥有香方出火藥罐子不動只於燒處存放至次
日去泥開罐子以銀匙取藥在磁器調和令可為丸
如乾再入蘿蔔汁和令得所丸如小豆大每服十丸
細嚼三丸吞七丸空心温酒或米飲下日二臨時量
力加減服
神應丸(出經騐方)治男子五勞七傷
大黃(六兩去皮净)黃連(四兩淨)血竭(三兩)犀角末(二兩)牛黃(三錢)
天靈盖(一箇醋炙黃色)九筋鼈甲(一個)靈礬(二兩)
右為細末用好醋一斗砂鍋内同藥用文武火熬無
醋焙乾再為極細末酒糊為丸朱砂為衣如彈子大
每服一丸服藥須要除破日面東男子用酒將藥化開
空心温服婦人服用頭紅花好酒一盞半煎至七分
去紅花滓將藥化開面東空心服之服後十日忌生
冷酒肉麺等物
鹿茸丸(出楊氏家蔵方)治真元虚憊五勞七傷面色黑唇口燥
目暗耳鳴心忪氣短精神昏倦喜怒無常飲食無味四
肢酸疼舉動乏力小腹拘急小便滑數或時出血
熟地黃(五兩洗)山藥(三兩)杜仲(炒斷絲一兩五錢)鹿茸(燒去毛酒浸炙)
五味子附子(五兩炮)肉蓯蓉(酒浸一宿)牛膝(酒浸一宿各一兩)
右為末麫糊丸如梧桐子大每服三十丸温酒鹽湯
下
和劑方用藥同但煉蜜為丸每一劑一觔以麝香一
錢為衣名鹿茸麝香丸
三因方主諸虚百病精氣耗散血少陽痿服此調榮
衛利腰脚補精血熟地黃三兩鹿茸酥炙一兩五錢
麝香一錢别研沉香三分細末入麝香研和蜜丸如
梧桐子大空心温酒鹽湯下三十丸亦名麝香鹿茸
丸
補虚益真氣煖下焦肋老扶弱久服強健用鹿茸二
兩酒炙附子炮去皮劑沉香各五錢麝香一錢一字
别研細末將肉蓯蓉一兩五錢酒煑火爛研細别入
酒熬成膏和丸如梧桐子大每服五十丸温酒鹽湯
下空心食前服名沉香鹿茸丸
七味乾漆散
乾漆(三兩炒斷煙)乾地黃(八兩)芍藥蓯蓉五味子(各二)
(兩)吳茱萸枸杞子(各四兩)
右為散酒服方寸七漸加至二七日二服以知為度
忌蕪荑
調中湯療虚勞補益氣力
麥門冬(五錢)乾棗(一兩)茯苓甘草(炙)桂心當歸
芍藥(各五錢)
右切以水八升煑取三升去滓分服一升日三忌生
葱海藻菘菜醋物
人參湯治五勞七傷氣虚羸疲骨節疼痛
人參白茯苓(去黑皮)附子(各五錢炮裂)柴胡(去苗)枳殼(去穣)
(麸炒)白术秦芁(去苗土各一兩)
右剉如麻豆每服水三盞棗一枚猪腎一箇去脂膜切
作薄片煮熟入藥末二錢葱白一寸烏梅半箇生薑二
片同煎數沸去滓温服不拘時
雙和湯(出和劑方)治男子婦人五勞六極心腎俱虚精血少
遂成虚勞百骸枯瘁四肢倦怠寒熱往來咳𠻳口乾
並喘乏面色痿黃略有所觸易成他疾或傷冷則宿
食不消腹疼痛瀉痢吐逆或傷熱則頭旋眼暈痰涎
氣促五心煩熱或因飢飽動作喜怒驚恐病隨而至
或虚脹而不思或多食而不生飢肉心煩則虚汗盜
汗一切虚勞不敢服燥藥者並宜服常服調中養氣
益血育神和胃進食補虚損
白芍藥(七兩五錢)當歸(洗酒浸焙)黃茋(蜜炙)川烏(各三兩)甘草(炙)
熟地黃(淨洗酒蒸二兩)肉桂(去皮不見火二兩去滓)
右為細末每服二錢水一盞半生薑三片棗子一枚
煎至六分空心食前服忌生冷菓子等物或入二陳
湯同煎一方白芍藥二兩五錢當歸等六味各一兩
名雙和散沉寒痼冷加附子末一方有人參三錢治
大病後虚勞氣促服温而有補不熱不冷
治男女積勞虛損或病後不復四體沉滯骨肉疼呼吸
促行動喘息或小腹拘急腰背強痛心中虛悸咽乾
唇燥面少色或飲食無味隂陽廢時悲戚多卧少起
久者積年輕者百日漸至瘦削五臟氣竭則可復振
治之(出肘後方)
甘草(二兩)桂(三兩)芍藥(四兩)大棗(二十枚)生薑(五兩無生亦可用乾薑)
右以水九升煑取三升去滓内飴八兩分三服間日
後作一劑加黃茋人參各二兩佳若腹滿及便溏不
用飴
又方(出肘後方)
黃茋枸杞根白皮生薑(各三兩)甘草麥門冬
桂(各二兩)生米(三合)
右以水九升煑取三升分四服
又方(出肘後方)治下血虛極
甘草(一兩)白术麥門冬(各四兩)桂(二兩)大棗(二十枚)膠(三兩)
右以水八升煑取二升服一方有芍藥名麥門冬湯
又方(出肘後方)
羊腎(一枚切)白术
右以水一斗煑取九升每服一升日二三服一日冬
月分二日
又方(肘後方)
用烏雌雞一隻治如食法以生地黃一觔切飴糖二
觔内腹急縳貯銅器罐中蒸五升米久須臾取出食
肉飲汁勿放鹽三月三度作之神良可止盜汗
鍾乳散治補虛勞益氣力消食彊腰脚
鍾乳粉(二分)防風人參(各一兩)細辛(半分)桂心(二錢)乾薑
(一銖)
右為散分作三服每日食時温酒調一服進食不用
過飽亦不得飢日一服常飲酒令體中醺醺若熱煩
以冷水洗手當即定不用熱食亦不得過冷忌生葱
生菜一方鍾乳粉五錢
鹿角膠煎(出聖惠方)治五勞七傷四肢沉重百事不任怯怯無
力昏昏欲睡身無潤澤腰疼頑痺脚弱不便難久立
胸脇脹滿腸中雷鳴春夏手足煩熱秋冬腰膝冷疼
健忘腎氣不理五臟風虛悉療之
鹿角膠(二觔搗碎作四分於鐵鐒中熬令色黃)生地黃(一觔取汁)紫蘇子
(二觔以酒一升研瀘取汁)生薑(一觔汁)黃牛酥(一升)蜜(三觔)
右先煎地黃汁生薑汁等二十餘沸次下酥蜜又煎
三五沸次以蜜并膠末下之攪令相得膠消盡煎即
成矣以器盛之空心以酒調二合服之日再此藥補五
臟益心力實骨髓生肌肉理風補虛聦耳明目理腰
脚忌羊血蕪荑一方有天門冬二觔無紫蘇子
建中湯(出千金方)治五勞七傷虛羸不足面目黑手足痛若
久立腰疼起則目眩腹中懸急有絶傷外引四肢
生薑芍藥乾地黃甘草芎藭(各五兩)大棗
(二十枚)
右㕮咀以水六升漬一宿明旦復以水五升合煑取三
升分三服藥入四肢百脉似醉状是效無生薑酒漬
乾薑一兩一宿用之
又方(一名崔平世出千金方)治五勞七傷
鍾乳粉萆薢(各一分)巴戟天乾薑(三分一作乾地黃)兔
絲子蓯蓉(各二分)
右為末蜜丸如梧桐子大酒服七服日三服訖行百
步服酒三合便行三百步胸中熱定即食乾飯牛羊
兔肉任為羹去肥膩餘不忌
天雄散(出千金方)治五勞七傷衰損者
天雄五味子遠志(各一兩)蓯蓉(一錢)蛇床子兔
絲子(各六兩)
右治下篩酒下方寸匕日三常服勿止
又方(出千金方)
蘿藦(六兩)五味子酸棗仁栢子仁乾地黃
枸杞根皮(各三兩)
右治下篩酒服方寸七日三
治五勞七傷(出千金方)
白羊頭蹄(一具淨治洗以草火燒令黃赤以淨綿急塞鼻及腦孔)胡椒萆
撥乾薑(各一兩)葱白(一觔)䜴(二觔)
右先以水煑頭及蹄半熟即内藥煑令極爛去藥冷
煖任性食之日一具七日完七具忌生冷酢滑五羊
陳臭等物
補骨脂丸(出聖惠方)治男子五勞七傷久虚積冷腰胯痛行
履無力脾胃不調或時泄瀉腎氣虧弱夢洩盜汗時
恍惚情常不樂風濕外傷陽道衰絶久服強力壯氣輕
身明目補填精髓潤澤顔色
補骨脂(五兩微炒)雄雀兒糞(二兩頭尖者是)熟地黃木香(各二)
(兩)安息香(一兩柴胡桃仁搗熟)硫黃(二兩細研水飛過)
右為末入研令勻煉蜜并安息香同和搗三五百杵
丸如梧桐子大每日空心以温酒下三十丸
加味椒紅丸治男子五勞七傷身體骨節酸疼行履
難胸膈悶滿不思飲食皆可治之身輕體健順氣
真川椒(一斤淨分作四處浸一復時四兩酒浸四兩酢浸四兩童子小便浸四兩米泔水浸)
自然銅(二兩火煆童便醋各淬七次)乳香没藥血竭(各一兩)
右將川椒一觔去目地上燒紅却將好酢灑於燒紅地
上了地乾將花椒鋪在上用瓦盆蓋之後地冷取出
花椒為末却將自然銅乳香没藥血竭一處用原浸
花椒酒醋童子小便米泔水打糊為丸如梧桐子大
每服三十五丸至四十丸温酒下日進三服
治補虚損治勞倦一切虛極垂死者(出本事方)
蒼术(一觔米泔浸一宿切作片子用韭白一觔細細同盦過一宿)甘草(三兩)川椒
(四兩炒)草烏(半觔水浸一宿切作片子用鹽四兩盦一宿次日炒乾)
右共為末用好舊糟六觔一同搗三五千杵令勻為
丸如梧桐子大每服二十三十丸空心温酒鹽湯下
婦人淡醋湯下
補虚勞(出千金方)
羊肝(一具)羊脊膂肉(一條)麴末(半觔)枸杞根(三觔)
右以水三斗煑枸杞根取一斗去滓細切肝等肉汁
中煑著葱䜴鹽如羹法合煎看如稠糖即好食之七
日禁如藥法
地黃小煎(出千金方)治五勞七傷羸瘦乾削
乾地黃(末一升)胡麻油(半觔)蜜(二觔)猪脂(一觔)
右銅器中煎令可丸如梧桐子大飲服三十丸日稍加
十丸能久常服大有益瘦黑者肥充
地黃煎(出聖惠方)治五勞六極七傷補益
生地黃(十觔搗絞取汁)漢椒(去目及閉口者微炒去汗)附子(各三兩炮裂去皮臍)
右搗為末入地黃汁中以慢火漸熬成膏盛於磁盒
中每於食前以温酒下半匙
治精變色或不射者大損虛勞已極久能令隂痿弱
水銀鹿茸巴豆(各等分)
右雜搗末和調以真麝香脂傳莖以囊帛包之若脂
強以少麻油雜煎及灸三隂穴
兔絲子丸治五勞七傷虛羸無氣力傷極兼治隂痿
宜服之(方見本門虚勞隂痿類)
成煉鍾乳粉(出和劑方)主五勞七傷欬逆上氣治寒𠻳通音
聲明耳目安五臟連百節利九竅下乳汁益氣補虚
療脚弱疼冷下焦傷竭強隂久服延年益夀好顔色
易令人有子(方見乳石門研煉服餌鍾乳類)
治虚勞血癖氣壅滯(出本草)
以細研乳頭香細末方寸七酒煎蘇方木去滓調服立
下惡物瘥
治虚勞滑腸胃行風氣通血脉去頭浮風潤肌(出本草方)
以生白油麻食後生食一合終身不輟與乳母食之
其孩子永不生病
加減三黃丸(出宣明方)治五勞七傷流濕潤燥消渴減肌肉
婦人帶下手足熱宜服
大黃黃芩黃連(各等分)
右為末煉蜜為丸如梧桐子大每服二三十丸生薑
湯下不計時候三服妙
又方(出本草方)
春三月黃芩四兩大黃三兩黃連四兩夏三月黃芩
六兩大黃一兩黃連七兩秋三月黃芩六兩大黃二
兩黃連三兩冬三月黃苓三兩大黃五兩黃連二兩
三物隨時合搗下篩蜜丸大如鳥卵米飲服五丸日
三不知稍增七丸服一月病愈久服走及奔馬迅馳
自驗禁食猪肉仲景治雜
黃芪飲子(出如宜方)治虚勞手足煩熱骨節倦怠疼痛咳𠻳
唾血
黃茋(一兩五錢)當歸紫苑石斛地骨皮桑白
皮人參附子(炮)鹿茸欵冬花半夏(製)甘
草(各一兩)
㕮咀薑七片棗一枚水煎服
治五勞六極七傷諸症危篤(出梅上名方)
用頭首男兒胞衣一具長流水中洗出血砂瓶中入
水少許煑如泥爛石盆中研入白茯神四兩和為丸
如梧桐子大以麝香少許滚過每服百粒空心服温
酒或米飲服以瘥日為度
治男子婦人怯症
男子用小女兒小便日進三次乾燒餅壓之婦服童
子小便依前服月餘日全效
煎膏(出千金方)治羸瘦補益虚勞
右以不入水猪肪煎取一升内葱白一握煎令黃出
内盆中至平旦空腹服訖暖覆卧至脯時食白粥不
得稀過三日服補藥
羊腎蓯蓉羹(出肘後方)治五勞七傷陽氣衰弱脚腰無力
羊腎(一對去脂膜切細)肉蓯蓉(酒浸一宿一兩刮去皺皮)
右細切和調作羹葱白鹽五味等如食細嚼空心食
之
必效散(出宣明論方)治五勞七傷勞役肌瘦不思飲食喘𠻳
不已
川烏(一兩生用)天南星(五錢生用)
右為細末每服二錢蘆菔八塊如梅子大以水煑熟
去滓食後服嚼
補虚勞(出千金方)
羊肚(一具切)白术(一觔)
右以水二斗煑取六升每服二升日三一方用猪肚
補虚勞(出千金方)
䜴(一升蒸三遍)薤白(一觔切)
右以水七升煑取三升分三服小取汗
補五勞(出千金方)
用五月五日採五加莖七月七日採葉九月九日取
根治下篩服方寸七日三常服去風勞
魘忘湯(出千金方)治五勞七傷虛羸心驚尫弱多魘
茯苓(四兩)甘草芍藥桂心乾薑(各三兩)大棗(五枚)
遠志人參(各二兩)
右㕮咀水八升煑取三升分三服
羊腎散(出千金方)治男子五勞七傷八風十二痺
羊腎(一具隂乾)五味子女萎細辛牡荆子芍
藥巴戟天石斛白斂石龍芮茯苓
山茱萸乾漆礬石龍膽桂心芎藭
蓯蓉蜀椒白术菊花續斷遠志人
參黃芪澤瀉萆薢黃芩(各一兩)乾薑附
子防風菖蒲牛膝(各一兩)桔梗(二兩五錢)薯蕷
秦艽(各二兩)厚朴(一兩)
右治下篩酒服方寸匕日三忌房屋
又方(出千金方)
石龍芮續斷桔梗乾薑菖蒲茯苓(各二)
(兩)山茱萸薯蕷蜀椒芍藥巴戟天人
參龍膽女萎厚朴肉蓯蓉細辛萆
薢附子石斛黃茋芎藭白斂烏頭
天雄桂心(各一兩五錢)秦艽白术礬石(一作礜石)
五味子牡荆子菊花牛膝(各一兩)遠志(二兩五錢)
乾漆(三兩)羊腎(一具隂乾)
右治下篩酒服方寸七日三
人參輕骨散(出和劑局方)治五勞七傷中脘氣滯心腹痞悶停
痰嘔逆冷氣奔衝攻注刺痛四時傷寒頭疼熱頂背
拘急骨節煩疼憎寒惡風肢體困倦大便不調小便
赤嘔逆煩渴傷風感寒頭痛體熱鼻塞聲重咳𠻳痰
涎山嵐障氣時行疫癘潮熱往來婦人血氣撮痛經
候不調
厚朴(薑製)甘草(炙)苦梗(各四兩)麻黃(去節)柴胡(各三兩)人參
(去蘆)白术陳皮白芷赤芍藥秦艽(各二兩)半
夏(煑)白茯苓貝母(去心各一兩)蒼术(六兩酒浸去皮)川芎
當歸桂肉乾薑(炮各一兩五錢)枳殼(二兩五錢麸炒)
右細末每服三錢水一盞薑二片煎七分熱服體倦
加烏梅咳𠻳加棗不拘時服
前胡木香散(出衛生家寳方)調順三焦平和胃氣治男子婦人
五勞七傷氣隔不通日漸消瘦
前胡(一兩)柴胡(一兩)木香(一兩)秦艽(一兩)京三稜(五錢煨)官桂
(一兩)茴香(一兩)檳榔(三箇麺煨)白术(一兩)肉豆蔲(三箇去皮)甘草(五錢)
(炙)青皮(五錢)川芎(五錢)甜葶藶(五錢微炒)
右每服二錢水一盞半薑三片烏梅一枚煎至六分
温服
補勞茯神散(出衛生家寳方)補一切氣虚勞疾
遠志(去心)龍骨茯神白茯苓人參當歸
五味子肉桂陳皮甘草(炙各一兩)麥門冬(去心二兩)
(五錢)黃芪(二兩)
右為末分作八服入棗七枚生薑五片用水一升半
煎至一升空心服之
兔絲子丸(出朱氏集騐方)治男子虚勞益顔色去萬病安五臟
填骨髓和耳目輕身延年最妙
兔絲子(酒浸一宿五兩焙)澤瀉(酒浸一宿略蒸焙)大附子(炮去皮)肉
桂(各五兩)蓯蓉(酒浸一宿焙)杜仲(製)熟地黃(投水中沉者是酒浸一宿)
(焙)白茯苓(去皮)猢猻薑(去毛炙)山茱萸茴香(炒)石斛
川續斷(焙)川牛膝(酒浸一宿焙)蓽澄茄(各三兩五錢)金鈴
子(去核)乾薑(炮各四兩)川巴戟(去心酒浸一宿焙)桑螵蛸(蜜炙)覆盆
子五味子川芎(各二兩五錢)
右為細末不犯銅鐡器酒糊為丸如梧桐子大每服
二三十丸鹽湯温酒任下如脚弱木瓜湯下
未病蓮心飲治虚勞或大病後心虚脾弱盜汗遺精
人參白茯苓蓮肉(各一兩)白术甘草(炙)扁豆
(炒)薏苡仁(炒)桔梗(炙)葛粉(炒)黃芪(炒)當歸(各五錢)桑
白皮半夏麯百合乾薑(炒)山藥(炒)五味子
木香丁香杏仁(去皮尖炒)白芷神麹(各一兩炒)
右㕮咀每服三錢水一盞薑棗煎空心温服
延齡膏治一切勞
蝦蟆龍骨丁香棗葉鰻鱧木香猪
牙皂角(各等分)麝香(少許别研令細)
右件藥杵羅為末用羊腸大者盛之纏定兩頭於飯
甑上蒸熟為度取出候冷以竹刃割開刮下同腸表
裏盡研細便入麝香一處同研令勻為丸如梧桐子
大每服一百丸服藥時須辰巳間用清香熟水吞下
一百丸更看病人状劣旋旋服之須得一度喫盡一
百丸後以衣被蓋出汗病甚者略露面其蟲從汗出
屍蟲如麥麸大餘者皆微細俟出盡汗後其病人身
便輕快候汗乾後即換却元着衣服卧物等初服藥
覺當時藥便盡吐出並不住即難療或一百丸存六
七十丸猶可醫别以初藥補數如藥不吐疾無不退
服藥忌一切發勞物甚者服兩服至三服即永除根
本一服後喫物無觸忌若作散服三五服為妙初汗
頻換手帕揩之約兩炊久腸勞隨藥瀉下一度用盆
盛之其蟲微細在上面動服藥後如不吐甚妙也一
生永忌觸犯諸藥苦參人參空青麥門冬烏頭等切
忌服之
燒肝散治丈夫婦人五勞七傷胸膈滿悶飲食少脚
膝無力大腸虚滑或即口内生瘡牙齒宣露及療婦
人血氣塊者並服此
肉豆䓻(三箇和皮)官桂(三分去皮)香白芷(五錢)破故紙當歸
人參茯苓(去皮)桔梗(各五錢)
右件八味為末每服四錢羊肝四兩批作片子摻藥
在上令勻以刀背微搥以南粉塗濕紙裹文武火燒
令香熟為度放冷用米飲嚼下
鬼哭飲子治一切勞
青蒿(一大握如用其子只一兩五錢)甘草(大者三寸搥碎)㯽榔(一兩為末)葱白
(三寸并根用)阿魏(一分童子便磨細另安一處)東引桃枝(小者一大握搥碎)
右用童子小便二升浸桃枝青蒿甘草葱白四味一
宿来晨煎取六合去滓入阿魏更煎兩沸分為二服
每服時入㯽榔末五錢同服如吐後更進第二服如
一服後心頭安穏即須臾進第二服必轉下惡物服
時不可令人與患者面相向恐惡蟲飛入口鼻如女
人患須男面北煎藥男患即女人面北煎藥忌猫犬
見患者春服二服秋服三服每年五服勞蟲並盡去
除根本矣
固元丹治男子女人一切五勞七傷元氣虧弱血氣
虚損一切虚冷百般勞證宜服此
兔絲子益智子(去皮)牛膝石斛黃芪乾地
黃桑寄生萆薢茯苓芎藭五味子
山茱萸羌活木香虎骨(酥炙黃黑色)肉豆䓻(各一)
(分)厚朴(去皮薑製)青橘皮(各三銖)鼈甲(醋炙五錢)阿魏(三銖)肉蓯
蓉(一分)
右為細末以好酒少許化阿魏與蜜相對煉丸如梧
桐子大早服鹽湯四十丸
治一切男子婦人患虚勞本元虚損氣乏血虚喫食減
少身體羸弱冷氣非時攻刺心痛兩脇下脹滿脉氣
微弱
牛膝(五錢)官桂(去皮三銖)當歸五味子蓬莪茂人
參桑寄生羌活芎藭京三稜木香
㯽榔巴戟(去心各一分)吳茱萸(二銖)
右為細末煉蜜丸如梧桐子大空心湯下四十丸
虚勞論曰古人稱五勞六極七傷其病謂之虚勞尋其
證狀或支離蔓衍或但取一邊為論據且如說肺勞者
短氣面目浮腫鼻不聞香臭便為虚勞之病則此證何
待虚勞而見也嘗究謂勞者有勞役之勞勞傷之勞為
所用者太過一臟一腑之氣失其常度所以致疾也且
以肺臟論之因其勞動風客氣壅肺氣傷令人面浮腫
肺管不通鼻不聞香臭肺中諸氣不能運行令人短氣
如此參之恐非虚勞所謂虚勞者虚則已有所虧勞則
因其有損若論其證非一證所能其積之有漸其成之
有日非一朝一夕之故而卒見也至於巢氏論虚勞體
痛而不能食少氣無力各引以為一證此皆不通今原
其所得之由指其一者他皆不言可知也若腹脇有塊
大小成形按之不動推之不移久之令人寒熱虚咳𠻳
逆面浮腫輙微喘日羸此由暴怒驚氣上不得而下動
傷於肝氣聚而不行結而不散始得之在肝脉勞大而
結不傳可治宜沉香煎若其人頓羸瘦短氣乏力腰背
牽急膝酸痿小便或赤或白或濁精泄不禁夢與鬼交
噏噏如熱骨肉煩疼此由房勞過度精氣竭疾得之於
腎服宜大建中湯後服五味子丸若脉細促欲絶大筋
枯槁者不治脉弱者可治其不能食者死若胸中氣滿
但嗜卧飲食不減肌膚虚弱滑泄此由思慮太甚飲食
勞倦或因他病大槩得之於脾脉弦太甚者不治緩弱
者治大肉䧟者死宜炙肝散白术丸若咳𠻳喘急唾如
濃涕背寒洒洒皮膚熱燥脇不時痛動則咳極此由形
寒飲冷傷於肺經久咳不已肺氣枯燥漸漸羸弱者令
人先寒後熱脉弱者可治或緊或弦亦可治宜紫苑丸
活鱉煎若觀勞赤色大如錢日晡發脉數大者難治加
促者死若潮熱有時五心煩熱口乾時渴夜多盜汗及
氣力劣少漸漸加咳此由大病之後邪熱不去客乘於
心心虚受邪熱摶於榮衛不咳者易治此為不傳脉滑
大者易治細嗇者難治宜青蒿散柴胡芍藥散
沉香煎(出指南方)治虚勞腹脇有塊大小成形不動寒熱如
瘧
石斛(五錢)沉香附子秦芁黃茋鼈甲木
香檳榔柴胡川椒(各二兩)
右為細末先將枸杞子十觔河水洗淨略搥碎用法
酒二斗同煎七升取出枸杞根别研用法酒三升洗
枸杞令淨將酒一處入蜜四兩同熬成膏和前藥末
丸如梧桐子大每服二十丸米飲下
五味子丸(出指南方)治房勞過度精泄不禁羸瘦短氣(方見本門)
(虚勞羸瘦類)
炙肝散(出指南方)治虚勞太過虚弱滑泄
牡丹皮芍藥柴胡(各一兩)白术(三兩)
右為細末每服三錢以猪肝一片薄切開摻藥在内
慢火炙嚼米飲下
柴胡芍藥散(出指南方)治五心煩熱口乾時渴夜多盜汗
柴胡芍藥地骨皮石膏(各五錢)
右為麄末每服五錢水二鍾小麥五十粒煎一盞去
滓服
活鱉煎(出指南方)治虚勞咳𠻳喘急唾如濃涕漸漸瘦弱
附子(去皮臍)白术當歸人參枳殼桃仁
杏仁(各五錢)三稜陳橘皮白芷茯苓甘草
秦芁柴胡桑白皮阿膠麻黃官桂
(各五錢)㯽榔豆䓻(各一箇)
右細剉用大鱉一枚湯中爁過折去頭尾腸肚却入
藥在腹内將甲合定以麻皮纏濕紙裹七重鹽泥同
濟令四面厚薄勻用甕一口入礱糖三斗在甕内放
鱉在中間再用礱糖三斗蓋之四畔燒一伏時次日
取出候氣冷取出打破開鱉并肉及藥作三處焙燥
再搗為細末每服二錢温酒調下如咳甚飲酒不得
者以酒糊丸如梧桐子大每服三十丸米飲下空心
服忌雀鴿莧菜魚腥海味等
紫苑丸(出指南方)治虛勞咳𠻳喘急唾如濃涕漸漸瘦弱
紫苑官桂五味子(等分)
右為細末煉蜜丸如梧桐子大每服二十丸米飲下
青蒿煎(出指南方)治五心煩熱口乾時渴夜多盜汗
青蒿(一觔)人參麥門冬(各一兩)
右將二味為細末用青蒿汁一處慢火熬成膏可丸
即丸如梧桐子大每服二十丸食後米飲下
補虚勞益髓悦顔色長肌令人肥徤(出本草)
以鹿角膠搗為末以酒服方寸七日三服
治風勞虚熱(出本草)以白花藤酒漬服之
蓽撥丸(出聖惠方)治五勞七傷腎虚脾弱上焦煩熱下元虚
腹内雷鳴胸膈氣滯羸廋無力宜服(方見本門後虚勞不思食類)
解勞生肌進食活血養心地黃煎圓(出華陀藏中經方)
生地黃(汁五升)杏仁(汁五升)薑(汁五升)藕(汁五升)薄荷(汁一升)
鵝梨(汁一升)法酒(二升)沙蜜(四兩)
右慢火熬成膏入後藥
柴胡(三兩洗去蘆)木香人參茯苓山藥栢子
仁(微炒另研)遠志(去心)白术枳殼(各一兩湯浸去穰切麸炒黃)秦芁
(二兩洗去蘆)桔梗(一兩)熟地黃(好酒浸一宿切焙)麝(五錢細研)
右丸如梧桐子大每日食後甘草湯下二十丸
人參補虚湯治四肢懶倦
黃茋(一錢五分)人參(七分)甘草(炙二分)生地黃(五分)防風(七分)當
歸身(七分)丁香末(二分)全蝎(一枚)生甘草稍(三分)知母(七分)白
芍藥(五分)五味子(半觔)升麻(七分)柴胡(一錢)羌活(七分)熟地黃
(六分)黃栢(七分)
右剉如麻豆大都作一服水六盞煎至一盞去滓稍
熱服空心服之
人參五補散治五勞七傷肌瘦體熱皮毛乾槁四肢
倦不思飲食氣虚耳鳴便旋類併痰𠻳盜汗並皆治
此藥療百病大有神效
人參(二兩)黃茋當歸(一兩酒浸)木香(一兩生)川芎(一兩)生乾
地黃(二兩酒焙)桑白皮(一兩)秦芁(一兩去蘆)白术(一兩)白芍藥(二兩)
沉香(五錢)紫苑(一兩去土)柴胡(一兩去蘆)天門冬(一兩去心)甘草(一兩)
(炙)白芷(一兩)半夏(一兩湯洗十四遍為末薑汁作餅炙)
右件為末每服二錢水一盞薑三片棗一枚煎至八
分温服不拘時候
鼈甲散治五勞七傷四時傷寒壮熱骨節煩疼痰𠻳
嵐瘴心腹積氣一切風疰婦人血風産前産後諸疾並
治
川芎白芷鱉甲(醋浸炙令赤)肉桂紫苑乾薑
陳皮(各四兩)秦芁羌活當歸柴胡(各七兩)蒼
术(六兩)烏藥五味子芍藥川烏(四十箇炮)桔梗(二觔)
(半㨂淨)
右為細末每二錢薑二片烏梅半箇煎服傷寒加葱
白勞損加酒
參苓飲子治脾弱虚發熱心神不寧
人參蓮肉甘草(各一兩)白茯苓茯神白术
(各五錢)香附子(一兩炒去毛)
右為飲子每服三錢水一盞薑三片棗一枚同煎至
七分去滓服不拘時候最治小兒量大小加減服
鍾乳丸補暖水藏虚冷治五勞七傷腰脚疼痛并面
色痿黃肌膚消瘦
鍾乳粉(三兩)鹿茸(二兩去毛塗酥炙令微黃)附子(二兩炮裂去皮臍)石斛
(三兩去根剉)蛇床子(二兩)兔絲子(酒浸三宿暴乾别搗為末二兩)桂心(二兩)
乾漆(二兩搗炒令煙出)
右件藥搗羅為末入鍾乳粉研令勻煉蜜和搗三五
百杵丸如梧桐子大每日空心以温酒下三十丸
固陽湯治虛勞增寒壮熱下痢咳𠻳自汗等證
白茯苓(去皮)白芍藥附子(各三兩炒)白术(炒三分)
右㕮咀每服四錢生薑五片水一盞半煎至六分去
滓食前温服小便利者去茯芩大便利者去芍藥加
乾薑二分𠻳者加五味子細辛乾薑泄瀉者兼服四
逆湯震靈丹當應手而愈今人見寒熱證者多用當
歸鹿茸不知藥味甘而濡脾戀膈以傷胃氣所謂精
氣血氣皆由榖氣而生孫兆謂補腎不如補脾故莫
若固陽湯以調寒其熱不能致傷脾若飲食不減氣
血自能充實也
解熱湯治飲酒虚勞生熱
柴胡白术枳殼白茯芩(各一錢剉)
右件藥分作二劑每劑用童子小便水酒共一升煎
至半升去滓分二服温服可盡以效為度
有腎氣大丸法諸散方
白术(一觔)肉桂乾地黃澤瀉茯芩(各四兩)
右搗篩飲服方寸七日三兩服佳
又方
生地黃(二觔)麵(一觔)
右搗炒乾篩酒服方寸七日三服
治大病後不足病虚勞補虚
取七歲以下五歲以上黃牛乳一升水一升煎取一
升如人飢稍稍飲不得多十日服不住佳
補肝散(出本草方)治男子五勞七傷明目
用白瓜子七升絹袋盛絞沸湯中三遍訖以酢五升
漬一宿暴乾搗下篩酒服方寸七日三久服瘥
治男子五勞七傷補腰腎令人有子去風血(出本草方)
以列當煑及浸酒服之
補虚勞(出本草方)
以羊皮去毛煑熟食之
主丈夫五勞七傷腰脚痛冷隂痿小便濁白益陽道除
風氣補衰老好顔色長筋骨(出本草方)
取鼠藤根又莖細剉濃煑服之訖取微汗亦浸酒如
藥酒法性極温服訖稍令人悶無苦
來蘇散(出衛生家寳方)治男女五勞七傷增寒壯熱骨節痠痛
口乾苦四體骨蒸傷寒頭疼背膊勞倦膈胃煩壅睡
昏沉或時咳𠻳面無顔色小便黃赤婦人血風勞大
宜治之
甘草(焙搗去滓秤)肉桂(去皮不近火)桔梗(淨焙乾秤)防風(洗淨焙)五
加皮(淨洗焙秤)赤芍藥(淨洗焙秤)荆芥穗(别輕焙)柴胡(去蘆淨洗焙)
乾葛(焙搗篩粉去滓)白茯苓(以上十味各一兩)麻黃(一兩半去節秤)陳橘
皮(一兩半去白焙秤)
右須地道新好者焙乾搗羅為末每服二錢薑三片
烏梅棗子各一枚水一大盞煎至七分去滓熱服日
三服善解勞倦及不染山嵐瘴毒氣時行傷寒如傷
寒壮熱頭疼連進二三服稍輕調理日三服並不拘
時候
炙肝散(出御藥院方)治脾胃虚弱五勞七傷肌體羸瘦不思
食久患泄瀉腸滑不止心胸滿悶臍腹疼痛或便血
困倦無力四肢沉重及心勞口瘡並皆治之
木香白术生犀角山茵蔯(去梗)紅豆䓻縮
砂仁桂(去麤皮)吳茱萸(洗焙乾半兩)人參(去蘆頭)黑附子
(炮裂去皮臍五錢)石斛(剉炒)狗脊(去皮)川芎良薑柴胡(去苗)
訶子(炮去核)草豆䓻(炮去皮各一兩五錢)陳皮(去白)白芍藥乾
薑(炮)桔梗防風紫苑(去土)紫參(去皮)白蕪荑(炒去皮各)
(五錢)
右為細末每服二錢半羊肝二兩去筋膜薄批摻藥
入葱白生薑和鹽各少許拌勻用紙裹水濕文武火
煨熟却用生薑粥送下食前日進二服
療勞(出本草方)
以白英煑汁作羹食
治五勞七傷明目益筋力宣而復補(出本草方)
以八九月時採仙茅用竹刀子刮去黑皮切如豆粒
米泔浸兩宿隂乾搗篩和蜜丸如梧子每旦空腹酒
飲任便下二十丸禁食牛乳及黃牛肉大減藥力本
西域道人所傳開元元年婆羅門僧進此藥明皇服
之有效當時禁方不傳天寳之亂方書流散上都不
空三藏始得此方傳與司徒李勉尚書路嗣恭給事
齊杭僕射張建封服之皆得力路公文服金石無效
及得此藥其益百倍齊給事守縉雲日乏力風痙經
作服之遂愈
法
導引法飬生方云唯欲嘿氣飬神閉氣使極吐氣使
微又不得多言語大喚呼令神勞損亦云不可泣淚及
多唾洟此皆為損液漏津使喉澁大渴又云雞鳴時扣
齒三十六下訖將口唇潄舌聊上齒表咽之三過殺蟲
補虚勞令人彊壯又云兩手托頭頰手不動擡肘使急
腰内亦然住定放兩肘頭向外肘膊腰氣散盡勢大悶
始起来去七通去肘臂之勞又云兩足跟相對坐上兩
足指相向外扒兩膝頭拄席兩向外扒使急始長舒兩
手兩向取勢二皆急三七作去五勞腰脊膝痛傷冷脾痺
又云跪一足坐上兩手䏶内捲足努嘴向下身外扒一
時取勢向心来去二七左右亦然去五勞足臂疼悶膝
冷隂冷又云坐抱兩膝下去三里二寸急抱向身急勢
足兩向身起欲似胡床住勢還坐上下来去二七去腰
足臂内虚勞膀胱冷又云外轉兩脚平蹹向隂端急慼
將兩手捧膝頭兩向極勢捺之二七畢身側兩向取勢
二七前後努腰去心勞痔病膝頭冷調和百損時須言
語不瞋喜偏跏兩手抱膝頭努膝向外身手膝各兩極
勢挽之三七左右亦然頭須左右仰扒去背急臂勞又
云兩足相蹹令足掌合也慼足極勢兩手長舒掌相向
腦項之後兼至膊相挽向頭髆手向席来去七仰手七
合手七始兩手角上極勢腰正足不動去五勞七傷臍
下冷暖不和數用之常和調適又云一足蹹地一足屈
膝兩手抱犢鼻下急挽向身極勢左右換易四七去五
勞三里氣不下又蛇行氣曲卧以正身復起踞開目隨
氣所在不息少食裁通腸腹以氣為食以䑛為漿春出冬
藏不財不養以治五勞七傷又云蝦蟇行氣正動搖兩
臂不息十二通以治五勞七傷水腫之病又云外轉兩
足十偏引去心腹諸勞内轉兩足十偏引去心内煩熱
兼去身一切諸勞疾疹又云正偃卧以口徐徐内氣以
鼻出之除裏急飽食後小咽氣數十令濕寒者乾嘔腹
痛從口内出氣䐜腹小嚥氣數十兩手摩令極熱以摩
腹令氣下也
普濟方卷二百二十八
