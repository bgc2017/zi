普濟方卷三百三十明周王朱橚撰
婦人諸疾門
崩前漏下
治漏下去血不止方(出千金方)
取水蛭治下篩酒服一錢許日二惡血消即愈
治女子漏下積年不斷困馬方(出千金方)
取鵲重巢柴燒灰作末服方寸匕日三服三十日
愈甚良重巢者鵲去年在巢中産今年又在上作
重巢産者是也一方酒調下食前
治婦人漏下(出本草)
用水蘇莖葉煎取汁飲之
治婦人漏下不斷方亦治崩中赤白不止氣虚竭方(出千)
(金方)
以亂髮皂莢水洗燒為細末空心温服酒調下一
錢
又方(出千金方)
用鹿茸燒灰細研食前温酒調下二錢亦可治漏
下赤色令人黃瘦虚竭
又方(出千金方)
用桃仁燒灰細研食前温酒調下二錢亦可治漏
下赤色
治血内漏下
用蒲黃二兩水服方寸匕立止
血露不絶方
用竈突墨酒服一匕日三服效
治血下不止産後崩中及治胎動腰痛搶心
用蒲黃三兩酒五升煮取二升分三服食前
又方
以燒桑白皮水煮飲之
治卒漏血欲死方
以煮鷄蘇一斗常服之亦可
又方(出肘後方)
用烏賊魚骨五分桑耳五分為末酒服匕一日三
服
慎火草散(出千金方)治崩中漏下赤白青黑腐臭不可近令
人面黑無顔色皮肉相連月經失度往來無常小腹弦
急或苦絞痛上至心兩脇腫脹食不生肌膚令人偏枯
氣息乏少腰背痛連脇不能久立每嗜卧困懶
慎火草白石脂禹餘糧鱉甲
乾薑細辛當歸芎藭石斛
芍藥牡蠣(各二兩)黃連薔薇根皮
乾地黃(各四兩)熟艾桂心(各一兩)
右治下篩空腹酒服方寸匕日三稍加至二匕若
寒多者加附子椒熱多者加知母黃芩各一兩白
多者加乾薑白石脂赤多者加桂心艾各二兩
薔薇根皮散(出聖惠方)治婦人崩中漏下赤白青黑腐臭不
可近令人面黑皮骨相連月經失度往來無常小腹弦
急或時腹内㽲痛不欲飲食
薔薇根皮(一兩剉)慎火草(半兩)白藢(三兩)敗龜(一兩)
(塗酥炙全黃)黃連(一兩去須炒)乾薑(半兩炮裂剉)桂心(半兩)細
辛(半兩)當歸(一兩剉微炒)熟乾地黃(一兩)芎藭(半兩)
石斛(一兩去根剉)白芍藥(半兩)牡蠣(二兩為粉)禹餘糧(二兩)
(燒醋淬七遍)艾葉(一兩微炒)
右件藥搗細羅為散每於食前温酒調下二錢
雲母芎藭散(出千金方)治五崩身瘦欬逆煩滿心下痛而生
瘡腰痛不可俯仰隂中腫如有瘡狀毛中痒時痛與藏
相通小便不利常拘急頭眩頸項忽急痛手足熱氣逆
衝急心煩不得卧腹中急痛食不下吞醋噫苦上下腹
鳴漏下赤白青黃黑汁大臭如膠汚衣狀皆是内傷所
致中寒即下白熱即下黑多食即下黃多欎即下青或
喜或怒心中常恐或憂勞便發動大惡風寒
雲母芎藭代赭東門邊木(燒各一兩)
白薑蚕烏賊骨白堊蝟皮(各六銖)
鱉甲(一作龜甲)桂心伏龍肝生鯉魚頭(各十)
(八銖)
右治下篩酒服方寸匕日三夜一
鎮宫丸(出濟生方)治婦人崩漏不止或下五色或赤白不定
或如豆汁或狀苦豚肝或下瘀血臍腹脹痛頭暈眼花
久而不止令人黃瘦口乾胷煩不食
代赭(火煆醋淬七次)紫石英(火煆醋淬七次)禹餘糧(煆醋淬七次)香
附子(醋煮各二兩)陽起石(煆紅細研)芎藭鹿茸(燎去毛醋)
(蒸焙)茯神(去木)阿膠(剉蛤粉炒成珠子)蒲黃(炒)當歸(去芦)
(酒浸各一兩)血竭(别研各半兩)
右為細末用艾煎醋汁打糯米糊為丸梧桐子大
每服七十丸空心用米飲下
治婦人崩中漏下青黃赤白使人無子(出大全良方)
用乾薑京墨各一兩為末麵糊為丸酒下日五丸
神驗
治崩中漏下青黃赤白使人無子(出本草)
用好墨末一錢匕酒服
又方(出大全良方)
以常炙猪腎食之麫裹煮吞之亦佳
伏龍肝散(一名禹餘糧散出三因方)治血氣勞傷衝任脈虚經血非
時忽然崩下或如豆汁或成血片或五色相雜或赤白
相兼臍腹冷痛經久未止令人黃瘦口乾飲食減少四
肢無力虚煩驚悸使人無子
伏龍肝赤石脂(煆酒淬)牡蠣(煆取粉)烏賊骨(取粉)
禹餘糧(煆醋淬)桂心(各等分)
右為細末空腹酒飲任調下二錢白多者加牡蠣
烏賊骨赤多者加赤石脂禹餘糧黃多者加伏龍
肝桂心隨病加之一方有龍骨一方粥飲服
椒朴丸治婦人血海虚冷臍腹㽲痛崩漏赤白男子腎
虛下元久弱
川椒(去目炒出汗二兩)蒼术(去皮酒浸晒乾四兩)乾薑(四兩切)厚朴
(二兩切與薑同和炒)
右為細末酒糊為丸如梧桐子大每服三十丸温
酒送下食前
四生丸治婦人沉痼久冷赤白崩漏臍腹㽲痛窘迫後
重大便冷秘澁悶
白附子乾薑(炮)舶上硫黃半夏(薑製)
(各一兩)
右為細末酒糊為丸如小豆大每服一十丸至十
五丸艾湯送下空心日進二服
治崩中漏下青黃赤白使人無子(出聖惠方)
桑耳(二兩半)鹿茸(十八銖)
右以醋五升漬炙燥漬盡為度治下篩服方寸每
日三一方為散每服二錢又或温酒米飲下空心
又方(出千金方)
地榆知母
右各指大長一尺者㕮咀以醋三升東向竈中
治極濃去滓服之
禹餘糧散(出御藥院方)治血氣血傷衝任虚損崩傷帶漏下
久不斷或下如豆汁或成片如肝或五色相雜或赤白
相兼臍腹冷痛面體痿黃心忪悸動發熱多汗四肢困
倦飲食減少
禹餘糧(醋淬)伏龍肝赤石脂白龍骨
牡蠣烏魚骨桂(去皮)浮石(各等分)
右為細末每服三錢煎烏梅湯調下白多加牡蠣
龍骨烏賊魚骨赤多加赤石脂禹糧黃多加伏龍
肝桂心隨病加治食前服
小牡丹煎丸治婦人子宫九冷崩漏赤白臍腹疼痛斷
續絶孕
良薑(切麫麩炒二兩)附子(炮去皮臍)當歸牡丹皮
熟地黃(各三兩)玄胡(一兩)
右為細末酒糊為丸如梧桐子大每服二十丸食
前温服
治崩中漏下色黃赤白使人無子
用燒蜂房末三指撮酒服之大效
治崩中漏下赤白不止氣虛竭方
用桑木中蝪屎燒灰酒服方寸匕
鼈甲散治婦人崩中下五色不止諸藥無效宜服
鼈甲(二兩塗醋炙微黃)烏賊魚骨(一兩燒灰)龍骨(一兩)雲母
粉(二兩)鯉魚鱗(二兩燒灰)白术(一兩)肉桂(一兩去皺皮)白
殭蚕(三分微炒)代赭(二兩)伏龍肝乾薑(一兩炮裂剉)
芎藭(二兩)蝟皮(一兩炙微焦黃)白堊(一兩)
右件藥搗細羅為散每服不計時候以熱酒調下
二錢
伏龍肝散治氣血勞傷衝任脈虛經血不時忽然崩下
或如豆汁或成血片或五色相雜或赤相兼臍腹冷痛
經久未止令人黃瘦口乾飲食減少四肢無力虚煩驚
悸
伏龍肝(即灶中土也)赤石脂(各一兩)熟乾地黃(酒浸一宿)艾
葉(微炒合二兩)甘草(炙)肉桂(去粗皮各半兩)當歸(去苖土)乾
薑(炮各三分)芎藭(三兩)麥門冬(去心一兩半)
右為粗散每服四錢水一盞半入棗三箇擘破煎
七分去滓食前温服之
牛角䚡散治婦人崩中下五色或赤白不止四肢虚困
腹中時痛
牛角䚡(二兩燒灰)龍骨(一兩)當歸(三分剉微炒)乾薑(半兩燒裂)
(剉)禹餘糧(二兩燒醋淬七遍)熟乾地黃(一兩半)阿膠(二兩搗碎)
(令黃煙)續斷(一兩)甘草(半兩炙微赤剉)
右件藥搗細羅為散不計時候以温酒調下二錢
騏驎竭散治婦人崩中下血五色惡物去來不斷宜服
騏驎竭(一兩)芎藭(一兩)艾葉(一兩微炒)龍骨(二兩)烏
賊魚骨(二兩燒灰)禹餘糧(二兩燒醋淬七遍)伏龍肝阿
膠(一兩半搗碎炒令黃燥)熟乾地黃(一兩半)
右件藥搗細碎羅為散每服不計時候以粥飲調
下二錢
側柏散治婦人崩中下五色及下血或月水不止
側柏(二兩微炒)黃耆(一兩剉)地榆(一兩剉)赤芍藥(一兩)代
赭(一兩)吳茱萸(半兩湯浸七遍焙乾微炒)牛角䚡(二兩半燒灰)禹
餘糧(二兩燒醋淬七遍)
右件藥搗細羅為散每於食前以温酒調下一錢
伏龍肝湯治崩中去赤白或如豆汁
伏龍肝(如弹丸七枚)生地黃(四升一方五兩)生薑(五兩)甘草
艾葉赤石脂桂心(各二兩)
右㕮咀以水一斗煮取三升分四服日三夜一
艾葉散治婦人崩中下五色及産後餘疾宜服
艾葉(三分微炒)丹參(三分)黃耆(一兩半剉)芎藭(一兩)忍冬
(一兩)地榆(一兩剉)熟乾地黃(一兩半)
右件藥搗粗羅為散每服四錢以水一中盞入生
薑半分煎至六分去滓不計時候温服
龍骨丸治婦人崩中下五色久不止
龍骨(一兩)烏賊魚骨(三兩燒灰)白芍藥(半兩)側柏(二兩)
(微炙)乾薑(半兩炮裂剉)鹿茸(一兩去毛塗酥炙微黃)熟乾地黃(一兩)
(半)
右件藥搗細羅為末鍊蜜和搗三二百杵丸如梧
子大每服於食前以粥飲下三十丸
治婦人崩中下五色心煩腹痛宜服此方
龍骨(二兩)乾薑(三分炮裂剉)白芍藥(三分)艾葉(一兩微炒)
熟乾地黃烏賊魚骨(一兩燒灰)
右件藥搗細羅為散每服不計時候以赤糙米粥
飲調下一錢
禹餘糧丸治崩中赤白不絶困篤方
禹餘糧(五兩)白馬蹄(十兩)龍骨(三兩)鹿茸(二兩)
烏賊魚骨(一兩)
右為末蜜丸梧子大以酒服三十丸日再以知為
度
櫸葉散治婦人崩中下五色或赤白不止
櫸樹葉(三兩)甘草(一兩炙微赤剉)麥門冬(二兩半去心烙)乾薑
(一兩炮裂剉)
右件藥搗粗羅為散每服四錢以水一中盞入棗
三枚煎至六分去滓不計時候温服
治婦人崩中下五色久不止
牛角䚡(二兩燒灰)乾薑(半兩炮裂剉)龍骨(一兩)
右件藥搗細羅為散每於食前以粥飲調下二錢
治婦人崩中五色不止令人黃瘦心煩不食
騏驎竭(一兩)鳥藥(半兩)瓷藥(一兩細剉)
右件藥搗細羅為散每於食前以熱酒調下一錢
又方
茅根(二兩)浮萍草(一兩)刺薊根(二兩)
右件藥細剉分為七服每服以水一中盞煎至五
分去滓每於食前温服
治崩中或赤白不問遠年月近
取槐枝燒灰食前酒下方寸匕
治崩中下血久不止或赤或黑臍下痛
側柏(炒)芍藥龜甲(炙)桑耳(各六分)乾地
黃黃耆續斷(各五分)當歸(炙)艾葉
牛角䚡(煆各四分)禹餘糧(十分)
右為末鍊蜜丸如梧桐子大每服三十丸煎黃耆
湯空心一方加代赭研一兩半一方為細散每於
食前以温酒調下三錢名側柏葉散
治傷中崩絶赤
用醍醐杵汁拌酒煎沸空心服一盞
白石脂丸治婦人三十六疾胞中痛漏下赤白方
白石脂烏賊骨禹餘糧牡蠣(各十)
(八銖)赤石脂乾地黃乾薑龍骨
桂心石韋白蘝細辛芍藥
黃蓮附子當歸黃芩蜀椒
鍾乳白芷芎藭甘草(各半兩)
右為末蜜和丸如梧桐子大每日空心酒下十五
丸日再一方有黃蘗半兩
桑茸續斷散治婦人赤白漏下日月浸久淋瀝不斷亦
治婦人傷中經水過多(一名桑茸散)
桑茸(炙)續斷熟乾地黃(焙各二兩)阿膠(炙燥)
柏葉(微炙)芎藭赤石脂(各一兩半)丹參(一兩)槲
葉(二兩半)地榆(剉碎二兩)小薊根鹿茸(酒浸去炙毛)牛
角䚡(燒灰各一兩半)龜甲(醋炙二兩)當歸(切焙)牡蠣粉
熟艾(炒各一兩半)
右為散每服二錢温酒調下米飲亦得不拘時
鮀甲散治婦人經血不止五色不定
鮀甲(炙)桑耳(各二兩半金色者炙)當歸(切焙)赤芍藥(半)
(兩)吳茱萸(湯洗焙乾炒各一兩半)柏葉(熬)桑寄生
熟乾地黃(焙)烏賊魚骨(去甲)人參禹餘
糧(煆醋淬二兩)
右為散每服二錢米飲調下空心服
芍藥散治婦人經血不止兼五色不定
芍藥(剉炒)龍骨黃耆(剉)白术(剉炒各一兩)乾
薑(炮半兩)烏賊魚骨(去甲酥炙)附子(炮裂去皮臍)桂(去粗皮)牡
蠣(燒研)生乾地黃(焙各三分)
右為散每服二錢温酒調下米飲亦得
地黃湯治婦人經血不止顔色不定
生乾地黃(焙五兩)艾葉黃芩(去黑口)當歸(切焙各二)
(兩)地榆(四兩)伏龍肝柏葉生薑(切焙)
蒲黃(各三兩)
右粗搗篩每服三錢以水一盞煎七分去滓温服
日二夜一
白芍藥散治婦人漏下五色不止淋瀝連年黃瘦萎瘁
白芍藥(一兩)牡蠣(一兩燒為粉)熟乾地黃(一兩半)白芷
(三分)乾薑(三分炮裂剉)桂心(一兩)烏賊魚骨(一兩)黃
耆(三分剉)五色龍骨(一兩半)
右件藥搗細羅為散每於食前以温酒調二錢
生乾地黃散(出千金方)治漏下去黃方
黃連大黃桂心(各半兩)黃芩䗪蟲
生乾地黃(各六銖)
右治下篩空心酒服方寸匕日三
白石脂丸治婦人經血五色雜下或濁白日久不止
白石脂芎藭大薊伏龍肝(各六兩)
熟乾地黃(十兩焙)阿膠(炒令燥三兩)
右為末蜜丸梧子大每服三十丸米飲下空心晩
食前各一服
乾漆散(出千金方)治漏下黑色
乾漆(炒令煆盡)大黃(剉炒一作麻黃)細辛(去苗葉)桂(去粗皮各一兩)甘
草(炙剉三分)
右為散每服二錢粥飲調下温酒亦得食前服
大黃散(出千金方)治婦人漏下青色
大黃(剉炒三分)桂(去粗皮)牡蠣粉(研)黃芩(去黑心各一分)白
薇(半兩)
右為散每服二錢温酒或米飲調下空心食前服
黃耆湯治婦人漏下赤白淋瀝不斷
黃耆(剉一兩半)阿膠(炙燥二兩)甘草(炙剉一兩)大棗(去核五十顆)
右粗搗篩每服三錢水一盞煎七分去滓温服空
心食前
附子丸治婦人經血不止并下五色臍腹痛痁
附子(炮裂去皮臍)硫黃(研)乾薑(炮)赤石脂(各一兩)
右為末醋煮麫糊丸桐子大每服二十丸至三十
丸熱米飲下空心服
龍骨散(出聖惠方)治婦人漏下作五色連年不差
五色龍骨(一兩燒赤)烏賊魚骨(一兩炙黃)白芍藥(五分)乾
薑(半兩炮裂剉)
右件藥搗細羅為散每服於食前以赤糙米粥飲
調下二錢
鮀甲散治婦人經血日久不止或赤白或青黑顔色不
定
鮀甲(二兩半炙)當歸(切焙二兩)桑耳(二兩半炙全色者為上)人參
狗脊(去毛一兩半)禹餘糧(煆醋率二兩半)白石脂(二兩)茣茱
萸(湯浸炒一兩)赤芍藥(一兩半)厚朴(去粗皮生薑汁剉一兩半)桑寄
生(二兩)桂(去粗皮一兩一分)黃耆(剉二兩)熟乾地黃(焙二兩)
右為散每服二錢米飲調下食前日二服
龜甲散(出千金方)治婦人或漏下或赤或白不止氣虚竭方
龜甲(醋炙)牡蠣(燒研各一兩)
右為散每服二錢温酒或米飲調下二錢日三服
治漏下五色亦治嘔血及令人黃瘦虚竭(出聖惠方)
用地榆三兩剉醋一升煮十餘沸去滓食前稍熱
服一合本草注云地榆主帶下十二白一曰多
赤二曰多白三曰月水不通四曰隂蝕五曰子藏
堅六月子門僻七曰合隂陽患痛八曰小腹寒痛
九曰子門閉十曰子宫冷十一曰夢與鬼交十二
曰五藏不定一方作熱水煎服代茶甚解熱
馬尾散(出聖惠方)治婦人漏下赤白久不止或黑宜服
馬尾(一兩燒為粉)赤茯苓(三兩)牡蠣(燒為粉)鼈甲(一兩半塗)
(醋炙令黃去裙襴)
右件藥搗細羅為散每於食前以温酒調下二錢
治漏下去赤方(出千金方)
白术(二兩)白薇(半兩)艾葉(二兩半)
右治下篩空心酒服方寸匕日三
治漏下五色羸瘦骨節間痛(出後方)
用鼈甲燒令黃為末酒調服方寸日三
治女人白崩及痔漏方(出千金方)
槐耳白歛艾葉蒲黃白芷
(各二兩)黃耆人參續斷當歸
禹餘糧橘皮茯苓乾地黃
蝟皮(各三兩)牛角䚡(四兩)猪後懸蹄(二十箇)白馬蹄
(四兩酒浸一宿熬)
右為末蜜丸每日空心酒下二十丸日二加之
白术散(出聖惠方)治婦人白崩臍腹冷痛四肢不和面無顔
色
白术(一兩)艾葉(一兩微炒)附子(一兩炮裂去皮)芎藭(三分)阿
膠(一兩搗碎炒令黃燥)桂心(一兩)白石脂(一兩)白礬灰(一兩)
烏賊魚骨(一兩燒灰)吳茱萸(半兩湯浸七遍焙乾微炒)伏龍肝(一兩)
當歸(三分剉微炒)
右件藥搗細羅為散每於食前以熱酒調下二錢
治白崩中不絶(出大全良方)
牡蠣禹餘糧鼈甲(各六分)黃皮阿
膠烏賊骨續斷白芷(各四分)當
歸赤石脂(各六分)白石脂龍骨
右為末鍊蜜丸如梧桐子大每服四十丸空心温
酒下
當歸散(出聖惠方)治婦人白崩臍腹下疼痛不止
當歸(二兩剉微炙)木香(一兩)桂心(一兩)芎藭(一兩)鹿
角膠(二兩搗碎炒令黃燥)乾薑(一兩炮裂剉)龍骨(一兩)續斷(一兩)
附子(一兩炮裂去皮臍)
右件藥搗細羅為散每於食前以熱酒調下二錢
治女人白崩方(出千金方)
芎藭桂心阿膠赤石脂小
薊根(各二兩)地黃(四兩)伏龍肝(如鷄大子七枚)
右㕮咀以酒六升水四升合煮取三升去滓内膠
令烊盡分三服日三一方無伏龍肝又云有白馬
通汁二升用白石脂
禹餘糧散(出聖惠方)治婦人白崩久不止
禹餘糧(二兩燒醋淬七遍)桂心(三分)芎藭(一兩)當歸(一兩)
(剉微炒)烏賊魚骨(一兩燒灰)附子(半兩炮裂去皮臍)白礬(二兩令汁)
(盡)
右件藥搗碎羅為散每於食前以熱酒調下二錢
又方(出聖惠方)
附子(一箇炮裂去皮臍)當歸(一兩剉微炒)烏賊魚骨(一兩燒灰)木
賊(一兩)牛角䚡(二兩燒灰)赤石脂(一兩)
右件藥搗細羅為散每於食前以粥飲調下二錢
牡蠣散(出聖惠方)治婦人白崩不止面色黃瘦臍下冷疼
牡蠣(一兩燒為粉)熟乾地黃(一兩)龍骨(一兩)蒲黃(一兩)
阿膠(一兩搗碎炒令黃燥)乾薑(一兩炮裂剉)
右件藥搗細羅為散每於食前艾葉湯調下二錢
鹿角膠(一兩搗碎炒令黃燥)鹿茸(一兩去毛塗酥炙微黃)烏賊魚骨
(一兩燒灰)當歸(一兩剉微炒)龍骨(一兩)白术(一兩)
右件藥搗細羅為散每於食前以熱酒調下二錢
治婦人白崩日夜不絶將欲困篤(出聖惠方)
牛角䚡(一兩燒灰)龍骨(一兩)麝香(一錢細研)
右件藥搗細羅為散每於食前以粥飲調下二錢
治婦人白崩去來不息方(出聖惠方)
牡蠣(二兩搗為粉)熟乾地黃(一兩)乾薑(三分炮裂剉)
右件藥搗細羅為散每於食前以温酒調下二錢
蝟皮丸(出聖惠方)治婦人勞傷氣血虛損白崩發歇不止
蝟皮(一兩炙微炒焦)槐耳(三分)白歛(半兩)黃耆(三分剉)艾
葉(三分微炒)桂心(半兩)蒲黃(半兩)當歸(半兩剉微炒)乾薑
(三分炮裂剉)白馬蹄(一兩燒灰)牛角䚡(一兩燒灰)續斷(三分)禹
餘糧(二分燒醋淬七遍)猪懸蹄甲(七枚燒灰)
右件藥搗細為末鍊蜜和搗三二百杵丸如梧子
大每於食前以温酒調下三十丸
治白崩(出經驗良方)
棕櫚(燒灰)絲瓜(俗云魚&KR0008;夏月人家栽作涼棚者是也)
右等分為細末空心鹽酒調下
治婦人白崩豆花散(出經驗良方)
用白檐豆花焙乾為末炒米煮飲入燒鹽空心服
數次即效紫者勿用
治白崩(出經驗良方)
用蚕炒赤煙盡為度研為細末糯米糊為丸或如
餅子用酒或陳米湯送下用五月五日蚕炒
馬蹄屑湯(一名白馬蹄散出千金方)治婦人白不絶
白馬蹄赤石脂(各五兩)禹餘糧龍骨
牡蠣(各四兩)附子熟乾地黃當歸(各三兩)
甘草(二兩)白殭蚕(一兩)
右㕮咀以水二斗煮取九升分六服日三一方用
白石脂下用赤石脂一方為細散每於食前以温
酒調下二錢
馬蹄丸(出千金方)治白漏不絶
白馬蹄禹餘糧(各四兩)龍骨(三兩)烏賊骨
白殭蚕赤石脂(各二兩)
右為末蜜丸梧子大酒服十丸不知加至三十丸
内補丹治中調血治婦久患血崩不止累醫無騐宜用
此藥立見功效
黃連山茱萸乾薑當歸鼈
甲芫花(醋搜令濕)香白芷乾漆(油搜令濕)川烏
頭(去皮臍已上各一分)巴豆(大者和殼用)亂髮桃人(已上各半)
(兩)
已上十二味同入一缾子内用鹽泥固濟頂上留
一眼子火煆烟白急將出候冷取藥細研
官桂(一分去粗皮)陳皮(一分剉碎炒)芸薹(一分炒取白仁)白龍骨
(一分煆令通赤研細)
右四味為細末同前研藥都作一處拌合再研令
勻以煉密和丸如梧桐子大每服十丸臨卧用温
酒下久患甚者不過兩服
治婦人血崩不止
破綻器碗不拘多少
右件定在硬石上用硬石打碎用紙帛包住再就
石上搥極細用生絹兩重篩過為細末每服三錢
煮糯米粥飲調勻服三服止一方以糯米糊為丸
每服二三十丸米飲下
調經升麻除濕湯治女子漏下惡血月事不調或暴崩
不止多下水漿之物皆由飲食失節或勞傷形體或素
有心氣不足因飲食勞捲致令火乘脾其人必怠惰嗜
卧四肢不收困倦乏力兼氣短上氣逆急上衝其脈緩
而弦急按之洪大皆中指下得之脾上受邪也脾主滋
榮週身者也心主血血主脈二者受邪病皆在脈者血
之府也脈者人之神也心不主令包絡代之故曰心之
脈主屬心絲心絲者包絡命門之脈至月事因脾胃虛
而心包乘之故漏下月水不調也况脾胃為血氣隂陽
根蒂當除濕去熱益風氣上神以勝其濕又云火鬱則
發之
柴胡羌活(各錢半)防風(一錢)蔓荆子(七分)獨
活(半錢)蒼术(一錢半)甘草(炙一錢)升麻(一錢)藁本(一錢)
當歸(酒製半錢)黃芪(一錢半)
右㕮咀如麻豆大勿令作末都作一服以潔净新
汲水五大盞煎至一盞去滓空心腹中無宿食熱
服之待少時以早飯壓之可一服而已如炙足大
隂脾經中血海宂二七或三七壯立已此藥乃從
權之法用風勝温為胃下䧟而風迫於下以救其
血之暴崩也病血惡之物主後必須黃耆人參當
歸之類數服以補之於補氣升陽湯中加以活血
藥便是也若經血惡物下之不絶尤宜究其根源
治其本根只益脾胃退心火之亢乃治其根蔕也
若遇夏月白帶下脱漏不止宜用此湯一服立已
神仙聚寳丹治血海虚寒外乘風冷摶結不散積聚成
塊血氣攻疰疼痛崩中帶下
没藥琥珀(各一兩别研)辰砂(一錢研細)木香(煨取末一兩)
滴乳(别研一分)當歸(洗焙取末一兩)麝香(别研一錢)
右研細合勻滴水為丸每一兩作十五丸每一丸
温酒磨下一切難産及産後敗血沖心惡露未盡
益入童子小便如血崩月水前期天暑地熱經水
沸溢宜黃連三錢黃柏黃芩各一錢炒阿膠半錢
再煎作三次温服又宜四物湯加大艾炒阿膠黃
芩煎又只加炒黑香附子又宜蓮房殼夏蚕蠒烏
藥同燒灰存性為末入鹽五更井水服之又宜鷄
蘇丸已上皆是血遇熱則行者又宜白芍藥一兩
乾薑二兩㕮咀炒令黃色為細末空心米飲下服
半月見效又宜當歸建中湯加附子乾薑茱萸多
服取效
芳香散治崩不止
香白芷(一兩半)龍骨(一兩)刺芥葉(半兩)
右為細末每服二錢温酒調下米飲湯調亦得食
前
霹靂散治經脈妄行血崩不止
香附子(六兩去毛)川烏頭(炮去尖二兩)石灰(油炒二兩)
右為細末每服二錢燒錘淬酒調下食前
艾煎丸治婦人血海虛冷月候過多崩漏帶下腹脇㽲
痛
艾葉(米醋浸宿炒焦)陳橘皮(去白)高良薑(剉炒)乾薑(炒)
赤芍藥白芍藥吳茱萸(湯洗七遍焙)蓬莪
术(煨)龍骨牡蠣(煆各一兩)
右為細末醋煮麫糊丸如梧桐子大每服五十丸
煎艾葉湯下空心食前一方無赤芍藥
三妙散治婦人血崩
平胃散四君子湯各二貼先合煎數服然後喫後
藥
三灰散
敗椶椶皮桎木葉
右化灰存性每服二錢酒煎至七分空心服要為
丸酒煮糊丸黃丹為衣
四神散
胡椒(四粒)白柏樹根(一兩嫩者)甘草(半兩)細辛禾甌
根(一兩)
右㕮咀每服二錢酒煮三沸通口服大忌鷄鴨子
及一切毒物三方得之周道人親見其醫數人不
可以草藥輕之
荆芥散治血崩年深只一服即效
荆芥根(瓦上焙乾焦存性)茴香(各等分)
右為末每服三錢温酒調下
玉芝散治血崩
香附子(半生半熟)代赭石
右為末用酒調下大叚崩者煎服一方白湯調下
薔薇根煎療婦人崩中及痢一日一夜數十行
懸釣根薔薇根柿根菝葜(各一糾)
右剉合釡中以水淹使上餘四五寸水煮使三分
減一去滓無大釡稍煮如初法都畢會汁煎取可
丸丸梧桐子大酒服十丸日三
當歸散治婦人漏下不止臍腹多痛
當歸(一兩剉微炒)騏驎竭(二兩)禹餘糧(一兩燒醋淬七遍)赤
芍藥(一兩)黃蘗(三分微炙剉)熟乾地黃(一兩半)地榆(三分)
(剉)
右搗細羅為散每於食前以粥飲調下一錢
治婦人崩中下血不止方
烏梅(二七枚去核微炒)棕櫚(二兩燒灰)乾薑(三分炮裂剉)
右搗細羅為散每服粥飲調下二錢
白石脂丸治帶下久虚胞中絶傷月水不斷積日成崩
氣血虚竭肢體黃瘦臍腹急脹心忪頭運不欲飲食
白石脂龍骨禹餘糧(火焙醋淬七遍)黃耆(蜜炙)
熟乾地黃(燒焙各一兩)香白脂肉桂(去粗皮各半兩)川
芎當歸(洗焙)附子(炮去皮臍各三分)
右為細末煉蜜為丸如梧桐子大每服五十丸温
米飲或温酒送下食後一名禹餘糧丸
又方
蚕紙灰(一兩)茶籠内箬葉(一兩燒灰)
右研細每於食前以温酒調下二錢
治婦人崩中
用百草霜二錢狗膽汁一處拌勻分作兩服煎當
歸酒調下
治女人崩中漏血
以鹿茸炙為末空心温酒服方寸匕
治婦人漏下絶子
以當歸煮飲之
治婦人崩中血不止
以生地黃搗汁飲之
治赤白漏下
以櫚木剉水煎服
小蘇湯治經候過多遂致崩漏
小蘇根葉地黃(各取汁一盞)白术(半兩為末)
右用水二盞一處煮取二盞濾去白术分二服温
服
血崩
烏賊骨阿膠(炒)
右為末調以有節朱筯左轉四十丸空心服
久年血崩
麻竹葉煎湯服
血崩肚痛或赤白下
玄胡索當歸熟地黃黃芩(鹽炙)
右為末酒下立效白帶加黃耆赤加茯苓
治婦人漏下五色羸瘦者
以鼈甲合訶梨勒皮乾薑三物等分丸空腹三十
丸温酒送下
又方
又用大薊根生搗絞取汁服半升立定
治崩中淋瀝不止
用大赭石研為細末醋湯調服(代赭一名赤土也)
治白&KR0008;漏下
用芹菜作虀薤食之煮食亦得
血暴下兼帶(附論)
夫婦人臓腑久冷素有赤白帶下復因衝任氣虛不
能制約經血致暴下二病兼作故謂經血暴下兼帶下也
方
鹿茸丸治婦人血傷帶下漸成勞疾
鹿茸(去毛酥炙)白薇(去苖)覆盆子細辛(去苗)菴
䕡子熟乾地黃(焙)山羊角蛇床子(炒)
白茯苓(去黑皮各三分)乾薑(炮)遠志(去心)當歸(切焙)
芎藭桂心(去粗皮)續斷牡丹皮人
參卷柏龍骨蒲黃(各半兩)
右為末煉蜜和丸桐子大每服三十丸空腹温酒
下米飲亦得
牡蠣散治帶下兼經水過多暴下片血不限年月遠近
牡蠣龍骨肉蓯蓉(酒浸切焙)赤石脂
石斛(去根)烏賊魚骨(去甲)黃耆(剉各一兩半)芍藥(炒)
阿膠(炒燥)熟乾地黃(焙)牛角腮灰(各二兩)乾薑
(炮裂)當歸(切焙)白术人參桑耳(炙各一兩)
(一分)艾葉(炒)芎藭附子(炮裂去皮臍各一兩)
右為散每服三錢平旦米飲調服日再
澤蘭散(出千金方)治婦人血傷不止兼帶下不斷虚羸困倦
補虛益氣調中止血
澤蘭葉(炙)人參蜀椒(去目并閉口炒出汗各一兩)厚
朴(去粗皮生薑汁炙)桂(去粗皮)細辛(去苗葉)兼荑仁(微炒用)藁
本(去苗土)當歸(切焙乾)乾薑(炮)代赭石山茱
萸防風(去芦各半兩)柏子仁(炒)芎藭牡
蠣粉熟乾地黃(焙)甘草(炙剉)龍骨(各三分)
右為散每服二錢温酒調下米飲亦得一方加白
芷無人參龍骨
鹿茸丸(出千金方)治婦人血傷不止兼赤白帶下不絶面黃
體瘦漸成勞疾及治崩中去赤白
鹿茸(去毛酥炙)白芷馬頭鬐毛(燒灰)蒲黃(微炒)
小薊根續斷禹餘糧(煆醋淬各二兩)伏龍肝
熟艾(各一兩)白馬蹄(鎊三兩)人參熟乾地黃
(焙)烏賊魚骨(去甲)柏子人(微炒)肉蓯蓉(酒浸切焙)當
歸(切焙)黃耆(炙剉)白茯苓(去黑皮各一兩半)
右為末煉蜜和丸如梧子大每服二十丸至三十
丸温酒或米飲不拘時
黃耆丸治婦人血傷兼帶下臍腹冷痛腰痠疼肢體倦
怠煩渴燥
黃耆(剉)熟乾地黃(焙)當歸(切焙)鹿茸(去毛酥炙)
地榆卷柏(去土)茯神(去木各一兩半)木香
代赭石白石脂艾葉芎藭
桑寄生赤石脂沙參白龍骨
訶梨勒皮(各一兩)
右為末煉蜜和丸如梧子大每服三十丸米飲下
空心日午卧時各一
茯苓散(出大全良方)治婦人血傷兼帶下積久不止面黃體
瘦漸成虚勞腰脚沉重胎氣多損
白茯苓(去黑皮)木香杜仲(去粗皮炙)菖蒲熟
乾地黃(焙)柏子人(研)秦艽(去苗土)訶梨勒皮
莬絲子(酒浸别搗)青橘皮(去白焙)赤石脂五加皮
牛角䚡灰烏賊魚骨(去甲)艾葉(切焙各一兩)
右為散每服二錢温酒調下糯米飲亦得或有&KR0008;
息用鯉魚糯米粥下藥
牡丹皮湯(出千金方)治婦人血傷不止兼五色帶下
牡丹皮熟乾地黃(焙)槲葉脈(剉炒)艾葉
(微炒各一兩半)禹餘糧(煆赤醋淬七遍)芎藭龍骨(各一兩)柏
葉(炙)芍藥(剉炒)厚朴(去粗皮土薑汁炙)白芷伏
龍肝青竹茹地榆(剉各一兩)阿膠(炙令燥半兩)
右粗搗篩每服三錢水一盞煎至七分去滓空心
日午卧時服相去如人行十里久再服
牛角地黃散治婦人血傷不止兼帶下赤白腰背痛虚
乏困倦(方見崩中漏下數)
熟布湯(一方熟乾地黃散聖惠方)治婦人血傷兼赤白帶下日夜不
止悶絶頭目昏重
熟布皮(刀刮取一把)蟹瓜(剉二令)甘草(炙剉)白茯苓(去黑)
(皮)熟乾地黃(焙)桂(去粗皮)阿膠(炙令燥)芍藥(剉炒)
當歸(剉炒)伏龍肝(各一兩)淡竹茹(一把)蒲黃(輕炒二兩)
右粗搗篩每服三錢水一盞半煎一盞去滓服不
拘時
人參散治婦人血傷兼赤白帶下日久不止羸困
人參五味子地榆艾葉(燒灰)牡
蠣(煆)白茯苓(去黑皮)熟乾地黃(焙)龍骨(煆)
續斷芎藭甘草(炙剉各一兩)
右為散每服二錢温酒調下水一盞煎至七分温
服亦得空心日午卧時各一
茯神丸治婦人血傷兼帶下日久不止頭旋目眩心煩
身熱腰脚疾重肢體瘦瘁
茯神(去木)當歸(切焙)白芷桑耳(炙)芎
藭赤石脂卷柏(去土)乾薑(炮各一兩)牡蠣
粉地榆白龍骨(一兩半)
右為末鍊蜜和丸梧桐子大每服三十丸温酒或
米飲下空心日午臨卧各一服
陽起石湯治婦人血海冷敗脱血帶下諸虚冷疾
陽起石(二兩别搗)白茯苓(去黑皮)人參甘草(炙剉)
赤石脂龍骨(各三兩)伏龍肝(五兩)生地黃(細切)
(焙一升)附子(炮裂去皮臍一兩)續斷(三兩)
右㕮咀每服三錢水一盞煎至七分去滓温服早
晨日午晩後各一
紫金散(出大全良方)治衝任虚損月水過多崩漏帶下淋瀝不
斷腰腹重痛凡是五色帶疾並之
禹餘糧(煆赤釅醋中淬如此者七次細研水飛挹乾秤三兩)赤石脂(煆)
龍骨(煆石器研各一兩)白芍藥川芎附子
熟地黃當歸(各一兩)乾薑(炮)肉桂(各半兩)
右為細末每服二錢入麝香少許米飲調下空心
食前一日二服一方有甘草
小薊根湯治婦人月經過多或卒暴血傷不止或色如
肝或成片者
小薊根(三兩)當歸(微炙)阿膠(炙令燥)芎藭青
竹茹續斷地榆根(各一兩半)伏龍肝(二兩)
右粗搗篩每服三錢水一盞煎至七分去滓温服
日三
龍骨飲治婦人經血暴下不止
龍骨(三兩)青竹茹(二兩)乾薑(炮一兩)伏龍肝(五兩)
槲葉(十枚炙)
右粗搗篩每服五錢水一盞半煎至七分去滓温
服不拘時
治婦人傷中血不止兼赤白帶下
芍藥(炒一兩)乾薑(炒三分)牛角䚡(醋炙焦半兩)
右為散研勻每服二錢米飲調下
治經血暴下兼帶下
蒲黃(二兩)鬱金熟乾地黃(焙各三兩)
右為散每服三錢空心米飲調下
牛角䚡丸治婦人經血暴傷兼帶下久不止
牛角䚡灰赤石脂(各一兩半)白龍(三兩)艾葉(一分)
桑耳(炙)鹿茸(去毛酥炙)阿膠(炙燥)乾薑(炮各一兩)
右為末鍊蜜和丸如梧桐子大每服三十丸空心
食前煎黃耆湯或温酒下
牛角䚡散治婦人血傷兼赤白帶下
黃牛角䚡(酒炙)側柏葉艾葉(炒)當歸(切焙)
續斷(炒)地榆(炒)赤石脂(研)伏龍肝(各一兩)
右為散每服三錢食前米飲或温酒調下
菟絲丸治婦人血傷兼赤白帶下
菟絲子(酒浸一宿别搗)龍骨牡蠣(炒)艾葉(炒)
赤石脂烏賊魚骨(燒)蘹香子(微炒)附子
(炮裂去皮臍各一兩)
右為末醋煮麫糊和丸如梧桐子大每服二十丸
至三十丸空心食前醋湯下
藘薈丸治傷中赤白帶下
慮會(半兩)赤石脂樗皮(生薑汁炙)地榆(剉各一兩)牛
角䚡(各三分)禹餘糧(醋淬)阿膠(炙燥各半兩)側柏(一兩一分)
右為末研勻鍊蜜丸如梧桐子大每服二十丸陳
米飲下
龍骨散治婦人經血暴下兼赤白帶下不止
龍骨(一兩)烏賊魚骨(去甲)鹿茸(去毛酥炙)續斷
芍藥(剉炒)赤石脂肉蓯蓉(酒浸切焙各三兩)乾地
黃(炒一兩半)
右為散每服二錢空腹米飲調下日再
柏葉散治傷下血下兼帶或白或赤臍下㽲痛
側柏葉芍藥艾(各三分)熟乾地黃(焙)
禹餘糧(醋淬)騏驎竭(各一兩)當歸(剉焙)牛角䚡(炙各)
(三分)
右為細末研勻每服二錢生薑米飲調下
川芎散治婦人崩漏帶下諸方不效者
川芎當歸生地黃伏龍肝
龍骨芍藥蒲黃(各一兩)御米殼(去蒂蜜浴炒焦)
(四兩)
右為細末每服二錢温酒或米飲調下食前
地榆湯治婦人經血崩下兼帶下積久不差面目萎黃
困倦羸瘦
地榆當歸(切焙)阿膠(炙燥)黃耆(剉各一兩半)艾
葉(三分)龍骨(碎二兩)
右㕮咀如麻豆大每服三錢水一盞薑三片煎至
七分去滓食前温服
寄生湯治婦人經血暴傷及帶下經久不止
桑寄生雞蘇淡竹茹(各一兩)芍藥
地榆(各一兩半)白龍骨(二兩)
右㕮咀如麻豆大每服三錢水一盞煎至七分去
滓食前温服一方用附子三分無淡竹茹
黃耆丸治婦人血傷兼帶下不止
黃耆(剉)芍藥(各二兩)赤石脂(四兩)當歸(切焙)附
子(炮裂去皮臍)熟乾地黃(焙各二兩)
右為末鍊蜜丸如梧桐子大每服三十丸温酒下
一方有乾薑無地黃
血崩帶下
用膠艾湯以海螵蛸炙黃刮碎和入同煎蠶退紙
丸并澤蘭丸
杉節散(出聖惠方)治血傷兼帶下不止
杉木節(燒灰存性)楮皮紙(燒灰各等分一方作蚕紙)
右研令勻細每服二錢米飲調下
黃芩湯治婦人經血暴下兼帶下赤白不止
黃芩(去黑心)當歸(切焙)柏葉(焙)蒲黃(微炒各半兩)艾
葉(炒一分)生乾地黃(焙二兩)
右粗搗篩每服三錢水一盞煎至七分去滓温服
日三
龍骨丸治婦人傷中血不止兼赤白帶下
龍骨(三分)烏賊魚骨(炙二分)芍藥(三分)鹿茸(酒炙三分)
熟乾地黃(焙三分)側柏葉(三分)
右為末煉蜜和丸如梧桐子大每服二十丸乾薑
米飲下
地龍散治婦人衝任氣虚經血暴下兼帶下
地龍(炒)鬱金棕櫚(燒令存性)柏葉地黃
汁胎髮(泥裹燒過去泥)
右各等分搗羅為散每服三錢温地黃汁酒調下
不拘時
地黃湯治婦人血傷帶下
地黃(剉炒)當歸(切焙)黃耆(剉)阿膠(炙令燥各一兩)艾
葉(炒焙三分)
右粗搗篩每服三錢水一盞生薑三片煎至七分
去滓温服日三
車前湯治經血暴下兼帶下
車前子淡竹葉黃芩(去黑心)阿膠(炙燥杵碎)
生地黃(各一兩)
右將四味㕮咀以水二盞煎至一盞下膠攪烊頓
服
阿膠散治婦人血傷兼帶下不止
阿膠(炙燥)柏葉(焙乾)當歸(去芦頭焙)龍齒(别搗細研各半兩)
禹餘糧(醋淬細研一兩)
右為細散每服二錢用米飲調下早晨午時各一
服
立效散(出經驗良方)治血崩及赤白帶下
晩蚕沙(醋浸一宿焙乾秤)當歸(酒浸焙乾)女子頭髮(焙焦)烏龍
尾(生薑自然汁浸炒乾各一兩即久塵灰)舊棕葉(燒存性二兩)
右為細末每服二錢熱酒調下
芍藥酒浸方治婦人血傷兼赤白帶下
芍藥黃耆生地黃(各三兩)艾葉(一兩)
右四味㕮咀如麻豆大以絹袋盛浸酒一斗經宿
後每食前隨量温飲之
蒲黃丸治婦人血傷赤白帶下不止
蒲黃龍骨(各三兩)
右為末鍊蜜和丸如梧桐子大每服三十丸食前
黃耆湯下
地黃益母草湯治婦人血傷不止兼赤白帶下
生地黃汁益母草汁(各半碗)
右半取半盞同煎至七分日三五服
五倍子散治血崩帶下
大艾(一兩醋煮)五倍子(二兩炒赤)烏梅(半兩去核)川芎(半兩)
右為末每服二錢空心米飲下兩服止
治血下帶下
香附子(杵去皮二分童子尿浸一日夜)艾葉(三分米醋煮透晒乾)
右為末秫米糊丸梧桐子大每服五六十丸艾醋
湯或醋湯一方為末調服
治崩中帶下并腸風瀉血及血痢
以野猪外腎和皮燒灰細研羅過為末米飲下
治帶中帶下腸風下血兼赤白痢
用棕櫚燒灰存性為末湯破酒浸令淡調下三錢
空心服
治下閉血瘀女子帶下下血及婦人崩中
用炒牛角䚡並燒灰酒服一方為末酒調服
金不換散治婦人血海暴崩淋瀝不止
朱砂(二錢)當歸飛羅麫烏龍尾(竈屋上垂)
(塵是也各半兩)
右為細末每服二錢燒秤鎚通紅投酒中用此酒
調下食前
一婦人經候黑血凝結成塊左廂有血瘕水泄不止榖
有時不化有時化後血塊暴下併水俱作是前後二隂
有形血脱竭於下既久經候猶下調水泄日見三兩竹
食罷煩心不快飲食減少甚至瘦弱求治乃審而思之
曰夫聖人治病必本四時升降浮沉之理權變之宜必
先歲氣無伐天和無盛盛無虚虚遺人天殃無致邪無
失正絶人長命故仲景云陽盛隂虚下之則愈汗之則
死大抵聖人立法且如升陽或發散之劑足助春夏之
陽氣令其上升乃瀉秋冬收藏殞殺寒涼之氣此病是
此也當用此法治之升降浮沉之至理也天地之氣以
升降浮沉乃從四時如治病不可逆之故經云順天者
昌逆天者亡可不畏哉夫人之升降亦有四時天地之
氣不可認止在外人亦體同天地也今經漏不止是前
隂之氣血已脱下矣水泄又數年是後隂之氣血下䧟
已脱矣後隂者至有形之物也前隂者精氣之戶下竭
是病人用身之氣血常行秋冬之令隂主殺此等收藏
之病是也陽生隂長春是也在人之身冷氣升浮者榖
氣上行是也既病人周身氣血皆不生長榖氣又不升
其肌内消少是兩儀之氣俱將絶既下元二隂俱脱血
氣消竭假令當是熱證今下焦久脱此為寒矣此病久
沉久降寒濕大勝當急救之瀉寒以熱除濕以燥大升
大舉以助升長補養氣血不致偏竭聖人立治法濕氣
大勝以所勝治之助甲風木上升是也故經云風勝濕
是以所勝平之也當先調和胃氣次用白术之類以燥
其濕是以專滋元氣如其不止後用風藥以勝濕此便
是大舉大升以助春夏二濕之久䧟下之治也
益胃升陽湯血脱益氣古聖人之法也先補胃氣以助
生發之氣故曰陽生隂長諸甘藥為之先務舉也皆以
為補氣殊不知甘能生血生此陽生隂長之理故先理
胃氣人之身内榖為寳
黃耆(二錢)人參(一錢半有𠻳去之)炙甘草(一分)升麻(半錢)
柴胡(半錢)白术(三錢)當歸身(一錢酒浸)炒麴(一錢半)陳
皮(一錢)生黃芩(瀉盛暑之伏瘦金肺逆每服中加少許秋涼去之)
右㕮咀每一服秤一錢或二錢視食加減之如食
少已定二錢内更減之不可令勝食每服水二大
盞煎至一盞去滓稍熱服如腹中痛每服加芍藥
三分去皮中桂少許如渴或口乾加乾葛二分不
計時候
治暴下血
以葫五七枚去梗皮量多少入豆豉搗為膏可丸
即丸梧子大以米飲下五六十丸無不愈者
普濟方卷三百三十
