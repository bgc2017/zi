普濟方卷一百十三明周王朱橚撰
諸風門
破傷風(論)
夫刀箭所傷針瘡灸烙踒折筋骨癰腫瘡痍或新有損
傷或久患瘡口未合不能畏慎觸冒風寒毒氣風邪從
外所中始則傷於血脉又則攻於臟腑致身體強直口
噤不開筋脉拘攣四肢顫掉骨髓疼痛面目喎斜如此
之間便致難救此皆損傷之處中於風邪故名破傷風
也風者百病之始也清淨則腠理閉拒雖有大風苛
毒弗能為害故破傷風者通於表裏分别隂陽同傷寒
證治人知有發表不知有攻裏和觧此汗下吐三法也
諸瘡不瘥榮衛虚肌肉不生瘡眼不合者風邪亦能外
入於瘡為破傷風之候諸瘡上灸及瘡白痂瘡頭閉塞
氣難通泄故陽熱易為欝結甚則生風也故表脉浮而
無力太陽也在表宜汗脉長而有力陽明也在裏宜下
脉浮而弦小者少陽也半在裏宜和解若明此三法而
治不中病者未之有也
方
羚羊角散治打擊破瘡或洗頭挑齒灸瘡狗咬等中風
羚羊角(鎊)石斛(去根)芎藭知母(焙)山茱萸薏苡
仁白芷曲棘鍼(生用)甘草(炙)芍藥紫苑(去苑)天
雄(炮製去皮臍)防風(去蘆)牛膝(酒浸火焙)枳殼(去穣麸炒)蔓荆實(去皮)
石南葉(洒醋微炒焙)杏仁(湯浸去皮尖䨇仁炒)龍骨(去土)麻黃(去根節煎)
(去沫焙)黃芩(去黑心)防己白术萆薢乾蔓菁花
(炒)赤茯苓(去黑皮)葛根羌活(去蘆頭)蒼耳心(炒)車前
子桑白皮(剉)菊花(未開者)酸棗仁(炒)當歸(切焙)藁本
(去苖土)秦艽(去苗土)細辛(去苗葉)丹參烏蛇(酒浸去皮骨炙各三)
(分)陳橘(湯浸去白焙半兩)
右為散每服一錢半至二錢以空心午時夜臥温酒
調下要丸即煉蜜丸如梧桐子大每服十丸(豆淋酒下)
大烏犀散治破傷中風
犀角(鎊)羚羊角(鎊)龍腦(研)麝香(研)雄黃(研)熊膽(研)
牛黃(研)乳香(研)阿魏(研)丹砂(研)水銀(與丹砂同研漫火攪勻砂)
(子研)乾蝎(酒炒)猪牙皂莢(酥炒去皮子)烏頭(去皮臍炮製)附子(炮製)
(去皮臍)白附子(炮)乾薑(炮各一分)天麻升麻獨活(去蘆)
(頭)狗脊(去土)細辛(去蘆葉)秦艽(去苗葉)芎藭杜仲(去粗皮切)
(焙)當歸厚朴(去粗皮生薑汁炙)黃耆(炙剉)藁本(去土)莨菪(淘去)
(浮者炒)白鮮皮(剉)麻黃(去根節水煎掠去末焙)蜀椒(去目并閉口炒去汗)
防風(去蘆)天南星(炮各一兩)
右將二十六味(搗羅為散與九味研者拌勻再羅一徧每服一分半漸加至二錢以豆淋)
(酒調下生薑湯投甚者用米醋同煎與水服之)
牛黃丸(出聖惠方)治破傷風及諸風角弓反張牙關急硬言
語不得
牛黃(半兩細研)龍腦(一分細研)麝香(一分細研)硃砂(半兩細研)流黃(半兩)
(細研)水銀(半兩以少煮棗肉同研令星盡)硼砂(半兩細研)膩粉(半分)白龍骨
(三分)天麻(三分)牛膝(三分去苗)藁本(三分)桔梗(三分去蘆頭)白附子
(三分炮製)木香(三分)白殭蠶(三分微炒)肉桂(三分去皴皮)當歸(三分剉微)
(炒)防風(三分去蘆頭)附子(三分炮製去皮臍)天南星(三分炮製)獨活
(三分)麻黃(去根節一兩)乾蝎(三分微妙)芎藭(三分)蔓荆子(三分)烏蛇
(二兩酒浸去皮骨炙令微黃)犀角屑(三分)蟬殼(三分)羚羊角屑(三分)天
麻黃(三分細研)㯽榔(三分)
右件藥搗羅為末入研了藥令勻鍊蜜和搗三五百
杵丸梧桐子大每服不拘時候以熱酒下五丸併喫
三兩服當有汗出為效
莾草散治破傷中風
莾草(湯洗炙二兩半)石斛(去根二兩)萆薢栢子仁(生用)石龍芮
澤瀉牛膝(酒浸切焙)芍藥防風(去蘆)山茱萸莵絲
子(酒浸别搗)白术細辛(去苗葉)芎藭(各三分)牛黃松脂
(各半兩)附子(炮製去皮臍)杜仲(去麄皮炙)羌活(去蘆頭)烏蛇(酒浸去皮)
(骨炙各一兩)桂(去麄皮一兩半)天麻麻黃(去根節去沫焙先煎掠各二兩)
右為末與牛黃莵絲末拌勻每服一錢以温酒調下
日二夜一若中風脚手甲青者酒調二錢至二錢半
頻頻服盖覆良久以生薑稀粥投汗出即差
牛黃散治破傷中風
牛黃(研)乾蝎(酒炒)麝香(研)雄黃(研各三分)白附子(炮三兩半)天
南星(炮一兩)白殭蠶(炒)天麻防風(去蘆)半夏(湯洗七徧與生)
(薑一兩搗焙乾各一兩半)丁香丹砂犀角(鎊)羌活(去蘆頭)羚
羊角(鎊)㯽榔(各半兩)麻黃(去根節先煎掠去沫焙乾)附子(炮製去皮臍各)
(一兩一分)烏蛇(酒浸去皮骨炙)蔓荆實(去尖)當歸(切焙各一兩)
右先將十七味𢷬羅為散與研者四味和勻每服半
錢以温酒調下角弓反張牙關緊急以豆淋熱酒調
下一錢以衣盖良久汗出即差
白附子白芍藥白茯苓零陵香白芨
白歛蔴油(一觔)白芷白檀藿香升麻細
辛黃耆甘草杏仁(去皮尖各半兩)黃臘(六分)腦子(一分)
大栝(去皮二兩)栝蔞根(一兩)
摩風膏治頭面忽發瘡腫疥癬等疾及湯破傷摩風止
痛滅癬㾗
藥㕮咀以油内浸百日於臘日慢火炭上銀石器内
煎至白芷微黃色焦再入栝蔞二味俟煎至百沸重
綿濾去滓再慢火上燒香油下削去面上浮沫并油
盡净黃蠟熔開為度傾在磁器内收貯上糝腦子密
封用摩風塗之
黑神丸治破傷中風身體強直口噤不開
硫黃丹砂雄黃(俱研各一兩)水銀(二兩已上四味同結砂子)鉛
丹硝石定粉(俱研各二兩)烏蛇肉藿香葉乾
蝎(去土炒)白殭蠶(炒)麻黃(去根節)天麻天南星(炮去皮)
白附子白芷附子(炮製去皮臍)麝香(研各一兩)
右將前四味先結砂子研末次入鉛丹硝石定粉三
味同炒黑色住火次十味並用酒浸一宿炒乾𢷬羅
為末與前藥并後麝香合研令勻用頭醋煎膏和丸
如皂角子大每服一丸傷寒生薑葱酒磨下中風豆
淋酒磨下一切風痰荆芥薄荷湯磨下
羌活散(出聖惠方)治破傷風身體拘急手足搐掣牙關急強
羌活(一兩)烏蛇(二兩酒浸去皮骨炙令微黃)天麻(一兩)防風(一兩去蘆頭)
白附子(一兩炮製)藁本(一兩)麻黃(一兩去根節)白芷(一兩)白殭蠶
(一兩微炒)天南星(一兩炮製)芎藭(一兩)細辛(一兩)附子(一兩炮製去皮臍)
桂心(一兩)當歸(一兩剉微炒)桑螵蛸(半兩微炒)乾蝎(一兩微炒)晩蠶
蛾(半兩)
右件藥搗羅為散每服不計時候以温酒調下一錢
硃砂散(出聖惠方)治一切破傷急風口噤四肢抽掣
硃砂(一兩)麝香(半兩)雄黃(一兩俱細研)天南星(一兩炮製)白附子
(一兩炮製)母丁香(一兩)藿香(一兩)桂心(一兩)白花蛇(一兩酒浸去皮骨炙)
(令微黃)防風(一兩去蘆頭)蟬殼(一兩)芎藭(一兩)蔓荆子(一兩)天麻
(一兩)白殭蠶(一兩微炒)麻黃(一兩去根節)川烏頭(一兩炮製去皮臍)
右搗羅為散入研了藥令勻每服不計時候以温酒
調下一錢
羌活丸(出聖惠方)治破傷風筋脉拘急疼痛
羌活芎藭藁本(各一兩)茵芋(三分)麻黃(一兩去根節)白
附子(三分炮製)牛膝(三分去苗)麝香(一分細研)白龍骨(三分)木香(三分)
防風(三分去蘆頭)桂心(三分)天麻(一兩)羚羊角屑(一兩)乾蝎(半兩)
(微炒)當歸(一兩剉微炒)蒼耳喉頭(一兩)
右搗羅為末入研了藥令勻每服煑枣肉和𢷬五七
百杵丸如梧桐子大每服不拘時候以温酒下十丸
甚者日四五服以汗出為效
附子丸治破傷中風
附子(炮製去皮臍)烏頭(炮製去皮臍)天麻天南星(炮各一兩)
已上四味麄搗篩入袋子以好酒三升浸之冬二七
日夏一七日不得透氣日滿將袋子絞乾去滓取汁
納入瓷石器中慢火熬成膏入後諸藥
雄黃(研)丹砂(研)鉛霜(研)白殭蠶(炒搗各一分)蝎梢(炒搗)鹿
角霜(研)鹿胎皮(炙焦搗各半兩)黑鍚(搗一兩)
已上八味將四味同搗四味同研令極細
龍腦(研)麝香(研)生金(剉為末各一錢)水銀(一分入乾鍋内同與金末結沙)
(子)
右各搗研同和令勻鍊蜜丸如菉豆大每服一丸至
二丸空心午時夜臥温酒下漸加三五丸
赤箭散(出聖惠方)治破傷風身體強直牙關緊急目直視
赤箭天南星(炮)當歸(切焙)白殭蠶(炒)芎藭白附
子(炮)麻黃(去根節)烏頭(炮製去臍)羌活(去蘆頭)桂(去麄皮各一兩)蟬
蛻(去土)乾蝎(去土炒各半兩)丹砂(研)烏蛇肉(酒炙各三分)麝香(研一)
(分)膩粉(三分)
右將十三味搗羅為末與别研三味和勻每服用一
錢以温酒調下不拘時候一方無烏蛇肉
雄黃丸治破傷風身體強直口喎戰掉
雄黃(研)羌活(去蘆頭)獨活(去蘆頭各一兩)膩粉(研一錢)人參
蘆薈(研)烏犀角(鎊)牛黃(研各半兩)烏蛇(酒浸去皮骨炙)白殭蠶
(炒)白附子(炮)天南星(炮)乾蝎(酒炒)槐膠(研)天麻(各一兩)
右將十味搗羅為末入五味研者和勻以酒煑根葱
二莖熟後去葱别入槐膠末一兩煎如稠膏和藥為
丸如菉豆大每服二丸空心午時臨卧温酒漸加至
四五丸治諸破傷風腫急頭面者宜服此藥
人參茯苓甘草前胡芎藭羌活桔
梗柴胡枳殼當歸防風獨活荆芥
(各等分)
右㕮咀每服五錢薑一片水鍾半煎至一鍾去滓不
拘時
羌活湯治破傷風身如鉄石或如角弓反張口噤不開
宜斡齒灌之
羌活(去蘆頭)防風羚羊角(鎊)升麻黃芩(去黑心)蔓
荆實(去皮各一兩半)犀角(鎊二兩)茯神(去木一兩)葛根(剉)甘草(炙各)
(一兩)防風(去蘆三分)麻黃(去根節煎掠去沫焙乾一兩)
右麄搗節篩每服三錢以水一鍾入地黃汁半合薤
白二寸煎至八分去滓空腹温服如病急不拘時候
服盖覆出汗愈
乳香散治破傷中風
乳香(炒輭候冷研)烏蛇(酒浸去皮骨炙)乾蝎(酒炒)天麻赤茯苓
(去黑皮)蛇黃(煆醋淬)白附子(炮)白芥子(炒)白殭蠶(炒)白
芨半夏(湯洗七徧與生薑半兩同搗焙乾)白歛(各半兩)
右為散每服一錢以生薑温酒調下日二夜一小兒
只一字用薄荷湯調下
白殭蠶丸治破傷中風
白殭蠶(炒)麝香(研)烏蛇(酒浸去皮骨炙)牛黃(研)乾蝎(酒炒)木
香龍骨(去土研)蟬蛻(炒去土)杜仲(去粗皮炙)天麻原蠶
蛾(炒)雄黃(研各半兩)
右將八味搗羅為末與别研四味勻和煉蜜丸如菉
豆大每服二丸温酒下甚者三丸併兩服豆淋酒下
汗出如珠顆眼黃飲得水者可治若汗出如油直視
吐涎水心煩熱悶頭髮亂身不轉者難治
烏蛇丸治一切破傷風
烏蛇(酒浸去皮骨炙)山梔子(去皮各半兩)獨活(去蘆頭)枳殼(去穰麸炒)
防風(去蘆)白鮮皮人參丹參芎藭沙參(各一)
(兩)苦參(三分)
右為末煉蜜丸如梧桐子大每服七丸温酒下加至
十丸
附子散(出聖惠方)治破傷風體強直筋拘急口眼偏斜
附子(一兩炮製去臍)川烏頭(一兩炮製去皮臍)乾蝎(一兩微炒)烏蛇(三兩)
(酒浸去皮骨炙微黃)天麻(一兩)天南星(一兩炮製)白附子(一兩炮製)防風
(一兩去蘆頭)白殭蠶(一兩微炒)蟬蛻(一兩)麻黃(一兩去根節)藿香(一兩)
右搗羅為散每服不計時候以温酒調下一錢
獨活散(出聖惠方)治破傷風四肢不收口中沫出及中賊風
並治之
獨活(一兩)白殭蠶(三分微炒)乾蝎(半兩微炒)附子(一兩炮去皮臍)防風
(三分去蘆頭)芎藭(一兩)當歸(三分)麻黃(一兩去根節)桂心(一兩)赤芍
藥(三分)天麻(一兩)細辛(三分)
右搗羅為散不計時候以温酒調下一錢
如聖散治破傷風
蒼术(泔浸炒)白芷(各二兩半)細辛(一兩半)防風(五錢)川烏(二兩半)
大川烏(炮二兩半)天麻(半兩)全蝎(去毒半兩)麻黃(半兩)白术(炮二兩半)
草烏(炮一兩半)
右為末每服一錢温酒調下如金瘡血出用藥貼之
汗出即愈如諸瘡貼患處頭風口唅水鼻内㗜之一方
有桔梗無全蝎麻黃
走馬散治破傷中風牙關緊急口面喎斜身體或輭小
兒驚風或治之
天南星(炮)半夏(湯浸七徧與生薑半兩同搗焙乾)白附子(炮)附子
(炮製去皮臍各半兩)丹砂(研)雄黃(研)牛黃(研)麝香(研)犀角(鎊各)
(一分)膩粉(研三分)
先將搗羅為末入五味研者和勻每服半錢以豆淋
酒調下汗出即差如未汗出再服一字良久用熱生
薑稀粥投若小兒患每服一字荆芥湯或熱水調下
要丸即用新炊餅丸如大麻粒大每服三丸至五丸
吐逆用生薑湯下出汗用生酒熱粥飲投之
天南星丸(出聖惠方)治破傷中急風宜服
天南星(半兩生用)白附子(三分生用)膩粉(半分)龍腦(一分細研)烏蛇
肉(一兩生用)乾蝎(半兩生用)麻黃(三分去根節)附子(一兩去皮臍生用)牛
黃(一分細研)麝香(半兩細研)硃砂(三分細研)
右搗羅為末研令勻以酒煑麫糊為丸如菉豆大不
拘時候以豆淋酒下七丸
盖知湯(出濟生拔萃方)治破傷見血
乾生薑(四兩)杏仁(一觔炒)白麫(三觔炒)甘草(七兩炒)䀋(三兩炒)
益智仁(三兩)青皮陳皮(各二兩)京三稜(一兩)蓬莪茂(一兩)
右為極細末白湯點之温服
靈砂丹(出宣明論)治破傷風一切諸風等
葳靈仙黑牽牛何首烏蒼术(各半兩)香附子
(六兩)川烏頭(去尖)硃砂(二錢為衣)没藥乳香(各三錢)陳皂角
(四錢炙黃去皮)
右為末把皂角打破用酒二升半春夏三日秋冬七日
取汁打麫糊為丸如梧桐子大每服五丸如破傷風
煎鰾酒下如牙痛赤眼搥研三五丸鼻㗜之
白丸子治破傷風
安息香胡桃仁(與安息香同研各一兩)白膠香(研)牛黃(研)
麝香(研)丹砂(研)芎藭(各一分)當歸(切焙半兩)乾蝎(七枚酒炒)
巴豆(三粒去皮心摩碎如膏壓去油)
右將三味搗為細末與别研七味和勻煉蜜丸如梧
桐子大每服一丸至二丸温酒不量力飲之俱令醺
勿至大醉兼理中風手脚攣縮及半身不隨日二夜
一不可過多
麝香丸治破傷風
麝香(研)牛黃(研各一分)防風(去蘆)烏蛇(酒浸去皮骨炙)乾蝎(酒炮)乾
薑(炮切)桂(去粗皮)烏頭(炮製去皮臍)丹砂(研各半兩)天南星(炮一兩)
右將七味搗羅為末與别研三味和勻煉蜜丸如梧
桐子大每服七丸温酒下日二夜一甚者豆淋酒下
併二服良或用熱生薑稀粥投汗出仍避外風
槐膠散(出聖惠方)治破傷風口眼偏斜四肢及腰背強硬
槐膠(二兩)白花蛇(二兩酒浸去皮骨炙令微黃)獨活(一兩)白附子(一兩)
(炮製)防風(一兩去蘆頭)乾蝎(半兩微炒)乾薑(二兩炮製)天南星(半兩炮製)
天麻(一兩)麝香(一兩細研)
右搗羅為散入麝香研令勻每服研薄荷汁半合入
酒三合煖令温調下一錢不拘時候服
治破傷風及洗頭風(一名烏稍散出衛生寳鑑)
蝎稍(二錢半)麻黃(一錢去節)蠻薑草烏頭黑附子(炮去)
(皮)白附子天麻川烏烏稍蛇(各半兩好酒浸三夜去皮)
(骨七炙色黃為散)
右為細末每服一錢熱酒調下日進三五服重者三
五服日必效此證只宜早治但氣入臟則難治治有
四死證不可治頭面青黑色二額上有汗珠不流三
眼小目瞪四身汗出如油
金烏散治破傷中風牙關緊急四肢強鞕不下食
烏鵶(一隻去嘴足并毛翅)天麻白附子(炮)狐肝(一具同烏鵶入鑵内)
(蚯蚓泥固濟燒烟盡用三兩搗為末入後藥)天南星(炮)白殭蠶(炮)烏蛇
(酒浸去皮骨炙)藿香葉桑螵蛸(炙各一兩)
右為散每服一錢以温酒調下晝夜五服
急風一字散治破傷風
雄黃(二錢半)天南星(半兩)川芎(半兩)全蝎(一錢半)白附子(二錢)
(半)白芷(半兩)川烏頭(二錢半)辰砂(一錢)麝香(少許)
右為末每服半錢以温酒調下忌熱片時
大白散(出十便良方)治破傷風欲死者難治人口已噤但心
腹間暖者灌茶入口下咽喉即生
附子(炮去皮臍)草烏(炮去皮臍尖)天南星(炮)藿香(去土)人參
當歸(各半兩)水銀(一錢)鍚(一錢半結作砂子)麝香(一錢)
右為末每服半錢温酒調下惟忌冷水如飲冷水再
發不可療不計時候服一方無鍚
防風散(出聖惠方)治破傷風傷刀中箭筋脉拘緊急疼痛
防風(一兩去蘆頭)麻黃(一兩去根節)川烏頭(一兩炮製去皮臍)乾薑
(半兩炮製炒)肉桂(一兩去皺皮)羌活(一兩)細辛(一兩)當歸(一兩)乾蝎
(半兩微炒)
右搗羅為散每服不計時候以温酒調下一錢
天麻散(出聖惠方)治破傷風牙關急硬腰背強直四肢拘急
天麻(半兩)膩粉(半兩)乾蛇(半兩微炒)硼砂(半兩)防風(半兩去蘆頭)細
辛(半兩)川烏頭(半兩生用去皮臍)羌活(半兩)蟬殼(一分微炒)
右搗羅為散入膩粉研令勻每服不計時候以豆淋
酒調下半錢
追風丸(出聖惠方)治破傷風筋脉拘急腰背強直牙關急硬
雀甕内虫(七枚)桑螵蛸(七枚)乾蝎尾(一分)半夏(一分)蘆薈(一分)
天南星(一分)川烏頭(一分去皮臍)大蜘蛛(二枚乾者)烏蛇肉(一分)
右並生用搗羅為末以棗瓤和丸如大豆大每服以
豆淋酒下五丸更内一丸於瘡口中上用薄紙盖之
當追風出如吹動紙為驗也
熊膽丸治破傷中風
熊膽(研)天麻紫苑(去土)防風(去蘆)丹砂(研)牛黃(研)麝
香(研)龍骨(各半兩)
右將四味搗羅為末與别研四味和勻煉蜜丸如梧
桐子大每服二十丸桑槐根湯下不拘時
天南星散(出聖惠方)治破傷風急風
天南星(半兩炮製)附子(一分炮去皮臍)乾薑(半兩炮製)漢防己(半兩)半
夏(半分湯冼七徧去骨)天麻(一分)甜葶藶(半分隔紙炒令紫色)麝香(一兩研細)
右搗羅為散每服不計時候温酒調下一錢
螵蛸一字散治破傷風
草烏(去皮臍生)麻黃(去根節)雄黃明鰾(炮存性)白附子
防風(各二分)桑螵蛸(一分)
右搗羅為散每服不拘時候以温酒調下一錢
茴香丸治破傷風
八角茴香(半兩)川楝子(五個)川獨活(半兩)甘草(半兩已上酒炙)榖
精草(半兩)末茶(一兩半半兩為衣半兩入藥)蒼术(一兩酒炙)
右為末酒糊為丸每服十丸温酒送下不拘時
白术湯(出保命集)治破傷風大汗不止筋攣搐搦
白术葛根芍藥(各一兩)升麻黃芩(各五分)甘草
(二錢半)
右㕮咀每服一兩水煎服無時
江鰾丸(出保命集)治破傷風驚而發搐臟腑秘澀知病在裏
可用下之
江鰾(剉炒)野鴿糞白殭𧖟(各半兩)雄黃(一兩)蜈蚣(一對)天
麻(一兩)
右為細末分作三分二分用燒飯為丸梧桐子大硃
砂為衣一分入巴豆霜二錢半亦以燒飯為丸梧桐
子大每服硃砂丸二十丸加巴豆霜丸一丸第二服
二丸加至利為度再硃衣丸病愈止
小追風散治破傷洗頭風口眼項強潮搐
防風(三錢)明雄黃(一錢)草烏(生去皮)蝎尾(去毒)蟬殼(各一錢)烏
蛇(酒浸二錢)
右為細末每服一字熱酒温調下食前日進三服
追風散治破傷風牙關緊急失音不語口吐涎沫喉中
作聲
附子(生用)白附子(去尖)烏頭(去尖)天南星半夏(湯洗七徧去滑薑製)
(用各半兩)乾蝎(全者炒一分)
右為散入膩粉一分研勻每服一字至半錢以豆淋
酒調下不拘時瘡用藥末乾摻封褁
右追風散(出聖惠方)如有破傷處用此封閉瘡口其風自出
天雄(半兩去皮臍)桂心(半兩)半夏(半兩)川烏頭(半兩去皮臍)天南
星(半兩)蜜陀僧(半兩)
右生搗羅為散每取三錢封瘡口其中如風雨聲便
差
阿膠散(出十便良方)治破傷風角弓反張者
阿膠(三分搗碎炒令黃爆)白附子(三分炮製)桂心(三分)羌活(三分)當歸
(一兩)天麻(一兩)
右搗羅為散每服不拘時候温酒調下二錢頻服出
汗為效
防風散(出醫方集成)治破傷瘡瘍風邪或身體疼痛風邪攻
注攣急及皮膚瘙痒麻木不仁頭昏悶牙關緊欲成
破傷風者
防風(一兩)藁本羌活地骨皮荆芥穗(各半兩)
右為細末三錢酒調服
又方治破傷風
南星赤小豆紫金皮白芷草烏
右各等分為末生薑自然汁調塗腫處瘡口紙貼住
可
追風白丸子治破傷風寒熱煩悶狀似傷寒
蜈蚣(赤足者薑汁浸一宿)乳香(研)麝香(研)白花蛇(項肉酒浸一宿炙)
附子尖(生用各一分)
右為末煉蜜丸如蘿蔔子大小用薄荷熟水研下一
丸至五丸或十丸要出汗以桃柳湯浴後熱飯投汗
出差
治破傷風
天麻(一兩)雄黃半夏川烏草烏(各半兩)
右為末加麝香少許每服三錢正發時酒調服汗出
為效勿令見風忌發等物半月一方無半夏
白散子治破傷風上疼生肌滅瘢㾗
牡蠣(三兩煆研)寒水石(一兩半火煆)南星(炮)白殭蠶(炒去綠嘴)龍
骨(已上三味各一分)
右細研摻瘡口避風將息勿令着水又蟬蛻為末瘡
口敷
治破傷風背急口噤身強直(出族舍方)
草烏頭(微炮末)防風(末)雄黃(研各一分)牛黃麝香(研各半兩)
右再研勻每服一字丸温酒調下如口噤以物拗開
熱湯調下半錢神效
鹿角霜丸(出聖惠方)治破傷風角弓反張及諸風
鹿角(一觔以桑火及炭火燒搗為末以漿水和作圓再燒如此九遍成霜)蛤粉(五兩)川
烏頭(半兩炮製去皮臍)麝香(一兩細研)瓷藥(七兩搗羅為末研令極細)
右搗羅為末更研極細煑糯米飯和搗二三百杵丸
如彈子大一丸分作兩服不計時候以温酒磨下
烏頭丸治破傷風
川烏頭(一兩炮製去皮臍)䀋(半兩)桑根白皮(一兩剉)竈突内煤
(一兩)麫(半兩)
右搗羅為末以濃醋和拌搗一二百杵丸如梧桐子
大於破處用醋研破一兩丸封之如無風三五日其
瘡便可如有風即出却黃水便差
治破傷風口噤筋脉拘急不知人事宜服此方(出聖惠方)
天南星(一兩炮製)乾蝎(一兩微炒)水銀(一兩入少棗内研令星盡)乾薑(半兩)
(炮製剉)附子(半兩炮製)
右搗羅為末用棗瓤和丸如菉豆大不拘時候以温
酒下十丸
急風散(出和濟方)治久新諸瘡破傷中風項強背強直腰為
反折口噤不語手足抽掣眼目上視喉中沸聲及取箭
頭
丹砂(一兩)麝香(研一兩)生烏頭(同草烏一處為末一分)草烏頭(一兩)
(一半生用一半以火燒存性放米醋内淬令冷)
右為細末和勻破傷風以酒一小盞調半錢神效如
出箭頭先用酒一盞調
辰砂奪命丹(出儒門亊親書)
鳳凰臺川烏頭(生各二錢)麝香(少許)硃砂(少許)
右為細末棗肉和為丸如彈子大硃砂為衣鰾酒送
下量病人中虚實加减用之小兒半丸以吐為度不
止以葱白湯解之
蜈蚣散(出儒門事親書)治破傷風
蜈蚣頭烏頭尖附子底蝎稍(四味等分)
右為細末每用一字或半字熱酒調下如噤了牙關
用匙尾斡開灌之調服半錢郤藥貼箭瘡上一方用
生烏頭
治破傷風將欲死者(出濟生拔粹方)
川烏頭(生)天南星(生)半夏(生)天麻(去蘆各等分)
右以童男子小便三升隔夜浸藥明日煎取一大升
空心温服分為三服進次服調㯽榔末三錢如人行
十里更一服丈夫病婦人煎婦人病丈夫煎合藥時
忌孝子孕病婦人及腥穢物雞犬等仍忌油膩濕麫
生冷硬物服至一二劑即吐出䖝子或泄瀉更不須
服藥飲若未吐痢即當盡服病在上即吐在下即利
皆出䖝如馬尾髮即差能逐諸疾若五臓虚弱魂魄
不安即以白茯苓湯補之
白茯苓湯
白茯苓(一錢)人參(三錢)遠志(三錢去心)龍骨防風(各二錢)甘
草(三錢)犀角末(五錢)生地黃(四錢)大棗(七枚)麥門冬(去心四錢)
右以水二大盞煎作八合分三服温服如人行五里
一服仍避風寒若覺未安隔日便一劑已上兩藥須
連服之
羌活防風湯(出保命集)治破傷風邪初𫝊在表
羌活防風川芎藁本當歸芍藥甘
草(各四兩)地榆細辛(各二兩)
右㕮咀每服五錢水一鍾半煎七分熱服無時量緊
慢加减用之如熱加大黃三兩大便秘加大黃一兩
如過熱甚更加黃芩二兩
白术防風湯(出保命集)若服前藥過有自汗出
白术黃耆(各一兩)防風(二兩)
右㕮咀每服七錢水一盞半煎一盞溫服無時如破
傷風臟腑秘小便赤用熱藥自汗下體故知無寒也
宜連下之先用芎黃湯二三服後用大芎黃湯下之
若汗多惡風甚者加桂枝一二錢
芎黃湯(出保命集)
川芎(一兩)黃芩(六錢)甘草(二錢)
右㕮咀每服五七錢水一鍾半煎一盞温服無時三
服即止再用下藥
大芎黃湯(出保命集)
川芎(五錢)羌活黃芩大黃(各一兩)
右㕮咀依前煎服宜和為度
羌活湯(出保命集)治半在表半在裏
羌活菊花麻黃川芎白茯苓防風
石膏前胡黃芩蔓荆子細辛甘草
枳殼(各一兩)薄荷白芷(各半兩)
右㕮咀每服五錢水一盞半生薑五片煎至一盞去
滓稍熱服不拘時候日進二服
防風湯(出保命集)治破傷風同傷寒表証未𫝊入裏宜急服
此藥
防風羌活獨活川芎(各等分)
右㕮咀每服五錢水一盞半煎至七分温服後宜調
蜈蚣散大用
蜈蚣散(出保命集)
蜈蚣(一對)鰾(五錢)左盤龍(五錢炒烟盡用)
右為細末用防風湯調下如煎藥解表不已覺直轉
入裏當服左龍丸服之漸漸看大便硬軟加巴豆霜
一方無左盤龍服之即愈
左盤龍丸(出保命集)治直視在裏者
左盤龍(炒)白殭蠶(炒)鰾(炒各五錢)雄黃
右為細末燒飯為丸梧桐子大每服十五丸温酒下
如裏証不已當於左龍丸内一半未加入巴豆霜半
錢燒飯為丸梧桐子大同左龍丸一處每服加一丸
漸加至利為度若利後如若搐痓不已亦宜服後藥
羌活湯
羌活湯(出保命集)
羌活獨活地榆防風(各一兩)
右㕮咀每服五錢水一盞半煎至一盞温服如熱加
黃芩有涎加半夏若病日久氣血漸虚邪氣入胃補
氣養血為度
養血當歸地黃湯(出保命集)
當歸地黃芍藥川芎藳本防風白
芷(各一兩)細辛(五錢)
右為粗末水煎服
治破傷風手足顫掉不已者
硃砂(别研)南星(薑製)獨活(去皮各二錢)人手足指甲(燒絶烟六錢)
右為細末分作三分酒調服之立效
治破傷風
魚鰾(二兩燒灰)全蝎(七個)江子(五粒燒灰)筋聚(不拘多少燒灰)
右為細末每服一二錢用好酒調下
天南星散(出楊氏家藏方)治破傷風遊入四肢口不能語及四
肢強硬
蜈蚣(一條全去頭足炒黃)天南星(生用)防風(生用)草烏(去皮尖用各等分)
右為細末每服一錢熱酒調下不拘時候
雄黃散(出保命集)治破傷風
南星(一錢)半夏(五錢)天麻(五錢)雄黃(二錢半)
右為末每服一錢以酒調下有涎於藥中可加大黃
下之
地榆防風散(出保命集)治破傷中風半表半裏頭微汗身無
汗不可發汗宜服
地榆防風地丁馬牙莧(各等分)
右為末米飲下三錢
白术湯治破傷風大汗不止筋攣搐搦
白术乾葛(一兩)升麻(二)黃芩(半兩)
右為細散水二盞煎一盞服
治破傷風(出儒門事親書)
烏稍尾(一個)兩頭尖(四個)全蝎(四個)
右為細末另用石灰五升沸湯五升淋灰水澄清下
藥熬之鐡鍋器内攪成膏子如稠用唾津調洗用温
漿洗净瘡口後塗藥即時藥行吐黃水一日以新水
漱口即愈
玉真散(一名奪命散一名防風散出三因方)治風自諸瘡入破傷風及金
刃傷打撲傷損
天南星防風(各等分)没藥(半兩另研)
右為細末破傷風以藥敷貼瘡口然後以温酒調下
一錢如牙關緊急角弓反張用藥二錢童子小便調
下或因闘毆相打内有傷處以藥二錢温酒調下打
傷至死但心頭微温以童子小便灌下二錢併進三
服天南星為防風製服之不麻出黃水盡為效一日
一次換一方無沒藥或以醋和灰麵貼瘡上一方用
清油調塗瘡上昔張知府宰清流日以此二方授直
廳醫者救欲死者數人凡居官者不可無此二方極
效
治破傷風口噤身強直(出海上方)
藿香草烏頭(生用去皮尖)黃耆
右等分為細末每服一字至半錢熱酒調下後用藥
貼瘡口
治破傷風
白芷南星防風
右各等分末乾摻瘡口亦可水煎服之
神應丸(一名救命丹)治緊急破傷風身體沉重或角弓反張
搐搦不省人事
半夏(一兩半)草烏頭(三兩)巴豆(一兩去殼並生用)
右為細末好棗四兩換水煑爛剥去皮同藥搗成劑
丸如蓮子大緊者無灰酒磨一丸慢者半丸吐涎或
瀉勿疑輕者不須服更審量老弱歲數虚實加减之
天南星丸治破傷風牙關緊急口噤不開面喎斜肢體
㢮緩
天南星(一枚及分者炮)地龍(五條醋炙)土虺蛇(一條去頭尾腸皮骨醋炙)
右為末醋煑麫糊丸如菉豆大每服三丸至五丸生
薑酒下稀葱粥投汗出即差昔宫使明光祖向任統
判官嘗重傷服之得效
乾蝎丸治破傷風
乾蝎(酒炒)天麻(各半兩)蟾酥(二錢湯浸化如稀糊)
右將二味搗羅為末用蟾酥糊丸如菉豆大每服一
丸至二丸豆淋酒下甚者加三丸至五丸
定命散治破傷風項頸緊鞭身體強直
蜈蚣(一條全者)白花蛇(項後取)烏蛇(項後取各二寸酒洗浸去皮骨並酒炙)
右為細散每服三錢至五錢煎酒小飲調服
守宫丸(出聖惠方)治破傷風身如角弓反張及筋脉拘急口
噤
守宫(炙乾去足七枚)膩粉(半分)天南星(一兩酒浸三日爆乾已上二味摇為末)
右同研勻細薄荷麫糊丸如菉豆大每斡口開以酒
灌下七丸頃汗出得解更與一服再汗即差一方加
白附子一兩煉蜜為丸守宫一名辟宫子
烏頭散治破傷風發熱頭痛惡心煩悶
草烏頭(生用去蘆頭)白礬(生用)蜀椒(去目并閉口者生用各一分)
右為細末瘡口未合以津唾調塗覺淸水出足效仍
服
三味追風散
烏頭(生去皮臍一枚)雄黃(研一分)麝香(研一字)
右為細末散每服一錢以温酒調下
銀花散治破傷風打撲内損
天南星(大者半生半炮)白附子(半生半炮)防風(去蘆各等分)
右為細散每服二錢病重者童子小便調下稍輕熱
酒調下如㱙傷用此藥貼瘡口仍依法服之如破傷
風先以小便温洗瘡口次用藥乾貼追風散立愈勢
稍惡口噤者亦童子小便調乾開口灌之如闘打至
死但心頭微煖者併灌三服即治常須合不以備急
用
天南星散治諸般破傷風及治攧撲損傷中風
天南星雄黃烏頭尖(各等分)
右同為細末乾掺上或揉破傅之
治破傷風無問表裏角弓反張
地膚子(炒八錢)秋蟬(二個)麝香(少許)
右為末調酒服每服二錢
雄黃散(出保命集)治破傷風牙關緊急噤
草烏頭(去皮)防風(為末)雄黃(别研)
右等分每服一字熱酒調灌之亦洗頭風噤了牙關
者如破傷風身體強硬用天南星二兩為末先以熱
小便洗瘡貼之取紫汁出汗一方裏和至愈可服裏
不和不可服
治破傷風(出神效方儒門事親)
白芷(生用)草烏尖(生用去皮各等分)
右為末每服半錢冷酒一盞入葱白少許用煎服之
如人行十里以葱白熱粥投之汗出立愈甚者不過
二服
治破傷風見血(出濟生拔粹方)
半兩當歸䗶二錢合來搥碎酒同煎直須軟爛同柤
喫一切傷瘡保萬全
香膠散(出三因方)治破傷風口噤強直狀如中風
魚膠(燒留性七分)麝香(少許)
右為細末每服一二錢用酒調下如不飲酒用米湯
調下又一方以蘇木煎調下
麝香散治破傷風
麝香(研)乾蝎(各一分)
右為末傅患處令風速愈
生大豆散治破傷風神效
黑豆(四十個味甘辛)硃砂(二十文味甘微寒惡磁石銀鹹水)
右同研為末以酒半盞調一字下
辟宫子丸(出聖惠方)治破傷風身體拘急口噤眼亦不開
辟宫子丸(一條一名守宫酒浸三日爆乾搗羅為末)膩粉(半分)
右同研令勻以煑槐膠和丸如菉豆大不計時候拗
口開以温酒灌下七丸逡廵汗出差未汗再服
治破傷風(出儒門事親書)
病人耳塞并爪甲上刮末唾津調塗瘡口上立效無
瘡口者難用
又方
用白麫燒鹽各一撮新水調塗瘡上
又方
用蝦䗫二兩半切爛為泥入花椒一兩同酒炒熟再
入酒二半温熱服之如重車行五里地通身汗宜效
神
治破傷風腫方(出千金方)
取杏仁研為膏厚塗患處仍燃麻燭遥灸之
治因瘡腫痛者皆中水風寒所作腫入腹則殺人方(出千)
(金方)
温桑灰汁漬冷復温之當令熱神效
治破傷風欲死者
用蜈蚣碾為末擦牙吐去涎沫立瘥
治破傷風(出瑞竹堂方)
無問新舊石灰驗瘡大小儘乾塗之不須封褁神效
用避隂槐枝樹皮旋用刀刻取一塊連粗皮在外安
在破處用艾醮於槐皮上灸百炷不妨如瘡口痛者
止不痛者灸至痛然後用火摩不拘時候
又方(出瑞竹堂方)治緊急破傷風
用黃蠟一塊以熱酒化服之立差與前玉真散一劑
連用
牡蠣散(出三因方)治破傷濕口噤強直
以牡蠣取末粉傅瘡口仍以末二錢煎甘草湯調下
獨聖散治破傷風
用蘇枋木不拘多少搗羅為細散每服三錢以酒調
服之立效一方用巴豆七粒碎同用
必效散治破傷風身項強硬不知人事兼治打撲損傷
(一名海神散)
治鰾膠白色者不拘多少於新瓦上用炭火煿焦黑
色為度搗羅為細末散每服三錢以熱酒調下如不
省灌之一方用童子小便調服亦可
急急風散治破傷風腰背反折項強直牙關緊急
用草烏頭不拘多少用釅醋煑十餘沸漉出曝如此
十遍為度搗羅為細末每服一字温酒調下
白殭蠶散治身腫牙關不開
用白殭蠶直者不拘多少生研為末每服用生薑自
然汁調以雞翎於瘡口掃之勿令乾斯須腫搨皮皺
為效仍用生薑汁調半錢匕服一方治癮疹及大腸
風祕以酒調服之一方治風痰生薑汁一茶脚濕水
調灌之
治破傷風
用燈心草嚼和唾貼之以白褁血立效
治狗咬破傷風
以人參不拘多少桑柴火上燒令烟絶用盞合研末
摻瘡上立效
治破傷風
用大黃末一兩加乾大糞作三服以好酒服之以利
三五行為度
治破傷風瘡口作白痂無血者
用雄黃雀糞直者研細熱酒調半錢服之
舒筋法治傷破後筋攣縮不能伸他病筋縮亦可用以
大竹管長尺餘鑽一竅繫以繩掛於腰間坐貼舉足
搓衮之勿計工程久當有效此方出夷堅志言之亦
有理曾試自有效
治破傷風
用黃明膠燒存性調二錢好酒服之
追風散治破傷風
蟬脫(去土不拘多少)
右為細末摻在瘡上毒氣自散
治破傷風
燒鰾三錢為灰熱酒調下口噤挑開灌入一方入麝
香少許
又方
生天南星一個為細末水調塗四面水出為效
赤散子治破傷風
雄黃(少許)草烏頭(四個)天南星(十個)
右為細末患者看瘡口大小以新水塗調之用紙覆
面盖如此瘡認痛即以半散治之
半夏(半兩)黑附子(半兩)天南星(半兩)蟬殼(三十個)藿香(少許)烏
蛇(一分取肉炙)
右六味同為末每服一字豆淋酒調下如瘡上認痛
即併&KR0008;三服立效如不認痛即不與&KR0008;
蜈蚣散
蜈蚣(一對)鰾(五錢)左盤龍(五錢炒烟盡為度)野蛤糞
右為細末每服一錢清酒調下治法依前用和至愈
可服但有裏証不可服次當下之用前蜈蚣散四錢
巴豆霜半錢燒飯為丸如菉豆大每服一丸漸加六
七丸清酒調蜈蚣散少許送下宜利為度内外風去
可常服羌活湯緩緩而治不拘時候服之羌活湯者
治半在表半在裏也
治一切破傷風水毒壅腫痛不可勝忍每用麝香末一
字内在破傷風口中用舊罩子紙褁定取出盡膿水
便效
硃砂丸治破傷風目瞪口噤不語手足搦搐項筋強直
不能轉側發則不識人
硃砂(研)半夏(洗)川烏頭(各一錢)雄黃(五錢)鳳凰臺(三錢)麝
香(少許)
右為細末棗肉為丸如梧桐子大每服一丸或二丸
冷水下以吐為度
天麻丸治破傷風
天麻(三錢)川烏頭(三錢去皮生用)草烏頭(一錢半)雄黃(一錢半)
右為細末酒糊為丸如梧桐子大每服十丸温酒送
下不拘時候
立效散治破傷風及沐髮中風極效方
右以亂髮如雞子大無油器中熬焦黑研為末以好
酒一盞沃之何首烏末二錢同攪候温灌之下咽喉
過三刻再灌立效
除風破血以草石蠶浸酒服
草石蠶生高山石上根如著上有毛節如蠶葉卷
拍
治破傷風
防風(味廿辛温畏乾薑蔾蘆白歛芫花)天南星(味苦辛有毒畏附子乾薑生薑)
右二味等分為末每服三二匙童子小便五升煎至
四升服愈即止
治破傷風入瘡強直
天南星防風
右等分為末以醋調作餅貼之
普濟方卷一百十三
