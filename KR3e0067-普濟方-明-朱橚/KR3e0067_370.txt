普濟方卷三百七十明周王朱橚撰
嬰孩驚風門
急驚風(附論)
夫急驚風證候上竄反張搐搦口流痰涎壮熱并有之
其或視左視右者有僵有仆(僵仰也屬陽仆俯也屬隂)拳握指有裏
有外醫分男女定隂陽順逆之理有左右引搐連脚
手身體顫動初則搐搦俱作久而搐作只搦有急有緩
但只肩動曰瘈瘲者候之輕也搐則甚也搦又重也反
張牙關緊急喉中有涎即是驚風候如牙關不緊口無
痰涎只反張搐搦上竄者未可便作驚風候蓋夾驚夾
食傷寒疹豆或三焦蘊熱五臟不宣流入經絡熱在筋
脉亦作搐搦錢氏云搐有真假不言病也前有云急驚
量其分數者是約熱之輕重而與利之若是證候氣
粗涎潮其證候猛急不只徐徐而來搐即急促唇口眼
眼眨引連併諺云急驚驚爺娘慢驚驚藥王然雖說之
有法輕重調理先當定搐搐由風也風由熱也搐既
已定方可下熱退驚熱若不退驚亦不散不移其時搐
搦又作謂過街候乃是醫家不明纔見搐定便言勿藥
急驚風難治有三初驚時其風癎發作斟酌輕重去風
定搐隨而愈之斯恐庸醫或常人執見妄便下之既下
了諸證猶存者一難治也又其兒正搐親人便執定不
令渠搐其風癎不得縱恣逆入經絡藥力不及雖病减
瘥根在血脉或注經絡二難治也又兒患候有順有逆
順既易理逆自難療惟恐病延既久不得良餌證候傳
變越去原因而作他證三難治也湯氏急驚𤼵熱證
歌先自有驚身體熱那更傷寒傷風兼失節兩臉斑紅
一似丹口開氣促心欲絶先表方知醫有功次與觧驚
神妙訣微微利過自清凉但管安和必懽悦忽然身熱
便生驚髮竪毛乾瀉又青且看額間微有汗次觀印内
上青筋掌裏一如桃色潤心中怕忽作涎聲良醫妙手
施湯藥若得安和便可生方𤼵驚風看握拳指内指外
細須言隂内陽外為順候男左女右搐令全用藥開
關雙眼下又將形候細詳看只怕毒涎衝入肺心中
若聚更堪憐速與控涎為妙手療驚觧熱未為然仰
頭逆搐難求效目瞪身強入九泉多啼急搐更頭偏
定是風𫝊氣不宣先看眼中微淚下始知此病有根
源面紅病作非瘥候愛哭心中且聚涎臉有紅筋癎
已變指紋青亂患相𫝊紅净為安體則寧如逢紅黑
便為驚更兼紅亂青尤甚取下風涎藥有靈先看孩
兒眼色青次看背上冷如冰陽男搐左無妨事忽逢
搐右使人驚女搐右邊猶可治搐於左畔病非輕歪
斜口眼終為害妙藥靈方不會寧搐來三度便成癎
何故胸中聚毒涎恐被醫人重疊取驚風不定候相
傅兩眼有如羊白腫更加眵膿不能痊大衝有脈猶
堪治如沒醫人不敢言凡嬰孩急驚風候切須審
察四證之中而作八候八候者一搐二搦三掣四顫
五反六引七竄八視也一搐者臂與足時搐縮二搦
者十指開合搦之不已即成握拳男子看大拇指其指
握在外為順在裏為逆女子反看之三掣者肩膊搐掣
或連身跳起四顫者或手或脚或頭或身四體顫動五
反者身手反張六引者以手有如挽弓状男子左手直
右曲為順右直左曲為逆女子反看之至所云七竄者
看其眼上竄覷高男子上竄為順下竄為逆女子反
看之八視者男子斜目視左為順視右為逆女子反看
之四證八候次苐隨生若只去得驚風其痰熱不散未
可言安痰與熱聚將來必致癎疾所治之法其痰與熱
須詳察可否即下之痰熱既下驚風未盡消去則病依
前又有發作所言四證相須本無痰而後痰盛初有搐
而後不作者此證候所𫝊之至甚人少知之盖有明醫
之人常能審量輕重下之得于其中為良且驚風頓去
痰熱又已化不作後患所下之藥稍稍多巴霜膩粉為
重即傳慢候無疑急驚欲下之理須在急驚上竄斜
視反張所作之時方可若傳過即已搐定少緩之間未
可即便緊下急驚用藥先與服截風定搐次與下熱
熱去則無風風散則不搐急驚有上竄者有搐有搦
有引有反有僵有仆有呌者或唳者有痰涎潮盛有溫
狀𤼵作各隨四證輕重而受之急驚截風定搐為要風
搐既定諸證漸消定搐須用通關(非出鼻之謂通)截風乃用調
絡急驚風吼呌三兩聲者難治心受驚觸痛絶於内
乃傷其根本之謂急驚風未投藥四證俱全已服藥
四肢垂軃者難治急驚噴藥者難治又藥不下者難
治急驚搐搦之後四體俱輭者難治急驚𤼵作之
時脚作擺跳者難治急驚搐搦之時目睛翻轉不可
治驚風搐搦已住神情緩慢手撏姆衣或撏自身體
者亦不可治急驚迺卒然得之初發潮熱目直視牙
關緊急手足搐搦面紅甚頭額遍身汗出口中熱氣大
小便黃赤其脉浮數宜用通關服通心飲大凡驚風乃
心受驚肝主風致筋脉搐搦肝又主筋宜凉肝丸大青
膏錢氏云治急驚風世人多用一藥有性溫性凉不可
執用宜審别之又治慢驚宜去龍腦縱須合用必以藥
為佐宜少用之凡小兒實熱疎轉後如無虚證不可妄
泄邪熱必須主治驚風痰熱堅疳能不用水銀輕粉甚
便如不得已用之僅去痰即止蓋腸胃易傷亦損口齒
方
定生丸(出聖惠方)治小兒急驚風遍身壮熱筋脉不利手
足抽掣口噤面青痰涎壅滯及疳氣所攻肌體瘦弱
雀兒飯甕(一兩内有物者)蟾蜍(一兩塗酥炙令焦黃)猪牙皂莢
(一分去皮塗酥炙令焦黃去子)烏蛇(半兩酒浸去皮骨炙令黃)天麻(一分)
藜蘆(半分去蘆頭)乾蝎(一分炙微黃)瓜蔕(一分)天南星(一分)
(炮製)龍腦(一分細研)雄黃(一分細研)麝香(一分細研)膩粉
(一分)曲頭棘針(一分)蜣蜋(一分微炒去翅足)半夏(半分湯洗)
(七遍去滑)熊膽(一分)牛黃(一分細研)
右為末以猪膽汁和丸如菉豆大每服先以溫生薑
湯研一丸灌在鼻内得嚏後以生薑薄荷湯下三丸
量兒大小以意加减
救生丹(出聖惠方)治小兒急驚風四肢搐搦多涎沫身熱
如火心神驚悸𤼵歇不定
龍腦鉛霜雄黃硃砂蘆會胡黃連
麝香牛黃天竺黃曾青真珠末犀角
屑乾蝎末金箔銀箔(各五十片)雀兒飯甕(三七)
(枚内有物者)
右都研末五月五日合用大活蟾十枚於眉間各取
酥少許同研令勻入飯和弹子大着甆椀内黃稍活
蝎四十九枚着椀内令藥彈觸蝎毒螫入藥内候毒
盡放蠍然後重研藥彈令勻丸如菉豆大不計時候
以薄荷汁先研一丸滴在鼻内男左女右候嚏即以
薄荷湯服兩丸量兒大小以意加减
犀角丸(出聖惠方)治小兒急驚風遍身壮熱心多驚悸睡
卧不安手足跳掣胸膈多涎
犀角屑(一分)牛黃(一分細研)麝香(一分細研)龍腦(一分細研)
水銀(一分)天麻(一分)天南星(一分)天竺黃(一分細研)
白附子(一分炮製)桂心(一分)蟬殼(一分)烏蛇肉(一分)
乾蠍(一分)鉛霜(一分)硫黃(一分與水銀結砂子細研)
右並生用擣羅為末入牛黃等同研令勻鍊蜜和丸
如菉豆大不計時候以薄荷湯下三丸量兒大小臨
時加减
定命丹(出聖惠方)治小兒急驚風
蟾酥(紅豆大)桑螵蛸(一枚)獨角仙(半錢去皮及翅足)天
漿子(七枚)犀角屑(半兩)牛黃(半兩細研)雄黃(半兩細研)
硃砂(半兩細研水飛過)天竺黃(半兩細研)麝香(一分細研)青
黛(半兩細研)天南星(半兩)白附子(半兩)乾蠍稍(一分)
膩粉(一分)龍膽
右並生用擣羅為末以獖猪膽汁和丸如黃米粒大
每服先以溫水化破一丸吹鼻内得嚏五七聲即以
薄荷水下二丸量兒大小以意加减
龍腦丸(出聖惠方)治小兒急驚風身熱口噤四肢攣搐
龍腦(細研)雄黃(細研)蘆會(細研)丁香牛黃(細研)
木香犀角屑鉛霜(細研)天漿子胡黃連
蠍尾(微炒)白花蛇(酒浸去皮骨炙微黃已上各一分)蟾酥(半分研入)
右為末鍊蜜和丸如梧桐子大每服以桃心湯研下
三丸量兒大小以意加减
天麻丸(出聖惠方)治小兒急驚風四肢抽掣拘急壮熱或
則口噤
天麻雄黃(細研)烏蛇肉蟬殼乾蝎麝香
(細研)天竺黃(細研)桂心天南星白芷白附
子膩粉(各一分)半夏(一分湯洗七遍去滑)
右並生用擣羅為末研勻煮棗肉為丸如菉豆大不
拘時候薄荷酒下三丸量兒大小以意加减服之
硃砂丸(出聖惠方)治小兒急驚風痰涎口噤手足抽掣
硃砂(細研)犀角屑鉛霜(研入)天南星(炮製)半夏
(湯洗七遍去滑)白附子(炮製)細辛桂心白殭𧖟(微炒)
乾蝎(微炒以上各一分)
右為末一半用無灰酒一中盞熬為膏入其餘藥末
同和如菉豆大每服用生薑自然汁少許入竹瀝一
合煖令溫下二丸量兒大小以意加减服之
定搐散(出永類鈴方)治小兒嬰孩急驚風四證八候俱作
者宜服
天麻白附子(炮)天南星(炮各半兩)硃砂(一錢)雄
黃(一錢)乳香(一錢)代赭石(一兩火煅醋淬七次)白花蛇頭
(一分酒浸)腦子(一字)麝香赤脚蜈蚣(一條酒浸)
右為末每服半錢煎金銀薄荷湯調下鍊蜜丸如雞
頭大亦佳搐證未作痰熱壅盛故生風風不自散
流於筋脉又入經絡遂發搐搦定其搐搦先用截風
風若不加則搐搦自息矣且搐搦已作痰熱尤盛證
候傳極其風不可得而截搐不可得而定由如遺漏
炎熾猛烈難以撲滅如此患者理宜下之大抵陽癎
用下乃良隂癎何以加之兒分長幼用藥惟有𤼵風
作搐大小皆然風之為疾猖獗衝突乃五臟虚處受
之察之在證療之在未萌由驚而作或疾與熱而審
其源而定其疾者要也有其風即𤼵搐有其搐即因
風截風定搐其議相續今述截風散不待搐搦纔覺
風痰驚熱有作便與服之令不搐搦故曰截風既已
搐搦併作宜與定搐散禦之禦之不散與服煖金丹
其勢加重即與下之且下不用截風定搐之藥得失
議皆由忽遂皆感
煖金丹治嬰孩小兒急驚八候四證未全脱去尚存
風熱痰涎其驚風證候欲再發作宜與服之
天麻(一分)全蝎(二十一個麸炒)白花蛇(炙取肉二錢如無以烏稍蛇代)
(用)天南星(炮半兩)辰砂(另研半兩)麝香(一錢)蜈蚣
(赤脚者二條炙去了毒)白附子(炮一分)白殭蠶(二錢重去絲炒)
黑附子尖(三枚)牛黃(一分如無以黃牛膽代之加用)
右為末鍊蜜為丸如皂角子大煎金銀薄荷磨化下
所患驚風痰熱四證皆上竄斜視反張惟是驚風
作搐名曰真搐為其病受不傳即作痰熱所發或因
傷寒等疾𤼵作總名假搐為其更有傳變其時倉惶
醫者昏惑投藥不當發作致久雖假搐失治或不當
則傳入經絡又成真搐無可疑貳其病在痰熱手不
促拳目無斜視且兒知其非常動作故驚惕驚成傳
風驚風相襲何謂候假之有又其醫工察無全功療
治有失節藥參證候不同禍害生焉煖金丹者清心
肺而攻痰涎妙餌夫風候出乎肝驚病𤼵乎心若清
心肺則肝受制而風不加傳即可療理
白附子丸(出聖惠方)治小兒急驚風手足抽掣
白附子(一分炮製)白薑(一分炮製)蜣蜋(一分微炒去翅足)麝
香(一分細研)乾蝎(半兩微炒)蟾酥(半錢)烏蛇肉(三分酒拌炙令)
(黃)牛黃(一分細研)硃砂(半兩細研水飛過)青黛(半兩細研)
甜葶藶(一分隔紙炮令紫色)天漿子(一七枚内有物者)
右為末以猪膽汁和丸如菉豆大每以冷水研一丸
滴在鼻中候嚏一兩聲後便以溫水研三丸服之或
吐出粘涎得睡便瘥
芎活湯(出千金方)治急驚風角弓反張不隨并軃□擗不
能行步
人參黃芩杏仁石膏(各一錢)麻黃甘草
桂心芎藭升麻當歸(去尾)獨活(各三錢)
右剉散每服二錢水一盞生薑二片煎服少取汗得
汗以粉粉之
保命丹(出活幼口議)治嬰孩小兒急驚風後傳慢驚宜服
麝香(半字)白茯苓硃砂(另研)白附子(炮)天南
星(炮)牛黃(如無以膽星代用各一錢)全蝎(炒半兩)天麻(炒一)
(錢半)甘草(炙一錢)硼砂(一錢)腦子(半錢)
右為末薄糊為丸如雞頭大每服一丸金銀薄荷湯化
下義曰此一方已述靈秘所治急傳慢候用之極良
此藥純和却驚安神能化痰定搐功效非常然急驚
傳來初入慢候須較隂陽虧盈乃為法則隂盛陽虧
方謂隂癎榮虚衛弱方傳隂癎心驚神散方傳熱熱
經渠絡弱方傳熱熱癎之為病四體不收精神失守
百病干邪五臓受虚但隨四證而作八候醫工當察
標本理之若證傳候變即入慢肝十死一生至為難
事請䆒所受療理合于古意或太過不及總為虚設
定搐散(出直指方)治急驚風定搐
赤蜈蚣(大者一條酒浸炙)麻黃(去節)南星(炮)白附子
直殭蠶(炒)羌活代赭石(煆醋淬七次)蝎稍川
薑黃(各二錢)麝香(半錢)硃砂(一錢)
右為末每服一字荆芥紫蘇煎湯調下如搐不止加
烏蛇肉
鶴壽丹(出聖惠方)治小兒急驚風口噤手足抽掣眼目直
視多吐涎沫四肢壮熱
天漿子(七枚内有物者微炒)半夏牛黃(一錢細研)蟬殼(二七)
(枚)青黛(一錢細研)地龍(二條微炒)蟾酥(一錢研入)硃砂
(半兩細研水飛過)防風(半兩去蘆頭)𧖟紙(一張燒灰)麝香(一錢)
(細研)烏蛇(半兩酒浸去皮骨炙令黃)
右為末鍊蜜和丸如黍米粒大不計時候以新汲水
研下二丸量兒大小以意加减服之
天竺黃散治小兒急驚風候搐搦𤼵作常方療治
不堪者宜服
天竺黃(真者二錢)天南星(炮二錢)草烏(尖面者炮一分)馬
牙硝(二錢)丁香(一錢不見火)膩粉(半錢)龍腦(真者二錢)
川欝金(一錢)白殭蠶(去絲炒二錢)腦子(半字)麝香(半字)
右為末和入腦麝每服半錢許煎金銀薄荷湯調下
纔通即便涎下次用益神丸清心丸兼參苓散與服
凡兒所患驚風前人用藥截風定搐不住熱壮候
存者當用此方痰涎已下熱退風搐既定即與和平
調順胃氣安神定志不可更下熱藥其候再作依前
又搐搦此方亦非常服直下痰涎妙不可述痰既下
其驚風自然而息分服太過恐利動臓腑
雄黃丸(出聖惠方)治小兒急風四肢抽掣口噤上視
雄黃乳香丹砂牛黃(各一錢)鉛霜熊膽
蝎稍麝香蟾酥枯礬(各一分)
右同研令極細以糯米飯和丸如菉豆大每服三丸
溫水下不拘時候量兒大小加减
剪刀股丸治小兒急驚涎盛搐搦
大戟(漿水一盞略煮)石鷰子(擣研)粉霜(研各二錢)棘剛子
(連肉四十二枚)蝎稍(二十一枚全者炒)蘆薈(一錢研)乳香(研二)
(錢)龍腦(研半錢)青黛(研二錢)牛黃(研半錢)
右為末用湯浸雪糕為丸如梧桐子大每服一丸用
剪刀股研破濃煎薄荷水化下如口噤即斡開灌之
益神定志丸治嬰孩急驚風證候𤼵作已過神不安
穩恍惚怯人怔忪煩悸悶欝不爽宜服之
人參茯神(去心)遠志(去心)白茯苓白附子(炮)
天麻天門冬(去心)麥門冬羌活甘草(炙各等分)
右為細末鍊蜜和丸如皂角子大硃砂為衣燈心薄
荷湯化下兒心本恬神本守心魂魄存乎肝肺驚
風出乎痰熱由其鼓動心神反亂血氣則風與驚流
布四肢百脉五臓六腑何以自安三關九竅何以自
通若先以所治之藥令得氣脉平和心神安定由其
尚未寧貼恍恍惚惚恐悸者有之矣宜與此方存養
魂魄安定心神脉全氣固血調神爽其或熱存經絡
痰留臓腑不可凉以巴粉大黃黃芩之藥但益神清
心調脉定志常服此方驚風不再作矣
天麻防風丸治風蘊邪熱驚風搐搦(方見本門一切驚風類)
青金丸治小兒急驚搐搦
龍腦膩粉青黛乳香天南星(各一錢)鉛
白霜粉霜定粉(各半錢)蝎稍(微炒)天漿子(各七)
(枚)
右為末石腦油和成劑旋丸如黑豆大每服一丸至
二丸量大小加减並薄荷水化下
返魂丸子(出聖惠方)治小兒急驚風
獨角仙(三枚去翅足於甆合内燒勿令煙出研為末)白殭蠶(半兩微炒)
白附子(半兩炮製)天南星(半兩炮製)牛黃(半兩細研)青黛
(半兩研入)乾薑(半兩炮製)甜葶藶(半兩炒令紫色)烏蛇肉(半兩)
(炙令黃)硃砂(半兩細研水飛過)
右為末用猪膽汁并蟾酥和丸如粟米大先以酒化
一丸滴在鼻内即以酒或水下二丸若不嚏則不再
下藥
百靈丸(出聖惠方)治小兒急驚風化涎除搐搦
黑鉛(一分)水銀(一分以上二味同結作砂子細研)天南星(一分炮製)
白附子(一分炮製)乾蝎(一分微炒)天麻(一分)蟬殼(一分微炒)
麝香(一分細研)牛黃(一分細研)
右為末糯米飯為丸如黍米大不計時候溫酒下三
丸
輭紅丸治小兒急驚身熱涎壅拘急牽掣口噤上視
丹砂(研)膩粉(各一分研)龍腦(半錢研)蝎稍(一錢擣末)
水銀(二錢結沙子)碙砂(研)粉霜(各一錢半研)半夏(二七)
(枚湯洗七遍焙乾擣末)巴豆(五十粒去皮心膜不出油研)
右為末鍊黃蠟一兩入熟油少許同藥末研勻為膏
旋丸如菉豆大每服二丸至三丸量兒大小虚實龍
腦膩粉水下
擒風湯(出聖惠方)治急驚風定搐
白附子殭𧖟全蝎(各焙一錢)川薑黃南星(炮)
赤蜈蚣(一個去足酒研生葱生薄荷汁浸一宿焙乾)麻黃(去節)羌活(各一)
(錢)牙硝(半錢)
右為末每服一字薄荷湯調下
鎮肝丸治小兒急驚風目直上視潮搐昏亂不省人
事是肝經風熱也
天竺黃(研)生地黃竹葉當歸防風(以上各二)
(錢半)草龍膽川芎大黃(煨)羌活(各二錢半)
右為末鍊蜜和丸雞頭大每服二丸糖水化下(先服此後)
(服天黃散)
天麻散(一名定命飲子)治小兒急風其效如神及大人中風
涎盛半身不遂語言難不省人事(方見本門慢驚風類)
定命丹治急驚天瘹撮口通利痰熱
全蝎(七個)天麻南星(炮)白附子(各二錢半)硃砂
青黛(各一錢半)輕粉麝香(各半錢)腦(一字)
右為末粟米糊丸如菉豆每服一丸荆芥薄荷湯調
下先研半丸吹入鼻中
金箔丸治急驚風涎盛
天南星(剉炒熟)白附子(炮)防風(去蘆頭焙)雄黃(研)
辰砂(各一錢研)生犀末(半錢研)牛黃龍腦麝
香(各半分六味同研)半夏(湯浸七次)金箔(二十片)
右為細末薑汁糊為丸如麻子大每服三五丸至二
十丸人參湯下(錢氏方云如治慢驚去龍腦服無時)
鎮心丸急驚化痰鎮心
硃砂龍腦牛黃(各一錢)鐡粉琥珀茯神
防風(各二錢)全蝎(七個焙)人參(二錢)
右為末煉蜜丸如梧桐子大每服一丸薄荷湯調下
如無牛黃以牛膽南星代之
白虎丸治小兒急驚及天瘹客忤
青黛麝香白牽牛末甘遂末寒食麫
大黃末(各三錢)膩粉龍腦粉霜(各一錢)
右各研細和勻滴水丸如雞頭實大每服半丸一丸
磨刀水化下量兒大小加减微利為度
雄黃丸治急驚風牙關緊急筋脉抽掣腰背強硬口
内多涎
雄黃(一錢細研)麝香(一錢細研)牛黃(一錢細研)硃砂(一錢細研)
膩粉(三錢)巴豆(七枚去皮心研紙裹壓去油)半夏(二錢湯洗七遍去滑)
天漿子(十枚内有物者微炒)水銀(一錢用棗肉研令星盡)
右為末入水銀膏同研令勻煉蜜和丸如黍米大不
計時候以溫酒下二丸量兒大小加减服之
搐聖丸治小兒急驚風搐搦不止
白附子(一分)白殭蠶(一分)赤箭(一分)半夏(一分)天
南星(一分)膩粉(半分研入)蛜□(一分)烏蛇肉(半兩)
右並生擣羅為末用酒薄荷汁各半盞同煎為膏和
丸如菉豆大不計時候以溫清酒送下三丸看兒大
小加减服之
巨聖散治小兒急驚手足瘈瘲咽膈涎盛
大黃乳香(研各二二錢)麝香(研半錢)丹砂(研一錢)
膩粉(二錢細研)雄黃(研半錢)蝎稍(炒)白附子(炮各一錢)
右擣研為細散每服一字或半錢薄荷湯下更量兒
大小加减服之
牛黃丸治小兒急驚化涎鎮心
牛黃(研)蛜□(微炒)天南星(炮擣)膩粉(研)半夏
(湯洗七遍焙)麝香(細研各一分)天漿子(三七枚)丹砂(研半)
(兩)
右為末燒粟米飯和丸如黍米大每服三丸五丸荆
芥湯下不計時候量兒大小如意加减服之
天漿子丸治小兒急驚風(一名麝香丸驚風類方見本門急)
虎蝎丸治急驚上視搐搦胎風涎潮
虎睛(一對酒炙)全蝎(炒)天麻防風南星(煨)
直殭𧖟(炒)烏蛇肉(酒浸焙各一分)麝香(一錢)
右為末&KR1287;糊和丸如桐子大每服一丸薄荷湯調下
珍珠天麻丸治急驚風痰熱壅盛當量用之以通為
度仍治吊腸鎻撮肚口至效丸如麻子大初生三日
三丸五日五丸七日七丸加青黛名黛丸
天南星(炮)天麻白附子(炮各一錢)膩粉(半錢重)
巴霜(一字)蕪荑(炮炒)全蝎(&KR1287;炒)滑石(各一錢半)
右為末水煮細&KR1287;糊為丸如菉豆大每服一歲五丸
二歲十丸大小加减薄荷湯點茶送下此方乃下
驚風又去痰熱先服截風定搐次與下之切不可以
多利之但通為量宜詢問前未曾下惟恐病家不曉
此理遂致疎失若初醫在我則當循證截風定搐或
朱蝎散尚有痰熱宜與下之免作風候且小兒被驚
𤼵風胡不知有熱在臟若知有熱在臟甚勿驚著蓋
熱盛即心氣虚一驚觸心心氣迸散所以面青唇白
良久驚風氣却收其或肝虚入肝肺虚入肺五臓六腑
皆由虚處其驚氣自然投入因而成病前歌亦載然
急驚之急痰熱相觸觸亂神情氣脉互馳經絡乘熱
熱即生風風熱不散筋吊脉縮或搐或搦或掣或引
各於輕重而然善醫者截風定搐有熱與痰隨而下
之其搐搦自定拳攣自舒吊縮自寬風熱自散何
患氣不甦省神不和暢
牛黃散治嬰孩小兒急驚風脚手搐動八候俱作
全蝎(六個炒)巴霜(一字)輕粉(半錢)雄黃(三錢)硃砂
(一錢)川欝金(一分皂角水煮熱焙乾再炒)麝香腦子(各一字)
右為末和勻每服一字半錢煎金銀薄荷湯調下
此方醫急驚風至良但審輕重投劑一服减瘥此非
常服亦非調理之餌正值關竅閉塞痰涎壅塞或氣
不宣通經絡不順心神悶亂者服頓甦周身通利或
已取利不宜與服反成滌蕩矣療急驚風痰壅并宜
其通下痰涎既下即便助胃觀音全蝎散速用連服
未藥之前不可躊躇稍定之後不可荒略若審察其
候痰涎復作豈可更下須於慢證候理之病家意急
荒用他藥或爾投藥參差誤矣
龍腦水銀丸治小兒急驚并宣轉風熱
龍腦(研)麝香(研各一錢)猪牙皂莢(炙)甘遂(各一分)
膩粉(研一錢)青黛(研)水銀(結沙子各二錢)巴豆(去皮心膜)
(研七粒不出油)
右為末&KR1287;糊丸如麻子大一歲一丸更量病緊慢及
兒大小加减用薄荷湯下
天南星丸治小兒急驚風痰涎壅毒壮熱腹脹
天南星(炮製)硃砂(細研)水銀(以少棗肉研入令星盡各一分半)金
箔(二七片細研)銀箔(二七片細研)麝香(一錢研細)巴豆(二枚)
(去皮心研紙裹壓去油)
右擣羅天南星為末都研令勻煉蜜丸如黍米大一
歲兒每服以溫煖水下一丸取下惡物為效二歲以
上加丸服之
蝎尾散治小兒急驚風神效
蝎尾(二十一枚生用)白附子(二七枚生用尖)膩粉(一錢研入)附
子尖(二七枚生用)半夏底(七枚湯洗去滑)天南星底(七枚生用)
烏蛇尖(七枚去皮生用)
右為細末每服以薄荷調下半字若兒在百日内者
一字可分為四服如要作丸即以棗肉和丸如菉豆
大以馬藺草湯下一丸臨時看兒大小加减
必勝散治小兒急驚風
天南星(炮)輕粉(研)甘遂全蝎(炒各一分)巴豆
(去皮心膜出油七粒)丹砂(研一錢)麝香(研半錢)
右為細散每服一字要吐瀉酒調下取涎薄荷湯調
下未周晬兒减之
揭風湯治小兒嬰孩急驚風四證八候俱作者宜服
全蝎(用&KR1287;炒去毒一分)天麻(一分)天南星(一兩為末水調作劑包褁)
(蝎煨令赤色蝎不用炒亦得)硃砂(一錢另研)輕粉(半錢重)腦子
麝香(各少許)
右為末每服半錢煎金銀薄荷湯調下以通為度
天霜散治小兒急中卒風并急驚口噤搐搦涎盛昏
塞不語
辰砂粉霜輕粉南星(炮各半兩)蝎尾白附
子藿香(葉各一錢)
右為末一歲抄半字薄荷湯調下茶清亦可未吐再
服以吐為效
七味羌活膏治急驚風壮熱發搐(方見本門急慢驚風類)
牛黃散治小兒急驚風壮熱筋脉拘急腰背強硬時
𤼵搐搦
牛黃(一分細研)麝香(一分細研)乾蝎(一分細炒)晩𧖟蛾(一分)
(微炒)蜣蜋(三枚微炙)蚱蝉(三枚微炙去翅足)波斯青黛(一分)
(研入)
右為末糯米飯和丸如麻子大每服用薄荷湯下三
丸若兒有三四歲大每服五丸不計時候量兒大小
加减服之
蟾酥丸治小兒急驚風口噤搐搦多涎悶亂
蟾酥(半錢研入)乾蝎(一分微炒)白附子(一分炮製)龍腦(半錢)
(細研)麝香(半錢細研)硃砂(二錢細研)青黛(一錢細研)
右為末都研令勻以猪膽汁和丸如菉豆大先用妳
汁化破一丸滴在鼻内良久如嚏得數聲即便以薄
荷汁化一丸不嚏者難醫量大小臨時加减
青黛丸治小兒急驚風化痰涎定搐搦利臟腑
青黛(一分)甘遂(一錢末)膩粉(一錢)龍腦(一錢)蟾酥
(一分)麝香(一錢)半夏(一分湯洗七遍焙乾麸炒黃色為末)
右為末研細用湯化蟾酥和丸如粟米大每服以薄
荷湯下二丸微瀉是效未瀉量兒大小加减服之
珍珠丸治小兒急驚風多發搐搦或夾食腹痛面色
變青或大小便不通
珍珠末(半兩)白附子(半兩末)天南星(半兩炮製)滑石
末(一分)膩粉(一分)巴豆(三十枚去皮水浸三日取出曝乾研如膏)
右都研令勻以糯米飯和丸如黃米大百日已上兒
以葱白湯下一丸一歲兩丸三四歲三丸更量大小
看病虚實加减服之
小惺惺丸觧毒治急驚風癎潮熱及諸病虚煩藥毒
上攻躁渴
臘月取東行母猪糞(燒灰存性半兩研)辰砂(水研飛半兩)
麝香(一錢)地黃(兩山者半兩燒赤醋淬二次水研飛乾用)龍腦(二錢)
牛黃(一錢别研)
右以東流水作&KR1287;糊和丸如梧桐子大用硃砂為衣
三二歲兒每服二丸鑰匙研破溫水化下小兒初生
便宜服一丸除胎中百病
珍珠丸治小兒急驚風發搐涎潮壮熱有痰𠻳壅盛
白附子滑石巴豆(十五粒去油)輕粉(各一錢)天
南星(一錢)
右為末糊丸如小豆大三歲一二丸葱白湯送下一
方加蝎尾半錢
青金丸治嬰孩兒急驚風痰涎壅盛欲下去痰退熱
右為末煮&KR1287;糊丸如麻子大每一歲五丸二歲七丸
三歲七丸大小加减薄荷茶清送下以通為度一方
加白附子凡看小兒證候不問長幼目視指切心
䆒意到醫權藥衡淮鍳病之輕重所謂斟酌對治已
遵其法藥入腸胃猶合符節者上也按覩之後忖量
方法思惟療理良久始達其源用藥投藥者次也不
體全功何謂艱療非曰病之異喘乃為䆒竟不若是
驚議驚風之疾有急有慢鄙夫以搐急為急搐慢為
慢斯說未當古人言隂陽癎者是也陽癎曰慢驚陽
癎夾赤齒體熱唇紅脉數牙關緊口流涎隂癎者吐
利作熱生風不有陽證惟有搐搦畢竟脉來散緩乃
是隂候無可疑惟是陽傳隂隂盛陽虧隂證作疾速
用扶裏如急驚風候陽盛隂虧陽氣剛壮當用下之
使隂陽二氣均平胃榮衛二脉和順方可宜前件方
藥輕則揭風盛則劫風重則青金或以珍珠丸
白花蛇丸治小兒急驚體熱涎盛四肢拘急筋脉牽
掣
白花蛇頭(一枚自開口者生用)乾蝎(全者炒半兩)牛黃(研)
龍腦(研各半分)丹砂(研一分)麝香(研一錢半)
右為細末鍊蜜和為劑每服旋丸如菉豆大薄荷湯
温水化下
虎睛丸治小兒一臘月内急驚風客忤邪氣𤼵歇搐
搦涎聚上壅及胎風
虎睛(一對酒浸炙令乾先擣末)牛黃(一分細研)青黛(一分細研)麝
香(半分細研)膩粉(一分)乾蝎(七枚微炒)
右都細研令勻用蟾酥半錢以新汲水少許浸化如
&KR1287;糊和前藥末丸如麻子大初生及月内即以乳汁
化下一丸子百日已上兒二丸足一歲兒薄荷湯下
三丸更量兒大小加减服之一方有甘草
追風丸治小兒急驚風甚者宜服(方見本門一切驚風類)
乾蝎丸治小兒急驚風搐搦口噤
乾蝎(一分微炒)真珠末(一錢)虎睛(一對酒浸微炒)鉛霜(一分)
(細研)臘月驢肝(一分細研炒令焦黃)
右為末用䲭腦髓搗和丸如麻子大不計時候以
乳汁下一丸神效一歲已上加减服之
續隨子丸治小兒急驚風壮熱煩亂大便結澁
續隨子(一分去皮别研)青黛(一分)盧會(一分)胡黃連末
(一分)麝香(一分)
右都細研以糯米飯和丸如梧桐子大不計時候薄
荷或溫水化破一丸服未瘥再服
宣風丸治小兒急驚風頭熱足冷口噤面青筋脉抽
掣多痰涎熱壮甚者宜服(一名怯風丹方見本門一切驚風類)
壊涎丸治小兒急驚風喉中有涎呀啤有聲
雄黃丹砂鉛白霜(三味同研)水銀(用棗瓤研令星盡為度)
甘草(炙為末各䓁分)
右研為末糯米飯和丸如黍米大每服二丸梨汁化
以下為度更量大小加减
小青丸治小兒急驚涎盛咳𠻳痰實氣粗𤼵熱
輕粉(一錢半)滑石(一錢半)南星(一錢)蝎尾(半錢)
青黛(半錢)
右為末和丸如小豆大二歲五丸薄荷湯下或作散
尤佳如痰實氣喘吐瀉出痰立效
却風散治嬰孩小兒急驚風候方作搐搦熱盛涎潮
宜下之
天南星(四枚炮去皮為末)巴豆(四枚出油如霜)大半夏(十枚用甘)
(草水煮熟切焙為細末)白殭𧖟(一分去絲炒)全蝎(二分去尾炒)
右研勻每服一字許煎金銀薄荷湯調下
水銀丸治小兒急驚涎潮昏塞𤼵搐不定
水銀(半兩用黑鉛一分結沙子)巴豆(五十粒去皮心膜出油)膩粉(秤一)
(錢研)半夏(生為末半分)龍腦(研半錢)
右同研勻去巴豆油如膏用油單密收每服量兒大
小旋如菉豆大一歲兒二丸煎金銀薄荷湯下須臾
利下稠涎驚搐立定更不須服
龍齒散治小兒急驚風及四時傷寒渾身壮熱唇口
焦乾兩目飜露搐搦昏迷
龍齒(二錢)丹砂(半分)鉛白霜(三錢)龍腦(少許)天南
星(水浸七日逐日換水切曝乾為末五錢)
右為細散每服一字葱白金銀湯調下三服後出汗
立愈
銀硃丸治小兒急驚風
水銀(結沙子半皂子大)甘遂(二錢擣)丹砂(研)輕粉(各一)
(錢半分)龍腦(半錢研)
右同研細鍊蜜和為劑子每服旋丸如半皂子大量
大小加减煎薄荷湯化下
碧霞丸治急驚
巴豆(去皮心膜研油盡三十粒)硫黃(研)乳香(各一兩研)膩粉
(炒一錢)青黛(研半錢)
右為細研和勻用糯米飯丸如菉豆大每二歲二丸
冷薄荷湯下急驚風用棘剛子新薄荷湯研下
治小兒急驚風
白附子(一分炮製)天南星(一分炮製)天漿子(二七枚内有物者)
乾蝎(一分微炒)烏驢耳塞(皂莢子大别研)
右為末研入驢耳塞令勻用糯米飯和丸如菉豆大
不計時候以熱酒研三丸服之量兒大小以意加减
治小兒急驚風頭熱足冷口噤面青筋脉抽掣多痰涎
熱壮甚者宜服
青黛牛黃麝香(各一分)硫黃(半分)巴豆(三枚去皮)
(心研紙裹壓去油)
右件都研為末以軟飯和丸如黍米大不計時候以
溫水下二丸量兒大小以意加减服之
青黛丸治小兒急驚風
青黛(一分細研)蛇頭(一枚塗酥炙令黃)半夏(半兩湯洗七遍去滑)
白殭𧖟(一兩微炒)巴豆(三枚去皮心研紙裹壓去油)
右為末以酒煮&KR1287;糊和丸如菉豆大不計時候以薄
荷湯化下三丸量兒大小加减
硃砂丸治小兒急驚風兼去心間涎
硃砂(一分)豉(三百粒)皂筴(一寸炙黃燋)砒霜(一分)巴
豆(五十枚去皮心研用紙裹壓去油)
右先為末硃砂砒霜為粉入巴豆都研令細以棗肉
和丸如黍米大一二歲每服溫水下一丸服後得吐
瀉為效
褊銀丸治小兒急驚風膈上風痰喘粗壮熱或傷乳
食渴燥腹脹或即下利
巴豆(半錢去油)京墨(二錢燒)水銀并黑鉛(各一錢同研黑色)
右為末入麝香半字陳米飯為丸小豆大三歲三丸
薄荷湯放冷下吞下不得化下
佛手散治小兒急驚風
天南星(一枚重一兩者用新薄荷一束擣碎同水浸七日夜取出切作片子曝乾)丹
砂(研半錢)蜈蚣(赤足全者一枚)膩粉(炒研二錢)
右擣末為散研勻每服一字用薄荷熟水調下一歲
以上漸加至半錢若欲作丸用棗肉丸如莱菔子大
一歲十丸一歲已上加至十五丸亦薄荷熟水下
水銀丸(出聖惠方)治小兒急驚風咽膈痰壅迷悶口噤手
足搐搦
水銀(以棗肉一分半同研令星盡)天南星(炮)乾蝎(微炒各一分)
膩粉(研一分)
右擣研為末同令勻再添棗肉丸如黍米大每服五
丸乳香湯下薄荷亦得量兒大小如意加减服之
利驚丸(出危氏方)治小兒急驚身熱面赤又口中氣熱大
小便黃赤抽掣
青黛輕粉(各一錢)牽牛末(半兩)天竺黃(二錢)
右為末水糊丸如小豆大每服二十丸一歲一丸薄
荷湯下或蜜為丸如雞頭大一粒化下
金星丸治急驚壮熱痰潮大便多日不便(方見本門一切驚風)
(類)
碧霞丹(出全嬰方)治小兒急中卒風牙關緊急不省人事
石碌(一兩)膽礬(半兩)白礬輕粉(各一錢)
右為末&KR1287;糊丸如雞頭大五歲一丸生油化下吐涎
立效
比驚丸(出全嬰方)治小兒急驚壮熱喘粗涎盛頰赤大小
便不利
輕粉滑石(各一錢半)南星(一錢)青黛(半錢)
右為末糊丸如小豆大一歲二丸薄荷湯下如急驚
頭熱足冷口噤面青筋抽脉掣上膈頑痰熱壮盛者
加一丸煎桃皮一名桃符即是桃木皮也作湯送下
疎流蘊積涎熱立安痘瘡餘毒不觧宜服之又去青
黛加蝎稍半錢名小青丸同治
鶴頂丸(一名紅丸子一名桃符丸出聖惠方)治小兒急驚風壮熱吐涎
丹砂(研細)蝎稍(炒各半兩)膩粉(一錢)巴豆(去皮心膜出油七粒)
右擣研為末煮&KR1287;糊丸如黍米大每服一丸煎桃仁
湯下量兒大小加减服之
碧霞丹(出聖惠方)治小兒急驚風必效(方見本門一切驚風類)
搐聖丸(出聖惠方)治小兒急驚風搐搦墜涎
水銀(半兩)麝香(半分)天南星(一兩生用)
右擣天南星為末次入水銀又以石腦油同擣硬軟
得所又入麝香擣三二百杵如菉豆大不計時候以
薄荷湯下化破一丸服之量兒大小加减
又方(出聖惠方)治急驚如搐搦偏墜風痰口眼喎邪
天漿子(三枚生用)硃砂(一錢)乾蝎(一兩生用)
右為末以軟飯為丸如粟米大不計時候以薄荷湯
下兩丸量兒大小加减服之
水銀丸(出聖惠方)治小兒急驚風化頑涎利胸膈
水銀(一分以棗肉研令星盡)天南星(一分生用)蛜&KR0008;(半兩生用去足)
右為末以棗肉和丸如菉豆大不計時候以薄荷湯
下兩丸量兒大小以意加减
萬金散(出御藥院方)治急驚
辰砂輕粉蜈蚣(一條全者)
右等分為末用隂陽乳汁為丸如菉豆大每歲一丸
逐旋加减乳汁下
中分散治小兒急驚定搐
螳螂(一個中分)蜥蜴(一個中分)赤足蜈蚣(一條中分)
右件各隨左右一邊同為研末右治女子左治男子
有患急驚搐者每用一剜耳吹鼻内搐左即左定搐
右即右定
太白散(出全嬰方)治小兒急驚搐搦涎盛
粉霜(二錢)輕粉白牽牛(炒各一錢)
右為末每服一字薄荷湯調下吐涎為效
吐風散(出全嬰方)治小兒急中卒風口噤不開不省人事
全蝎(一個炒)瓜蔕(一箇炒)赤小豆(三十粒)
右為末一歲一字溫米飲調下未吐再服
硃砂丸治小兒胷膈脹滿急驚風吐瀉不止(方見本門急慢)
(驚風類)
碧雲散(出全嬰方)治小兒急驚風卒中涎潮氣粗不省人
事
石碌(四錢)輕粉(一錢)
右為末一字薄荷湯入酒少許同調下良久先吐後
利一方綠雲丹以銅青為末醋糊丸如雞頭大一丸
薄荷湯磨下須臾頑痰如膠以手拽出神效
聖紅散治小兒急風搐搦
天南星(一箇重一兩者先炮裂于五月一日用好酒浸每日換酒浸至端午日用大蝎七枚)
(熟蜇窨乾去蝎用天南星)丹砂(半兩細末與天南星同研令勻)
右為末同研為散每服一字薄荷湯調下
治小兒急驚風手脚掣動不住
用蘇合香丸廣州的最好用一錢重薄荷湯同生薑
自然汁各等分化下如小兒不省人事斡開牙關灌
之即效
治急驚風
用遠年螺殼白者燒灰加麝香少許水調灌之
金箔如錦丸(出楊氏家藏方)治小兒急驚壮熱手足搐搦大
便秘小便澁潮發無度精神不省
金箔(别研七片)蘆會(别研)硃砂(别研二味各二錢)輕粉
(半錢别研)蜈蚣(一條炙黃)胡黃連天南星(炮製)半夏
(炮已上三味各二錢)
右件為細末次入前四味研者藥一處勻研糯米粉
糊和丸每一兩作四十丸日中㬠乾勿用火焙每服
一丸煎金銀薄荷湯磨化下不拘時候
梨汁餅子(出楊氏家藏方)治小兒急驚壮熱涎盛膈實目睛
上視手足抽掣一切驚熱涎潮悉治之
朱砂(别研)粉霜(别研)馬牙硝(别研各二錢)水銀硫
黃(各二錢同水銀結成沙子)牛黃(别研)龍腦(别研)麝香(别研三味)
(各半錢)鐡粉(半兩别研)天南星(二錢為末牛膽打和却入在膽内綿繫於)
(通氣處風乾用)
右拌同研為細末煮麫糊和丸如梧桐子大捏作餅
子每服一餅子棃汁化下量兒大小加减不拘時候
天竺黃散(出楊氏家藏方)治小兒心驚蘊熱急驚搐搦神志
恍惚睡不安
天竺黃蟬蜕(去土)山梔子仁(微炒)甘草(微炒)欝
金白殭𧖟(炒出系嘴)龍齒(七味各等分)
右拌為細末每服半錢煎薄荷湯調下
硃砂粉散(出楊氏家藏方)治小兒身體壮熱急驚搐搦涎潮
壅塞悶亂不醒
硃砂(一錢别研)鐡粉(二錢别研)
右拌為末同研令勻半歲兒服一字一歲兒服半錢
煎薄荷湯調下不拘時候
人參羌活散(出永類鈴方)治初作急驚散風邪除風熱
羌活獨活柴胡川芎人參甘草白
茯苓前胡桔梗地骨皮天麻(酒浸焙各半兩)
枳殼(一兩)
㕮咀每服一錢水半盞薑一片薄荷一葉棗半箇調
搐掣緊急者去節麻黃煎湯調或惺惺散加荆芥防
風亦可免得遽施腦麝
利痰丸(出如宜方)治驚風熱痰盛潮作搐搦
明礬(枯)甘草(製)南星滑石白附子(各半兩)
巴豆(去油成霜三錢)
右為末麫糊丸如粟蘇子大桑白皮湯下又金銀薄
荷湯下又宜杏珠丸
紅綿散(傅氏活嬰)治急驚初作潮熱𤼵搐手足搦促口眼
斜身手反張並宜服之
天麻人參白附子蘇木防風羌活
荆芥麻黃(去節)全蝎(炒)殭𧖟紅花紫草
茯苓硃砂麝香南星甘草
右件為末散每服一錢薄荷金銀環用綿子褁定同
煎以綿紅為度
治急驚風發熱眠睡不穩(傅氏治嬰)
酸棗仁膩粉寒水石(麫炒)胡黃連使君子
(麫褁炮各等分)
右件為末酒煮麫糊為丸如小豆大金銀薄荷湯下
參苓散治急驚風傷寒咳𠻳身熱胸膈下不快睡臥
不安鎮心化痰涎或疹豆不能勻遍並宜服之
人參(一錢)茯神(一錢)麻黃(去節半兩)白术(二錢)乾葛
(一錢半)白芍藥(一錢)升麻(一錢)甘草(二錢)
右為末每服半錢水五分盞薄荷一葉同煮三二分
服如熱盛再與青金丹桃柳條七寸煮湯下微利相
間服
蝎尾散治小兒急驚風神效
蝎尾(二七枚生用)白附子(二七枚生用)黑鉛(一錢)水銀
(一錢二味同結炒子)附子尖(二七枚生用)半夏(七枚湯洗出滑)天
南星底(一七枚生用)烏頭尖(一七枚去皮生用)
右件藥擣細羅為散每服以薄荷湯調下半字若兒
在百日内者一字可分為四服如要作丸即以棗肉
和丸如菉豆大以馬藿草湯下一丸臨時更量兒加
减
五福丸治急驚風
生蚯蚓一條研爛入五福化毒丹一丸再研如泥煎
薄荷湯少許調化旋灌量兒大小加减服之無不效
者梁國材云洋州進士李彦直家專貨此藥一服
千金以糊十口梁大有恩於李故得是方親試屡效
不可不筆於冊以救嬰孩
麝犀膏治小兒壮熱涎盛恍惚不安夜臥強語咬牙
弄舌急驚潮𤼵目睛直視牙關緊急手足驚掣項背
強直精神昏亂
天竺黃白附子(微炮)欝金人參(去蘆頭四味各一分)
真珠末犀角膏(各一錢)牛黃(别研)硃砂(别研二味各半)
(分)麝香(别研)龍腦(别研二味各一錢)金箔銀箔(各十)
(片)
右七件各為細末次入硃砂腦麝金銀箔同研令勻
鍊蜜為丸每一兩作四十丸每服一丸煎薄荷湯化
下食後臨臥
清餅子治小兒内積實熱外冐風邪遂作急驚徧身
壮熱筋脉抽掣涎潮壅盛目睛上視牙關緊急大小
便秘
棘剛子(十四枚去殼取䖝子微炒)青黛(别研)滑石(别研)大戟
(好酒半盞煮酒浸取出焙乾)天南星(炮取心用)荆芥穗(五味各五分)
右件為細末水和令勻丸如梧桐子大捏作餅子青
黛為衣每服一餅子煎薄荷湯化下不拘時候
至寳散治小兒氣與血不和素有實熱復因外受風
邪遂致急驚涎盛目睛直視身熱瘈瘲大便多秘觧
潮搐清神志
虎睛(一對酒浸微炒)牛黃(别研)鐡粉(别研)犀角屑(細研)
白附子(炮)天竺黃人參(去外蘆頭各二錢半)青黛(細研)
硃砂(别研)大黃(三味各半兩)細松煙墨(一兩燒煙盡地上去火毒)
龍腦(一錢别研)麝香(一分别研)
右件為細末次入研者藥和勻如半晬兒每服一字
周晬兒半錢煎葱白薄荷湯調下或涎盛咽喉腫痛
更加細研龍腦半錢煎薄荷湯調下不計時候
奪命散治小兒急驚風搐又治肺脹喘胸膈氣急出
入兩脇搐動䧟下作坑病甚者兩鼻竅張擡肩悶亂
煩渴咳嗽聲嗄不鳴痰涎潮塞睡卧不稳死即在朝
夕世俗不識若作咽喉風或作馬脾風治之悮矣切
忌不得於胸腹上灸之反為禍矣慎宜戒之(方見本門慢脾)
(風類)
普濟方卷三百七十
