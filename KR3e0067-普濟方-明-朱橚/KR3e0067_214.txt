普濟方卷二百十四明周王朱橚撰
小便淋秘門
小便淋秘(附論)
夫熱結中焦則為堅下焦則為溺血令人淋閉不通此
多是虛損人服大散下焦客熱所為亦有自然下焦熱
者且自小可善候之凢氣淋之為病溺雖澁常有餘
瀝石淋之為病莖中痛溺不得卒出膏淋之為病尿似
膏自出勞淋之為病勞倦即發痛引氣衝下血淋之為
病熱即發甚則尿血治之皆與血淋同凢人候鼻頭色
黃小便難也醫經曰膀胱不利為癃不約為遺尿又
云膀胱者州都之官津液藏焉氣化則能出矣人之有
生將理失宜役用過度勞傷腎經藏熱熱留膀胱流入
脬藏遂成淋病腎藏有寒寒積膀胱注於脬藏小便頻
數或遺尿而不禁遂成淋病治之宜辨其寒熱熱者清
利之寒者温補之諸淋所發皆腎虛而膀胱生熱也
水火不交心腎氣鬱遂使陰陽乖舛清濁相干蓄在下
焦故膀胱裏急膏血沙石從小便道出焉於是有欲出
淋瀝不斷之狀甚者積寒其間則令人悶絶矣大凢小
腸有氣則小便澁小腸有熱則小便痛痛者為血淋不
痛者為尿血敗精結者為砂精結敗者為膏金石結為
石揣本揆原各從其數也熱劑之法並用流行滯氣疎
利小便清解邪熱其餘調平心火此三者之綱領心清
則小便自利心平則血不妄行最不可姑息用難氣得
補而愈脹血得補而愈澁熱得補而愈盛水竇不行加
之糓道閉遏未見其有能生者也雖然腎熱虛弱囊中
受寒亦有挾冷而小便淋澁者其狀先寒戰而後洩便
盖冷氣與正氣交爭冷氣勝則寒戰而成淋正氣勝則
寒戰解而得便溺也有胞系轉戾證臍下急痛小便不
通凢強忍小便或尿急疾走或飽食忍尿飽食走馬忍
尿入房使水氣上逆氣廹於胞故屈戾而得舒張也胞
落即殂腎主水膀胱為之府水儲於膀胱而泄於小
腸實相通也然小腸獨應於心者盖陰不可以無陽水
不可以無火水火旣濟上下相交此榮衛所以流行而
水竇閒闔所以不失其司耳惟夫心腎不濟陰陽不調
故内外關格而水道澁傳送失度而水道滑熱則不通
冷則不禁其熱甚者小便閉而絶無其熱微者小便難
而僅有腎與膀胱俱虛客熱乘之故不能制水水挾熱
而行澁焉是以數起而溺有餘瀝腎與膀胱俱冷内氣
不充故胞中自滑所出多而色白遇夜而盛愈多若夫
下焦蓄血其與虛勞内損則便溺自遺而不知下焦虛
寒不能温制水液則便溺欲出而不禁是皆心不與腎
交通故或冷或熱而滑澁隨之矣嘗以清利行之如赤
茯苓麥門冬燈心車前子之類是也心氣虛小便滑利
以温和益之如乳香益智巴戟人参之類是也醫學
發明云三難曰脉有太過有不及有陰陽相乘有覆有
溢有關有格何謂也語曰關則不得小便格則吐逆關
者甚熱之氣格者甚寒之氣是關無出之由故曰關也
格無入之理故曰格也雖然關以前者陽之動也脉當
見九分而浮(天九也)過者法曰太過减者法曰不及遂上
無為溢為外關内格此陰盛之脉也關以後者陰之動
也(天也)脉當見一寸而沉(地十也)過者法曰太過减者法曰
不及遂入無為覆為外關内格此陽乘之脉故曰覆溢
是其真藏之脉人不病而死也註曰寒在胸中遏絶不
入熱在下焦壅塞不便内經云人迎大四倍於氣口名
曰關關則不得小便格則吐逆夫小便者是太陽膀胱
所主長生於申申者西也西者金也故金能生水金者
肺也肺中伏熱水不能生是絶小便之源也人輔相天
地膀胱之源自頭項下至於足故曰陽中之陽如渴而
小便不通者不得降是也聖人立法皆用清燥金之正
化氣薄之藥茯苓猪苓澤瀉琥珀燈心通草車前子瞿
麥扁蓄之類皆為淡渗之藥能泄肺火而清肺金滋水
之化源也若熱在下焦是絶其流而溺不泄也須用氣
味俱厚陰中之陰藥治之昔者長安有大賈王善小便
不通漸成中滿腹大堅硬如石壅塞之及復脚堅脹破
裂出黃水雙睛凸出晝夜不得眠飲食不下痛苦不可
名狀趙廉甫蕭文尉輩諸子求治隨往病家果病人之
苦平昔未曾見問因受病之源始病不渴近添嘔噦唾
以大盤藥緘示之遍示名題治中滿利小便渗泄之藥
悉偹平生不經見者亦多急難措手乃辭歸從夜至旦
耿耿不寐窮究其意理忽記素問有云無陽則陰無以
生無陰則陽無以化又云膀胱者州都之官津液藏焉
氣化則能出矣至病小便癃閉是無陰而陽氣不化者
也凢謂小便之藥皆淡味渗泄為陽是氣藥陽中之陰
非地方之寒水陰之中陰所化者也此乃奉養太過高
粱積熱損北方之陰腎水不足膀胱腎之室久而亁涸
小便不化火又逆上而為嘔噦非隔上所生也獨為關
非格病也盖此老人日熱在下焦損塞不便須治關格
之法今病内關外格之病悉具死在旦夕且下焦未易
愈隨先治其北方寒水兼進大苦寒氣味厚藥黃栢知
母桂為引用丸如桐子大滚湯下二百丸少時來報須
臾如刀刺前陰火燒之痛溺出如暴泉湧出卧具皆濕
床復沉流顧盻之間腫脹消散凢大人小兒病沙石淋
及五種淋澁癃閉并臍腹痛益元散主之以長流水調
下盖因熱在膀胱燥其津液故俗謂冷淋者天下之通
弊也五花散减桂加益元散名淡渗散
方
琥珀茯苓丸治膀胱經積熱以致小便瀝閉淋澁
琥珀(另研細)滑石(用桂府者研細)知母(去皮頭)黃栢(去粗皮)蛤粉
赤茯苓(去皮)川木通(去皮)當歸澤瀉(去頭各二兩)人参
山梔子仁赤芍藥白术猪苓(去皮)黃連
大黃黃苓瞿麥扁蓄木香
右為末同琥珀滑石蛤粉和均滳水和丸如桐子大
每服四錢早辰空心用温白湯送下
引水散治小水秘澁不快或不通
石燕海馬海蛤滑石琥珀赤茯苓
川木通通草澤瀉猪苓車前子(微炒)茴香
瞿麥穗扁蓄忘憂根木香白丁香
越桃(炒係山梔子仁)苦葶藶(紙襯炒)鬼棘針(各一兩)
右除石燕海馬外各一兩同為麄散每服五錢水一
盞半燈心三十莖同煎取清汁八分入麝香一匙拌
勻放温食前服麝香少許亦可
地膚子湯(出三因方)能治下焦熱結小便赤黃不利數起出
少莖痛或血出瘟病後飲熱及霍亂後當風取凉過
度飲酒房勞及行路冐熱冷飲逐熱熱結下焦及藥
石熱動關格小腹堅脬脹如斗諸如此淋悉皆治之
地膚子(三兩一作草)知母(五錢研)黃芩(五錢切)猪苓(五錢切)瞿
麥(五錢炒)枳實(五錢研)升麻(五錢)通草(五錢切)葵子(五錢研)海
藻(洗净五錢)
右㕮咀以水一斗煮取三升分三服大小便皆閉者
加大黃三兩女人房勞腎中有熱小便難不利小腸
痛脉沉細加猪腎一具若加腎可用水一斗半先煮
腎取一斗汁然後納藥煎一方不用枳實一方用生
姜煎忌食甘草
通草湯(出危氏方)專治諸淋
通草(二兩切)王不留行(五錢切)葵子(二兩研)茅根(二兩切)桃
膠(二兩)瞿麥(二兩炒)當歸身(一兩切)蒲黃(一兩研)滑石(一兩研)
甘草(炙半夂)
右㕮咀每服四錢水一盞半姜五片煎八分去滓温
服不拘時候
石韋散治腎氣不足膀胱有熱水道不通淋瀝不宣
出少起數臍腹急痛蓄作有時勞倦即發或尿如豆
汁或便出沙石
當歸身瞿麥麺葵子脂石韋木通稍
白芍藥生白术飛滑石王不留行炙甘
草(各等分)
右為末每服二錢煎小麥湯調下食前日二三服一
方治百種淋密淋熱淋勞淋小便澁脬中滿小腹急
痛當歸水煎服
十味滑石湯(出聖惠方)專治患淋來積年比醫治不能得痊
或治十日一發即有可時今年因病更頻數至二十
日來不止
滑石冬葵子瞿麥脂石韋(各五分)蒲黃陳
橘皮芍藥白茯苓(一方用赤茯苓)芒硝子芩
右搗篩為散空腹煮飲子服方寸日二服漸加至一
大鍾忌熱麵炙肉醋蒜等一方粥飲服
飲子方
桑白皮白通草百合白茅根(十枝新者)
右調剉以水四升煮取二升去滓温下散藥口亁渴
含服之亦得
潦淋散
石韋大䖝魄滑石茯苓全當歸芍藥
黃芩冬葵子亂髮(三團)瞿麥
右為散服方寸匕日二服忌酒麵炙肉油膩蒜鱠酢
及忌熱物
沉香琥珀散治諸淋澁不通皆可服
琥珀屑忘憂根白通草小茴香大扁蓄
木通梢血竭滑石海金沙木香(各半兩)
右為麄末每服一兩水二盞半燈心一把竹葉十片
連根葱白三枝同煎七分去滓温服空心食前如便
塊加大黃五錢水道澁痛加山梔子五錢淋血加生
地黃一兩暴流水更加極驗
海金沙散治五淋澁痛
澤瀉(五錢研)滑石(研水飛)猪苓(五錢切)海金沙(五錢研)脂石
韋净桂肉(一錢去皮)白术甘草赤茯苓芍藥
右為末每服三錢水一盞燈心同煎七分空心温服
参耆湯治心虛客熱乘之小便澁數而瀝
赤茯苓(三分半)生亁地黃(二分半)綿黃耆(二分半)桑螵蛸
(二分半)地骨皮(二分半)人参(二分半)北五味子(二分半)甘草
(炙二分半)
右剉散每服三錢井水一盞煎臨熱入燈心二十一
莖去滓温服
療淋方
茯苓(打碎切)地骨皮生甘草(切去稍)黃芩前胡(各二)
(兩)生薑(切去皮)麥門冬青竹葉(五十片)蒲黃(各等分)
右切以水九升煮取二升六合去滓分為三服服别
相去如人行七八里忌熱麵油膩海藻菘菜酢物
療治諸種淋
榆皮(打碎)車前子(各二兩)冬瓜子(一升)鯉魚齒(二十個)桃膠
白通草(去稍切)地麥(各二兩)瞿麥(一兩)
右㕮咀以水一斗煮取三升分三服日三
療治五勞七傷八風十二痺勞結為血淋熱結為肉淋
小便不通莖中及小腹痛不可忍者
滑石(研水飛)桂心木冬葵子(炒研細)王不留行通
草(一方作木通)車前子(各二分)甘遂石韋
右為散以蔴子飲五合和服方寸匕日三尿沙石出
效一方加白榆皮三分
五淋散治膀胱有熱水道不通淋瀝不宣臍腹急痛或
尿如豆汁便如沙石淋膏尿血並宜服
山茵蔯(二兩去根)淡竹葉(洗去泥)木通稍赤茯苓飛
滑石炙甘草赤芍藥山梔子(各等分)
右㕮咀每服三錢水一盞煎服一方加當歸除木通
滑石曾有人淋而至血片痛甚空心鹽湯吞鷄蘇丸
及觀其方用藥有理
八正散治小便赤澁或癃閉不通及熱淋血並宜服
之
大黃麵瞿麥穗木通飛滑石大扁蓄(各等)
(分)車前子(微炒研)山梔子(酒焙研)甘草
右為末入燈心同前小兒少少與之
療治黃胆後小便淋瀝方
猪腎白茯苓瞿麥穗車前子(微炒研)黃芥(各等)
(分)椒目川澤瀉地膚子
右㕮咀水二斗煮車前取一斗六升去滓下猪腎煮
取一斗三升去腎下藥煮取三升分三服
石韋湯治氣壅關格不通小便淋結臍下悶
石韋(研細末)徐長卿(切研細)茅根節木通稍冬葵
子(炒研細)滑石(研水飛)瞿麥穗生檳榔
右㕮咀如蔴豆大每服五錢七分水一盞半煎七分
去滓下䃼硝末一錢煎温服空心食前日二
療治諸種淋方
葵根(去泥洗净)茅根節石首魚頭夾炙甘草(切去稍)
通草稍貝子大麻根
右㕮咀以水一斗二升煮取五升分五服日三夜二
亦治石淋病
琥珀散治五淋
滑石(研水飛)琥珀屑木通全當歸廣木香
鬱金大扁竹(各一兩)
右為末每服三五錢用蘆葦葉同煎食後日三服
導赤丸治心腎氣鬱膀胱有熱小便淋痛及諸熱壅
滯
生亁地黃(切研細)木通稍山梔子(炒研細)赤茯苓
赤芍藥飛滑石生大黃(各一兩)
右為末煉蜜丸桐子大每服二十丸食後前導赤散
送下熱水亦得
榆皮湯治療淋
瞿麥(二兩炒)防葵(一兩切)榆白皮(一兩研)葵子(一兩研)滑石
(二兩一方四兩)甘草(一兩一方二兩炙)黃芩(一兩一方二兩)
右切以水一斗煮取三升分二服忌海藻菘菜一方
無防葵
海金沙散治小便淋瀝及下焦濕熱氣不施化或五
種淋疾癃閉不通
木通稍瞿麥穗(炒研細)滑石(細研)白通草(各兩半)杏仁
(酒浸去皮麩炒黃一兩)
右為末每服五錢水一盞半燈心二十莖同煎七分
去滓食前温服
又治痛方
滑石(研水飛)白术(切研細)貝母白茯苓川通草(各一兩)
右為散酒服日二服十日瘥
治淋疾
用石燕子七個搗黍米粒大新桑根白皮三兩剉如
豆粒同拌勻分作七貼用水一盞煎一貼取半去滓
温服空心午前至夜各一服
五淋散治腎氣不足膀胱有熱水道不通淋瀝不宣
出少起多臍腹急痛蓄作有時勞倦即發或尿如豆
汁或沙石或淋如膏或熱淋便血並皆治之
山梔仁赤芍藥甘草(生用)全當歸(五兩)赤茯苓(六兩)
右為末每服二錢水一盞煎八分空心食前服或以
五苓散和之用竹園安門冬草葱頭燈心煎湯調下
一方有黃芩
葵子散療淋利小便
葵子(半斤)滑石(二兩)石南葉(一兩)地榆(三兩)石韋(一兩)通草(二兩)
右為散飲服方寸日三服良
六味湯治小便淋瀝此病有數種有石淋有熱淋有
氣淋氣淋者氣壅塞小便不通遂成淋此病自須依
前治氣水氣法石淋者緣先服石石氣不散壅濁生
熱故成石淋熱淋者體氣生熱更緣石飲將息傷熱熱
氣灼灼遂成熱淋更無餘候但若體氣熱小便澁出
處酸灑宜服
瞿麥穗(微炒研)冬葵子(一升炒)榆白皮(切一升)白茅根(切一)
(升)石韋(四兩切)桑白皮(六兩切)
右切以水一斗煮取三升去滓温分三服如人行十
里久服三五劑後宜合大䖝魄五味散服佳
五味散
大䖝魄(六兩研)石韋(三兩研)瞿麥穗(四兩炒)冬葵子(三兩研)
茯苓(六兩切)
右為末煮桑根白皮作飲子初服一升寸匕日再服
稍加至三七忌酢物
赤葵湯治小便微痛漸難欲出不出痛不可忍者
赤茯苓冬葵子脂石韋川澤瀉大白术
(各等分)
右為細末每服三錢水一盞煎七分温服
車前子散治諸淋小便痛不可忍
車前子(半兩生)淡竹葉(去泥洗)荆芥穗赤茯苓燈
心
右分作二劑多用新汲水煎任意服
猪苓湯治五淋傷風感寒脉浮發熱渴欲飲水小便
不利
猪苓(一兩切)赤茯苓(一兩)真阿膠(五錢)川澤瀉(五錢切)白滑
石(一兩)
右剉散每服五錢水一盞半煎温服不拘時候
瞑眩膏治諸淋痛不可忍受及沙石淋
用大羅蔔切一指厚四五片好白蜜淹一時安净鐵
鏟上慢火炙乾則又蘸蜜取盡二兩蜜番覆炙令香
軟不可焦俟温細嚼以鹽湯一盞送下立效
滑石湯療淋
滑石(研水飛)榆白皮(炒微研)地膚草冬葵子脂石
韋(各二兩)
右切以水一斗煮取四升分四服日再服甚良
諸般淋病
用桃膠水浸一宿天明只服其水
治五淋皆腎虛所致雖病久服之必愈
琥珀(一分)澤瀉(一分)石鷰子(半兩生研)海金沙(半兩)葵菜子(一分)
右為末每服三錢用新取桑白皮濃煎湯調下食前
空心日進三服如淋退可便服八味丸補之忌炙煿
房事熱酒酸物等應下膏血沙石淋脹悶者服之如
神每疾作飲食嘔吐者服之妙
琥珀散治五淋澁痛小便有濃血出
琥珀屑海金沙(研極細)没藥(研極細)蒲黃(各一兩)
右為末每服三錢食前濃煎蕈草根湯調下日二服
治淋痛方
葵子(炒研細)茯苓大白术全當歸(各二兩)
右㕮咀以水七升煮取二升分三服日三
利水散治各證隨用後湯下
山梔子(微炒研)白藥子飛滑石川木通(各半分)
右為末每服一錢血淋酸漿甘草煎湯下石淋燈心
湯下沙石淋木通湯下冷淋新汲水下
治淋澁
黃連(吳茱萸炒)赤芍藥廣陳皮(黃酒炒)地骨皮(各等分)
右為粗末水煎四錢温服量人大小服
秋石丸治濁氣干清精散而成膏淋黃赤白黯如汁
肥膏油(蜜之狀)白茯苓(一兩研)桑螵蛸(蜜炙)秋石(五錢研)鹿
角膠(搗碎炒黃焦米粒大各半兩)
右為末研和糕糊丸梧桐子大每服五十丸人参煎
湯下
葵花散(出衛生實鑑方)專治小便淋瀝
用葵花根洗净剉水煎三五沸服立愈
治諸種淋方
用白沙三升熬令極熱以酒三升淋取汁服立愈
療五淋方夫五淋者石淋氣膏淋勞淋熱淋血淋也
石淋之為病小便莖中痛尿不得卒出時時出痛引
小腹膀胱裏急氣淋之為病小便難常有餘瀝膏淋
之為病尿似膏自出小腹膀胱裏急勞淋之為病倦
即發痛引氣衝小便不利熱淋之為病熱即發其尿
血後如豆汁狀蓄作有時五淋各異療方用雜故不
載也
䗪蟲(五分熬一方作虫蟲)班蝥(一分研)地膽(四分研)猪苓(一錢)
右為散每服四分日進三服夜二服但小腹有熱者
去猪苓服藥二日後以器盛小便當有所下肉淋者
卒下肉血淋者下如脉如繩若如膿肉氣淋者下如
羹上肥石淋下石或下沙劇者十日即愈禁食羹猪
肉生冷魚葱鹽醋以少小麥汁服之良
治淋
酸棗仁(二兩半)金櫻(二兩半)杜仲(二兩半)兔絲子(二兩)
右用山藥四兩為糊丸硃砂為衣空心鹽湯酒任下
滑石散(方見本門熱淋類)能治百種淋寒淋熱勞淋小便淋澁
脬中渫脹急痛者宜服之
銹刀散治一切淋澁服藥未效
用銹刀一口多年者最佳用一石塊磨以盆内碗盛
水磨之澄清每服半盞或一盞不拘時服一方磨剪
刀水交股水一盞服即通
治五淋(出海上方)
川續斷(一兩切)貝齒(半兩研)茴香(二分研)甘草(一兩研)
右為末每服三錢水一盞煎七分温服
治尿淋痛(出儒門事親)
益元散(二錢)茴香(二分研)
右為末水煎服之
火府丹治心經藴熱小便赤少五淋澁痛(方見本門)
朴硝散治五淋
朴硝(五分研)海金沙(一錢研)皂角(三分)
右為末沙糖井花水調下
榆白皮散治諸淋水道澁痛
榆白皮瞿麥甘草
右為末熱水調下半錢如血淋加蒲黃熱湯服
治小便淋澁痛
羊角葱小童尿黃土
右一處搗為泥作餅子先以鹽不拘多少炒過放在
臍窩内揉出汗後用前三味餅子盖了緋絹捻定須
臾小便出如赤水效
分清飲(出簡易方)專治五淋如神
苧麻根白茯苓赤藤
右為末每服一大錢百沸湯調下
導赤散治心虛藴熱小便赤澁或成淋瀝
生亁地黃木通甘草(各等分)
右剉散每服三錢竹葉十片煎不拘時服
治淋疾數年不愈者(出危氏方)
用四君子湯去甘草每服三錢水一盞煎服
滑石散治小兒淋澁疼痛不通
滑石(碎)海金沙木通(剉各等分)
右為散每服二錢濃煎燈心湯調下空心服
近效療淋方
人参(六分)厚朴(三分炙)粟米(二合)
右切以水三升煮取汁七分新布絞去滓分三服温
服别相去如行七八里久忌食生冷等物
治小便淋澁或有血
以赤根樓葱近根截三寸許安臍中以炙七壯
神保丸(出永類鈴方)大凢水道不行其本在腎合用牽牛及
澤瀉其本在肺合用葶藶桑皮二者兼行必治中病
其間更以木通滑石佐之又能透達雖然大便小便
脉絡相貫也人有多曰小便不通但用神保丸比葶
丸軰大瀉數行小腸自利
抵聖散(一名信效散)專治五淋
檳榔(麵煨三錢或五錢)赤芍藥(一兩)
右為末每服三錢水一大盞煎至七分去滓熱服一
方加燈心五莖煎空心服
倒換散治無問新久癃閉不通小腹急痛
大黃荆芥
右各另為末每服一二錢温水調下臨時加减
治結成腫實未潰小便不通者
用葱白不拘多少碎切入麻油内煎令黑色去葱不
用只收油起微熱通手逐旋塗上自消
車前子散(出經驗良方)治諸淋閉澁不通者大抵諸淋腎與
膀胱熱也腎與膀胱為表裏俱屬於隂水水入小脬
中行於陰為小便也腎氣不通於陰水液之道路膀
胱為津液之府津液内溢流於腎水道不通停積於
脬腎熱而氣澁故水道不利小便澁故謂之淋其狀
小便數而出少小腹引臍急痛又有石淋氣淋血淋
行證殊異主療不同今以治之
車前子滑石(各一兩)
右為末米飲調下半錢食前日三服一方塗臍四畔
約四寸水和調妙服亦可
二神散(出直指方)專治諸淋急痛
黃色海金沙(七錢半)滑石(半兩)
右為細末每服二錢半多用燈心木通麥門冬草新
水煎入蜜調下
白薇散(出危氏方)專治血淋熱淋
白薇(擇良者)芍藥(各等分)
右為末每服二錢酒調下立效或加檳榔
治五淋
真定器(火燒存性研為細末一兩)生熟地黃末(各一兩)
右每抄定器末一錢地黃各半錢煎木通湯調下不
拘時候服神效
治五淋
用石决明去麄殼研細如有硬如石者即添杉木節
為末用熱水調七錢七分
治小便淋瀝或有或無
用大蒜一個紙包煨過露一夜來日空心用新水送
下
苦杕散治沙淋諸淋每溺時器中剥有聲痛楚不堪
用杜牛膝净洗碎之凢一合用水五盞煎耗其四而
留其一去滓以麝香乳香少許研調服又用單酒濃
煎下亦可
乳石散治血淋及五淋等韓安伯參議名元脩尊人
冐患此疾數日痛楚不可言服之遂愈
右煉乳香中夾石者研細以米飲下或麥門冬湯調
下每服以饑飽適中時服空心亦可
治淋
用生續斷絞取汁服之是馬前根
治氣腫關格不通小便淋結臍下妨悶無痛
用滑石八分研水麵以水五大合和攪頓服又蝦蟇
小者有毒人小便秘澁臍下疼痛至死者以生䜴一
合投新水半碗浸令水濃頓飲之愈
理淋方
用赤小豆三合慢火炒肉為末煨葱一莖細剉煖酒
調二錢温服男女人熱淋並療
治疥淋
用石灰汁洗之自好
治五淋
用鷰尿取末以冷水服五錢旦服至食時當尿尿石
出
治淋疾
以雲母温水和服三錢
治淋渴
用石鍾乳𢷬節篩白練裏之合諸藥草漬酒服
透格散治五種淋疾勞淋血淋氣淋熱淋石淋及小
便不通至甚者一名消石方
用消石一兩不夾泥土雪白者生研為細末每服二
錢諸淋各依湯便如後勞倦虛損則發小便不出小
腹急痛葵子末煎湯下痛後便須服補虛丸散血淋
小便不出時時下血疼痛滿急熱淋小便赤色淋瀝
不快臍下急痛並用冷水調下氣淋小腹滿急尿後
常有餘瀝木通煎湯温調下石淋莖内痛尿不能出
内引小腹急脹疼痛尿下沙石令人悶絶將藥末先
入鍋子内隔紙炒至紙焦為度再研令細用温水調
下小便不通瞿麥湯下諸淋並只以冷水調下並空
心下先調使藥消散即服之更以湯送下服調藥末
效者服此立愈一方血淋山梔子仁煎湯調下熱淋
小便赤黃芩煎湯調下氣淋滑石湯下沙淋桑白皮
煎湯下
利五淋治不眠療齁
用榆白皮陰乾後焙杵為末每日朝夜用水五合末
二錢煎如膠服瘥
又方
用烏石丸煎汁冷服之并止小便
治五淋小便赤少莖中疼痛
用冬麻子一升杵研濾汁二升和米三合煮粥着葱
椒及熱煮空心服之
治諸淋
用馬莧飲汁服之
治淋
用繁縷草滿兩手握水煮服之
又方
取牛耳中毛燒取半盞水服瘥一方用尾燒灰服
又方
取石首魚腦中枕骨燒為末飲下水服亦可
治小便不利膀胱脹水氣流腫及胞轉方
用水上浮萍曝亁為末服方寸日三
地髓湯治五淋小便不利莖中痛欲絶
用牛膝濃煎汁飲極效酒煎亦可一方以根煮服之
一方槌破每兩用水二盞煎至一盞去滓一日五服
有葉朝議親人患血淋流下小便盆内凝如狗溺
久而有變如鼠但無足耳百治不瘥遇一村醫言服
此藥雖未愈而血色漸淡久乃復舊後十年其病再
作又服此藥瘥矣經驗方陳氏云予在臨汀妻黨方
守夷吾以其編類集要方見示遂刊於郡齊後卾渚
得九江守王南強書云老人久苦此淋疾百藥不效
偶見臨汀禁要方中用牛膝者服之而愈乃致謝云
常聞郡邸有苦此者再試亦驗因檢本草自載牛膝
治小便不利莖中痛欲死却用酒煮取飲今再拈出
表其神效
治五種淋及淋下血二升者
用苧麻根兩莖切碎以水一碗半煎取半碗頻服即
通大妙一方用砂石水調下
髮灰散治白淋大小便不通
以亂髮燒灰水服之
又方治咳嗽五淋大小便不通小兒驚癎止血鼻衂
以髮燒灰吹内立已
治乳右發動小便淋瀝不通心神悶亂兼治氣淋
用船底青苔如半鷄子大以水一大盞煎五分去滓
温服日三四服
酸漿酒方治小便不通氣滿悶及治卒患諸淋遺淋
瀝不止小便赤澁疼痛
用酸漿草一握研取自然汁與醇酒相拌和服立通
不飲酒用甘草三寸生薑一棗大剉同研用井花水
五分盞濾取汁和服亦得
療莖中淋有石方
取鷄屎白半觔曝亁熬令香𢷬篩為末散酒服酩酊
日三服到一二日當下石便當於器中尿石下為驗
又療淋澁所不能療者神方
取葛上亭長折斷腹腹中有白子如小米長二三分
取着白板子上陰亁燥一二日藥成若有人患十年
淋服三板八九年以還服二板服時以水着小杯中
如棗許納藥杯中半食頃以瓜甲研當令扁扁見如
水中仰頭令人瀉入咽喉中勿令近牙近則着牙齒
間不盡得入咽之也藥雖微小下喉自覺至下焦淋
所有頃藥作大煩急不可堪者飲麥亁飯汁藥性即
止也若無麥亁飯汁但水亦可耳老小服三分一曰
藥當下淋疾如膿血連連爾石去者或如指頭或青
或黃男女服之皆水道去并療婦人産生後餘疾積
聚或成帶下服之皆愈此䖝正月二月為莞青三月
為王不留行四月五月六月為葛上亭長七月為班
貓九月十月為地膽隨時變耳亭長時頭當赤身黑
若藥不攻淋不下以意節度更增服之
治淋漓
用水芹菜白根者去葉搗汁井水調下
理氣熱淋疾小便數急痛小腹虛滿
用通草煎湯并葱食之效
治尿不出方
用白鹽以濕紙裹燒成白花吹入之效
八味丸(方見本門小便難類)治熱淋血淋
用八味丸加燈心車前子煎不拘時候服
木香燈草丸治小便澁滯或濃溺不通及陰莖中痛
木香紅花燈草(各三兩)
右為末糯米酒打糊丸梧桐子大每服七十丸温酒
下食前日進三服
瞿麥散(一名石韋散)治五淋(方見本門)
治諸淋痛方
取猪脂酒三合日三小兒服一合臘月者
石韋散治諸淋及小便不利陰中痛日數十度起此
皆勞損虛所致
石韋(去皮)滑石瞿麥王不留行葵子(各二兩)
右為散每服方寸每日三服一方加滑石五兩無王
不留行一方治勞淋莖中疼痛日夜數起用葱白湯
調下
薑黃散治五般淋
薑黃滑石(各二十八兩)木通(十八兩)
右件為細末每服一錢水一盞煎七分温下日三服
通草散治腎氣不足膀胱有熱水道不通淋瀝沙石
痛不可忍或出鮮血並皆治之
通草(二兩)白芍(一兩)王不留行(半兩)甘遂(三錢)石韋(一兩)葵子
(一兩半)滑石(半兩)蒲黃(一兩)桂心(一兩)
右件為末每服三錢沸湯調下
治五淋通利琥珀散
真琥珀薄荷生薑生地黃車前子(各二兩)藕
節(五叚)
右研為末取汁調服一服愈甚者再服皂角酒下
治淋方
皂角刺破故紙(等分)
右件為細末以無灰酒調下
香白芷散治五淋經驗
白芷鬱金滑石(各一兩)
右為末每服一錢沙石血淋用竹葉灰温酒調下甚
者二服瘥
参苓琥珀湯治小便淋瀝莖中痛不可忍相引脇下
痛
川楝子生甘草人参玄胡索茯苓澤
瀉琥珀當歸稍柴胡
右件㕮咀作一服長流水三盞煎至一盞去滓温服
空心食前數服大效中統三年六月中黃明之小便
淋瀝莖中痛不可忍相引脇下痛制以参苓琥珀湯
治之中書右丞相合剰合孫病小便數而欠晝夜二
十餘行臍腹脹滿腰脚沉疰不得安卧至元癸未季
春下旬一日奉勅治之遂往診視脉得沉緩時時帶
數嘗記小便不利有三不可一槪而論津液偏渗於
腸胃大便洩瀉而小便澁少者一也宜分利而已熱
摶下焦隨濕而不行者二也必渗洩乃愈脾胃氣澁
不能通調水調下輸膀胱化者三也可順氣令施化
而出右丞公平日膏梁濕熱内蓄不得施化膀胱竅
澁是以起數而見少也非渗洩分利則不能快利遂
治一方名曰茯苓琥珀湯内經曰甘緩而淡渗熱摶
而津液内蓄臍腹脹滿當須緩之洩之必以亁淡為
主是以茯苓為君滑石甘寒以利竅澁猪苓琥珀之
淡以渗洩利水道故以三味為臣脾惡濕氣内蓄則
脾氣不治益俾勝濕必以甘為助故以甘草白术為
佐鹹入腎鹹味下洩為陰澤瀉之鹹以瀉伏水腎惡
燥急食辛以潤之津液不行以辛散之桂枝味辛散
濕以潤燥此為因用故以二味為使煎長流甘爛水
使不助其腎氣大作湯劑令直達於下而急速也兩
服减半旬日自愈
茯苓琥珀湯
茯苓琥珀澤瀉猪苓滑石白术甘
草桂心
右為末每服五錢煎長流甘爛水一盞調下空心食
前待少時以美膳壓之
治諸般淋
以熬鹽熱熨小腹
青麻湯治淋瘀血及下血不止
用青麻根一十七根洗去土以水五升煮取三升冷
服分六服
治五淋(出本草)
用虎杖不計多少為末每服二錢用飯飲下不拘時
服
治淋瀝疾(出本草)
以白蒿燒淋灰煎服
下五淋
以紫荆木濃煮汁服之
主五淋(出本草)
取燈心草根及苖生煮服之或以敗席煮服之更良
治淋(出本草)
以黃芩四兩袋貯之水五升煮三升分三服
下淋(出本草)
以霹靂碪磨服之亦煮服
除淋(出本草)
以菩薩石用水磨之服
治脬腫小便澁少精(出本草)
以肥狗肉五觔熟蒸空腹喫之
治小便不利臍下結氣(出本草)
以石蓴煮汁飲之
治卒小便淋瀝痛(出本草)
用紫草兩握羅為散每服於食前以井水調下二錢
治淋澁産後同
主氣喘促脬腫小便澁(出本草)
以杏仁一兩去尖皮熬研和煮粥極熱空心喫二合
效
治腹内熱結目黃不食大小便澁(出本草)
用苦耽苖子煮汁服亦可生搗絞汁服
療淋疾(出本草)
用小兒裙并左纏草二味洗净焙亁等分搗羅為末
每服一錢温酒調下無忌左纏草乃旋花根也
駐景丸治小便淋澁
用車前莵絲二物蜜丸每服三十丸温水送下不拘
時服
治淋(出本草)
用石鷰以水煮汁飲之有效
治五淋(出本草)
以古文錢煮汁服
治五淋
以風延母煎服之
治五種淋
用莵葵搗汁飲之
導引法
養生方云偃卧令兩足布膝頭斜踵置鳩口内氣振
腹鼻出氣去淋數又去石淋莖中痛又蹲踞高一尺
許以兩手從外屈膝内乂至足跌上急手握五指極
力一通令内曲以利腰脚療淋也
氣淋(附論)
夫腎虛則不能制小便膀胱挾熱則水道澁腎虛則膀
胱熱胞内氣脹小腹堅滿而生淋澁之病也其後出少
頻數尿有餘瀝是也亦曰氣癃診其脉少陰脉數者為
氣淋
方
瞿麥湯治氣淋澁滯
瞿麥穗黃連大黃枳殼當歸桔梗
牽牛子大腹皮木通羌活延胡索射干
桂心(去粗皮一兩)
右搗篩每服四錢水盞半入生薑七片煎八分去滓
温服不拘時
白芷散治氣淋結澁小便不通
用白芷醋浸焙亁二兩搗為細散煎木通酒調二錢
連進二服
治急氣淋陰腎腫
用泥葱半觔煨過爛搗貼臍
芍藥湯治氣淋小便不通
赤芍藥大黃當歸芎藭(各二兩)桂(去粗皮)人参
細辛桃白皮真珠末(半兩)雄黃(研三分)
右搗篩每服三錢水一盞煎至七分去滓温服不拘
時
十味滑石湯治氣淋臍腹滿結小便不利(方見本門)
吳茱萸散(出聖惠方)治氣淋腹脹不通
吳茱萸亁薑赤芍藥桂心當歸桃白
皮人参細辛真珠末雄黃(各一分)
右為散每服五錢水一大盞煎五分去滓入真珠末
雄黃末各一匙攪令勻更入酒半小盞煎三兩沸於
温食前服
沉香散(出三因方)治氣淋多因五内鬱結氣不得舒陰滯於
陽而至壅閉小腹脹滿使溺不通大便分洩小便方
利
當歸沉香石韋滑石王不留行(各半兩)葵
子白芍藥(各三分)甘草橘皮
右為散每服二錢煎大麥飲調亦得食前服
木香散(出聖惠方)治氣淋小腸疼痛
木香鷄蘇檳榔(各一兩)木通細辛赤茯苓
(各三分)人参當歸桃仁(各半兩)
右為細末散每服三錢水一盞煎六分去滓食前温
服
石韋散治氣壅不通小便淋結臍下妨悶疼痛
石韋赤芍藥(各半兩)白茅根木通瞿麥滑
石(各一兩)葵子川芒硝木香(各一兩)
右為散每服四錢水一盞煎六分去滓食前温服
木通湯治氣淋結澁不通
木通木香細辛草豆䓻人参桃仁
肉豆䓻赤茯苓
右搗篩每服三錢水一盞煎七分去滓温服不拘時
瞿麥湯治氣淋膀胱熱結小便不通
瞿麥穗黃芩鷄蘇(各一兩)當歸木通白茯
苓芍藥滑石(各三分)
右搗篩每服三錢水一盞煎七分去滓温服不拘時
服
茯苓散(出聖惠方)治氣淋小腹脹悶臍下時時切痛
赤茯苓白术赤芍藥(各一兩)葵子木通榆
皮白茅根
右為散每服三錢水一盞入葱三莖煎六分去滓食
前温服以利為度
桑根白皮湯(出聖惠方)專治氣淋腹脇脹滿臍下血結小便
疼痛
桑根白皮木通百合白茅根鷄蘇赤
芍藥
右為散每服四錢水一盞煎六分去滓食前温服
大黃丸治氣淋小便不快
大黃赤芍藥(各一兩)黃芩杏仁芒硝(各一兩半)
右為末和勻煉蜜為丸如梧桐子大每服二十丸温
熱水下食前服
桑白皮湯(方見本門小便淋秘類)治氣淋結澁洩便不利
海金沙散治氣淋結澁不快
海金沙(别搗二兩)滑石(研細)甘草山梔子(各一兩)
右將甘草梔子仁二味搗羅為細散入餘藥再研勻
每服一錢清茶調下不拘時服
貝齒湯因氣成淋小便切痛或洩血或如豆汁
貝齒(研一枚)冬葵子(研半合)石膏(一兩半)滑石(碎一兩)
右㕮咀如麻豆大每服五錢水一盞半煎八分入猪
肪脂少許再煎數沸去滓空腹温服
通神散(方見本門沙石淋類)治氣淋結澁不通
葵子湯治氣壅不通小便淋澁結臍下妨悶疼痛
葵子(一合)生茅根(二兩)青橘皮(一兩)
右為散水二大盞葱白五莖煎取一盞二分去滓食
前分二服
石韋湯治氣淋小便不利脹滿
石韋(一兩)鷄脾草(三兩)
右搗篩每服三錢用水一盞煎七分去滓温服不拘
時
榆枝湯治氣淋臍下滿急切痛
榆枝(半兩)石鷰子(三枝)
右搗篩每服三錢用水一盞煎七分去滓温服不拘
時服
綿灰散治氣淋結痛不通
好白綿(四兩燒灰)麝香(一兩)
右和勻每服二錢温葱酒調下連服三服
治氣淋澁洩痛
香羅(半兩)膩粉(一兩)
右為末研令勻以軟飯和丸如小豆大每服於食前
以冷水下五丸
治氣淋寒淋小腹滿及手脚冷
山荆根(二兩)苣蕂(一兩為末)
右以水三大盞先煎山荆根取一大盞半去滓下苣
蕂末攪濾取白汁食前分三服
又方
榆白皮當歸(各半兩)
右細剉水一大盞煎六分去滓磨入石鷰一枚頓服
治氣淋方
用水三升煮䜴一升一沸去滓入鹽一合頓服可一
方單煮䜴汁服
又方
右搗葵子末湯服方寸
又方
右空腹單茹蜀葵一滿口
治氣淋臍腹切痛
用鹽和醋調下
治氣淋臍下切痛
用鹽和䜴搗作餅子填在臍中向鹽上炙二七狀瘥
冷氣(附論)
夫腎以膀胱為表裏下通於胞宣行水道腎臟虛弱冷
氣客於下焦邪正交争滿於胞内水道不宣故其狀先
寒顫然後便溺成淋謂之冷淋也
方
肉蓯蓉丸治冷淋
肉蓯蓉(酒浸)熟亁地黃山苧石斛牛膝(去根)桂
(去粗皮)黃耆附子黃連甘草細辛檳榔
右為末煉蜜丸如梧桐子大每服二十丸鹽湯或酒
下不拘時服
黃耆丸治腎虛膀胱冷淋瀝不利
黃耆黃連土瓜根(各二兩半)玄参地骨皮菝
葜鹿茸(二兩)牡蠣(二兩)人参桑螵蛸五味子(各一)
(兩半)
右為末煉蜜丸如梧桐子大每服二十丸鹽湯或酒
不拘時服
澤瀉散治冷淋小便澁痛脹滿
澤瀉鷄蘇赤茯苓(去黑皮)石韋(去毛)當歸(切焙)蒲黃
檳榔琥珀(各一兩)桂(去粗皮三分)桑螵蛸(炒)枳殼(各半)
(兩)
右為散每服二錢煎冬葵子湯調下木通湯亦得不
拘時服
沉香散治冷淋臍下妨悶小便疼痛不可忍
沉香石韋(去毛)滑石當歸王不留行瞿麥
(各半兩)甘草白术葵子赤芍藥(各三分)
右為散每於食前煎大麥飲調下二錢以利為度
菝葜飲治冷淋寒顫澁痛
菝葜(剉)土瓜根黃耆(剉)地骨皮五味子(各一兩)
人参牡蠣(煆各一兩半)石膏(碎四兩)
右搗篩每服五錢水一盞半煎七分去滓温服不拘
時一方食前温服
木香散治冷淋小腹氣滿不得宣通
木香桂心(各三分)大麻仁葵子瞿麥澤瀉
苣蕂青橘皮(湯浸去白穰焙一兩)
右為麄散每服四錢水一盞入葱白七寸煎至六分
去滓食前温服
茅根飲治冷淋寒顫小便澁痛
茅根菝葜䈽竹葉五味子(各一兩半)石膏(五兩)人
参(二兩)烏梅(十五枚)
右剉為麻豆大每服五錢水一盞半煎至一盞去滓
温服不拘時
莵絲子散治冷淋洩便冷澁
莵絲子肉蓯蓉五味子黃耆鷄膍胵皮
蒲黃(各一兩半)消石
右為散每服二錢以温服酒調下不拘時
檳榔散治冷淋腹脹脇滿小腹急痛
檳榔木香當歸(各半兩)丁香母桂心(各一分)龍
腦(一分)猪苓(一兩)
右為細散不拘時煎生薑葱湯調下
榆皮湯治冷淋小便澁
榆皮桂(去粗皮)芎藭(各半兩)瞿麥穗木通(各一兩)人
参(三分)
右剉如麻豆大每服五錢水一盞半煮八分去滓温
服不拘時
葵子散治冷淋小便數恒不利
葵子赤茯苓白术當歸(剉炒)澤瀉(各一兩)木香
(半兩)
右為麄散每服三錢水一盞煎六分去滓食前温服
木通散治冷淋小腸不利莖中急痛
木通葶藶(隔紙炒)木香當歸(各半兩)赤茯苓青
橘皮(三分湯浸去白穰焙)
右為細散每服食前煎紫蘇湯調下二錢
莵絲石脂散治冷淋
莵絲子白石脂牡蠣(各二兩)桂(去粗皮)土瓜根(剉各)
(一兩)
右為散每服二錢煮大麥粥飲調下空心食前服
生附散治冷淋小便秘澁數起未通竅中疼痛憎寒
凛多困飲水過度或為寒泣心虚志耗皆有此證
附子(生去皮)滑石(各半兩)瞿麥半夏(湯洗七次)木通(各三分)
右為末每服二大錢水二盞薑七片燈心二十莖蜜
半匙煎七分空心服
蜀椒丸治陰汗小便多冷淋等證
蜀椒(去目及閉口者出汗三兩)杏仁(湯浸去皮)
右先以醇酒一升半熬令酒盡取椒焙為末杏仁别
研相和為丸如梧桐子大每日空心鹽湯下二十丸
晩再服
治大人小兒冷淋小便出血
川椒子北五味
右等分為末酒任下二錢空心大小加减
麝香散治冷淋諸方不瘥者
用麝香不拘多少細研每服半錢空心温酒調下
治冷淋小腸不利莖中急痛
用檞葉搗末一服三錢水一盞葱白七寸煎六分去
滓食前温服
木香湯治冷淋氣凝滯小便澁淋作痛身體冷青
木香木通檳榔當歸赤芍藥青皮
澤瀉辣桂橘紅甘草舶上茴香(焙)
右剉散每服三錢薑五片煎服
熱淋(附論)
夫三焦者水榖之道路也三焦壅盛移熱於膀胱流傳
胞内熱氣併結故水道不利而或成淋也其狀溲便赤
澁或如血汁亦有如豆羹汁者甚則尿血故謂之熱淋
也
方
榆白皮湯治熱淋小腸脹滿數澁疼痛
榆白皮甘遂瞿麥犀角屑赤茯苓木
通(剉)山梔子子芩滑石(各半兩)川芒硝(一兩)
右為散每服三錢水一盞煎五分去滓食前温服
瞿麥湯(出聖惠方)治心經壅熱小便淋澁赤痛
瞿麥穗(三分)茅根冬瓜子葵子木通黃芩
竹葉滑石(研一分為末分作三帖)
右為散每服四錢水一盞煎六分去滓不拘時温服
瞿麥散(出聖惠方)治熱淋澁痛熱極不解
瞿麥桑根白皮木通滑石赤芍藥子
芩甘草榆白皮川芒硝
右除滑石外麄搗即分為三劑每服劑用水三盞煎
二盞去滓入滑石末一帖攪勻分二服温服食前
治血淋諸熱疾方(出醫方大成)
山茵蔯淡竹葉山梔子滑石甘草木
通猪苓瞿麥(各半兩)
右剉每服五錢水一盞半燈心少許同煎去滓空心
服如大便秘澁加大黃兩半同煎
麥門冬散(出聖惠方)治心氣壅澁滯成淋臍下妨脹
麥門冬(去心)木通(剉)赤芍藥葵子(各一兩)滑石(二兩)川
芒硝(一兩半)
右為散每服四錢水一盞入葱白二根生薑半分煎
六分去滓每於食前温服
治心臟煩熱臍下妨脹小便淋澁(出聖惠方)
葵子滑石木通(剉)瞿麥白茅根(各一兩)甘草
(半兩炙)
右為散每服四錢水一盞入葱白煎六分去滓食前
温服
石韋散(出聖惠方)治熱淋心神煩熱小腹滿脹
石韋(去毛)瞿麥車前子葵子(各一兩)滑石(二兩)甘草
(炙三分)
右為細散煎粥飲調下二錢冷水調亦可忌酒麵物
一方無甘草
車前子散治熱淋秘澁不通
車前子(炒)牛膝(剉各半兩)蒲黃(一兩)桑根白皮(切二兩)
右為散每服二錢煎葱湯調下不拘時服
四汁飲治熱淋小便赤澁疼痛
葡萄(自然汁)蜜生藕(自然汁)生地黃(自然汁各五合)
右和勻每服七分水一盞銀石器内慢火熬沸温服
不拘時
白茅根湯(出聖惠方)治熱淋澁痛熱極不解
滑石芭蕉根(各半兩)蓮子草(一兩)白茅根(一兩半剉)
右為散每服四錢水一盞煎至六分去滓食前温服
以利為度
黃連丸(出聖惠方)
治熱淋小腹疼痛不可忍者(方見本門小便利多類)
車前子湯治熱淋小便赤澁痛
車前子葵根(各一升)木通(三兩)
右剉如麻豆大以水十二盞取四盞去滓下芒硝末
半兩分四服温如行人六七里再進一服微利為度
木通散治熱淋小便赤澁疼痛(方見本門)
滑石散(出聖惠方)治熱淋小便赤澁疼痛
滑石(研二兩)栝蔞根(剉二兩)石韋(炙去毛半兩)
右為散每服二錢煎小麥湯調下不拘時一方治卒
小便淋閉不通用麥飲調下服
滑石散(出聖惠方)治熱淋小便澁痛
滑石(二兩)石韋(去毛)榆白皮(剉各一兩)
右為散每服三錢水一盞入葱白七寸生薑半分煎
六分去滓食前温服
木通湯治小便熱淋不利莖中急痛(方見本門)
滑石湯治熱淋小便澁痛
滑石(研四兩)冬葵子(二兩)
右搗篩每服五錢水一盞半煎八分去滓温服食前
一方治沙石淋為末熱水調下
治熱淋方
大棗(二七枚)葵根(切一升冬夏用苖)
右以米水三升煎取一升二合分二服熱加黃芩一
兩加滑石二兩末血者加苖根二兩痛者加芍藥二
兩加藥亦加水也
石韋湯治心經藴積熱傳於小腹小腹熱則傳於脬
中屈擗而系轉診心脉大而洪
石韋(去毛)車前子
右等分濃煎汁飲之其人腹脹此忍溺好屈卧曲膝
則陰縮腫此厥陰之証加赤茯苓黃耆等分尤好一
方每服五錢水二盞煎一盞去滓俟温服
治熱淋小腹脹滿急痛(出聖惠方)
麻皮(一兩)甘草(三分炙微赤)
右為散以水二大盞煎取一盞三分去滓食前分三
服
治熱淋小腸不利莖中急痛(出聖惠方)
烏麻子蔓菁子(各五合)
右為藥同炒黃色研用絹袋盛以井花水三升慢火
煎一盞服之
車前子散(出十便良方)治熱淋小便不利莖中急痛
車前子(一合)葵根(一兩半剉)
右為散水一盞半煎一盞去滓食前分二服
治熱淋(出經驗良方)
用大田螺十五個以净水養待螺口中出泥澄去上
面清水以底下濃泥入膩粉半錢調塗臍上尿立通
將所養田螺便放長江去留螺或殺其病不效
近效治淋日夜數十度喫藥不瘥者
空腹服井花水三升必瘥若方喫水後行六七百步
甚良
朴硝散(方見本門小便不通類)治熱淋小便赤澁熱痛
葱白湯治熱淋小便澁痛
用葱白一握細切用淡漿水一升煎取七分去滓放
温服一盞不拘時
筆頭灰散(出肘後方)治熱淋小便赤澁熱痛
用故筆頭五十枝燒灰研細末每二錢一服温水調
下不拘時一方治小便不通數微腫水和服之兔毫
筆頭尤佳兼治中惡脫肛
麻根湯治熱淋小便淋澁赤
用麻根剉五十莖麄搗篩每服五錢以水一盞半煎
取一盞去滓温服不拘時服
車前子湯治熱淋
用車前子半升麄搗篩每服三錢水一盞煎至七分
去滓放温服不拘時服一方治沙石淋血淋絹袋盛
煎
滑石散治熱淋小便赤澁熱痛
用滑石四兩搗羅為散每服二錢煎木通湯調下不
拘時侯温服頭夜勿食
治熱淋方
用白茅根切四觔以水一斗五升煮取服一升日三
夜二服一方用泉水飲之
又方
常煮冬葵子根作飲服之
治發熱口亁小便澁
取甘蔗去皮盡令喫之若口痛擣取汁服之
治熱淋如血極驗(出衛生家寶方)
蠶種燒灰入麝香少許
燈心湯治熱淋疼痛
燈心亁柿
右二味等分剉碎水煎服
治暴熱淋小便赤澁
用合明草搗絞汁服
主發熱口亁小便澁
用萎蕤五兩煮汁飲之
普濟方卷二百十四
