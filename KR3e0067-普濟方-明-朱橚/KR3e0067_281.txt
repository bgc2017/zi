普濟方卷二百八十一明周王朱橚撰
諸瘡腫門
濕疥(附論)
夫濕疥者起小瘡皮薄常有黃水出此風熱氣淺在皮
膚間成也
方
烏頭散(出聖惠方)治濕疥常有黃水瘙癢不絶
川烏頭藜蘆白礬灰馬腸根石菖蒲
硫黃(細研)杏仁(去皮)苦參(剉)膩粉(已上各半兩)
右搗細羅為散都研令勻用時先以桃湯洗拭乾後
用油漿水和塗之三日一塗不過三兩次即瘥
黃連散(出聖惠方)治濕疥有黃水皮膚瘙癢
黃連(二兩去鬚)蛇床子(半兩)水銀(一兩半)赤小豆(一兩)胡粉(一兩)
糯米(一兩)
右搗細羅為散以生麻油和研候水銀星盡如膏取
塗之
又方(出聖惠方)
硫黃(一錢)膩粉(半分)砒霜(半兩)斑猫(十枚微炒)
右細研以口脂調塗之
又方(出聖惠方)
巴豆(二枚)乳頭香硫黃水銀(已上各一分)
右同研令水銀星盡油調少許安在手心中夜後合
手便卧神效
立效散(出聖惠方)治濕疥浸淫流漬遍體火作瘭漿搔之
水出小如粟粒癢痛難忍肌膚濕潤久不瘥者
膩粉碌礬黃蘗(微炙細研)硫黃(細研各等分)
右為細末研勻以生油調藥塗之
又方(出直指方)治濕疥
生明硫黃(半兩)胡粉黃丹(各二兩)
右為細末擦
治濕疥及惡瘡方(出聖惠方)
葶藶子(一兩炒令黑色)白礬(一兩燒令沸定)
右搗羅為末用生油調塗之
又方(出聖惠方)
臰黃(四兩細研)熟艾(二兩)
右以煉好猪脂半斤先煎艾十餘沸濾去渣入臰
黃末攪勻收於磁器中旋取摩塗不得近眼
治濕疥常有黃水出方(出聖惠方)
豆䜴(一兩炒令煙出)
右細研以生油調塗之
諸癬(附論)
夫癬之字從鮮言如發於微鮮縱而弗治則浸淫滋蔓
其病得之風濕客於腠理搏於氣血氣血否澁久則因
風濕而變化生蟲故風多於濕則為乾癬但有周郭皮
枯瘙癢搔之白屑起者是也濕多於風則為濕癬郭
中如蟲行浸淫赤色搔癢汁出是也風折於氣血則為
風癬&KR0857;痺不知痛痒是也如錢形然則為圓癬如雀
目然則為雀目癬亦皆痛而瘙癢之或牛犬所飲刀刃
磨滓之飲水取以盥濯毒氣傳人亦能生癬故得於
牛毒者狀似牛皮於諸癬中最為&KR0857;厚邪毒之甚者俗
謂之牛皮癬狗癬白點而連綴刀癬縱針無定形凡此
八者皆風濕毒氣折於肌中故痛癢不已久而不瘥又
俱謂之久癬又雲露下勿卧夏間露著人面令皮厚及
喜生癬
方
漏蘆膏(出聖濟總錄)治一切癬
漏蘆地榆附子(去皮臍)杏仁(湯浸去皮尖雙仁各一兩)細辛
(去苖葉半兩)藜蘆(去蘆頭)木通莽草白芷吳茱
萸蜀椒(去目并合口)蠟(各二兩)清油(一觔)
右細剉十一味先熬油令沸下諸藥煎候白芷赤黑
色停冷綿絞去滓拭鐺令淨再下油并蠟煎候蠟鎔
盡磁盒盛收旋塗患處仍用後丁香散敷之日三五
上瘥
丁香散(出聖濟總錄)治一切癬塗漏蘆膏後宜敷此藥
丁香(搗末)蝦蟇灰(各一兩)麝香(研一分)五倍子(搗末)白礬(熬令)
(汁枯研)膩粉(各半兩)
右合和為散敷於癬上以瘥為度
又方(出危氏方)治遍身皮癬
以雄黃末入輕粉猪膏塗抹
治癬瘡方(出肘後方)
取蟾蜍燒灰末以猪脂和敷之
又方(出本草)
以山豆根搗為末臘月猪脂調塗之
胡粉散(出仁存方)治一切癬瘡瘙痒甚者
胡粉(一分)砒(半分)大草烏(一箇生用)蝎稍(七枚)雄黃(另研一分)斑猫
(一枚)麝香(少許)硫黃(另研一分)
右為細末先用羊蹄根蘸醋擦動次用藥少許擦
患處
治頑癬瘡癩
雄黃硫黃全蝎檳榔礬猪芽皂莢
麝香(少許)蛇床子
右等分為末用猪油調搽瘡上
如聖丸(出儒門事親書)治癬
黃蘗黃芩黃連防風(已上各半兩)白殭蠶(一兩)
全蝎(三分)輕粉(半錢)
右為細末羊蹄根汁浸蒸餅為丸如梧桐子大每
服二三十丸嚼羊蹄根汁送下隨病人上下分食前
後又用羊蹄根汁塗癬
治癬藥方
當歸鬚(一兩)獨活(一兩)苦參(一兩)蒼耳頭(二十箇)黃連(半兩)
杏仁(二十箇)羊蹄根(五根)
右搗碎入消風散一帖用水一盞酒半盞煎至一盞
食後服
洗藥
羊蹄根(獨者五根)桃頭(十四箇)母藤(二十箇)白礬(飛過半兩)杏仁
(二十箇湯泡去皮尖)百藥煎(半兩)消風散(一貼)
右搗碎用湯為丸擦洗之忌一切毒物
狼牙膏(出聖濟總錄)治一切癬
狼牙(搗)雄黃(研)丹砂(研)硫黃(研)雷丸(搗)白礬(煅枯研)
藜蘆(去蘆頭各一兩)
右研細篩為散蜜調成膏塗癬上日三遍以瘥為度
又方治癬
白芨貝母川桂皮巴豆川剪草斑猫
(少許)榆樹皮
右為細末米醋調敷之
又方(出直指方)
以草烏頭不去皮尖切小塊一半用猪油煮令浮黃
一半用鹽炒令焦黃為末酒麪糊丸如梧桐子大每
服十五丸茶酒任下亦治諸風頑痺
又惡癬方(出直指方)
用紫背草入生明礬研細敷二三次斷根
雄黃膏(出聖濟總錄)治一切癬
雄黃(研細)石硫黃(研末)羊蹄根(濕者)沙糖(色白者)荷葉(新者各一)
(兩)
右先以羊蹄根白糖荷葉於乳缽内細研如泥次入
硫黃雄黃末相研成膏磁盒盛取塗癬上日三度如
藥乾添蜜少許調之
鯽魚散(出聖惠方)治一切癬或乾或濕痛癢不可忍
鯽魚(一箇)生髮(一雞子大)明硫黃雄黃(各半兩)生猪脂(四兩)
右先煮猪脂欲沸即入鯽魚煎令烟盡去渣入髮銷
盡濾清即入硫黃雄黃末拌勻磁器收用不拘時候
塗之
醫癬方(出直指方)
吳茱萸生半夏草烏白芷赤小豆(等分)
右為細末米醋夾生蜜稀調先用川椒連根葱紫蘇
莖煎湯洗次敷藥良
遍身牛皮癬方(出危氏方)
川烏草烏(去皮尖)何首烏白芷蘇木(各等分)
右截小片臘月猪脂酒煮焦候冷入鹽少許磁器收
時常挑一匙空心酒調服
癬瘡藥
桱皮五倍子檳榔斑猫羊蹄根(各半兩)
右為細末用水調先用竹刀刮破癬上然後搽藥
桱樹散(出德生堂方)治乾濕癬面腮髮際或手背腿上癢
抓則痛而久不瘥者
桱樹皮(四兩)白蒺藜(二兩)白礬(一兩)雄黃(一兩)白芨(一兩半)
右為細末凉水調塗癬上三四次即愈
治身體瘙癢白如癬狀者
楮子(二枚)猪&KR1004;(一具)鹽(一觔)礬石(一兩)
右以苦酒一升合搗令熟以拭身體日三
又方
用砂糖一小塊先用竹篦刮去皮血却用手敷立效
又方(出肘後方)
以燒人糞末水銀油和塗之瘥療燥癬苦酒磨狼毒
敷之良
又方(出聖惠方)
取醬瓣半盞研爛淨洗入藜蘆末半兩調塗之
又方(出聖惠方)
取楝根以釅醋磨塗之
銀粉散治一切頑癬
輕粉(二錢)黃丹藶青白膠香(各等分)
右為末麻油調拭淨或抓破竹篦挑搽二次便乾數
次剥去殼也治牛皮癬如神
治一切癬瘡
羊蹄根(四兩)百藥煎(二兩)白礬(一兩)輕粉(一錢)
右剉細砂盆擂用苧布包藥擦癬瘡上
如聖散(出聖濟總錄)治一切乾濕癬
風化石灰(半兩)鉛丹(三錢)膩粉(一錢)石硫黃(半錢)
右同研如粉用生油調先以布揩破癬塗之未塗藥
先煎葱白甘草湯淋洗如換時亦依此
沉香瀝(出聖濟總錄)治一切乾濕癬
沉香栢節杉節松節(各半觔)
右剉如指面大以布囊盛置於漚麻水中浸一食久
漉乾取一枚白坩穿底下作一孔如鷄子大以松葉
一枚安孔上以藥囊坐坩内用鹽一升蓋上以黃泥
固濟坩令厚三五分以炭火加坩口燒之坩下安碗
一口滴藥汁於碗中候烟盡即取碗中藥汁塗敷瘡
癬上日三五次以瘥為度白秃疽疥惡瘡並皆治之
梅實膏(出聖濟總錄)治一切乾濕癬
烏梅(取肉十四箇)大蒜頭(去皮切十四箇)屋塵(細篩)鹽(各三合)
右先研烏梅次下大蒜屋塵鹽等和研令細以醋調
成膏取塗癬上日三五度即瘥一方有大麻子四合
龍腦膏(出聖惠方一名雄黃散)治一切乾濕癬癢痛不可忍者
龍腦石硫黃斑猫(去翅足)膩粉(各半兩)
右細研為末用麪油調成膏發癢痛時抓破塗之日
三五次即愈
水銀膏(出聖濟總錄)治一切癬
水銀(一分)蕪荑仁(研末)薑黃(搗末各半兩)酥(二兩)
右先煎酥和水銀以柳條研攪候水銀散即下蕪荑
薑黃末攪勻磁盒盛旋取塗癬上日三兩次
諸癬妙方(一名神妙方出聖惠方)治一切癬
斑猫(二十一枚生用)明硫黃藜蘆(各三錢)輕粉(一錢半)
右為細末麻油調搽候癬癢發時先以布帛擦令傷
即便塗之
治癬妙方(出傳信適用方)
川烏香白芷蟬蛻(已上各半兩)全蝎(一分)
右為末用羊蹄根自然汁煉蜜為丸如梧桐子大每
服二十丸先安排熱酒一盞去浴堂内解卸衣服了
以羊蹄根自然汁滴在盞内嚥下藥便用熱湯澡洗
却用羊蹄根代皂角擦之出浴令汗乾便不見癬
治癬
巴豆(七粒去粒殼)絳礬(彈子大)羊蹄菜根(五條)紅米飯(一茶匙)
右與飯同研細塗癬仍以布先擦破癬秘方王元吉
所傳吳材先用之效
治癬
硫黃巴豆斑猫地膽
右為細末用津液唾調搽
又方
百藥煎明礬斑猫(以七為數)秃菜根
右搗和爛研如泥丸成塊用時分少許紗片裹藥醋
浸撲之
昨葉荷草散(出危氏方)治一切癬無問風濕氣血與夫相
染而生者
昨葉荷草(即瓦上曬乾一兩)枯礬(一兩)雄黃(半錢)
右為末以羊蹄菜根先蘸醋揩癬上令癢破即以藥
末乘濕塗敷不過三兩次即愈
又方(一名貫衆散出百一選方)治癬竒甚昔馮仲柔云清胃用止
一兩次𫝊而愈之奇甚
貫衆吳茱萸官桂(等分高下亦不妨)
右同為細末先以手抓破用藥擦之用米醋調傅亦
得
又方(出百一選方)治癬甚妙
羊蹄根百藥煎
右同搗爛傅上良一方用羊䠙根蘸藥擦之一方無
白礬
烏蛇散(出聖濟總錄)治一切乾濕癬
烏蛇(酒浸去皮骨炙一兩)乾荷葉(一兩)枳殼(去瓤麩炒三分)
右為散每服一錢用蜜酒空心調下日晩再服
三神丸(出聖濟總錄)治一切癬
蒺藜子(炒)海梧皮(剉)草烏頭(鹽炒熟去鹽不用各一兩)
右為細末麪糊和丸如菉豆大每服十丸至十五丸
空心温酒鹽湯送下
殭蠶散(出聖濟總錄)治一切新久乾濕癬
白殭蠶(炒去絲四十枚)斑猫(二十箇全者生用)膩粉(一錢)
右搗研為細末乾癬用生油調塗濕癬止乾揩貼之
並候黃水出及數數癢痛永除根本亦無瘢痕
附子散(出聖濟總錄)治一切癬
附子(炮製去皮臍半兩)皂莢(一挺去皮子炙)吳茱萸(湯洗焙炒一兩)
右搗羅為散先用新布揩癬令濕然後塗藥日三兩
上如乾癬以醋調塗
治一切癬瘡方(出聖惠方)
烏蛇(半觔酒浸一宿取肉炙乾)羌活(去蘆頭四兩)麝香(一錢研)
右搗羅前二味為散入麝香同研每服二錢空心温
酒下日三服
治乾濕癬癢痛不可忍方(出聖惠方)
羊蹄根(一兩)黃連(去鬚二兩)蛇床子(半兩)
右搗羅為末用臘猪脂調令稀塗癬上良
黃麻散(出聖濟總錄)治諸瘡癬
大黃(剉炒四兩)天麻羌活(去蘆頭各二兩)
右為細散酒煎三盞服
又方(出聖惠方)
水銀(一兩)吳萸末(半兩)
右以酥少許和研水銀星盡塗之
治癬方(出百一選方)
雄黃(二錢好者)川烏(一箇)
右為細末先用竹刀子刮破癬用醋調少許傅之
治久近癬極驗方(出百一選方)
豆䜴(半合)斑猫(七箇頭翅脚全者)
右一處慢火炒候有烟生為度搗末遇欲用藥時即
抓破癬以蜜或沙糖水塗之良久乾擦藥末在癬上
三二日必愈
治癬立有神效
藜蘆根(半兩)輕粉(二錢半)
右為細末凉水調搽癬上
防風散(出聖濟總錄)治一切癬
防風(去叉)母猪肉(各二兩)
右同煮數沸去猪肉取防風焙乾搗羅為散每服一
錢白湯點服不拘時候
抵聖散(出聖濟總錄)治一切癬
草决明(半兩焙搗末)膩粉(二分一方用輕粉)
右合和為散先以布揩癬令赤次以醋調藥塗之當
汗出痛解即瘥一方不用醋調
胡粉膏(出肘後方)治一切乾濕瘙癢
胡粉(二兩)水銀(一分)
右合研令勻以醋調成膏塗之仍以紙貼日三五上
瘥一方不用醋調
又方(出肘後方)
蛇床子駝脂(一作猪脂)
右先研蛇床子令細以猪脂調成膏塗之日一上
五次即瘥
雀糞塗傅方(出聖濟總錄)治一切癬
雀糞醬瓣(水洗淨各半兩)
右合和細研塗敷癬上日三二次一方取醬瓣尿和
塗之
獨活散(出聖濟總錄)治一切癬
獨活(半兩)附子(炮刮去皮臍一兩)
右搗羅為散以酒調和如糊先用皂莢煎水洗癬然
後塗之一日二次
大黃散(出聖濟總錄)治一切癬
大黃(如棗大一塊)斑猫(脚翅全者七枚)
右搗研為細散以釅醋調如糊先揩破癬瘡然後
塗藥候乾洗之
七星散(出聖濟總錄)治諸癬
乾蝎(七節者)白殭蠶(直者各七枚)
右搗羅為散每服三匙用好酒一盞入羊蹄根汁并
蜜少許調服晡時一浴仍用羊蹄根滓揩浴
治癬方(出聖惠方)治濕癢搔之有黃水者云余少年曾
患癬初在頸項間後延上左耳遂成濕瘡用斑猫狗
膽桃根等塗令&KR0034;蠚其瘡轉勝偶於楚州賣藥人教
蘆薈(一兩)甘草(炙半)
右為末相和令勻先以濕漿水洗癬用帛子拭乾
敷癬上良乾瘥一方抓動癬次用藥擦之日三五次
瘥
又方
川椒(三分去目)䜴(三合)
右同燒為灰研如粉以清油調塗之
苦參丸治一切癬
苦參(用皂莢十挺以水煮之以皂莢爛為度揀出苦參切曝乾將皂莢汁濾去渣熬成膏)
威靈仙(洗擇焙乾各三兩)
右為末以皂莢膏和丸如梧桐子大每服二十丸空
心温酒下加至三十丸
又方治癬亦治白秃
用羊蹄根於磨石上以苦酒磨之敷瘡欲敷瘡時先
將瘡刮破以火炙乾後敷四五遍一方搗羊蹄根以
白蜜和臨用先刮破瘡令傷敷之如炊一石米久拭
去更以三年米醋和塗之若刮瘡處不傷即不瘥
一方用乳汁和塗之
又方
以乾荆子燒中央器盛兩頭取汁塗之先刮瘡上
令傷次用荆子汁
治癬
用煎滷熱搨不拘多少日一遍良
又方
用刺薊汁服之
又方
以燒蛇蛻一具酒服或以死蛇燒灰用猪脂和塗傅
癬上瘥
又方
以生地黃汁服之佳
又方
用搗莨菪根蜜和敷之一方用葉亦得
治頑癬
以砒霜少許滴酒同熬為膏塗之亦妙如覺癢急
但以冷水洗切不可抓破
旱蓮方
用旱蓮草葉不拘多少候癬癢時抓破拿葉擦之
不可食害人煮蓮葉洗之亦可一方用柳葉洗亦良
治癬如神方
以杏仁七粒去皮尖自嚼令爛於手心安少膩粉
帶津吐出急和膩粉擦之
又方治癬積年者亦效
用斑猫一箇去頭翅足以針劄燈焰上燒米醋内淬
如此三兩次就燒成灰存性研為細末或糯米炒黃
去糯米用紅棗一枚湯泡剥去皮核與斑猫末一處
同研爛先以手抓破或生布擦動癬然後搽藥不
可侵好肉上恐有毒金山長老云嘗有人患癬七
年但得此方兩敷而愈
又方
以飯甑熱飯搦成團子擦之專治面上者
又方
用韮菜根炒存性搗末猪羔油調塗之瘥
又方
用凌霄花末以羊蹄根蘸藥擦之甚妙
又方治遍身頑癬日久不瘥上至頭面妙方一名白
礬散
用獨莖羊蹄根剉搗白礬為末一處以極酸米醋調
抓破塗藥覺癢極至痛即止隔日浴出不過兩上
即愈
治諸般惡癬
先用韮菜煎湯洗次用臘猪油調蛇床子海桐皮
末敷之兼治小兒奶癬婦人室女花癬
癬藥
以桱樹皮不拘多少用米醋極好者浸七次曬乾為
末每用一錢以水調搽患處立效
菖蒲酒治一切癬
以菖蒲細切五斗水一石五斗煮取三斗去渣入醖
米二斗如酒法旋助飲令極醉即愈一方用五觔酒
五升漬蒸使味出絶酒一日服每服一升
白礬塗方治一切乾濕癬
以白礬一兩研為末用醋調如糊塗摩癬上日三
五度即瘥
炙魚塗方治一切乾濕癬
以魚不問色目火上炙皮微焦乘熱去皮骨取肉
研塗癬上日三五度即瘥
半夏散(出聖濟總錄)治一切癬
以半夏二兩搗羅為散以陳醬汁調和如糊塗癬
上日兩三度即瘥
艾汁塗方(出聖濟總錄)治一切癬
取艾一兩細剉以釅醋半觔煎取濃汁去渣塗摩
癬上日三五度即瘥
蒿蕙敷方(出聖濟總錄)治一切癬
以蒿蕙二兩黃燥者搗羅為散以醋調和塗摩癬
上日三兩度即瘥
楮汁塗方(出聖濟總錄)治一切癬
以楮木自然汁不拘多少先以新布揩癬微破然
後塗藥日二上即瘥一方用楮葉半觔細切搗敷
桃葉汁塗方(出聖濟總錄)治一切癬及澡癬
以桃葉一兩日中時採研絞取汁塗摩癬上日三
度即瘥一方用桃白皮苦酒敷之佳并糓樹白汁
傅之良
治諸癬并面上風刺方(出聖濟總錄)
取葛勒蔓草頭一把勿令人知鹽挼塗瘡三五上
即瘥面上瘡取子為末空心酒調下三錢
治癬方(出經驗良方)
以櫸葉即烏桕葉為末酸醋調塗或用生葉及樹
皮乾擦亦可
治積年瘡癬生痂搔之黃水出遇天隂雨即癢(出肘後方)
以狼毒為末醋調搽濕乾摻一方不用醋調
又方(出經驗良方)
用榖樹葉連漿擦破已復用雀兒酸又名酸妬草
揩擦二次而可又用樹葉正面用清水浸貼過五六
次即效
又方(出仁存方)治癬殺一切蟲腫毒
以羊蹄根醋磨塗癬速效亦煎作丸服之其方以
新採羊蹄根不拘多少搗研絞取汁一大升白蜜
半觔同熬如稠餳煎更用防風末一兩搜和令可
丸如梧桐子大用栝蔞甘草酒下三二十丸日二
三服甚佳
治身體白駮
以半天和取樹木孔中水洗𢷬桂屑唾和敷駮上日
三白駮者浸淫漸長似癬但無瘡也
治癬神驗方(出聖惠方)
用雄黃研以苦酒和先以新布拭癬上令傷以藥塗
之
救急療癬方
先以針鎌癬上即搗瓜蒂末傅上仍先以乾洗之
又方
用羊屎松脂薰黃搗末和更煎仍以泔清水洗癬
敷之兩度即瘥
必效療癬方
用百藥煎塗之愈如口脂亦得
療癬方
作麻傅癬上裹之瘥以鹽及豉和搗塗之即瘥止
肘後治澡癬方
以雄雞冠血塗之
又方
用胡粉熬令黃赤色苦酒和塗之乾即易瘥止
又方
取肥猪肉薄割之於𨫼上以熨底炙之令熱使人體
堪之以傅瘡上日三四度
治一切癬并瘡(出𫝊信適用方)
用茄子花為末乾用油調塗濕乾擦之
治癬方
用鳳兒花葉同羊蹄根加鹽𢷬醋傅又醋磨香白
芷塗
立止散治人身上牛皮癬
用冬瓜皮燒灰小油調搽瘡上立止
治癬方
以枯礬栢油雞糞爛者洗淨敷之
治風頑癬生滿面項頸諸藥不瘥者
以甘草無製度碾為末極細先抓破瘡然後以
此擦之兩三次立效
治疥癬詩曰
多年患瘡癬醫治又不除急取金鎻汁
醋調塗便宜
又方(出聖惠方)
取狼䟦草以釅醋塗之
又方(出聖惠方)
取犬膽塗之立效
又方(出聖惠方)
取牛鼻頭津塗之
又方(出聖惠方)
取醬汁生葶藶末調塗之
又方(出聖惠方)
取地捲土將醋和調塗之
牛皮癬方(出直指方)
用舊皮鞋底燒灰存性麻油輕粉調敷
又癬方(出直指方)
用石榴取皮蘸明礬末擦切莫用醋則蟲沉也
輕粉治癬方
用五(缺)炙牛肉一片細嚼下少刻以真輕粉醋
調酒下
治頸項及面上白駮浸淫漸長有似癬但無瘡可治
以鰻鱺魚脂敷之先拭剥上刮使燥痛後以帛傅之
一度便愈甚者不過三度
治癬方
以槐青枝燒取瀝以塗之
又方
服驢尿良
一醉散治遍身癬
全蝎(十四箇瓦上焙乾)蟬蛻(十四箇去頭足)地龍(十四條土土)白殭蠶
(十四箇直者)凌霄(十四箇全者)防風(一兩)紫苑(一兩)
右為細末共作一服用好酒三升量酒多少得所羊
蹄根如大指大兩莖研細與藥同研勻同煎三五沸
通口服之作一氣服盡服了便入浴將渣再研令細
就浴抓破擦有癬處擦了不必揩避風處歇卧定
只一服效
治癬方
先&KR0946;破見血用生布擦了却以砂糖少許塗之兩次
便效
又方
羊蹄根百藥煎
右和搗爛敷瘡上
袪濕散治濕乾癬大有神效
蠶砂(四兩)薄荷(半兩)
右為細末每用不拘多少乾摻於瘡上乾者生小
油調搽
硫黃散治癬及紫白癜風
坯子(半兩)硫黃(半兩)白礬(一兩半)
右為末先用羊蹄根取自然汁擦動敷之
凌霄花散治風濕挾熱皮膚生癬久不愈者
凌霄花(一分)白礬(一分另研)雄黃(半錢另研)天南星(半兩)黃連
(去鬚二錢)羊蹄根(焙乾半兩)
右件搗羅為細末抓破用生薑汁調藥搽之如癬不
濕只癢用油調藥
治癬方
輕粉雄黃(各等分)
右為細末猪脂調抓破搽
東坡先生家藏方
决明子(為細末不拘多少)
右用水銀輕粉少許與藥末同研為膏散以物擦
破癬上用藥敷之立瘥
治癬
以(缺)脯帶脂者薄割火上炙熱與人肉敷癬上蟲
當入脯中候其少頃歇却須臾五三五度瘥
又方
以生鐵煆後飛淘去粗赤汁烘乾用蒜磨生油敷
之
又方
以艾醋煎作膏敷之
治癬瘡
取蟾蜍燒灰末以猪脂和傅之
治瘡癬
以榆仁作醬塗之妙陳者尤良
又方
以蕪荑作醬食之其氣羶者良
又方
取皂莢嫩刺針以米醋熬作濃煎以敷瘡上有奇效
又方
用山豆根搗末臘月猪脂調塗之
治癬
取魚鮓和柳葉搗碎熟敷之
又方
以鱓魚斷取血塗之
治癬瘡久不瘥
用羊蹄根絞取汁用調膩粉少許如膏塗敷癬上三
五遍即瘥如乾用猪脂調和敷之
乾癬(附論)
夫乾癬但有稜郭皮膚枯癢搔之白屑出是也皆是
風濕邪氣客於腠理復值寒濕與血氣相搏所生若其
風毒氣多濕氣少故風入深故無汗為乾癬也其中亦
生蟲
方
黃連散治乾癬搔之白屑起亦治疥
黃連(一兩去鬚)藜蘆(半兩去蘆頭)川大黃(一兩)乾薑(半兩生剉)
䕡茹(一兩)莽草(一兩)
右為細散入猪脂一觔以慢火煎成膏濾去渣收於
磁器中先以新布拭瘡令傷然後塗藥無不瘥者又
名大黃膏
胡粉散治乾癬癢不止
胡粉黃連(去鬚)蛇床子白歛(已上各半兩)
右為細末以麪脂調塗乾者濕即貼之
乾癬方
狼毒草烏頭(各二錢半)斑猫(七枚去翅足)
右生用為末津唾調敷用竹篦子刮破塗藥熟揩
肉人候出黃水三兩日瘥一方用狼牙無狼毒
又方治乾癬癢痛不止
斑猫(五月五日取十枚)麝香(一錢半)
右研為末以醋調塗瘡上多出黃水瘥
又方
川烏頭(三枚生用)乾蝎(五枚)
右為末用麪油調作膏塗之
一抹散治乾癬不瘥
天南星草烏頭(各一枚生用)
右為細散用羊蹄根搗絞自然汁調塗不過三上
瘥
治乾癬積年生痂搔之黃水出每逢隂雨即癢
巴豆(十枚肥者)
右於炭上燒之令油出盡即於乳砵内以少許酥和
研膏薄塗之不過一兩度愈
又方
取青箱子末以口脂調先用漿水淨洗後敷之
又方
取槲樹白皮塗之
治乾癬久不瘥出黃水不止隂雨之時即癢痛
用斑猫半兩微炒為末蜜調敷之
治乾癬積年生痂搔之黃水出每逢隂雨即癢
用狼毒末塗之
濕癬(附論)
夫濕癬者亦有稜郭如蟲行浸淫赤濕瘙癢搔之多汁
成瘡是其風毒氣攻注故為濕癬也其裏亦有蟲生
方
濕癬方
明礬(煅)黃連(各半兩)胡粉黃丹水銀(各二錢)
右為末用猪脂一兩夾研令水銀星盡成散磁盒收用
螺殼散治濕癬癢不可忍
螺殼(一兩)亂髮灰(半兩)龍膽(半兩)胡粉(半兩各為細散研入胡粉令勻以油淀和塗之)
黃蘗散治濕癬癢不可忍
黃蘗(去粗皮剉末)黃連(去鬚)胡粉(研各一兩)雄黃(研細半兩)
右為細散先以米泔清洗淨拭乾敷藥日三兩度即瘥
療濕癬方
蛇床子(一兩)黃蘗(一兩)黃連(一兩)胡粉(一兩研)
右為散内水銀一棗大加猪膏研入相和以塗瘡
水銀膏治濕癬癢不可忍
水銀(二兩)黃連(二兩去鬚搗末)胡粉(二兩)
右以煉過臘月猪脂半觔都研候水銀星盡以温
漿水洗瘡然後塗之一方麪油塗之
英粉散治濕癬
英粉(炒黑細研二兩)藜蘆(去蘆頭為末)馬腸根(為末各一兩)
右和研令勻用生油調如粉塗癬上日三度
蛇床子散治久患濕癬不瘥
蛇床子黃連(去鬚)膩粉
右等分為散用小油調塗之膩粉多入不妨
輕粉散專治人面上濕癬神方
輕粉斑猫(去翅足)
右研細用温水以雞翎掃之周圍立效
又方(出聖惠方)治濕癬癢不可忍
用膩粉一兩以米醋調塗之
又方(出聖惠方)
用羊蹄根半觔日未出時採取鬚獨莖無枝撥者
净洗細切搗令極爛入羊乳相和得所著少鹽拌勻
於日中暴晒良久以塗之
治濕癬肥瘡(出千金方)
用大麻研敷之五日瘥
治濕癬瘡
以刮瘡令折火炙指摩之用蛇床子為末先以韮菜
根煎湯洗之次用臘月猪脂搽
小毒膏治濕癬疽瘡不瘥者
以蟛蜝膏塗之食其肉能令人吐下
又方(出本草)治濕疥
以蕪荑搗和白蜜塗之又𢷬和少牛酪療一切瘡
荆芥散(出聖濟總錄)治多年濕癬
以荆芥穗不拘多少用瓦罐子盛鹽泥固濟只留
一竅用炭火燒出清烟便撥去火用濕泥塞了竅子
放冷取出碾為細散每用末五錢入麝香一錢膩粉
五錢同研勻細先以口含鹽漿水抓洗令破帛子揾
了生油調藥塗之
又方(出聖惠方)治癬濕癢不可忍
以鯽魚一箇可長五寸者净拭不去鱗用硫黃末一
分從魚口中送入腹内用净磚一塊安魚在上以炭
火週廻熁之翻轉令魚黃焦碾羅為末入膩粉三錢
同研令勻以生麻油調塗之
治癬濕癢(出本草)
用楮葉半觔細切搗爛敷癬上
戴人十形三療云有一女子年十五兩股間濕癬長三
四寸下至膝發痒時爬搔湯火俱不解癢定黃赤水流
痛不可忍炙焫薰渫硫黃䕡茹白殭蠶羊蹄根等藥
皆不效其女姿性顔巧以此病不能出嫁其父母求於
戴人戴人曰能從余言則瘥父母諾
戴人以䤵針磨令尖快當癢時於癬上刺百餘針
其血出盡煎鹽湯洗之如此四次大病方除此方不
書以告後人恐為癬藥所悞濕淫於血不可不砭者
矣
治漏瘤瘡濕癬癢浸淫日廣痒不可忍搔之黃水出瘥
後又發及治瘑疥(出本草)
取羊蹄根净去土細切搗以大酢和净洗上一時間
以冷水洗之日一敷瘥若為末敷之妙
風癬(附論)
夫風癬者是惡風冷氣搏於血氣所生亦作圓文稜
郭爬搔頑痹不知痛癢其裏亦有蟲生也
方
白花蛇丸(出聖惠方)治風癬瘡皮膚瘙癢久不瘥者
白花蛇(三兩酒浸去皮骨炙令微黃)黃芩(一兩)防風(一兩去蘆頭)甘草
(一兩炙微赤剉)白蘚皮(一兩)枳殼(一兩麩炒微黃去瓤)栀子仁(一兩)赤芍藥
(一兩)川大黃(一兩剉碎微炒)蒼耳子(一兩)麥門冬(一兩半去心焙)黃耆
(一兩剉)白蒺藜(一兩微炒去刺)羌活(一兩)苦參(二兩剉)
右為末煉蜜和搗三五百杵如梧桐子大每於食後
以薄荷酒下三十丸
又方治一切風癬瘡
䕡茹(二錢)剪草(半兩)苦楝樹皮(二兩焙乾另研末)輕粉(半錢)白礬
(二錢生用)麝香(一匙)巴豆(去皮入斑猫炒巴豆黃色去斑猫)雄黃硼砂
(各一錢)苦參(半錢)藜蘆(半兩)百部(半兩)
右為末用羊蹄根汁調搽搔破瘡用藥
獨活丸(出聖惠方)治風毒攻皮膚生瘡癬頑麻不知痛癢
獨活(二兩)蒼耳子(二兩)羌活(一兩)五味子(一兩)兔絲子(一兩另搗)
(酒浸三日炮乾)山茱萸(一兩)防風(一兩去蘆頭)白花蛇肉(一兩酥炒令黃色)
黃耆(一兩剉)白蒺藜(二兩微炒去刺)
右為末用白粱米飯和搗三五百杵丸如梧桐子大
每日空心及晩卧時以温酒下三十丸
硫黃散(出聖惠方)治風毒癬遍身背生癆癢
硫黃(一分細研)雄黃(一分細研)硃砂(細研)麝香(細研)巴豆(去皮心研)
川椒(去目)吳茱萸附子(各一分去皮臍生用)
右為細末都研令勻先用新布揩癬令水出便以醋
調塗之不過三兩上瘥
乳香膏(出聖惠方)治風癬皮膚瘙癢
乳香(細研)膩粉(細研)硫黃(細研各一分)杏仁(湯浸去皮尖研)吳茱萸
(搗末)地龍糞(細研)巴豆(去皮心各半兩)
右先以猪脂一觔煎十餘沸去巴豆入諸藥末和勻
更煎十沸已來傾於磁器内盛令冷塗之
雄黃膏(出聖惠方)治風毒疥癬
雄黃(一分細研)附子(半兩去皮臍)膩粉白礬(燒灰)藜蘆(去蘆頭)
川椒(去目及閉口者各一分)
右為細末入乳缽内再研如粉以煉好臘月猪脂半
觔黃蠟二兩净鐺内慢火煎候蠟銷傾在磁盒内
入雄黃等末攪令勻每日四五度取少許塗之
又方(出聖惠方)治風毒癬遍身皆瘙癢
莽草蛇床子藜蘆石亭脂(各一分)白礬(一兩)
黃蘗(一兩剉)
鯽魚膏(出聖惠方)治一切瘡癬或乾或濕痛癢不可忍
鯽魚(一尾)雄黃(半兩細研)膩粉(半兩)猪脂(半觔)亂髮(一雞子大)
右先將猪脂熬令沸即下魚煎令焦次下髮令銷
去渣下雄黃膩粉攪令勻傾於磁器中候冷塗之
不過五七度無不瘥者
洗浴丹參湯(出聖惠方)治風癬瘙癢
丹參(三兩)苦參(五兩剉)蛇床子(三兩)白礬(二兩細研)
右除白礬外搗篩為散以水三斗煎取二斗濾去渣
入白礬攪令勻乘熱於避風處洗浴以水泠為度
拭乾了以藜蘆末粉之相次用之以瘥為度
苦參丸(出聖惠方)治一切風癬皮膚瘙癢
苦參(水浸一宿剉焙乾)烏蛇(酒浸去皮骨炙各四兩)菖蒲(一兩)
右為細末煉蜜丸如梧桐子大每服三十丸温熟水
下無時
又方治風毒攻皮膚生瘡癬頑麻不知痛癢(出聖惠方)
苦參(末三兩)白花蛇(肉三兩酒浸酥拌炒微黃)
右為細散每日四五度以温酒調下二錢
煮腎散(出聖惠方)治一切風癬
附子(炮裂去皮臍)椒紅(各半兩)
右同搗為細末用猪腎一對竹刀切開去筋膜每箇
入藥末一錢鹽一捻相和布綿纏縛以好酒一盞於
甆器内煮約七分熟五更初不得潄口及說話去綿
漸嚼細呷用所煮藥汁送下食少白粥投之當晩放
利次日煮熟喫須連日服服盡再作
備急羊蹄根塗方(出聖濟總錄)治一切風癬及諸般癬瘙
癢搔之不已
羊蹄根草烏頭
右净拂多人行磚土滴好醋先磨草烏頭約一分次
磨羊蹄根二分爬發令癢以指點藥抹之仍喫煮腎
散相為表裏
烏頭圓(出本草)治宿患風癩癬遍身黑色肌體如木皮
膚粗澁及四肢麻痺宜服
草烏頭一觔入竹籮子内以水浸用瓦子於籮内就
水中瀧洗如打菱角法直候瀧洗去皮及尖控起令
乾麻油四兩鹽四兩入銚内炒令深黃色傾出油只
留鹽并烏頭再炒令黑色烟出為度取一枚劈破心
内如米一點白却好也如白多再炒趁熱杵羅為末
用醋糊丸如梧桐子大乾之每服三十丸空心晩食
前温酒下真州資福文雅白老元祐間有此疾服數
年肌體黑黝頓除脚力強健視聽不衰有一宗人遍
身紫癜風身如墨服踰年體悅澤教予服之亦得
一年許諸風疹瘡瘍皆除然性差熱難制去毒要之
五七日作烏頭粥啜之為佳粥法用豫章集中者
治風癬
以暖酒用蜜中攪之飲一杯即瘥
天麻散(出十便良方)
天麻防風細辛芎藭乾葛殭蠶(各等分)
右搗羊蹄根汁調二錢成膏以熱酒浸動食後服以
羊蹄根汁擦瘡上愈
治風癬癬有數種荷葉癬者開生如圈多在頭面柯
皮癬者皮厚癢痛輕者用荷葉心左纏藤葉為末
麻油調塗厚者加砒少許和勻水調塗
八寳散治風癩松皮頑癬久不瘥者神效予一鄉人
患此疾數年不愈者後忽有舊親𫝊此方試用得驗
遂再換身軀如常
藿香破故紙大腹皮㯽榔雄黃輕粉
硫黃枯白礬(各一兩)
右為細末小油調搽日上數次癢則擦之
搽瘡藥
蛇床子(一兩為末)枯白礬(一兩為末)
右用斑猫煎用麻油調塗瘡上
久癬(附論)
夫久癬者為諸癬有蟲而經久不瘥者也癬病之狀皮
肉瘾疹如錢文漸漸增長或圓或斜癢痛有稜郭搔
之有汁又有乾癬枯燥癢搔之無汁又有風癬搔之頑
痺不知痛癢又有牛皮癬因飲牛食餘水得之其狀皮厚
硬強又有圓癬作圓文瘾起四面赤又有狗癬因以狗
食餘水洗手面得之其狀微白點綴相連亦微癢又有
雀眼㿍作細文似雀眼搔之亦癢痛又有刀癬因以磨
刀水洗面得之其狀無稜郭縱斜無定如此知癬初得
或因風濕客於肌膚摶於氣血所生至其病成皆有蟲
侵蝕轉深連滯不瘥故成久癬也
方
定粉膏治乾濕癬風癬不拘年月
定粉水銀白蕪荑胭脂(各一分)
右同研令勻用陳猪脂一兩同研成膏先用湯洗後
以膏子臨卧塗之一上便瘥本法猪脂須用七年以
上者若無但陳者亦得仍用後方淋洗
楝實(半觔無實根皮代)楝葉及嫩枝凌霄葉及漆(各一升剉)
丹參枳殼(去瓤)蛇床子地榆皂莢(各三兩並細剉)
苦參(三兩細剉)
右煎濃汁熱洗患處
蛇床子湯浴方治一切歲久不瘥
蛇床子白土(一作白鹽)羊蹄根葛根苦參
菖蒲莽草(各三分)黃連(去鬚半兩)
右細剉以水五斗煎至三斗濾去渣温暖淋洗
癬上三日後重暖藥湯更洗之不過三五度瘥
五倍子散治癬久不瘥
五倍子(一兩燒令烟盡)黃蘗(一分剉)當歸(一錢剉微炒)膩粉(一分)
白礬(一分燒灰)漏蘆(一分)
右為細散先用鹽漿水洗拭乾了以散敷之
烏蛇丸治多年諸癬醫治不效者
烏蛇(酒浸去皮骨炙)天麻(各二兩)槐子(半觔)白附子(炮)附子(生去)
(皮臍小便浸一宿各一兩)白殭蠶(炮)羌活(去蘆頭)乳香(研各兩半)
苦參(十兩)乾蝎(炒一兩半)
右為細末用生薑自然汁和蜜各一觔熬膏入前
藥和搗丸如梧桐子大每服二十丸空心温酒送下
夜卧荆芥湯下
黃連膏治一切久癬積年不瘥四畔潛侵復變瘡瘡
色赤黑癢不可忍搔之血出
黃連(去鬚為末)黃蘗(去粗皮為末)䜴(研細)蔓青子(為末)杏仁(湯洗)
(去皮尖雙仁細研各半兩)水銀(一錢)
右先以水銀於掌中唾研如泥次入乳缽内下生油
一合和勻次入藥末同研成膏用磁盒盛日三五度
取塗癬上即瘥
治一切癬瘡經久不愈者
以羊蹄根扁栢斑猫砂糖同一處炒令香以紗帛
包藥薰擦癬上三五次愈
又方(出聖惠方)治風癬久不瘥皮膚癢痛
白礬(一兩燒灰)硫黃(一兩細研)膩粉(一分)黃連(一兩半去鬚)雌黃
(一兩細研)蛇床子(一兩)
右為細散都研勻猪脂調如稀麪糊先以鹽漿水洗
净瘡即塗藥於上如冬月寒以微火煖用之
久癬方(出直指方)
生硫黃硝石明礬(煅各半兩)雄黃(二錢半)雌黃(二錢半)
輕粉(一錢)
右為細末好麻油調敷濕則摻
白歛散(出百一選方)治乾濕癬瘡延生或如錢成圈暈
久不效者宜服
天南星(一兩)蠍(一錢)大草烏(半兩)白礬(五分)
右搗篩為細散先以手於癬處抓動將藥摻貼每用
藥二錢許入燒蟹殼一錢合和生油好粉貼瘡
又方(出聖惠方)治風癬久不瘥皮膚癢痛
吳茱萸粉脚白礬(燒灰)臭黃(各一兩)
右細研如粉以生麻油調塗之
砒霜散(出聖惠方)治癬不問乾濕積年不瘥
砒霜(一分)硫黃(三分)蜜陀僧(三分)膩粉(三分)
右細研為末如乾以生油調塗濕則用藥末摻之
又方(出聖惠方)
蒼耳汁(一合)生薑汁(半合)硫黃(半兩細研)
右細和塗之乾更塗
治癬瘡積年久不愈(出經驗良方)
敗毒菜根(要獨根者又名羊蹄根)川百藥煎鹽梅肉(等分)
右先搗菜根後將二味同擂以井花水一盞濾過澄
清隔宿天明空心服服過不宜食熱食其渣留抓
破瘡搽擦三四次愈
黃藥子散(出經驗良方)治奶癬瘡經年不瘥
黃連玄參赤芍藥(各半兩)
右為末每用隨多少入輕粉少許嚼芝麻揉汁調
先煎韮菜湯温洗令淨以藥敷之
硫黃散(出聖惠方)治風癬久不瘥皮膚癢痛
硫黃(一分)硝石(半兩)膩粉(半兩)白礬(半兩燒灰)
右細研如粉以生麻油調如膏塗之
又方(出聖惠方)
麝香(一分細研)膩粉(三分)龍膽(三分搗末)巴豆(半分去皮心)
右細研如粉以生麻油調如膏塗之
又方治久癬不瘥
用輕粉同臘月猪脂先以温米泔洗瘡拭乾塗之即
再塗絶根最神效若小兒癬猪脊骨髓條研和膩粉
傅
治癬瘡久不差(出千金方)
以羊蹄根𢷬絞取汁用調膩粉少許如膏塗傅癬
三五遍即瘥如乾即以猪脂調和傅之一方用羊蹄
根以桑柴炭煮汁四五沸以洗千金方云秃瘡疥癬
皆有三年不瘥便為惡疾尋常治癬只用羊蹄根耳
而此方最為神蓋輕粉殺蟲第一又猪脂和之大有意
義日未出採之佳
必效方(出聖惠方)治久乾癬
斑猫(三枚微炒)硫黃(一分細研)猪牙皂莢(一分炙黃)
地卷(一分)背隂草(一分)
右為末合和令勻用津唾調塗之
剪草散(出瑞竹堂方)專治頑癬久不可者
桱樹皮(八兩)剪草(四兩)白芨(四兩)巴豆(十四箇連殼研)
右為細末新汲水調如糊厚敷於癬上乾去之再敷
立效不湏抓破
普濟方卷二百八十一
