普濟方卷一百七十二明周王朱橚撰
積聚門
積聚心腹痛(附論)
夫積者隂之氣五臟所生其痛不離其部故上下有所
窮也聚者陽之氣六腑所成故無根本上下無所留止
其痛無常處此皆由寒氣摶于臓腑與隂陽之氣相擊
下上故心腹痛也
診其寸口之脉沉而横脇下有積腹中有横積聚痛又
寸口脉細沉滑者有積在脇下左右皆滿與背相引痛
又云寸口脉緊而牢者脇下腹中有横積結痛而泄利
脉微細者生浮者死
方
旋覆花湯(出聖濟總錄)治冷積不去氣澁腹痛飲食不下
旋覆花(微炒三分)當歸(切焙)黃連(去鬚)桑根白皮
陳麴牛膝(切焙)芎藭射干龍骨
白术(各一兩半)枳殼(去瓤麸炒)桂(去粗皮)地榆(各一兩)
杏仁(湯浸去皮尖雙仁炒二十枚)附子(炮裂去皮臍)赤石脂
厚朴(去粗皮生薑汁炒各二兩)黃芩(去黑心半兩)黑豆(一合)草
荳䓻(去皮兩枚)桃仁(去皮尖雙仁炒二十一枚)
右為細剉每服五錢水一盞半煎至八分去滓温服
訶黎勒丸(出聖惠方)治積聚心腹相引疼痛胸膈氣滯不能
飲食
訶黎勒皮(一兩)川大黃(二兩剉碎微炒)烏頭(一兩)當歸
(一兩剉微炒)木香(一兩)白术(一兩)桂心(一兩)吴茱萸
(半兩湯浸七遍焙乾微炒)梹榔(一兩)蓬莪茂(一兩)青橘皮(一兩)
(湯浸去皮白焙)神麴(一兩微炒令黃)
右搗細末後將硵砂三兩用醋二升煎半去滓入前
藥末四兩内硇砂醋中攪和勻扵銀鍋内煎成膏
和餘藥末搗三二百杵丸梧桐子大每扵食前以
生薑橘皮湯下二十丸
梹榔散(出聖惠方)治積聚心腹内疼痛
梹榔(一兩)赤芍藥(半兩)枳殼(半兩麸炒黃去瓤)芎藭(半兩)
赤茯苓(半兩)柴胡(一兩去苖)木香(半兩)川大黃(一兩)
(微炒)當歸(三分剉碎微炒)甘草(三分炙微赤炒)桃仁(半兩去皮尖炒)
右為粗散每服三錢水一中盞煎至六分去滓不拘
時候稍熱服
桂心散(出聖惠方)治積聚心腹疼痛面無潤澤日漸黃瘦
桂心(一兩)川大黃(一兩剉碎微炒)桔梗(一兩去蘆)木香(一兩)
附子(一兩炮裂去皮臍)白术(一兩)高良薑(半兩)芎藭
(半兩)當歸(一兩剉微炒)梹榔(半兩)赤芍(一兩)枳實(半兩)
右為細散每扵食前温酒調下五錢生薑湯調下亦
得
青橘皮丸(出聖惠方)治積聚心腹疼痛全不飲食
青橘皮(二兩湯浸去白瓤焙)當歸(一兩微炒)枳殼(一兩麸炒黃)
乾漆(一兩搗碎炒令烟出)附子(一兩炮裂去皮臍)木香(一兩)白
术(二兩)桃仁(一兩湯浸去皮尖雙仁麸炒黃)桂心(一兩)川椒(二分)
(去目及閉口者微炒出汗)川大黃(二兩剉碎微炒)厚朴(二兩生薑汁灸令香)
右為細末煉蜜和搗三二百杵如桐子大每服扵食
前以温酒下三十丸
丁香爛飯丸(出瑞竹堂)治食傷太隂又治卒心胃痛消食快
氣
丁香(一錢)丁香皮(三錢)甘草(灸三錢)甘松(三錢去土)
砂仁(三錢)益智(三錢)荆三稜(一錢炮)香附子(半兩)
木香(一錢)廣茂(一錢炮)
右為細末湯浸蒸餅和丸如菉豆大每服三十丸白
湯送下或細嚼亦可不拘時候或丸如桐子大亦
可
通命丸療心腹積聚寒中㽲痛乂心廹滿脇下急
繞臍痛
大黃遠志黃耆麻黃甘遂
鹿茸(灸各四分)杏仁(六十枚去皮尖兩人者熬)香豆豉(一合熬)
芒硝(三分)巴豆(五十粒去心皮熬)
右搗篩和以蜜丸如小豆先食三丸日再忌蘆笋野
猪肉
木香散(出聖惠方)治積聚心腹疼痛胸膈氣滯四肢無力不
思飲食
木香(三分)訶黎勒皮梹榔青橘皮(各半兩湯)
(浸去白瓤焙)白术(一分)赤苓(一分)人参(一分)桂心(一分)
厚朴(半兩去粗皮塗生薑汁灸令香熱)
右為細散每扵食前以温酒調下二錢生薑棗湯調
下亦得
大黃丸(出聖惠方)治積聚氣心腹妨悶疼痛
川大黃(一兩剉碎微炒)當歸(三分微炒)川芎(三分)訶黎勒
皮梹榔(各一兩)川烏頭(一兩炮裂去皮臍)乾薑(三分)
(炮裂剉)吴茱萸(半兩湯浸七遍焙乾微炒)桃仁(一兩湯浸去皮尖雙仁麸)
(炒微黃)
右件藥搗羅為末煉蜜和搗三二百杵丸如桐子大
不計時候温酒下三十丸
氣痞丸療寒氣痞積聚結不通繞臍切痛腹中脹
滿胸逼如戳憂恚所積用力不節筋脉傷羸瘦不能
食飲此藥食之人強嗜食益氣壮力
烏頭(炮)甘草(炙)葶藶(熬)芎藭芍藥
柑皮(灸各二分)
右搗篩蜜和丸如梧桐子大一服三丸日再不知漸
加至五丸七丸一方桂二分去柑皮忌海藻菘菜
猪肉冷水等一方有通草無柑皮
烏頭丸療久寒積聚心腹繞臍切痛飲食不下
烏頭(炮)甘草(炙各三分)茱萸(半兩)細辛半夏
(洗三十遍)附子(炮)藁本(各三兩)
右下篩蜜和丸如桐子大先食前服五丸日再不知
稍增之忌羊猪肉冷水薑菜海藻菘菜餳
化鐵丹(出御藥院方)治遠年近日沉積及内傷冷物心腹疼
痛
烏梅(八枚不去核)巴豆(十六枚不去皮)胡椒(四十八粒)青皮
(半兩)陳皮(半兩二味俱不去白)
右為細末醋麺糊和丸如菉豆大每服五七丸食後
生薑水下若不化更加蓽澄茄半兩丁香二錢半
服之更快
巴豆丸(出聖惠方)治心胸積聚時有疼痛
巴豆(二十枚去皮研紙包壓去油)桔梗(一兩去蘆頭)杏仁(二十枚湯)
(浸去皮尖雙仁麸炒微黃)藜蘆(一兩去蘆頭炙黃)皂筴(二兩去皮塗酥炙令)
(黃焦去子)
右件先搗藥桔梗皂䇲藜蘆等羅為末後細研巴豆
杏仁如膏煉蜜和搗三二百杵丸如小豆大每日
虛心温水下三丸如未覺即加至五丸
萬靈丸治積聚滯氣胸膈痞悶心腹刺痛
雄黃(研)大黃(剉炒)陳橘皮(去白焙)白牽牛末
肉蓯蓉(酒浸切焙)青橘皮(湯浸去白焙)杏仁(去皮尖雙仁炒)
亁漆(炒烟出)巴豆(去皮心膜出油各半兩)訶黎勒(炮去核三分)
木香藿香葉天南星(炮各一分)胡椒(半分)
右為末用薄荷汁煮麺丸如菉豆大傷飲食生薑
下三丸至五丸傷酒嚼燒生薑下十丸婦人血氣
心痛酒煎當歸調沒藥末一錢匕下十丸
百當膏(出聖濟總錄)治一切積聚心腹疼痛年月深久者皆
治一歲至百歲并可服
丹砂膩粉(研各半兩)水銀鉛(各一分二味炒紫)
牛黃(研)龍腦(研)粉霜(研)陽起(研各一分)黃蠟
(半两)巴豆(肥者一百二十枚去皮心膜研出油取霜用)蝎梢(炒一分)
半夏(一錢湯洗七遍二味杵羅為末)
右合研極細勻鎔蠟并熟蜜少許同和成膏旋丸如
梧桐子大每服三丸至五丸量大小虛實加减服
吐逆藿香湯下取熱積生薑蜜水下取冷積乳香
湯下風涎薄荷湯下便利米飲下
沉香丸治五積氣結面色萎黃心腹疼痛口吐酸
水有時發&KR2098;積年不已
沉香(半兩)丁香(半两)木香(半两)硇砂(一分碎)巴豆
霜(半两)蓬莪茂(煨剉)桂(去粗皮)亁漆(炒出烟)亁薑
(炮)青橘皮(去白焙)荆三稜(煨剉)白荳䓻(去皮各一两)
大黃(一两生為末用醋一升慢火熬成膏)
右搗研十二味為末入大黃膏和丸如梧桐子大每
服五丸食後臨卧生薑湯下
乙丑丸(出聖濟總錄)治食積隠伏見時作攻心脇㽲刺疼痛
硇砂(細研湯内飛過去砂石熬取霜)烏頭(生去皮臍為末各一两)沉香
末五靈脂末(去粗皮)胡椒末亁薑末
巴豆(去皮心膜各半两研)亁漆末(三分)
右除巴豆外同研勻次入巴豆再研極細同熟棗肉
和作一塊用濕紙裹三五重用紙筋黃泥固濟約
厚半指許熁乾用熱炭火十觔扵乙丑日早漸進
火燒令香為度以新盆器合候冷取出及焦紙灰
不用搗爛看鞭輭再入熱棗肉和約千餘杵得所
丸如梧桐子大每服三丸温木瓜酒下木瓜湯下
亦得不拘時候服如大瘕癖積塊及諸冷氣㽲刺
疼痛或泄痢膿血食前服五丸至七丸看虛實加
减
狼毒丸(出聖惠方)治積聚氣結成塊叚在腹下久不消散發
欬疼痛
狼毒(細剉醋拌炒令乾)芫花(醋拌炒令乾)乾漆(搗碎炒令烟出)
雄雀糞(微炒)五靈脂鼈甲(塗醋灸令黃去裙襴)硫黃(細研)
(入)硇砂(不夹石者細研以上各一两)膩粉(半两研入)
右件藥搗為末入研藥令勻以醋煮麺糊和丸如梧
桐子大每服空心以醋湯下三丸至五丸當利下
惡物
吳茱萸散(出聖惠方)治積聚氣心腹脹滿飲食减少四肢不
和
吴茱萸(一两湯浸七遍焙乾微炒)白术(一两)當歸(一两剉碎微炒)
枳實(半两麸炒微黃)紫菀(一两湯浸去皮微炒)桂心(一两)梹榔
(一两)鼈甲(一两塗醋炙令黃去裙襴)郁李仁(一两湯浸去皮微炒)
右為粗散每服四錢水一中盞生薑半分煎至六分
去滓食前稍熱服
縮砂丸(出楊氏方)温中散滯消飲食治胸膈噎悶心腹冷痛
大能煖化生冷菓食夏月不可缺
天南星(湯浸去皮七遍焙乾碎)高良薑(各四两)縮砂仁(一两)
右為細末生薑自然汁煮麺為丸如梧桐子大每服
五十丸生薑湯下
熨氣法(出澹潦法方)
大艾(打熟砂石銚内灼滴少醋令香熱極)
右以二三絹袋袋藥更替乘熱搭腹上印熨一法只
炒食塩炒極熱按熨痛處亦效
軟犀丸(出楊氏家蔵方)治久虛沉積心腹撮痛腸滑下痢臓腑
不固日漸羸瘦
沉香檀香(各一分)丁香木香肉荳
䓻(麺裹煨熟)梹榔(已上四味各半两六味同為細末)巴荳(二十一粒去殼)
杏仁(二十一枚去皮尖炙)白丁香(一字)鷹糞白(一字)百
草霜(一字)
右件除前沉香等六味外將後巴豆等五味用鉄銚
子内慢火炒至烟出無令太過不及候得所用一
磁盞盖放冷一宿研細與前藥末相和研勻同黃
蠟一两半麻油一两同煉鎔和藥成劑旋丸如菉
豆大每服十丸至三十生薑湯下食後臨卧服
異香紅丸子(出楊氏家藏方)治一切積聚心腹疼痛婦人血氣
攻注常服消滿食破積氣
沉香硇砂(别研)使君子(去殼)蓬莪术(炮切)荆
三稜(炮浸汁)硃砂(别研)木香(以上七味各一分)梹榔(一枚)
(大者)肉荳䓻(一枚大者)母丁香(五粒)巴豆(二十粒好者去皮心)
(膜不出油研)黑牽牛(一两炒熟取末半两入藥餘者不用)澄茄(一分)
右件為細末麺糊為丸如菉荳大硃砂為衣每服三
丸茴香湯下欲微利加至五七丸食後服
賜方五香湯(出楊氏家藏方)治積寒攻衝腹脇疼痛
木香沉香滴乳香(别研)藿香葉吴
茱萸(湯洗七次已上五味各三两)麝香(一两别研)
右件除乳麝外為㕮咀以水五升煮取二升去滓入
二香煎令濃再服分三服一方寒熱頭痛加獨活
四肢不舉無力口亁加桑寄生連翹兩脇脹痛加
射干大黃大黃看虛實加减小便不利加通草不
拘時候
治五臓癥結心腹積聚疼痛
用戎鹽水消服之
積聚宿食不消(附論)
凢飲食入胃脾臟化之若腹有積聚攝養乖度飲食不
時則脾胃愈弱飲食遲化故為宿食不消之病其状噫
食氣臭胃脹煩滿診其脉来實者是也人之有身藉五
榖以生故胃以納之脾以尅化之脾胃喜煖不宜以生
冷傷之體虛者不善調養飢飽失時或過减飲食并一
切生冷之物脾胃法弱不能尅化停蓄胃脘遂成宿滯
輕則吞酸嘔惡腦滿噎噫或泄或利其臭如抱壊雞子
或米穀不化甚則積聚結而為瘕癥之病治之湏䆒其
源又湏量人氣體虛實病證淺深投以藥餌病之淺則
消化之甚必湏推利而後調補脾胃或有因挟寒熱之
氣而泄者又當以脉證辨而料理凢一切冷食不消宿
酒不散亦類傷寒身熱惡寒戰慄頭痛腰脊強不可用
雙觧散導引丸木香梹榔丸共六十丸量虛實加减利
五七行所傷冷物宿食酒推盡頭痛病自愈矣次以五
苓散生薑棗煎用長流水煎取五六錢不可服酒癥丸
進食丸此藥巴豆有大毒故也凢一切沉積或有水不
能食便頭目昏眩不能清利可茶調散吐之次服七宣
丸木香梹榔丸膏粱之人起居閒逸奉養過度酒食所
傷以致中脘留飲脹悶痞膈必當服木香導飲丸治之
若田野芻蕘之人食疎衣薄動作勞役若酒食所傷心
腹滿悶醋心時吐酸水可用進食丸以其勝毒也病甚
者每月泄三五次夫馨飪之邪從口入者宿食也盖五
味入口所以滋養五臓得之則生不得則死傷之則反
為害所以宿食為雜病之先若五臓不平食不輸化血
凝氣滯羣証蜂起皆宿食所為也治之宜量臓腑虛實
淺深為治養生方戒不得用巴豆令服青木香丸如有
食癖非巴豆不尅所謂擾乎可擾擾亦無擾
方
集香丸治傷生冷硬物不消
荆三稜廣茂青皮陳皮川練
子益智茴香丁香(各一两)巴豆(和皮)
(米炒焦黑色五錢)
右為細末醋和為丸每服五七十丸食前生薑湯下
治一切氣宿食不消方
右用訶黎勒一枚入夜含之至明嚼咽
紫沉消積丸(出華陀方)治久積伏滯胸膈膨脹心腹刺痛不
化飲食及婦人血氣疼痛
沉香(剉)阿魏(醋化研)巴豆霜(各一两)硵砂(研細四味)
(同研勻用蜜一觔酒二盞共熬成膏以瓷盒盛)丹砂(二两)硫黃(研)木
香人参桂(去粗皮)胡椒(各四两)丁香
亁薑(炮各二两)
右將前四味蜜酒熬成膏餘並搗羅為末用膏和搗
千百杵丸如菉豆大每服五七丸温橘皮湯下如
心痛温酒下婦人血氣痛當歸湯下一方有沒藥
一两
鼈甲散(出聖濟總錄)治肋下結塊連心腹痛食冷物即劇
鼈甲(去裙襴醋炙)蒺藜子(炒去角各二兩)黃芩(去黑半兩)桂
(去粗皮一两)柴胡(去苗)桔梗(炒)當歸(切焙)牛膝(醋浸)
(切焙)赤茯苓(去黑皮)芍藥大黃(剉醋拌炒)人参
陳橘皮(湯浸去白焙)訶黎勒(煨去核各二两)梹榔(剉二分)
右搗羅為散每服二錢煮棗湯調下
葛花解酲湯(出德生堂)治宿食酒傷胸膈滿悶口吐酸水惡
食嘔逆及年遠日久酒疸面眼俱黃不思飲食
葛花白荳䓻砂仁木香(五錢)亁葛
(二錢)陳皮白术薑屑(二錢)青皮白
茯苓猪苓(一錢五分)澤瀉(二錢)人参(一錢五分)神
麯(五錢)甘草(三錢)
右為細末每服二錢臨卧沸湯調服汗出立效不損
元氣而散酒積毒如瀉者加豆䓻煨二錢
荆三稜散治積聚氣脾胃虛弱不能化榖至宿食
不消腹脇痛
荆三稜(一两煨剉)桂心(三分)丁香(半分)益智(三分去皮)
木香(五錢)大腹皮(一两剉)前胡(一两去蘆)白术(二分)
厚朴(一两去粗皮塗生薑汁灸令香熱)亁薑(半两炮裂剉)蓬莪术
(二分)郁李仁(一两浸湯去皮微炒)青橘皮(一两湯浸去白瓤焙)赤
茯苓(一两)川大黃(一两剉碎微炒)
右為粗散每服三錢水一中盞生薑半分棗三枚煎
至六分去滓每扵食前稍熱服
藿香煮散治久積聚宿滯不消或翻胃吐逆惡心
亁嘔及脾寒等疾
藿香葉木香陳橘皮(湯浸去白焙)肉豆䓻
(去殼煨)人参訶黎勒皮(去黑皮)白茯苓(去黑皮)
甘草(灸)草豆䓻(去皮)麥蘖(炒)陳皮(炒各一两)
亁薑(炒半两)厚朴(去粗皮生薑汁灸一两半)高良薑(剉炒五錢)
右搗羅為散每服二錢水一盞生薑一塊打碎同煎
至七分入鹽一捻熱服水瀉及腸風毒熱陳米飲
調下
神效感應方治消宿食除積滯常服不動臓腑
黑沉角(磨)木香檀香全丁香陳
皮青皮黃連砂仁香附子(去黑)
(毛見白)巴豆(三百粒肥白净研為細末)半夏(水浸去面衣)三稜
(略煨)蓬术(大者煨各一两)肥烏梅肉(重一百文)
右用甆噐一隻盛巴豆上以烏梅肉盖之却用陳米
醋浸過與烏梅肉平扵甑上蒸至極熟以巴豆紅
色為度却濾出研令極爛次用糯米粽和前件諸
藥搜勻搗千百杵以黑色為度衆手丸如蘿蔔子
大每服一十丸宿食不消陳皮湯下氣滯茴香湯
下酒後嘔吐薑湯下
法製生薑散治飲酒過多或生冷停滯嘔逆惡心
不欲飲食
生薑(十两用青棒掺過再白麺拌浥焙乾用之)桂(去粗皮)青皮(去白)
陳皮(去瓤)半夏(生薑製)白术(各一两)丁香木
香(去白)蓽澄茄(各二两半)白荳䓻縮砂仁
白茯苓(各一两半)甘草(灸)葛根(各半两)
右為細末每服三錢温酒調下不拘時候
仙方内消丸治酒食過傷脾胃
青皮陳皮(去白)蒼术(米泔浸)桂(去皮)三稜(煨)
蓬术(煨)乾漆(炒去烟)芫花(醋煮)草霜附
子故紙(炒)皂角(各三两)黑牽牛(半两半生半熟)
右為末醋和丸梧桐子大三十丸随湯下一方加半
夏三两
訶黎勒散(出聖惠方)治積聚宿食不消四肢羸瘦乏力
訶黎勒(一两煨用皮)附子(一两炮去皮臍)草豆䓻(一两去皮)
白术(三分)當歸(半两剉碎微炒)人参(半两去蘆頭)神麯(一两)
(火煨)黃耆(三分剉)桂心(一两)陳橘皮(一两湯浸去白瓤焙)
梹榔(一两)郁李仁(一两湯浸去皮微炒)赤茯苓(一两)
右為粗散每服三錢水一中盞生薑半分棗三枚煎
至六分去滓不拘時候稍熱服
乳香丸(出聖惠方)治宿食不化心膈氣滯中焦不和及癥癖
積聚或多嘔逆並宜服
乳香(半两别研入)木香(半两)肉豆䓻(半两去殼)當歸(半两)
(剉微炒)青橘(半两湯浸去白瓤焙)荆三稜(半两煨剉)乾漆(半两)
(搗碎炒令烟出)紫菀(一两去苖土)乾薑(一两炮裂剉)附子(一两)
(炮裂去皮臍)鼈甲(一两半塗醋炙令黃去裙襴)硃砂(一两細研)巴
豆(一两去皮心研紙裹壓出油)
右藥除乳香硃砂巴豆外餘藥並搗羅為末入研子
藥都研令勻每兩匙藥末用細蕎麺一匙相和更
研令勻洒水為丸如菉豆候亁以漿水煎令沸下
藥丸子煮一兩沸候藥丸子浮上乃漉出收竹篩
子内晒亁每服以温湯下三丸或五丸若有久積
聚常於卧時服五丸瘥
木香丸(出聖惠方)治積聚氣脾胃虛冷宿食不消心腹氣滯
脹滿疼痛
木香(三分剉)白术(三分)人参(三分去蘆)赤茯苓(三分)
橘皮(一兩去白)吴茱萸(半两湯浸七遍焙乾微炒)亁薑(半两炮裂剉)
桂心(三分)訶黎勒(一两煨用皮)梹榔(一两)神麯(一两炒微)
(黃)大麥蘖(一两炒微黃)川大黃(一两剉碎微炒)當歸(半两)
(剉微炒)桔梗(半两去蘆頭)
右為細末鍊蜜和搗三二百杵丸如梧桐子大每扵
食前以温酒下三十丸
黑神丸(出聖濟總錄)治消積化氣進食
木香硵砂(研)蓬莪茂(煨剉)荆三稜(煨剉各半两)
桂(去粗皮)附子(炮裂去皮臍)亁薑(炮)乾漆(搗碎炒出)
(烟)大黃(煨為末)青橘皮(湯浸去白焙)墨(燒過)巴豆
(去心皮膜細研出油各一两)
右以好醋一大碗先熬磠砂令沸又熬巴豆數沸又
加大黃末熬成膏餘藥並搗羅為末以膏杵和丸
如菜菔子大每服二丸五丸茶酒任下如消食化
氣生薑橘皮湯下小腸疝氣茴香酒下婦人血氣
當歸酒下
硵砂煎丸(聖濟總錄)治一切積聚停滯化氣消食補益真氣
産後逐敗血補虚損
硇砂(揀通明無石者别研如粉)當歸(酒浸一宿去蘆頭切焙)肉蓯蓉
(酒浸一宿薄切作片焙乾)巴戟天(酒浸一宿去心焙)梹榔(生各一两)
楝實(洗過切破四两酒浸一宿候軟以刀子刮割下瓤去皮核下用三两)蘹香子
(微炒)木香沉香(剉)附子(炮裂去皮臍)天雄(用酒)
(煮五七百沸候軟刮下皮臍各一两)阿魏(半两米醋磨成膏入清茶)
右為細末以無灰酒煮麺和丸如梧桐子大每服三
十丸空心日午温酒下常有婦人病蓐中下痢日
久甚困篤百方不瘥醫曰蓐中痢與他痢不同常
痢可用苦澁藥止今蓐中利生扵血不足投澁藥
則血愈不行痢當愈甚産後痢者宜投硇砂丸日
三服痢頓减半次日遂愈此藥産後雖無病亦宜
服之能養血去積滯
應騐方治大人小兒百物所傷難經云脾氣通扵
口口和則知榖味矣心氣通于舌舌和則知五味矣
知榖味五味莫不由口舌而入胃也善攝生者謹扵
和調使飲食一入扵胃随消随化則無滯留之患若
禀受怯弱飢飽失時或過食五味魚腥乳酪強食生
冷菓菜停蓄胃脘遂成宿滯輕則吞酸嘔噦胸膈噫
噎痞悶不食久則積聚結為癥瘕面黃羸瘦此皆宿
滯不消而生焉大率纔有停滯當量人虛實速宜尅
化之不可後時養成沉疴也
青皮陳皮三稜蓬莪丁香
木香檀香沉香麝香(各一錢)腦
子(半錢)黃連(三錢)巴豆(一百粒去皮心膜陳米酒醋半盞煮熟冷研極爛細)
右為細末入巴豆合同麝香腦子十分和勻用糯米
粽子取尖搜和勻成膏棒捶二十餘下丸如米大
大人服三十丸小兒斟酌服之用陳皮湯任下臨
卧服
通神丸治積聚留飲宿食寒熱煩結長肌膚補不
足
蜀椒(去目并閉口炒出汗)附子(炮裂去皮臍)厚朴(去粗皮生薑汁灸)
半夏(湯浸七遍焙各一两)杏仁(湯浸去皮尖雙仁炒研)藶子(紙上)
(炒各三两)芒硝(研五两)大黃(剉炒九两)
右除研外搗羅為末與杏仁芒硝研勻鍊蜜丸如梧
桐子大每服二十丸米飲下忌猪羊肉餳冷水
小分氣丸治久積氣塊宿食不消胸膈痞悶痰逆
惡心不思飲食臍腹刺痛醋心噎塞
木香(一两)梹榔(剉)陳橘皮(湯浸去白焙)楝實(剉炒)
乾薑(炮)青橘皮(湯浸去白各半两)蓬莪茂(醋浸一宿煨過一两)
巴豆(去皮心膜出油净)半夏(湯浸一遍去滑焙)大黃(煨剉各一)
(分)雄黃(研一两)
右為末醋煮麺和丸如菉豆大每服五丸七丸温生
薑湯下食後臨卧服
桂香勻氣湯治消積滯化宿食痰飲胸膈痞悶
桂(去粗皮)丁香皮縮砂仁益智(去皮炒)
梹榔(剉)陳橘皮(湯浸去白焙一两)木香蓬莪茂
(煨各一两)烏梅(和核一两半)青橘皮(湯浸去白焙一两)巴豆
(去皮心膜研出油六十四粒)
右除巴豆外搗羅為末和勻煮麺和丸如麻子大每
服七丸至十丸茶酒任下食後服
乳香丸(出聖濟總錄)
丁香木香(各一两)附子(炮裂去皮臍)五靈脂
乾薑(炮各半两)桂(去粗皮)芫花(醋拌炒黃)青橘皮(湯浸去白)
(焙各三分)猪牙皂䇲(去皮酥灸一两)巴豆(去皮心膜别研如膏新瓦上攤)
(去油取霜一錢)乳香(一两)
右除乳香五靈脂末巴豆以外八味搗羅為末入上
三味拌勻煮陳麫和丸如菉豆大每服二丸三丸
生薑湯下量虚實加减食後臨卧服
阿魏丸(出濟生方)治脾胃怯弱食麫或食生菓停滯中焦不
能尅化致腹脹痛嘔惡不食或痢或秘悉主之
阿魏(酒浸化旋入)官桂(不見火)蓬术(煨炮)麥蘖(炒)
神麯(炒)青皮(去瓤)蘿蔔子(炒)白术薑乾
(炮各半两)百草霜(三錢)巴豆(去殼油三十粒)
右為細末和勻用薄糊為丸如菉豆大每服三十丸
不拘時薑湯下麫傷用麫湯下生菓傷用麝香湯
送下
如意丸治消積化氣温胃食後心膈妨悶
威靈仙(去苖土)附子(生去皮臍二味各半两同為末用好醋半盞浸一宿)
硵砂(細研一分)巴豆(十一粒去皮心膜出油二味同研用酒半觔醋半觔同煎與前)
(二味同熬成膏)木香(半两)蓬莪茂(煨剉半两)大黃(剉炒三分)
青橘皮(湯浸去白炒一两)神曲(炒半两)丁香(一分)
右將後六味為末以前四味膏和更别熬醋少許研
墨汁同丸如菉豆大每服五丸七丸薑湯送下
麝香丸(出聖惠方)治氣消食心腹氣痛
麝香(一分細研)木香梹榔五靈脂(半两湯浸去白)
(瓤焙)巴豆(半两去皮心)硫黃(一两)
右以生絹袋硫黃巴豆同内湯中煮懸袋扵鐺上勿
令着底可半日久去硫黃巴豆晒乾與木香四味
加入麝香同研勻用水浸蒸餅和丸如菉豆大每
服五丸以橘皮湯送下
益智散(出聖濟錄)治脾胃虛冷積聚沉結宿食不化
荆三稜(煨剉)益智(去皮炒)蓬莪茂(煨剉)白茯苓(去黑)
(皮各一两)青橘皮陳橘皮(二味並湯浸去白炒)人参(剉)
甘草(灸剉各半两)木香(一分)厚朴(去粗皮生薑汁灸一两)
右搗為散每服一錢入鹽少許沸湯點服不拘時候
三台丸(出千金方)療五臟寒熱積聚腹脹腸鳴而噫食不作
肌膚甚者嘔逆若傷寒寒瘧已愈令不復發食後服
五丸飲多者吞十丸長服令人大小便調和長肌肉
古病源云積聚而宿食不消者由腹臟為寒氣所乘
脾胃虚冷故不能消化留為宿食也診其脉来長實
心腹積聚飲食不消胃中冷故也
大黃(二两熬)熟硝(一升)葶藶(一升煎)前胡(二两)厚
朴(一两炙)附子(一两焙)茯苓(半两)半夏(一两洗)杏
仁(一升去皮尖炒)細辛(一两)
右搗篩蜜和搗五十杵酒服如梧子大五丸稍加以
知為度忌羊肉餳生菜酢物一方無厚朴
硃砂丸(出聖惠方)治一切氣及消宿食
硃砂(三分細研)木香(一分)梹榔(半分)阿魏(半分)皂䇲
(一錢炙)麝香(半分)肉豆䓻(一分去殼)巴豆(二十枚去皮心以醋)
(煮半日取出研令細)
右件藥為末都研令勻以糯米飯和搗三二百杵丸
如麻子大每服不計時候以生薑橘皮湯下三丸
至五丸
快活丸
黑牽牛(半觔)大麥芽(半觔用巴豆三錢炒黃色去巴豆)香附子
(四两炒去毛)青皮(二两半)蘿蔔子(四两炒)梹榔(二两)
蓬术三稜(醋灸各四两)大黃(二两生用)
右為細末水和丸如梧桐子大每服七丸以淡生薑
湯下
木香丸治積聚宿食不消中脘痞滯煩悶氣促腹
内刺痛噫氣不思飲食
木香(半分)梹榔(剉一两)陳橘皮(湯浸去白焙半两)荆三
稜(煨一两)丁香(一分)乾薑(炮一分)蓬莪茂(煨半两)
巴豆(去皮心膜出油半錢)硵砂(研飛半两)
右除研外搗羅為末入巴豆硇砂合勻湯浸蒸餅丸
如菉豆大每服二丸至三丸温生薑橘皮湯下食
後服
黑虎丸(出聖濟總錄)治諸積宿食不消
芫花(炒)甘遂(炒)烏頭(炮去皮臍)荆三稜(煨剉)大
戟(炒剉)牽牛子(炒)乾薑(炒)陳皮(去白焙各半两)亁
漆(二两炒出烟盡)
右為末以醋煮麺和丸如菉豆大每服二丸消食化
氣温水下取積滯米湯下温病傷寒薑醋湯下氣
痛艾湯下本臟氣虛炒蘹香子酒下瘧疾桃枝湯
下婦人血氣勞氣醋湯下寸白䖝煎牛肉湯下
巴豆丸(出聖惠方)治積聚宿食不消心腹脹滿疼痛
巴豆(半两去皮心出油研入)附子(一两炮裂去皮臍)桂心(一两)
硫黃(一两半細研水飛過)五靈脂(一两)雄黃(一两細研水飛)麝
香(一分細研)乾薑(一两炮裂剉)香墨(半两)
右為細末入巴豆都研令勻用糯米飯和丸如小豆
大每服扵食前以生薑橘皮湯下二丸
丁香丸(出聖惠方)治積聚氣宿食留滯不能消化
丁香(半两)木香(半两)巴豆(一分去皮心出油研入)硫黃(半两)
(細研水飛)硃砂(半两細研水飛)膩粉(一錢)麝香(一錢細研)乳
香(半两)神麴(一两半别搗末)
右為細末都研令勻以酒煮神麴末和丸如菉豆大
每服食前生薑橘皮湯下三丸
治暴食宿食留飲不除腹中為患方(出肘後方)
右用巴豆一枚去皮心熬之椒目十四枚䜴十六粒
合摶為丸服二丸當吐利不盡更服二丸服四神
丸下之亦佳
順氣丸治一切積氣宿食不消
黑牽牛(一觔取頭末)
右用蘿蔔存頂蓋剜令空内藥末不許納實盖頂紙
封蒸熟取出藥末將蘿蔔擂碎加白豆䓻末二三
錢重用自然汁和丸如梧桐子大每服三十丸任
意加减服之
磨積消食治痞悶膨脹
右杏仁每七粒用巴豆一粒去殼同麩炒熟去巴豆
不用每服杏仁去皮尖細嚼三五枚温湯送下食
後臨卧服
又方(出肘後方)
右椒目二两巴豆一两去皮心熬摶以棗膏丸如麻
子服二丸下痛止
赤子丸(出聖惠方)化氣消食
巴豆(半两去皮用冷水内浸一宿取出去心膜扵紙上收乾後將麫作餅子攤巴豆在内如作)
(夹子膏者麫勿令薄熟湯内煮直候黃色漉出去麫取巴豆扵乳鉢内两手研以細為度)梹
榔肉豆䓻(去殼)木香桂心亁薑(炮裂)
(剉)青橘皮(湯浸去白焙已上各半两)硃砂(半两細研)
右件為末入巴豆細研令勻以醋煮麫糊和丸如麻
子以朱砂為衣滚過曬亁每服以橘皮湯下三丸
硵砂煎丸(出聖惠方)治一切積滯氣脅膈不利飲食難化心
腹結硬欲成癥瘕面色已萎黃臍腹多痛宜服
硵砂(一两去夹石者研)亁漆末(一两)荆三稜(一两)巴豆
(一两去皮心研紙裹搥白)
已上五味用頭醋五升扵磁瓦噐内以慢火熬三
日成膏入後藥末
川大黃(一两剉碎微炒)附子(一两炮裂去皮臍)香墨(一两)青
橘皮(一两湯浸去白瓤焙)當歸(一两剉微炒)
右件等藥搗羅為末入前煎中相和搗一千杵丸如
菉豆大每服一丸以温酒下
寬中丸耑逐積滯化宿食利胸膈
烏頭(炮裂去皮臍)吴茱萸(湯浸焙)良薑甘遂(麸炒)
大黃梔子仁(各半两)巴豆(去皮心膜研出油四十九粒)
右為末用棗肉丸如菉豆大每服一丸生薑橘皮湯
下
梹榔丸(出聖濟總錄)取積聚消宿食
梹榔(生剉两枚)巴豆(去皮心膜麸炒二十一枚)牽牛子(炒)硇
砂(研一分)青橘皮(湯浸去白焙半两)大黃(濕紙包煨)亁漆
(炒烟出各一两)
右為末湯浸蒸餅丸如菉豆大以丹砂為衣每服一
丸至二丸温水下如要瀉取食積三五丸或七丸
十丸量虚實加减空心煎葱白湯下瀉後服和氣
人参湯
和氣人参湯(出聖濟總錄)
人参白茯苓(去黑皮)厚朴(去粗皮注水薑汁灸)肉荳
䓻(去殼)甘草(灸)陳橘皮(去白麸炒)蘹香子(灸)木
香白术桂
右為細末每服二錢水一盞生薑三片棗一枚劈同
煎至七分去滓温服
七星丸(出聖惠方)化氣消食
巴豆(一两去皮心油煎令黃黑色去油)硃砂(半两細研)梹榔(半两)
木香(半两)丁香(半两)乳香(半两)肉荳䓻(半两去殼)
右為末入硃砂巴豆等研勻以麫糊丸如麻子大每
服以温酒下五丸湯下亦得
木香丸消食化氣利胸膈及積聚凝滯臓腑刺痛
木香(為末)丁香(為末)巴豆(去皮心膜研出油各半两)硵砂(研半)
(两)大棗(去皮核)烏梅(去核為末各三十枚)
右先將水拌白麫作一薄餅以棗肉鋪餅上次以前
四味藥末和勻復鋪棗肉上作饅頭裹就用炭火
四圍灸熁候麫焦黑約藥透取出地面上出火毒
候冷打破去焦麫不用將藥與烏梅末同搗稀麺
糊丸如黃米大每服二丸至三丸食後生薑湯下
或随所傷物湯下
黑丸子(出永類餘方)治中脘有宿食吞酸惡心吐清水噫氣
或心腹疼痛及中虛積聚飱泄赤白痢下
烏梅肉(七個)百草霜(三錢)杏仁(去皮尖别研三七枚)巴豆
(去殼油二枚)半夏(湯泡七次九枚)縮砂仁(三七枚)
右為細末和勻用薄糊為丸如黍米大每服十五丸
加至二十丸用熟水送下薑湯亦得更酌虚實增
損丸類或因食生冷魚膾得腐用治中湯送下亦
可
鷄舌香散(出德生堂)治男子婦人隂陽不和臟腑虚弱中脘
氣滯宿食停積留飲不消胸脇脹滿心脾引痛攻刺
腹脇有妨飲食及治中酒吐酒停飲侵積嘔逆惡心
噫氣吞酸
良薑官桂香附芍藥(各一两)甘草
(二两半)烏藥(一两)
右為細末每服二錢入鹽少許沸湯點服不拘時此
藥治心氣疼大妙
巴豆丸(出聖惠方)治冷氣破積聚消宿食
巴豆(一两以漿水煮一日不住添熱水去皮心膜紙壓出油)桂心(一两)硫
黃(一两細研水飛過)木香(一两)梹榔(半两)附子(半两炮裂去皮)
(臍)
右件為末入巴豆硫黃同研令勻用軟飯和丸如菉
豆大每服以生薑湯下五丸
木香丸治積聚宿食不化留滯成塊心腹疼痛脾
倦多困日漸黃瘦
木香(三分)蓬莪荆三稜(二味煨剉各一两)丹砂(研三)
(分)巴豆(去皮心膜研出油二十粒)
右將前三味搗羅為末入巴豆丹硃醋煮麫糊丸如
菉豆大每服三丸至五丸生薑橘皮湯下食後臨
卧服
治積聚宿食不消虛羸腹脹(出聖惠方)
吴茱萸(二两湯浸七遍焙乾微炒)巴豆(半两去皮心研如膏紙包壓出油)
右件藥先搗羅茱萸為末以釅醋一大碗浸茱萸末
一宿至来日扵銀鍋内熬候茱萸似膏即以巴豆
膏更熬候可丸即丸如菉豆大空心以温酒下三
丸如氣散惡物下即住服
小丁香丸(出聖濟方)消積滯生冷留飲宿食止痰逆惡心霍
亂嘔吐治心腹脹滿肋脇刺痛胸膈痞滿噎塞不通
常服順脾胃進飲食
五靈脂(十二两)丁香(三两)木香(一两半)肉豆䓻(去殼)
(三十枚)巴豆(去皮出油二百一十枚)
右為細末入巴豆令勻麫糊和丸如黍米大每服五
丸至七丸温生薑湯下橘皮湯亦得食後服如霍
亂吐逆煎桃葉湯冷下小兒吐逆不定三歲服三
丸五歲以下服四丸用生薑桃葉湯下
治積聚氣宿食留滯不能消化(出聖惠方)
木香(一两)青橘皮(一两湯浸去白禳焙)肉豆䓻(三分去殼)巴
豆(半两去皮心出油研入)神麹(一两微炒)
右為細末入巴豆研勻以醋煮飯丸如小豆大每服
食前以生薑湯下三丸
五福夀命丹治一切積氣及酒醉觧酲專治酒痰
寬胸利膈
枸祀子(生)白礬(枯各一两)天麻(去苗半两)半夏(湯泡)
亁薑(生各一两半)
右為細末&KR1339;餅生剜裹藥蒸熟去蒸餅皮將藥入臼
中搗千下如亁入酒些少丸如梧桐子大每服五
七十丸生薑湯下日二服
䧟胷湯(出千金方)治胸中心下結積飲食不消
栝蔞實大黃黃連(各二两)甘草(一两)
右㕮咀以水五升煮取二升五合日三服
加味青木香丸(出危氏方)治糍糕傷脾噫酸不食心腹作痛
百藥不效宜用青木香丸三十粒白丁香十粒小酒
麯二錢同為末入巴豆三粒更研和令勻蒸餅為丸
如菉豆大每服二十丸漸加至三十丸生薑橘皮湯
下宿滯既去其疾自安只用小酒麹木香二件為
末鹽湯調服口有酒香是效
治暴宿食留飲不除腹中為患方(出射方)
大黃茯苓芒硝(各二两)巴豆(一两)
右搗蜜丸如梧桐子大一服二丸不痛止
木香枳术丸治宿滯氣消飲食開胃進食
木香(一两)枳實(炒一两)白术(二两)
右為細末荷葉燒飯為丸如梧桐子大每服五十丸
温水送下
治宿食不化嘔吐酸水胸膈痞悶冷氣腹痛肺寒咳𠻳
並皆治之
陳皮(去皮四两)生薑(一两半洗)甘草(一两灸)
右㕮咀炒令黃赤乾研為末每服二錢鹽湯點服
化滯丸專治飲食不消氣閉肚疼裏急後重白瀉
男女並可服之
黃丹(一两)黃蠟(一两)巴豆肉(三錢)
右巴丹二味同細研白用碗一個香油少許慢火化
開蠟後三四次下前藥調勻滴入水不散都傾入
水中取出為度每服如蘿蔔子大水大者十五丸
生薑湯下水小者虛實随加减用服
硃砂丸治大人小兒百物所傷
黃丹(一两)白麫(四两)巴豆(五十粒去殼去油研細)
右前三味合和一處用砂鍋煮數沸去水冷定入木
香三錢硃砂二錢前後五味共搗數千下為丸如
黍米大每服薑湯下大人三十丸小兒十五丸二
歲三丸量病人虚實
感應丸
十六羅漢(杏仁生)八金剛(巴豆)四菩薩(晉棗本方無分两)
依方修合休要差萬两黃金不如他巴豆去皮棗兒
去核裝巴豆二個紙裹水醮&KR0668;燒熟杵一千餘下
用油單紙包裹旋用每服如菉豆大空心送下看
人虛實加减用
黑神丸
巴豆血餘灰百草霜
右各分停每服五七丸送下看人虚實與藥
白术丸治積聚宿食不消腹脇下妨悶血臌羸瘦
骨節酸疼多有盗汗
白术(一两)黃耆(一两剉)牡蠣(一两燒為粉)人参(一两去蘆)
(頭)赤茯苓(一两)川烏頭(一两炮裂去皮臍)亁薑(半两炮裂)
(剉)木香(一两)當歸(一两剉微炒)赤芍藥(三分)桂心
(一两)甘草(半两炙微赤剉)防葵(半两)鼈甲(一两塗醋炙令黃去裙襴)
紫菀(半两去苖)梹榔(一两)桔梗(半两去蘆頭)枳殼(一两熬炒)
(微黃去瓤)
右為細末鍊蜜和搗三二百杵丸如梧桐子大每服
扵食前以温酒下三十丸
觸痰丸磨積滯化氣寬中
南星(水煮一滚每個切作四塊)半夏(不切)皂角(切作叚子)生薑
(切皮)明礬(搥碎各四两)
五味一處扵砂礶内用水自夘時煮至酉時以南星
内無白點為度有此不妨㨂去皂角不用只將餘
藥切作薄片晒亁各焙亁為末後藥
杏仁(湯泡去皮灸)神麹麥芽青皮陳
皮(去角)紫蘇皮亁葛枳殼(去瓤)糖棗子
肉蘿蔔子(微炒)木香(各二两)
右為細末入前藥末拌勻以生薑自然汁同拌隔三
四月藥成餅去皮搜碎打糊為丸如梧桐子大每
服六七十丸臨卧白湯送下
露宿丸療心腹積聚膈上下有宿食
甘草(三分炙)大黃甘遂芫花(熬)大戟
(炙)葶藶子(熬各二分)苦参硝石(各一两)巴豆
(半分去心皮熬)
右用細搗合蜜和丸如小豆服三當吐下不吐下稍
益至五六丸以知為度先少起忌蒲藻藥蘆笋菘
菜野猪肉
治積聚宿食不消虚羸腹脹
肥皂莢(半两灸去皮子搗為末)甘遂(三錢晒乾生搗羅為末)牽牛
子(二錢生搗為末)
右件藥一處更研細如麫患人二十已上用藥末一
分凉水濕拌用麫桿作餛餅子十枚煮熟别用煖
水嚼破下之良久方取下積聚如未轉即更以煎
水調藥末半錢投之良久取下積食初服藥後如
欲睡是藥力行量人虚實加减服之
五靈脂丸化氣消食
五靈脂(一两)巴豆(四十粒去皮心膜以&KR0668;紙五重裹扵糠灰火内煨令熟取出細)
(研壓出油)木香(半錢)
右件為末研入巴豆令勻以麫糊和丸如菉豆大每
服以橘皮湯下五丸
消食方
右用石燕在乳穴石洞中者冬月採之堪用餘者不
中治消食如常法取二十枚投酒二升中漬之三
日後取之令飲三盞随性多少甚益氣力
香麹散治食過飽煩悶但欲卧而腹脹
右熬麹令微香拌服方寸匕湏大麥生麹佳無麹以
蘖亦得凡人飲食過度生嚼蘿蔔嚥之
獨效散療食生冷雜物或寒時衣薄當風衣食便
卧不消心腹煩滿疼痛脹急或食不化以火焼地令
極熱即卧地激薄覆被取汗愈
消食丸(出楊氏家藏方)消食化積治久痢心腹膈不快腹脹不
思飲食
烏梅(肉攣者五十枚槌碎炒令焦黃色)巴豆(五十枚生用去皮殼熬)肉
桂(去粗皮半两)胡椒(二十粒)吴茱萸(湯泡七次一两)
右件為細末濃磨細松烟墨水浸蒸餅和劑令勻丸
如菉豆每服五七丸温熟水送下如心腹痛醋湯
下食後服
救生丹消酒食化氣滯空利胸膈
丁香(一分)肉桂(一分去皮)大甘草(科七分燒存性)木香(一分)
巴豆(十五個去皮用油煎令黃色為度)
右件六味一處杵為末以酒煮麫糊為丸如菉豆大
茶酒任下三兩丸
大黃丸治凢積滯氣餒食即不消風熱氣上衝宜
服此利氣
川大黃(四两剉碎微炒)訶黎勒皮(四两)人参(三两去蘆皮)
大麻子(三两)
右件藥搗羅為末鍊蜜和丸如梧桐子大每服酒下
十五丸老少以意增减服之以溏利為度
青空湯(出江楊氏)傷酒食飽滿
青橘皮(一两)
右湯浸去瓤入鹽四銖炒為末熟湯下二錢
類攻散(出集騐方)凡所食不消方
取其餘類燒作末酒服方寸匕便吐去宿食即瘥張
文仲備急同陸光禄說有人食桃不消化作病特
無桃林間得禞桃子燒服之登時吐病即瘥
麝香三稜丸(出楊氏家藏方)化生冷宿食散心腹脹悶止嘔吐
惡心勻氣寬膈消痰美食
荆三稜(煨切二两)人参(去蘆頭一两)白术(一两)丁香(一两)
陳橘皮(去白)半夏(湯洗七次各二两)神麹(炒黃)沉香
(二味半两)麝香(半錢别研)
右件除麝香外並為細末次入麝香研令勻煮麫糊
為丸如菉豆大每服三十丸温生薑湯下食後服
青鹽丸(出衛生寳鑑)治一切冷積作痛無時宿食不消及治
一切酒食所傷
巴豆(三十個去皮心膜出油)硵砂(一两)鹽䜴(六十粒)揀棗
(三十個)青鹽(一錢)大椒(三十粒)細麹(三錢)
右為細末入巴豆研令勻醋煮麫糊為丸如梧桐子
大每服三十丸温薑湯下空心食前服積在上食
後服之
破積導飲丸(出衛生寳鑑)治内有積塊堅硬飲食不消化心
下痞悶
廣木香梹榔陳皮(去白)枳殼(麸炒)枳實
(麸炒)廣茂(炮)荆三稜(炮)半夏(湯洗七次)神麹(炒)
麥蘗(炒)茯苓(去皮)亁生薑澤瀉灸
甘草(已上各半两)牽牛(頭末六枚)巴豆(三十粒去心皮膜)
右為細末入巴豆霜令勻生薑麹和為丸如梧桐子
大每服三十丸温生薑湯送下食前服
治宿病(出本草)
以石灰酒飲下唐李伯藥勤杜伏威朝京師既至歴
陽中悔欲殺之飲以石灰酒因大利頓欲死既而
宿病皆愈
祛宿疾(出本草)
以蒙頂茶煎服茶譜云蒙山有五頂有茶園其中頂
名上清峰者昔僧人病冷且久遇一老父謂曰蒙
中頂茶當以春分之先後多搆人力同雷之發聲
併手採摘三日而止若獲一两以本處水煎服即
能祛宿疾二两當現前無疾三两因以換骨四两
即為地仙矣其僧如說獲一两餘服未盡而病瘥
治食飲不消(出本草)
以蓬莪茂酒研服之
治宿食腹脹(出本草)
用碧海水飲一合吐下
消宿食下氣治𠻳(出本草)
用菘菜根冬月作葅煮作羹食之
治宿食不消常吐酸臭水(出本草)
以鈞樟材酒煮服之
消食和中
以萊菔嫩葉生食之大葉熟噉之
調中消食及大醉并食苽菓過度
以生熟湯浸身湯皆為酒及苽菓味
能消諸食令人易飢
以海月生椒醬調和食之良
普濟方卷一百七十二
