普濟方卷三百三十四明周王朱橚撰
婦人諸疾門
月水不利(附論)
夫婦人月水不利者由勞傷血氣致令體虛而受風冷
客於胞内損傷衝任之脉手太陽少隂之經故也衝任
之脉為經脉之海皆起於胞内手太陽小腸之經也
手少隂心之經也此二經為表裏主下為月水風冷客
於經絡摶於血氣血得冷則壅滯故令月水來不宣利
也侯其脉從寸口來至狀如琴絃若腹痛月水不利孔
中生瘡又左手關上脉沉厥隂經也沉為隂主月水不
利腹腰痛尺脉滑血氣實經絡不利又尺脉來而斷絶
者月水不利也又寸關調如故而尺脉絶至者月水不
通利當患小腹引腰痛氣滯上攻胞膈也
方
澤蘭丸(出聖濟總錄)治婦人月水不利累月不快身熱煩熱
骨節沉重日漸羸瘦
澤蘭葉鍾乳(别研)細辛(去苖葉)黃耆(剉各三分)
大黃(剉炒)熟地黃(焙)遠志(去心各半兩)紫石英(别研三分)
白芷苦参栢子仁(微炒)蜀椒(去目并閉口者炒出汗)
白术芎藭附子(炮裂去皮臍)麥蘖(炒)
吳茱萸(湯浸焙亁炒)陳麯(炮)前胡(去蘆)大棗(去核炒各半兩)
丹参枳殼(去穰麩炒)芍藥桔梗(炒)
秦芁(去苖土)當歸沙参桂(去麄皮)
厚朴(去粗皮生薑汁炙)石斛麥門冬(去心焙各三分)人参(半兩)
右為細末煉密和丸如梧桐子大每服二十丸空心
服温酒下漸加至三十丸
白薇丸(出醫方大成)治婦人月水不利四肢羸瘦喫食减少
漸覺虛乏故令無子
白薇白术當歸白芍藥
栢子仁桂心附子萆薢
吳茱萸木香(各半兩)紫石英(一兩)細辛
川芎㯽榔(各半兩)熟地黃(二兩)牡丹皮(一兩)
人参石斛白茯苓澤蘭葉
川牛膝(各三分)
右為末煉蜜為丸如梧桐子大每服三十丸空心及
晚食前温酒下
薏苡仁丸(出聖濟總錄)治婦人月水不利胸脇痞滿臍腹刺
痛手足煩熱宜服
薏苡仁(一兩)乾薑(炮製)附子(炮製去皮臍)吳茱萸(湯浸七遍焙乾微炒)
大黃(剉炒)芍藥(各一兩)黃芩(去黑心)生乾地黃(微炒)
當歸(微炒)桂(去)白术(各半兩)蜀椒(去目并合口者炒出汗)
人参石韋(去毛微炒各一分)桃仁(湯浸去皮尖雙仁麩炒黃色三十枚)
右為末煉蜜為丸如梧桐子大每服二十丸温酒下
三服
當歸湯(出聖濟總錄)治婦人經脉不利腰腹刺痛拘倦少力
嘔吐惡心怠惰多睡頭眩眼澁日漸羸瘦飲食减少
當歸(切焙)紅藍花延胡索紫葳(各一兩)
琥珀(半兩研)牡丹皮薑黃牡蒙
鬼箭羽(各三兩)麒麟竭桃仁(去皮尖雙人麩炒)菴䕡子
藕節(切焙)没藥(研)桂(去麄皮各一兩)
右麄搗篩每服三錢水一盞同煎至七分去滓空心
食前温服如無牡蒙亦得
大黃朴硝湯(出千金方)治經年月水不利胞中有風冷所致
宜下之
大黃牛膝(各五兩)朴硝牡丹皮
紫苑(各三兩千金冀作紫葳)代赭(一兩)桃仁蝱蟲
水蛭乾薑細辛芒硝(各二兩)
麻仁(五合)甘草(三兩)
右㕮咀以水一斗五升去滓内硝令烊分為五
五更時服相去一炊頃自下將息忌見風
當歸没藥丸(出聖濟總錄)治婦人血氣不調月水滯澀身體
麻痺瘙痒疼痛飲食减少面黃肌瘦背脊拘急骨間
痠痛多吐清水臍腹疼痛
没藥(研)丁香(各三兩)木香(一兩)丁香皮桂(去麄皮)
麒麟竭(研)玄胡索牡丹皮當歸乾膝(炒烟出)
肉豆蔲(各半兩)㯽榔(一兩剉)安息香乳香(各一兩二味同搗末再用酒濾去滓銅器内熬膏)
右搗羅十二味為末以二香膏和丸如膏少即入蜜
丸如梧桐子大硃砂為衣每服二十丸至三十丸温
酒或生薑湯下食前早晚各服
大保生丸治婦人月事沉滯寒熱往來日漸羸瘦不
思飲食宜服
人参藁本赤茯苓當歸白芷玄胡索
肉桂(去皮)白薇赤芍藥川芎白术甘草(炙)
没藥牡丹皮(各半兩)
右為末煉蜜為丸如弹子大每服一丸細嚼温酒送
下空心食前如經事過多加赤石脂一兩如經事絶
少去赤石脂若經水如水豆汁者依上等分治
琥珀散(出聖惠方)治婦人月水不利攻臍腹疼痛口乾不食
琥珀瓜根當歸(剉微炒)藕節薑黃(各一兩)白术
桂心(各半兩)生乾地黃赤芍藥牛膝凌霄花
菴䕡子(各三分)川大黃(半兩)
右為散每服三錢以水一盞煎至五分去滓每於食
前温服
赤龍鱗散(出聖惠方)治婦人月水不利攻腹臍疼痛頭目昏
悶
赤鯉魚鱗(二兩燒灰)黑豆(醋拌炒令焦)羚羊角(三兩炒令焦)乳髮(灰一兩)
藕節(一兩)水蛭(一分炒微黃)桂心木香當歸(剉微炒)
赤芍藥(各一兩)䖟蟲(一分炒微黃去翅足)白殭蠶(三分微炒)麝香(一分)
右為細散入麝香研令勻每於食前以熱酒調下一
錢
治婦人憂患心下支滿膈中伏熱月經不利血氣上搶
心欲嘔不能多食懈怠不能動(出千金方)
大黃芍藥䖟蟲(各二兩)土瓜根蜀椒黃芩
白术乾薑丹皮芎藭(各二兩)桂心乾漆(各一兩半)
右為末蜜丸如梧桐子大每服十丸日三不知加之
牡丹散(出聖惠方)治婦人月水不利臍腹疼痛不欲飲食
牡丹皮川大黃(炒各二兩)赤茯苓生地黃桃仁
當歸桂心赤芍藥白术(各三分)石韋(去毛)
木香(各半兩)
右㕮咀每服三大錢水一盞薑三片煎至七分去滓
空心温服
桃仁丸(出聖濟總錄)治婦人月水不利氣血不和臍下疼痛
面色痿黃身體羸瘦飲食不下
桃仁(湯浸去皮尖雙仁麩炒黃)牡丹皮當歸(去蘆)土瓜根(剉)
芎藭芍藥桂(去麄皮)牛膝(酒浸切焙各二兩)防風(去乂二兩)
甘草(炙一兩)
右為末煉蜜和丸如桐子大每服三十丸空心温酒
下漸加至五十丸
秦芁湯(出聖濟總錄)治婦人虚勞月水不利百節痠疼壯熱
少力心躁煩悶
秦芁(去蘆)馬鞭草甘草(炙剉)茈胡(去苖各一兩)芎藭
芍藥桂(去麄皮各二兩)荆芥穗(三兩)半夏(湯浸去滑生薑汁製炒黃半兩)
白芷(三分)
右為搗篩每服三錢水一盞烏梅一枚搥破生薑三
片同煎至七分去滓温服
琥珀散(一名三稜當歸散出危氏方)治婦人月經壅滯每發心腹臍
痛不可忍及治産後惡露不快血上搶心迷悶不止
氣絶欲死
三稜蓬莪茂赤芍藥牡丹皮劉寄奴
當歸熟地黃桂心甘菊花眞蒲黃(炒各一兩細剉)
右前五味用烏豆一升生薑半斤切片米醋四升同
煮豆爛為度焙乾入後五味同為細末每服三錢空
心食前温酒下一方不用菊花蒲黃却用烏藥延胡
索亦佳若血氣痛只一服産後血衝心二服便不常
服尤准此藥易合宜多合以救人烏豆一升約用五
兩
牛膝散(出聖惠方)治婦人月水不利臍腹疼痛
牛膝(一兩)桂心赤芍藥桃仁延胡索當歸
牡丹皮川芎木香(各三分)
右為末每服方寸匕温酒調下食前
牛膝丸(出聖惠方)治婦人月水不利臍腹疼痛不多飲食四
肢羸瘦
牛膝(去蘆一兩)當歸(剉微炒)白术芎藭桂心(各半兩)
川大黃(一兩剉微炒)水蛭(一分炒微黃)鬼箭羽(三分)桃仁(三分湯浸去皮黃尖雙仁麩炒微)
右為末煉蜜和丸如梧桐子大每於食前温酒下二
十丸
鼈甲丸(出聖濟總錄)治婦人月水不利臍腹疼痛身體疲倦
鼈甲(去裙襴醋炙)芎藭貝母(各三分去心秤)苦参(二兩)牡丹皮
赤芍藥(焙各一兩)紫蘇子(微炒)熟乾地黃(焙各一兩)
右為末煉蜜和丸如梧桐子大每服二十丸空心温
酒下漸加至三十丸
桂心丸(出聖惠方)治婦人月水不利憂悒心下支滿血氣上
攻心腹疼痛不得睡卧
桂心赤芍藥土瓜根(各半兩)漢椒(一分去目并閉口者微炒出汗)
黃芩乾漆(搗碎炒令烟出)當歸(剉微炒各半兩)川大黃(一兩剉碎微炒)
右為末煉蜜和丸如梧桐子大每服於食前以温酒
下二十丸
土瓜根丸(出聖濟總錄)治婦人憂悒心下支滿氣脹腹熱月
水不利血氣上攻心痛欲嘔煩悶
土瓜根大黃(剉炒令烟盡)芍藥當歸(切焙各半兩)
蜀椒(去目并閉口炒汗出)黃芩(去黑心各一分)乾漆(炒令烟盡一分半)
右為末煉蜜和丸如梧桐子大空心服五丸酒下日
二服
没藥散(出聖惠方)治婦人月水不利臍腹疼痛不可忍
當歸(剉微炒)延胡索鬼箭羽琥珀菴䕡子(各一兩)
右為散不計時候以熱酒調下一錢産後敗血攻心
腹疼痛服之亦效
金花散(出聖濟總錄)治婦人月水不利體熱煩悶小腹腰脚
沉重疼痛及産後惡露不快大便秘澀
桂(去粗皮)葳靈仙(去土)白芷當歸牡丹皮
右等分為散和勻每服二錢煎陳麯湯調下
治婦人月水不利結精無子方(出肘後方)
大黃(二兩)桃仁(二十枚)芒硝當歸(各一兩)亂髮(大如雞子一枚焙之)
右以酒六升煮取二升半兩内芒硝三分三服佳
抵党湯(出千金方)治月經不利腹中滿時時自减并男子膀
胱滿急
右以水三升煮取一升盡服之當下惡血為度
菖蒲虎散治婦人月水澀滯隂間腫痛(方見木門下部諸疾類)
抵党湯(一名水蛭飲出三因方)治婦人經水不利
水蛭(剉炒)䖟蟲(去翅足各炒三十枚)桃仁(三十七枚去皮尖)大黃(蒸三遍三兩)
右為末每服四錢水一盞半煎七分去滓温服血未
行更服亦治男子有瘀血膀胱痛室女月水不通
三聖丸治月經不利小腹急痛
當歸(酒浸去蘆)乾漆(炒烟盡各一兩)大黃(濕紙煨半兩)
右為細末醋糊為丸梧桐子大每服三十丸空心當
歸酒下
沒藥丸治月經不利漸結成塊腹滿如蠱
㯽榔(七箇麵褁煨)大戟(半兩)大黃(一兩蒸)
右為細末醋糊為丸梧桐子大每服半兩重臨卧細
嚼茴香酒下取下惡物
大黃散(出聖濟總錄)治婦人月水不利或血瘀不通或腹堅
硬如石如有姙状
大黃(剉炒四兩)芍藥(二兩)土瓜根(剉一兩)
右為末每服二錢温酒下
牡丹丸(出聖濟總錄)治婦人月水不利或前或後乍多乍少
腰疼腹痛手足煩熱唇口乾燥
牡丹皮(一兩一分)苦参(半兩)貝母(三分去心秤)
右為末煉蜜和劑𢷬熱丸如梧桐子大每服二十丸
加至三十丸空腹米飲下日三次
虎杖散(出聖惠方)治婦人月水不利
虎杖(三兩)凌霄花沒藥(各一兩)
右為細散不計時候以熱酒調下一錢
鼈甲丸(出聖惠方)治婦人月水不利腹脇妨悶背腹煩疼
鼈甲(二兩醋塗炙令黃去裙襴)川大黃(剉微炒二兩)琥珀(一兩半)
右為末煉蜜和丸如梧桐子大每服於食前温酒送
下二十丸
療女人臍下憋逆氣脹滿月水血氣上攻欲嘔不得卧
睡(出永類鈐方)
當歸(四錢)乾漆(二錢炒令烟盡)
右為末煉蜜和丸如梧桐子大空心温酒下十五丸
礬石兊丸(出三因方)治婦人經水閉藏不利堅癖不止中有
乾血下白物
礬灰(三分)杏仁(一分去皮尖炒)
右研杏仁細入礬灰加少蜜丸如棗綿褁内隂中未
知再作之
又方(出聖惠方)治婦人月水壅滯每發心腹臍痛不可忍又
治産後惡露不快血上搶心迷悶不省氣絶欲死
延胡索當歸(各等分)
右為末每服三錢薑三片水一大盞煎七分去滓少
熱服陳氏方有桂名如神湯最治腰痛雷公炮炙論
只用延胡索一味治心痛僕詳此方大能治血氣腰
腹疼痛面黃無力
治婦人月信滯(方見本門月水不通類)
鉛霜散(出聖濟總錄)治室女月水滯澀心煩恍惚
用鉛白霜半兩細研為散每服一錢温地黃汁一合
調下如無地黃汁用生乾地黃煎湯下
椒仁丸(出衛生家寳方)治經水斷絶後至四肢浮腫小便不通
經曰氣行化為血不通則復為水矣宜服此
椒仁商陸橘皮桑皮(各等分)
右為末麵糊丸如梧桐子大每服三十丸米飲下以
通為度
六合湯(出嚴氏濟生方)治婦人室女經事不行腹中結塊疼痛
腰痛腿痛(方見本門月水不通腹内疼痛類)
白薇丸(出聖惠方)治婦人臟腑久冷腰膝疼痛背膞虚煩月
水不利故令無子
白薇赤石脂栢子仁(各一兩)白前當歸(剉微炒)
附子(炮製去皮臍)乾漆(搗碎炒令烟出)山茱萸防風(去义頭)
牛膝(去苖)厚朴(去粗皮塗生薑汁炒令香熟)桂心白芷(各半兩)
熟乾地黃(三兩)吳茱萸(半兩湯浸七遍焙黃微炒)
右為末煉蜜和丸搗百杵丸如梧桐子大每於空心
及晚食前以温酒下三十丸
沉香湯(出聖濟總錄)治室女榮衛凝澀月水不利或時頭目
昏悶肢體拘急五心虛煩飲食進退多困少力
沉香㯽榔(剉)甘草(炙各三分)木香當歸(切焙)柴胡(去苖)
人参桂(去麄皮)青橘皮(湯浸去白焙)白茯苓(去黑皮)生地黃
(各二兩)陳橘皮(湯浸去白焙)鱉甲(九肋者去裙襴醋炙一兩半)
右剉如麻豆大每服三錢水一盞入生薑棗大拍碎
同煎至七分去滓温服空心日晚各一
延胡索散(出聖濟總錄)治室女月水不利骨節痠痛頭面微
浮筋脉拘急或生丹疹寒熱不時飲食無味
延胡索當歸(切焙)蒲黃(炒)芎藭赤芍藥澤蘭
生地黃(焙)蓬莪茂(煨剉)天麻桂(去粗皮)滑石(各一兩)
地榆(醋炙焙半兩)
右為末每服二錢温酒或薄荷茶清調下
五靈脂丸(出聖濟總錄)治室女月水不利散在皮膚瘾疹丹
起麻木瘙痒宜服
五靈脂烏頭(炮製去皮臍)芍藥海桐皮(剉)紅花子
生乾地黃(焙)牡丹皮防風(去义)芎藭當歸(切焙)
紫威(各半兩)
右為末酒煮麵糊為丸梧桐子大每服二十丸温酒
下
沒藥散(出聖濟總錄)治室女月水不利徧身疼痛一治婦
人血風攻注徧身疼痛茶清調下
沒藥芎藭木香烏頭(炮製去皮臍)天麻白芷
桂(去粗皮)茯苓(去木)牡丹皮芍藥當歸(切焙各一兩)
右為散每服一錢温酒調下日三
當歸散(出聖濟總錄)治室女月水不利小腹刺疼
當歸(切焙)牡丹皮芍藥延胡索芎藭(各一兩)
桂(去粗皮)黃芩(去黑心)生乾地黃(焙)甘草(炙)紫葳
水蛭(糯米同炒米熟去米各半兩)
右為末每服二錢空心酒調下
當歸散(出聖濟總錄)治室女月水不利斷續不勻
當歸(切焙)芍藥蓬莪茂(炮剉)陳皮(炒)青橘皮(湯浸去白皮)
麥蘖(炒)京三稜(炮剉)大腹(剉)木通(剉各一兩)
右為散每服二錢温酒下不拘時候日三
薑黃散(出聖濟總錄)治室女月水不利滯澀調順榮氣一云
亦治婦人月經滯澀
薑黃(半兩)丁香(半兩)當歸(切焙一兩)芍藥(半兩)
右為散每服二錢温酒調下經脉欲來此藥不拘時
候服
羚羊角湯(出聖濟總錄)治室女虚勞内燥因而月水不利少
力口乾五心煩熱
羚羊角(鎊)地骨皮赤茯苓(去黑皮)黃耆(剉)防風(去义)
羌活(去蘆頭)桂(去粗皮)牛膝(去苖)麥門冬(去心焙)甘草(炙)
芎藭(各一兩)紅花子酸棗仁(炒)當歸(切焙)芍藥(各一兩半)
熟地黃(焙三兩)
右粗搗篩每服三錢水一盞入生薑五片薄荷七葉
同煎至六分去滓温服
通經丸(出醫舉類正方)嘗有一婦人經水不行腹中疼痛諸醫
雖進温中治寒氣藥臍痛尤甚告之親族曰痛不能
忍欲求自盡舉家無措或乃進本事方通經丸論說
遂合數服頓愈又一婦人懷姙三四箇月頭暈腹痛
不能飲食日漸羸弱沉重危困醫治不效已辦後事
偶得通經丸服之痛止進食如故月數滿足遂生一
女子母皆安盖室女婦人多困經血不行致疾病家
以病人終身託付醫者救治不謂醫者又不究竟其
病以意斟酌用方進藥但唯唯所言平平而已以致
醫同病深病家自謂醫者不能治療束手待盡可謂
夏䖝不可語冰霜余於病家見之若謂醫者尚不能
治即絶它藥則前二証服通經丸取效又何也大凡
女子婦人豈無血病若要治經水不行並前件血病
則通經丸最凖醫救多矣(方見本門月水不通類)
治月水不利
用醍醐葉絞汁和酒煎服一盞
月水不斷(附論)
夫婦人月水不斷者由損傷經血衝任脉虚損故也衝
任脉為經脉之海手太陽小腸之經也手少隂心之經
也二經為表裏主化為月若勞傷經脉衝任氣虚故不
能制經血令月水不斷也凡月水不止而合隂陽則冷
氣上入於臟令人身體面目痿黃亦令絶子不産也
方
牡丹丸(出指南方)治經候時行止淋瀝不斷腹中時痛其脉
沉細因寒熱邪氣客於胞中衝任不調此非虛弱盖
邪氣伏留滯於血海譬如有積之人下利不足有所
去即愈
牡丹皮牡蠣附子(炮)大黃(蒸)葶藶(炒)苦梗
茯苓(各半兩)當歸製厚朴吳茱萸川椒(炒出汗)
人参芎藭柴胡桂心乾薑(各半兩)細辛(一兩半)
䖟蟲(五十枚去頭足翅炒)
右為末煉蜜和丸如梧桐子大空心温酒下十丸未
知漸加至二十丸以知為度
龍骨丸(出聖惠方)治婦人勞損月水不斷五臟氣虛面色黃
瘦血竭暫止少日復發不耐動搖小勞輙劇若久疾
失治者可常服此
禹餘粮(煆醋淬七遍)人参(去蘆頭)桂心川烏頭(炮製去皮臍)
杜仲(去皺皮炙微黃剉)遠志(去心)肉蓯蓉(酒浸去皮)石斛(去根剉)
桑寄生澤瀉當歸(剉微炒以上各三分)川椒(二兩去目及閉口者微炒出汗)
乾薑(三兩炮製剉)甘草(一兩炙微赤剉)
右為末煉蜜和搗三五百杵丸如梧桐子大每於食
前以温酒下三十丸漸加至五十丸
茯苓散治婦人血海不調因虛冷成積月水不絶及
赤白帶下面色痿黃(方見本門血暴下兼帶類)
當歸丸(出聖濟總錄)治婦人月水不斷或多或少四肢煩倦
身體瘦悴
當歸(切焙二兩半)芍藥地榆(炙剉)卷栢(用葉)白龍骨(煆)
桂(去麄皮)鹿茸(酒浸去毛炙)人参蒲黃(炒)阿膠(炙燥)白术
厚朴(去麄皮生薑汁炙)石斛(去根各一兩)枳殼(去穰麩炒二兩)
白茯苓(去黑皮一兩)
右為末煉蜜和丸如梧桐子大每服二十丸温酒下
日三
續斷丸(出聖惠方)治婦人月水不斷口乾心煩四肢羸瘦飲
食無味漸加乏弱
川續斷當歸鳥賊骨黃耆牛角鯉(鎊)
五味子甘草龍骨(煆研)赤石脂熟地黃(各一兩)
地榆(半兩)艾葉附子乾薑川芎(各三兩)
右為末煉蜜和丸如梧桐子大每服三十丸食前温
酒下
黃耆湯(出聖濟總錄)治婦人血經不斷面黃肌瘦
黃耆(剉)白芷龍骨乾漆(炒烟盡)代赭(煆醋滓)桂(去粗皮)
牡丹皮(各一兩半)地榆白术當歸(切焙)天雄(炮製去皮臍)
黃連(去鬚)訶梨勒皮桑耳(各一兩)黃芩(去黑心半兩)
右㕮咀如麻豆每服五錢水一盞半入生薑五片煎
取八分去滓温服不拘時候
白芷湯治婦人血海虛冷經行大過
白芷鹿茸(去毛酥炙)訶梨勒(煨去核)厚朴(去粗皮生薑汁炙)
牡丹皮地榆黃耆(炒剉各一兩半)肉蓯蓉白术
黃連附子(炮製去皮臍)代赭石桂(去粗皮各一兩)龍骨(去土二兩)
黃芩(去黑心半兩)
右件麄搗篩每服三錢水一盞生薑三片煎取七分
去滓食前温服
烏賊魚骨丸(出聖惠方)治婦人月水不斷臍腹冷痛腰腿痠
疼
烏賊魚骨(去甲炙焦)鹿茸(酥炙去毛)訶梨勒皮當歸(切焙)
白芍藥山茱萸黃耆(剉)酸棗仁(微炒)覆盆子(去梗)
地榆芎藭玄参白茯苓(去黑皮)熟地黃(焙各一兩半)
萆澄茄(微炒一兩)
右為末煉蜜和丸如梧桐子大每服三十丸米飲下
空心食前服
黃藥子散(出劉先生直指方)治月水不止煩渴悶亂心腹急痛
肢體困倦不思飲食
黃藥子當歸芍藥生地黃黃芩人参
白术知母(以上各半兩)石膏(一兩)川芎(一分)桔梗(一分)柴胡
紫苑槐花子(各一分)甘草(一兩)
右為粗末炒二錢水一盞煎至七分濾温服食前
三服之
禹餘粮丸(出聖惠方)治婦人久冷月水不斷面色痿黃四肢
瘦弱心神虚煩飲食减少
禹餘粮(二兩)鹿角膠(三分粉炒)紫石英續斷赤石脂
熟地黃川芎(各一兩)乾薑黃耆艾葉(炒)人参
當歸(炒)白茯苓(各半兩)
右為末煉蜜和丸如梧桐子大每服三十丸空心米
飲下
禹餘粮丸(出永類鈐方)治婦人血臟虛損月水不斷面色痿
黃四肢少力臍腹疼痛
禹餘粮(煨赤醋淬七遍)白龍骨(煆)赤石脂(各一兩)牡蠣(煆赤三兩)
艾葉(醋煑一時辰焙)烏頭(炮製去皮臍)防風(去叉)芎藭(各一兩)人参(三分)
熟乾地黃(焙)白茯苓(去黑皮各一兩)
右為末酒煑麵糊和丸如梧桐子大每服二十丸至
三十丸空心食前温酒或醋湯下
牡蠣丸(出聖惠方)治婦人血海虛損月水不斷
牡蠣粉赤石脂代赭石(各一兩)阿膠川芎
當歸鹿茸(去毛塗酥炙微黃)續斷乾薑(各三分炮剉)甘草(一分)
右為末煉蜜和丸如梧桐子大每服三十丸食前温
酒下
石中黃丸(出聖濟總錄)治婦人血海久虛臍腹疼痛經脉不
止面黃肌瘦四肢無力不思飲食
石中黃(燒赤醋淬七遍三兩)五靈脂(一兩半)桑黃(炙半兩)地榆(半兩)
高良薑(半兩)赤石脂熟乾地黃(焙各一兩)木鱉(去殼漫火炮)
木賊(剉炒)禹餘粮(煆赤醋淬五遍二兩)
右為末醋煑麵糊和丸如梧桐子大每服二十丸食
前麝香酒下
伏龍肝湯治婦人經血不止臍腹撮痛或時煩渴
伏龍肝禹餘粮(燒通去伏土内焙一時)赤芍藥地榆
生乾地黃(焙)白茅根(各一兩)龍骨當歸(切焙各一兩半)
甘草(炙)麒麟竭(細研各半兩)
右麄搗篩每服三錢水一盞煎至七分去滓温服空
心食前日再服
烏賊魚骨丸(出聖濟總錄)治婦人血氣失度經候不止面色
無顔食少力倦
烏賊魚骨(去甲)羚羊角(屑)龜甲(醋炙)茯苓(去木)鹿角膠(炙燥)
卷栢(微炙)訶梨勒皮(煨)地榆(炙剉)熟乾地黃(焙)當歸(切焙各一兩)
右為末煉蜜和丸如梧桐子大每服二十丸温酒或
棗湯下
艾葉散(出聖惠方)治婦人月水不斷喫食减少四肢黃瘦
艾葉(微炒)阿膠(𢷬研炒令黃)乾薑(炮製)當歸(剉微炒)龍骨
黃耆(剉)芎藭熟乾地黃(各一兩)甘草(半兩炙微赤剉)
右為散每服三錢水一盞入棗三枚煎至六分去滓
每於食前温服
禹餘粮丸治經血不止氣弱黃瘦心煩不食亦治崩
中五色
禹餘粮(煨研三分)白石脂龍骨白芷(各半兩)當歸(剉焙)
芎藭附子(炮製去皮臍各三分)桂(去麄皮半兩)黃耆(一兩)
右搗研為末煉蜜和丸如梧桐子大每服二十丸米
飲下一方有熟乾地黃一兩
熟乾黃散(出聖惠方)治婦人月水不斷口乾煩熱喫食减少
四肢無力
熟地黃黃芩當歸(剉微炒)地榆(剉)伏龍肝
艾葉(微炒)栢葉(微炒各一兩)芎藭(半兩)
右為散每服三錢以水一盞入生薑半分棗二枚煎
至五分去滓每於食前温服
鶴頂丸治月經不斷(方見本門崩中漏下類)
地黃湯(出聖濟總錄)治衝任氣虚經血虛損月水不斷綿綿
不已
熟地黃(切焙一兩)黃芩(去黑心半兩)當歸(切焙)地榆(剉)栢葉(炙)
艾葉(炙各一兩半)伏龍肝蒲黃(各一兩)
右粗搗篩每服三錢水一盞入生薑三片同煎至七
分去滓温服不拘時候
治婦人月候煩多如崩狀者用四物湯一貼好香附子
三錢炭火微炮乾薑一塊甘草一寸米一百餘粒
大盞煎至半盞去滓作二次食前服
月候若要調勻好粟米加煎四物湯
要添乾薑與香附半减川芎與地黃
栢黃散(出永類鈐方)療經血不止
黃芩(五分)當歸栢葉蒲黃(各四分)生薑(二分)伏龍肝(十二分)
右㕮咀水二升煎取八合分為二服
紫石英湯治婦人經血不止心多驚恐
紫英(細剉)人参桂(去粗皮)白茯苓(去黑皮各一兩)甘草(炙剉二兩)
赤小豆(二百粒)麥門冬(去心焙三兩)
右麄搗篩每服三錢水一盞棗三枚擘破同煎七分
食前去滓温服滓再煎
治經水不斷
當歸芍藥熟地黃川芎厚朴枳實(各等分)
右㕮咀酒水同煎服
當歸湯(一名當歸散)治婦人經血不止臍下疼痛
當歸(切焙)赤芍藥(剉炒各一兩半)禹餘粮(淬五七遍)麒麟竭
黃栢(微炙剉)地榆(剉碎炒各一兩)生薑生地黃(焙一兩一方用熟乾地黃)
右粗搗篩每於食前以粥飲調下一錢日三服
蒲黃湯治婦人月水來而不止遂或傷血
蒲黃(輕炒)當歸(切焙)楊葉(炙令黃色)艾葉(炙焙各一兩)伏龍肝(一兩半)
生乾地黃(焙)黃芩(去黑心各二兩)
右麄搗篩每服三錢水一盞煎七分去滓温服空心
食前日二服
劉寄奴湯治婦人經血不止
劉寄奴(二兩半)赤芍藥(剉炒二兩)白茯苓(去黑皮一兩)芎藭
當歸(切焙各一兩半)艾葉(炒四兩)
右為麄搗篩每服三錢水一盞煎七分去滓温服空
心食前日服
木賊散(出聖惠方)治婦人月水不止
木賊(二錢)赤芍藥荷葉(各一錢半)栢葉(各一錢半)神麯(半兩微炒)
右為末每服二錢當歸酒調下
産寳固經丸(出仁齋直指方)治婦人勞傷血氣月水下過多淋
漓漏下連日不斷臍腹疼痛
赤石脂(煆)艾葉補骨指木賊(各半兩)附子(炮一枚)
右為末米飲和丸如梧桐子大每服五十丸食前温
酒送下
乾薑煮散(出聖濟總錄)治婦人月水綿綿不斷
乾薑(半生半燒灰)黃明膠(燒灰各一兩)楮紙(五張燒灰)白麯(一匙炒)
右為散每服三錢水一盞煎六分去滓温服空心食前
槲葉散治婦人經血久不得止
槲葉脉(二兩半炙剉)地榆(二兩剉)阿膠(炒令燥)青竹茹(各一兩)
右麄搗篩每服三錢水一盞煎七分去滓温服日二
夜一
蒲黃散(出聖濟總錄)治婦人月水久而不絶
蒲黃氊灰炒麵(各半兩)
右為細散每服二錢煎地黃酒調下
如聖散治經血不止兼治血崩
㯶櫚(燒黑灰)烏梅乾薑(並燒過存性各一兩)
右為散每服二錢烏梅調下食前服久患甚者不過
三服一方烏梅酒下一方粥飲下二錢
二勝散治婦人經血不止
荆芥穗烏龍尾(炒烟盡各半兩)
右為散每服二錢茶清調下
椶櫚皮散治婦人經血不止
椶櫚皮(燒灰)梅葉(焙各一兩)
右為散酒調下二錢不拘時候
芍藥湯(出聖濟總錄)治婦人月水久不斷
芍藥栢葉(炙各一兩)
右為麄搗篩每服三錢水酒各半盞煎至七分去滓
温服
調經散治婦人經脉過多此方主之
赤石脂破故紙(各一兩)
右為細末每服二錢粥飲調下
又方(出永類鈐方)療經血不止
蓮蓬殼拒霜花
右等分為末每服二錢空心米飲調下
又方(一名大堅散出聖惠方)治婦人勞損月水不斷五臟氣虚面
色黃瘦血竭暫止少日復發不耐動搖小勞輙劇若
久疾失治者皆可常服此
槐鵝(炒令黃)赤石脂(各二兩)
右為細散每於食前以熱酒調下二錢
二灰散治經血不止
蠶紙(不計多少燒灰)茶葉(茶龍肉者燒灰)
右各等分研勻每服二錢温酒調下
療經血不止(出永類鈐方)
婦人經血正淋漓舊瑞蓮蓬燒作灰
熱酒一杯調八字自然安樂更無疑
蠣粉散治婦人月水不止
用牡蠣火煆成粉研細再用釅米醋搜成團再煆過
通紅候冷研細却用研米醋調艾葉末熬成膏搜和
丸如梧桐子大每服四十丸醋艾湯下一方牡蠣肉
煮食之治虚損血氣
竹茹湯(出聖濟總錄)治婦人月水不斷
用清竹茹微炒二兩為粗末每服三錢水一盞煎至
七分去滓温服
生地黃湯治婦人月水連綿不絶(出千金方)
用地黃搗取自然汁每服三分水一盞入酒四分和
勻煎沸放温服日三
木賊湯(出聖濟總錄)治婦人月水不斷
用木賊一握剉炒粗搗篩每服三錢煎至七分去滓
温服日三止月經或用甘瓜子為末去油水調下服
治血露不絶
用鋸截桑根取屑五指撮取醇酒服之日三
治月經不斷(出聖惠方)
用松茹一斤净洗河水四升半煮取二升分二服
豆淋酒(出千金方)治月水不斷
用炒大豆三升令焦以酒三升淋取汁頓服
又方(出千金方)治月經不斷
用燒箕舌灰酒服之
芩心丸(出瑞竹堂方)治婦人四十歲已後天癸當住月每却
行或過多不止用黃芩心條者二兩重用米醋浸七
日炙乾又浸又炙如此七次為細末醋糊為丸如梧
桐子大每服七十丸空心温酒下日進二服
治月水不止
用馬鞭草汁熬為膏酒調服
又方(出聖惠方)治婦人勞損月水不斷五臟氣虚面色黃瘦
血竭暫止少日復發不耐動搖小勞輙劇若久疾失
治者皆可常服此
用桑黃搗為末每於食前以熱酒調下二錢
治婦人經脉不止日漸黃瘦(一名紫黃礦散出楊氏家藏方)
用紫黃礦不拘多少為末每服二錢空心湯調下
治婦人經血不止(出肘後方)
用五靈脂末炒令過熟出盡氣每服貳錢用當歸兩
片酒一盞與藥末同煎至六分去滓温服連三五服
效
治婦人經血不止亦治血崩盗汗(出肘後方)
用卧舊蒲蓆燒灰酒調下二錢空心服
又方治經血不止
用取羊前脚左脛骨一條以紙固濟三度上泥令乾
用火煆赤取出去火毒一宿了入椶櫚灰二味等分
研令勻温酒調下一錢甚者二錢
地黃丸(出聖濟總錄)治室女稟氣怯弱血海虚損月水不斷
熟乾地黃(焙)栢子仁(别研)青橘皮訶梨勒皮(炮)
木香(炮)杜仲(去粗皮剉炒)白茯苓(去黑皮)菖蒲赤石脂
五加皮(剉)兔絲子(酒浸别研)秦芁(去苖)海浮石當歸(切炒)
艾葉(燒灰存性)牛角䚡灰(各一兩)
右為末醋煮麵糊為丸如梧桐子大每服二十丸米
飲或温酒下日三
牡蠣丸(出聖濟總錄)治室女月水日久不絶心悶短氣四肢
乏弱不思飲食頭目昏重五心煩熱面黃體瘦
牡蠣(粉)芎藭熟乾地黃(焙)白茯苓(去黑皮)龍骨(各二兩)
續斷當歸(切焙)艾葉(微炒)人参五味子地榆(各半兩)
甘草(三分炙)
右麄搗篩每服三錢生薑三片棗一枚擘煎至六分
去滓食前温服
乾薑丸(出聖濟總錄)治室女經脉過多連綿不絶臍腹疼痛
乾薑(炮)白礬(燒灰各半兩)白石脂(二兩)人参白茯苓(去黑皮)
熟乾地黃(焙)烏賊魚骨(各一兩)
右為末醋煮麵糊和丸如梧桐子大每服二十丸温
酒或米飲下空心食前服
附子丸(出聖濟總錄)治室女月水過期連綿不止臍腹疼痛
附子(一枚炮製去皮臍)烏賊魚骨(去甲二兩)白石脂(二兩)白芷(一分炒)
白礬(燒灰)乾薑(炮各半兩)
右為末用醋煮麵糊為丸如梧桐子大每服二十丸
米飲下日三服
地榆湯(出聖濟總錄)治室女月水不斷
地榆(剉)栢葉(去枝)蒲黃酸石榴皮(剉)甘草(炙)
生乾地黃(焙各二兩)
右為末每服三錢水一盞煎七分去滓空心食前服
地黃散(出聖濟總錄)治室女月水不斷心煩氣悶
熟乾地黃(焙燥)白芷酸石榴皮陳橘皮(去白炒)
甘草(炙各一兩)
右為散每服二錢温米飲調下不拘時候
側栢散(出聖濟總錄)治室女月水不斷
側栢(去枝)木賊(剉炒微焦各一兩)
右為散每服二錢温酒調下米飲亦得
地黃湯(出聖濟總錄)治衝任氣虚經血虚損月水不斷綿綿
不止
生乾地黃(焙二兩)黃芩(去黑心)當歸(切焙)栢葉(各一分半)艾葉(半分)
右粗搗篩每服三錢水一盞煎至七分去滓入蒲黃
一錢空心食前服
丁未仲冬郭大方說其妻經水暴崩不止先曾損身失
血自後一次縮十日而來今次不止其人心窄性急多
驚料其必因心氣不足飲食失節得之古方無到彼診
得中寒脉沉細而緩間有沉數九竅微不利四肢無力
上喘氣短促口鼻氣皆不調果有心氣不足脾胃虚之
證也胃脘當心而痛及在脇下縮急有積當臍有動氣
腹中鳴下氣大便難諸虛證極多不能盡錄擬先治其
本餘證可以皆去與安心定志鎮墜其驚調和胃脾益
元氣補血脉養其神以大熱之劑去其冬寒寒凝在皮
膚内少加生地黃去命門相火不令四肢痿弱黃耆當
歸人参湯主之投藥數劑而愈
黃耆當歸人参湯(出試效方)
黃耆(一錢)當歸(一錢半)人参(一錢)草豆蔲仁(六分)神麴(半兩)
黃連(一分)生地黃(三分)陳皮(半分)麻黃(不去節一錢)杏仁(五研)
桂枝(五分)
右㕮咀分作二服每服水二大盞半煎麻黃令沸去
沫煎至三錢入諸藥同煎一大盞於已午之間食消
盡服之第一服去九分再煎滓服立止其胃脘痛及
胃上有客寒與大熱草豆蔲丸十五丸其痛立止再
與䟽肝之藥除其積之根源而愈
當歸芍藥湯(出試效方)治婦人經脉漏下不止其色鮮紅如
值七月處暑之間先因勞役脾胃虚損氣短氣逆自
汗不止身熱悶亂惡見飲食非惟不入亦不思食沉
困懶倦四肢無力大便時泄後再因心氣不足經脉
按之若無惟覺氣未脱其氣逆上不止惟覺心腹中
氣下行氣短削不能言是無力以言非懶語也此藥
主之
黃耆(一錢半)白术蒼术當歸身白芍藥(各一錢)
熟地黃(五分)炙甘草生地黃(各三分)橘皮(五分)柴胡(三分)
右十味㕮咀如麻豆大分作二服每服水二盞半煎
至一盞去滓稍熱服空心一服之後漸减次日全住
諸證悉去頓喜飲食盖天氣通而聞飲食香得平康
故也
柴胡調經湯(出試效方)治經水不止鮮紅項筋急腦痛脊骨
強痛不思飲食
羌活(一錢)獨活(半錢)藁本(半錢)蒼术(一錢)柴胡(七分)升麻(半錢)
葛根當歸身(三分炙)甘草(三分)紅花(少許)
右剉如麻豆都作一服水四大盞煎至一盞去滓稍
熱空心服取微汗立止
升陽舉經湯(出試效方)治經水不止又尺脉按之如空虛是
氣血俱脱大寒之證輕診其脉數疾舉指強緊或澀
皆脱之證隂火亦下見熱證於口鼻眼或渴此皆隂
燥陽欲先去也當温之舉之升之浮之燥之此法當
大升浮血氣急補命門之下脱也(方見本門月水不調類一名升陽除温湯)
伏龍肝散(出十便良方)治婦人月水不斷胞内積有虛冷或
多或少乍赤乍白
附子續斷人参乾薑桂心甘草(各一兩)
伏龍肝赤石脂生乾地黃(各二兩)
右件藥搗篩為散都研令勻每服四錢以水一盞煎
取六分去滓每於食前温服
烏金散(出十便良方)治婦人室女月水不止
以百草霜不拘多少釅醋調彈子大炭火内燒通赤
取出用碗盖地上候冷乳鉢内研細醋湯調下一錢
固經丸(出十便良方)治婦人衝任虚弱月候不勻來多不斷
淋漓不止(方見本門月水不調類)
温經膠附丸(出楊氏家藏方)除風冷煖月海治月事過多血氣
諸疾
阿膠(蛤粉炒)附子(炮去皮臍)熟地黃(洗焙)白芍藥(剉已上各二兩)
艾葉(四兩)
右作五味用米醋二升一處煮令醋盡用烈火焙燥
碾為細末醋煮麵糊為丸如梧桐子大每服五十丸
温酒送下不拘時候
艾煎丸治婦人經脉不止
金毛狗脊(一兩去黃毛)葳靈仙(一兩)良薑(一兩)赤芍藥(一兩)
熟艾(二兩糯米醋調和日乾為末一法同醋炙焙乾亦可為末)附子(半兩)
右為末以藥一半同醋煎麫糊和餘一半藥末為丸
如梧桐子大每服十丸温酒下食前空心服
治女子月經不絶來無時者
取案紙三十張用楮紙燒灰以清酒半升和調服之
頓定如冬月即煖酒服之
月水來腹痛(附論)
夫婦人月水來腹痛者由勞傷血氣致令體虚風冷之
氣客於胞絡損衝任之脉手太陽少隂之經衝脉任脉
皆起於胞内為經脉之海也手太陽少陽之經也手少
隂心之經也此二經為表裏主下為月水其經血虚則
受風冷故也月水將下之際血氣動於風冷風冷與血
氣相擊故令痛也保室論云産後患此病猶是也七
聖散琥珀散主之聖濟總錄論云月事乃經血之餘
也調血則下應斯無過與不及之患若衝任氣虚為風
冷所乘致氣脉不順斯不調或前或後或多或少風冷
之氣與月事相擊故月水期至而腰背拘強臍腹刺痛
也
夫婦人月水來腹痛者以天癸乍至榮衛不和心神不
寕間為寒氣所客其血與氣兩不流利月水冷結摶於
腹臍間疼刺而痛治法宜順血氣無令藴滯則痛自愈
方
茯苓飲治婦人月水不調腰腹疼痛
白茯苓(去黑皮)當歸(微炙)芍藥甘草(炙各一兩)桂(去粗皮一兩半)
右粗搗篩每服三錢水一盞煎七分去滓空心温服
當歸散治婦人月事欲下腰腹刺痛或多或少月内
再來或如清水或如豆汁心下堅滿沉重四肢虚乏
日漸黃瘦
生乾地黃(微炒)桃仁(湯泡去皮尖雙仁麩炒黃一兩一分)芎藭白芷
蒲黃(各一兩)當歸(微炒)牛膝(酒浸去苖各一兩)甘草乾薑(炮製)
芍藥丹皮人参桂(去粗皮各三分)水蛭(以糯米少許同炒米熟為度)
蝱蟲(去翅足微炒各三十枚)
右為末煉蜜和丸如梧桐子大每服三十丸温酒下
米飲亦得日三
芎藭丸治婦人月水來腰腹刺痛不可忍或多或少
來如清水或似豆汁虚乏黃瘦
芎藭白芷(各一兩)生乾地黃(剉)桃仁(去皮尖雙仁麩炒黃各一兩)
乾薑(炮)甘草蒲黃(微炒各兩半)芍藥丹皮(去心)人参
桂(去粗皮)當歸(切焙各三分)
右為末煉蜜和更搗勻丸如梧桐子大每服二十丸
米飲或温酒調下空心食前日三
三稜湯治婦人月水欲來時腰腹先痛嘔逆不食
京三稜(炮剉)芎藭天雄(炮製去皮臍)桑根白皮(剉)地榆
黃連(去鬚)代赭(煆醋炙)當歸(切焙)白术(各一兩)黃芩(去黑心)
桂(去粗皮各半兩)肉豆蔲(去殼一枚)厚朴(去粗皮薑汁炙半兩)
右㕮咀如麻豆大每服五錢水一盞半入生薑五片
煎取八分去滓温服不拘時侯
當歸湯治婦人月水來腹内疼痛或臍下如蠱
當歸(微炒)生乾地黃(微炒)防風(去义)山茱萸黃耆(微炙)
牛膝(去苖酒浸焙各一兩)枳殼(去穣麩炒黃)白术(炒)人参
甘草(炙微赤剉)羚羊角屑芍藥(各三分)
右粗搗篩每服三錢水一盞煎七分去滓温服食前
牡丹湯治婦人月水來不利攻臍腹痛不可忍
丹皮(去心)芎藭甘草(炙剉)黃芩(去黑心)人参桂(去粗皮)
乾薑(炮製)吳茱萸(湯浸七遍焙乾微炒各一兩半)白茯苓(去黑皮)芍藥
桃仁(六枚湯浸去皮尖雙仁麩炒黃色)當歸(切焙)
右粗搗篩每服三錢水一盞生薑一分拍破同煎至
六分去滓下硝石半錢温服如人行三五里再服
苦参丸(出聖濟總錄)治婦人月事欲下腹内疼痛
苦参(洗剉碎)丹皮(去皮)赤茯苓(去黑皮)赤芍藥當歸(微炒)
大黃(洗剉碎炒各一兩)吳茱萸延胡索五味子
荷葉(微炒各半兩)㯽榔(五枚生用剉)桂(去粗皮各三分)
右為末煉蜜和細搗令勻熟丸如梧桐子大每服日
空心酒下三十丸加至四十丸以瘥為度
當歸丸(出聖惠方)治婦人月水每來臍下疼痛如錐刀所刺
及腰背痛
當歸(二兩剉微炒)琥珀菴䕡子吳茱萸(酒浸七遍炒令黃)
桂心(各一兩)益母草水蛭(炒微黃各半兩)秦椒(去目及閉口者炒微黃出汗)
牛膝(去苖)芎藭延胡索沒藥(各一兩)
右為末煉蜜和搗三五百杵丸如桐子大每服於食
前以温酒下五十丸
吳茱萸丸(出聖濟總錄)治婦人月水欲下臍腹撮痛不可忍
吳茱萸(湯浸七遍焙乾三分)當歸(微炒)桃仁(去皮尖雙仁麩炒黃各一兩一分)
大黃(剉碎微炒)朴硝桂(去粗皮)牛膝(去苖酒浸切焙)黃耆(剉)
芎藭人参(各一兩)
右為末煉蜜和丸搗勻熱丸如梧桐子大空心酒下
三十丸加至四十丸日三服或為散子温酒調服一
錢
蓬莪茂散(出聖惠方)治婦人胞絡夙挾風冷每至月事來時
臍腹多痛宜服
蓬莪茂當歸(剉微炒各一兩)桂心芎藭牡丹皮
木香延胡索赤石脂(各半兩)桂仁(三分湯浸去皮尖雙仁麩炒微黃)
右為末每於食前温酒調下一錢
桃仁湯(出聖濟總錄)治月事不利或將下小腹痛
桃仁(去皮尖雙仁麩炒微黃五枚)乾薑(炮製)木香芍藥
吳茱萸(微炒)當歸(微炙各一兩)甘草(炙半兩)桂(去粗皮一兩半)
大黃(剉碎炒熟二兩)
右粗搗篩每服二錢水一盞煎至七分去滓入硝少
許更煎一兩沸温服
琥珀煎丸治婦人經水不行臍腹絞痛
當歸芎藭熟地黃赤芍藥(各一兩)川楝子
玄胡索蓬术琥珀(另研各半兩)香附子(兩半)
右除琥珀在外八味用好酒各一大碗煮乾焙過研
為細末入琥珀醋糊為丸如梧桐子大每服五十丸
醋湯下空心服之
熟乾黃散(出聖惠方)治婦人月水每來不得快利臍腹下疼
痛不可忍
熟乾地黃(三分)菴䕡子延胡索當歸(剉微炒)木香
京三稜(微煨剉)蓬莪茂桂心赤芍藥(各半兩)
右為散每服三錢以水一盞生薑半分煎至六分次
入酒二合更煎三兩沸去滓食前稍熱服
乾漆丸(出聖惠方)治婦人夙有血滯至月水來時臍腹疼痛
乾漆(一兩搗碎炒令烟出)桃仁(酒浸去皮尖雙仁麩炒微黃)芫花(醋拌炒令乾)
赤芍藥當歸(剉微炒)桂心(各三分)木香㯽榔
硇砂(各半兩)
右為末醋煮麫糊為丸如梧桐子大每服不拘時候
以生薑酒下七丸
金漆丸(出聖惠方)治婦人夙血積滯每至月水來時臍下疼
痛
金漆硫磺沒藥鬼箭羽當歸(剉微炒搗末各一兩)
水銀(與硫磺絡為炒子細研)硇砂(細研各半兩)巴豆(一分去皮心紙裹壓去油)
狗膽(四枚乾者搗碎)
右先將水銀砂子及巴豆同研勻以釅醋一升半熬
金漆令稠下諸藥末和丸如梧桐子大每於食前温
酒下三丸
當歸飲(出聖濟總錄)治婦人月水不調及欲來臍下痛肢體
煩熱
當歸(微炒)肉豆蔲(去殼)厚朴(去粗皮生薑汁炒令烟出)甘草(炙)芍藥
枳殼(去穣麩炒黃)白茯苓(去黑皮)人参(各半兩)
右粗搗篩每服三錢水一盞煎至七分去滓空心温
服
麒麟竭散(出聖惠方)治婦人月信來時臍腹痛如錐刀所刺
麒麟竭芫花(醋拌炒令乾)芎藭桂心當歸(剉微炒)
延胡索琥珀(已上各半兩)麝香(一分研入)
右為細散每於食前以熱酒調下一錢
䗪蟲散(出聖惠方)治婦人月水每來臍腹疼痛時發寒熱面
色痿黃
䖟蟲(十枚微炞)芎藭當歸(剉微炒)女青赤芍藥(已上各二兩)
川大黃(半兩微炒)桂心(半兩)川椒(一分去目及閉口者微炒出汗)
右為細散每於食前以酒調下一錢
大黃湯(出聖惠方)治婦人月水來腹痛臍下堅硬積血不止
大黃(剉碎微黃)厚朴(去粗皮生薑汁炙烟出如此七遍一兩一分)芎藭(一兩一分)
朴硝當歸芍藥(各一兩)
右粗搗篩每服三錢水一盞生薑三片煎至七分去
滓温服行即止服
治月經往來腹臍腫腰痛(出千金方)
䗪蟲(四枚)蜀椒乾薑(各六分)桂心女青芎藭(各半兩)
右治下篩取一刀圭先食酒服之日三十枚微下善養
之
芍藥湯(出聖濟總錄)治婦人月水來腹臍痛煩悶體熱
芍藥人参厚朴(去粗皮生薑汁炙烟出各一兩)當歸(微炒)甘草
枳殼(去穣麩炒各三分)肉豆蔲(去殼半兩)
右粗搗篩每服三錢水一盞煎七分去滓温服不拘
時候
七聖散治月事方來腹痛難忍
當歸(一兩酒浸)桂心(不見火好者)蒲黃麝香(少許)白芍藥
川芎(各七錢半)玄胡索(半兩)
右為細末每服二錢空心鹽湯調下
䗪蟲散(出聖惠方)治婦人月水每來腰腹疼痛
䗪蟲(四枚微炒)芎藭桂心(各半兩)女青川大黃(剉微炒)
川椒(去目及閉口者微炒出汗)乾薑(炮製剉各一分)
右為末散每服於食前以温酒下一錢
朴硝丸(出聖惠方)治婦人夙有血積月水不來時腹中疼痛
宜下之
川朴硝當歸(剉微炒)薏苡仁川大黃(剉微炒黃二兩)
代赭牛膝(去苖)桃仁(湯浸去皮尖雙仁麩炒黃各一兩)
右為末煉蜜和𢷬二三百杵丸如梧桐子大每於食
前以温酒下十丸
硇砂丸(出聖惠方)治婦人久積虛冷四肢羸瘦飲食微少月
水來時臍腹疼痛不可忍
硇砂(以漿一升熬如膏)當歸(剉微炙)琥珀附子(炮製去皮臍)
没藥桂心木香(已上各一兩)
右為末以棗肉並硇砂膏同和搗三五百杵丸如梧
桐子大每於食前以温酒下十五丸
温經湯(出聖濟總錄)治婦人月水來腹内疼痛不可忍
白茯苓(去粗皮半兩)芍藥土瓜根丹皮(去心各一兩半)
丹砂(别研如粉)薏苡仁(各一兩)
右除研外粗搗篩即以丹砂和勻每服三錢水七分
酒三分共一盞同煎七分去滓温服不拘時候
芎藭散(出聖惠方)治婦人月水每來臍下疼痛四肢煩疼
芎藭桂心桃仁(湯浸去皮尖雙仁麩微炒)吳茱萸(湯浸七遍焙乾微炒)
當歸(剉微炒各三分)厚朴(一兩去粗皮塗生薑炙令香熟)
右為散每服三錢以水一盞煎至六分去滓食前稍
熱服
琥珀散(出聖惠方)治婦人月水每來心間刺痛腹内疼結
琥珀牛膝(去苖)當歸(剉微炒)赤芍藥(各三分)沒藥(半兩)
芫花(一分醋浸炒令乾)
右為細末散每服於食前以温酒調下一錢
硃砂丸(出聖惠方)治婦人血海風冷月水每來攻刺臍腹疼
痛面色痿黃四肢無力
硃砂(細研水飛過)硇砂(細研各一兩)半夏(湯洗七遍去滑)木香(各一兩)
當歸(一兩半剉微炒)巴豆(一分去皮心研紙裹壓去油)
右為末都研令勻以釅醋一升和狗膽一枚汁煎如
稀餳和丸如菉豆大每於食前以醋湯調下二丸
琥珀丸(出聖濟總錄)治婦人虛冷月水凝澀不利腹内疼痛
四肢煩熱皮膚癮胗飲食减少
琥珀(别研)木香禹餘粮(煆醋炙)白术芍藥桂(去粗皮)
鼈甲(去裙襴酒炙令香)附子(炮製去皮臍)羌活(去蘆頭)蓬莪茂(炮剉)
細辛(去苖葉)丹皮(去心)肉豆蔲(去殼)人参京三稜(炮剉)
黃耆(剉各一兩)當歸(微焙)㯽榔(剉)枳殼(去穣麩炒各一兩半)柴胡(去芦)
芎藭安息香(半兩研)桃仁(湯浸去皮尖雙仁麩炒黃色各二兩)
右為末以生地黃自然汁一碗與藥末同拌次用酒
煮麫糊為丸如梧桐子大每服二十丸空心温酒下
華撥丸治婦人無時月水來腹痛(方見本門血氣心腹疼痛類)
治女子忽得小腹中痛而經月初來便覺腰中切痛連
脊間如刀錐所刺痛不可忍者衆醫不别謂是鬼疰
妄服諸藥終無所益其疾轉增審察前状相當即用
此藥
右取積粟草以夏五月正放花時採取暴乾搗篩為
散女子有患前件病者取二寸匕和好醋二小合和
令勻平旦空腹頓服之每日一服以知為度如女子
先冷者即取前件藥五兩加桃仁二百枚去皮尖熬
搗為散以蜜為丸如梧桐子大每日空腹以飲酒調
下二十丸再服以疾愈為度忌麻子蕎麥
芫花散(出聖惠方)治婦人血海風冷月水每來攻腹臍疼痛
面色痿黃四肢無力
芫花(一分醋拌炒令乾)當歸(剉微炒)木香(各半兩)
右為散不計時候以酒調下一錢
羌活散(出聖濟總錄)治室女經絡凝滯攻腹疼痛肢體煩熱
骨節痠倦
羌活(去蘆頭)桂(去粗皮)牡丹皮芎藭枳殼(去穣麩炒)
芍藥延胡索當歸(切焙)甘草(炙)大黃(剉炒)木香(各半兩)
右為散每服二錢温酒調下不拘時候
地黃散(出聖濟總錄)治室女不利血氣月水即少腹刺痛
生地黃(一兩焙)生薑(切作片四兩)烏豆(二合)當歸(切一兩)
右同入銀石器中漫火炒燥搗羅為散每服二錢温
酒少許調空心日午臨卧時服
芍藥散(出聖濟總錄)治室女月水不利來時腹痛
芍藥當歸(切焙)芎藭(各一兩)乾薑(炮半兩)
右為散每服二錢温酒調下不拘時候
牛膝散(出聖濟總錄)治室女月水來腹痛
牛膝(去苖酒浸切焙)牡丹皮當歸(切焙)丹参(各一兩)朴硝(别研)
桃仁(去皮尖雙仁麩炒)芍藥桂(去粗皮)木香黃芩(去黑心)
人参(各一兩)生地黃(焙二兩半)
右搗研為散每服二錢温酒調下或用水一盞生薑
三片煎取七分空心食前温服亦得
牡丹散(出聖濟總錄)治室女月水來不利腰腹痛
牡丹皮芍藥㯽榔(剉)當歸(切焙)白术芎藭
赤茯苓(去黑皮)生乾地黃(焙)莎草根(炒去毛)桂(去粗皮)
麥蘖(各半兩炒)人参(一兩)
右為散每服三錢水酒共一盞煎至七分去滓空心
温服未瘥再服
蓬莪茂散(出聖濟總錄)治室女月水欲行攻臍腹疼痛
蓬莪茂(煨一兩)當歸(切)紅芍藥芎藭蒲黃
桂(去粗皮)延胡索烏藥没藥(别研)五靈脂(各半兩)
乾薑(炮一分)
右為散每服二錢温酒調下食前日午卧時服
沒藥丸(出聖濟總錄)治室女月事不快欲來即攻臍腹疼痛
腰體沉重飲食不進
沒藥(研)牡丹皮京三稜(煨)連皮大腹(剉)芍藥
當歸(研)桂(去粗皮)木香(各一兩)丹砂(細研半兩)蘹香子(炒)
丁香(炒各三分)
右為末煉蜜為丸如雞頭實大每服一丸温酒化下
淡醋湯亦得
桑耳丸治室女月水不利或來或不得宣通攻擊臍
腹疼痛
桑耳菴䕡子桂(去粗皮)芎藭人参牛膝(去苖酒浸切焙)
赤茯苓(去黑心)白芍藥(各一兩半)大黃(剉炒一兩)生乾地黃(焙一兩)
甘草(炙半兩)
右為末煉蜜和丸如梧桐子大每服二十丸空腹温
酒下一方用土瓜根去人参
沒藥丸治室女血氣凝澀月水欲行攻腹臍疼痛
沒藥(研)延胡索(各一兩)高良薑(剉)乾膝(炒烟出)桂(去粗皮炙半兩)
當歸(切焙)牛膝(酒浸切各一兩)牡丹皮乾薑(炮各半兩)
右搗研為末醋煮麫糊為丸煎麴湯下空心食前服
二十丸如梧桐子大
牛膝湯治室女血氣凝澀月水來不快利少腹疼痛
煩悶
牛膝(去苗酒浸切焙一兩)菴䕡子(微炒)當歸(切焙)芍藥芎藭(各半兩)
土瓜根(洗切一兩)朴硝(别研)牡丹皮(去心)桂(去粗皮各三分)
右粗搗篩每服三錢水一盞煎至七分去滓温服
草豆蔲湯治室女月水不利攻刺腹痛
草豆蔲(去皮三枚)當歸(切焙)厚朴(去粗皮生薑炙)甘草芍藥(各一兩)
枳殼(去穣麩炒)白茯苓(去黑心)人参(各三分)
右粗搗篩每服三錢水一大盞煎至七分去滓温服
不拘時候
六神散治室女血臟虚冷月水凝澀欲來攻臍腹撮
痛
當歸(切焙)延胡索烏藥(剉)烏頭(去皮臍炮製)青橘皮(去白炒各一兩)
乾膝(炒烟出半兩)
右為散每服二錢温酒調下空心日晚再服
當歸丸治室女氣血不和月水欲來先攻腹刺痛
當歸(切炒二兩)㯽榔(生剉)赤芍藥牡丹皮延胡索(各一兩)
右為末醋煮麫糊為丸如梧桐子大每服二十丸温
酒下空心日晚再服一方以當歸用米醋一升二合
熬成膏入衆藥末和丸
普濟方卷三百三十四
