普濟方卷一百九十明周王朱橚撰
諸血門
大衂(附論)
夫大衂者口耳皆血出是也蓋血為榮而藏於肝氣為
衛而主於肺肺開竅於鼻三者相為流通若熱氣盛則
血氣因而妄行雙氣衝錯溢於上竅故鼻衂不已而口
耳皆出血也
方
遠志湯(出聖濟總錄)治大衂不止
遠志(去心)天門冬(去心焙)麥門冬(去心焙)阿膠(炙燥)
當歸(切燥)藕節(洗净)甘草(炙)大黃(剉炒)芎藭
(各半兩)桂(去粗皮)沒藥(研)麻黃(去節)桃仁(浸去皮尖)
(炒黃各一分)牡丹皮(三分)茈胡(去苖一兩)
右粗搗節每服三錢以水一盞煎至七分去滓空心
温服
遠志散(出聖惠方)治大衂不止
遠志(半兩去心)白芍藥(三分)桂心(一分)天門冬(去心)
阿膠(搗碎炒黃燥)當歸藕節甘草(炙微赤剉)川大
黃(炙微焦已上各半兩)沒藥生乾地黃柴胡(去苖各一兩)
桃仁(一分去皮尖雙仁麩微炒)
右為散每服三錢水一盞至五分去滓不計時候温
服
阿膠散(出聖惠方)治大衂未止計數升不知人事(方見本門鼻久衂類)
以生地黃汁調服
立效散(出十便良方)治大衂
熟艾(二弹子大)牛皮膠(一兩炙黃燥)
右以煎了豉汁一大盞同煎至七分去滓不計時候
分温二服之
治鼻血不止(出肘後方)
右用白芨為末津調塗鼻山根上立止
生地黃飲(一名地黃湯出聖濟總錄)治大衂口鼻出血上胸心氣
急勞熱等症(方見本門吐血衂血類)
黑神散(出聖濟總錄)治鼻中及耳皆出血不止
白刺蝟皮(燒灰存性半兩)人中白(半錢溺盆内積垢)
右細研為散每用少許搐在鼻中
苦參散(出聖惠方)治大衂口耳皆出血不止
苦參(一兩)黃連(一兩去鬚)川大黃(剉微炒)梔子仁
栢葉(各半兩)桑耳(一兩)
右為散每服三錢水一盞煎至五分去滓入生地黃
汁一合攪勻不計時候温服
紫參散(出聖惠方)治大衂不止
紫參(一分)鬱金(半兩)子芩(一分)甘草(半分炙微赤剉)
白龍骨(半兩)鹿角膠(半兩搗碎炒令黃燥)
右為散每服以生薑汁并蜜水相和調下二錢
苦參湯(出聖濟總錄)治大衂口耳皆血出不止
苦參(剉)黃連(一兩去鬚)大黃(一兩炒)生地黃汁(一合)
梔子(七枚去皮)
右粗搗篩每服三錢水一盞入生地黃汁在内煎至
七分去滓温服
二黃散(一名瀉心湯旅舍𫝊要方)治鼻衂過多并酒齄大便閉而
有熱者蜜水調服(方見本門吐血衂血類)
栢葉散(一名側栢散)治口鼻出血如湧泉湏臾不救(方見本門)
(出失血類)
又方(出聖惠方)治大衂口耳皆出血不止
斷弓弦(一分燒灰)白礬(一分燒灰)
右為散以二大豆許吹入鼻中瘥
阿膠湯(出聖惠方)治大衂口耳皆出血不止
阿膠(炙燥一兩)蒲黃(半兩)
右粗搗篩每服二錢水一盞生地黃汁一合煎至六
分温服急以帛繫乳隨衂左右繫之兩鼻竅俱出則
盡繫兩乳不計時候一方用生地黃切煎
聖效方(出聖惠方)治鼻衂至一斗并大衂
綿(五兩)人巾白(一團如鷄子黃大)
右燒為灰研細每服二錢温水調下
萊菔酒治大衂不止
右萊菔不據多少每細剉一合用酒一盞先煎酒令
百沸再下萊菔再煎一兩沸俟温濾去滓頓服
玉漿散(出傳信方)治大衂
右白麫不據多少每服三錢用冷水調下一方有鹽
一錢
治出血不止
用紙三四層冷水浸透搭鼻梁及頂頸二處乾則再
用漿水濕血即止
鼻久衂(附論)
夫鼻衂者由熱乘血氣也肝藏血肺主氣開竅於鼻若
臟腑勞損血氣生熱血得熱則流散妄行隨氣發於鼻
者名為衂血若臟虛不復勞熱停積故衂經久不瘥也
而面色不榮目昏眩冐
方
桑根白皮丸(出聖濟總錄)治鼻久衂不止
桑根白皮(炙剉)山梔子(去皮殼)黃芩(去黑心)甘草
(炙剉)羌活(去蘆頭)防風(去乂)當歸(切焙)訶梨勒(煨去)
(核)胡黃連(各一兩)地骨皮人參白茯苓(去皮)
茈胡(去蘆頭各半兩)
右為末煉蜜和丸如桐子大每服二十丸空心食前
温酒送下
五黃丸(出濟生拔粹方)治衂血久不止大便結燥者下之
大黃(五錢)芒硝(三錢)甘草(一錢)生地黃(三錢)梔
子(一錢)黃芩(一錢)黃連(一錢半)
右為細末煉蜜為丸如梧桐子大温水下
阿膠散(出聖惠方)治血久不止
阿膠(杵碎二兩炒黃燥)桂心當歸細辛(各一兩)龍
骨(二兩)蒲黃(一兩)亂髮(三两燒灰)
右為細散每服以粥飲調下二錢一方有芎藭無蒲
黃
清肺飲子(一名麥門飲出試效方)治衂血吐血久不愈
五味子(十箇)麥門冬(去心)當歸身人参生地
黃(各半錢)黃耆(一錢)
右為粗末都作一服水二&KR0678;煎至一&KR0678;去柤稍熱服
不據時以三稜針於氣衝出血立愈
刺薊散(出聖惠方)治鼻衂久不止
刺薊(二兩)竹茹(二兩)蒲黃艾葉亂髮灰白
芍藥(各一兩)
右為散每服三錢水一盞煎至六分去滓入地黃汁
一合攪勻不計時候
地黃散(出濟生拔粹方)治衂往來久不愈
生地黃熟地黃枸杞子地骨皮(各等分)
右為細末每服二錢蜜湯調下日三
茜梅丸(出醫方大成)治衂血無時
茜草根艾葉(各一兩)烏梅肉(焙乾半兩)
右為末煉蜜為丸如梧桐子大每服三十丸烏梅湯
下經云天暑地熱經水沸溢蓋血妄行陽勝隂也鞠
運判茂之嘗苦此疾予授此方令服後愈三黃散亦
得
亂髮灰散(出聖惠方)治鼻衂久不止令人目眩心煩
亂髮灰(一分)桂心(半兩)乾薑(一分炮製)
右為細末每服二錢温浆水調下二錢先食漿水粥
後服
榴花散(出聖惠方)治鼻衂久不止諸藥不效
石榴花(暴乾)故綿灰(各半兩)人中白(一分)
右同研細更入麝香一錢研均少少吹入鼻中立止
麥門冬飲子(出濟生拔萃方)治衂血不止
麥門冬生地黃(各等分)
右剉每服一兩水煎服乂衂血先硃砂蛤粉之藥次
木香并黃連大便結下之大黃芒硝甘草生地黃溏
軟梔子黃芩黃連可選而用之
蒲黃散(出聖惠方)治鼻衂經久不止
蒲黃(二兩)石榴花(一兩末)
右和研為散每服以新汲水調下一錢
治鼻衂久不止身面俱黃(出聖惠方)
赤馬通(七塊以水一盞絞汁)阿膠(三分搗碎炒令黃燥)
右將馬通汁調阿膠令稀稠得所少少滴入鼻口須臾
即止
吹鼻散(出聖惠方)治鼻久衂不止
緋帛灰(三錢)亂髮灰(二錢)
右研細少許吹入鼻中
鉛丹散(出聖濟總錄)治鼻久衂
右用鉛丹不據多少研如粉每服二錢發時新汲水
調下
白礬散(出聖濟總錄)治鼻久衂
右用鉛礬半兩燒令汁盡細研羅為末以少許吹鼻
中
特效方(出危氏方)治衂久不止
右以蒲黃血竭為末吹入鼻中
又方
右用薄荷以水煎童便用紗帛包塞入鼻中
又方(旅舍偹要方)
用㯶櫚燒灰隨左右鼻搐之
葉氏方
右隨衂左右以新汲水洗足
又方
右以左撚紙索子繫手第四脂咒曰血神住立止
治鼻衂血久不止(出肘後方)
又用桔梗為末用方寸匕日四五服立止吐血下血
又方(出聖惠方)
用老鴟翅關大骨微炙搗為細末少許吹入鼻中
又方(出聖惠方)
右用烏賊魚骨半兩去甲搗為細散少許吹入鼻中
即止如未便着少許乾浮萍草末吹入鼻中亦可
又方(出聖惠方)
用亁苔二兩燒灰為末少許吹入鼻中
治鼻中瀝血經旬日不止(出聖惠方)
右用南墻墻衣土兩杏仁大鼻中塞之初時被血推
却仍取塞之
衂衊(附論)
夫内經謂膽移熱於腦則辛頞鼻淵𫝊為衂衊瞑目夫
血得熱則涌溢得寒則凝滯膽受胃熱循胍而上乃移
於腦蓋陽絡溢則血妄行左鼻為衂在汗空為衊二者
不同皆熱厥血溢之過也今之治衂衊者專於治血不
知血之行留氣為之本猶海水潮汐隂陽之氣使然也
眀夫經絡逆順則血與氣俱流通而無妄行之患矣
方
地黃竹茹湯(出聖濟總錄)治衂血汗血消熱結
生地黃(切焙一觔)青竹茹(五兩)黃芩(去黑心)當歸(焙)
甘草(炙)芍藥芎藭(各三兩)桂(去粗皮一兩)釡底
下焦黃土(一塊如鷄子大)
右㕮咀如麻豆大每服五錢水一盞半煎至八分去
滓温服
竹茹湯(出聖濟總錄)治血衂汗血熱盛所致
生竹茹生地黃(切焙)黃芩(去黑心各二兩)蒲黃
芍藥麥門冬(去黑心各一兩)
右粗搗篩每服五錢水一盞半煎至八分去滓食後
温服
黃蘖散(出聖濟總錄)治鼻衂汗血
黃蘖(去粗皮)葛根(剉)黃芩(去黑心各一兩半)鷄蘇(一兩)
凝水石(二兩)生竹茹(半兩)
右粗搗節每服三錢水一盞入生地黃半分切煎七
分去滓食後臨卧温服
白藥散(出聖濟總錄)治衂血汗出
白芍藥(二兩半)生地黃(汁三合)生藕汁(一合)生
薑汁(少許)
右搗白藥為末先煎三物汁令沸每一半錢入熟水
一合白藥末一錢攪勻食後温服一方有麥門冬汁
三合和生麥門冬煎
紫參散(出聖濟總錄)治衂血汗血久不止
紫参黃芩(去黑心各一分)鬱金甘草(炙各半分)
右為散每服三錢以生地黃汁一合白蜜一匙水一
盞同煎沸微温調下日三
刺薊湯(出聖濟總錄)治熱氣上行衂血汗血
刺薊鷄蘇葉(各二兩)黃連(去鬚)犀角(鎊)生乾
地黃(各一兩)
右粗搗篩每服五錢水一盞半煎至八分去滓温服
不據時
定命散(出宣眀論)治膽受熱血妄行鼻中衂衊并血汗不
止
硃砂水銀麝香(各等分)
右為末每服半錢新汲水調下不計時候如引藥看
老幼虚實加减
鬱金散(一名金光散出聖濟總錄)治衂血汗血
鬱金甘草(炙)青黛(各半兩)
右為散每服二錢用鷄子調下
地黃散(出聖惠方)治衂血汗血(方見本門唾血類)
獨聖湯(出聖濟總錄)治血妄行或衂或衊
右用黃芩五兩去黑心細剉如麻豆大每服七錢水
二盞煎至一盞去滓温服一方為末酒調下如神
肺臟壅熱吐血
夫肺居膈上與心臟相近心主於血肺主於氣氣血相
隨循環若臓腑久積熱毒則胸膈壅滯血與氣逆行上
注於肺肺壅不利故令吐血也又有體虚勞損酒食過
度憂愁思慮恚怒氣逆傷於肺者亦皆吐血不止也
方
補肺白花煎(出聖惠方)治肺壅熱吐血後欬𠻳勞劣
白蜜(五合)生地黃汁(五合)生薑(一合)黃牛乳(五合)
藕汁(三合)秦芄(一兩去苖)白茯苓(一兩)紫菀(一兩去苖)
乾柿(五枚煮軟細研如糊)杏仁(二兩湯浸去皮尖雙仁麩炒微黃)黃眀
膠(四兩搗碎炒令黃燥)
右為細散與蜜及諸藥汁兼乾柿同於銀鍋子内以
慢火煎成膏别藏於瓷器中每服不計時候以粥飲
調下一茶匙
蒲黃散(出聖惠方)治肺壅熱氣逆吐血
蒲黃(三錢)當歸(剉微炒)人参(去蘆頭)天門冬(去心焙)
麥門冬(去心焙)甘草(生用)赤芍藥(各半兩)黃耆(一兩)
阿膠(搗碎炒令黃燥)生乾地黃(各一兩)
右為細末每服不計時候以粥飲調下一錢
天竺黃散(出聖惠方)治肺臟壅熱吐血心膈煩悶
天竺黃人参側栢葉(焙)大黃(剉炒)犀角(鎊)
黃耆(剉焙)赤茯苓(去黑皮)馬兜鈴(焙各半兩)鹿角
膠(炒燥一兩)
右為散每服一錢煖生地黃汁調下不據時
刺薊散(出聖惠方)治肺壅熱吐血不止
刺薊川升麻鹿角膠(搗碎炒令黃燥)羚羊角
青竹茹當歸(剉微炒各半兩)生乾地黃(一兩)甘草
(一分生用)
右為散以水二大盞半煎至一盞半去滓分温五服
不計時
鷄蘇散(出聖惠方)治肺臟壅熱痰唾内有血咽喉不利
鷄蘇莖葉赤茯苓半夏(湯洗七遍去骨)桔梗(去蘆頭)
黃耆(剉各一兩)甘草(半兩炙微赤剉)生乾地黃(二兩)麥門
冬(一兩半去心焙)
右為散每服五錢以水一大盞入生薑等分煎至五
分去滓食後温服
五汁湯(出聖惠方)治肺壅熱極肺脹喘吐血不止
生藕汁生地黃汁刺薊根汁牛蒡根汁
生薑汁生蜜(各一合)
右和令勻每服一小盞不計時候温服一方無生薑
汁
白茅根散(出聖惠方)治肺臟熱壅滯唾血
桑根白皮(二兩剉)白茅根(剉)黃芩紫苑(洗去土各)
(一兩)犀角屑(三分)刺薊根(一兩半)
右為散每服四錢以水一中盞入竹茹一分煎至五
分去滓入生地黃汁一合更煎三兩沸每於食後温服
地榆散(出聖惠方)治心肺熱盛吐血不止
地榆(剉)甘草(剉生用各半兩)栢葉吳藍黃芩(各兩三)
刺薊(一兩)
右為散每服四錢以水一中盞入青竹茹一分煎至
六分去滓每服食後温服
紅藍花散(出聖惠方)治肺壅熱吐血不止
紅藍花(一兩)犀角屑茅根(剉)麥門冬(去心各三分)
伏龍肝(半觔以水五大盞浸濾取汁)
右為散每服三錢以伏龍肝散水一盞入竹茹一分
煎至六分去滓不計時候温服一方入亂髮灰一錢
和勻服
伏龍肝散(一名眀膠散出聖惠方)治肺壅熱極肺脹吐血不止
黃眀膠(搗碎炒微黃燥)桑葉(各一兩)伏龍肝(一兩半)
右為細末每服不計時候以糯米粥飲調下一錢
紅藍花散(出聖惠方)治心肺熱極吐血不止
紅藍花(二兩)伏龍肝(一合)甘草(半兩生用)
右為細末每於食後煎竹茹湯調下二錢
吐血後虚熱胸中痞口燥(附論)
夫上焦有邪則傷於臟臟傷則吐血人病吐血之後榮
衛俱虚隂陽否隔陽氣不䧏故身體虚熱胸中煩悶而
口舌乾
方
補肺湯(出聖濟總錄)治吐血後胸中痞痛口燥不喜食
黃耆(細剉)桂(去粗皮)生乾地黃(焙)赤茯苓(去黑皮)
厚樸(去粗皮生薑汁炙)紫苑(去苖土)當歸(切焙)陳橘
皮(湯浸去白焙乾用)五味子(各二兩)遠志(去心)麥門
冬(去心焙)甘草(炙剉)鍾乳(研成粉)白石英(研成粉)
桑白皮根(剉炒各一兩)人参(一兩)
右粗搗篩再入研藥同和勻每服五錢以水一盞半
大棗二枚劈破同煎至一盞去滓温服日二夜一
地黃湯(出聖濟總錄)治心肺壅熱上焦不利吐血胸中痞
口乾
生地黃(乾焙)地骨皮赤茯苓(去黑皮)甘草(炙剉)
大黃(濕紙褁煨剉)元参黃芩(去黑心)當歸(切焙)麥
門冬(去心焙)藿香(取葉)升麻紫苑(去苗土)桑根
白皮(剉各一兩)
右粗搗篩每服五錢水一盞半煎至一盞去滓温服
不據時
當歸湯(出危氏方)治三焦虚損或上下發泄吐唾血皆從
三焦起或因熱損發或因酒食發悉主之
當歸乾薑(炮)熟地黃蘗皮小薊羚羊
角(鎊)阿膠(炒各三錢三字)白术芍藥(各半兩)黃芩
甘草(炙各一分)
右剉為散每服三錢水二盞竹茹一塊如指大煎至
八分去滓入伏龍肝半錢頭髮灰半錢蒲黃半兩又
煎至七分不據時候一方無白术
茯苓湯(出聖濟總錄)治吐血後身體虚熱胸中痞隔口舌
乾燥
赤茯苓(去黑皮)黃連(去鬚)生乾地黃(焙)梔子
仁黃芩(去黑心)大黃(剉炒各一兩)桂(去粗皮)瓜蔞
根(各三分)杏仁(湯浸去皮尖雙仁麩炒一兩)
右粗搗篩每服三錢水一盞煎至七分去滓不據時
温服
栢藥散(出聖濟總錄)治吐血後胸中痞口乾及𠻳
栢藥(焙)蒲黃(各一兩)木香烏魚骨(去甲炙)㯶
皮當歸(切焙各半兩)阿膠(炙燥一兩)婦人油髮(與㯶皮同)
(燒灰半兩)
右為細散每服一錢用糯米粥飲入地黃汁少許煖
令温調下不計時候服一方冬温夏冷調之
鹿角膠散(出聖濟總錄)治吐血後虚熱胸中痞口燥
鹿角膠(炙燥)阿膠(炙燥)秦芄(去苖土)烏梅(去核炒各等分)
右為細散每服二錢糯米飲温調下早晚食後臨卧
服
抵聖湯(出聖濟總錄)治男子婦人吐血後膈虚熱
隂地蕨紫河車(剉)管仲甘草(炙剉各半兩)
右粗搗篩每服三錢水一盞煎至七分去滓食後温
服
阿膠散(出聖濟總錄)治吐血後上脘痞隔虚熱口燥
阿膠(炙燥)生乾地黃(焙)黃蘗(去粗皮蜜炙各半兩)
右為細散每服二錢用綿灰蜜湯調下日三服
人參散(出聖濟總錄)治吐血後虚熱胸中痞口燥
人參(二兩)阿膠(炙令燥一兩)甘草(炙剉半兩)黃耆(細剉半一兩)
右為細散每服二錢温糯米飲調下不據時候
茜草丸(出聖濟總錄)治吐血後虚熱躁渴及解毒
茜草(剉)雄黑豆(去皮)甘草(炙剉各等分)
右為細末井花水和丸如彈子大每服一丸温熟水
化下不據時候
神效散治吐血後虚熱胸中痞口燥(方見本門吐血類)
嘔血(附論)
夫憂愁思慮則傷心恚悶怒氣逆上而不下則傷肝蓋
心主血肝藏血二臟俱傷則血不循經隨氣上逆故因
嘔而血出也内經曰怒則氣上甚則嘔血
方
欵冬花丸(出聖濟總錄)治吐血唾血欬逆氣喘短氣
欵冬花紫苑(去苖土各三兩)杏仁(湯浸去皮尖雙仁炒)豉(炒各)
(二兩半)人參桂(去粗皮各半兩)天門冬(去心焙)甘草
(炙剉)蜀椒(合口炒出汗)栢葉(去梗焙)生乾地黃(焙各三分)
右為末煉蜜為丸如彈子大每服一丸冷熟水嚼下
日三夜二服
伏龍肝散(出聖惠方)治嘔血不止胸膈煩痛心氣逆
伏龍肝(二兩)桂心當歸赤芍藥白芷芎
藭甘草(炙微赤剉各一兩)細辛(半兩)生乾地黃(四兩)
阿膠(二兩搗碎炒令黃燥别杵為末)
右為散每服五錢以水一大盞煎至五分去滓放温
入阿膠末一錢攪勻每於食後服之一方治吐血有
竹茹無阿膠
竹茹散(出聖惠方)治嘔血久不差心神煩悶臟腑勞傷
竹茹(一團如雞子大)白芍藥當歸生乾地黃(各半兩)
羚羊角屑鹿角膠麥門冬(去心焙各一兩半)甘
草(一兩炙微赤剉)
右為散每服三錢以水一中盞入生薑半分煎至六
分去滓不計時候温服
黃耆散(出聖惠方)治傷中胸裏攣痛欬嘔血出時作寒熱
小便赤黃此是勞傷所致
黃耆(剉一兩半)桂心(一兩半)阿膠(搗碎炒令黃燥)生乾地
黃當歸遠志(去心)人參(去蘆頭)大麻仁桑
根白皮
右為散每服三錢以水一中盞入生薑半分煎至六
分去滓不計時候温服
澤蘭湯(出千金方)治傷中裏急胸脇攣痛欲嘔血時寒時
熱小便黃皆傷於房勞故也
澤蘭糖(各一觔)桂心桑根白皮人参(各三兩)
遠志(二兩)生薑(五兩)麻仁(一觔)
右㕮咀以淳酒一斗五升煮取七升去滓内糖食前
服一升日三夜一勿勞動
麥門冬汁(出聖濟總錄)治嘔吐血及鼻衂
生麥門冬(汁)生地黃(汁)生藕(汁)冷熟水(各盞一)
白藥(一兩為末)
右合和勻每服二盞略煎沸温服不據時
澤蘭湯(出聖濟總錄)治傷中胸内急痛欬𠻳嘔吐血時寒
時熱小便黃赤
澤蘭葉(六兩)大黃(剉炒)遠志(去心各一兩)人参(三兩)
麻仁桑根白皮(剉各四兩)
右粗搗篩每服五錢水一盞半煎至一盞去滓冷服
不據時
生地黃湯(出千金方)治憂恚嘔血煩滿少氣胸中痛
生地黃(一觔)大棗(五十枚)阿膠甘草(各三兩)
右㕮咀以水一斗煮取四升分四服日三服夜一服
四味丸(一名四生丸余居士選竒方)治嘔血吐血衂血若陽乘隂
血熱妄行宜服此藥(方見婦人諸疾門吐血類)
治憂恚嘔血煩滿少氣胸中疼痛(出本草)
用百葉搗羅為散不計時候以粥飲調下二錢
荆芥飲(出聖濟總錄)治嘔血不止
荆芥穗梔子仁黃芩(去黑心)蒲黃(各一兩)
右粗搗篩每服三錢水盞煎至七分去滓冷服不據
時候
阿膠散(出經驗良方)治肺損嘔血開胃
阿膠(三筒好者炒)木香(一錢)糯米(一合半)
右為細末每服一錢百沸湯點不據時
羚羊角飲(出聖濟總錄)治卒嘔血
羚羊角(鎊一兩半)桂(去粗皮二兩)大黃(剉炒一兩)
右粗搗篩每服三錢水一盞半煎至一盞去滓冷服
不據時
刺薊散(出聖惠方)治嘔血頭痛壯熱徧身疼痛四肢煩悶
刺薊青竹茹(各一兩)鷄蘇葉白茯苓(各半兩)
麥門冬(一兩半去心焙)
右為散每服三錢以水一中盞入生薑半分煎至六
分去滓入地黃汁一合攪勻不計時候温服
鬱金散治嘔血(方見本門吐血類)
五靈脂餅子(出聖濟總錄)治吐血嘔血
五靈脂(一兩)蘆薈(二錢)
右為末滴水和丸如鷄頭大捏作餅子每服二餅龍
腦漿水下不據時候服
赤芍藥湯(出醫方大成)治瘀血蓄胃心下脹滿食入即嘔
血名曰血嘔
赤芍藥(二兩)半夏(一兩半湯泡七次)陳皮(一兩)
右㕮咀每服四錢水一盞半薑七片煎至七分温服
不據時候
阿膠湯(出聖濟總錄)治嘔血煩悶少氣胸中痛
阿膠(炙令燥)甘草(炙一兩半)
右粗搗篩每服三錢水一盞入生地黃汁三合同煎
至七分去滓温服不據時
大薊飲(出濟生方)治嘔血吐血
大薊汁生地黃汁(等分)
右和勻入薑汁少許生密少許攪勻冷服不據時候
荆芥湯(出聖濟總錄)治嘔血(方見本門吐血類)
治嘔血(出本草)
以黃蘗好者蜜塗炙乾杵為末用麥門冬熟水調下
二錢匕立差
生薑竹茹湯(出指南方)治嘔血
竹茹甘草川芎黃芩當歸(各一兩半)白术
芍藥官桂人參(各一兩)
右為末每服五錢水二盞薑十片煎一盞去滓服
治嘔血(出本草)
取鰾膠長八寸闊二寸炙令黃刮二錢已來用蔗節
三十五箇取自然汁調下
治憂恚嘔血煩悶少氣胸中疼痛
右用荆芥為末不據時候以生地黃汁調下二錢
唾血(附論)
夫邪熱熏於肺則損肺恚怒氣逆傷於肝則損肝肺肝
傷動令人唾血如唾中有若紅縷者屬肺如先若脇下
痛而唾鮮血者屬肝可拆而治之肺為五臟之華蓋其
體輕虚怕熱而惡寒則易為傷損也若或邪熱之氣伏
留在臟傷於經絡致榮衞否澀胸膈壅滯故令吐血也
且唾一證不𠻳者易治兼𠻳者為難愈唾中帶紅絲者
難治謂肺傷故也醫經云便血猶可止欬血不易醫喉
不停物毫髮必欬血渗入喉愈渗愈欬愈欬愈渗飲溲
溺者十無一死服寒凉者百無一生以此觀之寒凉之
劑不宜過進也
方
大阿膠丸(出濟生拔萃方)治唾血𠻳血
阿膠(微炒)卷栢生地黃熟地黃大薊(獨者日乾)
鷄蘇葉五味子(各一兩)栢子仁(另研)茯苓百
部遠志人參麥門冬防風(各半兩)乾山
藥
右為細末煉蜜為丸彈子大濃煎小麥并麥門冬湯
嚼下一丸食後若覺氣虚不可服(衛生寳鑑方無熟地黃)
紫苑散(出聖濟總錄)治肺氣内傷邪熱熏積欬唾有血
紫苑(去苖土)欵冬花當歸(切焙)桂(去粗皮)芎藭
五味子(炒)附子(炮製皮劑)細辛(去苖葉)貝母(去心)
栢葉(炒)白术甘草(炙剉)生乾地黃(焙)杏仁
(湯浸去皮尖并雙仁炒各一兩)
右為散每服三錢蜜湯調下日三服不拘時
羊肺湯(出聖濟總錄)治肺傷唾血
鍾乳粉(三兩)半夏(生薑同搗作餅曝乾半兩)桂(去粗皮)白石
英(辟)射干桃仁(湯浸去皮尖雙仁炒)貝母(去心)陳橘
皮(去白焙)百部(切)五味子(炒)欵冬花甘
草(炙剉)厚朴(去粗皮生薑汁炙各一兩)
右麄搗篩每服三錢用水二盞煮羊肺一兩至一盞
去肺入藥末煎取七分去滓温服日三夜一
雞蘇散(出醫方大成)治勞傷肺經唾内有血咽喉不利
鷄蘇葉黃耆(去蘆)生地黃(洗)阿膠(蛤粉炒)白
茅根(各一兩)桔梗(去蘆)麥門冬(去心)蒲黃(炒)貝
母(去心)甘草(炙各半兩)桑白皮(半兩)
右㕮咀每服四錢水一盞半薑五片煎至七分去滓
温服不據時候一方無桑白皮
石膏散(出千金方)治噫止唾血
石膏(四兩)厚樸(三两)麻黃生薑五味子
半夏杏仁(各二兩)小麥(一升)
右㕮咀以水一斗煮麻黃去沫澄取七升内藥煮取
二升半分再服
前胡湯(出聖濟總錄)治肺傷唾血
前胡(去蘆頭二兩)小麥茅根(剉)麥門冬(去心焙)
麻黃(去根節)石膏(碎)甘草(炙剉各一兩)
右粗搗篩每服三錢水一盞入生薑汁地黃汁各半
兩合用煎至七分去滓温服
礬石丸(出聖濟總錄)治憂恚氣逆肝氣不足唾血不止
礬石丸(令枯)生乾地黃(焙)乾薑(炮裂)桂(去粗皮)
皂莢(炙焙剖去皮并子)桔梗(剉炒)附子(炮裂去皮臍各一兩)
右為末煉蜜和丸如梧桐子大每服二十丸温水下
日三
石膏散(出聖惠方)治唾血不止胸膈氣悶
石膏(四兩)麻黃(去根節)五味子鷄蘇莖葉
半夏(湯浸七遍去骨各二兩)杏仁(三兩湯浸去皮尖雙仁麩炒微黃)
右為散每服五錢以水一大盞入生薑半分小麥五
十粒煎至五分去滓每於食後温服
天門冬丸治咯血
天門冬(去心)青黛(晒乾各四錢)生蒲黃油髮灰(各錢一)
川薑黃(一錢)
右為末煉蜜丸如梧桐子大每五十丸入松陽柿中
濕紙包煨香候冷桑白皮煎湯臨卧嚼下柿能戀肺
咯血屬肺嘔血屬脾
黃耆散(出醫方大成)治咯血成勞肌體消瘦眼睛疼四肢
倦脚無力
黃耆(蜜炙)麥門冬(去心)熟地黃桔梗(炒)白芍
藥(各半兩)甘草(炙一分)
右為粗末每服四錢水鍾半薑三片煎七分温服此
藥稍凉有熱者可服
團參散(出濟生方)治唾血𠻳咳服凉藥不得者
人參黃耆(蜜水炙)飛羅(各一兩)百合(蒸半兩)
為細末每服二錢食後用白茅根煎湯調服茅花煎
湯亦可
綿灰散治勞傷肺經咯血吐血諸方不愈
綿灰(三錢)麝香(少許)青黛(三錢)蛤粉(三錢)
右為末小薊湯調服如無燈心湯調服
白前湯(出聖惠方)治肺熱唾血日夜不止
白前桑根白皮(剉)桔梗(剉炒各二兩)甘草(炙剉一兩)
右粗搗篩每服三錢水一盞煎至七分去滓不據時
候温服
阿膠地黃湯(出聖惠方)治熱傷肺臟唾血不止
生乾地黃(四兩)阿膠(搗碎炒令黃燥)蒲黃(各二兩)
右為散每服三錢以水一中盞入竹茹一鷄子大煎
至五分去滓每服食後温服一方衂血汗血用糯米
飲無竹茹
錦節膏(出濟生方)治唾血嘔血
真錦灰藕節灰(各半兩)滴乳香(一錢别研)
右為細末煉蜜為丸如龍眼大每服一丸食後及臨
卧噙化蓋藕節灰大能破血也
豆蘇湯(出直指方)上焦有熱咯血瘀血煩悶燥渴
黑豆(二合)紫蘇葉莖(二修)烏梅(兩箇)
右水一大碗同煎臨熟入薑汁三大匙食後旋服
五加皮散(出經驗良方)治久𠻳咯血癆瘵骨立羸弱欲死
者
椿頭根(新握者剉即椿樹)五加皮(新空剉)
用無灰酒煮去滓飲酒神效
黃藥散治咯血(方見本門吐血類)
生地黃飲(出聖濟總錄)治肺肝内傷卒唾血
生地黃(搗絞取汁)阿膠(二兩每片如兩指大)
右每以膠一片入地黃汁一盞内飯甑蒸之取出放
温服
六一散(出朱氏集驗方)治咯血發寒熱
黃耆(六兩炙)甘草(一兩炙)
右為細末如常服點不拘早晚乾喫亦得
治咯血(出經驗良方)趙君獻云屢用效
用薏米(即薏苡仁)
不計多少為末熟煮猪胰切片蘸藥食後微空時取
食之蓋薏米能補肺猪胰𨗳入經絡耳陳敏揵云治
肺癰唾濃血薏米為末米飲調下一方搗碎米煎服
香附子散(出百一選方)治肺破咯血
用香附子去皮毛為細末以米飲調下
地黃煎治憂恚絶傷唾血胸脇疼痛(方見本門吐血類)
蒲黃散(出聖惠方)治唾血不止
用蒲黃一兩研碎每服三錢冷水調下不據時候温
酒服亦可一方藕節煎湯服
桂心散治唾血(方見本門吐血類)
白芨散(出朱氏集驗方)治咯血嘔血肺損或食飽負重而得
者服之
用白芨為末米飲調服又治鼻衂雪水調或新汲水
調服台州獄吏憫一大囚將死頗照顧之因感吾之
語七次犯死罪盡力抗諱苦遭訊栲坐是肺皆□損
至於嘔血適得一藥每用其效如神荷君庇護之恩
特此以報只白芨一味米飲調下餌其後凌遲劊者
剖其胸見肺間竅穴數十處皆白芨補填之色猶不
變洪貫之聞其說為郢州長夀宰規之赴洋州任一
卒忽苦咯血勢絶危貫之用此救之一日而止
血竭散治一切傷力咯血
人參血竭欵冬花鷄管石甘草
右等分研為極細末先取生薑自然汁另以盞盛之
以蘆筒微微吸藥末入喉中次吸生薑汁少許送下
忌濕麫魚醒生冷之物
茯苓補心湯(出如宜方)治心氣耗不能藏血五心煩熱咳
𠻳唾血
木香枳殼桔梗甘草(炙)陳皮(製各半兩)
蘇葉乾葛半夏(製)前胡人參茯苓(各七錢半)
右㕮咀薑七片棗一枚煎氣盛者去木香以參蘇飲
對四物湯名茯苓補心湯治咳𠻳有血本方又治婦
人姙娠阻惡
久𠻳咯血(出永類鈐方)
白匾豆(半兩)生薑(半兩)枇杷葉(去毛)半夏(製)
人參(各一分)白茅根(三分)
右煎檳榔湯服不計時分
聖餅子(出業陀中藏經方)治咯血
青黛(一錢)杏仁(四十粒去皮次黃明膠煎黃色取出細研)
右同研勻却以所煎膠少許鎔開和捏作錢大餅子
每服用乾柿子一箇中破開入藥一餅合定以濕紙
裹慢火煨熟取出以糯米粥嚼下
又方(出朱氏集驗方)治咯血
右用烏梅不計多少煎湯調百草霜一服愈
槐花散(出朱氏集驗方)治咯血失聲
右槐花炒為末用糯米飲調服二服仰卧
治唾血(出本草)
右取桂心搗作末以水下方寸匕
九竅四肢指岐間出血(附論)
夫榮衛大虚腑臟傷損血&KR0890;空竭因其恚怒失節驚忿
過度暴氣逆溢致令腠理開張血&KR0890;流散也九竅出血
喘欬而上氣其胍數有熱不得卧者難治也
方
黑散子(出直指方)凡諸竅出血並主之
隔年蓮蓬敗㯶櫚頭髮(並燒存性等分)
右為末每服二錢煎楠木香湯調下或只用㯶櫚燒
灰米湯調下亦可
竹茹地黃湯(出聖惠方)治九竅四肢指岐間出血方
青竹茹蒲黃(各半兩)生地黃(一兩細切)
右㕮咀以水一大盞煎至六分去滓食後温服
蒲黃散(出聖惠方)
蒲黃(微炒)龍骨(燒赤各一兩)
右為細散每服以糯米粥飲調二錢服之
治七孔出血(出經驗良方)
右牛脂艻又名牛菔艻切為粗末每服一勺水瓦器
煎不用鐵器去滓連服以紗帛盖頭頂上仍將稈心
扎小脂根男左女右
治人有九竅四肢脂岐間皆血出此暴驚所致勿令患
人知(出聖惠方)
以井花水猛噀其面治衂如神
荆芥湯治九竅出血(方見本門吐血類)
又方(出直指方)治暴驚風九竅出血其&KR0890;虚者
用靈砂百粒分三次人參煎湯下
治耳鼻口中出血不止(出經驗良方)
用赤馬糞燒灰温酒調下一錢或和水絞取汁每服
一小盞頻頻服之
又方(出聖惠方)
取新生犢子未草墮地臍屎曬乾燒灰為末服方寸
匕日四五服
又方(出聖惠方)
用生地黃汁一升生薑汁一合相和温服一小盞日
四五服
治九孔出血(出千金方)
用搗荆葉汁酒服(二合一本作荆芥)
治九孔出血(出肘後方)
以刺薊一握絞取汁以酒半盞調和頓服之如無青
汁只搗乾者為末冷水調三錢
血妄行(附論)
凡病者諸血積聚合發為衂而清氣道閉濁道滂溢凝
停胸胃中因即滿悶吐出數斗至於一石者名曰内衂
或因四氣傷於外七情動於内及飲食房勞墜堕傷損
致榮血流聚膈間滿則吐溢世謂妄行
方
必勝散(出醫方大成)治男子婦人血妄流溢吐血衂血嘔
血咯血并婦人下血過多致發虚熱調血則熱自不
作又用心過度發熱當以參蘇飲二分四物湯一分
用之
小薊(并用根)蒲黃(微炒)熟地黃(洗)芎藭當
歸(去蘆)人參(去蘆)烏梅(去核各一兩)
右㕮咀每服五錢水一盞半煎至七分去滓温服不
據時
蘗皮湯(出朱氏集驗方)治血常失道暴出色鮮燥引飲
大蘗皮梔子(各一兩)甘草(半兩)
右㕮咀每服五錢水二盞煎至一盞去滓服
地黃五味丸(出百一選方)治妄行吐血
生地黃熟地黃五味子(各二兩)
為細末煉蜜為丸如梧桐子大每服三十丸一日三
度空心用好酒送下
地黃散(出經驗良方)治血經妄行及鼻衂不止
生乾地黃龍腦薄荷(各二兩)甘草(生用一兩)
為末每服一二錢食後新汲水調下
蒜連丸治諸血妄行
黃連(日乾研為末七)獨頭蒜(一顆煨熟取肉研細)
右入米醋些子搗和丸如梧桐子大日乾每三四十
丸陳米飲送下
金屑丹(出三因方)治三因吐血及衂血下血一切血溢妄
行
用雌黃須葉子者為粗末入棗肉線繫定滿着湯煮
用黑錫對雌黃觔兩鎔作汁傾入湯煮一日添湯候
冷取出雌黃洗净乾研為細末却以煮藥棗肉和丸
如梧桐子大每服五七丸黑錫煎湯下
治妄行吐血(出經驗良方)
用熟地黃洗去土焙乾為細末用好真金墨新汲水
磨半盞許分作二服調熟地黃末服之墨湏松烟者
張裁衣其子病服此即止屢作屢效
石灰散治吐血妄行
以石灰刀頭上燒用井花水調下後用扁柏葉同階前
草根研自然汁咽下
治血妄行
用牛口蘇連根掘起洗净於石臼中樁細用生薑數
片絞汁或井花水多用熱酒調服將此滓盫於腦
隨即便愈
歸脾湯(出危氏方)治思慮傷脾心多健忘為脾不能統攝
心血以致妄行或吐血下血
白术茯神黃耆酸棗仁(炒去殼)龍眼肉(各兩一)
人參木香(各半兩)甘草(二錢半)
右剉散每服水一盞薑五片棗一枚煎不據時候温
服
南天竹飲(出聖濟總錄)治血妄行九竅皆出服藥不住者
南天竹草(生瞿麥如拇指大一把剉)山梔子(三十枚去皮)生薑
(一塊如指大)大棗(五枚去核)甘草(炙半兩)燈草(如小指大一把)
右剉入瓷器中水一大碗煮至半盞去滓通口服
大效黃耆湯(出衛生家寳方)治諸血妄行
綿黃耆(打扁二寸許切以湯泡蜜一大匙浸半日控乾焙黃色一兩)官桂(八錢)
(去粗皮不見火)川當歸(用生地黃汁浸焙乾汁多猶妙)白芍藥(以童子小)
(便浸少時焙乾一兩)敗龜殼(一兩蘸醋炙七次并黃色用)茅花(八錢生用)
人參(八錢紫暈者焙乾)大薊(一兩旋取洗焙用)白茯苓(八錢米泔)
(净去紅絲焙乾)蒲黃(半兩銀器中炒黑紫色用)伏龍肝(半兩)甘草
(一分炙)
右㕮咀每服五錢二小盞酒少半盞煎九分放温併
三服妙
順氣散(出衛生家寳方)治氣弱不正血氣欲妄行覺喉間血
腥微微咯出唾中帶些紅色
當歸(一兩洗淨去蘆細切)川芎(二兩細切)木香(四兩細剉)陳皮
(二錢洗去白焙細剉)大薊(野生荆芥紅花者乾温皆可用)
右為末每服四錢水一盞紫蘇葉煎七分去滓温服
不據時候
土馬騣湯(出聖濟總錄)治心肺藴熱或恚怒氣逆使血妄
行日夕不止
土馬騣(焙乾二兩)枳實(去穰麩炒)白茯苓(去黑皮)甘草
(炙剉)秦芄(去苖土)茈胡(去苖)人參生乾地黃(焙各)
(一兩)
右粗搗篩每服三錢水一盞煎至七分去滓食後温
服
汗血(附論)
内經言藏真通於心血胍之氣行焉又曰肝藏血人卧
血歸於肝蓋血雖藏於肝而心則行之也若肝心二藏
俱傷於邪故血隨心液為汗而出
方
人參湯(一名竹茹湯出千金方)治汗心傷邪血汗
人參桂(去粗皮)甘草(炙剉)白木白芍藥(各一兩)
黃芩(去黑心)川芎當歸(切焙)淡竹茹(各二兩)
右粗搗篩每服三錢水一盞煎至七分去滓温服不
據時
竹茹湯(出聖濟總錄)治吐血汗血尿血
淡竹茹人參芍藥桔梗(剉炒)生乾地黃(焙)
當歸(切焙)甘草(炙剉)桂(去粗皮)芎藭(各一兩)
右粗搗篩每服五錢水一盞半煎至一盞去滓不據
時温服
神白散(出聖濟總錄)治血汗從膚腠出及鼻衂五七日不
住
右用人中白不計多少刮在新瓦上用火逼乾研令
極細每服二錢入麝香少許温酒調下一方治鼻衂
不止用麝香少許每吹入鼻中立差
如聖散(出聖濟總錄)治血汗
用都李仁去皮尖研細每服一錢研鵝梨汁調下
血餘散治汗血(方見本門吐血類)
治血自皮膚間濺出(出百一選方)
以煮酒□上紙碎撧如楊花用手捚在出血處即止
治肌衂乃腿上血出
用胎髮燒作灰填之即止一方吹入鼻中
諸失血(附論)
夫諸陽統氣諸隂統血隂勝則陽虧而陽盛陽病則隂
虧而隂病陽病侵隂血失常道故或吐或衂或從口鼻
若暴出而色鮮心煩躁悶時欲引飲至一二升或至一
斗陽入於隂以血得熱則流散如天地之經水天暑地
熱則經水沸溢而湧起故有内衂肺疽其証大同而小
異吐血嘔血唾血三者謂失血也
方
大阿膠丸(出醫方大成)治肺虚客熱咳𠻳咽乾多唾涎沫
或有鮮血并勞傷肺胃吐血嘔血並皆治之
麥門冬(去心半兩)乾山藥熟乾地黃五味子(各兩一)
遠志(去心一分)丹參貝母(炒)防風(去蘆各半兩)阿
膠(炒一兩)茯神(去木)栢子仁百部根人參
杜仲(炒各半兩)茯苓(一兩)
右為末煉蜜丸如彈子大小一盞煎六分和滓服每
服一丸
當歸地黃湯(出宣眀論)治𠻳血衂血大小便血或婦人經
水不調月水過多喘𠻳
當歸(半兩)芍藥川芎白术染槐子黃藥
子(各半兩)生地黃(一兩)甘草茯苓(去皮)黃芩
白龍骨(各一兩)
右為末每三錢水一盞煎七分去滓食煎温服一方
無甘草
龍腦鷄蘇丸(出危氏方)除煩解惱下熱肺熱咳𠻳衂血吐
血血崩血淋解酒毒膽疽等證并止渴除驚凉上膈
鷄蘇葉(净一兩)真蒲黃(二兩炒)木通(一兩)阿膠(二兩炮)
炙甘草(一兩半)生地黃(六兩為膏)人參黃耆(各二兩)
麥門冬(二兩去心)柴胡(二兩同木通二物一處水半升浸二宿取汁入膏)
右為細末好蜜二觔先煉二沸下生地黃末不住攪
時時入木通柴胡汁慢慢熬成膏勿令焦將餘藥末
同和丸莞豆大每服二十丸嚼破温水下如虚勞煩
熱消渴驚悸煎入人參湯下如欬𠻳血衂吐血麥門
冬湯下並食後如血崩淋疾空心服諸淋車前子湯
下一方丸如梧桐子大每服三十丸食後服敗毒散
吞之差
敗毒散(出危氏方)治肺熱胸中鬱熱衂血兼治血淋吐血
口臭並皆治之(方見傷寒門傷寒過經不觧類)
右加桑白皮麥門冬煎吞鷄蘇丸
生地黃散(出濟生拔粹方)治諸見血無寒下血衂血吐血溺
血皆属於熱
生地黃熟地黃枸杞子地骨皮天門冬
黃耆芍藥甘草黃芩(各等分)
為粗末每服一兩水煎胍微身凉惡風每一兩加桂
半錢
人參湯治吐血血汗大小便下血(方見本門吐血類)
膠艾散(出千金方)治上焦熱膈傷吐血衂血或下血連日
不止欲死並主之
艾葉竹茹(各一升)阿膠(如手掌大)乾薑(二兩)
右㕮咀以水三升煮取一升去滓内馬通汁半升者
取一升頓服又取新馬尿與少水和絞取汁一方不
用竹茹乾薑作七服
黃耆膏子煎丸治除煩解勞去肺熱欬衂心熱驚悸
脾胃熱口乾吐血肝膽熱液出口若腎熱神志不定
上而酒毒膈熱消渴而血滯五淋血崩等病
人參白术(各一兩)柴胡黃芩(各一兩)白芷
智母(各半兩)甘草(炒半兩)鱉甲(一箇酥炙)
右為細末黃耆膏子丸梧桐子大每服三十五十丸
百沸湯下空心服又用黃耆半觔粗末以水二斗熬
一斗去滓再熬令不住攪成膏至半觔入白蜜一兩
餳一兩熬蜜餳熱得膏十兩冷丸藥
芍藥竹茹湯(出千金方)凡吐血衂血溺血藏氣虚膈氣傷
或起驚悸治之
生竹皮(一升剉)芍藥黃芩(各一兩)芎藭當歸
(切焙)桂心甘草
右㕮咀以水一斗煮竹皮減三升下藥煎取二升分
三服
寧志膏(出如宜方)治出血失血過多心神不安睡卧不得
語言失志
人參酸棗仁(各一兩)辰砂(半兩)
右為末蜜丸如彈子大每一丸薄荷湯下宜燈心湯
調琥珀末下
側栢散(一名栢葉散出經驗良方)治内損吐血下血或因酒太過
勞傷於内血氣妄行其出如湧泉口鼻皆流湏臾不
救則死服此即安
栢葉(一兩半蒸乾)人參(去蘆)荆芥穗(燒灰各一兩)
右為末每服三錢入飛羅麫二錢伴和新汲水調如
稀糊相似啜服立效又方用百草霜川白芷研為末
每服三錢濃米飲併服
單方(出朱氏集驗方)治𠻳血咳血
用小兒胎髮燒灰麝香酒調下每箇小兒胎髮作一
服婦人病用男子胎髮男人病用女胎髮
黑神散(出經驗良方)治傷損大吐血或因酒食飽抵頭掬
損吐血至多并血妄行口鼻俱出但聲未失無有不
效
百草霜蚌粉(一方不必用蚌粉人百草霜即鍋底灰又名鍋墨可用鄉家燒野草鍋底上)
(黑灰名曰百草霜也)
右等分為末每服二錢用糯米飲調下側栢枝研汁
尤妙遇鼻衂搐一字皮破灸瘡出血舌上出血並乾
摻上立止
秋蓮散(一名恩袍散)治吐血嘔血咯血
蒲黃敗荷葉(晒乾各一兩)
右為細末每服三二錢桑栢皮湯調下
黃耆湯治吐血或因酒食飽低頭掬損吐血至多幷
血妄行口鼻俱出但聲未失無有不效
枳實(三十箇炒為末)黃耆(二兩)甘草(半兩)紅棗(三十筒同枳實)
(末搗爛慢火焙焦)
右為末用米飲調二錢食後服
生犀散治一切積毒伏熱吐血衂血嘔𠻳咯血傷寒
雜病下血皆可服
升麻(二兩)鬱金(半兩)大黃甘草(各一兩)
右為細末每服三錢水一盞半煎至七分去滓温服
無時
三皇補血湯(出衛生寶鑑方)治六胍俱大按之空虚必面赤
善驚上熱乃手少隂心之&KR0890;也此氣盛多而亡血以
甘寒鎮墜之劑瀉火補氣以墜氣浮以甘微苦酸補
其血
熟地黃(二錢)生地黃(三錢)當歸(一錢半)柴胡(一錢半)
白芍藥(半兩)牡丹(一錢)川芎(二錢)黃耆(一錢)升麻
(一錢)補之以防血溢止渴
右㕮咀如麻豆大每服半兩水二盞煎至一盞去滓
稍熱食前服兩寸胍兩頭有中間全無而虚芤血在
上焦或衂血或嘔血以犀角地黃湯(方見傷寒門傷寒搐血類)
治吐血及下血并婦人漏下(出肘後方)
用水蘇莖葉煎取滓飲之
治吐血蠱毒痔血女子腰腹痛大便後出清血者(出千金方)
又取東向蘘荷根搗絞取汁二升頓服立差
治吐血鼻衂傷風血崩
用醋淬赭石為末湯調下
治血不止
以蒸餅兩三箇榧子不據多少將蒸餅食盡榧子去
殼研碎末不計時候白湯下每服三錢日進三五服
血餘散治諸血不止
用白茅花燈心各一握新汲水煎湯下若血淋婦人
髮更好加海金沙佐之切不得用百草霜蓮蓬止澁
之劑
地黃煎(出朱氏集驗方)治咯血嘔血𠻳血
生地黃(沉水者取汁二升)生藕(取汁一升)生薑(四兩取自然汁)
真酥(三兩)人參(一兩為細末)阿膠(一兩微炒為末)
右先將地黃藕汁薑汁同阿膠末入石器内慢火熬
候稍稠即入參末熬少時入真酥熬攪勻稠得所每服
一彈子大早晨日中臨卧含津嚥或以麥門冬湯下
亦得
治無故遺血
用亂髮及甲燒灰酒服方寸匕
生血地黃百花丸(出衛生家寳方)治諸虚不足妄下血咯血
衂血腸癖内痔虚勞寒熱肌肉枯瘦等疾
生地黃(十觔洗臼中搗取汁)生薑(半觔)藕(四觔搗取汁)白沙
蜜(四兩)無灰酒(一升)
右以上五味用銀器或沙鍋内熬取二碗許漸成膏
一半磁器收之一半入乾山藥末三兩再熬一二十
沸次入後藥
全當歸(焙)熟地黃(焙)肉蓯蓉(酒浸焙)破故紙
阿膠(麩炒)黃耆(蜜炙)石斛(去根焙)覆盆子白
茯苓遠志(取皮)麥門冬(去心焙)枸杞子
右十二味各二兩為末用入山藥膏子丸如梧桐子
大每服五十丸用温酒調地黃膏子下日三服空心
食前
治吐血(出本草)
右以紫蘇不限多少於大鍋内水煎令乾後去滓熬
膏以赤豆炒熟杵為末調煎為丸如梧桐子大酒下
三十丸至五十丸常服
治隂衂不止滴滴如赤豆汁口鼻俱出
右五倍子為細末每服二錢温熟水調不據時候服
普濟方卷一百九十
