普濟方卷一百五
諸風門明周王朱橚撰
風氣(論)
夫風氣之狀有冷有熱冷則厥逆熱則煩惋盖肺者皆
五臟之華盖而為氣之本主通行陽氣循于皮膚分肉
之間熏于肓膜散於胷腹以拒外而温内若其氣虚則
風邪因而傷之其傷之也或遇陰氣勝則四肢厥逆而
為風冷或遇陽氣盛則心神煩惋而為風熱二者皆因
體虚受風氣能鼓作故均謂之風氣也
方
枇杷飲(一名枇杷煑散)治三焦風壅五臟虚弱徧身風氣勞悶
手脚風毒氣寒熱煩燥通心肺健脾胃益腎臟正元氣
止逆進食廣南四時攝生論
枇杷葉(炙去毛)木香(剉)木通(剉)大腹皮(剉)訶梨勒皮
(各二兩)桔梗(剉炒)五味子厚朴(去粗皮生薑汁炙)鱉甲(去裙襴醋)
(炙)白芷防風(去义)茯苓(去黑皮)當歸澤瀉京三
稜(煨剉各半兩)白术藿香藥人參(各一兩一分)芍藥
甘草(炙剉)枳殼(去瓤麩炒)牡丹皮知母(焙各一分)半夏(湯洗七遍)
(切焙一兩)前胡(去蘆頭)
右粗搗篩每服四錢七水一盞半入生薑三片大棗
一枚擘破煎至八分去滓熱服空心食前服如要作
藥粥喫用時用水一升粟米一匙藥末二錢候熟次
下藥末同煎至五分帶熱服之
天麻防風丸(一名靈砂丹)治一切風氣(方見風熱類)
烏蛇散治一切風氣(出聖濟總錄)
烏蛇(酒浸去皮骨炙三兩)肉豆蔲(五枚去皮)白茯苓(去黑皮)㯽榔
人參當歸(切焙)桂(去粗皮)天麻牛膝(酒浸切焙)甘草(炙剉)
白附子(炮)麻黃(去根節)芎藭羌活(去蘆頭)藁本(去苖土)
附子(炮製去皮臍各半兩)細辛(去苖葉一分)乾蝎(去土炒一兩)白芷(半兩)
防風(去义半兩)白鮮皮(一分)木香(半兩)丹砂(研一分)麝香(研二錢)
右除研者外搗羅為末再同研令勻細每服一錢七
葱白蠟茶清調下大治虚風氣上攻兼進飲食常服
只用蠟茶調下大叚風涎手足不隨&KR0857;麻用薄荷酒
調下
八寶回春湯(出危氏方)治一切諸虚不足風疾血起交攻滯
脉絡拘急攣拳氣不服降痰中疼痛痰涎壅盛脾胃不
和飲食不進此藥去風和氣血脉大有神效凡治風不
專用風藥攻之愈攻則急甚服此輕者一月重者二三
月自然愈矣且不再作夫血氣和平榮衛調順則風証
不攻而自去矣
附子(炮)人參麻黃(去節)黃芩防己香附子(去毛)
杏仁(去皮)川芎當歸陳皮防風桂乾薑
熟地黃生乾地黃(各一兩)茯神(兩半)白芍藥(五兩)沉
香川烏(炮各半兩)半夏(兩半)白术(二兩)天台烏藥(半兩)黃耆
(三兩)甘草(一兩)
右同剉散每服三錢水一盞半薑三片棗一枚同煎
空心通口服常服效此方乃王翰林經進奉旨頒行
而謝子充少年亦感疾得此愈
大通散(出聖濟總錄)治風氣冷熱不調四肢厥逆心神煩惋
白花蛇(酒浸去皮骨炙)天麻赤箭防風(去叉)藁本(去苖土)
厚朴(去粗皮生薑汁炙)海桐皮(剉)萆薢桂(去粗皮)杜仲(去粗)
(皮炙剉)木香山芋(切焙)當歸(切焙)甘草(炙剉)葳靈仙(去土)羌
活(去蘆頭)白附子(炮)蔓荆實菊花郁李仁虎
骨(醋炙)白芷乾蝎(炒各等分)
右為散每服二錢七温酒調下空心食前臨卧日三
服
加味順氣散治風氣
南星枳殼防風川芎殭蚕全蝎木
香(少許)白术白茯苓(去皮)當歸青皮(去白)香白芷
蓬术陳皮(去白)天台烏藥人參(少許)甘草白芍
藥
右各等分為㕮咀生薑三片棗一枚煎服
香枳丸治風氣利胷膈及心腹諸疾(出聖濟總錄)
木香枳殼(去瓤麩炒)羌活(去蘆頭)乾薑(炮)桂(去粗皮)人參
陳橘皮(湯浸去白焙)芎藭甘草(炙剉)白术附子(炮製)
(去皮臍)京三稜(煨剉)大黃(蒸過切焙各半兩)肉豆䓻(去皮一分)㯽榔
(剉一兩)獨活(半兩)牽牛子(淨淘揀焙乾一觔取粉半觔别入)
右除牽牛子外搗羅為末甆合收勿洩氣每要使時
旋秤藥末一兩使牽牛子粉半兩合和研勻煉蜜和
丸如梧桐子大每服二十丸至三十丸葱白蠟茶下
生薑湯温酒亦可臨時更看虚實加减服婦人血風
勞氣心腹脹痛小兒疳痢時疫癥瘕皆宜服之
靈寶丸(出王氏慱濟方)治風氣攻作隂盛則厥逆陽盛則煩惋
天麻烏蛇(酒浸去皮骨炙)天南星(各二兩)附子(炮製去臍皮)白
附子芎藭白殭蚕(微炒)蔓荆實乾薑(炮)桂(去粗)
(皮各一兩)麻黃(去根節二兩三分)防風(去义一兩半)當歸(切焙三分)龍腦
(研)麝香(研各一分)
右為末煉蜜為丸如雞頭大以丹砂末為衣每服一
丸酒調化下如有急風攤瘓薄荷湯下一二丸衣覆
出汗立效
防風丸(出聖濟總錄)治風氣肢節疼痛四肢少力頭痛煩悶
防風(去)桔梗(剉炒)丹砂(研各二兩)天麻細辛(去苖葉)獨活
(去蘆頭)秦芁(去苗土)芎藭木香(各一兩)天南星(用牛膽製)由
䟦(炮各一兩半)甘草(炙剉)茯苓(去黑皮各半兩)藿香葉(三分)
右研為末煉蜜和丸如雞頭大每服一丸荆芥湯嚼
下食後臨卧服
羌活散(一名羌活丸)治風氣不調頭目昏眩痰涎壅滯遍身
拘急及風邪寒壅頭痛項強鼻塞聲重肢節煩疼天陰
風雨愈覺不安(出御藥院方)
前胡(去蘆)羌活(去蘆)麻黃(去根節)白茯苓(去皮)川芎黃芩
甘草(炒)蔓荆子(去白皮)枳殼(去瓤麩炒)細辛(去苗)石膏(别研)
菊花(去梗)防風(去蘆各一兩)
右為末入石膏研勻每服二錢水一大盞入生薑三
片薄荷三兩葉同煎至七分稍熱服不拘時候一方
麫糊為丸朱砂為衣生薑湯下
㯽榔丸(一名木香丸)治風氣調榮衛利胷膈清頭目化痰涎
明視聽化積(出聖濟總錄)
㯽榔(剉)大黃(剉炙各二兩)陳橘皮(湯浸去白焙)木香附子
(炮製去皮臍)人參(各一兩)芎藭羌活(去蘆頭)獨活(去蘆頭)桂
(去粗皮各半兩)京三稜(煨半兩)肉豆䓻(六枚去皮)
右為末每用此末二兩别搗牽牛子取細末一兩和
勻煉蜜為丸如梧桐子大每服十丸至十五丸臨卧
生薑橘皮湯下
木香丸(出聖濟總錄)治風氣
木香枳殼(去瓤麩炒)㯽榔(剉各一兩半)芍藥防風(去义)
黃耆(剉)牛膝(酒浸切焙)茯苓(去黑皮各一兩一分)大黃(三兩)訶梨勒皮
(一兩三分重)附子(炮製去皮分臍一兩一)桂(去粗皮各一兩)
右為末煉蜜丸如梧桐子大每服十五丸酒下日二
漸加至二十丸以知為度
槐膠丸(出聖濟總錄)治風氣肢節疼痛徧身瘙痒麻木頭目
昏痛咽膈煩滿
槐膠(二兩)天麻牛膝(酒浸切焙各一兩)蔓荆實(半兩)何首烏
(去黑皮一兩)甘草(生剉一兩半)人參(半兩)生乾地黃(焙)防風(去义)
(各一兩)槐花(炒)菊花(各三分)
右為末用麫糊和丸如梧桐子大以丹砂為衣每服
十五丸至二十丸荆芥薄荷湯下不計時候服
紫蘇木通湯(出聖濟總錄)治體虚受風因氣鼓作名為風氣
冷則厥逆熱則煩惋
紫蘇莖(剉焙)木通(剉焙)桑根白皮(剉焙)青橘皮(湯浸去白焙各一兩)
荆芥穗(焙)獨活(去蘆頭剉)木瓜(去瓤切焙)蘹香子根(剉炒)羌活
(去蘆頭剉各半兩)枳殼(去瓤麩炒二兩)大腹皮(剉二十枚并皮用)
右㕮咀每服五錢匕水二盞生薑一分葱二莖同煎
至一盞去滓温服空心日午臨卧各一
黃耆丸(出聖濟總錄)治風氣有熱煩惋頭面生瘡
黃耆(剉)防風(去叉)地骨皮枳實(去瓤麩炒各一兩)羌活(去蘆)
(頭)苦參當歸(切焙)升麻甘草(炙剉各半兩)大黃(剉炒半兩)
右為末煉蜜和丸如梧桐子大每服十五丸食後温
荆芥湯送下
仙茅丸(出聖濟總錄)治風氣凝滯身體疼痛拘急腰脚沉重
仙茅(米泔浸去赤汁焙)葳靈仙(去土)羌活(去蘆頭)青橘皮(湯浸去白)
(焙)白牽牛(炒)白茯苓(去黑皮各一兩)薑黃白术蒼术
(米泔浸一宿竹刀切作片子焙各半兩)
右為末煉蜜和丸如菉豆大每服十丸空心鹽湯下
八風散(出醫方大成)治風氣上攻頭目昏眩肢體拘急煩疼
或皮膚風瘡痒痛及治寒壅不調鼻塞聲重
藿香(去土半觔)白芷前胡(去蘆各一觔)黃耆(去蘆)甘草(炒)人
參(去蘆各二觔)羌活(去蘆)防風(去蘆各三觔)
右為細末每服二錢水一中盞入薄荷少許同煎至
七分去滓食後温服臘茶清調一大盞亦得小兒虚
風乳香臘茶清調下半錢更量大小加减
防風半夏丸(出聖濟總錄)治風氣身體疼痛胷膈煩滿化痰
涎利頭目
防風(去义三兩)半夏(湯洗七遍切焙一兩半)天麻(二兩)芎藭(半兩)白芷
(一兩)獨活(去蘆頭半兩)人參(三分)茯苓(去黑粗皮半兩)
右為末酒煑麵糊和丸如梧桐子大每服二十丸不
計時候荆芥湯下加至三十丸
槐實丸(出聖濟總錄)治風氣頭目昏眩化痰涎胸膈
槐實(四兩乾肥者揀令淨走水洗過放乾慢火上麩炒令焦微以黑色)芎藭(一兩)皂
莢(六兩不蛀者剉長三四寸用長流水五升黑豆一升同煑令豆香熟為度去黑豆不用皂莢焙)
(乾刮去黑皮塗酥慢火炙令燋為度)枳殼(去瓤麩炒)菊花(各一兩)牽牛子(二兩)
(慢火炒令微燋黑色别搗羅取末一兩用)㯽榔(三分雞心者剉)木香(半兩)
右為末煉蜜成劑再入臼内搗令熟丸如梧桐子大
每服二十丸食後臨卧荆芥湯下
小乳香丸(出聖濟總錄)治風氣凝滯胸膈不快身體刺疼
乳香(研)没藥(研各半錢)五靈脂(二兩半)㯽榔(煨剉半兩)肉豆蔲
(三枚去皮)半夏(二兩半用生薑四兩研汁入水一盞同浸半夏一宿切碎用少生薑汁同炒赤)
(色)牽牛子(四兩搗細只羅一徧餘者不用)猪牙皂莢(三挺去皮酥炙)
右為末用生薑自然汁并冷水中停和丸如菉豆大
每服十五丸至二十丸生薑湯下食後臨卧服更量
虚實加减
天麻煎(一名沉香天麻煎丸)治風氣不順骨痛或生癮疹不治則
加冷脾筋骨緩弱(出王氏慱濟方)
天麻乾蝎(炒)羌活(去蘆頭)防風(去义各二分)五靈脂
附子(炮)白术赤小豆(各一兩)
右為末先以沉香二兩酒一升甆噐煎為膏入藥搗
千杵和丸如梧桐子大每服二十丸空心荆芥湯或
荆芥茶酒下過五日加至三十丸秋夏宜荆芥湯春
冬宜荆芥酒春末夏初喜生赤根白頭瘡服之大佳
忌一切毒物
搜風大丸寶飲(出澹療方)治挾氣中風痰雖微去當先服此
順氣併開其關竅不致枯廢然後進以風藥或非重熱
氣實者亦可服
天雄(氣弱者以代附子)沉香防風(去蘆)南星(炮)薄荷葉
地龍(去土)木香(不見火)全蝎(去毒各等分)
右㕮咀每服四錢重入生薑五片水一盞煎熟入麝
香啜服不拘時繼洪甲寅歲主柳州報恩寺時州教諭
林脩職招治其女尼瘴瘧及至則悲痛謂尼昏厥已
久偹棺衾惟候其喘息絶余視之唇口臉猶頗有紅
赤色脉亦微有而伏告之曰痰厥尚或可甦為用半
夏末搐鼻蘇合香圓擦齒便覺喉中噫有聲亟煎星
香飲灌下初似不能嚥且令人將咽摩胷遂能吞藥
眼睛轉動繼用附香飲靈砂白丸子等調理兼旬氣
體復舊或謂真更生也又壬戌年間曾在連州值蹇
新恩季沉傷寒病毉者過用竹葉石膏湯遂成寒厥
四肢冷而強直身亦無甚暖氣惟心胸稍温且大小
便泄而似不禁脉尤微伏亦已偹後事余謂此五虛
証矣法在不治試為炮雄附烏大者各一隻作三建
湯熟煎一椀仍磨入沉香盪令稍温熱仍令人旋旋
搦摩其肢體又繼用此湯吞歲丹三十粒自午至晩
漸覺身體温煖精神完復調理數日而安又嘗于封
川介軒徐制使請療一軍士悶絶昏厥牙關緊噤不
省人事惟喉中有聲如拽鋸鼻息真如鼾睡用猪牙
皂角搐鼻遂略噴嚏牙關稍開且急令人提挈其髮
使頸項伸舒而灌下獨烏湯一時稍甦項刻諸証復
作遂縛其髮于竹竿上令人扶掖其體以麝香擦齒
復灌下南星川烏湯良覺甦醒纔越兩時辰間病復
作幸為製稀涎飲已成灌下一錢七頃刻吐出粘涎
小半盞許方得漸安凡此等証區區三十年間遇療
不一雖非小疾亦不過痰涎潮上節閉咽膈謂其源
則或因四氣七情或久病而下虚上盛或小兒驚風
客忤或強壯氣盛之男子婦人為癲為狂皆似風痰
而閉厥一時救急亦只得用通關打痰藥也然前所
用丹附不可以為定法且或生或炮或多或寡或壓
以大丹或兼以紫蘇沉木香之類或熱服或盪冷而
熱因寒用皆當有以權便誠不可執也
黑虎丸(出聖濟總錄)
天南星(虀汁煑透切片焙乾二兩)芎藭(一兩)杜仲(去粗皮炙剉)半夏(湯洗)
(七遍切焙用)白附子(微炮)續斷(各半兩)香墨(燒令煙盡物盖放冷研三兩)
右為末再和勻用生薑自然汁煑麵糊為丸如梧桐
子大每服十丸荆芥湯下食前
犀角丸(出衛生寶鑑)除三焦邪熱疎一切風氣治風痰盛實
頭目昏重肢節拘急痰涎壅滯腸胃燥澁大小便難
黃連(去鬚)犀角(鎊各十兩)人參(去蘆二十兩)大黃(八十兩)黑牽牛
(一百二十兩炒别搗取粉六十兩)
右與牽牛粉合和為細末煉蜜為丸如梧桐子大每
服十五丸至二十丸臨卧温水下更量虚實加减
獨活丸(出御藥院方)治風氣上攻頭目疼痛昏眩不快利膈
化痰
獨活(去蘆頭)川芎甘菊花防風(各一兩)乾蝎(一分去土)
(炒)半夏(湯洗去滑作餅子炙二兩)
右為末用生薑自然汁二大盞煑如膏和為丸如豌
豆大每服七丸至十丸荆芥薄荷湯送下
葳靈仙丸(出聖濟總錄)治風氣
葳靈仙(去土)蔓荆實何首烏(去黑皮)苦參
右等分搗羅為末用酒煑麫糊丸如梧桐子大每服
三十丸温酒或温熟水下
烏附丸(出醫方大成)去風疎氣
川烏(二十箇)香附子(半觔薑汁淹一宿炒)
右為末酒糊為丸每服十數丸服之若只用草烏當
防其麻木人也然肌體肥壯及有風疾者宜常服温
酒下
治風氣手足不遂(出經效濟世方)
用五積散薑棗煎去滓入麝香服之或先與蘇合香
丸尤妙如暴中風未可服他藥先以麝香煎五積散
灌之連進三服汗透便輕快此是高逄辰醫施林宗
法其後用此以治他人皆立效每五積散一兩湏用
細研麝香二錢以多為妙
胡薄荷方(出本草)治風氣壅併攻胸膈
用胡薄荷作茶服之立效俗呼新羅薄荷
牽牛子方(出本草)治風氣所攻臟腑積滯
用牽牛子以童子小便浸一宿後長流水上洗半日
却用生絹袋盛掛于當風處令乾每日鹽湯下三十
粒極能搜風亦善消虛腫久服令神清體爽
麝香烏龍丸(出楊氏家藏方)治一切風氣攻注腰背拘急皮膚
瘙痒遍身麻木疼痛或中風口眼喎邪語澁涎潮半身
不隨偏枯嚲曳
天麻(去苖)蒼术(米泔水浸一宿)白蒺藜(炒去刺)地龍(去土炒)没藥
(别研)羌活(去蘆頭)白殭蚕(炒去絲嘴)木鱉子(去殼麩炒黃色)香白芷
防風(去蘆頭)五靈脂(炒)川芎(一十二味各一兩)白膠香(别研)
川烏頭(炮去皮尖)乳香(别研三味各半兩)全蝎(去毒炒二十枚)麝香(不别)
(研)腦子(一匙别研)草烏頭(炮去皮臍半兩)
右為細末酒煑麫糊為丸如梧桐子大每服一十五
丸至二十丸茶酒任下食後
加味敗毒散治風氣上攻頭目咽燥舌澁心胷煩滿痰
涎不利頭旋目眩兼解傷寒陽証脚氣踝上赤腫疼痛
寒熱如瘧自汗惡風或無汗惡風服此(出余居士選竒方)
前胡(去蘆)柴胡(銀州者去苖)人參甘草(冬服用炙夏月不用)羌活
獨活桔梗茯苓(去皮)枳殼(湯浸去瓤麩炒令香)川芎(各一)
(兩)半夏(湯洗七次)蒼术(米泔浸炒等分)
右為細末每服二錢水一盞入生薑薄荷同煎至八
分去滓温服如覺着風即併熱進三兩服微出汗立
瘥熱甚者加大黃又方加地骨皮兼治骨熱病
没藥丸(出衛生寶鑑)治風氣頭疼及渾身痛
五靈脂川烏頭(灰火中略炮去皮尖切作薄片子略炒過)
右各等分為細末酒糊為丸如梧桐子大每服一丸
細嚼用荆芥薄荷茶湯送下酒服亦得食後
四聖散(出王氏慱濟方)治風氣壅滯心胷不利精神不爽痰併
多頭項緊急
半夏(湯洗七次)桑白皮(酥炙令黃)荆芥穗陳橘皮(去瓤各等分)
右件四味為末每末一大錢薑一小塊子水一盞同
煎至七分温服
黑神丹(出楊氏家藏方)治一切風氣上攻口眼不正肌肉瞤動
及偏正頭疼頭風等疾
天麻(去蘆)蔓荆子川烏(已上三味各一兩)防風(去蘆頭)藁本
(去土)白茯苓(去皮已上三味各七錢)細辛(三錢半去葉土)川烏頭(二錢半炮)
(去皮臍尖)牛膝(酒浸一宿)荆芥穗甘草(剉炒上三味各三分)香白芷
赤芍藥(已上二味各一兩二分)白殭蚕(炒去絲嘴)細松煙墨(燒過)
(醋淬已上二味各四錢)
右件為細末煉蜜為丸每一兩作一十丸每服一丸
細嚼薄荷茶下不拘時候
羌活煑散治風氣澁骨節疼痛頭目不利拘倦
羌活川芎桔梗茯苓薏苡仁(各一兩)獨活
黃橘皮人參細辛(一分)麥門冬白术甘草
(各半兩)防風(半兩)
右件刷去沙土細剉都微炒搗為粗末每服三錢以
水一盞薑三片同煎濾取五分温服餘滓再煎不以
時候
㯽榔丸(出王氏慱濟方)治通利三焦疎逐風氣空胷膈化痰涎
散腹脇壅滯清頭目化酒食毒
黑牽牛(四兩揀去雜物二兩炒令香起方得二兩生用重洗焙杵為末取三兩用)㯽榔
(半兩)木香(一分)陳橘皮(一分去瓤)乾薑(一分炮)
右為末同煑粟米糊細研搜為丸如梧桐子大曝乾
以甆合盛之並夜卧濃煎薑湯下三十丸飲食傷煎
棗湯下痰涎壅喉痛頭疼食後生薑湯下十五丸婦
人産前後諸疾煎生薑湯下止渴棗湯下
天麻丸治風氣壅盛頭疼目澁項背拘急鼻塞耳鳴(方見)
(本門諸風雜治類五味防風丸)
香芎丸(出楊氏家藏方)治風氣上攻頭目昏疼身體倦怠
川芎(十兩)天麻(去苗一兩)細辛(去葉土半兩)蓽撥(二錢半)甘草(二兩)
(炙)
右件為細末煉蜜為丸每一兩作一十丸每服一丸
細嚼荆芥湯下食後
二香散(出澹療醫方)治風氣食三証通用調暢胃氣須兼服
之
木香藿香葉白豆䓻仁半夏麯厚朴(製)
橘皮茯苓蒼术甘草(炙各半兩)益智仁縮砂
(各一兩)丁香(二錢半)
右為末每服二錢半薑棗煎服
四君丸(出朱氏集騐方)治風順氣血
生乾地黃熟乾地黃當歸木瓜(各等分)
右為細末酒糊為丸如梧桐子大每服三十丸温酒
下
愈風丸(出楊氏家藏方)治風壅氣滯頭目不清痰多上壅
天麻(去苖)白附子(炮)羌活(去蘆頭)天南星(炮)細辛(去葉上)
香白芷川芎㯽榔(已上八味各一分)白蒺藜(微炒)肉桂
(去粗皮)半夏(湯洗七次)陳橘皮(去白三味各七錢半)
右件為細末生薑自然汁煑麵糊為丸如梧桐子大
每服三十丸生薑湯下食後
木香丸(出聖惠方)治一切風及氣臟腑壅滯宿食不消心腹
脹滿
木香(二兩)羌活(二兩)芎藭(二兩)郁李仁(四兩湯浸去皮微炒)桂心(二兩)
㯽榔(二兩)川大黃(四兩剉碎微炒)
右件藥搗羅為末煉蜜和搗三五百杵圓如梧桐子
大每于食前以温酒下三十丸欲得快利加至四十
丸此藥稍温必不虚人夜臨卧時服亦得
順氣丸(出保生方)治風濕毒氣攻疰腿膝或腫或疼降風消
食
木香青皮(去白)㯽榔(各一兩)郁李仁(湯浸去皮研半兩)黑牽
牛(炒取頭末三兩半)麻子仁(去皮别研一兩半)
右除二仁外俱為細末次入郁李仁麻子仁末同研
勻煉蜜和丸如梧桐子大每服三十丸加至五十丸
温麻仁湯下或用生薑湯下亦得
杜翰林枳實丸(出御藥院方)疎導老人及虛家風氣痰實腹
肋有妨諸飲癖積
枳實(麩炒)人參赤茯苓㯽榔(各一兩)白术(半兩)黑牽
牛(八兩别一方加木香半兩)
右件六味為細末稀麫糊為丸如梧桐子大每服食
後以橘皮湯下十五丸漸加至二十丸如要不動時
臨卧熱水下五丸加至十丸
治風氣客于皮膚瘙痒不已(出本草)
取蟬蛻薄荷葉等分為末酒調一錢七日三服
治風氣客于皮膚瘙痒不已(出本草)
以蜂房炙過及蟬蜕等分為末酒調一錢匕日三二服
去除浮風益氣力潤皮肉(出本草)
以菉豆煑食之
風消(論)
夫内經謂二陽之病發於心脾有不得隱曲女子不月其
傳為風消夫腸胃發病傳于心脾心主血心病則血不
流脾主味脾病則味不化而精不足精血不足故其証
不能隱曲女子不月久則傳為風消盖精血已虧則風
邪勝而真氣愈削也
方
黃耆湯(出聖濟總錄)治風消氣血虚弱
黃耆(薄切)犀角(鎊各一兩)人參白茯苓(去黑皮各一兩半)柴胡
(去苖)升麻秦芁(去苖土)芎藭木香桑根白皮(剉)
枳殼(去瓤麩炒)防風(去义)芍藥黃芩(去黑心)肉豆䓻(去殼炒)
天麻鱉甲(醋浸炙去裙襴)地骨皮甘草(炙剉各一兩)羌活
(去蘆頭)當歸(切焙)青橘皮(去白切炒各三分)㯽榔(剉)桔梗(去蘆頭炒)
(各半兩)
右粗搗篩每服三錢七以水一盞煎至七分去滓空
腹温服之妙
大和湯(出聖濟總錄)治風消五勞七傷等疾
前胡(去蘆頭)枇杷葉(拭去毛)鱉甲(醋炙)白茯苓(去黑皮)桔梗
(去蘆頭炒)白芷五味子白术厚朴(去粗皮生薑汁炙)
半夏(湯洗去滑)京三稜(煨剉)藿香(去梗)防風(去义各一兩)人參(三分)
柴胡(去苖半兩)桂(去粗皮一兩半)桑白皮(剉)當歸(切焙)芍藥枳
殼(去瓤麩炒)牡丹皮甘草(炙剉)知母(焙)杏仁(去皮尖雙仁麩炒各)
(半兩)
右粗搗篩每服三錢七水一盞生薑三片煎至七分
去滓温服之
人參荆芥湯(出聖濟總錄)治風消血氣虚損攻刺疼痛四肢
無力多因黃瘁胷膈痞悶或大便多秘或時泄利
荆芥穗(二兩)芍藥天麻芎藭當歸(洗切焙)京三
稜(煨剉)黃耆(薄切)鱉甲(醋浸去裙襴炙)牛膝(去苖酒浸切焙各一兩)木香
(半兩)熟乾地黃(切焙)柴胡(去苖各一兩半)防風(去义)牡丹皮大
腹皮(各三分)枳殼(去瓤麩炒三兩)半夏(為末生薑汁作餅曝乾一兩)秦芁(去苖)
(土一分)人參石膏(碎研)白术羌活(去蘆頭)欵冬花(擇净)
陳橘皮(去白切焙各半兩)
右粗搗篩每服三錢七水一盞生薑三片棗一枚去
核同煎七分去滓空心日午臨卧服
莵絲子丸治風消經久不瘥漸成五勞七傷少腹拘急
四肢痠疼面色黧黃唇口乾燥目暗耳鳴心忪氣短夜
夢驚恐精神困倦喜怒無常悲憂不樂飲食無味舉動
乏力心腹脹滿脚膝痿緩小便滑數房事不舉股間濕
痒水道澀痛小便出血時有遺瀝
莵絲子(酒浸别研)桂(去粗皮)鹿茸(去毛酥炙)附子(炮製去皮臍)澤瀉
(炮)石龍芮(各一兩)肉蓯蓉(酒浸切焙)杜仲(去粗皮剉炒)防風(去)
白茯苓(去黑皮)熟乾地黃(洗焙)巴戟天(去心)山茱萸補
骨脂(炒)蓽澄茄沉香(剉)蘹香子(炒)石斛(去根)牛膝
(酒浸切焙)續斷(各三分)桑螵蛸(酒浸炒)芎藭覆盆子(擇净)五
味子(各半兩)
右為末以酒煑麵糊丸如梧桐子大每服二十丸温
酒或鹽湯下空心日午服如脚膝無力木瓜湯下
黃耆羌活飲治心脾受病精血虚少風氣乘之日益削
消
黃耆(一兩半)羌活(去蘆頭一兩)石斛(去根)防風(去义)枳殼(去瓤麩炒)
人參附子(炮製去皮臍)茯苓(去黑皮)五味子牛膝(酒浸)
(切焙各一兩)續斷(半兩)地骨皮(三分)牡蠣(煆一兩)生乾地黃(切焙)
(二兩)
右剉如麻豆每服五錢匕水一盞半煎至一盞去滓
温服日三服
薑黃湯治風消四肢無力胷膈煩悶
薑黃(一兩)沉香(剉三分)黃耆(剉一兩)桂(去粗兩皮半)延胡索人
參厚朴(去粗皮塗生薑汁炙)芎藭防風芍藥(各三分)杏
仁(湯浸去皮尖雙仁别研)羌活(去蘆頭)訶梨勒(煨去皮各半兩)
右除杏仁外粗搗篩和入杏仁勻每服三錢匕旋汲
井花水一盞煎至七分去滓温服不拘時
排風湯治風消肢體痠疼血脉枯耗及治風毒脚氣腫
痛
防風(去义)當歸(洗切焙)白鮮皮白术芍藥桂(去粗)
(皮)芎藭獨活(去蘆頭)杏仁(去皮尖雙仁炒别研)枸杞根(剉)茯
神(去木)麻黃(各等分)
右除杏仁外粗搗篩入杏仁和勻每服三錢匕以水
一盞生薑三片煎至七分去滓空腹温服日晩再服
五補人參丸(出聖濟總錄)治風消
人參白茯苓(去黑皮)黃耆(薄切)地骨皮熟乾地黃
(焙乾各一兩)
右為末煉蜜丸如梧桐子大每服三十丸温酒下夜
卧時服之妙
風厥(論)
夫内經曰二陽一陰發病主驚駭背痛善噫善欠名曰
風厥夫胃土也肝木也木剋土故風勝而驚駭背痛土
不勝木故善噫土不制水則腎氣上逆而善欠為風厥
也
方
乾地黃丸(出聖濟總錄)治風厥背痛善噫善欠驚恐不安
熟乾地黃(焙)桂(去粗皮)續斷山茱萸鍾乳粉
天門冬(去心焙各一兩半)白茯苓(去黑皮)天雄(炮製去皮臍)杜仲
(去粗皮炙剉)牛膝(酒浸切焙)肉蓯蓉(酒浸切焙)栢子仁(各一兩三分)松
脂遠志(去心)乾薑(炮各一兩一分)菖蒲山芋甘草(炙剉)
(各一兩)
右為末煉蜜和丸如梧桐子大每服三十丸温酒空
心下食前日二
人參湯(出聖濟總錄)治風厥志意不樂身背疼痛多驚善欠
噫氣
人參芎藭枳殼(去瓤麩炒)芍藥防風(去义)細辛(去苖)
(葉)桂(去粗皮)附子(炮製去皮臍)甘草(炙各半兩)桔梗(炒)木香
茯神(去木各一分)
右細剉如麻豆大每服五錢匕水一盞半生薑半分
切煎至八分去滓温服
遠志散(出宣明論)治風厥多驚駭背痛善欠志意不樂身背
皆痛
遠志(去心)人參細辛(去苖葉)白茯苓(去黑皮)黃耆(剉各一兩)
桂(去粗皮一兩)熟乾地黃(焙)菖蒲白术防風(去义各半)
(兩)
右為散每服二錢七温酒調服空心晩食前日三服
獨活湯(出聖濟總錄)治風厥肩背痛驚惕不安善噫多欠
獨活(去蘆頭)人參白茯苓(去黑皮)當歸(切焙各二兩)桂(去粗)
(皮)遠志(去心)熟乾地黃(焙)防風(去义各一兩半)細辛(去苖葉)甘
草(炙各一兩)
右細剉如麻豆大每服五錢七水一盞半煎取八分
去滓温服不拘時日二
茯苓湯(出聖濟總錄)治風厥驚駭背痛善噫善欠(方見風驚恐類)
治風蹷(出本草)
以海桐皮浸酒服
風眩(論)
夫風眩之病起于心氣不定胷上蓄熱故曰高風面熱
之所為也痰熱相感而動風風痰相亂則悶瞀故謂之
風眩大人曰癩小兒曰癎其實則一得方療治萬無不
愈但恐証候不審或差違大都忌食十二屬肉而賁豚
為患發多氣急氣急則死不可救若發其病者宜急與
續命湯也用急時但度灸穴便大針針之無不差者初
得針竟便灸最良灸法次列于後余業之以來三十餘年所救
活者數十百人無不瘥矣後人能曉此方幸各參以余
術焉
方
茯神湯(出千金方)治風眩倒屋轉吐逆惡聞人聲
茯神獨活(各四兩)黃耆遠志防風(各五兩)生薑
(三兩)甘草人參當歸牡蠣白术蓯蓉
附子(各二兩)
右㕮咀以勞水一斗二升煑取三升服五合一日夜
盡
續命湯(出千金方)治風眩發則煩悶無知口沬出四體角弓
目各噤不得言
竹瀝(一升二合)生地黃汁(一升)龍齒生薑防風麻
黃(各四兩)防己(三兩)附子(三分)石膏(七分)桂心(二兩)
右㕮咀以水一斗煑取三升分三服有氣加附子製
一兩紫蘇子五合橘皮半兩以服續命湯口開四肢
尚安定而心中尚不除者紫石湯主之
獨活散(一名獨活白术散出聖濟總錄)療風眩厥逆身體疼痛百節不
隨目眩心亂反側苦癲發作無常
獨活(四分)白术(六分)防風(八分)細辛人參乾薑(各四分)
蜀天雄(炮)桂心(各一分)栝蔞(六分)
右細篩旦以清酒服半方寸匕日再忌李桃雀肉猪
肉冷水生菜生葱等一方無桂心
芍藥湯(出聖濟總錄)治風眩暗倒旋屋轉腦痛
芍藥防風(去义)石膏(研碎)木通(各一兩)葛根(半兩)甘菊花
(擇半兩)麻黃(去根節一兩)甘草(炙剉)前胡(去蘆頭各三分)
右㕮咀每服五錢七水一盞半生薑三片棗一枚去
核煎至一盞去滓入荆瀝半合重煎令沸早晩食後
臨卧温服一方無甘草荆瀝
普濟方卷一百五
