普濟方卷一百六十三明周王朱橚撰
喘門
總論
夫五臟皆有上氣喘咳但肺為五臟華蓋百脉取氣于
肺喘既動氣故以肺為主病者右手寸口氣口以前脉
隂實者手太隂經肺實也肺必脹上氣喘逆咽中塞如
欲嘔狀自汗皆肺實證若氣口以前脉虚者必咽乾無
津少氣不足以息此乃肺虚氣乏也夫諸氣者皆屬
于肺諸喘者亦屬于肺是以人之一呼一吸謂之息呼
吸之間脾受其氣通乎榮衛合乎隂陽周流一身無過
不及然後權衡得其平矣將理失宜六淫所傷七情所
感或因墜墮驚恐渡水失跌仆飽食過傷動作用力遂
使臟氣不和榮衛失其常度不隨隂陽出入以成息促
迫于肺不得宣通而為喘也診其脉滑手足溫者生脉
濇四肢寒者死數者亦死謂其形損故也亦有痰停胃
脘痰與氣搏肺道壅塞亦令上氣夫有肺虚挾寒而喘
者有肺實挾熱而喘者有水氣乘肺而喘者有驚憂氣
欝肺脹而喘者又有胃絡不和喘出于陽明之氣逆真
元耗損喘生于腎氣之上奔如是等類皆當審證而主
治之肺虚肺寒必有氣乏表怯冷痰如冰之證法當溫
補如官桂阿膠之類是也肺實肺熱必有壅盛胸滿外
鬨上炎之狀法當用清利如桑白皮葶藶之類是也水
氣者漉漉有聲怔忪浮腫與之逐水利小便如小半夏
茯苓湯五苓散軰驚憂者惕惕悶悶引息鼻張與之寬
中下氣如四七湯桔梗枳殼湯軰陽明之氣下行令逆
而上行古人以通利為利如分氣紫蘇飲指迷七氣湯
加半夏二陳湯加縮砂施之為當真陽虚憊腎氣不得
歸元固有以金石鎮墜助陽接真而愈者然亦不可峻
驟且先與安腎丸八味丸軰否則人參煎湯下養正丹
主之雄黃麻黃馬兜鈴漢防己雞内金諸品非不主喘
也如前治法大要究其受病之源至若傷寒發喘表汗
裏下脚氣喘滿疏導收功此則但療本病其喘自安然
喘有利下而愈者亦有因瀉而殂者喘有數年沉痼而
復瘳者亦有忽因他疾大喘而不救者汗出髮潤喘者
為肺絶身汗如油喘者為命絶直視讝語喘滿者不治
諸有篤疾正氣欲絶之時邪氣盛行多壅逆而為喘然
則喘之危惡又安可以尋常目之婦人産後喘急為
病尤亟因産所下過多榮血暴竭衛氣無所生獨聚于
肺故令喘急謂之孤陽難治治法當推所感詳虚實冷
熱治之縱是得愈必年年遇此時必發喘急者有之千
金云治肺熱悶不止胸中喘急客熱往来欲死不堪服
藥此可以治胸中喘用桃皮芫花各一升二物以水四
升煑取一升半去滓以布蘸汁薄胸中再蘸再薄即效
凡上喘中滿酸心腹脹時作聲痞氣上下不能宣暢
叔和云氣壅三焦不得昌也可用獨聖散吐之次用導
水禹功散輕瀉三五行使上下無礙氣血宣通並無壅
滯後復平胃散五苓散益元甘露散分隂陽利水道之
藥則愈矣
喘
方
團參丸(出簡易方)治五臟相乘榮衛失度不能隨隂陽出
入以成呼吸故氣經于臟不能受納諸氣促迫上併
于肺壅管溢而氣争則喘
桑白皮(剉炒)團參(各三兩)人參白术杏仁(去皮尖炒)麥
門冬(去心)桂心陳皮訶子(炮去核)附子(炮去皮臍)大腹
皮(剉炒)㯽榔(剉炒)芫花(炒)澤瀉枳實(麩炒)吴茱萸半
夏麴(各半兩)
右為末薑汁糊為丸如梧桐子大每服二十丸食前
米飲下未效漸加至三十丸
紫蘇子湯(出危氏方)治憂思過度邪傷脾肺心腹膨脹喘
促煩悶腸鳴氣走漉漉有聲大小便不利脉虚緊而
濇
紫蘇(一兩一方用紫蘇子)大腹皮草果仁半夏(湯浸洗七次)
白术枳實(去穣炒)人參甘草(炙各半兩)厚朴(去皮薑汁製)
木香(不見火)陳皮木通
右剉散每服四錢水一盞薑三片棗二枚煎至七分
服不拘時
杏參飲(出濟生方)治因墜墮驚恐渡水跌仆疲極筋力喘
急不安
人參桑白皮橘紅大腹皮㯽榔白术
訶子(麪裹煨取肉)半夏(湯泡七次)桂心(不見火)杏仁(去皮尖炒)紫菀
(洗)甘草(炙)
右等分㕮咀每服四錢水一盞半生薑五片入紫蘇
葉七葉煎至七分去滓溫服不拘時候
玉華散(出直指方)治咳𠻳上喘調順肺經清利咽膈安和
神氣
甜葶藶(焙香)桑白皮(炒)天門冬(去心)馬兜鈴半夏(製)
紫菀杏仁(去皮尖)貝母(炮)百合人參(各半兩)百部
甘草(炙各一分)
右剉散每服二錢半薑四片大棗三枚服一方無生
薑煎
神祕湯(出直指方)治水氣作喘
陳皮北梗紫蘇人參五味子㯽榔
桑白皮(炒)半夏(製)甘草(炙各等分)
雄黃丸(出直指方)治喘
雄黃(研)白礬(煆)木香生葶藶(各一分)馬兜鈴(去殼)雞
内金淡豆䜴(各三錢半)信砒(絳芒營者研生用一錢半)
右各取實分數並細末研米漿煑糊為丸如胡椒大
每服五丸清茶稍冷臨卧送下至七丸次日飲食勿
用熱菉豆生嚼觧砒霜毒
加减瀉白散(出拔萃方)治隂氣在下陽氣在上咳𠻳喘促
桑白皮(一兩)甘草(五錢)陳皮五味子人參(各五錢)地
骨皮(七錢)青皮(二錢)白茯苓(一錢)
右㕮咀每服四錢水一盞半入粳米十粒煎至一盞
去滓食後服之
加味控涎丸(出危氏方)治風熱上壅或中脘停留水飲喘
急及四肢浮腫脚氣入腹平常腹中痰熱諸氣結聚
服之得利則效
大戟芫花甘遂甜葶藶巴豆(各一兩去殼)黑
牽牛(三兩炒去頭尾)白芥子(炒二兩)
右為末米糊為丸粟米大每服三七丸清茶送下或
溫水亦可服後莫可服甘草藥及熱水
五味子湯(出直指方)治寒熱喘
北五味子杏仁橘紅(各一兩)麻黃(去節一兩半)甘草
(炙)生乾薑辣桂(各半兩)
右麄末每服二錢半蘇三葉煎服肺虚加炒阿膠喘
甚加馬兜鈴
五味子湯(百一選方)治肺虛寒理喘下氣去痰飲務觀郎
中姊發喘𠻳諸藥皆不瘥得此三服遂愈
乾薑(炮半兩)甘草(炙半兩)陳皮(去白三分)桂茯苓五味
子(各一兩)
右剉為散每服五錢水一大盞煎至六分熱服
麥門冬湯(出三因方)治嘔逆上氣喘急咽喉不利止逆下
氣
麥門冬(去心一兩一錢)半夏(製六錢)人參(一分)甘草(炙一分)粳米
(二錢)大棗
右為麄散每服四錢水三盞棗三個煎至六分去滓
空心服之
五味子湯(出百一選方)治寒喘
橘皮(三兩去白)甘草(一兩半炙)麻黃(四兩去根節)杏仁(二兩炒去皮尖)真
北五味子(二兩重)
右為麄末水一盞半藥末二錢煎七分去滓通口服
不拘時如喘甚加藥末入馬兜鈴桑白皮同煎夏月
減麻黃一兩無不效者昔日高申之每苦喘疾發甚
時非此不能治
秘方黃丸子(出簡易方)治消痰定喘
雄黃(研)雌黃(研各一錢)山梔(七枚去皮)菉豆(四十九粒)信砒(少許)
右為末麪糊和為丸菉豆大每服兩丸生薄荷清茶
臨卧之時送下
神秘散(一名神秘湯出三因方)治定喘𠻳補心腎下氣
阿膠(三兩三分炒)雞䏶胵(一兩半)白仙茒(半兩米泔浸三宿晒乾炒)團
參(一分)
右為末每服二錢糯米飲空心下
八寳丹(出朱氏集驗方)治痰實發喘
雄黃雌黃朱砂信砒(並生用)白礬(飛過)菉豆粉
(生)黑豆(生)巴豆(去油)皂角(炙去黑皮各一錢)
右為細末煮糊為丸如菉豆大磨刀水下一丸至三
丸
四磨湯(出濟生方)治七情傷感上氣喘息妨氣不食
人參㯽榔沉香天台烏藥
右各濃礬水和作七分盞煎三五沸稍溫服或下養
正丹黑錫丹
杏參散(一名杏參湯出和劑方)治上氣喘滿咳𠻳倚息不能卧
除痰下氣胸脇脹滿神思昏憒並宜服之
杏仁桃仁(並麩炒去皮尖)桑白皮(蜜炙三度泔浸一宿控乾各一兩)人
參(一兩)
右為末每服二錢水一盞薑三片棗一箇煎至七分
服不拘時
五靈丸(出直指方)治肺喘久不愈漸成息賁
木香(半兩)馬兜鈴(去殼炒)葶藶(微炒各一分)川五靈(二兩半)
右為細末煉蜜為丸如梧桐子大每服二十丸杏仁
二枚搥碎薑三片煎湯下一方棗肉為丸
人參丸治喘
人參(二錢半)苦葶藶(炒五兩)南星(三錢)半夏(三兩)
右為細末生薑自然汁麪糊為丸如黍米大每服五
十丸薑送下漸加亦可小兒減數服之
坎離湯(出朱氏集騐方)專定喘
蓽澄茄石菖蒲(各半錢)白术茯苓杏仁(各一錢)
甘草半夏(泡七次)紫蘇子(各二錢)
右為末水一盞半煎不用薑
二黃丸(出濟生方)治停痰在胃喘息不通呼吸欲絶
雌黃雄黃(各一錢)
右研末羅極細鎔黃蠟為丸如彈子大每服一丸半
夜時候熱煑糯米粥乘熱以藥投在粥内攪轉和粥
喫之
棗杏丸(出朱氏集驗方)治喘
大棗(五十箇去核)葶藶(黃者二兩微炒)杏仁(三兩去皮尖)
右搗細末取棗肉研成膏為丸如梧桐子大每服三
十丸桑白皮湯下當令人大便鴨溏不妨
杏參散(出仁存方)治喘氣息
桃仁杏仁(並去皮尖炒)人參知母貝母桑白
皮(米泔浸蜜炙三度)
右等分為末每服二錢水一盞薑三片棗一枚煎七
分食後服
菖蒲煎治肺中風喘鳴肩息
菖蒲欵冬花紫菀人參桂心(各等分)
右為細末煉蜜和丸皂子大每服一丸煎糯米飲化
下
紫參湯散(出拔萃方)治形寒飲冷傷肺喘促痰涎不得安
卧
米殼(二兩蜜炮黃色)麻黃桔梗五味子甘草(炙)紫
參(各一兩)
右為細末每服四錢水煎臨卧服
神秘湯(出拔萃方)若病人不得卧卧則喘者喘者水氣逆
上乘于肺肺得水浮使氣不通流其脉沉大宜服之
橘皮(洗)生薑紫蘇葉(或用子)人參桑白皮(炒各半兩)
右㕮咀以水三升煎至一升去滓分作三服溫用一
方有白茯苓木香各二錢指迷方以五味子湯加去
桑白皮
玉蟬散(出仁存方)治氣發喘坐卧不得
人參萆麻葉霜桑葉(各半兩)訶子肉(半兩)鍾乳粉
(一兩)
右搗羅細每服二錢溫糯米粥飲調下每于食後服
之
理氣丸治氣不足動便喘促遠行久立皆不任汗出
鼻乾心下急痛苦悲傷睡卧不安
杏仁(去皮尖麩炒研别)桂枝(去皮各一兩)益智(去皮)乾薑(炮各二兩)
右為末蜜丸如桐子大以鍾乳粉為衣每服三十丸
空心米湯送下
宣肺湯(出百一選方)治喘
細辛甘草(各一兩)防風(二兩去蘆)麻黃(四兩不去根節)
右㕮咀每服三錢水一盞半煎至七分去滓溫服
天南星散(出本事方)定喘
南星半夏青皮(並炒令黃)白礬(煆各等分)
右為末每服一錢好北棗去核入藥在内細嚼嚥下
治久患肺氣喘急至妙
用杏仁去皮尖二兩童子小便浸一日一換夏月一
日三四換浸半月取焙乾研爛極細每服一棗大丸
薄荷一葉蜜一雞頭大水一中盞同煎取七分食後
溫服甚者不過一劑瘥永不發動忌腥
棗杏丸(一名大乾棗三味丸)治喘(方見咳𠻳門久咳類出仁存方)
大黃散(出肘後方)治大熱行極及食熱餅竟欲飲水過多
衝咽不即消仍以氣呼吸喘息方瘥
大黃乾薑巴荳(各等分)
右為末每服半錢若得吐下即愈
五礬散治喘并痰𠻳(一名炙肝散)
五倍子白礬
右各等分為末和勻每服三錢以生猪肺火上炙熟
蘸藥末細嚼喫食後服一方用生猪肝蘸藥亦可漢
陽公庫兵黃六者舊苦此病百藥不效于岳陽路上
遇一道人𫝊此方兩服病不復發
杏仁散治喘
馬兜鈴(一兩)杏仁(一兩去皮尖炒)
右為末每服三錢水一盞煎至七分去滓食後服之
定喘飲子
訶子肉(三肉)麻黃(四兩不去節)
右為麄末每服四錢水二盞煎至一盞二分去滓入
好臘茶一錢再同研至七分通口不拘時候臨卧服
之尤佳立如神效老幼可服一方加人參二兩名訶
參散本方只兩味
如神湯治喘
茒根(一握生剉臨時取生者妙)桑白皮
右等分用水一碗煎至八分一服即止甚者三服
竹葉橘皮湯治大走馬及奔趁喘乏便飲冷水因得
上氣發熱方
竹葉(三斤)橘皮(三兩)
右件藥以水一斗煑取三升濾去滓分為三服令三
日服一劑
神秘方治喘
右以猪爪甲二枚焼灰細研入麝香當門子一枚同
研臘清茶調下
故錦散治喘
右焼故錦一寸焼灰清茶調服神效
&KR0797;蔞散治喘
右用&KR0797;蔞二箇入明礬一塊如棗子大入&KR0797;蔞内焼
煆存性為末將蘿蔔爛煮蘸藥末服之汁過口藥盡
病除
大黃散治肺喘
右用川大黃為末以新水調下
疎鑿飲子治下氣定喘導涎消腫
人參木通半夏附子(炮)草菓仁木瓜
秦艽㯽榔杏仁赤茯苓(連皮)橘紅(各一兩)厚朴
(一兩半)木香甘草(各半兩)
右㕮咀每服半兩水一盞半生薑七片煎至八分去
滓服不拘時
加減滲濕湯(出朱氏集驗方)先用靈砂合来復丹服若只丹
服靈砂則秘合則通次用後藥
嫩蒼术(三錢炒)白术(三錢)赤茯苓(四錢)丁香縮砂仁
木瓜神麯綿薑陳皮草菓厚朴(製炒各三)
(錢)甘草(二錢半)
右前㕮咀薑棗煎厲端明得喘疾醫下痰疎導之
藥引客邪腎經而兩足并外腎發腫有僧云此脾腎
虚用此則大小便自流利
妙方(出鮑氏方)治喘息諸方治不效者
代赭石(煆末一兩)牡蠣(粉一兩)皂角(去皮尖一兩)貝母(半兩)
右為末每服二錢韲水入麻油一二點調下
葶藶丸(出本事方)定喘急肺積
苦葶藶(一兩)當歸肉桂白蒺藜乾薑川烏
頭吴茱萸鱉甲大杏仁茯苓人參(各半)
(兩)㯽榔(一兩)
右為細末煑棗肉和杵如梧桐子大每服二三十丸
薑棗湯下日進三四服不拘時候
皺肺丸
貝母(炒)知母秦艽阿膠(炒)欵冬花紫菀茸
百部(去心)糯米(炒各一兩)杏仁(去皮尖别研四兩)
右為末將羊肺一箇先以水灌洗看容得水多少即
以許水更添些煮杏仁令沸濾過灌入肺中繫定以
糯米泔煮熟研細成膏搜和前藥末杵數千下丸如
梧桐子大每服五十丸食前桑白皮湯下
三分茶(出儒門事親)
茶(二錢)蜜(二兩)蕎麥麪(四兩)
右以新水一大碗約打千餘數連飲之飲畢良久下
氣不可停人喘自止妙矣
葶藶散(出仁存方)治氣喘滿急腹脹不得卧
苦葶藶(炒搗細一兩)桑白皮(一兩)陳皮(去白一兩)
右為末每服三錢水一盞棗兒二箇煎至七分去滓
服之
人參胡桃湯(一名觀音散出直指方)治胸滿喘急不能睡卧(方見)
(咳𠻳門痰𠻳類)
神應丹(出危氏方)治肺氣喘息晨夕不得睡卧不問久新
一服見效
砒石(一兩)菉豆(六兩)
右同煑以豆爛為度取出砒石入黃丹一兩同研爛
用紙做捲五七重如豆筒又入砒石黃丹以黃埿固
濟復焼紅為度又入黃丹一兩麪四分為丸如粟米
大又以黃丹二兩為衣每服二粒新井花水下得效
即止
真應散(出三因方)治遠年喘氣急不能眠卧百藥無效者
右白石英四通明者以生絹袋盛用雄猪肚一箇以
藥入線縫定煑熟取藥出再用猪肚一箇如前法煮
三煮了取藥出控乾研為末以官局欵冬花散二錢
更以桑白皮二寸生薑三片棗二箇水一盞半煎至
七分通口服猪肚亦可喫只不得用醬醋椒薑等調
和
治喘急妙方
北五味子大甘草(等分為末)
右用生薑自然汁調安在手心喫
葶藶散(出濟生方)治過食煎煿或飲酒過度致壅喘不得
卧及肺癰咽燥不渴濁唾腥臭
甜葶藶(炒)桔梗(去蘆)&KR0797;蔞子川升麻薏苡仁
桑白皮(炙)葛根(各一兩)甘草(炙半兩)
右㕮咀每服四錢水一盞半生薑五片煎至八分去
滓食後溫服
瀉肺湯(出御藥院方)治肺氣逆上甚
防己陳皮(湯浸去穣)桔梗(去蘆頭)赤茯苓杏仁(湯浸去皮)
(尖生用半兩)苦葶藶(二錢半)
右㕮咀每服一錢水一盞半同煎至六分去滓食後
溫服日進二錢或三服亦可
黃牛散(出仁存方)治肺熱脉滑大氣急喘滿
大黃(一兩)白牽牛(二兩)
右為末蜜水調二錢立止又用皂角膏為丸亦可
半夏湯(出仁存方)治定喘下痰
半夏(一兩)甘草(三錢)皂角(炙去皮子半兩)
右㕮咀每服三錢水一盞半生薑三片煎至七分去
滓食後溫服
治痰喘方(出百一選方)
右以胡桃肉三箇薑三片是夜服之湯嚥下即睡自
旦𠻳上喘亦不作神驗如此未瘥再嚼胡桃并薑如
前數且飲湯勿行動就枕即愈
定喘化涎(出肘後方)
右用猪蹄甲四十九箇洗净控乾每個指甲内半夏
白礬各一字入磁罐子内封閉勿令煙出火煆赤去
火細研入麝香一錢人有上氣咳𠻳喘急用糯米飲
下小兒半錢至妙
芫花散(出百一選方)治實喘肺氣脹喘急心胸滿若氣虚
而喘者不可服
芫花(不以多少醋浸一宿取出醋炒令黑焦為細末)大麥麴(一方作麪)
右等分和拌極勻以濃煎柳枝酒調下立定一方不
用酒水煎食後服之
葶藶湯(出朱氏集驗方)治肺壅氣喘急不得睡卧飲食不進
右用葶藶子三兩炒令黃搗為細末以水三升煑大
棗三十枚得汁一升内藥中每服如棗大煎取七合
頓服一方大人分三服小兒分四服
治氣喘痰盛
右以㯽榔為末湯調下
木防己湯(出本草方)療人膈間肢滿其人喘滿心下痞堅
面黧黑其脉沉緊得之數十日吐下即愈
用大防己二兩石膏二枚雞子大碎綿裹桂心二兩
人參四兩四味以水六升煑取二升分再服虚者便
愈實者三日復發汗至三日復不愈者宜去石膏加
芒硝三合以水六升煮三味取二升去滓内芒硝分
再服微下利則愈禁生蔥孫思邈療遺溺小溲澁亦
用三物木防己湯
葶藶散治上氣喘急遍身浮腫(方見咳𠻳門咳𠻳不得卧類)
四七湯(出直指方)治驚憂氣遏上喘
半夏(製二兩半)茯苓(二兩)厚朴(製一兩半)紫蘇葉(一兩)
右㕮咀每服三錢半生薑七片棗二枚煎服
五味子湯(出活人書)治喘促脉浮而厥者
五味子(半兩)人參麥門冬杏仁橘皮(去白)生薑
(各二錢半)棗兒(三枚破)
右㕮咀以水二盞煎至一盞去滓分作二服用之
玉液散(出指南方)治喘
團參川芎茯苓官桂知母杏仁葶
藶柴胡半夏(各一兩)麻黃石膏橘皮白
术(各一兩)訶子羌活秦艽甘草(各半兩)
右為麄末每服五錢水二盞薑五片棗一枚煎一盞
去滓溫服
平肺湯(出指南方)
天門冬馬兜鈴百部(各半兩)
右為麄末每服五錢水二盞煎至一盞去滓溫服
定喘餅子(出衛生寳鑑方)累經神驗
芫花(醋浸一宿炒黃)桑白皮(炒)吴茱萸(炒)陳皮(去白已上各一兩)
白牽牛(半生半炒取末二兩)馬兜鈴(一兩)寒食麪(三兩)
右件五味先杵為末細入牽牛頭末共麪再拌勻羅
過滴水為丸如櫻桃大捏作餅子取熱灰半碗在鐣
内同餅子熱每服一餅嚼爛煎馬兜鈴湯下夜卧服
之如患人心頭快加上一餅至明微痢下神效婦人
有胎者不可服
平氣散(出衛生寳鑑方)治盛則為喘己未歲初秋三日奉詔
至六盤山至八月中霖兩時承上命治不憐吉吴元
帥夫人年逾五十身體肥盛因過飲酒及鐘乳腹脹
喘滿聲聞舍外不得安卧大小便澁滯氣口脉大兩
倍于人迎關脉沉緩而有力予思霖雨之濕飲食之熱
濕熱大盛上攻于肺神氣躁亂故為喘滿邪氣盛則
實實者宜下之故制平氣散以下
白牽牛(二兩半生半炒熟取用頭末)青皮(三錢去白)大黃(七錢)雞心㯽
榔(三錢)陳皮(半兩去白)
内經曰肺若氣上逆急食苦以泄之白牽牛苦寒瀉
氣分濕熱上攻為喘故以為君陳皮苦溫體浮理其
肺氣青皮苦辛散肺中滯氣為臣㯽榔辛溫性沉重
下痰降氣大黃苦寒蕩滌滿實故以為使
右為末每服三錢煎生薑湯一大盞調下無時一服
减半再服喘愈止有胸膈不利煩熱口乾時時咳𠻳
以加减瀉白散主之
加减瀉白散(出衛生寳鑑方)
桑白皮(一兩)地骨皮(五錢)知母(去皮五錢)青皮(去白二錢)陳皮(三錢)
細黃芩(三錢)桔梗(五錢)甘草(炙三錢)
右件剉如麻豆每服五秤水二大盞煎至一盞去滓
食後溫服數服良愈華陀云盛則為喘减則為枯活
人書云發喘者氣有餘也凡看文字須要會得本意
盛而為喘者非肺氣盛也喘為氣有餘者亦非肺氣
有餘也氣盛當認作氣衰有餘當認作促肺氣果盛
又為有餘當清肅下行而不喘以其火入于肺衰而
不足為喘焉故言盛非言肺氣盛也言肺氣中之火
盛也言有餘者非言肺氣有餘也言肺中火有餘也
故瀉肺以苦寒之劑非瀉肺中之火實補肺氣用者
不可不知
蘇子降氣湯(出如宜方)治喘虚陽上攻喘促
當歸甘草厚朴(製)前胡(各二兩)陳皮(製)桂(各二兩)
蘇子半夏(各五兩)
右㕮咀薑棗煎
杏仁膏治氣喘促浮腫小便澁
右用杏仁一兩去皮尖熬研和米煮粥極熱空心喫
二合
人參散若猶覺停滯在心胷膈中不利者(方見咳𠻳門咳𠻳上)
(氣唾膿血類)
獨聖散(又名必效散)得效定喘
右用訶子大者為末每服一錢糯米飲調下
治卒上氣喘息鳴息便欲絶
用人參末服之日五六服
治喘殊妙
右用露蜂房一枚須取似盞大者燒灰存性入白丁
香七粒即雄雀糞每服一錢半濃煎人參湯調下立
止不拘時候
喘𠻳
論
夫五臟者皆禀于肺若肺氣虚為風冷所乘使經絡否
澁氣不宣通則肺壅脹則氣逆則心胸滿塞故令咳𠻳
喘急也夫肺為五臟六腑之華蓋主行氣于皮毛形寒
飲冷則傷于肺肺一受邪安能統攝諸氣氣亂胸中而
疾生焉重則為喘輕則為𠻳喘之為病由痰實而氣不
散上激咽喉哮呷作聲咯不出嚥不下憧憧而急渴渴
而數張口擡肩搖身輥肚𠻳之為疾病由氣急而痰隨
上浮風生喉靨淫淫如痒習習如硬涕唾稠濃聲音重
濁甚則續續不已坐卧不安諸方定喘𠻳皆以三物拗湯
為主麻黃散冷杏仁下氣甘草和中故也九寳湯一方
于中皆增六品深有理焉本草云麻黃久服令人虚患
喘人無時而發此方中有肉桂實表不致亡陽薄荷桑
皮清利膈道紫蘇陳皮大腹寬和氣宇造化精深政如
千金方小續命湯用麻黃佐肉桂云久服不令人虚亦
此意也
方
神效散治老幼喘𠻳神效
杏仁(去皮尖炒一兩半)甘草(炙)旋覆花(各三兩)白术蓮肉
(去皮心)射干(米泔浸)前胡御米(略炒)百合(水浸去沫)白扁豆
(略炒)川芎(各三兩)人參白茯苓(各四兩)神麴(炒五兩)桑白
皮(炒)乾葛桔梗(各六兩)
右為細末每服二錢水一盞生薑三片棗一個煎至
七分食後溫服
知母茯苓湯(出醫方大成)治肺痿喘𠻳否塞往来寒熱自
汗(方在肺臟門肺痿類)
調降湯(出直指方)治喘𠻳
枳殼(製一兩)半夏(製)北梗青皮陳皮真蘇子
㯽榔茯苓葶藶(隔紙炒各半兩)木香白豆蔲仁
縮砂仁紫蘇葉(各二錢半)甘草(炙三分)
右剉散每服三錢薑五片食前服
神應丹(出御藥院方)治諸遠年喘𠻳
麻黃(一十斤走水洗淨去土爛搗用河水四担浸一宿砂鍋熬至二担去滓)栝蔞(大者)
(一个)皂角(二定去皮絃并子)貝母(炒去心)桑白皮(去土)紫蘇子
欵冬花桔梗知母(各二兩已上八味搗爛入前麻黃汁内熬至一半去)
(滓澄取清汁再熬成調膏)白茯苓(去皮)阿膠(杵碎炒為末秤入藥拌勻各二兩)紫
菀(洗去土)天麻人參(去蘆三味為末各一兩)
右件十四味以藥末搜和前膏杵熱為丸如小彈大
每服一丸溫虀汁化開臨卧飲之便去枕仰卧不許
久坐如不得睡乃藥之效也此治𠻳較慢如治喘不
以新久如神服此藥三服後似見痢一般
平肺湯(出簡易方)治肺氣上壅喘𠻳痰實寒熱往来咽乾
口燥
陳皮(一兩)半夏(洗七次)苦梗(炒)薄荷(各七錢)紫蘇烏梅
(去核)紫菀知母桑白皮(蜜炒)杏仁(炒)五味子罌
粟殼(蜜炒各七錢半)甘草(炙半兩)
右為粗末每服三錢生薑三片水煎六分食後溫服
加味白术散(出危氏方)
陳皮半夏人參白茯苓白术甘草(炙)
山藥(炮各二兩)白扁豆(製一兩半)縮砂桔梗(炒)石蓮肉
薏苡仁(各一兩)
右剉散治喘𠻳每遇飲酒必發生薑桑白皮煎服效
杏蘇飲(出直指方)治上氣喘𠻳浮腫
紫蘇葉(二兩)五味子大腹皮烏梅肉杏仁(去皮)
(尖各一兩半)陳皮北梗麻黃(去節)桑白皮(炒)阿膠(炒各)
(三分)紫菀甘草(炒各一兩)
右㕮咀每服三錢薑五片煎服
參蘇半夏湯(出御藥院方)治咳𠻳痰涎咽膈不利喘滿氣
不宣通
人參桂(去粗皮)甘草(炙)木香(各一兩)五味子桑白
皮(炒)陳皮(去白)白术紫蘇葉半夏(薑製各二兩)
右為末每服五錢水一大盞半生薑十片煎至八分
去滓食後溫服
定肺湯(出直指方)治上氣喘𠻳
紫菀茸北五味子橘紅杏仁(去皮尖略炒)真蘇
子(炒)桑白皮(炒)半夏(製)枳殼(製各等分)
右為末每服三錢薑五片紫蘇五葉食後煎服
八仙丸治喘𠻳神效
棗(三个去核紙裹巴豆慢火燒烟盡)天南星(炮一兩)半夏(洗)小皂角
(炙黃去皮子)甘草(炒)欵冬花白礬(枯各半兩)巴豆(七个)杏仁
(三十五个去皮尖炒)
右為細末醋糊為丸如梧桐子大每服二三十丸溫
菜虀汁下喘𠻳細嚼燒蘿蔔栗子生薑湯下
五靈蟬退丸(出本事方)治年久近日喘𠻳
蟬退(一兩去頭足)五靈脂(半兩生)砒(生用半兩)雄黃(生)杏仁(去皮)
(尖各半兩)輕粉(一兩)淡豆豉(四十九粒)馬兜鈴(一兩生)
右件除輕粉研為末用生薑荸薺自然汁合粉藥丸
如龍眼大每服一丸臨卧細嚼生薑湯送下忌毒
人參蛤蚧散(出濟生拔萃方)治三二十年間肺氣上喘𠻳咯
唾膿血滿面生瘡徧身黃腫悉皆治之亦治肺痿咳
𠻳及肺壅咽燥
蛤蚧(一對全者以河水浸五宿逐日換水淨浸去腥氣酥火炙香熟)甘草(炒紫)杏仁
(炒去皮尖各五兩)人參茯苓貝母桑白皮知母
(各二兩)
右為細末淨磁盒子内盛每日如茶點服一料永除
神效一方有生薑二斤煎服
青金丹治涎喘𠻳胸脇刺痛久積痰飲痞塞噎悶
五靈脂豆䜴(各半兩)生杏仁生半夏(各四个)生巴
豆(二个)生白礬(各一錢半)青黛(為衣)
右為細末蜜煉為丸如&KR0008;豆大每服一丸菜葉裹溫
虀汁送下食後臨服以青黛為衣
欵花貝母散治喘𠻳虚弱病
欵冬花人參半夏(姜製)知母貝母甜葶藶
(炒)御米殼(蜜炒)烏梅肉(已上各等分)
右為末每服一錢水一盞生薑五片煎至七分食後
溫服
平肺湯治肺與腎皆以至隂積水喘嘈咳𠻳蓋水乘
之
葶藶(微炒)桑白皮(炒)北梗枳殼(製)紫蘇莖葉半
夏(製各一兩)麻黃(去節三分)甘草(炒半兩)
右剉散每服三錢薑五片煎服腎水用青木香丸
紫蘇半夏湯(出御藥院方)治喘痰涎寒熱往来
紫蘇葉半夏(湯洗七次)紫菀茸五味子陳皮(各半)
(兩)桑白皮(炙一兩半)杏仁(去皮尖麩炒黃色一兩)
右為粗末每服三錢水二盞生薑七片煎至一盞去
滓取六分清汁食後臨卧熱服日進三次
神應丹(出宣明論)治涎𠻳喘滿上攻心腹卒痛及痢下血
兼婦人帶下病一切脇肋痛滿
薄荷葉(四錢)甘草(四錢)巴豆(去皮燈燒存性用)五靈脂盆硝
(各二錢)輕粉(一錢)豆䜴(一兩慢火炒)
右研勻鍊蜜為丸如梧桐子大食後溫虀汁一橡碗
許化下一丸續後空嚥津三五次禁飲食少時須覺
咽喉微熱即效或飲子過多送藥在胃中即效少以
引子少炒或咽喉過熱即少少吸冷水解之如止心
腹急痛熱酒或熱醋少許化下兩丸無時未效再服
得利尤良或利後痛未止者每服一丸以為度止痢
溫米飲下兩丸食前日進三服治帶下溫酒下兩丸
或大便利後每服一丸
理肺散治喘𠻳脇肋刺痛不得眠睡
杏仁(去皮尖炒)馬兜鈴(炒)漢防己茯苓陳皮桔
梗(各一兩)葶藶(一分)
右為末每服三錢水一盞半生薑五片煎至七分和
滓食後溫服
沉香散(出傳信適用方)定喘治𠻳
好沉香(半兩)阿膠(半兩蛤粉炒成珠子)結實人參(一兩)桑白皮(揀一)
(兩微炒氣虚人減半)陳皮(半兩)紫蘇(半兩)甘草(炙一分)
右為細末每服二錢生薑三片水一大盞煎至七分
去滓通口服元方只以棗湯調下
硃砂丸(出楊氏家藏方)治老人小兒喘𠻳□痰等症晝夜不
得眠
輕粉雄黃(另研各二錢)桑白皮半夏(薑製)欝金甜
葶藶(隔紙炒各三錢)
右為細末麪糊為丸如梧桐子大硃砂為衣每服六
七丸食後睡時生薑湯下病大者三十丸
賺氣散(出御藥院方)治新久喘𠻳不已
御米殼(用塩䜴一兩沸湯浸一時許取浸御米殼一宿再用蜜水拌勻炒)人參(各一)
(兩半)杏仁(湯浸去皮尖麩炒一兩)烏梅肉(三錢)甘草(炒)桔梗(各二兩半)
右為末每服二錢水一盞煎至七分去滓稍熱服不
拘時
安肺散治涎喘𠻳日夜不止
欵冬花五味子烏梅肉(焙微黃)紫菀茸(各一兩)甘
草(炒半兩)御米殼(去蒂蜜炒四兩)
右為細末每服二錢水一盞煎至七分去滓食後溫
服日進二服癆𠻳加人參二錢
人參欵冬花散(出濟生拔萃方)治喘𠻳久不已者咳謂無痰
而有聲肺氣傷而不清也𠻳謂無聲而有痰脾濕動
而為痰也咳𠻳謂有痰有聲也
人參欵冬花(各半兩)知母貝母半夏(各三錢)御
米殼(二兩炒黃色)
右為粗末每服五錢烏梅同煎臨卧服之
人參理肺散(出醫方大成)治喘𠻳不止
麻黃(一兩炒去節)御米殼(三錢炒)人參(炒二兩)當歸木香
(各一兩)杏仁(二兩麪炒)
右為粗末每服四錢水煎服之
玉液方(出危氏方)治久近喘𠻳口乾作渴
苽蔞根(一兩)知母(去心炒一兩)甘草(炙半兩)人參(半兩)
右為末每服二錢先鎔下黃蠟二錢同入米飲調下
食後服
阿膠散(出傳信通用方)治一切咳𠻳定喘補肺化痰
阿膠(一兩炒)紫團參(一兩)半夏(湯洗七遍同生薑捏作餅子一兩)鱉甲
(括洗淨醋煮黃半兩)甘草(半兩剉)
右為細末每服二錢水一盞薑二片煎至七分通口
服如癆盛加虀白二寸同煎熱先嚼虀次呷藥
人參針頭丸專治風飲喘𠻳
巴豆(五个去皮)半夏(五个研湯洗七次)杏仁(五个去皮尖)萆麻(五个去皮)
白礬(二錢)
右為細末棗肉為丸針簽藥于燈熖上燎過青煙起
吹息藥虀菜葉裹之漿水送下臨卧服之
訶子散(海上名方)治喘𠻳
漢防己(一兩)麻黃(去根節)訶子(炮)杏仁(麩炒去皮尖各半兩)
右為粗末每服三錢水一盞半煎至一盞去滓入好
茶一錢再煎至七分食後溫服
知母丸治一切遠年上氣喘𠻳(方見咳𠻳門咳𠻳不得卧類)
右剉散生薑三片煎食後臨卧服之
清膈散(出危氏方)治喘𠻳吐唾不利膈熱口中苦氣
南星(一兩)鉛白霜(少許)桑白皮(一兩半)白附子(五錢)
右剉為散生薑三片煎食後臨卧服之
安神散(出宣明論)治遠年近日咳𠻳不已
御米殼(蜜炒)陳皮(去白)人參甘草(炙各一兩)
右為末每服一錢烏梅湯下臨卧服之
百部散
百部欵冬花麻黃(去根節)杏仁(去皮尖炒各一兩)
右為末入杏仁勻每服二錢水一盞半糯米二十粒
同煎米軟食後溫服
馬兜鈴散治喘𠻳咯膿涎
馬兜鈴(炒)甘草(炒)百部杏仁(去皮尖炒熟各一兩)
右為末每服三錢水一盞半煎至七分去滓食後溫
服
白雲換肺丸專治遠年近日喘𠻳不止
欵冬花(一兩)半夏明礬寒水石(各二兩)
右為細末生薑汁糊為丸如梧桐子大每服三四十
丸薑湯下
黑神丹(一名青金丹)治氣喘咳𠻳(方見咳𠻳門五臟諸咳𠻳類)
天南星散(出本事方)治氣喘咳𠻳
天南星(大者二個)蚌粉甘草(各等分)
右為末每服一錢水一盞薑三片煎至七分臨卧溫
服
防己丸(出宣明論)治肺不足喘𠻳久不已者調理血氣清
消化痰涎
防己木香(各二錢)杏仁(三錢)
右為末鍊蜜和丸如小豆大每服二十丸煎桑白皮
湯下如大便利加葶藶一兩食後服之
馬兜鈴湯治喘𠻳咽燥煩渴咳膿血腥臭
桔梗(三兩)甘草(炒一兩)馬兜鈴(二兩炒)
右為末每服五錢水二盞糯米一合同煎至七分去
滓溫服浮腫者加茯苓白术各半兩
馬兜鈴散(出肘後方)治肺氣喘𠻳
馬兜鈴(二兩只用裏面子去殼)酥(半兩入碗内拌和勻慢火炒乾)甘草(一兩)
右為末每服一錢水一盞煎至六分溫呷或以藥末
含嚥津亦得
大黃葶藶丸(出本事方)治氣喘咳𠻳
大黃(半兩炒)葶藶子(一兩洗淨瓦上炒)
右為末鍊蜜為丸如梧桐子大每服五七丸桑白皮
湯下
又方(出本事方)
草烏(五錢重)麻黃(三錢重)
右為末每服三大錢蘿蔔一個同煮令熱只喫蘿蔔
妙
殭蠶湯(出瑞竹堂)治𠻳喘喉中如鋸不能睡卧
好茶末(一兩)白殭蠶(一兩)
右為細末放碗内用盞蓋定傾沸湯一小盞臨卧再
添湯點服
治諸般𠻳喘(出傳信適用方)
罌粟殼(十个大者用新瓦一片細拍碎于瓦上炒黃)大白梅(五个湯浸三五次去)
(塩味)
右件用生薑五片棗二個水二盞煎至一盞去滓臨
卧服留滓天明再煎服之
治大人小兒喘𠻳齁䶎(出經驗良方)
右用糯米泔少許磨茶子滴入鼻中令吸入口服之
口横咬竹管片時則口間與鼻中涎出如線當日即
愈不過三二次絶其根源屢試驗
治遠年近日喘𠻳(出本事方)
右用皂角不蛀者三大莖一味刮去黑皮刀切開去
子每子倉内入巴豆肉一粒合就麻皮縳定用生薑
自然汁和蜜塗令匝慢火炙又塗又炙以焦黃為度
擘開去巴豆不用以好明礬一兩枯過萆麻七個薑
汁和蜜塗炙前三味為末却以杏仁二兩去皮尖研
成膏却與前藥和勻每服一錢用柿子乾炙過候冷
點藥細嚼臨卧服忌熱毒魚鮓鮭鮝油麪酒米醋煎
煿熱毒等物
神效散(一名神效湯出危氏方)治一切喘𠻳
右用不蛀大皂角一條作兩邊去子每孔入巴豆肉
一粒線繫定童子小便浸一宿火炙令焦黃去巴豆
不用或入一二粒亦不妨却以杏仁半夏各一合入
麻油内煎令拆裂為度同為細末每服一字乾柿點
藥細嚼或用白糖點喫亦可臨卧時服服了不可喫
湯水一應物妙不可言
蛤蚧膏(出御藥院方)治遠年近日咳𠻳上氣喘滿如神
蛤蚧(一對用雌雄各半兩米泔刷洗淨二十遍酥炙黃色)潞參(一兩半末)紫菀茸
麻黃(一斤根節)艾葉槐角(二味炒)陳皮枇杷葉(去毛)
桑白皮甜葶藶欵冬花杏仁(去皮尖)薄荷葉
佛耳草五味子紫蘇葉皂角(去皮子)貝母(各半)
(兩)
右件除蛤蚧潞參外取十六味搗羅為粗末用河水
三斗於鍋内慢火熬至一斗半搓揉勻濾去滓令極
細再用生絹袋濾過以文武火再熬成膏然後入蛤
蚧潞參細末與膏和勻丸如彈子大每服一丸任意
湯磨下食後臨卧服之
馬兜鈴散(出聖惠方)治咳𠻳喘急面目四肢浮腫
馬兜鈴(一兩)人參(一兩去蘆頭)貝母(一兩煨微黃)甘草(一兩炙微赤色)
甜葶藶(一兩隔紙炒紫色)杏仁(一兩去皮尖雙仁炒微黃)麻黃(一兩去根節)
知母(一兩)皂莢(一兩去黑皮酥炙黃去子)五靈脂(一兩)葳靈仙(一兩)桑
白皮(一兩)欵冬花(一兩)陳橘皮(一兩湯浸去白穣)黃明膠(二兩搗碎)
(炒令黃)
右為散每服五錢以淡漿水一中盞煎至六分去滓
溫服不拘時
天門冬丸(一名調肺丸出御藥院方)治肺臟客熱喘促咳𠻳心神
煩悶(方在肺臟門肺臟壅熱類)
紫菀散(出聖惠方)治咳𠻳喘急咽喉不利胸中似物妨塞
紫菀(一兩去苖土)桑白皮(一兩剉)欵冬花(半兩)葳靈仙(半兩)柴
胡(三分去苖)桔梗(一兩去蘆頭)甘草(半兩炙微赤剉)赤茯苓(一兩)川升
麻(三分)射干(半兩)枳殼(一兩麩炒去穣)
右為散每服五錢水一大盞生薑半分煎至五分去
滓不計時溫服
百部丸(出和濟方)治肺氣不調咳𠻳喘急胸膈煩悶唇乾
口燥面目浮腫咽嗌不利積久不瘥咯唾膿血者亦
宜服之(方見咳𠻳門熱𠻳類)
人參清肺湯治肺胃虚寒咳𠻳喘急坐卧不安胸膈
噎悶脇肋脹滿迫塞短氣喜欲飲冷咽噫引痛及療
肺痿癆𠻳唾血腥臭乾嘔煩熱聲音不出肌肉消瘦
倦怠减食
地骨皮人參甘草阿膠(麩炒)杏仁(去皮尖麩炒)桑
白皮知母烏梅(去核)罌粟殼(去蒂蓋)桔梗(去蘆)
右等分為散每服三錢水一盞半烏梅棗兒各一枚
同煎至一盞去滓食後臨卧加蜜半匙攪勻澄清吸
服效一方無桔梗
紫蘇子煎治咳𠻳喘急形體虚羸不思飲食
紫蘇子(五合微炒)生地黃汁(一升)麥門冬(五合)白前(一兩)生薑
汁(二合)貝母(二兩煨微黃)人參(一兩去蘆)白蜜(一升)杏仁(五兩湯浸去皮)
(尖雙仁麩炒黃研如膏)紫菀(二兩去苖土)五味子(一兩)
右六味為末以諸藥入杏膏等同于銀鍋中攪勻以
慢火煎成膏于不津器中盛不計時候服一茶匙含
化嚥下津
桑白皮湯治咳𠻳胸滿氣急
桑根白皮(剉)紫蘇(連莖葉)知母(焙)貝母(去心焙)欵冬花
(去梗)半夏(湯浸七遍焙乾)五味子(各一兩)厚朴(去粗皮生薑汁炙)甘草
(炙剉)人參(各半兩)
右搗篩每服三錢水一盞薑三片同煎至七分去滓
日三服溫服
紫菀湯治咳𠻳喘急胸腹脇肋脹悶痛疼
紫菀(去苖土)桔梗(剉炒)欵冬花(去梗)枳殼(麩炒去稂各一兩)陳皮
(去白焙半兩)赤茯苓(去黑皮)赤芍藥百合(各一兩半)大腹子
(二枚剉)
右擣篩每服三錢水一盞煎至七分去滓食後溫服
日進三服
人參紫菀湯治肺氣不調咳𠻳喘急胸膈煩悶痰涎
不利坐卧不安晝夜不止久不愈者以致形容瘦減
力氣羸劣者並宜服之蘇司法再三禱之于滕舉二
方
人參五味子甘草桂枝(各一分)京紫菀欵
冬花杏仁(各半兩)縮砂仁罌粟殼(去頂穰用薑汁炒各一兩)
葶藶散治痰𠻳喘急
葶藶(半兩)半夏(半兩薑汁浸軟切片)巴豆(四十九粒去殼同上二味一處炒炒至半)
(夏黃色為度去巴豆不用之)
右以前二味為細末每服一錢用薑汁蜜同調食前
嚥下
人參散治諸咳𠻳喘急語言不出年久者四五服日
近者三四服
加減三竒散治咳𠻳上氣痰涎喘促胸膈不利(方見咳𠻳)
(門上在前咳𠻳氣類)
人參知母貝母半夏杏仁(生用)馬兜鈴(十個)
麻黃(不去節各半兩)天僊藤(二兩)
右為粗末每服三錢用烏梅一箇水二盞蜜一匙煎
至八分去滓食後溫服忌酒醋雞麪鹹酸生冷等物
人參定喘湯治丈夫婦人遠年近日肺氣咳𠻳氣急
喉中涎聲胷滿昏沉氣逆坐卧不安飲食不下及治
肺感寒邪咳𠻳聲重語音不出鼻塞頭昏並皆治之
人參(切片)麻黃(去節)甘草(炙)阿膠(炒)半夏麴(各一兩)桑白
皮五味子(各一兩半)罌粟殼(蜜刷炙二兩)
右為粗末入人參片拌勻每服三錢水一盞半入生
薑三片煎至七分去滓食後溫服又治小兒久病肺
氣喘急喉中涎聲胸膈不利嘔吐痰沫更量歲數加
減服之一方無桑白皮
辰砂利膈丸治胸膈痞滿痰飲氣滯上焦窒塞肺氣
不利咳𠻳喘滿嘔吐痰涎咽嗌不利風熱相搏頭目
昏痛精神困倦並皆治之
天南星(炮)白茯苓乾生薑生犀(各二兩)半夏(半斤)
白礬(半生半枯)乾山藥(各三兩)皂角(一斤去皮子絃水三升熬成膏)
右為細末用皂角膏子和丸如梧桐子大硃砂為衣
每服六十丸至七十丸食後生薑湯下
細辛五味湯(一名小青龍湯)治肺氣不利咳𠻳喘急胸膈煩
悶痰盛涎多喉中有聲鼻塞清涕頭痛目眩肢體倦
怠咽嗌不利嘔逆惡心(方見咳𠻳門喘𠻳不得卧類)
人參潤肺湯治肺氣廹促喘急咳𠻳不已并傷寒頭
疼憎寒壯熱四肢疼痛
人參桔梗白芷麻黃(去節)乾葛白术甘
草(各一兩)白薑(半兩)
右為末每服二錢生薑三片葱白二寸水一盞煎至
八分如出汗連進二服通口溫服
馬兜鈴散治咳𠻳喘急胸膈煩悶
馬兜鈴(一兩)桑白皮(一兩剉)川升麻(半兩)燈心(三束)甘草(三分)
(炙微赤剉)枳殼(一兩麩炒黃去穰)
右為散每服五錢水一盞生薑半分煎至五分去滓
溫服
杏仁丸治咳𠻳喘急腹肋堅脹小便不利
杏仁(三兩湯浸去皮尖雙仁炒研如膏)桂心(一兩)馬兜鈴(一兩)枳殼(一兩)
(麩炒微黃)瞿麥穗(一兩)甜葶藶(一兩隔紙炒紫色)木通(一兩剉)大腹
皮(一兩剉)
右為末以杏仁膏入少許鍊蜜同和丸如梧桐子大
每服三十丸不計時候煎棗湯下
養肺丸治脾胃呼吸風冷咳𠻳上氣喘急語聲不出
喉中似噎
人參(去蘆頭取淨)官桂(去粗皮)甘草(炒)五味子乾薑
紫菀(去土取淨)細辛(去苖葉各一兩)
右為細末鍊蜜和丸每兩作二十丸每服一丸綿子
裹口内含化隨津液下之食後服
麻黃散治男婦久近肺氣咳𠻳喘急上冲坐卧不安
痰涎壅塞咳唾稠粘手脚冷痺心脇疼脹兼傷風咳
𠻳膈上不快
訶子皮(去核)欵冬花(去梗格枝)甘草(爁各五兩)麻黃(去根節一十兩)肉
桂(六兩去皮不見火)杏仁(去皮尖麩炒三兩)
右為末每服二錢水一盞入好茶一錢同煎八分食
後夜卧通口服之如夜半不能煎但以藥末入茶和
勻沸湯點或乾嚥亦得忌魚酒炙&KR1020;猪肉腥燥物
紫團參丸治肺氣有餘咳𠻳喘急胸脇痞痛短氣噎
悶下焦不利腿膝微腫
潞州人參(二錢半)蛤蚧(一對酥炙黃)白牽牛苦葶藶(一兩)
(微炒)木香甜葶藶(微炒上二味各半兩)
右為末用熟棗肉為丸如梧桐子大每服四十丸食
後煎人參桑白皮湯送下
白术湯治五臟受濕咳𠻳痰多上氣喘急身體痛
腫脉來濡細
白术(二兩)五味子半夏(湯洗七次)白茯苓(去皮)橘紅(各一兩)
甘草(炙半兩)人參桑白皮(各半兩)
右為㕮咀每服四錢水盞半生薑五片煎至八分去
滓溫服不拘時候此方比三因多橘紅
定喘丹治男女久患咳𠻳肺氣喘促倚息不得睡卧齁
䶎𠻳亦宜服之累年不瘥漸致面目虚浮
杏仁(去皮尖炒别研)馬兜鈴蟬蜕(洗去土并足翅各一兩)煆砒(二錢)
(别研)
右為末蒸棗肉為丸如葵子大每服六七丸臨卧苦
茶清于冷送下忌熟物半日一名定喘瑞應丹
漢椒丸治咳𠻳喘急坐卧不得宜服
漢椒(一兩去目及閉口者炒出汗)猪牙皂角(一兩去黑皮酥炙黃去子)乾薑
(三分炮剉)甜葶藶(三分紙隔炒紫色)
右為末用棗肉和丸如梧桐子大每服二十丸不拘
時以桑白皮湯送下
三拗湯治寒燠不常人多暴𠻳咽痛聲嗄鼻塞痰稠
喘急
麻黃(不去節)杏仁(不去皮尖)甘草(不炙各二兩)
右㕮咀每服三錢薑五片煎七分去滓無時服有汗
即愈
團參散治肺氣不利咳𠻳上喘
紫團參欵冬花紫菀茸(已上各等分兩)
右為末每服二錢水一盞烏梅一個煎至七分去滓
食後溫服
寧肺湯治咳𠻳喘急不問久新悉皆療治
罌房(半兩去枝梗剉蜜炒黃色)五味子(去枝梗半兩)烏梅(去核四兩)
右為粗散每服四錢水一盞半薑三片煎至七分去
滓食後溫服
玉津丸治久年喘急咳𠻳欲死者
雄黃雌黃硫黃信砒(各一錢)南星(七錢)
右為末薑汁調攤盌内大皂角七八條燒烟覆盌其
上盌極熱烟盡冷取出丸如梧桐子大大人一服四
丸小兒一服一二丸含薑片津滿口去薑以津下藥
訖便睡神效
甜葶藶散治咳𠻳喘急方
甜葶藶(一兩隔紙炒紫色)桑根白皮(一兩剉)
右為散每服二錢水一中盞入燈心一束大棗五枚
煎至六分去滓食後調下
人參方(一名人參散出肘後方)治咳𠻳上氣喘急𠻳血吐血宜
服此藥
右以人參好者擣為末每服三錢雞子清調之五更
初服便睡去枕仰卧只一服愈年深者再服忌腥鹹
鮓醬麪等并勿過醉飽將息
導痰丸(出經驗良方)治痰飲氣滯胸膈不利喘咳氣促脇
肋滿脹咳𠻳多痰鼻塞稠涕氣不升降胸膈痞結並
宜服之
天南星大半夏(各不剉)白明礬生薑(各半斤洗淨切作片)
猪牙皂角(四兩剉碎)皂角(四兩無虫蛀去皮尖剉碎)
已上六味一處用瓦罐以水浸過為度煮乾令透去
白礬生薑皂角止取南星半夏剉焙同後藥同研為
末
真紫蘇子蘿蔔子麥蘖(各四兩並炒)糖毬子(四兩去核)
(即山果子又名候楂此藥名楊氏家藏方橘核散内見)
右為末麪糊為丸每服五六十丸淡薑湯下不拘時
候服
祛痰丸(出瑞竹堂)治風痰喘𠻳
人參木香天麻白术(煨)茯苓青皮(去穣)陳
皮(去白以上各一兩)槐角子半夏(各七錢半)猪牙皂角(去皮絃酥)
(炙五分)
右為末生薑自然汁打糊為丸如梧桐子大每服五
七十丸食後臨卧溫酒送下薑湯亦可
人參半夏丸(出宣明論)治一切痰飲喘𠻳不已
白礬天南星半夏(各半兩)甘草(二錢半炙)人參(二錢)赤
小豆(四十九粒)杏仁(四十九个炒)猪牙皂角(一錢)
右為末秫子三合醋一升熬粥和丸如梧桐子大每
服十五丸炒蘿蔔子湯臨卧送下
神御散(出百一選方)治痰盛喘乏咳𠻳不已
御米殼(出頂蒂蜜炙細剉四兩)欵冬花(去枝)佛耳草甘草(炙)
人參陳皮(去白)阿膠(蛤粉炒)杏仁(去皮尖雙仁麩炒各一兩)
右為末每服五錢水一盞半生薑三片肥烏梅一箇
拍碎煎至七分去滓溫服不拘時臨卧服尤妙
安神散治痰涎喘𠻳久不愈
欵冬花佛耳草(各三錢)鍾乳石白礬甘草(生各)
(一分)
右為末每服二錢水一盞入蠟少許煎至七分和滓
溫服食後每日二錢
郁李仁丸治水氣乘肺動痰作喘身體微腫(方見咳𠻳門咳)
(𠻳面目浮腫類)
辰砂半夏丸治大人小兒肺壅痰實咳𠻳喘急胸膈
痞滿心忪煩悶痰涎不利呀呷有聲
半夏(湯炮)葶藶(别研)杏仁(去皮尖别研各半兩)五靈脂硃砂(别研)
(各一兩)
右將五靈脂半夏為細末却入杏仁葶藶硃砂末攪
勻生薑汁打糊為丸如梧桐子大每服二十丸食後
蘿蔔湯下
葶藶散(出宣明論)治肺氣喘滿痰𠻳睡卧不安不思飲食
苦葶藶蛤蚧粉(各三錢)桑白皮山梔子人參
(各五分)荆介穗薄荷葉赤茯苓桔梗杏仁
(去皮尖)甘草(已上各半兩)
右為末每服三錢水一大盞生薑三片煎至六分去
滓食後溫服
參蘇溫肺湯治形寒飲冷傷肺喘𠻳煩心胸滿氣不
得動暢
人參紫蘇葉甘草(各五錢)肉桂五味子木
香(各四兩)陳皮白术(各六錢)半夏(姜製)白茯苓(去皮各半兩)
桑白皮(一兩)
右為麄末每服五錢水一盞半生薑三片煎至八分
去滓大溫服食後如冬寒每服中加不去節麻黃半
錢先洗去沫下諸藥
九寳湯(出澹寮方)治老人小兒婦人室女素有喘疾過寒
暄不常發則連綿不已喘𠻳哮吼夜不得睡
麻黃薄荷陳皮(各一兩)官桂紫蘇杏仁(去皮)
(尖)桑白皮甘草大腹子(連皮各半兩)
右㕮咀每服三錢水一盞半生薑三片烏梅半箇煎
至六分去滓專心服餌其效甚著或入童子小便尤
佳感冐鼻流清涕亦效病各有主對不可疑其發散
耗氣之說惟虚勞自汗不當用之一方罌粟殼二箇
去頂人參少許
救生丹治大人小兒呴喘咳𠻳其效如神
䝞丹馬牙硝人言(各一錢細研一各夜露七宿用)甜葶藶(隔紙)
(炒)桑白皮(半兩)杏仁(去皮尖半兩)雞膍胵(十个)
右為細末同煎三味和勻棗肉為丸如梧桐子大每
服七丸臨卧清茶下
紅椒丸(出危氏方)治虚勞喘𠻳眩暈
靈砂(一兩細研)人參木香大香附子(杵淨)大紅椒(去合)
(口并子焙出汗各半兩)
右為末糕糊丸如麻子大每服二十丸空心橘皮湯
下
胡椒半夏丸治虚寒喘𠻳冷痰不止
半夏乾薑(各一兩)胡椒丁香(各一分)
右為細末生薑自然汁煮薄糊為丸如梧桐子大每
服三十丸細嚼乾柿湯食後送下
鍾乳丸(出危氏方)治喘𠻳痰涎稠粘晝夜不止不得坐卧
遠年近日並皆治之
滑石(半兩)鍾乳粉(見成者一兩)南星(炮切片生薑製)
右為末煮乾柿去蒂核搗細搜藥為丸如梧桐子大
每服四十丸薑棗煎湯下氣弱人更服養正丹
百花膏(出濟生方)治喘𠻳不已或痰中有血
欵冬花百合(蒸焙)
右等分為細末鍊蜜為丸如龍眼大每服一丸食後
臨卧細嚼薑湯嚥下噙化尤佳
杏仁煎(出濟生方)治久患肺喘咳𠻳不得已睡卧不得服
之即愈
杏仁(去皮尖)胡桃肉
右等分為細末研成膏鍊蜜少許丸如彈子大每服
一丸或二丸食後臨卧細嚼用薑湯嚥下人參湯亦
可生薑煎服亦可
寧神散(一名寧肺散方見咳𠻳門五臟諸咳𠻳類)
雌黃丸(出聖惠方)治咳𠻳喘急
雌黃(一分)雄黃(一分)杏仁(七枚湯浸去皮尖雙仁炒微黃色)
右為末以蟾酥為丸如粟米大以燈心煎湯每服三
五丸送下
治喘𠻳上氣(華陀中藏經方)
蒲頽葉治一切肺喘劇甚者效如神焙碾為末米飲
調服二錢匕併服取瘥氣味清香其實酸澁夏紅可
食核如棗核類山茱萸揀葉皆白者用江西謂之盧
都子
七七散(余居士選竒方)治喘𠻳
長皂莢三條去黑皮破開兩邊去子一莢入巴豆十
粒一莢入半夏十粒一莢入杏仁十枚用生薑汁製
杏仁麻油製巴豆蜜製半夏右件一處火炙黃色碾
為細末每服用一字安在手掌中臨睡用生薑汁調
舌點喫立有神效
雄黃丸(余居士選竒方)治喘𠻳
雄黃雌黃信(各一錢)巴豆(五粒)半夏(半兩湯浸七次)
右搗末糊為丸如椒子大每服五丸臨睡茶清下忌
熱物小兒加減與服之
四寳丸(出仁存方)治喘𠻳化痰
知母貝母欵冬花白礬(枯)
右等分為末以稀糊丸如梧桐子大甑上蒸過每服
二十丸食後薑湯送下
千金丸(出仁存方)治證同前
南星半夏(各一兩)白礬(一兩半枯)
右以生瓜蔞一個去子入藥在内濕紙裹煨熟取出
為末再用生白礬一兩將瓜蔞穣汁并瓜蔞仁研細
同丸如梧桐子大每服十五丸用淡薑湯下臨卧服
之
一方(出仁存方)治喘𠻳
雄黃雌黃信石黃丹
右等分用鯽魚一箇去腸肚洗淨量魚大小入藥在
内令滿以線縳定鹹埿固濟用炭三斤燒紅候冷取
出研細末浸蒸餅為丸菉豆大臨卧沙糖水下三五
丸小兒一二丸每夜只一服
化痰延夀丸(海岳居士秘方)治痰喘中滿咽喉作聲或中風
偏枯不能行步並宜服之
香附(四兩炒)南星(一兩炮)半夏(四兩漿水浸)枳殼(二兩麩炒去穰)白礬
(半兩)黑牽牛(頭末四兩炒微黃)商陸(一兩)
右為細末酒打麪糊為丸如梧桐子大每服五六十
丸生薑湯送下食遠臨卧服之𠻳加人參一兩喘加
紫參一兩
甜葶藶丸(出聖惠方)治一切喘𠻳不瘥
甜葶藶(一兩隔紙炒令紫色)人參(三分去蘆頭)赤茯苓(三分)蛤蚧(一對)
(頭尾全酥炙微黃)杏仁(一兩湯浸去皮尖雙仁炒)
右為細末以棗肉和丸如梧桐子大每服三十丸日
進三四服以粥飲下
控痰良方(出直指方)治喘𠻳通用
䝞丹白礬(各二兩)
右以錢王塼剜一大孔先入䝞丹以白礬蓋頂用炭
一斤煆至火盡礬枯丹黑出火毒研細煮調麪和丸
如麻子大每服十五丸沸湯泡生薑汁送下諸頑痰
迷塞關竅不通聲音不出以三十丸研末入全蝎少
許用自然薑汁下澄取清者調灌須臾吐痰立愈凡
喘促胸膈膨湃寸脉急數須從權吐之中滿内實而
喘者與解毒雄黃丸
二黃丸(衛生家寳方)治喘𠻳哮呷氣急雌雄
雄黃(三錢)雌黃(三錢)信砒(一錢)馬兜鈴(三錢重)杏仁(七粒去皮尖)
右件研細將皂角五條不蛀者搥碎挼取汁一盞熬
成膏子和藥安乳鉢内燒皂角烟熏過丸如蘿蔔子
大每服三丸臨卧虀水送下小兒一丸孕婦不可服
一夜只一服喘退不可服也
治感冐寒喘𠻳久不瘥或身有煩熱其脉弦緊者(澹寮方)
小柴胡湯加桑白皮北五味子薑棗煎服
治喘𠻳
右用陳橘皮一兩水浸去穰細切用巴豆十粒去殼
同橘皮炒令十分赤色傾在桌子上㨂去巴豆須淨
盡不用巴豆擣橘皮為末每服二錢水飲調下臨卧
時服遠年二三服或瀉一兩行不妨以溫粥補之忌
食毒物
哮□
論
夫治哮□𠻳者一名䶎齁涎在咽喉間令人喘𠻳不寧
甚者搖身滚肚上氣喘急頭汗身冷或時發作多由小
年冷水驚恐所致也
方
青金丹治□
天南星(一兩)人參(二錢半)半夏(一兩半)欵冬花(三錢)杏仁(二兩)
(去皮尖)螺青(半錢)百藥煎(二兩)五味子(五錢)殭蠶(二个)白礬(半錢)
訶子(五錢)皂角(一兩)
右為細末薑汁糊為丸如梧桐子大每服二十丸臨
卧茶清送下忌生冷膩熱之物日三服
黃明膠散(出本事方)治十六般哮𠻳
黃明膠(一兩炒)馬兜鈴仁甘草(各一兩)半夏(薑汁浸三日重)
(一两)杏仁(去皮尖一两)人參(半两)
右為末每服一大錢水一盞隨病湯使煎至七分臨
卧後服心𠻳面赤或汗流加乾葛煎一方白芷
肝𠻳眼中淚加烏梅一箇糯米十四粒煎脾𠻳不
思飲食或惡心入薑三片煎胃𠻳吐通吐醍酸水
蚌粉煎肺𠻳上氣喘急入桑白皮煎膽𠻳令人
不唾用茶半錢調膈𠻳咳出痰丸塊生薑自然汁
調嚥下勞𠻳入秦艽末同煎冷𠻳天曉時𠻳甚
加葱白同煎血𠻳連頓不住當歸生薑一方棗
産後𠻳背髀疼痛甘草一寸黃蠟少許煎黎𠻳涕
唾稠黏烏梅生薑煎氣𠻳吐痛脹滿青皮去白煎
熱𠻳夜甚蜜一匙葱頭白煎哮𠻳聲如拽鋸入
半夏二個煎腎𠻳時復三兩聲入黃蓍白糖煎
已上十六件哮𠻳病依法煎服無不效驗
青金丹(一名定喘寧肺丸)治齁𠻳(方見咳𠻳門久𠻳類)
内金丸(出仁存方)治呴喘
雞内金(二十一箇)信石(二錢半)黃丹(半兩)
右各研細露星七宿再入白牽牛末半兩葶藶末半
兩半夏二錢半共為末蒸棗肉取膏為丸如麻子大
露星二宿硃砂為衣每服七丸臨卧冷清茶送下
金粟丹(一名雄黃解毒丸出經驗良方)
雞冠雄黃(研令極細)欝金(各二錢半)巴豆(十四粒去殼膜壓令油盡)
右為末醋煮麪糊為丸如粟大津唾嚥下或茶清下
大人十丸小兒量其大小與服見效
治遠年近日哮𠻳妙方(出本事方)
砒(一錢)麪(一錢)海螵蛸(一錢)
右為末水調作餅子慢火炙黃再研令細每服一字
用井花水調一大鍾呷空心服良久吐出為度小兒
加減與之忌食毒物
紫金丹(出本事方)治□喘
信石(一錢半研)淡䜴(一两水潤去皮研成膏)
右以䜴丸如菉豆大每服七丸至十丸冷淡茶清下
臨卧只一服後不可喫一應湯水之類今以信八分
䜴一兩每服二十丸一法二件成膏搽盌内艾熏入
生硃末丸有一夙疾婦人患十年遍求醫者皆不效
忽有一道人貨此藥漫贖一服是夜減半數服頓愈
遂多金丐得此方予屢用以救人特為神異
鬼哭丹(一名䜴破丸出經驗良方)治䶎齁亦能治瘧
白信石(一錢白砒霜者良不用黑者)寒水石(四錢)
右各研為細末取端午日三五家粽角極薄切用建
盞盛粽一過用寒水石鋪一過却信石鋪之如後用
粽角用前法鋪之如鋪盡仍將粽子蓋却用淡䜴冷
水微浸取濃汁滴于盞内用乳搥搗鍊成丸取劑左
右心盛藥丸如大粟米大每服大人止服五丸五歲
後止三丸周歲已上止一丸瘧痰未發前五更東流
水化下水䶎鹹篛燒灰調沸湯候冷吞下食䶎
茶篛燒灰調沸湯冷下或冷蠟茶清下老䶎用半
夏五粒生薑一大塊同擂自然汁吞下永遠不
發
古老飲(出仁存方)治魚哮𠻳□
古老錢白梅肉(各七箇)
右水一大盞浸二宿每服一茶脚許空心服良久吐
出惡物
鯽魚丸(出家藏經驗方)治肺經久受邪氣𠻳喘急初發則寒
從背起冷如冰雪漸漸喘促氣不相續痰涎壅塞咯
吐不出坐卧不得莫可支吾兩肩聳竪曲背弩目困
憊欲絶宜服或未效再服即愈其效如神
右用鯽魚重一斤者不去鱗腸只于肚下近頭處開
一孔入信石一塊重一錢令深入在内却以魚入竹
筒内外用青蒿搗埿固濟候乾火煆竹筒通紅候冷
出埿取魚去燒不過者研細入蚌粉三錢研得所丸
如菉豆大硃砂為衣每服四丸或五六丸沙糖冷水
下臨卧服之忌熱物一方喘正急時宜服不可多過
丸數欲試此藥先用猪肺一枚吹脹入數粒于肺脘
内頃刻漸痿方表其效
千金丸治哮呴
呴藥千兩金丸竒神仙留與故人知一兩雄
黃雞冠色半兩明信煆如灰一兩玄精龜背
樣雌黃一兩最相宜一兩鵝管如雪色二
兩明霜火上飛二兩蛤蚧巴豆炒去了殼兒
六十枚同炒去豆只用粉荷葉乳為極細末
浥糕調糊莫令稀丸如菉豆顆兒大每服
七丸用冷虀小兒服時歲加減喫了忌酒三
日期喉如拽鋸聲鳴響審問莫與藥差池
此藥家𫝊百餘載且莫輕𫝊寳秘之
紅散子治諸呀呷有聲睡卧不得
右土硃不拘多少極為細末米醋調時時進一二服
治一切&KR0008;齁
右用處州磁器不以多少打碎碾為細末如齁發時
每用二三錢用手指頭點津液醮藥點舌上嚥下即
效
黑馬蹄香散治哮呴
右用馬蹄香焙乾研為細末每服二三錢如正發時
用淡醋調不少時刻吐出痰涎為驗
馬屁勃丸治哮呴(方見咳𠻳門久𠻳類)
白前方(出肘後方)主久患呀呷咳𠻳喉中作聲不得睡卧
右取白前搗為末溫酒調二錢服
治久哮
右用梧桐子一連紙包濕放在火煨取出安地上出
火氣為末空心井花水一盞送下痰出即愈
治哮喘𠻳
右以大南星切作片香油煎至黑色研末睡覺細嚼
嚥茶清𠻳口不語之
治吼喘咳𠻳病脾胃寒不思飲食面色黃羸瘦古人名
為肺脹今人却做胸喉大黃黑白二牽牛等分修合
成就更加㯽榔為末名為奪命因由冷漿調下便時
休免得胡針亂灸
治齁喘(出朱氏集驗方)
右用苦丁香三個為末水調細呷吐出稠痰即愈
治䶎齁(永類鈐方)
白礬(半兩煆)天南星(半兩炒至烟起)巴豆(半錢去皮油)甘遂(二錢半末)
右作末和勻每服大人一錢小兒半錢薑片夾嚼燈
心湯臨卧一服尋常華蓋散打和參蘇飲服婦人九
寳湯和清肺湯加芎歸煎服
寮齁(出本草方)
右取榆白皮隂乾後焙杵為末每日朝夜用水五合
末二錢煎至如膠服瘥
治齁䶎及吐風涎
右用石莧與甘草同煑服
治喉中呀呷有聲不絶
右以不蛀皂角燒灰存性碾細以生薑自然汁調一
錢許于掌中旋旋舌䑛之
普濟方卷一百六十三
