普濟方卷一百七十三明周王朱橚撰
積聚門
久積癥癖(附論)
癥之為病雖有形證推之不動癖之為病僻在脇肋按
之水鳴此皆飲食留滯所致也不即治日漸增長盤結
牢固邪氣日盛令人正氣衰微累歲不已甚則身瘦腹
大名曰久積癥癖
方
五石烏頭丸治男子女人百病虚弱勞冷宿寒久癖
及癥瘕積聚或嘔逆不下食并風濕諸病無不治之
者
鐘乳鍊硫黃礬石紫金英(一作紫石英)枳實
赤石脂甘草白术紫苑防風白薇
山茱萸桔梗天雄皂莢細辛蓯蓉
人參附子(去皮)蔾蘆(一兩六銖)麥門冬乾薑吴茱
萸蜀椒桂心(各二兩半)烏頭(三兩)厚朴遠志茯
苓(各一兩半)當歸(二兩)棗膏(五合)乾地黃(一兩十八株)
右為末鍊蜜和擣五千杵如梧子大酒服丸日三稍
加之
夾食丸(一名丁香丸出聖濟總錄)治癥癖食氣食勞五隔痰逆并
夾食血氣疼痛
乳香(别研如粉)木香丁香肉豆蔲(去殼)當歸(切焙)青橘
皮(去白焙)京三稜(炮剉各半兩)紫苑(去苖土)乾薑(炮細剉)附子
(炮裂去皮臍)巴豆(去皮心别研紙裹衣壓去油各一兩)鱉甲(去裙欄用醋蘸慢火炙令)
(黃色二兩)丹砂(一分别研如粉)
右除乳香丹砂巴豆外擣羅為末然後乳香等三味
同研令勻都入臼中用蕎麥麫與藥末臨時以意看
多少如麫擣徐徐入新汲水擣候可丸即止丸如菉
豆大煎淡漿水令沸旋旋入藥煮三五沸漉出於日
中曝乾每服五丸食後用茶酒温水下要轉時只以
冷茶下熱茶投即行也
紫金丹(出聖濟總錄)治男子婦人久氣塊癥癖兩脇下積
冷胸腹氣刺痛
鐡滓(一斤淘净控乾)硫黃(半斤水飛過)硇砂(二兩)
右三味先取鐡滓硫黃二味於瓷噐内用米醋一斗
慢火煎硫黃火上無熖即煿乾刮此二味入瓷合内
固濟了用大火煆三度畢取合内藥再用水飛不用
鐡滓控硫黃令乾入細瓷合内坐在平地别用火一
秤煆至火盡取出入硇砂二兩同研令細再入合内
用火一斤就灰池中養三日放冷取二兩再入下項
藥
硇砂(半兩)木香(末)丁香(末)膩粉丹砂(研)肉豆蔲(去殼)
(末)乾漆(炒煙盡研)胡椒(末)阿魏(用醋化麫和作餅子焼熟為末各一錢)砒
霜(末一分半)
右一十味研細再同硫黃研勻用酒醋鍾半煎五靈
脂薄麫糊丸如梧桐子大每服從五丸漸加至二十
丸以意加减服若取積滯癥癖及酒食積急氣冷氣
一切滯氣等疾更入後藥
巴豆仁(研一兩)大戟末(半兩)芫花末(半兩)草烏頭(一分)五靈
脂末(一兩)膩粉(二錢)硇砂(研半兩)
右七味以米釅醋二升入銚子内熬成膏便與前藥
末搗為丸如梧桐子大量虚實加减服送一丸加用
醋湯或茶清下
礞石丸(出華陀中藏經方)治男子婦人遠年積氣消磨癥塊
取虚中積脇肋堅硬腹刺痛及治脾滯氣酒食所傷
飲食不化惡心嘔逆胸膈不快不思飲食胸腹脹滿
臍脇有塊心脾冷痛口吐酸水停飲冷痰痃癖癥瘕
發痛無度翻胃轉食面黃瘦乏四肢頭面浮腫臟腑
不調裏急後重及十隔氣虚中有積婦人血氣塊硬
悉主之
礞石(半兩青色者生用擣羅為細末)硇砂丁香桂(去麄皮)乾薑
(炮各二兩)木香京三稜(煨剉)蓬莪荗(煨剉)芫花(醋浸一宿炒煎)檳
榔(煨剉為末)猪牙皂夾(去皮炙黑)肉豆蔲仁(各一兩)青橘皮(湯浸去白)
(焙)白豆蔲仁墨(焼八分熟各半兩)巴豆(一兩半去皮心膜出油浸)胡
椒(一分)大黃(一兩半半兩生用半兩煨熟半兩炒焦)粉霜(細研一分)
右為末用醋三升飛硇砂於銀石噐中文武火熬二
十沸次入巴豆又熬五七沸次入礞石京三稜末又
熬三五沸次取白麺二兩以無灰酒半升調入藥中
又熬一兩沸次入大黃末又熬三兩沸次下諸藥末
不住用柳木杖子攪勻候稠擣千杵丸如菉豆大每
服三丸不問男女長幼心痛醋湯下左脇下疼煎薑
棗湯下右脇下疼煎木香湯下婦人血癖血氣炒生
薑醋湯下久患冷痢煎黃連湯下小兒常服冷水下
有姙者不得服小兒以意减丸數
陳橘皮煎丸(出聖濟總錄)治久積冷氣攻心腹疼痛痰癖
嘔逆腹脹滿不思飲食肌膚瘦瘁腰膝倦痛下痢洩
瀉瘧疾腸風并婦人血海久冷無子
陳橘皮(湯浸去白焙十五兩别擣為末)巴戟天(去心)石斛(去根)牛膝(酒浸)
(切焙)萆薢(各三兩)肉蓯蓉(酒浸切焙)鹿茸(去毛酒炙)杜仲(去麄皮炙剉)
菟絲子(酒浸三日别擣剉)附子(炮裂去皮臍)陽起石(酒浸研如粉)厚
朴(去麄皮生薑汁炙)甘草(炙剉一兩)吴茱萸(湯洗焙乾炒)當歸(切焙)乾
薑(炮)京三稜(煨剉)
右為末先以好酒五椀於銀石噐内煎橘皮末令如
餳入藥攪勻再擣三五百杵稍乾更入酒少許和丸
如小菉豆大每服二十丸至三十丸空心温酒下塩
湯下亦得
治一切塊癖積氣血聚等一二十年疾
細墨(半兩焼)芫花(醋浸炒焦赤)青礞石大戟子乾漆
(炒)五靈脂荆三稜蓬莪荗蜜陀僧陳皮
牡蠣(各半兩)巴豆(一兩去皮濕紙三四重裹焼紙焦整大棗十四箇去核)白丁
香硇砂(研)䖟蟲(去翅足)班蝥(去翅頭各一分)
右為細末酒醋煮糊為餅子每服十餅用煮麺湯送
下宜食前服
温白丸(出鮑氏方)治心腹積聚久癥癖塊腹脹心下堅結
大如杯椀傍攻兩脇心痛積年食不消化等病並治
之
紫苑(净洗二分)吴茱萸(二分净擇塩水洗過)菖蒲(一分去蘆米泔浸過一宿水洗)
柴胡(二分去蘆頭水洗過)厚朴(去皮生自然汁浸炙香熟)桔梗皂莢(去皮)
(尖子)茯苓(各二分)桂心(三分生用)乾薑(炮)黃連(各二分)蜀椒(三分)
(用紙襯於銚内出汗去根枝用)巴豆(去皮了秤二分用麫炒令麸稍焦為度爛研巴豆以紙裹)
(壓出油如此三度換新紙然後入衆藥)人參(各三分本方各二分)烏頭(十分炮裂後掘)
(地坑内之用盞子盖一饌間却出烏頭去尖皮再切用)
右擣篩以白蜜和更擣二千五杵丸如梧子大有病
服一丸至二丸不知稍增至三丸五丸以知為度主
心腹積聚久癥癖塊大如杯椀黃疸宿食朝起嘔吐
肢滿上氣時時腹脹心下堅結上来搶心傍攻脇徹
背連胸痛無常處繞臍攪痛狀如蟲咬又療十種水
病八種痞塞翻胃吐逆飲食噎塞五淋九種心痛積
年食不消化或婦人諸疾斷緒不生帶下淋瀝或痎
瘧連年不差又療一切諸風身體頑痺不知痛癢或
半身不遂或疼痛或眉髮墮落又療七十二種風三
十六種遁尸疰或癲癎或婦人五邪失心夢與鬼神
交通四肢沉重不能飲食昏昏默默口欲取死終日
憂愁心中不樂或恐懼悲啼飲食無味月水不調直
似懷孕連年累月羸瘦困敝遂至於死或歌或哭為
鬼所亂莫之知也但服此藥者莫不除愈臣之方騐
便合藥與婦人服之十日下出癥癖蟲長二尺五寸
三十枚下膿二升黑血一升青黃汁五升所苦悉除
當日有子臣兄堕馬被傷腹内有積血天隂即發羸
瘦異常命在旦夕與藥服下如鷄肝黑血如手者二
百餘片白膿二升赤黃水一升其病即除臣之方騐
敢不獻上忌生冷酥滑猪鷄魚犬牛馬鵝肉五辛油
麺豆糯米陳臭等物一方無肉桂用生薑湯下
木香丸(出聖濟總錄)治遠年癥塊積聚
木香硇砂(研)當歸(切炒各一兩)礞石(研三分)大黃(煨剉)陳
麺(不蚛者炒)麥蘖(炒)墨(研)白麫(各半兩)大戟(炒)乾漆(炒煙出)
豉(少許)膩粉(各一分)巴豆仁(一錢一分不出油研)
右為末以臘月雪水同搗三二百杵丸如菉豆大每
服一丸空心用乾柿爛嚼裹藥随所傷物煎湯下不
得吐津
鱉甲丸(出聖濟總錄)治久積癥瘕
鱉甲(大者一枚淨洗去筋膜麺裹外面二三分厚上面用紙固濟泥一風爐子安鱉甲在上面)
(别入桃仁半斤去尖皮雙仁研以米醋四升無灰酒三斤硇砂三兩同攪拌旋入向鱉甲中煎為膏)
(取出用合盛却將鱉甲去紙泥炙令黃色)青橘皮(去白炒)麥藥(炒)沉香(剉)
肉豆蔲(去殼各三兩)丁香木香㯽榔(半生半熟)陳麹(炒)
京三稜(煨剉)大黃(生剉)厚朴(去粗皮生薑拌炒令紫各二兩)柴胡(去苖半斤)
桂(去粗皮二兩)
右為末再研令勻用桃仁煎并熟蜜和丸如梧桐子
大空心米飲下二十丸
水銀丸治久虚損癥癖
水銀豉(研)礞石末(滴酒和勻瓷合内慢火逼乾各半兩)膩粉京
三稜末石三稜末鷄瓜三稜末粉霜白
丁香末硇砂(研各三錢)肉豆蔲(去殼研)㯽榔(各二枚為末)丹
砂(三錢研)
右合研勻細用棗肉和丸如菉豆大每服五丸温水
下又一方治丈夫病入蘹香補骨脂各一分治婦人
病入血竭没藥各一分
三稜丸治多年積氣癥癖
京三稜(煨剉)鷄瓜三稜(煨剉)陳橘皮青橘皮(各湯浸去白焙)
巴豆(去皮心膜出油)石三稜(煨剉各五兩)㯽榔(十枚半生半熟剉)肉豆
蔲(十枚去殼醋浸二宿)丁香益智(出皮各一兩)木香(二兩)硇砂(一兩)
(半飛過)
右為末醋煮麫糊和丸如梧桐子大每服三丸如當
心氣塊茱萸湯下左右氣塊木香湯下本臟氣塊蘹
香子湯下
人參丸治久癖塊聚心腹脹滿
人參元參沙參丹參防風(去叉)苦參附
子(炮裂去皮臍各一兩)巴豆(去皮心煮研去油三十粒)蜀椒(去目并閉口炒出汗一分)乾
薑(炮半兩)䗪蟲(三枚熬)葶藶(炮炒研一合)
右為末鍊蜜和丸如梧桐子大每食後米飲下一丸
未利再服一方用大黃四兩
蓬莪荗散治久積癥癖氣不散脇下似覆杯多吐酸
水面目萎黃或腹中疼痛
蓬莪荗(一兩)鱉甲(二兩塩醋炙令黃去裙闌)赤芍藥(半兩)肉桂(一兩去皴)
(皮)枳殼(一兩麸炒)當歸(一兩剉)乾薑(半兩)京三稜(一兩泡剉)川大
黃(一兩剉碎微炒)木香(一兩)柴胡(一兩半去苖)㯽榔(一兩)
右件為散每服三錢水一中盞入生薑半分煎至六
分去滓不計時候温服
三稜沒藥丸治遠久沉積塊疼悶
京三稜(泡)廣茂(煨)㯽榔鱉甲(醋炙)石礬(焼赤)青皮(去油)
乾漆(炒煙盡)雷丸(各半兩)丁皮硇砂沒藥(各二錢)
右為細末醋糊為末如菉豆大每服五七丸白湯下
食前日進四服
丁香丸治久積食癖心腹時發疼痛胸膈不快痰逆
惡心臟腑不調不思飲食或下痢膿血裏急後重𣪚
惡氣逐滯結
丁香木香桂(去粗皮)阿魏(麫裹煨去麫研)麝香(研)硫黃
(研)水銀(二味於盞内結成)硇砂(研)粉霜胡粉(研明一分)巴豆
(去皮心)
右十一味搗羅三味為末與八味合研勻用安息香
半兩酒化濾過入蜜少許重湯同熬和劑旋丸如梧
桐子大每服三丸至五丸臨時煎生薑棗湯下更看
虚實加减取下積聚惡物為效
三稜湯治久積癥癖不散心下結成狀如伏梁
京三稜(炒)鱉甲(醋炙去裙襴)大腹(剉炒各一兩)桂(去粗皮)白芍
藥陳橘皮(去白焙)當歸(切培)枳殼(去瓤麸炒)高良薑(各三分)
木香訶梨勒(煆去核半兩)
右細剉每服五錢水一盞半煎取八分去滓温服
鱉甲丸治久癖結兩脇臍下堅如石按之痛劇食飲
不下
鱉甲(去裙襴醋炙二兩)牛膝(酒浸切焙)芎藭防葵當歸(切焙)
乾薑(炮)桂(去粗皮)附子(炮裂)甘草(炙各一兩)大黃(剉一兩半)巴豆
(一枚)
右為末鍊蜜和丸如梧桐子大每服空心温酒下三
丸加至五丸日一服以利為度一方用細辛四分粥
飲下
大黃丸治久積癥癖堅牢羸瘦不能飲食宜服
川大黃(一兩剉)乾薑(一兩炮)川芒硝(一兩)桔梗(一兩)石膏(半兩)
甜葶藶(一兩半)赤茯苓(半兩)附子(半兩泡)杏仁(半兩湯浸)川烏
頭(半兩泡)川椒(半兩去膜)
右件藥為末入研了藥令勻鍊蜜和搗三二百杵丸
如菉豆大每服不計時候温酒下二十丸
蓬莪荗丸治久積癥癖氣攻左脇如覆杯及婦人血
瘕
蓬莪荗(炒一兩)桂(去粗皮三分)芍藥㯽榔(剉)枳殼(去瓤)當
歸(切焙)木香昆布(洗去鹹汁)沉香(剉)白芷(炒各半兩)
右為末鍊蜜和丸如梧桐子大每服二十丸煨薑木
瓜湯下
木香丸(出聖濟總錄)治五毒五積五勞并一切氣疾癥癖
塊及遠年積
丁香(半兩)附子(泡裂)烏頭(去皮)㯽榔(剉)芫花(醋炒)大戟(炒)甘
遂(炒)紫苑(去苖各一分)硇砂(醋飛過焙乾研一兩)膩粉(研一分半)
右一十味先將八味搗羅為細末入藥研和勻麫糊
丸如梧桐子大每服七丸至十丸醋湯下
消積丸(出聖濟總錄)治久積癥癖冷熱不調痰逆否悶心
腹刺痛喘滿膨脹泄利羸困不思飲食
代赭(煆醋三七遍研)礞石(研各一兩)白茯苓(去黑皮)桂(去粗皮)青橘
皮(湯洗)巴豆(去皮心各半兩)京三稜(煨剉)楝實肉(各一分)硇砂(研三分)
右為末拌勻酒煮麫糊和丸如梧桐子大每服二丸
木香湯下看虚實加减
桃仁𣪚(出聖惠方)治久積癥癖氣結不散面色萎黃羸瘦
食少宜服
桃仁(一兩湯浸去皮尖䨇仁)鱉甲(二兩半塗醋炙令黃)京三稜(一兩泡剉)當
歸(三分剉)肉桂(一兩去皮)枳實(一兩麸炒)木香(半兩)㯽榔(三分)川大
黃(三分剉)
右件藥為散每服三錢水一中盞入生薑半分煎至
六分去滓不計時候温服
麝香丸(出聖惠方)治久積癥癖氣不差或於脇肋作塊形
大如杯或如鷄子大透隠皮膚或時疼痛堅硬如石
宜服
麝香(一兩細研)蓬莪荗(三兩)萆薢(二兩剉)芫花(二兩醋拌炒)神麹
(一兩炒)鱉甲(二兩塗醋炙)大麥蘖(一兩炒)乾漆(一兩搗碎炒)京三
稜(二兩剉)
右件藥為末入麝香研令勻用醋煮麫和丸如梧桐
子大每服食前温酒下十丸
附子丸治久積癥癖腹滿不能食
附子(一兩泡)巴豆(三十枚)䗪蟲(五十枚)川椒(一合去目)乾薑(半兩)
防葵(一兩)甜葶藶(一合)川大黃(一兩剉)
右件為末研入巴豆令鍊蜜和搗三二百杵丸如梧
桐子大每服食前下三丸
巴豆丸(出聖惠方)治久積癥癖及一切惡氣並服
巴豆(一兩去皮)硇砂(一兩飛研)京三稜(一兩剉)香墨(半兩)青橘皮
(二兩湯浸)附子(一兩泡裂)乾漆(一兩)川大黃(一兩剉)
右件藥京三稜乾漆為末入在巴豆醋内同熬及一
半次入硇砂更熬令稠後下大黃青橘皮附子香墨
等和搗三二百杵丸如菉豆大每服空心煎橘皮湯
下三丸血癥塊即用當歸酒下一切惡物温酒下
比金丸(出聖濟總錄)治久積伏滯成塊婦人血癖血塊及
産後敗血不行兒枕刺痛小兒如癖常服利胸膈除
傷滯
沒藥(研一錢)五靈脂(研半兩)皂荚(去皮子末三錢)白丁香(雄者研)
硇砂(研)乳香(各錢半)巴豆(一百粒去皮心)
右為細末用大棗十枚去核刮巴豆膏入在棗内線
纏了慢火炙熟去線搗爛與前項藥末合勻搗成泥
丸如菉豆大大人臟腑實者五丸虚者三丸小兒芥
子大一歲三丸五七歲以上七丸十歲以上十丸取
積用焼皂子膿煎湯放冷下利胸膈用棗二枚爛嚼
裹藥乾嚥不得嚼藥並臨卧服急患不拘時一方粥
飲下
硇砂丸(出王氏博濟方)治久積癥癖塊心腹脹滿胸膈不利
痰實胃脹喧
硇砂(好者二錢)狼毒(剉醋炒乾)芫花(醋浸一宿)乾漆(炒煙出)鱉甲(炙各)
(一兩)雄黃(好者一分)巴豆(三七粒)
右為末和勻煮麫糊丸如豌豆大每服三丸食後臨
卧温生薑湯下
京蓬煎丸(出聖生拔萃方)治痰癖消癥塊冷熱積聚胃膈疰
悶通利三焦升降隂陽順一切氣消化宿穀
京三稜(二兩酒浸冬三日)枳殼(麸炒去瓤)廣茂(二兩醋浸冬二日)木香
(末)青皮(去油)茴香(微炒)㯽榔(各一兩)
右為細末水糊為丸豌豆大每服三十丸生薑湯下
加硇砂水銀治肉積神麯麦蘖治酒積水蛭
䖟虫治積血木香㯽榔治氣積甘遂牽牛治水積
雄黃膩粉治涎積礞石巴豆治食積要在臨時
通變也
療腹中癥癖兼虛熱者不用純冷專瀉藥宣羈縻攻之
方
鱉甲(炙)龜甲(炙)桑耳(金色者泡)大黃吴茱萸防葵
(各八分)附子(泡四分)
右搗篩蜜和為丸如梧桐子大酒服十丸日再服漸
加一丸以微洩為度無所忌日晚服馬莧汁三四合
以差為期馬齒菜即馬莧也忌猪肉冷水
京三稜丸(出聖惠方)治久積癥癖氣不差令人羸瘦不思
飲食
京三稜(二兩)川烏頭(一兩泡)硇砂(一兩)陳橘皮(二兩)乾薑(一兩)
(泡)雄雀糞(一兩微炒)
右件藥為末入硇砂研令勻以醋煮麫糊和丸如梧
桐子大每於食前以酒下十丸
沉香三稜煎丸(出聖濟總錄)治臟腑久積氣塊冷痞不思
飲食
沉香人參(各一兩)青橘皮(湯浸去白焙一兩半)京三稜(三兩搗末)
右以三味為入三稜硇砂煎内和丸成劑有餘煎更
於火上慢熬搗千百杵丸如桐子大每服三十丸食
前米飲下婦人醋湯下日再
三稜草煎方(出夲草)治癥癖又主鼓脹滿
右以京三稜切一石水五石去滓更煎三斗汁銅噐
中重釜煎如稠糖出内蜜噐中每服一匙用酒一盞
服之日二每服常令酒氣相續
熨癥癖方(出聖惠方)
吴茱萸(一升)川烏頭(三兩)
右件藥搗碎用醋拌炒令熱分作二包更番熨之
治久積癥癖及元氣急痛方(出聖惠方)
川烏頭(二兩泡)川椒(一兩去目)
右件藥為末用鷄子白和丸如麻子大每服不計時
候温酒下十丸
治久積癥癖及心腹鼓脹並宜服此方(出聖惠方)
右用烏牛尿五升於銀噐中微火煎如稀餳每服空
心以熱酒調下一匙頭服後當腹中鳴轉病出隔日
更服
防葵丸(出聖濟總錄)治癥癖氣塊脇肋妨滿腹脹腹痛不
能飲食
防葵(剉碎)柴胡(去苖)赤茯苓(各三分)桂(去粗皮)木香(各半兩)鱉
甲(去裙襴炙黃色)㯽榔(剉各一兩半)桔梗(炒)郁李仁(湯浸)大黃(炒一)
(兩)當歸(切焙)京三稜(泡剉)五味子(各半兩)
右除研外搗羅為末入郁李仁同研勻鍊蜜丸如梧
桐子大空腹温酒下二十丸一方有赤芍藥無赤茯
苓
鱉甲丸(出聖濟總錄)治癥癖氣塊
鱉甲(去欄醋炙黃色)木香烏頭(泡裂去皮)柴胡(去苗各一兩半)當歸
(切焙)京三稜(泡剉)桂(去粗皮)厚朴(去粗皮)陳橘皮(各二兩)甘草
(炙剉)㯽榔(剉各半兩)大黃(剉碎炒)朴硝(研如粉各三兩)
右除朴硝擣羅為末同研令勻煉蜜和丸如梧桐子
大空心服用温酒下十丸米飲下亦得
大戟丸(出聖濟總錄)治癥癖化氣取食積及本臟氣水痰
蟲脹
大戟(半兩)芫花(醋炒一兩)巴豆(一百粒去皮油)甘遂乾薑(炮)陳
橘皮(去白焙)硇砂姜黃桂(去粗皮各一分)
右為末於銀噐内炒令極熱勿令焦鍊蜜丸梧桐子
大常服生薑湯下一丸如取轉量臟腑虚實加减
㯽榔湯(出聖濟總錄)治癥癖腹滿如鼓坐卧不安食即欲
吐氣悶喘急
㯽榔(二兩)赤茯苓(去黑皮)芍藥京三稜陳橘皮(湯浸)
(各一兩半)郁李仁(湯浸退皮一兩)食茱萸(三分)
右粗搗篩每服三錢水一盞煎至七分去滓温服空
心午後用
柴胡湯(出聖濟總錄)治癥癖氣腹痛脇肋脹滿不思飲食
柴胡(去苖)赤茯苓(去黑皮各三分)桔梗(炒)木通(炙)芍藥鱉
甲(去裙欄炙黃色)郁李仁(湯浸各半兩)
右粗搗篩每服三錢以水一盞煎至七分去滓温服
空腹午後用
五食丸治虛積食氣蠱脹水氣年深癥癖
大戟(刮去皮)甘遂(各半兩)猪牙皂荚(生去皮子一兩)胡椒(一分)芫
花(半兩醋浸一宿炒乾)巴豆(半兩去皮)
右為末合研勻水煮麫糊和丸如菉豆大每服五丸
用米麫菜肉豆煎湯放温下量病人大小加至七丸
婦人有胎不可服
牛膝丸(出聖濟總錄)治癥癖積聚
牛膝(酒浸)芍藥桔梗赤茯苓(去黑皮)厚朴(去粗皮)大
黃(剉炒)茈胡(去苖)訶梨勒(各三兩)陳橘皮(去白)㯽榔(剉各一兩)枳
殼(炒一兩)
右末鍊蜜和丸如梧桐子大每服二十丸空心棗湯
下加至三十丸通利為度
消癖丸(出危氏方)治彌年經吐汗下營衛虧損邪氣伏藏
脇間結為癥癖腹脇疼痛
芫花(炒)硃砂(各等分)
右為末鍊蜜丸如小豆大每服十丸濃煎棗湯下去
癖須用芫花大戟破水之劑下後即與養胃湯
治癥癖(出本草)
右用馬莧汁飲之小兒服尤良
金寳神丹(楊氏家藏方)治諸積癖塊血刺心腹下痢赤白
及婦人崩中痛下一切虚冷之疾尤治飲食過多臟
腑滑泄久積久痢並皆治之
青礞石(半斤細羅過將消石二兩細研)
右件滴水圓如小鷄頭大候乾再入乾鍋内少火煆
火紅收之每有虚冷病服一丸至二三丸空心温水
送下少食壓之久病泄痢加至五七圓或十丸不妨
烏金餅子治堅瘕積塊状如覆杯腹不下食及至婦
人血氣刺痛
乾漆(一兩炒焙出為末)没藥(一分)硇砂(一錢)
右為細末棗肉和圓如桐子大作餅子每服三餅子
男子塩湯婦人醋湯食後服
治癥癖血瘕破血(出本草)
右用馬鞭草作煎如糖酒服
治風冷癥癖(出本草)
右用木天苓苖藤切以酒浸服或以釀服大效
治癥癖病又治痃癖氣
鱉甲訶梨勒皮乾薑
右各等分細末為丸空心下三十丸日再服如專治
痃癖氣可醋炙鱉甲大黃為末以牛乳一合和一匙
可朝朝服之又和琥珀大黃作散酒服二錢少時惡
血即下若婦人小腸中血下盡即休服
療癖令人肥悅(出本草)
右用理石漬酒服之
治老癖能為寒熱者(出本草)
右用蛤蜊煮食之
治積塊
用山中生小蒜以醋服之甚效
癥瘕(附論)
夫癥瘕者皆由寒濕不調飲食不化與臟氣虚冷所生
也其病不動者直名為癥若病雖有結瘕而可推移者
名為瘕瘕者假也謂虚假也脉動可候其人發語聲嘶
浥舌語而不出此人食結在腹其病寒口中常有水出
四體灑灑常如發瘧飲食不能常自鬱鬱而痛此食癥
病也診其脉沉而中散者寒食癥也脉絃緊而細癥也
若在心下則寸口脉絃緊在冐管則關上絃緊在臍下
則尺中絃緊診脉癥法左手脉横癥在左右手脉横癥
在右又脉頭大在上頭小在下脉来遲而牢者為病癥
也腎脉小急肝脉小急心脉若數皆為癥寸口脉結而
伏者腹中有癥不可轉動必死不治
方
硇砂丸治血氣癥瘕氣塊黃瘦者肚痛不忍
硇砂(三錢)全蝎(二錢)丁香(二錢)蓬术(半兩)三稜(半兩)沒藥(半兩)芫
青(二錢)紅娘子(二錢)虻䖝(二錢)水蛭(二錢)阿魏(半兩)乾漆(四錢炒)
地膽(半兩炒)斑蝥(二錢炒)海馬(一對醋炒)甘草(半兩)人參(半兩)當
歸(一兩)狗脊(半兩)穿山甲(三錢)蛤粉麝香(少許)
右為細末醋糊為丸梧子大每服二三十丸空心醋
湯送下
如意丸治積聚塊痛疝瘕癥癖等疾
沉香木香大丁香萆澄茄使君子辣
桂川白薑桃仁五靈脂硇砂(醋浸半兩)雄黃
(好)沒藥大戟牽牛(炒取末)巴豆(去油各一分)荆三稜
末蓬莪术肉豆蔲(各半兩)
右為末水煮麫糊丸如麻子大每服二丸加至三丸
止温酒下
化癥丸治丈夫婦人小兒年深日近沉積瘕塊面色
青黃時上搶心吐水吞醋舌生白沬婦人積年月經
不調漸成血氣或血蠱塊中焦之間覆如杯椀連年
累月漸至瘦瘠寒熱往来一切脾胃受寒久不痊愈
之疾並皆治之
巴豆(五兩)丁皮(二兩)木香(一兩半)蓬莪荗(三兩)荆三稜(三兩)丁
香(兩半)厚朴(三兩)石菖蒲(二兩)良姜(一兩半)䖟蟲(一兩半)川牛
膝(一兩)石蓮子(二兩)薏苡仁(一兩)使君子(三兩)香附子(四兩炒)
右為末稀麫糊為丸如菉豆大積年癥瘕成塊第一
服用熟水下二十丸自後每日三丸更量虛實加减
五日去盡積塊日近脾胃有積者每服五丸飯飲吞
下婦人血氣成塊及血瘕每服二十丸蘇木用酒童
子小便各一半煎五七沸温酒空心吞下自後每日
用温酒下三丸其血塊逐旋消從大小二便去盡自
知小兒蛔蟲腹痛不能忍日夜呌喚橘皮湯下七丸
諸蟲皆宣下常服白湯或薑湯下三五丸中酒及酒
積大便鮓臭者白湯舊酒各半吞下七丸一切噫塞
心下硬痛加棗湯下五丸不拘時候
大黃丸治久積癥瘕發動心腹疼痛不可忍
大黃(二兩)雄黃(半兩)麝香(二錢)天雄(一兩炮)硃砂(一分)胡椒(半兩)
巴豆(十四枚)㯽榔(四兩)當歸(一兩)桂心(一兩)木香(半兩)京三稜
(二兩)犀角屑(一兩)乾薑(半兩炮)
右件藥為末入研了藥令勻鍊蜜和擣三二百杵丸
如小豆大每服空心以酒粥飲下七丸
防葵丸治癥瘕喘嗽腹中疼痛喫食减少四肢乏力
防葵(三分)桂心(半兩)木香(半兩)桔梗(三分)吴茱萸(半兩)鱉甲(一兩)
(半)川大黃(一兩剉)京三稜(三分)當歸(半兩)赤芍藥(三分)五味
子(半兩)㯽榔(一兩半)郁李仁(一兩湯浸)
右搗藥為末鍊蜜和搗三二百杵丸如梧桐子大每
服不計時候以酒下二十丸
三聖丸治積年癥癖瘕塊諸藥療理不瘥至效
舶上硫黃(一兩)水銀(半兩)硇砂(一分)
右三物乳鉢内研如粉却以生銕銚内用文武火熬
鎔成汁以火筋攪令勻停冷刀剗下以紙裹置地坑
内埋一宿取出再研細次以
赤芍藥當歸京三稜蓬莪荗紅花(各一分)
並細剉以法酒一升煎及一半漉出砂盆内研生布
袋取汁再熬令冷入飛羅麫為糊搗丸如菉豆大治
因産後傷於飲食結伏在腹脇特發疼痛不可忍者
當歸酒浸一升逐旋一升煖每服磨癖塊空心温酒
下三丸至五丸所有藥渣瀝了焙乾為末别入
乾地黃(半兩)真蒲黃芫花(各一兩)
右為末以前一般糊丸如菉豆大治婦人血臟冷氣
攻心疼一切血疾温酒十丸
木香丸治癥瘕心腹脹痛胷膈煩悶不欲飲食四肢
少力
木香(三分)肉桂(三分)砒霜(一分)大戟(一分剉)京三稜(半兩)附子
(半兩焙)乾薑(半兩炮)乾漆(半兩搗碎)膩粉青橘皮(半兩)巴豆
(半兩去皮心)
右件藥為末入膩粉巴豆更研令勻用軟糯米飲和
丸如小豆大每服空心以粥飲下三丸
硇砂丸(出聖惠方)治癥瘕腹内疼痛
硇砂(一兩)鱉甲(一兩)川大黃(一兩剉)木香(三分)肉桂(三分)附子
(三分泡)巴豆(半兩)㯽榔(三分)京三稜(二兩)乾薑(三分泡)皂莢(五挺)
(取汁為膏)
右件藥為末入研了藥令勻以皂莢膏和丸如菉豆
大每服空心以生薑湯下三丸
京三稜散治癥瘕氣腹脹痛
京三稜(一兩)柴胡(三分)桔梗(一兩)木通(一兩)當歸(三分剉)赤茯
苓(三分)赤芍藥(半兩)陳橘皮(半兩)鱉甲(半兩)郁李仁(三分湯浸)
右件藥為散每服三錢以水一中盞入生薑半分煎
五分去滓温服日三四服
鱉甲丸治癥瘕或寒或熱羸瘦不欲飲食
鱉甲(一兩)桑耳(二兩)吴茱萸(三分)龜甲(一兩)附子(半兩泡)防葵
(三分)白术(半兩)川大黃(一兩剉)京三稜(一兩剉)
右件藥為末鍊蜜和擣三二百杵丸如梧桐子大每
服以温酒下二十丸日三服
大通丸治癥瘕神效
川烏頭(二兩泡)硫黃(一分)芫花(一兩)巴豆(一兩去皮心)杏仁(一兩)
(半)麝香(一分)黃丹(一分炒)猪牙皂莢(一兩去黑皮)自然銅(一兩)
(細研)
右件藥為末入研了藥令勻用黑豆麫和丸如菉豆
大以研了自然銅末滚過服空心煎生薑橘皮湯下
三丸
元胡丸解化傷滯内消飲食治吐利腹脹心腹刺痛
癥瘕結氣蟲煩不安調順三焦安和脾胃
元胡當歸青皮(去白)雄黃蓬莪荗㯽榔
木香(各四兩)荆三稜(六分)
右為細末入雄黃勻水麫糊丸如梧桐子大每服三
十丸生薑湯下不拘時候
三稜湯治癥瘕痃癖積聚不散堅滿痞隔食不下腹
脹
荆三稜(二兩)白术(一兩)蓬莪荗(半兩)當歸(半兩)㯽榔木香
(三分)
右為末每服三錢沸湯點服食後一日三服薑湯調
服亦可
頂珠丸治積氣塊痛久年脾積癖瘕之疾
丁香木香淡豉硇砂朱砂(各一分)巴豆(一錢)
(半)
右為末陳米飯為丸如梧桐子大輕者一丸重者二
丸臨卧先嚼煨薑如指許嚥下次以冷熟水吞藥不
得嚼破上項一兩丸子請酌量用
芎藭散治癥瘕久不瘥令人不能食羸瘦少力
芎藭(一兩)桂心(一兩)鱉甲(二兩)川大黃(二兩)㯽榔(一兩)京三稜
(一兩微炒)
右件藥為散每服四錢以水一中盞入生薑半分煎
至六分去滓温服日三
治癥瘕不消宜服此方(出聖惠方)
川大黃(三兩剉)鱉甲(二兩)㯽榔(二兩)桃仁(一兩湯浸)枳殼(二兩麸炒)
右件藥為末用釅醋三升和攪令勻以慢火熬候可
丸如梧桐子大每服空心以温酒下二十丸以通轉
為度
消石大丸治二十癥瘕及婦人帶下絶産無子并欲
服寒濕散而腹中有癥瘕實者當先服之大丸下之
後與寒食散大丸不下水穀但下病其不令人困
硝石(六兩)人參甘草(各二兩)大黃(半兩)
右為末以三年苦酒三升置銅噐中以竹筯柱噐中
一升作一刻凡三升作三刻以置火上先内大黃常
攪不息手使微沸盡一刻乃内餘藥又盡刻餘一刻
極微火使可丸如鷄子大中黃凡合藥當先齋戒一
宿勿令小兒女奴婢人等見之欲下病者用二丸若
不能服大丸者可分作小丸然亦不可過四丸也丸
欲令大不欲令細能不分為善若人羸者可少與強
者可二十日五服和調半日乃下若婦人服之下者
或如鷄肝或如米汁正赤黑或一升或三升下後慎
風冷作一杯粥飲之後作弄臛自養如産婦法六月
則有子禁生猪肉辛菜若寒食散者自如藥法不與
此同日一服
治癥瘕久不瘥令人不食羸瘦少力
鱉甲(三兩)京三稜(三兩)桃仁(二百枚)
右件藥鱉甲三稜為末先將桃仁水入鐺中煎三五
沸次下藥末同煎至一升漸漸入酒二升熬如餳收
瓷合中於食前以温酒調下一匙
治癥瘕方
右用㩂樹白皮煎令可丸服之取知病若不動减之
療癥瘕久痼冷病
右以雄雀屎蜜和丸飲服或和少乾薑服之大肥悅
人
療癥瘕㾬瘧并治五痔隂蝕濕癉女子隂隱瘡及骨節
中寒熱
右以鱉甲水煮作浴漬之甚良
積氣丹治一切新久沉積氣塊面黃黑瘦有氣無力
癥瘕積聚口吐酸水
㯽榔(二枚)芫花(一兩)荆三稜鷄瓜黃連牛膝章
柳根(各一兩)青皮陳皮石菖蒲(各三錢)巴豆木
香(各二錢半)大戟川大黃甘遂白牽牛乾薑
(炮)青礞石乾漆(各半兩)蓬莪荗(一兩)硇砂(二兩)肉豆蔲
(二枚)
右為末醋麫糊丸如梧子大每服一丸臨卧焼棗湯
下每夜一丸有積者肚内作聲病退為度
元胡丸治積聚癥瘕解中外諸邪所傷
元胡青皮陳皮當歸木香雄黃荆
三稜生薑(各一兩)
右為末酒麫糊為丸如小豆大每服五七丸生薑湯
下
一握七丸治臟腑宿藴風冷氣血不和停滯宿飲結
為癥瘕杯塊及婦人血瘕腸胃中寒飲食不下欬逆
脹滿及下痢赤白霍亂轉筯及矮躄拳攣脚膝疼痛
行步不能常服建脾暖胃堅骨強陽
神麹(半斤)大附子(二枚炮)甘草(二兩炙)
右為末鍊蜜丸每左手一握分作七丸細嚼米飲下
如神木香丸治槃氣聚結癥瘕胷脇悶痛或吐酸水
食後噫作生熟氣腹脹泄瀉及四肢浮腫
木香硇砂蓬术胡椒半夏乾漆(各半兩)
縮砂仁桂心青皮(各三兩)附子(炮)三稜(各一兩)白
薑(炮一兩)
右為末蜜丸如梧子大每服三五十丸生薑橘皮湯
下空心服
乾柿丸治多年積聚氣塊癥瘕取㩎食
硇砂(研)砒霜粉霜乾漆鱉甲黃連(各一分)
旋覆花京三稜(各半兩)杏仁(去皮)乾薑(各兩)皂莢(四挺)
巴豆(四十丸)
右為細末先將乾漆鱉甲京三稜三味用粟米一盞
不淘洗釅醋五升同熬成粥入衆藥拌和丸如椀豆
大每服三丸爛嚼乾柿裹藥臨卧温下
黑神丸消化癥瘕積聚酒食毒及冷氣膨脹五隔噎
氣婦人血氣
木香(一兩)官桂(二兩)附子(一兩)當歸(二兩)乾薑(二兩)細墨(一兩)白
术(二兩)荆三稜(二兩)陳橘皮(四兩)芫花(四兩)巴豆(二兩)㯽榔(半兩)
硇砂(半兩)大黃(半兩)
右十四味杵為末用醋麫糊為丸如麻子大如常服
化酒食茶湯下三五丸醋心腹脹橘皮湯下治癥瘣
生薑湯下婦人血氣紅花酒下多年饜食乾柿裹十
丸生薑湯下臨卧服
順氣丸治積聚癥瘕積年氣塊發則大腸閉得通利
則病甦閉則復作
大黃(五兩半)車前子㯽榔麻仁牛膝郁李
仁兔絲山藥(各二兩)山茱萸防風枳殼
獨活(各一兩)
右為末蜜丸如梧桐子大茶酒米湯任下此藥補益
通利䟽風順氣
治癥瘕癖氣痞積聚冷氣血塊宿食吐痰水
用青黑大巴豆勿令白膜破但去其殼作兩片清麻
油略潤之空心温水吞下一枚以飲壓少時腹内如
火利出惡物雖利不虚人若久服亦不利膜破者不
用全而一兩頭尖如棗核者名剛字能殺人
治癥瘕積聚去三尸益氣延年却老
右雄黃二兩細研為末九度水飛過却入新净竹筒
内盛以蒸餅子一塊塞筒口蒸七度用好粉脂一兩
為丸如菉豆大日三服酒下七丸十丸
療癥瘕(出本草)
右羊脂同蒜虀食一升良
治腹内癥瘕(出夲草)
右取鮀魚甲炙浸酒服之
治癥瘕積聚去三尸輕身益氣延年却老百病不侵甚
益人(出本草)
右用天門冬不計多少去心皮為末每服方寸匕日
三四服以酒飲之不絶
治瘕(出本草)
右用藊豆葉和醋煑服之
治鷄瘕(出本草)
以蘇木一升煑服昔南齊褚澄善醫為吳郡太守百
姓李道念以公事到郡澄見謂曰汝有重病荅曰舊
有冷病至今五年衆醫不瘥澄為診曰汝病非冷非
熱當時食白瀹鷄子過多所致令取紫蘇一升煑服
乃吐一物如斤涎裹之能動開看是鷄雛羽翅爪距
具足能行走澄曰此未盡更服所餘藥又吐得如向
者鷄十三頭而病都差當時稱妙一說乃是用蒜煮
服之
治癥瘕氣塊
琥珀(一兩)鱉甲(一兩)京三稜(一兩)延胡索(半兩)沒藥(半兩)大黃
(六銖)
右六味一處為末空心酒調服三錢每日二服神效
莫及
治癥瘕腰痛
用淡菜先煮熱漉出除去半邊鏁殼及毛將汁澄清
再將淡菜半邊殼肉入内却入蘿蔔或紫蘇冬瓜同
煑食之妙
治癥瘕
用魚脂二升盛銅噐中作大火炷脂上撚之令煖徹
於癥上熨之以紙籍腹上晝夜勿息火良
治蛟龍病誤食蛟龍子入腹中堅痞如石
用寒食餳三升每服五合一日三服遂吐出蛟龍有
兩頭及尾寒食餳即寒食節日餳是也
昔開皇六年有人正月食芹得之其病發似癎面色
青黃服寒食餳二升日吐出蛟龍有兩頭大驗
諸癥
積氣在腹中久不瘥牢固推之不移者癥也皆由寒温
失宜飲食不節致臟腑氣虚弱飲食不息按之其壮如
杯盤牢結久不已令人身瘦而腹大至死不消診其脉
弦而伏其堅不轉動者死之候也
方
蜥蝪丸治癥堅水腫蜚尸遁尸百注骨血相惡氣鬼
忤蠱毒邪氣往来夢寤存亡留隠結積虎狼所嚙猘
犬所咋鴆毒入人五臟服藥已消殺其毒食不消婦
人邪鬼忤亦能遣之
蜥蝪蜈蚣(各二枚)地膽(五十枚)䗪蟲䖟蟲杏仁
(各三十枚)蜣蜋(十四枚)朴硝巴豆(各一兩)欵冬花犀角
(切片)桃奴澤瀉桑赤鷄鬼督郵(各十八銖)芍藥虎
骨(各兩半)甘草乾薑(各一兩)甘遂(一兩)
右為末别治巴豆杏仁如膏内藥末研調下蜜搗二
萬杵丸如麻子先食飲服三丸旦不知加知不敢吐
下者一丸有人風冷注癖堅二十年者差
乾漆丸(出聖濟總錄)破癥塊消積氣
乾漆(四兩)懷香子(炒令香)木香㯽榔桂(去粗皮)附子
(泡)青橘皮白牽牛陳橘皮大黃蓬莪荗
京三稜芫花(各二兩)五靈脂(取灰二兩)皂角(長五寸)
右為末鍊蜜和丸如梧桐子大每服生薑湯下二十
丸至三十丸忌猪魚熱麫等物
半夏礞石丸(出聖濟總錄)治癥塊氣積下結胸一切積滯
半夏(四十枚)巴豆(四十粒)杏仁(去皮)猪牙皂莢(去皮四十挺)礞
石(研)丁香木香沉香(各二錢)㯽榔(半兩)膩粉硇
砂粉霜(各一分)
右將後八味搗研為末入在前膏子内一處再搗約
令均丸小豆大看虚實煎棗湯下二丸爛嚼乾柿乾
嚼下亦得
硇砂丸治癥病不消四肢羸困不欲飲食久不差
硇砂(一兩)硫黃(一兩)木香(半兩)㯽榔(一兩)川大黃(三兩)牽牛子
(一兩)吴茱萸(半兩)京三稜(一兩)當歸(一兩剉)肉桂(一兩去皮)青橘
皮(一兩)鼈甲(一兩)
右件藥為末入研了藥令勻鍊蜜和擣三二百杵丸
如梧桐子大每日空心及晚食前以温酒下三十丸
巴豆丸(出聖惠方)治癥病久不消令人萎黃羸瘦不欲飲
食
巴豆(一兩去皮)硫黃(細研)附子(泡)五靈脂乾薑丁香
木香肉豆䓻㯽榔硇砂乾漆(已上各半兩)
右件藥為末入諸藥研令勻以麫糊和丸如黃米大
每服空心以酒湯下五丸得下惡物為效
大黃丸治癥病心腹妨悶不欲飲食四肢不知
川大黃(半兩剉)木香(半兩)肉豆蔲(半兩)硇砂(半兩)乾薑(半兩)青
橘皮(三分湯浸)吴茱萸(一兩)㯽榔(半兩)桂心(半兩)蓬莪荗(一兩)巴
豆(一分去皮)
右為末入巴豆硇砂研令勻以醋熬成膏和丸如梧
桐子大每服空心以粥飲下三丸
鱉甲丸治癥塊衝心氣滿食不下手足煩悶
鱉甲(去裙襴)訶梨勒(各二兩)防葵甘草(炙)人參大
黃(各一兩半)白术郁李仁(去皮)桂(去粗皮)杏仁(去皮尖各一兩)
右除研外搗羅為末入郁李仁杏仁同研勻鍊蜜丸
如梧桐子大空腹温酒下二十丸漸加至三十丸以
微利為度
沒藥丸治癥積五積食氣諸藥無效者
沒藥硫黃白丁香當歸芫花(浸半日)硇砂
乳香丹砂(各一兩)巴豆(四十九粒)
右為末合研勻用水浸炊餅和劑搗一千杵丸梧桐
子大豆麻子三等大每一丸婦人血氣童子小便和
酒下心頭高鞕當歸酒下遠癥積氣生薑湯下小兒
脾積癥氣臘茶清下大人與大丸十五以下與中等
十歲以下與第三等者
取積一塊氣丸治男子婦人氣積
牽牛末(二兩)㯽榔末(一兩)杏仁末(一兩)羌活末(一兩)神麹(半兩)
麥蘖(半兩)雷丸肉(半兩)江子(一兩)黃岑(一兩)
右為細末湯浸蒸餅丸如梧桐子大硃砂為衣每服
三歲服三丸五歲服五丸大人服十丸快利為度臨
睡温水服
烏頭丸(出聖惠方)治食不消結成癥病
川烏頭(半兩)京三稜(半兩)芫花(半兩)巴豆(半兩去皮)硇砂(湯化)硝
石(半兩)川大黃(半兩剉)青橘皮(半兩湯浸)
右件藥搗羅為末入巴豆研令勻以酒一升相和以
慢火煎如稀餳火住後用丁香一分肉豆蔲半兩搗
羅為末硃砂一分細研與前藥同和丸如菉豆大每
日早晨以生薑橘皮湯下三丸夜臨卧時服
京三稜丸(出聖惠方)治癥病結鞕心腹疼痛
京三稜(一兩半)㯽榔(一兩)木香(一兩)乾薑(一兩炮)陳橘皮(一兩)
桂心(半兩)當歸(一兩剉)巴豆(半兩)
右件藥為末用醋熬巴豆成膏入前藥末和丸如梧
桐子大每服空心以生薑橘皮湯下五丸
當歸煑𣪚治諸癥結痛起於脇下按之而堅妨痛不
能飲食漸加羸瘦
當歸鱉甲桂皮木香桔梗桃仁(研如膏各)
(一兩半)吴茱萸(半兩)
右除桃仁外搗羅為末入桃仁同研令勻每服三錢
水一盞煎至六分去滓温服逐日空腹日一服夜半
一服
保命丸治積年血氣癥塊往来疼痛吐逆不納飲食
當歸烏頭芍藥桂(各半兩)大黃(一兩)乾薑(半兩)班
蝥(二十一枚)
右為末醋煑麫糊丸梧桐子大空心服食前温酒下
一丸
木香𥚹丸治癥塊消食積止心腹疼
木香硇砂(各一錢)半夏(十枚)桂(去粗皮)蓽撥(四十九粒)巴豆
(二十一粒)杏仁(二十一粒)
右為末先將杏仁巴豆同研入泥以好米醋八分一
盞熬至二分以下成稠膏入前藥末和勻再入棗肉
丸菉豆大捏𥚹丸常服食後良久一丸生薑湯下要
轉三丸男子婦人心痛炒菜服醋湯下
破積丸療積聚堅癥
大黃(一斤)牡蠣(三兩)凝水石石膏石鐘乳理石
(各一兩)
右搗合下篩如蜜丸如梧桐子大先食酒服飲任下
三丸日三不知稍增之以知為度
治腹中積癥方(出千金方)
右葶藶子一升炒以酒五升浸七日每服三合日三
服
粉砂餅(出聖濟總錄)治癥塊
輕粉胡粉(各一兩)硇砂丹砂白丁香膩粉
(各半兩)
右研為末入麫一兩水捏作餅如棋子大慢火焼熟
每服一餅麝香米飲嚼破服
五靈脂丸(出聖惠方)治癥病腹中結便
五靈脂(一兩)防葵(半兩)桂心(半兩)猪牙皂莢(半兩)木香(半兩)
右件藥為末入巴豆更研令勻用醋煑麫糊和丸如
黍米大每服空心臨卧時以生薑酒下三丸
木香丸治積年癥塊血氣凝滯
吴茱萸木香青橘皮(各半兩)巴豆(去皮十粒)硇砂(研一)
(分)
右除硇砂外搗羅為末入巴豆硇砂研令勻於煻火
中煨粟米飯丸菉豆大每服温酒下三丸至五丸食
後服溏痢勿怪老小减服
硃砂丸治癥病腹中硬痛不欲食經久不差羸弱無
力
硃砂(一兩)肉桂(一兩)巴豆(二十枚)禹餘粮(一兩)紫石英(一兩細研)
右件藥都研令勻以湯浸蒸餅和丸如菉豆大每服
食前以温酒下五丸
治積年癥塊及血塊方(出聖惠方)
砒霜粉霜(各一分)硇砂(一分半)膩粉(三分)
右件藥細研令勻用肥棗去核入藥在棗裏面以綿
繫定用白麫餅子逐筒裏焼熟餅子為度取出去棗
皮研熟丸如菉豆大每服空心及臨卧時以薑棗湯
下三丸
治癥病腹中結硬(出聖惠方)
硫黃(一兩)硇砂(一兩)巴豆(一兩)附子(一兩泡裂)
右件藥先用頭醋二升煑巴豆令赤色即出之却入
冷水椀中浸兩炊久洗净去皮心研如粉又以醋二
升與巴豆同煎至一升後下硫黃硇砂附子等末以
文火熬令稀稠得所别入乾薑末一兩和黍米大每
服空心以生薑棗湯下三丸夜臨卧時再服
續隨子丸治積聚癥塊及涎積等
續隨子(三十枚)膩粉(二錢)青黛(炒一錢)
右先研隨子令爛次下二味合研勻細以焼糯米輭
飯和丸如鷄頭子大每服先焼大棗一枚剥去皮核
爛嚼取藥一丸錐破并棗用同冷臘茶清下服後便
卧並不攪至中夜後取下積聚惡物為效
治癥堅心下有物大如杯不得食食則腹滿心腹絞痛
方
葶藶子大黃(各二兩)澤瀉(四兩)
右别研葶藶為膏其二味搗五百杵入蜜更搗千杵
和丸如梧桐子大每服五丸不知加之日三服
治脇下有氣結者
狼毒(二兩)旋覆花(一兩)附子(二兩泡)
右搗篩蜜和丸如梧桐子大二丸稍加至三丸服之
療癥病丸
射菵(二兩熬)蜀椒(三百枚)
右搗末細篩以鷄子白和丸半如麻子大半如赤小
豆先服如麻子漸服如小豆二丸不知稍增之以知
為度
熨癥方
竈中黃土(一斤)生葫(一斤)
右先搗葫熟納土復搗以好苦酒澆冷浥浥先以塗
布一面仍㩉病上又塗布上乾復易之取冷消止一
方有桂
熨癥方
右以吴茱萸三升碎之酒和煑熱布裹以熨癥上冷
更炒更番用癥之移走逐熨都消乃止也肘後方云
亦可用菵五兩茱萸末以鷄子白和塗上癥
熨癥法
右銅噐受二升許貯魚膏令深三二寸作大火炷六
七枚燃之令膏煖重紙覆癥上以噐熨之盡夜勿息
膏盡更益也
凡癥堅之起多以漸生而有覺便年大者自難療也腹
中微有結積便害飲食轉羸瘦療多用䧟水王壺八毒
諸大藥令止取小小易得者方
右取虎杖根勿令影臨水上者可得石餘淨洗乾之
擣作末以秫米五升炊飯内攪之好酒五斤漬封藥
消飯浮可飲一斤半勿食他鮓鹽癥當出亦可取其
根一斤乾搗千杵酒漬飲之從少起日三亦佳此酒
療癥乃勝諸大藥
又方
大黃(半斤)朴硝(三兩)蜜(一斤)
右合於湯上煎可丸如梧桐子大服十丸日三偹急
文仲崔氏同惟崔氏用朴硝半斤蜜一斤半服二十
丸日再服
破癥散治心腹宿癥及卒得癥并治久積癥癖不差
漸至羸弱宜服此方
右以硃砂細研搜飯令硃多以雄鷄一隻先餓二日
後以硃飯飼之却置雞於板上收取糞曝燥為末温
清酒服五分七可至方寸匕日三服若病困急者盡
夜可五六服一鷄少更飼餘鷄取足鷄末食硃飯先
飼令肥
治癥積滿腹諸藥不差者人屎服之皆下血片塊二十
日即出也
椒熨方治患癥結病及瓜病似瓜形日月形或在臍
傍左右或在臍上下或若别在左右肋下或當心合
子大法先針其足以椒熨之
右取新盆子受一斗者鑚一百二十孔上著一重紙
上著冷灰上着熱灰半升上著則灰火一升經一食
頃盆底熱徹當病上初安氈一重即安火盆火盤大
熱以漸更加一重若火更熱不可忍加至三重暫歇
進一冷日飲還上火硝二分許即停止經止日勿着
令至七日决得稍瘥然後食美食自補若小不瘥作
露宿丸服之
保安丸治癥積心腹内結如拳漸上不止搶心疼痛
久不止及遶臍腹痛不可忍者
川大黃(三兩)乾薑(一兩炮)大附子(半兩)鱉甲(一兩半)
右為末取三年米醋一大升先煎四五合然後合藥
丸如梧桐子大每服十丸空心或醋或酒米飲下後
取疾如魚腸膿血爛肉汁青泥當下
京三稜湯治積年癥塊
京三稜(一兩)青橘皮(半兩)桂(去粗皮一兩)大黃(半兩)木香(一分)㯽
榔(剉半兩)
右粗搗篩每服五錢七分水一盞半煎至七分去滓
温服空腹日午夜卧各一服
治諸瘕結氣(出夲草)
右取赤龍浴水服之
枳术湯(出衛生寳鑑)治心下堅如大盤飲水所作
枳實白术(各三兩)
右以水一斗煎至三升分三服腹中軟即消减之對
病增損
治癥結(出本草)
右用磨石澆赤熱投酒中飲之
暴癥(附論)
病源云暴癥者中藏氣虚弱食生冷之物藏既夲弱不
能消之結聚成塊卒然而無漸之暴癥也本中藏弱其
癥暴生至於成病斃人最速
方
蜥蝪丸(出聖惠方)治暴癥堅結四肢瘦軟身無力
蜥蝪(一枚)蜈蚣(一枚)鬼臼漢防己(一兩半)當歸(二兩半)川
大黃(二兩剉)川芒硝赤芍藥(二兩)
右件藥為末鍊蜜和搗三二百杵丸如梧桐子大不
計時候温酒下十丸為度
野葛丸(出千金方)治卒暴癥
野葛(一尺)當歸附子雄黃細辛(各一兩)蜀椒(半兩)
烏頭(二兩)巴豆
右㕮咀以醋浸一宿猪膏一半斤煎附子色黃去滓
内雄黃粉攪至凝傅布上以掩癥處復以油重布上
復著紙重以熨斗盛火著其上常令熱日三夜二猪
膏乾為度
巴豆丸(出聖惠方)治暴癥氣攻心腹脹痛不欲飲食
巴豆(一分去皮心)川大黃(半兩剉)乾薑(半兩炮)木香(半兩)蓬莪
荗(半兩)
右件藥為末入巴豆同研令勻鍊蜜和丸搗三二百
杵丸如小豆大每服空心以生薑湯下五丸
治卒暴癥腹中有物如石痛如刀刺晝夜啼呼宜服此
方(出聖惠方)
右牛膝三斤去苗剉以酒一斗漬蜜封於熱灰中焼
令味出每於食前量力頻服以差為度便吐去宿食
神效
又方(出聖惠方)
右用商陸根不限多少剉搗蒸之以新綿裹熨病上冷
即換之以衣物覆其上數日用旦夕勿息
又方(出聖惠方)
右蒴藋根二箇細剉以酒一㪷浸三五日每於食前
煖一小盞服之
治卒暴癥腹中有物(出聖惠方)
右以五月五日蒜十片去皮桂一尺二寸竈中黃土
如鴨子一枚合搗以苦酒和塗以布㩉病不過三次
又方(出肘後方)
右取橉木焼為灰淋取汁八升以釀一斛米酒成服
之從半合始不知稍稍增至二升不盡一劑皆愈此
灰入染綘用葉中釀酒也
又方(出聖惠方)
右以蠶沙一年桑柴焼灰一斗以水淋之五度取生
鱉長一尺者内中煑之爛熟去骨細擘剉更煎令可
丸丸如梧桐子大一服七丸日三食前以温酒下
又方(出肘後方)
右以大猪心一枚破頭去血搗末雄黃麝香當門子
五枚巴豆百枚去心皮生用心縫以好酒於小銅噐
中煎之看心沒欲歇隨益盡三升當糜爛煎令可丸
如麻子服三丸日三服酒盡不糜者出搗蜜丸之良
久大黃末半斤朴硝三兩蜜一斤合於湯上煎丸如
梧子服十丸日三服之
治卒暴癥腹中有物硬如石痛刺晝夜若不治之百日
内死(方見本門)
主暴癥
用虎杖根酒漬服之
食癥(附論)
夫脾胃虛弱飲食類傷積久不去結在腹内與正氣交
争則心復鞭痛妨害飲食肢體消瘦以手按之積塊有
形謂之食癥
方
木香𣪚治食癥冷氣及傷寒後一切氣疾食物不消
木香㯽榔青橘皮肉豆蔲食茱萸紅
豆蔲乾薑白术葛根草豆蔲虎杖
麻黃厚朴桔梗桂(去粗皮)羌活人參芎
藭(已上各等分)
右為細末每服三錢空心炒薑塩湯調下
京三稜丸治食癥癖氣食勞宿食不消痰逆
京三稜(半兩)乳香(半兩)木香(半兩)丁香(半兩)肉豆蔲(半兩)當歸
(半兩)紫苑(一兩)五靈脂(半兩)青橘皮(半兩)乾薑(一兩炮)附子(一兩)
(炮)硃砂(半分)硇砂(一兩)巴豆(一兩半去皮)猪牙莢(一兩)鱉甲(二兩)
右件藥以乳香巴豆同搗如泥餘藥搗羅為末先以
釅醋一斤化硇砂去石滓熬令稠入麫煑為糊和諸
藥末令軟硬得所搗三五百杵丸如菉豆大每服以
温酒下三丸至五丸
化積丸治食癥積氣成塊胷膈痞悶腹脇脹滿宿食
不消心腹疼痛不能飲食(一名五積丸)
硇砂芫花巴豆(各半兩)乾漆(一兩)烏頭猪牙皂
荚(去尖各三分)大黃(一兩)鱉甲青橘皮京三稜當
歸陳麹(炒各一兩)木香桂(去粗皮各三分)
右十四味搗羅八味用前藥和丸如菉豆大每服二
丸至三丸茶酒任下如取積量虚實加减
三稜丸治食癥勞氣五積五隔脾胃久冷喫食無味
飲食不化四肢少力痰毒氣脹胸膈不利
京三稜石三稜鷄瓜三稜黑三稜(各煨剉)巴
豆乾薑蓬莪茂附子(泡各一兩)丁香木香
桂㯽榔青橘皮肉豆蔲(各半兩)
右為末每秤一兩末别用巴豆七枚去皮心膜出油
細研拌勻更用硇砂一分醋化煮麫糊和丸如麻子
大丹砂為衣每服三丸至五丸生薑湯下
黑金丸治食癥瘕癖聚血結刺痛一切疾
沉香附子(各半兩)木香乾薑青橘皮(炒)細墨
(炒)桂(去粗皮)京三稜蓬莪荗(各一分)大黃乾漆
麝香(各半兩)硇砂(研一兩)
右為末將京三稜蓬莪荗大黃硇砂四味用米醋煮
爛研作糊入衆藥末和丸如梧桐子大每服十丸至
十五丸薑塩湯下不拘時
丁香丸治食癥氣堅腹中疼痛(方見久積類)
木香丸三稜丸治遠年食癥積氣并酒食所傷胸膈
脹滿及婦人血塊
木香京三稜補骨脂牽牛子丁香皮
乾漆(各一兩)烏梅肉陳橘皮五靈脂末(各二兩)沉
香(半兩)巴豆霜(一分)
右搗羅九味為末入二味膏子和丸如菉豆大每服
五丸至七丸食後臨卧生薑湯下
㯽榔丸治食癥氣
㯽榔木香郁李仁茈胡大黃枳殼
桂訶棃勒草豆蔲乾薑
右搗羅九味為末入郁李仁同研令勻鍊蜜和丸如
梧桐子大每服十五丸空心温酒下日晚再服
穿山甲丸治食癥破結塊取積年食及積惡血氣並
宜服此
穿山甲乾薑硇砂(一分)半夏(一分)葳靈仙(半兩)班蝥
(一分)肉桂(一分)川烏頭芫花巴豆
右件藥為末入巴豆硇砂令勻用糯米飯和丸如豆
大每服食前煎橘皮湯放冷下三丸
硇砂丸治食癥結塊疼痛發渴化氣消酒食
硇砂乾漆(各一分)木香蓬莪荗丁香京三
稜青橘皮芫花(各半兩)肉豆蔲(五枚)巴豆(一分半)
右將米醋一椀浸蓬莪荗芫花三稜一宿後焙乾與
五味同搗羅為末入硇砂巴豆拌勻醋煑麫糊和丸
如麻子大每服三二丸如要取轉看虚實加减生薑
湯下婦人血氣醋湯下小兒疳氣甘草湯下男子膈
氣龍瑙湯下瀉痢甘薑湯下
澤漆丸(出聖惠方)治食癥癖氣脾胃虚弱頭面四肢浮腫
欲變成水病者
澤漆(半兩)㯽榔(一兩)附子(一兩)木香(半兩)肉桂(半兩)陳橘皮(半兩)
(湯浸)澤瀉(半兩)川大黃(半兩)郁李仁(半兩)厚朴(半兩去粗皮)
右件藥搗羅為末鍊蜜和搗三二百杵丸如梧桐子
大每服以温水下二十丸日三四服
麥蘖丸(出聖濟總錄)治食癥嚥酸吐津胷膈疼痛氣噎食
飲進退
麥蘖(炒)陳麹(炒)厚朴㯽榔紫苑鱉甲當
歸大黃(各半兩)
右麄搗篩每服五錢用水一盞半煎至七分去滓温
服空心午時臨卧各一服
八靈丸治食癥氣塊痃癖等疾
京三稜石三稜鷄爪大連木香㯽榔(各一)
(兩)肉豆蔲(半兩)巴豆硇砂(研各一分)
右搗羅六味為末入巴豆霜硇砂末拌勻醋煑麫糊
和丸如小豆大每服五七丸男子生薑湯下婦人醋
湯下痃癖氣煎木香湯下
硇砂丸(出聖惠方)治食癥及氣塊攻刺心腹疼痛不可忍
硇砂(半兩)巴豆(半兩)乾薑(一兩)附子(一兩炮)青橘皮(一兩湯浸)京
三稜(一兩)乾漆(一兩)香墨(半錠)
右件藥各别搗細羅為散内取硇砂巴豆細研用頭
醋兩椀煎為膏然後摠入諸藥末相和丸如菉豆大
每服食前以温酒下三丸
通靈丸(出聖惠方)治食癥及惡血氣
五靈脂(一兩)巴豆(一兩)硫黃(一兩)杏仁(一兩)川烏頭(一兩)芫花
(半兩)皂莢(一兩)自然銅(一兩)
右件藥搗為末入巴豆研令勻别入生薑黑豆麫二
兩拌和令勻滴水為丸如菉豆大每服以生薑湯下
二丸膈上有涎即吐有滯食血氣即轉下
礞石丸(出聖惠方)治食癥久不消
礞石(半兩)硇砂(半兩)乾漆(一兩)附子(一兩泡)京三稜(一兩)青橘
皮(一兩)香墨(半挺)巴豆(一兩去皮)
右件為末以頭醋三升化硇砂研巴豆大銀鍋子内
微火煎成膏入諸藥末和丸如菉豆大每服三丸宿
食不消茶下婦人血癥當歸酒下心痛橘皮生薑湯
下
治食癥心腹疼痛脹滿面色萎黃不下食宜服此方(出聖)
(惠方)
巴豆(半兩)京三稜(二兩)乾漆(半兩)川大黃(半兩)青橘皮(一兩)附
子(半兩泡)硇砂(一分)香墨(半兩)
右件藥搗羅都細研為末以醋煮麫糊和丸如梧桐
子大每服食前以醋湯下五丸當下惡物即差
如聖散治男子婦人飲食所傷結成積塊痞痛
陳皮乾薑(各三錢)巴豆(一錢)甘草(一錢半)三稜莪术
芫花(三味各半)
右為末和勻餘醋煮糊為丸如菉豆大每服六七丸
淡薑湯下
木香丸(出聖惠方)治食癥及喫食不著
木香(一兩)桂心(一兩)五靈脂(一兩)乾薑(一兩泡)乾墨(一兩)猪牙
皂莢(一兩去黑皮)巴豆(半兩去皮心)
右研為末入巴豆研勻用軟糯米飲和丸如菉豆大
每服食前以生薑橘皮湯下五丸
治年積食癥方(出聖惠方)
青礞石(一兩)硇砂(半兩)芫花(半兩)木香(一分)丁香(一分)巴豆(三十)
(枚去皮)川大黃(三兩剉)
右件為末入諸藥同研令勻以頭醋二升熬藥令稠
可丸即如菉豆每服食前以生薑湯下三丸
治食癥結塊在腹内不能飲食面色萎黃宜服此方(出聖)
(惠方)
硇砂(半兩)芫花(一兩)麥蘖(半兩炒)青橘皮(半兩)猪牙皂莢(五挺)
巴豆(半兩去皮)
右件為末入巴豆都研令勻先將皂莢汁於鍋子内
慢火煎成膏然後取藥末一半更入米醋一大盞同
煎令稀稠得所其餘藥為末丸如梧子大每服以生
薑橘皮湯下三丸
萬金丸(出聖惠摠錄)治食癥氣聚不消
㯽榔肉豆蔲青橘皮乾薑木香(各一兩)巴
豆(去皮心五十粒)
右搗羅五味為末入巴豆同研令勻浸塩豉和丸如
梧桐子大每服一二丸煎生薑橘皮湯下良久以粥
飲投之以利為度
麝香丸(出聖惠方)治積年食癥
麝香(一分)硇砂(半兩)川大黃(半兩)神麯(一兩)巴豆(三十粒)寒食
白麫(一兩生用)
右件為末入研了藥令勻用易州墨汁和丸如梧子
大如是十年至十五年食癥即先嚼乾柿半枚裹藥
一丸同嚥之如尋常食癥即丸如豌豆大茶酒任下
一丸
治卒食不消欲成癥積方(出千金方)
右用煎艾汁如飴取半升作一服便盡吐出宿食一
方用艾五尺圍一束苡薏根一大把二味同煎
治雜食瘀滯不消心腹堅痛方(出千金方)
右用水三升煑白塩一升令消分三服吐去所食并
治暴癥
巴豆丸(出聖惠方)治積年食癥
巴豆(十枚)陳橘(一兩)川大黃(三錢)硇砂(一錢)神麹(三錢)芫花(二錢)
右件藥為末入巴豆等同令研勻磨香墨濃汁和搗
令勻丸如梧桐子大每臨卧時用乾柿一枚分為三
分爛嚼破裹藥一丸嚥之如此服三丸後喫湯飲下
之至明當利下宿食隔日再服取差為度
五通丸(出聖濟摠錄)治食癥氣
乾薑(炮二兩)巴豆米(半分)陳橘皮黃連白术(各一分)
白皮煎湯下或塩湯下婦人醋湯下
進食方(出儒門)
川牛(一兩)巴豆(三箇)
右為末水丸每服二三十丸食後随所傷物送下
療凡所食不消方(方見本門)
療食癥病取生葱食之瘥昔有人每食飲七升并羊
脂餅不論數因道中過饑食生葱須臾吐出一虫薄而
圓繞畔有口試以食投之立消盡自吐此物後其人病
便愈此名食癥無疑人有思肉不已食訖復思者為肉
癥治之方(出千金方)
右空腹飲白馬尿三升吐出肉不出必死
治蠱食癥方(出聖惠方)
右綠礬二兩搗研如粉以米醋一大椀於瓷噐内煎
之用柳木篾攪成膏入赤烏脚一兩細研和丸如菉
豆大每服空心温酒下五丸
治食癥方(出聖惠方)
右以青州棗三枚去核每箇入膩粉一錢以白麫裹
焼熟即去麫空心以棗爛嚼嚥水下之即瀉下癥塊
白銀透羅丹治積塊食積大便不行疼痛難忍
寒食麫(七錢)巴豆(三錢)天南星半夏(各一錢半)
右為末滴水為丸搯作餅子如桐子大每服七丸食
後熬煑二服冷浆淘過冷水送下忌熱物等
積氣丸治積年食氣癥塊消酒食利噎塞
木香(半兩)乾薑(炮一兩)硇砂(半兩)巴豆(半兩)川大黃(一兩)附子
(一兩)官桂(半兩)筒子漆(一兩)荆三稜(一兩)蓬莪荗(一兩)芫花(半兩)
青橘(半兩)細墨(半兩)㯽榔(半兩)大戟(半兩)肉豆蔲(五箇)
右一十六味先將荆三稜大黃二味為末研巴豆令
細入醋一升半煎此二味至半碗許入硇砂又同研
入醋麫一匙成膏加諸藥末合和得所再入臼杵三
五百下丸如菉豆大每服五丸如食癥氣用生薑橘
皮湯下本臟氣茴香湯下赤白痢二宜湯下婦人血
氣當歸酒下常服任下
普濟方卷一百七十三
