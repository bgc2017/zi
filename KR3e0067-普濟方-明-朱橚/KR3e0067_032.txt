普濟方卷三十二明周王朱橚撰
腎臟門
腎臓風毒流注腰脚(附論)
夫腎臓風毒流注腰脚者其狀腰脚沈重筋脈拘急或
作寒熱或為疼痛或發瘡瘍是也蓋腎主腰脚風邪客
於腎經久而不去風毒流注發於下部故變脚弱之
證
虎骨酒(出聖惠方)治腎臓風毒流注腰脚疼痛行立無力
虎脛骨(二兩塗酥炙黃)熟地黃(二兩)續斷赤箭石斛(去根剉)
防風(去蘆)牛膝(去蘆)丹參(去蘆)桂心當歸(剉微炒)萆薢(剉)
芎藭酸棗仁(微炒)山茱萸五味子漏蘆五
加皮仙靈皮附子(炮製去皮臍)骨碎補海桐皮
肉蓯蓉(酒浸一宿刮去皺皮炙令乾)木香(各一兩)荆芥川椒(去目)
(閉口者炙微炒去汗各半兩)烏蛇(一條五兩用無灰酒浸三宿復取出頭尾皮骨去盡炙微)
(黃)
右都細剉用生絹袋盛以無灰酒三斗浸經七日後
每於食前煖一小盞服之
牛膝丸(出聖惠方)治腎臓風毒流注腰脚筋骨疼痛行
立艱難
牛膝(二兩去蘆)虎脛骨(塗醋炙微黃)羌活鹿茸(去毛塗醋炙微)
(黃)附子(炮製去皮臍)熟乾地黃檳榔肉蓯蓉(酒浸一宿)
(刮去粗皮炙乾)杜仲(去皮微炒)海桐皮當歸(微炒)巴戟天芎
藭薏苡仁防風(去蘆頭)桂心石斛酸棗仁
(微炒)仙靈皮補骨脂(微炒)乾蝎(微炒)天麻木香(各三分)
右為末煉蜜和𢷬三二百杵丸如梧桐子大每服
食前以温酒下三十丸
木香人參湯(出聖濟緫錄)治腎臓風毒攻四肢頭面腰脚
生瘡口苦舌乾形容瘦弱涕唾不時心下滿悶肢節
怠惰狀如勞疾
木香人參黃耆當歸(切焙)防風(去蘆)牛膝(酒浸切焙)
桂(炙剉)荆芥穗巴戟天(去心)半夏(製用薑汁)鼈甲(去裙醋炙)甘
草白茯苓(去皮)秦艽(去苗)柴胡(去苗各半兩)乾蝎(全者炒)附
子(炮製去臍)羌活(去蘆)枳殼(去瓤麩炒)肉豆蔲(去殼)熟乾地黃(焙各)
(三錢)
右㕮咀每服三錢水一盞葱白三寸切生薑三片同
煎至七分臨熟入酒少許不喫酒即入童子小便少
許去滓不拘時候温服
内補丸(出聖濟緫錄)治腎臓風毒元氣衰憊膀胱冷痿
腰胯注痛脚膝無力
狼毒(濕紙煨)附子(炮製去臍)鹿茸(塗酥炙去毛各二兩)天麻(酒浸炙)巴
戟天(去心)補骨脂(微炒)石斛(去根)萆薢肉蓯蓉(酒浸去皮)
(炒)沒藥(研)桂(去粗皮各一兩半)乾蠍(全者炒)蒺藜子(炒去角)天
雄(泡裂去皮)獨活(去蘆)乾漆(熬去烟各一兩)腽肭臍(細剉𢷬篩為末四兩用酒)
(五升煎)
右除膃肭臍外𢷬羅為細末研勻用膃肭臍煎搜
和為丸或煉蜜和丸如梧桐子大每三十丸空心
温酒或鹽湯送下
羌活散(出聖濟緫錄)治腎臓風毒流注腰脚虚痛或上
攻頭目昏眩耳聾生瘡及脚氣衝心頭迷悶腹
肚堅硬冷汗出者
羌活(去蘆一兩)乾蠍(炒三兩)楝實(剉炒一兩半)硇砂(飛煉成霜一分)桃
仁(去皮尖雙仁勿用炒)附子(炮製去皮臍)天麻白附子(炮)桂(去粗)
(皮)檳榔(剉)芎藭地龍(去土炒)木香沈香(各一兩)阿
魏(用醋化麵拌作餅子半兩)
右為散每服二錢温酒送下
木瓜丸(出聖濟緫錄)治腎臓風毒氣攻注四肢疼及瘡腫
煩熱
木瓜(切爆乾取二兩)附子(炒裂去皮臍一兩)甘遂(麩炒)磁石(煅醋淬二十遍)
白牽牛(炒)羌活(去蘆)陳皮(去白)防風巴戟天(去心)蘹香
子(炒)木香地龍(炒)乾薑(炮)亁蠍(炒)防己(各半兩)
右為末酒煮麵糊丸如梧桐子大空心温酒送下十
五丸微利為效
萆薢散(出聖惠方)治腎臓風毒流注腰脚筋脈拘急起
動艱難
萆薢杜仲(去粗皮炙微黃)牛膝(去蘆)五加皮檳榔當
歸(去蘆酒洗)酸棗仁防風(去蘆)肉桂(去皺皮)附子(炮裂去皮臍)
獨活海桐皮羚羊角屑木香枳殼(麩炒黃各)
(一兩)
右為散每服四錢以水一鍾生薑半片煎至六分去
滓温服日三
白花蛇散(聖濟緫錄)治腎臓風攻注遍體生瘡皮膚瘙
痒
白花蛇(去皮骨酒浸)獨活(去蘆)丹參蔓荆子蒺藜子
(炒去角)元參秦艽(去苗)山芋甘草(炙剉)苦參防風
(去蘆)附子(炮裂去皮臍)天麻牛膝(酒浸切焙各半兩)
右為末每服二錢温酒調下
安息香丸(聖濟緫錄)治腎臓風毒腰脚疼痛隂痿緩弱
言語混濁呼吸短氣
安息香(四兩剉細入胡桃肉四枚酒五升半同浸一宿來日漉出入沙盆研如糊同前酒調)
(攄去滓入銚子内煎)磁石(醋淬)肉蓯蓉(酒浸去皮炙)巴戟(去心)附子(炮裂)
(去皮臍)蒺藜子(炒去角)補骨脂(微炒)桃仁(湯泡去皮尖炒)天麻(酒浸)
(各一兩)沈香(剉)桂(去粗皮)萆薢酸棗仁鹿茸(酥炙去毛)
(各三分)
右為末研桃仁同和勻入安息香煎膏為丸如梧桐
子大每服三十丸鹽湯下
威靈仙丸(王氏博濟方)治肝腎氣虚風邪攻注筋骨拘急
機關不利上攻口齒咽喉臭爛生瘡浮腫頭面虛
腫下疰脚膝少力筋骨熱疼
威靈仙(去土)藿香葉自然銅(煅赤醋淬)附子(炮裂去皮臍)狗
脊(去毛)萆薢漏蘆(去蘆)肉蓯蓉(酒浸去皺皮焙)骨碎補(去毛)牛
膝(去蘆酒浸一宿焙)木鱉子(去殼)防風(去蘆)地龍(去土炒已上各等分)
右為細末酒浸煮麵糊和丸如梧桐子大每服十五
丸加至二十丸荆芥湯下木瓜酒亦得
杜仲丸(出聖惠方)治腎臓風毒流注腰脚疼痛
杜仲(二兩去粗皮炙)續斷虎骨(塗醋炙黃)附子(炮裂去皮臍各二兩)丹
參(去蘆)芎藭桂(各半兩)萆薢(剉)牛膝(去蘆)赤芍藥海
桐皮乾蠍(微炒各三分)
右為末煉蜜和勻三二百杵丸如梧桐子大每日空
心及晩食前温酒下三十丸
石斛丸(出聖惠方)治腎臓風毒流注腰脚疼痛四肢少
力不能飲食
石斛(去根)防風(去蘆)鹿茸(去毛塗酥炙微黃)天雄(炮裂去皮臍)羌活
(一兩)木香當歸(微炒)附子(炮裂去皮臍)杜仲(去粗皮炙微黃各一兩)
牛膝(二兩去蘆)仙靈脾桂心(各一兩)
右為末煉蜜和勻三五百杵丸如梧桐子大每服空
心温酒下三十丸晩食前再服
暖腎散(聖經緫錄)治腎臓氣發動攻腰髓四肢疼痛
萆薢茄蜀椒(去目及合口者炒出汗)乾薑(炮各半兩)附子(炮裂去皮)
(臍)桃仁(去皮尖炒)蘹香子(炒)桂(去粗皮)蒺藜子(炒去角)枳殼
(去穰麩炒)澤瀉檳榔(去皮)牛膝(酒浸去蘆)
右為散空心温酒調下三錢日再服
薏苡仁酒(出聖惠方)治腎臓風毒流注腰膝拘急疼痛
薏苡仁牛膝(去蘆各三兩)防風(去蘆)獨活生乾地黃
(二兩)當歸(微炒)酸棗仁(微炒)黃蓍丹參(去蘆)桂心附子
(炮裂去皮臍各二兩)黑豆(五合炒令熟)
右細剉生絹袋盛用酒三斗漬五七宿後每於食
前煖一小盞服之
威靈仙散(聖濟緫錄)治腎臓風毒攻注腰脚或瘡腫或
痛
威靈仙(去蘆)防風(去蘆)巴戟何首烏(去黑皮)黃耆(剉)白
附子蒺藜(炒去角)白花蛇(去皮骨酒炙)白殭蠶(炒)晩蠶
沙(炒各半兩)
右為散每服一錢温酒調下早晨日午臨臥服
補元散(聖濟緫錄)治腎臓風毒下注多生熱瘡或頭目虚
腫日漸瘦
牛膝(酒浸焙)地龍(炒去土)海桐皮羌活(去蘆)當歸(切焙)白
芷芎藭白附子(炮)附子(炮裂去皮臍)巴戟天(去心各一)
(兩)
右為散每服一錢用獖猪腎批開入藥末外更入
椒鹽少許煨熟空心細嚼用津嚥下
葳靈仙丸(聖濟緫錄)治腎經不足風冷乘之腰痛如折或
引背膂肉俛仰不利轉側艱難或因役用力過多
勞傷於腎或因寢臥冷濕地氣傷於腰或因墜堕
損傷或因風寒客搏背冷腰痛
葳靈仙(去土一兩)桂(去皮)白附子(炮)當歸(酒洗)地龍(去土炒)赤
小豆羌活(去土各半兩)
右為末酒煮麵糊和丸如梧桐子大每服二十丸空
心或酒或鹽湯下
八斤丸(聖濟緫錄)治腎臓風氣攻注腰脚腫痛
附子(炮去皮臍)牛膝(酒浸焙)天麻(酒浸焙)當歸(焙乾)烏頭(炮去皮臍)
白附子(炮)烏藥五靈脂(各一斤)
右為末蒸木瓜酒入藥一處杵一二千下丸如梧桐
子大每服温酒下二十丸至三十丸不拘
防風散(聖濟緫錄)治腎臓風上攻下注腫痒脚膝生瘡
防風(去蘆)黃耆旋復花枳殼(麩炒)羌活獨活(去蘆)
枇杷葉(炙去毛)蒺藜(炒去角各一兩)
右為散每服二錢空心晩食前温酒調下
木香散(聖濟緫錄)治腎氣發動上攻下注
青木香蘹香子(炒)桃仁(去皮尖炒)丁香蜀椒(去目及合)
(口者炒出汗一分)蒺藜子陳皮(去白)檳榔(各三分)
右八味搗羅為散空心温酒下四錢
磁石丸(和濟方)治腎臓風毒上攻頭面浮腫耳鳴眼暗
頭皮腫痒太陽穴痛鼻塞腦悶牙齒動搖項背拘
急渾身腫痒癮疹生瘡百節疼痛皮膚麻痺下注
脚膝筋脈拘攣不能屈伸脚下癮疹步履艱難並
宜服之常能補益去風明目活血駐顔
磁石(燒醋淬二十遍研如粉十兩)牛膝(酒浸六兩)黃躑躅(炒八兩)川芎
(二兩)肉桂(去皮)赤芍藥黑牽牛(炒各四兩)草烏(炮去皮臍十四兩)
右為細末酒糊為丸每服三十丸煨葱茶下亦得偏
正頭疼生葱茶下婦人血風渾身疼痛頭目眩暈面
浮體瘦淡醋湯下日三服大有神效
羌活硫黃丸治元氣虚弱風氣攻注脚膝疼痛
羌活(去蘆)硫黃天雄(炮去皮臍)蘹香子(炒)木香天麻
(酒浸焙)硇砂(水飛各一兩)艾葉(五錢)
右搗五味為末用木瓜一枚切開頂去皮子入硫黃
硇砂艾葉三味在内以元頂密蓋蒸爛與藥味和搗
丸如梧桐子大每服二十丸鹽湯或酒送下
葳靈仙丸(一名神仙八味丸)治腎臓風毒流注腰脚疼痛(方見)
(諸虚門平補)
黃耆丸(出聖濟緫錄)治腎臓風毒攻注腰脚或生瘡虚腫
熱疼痛行動不得(方見諸虚門補益諸疾類)
羌活散(出聖惠方)治腎臓風毒流注腰脚疼痛
羌活牛膝(去蘆)附子(炮去皮臍)五加皮當歸(酒洗微炒)桂
心萆薢桐皮(各三兩)防風(去蘆二兩)
右為散每服四錢以水一鍾煎至五分入酒二合更
煎三兩沸去滓食前温服
沈香丸(出聖惠方)治腎臓風毒流注腰脚疼痛腹脇滯悶
沈香(剉)鹿茸(去毛酥炙)附子(炮去皮臍)牛膝(去蘆各一兩)桂心
海桐皮萆薢檳榔(各三分)乾蠍(半兩微炒)
右為末煉蜜為丸如梧桐子大每服食前以温酒
下三十丸
七聖丸(出聖濟緫錄)治腎臓風毒攻注腰脚熱痛或生瘡
葳靈仙(去心)烏頭(炮去皮臍)烏藥蘹香子(炒)蜀椒(去子炒)
地龍(去土炒)赤小豆(各一兩)
右為末煮麵糊為丸如梧桐子大每服二十丸空心
鹽湯或温酒下日晩再服
黃耆散(出聖濟緫錄)治腎臓風上攻頭面下注腰脚
黃耆羌活(去蘆)白附子(炮去皮臍)蒺藜子(炒去角)蘹香子
(炒各一兩)
右為散每服二錢羊腎一隻披破入藥在内濕紙裹
火煨令熟空心用温酒嚼下
猪肚丸(出聖濟緫錄)治腎臓風毒氣攻注腰脚或瘡或腫
臍腹熱痛
獖猪肚(一個洗淨)蒔蘿(炒)硫黃(研)附子(炮去皮臍各一兩)硇砂
(半兩)
右除猪肚搗為末於猪肚内用線密縫酒煮爛候
酒盡將猪肚入木臼中搗三百下丸如梧桐子大空
心温酒下三十丸
檳榔散(出王氏博濟方)治腎臓風攻注生瘡兼療諸般惡瘡
止痛生肉
檳榔(一枚)甘草黃連(去鬚)蜜陀僧(燒各半兩)木香(一分)
右為末先以温鹽漿水洗瘡揾乾以津唾調傅止
痛生肌
木瓜丸(出聖濟方)治腎臓風毒攻注脚膝筋脈拘急行步
艱難疼痛
木瓜(去皮穰用一斤半)牛膝(去蘆酒浸)天麻乾蠍(去土炒各一斤)
右除木瓜外為末先將木瓜以瓦器盛瓶内蒸令爛
留蒸下汁候冷放入盆内夾木瓜研細為膏次將三
味藥末入膏中同和勻更入煉蜜杵千百下丸如梧
桐子大每服三十丸空心食前温酒或鹽湯下加至
五十丸
蘹香子丸(出聖濟緫錄)治腎臓風毒氣衝注腰膝生瘡
蘹香子(炒二兩)肉蓯蓉(酒浸一兩)附子(炮去皮臍一兩)五味子(一兩)
右細剉用好酒一升并猪腎一對細切和藥置一處
浸一宿取出焙乾為末酒煮麵糊為丸如梧桐子大
每服二十丸或好茶或豆淋酒下
四生丸(出聖濟緫錄)治腎臓風毒攻注腰脚生瘡
烏頭(炮)木鱉子(去殼)狗脊(去毛各半兩)苦參(去蘆三錢)
右為末爛研猪腎入少許麵糊和丸如梧桐子大
每服二十丸温酒下不拘時
四靈散(出聖濟緫錄)治腎臓風毒上攻下注行步艱難
白附子(炮)牛膝(酒浸一宿)巴戟天(去心)黃耆(各一兩)
右為散每服用猪腎一個批開去筋膜糝藥一錢并
鹽蒔蘿各少許在内用濕紙裹煨熟為度早晨
空心細嚼温酒送下
四白散(出王氏方)治腎臓風毒攻注四肢頭面生瘡徧身瘙
痒
白花蛇(酒浸一宿去皮骨)白附子(炮)白殭蠶(炒)白蒺藜子
(炒去角各一兩)
右為散每服二錢早晩食前温酒調下
燒腎丸(出王氏博濟方)治腎臓風上攻頭面耳内生瘡及腰脚
腫痛
磁石(煅醋淬七遍細研水飛過)附子(炮去皮臍)巴戟天(去心)蜀椒(去目及閉)
(口者炒出汗各一兩)
右為散每服用猪腎一箇去筋膜薄切入葱白薤白
白鹽花各少許藥末二錢濕紙裹炭火内煨熟空
心細嚼温酒送嚥之十日内見效
四聖丸(出聖濟緫錄)治腎臓風毒下攻及五勞七傷徧身疼
痛兼女人血氣風勞緩弱
烏頭(去皮臍)地龍(去土炒)赤小豆烏藥(各一兩)
右並生搗羅為末醋煮糊丸如小豆大每服二十丸
鹽湯下
乳香丸(出聖濟緫錄)治腎臓風毒上攻壅悶下注沈重
乳香(一兩)烏頭(炮去皮臍二兩)葳靈仙(去土一兩)
右為末酒麵糊丸如梧桐子大每服三十丸温酒送
下早晩服之
甘遂散(出仁存方)治腎臓風攻疰膝脚腫痛
甘遂(一錢)木鱉子(二斤去殼)
右為末猪腰二箇記左右者右患用右左患用左將
腰子批開入藥末一錢濕紙裹煨熟五更時嚼吞米
飲下精水多則利多精水少則利少服後將息若雙
脚患用腰子兩箇是方許學士云在毘陵有姓馬人
宿患腎臓風一足發腫如瓠痛不可忍臥欲轉則兩
人挾持方可學士語以上法服之下膿如水晶者數
升腫消拄拐而行再以赤烏散令塗貼斯愈後十年
過毘陵率子列拜叩謝脚疾至今不復作
煨腎丸(出永類錄方)治腎經積水流注經絡腿膝攣急四肢
腫痛
甘遂(半兩)木香(一兩)
右為末每服二錢以猪腰子一箇批開糝藥在内鋪
勻以薄荷裹定外以紙包數重水濕煨熟臨晩温酒
細嚼當下黃水
五味湯治腰腎間濕痺當用水洗
用鰻魚和五味子末煮空腹食之甚補益濕痺脚
氣服之良
葳靈仙丸(出本草)治腎臓風壅積腰膝沈重
用葳靈仙末蜜和丸如桐子大初服温酒下八十丸
平明微利惡物如青膿即風毒積滯也如未動夜
再服一百丸服下後喫粥補之一月仍常服温補
藥
應用丸(出王氏博濟方)治腎臓風毒氣攻刺脚膝疼痛生瘡
烏頭(二兩)大附子(一兩)茱萸(一兩)黑豆(一斗已上各味以水三升同煮乾為)
(度取烏頭附子薄切為片)肉桂海桐皮萆薢羌活獨
活川芎牛膝(酒浸)乾木瓜乾漆天南星(已上)
(各一兩)
右為末煉蜜為丸如梧桐子大空心午後臨晩鹽
湯下三十丸忌魚肉
白蒺藜散(出王氏博濟方)治腎臓風下疰脚膝疼痛或麻痺生
瘡
白蒺藜(炒)黑附子(炮)羌活川芎黃耆
右五味各等分同為細末每服二錢空心温酒下三
服見效忌發風食
大通丸(出王氏博濟方)治丈夫腎臓風上攻下注脚膝疼痛生
瘡及小便膀胱宿冷滯氣攻刺腹脇并婦人血風攻
疰腰膝拘攣兼能進食
金釵石斛(一兩)牛膝(一兩酒浸)大附子(二箇一兩去皮臍)乾薑(三分)
(炒)豆蔲(四箇去殼麵煨)檳榔(四箇)木香(一分)菊花(二兩)硫黃(一分)白
花蛇(酒浸去皮骨二兩)枸把子(二兩九蒸九晒炒)
右為細末以酒煮糊為丸如桐子大每服空心温酒
下如喫了轉覺脛骨内疼甚者乃藥效力如疼發過
後只管喫即永差如怕痛住藥疼亦止愈婦人當歸
酒下如作散温酒調下如常服大妙
煨石子散(王氏博濟方)治腎臓風上攻下注脚膝腫痛
黃耆白蒺藜(炒)巴戟天(去心)川椒(炒)白附子茴
香川芎木香
右各等分同杵為末每服空心用猪腎子一對去筋
每服摻藥一錢半鹽半錢用濕紙裹煨熟為度以
温酒或米飲嚼下
皂角散(出澹療方)治腎臓風毒腰脚生瘡大便風秘等症
大皂角(去皮鎚碎煉膏)石菖蒲樟柳根赤小豆黑
豆川烏(炮)草烏(炮各一兩)五靈脂(半兩)
右為末以皂角膏為丸每服二十丸鹽酒吞下
經進地仙丹(出醫方大成)治腎臓虚憊風濕流注脚膝酸疼
行步無力
川椒(去日閉口者炒出汗四兩)兔絲子(酒浸)覆盆子白术(一兩)白
附子(炮)羌活防風(各二兩)人參(三兩)烏藥(二兩)川烏(炮一)
(兩)附子(炮四兩)茯苓(一兩)地龍(去土三兩)赤小豆骨碎補
(一兩)甘草(一兩)木鱉子(去殼三兩)萆薢(一兩)狗脊(去毛)蓯蓉(酒浸四兩)
牛膝(去蘆酒浸)南星(湯泡各二兩)黃耆(一兩)何首烏(二兩)
右為末酒糊丸如梧桐子大每服四十丸空心温酒
下
黃耆丸(出醫方集成)治腎臓風毒上攻頭面下注腰脚行步
艱難一切風痺
川練子川烏(炮)赤小豆蒺藜(炒)茴香(炒)地龍
(去土炒)防風(各二兩)烏藥(二兩)黃耆(二兩)
右為末酒糊丸如梧桐子大每服五十丸温酒或鹽
湯下
羌活散(出王氏博濟方)治腎臓風上攻下疰頭面浮腫及有瘡
者婦人血風攻注並宜服
羌活(去蘆)防風(去蘆)川芎荆芥穗麻黃甘草
木通黍黏(炒各等分)
右為末每服三錢茶湯或酒調服不拘時服
沒藥散(出王氏博濟方)治腎臓風攻注脚膝疼痛瘡腫
沒藥(三分)甜瓜子(半兩炒)自然銅(二兩燒醋淬一度研碎)乳香(一分)
骨碎補(半兩)紅芍藥(半兩)五靈脂(半兩)當歸(半兩微炒)地龍(一分)
右為末用酒煮麵糊為丸如梧桐子大每服空心臨
臥温酒下
思仙續斷丸(出如宜方)治腎虚風毒下注脚膝不可踐地小
便微澀(方見本門腎虚類)
紫金丹(出王氏博濟方)治腎風上攻下注虚腫疼痛補暖丹田
大進飲食及療婦人血風血氣流注筋骨疼痛或發
熱口苦舌乾四肢煩倦血海久虚兼化痰涎
黑附子(半兩炮)丁香(半兩)縮砂(半兩)當歸(半兩)硇砂(半兩)天南
星(炮半兩)半夏(半兩)肉豆蔲(五箇)木香(半兩)防葵(半兩)青葙子
(半兩)硃砂(半兩)水銀(一分)自然銅(一兩火煅醋淬七次)
右先將水銀硇砂二味同研合一處為細末和勻以
醋糊為丸如桐子大薄荷茶下十丸或薄荷湯下
亦得每日二服
補腎湯治卒患脚腰疼痛(出本草)
以杜仲一兩去粗皮炙微黃剉以水二盞煎至一盞
去滓用羊腎一對細切去筋膜入藥中煮次入薤白
七莖白鹽花椒薑醋同作湯空心食之
腎臓虚損氣痿弱(附論)
夫腎者元氣之本精志之藏内主於骨氣通於隂若
人動勞傷精氣自衰損隂陽不和臓腑既虚精氣
空竭不能榮華故令陽痿弱也
兔絲子丸(出聖濟總錄)治腎臓虚損陽氣痿弱腹拘急四肢
酸疼面色黧黑唇乾舌燥目暗耳鳴氣短力少精神
倦怠小便滑
兔絲子(酒浸透别搗)桂(去皮)鹿茸(去毛酥炙)附子(炮去皮臍)澤瀉
石龍芮(去殼一兩)肉蓯蓉(酒浸焙)杜仲(去粗皮)白茯苓巴
戟(去心)熟地黃萆薢茄沈香茴香(炒)石斛(去蘆)
牛膝(酒浸一宿)續斷(各三分)桑螵蛸(酒浸炒)芎藭覆盆子
(去枝葉)五味子(各半兩)
右為末以酒煮糊丸如桐子大每服二十丸温酒或
鹽湯下空心服如脚膝無力木瓜湯下晩食前再服
乾地黃丸(出聖濟總錄)治腎臓虚損腰重不舉陽氣痿弱
肢體瘦痒
熟地黃(三兩半)白茯苓肉蓯蓉(酒浸去皮各一兩)遠志(去心)
牛膝(酒浸焙)山芋山茱萸續斷蛇床子(炒)附
子(炒去臍各一兩半)兔絲子(酒浸)牡丹皮桂(去粗皮)杜仲(去皮)
(炒)人參鹿茸黃耆(炙)覆盆子石斛(去根)巴戟
(去心)澤瀉
右為末以煉蜜為丸如梧桐子大空腹温酒下三十
丸至四十丸日再服
&KR0693;絲子丸(出聖惠方)治腎臓虚損肌體羸瘦脚無力志
意昏沈陽氣痿弱小便滑數
兔絲子(酒浸三宿為末)肉蓯蓉(酒浸一宿炙乾一兩)鹿茸(去毛塗酥炙黃色)
蛇床子鍾乳粉牡蠣(為粉)天雄(炮去皮臍)遠志(去心)桂
心五味子杜仲(去粗皮炒)車前子雄蠶(微炒)石龍
芮雄雞肝(微炒)腽肭臍(酒浸)石斛(一兩半去根)
右為末煉蜜和搗三五百杵丸如梧桐子大每服食
前以温酒下三十丸
保夀丸(出聖惠方)治腎臓虚損陽氣全乏
鹿茸(去毛酒洗炙微黃)鍾乳粉補骨脂(炒)天雄(炮去皮臍)硇
砂(細研)兔絲子(酒浸三宿曝乾為末)白馬莖骨(酒塗炙黃色)腽肭臍
(酒洗微炒)陽起石(酒炙細研水飛為术)肉蓯蓉(酒浸去皮)青鹽巴戟
(去心)硫黃(細研飛過)桂(各一兩)雄雀兒(二十枚去腸肚研以酒煮)石膏(三分)
黃犬莖并腎一對(切焙乾)雄雞肝(三箇切焙乾)
右為末入雀肉搗為丸如梧桐子大每日空心及晩
食前溫酒下三十丸
鹿茸散(出聖惠方)治腎臓虚損陽氣乏弱
鹿茸(去毛塗酥炙)兔絲子(酒浸三宿晒乾為末)陽起石(酒煮半日細研碎)
鍾乳粉(各二兩半)雄蠶蛾(微炒一兩)遠志(一兩)桂心(二兩)附子(炮去)
(皮臍二兩)桑螵蛸(微炒一兩)蛇床子(一兩)肉蓯蓉(酒浸一宿炙乾二兩)石
楠(一兩)腽肭臍(酒浸微炒一兩)
右為散每服空心及晩食前以温酒調下二錢
神效地黃散(出湯氏家藏方)治男子腎臓虚損陽事不舉
地黃(五兩)丁香(一兩)蓯蓉(二兩酒浸)蛇床子(二兩)棗子(三兩)黃精
(二兩半)兔絲子木香(半兩)遠志(二兩)白茯苓(二兩)蛤蚧(三兩)
(一對)人參(一兩)川練子(一兩炒)青鹽(一兩)茴香(二兩三錢)
右為末煉蜜為丸如梧桐子大每服空心温酒下
七日見效
磁石湯(出聖濟總錄)治腎臓虚損髓枯竭小便滑數腰背
拘急耳鳴色黯陽氣痿弱
磁石(火煅醋淬二十遍二兩)附子(炮去皮臍)黃耆(炒)五味子白
术地骨皮桂(去粗皮)牡蠣澤瀉白茯苓
人參熟地黃(焙各三兩)
右㕮咀為末每服三錢用水二鍾羊腎一具去筋膜
切開煮取一盞去羊腎入藥并生薑三片大棗二枚
一同再煎至七分去滓
鹿茸散(出聖惠方)治腎臓虚損精氣不足腰脚痛羸瘦無
力陽道痿弱宜服
鹿茸(去毛塗炙一兩)巴戟天(一兩半)天雄(炮去皮臍一兩)五味子
(二兩)蛇床子(一兩)石斛(去根一兩)肉蓯蓉(酒浸一宿炙二兩)兔絲子
(酒浸三宿晒乾為末)牛膝(各二兩)遠志(去心一兩)雄蠶(半兩炒)石龍芮
(三分)
右為散每服食前用酒調下二錢
硫黃散(出千金方)治腎臓衰乏陽氣痿弱脚膝無力宜服
助陽神效
硫黃(細研飛過)白石英(細研飛過)白馬莖(塗酥炙)鹿茸(去毛塗酥炙)
遠志(去心各二兩)兔絲子(酒浸三宿焙為末)天雄(炮去皮臍一兩)雄蠶
(炒一兩)女貞(二兩)蛇床子(一兩)五味子(一兩半)石楠(一兩半)
右為散每服二錢空心及晩食前温酒調服(一方無石)
(楠蛇床子勿服)
山芋丸(一名無比山藥丸出聖濟總錄)補臓元益陽氣輕身駐顔壯
氣血(方見虚勞門虚勞羸瘦類)
鹿茸丸(出聖惠方)治腎臓虚損陽氣痿弱精洩不禁
鹿茸(二兩塗酥炙黃)莨菪子(水淘去浮者水煮令芽出候乾炒黃黑色)磁石(燒赤)
(醋淬七遍細研水飛)附子(炮去皮臍)天雄(炮去毛臍)硫黃(細研飛過)蛇床子
(二兩)韭子(炒一兩)桂心(一兩半)硇砂(細研一兩)龍骨熟地黃
(各一兩)
右為末用羊腎一對去脂膜研如泥入酒二升煎成
膏入諸藥末和搗三五百杵丸如梧桐子大每日空
心及晩食前温酒下三十丸
四雄丸(出聖惠方)治腎虚損陽氣痿弱
雄雀肝(十具炙乾)雄雞肝(三具炙乾)雄蠶(五十枚微炒)天雄(炮去皮臍)
白馬莖(塗酥炙令微黃黑色)龍腦(細研)白礬硇砂(細研)莨菪(水淘)
(去浮者水煮芽出候乾炒黃色各一兩)木香吴茱萸(湯浸七遍焙乾微炒各半)
(兩)
右為末煉蜜和搗三五百杵丸如梧桐子大每服食
前温酒下二十丸
木香散(出聖惠方)治腎虚寒氣攻注臍腹疼痛飲食不進
面色痿黃無力
木香乾薑(泡)蘹香子桃仁(浸去皮炒)桂心檳榔
(各五分)雞舌香青橘皮(去白)萆薢茄白术(各三分)
右為末每服二錢温酒調下食前再服
天雄散(出聖惠方)治腎臓虚損陽氣痿弱
天雄(炮去皮臍)蛇床子遠志(去心)&KR0693;絲子(酒浸三日焙乾為末)肉
蓯蓉(酒浸一日去皮炙)五味子鹿茸(去毛塗酥炙乾)巴戟杜
仲(去皮炙黃色各二兩)
右為散每服食前温酒調下二錢
肉蓯蓉散(出聖惠方)治腎臓虚損精氣衰竭陽道痿弱
(方見腎虚門腎臓虚損類)
天雄散(出聖惠方)治腎臓虚損陽道痿弱
天雄(二兩炮去皮臍)遠志(去心)續斷蛇床子桂心雄
蠶(炒)肉蓯蓉(酒浸炙)石龍芮(各一兩)兔絲子(一兩半酒浸三宿晒)
(乾為末)
右為散每服食前温酒調下二錢
助陽丸(出聖濟總錄)治腎臓虚損陽道痿弱肢體無力
志意不爽
鹿茸(去毛酥炙)兔絲子(酒浸)雄蠶(炒)附子(炮)鍾乳粉肉
蓯蓉(酒浸去皮炒)黃耆人參(各一兩)
右為末煉蜜和丸如梧桐子大每服二十丸温酒或
鹽湯下空心服
八味丸(出聖濟總錄)治腎臓虚損陽道痿弱臍腹疼痛夜
多便溺四肢緩弱面色䵩黑(方見諸虚門補虛固精類)
莨菪子丸(出聖惠方)治腎臓虛損陽道痿弱
莨菪子(一兩水淘去浮者水煮芽出焙乾炒黃色令冷研為末)蛇床子附
子(炮)雄雀糞兔絲子(酒浸三日晒乾為末各一兩)蜀茶硇
砂(細研各半兩)
右先取莨菪子雄雀糞硇砂三味用白蜜四兩同和
將水三升煮勿住手攪煎如餳入諸藥末和搗三五
百杵丸如桐子大每日空心晩食前鹽湯下十丸
陽起石丸(出聖惠方)治腎臓虛損陽氣痿弱
陽起石(酒煮半日)白礬鍾乳粉硫黃龍腦硇
砂(各一兩)伏火砒霜(半兩)
右為末如粉用軟粳米飯和丸如梧桐子大每服食
前温酒下十丸日進二服
五味子丸治腎虛損精氣衰竭陽道痿弱脚膝無
力
五味子鹿茸(去毛酥炙)巴戟(去心)兔絲子(酒浸)肉蓯蓉(酒浸)
(去皮)杜仲(去粗皮各一兩)
右為末煉蜜和丸如梧桐子大每服二十丸温酒或
鹽湯下空心服
附子丸治腎臓衰弱手足多冷
附子(炮去皮臍)蛇床子鍾乳粉鹿茸(去毛酥炙微黃)兔絲
子(酒浸三日晒乾别柞為末)肉蓯蓉(酒浸去皮炙乾各二兩)
右為末煉蜜和丸如梧桐子大每服空心晩食前温
酒下三十丸
鍾乳丸治腎臓虛損陽痿弱宜服助陽氣神效
鍾乳粉硫黃陽起石磁石(各一兩)硃砂(二兩)
右藥都硏如粉用琅玕石一斤搗為末分為三分
先入一分於甆瓶内即用紙裹前藥末入瓶内即加
餘二分蓋之築令實如法封固入炭池每日常用炭
二斤連煅七日滿加炭七斤煅赤候冷開之取藥攤
於净地上以盆蓋之三日取出細研如粉煮棗肉為
丸如梧桐子大每日空心及晩食前以温酒下五十
丸加至八十丸
五精丸治腎臓虚痿弱大補元氣(方見諸虚門補元陽類)
固元丸治元氣虚弱腎水不能生肝木是以子母
俱虚肝主筋腎主骨筋既弱則腰腹筋脉拘攣此
藥主之
八角茴香(炒)覆盆子(酒浸)白茯苓小茴香(炒)牛膝
(去蘆酒浸)磁石(火煅醋淬)龍齒(煅)補骨脂(一兩炒)天雄(一兩用鹽一兩)
(研入酒一盞浸三宿為度)五味子(酒蒸)兔絲子(淨洗酒浸各二兩)鹿茸
蓯蓉(酒浸十宿各二兩半)車前子(半兩炒)麝香(半錢)鍾乳粉川
烏(炒)附子(炮去臍)桂心巴戟(去心各一兩半)
右為細末酒煮鹿角膠丸如梧桐子大每服五十
丸加至一百丸食前温酒吞下
白馬莖丸治空房獨處見敵不興口乾汗出失精
嚢下濕癢尿有餘瀝隂偏大引疼膝冷脛痠目中
流淚小腸及腰脊強痛
白馬莖石葦天雄遠志赤石脂蛇床
子菖蒲薯預杜仲瓜蔞根肉蓯蓉
石斛續斷牛膝山茱萸栢子仁細辛
防風(各八兩)
右為末白蜜丸如梧桐子大酒服四丸日再服加至
二十丸七日至一月百病愈
生薑丹治腎受邪陽氣衰弱意志不快多倦男子
既腎不受邪即病不生
用茴香二兩生薑四兩不去皮者杵茴香入陶器内
掩片時不透氣取出用慢火炒不得過次入鹽一
兩同為細末煮好麵糊為丸如梧桐子大每服三
五十丸空心温酒或鹽湯下並無忌此藥是用茴
香鹽引生薑入腎經能養氣也小腸氣人尤宜服
治腎臓損陽氣痿弱
用車前子數十莖葉根剰下煎服彊隂益精
腎臓虚損骨痿羸瘦(附論)
夫腎臓虛損骨痿羸瘦者蓋骨屬於腎腎虛損則
髓竭骨枯陽氣既衰身體無以滋養所以骨痿肌膚
損削而形羸瘦也經曰髓者骨之腋不能久立行則振
掉骨將憊矣此之謂也
紫石丸治腎臓虚損羸瘦飲食不進肌膚骨痿無
力腰脚疼痛宜服補益氣力令人健
紫石英(一兩細研水飛過)肉蓯蓉(二兩酒浸一宿去皮炙令乾)白石英
(一兩細研水飛過)磁石(二兩醋淬七遍研細水飛過)鹿茸(去毛酥炙乾)兔絲
子(二兩浸三日晒乾為末)人參(一兩半去蘆)黃耆(二兩)鍾乳粉(二兩)
熟地黃(二兩)巴戟(一兩半)白茯苓(一兩)補骨脂(一兩炒)覆盆
子(一兩)附子(二兩炮去皮臍)杜仲(一兩去皮炒)天門冬(一兩去心)當歸
(二兩)五味子(一兩)石斛(二兩)桂心(一兩)栢子仁(一兩)蛇床子(一兩)
棘刺(一兩)牛膝(二兩去心)續斷(一兩)腽肭臍(一兩酒浸)
右為末煉蜜為丸桐子大每服空心及晩食前温酒
下三十丸漸加至五十丸
磁石丸(出聖惠方)治腎氣虚損骨痿羸瘦耳鳴心煩小腹
痛急氣引膀胱連腰膝疼痛不欲飲食
磁石(二兩燒煅為細末)肉蓯蓉(二兩酒浸一宿去皮)鍾乳粉(二兩)黃耆
(一兩)巴戟(一兩)石斛(一兩)白茯苓(一兩)桂心(一兩)杜仲(二兩去皮炒)
當歸(半兩)鹿茸(一兩酥炙微黃)五味子(半兩)天門冬(三錢半去心)
續斷(半兩)木香(半兩)兔絲子(一兩酒浸三宿)陽起石(一兩)牛膝(一兩)
遠志(二兩去心)附子(一兩去皮臍)澤瀉(五分)覆盆子沈香(各三)
(分)熟地黃(一兩)丹參(一兩去蘆)乾漆(三分炒)
右為末煉蜜和搗二三百杵如梧桐子大每服空心
及晩食前温酒下三十丸漸加至五十丸
石斛丸(出聖惠方)治腎臓虛損頭昏耳鳴目暗茫茫心中善
忘恍惚不定飲食無味心恒不樂多有恐思時吐
酸水面無悦澤肌體虛羸骨痿不能行立
石斛(一兩去根)天門冬(半兩去心)五味子(三兩)巴戟(半兩)五加皮
(三分)牛膝(一兩)肉蓯蓉(酒浸三分)乾漆(半兩炒)兔絲子(一兩酒浸一宿)
(為末)白术(三兩)遠志(半兩)白茯苓(三分)石龍芮(三分)萆薢(三分)熟
地黃(三分)覆盆子(半兩)薯預(半兩)補骨脂(一兩炒)人參(半兩)杜
仲(三分去皮炒)天雄(三分去皮臍)鹿茸(一兩酥炙)狗脊石楠
(各半兩)
右為末煉蜜和搗三五百杵丸如梧桐子大每空心
及晩食前以温酒下三十丸漸加至五十丸
牛膝丸(出聖惠方)治腎臓虛損骨痿無力坐而難起目視茫
茫恍惚不定短氣肌髓羸瘦
牛膝(一兩半)栢子仁(三分)桂心(三分)白茯苓(三分)黃耆(一兩)白
石英(一兩細研)鹿茸(一兩酥塗炙黃)五味子(三分)人參(三分)附子(一兩)
(炮)覆盆子(一兩)山茱萸(三分)兔絲子(三兩酒浸)芎藭(三分)杜仲
(三分去粗皮炒)熟地黃(三分)防風(三分去蘆)石斛(一兩去根)肉蓯蓉(一兩)
(酒浸去皮微炒)磁石(一兩燒醋淬七次研水飛)補骨脂(一兩微炒)
右為末煉蜜和搗三五百杵丸如梧桐子大每服空
心及晩食前以温酒下三十丸
鹿茸丸(聖濟方)治腎臓虛損骨痿羸瘦心煩腹急腰重
耳鳴行步無力
鹿茸(酒浸一宿酥炙)石斛(去根)附子(炮去皮臍)桂心(一兩)牛膝(酒浸一兩)
肉蓯蓉(酒浸二兩)熟地黃(二兩)萆薢(炒一兩)人參(二兩)五味子
(二兩)蛇床子(炒一兩)白茯苓(一兩)覆盆子(一兩)黃耆(二兩)木香
(一兩)車前子(一兩)天門冬(去心)山芋(各一兩)
右為末煉蜜為丸如梧桐子大每日空心温酒下十
五丸漸加至三十丸
補腎丸(聖濟總錄)治腎臓虛損氣乏羸瘦
肉蓯蓉(酒浸三兩)黃耆(炙)附子(炮去皮臍)澤瀉巴戟天(去心)
(各二兩)枳殼(去瓤麩炒)桃仁(去皮尖雙仁炒)牡蠣(煆過)白术(一兩)蒺藜
(炒去角)牛膝(酒浸)兔絲子(酒浸)乾薑(炮一兩)蜀椒(去目及合口者炒出)
(汗)桂(去粗皮)檳榔陳皮(去白各一兩)五味子(炒一兩半)
右為末煉蜜和丸如梧桐子大空心温酒下三十丸
石斛飲(出聖濟方)治腎氣虛損骨痿體瘦無力兩耳鳴
甚即成聾短氣不足
石斛(去根一兩)當歸(一兩)人參(二兩)肉蓯蓉(酒浸一宿三兩)芎藭(一兩)
附子(去粗皮兩)白茯苓(一兩)熟地黃(焙二兩)白术(米泔浸一宿一)
(兩)桑螵蛸磁石(火煅醋淬二七次各一兩)羊腎(一對去筋膜炙令黃)
右吺咀如麻豆大每服三錢鹽水一盞煎至七分去
滓温不拘時服
補腎湯(出聖濟方)治腎臓虚損耳作蟬鳴腹疼痛
黃耆(炙一兩半)蜀椒(去目合口者炒出汗)人參(二兩)白茯苓(一兩)獨活
(二兩)芎藭(一兩)當歸(二兩)芍藥(二兩)白术(一兩)蒺藜(炒去角)附子
(炮去皮臍)澤瀉(各一兩)
右剉如麻豆大每服五錢水二鍾先煎羊腎一箇至
一盞半入藥煎取八分去滓空心服
乾地黃丸(出聖惠方)治腎臓虛損肌體羸瘦骨痿無力
腰脚痛小便滑數
熟地黃(二兩)山茱萸(去核二兩)白茯苓(二兩)山芋(二兩)石斛(去根)
桂(二兩)附子(炮去皮臍)牛膝(酒浸)巴戟天(去心)五味子(二兩)澤瀉
(二兩)黃耆(一兩)天門冬(去心)鹿角膠(一兩)栢子仁(一兩)兔絲子
(酒浸研一兩)肉蓯蓉(酒浸炒二兩)
右為末煉蜜和丸如梧桐子大每服三十丸温酒下
牛膝丸(出濟生拔萃)治腎臓骨痿不能起筋緩不能自
收特宜煖中
牛膝(酒浸二兩)萆薢(一兩)杜仲(炒一兩)蓯蓉(酒浸二兩)防風(一兩)兔
絲子(二兩)葫蘆巴(炒半兩)桂(一兩)破故紙(二兩)沙苑(半兩)白蒺
藜(一兩)
右等味為末酒煮猪腰子為丸每服五七十丸空
心温酒下如腰痛不起者服之甚效
補骨脂丸(出聖濟總錄)治腎臓虛損骨痿肉瘦耳鳴心
煩小腹裏急氣引膀胱連腰膝痛
補骨脂(二兩)五味子石斛(各二兩)白茯苓(二兩)熟地黃
(二兩)杜仲(二兩)天雄(去皮臍一兩)人參(二兩)兔絲子(酒浸一宿焙乾為末)
肉蓯蓉(酒浸一宿各二兩)
右為末煉蜜為丸如梧桐子大空心日午夜臥温酒
下鹽湯亦得
肉蓯蓉丸(出聖濟總錄)治腎氣虛損羸瘦飲食不作肌膚
腰膝疼痛
肉蓯蓉(酒浸一宿)石斛(去根)磁石(火煅醋淬七次)鹿茸(酥炙)桂(去粗皮)
巴戟天(去心)杜仲(炒去絲)木香(各一兩)覆盆子(一兩)
右為末煉蜜為丸如梧桐子大每服二十丸至三十
丸溫酒下鹽湯亦得空心日午臨晩服
肉蓯蓉丸(出聖濟總錄)治腎臓虛損小便數滑脛無力漸羸
瘦
肉蓯蓉(酒浸一宿)附子(炮去皮臍)白蒺藜(炒去角)桑螵蛸(炒各二兩)
五味子(炒)龍骨(研各一兩)黃耆(炒)兔絲子石斛(去根各一)
(兩半)
右為末煉蜜丸如梧桐子大每服二十丸空心鹽
湯下
石鍾乳丸(出聖濟總錄)治腎臓虚損骨痿羸瘦行無力短
氣不足腰背相引疼痛
石鍾乳(二兩)兔絲子(酒浸研為末一兩)五味子(一兩)蛇床子(一兩)
黃耆(二兩)續斷(一兩)萆薢烏頭(炮去皮臍各一兩)
右為末酒糊為丸如梧桐子大每服二十丸温酒
下空心日午夜服
兔絲子丸(出聖濟總錄)治腎臓虚損精髓枯竭形體瘦弱
筋骨痿軟晝夜疼痛腰膝冷痺耳内虚鳴宜服
兔絲子(酒浸三日)肉蓯蓉(酒浸)天雄(炮去皮臍各二兩)骨碎補(去毛)
(一兩)薏苡仁(炒)地龍(去土焙乾各一兩)石硫黃(研半兩)
右為末酒煮糊丸如梧桐子大空心温酒或鹽湯下
二十丸加至三十丸
鹿茸丸(出聖濟總錄)治腎臓傷憊腰膝無力形瘦骨痿頭
目昏沈時忽發暈項背疼痛不得俛仰
鹿茸(酥炙)天雄(炮去皮臍)白附子鹿髓(去膜别研如膏各一兩)腽
肭臍(一對酥炙)
右以四味為末與鹿髓同研和令勻煉蜜和丸如
梧桐子大温酒下三十丸日三兩服
巴戟天丸(出聖濟總錄)治腎臓冷虛體羸瘦骨痿腰脚疼
痛臍腹冷痛飲食無味行坐無力夜多夢泄耳内
蟬鳴
巴戟天(去心)補骨脂(炒各半兩)附子(炮去皮臍)蘹香子(炒兩)
右為末用酒熬一半成膏一半杵和丸如梧桐子大
每服二十丸空心食前鹽湯下
腎虛多唾(附論)
夫水飲非升降不能𫝊導非陽氣不能消爍腎虚多
唾者腎臓不足陽氣虚微而又隂寒凝結停滯於胸膈
之間不能消爍水飲上溢於齒牙故喜唾也夫腎主於
水其下為膀胱是腎之腋主於津液二經允象於水故
為表裡也若臓腑和平水液下流於小腹若腎氣勞
損膀胱虛弱隂氣不足陽氣有餘則上生熱心胸壅
滯水飲停積故令常唾也
赤茯苓丸(出聖惠方)治腎虚損上壅痰滯常唾稠濁腹脇脹
滿喫食無味
赤茯苓(一兩)甜瓜子(三分)人參(三分去蘆)旋復花(三分)半夏(一兩)
梹榔(三分)枳殼(半兩麩炒)草豆蔲(半兩去皮)前胡(三分)附子(炮去皮臍)
厚朴(三分去粗皮薑汁製)
右為末以生薑汁煮糊和丸如梧桐子大每服食前
服以薑棗湯下二十丸
白术丸(出聖濟方)治腎臓虛損心膈痰涎壅滯常唾胸脇悶
白术(一兩)赤茯苓(一兩)附子(三分炮去皮臍)桂心(一兩)紫苑(三分)訶
黎勒(一兩)前胡(一兩)桔梗(一兩去蘆)人參(一兩)陳皮(三分)梹榔(半兩)
半夏(一兩微炒)
右為末以生薑汁麵糊丸如梧桐子大食前以枳殼
湯下二十丸
澤瀉散(出聖惠方)治腎臓虛損上壅痰涎結聚常唾胃弱少
食宜服
澤瀉(一兩)人參(三兩)旋復花(三分)麥門冬(三分去心)枳實(五錢麩炒)
前胡(三分)桔梗(三分)甘草(一兩炙)杏仁(去皮尖三分)半夏(二兩炒)
右為散每服三錢以水一鍾入生薑半分煎至六分
去滓食前服
人參散(出聖惠方)治腎臓虛損冷氣所攻下焦虛冷壅滯唾
液稠粘
人參(一兩)五味子白术附子(炮去皮臍)細辛半夏
(各半兩)前胡黃耆桂心(各半兩)枳實(麩炒)甘草(各三分)
右㕮咀如麻豆大每服三錢水一盞生薑三片煎至
七分去滓温服
半夏丸治腎臓虛損壅塞唾液不休心胸煩悶
半夏(湯浸七遍去滑為术三兩)前胡(一兩)赤茯苓梹榔陳皮
(去白)訶子枳殼(麩炒)人參桔梗(炒)五味子(各半兩)附
子(炮去皮臍半兩)
右為末麵糊為丸如梧桐子大每服二十丸至三十
丸食前温酒生薑湯下
前胡湯治腎臓虛損頭目昏眩順三焦氣利胸膈進
飲食
前胡(一兩)白茯苓(三錢)木香(五錢)附子(炮去皮臍)大腹皮(一兩)桔
梗(半兩炒)枳殼(麩炒半兩)五味子(一兩)甘草(炙半兩)半夏(半兩生薑)
(自然汁四兩水一升於銀器内浸晒乾焙)
右剉如麻豆大每服五錢水二盞入生薑三片同煎
至一盞去滓食前服
前胡散(出聖惠方)治腎臓虚損脾氣乏弱津液不榮上焦生
熱常唾稠粘胸膈壅滯不欲飲食
前胡(一兩)大腹皮(三錢)半夏(一兩湯泡炒)杏仁(去皮尖炒一兩)陳皮
(去白三錢)澤瀉(一兩)赤茯苓(一兩)甘草(半兩炙)
右為散每服三錢水一盞入薑三片煎至六分去滓
食前溫服
半夏散(出聖惠方)治腎臓虚損上熱下冷心胷壅滯痰毒結
實唾如筋膠飲食少進
半夏(一兩湯浸七次炒)川烏頭(半兩去皮臍)防風(半兩)旋復花(一兩)
前胡(二兩)赤茯苓(一兩)桂心(一兩)白术(半兩)甘草(半兩炙)
右為散每服三錢水一鍾入薑三片煎至六分去滓
食前服
地黃湯治腎虚多唾
熟地黃(焙)鹿茸(酥炙)巴戟(去心)枸杞子丹參五加
皮(各一兩)車前子(一兩)桂(三錢)防風(一兩)
右㕮咀如麻豆大每服四錢水二盞煎至半盞去滓
温服
茯苓湯治虚損短氣咽喉凝唾不出如膠(方見虚勞門虚勞少)
(氣類)
訶黎勒丸治腎虛常唾
訶子半夏(湯泡七次炒)桔梗陳皮(去白)杏仁(去皮尖研)梹
榔五味子澤瀉(各等分)
右搗七味為末入杏仁和勻生薑汁煮麵糊丸如梧
桐子大每服三十丸淡薑湯下
五味子丸治腎虚痰唾不休
五味子白茯苓前胡(各一兩)半夏(湯泡七次炒)麥門
冬(去心)山茱萸(各半兩)貝母(三錢)
右為末煉蜜為丸如梧桐子大每服三十丸食前薑
湯送下日二服
普濟方卷三十二
