普濟方卷二百九十二明周王朱橚撰
瘰癧門
瘰癧結核(附論)
論曰瘰癧結核者由風熱毒氣藴積肝經攻注筋脉
鬱而不散故項腋之間結聚成核或如梅棗或如珠
顆累累相連其證令人乍寒乍熱頭項強痛四肢不
安心神煩燥盖毒氣與血氣相搏則榮衞不和使之
然也其浮於皮膚之中未著肌肉可以藥内消之若腫
硬堅甚不可消之則以藥外化為膿及血令其潰散則
易愈也
方
五香散(出聖惠方)治心膈久積熱毒肝氣留滯致項生瘰
癧結核
沉香木香薰陸香(各一兩)麝香(一分細研)丁香羚
羊角屑子芩赤芍藥玄參當歸犀角
屑甘草地骨皮(各三分)連翹升麻麥門冬
(去心)大黃(微炒)黃耆(剉各一兩)
右為散入麝香研令勻每服三錢水一盞入蘆根五
寸生姜半分煎至六分去滓不計時温服
瘰癧結核
黃耆(七分)玄参(八分)連翹人参升麻青木香
茯苓蒼耳子甘草(炙)朴硝桂心(各四兩)大黃
麥門冬(去心五分)羚角(屑)鼠粘子苦参(各九分)
右為末搗蜜丸如桐子大酒下十丸日夜三四漸加
至二三十丸以知為度忌生冷猪肉海藻菘菜鮓生
葱蒜陳臭等物
連翹湯(出聖濟總錄)治男女長少瘰癧結核在項腋下項
強背痛
連翹玄参木香昆布(去醎焙乾)枳殼(去瓤炒)犀角
(鎊各一兩半)茈胡(去苖)甘草(炙剉)黃芩(去黑心)沉香(剉)當歸(切焙)
木通(剉)芍藥升麻
右麄搗篩每服五錢匕水二盞入生姜一片棗二枚拍
碎柳枝二寸長一握細剉煎至一盞去滓温服空心
日午夜臥各一服
琥珀膏(出聖惠方)治頸項瘰癧初起如梅子腫結硬強漸若連
珠或穿穴膿潰流汁不絶經久難瘥漸成瘻疾並治之
琥珀(一兩細研)丁香木香(各三分)桂心(半兩)硃砂(細研)木鱉
子(去殼一兩)當歸白芷防風(去蘆)木通(各半兩)黃丹(七兩)
垂柳枝松脂(二兩)麻油(一觔二兩)
右先用琥珀丁香桂心硃砂木香五味為末其餘藥
並細剉以油浸一宿於鐺中以慢火煎候白芷焦黃
漉出次下松脂末濾去滓再澄清油却安鐺中慢火
熬下黃丹以柳木枝不住手攪令黑色滴水中成珠
不散看硬軟得所入琥珀等末攪勻於甆器内盛用
時看大小用火脇紙上勻攤貼不上數箇立效永不發
烏蛇丸(出聖惠方)治瘰癧結成顆核腫疼痛不散或破為
膿水不絶此方立效
烏蛇(三兩酒浸去皮骨炙微黃)犀角屑玄参昆布(洗去醎味)甘
草(炙微赤)枳殼(麸炒微黃)天麻(各三分)郁李仁(湯洗去皮微炒各三分)
連翹牛旁子(微炒)大黃(微炒)黃耆(剉)漏蘆(各一兩)班猫
(一分以糯米拌炒米黃去頭足翅)
右為末煉蜜和丸如桐子大每服不計時候以清米
飲下二十丸不過數次效
五香湯(一名香連翹湯出醫方大成同)治一切積熱結核瘰癧癰
疽瘡癤等立見大效
沉香(一分)連翹射干寄生(無以升麻代)獨活(一作羌活)木
通升麻大黃(蒸各三分)乳香(一分)麝香(一錢半)丁香(二分)
甘草(二分)青木香(一分)
右㕮咀每服四錢水一盞煎七分空心熱服以利惡
毒為度本方有竹瀝芒硝隨熱輕重當日添减
丹参膏(出聖惠方)療惡肉惡核瘰癧風結諸腫
丹参蒴藋(各二兩)秦芁獨活烏頭白芨
牛膝菊花防風(各一兩)&KR0034;草葉躑躅花蜀
椒(各半兩)白术(一兩)
右切以苦酒二升浸之一宿猪膏四觔俱煎之令酒
竭勿過焦去滓以塗諸疾上日五度塗故布上塗貼
之此膏亦可服得大行即湏少服一方有漢防己無
防風
升麻散治瘰癧結聚顆塊成瘡上攻頭項疼痛
升麻玄参敗醬犀角(屑)虎杖紫葛桑
根白皮甘草(炙微赤各一兩)連翹大黃(微炒各二兩)紅
雪(每服一錢湯成下)
右為散每服四錢以水一盞煎至六分去滓不計時
候温服
犀角丸治瘰癧結核
犀角(屑)吳藍黃芩(去黑心)山梔子仁巴豆(去心皮炒)
(研出油各半兩)升麻黃耆(剉)防風(去叉)甘草(炙各三分)大黃(生剉)
(一兩半)連珠草(一兩)
右為末煉蜜和桐子大每服三丸米飲下未利加至
六七丸取利為度
三黃丸治瘰癧腫毒結成惡核
大黃(剉炒)當歸(切焙各一兩)梔子仁(一分)茈胡(去苗三分)黃連(去須)
黃芩(去黑心)桂(去粗皮)赤茯苓(去黑皮)乾薑(炮)芍藥(各半兩)
右為末煉蜜丸如小豆大每服十丸空心温酒日三
取微利更以意增减
犀角丸治惡核瘰癧
犀角(鎊)木香(各一分)硼砂(研水飛一錢)白茯苓(去黑皮)乾薄
荷皂角(去皮子酥炙)大黃(剉炒各一兩)何首烏原蠶蛾
天麻(各一兩)
右為細末用生羊肉柏香細切研成膏和丸如黍米
大每服七丸茶清下不拘時
丹参膏治惡肉惡核瘰癧初腫
丹参(炙剉)白芨(各三兩)升麻蒴&KR0008;根(各一兩半)獨活(去蘆頭)
防己連翹白歛玄参杏仁(去皮尖雙仁各一兩)
右為細切以生地黃汁一升淹浸一宿鐺内微煎十
沸入猪膏四升微煎一炊久膏成滓用摩病處日二
三度
班猫丸治瘰癧結核腫硬相連如珠顆頭項肩背煩疼
班猫(一分赤黑斑點者佳去頭翅足炒過令香)猪牙皂角(一分去黑皮黃)蛇
蛻皮(半兩微炙)烏蛇(一兩半酒浸去皮骨炙令微黃)天南星(半兩炮製去皮)露
蜂房(二兩燒灰)大黃(三分微炙)麝香(一分研)葳靈仙(半兩)
右為末入麝香研勻煉蜜和丸如桐子大空心以粥
飲下十丸至辰巳間病下如蝦蟇衣及諸惡物
丹参湯療惡肉核瘰癧諸風氣結聚腫氣諸病並治之
蒴&KR0008;丹参(各二兩)甘草(炙)秦芁獨活烏頭(炮)
牛膝(各一兩)躑躅花蜀椒(各半兩去汗)
右切以水八升煑取三升温服一升忌海藻菘菜猪
肉冷水
連翹丸(出危氏方)治瘰癧結核未破或破者
薄荷(二觔絞取汁新者)好皂角(一挺水浸去皮絞取汁以上二味一處銀石器内熬)
(成膏候用)青皮(不去白)連翹(半兩)陳皮(一兩不去白)黑牽牛(一兩半半)
(生半炒)
右為末用前膏子丸如梧桐子每服三十丸煎連翹
湯下食後服服之十日見效一方黃連煎湯下
四香飲(出聖濟總錄)治氣癧結核未破者
丁香木香沉香(剉)乳香(各一兩)枳實(去穰麸炒一兩)青
橘皮(湯浸去白一兩焙)陳橘皮(湯浸去白焙半兩)
右麄搗篩每服三錢匕水一盞煎三四沸去滓食後
温服日三
連翹散(出聖濟總錄)治惡核腫痛瘰癧
連翹何首烏(米泔浸一宿焙)乾薄荷(各一兩)麝香(研半錢)升
麻惡實(炒)白茯苓(去黑皮)蛇蛻皮(酒浸炙各半兩)
右為散每服一錢匕食前後温酒調下日三
犀角散(出聖濟總錄)治男女瘰癧結核
犀角(鎊)人参鹿角(鎊)白歛(各一兩)糯米(一合)赤茯苓
(男用白女用赤各去皮一分)斑猫(三十枚)
右為細散合研令勻看大小斟酌與服每服二十以
上二錢匕十歲以上一錢匕並以蜜二匙水二鐘同
煎至一盞先以滑石末調二錢匕後調此散夜臥時服
至明小便内取下惡物三五日一服取瘥為度
白歛散(出聖惠方)治瘰癧結核根源深固腫硬疼痛
白歛(三分)黃連(去鬚)大黃黃芩莾草赤石脂
赤芍藥(各三分)
右為末以鷄子白旋調塗於故帛上貼之燥即易之
一方有吳茱萸
五香散(出宣明論)治一切惡瘡瘰癧結核無首尾及諸瘡
腫用之
沉香木香鷄舌香(各一兩)薰陸香麝香(各三錢)
連翹(一兩半)
右為末細研每服二錢水一盞煎至六分不計時候
玄参湯治惡核瘰癧風結
玄参升麻獨活連翹子(各三兩)木防己菊
花(各一兩)
右切以水八升煑取三升分服一升日三
内消丸(出聖濟總論)治瘻癧初結累累如梅李核日漸不
消則破壞頸腋
人参玄参丹参何首烏(細剉)苦参(各一兩)
右為末别用皂角一十挺以麻繩接續穿留索子頭
盛在缸内掘地埋餅子留口用童子小便浸三七日
如值雨下即盖勿令着水候日足取出以水洗掛隂
處令乾用薄荷四兩酒一升童子小便半升共前皂
角同浸一宿取出煎五七沸傾出以手按取汁細布
濾去滓入藥末一分在汁内用文武熬成膏末二分
入龍腦麝香各半錢同研勻丸如梧桐子大每服二
十丸空心日午臨臥時薄荷茶湯下
白歛膏(出聖濟總論)治瘰癧息肉結硬
白歛莽草(外臺秘要作甘草)玄參木香芍藥大黃(生各一兩)
右為末旋取以醋和如膏塗帛上貼之乾極即易
内消丸(出瘡科精要)治瘰癧結核熱毒鬱滯服之内消
青皮(不去白)陳皮(各二兩)牽牛(半觔取頭末二兩)薄荷(半觔)皂角
(半觔不蚛者去粗皮及子搥碎水一斗煑軟揉汁去滓熬成膏)
右將青皮陳皮末并牽牛末和勻用煎膏子和丸如
菉豆大每服三十丸食後荆芥茶清温水皆可下
紫威散(出聖濟總論)治項上瘰癧如棗李核大者先服
紫威(凌霄花是)海藻(洗去醎焙)瞿麥穗牡蠣(煆研成粉左顧者真)甘
草(炙各一兩)
右為細末每服一錢半匕食後白湯調下日三
神妙散(出聖濟總錄)治瘰癧腫痛成瘡
牽牛子(炒半生半熟)青橘皮(湯浸去白焙)梔子仁玄參
地骨皮
右等分為散每服二錢匕空心糯米飲調下次日服
後牛犀丸
牛犀丸(出聖濟總錄)消毒化結聚
犀角(鎊半錢)龍腦(研半分)麝香(研半分)紅娘子(二十枚)斑猫
(二十一枚去頭足翅同紅娘子豆麫炒焦)
右為細末用豆麵糊丸如菉豆大每服一丸空心日
午夜臥臘茶放温下服至十日加至二丸除淡飯燒
塩外餘並一應肉食切忌
治瘰癧結核腫硬疼痛(出聖惠方)
斑猫(十四枚去頭足翅糯米拌炒令米黃為度)雄鼠糞(二十枚微炒)
右同研令細入膩粉二錢更研以菉豆麺入新汲水
和丸如菉豆大每服空心以麝香酒下三丸覺腹内
痛便以硝石末一錢用酒一小盞煎一沸温服投約
一炊久大小便當有如雀卵汁一合以來下者是效
宜服藥補之
雄黃丸
雄黃(細研)硃砂(細研)麝香(細研)細辛人參(去蘆各半两)
右為細末入研了藥令勻煉蜜和丸如菉豆大每服
於食前以酒温下三丸
螺子丸(出聖惠方)治瘰癧結核
小螺子(一十八枚去尖微炒)斑猫(二十一枚去頭足翅炒令黃)雀兒糞(六十)
(三枚白色者微炒)麝香(一錢研細)
右為末入麝香研令勻以好豉一合爛搗研和丸如
菉豆大每日空腹以葱茶下五丸
治瘰癧結核不散
膩粉(一錢研)精羊肉(二兩切細)乾姜(一錢剉)凌霜花(取白微炒一兩)
右為散入膩粉都拌勻以濕紙褁三五丸重火煨熟
取出作一服喫了以温酒下仍含生姜一片恐吐卧
時服至二更取下惡物五日一般服
治瘰癧結核外貼令膿自出方(出聖惠方)
膩粉(研一分)粉霜(研一分)砒霜(研一分)燕山糞(一分微炒)斑猫
(一分)
右研細末用臘月猪脂調勻每用小豆大安癧子上
用麺糊紙封定至六七日有膿水下至半月膿自出
速用生肌散貼之
麝香散(出御藥院方)治瘰癧結核腫硬不消疼痛
麝香(半錢研)枳殼(二錢半麸炒去瓤)白丁香(二兩)
右為細末每服二錢用温酒半盞調勻食後日進一
服
皂角丸治瘰癧滿項不破及結核腫者
好皂角子(一升)玄參連翹(各一兩)
右用水五升砂鍋内慢火煎水盡為度每服㨂取好
皂角子軟者三粒食後臨臥時細嚼津下硬者搗爛
蜜和如榛子大含化半月必瘥忌酒麺熱毒物
治瘰癧結核
人参甘草(炙)乾薑白蘝(各四分)
右搗篩酒服方寸七日三忌海藻菘菜
治瘰癧結核腫痛令黃内消方
硃砂(研細)膩粉粉霜(細研各二兩)
右同研令勻用鷄子白和丸如梧桐子大於五更初
煎葱湯下三丸良久當利如未利再服之
治瘰癧結核不散(出聖惠方)
雄鼠糞(小者是)皂角針(剉炒黃各一兩)槲白皮(十兩水八升煎取三升)
右為末每服用藥末一錢五更初煖藥汁一盞調服
服後便臥良久當有大吐如未吐更進一服至日出
病如蝦蟆相似吐盡為效與温粥食之
消毒塗方(出聖濟總錄)治風熱結硬腫赤疼痛及腮項下
腫結成核
大黃(二兩)景天(五兩護火草是也)
右同搗爛塗於患處乾即再敷
大蒜膏(出聖濟總錄)治瘰癧結聚
大蒜(三枚搗爛)麝香(研半錢)
右和勻敷於帛上貼一日二易旋搗最好
又方(出聖惠方)
麝香(一錢研細)鯽魚兒(二十枚長一寸者去腸肚每魚一枚腹内入和皮巴豆一粒)
右入缾子中以泥封漸漸以火燒令通赤候冷取出
入麝香同研為散每日空心以温酒調下半錢良久
以熱酒投之逐下惡物每日常服下盡惡物其病自
消
治項上結核(出海上方)
地骨皮榆白皮
右不以多少挫碎煎湯洗之
大效丸(出聖濟總錄)治瘰癧一切結核
斑猫(一枚)黑豆(七粒生茅者)
右同破為丸如菉豆大每服五丸茶清下小兒一丸
此方用之大效
又方(出聖濟總錄)
鎮肝丸治瘰癧結核腫硬令内消
用皂角六挺去皮弦二挺塗酥炙黃二挺用陳皮末
二兩水調塗皂角上炙二挺用青皮末一兩水調塗
皂角上炙令黃為細末用精羊肉杵為丸如梧桐子
大每服三十丸漸加至六十丸温水下食後臥時服
治結核瘰癧(一名文武膏出普濟生拔萃方)
用桑椹二斗極熟黑色者以布袋取自然汁不犯銅
鐡以文武火慢熬成薄膏子每日百沸湯點一匙食
後日三服
治頦下結核不消經效
用大肚蜘蛛不以多少用好酒浸了研爛同酒去滓
温服臨臥服之
治項生結核(出海上方)
用牡蠣厚白者燒紅為末每服二錢米湯飲調下日
三服半月除根
又方(出海上方)
用乾白蟮魚頭燒灰研入膩粉油調貼
治頷下瘰癧如梅核(出聖惠方)
用海藻一觔昆布一觔酒浸數日服之效一方蜜和
丸合之
用蝸牛殼不拘多少搗為細散每服二錢匕空心米
飲調下日再食至四十九日自消
又方
用槲白皮切三合以水四盞煎至一盞去滓頓服當
吐惡物
治瘰癧發腫及結核痛不可忍及癰未潰
用莾草一兩搗末和鷄子白塗貼之一日二易
心勝丸治瘰癧不以年深日久日近腦後兩邊有小
結核連連數箇傷内有塊兼勞瘵
用鯽魚一箇去腸肚并入雄黃一粒鷄子大硼砂一
錢於腹内仰放魚於灰上燒烟盡取以全蜈蚣一條
蓬术半兩梔子五箇皂角二挺並燒&KR1181;麻五箇去皮
燈上燒黃明膠三寸皂角二挺去皮酥炙為末别用
皂角二挺去皮搥碎以水三碗揉去滓取汁精羊肉
四兩搗爛入輕粉五厘男子乳半盞許同研成膏和
藥末丸如菉豆大硃砂為末温酒清晨十丸旦服至
晚下肉疙疸子若有五箇則以五服之視其所生多
少以為服數既可更浸數服如熱毒瘡癤未有頭頂
者亦用消散一方加巴豆三七粒燒存性入
治瘰癧結核令内消方(出聖惠方)
取䟽蟲隨多少微炒搗為末㨂蜜和丸如梧桐子大
空心以酒下三丸
散毒膏(出楊氏家藏方)治血氣凝滯結核不消欲作瘰癧者
大黃(一兩)天南星(一枚重一兩者)當歸(洗焙半兩)防風(去蘆鬚半兩)麝
香(一兩别研)
右為末細每用三錢以烏鷄子清作膏子於患處敷
之
連翹散(出楊氏家藏)治瘰癧結核不消
連翹鬼箭羽瞿麥甘草(炙四味各等分)
右為細末每服二錢米泔水調臨臥一服
治一切丈夫小兒癧氣腫結連綴結痛項頸強不可
反側方(出護命方)
黃耆牽牛(炒各一兩)大黃當歸牛蒡子(炒各半兩)枳
殼(只使青)旋覆花木香(各一分)麻黃(去根一分)
右為細末每服一錢半食後葱湯調下
治瘰癧生瘡結核
用蓳菜乾為末細油和煎成膏貼瘰核上三五度蓳
菜野地生非人所重一名蓳&KR0034;菜自柳子如米花紫
色
治瘰癧已結成
用鴿子一雙置籠中以菉豆飼之三日去糞不用後
旋收糞曝乾研細二錢麝香酒調下食後服
諸毒瘰癧(附論)
夫瘰癧之候大概有三一曰風毒得之於風二曰氣毒
得之於氣三曰熱毒得之於熱盖風熱氣藴蓄經脉否
澁皆能結於頭項胸腋成瘰癧鞭核狀如連珠腫潰生
瘡不療則變久瘰之證令人寒熱羸瘦
方
木香丸(出聖濟總錄)治熱風毒氣結為瘰癧惡寒壮熱勞
即更甚將成瘻
木香犀角(鎊)芍藥連翹(各一兩半)白歛(一兩一分)射干
海藻(洗去醋味焙乾)昆布(洗去醎味焙乾)烏蛇(酒浸一宿去皮骨炙)玄參(各二)
(兩)大黃(剉微炒三兩)
右為末煉蜜丸如梧桐子大每服十丸空心温酒下
至夜再服
五香湯療毒腫瘰癧
麝香(研)青木香鷄舌香藿香薰陸香當
歸黃芩升麻芒硝(各二分)大黃(五分)
右㕮咀以水六升煑二升去滓分服相去如人行七
八里再服諸卒尸疰惡氣亦療
沉香湯(出聖濟總錄)
沉香丁香木香麝香(各一分)連翹(去黑心)黃芩
(各半兩)升麻(一兩)
右麄搗篩每服五錢匕水一盞半煎至八分去滓温
服空心日午夜臥各一服
薄荷丹(出仁齋直指)治觧瘰癧風熱之毒自小便宣毒後
湏常服
牡薄荷皂角(不蛀去弦皮)連翹蔓荆子何首烏
(米泔浸一宿)荆三稜(煨)荆芥(各一兩)
右為末好䜴二兩半以米醋煎服沸洒䜴淹令軟研
如糊和丸如梧桐子大每服三十丸食後熱水日一
服送下病雖愈常服
連翹丸(出聖濟總錄)治熱毒氣結成瘰癧
連翹芍藥玄參大黃(剉炒)犀角(鎊)防己羌
活(去蘆鬚)木香山梔子仁(各一兩)
右為末煉蜜丸如梧桐子大食後米飲下二十丸日
再服
蜂房膏(出聖濟總錄)治熱毒氣毒結成瘰癧
露蜂房(炙)蛇蛻皮(炙)玄參黃耆(剉細)蛇床子(各三分)
杏仁(一兩半)亂髮(雞子許大)鉛丹(三兩)蠟(二兩)
右先將前五味剉細綿褁用酒少許浸一宿勿令酒
多用油半觔内杏仁亂髮煎十五沸待髮消盡即用
綿濾更下鐺中再下鉛丹蠟又煎五六沸即瀉出於
甆盆中盛取貼瘡上一日一換
木通丸(出聖濟總錄)治風熱氣毒瘰癧
木通(剉)車前子(酒浸炒)大黃(剉炒)連翹(去蘆)玄參知
母(各一兩)
右為末煉蜜丸如梧桐子大每服十丸臘茶下
赤小豆散(出聖濟總錄)治熱毒風毒氣毒瘰癧
赤小豆(炒)黃藥子硝石(研如粉)大黃(生各一兩)木鱉子
(三枚去殼)猪牙皂莢(五挺酥炙)
右為散以不語津調塗之乾即易
射干湯療惡毒身強痛瘰癧
射干桂心(各二兩)麻黃(去節)生薑甘草(炙各二兩)杏仁
(四十箇去皮尖)
右切以水四升煑取三升去滓分三服忌海藻菘
菜
斑猫散(出聖濟總錄)治項下并腋下熱毒氣結成瘰癧
斑猫(去頭翅足糯米炒黃半兩)豆黃末糯米末(炒半生半熟各一兩)
膩粉(一分)
右為散一處研勻空心米飲調下二錢二當吐瀉下
惡物即煑糯米粥補之如吐不止以炒黃豆末煎湯
止之甚不止磨少許雄黃麝香止之將息後再服取
吐瀉惡物盡為度
大黃散(出聖濟總錄)治風毒氣毒熱毒瘰癧不破者
大黃(温紙褁煨微焦色)甘草(炮)白殭蚕(去絲焙乾各一兩)㯽榔(煨一)
(分)
右為散每服二錢匕蜜熟水調下日可三五服取下
惡物如魚腦即愈
鷄鳴散(出聖濟總錄)治氣癧疼痛及熱毒結核或多煩悶
熱而不寒者
牽牛子(一兩)胡粉(一錢)大黃(蒸熟二錢)朴硝(鍊成珠者三錢)
右為散鷄鳴時以甘葉水調服三錢以利為度不利
再服
胡粉丸(出聖濟總錄)治風毒氣毒瘰癧
胡粉(一錢)雄黃(研一錢)
右研令勻用烏鷄子三枚取白調藥入淨瓷盆内於
飯上炊軟硬得所丸如桐子大每服三十丸至四十
丸温熱水下轉惡物為驗
内消浸酒方(出聖濟總錄)治風熱毒氣結成瘰癧
仙人放杖草根并苗(二觔)羌活(去蘆頭一觔)杏仁(去皮尖炒研一)
(兩)
右將前三味細剉研杏仁以淳酒一斗於瓶内封七
日後取開空心暖服一盞臨臥時再服
羌活散(出聖濟總錄)治風熱毒氣結瘰癧
羌活(去蘆頭一兩半)白殭蚕(炙一兩)
右為散每日空心以蜜酒調下四錢匕夜再服
凝米散(出聖濟總錄)治風熱毒氣頦下結核及欲作癰疽
癤發背等
菉豆粉乳香(研各一兩)
右合研為散實人分作四服虛人分作八服飡後米
調下就有核處一邊臥盡劑必瘥大消腫痛
内消膏(出聖濟錄)治風毒氣毒不順結聚成癧或破或不
破
用蝟皮生剉一枚用甆器盛泥固濟木炭燒為末酒
調服
白梅丸(出聖惠方)治風毒氣毒瘰癧
用白殭蚕直者不拘多少炒令黃色搗為末用陳白
梅肉和為丸桐子大每服三十丸熟水下空心午後各
一服
内消方(出聖濟總錄)治風熱毒氣結成瘰
用小麥淘淨煑三五升頻喫即愈
風毒瘰癧(附論)
夫風毒瘰癧者由風邪之氣在於經脉經脉否澁結聚
所成也此皆由臟腑夙有風熱不得宣通邪氣客於肌
肉搏於血氣故凝滯結為瘰癧也
方
昆布散(出聖惠方)治風毒瘰癧腫結内消
昆布(洗去醎味)海藻(洗去醎味)枳殼(麸炒微黃去白)何首烏牡荆
子(各一兩)牛旁子(微炒)連翹防風(去蘆頭)玄參牽牛
子(微炒)甘草(微炒赤剉)大黃(剉微炒各半兩)白莢仁(五十枚微炒令黃色)
右為散每服食後煎䓤湯調下一錢
犀角散(出聖惠方)治風毒瘰癧筋脉拘煩急疼痛
犀角屑羚羊角薏苡仁黃芩酸棗仁(微炒)
桂心羌活甘草(各三分)防風(去蘆頭)枳殼(麸炒黃)升
麻梹榔(各一兩)
右為散每服四錢以水一鐘煎至六分去滓每服於
食後温服
烏蛇丸(出聖惠方)治風毒留滯臟腑攻注肌肉於項腋生
瘰癧疼痛
烏蛇(酒浸去皮骨微炒黃二兩)黃耆(剉)枳殼(微炒)牛蒡子(微炒)木通
(剉各一兩)大黃(微炒一兩)犀角連翹昆布(洗去醎味各三分)漏
蘆(三兩)甘草(炙微赤剉半兩)斑猫(一錢以糯米拌炒米黃為度去頭足翅)
右為末煉蜜和丸如桐子大食後以牛蒡子湯下三
十丸
皂莢丸(出聖惠方)治風毒氣盛項邊生癧結梗或赤疼痛
皂莢(去黑皮塗酥炙黃去子)乾薄荷(各四兩)乾蝎(微炒)殭蚕(微炒)升
麻牛黃(細研各半兩)夜明砂(微炒)蓬莪术(各一兩)鴿屎(二兩)
(微炒)麝香(一分細研)
右為末入麝香牛黃同研令勻煉蜜和丸如桐子大
每日空心及夜臨臥時以薄荷湯下三十丸
皂莢丸(出聖惠方)治風毒瘰癧項頸下生如梅李棗核腫
痛令内消
皂莢(三十枚去黑皮塗酥炙令焦黃去子搗令極爛用水一升採絞取升熬成膏)何首
烏乾薄荷(各半觔)蝸牛(炒令微黃四兩)精羊肉(去脂䀋四兩揉切炙)
(令黃)硼砂(通白)附子(燒烈去皮臍)天麻天南星(炮)半夏
(湯洗七次去滑各一兩)
右為末入皂莢膏和丸如梧桐子大每日空心及晚
食前浸牛膝酒下十丸漸加至二十丸
大聖散治瘰癧消風毒腫上癰内熱多生癊疹風丹
證氣壮人食煎煿多以致此疾
羌活荆芥升麻防風薄荷甘草大
黃玄參黃芩
右等分為末每服一錢水一盞煎至六分温服
斑猫丸(出聖惠方)治風毒瘰癧生於項間腫硬磊磊相連疼
痛
斑猫(二十枚去頭足翅糯米拌炒令米黃色)麝香(半分細研)水蛭(一分炒黃色)
甘草(半兩炙微赤炒)黑豆黃(三分生用)芫青(二十枚去頭足翅糯米拌炒令米黃)
(色)大黃(半兩微炒)青蛇(二兩醋浸一宿去皮骨炙微黃)
右為末研入麝香令勻煉蜜和丸菉豆大每日湏空
心以米飲下三丸如未有效加至五丸當小便出如
爛筋如小便澁以滑石二錢水五合煎至三合温服
即利
榆白皮散(出聖惠方)治風熱腫毒項生瘰癧
榆白皮(剉)槐白皮赤小豆大麥麫桑白皮
(剉)朴硝皂莢(去黑皮塗酥炙微黃以上各半兩)
右為散用鷄子清和如膏以舊布上攤可腫大小貼
之乾即易之
牛蒡丸(出聖惠方)治風毒結核瘰癧腫硬疼痛内消
牛蒡子(微炒)何首烏(各二兩)乾薄荷(一兩)麝香牛黃
(各二錢半)皂角(七挺水半升搥汁熬成膏合藥丸)
右為細末以皂角膏為丸如桐子大每服三十丸煎
黃耆湯下
祛風丸(一名何首烏丸出聖惠方)治風毒瘰癧
何首烏(蒸乾)薄荷葉玄參(各四兩為末)精羊肉(半觔)皂角
(數三十枚十挺火焼存性十挺塗酥炙去皮俱以水絞汁去滓)
右以皂莢水煑肉使爛細研和藥為丸如桐子大每
服二十丸空心温酒服或薄荷湯亦可一方煉蜜丸
食後温水下無羊肉
升麻湯右風毒咽水不下及瘰癧腫
升麻芍藥(各四兩)射干(三兩)杏仁(去皮尖炒三兩)麻黃(去節二兩)
甘草(炙二兩)楓香葛根(各三兩)
右切以水八升煎取半分二服忌海藻粉菜
秦芁湯(出聖惠方)治風毒久不痒摶於筋脉因成瘰癧結
核生項腋
秦芁(去苗土)連翹青橘皮(去白焙)梹榔(煨各半兩)犀角(鎊三)
(分)
右麄搗篩每服三錢水一盞入木通少許同煎七分
去滓温服
皂莢丸(出聖惠方)治肝肺風毒項生結核痒痛遍身頑痺
皂莢(十兩去黑皮塗酥炙令黃去子)獨活(五兩)防風(三兩去蘆)天麻(五兩)薄
荷(五兩乾的)
右為末煉蜜和丸如桐子大食後煎槐白皮湯下三
十丸
麝香散(出聖惠方)治瘰癧夾風毒壅熱咽喉腫滿胷隔不
利
麝香(一分研細)白莢子(四兩炒黃末)膩粉鉛霜(各半兩)
右同研為散不計時候以薄荷湯調下一錢
治風毒瘰癧結核硬腫痛(出聖惠方)
玄參(二兩)夜明砂(微炒二兩)皂莢(五挺去黑皮塗酥炙微黃)
右為末煉蜜丸如桐子大食後以薄荷湯下二十丸
又方(出聖惠方)
烏蛇(二兩浸酒内去皮骨炙令微黃色)牛蒡子(一兩炒微黃)何首烏(二兩)
右為末煉蜜和丸如桐子大食後以温水下二十丸
治瘰癧令内消(出聖惠方)
何首烏(十兩九蒸九曝為末)皂莢(十挺五挺去黑皮塗酥炙令黃色去子為末五挺水)
(浸一宿揉絞取水一升)
右用精羊肉一觔細切前皂莢水同煎如膏入何首
烏末及皂莢末丸如桐子大空心以米飲下三十丸
治風毒瘰癧赤腫痛硬(出聖惠方)
鼠粘子(一升微炒)荆芥穗(四兩)
右為散每服三錢以水一盞煎至五分去滓入竹瀝
半合攪勻服之日三
治風毒所攻繞項生瘰癧如連珠宜服浸酒方(出聖惠方)
海藻(五兩洗去醎味)烏蛇(五兩酒浸去皮骨炙令微黃)
右為散以酒七升浸五日每取酒半盞飲之日再飲
治瘰癧消風毒腫上癰内熱
牡蠣(二兩火煆為末)玄參(一兩)甘草(半兩炙)
右為末每服二錢同臘茶清調下
又方
用白鴿糞不以多少陳米飯擦和得所丸如梧桐子
大米飲下五十丸
治瘰癧赤腫(出聖惠方)
用地松一觔搗如泥敷癧上乾即易之以痒為度
治瘰癧風熱結毒腫硬痛未破方(出聖惠方)
用五月内取大槲子葉一抨剉令細入大釡竈内以
水五斗煎至一斗濾去滓却入鍋中熬成膏每服空
心以温酒調半兩服之良久當吐以吐出癧子根為
度
治風毒瘰癧(出聖惠方)
用牛蒡子三升微炒為散用絹袋盛以無灰酒五升
漬二十七日空心温服一盞
治風毒癧子
用黃花蛇一條酒浸一宿去皮骨炙令黃搗為散空
心以粥飲調下一錢服盡即歇十日若未消減即更
作服之如已消即止
治風毒瘰癧赤腫
用生栗子肉生嚼敷之
氣毒瘰癧(附論)
夫氣毒瘰癧者由風熱氣毒攻於肺故也肺主通行諸
臟之氣若經絡壅塞則衞氣凝滯不得宣行邪熱與氣
相摶結聚於皮膚肌肉之間而生瘰癧也又有愁憂不
足思慮干情恚怒傷於心肺肝氣毒滯於胸膈致臟腑
否澁氣血凝留亦因兹而成氣癧也
方
㯽榔散(出聖惠方)治氣毒瘰癧心膈壅悶不下飲食
㯽榔前胡(去蘆)赤茯苓牛蒡子(各一兩炒)人參(去蘆)枳
殼(麸炒黃去白)防風(去蘆)沉香(各半兩)甘草(炙微赤剉一分)
右為散每服四錢水一盞入生姜半分煎至六分去
滓空心及晚食前温服
治氣毒瘰癧結腫疼痛服之令内消方(出聖惠方)
豆䜴(一合以湯浸一宿研如泔膏以布絞汁去滓)水蛭(一箇炙令微黃)鵓鴿糞
(一兩微炒)夜明砂(二兩微炒)當歸(半兩)赤芍藥(半兩)薰陸香(半兩)白
礬灰(一分)鷄子(二枚去殼)
右為末入豉汁相和搗勻以油單褁炊飯上蒸候飯
熟取出入少蜜丸如桐子大食前以温酒下十丸
皂莢丸(出聖惠方)治風毒瘰癧腫硬疼痛時發寒熱不思
飲食日漸羸瘦
皂莢(五挺去黑皮塗酥炙微黃焦去子)蝸牛子(五十枚炒微黃)雄黃(十兩細研)
何首烏陳軟棗連翹(各一兩)麝香(一分細研)龍腦(一錢)
(細研)芫青(七枚以糯米拌炒米黃為度去頭翅)
右為細末入研了藥令勻煉蜜和丸如桐子大食前
玄參湯下七丸
治風毒聚結生瘰癧漸多腫硬宜用此藥貼熁令消爛
膿自出方(出聖惠方)
燕糞斑猫芫青雌黃(各一兩)青黛麝香(各一)
(錢)水銀(一皂莢子大)猪脂(半兩)
右以猪脂先研水銀令星盡後入諸藥同研令細每
用小豆大安在癧子上以醋麫糊紙花子其癧蓋之
或先炙破亦得經五七日看癧子爛潰紅絲脚斷即
漸漸揭起紙其癧子隨藥自出後用煮猪蹄温湯洗
却别貼膏藥止痛生肌
海金沙丸(出聖惠方)治氣毒瘰癧結硬不消日夜疼痛
海金花丁香琥珀(細研各一分)敗龜(塗酥炙黃)甜葶藶
(隔紙炒紫色各一分)麝香(一錢細研)皂莢(二十枚炒為末)
右為末同研令勻煉蜜丸如桐子大每服於食前温
湯下五十丸其病當從大小便出
斑猫丸(出聖惠方)治氣毒瘰癧服之令内消
斑猫(一兩去頭足翅以糯米拌炒令米黃為度)麝香(半兩細研)硃砂(半兩細研)乾
薑(三分生)甘草(半兩生剉)犀角屑(半兩)粟米(二合微炒)
右為末入研了藥令勻以蜀葵根白皮杵自然汁和
丸如梧桐子大每服以蜀葵根湯下五丸空心臨臥
服
何首烏丸(出聖惠方)治氣毒心膈壅滯頸生瘰癧咽喉不
利
何首烏昆布(洗去醎味各二兩)雀兒糞(一兩微炒)雄黃(半兩細研)
麝香(一分細研)皂莢(十枚去黑皮塗酥炙黃去子)
右為末入前研了藥一處同研細令勻用精白羊肉
一觔細切更研相丸如桐子大食後以荆芥湯下五
十丸
薄荷丸(出聖惠方)治氣毒瘰癧心胸寒壅悶頸項腫發歇
疼痛不欲飲食
薄荷(一兩乾者)木香(一兩)連翹(一兩)青橘皮(湯浸去白焙一兩)麝香
(一分細研)皂莢(十挺長一尺不蛀者以漿水二升浸三日起取汁為膏)
右為末以皂莢煎和丸梧子大空心及晚前食以荆芥
湯下十丸
膩粉丸(出聖惠方)治氣毒瘰癧硬結疼痛不能消散者宜
服
膩粉(一錢)定粉(半兩微炒)夜明砂(一兩微炒)桂心(半兩)犀角屑(三分)
斑猫(一分以糯米炒米黃為度去頭翅足)
右為末研勻用軟飯和丸菉豆大每於食前以温酒
下五丸
硫黃丸(出聖惠方)治風毒瘰癧腫硬如石疼痛
硫黃(細研一分)麝香(細研一分)鷄子(一枚煮熟去皮)皂角(一分末)斑猫
(二十七枚糯米拌炒以黃為度去頭翅足淨)牽牛子(一分炒)
右同研以軟飯和丸如小豆大食前人參湯下五丸
又方(出聖惠方)
木香(半兩)烏蛇(三兩酒浸去皮骨炙微黃)乾蝎(一兩微炒)皂針(十三兩炒令黃)
啄木烏(一隻燒為灰)
右為末煉蜜丸如桐子大每服以薄荷湯下十五丸
日三
又方(出聖惠方)治氣毒瘰癧結腫疼痛
斑猫(半兩去頭翅足糯米拌炒黃色)牽牛子(一兩生用)雄雀糞(三分)枳殼
(一兩麩炒微黃去白)
右為散每服一錢五更初用粥飲調下或有吐逆即
服枳殼湯投之日午後當取惡物
蝸牛散(出聖惠方)治風毒瘰癧生於頸腋累累如桃李大
小不定腫硬疼痛
蝸牛殼(一錢末)皂角子(煨去皮取末一錢)乳香(一錢)膩粉(二錢)
右為末鷄子一枚開取清去黃調藥末却入殼内以
濕紙三五重褁以飯甑内蒸候飯熟取出空心以五
味子湯嚼下後以暖水潄口良久瀉出毒物少年者
只作一服年老者分為二服臨時以意加减之
皂莢子丸(出聖惠方)治氣毒瘰癧結硬疼痛
皂莢子(二十枚炒熟)巴豆(一枚去皮油心研紙裹煨)乳香(二錢)斑猫(一枚)
(以糯米拌炒米黃為度去頭足翅)
右為末用軟飯和丸如桐子大空心以温酒下二丸
治氣毒瘰癧結腫未潰者令内消方(出聖惠方)
槲白皮(剉三觔)丁香(一兩末)麝香(細研半兩)
右以水五斗於大釡中先煮爛槲皮至一斗去滓更
以慢火熬成膏後入丁香等二味攪令勻收於瓷器
内食前以温酒調下半匙
天靈散(出聖惠方)治氣毒瘰癧徧項及流注脇腋下有頭
疼痛
天靈盖(一兩帶血色者以茅香水洗五七次塗酥炙令黃)虎脛骨(一兩塗酥炙令)
(黃)
右為散以空心葱酒調下三錢晚食前再服
又方(出聖惠方)
蝸牛子(二十枚生去殼炒微黃)薄荷(一兩乾者)丁香(半兩)
右為末煉蜜丸如桐子大食前荆芥湯下三十丸
治瘰癧腫硬如石疼痛
五靈脂(二兩熬膏)皂莢(十枚不蛀者去黑皮塗酥炙去子)
右搗皂角末以五靈脂膏和丸如桐子大早晨以薄
荷湯下九夜臨卧以温酒下十丸
又方(出聖惠方)皂角針(一兩燒灰)槲白皮(末一兩)
右同研令細食前以温酒調下二錢
治氣癧用赤脚馬蘭搗細塗患處
治氣瘰癧(出聖惠方)
右用皂莢一觔不蚛者去皮子塗酥炙令黃色搗羅
為末以精羊肉半觔細切研如糊下藥末相和圓如
梧桐子大每於食前以皂莢刺搗碎煎湯下十五丸
服此藥一月即有大驗
熱毒瘰癧(附論)
夫熱毒瘰癧者由人臟腑俱實氣血充盛内有積熱不
得宣通熱毒之氣流於項腋之間搏於肌肉而生故謂
之熱毒瘰癧也
方
玄參散(出聖惠方)治熱毒瘰癧癰腫疼痛宜服此散熱毒
除根
玄參連翹知母當歸雄黃(細研)牽牛(微炒黑豆)
(炒熟)黃芩犀角赤芍藥空青荏子礬石
(泥褁燒半白細研各三分)地膽(一分以糯米拌炒黃為度去翅足)斑猫(一分以糯米拌)
(炒以米黃為度去翅足)
右為散入研了藥令勻空心以温酒下一服一錢三
五服後小便出爛肉為度
連翹散(出聖惠方)治肝膈熱毒氣盛攻項腋生瘰癧腫痛
心神煩悶背胛急疼四肢不利
連翹漏蘆知母桂心黃芩玄參甘
草(炙微赤各三分)木通(剉)柴胡(去苗)大黃(微炒)朴硝(各一兩)
右為散每服四錢以水一盞煎至六分去滓每服於
食前温服以利為度
紫參丸(出聖惠方)治熱毒瘰癧腫痛未成者内消已破者
行膿
紫參苦參丹參連翹(各二兩)膩粉麝香(别研)
(各三錢)滑石(二兩半)
右為末用玄參一觔搗碎以酒三碗浸三日去滓皂
角子三百枚煨熟搗末用玄參酒熬皂子末成膏和
前藥如桐子大每服一丸黃耆湯下日加一丸至患
人歲數止日减一丸瘡自乾有結内消
治熱毒結成瘰癧日夜疼痛(出聖惠方)
甘草(炙微赤一兩)犀角屑(一兩半)黑豆(炒熟一兩)麝香(半兩細研)斑
猫(半兩以糯米拌炒米黃為度去翅足)
右為末煉蜜和丸如桐子大空心以米飲下七丸服
後覺瘡痛即住藥其病當從小便出却於盆子内看
之若小便澁即服木通散
木通散(出聖惠官效方)
木通(一分剉)葵子(一分)滑石(一兩)
右為散以䓤白湯調下一錢日三四
又方(出聖惠方)
斑猫(一分以糯米拌炒米黃為度去頭足翅)預知子(一兩)犀角屑(一分)水
蛭(一分微炒黃色)黑豆(一百粒炒熟)蝱(一分炒令微黃去頭足翅)
右為末以酒煮麫糊和丸如黍米大大人每日空心
以酒下五丸小兒二丸
雄鼠糞丸(出聖惠方)治熱毒瘰癧結硬不消
雄鼠糞(二十一粒研)菉豆粉(一錢)膩粉(一錢)斑猫(二十一枚去頭翅足)
(以糯米拌炒米黃為度)
右相和研令勻以冷水和丸如小豆大空心以酒下
二十丸兩日後再服即病根並出
地膽散(出聖惠方)治熱毒瘰癧内消
地膽(一分去頭足翅以糯米拌炒令黃為度)滑石(半錢)朴硝(一分熬令汁盡)
右為散空心以米飲調下半錢服後覺小便中下惡
物即减地膽少許十日見效
又方(出聖惠方)
鷄子(一枚)斑猫(二十一枚去頭足翅以糯米拌炒黃為度)膩粉(一錢)
右鷄子去黃留白入二味藥在内以紙盖蒸兩炊久
取出丸如小豆大每日五更初以温酒下五丸當瀉
出病根如服未效即日更服
治熱毒瘰癧瘡腫疼痛宜服此方(出聖惠方)
顆鹽(一分微炒)黃丹(半兩微炒)白礬(一分燒令汁盡)黃蘗(一分剉)白歛
(一分)
右為散每先用温鹽漿水洗瘡令盡淨拭乾以鷄子
清調塗於帛上貼之
山豆根方(出仁齋直指方)治咽喉上膈熱毒患瘰癧者常含
汁嚥下仍服之
山豆根紫蘇葉
右用細剉煎湯臨臥服之
觧毒方治瘰癧四畔紅腫多汁為熱證
小黑豆(二合)紫蘇(一兩)薑(七片)
右用剉細煎湯食後服
治熱毒瘰癧内消方
斑猫(十枚去頭頸翅足糯米同炒令黃色)大青(一兩剉微炒)
右為散食前温酒調一錢
又方
皂莢(二百粒不蚛湯浸經宿用炒令黃搗末)杏仁(一百粒湯洗去皮尖雙仁微炒黃為)
(度末搗膏糊為丸用蜜和)
右同研令勻煉蜜和丸如桐子大食前以粥飲下三
十丸
斑猫散治熱毒瘰癧
斑猫(三枚拌糯米炒令黃色去頭翅足)滑石(一分)
右為散分為兩股空心糯米飲調下如人行十里每
服如覺小腸澁即煎黑豆湯服湏臾小腸内取下爛
肉片子即瘥未愈隔日再服
大薊根散治熱結瘰癧
用薊根一觔搗為散每服用藥三錢匕食後酒湯調
下日再服
瘰癧有膿(附論)
夫瘰癧者結風於内積熱在肝榮衞不和胷隔壅滯毒
熱相摶流注於筋脉結聚而成也初得即覺項邊磊磊狀
若連珠面色萎黃皮膚壮熱久而不療毒熱上蒸則成
膿也按内經謂榮氣不從逆於肉理乃生癰腫盖榮氣
逆則血欝欝則熱氣聚而為膿瘰癧之疾亦猶是也熱氣
内結搏聚在肝肝主筋肝藏血久不差故熱聚於血血
腐而為膿在於頸腋腫結相連有如梅李實者是也
方
神應膏治瘰癧已破瘡口浸引膿水不絶及治一切
惡瘡貼之去惡肉好肉自生
白芨白歛當歸桂(去粗皮各一分)附子(一枚半兩者去皮臍)
乳香(半兩)東南槐枝柳枝(各二條各長七寸剉)鉛丹(三兩)巴
豆(三分去皮研)清油(六兩)
右各剉細於石器内先下油與白芨等煎令焦黃以
白綿濾去滓入鉛丹巴豆慢水熬藥成膏先以水一
碗投藥入水其藥直入水中如珠為度後刮下入瓷
器内收貯每用少許量核大小塗貼
黃耆丸治瘰癧結腫生膿
黃耆(剉)木香漏蘆玄參枳殼(醋炒微黃去白)犀角
屑桔梗(去蘆頭)牛蒡子(微炒)大黃(微炒各一兩)
右為末煉蜜和丸如桐子大空心及晚食前以米飲
下二十丸
鱉甲散治瘰癧出膿血不止宜服此消死肉散毒氣
使癧子轉動寬軟
鱉甲(一兩用醋塗炙令微黃去裙襴)桑螵蛸(五枚微炒)狼毒(三兩醋拌炒黃)
䗪蟲(五枚微炒)磁石(三兩細研水飛過)雄黃(一兩細研)麝香(一錢細研)
右為散入研了藥再研勻每日空心日午近夜各一
服米飲調下一錢
枳殼丸治瘰癧結腫穿穴生膿
枳殼(麸炒微黃去白)玄參漏蘆大黃(微炒)營實牛蒡
子(微炒各一兩)黃耆露蜂房(半兩微炒)
右為末煉蜜和丸如桐子大每服不計時候米飲下
三十丸
連翹丸治瘰癧結核於頸腋下内生癰潰(方見本門寒熱類)
白歛丸治瘰癧結腫有頭膿水不止
白歛黃耆(剉)木香枳殼(微炒)玄參烏蛇(酒浸去皮)
(骨炙色黃各一兩)斑猫(十四枚去頭足翅以糯米拌炒令米黃為度)
右為末煉蜜和丸如桐子大每服空心逐日及晚食
前米飲下十丸
蜂房膏治瘰癧生頭膿水不絶疼痛
露蜂房(一兩)蛇蛻皮(半兩)玄參(半兩)黃耆(二分)杏仁(一兩湯浸去皮)
(尖雙仁研)亂髮(如鷄子大)黃丹(五兩)
右細剉用麻油一觔先煎髮及杏仁候髮消盡即以
綿濾去滓下黃丹以柳木萞不住手攪候熬成膏即
傾於瓷合中盛旋取塗於帛上貼之
連翹散治瘰癧熱腫内敗生膿
連翹犀角屑黃耆(剉各一兩)木通(剉半兩)漏蘆(一分)杏
仁(一兩湯浸去皮尖雙仁麩炒微黃色)玄參(半兩)
右為散每服三錢以水一盞煎至六分去滓食前温
服
紫金膏(出聖濟總錄)治瘰癧已破膿水不止
柳枝(三十條各長四寸)槐枝(仝上)麻黃(六兩青者是)乳香(别研)没藥
(研)栢脂(各一分)
右為末先熬油令沸入槐柳枝煎令黑色去枝不用
次入麻黃等熬成膏每用油紙攤塗之
地膽丸(出聖惠方)治瘰癧成瘡有膿貼藥後服此
地膽(去頭足翅糯米拌炒米黃為度)斑猫(去頭足翅糯米拌炒米黃為度)芫青(一枚)
(糯米炒令黃去頭足)牛黃(别研一兩)生豆黃(三十枚)
右為末豆黃再研勻煉蜜為丸如桐子大每服一丸
空心茶下後更服尋常補益丸散
去毒散(出聖濟總錄)治瘰癧毒氣鬱結成膿發泄不止
巴豆(一兩去散)薄荷末(二兩)皂莢末(二兩)麝香(研二錢)鯽魚(一箇)
(去腸肝)
右研勻四味入在魚肚内泥固濟以炭火五七觔燒
存性候冷取出細研每服一錢匕用荆芥臘茶調下
日三服
蜂房散(出聖濟總錄)治瘰癧貼瘡
露蜂房(蜜塗丈火炙令青色半兩)羊屎(四十九枚燒白色)皂角(一挺燒烟盡)
右同研和勻洗瘡口乾用此藥貼之後可服血竭散
血竭散(出聖濟總錄)治瘰癧已破膿水不止者
血竭(炒研一分)大棗(二十枚青州者燒為灰)生乾地黃(焙半兩别拌為末)
右同研如麫别取枳殼末三錢用水一盞煎至四分
去滓調下散子半錢五更時服良久覺腹痛但只以
枳殼飲之即自止有惡物從小便出為效
豆牛子散(出聖惠方)治瘰癧頭多經久不瘥膿血不止疼
痛
豆牛子麝香(半錢細研)
右都細研如粉以津唾調貼之
薄荷丸(出聖惠方)治瘰癧結成顆塊疼腫穿潰膿水不絶
不計遠近皆瘥
薄荷(一束如碗大隂乾)皂莢(十挺長一尺二寸不蚛者去黑皮塗酥炙令黃)
右搗碎以酒一斗浸經三宿取出曝乾更浸三宿如
此取酒盡為度乾為散以軟飯和丸如桐子大每服
食前黃耆湯下一十丸小兒减丸服之
鼠灰散(出聖惠方)治瘰癧膿水不絶宜貼
蛇腹中鼠(一枚燒灰)蝦蟇(一枚燒灰)
右為末用生油調攤於帛上貼之日一度換之
礶灰散(出聖濟總錄)治瘰癧瘡口膿血不止
用糞堆裏破瓦礶兒洗淨於竈掘坎安在坑中燒二
日令捻得碎細研乾掺瘡上
紫金散(出聖濟總錄)治瘰癧方破
用㯽榔不拘多少端正者為細末先以温漿水洗瘡
以軟帛拭乾油調塗日三上用時看多少
治瘰癧穿破作膿宜服此方(出聖惠方)
用五月六月麥麴堆上生出菌子七枚熟搗先以米
泔淨洗瘡拭乾貼日二度換之
治有瘡口膿血出者
用狸肉作羹如法食之
水紅花飲(出聖濟錄方)治瘰癧腫核結梗不消及膿汁旁
穿不瘥
用水紅花不拘多少一半炒用一半生用麄搗篩每
服二錢水一盞煎七分去滓温服食後臨卧日三好
酒調亦可服
單方治瘰破與未破及膿血淋漓其效如神
牡蠣(不拘多少放於新瓦上以三觔炭煆令灰盡取八兩為細末)甘草(二兩)
右諸藥勻拌每服二錢食後以建茗同點日二服忌
魚酒酢醬油鹽海味等此病多有人父子相傳至死
如服此藥定並不疼痛亦無吐痢
又方
用牡蠣不拘多少火煆為末以糊丸如桐子大每服
二十丸連翹煎湯吞下
生肉方
臘月猪脂松脂(煑過收水上白者)黃蠟(煑過收淨潔者)
右各二兩用清麻油五六兩漫火熬成膏先將温水
洗去舊藥拭乾用紙剪一大團子塗藥在上盖瘡上
如痒不得動此生肉故也一日一次換藥切戒毒物
輕肌散(出鮑氏方)治瘰癧上痛化惡膿血寒熱煩燥肢筋
無力困倦虛渴飲食少進
山茨菰(即塗燈花)何首烏蝦&KR0008;蝍甘草(各三分)生地
黃(半兩)獨行竹(一兩去安莖)
右為散每二錢薄荷七葉煎服
活膿散(出鮑氏方)治瘰癧膿不快肢節疼痛煩熱口乾
防風當歸人參川芎(各半兩)金星草(五葉)羌活
甘草(各三錢)
右為末每一錢酒下日三服若痛甚麥門冬湯下若
紫赤色以羽刷上瘰癧毒赤腫刷四圍
内托散(出鮑氏方)治瘰癧未出膿服内托裏止痛催破
川烏(炮一兩)茯芩桔梗白蒺藜(炒半兩)大腹(五箇)獨
活白芷甘草(各半兩)
右為散以酒下二錢日二服
秦皮散(出鮑氏方)治瘰並治一切惡毒
秦皮(三兩)&KR0034;草(二兩)細辛苦參(半兩)黃連黃芩(一兩)大
黃(三分)當歸
右為麄末每一兩水煎去滓通手日一洗之
碧油五枝膏(出鮑氏方)治瘰癧發毒出膿血瘀肉止痛
桃枝柳枝桑枝槐枝皂角枝
右前件各一握剉細麻油十兩煎至八分淨入
明礬(半錢乳)血竭(半兩)黃丹(四兩)
右都用漫火再熬成膏地上出火一宿用時化開攤
片帛上大人小兒貼之收膿已破皆用未破不用
瘰癧寒熱(附論)
夫瘰癧者由風熱毒氣壅滯於胞膈之間不得宣通而
摶於肝肝主筋故令筋搐結而腫多生於頸腋之間浮
於筋皮之中有結核累累相連大小無定其初發之時
熱毒腫結故令寒熱也
方
曾青散(出千金方)治寒熱瘰癧及鼠瘻
曾青荏子礬石附子(各半兩)括蔞根露蜂
房當歸防風芎藭黃耆黃芩狸骨
甘草(各半兩)細辛乾薑(各一兩)斑猫芫青(各五枚)
右治末篩以酒服一方匕日再
連翹丸(出聖惠方)治瘰癧結腫不散欲成膿致寒熱不退
連翹大黃(炒)沉香薰陸香牛蒡子(炒)黃耆
枳殼(麩炒黃各一兩)玄參羌活赤芍藥升麻芎
藭黃芩占斯(各三分)紅鹽(一分波斯者)皂莢子仁(四十)
(九粒炒微黃)
右為末煉蜜和丸如桐子大每於食後温水下
射干連翹湯(出聖惠方)治瘰癧寒熱
射干連翹玄參赤芍藥木香升麻
山梔子前胡(去蘆)當歸(切焙)甘草(炙剉各一兩)大黃(剉炙二兩)
右為麄搗篩每服三錢匕水一盞煎至七分去滓入
芒硝少許食後温服日再服
曾青散(出聖濟總錄)治寒熱瘰癧
曾青(研)附子(炮裂去皮臍)礬石(熬令汁枯研細)荏子(各半錢)當歸
(切焙)狸骨(酥炙)甘草(炙皮各二兩)細辛(去苗葉)乾薑露蜂房
(炙各一兩)斑猫(同芫青炒)芫青(各五枚去頭足翅用糯米拌炒去米不用)
右研為散每服一錢匕空心温酒下
栝蔞子散(出聖惠方)治瘰癧初腫疼痛寒熱四肢不寧
栝蔞子(微炒)皂子仁(微炒)牛蒡子(微炒)連翹牽牛子(微炒)
何首烏大黃(炒)梔子仁甘草(生剉)白螺殼漏
蘆(各一兩)
右為散每服食前温酒調下二錢
木通丸(出聖惠方)治癧結腫身體寒熱心胷壅滯
敗醬(三分)大麻仁(一兩)大黃(二兩炒)赤芍藥(三分)犀角屑(三分)
黑豆(一兩炒熟去尖)昆布(一兩洗去醎末)木通(一兩剉)玄參(一兩)連翹
(一兩)升麻(一兩)
右為末煉蜜和丸如梧子大食後漿水下二十丸
沉香散(出聖惠方)治瘰癧寒熱結腫疼痛心胷壅滯
沉香桑寄生射干升麻連翹(各三兩)大黃
(一兩半炒)防風薰陸香藿香(各三分)麝香(一分研細)
右為散入麝香研勻每服四錢水一盞煎至六分去
滓温服日三四
漏蘆湯(出聖濟總錄一名知母湯)治瘰癧初結發寒熱
漏蘆(去蘆)連翹木通桂(去粗皮)犀角屑黃芩(去黑)
(心)茈胡(去苗)玄參大黃(剉炒)知母(各等分)
右麄搗篩每服三錢匕水一盞煎至八分去滓下朴
硝半錢匕攪勻湏空心臨臥服以快利為度
土瓜根散(出聖濟總錄)治寒熱瘰癧
土瓜根(去土)連翹龍膽黃芩(去鬚)苦參括蔞實
(微炒)大黃(微炒)芍藥木香
右等分搗散食後臨卧温酒調下一錢匕日三服
石燕丸(出聖惠方)治瘰癧結腫寒熱疼痛心腹煩壅
石燕(一枚細研)真珠(一錢)麩金石(三分細研)木香井泉石
續隨(去皮各三分)㯽榔(一兩)郁李仁(一兩湯浸去皮微炒)
右為末同研令勻煉蜜和丸如桐子大每於食後以
米飲十丸下
旱蓮子丸(出丸氏方)治少長臟氣不平憂思驚恐抑鬱結
聚及外傷風寒燥熱飲食結成百毒瘰癧發作寒熱遍
於項腋凢久近悉主之
旱蓮子連翹子威靈仙何首烏蔓荆子
三稜(醋浸濕紙包煆)赤芍藥(各一兩)木香(二兩)大皂角(二挺刮去皮酥)
(炙無酥以羊脂炙)
右為末糊丸梧子大建茶清下三十丸或五十丸日
三服小兒量與之食後服
玄參散(出聖惠方)治癧初生結腫發渴寒熱
玄參枳殼(麫炒微黃去白)木通獨活(各一兩)犀角屑(半兩)
大黃(一兩微炒)杏仁(一兩湯浸去皮尖雙仁麩炒黃)
右為散每服三錢水一盞煎至六分去滓温服日三
兩
木香消毒湯(出聖濟總錄)治瘰癧寒熱煩悶
木通大黃(生各半兩)竹葉(乾者一分)連翹(一兩)獨活(去蘆半兩)梔
子仁(十分)
右麄搗篩每服三錢水酒童子小便共一盞煎七分
去滓温服
狸頭散(千金方有)治療寒熱瘰癧
連翹土瓜根龍膽苦参黃連栝蔞
芍藥常山皮(各一兩)狸頭骨(一枚)
右搗下篩酒服五分匕日三忌猪肉冷水一方無狸
頭
連翹丸(出聖濟總錄)治瘰寒熱結核在頸腋之下堅頭
連翹玄參木香升麻(各一兩)大黃(蒸半兩)昆布
(去醎味焙二兩)枳殼(去穰炒一兩半)大麻仁(微炒别研一兩)
右搗研為末煉蜜和丸如桐子大每服十五丸食前
米飲下加至二十丸一方作散空心米飲調下一錢
射干丸(出聖濟總錄)治瘰癧惡寒壮熱久則必成瘰瘻(方見)
(木門瘰癧久不差類)
白歛散(出聖惠方)治瘰癧生於腋結腫寒熱宜用貼
白歛(半兩)甘草玄參木香赤芍藥大黃(各半兩)
右為散以醋調為膏貼於患上乾即易之
治瘰癧初起未破作寒熱(出危氏方)
木鱉子(二分去殼磨)草烏(半兩磨)葱白(連根用)蚯蚓糞(如木鱉子)
(等分)
右真米醋磨木鱉子草烏二味入蚯蚓糞葱白調勻
傅癧上扯紙條貼之湏流通氣孔
療寒熱瘰癧散
狸骨(五兩半分)烏頭(七分炮)黃連(七分)
右搗下篩先食以酒服一錢匕日三忌猪肉冷水
玄參湯(出聖濟總錄)治瘰癧寒熱先從頸腋諸處起者
玄參(三觔細研)磁石(三觔内燒令赤醋淬七徧細研水飛過)
右以生絹袋盛酒三斗浸六七日每服一盞空心臨
卧温服
治寒熱瘰癧方(出聖濟總錄)
用狸頭一枚酥炙搗為散每服一錢空心米飲調下
烏犀湯(出聖濟總錄)治初患瘰癧皮肉寒熱赤腫
犀角(一錢)惡實(炒各三兩)沉香(三分)麝香(研半錢)丁香(半兩)玄參
(三分)大黃(剉炒)木通(剉)射干連翹(各等分)
右麄搗篩每服五錢匕水一鍾半煎至八分去津空
心温服
瘰癧久不瘥(附論)
夫風熱毒氣藴積臟腑攻於筋膜則結為瘰癧其疾毒
氣所感深者則衝發肌肉不得消散或成瘡孔膿水不
絶或飲食觸犯或外因風冷所傷日久月深醫藥無效
遂令久不瘥也此疾尤忌憂思恚怒氣血勞傷食寒冷
方
貫衆湯(出聖濟總錄)治頸生瘰癧已鍼瘡尚不差者
貫衆(一兩半)烏蛇(酒浸炙去皮骨一兩)連翹生乾地黃(焙各二兩)
鶴虱(炒一兩)杏仁(湯浸去尖雙仁炒)桑根白皮(剉各二兩)白歛(一兩)
葳靈仙(去苗土一兩半)白芨(一兩半)大腹皮(二兩)延胡索(一兩半)
黃耆(剉一兩半)黃連(去蘆一兩)甘草(炙一兩)木占斯(二兩)
右為末搗篩每服五錢匕水一盞半入生薑五片煎
至八分去滓食後温服
狼毒散(出聖惠方)治瘰癧久經年月膿水不時發焮腫
狼毒(剉醋拌)鼠李根皮沉香連翹薰陸香
鷄舌香詹糖香丁香(各一兩)薇銜(三分)斑猫(二十枚以)
(糯米炒黃去頭)玄參(三分)昆布(三分洗去醎味)
右為散食前以荆芥湯調下一錢
麝香膏(出聖惠方)治瘰癧久經年月成瘻瘡者
麝香雄黃(半兩細研)連翹恒山側子昆布
狼毒黃耆敗醬(各半兩)斑猫(三十枚)蝦蟇灰(一兩細研)
右細剉以臘月猪脂一觔半於淨鐺中煎十餘沸去
滓下諸藥以漫火煎攪候黃耆黑色綿濾去滓收以
瓦合中後下麝香雄黃蝦蟇灰調令勻每用故帛上
塗貼日三兩度換之
立應散治癧久不愈者(方見本門諸癧類)
射干丸(出聖濟總錄)治風熱毒癧久不瘥惡寒壯熱勞動
轉甚漸成瘻
射干昆布(去醎味)海藻(洗醎味各一兩)木香黃芩(去黑)犀
角屑(各三分)芍藥連翹白歛(各半兩)大黃(剉二兩)玄
參(一兩一分)烏蛇(酒浸去皮骨二兩)
右為末煉蜜丸如桐子大食後温酒下十五丸
丸(出聖惠方)治癧久不瘥沉注脇腋衝破皮肉膿血
不止
斑猫(一分糯米拌炒令米黃為度去頭足)麝香(一分細研)水蛭(一分微炒令黃)芫
青(一分糯米拌炒米黃為度去頭足)甘草(半兩炙煆赤剉)黑豆(一兩炒熟)大黃
(一兩微炒)烏蛇(二兩酒浸去皮骨炙微令黃)
右為末入麝香研令勻煉蜜和丸如菉豆大空心以
米飲下三丸如未覺加至五丸小便中當出爛肉為
效如小便較澁以温水調滑石末一錢服之
丁香丸(出聖濟總錄)治癧久不瘥或已破膿血甚者
母丁香(生半兩)蒼耳苖(炒一兩)青箱子(生)皂角仁(各半兩)
甜葶藶(半炒半生一兩)厚朴(去粗皮薑汁一兩炒)丹砂(研半兩一分藥為衣一分入)
右為末棗肉為丸如菉豆大丹砂為衣每服十丸至
十五丸粟米飲下日三服
漏蘆湯(出聖濟總錄)治癧久不瘥將欲破者
漏蘆(洗焙半兩)海藻(洗焙半兩)連翹(一兩)沉香(剉半兩)山梔子仁
(一兩一分)丹參玄參(各一兩)
右麄搗篩每服三錢匕水一盞半煎至八分去滓温
服
何首烏散(出聖濟總錄)治瘰癧久不差
何首烏(去黑皮半兩)黃耆(細剉半兩)皂莢(酥炙去皮子)薄荷(各一兩)
蛇蛻皮(焦灰半兩)龍腦(研一錢)麝香(研一錢)
右為末煉蜜如桐子丸大每服十丸薄荷湯下不拘
時候
犀角散(出聖濟總錄)治瘰癧久不差
犀角屑(鎊)蕪荑(生)斑猫(炒一兩)牽牛子(炒)黑豆(各一兩生)
(用)麝香(研)龍腦(研各一兩)
右除龍腦麝香外為細散再入研藥拌勻每服一錢
匕熱酒調下空心服服藥後再飲酒一盞投之下惡
物為度
七神丸(出聖惠方)治瘰癧數年不瘥根株漸大流注四肢
斑猫(三十枚去頭足翅糯米拌炒米黃為度)露蜂房(半兩燒灰)蛇蛻皮(一條)
(燒灰)蝟皮(一兩燒灰)麝香(三分細研)雄黃(半兩研細)硃砂(三分細研水飛過)
右為末入研了藥令勻煑棗肉和丸如桐子大空心
糯米飲下七丸如腹内覺有小痛及增寒即减兩丸
百日之内瘥
硼砂散(出聖惠方)治瘰癧經久不瘥
硼砂(一兩)斑猫(三十枚糯米拌炒米黃為度去頭足翅)乾漆(足一兩搗碎炒令黃)
(色)水馬(三七枚去足炒黃)白芷(半兩)滑石(一兩)桂心(半兩)
右為散空心以米飲調下一錢晚食前再服
麒麟竭膏(出聖惠方)治瘰癧久穿穴傷風冷膿水不住宜
用煖肌生肉
麒麟竭(一分)白歛黃連梹榔丁香龍骨(各一)
(分)麝香(一錢細研)
右為末入乳鉢内便研令勻用野駝脂調如膏塗於
帛上貼之日二用之
六神散(出聖濟總錄)治瘰癧久不瘥
皂莢刺薄荷昆布(洗去醎味)海藻(洗去醎味)連翹(各半兩)
白莢子(五十枚燒灰)
右為細末每服二錢匕茶調下食後臨卧服
地栢散(出聖惠方)治瘰癧經數年不瘥
地栢(半兩炒令微黃)玄參(三分)升麻(一兩)牛蒡子(一兩炒)犀角(一兩)
右為散食前温水調下一錢
治瘰癧經年不瘥諸藥無效者宜服此方(出聖惠方)
蛇蛻皮(一條焼灰)露蜂房(一兩燒灰)蝟皮(一兩細研)(二十枚糯米拌)
(炒米黃為度去頭足翅)麝香(一兩細研)
右令細煉蜜和丸如桐子大每食前皂莢子仁湯下
七丸
必效散(出瘡科精要)治久患瘰癧不效
斑猫(四十箇去頭翅)巴豆(十箇去皮心膜)白梹榔(一箇)麝香(半錢)南硼
砂(二錢半)輕粉(一錢)
右同研極細取鷄子清二箇去黃調藥勻却傾在鷄
子殼内濕紙數重糊定無令透氣生飯甑内與飯一
處蒸飯熟取藥曝乾研細末用時相度虚實虚人每
服半錢實人每服一錢並用炒生薑酒下五更初服
藥至平明取下惡物如覺小腹内疼痛更用萆麻子
燒灰入没藥等分同研細用茶調下一錢便入大腸
其取下惡物如爛肉老鼠兒及新成卵内雀兒是藥
效婦人有胎不可服
紫金散(出瘡科精要)治瘰癧久不痊者
枯白礬(半兩)砒霜(一錢)石膽(半兩)黃丹(二錢)
右為細末糯米飲粥和丸如桐子大捏作餅子爆乾
如瘡破者研為末掺於瘡上如不破者炙三壮炷如
麥大安藥餅子於火盤上後用水沉香盖之去根平
復
勝金膏(出聖濟總錄)治瘰癧久不瘥
黃連(去鬚)蚛粟子(去殼)甘草根(剉)黃蜀葵花龍骨(各半)
(兩)白芨(一分)
右為細末取榆窠上紅蟲秤三兩半候乾同為末更
入粉霜三錢同研勻每用藥三錢匕入膩粉少許取
鷄子清調攤帛上先以口濕漿水洗淨揾乾貼之隔
日易
連翹湯(出聖濟總錄)治瘰癧諸方不瘥
連翹犀角(鎊)青箱子蔓荆實黃耆(剉各等)
右麄搗篩每服三錢匕水一盞煎至七分去滓温服
空心食前服
破毒雄黃丸(出危氏方)治癧久作不愈寒熱往來項筋攣
急已破未破可服之惡物自小便中來
通明雄黃顆塊大硃砂(各二錢)斑猫(二十八箇去皮翅用糯米)
(炒黃)水銀(三錢)
右先以斑猫為末續以雄黃硃砂為末再入水銀細
研合和用鷄子清和糯米稠糊為丸菉豆大每服二
七丸米飲或温酒下如惡物未見半日再一服聖惠
方有膩粉無斑猫
治癧積年癧惡瘡疳瘡軟癤膿出及多年瘡根蝕肉腫
痛不可醫者俱用此(出聖惠方)
青黛砒霜硼砂麝香(各一兩)粉霜(一錢)
右入乳鉢内細研以麫糊丸如小麥粒大若瘡有頭
即入瘡口中以麫糊紙盖頭湏臾藥發痛後至五七
日出却瘡根便用生肌膏藥封之甚效
桃紅散(出聖濟總錄)
用血竭湏真好者如無以深色胭脂代之為細末以
自津唾調日夜頻塗瘡成靨即用浴毒湯洗之
紫紅散(出聖濟總錄)治瘰已成漏瘡歲久不愈
信砒(一錢)礬石(二錢)鉛丹(三錢)
右用瓷罐子先入砒次入礬次入鉛丹盖之鹽泥固
濟炭火煆煙盡至紫色取出以紙襯於地上一時辰
出火毒研細先以温水洗淨瘡挹乾取藥少許以生
蜜調塗日夜五六次塗至五七日瘡漸歛紫黑色即
用前桃紅散敷之
浴毒湯(出聖濟總錄)
黃栢(去粗皮)黃連(去鬚)甘草(剉)黃芩(去黑心各二兩)大豆(一合)栢
枝(一把截如指節長)
右麄搗篩每用三四匙以水二升煎至一升乘熱淋
洗日三四次候洗下瘤子即用平肌散敷之
平肌散(出聖濟總錄)
黃狗頭骨(燒灰)鱗鯉甲(燒灰各一錢)亂髮(一團脂大燒灰)
右研勻如瘡口已乾用自津唾調濕敷之日三四次
瘡即平愈一方無鱗鯉甲
治癧經年不瘥常出膿血疼痛不止宜服此方(出聖惠方)
斑猫(一分糯米拌炒米黃為度去頭足翅)羚羊角(屑一兩)麝香(一分細研)甘
草(一兩炙微赤)
右為末用軟飯和丸如菉豆大空心以荆芥湯下七
丸
蝪蜥丸治瘰癧久不瘥出膿水腫痛日夜不已(方見本門)
(赤瘰癧)
治瘰癧腫硬疼痛久不瘥宜用此(出聖惠方)
硼砂蜜陀僧斑猫雄雀糞(各一兩)
右為末用軟飯和丸如麥粒大曝乾内入瘡孔中用
麫糊帛貼之五六日自落
烏鷄丸(出聖濟總錄)治癧久不瘥
烏鷄卵(一枚)錦貝子(半兩)
右將錦子入鷄卵内用濕紙盖頭七重再用泥固濟
火煆過後入地坑内出火毒一宿取出研細入雄黃
半兩麝香一錢同細研煉蜜丸菉豆大空心蜜水下
五丸不過五服效
異效散(出聖濟總錄)治癧結核久不瘥
芫青(四十九枚)麒麟竭(一兩)
右同藏於缾中存性燒過地上出火毒研細每半錢
米飲調下加至一錢匕
内消方(一名必揵丸出仁齋直指方)治癧久不瘥及治大人小兒
瘰癧内消
斑猫(一分糯米炒去頭足翅)薄荷葉(三分)
右為末烏鷄子清和丸梧子大空心茶清下二丸午
時候服三丸臨卧服四丸次日空心服五丸臍下痛
小便取下惡物為效如小便秘喫葱茶少許
花葉散(出仁存方)治瘰漏瘡惡瘡婦人妳癰痛與不痛多
年不瘥並治之
黃蜀葵(十五朵去蒂)桑葉(二十五片)
右窨乾為末入乳香半分研勻每用少許瘡乾麻油
調塗瘡濕乾掺
治久年癧但未定交合項者皆可服(出百選方)
用鯽魚二箇三寸大者開去腸肚不去鱗巴豆不拘
多少填魚腹内滿為度麻皮纏定用煉熟黃泥褁了
曬七分乾用三二觔炭火煆過魚藥同研極細陳米
飲和丸菉豆大每服二粒或三粒陳米飲下日二三
服加少麝香一方忌羊肉動風物
治瘰癧久不瘥者(出肘後方)
用生玄參搗碎敷之日三次易之
木鱉膏(出仁齋直指方)治瘰癧經久發歇無已及膿血淋漓並
皆服之
用木鱉仁二箇厚紙裏去油研碎以烏鷄子調和磁
盞盛之甑内蒸熟每日食後喫一次服之半月自然
消靡
治癧腫痛時久不瘥
用狸頭蹄骨等用酥塗炙令黃搗為散每日空心米
飲調下一錢
治瘰經久不瘥
用斑猫一枚去翅足微炙以漿水一盞空服之或用
蜜水調下重者不過七枚差
治瘰癧腫硬疼痛時久不瘥(出聖惠方)
用蝙蝠端午日收之燒灰細研如是翁癧即無頭母
癧即有頭尖含水洗之以紙絍之絍藥於瘡孔中不
過三五度即瘥若是翁即蜜陀僧末少許以麫糊調
之即内消
治瘰癧年深日久不瘥潰爛膿血作臭穢者
用五丁草俗名猫兒眼睛連根采取不計多少亦不
切碎盛入砂石鍋内澆滿冷水煎熬極爛順手不住
攪轉乾則再添水至熬化成稠膏入全蝎數箇再熬
撈去粗渣如膏藥馨香為度傾入磁礶埋土中留口
出火氣為度以紅帛攤貼患處兩三日自落不過三
兩次即愈比及上藥先以艾炷於瘡四圍排灸之痛
極至不痛為度膿血流出用軟物揾乾淨然後前膏
塗之
治瘰癧久不瘥
用臘猪膏塗之
普濟方卷二百九十二
