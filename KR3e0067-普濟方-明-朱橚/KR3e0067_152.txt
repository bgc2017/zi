普濟方卷一百五十三明周王朱橚撰
熱病門
熱病心腹脹滿論
夫熱病服冷藥及飲冷水過多結在心下故心腹脹痛
此為藏虚先有舊癖故也或吐下已後病不解内外有
熱亦心腹脹滿此為有實也
方
㯽榔散(出聖惠方)治熱病心腹脹滿四肢煩悶不欲飲食
宜服
㯽榔白术枳殼(麩炒微黃去瓤)人參(去蘆頭)陳橘皮(湯洗)
(去白瓤焙)麥檗(麩炒微黃各一兩)川大黃(剉碎微炒)甘艸(炙微赤剉各三分)
右為粗散每服三錢以水一中盞入生姜半分煎至
六分去滓不計時候溫服
赤芍藥散治熱病心腹脹滿或時疼痛飲食全微宜
服
赤芍藥柴胡(去苖)桔梗(去蘆頭)赤茯苓鼈甲(塗醋炙令)
(黃剉去裙欄)郁李仁(湯浸去皮尖微炒各半兩)木通(三分剉)
右為散每服四錢以水一中盞煎至六分去滓不計
時候溫服
訶梨勒散(出聖惠方)治熱病心腹脹滿不能飲食四肢羸
乏宜服
訶梨勒(三分去核生用)赤茯苓(一兩半)陳橘皮(湯浸去白瓤焙)人參
(去蘆頭)白术㯽榔(各一兩)甘艸(半兩炙微赤剉)
右為散每服三錢以水一中盞入生薑半分煎至六
分去滓不計時候溫服
人參散(出聖惠方)治熱病出汗後心腹脹滿嘔逆少氣宜
服
人參(去蘆頭)木香半夏(湯洗七遍去滑)甘艸(炙微赤剉各半兩)白
术陳橘皮(湯浸去白瓤焙各三分)
右為散每服三錢以水一中盞入生薑半分棗三枚
煎至六分去滓不計時候溫服
厚朴散(出聖惠方)治熱病傷冷太過腹脹嘔逆不納飲食
宜服
厚朴(去粗皮塗生薑汁炙令香熟)半夏(湯洗七遍去滑)人參(去蘆頭各一兩)藿
香訶梨勒皮(各三分)陳橘皮(湯浸去白瓤焙)甘艸(炙微赤剉各半)
(兩)
右為散每服三錢以水一中盞入生薑半分棗三枚
煎至六分去滓不計時候溫服
柴胡散(出聖惠方)治熱病得汗後熱不解心腹脹滿宜服
柴胡(去苖)赤芍藥(各一兩)白术㯽榔桔梗(去蘆頭)甘
艸(炙微赤剉各半兩)枳實(麸炒微黃去瓤)黃芩訶梨勒皮(各三分)
右為散每服三錢以水一中盞入生薑半分煎至六
分去滓不計時候溫服
木香丸(出聖惠方)治熱病得汗後心腹脹滿疼痛宜服
木香㯽榔訶梨勒皮(各一兩)桂心桃仁(湯浸去皮)
(尖雙仁麸炒研)枳殼(麸炒微黃去瓤各半兩)
右為細末鍊蜜和丸如梧桐子大每服以生薑湯下
二十丸
大建中湯(出十便良方)治熱自腹中或從背膂漸漸蒸熱
日間小劇至夜漸退或寐而汗出小便或赤或白而
濁甚則頻數尿精夜夢鬼交日漸羸瘦此由思慮太
過心氣耗弱陽氣流散精神不收隂無所使治屬費
力
芍藥(三兩)黃蓍遠志當歸澤瀉(各一兩半)龍骨
人參甘艸(各一兩)
右為粗散每服五錢水二盞生薑三片棗一枚壁泥
少許煎至一盞去滓食前溫服(一方以菖蒲代遠志)
參橘丸(出十便良方)治熱從腹起上循胷腋繞頸與額初
似溫溫漸至大熱發作無時遇飢愈劇中脘不利善
食而瘦其色蒼黃肌肉不澤口唇乾燥此由脾氣素
弱會因他病差後悮投熱藥入于脾脾熱則消糓引
食消肌肉其脉濡弱而病治之
橘皮(三兩)麥子(一兩)人參(一兩)
右為細末蜜為丸如梧桐子大米飲下三十丸食前
服若𠻳加五味子一兩
熱病欬𠻳
論
夫熱病邪熱客于肺則上焦煩壅其人必飲水水停心
下則肺浮肺主于𠻳水氣乘之故欬𠻳也
方
前胡散(出聖惠方)治熱病壯熱欬𠻳頭痛心悶宜服
前胡(去蘆頭)川升麻地骨皮杏仁(湯浸去皮尖雙仁麸炒微)
(黃各一兩)貝母(煨微黃)紫菀(洗去苗土各一兩半)石膏(三兩半)麥門冬
(二兩去心焙)甘艸(半兩炙微赤剉)
右為粗散每服五錢以水一大盞入竹葉三七片煎
至五分去滓不計時候溫服
麥門冬散(出聖惠方)治熱病壯熱頭痛欬𠻳宜服
麥門冬(一兩半去心焙)葛根(剉)貝母(煨微黃各三分)紫胡(一兩去苖)百
合川升麻(各半兩)梔子仁甘艸(炙微赤剉各一分)
右為麄散每服四錢用水一中盞入䜴半合葱白二
莖煎至六分去滓不計時候溫服
生地黃飲子(出聖惠方)治熱病毒氣攻肺欬𠻳喉中生瘡
宜服
生地黃(切)柴胡(去苖各二兩)川升麻玄參川大黃
(生用)貝母(煨令微黃)麥門冬(去心)百合甘艸(炙微赤剉各一兩)
右細剉和勻每服半兩以水一大盞煎至五分去滓
入蜜一小匙更煎一沸放溫不計時候服
郁李仁散(出聖惠方)治熱病心肺煩熱上氣欬𠻳不得睡
卧時時渴欲飲水遍身浮腫宜服
郁李仁(湯浸去皮尖)麻黃(去根節)貝母(煨令微黃)赤茯苓杏
仁(湯浸去皮尖雙仁麸炒微黃)猪苓(去黑皮)&KR0797;&KR0803;子仁漢防已
(各一兩)桑根白皮(一兩半剉)
右為散每服五錢用水一大盞煎至五分去滓不計
時候溫服
百合散(出聖惠方)治熱病心肺熱盛小便黃赤上氣欬𠻳
宜服
百合(一兩半)杏仁(湯浸去皮尖雙仁麸炒微黃)木通(剉)黃芩(各一兩)
麥門冬(去心)甘艸(炙微赤剉)甜葶藶(炒令紫色各三分)麻黃(去根節)
紫菀(洗去苖土各半兩)
右為散每服五錢用水一大盞煎至五分去滓不計
時候溫服
桑白皮散(出聖惠方)治熱病欬𠻳喘息促不得睡卧宜服
桑根白皮(剉)天門冬(去心)紫蘇莖葉欵冬花皂
莢根皮(剉)川大黃(剉碎微炒各一兩)木通(三分剉)甘艸(半兩炙微)
(赤剉)
右為散每服五錢以水一大盞煎至五分去滓不計
時候溫服
麻黃散(出聖惠方)治熱病欬𠻳不止心胷煩悶上氣喘促
宜服
麻黃(去根節)前胡(去蘆頭)紫蘇子(各三分)大麻仁桑根
白皮(剉)杏仁(湯浸去皮尖雙仁麸炒微黃各一兩)麥門冬(一兩半去心焙)甘
草(半兩炙微赤剉)
右為麄散每服五錢水一大盞煎至五分去滓不計
時候溫服
杏仁散(出聖惠方)治熱病八九日胷滿喘促欬𠻳坐卧不
安宜服
杏仁(湯浸去皮尖雙仁)天門冬(去心)川大黃(剉碎微炒)黃芩(各一兩)
枳殼(麸炒微黃去瓤)大腹皮(剉)欵冬花(各半兩)桑根白皮(剉)
甘草(炙微赤剉)麻黃(去根節各三分)
右為散每服五錢水一大盞入燈心一撮煎至五分
去滓不計時候溫服
木通散(出聖惠方)治熱病胷中煩滿欬𠻳不止宜服
木通(剉)紫蘇莖葉赤茯苓貝母(煨令微黃)桑根白
皮(剉各一兩)梔子仁川升麻杏仁(湯浸去皮尖雙仁麸炒微赤)
枳殼(麸炒微黃去瓤各三分)
右為散每服五錢水一大盞煎至五分去滓不計時
候溫服
熱病咽喉腫痛
論
夫熱病咽喉腫痛者是脾肺熱積不散致使然也何者
胃為水榖之海通于咽門肺主于氣居于膈上其氣貫
于喉嚨邪熱伏留于脾肺故令咽喉腫痛也
方
射肝散(出聖惠方)治熱病胷中妨悶咽喉腫痛噎塞不通
宜服
射干川升麻絡石葉前胡(去蘆頭)百合枳
殼(麸炒微黃去瓤)黃藥子(各一兩)杏仁(湯浸去皮尖雙仁麸炒微黃)甘艸
(炙微赤剉)
右為麄散每服五錢水一大盞入生薑半分煎至五
分去不計時候溫服
川升麻散(出聖惠方)治熱病咽喉腫塞連舌根疼痛及乾
嘔頭疼不下食宜服
川升麻白藥子前胡(去蘆頭)石膏(各一兩)羚羊角
屑甘艸(炙微赤剉各半兩)川朴硝(二兩)玄參麥門冬(一兩)
(半去心焙)
右為麄散每服五錢水一大盞入竹茹一分煎至五
分去滓不計時候溫服
馬藺根散(出聖惠方)治熱病咽喉閉塞連舌腫疼宜服
馬藺根川升麻玄參(各一兩)川大黃(剉生用)射干
(各三分)犀角屑木通(剉)棘針甘艸(炙微赤剉各半兩)
右為散每服五錢水一大盞煎至五分去滓不計時
候溫服
露蜂房散(出聖惠方)治熱病咽喉中熱毒閉塞腫痛宜服
露蜂房(炙)甘艸(炙微赤剉)射干川升麻川朴硝
玄參(各半兩)
右為麄散每服三錢水一中盞煎至五分去滓不計
時候溫服
鉛霜散(出聖惠方)治熱病咽喉腫痛不利宜服
鉛霜(研)硼砂(研)馬牙硝(各一分)川升麻黃藥子
地龍(微炒)寒水石(研)蛇退皮(洗為灰)太隂玄精石(研)甘
艸(炙微赤剉)牛黃(半分研)
右為細散入研了藥令勻每服水一大盞不計時候
以新汲水調下一錢
含化犀角丸(出聖惠方)治熱病心脾虚熱肺氣暴壅喉中
腫痛口舌乾燥嚥津有妨不下飲食宜服
犀角屑黃藥子子芩欝金川大黃(剉碎微炒)
玄參川升麻甘艸(炙微赤剉各半兩)射干絡石葉
(各三分)馬牙硝(各一兩)
右為末入馬牙硝研令勻煉蜜和搗三二百杵丸如
梧桐子大每服不計時候常含一丸嚥津
含化射干丸(出聖惠方)治熱病脾肺壅熱咽喉腫塞連舌
根痛宜服
射干川升麻(各一兩)硼砂(研)甘艸(炙微赤剉)杏仁(湯浸去皮)
(尖雙仁麸炒微黃細研各半兩)䜴心(二合微炒)
右為末入研了藥令勻煉蜜和搗三二百杵丸如彈
子大每服含一丸嚥津
地黃煎(出聖惠方)治熱病熱毒攻咽喉腫痛舌根生瘡宜
服
生地黃汁(半分)牛旁根汁蜜(三合)黃丹(一兩)鉛霜(一分研)
杏仁(二兩湯浸去皮尖雙仁細研入)太隂玄精石(半兩研)
右藥合和令勻入銀器内重湯煑用槐枝子攪不得
住看色紫即傾入瓷盒中盛每服不計時候取如小
彈子大含嚥津
治熱病毒氣攻咽喉腫痛宜服(出聖惠方)
太隂玄精石(一兩)馬藺子(半兩為末)硼砂(一分)
右都研令細每服不計時候以蜜水調下一錢
又方(出聖惠方)
黃藥子地龍(各一兩炙微)馬牙硝(半兩)
右為細散每服不計時候以蜜水調下一錢
木通湯治熱病喉中閉塞疼痛
木通(剉)羚羊角(鎊)芍藥絡石(各一兩)升麻(二兩)射干
(一兩)杏仁(湯浸去皮尖雙仁半兩)
右為粗散每服三錢水一盞入竹葉七片煎至六分
去滓食後溫服三日
熱病口乾
論
夫熱病口乾者由熱毒在于脾胃故也口為脾之外候
其臟若有積熱則津液枯少故令口乾也
方
蘆根散(出聖惠方)治熱病口乾煩熱宜服
蘆根(二兩)地骨皮茅根(剉)葛根(剉)黃芩川升麻
(各一兩)甘艸(三分炙赤剉)麥門冬(一兩半去心焙)
右為麄散每服四錢水一中盞入竹茹一分煎至六
分去滓不計時候溫服
犀角散(出聖惠方)治熱病毒氣在心脾口乾煩悶宜服
犀角屑&KR0797;&KR0803;根川升麻寒水石葛根
胡黃連生乾地黃(各一兩)麥門冬(二兩去心焙)甘艸(半兩)
(炙微赤剉)
右為細散每服一錢以新汲水調下不計時候服
黃芩丸(出聖惠方)治熱病心脾壅熱不退口乾煩渴時發
躁悶宜服
黃芩梔子仁鉄粉(細研)&KR0797;&KR0803;根馬牙硝(研)寒
水石(各一兩)
右為末入研了藥令勻煉蜜和搗三二百杵丸如梧
桐子大每服不計時候以溫漿水下三十丸
&KR0797;&KR0803;丸(出聖惠方)治熱病心脾積熱致口乾煩渴宜服
&KR0797;&KR0803;根黃連(去鬚)茯神(各一兩)地骨皮鉄粉黃
芩(各三分)桑根白皮(剉)犀角屑人參(去蘆頭)麥門冬
(一兩半去心焙)甘艸(半兩炙微赤剉)
右為末煉蜜和搗三二百杵丸如梧桐子大每服不
計時候小麥湯溫下三十丸
生地黃煎(出聖惠方)治熱病心胷煩熱口乾皮肉黃宜服
生地黃汁生&KR0797;&KR0803;根汁生麥門冬汁(各五合)蜜
(二合)酥(一兩)生藕汁(三合)
右一處相和于鍋中熬令稍稠每服不計時候抄服
半匙
治熱病餘熱未退口乾煩渴宜服(出聖惠方)
知母石膏(各一兩半)甘艸(三分炙微赤剉)
右為麄散每服五錢以水一盞入糯米五十粒煎至
五分去滓不計時候溫服
治熱病毒氣未解煩躁壯熱口乾悶亂宜服(出聖惠方)
葱白(五莖拍破)䜴(二合)甘艸(半兩炙微赤剉)
右以水一大盞半煎至一盞去滓入生地黃汁生牛
蒡汁各二合微煖不計時候分為三服
主發熱口乾小便澁(出本草)
以甘蔗去皮盡令喫之嚥汁若口痛搗取汁服之
又方
用葳𬎼五兩煮汁飲之
熱病鼻衂
論
夫熱病鼻衂者心臟傷熱所為也心主血肺主氣肺開
竅邪熱與血氣并故衂也
方
刺薊飲子(出聖惠方)治熱病頭痛壯熱鼻衂吐血心中緊
硬徧身疼痛四肢煩悶宜服
刺薊生地黃生麥門冬(去心各一兩)雞蘇赤茯
苓生薑(各半兩)青竹茹(一分)
右細剉以水三大盞煎至一盞半去滓不計時候分
溫三服
黃龍湯(出聖惠方)治熱病鼻衂去五臟熱氣
伏龍肝(半兩)當歸(剉微炒)甘艸(炙微赤剉)赤芍藥黃芩
川朴硝川升麻(各三分)生乾地黃(一兩半)
右為粗散每服五錢以水一大盞入竹茹一分煎至
五分去滓不計時候溫服
阿膠散(出聖惠方)治熱病鼻衂不止此是湯毒傷肺宜服
阿膠(搗碎炒令黃燥)伏龍肝黃芩地骨皮(各三分)䜴(一合)
葱白連鬚(二莖)
右細剉令勻都以水一大盞半煎至一盞去滓入生
地黃汁二合攪令勻不計時候分溫三服
黃芩散(出聖惠方)治熱病鼻衂不止宜服
黃芩川大黃(剉碎微炒)刺薊(各一兩)梔子仁蒲黃(各半)
(兩)
右為散每服四錢水一中盞煎至六分去滓不計時
候溫服
熟乾地黃散(出聖惠方)治熱病鼻衂出多面無顔色昏悶
虚困
熟乾地黃白芍藥人參(去蘆頭)天竺黃(各三分)黃
蓍(一兩半剉)阿膠(搗碎炒令黃燥)當歸(剉微炒各半兩)
右為細散每服不計時候以黃蓍湯調下二錢
貝母散(出聖惠方)治熱病鼻衂不止
貝母(煨微黃色)刺薊蒲黃(各一兩)
右為細散每服不計時候以新汲水調下二錢
治熱病鼻衂不止方(出聖惠方)
蛤粉香墨末(各一錢)黃丹(半錢)
右相和令勻以新汲水調頓服
治熱病鼻衂諸藥無效者宜用此方(出聖惠方)
赤馬通(二枚絞取汁)阿膠(三片炙令微黃搗末)
右相和熱攪令勻每用少許滴鼻中仍以新汲水略
蘸足即止
治熱病衂血日夜無度身面如金(出聖惠方)
右以韮根一握搗絞取汁以鑵索投于井中深處良
久急取出瀝水同和滴二七滴于鼻中差
治熱病鼻衂若血下數升者宜服(出聖惠方)
以好松烟墨二兩搗細羅為末用雞子白和丸如梧
桐子大每服以生地黃汁下二十丸如人行五里再
服以差為度
黃土湯(出聖惠方)治鼻衂去五臟熱氣結而吐血者
當歸甘艸(炙)芍藥芎藭(各三兩)黃芩(二兩)桂心(一兩)
生地黃(一片)青竹皮(五兩)釜底下焦黃土(如雞子一枚碎綿裏)
右切以水一斗三升煮竹皮減三升去滓内諸藥煮
取三升分二服忌海藻菘菜生葱
又方
用黃芩四兩切以水五升煮取二升分三服亦治婦
人漏下血
熱病口瘡
論
夫熱病發汗吐下之後表裏俱虛毒氣未除伏熱在臟
熱毒乘虚攻于心脾上焦煩壅頭痛咽乾故舌口生瘡
也
方
犀角散(出聖惠方)治熱病口瘡心神煩躁大小便壅滯宜
服
犀角屑甘艸(炙微赤剉各半兩)黃連(去鬚)川大黃(剉碎微炒)黃
芩川朴硝(各一兩)川升麻(三分)麥門冬(一兩半去心焙)
右為麄散每服三錢以水一中盞煎至六分去滓溫
服如人行十餘里再服以利為度
川升麻散(出聖惠方)治熱病口瘡壯熱頭痛心神煩躁宜
服
川升麻玄參黃連(去鬚)大青知母黃芩(各一)
(兩)柴胡(一兩半去苖)甘艸(炙微赤剉)地骨皮(各三分)
右為麄散每服三錢以水一中盞入淡竹葉三七片
煎至六分去滓不計時候溫服
大青散(出聖惠方)治熱病心臟壅熱口内生瘡宜服
大青沙參(去蘆頭)川升麻川大黃(剉碎微炒各一兩)黃
芩枳殼(麸炒微黃各半兩)生乾地黃(一兩)川朴硝(三分)
右為散每服四錢以水一中盞煎至六分去滓不計
時候溫服
犀角煎(出聖惠方)治熱病咽喉赤腫口内生瘡不能下食
宜服
犀角屑川升麻川大黃(剉碎微炒)黃藥子馬牙
硝黃蘖(剉各半兩)
右為散以水四大盞煎至一大盞入蜜三合相和更
煎一兩沸放溫徐徐含嚥
龍膽煎(出聖惠方)治熱病口瘡發渴疼痛不可忍宜塗
龍膽艸(去蘆頭)黃連(去鬚)川升麻槐白皮(剉)大青(各一)
(兩)竹葉薔薇根(剉各二兩)
右細剉都以水五大盞煎至一大盞去滓入蜜三合
慢火煎成膏塗于瘡上有涎吐之
石膏煎(出聖惠方)治熱病口瘡洗心除熱去喉中鳴宜服
石膏(半斤細研)蜜地黃汁(各一中盞)
右以水三大盞先煮石膏取一盞乃内蜜及地黃汁
復煎取一盞去滓每服抄一匙含嚥
治熱病口瘡久不愈方
天門冬(一兩半去心焙)川升麻玄參(各一兩)
右為末煉蜜和丸如彈子大每服以新綿薄裹一丸
含嚥津
又方(出聖惠方)
川升麻黃藥子(各一兩)川大黃(一兩半剉碎微炒)黃丹(半兩)
右為末煉蜜和丸如彈子大每服以新綿薄裹一丸
含嚥津
治熱病口瘡赤腫疼痛不可忍(出聖惠方)
黃蘖(一兩末)膩粉(一錢)馬牙硝(一兩末)
右件藥相和令勻每取少許貼于瘡上有涎吐却日
三兩上用
治熱病口瘡赤腫疼痛方(出聖惠方)
薔薇根(二兩剉)黃蘖(一兩半剉)馬牙硝(一兩)
右件藥都以水二大盞半煎至一盞半去滓溫含冷
吐
治熱病口瘡不飲方(出聖惠方)
牛膝(去苖)角蒿(各一兩)黃蘖(半兩剉)
右細剉都以水二大盞煎取一盞半去滓溫含冷吐
治熱病口瘡方(出聖惠方)
黃連(一分去鬚)槐白皮甘艸根(各半兩)
右細剉用水一大盞煎至半盞去滓溫含冷吐
石膽散(出聖惠方)治熱病口舌生瘡
石膽(半錢)馬牙硝(一兩)黃連(半兩去鬚)龍腦(一錢)黃蘖(剉)角蒿
(各一分)
右為細散入龍腦石膽馬牙硝等更研細每取半錢
用新綿薄裹含良久有涎即吐之
酥蜜煎(出聖惠方)治熱病熱盛口中生瘡
酥蜜(各三合)大青(一兩)
右先將大青搗羅為末入酥蜜中攪和勻慢火煎三
兩沸入净器盛不計時候含一茶匙
熱病吐血
論
夫諸受病不發其汗熱毒入深結于五臟内有瘀積故
令吐血也
方
生乾地黃散(出聖惠方)治熱病發汗而汗不發致内有積
瘀故吐血不止宜服
生乾地黃赤芍藥刺薊(一兩)犀角屑(半兩)牡丹皮
栢葉(各三分)
右為散每服四錢以水一中盞煎至六分去滓不計
時候溫服
大黃散(出聖惠方)治熱病吐血不止心胷煩悶宜服
川大黃(剉碎微炒)甘艸(炙微赤剉各三分)犀角屑赤芍藥
黃芩生乾地黃(各一兩)
右為散每服四錢水一中盞煎至六分去滓不計時
候溫服
刺薊散(出聖惠方)治熱病吐血并鼻衂不止頭面俱熱宜
服
刺薊川升麻雞蘇莖葉川朴硝(各一兩)赤芍
藥子芩(各一兩半)大青犀角屑甘艸(炙微赤剉各三分)
生乾地黃(二兩)
右為散每服四錢水一中盞煎至六分去滓不計時
候溫服
竹茹散(出聖惠方)治熱病吐血并鼻衂不止宜服
青竹茹(一兩半)子芩(一兩)蒲黃伏龍肝(末各二錢)生藕(二合)
右以水一大鍾半煎竹茹子芩至一盞去滓下蒲黃
等三味攪令勻不計時候分為三服
犀角散(出聖惠方)治熱病毒氣未解心肺積熱吐血不止
心中壅悶宜服
犀角屑梔子仁地骨皮子芩川大黃(剉碎)
(微炒)甘艸(炙微赤剉)茯神川升麻茅根(剉)蘆根(剉各半兩)
麥門冬(三分去心)生乾地黃(一兩)
右為散每服四錢以水一中盞煎至六分去滓不計
時候溫服
紅藍花散(出聖惠方)治熱病吐血心胷不利宜服
紅藍花川大黃(剉碎微炒各一兩)訶梨勒皮羚羊角
屑黃芩刺薊(各三分)
右為麄散每服五錢以水一大盞煎至五分去滓下
赤馬通汁半合更煎一兩沸不計時候溫服
又方(出聖惠方)
以生地黃搗絞取汁每服一小盞頻三五服即差
又方(出聖惠方)
以生藕搗絞取汁每服一小盞入生蜜一匙攪勻服
之頻服即止
又方(出聖惠方)
以生刺薊搗絞取汁每服一小盞入生蜜一匙攪勻
服之頻服即止
又方(出聖惠方)
以伏龍肝水浸取清每取一小盞服之
地血散(出活人書)熱毒深入吐血
茜根(四錢)大豆(二兩)黃藥子甘艸(各一兩)
右為細末每服三錢新汲水調下
三黃丸(出御藥院)治法千金方同治吐血黃疸熱病
黃連(半兩)黃芩大黃(各二錢半)
右件為細末煉蜜和丸如桐子大每服五十丸食前
溫水下
熱病熱毒攻眼
論
夫熱病毒氣攻眼者由伏熱在臟壅滯熱毒薰蒸于肝
上衝于目故也肝系于目目者肝之竅若為邪熱所攻
則赤腫疼痛或生翳障也
方
犀角散(出聖惠方)治熱病熱毒攻眼赤澁腫痛宜服
犀角屑防風(去蘆頭)黃芩川升麻石膏川
大黃(剉碎微炒)黃連(去鬚)大青甘菊花梔子仁甘
艸(炙微赤剉各半兩)麥門冬(一兩去心焙)
右為麄散每服三錢以水一中盞入淡竹葉三七片
煎至六分去滓不計時候溫服
玄參散(出聖惠方)治熱病熱毒攻眼額角徧痛兩眼澁腫
心神煩悶宜服
玄參甘菊花地骨皮川升麻黃連(去鬚)梔
子仁柴胡(去苖)甘艸(炙微赤剉各半兩)麥門冬(一兩去心焙)
右為麄散每服三錢以水一中盞煎至六分去滓不
計時候溫服
青箱子丸(出聖惠方)治熱病熱毒攻眼生翳膜宜服
青箱子防風(去蘆頭)枳殼(麸炒微黃去穣各一兩)枸杞子
澤瀉生乾地黃石决明(各一兩半)麥門冬(二兩半去心焙)
細辛黃連(去鬚)茺蔚子(各三分)車前子(二兩)
右為末煉蜜和搗三二百杵丸如桐子大每服以清
粥飲下三十丸不計時候溫服
洗眼黃蘖湯(出聖惠方)治熱病毒氣攻兩眼赤腫疼痛宜
服
黃蘖黃連當歸甘艸(生用)黃芩(各半兩)燈心(三束)
杏仁(湯浸去皮尖雙仁生用)𬎼仁(各一分)棗(五枚)
右細剉都以水三大盞煎取一盞半以綿濾去滓看
冷煖避風處洗眼日三五度用
洗眼梔子湯(出聖惠方)治熱病熱毒氣攻眼生赤脉翳膜
疼痛怕見光明宜服
梔子仁黃蘖黃芩黃連秦皮(剉)決明子
(微炒各半兩)𬎼仁(一分)棗(五枚)
右細剉都以水二大盞煎取一大盞以綿濾去滓避
風處看冷煖洗眼日三五度用
洗眼黃連湯(出聖惠方)治熱病毒氣攻眼赤腫疼痛宜服
黃連甘艸(生用)秦皮秦芁(去苖各一兩)黃蘖(二兩)
右細剉都以水三大盞煎至二大盞溫溫洗眼日三
五度用
治熱病毒氣攻眼腫痛點眼方(出聖惠方)
黃連(去鬚搗碎)馬牙硝(各一分)人乳汁(一小盞)
右將黃連馬牙硝等入于乳汁中浸經一宿濾過取
清點眼日五七度
洗肝散(出聖惠方)治熱病熱毒攻眼腫疼痛宜服
羚羊角屑子芩羌活柴胡(去苖)川大黃(剉碎微炒)
防風(去蘆頭)梔子仁甘菊花黃連(去鬚)犀角屑
甘艸(炙微赤剉各半兩)
右為粗散每服三錢以水一中盞入淡竹葉三七片
煎至六分去滓不計時候溫服
治熱病後眼生翳方(出肘後方)
右燒䜴二七粒為末納管中吹入鼻中
治熱病差後百日食五辛者目暗(出本草)
以鯽魚作臛熏之愈
熱病發狂
論
夫熱病在表或未發汗或已發吐下之後表症未解毒
氣不散煩熱而渴得水不能飲表虚裏實故身體發斑
狀如文錦也
方
解毒香䜴飲子治心肺藏熱毒攻于皮膚徧生赤斑
重者其色紫黑宜服
香䜴(二兩)石膏(三兩)梔子仁大青川升麻川芒
硝川大黃(剉碎微炒)甘艸(各半兩生用)
右細剉拌和令勻每服半兩用水一大盞入生薑半
分葱白七寸煎至五分去滓不計時候溫服
犀角散治熱病目赤煩躁狂語坐卧不得身生赤斑
宜服
犀角屑龍膽艸(去蘆頭)人參(去蘆頭)甘艸(生用各半兩)不
灰木(以牛糞火燒為灰細研)黃芩(各一兩)川大黃(三分剉碎微炒)
右為麄散每服三錢以水一中盞入竹葉二七片煎
至六分去滓不計時候溫服
茵陳散治熱病發斑宜服
茵陳(二兩)川大黃(剉碎微炒)玄參(各一兩)梔子仁(一分)甘艸(半兩)
(生用)
右為散每服四錢以水一中盞煎至六分去滓不計
時候溫服
牛黃散治熱病發斑解毒宜服
牛黃(細研)川升麻㯽榔(各半兩)人參(去蘆頭)川大黃(剉碎)
(微炒各一兩)梔子仁甘艸(生用各三分)木香犀角屑
羚羊角屑(各一分)
右為細散每服不計時候煎竹葉湯調下二錢
生地黃膏治熱病溫毒大疫發斑宜服
生地黃(半斤切)䜴(一升)雄黃(細研)麝香(細研各二錢)
右件藥以猪膏二斤慢火煎地黃并䜴三分煎至二
分絞去滓入雄黃麝香攪令勻以瓷合内貯之每服
不計時候以溫水調下半匙服此藥後其毒皆從皮
膚中出即差
解毒犀角散治熱病毒氣外攻皮膚斑出狂亂躁熱
宜服
犀角屑黃芩大青馬牙硝(各一兩)梔子仁
牛黃(細研)天竺黃(細研)赤茯苓黃連(去鬚)廿艸(生用各半兩)
麥門冬(一兩半去心焙)麝香(一錢細研)
右為細散每服不計時候煎竹葉湯調下二錢
升麻散(出聖惠方)治熱病發赤斑心身煩躁宜服
川升麻川大黃(剉研細炒)人參(去蘆頭)犀角屑玄參
(各一兩)甘艸(半兩生用)
右為細散每服以新汲水調下二錢日四五服
黑奴丸(出聖惠方)治熱病溫毒中人斑出赤者五死一生
黑者十死一生大疫難救並宜服
麻黃(三分去根節)川大黃(半兩剉碎微炒)川芒硝黃芩伏
龍肝竈突中黑土梁上塵(各一兩)
右為末煉蜜和搗三二百杵丸如彈子大每服不計
時候以新汲水研下一丸如渴俱飲水須臾當寒寒
便汗出即解如未解更服一丸
大青散(出聖惠方)治熱病熱毒斑出頭面及身
大青(二兩)阿膠(半兩搗碎炒令黃燥)䜴(一合)
右件藥都以水一大盞半煎至五分去滓内膠令消
不計時候分溫二服
治熱病發斑瘡頭面及身皆戴白漿方
右取好蜜通身摩瘡上赤以蜜煎升麻數塗之
又方(出聖惠方)
以升麻濃煮綿濾洗之苦酒漬彌好但痛難忍
治熱病斑發須臾徧身皆戴白漿此熱毒氣盛方
右煑葵菜葉及韮薤噉之則止
又方(出聖惠方)
以鮮羊血服三二合則止初患急服之
天行熱病若發赤黑斑如疹(出本艸)
用青木香二兩水二升煑取一升頓服之效
熱病生熱毒瘡
論
夫臟腑虚實不調則生于客熱表有風濕與熱氣相摶
則身體生瘡癢痛而膿汁出此風熱所為也
方
白鮮皮散(出聖惠方)治熱病毒氣不散遍身生熱毒瘡
白鮮皮川升麻黃芩玄參犀角屑梔
子仁赤芍藥川大黃(剉碎微炒)甘艸(炙微赤剉)杏仁(湯浸)
(去皮尖雙仁麸炒微黃各半兩)麥門冬(一兩去心焙)
右為麄散每服四錢以水一中盞煎至六分去滓不
計時候溫服
玄參散(出聖惠方)治熱病遍身生熱毒瘡癢痛有膿水
玄參羚羊角屑黃蓍(剉)川升麻大青漏
蘆(去蘆頭)地骨皮川大黃(剉碎微炒各一兩)甘艸(半兩炙微赤剉)
右為散每服三錢水一中盞煎至六分去滓不計時
候溫服
漏蘆散(出聖惠方)治熱病毒氣攻皮膚生瘡癢痛
漏蘆(一兩半去蘆頭)木通藍葉犀角屑梔子仁
玄參川升麻川朴硝(各一兩)甘艸(炙微赤剉半兩)
右為散每服三錢水一中盞煎至六分去滓入生地
黃汁半合不計時候溫服
葛根散(出聖惠方)治熱病累發汗毒氣不盡攻于頭面及
身體發如豆頭白根紫為毒氣盛
葛根(剉)川升麻犀角屑知母黃芩甘艸
(炙微赤剉)欝金川大黃(剉碎微炒各一兩)
右為細散每服二錢用雞子一枚取清以新汲水半
盞同調藥不計時候溫服
半夏散(出聖惠方)治熱病毒氣壅腫為瘡宜服
半夏(湯洗七遍去滑)川大黃乳香(各一兩)
右細羅為散以葱白三兩細切入諸藥同搗為膏用
塗腫上可厚三分已来乾即重換
消腫退壅毒方(出聖惠方)治熱病經五七日後毒氣攻皮
膚生瘡腫
生油胡荽汁(各一合)雞子白(二枚)
右相和令勻空腹頓服如未消再服之
又方(出聖惠方)
川大黃(二兩搗末)膩粉(半兩)
右相和細研用生麻油調如膏塗
又方(出聖惠方)
右以精猪肉薄切冷水浸裛乾搦于瘡腫上熱即換
之
治熱病熱毒發瘡及頭面與身須臾周匝狀如火瘡皆
影帶瘭漿或没或生方(出聖惠方)
右以葵菜爛煑以蒜虀同食之即止初患急宜食之
若不早治極者多死若病差後瘡瘢色黑經歲方滅
者此是惡毒時氣也永徽四年此瘡從西東流徧于
海内若有此疾俱依方煮食必效
治熱病下部有䘌蟲生瘡(出本艸)
熬塩綿裏熨之不過三度差
治熱病後下部生瘡(出本艸)
濃煮桃白皮如稠餳納少許熊膽研以緜蘸藥内下
部瘡上
又方
用馬蹄燒灰以猪脂和傅日五六次用之
熱病發疱瘡
論
夫熱病表虚裏實熱毒氣多發此瘡其瘡色白或赤發
于皮膚頭作漿或戴白膿者其毒輕有黑紫色作根隱
隱在肌肉裏其毒重甚者内五七竅皆有瘡形如豌豆
故以為名也
方
大黃散(出聖惠方)治熱病胃中熱毒生疱瘡如豌豆
川大黃(二兩剉碎微炒)黃連(一兩半去鬚)川升麻(一兩)黃芩漏
蘆(去蘆頭)玄參甘艸(炙微赤剉各三分)
右為散每服五錢以水一大盞煎至五分去滓不計
時候溫服之
藍葉散(出聖惠方)治熱病熱毒盛疱瘡出頭黑者為難治
藍葉(一兩)犀角屑(一兩半)木香(一分)川升麻(一兩半)瞿麥
玄參(各一兩)甘艸(半兩炙微赤剉)
右為散每服五錢以水一大盞煎至五分去滓不計
時候溫服
犀角散(出聖惠方)治熱病疱瘡出心煩熱盛
犀角屑川升麻木香紫艸麥門冬(去心)漏
蘆(去蘆頭各一兩)麝香(一錢研)甘艸(半兩炙微赤剉)
右為散每服三錢以水一中盞煎至六分去滓不計
時候溫服
地骨皮散(出聖惠方)治熱病生疱瘡心神煩懆
地骨皮黃芩黃連(去鬚)川大黃(剉碎微炒)木香羚
羊角屑(各一兩)甘艸(半兩炙微赤剉)
右為散每服四錢以水一中盞煎至六分去滓不拘
時溫服
梔子飲子(出聖惠方)治熱病生疱瘡狀如豌豆
梔子仁(一兩)瞿麥木通(剉)苦竹葉甘艸(炙令微赤剉各)
(半兩)䜴(一合)黃芩(一兩)
右細剉每服半兩以水一大盞煎至五分去滓不計
時候溫服
治熱病壯熱頭痛發疱瘡如豌豆(出聖惠方)
石膏(二兩)柴胡(去苖)虎杖(剉)赤芍藥(各一兩)梔子仁(三分)知
母犀角屑甘艸(炙微赤剉各半兩)
右為散每服四錢以水一中盞煎至六分去滓不計
時候溫服
發毒理氣木香散(出聖惠方)治熱病發疱瘡形如豌豆
木香(一分)䜴(一合)葱白(二莖)麻黃(半兩去根節)乾薄荷(一分)
右細剉以水一大盞半煎至一盞去滓不計時候分
溫二服衣蓋取汗
治熱病毒氣盛生疱瘡如豌豆方(出聖惠方)
苦竹葉小麥(各二兩)石膏(三兩搗碎)
右以水三大盞煎至一盞半去滓不計時候分溫三
服
又方(出聖惠方)
胡荽(一握細切)生地黃(三兩細切)
右相和搗絞取汁空心頓服
又方(出聖惠方)
右紫艸二兩并根細剉以水二大盞煎至一盞去滓
不計時候分溫二服
熱病發黃
論
夫熱病發黃一身面目俱黃遍體疼痛心煩壯熱肩項
疼強腰背拘急此由寒氣在表則熱蓄于脾胃腠理不
開瘀熱在内宿榖欝蒸不得消化則大小便不通故身
體面目皆變黃色凡發黃其寸口近掌無脉口鼻氣冷
並不可療心死之候也
方
犀角散(出聖惠方)治熱病黃疸熱渴及患酒勞胷滿氣促
皮膚漸黃如金色
犀角屑(一兩)葛根(三分剉)通艸人參(去蘆頭)柴胡(去苗各一)
(兩)知母藍葉桔梗(去蘆頭)赤茯苓桑根白皮
(剉)秦芁(去苖各三分)
右為散每服四錢以水一中盞煎至五分去滓入竹
瀝一合攪令勻不計時候溫服
茵陳散(出聖惠方)治熱病黃疸目黃如金小便如血心煩
躁悶口苦頭痛
茵陳梔子仁(各三分)木通甘艸(半兩炙微赤剉)&KR0797;&KR0803;根
(一兩)麥門冬(一兩半去心)柴胡(一兩去苗)秦芁(一兩去苗)
右為散每服五錢以水一大盞入竹葉三七片煎至
五分去滓不計時候溫服
龍膽散(出聖惠方)治熱病黃疸熱渴額上汗出手足熱小
便赤澁
龍膽艸(一兩去蘆頭)川升麻(半兩)麥門冬(三分去心)犀角屑(一兩)
甘艸(半兩炙微赤剉)梔子仁(半兩)
右為散每服五錢以水一盞入生薑半分煎至五分
去滓入生地一合更煎一兩沸不計時候溫服
麥門冬散(出聖惠方)治熱病面目俱黃心腹堅滿氣急精
神恍忽語多倒錯
麥門冬(一兩半去心焙)茵陳(一兩)梔子仁川升麻川大
黃(剉碎微炒)黃芩大青(各半兩)川芒硝(一兩)
右麄散每服四錢以水一中盞煎至六分去滓不計
時候溫服
黃連散(出聖惠方)治熱病黃疸遍身面目悉黃
黃連(去鬚)大青梔子仁茵陳柴胡(去苖)黃芩
地骨皮川芒硝甘艸(炙微赤剉各半兩)川大黃(二兩剉碎)
(微炒)
右為麄散每服四錢以水一中盞煎至六分去滓不
計時候溫服
茵陳散(出聖惠方)治黃疸遍身並黃
茵陳&KR0797;&KR0803;根川升麻龍膽艸(去蘆頭各二兩)寒水
石(三分)甘艸(一兩炙微赤剉)
右為麄散每服五錢以水一大盞煎至五分去滓入
地黃汁半合更煎一沸不計時候溫服
犀角飲子(出聖惠方)治心黃熱毒攻急眼黃
犀角屑黃芩梔子仁川升麻(各半兩)茵陳
川大黃(剉碎微炒)川芒硝甘艸(炙微赤剉各三分)甜竹葉
右細剉每服半兩以水一大盞煎至五分去滓不計
時候溫服
梔子仁散(出聖惠方)治遍身黃如橘色心脇滿急
梔子仁黃芩柴胡(去苖)川升麻龍膽艸川
大黃(剉碎微炒各一兩)&KR0797;&KR0803;根(一枚乾者)川芒硝(二兩)甘艸(半兩炙微)
(赤剉)
右為麄散每服四錢以水一中盞入葱白兩莖煎至
六分去滓不計時候溫服
苦參散(出聖惠方)治熱病多有内瘀即成黃疸若用瓜蒂
散吹鼻中令黃汁出後多差忽然振寒便發黃皮膚
如黃塵出小便赤少大便時閉氣力有異食飲不妨
餘熱不除久黃者
苦參(剉)黃連(去鬚)甜葶藶(隔紙炒令紫色)黃芩川大黃(剉碎)
(微炒各半兩)瓜蔕(一分)黃蘖(一分剉)
右為細散每服以粥飲下二錢不拘時服
茵陳丸(出聖惠方)治熱病發黃
茵陳(半兩)恒山(一分)梔子仁鱉甲(塗醋炙令微黃去裙襴)川朴
硝川大黃(剉碎微炒)木香犀角屑杏仁(湯浸去皮尖雙)
(仁麸炒微黃别研如膏各一兩)川升麻巴豆(一分去皮心研紙裏壓去油)
右為末入杏仁巴豆同研令勻煉蜜和搗三二百杵
丸如梧子大每服空心煎烏梅湯下三丸如人行十
里或利或汗或吐為效如未應即再服三丸
猪膏髮煎方(出聖惠方)治熱病諸黃
猪膏(八錢)亂髮(如雞子大二枚)
右安猪膏等于鐺中煎令髮消盡研絞去滓不計時
候分為四服如人行五里再服盡則病從小便出
瓜蔕散(出聖惠方)治熱病毒貫臟腑深入骨髓之間或為
黃疸黑疸赤疸白疸榖疸馬黃等疾喘急須臾不絶
又治酒疸脉浮腹滿欲嘔宜吐之
瓜蔕(二七枚)赤小豆(二七枚炒熟)秫米(二七粒)
右為細散取如大豆吹于鼻中當有黃水出為效一
方為末每服半錢米飲下以吐為度
又方(出聖惠方)
以瓜蔕二七枚搗碎以水一中盞煎至五分去滓溫
服一名一物瓜蔕湯太陽中暍身熱疼重而脉微弱
此以夏月傷冷水水行皮中所致也此湯主之
治暴黃腹脹遍身如橘子色小便不利并天行溫熱病
瘀熱在裏頭汗出身無汗煩渴飲水小便赤澁發黃手
足冷方(旅舍備要方)
枳殼(麸炒去瓤一兩)大黃(三分)肥梔子(十四枚)茵陳蒿(去枝梗六兩)
右為散每服三錢水一盞半煎至一盞去滓溫服小
便當如皂莢汁出黃從小便出也
治毒黃熱病(出本艸)
以東行母猪糞一升宿浸去滓頓服
熱病後脾胃虚不思飲食
論
夫熱病毒氣盛時心胷煩躁多服冷藥及過于轉瀉或
飲水過多水停心下傷于胃口病折已後熱勢既退脾
胃乃虚不能摧伏五糓故不思飲食也
方
人參散(出聖惠方)治熱病後脾胃虚不思飲食脇下有氣
腹肚不調
人參(一兩去蘆頭)枳殼(麸炒微黃去瓤)甘艸(炙微赤剉)黃蓍(剉各半兩)沉
香(一兩)厚朴(二兩去麄皮塗生薑汁炙令香熟)
右為散每服三錢以水一中盞入生薑半分棗三枚
煎至六分去滓食前溫服
白术散(出聖惠方)治熱病後脾胃氣虚四肢疼痛不思飲
食
白术(一兩)麥門冬(去心)前胡(去蘆頭)桂心白芍藥當
歸半夏(湯洗七遍去滑)甘艸(炙微赤剉各半兩)黃蓍(剉)人參(去蘆)
(頭各三分)白茯苓陳橘皮(湯浸去白瓤各一兩)
右為散每服五錢以水一大盞入生薑半分棗三枚
煎至五分去滓食前溫服
丁香散(出聖惠方)治熱病後脾胃氣不和不思飲食宜服
溫中和氣
丁香訶梨勒(煨用皮各一兩)甘艸(炙微赤剉)木香人參(去蘆)
(頭)陳橘皮(湯浸去白瓤焙各一兩)
右為散每服五錢以水一大盞入生薑半分棗三枚
煎至五分去滓食前溫服
白茯苓散(出聖惠方)治熱病後脾胃氣虚冷痰滯不思飲
食
白茯苓人參(去蘆頭)柴胡(去苗)半夏(湯洗七遍去滑)枇杷葉
(拭去毛炙令微黃)厚朴(去麄皮塗生薑汁炙令香熟各半兩)草豆蔲(一分去皮)
右為散每服五錢以水一大盞入生薑半分棗三枚
煎至五分去滓食前溫服
黃蓍散(出聖惠方)治熱病後脾胃氣虚四肢乏力骨節煩
疼口乾舌苦不思飲食
黃蓍(剉)人參(去蘆頭)白茯苓陳橘皮(湯浸去白瓤焙)枳殼
(麸炒微黃去瓤)訶梨勒(煨用皮)白术(各一兩)甘艸(半兩炙微赤剉)五味
子(一兩)
右為散每服五錢以水一大盞入生薑半分棗三枚
煎至五分去滓食前溫服
人參丸(出聖惠方)治熱病後脾胃虚冷不思飲食
人參(去蘆頭)陳橘皮(湯浸去白瓤焙各一兩)白术木香厚
朴(去麄皮塗生薑汁炙令香熟各半兩)五味子(一分)
右為末煑棗肉和丸如梧桐子大每服食前薑湯送
下二十丸
艸豆蔲丸(出聖惠方)治熱病後脾胃虚冷不思飲食
艸豆蔲(去皮)當歸(剉微炒各一兩)白术陳橘皮(湯浸去白瓤焙)甘
艸(炙微赤)高良薑(剉)厚朴(去麄皮塗生薑汁炙令香熟各半兩)黃蓍(三分)
(剉)吳茱萸(一分湯浸七遍焙乾微炒)
右為細末以麪糊和丸如桐子大每服食前以粥飲
送下三十丸
參桔丸(出指南方)治脾虛發熱
人參桔梗(各半兩)陳皮(三分)
右為細末煉蜜為丸如桐子大每服三十丸米飲下
熱病大便不通
論
夫熱病經發汗汗出多則津液少則胃中乾結熱在胃
所以大便不通又有臓腑自生于熱者此由三焦否隔
脾胃不和畜熱在内亦大便不通也
方
犀角散(出聖惠方)治熱病惡寒壯熱大便不通
犀角屑大麻仁黃芩土瓜根白鮮皮
梔子仁(各一兩)麥門冬(一兩半去心)川大黃(二兩剉碎微炒)甘艸
(半兩炙微赤剉)
右為散每服四錢水一中盞煎至六分去滓不計時
候溫服
大黃散(出聖惠方)治熱病大便澁滯妄語心煩
川大黃(剉碎微炒)羚羊角屑川朴硝黃芩(各一兩)枳
實(麸炒令黃色)甘艸(炙微赤剉各半兩)
右為麄散每服五錢用水一大盞煎至六分去滓不
計時候溫服
羚羊角散(出聖惠方)治熱病脾胃壅熱大便不通
羚羊角屑梔子仁土瓜根(各一兩)麥門冬(去心)川
大黃(剉碎微炒各一兩半)甘艸(半兩炙微赤剉)
右為散每服四錢水一中盞煎至六分去滓不計時
候溫服
大麻仁丸(出聖惠方)治熱病大便不通
大麻仁(研入)川大黃(剉碎微炒各二兩)郁李仁(湯浸去皮研入)羚羊
角屑木通(剉各一兩)
右為細末入研了藥令勻煉蜜和丸如梧子大每服
不計時候以溫水調下三十丸
承氣丸(出聖惠方)治熱病十餘日不大便者服之
川大黃(剉碎微炒)川芒硝(各二兩)郁李仁(湯浸去皮别研)枳實(麸炒)
(令黃色)大麻仁(研入各一兩)
右為末煉蜜和搗三二百杵丸如梧桐子大每服不
計時候以溫水下三十丸未利再服
三黃丸(出聖惠方)治熱病壅熱大便不通
黃連(去鬚)川大黃(剉碎微炒)黃芩(各一兩)
右為末煉蜜和丸如桐子大每服不計時候以溫水
調下三十丸
牽牛子丸(出聖惠方)治熱病後風氣壅滯胷膈聚痰大便
不通
牽牛子(八兩四兩生四兩微炒搗羅取末四兩)木通(一兩剉)青橘皮(半兩)
(湯浸去白瓤)桑根白皮(三分剉)
右為末入牽牛子末都令勻煉蜜和搗三二百杵丸
如桐子大每服不計時候溫水調下三十丸以得通
為度
治熱病煩滿目黃赤小便黃(出本艸)
用苜蓿莖葉搗取汁服一升令人吐利即愈一方用
根
熱病小便不通
論
夫熱病毒氣未除表裏不解熱在膀胱則流于小腸熱
盛則脾胃乾津液少故小便不通也
方
滑石散(出聖惠方)治熱病熱毒氣壅心腹脹滿小便不通
滑石(二兩)甜葶藶(一合隔紙炒令紫色)猪芩(一兩去黑皮)甘艸(半兩炙微)
(赤剉)漢防己(一兩)木通(半兩剉)
右為麄散每服四錢水一中盞煎至六分去滓不計
時候溫服
木通散(出聖惠方)治熱病小便不通或淋瀝疼痛
木通(剉)琥珀(各一兩)赤芍藥枳實(麸炒微黃)茅根(剉)甘
艸(炙微赤剉各半兩)
右為散每服四錢水一中盞煎至六分去滓不計時
候溫服
當歸散(出聖惠方)治熱病小便不通小腸疼痛
當歸(三分剉微炒)子芩葵子車前子榆白皮(剉各)
(半兩)
右為細散每服用煖生地黃汁一小盞調下二錢不
計時候服之
赤茯苓散(出聖惠方)治熱病小便不通心神煩躁小腹滿
悶
赤茯苓赤芍藥葵子瞿麥木通(剉)川芒
硝(各一兩)
右為粗散每服四錢水一中盞入葱白二莖煎至六
分去滓不計時候溫服
石韋散治熱病小便不通
石韋(去毛)瞿麥(各一兩)木通(剉)甘艸(炙微赤剉)子芩(各半兩)葵
子(三合)
右為散每服四錢以水一中盞煎至六分去滓不計
時候溫服
冬葵子散治熱病小便赤澁不通
冬葵子滑石(各二兩)赤茯苓木通(剉各二兩)茅根(剉)
右為散每服四錢以水一中盞煎至六分去滓不計
時候溫服
治熱病小便不通淋瀝如血方
大麻根(二兩)亂髮灰(二錢)
右先將麻根以水一大盞煎至六分去滓下髮灰調
令勻頓服之
又方
生乾地黃(三分)蒲黃鬱金(各半兩)
右為細散每服濃煎葵根湯調下二錢不拘時候服
又方
滑石石鷰(各一兩)
右為細散研令極細每服不計時候葱白湯調下一
錢
滋隂化氣湯治因服熱藥過多小便不利諸藥不效
或臍下悶痛不可忍者
黃連(炒去鬚)黃蘖(炒)甘艸(炙各等分)
右㕮咀每服三錢水三盞煎至一盞去滓食前溫服
晝夜不通加知母
問此如何得利答曰無陽者隂無以生無隂者陽無
以化又云膀胱者津液之府氣逹則能出焉熱藥過
多乃隂亡也二藥助隂使氣得化故小便得以通也
或以滋腎丸服之其效更速
熱病痢下膿血
論
夫熱病熱毒氣盛攻于腹胃内乘于血血性得熱則流
散因其大腸虚血滲入腸内與津液相摶積熱蘊結血
為膿故成膿血痢也
方
犀角散治熱病毒熱不解日晩即壯熱便痢鮮血痢
無期度不下飲食
犀角屑茜根(剉)黃芩(各一兩)黃連(二兩去鬚)地榆(一兩半)
梔子仁(半兩)
右為麄散每服四錢以水一盞入韮白兩莖煎至六
分去滓不計時候溫服
黃連飲子治熱病便痢無度煩憤不安
黃連(一兩去鬚微煩)梔子仁(二十枚搥碎)薤白(二合切)
右以水二大盞煎至一盞三分去滓不計時候分三
服
當歸散治熱病熱毒痢下赤白腹中疼痛
當歸(剉炒)黃連(去鬚微炒)阿膠(搗碎炒令黃燥)酸石榴皮(各二兩)甘
艸(一兩炙微赤剉)黃蘖(微炒剉)乾薑(炮裏剉各一兩)
右為粗散每服五錢以水一大盞煎至五分去滓不
計時候溫服
升麻散治熱病毒氣攻胃大便時或瀉血煩悶妄語
川升麻(一兩)川大黃(剉碎微炒)地榆(剉)赤芍藥枳殼(麸炒)
(微黃去瓤)黃芩甘艸(炙微赤剉各半兩)當歸(三分)
右為麄散每服三錢以水一中盞煎至五分去滓不
拘時候溫服
茜根散治熱病下痢膿血不止
茜根(一兩)黃芩(三分)梔子仁(一分)阿膠(半兩搗碎炒令黃燥)
右為散每服四錢以水一中盞煎至六分去滓不計
時候溫服
治熱病後熱毒入腸胃下黃赤汁及爛肉等
赤石脂(二兩搗碎)䜴(一合)薤白(三莖切)梔子仁(七枚)
右以水二大盞煎至一盞三分去滓不拘時候分溫
三服
治熱病卒下膿血無度方
黃連(去鬚微炒)鼠尾艸地榆(剉各二兩)
右為麄散每服四錢以水一中盞煎至六分去滓不
計時候溫服
石脂散治熱病下痢膿血
白石脂(一兩燒過)烏梅肉(微炒)黃連(去鬚微炒)胡粉(炒令微黃)訶梨
勒皮(煨)㯽榔甘艸(炙微赤剉各半兩)
右為散每服以粥飲調下二錢不計時候服
鹿角膠散(出聖惠方)治熱病六七日後毒氣不散下膿血
不止
鹿角膠(一兩搗碎炒令黃燥)黃芩(去鬚微炒)黃連(去鬚微炒)胡粉(炒令色微)
(黃各半兩)
右為散每服以冷粥飲調下二錢不拘時候服
黃連散(出聖惠方)治熱病毒痢下膿血腰臍下痛
黃連(去鬚微炒)龍骨當歸(剉微炒各一兩)牛黃(一分細研)麝香(一錢)
(細研)
右為細散每服以粥飲調下二錢不拘時候服
地榆散(出聖惠方)治熱病壯熱頭痛四肢煩疼下痢黃赤
色日夜十餘行及嘔吐不下食
地榆龍骨陳橘皮(湯浸去白瓤焙)人參(去蘆頭)酸石榴
皮黃芩(各一兩)厚朴(二兩去粗皮塗生薑汁炙令香熟)
右為細散每服以粥飲調下二錢不拘時候服
犀角散(出聖惠方)治熱病熱毒攻臟腑下利膿血煩渴不
止
犀角屑黃連(去鬚微炒)赤芍藥黃芩側栢葉
阿膠(搗碎炒令黃燥)烏梅肉(微炒)甘艸(炙微赤剉各三分)
右為散每服以粥飲調下二錢不計時候服
治熱病卒痢膿血無度方(出聖惠方)
黃連(三兩去鬚)龍骨(四兩)阿膠(二兩搗碎炒令黃燥)
右為細散每服以粥飲調下一錢不拘時候服
治熱病熱毒攻腸胃下黃赤汁及爛肉壯熱腹痛方(出聖)
(惠方)
梔子仁(三七枚)䜴(二合)薤白(一握切)
右以水二盞煎至一盞去滓不計時候分為二分
小品犀角湯治熱毒赤汁及赤如腐爛血及赤滯如
魚腦腹痛壯熱諸藥無效
黃蘖黃芩(各一兩半)白頭翁當歸桑寄生甘
艸(炙各一兩)黃連(二兩)牡犡(煆)石榴皮(各一兩半)犀角屑艾
葉(各半兩)
右切以水八升煑取三升分三服忌猪肉冷水海藻
菘菜
一方(出肘後方)治熱病後下痢膿血不止不能食
用白龍骨末米飲調方寸匕服
治熱病不解而下痢欲死(出本艸)
以龍骨半斤擣研水一斗煮取五升候極冷稍稍飲
得汗即愈
熱病後虚勞
論
夫熱病新差臟腑猶虚血氣未復若食過度喜怒無恒
澡浴梳頭言語思慮則寒熱四肢不舉口苦舌乾心煩
盜汗不能飲食肢體羸瘦此由勞動太早不能節宜寒
熱之氣入于經絡𫝊于臟腑變動多端故成虚勞之候
也
方
鱉甲飲子(出聖惠方)治熱病後體氣尚虚用力太早遂生
寒熱四肢乏力宜服
鱉甲(塗醋炙令微黃去裙襴)甘艸(炙微赤剉各半兩)柴胡(一兩去苗)人參
(去蘆頭)白术(各一分)䜴(一合)雄鼠糞(七枚微炒别研)
右細剉拌令勻分作二服每服以水二大盞入生薑
一分蔥白三莖煎至一盞去滓入研了鼠糞攪勻不
拘時候溫服
黃蓍散(出聖惠方)治熱病後體虚成勞氣力羸弱或寒或
熱狀如瘧四肢煩悶
黃蓍(剉)陳橘皮(湯浸去白瓤焙)白术(各三分)知母桑根白
皮(各半兩)鱉甲(塗醋炙令黃去裙襴一兩)甘艸(一分炙微赤剉)䜴(一合)
右為散每服五錢以水一大盞入葱白三莖生薑半
分煎至五分去滓不計時候溫服
柴胡散(出聖惠方)治熱病後虚勞煩熱四肢疼痛小便赤
黃不欲飲食宜服
柴胡(去苗)生乾地黃黃連(去鬚)地骨皮赤茯苓(各一)
(兩)枳殼(一分麸炒微黃去瓤)甘艸(半兩炙微赤剉)鱉甲(三分塗醋炙微黃去裙襴)
知母(半兩)
右為散每服五錢以水一大盞煎至五分去滓不拘
時候溫服
虎頭骨散(出聖惠方)治熱病後虛勞氣發作寒熱乍進乍
退頭痛眼睛疼不思飲食
虎頭骨(一兩半塗酥炙令黃)白茯苓白术黃蓍(剉)柴胡
(去苖)沉香(各一兩)人參(去蘆頭)陳橘皮(湯浸去白瓤焙各三分)麥門
冬(去心)桃仁(湯浸去皮尖雙仁麸炒微黃各一兩半)赤芍藥桂心
當歸五味子甘艸(炙微赤剉各半兩)
右為散每服五錢以水一大盞入生薑半分煎至五
分去滓不計時候溫服
人參散治熱病後虛勞盜汗口苦不得睡卧四肢煩
痛舌乾卷澁
人參(去蘆頭)赤芍藥柴胡(去根苖)白茯苓黃蓍(剉)
牡蠣(燒為粉)鱉甲(塗醋炙微黃去裙襴各一兩)麥門冬(一兩半去心焙)甘
艸(半兩炙微赤剉)
右為麄散每服四錢以水一中盞煎至六分去滓不
計時候溫服
黃蓍丸治熱病後虛勞四肢無力或時寒熱盜汗心
中虛悸不能飲食漸羸瘦
黃蓍(剉)人參(去蘆頭)牡蠣(燒過)白术沉香茯神
白芍藥木香陳橘皮(湯浸去白瓤焙)五味子地骨
皮鬼箭羽甘艸(炙微赤剉)牛黃(細研)鱉甲(塗醋炙令微黃去裙)
(襴各半兩)麥門冬(一兩半去心焙)麝香(半分細研)
右為末入半黃麝香研令勻煉蜜和搗三二百杵丸
如梧桐子大每服食前以溫酒下三十丸不飲酒用
粥飲下亦得
獺肝丸治熱病後虚勞及骨蒸日漸黃瘦四肢羸瘁
不思食
獺肝(微炙)天靈蓋(塗醋炙令微黃)犀角屑(各一兩)柴胡(去苗)黃連
(去鬚)枳殼(麸炒微黃去瓤)栢脂(細研各三分)川升麻(半兩)金箔(細研)銀
箔(細研各五十片)牛黃(細研)麝香(細研各半兩)
右為末入金銀箔牛黃麝香栢脂等煉蜜和搗三二
百杵丸如桐子大每服食前以童子小便三合浸䜴
取汁下二十丸
治熱病新瘥早起及多食復發方
用梔子十枚水三升去滓溫服卧令微汗若食不消
加大黃三兩
葛根飲主熱病勞復身體痛天行壯熱煩悶
葛根(一兩)葱白(一握)䜴(半升)米(一合)
右先切葛根以水九升煮七升則納葱白更煮取四
升去葛根及葱白滓訖則納䜴及少許米煮取三沸
並濾去米等滓分四服當有汗出即瘥明旦又更作
服忌猪蒜等
加減大建中湯治虚勞發熱(方見本門心腹滿脹類)
芍藥散治隂虚發熱
芍藥黃蓍甘艸青蒿(各一兩半)
右為粗散末每服五錢水二盞煎一盞去滓溫服
普濟方卷一百五十三
