普濟方卷九十一明周王朱橚撰
諸風門
腎中風(附論)
腎風之狀多汗惡風脊痛不能正立其色炲隂曲不利
診在肌上其色黑夫身之本在腎受五臓六腑之精氣
以飬百骸九竅腎受風則諸陽之氣不能上至於頭面
故有面龐然浮腫之證陽氣虛者則多汗惡風腎主骨
骨不強則脊痛不能立精神衰弱則隱曲之事不利肌
上黑色如炲色又踞而腰疼不可俛仰或為冷痺或為
偏枯耳鳴聲濁志意昏沉善恐多忘皆腎風之證視脇
左右微有黃色如餅子大者尚可治急灸腎腧百壯服
續命湯若齒黃黑鬚髮直面土色者不可復治矣
方
萆薢散(出聖惠方)治腎臓中風踞而腰痛脚膝偏枯皮膚
頑痺語聲蹇澁兩耳虛鳴舉體乏力面無顔色志意
不樂骨節痠疼宜服
萆薢(一兩剉)茵芋(半兩)杜仲(半兩去粗皮炙微黃剉)石龍芮(半兩)石
南(半兩)天雄(三分炮製去皮臍)狗脊(半兩)躑躅(半两微炒)獨活(三分)麻
黃(三分去根節)乾蠍(半两微炒)當歸(半两剉微炒)附子(三分炮製去皮臍)
甘菊花(三分)桑螵蛸(半两微炒)菖蒲(半两)赤箭(三分)麝香(半两細研)
牛膝(三分去苗)木香(三分)芎藭(三分)
右為細散每服食前以溫酒調下二錢
蛜&KR1417;丸(出聖惠方)治腎臓中風脚膝麻痺無力腰背強直
疼痛言語不利面色萎黑肌體羸瘦
蛜&KR1417;(三分微炒)白附子(三分炮製)防風(三分去蘆頭)天麻(三分)黃耆
(三分剉)天雄(三分炮製去皮臍)白花蛇(一两酒浸去皮臍骨炙微黃)萆薢
(三分)桂心(一两)獨活(三分)丹參(三分)當歸(三分剉微炒)安息香(一两)
海桐皮(三分剉)補骨脂(三分微炒)仙靈脾(三分)牛膝(一两去苗)雄
黃(半两細研水飛過)麝香(半两細研)肉蓯蓉(三分酒浸一宿刮去皮炙冷乾)
右為末煉蜜和丸搗三五百杵丸如梧桐子大每服
以溫酒下三十丸日三服
獨活散(出聖惠方)治腎蔵中風腰脊疼痛不得俛仰两脚
冷痺緩弱不遂頭昏耳聾語音渾濁四肢沉重
獨活(一两)附子(一两炮製去皮臍)防風(半两去蘆頭)芎藭(半两)萆薢
(半两剉)菖蒲(半两)天麻(一两)桂心(一两)黃耆(半两剉)當歸(一兩剉微)
(炒)細辛(半两)山茱萸(半两)白术(半两)甘菊花(半两)牛膝(半两去苗)
枳殼(半两麩炒微黃去欀)甘草(半两炙微赤剉)丹參(半两)
右為散每服四錢以水一中盞入生薑半分煎至六
分去滓不計時候溫服
天麻丸(出聖惠方)治腎蔵氣虛風邪所中腰脚緩弱無力
視聽不聰腰脊痠疼臍腹虛冷顔色不澤志意昏沉
天麻(一两半)附子(一两炮製去皮臍)巴戟(一两)鹿茸(二两去毛塗酥炙微)
(黃)菖蒲(一两)石斛(一两半去根節)蛜&KR1417;(一两微炒)萆薢(一两剉)肉桂
(一两去粗皮)牛膝(一两去苗)天雄(一两炮製去皮臍)獨活(一两)丹參(一两)
當歸(一两剉微炒)杜仲(一两去粗皮炙微黃剉)肉蓯蓉(一两半酒浸一宿刮)
(去皺皮炙冷乾)磁石(二两燒令通赤醋淬七遍細研水飛過)
右為末煉蜜和搗三五百杵丸如梧桐子大每服空
心及晩食前以溫酒下二十丸
天雄散(出聖惠方)治腎蔵風邪所傷語音蹇急腰脊不可
轉側脚膝緩弱疼痺頭旋耳鳴身體沉重無力
天雄(一两炮製去皮臍)石龍芮(三分)獨活(三分)附子(三分去蘆頭)麻
黃(一两去根節)茯神(三分)杜仲(三分去粗皮炙微黃剉)萆薢(三分剉)丹
參(三分)桂心(一两)羌活(三分)五味子(三分)細辛(三分)牛膝(三分去苗)
當歸(三分剉微炒)人參(三分去蘆頭)枳殼(半两麩炒微黃去穰)
右為散每服四錢以水一中盞入生薑半分煎至六
分去滓不計時候溫服
石斛浸酒(出聖濟總錄)治腎中風下注腰脚痺弱利關節
堅筋骨除頭面遊風補虛勞益氣力
石斛(去根二十四两)黃耆(炙一两半)丹參(微炒一两)牛膝(去苗三两)生薑
(三两)人參(一两半)杜仲(去粗皮剉炒)五味子(各二两)白茯苓(去黑)
(皮二两)山茱萸(二两)山莩(二两)萆薢(微炒二两)枸杞子(微炒一升半)
防風(去义一两半)細辛(去苗葉炒一两)薏苡仁(炒半升)天門冬(去心)
(焙三两)
右細剉如麻豆用生絹囊盛以酒五斗於淨瓷器中
浸七宿初溫服三合日三夜一漸加至六七合一升
常有酒氣不至大醉
側子散(出聖惠方)治腎虛中風腰脚緩弱頑痺不仁顔色
蒼黑語音渾濁志意不定頭目昏疼腰背強痛四肢
拘急體重無力
側子(一两炮製去皮臍)麻黃(一两去根節)漢防己(三分)當歸(三分剉微)
(炒)海桐皮(五分剉)牛膝(三分去苗)羌活(一兩)防風(三分去蘆頭)白
术(三分)桂心(一两)甘菊花(三分)羚羊角屑(三分)附子(一两炮裂去皮)
(臍)茵芋(三分)五加皮(三分)甘草(半两炙微赤剉)
右為散每服四錢以水一中盞入生薑半分煎至六
分去滓不計時候溫服
腎&KR0377;湯(出千金方)腎虛為厲風所傷語音蹇吃不轉偏枯
胻脚跛蹇緩弱不能動口喎言音混濁便利耳聾塞
腰背相引
羊腎(一具)黃耆芎藭桂心人參當歸防
風甘草(各一两)五味子(一两)玄參芍藥茯苓(各一)
(两二錢半)磁石(一两七錢)地骨皮(五錢)生薑(二两)
右剉散以水一斗煑羊腎取五升下諸藥取二升分
三服
海桐皮散(出聖濟總錄)治腎中風踞而腰痛脚腫疼重耳
鳴面黑志意不樂
海桐皮(剉)五加皮(去粗皮剉)萆薢(炒各一两)薏苡仁(炒一两)虎
骨(塗酥炙令黃)枳殼(去穰麩炒)牛膝(去苖酒浸切焙)赤芍藥(各一两半)惡
實(炒半两)防風(去义)續斷杜仲(去粗皮剉炒)郁李仁(湯退去皮)
(尖并双仁炒用)熟乾地黃(焙各一两)
右為散每服二錢溫酒調漸加至三錢空腹食前各
一
杜仲丸(出聖濟總錄)治腎中風腰脚不隨骨節痠疼筋脉
拘急行履艱難两脅牽痛
杜仲(去粗皮炒三分)萆薢(微炒一两半)酸棗仁(炒一两)牛膝當
歸(切焙三分)防風(去义一两)丹參(微炙三分)赤芍藥桂(去粗皮半两)
石斛(去根剉三分)附子(炮製去皮臍半两)肉蓯蓉(酒浸切焙一两一分)㯽
榔(煨一两)郁李仁(湯浸去皮微炙三分)
右為末煉蜜丸如桐梧子大空腹用温酒下三十丸
防風湯(出聖濟總錄)治腎中風腰脚&KR0857;痺不仁骨髓痠疼
不能久立漸覺消瘦
防風(去义一两半)羌活(去蘆頭一两)黃耆(炙剉二两半)五加皮(剉一)
(两半)牛膝(去苖酒浸切焙)桂(去粗皮各一两半)赤芍藥(一两半)酸棗仁
(炒一合)麻黃(去節煎掠去沫焙一两一分)丹參(一两一分)木通(剉一两半)當
歸(切焙)檳榔(煨剉各一两)
右麄𢷬篩每服三錢匕以水一盞煎至七分去滓空
心溫服及晚食前再服
吳茱萸丸(出聖濟總錄)治腎中風惡風多汗面浮腫腰脊
痛不能正立面色枯黑
吳茱萸(一分湯浸焙乾炒用)山茱萸牛膝(去苗酒浸切焙)石斛(去根)
(半两)細辛(去苗一分)芎藭附子(炮製去皮臍各一分)羌活(去蘆頭一分)
白茯苓(去黑皮一分)獨活(去蘆頭一分)木香(一分)萆薢(半两)菟絲
子(酒浸另搗半两)
右為末用醇酒半盞煉蜜半盞拌和丸如梧桐子大
空心日午臨臥鹽湯或温酒下三十丸一方無細辛
白花蛇丸(出聖濟總錄)治腎中風腰膝骨髓疼痛轉動不
得
白花蛇(酒浸去皮并去骨用肉半两)羌活(去蘆頭半两)乾蠍(去土酒炒一分)
防己(半两)桂(去粗皮半两)白附子(炮一分)附子(炮半两去皮濟)乾薑
(炮一分)麻黃(去節煎掠去沬焙乾半两)芎藭(半两)蜀椒(去目并閉口者炒去汗一)
(分)烏頭(炮裂去皮臍一分)
右為末煉蜜和丸如梧桐子大每服空心溫酒下十
丸至十五丸如要出汗先浴後服藥熱酒或葱酒下
汗出避風風病背冷
防風丸(出聖濟總錄)治腎中風腰胯重疼脚膝無力胸中
氣滿两脇膨脹
防風(去义一两一分)白茯苓(去黑皮)酸棗仁(炒三分)五味子(三分)
桂(去粗皮半两)肉蓯蓉(酒浸切焙一两一分)石斛(去根剉三分)人參(三分)
山茱萸(三分)㯽榔(剉三分)熟乾地黃(焙半两)
右煉蜜丸如梧桐子大空心服棗湯下三十丸至五
十丸
紫蘇大腹皮飲治腎蔵風毒攻手足衝脾胃四肢急
脹項筋疼痛有時寒熱或手足虛腫及生瘡来去氣
不定
紫蘇葉(一两)白桑皮(一两)木通(一两)茴香(半两)羌活獨活
木瓜荆芥青皮吳茱萸(各半两)枳殼(三两麩炒)
大腹子(末和皮用)
右每服四錢葱白二寸薑五片水盞半煎七分日三
服
牛黃天麻散(出聖濟總錄)治腎中風腰脊疼強不得俛仰
言語蹇澁志意不定
人參(一两)牛黃(研一两)天麻(一两)天雄(三分生)枸杞子(三分)白
附子(一两)乾薑(半两生)羌活(一两去蘆頭)
右為散每日三服食前温酒調下一錢七
天雄浸酒(出聖濟總錄)治腎中風筋急两膝不得屈伸手
不為用起居增劇惡風寒通身流腫生瘡腎風冷疾
病在膝腰攣急緩縱悉理之
天雄(炮製去臍皮)茵芋(去粗皮各三两)防風(去义)蜀椒(去目并閉口者炒汗)
(出各两半)乾薑(炮一两)羊躑躅(炒一两半)附子(炮製去皮臍)烏頭(炮製)
(去皮臍各二两)
右剉如麻豆用生絹囊貯以酒一斗五升浸之春夏
五日秋冬七日開取每服一合漸加至一合半空心
臨臥各一服盡酒將滓暴令乾擣細羅為散每服半
錢漸加至一錢七服時候如前
治腎臟風
蛇床子吳茱萸乾薑牡礪(灰已上各等分)
右為細末瘡發時用唾津手内調藥均用雙手患處
搦之為妙
治腎臟風毒氣遍身虛腫(出經效濟世方)
炒菉豆為末溫酒調三錢
澤瀉湯(出指南方)治腎風面腫
澤瀉(半两)天雄(用黑豆一合同煮令熱不用豆刮去皮臍半两)防風(一两)枳實
白蒺蔾(炒杵去刺各半兩)
右為粗末每服五錢水二盞煎至一盞去滓服
黃耆湯(出指南方)治腎風毒足腫
黃耆(炒)蒺蔾(炒)枳實(各一两)赤小豆(炒二两)牽牛(取粉一两)
右為細末每服二錢米飲調下
治腎家風益精氣(出本草)
以枸杞根皮細剉麫拌作飯煑熟吞之去腎風氣尤
良
胃中風(附論)
胃風之狀頸多汗惡風食飲不下膈塞不通腹善滿失
衣則䐜脹食寒則泄診形瘦而腹大盖胃者水穀之海
五臓六腑之大源因於食寒失衣則風邪易感故其證
頸多汗惡風者以人迎胃脉之所動也食飲不下隔塞
不通腹善滿者其經循腹裏其病在中焦也失衣則䐜
脹者重感於風邪傷肌肉也食寒則泄者風寒交傷於
胃故泄注也形瘦者精不營也腹大者氣不通也或由
新食熱竟入水自漬令人大腹而為水病或因醉取衣
近風則身如火燒臨食則汗流如雨骨節懈惰不欲自
勞斯其證矣
方
胃風湯(出濟生拔粹方)治虛風證能食麻木牙關急搐目内
蠕瞤胃中風有面腫
香白芷(一錢二分)升麻(二錢)葛根(一錢)蒼术(一錢)炙甘草(一錢半)
柴胡(三分)蔓荆子(一分)羌活(三分)黃蘗(三分)麻黃(半錢不去節)當
歸身(一錢)草豆䓻(三分)棗(四枚)乾生薑(三分)藁本(三分)
右剉如麻豆大分二服每服水大盞内二盞煎至一
盞去滓食後熱服
溫中厚朴湯(出聖濟總錄)治久風入客腸胃腹脹泄利
厚朴(去粗皮生薑汗炙)當歸(切焙)乾薑(炮)桂(去粗皮)赤茯苓(去黑)
(皮)白术(各二两)人參桔梗(去蘆頭炒各一两)甘草(炙半两)
右粗搗篩每服三錢七以水一盞煎取七分去滓早
晩食前乘温服之
豆䓻丸(出聖濟總錄)治胃虛中風其病狀頸強頸項痛多
汗惡風飲食不進膈塞不通腹善滿失衣則䐜脹食
寒則泄形瘦而腹大(一名胃風痛)
肉豆蔲(去殼半两)羌活(去蘆頭)防風(去义)桔梗(去蘆頭炒各一两)薏
苡仁人參陳橘皮(湯浸去白焙)獨活(去蘆頭)木香(一分)
草豆䓻(去皮)芎藭(各半两)甘草(炙一分)
右為細末煉蜜丸如梧桐子大每服三十丸至四十
丸米飲下日夜一為散子煎喫亦可
白豆蔲丸(出聖濟總錄)治胃受風冷腹脹妨悶不思飲食
白豆蔲(去皮)乾薑(炮)桂(去粗皮)甘草(炙各半两)訶棃勒(煨去穰)
人參(各三分)厚朴(去粗皮生薑汁炙)白术陳橘皮(湯浸去白焙各)
(一两)
右為細末煉蜜丸如梧桐子大每服二十丸生薑棗
湯下日四五服不拘時
厚朴橘皮湯(出聖濟總錄)治風邪干冒食物不化便利完出
病名飱泄
厚朴(去粗皮生薑汁炙半两)陳橘皮(湯浸去白焙)甘草(炙剉)芎藭肉豆
蔲(去殼)赤茯苓(去黑皮)防風(去义)吳茱萸(湯洗焙乾炒)羌活(去蘆頭各一两)
右為散每服三錢水一盞煎至七分去滓温服空心食前
厚朴煑散(出聖濟總錄)治胃風冷氣攻心脹滿疼痛飲食不
消四肢羸瘦
厚朴(去粗皮生薑汁炙)訶棃勒(煨去半各一两)木香蒼术(米汁浸一宿切)
(焙)枳殼(去瓤麩炒)當歸桔梗(去蘆頭炒各一两)陳橘皮(湯浸去白焙二两)
右為散每服三錢七水一盞棗一枚去核煎至七分温
服不拘時候
木香丸(出聖濟總錄)治胃風腹痛脹滿食不消化四肢不和
木香㯽榔(煨剉)赤芍藥枳殼(去瓤麩炒各半两)訶棃勒(煨去核一两重)
(用)桂(去粗皮三两)陳橘皮(湯浸去白焙一两)吳茱萸(湯浸焙一分)
右為細末煉蜜和搗三百杵丸如梧桐子大每服三十
丸粥飲下不拘時
胃風湯(出聖濟總錄)治風冷入中客於腸胃水榖不化飱泄
注下腹痛腸鳴脅肋䐜脹或下瘀血
人參赤茯苓(去黑皮)芎藭桂(去粗皮)當歸(切焙)芍藥白术
右為粗末擣篩每服三錢七水一盞半粟米半匙同煎至一
盞去滓温服或腸胃濕毒下血或便如豆汁皆可服
白术丸(出聖濟總錄)治胃風腹脹飱泄下利
白术人參赤茯苓(去黑皮各一两半)甘草(炙半两)厚朴
(去粗皮薑汁炙一两)
右為細末煉蜜丸如梧桐子大每服三十丸米飲下
日四五服不拘時
橙子皮方治惡心胃風
右用橙子皮和鹽貯之細細食之
去胃中浮風
以橙子瓤洗去酸汁細切和鹽蜜煎作膏食之
卒中風(附論)
夫内經謂邪風之至疾如風雨言邪之迅速如此卒中
風之人由隂陽不調臓腑久虛氣血衰弱榮衛乏竭故
風之毒邪尤易乘間致仆倒悶亂語言蹇澀痰涎壅塞
肢體&KR0857;痺不識人事者此其證也
方
金永靈丹(出危氏方)治卒暴中風奄忽手足嚲曳口面喎
斜舌強痰盛搐搦戰掉或角弓反張目睛上視口噤
閉絶每日三服中風數年不能步履服至十丸復舊
新中風三服可無事常服半丸滋養五臓補益真元
通流關節袪逐風邪強筋健骨壯者不及
金箔(二錢半以火煨過用法酒淨五十次為度細剪如絲)水銀(一两)辰砂(半两)好
硫黃(一两)生犀角(半两别鎊)羚羊角(三分别鎊)自然銅(四两用細末)
(沙鍋子一個盛之不封於地爐内以炭火一斤煆之盡候冷取出研細水飛候乾却同金箔水銀辰)
(砂硫黃四味入鉢内研細如麵不見水銀星子為度)乾蝎(炒去毒)白殭蠶(炒去毒)
南星(炮去皮)藿香葉(各半两)官桂(炒去毒)烏蛇(三两酒浸軟去皮骨)
白花蛇(同上製焙乾秤)白术白芷破故紙(炒)川芎
蓽澄茄(去𢃄)羌活(去蘆頭各一两)牛膝(酒浸一宿焙乾用三錢)附子(炮去)
(皮臍)川烏(炮去尖各一两三錢)鹿茸(火燎去毛酥炙三錢)沉香(半两鎊)天麻
(一两五錢)木香(三錢三分)安息香(半两研)白附子(炒)當歸(法酒浸一)
(兩)防風(去蘆三錢)
右先將二十六味為末却連前五味拌和入安息香
膏搜和再入臼中杵五百下每一两作十丸每服一
丸空心細嚼溫酒送下一方有葫蘆巴一下寶丹靈
寶丹長於搜風不長於起羸弱亦品繁而物珍世多
難辨故未暇錄
阿膠丸治臓腑久虛氣血衰弱卒中風邪及癱緩等
疾
阿膠(炙令燥)蟬殼(去土)犀角屑(各半兩)麝香(三錢)人參(半两)白
鮮皮白殭蠶(炒)天南星(炮)半夏(酒浸三日湯洗麩炒)天麻
桔梗(炒)黃耆(炒各一两)當歸(切焙一两)沒藥(半两)羌活(去蘆頭)
虎頭骨(酥炙)海桐皮(剉)白茯苓(去黑皮)白芷附子(炮裂)
(去皮臍)防風(去义)芎藭麻黃(去根節各一两)乾蝎(去尾用糯米炒四十)
(二枚)桂心(去粗皮半两)白花蛇(酒浸去皮骨炙三分)木香(一两)乾薑
烏蛇(酒浸去皮骨炙用三分)羚羊角屑(半两)
右細剉焙乾為末煉蜜為丸如彈子大每服一丸生
薑酒嚼下中風甚者拗開口或先以藥嚏化藥灌下
一丸立醒
白龍丸治男子婦人卒暴中風口眼喎斜神昏涎堵
筋脉拘急肢體頑痺頭目旋運嘔逆惡心皮膚瘙痒
偏正頭疼暗風倒仆男子腎風婦人血風復風咳嗽
聲重鼻淵小兒慢驚吐湯霍亂手足厥冷濕風痓病
瘈瘲潮搐昏亂不省一切諸風效述不盡
白附子明天麻藁本(去土)縮砂仁荆芥穗
川羌活細辛(去葉)獨活(各一两)石膏(二兩)薄荷葉藿
香葉麻黃(去根節)甘松(去土各一两)葛根防風白
芷芎藭(各一两)寒水石(燒一斤半)桔梗香附子(炒)甘
草(炒)川烏(生去皮各二两)
右為細末鵝梨汁和丸每两作一十丸别用水石粉
為衣隂乾每服一丸細嚼茶酒任下食後日二服嗽
含化傷風葱白酒下小兒薄荷酒下為衣用菉豆粉
飛過與水石粉同勻為妙
山梔子丸治卒中風
山梔子(去皮)山茱萸地榆(洗剉)桔梗(炒)細辛(去葉炒)羌
活(去蘆頭)獨活(去蘆頭)甘草(炙剉)麻黃(去根節煎掠去沫焙)鹿茸(酒浸)
(炙去毛)虎骨(塗酥炙黃色)紫菀(去苗土)白芷(炒)藁本(去苗土)紅
藍花(炒)烏蛇(酒浸去皮骨炙)防風(去义)桂(去粗皮各半两)胡椒乾
薑(炮各一分)
右為末一半為散餘煉蜜和丸如梧桐子大不以破
傷風急風慢風癱緩風洗頭沐浴中風口眼喎斜姙
娠婦人産後風並得服之所患深重日久以生薑薄
荷荆芥酒内調下散半錢藥三丸至五丸立效甚者
豆淋薄荷酒調散半錢至二錢匕下七丸至十丸日
三夜一
豆汁煎治卒不得語
煑大豆煎汁如飴含之亦濃煎汁食後服之尤良
大竹瀝湯治卒中風口噤不能言四肢緩縱偏痺攣
急風經五臓恍惚喜怒無常手足不隨
竹瀝(一斗四升)獨活芍藥防風甘草白术
葛根細辛黃芩茵芋芎藭(各二两)桂心
防己人參石膏麻黃生薑茯苓(各三两)
烏頭(一枚)
右㕮咀以竹瀝煑取四升分六服先未汗者取汗一
狀相當即服之
秦艽散(出千金方)治風無久新卒不得知人四肢不仁一
身盡痛偏枯不隨不能屈伸洒洒寒熱頭目眩倒或
口面喎僻
秦艽乾薑桔梗附子(各一兩)天雄當歸
天門冬人參白术蜀椒(各十一銖)烏頭細辛
(各十八銖)甘草白芷山茱萸麻黃前胡防
風五味子(各半两)
右治下篩酒服方寸七日三若老人少服之胡洽無
天門冬前胡有莽草桂心防己萆&KR1082;白歛黃耆為二
十三味
治卒得風覺耳中恍惚者
急取鹽五升甑蒸使熱以耳枕之冷便易
蛇蝎續命湯(出御藥院方)治卒中風急風牙關緊急精神
昏憒口眼喎斜不省人事痰涎不利喉中作聲
白花蛇(酒浸去皮骨焙)全蝎(炒)獨活(去土)赤箭天麻附
子(炒去皮臍)人參防風芎藭肉桂(去粗皮)白术
藁本白附子(炮)甘草(炒)細辛(去葉)白茯苓(去皮)半夏
(湯浸細切)白殭蚕(去土灰炒)麻黃(去節水煑三沸去沬細切已上各一两)
右為粗末每服五錢水一盞入生薑五片煎至七分
去滓稍熱服不拘時候
牛黃丸治卒中風仆倒悶亂語言蹇澁涎痰壅盛
牛黃(研)蘆薈血竭(研)天竺黃(研)㯽榔(二枚剉)沒藥
(研)丹砂(研)續隨子皂莢灰(各半两)丁香木香
乾蝎(去土炒)粉霜(各一分)龍腦(研一)雄黃(研)甘遂(炮各一分)
麝香(研二錢)肉豆蔲(去皮二枚)
右為末每抄藥末四錢入輕粉三錢再研勻麵糊為
丸如黍米大每服五丸金銀薄荷湯下隨大小加減
一方添天麻一两酒浸炙為末研勻丸如小彈子大
凡中風用冷水化下一丸立效若小風氣每服半丸
小兒驚風一丸分作六服並用冷水化下
防風湯治卒中惡風口噤不能言肢體緩腰心神於
此恍惚
防風(去义)赤芍藥獨活(去蘆頭)黃芩(去黑心)枸杞根
芎藭防己白术甘草(炙剉)茵芋(各二两)麻黃(去根)
(節三两)白茯苓(去黑皮一两)烏頭(炮去皮臍二两)生薑(切焙三两)細辛
(去苗葉)桂(去粗皮)
右剉如麻豆每服三錢半水一盞研石膏一錢同
煎至七分去滓溫服不拘時
羌活湯治卒中風悶亂語言蹇澁牙關緊急
羌活(去蘆頭)桑根白皮麻黃(去節)天雄(炮製去皮臍)當歸
(切焙各三两)桂(去粗皮)旋覆花(微炒)遠志(去心各一两)大腹皮(剉)
甘草(炙剉)芎藭葳靈仙(去苗土)枳殼(去穣麩炒)菖蒲(各一两半)
杏仁(湯浸去皮尖双仁炒二十一枚)
右剉如麻豆每服五錢匕水一盞半入生薑三片煎
至八分去滓温服無時
聖餅子(出聖濟總錄)治卒中風涎潮昏塞口眼喎斜手足
麻痺言語蹇澁大治風癎
丹砂鐡粉(各一分)牛黃甜消麝香龍腦
硼砂(七味並研)天麻白芷犀角(鎊)白殭蚕(炒)芎藭
天雄烏頭附子(各一分)天南星(一錢剉)雌黃(别用水銀)
(石腦油各一錢同研如泥)狐肝(一具以甘草水洗三徧細切與天雄烏頭附子天南星四味剉)
(了拌勻入灌子内黃泥固臍勿令透氣候乾以炭火五斤燒存性候冷取出細研為末用)
右為末煉蜜為劑分作六十餅每服一餅薄荷酒化
下小兒驚癎一餅分作五服薄荷湯下
甘竹瀝湯治卒中風倒悶口噤不語昏不知人鍼灸
不知痛處(方見風口噤下類)
獨活散(出聖惠方)治卒中風忽倒悶絶口噤不語氣厥不
識人閉目不開鍼灸不知痛處
獨活防風(去蘆頭)桂心麻黃(去根節)附子(炮製去皮臍各)
(一两)漢防己白术甘草(炙微赤剉)人參(去蘆頭)羚羊角
屑細辛茵芋秦艽(去苗各半两)
右為散每服四錢以水一中盞入生薑半分煎至五
分去滓入竹瀝一合更煎二三沸不計時候
烏頭丸(出聖惠方)治卒中風四肢麻痺緩弱不能行
川烏頭(炮製去皮臍)麻黃(去根各一两)海桐皮自然銅(一塊)
(大火中煆令赤投釅两醋中如此二十遍一)天麻天竺黃(研)乾薑(炮製剉)乳香
(細研)防風(去蘆頭)蝎尾(微炒)地龍(焙乾)獨活(各三分)白鮮皮(三分)
右為末研令勻煉蜜和搗三五百杵丸如梧桐子大
每服不計時候温酒下二十丸
治卒中風寒温氣入腹虛脹急滿愴心胸脇义痛氣息
不通脉弦緊汗不出及得傷寒(出千金方)
吳茱萸當歸麻黃獨活甘草桔梗
茯苓(各二两)桂心青木香石膏大黃犀角
(各三分)
右㕮咀以水九升煮取三升分三服日三
虎掌丸(出聖惠方)治因沐浴卒中風不語喉中如拽鋸聲
虎掌(湯洗七遍微炒)烏頭(炮裂去皮臍)白殭蚕(微炒)雄黃(細研)桂心
白附子(炮裂)大豆黃卷(炒)南星(炮裂各一两)板藍根(二两)
麝香龍腦(各一分研細)牛黃(半两細研)
右為末研了藥都勻煉蜜和搗五七百杵丸如梧桐
子大每服不拘時候以熱酒研下五丸
白堊丸(出聖惠方)治卒中風語澀多涎
白堊鹿角霜(各二两)天南星(炮製)羌活附子(炮製去皮)
(臍)天麻白附子(炮製)白殭蚕(炒各一两)蛤粉(三两)龍腦(一分)
(細研)麝香(半两研)川烏頭(炮製去皮臍一两)
右為末入研了藥都研勻用糯米飯和搗二三百杵
丸如鷄頭大每服不拘時候以温酒研下一丸
天麻丸治丈夫婦人卒中惡風熱涎潮壅手足麻痺
齒噤不開語言不得或暴風摶於凑理渾身壯熱頭
目昏眩心懆煩熱及小兒急慢驚風等疾
天麻地榆木香防風(去义)烏頭(去皮生用)丁香(各半)
(两)丹砂(二錢研)麝香(研)牛黃(各一錢半)自然銅(半两火煆米醋浸又)
(煆凡十次水洗去灰細研)龍腦(研半錢)
右除丹砂自然銅麝香龍腦牛黃别研外六味焙乾
搗羅為細末同前藥拌勻煉蜜和丸搗治得所新瓦
盒洗淨盛貯旋丸如櫻桃大加減每服一丸日午晩
後用薄荷熱水嚼下
治内極虚寒卒風口噤不能言四肢緩縦偏攣急痛
注五臓恍惚喜怒無常手脚不隨(出千金方)
獨活茵芋黃芩(各三两)甘草防風芍藥
芎藭麻黃葛根(各二两)人參(一两)烏頭(三枚)
右㕮咀以水一斗竹瀝四升合煑取四升分四服日
三夜一
龍腦丸(出聖惠方)治卒中風心神煩悶肢節拘急疼痛
白龍腦(一分細研)硃砂(半两研)琥珀(研)雄黃(細研各半两)牛黃
(研細)麝香(細研各一分)白殭蚕(一两微炒)附子(炮製去皮臍)玳瑁(細鎊)
(各三分)天麻(一两)安息香(一两用酒半升煎成膏)
右為末入研了藥都研令勻用安息香膏和搗三二
百杵丸如梧桐子大每服不拘時候以溫酒下一十
丸
白殭蚕丸治卒中風
白殭蠶(炒)白附子(炮)天南星(炮)桑螵蛸(中劈破炒)藿香
葉乾蝎(去土酒炒)天麻烏蛇(酒浸去皮骨炙)麝香(别研各一分)
天雄(炮裂去皮臍一枚)
右先將九味搗入麝香再拌令勻用糯米粥研和糊
為丸如大麻豆粒以膩粉為衣每服酒下七丸至十
丸日二夜一
芎藭湯(出千金方)治卒中風四肢不仁善笑不息
芎藭(一两半)黃芩石膏(用黃連)當歸秦艽麻黃
桂心甘草(各一两)乾薑(一两)杏仁(二十一枚)
右㕮咀以水九升煮取三升分三服
分涎丸(出御院藥方)治卒中風忽然倒臥痰涎壅塞不省
人事
水銀(錫結沙子)乾蝎(為末)粉霜(各半两)膩粉(二錢)腦子麝香
天竺黃硃砂(各一錢)天南星(生用為末一两)
右研勻石腦酒油丸如鷄頭大每服三五丸薄荷湯
下一歲小兒服半丸
杏仁散(出聖惠方)治卒中風言語蹇澁肢體不仁
杏仁(湯浸去皮尖双仁麩炒微黃)麻黃(去根節)芎藭附子(炮裂去皮)
(臍)秦艽(去苗各一两)獨活當歸(剉微炒各三分)桂心乾薑
(炮裂剉各半两)
右為散每服四錢以水一中盞煎至六分去滓不計
時温服
天麻散(出聖惠方)治卒中風仆倒不識人口角喎斜
天麻麒麟竭白殭蚕(微炒)乾蝎(微炒)防風(去蘆頭)
犀角屑(各半两)麻黃(一两去根節)牛黃(一分細研)麝香(一分細研)
右為散入研了藥令勻每服不拘時候以温酒調下
一錢
天麻丸治卒中風諸風
天麻(一分)蝎梢(炒分)天南星(去臍生用)白殭蚕(炒各半两)白附
子(炮)烏蛇(酒浸去皮骨炙各用半两)丹砂麝香(别研各一分)
右為細末煉蜜和丸如鷄頭大每服一丸嚼破茶酒
任下如牙關緊用少許揩牙即開
青金丸治卒中風涎潮精神昏塞
滑石(三錢研)膩粉(一分研)續隨子(一百粒去殼研)青黛(一錢研)半
夏(生薑水洗七遍焙乾取細末三錢)龍腦麝香(各一錢研)水銀
右研勻滴水和丸如豌豆大煎葱白湯下五丸至七
丸
金虎丹治卒中風涎潮發搐
天竺黃(末)雄黃(研水飛)白&KR0552;(研各三两)丹砂(研水飛)膩粉(研各)
(一两)龍腦(研半錢)牛黃(一分研)天雄(炮製去皮臍一两)
右為細末煉蜜和得所秤一两二錢為十丸大人中
風用藥一丸入膩粉少許新汲水化下常服每丸分
四服小兒分八服新汲水化下
白丸子治卒中風口眼喎斜手足不隨
天南星半夏(各半两)白殭蚕乾蝎(去土)膩粉麝
香(各一分研)
右生搗研如粉用糯米粥和丸如菉豆大每服二丸
至三丸嚼破溫酒下荆芥薄荷湯下亦得如中口噤
研化灌服之
透羅丸治卒中風忽然臥倒悶亂言語蹇澀痰涎壅
塞皆治之
粉霜乾蝎(全者炒各一分)天南星(半分生用)膩粉(一錢)水銀(用煉)
(淨者黑錫一分結為沙子一分)龍腦麝香(各半錢)
右先杵天南星乾蝎細羅了同煎五味入乳鉢細研
入石腦油和丸如梧桐子大每服三丸溫薄荷水化
下大叚即加二丸小兒十歲已上两丸一丸臨時相
度虚實與喫
治卒中風(出直指方)
圓白天南星(濕紙裹炮)南木香蒼术(用生各一錢半)甘草(生一)
(錢)白羊眼半夏(用百沸湯就跳蘸少頃一錢半)辣細辛石菖蒲
(細切各一錢)
右剉散分作二服水一盞半生薑七厚片煎取其半
乘熱入口香丸三丸灌下痰甚者加全蝎二枚炙治
一切卒中不論中風中寒中暑中濕中氣及痰厥飲
厥之類初作皆可用此先以皂角去弦皮細辛或生
天南星半夏為末揭以管子吹入鼻中候其噴嚏即
進前藥牙噤者中指點南星細辛末并烏梅肉頻擦
自開
牛黃丸治卒風暗風旋運痰厥頭痛胷膈涎壅言
語蹇澀等疾
牛黃(研一錢)烏頭(剉開白者生去皮劑用一两)粉霜(研半两)半夏(湯洗)
(七次焙乾)丹砂(研細各一分)麝香(研一錢)
右搗研和令勻生薑自然汁旋抄入臼内同藥杵和
丸如梧桐子大每服一丸薄荷自然汁少許和溫酒
下疾甚服三丸研灌之
神靈散治卒中風涎潮
粉霜(一两白麵少許滴水和作餅子炙黃為度)丹砂(炒一錢)硼砂(研一錢)牛
黃(研半錢)龍腦(一匙細研)
右同研勻細每服一匙以煎陳粟米飲調下
大星風湯(一名大星風散)治卒中諸風涎潮痰厥語澀神昏
(出直指方)
附子(生去皮)南星(生各三分)全蝎芎藭防風(各一分)
右剉散每三錢薑七片煎服氣不和加木香
奪命散(出永類鈐方)治卒暴中風涎潮氣開手足瘈瘲項
反張牙關緊急目上視不省人事破損傷風搐搦潮
作及小兒急驚風證並皆治之
甜葶藶香白芷天南星半夏(湯洗去骨)巴豆(去殼)
(不去油五味各等分生用)
右為細末每服半錢用生薑自然汁一呷調下牙關
急緊湯劑灌不下者此藥輙能治之小兒以利痰或
吐為愈
鐡彈丸(出直指方)治卒暴中風神志昏憒牙關緊急目睛
直視手足瘈瘲口面喎斜涎潮語澀筋攣骨痛癱瘓
偏枯或麻木不仁或瘙痒無常應是風疾打撲傷損
肢節疼痛能通經絡活血脉
乳香(别研)沒藥(别研各一两)川烏頭(炮去皮尖臍為末一两半)麝香(細研)
(一錢)五靈脂(酒浸淘去蹈乾石四两為末)
右先將乳香沒藥於隂凉處細研次入麝香次入藥
末再研滴水和丸彈子大每服一丸薄荷酒磨下食
後臨臥服一方治中風癱瘓手足不隨以麫糊為丸
或蜜丸熱酒下亦可
省風湯(出和濟方)治卒急中風口噤全不能言口眼喎斜
筋脉攣急抽掣疼痛風盛痰實旋暈僵仆頭目眩重
胷膈煩滿左癱右瘓手足麻痺骨節煩疼步履艱辛
恍惚不定神志昏憒應有一切風證可預服之
防風(去蘆)南星(生用各四两)半夏(白好者水浸洗淨生用)黃芩(去粗皮各)
(二兩)甘草(生用二两)
右㕮咀每服四錢用水二大盞生薑一十片煎至一
中盞去滓温服不拘時候
奪命散(出聖惠方)治中風卒倒不省人事口面喎斜失音
不語但吐涎沫或口噤不開目瞑垂死一切風疾
黑豆(一合)烏鷄糞馬牙硝(研)龍膽(去蘆頭剉碎各一分)
右先將鷄糞及豆同炒熟次入龍膽馬牙硝拌勻以
酒三盞煎二盞去滓溫分三服不拘時候
返魂丹治卒中風精神悶絶及中惡不省人事
瑇瑁(鎊)丹砂(研各半两)雄黃(作皂子大醋煮三服時用半两)白芥子(一分)
右同研極細瓷器中鎔安息香和丸菉豆大若重五
日丸之益妙此丹兼治一切風卒中風不語状如中
惡或因上厠得惡風倒仆或暴卒者若不是暑月或
經宿未致臭敗者以丹二丸木尺斡口開令人扶起
頭以熱醋湯灌下此丹入口後以手輕輕推拍亡人
背上至項但得此丹入口過咽喉良久氣来即眼開
十可救八九返還再活凡常中風但以酒下二丸立
瘥至重者十丸小兒熱毒風小便不通下二丸一方
治中風不語精神悶昏者加麝香一分
治卒中法(出直指方)
南木香(細剉三錢)生南星(七片)生薑(七片)石菖蒲(二寸槌碎)
右煎取清汁乘熱調南木香末一錢蘇合香丸三與
之
三生飲(一名順元散出直指方)治卒中風昏不知人口眼喎斜
半身不遂咽喉作聲痰氣上壅又外感風寒内傷喜
怒或六脉沉伏或指下浮盛並宜服痰厥氣虚眩暈
悉有神效開口手散眼合遺尿聲如鼾睡者並難治
川烏(半两生去皮)附子(半两生去皮)木香(二錢半)天南星(一两生用)
右㕮咀每半两水二盞薑十片煎六分去滓温服痰
飲厥逆氣虚眩暈止用本方若頭目昏疼肌肉瞤動
氣息短急及癲癎等患多痰氣所致此藥尤宜亦有
用天麻烏藥各一两㕮咀每半两水四盞慢火煎至
二盞去滓分二服治中風偏發名羌活散用熟附
子乾薑等分㕮咀每服四錢水二盞煎至六分去滓
溫服中風口噤四肢強直失音不語或卒然暈倒口
吐涎沫狀如暗風手足厥冷或時煩躁名薑附湯
用熟附子人參各半两茴香炒茯苓山藥各一分甘草
炙乾薑炮各七錢半㕮咀生薑鹽煎治因房室虚乏
為風所中惡風多汗身痛骨痿曰内風名附子湯
風之為病善行數變其中人也卒其眩人也暈故人
涎浮昏人神智倉卒之間何者為治治者不過烏附
南星木香輩最為切用亦須審其人氣體虚盛然後
投藥則萬不失一諸方用藥皆相近但略有少差耳
並集於三生飲下以候選擇不省人事者以蘇合香
丸擦牙灌以生薑自然汁
天仙膏(出危氏方)治男子女人卒暴中風口喎眼斜
天南星草烏頭(各一枚)白殭蠶(七枚)白芨(二錢)
右細末生鱔血調傅喎處覺正便用温水洗去
救生命散治卒中風
白礬半夏(湯洗去滑焙)天南星(三味等分生用)
右為細散每服以好酒一盞藥末二錢用生薑三片
煎七分通溫灌之當吐涎扶令正坐經一復時不得
令臥如臥則涎難出良久再依法煎藥一錢後常服
只半錢
牽正散(出醫方大成)治卒暴中風口眼喎斜半身不遂
白附子殭蠶(去嘴足)全蝎(去毒炒各等分)
右為末每服一錢温酒下不以時
三化湯(出德生堂)治諸卒中風不省人事痰喘上壅一切
危急之證大便秘結至五七日不利宜服之
大黃牽牛朴硝(各五錢)
右㕮咀量人虚實加減一服水一盞半煎一盞却下
硝煎一二沸去滓温服不拘時
稀涎散(一名救急稀涎散出危氏方)治卒中風昏昏若醉心神瞀
悶四肢不收或倒仆不省或口角似斜微有涎出斯
須不治便致殞絶此由風涎潮於上膈真氣不通宜
用救急
皀莢(加猪牙肥實不蛀者削去黑皮四脡)白礬(一两通瑩者)
右研細為散每服半錢重者三服以温水調下不大
吐嘔只是微微涎稀令出或一升二升當時省覺次
緩調治不可急攻過則傷人弱者不可吐用飬正丹
三十丸研細南木香煎湯調下仍與南星附子豁痰
歸經鷄心㯽榔亦能疎風順氣
三聖湯(海上名方)治卒中風先用不蛀皀角揉汁蘸華隂
細辛末擦牙關即後用二聖湯
白殭蠶(半两直者去絲嘴炒黃色為末)附子(一隻重半两已上者若生去皮臍尖)
右將附子切作八塊用水二大盞生薑三十片同煎
至一大盞去滓分作两處調白殭蚕末一半服不省
再服
追風餅子(海上名方)治卒中風語澀痰盛四肢不舉心神
恍惚等症
右㕮咀苦酒三升漬一宿用猪脂五斤東向竈葦薪
火煎之五上五下候薤白黃色絞去滓研雄黃丹砂
如粉下之攪至凝乃止膏成盛不津器中蝎蜈蚣蛇
蜂等毒者以膏置瘡上病在外悉敷之摩之以破除
日合一方用礬石一两蜈蚣二枚麝後不用巴豆莽
草名五毒膏
禹功散(出危氏方)治卒暴昏憒不知人事牙關緊硬藥不
下咽
黑牽牛末(一錢)茴香末(二錢半)
右用生薑自然汁調前藥少許灌之鼻中立醒一方
用黑牽并木香尤佳
治急中風口閉下涎欲垂死者一服即瘥(出本事方)
江子(二粒去皮膜)白礬(一塊如拇指大末之)
右於新瓦上煆令江子焦赤為度為末煉蜜丸如鷄
頭大每服一丸用綿裹放患人口中近喉處良久吐
痰立愈
石膏散治若暴中風自汗出如水者(方見柔風類)
治卒中風(海上名方)
右急取頂心髮一撮揉撒以省人事為度
麻黃膏(出宣名論)治卒風不省人事卒然倒地
用旺相日乙夘日採麻黃一秤揀出根一寸長取東
流水三石三斗以無油膩鐺量大小盛五七斗者可
先煑五沸掠去沫逐漸添水盡至三五斗以来漉去
麻黃淘在盆中澄定良久用細羅子濾去滓取青者
鐺内再熬至一斗再澄再濾取汗再熬至升半為度
只是勤攪勿令着底一名二
生散治體虚有風外受虚濕身如在空心中
附子(一枚去皮臍)天南星(一枚)
右為末不須羅用生薑研自然汁和作八餅子每服
一餅水一盞半生薑二十片同煎至八分去滓温服
不拘時候
治卒中手足不遂(海上名方)
右用麥麩五升入烏頭皮尖連翹半升同於甑炊令
大熟鋪在席下以手足不遂處臥之令熱氣蒸薰候
出汗為度日用三次只事元藥在蒸用之候两日外
别換新藥如無烏頭皮尖只用烏頭半升不去皮尖
碾作粗末
搐鼻法治卒暴中風昏塞不省牙關緊急藥不得下
咽者
右以細辛洗去土同猪牙皂角去子各一錢為細末
每用少許以紙撚蘸藥入鼻候噴嚏然後進藥一方
以半夏末搐鼻
八毒膏(一名裴公八毒膏出宋氏集騐方)治卒中風毒復中絞刺痛
飛尸入藏及魘寐不寤尸厥奄忽不知人事宿食不
消温酒如棗核大烊化服若毒氣甚咽喉閉塞不能
嚥者折齒内葱葉口中以膏灌葱葉中令下病腫者
向火摩腫上若歲中多温欲省病及行霧露中酒服
之内鼻中亦得
蜀椒當歸雄黃丹砂(各二两)烏頭巴豆(各一)
(升)薤白(一升)莽草(四两)
恐焦了熬時忌鷄犬隂人見澄時須盖覆不得飛入
塵土其膏放一二年不妨如膏稠用水觧熬再勻服
之甚效
生薑生附湯(出三因方)治卒中風涎潮昏塞不知人并血
瘀冷癖氣胸滿嘔沫頭痛飲食不消
用大附子一枚生去其皮臍切八片以水二碗生薑
一兩切同煎至一大盞去滓温冷服不拘時候滓再
煎服忌猪肉冷水一法加沉香一錢一法加辰砂末
少少凡中風無問冷熱虚實皆可服盖能正氣消痰
散風神效
天南星膏(出楊氏家藏方)治卒暴中風口眼喎斜
用南星不以多少為末生薑自然汁調攤紙上左喎
貼右右喎貼左正便洗去
治卒暴中風一時忽然倒地不省人事左癱右瘓口眼
喎斜凡中風人不可便食風藥中氣人不可便食氣
藥或覺有此證諸藥未服者服此藥(出風科集騐方)
用真好麝香二三錢研極細以麻油不拘多少調令
稀薄可飲為度即令患人一服頓盡如牙關緊即&KR2062;
開灌入候少甦醒不可再用此卒暴中風之藥即服
下紫湯方自安
紫湯方
用川獨活刷洗去沙土薄切以豆淋酒濃煎汁服之
累服至三片無害服此二藥永無手足偏廢語言蹇
澁之患見得是中風只服小續命湯之類見得是中
氣只服勻氣藥自然無事武義唐丞季潤名㴶作漢
東教官得之大守張少衛名玠屢試有效季潤亦以
治𢾗人矣麻油麝香又勝麝香煎五積散
皂夾膏治卒中風口喎(方見風口眼喎斜類)
杏仁膏治卒中風頭背腫
研杏仁膏敷之又用松柏葉浸酒或用松節煎酒及
用松脂湯煉二三十次為末酒為丸服之並瘥
活鼠方治卒中風腰脊反牙關口噤四肢強直(方見中風)
(類)
治卒中風昏憒若醉痰涎壅盛四肢不收(出聖惠方)
用砒霜如菉豆大研以新汲水調下少許用熱水投
大吐即愈若未吐時再服
延壽丹(出聖濟總錄)治卒中惡風涎潮昏重口眼喎斜四
肢嚲曳口噤不省
丹砂(研)膩粉(研)鐡粉(研)白附子(各二两)蛇黃(煆醋淬)生
金生銀(並剉末各一分)麝香(别研一两一分)附子(炮製去皮臍各九两重)
牛黃(别研一两一分)巴豆(打碎用新水浸七日逐日換水日足以紙裹壓出洗)羌活
牛膝(去苖酒浸切焙)蝎梢(炒)天南星(生用各三两)
右為細末煉蜜和粟米飯丸如鷄頭實大中惡風嚲
曳及諸癎疾薄荷酒磨下一丸年老半丸小兒驚癎
十歲以上一丸分四服四歲以下一丸分五服新生
兒一丸分七服並用蜜水磨下如中風髮直面如桃
花色口眼俱閉喉中作聲汗出如油及汗出不流多
要下泄或泄血者並是惡候更不用服唯口噤眼開
者藥下立瘥纏喉風壅塞氣息不通生薑薄荷酒急
下化一丸
治卒中風急煎五積散候熱入麝香一錢熱服連進三
服汗透便輕快如不得全愈即再别下藥終易為力
不為廢人
每見人中風便進靈寳丹無不死者唯是進此藥後
徐進他藥無害
回陽湯(一名是濟回陽湯出百一選方)治丈夫婦人無問老幼卒暴
風中氣左癱右瘓手足不遂語言蹇澁口眼喎斜筋
脉攣縮半身不舉不省人事屢用果有神效漢陽章
教授名楫傳
乾薑(炮製)益智仁大川烏(炮去皮臍已上各一两)青皮(半两)附
子(一隻七八錢重者生用去皮臍)
右為㕮咀每服秤半两水二盞生薑十片棗子一枚
入鹽少許同煎七分去滓空心食前溫服併滓再煎
治男子婦人中風涎潮於心卒然中倒當即時扶入煖
室中扶策正坐當面作好醋炭熏之令醋氣衝入口
鼻良久其涎潮聚於心者自收歸舊輕者即時甦醒
重者亦省人事惟不可喫一滴水湯入喉也如喫湯
水則其涎永繫于心結不能去必成廢人今只以醋
炭熏之乃得涎離于心漸漸甦醒
右以生料五積散加麝香煎服之(出澹寮方)
至寳丹(出衛生寳鑑)治卒中風急不語中惡氣卒中諸物
毒暗風卒熱痠毒隂陽二毒嵐瘴毒誤中水毒産後
血暈口鼻血出惡血攻心苦煩心肺積熱霍亂吐利
風注轉筋大腸風澁神魂恍惚頭目昏眩眠睡不安
唇口焦乾傷寒狂語小兒急驚風熱卒中皮客夜不
得眠睡煩燥驚風搐搦已上無不療者
辰砂(五兩水飛)生犀(鎊五两)麝香(二两半研)玳瑁(五两鎊)牛黃(二两)
(半研)龍腦(三两半研)龍齒(五两水飛)人參(五两)銀箔(一百片入藥)琥珀
(五两)安息香(五两用酒半升熬膏)雄黃(一两半水飛)金箔(一百二十片一百為)
(衣餘片入藥)天南星(三两半用水煮軟切作片子法酒浸二升半浸蒸七日焙乾)
右件為細末用安息香膏同煉一處搜和為劑旋丸
桐子大每服三丸五丸煎人參湯下小兒一丸至两
丸人參湯下
勝金丹(出衛生寳鑑)治中風涎潮卒中不語合吐利者當
服此吐利風涎
青薄荷(半斤)猪牙皂角(二两同薄荷用水二升煮取汁候汁盡將大銀石器瓦器)
(慢火熬成膏)苽蓆末(一两)硃砂(一两研細留少許為衣)粉霜(半两另研)洛
粉(一錢水銀重粉是也)已上四物研勻細入去前膏内
右拌和入臼内杵二三千下丸如櫻桃大以硃砂為
衣每服一丸酒磨下急即研細酒調灌之癱中如前
覺有證状每于四孟月服一丸
家寶通神丹(出衛生家寳)治卒中風左癱右瘓口眼喎斜
偏正頭疼夾腦等風及小兒一切驚風
五靈脂(二两初一日用薑汁壓至初五日調井花水去粗滓入藥)乾蝎(一分如製蚕度)
大川烏(二两去皮研為細末入藥)草烏(三分同川烏製度)沒藥(半两用井花水)
(磨膏入藥)天南星(一分用薑汁壓一宿晒乾碾羅為末)白殭蠶(二分洗過碾末)硃
砂(三分飛過半入藥半作衣)麝香(半分用法酒發一宿碾細入藥)木香(半两碾末入藥)
輕粉(一分)滴乳香(半两用井水磨為膏入藥)
右衆藥末和勻合時須用端午日或臘日以臘水煮
麵糊搜和搗千下圓如豆大丸每服一圓及生薑一
片薄荷一葉食後茶湯嚼下或酒亦得
香附湯(出衛生家寳)治卒暴中風涎潮目瞑口面歪斜偏
風癱瘓精神昏憒便利不禁數服立效
大附子(一个重八錢生去皮尖)木香(半两紙裹煨熟)甘草(一分炙)
右剉細碎分二服每服用水二大盞生薑二十片煎
至七分去渣空心温服大凡中風首用此藥通關順
氣多服取汗自可永瘥
四神湯(出衛生家寳)治卒中風牙關緊急不省人事極妙
附子(一两去皮尖生用)木香(一两)五靈脂(二錢半)真麝香(一錢)
右剉碎每服二大錢水二盞生薑二十片煎至七分
去滓放溫斡開口灌一服定醒如未再服開口略能
言即不須服徐與粟粥
蛇黃散(出危氏方)治暗風忽然仆地不知人事良久方醒
蛇黃(不以多少米醋燒淬七次)
右為末每服二錢温酒下數服便愈年深者亦效
通關散(出危氏方)治卒暴中風昏塞不醒牙關緊急藥不
得下咽喉
細辛薄荷葉牙皂(去子)雄黃(各一錢)
右為末每用少許銅管吹入鼻中候噴嚏然後進藥
或用白梅擦牙更以菖蒲末着舌下牙關即開倉卒
可用之
治卒風毒腫氣急痛(出本草)
以柳白皮一斤剉以酒煑令熱帛裹熨腫上冷再煑
易之甚妙也
開關散(一名破關散出本草)治急中風目瞑牙噤無門下藥者
用天南星搗為末白龍腦二件各等分研自五月五
日午時合患者只用一錢至半錢以中指點末揩齒三
二十指在牙左右其口自開灌得下藥
治卒中風不語舌根強硬(出本草)
陳醬五合三年者妙人乳汁五合二件相和研以生
布絞取汁不計時候少少與服良久當語
附香飲(一名附香散)治一切卒風偏痺經絡不通手足緩
弱臂膝酸疼凡風證始作脉息不洪數者先宜服此
藥及治風氣流注手足十指浮痛麻木
附子(生四錢)木香(二錢)
右㕮咀分两服每服用水一盞半薑十片煎取微温
服虚人可用
星香飲(出肘後方)治證如前一方治中風有熱氣實者服之
南星(八錢)木香(二錢)
右剉分二服每用水盞半薑十片煎至六分温服氣
盛人用此一方治中風痰盛服熱藥不得者名星香
湯
星風湯治卒中風倒地牙緊眼開者
用皂角槌碎泡湯分八碗令濃入透明白礬末二錢
挑牙關開灌之以鵝毛掃藥上舌痰出即愈
治痰涎卒中不語
同□(二两性平微毒)麝香(一分性温未辛)
右同□洗淨于乳鉢内研細以水化去石澄清將銅
碌粉慢火熬令乾取辰日辰時于辰位上修合再研
細入麝香同研以糯米和丸如彈子大隂乾如卒中
者每丸作二服用薄荷酒研下攤緩一切風用硃砂
酒化下喉吐涎出沫青碧色瀉下惡物瘥治卒中風
生薑(八两味辛性微温)附子(四两生用味辛性大熱有大毒)
右二味細切以水五升煑取二升分為二服忌猪冷
水
普濟方卷九十一
