普濟方卷七十二明周王朱橚撰
眼目門
肝實眼(論)
通肝氣於目其氣和平則諸疾不生過實則生患乃有
肝實眼之證令人目痛如刺久不已則目赤而生淫膚
息肉治宜瀉之又當視其老壯凡人五十以前可服瀉
肝湯過五十則不可或有是疾當不得已而用之此
眼雖癢痛而頭不旋但漸漸昏暗如物遮定全無翳障
或時生花此肝有實熱又云此因心肝滯留偏熱致使
眼疼痛生翳膜經久其色銀如釘釘入黑睛此證不可
治
方
石膏散(聖濟總錄)治肝臟實熱目痛如刺漸生淫膚息肉
石膏(碎)菊花(各二兩)牛黃(研)枳殼(去穰麩炒)獨活(去蘆)茈胡(去苖)
白附子(炮)大黃(剉炒)漏蘆(去蘆各一兩)木香乾蝎(炒)㯽
榔(剉各半兩)
右為散每服二錢七分薄荷湯調下
洗肝湯(聖濟總錄)治肝實眼
人參山梔子仁黃芩(去黑心)赤茯苓(去黑皮)菊花
地骨皮芎藭茈胡(去苗)桔梗(炒各一兩)黃連(去鬚)甘
草(炙剉各半兩)
右麤搗篩每服三錢七分水一盞入苦竹葉七片煎
至七分食後臨卧温服
瀉肝前胡湯療肝實熱目痛胷滿急塞
前胡秦皮細辛梔子仁黃芩升麻
蕤仁决明子(各三兩)芒硝(三兩)苦竹葉(切一升)車前草
(切一升)
右切以水九升煑取三升去滓内芒硝分為三服忌
生菜
前胡湯治肝實熱目赤乾澁
前胡(去蘆頭)秦皮(去粗皮)細辛(去苗)决明子(微炒)梔子仁
黃芩(去黑心)升麻枳殼(去穰麩炒)𬎼仁甘草(炙剉各一兩)
右麤擣篩每服五錢水一盞半煎至八分去滓食後
臨卧温服之
羚羊角散(聖濟總錄)治肝臟實熱眼目昏暗時多熱淚
羚羊角(鎊)羌活(去蘆頭)玄參車前子黃芩(去黑心)
栝蔞山梔子(去皮各半兩)胡黃連菊花(各三分)細辛
(去苖葉一分)
右為散每服二錢食後竹葉熱水調下
竹葉湯(聖濟總錄)治肝臟實熱眼赤疼痛
淡竹葉犀角屑木通(剉炒)黃芩(去黑心各一兩)玄參
黃連(去鬚)車前子(各一兩一分)芒硝(二兩)大黃(微炒)細辛(去苖葉各)
(一分)
右麤擣篩每服五錢水一盞半煎至八分去滓食後
温服日二服
洗肝乾藍煎治肝熱衝眼眼眥赤赤脉息肉痛閉不
開熱勢彭彭及目睛黃
乾藍車前葉苦竹葉(各三升)細辛秦皮蕤
仁梔子仁芍藥(各三兩)决明子(四兩)升麻(二兩)
右㕮咀以水二斗先煑乾藍車前竹葉取一斗去滓
澄清取八升内藥煑取三升分三服須利加芒硝二
兩
龍膽散治肝熱烏睛浮腫赤暈昏疼
龍膽草梔子仁(各二錢)防風山茵陳川芎
玄參荆芥甘菊(去萼)楮實甘草(各一錢)
右為末每服一錢半食後茶清調下
决明子湯(聖濟總錄)治肝臟實熱目眥生赤肉澁痛
决明子(炒)茈胡(去苗)黃連(去鬚)防風(去蘆)苦竹葉升麻
(各三分)甘草(炙剉)菊花(各半兩)細辛(去苖葉一分)
梔子仁煎(出千金方)治肝實熱目眥痛如刺
梔子仁决明子𬎼仁(各一兩)車前葉(一兩六銖)秦皮
(一兩六銖)苦竹葉(二握洗)細辛(半兩)石膏(二兩碎如小豆大)赤蜜(三合)
右㕮咀以井花水二升煑取七合去滓下蜜更煎取
四合以綿濾之乾器貯密封勿使草芥落中以藥汁
細細仰卧以傅目中
生地黃湯(聖濟總錄)治肝實熱眼熱痛不止
生地黃(汁)蜜車前汁(三味合二盞和勻)升麻梔子仁
(各一兩)細辛(去苗葉各半兩)芍藥(一兩半)玄參(一兩)
右五味為末每服五錢水一盞半煎至一盞入前三
汁共盞半再煎沸去滓温服
大麻仁湯(出聖惠方)治肝熱眼痛赤
大麻仁人參决明子(微炒)車前子黃連(去鬚各三)
(分)訶梨勒皮秦皮(去粗皮)大黃(剉炒各一兩)
右麤搗篩每服五錢水盞半煎至七分去滓食後臨
卧服
石决明丸(聖濟總錄)治肝實眼目生淫膚息肉腫痛
石决明(一兩)黃連(去鬚)車前子細辛(去苗)梔子仁大
黃(炒剉)子芩(各半兩)菊花(一兩半)
右為末煉蜜和丸如梧桐子大每服三十丸食後淡
漿水下臨卧再服
决明子丸(聖濟總錄)治肝實目生赤脉息肉磣痛
决明子車前子苦參黃連(去鬚)黃芩(去黑心)大
黃(各一兩半)䓆蓂子人參(各一兩)
右為末煉蜜和丸如梧桐子大每服二十丸食後以
淡漿水下臨卧再服
黃連丸(聖濟總錄)治肝氣壅實目痛如刺
黃連(去鬚)大黃(剉炒令香熟各一兩)防風(去蘆)龍膽(去土)人參黃
芩(去黑心各三分)細辛(去苗葉半兩)
右為末煉蜜和丸如梧桐子大每服三十丸食後温
水下臨卧再服
秦皮湯(聖濟總錄)治肝氣實脇下妨悶筋脉痠痛眼昏濁視
物不明
秦皮(去粗皮)羚羊角(鎊各一兩半)桔梗(炒)細辛(去苗葉各半兩)薏
苡仁伏翼(炙乾各一兩)
右麄搗篩每服五錢水一盞半大棗二枚劈破煎至
七分入荆瀝半合再煎三兩沸食後臨卧服
升麻湯(聖濟總錄)治肝實熱目暗不明
升麻大青薔薇根皮(去黑皮各一兩)射干玄參(各二)
(兩)黃栢(去粗皮三分)
右麤搗篩每服五錢水一盞半煎至八分去滓入蜜
半合再煎三兩沸食後臨卧温服
麥門冬湯(聖濟總錄)治肝實熱毒氣上薰目赤痛痒
生麥門冬(去心)萎𬎼秦皮(去粗皮)赤茯苓(去黑皮各一兩半)
大黃(生用)升麻(各一兩)
右剉如麻豆大每服五錢水一盞半入竹葉十片煎
至八分去滓下朴硝末一錢更煎令沸空腹温服
洗肝散(出三因方)治肝熱赤脉貫睛澁痛衝風淚下兼熱
血攻心
防風羌活(各半兩)甘草(一分)馬牙硝(二兩)白蒺藜(一兩半)
右為末每服二錢食後白湯調下
瀉肝散(出直指方)治肝熱赤眼腫痛
梔子仁荆芥大黃甘草
右等分剉每服二錢水煎食後服
又方(出危氏方)治肝有實熱
郁李仁荆芥(各一分)甘草(炙)大黃(各半兩)
右剉散每服三錢水一盞半煎食後温服
苦參丸(聖濟總錄)治肝實熱多食壅物毒氣傷眼昏暗
苦參車前子(洗)枳殼(去穰麩炒各二兩)
右為末煉蜜為丸如梧桐子大每服三十丸空心米
飲下
羊肝丸(海上方)治肝經有熱目赤睛疼視物昏澁又治
翳障青盲
羯羊肝(一具生用)黃連(去鬚别研為末)
右先將羊子肝去筋膜於砂盆内擂爛入黃連末杵
和為丸如梧桐子大每服五十丸不拘時熟水下禁
食猪肉及冷水或暖漿水下連作五劑差昔唐崔承
之内障喪明夜坐聞有聲問誰荅昔蒙出活今來謝
遂以方合服眼復明
田螺方(龍木)治肝熱目腫痛
取田中螺大者七枚淨洗新汲水養去穢泥重換水
浸洗仍旋取於乾器中著少鹽花於口上承取自出
汁用點目逐箇如此用了却放之
瀉肝湯治肝熱目赤羞明隱痛生瘡翳膜赤腫
黃芩黃連防風山梔子(各一兩)大黃甘草
(炙各半兩)
右為末每服三錢水一大盞入竹葉十片同煎至八
分去滓温服如熱多每服入朴硝一錢同煎取利即
止
助陽活血湯(衞生寶鑑)治眼發之後上熱壅甚白睛紅多
眵淚無疼痛而隱澁難開此服苦寒藥過多真氣不
通九竅也故眼昏花不明宜助陽和血補氣
防風(七分)黃耆(二錢)甘草(炙一錢)蔓荆子(一錢)當歸(五分)白芷
(五分)升麻(五錢)柴胡(三分)
右㕮咀都作一服水一盞半煎至一盞去滓熱服臨
卧避風處忌風寒及食冷物
甘菊花散治肝氣壅塞翳膜遮暗隱澁難視
甘菊花(一兩)白蒺藜木賊防風(去蘆)甘草(炙各一兩)木
香(一分)
右為細散每服一錢七分沸湯點眼不拘時
除肝家熱明目去熱毒氣風眼赤淚
以决明子朝朝取一匙挼令淨空心水吞之百日見
夜光又一方取决明作菜食之(本草)
腎肝虛眼黑暗(論)
夫天一生水在臟為腎天二生木在臟為肝腎藏精肝
藏血人之精血充和則腎肝氣實上榮耳目聰明視聽
不衰若精血虧耗二臟虛損則神水不清瞻視乏力故
令目黑暗龍木論云眼坐起生花外障此眼初患之
時眼中别無所患唯久坐多時忽然起後頭旋眼中黑
花發昏良久乃定皆因肝腎虛勞受風心臟熱毒上攻
致有此疾如或治療稍遲以後變為青盲切宜服鎮心
丸補腎散歌曰眼中無别患蹲坐要生花初患頭旋
悶心肝風觸他腎虛兼受熱房事每頻多鎮心肝要補
早服莫蹉跎任信年深後為災不禁何更因諸疾作瞳
子必遭疴危氏得效方云此眼與緣風候相似但時
時黑花起乃腎受風邪熱攻於眼宜凉腎又不痛不痒
瞳人儼然如不患者但微有頭旋及見生花或勞則轉
加昏䑃俱服還睛散起在黑水上如小黑豆疼痛如淚
出不可點藥此乃腎虛受風熱而得悶耳宜先服羚羊
角散後補腎丸凡起坐生花或覺頭旋而悶耳蟬鳴此
乃腎虛兼受客熱不節房事宜多服補腎丸
方
填睛育嬰丸(聖濟總錄)治肝臟氣虛風毒上攻兩目赤痒
腫痛昏澁迎風多淚及有努肉或風内外障青盲攀
睛翳膜
石决明(一枚洗刷)白芷白茯苓(去黑心)陽起石(飯上炊五度)
桂(去粗皮)杏仁(去皮尖雙仁炒)防風(去蘆)肉蓯蓉(酒浸去皺皮炒)陳橘
皮(浸去白焙)梔子花生薑(切焙)厚朴(去粗皮拌生薑炒令煙盡)甘草
(炙剉)人參磁石末(飯上炊五度各二兩)青葙子𬎼仁(水浸各二)
(兩)升麻(剉)熟地黃(焙各八兩)龍腦(一分)車前子黃柏(去黑)
(皮)麥門冬(去心焙)槐子黃連乳香(各四兩)烏賊魚
骨(去甲)黃芩(去心)苦參(各一兩)
右為末煉蜜為丸如梧桐子大每服六丸空心白湯
下食後更服十丸漸加至二十丸
夜光丸治腎虛血弱肝經不足風毒上攻眼目視物
昏花久則漸成内障青盲
天門冬(去心焙)麥門冬(去心焙)生地黃羅參熟地
黃白茯苓乾山藥(各一兩)枸杞子牛膝(酒浸)金
釵石斛(酒浸)草决明(炒)杏仁(去皮尖)甘菊(楝淨)兔絲子
羚羊角蓯蓉(酒浸焙)五味子(炒)甘草(炙)沙苑蒺藜
(鎊已上各七錢半)枳殼(麵炒)生烏犀(搒)青葙子(各半兩)
右為末煉蜜為丸如梧桐子大每服三五十丸空心
温酒下鹽湯亦可
青箱子丸治腎肝風虛目昏暗視物不明
青箱子桂(去粗皮)葶藶熟乾地黃(焙)細辛(去苖葉)
茺蔚子枸杞子决明子(隔紙炒)五味子黃芩
(去黑心)防風(去蘆)白茯苓(去黑皮)地膚子澤瀉麥門
冬(去心焙各一兩半)車前子兔絲子(酒浸一宿另搗為末各半兩)兔
肝(一具慢火炙令乾)
右為末煉蜜和丸如梧桐子大每服三十丸食後米
飲下臨卧再服
决明子丸治肝腎虛目黑暗或見黑花飛蠅(方見本門目生)
(膚翳類)
决明丸治肝虛膈熱眼目昏暗漸成障蔽或見黑花
不能遠視
决明子青箱子茺蔚子車前子地膚子
五味子(炒)細辛(去苗葉)枸杞子(去莖蒂)麥門冬(去心焙)
生地黃(焙)桂(去粗皮)赤茯苓(去黑皮)澤瀉防風(去蘆)芎
藭葶藶(隔紙炒紫色各一兩)
右為末煉蜜和丸如梧桐子大每服二十丸食後良
久米飲下日三服
當歸湯治腎虛眼黑瞳子散
當歸身(二錢)黃連(酒洗)黃芩(各二錢)甘草(炙三錢)茈胡(一兩)白
芍藥(二錢)生地黃(三錢酒洗隂乾)
右㕮咀水煎臨卧服
羚羊羌活湯治肝腎虛眼見黑花或似蠅翅
羚羊角(屑)羌活(去蘆頭)黃芩(去黑心)附子(炮製去皮臍)人參
澤瀉山茱萸秦芄(去苗土)决明子(微炒)車前子
青箱子(各一兩半)甘草(微炙一兩)黃耆(剉二兩)茈胡(去苗二兩半)
右麤搗篩每服五錢水一盞半煎至八分去滓温服
不拘時再服
空青丸(聖濟總錄)治腎久虛目暗漸生翳障
空青(研水飛過)真珠末(各一分)犀角(屑)羚羊角(屑)防風(去蘆)
升麻(剉)防己(各半兩)麥門冬(去心焙)人參茺蔚子
陽起石(細研)前胡(去蘆頭各一兩)虎睛(一對)
右為末煉蜜和丸如梧桐子大每服五丸加至十丸
煎麥門冬湯下温椒湯亦可
决明丸(聖濟總錄)治肝腎氣虛風熱上攻目赤腫痛
决明子黃連(去鬚)人參玄參槐子升麻
白茯苓(去黑皮)沙參(各一兩)地膚子青葙子苦參
(各三分)車前子(一兩半)地骨皮(一兩)
右為末煉蜜和丸如梧桐子大每服二十丸食後米
飲下臨卧再服
蓯蓉丸(聖濟總錄)治肝腎氣虛眼目昏暗視物不明兼青
盲
山芋續斷人參(各一兩)肉蓯蓉(洗淨切焙一兩)牛膝(酒浸)
(切焙一兩)山茱萸(一兩)陳麵(炒黃)獨活(去蘆頭一兩)巴戟天(去心)杜
仲(去皺皮塗酥炙)兔絲子(酒浸一宿焙乾另研各一兩)熟乾地黃(焙)桑
寄生(炒各二兩)
右為末煉蜜和丸如梧桐子大每服二十丸空心鹽
湯下加至三十丸
摩頂膏治腎虛眼目昏暗及風毒上衝腦脂流下變
為内障
生麻油(二大升)酥(三兩)淡竹葉(一握)蓮子草汁(一大升七八月採)
槐子(一兩一分)曾青(研一兩)鹽花(三兩)長石(另研一兩半一名理石)梔
子葉朴硝萎蕤大青吳藍(各一兩半)
右除油酥外細剉以厚綿裹先下油并酥在鐺内煎
後下綿裹藥並蓮子草汁文火養經三日漸加火急
煎以蓮子草汁盡為度膏成絞去滓用磁瓶盛每夜
卧時取半匙許塗頂上漸漸不住手摩令消散入髮
内覺腦中清凉為度輕者不過五六度瘥重者半劑
即愈
無比地黃丸(出經驗良方)治肝腎虛眼生黑花乍結内障
目力損虧逢風有淚
肉蓯蓉(四兩酒浸)枸杞子(四兩)當歸川芎防風(去蘆各二)
(兩)菊花楮實(㨂焙)巴戟(去心)荆芥穗白蒺藜(各一兩半)
决明子(炒一兩)生乾地黃(四兩)
右為末煉蜜和丸如梧桐子大每服三十丸空心鹽
湯下或温無灰酒下亦可
兔肝丸(出聖濟總錄)治肝腎虛目黑暗不明冷淚時出
栢子仁熟乾地黃(焙)防風(去蘆各一兩)兔肝(慢火炙乾二具)
五味子車前子細辛(去苗葉各半兩)芎藭枸杞子
山芋(各一兩)兔絲子(酒浸一宿另搗為末半兩)
右為末煉蜜和丸如梧桐子大空心酒下二十丸二
服漸加三十丸
益陰腎氣丸(出東垣蘭室)此壯水之主以鎮陽光
熟地黃(二兩)牡丹皮生地黃(酒洗用之)當歸稍(酒洗)五味
子乾山藥茈胡(各五錢)山茱萸(半兩)茯神(一方用茯苓)
澤瀉(各二錢半)
右為細末煉蜜和丸如梧桐子大硃砂為衣每服五
七十丸空心淡鹽湯下
川芎丸(出本事方)治腎經虛冷眼目昏暗或赤痛腫痒
川芎荆芥天麻茯苓川烏(炮)烏藥羌
活黑牽牛(炒)川當歸金釵石斛(已上各等分)
右為細末煉為丸如豆大硃砂為衣每服一丸薄荷
茶嚼下
兔絲子丸(出聖濟總錄)治肝腎虛眼黑暗視物不明
兔絲子(酒浸另搗)肉蓯蓉(酒浸切焙各三兩)五味子續斷
遠志(去心)山茱萸澤瀉(各一兩半)防風(去蘆二兩)巴戟天(去心)
(一兩)
右為末用山雞白和丸如梧桐子大每服三十丸空
腹温酒下家雞子亦可
兔絲子丸(出聖濟總錄)治腎肝虛目昏暗不能遠視
白茯苓(去黑皮)山芋人參兔絲子(酒浸一宿另搗末)防
風(去蘆)車前子熟乾地黃黃耆(剉)石决明(各一兩)
明眼生熟地黃丸(出危氏方)治男子婦人肝虛積熱上攻
眼目瞖膜遮睛羞澁多淚此藥多治肝腎兩經俱虛
風邪所乘并治暴赤眼
生地黃熟地黃(各一斤半)淨石斛(炒)枳殼(麩炒各六兩)羌
活防風牛膝(各四兩)甘菊(去萼一斤)杏仁(去皮焙十兩)
右為末煉蜜和丸如梧桐子大每服五十丸空心食
前鹽湯下或蒺藜煎湯下一方無甘菊羌活忌一切
動風毒等物
椒紅丸(出十便良方)治元臟久虛明目調氣進食
椒紅巴戟天(去心)補骨脂(炒)附子(炮裂去皮臍)木香
肉蓯蓉(去皺皮酒浸切焙各一兩)青鹽(另研一分)蘹香子(洗焙半兩)
右為末又用羊腰子一對去筋膜濕紙裹煨半生半
熟切細研與青鹽并藥末和勻煉蜜為丸如梧桐子
大每服二十丸空心日午温酒下
石鍾乳丸(出聖濟總錄)治腎肝虛風熱衝目昏暗多淚
石鍾乳(研)鹿茸(酒浸炙去毛)石斛(去根)磁石(煆醋淬七遍搗研為粉水)
(飛)細辛(去苖葉)白茯苓(去黑皮)雲母粉(研)遠志(去心各一兩)
右為末煉蜜和丸如梧桐子大每服二十丸空心酒
下漸加三十丸
鎮心丸(龍木)治眼坐起生花外障
銀液(當取現成銀箔以水銀銷之為渣合銷石及鹽研為粉燒出水銀淘去鹽石研細用之)
芎藭藳本人參細辛(各一兩)石决明遠志
黑參(各半兩)
右為末煉蜜為丸如梧桐子大空心茶下十丸
剪霞膏(海上方)治腎水枯乏肝氣不足上攻眼目昏澁
眵淚羞明及風毒眼瞼赤生粟隱澁痛心經受熱暴
赤痛婦人血風注眼久患爛沿瞖膜遮睛拳毛倒睫
黃連(去蘆研為末)爐甘石(火煅用童便淬數十次以酥為度研如粉各一兩)雄
黃(研如粉)白丁香(研如粉)海螵蛸(研)當歸(研為末)麝香(研)
乳香(研已上各一錢)輕粉(一合)黃丹(二錢磁器内炒黃色)
右先用蜜四兩熬三四沸下爐甘石再熬不住手攪
令勻候冷下黃丹再熬勻下黃連白丁香雄黃再攪
勻下當歸海螵蛸再煎三五沸下輕粉麝香乳香再
攪令勻以笋皮收之每用如皂角子大一塊湯化開
熱洗一方用皮硝一兩安童便内却將燒紅爐甘石
放在皮硝童便内浸一方爐甘石加銅綠一兩土粉
一兩三錢枯白礬乳香各三錢硼砂二錢同為末煉
蜜為膏每用皂角子大水花頻洗
聖餅子治肝腎久虛積熱風毒攻注兩眼内惡翳障
遮睛瞼赤痒痛風淚隱澁難開
川芎(四兩)藳本茸甘草(炙)小椒(炒出汗各二兩去目)香附子
(三兩)蟬殼蛇蜕皮(各一兩)薄荷葉(四錢)蒼术(一斤米泔浸切炒乾)
(末)
右為散煉蜜和勻杵一千下丸如彈子捻作餅每服
一餅芝蔴一捻同細嚼茶酒送下日三服
加減駐景丸治肝腎氣虛視物昏>昏>血少氣多兩目
漸暗
車前子(略炒三兩)熟地黃(洗)當歸(去尾各五兩)楮實子(無翳膜則)
(不用)川椒(炒出火毒各一兩)五味子枸杞子(各二兩)兔絲子
(酒浸軟漉出焙九分乾稱半斤)
右為末蜜糊丸如梧桐子大每服三十丸空心食前
温酒鹽湯任下
聖明散治肝腎不足眼目昏暗
羌活(去蘆頭)青鹽(研各半兩)惡實(炒)蜀椒(去目及閉口炒出汗)蔓荆
實木賊蒼术(米泔浸一宿切焙各一分)
右為散每服二錢茶酒任調下不拘時日三服
七仙丸治肝腎俱虛眼常昏暗多見黑花或生翳障
視物不明迎風有淚
兔絲子(酒浸另研末五兩)巴戟(去心一兩)甘菊(㨂淨四兩)熟乾地黃
(三兩)蓯蓉(酒浸去皮炒焙乾二兩)車前子枸杞子(各三兩)
右為末煉蜜為丸如梧桐子大每服三十丸至五十
丸温酒送下鹽湯亦得空心食前
金髓煎丸治腎虛眼昏暗
石斛(去根剉)牛膝(切酒浸焙)防風(去叉)枳殼(去穰麩炒各四兩)生地
黃(二斤一斤生曝乾一斤於甑中蒸一飯時取出曝乾)杏仁(半斤去皮尖炒令黃黑搗為末)
(用紙三兩重裹壓去油另換紙油盡令如粉白)
右為末煉蜜和丸如梧桐子大每服三十丸空心豆
淋酒下
椒紅丸治肝腎俱虛補煖水臟明目
椒紅(四兩)巴戟天(去心)楮實(炒)蘹香子(炒)附子(炮製去臍皮各)
(一兩)
右為末别用乾山芋二兩為末酒煑糊為丸如梧桐
子大每服二十丸食前鹽湯下
補腎磁丸治肝腎虛氣上攻眼目昏暗遠視不明時
見黑花漸成内障
甘菊花石决明肉蓯蓉(酒浸切焙)磁石(燒通赤用醋淬七次)
兔絲子(酒浸一宿慢火焙乾各一兩)
右為末用雄雀十五箇去尾毛嘴足留腸肚以青鹽
二兩水三升同煮令雄雀爛水欲盡為度取出先搗
如膏和藥為丸如梧桐子大每服二十丸温酒下空
心食前服
附子丸治肝腎風虛眼暗
附子(去皮臍)乾薑(炮)蜀椒(搗取紅各一兩)猪腎(二對去脂膜切細研為膏)
右除猪腎外搗羅為末以猪腎和勻丸如梧桐子大
每服二十丸空心鹽湯下漸加三十丸
酸棗仁丸治肝腎氣虛眼目昏痛不可忍
酸棗仁(生用一兩)萎蕤(一兩)槐子(一兩)車前子(一兩半)兔絲子
(酒浸一宿曝乾一兩)
右為末以羊肝汁和丸如梧桐子大每服二十丸食
後温水服臨卧再服
五陪丸治肝腎久虛眼目昏暗
菊花(三兩)枸杞子(二兩)旋復花(四兩)紫巴戟(去心一兩)𬎼仁(五兩)
(湯浸去皮另研細)
右為末用陳粟米粥和丸如梧桐子大臨卧好茶下
二十丸冷淚多赤目瞖膜昏暗可一兩服效氣暈不
覩物可半劑
煎椒法治元臟虛冷目黑暗不明
無灰酒(三升)沉香(一兩為末)蜀椒(去目開口四兩)附子(炮製去皮臍為末二)
(兩)
右先將椒用酒熬至二分入附子沉香末以匙攪勻
成膏為度磁盒子盛每服半匙空心温酒化下
千金神麯丸(出直指方)治肝腎虛目黑暗升降水火明目
益心智
磁石(煆紅如法醋以淬為度研細無聲二兩)硃砂(一兩細研)神麯(炒二兩)沉
香(半兩)
右為細末别用生神麯水調濃煑糊丸如梧桐子大
每服三十粒空心鹽湯下磁石治水入腎硃砂治火
入心濟以沉香是則升降火水
菊睛丸(出龍木)治肝腎不足眼目昏暗瞻視漠漠常見
黑花多有冷淚久服補不足強目力
巴戟(去心一兩)枸杞子(三兩)甘菊花(㨂擇四兩)蓯蓉(三兩酒浸去皮炒切)
(焙)
右為細末煉蜜為丸如梧桐子大每服三十丸至五
十丸温酒或鹽湯下空心食前服一方加熟地黃二
兩淨或用駐景丸對交服一方加五味子三兩
青鹽散(出聖濟總錄)治腎臟空冷肝膈浮熱上衝兩目生
瞖黑花
青鹽(研)蒼术(米泔浸三日切焙)木賊(童子小便浸三日焙乾各一兩)
右為散空心温酒調下一錢七分如不見物者不過
十服
蜀椒丸治肝腎虛風攻眼目黑暗時見虛花(方見本門一切)
(眼疾雜類)
補虛湯(出聖濟總錄)治肝腎虛目暗兼治耳聾
赤芍藥(一分)木香(半兩)黃連(去鬚半兩)
右麤搗篩每服三錢水一盞煎至六分去滓温服
駐景丸(出龍木)治肝腎俱虛眼常昏暗多見黑花或生
障翳視物不明迎風有淚久服補肝腎增目力
乾地黃(熟者酒浸蒸焙)車前子(各三兩)兔絲子(酒浸别搗五兩)
右為末煉蜜和丸如梧桐子大每服三十丸空心食
前温酒下或鹽湯或白茯苓石菖蒲煎湯下加枸杞
子一兩尤佳
兔肝粥治肝腎氣虛風熱上攻目腫暗
兔肝(一具細切)米(三合)
右以豉汁如常煮粥空腹頓食之
杏仁方(出直指方)治肝腎風虛瞳人帶青眼多黑暗潤澤
臟腑洗垢開光能驅風明目
用真杏仁水浸五枚去皮尖五更初就牀端坐勿言
勿唾息慮澄神嚼杏仁一粒勿嚥逐一細嚼五枚候
津液滿口分為三嚥直入肝腎惟在久而成功
天麻丸(出永類鈐方)治肝腎俱虛眼昏或生黑花亂飛如
蠅虫翅長流冷淚
天麻(酒浸)枸杞子(酒浸蒸)巴戟(炮去心)蓯蓉(酒浸)白术(煨)黑
牽牛(炒)破故紙(炒)白蒺藜(炒)當歸(酒浸各一兩)兔絲子
(酒蒸)白茯苓(各二兩虛加附子)枸杞子根菊花(各一兩)青鹽
(半兩另研)川烏草烏(各一兩)雄黑小烏豆(半升以前十四味為末)
右為細末以三烏用水先煮一日爛為度焙乾作末
同前末酒糊丸如梧桐子大空心鹽湯下
磁石丸(出永類鈐方)治肝腎不足體弱眼昏内障生花不
計遠近
磁石(三兩醋淬水飛)牛膝(酒浸)巴戟(酒浸)肉桂遠志肉乾
薑(炮)附子(炮)黃耆(蜜炙)防風覆盆子(炒)栢子仁(炒另)
(研)地骨皮(各製淨取一兩)鹿茸(酒炙)白茯苓兔絲子(酒蒸)生
乾地黃當歸(各二兩)
右為末煉蜜為丸如梧桐子大空心鹽酒湯下
三仁五子丸(出永類鈐方)治肝腎不足體弱眼昏内障生
花不計遠近澹寥方加川芎白芍藥除五味子用地
膚子名四物五子丸
兔絲子(製)五味子枸杞子(酒蒸)覆盆子(酒浸)車前子
(酒浸)酸棗仁(去殼)薏苡仁(炒)栢子仁(炒)鹿茸蓯蓉
當歸熟地黃沉香茯苓
右為末蜜丸空心鹽酒下
椒紅丸(出永類鈐方)治肝腎俱虛眼昏漸成内障而兼氣
者
花椒蒼术(製)白术(煨)白茯苓黑牽牛(炒)川烏
枸杞子(酒浸)巴戟(炮去心)防風羌活(各等分)
右為細末蜜丸如梧桐子大人參煎湯下
枸苓丸治腎臟虛水不上升眼目昏暗遠視不明漸
生内障
白茯苓(八兩)真枸杞子(四兩酒浸蒸)當歸(二兩酒洗)青鹽(二兩别研)
兔絲子(二兩酒蒸)
右為細末煉蜜和丸如梧桐子大空心湯下七十丸
鹿茸石斛丸(出選奇方)治眼肝腎虛風血氣不能榮養於
睛致目久視葉葉有黑花簇簇霧氣昏昏視物如霜
雪之形者宜服此退昏除内暈障膜
鹿茸(一對味甘鹹微温無毒益氣強隂浸一宿微炙)金釵石斛(味甘温平補五臟虛)
(去根一兩)犀角(鎊一兩味苦微寒無毒主頭目昏痛)羚羊角(鎊一兩味鹹微寒無毒明)
(目益氣去風邪熱)肉蓯蓉(一兩酒浸一宿刮去皮味甘微温無毒養五臟強隂益精補肝)
熟乾地黃(一兩味甘苦無毒補五臟内不足益氣力)酸棗仁(一兩湯浸去赤皮性)
(温主補中益肝)青木香(一兩性温味辛主邪氣不足順和風氣)兔絲子(二兩酒浸)
(三日曝乾另搗為末一兩味辛甘平補不足益氣)車前子(一兩味甘鹹養肺益精明目)
覆盆子(一兩味甘無毒補肝明目)茺蔚子(一兩味辛甘微温明目)地膚子
(一兩味甘久服令人身輕奈老)栢子仁(一兩味甘益精)萎蕤(一兩味甘平無毒)麥
門冬(一兩味甘益精補神)
右十六味修合一處搗羅為末煉蜜和搗三五千杵
丸如梧桐子大每服二十丸用青鹽湯下空心午前
臨卧日三服功效不可具述
羌活丸(出衞生家寶方)治肝肺氣毒上攻眼目一切藥不效
者
羌活(六分)木香(四分不見火)沙苑蒺藜(二分微炒)綿黃耆(二分蜜炙)
青葙子(微炙)黃菊花(二分去根葉)大黃(二分蒸)麥門冬(一兩去心)
青皮(二分去穰洗)枳殼(一兩洗去穰麩炒)
右為細末煉蜜為丸如梧桐子大每服二十丸食後
用苦竹葉煎湯下日三服苦竹葉常用一握炙黃磁
器煎湯
磁石丸(出衞生家寶方)補肝腎虛上攻止淚散黑花
磁石(一兩煅醋淬)菖蒲川烏(焙去皮尖)巴戟黃耆蓯
蓉玄參(各等分)
右為細末煉蜜和丸如梧桐子大每服二十丸鹽酒
鹽湯下空心服
補腎丸(出錢氏集驗方)治氣不足眼目昏花
兔絲子(酒浸焙)磁石(火煆二兩)枸杞子楮實子車前
子(酒蒸)五味子熟地黃覆盆子石斛(去根)蓯蓉
(各一兩)沉香青鹽(各半兩)
右為細末煉蜜為丸如梧桐子大每服七十丸空心
鹽湯送下
五臟風熱眼(論)
凡人目中淚孔屬肝白睛屬肺赤脉屬心四眥屬脾瞳
人屬腎蓋目者五臟六腑皆相連屬若風熱毒氣攻搏
臟腑壅滯經絡悉致目疾其候不一要當審其疾之所
由起不可拘於肝也危氏得效方云此乃黑水内横
深瑕盤青色沉沉深入病楚無睛蓋五臟俱受風熱又
云風毒流注五臟不能消散忽然突起深痛熱極所致
又云黑睛從下生其黃膜膜衝目疼痛至甚閉塞難開
此乃脾經受風食毒傷胃而得之
方
决明丸(出聖濟總錄)治肝肺熱毒風目昏
决明子(微炒)蕤仁(去皮研)茯神(去木)麥門冬(去心焙)桔梗(炒)
黃連(去鬚一兩)青葙子枳殼(去穰麩炒)防風(去蘆)玄參犀
角(鎊)㯽榔(煨剉)升麻生乾地黃(焙)龍膽沙參
紫苑(去苗土各三分)百合(半兩)
右為末蜜丸如梧桐子大每服三十丸食後服日三
度千金翼無栢子仁
蟬花散(出直指方)治風眼熱眼昏澁腫疼漸生翳膜
蟬殼(洗曬)甘草甘菊川芎防風羌活山
梔子仁白蒺藜(炒去角)草决明(炒)荆芥穗蔓荆
子榖精草(洗曬)蜜蒙花木賊(去節童便洗曬)蒼术(米泔洗焙)
(等分)
右為末每服二錢食後米泔茶清任下
青金散(出御藥院方)治風熱清腦明目
龍腦青黛(各一錢)薄荷葉盆硝(各二錢)乳香(一字)
右為細末每用半字鼻内㗜之
摩頂青蓮膏(出聖濟總錄)治五臟風毒上攻眼目障翳無
能生髮
生麻油(二升)酥曾青(研各一兩)大青梔子葉長理
石萎𬎼朴硝吳藍(各一兩半)槐子(一兩一分)淡竹葉
(一握)空青(研二兩)鹽花(三兩)蓮子汁(一升)
右除油酥汁外麤搗篩以綿裹之先於淨鐺中下酥
油二味後下諸藥以文武火煎半日次下蓮子汁以
煎汁盡膏成濾去滓澄清收入油瓶内每夜臨卧以
小鐵匙挑一錢許塗頂上細細用鐵匙摩之令消入
毛孔中即腦中清凉輕者不過六七度重者摩至半
劑隔三五夜一次用摩酒至千餘遍兼理腎虛眼暗
五臟風毒上衝入腦腦脂流下為内障及眼暗障膜
睛斜藥物不效者不能生髮八月九月取蓮子汁
白术菊花散治風熱眼
白术(一斤米泔浸一宿去皮切焙)荆芥穗(四兩)威靈仙(去土二兩)菊花
(焙半兩)薄荷(焙一兩)木賊(去節焙)黃連(去鬚)黃耆(剉焙)黃芩(去黑)
(心)細辛(去葉)仙靈脾羌活(去蘆頭)獨活(去蘆頭各一兩)
右為散每服二錢食後夜睡米飲調下米水亦可
防風丸治五臟風熱毒氣攻目或赤或澁或昏或痛
翳障不明
防風(去皮)玄參决明子車前子茯神(去木)地骨
皮枳殼(去穰麩炒)龍齒甘菊花苦參大黃(炒)
麥門冬(各一兩)
右為細末煉蜜為丸如梧桐子大食後温漿水下臨
卧再服
治肝經眼方
大黃梔子防風羌活細辛荆芥(各二錢)
赤芍藥(二錢半)黃連(一錢)川芎白芷(各一錢半)甘草(三錢半)
右為散以水煎服如七八月修合大黃飯上蒸過用
餘月生用
治肺經眼方
甘草(三錢半)知母(四錢)桑白皮赤芍藥(各三錢)防風
葶藶子旋復花(各二錢)枳殼荆芥(各二錢)甘菊花
蜜蒙花(各一錢)
右為散白水煎服
治心經眼方
黃芩連翹(各四錢)梔子大黃防風(各錢)車前
子(三錢半)黃連(一錢)當歸尾(二錢)赤芍藥甘草(各三錢)生
地黃(二錢半)
右為散白水煎服
治脾經眼方
前胡(三錢半)天花粉荆芥(各二兩)人參乾葛赤
芍藥甘草(各二錢半)
右剉散白水煎服
犀角湯治五臟風熱氣壅眼乾澁痛赤
山梔子(三分)防風(一兩)枳殼(去穰麩炒半兩)犀角(鎊)木通(剉)萎
蕤大黃玄參芍藥青箱子甘草(炙各一兩)
右麤搗篩每服五錢水一鍾半入竹葉七片煎至七
分去滓再入馬牙硝一錢放温食後臨卧服
䓆蓂子丸治肝心風熱目昏赤
䓆蓂子(一兩半)兔肝(一具細切炙)細辛(去葉)蔓荆實車前
子羚羊角(鎊)防風黃芩(去黑心)决明子(炒)黃連
右為末煉蜜和丸如梧桐子大每服三十丸食後漿
水下
地骨皮湯治心肺風熱目乾澁痛痒
地骨皮(一兩半)甘菊花升麻黃連(去鬚)防風(去叉)木
通(剉)萎蕤大黃甘草(剉炙)𬎼仁(去皮各一兩)
右搗篩每服五錢水一盞半煎至七分食後臨卧温
服
前胡湯治五臟氣虛風熱乘之毒氣上攻眼目赤痛
防風(去叉)决明子(微炒)青葙子黃連(去鬚)木通茯神
(去木)玄參升麻地骨皮(各一兩)羚羊角前胡(去蘆)
(一兩半)
右麤搗篩每服五錢水一盞半煎至七分食後温服
再服
車前子湯治肝熱目乾澁昏痛
車前子决明子(微炒)青葙子黃連(去鬚)防風(去)菊
花甘草(炙各一兩半)芎藭萎蕤(各一兩半)
右麤搗篩每服五錢水一盞半煎至七分食後臨卧
温服
秦艽湯治心膈痰氣煩燥寒熱頭疼眼赤痛昏暗
秦艽(去苗土)枳殼(去穰麩炒)升麻柴胡(去苗)知母(焙)當歸
(焙)芍藥(各一兩)芎藭(半兩)
右搗篩每服五錢水一盞半煎至七分去滓食後温
服
人參湯治心肺風熱目乾赤澁痛
人參茺蔚子細辛(去苗葉)桔梗(炒)防風(去)黃芩
(去黑心)大黃(炒各一兩)赤茯苓(去黑皮半兩)
右麤搗篩每服五錢水一盞半煎至七分去滓食後
温服臨卧服
犀角飲治五臟風熱目赤并黑睛上生黃瞖隱澁痛
疼無治脾胃熱毒眼生障翳
犀角(鎊)石膏蘆根大黃(剉炒各一兩半)甘草(炙一兩)淡
竹葉(五十片)生地黃(一兩)生麥門冬(去心一兩半)
右㕮咀每服五錢水一盞半煎至八分去滓下芒硝
末半錢更煎令沸食後温服
龍膽草散治風熱眼
龍膽草芍藥(各一兩)防風荆芥楮實子(各半兩)
蟬脱(三錢)芍藥(炙二錢半)黃連
右為末每服二三錢用燈草淡竹葉湯調食後臨卧
服
㯽榔湯治肝風熱目赤乾澁磣痛難開
㯽榔(十枚剉焙)赤茯苓(去黑皮)桔梗陳橘皮(湯浸去白皮焙)白
术(各一兩)桂(去粗皮)防風(去叉各一兩)
右搗篩每服五錢水一盞半煎至七分去滓食後空
心日晩温服
防風湯治肝腎風氣久積客於目不效目乾澁痛
防風(去义)白鮮皮獨活(去蘆)陳橘皮(浸去白皮各一兩)川芎
(一兩半)甘草(剉炙)細辛(去苗葉各半兩)
右搗篩每服五錢水一盞半煎至七分去滓食後臨
卧温服
羚羊角湯治肝肺熱毒攻眼白睛重起
羚羊角(鎊)桑根白皮木通(剉)旋復花萎蕤
升麻(各一兩)茯神(一兩)
右麤搗篩每服五錢水一盞半煎至八分去滓下芒
硝末半錢更煎令沸温服不拘時候
導赤散(出醫方大全)治心臟積熱上攻眼目兩眥浮腫血
浸白睛羞明灑淚
牛蒡子(炒)榆子槐子(炒)生乾地黃黃芩(各等分)
右為細末每服二錢食後麥門冬湯調服
四味湯(出海上方)治心臟熱眼目昏花
没藥當歸川芎羌活甘草(各半兩)
右㕮咀每服三錢水一盞煎至五分食後臨卧温服
滑石湯(出聖濟總錄)治心經藴熱眼乾澁痛心燥口乾
滑石黃連(去鬚)芎藭羚羊角(鎊)芍藥梔子仁
(各一兩)
右麤搗篩每服五錢七分水一盞半煎至七分去滓
食後温服日三次
蘆根湯(出聖濟總錄)治脾肺熱薰目赤痒内生翳
蘆根(剉)木通(各一兩半)山梔子仁桔梗(炒)黃芩(去黑心)
甘草(炙)
右麤搗篩每服五錢煎至七分去滓入生地黃汁半
合再煎三兩沸食後臨卧温服
羚羊角(出聖濟總錄)治肝肺實熱目生白翳
羚羊角(鎊)萎𬎼木通(剉各一兩半)甘菊花澤瀉
大黃(剉各一兩)
右麤搗篩每服五錢水一盞半煎至七分入芒硝一
錢空心臨卧温服
又方(出本事方)治臟熱風眼蓋因五臟毒熱壅盛氣攻兩
眼赤腫疼痛或生瞖膜怕日羞明血風滴淚
黃芩(四兩)大黃石膏羌活(各一兩)龍腦草(一兩)蛇蜕
(一條)
右為散每服半兩朴硝少許通草二寸水一大碗同
煎至六分臨卧温服瀉一兩行不妨次將温粥補之
自後每服只三錢不用朴硝忌熱毒物
又方(出本事方)
白蒺藜防風(各一兩)羌活(一兩半)甘菊花(二兩)
右為細末每服二錢入鹽少許百沸湯點食後服
犀角飲
犀角(二兩)黃芩(半兩)車前子羌活(一兩)麥門冬(去心)白附
子(炮去皮尖各一兩只用一分)
右剉散每服三錢水一盞半煎食後温服
青凉散(出危氏方)
蔓荆子荆芥苦竹葉甘草(各半兩)山梔子(一分)
(去皮)
右剉散每服三錢水一盞薄荷七葉煎温服
□靈丸(出衞生家寶方)治五臟積熱目昏不見物
黃連(去粗鬚)石决明(淨刮洗各一兩)蕤仁(去皮研半兩)羊子肝(七具)
(去皮膜切并曝乾)太陰玄精石(一兩)
右為末粟米飯為丸如梧桐子大臨卧茶清下三十
丸
四生散(一名煮肝散出龍木)治腎臟風上攻眼目
沙苑蒺藜黃耆(剉)羌活(去蘆頭)白附子(下注脚生瘡用黑附)
(子各等分)
右搗為散每服二錢鹽酒調下空腹猪腎中煨服尤
善一方鹽酒入羊子肝煮空心温服子肝上小片者
是亦治眼赤耳痒等證
治眼開不得或羞明怕日此是風熱牽閉所以不得開
(出危氏方)
服萬安散加前胡芎芷香蘇加連鬚葱三根煎服若
臟腑緊澁加大黃煎若小兒瞖障及瘡疹不得閉目
加新掘桑白根三錢同煎根新能瀉肺膜不生瞖便
退
青金散(一名青蒿散出十便良方)治五臟積熱乾澁難開
用青蒿三月三日採隂乾搗羅為散每服三錢井花
水調下又一方五月五日採若能久服明目可夜看
書
黃芩散(出衞生家寶方)治小兒眼生障暈肝熱不能視物
黃芩(一兩)淡豆豉(三兩研)
右為末每服三錢用熟猪肝裹藥同喫温湯送下不
拘時候每日三二服忌酒麵物
青箱子(出選奇方)治肝膽風熱上攻眼目始則昏將久視
無力宜服此清澄水輪
青葙子(一兩味微寒無毒主肝臟熱毒赤眼障白青盲)玄參(一兩味苦)人參(味甘)
(一兩半温無毒主傷中補虚久服明目)白术(一兩味甘)乾地黃(一兩味甘微温無毒)
(主補五臟安䰟魄)地骨皮(一兩微寒)白茯苓(一兩主温)川芎(一兩味辛)川
羌活(一兩味苦甘)真珠子(一兩味辛)防風(一兩辛温)甘草(一兩味甘)
右十二味脩合一處搗羅為散每服三錢麥門冬湯
調食後日進三服切忌雞猪魚兔酒醋熱麵及久燽
等物
治肝臟熱毒上攻眼目赤腫疼痛不可勝忍(出獲命方)
蔓荆子菊花荆芥穗羌活防風白蒺
藜(去刺)牛蒡子(炒)連翹(各一兩半)
右搗羅為末每服二錢食後熟湯調下
補五臟明目(出本草)
以桑椹酒服
利五臟明耳目去熱令人輕便(出本草)
用翹摇喫長食不厭佳苦參令人吐水
除肝臟邪氣安中利五臟益目睛
用葱葉作羹粥及煠作虀食良
胎赤眼(論)
夫目胎赤者緣在胎時母食五辛及餌熱藥傳移胞臟
内稟邪熱及至生長兩目赤爛至大不差故名胎赤又
人初生洗目不淨穢汁積壞者亦有之但内外治小異
也龍木論云胎患内障眼患之時皆因乳母多有喫
食乖違將息失度及食熱麵五辛諸毒丹藥熱氣在腹
從此令胎中患眼生後五歲以來不言笑盻視父母始
覺急須服此藥將息不直點諸毒藥燒炙頭面柱形容
直至年長十五以來方始辨眼内瞖狀如青白色蓋定
瞳人猶辨三光然可令金針撥之小兒内障多有不堪
療者宜仔細看之方可醫療宜服護睛丸即不損目也
謌曰内障因何及小兒胎中受熱腦脂垂初生不覺
三歲内流盻還應轉眼遲四五歲時言近看瞳人結白
始如迷若能信受醫家語更讀前賢後首詩又曰小
兒内障未容醫時息難為定不宜父母先晉年十八金
針十撥若雲披癡心炙烙燒頭面舌抵揩摩黑水虧年
幾得醫先損了不堪針撥只堪悲胎風赤爛外障
眼初患之時皆因初生後乳母多食熱麵酒醋之物至
令小兒兩目雙赤眵掩四眥赤爛號曰胎風後長十五
歲以來切宜兼洗血服黃耆飲子點蕤仁膏歌曰襁褓
兩眸兩眥紅時人欲識號胎風嬰兒乳母吞諸熱潛入
初肝五臟中痒發手搔難禁治熱壅眼赤為風衝擬醫
先用𬎼仁理次以黃耆飲子攻服藥漸時退冷熱洗除
差可淨根蹤不然瘀血何為積倒睫拳毛一世中
方
羚羊角湯(出聖濟總錄)治赤眼久不差昏暗漠漠瞳人脹
痛
羚羊角屑(三兩)防風(去叉)芍藥蕤仁(去皮)麥門冬(去心焙)
地骨皮决明子(微炒)甘草(炙各二兩)茯神(去木三兩)
右搗篩每服三錢水一盞煎至五七分去滓食後臨
卧温服
青葙子散(出聖濟總錄)治胎赤爛日夜澁痛畏日怕風久
醫不差
青葙子(一兩)黃連(去鬚)欝金梔子仁射干芎藭
防風地骨皮(各三分)甘草(一兩)
右為散每服一錢七分煎防風湯食後臨卧服日三
次
升麻散(出聖惠方)治眼胎赤風毒上攻腫痛
川升麻(一兩)黃耆(剉一兩)犀角屑(一兩)萎蕤(一兩半)玄參(一兩)
防風(一兩去蘆頭)甘草(半兩炙)黃連(半兩)杏仁(半兩湯浸去皮尖雙仁麩)
(炒微黃)
右麤搗為散每服三錢水一鍾煎至五分去滓入竹
瀝半合更煎一兩沸食後温服忌炙煿熱物魚肉
點眼方(出聖惠方)治眼胎赤及生瘡怕見風日
蜜(半斤)曾青(一分)馬牙硝(一兩)石膽(半錢)乳香(一分)𬎼仁(一分湯浸)
(去赤皮)龍腦(一錢)麝香(半錢)
右件藥同研如粉先將蜜傾磁瓶内便傾入藥末其
瓶口用乾柳木楔子勘定上便以布油單裹口以麻
繩緊繫安在鍋内鍋口上安一横木懸藥瓶不令倒
低自平明煮至日午取出候冷去布單楔子以新綿
濾過用龍腦一錢細研内在瓶中如有患者以銅筯
少少點在眼兩眥若有胞及週㢠廻赤爛以藥少許塗
之神效
蘆根飲子治胎風赤爛(方見本門暴赤眼類)
黃連煎(出聖惠方)治胎赤有障膜睛不見物
黃連(一兩去鬚)蕤仁(二兩去赤皮)地骨皮(一兩)青鹽(一分)古字錢
(十文)曾青(半兩細研)蜜(一斤)
右搗碎以蜜漬安新磁瓶中以重湯煮一伏時後以
綿濾去滓其藥汁復内瓶子中著露地兩宿後每以
銅筯取少許點目中日三五度
硃砂煎(出聖惠方)治胎赤兼生翳膜疼痛
硃砂(一兩細研)白蜜(半斤)黃丹(一兩)
右相和勻入有油磁瓶内用柳木楔子緊塞瓶口又
以生布一片油單兩重密裹瓶口勿令透氣便安瓶
於大鼎内用一杖子横著鼎口以繩子繫瓶口懸之
用水常致瓶項以文武火煮如鼎内水耗旋添湯勿
令冷水從寅煮至酉時住火取出以新綿濾過用白
龍腦一錢研入以一新磁瓶盛之常令封之候三五
日外用之用銅筯粘藥大如菉豆點之每一伏時祗
得一度
護睛丸(出龍木)治胎患内障
木香大黃黃芩黑參(各一兩)射干細辛(各半)
(兩)
右為末煉蜜為丸如梧桐子大食前茶下五丸
黃耆飲子(出龍木)治風赤爛外障
黃耆(二兩)車前子細辛黃芩五味子(各一兩)防
風(一兩半)
右為末以水一盞每服一錢煎至五分去滓食後温
服
麥門冬散(出聖惠方)治胎眼赤腫痛上焦壅熱
麥門冬(一兩去心)犀角屑(一兩)旋復花川芒硝防風
(去蘆各一兩)甘草(半兩炙微赤)
右搗篩為散每服三錢水一鍾煎至六分去滓食後
温服
杏仁膏(出聖惠方)治胎眼赤腫
杏仁(湯浸去皮尖用二分)秦芄(半兩)細辛(半兩)白芷(半兩)黃栢(三分)當
歸(半兩)
右搗篩為散先以銀器中容猪脂五兩酥三兩入藥
煎令藥色赤以綿濾過更煎時取藥於冷處滴如稠
膏即離火更研入乳香半兩膩粉半兩急用槐木杖
攪令勻入磁盒内盛三五日後取藥不計時候塗於
赤處即差
傅眼方(出聖惠方)治眼胎赤腫痛
人中白(一分)郁李仁(一分湯浸去皮研)膩粉(一分)定粉(一分)龍腦
(一錢)鹽綠(半分)
右研細末於磁盒内盛之用蜜少許調勻先淨眼後
傅藥少許一宿不得洗却藥夜傅之以差為度
黃連丸(出聖濟總錄)治胎赤眥爛
黃連(去鬚)防風(去乂各一兩)龍腦大黃(炒)細辛(各半兩去苗葉)
右為末煉蜜為丸如梧桐子大每服二十丸臨卧温
湯下
梨汁煎(出聖惠方)治胎赤眼
梨汁(絞汁一盞)古字銅錢(二七文)胡黃連(二錢)青鹽(半兩)龍腦
(一錢)
右先將古銅錢二七枚重重著青鹽隔一重錢放一
重鹽疊之填錢孔中入火燒令通紅去灰塵投入前
梨汁中浸一伏時去錢將汁煎三五沸以新綿濾入
磁瓶内入胡黃連末浸七日去黃連滓内用龍腦末
令勻以銅筯點少許在目眥頭
洗眼方(出聖惠方)治眼胎赤及風赤
秦皮(一兩)甘草(一兩微炙)細辛(一兩)黃芩(一兩)防風(一兩去蘆)
右細剉和勻每用藥一兩水二大盞煎至一盞去滓
温服滓洗眼每日三度洗了避風
銅青散(出聖濟總錄)治胎赤風赤赤眼年月深遠
銅青(一錢)膩粉(一錢)龍腦(半錢)乾地龍(一條細研)
右研令如粉每用半小豆大點眥頭日一兩度
蕤仁膏(出龍木)治眼風胎赤爛
𬎼仁(去皮半兩研)石膽(研末一錢)膩粉(半錢)黃蠟(半兩)
右研如粉後以蠟入油少許煎如面脂内藥三味攪
成膏每日點兩眼上如小豆大
烏梅煎點眼方(出聖濟總錄)治脂赤及風赤
烏梅(七枚)漿水(一升)青鹽(半兩)古字銅錢(二七枚)
右先將烏梅入漿水内浸七日次將古錢每一重錢
著一重青鹽疊錢重重填錢孔中令滿足將入火中
燒赤紅取出去灰塵投入前烏梅漿水磁瓶中盛之
用油紙封瓶頭掘地中埋三五日後取出以新綿濾
去滓每次用銅筯點少許在目眥頭日三度
龍腦膏(出聖惠方)治胎赤眼(方見本門一切眼疾難治類)
點眼秦皮煎治胎赤兼暈疼痛不可忍
秦皮(去粗皮一兩)黃連(去鬚二兩)升麻(一兩)
右細剉以水一升煎取二合澄取一合半綿裹銅筯
點入眼中日三兩度
鉛丹膏點眼方(出聖惠方)不拘久近胎赤眼
鉛丹(四兩)白蜜(四兩)杏仁(二七枚湯浸去皮尖)
右先將杏仁研如膏次入鉛丹及蜜更研令極細用
絹袋盛入磁瓶内盛之坐在湯中煮如人行三五里
許為度去滓臨點時少許井花水於碗中蘸銅筯點
少許在目眥頭
點眼杏仁膏(出聖濟總錄)治眼胎赤
杏仁油(半雞子殼許)食鹽末(一錢)
右用磁石器著鹽末並杏仁油相和柳枝一握緊束
縳一頭研三日色黑又取熟艾如雞子大掘地作坑
子置瓦於坑上安艾燒令通氣火盡即成更和令勻
常蓋頭每以綿纏杖頭點少許在兩眥頭夜卧時點
用甚效
點眼胡粉膏(出聖濟總錄)治久患胎赤眼
胡粉(一兩半)蕤仁(去皮一兩)
右先將蕤仁令研爛次下胡粉同研熟又將搗生麻
子為燭然著别取猪肪脂於燭焰上燒使脂流下滴
入𬎼仁胡粉中更同研令勻如餳以綿纏細杖子頭
内藥中乘温點兩眥頭藥須夜用如冷還放燭焰上
煖
點眼鹽綠膏(出聖濟總錄)治胎赤痛
鹽綠(一兩一分)蜜(半斤)
右於蚌蛤殼内每於夜卧時於火上炙令煖點目眥
頭
點眼方(出聖惠方)治眼胎赤及風赤
釅漿水(一升)青鹽(三兩)
右用熟銅器内貯漿水投青鹽在内浸七日後即鹽
綠出以物刮入漿水中數看之又七日外取其水點
眼洗眼點鹽於眥中無根
妙應膏(出聖濟總錄)治赤眼睫睛赤爛昏暗
用蝎虎黑者數枚用一木罐黃泥土安令實蝎虎在
罐内不令損傷仍愛護其尾用紙蓋罐口於紙面上
著筯引數眼子令出氣後有糞數粒不要糞上一頭
黑者只要一頭白者用津唾研成膏塗在眼睫毛週
廻不得揩拭候來日早次温漿水洗三次效
療胎赤眼(出千金方)
取槐木枝如馬鞭大長二尺作二叚齊頭麻油一匙
置銅鉢中旦使用童子一人以其木研之至暝令仰
卧以塗眼眥日三度差
治胎赤眼風赤久赤
用銅鏭鑼一尺以下面者一枚石鹽末如杏仁許油
脂半雞子許同和取柳枝如筯一握急束齊一頭用
研油脂三日狀如墨取熟艾如卵大剜地作小坑子
置几於上安艾著火合銅鏭鑼於上其下仍令通氣
火盡即盛常蓋頭欲用將綿纏杖子頭點取藥著兩
眥頭每夜著即卧蘇六方云頓用甚效
點眼方(出聖惠方)治眼胎赤及風赤
用馬牙硝半兩研用臘月猪膽二枚内硝入膽中浸
之隂乾以少許龍腦同研點之立效
獨聖還睛丸(出聖惠方)治眼胎赤兼生瞖膜疼痛
用苦葶藶半斤洗去塵土用木杵臼搗爛如餳糖取
醋粟米飯内蒸用布巾中乾捩去水盡少少入臼中
與藥同搗令可丸即丸如菉豆大每日早晩食後以
温水下十丸
普濟方卷七十二
