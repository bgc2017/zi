普濟方卷二百九十六明周王朱橚撰
痔漏門
諸痔
比聖丸治榮衛不調腸癖下血及治五痔下血不止
消散下部毒
椿莢(十兩炒)生蕈(二兩)甘草(二兩細剉炙令赤色)
右為末煉蜜丸桐子大每服五十丸空心米飲下
療諸痔及下血不止轉虛羸者服無不效
黃蓍(綿州者)枳實(商州者各一兩半細剉炒令煮)黃礬石(一大兩炭火燒經一)
(復時仍數翻轉令勻著火冷訖細搗去砂石)
右搗黃蓍枳實篩訖然後和礬石更揚勻蜜丸空心
以酒下之二十丸加至三十丸日再服忌蕎麵猪肉
蒜魚䓁物
療五痔桃葉蒸痔
桃葉(二斛)細糠胡麻(各一斗熬)
右合併蒸之取細糠熟為度内小口甕中將肛門坐
氣薰入肛門
獨聖散治痔漏
明礬(用四兩淨)信(二錢半)硃砂(一錢)
右各研為末先將信安瓶内次用白礬蓋之用火煆
令烟盡候冷為末包下臨用旋入硃砂以香油調𫝊
日三次苐二日温水洗去再用藥痔焦黑漸加硃砂
末後用荆芥煎湯洗蓋硃砂能解信毒故漸加也用
此藥湏用水澄膏先護好肉
水澄膏護肉(出永類鈐方)
鬱金白芨(各一兩)
右為末水和蜜用篦子挑藥塗肛門四圍仍用紙貼
然後用痔藥凡治内痔湏候登厠翻花用温水洗净
不湏坐厠卧床弦後用藥𫝊之後大便閉結服潤腸
丸(方見大腸門大便閉澁類)
治痔瘡
葱(擂爛)猪膽汁蜜(等分)
右和勻先木鱉子煎湯洗之方用藥敷之
痔瘡方用馬齒莧煎湯薰洗後用
白礬五倍子黃丹(各等分)
右以桑葉同為末唾調敷上
治五痔必效方
枳殼(二兩麩炒黃去穣)葫荽子(一錢炒)皂莢(去皮子焙一根)
右為末蜜丸桐子大每服食前煎黃蓍湯下三十丸
熨藥方(出聖惠方)治五痔
桃葉(切二升)槐花(一升)胡蔴(一升)
右合搗蒸之以熱熟為度旋取一升以綿裹熨痔上
冷即頻換熨之
淋渫藥葳靈仙散(出禦藥院方)治大腸痒痛或腫悶
葳靈仙枳殼(各一兩)
右為粗末每用一兩水二碗煎一碗半澄去滓葉熱
蒸通手浴不拘時淹乾貼蒲黃散
淋渫藥雞冠散治五痔肛邊腫痛或生鼠乳或穿穴
或生瘡久不愈變成漏瘡
雞冠花鳳眼草(各一兩)
右為粗末每用藥半兩水一碗半煎三五沸熱淋渫
患處
烏荆丸(出宣明論)治腸風痔疾大腸悶澁風病攣搐頭頷抽
掣下血
川烏頭(三兩炮)荆芥穗(四兩)
右為末醋糊丸每服二三十丸如桐子大温水下日
三
淨固散
當歸(半兩)蜜陀僧(二錢半)
右為末酒調下
勝金散
草烏(一箇)白薑(一指大)
右為末每服用半錢病人津唾調塗在黑瘤上自然
脱落遂用洗藥
蝸牛膏(出濟生方)
蝸牛(一枚)麝香(少許)
右用小沙合子盛蝸牛以麝香摻之次日取汁塗痔
洗法
木槿花(無花用葉或根不妨)朴硝(少許)
右煎木槿花泡入朴硝令温洗日三次極妙
熊膽膏(出危氏方)
熊膽腦子(各研細)
右各少許用井花水調以雞毛搽痔上
枯礬散
枯礬腦子(各等分)
右為末先用魚腥草即是蕺菜濃煎汁放温洗次用
少許𫝊痔上
洗痔(出百一選方)
野苧根(一斤)橡斗子殼(半斤)
右搗細用水一斗煮及七分乘熱以盆盛先薰患處
候湯冷熱得所通手洗之冷則止藥汁可再煖用三
五次甚妙
丹石散(出百一選方)
黃丹滑石
右等分為末用新汲水調塗日三五上
洗痔方(出危氏方)
木鱉子百藥煎
右等分為末每服一掬布裹煎湯以桶盛之蓋上穴
一竅先以藥氣薰蒸候通手洗之常有一婦人患已
成漏瘡脱肛用此而愈
必效丸(一名散結丸出經騐良方)治五痔結核
黃蓍(去蘆)枳殼(炒去白)
右等分為末蜜丸桐子大空心米飲下三十丸氣痔
用飯丸
治諸乳痔不問年深不愈者(出經騐方)
生薑(不去皮二兩)杜牛膝(一兩)
右擂爛酒半盞炒令熟再用酒半升煮數沸去滓空
心服如痔不入却用五倍子為細末用蜜調塗乳痔
上即收用單紙塗藥𫝊之
寬腸丸(出危氏方)五炎膏塗痔瘡之後或臓腑秘結不通
黃連枳殼(一分)
右為末糊丸如桐子大每服五十丸空心米飲送下
治痔方
猪牙皂角
右各等分燒灰為細末每服二錢空心熱酒下
治痔取蟲方
甘遂(一錢一半生一半炒)瞿麥穗(一錢半)
右為末用獖猪腰子二箇批作四五片作一重摻藥
在内止用紙裹用米泔水浸濕文武火燒熟用無灰
酒下空心服之忌冷物甘草
治痔瘡
五倍子(紅色者末八錢)蛇蜕(燒灰末一兩)
右研勻以鬱金煎湯薰候冷洗了却傅雌痔係翻花
痔用雌蛇脱乃低處就地者雄痔係牛嬭痔用雄蛇
蜕乃高處蜕者
治諸痔
甘草鳳尾草
右各等分搗碎先用瓶酒井水華微微略呷三兩口
即用此湯乘熱薰洗了却用柳樹蛀末桑樹蛀末千
年草多年爛屋上草也亂頭髮皂角燒烟薰之再用
煎藥薰之洗之
洗痔妙方
五倍子(一錢炒)枳殼(四錢炒)
右㕮咀用布袋盛藥煎湯薰通手洗之冷住手復傾
在瓶内熨熱再薰洗每日如此數次除根藥袋常浸
瓶中如未效再修合治之
治痔瘡并枯瘤
桑柴灰灰(各二升)
右用水十碗淋灰汁煎成膏稍塗患處
治痔瘡方
川百藥煎(三兩一塊不要碎者)乾胭脂(五錢半)
右研為末分作七服每日五更用無灰酒調下一服
面朝東南方服
治痔下腫痛(出本事方)
枳殼(一兩陳粟米同炒令黃赤米不用)
右為末每服二錢飯下
秘方
白礬
右用少許於新瓦上煆過為末再入朱砂少許以新
汲井水調成膏用舊&KR0987;紙上藥隨瘡大小貼之先用鬱
金黃丹末以鵝翎刷於瘡四畔圍護恐傷好肉仍用
大青根晚蚕沙煎水洗後再上藥連服槐角丸皂角
丸臓腑結熱秘甚八正散加燈心枳殼薄荷葉煎再
用大黃茶莽草荆芥穗防風煎水洗效
治痔榖道中蟲痒不止及正發疼痛(出肘後方)
水銀𫝊膏(各二錢)
右研和如𫝊核大絲綿裹納下部明日虫出若痛加
韶粉三大分作丸内之
雞子膏(出聖濟總錄)
没藥(五錢研)麝香(一錢研)
右用雞子一枚略取破頂頭出白用雞子黃入雞殼
内續入藥末同黃一處調勻用紙糊合頂於飯上炊
令熟為度分作四服細嚼麥門冬湯下食前
熊消丸(出聖濟總錄)
葳靈仙(洗净火炒)蟬殼(去土净洗去足焙乾各一兩)
右為末醋糊丸桐子大每服二十丸至三十丸米飲
下
苦楝散(出聖濟總錄)貼痔
苦楝子(二枚)白礬(一兩)
右炒焦為散入麝香研勻臨卧貼空心喫嫩猪肥肉
一頓永瘥
薰痔丸(出聖濟總錄)
白鱔骨韭子(各等分)
右為末糊丸彈子大火焼熏之
殠橘散(出聖濟總錄)
殠橘皂莢子
右不拘多少每服一臭橘子鑚眼七個每眼子内安
皂子一枚放在甆瓶内燒存性取出於土内收出火
每一宿細研入麝香少許食前米飲下一錢七分
枸杞散(出聖濟總錄)
枸杞根地龍
右枸杞根旋取新者刮去外赤皮只取苐二重薄白
皮暴乾搗羅為末每稱一兩别入地龍末一錢和勻
先以熱虀汁洗渫患處摻藥日三次
治痔肛門腫破痒痛不可忍(出經騐良方)
百藥煎白礬(各一兩)
右研細末用童子小便一盞化藥洗
療治下部虫齧(出肘後方)
小豆(一升)好苦酒(五升)
右煮豆令熟出暴乾復内令酒盡止搗末以酒服方
寸匕日三
又方
蜀椒子(二升)酒(一升)
右漬經五日稍稍飲一日令盡佳
酒蒸黃連丸(出德生堂)治諸痔瘡及便血不止
黃連(一升酒浸蒸)苦參(半斤)
右為末以浸黃連酒麵糊丸桐子大每服五七十丸飯
水不時下
治痔瘡
蒼耳薄荷(各等分)
右藥煎服滓再煎薰洗之
療痔神方(出肘後方)
麝香(一字)熊膽(一枚)
右和勻井花水每日一服一錢七分唯忌雞魚一方
熊膽一味津唾調塗瘡上未差再塗又塗真熊膽取
瘥不過三四塗取愈秦太師兄弟皆病此即安然
治藥方(出𫝊信適用方)
連翹枳殼(麩炒)
右等分為粗末煎薰洗
槐黃散(出聖惠方)治五痔
槐黃(二兩微炒)附子(一箇去皮臍)
右為散每服食前以温粥飲調下一錢
治五痔(出聖惠方)
槐根(五兩)艾葉(三兩)
右以水一斗煎五升去滓冷煖得所洗下部日二
又方(一名龍骨膏方見本門脉痔)
洗貼藥(出經騐方)
豆䜴朴硝(各等分)
右用罌子煮滚即用數重紙裹瓶口放桶内却紙上
取一孔透氣薰痔自焦自實
𫝊痔方(出直指方)治腸口熱腫
朴硝(二錢)硼砂(半錢)
右為末乾摻
又方(出直指方)
大黃滑石(各等分)
右為末井水調𫝊
又方(出直指方)
朴硝五倍子(各等分)
右為末𫝊之
硝石散(出危氏方)
寒水石朴硝(各等分)
右為末以津潤手指點藥敷
治五痔悉主之
蛇蛻皮(二兩燒灰)麝香(一錢)
右為末每服二錢七分粥飲調下空心
又方(出千金方)
右用白槐皮十兩搗丸彈子大綿裹内下部中此病
宜常食扁竹葉及煮羹粥大佳一方槐根煮洗
桃根湯治五痔(方見本門血痔類)
治痔方(出千金方)
右用槐甘赤雞一斤即是槐蘗為末飲服方寸匕日三
治穀道痛(出肘後方)
右用兔絲子熬黃黑用雞子黃和以傅之日二
苦葫蘆方(出御藥院方)治諸疼痛不可忍
右用苦蘆子每服一錢水一升煎十餘沸濾去滓薰
瘡冷熱得所淋洗隔一二日一次
薰痔散
右用葳靈仙三兩水一斗半煎七八沸去火就盆上
坐令氣薰通手洗冷再煖
治諸痔(出海上方)
右用蒼术二兩剉碎烟薰之後使渫藥
渫藥(出海上方)
右用垂柳乾葉煎湯淋洗之
槿花散(出百一選方)治脱肛痔病等
右用槿花不拘多少採時不得用手以竹筯就窠子
摘以細篾串眼在風頭令乾每用時以水煎沸數滚
用盆盛先以氣嘘候通手洗方花殼又名骷髏子七
箇經霜雪者妙燒灰為末空心酒下或米湯飲下一
方木槿花為末塗之
治痔(出百一選方)霅川一醫云此藥甚神驗沈仁父司理𫝊
右用雄雞一隻籠罩餓三日令腹空移就别處切乾
肉餵之收其糞入乾鍋子焙煆通紅存性入腦麝少
許常用生麻油輕粉調𫝊濕即乾摻蘇韜光家方用
烏雄雞仍湏眼足俱黑者又入腦麝外用乳香少許
傅之
治痔立效丸
右用百藥煎研末每服三錢煮稀白粥攪勻食之糊丸
米飲湯下亦得
又方(出百一選方)
右用鴨脚草俗呼甘還草又名碧蟬兒花手挪軟納
患處即愈
又方(出百一選方)合肥陳學諭行之說吕應渠親取效
右用穿山甲自尾根盡處數除三鱗不用取苐四苐
五苐六鱗横三行燒存性為末用麝香少許臘茶一
匙同調空心服以取下膿却傅之瘡處其冷如冰即
不痛無不取效
烏金散(出經騐良方)治痔及赤白帶腸風
右用胡桃殼燒存性為末每服二錢秤錘燒紅淬酒
調藥服
又方
右用羊屎八十一枚焼存性為末入麝香少許以鹽湯
洗了以滓液調塗即效
洗法
右用木鱉去殼爛研白礬細研梹榔末等分湯一大
碗浸放盆内坐薰通手淋洗一方鱉仁研土礬末水
煎薰兩三次
治翻花痔
右用生木瓜為末鮎魚身上涎調貼以紙搨上三兩
次即消鮎魚放則效殺之則不效
立效散治熱痔
右用皂角火煨去黑灰弦子净取半斤加沉香少許
為末醋糊為丸每服三十丸空心鹽湯下一方去皮
弦蜜塗炙酥地上出火毒細研擂和丸桐子大茶湯
下五十丸或百丸
又方
右用韭菜不拘多少先燒熱湯以盆盛湯在内盆上
用器具盖之止留一竅却以韭菜於湯内泡之以榖
道坐竅上令湯氣薰蒸候温冷却用韭菜輕輕洗瘡
上如此數次自然脱體
洗貼藥
右用烏桕根濃煎湯服之加玄參同煎湯洗煎服
治痔瘡
右用茄花不拘多少陰乾為末空心每服三錢無灰
酒下
治痔瘡
右用辣芥茶煮薰洗
治痔方
右用黃葵不經手入缸候爛次用綿紬子蘸藥成餅
子如膏藥相似先以甘草湯或葱湯洗淨貼上不一
二日全消神效
治痔除根方
右用拒霜花煎湯薰洗郤用柳蛀末燒烟薰之
治乍生痔瘡
右用荆芥濃煎湯下服青州白丸子一服便可
治痔瘡
右用九尖萞麻葉揉碎煎湯薰洗立效
治脱肛痔病等
右用葱鹽湯先洗却將薄荷煎細研葱白濾汁去滓
入蜜調煎貼患處用油單紙傅上貼之坐卧俱可
治痔良方一名止痛膏
右用大皂莢針七箇燒存性白礬一塊大如指飛過
並為末入腦子少許麵油調勻傅患處日兩次易大
效
治五痔
右用蒼耳根曝乾為末水調服方寸匕立效清粥飲
調下亦得五月五日採為上一方用子又方用子作
四片菜油脚煎油搽之
又方
右用枳實為末蜜丸桐子大空心米飲下二十丸
又痔方
右用韭菜自然汁一碗蒼耳子葉汁一碗調勻日晒
洗絶根
又痔方
右用磨刀水澄清放温洗
痔方
右用甲香明者燒灰多燒烟坐身於瓶口上薰三五
次除根
又方
右用降真香燒香薰妙
蠟礬丸治諸痔諸癰惡瘡便毒
右用明礬煆為末鎔蠟丸桐子大每服七十丸温水送
下
猪甲散
右用猪後蹄垂甲不拘多少燒存性為末陳米飲二
錢空心服一方燒灰傅
青蛙丸
右用青色蛙長脚者取一箇燒存性為末雪水丸桐
子大每服十五丸空心先喫飯二匙次以胡桃肉切
細煎湯調枳殼散下若産婦發痔裡急作痛用黑豆
百粒陳米一合煎湯下亦先喫飯二匙
通用方
右用鴨嘴青膽礬煆為末青蜜調筆傅可以消脱
又方
右用雞子一箇煮熟去黃取白切焙明礬煆白歛各
一撮同末傅有孔用紙撚蘸入
薰洗方
右用藩蘺草根煎湯先薰後洗藩蘺花似小芙蓉
又方
右用蝟皮如指許艾葉團如燒香法置長桶中坐薰
三次凡痔發於肛内者湏用薰洗若腸口腫熱朴硝
末新汲水調常常淋之
治諸痔方
右用明白礬泡湯温洗仍以葱湯再沃次用桐殼灰
穿山甲尾閣炙燋地膽去足翅秫米炒各一分為細
末入膽礬少許研和酒調以茟傅之若痛以葱湯沃
之凖一時許前藥又增些膽礬若痛又以葱湯沃之
久等一時藥中又增些膽礬並如前法一日三次用
前藥其膽礬又以漸加多於苐一日後日三次用前
藥其膽礬又以漸加多於苐二日痛仍葱湯沃之三
日以還更不用藥只是明礬泡湯與白湯相間淋洗
日三四次十餘日自然成痂如柿乾之状無膽礬以
綠礬代之
治痔方(出直指方)
右用紫金皮新水煎食前服
又方(出直指方)
右用一蜈蚣焙乾為末如腦以津唾調傅青紗上貼
之良
又方(出直指方)
右用五倍子焙黃剉碎每用一兩井水三大碗煎乘
熱薰洗拭乾用石膏燒紅碗覆地出毒為末傅一方
為末米飲下五十粒五更服之又五倍子日乾如燒香
法置長桶内坐薰患處自然收縮一方用五倍子雌
雄各一枚為末洗後用井水調傅痔上五倍子看裡
面紅者為雄赤者為雌
秘方(出危氏方)
右用川白芷煮白苧作線快手緊繫痔上微疼不妨
其痔自然乾瘻而落七日後安一方白芷末用米飲
調下
蝸牛散(出危氏方)治痔瘡腫脹作熱如火
右用蝸牛螺一箇以冰片腦子麝香各少許同入瓦
器内頓熱瓦逼半日自化成水以少許點瘡上立愈
一方無麝香用玉器盛為水羊毛茟塗
治痔病
右用蜒蝣殼燒作末服之
香膽丸治牛痔及痔漏脱肛
右用九犍牛兒膽蝟各一箇以膩粉五十分麝香二
十分將蝟膽汁膩粉麝香和勻入牛膽内懸於簷前
四十九日熟旋取為丸如麥粒却送入瘡内後追退
出惡物是驗瘡口漸合生麵蓋瘡内一遍出惡物
薰洗方(出肘後方)治痔下部如蟲齧
右用掘地作小坑燒令赤以酒沃中杵吳茱萸三升
内中極熱復開小孔子以下部坐上冷乃下不過三
度良
又方治五痔不拘年月遠近
右用枳殼為末蜜丸桐子大空心服二十丸又為末
服方寸匕
治痔方
右用駱駝脂作煎餅空腹食之勿令病人知一方領
下毛燒灰拌雞子酒服
治久野雞痔下血不止肛邊痛
右用野猪肉二斤切作五味炙空心服作羹亦得
治痔方(出肘後方)
右用臘月牛皮一具熟食之盡瘥勿與鹽醬未瘥再
服
鼉皮方治腸痔疾甚者
右用鼉皮及骨燒灰研末米飲服又入紅雞冠花末
白礬灰末和之空腹服便瘥今醫方鮮用黿鼉甲者
又方(出千金方)治五痔下血不止者及痔榖道痛
右用杏仁去皮尖及雙仁者水三升研濾取汁煎减
半投米煮粥停冷空心食之杏仁熬薰杵膏𫝊之
治痔有蟲咬榖道痒或下膿血(一名槐白皮方見本門脉痔類)
虎骨膏治五痔下血
右用虎骨膏内下部
治患五種痔
右用山豆根水研服之
治痔
右用狸骨頭燒灰和酒服二錢七分
治痔病
右用茱萸根濃煮水洗痔有騐燒末服之亦效
治痔發疼痛(出肘後方)
右用狸肉作羹作脯食不過三頻蒸此肉甚妙
治痔疼痛下血不止
右用坑月沙不限多少慢火燒令黃色為末每二錢
入乳香半錢空心温酒調下日三四服瘥砂即兔糞
是也
治痔方
右用連翹煎湯洗訖刀上飛礬入麝香貼之
治五痔及大便卒痛如鳥啄(出千金方)
右用桑耳作羹空心下飯飽之待卒痛如鳥啄取大
小豆各一升合搗作兩囊蒸之及熱更互坐即瘥羹
飯湏日三服之一方桑耳為散每服二錢粥飲調下
百中散治痔
右用&KR1181;&KR1082;不拘多少搗為散每服二錢七分精羊肉
四兩批作四片摻藥却合如餅子於炭火上炙熟細
嚼以酒半升送下候腸痛如人行五七里方上厠取
下膿血及蟲只一服
殠橘散(出聖濟總錄)
右用殠橘不拘多少瓷瓶子一枚紙數重磚一片壓
口次用炭火籠作火屋燒殠橘候烟盡去磚存性只
置瓶内不以紙并塼子壓口次用候冷為細散每服
二錢七分麝香温酒或陳米飲下
小黃連丸(出聖濟總錄)治五痔有頭如雞冠者
右用黃連麩炒黃色不拘多少為末以雞子清和丸
桐子大隂乾每服十五丸於雞鳴聲未絶間温酒下
十服取效一方為末服之更加赤小豆
地膚子散(出聖濟總錄)
右用地膚子不拘多少新瓦上焙乾為末每服三錢
七分陳米飲調下日三
駝糞熏方(出聖濟總錄)治痔
右用駝糞不拘多少隂乾不得見日慢火煨成烟薰
後痒甚别用後方洗之
淋渫方(出聖濟總錄)治痔
右用惡實一名牛蒡子不拘多少淘去浮者每用一
兩水二碗濃煎乘熱薰候通手淋渫
神白散(出聖濟總錄)治痔下部發腫如梅子李子大痛礙不
能行者
右用半夏齊州者一枚研令極細入龍腦一分皂子
少許研勻用津唾於手心調令稀稠得所攤軟紙上
貼之冷如冰良久清水出漸消如未全愈再貼去根
本為妙
立效散(出聖濟總錄)治痔疾薰傅
右用蜣蜋七枚夜飛撲落者尤妙入瓷合子固濟文
火煆存性為末先以温水洗之用藥末燒薰畢復以
藥末摻之用薄紙貼上一方搗為丸塞下部蟲出瘥
治痔瘡痛
右用膂肉一塊煮熟搗爛去脂膜以皂八個去黑皮
焙乾為末以平胃散末五錢米湯打糊為丸如桐子
大每服四五十丸空心米湯下
治野雞痔下血腸風明目(出肘後方)
右用嫩槐葉一斤蒸如皂衣法取藥作末水煎呷之
治大便血及五痔脱肛等皆常有殊效者(出肘後方)
右用槐木上耳取末服方寸米飲下
治腸風鼠嬭痔(出聖惠方)
右用蝟皮可燒灰和酒服及炙令黃煮汁飲之一方
細剉瓶内燒烟薰痔瘥
獺灰方治腸風鼠嬭痔(方見本門腸痔類)
療五痔有氣痔温寒濕勞即發蛇蜕皮主之牝痔生
肉如鼠乳在孔中頗見外妨於更衣鱉甲主之牡痔
從孔中起外腫五六日自潰出濃血蝟皮主之腸痔
更挺出血蜂房主之方久乃縮牡猪左懸蹄甲主之
脉痔更衣出毒血蜂房主之方用主藥治下篩等分
隨病倍其所主藥為三分宜早以井花水服方匕病
甚旦暮服可至四五服忌冷食猪肉魚生菜房室唯
得食乾白肉病瘥之後百日乃通房又用藥内下部
有瘡内中無瘡内孔中
又方
右用野葛燒末以刀圭内藥中服五日知二十日瘥
三十日愈
療痔下血方
右用蛇不問多少煎煮肉消盡去滓用汁和藜藘粥
著少鹽食之大效亦無所忌
療痔方
右用積雪草一大握麄切水二大升煮一服頓服盡
三日重作一劑
治痔頭出或疼痛不可忍
右用麝香當門子印成鹽相和以手塗痔頭上若令
人著亦佳其痛不可忍不過兩度永瘥又方用二十
年鍼線袋口燒作灰分和水服瘥
療痔正發疼痛
右用薑屑二兩小稱以水三大合煮之去滓煖空腹
服隔日再服忌猪肉蒜等
又方
右用已死竹色黑者取之折斷燒為灰篩和薄飲服
之方寸匕忌獨角牛肉
療痔(出聖惠方)
右用掘地一尺深一尺圓逕四寸炭火燒令赤去黑
以薄板著口上取莨菪子一合内坑中燒烟出痔人
坐上以被壅當汗出密屋内作之以烟盡更著一合
莨菪子薰避風如法汗發則瘥一方水淘去浮者生
為末餳和丸如蓮子大綿裹之内下部日三四度易
之一用根中指大濕紙裹煨熟去紙蜜塗内下部
療痔方(出千金方)
右用鯉魚腸可半升擇净仍新鮮取一方板可闊二
尺以來厚二寸當中作孔深一寸半圓如醬盞口大
布魚腸於其内以好麝香碎末摻魚腸取厚氊二三
重當心開孔可板孔大小鋪坐以被擁之數日可至
兩次久覺下部痛者即是蟲出也時且更坐良久取
魚腸細擇之恐蟲入魚腸中蟲可長一二寸許細如
網絲斑作五色每出不過十餘枚不等度數蟲盡即
止一方將魚腸炙令香綿裹内榖道中蟲出入魚腸
數數易之三度俱瘥
治痔有外痔有内痔但辨血下即有内外之異外痔下部有
孔每便血從孔中出内痔每便即有便血下血甚者
下血遍地誠恐出血過多身體無復血色有痛者有
不痛者有此候者宜依後藥用生槐子一斗候其堅
硬時採搗碎絞取汁日暴取稠取地膽暴乾搗篩為
散和槐子煎作丸以飲服十丸日再加至三十丸如
梧桐子大或以藥捻作丸如棗核大内下部中日夜
三四度亦可搗苦參末代地膽一方地膽作地脉草
藥中無地脉惟有地麥
黃茋十味散生槐子煎不覺可宜合此散
黃茋(五兩)苦參玄參(各六兩)附子(炮)大黃(各三兩)乾薑
(二兩)蝟皮(炙二兩)黃連(四兩)槐子(六合)猪懸蹄甲(一具炙)
右搗篩為散空心服以飲服方寸匕日再服漸加至
二匕忌猪肉
治大便孔卒痛如鳥啄方(出千金方)
右以大小豆各一斗和搗内兩袋中蒸令熱更互坐
之瘥
療痔下部痒痛如蟲齧用温溺令熱内少礬石以洗之
良
療痔及諸蟲
右用石榴東引根深者取一握却勿令見風拭土剉
又取鹿脯四指大一片炙兩畔令熟搥細劈水三升
煮一升適寒温空腹頓服其患甚發者服即定諸蟲
無問赤白出病瘥
薰洗痔方(出本事方)
右用枳殼不拘多少為末每服二錢水一大碗砂瓶内
煎百沸先薰後洗一方煻灰中煨熱蒸熨七次立定
療一切痔(出肘後方)
右用浸石英酒内鹿角膠服之
枳殼丸治内痔
右用好枳殼不拘多少去穣細切麩炒黃為末每末
一兩入胡桃内一塊研勻以蜜丸如彈子空心細嚼
一丸米飲或温酒下兼用井花水淋洗
治五痔悉主之(出聖惠方)
右用牛角腮二兩炙令黃焦搗羅為散每服食前以
温粥飲調一兩一錢温酒下亦得
又方(出聖惠方)
右用槐子捏作丸半棗大每日内下部中不過十上
差
扁竹方(出肘後方)治外痔
右用搗扁竹絞汁溲麵餺飥空心喫日三度常喫
一方扁竹葉搗汁服根葉亦可
治痔瘡才覺掀腫及久年痔疾(出千金方)
右用熊膽為末先以熱水調化用手蘸抹上不住手
數十次後用藥水温熱先蒸後洗如數次可除根又
治五痔十年者塗熊膽
又方
右用膽礬雄黃輕粉各分兩為細末用蝸牛二十一
箇連殼搗爛研如泥用末和作膏子如軟不可入瘡
口却將烏龍得生膏捏作小挺子和蝸牛膏一處填
入痔漏瘡内又用黑膏藥貼蓋之庶不透出
治痔瘡
右用防風荆芥枳殼朴硝杉木各等分入鹽少許熏
洗即不痛
犀角方治内熱頭痛及五痔諸血痢
右用犀角為末服之若食過多令人煩即取麝香少
許和水服之即效也
治野雞痔病方(出肘後方)
王及郎中充西川安撫判官乘騾入洛谷數入而痔
病因是大作如葫苽貫於腸頭其熱如煻煨火至一
宅僵卧無計有主郵者云湏炙即差及命所使為槐
柳湯洗苽上因用艾炙三五壮忽覺一道熱氣入腸
中因大轉瀉鮮血穢物一時出至楚痛瀉後遂失葫
苽所在
治痔内有柿核痔牛乳痔生於榖道四邊名連子痔若
根頭小者如治癧子同平頭生者用瘤法治之若去
後必有黃水出如桐油直粘人手待三四日出盡將
麝香散摻之口合即愈
黃蓍四君子湯(出朱氏集騐方)治五痔下血
右四君子湯加黃茋白藊豆薑棗煎服細末尤佳
又方(出朱氏集騐方)
右用橄欖核為末陳米飲調二錢服
弔腸丸(出朱氏集騐方)治脱肛痔
右用石灰炒熟入熱湯内薰痔後湯温洗數次却服
沉香流氣飲吞弔腸丸蘆陵姚魚原用之有效
劉寄奴湯(出朱氏集騐方)
劉寄奴五倍子
右各等分研細末空心酒下仍用其末傅乳上遂愈
黑雪膏(出朱氏集騐方)治痔頭熱腫痛不可忍睡卧不安
蜒&KR0008;蟲(一箇)腦子(一撮)
右件放在硯上用京墨同磨成水塗上隨手無事
又方(出朱氏集騐方)
丁香(二粒)腦子(一箇)黃白皮(不拘多少)
右為末津液調塗上
倍香膏治痔疾(出朱氏集騐方)
五倍子(燒存性)乳香(少許)降真香(少許)
右為末用津液少許搽痔上其疼立止
木鱉散(出衛生家寳方)治痔不拘内外洗藥
木鱉子(去殼切作片搗爛)地骨皮紫金皮當歸
枳殼(各半兩)
右先以黑豆煮軟水五升煮四升去滓乘熱薰通手
淋洗可用四次易之如身體生瘡紫黑添樟木皮或
葉同煎洗
落痔膏(出衛生家寳方)治男子婦人一十三般痔萬不失一
灰莧灰(一斗)純白炭灰(一斗)
右各淋取灰汁五升共一斗以薄紙數重竹箕内盛
了淋七度取釅清灰汁入鐺内煎一二合却用風化
石灰入細絹羅子内羅過三五度臨時旋將汁少許
調風化石少許篦子挑藥點痔頭少時拭去又點如
數度如黑色其痔自焦落更看落後裏面似石榴子
内平便用鹽湯洗不得出風後用封瘡木槿散
立效散(出衛生家寳方)治翻花痔瘡及一切久不差諸惡毒瘡
鼠粘子草根(三兩碎切熟搗)大栢皮(一兩)
右為末臘月猪脂封貼立差或猪膽和藥勻貼之
紫金膏(出衛生家寳方)治一切翻花等痔妙方
穿山甲(一兩煨過)乳香(半錢細研如粉)没藥(二錢細研如粉)
右研勻每用少許以津調塗瘡上即差
半夏散(出衛生家寳方)治諸般痔疾初生急以此藥治之
右用半夏生為末先以生姜汁浴榖道次以半夏末
泡湯洗不過三兩日即自消
夏枯草散(出衛生家寳方)洗痔妙方
夏枯草(一兩)荆芥(一兩)枳殼(半兩)輕粉(半錢)龍膽草(半兩)朴硝
(一兩)燈心(一握)
右為麄末用水七椀煎至三椀先乘熱薰通手洗之
冷即止
蟬退散(出衛生家寳方)薰痔藥
蟬蜕蛇床子穿山甲皂角刺木鱉子
右等分為麄末不拘多少燒薰痔再用洗藥
礬硝散(出衛生家寳方)治痔痛不可忍屢試立效
朴硝白礬五倍子(各等分為細末)
右以朴硝先煎湯薰候温即洗用軟帛滲乾却以水
調二藥末為膏塗痔上
妙應散(出衛生家寳方)治五痔結核痒痛時有膿血遠年不差
並皆治之
胡荽子(用紙盛鍋内慢火炒令香熱)芸臺子(用紙盛鍋内炒)破故紙(生用)
右件各等分搗羅為末每服抄三錢煨核桃一箇爛
嚼後用米飲調下空心服此藥服一月永絶根本但
忌酒麵毒物一月次用洗藥
一井金散(余居土選竒方)治痔瘡毒氣潰作膿血久不止或結
硬赤腫痛不可忍者
露蜂房(四兩)蜜陀僧(二兩别研)
右件將露蜂房剉碎安一磁鑵子内用黃泥固濟炭
火煆令通紅為度放冷取蜜蜂房研末同蜜陀僧和
勻每用乾貼瘡口如瘡口小以紙撚子點任入瘡口
内如結硬不消用甘草湯調傅之日三次用
黃蓍湯淋洗痔疾
黃蓍地骨皮防風(三味等分焙乾)
右件㕮咀每用半兩水三升煎三五沸濾去滓通手
淋洗
礬石散治痔
白礬(二兩)硼砂(二錢)辰砂(半錢)麝香(五分研)綠礬(半兩)
右件為細末每用少許點在痔上即化作水出上藥
五七日了便使後藥
土硃(五分)牡蠣(五分)白芨(三分)白歛(五分)
右為細末𫝊在痔上自然乾脱落即愈
痔藥五礬散治諸般痔
青黑礬(即黑礬南礬)白礬(一兩即南礬)明礬(一兩)紅礬(一兩)紫礬
信(半兩)
右六味研細入乾鍋内用白炭灰煆紅烟盡為度取
出安地上用大椀盖定去火毒半日取出研細用香
油調傅于痔瘡上半日後惡臭水流出日五六次傅
藥在痔頭上焦黑色乾焦數日内自落
又方治外痔
桑樹灰桐子殼灰白炭灰雜柴灰石灰
蠣殼灰
右等分用沸湯澆過各傾入鍋内煎取半椀了却入
石灰為度
膽礬丸治痔下膿血
礬膽礬(一斤用黃泥裹炭火煆令通赤)皂子(一升煮去皮)雞冠花(一斤)
荆三稜(四兩)
右為細末醋糊丸菉豆大每服二十丸米飲下
淋洗藥
天仙子荆芥川椒蔓荆子(各等分)
右以水煎洗
槐花枳殼散治諸種痔瘡便血等證
槐花黃連枳殼(炒)百藥煎(各二兩)
右為末每服三錢飯水空心調服
角煎丸治痔病下血
黃連(四兩)枳殼當歸尾牙皂香附子(各二兩)
右為末糯米為丸每服三十丸空心米湯下又方加
木香五錢又宜煮鹿皮如常食之尤妙
荆芥散洗薰痔疾
荆芥熟艾木鱉子(去殼各半兩)寒水石(煆三錢一作軟石膏)
右㕮咀每服用半兩入橘葉四十九片同煎令香熟
却以有蓋橘子於蓋子上開口傾藥汁在内乘熱熏
稍温以隻手洗水略略洗之仍留汁更可用一次有
效
又方
右用荆芥水洗用明礬為末以米醋調時復自手指
調塗然不可太多後用橘葉燒乾去水氣煎湯熏洗
更好
厚朴丸治痔
厚朴(剉)生姜(各五兩切片水兩碗同煮乾炒)白术麥蘗(炒)神麯
(炒各一兩)
右為細末麵糊為丸空心米飲下三十五丸
二妙散治痔
四君子湯黃芪建中湯
右各一貼加白藊豆縮砂同煎服之
榼藤子丸治痔瘡久不歛者
刺蝟皮草烏頭川烏頭附子(一兩)白礬猪
牙皂角榼藤子皂角刺枳殼(七味各半兩)
右件並剉碎入沙鑵内炭火燒留性為末酒煮麵為
丸如梧桐子大每服二十丸酒送下日進二服不拘
時候
消毒散治腸風外痔結核或痒或痛消毒定痛令結
核自散
黃芪(一兩五錢蜜塗慢火炙)荆芥穗(一兩)枳殼(三兩湯浸去穣切作片子炒黃)
薄荷葉(去土半兩)槐花(一兩燒赤)皂角子仁(一兩炒令香熟)蝸牛(十四)
(枚各去殼焙乾)
右為細末煉蜜為丸如梧桐子大每服三十丸至七
十丸清茶送下食後
透肌散治痔疾
山慈菰(宜用根不用葉焙)白礬(生)白芨地茄兒(開紫花結子下)
(垂瓣如御米相似如春月寒食前後採焙以上四味各二兩)
右件為細末入飛羅麵拌勻每用少許冷水調稀稠
得所貼患處癰疽皆腫滿以藥傅瘡周圍留病處頭
腦次用紙蓋貼之
四效散治外痔成瘡疼痛
蜜陀僧(二錢别研)麝香(半錢)片白腦子(半錢)銅綠(一字)
右件同研極細先以浆水浴瘡拭乾次用藥少許貼
之
連蘗散貼痔定疼痛
黃連(去須一兩)黃蘗(去麄皮二兩)膩粉(一錢)
右件為末先用漿水洗瘡後看瘡大小用藥貼之日
三次
五靈脂散療一切痔疾疼痛腫脹坐卧不安
穿山甲(六十片用前膊上者)五靈脂(去砂石一兩)黃丹(一兩)白礬(一兩)
輕粉(一兩)
右件藥用乾鍋子一隻入藥在内用瓦片蓋定瓦片
上鑚小竅子鹽泥固濟只留竅子用炭火五斤煆之
烟出盡為度碾為細末空心先嚼胡桃肉一枚飲酒
一盞候半時辰再嚼胡桃肉一枚酒一盞調下藥末
一錢如人行三五里間又嚼胡桃一枚酒一盞依前
服之
蒜餅子治風冷結滯成痔疼痛難患
獨頭蒜(一兩)白膠香(三錢)
右件於沙盆内爛搗如泥捻作小餅子如當三錢用
大瓶一隻化炒炭火上燒令藥出在瓶上薰之
治痔疾方
蓽撥乾薑人參茯苓(各一兩)胡椒(一兩)官桂(一兩)
訶子(一兩半炮去核)
右為細末煉蜜為丸如梧桐子大空心温酒下十丸
婦人積年冷病並宜服之
勝金丸治諸般痔疾
貫衆&KR1181;薢
右件等分為細末醋煮麵糊為丸如梧桐子大每服
四十丸空心食前熱水送下或入麝香少許作散子
每服二錢阿膠湯調亦或酒調下得出穢膿血生肌
為效
定痛散治五痔及内外痔疾疼痛不可忍
防己(不拘多少)
右件為細末每用半兩濃煎瓦松湯三升調藥置桶
中慢慢熏渫患處候通手淋洗日一二次
椿花散淋渫痔疾
殠橘雞冠花椿花(三味各等分)
右件㕮咀每用藥末二兩水三升煎至五七沸乘熱
淋渫
治痔三黃丸
雄黃(一兩)硫黃(一兩)黃丹(二兩)
右件研細末入盞内以黃丹盖定用濕紙封火燒候
青烟出為度取出候冷研細以軟柿乾和為丸如菉
豆大每服十丸若大腸出血有竅或糞前出以木通
湯下若糞後有血甘草湯下甚者加至十五丸空心
服
紅花桃仁湯治痔疾經年因飽食筋脉横解腸癖為
痔當去其筋脉横解破血絡是也治法當補北方瀉
中央
生地黃(一錢)當歸尾(五分)桃仁(十箇)紅花(五分)漢防己(五分)
黃蘗(一錢五分)猪苓(五分)澤瀉(八分)防風(五分)麻黃(不去根二分)
蒼术(六分)
右件剉如麻豆大都作一服水三大盞煎至一盞去
滓食前熱服之忌風處大小便
枳殼除痔丸
大枳殼(四兩去穣别為末)大草烏(四兩不去皮尖别為末)
右以草烏為末入猪大臓内用醋四五斤煮乾如未
爛更加醋煮十分爛為度餘醋些小搗候臓爛却入
前枳殼末再搗勻和丸如梧桐子大每服二十三十
丸温米飲送下空心卧時服忌熱飲食片時仍以臭
椿皮煎湯洗或謂審是熱毒者氣滯者减草烏增入
黃連槐花之類當各有斟酌
又方治痔
川烏(炮)古石灰(各等分)
右為細末燒飯為丸梧桐子大每服三十丸食前酒
或米飲下
龍腦散(出楊氏家藏方)痔瘡熱痛
鯽魚(一枚破開去腸肚入糓精草填滿燒留性)
右件為細末入腦子并蜜同調傅之
治痔(出衍義)
右取蝟皮合穿山甲等分燒存性入肉豆䓻一半末
之空心肚熱米飲調二錢服之
治腸風痔疾甚者(出本草方)
右以蛇皮骨燒灰研末入雞冠花末白礬灰末和之
空腹服便差
治痔頭收歛即可服
右用十宣散以生氣血又國老湯生甘草湯治痔本
藥也煎水熏洗生肌解石毒瘡極痒亦治之
洗法
右用魚腥草煎湯温洗本事方枳殼末沙瓶煎一百
沸先薰蒸而後洗又馬屎莧煎湯洗
濟生枯礬散洗滲
右用鹽湯頻洗亦效木鱉子三箇搗如泥入小盆中
百沸湯泡熏之却洗效木槿花炒作茶或煎湯洗用
桃皮葉漬水濃研濾清者於盆中洗之即有蟲出
薰洗
馬兜苓(并根)雄黃北艾穿山甲雷丸蝟皮
木鱉子白藥煎
右等分㕮咀有嘴瓶中燒薰
梹榔散(出鮑氏方)治痔如翻花更衣則出榖道外發即痛楚
或下血
梹榔(一錢半)黑牽牛(三錢)
右為細末宿不晚食早起食白煮肉六兩少頃以汁
調藥飲之至午下針頭白蟲等不數行自止食輭飯
三日以葳靈仙煎湯洗痔自乾脱落
厚朴煎(出永類鈴方)本方云腸胃本無血緣氣虛腸薄自榮
衛滲入
厚朴(五兩)生薑(五兩二味清炒金紫色)白术(一兩)麥蘗神麯(各一)
(兩同炒紫色)
右為末水麵糊丸梧子大疾時空心米飲下百丸平
時三五十丸厚朴理腸胃蘖麯消酒食白术道水血自
不作也五痔諸下血論不及是亦以脾胃為主也
治五野雞病(出本草方)
右以蛇㜑炙食亦燒末每服一二錢匕
治腸風痔疾(出本草方)
右以蛇皮及骨燒灰研末米飲服
治野雞痔(出經驗方)
右用槐柳枝煎湯洗痔上便以艾炙之七壯以知為
度
治野雞病(出本草方)
右以枳樹根皮末服方寸匕
治五野雞病(出本草方)
右以狨獸脂傅瘡亦食其肉血亦坐其皮積久其病
皆差也
治五野雞病(出本草方)
右用粟米酸泔服
治五野雞病
右取木通花上粉内瘡中良
治野雞病下血不止腸疼痛(出本草方)
右以鯉魚一頭如食法作鱠蒜虀食之
治外野雞病下血(出本草方)
右以壁錢蟲汁點瘡上
治五野雞病脱肛止血(出本草方)
右以益母草炙令香浸酒服之
治五野雞病(出本草方)
右以新綿紙一兩燒為末以酒調下
治五痔(出本草方)
右以槐皮煎湯浸洗
治五痔(出本草方)
右以槐花炒服
治五野鷄病(出本草方)
右以蕪荑作醬食之其氣羶者良
治五痔(出本草方)
右用胡荽子煮汁冷取服
治外野雞病及瘡有根者(出本草方)
右取烏爛死蠶傅瘡上在簇上烏臭死者
治五臓痔瀉血(出本草方)
右以艾醋煎服之
去痔疾瀉血(出本草方)
右服胡桃初日一顆五日加一顆至二十顆止常服
能養一切老痔疾
治痔(出本草方)
右取鰻鱺魚燒熏下部痔蟲盡死
治痔榖道痛(出千金方)
右取杏仁熬熏杵膏傅之
治痔方(出本草方)
右以木鱉子三枚去皮杵碎砂盆内研泥以百沸湯
一大碗以上入盆器内坐熏之至通手即洗一日不
過三二次
治痔瘡(出本草方)
右以仙人杖為末服方寸匕
治痔血(出本草方)
右用向東者柳根一抱擣絞汁三升服之
治痔(出本草方)
右用栐子根濃煮浸洗有驗或燒末服栐櫟實也
治痔疾有頭如雞冠者(出本草方)
右用黃連末傅之即差更加赤小豆末尤良
治痔殺蟲(出本草方)
右以乾苔煮汁服
治五野雞病(出本草方)
右以鯽魚作鱠服之
療五痔隂蝕濕癉(出本草方)
右以龜甲煮浴漬之良
治野雞病殺蟲(出本草方)
右以山芋子煮汁服之
治五痔病(出本草方)
右以麂肉熟同薑醋進大有效
治五痔止血(出本草方)
右以鴝鵒炙食之或為丸散飲食之
治五痔(出本草方)
右以榼藤燒成黑灰微存性米飲調服人多剔去肉
作藥瓢垂腰間
治五痔(出本草方)
右以榧實常如果食之愈過多則滑腸
治五野雞病(出本草方)
右以橡斗子中仁碎為粉微熬水服一二匕一升合
搗作兩囊蒸之及熱更互坐之益瘥
治五痔肛脱(出本草方)
右以死蛇一條指大者用屋濕地作坑燒蛇取有孔
板覆坑坐上蟲盡出
治痔疾(出本草方)
右用糯米粉和駱駝脂作煎餅服之空腹與服勿令
病人知
治五痔(出本草方)
右取鷹爪及背燒為末和飲服之一方鷹之頭燒灰
和米飲服之
烏木丹治臓毒腸風痔漏瀉血
右用古楮子初熟上生紅子者用釅醋浸七日取出
焙用四兩蒼术米泔浸五日取出去黑皮焙二兩草
烏頭炮二兩同為米醋為丸如梧桐子大每服十五
粒空心酒吞下米飲亦得
治五痔漏瘡(出本草方)
右用棘針根煮汁洗棘針乃小棗刺也
又方
右用鴛鴦一隻治如食法煮令極熟切以五味食之
或作羹食亦得
又方
右用蠐螬搗爛傅上
普濟方卷二百九十六
