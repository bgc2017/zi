普濟方卷一百八明周王朱橚撰
諸風門
風瘙[病-丙+(穩-禾)]疹(論)
素問言風邪客於肌中則肌虚真氣發散又被寒摶皮
膚外發腠理毛竅開滛氣妄行則爲痒也所以有風疹
瘙痒皆由於此又有赤疹者忽起如蚊蚋啄嚙痒極者
沓沓壟起搔之隨手起又有白疹者亦如此赤疹熱時
即發冷即止白疹天陰即發白疹宜煮礬石汁拭之或
煮蒴藋和少酒浴之良或煮石楠汁拭之良或水煮雞
糞汁或煮枳實汁拭之餘一切如治丹方法俗呼爲風
屎亦名風尸風氣挾熱起於腠理皮膚不腫不疼發
爲瘙痒謂之癮疹此風熱之浮淺者也其亦有寒暑濕
之氣行焉熱在表天時炎暄而燥氣乘之則爲赤疹風
熱在表天時寒涼而冷氣折之則爲白疹赤者遇涼清
而後消白者遇温煖而後滅然則用藥加減可無權度
於此哉其有浴後腠理中風與夫汗出解脫而得之者
隠隠微黃似赤似白凝滯於肌肉之間而四體爲之
重著此風熱之挾濕外證又可推矣如其不知寒暑
濕之所由生槪以療風熱等治之按圖殆恐痰嗽嘔
渴雜證變交攻由癮疹而變爲瘡疹世醫[病-丙+(穩-禾)]疹無
不謂是皮膚間風熱旣分冷熱冷熱即寒暑之證經
曰諸痒痛瘡皆屬於心心實熱則痛虚寒則痒又陽
明主肌肉属胃與大腸亦有冷熱分痛痒不可不審
世人呼白者爲婆膜赤者爲血風名義混殽當以理
曉内則察其臟腑虚實外則分其寒暑風濕隨證調
之無不愈脈浮而大浮爲風虚大爲氣強風氣相
摶即成[病-丙+(穩-禾)]疹身體爲痒養生方云汗出不可露卧及
浴使人身體振寒熱風疹也白疹天陰雨冷則劇
與風亦劇得晴煖及著衣服即瘥
方
犀角竹瀝膏治風熱發即頭項脈掣動急強及
熱毒疹痒
犀角(十二分)升麻(八分)蒴藋根秦艽獨活白
芨菊花白术防己白芷當歸防
風芎藭青木香寒水石(碎)苦參漏蘆
根(各四分)蒺䔧子(二合)莽草(二分)枳實(二枚四破)梔子仁(七枚)
竹瀝(三升)吳藍(一兩)
右㕮咀以竹瀝漬一宿明旦於炭火上和猪脂五升
煎令九上九下以候白芷色黃膏成絞去滓内於不
津器用摩風處日三
延年蒴藋膏治身痒風瘙癮疹
蒴藋根(切)蒺䔧子(各一升)附子獨活
犀角屑薔薇根白芷防風苦
參白芨升麻白歛防己(各三兩)
川椒莽草青木香蛇床子蛇
銜草(各二兩)茺蔚子(切一升)枳實(五枚炙)茵芋
(二兩半切)
右㕮咀苦酒漬令淹匝一宿明旦銅器中炭火上用
猪膏五升煎令三上三下以候白芷色黃膏成絞去
滓内不津器中用摩風疹
延年牡丹膏治項強痛頭風瘙痒疹風腫
牡丹皮當歸芎藭防風升麻防己
芒硝(各六分)芍藥細辛乾薑犀角屑漏蘆
蒴藋零陵香梔子仁杏仁(去皮尖雙仁碎)黃芩
大黃青木香(各三分)竹瀝(二升)
右㕮咀以竹瀝漬一宿醍醐三升半煎於火上三下
三上候芍藥黃膏成絞去滓以摩病上
烏蛇膏(出聖惠方)治風瘙痒疹結腫攻衝遍身發熱痛痒及
治筋脈攣急
烏蛇當歸芎藭(不用多了一味)木鼈子枳殼
大黃(各一兩)天麻附子白彊蠶烏啄天南
星桂心細辛吳茱萸羌活蒼术防
風牛膝椒漠乾蝎白芷(各半兩)
右並生用細剉以頭醋半升浸一宿用臘月猪脂二
斤於鐺中入藥以慢火煎看白芷變黃紫色下火濾
去滓令淨入於磁盒内盛之用摩塗於所患處立效
蒴藋膏(出聖惠方)治風瘙癮疹皮膚苦痒搔之血出
蒴藋根蒺䔧子(白者)茺蔚子(切各一兩)附子(去皮臍)獨活
(去苗)犀角薔薇根白芷防風苦參(剉)升麻
漏蘆防己(剉各三分)香术(二兩)枳殼(去穣五枚)茵芋(去粗莖一)
(兩半)蜀椒(去目並合口一兩)蛇銜(二兩)
右並生用粗搗篩以頭醋浸令浥浥一宿先用銅石
或銀器於炭火上煎猪膏五斤去滓膜入藥煎令小
沸約自辰至申待白芷色黃膏成停温去滓内不津
器中取摩病處一方無茵芋草
烏蛇丸(出聖濟總錄)治風瘙[病-丙+(穩-禾)]疹遍身腫起或赤或白痒痛
難忍
白蛇(酒浸去皮骨炙焦)乾蝎(炒去土)白附子(炮)天麻防風
(去义)麻黃(去根節先煎掠去沫焙各二兩)五靈脂(炒)白茯苓(去黑皮)人
參檳榔(生用各一兩)肉豆䓻(去皮五枚)牛黃(剉乾研一分)白殭
蠶(炒)阿膠(炙燥)天南星(炮)桂(去粗皮各一兩半)
右將一十五味為末入牛黃研勻煉蜜和丸如赤小
豆大每服十五丸食前温酒下臨卧再服
蒺䔧子湯(出聖濟總錄)治風疹發歇不瘥或赤或白瘙痒
至甚
蒺䔧子(炒去角二兩)仙靈皮防風(去义)芎藭萆薢
白石脂枳殼(去穣麩炒各一兩半)桂(去粗皮)黃芩(去黑心各半兩)白
术麻黃(去根節)羌活(去蘆)天雄(炮去皮臍)羚羊角屑黃
連(去鬚各一兩)旋覆花(炒三分)
右剉如麻豆大每服五錢以水一盞生薑二片烏梅
入半棗大同煎至八分去滓温服
卷栢散(出聖惠方)治皮膚癮疹及風熱生毒瘡
卷栢枳殼(麩微炒黃去穣)羌活五加皮麻黃(去根節各)
(一兩)犀角屑天竺黃赤箭藁本桑耳防
風芎藭黃耆(剉各半兩)烏蛇(二兩酒浸去皮骨令炙黃色)
右為細散每服食前以薄荷湯調下二錢忌熱麫雞
猪魚蒜
麻黃湯(出聖濟總錄)治風瘙痒癮疹時時發動
麻黃(去根節煎掠去沫焙)黃連(去鬚)桂(去麤皮)當歸(切焙)羌活(去蘆)白
芷(各一兩)王不留行甘草(炙)芎藭白蒺䔧天
雄(炮製去皮臍各一兩半)桑根白皮石膏(各二兩)紅藍花(炮半)
(兩)桂(去麤皮)
右剉如麻豆每服三錢水一盞生薑三片煎至七分
去滓温服
升麻犀角膏療風熱毒氣痒衝出皮膚瘙卽[病-丙+(穩-禾)]疹
赤起兼有黃水出後結為膿窠痛悉主之
升麻犀角屑白斂漏蘆枳實連翹
生蛇銜草乾薑(一作藍葉)芒硝(研湯澄下各二兩)黃芩(三兩)梔
子(三十枚擘)
右㕮咀以竹瀝二升浸一宿以煉成猪脂五升煎
令竹瀝水氣盡絞去滓内芒硝攪令凝膏成用摩
患處日五六度益加一方有大黃藍葉無乾薑
治癮疹痒痛方(出千金方)
大黃升麻黃蘖當歸防風黃芩芍
藥青木香甘草(各二兩)楓香(五兩)芒硝(一兩)地黃汁
(一升)
右㕮咀以水一斗煮取三升半去滓下芒硝令消帛
染搨病一炊時日四五度
青羊脂膏(出千金方)治風熱赤疹搔之遂手作成瘡
青羊脂(四兩)甘草芍藥(各三兩)寒水石白芷白
芨黃莽防風黃耆升麻(各四兩)竹葉(切)石
膏(各一升)
右㕮咀先以水八升煮石膏竹葉取四升去滓浸諸
藥以不中水猪脂二升令煎膏成傅病上良佳
胡麻散(出危氏方)治氣血風熱癮疹瘙痒
胡麻子(十二兩)苦參荆芥穗何首烏(各八兩)葳靈
仙防風石菖蒲牛旁子(炒)菊花蔓荆子
蒺䔧(炒去刺)甘草(炙各六兩)
右為末每服二錢食後薄荷湯點服之或好清茶亦
得
秦艽丸(聖濟總錄)治風瘙[病-丙+(穩-禾)]疹搔之愈甚
秦艽(去苗土)防己松脂(煉成者各一兩半)枳殼(去穣麩炒)蒺䔧
子(炒去角各一兩半)苦參白术芎藭防風(去义)附子
(炮製去皮臍)蒴藋乾薑(炮各一兩)
右為末煉蜜和丸如桐子大每服二十丸温酒下漸
加至三十丸早晚食前各一服
羚羊角散(出聖惠方)治風癮疹遍身痒痛心胸滿悶
羚羊角屑白鮮皮防風(去义)麻黃(去根節)羌活
白蒺䔧(微炒去刺)甘草(炙微赤剉各一兩)黃芩人參杏仁
(酒浸去皮尖雙仁麩炒微黃)生乾地黃(各三分)枳殼(半兩麩炒微黃去穣)
右㕮咀每服四錢以水一中盞煎至五分去滓入酒
一合更煎一兩沸不計時候温服
犀角散(出聖惠方)治風癮疹心悶
犀角屑川升麻防風(去义)玄參白鮮皮景
天花白蒺梨(微炒去刺)人參(去蘆)沙參(去蘆)牛黃(細研各一兩)
甘草(炙微赤剉)馬牙硝(各半兩)
右為細末研入牛黃令勻每服不計時候以竹葉湯
下二錢
楓香丸(出聖惠方)治風[病-丙+(穩-禾)]疹不可忍
楓香白蒺䔧(微炒去刺)白鮮皮蛇床子羚羊角
屑(各一兩)川烏頭(炮製去皮臍)藁本仙靈皮小荆子
莽草(微炒)赤箭景天花(各半兩)
右為末煉蜜丸如桐子大每於食後以温漿水下三
十丸
加味羌活飲(出三因方)治風寒暑濕外搏肌膚發為癮疹增
發熱遍體瘙痒隨臟氣虛實或白或赤心迷悶亂口
苦咽乾
前胡(一兩)羌活人參桔梗甘草(炙)枳殼(麩炒)川
藭天麻茯苓(各半兩)蟬蛻(去頭)薄荷(各三錢)
右為末每服二大錢水一盞薑三片煎七分不拘時
服
莽草膏(出聖惠方)治身體赤癮疹而瘙痒隨手腫起皮膚生
㾦㿔疼痛
莽草(二分)當歸芎藭大戟細辛芍藥芫
花蜀椒附子躑躅(各四分)猪膏(二升半)
右㕮咀以酒浸一宿猪膏煎之候附子色黃膏成去
滓以傅病上日三一方有蒴藋同醋煎
天麻散(出聖惠方)治風熱[病-丙+(穩-禾)]疹
天麻川藭川升麻半夏(製各三錢)防風細辛
羌活荆芥穗蟬蛻(去足嘴)甘草(焙各二錢)
右細剉每服二錢薑三片水煎服挾寒者加官桂挾
暑者加柴胡黃芩挾濕者加茯苓蒼木
麻黃湯(出聖濟總錄)治風瘙痒癮疹搔之隨手起痒痛煩悶
麻黃(去根節三兩)防風(去义二兩)芎藭烏啄(炮製去皮臍)獨活
芍藥當歸(切焙)蒺䔧子(炒)甘草(炙)人參(各一兩)
右剉如麻豆每服五錢以水一盞半入生薑三片煎
五分去滓温服日再一方止用水煮服之忌生冷油
膩冷物
枳實丸(出聖濟總錄)治風瘙癮疹頭面腫痒
枳實(去穣麩炒一兩半)天門冬(去心焙)獨活(去蘆)蒺䔧子(炒)人
參防風(去义)桔梗(炒各一兩半)黃連(去鬚)薏苡仁(炒各一兩)桂
(去麤皮)
右為末煉蜜和丸如桐子大每服十五丸粟米飲或
温酒下日再不拘時候
升麻膏(出聖惠方)治熱風毒氣衝出皮膚搔卽癮疹赤起生
瘡兼有黃水結為膿窠痛悉主之
升麻白微漏蘆(去蘆)連翹芒硝黃芩(去黑心)
蛇銜枳殼(麩炒去穰各三兩)山梔子(四十枚)蒴藋(四兩)
右細剉以水三升煎候水涸去滓乾磁器中盛遇有
疾塗之
楓香洗湯(出聖惠方)治風癮疹
楓香(半斤)芎藭川大黃黃芩苦參當歸
川升麻甘草麝香(各二兩)蛇床子(一兩)
右並生用為散每用五兩以水一斗煮取五升去滓
乘熱洗病處日二度用之
防風湯(出聖惠方)治瘙[病-丙+(穩-禾)]皮膚痒痛心神煩悶
防風(去义)黃耆(剉)犀角(鎊)升麻漏蘆(去蘆)秦艽(去土各一)
(兩半)烏蛇(酒浸去皮骨)芒硝(研)枳殼(去穣麩炒各二兩)
右㕮咀每服五錢以水一盞半煎至一盞去滓温服
日再一方有白蒺䔧無升麻
雷丸散(一名丹參散出聖惠方)治風瘙皮膚癮疹疼痛赤腆瘙痒
隨搔生瘡
雷丸人參苦參牛膝(酒浸切焙)白附子(炮)防風
(去义)白花蛇(酒浸去皮骨炙)甘草(炙剉各二兩)丹參(半兩)
右為散每服二錢食前温酒調下
天雄丸(出千金方)治風瘙癮疹心中煩悶恍惚不寧
天雄(炮製去皮臍一兩)防風(去义一兩)牛膝(酒浸切焙)桂(去粗皮)乾薑
(炮)細辛(去苖葉)人參(各三分)栝蔞根(五分)白术(二兩)
右為末煉蜜和丸如桐子大每服二十丸空腹米飲
下日二服一方加知母為末酒調服半錢
枳實丸(一名獨活丸出聖濟總錄)治風熱頭面身體瘙痒癮疹(方見風㾦)
(㿔類)
治身痒癮疹不止者(本草)以天名精揩之立已
治癮疹(本草)以楮莖單煮洗浴
治風瘙癮疹淋洗方(一方馬蘭浴湯出聖惠方)
馬蘭子(一方用花)蒴藋礬石茺蔚子蒺䔧子
茵芋羊桃篇竹(各二兩)
右㕮咀以漿水二斗煮取一斗二升内礬石洗之日
三
又方
蒴藋防風羊桃石南茵芋芫花蒺
䔧礬石(各一兩)
右㕮咀以漿水一斗煮取五升去滓内礬石令小沸
温浴之
塗擦雄黃丸(出御藥院)治髮際内諸痒瘡及膚起[病-丙+(穩-禾)]疹痒不
可忍每用少許臨卧塗擦患處以痒住為度
猪肪脂(三兩)天麻香白芷(各三兩)輕粉(二錢)黃蠟雄
黃(各五錢)麝香(半兩)巴豆(五箇重半錢)
右以猪肪脂煮天麻白芷巴豆黃色濾去豆等不用
澄清入下項輕粉等四味和勻放冷為度
醉仙散(聖濟總錄)治風遍身癮疹瘙痒麻木(方見大風癩病類)
白术浴湯(出千金方)治癮疹諸症未瘥
白术(三兩)戎鹽(一作蒴藋)礬石(搥碎各半兩)黃連(去鬚)黃芩(去黑心)
細辛(去苗葉)芎藭茵芋(各一兩)
右細剉以水二斗煮取一斗去滓淋洗一方有茵草
蒴藋湯治延年塗風疹
蒴藋根蒺䔧子羊桃(切)楮枝(切)茺蔚子石
鹽(各半兩)辛夷仁礬石(各三兩)
右水一斗煮取三升去滓内鹽攪令消用塗風疹上
下塗之一方有兔藿
枳實丸(出聖惠方)主風熱氣發衝頭面熱皮膚生風疹瘙痒
盛生瘡不能飲食
枳實(炙)蒺䔧子苦參(各六分)人參(四分)獨活天門
冬(去心)茵桂(各三分)白术(四分)
右為末蜜和丸如桐子大每服十丸用薄荷酒下日
二加至十五丸忌蒜熱麫鯉魚桃李雀肉生葱
蒴藋塗方(出聖惠方)治赤白風癮疹
蒴藋根(五兩)白蒺䔧兔藿羊桃虎杖(各三兩)鹽
辛夷白礬(各二兩)
右並生用都搗篩令勻每用藥五兩以水一斗煮取
去滓二升更煎至半斗每用綿蘸藥塗於患處頻塗
之效
治煩熱風疹丹毒瘧瘴寒熱小兒結熱(本草)以白英煮汁
飲之
治風瘙(本草)
用甜糟三歲者下有酒以物承之用摩患處
惺惺散(出宜指方)治[病-丙+(穩-禾)]疹瘡疹
桔梗細辛人參茯苓白术瓜蔞根
甘草(炙各等分)
右爲末入薄荷煎要和氣加生薑少許同煎服之可
夾和人參羌活散治癮疹亦治瘡疹
蔓荆實散(聖濟總錄)治風瘙癮疹手足麻木
蔓荆實何首烏(各二兩)羌活(去蘆)葳靈仙(去土)荆芥穗
防風(去义各一兩)苦參(一分)
右爲散每服二錢以温酒調下日三不拘時
療風癮疹或發瘡甚則胸急滿短氣欲吐
茵芋(七分太者炙)芎藭烏頭(炮)防風白蘞乾薑
(各三分)桂心(二分)
右爲散每服半錢以温酒或茶清調服日再忌猪肉
生葱
苦參丸(聖濟總錄)治風瘙[病-丙+(穩-禾)]疹兼皮膚痒痛
苦參(三兩)防風(去义)枳殼(麩炒去穣)烏蛇(酒浸去皮骨炙各三兩)漏蘆
(去蘆一兩半)大黃(剉炒二兩半)
右為末蜜和丸如桐子大每服二十丸食後温漿水
下日再服
蒺䔧子散(聖濟總錄)治風瘙皮膚癮疹痒痛或有細瘡
蒺䔧子(炒去角二兩)枳殼(去穰麩炒)荆芥穗羌活(去蘆)防風
(去义各一兩)蒼术(米泔浸一宿刮皮剉炒四兩)
右為細散每服一錢以温酒或臘茶調下不拘時
鬼箭湯(出聖惠方)治風疹累醫不效
鬼箭白蘞白术(一作白蒺䔧)礬石(熬令汁枯)甘草(炙各剉一)
(兩)防風(去义二兩)
右㕮咀每服五錢以水一盞半粟米粉二錢一同煎
至七分去滓食後温服兼用粉身一方以温水調藥
服之
胡麻散(出和劑方)治脾肺風毒攻衝遍身皮膚瘙痒或生瘡
疥或生癮疹用手搔時浸滛成瘡久而不愈差而復
作面上遊風或如蟲行紫癜白癜頑麻等風或腎臟
風攻注脚膝生瘡並宜服之
胡麻(十二兩)荆芥苦參(各八兩)何首烏(洗焙十兩)甘草(炙)
葳靈仙(各六兩)
右為細末每服二錢薄荷茶點食後服或酒調蜜湯
點亦得服此藥後頻頻洗浴若得汗出立效
治肺風熱皮膚生風結狀如疹或生風瘙如水疥粟粒
戢戢然
天門冬(八分去心)枳實(十二兩)白术人參(各六分)獨活
苦參(各五分有冷不用)
右為末蜜和丸如桐子大每服食後以米飲下七丸日
再服加至十丸忌鯉魚桃李蒜雀肉青魚鮓
樺皮散(出保金集)治肺臟風毒遍身瘡疥及癮疹瘙痒搔之
成瘡又治面上風刺及婦人粉刺
樺皮(燒成灰四兩)荆芥穗甘草(炙各二兩)枳殼(四兩去穣燒成灰卻)
(於紙上放)杏仁(二兩去皮尖用水一碗於鍋内熬至半碗取出放冷用之)
右除杏仁外餘為細末却將杏仁研極細次用諸藥末
旋入研勻每服二錢食後以温酒調下日進三服瘡
疥甚者每日䪺服之良
芎藭粉(聖濟總錄)治風癮疹痒痛難忍
芎藭白芷麻黃(各三兩)藿香(一兩)米粉(二升)
右搗羅為粉摩病處
烏頭粉(聖濟總錄)治風瘙癮疹
烏頭(炮製去皮臍)桔梗(炒)細辛(去苖葉)白术(各一兩)鉛丹
(研一兩半)
右搗細和勻時用少許粉身體瘙痒處
洗湯方(出聖惠方)延年療風疹痒悶搔之汁出生瘡
苦參(一小斤)漏蘆根(一小斤)蒺䔧(一小斤)枳實(五小斤一作枳殼)
楮莖葉(一小斤嫩者)
右㕮咀以清漿二升煮取一大升以綿沾拭痒處日
九八度訖以粉拭患處瘥
療風熱結疹搔之汗出痒不可忍膚生㾦㿔(出聖惠方)
麻黃根(五兩)蛇床子(四兩)蒺䔧子礬石(各三兩熬)白粉(二小)
(升)
右搗篩生絹袋盛痒即粉之此方甚良
蒴藋根湯(出聖惠方)治風身體生癮疹
蒴藋根(五兩)蒺藜苗(五兩)蛇床子(二兩)玉屑(二兩)
右都以水一斗五升煮取一斗去滓看冷熱洗所患
處日再用藥水冷即煖用之
加味烏金丸(出三因方)治癮疹上攻頭面赤腫瘙痒搔之皮
便脫落作瘡作痒或痛滛液走注有如蟲行
川烏(湯浸洗至三五次去皮尖焙)荆芥穗(各半兩)薄荷(五兩)土當歸
(水浸三日洗焙乾一斤)
右為細末好醋煮米粉為丸如梧子大每服五十丸
温清茶飲下
地骨皮湯拭之方(出聖惠方)治風癮疹
地骨皮(半斤)白槐(四兩)鹽(一兩)白礬末(一兩)
右細剉搗篩和勻每用藥五兩以水九升煎取二升
去滓更煎至一升收磁噐中用綿蘸拭所患處五十
度差
淋浴方(出聖惠方)治風氣壅滯遍身癮疹
枳殼(三兩生用)麻黃根(一斤)蒴藋(一斤)椒(二兩去目)
右剉都以水五升煎至五七沸去滓煖室中看冷煖
淋浴汗出宜避風每日一浴
柳蛸屑浴湯方(出聖惠方)治風癮疹
柳蛸屑蒴藋根黃櫨木(剉各一斤)鹽(二合)
右以水五斗煎至三斗去滓煖室中看冷熱洗浴後
宜避風
治風瘙癮疹(出聖惠方)
蛇床子(二升)防風(二兩)生蒺䔧(二斤)
右㕮咀以水一斗煮取五升拭病上日三五遍
麴术湯(出三因方)治因浴出凑風冷遍身癮疹搔之隨手腫
突及眩暈嘔噦
白术(一兩)神麴(二兩炒)甘草(一分)
右為末每服二錢米飲調下一方以土硃研炒令酒
調下二錢不飲酒以茶調下
蒼耳散(出仁存方)治風[病-丙+(穩-禾)]疹瘙痒不止
用蒼耳花子葉各等分以黑豆炒微焦浸酒在内去
豆以酒調藥二錢不拘時候此酒名豆淋酒
治風癮疹淋洗方(出聖惠方)
黃連川朴硝(各三兩)凌霄花(二兩)
右以水七升煮取三升去滓浸綿拭之
治[病-丙+(穩-禾)]疹百療不瘥者亦治赤疹(出千金方)
黃連(切)芒硝(各五兩)
右以水六升煮取一半去滓洗之日四五度
烏荆丸治瘙痒癮疹風瘡血氣不順皮如蟲行(方見)
(諸風雜治類)
苦參丸治證同前(方見諸風雜治類二味苦參丸)
傅藥方(出危氏方)治癮疹瘡疹
明礬朴硝(等分)
右為末並水調雞羽掃傅之
又方(出危氏方)
赤小豆荆芥穗(等分)
右晒乾為末雞子清調薄傅之一方用朱黛散撲附
子亦瘥(方見嬰孩諸瘡腫毒門五色冊毒類)
紫葳散(出聖濟總錄)治風瘙癮疹
紫葳(去心瓦上焙乾一兩靈霄花是也)附子(炮製去皮臍半兩)
右為細末每服一錢以冷蜜水調下食後服日二
茵陳蒿散(聖濟總錄)治風瘙癮疹皮膚腫痒
茵陳蒿(一兩)荷葉(半兩)
右為細散每服一錢以蜜水調下食後服
白蜜散(出聖惠方)治風瘙[病-丙+(穩-禾)]疹搔痒不止
白礬(一合)酒(二合)
右相和煎煖食前服或用生薑汁和香油於痒處再
三傅而擦之
小朱散(出聖濟總錄)治風癮疹久不瘥每發或先心腹痛痰噦
麻痺筋脈不仁
成塊赤土(有沙石者不可用)當歸(切焙各等分)
右搗羅為散冷酒調下二錢兼用塗藥方
慎火草(大葉一名景天花)生薑(和皮不洗等分研)鹽(量多少)
右同研塗摩痒處如遍身癮疹塗發甚處自消
礬石塗方治風赤白癮疹積年不愈每發遍身
腫久恐入腸傷人
礬石(生搗末三兩)青酒(三升)
右先煮酒令沸次入礬石末煮如稀糊塗之一方入小
便一升
治遊風癮疹
赤土(細研)香白芷(各一兩)
右為細末每服二錢用茶清調下
治皮膚風熱遍身生癮疹
地黃茵陳蒿(各一斤)
右用米一石麴三斤和地黃一斤茵陳炙令黃一作
釀酒法服之自消又方以牛旁子浮萍等分用薄
荷湯調下二錢日二服愈亦治筋骨攣急
治瘙癮疹方(出肘後方)
礬石細辛(各一兩)
右以酒三升漬令消塗洗立愈積年入腹者亦得差
治赤疹方
禹餘糧半夏(各等分)
右和以雞子黃合搗先取新布拭瘢上令赤以藥塗
之勿令見風二十日滅矣十餘歲瘢不差平復如故
杏葉煎揩拭方(出聖惠方)治風癮疹頑痒
杏葉(切五升)蒴藋根(切一升)
右以水一斗半煮取二升去滓用綿浸藥汁楷拭所
患處日三兩度
治風癮及疹癮(出聖惠方)
白礬石灰(各一兩)
右合和研令勻以生薑自然汁調如稀糊薄塗患
處日二上之效
治風瘙癮疹遍身皆痒搔之成瘡(出聖惠方)
茵陳(五兩生用)苦參(五兩)
右細剉用水一斗煮取二升温熱得所蘸綿拭之日
五七度瘥
治風瘙[病-丙+(穩-禾)]疹(出聖惠方)
用巴豆二兩以水七升煮取三升故帛染汁拭之大
人小人以意加減
茱萸方治風瘙癮疹(方見風瘙痒類)
治風瘙癮疹(出聖惠方)
用酪和鹽熱煮摩之隨手卽消
又方(出千金方)
用石灰淋取汁洗之良一方石灰隨多少和醋漿水
塗疹上隨手卽滅
大豆浸酒治風瘙[病-丙+(穩-禾)]疹(方見中風身體不隨類)
又方(出聖惠方)
用牛膝為末酒下方寸匕日三並治骨疽癩病及㾦
㿔
又方(出千金方)
用芥子末漿服方寸匕日三
白术飲(出千金方)治風瘙癮疹(方見風口噤類)
治癮疹百療不差者亦治赤疹(出聖惠方)
用景天花一斤名慎火草細搗取汁傅上熱炙手摩
之再三度差
芒硝湯(出千金方)治癮百療不差者亦治赤疹
用芒硝八兩以水一斗煮取四升適寒温綿染拭之
一方用湯和拭之
清肌散治暴發癮疹苦出而暴沒或作痠痛
黑狗脊甘草荆芥(各等分)
右生研冷水調去滓服半碗入口即效凡人患風
疹有暴發者其證或熱或不熱忽煩燥遍身瘙痒發
出癮疹此由是濕氣乘熱暴入脾經若不快出或致
傷腸煩悶
治癮疹(出千金方)
用白芷刺燒存性為末温酒調二錢服一方用白芷
根葉煮汁洗之
治風疹瘙痒不可忍亦治風熱皮膚燥痒因而生瘡(本草)
用赤土不拘多少研細每服三錢荆芥茶調下食後
荆芥酒調下亦得如氣實人用蜜水調尤妙一方温
酒調下赤土亦代赭石
洗方(出聖惠方)治風瘙癮疹遍身痒成瘡
用蠶沙一升新水二斗煮取一斗三升去滓温熱得
所密室洗之宜避風
清肌散(出危氏方)治風寒暑濕外搏肌膚發為癮疹遍身搔
痒或赤或白咽乾或作寒熱
用敗毒散一兩半加天麻薄荷三錢蟬蛻二七箇去
足翼分作六服每服水一盞半生薑三片煎温服取
效
石南酒(聖濟總錄)治風癮疹經旬不解
用石南葉去粗莖生用三兩為末每服半錢至一錢
每用酒三合煎一沸空心温服
松葉酒(聖濟總錄)治風瘙癮疹三十年不瘥(方見風眼口喎斜類)
蒴藋湯(出肘後方)治一切風[病-丙+(穩-禾)]疹(出聖惠方)
用蒴藋一兩切碎以水三碗煎至五七沸冷煖得所
洗患處一方煮蒴藋湯以少酒塗之一方治癧瘍風
以蒴藋淋灰取汁洗患處訖切以醋研木防己塗之
並瘥
蛇銜草傅方(出肘後方)治風癮疹赤色
以蛇銜草搗極爛傅之瘥赤疹者由冷濕搏於肌中
甚卽為熱乃成赤疹得天熱則劇冷則減是也
枳實酒(出簡易方)治遍身白疹瘙痒不止
用枳實不拘多少麫炒黃切片為粗皮每服二大錢
用酒浸少時去枳實但飲酒最妙用水煎枳實洗患
處尤佳一方醋浸令浥浥炒熱用綿褁熨疹上
治癮疹(出肘後方)
用楝皮以水濃煎浴之大效
治風疹入腹身體強舌乾燥硬(出聖惠方)
用蔓青子三兩為末每服温酒下一錢
治風[病-丙+(穩-禾)]疹(出肘後方)
用水煮蜂房取二升入芒硝傅上日五度卽瘥露蜂
房今蜂窠也
白殭蠶散(出澹寮方)治風遍身癮疹疼痛成瘡(方見破傷風類)
苦參飲治瘡疹最多亦可治癩疾(方見烏癩類)
雲母散(出肘後方)治風疹遍身百計治不瘥者
用雲母粉煅為末以清水調服之看大小以意斟量
與之少多服如治風熱再服尤妙
治一切疹(一名枳實湯出肘後方)
用枳殼以水煮為煎塗之乾卽又塗之良一方剉煎
湯洗服亦得
治赤白遊疹以物發疹
用蠐螬破碎取汁塗患處妙
紫葳散治身上遊風疹毒方(方見風腰脚不隨類)
治久疹有時發動脇疼如打
用六月七月取地膚子乾末酒服方寸日五六服
療癮疹煩滿及血不止
用新濕馬矢絞取汁服二錢升微者一升愈乾者水
濕取汁
療三十歲癮疹耳目合背春秋輙發方
於南屋東頭第一梁壁外以細灰布地大小足容兩
脚躡灰上訖使病人徑去無反顧灸脚十指間灸灰
上隨病人年爲壯車瑗道方
療風疹方
用生葱一大束三尺以上圍者並根鬚鹽三大升以
香漿水三石煮取二石傾數斗於浴斛中遍令熱浸
雖積年患者不過三兩度浸必瘥
枳殼湯治風疹不痒止(方見風瘙痒類)
治風瘙[病-丙+(穩-禾)]疹方(出肘後方)
右燒石令熱赤以投水中内鹽數合及熱浸之良
又方(出聖惠方)
用大戟五兩水七升煮取五升洗之日再
治風疹痒不止方
用蕓薹菜三握細剉爛研絞取汁於疹上熟擦時時
上藥令熱徹又續煎椒湯洗
又方
用苦參五兩剉搗細煉蜜和丸如梧桐子大每於食
後以温水下三十丸
又方(出聖惠方)
用蛇蛻皮一條以水一升煎取半升以雞翎一莖湯
熱時蘸藥上即瘥
治暴氣在表攻皮膚上癮疹作瘡(出千金方)
用槐枝葉洗之
治風疹(風科集騐方)
杜甫詩有除&KR3517;草一篇蜀中謂之毛&KR3517;芒可畏觸人如
蜂蠆
擇取鮮者以此草點之一身皆失葉背紫者入藥
齊亢結事守縉雲日少氣力風疹繼作服仙茅遂愈(風科)
(集驗方)
八九月時採得竹刀子刮去黑皮切如綠豆粒米泔
浸兩宿隂乾搗篩熟蜜丸如桐子大每旦空肚酒飲
任便下二十丸禁食牛乳及黑牛肉大減藥力也續
傳信方南唐筠州刺史王紹顔所著皆因國書編錄
其方當時甚盛故今江南但呼此藥為婆羅門參
黃土湯(旅舍方)治赤疹瘙痒煩燥昏悶
用伏龍肝卽竈下黃土研細每服二錢生薑蜜湯調
下
治風癮疹方(本草)
以楓香水煎熱渫洗
治風疹(本草)
用菉豆生研絞汁服
治遍身風疹
以側子令酒調服
治皮膚風(本草)
以槐花炒服
治皮膚風(本草)
以鮮五加葉可作蔬菜食之
治風瘙痒癮疹(本草)
以柳木中蟲屑作湯浴之大效
苦參丸(本草)治人病遍身風熱疹細痒痛不可忍連胸頸
臍腹及近隱皆然涎痰亦多夜不得睡(方見風瘙痒類)
治風瘙癮疹身痒不止
用鷰子窠内土水和傅之(係抱子處土)
惡風(論)
夫惡風者皆五風厲氣所致也風有青白赤黑黃之異
其毒中人五臟則生蟲亦有五種蟲生息滋蔓入於骨
髓五臟内傷形貌外應故食肝則眉□墮落食肺則鼻
柱倒塌食脾則語聲變散食腎則耳鳴如雷鼓之聲心
不受食食心則為不可治是故謂之多風方
殊聖散(聖濟總錄)治惡風
方
天麻菖蒲(九節者米泔浸焙乾)何首烏乳香菊花
蔓荆實葳靈仙地骨皮仙人骨胡麻
防風(去义)枳殼(去穣麩炒)益母草烏蛇(浸去皮骨)小荆子
蒼耳苦參沙參丹參人參玄參紫
參荆芥
右為散每服二錢以温酒調下食前後各一服隔宿
先喫猪心一枚早辰并服三服
白术散(聖濟總錄)治惡風無問新久四肢不仁一身盡痛頭
目眩倒口面喎斜
白术(微炒)人參秦艽(去苗土)當歸(切焙)天雄(炮製去皮臍各三分)
附子(炮製去皮臍)烏頭(炮製去皮臍各二兩)乾薑(炮製一兩)蜀椒(去目并閉)
(口者炒出汗一兩)防風(去义)桂(去麤皮)防己(剉)萆薢(炒)白歛
桔梗(去蘆頭炒)黃耆(細剉各三兩)山茱萸麻黃(去根節先煮掠去沫)
(焙乾)茵芋(去麤莖)甘草(炙各三分)細辛(去苗葉半兩)
右爲末每服二錢以温酒調下空心午時各一服未
效漸加服之覺口唇&KR0857;痺即減服之
胡麻散(聖濟總錄)治惡風
胡麻(一斤去浮者一半煮熟一半生用)天麻乳香(研)何首烏
蒼耳松花角蒿欵冬花克領草菖蒲
人參苦參玄參沙參丹參葳靈仙
(去土各二兩)甘菊花(三兩)蔓荆實(二兩)紫參(二兩)
右爲散每服二錢以温酒調下如病深漸加至三錢
服至旬餘若覺遍身疼痛是效
豆蒸丸(聖治總錄)治惡風
原蠶蛾(全者二十八枚炒)羊靨(二十八枚拆開炙乾)猪靨(二十八枚如前炙)
安息香犀角屑没藥(研)人參甘草(炙剉)何首
烏大黃(剉炒)遠志(去心各一兩)角蒿蒲公草蒼耳
地錦益母草土馬騣枸杞(自角蒿以下七味各一兩)
(另洗淨用黑豆蓋覆甑中蒸令黑豆輭熟不用黑豆將藥暴乾)
右為末入搗梨汁並煉蜜同和丸如櫻桃大每服十
丸不以時米飲嚼下
如聖散(聖濟總錄)治惡風
胡麻(二斤九蒸九暴)天麻(一兩)乳香(研)松脂(研)欵冬花
旋覆花蒼耳人參玄參沙參苦參
紫參丹參松花白茯苓(去黑皮各半兩)木香丁
香胡麻子花(各一分)
右為散和勻每服三錢以薄茶調下日三四服不計
時服藥分五日遍身及百骨節疼痛起止不得乃見
效也兩三日後却得安及一月身體黑瘦方漸平復
天麻散(聖濟總錄)
天麻防風(去义)細辛(去苗葉)附子(炮製去臍)槀本(去苗)烏蛇
(酒浸用肉)羌活(去蘆頭)芎藭菊花桂(去麤皮)麻黃(去根節先)
(煎掠去沫焙乾)乾薑(炮製)獨活(去蘆頭)甘草(炙)阿膠(炙令燥)白鮮
皮(各半兩)
右為散每日空腹温酒調服二錢一漸加至三錢每
日二春夏煎當歸酒調下秋冬煎蒲黃酒調下
野膏丸治惡風毒腫疼痺不仁瘰癧患瘡癰疽腫脛脚
弱偏枯百病
野葛犀角蛇銜莽草(外薹作菌芋)烏頭升麻
防風蜀椒乾薑鼈甲雄黃巴豆(各一)
(兩)丹參(二兩)躑躅(一升)
右㕮咀以苦酒四升浸之一宿以成煎猪膏五斤微
火大煎三上三下藥色小黃去滓以摩病上此方不
可施之猥瑣之人胡洽無丹參躑躅有細辛又蘇恭
白芷防風吳茱萸附子當歸代巴豆雄黃蛇銜防風
鼈甲
五參散(聖濟總錄)治惡風
人參沙參丹參玄參苦參木通(剉)蒺
藜子(炒去角)烏蛇(酒浸去皮骨)乾蝎(去土)天麻赤箭何
首烏(去黑皮)陳橘皮(湯浸去白焙各一兩)黃芩(去黑心半兩)原蠶蛾
(一分)
右並生用搗羅為散每服三錢以熱茶調下服及半
料即減服二錢如初服三日後覺先頭項脊膂身上
疼痛乃藥力與病相擊也當安卧復時許即無事如
或身上有瘡腫服藥一日後便覺漸減
麻黃湯治惡風毒氣脚弱無力頑痺四肢不仁失音不
能言毒氣衝心有人病者但一病相當即服此第一
服次服第二服
麻黃(一兩)大棗(二十枚)茯苓(三兩)杏仁(三十枚)防風白术
升麻當歸芎藭芍藥黃芩桂心麥
門冬甘草(各二兩)
右㕮咀以水九升清酒二升煮取二升半分四服日
三夜一覆令小汗粉之莫令見風
獨活湯(第二服)
獨活(四兩)乾地黃(三兩)生薑(五兩)葛根桂心甘草
芍藥麻黃(各三兩)
右㕮咀水八升清酒二升合煎取二升半分四服日
三夜一脚弱特忌食瓠子蕺菜犯之一世治療不愈
葳靈仙丹(一名丹參散聖濟總錄)治惡風(方見大風癩病類)
何首烏丸(聖濟總錄)治脾肺風惡等疾
何首烏石菖蒲荆芥穗蒼耳胡麻(炒各一錢)
玄參沙參苦參白花蛇(酒浸去皮骨炙)烏蛇(酒浸去皮)
(骨炙各半兩)
右為末煉蜜和丸梧子大每服十丸茶酒任下如要
作散每服二錢以温酒調下
白花蛇散(聖濟總錄)治惡風
白花蛇(一條酒浸取肉三兩)露蜂房(微炙)苦參(剉)防風(去义)丹參
梔子仁山芋(各二兩半)秦艽(去苗土一兩)
右為散每日空心用温酒調下二錢加至三錢服日
再
蔓荆實散(聖濟總錄)治肺臟風毒發作如癩變成惡風證
蔓荆實(揉去白皮生用四兩)胡麻(搗為末炒熟兩半)天麻(二兩)菊花(未開)
(者良生用四兩)天南星(炮製一兩)枸杞(生用四兩)苦參(搗取粉四兩)
右為散每服温酒調下二錢每日三夜一每服宜去
食前後稍遠恐藥食相犯
防風酒(聖濟總錄)治惡癩病
防風(去义切碎一斤)天麻(剉碎五兩)黍米(一石)枸杞根(刮去雛皮去心剉碎)
(用五斤)好麵麴(一十五斤)
右將防風天麻枸杞根三味同水六斗煮取三斗去
滓置於不津器中將黍米依造酒蒸饙蒸訖麴米拌
分三酘如常法又取槐白皮一斤細剉并用三年純
黑猫兒去皮腸肚外爛煮同剉槐白皮相和入酒酒
熟壓去糟每服温飲三四合至五合日二夜一
天蓼散(聖濟總錄)治惡風
天蓼葉(焙乾一斤)天麻(三兩)何首烏(去黑皮酒炒)王不留行(微炒)
(各二兩)
右為散每服二錢須以熱漿水調服日三不計時
烏蛇膽汁方(聖濟總錄)治惡風
烏蛇膽(一枚)冬瓜子(一枚截作五寸許去穰用)梨(一枚)
右掘地可深三尺掃拭令淨潔以物盛冬瓜置内次
安烏蛇膽梨於其上以物隔之用土蓋覆三七日一
看冬瓜未甚壞則候七七日看蛇膽梨渾化為汁在
冬瓜皮内即取汁每服温一茶脚許小可風疾以匙
頭濕過攪酒喫三兩服愈
乳香散(聖濟總錄)治惡風
乳香(研三錢)胡麻(水淘去浮者秤一斤文火炒香)天麻(慢火炙令黃色三兩)
右為散每用三錢以飯後先抄著口内煎荆芥茶旋
呷旋嚥服五七日後覺遍身無力昏悶時勿怪乃藥
力也即於腰眼兩邊相去量病人一寸半許各灸二
七狀如麥粒大若鼻塌者用秋黍枝子去皮中心通
作眼安在鼻中身上有腫處自消常服即煉蜜搜和
為丸如桐子大温酒下三五丸
玉粉丸(聖濟總錄)治惡風
礬石(一兩研細)生炊餅劑(一枚)
右和勻却作炊餅蒸熟乘熱丸如梧子大每服三十
丸食後茶清下
勝玉散(聖濟總錄)治惡風並&KR1276;諸風
角蒿(五月採者去根九蒸九暴為末)胡麻(九蒸九暴為末)
右每一料用角蒿末一斤胡麻末半斤更入乳香一
兩别研為細末拌和令勻每服一錢或二錢以茶酒
隨意調下
硫黃酒(出直指方)治惡風頭面肢體癮疹魁瘰
用透明鋒芒硫黃二錢乳鉢内研細入醇酒再研空
心飲其清者滓又研細入酒飲之連日如是硫黃能
殺惡毒自大便下
治惡風疾方
用松脂煉投冷水中二十遍蜜和成丸每取兩丸服
之日三鼻柱斷塌者二百日差斷鹽及房室又天門
冬酒服百日愈
普濟方卷一百八
