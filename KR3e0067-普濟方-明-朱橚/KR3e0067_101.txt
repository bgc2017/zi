普濟方卷一百二明周王朱橚撰
諸風門
風驚邪(論)
夫風邪之狀乍驚乍喜恍惚不寧舉措失常是也蓋心
者身之本而藏神今心氣虚則神不寧風邪乘虚而干
之故謂之風驚邪也
方
地黃煎丸(出聖濟總錄)治風驚邪心虚冷熱不調左肋下
有氣發即妨脹不能食
生地黃(汁六升)生天門冬(汁五升)牛髓(五合)生薑汁(七合)牛
酥(五合)白蜜(五合)醇酒(二升)棗肉膏(去核五合以上八味先煎地黃汁并酒五)
(分减二分次下天門冬汁薑汁煎二十沸次下牛髓醇蜜棗膏煎如稀糖次下後散藥)黃耆
(剉)石斛(去根)人參山芋茯神栢子仁(别搗研)山
茱萸桂(去麄皮)五味子防風(去义)枸杞子枳殼
(去穰麩炒)厚朴(去麄皮生薑汁炙剉)白术(各半兩)乾薑(炮半兩)赤石脂
甘草(炙剉各一兩)遠志(去心)細辛(去苗葉各一分)
右除前八味外搗研為末入前煎中攪勻於銀器中
重湯煎可丸即丸如梧桐子大每空心早食後温酒
下三十丸日再煎服之
獨活丸(出聖濟總錄)治風驚邪及一切風肢節不利筋脉
拘急頭目旋痛恍惚心忪
獨活(去蘆頭三分)防風(去义)白茯苓(去黑皮各半兩)阿膠(炙令燥)石
膏(碎研者各三分)瑇瑁(鎊一兩)人參(一兩半)甘草(炙剉半兩)天南星
(炮一兩)細辛(去苗葉半兩)丹砂(研二兩)白殭蠶(炒半兩)丁香(一分)
琥珀(搗研一兩)牛黃(研)麝香(研各一分)天麻龍腦(研各半兩)
右為末再同研勻别用安息香二兩半搗碎以酒一
升研濾去滓於銀器内慢火熬成膏和前藥了臼中
杵三五百下丸如雞頭大每一丸細嚼薄荷茶下不
計時甚者加一丸
茯神丸(出聖濟總錄)治風驚邪心中恍惚驚悸恐怖精神
不樂化痰潤肌清神快氣
茯神(去木)人參遠志(去心)麥門冬(去心焙)熟乾地黃(焙)
青橘皮(湯浸去白焙)甘草(炙剉)五味子山芋桔梗(去蘆)
(頭切焙)枳殼(去穰麩炒)㯽榔(生剉各一兩)白术桂(去麄皮)芍藥
(各半兩)
右為末鍊蜜和丸如雞頭大每服一丸含化
益智太乙丸(出聖濟總錄)治風驚邪及一切風舌強語澁
昏迷恍惚化痰
金箔(一分同丹砂研)珍珠(一分研)丹砂(研一兩半同金箔研令勻)瑇瑁(鎊一)
(兩)阿膠(炙令燥一兩)龍腦(研半兩)雄黃(研)琥珀(搗研各一兩)麝
香(硏)牛黃(研各半兩)安息香(二兩酒研濾去滓入銀器中更用蜜二兩於重湯熬)
(成膏為用)
右除安息香外各細搗研訖再同研令勻細候熬安
息香膏稀稠得所即將前藥入在膏内不住以槐枝
攪令得所可丸即丸如梧桐大每服一丸細嚼人參
湯下如卒中惡用童子小便化下三丸如中風用酒化
下五丸小兒風痰及驚癎以薄荷湯化下半丸
鎮心丸(出聖濟總錄)治風驚邪冐鬱煩悶伸欠倦怠化利
風涎
銀(五十片)水銀黑錫(各半兩同水銀結砂子與銀共研)龍齒
人參遠志(去心)麝香(研)丹砂(研)犀角(鎊)牛黃(研各半兩)
虎睛(一對酒浸一宿炙微黃佳)
右為末再同研勻鍊蜜和丸梧桐子大每服三丸荆
芥湯下食後臨卧服
風引湯(一名石散出聖濟錄)治驚邪風癎厥癲口有涎沫牽引
口眼手足少小驚瘛瘲日數十發醫所不治
大黃(剉炒)乾薑(燒)龍骨(各四兩)桂(去麄皮三分)甘草(炙)牡蠣
(各半兩)凝水石赤石脂白石脂紫石英滑
石(各一兩半)
右㕮咀如麻豆每服三錢水一盞煎至七分去滓温
服日再一方有石膏末百日小兒服一合未能者綿
沾著口中熱多者日四五服以意消息深師方只龍
骨乾薑牡蠣滑石白石五味
大丹砂丸(出聖濟總錄)治風痰熱氣安魂定魄鎮心神
丹砂(研半兩)牛黃(硏一分)金箔(二十片研)銀箔(二十片研)龍腦(研一)
(分)硼砂(研)琥珀(研各一錢)甘草(炙剉為末)犀角(鎊為末)羚羊角
(鎊為末各一分)
右再同研細鍊蜜和丸如雞頭大每服一丸至兩丸
熱水嚼服之
茯神湯(出聖濟總錄)治風驚調心氣安神志化痰止煩渴
茯神(去木)人參(各一兩)白蘚皮(一分)麥門冬(去心焙三分)枳實
(麩炒)羚羊角屑甘草(炙剉)龍齒(各半兩)防風(去义三分)黃芩
(去黑心一分)
右麄搗篩每服三錢水一盞入竹葉十片煎至七分
去滓食後臨卧温服
追風散(出聖濟總錄)治風驚邪分涎利膈安神鎮心
乾蝎(去土首尾全者四七枚去爪生用)附子(炮炒去皮臍)烏頭(生去皮臍)白
附子(生)天南星(生各一分)丹砂(研一錢半)麝香(研半錢)龍腦(研半)
(錢)半夏(生薑汁浸一宿切焙一分)
右搗研散入龍腦麝香丹砂再同研令勻細入瓷盒
中盛每服半字煨葱白酒調下日二三服漸加至一
字覺體麻即减服小兒驚風服半字許
桃花散(出聖濟總錄)治諸風驚
麻黃(去根節)天南星(炮)白附子(炮)附子(炮裂去皮臍)烏頭
(炮裂去皮臍各一兩)丹砂(研)麝香(研各一兩)乾蝎(去土一兩生用)
右為散每服半錢薄荷温酒調下一切風用葱酒調
下小兒每服一字薄荷蜜水調下
銀粉丸(出聖濟總錄)治風化痰定心氣
粉霜(半兩)天南星(炮一兩半)鉛白霜(半兩)半夏(湯洗七遍)丹砂(研一)
(兩)白礬(熬令汁枯半兩)水銀(半兩)鉛(半兩二味結砂子)
右為末再和勻用白麵糊為丸如梧桐子大每服五
丸薄荷水下小兒丸如麻子大
遠志丸(出聖濟總錄)定心忪化風痰治昏虚定神魂
遠志(去心)人參白茯苓(去黑皮)山芋凝水石(研碎各一)
(兩)
右為末用白麵糊為丸如梧桐子大每服二十丸人
參湯下加至三十丸
安神散(出聖濟總錄)治風邪
丹砂(研)鐵粉(研各半兩)白茯苓(去黑皮為末一錢)
右同研令極細每服半錢鵝梨汁調下磨刀水亦得
風驚悸(論)
夫風驚悸者以心不足為風邪所乘神魂驚怖不已則
悸動不寧其證目睛不轉不能呼是也或因恐懼憂廹
致損心氣驚悸者亦緣風邪搏之故耳診其脉動而弱
動則為驚弱則為悸不可不察
方
鹿髓煎丸(出聖濟總錄)治久積風熱發積驚悸氣滿不安
四肢虚弱不生肌肉
鹿髓(五合)生天門冬(汁三合濾)清酒(五合)牛髓(五合無牛髓牛酥一升代)
白蜜(七合)棗膏(五合)生地黃(汁一升濾)生麥門冬(三合濾)
已上藥八味先煎地黃天門冬汁清酒五分可减二
分次内麥門冬汁煎二十沸次内酥髓白蜜棗膏煎
如調陽餹傾入銀器或石器中復於重湯上煮攪如
調膏即如後傾藥味
茯神(去木)龍骨人參(各一兩)枳殼(去穰麩炒)細辛(去苗葉)防
風(去义)白术石斛(去根)桂(去麄皮)芎藭黃耆(炙剉)五味
子(各三分)甘草(炙剉一兩半)陳橘皮(湯浸去白焙)厚朴(去麄皮)生
薑(汁炙)山芋(各半兩)山茱萸(并子用)栢子仁(炒各三分)枸杞子
(三分)遠志(去心)黃連(去鬚各半兩)薏苡仁(炒)㯽榔(剉各三分)
右除八味為煎外搗羅為末入在煎中和搗令勻丸
如桐子大每服二十丸加至三十丸以温酒送下空
心日午後夜卧服之
薯蕷煎方(出千金方)
薯蕷(二十分)甘草(十四分)生地黃(十八斤搗絞取汁煎令餘半)澤瀉
人參黃芩(各四分)當歸白歛桂心防風
麥門冬(各三兩)山茱萸桔梗芍藥紫苑
大豆黃卷乾地黃白术芎藭乾薑蜀
椒
已上二十味並用搗篩極細
大棗(八十枚)麻子仁(研三升)麞鹿雜髓鹿角膠(八兩)桑
根白皮(五斤忌岡上自出土者大毒近籬屋垣墻溝瀆邊者不用)蜜三升
右以清酒二斗四升煮桑白皮麻子仁棗得一斗去
滓次下地黃汁膠髓蜜煎减半内前諸末併煎令可
丸如雞子黃大每服一枚日三稍加至三丸
薯蕷丸(出千金方)治頭目眩冐心中煩鬱驚悸狂癲
薯蕷(二十八分)甘草(二十分)鹿角膠大黃豆卷桂心
(各七分)乾地黃神麯當歸人參(各十分)麥門冬
防風黃芩芍藥白术(各六分)柴胡桔梗
茯神杏仁芎藭(各五分)白斂乾薑(各三分)大
棗(一百枚取膏)
右搗細羅為末合白蜜棗膏和丸如彈子大先食服
一丸日三服之
鎮心丸治熱風驚悸安心久服長年
茯神人參龍齒(研)升麻石膏(研)黃芩茯
苓麥門冬(各八分去心)銀(二百片研)虎睛(一具炙)枳實(炙)
白斂元參芍藥葳蕤甘草(炙各六分)生薑(二分)
右搗篩蜜和丸每食訖少時以飲服如梧桐子大十
五丸日二服之漸加至三十丸不利食海藻菘菜酢
蒜麵粘食陳臭等物
薯蕷湯(出千金方)治心中驚悸而四肢緩頭面熱心胸痰
滿頭眩冐如欲摇動者
薯蕷麥門冬人參(各四兩)生地黃前胡芍
藥(各八分)枳實遠志生薑(各三分)茯苓茯神(各六)
(分)半夏(五分)甘草黃芩竹葉(各二分)秫米(三分)
右㕮咀取江水高舉手揚三百九十下量取三升煮
米减一斗内半夏復减九升去滓下藥煮取四升分
四服無江水處以千里東流水代之拔手令上頭也
秦中無江水涇渭水亦可
防風湯(出千金方)服前湯後四體尚不凉冷頭目眩轉者
服之此湯大凉宜長將服藥中小小消息隨冷暖耳
仍不除差者依此方
防風石膏人參赤石脂白石脂生薑
龍骨寒水石茯苓(各三分)桂心(二分)紫石(一分)
右㕮咀以水八升煮取三升分三服
石膏丸(出聖濟總錄)治中風邪驚悸心不安
石膏(碎)麥門冬(去心焙)龍齒(别研)人參升麻元參
茯苓(去木)黃芩(去黑心各一兩)銀箔(一百片與石膏龍齒同研)枳殼(去穰)
(麩炒三分)白斂(剉)赤芍藥葳蕤(各一分)虎睛(一對炙)甘草
(炙剉半兩)
右除别硏外搗羅為末和勻鍊蜜和丸如梧桐子大
服三十丸米飲下日三
金箔十珍丸治心驚悸頭目不清
金箔(五片)銀箔(五片)丹砂(與金銀箔同研一兩)珍珠(别研)琥珀(别研)瑇
瑁(鎊)犀角(鎊各一分)硼砂(别研)龍腦(别研各一分)牛黃(别研半錢)人
參白茯苓(去皮各一兩)紫河車(二兩)茯神(去木半兩)甘草(生剉)
(一兩)
右除别研外搗羅為末和勻鍊蜜和丸如雞頭實大
每服一丸嚼破竹葉湯下食後臨卧服
丹砂丸治風虚驚悸心神悶煩睡卧不安
丹砂(一兩細研水飛)鐵粉(一兩細研)金箔(五十片細研)銀箔(五十片細研)
人參(一兩半去蘆頭)茯神(二兩)秦芁(一兩去苗)川升麻(一兩)子芩(一兩)
龍齒木香枳實(麩炒微黃各一兩)甘草(半兩炙微赤剉)白蘚
皮(一兩)麥門冬(一兩半去心焙)
右搗羅為末入别研了藥更研令勻鍊蜜和搗五七
百杵丸如梧桐子大每服不計時候以荆芥湯下二
十丸忌生血等
大定心丸治恍惚驚悸心神不安或風邪因虚入臟
語言喜忘胸脇痛不得飲食
人參桂心(各二兩)白术防己茯苓乾薑
防風大黃茯神桔梗白斂(各一兩)牛膝(十銖)
遠志(三兩去心)銀屑(六銖)
右治下篩以蜜丸如梧桐子大先食服五丸日三不
效稍稍增之一方無牛膝有茱萸一兩銀屑十銖餘
悉同忌生葱酢猪肉桃李雀肉等
大竹瀝湯治大虚風氣入腹拘急心痛煩悶恍惚迷
惑不知人或驚悸時怖吸吸口乾濇濇惡寒時失精
明歷節疼或緩或不攝産婦體虚受風惡寒慘慘憤
憤悶心欲絶者并療風痙口噤不開目視如故耳亦聞
人語心亦解人語但口不得開項背強反折百脉掣痛
悉主之
秦芁防風茯苓人參(各二兩)茵芋烏頭(炮)
黃芩乾薑當歸細辛白术(各一兩)天雄(一枚)
(炮)甘草(三兩炙)防己(二兩)
右㕮咀以竹瀝一斗水五升煮取四升分服一升羸
人服五合佳壮人痺可多服也茵芋有毒令人悶亂
目花虚人可半兩良風輕者用竹瀝三升水七升小
童者竹瀝五升水五升風大劇停水用竹瀝一斗忌
海藻酢生菜菘菜桃李雀肉等
牛黃丸治風驚悸心風狂亂
牛黃(一分細研)硃砂(三分細研)天竺黃(半兩細硏)龍腦(一錢細研)木香
(一分)白附子(一分炮裂)犀牛屑(半兩)天南星(一分炮裂)&KR0008;&KR1417;(半分微炒)
(去足)鉛霜(一分細研)人參(三分去蘆頭)茯神(三分)天麻(半兩)防風(半兩)
(去蘆頭)
右搗羅為末入研了藥都研令勻鍊蜜和搗三二百
杵丸如菉豆大每服不計時候以荆芥湯下二十丸
忌生血
茯神湯治風驚五臟大虚驚悸安神定志方
茯神防風(各三兩)人參遠志甘草龍骨
桂心羌活(各二兩)白术(一兩)細辛乾薑(各六兩)酸棗
(一升)
右㕮咀以水九升煮取三升分三服
遠志散治中風心氣不足驚悸言語謬誤恍惚憒憒
心煩悶耳鳴
遠志黃耆茯苓(白者)甘草芍藥當歸桂
心(一方無)麥門冬人參(各二兩)獨活(四兩)生薑(五兩)附子
(一兩)
右㕮咀以水一斗二升煮取四升每服八合人羸服
三合日夜一又一方有羚羊角無附子
金箔丸治中風驚悸安神定氣
金箔(三十片)銀箔(三十片)丹砂(與金銀箔同研一兩)牛黃(别研一分)鐵
粉(别研一兩)胡黃連(去苗一分)鉛霜(别研一分)天竺黃(别研半兩)龍齒
(别研半兩)麝香(别研一分)龍腦(别研二分)虎睛(炙一對)
右除金銀箔等别研外餘二味搗羅為末和勻用粟
米飯和丸如梧桐子大每服十丸至十五丸早晩食
後用黃耆湯下
防風散治中風驚悸心虚恍惚言語失常或嗔或怒
志意不樂定心
防風(去义)龍骨遠志鐵精(别硏各一兩)紫石英(别研)丹
砂(别研各二兩)熟乾地黃(洗切焙二兩)人參(二兩半)乾薑(炮)細
辛(去苗葉)附子(炮裂去皮臍各一兩)白茯苓(去黑皮二兩)
右除别研外搗羅為末再和勻每服一錢匕煮取棗
湯調下加至二錢如風熱盛者去乾薑加元參一兩
人參丸(一名防己丸)治驚悸恍惚喜忘心怖神不安及風
邪胷脇滿不思飲食(方見風驚恐類)
茯神散(出聖惠方)治風驚五臟恍惚驚悸神思不安
茯神(一兩)人參(一兩去蘆頭)防風(半兩)遠志(半兩去心)天麻(一兩)羚
羊角屑(三分)白蘚皮(半兩)龍骨(一兩)酸棗仁(一兩微炒)桂心(一兩)
獨活(一兩)甘草(半兩炙微赤剉)
右搗篩為散每服三錢以水一中盞入生薑半分煎
至六分去渣不計時候温服
紫石英散(出聖惠方)治風虚心氣不足驚悸汗出煩悶短
氣悲喜怒不自覺知咽喉痛口唇或嘔吐舌本強漿
不通
紫石英(三兩細研)麥門冬(一兩半去心焙)麝香(二分)人參(一兩去蘆頭)
龍骨(一兩)遠志(三分去心)茯神(一兩)當歸(一兩)防風(三兩去蘆頭)甘
草(半兩微赤剉)川升麻(三分)沉香(一兩)
右搗麄羅為散每服三錢以水一中盞入赤小豆二
十一粒煎至六分去滓不計時候温服
龍膽丸(出聖濟總錄)治風熱心虚驚悸或憂怖怔忪如人
廹逐或睡中驚怕妄不安定心
龍胆(去苗)茯神(去木)白薇(焙)梔子(各一兩)麥門冬(去心焙一兩半)
元參羚羊角(鎊各一兩一分)甘草(炙三分)人參(一兩)丹砂(别研)
(三分)
右除别研外搗羅為末和勻鍊蜜和丸如梧桐子大
每服二十丸食後煎棗湯下日三加至三十丸腸胃
風熱祕澁加大黃一兩半
牛黃散(出聖濟總錄)治風驚悸心神恍惚半身不遂
牛黃(别研二分)人參(二兩)豉(炒三合)升麻(一兩)鐵精(搗研别入一兩)龍
骨白茯苓(去黑皮各二兩)梔子仁(一兩)天門冬(去心焙二兩)麥
門冬(去心焙三兩)
右除别研外麄擣篩每服三錢匕水一盞煎至七分
去滓入荆瀝少許再煎令沸入牛黃鐵精末各半字
調勻温服日午臨卧服
九物牛黃丸(出千金方)治男子沾鬼魅欲死所見驚怖欲
走時有休止皆邪氣所為不能自絶
牛黃(土精一云火精)荆實(人精)曾青(蒼龍精)玉屑(白虎精)空青(地精)
元參(元武精)雄黃(地精)龍骨(水精)赤石脂(朱精各一兩)
右治下篩蜜和丸如小豆先食服一丸日三稍加以
愈為度名曰九精上通九天下通九地千金翼云凡
邪病當服五邪湯九精丸瘥
紫石酒(出千金方)治久風冷心氣不足或時驚怖
紫石英(一斤)鍾乳防風遠志桂心(各四兩)麻黃
茯苓白术甘草(各三兩)
右㕮咀以酒三升春月漬五日每服四合日三亦可
至醉常令有酒氣
茯神飲(出聖惠方)治風熱驚悸心神不安常多恐怖
茯神(去木)生乾地黃(焙)人參菖蒲沙參(各一兩)天
門冬(去心焙一兩半)犀角(鎊)遠志(去心)甘草(炙剉各半兩)
右麄擣篩每服三錢匕水一盞赤小豆二十粒同煎
至六分去滓不計時候温服
補心湯治心氣不足其病苦滿汗出心風煩悶善恐
獨苦多夢不自覺者咽喉痛時時吐血舌本強水漿
不通手掌熱心驚悸吐下血
麥門冬(三兩去心)紫苑(二兩)紫石(三分)桂心(一尺一方二兩)人參
茯苓(四兩一方一兩)大棗(五十枚擘)甘草(炙五寸一方一兩)小豆(二十四枚)
(一方六合)
右㕮咀切以水八升煮取二升四合羸人分作三服
強人再服心王之時有血證可服耳一方說用藥兩
數不盡同注之在下煮取多少服亦同忌海藻菘菜
生葱等物
犀角散(出聖惠方)治風驚悸心神不安
犀角屑(半兩)防風(三分去蘆)枳殼(二分麩炒微黃去穰)獨活(三分)茯神
(一兩)黃連(三分去鬚)白蘚皮(半兩)麥門冬(一兩半去心焙)甘草(半兩炙微)
(赤剉)
右為麄散每服三錢以水一中盞煎至六分去滓不
計時候温服
蛇黃丸(出聖濟總錄)治心氣不足驚悸心風讝語狂癲化
痰涎
蛇黃(火燒酒淬)丹砂(别研)鐵粉(别硏)不灰木(燒)人參白茯
苓(去黑皮各半兩)甘草(生剉)雄黃(醋煮别研各一分)
右别研外搗羅為末合研令勻用糯米飯丸如梧桐
子大每服十丸金銀薄荷湯下
牛黃丸(出聖濟總錄)治風化涎保精神益肝膽壓驚悸鎮
心
牛黃(别研一分)白茯苓(去黑皮一兩)龍腦(别研半兩)人參(二兩)瑇瑁
(末一兩)丹砂(别研二兩)麝香(别研一分)安息香(半兩擣碎以酒浸研細濾銀器)
(内熬成膏)
右除别研半安息香膏外搗羅為末和勻以安息香
膏同鍊蜜少許和丸如梧桐子大每服三丸薄荷湯
嚼下小兒驚熱風虚以金銀薄荷湯化下一丸臨卧
服
犀角散治風經五臟恍惚驚悸安神定志
犀角屑(一兩)人參(一兩去蘆頭)遠志(三分去心)甘草(半兩炙微赤剉)桂
心(三分)獨活(三分)酸棗仁(一兩微炒)生乾地黃(一兩)
右粗搗羅為散每服三錢以水一中盞入生薑半分
薄荷二七葉煎至六分去滓不計時候温服
安神散(出聖濟總錄)治心不安化風痰止驚悸解煩熱
人參白茯苓(去黑皮各一兩)甘草丹砂(别研)茯神(去木)天
竺黃(别研各半兩)凝水石(燒一兩半别研)
右除别研外搗羅為散合和令勻每服一錢匕食後
臨卧以温荆芥湯調下
麥門冬散(出聖惠方)治風驚悸心氣不足其病苦滿汗出
煩悶喜怒不自覺知咽喉乾痛時時吐血常熱
麥門冬(一兩半去心焙)紫石英(細研)紫苑(洗去苗土)白茯苓人
參(去蘆頭各一兩)桂心甘草(炙微剉各半兩)
右搗羅為散每服三錢以水一中盞入生薑半分赤
小豆三十粒煎至六分去滓不計時候温服
鐵粉牛黃丸主心經留熱安精神寕心定悸化風痰
鐵粉(研二兩)辰砂(一兩研)牛黃(半兩研)鉛白霜(一錢研)天竺
黃(一錢研)
右再研勻煮糯米飯為丸如菉豆大每服十五丸人
參湯下專主中風太過候不至涎潮厥倒人體漸覺
四體不舉語澁面疣精神昏濁形似醉人日深癱拽
宜服鐵粉牛黃丸去鬱心經雖子不能尅母豈不速
乎病候鬱塞此名心脾太過中風候更加通心氣辰
砂丸二方服神效
風驚恐(論)
夫風驚恐之狀神志不寧時發驚恐如人將捕之蓋心
者身之本神之變肝者將之官謀慮之所從出二臟平
調則外邪不侵若正氣不足風邪干之搏於心則怵惕
不自安廹肝則驚恐也
方
大鎮丸(出聖濟總錄)治風驚恐夢寐顛錯
紫石英(研一兩)白茯苓(去黑皮)防風人參甘草(炙剉)
澤瀉(各二兩)秦芁(去土)黃耆(炙剉)白术山芋白歛(剉各)
(一兩半)麥門冬(去心焙)當歸(切焙各一兩一分)桂(去麄皮)遠志(去心)
栢子仁(生用各一兩)石膏(研三分)芍藥細辛(去苗葉各三分)桔
梗(去蘆頭炒)大黃(剉酢炒)大豆卷(炒各一兩)蜀椒(去目并合口炒出汗)
右除二味别研外擣羅為細散後入研者同拌勻更
細羅每服三錢温酒調下空心臨卧各一服一方加
乾薑為末鍊蜜為丸如桐子大米飲下名澤瀉丸
芎藭丸治心驚恐寤寐愁憂不樂吸吸短氣當發之
時恍惚喜卧心中憒憒昏迷顛越手足厥冷食即嘔
逆(方見心中風類)
遠志散(出聖濟總錄)治風驚恐悲思恍惚心常惕惕夢寐
不定
遠志(去心)人參赤小豆(炒熱)附子(炮裂去皮臍)細辛(去苗葉)
桂(去麄皮)乾薑(炮)防風(去义)龍齒(研)熟乾地黃(切焙)菖蒲
(九節者去鬚節米泔浸切焙各二兩)黃耆(剉)白茯苓(去黑皮)白术(各四兩)
右除别研外餘搗羅為細末入研者拌勻再羅每服
三錢温酒調空心晚食前服
銀液湯(出聖濟總錄)治風驚恐怖不安或發癎吐沫
防己(剉二兩)山澤根(一斤水煮取液)龍齒(二兩)生地黃(切焙半兩)羚
羊角(鎊)遠志(去心各二兩)人參(去蘆頭)獨活(去蘆頭)甘草(炙剉)
桂(去麄皮各一兩半)細辛(去苗葉一兩)白茯苓(去黑皮二兩半)杏仁(湯洗)
(去皮尖雙仁炒八十枚)
右除根液外餘麄擣篩每服五錢以根液二盞煮取
八分去滓入竹瀝少許攪勻温服空心午時夜卧各
一服熱多即去桂加鈎藤二兩
定志紫葳丸治五驚喜怒不安
紫葳(六分)遠志(十五分去心)白龍骨(七分)牛黃(一兩)甘草(十分炙)
人參桂心白术防風(七分)柴胡(六分)麥門冬(去心)
(熬)雷矢(各五分)虎頭皮(十二分炙焦)
右各别擣下篩蜜和丸如梧桐子大先食服十丸日
三甚良忌海藻菘菜桃李生物
犀角丸療心虚熱風上衝頭面心系急時時驚四肢
煩腰膝冷邪氣發神不定蓋風驚恐者由體虚受風
入乘腑臟其狀如人將捕之心虚則驚肝虚則恐足
厥隂為肝之經與膽合足少陽為膽之經主决斷衆
事心肝既虚而受風邪膽氣又弱而為風所乘如驚
恐如人將捕之
犀角(屑)防風人參升麻防葵㯽榔仁(各五)
(分)青木香光明砂(研)牛膝(各八分)龍齒(炙)鐵精(各六)
(分)露蜂房(炙)銀箔(研各三分)
右擣篩蜜和丸如梧桐子大酒下二十丸至二十五
丸日再服之宜忌生血及熱麫蕎麥炙肉葵蒜粘食
等
防己丸(出聖濟總錄)治風驚恐恍惚善忘或風邪上衝胷
脅脹滿不思飲食
銀箔(二十一片硏入)桂(去麄皮)人參(各二兩)防己(剉)白歛桔
梗(去蘆頭炒)乾薑(炮裂)白茯苓(去黑皮)防風(去义)大黃(剉醋炒各一兩)
牛膝(去苗)遠志(去心各一兩一分)
右擣極細鍊蜜為丸如梧桐子大食後米飲下二十
丸日二
人參湯(出聖濟總錄)治風驚恐失志中常惕惕恍惚善忘
夢寐顛倒目視&KR0617;&KR0617;不聞人聲小便黃赤飲食無味
安神定志
人參甘草(炙剉各一兩)半夏(為末薑汁作餅焙乾一兩)龍骨(二兩)遠
志(去心四兩)麥門冬(去心焙半升)熟乾地黃(切焙四兩)小麥(炒半升)
阿膠(慢火炙令燥一兩半)石膏(擣碎二兩)
右麄擣篩每服五錢入棗二枚餳糖少許生薑三片
水二盞同煎去滓取八分温服每空心食後臨卧各
一服
茯神湯治驚勞失志方
茯神(五兩)甘草(炙)桂心(各一兩)龍骨麥門冬(去心)防風
牡蠣(熬)遠志(去心各二兩)棗(二十枚擘)
右切以水八升煮取二升分為三服日再忌海藻菘
菜生葱酢物一云主驚悸心神錯亂或是或非言語
無度
元參湯(出聖濟總錄)治風驚恐怖如物廹逐如有所失悲
傷志意不定
元參(堅者)白薇(微炒)白茯苓(去黑皮)山梔子仁(各二兩)石膏
(擣碎半兩)生乾地黃(切焙半兩)人參(剉一兩)羚羊角(鎊二兩)
右麄篩每服五錢以水二盞煮取九分去滓入竹瀝
少許更煎三沸服食後及夜卧如要動即入芒硝末
半錢同煎
牡蠣湯(出聖濟總錄)治風驚恐忽忽善忘悲傷不樂煩壅
多恚悶
牡蠣(去黑鞭處火燒令碎三兩)白茯苓(去黑皮一兩)麥門冬(去心)遠志
(去心各二兩)甘草(炙剉)龍骨(去土)桂(去麄皮)凝水石(各一兩)
右麄篩每服三錢以水一盞半生薑三片同煎去滓
取八分温服空心及晩食前各一服
龍齒湯(出聖濟總錄)治風驚恐怖或因廹逐驚悸悲傷感
動志意顛越言語失次
龍齒麥門冬(去心焙各三兩)遠志(去心)茯神(去木各二兩半)防風
(去义)甘草(炙剉)人參(剉)羚羊角(鎊各二兩)
右麄搗研每服三錢以水一盞大棗三枚拍破同煎
至七分去滓空心午時夜卧各一服
龍骨湯(出聖濟總錄)治風驚恐恍惚多忘神氣怯弱
龍骨(二兩半)白茯苓(去黑皮)遠志(去心)當歸(切焙乾)甘草(炙令)
(微紫剉)防風(去义)人參(各二兩)桂(去麄皮一兩半)
右麄擣篩每服三錢水二中生薑三片棗二枚同煎
至一盞去滓空心午後夜卧各一服
龍骨湯治宿驚失志忽忽善忘悲傷不樂陽氣不起
龍骨茯苓桂心遠志(去心各一兩)牡蠣(熬)甘草
(炙各三兩)生薑(四兩)麥門冬(去心二兩)
右㕮咀以水七升煮取二升分為三服忌海藻菘菜
酢物生葱
獨活散治男子婦人氣虚感風或驚恐相乘肝膽受
邪使上氣不守正位致頭招摇手足顫掉漸成目昏
獨活地骨皮細辛芎藭菊花防風
甘草(炙各等分)
右為末每服三錢水一盞半煎一盞去滓取六分清
汁入少竹瀝再煎食後温日兩服又法不用獨活有
旋覆花
茯苓湯(出聖濟總錄)治風驚恐失志如有所失悲感惆悵
白茯苓(去黑皮)熟乾地黃(焙乾各二兩)人參桂(去麄皮各一兩)
(半)麥門冬(去心焙半升)半夏(湯浸七徧焙切二兩)甘草(炙剉一節一兩)
右麄擣篩每服五錢以水三盞生薑三片烏雌雞血
并肝心各少許同煮去滓取八分温服每食前後良
久服之令藥與食相遠恐藥相犯少力故也一方治
風厥無雌雞血并心肝
龍骨湯(出聖濟總錄)治風驚恐神魂錯越不得安定若驚
憂怖廹逐或驚失財或激憤惆悵致志氣不樂
龍骨遠志(去心)茯神(去木)防風(去义)牡蠣(去黑鞭令碎各一兩)甘
草(炙剉半兩)
右麄擣篩每服五錢以水二盞大棗二枚去核同煎
去滓取一盞空心午時各一服日日服之取差
茯神丸(出聖濟總錄)治風驚恐志意不定五臟不足甚者
憂愁恐懼悲傷不樂忽忽善忘朝差暮發甚則狂眩
茯苓(去木)菖蒲(九節者去鬚節用米泔浸切炒乾)遠志(去心)白茯苓人
參(剉三分)牛黃(研一分)
右先將五味擣羅為末然後入牛黃同研再羅鍊蜜
為丸如桐子大每服温酒下二十丸每食後良久及
夜卧時服
鐵精散治驚恐忘言或見邪魅恍惚不自覺發作有
時或如中風
鐵精茯苓芎藭桂心蝟皮(炙各三兩)
右擣下篩以酒服錢五匕日三不知稍增至一錢以
上知之為度忌酢物生葱
白薇湯(出聖濟總錄)治風驚恐四肢牽掣神志不寧或發
邪狂呌妄走見鬼若癲癎狀
白薇(焙乾)細辛(去苗葉各一兩半)龍齒(搗末三兩)杏仁(去皮尖雙仁炒八十)
(枚)
右擣篩每服五錢以水二盞煮取八分去滓温服空
心午時夜卧各一風熱盛實即入竹瀝少許攪勻服
茯神丸主心氣不定五臟不足甚者憂愁悲傷不樂
忽忽喜忘朝差暮劇暮差朝發則狂眩加茯神名茯
神丸不加茯神為定志丸二分合少可兩度合方
菖蒲遠志(去心)茯苓(各二分)人參(三分)
右擣篩服方寸匕食後日三蜜和丸如桐子大服六
七九日三又得一方加茯神一兩半牛黃五銖為六
物茯苓遠志菖蒲各一兩忌酢物羊肉餳
豆汁煎治中風驚悸恍惚(方見卒中風類)
鎮心湯(出千金方)治風虚勞冷心氣不足喜忘恐怖神志
不定
防風當歸大黃麥門冬(各五分此味一云五兩)澤瀉
大豆卷白歛(各四分此味一云三兩)菖蒲人參桂
心桔梗遠志薯蕷石膏(三分)紫苑乾薑
茯苓(各二分一云各三兩)白术甘草(各十分)糯米(五合)大棗
(五兩)附子茯神(各二兩)秦芁(六分)
右㕮咀以水一斗二升先煮粳米令熟去滓内藥煮
取四升分服八合日三夜一一方不用粳米蜜丸桐
子大酒服十丸加至二十丸
風恍惚(論)
夫風恍惚者以風邪經於五臟其神恍惚而不寧也蓋
五臟處於内神之舍也臟氣充足神正而昌則邪不得
入肝臟氣虚損邪能乘之則精神魂魄意無所持守故
恍惚不寧也五臟處於内而氣行於外臟氣實者邪
不能傷虚則外氣不足邪乘之然五臟心為神肝為魂
肺為魄脾為意腎為志若風氣經之是邪干於正故令
恍惚也
方
定心丸治心虚憂愁不樂悸心忪恍惚忘誤神情不
寧
茯苓(去黑皮)茯神(去木各一兩)琥珀(另研)龍齒阿膠(炙令燥)
牛黃(别研)珍珠(别研)犀角(鎊)龍腦(别研)麝香(别研各半兩)天南
星(牛膽内匱者)甘草(炙剉各一兩半)遠志(去心一分)金箔(三十片為衣)銀
箔(三十片研入藥)菖蒲酸棗仁(炒)天竺黃(别研)人參(各三分)
虎睛(一對酥炙)丹砂(别研四兩)龍膽(半分)雄黃(别研二兩)蘇合香(二兩)
安息香(二兩同蘇合香以酒一大盞研化澄去沙脚熬成膏)
右除别研外搗羅為末和勻以安息香膏同鍊蜜為
丸如雞頭大每服一丸麝香湯化下早晩食後臨卧
服
牛黃紫雲丸治恍惚徤忘心神不寧解煩燥清頭目
鎮心安神
牛黃(别研)麝香(别研)龍齒(三分)丹砂(别研三分)遠志(去心)天竺黃
(别研)黃芩(去黑心三分)甘草(炙剉一兩)甘菊花(擇半兩)龍腦(别研各一)
(分)馬牙消(别研半兩)茯苓(去黑皮一兩)銀箔(十五片研入藥)金箔(十片)
(為衣)鐵粉(别研一兩)
右為末和勻鍊蜜丸如小彈子大以金箔為衣每服
一丸早晩食後荆芥湯嚼下薄荷湯亦可
防風散治風虚恍惚多痰暈悶不欲飲食
防風(半兩去蘆頭)茯苓(一兩)羚羊角屑芎藭(各半兩)人參
(三分去蘆頭)細辛桂心枳實(麩炒微黃)半夏(湯洗七徧去滑各半)
(兩)山茱萸天麻(各三分)龍齒(一兩)甘菊花甘草(炙微)
(赤剉各半兩)
右搗麄羅為散每服三錢以水一中盞入生薑半分
煎至六分去滓不計時候温服忌羊肉飴湯
牛黃散治風恍惚狂亂驚悸
牛黃(一分細研)防風(三分去蘆頭)白殭蠶(半兩微炒)硃砂(三分細研)遠
志(半兩去心)黃連(三分去鬚)元參川升麻(各三分)天門冬(一兩)
(去心焙)犀牛角屑(三分)天竺黃(半兩細研)白龍腦(一錢細研)
右搗細羅為散入研了藥都研令勻每服不計時候
煎竹葉温水調下一錢忌生血猪肉魚肉等
茯神散治風恍惚心神煩亂志意不安或卧驚恐
茯神(一兩)麥門冬(一兩半去心焙)龍齒(二兩)黃耆(一對剉)甘草(炙微)
(赤半兩剉)石菖蒲人參(去蘆頭各一兩)防風(三分去蘆頭)遠志(半兩)
(去心)熟乾地黃(一兩)石膏(二兩)羚羊角屑(一兩)
右搗為麄羅為散每服四錢以水一中盞入生薑半
分棗三枚煎至六分去滓不計時候温服
羚羊角散治風恍惚妄語多言夜不得寐
羚羊角屑黃耆(各三分)熟乾地黃酸棗仁(微炒)茯
神鐵粉(各一兩)防風(半兩去蘆頭)黃連(三分去湏)麥門冬(一兩)
(去心焙)黃耆遠志(去心)甘草(炙微赤剉各半兩)
右擣麄羅為散每服三錢以水一中盞煎至六分去
滓不計時候温服良
人參丸治心中時恍惚不定者
上黨人參鬼臼鐵精牛黃丹砂雄黃
大黃菖蒲防風(各一兩)蜥蜴赤足蜈蚣(各一)
(兩枚)
右為末蜜丸如桐子大用菊花酒服七服日三夜一
稍加之合藥勿用青紙忌婦人青衣人喪孝不具足
人及濁穢六畜雞犬鼠等見
鐵粉丸治風邪驚經五臟令人恍惚坐卧不安
鐵粉(細研)茯神(各一兩)遠志(半兩去心)人參(一兩去蘆頭)防風(三分)
(去蘆頭)麥門冬(一兩半去心焙)羚羊角屑桑螵蛸(微炒各三分)
龍齒(一兩)熟乾地黃(一兩)硃砂(一兩細研水飛過)
右為末入研了藥令勻鍊蜜和搗三五百杵丸如桐
子大每服不計時候以清粥飲下二十丸忌生血
丹砂鎮心丸治風驚悸或憂愁思慮心神恍惚狂言
煩悶口眼喎斜化痰涎利咽膈
丹砂(别研一兩)牛黃(别研)龍腦(别研)麝香(别研各一錢)鉛白霜(别研)
天竺黃(各二錢)天麻酒(炙二兩)人參茯苓(去黑皮)甘草
(炙剉各半兩)
右為末和勻鍊蜜丸如雞頭大每服三丸煎金銀薄
荷湯化下食後臨卧服
石菖蒲丸治風虚安寢寐鎮心神止恍惚化痰滯
石菖蒲遠志(去心)鐵粉(别研)丹砂(别研各二兩)白茯苓(去黑)
(皮)人參(各一兩半)防風(去义)羚羊角(鎊各三分)金箔(五十片三十片入藥)
(二十片為衣)
右為末和勻鍊蜜丸如梧桐子大每服十五丸至二
十丸煎人參湯下早晩食後服粥飲服亦得
丹砂煎(出聖濟總錄)治心神恍惚化痰涎利咽膈
丹砂(别研)真珠(别硏)犀角(鎊)瑇瑁(鎊)阿膠(炙燥各一兩)龍腦
(别研)麝香(别研各一錢)
右為末和勻用安息一兩湯一盞化去粗石入蜜二
兩一處於重湯内煮令化然後下前五味末熬成膏
候冷方下腦麝末攪勻入甆合内每服一皂子大用
温薄荷湯化下
丹砂茯神丸(出聖濟總錄)治神志不寧風虚恍惚鎮驚悸
補不足
丹砂(别研)茯神(去木)人參(各一兩)乾蝎(二十一枚全者去毒炒)牛黃
(别研半兩)
右為末和勻鍊蜜丸如梧桐子大每服十丸温金銀
薄荷湯下人參湯化亦得
伏龍肝湯(出聖惠方)治中風心煩恍惚或腹中痛滿或時
絶而復甦
取竈心土五升搗為末以冷水八升和之取汁服之
口噤者以竹筒灌之得下即愈
鹿角散(出聖濟總錄)治諸臟虚邪夜卧恍惚精神不安
用鹿角鎊三兩搗羅為散每服一錢匕温酒調下日
三服
羚羊角散(出聖惠方)治諸臟虚邪夜卧恍惚精神不安
用羚羊角鎊微炒一兩搗羅為散每服一錢匕温酒
調下日三服亦治風心煩恍惚腹中痛或時悶絶而
復甦
豆汁煎治風毒攻心煩燥恍惚(方見卒中風類)
治風恍惚妄語多言夜不得寐(出聖惠方)
用荆瀝每服一小盞宜類服
治風虚心氣驚弱恍惚失常忽嗔恚愁志意不樂(出千金方)
紫石英白石英乾地黃(一本無)硃砂龍齒
附子細辛天雄茯苓人參遠志乾
薑白术桂心防風(各一兩)
右治下篩酒服兩方寸匕日三
治風虚滿頸項強心氣不定不能食方(出千金方)
茯神麥門冬(各四兩)人參羌活遠志當歸
甘草紫石英五味子(各二兩)半夏防風
黃耆(各三兩)生薑(五兩)酸棗(三升)
右㕮咀以水一斗三升煮酸棗取一斗去棗肉餘藥
煎取三升半一服七合日三夜二
防風湯治風虚肢體微熱恍惚狂言來去無時不自
知覺南方支法存所用最得力温和不損人勝於續
命越婢風引等湯治脚弱甚良
防風麻黃(去節)秦芁獨活(以上各三兩)當歸(切焙)遠志
(去心)甘草(炙)漢防己人參黃芩川升麻白
芍藥(以上各一兩)半夏(三兩湯洗七徧)石膏(半兩)白术(一兩)真麝香
(一分别研候湯成後入)
右剉細用水一斗二升入生薑三兩切片煎濾取四
升清者入麝香攪勻分四五服隨病勢加减初服以
厚衣覆取微汗相去如人行十里久更服有熱加大
黃一兩炒有冷及心腹痛者倍加當歸并加桂三兩
即不用大黃今每服只取麄末五錢匕水二盞入生
薑半分同煎至一盞濾去滓澄清者稍熱服不拘時
候
普濟方卷一百二
