普濟方卷五十明周王朱橚撰
頭門
鬚髮黃白(論)
足少隂血氣盛則髮潤澤而黑足太陽血氣盛則鬚潤
澤而黑二經血氣虛乏則鬚髮變為黃白然則還其潤
澤復其紺黑雖有傅染之法不如益血補氣之為妙也
方
駐顔苣蕂丸(出聖惠方)治白鬚髮令黑補益面顔
苣蕂(二觔)杏仁(四兩湯浸去皮尖雙仁者麫炒微黃)陳橘皮(一兩湯浸去白瓤焙)
細辛(一兩)附子(一兩炮裂去皮臍)旋復花(一兩)覆盆子(二兩)青葙
子(二兩)秦椒(二兩去目及閉口者微炒去汗)熟乾地黃(四兩)白芷(一兩)續
斷(一兩)秦皮(一兩)桂心(二兩)生地黃(五觔綿絞取汁用大熟去一半)
右為末入地黃汁中以沙糖相和搗五七百杵丸如
梧桐子大每日空心服以橘皮湯下三十丸晩食前
再服忌生葱蘿蔔大蒜等
治掠白反黑(出德生堂)
白檀白芷三柰子(各二錢)白芨(一兩)甘松(一錢半)廣
茯苓(二錢半)回回青百藥煎針砂(炒各五分)滑石(二錢)
梨兒鐡(一塊瓶盛漿水浸藥)
右為末每服三錢漿水一盞於錫器瓶中頗冷澄清
掠之
旋餙巫雲膏(出醫方大成)治髮鬢黃白不黑
膽礬五倍子百藥煎訶子青胡桃皮
木瓜皮何首烏細辛醋石榴皮猪牙皂
角
右等分為極細末煉蜜為丸如小錢大常於木灰内
培養勿得離灰如要烏髭時用好熱醋磨化開撚髭
如烏鬢時用熱好醋磨以掠頭
鬢上地骨皮丸(出聖惠方)變髭髮益氣血令終身不白但
黑潤而已黃白者經六十日變黑白者服百日如漆
堅齒益筋力四時常服
地骨皮(三兩)生乾地黃(五兩)牛膝(去苗三兩)覆盆子(三兩)黃耆
(三兩剉)五倍子(三兩)桃仁(四兩去皮尖雙仁别研如膏)兔絲子(四兩酒浸)
(三日曝乾别杵為末)蒺藜子(四兩微炒去刺)
右為末下桃仁攪使相入鍊蜜和更搗三千杵丸如
梧桐子大每日空心以温酒下四十丸粥飲下漿水
下亦得服藥十日即急拔去白者二十日即黑者生
神妙不可言終身不得食蒜牛肉生葱蘿蔔等
摩頂黑髮方(出聖惠方)治髮黃浸油
白芷附子(去皮臍生用)連翹防風(去蘆頭)卷栢零
陵香蔓荆子蓮子草躑躅花川芒硝(已上)
(各一兩)
右細剉用綿裹以生油二觔浸經三日略煎取藥力
放冷每用塗頂揩令入肉
治血腦虚髮白早宜服馬齒莧還黑效方(出聖惠方)
馬齒莧子(一升)白茯苓(二兩)熟乾地黃(四兩)澤瀉(二兩)眷栢
(二兩)人參(五兩去蘆頭)松脂(四兩煉成者)桂心(一兩)
右為散每日空心以温酒調下二錢漸加至三錢晩
食前再服一月效忌生葱蘿蔔大蒜等
栢子仁丸(出聖惠方)治髭髮早白壯血脉令復黑
栢子仁(一兩)醋石榴皮(二兩)秦椒(三兩去目及閉口者微炒去汗)何首
烏(二兩)馬齒莧(二兩)蓮子草(二兩)白芷(二兩)旋復花(二兩)
右為末煉蜜和丸如梧桐子大每日空心以熱水下
三十丸晩食前再服忌大蒜生葱等
地黃丸(出聖惠方)變白令黑補益
熟乾地黃(一觔)牛膝(一觔去苖)枳殼(五兩麩炒微黃去瓤)茯神(三兩)兔
絲子(五兩酒浸三日曝乾别搗為末)車前子(五兩)地骨皮(三兩)訶梨勒
皮(二兩)
右别取生地黃肥者搗絞取汁五升浸牛膝及地黃
曝乾如前又浸曝乾以地黃汁盡為度旋令乾搗羅
為末煉蜜和搗三五百杵丸如梧桐子大每服以温
酒下三十丸再服忌血食并生葱蘿蔔大蒜等
川椒丸(出聖惠方)治血腦虛髮白宜服補益令黑
川椒(五兩去目閉口者微黃去汗)苣蕂(一升)瓦松(半觔)茜根(二觔剉)熟
乾地黃(三觔)覆盆子(一觔)牛膝(一觔去苖)兔絲子(五兩酒浸三日曝乾)
(搗别為末)
右為末煉蜜和搗五七百杵丸如梧桐子大每服以
温酒下四十丸食前服忌生葱蘿蔔蒜等
神不安方治年少髮白及心氣虛神不安
地骨皮(一兩)桂心(三分)熟乾地黃(二兩)白芷(三分)旋覆花(三分)
訶梨勒皮(三分)秦椒(三分去目及閉口者微炒去汗)杏仁(一兩湯浸去皮尖雙)
(仁研如膏)
右為末煉蜜和丸如梧桐子大每日空心以温酒下
四十丸忌生葱蘿蔔大蒜等
膽礬丸(出宣明論)治男子年少髭鬢髮斑白
土馬騌(墻蠶兒)半夏川五倍子(各一兩)生薑(二兩)胡桃
(十个)真膽礬(半兩)
右為末和作一塊絹袋子盛如彈大熱酒水各少許
浸下藥汁淋洗頭髮一月神效
變白髮神效揩齒藥方(出聖惠方)
酸石榴(一枚以泥裹燒令通赤候冷去泥用)槐枝茄子根(加槐枝同燒令)
(煙絶急以物盖之候冷取用)馬齒莧蘭香菜(并根)薄荷石膏
五倍子(燒蒸)川升麻(已上各一兩)
右為散用揩齒不惟變白為黑兼更牢固牙齦
地仙丹(出聖惠方)令髮黑延年久服可貌如童子齒落重
生行如奔馬夜視有光久服為地仙
遠志(一觔去心)白茯苓(一觔)熟乾地黃(一觔)地骨皮(一觔)麥門
冬(一觔半去心焙)苣蕂(一觔蒸曝乾去皮)
右為末以棗肉和木杵臼擣千餘杵丸如梧桐子大
每日空腹以温酒下四十丸晩食前再忌生葱大蒜
蘿蔔等
五神還童丹(出瑞竹堂)謌曰堪嗟髭髮白如霜要黑元來
有異方不用擦牙并染髮都緣五味配隂陽赤石脂
與川椒炒辰砂一味最為良茯神能養心中血乳香
分内要相當棗肉為丸桐子大空心温酒十五雙七
服之後君休摘管教華髮黑油光兼能明目并延壽
老翁變作少年郎
赤石脂川椒(炒)辰砂茯神乳香(已上各一兩)
右為末棗肉和丸如梧桐子大每服三十丸空心温
酒下
兔絲子丸(一名牛膝丸)治髭髮黃白可變令黑及治鬚髮
秃落不生(出聖惠方)
兔絲子(酒浸三日别搗)地骨皮(各三兩)枳殼(去瓤麩炒八兩)生牛膝
(搗絞取汁半升)生地黃(搗絞取汁半升)
右將前三味擣羅為末以牛膝地黃汁和作餅子曝
乾再搗羅煉蜜丸如梧桐子大每服十五丸早食後
温酒下夜中熟米飲下一方生擣為末煉蜜和丸每
日空心生薑湯下三十丸漸加至五十丸久服忌生
葱蘿蔔大蒜
人參丸(出聖濟總錄)治髭髮白能變令黑
人參(五兩)熟乾地黃(焙)天門冬(去心焙)白茯苓(去黑皮各十兩)
右為末煉蜜丸如梧桐子大每服十丸食後温酒下
胡麻丸(出聖濟總錄)治髭髮白可變令黑
胡麻仁(炒)杏仁(去皮尖入炒研各二兩)桂(去粗皮一兩)黑荳黃(二兩)
生地黃(𢷬絞取汁一升)
右先將地黃汁入鍋煎三兩沸次入杏仁膏餘藥並
搗羅為末投同煎令稠丸如梧桐子大每服十丸早
食後温酒下臨卧再服之
甜瓜子散(出聖惠方)治血虛腦髓空竭諸蔵虛乏血氣不
足少如蒜髮及憂愁早白遠視昏>昏>得風淚出手足
煩熱恍惚忘悟遠年不利服之一月大驗
甜瓜子(一升微炒)白芷(一兩)當歸(二兩剉微炒)芎藭(二兩)甘草(二兩)
(炙微赤剉)
右為散每於食後以酒或温水調下二錢服之一方
有松子去皮
令白髮還黑方(一名秦椒散出千金方)
旋復花秦椒隴西白芷(各一升)桂心(一尺)
右治下篩以井花水服方寸七日三服三十日白髮
還黑禁房室若不信將此藥拌飯喂猫兒一月白處
變黑此乃神效一方或温酒茶調亦得
乾漆丸(出聖濟總錄)治髭髮白可以變黑
乾漆(炒令煙盡)栢子仁(微炒)生乾地黃(焙)熟乾地黃(焙各一兩)
右為末研糯米飲和搗三五百杵塗酥丸如梧桐子
大每服三十丸空心温酒下
治髭髮早白令變為黑方
硫黃(一兩細研)酸石榴皮(一兩)天竹黃(半兩細研)磁石(二兩燒醋淬七)
(遍研飛過)
右先以和了麵少許裹硫黃内於石榴皮中又用麵
都裹石榴皮於甆碗中盛飯甑内蒸兩遍取出晒乾
擣羅為末次入天竹等磁石等末相和更研令勻煉
蜜和丸如菉豆大每日早晨以杏仁湯下二十丸其
藥服六七日已來覺頭痒便是效也白者落黑者再
生神妙
駐顔益心神方(出聖惠方)染鬢髮變白為黑
熟乾地黃(半觔)牛膝(四兩去苗)杏仁(半觔湯浸去皮尖雙仁微炒研如膏)兔
絲子(三兩湯浸三日曝乾搗末)
右為末都研令勻以煉蜜和擣三五百杵丸如梧桐
子大每服以温酒下四十丸食前服忌生蒜葱蘿蔔
秦椒丸(出聖惠方)治髭髮黃悴
秦椒(去目及閉口炒出汗)生乾地黃(焙)旋復花白芷(各一兩)
右為末煉蜜和丸如梧桐子大每服三十九米泔水
下不拘時
蜀椒丸(出聖濟總錄)治髭髮白可還黑也
蜀椒(去目并閉口者)杏仁(去皮尖雙人各八兩)熟乾地黃(一升)
右先剉地黃入净磁器中以酒一升浸一宿取出與
杏仁同為膏次用炭火燒地令赤以釅醋潑乘熱將
椒置上以盆覆之四向泥塗令勿透風候冷取出搗
羅為末合和前膏入糯米飯一升同擣三百杵丸如
梧桐子大每服三十丸空心温酒下
地黃丸(出聖惠方)治人年四十髭髮俱白還黑
生地黃(肥者剉五觔)五加皮(剉)牛膝(温酒浸焙各五兩)
右先將地黃入净瓶中以酒五升浸一宿取出曝乾
入甑九蒸九曝後同後二味擣羅為末煉蜜丸如梧
桐子大每服二十丸空心温酒下一方擣細羅為散
每日以空心温酒下二錢若於羹粥中喫亦得此藥
能化白令黑補益筋力忌生葱蘿蔔大蒜等
三倍丸(出聖惠方)補益明目壯氣延年令人好顔色變鬚
髮令黑其功不可盡述
川椒(取紅者一觔)牛膝(三觔去苗)生地黃(三十觔淨洗搗絞取汁)
右為末用生地黃拌之令温燃乾即更拌以地黃汁
盡為度燃乾擣羅為末和於木杵臼搗千餘杵丸如
梧桐子大每日空心及晩食前以温酒下四十丸忌
生葱蘿蔔大蒜等
變白髮令黑填骨髓去萬病方(出聖惠方)
熟乾地黃(四觔)杏仁(一觔湯浸去皮尖雙仁研如膏)訶梨勒皮(半觔)
右為末入杏仁同研令勻以煉蜜和擣三二百杵丸
如梧桐子大每服以温酒下三十丸食前服漸加至
四十丸為度於磁器内密貯之變白功效不可具述
切不得令孝子女人見忌生葱蘿蔔大蒜等
變白不老(出本草)
多收桑椹曝乾擣末蜜和為丸每日服六十丸
治婦人蒜髮
用乾柿子五箇濃煎芽香湯煑令枸杞子擣為末合
和爛研如梧桐子大每日空心服及卧時煎芽香湯
下五十丸
治髮鬢黃赤令黑方(出千金方)
用羊糞燒灰以臘月猪脂相和塗之日三夜一取黑
即止
又方(出聖惠方)
用黑豆三升以水七升煑黑豆令極爛去豆再煎令
稠常用塗髮良
治髮黃(出海上方)
用臘月猪脂和羊屎灰蒲灰等分封頭三日一易之
一醉烏治頭鬚白再黑方
生地黃汁(一觔)訶梨勒(十箇磨兩頭)酸石榴(三个大者取汁)綠礬
(半兩研)碙砂(研)硫黃(研各半兩)
右藥同入磁瓶中内用二味汁浸密封勿令透氣至
四十九日後取出其訶子狀若黑梅至夜臨卧含一
枚嚥津到曉爛嚼以酒一盞下之三二日後再服忌
葱大蒜蘿蔔
近效換白髮及髭方
熊脂(二大兩臘月者佳)白馬鬐脂(一兩細切熬之以綿濾絞汁)婆羅勒
(十個其狀似芙蓉子去皮取汁俱以指甲稲之即有汁)生薑(一兩一塊者煑之)母丁
香(半兩)
右為末其脂煉濾之以藥末相和勻令取一小槐枝
左攪數千遍少頃即凝或似膏即投白髮以辰日良
槐枝點藥拔一條即以藥令入髮根孔中以指頭熱
揩之令藥入十餘日更黑髮生
槐枝散(出聖濟總錄)治鬚黃白揩牙方
槐枝(如筯大者)青塩胡麻子仁(炒黑色)生乾地黃(各一兩)
皂莢(不蚛者去皮子二挺)
右剉碎入磁瓶中用瓦片盖紙筋泥固濟仍盖上留
一穴如錢眼大候乾以文武火燒煙盡放冷為末每
旦揩牙畢餘藥塗鬚上少頃洗之
治髭鬢黃赤一染即黑(出醫方大成)
生薑(半觔)生地黃(一觔各净洗研自然汁留滓)
右用不蛀皂角十莖去黑皮并筋將前藥汁蘸皂角
慢火炙黃以藥汁盡為度前藥滓同入罐内用火煆
存性為末用鐡器盛藥末三錢湯調停三日臨卧將
藥蘸髭鬢即黑
服菊增年變白方
用菊以三月上寅日採名曰玉英六月上寅採名曰
容成九月上寅日採名曰金精十二月上寅日採名
曰長生者根莖也隂乾百日取等分以成日合擣千
杵下篩和以蜜丸如梧桐子大服三七丸百日身體
潤一年白髮變黑二年齒落復生三年八十者變童
兒
必效染白髮方(出十便良方)
用揀細粒烏頭四升以醋漿四升去却豆以好灰汁
淨洗髮待乾以豆汁熱塗之以油帛裹之經宿開之
待乾即以熊脂還以油帛裹即黑如漆一塗三年不
變驗又方醋煑大豆黑者去豆煎令稠塗之
又方
用搗木槿葉以熱湯和汁洗之亦佳
染白髮方
用黑桑椹一升科斗子即蝦䗫子瓶盛密封懸東屋
角百日盡化為泥染鬚髮如漆又取二七枚和胡桃脂
研如泥拔去白者點孔中則生黑一方無蝦䗫子
栝蔞散治鬚黃白揩牙
取栝蔞實一枚開盖子取瓤并子用青塩一兩細研
杏仁去皮尖三七粒同栝蔞瓤并子納入栝蔞内却
將頂盖盖了麻綿繫定塩泥固濟炭火煆煙盡去泥
取研為末早夜揩牙一方無青塩一方用濕紙兩三
重包裹次用蚯蚓泥并紙筋一處搗為筋泥包裹於
濕紙上厚一指許用圓勻不破紙綻於日中晒乾用
熟炭二觔四邊上下煆之火多則恐爆裂徐添火候
泥毬通紅有青煙熖出即藥成去火掃净地尺許置
泥毬其上以新瓦盆盖食頃擊去泥皮取藥細研晨
起日中臨睡以指蘸藥擦牙令極熱即取效速仍不
輟用之百日髭鬢可致黑如先有白者摘去以餘藥
擦於鬢間後來髮不生白矣其治口齒之功未易具
陳
變白令黑方
生乾地黃覆盆子(已上各二觔)地骨皮(一觔)
右為末煉蜜和搗三五百杵丸如梧桐子大每服以
温酒下四十丸食前服忌生葱大蒜蘿蔔等
白髮令黑方
八角附子(一抆)大酢(半升)
右以銅器中煎兩沸内好礬石大如碁子許一枚消
盡内香脂三兩和令相得攪至凝内竹筒内拔白髮
以膏塗拔根生黑髮也
治髭髮鬢黃赤令黑方
生栢葉(切一升)猪膏(一觔)
右搗栢葉為末以猪膏和為二十丸用布裹一丸用
泔汁中化破沐之日一用一月後漸黑光潤
拔白令黑
取除日自拔白以鼈脂塗之又猪狗膽塗之又白狗
乳亦塗
又方
用大豆五升酢漿水二斗煑取五升沭之
治鬢髮黃赤方
用燒梧桐灰以乳汁和塗傅鬢髮即黑并皮肉鬢髮
即黑防連皮肉俱黑方便傅之
酸榴漿方治鬚髮黃白令還黑色
用酸石榴五月内於東南枝上揀平生不側而大者
一枚於頂上筯劄眼子深一寸餘用水銀半兩灌於
眼子内不得封閉從風日雨露至十月葉落盡時取
下殼内盡成水每用時以魚胞裹指頭點藥撚之
療髮黃
用熊脂塗髮梳之散頭入床底火地一食頃即出便
盡黑不過一升脂驗
治年衰髮白
用桑葉椏枝多雞桑最堪入用甚利五臓關節通血
氣夕服不饑多用曝乾搗末蜜和為丸每服六十丸
變白不老一方取黑椹水漬之頻沐髮即黑
備急拔白毛令黑毛生方
用拔去白毛淨然後以好白蜜傅拔處即生黑毛眉
中無毛以鍼挑傷傅蜜亦生眉毛又有治法以石子
香汁拔白毛淨急手以傅孔中即生黑毛如毛髮不
生取梧桐搗汁塗上必生黑者一方用白蜜傅髮孔
即不復生也
治鬢黃
剪瓜甲搔令毛孔少血出以蜜塗之即生黑毛
令髮不生
用蚌灰鼈脂相和新拔毛即塗毛孔永不生
令人髮不白
以大麥食之久食之良
治蒜髮
用蔓菁子壓油塗頭能變蒜髮
變白方(出本草)
用丁香以生薑汁研拔去白髮塗汁其中即異常黑也
劉君安頭不白方(出本草)
以己髮燒灰合頭垢等分合服如大豆許三丸名曰
還精令頭不白
變白方(出本草)
多取烏臼子壓為油塗頭令黑
治白髮(出本草)
鑷去白髮銷白䗶點孔中即生黑者
變白髮(出本草)
以槐黑子水呑之
變白令黑耐老明目輕身(出本草)
以龍葵子赤珠者服之若能生食得苦者不食他菜
十日後則有靈異不與葱薤同噉
榮養髭髮(論)
夫腎骨髓腦為髓海髮者腦之華髓之所飬也衝脉為
經絡之海其浮而外者循腹上行會於咽喉别絡唇口
血盛則滲灌皮膚生毫髮此髭髮所本若髭髮不生而
黃悴則腦衝脉衰無以榮養故也湏以藥治之令潤澤
方
地黃丸(出聖惠方)榮養髭髮堅牙齒補血氣益顔色延年
生地黃(二觔搗取汁)杏仁(三升去皮尖雙仁點地黃汁研如膏)丁香(三兩)胡
桃瓤(一觔同杏仁别研)烏麻油(一升點地黃汁研絞取汁)大麻油(一升)木
香牛膝人參白苓(去黑皮各三兩)無食子(三兩)訶梨
勒皮(三兩)箋香沉香安息香(搗如碁子水煑各二兩)柳枝
皮(炙乾)塩花(各三兩)松香(以布袋盛湯煑精好者自化出湯冷自凝如米白便換布)
(袋煑極白取八兩)龍腦(研一分)白蜜(一升)酥(一升)
右將擣研藥令極細同諸藥與地黃汁調如膏磁瓶
盛三分三瓶每瓶約七分不欲令滿坐爐中塼上四
面用火候瓶中藥沸即以柳枝攪欲乾施添地黃汁
盡為度時時抄看可丸乃止候冷藥以蠟紙盖頭勿
令泄氣每食後含化一丸如弹子大咽津日三夜一
十日覺百日大效初服藥處净室一月忌萊菔藕蒜
常食少生薑即效
零陵香油方(出聖惠方)治髮令黑光滑潤梳頭
零陵香(半兩)烏麻油(一斗)茅香(半兩)蓮子草(一兩)細辛(半兩)藁
本(半兩)白芷(半兩)生鏵鐡(五兩搗碎)訶梨勒皮(一兩)没石子(一兩)
酸石榴皮(一兩)牛膝(一兩去苗)白檀香(一兩)沉香(一兩)地骨皮
(半兩)芎藭(半兩)
右細剉并鏵鐵以綿裹入油中浸四十九日藥成常
用梳頭經年尤驗
浸油長髮令光潤澤方(出聖惠方)
生麻油(五升)乾桑椹(一兩)梔子花(一兩)訶梨勒皮(一兩)蓮子
草(一兩)細辛(半兩)白芷(半兩)藁本(一兩)零陵香白蘝(一兩)生
鐡(三觔搗碎)硝石(一兩)地骨皮(一兩)没石子(一兩)酸石榴皮(一兩)
右細剉并生鐵以綿裹入油中浸經四十日後藥成
常用梳頭經年尤效
治風益髮令潤澤不白合油塗頭方
乾蓮子草(半兩)蔓荆子細辛藁本栢子仁
芎藭白芷甘松香零陵香白檀(已上各一兩)
胡桃(二十顆去皮)鏵鐡(一觔搗碎)
右都剉并鏵鐵以綿裹用清油五觔於磁器中浸半
月藥成常用塗頭一月後甚驗
惜梳髮神效散(出海上方)
當歸荆芥黑牽牛白芷葳靈仙側栢
葉訶子(各等分)
右為細末隔夜在髮中次早埋之能去風屑垢膩觧
氊結
巨勝七十丸益髭髮變白為黑
甘菊花(三兩)旋復花(三兩)吳白芷(三兩)白茯苓(三兩)牛膝(三兩)
覆盆子(三兩半炒)旱蓮子(一兩半)
右為末煉蜜搜和搗杵一二千下丸如梧桐子大每
服三十丸空心温酒送下食後再服三十丸良久少
飲酒引動藥力如此日進三服兩箇月髭髮鬢如鴉
更治一切氣益脉補下尤忌生蘿蔔猪羊血葱蒜忌
月日如左并已服藥如右每月至此日無服藥止喫
素麫昔日唐李昇服此藥壽至七十歲全無白髮若
試此藥用白犬一隻食藥六十日乃黑
正月(初四)二月(初六)三月(十二)四月(十六)五月(十八)六月(二十四)
七月(二十一)八月(十五)九月(十六)十月(十三)十一月(十四)十二
月(初七)
槐花膏(出聖惠方)榮養髭髮
瓦松(半生半燒灰)鐡粉(鏵鉄醋淬十遍搗碎)羊糞(半生半燒灰)槐枝(細剉)
(各一兩)胡桃仁(一觔)
右除瓦松等三味外將胡桃仁與槐枝搗作一團傾瓶
中令實又取槐枝斫長二寸密插於瓶中與瓶口齊
更取一瓶子湏盛得前藥瓶子者勘合然後穿地坑
䧟空瓶子與地面齊其向上瓶子即擁馬糞火燒一
宿候冷開之其向下瓶子滿中有油清則取此油調
前三味塗頭每日净洗再換藥
栢葉散(出御藥院方)常使榮養髭鬢
側栢葉(四兩)何首烏地骨皮白芷(各二兩)
右為麄末每用半兩入生薑十片水一大椀煎五七
沸去滓淋洗髭鬢臨睡用
槐實膏(出聖惠方)治腦虛髭髮悴目暗
槐實(去皮取黑炒搗末一合)生地黃(搗取自然汁一合)馬牙硝(研三錢)
酥(鍊一兩)
右以銀石器盛地黃汁文武火上先下槐實末次下
馬牙硝不停手攪常令如魚眼沸候煎减一半即下
酥更煎三二十沸傾出置磁合中每臨卧棗核大内
鼻中取去枕仰卧展足腦中出惡水勿怪
三倍丸(出聖濟總錄)榮養髭髮固牙齒補益血氣
丹砂(研一兩)磁石(煅研二兩)陳麴(炒研二兩)
右搗研為末細羅别以猪腎三隻去脂膜用濃酒二升
熬腎爛去腎取酒和藥末丸如菉豆大空心温酒或
熱水下二十丸
三物膏(出聖濟總錄)
柳枝桑枝槐枝(各剉一升)
右以水二斗同煑至一斗去滓入好塩一觔熬成膏
磁盒盛臨卧揩牙
滋榮散(出御藥院方)長養髭髮落最宜
生薑(焙乾一兩)人參(一兩)
右為細末每用生薑一塊切斷蘸藥末於髮落處擦
之日二次
录蛭油方(出聖濟總錄)榮養髭髮
录(一兩)乾水蛭(七枚為末)
右以水銀三兩作小盒盛录與水蛭以蚯蚓土和泥
固濟約半指厚深埋在馬糞中四十九日取出化為
黑油用魚胞作指袋時蘸少許撚髭上其油自然倒
至髭能變黑
烏金散(出聖濟總錄)榮養髭髮牢牙
草烏頭(四兩)青塩(二兩)
右將青塩為末同入藏瓶内瓦子一片盖瓦上鑚一
竅外用紙筋泥固濟仍留元竅候乾用火煆黑煙盡
青煙出為度以新黃土罨一宿取出為末逐日未洗
面前揩牙候洗面了方潄三方
瑩肌膏(出御藥院方)治毛髮長茸散頻剃復生不盡者以
膏貼之次日隨膏藥茸毛自退瑩净再不生
乳香(二錢)瀝青(三兩)
右慢火同化開入小油一處煎沸硬軟得所臨卧塗
患處明旦用温淡漿洗去
蒺藜散
右用蒺藜子一觔當七月八月熟時收日乾舂去刺
然後杵為末每服二錢新汲水調下日三服勿令中
絶斷榖長生服之一年已後冬不寒夏不熱服之二
年老者復少髮白復黑齒落重生服之三年身輕長
生
治髮不落方劉君安曰欲髮不脫梳頭滿千遍
用羊糞和鴈膏傅毛髮落三宿即生
金陵草煎方益髭髮變白為黑
用金陵草一秤六月以後收采揀擇無泥土者不用
洗湏青嫩不雜枝梗者爛搗研新布絞取汁又以紗
絹濾令滓盡通内油器鉢盛之日中微煎又取生薑
一觔白蜜一觔合和入煎中以柳木篦攪勿停中令
薑蜜勻中日煎之令稀餳為藥成矣每日及午後各
服一匙以温酒調服欲作丸日中再煎令可丸大如
梧子依前法酒服三十丸及時多合製為佳其效甚
速
又方(出聖惠方)
用東行棗根三尺横安瓶中蒸之令汁出收之𫝊髮
即長
治血脉虛極鬚不得潤澤宜用此方
用桑根白皮剉一觔栢葉剉一升以水三斗淹浸煮
五六沸去滓沐頭數數為之髮即潤澤
南燭煎(出本草)益髭髮及容顔兼補暖方
右於三月三日採南燭葉并蘂子入大净瓶中乾盛
以童小便浸滿瓶固濟其口置閉處經一周年取開
每日一兩次温酒服之每酒一盞調藥一匙極有效
驗
治病後頭病不可理通頭髮(出十便良方)
右以生麻油二升將頭髮觧開安銅沙盆中用油淹
漬之細細將釵子領髮斯湏竝自通
潤毛髮滑肌膚益血色(出本草方)
以胡麻葉作湯沭良
黑潤毛髮(出本草方)
以栢葉燒取汁塗頭
去風潤髮(出本草)
以白油麻葉搗和漿水絞去滓沭之
治髮(出本草)
以木瓜浸油梳頭
浸油益髮神效方(出衛生家寳方)
蓮花鬚(一兩隂乾)零陵香(一錢)卷栢葉白芷芎藭
防風(各半兩)
右件細切以綿裹入生椒七十粒生麻油半觔浸於
新瓶中埋地中七日取出婦人塗髮極佳兼治頭髮
落不生極佳
作香澤塗方
依臘澤藥内漬油裏煎即用塗髮以綿裹煎之
鬚髮堕落(論)
夫足少陽膽之經也其榮在鬚足少隂腎之經也其華
在髮衝任之脉為十二經之海語海其别絡上辰日月
若血盛則榮於鬚髮故鬚髮美血氣衰故鬚髮墮落也
方
生髮膏治熱衝髮鬚落
松葉(切)蓮子草鍊成馬鬐膏棗根皮(切各一升)韮
根(切)蔓荆子(碎各三分)竹瀝猪脂(各二升)防風白芷
辛夷仁吳藍升麻芎藭獨活寄生
藿香沉香零陵香(各一兩)
右以棗煑汁竹瀝等浸一宿以脂等煎之候白芷色
黃膏成以塗頭髮及頂上日三五度妙
治眉髮墮落(出千金方)
白芷附子防風芎藭莽草辛夷細
辛黃芩當歸蜀椒(各一兩)大黃(一兩半)蔓荆子
(一升)
右共十二味㕮咀合二膏微火煎白芷色黃膏成先
洗髮用膏傅如常澤法勿近面生毛也
蔓荆子膏(出聖惠方)治血虛頭風鬚髮秃落不生
蔓荆子(三兩)桑寄生(三兩)桑根白皮(二兩)白芷(二兩)韭根
鹿角屑(各二兩)馬鬐脂(五合)五粒松葉(三兩)甘松香(一兩)零
陵香(一兩)生烏麻油(三觔)棗根皮(汁三升)
右細剉綿裹内脂及油棗根汁中浸一宿漫火煎數
攪候白芷色焦黃膏成去滓收磁合中每日揩摩鬚
髮不生處十日後即生
鬢髮秃落生髮膏(出聖惠方)
莽草(一兩)防風升麻白芷薺苨(各二兩)蜣蜋(四个)
驢鬐膏貓膏(一作狗膏)猪膏馬鬐膏熊膏(各半升)
右諸膏成煎各半升合煎諸藥沸則下停冷復上火
三五沸上濾去滓傅頭當澤用之一方有雄雞膏無
驢鬐膏
治頭風髮落并眼暗方
蔓荆實(三而)桑寄生桑根白皮(各二兩)韮根(切三合)白
芷(二兩)甘松香零陵香(各一兩)馬鬐膏(三合)烏麻油(一升)
松葉(切三合)甘棗根白皮汁(三升)
右細切諸藥内棗根汁中浸一宿數數攪令調温色
已然後内油脂中緩火煎之勿令太熱三五日候棗
汁竭白芷色黃膏成去滓每日揩摩鬢髮及梳洗其
藥浸經宿臨時以綿寬裹煎之膏成之滓綿濾以新
甆瓶盛稠濁者即先用却不堪久停特勿近手摩壊
也
南燭草煎丸(出聖惠方)治血氣虛偏鬚髮秃落不生縱生
色黃不黑宜服
南燭草酸石榴葉旱蓮子苖(各五觔)
右已上三味於端午日内收於甆瓶中泥封令密安
日中至六月中旬取出皆如黑錫研之又以生地黃
五觔絞取汁及白蜜五合同前上件三味成膏次下
諸藥末
地骨皮(四兩)熟乾地黃(四兩)訶梨勒皮(二兩)秦椒(三兩去目及閉)
(口者微炒去汗)白芷(二兩)旋復花(二兩)桂心(二兩)杏仁(三兩)
右為末入上件膏中用緩火煎可丸如梧桐子大每
日空腹以温酒下三十丸晩食後再服至四十九日
鬚髮皆生黑而復光忌生葱蘿蔔大蒜
摩膏(出聖惠方)治頭中二十種風髮秃落摩之即此療頂
如剥似銅盆者
蜀椒(三兩半)莽草(二兩)乾薑半夏桂心䕡茹
附子細辛(各一兩並生用)
右細搗篩以生猪脂剥去筋膜秤取二十兩和前件
藥合搗令消盡脂其藥成矣先以白米泔沐髮令極
净夜摩之經四五日即毛孔漸漸日生軟細白皮毛
十五日後漸漸變作黑髮至一月四十日待髮生五
寸以上若至五日不停彌佳好酥及生油和藥亦得
又腸寒鼻塞但以摩之瘥
茯苓术散(一名通神效)治髮白及秃落
白术(一觔一方蒼术)茯苓澤瀉猪苓(各四兩)桂心(半觔)
右搗散服一刀圭日三食後服調服一方酒或米飲
調服後三十日髮白變黑容貌改紅筋骨強盛久服
通神鬼
治鬚鬢秃落(出聖惠方)
附子(二兩去皮)荆實(二兩)栢葉(三兩)烏鷄糞(三合)松葉(三兩)
右相和於新甆瓶中盛隂乾百日出之搗羅為末以
馬鬐脂和如膏塗之經十日即生
治頭一切風髮秃落更不生頭中二十種病頭眩向中
風以膏摩之方
䕡茹(三兩半)細辛附子(各二兩)桂心(半兩)
右搗篩以猪膏勿令中水去上膜及赤筋二十兩搗
令脂銷盡藥成搗訖仍研恐其中有脂膜不盡以生
布絞掠取以密器貯之先用桑柴灰汁洗髮令净方
去桑灰兩日洗待乾以藥摩頭令入肉每日湏摩如
非十二月合則用生烏麻油和極效
治鬢髮墮落令生長方(出海上方)
生栢葉(切一升)猪膏(三升)附子(四枚)
右為末以膏和為三十丸用布裹一丸内泔汁中煎
沐髮長不落其藥密收貯勿令洩氣
三聖膏(出醫方大成)治髭髮脱落能令再生
附子蔓荆子栢子仁(各三分)
右以馬鬐膏和搗三千杵貯新磁器中封百日出以
馬鬐和以傅頭訖巾裹之勿令見風日三傅即生肘後
方不用栢子仁以酒漬澤沫一方無鬐膏和用藥塗
在髭髮落處三五日即生自然牢壯不落
治梳頭髮不落
榧子(三个去皮)胡桃(二个去皮)側栢葉(四片如手大)
右和合用雪冰三日取水用梳髮永不脱落兼澤潤
之
治鬚髮秃落不生令生(出聖惠方)
生薑汁(一合)生地黃汁(一合)羊子肝(汁一合)
右相和令勻夜卧塗之十日便生
治脉極虛寒鬚髮墮落令髮潤澤方(出聖惠方)
麻子(三升碎)白梧葉(切一把)
右以米泔汁二斗煑五六沸去滓以洗沭則鬢不落
而長
治鬢髮墮落(出千余方)
麻葉桑葉
右以泔煑去滓沭髮七遍
石灰酒治頭髮落不止及治眉鬚
用石灰三升細篩水拌令温極熱蒸之炒令至焦以
木柴投中火即着為候停冷取三升絹袋之以酒三
斗浸三宿初服半合日三四夜又稍加至一合神效
一方密封冬浸十四日春秋七日取服常令酒氣相
接服之一月即新者生也
沭頭湯(出海上方)治脉極虛寒鬚髮墮落令髮澤方
用桑根皮切三升以水五升淹漬者五六日去滓洗
沐髮數數為之自不復落一方用長三尺甆瓶飯上
蒸之蒸取兩頭汁以塗鬚鬢則立愈
治頭風毛髮落不生方(出千金方)
用鐵上生衣研以臘月猪脂和塗之日三亦治眉毛
落一方先以酢泔清净洗秃處以生布揩令大熱臘
猪膏細研入生鐵煑沸三二度塗之徧生
治髮易長而黑(出聖惠方)
多取烏麻花磁器盛密盖深埋百日出用之塗髮
療人病秃落不生長方(出聖惠方)
用麻子仁三升秦椒一合置泔汁中一宿去滓日一
沐一月長二尺也一方無秦椒
治髮落不生令長方(出聖惠方)
用麻子仁一升熬黑壓取油以傅頭長髮妙三十日
漸生
胡麻散(出王氏濟方)治五癩頭面遍身生赤核麻木鼻内
聞腥穢鬚髮退落
胡麻子(三兩)何首烏(三兩)蔓荆子(一兩)葳靈仙(一兩)九節菖
蒲(一兩)苦參(一兩)荆芥穗菊花沙苑白蒺䔧鼠
粘子(炒一兩)
右件一十味藥洗擇净控乾如治大風但鼻目耳不
動並可以療之每服一錢薄荷酒任下日用五七服
不以時候如纔覺便喫半月見效如已患年歲湏服
一月方始見功及五十日可减一半服及百日永瘥
其鬚髮自生如治皮膚風疾瘙痒疥癆之類即入下
四味與前六味為末以薄荷自然汁和酒調下一錢
若腎臓風攻注亦宜服之如喫此藥至三五日湏頻
暖浴貴其汗出也
治髮落(出本草)
取蕡麻汁煑粥食之
治頭風并女人髮(出本草)
以芭蕉油𫝊之
眉髮鬚不生(論)
夫足少隂之血氣其華在髮足少陽之血氣盛眉美足
陽明之血氣盛鬚美諸經血氣盛則眉髭鬢並美若血氣
虛少枯竭則變黃白而不生若風邪乘其經絡血氣改
變則異色惡髮每生也則宜以藥傅之令生好髮也
方
松葉膏(出聖惠方)治血氣風熱所攻眉髮鬚不生
松葉(半觔)蓮子草(半觔)馬鬐膏(半觔)韮根(半觔)防風(一兩)蔓荆
子(二兩)白芷(一兩)辛夷仁(半兩)川升麻(半兩)吳塩(半兩)芎藭(半兩)
獨活桑寄生藿香沉香零陵香(已上各半兩)
右細剉先以桑根白皮一觔以水八升煑取五升去滓又
以竹瀝一升相和浸潤諸藥一宿後猪脂二升煎候白
芷色黃膏成濾去滓於甆器中盛每用塗之日三五度妙
治血憊心腦虚頭風致髭眉不生疎薄宜用此方
蔓荆子(半兩)白芷附子防風芎藭莽草
辛夷黃芩細辛當歸漢椒(各一兩)川大黃
(一兩半)
右都細剉以馬鬐膏一觔猪脂二觔以慢火同煎候
白芷色黃住火去滓放冷用甆盛净洗塗之日三上
良
治眉髮髭不生兼令黑方
鐡粉(二兩)附子(二兩)羊躑躅(三兩)蓮子草(二觔)零陵香(三兩)没
石子(五顆)蔓荆子(二兩)
右粗羅為散以生油五升浸五七日後用慢火煎取
一半已下去滓於瓷合内盛貯無眉髭髮每日塗之
神騐但不得塗着口鼻恐有毛生
青蓮膏治血虛眉髮髭不生宜用此方
蓮子草汁(三升)生苣蕂油(一升)牛乳(一升)甘草(二兩)
右相和於鐺内以慢火煎之纔似魚眼沸便攪之勿
住手直沬盡為熟澄清濾去滓盛於不津器中每用
候夜卧時低仰卧每鼻孔點三五點如小豆大至六
七遍止凉久乃起有唾湏唾却勿得嚥之啜少湯飲
如此點半年白者即黑落者重生其藥良騐忌生蒜
蘿蔔辛辣物
松脂膏(出聖惠方)治眉髮髭不生
松脂(二兩)附子(二兩去皮)蔓荆子(半觔)
右為末以烏鷄脂和瓷器中盛密封頭於屋北隂乾
百日藥成細研以馬鬐膏和塗於不生處勿近面
又方(出聖惠方)
栢葉(切一觔)附子(二兩去皮)
右為末以猪脂和作二十丸每日一丸又米泔中化
開洗之每日用之十日後再生新者餘藥以綿裹密
器貯之勿令泄氣
治生眉毛方(出聖惠方)
鐡生衣墻上青衣(小臺秘要作爐)
右為末以水和塗之即生
治髮薄不生(出本草)
先以醋泔清净洗秃處以生布揩令大熱臘月猪脂
細研入生鐡煑沸三二度傅之徧生
治眉毛鬚鬢火燒瘡瘢毛不生方
用蒲灰以正月狗腦和傅則生
生髮方(出肘後方)塗頭髮潤頭髮
取側栢葉隂乾作末和油塗之
治眉髮髭不生方(出聖惠方)
用羊糞灰二斗以水淋取汁洗之三日一洗不過十
洗大生
令白髮不生(出本草)
以麻子五升研同葉一握搗相和浸三日去滓沐髮
令白髮不生
治髮薄不生
用豹脂塗無髮處朝塗而暮生
生髮令長(論)
夫足少隂之經血所榮也氣盛則髮長若虚則髮不長
方
胡麻膏(出聖惠方)長髮令速生及黑潤
胡麻油(一升)臘猪脂(一升)烏鷄脂(一合)丁香(一兩半)甘松香
(一兩半)零陵香(二兩)芎藭竹葉細辛川椒(各二兩)
苜宿香(三兩)澤蘭(一兩)大麻仁(一兩)桑根白皮(一兩)辛夷(一兩)
桑寄生牡荆子(各一兩)杏仁(三兩)防風(三兩)莽草(二兩)栢
葉(三兩)
右都細剉米醋浸一宿漉出内入油猪脂鷄脂中以
慢火煎候白芷色焦黃膏成綿濾去滓以磁合盛净
洗頭塗之日二用三十日髮生
長髮塗香油方(出聖惠方)
松皮(二兩)天雄(三兩)莽草(一兩)秦芃(一兩)獨活(二兩)川烏頭(三兩)
川椒(二兩)白芷(二兩)芎藭(二兩)辛夷(二兩)甘松(一兩)零陵香(一兩)
沉香(一兩)羊躑躅木香(一兩)藿香(一兩)甘菊花(一兩)牛膝
(一兩)松葉(半觔)杏仁(三兩)
右細剉以醋五升漬一宿漉出烏麻油六觔於鐺内
微火煎令沸候白芷色黃膏成以綿濾去滓甆器盛
一依塗油之法任意塗之以髮生為度
生髮膏(出聖惠方)
細辛防風續斷芎藭皂莢栢葉辛
夷仁(各一兩)寄生(二兩)澤蘭零陵香(各二兩)蔓荆子(四兩)
桑根汁(一升)韭根汁(三合三勺)竹葉松葉(切六合)烏麻油
(四大升)白芷(六兩)
右以苦酒韭根汁漬一宿以綿裹煎微火三上三下
白芷色黃去滓濾以器盛之用塗摩頭髮日三兩度
一方無苦酒浸
生髮膏
胡麻油(一升)鴈脂(一合)丁香甘松香(各一兩半)吳藿香
細辛椒(各二兩)澤蘭白芷牡荆子苜蓿香
大麻子(各一兩)芎藭防風莽草杏仁(各三兩)
竹葉(切三合)
右切以酢漬一宿煎之以微火三上三下白芷色黃
膏成去滓以塗髮及頂尤妙
又方令髮速長黑
烏喙莽草續斷皂莢澤蘭竹葉細
辛白术(各二兩)辛夷防風(各一兩)栢葉(切四兩)杏仁
松葉(各三兩)猪脂
右先以米酢漬一宿以脂煎三上三下膏成去滓塗
髮及頂上傅藥時忌風
令髮速長而黑方(出聖惠方)
烏喙(三兩)莽草(三兩)續斷(三兩)皂莢(二兩)澤蘭(三兩)白术細
辛(各三兩)辛夷栢葉防風竹葉杏仁(各一兩)
右細剉以隔年米醋三升漬一宿漉出以麻油二觔
猪脂二觔同煎藥焦黃藥成去滓以瓷器盛每使洗
净頭了塗之三日效
治頭風烏喙膏生髮令速長而黑光潤
烏喙莽草石南草續斷皂莢澤蘭
白术(各二兩)辛夷仁(一兩)栢葉猪脂(三升)
右以苦酒漬一宿以脂煎於東向竈釡中以煎之先
致堆土每三沸即下致一堆上候沸定却上至三一
致堆上三畢成膏訖去滓置銅器中數北向屋溜從
西端至第七溜下埋之三十日藥成小兒當亂頭日
三塗大人數沐日塗之甚騐
蓮子草膏治鬚髮秃落令重生兼黑潤
蓮子草汁(二升)熊白脂(一合)猪鬐膏(一合)生麻油(一合)栢白
皮(三合)山韭根(三合)瓦衣(五合)
右以銅器煎之候膏成去滓收貯每欲梳頭塗膏令
頭肌中髮生
治婦人長髮方
零陵香白芷蔓荆子蓁樹生附子藿
香(各一兩)荆芥枝(半兩)
右㕮咀綿包扎於瓶内用香油一觔浸却用紙封口
埋地内半月取刷之
近效生髮方(出聖惠方)
蔓荆子青栢葉蓮子草(各一分)附子(二枚)碎頭髮
灰(二七)
右以酒漬内瓷器中封閉經二七日藥成以烏鷄脂
和塗之先以泔洗然後傅之數日生長一尺也
生髮牆衣散
牆衣(五合)鐡精(一合)合歡木灰(二合)水萍末(三合)
右搗研以生油和少許如膏以塗髮不生處日夜再
即生髮效
令髮易長方(出聖惠方)
蓮子草(三升)麻油(二升)羊乳(一升)猪脂(一升)
右先煎乳一沸次入脂等更煎三兩沸放冷以磁合
貯之每日塗髮七日之外不長盡長
長髮方(出聖惠方)
蔓荆子(三升)大附子(二枚)
右以酒一斗二升漬之以磁器盛之封頭二十日藥
成先以灰汁净洗髮須痛拭乾取烏鷄脂煎以塗之
一日三遍凡經七日然後以藥塗日三四便澤以汁
櫛髮十日長一尺勿近面塗恐有毛生一方無烏雞
脂
令髮易長(出聖惠方)
熊脂(一兩)蔓荆子(一兩)
右相和令勻以醋調塗之髮即漸長
常用長髮藥
用亂髮洗净晒乾以油煎令燋就鉢内細如膏搽甚
是長髮又法凢婦女秃髮即以漢椒四兩用酒浸蜜
食内坐挫之其髮自然長
紫金油
用鯽魚膽二十枚生鐵一片五錢重訶子五枚煨去
核欝金二枚剉黃芩半兩剉黑豆一大合紫草半兩
零陵香半兩生薑汁一大合和勻生絹袋子盛取竹
瀝油四兩油一十二兩入藥袋子於有油甆合内浸
密封放凉處半月取出逐日搽頭百日内如漆永不
落治稀黃
香芎油治頭風髮落不生
用秦椒白芷川芎各二兩蔓荆子零陵香各二錢半
細剉用綿裹以生麻油半觔於瓷器内浸三七日塗
髮稀少處不可滴上去風生髮
栢枝油
用栢枝乾者椒紅半夏各三兩㕮咀用水二碗煎至
半碗入蜜少許再煎一兩沸每用時入生薑汁少許
調勻搽無髮處每日兩次去風生髮
烏韮方
用烏韮石衣燒灰令沐頭長髮此是隂崖濕處長者
可四五寸
治髮落不生令長
用鴈肪傅之
主生毛髮
以胡麻生油塗頭令人生髮
生髮
羊糞燒灰和鴈肪塗頭上日三生
長髮方
以石荆生水傍作灰汁沐頭生髮
生毛髮
以白犬乳汁塗孔中即生黑髮若欲不生拔去毛髮
以鱉膏塗之
長髮方
用續斷汁沐頭
主生髮(出本草)
以水萍作湯沐浴又為膏傅之
長髮(出本草)
挼皂莢葉沐頭
長髮(出本草)
以松菜子作油傅頭
主生髮去風癢(出本草)
取菴摩勒子壓取汁合鐡粉如油塗頭初塗髮脱後
生如漆
令腦滿髮不白而長生
用槐子以相連多者為好十月已日採之新盆盛和
泥百日皮爛為水核如大豆服之
生毛髮(出本草)
用金星草根搥碎浸油塗頭
治無髮(出本草)
用瓜蒂葉生擣汁塗之即生
生眉(論)
足太陽之經其脉起於目内眥上額交顛血氣勝則眉
美有毫血少則眉惡又眉為風邪所傷須以藥生之
方
烏蛇圓治風毒眉毛墮落宜服
烏蛇肉白附子白殭蠶乾蠍防風(各半兩)
麝香(一分)虎脛骨(半兩)藿香(半兩)臘月烏
右為末煉蜜和搗三二百杵丸如梧桐子大每日空
心温酒下二十丸夜臨卧再服
治眉毛脱落宜用此方
用蓮子草搗攪取汁磨生鐵塗之以手揩磨令藥氣
透肉一日可三兩度塗之為妙
又方(出聖惠方)
用白礬十兩燒令汁盡細研為末以蒸餅和丸如梧
桐子大每日空腹以温水下七丸日加一丸至四十
丸减一丸周而復始效
生眉毛方
用菁子四兩微炒為細末以醋和每夜塗之
又方(出聖惠方)
用七月烏麻花隂乾為末生烏麻油浸每夜傅之
治眉痒毛落方
用垂柳葉隂乾搗羅為末以母生薑汁於生鐵器中
調夜間塗之漸以手摩令熱為妙
生眉髮(出本草)
以鱧腸草汁塗之生速而繁
洗法
藿香散去點洗髭髮
藿香葉零陵香皂角檀香沉香(各一兩)香
白芷白丁香黃明膠(各七錢)龍腦糯米(各半)
右為細末每日如常使用洗髭髮手面白日令光悅
潤澤
乾洗頭藥
甘松百藥煎五倍子川芎薄荷香白
芷草烏頭藿香茅香(各等分)
右為末糝髮上揉搓木梳之
洗髮菊花散治頭髮脱落
甘菊花(二兩)蔓荆子乾栢葉川芎白芷細
辛桑白皮旱蓮子(各一兩)
右粗篩每用二兩漿水五大椀煎至兩大椀去滓沐
髮
乾洗頭治頭生垢膩兼去風
滑石(四兩)川芎王不留行白芷細辛防風
羌活獨活(各半兩)
右為末先梳頭髮通細摻入藥三五錢拪入兩手如
洗頭狀再梳通篦之風屑垢膩悉去永無頭風
梳頭藥方
香白芷零陵香防風荆芥穗地骨皮
滑石王不留行(各等分)
右為末每用一大錢摻在頭上梳
遲皮湯治髭髮乾澤洗髮方
小麥麩(半升)半夏(一兩)沉香(半兩)生姜(一兩)
右用藥水兩椀入生薑一兩和皮細切同煎三兩沸
生絹濾去滓又清汁入龍麝少許攪勻洗髮令潤柔
易長
乾洗頭藥方
香白芷零陵香甘香滑石
右等分為細末摻於髮内梳篦
洗頭方
胡餅霜白菖蒲槵子皮(各一兩)
右衮研合煉皂角漿水和丸如毬子大每一丸用灰
汁搽洗頭甚好
乾洗頭香白芷散
香白芷王不留行(各二兩)
右為細末每用乾摻頭髮内微用力擦去膩内篦子
刮去藥末
治髮積
用五芩散摻之或炒燥細麫或百藥煎好必效沐髮
栢葉細剉一斗煮取湯沐髮
又方
取杏仁與麻子搗以水投濾□汁濤用沐髮
洗頭光澤訣
右用猪膽一枚浴頭時仰在水中洗其髮自然如漆
光澤訣以乳香油浸七日外常搽髮上光而且黑
洗頭明眼方
鳳眼草(即椿樹上固固翹也)
右正月(七日)二月(八日)三月(四日)四月(五日)五月(二日)六月(四日)七
月(七日)八月(三日)九月(二十日)十月(二十三日)十一月(二十九日)十
二月(十四日)
洗頭方(出本草)令髮香白屑不生
以雞蘇燒作灰淋汁或煮取汁洗之
沐髮方(出本草)
用瓶氣水以物於炊飲時承取沐頭令髮長密黑潤
不能多得朝朝梳頭漸漸覺有益好
沐頭長髮方(出本草)
以蘭草葉五月六月採陰乾和油作膏塗髮
洗頭長髮方(出本草)
取鴈骨燒灰和泔洗頭
澤頭方(出本草)
沐頭及洗身上瘡痒(出本草)
以赤瓜實汁洗之
主沐髮長潤(出本草)
以麻葉與桐葉搗浸水沐髮則長潤矣
沐髮(出本草)
以青蘘生杵汁沐髮令黑而長乃胡麻葉也
沐髮方(出本草)
春斫胡桃木皮出水承取沐頭至黑
主沐頭長髮(出本草)
以紫衣燒灰淋取汁沐頭良
鬼䑛頭
治鬼䑛頭方(出本草)
用燒猫兒屎以臘月猪脂和傅之
又方(出千金方)
用博末和蒜搗傅日一度
治鬼䑛頭
取小兒糞臘月猪脂和傅
又方(出千金方)
用猫兒毛燒灰以膏和傅之
普濟方卷五十
