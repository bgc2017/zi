普濟方卷三百三十九明周王朱橚撰
姙娠諸疾門
中風(附論)
夫四時八方之氣為風也常以冬至之日候之若從其
鄉來者長養萬物若不從其鄉來者多為虛邪賊害萬
物人體虚則中之若邪風客於皮膚入于經絡即頑痺
不仁若入于筋脉挾寒則攣急喎擗挾温則㢮縱若入
臟腑則恍惚驚悸凢五臟俞皆在背臓腑虚風邪皆從
俞而入隨所傷臟腑經絡而為諸病也姙娠中風若不
早治則令堕胎也夫姙娠體虚受風而傷太陽之經
絡後復遇風寒相搏發則口禁背強名之曰痙又云痓
其候昏悶不識人須臾自醒良久復作謂之風痙亦名
子癎亦名子冐甚則反張葛根湯若有竹近可速辦者
當先作瀝汁次辦湯也其竹遠不可即辦者當先辦湯
此二療會得其一種其竹瀝偏主諸痙絶起死也非但
偏療姙娠産婦絶死者有效小兒或癎痙金瘡發痙療
之亦騐
方
赤箭丸(出聖惠方)治姙娠中風手足不遂筋脉緣急言語謇
澁皮膚不仁
赤箭萆薢麻黃(去根節)獨活羚羊角屑鼠
黏子熟亁地黃(已上各一兩)防風(去蘆頭)芎藭當歸
(剉微炒)薏以仁阿膠(搗碎炒令黃燥)五加皮秦艽(去苖)漢
防己栢子仁酸棗仁丹參(已上各三分)
右搗細羅為末煉蜜和搗三五百杵丸如梧桐子大
每服食前以豆淋酒下二十丸
烏犀丸(出聖惠方)治姙娠中風口面喎僻言語謇澁身體強
直或時反張
烏犀角屑赤箭麻黃(去根節)酸棗仁(微炒)阿膠(搗碎)
(炒令黃燥已上各一兩)天南星(炮製)漢防己(各半兩)秦艽(去苖)獨活
羚羊角屑防風(去蘆頭)白附子(炮製)白殭蠶(微炒)芎
藭當歸(剉微炒)桑寄生(已上各三分)龍腦(一分研入)
右搗細羅為末入研了藥令勻煉蜜和搗三五百杵
丸如梧桐子大不計時候以薄荷酒下二十丸
桑枝煎丸治姙娠中風手足緩弱口面喎斜言語謇
澁枝節疼痛
桑枝槐枝柳枝(已上各一觔細剉)黑豆(一升淘洗過)
天蓼术(半觔挫)
已上藥以水二斗煎至五升濾去滓入酒一升更熬
令如稀
天麻(二兩)獨活海桐皮萆薢芎藭防風(去蘆)
(頭)五加皮酸棗仁(微炒)薏苡仁桂心(已上各一兩)生
亁地黃(一兩半)
右搗細羅為末入前煎中去滓更少入煉蜜和搗三
五百杵丸如梧桐子大每服食前以温酒下二十丸
生地黃煎(出聖惠方)治姙娠中風筋脉攣急口眼喎斜皮膚
頑麻言語常澁
生地黃(五觔搗絞取汁)黑豆(一升以水四升煑取一升半去豆)大甜石榴
(五顆搗絞取汁)枸杞根(一觔細剉入水一中盞搗絞取汁)荆瀝(半升)桑根白
皮(一觔細剉入水一中盞搗絞取汁)竹瀝(半升)白蜜(五兩)
已上諸藥汁相和於銀石鍋中慢火熬如稀餳入後
藥末
羚羊角屑天門冬(去心焙)天麻酸棗仁(微炒)當歸
(剉微炒)羌活薏苡仁蠶沙(微炒已上各一兩)
右搗細羅為末研令細入前煎中攪令勻瓷器中盛
每服不計時候以温酒調下一大匙頭
鐵精丸(出聖惠方)治姙娠中風心神恍惚狂言亂語驚悸煩
亂不得睡臥
鐵精(細研)龍齒(細研)犀角屑茯神生亁地黃(已上各一)
(兩)天竹黃人參(去蘆頭)遠志防風(去蘆頭)菖蒲
白蘚皮(已上各三分)麦門冬(一兩半去心焙)金薄(二十一片研入)銀薄
(二十一片研入)龍腦(半分研入)
右搗細羅為末入研了藥令勻煉蜜和搗三二百杵
丸如桐子大每服不計時候以竹葉湯放冷下二十
丸
茯神散(出聖惠方)治姙娠中風心神恍惚驚悸胎動不安言
語失次四肢抽掣
茯神麦門冬(去心)龍齒石膏(已上各一兩)人參(去蘆頭)
防風(去蘆頭)生亁地黃桑寄生(已上各三分)獨活犀
角屑鈎藤白蘚皮遠志(去心)甘草(已上各半兩炙微赤剉)
右搗篩為散每服四錢以金銀水一中盞煎至六分
去滓不計時候温服
獨活散治姙娠因洗頭中風身體強硬牙關緊急失
音不語
獨活赤箭麻黃(去根節)阿膠(各一兩搗碎炒黃燥)烏犀角
屑羌活防風(去蘆頭)龍腦(一分研入)天蓼木白附
子(已上各三兩)
右搗細羅為散入研了藥令勻每服不計時候以薄
荷湯調下二錢
烏犀角丸治姙娠中風口面喎僻言語謇澁身體拘
急
烏犀角屑防風(去蘆頭)天蓼木羌活獨活
羚羊角屑赤箭芎藭天門冬(去心焙)阿膠(搗碎)
(炒令黃燥)大麻仁(已上各一兩)麻黃(一兩半去根節)秦艽(去苗)桑寄生
(各三分)
右搗細羅為末煉蜜和搗三二百杵丸如梧桐子大
每服食前以薄荷湯下三十丸
酸石榴煎(出聖惠方)治姙娠中風口眼不正言語謇澁手足
不遂
酸石榴(十顆并皮細切研絞更入水一中盞再絞取汁去滓)鵝梨(十顆搗絞取汁)荆
芥(五兩細剉入水一中盞研絞取汁)薄荷(五兩細剉入水一中盞研絞取汁)牛旁
根(半觔淨洗切研絞取汁)竹瀝(一中盞)生地黃汁(一中盞)白蜜(三兩)
已上諸藥汁相和於銀石鍋中慢火熬如餳入後藥
末
赤箭(二兩)獨活羚羊角屑防風(去蘆頭)桑寄生
阿膠(已上各一兩搗碎炒令黃燥)
右搗細羅為末研令細入前煎中攪令勻瓷器中盛
每服不計時候以温酒調下一大匙頭
葛根湯(一名漢防己湯)療姙娠臨月因發風痙忽悶憒不識人
吐逆眩倒小醒復發名為子癎
葛根貝母(去心)牡丹皮(去心)木防己防風當歸
川芎白茯苓桂心(熬)澤瀉甘草(各二兩)
獨活石膏(碎)人參(各三兩)
右細切以水九升煑取三升分二服貝母令人易産
若未臨月者升麻代之忌海藻菘菜酢物若有竹瀝
先作汁次辦湯竹遠則先服此湯竹瀝偏療諸痙起
死非但偏治姙娠産婦絶死者小兒或癎痙金瘡發
痙治亦效
天麻散(出聖惠方)治姙娠中風牙關緊急身體強直言語不
得痰涎壅滯心胸煩悶
天麻獨活麻黃(各一兩去根節)白殭蠶(微炒)白附子(炮製)
羚羊角屑防風(去蘆頭)阿膠(各三分搗碎炒黃燥)半夏(湯洗七遍)
(去滑)生姜(半兩去皮同搗炒令亁)犀角屑甘草(各半兩炙微赤剉)龍
腦(半分研入)
右搗細羅為散入研了藥令勻每服不計時候以竹
瀝調下一錢
防風散(出大全良方)治姙娠中風卒倒心神悶亂口禁不能
言四肢強急此藥主之
防風桑寄生葛根(各一兩)菊花防己北細
辛秦艽當歸桂心茯神甘草羚羊
角屑(各半兩)
右為粗末每服四錢水一中盞姜三片煎至六分去
滓入竹瀝半合温服
麻黃散(一名獨活防風湯出大全良方)治姙娠中風角弓反張口噤語
澁謂之風痙亦名子癎
麻黃(去節)防風獨活(各一兩)羚羊角屑桂心升
麻酸棗仁(炒)甘草秦艽(各半兩)川芎當歸
杏仁(製各三分)
右㕮咀每服四錢水一盞姜四片煎至六分去滓入
竹瀝半合温服
羚羊角散(出永類鈴方)治姙娠中風頭項強直筋脉攣急言
語謇澁痰涎不消或發搐不省人事名曰子癎亦宜
服之
羚羊角(鎊)川獨活(去蘆)酸棗仁(炒去壳)五加皮(去木各半錢)
薏苡仁(炒)防風(去蘆)當歸(去蘆酒浸)川芎茯神(去木)杏仁
(去皮尖各四分)木香(不見火)甘草(炙各二分半)
右㕮咀每服四錢水一盞生姜五片煎至七分去滓
温服不計時候
芎藭散治姙娠中風四肢腰背強直言語謇澁心神
煩悶
芎藭防風(各一兩去蘆)犀角屑葛根獨活漢
防己赤箭羚羊角屑甘草(各半兩炙微赤剉)生亁
地黃麻黃(去根節)杏仁(各三分湯浸去皮尖䨇人麸炒微黃)
右搗篩為散每服四錢水一盞入生姜半分煎至六
分入竹瀝半合不計時候温服
羚羊角散治姙娠中風頭項強直筋脉攣急手足不
隨言語謇澁痰涎不消或時發搐不省人事名曰子
癎
羚羊角屑獨活酸棗仁(各一兩)薏苡仁防風
(去蘆頭)五加皮當歸(剉微炒)芎藭萆薢海桐皮
(已上各三分)蔓荆子甘草(各半兩炙微赤剉)
右搗篩為散每服四錢水一盞入生姜半分煎至六
分去滓不計時候温服一方無甘草
生犀角散治姙娠中風不語四肢強直心神昏昧宜
服
生犀角屑麻黃(各一兩去根節)防風(去蘆頭)赤箭羌活
當歸(剉微炒)人參(去蘆頭)葛根赤芍藥(已上各三分)秦
艽(去苗)甘草(各半兩炙微赤剉)石膏
右搗篩為散每服四錢水一盞煎至六分去滓入竹
瀝半合不計時候温服
烏金煎治姙娠中風語澁頭疼心神煩悶胎動不安
黑豆(一升淘洗令净)獨活羚羊角屑防風(去蘆頭)茯神
牡荆子牛旁根桑椹桑寄生薄荷
荆芥(已上各一兩)生亁地黃
右搗篩以水一斗五升煎至五升去滓入白蜜三兩
竹瀝半升更熬令如稠餳瓷器中盛每服不計時候
以金銀温湯調下一大匙頭
獨活散治姙娠中風腰背強直或時反張名為風痙
獨活防風(去蘆頭)赤箭麻黃(各一兩去根節)葛根(剉)芎
藭秦艽(去苗)五加皮甘草(各半兩炙微赤剉)羚羊角屑
當歸酸棗仁(各三分微炒)
右搗篩為散每服四錢水一盞入生姜半分煎至六
分去滓不計時候温服
天麻散治姙娠中風痙身體強直或時反張口噤失
音
天麻(一兩)天南星(炮製)獨活防風(去蘆頭)芎藭酸棗
仁(微炒)白附子(炮製)羚羊角屑(各半兩)犀角屑阿膠(搗碎)
(炒令黃燥)麻黃(各三分去根節)龍腦(一分研入)
右搗細羅為散入研了藥令勻每服不計時候以竹
瀝調下一錢
木防己散治姙娠中風口眼不正手足頑痺
防風羌活防己(各一兩)麻黃(半兩去節)桂心(半兩)黃松
木節(一兩)荆芥穗羚羊角屑甘草桑寄生
薏苡仁(各半兩)
右㕮咀每服三錢水一盞生姜半分煎至七分去滓
温服
防風散治姙娠中風腰背強直時復反張名為風痙
防風葛根川芎生亁地黃(各三兩)杏仁(製)麻
黃(去節各一兩半)桂心獨活甘草防己(各一兩)
右㕮咀每服四錢水一盞煎至七分去滓温服
白姜蠶散治姙娠中風口噤心膈痰涎壅滯言語不
得四肢強直
白殭蠶(微炒)天麻獨活(各一兩)烏犀角屑(三分)白附子
(炮製)半夏(湯洗十遍去滑以生姜半兩去皮同搗爛焙亁)藿香龍腦(一錢研入)
天南星(各半兩炮製)麻黃(一兩半去根節)
右搗細羅為散入研了藥令勻每服不計時候以生
姜薄荷湯調下一錢
羌活散治姙娠中風痙口噤憒悶不能言身體強直
或時反張
羌活防風(去蘆頭)芎藭葛根(剉)秦艽(各三分去苗)麻
黃(三兩去根節)杏仁(一兩半湯浸去皮尖䨇人麸炒微黃)犀角屑甘草
(各半兩炙微赤剉)
右㨶粗羅為散每服四錢水一盞入生姜半分煎至
六分去滓不計時候温服
梨汁飲子治姙娠中風失音不語心神冐悶
梨汁(二合)竹瀝(二合)生地黃汁(二合)牛乳(一合)白蜜(半合)
右件藥相和令勻每服飲一小盞
荆瀝飲子治姙娠中風語澁舌不轉心煩悶
荆瀝(二合)生葛根汁(二合)竹瀝(三合)白蜜(半合)
右件藥相和令勻煎一沸每服温飲一小盞
獨活飲子治姙娠中風口面喎斜語澁舌不轉
獨活(一兩剉)竹瀝(二合)生地黃汁(二合)
右件藥先以水一大盞煎獨活至六分去滓下竹瀝
地黃汁攪勻更煎一沸分温二服
阿膠飲子治姙娠中風語澁心煩項強背拘急眼澁
頭疼昏昏多睡
阿膠(半兩搗碎炒令黃燥)竹瀝(五合)荆瀝(三合)
右件藥相和令勻每服温飲一小盞
荆瀝飲子治姙娠中風痙口噤
荆瀝(三合)竹瀝(五合)梨汁(三合)
右件藥相和令勻分温兩度灌之
竹瀝飲子治姙娠中風痙口噤煩悶
竹瀝(五合)人參(二合)陳醬汁(半合)
右件藥相和温分二服拗開口灌之
白术酒治姙娠中風口噤語言不得
白术(一兩半)獨活(一兩)黑豆(一合炒)
右細剉以酒三升煎取一升半去滓温分四服口噤
者拗開灌之得汗即愈一方無黑豆亦治通身冷直
一方有防風
防風湯治姙娠中風口噤四肢強直反張一名羌活
酒
防風(五分)羌活(一錢半)
右為細末以黑豆一合炒燋火煙出投無灰酒候沸
定以酒調藥斡開口灌下稍甦再灌却與治剛柔二
痙藥速救省人事
治姙娠因感外風如中風狀不省人
急用熟艾三兩以米醋炒令極熱乘熱以絹帛褁熨
向臍下良久開省
治姙娠中風寒熱腹中絞痛不可針灸方亦療姙娠時
行傷寒
急用鯽魚一頭焼作灰搗末酒服方寸匕取汗一方
有用亁魚一枚焼灰酒服不用鯽魚
作竹瀝法
右取新伐青淡竹斷之除兩頭節留中央一節作片
以塼並側令竹兩頭虚布列其上焼中央兩頭汁出
以器承之取服
治姙娠忽如中風心前昏悶却如有一塊物上塞咽喉
便昏迷不識人事宜服此方大腑虚冷喫食減少即
不宜服
麥門冬(去心)防風沉香藿香桑寄生川芎
(各一分)半夏(二銖)
右細杵羅為末每服二錢水一盞煎取九分空心和
滓喫
枳殼散治孕婦不省人事謂之子癎
用滑胎枳壳散生藕汁調下無藕則用羅蔔生姜
汁亦可
治姙娠五心煩躁五臓傷熱忽時嘔逆惡心飲食減少
或非時中風頭旋目暈悶倒不識人事大腑祕熱方
防風山梔鈎藤人參桔梗升麻大
黃(各一分)桑寄生(半兩)
右細搗羅為末每服三錢水一盞煎取兩三沸食後
去滓服
傷寒(附論)
夫冬時嚴寒人體虛為寒所傷即成病為傷寒輕者浙
浙惡寒翕翕發熱微咳鼻塞數日乃止重者頭疼體痛
先寒後熱久而不愈則傷胎凢姙婦傷寒仲景無治法
用藥宜有避忌不可與尋常婦人一槩治之也姙娠
外感風寒渾身壯熱眼暈頭旋者何盖因風寒客於皮
膚傷於榮衛或洗項背或當風取凉致令頭目昏痛增
寒發熱甚至心腦煩悶大抵産前二命所係不可輕易
妄投湯劑感之初止宜進芎蘇散以發散表邪其病自
愈
方
前胡散治姙娠三兩月傷寒頭痛煩熱嘔噦胎氣不
安
前胡(去蘆頭)阿膠(搗碎炒令黃燥)麦門冬(去心)人參(各一兩去蘆)赤
茯苓白术(各一兩半)當歸(剉微炒)芎藭(各三分)甘草(半兩炙微)
(赤剉)
右搗羅為散每服三錢水一盞入生姜半分棗三枚
煎至六分去滓不計時候温服
丹參散治姙娠三兩月傷寒頭痛壯熱嘔逆
丹參當歸(剉微炒)人參(去蘆頭)麻黃(去根節)艾葉(微炒)阿
膠(搗碎炒黃燥)甘草(炙微赤剉已上各半兩)
右搗篩為散每服三錢水一盞入生姜半分棗二枚
煎至六分去滓不計時候温服
麦門冬湯治姙娠三兩月傷寒壯熱嘔逆頭疼不思
飲食胎氣不安一名人參散
人參石膏(各一兩)前胡黃芩(各三分)家葛根麦
門冬(各半兩)
右㕮咀每服五錢水一盞半生姜四片棗二枚淡竹
茹一分煎至八分去滓温服
麦門冬散治姙娠三四月傷寒頭痛壯熱吐逆不思
飲食
麦門冬(一兩去心)半夏(湯洗七次去滑)麻黃(去根節)阿膠(搗碎炒黃燥)
人參(各三分去蘆)甘菊花(一分)當歸(剉微炒)甘草(各半兩炙微赤剉)
右搗篩為散每服三錢水一盞入生姜半分煎至六
分去滓不計時候温服
大腹皮散治姙娠四月傷寒胃中有冷心中欲嘔胷
膈煩悶不思飲食時有虚熱或小便如淋臍下急滿
或頸項強痛有時胎上廹心心中煩悶
大腹皮(剉)前胡(去蘆頭)鷄蘇莖葉枳實(麸炒微黃)白术
桑根白皮(剉)茯神(各三分)木香赤芍藥續斷
甘草(各半兩炙微赤剉)厚朴(一兩去粗皮塗生姜汁炙令香熟)
右㨶篩為散每服三錢水一盞入生姜半分煎至六
分去滓不計時候温服
半夏散治姙娠四五月傷寒壯熱頭痛心胷煩悶嘔
吐痰涎不思飲食
半夏(湯浸七㳄去滑)當歸(剉)人參(去蘆頭)麻黃(去根節)麦門冬
(去心)黃耆(各三分剉)旋復花(半兩)甘草(一分炙微赤剉)阿膠(一兩搗碎炒黃)
(燥)
右搗篩為散每服三錢水一盞入生姜半分煎至六
分去滓不計時候温服
芍藥湯治姙娠傷寒五月已前當用此藥一名當歸散
黃芩當歸芍藥(各四錢)白术(八錢)川芎(一兩六錢)
右搗細末温酒調服方寸匕日二服産後百病悉皆
主之常服則易産無疾苦
麻黃散治姙娠五六月傷寒頭痛壯熱四肢煩痛或
口亁心躁
麻黃桂心柴胡赤芍藥(各一兩)甘草(半兩)
右㕮咀每服三錢水一盞姜三片煎至六分去滓無
時温服一方石膏二兩鄭氏加葛根一兩去桂心
杏仁散治姙娠六月傷寒頭痛壯熱咳嗽氣急
杏仁(湯浸去皮尖䨇人麸炒微黃)五味子(各三分)甘草(炙微赤剉)亁姜
(炮製剉)紫苑(各半兩洗去苗土)麦門冬(一兩去心)鍾乳粉(半分)
右搗粗羅為散每服三錢水一盞入棗三枚煎至六
分去滓不計時候温服
通表散治姙娠五月六月或七月卒患傷寒煩熱四
體疼痛不得安臥宜服
麻黃(一兩半去根節)赤芍藥(一兩)甘草(半兩炙微赤剉)
右搗篩為散每服四錢水一盞入生姜半分棗三枚
煎至六分去滓不計時候温服
治姙娠六七月傷寒熱入腹大小便祕結不通蒸熱
前胡(一錢)大黃石膏(各二錢)梔子仁(十枚)知母黃芩
茯苓生姜(各八分)
右水八升煎取二升半後下大黃更煎三五沸分作
三服
葱白飲治婦人姙娠七月若傷寒壯熱赤斑變為黑
斑溺血(方見時氣門瘴疫類葱白湯)
治姙娠七月若傷寒壯熱赤斑變為黑斑溺血
用艾葉如鷄子大酒三升煑取一升半分為二服
百合散治姙娠七八月傷寒煩熱喘咳不欲飲食
百合桔梗(去蘆頭)貝母(煨微黃)赤芍藥紫苑(洗去苗)
桑根白皮(剉)前胡(去蘆頭)赤茯苓(已上各一兩)甘草(三分炙微)
(赤剉)
右搗篩為散每服三錢水一盞入生姜半分煎至六
分去滓不計時候温一服熱一服必愈
柴胡散治姙娠七八月傷寒頭痛壯熱心腹虚脹四
肢少力
柴胡續斷白术赤芍藥厚朴(各一兩去粗皮塗生)
(姜汁炙令黃熟)枳壳(三分去穰麸炒黃)芎藭(三分)當歸(剉微炒)甘草(各半)
(兩炙微赤剉)
右搗篩為散每服三錢水一盞入生姜半分煎至六
分去滓不計時候温服
芍藥飲治姙娠七八月暴傷風寒身體煩疼寒熱往
來胎動不安頭目昏眩腰背痠痛
芍藥當歸(切焙)白术甘草(炙剉)人參厚朴(去粗皮生)
(姜汁炙各一兩)
右粗搗篩每服五錢匕水一盞半生姜三片薤白三
寸同煎至八分去滓温服不拘時
蘆根散治姙娠七八月傷寒煩熱心胷妨悶咳𠻳嘔
逆不下飲食
蘆根(剉)前胡(去蘆頭)陳橘皮(湯洗去白穰焙)赤茯苓(各一兩)半
夏(三分湯洗七次去滑)甘草(半兩炙微赤剉)
右搗篩為散每服三錢水一盞入生姜半分棗三枚
煎至六分去滓不計時候温服
赤芍藥散治姙娠八月傷寒頭痛壯熱小便赤黃心
腹氣脹不思食
赤芍藥白术前胡(去蘆頭)赤茯苓枳壳(各一兩麸)
(炒微黃去穰)當歸(剉微炒)甘草(炙微赤剉)厚朴(各半兩去粗皮塗生姜汁炙令)
(香熟)人參(三分去蘆頭)
右搗篩為散每服四錢水一盞入生姜半分葱白五
寸煎至六分去滓不計時候温服
芎藭散治姙娠九月傷寒頭痛壯熱心中煩悶小腹
冷疼
芎藭當歸(剉微炒)赤芍藥(各三分)白术(一兩)吳茱萸(湯浸)
(十次微炒)甘草(各一分炙微赤剉)前胡(一兩去蘆頭)阿膠(搗碎炒令黃燥)半
夏(湯洗七次去滑)枳實(各半兩麸炒微黃)
右搗篩為散每服三錢水一盞入生姜半分棗三枚
煎至六分去滓不計時候温服
阿膠散治姙娠九月傷寒煩熱或覺胎不穏腹滿懸
急腰疼不可轉側
阿膠(搗碎炒黃燥)陳橘皮(湯浸去白皮穰焙)半夏(湯洗七次去滑)芎藭
當歸(各半兩剉微炒)白术赤芍藥麥門冬(各三分去心)
右搗篩為散每服三錢水一盞入生姜半分棗三枚
煎至六分去滓不計時候温服
石膏散(出聖惠方)治姙娠十月傷寒頭痛壯熱咳𠻳煩悶
石膏(二兩)人參(去蘆頭)麥門冬(去心)杏仁(湯浸去皮尖䨇人麸炒微黃)
柴胡(去苗)赤芍藥(各一兩)細辛甘草(各半兩炙微赤剉)葵子
(三分)
右搗篩為散每服四錢水一盞入生姜半分煎至六
分去滓不計時候温服
赤茯苓散(出聖惠方)治姙娠十月傷寒煩熱吐逆不欲飲食
赤茯苓白术麥門冬(去心)人參(去蘆頭)黃耆(剉已上各)
(一兩)半夏(半兩湯洗七次去滑)
右㨶篩為散每服三錢水一盞入生姜半分棗三枚
煎至六分去滓不計時候温服
阿膠湯(出聖惠方)治姙娠傷寒安胎出汗夫姙娠感冐寒邪
藏于皮膚洒然而寒熻然而熱頭項痛腰脊強脉浮在
表者當汗之在裏者下之汗下之理制方宜輕但非
破血傷胎之劑皆通用之和其隂陽正其表裏使經
不傳邪無深入斯無危殆矣
阿膠(炒令燥一分)獨頭蒜(一顆以秋收瓜蔓褁了外用黃泥固濟定以末無炭灰二)
(觔焼令通赤放冷打開取出細研為瓜根瓜蔓仕以半兩代之)羌活(去蘆頭)獨活(去蘆)
(頭)蒼术(米湯浸一宿去粗皮焙)紫苑(去土)白术人參附子
(炮製去皮臍各一分)甘草(半分炙)
右剉搗如麻豆每服三錢匕水一盞入連須䓤白一
寸同煎至七分去滓温服如人行十里許連服二服
至三服末後一服喫了便以冷水漱一漱一二十徧
漱罷以衣微盖取汗
前胡散治姙娠傷寒頭痛身體煩熱胷脇氣滯嘔逆
不止
前胡(去蘆頭)子芩貝母(煨微黃)麥門冬(去心)人參(去蘆頭)
赤茯苓(已上各一兩)半夏(湯洗七次去滑)木香甘草(各半兩炙微赤)
(剉)陳橘皮(一兩湯浸去白穰焙)
右搗篩為散每服三錢水一盞入生姜半分煎至六
分去滓不計時候温服
旋覆花湯治姙娠傷寒頭目旋痛壯熱心燥
旋覆花赤芍藥甘草(各半兩)前胡石膏(各一兩)
白术人參麻黃(去根節)黃芩(各三分)
右㕮咀每服四錢水一盞半生姜半分煎至六分去
滓無時温服一名前胡散
白术散治姙娠傷寒煩熱頭痛胎氣不安或時吐逆
不下食
白术橘紅麥門冬人參前胡赤茯苓
川芎(各一兩)甘草半夏(各半兩)
右㕮咀每服四錢水一中盞姜四片淡竹茹一分煎
至六分去滓無時温服
茈胡湯治姙娠傷寒增寒壯熱頭痛體疼
茈胡(去苗)白术(各一兩米泔浸半日炒)芎藭當歸(焙亁)芍藥
防風(去蘆)赤茯苓(去黑皮各一分)黃耆(細剉)生亁地黃(焙各半兩)
右粗搗篩每服三錢匕水一盞棗三枚劈破生姜三
片煎至六分去滓不計時候温服
治孕婦傷寒一名柴胡散
柴胡前胡川芎當歸人參芍藥粉
草生地黃(各等分)
右為細末每服二錢姜三片棗四枚煎至七分去滓
温服要汗加葱
升麻散治姙娠傷寒百節疼壯熱不急治即胎落
柴胡(一兩去蘆)亁葛(半兩)知母(半兩)石膏(一兩)大青(六錢)梔子仁
(一兩)升麻(八錢)葱白(切半盞)
右水七盞煎至三盞分三四服一方加甘草一分
大安散(出永類鈴方)治姙娠傷寒渾身壯熱眼暈頭旋此盖
因傷寒氣客於皮膚傷於榮衛或洗項背或當風取
凉致令心胷煩悶增寒發熱時發狂躁急先以大安
散解其表次調其裏令血氣調勻其病自愈
麻黃(去節一錢)亁姜(一錢炮)石膏(二錢炒)山茵陳(一錢)京藭(半錢)
白术(半錢)甘草(一錢炙)人參(七錢七分半)
右剉作三服水一盞半䓤白三寸煎一盞通口服一
方用亁葛
參蘇飲治外感風寒渾身壯熱眼昏頭旋或洗項背
或當風取凉致令頭目昏痛增寒壯熱心胷煩悶姙
娠不可輕易投劑止宜用此以散表邪及治痰飲嘈
煩忪悸嘔逆不食胸滿此藥至和而平吐嘔加白术
腹脹枳實虚煩竹葉煩躁大渴麥門冬知母水停心
下微吐逆茯苓頭痛川芎腹痛加白芍藥(方見婦人科傷寒類)
香蘇散(出危氏方)治姙娠增寒壯熱頭痛身疼加川芎川白
芷生姜葱白煎得微汗解(方見婦人科傷寒疫癘類)
竹茹湯治姙娠嘔頭痛寒熱往來五心煩悶四肢不
和
人參陳皮(去白)白术麥門冬(去心各五錢)甘草(二錢半)
厚朴(去粗皮切姜炒)茯苓竹茹(各五錢)
右剉散每服三錢水一盞生姜三片煎不以時服
前胡湯治姙娠傷寒頭疼惡寒渾身壯熱
前胡(去蘆頭)升麻麻黃(先煎掠去沫焙)人參羚羊角(鎊)
白术(各一兩)陳橘皮(去白炒三分)甘草(一分)
右粗搗篩每服三錢匕水一盞入葱白一寸生姜三
片煎至七分去滓稍熱服不計時候
芎蘇散治姙娠外感風寒渾身壯熱眼昏頭旋心胷
煩悶此藥以發散表邪其病自安
紫蘇葉川芎白芍藥白术麥門冬(去心)陳
皮葛根(各一兩)甘草(半兩)
右為粗末每服四錢水一盞半生姜五片䓤白三寸
煎至八分去滓温服不拘時
柴胡散治姙娠傷寒身體重發熱惡寒肢節煩疼微
吐心下脹滿外證未去
柴胡(一兩去苗)黃芩人參(去蘆頭)赤芍藥甘草(炙微赤剉)
犀角屑半夏(湯洗七次去滑)麥門冬(去心各半兩)
右搗篩為散每服四錢水一盞入生姜半分棗三枚
煎至六分去滓不計時候温服
麻黃散(出聖惠方)治姙娠傷寒頭痛壯熱肢節煩疼
麻黃(去根節)前胡(去蘆頭)赤芍藥人參(去蘆頭)知母
黃芩桔梗(已上各一兩去蘆頭)石膏(二兩)
右搗篩為散每服四錢水一盞入䓤白五寸生姜半
分棗三枚煎至六分去滓不計時候温服
治姙娠傷寒頭痛壯熱肢節煩疼名前胡七物湯(出大全良方)
石膏大青黃芩(各三兩)葱白(切一升)前胡知母
梔子仁(各四兩)
右㕮咀以水七升煑取二升半去滓分五服相去如
人行七八里久再服一方加甜竹茹三分
升麻散(出聖惠方)治姙娠傷寒頭疼身體壯熱四肢不利
川升麻蒼术麥門冬麻黃(各一兩)黃芩大
青(各半兩)石膏(二兩)
右㕮咀每服四錢水一盞姜半分淡竹葉二七片煎
至六分去滓無時温服
治姙娠傷寒頭疼腹痛(出大全良方)
升麻黃芩(各六分)家葛根大青石膏甘草
(各三分)苦竹葉(一握並細剉)
右用水一升半先煑苦竹葉亁葛減半入諸藥再煑
至六合去滓温服
治姙娠傷寒骨節疼痛壯熱不急治則胎落(出大全良方)
葱白(切一升)前胡家葛根石膏(各一錢)青黛(六分)升
麻(八分)梔子仁(十二分)
右㕮咀以水七升煑取二升半去滓分温三服
治姙娠傷寒苦熱不止身上斑出忽赤黑小便如血氣
欲絶胎欲落
梔子仁升麻(各四兩)青黛(一兩)石膏(八分)葱白(切一升)黃
芩(三兩)生地黃(一錢二分)
右㕮咀以水九升煎取三升去滓作三服忌熱物
蘇木湯治姙娠傷寒或中時行洒浙作寒振慄而悸
或加噦者
赤芍藥橘紅黃芩黃連甘草蘇木(各等)
(分)
右㕮咀每服五錢水一盞煎至六分去滓温服汗出
瘥若胎不安兼服阿膠湯
阿膠湯治姙娠傷寒瘟疫時氣先服此以安胎却以
治病藥相間服
阿膠(炙)白术桑寄生人參白茯苓(各等分)
右為細末煑糯米飲調服方寸匕日三服
當歸茯苓散(一名當歸芍藥散)治婦人傷寒腹中隠痛(方見心腹痛類)
白术湯治姙娠傷寒壯熱增寒頭疼體痛
白术石膏葛根(剉)何首烏甘草(炙各一兩)麻黃
(去節洗煎掠去沬焙三兩)
右粗搗篩每服三錢匕水一盞入䓤白一寸煎取七
分去滓温服不計時候
犀角散治姙娠傷寒壯熱頭疼煩悶
犀角屑梔子仁甘草(各半兩炙微赤剉)柴胡(去苗)薺苨
石膏(各一兩)
右搗篩為散每服四錢水一盞入淡竹茹一分煎至
六分去滓不計時候温服
細辛散治姙娠傷寒心胷不利壯熱頭痛
細辛訶梨勒皮(各三兩)前胡(去蘆頭)烏梅肉(各一兩微炒)
白术(二兩)甘草(半兩炙微赤剉)
右搗篩為散每服三錢以水一盞煎至六分去滓不
計時候温服
柴胡散治姙娠傷寒壯熱心煩頭痛
柴胡(去蘆頭)黃芩阿膠(各二兩搗碎炒黃燥)石膏(二兩)麥門冬
(三兩去心)甘草(半兩炙微赤剉)
右搗篩為散每服四錢水一盞入生姜半分棗三枚
煎至六分去滓不計時候温服
芍藥湯(出醫方火成)治婦人姙娠傷寒自利腹中痛飲食不
下脉沉者太隂也
芍藥白术(各一兩)甘草茯苓(各五錢)黃耆(三兩)
右㕮咀以水一升煎熱服若姙娠傷寒藥性須凉慎
不可用桂枝半夏桃仁等藥小柴胡去半夏名黃龍
湯盖為姙娠而去也大抵産前先安胎産後先補益
次服傷寒藥若病少退則此藥不可盡劑此為大法
黃帝問婦人重身毒之柰何岐伯曰有故無殞亦無
損也大積大聚其可犯乎衰其大半而已
麻黃湯治姙娠傷寒發熱惡寒身體疼痛
麻黃(去節先煎掠去沫焙)蒼术(各三兩)白术甘草(炙各一兩)陳橘
皮(去白炒二兩)
右粗搗篩每服三錢匕水一盞入葱白一寸鹽䜴七
粒煎至七分去滓温服不計時候
前胡湯治姙娠傷寒頭疼壯熱
前胡(去蘆頭)白术人參(去蘆頭)黃芩(去黑心)石膏(碎各二兩)
右粗搗篩每服三錢匕水一盞入葱白一寸煎至六
分去滓温服空心食前
金花散(出聖惠方)治姙娠傷寒加腹脹大便不通喘急
川大黃(剉碎微炒)欝金青橘皮(各一兩湯浸去白穰焙)牽牛子
(二兩微炒)甘草(二分炙微赤剉)
右搗細羅為散每服不計時候以生姜湯調下二錢
以利便差
治姙娠頭疼壯熱心煩嘔吐不下食名蘆根湯(出千金方)
知母稉米(五合)生蘆根(一升)青竹茹(三兩)
右以水五升煑取二升半稍稍飲之盡更作差止
療姙娠傷寒涎多咳嗽(出大全良方)
知母杏仁天門冬桑白皮(各等分)
右㕮咀每服三錢水一盞煎至七分去滓服
前胡湯治姙娠傷寒頭痛壯熱
前胡(去蘆頭)黃芩(去黑心)石膏(碎)阿膠(炙燥各一兩)
右粗搗篩每服三錢匕水一盞煎至七分去滓不計
時温服
黃龍湯治姙婦寒熱頭疼嘿嘿不欲食脇下痛嘔逆
痰氣及産後傷風熱入胞宫寒熱如瘧并經水適來
適斷病後勞復餘熱不解一名小柴胡湯
柴胡(去蘆一兩)黃芩人參甘草(各一分半)
右㕮咀每服五錢水一盞半煎至一中盞去滓温服
治姙娠傷寒服湯後頭痛壯熱不歇宜用此湯拭其身
麻黃(半觔)竹葉(切一升)石膏(三升為末)
右以水五升煑取一升去滓冷用拭身體又以故布
㩉頭額胷心燥則易之患瘧者加恒山五兩
枳實散治姙婦傷寒四日至六日以來加心腹脹上
氣渴不止飲食不下腰疼體重
枳實(一兩炒)陳皮(三分)麥門冬(半兩)
右為細末每服三錢水一中盞生姜半分葱白七寸
煎至六分去滓温服
治姙娠傷寒中風表虚自汗頭痛項強身熱惡寒脉浮
而弱太陽經病宜表虚六合湯
四物湯(四兩)麻黃細辛(各半兩)
治姙娠傷寒頭痛身熱無汗脉浮緊太陽經宜表實六
合湯
四物湯(四兩)防風蒼术(製各七錢)
治姙娠傷寒過經不愈温毒發斑如錦文宜升麻六合
湯
四物湯(四兩)升麻連翹(各七錢)
治姙娠傷寒汗下後咳嗽不止者宜人參六合湯
四物湯(四兩)人參五味子(各五錢)
治姙娠傷寒汗下虚痞脹滿者陽明本虚也宜厚朴六
合湯
四物湯(四兩)厚朴枳實(麸炒各五錢)
治姙娠傷寒壯熱心煩頭痛
葱白(五莖)生姜(半兩細切)青竹茹(二兩)
右以水一大盞半煎取一盞去滓不計時候分温三
服
厚朴散治姙娠傷寒頭痛身體煩熱
厚朴(去粗皮塗生姜汁炙香熱)甘草(各三兩炙微赤剉)皂莢(一分去皮塗酥炙令)
(熱黃去子)
右搗細羅為散每服不計時候點好茶調下一錢
治姙娠傷寒渾身壯熱嘔逆頭痛足酸心腹刺痛發熱
當發汗
葱白(十莖)生姜(三兩)
右以水三升煑取一升半頓服取汗
白术散治姙娠傷寒安胎
白术黃芩(新瓦上炒令香各等分)
右治散每服三錢水一中盞姜三片棗二枚煎至七
分温服但覺頭痛發熱便可喫二三服即差惟四肢
厥冷隂證者未可服此方治疾無有不效者仍安胎
益母子
傷寒安胎
白术黃耆(各等分新瓦上炒令香)
右末三錢水一盞姜三片棗二枚煎七分
罩胎散治傷寒大熱悶亂燥渴恐傷胎
嫩卷荷葉(焙亁一兩)蜂粉(半兩)
右為末每服二錢蜜少許新汲水調下食前研家園
生葛汁服亦安
治姙娠遭時疾令子不落
取竈中黃土水和塗臍亁復塗之一方酒和塗之
又方泔清和塗之並佳
又方
取犬尿泥塗腹勿令亁
療姙娠傷寒
以鯉魚一頭焼末酒服方寸匕令汗出兼治乳無
汗(又云鯽魚)
治䨇身婦人傷寒時行温疫頭痛身熱
用升麻散一兩水半碗大作劑料去滓分作二服
先一服吐下後一服勿吐次以長流水加生姜棗
煎五苓散熱啜之汗盡頭痛立止
護胎白子散治姙娠傷寒
用白藥子不拘多少為末用鷄子清調塗在紙上
紙可碗口大貼之臍下胎存處亁即以温水潤之
治姙娠傷寒身體壯熱增寒嘔逆四肢微冷頭痛脚疼
心腹有氣至三日内未差者宜服此方
右取生姜一分研濕紙褁焼熟酒調下後喫粥飲
投之汗出為效
治婦人姙娠傷寒畜血(出拔萃方)
詩云婦人姙娠或畜血抵當桃仁勿妄施
要教子母俱無損大黃四物對服之
治婦人傷寒姙娠服藥例(出拔萃方)
若發熱惡寒不離桂枝芍藥若往來寒熱者不離柴
胡前胡若火渴者不離知母石膏五味子麥門冬若
大便泄者不離桂附白术亁姜若大便燥結者不離
大黃黃芩若經水適來適未斷者不離小柴胡若安
胎者不離人參阿膠白术黃芩若發汗者不離葱䜴
生姜麻黃旋覆若頭痛者不離前胡石膏梔子若傷
暑頭痛者不離前胡石膏甘草若滿悶者不離枳實
陳皮若胎不安者不離黃芩麥門冬人參若斑黑者
不離黃芩梔子升麻
梔子大清湯療姙娠婦人七月傷寒壯熱赤斑變為
黑斑溺血
升麻梔子大青杏仁黃芩(各三兩)葱白(切一)
(升)
右六味切以水六升煑取半分三服
梔子五物散廣濟療姙娠傷寒頭痛壯熱
梔子前胡知母(各三兩)黃芩(一兩)白石膏(四兩)
右剉如麻豆大每服五錢水一小盞半煎至一盞温
服
治姙娠後忽傷寒頭痛壯熱渾身百節俱痛心中煩躁方
石膏山梔知母黃芩桔梗杏仁前
胡葛根升麻(各五錢)大黃(炮一分)
右細杵羅為末每服三錢或四錢以水一盞一分生
姜三片䓤白三枝同煎取九分食後臨臥時徐徐去
滓服病效即住
治姙娠後頭痛傷寒大小腑祕熱身上發斑心中煩燥
昏悶不安
黃芩大黃山梔升麻防風麥門冬
前胡杏仁桔梗郁李仁獨活大青(各等)
(分)
右細杵羅為末每服三錢水一盞二分煎取一盞食
後去滓服
黃耆解肌散治婦人姙娠傷風自汗
人參黃耆當歸川芎炙甘草(各五分)芍藥
加蒼术生地黃亦可
右為粗末每服五錢水煎温服無時
治姙娠大腑寒温不等或祕或瀉腹中氣滯飲食加少
心頭妨滿兩脇脹迸四體不安
桑寄生黃橘皮大腹皮枳殼青人參
桔梗剥木川芎(各一分)藿香(三錢)
右細杵羅為末每服二錢水一盞煎取一分食後去
滓服
姙娠傷寒仲景無治法用藥宜有避忌不可與尋常婦
人一槩治之也類證活人詩云因熱生風以四物湯加
川芎(一分)柴胡(半兩)身熱麻躁頭昏項強加柴胡黃芩(各二兩)
祕澁加大黃(半兩)桃仁(一分炒)滑瀉加桂附(各一分)發寒熱加
亁姜牡丹皮芍藥(各一分)煩喿大渴加知母石膏(各半兩)嘔
加白术人參(各半兩)腹脹加厚朴枳實(各一分)虚煩不得眠
加竹葉人參(各一分)水停心下微吐逆加猪芩防己(各一分)
虚寒壯熱類傷寒加人參柴胡防風(各三分)其說如此更
宜審詳如附子肉桂大黃桃仁尤不可輕用
普濟方卷三百三十九
