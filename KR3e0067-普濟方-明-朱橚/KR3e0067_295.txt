普濟方卷二百九十五明周王朱橚撰
痔漏門
諸痔(附論)
夫内經謂因而飽食筋脉横解腸澼為痔夫痔病之候
亦多矣此獨舉飽食一端者蓋飲食人之大欲存焉推
此則它可觸類而知也五痔者一曰牡痔二曰牝痔三
曰脉痔四曰腸痔五曰血痔肛邊發露肉珠狀如鼠乳
時時滴清膿血曰牡痔肛邊生瘡腫痛突出一枚類口
膿潰即散曰牝痔腸口顆顆發㿔且痛且痒水血淋瀝
曰脉痔腸内結核有血寒熱往來登溷脫肛曰腸痔若
血痔則每遇大便清血隨下而不止若酒痔每遇飲酒
發動瘡腫而血流若氣痔則憂恐欝怒適臨乎前立見
腫痛大便難強力則肛出而不收治法大抵以解熱調
血順氣先之蓋熱則血傷血傷則經滯經滯則氣不能
行氣與血俱滯乘而墜入大腸此其所以為痔也諸痔
出血肛門間别有小竅下如血線不與便物共道痔久
不愈必至穿穴瘡口不合漏無已時此則變而為漏矣
蓋腸風臓毒之與痔漏同出而異名也歲積月累滛蝕
腸頭濕爛可畏此蟲為之害也其間執劑又當為治蟲
也又有腸風痔脉痔雌雄痔皆五痔之别名也其状初
生悉在肛邊或如鼠乳結小核痒痛注悶甚者身熱惡
寒諸方論之皆因房酒過度久嗜甘肥不慎醉飽以合
隂陽擾血脉腸癖㵕漏衝注下部肛邊生瘡變為痔疾
治法如覺痔作便服通氣丸槐角丸熱食者服諸利湯
疎利藏腑及浴洗熏熨以取内消切忌酒麵辛熱房室
肥膩稍存縱嗜欲腐潰膿血或逗流滛汁歲月已深穿
穴成漏即湏用寸金錠子三五次痊也其次服餌調節
謹慎合宜未有不差者矣
方
治崩中及痔方(出千金方)
蝟皮人參茯苓白芷禹餘糧乾地黃
槐耳續斷(各三兩)蒲黃黃蓍當歸艾葉
橘皮白歛甘草(各兩)白馬蹄(酒浸一次炙令黃)牛角
腮(各四兩)鰻鱺魚頭(二十枝)猪蹄懸甲(二十一枝炙)
右為末蜜丸梧子大酒服二十丸日再稍加
鹿茸丸(聖濟緫錄)治諸痔漏牡痔脉痔腸痔血痔等
鹿茸(酒浸炙令黃)附子(炮裂去皮臍)龍骨(碎研)黃蓍(炙剉)桔梗(炒)
生乾地黃牛膝(去苗酒浸焙)芍藥人參白茯苓
(去黑皮各一兩一分)枳殼(去瓤麩炒)當歸(切焙)蝟皮(炙焦)芎藭槐子
(微炒)白礬(煆火令升盡)桂(去皮三分)黃連(去鬚各一兩半)蒲黃(炒一兩)
右為末煉蜜丸梧子大每服三十丸空心煎柏葉湯
下日晚再服
神效散治洗痔凡富貴之人多嗜慾酒色過度喜怒
不常致生痔漏或如鼠乳連珠或糞門腸頭腫流膿
漏血其痛如割不可忍者但是諸種瘡痔漏及腸風
漏血此藥治之
苦參川椒苦葫蘆鮮荽子槐花枳殼
荆芥金銀花小茴香白芷連翹獨活
麻黃牡蠣(煆)威靈仙椿樹皮(各二兩)加老黃茄
子二箇(油炒)
右㕮咀每服五錢水六七碗葱白二枝煎五七服沸去
渣以盆盛藥水上坐先蒸後洗却以烏龍膏貼之卧
時用再以藥渣熬水如前洗之如此三五次夜則以
膏藥貼之常服葛花酒蒸香連丸多有驗
槐子丸(聖濟緫錄)治燥濕痔痔有雌雄皆主之方(方見本門久痔類)
槐實丸(千金方)治五種痔疾方
槐實(一兩)黃蓍枳實(麩炒)貫衆白术肉豆蔻仁
防風(去叉)荆芥穗樗莢(去皮炒紫色)苦參厚朴
麝香芎藭皂角子黃(炒各半兩)
右擣羅為末麵糊調丸如桐子大食前米飲下三十
九丸晚再服之
蝟皮丸(直指方)治諸痔出血裏急疼痛
槐花(微炒)艾葉(炒黃)枳殼(製)地榆當歸川芎黃
蓍白芍藥白礬(煆)貫衆(各半兩)蝟皮(一兩炙焦)頭髮(燒三錢各)
(存性)猪後蹄垂甲盈尺皂角(一挺去弦核醋炙黃)
右件藥搗羅為末煉蜜丸如桐子大每服五十九丸
未食前飲下
療五痔下血不止方
槐子五色龍骨槲葉(炙令紫色)乾薑芎窮當
歸蒨根吳茱萸(各六分)白歛附子(炮五分)黃蓍
(五分)大黃猪懸蹄甲(十四枚炙)髮灰(四分)
右搗末蜜丸空腹服如桐子大二十丸日二漸加至
四十丸若恐多服以意減之忌生冷炙猪魚蒜
黃蓍丸療痔
黃蓍青葙子漏蘆鱉甲(炙)狼牙(各五分)黃蘖
(四分)猪懸蹄甲(七枚炙)蝟皮(四分炙)白礬(十分燒存性)芫青(去足)
(翅)斑蝥(去足翅炒)蜈蚣(各十條炒)犀角屑(八分)
右為末蜜丸梧子大空腹以飲服二丸日二增之以
知為度忌一切油膩莧菜
治五痔衆醫者所不能愈者
秦芁白芷厚朴紫參乳髮紫苑(各一兩)
雷丸藁本(各二兩)石南䗪蟲(各半兩)貫衆(三兩)蝱蟲
(半兩)猪後懸蹄(十四枚)
右為末以羊髓脂煎和丸桐子大每服空腹米飲下
十五丸日二服若劇者夜一服四日後覺肛邊痒則
止八日後膿血出鼠乳悉瘥滿六十日則終身不復
發能久服益喜忌魚猪肉等物
收痔丸(直指方)諸痔通用
阿膠(炒酥)黃連貫衆(各半兩)盈尺皂角(去核醋炙)蝟皮(炙焦)
蜂房(炒焦)蛇皮(略燒)皂角刺(略燒)穿山甲(插入熱久灰中令焦)猪後
蹄甲(燒已上各存性)當歸川芎槐花(並用二錢半)
右為末米醋糊丸桐子大每服七十丸調氣用枳殼
散下消血熱荆芥煎湯下食前服
立聖丸(聖濟總錄)治五痔及腸風下血
槐花枳殼(去瓤麩炒二兩半)五倍子(去灰土)黃蓍(蜜炙切)
槐莢(各二兩)猪蹄垂甲(二十枚以上並各炒焦除令净)木賊(二兩半)
何首烏(米泔浸軟以竹刀切作片子焙乾扵石臼内搗末秤和入諸藥)臭橘(一百枚)
刺蝟皮皂莢針(四兩)榼藤子(二枚炒上四味各用蔵瓶一枚成用塩泥)
(固濟各届一穴出烟以灰火燒守候逐件烟盡退火各放冷取出研細)皂子(各三兩)
右為末蜜丸桐子大每服五十丸至百丸温酒空心
服
烏蛇散(聖濟總錄)治諸痔大腸下血
烏蛇(去皮肉骨酒浸炙)蝟皮(酒浸炙各五錢)槐子(炒)天麻黃蓍
桑皮(酒炙)枳殼桂(去皮)附子(炮裂去皮臍)當歸(焙)赤芍藥
(炙各三兩)白礬(燒半兩)麝香(研二錢)
右為散空心陳米飲調下二錢匕日晚再服温酒亦
得
蝟皮丸(聖惠方)治五痔下血疼痛裡急不可忍
蝟皮(一兩炙令焦黃)槐子仁(二兩微炒)龍骨(二兩)槲葉(一兩微炒)乾薑
(半兩炮裂剉)熟地黃(乾一兩)當歸(一兩微炒)茜根附子(用裂炮一)
(兩去皮臍)芎藭(半兩)梹榔(一兩)黃蓍(一兩剉)吴茱萸(半兩湯浸七遍焙乾)
(為末)
右為末蜜丸如桐子大每食前以粥飲下三十丸至
四十丸日三
治痔腫硬發歇疼痛久不瘥宜服此方(聖惠方)
雷丸(一兩)紫參(半兩)當歸(一兩)白芷(半兩)槐子仁(一兩微炒)亂髮
(一兩燒灰)貫衆(三兩)黃蓍(一兩剉)䗪蟲(一分炒微黃)石南(三分)蝱蟲
(一分去翅足炒令微黃)藁本(一兩)猪後懸蹄甲(七枚炙令黃焦)
右為末蜜丸如桐子大每服食前以粥飲下三十丸
釣腸丸(危氏方)治久新諸痔肛邊腫硬或生瘡痒時有膿
血又治腸風下血及肛門脫出並宜服之亦治男子
婦人下血
栝蔞(二枚燒存性)蝟皮(二箇碎剉爐内燒存性)雞冠花(剉微炒五兩)白
礬(微枯)綠礬(枯)白附子(生用)天南星(生用)枳殼(去瓤麩炒)附子
(去皮臍生用)訶子(煨去皮各二兩)半夏(二兩)胡桃(取仁十五兩燒存性不油者入)
(礶内)
右為末以醋糊丸桐子大每服二十丸空心臨卧温
酒下遠年不瘥者服十日見效久服永除根本并除
腸風等疾一方用鷄肉無胡桃
槐子丸(出聖惠方)治五痔下血痛不止
槐實龍骨(去土研)槲葉乾薑(炮)當歸(剉炒)茜根
黃蓍(剉炒)吴茱萸(湯洗焙乾炒各一兩半)附子(炮裂去皮臍一兩一分)大
黃(蒸三度炒二兩半)猪懸蹄(十四枚炙)
右為末蜜丸如桐子大每服空心米飲下二十丸日
二服
治五痔下血不止衆治無效宜服此方(出聖惠方)
石南(一兩半)槐實(一兩半微炒)黃蓍(一兩半)貫衆(一兩微炒)附子
(一兩炮裂去皮臍)蝟皮(一枚燒灰)黃礬(一兩燒灰)烏蛇(三兩酒浸去皮骨酥塗炙)
(黃)白礬(一兩燒灰)髮灰(一兩)露蜂房(一兩炙微黃)枳殼(一兩麸炒)
右為末蜜丸桐子大每空腹及晚食前桑枝湯下三
十丸
如聖散(出聖濟總錄)治諸痔
白蝟皮(二枚燒)雞冠花(炒)皂莢針(炙各二兩)栝蔞(一枚焼)
胡桃(十枚燒)槐花(二兩炒)樗莢(二兩酥炙)黃蓍(炙)枳殼(麩炒各二)
(兩)白礬綠礬(各二兩半水飛)
右為散每服二錢匕酒和下或作丸服
如聖丸(出聖濟錄)治五種痔疾
枳殼(去穣麩炒)威靈仙(去土)陳橘皮(紅各一兩)續斷(炒)白礬(飛過)
當歸(炒)乾薑(炮)附子(炮去臍皮)生地(焙用熟乾地黃)連翹(炒)槐
莢子(各半兩炒香為度取莢内子)
右為末蜜丸桐子大每服十丸陳粟米飲下空心食
前日二服如年深者加丸數疼痛甚者當日見效
黑神散(出王氏傅濟方)治腸風痔疾
羌活(去蘆頭)黃蓍黃荆實蔓荆實狗脊(火燎去毛)
枳殼(去穣麩炒)梹榔栝蔞(以盛盡藥為度不拘枚數去子留穣)
右味除栝蔞外等分為末入栝蔞中盛於沙合或瓦
罐子内鹽泥固濟煆通赤候冷取出藥末更别用藥
如後
荆芥子白蕪荑(二味與前等分)木香(比前減半)
右為散每服一錢匕空心茶酒調下日三
蝟皮散(出聖濟總錄)治五痔
蝟皮(炙)鱉甲(醋炙)當歸大黃(蒸三度炒各二兩)露蜂房(炙)
蛇皮(炙)藁本(去苗土)桂(去粗皮各一兩一分)猪後懸蹄(十四枚炙)
右件藥搗羅為散每於空腹煮白粥飲調下三錢匕
服日二服
治五痔及脱肛(出千金方)
槐白皮(三兩)猪脂(半斤)松子桃仁(各十枚)巴豆(七枚)薰草
(一名薰陸)辛夷甘草白芷(各半兩)野葛(六銖)
右㕮咀煎三上三下去滓以綿沾膏塞孔中日四五
過蟲死瘥止痒痛大佳一方無葛
黃蓍丸(出濟生方)治五痔出血疼痛
榼藤(煨用肉半兩)川續斷(酒浸)黃蓍(去蘆)貫衆附子(炮去皮臍)
黃礬(别研)蝟皮(燒灰)當歸(去蘆酒浸)阿膠(蛤粉炒各一兩)香麝(别研一字)
右為末米糊丸桐子大每服七十丸空心米飲送下
氣壮多熱之人免服
皂刺丸(出直指方)治疼痛而復痒
皂莢刺(二兩燒烟盡存性)防風槐花蛇床白礬
白蒺莉(炒去刺)枳殼薑黃(各半兩)蜂房五倍子(各一)
(分)
右為末醋調草粉糊丸小豆大每服五十丸以苦楝
根煎湯下仍用童子尿熱入白礬末淨洗肛門
誥後丸(出聖濟總錄)治痔
連翹附子(炮去皮臍)桂(去皮)槐莢白礬(枯飛)杜仲(去皮炒)
枳殼(去穣麩炒)黃香當歸(切焙)藁本
右件藥等分為末蜜丸桐子大每服十丸米飲下空
心日二
藜蘆湯(出聖濟總錄)洗痔
䔧蘆附子莽草蛇床羌活獨活當
歸苦參芍藥(各一兩)蜀椒(去目半兩)
右味搗篩每服兩撮生絹袋盛桑松柏枝各一握生
薑一塊拍破銀石器中以水三碗煎熟去滓傾入器
中乘熱薰候温洗之
黃蓍丸(出聖惠方)治五痔下血不止疼痛壅塞不通
黃蓍(一兩)蝟皮(一兩炙令焦黃)當歸(一兩微炒)桂心(三分)槐子仁(二兩)
白礬(燒一兩)麝香(一分細研入)枳殼(二兩炒黃)附子(一兩炒去皮臍)白
花蛇(一兩酒浸微黃炙)
右為末蜜丸桐子大每服食前煎栢葉湯下三十丸
拔毒散敷掃痔腫毒處
大黃黃柏白芨石膏黃芩(各五錢)白歛
黃連梔子(各三錢)朴硝
右末用井花水調塗
宣毒散丸
苦參荆芥當歸川芎玄參白芷(各半兩)
牽牛(一兩半)烏蛇(一條)青黛(半兩)
右先將牽牛巴豆肥白者去殼十粒慢火燒令色黑
去巴豆不用只用牽牛同前九味為末將煨熟大蒜
擂細看稀稠得所即時糊丸桐子大每服空心以鹽
酒送下一十丸
如神丸(一名烏蛇丸出聖濟總錄)治腸風五痔
烏蛇(酒浸去皮骨炙)大黃(濕紙裹煨)防風(去蘆各二兩)黃蓍秦芁
(去苗一兩半)枳殼(去穣炒)蝟皮(炙黑焦)陳皮(浸去白焙)土蒺莉(炒去)
(角)
右為末蜜丸桐子大每日空心酒下三十丸夜卧更
服當日血止痛定
丁香爛飲丸治痔
丁香木香廣茂三稜丁皮(各二分)
右為末水浸蒸餅丸如桐子大每服三十丸食後白
湯下
乳香丸(出和劑方)治諸痔下血肛邊生肉或結核腫疼或生
瘡痒痛或大便難肛腸脱出又治風腸下血無問新
久及諸漏根在臓腑悉能治之
枳□(麩炒)牡蠣(火煆)蓽澄茄芫花青(去頭翅足炒黃色)大黃
(蒸焙)鶴虱(炒各半兩)白丁香乳香(研各一兩)
右為末粟米糊丸梧桐子大每服十丸至十五丸如
治腸風臘茶清下諸痔煎薤白湯下諸漏煎鐵屑湯
下並前服一方無白丁香
枳殼黃蓍丸(出經騐良方)治痔
枳殼黃連(各五兩)白雞冠黃蓍(各一兩)荆芥(二兩半)
右為末糊丸每服三十丸荆芥湯下
洗痔訶子散
訶子甘草大黃荆芥白芷三賴子
藿香防風(各等分)
右藥煎湯洗
治男子婦人痔瘡
黃連(一兩)松香(二兩)黃栢(一兩)銅青(二兩)明礬(一兩生)輕粉(三錢)
(半)
右為末乾敷上先用稻草一小把鹽一兩煎湯熏洗
每一日洗二三次敷前藥
洗方(出危氏方)
黃連黃芩荆芥蛇床子(各一兩)側柏葉(四兩)兒
茶鏡面草蚵皮草(各一握)
右用新汲水煎傾盆内薰候通手却洗
三香丸(出聖濟總錄)治五痔
乳香(半兩研)安息香蜜陀僧(研各一分)巴豆(七粒去皮油)丹
砂麝香(研)砒霜(研各半錢)蝟皮(一枚炙搗為細末)
右為末用水化炊餅丸菉豆大每服一丸空心冷茶
清下
黃連阿膠丸(出永類鈐方)治諸痔解熱調血用枳殼丸散送
下或黑豆煎湯下解裏熱先用此
追風毒剉散治諸痔藴熱腫痛大便不通用追毒剉
散加枳殼煎服
神效方(出聖惠方)治五痔有頭疼痛可忍
生槐煎皂角(二兩炙去皮子)麝香鰻鱺(炙)雄黃莨
菪(炒)丁香(各二分)木香(一分)
右末以槐煎和丸分為五丸取一淨瓶可一升以掘
地埋之著一疊子於瓶上鑚疊子作孔内大瓶中灰
蓋之後内藥一丸燒之令安稳以下部著疊孔上坐
便通汗其盡一丸藥即上内痔以藥一丸内下部立
效仍不住熏忌魚熱麵等一方無木香
小槐實丸(千金方)治五痔十年者
槐子(三斤)白糖(一斤用炒)礬石硫黃(各一斤)大黃乾漆
龍骨
右末四味其二種石及糖並細研内銅器中一石米
下蒸之以綿絞取汁丸藥末併手丸桐子大隂乾酒
服二十丸日三稍增至十丸一方治久痔温水下
槐皮膏(和濟方)治榖道痒痛痔瘡及内外諸痔腫核結硬
或發無時痛不可忍或肛邊生瘡赤爛浸潰鼠乳附
核久不消散
槐皮楝實(各五兩裂或作豆䜴)甘草(刪繁用蜂房)白芷(各二兩)
當歸(二兩)桃仁(五十箇)赤小豆(二合)
右剉以成煎猪膏一斤微火煎白芷色黃膏成取摩
瘡上日再并𨗳下部刪繁方無當歸治腎勞虛或酒
醉當風所損腎藏病肛門腫生瘡因酒房傷發瀉清
血肛門疼痛蜂房膏
槐角丸(御藥苑方)治腸風疾痔大便澁滯氣結不通飲食衰
少面黃肌瘦或下血不止或在便前或在便後者宜
服
槐角(一斤炒令焦熟㨂净)黃蓍枳殼(麩炒)熟地(乾)當歸防
風(各四兩)木香(一兩)
右末麵糊丸桐子大每服六七十丸不拘時温米飲
下
黃金散
黃栢黃芩白芷藿香零陵香甘草
甘松(各等分)
右㕮咀黑豆一勺相和水二碗煮二十沸去滓洗却
要生肌藥
聖丸子(直指方)諸痔通用
榼藤子(重一兩者三个去穣炙酥)猪牙皂角(二兩酥炙)蝟皮(一兩炙令焦)
大皂角刺(二兩燒各存性)没藥(别研)槐角(各三錢)麝香(少許)
右為末酒麵稀糊丸桐子大每服三十丸枳殼散下
一方翻花脱肛磨五七丸塗
七物湯(聖濟總錄)薰痔
乾蝦䗫(一枚剉碎)皂莢(三挺剉)艾(一握)鱉甲(二枚切片)雄黃(一兩)麝
香(一錢)草烏(二枚)
右剉均穿地坑内看熟火一斤方塼一片中心鑚孔
子蓋坑口旋入藥一撮披衣薰
療五痔散(肘後方)主酒客勞及損傷療下部中傍孔起居
血縱横出及肉方
赤小豆(四分炒)黃蓍(三分)附子(炮)白歛桂心(各一兩)芍
藥黃芩(共二兩)
右為散酒服方寸日三止血
又方(肘後方)
藜蘆大黃黃連(各半兩)楝木子(十四枚)桃仁(十四枚去)
(皮尖)巴豆(四枚去心煮)萞麻(十四枝一名狗&KR0008;)
右㕮咀以猪脂一斤煎三沸去滓傅贅肉上日三外有
此膏内服紫雪丸併行療大便急去血或至一升數
合面少血色足内傷風冷積年多變痔
大黃(五分)甘遂(二分)黃芩(一分)乾薑附子(各四分燒)桃仁(三十)
(枚去皮尖)葱白(七枝)
右水六升煮一升半先服半升稍安又服半升湏臾
血發又服半升未斷候發日再作不過三劑瘥忌猪
肉等
治一切外痔翻花鷄冠痔三十年者大如蒸餅者赤不
可治興功神效
鍋底煤朴硝(半兩)雌黃(半兩)雄黃(半兩)膽礬(三錢)白礬(四兩)
(半)
右合研細依次乾鍋内以瓦器蓋之鍋上留分寸恐
藥滚起先發頂火仍發底火庶上下火力俱透煆令
青烟盡為度取出用紙攤在地上出火毒如白礬未
甚煆過單取白礬再煆以枯為度然後一處研細再
入滴乳没藥少許每用甘草湯調傅日四五次夜間
兩次自然焦黑硬脱落無瘡口腸頭三日自收如日
傅夜不傅亦可凡欲傅藥先用温湯洗痔揾乾敷藥
如再敷再洗再傅三日覺疼無妨直敷直乾落為度
仍服釣腸丸須依局方自合方有異效
艾葉散(出聖惠方)治五痔下血不止宜服
艾葉(半兩炒微黃)黃蓍(一兩半)白龍骨(一兩)地榆(一兩)枳實(一兩)
(半炒微黃)白芍(一兩)熟地(乾者一兩)
右搗羅為散每服三錢水一盞煎六分去滓食前温
服
治五痔及腸風瀉血等(出聖惠方)
鷹頭草(半兩)甘菊花(半兩)地榆(半兩)黃蓍(一兩)金蘿藤(半兩)黃
藥(半兩)榼藤子(半兩煨用肉)
右末以軟飯和丸桐子大每服食前粥飲下三十丸
加味四君子湯(出三田方)治五痔下血面色萎黃心忪耳鳴
脚弱氣乏口淡食不知味
人參茯苓白术甘草(炙)黃蓍白扁豆(蒸各)
(等分)
右末每服二錢以湯點服一方有五味子無甘草
洗痔方
海桐皮荆芥甘草節苦參葱黑豆
右等分剉成粗粒水五升煎湯洗凡塗藥一次洗湏
一次
催痔散治五痔種疾
穿山甲(七片火煆)螻蛄(一个煆)血餘(一兩燒灰)黃&KR3486;魚(一箇糞釭内片時)
(火煆過了)腦子麝香(各少許)
右為末用貼
痔瘡方
蛇蛻&KR1181;麻子荆芥油頭髮皂角穿山甲(各等分)
右先用輕粉煎湯洗淨瘡口後用六味烟薰
治痔頭疼痛有瘡膿血不止(出千金方)
朱砂(二錢)砒(半錢)麝(二分)巴豆(一粒去油)安息香阿魏(一分麵裹)
(煨熱)
右為末蒸餅丸黃豆大每日空心枳殼湯下一丸十
日取效
蜜陀僧丸治一切痔疾面色萎黃
蜜陀僧(燒赤)白礬灰(各一兩)槐子仁(炒)雞冠花鐺墨
(各半兩)皂莢灰(一分)
右為末以麵糊丸梧子大每服二十丸煎栢葉湯下
空心服之
蝟皮散治痔
蝟皮(一枚)黃牛角腮(一對)鯪鯉甲(二兩)猪牙皂角野猪
肉桕子葉(四兩)
右用新瓶一隻盛新瓦子蓋口紙泥封乾後煆過赤
放冷取出研為散入麝香少許每服二錢七服用胡
桃仁一枚分作二服研細温酒調下久患不過五七
服差夜卧更深服
神妙湯(出聖濟總錄)薰洗痔疾
&KR1181;薢栝蔞根甘草五倍子䜴葱白(切)
右等分研每服一二兩水兩碗煎數沸盆盛坐薰痔
候通洗
黃蓍丸治牝痔下血
黃蓍枳實(各二兩炙)烏蛇(炙)當歸赤石脂(各一兩)蝟
皮(二兩炙)
右末蜜丸空腹服酒下如桐子大二十丸日二服更
不加減不利忌血猪肉魚蒜臭物
蜜陀僧散(出聖惠方)治五痔下血疼痛不可忍
蜜陀僧(半兩細灰)橡實(半兩)肉荳蔲(半兩去殼)地龍(一兩微炒)榼藤
子(一兩)煨蝦梹榔
右為散每服食前以粥調下一錢
六神丸(出聖濟總錄)治五痔腫痛
鶴虱金星石(煆酒淬三過各一兩)芫青(五十箇去足翅生用)皂莢仁
(一百个)磁石(煨醋淬十遍)鉛丹(各一兩研)
右為末用荷葉四五重裹放飯上蒸一饋取出研勻
别取白礬一分泡水和丸桐子大每服十丸麝香酒
臨卧時連三服未效再一二服
治外痔亦治惡瘡瘑瘡
珍珠雄黃雌黃(各一兩)竹茹(二兩)猪膏(一斤)
右為末内猪膏中和調又切亂髮半鷄子大東向煎
三上三下髮焦出其痔先用鹽湯洗拭乾後傅
寬腸丸散治年深日近痔疾
當歸荆芥枳殼香附甘草(各等分)
右為末米飲調下二錢
玉龍膏
白礬(指頭大)膽礬硫黃(各二如豆大)硼砂(五粒豆大)砒(指頭大)
右同入黑盞内火煆過候冷取出入乳香末黃丹各
半錢朱砂三錢研勻每服少許油調塗一日三次至
三四日其痔瘤皆黑色便不用只用催落藥
治痔瘡
雄黃(五分細研)没藥(二錢五分明淨者)白礬(半飛半生)五倍子(炮過)五
靈脂(一錢去石煉退頭烟)
右研仝極細末用紙花子貼瘡上
五灰散(出肘後方)治五痔不問内外牝牡寒温勞濕悉主之
鱉甲(治牡痔)蝟皮(治牝痔)猪左懸蹄甲(治腸痔)蜂房(治脉痔)
蛇蜕(治氣痔各等分)
右燒存性隨證位一分為末井水調二錢空心臨卧
一服一方有麝香無蝟皮粥飲調下一方亦以傅瘡
上五劑不差更服一名鱉甲散各半兩炙用
取痔千金方(出家藏經騐方)可用甘草節同葱白煎湯用新茟
頭點藥水輕輕洗淨休破了痔頭成漏難治
砒霜(色黃明者三錢)白礬(明淨者十兩)虢丹(一錢水飛過炒)蝎稍(以稍尾全)
(者七个洗淨瓦上焙乾)草烏豆末(一錢小而緊滑者去皮揀生用)
右用熱便鉄銚炭火煆紅放冷揩拭净先下白礬焼令
滚沸次下砒霜拌勻攪合候沸定三兩次了礬乾烟
盡為度放地上出火毒研為末方入草烏黃丹蝎稍
同研收於新瓦礶内埋地内乾處二日取出如痔痛
旋加乳香没藥末少許入於前藥内如用先以甘草
水或葱水輕輕洗淨休破了以生芝蔴油調或蜜調
毛翎掃痔頭或用茟點藥少許於痔上坐卧以痔頭
向空處椅子開穴坐草蓆亦開穴以肛門坐空處待
黃水自然滴下十日内乾又五七日内其瘡乾痂自
落連根去了生好肉平後登厠於野處不可登後架
坑上恐舊糞觸了房室油膩鮓物等一月遠者不出
十日可取盡近者化為水連根去好肉臨安曹五醫
痔本刀鑷人因黃院子薦引為宋高宗取用此方愈
後官至觀察使一士夫内鄕亦苦此十餘年如四五
枚櫻桃大血出如箭因過金陵遇醫重請之用此藥
斷絶根經騐方云昔隆慶府安住一内子久患得此
方調治遂除其根重謝之後每調官不敢相忘必多
治饋重感其意慨然以方授之甚属秘藏安屢製以
施人無不效者僕聞而求之不可不𫝊
薰洗方(出經騐良方)
槐花(半兩)蓮房(一箇)五倍子(三个研細)荆芥(五錢)地榆皮
右為末每服半兩水一碗瓦器煎入朴硝白礬各三
錢重先薰後洗之
五灰膏(出危氏方)治藏府一切藴毒發痔瘡不問遠年近日
形如雞冠蓮花桃核牛乳或内或外並皆治之
蕎麥灰(半升)荆芥老杉枝山白竹薊柴
右柴竹截作三尺長以斧劈破成片每取束晒乾於
火上燒過置鐔内為灰防為風化候燒盡却以水於
窩内煮出灰汁又用酒漏以花帛實其竅置蕎麥灰
於酒漏内以所煮四般灰汁淋之然後取汁於窩内
慢火熬汁約取一小碗候冷入石灰虢丹同和成膏
以瓦瓶貯之上用石灰傅面不令灰氣臨用時郤出
石灰冷水調開令病者以水洗洗净痔瘡仰卧合起
一足先濕紙於瘡四圍貼護却用竹篦挑藥塗痔上
湏更痛息用紙揩去藥再塗如此三四遍要痔瘡如
墨樣黑方止以水洗淨每日常置冷水一盆以葱湯
和之日洗三五遍六七日膿穢出盡其瘡自消
治痔方
槐花(半斤猪臓使五个盛線縳砂鍋煮熱取出槐花焙為末)薄荷百藥煎
當歸黃連(各五兩為末)
右麵糊丸桐子大每服五十丸至百丸空心米湯送
下
上馬散(出楊氏家藏)治五種痔疾初可以消散痛不可行坐
者
朴硝薄荷荆芥枳殼蓮房(各等分)
右㕮咀每服用一兩水三升煎三五十遍薰洗痔
上未效再用即愈
治因痔疾阻大便秘結(出本事方)
牽牛(四兩瓦土炒)青皮(二兩)威靈仙大戟大黃(各一兩)
右為末量人大小每服一二錢至三錢用蜜酒調下
湏用熟水潄口服
傅痔方
斑猫(十个)輕粉(半錢)馬牙硝(三十枚)紅椒(一錢)黃皮(半錢)
右為末先用皂角荆芥洗令净拭乾用麻油調藥
聖五丹(出直指方)治痔
雄黃葉子雌黃朴硝綠礬明白礬(各半兩)
右件各别磕碎以銀窩一入雄黃二入雌黃三入朴
硝四入綠礬五入白礬圓瓦片蓋定灰火煆一日夜
看青烟盡有紅烟上方好候冷取出紙襯頓地用盆
出火毒一日夜入乳香没藥各一錢同研極細每抄
一匙煎甘草湯調外用鷄翎埽藥末蓋之日一次夜
一次自然乾硬而脱逐日湏用葱白煎入朴硝温洗
軟帛拭乾然後敷藥治痔猪膽膏猪膽七枚各取汁
以建盞坐炭火熬成膏用單紙攤傅湏用鮮槐根取
白皮煎湯温洗然後傅藥
没藥散(出聖濟總錄)治五痔消毒
没藥(一兩)黃礬白礬溺塗(火煆各半兩)麝香(一錢研)
右研令勻每用時先以葱湯洗拭淨以藥乾傅
乳石散(出聖濟方)治五痔花
花乳石(一兩煆研)乳香(去石研)膽礬(研)夜明砂地龍(去土)
(細末)
右等分研勻用時先以甘草湯洗痔淨以藥乾傅令
痔消釋
藥蘗散塗痔漏
黃蘗鉛丹黃連膩粉白礬
右等分為散先煎葱湯洗後用藥散一錢以塗之久
患不過三度一方無膩粉唾津調塗
五物湯(出聖濟總錄)薰洗諸痔
莨菪子(二兩)白礬(一兩通明者半兩生用半兩鉄器内盛慢火煆過)蓬砂
馬牙硝(各一分已上四味一處先碾碎)朴硝(五兩同前四味一處碾)
右用百沸湯一大碗藥末五錢匕浸薰洗痔痛處食
後夜卧以衣覆護只留痔瘡
綠雲湯(出聖濟方)治痔已用藥淋渫了貼痔
卷柏樗根白皮貫衆地骨皮朴硝(各一兩)
右搗篩每用十五錢匕葱二枝水五升煮四升去滓
葉熟渫之
二黃散(出聖濟總錄)塗痔
黃蘗(一兩)黃葵花乾生地(半兩)白芨(半兩)青黛(二塊)
右五味為散先渫了用朴硝水塗之乾即易之以瘥
為度
療五痔衆醫所不能療神方(出肘後方)
雷丸(半斤熬)䖟虫(半兩)石南草(半兩)藁本(二兩)猪後懸蹄(十四)
(枚燒令焦)
右搗下以羊髓脂調和先食飲服十五丸日冄劇者
夜又一那十四日痒止更八日膿血盡鼠乳悉愈滿
六十日終不發也忌魚猪肉大神效
硫黃散(出聖惠方)治五痔疼痛久不瘥
硫黃(一兩)蛇黃(一兩全星者火燒令赤碎)白礬(一兩)鰻鱺頭(一枚)鯽魚
大者(一頭開肚去腸入四味在内以麻皮纏之泔泥包之令乾燒烟盡取出)
右研如粉每服食前粥飲下二錢日三
龍涎散
龍骨蜜陀僧花蕊石黃栢(各一分)
右為末每用少許乾傅上生肌
洗法(出三因方)
海桐皮蛇床子(各一兩)香南藤葱白(切各三兩)
右水一斗藥五兩煎减半去滓候温著手輕洗以絹
拭一法用槐白皮煎淋渫取佳
治痔瘡方
當歸蓮花蕊(各一兩)牽牛頭末(四兩)紅土(少許)
右用新瓦上焙乾為末每四錢好酒調下利三五行
為度如不利來日再依前服比及服藥休喫夜飯來
日早空心辰時前後先食熟肉四兩約至己午時前
後服藥大有神效夘時即止
治痔方
苦參(四兩半)血竭(四錢)椿樹皮(二兩乾者)芫荽子(約二合淨即去積)
右㕮咀水半碗酒半盞煎六分臨發空心服
薰藥
麻花(三錢)蜈蚣(一条)水銀粉(一錢半)婆娑石(二錢)青氣礬(二錢)
明礬(二錢)雌黃(二錢)雄黃(半錢)血竭(一錢)
右將青明雌火煆存性研細加血竭雄黃為末傅之
用唾調傅
治痔良方功如神
白礬黃丹熖硝(各等分)斑猫(不拘多少)
右先用黃丹斑猫同炒焦取斑猫煎湯了去斑猫將
已炒黃丹及白礬熖硝入在湯中洗而後薰冷時盛
貯再煖薰而復洗湏臾加丹礬硝三件洗三次過五
日其疾自乾浴此湯一次用時湏加三件
烏玉丸治内外翻花痔
大黃(一兩炮)厚朴(二錢半)枳殼(一兩)猪牙皂角(五錢)
右為末擂芝麻丸桐子大每服三十丸用米湯下
治痔方(出本事方)
信砒(一兩燒烟盡)榖精草(三錢)白礬(一錢)硼砂(三錢)
右為末綿塊點藥撲上如痔乾可用水調傅
聖治方痔藥
白礬血餘石竹(各半兩)胡椒(二十粒)
右用瓦礶盛泥固濟猛火煆通紅取出去泥用藥細
研為末五更時用不語津調敷痔頭上不過三服效
治内痔大腸頭痛
仙茅白术石南(各一兩)郁李仁(三錢)
右為末每服一錢薄荷酒送下
治諸痔疾(出本事方)
塗杉朴硝大黃側栢(各等分)
右㕮咀礶内煎二十沸於礶坐糞雞痔疾堪下手則
洗之效
又方(出本事方)
枳殼甘草荆芥香附子(炒去毛)
右等分為末每服二錢米泔湯調下
清凉散(一名當歸湯)治諸痔熱證大便閉結(方見本門痔漏類)
薰洗方(出危氏)
槐花荆芥枳殼艾葉(各等分)
右㕮咀煎白礬湯或明礬泡薰洗佳
神驗散(出聖濟總錄)治痔
當歸(焙一兩)白礬(二兩)桑蛾(二兩黃紫色者)木耳(二兩)
右為散每服一錢匕粟米粥調下空心服
異功散(一名犀灰散出傳信適用方)治五痔腸風瀉血外痔及脱肛
下痔四邊努肉如乳皆治
黃牛腮角(一枚碎)蛇蜕皮(一条白者)猪牙皂角(五根)鯪鯉甲
(半兩)
右入瓦瓶内黃泥封固候乾先以小火燒令烟出後
用大火煆令通紅為度取出攤冷為散先用胡桃肉
一枚分作四分取一分臨卧時研如粉温酒送下便
睡先引出蟲至五更時用温服禦散二錢七分至辰
時更一服雖患年深日久過三服瘥永除根
木瓜丸(出聖濟總錄)治痔
木瓜(一兩成片晒乾為末三分中留一分下藥)梹榔(三枚為末)白礬(一兩)甜硝
(一分)
右用生麵旋起酵作一蒸餅糊相勻裹藥置火煮其
上香熱乃去餅搗藥二百杵如藥乾即糊潤之為丸
桐子大每服二十丸空心木瓜香水湯下其藥内不
見鐵犯火
木香散(出聖濟總錄)貼痔
木香梹榔(大者)黃連(各一分)莽草(半兩)
右為散每服五錢匕水二碗煎二三沸薰洗後用温
水調以紙花子貼之
四妙散(出聖濟總錄)治蓮花痔及雞冠痔等貼
白芨白歛木鱉桑螵蛸(各半兩)
右為散湯磨乳香調令稀稠得所攤故帛上貼次日
連皮折更無瘡痛效
四香湯(出聖濟總錄)治丈夫婦人久患痔不論有瘡無瘡
莎草根(一兩)黑狗脊(半兩)甘崧草黃熟香(上好極香者各一分)
右搗篩每使五錢匕水一碗煎五七沸盛在深盆中
便令患者於上面坐圍衣被薰之勿透氣味下得手
便淋渫患處直候藥冷即止不得揩拭便益覆卧一
時許若渫了臨卧將被以火焙稍煖妙
槐子酒(出千金方)治五痔十年者
槐子(二斗)槐東南枝(細剉一石)槐東南根(細剉二石)
右大釡中十六斛水煮五斛澄清更煎取一石六斗
炊二斛黍米上麯二十斤釀之攪令調封泥七日熟
取清飲適性常令小小醉合時更煮滓取汁淘米及
洗器不得用水湏知此事忌生水故也一方有槐柏
皮細剉一石
大豆帛方治榖道痒痛繞腫起裏許欲生肉突出(方見)
(本門脉痔類)
換腸散(外痔不用)
草烏(生一个)白薑(一指大)白礬(一錢飛)
右為末乳香一錢研勻每用半錢葱涎調塗於肛門
内不久其痔自脱遂用落藥
三神丸治僧痔道痔(僧覺海少年患痔其形業比冰霜此緣飽食久坐知痔疾不必)
(酒色過度矣)
枳殼(炒)白礬皂角(燒存性)五倍子(等分)
右為末蜜丸桐子大每服二三十丸温水食前服
洗痔方
防風當歸川芎(各等分)
右剉細煎水去滓候熟温淋洗瘡用軟帛拭乾傅煎
藥
治翻花痔久不瘥
地骨皮乳香(一兩)麝香(五分炒末)
右為末每服二錢米飲送下兼米飲傅瘡上
渫藥
馬蹄香蒼术荆芥(各二兩)
右剉細以水三升煎數沸先噓後洗
薰法(出子金方)治五痔
蝟皮(方三指大切)雄黃(事大研)熟艾(雞子大)
右為末用瓦器以灰入實一半如焼香法安長桶内
坐其上薰之烟氣口出為佳凡一度永瘥勿犯風冷
忌雞魚等物
貼藥
蜀葵子(半兩)蟬蜕(五个)梹榔(一个末)
右棗子三枚取肉研細搜和藥如覺硬滴少蜜研成
膏量大小貼於病處
治痔蓮子散吕子厚朴此累年用之立效
蓮子(十四个)草芽茶(十四个)乳香(隨意入)
右搗了以紙裹煨透先以黃連湯洗患處然後以藥
生貼之
三黃丸治痔
黃連黃栢槐花(炒變色各等分)
右搗末麵糊為丸每服三十丸米飲下酒亦可
立效散治風窠爛痔
苦參卷栢澤蘭葉(各一兩)
右焙為末每服二錢無灰酒調下
治痔神方
黃葵(隂乾)風化朴硝(各等分)腦子(少許)
右以蜒蚰置器中摻藥末於上令作水以桑葉貼之
立愈
治痔良方
白蓮花蕊白牽牛頭末芫荽子(各三錢)
右入土硃少許為末空心熱酒調傅
乳香丸治内外痔
枳殼梹榔(各四兩)皂角子(四十灰炒熱)
右為末用水糊丸桐子大每服二十丸用酒下米湯
亦可食前服
寬腸丸
黃連枳殼百藥煎(各等分)
右為末用水糊丸桐子大每服三十丸用米湯下
治諸痔痛
大蜈蚣(一條)大青州棗(三个)白礬(一塊如棗大)
右蜈蚣白礬為末用棗肉丸分作二圓燒烟用竹筒
透引烟薰痔
治痔方
白礬乳香泥礬(少許)
右為末用好醋二升熬成膏痔上貼
理痔方
五靈脂(四錢)膩粉(半兩)麝香(三十文)
右為末先用甘草湯後用津唾調抹痔上痔濕作乾
撲
薰痔方
官桂(三分)蛇床子(五錢)蛇蜕(一條)
右為末每服用一錢煎湯薰洗
收痔方
白歛白芨(各一兩)黃丹(二兩)
右為末輕粉麝香各少許麻油調敷立效
治痔疾腸風
半夏(湯炮洗七次)黃蓍枳殼
右為末薑汁糊丸如菉豆大每服三十丸温酒空心
下
椿皮丸
臭椿花(刮去粗皮焙乾四兩)蒼术枳殼(各一兩)
右為末醋糊丸桐子大空心食前米飲下三四十丸
清心湯諸痛痒瘡瘍皆属於心心主血熱諸痔受病
之原
黃連(一兩)茯神(去木)赤茯苓(各五錢)
右為末蜜丸桐子大每服一百丸食前米飲下止宜
食白米粥疏腸胃
能消丸治五痔腫痛下血不止或榮衛滯澁身體疼
痛大便風閉不通
葳靈仙(十兩)木香
右為末蜜丸桐子大每服五十丸荆芥湯下不拘時
勝金丸
雌黃(五錢研)白礬(一兩研)麝香(一錢研)
右研勻釅醋半盞銀器中慢火煎一半傾乳鉢内研
内勻再傾入器内熬成膏麝香少許研更入蒸餅心
少許和丸菉豆大每服夜卧温漿水下十丸仍用一
丸手中心漿水調開塗痔三年者三五服瘥
應痛散治痔
荆芥穗桑根白皮地榆(各一兩)
右為散每三錢匕水一椀同殠橘二枚拍破煎三五
沸傾入就薰瘡下的手方可洗仍服後藥
至聖丸
殠橘(一半去穣核剉)枳殼(半斤)黃連(去須五兩)
右麩五升於銀石器内慢火炒令麩黑於地去火毒
不用麩將藥為末用皂角一百枚去黃以水一升於
器内煮令熟爛如膏與前藥末同拌和丸桐子大每
服二十丸温米飲下不拘時日二服
普濟方卷二百九十五
