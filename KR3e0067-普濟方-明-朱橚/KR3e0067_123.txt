普濟方卷一百二十四明周王朱橚撰
傷寒門
歌
定數歌括
甲一乙二丙三當丁四戌五己六鄉庚七辛八壬
屬九癸十論流坎地行
傷寒平氣歌己酉辛猪乙卯春坤元己未丑中因火
運癸巳加臨定六氣不及平氣生戊戌辰午庚子
對庚寅反得配庚申六陽太過還平氣相反隂陽
子細尋
傷寒五運所屬歌括戊亥午申皆是火己寅屬木未
酉金子辰水位丑卯土萬兩黃金學也輕
傷寒天符例司天與運同是名天符星
假令戊子日戌為火運子為火氣只是天符此日
病者因半也傷寒歲會例運與支同是也
論傷寒南政司天脉歌
南政司天北在泉厥隂右寸不虛言太隂左寸休
言應少隂兩手寸不顯
論傷寒北政司天脉歌
北政司天南政同厥隂左尺不離宗太隂右寸休
言應少隂兩手寸無蹤
論傷寒南北二政逐年六氣脉不應總歌訣
南太丑未北辰戌左寸不應不須疑南厥己亥北
寅中右寸不應脉來遲北司丑未南魁罡右尺不
知何處藏北厥乾巽南坤艮左尺不應莫休忙子
午南少北卯酉雙手可口多不就坎離北少南門
戸兩手尺脉俱無有
傷寒南北二政司天括法
南政司天甲子己丑年順遷
北政司天乙丑金木水火土逆遷
歲神之氣是司天左進三辰為在泉天背南面言
左右北地左右面南言司天便為三氣客地為終
氣必應然地左間居中之氣欲知地氣自排連
司天主一年之天氣為前三氣管一年
司地主一年之地氣管後三氣
訣法一年移一位以至六居而環會矣然上下相
臨隂陽相錯而變由生也氣相得則和不相得則
病主勝客則病逆也客勝主則病順也主客之勝
而無復也所為三隂三陽自有盛衰之理也
假令少隂在中則厥隂居右太隂居右此不可易
也少隂則主寸尺不應厥隂司天在泉當在右故
右不應太陽司天在泉當在左故左不應也
假令辛亥年此政六氣補瀉即是客氣退司天地
二位是厥隂風木餘郊此
一陽明土下厥隂風木二太陽水下少隂君火
三厥隂木下少陽相火四少隂火下太隂土
五太隂土下陽明燥金六少陽木下太寒水
丙戌庚壬子午年兩尺不應乙辛丁亥癸丑未年
兩尺不應已後都應但逢申巳年南政以下皆此
政
論傷寒南政隂陽脉交死歌
甲寅甲申厥隂位右是太陽左少隂南政隂陽脉
交死厥隂主位取三辰
又曰
己丑己未交地左右是少陽左少隂南政隂陽脉
交死太隂主位取三辰
又曰
己亥己巳交天右右是少陽左少隂南政隂陽脉
交死太隂主位取三辰
又曰
甲子甲午交地左右是太隂左厥隂南政隂陽脉
交死少隂主位取三辰
又曰
論傷寒南政三隂司天脉歌
甲子甲午少隂位右是太隂左厥隂兩寸不應司
天脉不取三辰行土運
又曰
己巳己亥厥隂位右是少隂左太陽兩寸不應司
天脉不取三辰行土運
又曰
己丑己未太隂位右是少陽左少隂兩寸不應司
天脉不取三辰行土運
論傷寒南政三隂在泉脉歌
甲寅甲申厥隂位右是太陽左少隂兩尺不應在
泉脉前取三辰行土運
又曰
己卯己酉少隂位左是太隂右厥隂丙尺不應在
泉脉前取三辰行土運
又曰
甲辰甲戌太隂位右是少陽左少陽兩尺不應在
泉脉前取三辰行土運
又曰
論傷寒北政隂陽交死脉歌
乙辛丁癸己亥年右是少隂左太陽北政隂陽脉
交死厥隂主位交天左
又曰
丙戌寅壬辰戌年右是厥隂左陽明北政隂陽脉
交死太陽主位交天左
又曰
己辛丁癸卯酉年右是厥隂左太隂北政隂陽脉
交死少隂主位交地左
又曰
丙戊庚壬辰戌年左是厥隂左少陽北政隂陽脉
交死太陽主位交地
論傷寒北政三隂司天脉歌
丙戊庚壬子午年右是太隂左厥隂兩尺不應司
天脉不取三辰行金運
又曰
乙辛丁癸己亥年右是少隂左太陽兩尺不應司
天脉不取三辰行木運
又曰
乙辛丁癸丑未年右是少隂左少陽兩尺不應司
天脉不取三辰行水運
論傷寒北政三隂在泉脉歌
丙戊庚壬寅申年右是太陽左太隂兩寸不應在
泉脉前取三辰行土運
又曰
乙辛丁癸卯酉年右是厥隂左太隂兩寸不應在
泉脉前取三辰行火運
又曰
丙戊庚壬辰戌年右是少隂左少陽兩寸不應在
泉脉前取三辰行火運
圖解傷寒運氣說
經曰夫天地之氣勝復之作不形於證診脉法曰天地
之變無以脉診此之謂也歲運更移順交作變而生病
者亦隂陽之常理也謂歲當陽在左而反於右謂歲當
隂在右而反於左左交者卜死若左右獨然非交是謂
不應惟庚申己亥辰戍丑未八年有應也謂寸尺反者
死謂歲當隂在寸而反見於尺謂歲當陽在尺而反見
於寸若寸尺反者死若寸尺獨然非反見是謂不應唯
卯酉四年應之故運有南北政令脉有寸尺交反又如
此政兩寸當沉細不應而反浮大移於兩尺脉沉細不
應是謂交如此者死謂如南政而寸當沉細不應而反
浮大移於兩尺沉細不應是謂反如此者死若寸獨然
或尺獨然不應者非交非反也上病而已舉此為例餘
歲同法故經曰必先歲氣無伐天和粗工不知呼為寒
熱攻寒令脉不變而熱疾已生制熱令寒脉如故而寒
疾又起欲求其適安可得乎夭狂之由卒於此也蓋六
脉與運氣勝復臨遇正當行令正當運化之時而脉動
不相同似諸論政之則大同小異若交氣交連時日及
期而見無相先後不及太甚方謂之平若差之者當其
病脉也當先立其年以知其氣左右應見然後乃言死
生也凡三隂司天在泉上下南北二政或左或右兩手
寸尺不相應皆為脉沉下者仰手而沉覆手則沉為浮
細為大者也若不明此法如過淵海問津豈不遇乎區
區白手不能曉明也若能參䆒氣運脉法詳考圖局尺
寸相應不相應明其補瀉而施治可謂偹矣其運圖者
諸本不載其文令依素問五運論至其要論啟玄子註
解仲景圖局具列於後使我同志意曉其意又何不逹
於聖意哉
文甲芍甘附子尊茯苓四逆乙相吞丙内調胃君
須記五苓丁戊更兼庚茯苓甘草須尋己梔子䜴
内壬癸辛
廉字號十證
廉甲梔厚乙梔姜丙是真武丁禹粮戊内四逆己
調胃桂枝庚後小柴強
武字號十證
武甲小柴乙建中丙内大柴神有功丁柴加芒戊
調胃承氣桃核己中攻庚柴龍骨牡礪妙辛壬兩
字刺期門癸中用藥知何是救逆湯加品味行
砂字號六證
桂枝加桂破甲吉桂甘龍牡乙排連丁戊抵當丙
調胃輪流破己扺當元
陽明四十四證
木字號十證
調胃木甲是陽明乙丙戊己小承分丁庚壬丙大
承氣癸中白虎自来辛
土字號十證
土桂甲己乙廂真丙是䓢蔯抵當丁戊庚辛屬大
承氣壬圭茱莄癸五苓
金字號十證
金甲麻元最喜新乙丙調胃便来親丁曰小承堪
作伴從戌至癸大承尊
火字號十證
火豉梔子甲戊君猪苓丁丙乙虎分癸中蜜導猪
膽汗麻壬小柴庚己辛
水字號四證
陽明水甲抵當湯乙使茵蔯偏好強梔子蘖皮尋
丙隊麻黃小豆水丁方
少隂二十三證
天字號十證
天甲麻黃細辛高麻附甘草乙相包黃連阿膠丙内用
丁戌附子己庚桃辛内茱萸壬猪膚癸中甘結有功勞
人地二號共十三證
人甲苦酒丙白通半夏散中乙家逢丁丙白通猪
膽汁戊中真武有神功通脉四逆須尋己辛用猪
苓四逆庚壬癸大承兼地用甲承四逆乙丙同
假如末二支上數到寅申二字只為少陽證
少陽一證
假如母字號下三證丑寅二字三合巳酉丑為號
太隂三證
少陽太隂合四證
紀母二字號共四證
少陽一證小柴胡太隂第二桂枝除第三證中四
逆輩桂加大黃丙相如
厥隂十九證乾字號十證
乾甲鳥梅乙虎差當歸四逆丙中猜當四加吳姜
丁妙戍巳四逆庚瓜蔕茯甘於辛升麻丸姜連苓
參癸内棑
坤字號九證
坤甲四逆通脉分乙丁白頭丙桂尊戊内小承庚
四逆己中梔子豉為君辛吳茱萸謁記取壬小柴
胡常在心
痓濕暍等證
痓五證
甲乙戊丁治痓尋桂枝續命問活人葛根承氣須
詳用丙是括薑桂劑循
濕六證
濕申窮源用五苓乙宜梔子蘖皮平猪苓丙内為
佳劑丁位麻
上太陽一十六證
日字號十證
上太甲乙丁桂枝丙加葛根加桂時戌内尋證隨
方治桂加厚朴己相隨庚加附子辛芍藥去芍壬
中加附知桂枝麻黃各半癸後人學者記心機
月字號六證
先刺池府甲桂強乙中桂枝二麻黃白虎加參尋丙内
丁桂二越婢一湯桂去桂加术茯戊芍藥甘草己尋常
中太陽六十六證
貪字號十證
貪中甲乙葛根湯丙加半夏入前方根黃連苓丁
丙戊己庚中是麻黃辛壬大青龍最妙癸小青龍
是本鄉
巨字號十證
中陽巨甲小青龍貴加杏丙刑蹤桂枝乙丁戊壬
癸麻黃湯中己辛庚
禄字號十證
麻黃甲禄最為良桂枝乙丙妙神方姜附子桂戌
芍藥麻杏甘膏己丙相桂枝甘草庚堪用辛茯桂
甘大棗湯厚甘半參壬丙癸茯桂术甘癸是常
文字號十證
下太陽三十九證
震字號十證
太陷胷元震甲方乙丙戊内大胸湯丁大柴胡己
小陷庚中小陷白散強辛壬期門堪可刺小柴胡
在癸中藏
離字號十證
小柴胡湯離申丁柴胡加桂乙相侵丙柴桂姜己
十棗五苓散妙出於
兊字號十證
兊甲甘草瀉心湯乙赤石脂禹餘糧旋覆代赭於
丙麻杏甘膏丁丙藏戊癸參庚大柴妙己大黃速
心湯辛中瓜蒂壬無藥白虎加參癸是方
坎字號九證
坎中甲乙虎加參丁黃苓加半夏生丙内無藥
五運六氣主病圖說
夫主五運六氣隂陽虚實無越此圖經曰上天也
下地也謂天周也五行之位天垂六氣地布五行
天順地左回地羕天東轉木運之後天氣常餘氣
不加君火却退一步加相火之上故五歲退一位
右遷故曰左右周天餘而復會會遇也言天地之
道常五歲曅餘氣遷加復與五行座再會而為歲
法也周天謂天周地位非天六氣也
識傷寒鈴法歸號總例歌括
上陽日月辰與巳中陽午上起貪星下陽子震兊
離坎陽明卯木順相生逢申便是勞復證寅上須
安霍亂名寅申少陽紀一證太隂丑母用心精少
隂子起天人地痙亥暍卯濕未乘若問厥隂歸號
處乾坤巳亥亦分明調理傷寒真妙訣萬兩黃金
價也輕
傷寒鈴法看病字號歌括
日月俱為上太陽日十月六各分張貪巨禄文廉
武破六十六法屬中陽震離坎兊三十九此訣名
為下太陽陽明木火土金水四十四證五行藏紀
屬少陽只一證太隂三法母身傍少隂子起天人
地二十三種是尋常乾坤厥隂一十九霍勞各六
莫輕忘痙五暍三濕亦六就中仔細為消詳陽證
一百六十六隂證四十五條章仲景元來為此數
總於前證盡包藏後學若還通此法強如端坐檢
名方
痙濕暍脉病證治法
痙五證
痙甲
發熱無汗反惡寒剛痙應從表實看鬱熱感寒筋強直
葛根湯下便能安
痙乙
發熱汗出不惡寒此名柔痙亦難安表虚感濕太陽病
葛根劑或桂枝煎
痙丙
太陽發熱為表病其脉還當大且浮今反細沉名曰痙
瓜蔞桂枝湯可投
痙丁
太陽之病發汗多致令陽微筋不和不必盡因寒濕得
小續命湯用之瘥
痙戊
身熱足寒頭項強面赤目赤證非常有時頭熱還搖動
有時口噤背反張其脉沉遲并弦細治法還宜承氣湯
濕六證
濕甲
太陽關節痛而煩脉細沉時作濕看小便不通大便快
但當利水五苓煎
濕乙
濕家體色似薰黃身熱而疼豈可當此是濕家脾色現
便宜梔子栢皮湯
濕丙
背強頭汗欲得衣膈間滿噦小便稀渴而不飲口中燥
亦須選用五苓醫
濕丁
下之額上汗微微小便利而喘者危下利不止亦死證
麻黃加术頗相宜
濕戊
發熱身疼面色黃喘而頭痛脉猶強病在頭中寒濕重
瓜蒂如神搐鼻良
濕己
一身盡痛不能移發熱日晡所劇時此名風濕脉沉細
麻黃薏杏甘草醫
暍三證
暍甲
太陽身熱惡寒時汗出還教渴不支此因中熱名為暍
人參白虎用之宜
暍乙
太陽發熱脉微弱身痛而重最難當此由夏月傷泠水
五苓瓜蔕並稱良
暍丙
發熱惡寒身重痛脉來遲芤細而弦灑然毛聳小便後
手足逆泠自生寒小有勞時身即熱口開而喘齒痕乾
汗下温針俱不可清暑益氣法東垣
上太陽脉病證治法十六證
日甲
陽浮隂弱衞中強身熱還教汗不藏嗇嗇惡寒翕翕熱
鼻鳴乾嘔桂枝湯
日乙
太陽頭痛熱烘烘汗出之時又惡風榮衞調和邪亦解
桂枝湯裏有竒功
日丙
太陽為病項背強汗出之時又惡風桂枝葛根湯可主
祛風和表亦為功
日丁
太陽之病本屬表誤下還令氣上冲可與桂枝湯解外
裏虚須更變而通
日戊
太陽三日已發汗若吐若下若温針不解相將成壊證
桂枝不中再尋思
日己
桂枝本為解肌藥酒客不喜桂枝湯喘家却須加朴杏
吐者服之膿血傷
日庚
發汗之餘漏不乾小便澁閉屈伸難桂枝附子湯煎燎
歛液回陽病即安
日辛
下之脉促胸間滿煎與桂枝去芍飡此是陽虚表漸入
散邪通氣始能安
日壬
太陽脉促客邪干下後陽虚更惡寒桂枝湯中除芍藥
却加附子一枚煎
日癸
發熱惡寒脉更微此時吐下汗皆非有熱無汗身應痒
桂枝麻黃各半宜
月甲
先服桂枝煩不解風池風府刺之安大陽經病風邪泄
再與桂枝愈弗難
月乙
桂枝服後形如瘧大汗之餘脉更洪桂枝二與麻黃一
觧散寒邪榮衞通
月丙
桂枝汗後更煩渴脉大而洪亦可危散熱生津和表裏
人參白虎療之宜
月丁
發熱惡寒太陽病熱多寒少脉尤微此證無陽何可汗
桂枝越婢按方施
月戊
頭項強痛身發熱雖經汗下邪猶結心下滿痛兼停飲
桂枝去桂加苓术
月己
脉浮自汗小便數筋急心煩虚證多反與桂枝攻其表
得之便厥可如何煩躁咽乾并嘔逆乾薑甘草劑調和
厥愈足温當益血芍藥甘草治其疴胃氣不和或讝語
調胃承氣用之瘥若更燒針重發汗四逆湯煎慎勿訛
中太陽脉病證治法六十六證
貪甲
太陽中風項背強無汗惡風几几搖解表葛根湯可治
微汗之時病即消
貪乙
太陽陽明合病攻裏虚寒甚客胸中隂性下行必自利
亦與葛根主治同
貪丙
太陽合病與陽明有時但嘔不下利邪氣相干氣不和
葛根湯加半夏治
貪丁
太陽病本桂枝證醫反下之利不止喘而汗出兼脉促
葛根芩連湯主此
貪戊
無汗而喘復惡風痛連骨節及腰中寒則傷榮宜發汗
速用麻黃大劑攻
貪己
太陽合病與陽明喘而胸滿氣難平此非表實不可下
麻黃解表效偏靈
貪庚
十日以外脉浮細嗜卧之時病漸降胸滿脇痛柴胡服
但浮不細與麻黃
貪辛
發熱惡寒脉浮緊身疼不汗躁而煩大青龍湯餌之愈
一服汗者止後煎
貪壬
脉浮而緩身不痛體重乍輕兼中風更無發厥吐利證
妙者青龍大劑攻
貪癸
表未解時水氣停嘔而發熱𠻳聲聲水寒相搏因傷肺
小青龍劑療之平
巨甲
利減麻黃休發汗芫花逐水善調停如渴而煩除半夏
却入瓜蔞津液生噎者去麻加附子小便不利用茯苓
喘腫麻黃亦不用杏子仁添補肺經此是小青加減法
隨時消息要分明
巨乙
衞強榮弱證如何脉弱而浮表未和縱日久時須汗解
桂枝湯劑療其疴
巨丙
太陽未解下之早微喘應知氣不舒可與桂枝湯解表
更加朴杏逆方除
巨丁
表邪未解汗偏宜誤下須知是逆施欲解肌時微發汗
妙劑還當用桂枝
巨戊
發汗不觧復下之脉浮反下亦非宜初來本是柴胡證
今與桂枝且解肌
巨己
發熱身疼汗又無脉浮而緊表未除服藥微除還見衂
宜與麻黃湯劑扶
巨庚
脉浮而數法當汗發熱身疼屬太陽灑灑惡寒邪在表
麻黃湯劑用之良
巨辛
脉浮傷衞數傷榮榮衞之邪表病明速餌麻黃湯發汗
莫教深入别傳經
巨壬
自汗之時榮氣和風邪客衞汗尤多桂枝與服風邪散
榮衞和諧病得瘥
巨癸
中風臟亦無他證時時發熱汗尤多裏和表病汗之愈
宜與桂枝湯劑和
禄甲
傷寒在表脉緊浮不發汗時致衂流邪擁於經因迫血
麻黃湯劑療之瘳
禄乙
傷寒不便六七日有熱頭疼可下之小便清時還發汗
頭疼而衂桂枝宜
禄丙
發汗身涼為已解却纔半日又增煩脉浮而數邪猶在
更用桂枝湯則安
禄丁
已經汗下猶堅燥夜静晝煩表裏虚脉更沉微無大熱
乾薑附子最相須
禄戊
發汗之後身疼痛脉沉遲者榮血傷可與桂枝湯作主
新加參芍與生薑
禄己
汗後不可用桂枝汗出而喘表邪為麻黃杏草石膏劑
以散其邪正合宜
禄庚
發汗過多心下悸其人叉手自冐心此是陽虚氣不足
桂枝甘草劑宜斟
禄辛
汗後其人臍下悸隂邪上逆作奔豚茯甘桂棗湯煎療
降腎滋脾效莫倫
禄壬
發汗之餘腹脹滿内無津液客邪侵降氣和脾通壅滯
厚朴薑甘半夏參
禄癸
吐下表虛作頭眩心中逆滿氣冲胸更教誤汗身搖振
术甘苓桂奏竒功
文甲
發汗不解反惡寒得之應作表虚看芍藥甘草與附子
榮衞調和病即安
文乙
汗下交攻試問賢其邪猶在燥煩𫝊茯苓四逆湯能治
診更精微證下愆
文丙
發汗惡寒是表虚但熱還因裏未除調胃承氣湯宜服
泄實和中病可袪
文丁
汗餘煩渴胃中乾胃氣和時病即痊若更脉浮與有熱
服下五苓津液還
文戊
脉浮而數表邪干汗後重教渴且煩和表五苓兼潤燥
調其榮衛治何難
文己
汗出而渴用五苓汗而不渴費調停茯苓甘草湯宜用
表解衞和津液生
文庚
中風發熱六七日不解而煩表裏兼渴飲水漿還欲吐
是名水逆五苓諳
文辛
傷寒發汗吐下後反覆虚煩不得眠劇者心神顛倒甚
速將梔子豉湯煎
文壬
汗下之餘邪不散胸中窒塞熱而煩可用梔子豉湯吐
邪散熱除病必安
文癸
傷寒誤下五六日心中結痛客邪為身熱不去虚煩甚
梔子䜴湯急吐宜
廉甲
下之腹滿又心煩卧起都教不得安泄滿吐煩君記取
山梔厚朴劑宜煎
廉乙
丸藥下之熱不去正氣損兮邪氣畱熱在胸中煩不解
乾薑梔子劑宜投
廉丙
汗而不解熱難除汗出過多陽氣虚心悸頭眩身振振
須憑真武妙湯扶
廉丁
汗家不可重發汗心虚恍惚亂而煩小便巳時隂内痛
補心通水禹餘丸
廉戊
下之身痛利清榖隂盛陽微邪又牽救裏先須投四逆
攻邪然後桂枝煎
廉己
發熱頭痛脉反沉不差遍體痛難禁此為裏症虚寒甚
救裏宜煎四逆斟
廉庚
汗出少氣時發熱此是榮虚併衞強好與桂枝湯解散
調和榮衞即安康
廉辛
傷寒中風五六日寒熱往來胸不舒嘿嘿不欲思飲食
心煩而嘔費躊躇邪初入裏無定處或為之證更難拘
隨時加減宜詳慎和中解表小柴胡
廉壬
邪正分争結脇下寒熱因之自往來有時默默仍加嘔
愈病良方用小柴
廉癸
身熱惡風頭項強脇滿口渴手足温此名半表半裏證
小柴胡劑莫因循
武甲
陽濇隂弦内有寒腹中急痛建中餐不差亦是柴胡證
去苓加芍治之安
武乙
傷寒得病二三日欲傳未傳氣血虚心悸而煩先建裏
小建中湯主治須
武丙
誤下曾經十餘日鬱鬱微煩嘔不安心下急時因胃熱
大柴胡劑愈何難
武丁
傷寒不觧十三日嘔而脇滿本柴胡醫施丸藥非其治
潮熱重教發日晡熱已更加微下利此是邪乘腸胃虚
先與小柴湯觧表後入芒硝胃熱除
武戊
傷寒不觧又過經讝語方知有熱蒸自利脉和為内實
胃間客熱用調承
武己
其人熱結在膀胱下血宜先觧表涼外已解時少腹急
更用桃仁承氣湯
武庚
下之不解胸滿煩驚而讝語小便艱一身盡重難轉側
龍骨柴胡牡蠣安
武辛
傷寒腹滿讝語時寸緊而浮肝乘脾木行乘土名縱脉
當刺期門慎勿遲
武壬
發熱惡寒自汗出大渴腹滿小便通肝來乘肺名横脉
亦刺期門便見功
武癸
脈浮火迫必驚狂起卧不安耗損陽去芍桂枝加蜀漆
&KR0008;蠣龍骨救逆湯
破甲
針處被寒因起核必發奔豚氣上衝炙其核上各一壯
桂枝加桂便能通
破乙
火逆復下及燒針煩躁之時不可禁桂草龍骨牡蠣劑
火邪解散歛真隂
破丙
太陽過經十餘日心下温温欲吐之腹滿便溏煩鬱痛
此證柴胡湯亦宜若經吐下傷胃氣但欲嘔時便可知
當與調胃承氣劑下其胃熱復何疑
破丁
太陽中風病不解熱結膀胱欲發狂小便自利少腹鞕
畜血須知用抵當
破戊
脉沉而結病身黃小便不利茵陳湯便利如狂血證諦
抵當湯用瀉之良
破己
傷寒有熱少腹滿小便不利今反利有血當為畜積時
抵當丸子為主治
普濟方卷一百二十四
