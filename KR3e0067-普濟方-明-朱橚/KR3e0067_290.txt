普濟方卷二百九十明周王朱橚撰
癰疽門
便毒(附論)
夫腎為作強之官所藏者志也男女大慾不能以直遂
其志故敗精摶血留聚中途而結為便毒矣夫人脚腿
與小腹合縫之間精氣所出之道路也或觸景而動心
或夢泄而不泄既不得偶合隂陽又不能忘情息念精
與血交滯其不為腫結也幾希便毒處所上不在腹下
不在腿介乎兩間之中是也嘗怪世俗無知纔覺有便
毒證狀必以為熱氣所攻每每薄衣露足遂使寒邪乘
之熱氣轉不得散日復一日敗精宿血愈聚而愈結焉
不思一身宗筋上絡於舌本下聚於隂器筋得寒則急
急則縮甚至傴僂而不獲伸於斯時也百藥並陳亦難
責效况復從事於寒凉者乎治法散寒利熱泄其腎邪
活其血脈是為捷徑外此老人氣滯亦或有之
方
連翹湯治便毒腫結
連翹獨活川升麻射干木通桑寄生
赤茯苓甘草(炙各七錢半)大黃(生用)木香乳香沉
香(各五錢)
右剉細每服三錢水一盞半慢火煎服
復元通氣散治便毒初發用此方
穿山甲(酒浸炙焦二兩)天花粉(酒浸一宿焙)白芷舶上茴香
(炒)白牽牛末(炒)延胡索(擦去皮)南木香當歸甘
草(炙各一兩)青木香(半兩)
右為細末每服二錢温酒調食前服不飲酒南木香
煎湯下
治㾫毒
胡椒(十二个燒過五分)樺皮(一兩燒過五分)穿山甲(一兩蛤粉炒)皂角
針(一兩炒)山梔子(一兩炒)乳香(半兩)没藥(半兩)甘草(半兩)
右為細末每服二錢温酒調下食前服
雙解湯治便毒内藴熱氣外挾寒邪精血交滯腫結
疼痛
辣桂川大黃白芍藥澤瀉牽牛(炒去末)桃
仁(去皮尖乾各一兩)甘草(五分)
右為粗末每服三錢水一盞半薑五片食前服日兩
服先小便快熱從小便出後大便利皆是調毒
治便毒
大黃黃連枳殼甘草穿山甲
右㕮咀為飲子酒水各半盞煎十分濃露一宿次早
空心服上半日不可喫食便忌熱物免吐
又方
黃苽蔞大黃芒硝甘草節
右用水二盞煎至八分空心服調理甚妙
威靈仙散治發背便毒
威靈仙貝母白芷甘草
右㕮咀每服半兩酒水煎服
治男子婦人便毒驗如神
殭蚕(七个炒去絲)大黃(一兩)麝香(二字)硝(少許)
右為細末好煑酒調和必要起五更服之如過動即
可如不過再用一服已成膿者小便去之未成即散
千金托裏散治便毒惡瘡一服取效如經三五日已
成結腫核連進二三服為妙腫則先用烏龍膏貼之
蛇床子(炒)牡蠣(煆)甘草(節生用)大黃(各二兩)
右㕮咀每服五錢水一盞酒半盞隔宿煎露一宿次
早五更服如大便實加大黃入藥後令下去二三行
臟腑病隨藥去
治便毒絶妙
胡桃(五个)苽蔞(一个)樺皮(少許)
右燒存性為末酒調空心下
治便毒腫痛
雄黃乳香(各二錢五分)黃栢(一錢)
右為細末分作兩服以新水調傅自平
又方治便毒
大黃明礬胡桃肉(各等分)
右同研為末丸如彈子大空心不喇口細嚼一丸好
酒送下忌煎炒熱火物
退毒飲治便毒腫結
川山甲(半兩蘸法醋炙焦)木猪苓(三錢法醋微炒)
右為末每服二錢食前老酒調下次以法醋煑肥皂
研膏傅之妙
治便毒
木鱉子(一兩去殼)甘草節(一兩)
右為末好酒一椀煎之熱服
貝母丸治便毒瘰&KR0659;有效
貝母皂角子(各半斤)
右為細末用皂角半斤剉碎搓揉濃水濾過作膏子
和藥末丸如梧桐子大每服五七十丸早晨酒下凡
便毒證服二藥不效可服五香連翹湯十竒内補散
治便毒并治癰腫未有頭必效方
用牛蒡子一半炒一半生碾為末空心酒調服愈單
用牛蒡根傅之亦可
又方
用班猫七個去頭翅足為細末入海金沙半匙酒調
露一宿早空心服忌食至午飯小便中見毒方用粥
調理甚妙此方多效
治便毒
用楮桃三十二個酒煑服大病不禁二服無膿者隨
氣自散
皂角膏治便毒癰疽等
用皂角一條用尺以上者搥碎法醋煑爛研成膏傅
之屢效
膠方治便毒初發
用水膠以水溶開塗傅若便毒已大而軟則用魚鰾
膠於熱湯中煑軟乘熱研爛𫝊之或要換藥以熱湯
洗去
治便毒用紫背草研醋調傅之
治便毒初發
用生薑一大塊米醋一合薑蘸醋磨取千步峰泥敷
臖作處即效(千步峰即人家行步地上有高塊者是)
治&KR0146;氣即&KR1506;&KR0659;
血餘(一兩燒灰研為細末即人髮)錦紋大黃(一兩麵褁煨過)猪牙皂角
(三錢)
右半為㕮咀半為末先以㕮咀用水一盞半煎至七
分却入好酒二盞去滓調前件藥末空心服之前藥
分作三服
又方
知母(一兩)貝母(去心一兩)
右各為細末紅酒調下飲醉為妙更以酒調藥塗患
處
治&KR1506;方
穿山甲蚌粉(同炒)
右為末麻油輕粉調傅
石霜膏
風化石灰百草霜(等分)
右為末以酒醋調鵝毛順手掃起
治&KR1506;方亦治便毒
用大亁芭蕉葉熨斗内燒存性為末麻油輕粉打和
傅&KR1506;留頭以軟紗貼換易三次或散或破無痕一方
法醋生薑自然汁調𫝊
破毒散治便毒横痃已成未成隨即消散應效如神
滑石末(三錢)班猫(炒去頭翅足三個為末)
右二件和勻分作三服空心食前一日服畢少用茶
湯調下毒氣但從小便中出如小便疼痛濃煎車前
子木通燈心澤瀉湯頓服即已
治便毒𫝊藥
毒潰時用白芨没藥乳香血竭為末摻效
一醉散治疽&KR1506;
貝母香白芷
右等分為末酒服次飲酒醉為妙酒醒而病去矣
又方
煎犀角飲子調五苓散服
癤(附論)
夫癤者由風温冷氣搏於血結聚所生也人運役勞動則
陽氣發泄因而汗出遇冷温氣搏於經絡血得冷折則結澀
不通而生癤腫結如梅李也又云腫一寸二寸為癤也其不
消而潰者即宜捻去其膿至清血出若膿汁未盡其瘡合
者則更發也其著於頷頸腋下若膿不盡多變成瘻也
方
生乾地黃丸治熱毒瘡癤腫硬
生乾地黃(二兩)川大黃(一兩碎剉微炒)赤芍藥赤茯苓
甘草(生剉)王不留行遠志(去心)桂心川升麻黃
芩麥門冬(去心焙)人參(去蘆頭各一兩)
右為細末煉蜜和搗三二百杵丸如梧桐子大不計
時以温水下三十丸
防風當歸散治諸般瘡癤等毒熱瘡
防風(半兩)甘草節(半兩)赤芍藥(半兩)綿黃蓍(半兩)當歸(半兩)白
芷(半兩)左纏藤(半兩)皂角刺(半兩)肉桂(隂證用一兩陽證用半兩)大黃
(陽證用半兩隂證用一錢)
右㕮咀水四碗砂瓶内煎至兩碗入好酒一碗再煎
一碗放温作數起服内皂角刺左纏藤加衆藥五倍
漏蘆散治熱毒癰癤
漏蘆(一兩)木通(三分剉)川升麻(一兩半)赤芍藥(一兩)黃芩(一兩)
(半)桑根白皮(三分剉)枳殼(一兩麵炒微黃去穣)甘草(三分炙微赤剉)
右為散每服四錢水一中盞煎至六分去滓温服日
三四服
硝石散治瘡癤初生熱毒始結疼痛妨悶
川硝石(三分)紫檀香(半兩)甜葶藶(一分)莽草(一分)白藥(一分)川
大黃(半兩生用)白歛(半兩)
右為細散以漿水旋調稀稠得所塗於腫上亁即易
之以熱退消為度
乳香膏治軟癤
乳香(半兩細研)膩粉(一分)油(一兩)黃蠟(半兩)松脂(一分)蜜陀僧(一分)
(細研)
右藥先取油煎蠟松脂乳香洋後下粉蜜陀僧調和
成膏看大小用帛上攤貼日二換之
大黃散治熱毒生癤五臟壅滯及發背初欲結腫
川大黃(一兩剉碎微炒)梔子仁(半兩)黃芩川升麻(各一兩)甘
草(半兩炙微赤剉)
右為散每服四錢水一中盞煎取六分去滓不計時
候温服得快利為度
胡粉散治熱毒惡癤及諸瘡腫
胡粉黃連(去鬚)水銀(與胡粉同研令星盡各一兩)糯米(十粒)赤小
荳(十四粒)
右為細末以麻油和諸藥并水銀調令勻薄塗之
治軟癤雖出水熱痛不止方
赤小荳(四十九粒)乳香(半分)粉(半兩)
右為細散先去膿水後貼藥末三兩上效
水調膏治軟癤一切腫毒
黃皮白歛甘草
右等分為細末水和少蜜調貼之用井水佳
治軟癤赤腫疼痛不可忍方
天靈蓋(一枚塗酥炙令微黃)麻鞋底(一雙多年故者燒灰)
右為細末以油和塗之
治軟癤熱毒不散疼痛不止方
食草猪糞冬瓜皮(等分燒灰)
右為末先用鹽漿水洗了以生油調塗以差為度
治軟癤
亁生薑末銅青
右等分和勻香油調𫝊留口子先用䓤椒湯洗净軟
拭亁傅之来日便愈神效
又方
生椒末釡下土(各等分)
右醋和調之千金方有麫末
又方
狗頭骨芸臺子(各等分)
右為末醋和傅之
石灰散治瘡腫軟癤立效
乾薑石灰(等分)
右爛搗入清油相和捏作餅子罨在瘡腫上
治軟癤
荆芥銅綠(等分)
右為細末猪骨髓調塗
治癰癤結腫赤熱者方
用水磨半夏塗之燥便復塗
治軟癤熱毒不散疼痛不止方
以麻油四兩熬亂髮如雞子大成膏入烏猫兒糞末
一分調勻塗於緋帛上貼之
又方
用鯽魚取蒿柴火燒令燋搗羅為末入生油調貼於癤上一方治
骨疽腫熱未破已破或膿不已用銅器煮焙乾焦為末脂油調傅
治軟癤
用建茶盞搗羅為細末油調傅之
又方
用枳殼大者一枚剜去穰令空地上磨令口平以調
麫糊搽四唇霑在癤上自破膿溜出盡更無瘢㾗
治瘡癤已結未結赤腫者
用大天南星一個陳者為細末生麫與南星等分生薑自
然汁調塗腫處熱腫者只用水調不用麫(一方加薄荷汁塗)
治軟癤屢安再作者
用桑螵蛸燒灰存性麻油調傅
又方(一名呼膿開口膏)
用雀抱卵殼燒灰存性為末入輕粉少許麻油調傅
此物難得只以鷄子抱退殼如上法用亦可一方用
烏鷄圓卵殼燒灰存性為末以綿蘸入瘡口頻易
治軟癤
用螺螄殼燒灰真麻油調塗
又方
用椑樹上自起薄皮火炙乾為末麻油調傅
治癤子方
凡癤無頭者吞葵子一枚不得多服
又方
以燒葛蔓灰封上自消一方牛糞灰封之亦佳
又方
用鼠粘根葉貼之
又方
用水雀屎傅之
治瘡瘍諸熱毒疱軟癤及停耳名二白散
用風化石灰不以多少鷄子清拌勻和作彈子大日乾
火煆研為細末凡瘡癤初結清油調傅已破乾摻若
停乾令患者側卧患耳向上摻藥以乾為度次日患
者以爪爬去耳内藥再用藥末摻不過二三次退愈
治瘡腫軟癤立效
用瀝清不以多少瓦銚中火溶帶性碾為細末用天
南星磨水調藥塗瘡立效
治軟癤不作頭及癰腫未有頭
用茅針濃煎和酒服
茺蔚子治癤子已破
用益母搗傅瘡妙
治軟癤
用黃米粉米於鐵器内炒黃色以新汲水調勻塗瘡
上用紙乾貼不再撲可待自落
治軟癤
用覆盆子葉微炒為末油調紙花貼
獨珍膏治軟癤諸熱毒疱瘡
用五倍子炒焦為末油調紙花貼一方水調塗仍入麻油數點
療熱腫癤
&KR0008;膠數塗一日十數度即差療小兒癤子尤良每用神效
五葉湯治遍身熱癤及瘡瘍等
用五葉草不拘多少水煎三五沸作浴湯洗之
治癰癤方每覺有痛疼似作癤癰或發寒熱便宜用
生粉草節大横紋者尤妙不炙不焙只用日釃為末以酒
調煮熟去滓稍熱服連進數服為妙
蜞針法
癰癤不拘老少初發熱腫即以井邊淨泥傅之有一點先乾
處即瘡正頂以大筆管安其上却用馬黃蜞一條安其内頻以
冷水灌之蜞必吮其腫血出毒如毒大蜞小須用三四條方見效
蜞必死以水救活若血不止藕節上泥止白茆花亦佳
治惡癰癤腫破
用胡堇草搗篩與松脂乳香花桑柴炭亂髮灰同熬如
彈丸大如有其病以熱酒磨一彈丸服之其疼痛立止
治瘡癤癰腫熱腫
以大黃末水調傅之
治癰癤
以甘蕉根搗傅之效
治瘡癤腫毒
以車螯殼燒灰二度各以醋煆搗為末又甘草等分酒
服以醋調傅腫上妙
治諸癰腫發背及癰癤已潰爛疼痛
用薔薇殼更炙熨之即愈
諸瘡口不合(附論)
夫諸瘡腫皆是風邪熱毒所為若重觸風寒則冷氣入於瘡令
血澀不行其瘡則常有膿水不知疼痒經久則瘡口不合也
方
降真香散治惡瘡封閉瘡口
降真香木香騏驎竭白芷白歛黃連(去鬚)黃蘗(各半分)
右生搗為細末不計時候用傅瘡口即差
歛瘡散
軟滑石花蘂石鷄内金(各半兩)白歛(二錢半)號丹
(煆)滴乳香(各一錢)白芨(三錢半)
右滑石花蘂石炭燒通紅碗覆泥地一復時為細末
次入餘藥末研和亁摻神效
騏驎竭散治諸癰破成瘡口膿帶清薄宜用合瘡口
長肌肉方
騏驎竭(一兩炒令紫色)生人骨(一兩燒灰人牙是也)古銅末(三分)鴿糞
(一合乾為末)
右藥都細研如粉貼之如瘡口深作紙絍子引散入
瘡口裏面候肉生即合瘡口
桃花散治諸瘡口不合生肌藥
赤歛(炒)白歛(炒)黃栢(炒已上各三錢)輕粉(一錢)
右為細末用䓤白漿水净洗上藥
燼藥收瘡口
用水二升香油二斤傾在鍋内煎水亁滴油在新汲
水内成珠若成珠為油熟方净草二十兩塊子净待
熟再下白芨半斤同煎熟又下白歛六兩煎熟又下
净洗頭髮剪碎四兩下同熬熟後用芝麻油四兩煎
熟放在罐中却用新汲水一盆傾藥在面上去粗下
水底取藥用後四兩熟油和勻用紙絍撚蘸藥絍入
瘡口内立應膿出常用水蓋如要用時傾去水取藥
了又水蓋之
木香摻收瘡口方
木香鷄心㯽榔號丹(煆各一兩)輕粉(五分)
右細末摻
保安歛瘡方
白歛白芨(各一兩)鷄内金(二兩)厚黃蘗(五錢)
右為細末井水調傅湏膿盡乃可用潰者亦能歛
盪洗方
蜂房白芷苦參川椒
右煎洗熱焮加荆芥
癰疽瘡口深大方
深山黃牛糞(塞湯瘡籐紙貼上三四日後)蜂房白芷大腹
皮(三件煎湯淋洗乾)
右以黃桑葉晒為細末撒摻常服酒調排膿内補散
飲醇酒食肥肉自然生肌深山黃牛吃百草平田牛
吃禾藁
歛瘡口方
白芨(一錢)赤石脂(一錢研)龍骨(少許研)當歸(二錢去蘆頭)
右為細末亁摻
羊髓膏治癰疽如作硬壊熱毒發瘡(方見癰疽發背作寒熱類羊髓)
(膏)
虎骨散歛瘡
烏魚骨龍骨虎骨(炙)天靈蓋(各等分)
右為細末亁貼瘡上
貼歛藥方合瘡
麥飯石(粗磨石是也曾作磨者尤佳火煆七八次煆紅入米醋中淬煆至三四次其石定細)
(碎用甘鍋盛煆通紅淬醋中煆過七八次可用)鹿角根(不用腦骨不用角箱只用角根三寸)
(火煆)
右等分為末先將舊净潔衣絹片净洗候亁約瘡大
小剪絹作一輪子中留一小口却用一小銚子熱少
米醋約用多少將前藥投醋中候冷攤絹輪子上貼
瘡一日一換此方救人累效不可疑藥低賤而忽之
生瘡口桃紅散
龍骨(半兩)白礬(半兩飛)黃丹(少許飛)
右為末每用少許摻在瘡口上先用口含漿水洗净
揩亁用藥貼之以差為度一方有輕粉無白礬
乳香追毒丸追惡廻瘡活血出膿
巴豆(去皮一錢)白麫(一錢)黃丹(一字)
右研勻滴水和成捶千餘下丸作定子量瘡大小絍
之次以膏藥覆之
治諸瘡腫成瘡口不合并痔病穿破冷漏瘡口膿水常
出經年不乾者宜服此
鴿糞(一升)麝香(三分)
右將鴿糞於净地上周廻以火圍煆令烟盡别於地
上出火毒了入麝香細研為散每用食前以粥飲調
下二錢
神驗散治諸癰腫瘡及冷瘻不亁宜用長肌肉合瘡
口
雄黃(三分研為末)楦子(三枚和核切隂亁為末)
右先將雄黃末於銚子内以甆盞子蓋四面以濕紙
封縫於慢火上燒以濕潤物蓋盞底莫令水入其黃
作霜在盞子上候冷取出别取長肉膏藥不限多少
取其霜并楦子末一時拌和旋旋攤貼絹上如瘡口
深作絍子引藥入瘡内肉從裏長出到瘡口合之
瘡口已成大窟方
桑白皮(一分)當歸(半分)
右為末亁摻外用北艾蘸蜜水研細塞口
北艾湯癰疽瘡口冷帶膿水少肉色白久不合逐日
用北艾一把煎湯密室中洗仍以白膠燒烟熏之續
貼膏藥仍多服排膿内補散加味不換金正氣散
秦芃摻方治一切瘡口不合
用秦芃細末摻之
治瘡口
用細牛膝根如瘡口之大小略刮去粗皮頓入口中
留半寸以下壓在瘡口外即以嫩橘樹葉及地錦草
各用一掘許研成膏𫝊之其上牛膝能去惡血得惡
血常流而二草温凉止痛隨亁隨換十全之功一方
用光明牛膝酒煑飲醉為度仍攤紙上貼之予嘗有
癤毒之患點烙聽之者寡從之
乳香生肌散歛瘡口止疼痛
射香(一字)輕粉龍腦(各一分)白歛蜜陀僧
烏魚骨寒水石粉(各五錢)雄黃(三錢)白龍骨(五錢)
右為細末用漿水洗過瘡口後用藥亁摻
生肌散歛瘡大效
寒水石滑石龍骨烏魚骨(各一兩)蜜陀僧
枯白礬亁胭脂定粉(各半兩)
右為細末用藥亁摻瘡口上
生肌散治瘡口不合
没藥(一錢)黃丹(一錢火飛過用)赤歛(一錢)枯白礬(一錢)白膠(二錢)黃
栢(一錢)乳香(一錢)射香(二錢半)
右為細末先用䓤白鹽湯洗净揾亁敷藥末於瘡口
上
平肌散治諸瘡久不歛者
黃丹(二錢半)乳香(研)黃連(三錢半)輕粉(一錢)蜜陀僧花
蘂石(二味同煆赤色)白龍骨(各一兩)
右為細末入乳香輕粉黃丹同研令勻每用亁摻之
拔毒散歛瘡
大㯽榔(一個)紅娘子(一個)黑狗脊硫黃赤石脂
黃連(各半兩)輕粉(一錢)
右為細末每用藥少許亁摻患痛處
蘗皮散治惡瘡久不合
黃蘗末(三分)細甆末(一分)甘草末(一分)
右和勻亁𫝊
桃紅散收歛一切瘡惡瘡杖瘡速瘥
粟米飯(一兩炒黃)鉛粉(三錢炒)
右研勻亁貼之
平肌散治諸瘡久不歛
盧甘石(燒一兩半)龍骨(半兩)
右為細末每用亁摻患處上用膏藥貼之
牡礪散治收歛瘡口令亁
用牡礪一塊以破草鞋包縳入火内煆令通紅去火
候冷取去研隨用時旋入飛過枯白礬少許拌和傅
瘡口上
收多年不合瘡口
右以桑蛾研細末疼而效速燒作灰性慢而不痛並
亁傅
治瘡口大窟方
用生絲瓜或生地黃或芭蕉根取汁筆蘸抹
歛瘡口木香散
木香(一分)㯽榔(十個)白芨(半兩剉)白歛(半兩剉)鷄内金(一兩焙亁)
根子黃皮(一分)肉桂(一分)麝香(少許)黃薥葵花(一兩焙)
右味一時焙亁為末研細看瘡口大小逐旋滴水調
成膏於熱絹上貼每日一度換
麝香散住痛收歛瘡口生肌封口
海螵蛸龍骨白礬(枯)麝香(研)黃丹乳香(别研)
(各三錢)
右為末入輕粉拌勻甘草湯洗瘡𫝊藥用少許
歛瘡口黃丹散
黃丹(煆)白礬(枯)龍骨寒水石乳香木香(不見)
(火)黃連黃芩㯽榔膩粉(各三錢)腦子(少許)
右為末隨瘡亁濕用之亁則用温鹽湯洗濕净亁却
摻其上用不可太早湏膿血去盡臨好方用不然則
又臖作
栢皮膏治瘡口穿潰不差
鷄子(一二個煮熟去白用黃子將入深厚黑盞内盛於慢火上熬成黑油出為度)輕粉
(半錢)大栢皮川黃連檳榔木香(各一分為末)
右用鷄子油調封瘡口以乾為度如瘡依前熱赤如
火燒四畔腫硬不退再用白芨散塗之
諸傷瘡口封住痛
白芨五倍子炒赤石脂烏賊骨生血封口須研極細
末不然極作痛不止此藥治諸般惡氣及脚上膁瘡
蛇頭指痛一方加乳香雄黃白芷一黑散為末掞清
油蒸熟去滓用鷄毛洗瘡口却用上藥掞乾油調塗
治穢氣加號丹
生肌桃花散號丹白芷滑石兼上藥味通用瘡口水不乾枯
白礬穿山甲先灰炒焦更加龍鱗掞白芷一味瘡中聖藥
歛瘡口内消方
黃明膠一兩水半升消了入黃丹一兩再煮三五沸
又放温冷以鷄毛掃在瘡口上如未成即塗腫處自
消
治癰瘡中冷瘡口不合
用鼠皮一枚燒作灰細研封瘡口上
排膿收口
㯽榔大黃當歸羯羊角(火上燒刮下又燒刮)
右為末真麻油調傅口如未合加龍骨末少許傅之
即合但勿性急反為害
桃花散癌瘡口未歛瘀血多用此歛之
黃丹(隔紙炒一兩)明硫黃(三分)茱萸(炒三分)膩粉(四錢)
右為末麻油調傅濕則亁粉
諸瘡生惡肉(附論)
夫諸瘡及癰疽皆是風濕摶於血氣藴結生熱發於肌
肉成瘡久不差者多生惡肉四邊皮起而好肉不生此
由毒熱未盡經絡尚壅血氣不到故也癰疽已潰久
而良肉不生者由血氣未平惡肉有以害之也惡肉雖
得於風氣外摶亦以餘毒未盡故死肌敗壊侵蝕良肉
致宜以藥蝕去之癰壊後有惡肉者以猪蹄湯洗去
穢次傅食肉膏散惡肉盡傅生肉膏散及摩四邊令善
肉速生當斷絶房室慎風冷勞煩待筋脉平復乃可任
意耳不爾新肉易傷傷則重潰發發則禍至慎之慎之
方
蛇啣生肉膏治癰疽金瘡敗壊者
蛇啣當歸(各六分)亁地黃(三兩)黃連黃蓍黃芩
大黃續斷蜀椒芍藥白芨芎藭莽
草白芷附子甘草細辛(各一兩)韮白(一把)
右㕮咀酢漬再宿臘月猪脂七升煎至三上三下酢
盡下之去滓取傅日二夜一崔氏方有大戟獨活各一
兩無地黃黃連黃蓍續斷白芨芎藭白芷甘草
生地黃膏治癰疽敗壞生肉亦治發背
生地黃辛夷獨活(去蘆頭)當歸(切焙)大黃芎藭
黃蓍白芷芍藥黃芩(去黑心各半兩)續斷猪脂
(二斤)韮白(二七莖)
右除猪脂外并剉碎先熬脂令沸下諸藥煎候白芷
赤黑色以綿絞去滓甆合盛塗日三兩次
黃蓍膏療癰疽發壊出血生肉
黃蓍芍藥當歸大黃芎藭獨活白
芷韮白生地黃(各一兩)
右切猪膏二升半煎三上三下膏成絞去滓傅瘡口
中摩左右日三
莽草膏治癰疽敗壊生肉
莽草當歸韮白黃芩(去黑心)甘草白芷
大黃續斷(各一兩)猪脂(二斤)
右除猪脂外剉碎先熬脂令沸下諸藥煎候白芷赤
黑色以綿絞去滓甆合盛塗瘡日三次
芍藥膏治癰疽惡肉瘡蝕盡生肉
芍藥大黃黃蓍獨活(去蘆頭)白芷當歸(各一)
(兩)韮白(三分)生地黃(一兩半椎碎)猪脂(一兩半)
右將八味剉碎先熬脂令沸下諸藥煎候白芷赤黑
色綿濾去滓每取少許塗𫝊瘡日三五度
硫黃散治癰疽瘡蝕惡肉
硫黃(研)馬齒莧(研)䕡茹末丹砂(研各半兩)麝香(研一錢)
雄黃(研)白礬(研各半分)雌黃(研錢五)
右合研勻每用少許傅瘡日三兩次以惡肉盡為度
千金翼無白礬雌黃有蔾蘆膏和傅之又療癰疽無
丹砂廣濟方療癰腫膿潰瘡中有紫肉破不消以此
散傅瘡内蝕之
蔾蘆散治癰疽蝕惡肉
蔾蘆真珠末(各半兩)硫黃(細研)馬齒礬(燒令汁盡各三分)雄
黃(三分細研)麝香(一分細研)䕡茹(一兩)
右為細散每日二三上用少許傅瘡一法無真珠
劉涓子療癰疽先宜傅大黃食肉膏千金方食惡肉散
後用大黃附子等十物者乃是次兊膏方
當歸芎藭白芷(各二兩)烏頭(一兩)松脂(二兩)巴豆(二十)
(枚去皮)猪肪(二升)
右㕮咀内膏中微火合煎三沸已内松脂耗令相得
以綿布絞去滓以膏著綿絮兊頭大瘡雖深兊之膿
自出就兊盡即生善肉瘡淺者不足兊著瘡中日三
惡肉盡即止
柳膏方治諸瘡差後瘡瘢努肉未消瘰&KR0659;風結等疾
宜貼
柳白皮(五斤)楸皮(五斤)木通(一斤)枳殼(半斤)皂莢(一斤)木香末
(三兩)
右藥細剉以水八㪷煑取汁一㪷去滓移於小鍋子
中下木香煎七升去滓又移於小鍋中以慢火煎攪
勿住手鍊如餳撚得成圓即住以油帛褁收之每日
塗於帛上貼之取平復為度
消蝕散消蝕惡肉淫虫杇骨先用洗瘡方然後傅此
明白礬(入銀鍋内瓦蓋煆令性盡一兩)綠礬(煆熟)雄黃乳香好
胭脂遠志(水浸取肉焙各二錢)
右為細末蜜水研膏傅惡肉上麻油調亦得
白礬散治發背癰疽及惡瘡不生肌肉敗壊其色黑
蝕惡肉
白礬(研半兩)䕡茹(末一兩)膩粉(研一分)雄黃(研)當歸(末各一兩)
右合研勻取少許傅瘡日三次
桑皮散治瘡口有熱攻焮作痛赤爛淫汁
桑白皮(新者一兩)苦參槐花天花粉
右為細末亁摻仍煎苦參桑白皮湯盪洗癢者加㯽
榔輕粉
麝香膏治發背癰疽及諸惡瘡生惡肉
麝香(研)雄黃(研)珍珠(研各一兩)猪脂(量用)
右研勻猪脂調如糊塗傅惡瘡上日再
䕡茹散療癰疽敗壊
䕡茹(漆頭者)礬石(各二分熬)雄黃(研)硫黃(各二分)
右為散内瘡口中惡肉盡止勿使過好肉也
消蝕方
獖猪糞(臘月收燒存性一兩)雄黃鷄心㯽榔(各二錢)
右為細末濕者摻亁者麻油輕粉調抹蝕惡肉加䕡
茹
㯽榔散治癰疽瘡癤膿潰之後外觸風寒腫焮結硬
膿水清稀出而不絶肉腠空虛惡汁臭敗瘡邊亁急
好肌不生及療疳瘻惡瘡連滯不差下疰膁瘡侵潰
不歛以麻油調𫝊(一名生肌散)
㯽榔黃連(去湏切)木香(各等分)
右為細末每用亁貼瘡若瘡潰爛傅了更以常用膏
藥或云凹膏貼之聽膿水自出若用此藥𫝊後瘡口
未歛用白芨末輕粉少許和勻傅即得速效(一名木香散瘡)
(口久可歛加當歸一錢貼之)
治癰疽蝕惡肉
雄黃礬石(燒令汁盡)䕡茹(各一兩)
右為細末每日二三上可瘡傅之
又癰疽方
白芷桑白皮
右煎湯洗以桑白皮末摻效
治癰疽腫惡肉不盡者方
蒴藋(一作藋灰)石灰(肘後作白炭灰)
右各淋取汁合煎如膏成傅之食惡肉亦去子黑此
藥過十日後不中用
潰死肉藥
炊飯尖(三等各半兩)
一等半兩入巴豆二個一等半兩入巴豆三個
一等半兩入巴豆五個各撚作白梃子
右先用二巴豆内瘡如不潰再用三巴豆又不潰用
五巴豆者再用丹砂炒紅色摻瘡口追出清水其惡
肉未盡至追出赤水是惡肉盡更用三聖散貼上用
膏藥傅之
藥蛆方
可單以皂礬飛過亁貼其虫即死
雄黃散治瘡有惡肉不能去者
雄黃(一錢研)巴豆(不去皮研一個去皮半錢)
右再同研如泥入乳香没藥各少許再研勻細少上
惡肉自去矣
治癰腫惡肉不盡者
用生地黃汁煎如膏作餅子貼之日四五度
癰疽生臭惡肉者
以白䕡茹散傅之看肉盡便停但傅諸膏藥如不生
肉傅黃蓍散䕡茹黃蓍止一切惡肉仍不盡者可以
七頭赤皮䕡茹為散用半錢和白䕡茹散三錢以傅
之
食惡肉膏治癰疽及發背諸惡瘡去惡肉方
大黃芎藭莽草珍珠雌黃附子(生用各一)
(兩)白歛礬石黃芩䕡茹(各二兩)雄黃(半兩)
右㕮咀以猪脂一升半煎五六沸去滓内䕡茹礬石
末攪調傅之瘡中惡肉盡乃止
治諸瘡胬肉如蛇出數寸
用硫黃一兩細研於肉上薄塗之即便縮
苽蔞散
黃耆(四兩)皂角刺(八兩紅者拍研)甘草(六兩)牛膝(二兩)黃苽蔞(十個)
右用蜜一斤旋入鐺内炒至紫色見風吹脆為末有
滓再炒為末酒調下二錢
諸瘡生肌肉(附論)
瘡毒能化膿血而按之内虚肌肉不平者熱氣雖盡寒
氣不除經絡不足以温之故也若不速治則復生惡肉
變為冷瘡此宜内温其氣血外温其皮肉内外得温則
新肌自生惡液盡去無不差矣
方
黃耆膏療癰疽瘡生肉
黃耆細辛生地黃蜀椒當歸芍藥薤白白芷
芎藭丹參(各一兩)猪膏(一兩半臘月者)甘草蓯蓉獨活黃芩(各一兩)
右以苦酒一升二合夏月漬一宿冬月二宿微火煎
三沸煑酒氣盡成傅之忌海藻菘菜生䓤菜蕪荑
生肌膏治諸癰疽去膿血後虛困
黃蓍當歸(各三分)生地黃(一兩半)防風(去叉)大黃芍
藥黃芩(去黑心)芎藭續斷附子(生去皮臍)白芷
甘草細辛(去苖葉各半兩)猪脂(二斤)
右除猪脂外並剉碎先以醋半斤拌一宿入脂以瓷
器盛於甑上蒸半日以綿絞去滓瓷合盛取塗傅瘡
上日兩三次
芎藭散治發背癰疽已潰暖肌生肉
芎藭(一兩)當歸(切焙)人參防風桂(去粗皮各三分)厚朴(去粗)
(皮生姜汁炙)白芷芍藥甘草(炙剉)黃蓍(剉)桔梗(剉炒各半)
(兩)
右為散每服二錢温酒調下日三服
生肉膏主癰疽發背已潰令生肉方
甘草當歸白芷蓯蓉細辛(各二兩)烏喙(六分)
(生用)薤白(二十莖)亁地黃(三兩)蜀椒(二兩)蛇啣(一兩)
右㕮咀以醋半升漬一宿次入猪膏三斤煎令沸三
上三下膏成塗之立瘥一法用續斷一兩無以蛇啣
替之
猪蹄湯治癰疽發背
黃蓍黃連芍藥(各三兩)猪蹄(一具治如食法)黃芩(二兩)薔
薇根狼牙根(各八兩)
右㕮咀以水三斗煑猪蹄令熟澄清取二斗下諸藥
煑取一斗去滓洗瘡一食頃以帛拭亁貼生肉膏日
二如痛加當歸甘草各二兩
又方硬瘡生肉
天南星半夏(生)五倍子鷄内金(各半兩)當歸
南木香厚黃蘗降真香節白歛白芨(各二)
(錢半)
右為細末先湯洗後摻藥傷撲通用
千金内補散治癰疽發背惡肌不盡能消肌生肉
當歸桂心(各三兩)人參川芎厚朴(姜製炒)防風
甘草(炙)白芷桔梗(各一兩)
右為末每服二錢酒調空心服不能飲酒以木香湯
調下忌海藻菘菜生䓤等物
托裏黃蓍湯治諸瘡潰後膿多内虛
茯苓(去皮)人參官桂(去皮)遠志(去皮)麥門冬(去心)五倍子
(炮)黃蓍當歸(各等分)
右為粗末每服五錢水一盞半煎至一盞去滓食前
温服
薤白膏治發背癰疽一切瘡腫排膿血生肌肉
薤白(細切四兩)當歸(切焙)附子(炮去皮臍)白芷芎藭續斷
(各一兩)細辛(去苖葉半兩)黃蓍(剉一兩半)猪脂(三斤)
右除猪脂外細剉碎以酒半升拌一宿先熬脂令沸
次下諸藥煎候白芷赤黑色以綿濾過瓷合盛每日
三兩次取塗瘡上
茶蠟丸治諸瘡潰後
以鎔蠟和好茶捏尖丸塞其孔中又以牛角内粉屑
夾天花粉真蚌粉亁摻消毒生肌
硬瘡生肌方
降真香(一兩紫赤大片者油處更好)桑白皮(新者)半夏(生各兩半)乳香
當歸五倍子(各二錢)
右為細末亁摻
針頭散能去死肉生肌
輕粉(半錢)射香(半錢)信(半錢)乳香(半錢)蟾酥(半錢)銅碌(半錢)
右同研細末紙撚絍藥在瘡口内
白芨散生肌住痛止血收瘡口辟風并治金瘡血不
止
白芨白歛烏魚骨紫參黃芩龍骨(已上)
(各三分)
右為細末每用亁摻瘡口上有神效
生肌散
黃連(三錢)蜜陀僧(半兩)亁胭脂(二錢)雄黃(一錢)菉豆粉(一錢)輕
粉(一錢)
右為細末以漿水洗過然後却用無垢軟綿揾净用
此藥貼之
地黃膏治諸瘡不合生肌
生亁地黃(三分)白芨白歛甘草(生剉各半兩)白芷(三分)
猪脂(半鍊)
右除猪脂外搗羅為末入脂内熬成膏候冷日三四
上塗之
生肌膏治一切瘡生肌及金瘡不合
白芍藥乳香(研)胡粉亁姜(炮各一兩)油(四兩)蠟(二兩)
右除油蠟外搗羅為末鎔油蠟相和煎如膏候冷貼
瘡上日二換之
桃紅散歛瘡生肌定血辟風邪
滑石(四兩研)乳香輕粉(各二錢)小豆粉(一錢一方改定粉米一兩)
寒水石(燒三兩)
右為細末每用亁摻血不止者和燈草貼瘡口上以
帛封之
桃花散治收歛一切惡瘡口不合者生肌及耳中膿
瘡
硃砂乳香亁胭脂(各一兩)水銀麝香(各半兩)
右先研硃砂細後入水銀再研無銀星為度後入次
藥同研極細宜用帛子先展净耳内膿吹藥在耳
金針散治一切惡瘡去毒生肌
金蜈蚣(一對)膽礬(一錢)銅綠(半錢)麝香膩粉(各半字)
右研細每用三針開絍瘡口每日一二次
白龍散治生肌止痛及耳中瘡痛
滑石(一兩)硼砂(三錢)輕粉(二錢)寒水石(四兩燒半白研)烏賊魚骨
(一兩研)
右為細末每用亁摻耳中痛者油調如糊滴絍於耳
中痛立止
金花散生肌止痛
蜜陀僧花乳石(火煆過)乳香(一錢)膩粉(三錢)
右研為細末每用摻貼瘡上
㯽榔散治諸瘡生肌歛瘡口
㯽榔(生為末)寒水石(炭火燒紅去灰細研各半兩)龍骨白歛末
白芨末(各一分)
右再研勻每用薄摻瘡内次以諸膏藥貼
烏賊魚骨膏治瘡生肌
烏賊魚骨(末)舊船縫石灰(各研一兩)鉛丹(二兩半)油(八兩)麝
香(研一錢)
右先熬油沸次下船灰烏賊魚骨末鉛丹以柳篦攪
候變黑色即入麝香更攪令勻稀稠得所以瓷合盛
薄紙貼日兩次
綿紅散治瘡腫生肌肉定疼痛
寒水石(火煆如粉二錢)定粉龍骨(搗研)乳香(各一兩)亁胭脂
(看多少入粉令紅色)
右用研為細散傅入瘡口中用紙貼之
乳香散治瘡口中痛甚
滑石(一兩)乳香没藥(各五錢)腦子(少許)寒水石(一兩燒紅)
右各研為細末同和勻傅瘡口上
治惡瘡死肉錠子
巴豆(一錢去皮油)五靈脂(二錢)淄丹(二錢飛)枯白礬(一錢)
右為細末以糊和為錠子入瘡内用之
生肌散
寒水石(二錢)黃丹(半錢)龍骨(七錢)輕粉(一錢)
右先敷上次貼乳香膏
生肌散治一切瘡生肌肉止疼痛化膿消腫
黃蜀葵花(焙亁半兩)乳香(研一分)不灰木(一兩)白歛(一分)
右為散先用温甘草水洗過瘡亁摻瘡止三次
治瘡口不合生肌方
鷄内金(隂亁)㯽榔(剉)木香黃連(去湏等分)
右為末貼之取差為度及治金瘡
生肌歛瘡口
木香㯽榔黃連(洗去鬚)白芨
右各為細末𫝊瘡即合一方加輕粉少許和勻即效
生肌散
老狗頭生腦骨(截碎生瓦煆透二兩)桑白皮(新者一兩)當歸(二錢半)
右為末麻油調傅瘡深則摻&KR0987;紙護之
桃紅散貼瘡生肌止痛
滑石(一兩)赤石脂(三錢)黃丹(二錢)
右同為細末亁貼
糝藥治諸瘡口膿水不亁
白龍骨(二分)寒水石(三分)虢丹(飛一分)
右為細末亁貼瘡一料以六分為率
生肌散傅癰疽瘡毒即生肌(方見本門發背類)
右為末生麻油調傅自通聖萬金神異白玉㯽連替
生肌凡七方是一家行用均濟三因皆良藥也
療瘡生肌
以五月五日採蘩蔞葛葉鹿活草槲葉芍藥地黃葉
蒼耳葉青蒿葉合石灰搗為團如鷄卵暴亁末以傅
瘡大有效
桃紅散治諸瘡生肌肉
鉛丹(炒半兩)白歛(為末一兩)
右同研為細散每用少許瘡上摻亁後貼膏藥
乳香餅子治瘡止痛生肌肉
乳香麒麟竭没藥(並細研各等分)
右再同研令勻細以狗膽和成膏捏作餅子如榆莢
大每用時看瘡大小以餅安瘡上外用膏藥貼之
生肌散治諸惡瘡瘡口生肉頗遲者
墻上多年白蜆殼(火煆通赤去火候冷研)草無名異(為末)蜜陀
僧(火煆過各一分)
右更入麝香少許同研令勻細每用少許摻瘡口上
外食散治癰腫惡肉不盡膿水淋漓傅此能生肌長
肉
好染坯血竭(各一兩)白礬(銀鍋内用瓦蓋煆令性盡一兩)
右研細用桑漿旋搜為膏量瘡大小貼之忌鯽魚酒
麫毒物等
桃紅散生肌肉歛瘡
定粉(二兩半)乳香(半兩)龍骨烏魚骨(去皮微炙黃色)白石脂
(各一兩半)黃丹(微炒二分)寒水石(火燒通赤秤七兩)
右同為細末再研極細每用藥少許亁摻患處
王不留行散治癰疽發背一切瘡腫已潰出膿血暖
肌生肉(方見諸癰類王不留行散)
鯪鯉甲散治發背癰疽等瘡疼痛肌肉不生(方見諸發類鯪)
(鯉甲散)
桃花散治一切瘡生肌藥
白芨白歛黃栢黃連乳香(别研)香(别研)黃
丹(各等分)
右為細末摻於瘡上三二日生肌平漏
翠霞散治百雜惡瘡去毒生肌
銅綠(半兩)輕粉(二錢)片腦麝香(各三分)粉霜(一字)滑石(一兩)
右為細末每蘸藥絍瘡内以膏藥貼之或滑石二兩
名二聖散量其淺深輕重用之
歛瘡口大效
蛾繭兒白礬(少許)黃丹(少許)
右為和勻装在繭内用泥略褁燒紅去泥用繭灰為
末貼瘡
紅玉散歛瘡口生肌肉止疼痛去惡水不問日近年
深並治之
寒水石(炭火燒通赤候冷細研二兩)黃丹(半兩)
右同研細亁摻瘡口内後用萬金膏貼每日一上再
上尤妙如瘡腫硬難消單用煆過寒水石細末水調
少許塗在腫高處後用萬金膏貼之每日一上用此
藥之後腫硬便軟結瘡頭更用七聖散於膏藥週廻
掃之如瘡破惡肉未化作痛肌肉未生者即用火煆
過寒水石三兩研細入膩粉半錢麝香一字同研細
每用少許摻惡肉處却用萬金膏貼之每日一上如
瘡内膿多每日二上
治諸般惡瘡生膿多者及瘡疹後膿水不亁貼衣者及
流膿成片難痊逐年復發及熱瘡諸藥不效者悉治
之
川黃連(二兩晒亁碾末)輕粉(少許)
右用香油稠調黃連攤於瓦碗内却收艾揉軟燒烟
覆碗在烟上熏之以艾三團為度令熱透碗底候覆
碗冷再用香油旋化入輕粉勻傅於瘡上日三次三
日即平若小兒頭瘡加松香在内同傅尤妙也
治癰疽生蛆者
用新宰猪肺乘熱薄切貼傅虫皆攅肺上頻頻易去
可以盡取
生肌散治一切惡毒瘡疼痛
白米(一升淘四十九遍)舊皮巾子(一隻)
右為甆瓶子内泥固頭以大火燒為灰候冷細研為
末日二三次貼
石榴散止痛生肌
用醋石榴一枚劄作竅子納白礬一兩慢火内深焙
燒半日存性為散貼之取差為度
雄麝散化瘜肉辟臭氣止痛散寒邪亁膿長肉歛瘡
口及治嵌甲
蛇蜕皮(四兩於熨斗内燒留性)雄黃(一兩别研)血竭(二錢别研)麝香(二錢)
(别研)
右為細末研勻每用少許摻患處
真珠散治一切浸淫惡瘡久不生肌瘡口不歛
定粉(一兩半研)白歛末(一兩)白芨末(半兩)龍骨末(二錢)黃丹(二錢)
(飛研)烏賊魚骨末(一分)
右件同研令極細亁摻瘡上如膁瘡即加乳香二錢
瘡亁以津唾潤勤傅之
歛毒散治一切瘡潰膿後見瘡口肌肉不生四向紫
黑疼痛赤腫不消
乳香(半錢别研)没藥(半錢别研)麝香(少許别研)黃丹(一錢火飛)白礬(一錢)
(别研)亁胭脂(半兩)
右件研勻每用量瘡大小用藥亁摻於瘡口上用膏
藥傅貼或用帛子包褁如瘡口不亁未歛再換
桃紅散生肌止膿水
寒水石(六錢煆粉)五倍子(四錢取末)坯子胭脂(二錢别研)麝香(一錢)
(别研)
右件為細末用温水洗瘡净拭亁摻瘡口内
普濟方卷二百九十
