普濟方卷七十四明周王朱橚撰
眼目門
暴赤眼(論)
夫暴赤眼者肝心壅熱散於血脉之中熱氣上炎攻衝
眼目令暴赤隱澁疼痛風氣加之則癢悶也龍木論
云暴赤眼後急生瞖外障眼初患之時忽然目睛赤腫
淚出或癢或痛此是肝心壅毒在胷膈之間更相擊發
臟氣上攻致使然也切宜熏洗出血後飲蘆根飲子鎮
肝丸歌曰忽然暴赤白睛紅輕者無妨甚者痛還是
肝心二臟熱更相擊發使相攻蘆根飲子須通淺莫遣
他時更復蹤丸散鎮肝吞半劑如斯治療有神功
方
好槐枝湯治赤目昏痛淚出隱悶
槐枝(剉二兩)秦皮黃連(去鬚)蕤仁(去皮)馬牙硝黃栢
(去粗皮)山梔子(各半兩)古字錢(十四枚)淡竹葉(一握細切)食鹽
(一分)
右前藥麤搗篩每用五錢水二盞入錢煎至一盞半
濾去滓放温洗眼冷再煖洗
蔓荆實丸(一名羚羊角丸)治肝臟風熱目暴赤隱澁腫痛(方見)
(本門目風赤類)
犀角湯治肝心壅熱上攻眼目暴赤腫隱澁疼痛
犀角(鎊)黃芩(去黑心)瞿麥穗黃連(去鬚三分)梔子仁(各一)
(兩)車前子木通(剉)大黃(炒)柴胡(去苖)青葙子(各一兩)
右麤搗篩每服五錢水一鍾半煎至七分入竹葉去
滓入芒硝半錢食後放温服臨卧再服
石蜜煎(出聖惠方)治暴赤眼
石蜜(三兩半)硃砂食鹽(各研細)川芒硝細辛石
决明(水飛過各細研)烏賊魚骨(各半兩)鹽綠(一分研)蕤仁(一兩半去)
(赤皮)黃連(去鬚為末)
右研如粉以蜜調成膏磁器中盛之每點如菉豆大
内眼大眥中宜避風處
治暴赤眼(方見本門目赤痛類)
鎮肝丸(出龍木論)治暴赤眼後生翳膜外障
羌活石决明(各一兩)藳本(一兩半)乾山藥細辛
五味子車前子人參茯苓(各一兩)
右為末煉蜜為丸如梧桐子大空心茶下一十丸
犀角散(出聖惠方)治暴赤眼腫澁痛
犀角屑子芩瞿麥黃連(各三分去鬚)梔子仁
大黃(炒)車前子木通芒硝(各一兩)
右搗篩為散每服三錢水一鍾半入竹葉二七片煎
至六分去滓食後服之
加味香蘇散(出德生堂)治時行赤眼暴發赤腫怕日羞明
疼痛難忍
紫蘇香附子陳皮甘草桑白皮生地
黃蘇木蟬脱黃芩(各二兩)
右㕮咀每服五錢水一鍾半燈草二十莖同煎去滓
不拘時候熬服
仙靈脾丸(出聖惠方)治眼暴赤風熱衝上疼痛赤腫生瞖
仙靈甘菊花黃芩車前子玄參石
膏决明子羚羊角屑(各一兩)蛇蛻皮(一分燒灰)
右為末煉蜜和搗二三百杵丸如梧桐子大食後温
水下二十丸
洗肝柴胡散(出聖惠方)治眼暴赤
柴胡(二兩半去苗)川升麻黃芩羚羊角屑川大
黃地骨皮(各一兩)决明子石膏(各二兩)甘草(半兩炙微)
(赤)
右為散每服三錢水一鍾煎至七分去滓食前温服
治眼暴赤最宜服之
𬎼仁膏治眼暴赤熱毒腫痛膜障瞳人
蕤仁(去皮)鉛丹(重羅各半兩)井鹽(一分)黃連(去鬚一兩)石膽(半錢)龍
腦麝香(各半錢)蜜(五兩)
右除腦麝蜜外先將蕤仁等重研如粉以水一升入
蜜五兩同煎令稀稠得所用新綿濾去滓入腦麝末
調和令勻磁器盛每以銅筯點少許
還睛散(出御藥院)治風赤暴赤眼生浮翳眯目胎赤眥爛
澁癢腫痛
山梔仁黃連黃栢(各一兩)細辛(去苗)杜仲(炙各二兩)秦
皮(四兩)甘草(炙半兩)
右麤搗篩每服五錢水三盞入竹葉七片燈心二十
莖煎一二十沸去滓澄清早晨臨卧洗了避風一日
兩三次冷則再煖洗每次用兩服藥亦可
龍膽草散(出和劑方)治眼赤暴腫痛風熱上衝連眶瞼眥
赤爛瘀肉侵睛時多熱淚或因呌怒有損肝氣及久
勞瞻視風沙土所入致成内外障翳及一切眼患悉
皆治之
蒺藜子(炒去刺)草龍膽(各六兩)甘草(三兩)赤芍藥(半斤)羌活
防風(去叉各二兩)菊花(去枝半兩)茯苓(去皮尖四兩)
右為末每服二錢食後臨卧温酒調下
四物龍膽湯治目赤暴發作雲翳疼痛不可忍
熟地黃川芎芍藥當歸羌活防風(各三)
(錢)草龍膽防己(各二錢)
右為粗末水煎服
清金散治暴赤隱澁疼痛眵淚不住
仙靈脾(取葉用)惡實(略炒)木通黃芩(去黑心)藳本(去土)晩
蠶沙(炒)甘草(炙各一兩)
右為散每服二錢七分食後用沙糖水調下
蘆根飲子治暴赤眼後生翳外障兼治胎風赤爛
蘆根(剉一兩)大黃(炒二兩)防風(去叉一兩)黃耆(剉一兩)芒硝(一兩)
黃芩(去黑心)黑參(一兩半)
右為散以水一鍾每服五錢煎至五分食前去滓温
服之
𬎼仁散治眼暴赤
蕤仁(去皮)黃芩秦皮(各二兩)梔子仁黃連(去鬚)犀角
屑(各一兩)甘草(半兩)
右為散每服三錢水二盞入竹葉七片同煎至六分
去滓食後温服
杏仁膏治眼赤暴痛
杏仁(浸去皮尖研如膏)黃芩(去鬚為末各半兩)消梨(汁三合)膩粉(一錢)
白蜜(半合)古銅錢(五枚)
右於銅器中慢火熬令沸煎取一半漸漸火逼如膏
方去古錢每用半小豆點之
菊花防風散治目暴赤及風毒眼
菊花防風(去叉)甘草威靈仙(去土)黃連(去鬚)惡實(各三)
(分)
右為散每服一錢七分風毒葱湯下赤目新汲水下
日再服
秦皮湯治眼暴赤積年瞼爛不差澁痛睛上有白膜
秦皮蕤仁(去皮)黃連(去鬚)山梔子(各半兩)黃栢(一兩)大棗
(五枚去核)
右粗搗篩以水四升煎取二升去滓微煖數洗之冷
則重煖餘滓再煎洗
大黃湯治眼暴赤爛痛
大黃梔子仁(各一兩)茯神(去木)生麥門冬(去心焙)犀角
(鎊)旋復花(各一兩半)
右剉如麻豆大以水五大盞煎至三盞下芒硝一兩
煎至一盞去滓食後温服三次
菊芎散治暴赤眼
薄荷(二兩)菊花甘草川芎(各一兩)防風(七錢)白芷(半兩)
右為細末食後茶少許沸湯泡藥點眼如傷風酒調
服尤效
生地黃湯(出御藥院)治男子婦人暴赤眼澁痛腫不開
乾地黃决明子黃芩竹葉(各三兩)川黃連
芍藥(各半兩)
右為麄末大人用十錢水三盞煎至五七沸綿濾去
滓乘熱洗冷即再煖洗可二三次只用一日換藥小
兒藥量歲數用洗
治男子婦人暴患赤眼方
當歸川芎(各二兩)黑豆(一升)籜葉(燒灰半兩)赤土(一兩)沙糖
(半兩)
右以水二升煮黑豆令熟去皮以豆入藥煎熟次入
籜葉灰赤土沙糖同煎每服一盞食後温服
秦皮湯治眼暴腫痛
秦皮黃連(去鬚)黃蘖(去粗皮)甘草(炙)沙糖(一彈子大)
右剉碎如麻豆大每服三錢水一盞入沙糖一處同
煎一二十沸濾去滓稍熱洗如冷再煖可洗五度
艾煙丸治暴赤眼
黃連(去鬚一兩半)膽礬(半豆許研)鉛丹(研半錢)膩粉(一分)杏仁(湯浸)
(去皮尖雙仁炒研十四粒)
右同研勻入粟米粥和以煙艾薰之丸如雞頭大每
用一丸以綿裹井花水浸點眼
歸連湯(出經驗良方)治暴赤洗眼
當歸尾(極細者)黃連赤芍藥防風(各等分)杏仁(七粒)
(去皮尖男孩子乳汁蒸過)
右以水半盞同蒸乘熱洗冷則再熱又洗
冰膏似雪(出德生堂)治惡眼暴眼發赤腫内生翳膜者
黃連黃栢黃藥子苦參朴硝(各二兩)
右為末用芽茶水調貼太陽穴上乾則潤之日二三
次
洗目方治暴赤眼疼痛磣澁
用楮樹嫩稍盡去葉並細毛放地上火燒著椀覆入
一日置灰為末置椀内以沸湯浸澄清乘温以指蘸
洗
又方(出聖惠方)
用馬牙硝研為末安於罩上以銅沙鑼盛罩稍開罩
夜露之令露滴消下入鑼中收取點眼中絶妙八月
半白露後時可合之
治暴赤眼方(出永類鈴方)
用升麻乾葛湯三貼每貼加蟬脱七箇作三服如未
退用敗毒散加大黃又不退却用五膈寬中散酒調
墜下氣氣順自愈
療眼暴赤腫磣疼不得開淚出
黃連黃栢𬎼仁鹽綠芒硝(各等分)
右搗篩和丸如黍米大點内眥中忌猪肉
龍腦膏子(出聖惠方)治風毒暴赤眼腫澁痛
龍腦(半錢)秦皮黃連(去鬚)甘草(炙)馬牙硝(煉過研各半錢)
右搗篩用水一大盞浸藥一宿以銀銚子煎五分用
新綿濾過入龍腦攪勻磁器盛之以銅筯點之
蕤仁膏治眼暴赤腫痛並翳膜但瞳人不損皆治之
蕤仁(去皮)丹砂(一分)青錢(十枚)斗子鹽鹽綠(各半錢)
右取新好綿裹並錢於銀器中以井花水一盞浸經
一宿如稀膏每卧即以綿於眼大眥頭點時經一宿
點了即且停三兩日却點即避風處三兩日不然有
損無益點時深暗房中
杏仁湯治暴赤眼澁痛腫疼
杏仁(十四枚)黃連(去鬚)膩粉(二錢)沙糖(一錢)
右於晨朝睡覺未語時口内將杏仁與黃連同嚼爛
并餘藥盡入絹内線繫以沸湯浸洗之冷重煖過夜
露之每用可洗五次
黃連膏治暴赤眼痛渾暈隱澁
黃連(去鬚一分)膩粉杏仁(湯浸去皮尖一分)𬎼仁(去皮半分)
右先將杏仁蕤仁研爛如膏後入黃連膩粉同置一
處研了後以新綿厚裹於外梨少許以新汲水三盞
於淨器内澄濾二盞候至清取二分浸藥裹了良久
濾汁仰卧將藥裹温藥點眼十餘次
青梅膏治暴赤眼澁痛
青梅(七枚)古字錢(七枚)鹽花(一合)黃連(去鬚一兩)
右粗搗篩以水二升煎取一升去滓如稀膏入新瓶
子内盛繫勿令泄氣埋七日取出每日點目眥三次
鉛丹膏治暴赤眼疼痛
鉛丹(絹羅)黃連(去鬚為末)蕤仁(去皮研半兩)鹽花(一分)
右以蜜二兩用文武火先煎𬎼仁鹽待勻沸即下鉛
丹黃連煎如膏磁盒盛每次可用如半小豆大以新
水調化筯點日二次
連竹湯治風毒攻眼暴赤澁癢
黃連竹葉(各一兩)秦皮(一分半)蛇蜕皮(半分)
右細剉用水一升半煎取五合綿濾去滓夜卧時白
絹蘸藥汁洗眼
生明丸治眼目暴赤睛痛腫
薄荷葉川芎(各七錢半)縮砂仁甘菊花(各半兩)
右為細末煉蜜和丸每一兩作十五丸服一丸至二
丸細嚼温水送下或噙化
散熱飲子治眼暴赤暴腫
防風羌活黃芩黃連(各一兩)
右㕮咀水煎食後温服如大便閉澁加大黃一兩如
痛甚加地黃當歸各一兩如煩燥不得眠睡加梔子
一兩
細辛湯治眼暴赤澁腫痛
木賊(大者去節半兩)細辛(淨洗半兩)草烏(一分)龍膽草(去根半兩)
右為散每服三錢水一大盞入黑豆半合煎一兩沸
又入沙糖一塊如彈子大煎至八分去滓食後温服
忌煎煿油麵酢醬熱物及忌房色事
赴筵散治暴赤眼
朴硝(一錢)沙糖(一彈子大)膩粉(一錢)杏仁(七枚去皮)
右研如膏水半盞調濾過洗三五次
竹葉湯治眼暴赤腫痛
柴胡(去苗)蛇銜草(去根二兩)黃連(去鬚)細辛(去苗各一兩)
右粗搗篩每服五錢煎水一盞半入竹葉七片煎七
分去滓入芒硝一字食後温服
洗眼秦皮湯治眼暴熱腫痛澁(方見本門目飛血赤脉類)
治眼毒風暴赤羞明不差方(出聖惠方)
鵝梨(三顆取汁)黃丹(一兩)硇砂(半分)蜜(二兩)
右入竹筒内盛坐湯鍋内煮一日為度後取出綿濾
過以磁器盛用筯點大效
杏仁膏治風毒暴赤眼腫澁痛(方見本門目生努肉類)
蕤仁膏治眼暴赤熱毒
蕤仁(去皮)胡黃連(研末各一兩)雞子(一枚去黃用清)
右以綿裹内雞清中浸一宿揾眼日數次後則洗之
大黃膏治暴赤眼
大黃(研末半兩)大麥麵(三錢)雞子(去黃用清不拘多少)
右調如膏傅上下瞼
大黃膏治暴赤眼痛腦熱
大黃解毒子木香(各等分)
右搗羅漿水調如膏於生絹上貼瞼頻易之
沙糖黃連膏治暴赤眼
白沙糖黃連(研各一兩)大棗(青州者七枚洗煮過去皮核)
右搗熟如膏以菉豆大用綿裹新汲水浸點之
龍腦膏治暴赤眼
龍腦(少許)麝香(少許)黃連(去鬚一兩淨洗為末極細)
右以蜜調黃連為餅子塗在白瓦器上用艾四兩薰
取末刮下入腦麝以磁盒盛用時取如皂角子大以
新汲水調點之
乳香膏治暴赤眼
甘草黃連(去鬚各半兩)黃蘖(去粗皮三分)
右搗篩為粗散以水二盞煎至七分濾去滓後入膩
粉少許黃明乳香皂角子大兩塊研勻點之
至明膏(出御藥院)治暴赤疼痛淚出眵多熱氣上攻視物
昏花
黃連(一兩)當歸(二錢)𬎼仁(去皮一錢)
已上藥用水一大碗浸一時辰慢火熬至半碗澄濾
去滓入白蜜半兩再重湯煮成膏綿濾過出火毒入
後藥
龍腦(二錢)青鹽(一字)南硼砂(一錢)
右研極細與前藥一處同研令勻每用黃米粒大或
一菉豆大每日點一次兩眼各點二次
碧霞引治赤眼暴發并赤瞎神效方
銅綠白土芒硝(各等分)
右為細末丸如皂角子大每用白湯研化一丸洗之
療眼暴赤方
雞舌香(二七枚)乾棗(二七枚)黃連(二七枝)
右以水半大升煎五六沸澄取清點目中差
治赤眼暴作
明礬銅青黃連(研末各等分)
右為細末水泡洗
又方(出聖惠方)治風毒暴赤眼腫澁痛
黃連(一分為末)蕤仁(半兩湯泡去白赤皮)青古錢(七枚)
右以甜淡漿水一大盞於銀器中用文武火熬如稀
餳以新綿濾過淨磁瓶中密封有患者以銅筯點之
黃連膏治暴赤眼
黃連(不拘多少去鬚為末以銀器内熬成膏用)龍腦(少許)
右入罐子内油單紙封之令緊沉於井底著泥處浸
一宿取出點之
香蠟膏治暴赤眼風熱癢痛
黃連(宣州者去鬚)秦皮(各一兩)
右麤搗篩臘月臘日井花水五更者取一大椀煎藥
二七日綿濾銀器内文武火煎盡水如膏入龍腦和
勻磁盒盛每用倒流水化藥少許候勻點之
黃蘖膏(一名黃金膏)治眼暴赤澁痛兼治一切眼退翳
黃蘖(去粗皮為末)蛇蜕(微炒為末一兩)
右用醋漿水三盞於銅器内煎一盞稀稠以乳香和
膏綿絹濾待冷磁盒盛點眼大眥
地黃膏治暴赤眼腫痛
生地黃(淨洗研)黑豆(各二兩生搗末)
右搗成膏臨卧時以鹽湯洗眼後閉目以藥膏罨目
上至曉水潤
青金散(出旅含方)治暴赤眼澁痛難開
黃連(去鬚)艾葉(燒黑灰各二兩)
右搗羅為細末每貼用五錢湯浸澄清用新綿濾過
乘熱洗眼兼治目始赤澁痛熱腫熱淚不止如目中
有瘡即不可用
神應散(出御藥院)治眼暴赤疼痛
玄明粉(生用如風化飛便妙)爐甘石(燒赤各等分)
右同研極細每用藥一粟米大以新水一匙調藥不
拘時候點之
杏連湯治暴赤眼(方見本門風目衝眼虛熱赤痛類)
又方(出聖惠方)治風毒暴赤眼腫澁痛
黃蘖(水洗過去皮一兩)桑條(三握洗過)
右於銀銚子内以水一大盞慢火煎至半盞新綿濾
去滓於淨器内一兩度以水拔藥令冷點之數多為
妙
魚膽傅眼方(出聖惠方)治暴赤熱腫痛澁
鯉魚膽(十枚取汁)膩粉(二两)
右相和令勻磁合中盛之每服少許點之
又方(出聖惠方)治眼暴赤腫痛
粗黃連(十枚取汁)青州棗(三枚)
右取河水一鍾令患人自含水黃連吐於銚子内有
苦汁即嚥之勿得吐也其棗劈開去核同煎至三分
綿濾澄清入孩兒乳汁少許相和點之
清金散治暴赤眼澁痛難開
用芰荷根絞取汁點目眥中
治眼暴赤方及磣澁
用薺菜根搗絞取汁點之
暴赤眼方(出千金方)及治目不得開痛淚不止腫磣
用附子一枚炮去皮臍粗搗碎如蠶沙許臨卧時置
目眥中良以定痛為度一方用稍去黑皮
治暴赤眼方
用烏雞冠血以筯點目眥内日三度
治暴赤眼方
以新粉脚二斤以甑簞一所淨紙二重襯甑簞先安
脚粉如淋灰法用沸湯潑落日方淋露地上勿著屋
下來日早晨濾出滓用水於烈日内曬乾如鹽花入
磁瓶中盛後入龍腦點目神效
治暴赤眼(出傳信適用方)
用四物湯三錢以水一盞同煎至七分去滓温服不
拘時候一方加大黃如栗子大食後煎服
五行方(出危氏方)治暴赤時行赤腫痛
取黃栢以刀略去粗皮不拘多少濕紙裹黃泥炮煨
候泥乾取出每用一彈子大紗帛包水一盞浸飯上
蒸熟乘熱薰洗脩製有金木水火土故命名一丸可
用三兩次
治暴赤眼腫
用桑葉為末裹紙内燒煙薰鼻效
治暴赤眼
用黃連取驢乳汁淹漬點甚效
猪膽方治火眼
用猪膽一箇銅錢三枚洗淨瓦盞内蒸漸乾取膽丸
如粟米安眼中
又方
用生薑切破夾黃連濕紙裹煨熟以乳汁蒸點眼
洗眼方(出聖惠方)治眼卒患赤腫疼痛
秦芃(去苖)黃連(去鬚)細辛乾桑葉(各一兩)蕤仁(一分浸去赤皮)
右為散用藥一兩水三大盞入青鹽二錢煎至二盞
去滓每煖三合洗眼日三度
又方(一名洗眼方出十便良方)
甘草細辛黃連(去鬚各一兩)
右為散和勻每取一兩以水一大盞半入青鹽二錢
煎至一盞濾去滓每煖三合洗眼日三度
𬎼仁煎(一名黃連丸)治暴赤眼熱淚不止疼痛隱悶
黃連(一分為末)蕤仁(三十枚去皮研細)
右為散末水和薄攤磁器底覆之以熟艾一斤漸以
火燒艾煙薰藥上艾盡為度刮丸如梧桐子大每以
冷水少許化藥一丸澄清點之一方用肥棗開竅去
核納藥於内以棗蓋之然後以薄紙裹定以大茶碗
量水半碗煮候水得一雞子許即以綿濾過待冷却
點眼甚效亦治風眼淚癢或生翳或生赤眥
沙糖膏(出選竒方)洗赤眼
腦子(三十文)沙糖(少許)生薑(自然汁)
右件同勻為膏臨時滴點之立愈
杏仁湯(出選竒方)治暴赤眼
黃連杏仁
右等分同研勻以水調濾取汁入輕粉和勻點之湯
調頓冷洗皆可用
黃連湯(出選竒方)治暴赤眼
乾薑(淨洗)黃連(半兩)杏仁(各半兩)
右同搗為粗末綿包之沸湯泡閉目乘熱洗之
生地黃湯(出御藥院)治眼暴赤纔發或經一二日赤痛隱
悶
淡竹葉草决明黃芩(各二兩)生乾地黃(二兩)赤芍
藥(半兩)
右為粗末每用五錢水三盞煎五七沸絹濾去滓乘
熱洗眼冷再煖洗之
秦皮散(出永類鈴方)治暴腫赤障疼痛灑淚
當歸黃芩川芎荆芥穗宣連羌活
秦皮黃栢梔子赤芍藥蔓荆子(各等分)
右剉細新汲水漉出沙灰用二大盞温熱泡洗
至寶金絲膏(出永類鈐方)治暴赤客熱一切外障
當歸羌活生地黃黃栢秦皮蔓荆子
川芎黃芩赤芍藥山梔子宣連大
黃細辛
右逐味脩製擇稱各等分入淨銅鍋内用淨水浸過
藥汁煮令透去滓取見在濃汁以上等結如沙糖以
濃藥汁相停和入銅鍋内再煮令沸以兩重絹濾過
銅器内煮成膏如綿四季減火色續入没藥水飛過
如麵更加腦麝隨便多少尤嘉係點眼膏或用湯泡
鎔洗亦可
重明散(出衞生家寶方)治一切風熱之毒上衝眼目暴赤腫
不住疼痛或生翳膜瘀肉隱澁羞明兩瞼赤爛
爐甘石(一斤火燒紅黃連湯蘸七次)川椒(二錢同爐甘石末熬成膏用文武火焙乾)
黃連(半兩)盆硝(三錢)銅綠(半兩)蒲黃(半兩)豆粉(四兩)雄黃(二錢)
右以上六味同爐甘石末用密羅過研細舌上嚼不
磣為度後入腦子一錢南硼砂一錢研細用大豆養
之每用少許以骨筯乾拈點卧少時忌酒麵諸雜魚
肉辛熱之物此方得之於路大夫數以此為生
治一切暴痛赤眼疼痛極甚或生翳膜外使點藥内喫
此方(護命方)
荆芥蔓荆子薄荷羌活牡丹皮黃芩
當歸甘草梔子青葙子大黃决明
子麥子獨活牛蒡子牽牛(各一分)半夏(三錢)
右搗細杵羅為末每服二錢水一鍾先煎令沸方下
藥輕攪便瀉出食後臨卧和滓喫
柴胡湯(出朱氏積驗方)治眼目暴赤腫痛
柴胡蒼术甘草(各等分)
右為末白水煎如頭疼壯熱用薑葱煎已驗
救苦丸(出保命方)治眼赤發嗔痛不可忍者
黃連(一兩)當歸(二錢)甘草(一錢)
右同剉新水半椀浸一宿慢火熬至一半以綿濾去
滓以淨為妙用火再熬作稠膏子為度攤上碗倒合
以物蓋之熟艾一大彈子許底下然之用艾薰膏子
艾盡為度再入下項藥
硃砂(一錢飛)腦子(半錢)乳香没藥(等分)
右同研極細入黃連膏拌和勻為丸如米大每服二
丸點眼大角内仰面卧待藥化
銅青膏(出楊氏家藏方)治暴赤眼隱澁羞明癢痛
銅青(一錢)杏仁(四箇去尖)輕粉(少許)
右並研令細和作四丸每一丸湯化洗
如勝散(出楊氏家藏方)治赤暴腫痛難開眼
白礬(生二錢)川烏頭(去皮二錢瓦上焙)黃連(去鬚二錢)
右件為末入白麵半錢和勻取生薑薄荷汁調作餅
貼太陽
退赤湯(出千金方)治眼暴赤
乾艾葉(燒灰二錢)宣連(二錢為末)古銅錢(一枚)
右都入大盞内百沸湯泡了放冷澄定取上清者以
水隔盞浸令冷以所浸泡銅錢點之一日内取差
薑連散(出大衞方)治暴赤眼
乾薑黃連(各半兩)
右搗羅同為粗末以綿包之沸湯泡閉目乘熱頻洗
治暴赤眼(出經驗方)
細研生薑去滓以汁頓在盆底上浥乾研令極細重
絹羅過每用少許點之出熱淚畢以冷水淨洗即愈
暴赤眼方(出澹療方)
玄參枳殼升麻杏仁防風旋復花
赤芍藥黃芩菊花甘草葶藶黃連(各等)
(分)
右以上㕮咀煎服
還光散(出朱氏集驗方)治一切男女暴生赤白翳膜
菊花(炒)羌活防風蟬脱蒺藜(炒)川芎當
歸甘草
右為末各等分食後茶下
治暴赤眼(出永類鈐方)
以雞子清剉黃連浸置地下一宿次早濾過雞毛蘸
點眼
又方(出永類鈐方)
宣連一兩熬濃汁入好明淨朴硝一兩火熬乾研細
入好羯羊膽中懸之膽頭用紙袋一箇放寬籠之候
硝盡㵕出膽上成霜掃以為末入麝少許入筒中盛
點眼
又方
生薑汁濾過器中澄令細再用宣連剉浸一七令透
用綿絹濾薑汁成粉日乾點眼諸證皆佳
又方
苦竹一叚兩頭留節一頭開小孔入剉宣連半兩以
紙塞孔置井中浸一宿次早出竹節中水洗少加腦
子尤效
治暴赤眼無瘡者
以古銅錢刮淨薑上取汁於錢唇點目熱淚出今日
點來日愈但小兒甚懼不須疑已試良驗
紫衣主黃障暴熱目黃沉重下水瘀
以紫衣煮服之
療眼暴赤痛神效
以枸杞汁點眼立效
去暴熱目黃祕閉塞
用苦&KR0034;菜煮汁服
明目方
用合明草搗絞汁服
目積年赤(論)
風熱毒氣發於目眥則令目脉赤不治則眥頭爛眵淚
磣痛風熱不退雖積年月亦莫能差此由肝臟積成風
熱脾肺常多壅滯邪氣伏留在臟不能消散乃上攻於
目則令赤痛怕見風日或癢或澁或淚睛痛風冷外傷
不差則經年眼及瞼常赤痛也龍木論云兩粘睛外
障眼初患之時或癢或痛年多風熱赤瞼中有瘡因熱
在肝膈脾胃風壅致令兩瞼相粘即宜鈎割熨眼排風
散烏犀丸立效歌曰兩眼睛痛何所論多年風赤是
何因睛疼瞼澁皮肉爛兩瞼相粘似有筋割烙直須多
出血銅篦燒焙赤眩門治風丸散多頻服年歲中間自
去根
方
決明子丸治風毒眼赤痛久患及虛熱眼暗
地膚子麥門冬(去心焙)玄參車前子(各半兩)决明
子(微炒)赤茯苓(去皮)青葙子遠志(去心焙)茺蔚子蔓
荆實地骨皮栢子仁山芋人參黃芩
防風(去叉)大黃甘草(炙剉)黃連(各一兩去鬚)細辛(去苖葉切)
(半兩)
右為細末煉蜜為丸如梧桐子大每服二十丸食後
以米飲下加至三十丸
菊花散(出聖惠方)治風赤眼積年不差腫澁疼痛心神虛
煩宜服
甘菊花前胡(去蘆)防風(去蘆)羌活生乾地黃茯
神决明子木通(剉)車前子麥門冬(去心焙)羚
羊角屑地骨皮甘草(各半兩微炒赤剉)
右為散每服三錢以水一鍾煎至六分去滓食後温
服
松皮湯洗頭方(出聖濟總錄)治風熱久目赤腦中積熱
白鮮皮甘菊花荆芥穗老松白皮(去粗皮)細
辛(去苗)蔓荆實防風(去叉)荷葉蒂玄參苦參
雄黑豆(二升)桑白皮(各一兩)
右除豆并荆實外細剉以水三斗煎至一斗五升去
滓投朴硝一兩半攪熱洗頭餘滓重煎入朴硝如此
三度洗之
犀角散(出聖惠方)治遠年風赤眼腫癢澁痛暈翳宜服
犀角屑梔子仁木通(剉)子芩川大黃瞿
麥决明子車前子黃連甘草甘菊花
防風(各等分)
右為散每服三錢以水一鍾煎至六分去滓食後温
服忌魚熱麵
决明膏(出聖濟總錄)治風熱目赤翳積年不差磣痛
石决明蕤仁蘆薈秦皮(研)馬琦(研)黃栢(去皮)
烏賊魚骨紫貝(各一兩)鯉魚膽(四箇)鹽綠(一分)
右以水三升煎决明𬎼仁蘆薈秦皮黃栢五味至一
升淨濾去滓却入紫貝魚膽烏賊魚骨馬琦鹽綠更
煎約三合於磁器中盛不令泄氣每取一豆大少許
乳調勻點
九子丸(出聖濟總錄)治久患風毒眼赤昏暗
蔓荆子(炒)五味子枸杞子地膚子青葙子
决明子(炒)楮實子(炒)茺蔚子兔絲子(酒浸一宿焙乾)
(另研為末各一兩)
右為細末煉蜜和丸如梧桐子大每服二十丸温酒
下夜卧食前再服
决明丸(出聖濟總錄)治風暴赤眼久不差
石决明(研水飛)甘菊花人參地膚子(各一兩)細辛
(半兩)熟乾地黃防風(去蘆各二兩)兔肝(一具)五味子(一兩半)
右為細末煉蜜和搗三五百杵丸如梧桐子大每日
空心及晩間食後煎鹽湯下二十丸或竹葉白湯可
漸加三十丸
撥雲散治積年赤眼(方見本門一切眼疾類)
右搗篩每服三錢水一鍾半竹葉七片煎至六分去
滓食後温服
萎蕤湯治眼赤腫疼痛
萎蕤桔梗木通羚羊角屑黃芩黃耆
(各三分)麥門冬(焙一兩)
右麤搗篩每服五錢水一盞半煎至七分去滓投芒
硝一字空心温服食後再服得利去芒硝
前胡湯治眼赤腫痛兼治熱氣客目内眥腫起
前胡(去蘆二兩)芍藥青箱子决明子(炒)細辛(去苖)車
前子梔子仁(各一兩)
右麄搗篩每服五錢水一盞半入竹葉七片煎取八
分去滓入芒硝一字食後温服臨卧再服以利為度
既利即去芒硝
洗眼秦皮湯治眼赤腫熱疼痛(方見本門目飛血赤脉類)
大黃膏治眼赤腫痛
大黃(三兩)玄參芒硝黃芩白斂木香射
干(各二兩)
右為末以雞子清和如膏貼眼上下瞼乾易之不計
度數
瀉肝湯治積熱不散目赤腫痛或生障翳
茈胡(去苗)芍藥青葙子决明子肉桂升麻
(各二兩)梔子仁(一兩)
右粗搗散每服五錢水一鍾半入竹葉七片煎七分
去滓入芒硝半錢食後温服取利為度
㗜藥方治目發赤腫疼痛毒氣侵睛脹痛
薄荷葉(二錢)青黛石膏芒硝川芎(各半錢)細辛
(二錢)蔓荆子(三分)
右為細末鼻内㗜之
洗眼方治眼赤腫痛
秦皮(一兩)防風(一兩)甘菊花(三分)竹葉(四十片)梔子仁(三分)𬎼
仁(湯浸去赤皮一兩半)萎蕤(一兩)
右剉以水三大盞煎取一盞半綿濾去滓每服三合
日二三度洗眼宜避風處
黃連煎水藥治熱眼赤生翳障
黃連(半兩)蕤仁(半兩浸去赤皮研)杏仁(四十九枚浸去赤皮)龍腦(一錢)黃
蘖(半兩)膩粉(二錢)青鹽(半兩)
右除龍腦外並搗為散入生絹袋盛用雪水二大盞
浸藥二七日取絹袋子將藥汁灌竹筒内密封坐在
湯中以慢火煮一伏時掘地坑子三尺深隔宿取出
入龍腦攪勻以磁瓶盛要點時即旋取點之
凉頂散治赤眼疼腫刺著生翳
川芎(一兩半)薄荷(一兩)欝金(一兩)盆硝(一兩半)乳香(三錢)或加
龍腦尤佳
右為細末鼻内㗜之次用黃連一味為末煎濃汁熱
薰并洗眼上覺口中苦即愈
菊花散治目赤腫及因麻痘傷寒後熱藥并毒食致
令腫痛如桃李大不得開
黃芩大黃菊花甘草防風土當歸(各半兩)
右剉散每服三錢水一盞煎空心服
升麻湯治眼壅熱兩目如紅桃腫脹昏暗視物不明
瞖膜遮障痛
升麻黃芩薄荷澤瀉(各等分)大黃(一兩)甘草(少許)
右㕮咀每服一抄水一盞煎至八分去滓不計時候
温服
聚寶散治眼目赤腫疼痛
龍膽(二兩)黃連(一兩)荆芥(一兩)鼠粘子大黃(各一兩)薄荷
(二兩)
右為散每一錢水一盞煎至七分去滓食後服
犀角膏治赤眼腫痛
犀角末(半兩)秦芃(二兩)黃連滑石牙硝(各一兩)杏仁
(湯浸去皮尖一兩半)
右為細末和勻以沙糖水一處入藥熬成膏每用皂
角子大沸湯化洗
羚羊角散治眼赤腫痛並白翳去肝肺熱毒
羚羊角屑萎𬎼甘菊花澤瀉川大黃(微炒)
木通(各一兩)
右為散每服三錢至四錢水一鍾煎至六分去滓食
後温服
黃連湯治肝經積熱上攻眼目赤腫疼痛
黃連(為末一字)乳香(一字)燈心(五莖)大棗(二枚)膩粉(半錢)杏仁(五枚)
(去皮)龍腦(為末一錢)
右用水二盞同煎至半盞臨卧時洗
洗眼方治眼赤腫痛熱澁淚出
苦竹葉茈胡黃連細辛川芒硝蛇啣
草(各一兩)
右細剉和勻每用藥二兩水三大碗煎取一鍾半綿
濾去滓每煖三合洗之日二三度洗了避風
半夏湯治眼目赤腫痛疼(方見本門鈴目類)
大黃湯治赤眼腫痛
大黃(炒香冷)細辛(去苖)甘草(炙)黃芩(各一兩去黑心)芍藥(二兩)青
州棗(去核)淡竹葉(一分)
右用水七合入銀器内煎取二合濾去滓重湯内煖
過以銅筯點眼中
點眼方治赤眼腫痛不可忍並澁癢
蛇蜕皮(二寸淨)訶子核中仁(十粒以漿水研如粉)黃連(一分)青州
棗(去核三枚)淡竹葉(一分)
右用水七合銀石器内煎取二合濾去滓重湯内煖
過以銅筯點眼中卧再點
生犀丸(出御藥院)治赤腫隱澁眵淚生瘡
荆芥穗大黃(各一兩)川芎(半兩)甘草(半兩)薄荷葉(七錢)
右為細末煉蜜和丸每兩作十丸每服二丸細嚼温
水送下食後服
没藥乳香散治眼痛赤腫
鬱金(半兩)盆硝(二錢)雄黃没藥乳香(各一錢)
右為末鼻内㗜之少許三兩次疼止
蔓荆散(出危氏方)治赤腫眵淚多痛
瓜根蔓荆子荆芥梔子甘草(各等分)
右剉每服三錢水一盞煎先薰後洗食後
穿針散(出本事方)治眼目赤腫翳障羞明
木賊(去黑皮)香附子細辛(洗淨日乾)菊花(去梗)羌活(各半兩)
右為末每服三錢用好茶少計同點食後
歸連湯(出德生堂)治赤眼方(方見本門暴赤眼類)
羊肝散(出德生堂)治翳膜攀睛赤爛腫痛
榖精草(五錢)甘菊花(一兩)木賊(半錢)甘草(三錢)黃連(三錢)
右為細末每服二錢用羊肝一塊切開入藥末在内
炙熱食後啗之
凉肝散(出聖濟總錄)治赤眼腫痛昏暈
芎藭梔子仁槐蛾(各一兩)荆芥穗(一兩)甘草(半兩)
右為散沙糖水調下一錢或二錢食後服
通頂散(出聖濟總錄)治赤眼腫痛
苦葫蘆子(四十九粒)榖精草(一錢)瓜蒂(十四枚燒灰)乳香薄
荷(各一錢)
右為細末入龍腦少許鼻内㗜一字立效
蕤仁煎治熱毒攻注目昏腫久結赤痛
蕤仁(去皮)秦皮(去皮)黃栢(去皮)青竹茹(各兩)梔子仁(半兩)
右剉拌勻以水三升入銅器内煎取一升以綿濾清
汁點眼日二三次
車前餅子治眼昏赤腫痛
車前草(二握)牛蒡子地龍糞(各二兩)青鹽(一錢)大黃(半兩)
右相和搗作餅子仰卧貼在眼上乾即易之
黃連丸(出聖濟總錄)治眼赤及風赤眼腫痛
黃連(一兩去鬚為末)杏仁(七枚湯浸去皮尖)膽礬(半兩)膩粉(一錢)黃丹
(半分)
右都研令勻入粟米粥和稀稠得所塗於磁盒子内
别用艾一兩燒煙出令盒子於上面薰之候煙盡為
度圓如雞頭子大每用一丸以綿裹用井花水少許
浸點眼中
車前散(出聖濟總錄)治眼赤腫痛
車前子决明子菥蓂子枳殼(各一兩)
右為細末每服二錢温水調下食後臨卧再服
大黃餅子治眼熱毒赤腫障翳攻眉骨及頭疼壯熱
大黃(一兩)大麥麩(半兩)雞子(五枚)
右搗羅二味為末以雞子大和作餅子傅腫上乾即
易之
梔子湯(一名三黃湯)治眼痛赤微腫眥爛多眵(方出本門目赤痛類)
黃連點眼方治目赤痛腫煩熱昏睛并障翳
黃連(宣州者二分)馬牙硝(一錢)蜜(綿濾半匙同二味藥和勻)
右取消梨一顆割頂作蓋去核作瓮子將諸藥内於
梨中以蓋子覆之冬月半月夏月一日傾出以綿絞
去滓以汁點之
又方(出聖濟總錄)
黃連(去鬚四兩)鉛丹(四兩)蜜(四兩)
右三味同和先蒸一次再暴一日綿裹雞頭實大用
水浸點之
青黃膏(出聖濟總錄)治目赤腫疼明目凉腦
蓮子草(七月七日搗絞取汁一斗煎取一升)生麻油(一升)梧桐淚(一兩綿裹)
右以火煎取一升二合去梧桐淚磁器盛七日後用
每夜以銅筯點鼻中每孔三點去枕仰卧良
甘草湯(出聖濟總錄)治眼赤腫痛
甘草甘竹茹(細切各一兩)新粟米(三合)蘆根(一兩)
右為散每服五錢水一鍾半煎至七分去滓食後服
臨卧再服
乳香膏治目赤腫痛翳膜遮障時多熱淚
乳香(一塊)硼砂(一塊各皂子大)輕粉(炒一錢)杏仁(二十一粒生連皮口中細)
(嚼)
右旋入口中細嚼後滿口生津吐於磁盞内坐炭火
中熬令四邊沸用熟絹濾於别盞中入生龍腦一皂
子大許細研再濾過於小磁瓶盛用頻以銅銀筯點
之
黃連湯(出御藥院)治目赤腫痛及散頭面熱
黃連秦皮苦竹葉薄荷葉(各一兩)
右為如麻豆每用五錢水三盞煎五七沸綿濾去滓
熱淋洗不計度數
宣毒散(出濟生拔萃方)治目發赤腫痛毒氣侵睛脹痛
盆硝雄黃乳香没藥(各等分)
右為細末每服少許鼻内㗜之
黃連湯治赤眼腫痛
黃連梔子仁馬牙硝(各一兩)甘草(一分)
右為散水一盞入藥一錢入竹葉十片同煎至七分
去滓温服
蜜連膏(出聖惠方)治眼赤腫痛
蜜(四兩)黃連(為末)𬎼仁(浸去赤皮各半兩)龍腦(半錢)
右為散與蜜相合入銅器中慢火熬如稀餳用新綿
濾過候藥稍冷入龍腦攪令勻以磁器盛用銅筯點
藥於目大眥日三兩度
洗眼方(出聖惠方)治眼赤腫熱澁淚出
秦皮川芒硝木通(各一兩)竹葉(一握)
右細剉和勻每服用藥一兩水二大盞入青鹽一錢
煎取一盞去滓日洗二三次
秦皮湯(出聖濟總錄)治目赤腫痛兼目暴腫痛
秦皮(一兩)黃連(半兩)苦竹葉(三握)
右剉碎以水三升煮取一升半濾去滓微熱淋洗不
計度數
消毒散(出御藥院)治眼赤腫疼痛不定兼治瘡腫不消
黃芩黃蘖(各一兩)大黃(生用半兩)
右為細末每用生蜜水調藥如調稀糊攤在緋絹花
子上隨目赤左右貼太陽穴妙
香附散(出御藥院)治目赤腫痛眵淚生瘡
香附子(炒)槐花(炒一兩)大黃(半兩)
右為細末每服三錢入糖少許食後冷水調下
佛手散(出衞生寶鑑)治眼腫痛
乳香(炒)焰硝青黛
右各二錢同研為末口中含水鼻内㗜之
黃連滴眼方(出直指方)治熱眼赤腫疼痛
鷹爪黃連(二兩)乾艾葉(少許)真杏仁(一箇)
右同研碎新汲水浸一日夜濾清汁仰卧帛蘸點眼
中鼻内覺苦味即藥透或新水浸黃連磁器重湯煎
濃汁以熟艾燒存性入藥用
春雪膏(出朱氏集僉方)治眼目赤腫翳障羞明
硼砂(三錢)腦子(一錢)通明朴硝(半兩)
右為末入乳鉢研再用細絹羅過每用一小盞光眩
者點津液沾藥末入目中閉霎時令藥勻效方開眼
淚出為度
金蓮子散治風毒赤眼腫痛時多熱淚磣澁難開(方見)
(本門一切眼疾類)
洗眼黃連湯(出聖惠方)治眼赤腫痛不可忍
黃連(一兩)秦皮(一兩)大棗(七枚)
右為散用水二大盞煎至一盞去滓放温日三度洗
之
地膚子(出聖惠方)治目風熱赤腫痛
地膚子(二升焙過)生地黃(十枝)
右搗地黃絞汁和地膚子末日暴乾搗羅為散每服
三錢空心酒調下臨卧再服
黃連散(出聖濟總錄)治目赤腫痛
黃連(研末半分)乳雞子(一枚去黃取白)
右將黃連研極細和雞子白却内殼中紙固塞勿令
塵穢入掛溝中浸二日不令没時取點眼
洗眼方(出聖濟總錄)治目赤推眵痛腫
桑條(十二月者燒灰一斤)童子小便(一斗)
右取桑灰安磁器中用童子小便浸候乾泣盡可丸
即丸如錢大捏為餅子厚三二分暴乾每用一餅子
熱湯化澄清洗眼依下日辰洗之正七月初八日三
四月初六日五六月初五日二七月初七日八月二
十日九十月十二日十一月初二日十二月晦日
治眼壅熱赤腫方(出直指方)
山茵陳車前子
右煎湯下川芎茶調散食後臨卧服
傅眼方(出直指方)治患眼赤腫閉合
土硃(二分)爛石膏(一分)
右為末新水入蜜二盞調傅眼尾及太陽或以山梔
子煎湯調傅
治眼赤腫或癢或痛(出本事方)
大黃苦葶藶(各一兩)
右為末煉蜜丸如梧桐子大每服一丸至二丸用山
梔子仁湯嚼下
金絲膏(出德生堂)治眼赤腫痛及一切翳障
黃連當歸(淨洗各二兩)
右為末以水蜜二盞用文武火煎至半盞去滓再研
入飛過朴硝二錢乳香一錢和勻以水瓶頓再用水
煮半日後入腦子半錢研勻油紙封固候五日去火
毒方可點用
神錦散(出聖濟總錄)治赤眼昏澁腫痛
桑皮(一兩)黃連(半兩)
右為末每用一錢沸湯浸澄清洗之
治眼赤腫及治每睡起時須臾又白名血熱飛肝病也
(出危氏方)
用生地黃汁以粳米半升三次浸三次曬乾用磁瓶
煎湯一升令沸下地黃及米於内煎成薄粥半飢半
飽飲一兩盞即睡如此三次即效
黃連解毒散(出直指方)治諸熱眼赤腫羞明畏暑飲酒患
眼通用
用黃連去鬚搗碎色紅者隨意取新水浸半日磁瓶
盛重湯熬食後服滓再熬服
治眼赤腫翳痛及小兒熱腫眼
用鯉魚膽汁滴眼中
治眼赤腫痛(出聖惠方)
取&KR0008;漿草搗取汁點之立差
勝金膏子(出德生堂)治眼目赤翳膜攀睛視物不見疼痛
如割者
黃連黃栢(各半斤)蕤仁(一兩)當歸赤芍藥(各四兩俱淨洗)
已上五味㕮咀以水十大碗砂鍋入藥在内煎至六
七碗以厚綿濾過去滓淨洗鍋再以數碗藥又熬成
膏子再濾過要十分淨潔候稍温冷却下後藥
玄明粉(一兩)腦子(二錢)麝香(半錢)
右研極細末入膏子藥内用槐柳條不住手攪令勻
用好瓦瓶收盛以紙蓋封數日後用小瓶取出藥以
銅筯頭挑點
車前餅子(出聖惠方)治眼熱毒上攻赤腫疼痛
車前葉牛蒡葉(各一握)地龍糞(三兩)鹽(一分)秦皮(一兩)
右搗令爛捏作餅子仰卧貼上乾即易之
療眼赤腫熱痛淚出燒人不可忍或石乳發動連睛疼
悶乍歇乍發頭疼增寒瞼赤瘡爛無所見物白膜覆
黑珠或因天行斑毒入眼宜用此驗
以千歲櫐一名蘡薁藤不問春夏秋冬採其莖削去
蒼皮取如拇指大者截作六七寸長以銅器或磁器
中盛水三五升漬之一食頃其頭白乳汁出可長半
寸許取此汁傅眼候煖即易之
碧霞丹(出衞生寶鑑)治目赤腫隱澁難開
銅綠(三錢)枯礬(三錢)乳香(一錢)
右為細末將黃連熬成膏入藥丸如雞頭子大水浸
開洗之
魚膽丸(出衞生家寶方)
黃連(去鬚)秦皮(剉)當歸(各等分)
右將已上三味淨水洗去泥土用温水三升令磁盒
内浸藥一宿於淨室中熬用以鐵鍋熬到一小半覷
藥力盡在水中用新細絲絹濾去上項藥滓又用好
絹濾去兩遍滓再熬令至一盞如稀麵糊相似取出
用銀器於木炭炕成膏子入腦子菉豆粉一并和成
劑用盞蓋著旋丸如豆大用淨几上搓成細條子以
竹刀切如米粒大點之
清肺湯(出永類鈐方)治氣壅盛白雲赤腫努肉侵睛多淚
大黃當歸木通赤芍藥桑白皮茵陳
地骨皮乾葛麻黃粉草(炙)杏仁(去皮尖炒)知
母(炒各等分)
右㕮咀每服三錢水煎食後服
羚羊角湯(出永類鈐方)治眼赤腫砂澁羞明流淚翳膜侵
睛雀目等證
大黃(二兩)黃芩山梔仁(炒)石决明(煆)草决明(炒)木
賊(去節)桔梗密蒙花蟬脱(洗炒去嘴足)蒺藜(炒去刺)赤
芍藥青葙子龍膽草粉草(炙)羚羊角(炒各一兩)
(製焙)
右為末每服二錢食後服心熱燈心湯下後生昏花
米飲下常服麥門冬湯下雀目猪羊肝蘸喫肺熱桑
白皮湯下流淚夏枯草湯下小便不通車前子湯下
欝金湯(出永類鈐方)治赤腫痛
大黃荆芥穗薄荷葉欝金朴硝(各等分)
右為末雞子清或嫩芋根白者打爛調貼眉眶上及
瞼腫加生地黃尤好痛加乳香末調傅
糖煎散(出楊氏家藏方)治風熱毒氣上攻眼目赤腫疼痛視
物不明隱澁難開
龍腦草漢防已大黃荆芥穗赤芍藥
當歸(洗焙)甘草(炙)防風(去蘆上八味各一兩)川芎(半兩)
右件㕮咀每服四錢水一盞入砂糖如彈子大同煎
至七分去滓温服食後
如聖水(出楊氏家藏方)治眼赤腫痛生瘡
乾艾葉(燒灰炒半錢)黃連(去鬚搗細末半錢)
右件入新磁器中用無油沸湯浸稀稠得所新汲水
内沉令極冷入青古老錢一文浸兩時辰臨卧仰睡
用古老錢蘸藥點眼侯口中覺味即驗
祛風散(出朱氐集驗方)治一切風熱上攻眼目赤腫羞明
大黃黃芩地骨皮山梔子(各半斤)柴胡玄
參赤芍藥荆芥薄荷防風甘草桑
白皮
右㕮咀每服三錢水一盞半赤腫加生地黃煎大人
小兒小便秘澁心胸滿悶加枳殼
羌活散(出永類鈐方)治一切風熱上攻頭目赤腫疼痛昏
澁眵淚怕日羞明赤脉
羌活獨活柴胡川芎黑參赤芍藥
桔梗荆芥地骨皮薄荷(各半兩)大黃(一兩)桑白
皮(半兩)山梔子黃芩(各一兩)
右件各生用為㕮咀每服重三錢水一盞半煎去滓
無時服如有翳膜加蟬脱密蒙花各半兩淚多則加
木賊半兩
目赤磣痛赤腫(論)
夫五臟六腑之精華皆上注於目若風熱搏於臟腑毒
氣乘肝衝發於目則熱氣外泄淚下眵多目液暴燥故
熱磣痛赤腫也
方
龍腦膏(出聖濟總錄)治肝熱衝發於目赤痛赤腫磣痛
山梔子(去皮二兩)甘草(生七錢)生乾地黃(一兩)熟乾地黃(一兩)
黃連(去鬚)青葙子(各八錢)當歸(四錢)馬牙硝(六錢)决明子(一合)
(已上共搗為粗末)青鹽(四錢)蜜陀僧(半錢)朴硝(一兩一錢)石决明(一枚)
(米泔浸三日刮洗)乳香(一錢)硇砂(一字)硼砂蕤仁(各二錢已上并細研)
燈心(半錢切碎)鉛丹(一兩三分羅過)白蜜(三斤已上同杵勻入磁瓶子内用籜油紙)
(封定勿令透氣坐在鍋内重湯煮一日取出絹濾去滓)大棗(十枚去核)龍腦(一錢)麝
香(成顆者研)膩粉(各一字)丹砂(研二錢)
右除前膏外將後四味同研勻入前膏内攪令相得
以乾磁器收之用銅筯如常法點眼其藥滓更以雪
水二碗攪和入罐子依前法煮濾取清者點眼其滓
焙乾入蔓荆子惡實各二兩炒過同為末每服一錢
七分食後荆芥臘茶調下
龍腦散(出聖惠方)治肝臟風熱眼目赤爛腫痛磣澁
龍腦(細研)牛黃(細研)硃砂(各一分細研)天竺黃(細研)赤芍藥
玄參甘菊花車前子决明子胡黃連
茈胡(去苖)川升麻(各半兩)犀角屑羚羊角(各二兩)川大
黃(一兩炒)甘草(三分炙剉)細辛(一分)
右為散研令勻食後竹葉湯調下一錢七分忌炙煿
熱麵毒滑魚肉
羌活散(出聖濟總錄)治風毒氣攻注頭目昏眩磣澁疼痛
及治皮膚瘙癢隱疹赤腫
羌活獨活前胡(去蘆并剉)人參桔梗防風(各去)
(蘆頭)芎藭細辛(去苖)荆芥穗甘菊花土蒺藜
茯苓(去皮)枳殼(麩炒去穰)石膏(細研水飛)甘草(各一兩)
右除石膏外同杵為散再入石膏和勻每服二錢不
計時候酒調下
决明子方(出聖濟總錄)治目赤翳膜磣痛熱淚不止
决明子(為末)𬎼仁(研各六分)象膽黃蘖(去皮為末)秦皮(為末各四)
(分)鹽綠(研三分)鯉魚膽(去皮四枚)烏賊魚骨(去甲研)貝齒(燒研)
馬琦(研各四分)
右各研細先以水三大升煎後五味至一升去滓重
煎至半升即下前五味再以微火煎取三合用密器
盛每服一大豆許以人乳和少少點眼中日二度夜
一度為效
瀉肝散(出聖濟總錄)治眼熱磣痛赤腫淚出昏暗
茈胡(去苖)决明子升麻苦竹葉朴硝(研各二兩)澤
瀉(一兩)大黃(蒸)梔子仁黃芩(去黑心)芍藥(各三兩)
右為散每服五錢水一盞半煎至一盞去滓温服以
利為度
决明湯(出聖濟總錄)治眼燥澁痛睛如眯磣
石决明(淨洗)細辛(去苖)防風(去叉)車前子人參白茯
芩(去黑皮)大黃(炒令香熟)桔梗(炒各一兩)茺蔚子(二兩)
右為散每服五錢水一盞半煎至一盞去滓食後臨
卧温服日三服
羚羊角湯(出聖濟總錄)治肝腎虛熱氣壅攻衝眼磣澁赤
脉
羚羊角(鎊屑半兩)木通(細剉)玄參防風(去皮各一兩)芍藥(一兩)
山梔子仁(三分)枳殼(去穰麩炒半兩)馬牙硝(為末湯浸澄下)甜竹葉
(洗各一兩)
右除硝並竹葉外粗搗篩每服五錢水一盞半入竹
葉十片煎一盞去滓入硝末一錢於食後温服卧時
再服
點眼方(出聖濟總錄)治肝熱目赤腫磣痛
黃連蕤仁(各三兩)秦皮(去粗皮)馬牙硝(研)决明子
山梔仁黃蘖(去粗皮各一兩)鉛丹(研一分)龍腦(研一錢)
右除鉛丹牙硝龍腦外餘為粗末用蜜四兩於磁罐
内拌和諸藥令勻將硝末摻於藥面上坐罐子於鍋
内以水浸罐子内令深莫教浮動慢火煮令牙硝耗
盡湯少旋添熱湯勿令湯淺次入鉛丹更煮一日取出
候冷入龍腦封閉地坑内窨著如要用旋以生絹絞
濾少許點眼如點久患障翳即用五分藥膏别入淡
竹瀝七分和勻點之
車前子丸(出聖濟總錄)治肝腎風熱目赤痛腫磣生努肉
車前子人參决明子(微炒)黃連黃芩(去黑心)大
黃(炒)細辛(去苖各一兩)甘草(炙半兩)
右為散末煉蜜和丸如梧桐子大食後温漿水下三
十丸臨卧再服
中黃湯(出聖濟總錄)治脾胃熱眼赤澁痛
犀角(鎊屑)生麥門冬(去心)蘆根(各一兩半)淡竹葉(十五片)石膏
甘草(炙各一兩)生地黃(二合)地骨皮(二兩)
右㕮咀研如麻豆大每服三錢水一盞半煎至一盞
去滓食前温服煎藥不得犯鐵器
地骨皮湯(出聖濟總錄)治風毒衝目赤腫乾澁
地骨皮升麻甘菊花(擇)防風(去皮)决明子(炒)細
辛(去苖各一兩)竹葉(洗)
右除竹葉外粗搗每服五錢水一盞半入竹葉七片
煎一盞去滓食後臨卧温服
象膽煎(出聖濟總錄)治目赤障翳磣痛熱淚昏暗
象膽鹽綠(各研一兩)防風(去皮一兩半)蕤仁(去皮二兩)石蜜(一兩)
(一分)黃連(去鬚二兩)龍腦(研半兩)細辛(去苗三分)
右除龍腦鹽綠外各細切以水三大升煎取七合濾
去滓下龍腦鹽綠更煎一二十沸於密器盛每取一
二豆大許新汲水或人乳和點眼中良久閉目日夜
各二次
龍涎湯(出聖濟總錄)治眼磣澁並如針刺血痛昏暗
生麥門冬(去心一兩半)熟地黃(焙三兩)木通(一兩)旋復花
大青茯神(去木各一兩)黃連(去鬚半两)
右剉如麻豆大每服三錢水一鍾半煎至一盞去滓
入芒硝半錢攪勻食前温服食後再服
𬎼仁湯治目熱赤腫磣痛
蕤仁(去皮)秦皮(去粗皮)防風(去叉各一兩)甘菊花(擇半兩)竹葉
(一握)山梔子仁萎蕤(各半兩)
右剉如麻豆大水五盞煎至二盞半去滓熱淋冷頻
煖淋洗煎藥不得犯鐵器
𬎼仁膏治目磣澁迎風淚出眥瞼赤爛生瘡癢痛不
已
蕤仁(去皮一兩)胡粉(研一錢)黃連(為末一兩)龍腦(研一錢)膩粉(研一)
(錢)貝齒(燒研一分)真牛乳(三兩)
右各研勻用銀石器鎔乳訖然後下蕤仁等攪令勻
煎數沸熟便以綿濾去滓用密器盛每取一麻子許
點目大眥中日二度
地骨皮散治風熱毒氣上攻眼目磣澁疼痛
地骨皮(去土)羌活防風(去义)土蒺藜(去刺微炒)甘草(炙各一兩)
右為散每服二錢七分荆芥茶清調下患暴赤眼濃
煎甘草湯下食後臨卧服
解熱眼方治解熱消血明目
大黃甘草當歸(川者)赤芍藥(各一兩)
右為細末每服二錢湯調下食後服或以一錢湯泡
洗尤妙
大棗煎治目熱眥赤生赤脉侵睛息肉急痛不開磣
痛
大棗(七枚去皮核)黃連(二兩)淡竹葉(切五合)
右以水二升煮竹葉取一升澄清取八合入棗肉黃
連煎取四合去滓令淨細細以傅眼眥中忌猪肉
羊肝丸治解熱消血明目
黃連(淨為末)杏仁(去皮尖半兩)白羊子肝(一具去筋膜)
右臼内搗細衆手丸如梧桐子大每服七十粒食後
臨卧温米泔下日三服
洗眼車前草散治目熱痛淚不止(方見本門目飛血赤脉類)
黃連煎治眼目暴赤磣澁疼痛
甘蔗(汁二合)黃連(㨶碎為末半兩)
右於銅器以慢火養令汁涸去半以綿濾去滓每日
兩度點之
黃連點眼方治熱毒乘肝上冲於目推眵赤痛磣澁
疼痛
用黃連去鬚搗末半兩以生竹筒一箇留節可長六
七寸以水三大合將黃連用新綿裹内竹筒中著古
銅錢一文蓋筒口於炊飯甑中蜜蓋之待下饙即取
出以綿濾過候冷納瓶中每以銅筯點少許著目眥
頭日三度不可過多若治眼暗不過一七差
治眼熱痛淚不止
用䓆蓂子為末欲卧以銅筯點眼中當有熱淚及惡
物出并去努肉三四夜點之甚效
寒冰散治目赤多眵磣痛
用馬牙硝三兩研入新竹筒中密封入地埋四十九
日取出更研每用一次用黑豆末少許以水調如糊
後同藥調勻攤紙花子上貼太陽穴一方只用硝極
細研夜卧銅筯取如黍米大點目眥旦以漿水洗
普濟方卷七十四
