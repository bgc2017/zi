普濟方卷三百五十一明周王朱橚撰
産後諸疾門
語言妄亂(附論)
夫人憂愁思慮則傷心心虚故邪從之新産之人内亡
津液而血虚志弱使人精神昏亂言語錯謬恍惚不寧
甚者變狂癲之證治宜補血益心安神定志則病自愈
矣
方
遠志丸治産後血虚或因驚恐神志不寧言語錯
謬妄有所見
遠志(去心)甘草(炙)白茯苓(去黑皮)桂(去粗皮)白术山
芋麥門冬(去心焙)人參當歸(切焙)澤瀉獨活
(去蘆頭)阿膠(炙令燥)菖蒲(各一兩半)乾薑(炮一兩)熟乾地黃
(二兩焙)
右㨶羅為末煉蜜丸如梧桐子大每服二十丸煎人
參湯下空心日午夜卧服
人參丸治産後血虚狂語卧起不安妄有所見
人參茯神(去术剉)羚羊角(鎊炒)芎藭(各一兩)檳榔(剉三兩)
桃仁(湯浸去皮尖雙人炒三十個)遠志(去心)桂(去粗皮)木香白芷
(各半兩)阿棃皮(一兩)枳殼(去穰麩炒一兩半)
右㨶羅為末煉蜜和丸如梧桐子大每服二十丸
煎人參湯下空心日午夜卧服
羊腎湯治産後血虚心氣不足言語謬妄眠卧不
安
羊腎(一對去脂細切以水三升煎至二升澄清)遠志(去心)黃芩(去黑皮)防風
(去义)白茯苓(去黑皮)人參獨活(去蘆頭)甘草(炙剉各半兩)
芍藥(剉)熟乾地黃(焙各一兩)
右除羊腎外粗搗篩每服三錢用腎汁一盞煎至七
分去滓温服不拘時
茯苓丸治産後血氣虚神不安言錯謬
白茯苓(去黑心)菖蒲(各一兩半)人參澤瀉熟乾地黃
(焙)當歸(切焙各一兩)遠志(去心一兩一分)麥門冬(去心焙半兩)桂(去粗)
(皮一兩半)
右為末煉蜜丸如梧桐子大每服二十丸煎人參湯
下不拘時候
遠志湯治産後心虚風邪所搏言語妄亂
遠志(去心)赤芍藥黃芩(去黑心)白茯苓(去黑皮)人參
防風(去义)獨活(去蘆頭)甘草(炙各一兩)熟乾地黃(焙二兩)
右粗搗篩每服五錢水一盞半煎至七分去滓温服
不拘時候
茯苓散療産後狂語志意不定精神昏亂由心氣虚
為風邪所致
茯苓(一方用茯神)生地黃(各一十二分)遠志(去心)白薇龍齒
(各十分)防風人參獨活(各八分)
右同為末以銀一大觔水一斗五升煎取七升下諸
藥煎取三升温分三服忌食菘菜猪肉生冷一方治
産後風邪心神恍惚不定加荆芥八分甘草五分
當歸湯治産後血氣不調言語謬亂
人參當歸(切焙)芍藥酸棗仁(去皮)黃芩(去黑心)白鮮
皮甘草(炙剉各一兩)
右粗搗篩每服三錢水一盞煎七分去滓温服不拘
時
麥門冬湯治産後心虚言語謬誤恍惚不安
麥門冬(去心焙二兩)白茯苓(去黑皮一兩半)赤芍藥當歸(切焙)
(乾)人參甘草(炙剉各一兩)
右粗搗篩每服三錢水一盞煎至七分去滓溫服不
拘時
茯苓湯治產後血虚亂語心志不寧
茯神(去术二兩)人參芍藥(剉各一兩半)甘草(炙剉)當歸(切焙)桂
(去粗皮各一兩)
右粗搗篩每服二錢水一盞生薑三片棗二枚劈破
煎至七分去滓温服不拘時一方有茯苓
頭痛(附論)
夫頭者諸陽之會也凡産後五臓皆虛胃氣虧弱
飲食不充榖氣尚乏則令虚熱陽氣不守上凑於頭陽
實隂虛令頭痛又有因產後敗血及氣血虚損風邪客
搏經陽注於腦絡不得疏通亦令頭痛也
方
鹿肉湯治産後風虛頭痛壯熱言語邪僻
鹿肉(三觔)芍藥獨活秦艽黃芩黃耆(各三兩)
半夏(一升)乾地黃桂心芎藭(各一兩)生薑(六兩)甘草
阿膠(各一兩)茯苓(千金翼作茯神)人參(各四兩)
右㕮咀以水二斗煮肉得一斗二升去肉内藥煎取
三升去滓内膠令烊分四服日三夜一
茯神散治産後風虚頭痛四肢煩疼口乾微渴
茯神甘菊花羌活當歸(剉微炒)生乾地黃
白芍藥前胡(去蘆頭)桂心甘草(炙微赤剉各半兩)葛根
(剉三分)石膏(二兩)蔓荆子(一兩)麥門冬(去心焙一兩半)
右為粗散每服四錢以水一中盞入生薑半分煎至
六分去滓温服不計時候
羚羊角散治産後風虛頭痛身體壯熱言語錯亂
心神煩悶
羚羊角屑茯神黃耆(剉)人參(去蘆頭各三分)防風(去蘆)
(頭)生乾地黃芎藭(各一兩)麥門冬(去心焙一兩半)赤芍藥
獨活秦艽(去苗各半兩)石膏(二兩)甘草(一分炙微赤剉碎)
右為散每服四錢以水一中盞入生薑半分煎至六
分去滓不計時候温服
加减四物湯治産後頭痛血虚氣弱痰癖寒厥皆令
頭痛一名加减羌活湯
羌活川芎防風香附子(炒各一兩)甘草(炙)當歸
(各五錢)石膏(二兩半)熟地黃(一兩)香白芷細辛(各一兩半)
蒼术(一兩六錢去皮)
右為粗末每服一兩水煎如有汗是氣弱頭痛也前
方中加芍藥三兩桂一兩半生薑煎如頭痛痰癖者
加半夏三兩茯苓二兩半生薑煎如熱厥頭痛加白
芷三兩石膏三兩知母一兩半如寒厥頭痛加天麻
三兩附子一兩半生薑煎
白术散治產後體虚勞動過多致頭痛熱汗出不止
四肢少力不思飲食
白术白茯苓黃耆(剉各三分)石膏麥門冬(去心焙各)
(一兩半)白芍藥五味子(各半兩)生乾地黃牡蠣粉
(各一兩)人參(去蘆頭三分)甘草(五分炙微赤剉)
右為粗散每服四錢以水一中盞入生薑半分棗三
枚煎至六分去滓不計時候温服
石膏散治產後體虚頭痛煩熱
石膏(二兩)當歸(剉微炒)羚羊角屑白芍藥白术
子芩生乾地黃甘草(炙微赤剉各半兩)茯神前胡
(去蘆頭各三分)麥門冬(一兩去心焙)
右為粗末散每服四錢以水一中盞入生薑半分棗
二枚煎至六分去滓不計時候温服
治産後頭疼目暗方
細辛川當歸白术芍藥(等分)
右為末每服二錢白湯點服
治頭痛頭暈
好川芎半兩為末每服二錢臘茶清調下甚捷曾
有一婦人産後頭痛一服愈
麻黃湯治產後頭痛目眩傷風
麻黃(去根節湯煮掠去沫)葛根石膏(火煅)桂(去粗皮)附子(炮裂去皮)
(臍)芍藥甘草秦艽(去土)防風當歸(切焙各一兩)
右剉如麻豆每服三錢水一盞煎至七分去滓温服
不拘時候
人參散治產後因傷風冷頭痛壯熱胸膈滿悶不得
睡卧運旋乾嘔不能飲食一名人參煮散
人參(去蘆頭三分)葛根(剉)酸棗仁(微炒)芎藭(各三分)前胡
(去蘆頭一兩)石膏(二兩)枳殼(麩炒微黃去穰)白术甘草(炙微赤剉碎)
桂心(各半兩)
右為粗散每服四錢以水一中盞入生薑半分煎
至六分去滓不計時候一方無生薑煎
防風湯治產後傷風冷頭目疼痛煩眩惡心
防風(去义)獨活(去蘆頭)黃耆羚羊角(鎊)枳殼(去穰麩炒)
烏頭(炮裂去皮臍)旋覆花生乾地黃(焙)桂(去粗皮各一兩)
右剉如麻豆每服三錢水一盞入生薑三片薄荷三
葉同煎至七分去滓温服不拘時候
茯苓黃耆湯治產後風頭痛目昏眩
白茯苓(去黑心)黃耆(剉)菊花獨活(去蘆頭)枳殼(去瓤麩炒)
當歸(切焙)生乾地黃(焙)人參烏頭(炮裂去皮臍各一兩)
右剉如麻豆每服三錢水一盞煎至七分去滓温服
不拘時候
羚羊角散治產後頭目熱痛
羚羊角(鎊)石膏(火煅)當歸(切焙)芍藥生乾地黃
白茯苓(去黑皮)麥門冬(去心焙)前胡(去蘆頭)甘草(炙各一兩)
右粗搗篩每服三錢水一盞煎至七分去滓温服不
拘時候
黃耆散治產後虛熱頭痛四肢煩疼不思飲食
黃耆(剉)生乾地黃麥門冬(去心焙)牡蠣粉(各一兩)桂心
黃芩甘草(微炙剉各半兩)石膏(二兩)赤芍藥(半兩)
右為粗散每服四錢以水一中盞入生薑半分去滓
不計時温服
前胡散治產後痰壅頭痛心胸不利少思飲食
前胡(去蘆頭)半夏(湯洗七遍去滑)旋覆花當歸(剉微炒)甘
菊花甘草(炙微赤剉碎)赤茯苓(各半兩)石膏(二兩)枳殼(一兩)
(炒微赤去瓤剉碎)
右為散每服四錢以水一中盞入生薑半分煎至
六分去滓不計時温服
羌活湯治產後風虚頭痛昏眩
羌活(去蘆頭)當歸(切焙)白茯苓(去黑皮)甘菊花石膏(火煅)
烏頭(去皮臍)甘草(炙剉)芍藥(各一兩)
右粗搗篩每服三錢水一盞煎至七分去滓不計時
候温服
防風湯治產後風熱頭痛目掣動
防風(剉)升麻黃芩(去黑心)芍藥石膏(生碎)葛根(剉)
芎藭羌活(各一兩)
右粗搗篩每服三錢水一盞煎至七分去滓服不計
時候
防風葛根湯療產後風虚頭目痛語言時僻
防風甘葛茯苓(各八分)麥門冬(去心八分)芍藥黃
芩(各六分)犀角(四分)甘草(三兩)
右㕮咀以水二升煎取七合分為二服
茯苓前胡湯治産後風頭疼眩悶倒旋
白茯苓(去黑皮)前胡(去蘆頭)菊花附子(炮裂去皮臍)白术
細辛(去苗葉)芎藭麻黃(去根節各一兩)
右剉如麻豆每服二錢水一盞煎七分去滓温服不
拘時候
茯苓湯治産後氣血虚頭痛不定目眩嘔逆
白茯苓(去黑皮)羌活(去蘆頭)當歸(切焙)人參芎藭附
子(炮裂去皮臍)石膏(火煅)黃耆(剉各一兩)
右剉如麻豆每服三錢水一盞煎至七分去滓温服
一方無黃耆名羌活湯
大三五七散治産後風頭痛風眩口喎耳聾
天麻(炮裂去皮臍)細辛(去苗葉各二兩)山茱萸乾薑(炮裂五兩)山
芋防風(去义各七兩)
右搗羅為散每服二錢清酒調下日再未知稍加
麥門冬湯治產後虚煩頭疼短氣欲死心下亂不觧
麥門冬(去心二兩)石膏(十二分)淡竹茹(五分)小麥(二合)甘草(六分)
乾葛(七分)
右以水二升煎至八合去滓食後分三服一名淡竹
茹湯
芍藥散治産後體虚頭痛
白芍藥生乾地黃牡蠣粉(各一兩)桂心(半兩)甘草
(一分炙微赤剉碎)石膏(二兩)
右為粗散每服四錢以水一中盞生薑半分棗三枚
煎至六分去滓不計時候温服
白殭蠶丸治産後頭痛
白殭蠶(微炒)白附子(炮裂)地龍(微炒)黃丹(微炒各一兩)人中白
(半兩炒灰)
右為末用葱瀝和丸如梧桐子大不計時候荆芥湯
下十丸
吹鼻方治産後頭痛
地龍(炒一錢)麝香(半錢)
右合研細末每用小豆許吹兩鼻中
川芎散治産後頭痛一名川烏散
大川芎真天台烏藥皮(各等分)
右為細末每服三錢以秤錘淬酒調服
芎附散治産後敗血作梗頭痛諸藥不效者
大附子(一枚釅醋一碗用火四畔炙透蘸醋令盡去皮臍剉碎)川芎(一兩)
右為細末每服二錢茶清調下
二竒散治産後頭痛一名芎藭湯(方見本門諸疾類)
獨活湯治産後氣虛頭痛不可忍
用大附子一枚炮裂去皮臍剉如麻豆每服三錢
水一盞入生薑三片棗一枚擘同煎至七分去滓
温服不拘時
吹鼻方治産後頭痛
用苦葫蘆子搗羅為末吹半字入鼻中其痛立止
偏痛者随左右吹之
治産後血逆頭痛面赤如醉聞身體如在虛空大腑秘
熱語聲微細湏是大腑秘熱方可添大黃喫
黃芩大黃杏仁(去皮尖)吉更牡丹皮(去心)麻黃
(去根)升麻羌活烏藥防風荆芥穗麥門
冬(去心各一分)
右為細末每服三錢水一盞薑三片煎一沸食後和
滓喫
治産後大腑秘熱經八九日不通頭痛面赤惡心輕喫
些熱物則煩嘔逆宜服此方
杏仁(去皮尖)黃芩木香羌活枳殼(只用青)獨活
桔梗貝母(去心)大黃荆芥穗(各一兩)連翹子(半兩)
牽牛(二兩)半夏(三銖)
右為細末每服四錢滴熱水丸梧桐子大食後葱湯
下
心腹痛(附論)
夫產後心腹痛者由產後氣血俱虛遇寒乘之與血氣
相摶隨氣上衝於心或下攻於腹故令心腹痛也若久
痛不止則變成疝瘕也
方
白术散治產後冷氣攻心腹疼痛四肢不和不思飲
食
白术(三分)木香(半兩)當歸(剉微炒三分)陳橘皮(湯浸去白瓤焙三分)
人參(去蘆頭三分)附子(炮裂去皮臍三分)芎藭(三分)桂心(半兩)㯽
榔(半兩)乾薑(炮裂去皮半兩)厚朴(去粗皮塗生薑汁炙香熟三分)赤芍藥(半兩)
甘草(炙微赤剉)吳茱萸(湯浸七遍焙乾炒各一分)
右為粗散每服三錢以水一中盞入棗三枚煎至六
分去滓不計時候稍熱服
芍藥黃耆湯治產後心腹痛
芍藥(四兩)黃耆白芷桂心生薑人參芎
藭當歸乾地黃甘草(各二兩)茯苓(三兩)大棗(十枚)
右㕮咀以酒水各五升合煮取三升去滓先食服一
升日三千金翼無人參當歸芎藭地黃茯苓為七
味
芎藭湯療產後心腹切痛不能飲食乏氣忽然往
來寒熱
當歸川芎黃芩人參甘草芍藥
防風生薑(各三分)大黃(二分可量人強弱方可服之)桃仁(八十)
(枚)
右以水七升煮取二升下大黃更煎三沸分作三服
硇砂丸治產後腹中有餘血不散致心腹疞痛
硇砂(細研)芫花(醋拌勻微炒令乾各一兩)當歸(剉微炒)赤芍藥木
香没藥蓬莪茂狗脊(一分去毛)白芷(一分)
右為末用釅醋一升同熬成膏候可丸即丸如豌豆
大不計時以當歸酒下五丸
羊肉當歸湯治產後腹中心下切痛不能食往來寒
熱若中風乏氣力
羊肉(二觔)當歸黃芩(一方作黃耆)芎窮防風(一方作人參)
甘草(各二兩)芍藥(三兩)生薑(四兩)
右㕮咀以水一斗二升先煮肉熟减半内餘藥取三
升去滓分三服一方以黃耆代黃芩白术代芍藥名
大羊肉湯一方以桂心代防風加大棗十七枚
澤蘭散治產後氣力瘦乏心腹脹痛
澤蘭熟乾地黃(各一兩)當歸(剉微炒)赤芍藥桂心
白术芎藭(各三分)甘草(一分炙微赤剉碎)
右搗粗羅為散每服四錢以水一中盞入生薑半分
棗二枚煎至六分去滓不拘時候稍熱服
芍藥散治產後血氣不和心腹疞痛痰逆不思飲食
赤芍藥當歸(剉微炒)桂心川椒(去目并閉口者微炒去汗各一)
(兩)半夏(湯浸七遍去滑)草荳䓻(去皮各三分)甘草(半兩微炒赤剉)
右為粗散每服三錢以水一盞入生薑半分棗二枚
煎至六分去滓不計時候稍熱服
當歸散治產後氣血不散心腹刺痛脹滿喘促
當歸(剉微炒)白术木香(各三分)川大黃(剉微炒)鬼箭羽
(各一兩)桂心(半兩剉)
右為粗散每服三錢以水一中盞入生薑半分生地
黃一分煎至五分次入酒一小盞更煎三兩沸去滓
稍熱服
桂心散治產後惡血未盡心腹疞痛
桂心(一兩)水蛭(微炒)牡丹延胡索硫黃(細研各半兩)
右搗細羅為散不計時候以温酒調下一錢
芫花散治産後心腹疞痛不可忍
芫花(醋拌炒令乾)沒藥(各一兩)硇砂(細硏)當歸(剉微炒各半兩)硫黃
(一分細研)
右搗細羅為散不計時候以熱酒調下一錢
木香散治產後内傷冷氣腹中及心下切痛不能飲
食四肢無力
木香芎藭赤芍藥白术青橘皮(去瓤白湯浸各)
(三分)當歸(一兩半剉微炒)甘草(炙微赤剉)高良薑(剉各半分)厚朴(一兩去粗)
(皮塗生薑汁炙令香熟)
右搗粗羅為散每服三錢以水一中盞煎至六分去
滓不計時候稍熱服
桃仁散治産後敗血不散上衝心腹痛不可忍
桃仁(湯浸去皮尖雙人麩炒微黃)桂心(各半兩)蓬莪茂(三錢)當歸(一兩)
(剉微炒)
右搗羅為散不計時候熱酒調下一錢
定痛散治産後心腹疞痛不可忍
當歸(剉微炒)赤芍藥芎藭(各一兩)
右搗細羅為散不計時候以熱生薑酒調下一錢
治產後心腹痛
生地黃汁藕汁童子小便(各三合)
右同煎三五沸分温三服
蓬莪茂丸治産後心腹有宿冷疼痛
蓬莪茂(一兩)五靈脂(三兩)釅醋(一升)
右搗羅為末以醋熬為膏候可丸即丸如梧桐子大
不計時候以蘹香湯或熱酒下十丸
失笑散治産後心腹痛欲死百藥不效服此頓愈
五靈脂(酒研淘去砂土)蒲黃(各等分)
右為末先用釅醋調二錢熬膏入水一盞煎至七
分食前熱服
茱萸酒治產後心腹内外痛
用吳茱萸一升以酒三升煎取一升空心温二服
治産後心腹痛
産後心腹痛不觧慢恓惶鷄蛋酒調下
止痛了尋常
心痛(附論)
夫産後心痛者蓋心者血之主人有伏冷宿寒因產臟
虚遇風寒客之與血氣相搏血凝不得消散其氣遂上
衝擊於心之絡脉故心痛但以大巖密湯治之寒去則
血脈温而經絡通心痛自止若誤以為所傷治之則虚
極寒益甚矣心痛乍歇乍甚心之支别絡為邪所傷也
若邪傷心之正經心絡寒甚則變為真心痛朝發夕死
夕發旦死所以然者心為諸藏之主不受邪傷邪傷即
死藥不可輕用也
方
大巖蜜湯治産後心痛氣虚宿冷搏血上冲心絡非
真心痛也
生乾地黃(一作熟)當歸獨活吳茱萸芍藥
乾薑甘草桂心(朝浩不用桂心獨活甘草)小草(各一兩)細辛
(半兩)蜜(一升千金方用五合千金翼不用蜜)
右為散每服半兩水三盞煎至一盞去滓稍熱服
評曰產後心痛雖非產蓐常疾痛或有久痛未必便
是血痛設是巖蜜湯豈可用熟地黃熟地黃泥血安能
去痛此方本出千金用生乾地黃耳茱萸一方合凖五
兩乾薑三兩細辛却停寒在下焦方本一兩却减半兩
制竒制偶量病淺深自有品數不可妄意加減然以巖
蜜湯治血痛不若失笑散用之有效一方無甘草蜜
蜀椒湯療産後心痛此大寒所為
蜀椒(二合)芍藥(三兩)半夏當歸桂心人參甘草
(一分炙微赤炒)茯苓(各二兩)生薑汁(五合)蜜(一升)
右切以水九升煑椒令沸下諸藥煮取二升半去滓下
薑汁蜜等更煎取三升一服五合至六合禁勿冷食
熟乾地黃散治産後血氣上攻心痛四肢厥冷不納飲食
熟乾地黃(一兩)當歸(三分剉炙赤)白术(半兩)甘草(一分炙微赤剉)桂心
赤芍藥小草細辛芎藭(各半兩)吳茱萸(一分湯浸七遍)
(焙乾微炒)
右為粗散每服三錢水一中盞煎至六分去滓不計時
候温服
青橘皮散治產後血氣攻心痛
青橘皮(湯浸去瓤焙乾三分剉)木香蓬莪茂烏藥(各三分)乾
薑(半兩炮裂剉)桂心當歸桃仁(湯浸去皮尖雙人麩炒微黃各一兩)
紫蘇子(三分微炒)
右搗細為散以熱酒調下二錢
當歸散治產後血刺連心疼痛
當歸(一兩剉微炒)胡椒(一分)蓬莪茂木香(各半兩)白术(三分)
右為細散不計時候以熱酒調下一錢
芎藭散治產後血氣與冷氣相搏上心攻痛
芎藭桂心木香當歸(剉微炒)桃仁(湯浸去皮尖雙人麩)
(炒微黃各半兩)
右搗細羅為散不計時候以熱酒調下一錢
桂心散治產後血氣衝心疼痛
桂心芫花木香(各一兩)香墨(二挺)
右為末以釅醋二升先煎芫花為膏次入木香并
墨桂和丸如梧桐子大每服以熱酒下十丸
吳茱萸散治産後血氣衝心悶絶疼痛
吳茱萸(湯浸七徧乾微炒)丁香當歸(剉微炒各半兩)熟乾地
黃(一兩)
右搗細羅為散不計時候以熱酒調下二錢
蕓薹子散治產後血氣衝心痛
蕓薹子(微炒)當歸(剉微炒各一兩)
右搗細羅為散不計時候以熱酒調下一錢
治産後心疼
用布裹塩如彈丸大燒作灰酒服愈
又方
燒秤錘投酒中服之佳
又方
燒大豆投酒中服佳
桂心酒治產後疼痛及卒心痛
用桂心三兩以酒三升煮取二升去滓分三服日三
治產後餘疹刺痛三十六候
以銅鏡鼻七枚投醋中熬過呷之亦可入當歸芍藥
服之
治產後急心疼欲死大腑熱時依此方喫大腑虚冷請
减半夏牽牛二味不要喫也
延胡索(一兩)芎藭當歸芍藥蓬莪茂木香
吳茱萸官桂(去皮)牛膝牽牛(各一分)半夏(二銖)
右細杵羅為末每服三錢土器内煎一兩沸和滓喫
治產後血刺心痛欲死
用燖猪湯取一盞温服之
治產後血攻胸脇刺痛
以蓼蒿煮服之
腹痛(附論)
夫產後腹痛者此由産時惡露下少胞絡之間有餘
血與氣相擊搏故令腹痛也因重遇於冷則血結變成
血瘕亦令水不利也
方
芎藭湯治產後腹痛
芎藭甘草(各二兩)蒲黃荽萎(各一兩半)芍藥大黃
(各三十銖)當歸(十八銖)桂心黃耆(一作黃芩)桃仁前胡(各一)
(兩)生地黃(一升)
右㕮咀以水一斗酒二升合煮取三升去滓分四服
日三夜一服
芎藭湯療先患冷氣因産後腹痛
芎藭桂心當歸吳茱萸茯苓芍藥
甘草(各六分)桃仁(十分)
右㕮咀以水七升煮取二升去滓分温三服
當歸黃耆湯治産後餘疾腹中絞痛不下食瘦乏
當歸黃耆芍藥(各六分)乾地黃白术(各八分)
桂心甘草(各四分)棗(十四枚)
右㕮咀以水二升煮取八合去滓空心作兩大服忌
生葱
羊肉生地黃湯治産後三日腹痛補中益藏強氣力
消血
羊肉(三觔一方作白羊肉)生地黃(切二升一方作熟乾地黃)桂心當歸
甘草芎藭人參(各二兩)芍藥(三兩)
右㕮咀以水二斗煮取一斗去肉内藥煎取三升分
四服日三夜一服一方治産後虚羸用熟乾地黃
劉寄奴湯治産後七八日腹痛兩脇痛
劉寄奴當歸桔梗(各十二分)桂心陳皮(各四分)
茯苓芍藥(各八分)延胡索(四分别為末)
右㕮咀以水二升煮取八合調延胡索末空心服
没藥散治產後惡血不盡小腹搊撮疼痛
沒藥赤芍藥當歸(剉微炒)白芷芎藭丹皮
(各一兩)川大黃(剉碎微炒)桂心(各一兩半)
右搗細羅為散不計時候以熱酒調下二錢
琥珀散治産後惡血不盡結聚小腹疼痛
琥珀没藥赤芍藥青橘皮(湯浸去白瓤焙)木香
桂心(各十兩)當歸(剉微炒三分)香附子(一兩)
右為細散不計時候以豆淋酒調下一錢
桃仁芍藥湯療産後腹痛惡血未盡
桃仁(半升湯浸去皮尖雙人炒)芍藥(一作赤芍藥)當歸(剉微炒)川芎
乾漆(碎熬)桂心甘草(各二兩)
右細切以水八升煮取二升半去滓分三服一方有
乾薑三分炮名桃仁散
茯苓散療産後腹痛氣脹脇下悶不食兼微利
茯苓人參當歸甘草(各六分)生薑陳皮(各四)
(分)厚朴(八分)
右㕮咀以水二升煎取八合去滓分温服一方有黃
芩無生薑為細末以飲調下方寸匕日三服
獨活湯治産後腹痛引腰背拘急痛
獨活當歸桂心芍藥生薑(各三兩)甘草(二兩)
大棗(二十枚)
右㕮咀以水八升煮取三升去渣分温三服服後相
去如人行十里久再進
調中湯治產後腹痛兼瀉痢由產後腸胃虚冷寒
邪所侵若未滿月飲冷物更當風坐卧則被寒邪
相乘散入腸中作痛作陣如刀刺及瀉不止腹脇䐜
脹或走痛不止
當歸(去蘆)肉桂(去粗皮)芍藥附子(炮)川芎甘草(炙)
良薑(各等分)
右為細末每服三錢水一盞煎至八分去滓熱服
評曰產後下痢非止一證當隨所因而調之既云因
冷當風何所不至寒風濕本屬外因喜怒憂思還
從自性况勞逸饑餓皆致病苦其洞泄可服調中湯
赤白帶下非此能愈各隨門類别有正方今有錄桃
膠散白頭翁湯以備用餘從滯下門選之凡食肉太
早強食過多停滯不化臍腹疼痛而成泄利者誠有
之矣法當消化停滯則愈但不可用牽牛巴豆峻劑
以虚血氣第二問中見現圓最佳倉卒未能辦此用
局方治中湯加縮砂仁煎服一方有人參
芍藥湯治產後苦腹痛
芍藥(六兩)桂心(三兩)甘草(三兩)生薑(三兩)膠飴(八兩)大棗(十二)
(枚)
右㕮咀以水七升煮取四升去滓内膠飴令烊分三
服日三
雄黃散治產後餘血不散致小腹疼痛不可忍
雄黃水蛭(微炒各一兩)硇砂(細硏半兩)麝香熊膽(各分)
石灰(末二兩)
右細研為散不計時候以熱酒調下半錢
鯉魚皮散治產後惡血未盡結聚腹痛
鯉魚皮灰亂髮灰益智子(去皮各半兩)䖟蟲(微炒)
水蛭(微炒各一分)當歸(剉微炒三分)
右搗細羅為散不計時候以熱酒調下一錢
紅藍花散治産後血不散小腹疼痛
紅藍花琥珀蒲黃(各一分)當歸(剉微炒)没藥(各半兩)
桂心(三兩)
右搗細羅為散不計時候以熱酒調下一錢
當歸丸治産後腹痛
當歸(剉微炒)芎藭赤芍藥苦練子硇砂(細研)
(各一兩)蒲黃(半兩)
右為末以醋熬硇砂如餳和丸如梧桐子大不計時
候温酒下十丸
延胡索散治產後臍下痛
釡底墨(醋炒令乾透)延胡索劉寄奴桂心菴䕡子
(各等分)
右為末以熱酒調下二錢
没藥散治產後腹痛
沒藥乾漆(搗碎炒令烟出)芫花(醋拌炒令乾)五靈脂琥珀
(各一分)
右搗細羅為散不計時候以熱酒調下二錢
騏驎竭散治產後惡血攻刺小腹疼痛
騏驎竭芫花(醋拌炒令乾)延胡索當歸(剉微炒)硝石
(各半兩)
右搗細羅為散不計時候以熱酒調下一錢
又方
鯉魚鱗(燒灰)益母草(燒灰)頭髮(燒灰)當歸(剉微炒)香墨(各一兩)
右搗細羅為散不計時候以熱酒調下一錢
又方
劉寄奴芫花(醋拌炒令乾)當歸(剉微炒)桂心(各一兩)
右搗細羅為散不計時候以熱酒調下一錢
當歸湯療腹中絞痛不可忍積血作塊一名四神散
當歸白芍藥川芎乾薑(各等分)
右為末每服二錢温酒調下一方加延胡索炒
羊肉湯療虚及産後腹中痛虛眩不能支持兩脇
當臍急痛氣上衝前後相引痛
精羊肉(四兩)當歸川芎(各半兩)生薑(一兩)
右細切以水十盞煎至三盞掠去沫去滓分四服空
心熱服一日來再作兩日滓合為一日煎當一劑服
千金當歸湯療婦人寒疝虚勞不足若產後腹中絞
痛無川芎有芍藥陳無擇云仲景羊肉湯治寒疝用
生薑羊肉湯服之無不驗有一婦人産當寒月寒氣入
產門臍下脹滿手不得犯此寒疝氣也醫將治之以
抵當湯謂有瘀血或曰非其治也可服仲景羊肉湯
少减水煎二服遂愈
又方羊肉湯療產後内虛寒氣入腹腹中絞痛下赤
白痢讝語見鬼
肥羊肉(一觔)當歸甘草芍藥(各一分一作各一兩)
右㕮咀以水一斗先煮羊肉取七升入藥更煎取二升
去滓分温服
桃仁散治婦人産後血下不盡腹痛不可忍者
桃仁(六十枚)厚朴(一兩)芍藥(一兩)當歸(一兩)
右以水三升煎二升分二服未差加錦紋大黃一兩
鯉魚鱗散治産後腹痛
鯉魚鱗(二兩)亂髮故緋帛(各一兩)
右同入瓶子内以瓦子蓋塩泥縫漸次着火燒令通
赤為度候冷取出細硏為散入麴末一兩更同研令
勻不計時候以熱酒調下二錢
香桂散治產後臍腹疼痛不止
川芎當歸(各一分)桂心(半兩)
右為細末分三服每服酒一盞煎三五沸入小便少
許煎至七分温服甚者不過再服
薑黃散治產後腹痛
川薑黃(二分)没藥(一分)
右為末以水及童子小便各一盞入藥煎至一盞
半分作三服通口服約人行五七里再進一服即止
不過三服便安
療新産後腹中如絃常堅絞痛無聊方
白蜜(一觔)當歸(一兩)
右以當歸為末入蜜中煎融三沸適寒温頓服一方
不用蜜以水煎當歸末服之名獨聖散
當歸散治産後腹痛脇肋脹滿
當歸乾薑(各等分)
右為末每服三錢水一盞煎至八分入塩醋少許食
前熱服一方用酒煎服
治產後腹痛
天台烏藥當歸(各等分)
右為末炒黑豆淋酒調下二錢
枳實芍藥散治産後腹痛煩滿不得卧
枳實(燒令黑勿太過)芍藥(各等分)
右為散每服方寸匕日三服并主癰膿以麥粥下之
凡產婦腹痛法當用枳實芍藥散若不愈此為腹中
有乾血著臍下宜服後方瘀血湯主之
瘀血湯
大黃(一兩)桃仁(二十枚)䗪蟲(三十枚熬去足)
右為末煉蜜和為四丸每用一丸以酒一升煎取八合
頓服之新血下如豚肝
菴䕡子丸治產後腹痛
菴䕡子桃仁(湯浸去皮尖雙人麩炒微黃色各用半兩)
右搗羅為末煉蜜和丸如梧桐子大不計時候以熱
酒下二十丸
又方
赤箭蕓薹子(微炒各一兩)
右搗細羅為散不計時候以熱酒調下一錢
又方
用硇砂一兩細硏以醋一升熬成膏别入生硇砂末
一兩丸如梧桐子大每服不計時候以熱酒調下五
丸如月經不通先宣利過後以熱酒服五丸立效
又方
以乾地黃一味炒令烟出状如石灰搗細羅為散不
計時候煖童子小便一小盞入生薑自然汁半匙調
二錢服
羌活酒療產後腹痛不止
用羌活四兩切以酒二升煮取一升分服
天仙籐散治產後腹痛不止及一切血氣腹痛
用天仙籐五兩炒焦為細末每服二錢腹痛炒生
薑小便和酒調下血氣温酒調服
生牛膝酒治産後腹中苦痛
用生牛膝根五兩以酒五升煮取二升分二服若用
乾牛膝根酒漬一宿然後可煮
治產後腹痛及血下不盡
用麻黃去根節杵為末酒服方寸匕日二三服血下
盡即止澤蘭湯服亦妙
治產後腹痛
用赤鯉魚燒灰酒調服之兼治血氣一方作鱗
治產後腹痛
用苧蔴安産婦腹上則止
治産後六七日忽然腹痛皆由呼吸之間冷氣乘虚而
入宜服後方
用當歸建中湯和四順理中丸共研再丸作小丸飯
飲呑下一方用蜜丸服
治產後未經百日或纔經百日腹痛氣痛轉瀉不止
方
訶子(火炮只用皮)當歸(各半兩)五味子炙艾葉羌活
白术蒼术吳茱萸續斷肉荳蔻厚朴
(去皮薑製)牡蠣(火煅)芎藭黃瓜(各一分)
右為細末煉蜜丸如梧桐子大早晨塩米湯下五十
丸空心服
延胡散治產後小腹臍下痛
延胡索桂心(各半兩)當歸(一兩)
右為細末熱酒調下
治產後血閉肚痛破宿血止痛
取蠏脚爪以酒及醋湯煎服良
治婦人産後諸血結腹痛内冷不食下血氣
用質汗以酒消服之
治產後腹痛血露不盡
以息王籐濃煮汁服之
治産後腹痛
戶垠下土為末一錢匕酒中熱服之
治產後腹中瘕痛
以末桂温酒服方寸匕日三子母秘錄同
治破血產後腹痛
以鏨菜煮汁服之
治產後身腹中有激痛及寒勞不足
羊肉一觔(味甘大熱)當歸四兩(味甘辛大温惡蘭茹畏菖蒲海藻牡蒙)生
薑(五兩味辛温惡黃芩黃連天鼠糞)
右三味先以水一斗二升煮肉取七升去肉次入當
歸生薑在内煮取三升一服七合三服夜一服
兩脇脹滿(附論)
夫產後兩脇脹滿者由膀胱宿有停水因產惡露下
不盡水壅痞與氣相搏在膀胱故令脇肋脹滿氣與水
相繫故令痛也
方
陳橘皮散治產後兩脇脹滿心腹壅悶不思飲食
陳橘皮(湯浸去皮白瓤焙令乾)赤茯苓枳實(麩炒微黃)前胡(去蘆)
(頭)白术厚朴(去粗皮塗生薑汁炙令香熟)檳榔(各三分)木香
人參(去蘆頭)桂心芎藭(各半兩)甘草(一分炙微赤剉碎)
右搗粗羅為散每服三錢以水一中盞入生薑半分
棗三枚煎至六分去滓不計時候温服
厚朴丸治產後兩脇下及心腹脹滿宿有冷氣攻注
膀胱致使脹痛
厚朴(去粗皮塗生薑汁炙令香熟)京三稜(微火炒)木香(各一兩)赤茯
苓乾薑(炮裂剉)赤芍藥當歸(剉微炒)陳橘皮(湯浸去白)
(瓤焙乾)吳茱萸(湯浸七徧焙乾微炒)白术(各三分)訶黎勒(煨用皮)桂
心(各一兩半)
右搗羅為末以醋煮麫糊和丸如梧桐子大每於食
前以生薑湯下三十丸
木香丸治產後兩脇脹滿小腹疼痛
木香當歸(剉微炒)白术芎藭(各一兩)白芷乾薑
(炮裂剉)㯽榔芫花(醋拌炒令乾)厚朴(去粗皮塗生薑汁炙令香熟各半兩)
桂心(半分)桃仁(三分湯浸去皮尖雙人麩炒令黃)
右搗羅為末以醋煮麫糊和丸如梧桐子大每於食
前以生薑酒下二十丸
當歸散治產後血氣攻脇肋脹滿疼痛
當歸(剉微炒)赤芍藥桔梗(去蘆頭)乾漆(搗碎炒令烟出)牛膝
白术桂心木香川大黃(剉碎微炒各一兩)
右搗羅為散每於食前以熱酒調下一錢
桔梗散治産後兩脇脹滿小腹疼痛不思飲食
桔梗(去蘆頭)當歸(剉微炒)芎藭(各半兩)大腹皮(三分)桂心
陳橘皮(湯浸去白瓤焙乾)赤芍藥赤茯苓延胡索(各半)
(兩)
右搗粗羅為散每服四錢以水一中盞煎入生薑半
分煎至六分去滓不計時候稍熱服
當歸湯療產後血氣脇肋脹滿疼
當歸(十分)芍藥桔梗檳榔枳殼(各八分)桂心
青木香柴胡(各六分)
右㕮咀以水二升煎取八合去滓空心分温二服
乾地黃湯治產後兩脇滿痛兼百病
乾地黃芍藥(各三兩)當歸蒲黃(各二兩)生薑(五兩)桂
心(六兩)甘草(一兩)大棗(二十枚)
右㕮咀以水一斗煮取二升半去滓分服日三
枳實散治產後兩脇脹滿氣壅煩悶
枳實(麩炒微黃)木香當歸(剉微炒)牡丹(各三分)桂心白
术益母草(各半兩)檳榔(一兩)
右為粗散每服四錢以水一鍾入生薑半分煎至六
分去滓每於食前温服
白荳蔻散治產後臓腑氣虚兩脇脹滿不思飲食四
肢無力
白荳䓻(去皮)人參(去蘆頭)桂心(各半兩)半夏(湯浸七徧去滑半兩)白
术陳橘皮(湯浸去白瓤焙乾各一兩)枳殼(三分麩炒微黃去瓤)甘草(一分)
(炙赤剉)
右搗粗羅每服三錢以水一中盞入生薑半分棗三
枚煎至六分去滓不計時候温服
厚朴散治產後兩脇脹滿胸腹妨悶不下飲食
厚朴(一兩去粗皮塗生薑汁炙令香熟)赤茯苓人參(去蘆頭)當歸
(剉微炒)訶梨勒皮陳橘皮(湯浸去白瓤焙各三分)甘草(一分炙微)
(赤剉)
右為粗散每服四錢以水一中盞入生薑半分棗二
枚煎至六分去滓不計時候温服
白聖散治産後腹大堅滿喘不能卧
樟柳根(三兩)大戟(一兩半)甘遂(一兩半)
右為細末每服二三錢熱湯調下取大便宣利為度
此藥主水氣之勝藥也
桂心散
桂心當歸(剉微炒各一兩)乾薑(炮裂剉)芫花(醋拌炒令乾)木香
(各半兩)
右搗細羅為散每服食前以熱酒調下一錢
治産後腹脹腫疼不可忍
用鼠粘根煮為飲一服即愈
治產後膨脹氣不通轉
用麥糵為末酒調二三錢服之漸通
匠勝湯治產後腹脹滿悶嘔吐不定者何答曰敗血
散於脾胃脾受之不能運化精微成腹脹胃受之則
不得受納水榖而吐逆醫者不識以尋常治脹止
吐藥療之病與藥不相干轉更傷動正氣疾愈難治
但服必瘥
赤芍藥半夏(湯洗切碎)澤蘭葉人參(去蘆頭)陳皮(去白)
(各一錢)甘草(炙一錢)生薑(半兩)
右為粗末用水一碗同煎至兩盞去滓温熱分二服
治產後亂吃物早非特腹脇脹滿飲食不快
當歸鼈甲(以醋少許化硇砂少許用炙黃色各一兩)桔梗細辛
厚朴羌活木香芎藭檳榔(各一分)草荳蔻
(去皮半兩)藿香(三銖)半夏(二銖)
右為細末每服三錢水一盞生薑二片同煎取九分
空心和滓喫
治產後雖甚通利但心腹滿悶脇脹咳𠻳不食大便不
通眼澁行坐心腹時痛
白术當歸桑白皮大黃(各三兩)細辛桂心
(各二兩)生薑(四兩)
右㕮咀以水二升煎一升分三服當得微利即止大
黃產後不可輕用此緣病熱不得已也
身體腰脚疼痛(附論)
産後遍身疼痛者蓋由產後百節開張血脈流散遇
氣弱則經絡分肉之間血多留滯累日不散則骨節不
利筋脈急引故腰背不得轉側手足不能動搖身熱
頭痛也若以傷寒治之則汗出而筋&KR0008;動惕手足厥冷
變生他病但以趁痛散治之若腰脚痛者蓋腎主腰脚
女人腎位繫於胞産則勞傷腎氣損動胞絡虛未平復
而風冷客之冷氣乘腰故令腰痛也若寒冷邪氣宿滯
背脊則痛久未已後忽有娠必致損動蓋胞絡屬腎腎
主腰故也
方
趁痛散治産後身痛氣弱血滯骨節不利筋脈急引
牛膝當歸桂心白术黃耆獨活生
薑(各半兩)甘草薤白(各一分)
右㕮咀每服半兩以水三盞煎至盞半去滓食前
服陳無擇評曰趁痛散不特治產後氣弱血滯兼能
治太陽經感風頭痛腰背痛自汗發熱若感寒傷食
憂恐驚怒皆致身疼發熱頭痛况蓐勞之證尤甚趁
痛散皆不能療不若和劑局方五積散入醋煎用却
不妨又方加桃仁能治腰疼逐敗血袪風濕加桑寄
生半兩尤佳
杜仲散治産後傷虛腰間疼痛四肢少力不能飲食
杜仲(去粗皮炙微黃色剉碎)熟乾地黃附子(炮裂去皮臍)萆薢
(剉)牛膝(去苗剉)木香石斛(去根剉各一兩)桂心續斷(各半)
(兩)五味子(三分)當歸(剉微炒)芎藭(各三分)
右為散每服四錢以水一中盞入生薑半分棗三枚
煎至六分去滓食前服
石斛散治産後虛損腰間疼痛四肢無力氣血不和
石斛(去根剉)丹參附子(炮裂去皮臍)延胡索熟乾地
黃枳殼(麩炒黃去瓤)芎藭桑寄生(各一兩)續斷
當歸(剉微炒各三分)桂心(三分)牛膝(去苗一兩半)
右為末煉蜜和搗五七百杵丸如梧桐子大每服食
前以温酒或生薑湯下三十丸
杜仲酒治產後臓虚腰間疼痛肢節不利
杜仲(去粗皮炙微黃剉二兩)桂心丹參當歸菴䕡子
芎藭牛膝(去苗)桑寄生附子(炮裂去皮臍)熟乾
地黃(剉各一兩)川椒(半兩去閉口及目微炒)
右細剉以生絹袋盛用好酒一斗甆瓶中浸經七日
密封後開取每日空心及午食前温飲一盞
牡丹湯治產後腰痛沉重舉動艱難
牡丹皮柴胡(去苗)犀角(鎊)杜仲(去粗皮剉炒)當歸(切焙)桂
(剉去皮)枳殼(去瓤麩炒)㯽榔(煨剉)丹參桔梗(剉炒)郁李人(湯浸)
(去皮尖各一兩)
右粗搗篩每服三錢水一盞煎至七分去滓温服不
拘時候
人參湯治産後虛冷氣血不和腰痛
人參當歸(切)附子(炮裂去皮臍)㯽榔(生剉)桂(去粗皮)甘草
(炙)厚朴(去粗皮塗生薑汁炙)鬼箭羽(各一兩)乾薑(炮)木香(各半兩)
右剉如麻豆大每服三錢水一盞煎至七分去滓温
服不拘時候
赤芍藥散治産後血氣壅滯攻刺腰間疼痛
赤芍藥(三分)延胡索桂心芎藭當歸(剉微炒)牡
丹桃仁(湯浸去皮尖雙人麩炒各半兩)牛膝(去苗)川大黃(剉微炒各二兩)
枳殼(麩炒微黃去瓤半兩)
右為散每服四錢以水一中盞入生薑半分煎至五
分次入酒二合煎三二沸去滓食前温服
療産後風冷腰痛不可轉者腎經繫於胞脈腎主腰也
獨活川芎桂心芍藥續斷生薑桑
寄生(各六分)當歸防風(各八分)
右㕮咀以水三升煮取一升去滓空心分二服
牛膝散治産後敗血不散攻刺腰間疼痛日夜不止
牛膝(去苗)川大黃(剉碎微火炒各一兩)桂心赤芍藥(各三分)羚
羊角屑劉寄奴芎藭當歸(剉微炒)桃仁(湯浸去皮)
(尖雙人麩炒微黃各半兩)
右為散每服四錢以水一中盞煎五分次入酒二合
更煎三二沸去滓食前温服
没藥散治産後餘血未盡攻腰悶疼痛
没藥牛膝(去苗)桂心琥珀赤芍藥菴䕡子
桃仁(湯浸去皮尖雙人麩炒微黃)狗脊(去毛各一兩)當歸(剉微炒半兩)
右為細散每服食前以温酒調下二錢
仙靈脾散治産後血氣攻刺腰間疼不可忍
仙靈脾牛膝(去苗)當歸(剉微炒各三兩)鬼箭羽地龍(炒令)
(黃)没藥桂心威靈仙骨碎補(各半兩)
右為細散每服食前以温酒調下二錢
丹參丸治産後虚損氣血不和腰痛難忍
丹參(剉)續斷當歸(切焙)牛膝(去苗酒浸切焙)桂(去粗皮)鬼
箭羽(剉各一兩)沒藥(用醋少許化開半兩)琥珀
右除沒藥外並為末入沒藥拌勻煉蜜和丸如梧桐
子大每服三十丸以温酒下不計時候
續斷飲治產後腫重痛不可轉側
續斷芎藭桂(去粗皮)生乾地黃(焙)黃耆(細剉)芍
藥黃芩當歸(去粗皮)
右粗搗篩每服三錢水一盞煎至七分去滓温服不
拘時候
芎藭湯治産後腰痛沉重夫産後腎氣不足或惡露
所出未盡遇風寒客搏皆令氣脉凝滯留注於腰邪
正相擊故令腰痛也
芎藭牛膝(去苗酒浸切焙)當歸(切炒)萆薢(剉)桂(去粗皮)桃仁
(湯浸去皮尖雙人炒)芍藥(各一兩)
右粗搗篩每服三錢水一盞入生薑三片棗二枚擘
破同煎至七分去滓温服不拘時候
芍藥湯治產後氣血凝滯腰重痛
赤芍藥延胡索當歸(切焙)枳殼(去瓤麩炒)牛膝(去苗酒浸)
(炒)石斛附子(炮裂去皮臍各一兩)
右剉如麻豆大每服三錢水一盞入生薑三片棗二
枚擘破同煎至七分去滓温服不拘時候
附子丸治産後腰疼不可忍
附子(炮裂去皮臍)人參當歸(切焙)熟乾地黃(焙)桂(去粗)
(皮)延胡索威靈仙(去苗土各一兩)
右搗羅為末煉蜜為丸如彈子大每服一丸細嚼温
酒下胡桃茶亦得不拘時候
當歸散治産後腰痛不能轉側壯熱汗出身體急強
當歸(剉微炒)骨碎補牛膝(去苗)赤芍藥琥珀桃
仁(湯浸去皮尖雙人麩炒微黃)芎藭(各一兩)
右為細散食前以豆淋酒調下二錢
生地黃湯療産後三日患腰疼腹中餘血未盡并手
脚疼不下食
生地黃(汁一升)芍藥甘草(各二兩)丹參(四兩)蜜(一合)生薑
(汁半合)
右切以酒三升煮取一升去滓内地黃汁并蜜薑汁
微火煎一二沸一服三合日二夜三利一兩行中間
進食與藥更進服
熟乾地黃散治產後氣血凝滯攻腰痛
熟乾地黃(焙三兩)當歸(切炒一兩半)細辛(去蘆葉三分)甘草(炙剉)
吳茱萸(湯浸焙乾炒半兩)芍藥(各一兩)
右搗羅為散每服二錢温酒調下不拘時候
羚羊角散治産後腰痛舉動不得
羚羊角(鎊)紅藍花牛膝(酒浸切焙剉各二兩)桂(去粗皮)芍
藥(各一兩)生乾地黃(焙四兩)
右粗搗羅每服三錢水一盞煎至七分去滓温服不
拘時候
治婦人産後遍身疼痛腰背不得轉側手足不得動搖
身熱頭疼若作傷寒醫遲則變生他病及婦人女子
遍身疼痛脚不能動
牛膝(酒浸炒)當歸(去蘆)白术黃耆(蜜炙)肉桂(不見火)獨活
(去蘆頭)
右各等分㕮咀每服三錢水一盞半薑五片薤白七
寸煎七分去滓熱服
敗醬散療産後虚冷血氣流入腰腿痛不可轉或痛
引腹中如錐刀所刺及疼痛
敗醬當歸(各八分)川芎芍藥桂心(各六分)
右㕮咀以水二升煮取八合空心分温二服忌葱一
方有延胡索北五味各等分無芍藥入酒煎或水酒
同煎
當歸黃耆湯治産後失血過多脚腰痠疼轉側不得
壯熱汗出氣短心怔身強
當歸(剉焙)黃耆(細剉)芍藥(各二兩)生薑(切焙五兩)
右粗搗篩入作八服每服水二盞半煎至一盞去
滓温服
楮實丸治一切風勞冷氣女人冷血氣産後腰痛等
證
楮實(一觔炒)牛膝(酒浸切焙)乾薑(炮各一兩)
右搗羅為末煉蜜和丸如梧桐子大每服食前空心
酒下二十丸
生薑湯療産後餘血不盡血流入腰脚疼痛胸滿氣
急兩脇痛(方見本門惡露不盡類)
治腹中惡露不除身強痛方
用生薑三斤㕮咀以水一斗煮取三升分為三服當
下惡血
治産後腰痛起動不得方
萆薢官桂石斛茯苓兔絲子芎藭
山茱萸當歸胡蘆芭(炒各一分)牛膝(一兩)
右杵羅為細末每服三錢水一盞入塩少許同煎三
四沸空心和滓熱喫
羊肉杜仲湯治産後腰痛&KR2098;𠻳
羊肉(四觔)杜仲紫苑當歸桂心白术(各三兩)
五味子細辛欵冬花人參厚朴芎藭
附子萆薢甘草黃耆(各二兩)生薑(八兩)大棗(二枚)
右㕮咀以水二斗半煮肉取汁一斗五升去肉内藥
煎取三升半去滓分五服日三夜二
雙俱散治產後腰痛
石菖蒲(一兩)當歸(半兩)
右為末每服三錢空心熱酒調下
普濟方卷三百五十一
