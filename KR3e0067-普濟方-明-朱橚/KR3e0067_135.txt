普濟方卷一百三十六明周王朱橚撰
傷寒門
傷寒頭痛(論)
夫傷寒頭痛者邪氣循陽脈上攻於頭也是以傷寒傷
風温病熱病風温病皆有頭痛症者蓋頭痛皆陽症也
故太陽頭痛必發熱惡寒陽明頭痛不惡寒反惡熱少
陽頭痛脈弦細而發熱至於三隂脈從足至胸皆不至
頭惟厥隂脈挾胃属肝絡膽循喉嚨上頂顙連目出額
故仲景止有厥隂頭痛一症治以吳茱萸湯者是也
又傷寒頭痛謂邪氣外在經絡上攻於頭所致也難經
曰三陽經受風寒伏留而不去則名厥頭痛言三陽之經
上於頭爾然傷寒頭痛者太陽專主也何者以太陽之
經起於目内背上頭交巔上入絡腦經所謂太陽受病
者頭頂痛腰脊強又曰七日病衰頭痛少愈雖然陽明
少陽亦有頭痛不若太陽之專主也蓋太陽為病属表
而頭痛則專主表症雖風寒之不同必待發散而後已
太陽病頭痛發熱身疼腰痛骨節疼痛惡風無汗而喘
者傷寒也麻黃湯主之太陽病頭痛發熱汗出惡風者
中風也桂枝湯主之雖有傷寒六七日不大便頭痛有
熱者可與調胃承氣湯下之也又云若小便清者知熱
不在裏仍在表也當以桂枝湯以頭痛未去雖不大便
六七日其小便清者猶為在表是知頭痛属表者明矣
頭痛一切属三陽經也而隂病亦有頭痛乎太隂少隂
二經之脈皆上至頸胸中而還不上循頭則無頭痛之
症惟厥隂之脈循喉嚨之後上入頂顙連目絲上出額
與督脈會於巔病亦有頭痛經曰乾嘔吐涎沫者吳茱
萸湯主之者是矣夫頭者精明之府也神明居之小小
邪氣作為頭痛者必曰發散而可也其或痛甚入連於
腦而手足寒者又為真病豈但發散而已哉嗚呼頭痛
為外病猶有不可治者又矧臓腑之疾乎又傷寒頭痛
者是外中風邪上注腦中三陽之脈受於風寒伏留不
去則流傳於心肺故使上焦壅滯心煩鼻塞壮熱頭痛
也歌括惡寒發熱太陽經惡熱頭痛胃氣蒸脈細而
強兼發熱少陽頭痛自分明又云三隂本没頭痛疼若
有頭疼属厥隂非次頭痛涎作病心煩鼻塞温家尋又
論云太陽惡寒發頭疼無汗麻黃湯有汗桂枝湯已發
汗未發汗頭疼如破者連鬚葱白湯不已者葛根葱白
湯陽明頭痛胃氣所蒸也調胃承氣湯少陽頭疼小柴
胡湯涎沫頭疼瓜蒂搐鼻法温家鼻塞頭疼瓜蒂搐鼻
法去鼻中黃水即愈厥隂頭疼脈必微浮浮者欲愈也
不愈者小建中湯外症發熱似瘧者欲愈也宜桂枝麻
黃各半湯又云三隂無頭疼至吳茱萸症却云乾嘔吐
涎沫頭疼属少隂以此論之少隂亦有頭疼但稀少耳
孫真人云少隂傷寒不壮熱不頭疼其稀少可知少隂
身雖有熱而無頭疼厥隂有頭疼而無身熱而又頭疼
属陽症無疑矣歌括頭痛惡冷太陽先惡熱陽明脈細
弦濕鼻塞兮痰膈滿厥隂乾嘔吐清涎又頭痛属三陽
陽明少陽皆有之而太陽則專主是也太陽專主頭痛
則頭痛之属表症者居多陽明少陽又次而輕耳隂經
絡上不至頭無頭痛惟厥隂循喉嚨之後上連目絲頂
巔有頭痛乾嘔吐涎可用吳茱萸湯一症却無身熱亦
與陽症不同也雖然太隂少隂其經從足至胸並無頭
痛是固然耳然風温病在少隂濕温病在太隂而頭反
痛至於隂毒亦然是又某病則又有某症脈絡相通不
可拘也若夫頭痛劇甚入連於腦手足俱寒此則真痛
神丹在手其能救乎諸無熱頭疼如斧劈用生薑葱白
煎湯下若頭疼脈數發熱惡寒而身不痛左手脈平和
此名食積也傷食亦令人頭痛脈數發熱但驗左手人
迎脈平和身不疼痛者是也甲乙經云人迎盛緊傷於
寒氣口盛緊傷於食(左手關前一分者人迎之位也右手關前一分者氣口之位也)蓋
人迎主外氣口主中以此别之傷食之症由脾胃伏熱
因食不消發熱似傷寒却身不疼痛此為異耳若膈實
嘔吐食在上脘宜吐之若心腹滿痛者宜下之治中湯
五積散黑神丸可選用也
方
石膏散(出聖惠方)治傷寒頭痛壮熱
石膏桂心細辛白术桔梗(去蘆頭)乾薑(炮製)
(剉)薄荷(各半兩)麻黃(去根節)赤芍藥附子(炮製去皮臍各三分)
甘草(一兩炙微赤剉)
右搗羅為散每服四錢以水一中盞入生薑半分葱
白七寸豉五十粒煎至六分去滓不計時候稍熱
服
黃芩散治傷寒頭痛心神煩熱四肢不利
黃芩甘草(炙微赤剉各半兩)赤芍藥桂心細辛(各三)
(分)麻黃(去根節)前胡(去蘆頭各一兩)石膏(二兩)
右搗篩為散每服三錢以水一盞煎至六分去滓不
計時候稍熱服
治傷寒壅熱頭痛不可忍宜服此方(出聖惠方)
石膏(二兩)滑石(一兩)黃芩柴胡(去苗)赤芍藥前胡(去蘆)
(頭)犀角屑甘草(炙微赤剉)杏仁(湯浸去皮尖雙仁麩炒微黃各三分)
右搗篩為散每服五錢以水一大盞入淡竹葉三七
片煎至五分去滓不計時候稍熱服
厚朴散治傷寒壮熱頭痛煩燥無汗
厚朴(去粗皮塗生姜汁炙令香熟)甘草(炙微赤剉)附子(炮製去皮臍)陳橘
皮(湯浸去白穰焙)麻黃(去根節)川大黃(剉碎微炒各一兩)吳茱萸(湯浸)
(七遍焙乾微炒)乾薑(炮製剉)前胡(去蘆頭各半兩)
右搗羅為細散每服三錢以水一中盞入生薑半分
煎至六分去生薑不計時候和滓稍熱服以衣覆
取汗未汗再服
旋復花散(出聖惠方)治傷寒頭痛心膈痰壅
旋復花甘菊花芎藭(各一兩)甘草(半兩炙微赤剉)皂莢
樹白皮(三兩塗酥炙赤色)
右搗羅為細散每服二錢以水一中盞入荆芥七穗
煎至六分不計時候和滓熱服
甘菊花散治傷寒痰壅頭痛心煩四肢拘急不得睡
卧
甘菊花旋復花蔓荆子細辛枳殼(麩炒微黃)
(去穰)甘草(炙微赤剉各半兩)防風(去蘆)芎藭酸棗仁葳蕤
(各一兩)
右搗麄羅為散每服三錢以水一中盞入生薑半分
煎至五分去滓不計時候温服
治傷寒汗後頭痛不解宜服此方(出聖惠方)
石膏太隂玄精石(各一兩)麻黃(二兩去根節)甘草(半兩炙微)
(赤炒)
右㕮咀每服三錢水一中盞入竹葉二七片煎至六
分去滓不計時候温服
通頂吹鼻散(出聖惠方)治傷寒頭痛不止
黎蘆(一分去蘆頣)瓜蒂馬牙硝(各二分)龍腦(研)麝香(研各)
(半錢)
右搗羅為細散研龍腦麝香令勻用少許吹入鼻中
得嚏差
黃芩湯(出護命方)治傷寒頭痛不止
黃芩(去黑心)石膏(研)茵陳子蒿柴胡(去苗)桔梗(剉炒)牡
丹皮荆芥穗梔子仁(各一分)麻黃(去根節半兩)
右麄搗篩每服三錢以水一盞煎至七分去滓食後
温服一方和滓服
吳茱萸湯(出金匱方)治傷寒厥隂症乾嘔吐涎沫頭痛
吳茱萸(二兩洗焙)人參(一兩半)
右㕮咀如麻豆每服五錢以水一中盞半入生薑一
棗大拍碎棗三枚去核同煎至八分去滓温服若
急者隂毒甘草湯白术散附子肉桂散迴陽丹反
隂丹至於隂盛隔陽霹靂散火熖散隨經部分選
用之
石膏丸(出聖濟總錄)治傷寒頭痛痰盛
石膏(細研水飛過四兩)烏頭(去皮臍生用一兩)消石(研一兩半)太隂玄
精石(研二兩)
右搗研為末和勻如粉以生薑自然汁煑麪糊和丸
如梧桐子大每服十丸至十五丸荆芥茶下甚者
不過三服
聖白散(出聖濟總錄)治傷寒頭痛壮熱發汗化痰
附子(一枚大者炮製去皮臍)白附子(生)天南星(炮半兩)白芷(一分)
半夏(洗去滑為末生姜汁和作解焙乾)麻黃(去根節各五兩)石膏(碎研一兩)麝
香(研半錢)
右搗羅六味為末入石膏麝香末同研令勻每服半
錢以熱葱茶調下甚者連進三服
太乙散(出王氏博濟方)治傷寒頭疼
附子(大者炮製去皮臍一兩)甘草(生)石韋(去毛各半兩)石膏(研)滑
石(研各二兩)
右搗羅三味為細散入石膏滑石末同研勻每服二
錢以葱白薄荷茶調下
白鮮皮湯(出聖濟總錄)治傷寒頭痛
白鮮皮菊花石膏(研)荆芥穗(各一兩)桂(去粗皮一分)
甘草(炙半兩)麻黃(去節二兩)
右麄搗篩每服三錢以水一盞煎七分去滓温服
茶調散(出聖濟總錄)治傷寒頭痛不止
石膏(碎研二兩)羌活(去蘆頭生用)蒼术(去皮)甘草(半生半炙)芎藭
茵陳蒿荆芥穗(各一兩)桂(去粗皮半兩)
右搗羅為散每服一錢用臘茶一錢同葱白湯點熱
服
麝香雙丸(出聖濟總錄)治傷寒頭痛目眩汗出
麝香(研)龍腦(研各一分)丹砂(一兩半研)雄黃(研)木香赤箭
(各一兩)牛黃(研)白花蛇肉烏蛇肉(各酒浸炙)乾蠍(炒去毒)
羚羊角(鎊各半兩)天南星(炮)麻黃(去根節各二兩)白附子(生)天
麻(酒浸焙)防風(去叉)零陵香葉(三分)藿香葉天雄(炮製去皮)
(臍各三分)
右搗羅十四味為末入麝香等五味研勻煉蜜丸如
小鷄頭實大每服二丸細嚼温酒下不拘時候
天南星丸(出聖濟總錄)治傷寒頭痛
天南星(末二兩)石膏(末二兩水飛過)
右填牛膽中用薄荷包更用荷葉外包於風道中掛
以清明節候入龍腦少許滴雪水丸如鷄子大每
服一丸嚼薄荷湯下
石膏湯(出王氏博濟方)治傷寒頭痛不可忍
石膏(研碎)麻黃(去根節各一兩)何首烏(去黑皮半兩)葛根(剉三分)
右麄搗篩每服三錢以生薑三片水一盞同煎至八
分去滓温服
石膏煮散(出聖濟總錄)治傷寒頭痛
石膏(研水飛過一兩半)旋復花(一兩)白蒺藜(炒)甘菊花山
梔子仁茵陳蒿(各半兩)芎藭(一兩)太隂玄精石(研半兩)
右搗羅六味為細末入石膏等研勻每服三錢以水
一盞入荆芥少許同煎至七分不去滓温服不拘
時候
一字散(出聖濟總錄)治傷寒頭痛鼻塞
芎藭(一兩)草烏頭(炮製去皮尖一兩半)石膏(研二兩)雄黃(二錢醋浸一宿)
(焙研)
右搗羅三味為散入雄黃末研勻每服一字入臘茶
半錢以葱白一寸煎湯點服
瓜蒂散(出聖濟總錄)治傷寒頭疼胸中滿及發寒熱脈緊而
不大者膈上有痰涎
右用瓜蒂一兩搗羅為散每服一錢温熱水調下吐
涎愈
人參湯(出聖濟總錄)治傷寒頭痛自汗壮熱身體拘急喘促
骨節酸疼
人參甘草(炙各二兩)桂(去粗皮)陳橘皮(湯浸去白焙)白茯苓
(去黑皮)防風(去叉)五味子柴胡(去苗各一兩)附子(炮製去皮臍)
半夏(生姜汁浸一伏時各半兩)
右剉如麻豆大每服三錢以水一盞入生薑二片棗
二枚劈破同煎至七分去滓熱服不拘時候
麻黃丸(出聖濟總錄)治傷寒解表止頭痛兼治破傷風及一
切諸風
麻黃(去根節湯煑掠去沫焙乾)烏頭(水浸三日洗暴乾炮製去皮臍各四兩)天南
星(炮搗末四兩)半夏(湯洗去滑七遍四兩)白芷(三兩)石膏(泥裹火煨通赤研四)
(兩)甘草(炙剉一兩)龍腦(研半兩)射香(研一分)
右將八味搗研為末水煑天南星和丸如小彈子大
每服一丸葱茶或葱酒嚼下薄荷茶亦得連二三
服此本白龍丸後又加麻黃作六兩寒水石用石
膏末為衣治傷寒至佳小小傷風服之立差解表
藥中此尤神速
白雪丸(出聖濟總錄)治傷寒頭痛三日以裏可服
烏頭(去皮臍)附子(去皮臍)白附子天南星天麻
麻黃(去根節)甘草(並生用各等分)
右搗羅為末水浸一宿炊餅和丸如櫻桃大火煅寒
水石粉為衣每服一丸熱酒或葱茶嚼下良久以
熱粥投之
前胡湯(出聖濟總錄)治初得傷寒頭痛壮熱
前胡(去蘆頭)半夏(湯浸七遍去滑生姜汁製切焙)玄參(堅者)旋復花
甘草(炙剉)桂(去粗皮)黃芩(去黑心)桔梗(剉炒各一兩)生乾地黃
(焙一兩)
右搗篩每服五錢以水一盞半生薑五片煎至八分
去滓熱服不拘時候
四白散(出聖濟總錄)治傷寒頭痛身熱百節疼痛
蒺藜子(炒去角)白芷白附子(炮)白殭蠶(炒各等分)
右搗羅為散每服二錢以清茶或酒調下不拘時候
太陽丹(出和劑方)治頭痛傷寒感風氣積偏正夾腦一切頭
疼風壅痰盛咽膈不利並宜服
腦子(二兩别研)川芎甘草白芷(各一斤)石膏(别研二斤)大
川烏(炮去皮臍一斤)
右為細末蜜同麪糊丸每兩作一十八粒硃砂為衣
每服一粒薄荷茶嚼下
乾葛湯(出經驗良方)治傷寒頭痛不可忍者
石膏(二兩)麻黃(去根節)乾葛川芎(各一兩)
右為細末每服四錢薑三片水一盞煎至七分温服
治三陽頭痛(出濟生拔萃方)
羌活防風荆芥升麻葛根白芷柴
胡川芎芍藥細辛(各等分)
右以連鬚葱白煎服分兩旋加若隂症頭痛只用温
中藥足矣乃理中薑附之類是也
石膏湯治太陽病氣逆面赤頭痛目疼不可忍者
石膏(二兩碎綿裹)防風(二兩)葛根(一兩)芍藥(一兩)前胡(一兩)葱白
(并根三莖)生薑(二兩切)
右以水七升先煑葛根减二升去上沫内諸藥煮取
三升去滓温服一升日三服
傷寒風温相搏身熱如火面赤頭痛口乾舌燥四肢拘
急引飲
葛根(三兩)防風(二兩)甘草(炙)獨活括蔞根(各一兩)五味
子(半兩)
右以水五升先煮葛根减二升去上沫内諸藥煮取
三升去滓温服五日三服未愈再作服
表裏湯主太陽陽明合病中風皆大熱頭痛目疼身
重煩燥不大便小便少者
桂枝麻黃(去節)大黃(酒浸)甘草(炙各一兩)
右水煎熱服
千秋丸主少隂病頭痛不可忍者
芎藭(三兩)天南星(三兩)草烏頭(四兩生)
右搗篩以千年韭根汁和九梧子大白飲下三粒
治傷寒四五日頭痛壮熱胸中煩痛
右用烏梅十四箇鹽五合水一升煎取一半服吐之
和解湯治少陽病頭痛面赤身體煩疼胸中滿脇下
痞腹中痛
前胡芍藥厚朴桔梗枳實(炙)甘草黃
芩半夏生薑(各三兩)葱白(四莖)
右以水一斗二升只煑取六升去滓再煮取三升温
服一升日三服欬者加五味子二兩
治傷寒頭痛四五日壮熱四肢煩痛不得飲食(出千金方)
梔子仁黃連黃蘖大黃(各半兩)好豉(一升)葱白
(七莖)
右㕮咀以水八升煮上四物六七沸内後入葱白豉
煮得三升頓服一升日三服服訖被覆取汗出即
瘥得汗便止後服勿復再取汗不得汗者復服重
發此藥無忌特宜老小神良
青散(出千金方)治春傷寒頭痛發熱
苦參厚朴石膏(各三十銖)大黃細辛(各二兩)麻黃
(五兩)烏頭(五枚)
右治下篩覺傷寒頭痛發熱以白湯半升和藥方寸
匕投湯中熟訖去滓盡服覆取汗汗出温粉粉之良
久一服不除宜重服之或當微下利者有大黃故
也
治傷寒頭痛壮熱百節疼痛(出千金方)
柴胡梔子仁芍藥知母(各四兩)升麻黃芩
大青杏仁(各三兩)石膏(八兩)香豉(一升)
右㕮咀以水九升煑取二升七合分温三服若熱盛加
大黃四兩
藿香正氣散治傷寒頭疼增寒壮熱上喘咳嗽五勞
七傷八般風疾五般膈氣心腹冷痛反胃嘔逆藿亂
吐瀉臓腑虛鳴山嵐瘴氣遍身虛腫婦人胎前產後
小兒脾疳並皆治之
大腹皮白芷茯苓枳殼羌活(去蘆)獨活(去蘆)
川芎防風半夏荆芥薄荷桑白皮(各一)
(兩)
右㕮咀如法脩製每服五錢重水盞半生薑三片棗
一枚同煎八分去滓温服滓再煎不拘時如要汗
加連鬚葱白一根同煎
治傷寒頭疼至甚不解(出聖惠方)
䔧蘆&KR0797;&KR0803;皮(各一分)
右搗羅為細散吹少許入鼻中滴少黃水即愈
治傷寒頭痛并太陽頭痛及一切頭風(出本事方)
川芎防風羌活(各一兩)川烏(炮)草烏(各半兩)麻黃
(一兩半)地龍(去土)全蝎(一箇)雄黃(三錢)
右為細末每服半錢食後清茶調下
連鬚葱白湯(出活人書)治傷寒已發汗未發汗頭痛如破
生薑(二兩)連鬚葱白(細切半斤)
右用水二升煮令减半去滓分三服服不差者服後
葛根葱白湯
惺惺散(出三因方)治傷寒發熱頭疼腦痛
石膏甘草(生)麻黃(去根節各等分)
右為末每服二錢水一小盞茶半錢葱白三寸碎擘
煎三五沸先嚼葱白細嚼下去枕仰卧如發熱再
投一服出汗立愈
治傷寒及時氣温病頭痛壮熱脈盛(出肘後方)
右用乾艾葉三升以水一斗煮取一升去滓頓服取
汗愈不拘時候服
大安湯治四時傷寒頭痛遍身壮熱口苦舌乾
麻黃(去根節煎掠去沬)惡實(炒各三兩)甘草(炙剉二兩)人參赤茯
苓(去黑皮各半兩)天門冬(去心焙)麥門冬(去心焙各一兩)
右麄搗篩每服三錢以水一盞生薑三片棗二枚同
煎七分去滓温服併三服取汗差
解表湯治初得傷寒時氣壮熱頭痛
甘草(炙剉二兩)生薑(二兩半)黑豆(二合)
右㕮咀每服五錢以水一盞半煎至八分去滓頓服
厚衣蓋覆取汗
僧伽應夢人參散(出和劑方)治傷寒體熱頭痛及風壅痰嗽
咯血等疾宜服
甘草(炙六兩)人參桔梗(微炒)青皮(去穰)白芷乾葛
白术(各三兩)乾薑(炮五錢半)
右為細末每服二錢水一盞薑二片棗二枚煎七分
通口進如傷寒入豆豉同煎熱進大效不拘時崇
寧癸未米芾為太常博士始造待漏冒寒得痰痰
嗽如膠有血更三醫不退一日謁太尉蔡公取人
參散一帖并棗見授繼歸有客承議郎薛道至藥
熟進一服良久痰嗽立止客怪問曰公氣色頓快
何藥也為道其由求方蔡公又送一帖越三日病
全除往見蔡公曰此僧伽藥也元祐中泗守劉士
彦病八日不汗女求僧伽甚確夜夢告曰翼日塔
中取藥遂於大缽中取得此藥題印云太平州楊
家人參散今太乙局中亦賣無乾薑乾葛兼無分
兩疑非真方
和解散(出和劑方)治男女四時傷寒頭痛憎寒壮熱煩燥自
汗咳嗽吐利
厚朴(去粗皮姜汁炙)陳皮(洗各四兩)藁本桔梗甘草(各半斤)
蒼术(去皮一斤)
右為麄末每服三錢水一盞半生薑三片棗二枚煎
至七分不拘時候熱服熱盛加乾薑四兩頭痛甚
間以葱白湯下
十味和解散(出楊氏家蔵方)治頭疼發熱散寒邪肢體倦怠
白术(一兩)桔梗(一兩)人參(去蘆)當歸(洗焙)陳皮(去白)枳殼(去穣焙)
赤芍藥防風甘草(炙各一分)厚朴(姜製半兩)
右㕮咀每服四錢水一盞薑五片葱三莖煎熱服不
拘時候
治身熱頭痛昏重未辨隂陽夾食傷寒暑等疾名橘薑
飲
陳橘皮(水洗不去白二兩)生薑(搥碎不去皮四兩)
右以水四碗煎至一碗半每服一盞通口併服吕侍
乾諱希哲居和州歲疫服者多安吳内翰家用之
數效
崔宣武人參石膏湯(出宣明倫方)治傷寒頭痛心煩悶風熱
并汗後餘熱自汗多清頭目定喘嗽
人參(二錢三分)石膏(一兩)芎(二兩)黃芩(二錢)茯苓(三錢)甘草(半兩)防
風(三錢)
右為末每服五錢水一盞半煎至六分去滓温服不
計時候
治傷寒初患二三日頭痛壮熱
右用葛根五兩香豉一升細剉童子小便六升煎取
二升分作二服取汗觸風食葱豉粥
附子丸治傷寒頭痛壮熱不問隂陽二毒並宜服之
附子(炮製去皮臍二兩)五味子(一兩)
右搗羅為末研飯和丸如桐子大每服三十丸茶清
下良久吐得汁即差
五勝散(出本事方)治傷寒頭痛壮熱骨節疼痛昏沈困倦咳
嗽鼻塞不思飲食兼治傷寒夾冷冷氣慢隂毒
甘草五味子石膏(各一兩)乾薑(三兩半)白术(一兩半)
右為細末每服二錢入鹽少許煎至七分通口服如
冷相夾入薑棗煎若治隂毒入艾葉少許同煎
葛根葱白湯(出活人書)治感風熱頭疼不止已發汗未發汗
頭痛如故
葛根芍藥川芎葱白(一把)乾薑知母(各一兩)
右㕮咀以水三升煎至一升半去滓每服一盞一方
用生薑
芎藭飲(出肘後方)治傷寒頭疼不止
芎藭(半兩)馬牙硝(研)石膏(研各一兩)
右粗搗篩每服二錢以水一盞入生薑三片好茶一
錢同煎至六分去滓温服不拘時
治傷寒及時氣温病頭痛壮熱脈盛
右取生蘘荷根葉合搗絞汁服三四升止
人參順氣散(出活人書)治傷寒頭痛憎寒壮熱四肢疼痛
乾葛甘草(炙)白术桔梗(去蘆)香白芷人參(各一)
(分)白薑(炮半兩)麻黃(去根節一兩半)
右搗羅為細末每服三錢水一大盞生薑三片葱白
二寸煎至八分通口服如要出汗連二服
人參敗毒方(出德生堂方)治傷寒時氣頭痛項強壮熱惡寒
身體煩痛及痰壅咳嗽鼻塞聲重風痰頭痛嘔噦寒
熱並皆治之
人參赤茯苓甘草前胡茈胡(去蘆)桔梗
枳殼羌活(去蘆)川芎防風獨活(去蘆)半夏荆
芥薄荷桑白皮(各一兩)
右㕮咀每服五錢重水盞半生薑三片棗一枚同煎
八分去滓温服滓再煎不拘時如要汗加連鬚葱
白一根同煎
芎辛丸(出海上名方)治傷寒非時頭痛常服清利眼目
大川芎(二兩)華隂細辛(半兩去葉)甘草(一分炙)
右為細末煉蜜和丸每兩作八丸每服一丸細嚼用
薄荷茶送下食後服
太乙十神散(出廣南衛生方)治症與本類六味和解散同
升麻白芍藥紫蘇葉香附子乾葛白
芷川芎陳皮青皮甘草
右等分為剉散每服三錢用薑三片葱白二寸煎熱
服取汗為度
普救散治四時傷寒週身發熱四肢疼痛頭重眼疼
不問隂陽二症並皆治之
蒼术(一斤米泔水浸三日切焙乾)乾薑(半斤切焙)甘草(四兩炙赤色切細)
右為粗末每服二大錢水一中盞煎至七分去滓熱
服如要出汗加連根葱白二寸共煎併兩服滓再
煎一服不拘時候煎用砂銚不得銅鐡器初發傷
寒亦下此藥汗後勿服
麻黃湯(出鮑氏方)治傷寒脈浮緊而數頭痛身痛發熱惡寒
胸滿而微喘無汗用此得汗身疼發熱若中滿而嘔
桂枝湯倍芍藥入人參茯苓半夏川朴
麻黃桂心(各一兩)甘草(半兩)杏仁(二十五箇)
右散每服五錢水煎八分食前覆取微汗周匝至足
夏加知母半兩石膏一兩黃芩一分或汗出後無
大熱而喘去桂加石膏感濕兼寒加白术二兩得
微汗即住藥及濕仍不去腹脇氣動人勿服一方
無杏仁
瓜蒂散(出御藥院方)治太陽經頭痛寒熱方
瓜蒂(十枚)穿山甲鱗(一片瓦上焙焦)
右為細末每用一剜耳許右鼻内㗜大有神效
百餅丸(出御藥院方)解内外傷寒頭痛壮熱增寒腹脹喘急
辰砂(研)黃臘(各半兩)硇砂(研二分)巴豆(去皮心膜油一錢)
右除黃蠟外同研令勻次入蠟鎔開和成劑丸如菉
豆大每服二丸新水送下後少時用熱粥投之汗
出立愈
八解散(出楊氏家蔵方)解利傷寒治頭疼發熱渾身拘急四肢
疼痛
荆芥穗(三兩)防風(去蘆頭)人參黃芩麻黃(去根節)肉
桂(去皮)蒼术(米汁水浸一宿)甘草(炙各一兩半)
右㕮咀每服五錢水一盞半生薑三片大棗一枚淡
豆豉三十粒同煎至一盞去滓温服併進三服汗
出即差不拘時候
葛根解肌湯(出和劑方)治傷寒温病時行寒疫頭疼項強發
熱肢體拘急骨節煩疼腰脊強痛膈胸煩悶
葛根(四兩)麻黃(去節三兩)肉桂(去粗皮一兩)甘草(炙二兩)黃芩(二兩)
芍藥(二兩)
右為麄末每服三錢水一盞半入棗二枚剝破煎至
八分去滓稍熱服不拘時候取汗出為度
升麻葛根湯(出危氏方)治傷寒時疫頭痛增寒壮熱肢體痛
發熱惡寒鼻乾不得睡小兒大人瘡疹已發未發皆
可服兼治寒暄不時人多疾疫乍煖脫衣及暴熱之
次忽變隂寒身體疼痛頭重如石及解傷酒口瘡咽
疼
升麻(一兩)白芍藥(一兩)甘草(一兩)葛根(二兩)
右剉散每服四錢水一盞半不拘時潮熱頭疼生薑
三片葱白二根煎咳嗽涎盛生薑三片桑白皮七
寸煎上膈熱薄荷黃芩各少許煎瘡未出加紫草
楂根各半錢葱白二根煎挾熱酒後傷風感寒痰
盛氣促金沸草散合和用生薑三片薄荷七葉桑
白皮七寸烏梅一箇煎小兒量度多少老人加人
參倍芍藥各五錢大段寒即熱服熱即温服
加減葱豉湯(出肘後方)治傷寒初覺頭痛内熱脈洪起一二
日便服此
葱白(一虎口大)豉(一升)
右用綿裹水三升煮取一升頓服取汗若不出汗更
作加葛根三兩水五升煮取二升
中和湯(出楊氏家藏方)治四時傷寒初得病惡寒發熱頭目昏
痛肢節酸疼未分隂陽表裏並皆治之
蒼术乾葛桔梗紫桂白芷(各二兩)麻黃
茱萸厚朴陳皮(各一兩)甘草(半兩)
右為細末酒湯任意調下粗末生薑葱頭水煎亦可
治四時傷寒頭重鼻多清涕神思不快胸中痰實語聲
不出喉中非時間痒(出楊子建護命方)
麻黃(去根)蒼术羌活芎(各一分)甘草(四錢)細辛(三銖)
右細羅為末每服二錢水一盞煎取八分食後熱服
獨活湯(出濟生拔萃方)治傷寒汗下後頭疼起目眩者
防風獨活旋復花當歸(各七錢)
右剉細每服七錢生薑同煎
石膏湯(出濟生拔萃方)治傷寒汗下後頭痛不止不可再發汗
石膏葛根麻黃(各五錢)黃芩芍藥甘草(各七)
(錢)
右剉細每服七錢生薑同煎
金沸草散(出王氏博濟方)治傷寒著熱氣壅盛頭目心胷不利
婦人血風潮發丈夫風氣上攻其状如中脘有痰令
人壮熱頭痛項筋緊急時發寒熱皆類傷風有寒氣
則汗出如風盛則解利
荆芥穗(四兩)旋覆花(三兩)麻黃(去節三兩)甘草(一兩炙)半夏(一兩)
(净洗姜汁略浸)赤芍藥(一兩)
右為末每服三錢水一盞入生薑棗同煎至六分熱
服如出汗併三服效活人書用赤茯苓細辛無麻
黃赤芍藥
治傷寒熱毒攻心頭痛煩燥面赤舌強硬言語不快狂
言妄語忽思狂走入水煩悶精神不足此為傷寒病
氣在心診其脈左手寸脈一指偏大如衆脈即可服
此方若舌強硬說話不明急妙手針舌兩岸出惡氣
血即減得病勢也切不可針舌心狂言惡口重加木
通草狂走不住加硝石(出楊子建護命方)
升麻黃芩麥冬(去心)玄參貝母桔梗硝石
茈胡(去毛)牡丹皮(去心)連翹子荆芥穗羌活麻
黃木香沈香大黃牽牛(一兩)半夏(三銖)木通
草(三銖若狂言惡口用一兩)
右先將牽牛半夏二味為末作一處入硝石同研令
勻所餘衆藥只合作一處搗羅為末每服五錢衆
藥末三錢以水一盞半生薑三片葱三枝候湯沸
方入薑并藥味煎一沸急瀉出取汁一盞用調牽
牛半夏等末二錢食後和滓服
金屑丸治傷風寒頭痛肌熱大效
大天南星(五箇)半夏(二兩洗七遍)石膏(二兩)甘草(半兩)鬱金(一兩)
右為末以生薑自然汁為丸如鷄頭大每服二丸傷
寒頭痛荆芥茶湯下四肢厥冷燈焰上燒存性四
分服大便不通大戟湯下小便不通大黃湯下破
傷風豆淋酒下常服茶清下並嚼嚥
神术散治傷風寒濕頭昏鼻塞咳嗽四肢疼痛不喜
飲食
刮皮蒼术(四兩)川芎細辛(去葉半兩)藁本(去蘆各一兩半)羌活
(去蘆半兩)甘草(一兩半炙)
右為細末每服二錢水一盞煎七分空心熱服
治傷寒頭疼渾身痛脚手厥冷隂症者方可服
桂心附子椒白术(各一錢)豉(一合)葱白(二莖)
右以水一升酒半升煮藥取半升分作二服服了蓋
覆卧取汗一服愈如未瘥加生薑煎一分服不拘
時候
防風湯
防風(二兩去蘆頭)芍藥(二兩)羌活(一兩)熟地黃(二兩切焙)甘草(一兩)
(半)
右為麄末每服四錢以水一盞半生薑五片同煎七
分去滓温服日三服夜一服取瘥為度
羌术湯
羌活(一兩)獨活(一兩)芍藥(二兩)白术(二兩)甘草(半兩)
右為麄散每服四錢以水一盞半生薑五片同煎至
七分去滓温服不計時候
治傷寒頭疼并太陽頭疼及一切頭風
川芎(一兩)細辛(半兩)香附子(一兩)羌活(一兩)甘草(三錢)白芷(二兩)
甘菊(一兩)蒼术(一兩泔浸)薄荷(一兩)荆芥(四分)茵陳(五分)
右為末每服二錢茶清調下婦人產後傷風頭痛用
當歸末石膏末同調下
解傷寒頭痛
右以升麻一兩細剉水一升煎煉取濃汁服之
療傷寒熱頭痛心下煩滿
柴胡茯苓桔梗大黃石膏麻子仁
甘草桂(各等分)
右為散以水一斗煮取四升入硝石三分方寸匕服
傷寒食毒(論)
夫傷寒食毒者由其人脾胃氣弱宿食不化因外傷風冷
四肢不利身體雖不大熱心胷恒多壅悶吐逆上氣心
腹脹滿小便赤色下利頻併診其脈緊數三部俱有此
候乃其症也又云傷寒兼食毒者此世所謂夾食傷
寒也甲乙經曰邪生陽者得之風雨寒暑邪中於隂者
得之飲食居處隂陽喜怒此病本由動勞汗出飲食失
節又傷冷食寒飲所致内外挾寒其状微熱惡寒心胷
痞悶四肢痠疼頭痛吐逆上氣腹滿小便赤色泄利頻
併宜先治其裏
方
人參散治食毒傷寒初得病身體不大熱心悶吐逆
上氣小便赤色下利不止水穀不化
人參(去蘆頭一兩)赤茯苓(二分)高良薑(半兩剉)草豆蔲(半兩去皮)
附子(半兩炮製去皮臍)陳橘皮(半兩湯浸去白穰焙)細辛(一分)甘草(一分)
(炙微赤剉)子芩(三分)訶梨勒皮(半兩)厚朴(半兩去粗皮塗生姜汁炙令香熟)
右搗細羅為散每服四錢水一中盞入生薑半分煎
至五分去生薑不計時候和滓稍熱服
治食毒傷寒頭痛身不大熱心間駐悶大便下利宜服
此方
乾薑(半兩炮製剉)附子(三分炮製去皮臍)甘草(半兩炙微赤剉)訶梨勒
皮(一兩)陳橘皮(半兩湯浸去白穰焙)厚朴(三分去粗皮塗生姜汁炙令香熟)
右搗細羅為散每服二錢水一中盞煎至五分不拘
時候和滓温服
大腹皮散治食毒傷寒心腹脹滿時復嘔吐增寒不
下飲食大小便閉澀
大腹皮(一兩剉)川大黃(一兩剉碎微炒聖濟醋炒)木香(半兩)桂心(半兩)
白术(一分)川朴硝(一兩聖濟用半兩)厚朴(三分去粗皮塗生姜汁炙令香熟)
右搗篩為散每服四錢水一中盞入生薑半分煎至
六分去滓不計時候温服一方無生薑名大腹皮
湯
桂心散(出聖惠方)治傷寒食毒腹脹氣短壅悶不下食四肢
少力
桂心當歸(剉微炒)大腹皮(剉)訶梨勒(煨用皮)川大黃
(剉碎微炒)木香(已上各一兩)枳殼(三分麩炒微黃去穰)甘草(三分炙微赤剉)
右搗篩為散每服三錢水一中盞煎至六分去滓不
計時候温服
木香散(出聖惠方)治傷寒食毒脾胃虛乏四肢少力不思飲
食心腹氣脹或時下利向晚增寒
木香(半兩)草豆蔲(半兩去皮)桂心(半兩)陳橘皮(半兩湯浸去白穰焙)白
术(半兩)神麯(一分微炒黃色聖濟用半兩)蓽撥(半兩)人參(三分去蘆頭聖濟用)
(半兩)甘草(半兩炙微赤剉)柴胡(半兩去苗)桃仁(三分湯浸去皮尖雙仁麩炒微黃)
厚朴(三分去粗皮塗生姜汁炙令香熟聖濟用半兩)
右搗篩為散每服三錢水一中盞入生薑半分煎至
六分去滓不計時候稍熱服
㯽榔散(出聖惠方)治傷寒食毒腹脹喘急
㯽榔(一兩)白术(一兩)木香(三分)人參(一兩去蘆頭)訶梨勒皮(三分)
陳橘皮(一兩湯浸)
右搗細羅為散每服二錢水一中盞入生薑半分棗
三枚煎至五分去滓薑棗不計時候和滓温服
白术散(出聖惠方)治傷寒食毒壮熱頭疼時復增寒四肢痠
痛口苦
白术(三分)附子(三分炮製去皮臍)乾薑(半兩炮製剉)桂心(三分)甘草
(半兩炙微赤剉)川大黃(三分剉碎微炒)木香(半兩)枳殼(半兩麩炒微黃去穰)
右搗細羅為散每服二錢水一中盞入生薑半分棗
三枚煎至五分去滓薑棗不計時候温服
赤茯苓散(出聖惠方)治傷寒食毒腹脹虛鳴不能食
赤茯苓陳橘皮(湯浸去白穰焙)人參(去蘆頭)白术五味
子木香桔梗(去蘆頭)厚朴(去粗皮塗生姜汁炙令香熟各一兩)
右搗細篩為散每服二錢以水一中盞生薑半分煎
至五分去薑不計時候和滓温服
治傷寒食毒心腹脹氣急悶大小便不通宜服此方
川大黃(一兩剉碎微炒)赤芍藥(一兩)當歸(半兩去尾焙)木香(半兩)川
朴硝(一兩)枳殼(半兩麩炒微黃去穰)
右搗篩為散每服五錢水一大盞入生薑半分煎至
五分去滓無時温服以利為度聖濟無枳殼名朴
硝湯
木香丸(出聖惠方)治食毒傷寒心腹脹滿頭面遍身俱黃或
時增寒壮熱吐逆不下飲食大便閉澀小便如血
木香(一兩)桂心川升麻(一兩)白术(半兩)川大黃(一兩剉碎微炒)
知母(半兩)厚朴(一兩去粗皮塗生姜汁炙令香熟)㯽榔(一兩)川朴硝(一兩)
右搗羅為末煉蜜和搗二三百杵丸如梧桐子大每
服不計時候以生薑湯下三十丸
人參湯(出聖濟總錄)治傷寒食毒初得病身體不大熱心胷
痞悶不思飲食吐逆不定上氣築心下利不止水穀
不化
人參(一兩)赤茯苓(去黑皮)黃芩(去黑心各三分)訶梨勒(炮去核)高
良薑(剉炒)厚朴(去粗皮生姜汁炙剉)陳橘皮(去白炒)甘草(炙剉)草豆
蔲(去皮)附子(炮製去皮臍各半兩)乾薑(炮)細辛(去苗葉各一分)
右㕮咀如麻豆大每服三錢以水一盞生薑三片煎
至七分去滓温服以粥飲投取汗
芎藭湯(出聖濟總錄)治傷寒食毒壮熱頭疼時復憎寒四肢
疲痛口苦
芎藭附子(炮製去皮臍)大黃(剉炒)桂(去粗皮各三分)乾薑(炮)甘
草(炙剉)木香(各半兩)
右㕮咀如麻豆大每服三錢以水一盞生薑三片棗
一枚擘煎至六分去滓空心温服
續命丸(出聖濟總錄)治傷寒食毒水癖不消及痰實
大黃(剉醋炒)黃芩(去黑心)麻黃(去根節)黃連(去鬚各半兩)豉(半分)
(炒)甘遂(半分炮)梔子仁朴硝(研)杏仁(去皮尖雙仁炒研各一分)
巴豆(一分去皮心膜研以紙壓去油)
右搗羅七味為末與三味研者拌勻煉蜜和丸如大
麻子大每服三丸空心温熱水下以利為度未利
加一二丸
大黃湯治傷寒食毒心腹脹滿時復嘔吐憎寒不下
食大小便祕澁
大黃(剉炒)白术厚朴(去粗皮生姜汁炙剉)大腹皮(剉各一兩)木香
桂(去粗皮)朴硝(研)牽牛子(炒各半兩)
右麄搗篩每服二錢以水一盞生薑三片煎至六分
去滓温服不拘時候
疎氣湯治傷寒後食毒所傷心腹脹滿水穀不化大
便不利
京三稜(煨剉)牽牛子(炒各一兩)乾薑(炮半兩)陳橘皮(去白炒一兩)
右搗羅為末煉蜜和丸如梧桐子大每服二十丸不
拘時生薑湯下取利為度未利再服
㯽榔散治傷寒食毒所傷腹脹氣急大小便不通
㯽榔(剉)郁李仁(去皮各一兩)大腹皮(剉)陳橘皮(湯浸去白炒各)
(半兩)
右搗羅為散每服二錢以生薑湯調下
橘皮丸治傷寒食毒惡寒腹脇急脹嘔吐不下食手
足厥冷
陳橘皮(去白炒)草豆蔲(去皮)桂(去粗皮)枳殼(去穰麩炒)木香(各一)
(兩)大黃(剉炒二兩)鼈甲(去裙襴一兩半用醋五合浸炙)硇砂(一分研)
右搗羅為末煉蜜和丸如梧桐子大每服二丸空心
生薑湯下
乾薑湯治傷寒食毒頭痛惡寒心腹虛脹大便泄利
乾薑(炮)甘草(炙剉各半兩)附子(炮製去皮臍)陳橘皮(去白炒)厚
朴(去粗皮生姜汁炙各三分)
右剉如麻豆每服三錢以水一盞煎至七分去滓食
前温服
茯苓湯治傷寒食毒腹脹虛鳴不能食
赤茯苓(去黑皮)陳橘皮(去白炒)人參白术木香(炮)
厚朴(去粗皮生姜汁炙剉)五味子(各一兩)乾薑(炮半兩)
右麄搗篩每服三錢以水一盞生薑三片煎至六分
去滓空心温服
芍藥湯治傷寒食毒心腹脹滿或時泄利
芍藥白术厚朴(去粗皮生姜汁炙各一兩)白豆蔲(去皮)桂(去粗)
(皮)乾薑(炮)甘草(炙剉各半兩)木香(三分)
右麄搗篩每服三錢以水一盞生薑三片煎至六分
去滓食前温服
蓽澄茄丸治傷寒食毒心胸痞悶泄利頻併
蓽澄茄(一兩)乾薑(炮三分)陳橘皮(湯浸去白焙一兩)桂(去粗皮三分)
厚朴(去粗皮生薑汁炙一兩)阿魏(半兩)肉豆蔲(去皮三枚)縮砂(去皮半兩)
草豆蔲(去皮三枚)甘草(炙三分)附子(炮製去皮臍一兩)蓽撥(一分)白
术(半兩)
右搗羅為末煉蜜為丸如梧桐子大每日空心酒下
十丸至二十丸以知為度
麯桂湯治傷寒食毒咳嗽
陳麯(剉炒)桂(去粗皮)百合麻黃(去根節)黃連(去鬚)枳殼(去穰)
(麩炒)白石脂(各一兩半)桑根白皮(炒剉)地骨皮附子(炮製去皮)
(臍各二兩)欵冬花羚羊角屑旋復花(微炒各一兩)黃芩
(去黑心半兩)杏仁(湯浸去皮尖雙仁炒十枚)
右搗麄篩每服五錢以水一盞半入生薑三片同煎
至八分去滓温服
普濟方卷一百三十六
