普濟方卷三百三十一明周王朱橚撰
婦人諸疾門
赤白帶下(附論)
夫帶下有三十六種色雖不同所致則一皆由勞傷過
度損動經血致令體虛受於風冷風冷入於胞絡摶其
血之所成也衝脈任脈為經脈之海衝任之為病女人
則帶下而手太陽為小腸之經也手少隂心經也心為
臟主於裏小腸為腑主於表此二經之血在於婦人上
為乳汁下為月水衝任之所統也衝任之脈既起於胞
内隂陽過度則傷胞絡故風邪乘虚而入於胞損衝任
之經傷太陽少隂之血致令胞絡之間穢液與血相兼
帶而下冷則多白熱則多赤冷熱并則赤白雜下間有
五色者是五藏俱虚各隨其色而應也病者起於風
氣寒熱之所傷或産後早起不避風邪風邪之氣入於
胞門或中經脈流傳臟腑而發下血名為帶下若傷足
厥隂肝之經其色則青如泥色若傷手少隂心之經其
色赤如紅津若傷手太隂肺之經其色則白形如涕若
傷足太隂脾之經則其色黃如爛瓜若傷足少隂腎之
經則其色黑如血此為其同也問曰風邪氣之所中是
人皆受之何為婦人獨有此病荅曰五臟六腑男女雖
同其中細微各有差别緣婦人有胞門子臟風冷中之
則為所病若男子則為它病矣又問何以名為帶下復
有冷熱者何荅曰脈有數經名字不同寄經入脈有帶
在腰如帶之狀其病在於帶脈之下其有冷熱者即隨
其性也婦人平居之時血欲常多氣欲少方謂主氣
有厚百疾不生儻或氣倍於血氣倍生寒血不化赤遂
成白帶氣平少血少生熱血不化紅遂成赤帶寒熱交
併則赤白俱下有室女或室後虛損而有此疾者皆令
孕育不成以致絶嗣凡有是病證速宜治之久而不治
令人面色䵟&KR0845;肌肉瘦瘠腹脇脹滿攻刺疼痛甚至足
脛枯細多苦逆冷尫羸不能食矣診其脈右手尺脈浮
為陽陽絶者無子若足冷帶下也凡婦人赤白帶下
或出白物如脂可服導水丸禹功散或單用無憂散量
虛實加減泄訖服桂苓散五苓散葶藶木香散同治濕
法或用獨聖散止漏亦可室女白帶下可用茶調散吐
之吐訖可服導水丸禹功散瀉之次服葶藶木香散四
物湯白术散之類則愈矣治白者同瀉濕法則是也
婦人有濁汚水不止亦同此法也
方
沉香牡丹丸治婦人血海久虚經候不利赤白帶下血
氣衝心多發刺痛四肢困煩
沉香(三分)牡丹皮(去心)赤芍藥當歸
桂心川芎黃耆(去蘆蜜炙)人參
茯苓山藥白芷橘紅吳茱
萸(炮七次炒)白巴戟(去心)木香牛膝(酒浸去苗)枳殼
(去穰麩炒)肉豆蔲製厚朴生乾薑白
龍骨(各半兩)
右為末煉蜜丸如梧桐子大每服二十丸空心温
酒下若心腹痛煎白芷酒下
治女人帶下諸方
大黃(蒸三斗米下)附子茯苓牡丹桔
梗葶藶(各三兩)厚朴人參當歸
蝱蟲蜀椒吳茱萸柴胡乾
薑桂心(各半兩)細辛(二兩半)
右為末蜜和丸如梧桐子大每服空心酒服二丸
不知加之以腹中温温為度一本有麻子三兩澤
蘭半兩無蜀椒葶藶
黃耆丸(出聖惠方)治婦人腹臟冷熱相攻心腹刺絞㽲痛腰
間時痛赤白帶下面色萎黃四肢羸乏
黃耆(一兩半剉)龍骨(一兩)當歸(一兩剉微炒)桑寄生(一兩)
鹿茸(二兩去毛塗酥炙令黃)地榆(一兩剉)乾薑(三分炮裂剉)木香
(一兩)代赭(一兩)白石脂(一兩)赤石脂(一兩)人參
(一兩去蘆頭)艾葉(一兩微炒)芎藭(一兩)卷柏(一兩半微炒)訶梨
勒皮(一兩)熟乾地黃(一兩半)
右件藥搗羅為末煉蜜和搗三二百杵丸如梧桐
子大每於食前以煖酒下三十丸
竹茹丸(出大全良方)治婦人崩中赤白帶下
當歸白术青木香蚕蜕(煆)墨
棕刷(煆)川山甲(煆各一兩)地榆竹茹川
芎白茯苓粉草血餘(煆)牡
蠣(煆)綿子(煆各半兩)熟地黃(四兩)赤石脂(煆三兩)
右煆藥用綿子裹定入瓶子内用鹽泥固濟用炭
火再煆存性却同前藥碾為細末煉蜜丸如梧桐
子大每服四十丸空心酒調下
卷柏丸(出濟生方)治婦人室女腹臟冷熱相攻心腹絞痛腰
痛腿痛赤白帶下面色痿黃四肢羸乏
黃耆(去炙頭蜜)熟地黃(洗各一兩半)卷柏(醋炙)赤石脂
(煆醋淬七遍)鹿茸(醋炙)白石脂芎藭代赭
石(煆醋淬七次)艾葉(醋炒)桑寄生鼈甲(醋炙)當
歸(去蘆頭酒洗微炒)地榆(各一兩)木香(不見火)龍骨(各半兩)乾
薑(炮三分)
右為末醋煮糯米糊為丸如梧桐子大每服七十
丸空心食前用米飲送下
治婦人及女子赤白帶方(出千金方)
禹餘糧當歸芎藭(各一兩半)赤石脂
石白脂阿膠龍骨石韋(一兩六銖)烏
賊骨黃蘗白歛黃芩(一方黃連)續斷
桑耳牡蠣(各一兩)
右為末蜜丸如梧子大空心米飲下十五丸日再
加至三十丸為度
白馬蹄丸(出千金方)治女人下焦寒冷成帶下赤白濁
白馬蹄鼈甲鯉魚甲龜甲
蜀椒(各一兩)磁石甘草杜仲萆薢
當歸續斷芎藭禹餘糧桑
耳附子(各二兩)
右為末蜜丸梧子大酒服十丸加至三十丸日三
服
桂心飲治月經不調變為帶下
桂(去粗皮)芍藥(各一兩)蝱蟲(去趐足炒)水蛭(微炒)消石
土瓜根麫塵(微炒)大豆續斷牡
丹(去心)當歸(炙各半兩)野狐肝(焙乾一分)桃仁(去皮尖雙仁炒一百)
(粒)
右粗搗篩每服三錢水一盞煎至七分去滓食前
温服日三
海蛤丸(出宣明論)治婦人小腹濁敗赤白帶下五淋臍腹疼
痛寒熱口乾舌燥不思飲食
海蛤半夏芫花(醋炙)紅娘子(去翅足)訶
子(炒)川練子(麫裹煨去皮)玄胡索茴香(一兩炒)
乳香(三錢)辰砂(半兩)朱砂(半入藥半為衣)没藥(各一兩)當
歸(一兩半)
右為末醋糊為丸如小豆大每服五丸至七丸醋
湯下量病人虛實加減
小牛角䚡散(出千金方)治帶下五賁一曰熱病下血二曰寒
熱下血三曰經脈未斷為房事則血漏四曰經來舉重
傷任脈下血五曰産後臟開經利五賁之病外實内虛
方
牛角䚡(一枚燒令赤)鹿茸禹餘糧當歸
乾薑續斷(各二兩)阿膠(三兩)烏賊骨龍
骨(各一兩)赤小豆
右治下篩空心以酒服方寸匕日三一方無鹿茸
烏賊骨
桑寄生散(一名龜甲散出聖惠方)治婦人赤白帶下久不止腰腿
面黃體瘦四肢少力
桑寄生桑耳(炙)當歸(剉炙各一兩)白芍藥
芎藭(各二分)烏賊魚骨(燒灰)柏葉(炙各一兩)龜甲(醋炙一兩)
(半)禹餘糧(煆醋淬七徧二兩)吳茱萸(湯洗焙炒半兩)
右搗研為散每服二錢食前温酒調下
金不換丸治婦人子宫虚憊或服冷藥過多致令赤白
帶下淋瀝不止或産後用力過多隂門突出不收一應
不正之疾並宜服之
當歸(半兩)熟地黃(一兩)川白芷(半兩)五倍子(一兩)
白石脂(煆六兩)禹餘糧(半兩煆七次用醋浸)赤石脂(煆二錢)龍
骨(煆六錢)熟艾(一兩)附子(七錢)
右為細末醋糊丸二十丸用艾葉煎酒米飲亦得
虛加附子一箇
艾煎丸(出百一選方)治婦人一切虛寒胎前産後赤白帶下
或成血瘕久服此藥自然融化
伏道艾(揉去塵土擇净枝梗取葉秤五兩先用大肥淮棗一十二兩砂瓶内水煮爛去)
(核同艾葉一處搗爛如泥捻成薄餅子猛火焙乾乘熱急碾為末)大漢椒(去目枝梗)
(并合口者取净秤五兩以阿膠二兩米醋三升用椒於砂瓶内煮極乾取出焙燥碾細末)
當歸(去浸及須酒洗)白芍藥(真白者)川芎白薇
附子(大者炮去皮臍)卷柏(取青葉)澤蘭(去枝梗取葉已上各焙乾秤用)熟
乾地黃(如舖上賣者須淨洗漉去浮者晒乾酒浸蒸晒再入酒浸蒸五七次如鋪餹煎)
(香美方可用亦焙乾秤)
右同為細末與前艾葉椒末秤勻米醋丸如梧桐
子大每服五七十丸至百丸二百丸艾醋湯空心
食前服此藥一婦人因産後虚寒嘔惡不食腹痛
如割時作寒熱後出盗汗瘦悴骨立臍腹之左結
成硬塊其大如掌冰冷雖盛暑此虚處獨無汗每
塊微動則痛不忍百藥治不效夢中忽有人授以
此方因服之惡心寒熱盗汗輒止盡一料遂平復
獨血塊如故服至五六料其塊自融化而出如魚
凍
萬靈丸治婦人諸虚痼冷腰腹困疼赤白帶下一切虚
冷
當歸(焙)川芎熟地黃(焙)茯苓乾
薑(炮)桂白术芍藥甘草
附子(各等分)
右為細末練蜜為丸如彈子大每服一丸熱酒化
下或作小丸如梧桐子大温酒米飲下空心食前
日進二服
桑耳散(出聖惠方)治婦人赤白帶下
桑耳(一兩微炒)白芍藥(三分)黃耆(三分剉)肉荳䓻(一兩去殼)
阿膠(一兩搗碎炒令黃燥)熟乾地黃(一兩)當歸(一兩剉微炒)蒲
黃(半兩)桔梗(一兩去蘆頭)
右件藥搗細羅為散每服食前以粥飲調下二錢
芎藭湯(一名温中芎藭湯)治帶下漏血不止及風虛冷熱勞損
衝任月水不調崩中暴下腰重衰急淋瀝不斷及産後
失血過多虚羸復痛或姙娠胎動不安下血連日小便
頻數肢體煩倦頭暈目暗不欲飲食
芎藭乾地黃黃耆芍藥吳
茱萸甘草(各二兩)當歸乾薑(各三兩)
右㕮咀以水一斗煮取三升分三服若月經後因
有赤白不止者除地黃吳茱萸加杜仲人參各二
兩(出千金方)
桑耳湯治婦人帶下赤白是虚損因風得之或房室無
忌得之
桑耳(微炒三分)芍藥黃耆(剉)熟地黃(焙)阿
膠(炙燥各一兩)地黃(煆醋淬五徧燒赤)蒲黃(微炒)白堊(燒赤各一)
(兩半)
右粗搗篩每服三錢水一盞半入豉半合煎至八
分去滓食前温服日三
治帶下有病無子服藥十四日下血二十日下長蠱及青
黃汁出三十日病除五十日肥方(出千金方)
大黃(破如豆粒煮令黑色)柴胡朴硝(各一斤)芎藭(五兩)
乾薑蜀椒(各一升)茯苓(如鷄子大一枚)
右為細末蜜丸梧桐子大先食米飲服七丸不知
加至十丸以知為度
龍骨散治婦人帶下
龍骨乾薑(炮各一兩)當歸(焙)禹餘糧(煆醋淬五七徧)
阿膠(炙燥)續斷(各二兩)牛角䚡(炙焦三兩)
右為散每服三錢食前温酒調下日三
柏葉散治婦人帶下腹痛
柏葉(炙黃二兩)芎藭芍藥白芷乾薑
(炮)牡丹(去心各二兩)當歸(焙半兩)
右為散每服二錢食前温酒調下
乾柿煎丸治婦人衝任久虛下血不時及赤白帶下連
年不止盗汗咳𠻳肢節痠疼血海虛冷臍腹刺痛不進
飲食日漸瘦弱
乾柿(十枚去蓋細切)沉香(剉一兩杵末好酒三升同乾柿浸半日文武火熬成膏研)
(細入諸藥)禹餘糧(四兩紫色者燒赤醋淬十度研細)吳茱萸(湯浸一宿去浮)
(者慢火炒)白术陳橘皮(去白焙)烏頭(酒浸一宿炮裂去皮臍各)
(一兩)乾薑(炮半兩)地龍(去土二兩瓦上慢火炒)
右搗研七味為末入前膏和搗一二千杵丸如梧
桐子大每服二十丸至三十丸温酒或醋湯下
麒麟竭湯(出聖惠方)治婦人血傷赤白帶下小腹疼痛
麒麟竭地榆黃蘗(去粗皮炙各一兩)禹餘糧
(煆赤醋淬五遍)赤芍藥(剉炒各一兩半)熟乾地黃(切焙四兩一作生乾地黃)
右粗篩每服三錢水一盞煎至七分去滓温服不
拘時候一方為細散食前粥飲調下二錢
白歛丸(出千金方)治室女衝任虛寒帶下純白及治漏下去
白
鹿茸(醋蒸焙二兩)白歛金毛狗脊(燎去毛各一兩)
右為細末用艾煎醋汁打糯米糊為丸如梧桐子
大每服五十丸空心温酒下一方為末空心米飲
服方寸匕日三
土瓜根散(出全陽方)治帶下經水不利少腹滿痛經一月再
見者
土瓜根芍藥桂枝&KR0034;虫(各三分)
右杵為散酒服方寸匕日三服
阿膠散治婦人血崩不止赤白帶下
阿膠(炒燥)白龍骨赤石脂乾薑(炮各半兩)
右為細末每服二錢熱酒調下崩漏艾湯下
茅花散治血崩不止赤白帶下
茅花(一握炒)棕樹皮(三寸)嫩荷葉(三張)甘草節(二兩)
右為細末空心酒調一匙尖服
棕毛散治赤白帶下血崩漏胎氣久冷臍腹疼痛
棕毛(燒灰存性)蒲黃(炒各等分)
右每服三錢好酒調下空心食前日進二服
香附子散治赤白帶下
百草霜(一兩)當歸香附子柴金皮
烏藥(各八錢)伏龍肝(一兩)
右為末以水牛膏同茴香炒舊酒調三大錢不拘
時候通口服忌食魚腥母猪等肉
治産後赤白下腹絞痛不可忍方
黃連(四兩)黃蘗(三兩)阿膠(炙)蒲黃(各一兩)當歸
(六分)黃芩(二兩)
右搗蜜為丸如梧桐子大米飲下六十丸日二夜
一服立定
艾茱丸治婦人小宫久冷赤白帶下
艾葉(一斤)蒼术香附子吳茱萸
橘皮(各四兩)
右用米醋五升慢火煮至醋乾為度晒乾為細末
醋糊為丸如梧子大每服七十丸淡醋湯送下空
心食前服
桑寄生湯治婦人帶下三十六種不同
桑寄生(炙)芎藭艾葉(炙各一兩)當歸(焙一兩)白
膠(炙燥半兩)
右粗搗篩每服三錢水半盞酒半盞同煎至七分
去滓食前温服日三若服此湯口乾渴者加茅根
切二合生地黃一兩麥門冬去心一兩
治婦人一切赤白帶下臍腹疼痛
乾薑(二兩炮)艾(三兩糯米湯粥和過燒乾)神麴(三兩炒)吳茱萸(一兩)
(半炒)當歸(一兩半炒)
右為末醋打前艾葉末糊為丸如梧子大每服二
十丸至三十丸食前温酒送下
白芷丸治婦人帶下腸有敗膿淋露不已腥穢殊甚遂
至臍腹更增冷痛此蓋為敗膿血所致卒無已期須以
此排膿
白芷(一兩)單葉紅蜀葵根(二兩即單荅古梅根無敗以蘇木節代之)
(亦可)白芍藥白礬(燒枯别研各半兩)
右為末蠟丸如桐子大空腹米飲下十丸或十五
丸候膿盡仍以他藥補之
白馬䭷散治帶下方下白者取白馬䭷下赤者取赤馬
䭷隨色之
白馬䭷(二兩)龜甲(四兩)鼈甲(十八銖)牡蠣(一兩十八銖)
右為治下篩空心酒下方寸匕日三服加至一方
寸半一方白馬蹄
衛生湯
白芍藥當歸(各二兩)黃耆(三兩)甘草(一兩)
右為粗末每服半兩水二盞煎至一盞空心如虛者
加人參一兩月事不來先服降心火之劑後服局
方五補丸後以衛生湯治脾養血氣可也
没藥散治婦人血氣不調赤白帶下腰痛冷男子膀胱
小腸氣痛疝氣沉墜痛悶
香附子(炒四兩)乾薑(一兩半炮)白芍藥五靈脂(各二)
(兩炒)
右為細末每服二錢熱酒調下心疼醋調下食前
日進二服
治婦人子宫久冷赤白帶下
白礬(一兩)硫黃(一兩)黃丹(半兩)硃砂(半錢)
右為細新磁碗内先鋪硫黃次鋪白礬上用黃丹
蓋之文武火燒令白色為度再與麝香半錢同研
極細每服半兩新綿子裹如彈子大水蘸過於隂
門内深處令過三日俟藥力盡惡物纏白自落三
次病愈醋糊作丸
牛角䚡散治婦人血氣不和赤白帶下
牛角䚡(三兩燒灰)桂心(半兩)當歸(二兩酒浸)牛膝(半兩去苗)
右件藥搗細羅為散每於食前以温水調下二錢
煮附子丸專治婦人子宫久冷赤白帶下
香附子(去毛一斤)當歸(二兩酒浸)艾葉(一兩)人參(一兩)木
香(一兩)
右用銀石磁罐一箇可容五升者入艾葉香附子
於内將好醋用慢火煮至一伏時候微乾搗為餅
用藥碾乾碾為細末煮藥米醋糊為丸如梧桐子
大每服五十丸至七八十丸淡湯送下空心食前
服之
白芷散(出大全良方)治婦人赤白帶下
白芷(一兩)海螵蛸(二兩燒)胎髮(一團煆)
右為細末空心温酒調下二錢
白礬丸(出聖惠方)治婦人血臟久冷赤白帶下補虛退冷煖
血海
白礬(四兩)大附子(二箇二兩)黃狗頭骨(灰四兩)
右為末米粟粥為丸如梧桐子大每服三十丸醋
湯吞下或米飲亦可空心日三服忌生冷毒物
苦練(出保命集)治婦人帶病熱入小腸為赤冷入大腸為白
皆任脈經虛也
苦練(淬酒浸)茴香(炒)當歸(各五分)
右為細末酒糊為丸如梧桐子大每服五十丸空
心温酒送下赤者入小腸白者入大腸其本濕
熱冤結子脈不散故為赤白帶下也冤屈也結帶
也屈帶而病熱不散先以十棗湯下之後服苦練
丸大玄胡散調下之熱去濕除病自愈也素問云
腰腿疼痛四物四兩加羌活防風各一兩
天先丸(出楊氏家藏方)治婦人一切虛冷赤白帶下小便膏淋
變成虛損
附子(一枚及七錢者炮去皮臍)川烏頭(炮去皮臍尖)海帶(去土)海藻
(去土)茴香(微炒)葫蘆巴天仙子(湯浸微炒)硫黃
(别研)乾薑(炮各一兩)
右用為細末用獖猪肚一枚去脂净洗入藥在内
用酒醋水共一升慢火煮猪肚軟爛取出細切入
鉄臼内搗為丸如梧桐子大每服五十丸空心温
醋湯下忌甘草
龍骨散(出大全良方)治婦人赤白帶下或因經候不斷者
右以龍骨燒灰為細末空心煎艾葉湯調下二錢
補骨脂煎治婦人帶下并脚弱
補骨脂(炙)安息香(研各一兩)胡桃仁(二兩)
右搗研極細煉密為調稀餳每服半匙空心温酒
調下
火龍丹治婦人赤白帶下腹肚疼痛及冷痛
蛇床子(二兩微炒)枯白礬(二兩)韶粉(三錢)
右為末醋糊丸如彈子大乾胭脂為衣綿裹納於
玉爐内坐不多時覺下微疼勿疑其病都取綿子
上如爛粉每日一丸煖肚止冷疼
綠礬丸(出聖惠方)治婦人赤白帶下連年不瘥
綠礬(一兩燒赤)釡底墨(一兩)烏賊魚骨(一兩炙黃)
右件藥同研為末以粟米飯和丸如梧桐子大每
服食前以煖酒下十五丸
又方(出聖惠方)
白芍藥(一兩)艾葉(一兩微炒)乾薑(一兩炮裂)
右件藥搗細羅為末以軟飰和丸如梧桐子大每
於食前以粥飲下三十丸
治帶下方(出千金方)
枸把根(一斤)生地黃(五斤)
右㕮咀以酒一斗煮取五升分為三服水煮亦得
破故紙散(出大全良方)治赤白帶下
破故紙石菖蒲(等分並剉炒)
右為末每服二錢用菖蒲浸酒調服更入斑蝥五
分去翅頭足糯米同炒黃去米
治赤白帶下(出經驗良方)
石菖蒲欓子(等分為末)
右鹽酒温調下
治婦人赤白帶下及尿水不止如崩之狀(出經驗良方)
芍藥(炒令紫色以紙盛地上出火毒)黃狗頭骨(各二兩燒存性)
右為末每服二錢温酒下
如聖丹(一名火龍丹出神效方)治婦人經脈不調赤白帶下
枯白礬(四兩)蛇床子(二兩)
右為細末醋糊為丸彈子大乾胭脂為末衣綿裹
入隂門用熱極再換
治婦人赤白帶下
龍骨(半兩)船上硫黃(三錢)
右為末每服半錢無灰舊酒調空心服一日二服
不問年月遠近盡令金效
神功丹治婦人赤白帶下如神
枯白礬(五錢一分)烏頭(一箇炒黃)
右為細末蜜丸如彈子大綿包之臨卧時隂門内
納之
治婦人赤白帶下連年不瘥(出聖惠方)
牛角䚡(二兩燒灰)馬芹子(一兩)
右件藥搗細羅為散每于食前以温酒調下二錢
治婦人帶下赤白年月深久不瘥方(出聖惠方)
凌霄花熟乾地黃(各一兩)
右件藥搗細羅為散每于食前以温酒調下二錢
益母草散(出大全良方)治赤白惡露下不止
用益母草開花時採隂乾為細末空心温酒調下
二錢日三服
廣濟治帶下病方(出大全良方)
用芍藥七兩炒令黑為末每服三錢匕以酒調下
治帶下(出肘後方)
用雲母粉温水調下三錢匕立見神效
乳香散(出大全良方)治赤白帶下
用草菓一箇去皮入乳香一小塊用麫餅裹炮焦
黃留性取出和麫用之為細末每服二錢陳米飲
調下重者三錢
秋霜丹(出危氏方)治赤白帶下
用真秋石為末北棗去皮煮爛為丸如梧桐子大
空心醋湯下六十丸服之
治女人卒赤白下(出肘後方)
取李樹東面皮去外皮炙令黃香以水三斗煮汁
去滓服之日再驗謹按李子亦去骨節間勞熱不
可多食臨水食令人發痰瘧又牛李有毒煮汁使
濃含之治䘌齒脊骨有疳蟲可從後灌此汁更空腹
服一盞其子中仁能破腹研和麫作餅子空腹食
之少頃當瀉矣
治赤白帶下不問老幼雖孕婦悉可服
取馬齒莧搗絞汁三合和鷄子白一枚先温令熱
乃下莧候微温取頓服不過再作則愈
治女子赤白帶下
用匾豆花末米飲和服之
治婦人赤白帶下(出本草)
三葉酸萆隂乾為末空心酒下三錢
治乳婦赤白帶下
取豚子肝一葉薄批之揾著煨熱訶子末中微火
炙又揾炙盡半兩末空腹細嚼陳米送下亦主勞
復臟虚者
治赤白帶下崩中(出肘後方)
用牛角䚡燒灰煙斷附子以鹽水浸軟為度去皮
各等分搗羅為末每空心酒下二錢
治婦人赤白帶下久不止或因經候不斷者(出千金方)
以燒狗頭和毛皮骨為末以酒服方寸匕日三二
服食前
治赤白帶下不止(出肘後方)
用兔皮燒灰極盡為末酒調服立效
治崩中帶下(出本草)
用孔雀糞及可𫝊惡瘡
療帶下
以竈下黃土水和泥作彈子丸百枚曝乾以燒熱
徹以三年酢漬一丸綿裹内玉門中惟深待冷即
易之新患者三十丸瘥久者五十丸餘皆日知即
佳
治帶下
胡桃仁白蜜猪油各等分蒸熟常服
露華湯(出適用方)治婦人赤白帶下神妙
取乾蓮房隔年者用為細末每服二錢以麝香末
飲下空心食前日三服不數日見效去麝若不效
切不可減去
治産後赤白下久不斷身面悉腫方
用蒲黃大豆熬小麥各一升吳茱萸半升以水九
升煮取三升分三服驗
當歸煎圓(出危氏方)治婦人室女赤白帶下不止腹疼痛四
肢煩疼不欲飲食日漸羸瘦
當歸(去蘆酒浸)赤芍藥牡蠣(煆取粉)熟地黃(酒蒸焙)
阿膠(剉蛤粉炒成珠)白芍藥續斷(酒浸各一兩)地榆(半兩)
右為細末醋糊為丸如梧桐子大每服五十丸空
心用米飲送下
玳瑁丸(出聖惠方)治婦人赤白帶下不止
玳瑁(一兩)騏驎竭(半兩)乳香(半兩)没藥(半兩)故
錦灰(三分)續斷(一兩)安息香(半兩)
右件藥搗細為末以蜜及安息香熬煉和諸藥末
丸如菉豆大於食前以温酒下二十丸
生乾地黃散(出聖惠方)治婦人赤帶下不止令人體瘦心煩
生乾地黃(一兩)茜根(一兩剉)黃芩(一兩)當歸(一兩剉微)
(炒)地榆(一兩剉)甘草(半兩炙微赤剉)
右藥粗搗細羅為散每服四錢水一中盞入竹茹
八分煎至六分去滓每於食前温服
阿膠散(出聖惠方)治婦人赤帶下腹内&KR0146;痛四肢煩疼不欲
飲食日漸羸瘦宜服
阿膠(半兩搗碎炒令黃燥)當歸(半兩剉微炒)熟乾地黃(半兩)牡
蠣(半兩燒為粉)
右件藥搗細羅為散不計時候以粥飲調下二錢
治婦人赤帶下方(出聖惠方)
龍骨(一兩)當歸(一兩剉微炒)白礬(一兩燒汁盡)
右件藥搗細羅為散每於食前以艾湯調下二錢
又方(出聖惠方)
熟乾地黃(半兩)牡蠣(半兩燒為粉)艾葉(半兩微炒)
右件藥搗細羅為散每於食前以粥飲調下二錢
黃連散治婦人帶下若挾熱者多下赤膿
黃連(去湏)竈突中煤(各一兩)
右為散每服二錢食前温酒調下日三
治婦人赤帶下不止
赤芍藥(一兩)熟乾地黃(一兩)
右件藥搗細羅為散每於食前以温酒調下二錢
又方
用桑樹東南枝白皮一握日出前取之細擘分為
三服每服以酒一中盞煎至六分去滓每於前温
服
狗頭骨丸(出仁存方)治衝任極虚白濁白滛白帶臍腹疼痛
氣體怯弱飲食减少久無子息
黃狗頭骨一付(燒為灰存性不可白)紫石英赤石脂
禹餘糧代赭石(各煆醋淬)香附子(炒焦)當歸
白薇卷柏牛膝附子(炮)覆盆
子熟艾(醋煮)牡蠣(煆)熟地黃(各二兩)海螵
蛸麝香(各錢)
右為末糯米糊為丸如梧子大每服四十丸米飲
下空心食前服
酒煮當歸丸(出試效方)治㿗疝白帶下疰脚氣腰已下如在
冰雪中以火焙炕重重厚綿衣蓋其上猶寒冷不任寒
之極也面如枯魚之象肌肉如刁刮削瘦峻之速也小
便不止與白帶常流而不禁固自不知覺面白目青藍
如菜色目䀮䀮無所見身重如山行步欹側不能安地
腿膝枯細大便難秘口不能言無力之極食不下心下
痞煩心懊憹不任其苦面停垢背惡寒小便遺而不知
此上中下三陽空氣竭故噦嘔不止胃虚之極也其脈
沉厥緊而澁按之空虛若脈洪大而濇按之無力猶為
身寒之証况按之不鼓是為隂寒之極也若空虚則氣
血俱虚之極也
當歸(一兩)黑附子(七錢炮去皮臍)茴香(半兩)高良薑(七錢)
右剉如麻豆大以上等乾酒一升半同煎至酒盡
為度木炭火上焙乾同為細末
炒黃鹽丁香(各半兩)全蝎(三錢)柴胡(二錢)升
麻木香(各一錢)苦練(半兩生用)甘草(炙半錢)玄胡索
右與前四味同為細末酒煮白麵糊為丸如梧子
大每服二十丸空心宿食消盡淡醋湯下忌油膩
冷物酒濕麫等
龜甲散(出聖惠方)治婦人白帶下腰膝疼痛
龜甲(一兩塗酥炙令微黃)當歸(一兩剉微炒)人參(三分去蘆頭)狗脊
(半兩去毛)桑耳(三分微炒)白石脂(二兩)禹餘糧(一兩燒醋淬七遍)
吳茱萸(半兩湯浸七徧焙乾微炒)柏葉(一兩微炒)白芍藥(半兩)桑
寄生(半兩)桂心(半兩)厚朴(一兩去粗皮塗薑汁炙令香熟)
右件藥搗細羅為散每於食前以粥飲調下二錢
桑黃散治婦人風冷傷於衝任之脈經絡虚損致成白
帶下
桑黃(一兩微炙)駞骨(一兩炙微焦黃)當歸(三分剉微炒)烏賊魚骨
(一兩燒灰)白芍藥(一兩)禹餘糧(一兩)
右件藥搗細羅為散每於食前以粥飲調下二錢
龍骨散治婦人久冷白帶下臍腹痛
白龍骨(一兩)烏賊魚骨(一兩半燒灰)桂心(一兩)白芍
藥(三分)當歸(一兩剉微炒)禹餘糧(三兩燒醋淬七遍)熟乾地
黃(一兩半)吳茱萸(半兩湯浸七遍焙乾微炒)乾薑(半兩炮裂剉)
右件藥搗細羅為散每於食前以熱酒調下二錢
治冷白帶下
桑寄生芍藥柏葉(各四分)桑耳禹
餘糧(各六分)吳茱萸乾地黃(各八分)烏賊魚骨
(五分)
右為細末空心用飯飲調下二錢
補經固真湯白文舉正室白帶常漏久矣諸藥不效診
得心包尺脈極微其白帶流而不止叔和八裏脈訣云
崩中月久為白帶漏下時多骨木枯言崩中者始病血
崩不已久下則血少復亡其陽故白滑之物下流不止
是本經血海時枯津液復亡枯乾不能滋養筯骨以本
部行經藥為引用為使以大辛甘油膩之藥潤其枯燥
而滋潤津液以大辛熱之藥劑補其陽道生其血胍
以苦寒之藥泄其肺而救上熱傷氣以人參補之微苦
温之藥佐之益元氣名曰補經固真湯
炙甘草柴胡(各一錢)乾薑末(三錢)橘皮(半錢不去)
(皮)人參(一錢)白葵花(十六箇去心剪碎)生黃芩(一錢另剉)郁
李仁(一錢去皮尖另研如泥)
右件除黃芩外以水三大盞煎至一盞七分再入
黃芩同煎至一盞去滓空心大熱服之候少時以
早膳壓之
丁香膠艾湯治崩漏不止蓋心氣不足勞役及飲食不
節所得試診其兩手尺胍必俱弦緊浮洪按之無力其
證自覺臍下如冰求厚衣覆以禦其寒白帶白滑之物
間有如屋漏水或時有鮮血故尺胍時洪浮也屋漏水
暴多下者是急弦脈寒多如洪脈時見乃熱少合而明
之急弦者此必寒水多也洪脈時出者是命門包絡之
火少也黑物多赤物少合成屋漏水之狀也
當歸身(一錢半)熟地黃白芍藥川芎(各半)
(錢)阿膠烊(六分)丁香(四分)生艾葉(一錢)
右川芎地黃丁香為細末當歸酒洗剉艾亦剉都
作一服水五大盞先煎作一盞半去滓入膠烊再
上火煎至一大盞帶熱空心候宿食消盡服之三
兩服愈
治婦人白帶下不止面色萎黃遶臍冷痛
牡蠣(一兩燒為粉)當歸(一兩剉微炒)龜甲(一兩塗醋炙令黃)白馬
蹄屑(一兩炒微黃)白石脂(二兩)乾薑(一兩炮裂剉)
右件藥搗細羅為散每於食前以艾葉湯調下二
錢
硇砂丸治婦人白帶下臍腹冷痛面色萎黃日漸虚困
硇砂(一兩細研)白礬灰(半兩)乾薑(半兩炮裂剉)川烏頭(一兩)
(生去皮臍)
右件藥搗細羅為末醋煎湯為膏丸如菉豆大每
於食前以温酒送下十丸
肉豆蔲丸治婦人白帶下腹内疼痛
肉豆䓻(一兩去殼)附子(二兩炮裂去皮臍)白石脂(一兩)
右件藥搗細羅為末煉蜜和丸如梧桐子大每於
食前以熱酒下二十丸
又方
禹餘糧(一兩醋燒淬七遍)龍骨(一兩)乾薑(一兩炮裂剉)附子
(一兩炮裂去皮臍)
右件藥搗羅為末煉蜜和丸如梧桐子大每於食
前以温酒下二十丸
煮附丸治婦人白帶下元虚冷
香附子(二兩醋煮)吳茱萸白薇(一兩)
右為細末酒糊為丸如梧桐子大每服五十丸米
湯下空心服
白薇丸治婦人白帶不止
白薇(揀一兩)赤芍藥烏賊魚骨(去甲各半兩)
右為末煉醋一盞熬成膏丸如梧桐子大每服二
十丸食前熟水下日再
治婦人白帶下臍腹冷痛面色萎黃日漸虛困
乾薑(一兩炮裂剉)禹餘糧(二兩燒醋淬七遍)阿膠(一兩搗碎炒令黃燥)
右件藥搗細羅為散每於食前以粥飲調下二錢
又方
蛇床子(一兩)白芷(一兩)
右件藥搗細羅為散每於食前以粥飲調下二錢
治婦人白帶下臍腹冷痛面色萎黃日漸虚困及排膿
血惡物
以白葵花一兩隂乾為末空心温酒下二錢如赤
帶不用赤芷
治婦人白帶下
白下用禹餘糧一兩乾薑等分赤下禹餘糧一兩
乾薑半兩將禹餘糧用醋淬同薑為末空心任湯
酒下二錢
女人白帶
用天文柳搗汁井花水調服
治婦人白帶春澤湯一貼後服生料五苓散一貼庾五
錢銀五錢共作一鍋鎔了授些少明砂及牙硝淬净瀉
出打小片子用足色藥在鍋内插小片子於用瓦陀蓋
了煮煆如藥得下則添藥末一次却煮三兩箇時辰提
鍋出候冷破鍋出牌片出再為坯關色足不走而分兩
不折足色藥
&KR0008;(銅板朱成者是)青鹽(各一兩)明礬金綿礬(各五錢重)生
硫黃熖硝(各二錢半重)辰砂(一錢半)膽礬(一錢)
右合細末以&KR0008;瓶用時候用柸開之法以柸關
入鍋底神子在上蓋頭并瓦蓋頭發火自微至著
時是藥洋著時牌洋作汁連出候取出却用淨鍋
子倒子所是前是色藥及後坯關在鍋者久後多
在再用所惡恐有物在内
坯關法
青鹽黃鉛(即黃丹也)
同研為末入鍋在火作汁候取面上者乾净秤一兩
用沉在底者不用礬紅兩絲是將泥礬過煆成紅
礬右二件和勻研細安用時在用鹽調用
禹餘糧丸治婦人帶下五色臍腹冷痛漸加黃瘦四肢
少力
禹餘糧(二兩燒醋淬七遍)白芍藥(一兩)桑蛾(一兩半微炙)黃
連(一兩去湏)當歸(二兩剉微炒)艾葉(一兩微炒)芎藭(三分)川大
黃(三兩剉碎微炒)生乾地黃(二兩)龍骨(二兩)阿膠(一兩搗碎炙令黃燥)
右件藥搗羅為末煉蜜和搗三五百杵丸如梧桐
子大不計時候以酒下三十丸
柏葉散治婦人帶下五色四肢黃瘦心煩食少
柏葉(一兩微炙)牛角䚡(一兩燒灰)芎藭(三分)黃耆(一兩剉)禹
餘糧(二兩燒醋淬七遍)白芍藥(三分)龍骨(一兩)白术(三分)
丹參(三分)枳殼(一兩麩炒微黃去穰)
右件藥搗細羅為散每於食前以温酒調下二錢
禹餘糧散治婦人帶下五色久不止(一名阿膠散)
禹餘糧(煆醋淬七遍)鹿茸(去毛酥炙)牡蠣(煆炙)赤石脂(各二)
(兩)阿膠(炙燥)當歸(剉炒)白芍藥蒲黃(各一兩)
烏賊魚骨(燒赤一兩半)
右為散每服二錢食前温酒調下
鹿茸丸治婦人帶下五色久不瘥漸加黃瘦
鹿茸(一兩去毛塗酥令炙黃)白芍藥(三分)桑(我一兩微炙)黃連
(一兩去須)艾葉(一兩微炙)芎藭(一兩)當歸(一兩剉微炙)阿膠(二兩)
(搗碎炒令黃燥)禹餘糧(一兩燒醋淬七遍)
右件藥搗細羅為末煉蜜和搗三五百杵如梧子
大每於食前以温酒三十丸
當歸丸治婦人帶下五色腹痛羸瘦食少
常歸(一兩剉微炒)鼈甲(一兩塗醋炙微黃去裙襴)川大黃(一兩剉碎微炒)
白术(三分)蓽撥(半兩)胡根(半兩)訶梨勒皮(三分)
檳榔(三分)枳殼(三分麩炒微黃去瓤)
右件藥搗羅為末煉蜜和搗三二百杵丸梧子大
每於食前以温酒下三十丸
續斷丸治婦人帶下五色久不止臍腹下痛
續斷(三分)丹參(三分)當歸(三分微炒)白芷(半兩)艾葉
(三分微炒)阿膠(三分搗碎炒令黃燥)桑寄生(三分)馬蘭花(半兩)
右件藥搗羅為末以醋浸蒸餅和丸如梧子大每
於食前以温酒下三十丸
又方
右件藥搗羅為末用軟飯和丸如菉豆大每於食
前以温酒下二十九丸
又方
早蠶蛾綿(二兩燒灰)蛇床子(末二分)麝香(一錢)
右件藥同研如粉每於食前以温酒調下一錢
餘糧散治心燥四肢痠疼所以五色腰脚臍中緊痛
禹餘糧(醋煆)地榆阿膠赤石脂
紫金皮茴香側柏(各等分)
右為末每服二錢米飲調下
五灰散治崩中帶下者或因月候未止而有觸傷或産後
早起久懸厠上為風所傷各隨五臓而為五色白如涕
赤如血黃如爛瓜青如藍汁黑如衃血蓋有帶脈在腰
如帶之狀有穴名帶脈在腰之上炙此可愈其病生於
帶下故名白帶下
艾灰礬灰蓮蓬灰牡蠣灰
海螵蛸(燒焦)
右為末每服二錢糯米飲調下食前
神效三良散治婦人五色帶下不止
吳茱萸(黑豆同炒)寒食麫乾薑(炮各一兩)
右為散每服二錢食前温酒調下日三服
治五色帶下方
用大豆煮湯日三服
又方
用燒馬左蹄為末以酒服方寸匕日三服
又方治五色帶下
有煮甑帶汁服一杯良
治冷熱不調或下帶水或白青黃者
用酸石榴子五枚和殼舂絞取二升汁每服五合
至二升盡即斷小兒以意服之二三合一方子殼
皆為末酒調下
白堊丸(出濟生方)治婦人白帶久而不止面生黯䵟遶臍疼
痛腰膝冷痛日漸虚困産後白帶並宜服之
白堊(火煆)禹餘糧(煆醋淬七次)鼈甲(醋炙)烏賊魚骨
(醋炙)當歸(去芦酒浸)鵲巢灰乾薑(炮)紫石英
(火煆醋淬七次)金毛狗脊(燎去毛)附子(炮去皮臍)芎藭(各一兩)艾
葉灰(半兩)香附子(醋煮二兩)鹿茸(燎去毛切片醋炙一兩)
右為細末醋煮糯米糊為丸如梧桐子大每服七
十丸空心用温酒米湯任下
禹餘糧丸(一名吳茱萸丸)治婦人久赤白帶下胞絡傷敗月水
不調漸成崩漏氣血虚竭面黃體瘦臍腹裏急腰膝疼
痛肢體煩痛心忪頭眩手足發熱
禹餘糧(二兩燒醋淬七遍)白石脂(二兩)當歸(一兩剉微炒)鼈
甲(一兩塗醋炙微黃去裙襴)狗脊(二分去毛)白芍藥(三分)白术(一兩)
附子(一兩塗醋炙黃)桑寄生(一兩)柏葉(一兩微炒)厚朴(一兩去粗)
(皮塗生薑汁炙令香熟)乾薑(一兩炮裂剉)吳茱萸(半兩湯浸七徧焙乾微炒)
右件藥搗羅為末煉蜜和搗二三百杵丸如梧桐
子大每於食前以熱酒下三十丸或米飲下
芍藥散(一名熟乾地黃散出聖惠方)治婦人赤白帶下經年不差漸
漸黃瘦
白芍藥牡蠣(煆)桂(去粗皮)附子(炮裂去皮臍)黃
耆(剉)龍骨龜甲(醋炙)芎藭(各一兩)乾薑(炮三)
(分)白芷(半兩)熟乾地黃(焙一兩半)
右為散每服二錢食前温酒調下
鹿角膠丸(一名鹿茸丸出聖惠方)治婦人赤白帶下不止
鹿角膠(炙燥)桑耳(微炒)乾薑(炮)牛角䚡(炙)
鹿茸(去毛醋炙各一兩半)赤石脂白龍骨附子
(炮裂去皮臍)
右為末東蜜丸如梧桐子大每服三十丸食前黃
耆湯下一方有艾葉半兩
附子散(出聖惠方)治婦人久黑白帶下臍腹冷痛腰膝麻疼
附子(一兩炮裂去皮臍)當歸桂心硫黃
硇砂(一兩細研)白礬灰(一兩)鹿角尖屑(一兩炒黃)禹餘糧
(一兩燒醋淬七遍)
右件藥搗細羅為散每於食前以温酒調下一錢
川椒丸(出聖惠方)治婦人久赤白帶下臍腹冷痛
川椒(二兩去目及閉口者微炒去汗)艾葉(一兩微炒)乾薑(一兩炮裂剉)白
石脂(二兩)芎藭(三分)阿膠(一兩搗碎炒令黃燥)熟乾地黃
(二兩)伏龍肝(一兩細研入藥)
右件藥搗羅為末煉蜜和搗三五百杵丸如梧桐
子大每於食前以熱酒下三十丸
&KR0797;&KR0803;散(出聖惠方)治婦人久赤白帶下不差羸困
&KR0797;&KR0803;(一枚并皮細剉)白礬(一兩研碎)硝石(一兩)硫黃(一兩研碎)
已上&KR0797;&KR0803;白礬二味於銚子内炒令黑色然後入
硝石硫黃又同炒令相入為度
禹餘糧(二兩燒醋淬七遍)狗脊(去毛半兩末)麝香(一錢細研)
右件藥都細研為散每於食前以温酒調下二錢
又方(出聖惠方)
白芍藥(三分)乾薑(半兩炮裂剉)地榆(一兩剉)白礬(二兩燒汁)
(盡)
右件藥羅為散每於食前以粥飲調下二錢
當歸散(一名鹿角膠散出聖惠方)治婦人白帶下不止面黃體瘦遶
臍冷痛
當歸(剉炒)桂(去粗皮)白龍骨白术鹿角
膠(炙燥各一兩)附子(炮裂去皮臍)
右為散每服二錢食前粥飲調下二錢
川大黃散(出聖惠方)治婦人赤白帶下胞中有積帶
川大黃(一兩剉碎微炒)川朴硝(一兩)當歸(一兩剉微炒)蝱蟲
(一分微炒去趐足)桃仁(一兩湯浸去皮尖雙仁麩炒微黃)桂心(半兩)
右件藥搗細羅為散每於空腹以温酒調下二錢
治婦人帶下症久不差引下惡水方
乾薑(炮)末鹽藜(炙)杏仁(去皮尖雙仁炒各一)
(兩研)青礬(煉汁盡半兩)
右搗研極細東蜜和劑捻如梔子大以綿裹納隂
中即惡水下
阿膠丸(出聖惠方)治婦人久赤白帶下
阿膠(二兩搗碎炒令黃燥)綠礬(一兩燒赤)白石脂(二兩)釡底墨
(二兩)烏賊魚骨(一兩燒灰)
右件藥搗羅為末用軟飯和丸如桐子大每於食
前以熱酒下三十丸
又方(出聖惠方)
白礬(二兩燒汁盡)釡底墨(二兩)烏賊魚骨(一兩燒灰)
右件藥搗羅為末用軟飯和丸如梧桐子大每於
食前以粥飲下三十丸
又方(一名赤石脂散出聖惠方)
白芍藥(一兩)赤石脂(一兩)乾薑(一兩炮裂剉)
右件藥搗細羅為散每於食前以粥飲調下二錢
又方(出聖惠方)
扁竹葉(切二合)赤車使者(半兩)紅藍花(半兩)
右件藥以酒二大盞煎至一盞去滓分為二服食
前服之
又方(出聖惠方)
方用凌霄花二兩搗細羅為散每於食前以温酒
調下二錢
伏龍肝散(出聖惠方)治婦人赤白帶下久患不差肌瘦黃瘁
多困乏力
棕櫚(不以多少燒灰火然急以盆蓋癊令火佳)伏龍肝(於鍋灶直下去取赤土炒)
(令烟盡)屋梁上塵(懸長者如無以竈頭虚空中者炒令烟盡於净地出火毒)
右等分碾和令停入龍腦麝香各少許每服二錢
温酒調下淡醋湯亦可患十年者半月可安(一親戚婦)
(人年四十五經年病崩漏不止面黃肌瘦髮黃枯稿語言聲微服諸藥不效召僕診之六脈微濡問)
(服何藥彼言當歸川芎澁血諸品丹藥服之皆不效僕遂合博子濟方伏龍肝散兼白礬丸服之愈)
白芍藥散(出聖惠方)治婦人赤白帶下臍腹疼痛年月深久
不差者
乾薑(三兩)白芍藥(半兩)
右各炒黃色同為末空心米飲調下方寸匕又云
加香附子等分甘草減半一方不加附子甘草
治婦人赤白帶下年月深遠日漸羸瘦起止不得宜服
此方(出聖惠方)
取刺薊根不限多少爆乾秤每一觔以童子小便
五升浸一伏時爆乾搗細羅為散每日空心及晩
食前以暖酒調下二錢
桑耳散(出聖惠方)治婦人帶下五色無問新舊(方見本門崩中漏下類)
艾葉散(出聖惠方)治婦人赤白帶下日夜不止體黃瘦不思
飲食(方見本門崩中漏下類)
搐鼻香(出大全良方)治婦人子宫久冷赤白帶下
牡蠣(煆)黃狗頭骨(煆)紫稍花韶腦
母丁香蛇床子故破紙桂心(各等)
(分)
右為細末煉蜜丸如雞頭大臨時用一粒
治赤白帶下骨立者(出大全良方)
用地榆一觔先剉用水三斗煮至一半去滓再
煎如稠餳絞濾空心服三合日二服
醋煎丸(出楊氏家蔵方)治血海久冷赤白帶下月候不調臍腹
刺痛
高良薑(剉碎入油炒黃二兩)乾薑(炮二兩)金狗頭脊(去毛二兩)附
子(四枚重六錢炮去皮臍尖)
右為細末别用艾葉末二兩釅醋三升煎至一升
半次入麫一兩再熬成膏和前藥末為丸如梧桐
子大每服三十丸淡醋湯下空心食前
一方(出鮑氏方)
蓮蓬(燒灰一倍)白礬(研末半倍)
右米飲調下
赤白帶下十年者亦愈(出鮑氏方)
春綿棕櫚茅花敗荷蓮蓬
帽紗(與綿同燒)百草霜
右為末每服二錢入腦麝温酒醋湯下
茱萸浴湯(出楊氏家蔵方)治下焦虛冷臍腹疼痛帶下五色月
水崩漏淋瀝不斷
杜仲(炒去絲)吳茱萸(湯洗七遍)蛇床子丁香皮
五味子(各一兩)木香(半兩)丁香(半兩)
右剉如麻豆大每用半兩以生絹袋盛之水三大
碗煎數沸乘熱薰下部通手淋浴早晩兩次薰洗
金銀丸(出楊氏家蔵方)治婦人衝任不足子宫久寒肢體煩疼
帶下冷病
牡蠣(一兩煆粉)硫黃(二兩生用)
右為細末麫糊丸如梧桐子大每服三十丸米飲
下食前服
玄胡苦練湯(出試效方)治臍下冷撮痛隂冷大寒帶下(方見本門)
(胎前雜病類)
調經固真湯(出試效方)冬後一月微有地泥水泮其白帶再
有隂戶中寒立此方一服而愈
麻黃(不去節半錢)杏仁(二箇)桂枝(少許)炙甘草(半錢)
黃耆(七分)人參當歸身(各半錢)高良薑(一錢)
白术(半錢)蒼术(二分)澤瀉羌活(各一錢)防風
(二分)柴胡(四分)獨活藁本(各二分)升麻
生黃芩(各五分)乾薑(炮二分)白葵花(七朵去萼)
右㕮咀如麻豆大除黃芩麻黃各另外都作一服
先以水三大&KR0678;半煎麻黃一味令沸掠去沫入餘
藥同煎至一&KR0678;七分再入生黃芩煎至一&KR0678;去滓
空心宿食消盡日高時熱服之待一時許可食早
飯
桂附湯(出試效方)治白帶腥臭多悲不樂大寒
肉桂(一錢)附子(三錢)黃蘗(半錢為引用)知母(半錢)
不思飲食加五味子煩腦面上麻如蟲行乃胃
中元氣極虚加黃茋一錢五分人參七分炙甘
草升麻五分
右㕮咀都作一服水二&KR0678;煎至一&KR0678;去滓稍熱服
食遠一方如少時常飽有時似腹脹夯加白芍藥
半錢
升陽燥濕湯(一名助陽湯出衛生寶鑑)治白帶下隂戶痛控心而急
痛身黃皮膚燥身重如山隂冷如冰
防風(一錢)柴胡(一錢半)良薑(一錢)乾薑(半錢)橘皮
(半錢)白葵花(二錢)生黃芩(半錢一作黃柏)郁李仁(一錢)
甘草(一錢)
右剉如麻豆大分作二服水二&KR0678;煎至一&KR0678;去滓
稍熱服食前少時以美膳壓之
當歸附子湯(出衛生寶鑑)治臍下冷痛赤白帶下
良薑(一錢)乾薑(一錢)附子(一錢)柴胡(七分)升麻
(五分)當歸(二錢)蝎稍(五分)炙甘草(三分)炒鹽(三分)
黃蘗(少許為引用)
右為粗末每服五錢水五&KR0678;煎至一&KR0678;去滓稍熱
服或為細末酒糊為丸亦得
固真丸(出試效方)治白帶久下不止臍腹冷痛隂中亦然目
中溜火壅其上視物昏>昏>然無所見牙齒惡熱飲痛須
得黃連細末擦之乃止惟喜乾食六惡湯飲此病皆寒
濕乘其胞内故喜乾而惡濕肝經隂火上益走於標故
上壅而目中溜火腎水浸肝而上溢致目昏>昏>而無所
見齒惡熱飲者是少陽陽明經伏火也
白石脂(一錢以火燒赤水飛研細日乾)乾薑(炮四錢)黃蘗(酒製)白
芍藥(各半錢)白龍骨(二錢)柴胡(一錢)當歸身(酒製二錢)
前證乃寒濕為之也治法當大瀉寒濕以丸子藥
治之故曰寒在下焦治主病宜緩以時大忌湯散
以白石脂白龍骨以枯其濕以炮乾薑大辛熱瀉
寒水以黃蘗之大寒為佐用又為鄉導故云古者
雖有重罪不絶人之後亦為之伏其所生先其所
因之意其瀉齒中惡熱飲也以柴胡為本經之使
以芍藥半錢導之恐辛熱之藥太甚損其肝經故
微瀉之當歸身辛温大知其血脈此用藥之法完
備矣
右除石脂龍骨水飛研外同為極細末水煮稀麫
糊為丸鷄頭子大日乾空心候宿食消盡煎百沸湯
令大温多用送下無令胃中停滯待少時以早膳
壓之是不令熱藥犯胃也忌生冷硬物酒與温麵
小隂丹(朱氏集驗方)治婦人赤白帶下月候不調諸虛不足
當歸白芍藥(各四兩)白术茯苓藁
本白芷延胡索(各一兩)熟地黃(酒蒸)牡
蠣(草鞋包煆各半兩)人參没藥(各二兩)甘草(炙)南
木香(各一兩)赤石脂(煆七錢)大附子(一兩炮去皮臍)蚕退紙
(燒以多為貴)
右細末煉蜜為丸如彈子大每服一丸空心酒服
石脂散(朱氏集驗方)治白冷精帶下隂脡脱出或青黑黃白
彈下攻痛腹悶頭旋眼昏耳聾啾啾痰上壅
赤芍藥(四兩炒)乾薑香附子(二兩)
右為細末每服三錢空心酒下如帶赤冷即用陳
米飲下煎阿膠艾湯尤炒若要順氣加茴香
妙應丹(出衛生家寶)治婦人一切冷氣赤白帶下
吳茱萸當歸艾葉蒼术禹
餘糧(火煆淬為末另)
右等分用米醋煮數沸焙乾仍用醋糊丸如梧子
大每服五十丸醋湯下
治婦人脱隂白帶下無藥可治服之此藥立有應(出衛生家)
(寳)
附子(七錢去皮尖生)黃狗頭(燒灰四兩)白礬(一兩枯)綿灰(半兩)
棕櫚灰(半兩)腦麝(少許)
右為細末醋糊為丸如梧桐子大每服二十丸空
心用麝香醋湯吞下一日三服
堅中丸(出十便良方)治室女白帶下
半夏(一兩)猪苓(二兩剉别為末)
右同半夏炒令黃色取半夏為末水糊為丸如梧
桐子大焙乾白湯下二十丸不以時留猪苓末養
此丸子
鹿角膠散治婦人白帶下不止面色痿黃遶臍冷痛
鹿角膠白龍骨附子桂心
當歸白术(各一兩)
右搗羅為散每服於食前以粥飲調下二錢
乾薑丸治婦人久赤白帶下臍脹冷痛方
乾薑阿膠伏龍肝(細研各一兩)白石脂
熟乾地黃(各二兩)
右搗羅為末煉蜜和搗三五百杵丸如梧桐子大
每服食前以熱酒下三十丸
海蛤丸(出王氏博濟方)取小腸積敗婦人赤白帶下并五淋
舶上茴香半夏芫花(醋炒令乾)紅娘子(去翅)
(頭足略炒)玄胡索川苦楝&KR1288;砂(去砂石取霜用)海
蛤芫青(去上頭足略炒各等分)
右件藥味一處細研抄出羅為末醋煮麵糊丸桐
子大用硃砂為衣每服一丸鹽湯下婦人醋湯下
五淋生薑湯下心氣痛生薑醋湯下取惡物為效
治婦人血海虚冷赤白帶下肌肉消瘦臓氣虧損弱絶
無骨肉宜服此方六腑熱不可喫(出護命方)
石斛(去根)白芷蓽薢狗脊(去毛)益智
子(去皮)山茱萸牡蠣(火煆)杜仲(去皮)赤石
脂龍骨(各半兩)艾葉(半兩)甘草藁本(各一)
(分)當歸(一兩)
右為細末每服三錢水一盞二分大棗三枚同煎
四五沸空心去滓喫
白薇丸(出衛生家寳方)治婦人血臓氣弱四肢倦怠不思飲食
氣冷微疼赤白帶下血崩婦人一切諸病皆治
白薇(五兩净洗)地黃(二兩洗焙)牛膝(酒浸一宿焙)山茱萸(焙)
肉桂(不見火)白术訶子皮石斛附
子(炮熟去皮尖)黃連乾薑肉豆蔲(生)人
參(焙)蓽撥(焙)梹榔(生)茯苓(焙)没藥(生研)
麒麟竭(生)大黃(焙)肉蓯蓉(去皮毛切焙)木香(焙)
薯蕷(焙已上各一兩)當歸(一兩酒浸一宿焙)
右為末煉蜜為丸如梧桐子大每服二十丸空心
日午鹽酒下鹽湯亦得
主婦人帶下(出本草)
以榆莢和牛肉作羹食之
破血壅脹帶下崩中不止者(出本草)
以麻根洗净搗碎用水煮服之效
治婦人帶下漏下(出本草)
以淡菜羹食之任意
治女子帶下(出本草)
以白殭蚕七枚為末用酒調方寸匕服立效
治婦人赤白帶下(出本草)
以薤作煮食之
治婦人赤帶下(出本草)
用懸鉤根皮濃煮服之
治婦人帶下五色俱治之(出本草)
取黃磚石燒令微赤熱以五味和作煎餅七箇
安磚上以黃苽蔞傳麫上又以布兩重墊令病
人坐下令藥氣入腹布上面有蟲出如蚕子不
過三五度差
治女子帶下便溺不利(出本草)
以雀卵白和天雄兔絲子末為丸空心酒下五丸
治赤白帶下臍腹冷痛面色萎黃日漸虚困
白帶下用
禹餘糧(一兩味甘寒用醋淬過研為末)乾薑(一兩味辛大熱研為末)
赤帶下用
禹餘糧(一兩味甘寒用醋淬過研為末)石薑(半兩味苦温赤名淬補研為末)
右二方各隨證令和用藥每服二錢空心温酒調
下
治月侯湛濁赤白帶下多年不差者
用石鷰子净洗刷去泥土杵羅為末以磁石協去
杵頭鉄眉更以堅甕鉢内以硬乳槌研細水飛過
取白汁如甘乳者澄去曝乾服半錢至一錢清飯
飲調下温水亦得須常服勿令歇服之及一月諸
疾皆愈
赤白濁(附論)
夫婦人小便白濁白滛者皆由心腎不交養水火不升
降或由勞傷於腎腎氣虚冷故也腎主水而開竅在隂
隂為溲便之道胞冷腎損故有白濁白淫宜服局方金
鎖正元丹或因心虚而得者宜服平補鎮心丹降心
丹威喜丸若因思慮過當致使隂陽不分清濁相干而
成白濁者然思則傷脾故也宜服四七湯吞白丸子此
藥極能分利更宜小烏沉湯每貼加茯苓一錢重益智
二十八枚去殼碾鹽煎服
二豆散(出危氏方)治耳鳴心躁腰脚疼重腹内虚鳴臍下
冷痛頻下白水如泔湛濁
白豆䓻肉豆䓻丁香巴戟
丁皮白茯苓蒼术桂心黑
附(火煨各一兩)白术人參山藥桔梗
茴香粉草(各五錢)
右剉散每服三錢水一盞半生薑三片紫蘇葉三
片煎空心服温服
鹿茸丸治婦人久積虚冷小便白濁滑數不禁(方見本門前小)
(便數類)
勝金丸(出危氏方)治渾身壯熱頭疼臍下㽲痛下淡紅水
當歸(去尾)白芍藥鹿茸(燎去毛酒炙)鼈甲
川芎白术大艾(炒)側柏葉赤
石脂(醋煆)川白芷烏賊魚骨(各等分)
右為細末蜜丸如龍眼大每服一丸空心鹽酒下
或敗棕燒灰調酒吞下
薑黃散(出大全良方)治血臟久冷腹脹疼痛小便濃白如泔
片子薑黃(二兩)大附子(炮一兩)赤芍藥柳桂
紅藍子三稜(各半兩)牡丹皮芫花(醋浸炒)
木香郁李仁(去皮)没藥(各一分)
右為細末每服一錢酒煎服如腹痛用當歸没藥
為末以水七分酒三分同煎至七分熱服
内金鹿茸丸(出醫方集成)治婦人勞傷血脈胞絡受塞小便
白濁晝夜無度臍腹疼痛腰膝無力
黃耆鷄内金牡蠣鹿茸遠
志肉蓯蓉五味子龍骨桑
螵蛸附子(各等分)
治白濁及婦人赤白帶下
以猪脂入白礬一塊安在鍋銚中煆熱以白礬屎
清泡吃
治婦人久積虚冷小便白濁滑數不禁
用鹿茸屑炒黃為細末空心温酒調服二錢
又方
用鷄䏶胵炙為末空心酒調二錢一分
婦人白濁(出永類鈴方)
用百草霜一錢入椒末炒鹽少許猪肝一片三指
大批開入上藥紙裹慢火煨熟細嚼以濁酒空心
下食後服酸棗仁湯
普濟方卷三百三十一
