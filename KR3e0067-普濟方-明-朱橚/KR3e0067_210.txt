普濟方卷二百十眀周王朱橚撰
泄痢門
諸痢
真人養臟湯治脾胃虚弱冷熱不調臟腑受寒下痢
赤白或便膿血有如魚腦裏急後重臍腹疼痛日夜
無度胸膈痞滿全不思食及脱肛酒毒便血(方見本門赤白)
(痢類)
水煑木香丸治純下白痢及淡紅黑痢(方見本門諸瀉痢類)
治一切痢
砒霜黃丹(各等分)
右同研細用黃蠟溶和藥末為膏旋丸如菉豆大每
服三丸飯飲下小兒丸如粟米大亦飲下忌葷腥
治痢
因腸胃間有酒食生冷積滯而成即古方所謂滯下
者用加巴感應丸十餘粒白梅煎茶或薑湯嚥下如
小便少五心煩熱煎生料五苓散吞下先令大便利
去積滯却服斷下湯之類即愈
治痢
以罌粟古方未聞今人所用雖其法小異而皆有竒
功或用數顆慢火炙黃為末米飲下或去粟用殼如
上法或以殼五七枚甘草一寸半生半炙大椀水煎
取半椀温温呷服蜀人山叟但用殼并去核鼠杏子
各數枚焙乾為末飲下尤治噤口痢
厚朴枳實湯(出保命集)
厚朴(剉一兩)枳寔(剉一兩)訶子(一兩半生半熟)木香(半兩)黃連(二錢)
甘草(炙二錢)大黃(三錢)
右為末每服三五錢水一盞半煎一盞去滓温服
太陽經動下痢為䳱溏大腸不能禁固卒然而下成小
泊光色其中或有硬物欲起而又下欲子而不水小便
多清此乃寒也宜温之春夏桂枝湯秋冬白术湯
桂枝湯(出保命集)
桂白术芍藥(各半兩)甘草(二錢炙)
右剉每服半兩水一盞煎七分去滓温服
白术湯(出保命集)
白术芍藥(各二錢)乾薑(半兩炮)甘草(二錢炙)
右剉為粗末水煎服之甚則去乾薑加附子三錢
神效越桃散治諸下痢之後小便利而腹中虚痛不
可忍者此謂隂陽交錯不和之甚也
大梔子(三錢)高良薑(三錢)
右和勻服每三錢米飲或酒調下其痛立效
治瀉痢治臟腑不和虚滑榖不化用蒼术湯桃花丸
(出保命集)
蒼术(二兩)防風(一兩)
右剉細用水一椀煎一大盞絞清汁下桃花丸八十
丸立愈如小便澁少以五苓散下桃花丸或赤石脂
丸小便利則愈矣
瓜蔞散(出朱氏集驗方)治五色痢疾久不愈者
瓜蔞(一箇黃色者以炭火炙存性用碗蓋定地上一宿出火毒)
右研為細末作一服用温酒調服胡大卿有一僕人
患痢半年至杭州遇一道人𫝊此方而愈
堅腸丸(出楊氏家藏方)治一切痢不問赤白膿血並主之
黃連(半兩去鬚)龍骨赤石脂厚朴(薑汁塗各三錢已上各二分)
烏梅肉(一分)甘草(一分炙)阿膠(二錢蛤粉炒)
右件為末用湯浸蒸餅丸如梧桐子大每服五十丸
空心米飲送下
天漿散(出楊氏家藏方)治下痢腹中痛膿血相雜
罌粟殼(五箇蜜炒)烏梅(半箇)甘草(半寸)乾薑(一塊煨)酸石榴皮
(一小片)
右作一服水二盞煎盞半温服不拘時白痢不用甘
草赤痢不用乾薑赤白痢依此方服之
治酒痢痢至骨立不食但飲酒有年矣與麝香一兩
止蓋麝能去酒毒
真人養臟湯(出百一選方)治一切痢
丁香肉荳䓻(麵褁煨去麵)木香當歸(洗去蘆)白茯苓
(去黑皮)罌粟(去蒂炙)人參(去蘆各一兩二錢半)甘草(一兩炙)烏梅肉
(一錢半)酸石榴皮陳皮(去白)赤芍藥黃連(去鬚)白芍
藥厚朴(去粗皮薑汁製炒)乾薑(炮裂)阿膠(蛤粉炒)地榆訶
子(炮去核七錢半)
右碾粗末每服五錢水一盞半煎八分去滓通口服
食前兩服滓再作一服
神應丸(余居士選竒方)治脾胃氣虚冷痛下痢不止
厚朴(汁三分)川當歸(四分)枳殼礬(煆八分)乾薑(十分)縮砂
(六分)赤石脂(五分)黃連(四分)龍骨(十分)附子(十分去皮臍尖)訶子(七分)
五味子(七分)茯苓(六分)人參(六分)
右搗末醋醪丸梧桐子大空心橘皮湯下三十丸日
可三服凡食粘物及冷物酒麵則瀉痢往往氣膨胸
膈滿悶微痛則溏瀉或五更初則下泄旦則有此状
者並宜依此方服立效
止痢法(廣南四時攝生方)
肉荳䓻(一箇)訶子(二箇炮去核)
不換金散(出十便良方)治痢
新罌粟殼(一兩白痢炙赤剉蜜塗炙赤赤白痢半炙半蜜炙)甘草(一錢白痢炙赤)
(痢生赤白痢半炙半生)陳橘皮(半兩不去穰白痢炙赤痢焙赤白痢半炙半焙)
右為細末每服三錢用百沸湯調去滓熱服赤痢血
多用烏梅一箇入藥妙
治痢連萸丸(出十便良方)
黃連吳茱萸(各二兩)
右如常法㨂洗焙乾黃連剉如寸斷同一處炒候香
熟分為三各用醋糊為丸梧桐子大若小兒則菉豆
大患赤痢則服黃連白痢服茱萸赤白則并服赤先
白後則先黃連而後茱萸赤多白少則三分黃連一
分茱萸反是亦如之每服五七十粒至百粒服之以愈
為度陳米飲下大率茱萸治白黃連治赤黃連用鷹
爪者
鹿角散(出十便良方)治七八十老人患積痢不斷兼不能
飲食方
上黨人參(四分)鹿角(去上皮取白處作末炒令黃秤二分)
右二味搗篩為散平旦粥清服方寸匕日再
觀音散(出十便良方)治男婦小兒痢
木香(一塊方一寸)黃連(半兩)
右二味用水半升同煎乾去黃連只薄切末木香焙
乾為末三服第一橘皮湯下第二陳米飲下第三甘
草湯下此方徐君景純傳夫人患痢將死夢中觀音
受此方服之遂愈
治痢疾神效粟飲子(出華陀中藏經)
丁香(五枚)罌粟殼(五箇炙黃)甘草(一寸炙)肉荳䓻仁(一枚)乳香
(一皂子大)
右㕮咀以水一碗煎半碗温服
治味除濕湯(出危氏方)治一身盡痛重著浮黃下痢如豆
汁
半夏麯厚朴(去粗皮薑汁炒)蒼术(各一兩炒)藿香葉(五錢)陳
皮(炒)茯苓(各五錢)粉草(五錢)官桂木香(各三錢)
右剉散每服四錢水一盞半薑三片棗二枚煎服空
心仍以五苓散兼服利其小水
頂禮散(出衞生寶鑑方)治隂陽相薄真氣失守上盛下寒便
痢不禁先宜固其腸胃
草果子(一分)白术白茯苓(半兩)訶子(一分)陳皮(一分)木香
(一分濕紙褁煨)白扁豆(生薑自然汁煑去皮炒一分)罌粟殼(蜜蘸慢火炙七次一)
(錢半)
右同為末每服五錢濃煎粟米飲一大盞同藥煎七
分空心温服
茱萸如聖丸(出衞生寶鑑)治脾寒臟寒腹疼腸滑下痢
吳茱萸(一兩去梗)黃連(七錢半微炒)罌粟殼(去蒂穰淨用一兩火炙)訶
子(去核半兩)川厚朴(去皮半兩薑製微炒)白芍藥(半兩)肉荳䓻(半兩用濕)
(紙褁火煨熟)
右為末醋糊為丸梧桐子大每服五十粒用米飲下
如白痢乾薑湯下赤痢甘草湯下赤白痢甘草乾薑
湯下俱食前服
百歲丸(出衞生寶鑑)治一切惡痢雜下赤白及脾泄等痢
漏蘭子(一箇大者)阿膠(半兩)木香(半兩)黃連(半兩)罌粟(半兩)乳香
(少許别研)
右除乳香外將其餘五味剉成小塊炒令焦黑色存
性不令烟絶為末乳香和勻麵糊丸桐子大每服一
歲一丸因其年數服之不拘時候米飲下
神應丸(出衞生寶鑑)治禁口痢全不進飲食痢下不時
罌粟殼(半兩)乳香(四錢)木香(半兩煨)梹榔(五箇煨)肉荳䓻(一分)
(麵褁煨)
右為末煉蜜丸梧桐子大大人每服二十丸小兒十
丸煎罌粟湯下
治中湯(出如宜方)治臟寒冷氣腹痛腸鳴下痢青黑
人參乾薑白术青皮陳皮甘草(各等分)
右㕮咀每四錢水煎服又服附子理中湯
對金散(出如宜方)治脾泄
陳皮(八兩)蒼木厚朴(各二兩)
右為末薑棗煎加肉荳䓻
四神丸(出楊氏家藏方)治脾胃受濕腸虚下痢頻併不止
附子(炮去皮臍一兩)肉荳䓻(麵褁二兩煨香)訶子(煨去核半兩)乾薑(炮半)
(兩)
右為細末蒸棗肉搜和丸梧桐子大每服五十丸陳
米飲下
養臟湯(出續易簡方)治濕毒痢所下如豆羹汁心腹刺痛
腰腿沉重
厚朴(去皮乾製)肉荳䓻(麵褁煨)蒼术(米泔浸剉炒)木香橘紅
(各二錢)赤茯苓(二錢半)甘草(炙一錢)
右剉散每服四錢水一盞半薑五片棗一枚煎八分
去滓食前温服
萬應丸(出續易簡方)治久挾積滯因傷生冷遂作痢疾或赤
或白經久不瘥
白牽牛肉荳䓻(麵褁煨)㯽榔(各等分)
右為末煉蜜丸如菉豆大每服五十丸赤痢甘草湯
下白痢乾薑湯下赤白痢甘草乾薑湯下空心食前
服
米粉丹(出同前)治痢瘧及積痢
巴豆(去心皮膜出油)粉霜碙砂硃砂(各一錢)砒霜(研半錢)
右研勻黃蠟二錢溶成汁下藥攪勻菉豆大米飲下
一丸未瘥再進
育腸湯(出楊氏家藏方)治脾胃虚冷或挾風冷臍腹撮痛下
痢虚滑或變膿血
人參(去蘆頭)白术高良薑赤石脂(煆過)肉桂(去粗皮)
當歸(洗焙)附子(炮去皮臍)甘草(炙)厚朴(去粗皮生薑汁浸炒)肉荳䓻
(麵褁煨香)
右各等分為粗末每服五錢水二盞入粳米二粒同
煎一盞去滓温服
治痢
欲投補藥必擇温通之臍如四君理中湏用木香白
荳䓻茯苓肉桂厚朴之類可以散風邪分水道開胃
脘治纏優利閉澁此攻守之意兩全矣若虚損厥逆
六脉沉絶不可拘當重補兼助氣守而不攻可也宜
四順附子湯參附二建之類若厥而有痰所下或純
白黑凡薑附皆可用治痢當以開胃進食為急若行
止澁非惟養痾必胃管閉而不通噤口不食急矣又
易簡斷下湯罌粟殼用醋炙加烏梅得法且有四君
料不致閉悶妨食本事用生薑炒
治患痢疾久後分寒熱急痛(出本章)
以艾葉和蠟并訶子焼薰神驗
治患痢久後分急痛(出本草)
以訶梨勒和臘焼薰及熱煎湯通手後洗
止下痢(出本草)
以楓香水煎服
止痢(出本草)
以楂子煨食之
治下痢後腸胃肥徤人(出本草)
以橡實殼為散及煑汁服之
止痢(出本草)
以楓柳水煎服
止痢補中益氣堅筋骨通血脉起陽道(出本草)
用陳廩米炊作乾飯食之
治痢後熱渴(出本草)
以木槿作飲服之令人得睡
止痢及霍亂(出本草)
以高良薑煑作飲服之
治痢(出本草)
以桑葉炙令微乾和桑皮煎服
止痢治腹痛(出本草)
以馬齒莧可細切煑粥食之
治大人小兒下痢(出同前)
以烏賊魚骨炙令黃去皮細研成粉粥中調服食之
治暴痢後氣滿不能食(出同前)
用赤小豆煑飯一頓服之即愈
治下痢臍下切痛(出本草)
以狗肝一具洗細切米一升稀調煑粥空腹點三兩
合吃蒜椒葱鹽醋任性
止煩斷下痢平胃氣温中長肌(出本草)
用粳米飯及粥食之
止痢(出本草)
以五月五日取鱓魚頭骨焼灰服之
治人取葛根誤得黃環吐痢不止
用圡漿觧之乃愈
氣痢(附論)
夫氣痢者由表裏不足腸胃虚弱積痢之氣客於腸間
臟腑不和因虚則洩故為氣痢也氣痢者由冷氣停
於腸胃間致冷熱不調脾胃不和腹脇虚滿腸鳴腹痛
便痢赤白名氣痢治法宜厚腸胃調冷熱補脾氣則痢
當自愈
方
人參湯(出聖濟緫錄)治氣痢并休息痢
人參陳橘皮(湯浸去白炒)黃連(去鬚炒)赤茯苓(去黑皮)樗
皮地榆當歸(切焙)五味子黃芩(去黑心)白术(炒)
甘草(剉炙)枳殼(去穰麩炒)桂(去粗皮)大腹子(剉各一兩)
右搗篩每服五錢水盞半薑一片棗大煎八分去滓
空心頓服
木香散(出聖濟緫錄)治氣痢泄瀉心腹㽲痛
木香沉香(剉)桂(去粗皮)沒藥(各一分)胡椒(一分)當歸(切焙)
(一分)龍骨(半兩)乾薑(半兩)甘草(炙剉一分)附子(炮裂去皮臍一分)肉荳
䓻仁(一枚)赤石脂(半兩)蜜陀僧(一分)
右搗羅為散每服一錢米飲調下食前服
烏梅丸(出同前)治氣痢不瘥疲劣變成冷癆痢
烏梅肉(炒一兩)猪肝(一大葉以醋煑令爛研如糊)草荳䓻(去皮一兩)甘
草(炙剉一分)厚朴(去粗皮生薑汁炙一兩)訶梨勒皮(炒三分)肉荳䓻
(去殼)當歸(切焙)乾薑(炮)蓽撥桂(去粗皮半兩)
右搗羅十味為末用猪肝煎丸梧桐子大每服二十
丸米飲下陳麴湯下亦得
蒼术丸(出聖濟總錄)治氣痢瘦弱諸藥不效者
蒼术厚朴(去粗皮生薑汁炙)黃連(去鬚)當歸(焙乾各一兩半)龍骨(一兩)
艾葉(炒三分)訶梨勒皮(炒一兩半)吳茱萸(湯洗炒十一兩)乾薑(炮一)
(兩半)附子(炮裂去皮臍一兩)
右為末米飲和衆手丸桐子大每服三十丸食前生
薑湯下
地榆散(出聖濟總錄)治氣痢腹脇虚滿腸鳴腹痛便下赤白
地榆樗皮當歸(切焙)黃連(去鬚炒)枳殼(去穰麩炒)桔梗
桂(去粗皮)陳橘皮(湯浸去白炒)大腹(剉去皮)甘草(炙剉各一兩)
右搗篩每服五錢水盞半薑一棗大煎八分去滓空
心服
蓽撥丸(出同前)治脾胃虚冷兼腸間冷瀉變成氣痢
蓽撥(一兩一分)梹榔(剉一兩一分)附子(炮去皮臍各一兩一分)阿魏(三兩)
(以水四合煎五六沸同蜜和藥)訶梨勒皮蕪荑仁(各二兩)白术
黃連(去鬚各三兩)枳殼(去穰麩炒一兩三分)
右為末煉蜜丸梧桐子大每服三十丸空心生薑湯
下日再漸加至四十丸
陳橘皮丸(出聖濟總錄)治氣痢年深不瘥
陳橘皮(湯浸去白焙一兩)白茯苓(去黑皮三分)陟釐(微炒半兩)麥蘖
(炒熟三分)白石脂(一兩)赤白石脂(三分)無食子(三枚炒令烟出)龍骨
(一兩)酸石榴皮(炙黃一兩)
右為末麵糊丸梧桐子大每服二十五丸空心以温
漿水下日午再服
赤石脂散(出聖濟總錄)治氣痢不止氣力困弱
赤石脂(三分)乾薑(炮三分)厚朴(去粗皮生兩薑汁炙一)龍骨(三分)黃連
(去鬚一兩三分)白茯苓(去黑皮三分)無食子(三枚炒令烟出)當歸(切焙三分)
右為散每服三錢空心米飲下日晩再服
地榆湯(出同前)治脾毒氣痢下血如鵝鴨肝腹痛不止
地榆訶梨皮(各一兩)甘草(炙)當歸(切焙各半兩)栢葉
茜根芍藥赤茯苓(去黑皮各三分)
右剉細每服三錢水一盞煎取六分去滓温服食前
木香丸(出同前)治氣瀉不止
木香丁香縮砂仁肉荳䓻(去殼各一兩)藿香葉
赤石脂訶梨勒皮(各半兩)
右為末用麵糊丸梧桐子大空心食前米飲下十五
丸
龍骨散(出聖濟總錄)治氣痢腹内虚鳴日久不瘥
龍骨黃連(去鬚)黃蘖(去粗皮)乾薑(炮)阿膠人參
厚朴(生薑汁炙去粗皮各二兩)
右為散每服二錢空心米飲下日再
橘皮丸
陳橘皮(湯浸去白焙三兩)乾薑木香枳殼(去穰麩炒)芍藥
(各三兩)桂(去粗皮)大黃(各一兩)
右為末煉蜜丸梧桐子大每服三十丸空腹煎生薑
湯下日再
&KR1190;砂蜜丸(出聖濟總錄)治氣痢胃大腸虚不能制晝夜無度
漸令人黃瘦食不為肌肉困重無力眼目多澁十年
不愈
&KR1190;砂蜜(去皮一兩)肉荳䓻(半兩去殼)黃連(去鬚二兩)當歸(切焙)赤石
脂陳橘皮(去白酒浸一宿炒乾各一兩)
右為末煉蜜為丸如梧桐子大每服二十丸空心温
漿水下日晩再服老人娠婦並可服
温中散(出聖惠方)治氣痢腹内疼痛不欲食
白术(三分)白芍藥(半兩)甘草(一分炙微赤剉)當歸(半兩剉微炒)吳茱
萸(一分湯浸七遍焙乾微炒)
右為散每服三錢以水一中盞入生薑半分棗二枚
煎六分去滓不拘時稍熱服
木香散(出同前)治氣痢腹内疼痛四肢不和少欲飲食
木香(三分)紅荳䓻(一兩去皮)乾薑(半兩炮裂剉)當歸(三分剉微炒)赤
石脂(一兩)訶梨勒(一兩煨用皮)
用細羅為散每服不拘時以粥飲調下二錢
訶梨勒散(出聖惠方)治氣痢心腹痛不欲飲食
訶梨勒(一兩煨用皮)當歸(三分剉微炒)紅荳䓻(三分去皮)木香(半兩)
龍骨(三兩)
右搗細羅為散每服不計時以粥飲調下二錢
白术丸(出同前)治氣痢心腹疼痛
白术(三分)枳殼(半兩麩炒微黃去穰)黃連(半兩去鬚微炒)當歸(三分剉微炒)
蕪荑仁(二兩微炒)
右搗羅為末煉蜜和丸梧桐子大每服二十丸不拘
時粥飲下
木香丸(出同前)治久氣痢不瘥腹内冷痛
木香(半兩)白礬(二兩焼令汁盡)黃丹(一兩微炒)碙砂(一兩)龍骨(一兩)
右搗羅為末用軟飯和丸梧桐子大每服十丸不拘
時粥飲下
黃連丸(出聖濟揔錄)治久氣痢不止或劇
黃連(去鬚微炒)當歸(切焙)烏梅肉(微炒乾)訶梨勒(炮去核各一兩)
右為末煉蜜丸如梧桐子大每服三十丸空心薑製
過厚朴煎湯下日再服
桃仁丸(出同前)治氣痢久不瘥
安息香(半兩别研入)桃仁(去皮尖雙仁炒香一分别研入)木香(半兩)訶梨
勒(炮去核一兩)
右將木香訶梨勒為末與二味研了藥相和重細研
入少許米飲丸梧桐子大每服三十丸空心用煖漿
水下日晩再服
神驗丸治冷癆氣痢腹脇疼痛水榖不消
陳麴(炒)吳茱萸(湯浸焙乾炒各一兩)黃連(去鬚炒)蕪荑(炒各三分)
右為末薑汁和丸桐子大每服十五丸温米飲食前
服
木香丸(出聖濟總錄)治諸氣痢不止
木香肉荳䓻仁&KR1190;砂仁赤石脂(各半兩)
右為末以棗肉和丸梧桐子大每服二十丸温米飲
下食前服之
木香&KR1190;砂散(出同前)治氣痢腹脹中虚鳴
木香(二兩半)&KR1190;砂仁(一兩半)枳殼(去穰麩炒)訶梨勒皮(各三兩)
右為細末每服一錢空心以陳米飲調下良久以食
壓之
枳殼丸(出聖惠方)治氣痢久不止
枳殼(一兩麩炒微黃去穰)黃連(去鬚炒一兩)蕪荑仁(一兩微炒)
右搗羅為末軟飯和丸桐子大每服食前以米飲下
三十丸
木香丸(出聖濟總錄)治氣痢久不止
木香(一兩)訶梨勒(炮去核二兩)
右為末用粥飲丸桐子大每服二十丸空心温漿水
下日午再服
香艾丸(出同前)治氣痢腹痛睡不安
艾葉(炒)陳橘皮(湯浸去白焙各等分)
右為末酒煑爛飯丸梧桐子大每服二十丸空心鹽
湯下
治氣痢久不止(出聖惠方)
用寒食一百五日預採木蓼曝乾用時搗羅為末食
前粥飲調下一錢
牛乳香(一名蓽撥煎出聖濟緫錄)治氣痢衆醫不效久不愈諸痢
困弱者
以牛乳汁煎蓽撥服立愈唐貞觀中太宗苦於氣痢
詔問左右有能治其疾者重賞忽有術士張寳藏進
此方時賞官三品一方牛乳半斤蓽撥末二錢同煎
减半空心服
巴石丸(出肘後方)治氣痢
以白礬飛令霜白謂之巴石以熟猪肝作丸空心米
飲下數丸隨人力氣加减若得水牛肝更好素食人
□餅丸之亦通或云白礬中青黑者名巴石一方白
礬不拘多少用炭火於净地上燒令汁盡便其色如雪
名之巴石一兩研
治氣痢
用巴豆一兩去皮心熬細研取熟猪肝和丸空心米
飲下量力加减服之牛肝尤佳如食素人以□餅丸
服
治脾毒氣痢下血如鵝鴨肝腹痛不止(出聖濟總錄)
取胡黃連末用鷄子白調作餅子炙令黃研為末入
樗皮汁和再作餅用蜜塗炙黃不拘多少搗為散米
飲調下二錢
肉荳䓻散(出聖濟錄)治氣痢腹脹不下食(方見本門瀉泄類)
治氣痢裏急後重神驗方
以宣連一兩乾薑半兩各為末每用連二錢薑半錢
和勻空心温酒下
治氣痢長服方
以訶梨勒陳橘皮厚朴各三大兩搗篩蜜丸梧桐子
大每服二三十丸米飲送下
水榖痢(附論)
夫水榖痢者由體虚腠理開血氣虚春傷於風邪氣留
連在肌肉之内後遇脾胃大腸虚弱而邪氣乘之故為
水榖痢也脾與胃為表裏胃者脾之腑也為水谷之海
脾者胃之臟也其候身之肌肉而脾氣主消水榖水榖
消其精化為榮衞以養臟腑充實肌膚大腸肺之腑也
為傳道之官化物出焉水榖之精化為血氣者行於經
脉其糟粕行於大腸也肺與大腸為表裏而肺主氣其
候身之皮毛春陽氣雖在表而血氣尚弱其飲食居處
運動勞役血氣虚者則為風邪所傷客於肌肉之間後
因脾胃氣虚風邪又乘虚而進入於腸胃其脾氣弱者
不能尅制水榖故糟粕不結聚而變為痢也又新食竟
取風名為胃氣其状惡風頭多汗膈下塞不通飲食不
下腹脹形瘦腹大食物則脹滿食寒則洞泄洞泄者痢
無度也若胃氣竭者痢絶即死診其脉小手足寒難療
脉大手足温易療也下白沫脉沉則生浮則死身不熱
脉不懸絶滑大者生懸濇者死以藏期之也脉絶而手
足寒晬時脉還手足温者生脉不還者死脉緩時小結
者生洪大數者死懸絶而澁者死細微而濇者生緊大
而滑者死得大絶脉者不死
方
廣濟療赤白水榖冷熱等痢
地榆(六分)白术(五分)厚朴(六分炙)乾薑(六分)熟艾(四分)赤石脂
(七分研)龍骨(七分)甘草(四分炙)黃連(十分)烏梅(六分熬)人參(六分)
當歸(五分)
右為末蜜丸桐子大米飲汁服三十丸日三服加至
三十丸忌海藻菘菜肉生冷等
厚朴散(出聖惠方)治水榖痢腹内疼痛兩脇虚脹不思飲
食
厚朴(一兩去粗皮塗生薑汁炙令熟)木香(半兩)人參(去蘆頭半兩)訶梨勒
(三分煨用皮)乾薑(半兩炮裂剉)陳橘皮(一兩浸去白焙)當歸(半兩剉炒)地
榆(三分剉)附子(一兩炮去皮臍)
右為散每服三錢水一中盞煎五分去滓不拘時稍
熱服
藍青丸治中焦熱水榖下痢
藍青(汁三升)黃連(八兩)黃蘗(四兩)阿膠(五兩)白术地榆
地膚子烏梅肉(熬各三兩)
右為散用藍汁和微火上煎取可為丸如杏子清白
飲進二丸亦不得停留忌猪肉冷水桃李雀肉等
訶梨勒丸治水榖痢腹脇虚脹時復疼痛不欲飲食
訶梨勒(一兩煨用皮)乾薑(三分炮剉)當歸(一兩剉炒)黃連(去鬚微炒)白
术(一兩)木香(三分)厚朴(一兩去粗皮塗生薑汁炙香熟)
右為末煉蜜和搗二三百杵丸如梧桐子大每服不
拘時粥飲下三十丸
龍骨丸治水榖痢日夜數腹内疼痛
龍骨(三分)艾葉(一兩微炒)赤石脂(三分)白礬(一兩焙令汁盡)黃連(三分)
(去鬚微炒)當歸(三分剉碎微炒)附子(一兩炮去皮臍)
右為末煉蜜和搗三二百杵丸桐子大每於食前以
粥飲下三十丸
瀉心湯治老小下痢水榖不分腸中雷鳴心下痞滿
乾嘔不安
人參黃芩甘草(各一兩)乾薑(一兩半)黃連(二兩)半夏
(三兩)大棗(十二枚)
右㕮咀以水八升煑二升半分三服并治霍亂若寒
加附子一枚渴加栝蔞一枚二兩嘔加橘皮一兩痛
加當歸一兩渴熱以生薑代乾薑
胃風湯治胸結下痢風冷水榖不化(方見本門諸泄痢類)
肉荳䓻散治水榖痢心腹脹滿不能飲食
肉荳䓻(一兩去殼)木香(一兩)甘草(半兩炙微赤剉)乾薑(一兩炮裂剉)厚
朴(一兩去皮塗生薑汁炙香熟)
右為散每服三錢水一中盞入棗三枚煎六分不拘
時稍熱服
附子五味散榖痢久候痢無期度食不消化腹痛每
遇冷便發有此疾候者
附子(炮)細辛白术(各五兩)乾薑(四兩)神麴(一升熬)
右為散以飲下之初服一方寸匕日再服稍加至二
三匕良忌猪肉冷生桃李雀肉等
草荳䓻散治水榖痢不止腹内疼痛
草荳䓻(一兩去皮)白石脂(一兩)當歸(一兩剉微炒)乾薑(一兩炮剉)
右羅為散每服不計時以粥飲調下二錢
四白丸治水榖痢臍腹疼痛日夜數行
白石脂(二兩)白礬(一兩焼灰)白龍骨(二兩)胡粉(二兩炒黃)
右研為末用粳米飯和搗一二百杵丸如梧桐子大
每服食前粥飲下三十丸
療水榖痢方
乾薑(三分)鷄子(二枚)小豆(二百粒炒令香中食)黃連(二分)
右搗篩三物内鷄子黃白中攪勻微火上炒令可丸
一服五十丸如小豆大旦以飲服即瘥忌食脂膩生
冷猪魚蒜葱
療熱水榖下痢方
黃連阿膠(各二兩)梔子(二十枚)
右切以水七升煑二升分為三服忌猪肉冷水
馬蘭散(出聖惠方)治水榖痢日夜百度及水痢百起
馬蘭子(一兩微炒)乾薑(一兩炮剉)黃連(一兩去鬚剉微炒)
右為散不拘時以粥飲調下二錢一方熟煑湯取一
合許和二方寸匕入腹即斷冷熱皆治常服神效不
得輕之忌猪肉冷水
又方
橡斗(五枚盛茛菪子炒令黑)龍骨(半兩)柿蔕(七枚)
右羅為散不拘時以粥飲下一錢
神妙橡實散治水榖痢無問老小日夜百餘行
橡實(二兩)乾楮葉(一兩炙)
右羅為散每服不計時煎烏梅湯調下一錢
菖蒲丸治水榖痢及冷氣腹痛虚鳴
菖蒲(三兩)乾薑(一兩半炮剉)
右羅為散用粳米飯和丸梧桐子大每服食前粥飲
下三十丸
又方
龍骨(末三兩)巴豆(二七枚去心皮研壓出油)
右以粟米稠粥和丸麻子大每服以陳米粥下三丸
如微轉以井花水下
荳䓻散治水榖痢久不止腹脇脹悶不思飲食(方見本門)
(諸痢類)
治水榖痢久不止
以胡粉二兩棗肉和搗作餅子急火中焼令赤即出
地上以碗合之勿令風入待冷細研食前粥飲調下
半錢
治水榖痢(出肘後方)
用韭作羹微炒任食之
又方
用小豆一合和蠟三兩頓服愈
療水榖痢方
用椶櫚皮焼灰研以水和服三方寸七
廣濟療水痢及霍亂冷痢及食不化有白膿日夜無節
度但疑是冷悉主之兼治瀉痢
白石脂乾薑(各八兩)
右為末以沸湯和少許麵薄糊和藥并手捻作丸如
常法下不止加乾薑八兩忌如常法一方米飲空心下
霍亂吐瀉漿水下
療水痢腹中氣方
茯苓(八分)白龍骨(八分研)訶梨勒(八分)黃連(八分)酸石榴皮
(八分)
右為末蜜丸梧桐子大空心以飲服每服二十丸日
二服止忌肉油膩生冷等
療水榖痢方
狗骨灰(牛骨灰亦得)麴(六月六日造熬令黃)
右等分為散空腹飲服一方寸七無六月六日麯即
常麯亦得
主水痢方
鷄子(二枚)黃蠟(一兩)
右熬熟食之宜空肚食之日三服佳
又方主水痢及療熱水榖下痢
黃連蒼术(各三兩)
右作散和鷄子七枚同煑并捻作丸煑赤豆作漿粥
服下三十丸日三服若渴但飲豆漿粥一方以水七
升煑二升分服忌猪肉冷水
黃芩五味散水榖之候必腹甚痛食無妨但食後即
痢食皆化盡唯變作水痢無期度多食多下少食少
下有此状者宜服
黃芩黃連黃蘖(各五兩)黃耆(四兩)龍骨(六兩)
右為散以飲下之初服一方寸匕日二稍加至二三七
服瘥乃止忌猪肉冷水等
治水榖痢
黃連(二兩)黃蘖(二兩)阿膠(二兩炙)
右為散以苦酒蜜各半升煎阿膠令洋入内諸藥令
可丸飲服三丸日四
白蒿方治夏日暴水痢
用白蒿葉乾為末以米和一匙空腹服之
療水榖下痢方
用黃連一升金色者打碎陳米五合二物以水七升
煑二升分為二服
安石榴湯療水痢及赤白痢篤困欲死腸已滑醫不
能療者
乾薑黃蘖(各二兩)石榴(一枚殼小者二枚)阿膠(二兩半炙切)
右以水三升煑一升二合去滓内膠令鎔頓服即瘥
更治老小亦良羸瘦者稍服一方無黃蘖用黃連
治水榖痢所下之痢並無赤色只下黃沫忽時下白
沫飲食减少肌體黃瘦宜服此方
訶子(麵褁炮去核用皮)舶上黃(研細各一兩)黃橘皮白术
川芎(各半兩)甘草(炮四株)肉荳䓻(一箇)
右件細杵羅為末用舶上黃末相滚令均用薏苡仁
杵作粉煑粥丸如梧桐子大急焙乾每服五十丸空
心米湯下湏是焙乾莫令損藥氣
治水榖痢久不瘥
厚朴(三兩)黃連(三兩)
右剉以水三升煎取一升空心服
蠱痢(附論)
凡下痢膿血間雜瘀黑有片如鷄鴨肝與血皆下者蠱
痢也此由歲時寒暑不調濕毒之氣襲人經脉漸至臟
腑毒氣挾熱與血相摶客於腸間如病蠱注之状故名
蠱痢也
方
療三十歲以下痢及霍亂諸藥不能療并腸滑若是蠱
注所中
蓼子艾屑(各二升)龍膽續斷白术(各兩)蜀椒
(去目汗)附子(炮)桂心苦參乾薑甘草(炙)鼠尾
草(各二兩)
右搗篩蜜和丸如梧桐子大一歲兒服一丸三歲兒服
二丸五歲兒服三丸大人服五丸飲下療寒熱氣堛
堛在胸中卒氣痛繞臍忌桃李雀肉生葱猪肉冷水
海藻菘菜
蝟皮丸治臟腑傷動腸胃虚弱血滲腸間風冷相乘
大便下血瘀黑有片或五痔腫痛久下膿血者
蝟皮(一具切炙令黑)當歸(剉焙)續斷黃耆連翹槐寔
(炒)乾薑(炮)附子(炮去皮臍)白礬(飛各五兩)生乾地黃(五兩)
右為末煉蜜和丸如梧桐子大每服五十丸空心食
前米飲下
地榆散治蠱注痢下血如鵝鴨肝腹痛不止
地榆(一兩剉)甘草(半兩炙微赤剉)赤芍藥(一兩)栢葉(一兩微炙)茜根
(一兩剉)當歸(一兩剉微炒)訶梨勒(一兩煨用皮)黃連(一兩去鬚微炒)
右為散每服四錢以水一中盞煎六分去滓不計時
温服
地榆湯治蠱痢下血如鷄鴨肝片腹痛煩悶(一名&KR1608;角散)
地榆(剉)&KR1608;角(鎊)黃連(去鬚微炒)栢葉(微炒)當歸(剉微炒)黃蘖
(去粗皮炙剉)黃芩(去黑心)生乾地黃(焙)赤地利(各半兩)
右搗篩每服三錢以水一盞煎七分去滓温服不計
時粥飲調亦得
黃芩散治蠱注痢下血心中煩悶腹中㽲痛
黃芩(一兩)地榆(一兩剉)犀角屑(一兩)茜根(一兩)栢葉(二兩微炒)甘
草(一兩炙赤剉)訶梨勒(一兩煨用皮)牛角䚡灰(一兩)當歸(一兩剉微)
(炙炒)
右為散每服四錢以水一中盞煎六分去滓不計時
温服
茜根飲治蠱痢下血如鷄鴨肝腹中疞痛難忍心中
煩悶不欲飲食(一名升麻散)
茜根升麻犀角(鎊)桔梗(去蘆頭剉炒)黃芩(去黑心)黃
蘖(去粗皮各三分)地榆白蘘荷(各一兩用根)
右為粗散每服五錢水一盞半煎七分去滓日午空
心服一方酒調服
茜根丸治毒痢及蠱注下血如豚肝心煩腹痛又脉
或大或小浮䧟而起下血如豚肝五内切痛此因服
五石湯丸逼損隂氣甚則其血自百脉經絡而來注
下成蠱毒此為難治
茜根(洗)川升麻(去蘆)犀角(鎊)地榆(洗)黃連(去鬚)當歸(去蘆)
(洗)枳殼(去穰麩炒)白芍藥
右等分為末醋糊丸梧桐子大每服五十丸空心米
飲下
茜根散治蠱注下血如鷄肝體熱心腹中煩悶
茜根(一兩剉)川升麻(一兩)犀角屑(一兩)地榆(一兩剉)黃連(一兩)
(去鬚微炒)黃芩(一兩)
右為散每服四錢以水一中盞煎六分去滓不拘時
温服
升麻湯治蠱痢下血片臍下㽲刺痛
升麻地榆茜根黃芩(去黑心各一兩半)犀角(鎊一兩)
山梔子(半兩)
右搗篩每服五錢水一盞半入生地黃一升切薤白
三莖切豉三十粒同煎八分去滓空心温服日晩再
煎服
治中蠱下痢日數十行
巴豆(十四枚去皮心出油)藜蘆(去蘆頭)芫青(去翅足炒)附子(炮去皮臍)白
礬(熬枯各半兩)
右為末和勻以綿褁藥一大豆許内下部日三
治蠱注痢血如鷄肝者心神煩躁宜服
犀角屑(一兩)地榆(三分剉)蘘荷根(一兩)馬兜鈴根(一兩)
右為散每服四錢水一中盞煎六分去滓不拘時温
服
玉連丸治脾積下痢蠱痢同
木香訶子(連核各半兩)黃連(一斤炒紫色)
右為細末研粳米飲糊丸桐子大每服一百丸空心
食前米飲下日進一服
黃蘗丸治歲時蠱痢
黃蘗(去粗皮)黃連(去鬚各一兩)
右為末飯飲為丸桐子大每服二十丸空心米飲下
日午再服
黃芩湯治蠱毒痢如鵝鴨肝腹痛不可忍
黃芩(去黑心)黃連(去鬚各半兩炒)
右細剉以水二盞煎一盞去滓空心日晩乘熱服冷
即凝
黃連散治痔漏蠱毒下痢
黃連(去鬚一兩)白礬(焼令汁盡)乾薑(炮)附子(炮裂去皮臍各三分)
右為細散每服一錢半温酒調下空心日午服方寸
匕不止更服之日三
桔梗散(出聖濟總錄)治蠱痢下血如鷄肝疼痛
桔梗(去蘆頭剉炒)犀角(鎊各等分)
右為散酒服一錢日三不能自服者即灌之藥下心
中煩湏臾自靜七日廼止可食猪脾以補養之
治蠱注下血如鷄肝體熱心腹中煩悶(出聖惠方)
黑豆(一合)毛桃膠(半兩)
右以水一大盞煎六分去滓食前分温二服
治蠱注熱毒痢痢血或如小豆汁腹痛煩悶(出聖惠方)
用扁竹葉一兩剉以水一大盞煎六分去滓入吳鹽
汁二合更煎三五沸食前分温二次服
治腸蠱先下赤後下白黃沫連年不瘥兼治痢下先白
後赤若先赤後白為腸蠱(出聖惠方)
用牛膝一兩切槌碎以醇酒一升漬一宿平旦空心
服之再服愈
羚羊角散(一名黃連丸出危氏方)治下血黑如鷄肝色相似時
發渴者(方見本門熱痢類)
治男子婦人小兒大腸下血黑茶脚色或膿血如靛色
所謂蠱痢者也治之有殊效又能殺五臟蠱(出圓經)
取側栢葉焙乾為末與川廣黃連二味為汁服
普濟方卷二百十
