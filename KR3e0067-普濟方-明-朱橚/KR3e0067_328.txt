普濟方卷三百二十八明周王朱橚撰
婦人諸疾門
雜病
萬病丸(保慶集方)治婦人久虚血氣衰少怠惰嗜卧百病諸
虚飲食不進精神不足
當歸(四兩)地黃(二兩一方熟乾者)
右為末蜜和為丸如桐子大每服十五丸食前米飲
下
沈香萬應丸
沈香(另研)沒藥(細研)茯苓(去粗皮)川芎當歸(去蘆)官桂(去皮)
白朮白芷白薇玄胡索牡丹皮赤石
脂藁本(去蘆土)赤芍藥
右為細末煉蜜為丸每錢十丸每服十丸嚼空心温
酒送下專治男子婦人姙娠傷寒諸虚百損或氣滯
不勻飲食不化遍身走疼婦人姙娠傷寒身體腫大
者麻黃湯送下姙娠打撲損傷或宿冷物動胎不安
腹痛不止月水不調或前或後或多或少産前一切
諸虚百損並用酒下或難産或逆血用當歸湯下或
死胎在腹不過二丸或胎衣不下三丸即出亦温酒
下惡物過多當歸湯下惡物不行紅花湯下自幼年
無孕每日一服至箇月次有神驗
治婦人血氣(出肘後方)
用通草煮飲之濃煎三五盞即便通又除寒熱不通
之氣消鼠瘻金瘡踒折煑汁釀酒妙
玉露通真丸(出大全良方)治婦人諸疾
半夏(薑汁製炒)人參(各半兩)食茱萸(醋炒)厚朴(製各一兩一分)澤蘭
葉(三兩半)甘草蟬蛻(炒)白芍藥蠶蛻(炒用如無以蠶故紙)
(三張代之)石膏白朮當歸羌活熟地黃(洗焙)白
茯苓(各二兩)防風乾薑柏子仁蒼术白薇
木香黃耆川牛膝附子白蕪荑(與蟬退同)
(炒)玄胡索川芎藁本(各一兩)川椒苦萸
(各三兩)白芷(一兩半)
右為細末煉蜜為丸每九錢分作十丸切記蜜煉無
令太過及生也男子婦人諸虚不足狀如勞疾黃耆
煎酒下血氣燒秤鎚淬酒下産前安胎用醋湯
下産後諸疾用酒或鹽湯下産前産後瀉用米
飲送下男子婦人牙疼用半丸揩疼處良久鹽湯
嚥下産前産後血悶用童子小便下經脉不調用
紅花酒下産後風毒生瘡荆芥茶下冷痰惡心乾嚼
下婦人子宫久冷崩漏赤白帶下童子小便米醋
一處緩熱下
治婦人血氣
用紫背金盤草根洗去粗皮焙乾搗羅温酒調服半
錢治氣孕婦不可服忌雞魚濕麺羊血等
橘歸丸(出危氏方)治肌膚手足俱有血脈路此怒氣傷肝血
失常經以致如此服之神效
右為末煉蜜丸如梧桐子大每服三十丸温酒下
沒藥散(出危氏方)治月信退出皆為禽獸之狀似傷人先將
綿塞隂戶只頓服用沒藥一兩作丸散皆可服即愈
一方細研温酒下一錢治内傷血暈臍腹痛者昔有莊
婦病此危甚其夫來告急服此藥旋即愈痊
治婦人發寒熱不止經久日後四肢堅如石以物擊之
似鍾磬聲日漸瘦惡茱萸木香等分煎湯飲即日可
愈
有一婦人小便中忽出糞穢諸方皆不能治因以意度之
用生五苓散利水穀而愈後見夏書云有此病名交
腸治以舊幞頭燒灰為末酒服之更不曉其故
懷娠産前産後加減良方(出澹寮方)
川芎(洗)當歸桂心(不見火)白芍藥(洗)
右各為細末取淨各一兩各隨病証加減用産前初
覺胎動川芎芍藥各半錢米飲下臨産腹痛甚川芎
芍藥當歸各半錢桂末一錢温酒下扶産婦運行産
後惡露未快川芎當歸各半錢童子小便調下仍時
時打醋炭令香不絶則血脈自收安樂無病切不可
妄投藥恐逐血過多則心虛氣劣三日内只服川芎
當歸末各一錢童小便調下日三服三日後只服四
順理中丸空心童子小便吞下七日内補虚當歸川
芎末各一錢童子小便或米飲調下七日外方可服
補藥補得太早則留住惡血纔平善四味各半錢童
子小便調下産後頭昏目暈川芎芍藥當歸末各半
錢童子小便調下未滿月已滿月四味各半錢水一
盞煎至八分温服腹痛當歸末一錢桂心末半錢童
子小便調下心胸煩悶當歸芍藥各一錢童子小便
調下惡露過多桂心芍藥當歸各一錢童子小便調
下大便冷用理中丸水一盞煎八分温服
佛手散(出危氏方)治産前産後腹痛體熱頭疼及諸疾纔産
了未進别物即先服此藥能除諸疾逐敗血生新血
川芎(二兩)川當歸(三兩)
右為細末每服二錢水一盞酒二分煎七分温服
一方為粗末每服四錢水七分酒三分同煎至七分
服將産前先安排此藥將兩服藥末煎之産了速進
之三日内日二服三日外一服一方名芎歸湯只
是此二味等分㕮咀水煎專治失血傷胎去血産後
去血崩中去血金瘡去血援牙去血不止及一切去
血過多心眩暈悶絶不省人事頭重目暗舉頭欲倒
悉能治之若産後眩暈宜加芍藥服之一名桂香散
治産後腹痛不可忍者加桂心等分酒與童子小便
合煎服之立效
一名當歸湯治姙娠子死或未死胎重不安每服用酒
水合煎連進數服胎若已死便下若未死其胎自安
此經累效萬不失一一名琥珀散臨月服之則縮
胎易産兼治産後諸疾一名羊肉湯治虚損羸乏
腹中㽲痛往来寒熱呼吸少氣不能支持頭眩自汗
腹内拘急每服用精羊肉一兩姜十片水二盞煎至
六分温服一名君臣散治婦人室女心腹㽲痛經
脈不調用水煎服若姙娠胎氣不安産後諸疾加酒
煎服一名芎當散治婦女血氣上喘下腫二味等
分為細末每服二錢空心煎艾湯調下又治産後損
身血衝心腹脹氣絶者神驗難生倒横子死腹中先
用黑豆一大合炒熟水一盞入童子小便一盞藥末
煎至一盞以上分為二服未效再作産後惡血注心
迷悶喘急腹痛依前用黑豆加生薑自然汁半合煎
服又此藥兼治臟毒每服一錢半入炒槐花末半錢
水一盞至六分無時候服三日取下血塊即愈如産
後頭疼加荆芥煎如吐血亦宜服之治産難多用
百草霜香白芷等分為末名烏金散每服二錢童子
小便好醋各一合沸湯浸服止一服見效甚者再服
已分免矣一法用五積散加醋煎亦能催生若
崩中漏下失血過多不能止用芎歸湯療之不者宜
以香附子炒去皮毛為末每兩用甘草一錢清米飲
點服名順元湯仍以震靈丹間之有白帶者於順
元湯加芍藥半兩仍間以白丹或者謂香附子耗氣
則不然許學士謂資血養氣婦人仙藥雖羸人亦宜
服之兼治男子婦人吐衂便利及諸症失血用此
藥佐以米飲圓百草霜末每服百餘圓或以其他燒
灰藥皆能作效不可劇以燥澁之劑止之必致壅遏
腐敗却生他証大抵血不能行氣使之然者氣得其
平則血循故道必無妄行之患矣香附子善能導氣
用之每得其宜
二聖散(出大全良方)治産前服之則安胎産後惡血不盡胎
衣不下皆治之
川芎羌活(等分)
右為細末每服二大錢水七分盞酒少許煎七沸温
服
二聖大寳琥珀散(出大全良方)
生地黃(一斤)生薑(一斤取自然汁將地黃汁炒生薑滓薑汁炒地黃滓各稍乾焙為末)
當歸川芎牡丹皮芍藥莪朮蒲黃
香白芷羌活(八味各炒)桂心(不見火)熟地黃(炒)
右各一兩同前二味為細末於甆合内收之婦人冷
氣痛并血海不調隔氣炒薑酒下二錢産後包衣不
下煖酒調下二錢産婦臨月日進三服滑胎易産温
調二錢産後血犯心眼見鬼神用童子小便半盞酒
半盞同煎調服婦人久服則顔色紅白無血来相攻
一生無子者久服則有孕此藥治療婦人百病空心
日午食前一日二服産後百病並煖酒下
一捻金散(出仁存方)治婦人産前産後百病疼痛不可忍者
此藥
馬藺草(醋炒)麒麟竭沒藥乳香(各半兩)川當歸(去蘆)
(一兩)
右為細末每服二五錢熱酒調下
保安丸(出海上方)治産前産後諸症列於後
白豆蔻赤茯苓牡丹皮紅芍藥沈香
訶子皮梹榔硃砂石茱萸(各三錢)馬明退(炒)
生地黃(各一兩)人參當歸官桂牛膝(酒浸)白芷
木香藁本麻黃(去節)黑附子(炮)川芎細辛
(去葉)蘭香葉甘草桔梗(去蘆)寒水石(燒粉)防風(去蘆)蟬
壳乳香沒藥白朮(各五錢)龍腦(一錢)射香(少許)
右為細末煉蜜為丸如彈子大每服一丸空心細嚼
温酒送下治証于後八分淋血緊不過三丸胎衣不
下只三丸産前産後腹痛只一丸子死腹中只三丸
臍下如刀刺只一丸遍身生黑班只一丸經脈不通
只一丸産前産後傷寒只一丸臨産時一丸則易生
返魂丹治婦人胎前産後諸疾危証
舊黑箭野天麻葉似艾葉開紫花如紅蓼花形名茺
尉子是也又名益母又名大扎又名貞尉又名屓蟾
四五月採取隂乾用葉及花子磁器研為末煉蜜丸
如彈子大隨後治証嚼服其根燒存性為末酒調服
之功與黑神散不相上下胎前臍腹作痛或作聲者
温米飲下胎前産後臍腹刺痛胎動不安下血不止
水煎秦艽糯米湯下或當歸湯亦可如産時先用一
丸以童子小便化下安魂定魄氣血自然調順諸病
不生又能破血止痛養脈息調經絡温酒送下産後
胎衣不下落在胞中及横生不順死胎經日不下者
脹滿腹中心悶心痛炒鹽湯下産後中風牙關緊急
半身不遂失音不語童子小便用無灰酒各半下産後
咳嗽胸膈不利惡心口吐酸水面目浮腫兩脇痛舉
動失力者温酒下産後兩太陽痛呵欠心忪氣短肌
體羸瘦不思飲食血風身熱手足頑麻百節疼痛温
米飲湯下産後眼前黑暗血暈血熱口渴煩悶如見
鬼神狂言不省人事薄荷自然汁如無生者濃煎薄
荷湯下及童子小便酒各半亦可也産後垢面顔赤
五心煩熱或結成血塊臍腹奔痛時發寒熱有冷汗
者童子小便酒各半下温薄荷自然汁亦可産後餘
血惡露不盡結滯腸臍刺痛惡物上衝心胷主悶者
童子小便酒各半下産後大小便不通煩燥口苦者
薄荷自然汁如無生薄荷濃煎薄荷湯下産後瀉血
者少煎棗湯下産後白帶下者煎膠艾湯下月水不
調温酒下血崩漏下温酒下婦人久無子息温酒下
服之十丸至二十丸亦能主喜一方用花花子隂
乾搗末煉蜜丸如彈子大每服一丸一子死腹中盖
因卒病臟腑熱極蒸其胎是其子死也盖子死不居
子宫或墮胎腹間冷痛小便沫出腹脹四肢亦冷爪
甲青是也或臨産之時此藥安魂定魄血氣自然調
順諸疾不生破血補虚止痛養血氣調經絡用童子
小便各七分化下二凡産難者胞已食母之血十月
滿足則餘血結成塊俗呼為兒枕欲産之時血塊先
破敗血裹其子是以難産或産後惡物不盡臍腹刺
痛惡上衝心胸主悶用童便酒各七分化下三垢面
顔赤胎衣不下既産了臟腑虛羸五心煩燥血流如
水中則難出發寒熱有冷汗出但去其敗血其衣自
出如帶斷了服此藥下或横生不順心悶欲死者童
便酒各七分化下薄荷自然汁鹽湯亦可四産後三
日起卧不得眼前黑暗生花盖産後血氣未定運走
五臟入肝則目昏俗為暗風醫家以風治之或血熱
口乾煩渴心悶亂見鬼神狂言妄語不省人事童便
酒各七分薄荷自然汁亦可五産後口乾心悶及煩
渴者血氣未定即食熱麫積滯在内以致熱燥煩渴
者俗為胸膈壅塞或兩太陽穴痛呵欠怔忡氣短身
體羸瘦不思飲食血風身熱手足頑麻百節疼痛甚
者温米飲童子小便各七分化下六産後四肢浮腫
及寒熱者盖因敗血流入五臟滲入四肢停留日久
化為膿状氣喘或小便澁或咳嗽胸膈不利惡心口
吐酸水兩脇疼痛舉動乏力温酒化下七産後寒熱
往来盖因敗血入心則熱入皮脾則寒狀熱瘧臍腹
作痛或作聲温米飲化下桂枝湯亦可八産難中風
牙關緊急半身不遂失音不語童便酒各七分化下
産後利未經月滿或誤食物下與血相攻擊前所積
受濕因此敗血相攻煎棗湯下十産後大便秘結口
苦煩渴非時不與以敗血衝心而蔽其心孔童便酒
各七分化下薄荷汁亦可十一産後遍身疼痛百節
開張血乘流入腸中停留不散臍腹疼痛米飲化下
十二産後崩中漏下不止盖是傷酸物狀如雞肝脊
背倦悶煎糯米秦艽湯化下當歸桂枝湯亦可十三
産後未經月滿血氣不通盖是月水未還或食熱麫
壅結成塊喘𠻳四肢無力多睡而汗出不止月水不
調為骨蒸勞便服此藥童便各七分化下十四産後
吐逆不止盖因敗血停於脾胃即發吐逆胸膈虚脹
俗為翻胃温酒化下十五産後鼻衂口乾舌黑盖因
入心臟熱則舌黑鼻衂也童子小便各七分化下十
六産後赤白帶下煎秦艽湯下十七産後氣急喉中
猫聲者盖因敗血衝心入喉中萬無一瘥矣十八産
後中風者盖因未經七日勞動則百日之中傷其房
事中風初病之狀眼澁腰強筋急角弓反張牙關緊
急若此者皆自傷犯耳十九産後面色黑及遍身生
黑靨者乃敗血入其皮膚萬無一瘥矣
烏雞煎(出三因方)治婦人百病
吳茱萸良薑白薑當歸赤芍藥延胡
索(炒)破故紙川椒(炒)生乾地黃劉寄奴蓬
莪茂橘紅青皮川芎(各一兩)熟艾(二兩)荷葉灰
(四兩)
右為末醋煮麫糊丸如梧桐子大每服三五十丸湯
使於後月經不通紅花蘇木酒下白帶牡蠣粉調酒
下子宫久冷白茯苓煎湯下赤帶建茶清下血崩豆
淋酒調棉花灰下胎不安和蜜好酒下腸風陳米飲
調百草霜下心疼菖蒲煎酒下漏胎下血烏梅温酒
下耳聾蠟點茶下胎死不動斑蝥三四箇煎酒下腰
脚痛當歸酒下胎衣不下芸薹研水下頭風薄荷點
茶下血風眼黑豆甘草湯下生瘡地黃湯下身體疼
痛黃耆末調酒送下四肢浮腫射香湯下咳嗽喘滿
杏仁桑白皮湯下腹痛芍藥調酒下産前後痢白者
乾薑湯下赤者甘草湯下赤白雜者二宜湯下常服
酸湯下任下並空心食前服之
大效琥珀散(一名烏藥散)治婦人心滿迷悶臟腹搯撮疼痛
氣急氣悶月信不調等疾(方見室女月水不調類)
通真丸(出危氏方)隨證加減
當歸(去尾)蒼术(切炒)肉桂防風川芎人參白
芍藥白薇(去土)熟地黃(酒炒)牡丹皮茴香白朮
白茯苓桔梗附子(炮)澤蘭葉(各等分)
右為末煉蜜丸每服一丸血崩經脈不勻赤白帶下
炒當歸酒下血風癮疹瘙痒薄荷蜜湯冷氣塊築心
腹嘔逆反胃炒鹽湯下腸風瀉血赤白痢月信不止
米飲下血風勞倦青蒿酒下頭疼眼花酒下月信不
行室女紅脈不通産後中風不語迷悶五丸用紅花
蘇木湯治漏下血氣刺心腹脹滿炒薑酒下
育真丹(出簡易方)治婦人三十六種風疾下臟久虛沈寒痼
冷帶下五色變易不定漸見瘦弱
代赭石紫石英赤石脂左顧牡蠣(去二頭)
右為末米醋和成劑分為六錠入甘鍋内燒通紅半
時辰傾出放冷搗為末次入
乳香(别研)茴香(微炒)乾薑(炮)五靈脂(去砂石各三兩)
右為末却入前末和勻醋煮糯米糊為丸如梧桐子
大每服二十丸煎茴香酒下空心服
艾煎丸(出經驗良方)治婦女諸疾腹痛赤白帶下
香附子艾葉(各四兩)蔓荆子神麯枳壳(去瓤)當
歸(各一兩)茱萸莪术(各一兩)
右用醋一大碗慢火煮香附子艾葉以醋盡為度㨂
去艾葉入糯米粉糊捻作餅子日乾同前藥為末醋
煮麫糊丸如梧桐子大每服五十丸米飲醋湯任湯
送下
補隂丹(出家藏方)治婦人百疾經候不勻或崩漏不止腰腿
沈重臍腹作痛潮熱往来虚煩自汗中滿氣短嘔噦
不時肢體酸痛不思飲食日漸瘦弱此藥潤肌體悅
顔色調營衛逐風寒進飲食
熟乾地黃(洗焙)生乾地黃(各七兩半)白术(五錢)蒼术(五兩米泔浸一)
(宿)藁本(去土)牡丹皮當歸(四味洗焙)秦艽(四味各十兩)細辛
(去葉土七兩)蠶退紙(燒灰留性七兩)肉桂(去粗皮八兩)甘草(炙六兩半)大
黃卷(焙乾秤炒取出六兩半)枳壳(麸炒去穰六兩)陳橘皮(去白六兩)羌活
(去蘆頭)香白芷乾薑(炮三味各五錢)糯米(三升炒黑色大烟出)白茯
苓(去皮一兩)
右件為細末煉蜜為丸每兩作一十丸每服温酒化
下醋湯亦得空心食前服
内補黃耆湯(出危氏方)治婦人七傷身體疼痛小腹急滿面
目黃黑不能飲食並諸虚乏不足少氣心悸不安方
黃耆(三兩)當歸(三兩)芍藥(三兩)乾薑(四兩)乾地黃半夏(各三)
(兩)人參桂心遠志麥門冬(去心)甘草五味
子白朮茯苓澤瀉(各二兩)大棗(三十枚)
右㕮咀為散以水一斗半煮取三升去滓每一服五
合日三夜一服
治女人風虚血悶(出本草)以羊肉髓和酒服之
阿膠煮散(出生育寳鑑方)治婦人宫臟百病
阿膠大芎人參白术五味子麥門冬
當歸茯苓黃耆續斷乾地黃(各一兩)甘草
(半兩)
右細剉為煮散每劑八銖婦人宫臟妄致肝氣攻衝
喘促咳嗽入水五匕藥煎空心熱服若是血臟冷痛
赤白帶下加生薑兩片大棗一枚煎服若補血入枸
杞子覆盆子煎若嘔逆不思飲食加草豆蔲煎或丁
香二十枚煎服若孕婦不安加桑寄生枝一兩細剉
勻拌煎服若産後血多及半産下血宫臟全虛加白
薇半兩微炙從蓉一兩細剉拌勻煎服若是久患宫
臟骨節腰腿兩脇逆痛四肢少力常患風寒有如勞
狀候加木香半兩鼈甲一兩醋炙柴胡一兩並剉拌
之每服三錢入生薑三片水兩盞如茶法煎至七分
空心熱服號萬全不傳方
繹皮丸(出朱氏集驗方)治婦人百病大有效驗
當歸(四兩洗淨好酒浸一宿漉出焙乾再浸酒盡為度)赤芍藥人參
白芍藥肉桂(去皮)白术益智仁白微五靈
脂附子陳皮青皮(各二兩)牡蠣(煆)赤石脂
香附子玄胡索牡丹皮(去木)蒼朮敗醬京
三稜蓬莪术劉寄奴艾葉澤蘭生乾
地黃熟乾地黃(各兩兩)蒲黃(三兩隔炒)雄黑豆(十兩丸小者)
右件將蒼术敗醬陳皮青皮京三稜莪术劉寄奴艾
葉澤蘭小雄黑豆等十味用好醋煮藥候黑豆爛熟
為度醋少又添煮為佳焙乾和衆藥為細末醋煮麫
糊為丸如梧桐子大每服四五十丸空心薑酒或艾
醋湯下有孕不可服
玉仙散(出鮑氏方)治婦人諸疾
香附子(瓦器炒黑色勿焦)白芍藥(一兩)甘草(一錢)
右為末每服三錢沸湯下血崩不止手足麻木不仁竹
葉湯下月水不行加生薑炒當歸煎木通湯下
月水不勻當歸酒下頻頻下胎血脉不住米飲下氣
痛及老婦人忽下血加炒薑黃炒陳皮任下
勝金丹(出王氏博劑方)治婦人血海虚冷臍腹痛黃瘦飲食進
退多因發煩産前後諸疾依法服大效
大黃(三兩用米醋浸兩宿以竹刀細切於甑上蒸九度研為糊)當歸蒲黃
官桂(去皮)乾地黃(以醋微炒)赤芍藥(各半兩)芫花(一分下米醋内炒令)
(黃)劉寄奴(一分略炒)蓬莪荗(炮)芎延胡索(銀石器内炒)
杜牛膝地龍(去土醋炒過已上各半兩)
右為末入大黃膏内和丸如雞頭大早辰臨卧温酒
化下一丸如産後有疾炒薑酒化下一丸如月數未
多勿服
大琥珀丸(出王氏博濟方)治婦人百病
木香(二兩細切微炒)琥珀(二兩生用)北亭(一兩以熱湯化為水澄去砂石取青者白)
(磁器内熬)京芎(二兩炒)官桂(一兩去皮不見火)當歸(一兩去蘆頭各炒)
白殭蠶(一兩直者去絲薑汁浸於椀内焙乾)沒藥(一兩生用)薑黃(一兩炒)蟬
殼(去足酒洗淨用一兩)
右一十味依法修事一處為末别以乳香一兩用水
應任水内入白麫為丸如菉豆大以好辰砂一兩半
射香一錢為衣分為三度上之貴色勻也治婦人室
女百病當服三十丸温酒醋湯任下舊病十五丸至
二十丸日二服赤白帶下煎荆芥酒下脈不通虎杖
芎蜜同煎酒下心氣痛生薑醋湯下上喘咳嗽訶子
人參湯下五勞烏梅鼈甲葱白煎酒下血邪發狂磨
刀水磨生犀下鉛白霜亦得四肢瘙痒遍身生瘡及
五痔何首烏煎酒下血海積冷絞痛食後氣脹腰腳
無力炒薑酒下血暈悶亂童子小便酒各半盞煎服
温下血崩艾葉煎酒下臨産作陣血閇悶亂胎息不
順子死腹中生衣不下及催生並用生雞子清一個
熱酒冲調下小産後敗血奔心口噤舌強寒熱發渴
頭面浮腫坐卧不得百節酸疼生地黃生薑汁各少
許入童子小便酒各半盞同煎三五沸去滓温服産
後重風炮烏頭二箇白殭蠶少許為末酒煎半盞下
産後瀝淋不止口苦盜汗乾荷葉阿膠煎酒下頭面
及四肢腫痛筋縮拘急延胡索酒下血癥結塊刺痛
難忍煎當歸酒下赤白等痢熱陳米飲下有孕不得
服
保生丸(出衛生家寳方)治婦人胎前産後一切等疾
知母細辛石膏(火煆)白薑(火炮製)血竭(細研)黃芩
綿黃耆(洗蜜水浸一宿炙)肉桂(去皮不見火)沒藥(研)川當歸(去蘆)
(洗)貝母生地黃(淨洗)防風(去蘆已上各一分)甘草(一分半炙)糯
米(炒令微黃)黑豆(微炒)大麻子(瓦上炒已上各三分)川椒(去子炒去汗)石
斛(淨洗剉蜜水浸一宿以上各半兩)
右件各為末煉蜜為丸搗多杵為妙一兩分為五丸
婦人胎前産後衆疾常服調氣進食在孕兩三月可
服安胎益血不生諸疾孩子易生一丸分作三服温
酒細嚼下或月候不調當歸酒下子難生死腹中横
生倒産衣不下死絶不語但看心頭有氣暖煎棗湯
化開灌入口中立瘥産後惡血攻刺刺腹脇腰疼炒
豆淋酒下增寒壯熱嘔逆半身不遂及暈血崩帶下
不止狂言飲食少味日漸黃瘦並酒下忌生冷毒物
黃金散治婦人産前後諸疾
生薑(一斤四兩薄切先炒令水氣盡再入米醋二升熬乾為度)當歸白芍藥
熟地黃(洗)桂心(去皮)大黃(炮各一兩)
右五味淨洗細剉都炒乾同前炒薑為細末婦人産
後敗血攻心暈悶欲死微有氣存細擦老薑炒令水
氣盡用童子小便兩盞同煎百沸傾出漉去薑滓調
藥二大錢熱服立醒或口噤以物挑開灌藥如分免
後産母雖無病亦依前湯使調藥服之便服白粥壓
下即不生血暈之患或胎不下者一服即下産後仍
每日進藥三服服後五七日一服使逐去惡血久後
百病不生産前後血氣及婦人尋常氣疾痛刺不可
忍者並用無灰酒調服
牡丹散治婦人脾血臟冷氣不和心胸煩悶不思飲
食四肢少力頭目昏身體疼
牡丹芍藥白芷乾薑當歸延胡索
陳皮(去穰)官桂(去皮)烏藥苦杖紅花川芎(各一兩)
右件十二味並生杵為末每服一錢半用薑二片酒
水各半盞同煎至七分温服如初生産後每日三服
一七日後漸減服數如吃藥後腹内些小疼痛請不
怪如喫至滿月永無病生
當歸散治宫胃虛冷
當歸附子桂(各半兩)白术(一兩半)甘草(一分)
右為細末每服二錢水一盞煎至七分去滓空心服
治婦人使性常多欎怒傷損肝心止氣心氣結澁因而
積涎怒而氣逆涎隨氣上其病状聞得心前昏悶潰
亂不快遂有一塊物上觸到咽喉即手足俱冷口噤
不開不省人事宜服此方忽懷孕而得此疾其治之
與此方不同自有方在姙娠藥方中也
藿香細辛羌活芎菖蒲(各一分)獨活牽
牛(各二兩)半夏(三分生)
右細剉為末内有牽牛半夏自作一處杵為末煎前面
藥三錢取汁調牽牛半夏末一錢半為一服若吐涎
即安若未吐如人行一里再進一服
橄欖散治婦人口乾煩燥止渴潤咽喉
川百菓煎烏梅甘草石膏(各等分)
右為末煉蜜和丸如彈子大每服一丸噙化下
沖和補氣湯十月十二日嚴霜作時有一婦人病四
肢無力痿厥(温熱在下焦也)醋心者(濁氣不降欲為滿也)合目麻木者
(陽道不行也)惡風寒者(上焦之分皮膚中氣不行也)開目不麻者(助陽道行)
(故隂寒之氣少退也)頭目眩運(風氣下陷於血分不得伸越而作也)近火則有之
羌活(七分)獨活(三分)柴胡(二分)人參(一錢)甘草(炙半錢)白芍藥
(三錢)黃耆(二錢)白朮(二錢)蒼朮(二錢)橘皮(二錢)黃蘖(三分)黃連(一分)
澤瀉(一錢)猪苓(一錢)麯(二分)木香草豆蔻(各二分)麻黃(不去)
(節二分)升麻(半錢)當歸身(三分)
右件分作二服每服水二盞去滓稍熱服食遠神效
麻黃桂枝升麻湯治婦人先患渾身麻木睡覺則少
減開目則忽而全愈又忽而麻木因心中煩惱遍身
骨節痛身體沈重飲食減少腹中氣不運轉
黃耆(半錢)人參(半錢)炙甘草(三分)麻黃(不去節半錢)桂枝(三分)升
麻(三分)白术(三分)半夏(三分湯洗七次)生薑(一分)陳皮(二分)厚朴(二分)
木香(一分)茯苓(三分)澤瀉(三分)黃蘖(二分)黑附子(二分)草豆蔻
仁(二分)
右都作一服煎法如常
補氣升陽和中湯治六脈俱中得弦洪緩相合按之
無力弦在上是風熱濕陷入隂中陽道不行其證閉
目則渾身麻木晝少而夜甚覺而開目則麻木漸退
而絶無常開其目此證不得懼其麻木不敢合眼致
不得安息重時有痰嗽覺中常似有痰而不利時有
躁作氣短促而喘肌膚充盛飲食不減大小便如常
惟畏其麻木不敢合眼是為苦楚觀其色脈形病相
應而不逆内經曰陽盛瞑目而動輕隂病閉目而静
重又云諸脈皆屬於目靈樞經云開目則陽道行陽
氣布週遍身閉目則陽道閉而不行如晝夜之分知
其陽衰而隂旺也且麻木為風三尺之童皆以為然
細按之有區别耳久坐而起亦有麻木為如繩繫縛
之人釋之覺麻木不敢動久則自己以此驗之非有
風邪乃氣不行也治之當補肺中之氣麻自去矣知
經脈中隂火乘其陽分火動於中為麻木也當兼去
其隂火則愈矣時痰嗽者秋凉在外在上而作也則
實其皮毛以温劑身重脈緩者濕氣伏匿而作也時
見躁作當升陽助氣益血微瀉隂火與濕通行經脈
調其隂陽則己矣非五臟六腑之本有邪也補氣升
陽和中湯主之
黃耆(五錢)人參(三錢)炙甘草(四兩)生草稍(一錢去腎熱)白术(二錢)
當歸身(二錢)橘紅(二錢)佛耳草(四錢)白芍藥(三錢)草豆蔻仁
(一錢益陽表外寒)酒黃柏(一錢瀉火除濕)蒼朮(一錢半除濕中)白茯苓(一錢)
(除濕導火)澤瀉(二錢除濕導火)升麻(一錢行陽助經)
右㕮咀每服五錢煎法如常已時間服之
一方(出海上方)專治婦人血敗
佛尼降真(二兩)
右剉碎每服水一大碗煎至半椀空心連進二服
治婦人血露(出本草)以蠶退紙燒灰服之
治婦人懷子不乳(出本草)
史記云菑川王美人懷子而不乳来召淳于意性飲
意以茛𦿆藥一撮酒飲之旋乳意復診其脈而脈躁
躁者有餘病即飲消石一劑出血血如豆比五六枚
通血脈破血(出本草)取蕡麻汁煮粥食之
治下閉血瘀女子帶(出本草)以沙牛角腮燒灰煖酒服
治婦人一切血病産婦一切傷損(方見本門虚損類益母煎出本草)
班珠藤(出本草)主風血羸瘦婦人諸疾
用班珠藤浸酒服
綟木(出本草)主風血羸瘦補腰腳益陽道
以綟木浸酒服
木香丸(出危氏方)治婦人氣虚不能制血凡婦人禀受怯弱
其證有氣虚者血虚者氣虚者則不能管攝隂血時
腹淋漓下濁白淫經候不調漏下五色形體瘦瘁飲
食減少不成胎也
木香(半兩)白茯苓茴香(炒黃)益智仁(醋浸三夕)陳皮(去白各一)
(兩)蒼朮(三兩泔浸三夕焙乾)香附子(二兩淨酒浸三夕焙乾)
右末酒煮麫糊為丸如桐子大每服五十丸不拘時
候米飲多下服收效尤速
茸歸丸(出危氏方)治婦人血虚者胃之水氣不足胷中煩作
熱手足掌心熱四肢煩疼或寒熱夜出盜汗口乾舌
燥此是血虚當補其血
嫩鹿茸(煨去毛酥塗炙)川芎人參肉蓯蓉烏梅肉
肉桂柏子仁牡丹皮京芍藥(已上各一兩)當
歸(半兩洗)黃蓍(二兩蜜炙)紫石英(一兩)大熟地黃(洗淨再以酒蒸二次)
(焙乾一兩)
右末米打薄糊為丸如梧桐子大每服五十丸至六
十丸空心淡醋湯下
黃耆白朮散(出衛生寳鑑方)治婦人四肢沈重自汗上至頭際
項而還惡風燥熱
黃耆(一兩)白术(半兩)黃蘖(酒製二錢)細辛(三分)川芎(五分)羌活(二錢)
人參(半兩)吴茱萸(五分)當歸(一錢半)柴胡(一錢)升麻(一錢)五味
子(三個)
右件㕮咀每服半兩水二大盞生薑五片煎至一盞
去滓稍熱服食前腹中不快加炙甘草一錢汗出不
止加黃柏半錢
玄胡苦練湯(出衛生寳鑑方)治臍下冷撮痛隂冷大寒
肉桂(三分)附子(三分)熟地黃(一錢)炙甘草(五分)玄胡(二分)黃柏
(三分為引用)苦練子(二分)
右㕮咀都作一服水四盞煎至一盞去滓稍熱服空
心食前
千金丸(出保慶集方)治産前産後一切風冷血氣等疾產前
胎氣不安腰腹多疼四肢昏倦姙娠臨月預合下每
日空心一服臨産五臟不通産蓐中不生諸疾兼治
産後惡血不盡及胎衣不下憎寒壯熱吐逆煩悶皮
膚虚腫或血暈狂迷眼見神鬼能補勻血氣
金釵石斛(别搗為末)秦芁細辛川椒(去子微炒)防風
貝母(麸炒微黃)乾薑(炮)大豆蘖(盫生芽長二寸焙乾)生乾地
黃(切細)糯米(炒)甘草(炙已上各等分)當歸(切焙)大麻仁黃芩
石膏(已上各等分)
右精擇為末以煉蜜成劑入木臼中杵一千下分為
七十二丸擇破除天德月德合日合每服一丸温酒
調下産後産前赤白帶下温酒嚼下産前後血氣薄
荷湯嚼下月信不通當歸酒下臨産艱難或三五日
難産及胎衣不下子死腹中横生倒産死絶不語但
心頭有熱氣用藥一丸京棗湯研化灌之下喉立差
産後惡血不盡臍腹疼痛嘔吐壯熱憎寒煩悶月候
不調或多或少肢體虚怠皮膚浮腫産血不止虚勞
中風口禁不語半身不遂産前後赤白痢大小便秘
澁血暈狂語頭痛面色痿黃漸成勞瘦飲食無味並
温酒研下一丸産前臨月每旦一丸至臨産當歸酒
下一兩丸催生五臟不痛子易生
當歸荆芥散(出家藏方)治女人血氣攻注四肢疼痛飲食減
少胸滿惡心日漸羸瘦及血海虚冷經脈不調夜夢
多驚瘕癖氣塊並皆治之
荆芥穗川芎人參(去頭蘆)當歸(洗焙)桔梗(去蘆頭)附
子(炮去皮臍)柴胡(去苗)防風(去蘆)丁香白芍藥蒲黃(炒)
鼈甲(醋炙令黃)香白芷牛膝(酒浸一宿焙乾)白薇肉桂(去皮)
半夏(湯洗七次)羌活(去蘆)杏仁(湯洗去皮麸炒)木香白茯苓(去皮)
續斷㯽榔沒藥(别研)肉蓯蓉(酒浸一宿焙)柏子仁
地骨皮(已上各等分)
右件為細末每服三錢水一盞半生薑五片煎至八
分温服不拘時候
烏金散(出危氏方)治身熱口燥頭痛如破氣塊築痛下黃水
如葵汁
百草霜(銑内炒烟盡為度)紫金皮(米泔浸煮熟炒焦色)粉草(炙)
右為末每服二錢艾湯調或用淡醋湯空心服又
方加入住紅蘇根金欋子根心嘈猪血入鹽炒酒吐
紅飯飲勻月水木瓜當歸浸酒赤白帶下葱白連根
煎酒血海虚冷下白不止用鯉魚一個去腸肚不去
鱗將油髮一塊入魚肚内黃泥固濟炭灰内燒烟淡
淡留性去泥碾為末後入當歸頭甘草炒為末每服
一錢用舊酒調下
養榮湯(出楊氏家藏方)治婦人血海虚弱氣不升降心忪恍惚
時多驚悸或發虚熱經候不調不進飲食
白芍藥川芎熟乾地黃(洗焙)當歸(酒浸一宿焙乾)青皮
(去白)薑黃牡丹皮五加皮海桐皮香白芷
(十味半兩)牛膝(酒浸一宿焙乾)延胡索沒藥五靈脂(去石)肉
桂(去皮已上五味各一分)
右件㕮咀每服五錢水一盞半生薑五片烏梅一枚
煎至一盞去滓温服不拘時候
黃耆地黃丸(出衛生家寳)治婦人血虚肌瘦面黃腹脹飲食
不進血或崩漏腰脚痠疼臍腹㽲痛榮衛不足渾身
倦怠此藥活血駐顔滋潤皮膚
黃耆(一兩蜜炙)當歸(去蘆酒浸洗三兩)川芎熟乾地黃(酒浸二兩)
鵝卵礬朱(二兩火煅通赤盆覆地上出火毒)
右為末煉蜜丸如梧桐子大每服三十丸空心温酒
鹽湯下
麝珀散(出衛生家寳)治婦人諸虚不足産前産後等疾大效
獨莖川當歸(一兩去蘆頭并稍洗以好酒浸一次日漉出控乾切作薄片子火焙令乾)
(須稱一兩用)紫團人參(去蘆頭稱八錢切作片子慢火焙乾)琥珀(四錢别研極細)
(末候衆藥成末子却入琥珀末一處拌勻)柏子仁(半兩㨂去殼如衆藥碾成末子即將柏子)
(仁一味入碾中碾一二三百碾却將衆藥末子又在碾内一處又同碾一二百碾抄出再用紗羅子)
(隔篩餘者藥碾又羅篩)芎藭(一兩剉碎焙乾)官桂(削去粗皮剉碎不得見火只於)
(日㬠乾三錢半令碾作細末却拌和入藥尤妙)甘草(一兩火上微炙透)熟地黃(二兩)
(須用酒漉勻九蒸九㬠)白朮(乾好者剉碎焙乾稱八錢)白茯苓(一兩剉碎微焙)
右件為細末每服三大錢水一中盞半煎至八分去
滓乘熱再入射香少許攪勻急以盞子蓋定藥少時
通口服空心食前如急要服便服抄二平錢泡射香
湯調下酒浸服亦得忌生冷油膩硬物
清肺湯(出簡易方)治婦人肺熱生風面癗用
當歸防風大川芎(剉)生地黃(洗切)赤芍藥(剉)黃
蓍(去根)荆芥穗(各一分)甘草(炙半兩)
右為末每服二錢水一盞煎至七分食後通服日三
服
滋隂萬病丸(出十便良方)治勞虚血弱肌肉枯燥手足多煩
肢節痠疼鬢髮脫落面少顔色腹中拘急痛引腰背
去血過多崩傷内竭胸中氣短晝夜不得眠情思不
樂怔忪多汗
熟地黃當歸(各一兩)
右為細末煉蜜為丸如梧桐子大每服二十丸米飲
下不以時
地髓煎丸通經脈補虚弱強腳膝潤肌膚
生地黃(一斤取汁)牛膝(製了末二兩)
右二件攪勻銀石器中熬可圓即丸如梧桐子大每
服三十丸食前酒下
渾身碎痛飲子治婦人勞倦
虎骨(五銖)茯苓甘草防風藁本白芷(各一銖)
當歸芍藥續斷吳朮附子茯苓(各三銖)
右為粗末生薑棗鍊服不拘時
黃耆飲子屢經大效方治婦人血氣不足夜間虚乏
有汗倦怠少力
黃耆五味子當歸茯苓(各半兩)芍藥遠志
麥子人參吳朮(各一分)甘草(三銖)
右為粗末每服三錢水一盞半生薑三片煎至七分
去滓不拘時服神驗
地黃散治婦人血少氣寒面色青白方
地黃乾薑(各一兩)
右為細末每服二錢温酒調下不以時
治婦人血海虚憊面無顔色飲食減少
炙艾綿蒼术吳茱萸白朮(各一分)當歸(半兩)
右為細末煉醋煮麫糊丸如梧桐子大空心米湯下
二十丸
治一切婦人血海虚弱將養不到變成勞候其狀面色
青黑肌體消瘦多困少力吃食減少口無滋味經後
過少多時須汗頻發寒熱兩脇脹滿忽時氣痛
當歸澤蘭五味子黃耆官桂(去皮)木香
山茱萸獨活(各一分)芎牛膝石斛乾地黃
人參(各半兩)藿香(三銖)
右為細末煉蜜丸如梧桐子大早朝空心鹽湯下五
十丸
治婦人血海虚冷肌肉黃瘁飲食減少腹中非時刺痛
或有氣塊非時走作不定少有嗣續
延胡索桑寄生當歸牛膝(各半兩)獨活川
芎五味子防風藁本白芷木香鼈
甲(醋炙各一分)
右為細末作一處相滚令勻煉蜜丸如梧桐子大早
朝空心鹽湯下三十丸至五十丸
温濕阿膠丸除風冷煖血海治月事過多血氣諸疾
方
阿膠附子熟乾地黃白芍藥(各二兩)艾葉
(四兩)
右五味同米醋二升一處煮令盡醋用烈火焙燥碾
為細末酒煮麫糊丸如梧桐子大每服五十丸温酒
送下不拘時候
芎藭湯調益榮衛滋養血氣治諸疾血虚羸短氣腹
中疼痛面體少色心忪驚悸虛煩汗出時發寒熱倦
久無力姙娠温和胞絡助氣産後順行餘穢滋生新
血
芎當歸(等分)
右為粗末每服三錢水一盞半入酒少許煎至七分
去滓食前服一方加縮砂
桑黃丸治積煖血海女人諸疾補益
桑黃(半斤)牛膝(酒浸切焙一斤)桃仁(去皮尖雙仁炒研如膏)麥蘖(炒)白
术陳麯(炒)當歸(切焙)大黃(剉炒各半斤)生地黃(十斤絞自然汁)
生薑(十斤絞自然汁)
右搗羅七味為末與桃仁膏同入二汁内拌勻磁器
盛甑内蒸一日取出焙乾搗羅末煉蜜丸如梧桐子
大每服二十丸空腹温酒下漸加至三十丸
治室女月露滯澁心煩恍惚
用鉛白霜研細為散每服一錢温地黃汁一合調下
生乾地黃煎湯調服亦得
治一切疾病
取預知子人每日服二七粒患者服不過二千粒永
瘥
治女子赤白沃止血養精神保血脈益氣嗜飲食利人
口齒去頭中熱風(出本草)
用水靳和醋作虀葅及煮食之並亦得能滋人患鼈
癥不可食
治婦人瘕子藏急痛(出本草)
以七月七日取槐實搗汁同器盛之日煎令可丸
大如鼠屎内竅中三易乃愈
鬼縳藤(出本草)去風血
以鬼藤浸酒服之
治血氣逆心煩滿用羚羊角或水羊角燒為末水服方
寸匕
治婦人十二疾(出本草)以狗隂卵燒灰服之
治血氣(出本草)
取蟕&KR1010;血飲之若無生血取其皮甲名鼈皮煎汁代
之
治婦人血病塞上(出本草)
以白馬蹄燒烟盡取灰末酒服方寸匕日三夜一
治女子胞中餘血不盡欲死者
以清酒和鹿角灰服方寸匕日三夜一甚效
治婦人傷子帶下諸血著臍腹中瘀痛身體黃疸欲死
用乾地黃大黃各四兩杏仁四十枚春酒五升合煮
取三升分三服日三夜一
治腳膝風濕産後少力多疼痛及隂汗(出御藥方)
用燒礬作灰細研末一匙頭沸湯投之淋洗痛處
理中茯苓湯(出試效方)單治婦人六十歲病振寒戰慄(太陽寒水)
(客也)呵欠嚏噴(足少陽溢也)口亡津液(足陽明不足也)心下急痛而
痞(手以隂受寒也故急痛足太隂血滯為痞)身熱近火(熱在皮表寒在骨髓亦有拒寒戰慄)
(也)臍下惡寒(丹田有寒也)渾身黃而白睛黃(寒濕也以餘證之治其寒)
(也)溺黃赤而黑頻數(寒温勝也)自病来身重如山便著牀
枕(至隂濕勝也)其脈診得在右關并尺命門中得弦而急
極細雜之以洪而極緩(弦急為寒加之以細細者寒水雜以寒甚者□勝出黃色)
(也又洪大者心火受制也)左尺按之至骨舉指来實者(壬癸俱旺也)六
脈按之俱空虚(下焦無陽也)先以輕劑去其中焦寒濕兼
退其洪火服理中湯
白术乾薑炙甘草人參茯苓(除寒濕各五錢)
右件為細末每服稱二錢水一盞半煎至一盞冰之
冷寒服之謂之熱因寒用其寒以對足太陽之假熱
也以乾薑之辛熱以瀉其寒也故曰真對真假對假
若不愈當以术附湯冰之令寒以補下焦元氣也
黃耆白术湯(出試效方)治婦人四肢沈重自汗上至頭際頸
而還惡風頭燥熱
黃耆(一兩)白术(半兩)黃蘖(酒製二錢)細辛(二分)川芎(半錢)吴茱萸
(半錢)羌活(二錢)五味子(三錢)人參(半錢)炙甘草(二錢)當歸身(一錢)
(半)柴胡升麻(各一錢)
右件㕮咀每服半兩水二大盞入生薑五片煎至一
盞去滓稍熱服食前腹中不快加炙甘草一錢汗出
不止加黃蘖一錢
療胸脇肢滿者妨於食病至則先聞臊臭出清液先唾
血四肢清目眩時時前後血病名血枯得之年少時
有所大脫血若醉入房中氣竭肝傷故月事衰少不
来治之方(素問云出本草)
以烏鰂魚骨藘如二物并合之丸以雀卵大如小豆
以五丸為後飯飲鮑魚汁以利腸中及傷肝也注云
飯後藥先謂之後飯按古本草烏鰂魚骨藘茹等並
不治血枯然經法用之是攻其所生所起耳
魏志華佗治婦人長病經年世謂為寒熱注病冬月中
佗令坐槽中平旦用冷水汲灌云當滿百始七十灌
冷戰欲死佗令滿數至八十灌熱氣乃蒸出囂高二
三尺滿百灌佗乃使然火温牀厚覆衣良久汗洽出
著粉便愈(出鳳科集驗方)
烏金散(出朱氏集驗方)治婦人諸般發搐
真川墨乃松烟也磨酸醋緩緩啜兩呷即效婦人産
後頭搖目不開服之便住次用豆淋酒一味封過一
宿次日兩服好
治婦人血噤失音衝惡(出本草)
用鑰匙以生薑醋小便煎服弱房人煎湯服亦得
治因血枯皮上膚起面無顔色者皆不足也
以諸血並生飲之
神仙濟隂丹治婦人胎前産後一切積氣血塊血癥
血瘕血暈血虛血悶血壅血崩血淋血靄赤白帶下
月事不調臍腹疼痛腰膝沈重乾嘔惡心不思飲食
五心煩熱四肢倦怠或寒熱嘔吐酸水頭目昏眩遍
身隠痛坐卧不安經絡凝滯榮衛不調氣血虚弱變
成血勞面黃體瘦夢中驚悸虚怯盜汗或産後有失
調理至天隂雨下渾身疼痛常服此藥升降隂陽温
煖血海或子宫久冷或少病三四十丸細嚼炊薑酒
下立愈若室女經脈不行宜服之治腸風食毒下血
不住槐花劉寄奴各等分為細末用米湯空心送下
妙
敗薑青皮陳皮三稜蓬术(各一兩)烏頭(一升)
(已上六味先以米醋煮焙乾為度醋用二升)熟地黃生地黃赤芍
藥當歸白芍藥劉寄奴薑黃肉桂
蒲黃(各半兩)
右為細末醋糊為丸如桐子大每服三十丸空心薑
酒食前送下
治婦人口乾方
用黃龍肝一具燒灰酒下即安瘥
普濟方卷三百二十八
