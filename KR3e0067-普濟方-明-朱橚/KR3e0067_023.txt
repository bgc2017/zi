普濟方卷二十三明周王朱橚撰
脾臟門
脾胃俱虚
夫右手關上脉隂陽俱虚者足太隂與陽明經俱虚也
病苦胃中如空状少氣不足少息四逆寒泄注不已名
曰脾胃俱虚也
方
千金大養脾丸(出和劑方)治脾胃虚弱停寒留飲膈氣噎
塞反胃吐食心胸痞滿脇虚脹胷腹刺痛牽引背膂食
少傷多言微氣短口苦舌澁惡心嘔噦喜唾嚥酸久病
泄痢腸胃俱滑或大病氣不復常飲食無味形容憔悴
酒後多痰並宜服常服養脾壮氣多進飲食
枳殼神麴陳皮(去白)麥蘖(炒)茴香(白薑炮)縮砂(去皮)
肉豆䓻三稜(炮)茯苓(去皮)良薑薏苡仁益智
(去殼)胡椒木香白扁豆丁香白术紅豆
藿香(去梗)山藥苦梗(炒)人參甘草(炙)蓬术(炮)
右等分為末煉蜜丸如彈子大每服一粒細嚼白湯
送下温酒亦可空心食前常服養益脾胃大進飲食
一方名補中養脾治證同前
參附大正氣散治男子婦人虚弱及瘧安後體虚眼
昏暗加净枸杞子揀菊花蕊各半兩常服順氣快脾
進美飲食
附子(一箇炮去皮臍)人參(去蘆)木香(不見火)藿香葉縮
砂仁㯽榔白术白茯苓益智仁草果
仁(煨去殼)丁香(不見火各半兩)陳皮(去白)粉草(炙)香附子(炒去毛)
肉桂(不見火)烏藥(炒黃)枳殼(麩炒去麩)青皮(去白)黃耆(擘開鹽水浸一)
(宿)沉香(不見火)厚朴(薑製各一兩)
右為細末羅過每服二錢水一盞薑三片棗二枚煎
空心服
當歸丸補脾安胃調氣止痛治脾虚寒腰重不舉語
音沉鼓痢風傷痛便痢無度
當歸酸棗仁乾薑(各八分)芎藭熟地黃天
雄(各六兩)地骨皮黃耆(各七兩)大棗(二十枚)吴茱萸(五合)
甘草秦椒葉厚朴秦艽(各四兩)桂心防風
附子白术(各五錢)
右為末蜜丸如桐子大酒服三十丸加至四十丸日
再服
人參補虚湯(出千金方)治脾胃俱虚苦肌寒痛(方見胃附門胃虚冷)
(類)
木香頓散治脾胃虚弱停食不化心腹絞痛腸滑自
痢嘔吐膨脹
木香(不見火)縮砂仁良薑(炒)乾薑(炮)胡椒陳皮
(去白)紅豆(取仁)草果仁甘草(各三錢)白豆䓻仁(二錢)青皮
(去白三錢)
右㕮咀每服三錢水一盞半薑三片棗二枚再以銀
器盛所煎藥於重湯内再煎至八分空心熱服
蓬术煎丸(和劑方)治脾胃虚弱久有傷滯中脘氣痞心
腹膨脹脇下堅硬胷中痞塞噎氣不通嘔吐痰水不
思飲食或心腹刺痛氣刺氣急及療食微酒癖血瘕
氣塊時發疼痛嘔噦酸水面黃肌瘦精神困倦四肢
少力又治婦人血氣不調小腹㽲痛並皆治之
猪胰(一具)京三稜蓬莪术(一味令煮冷透切焙為末各四兩已上二味同)
(猪胰入硇砂熬膏)川棟子(去枝)山藥㯽榔枳殼(去穰)茴香
(炒)附子(炮去皮各二兩)硇砂(五錢)
右件碾細莪术末入猪胰以膏同醋糊為丸如桐子
大每服十五丸生薑湯下婦人淡醋淡湯下不計時
候更量虚實加減常服順氣寬中消積滯化痰飲一
方鹽湯或温酒下
參苓壮脾丸(一名大養脾丸)治脾胃虚弱胷膈飽悶脇肋脹
滿心腹刺痛反胃吐食口苦吞酸胷滿短氣肢體怠
惰面色痿黃及中焦痞不任攻擊臟腑虚寒不受峻
補或病氣衰食不復常禀受怯弱不能飲食及久病
泄痢腸胃虚滑並宜服之
人參白术茯苓(去皮)肉桂(去粗皮不見火)縮砂仁(去皮)乾
薑胡椒麥蘖神麴山藥白扁豆(炒)
右等分為末煉蜜丸如彈子大每服一丸細嚼白湯
下温酒亦可空心食前常服有神養氣和脾補胃進
美飲食(百一選方)
阿膠丸治脾胃怯弱食肉食麵及食生果停滯中焦
不能尅化致脹滿腹疼嘔惡不食或利或秘悉主之
阿魏(酒浸化)官桂(不見火)蓬术(炮)麥蘖(炒)神麯(炒)青皮
(去白)蘿蔔子(炒)白术百草霜(三錢)巴豆(去殼油三七箇)乾薑
(炮一兩)
右為末和勻用簿糊丸如菉豆大每服二十丸不拘
時薑湯送下麵傷用麵湯下生菓傷用麝香湯下
參苓白术散(出和濟方)治脾胃虚弱飲食不進多困少力
中滿痞塞心忪氣喘嘔吐泄瀉及傷寒咳噫此藥中
和不熱久服養氣安神醒脾悅色順正辟邪
蓮肉(去皮)薏苡仁縮砂仁桔梗(炒令身黃色各一斤)白扁
豆(薑汁浸去皮微炒一斤半)白茯苓人參(去蘆)白术山藥(各二斤)
右為細末每服二錢棗湯調下小兒量歲數加減
思食調中丸(醫方集成)治脾胃久弱三焦不調胸膈痞悶
肢體倦怠嘔吐惡心飲食減氣道不勻或吐痰水
陳麯(炒)麥蘖(炒)半夏麯陳皮(去白)烏藥(各一兩)㯽榔
人參(各三分)木香沉香(各五錢)白术(二兩五錢)
右為細末蜜調白麵糊為丸如桐子大每服三十丸
食前温米飲送下
啟脾丸(百一選方)治脾胃虚弱氣不升降中滿痞塞心腹
膨脹腸鳴泄瀉不進飲食
人參白术青皮(湯洗去穰)神麯(炒)麥蘖(炒)陳皮(湯洗)
(去白)縮砂仁厚朴(去粗皮剉薑製一宿炒)乾薑(炮已上各一兩)甘草
(炒一兩五錢)
右為末煉蜜丸如彈子大每服一丸細嚼米飲下食
前服
補脾胃瀉隂火升陽湯(出濟生拔萃方)
羌活(一兩)升麻(八錢)柴胡(一兩)黃耆(一兩)人參(七錢)甘草
(一兩炙)黃芩(一兩)黃連(去鬚酒製五錢炒為末為佐)石膏(少許長長微用過時)
(去之從權)蒼术(一兩去皮泔浸剉碎稱)
右件㕮咀每服稱三錢水二盞煎一盞去滓大温服
早飯後午飯前間日服藥前宜減食宜美食服藥訖
忌語話一二時辰許及酒濕麵大料物之類恐大濕
熱之物服助火邪而愈損元氣也亦忌冷水及寒涼
淡滲之物及諸菓恐陽氣不能生旺也宜温食及薄
滋味以助陽氣大抵此法此藥欲令陽氣升浮耳若
滲泄淡味皆為滋隂之味為大忌也雖然亦有從權
而用如見腎水旺及督任衝脉三脉旺盛則用黃蘖
知母先洗訖火炒製加之若分兩則臨病斟酌不可
久服恐隂氣盛為害也小便赤或澁當利之大便澁
當行之亦從權也得利勿再服此雖立食禁如無可
食之物一切禁之則衞氣失所養矣亦當從權而食
之以滋胃也
升陽益胃湯(出濟生拔萃方)脾胃虚乏怠惰嗜卧四肢不收
時值秋燥令行濕熱少退體重節痛口乾舌乾飲食
無味大便不調小便頻數不嗜食食不消兼見肺病
洒淅惡寒滲滲不樂面色惡而不和乃陽氣不升故
也當升陽益胃
羌活(五錢)柴胡(三錢)獨活(五錢)防風(五錢以其秋旺故以辛温瀉之)人參
(三兩)炙甘草(一兩)半夏(湯洗一兩此一味脉濇者宜用)澤瀉(二錢不淋勿用)黃
耆(二兩)黃連(二兩)橘皮(四錢去瓤)茯苓(三錢小便不利渴者宜用)白芍藥(五錢)
(調和秋旺用人參白术芍藥之類及補肺為脾腎虚則肺最受病故因時而補易為力也)
右㕮咀每服稱三錢生薑五片棗二枚去核水三盞
煎一盞去滓温服早飯後午間服禁忌如前其藥再
加至五錢止服藥後如小便罷而病加增劇是不宜
利小便當少茯苓澤瀉若喜食初一二日不可飽食
恐胃再傷以藥力尚少胃氣不得轉運升發也須薄
滋味之食或美食助其藥力益升浮之氣而滋其胃
氣也慎不可淡食以損藥力而助邪氣之降沉也可
以小益形體使胃與藥得轉運升發慎勿太勞役使
復傷若脾胃得安静尤佳若胃氣稍強少食菓以助
榖藥之力經云五榖為養五菓為助者此也
黃耆人參湯(出濟生拔萃方)脾胃虚必上焦之氣不足遇夏
天氣熱盛損傷元氣怠惰嗜卧四肢不收精神不足
兩脚痿軟遇早晩寒厥日高之後陽氣將旺復熱如
火乃隂陽氣血俱不足故或熱厥而隂虚或寒厥而
氣虚口不知味目中溜火而視物昏>昏>無所見小便
頻數大便難而厥秘胃脘當心而痛兩脇下痛或急
縮臍平故圍如繩束之急或則如刀刺腹難舒伸胷
中閉塞時顯嘔噦或有痰𠻳口沃白沫舌強腰背脾
眼皆痛頭疼時作食不下或食入即飽全不思食自
汗尤甚若隂氣復在皮毛之上皆天熱之熱助本病
也乃庚大腸辛肺金為熱所乘而作當先救元氣理
落庚申之不足
人參(去蘆五錢)炙甘草(二分)白术(五分)橘皮(五分不去白)黃耆(一錢)
(如自汗過時更加一錢)炒麵(三分)五味子(九箇)蒼术(五分無汗或自汗多更加)
(五分)升麻(六分)麥門冬(五分去心)當歸(二分酒浸)黃蘖(酒洗三分)
右㕮咀都作一服水二盞煎至一盞去滓稍熱服食
遠或空心服之忌酒食麵大料物類及過食冷物
如心飽悶加黃連二分或三分如胃脘當心痛减
大寒藥加草豆䓻仁五分如脇下痛或縮急加柴
胡二分或三分如頭痛目中溜火加黃連二分或
三分川芎三分如頭目不清利上壅下熱加蔓荆
子三分藁本二分細辛一分川芎三分生地黃三分
如氣短精神如夢寐之間精神無力加五味子九箇
如大便澁滯隔一二日不見者致食少食不下血少
血中伏火而不得潤加當歸身生地黃各五分桃仁
三枚湯洗去皮尖研令麻子仁泥五分如大便通所
加之藥勿再服如大便又不快利者勿用别藥少
加大黃煨五分不利者非血結秘而不通也是熱則
生風其病人必頭風單血藥不可服加之當服黃
耆人參湯藥只用羌活五錢防風五錢二味㕮咀以
水四錢煎至一盞去滓空心服之其大便必大走也
一服便止如胸中氣滯加青皮薄清香可愛者一
分或二分并去白橘皮倍之去其邪氣此病本元氣
不足惟當補元氣不當瀉之如氣滯太甚或補藥
太過或病心有憂滯欝結之事更加木香二分白豆
䓻仁二分縮砂二分或三分與正藥同煎服如腹
不痛不惡寒者加芍藥五分黃芩二分却减五味子
升陽除濕防風湯(出濟生拔萃方)主治大便秘滯或裏急後
重數至圊而不能便或少白濃或少有血慎勿利之
以舉其陽則隂氣自除矣
蒼术(泔製四兩)防風(二錢)白术(一錢)白茯苓(一錢)白芍藥(一錢)
右㕮咀除蒼术切作片子水一碗半煮至二大盞内
諸藥同煎一大盞去滓稍熱服空心食前
又方(出濟生拔萃方)治脾胃久衰體重肢節疼痛大便塞小
便閉以升陽防風藥治之
羌活獨活柴胡升麻(一錢)防風根截(五分)甘草
根截(五分)
右㕮咀水四中盞煎至一盞去滓稍熱服之即愈
益氣湯(出濟生拔萃方)治白樞判素有脾胃虚損證目痰時
作面目睛俱黃小便或黃或白大便不調飲食減少
氣短氣上怠惰嗜卧四肢不收六月中目疾作以散
肝散下數劑而行疾增劇予謂大黃牽牛雖能除濕
熱而不能經絡下咽不入肝經大黃苦寒重虚其胃
牽牛味辛能瀉氣重虚肺本嗽大作蓋標實不去本
虚愈甚適當暑雨黃證增劇於脾胃肺中瀉外經中
之濕熱
防風(三分)生薑(五分)蒼术(三分)茯苓(二分)澤瀉(三分)升麻(二分)
此藥能走經除濕熱而不守本故不瀉本臓補肺與
脾胃本中氣之虚弱
橘皮(二分)青皮(一分)人參(五分)甘草(生二分)白术(二分)白芍藥(二分)
此藥皆能守本而不走經者不滋經絡中邪守者能
補臓之元氣也
五味子(三分)麥門冬(二分)人參(二分)黃蘖(一分)
此藥去時令浮熱濕蒸
右件剉如麻豆大都作成一服水二盞煎至一盞去
滓稍熱空心服之
製半夏天麻白术湯(出濟生拔萃方)治脾胃證時煩躁胷中
不利大便不通以藥利數行復添吐逆食不能停痰
喘稠粘湧出不止眼黑頭旋惡心煩悶氣短促上喘
無力不欲言心神顛倒目不敢開如在風霧雲中頭
痛如椎身重如山四肢厥冷不得安卧蓋因胃氣已
損復下兩次則重虚其胃而痰厥頭痛作矣宜服此
天麻(五分)人參(五分)白术(一錢)蒼术(五分)橘皮(五分)半夏(一錢半洗)
(七次)黃耆(五分)澤瀉(五分)炒麯(一錢)乾薑(三分)黃蘖(二分)大麵蘖
麯(一錢五分)
右㕮咀每服半兩水二盞煎至一盞去滓大熱服食
前此頭痛苦甚謂之足太隂痰厥頭痛非半夏不能
療眼黑頭旋非天麻不能除黃耆甘温瀉火補元氣
人參甘温瀉火補中益氣二术甘苦温除濕補中益
氣澤瀉茯苓利小便導濕橘皮苦温益氣調中升陽
麴消食蕩胷中滯氣大麥蘖麴寬中助胃氣乾薑辛
熱以滌中寒黃蘖大苦寒酒洗以主冬天少火在泉
發燥也
人參芍藥湯(出濟生拔萃方)治脾胃虚弱氣促憔悴
人參(三分)黃耆(一錢)五味子(五箇)白芍藥(一錢炙)當歸身(三分)
麥門冬(一錢)
右㕮咀水一盞半煎一盞去滓稍熱服之
升陽湯(一名黃耆補胃湯)治一日大便三四次溏而不多有
時泄瀉腹中鳴小便黃
黃耆(三錢一分)甘草(二錢)升麻(六分)柴胡(三分)橘皮(三分)益智仁
(三分)當歸身(三分)紅花(少許)
右㕮咀分作二服每服水二大盞煎至一盞去滓稍
熱服食前
升陽除濕湯(出濟生拔萃方)治脾胃虚弱不思飲食腸鳴腹
痛泄瀉無度小便黃四肢困弱並宜服之
陳皮(三分)升麻柴胡神麴防風(各五分)蒼术(一錢)
甘草(三分)羌活(五分)大麥蘖麵(三分如胃寒臍鳴者加)澤瀉(三錢)益
智(五分)半夏(五分)生薑(三片)棗(三箇同煎至半服之非常腸鳴不用)
右㕮咀作一服水三盞煎至一盞去滓空腹服
益胃湯(出濟生拔萃方)治頭悶勞動則微痛不喜飲食四肢
怠惰燥熱氣短口不知味腸鳴大便微溏黃色身體
昏悶口乾不喜飲食
黃耆(二分)甘草(二分)黃芩(三分)當歸梢(五分)蒼术(一錢五分)陳皮
(五分)升麻(五分)白术(三分)人參(三分)半夏(二分)益智仁(二分)
右㕮咀作一服水一大盞煎一盞去滓稍熱服食前
忌飲食失節生冷硬物酒食麵一方紅花少許名人
參益胃湯
生薑和中湯(出濟生拔萃方)治食不下口乾虚渴四肢困倦
柴胡(二分)藁本(半分)羌活(七分)升麻(三分)蒼术(一錢)黃芩(二錢生用)
酒黃芩(二分)生甘草(二分)炙甘草(二分)橘皮(二分)人參(五分)白
术(五分)葛根(五分)
右㕮咀水二盞生薑五片棗二枚擘開煎一盞去滓
稍熱服之食前
養胃方(醫方集成)治脾胃虚寒嘔逆惡心腹肋脹痛腸鳴
泄瀉或外感寒熱如瘧骨節煩疼並治之不得卧淅
淅惡風灑灑惡寒唇口乾面目虚浮不思飲食
藿香(去梗)厚朴(薑製)半夏(湯洗)茯苓(各一兩)人參(三分)白术(五錢)
甘草(二分炙)草果(五錢)附子(炮)陳皮(各三分去白)
右㕮咀每服四錢以水一盞生薑五片棗子二枚烏
梅半箇煎服之常服温胃消痰下氣除寒疫
草豆䓻丸(出濟生拔萃方)治脾胃虚而心火乘之不能滋榮
上焦元氣遇冬腎與膀胱之寒水旺時子能令母實
致肺金大腸相輔而来尅心乘脾胃此大復其讎也
大勝心不復故皮毛血脉分肉之間元氣已經於外
又大寒大燥二氣并乘之則苦惡風寒耳鳴及腰背
相引胷中而痛鼻息不通不聞香臭額寒腦痛目時
眩不能開腹中微寒水反乘痰唾沃沫食入反出腸
痛及胃痛脇下急縮有時而痛腹不能弩大便多瀉
而少秘下氣不絶或腹鳴此脾胃虚之極也胷中氣
亂心煩不安而為霍亂之漸膈咽不通噎塞極則有
聲喘急閉塞或日陽中煖室中稍緩口吸寒風則復
作四肢厥逆身體沉重不能轉側頭不可以回顧小
便溲而時燥此藥主秋冬寒凉大復氣之藥也
草豆䓻仁(一錢四分麵裹煨熟用仁)吴茱萸(八分湯洗去蘆焙乾)橘皮(八分)
益智仁(八分)白殭蠶(八分)生甘草(六分)熟甘草(六分)青皮(六分)
桃仁(浸洗去皮尖六分)澤瀉(一分小便數加減半)黃耆(八分)半夏(一錢湯洗)
神麯(四分)人參(八分)薑黃(四分)麥蘖麵(一錢五分炒)當歸身(六分)
柴胡(二分或四分詳脇下多少用)
右為細末桃仁另研如泥一處研勻湯浸麵蒸餅為
丸如桐子大每服三五十丸白湯送下斟酌加減
麯术丸(一名椒麯丸)治脾氣久虚不進飲食停飲脇痛腹
脹滿臟腑虚滑止而復痛痼冷傷寒久不愈
神麯白术(五兩)乾薑官桂(辛辣者)吴茱萸(炒紫)川椒
(各三兩)
右為細末薄糊丸如桐子大每服三五十丸生薑湯
下食前空心服有飲加半夏麯二兩癸亥中予作數
劑自服飲食倍進方用米飲下(醫方集成方)
二神丸治脾腎虚弱食不進泄瀉不止
破故紙(四兩炒)肉豆䓻(二兩生)
右為細末用大肥棗為丸四十枚生薑四兩切片同
煮棗爛去薑取棗剥去皮核用肉研為膏入藥和杵
丸如桐子大每服三十丸鹽湯下有人進不得食服
補脾藥皆不效予受此方服之頓然能食此病不可
全作脾虚蓋腎氣怯衰弱真元衰劣自是不能消化
飲食譬鼎釜之中置諸米穀下無火力雖終日米不
熟其何能化嘗記服兔絲子净淘酒浸曝乾日炒數
時以酒下十日外飲噉如湯沃雪亦知此理也
又方以前方内加木香五錢茴香一兩名四神丸
又方以前方内加神麯麥蘖各一兩名四神丸
補脾散治脾泄不止食積不消癥瘕塊結大腸滑泄
臟腑不利腹痛腸鳴
麥蘖(三兩炒)神麯(二兩炒)茴香(炒)草果(逐箇用麵裹煨熟)厚朴
(製)乾薑(炮)陳皮(各一兩)木香(生五錢)甘草(五錢炙)
右為末脾泄瀉訶子湯入鹽調下二錢脾虚腸鳴氣
不和瀉不止炒薑酒調下常服鹽湯點空心食前服
黃耆補中湯
黃耆(一錢)人參(八分)甘草(五錢炙)白术(五錢)蒼术(五錢)陳皮(五錢)
澤瀉(三分)猪苓(三分)茯苓(三分)
右㕮咀用水二鐘煎至七分去滓大温服下
和中丸(御藥院方)治脾胃怯弱隂陽不和三焦氣澁心腹
痞悶嘔逆痰甚頭目不清困倦少力飲食減少肌體
憔悴肢節煩疼常服中和順氣升降隂陽消痰止嘔
長肌起困進美飲食
藿香葉(去土)人參陳皮(用巴豆二錢五分炒焦不用巴豆各一兩)丁香
(五錢)白术白茯苓(去皮)半夏(湯洗生薑汁浸各二兩)
右為細末水煮麵糊為丸如桐子大每服五十丸食
前煎生薑湯下方用生薑自然汁打糊為丸食後米
飲湯下
燒胃丸(一名八味厚朴丸)治脾胃虚冷疼痛泄瀉(方見本門脾胃虚冷水榖)
(不化類)
八味理中丸(百一選方)治脾胃虚弱胸膈痞脹腹滿時痛
身重四肢不舉嘔吐痰水腸鳴泄瀉飲食不化
白术(四兩)川薑縮砂仁麥蘖(各二兩)人參神麯
白茯苓(各一兩)甘草(各一兩五錢)
右為細末煉蜜丸每服分作十丸薑湯空心嚼下或
加半夏麯一兩入鹽點服亦得名八味理中丸養生
要藥緩急便得箧中常貯不可無之其丸者得蜜而
潤入脾為快温補為宜若以蕩滌寒邪袪逐冷積則
湯為健且免蜜之殢脾也
治腹脹善噫食則欲嘔泄澼溏下口乾四肢重好怒不
欲聞人聲忘誤喉痺補之(出千金方)
黃連(一兩)禹餘糧(二兩)白术乾薑(各三兩)大麻子(五兩)桑
白皮(八兩)大棗(二十枚)
右㕮咀以水一斗煮取三升分四服
蘇橘丸
人參(一兩五錢)橘紅(一兩)砂仁(一兩)紫蘇葉(二兩五錢)乾生薑(七錢)
甘草(七錢五分)茯苓(一兩五錢)
右為細末煉蜜為丸每兩分五丸細嚼熱水下一丸
治中湯(出和劑方)治脾胃不和飲食減少短氣虚羸而復
嘔逆霍亂吐瀉胸脾心痛逆氣短氣中滿虚膈塞不
通或大病瘥後胸中有寒時加咳嗽並宜服之又治
大隂傷寒手足温自利不渴腹滿時痛咽乾其脉尺
寸俱沉細
人參(去蘆)甘草(炒)乾薑(炮)白术(剉)青皮(炒)陳皮(洗去白各)
(二兩)
右為細末每服三錢水一盞半煎至中盞去滓稍熱
入鹽點服空心或霍亂氣未禁熱藥者尤宜服之一
方若胃脘有寒痰浮於上嘔吐不已者半夏等分丁
香減半名丁香温中湯
木香消榖丸(御藥院方)治脾胃俱虚不能消化水榖胷膈
痞悶腸脇時脹連年累月食減嗜卧口苦無味虚羸
少氣又治胸中有寒飲食不下翻胃惡心霍亂嘔吐
及病後心虚不勝榖氣或因病氣衰食不復常並宜
服之
木香(五錢)青皮(洗净焙乾)陳皮(洗淨焙乾各四兩)桂(去粗皮)乾薑(炮各)
(二兩)牽牛(八兩半生半熟)
右為細末水煮麵糊為丸如小豆大每服五十丸加
至七十丸米飲日進二服不拘時候
加減思食丸(御藥院方)治脾胃俱虚不消化水榖胸膈痞
悶腹脇時脹連年累月食減嗜卧口苦無味虚羸少
氣又治胸中有寒飲食不下反胃翻心霍亂嘔吐及
病後心虚不勝榖氣或因病氣衰食不復常並宜服
之
神麯(炒黃)大麥蘖(各五錢炒黃)烏梅(四兩)乾木瓜(五錢切)白茯
苓(去皮)揀甘草(細剉炒各二兩五錢)
右為細末煉蜜為丸如櫻桃大每服一丸細嚼白湯
下不拘時候如渴時含化一丸生津液進飲食
治脾胃虚熱
猪皮陳橘皮紅生薑人參䓤白
右切擘之合陳米水煮如羹去橘皮空腹服之
消食丸(和劑方)治脾胃俱虚不能消化水榖胸膈痞悶
腹脇膨脹連年累月食減嗜卧口苦無味虚羸少力
又治胸中有寒飲食不下反胃翻心霍亂嘔吐及病
後心虚不勝榖氣或因病氣衰食不復常並宜服之
烏梅(去核焙乾)乾薑(各四兩炮)小麥蘖(三兩炒黃)神麯(六兩二錢搗末炒)
右為末蜜和為丸如桐子大每服十五丸加至二十
丸米飲下日進二服不計時一方不用蜜以蒸粟米
飯為丸
四炒丸(瑞竹堂方)治脾胃虚弱脾土不能化痰成窠斗停
於胸臆飲食既少復遲當以實脾土痰下氣順
肉豆䓻(一兩用鹽酒浸破故紙同炒乾燥不用故紙)山藥(一兩酒浸北五味子同炒)
(五味子乾燥不用五味子)厚朴(二兩去粗皮靑鹽一兩同炒青鹽以出煙為度不用鹽)大
半夏(一兩每箇切二塊木猪苓亦作片水浸炒燥不用猪苓)
右為細末酒糊丸如梧桐子大辰砂一分沉香一分
作二次上為衣隂乾每服五七十丸空心鹽湯下或
米湯鹽酒湯下
藿香安胃散(出衛生寳鑑)治脾胃虚弱不進飲食嘔吐不
待腐熟
藿香丁香人參(各二錢五分)陳皮(五錢)
右為細末每服二錢水一盞半薑三片煎至七分去
滓冷服食前
白术六乙湯(出和劑方)治脾胃不和心腹痞悶脇肋䐜脹
口苦無味嘔噦惡心不思飲食面色痿黃腸虚自痢
肌體瘦弱膈氣翻胃
白术(去蘆六兩)甘草(一兩炙)
右為細末每服二錢水一盞煎至八分空心食前服
或沸湯點服育神温胃逐濕消痰不以四時並宜服之
蓽澄茄丸(出濟生方)治脾胃虚弱胸膈不快不進飲食
用蓽澄茄不拘多少為細末薑汁煮神麯末糊為丸
如桐子大每服七十丸食後淡生薑湯下
治脾胃氣虚食即汗出
用猪肝一觔薄片於瓦上曝令熟乾搗篩為末煮白
粥布絞取汁和衆手丸如梧桐子大空心米飲五十
丸日五服又主脾胃氣冷吃食嘔逆下赤白痢如麵
糊
一方治心腹虚膨手足厥冷或飲過苦澁涼劑晨朝
未食先嘔或聞食即吐不思飲思此乃脾胃虚弱
用山藥一味剉如小豆大一半銀石器内炒熟一半
生用為末米飲調下自獲其功
八味湯(出醫方集成)治脾胃虚寒氣不升降心腹刺痛臟
腑虚滑
吴茱萸(湯洗七次)乾薑(各二兩炮)陳皮木香(去皮)肉桂丁
香人參(去蘆)當歸(各一兩洗焙)
右㕮咀每服四錢水一盞煎至七分温服不拘時
厚朴湯(出濟生拔萃方)治脾胃虚心腹滿及秋冬客寒犯胃
時作疼痛
厚朴(一兩薑製)橘皮(一兩去白)甘草(炙)乾薑(各五兩)茯苓(一兩去皮)
右粗散每服五錢水二盞生薑三片煎至一盞去滓
温服食前忌一切生冷之物戊火已衰不能運化又
加客寒聚為滿痛散以辛熱佐以苦平甘温以淡泄
之持扶胃氣以期平也
白术散(出宣論)治傷寒下後餘熱以藥下之太過胃中
虚熱飲水無力也當生胃中津液多服此
人參白术木香白茯苓甘草(剉炙)藿香葉
(各一兩)乾葛(二兩剉)
右為末每服三錢至五錢水一盞煎至五分温服如
飲者多煎與之無時也如能食而渴白虎湯加人參
以服之一方用乾薑
和中丸治腹寒若脾胃虚弱宜服補胃進食
橘紅(一錢)人參(一錢)乾木瓜(二錢)乾生薑(一錢)炙甘草(三錢)
右為末蒸餅為丸如桐子大每服三五十丸温水送
下食前
朴附丸治脾胃久虚腸滑泄臍腹絞痛腸鳴洩瀉肢
體無力此藥補益
厚朴(五兩去粗皮剉散塊)附子(一兩剉大塊去皮臍)生薑(不去皮淨洗切片子)
青州棗一百箇先將四味用水五升一處煮候水盡
揀出棗子外將其餘三味焙乾與後藥同為末
人參(一兩)乾薑(一兩炮去皮)訶子(一兩炮)肉豆䓻(一兩)
右七味為末將棗去皮核和藥為丸如梧桐子大每
服三十丸早晩食前用陳米飲下
法製薑附丸治脾胃虚弱
香附子(炒去皮毛秤一斤米泔水浸秋冬三日春夏一日疾滤出新水洗浸入銀器中水三)
(碗令香附子上有水寸餘次取大蒜二十頭去皮膜取仁鋪在香附子上慢火煮候蒜如糊即用銀)
(匙不住手攪二三百轉以蒜不見而汁乾為度取出候冷每香附子一箇横切作四五叚慢火焙乾)
(冷入後藥)
神麯(六兩炒黃)乾薑(四兩炒)蓽撥丁香胡椒縮砂
仁(各二兩炒)
右為極細末湯浸一宿蒸餅為丸如梧桐子大每服
五十丸沸湯亦可下不拘時候浸蒸餅待湯以入蒸
餅子稍冷用新布裹包裂去水方可用藥如攪難丸
少入麵糊為丸不妨更加淨陳皮二兩用鹽水浸焙
乾尤妙如寒多加附子二兩桂一兩周馬帥之祖承
奉因靖康初自泗州逃難山陽夜行墜古塜中已先
有人在矣至晩各散出於塜外得幅紙裹太平錢八
十四文紙上有此藥方云江南土下人弱疾當作於
脾外脾元壮實則欲啖美健自然無病壮脾有藥曰
法製薑附丸先祖甫弛擔即合此藥無日不服一生
無病夀八十四祖母安人服之夀九十六母永國夫
人服之夀九十八婆婦僕老皆飲食不減壯年甚妙
麴蘖湯(出十便良方)治脾胃虚弱中脘不健飲食遲化
麥蘖(一斤)神麴(四兩)半夏(一兩)甘草茯苓(二兩)陳皮(二兩)生
薑(一斤)鹽(半斤炒)
右為細末乾淨以瓶盛三五日令氣味調和方用沸
湯點服不拘時此方妙處全在陳皮製令渾無藥味
方可
辟寒湯(出十便良方)治脾胃弱嘔逆惡心腹脇脹痛
茴香(三兩)高良薑(二兩)丁香(一分)甘草(二兩剉)白鹽(三兩同甘草炒)
胡椒(五錢)
右為細末每服一錢沸湯點服不拘時候
六君子湯(出朱集驗方)治脾胃虚弱生風多困
人參白术茯苓甘草半夏麴沒石子
右等分為末水七分盞入冬瓜子少許同煎
膠飴丸(出十便良方)治脾胃虚弱飲食減少易傷難化無
力肌瘦
乾薑(為細末)
右以白餳剉如櫻桃大以新水浴過入鐡銚子灰火
中煨令鎔和薑末如桐子大每服三十粒空心米飲
下
水沃雪湯(出十便良方)治脾胃虚腹脹減食甚者成水氣
作水治則愈
附子(四兩去皮臍切作片子小豆四升水一斗煮令收汁揀出附子末之)
右以生薑自然汁煮糊為丸如梧桐子大每服三五
十丸陳皮湯下
團參散(出衛生寳方)治脾胃虚弱冷氣作痛婦人心痛
白术(切焙)縮砂(去殼)官桂(不見火)高良薑(沸湯炮三次切焙以上各二兩)
人參(一兩)甘草(四兩炙)草果(去皮)訶子(炮槌取肉去核)舶上茴香
(炒)桔梗(切細麵炒各一兩)神麯(一兩五錢)陳橘皮(四兩去穰)
右為細末每服一錢鹽少許烏梅一箇沸湯點服
甦脾散(出衛生寳鑑方)治脾胃虚弱冷食所傷胸膈不快
良薑(三錢)縮砂(一兩去殼)陳皮(八錢去生白)白术(五錢)甘草(一兩)草
菓(五錢去殼)
右為細末每服二錢鹽湯點服如加棗薑煎亦佳
進食丸(出衛生寳鑑方)治脾胃久虚飲食減少腸滑或痢肢
體乏力精神痿劣並宜服之
肉豆䓻仁(一分)厚朴(五錢去粗皮)丁香(一分)木香(一分)蓽澄茄
(一分)良薑(五錢微炒)五味子(一分)生薑(三兩去皮切作小塊子)
右件以前藥味碾為粗末入切生薑同再拌碾或杵
成膏取出入密器内淹一宿次日取出焙乾碾為細
末煮粟稠粥為丸如梧桐子大每服三五十丸煎生
薑橘皮湯或米飲下早晚食前服之日進三服
草菓厚朴丸(出衛生寳鑑方)治脾胃虛弱全不思飲食腹痛
滑洩腸胃怯薄關節不通此藥去濕厚腸胃固元臟
大進飲食充肌膚去酒毒
厚朴(二兩五錢去粗皮洗切水煮數十沸曝乾杵細以薑等分研細拌和淹兩宿焙乾)陳
皮(一兩浸一日乾稱不去白)乾薑(五錢炮)草菓仁(二兩紙裹水浸炮令香熟去皮)
(稱)白术(五錢洗剉麩炒)訶黎勒(一兩紙裹水濕煨乾取肉稱)桂(五錢去粗皮每)
(一兩取五錢淨)縮砂仁(一兩去殼湯炮洗淨去膜稱)
右為細末水煮麵糊為丸如梧桐子大每服五六十
丸空心食前白湯下
整脾丸(出衛生寳鑑方)治脾氣虚四肢倦怠面色痿黃飲食
減少服之補氣益脾元實臟腑長肌肉駐顔色令百
病不生
陳皮(四兩去穣别為末)白麵(一兩五錢)青鹽(四兩)南木香(一兩不見火)
益智肉(一兩)青皮(一兩去白焙乾稱)京三稜(一兩炮)蓬莪术(一兩)
(炮)粉草(一兩)茴香(一兩揀去枝梗)
右件先將青鹽細研同陳橘皮末以水調作稀糊慢
火上煎攪數次入白麵熬成膏和前件藥搗千下丸
如桐子大每服三四十丸食前鹽湯温煖酒米飲任
吞下
胃風湯(出衛生寳鑑方)治脾胃久冷心腹脹滿腹痛腸鳴不
思飲食
川芎(一兩)白术(一兩)人參(五錢)白茯苓(五錢)五味子(一兩)訶子
(三箇濕紙裹煨)訶黎勒(三箇同前法)㯽榔(二箇)官桂(五錢去皮)川乾薑
(五錢油塗炙)陳皮(一兩去白)薏苡仁(一兩微炒)神麯(五錢)麥蘖(五錢)甘
草(五錢炙)附子(一箇去皮炮製去尖切作片)
右為細末每服二錢水一盞棗子一箇煎七分温服
厚朴温中湯(出衛生寳鑑方)治脾胃虚寒心腹脹滿及秋冬
客寒犯胃時作痛
厚朴(一兩薑製)陳皮(一兩去白)炙甘草(五錢)乾薑(七錢炮)草豆䓻
仁(五錢)茯苓(五錢去皮)木香(五錢)
戊火已衰不能運化又加客寒聚為滿痛散以辛熱
佐以苦甘以淡泄之氣和胃和痛自止矣
右為細末每服五錢水二盞薑三片煎至一盞去滓
温服食前忌一切生冷之物
白茯苓陳皮湯(一名緩中丸)治脾胃虛弱六脉俱絃而指
下虚食少而渴不止心痞腹中或痛或窄狭如繩束
之急小便不利大便不調精神短少此藥專治大渴
不止腹中窄狭而食減少神效(出濟生拔萃方)
白茯苓陳皮乾薑人參(各一兩)
如脉絃腹中急甚加甘草三錢炙秋減薑一半
右為末煉蜜為丸如彈子大每服一丸白湯空心下
茱萸丸(出朱氏集驗)治脾胃虛冷嘔逆醋心脹悶不快大效
吴茱萸(揀淨三兩酒洗焙)黑附子(五錢炮製去臍)官桂(二兩)蓽撥(一兩)
胡椒(一兩)蓽澄茄(一兩)厚朴(一兩蕃製)乾薑(一兩炮)
右八件杵為細末煉蜜丸如桐子大每服二十丸食
前温米飲下一日三服甚效
正脾散(出十便良方)治大病之後脾氣虚弱中滿腹脹四
肢虚浮状若水氣此藥主之
蓬莪术香附子茴香陳橘皮甘草
右等分為細末每服二錢煎燈心木瓜湯調下
白豆䓻丸(出朱氏集驗方)補脾胃虚弱飽則心間虚滿
白豆䓻(炒)縮砂仁(炒)人參白术茯苓(去皮)丁香
白薑(炮)粉草麥蘖(各一兩炒)良薑(五錢)
右為末煉蜜丸如彈子大每服三十丸食前人參棗
湯調下
烏雞煎丸(出朱氏集驗方)補脾胃虚弱
大附子(炮去皮臍)川當歸(各一兩)紅椒(五錢)白茯苓(七錢)
右為細末用烏鷄一隻米醋爛蒸合末為丸如桐子
大每服五六十丸空心鹽湯温酒化下
參术湯(出蘭室神藏方)治脾胃虚弱元氣不能縈於心肺四
肢沉重
黃耆(一錢)人參(五分)炙甘草(一錢)升麻柴胡(各三分)酒黃
栢(二分)橘皮青皮(各五分)麴末(七分)蒼术(一錢)當歸(二錢)
右㕮咀都作一服水二大盞煎法如常
益智和中丸季秋合
益智仁(一錢二分)黃耆人參(各五錢)炙甘草(二錢五分)麥門
冬麴末當歸身乾生薑橘皮(各五錢)草豆
䓻仁(四錢)縮砂仁(七分)桂花紅花(一錢五分)麥蘖(二錢五分)黃
連(一錢)生地黃(一錢)薑黃(二分)木香(二分)
右為極細末湯浸蒸餅為丸每服二三十丸温水送
下細嚼亦可
煮猪肚散暖脾胃治虚冷補臓進飲食生精血
附子(炮去皮臍)乾薑(炮)陳橘皮(去白)甘草(炙)肉桂(去粗皮)肉
蓯蓉(酒浸炙)縮砂仁茴香(炒)肉豆䓻(麵裹煨)高良薑
蓽澄茄(各一兩)
右件為細末每藥五錢用猪肚一枚去脂水洗三五
度入藥在内更以葱白一莖鹽二錢同入猪肚内以
線繫定用淡漿水煮令爛為度切作片子任意食之
食前
脾胃虚冷水榖不化
夫損其脾者調其飲食適其寒温臟腑充實脾胃和平
則能推化水榖而無滯若飲食不節寒温失宜致脾胃
氣弱冷氣乘之則不能腐化水榖而四肢身體無所禀
養令人噫氣生熱腫脹膨悶壮熱增寒頭疼如瘧也
方
礞石丸治脾胃虚寒宿食不化攻脇痛磨氣塊取虚
積宜服
礞石(研)乾薑(炮)蓬莪荗(煨剉)猪牙皂角(炮剉為末)芫花(醋炒)
(焦)桂(去粗皮)大黃(蒸熟剉搗碎末)京三稜(炮剉搗末)硇砂木香
肉豆䓻(各一兩去殼)青皮(湯浸去白焙)墨(燒過)白豆䓻(去皮)㯽榔
(各五錢剉)丁香訶黎勒皮胡椒(各一分)巴豆(一兩五錢去皮)
(心研出油)
右除大黃京三稜并研藥外搗羅為末用醋三升飛
硇砂於銀器内慢火熬三十沸次入巴豆又熬十數
沸又入京三稜又熬五七沸次入白麵二兩無灰酒
半升又熬二十沸次入大黃末又熬五七沸下諸末
藥用柳枝攪成膏硬輭得所候冷入臼搗一千杵為
丸三等或如菉豆大或如麻子或如黃米每服五丸
或七丸生薑湯下量臓腑虚實加減婦人心痛醋湯下
丁香丸治脾胃虚寒宿食不消
丁香硇砂木香桂(去粗皮)乾漆(炒烟出)附子(炮製)
(去皮臍)蓬莪荗(煨剉)乳香(研)京三稜(煨剉)墨大黃(剉炒搗末)
巴豆霜(先稱了取霜)芫花(醋炒焦)沒藥(研)乾薑猪牙皂
莢(去皮子炙)青橘皮(湯浸去白焙)
右除硇砂大黃巴豆霜乳香沒藥外搗羅為末以鹽
醋一升化硇砂去滓入銀器中慢火煎之次下巴豆
霜勻兩食久次下大黃末熬成膏拌諸藥更入醋煮
麵糊和搗一千杵如麻子大每服三丸至五丸温酒
或熱水下得微利佳更量人虚實加減
乳香煎丸治脾胃虚寒心腹痞滿宿食不消
乳香沒藥丹砂木香沉香蓬莪荗(剉煨)
枳殼(去穣麩炒)㯽榔烏頭(各二兩炮製去皮臍)硇砂(别研水飛)狼毒
(剉醋炒)乾漆(各一兩五錢炒烟出)阿魏(一分醋化去砂石麵和作餅炙)楝實(四兩)
(取子搗末)芫花(五錢醋炒焦)青橘皮(三分湯浸去白炒)
右除搗羅外將乳香沒藥丹砂别研與楝實末同入
銀器内釅醋一升慢火熬成膏都入諸藥拌勻丸菉
豆大每服十五丸臨卧温水下
五香丸治宿食不消腹脹膨悶
丁香木香沉香安息香乳香硇砂
丹砂(研)肉豆䓻(去殼)桂(去粗皮)京三稜(煨剉)當歸(切焙)陳橘
皮(湯洗去白焙)㯽榔(剉)蓽澄茄(各一分)附子(五錢炮製去皮臍)巴
豆(十粒去皮心研出油)
右先將安息香乳香硇砂三味細研用少酒浸良久
餘十一味搗羅為末將丹砂巴豆與前三味通研令
勻酒煮糊為丸如麻子大每服五丸至七丸熱水下
薑湯亦可
蓽澄茄散(出聖惠方)治脾胃虚冷食即欲嘔心腹脹悶水
榖不消四肢無力
蓽澄茄(五錢)木香(五錢)肉豆䓻(五錢去皮)白术(五錢)㯽榔(五錢)草
豆䓻(五錢去皮)訶黎勒皮(五錢)肉豆䓻(五錢去殼)白茯苓(五錢)乾
薑(五錢炮製)桂心(三分)枳殼(五錢麩炒微黃去穰)丁香(五錢)陳橘皮(五錢)
(湯浸去白炒)甘草(五錢炙微剉)厚朴(一兩剉去粗皮塗生薑汁炙令香熟)
右件藥搗羅為末每服三錢以水一盞入生薑半分
棗三枚煎至六分去滓食前熱服
沉香煎丸治飲食不消噫氣生熱面黃生熱腑臓不
調
沉香丁香木香胡椒沒藥丹砂(别研水飛)
高良薑㯽榔(麵裹煨熟去麵)硇砂(别研水飛用石器慢火熬乾)青橘
皮(湯浸去白)石硫黃(各一兩别研水飛)阿魏(醋浸去砂石麵和作餅炙)縮砂
(去皮)吴茱萸(陳者湯洗沸沉者各五錢炒)巴豆(二錢五分去皮心莫出油)
右除沒藥外搗羅為末與研藥和勻煉蜜丸如菉豆
大用瓷盒貯封每服二丸食前臨卧温生薑橘皮湯
下更量虚實大小加減
青木香丸治脾胃風勞冷氣
木香(一兩五錢)厚朴(去粗皮生薑炙二兩五錢)人參芎藭附子
(炮裂去皮臍)羌活(去蘆頭)桂(去粗皮)白术枳殼(去穣炒)㯽榔
(剉)甘草(炙剉)陳橘皮(湯浸去白炒)吴茱萸(各一兩湯浸焙乾炒)黃耆
(剉)熟地黃(各二兩焙)
右為末煉蜜為丸如桐子大空心温酒下二十丸
温脾丸治脾胃氣弱大腹冷則下痢小腹熱則小便
難奔響腹滿喘氣虚乏乾嘔不得食温中消糓療脾
氣
法麴(熬)吴茱萸小麥蘖(各五合炒熬)枳實(三枚炙)桂心
厚朴當歸茯苓(各三兩)細辛乾薑麥門冬
(去心)人參桔梗附子(各二兩炮)甘草(三兩炙)
右搗篩蜜和丸如桐子大空心飲服七丸日三服亦
可加大黃二兩忌海藻菘菜猪肉冷水生葱生菜酢物
人參柴胡湯治脾胃不調宿食留滯腹脹發熱嘔逆
酸水日漸羸瘦
柴胡(去苖)人參白术赤茯苓(去黑皮)桔梗(炒)陳橘
皮(去白焙)五味子當歸(切焙)細辛(去苗葉)大黃(各一兩剉炒)
半夏(一兩湯洗七次去滑炒乾)厚朴(三兩五錢去粗皮生薑汁炙黃熟)桂(去粗皮)
黃耆(各一兩五錢剉)
右粗篩每服四錢水一盞入生薑一片棗子一枚擘
破煎取七分去滓空心頓服日晩再服
金液丸治脾胃虛寒宿食不消心腹刺痛不思飲食
京三稜(煨剉)蓬莪荗(各二兩五錢煨剉)丁香皮(剉)青橘皮
陳橘皮(各湯浸去白焙)白术(各二兩)桂(一兩去粗皮)丁香甘草
(各五錢炙)硇砂(三錢别研水飛)牽牛子(三兩炒黑搗末)巴豆(四錢去皮心膜研出)
(油存性)
右為末醋煮麵糊為丸如菉豆大每服七丸至九丸
食後米飲茶酒熱水任下
薰陸香丸治脾胃虚宿食不消脇肋脹滿胸膈不利
心腹刺痛不思飲食
薰陸香(研)沉香人參桂(去粗皮)白术白豆䓻
(各五錢去皮)木香丁香赤茯苓(去黑皮)莎草根(去毛)甘
草(各三兩炙)丹砂(另研)安息香(各一兩别研)
右搗研一十二味以安息香入蜜同煉丸鷄頭子大
每服一丸細嚼空心生薑湯或陳橘皮湯下
附子黃耆草菓飲(出百一選方)治翻胃不進飲食
白术官桂(去蘆)附子(炮去皮臍)白芍藥草菓(煨去皮)良
薑黃耆(去蘆微炒)厚朴(削去粗皮薑製一宿)白茯苓(各一兩)白豆
䓻仁檀香(各五錢)甘草(三錢炙)半夏(三分湯洗七次)
右㕮咀每服四錢水一盞半薑五片棗一箇煎七分
不拘時
大厚朴丸治脾胃虚冷食即脹滿水榖不化
厚朴(去粗皮用生薑汁炙焦)白术(各一兩)陳麯(炒)陳橘皮(各三分湯)
(浸去白焙乾)麥蘖(炒)人參沉香(剉)木香丁香甘
草(各五錢炙)縮砂仁草豆䓻(去皮)㯽榔(各一分剉)
右為末煉蜜丸如櫻桃大每服一丸細嚼橘皮湯下
空心食前服
建中湯(出和劑方)治脾胃不和中脘氣滯宿寒留飲停滯
不消心腹刺痛脇肋膨脹嘔吐痰逆噫氣吞酸腸鳴
瀉痢水榖不化肢體倦怠不思飲食
青州棗厚朴(各一斤薑汁製)乾薑(炮)半夏(湯洗去滑)甘草(各五)
(兩)陳皮(八兩去白已上六味用水三斗煮令水盡炮乾)草豆䓻(去皮)人參
藿香訶子(炮取皮)白茯苓(各一而去皮)白术(一兩)
右粗末每服二錢水一盞生薑三片煎六分去滓温
服食前
丁香煮散(出百一選方)治脾胃傷中脘痞滯胃口宿寒留
飲停痰氣積不散心腹大痛脇肋膨脹泄痢水榖嘔
逆惡心不渴上虚飲食不下肢體瘦怠自汗不止陽
氣暴脫及翻吐咳𠻳中滿臓腑虚滑久新沉寒痼冷
丁香(不見火)川薑(炮)甘草(炙)附子(炮去皮臍一作川烏)陳皮(去白焙)
益智仁(去皮)良薑(炮去蘆)紅豆青皮(去白焙各一兩)胡椒(五錢)
右為細末每服三錢水一盞半生薑三片入鹽少許
煎七分去滓帶熱空心食前服滓再煎病退即止一
方無紅豆
温脾丸治宿寒脾胃中冷心腹脹滿食不消化
大黃(二兩)麥蘖(熬)乾薑(各三兩)厚朴(炙)附子(炮)當歸
甘草(炙)桂心人參枳殼(各一兩炙)
右搗篩蜜和丸如桐子大每服十五丸三日增至二
十丸亦可食已服無當歸者用芎藭一兩代之忌猪
肉冷水海藻菘菜生葱等物
煨薑丸(出御藥院方)治脾胃虚冷飲食不消嘔噦氣逆心
腹疰悶腹脹刺痛積滯寒飲膈氣酒病惡心虚煩不
入粥食
木香附子(炮去皮臍)硇砂(好明者)桂(各一兩去粗皮)舶上茴香
蓽澄茄青皮(去白)陳皮(去白)沉香丁香(各五錢)㯽榔
(如更加雞舌香並各等分用雞舌香即母丁香)
右件為細末好酒煮稀糊為丸小彈子大每兩作十
六丸用生薑一塊切作兩處各剜取成坑子安藥在
内以濕紙裹於慢火煨令紙焦為度取出和薑細嚼
温酒或鹽湯下空心食前服
丁香散(出聖惠方)治脾胃氣虚積有冷氣食不消化面色
痿黃四肢無力或時吐逆
丁香(五錢)人參(三分去蘆頭)甘草(二分炙微赤剉)半夏(五錢湯洗七遍去滑)
柴胡(三分去苗)陳橘皮(三分湯洗去白穰焙)乾木瓜(一兩)厚朴(二兩去粗)
(皮塗薑汁炙令香熟)白豆䓻(三分去皮)訶黎勒(一兩煨用皮)高良薑(三分)
(剉)附子(一兩炮製去皮臍)
右件藥搗粗羅為末每服三錢以水一中盞入生薑
半分棗三枚煎至六分去滓稍熱服不計時候忌生
冷油膩濕麵飴糖
温中良薑丸(出仁存方)温脾胃順三焦治寒痰聚結氣壅
不通食即輙吐咽膈噎悶兩脇㽲刺嘔逆噦吐噫醋
惡心中滿短氣噎聞食臭及療留飲腸鳴濕瀉冷瀉
注下不止常服健脾胃美飲食辟寒邪養正氣
高良薑(四斤炒)乾薑(炮)白术(各二斤四兩)肉桂(二十八兩去粗皮)
甘草(一斤)
右為細末煉蜜為丸每兩作一十二丸每服一丸細
嚼生薑橘皮湯米飲亦可空心食前
勝金丸(出王氏博濟方)治脾胃虚寒宿食不消化積滯消酒
食及治一切氣不和女人血氣腫
芫花(醋煮炒焦)甘遂(炒)大戟蓬莪荗(煨剉)京三稜(煨剉)牽
牛子(炒)乾漆(炒烟出)青橘皮(湯浸去白焙)巴豆(各半兩去皮心)硇
砂(研)膽&KR0552;(各一分研)
右除硇砂膽&KR0552;外用好酒一升生薑半斤搗碎同浸
一宿取出去生薑將十味控乾焙搗為末以醋化硇
砂并膽&KR0552;煮麵糊為丸如豌豆大每服三丸茶酒任
下婦人心氣痛醋湯下水氣及氣腫并痢疾生薑酒
下一切氣不和生薑湯下
薑合丸(出和劑方)治男子婦人虚氣血弱久積隂冷留滯
不化結聚成形心腹膨脹刺利成陣上連胸脇或脾
胃久虚内傷冷物泄瀉不止腹痛腸鳴或久痢純白
時下青白腸滑不禁又治胃脘停痰嘔吐吞酸痞塞
不通不思飲食身體沉重面色痿黃或久患心脾痛
服之永遠除根
丁香(不見火)木香(不見火)人參(各一兩)白术(焙)青皮(去白)陳
皮(各二兩去白)厚朴(去粗皮薑汁炙)附子(二兩五錢炮去皮臍)肉豆䓻(各二)
(兩炮)乾薑(三兩炮)硇砂(八錢研)
右為細末薑汁煮麵糊為丸每一兩作二十丸每服
一丸用老薑一塊如拇指頭大切開作合子安藥於
内用濕紙裹慢火煨一頓飯久取出去紙和薑細嚼
白湯送下孕婦不得服小兒一粒分四服老人小兒
内有傷積服之無不神效此藥不損臓腑
壮脾丸(出醫方大成)治脾胃虚寒飲食不進心腹脹滿四
肢無力吐逆食不消或手足浮腫臓腑溏泄
豶猪肚(一枚淨洗用造酒大麴四兩同剉厚朴二兩茴香一兩入在肚内以線縫定外用葱)
(椒酒煮爛取大麴茴香厚朴焙乾和後藥用)
肉豆䓻(麵裹煨)禹餘糧(煆研極細)縮砂仁麥蘖(炒)神麴
(剉炒)橘紅附子(炮去皮臍)白术(各一兩)木香(不見火)丁香(各五)
(錢)
右為極細末用猪肚杵和千百丸如梧桐子大每服
五十丸用米飲下不拘時候
人參散(出聖惠方)治脾胃虚冷食不消化腹脇氣脹不思
飲食四肢無力
人參(一兩去蘆頭)神麴(一兩微炒令黃)白术(三分)附子(一兩炮製去皮臍)
吴茱萸(五錢湯洗七次焙乾微炒)厚朴(一兩五錢去粗皮塗生薑汁炙令香熟)麥
蘖(一兩微炒黃)乾薑(五錢炮製)甘草(一分炙微赤剉)草豆䓻(一兩去皮)陳
橘皮(一兩五錢湯浸去白焙)
右件藥搗篩為散每服三錢以水一中盞入棗三枚
煎至六分去滓不計時候稍熱服
白术散(出聖惠方)治脾胃虚冷水榖不化腹脇脹滿或時
寒極四肢逆冷
白术(一兩)吴茱萸(三分湯洗七遍焙乾微炒)訶黎勒(一兩煨用皮)人參
(五錢去蘆頭)桔梗(五錢去蘆頭)桂心(三分)附子(一兩炮製去皮臍)乾薑
(五錢炮製剉)細辛(五錢)蓽撥(一兩)甘草(一分微炙剉)
右件藥搗羅為細末煉蜜搗勻為丸如梧桐子大食
前以粥飲下三十丸忌生冷油膩濕麵
和胃丸治脾胃虚冷食即嘔逆水榖不化或時泄痢
厚朴(四兩去粗皮生薑汁炙透)乾薑(炮)當歸(各一兩五錢焙)人參㯽
榔(各一兩一分剉)陳橘皮(湯洗去白焙)白术半夏(各二兩湯洗七次去)
(滑焙)桔梗(一兩焙)甘草(五錢炙)訶黎勒皮(三分)
右為細末酒麵為丸如梧桐子大每服十五丸至二
十丸温生薑棗湯下米飲亦可不拘時
大温脾丸(出楊氏家藏方)治脾胃中冷水榖不化心腹膨脹
嘔逆吞酸不思飲食
法麴(五合熬)甘草炙桔梗人參乾薑(各三兩)桂心
(五兩)附子(炮)細辛(各二兩)枳實(三枚炙)吴茱萸大麥蘖
(各五合熬)
右搗篩蜜和丸如桐子大酒服七丸加至十五丸忌
海藻菘菜猪肉生菜一方米飲下空心食前服
草豆䓻散治脾胃寒腹中虚鳴泄瀉不止
草豆䓻(一兩去皮)良薑(三分)肉桂(去粗皮)丁香木香五
味子白豆䓻(去皮)陳橘皮(去白焙)肉豆䓻(各五錢去殼)白
术(一分)
右為末散研勻每服二錢煨生薑木瓜湯調下
二薑丸(出衛生寳鑑方)養脾温胃去冷消痰大治心脾疼下
氣進美飲食療一切冷物所傷並皆治之
乾薑(炮)良薑(去蘆頭)
右等分為細末麵糊為丸如梧桐子大每服十五丸
至二十丸食後橘皮湯下姙娠婦人不宜服
丁香散(出聖惠方)治脾胃虚冷宿食不消食物無味四肢
少力
丁香(五錢)桂心(三分)白豆䓻(一兩去皮)乾薑(五錢炮製剉)麥蘖(三分)
(微炒)白术(三分)甘草(五錢炙)陳橘皮(湯洗去白穣焙)厚朴(二兩去粗皮塗)
(生薑汁炙令香熟)
右件藥搗羅為散每服三錢以水一中盞煎至六分
去滓食前稍熱服
丁香半夏丸(出醫方集成)治脾胃宿冷嘔吐痰水噫醋吞酸
人參丁香木香肉豆䓻陳皮(各一分)藿香
葉(五錢)半夏(三兩湯洗七次薑汁炒黃)
右為末薑汁糊為丸如小豆大每服四十丸薑湯下
張氏健中丸治脾胃虚弱冐犯風冷腹痛腸鳴泄瀉
經云食畢而下謂之洞泄手足冷面色青白下部虚
冷中滿氣短常服寬中健脾養胃育真固氣大效
桂心胡椒附子大川烏(二味炮去皮臍)吴茱萸(去皮)
(湯炮)乾薑(炮)蓽撥(各等分用)良薑(炒)
右為細末醋糊丸如梧桐子大每服四五十丸至百
丸空心食前米飲吞下
又方健脾温胃去寒進食用
白术(炒)茯苓厚朴(薑製)神麯麥蘖(炒)乾薑(炮)人
參(一兩)吴茱萸(各五錢湯洗七次炒)木香(一分)肉豆䓻(各五錢麵裹煨)
右為細末煮棗肉丸如梧桐子大每服五十丸薑湯
食前服亦名健中丸前方藥性燥而烈脾氣虚寒者
服得其宜後方平而和脾氣稍實者用之為穏
八味厚朴丸治脾胃虚冷氣上攻胸膈三焦不調不
思飲食及飲食不消服之開胃進食
厚朴(二兩去粗皮生薑汁炙令紫)陳橘皮(一兩湯洗去白焙)訶黎勒(取肉)
(一兩生用)甘草(一兩炙)桂(去粗皮取肉一兩一方作桂枝)附子(一兩炮製去皮臍)
白茯苓(一兩去黑皮)乾薑(一兩炮)
右為細末拌勻煉蜜為丸如梧桐子大每服三十丸
空心晚食前温酒或鹽湯下嚼如大叚膈氣進食不
得即留一半散每服二錢酒二合同煎至二合和滓
下丸藥三十粒一方醋糊為丸名燒胃丸
白术散治脾胃虚冷(方見本門脾胃虚冷類)
厚朴丸治脾胃氣虚冷水榖不化食即腹脹胸膈不利
厚朴(三兩去粗皮塗生薑汁炙令香熟)陳橘皮(二兩湯浸去白穰焙)草豆䓻
(一兩去皮)訶黎勒(二兩煨用皮)桂心(一兩)乾薑(一兩炮製剉)
右件藥搗羅為末煉蜜和搗一二百杵丸如梧桐子
大食前以粥飲下三十丸
京三稜丸治脾虚宿食不消寬利胸膈消化飲食
京三稜(煨搗為末)蓬莪荗(煨搗為末各三分)巴豆(去皮心膜壓取霜一分已)
(上三味用米醋一升於銀石器内熬成膏)㯽榔(一兩剉)青橘皮(湯浸去白焙)木
香桂(各五錢去粗皮生薑汁炙)
右搗羅五味為末用三味膏和搗千杵丸如豌豆大
每服七丸至十丸食後臨卧熱生薑湯下
熱水草果飲法
烏梅肉(四兩)草果乾薑(各三兩炮)赤茯苓(一兩)甘草(五錢炙)
右㕮咀每服五錢水一盞半煎至一盞去滓磁器盛
加熱水調和隨意服之
大温脾湯治脾胃中冷不得食水榖不消腹響脹滿
時苦下痢
黃芩人參芍藥附子(各一兩炮)甘草(炙)乾薑
大黃厚朴(各二兩炙)
右切以水八升煮取二升八合分為三服亦可四服
得下注不下須臾復服甚良忌猪肉海藻菘菜
人參湯治脾胃虚冷嘔逆醋心冷辟翻胃中滿酒後
不得食面色痿黃
人參白茯苓(去黑皮)白术陳橘皮(湯洗去白)桂(去粗皮各)
(一兩)厚朴(二兩去粗皮生薑汁炙)半夏(二兩五錢湯洗去滑炒)甘草(三分炙剉)
右粗搗篩每服三錢水一盞入生薑五片煎至七分
去滓空心温服
白豆䓻丸治脾胃虚冷胸膈不寬吐逆霍亂臓腑不
利水榖不消脹滿腸鳴
白豆䓻木香乾薑(炮)枳實(各一兩去穰麩炒)半夏(一兩)
(五錢湯洗去滑七次焙)桂(去粗皮)白术細辛(各三分去苗葉)當歸(五錢)
(切焙)訶黎勒皮(一兩一分)
右為細末酒煮麵糊為丸如梧桐子大每服二十丸
以米飲鹽湯下空心食前服
鷄舌香散(出和劑方)治男子女人隂陽不和臓腑虚弱中
脘氣滯宿寒留飲停積不消胸膈脹滿心脾引痛攻
刺腹脇有妨飲食又治中酒吐酒停飲漫浸嘔逆惡
心噫氣吞酸並皆治之
香附子(炒去皮)赤芍藥天台烏藥(去木)良薑(去蘆用麻)
(子油炒)肉桂(各四兩去粗皮)甘草(五錢炙)
右為細末每服二錢入鹽少許用沸湯點服不拘時候
養脾丸(出仁存方)治脾胃虚冷心腹絞痛胸膈痞悶脇肋
虚脹嘔逆惡心噫氣吞酸泄瀉腸鳴水榖不化肢體
怠惰不思飲食
大麥蘖(炒)白茯苓(去皮)人參(去蘆各一斤)乾薑(炮)縮砂仁
(去皮各二斤)白术(半斤)甘草(剉爛一斤半)
右為末煉蜜和丸每服一兩每兩作十丸細嚼生薑
湯下食前服此藥養胃進食
七棗湯(出衛生寳鑑方)治脾胃虚冷臍腹疼痛吐瀉不定裏
急後重腸中虚鳴水榖不消不下飲食
厚朴(去粗皮生薑汁炙透焙乾半斤)乾薑(三兩炮)烏頭(炮製去皮臍)蘹香
子(炒)益智(去皮)縮砂(各四兩去皮)甘草(三兩炙)
右剉如麻豆大每服二錢水一盞入棗七枚擘開同
煎至七分去滓空心温服一方用生薑五片同煎去
乾薑
蛤蚧散治脾胃氣攻心痛者
蛤蚧(一對酒炙)乳香木香白茯苓丁香茴香
川山甲(二錢)
右為細末每服一錢好温酒調空心服
丹砂丸(出王氏博濟方)治宿食不消及治厭食遍身黃腫多
年不瘥及一切塊積
丹砂硇砂麝香(各二分)雄黃鉛丹(各五錢)膩粉
(二錢研)巴豆(二十粒去皮心膜出油用醋半盞熬成膏)
右將六味細研以巴豆和勻入白麵滴水丸如菉豆
大每服三丸至五丸用水半盞煮一服取出臨卧酒
下至晩但微瀉一二行是驗並不瘦損人臓腑
木香枳實丸治心氣脹滿食不消化
木香(五分)枳實(二兩去穣麩炒)赤茯苓(二兩去黑皮)訶黎勒皮(一兩)
(五錢炮)人參(三分)大黃(三兩剉炒)郁李仁(二兩研)
右為細末煉蜜丸如桐子大每服三十丸空心温水下
小麝香丸治脾胃不和胸膈痞悶飲食遲化
麝香(五分研)丁香皮(剉)木香益胃(去皮)甘菘莎草
根(去毛)蓬莪荗(各二兩炮製)
右除麝香外搗為細末入麝香拌勻以水浸炊餅心
和丸小豆大每服七丸至十丸嚼破温熱水下食後服
木香餅子(出和劑方)治脾經虚冷胃脘寒疾胸膈噎痞口
淡舌澁心腹撮痛嘔逆宿水脇下疼悶喘滿氣急倦
怠少力不思飲食常服寬胸膈散滯氣消痰美飲食
縮砂仁(一十二兩)檀香(四兩)甘菘(五兩洗)丁香(四兩)蓬莪荗(十兩)
木香(二兩五錢)
右為細末别用甘草熬膏為丸每兩作二百五十丸
捻作餅每服三五餅細嚼生薑湯下温酒亦可不拘時
殼神丸治脾胃虚冷氣久不順中脘痞悶全不思食
停痰嘔逆水榖不化
小麥蘖(炒)陳麴(各一兩五錢炒)烏梅(一兩炒)陳橘皮(去白焙)生
薑(切焙)枳實(各五錢去穣麩炒)
右為末煉蜜丸如桐子大每服三十丸食後米飲下
附子温中丸治脾胃順氣化痰嘔吐噎膈留飲腸鳴
食冷泄注辟寒養正氣
附子乾薑白术(各一兩)肉桂甘草(各五錢炙)良薑(七錢)
右為細末煉蜜為丸一兩作十丸每服一丸細嚼生
薑橘皮湯下米飲亦可食前
豆䓻湯治脾胃虚冷水榖不化腹内㽲刺撮痛臓腑
不調及因冷物傷脾吐瀉不止
草豆䓻(薄麵裹燒香熟并麵用二兩)桂(去粗皮)陳橘皮(四兩湯洗去白)甘
草(四兩炙)高良薑(四兩)陳粟米(二兩炒焦研末)
右六味搗羅五味為末入粟米末拌勻再羅過每服
三錢七淘米清泔一盞半生薑三片棗五枚擘破同
煎至八分去滓熱服空心食前
磨滯丸治脾胃氣不和宿食不消食已腹痛嘔噦惡
心胸膈痞悶大便秘利不定
木香青橘皮(湯浸去白焙)桂(各一兩去粗皮)吴茱萸(三兩湯洗焙乾)
(炒)巴豆霜(炒五分)硇砂(醋熬成霜研末一錢)
右搗羅四味為末與硇砂巴豆霜拌勻醋煮麵糊丸
菉豆大每服三丸加至五丸早晚食後臨寢服大便
溏痢即減丸數
磨脾丸治三焦氣不升降脾臓衰弱胃氣虚滿不思
飲食舊榖未消新榖又入脾胃氣弱不能磨化榖氣
減耗肌肉瘦痒面目痿黃寒濕結瘀飲氣下流漬傷
肝腎足脛虚浮怠惰嗜卧四肢不收此藥服之並不
耗氣可以剖判清濁交通上下使脾氣和實而能磨
化水榖
補骨脂(六兩炒令黃焦)京三稜(一斤大者炮細碾羅取粉四兩用)蓽澄茄
(六兩)㯽榔(四兩)木香(四兩)黑豆(一斤湯洗去皮焙乾炒令黃熟細碾羅取粉四兩)
右為末水煮麵糊丸小豆大每服二十丸温米飲下
不計時候
健脾散治脾胃虚冷水榖遲化不能飲食
人參白茯苓(去黑皮)黃耆(剉)麥蘖(各一兩炒黃)甘草(炙剉)
麵麯(各五錢炒令黃)
右為末每服二錢匕入鹽沸湯點服不拘時候
茴香理中丸治中焦不和脾胃宿冷心下虚痞腸中
疼痛嘔吐冷痰飲食不下噫氣吞酸怠惰嗜卧全不
思食霍亂吐痢腸鳴不歇手足不和米穀遲化
白术人參(去蘆)乾薑(炮)甘草(各二兩半)茴香(二兩一方無茴香)
右為細末煉蜜為丸每兩分作十丸食前用白湯化
下嚼服亦可或丸如桐子大服亦可大病新産吐唾
不止及新産内虚皆可服亦温脾胃消痞滿留飲順
三焦飲食辟風寒邪氣
新法半夏湯(出和劑方)治脾胃不和中脘氣滯宿寒留飲
停積不消心腹刺痛脇肋膨脹嘔吐痰水噫氣吞酸
中酒吐酒噦逆惡心頭痛煩渴倦怠嗜卧不思飲食
陳皮(去白)神麯(四兩炒)草果(煨去皮)半夏麯(各二兩四錢炒)乾薑
(四兩炮)丁香皮木香白茯苓(各七錢五分)甘草(四錢五分)
右為細末每服一錢鹽湯點服不拘時常服温中破
痰開胃健脾消酒進食
大應丸治脾胃虚寒宿食不消壮熱憎寒頭目重痛
巴豆(十五粒去皮漿水一盞煮乾為皮)大黃(蒸熟一分)五靈脂(炒)青橘
皮(各五錢湯浸去白焙)
右為細末麵糊丸如菉豆大每服七丸食後臨卧用
生薑湯下
棗肉丸(出醫方集成)治脾胃虚寒腹鳴泄瀉胸膈不快飲
食不化
破故紙(四兩炒)木香(一兩不見火)肉豆䓻(二兩麵裹煨)
右為細末燈心煮棗肉丸如桐子大每服七十丸薑
湯鹽湯下
半夏飲治脾胃虚弱不能飲食乾噦惡心水榖不化
半夏(為末生薑汁製作餅炮乾)厚朴(各二兩去粗皮薑炙)人參陳橘皮
(湯浸去白焙)白术(各一兩)
右粗搗篩每服三錢匕水一盞生薑五片棗二枚擘
破同煎至八分去滓温服
木香丸治脾胃虚寒宿食不消留滯成塊心腹疼痛
木香丹砂(各三錢研)蓬莪荗(煨剉)京三稜(各一兩煨剉)巴豆
(二十粒去皮心膜出油)
右為細末醋煮麵糊和丸如豌豆大每服二丸至三
丸食後臨卧生薑橘皮湯下
丁香丸治脾胃虚寒宿食不消兩脇滿痛
丁香丁香皮乾薑(炮)陳橘皮(各一兩湯浸去白)巴豆霜(五分)
右搗羅四味為末入巴豆霜拌勻再羅用好酒煮麵
糊丸如菉豆大每服五丸至七丸食後温生薑湯下
阿魏丸治脾胃虚寒宿食不消腹脹腹鳴通和五臓
阿魏(五錢研)蠍稍(炒搗)麝香(各一分研)硇砂(半分研)桃仁(四十九枚)
(去皮尖䨇仁生研)
右研令勻酒煮麵糊丸如梧桐子大每服二十丸温
酒下不嚼早辰日中臨卧各一服
温白丸治脾胃虚冷一切病
半夏(二兩湯浸切作片生薑汁浸焙)白术(一分)丁香(一分)
右為末生薑汁煮麵糊丸如梧桐子大每服十丸濃
煎生薑湯下食前空心服如腹痛嘔逆食後服
丁附丸(出楊氏家藏方)治脾胃受寒虚冷者嘔吐不止
丁香(一兩)附子(炮)豆䓻(麵裹煨)胡椒(各五錢)
右為末蜜丸每服十五丸細嚼橘皮湯下
木香乾薑枳术丸(出蘭室秘藏方)破除寒滯氣消寒進飲食
木香(三錢)乾薑(五錢炮)枳實(一兩炒)白术(一兩五錢)
右為細末荷葉燒飯丸如桐子大每服三五十丸温
水下食前
半夏湯治脾胃虚冷飲食不化嘔逆多痰
半夏(白&KR0552;水煮焙)白扁豆(各一兩)人參枳殼(各五錢去穰麩炒)
右粗搗篩每服二錢七水一盞生薑三片棗一枚擘
破同煎至七分去滓温服不拘時候
胡椒丸(一名乾薑丸)治脾胃虚冷大腸泄瀉飲食不化
胡椒(一兩)烏頭(炮製去皮臍)乾薑(炮)赤石脂(各五錢)
右為末麵糊丸如梧桐子大每服十五丸至二十丸
空心食前米飲下
玄胡丸(出德生堂)理中焦不和脾胃積冷心下虚痞腸腹
中疼痛或飲食過多胸脇逆滿噻噎不通咳嗽無時
冷吐冷痰婦人血氣肚腹疼痛癥瘕氣結蟲煩不安
玄胡當歸青皮蓬术㯽榔雄黃(另研)木
香(各一兩)三稜(二兩)
右為末水糊為丸如桐子大每服三十丸生薑湯下
不拘時
小三稜煎丸治宿食不消心腹脹滿吐逆吞酸
京三稜蓬莪荗(各四兩)芫花(一兩)
右同入磁瓶内用米醋五升浸滿封瓶口慢火煨乾
取出前二味杵碎仍用餘醋炒芫花微焦並焙乾為
末醋煮麵糊丸如桐子大每服三丸至五丸生薑湯
下婦人醋湯下一方橘皮湯下
厚朴湯治脾胃虚冷氣逆嘔吐不能下食
厚朴(去粗皮塗生薑汁炙熟三兩)人參陳橘皮(各一兩去白炒)
右粗搗篩每服五錢七水一盞半煎至八分去滓温服
治脾胃冷弱腹中積冷脹滿刺痛(肘後方)
右以肥狗肉半斤米鹽豉等煮熟頓喫一兩頓愈
治食生冷雜物或寒時衣薄當風或夜食便卧不即消
心腹煩痛脹急連日不化方
右燒地令極熱即敷薄薦若莞席向臥覆取汗即立
愈也
普濟方卷二十三
