普濟方卷二百十七明周王朱橚撰
諸虛門
總論
夫人禀中和之氣以生若能保守真元則何由而病不
善衛者由思慮役其智嗜慾亂其真而榮衛一虛積微
成損積損成衰及其病也既不能御氣以全身又不能
為之補餌不亦殆哉蓋人之一身腎之液謂之精意有
所存謂之志故經曰腎藏精與志也生性之本元氣之
根精神之所舍名曰精神故靈樞經曰積精全神者是
也人之精而後有神也今人之虛損皆出於心腎其
盜汗其白濁之類奚可容乎且心之液自夢中出覺
来則汗如雨未幾便乾此則為盗汗腎之液泄自小
便中出停久濁如泔或上有脂油或為夢遺則氣體
弱神情倦怠眼目昏花精神脱已焉得而有神哉且
心者神藏之腎者精藏之今心既受病則神不守舍
日則有怔忡健忘恍惚失志之證夜則有登高涉險
火發追捕之夢腎既受於病則髓海枯竭遂有脚氣
膝軟精神倦怠體弱夢泄便濁消渴瘦瘁諸虚百損
莫不自心腎而言然病既至此尚有不能守節或孳
孳於財利或戀戀於色慾傷動坎離漸至沉羸去生
遠矣養生之士聞此自當惻然有感於私謹起居節
飲食静室有處勿貪富貴勿怨貧賤勿嗜酒色專心
服藥治法當以寧心凝神為先次則澁精補腎則疾
無不愈矣又有心經有熱心火爍腎水而為赤濁白
濁夢泄此又可温補惟當精心學者更宜審焉難
經云論損從皮毛至筋骨者此乃辨氣脉淺深次第
也原其所由屬不内外或大病未復便合隂陽或疲
極筋力饑飽失節盡神度量呌呼走氣所以諸症蠭
起百疴交作吐血衂血便血泄血遺血白濁冷滑洞
瀉白汗黃汗嘔吐咯啘涎沫痰飲遂使榮衛奔走虛
羸損傷皆自此始蓋由背於人身常理而致然也况
婦人産蓐過於大病虛損尤多不可不知列而論之症
狀非一當攷脈尋理推其元氣胃氣資始資成扶助隂
陽辨别根本盖不可隨証冷熱交行施治也夫人稟
隂陽五行運氣榮衛而保全其身凡一身中或有毫釐
疾患無因臟腑虛冷則榮衛不調榮衛不調則疾生矣
又况虛冷之疾極又其生其虛陽或手足腰腎眼目口
齒三焦六腑值病之亟則各能死人且如左右手三隂
三陽十二經脈皆用有胃氣或加之有疾而無胃氣者
不問病之輕重斷然不救何謂頓用有胃氣然胃受穀
氣生則能生氣血氣血壯則榮衛不衰榮衛不衰則病
自去矣如五臟六腑表裏之間皆出自糓氣而相傳授
生血氣而灌蔭五臟或氣不足則五臓六腑蔭無所自
况加之如憂愁思慮喜怒不常起居勞役飲食不節房
事過多衝雪冐霜伏暑觸熱損失耗散則病生焉且如
季春季夏季秋季冬一十八日之間脾土於此時王極
腎水受剋故當補腎所以心肺肝脾腎各有衰王各有
相生相剋如心剋肺肺剋肝肝剋脾脾剋腎腎剋心遇王
則以剋之愈甚凢受剋處故宜補然春補脾夏補肺秋
補肝冬補心古之贒人平居無病易常用藥法度調護
脾胃使進飲食而全糓氣凢百皆得其宜如今之庸醫
用意皆錯如舉一二而為証然且如腎經衰敗則以天
雄附子之類而言補腎且腎屬北方土癸水喜温惡燥
返用天雄附子至燥之藥豈能補乎腎邪况腎經虛則
乃五臟六腑衰極而漸至於腎則諸病生焉凢下部腎
經虛者不必補之至妙之法有二一則補脾護胃使進
飲食而全糓氣令生氣血所謂者何每日夜子時於北
方正候當此之時腎水王極則攝血化精精氣全則丹
田自實腎經不虚病自去矣男子則攝血化精女子盈
為月事若糓氣不全則氣血不生氣血不生則當夜半子
時腎水雖王則血不能償其腎所攝無精所化而丹由
不固腎自虚矣以此觀之凢腎經并五臓虛敗醫者罔
識源流枉用其法初不能損於病要當先補腎胃後調
氣血耳虛損之疾寒熱因虛而感也寒感則損陽陽
虚則隂盛故損則自上而下治之宜以辛甘淡過於胃
則不可治也感熱則損隂隂虛則陽盛故損則自下而
上治之宜以苦甘酸鹹過於脾則不可治也自上而損
者一損損於脾故皮聚而毛落二損損於脾故血脈
虚熱不能榮於五臟六腑婦人則月水不通而三損損
於胃故飲食不為肌膚也自下而損者一損損於腎故
骨痿不能起於床二損損於肝故筋骨緩不能自收持
三損損於脾故飲食不能消剋也故心肺損則血弊肝
腎損則形痿脾胃損則榖不化也損其肺者益其氣
損其心者調其榮衛損其脾者調其飲食適其寒温損
其肺者緩其中損其腎者益其精此補益之大法也夫
人之氣血與天地同流不能無盈虛矣不能無損益矣治
療之宜損者益之不足者補之隨其緩急而已是故有
平補有峻補或益其氣或益其精或益其血脈或壯其
筋骨至以益髭髮駐顔色其治不一要之隨宜適可無
不及之患斯為善矣損其腎者益其精四十難曰損
其腎者益其精辨云腎有两枚右為命門相火左為腎
水同質而異性也夫損者當審損何臟而治之隂陽應
象論曰形不足者温之以氣精不足者補之以味乂云
氣化精生味和形長無陽則隂無以化當以味補腎真
隂之虛隂本既固陽氣自生化成精髓若相火陽精不
足宜用辛温之劑世之用辛熱之藥治寒甚之病非補
腎經之藥又知腎之惡燥也凢人年四十以上日久
多言以致虛損面色黧黑飲食無味心胸痞滿四肢倦
怠肌體餘熱大小便不利治之奈何内經云不可熱補
之夫男子腎盧水不足也凢補虚之劑多用烏附天雄
之類豈知腎惡燥也女子隂虚血不足也几補虚多以
陽劑是以知陽盛而隂虧也不可用性熱之藥也補之
虚心可服加减八物湯丸當歸飲子减桂五苓散煩渴
加益原名曰淡滲散更服通解丸顯仁丸亦可服之大
有神效凢病人虚勞多日無力别無熱症者宜服之可
用無比山藥九則愈矣勞倦之疾百脈空虚非滋潤
粘膩之物而以養之不能實也又用鹿角膠阿膠牛乳
飴糖酥酪煎蜜人參杏仁當歸熟地黃之類正此意也
或者妄施伏火金石附子燥熱等輩以致血氣乾涸心
腎不交故火炎於上為痰嗽為咯血為口乾為五心煩
熱水走於下為脚弱為遺精為赤白濁為小便滑數誤
矣哉虚勞之脈大抵多弦或浮大或數皆虚勞之候也
大者易治血氣未定可歛而正也弦者難治血氣已耗
未易調補之若帶䨇弦則賊邪侵脾此尤難治加數則
殆矣
補虚固精(附論)
夫腎主水授五臟六腑之精而藏之所謂天一生水在
臟為腎本其始也若腎臓衰精氣不固或因溲而出或
因聞見而溢或因虚勞漏泄精氣或因邪氣乘虚客於
隂為夢皆腎虚也宜補以固之故法宜以澁去脱
方
沉香保生丸(出德生堂)治男子精氣不固餘澁常流小便血
濁夢頻數泄出口乾耳鳴腰膝痛隂囊濕癢陽事痿
及治婦人血海久冷胎氣不勝赤白帶漏下男子小
便如泔能固精氣益精髓駐顔色安魂定魄延年不
老壯陽事婦人暖子宫下元有益
沉香母丁香巴戟(去心酒浸)蓮蕊木香蓮心
兔絲子(酒浸)葫蘆巴(酒浸)八角茴香(塩炒)肉蓯蓉(酒浸)韮子
(酒浸)紅花(各一兩)雄蠶蛾(一兩二錢)川椒(一兩净)仙靈皮(一兩醋炒)
川山甲(炮二兩二錢半)水蛭(糯米炒五錢)青鹽(五錢)細墨(五錢燒去油)
益智仁(七錢半)牛膝(酒浸一兩)麝香(酒浸一兩)蛤蚧(一對别研去蟲生用)
川棟子(一兩炒)
以上二十四味為末
川楝子(四兩搥碎)知母(一兩二錢)破故紙(一兩二錢)甘草(二兩)五味
子(二錢)
右五味為末用水一斗熬成濃膏和前藥末麵糊為
丸如梧桐子大每服五十丸空心酒或鹽湯送下乾
物壓之
韮子丸(出聖惠方)治下元虛憊驚□夢洩腰膝無力肌體羸
顔色痿弱飲食减
韮子(微炒令香)鹿茸(去毛塗酥炙令黃色)楮實(水淘去浮皮亁微炒)澤瀉
肉蓯蓉(酒浸一宿去皺皮炙亁)附子(炮製去皮臍各一兩)石斛遠志
(去心)栢子仁桂心(去皮)牛膝(去苗)巴戟川椒(去目及閉口者)
(微炒去汗)白术薯蕷覆盆子(各三分)杜仲(去粗皮炙微黃色)
黃耆(剉)狗脊(去毛)枳殼(去穰麩炒)蛇床子芎藭五味
子亁薑(剉製各半兩)
右為末煉蜜為丸和搗三五百杵如梧桐子大每服
空心以温酒下三十丸加四十丸為度
又方治遺精
車前子石菖蒲天門冬枸杞子山茱萸
(酒浸)熟地黃巴戟兔絲子肉蓯蓉(各二兩)生地
黃澤瀉人參白茯苓覆盆子赤石脂
栢子仁牛膝花椒(各二兩)地骨皮(一兩半)杜仲(三兩)
熟山藥(二兩)
右為末煉蜜丸如桐子大每服五十丸鹽湯食前送
下
大補丸(一名大神丸出三因方)治元臟虛憊血氣不足白濁遺泄
自汗自利口苦舌亁四肢羸瘦婦人諸虛皆治之
木香(炮)附子(炮去皮臍)茴香(炒)蓯蓉(酒浸)川椒(炒去汗各十兩)桃
仁(去皮炙炒)胡蘆巴牛膝(酒浸)巴戟五味子黃
茋白蒺藜(炒去刺)澤瀉(各五兩)羌活梹榔天麻
川芎桂心(各二兩)
右為末煉蜜丸如桐子大鹽酒任下三十丸或五十
丸空心服
葫蘆巴丸(出瑞竹堂方)治虚損之疾不可醫極能關鎖精氣
升降隂陽功效如神
附子(炮去皮臍)川烏(炮去黑皮)沉香酸棗仁當歸(去蘆)川
芎栢子仁(去殼)葫蘆巴巴戟破故紙(微炒)龍骨
牡蠣(煨)天雄(炮)赤石脂鹿茸(酥炙)茴香(各二兩)澤瀉
(半兩)生硫黃(一兩半用明者佳)
右為末酒糊丸如桐子大每服五十丸空心鹽湯米
飲下日一二
凝真丹(出仁存方)治丈夫三丹不凝結致真氣不固精清滑
飲食不美四支怠隋昏因嗜卧
上丹不凝結則常多感冐鼻流清涕頭目昏疼
右用益智仁二兩餅□藥搜麵裹煨令麵焦去麫為
細末少許搐鼻中久用清涕自止
中丹不凝結則發熱自汗悸驚恍惚徤忘不能飲食
右用益智仁二兩酸醋三宿焙亁為細末醋煮麵糊
為丸如桐子大每服三十丸至五十丸鹽湯吞下
下丹不凝結則真氣不固夢遺白濁胸中短氣面黃
體虛形瘦瘁情思不樂飲食减少驚悸恍惚
右用益智仁四兩以鹽水浸三宿焙亁為細末鹽煮
麵糊為丸如桐子大每服三十丸至五十丸空心鹽
湯吞下不可用酒服恐散真氣
玉關丸(出醫方大成)治諸虛不足膀胱腎經痼敗隂陽不交
致多病水欲升而沃心火欲降而温腎是則坎離既
濟隂陽協和火不炎而神自清水不滲而精自固能
閉精補益永無膏淋白濁遺精之患功效不能盡述
辰砂(一兩)鹿茸(二兩作片酥炙)附子(七錢重者四箇去皮臍各切下預剜空心中安)
(辰砂在内以前頂子盖定用綿扎之)木瓜(大者二箇去皮穰切開頂入硃砂附子四箇在内以)
(木瓜頂子盖之綿札定爛蒸訖取出附子切片焙亁為末硃砂細研水飛木瓜研如膏宣瓜為妙)
栢子仁(炒别研)當歸(酒浸焙)沉香(别研)巴戟(去心)黃茋(去蘆蜜浸)
(炙)茯神(去木)川牛膝(去蘆酒浸)石斛(去根酒浸各一兩)兔絲子(水淘)
(净酒浸焙另研)蓯蓉(酒浸)杜仲(去粗皮酒浸)五味子(各一兩)遠志(去心)
(炒二兩)
右為細末用瓜膏杵和少入酒糊丸如桐子大每服
七十丸空心米飲温酒鹽湯任下一方無當歸
鎖精丸(出瑞竹堂)治精滑不禁
川獨活川續斷谷精草石蓮肉(去榖)亁菱米
生鷄頭(去殼)蓮心川揀子(酥炙)金櫻子緊龍骨
白茯苓水猪苓小茴香藕節(各等分)
右為細末鷄子清爲丸如桐子大每服四五十丸空
心鹽湯送下亁物壓之
五味子丸(出簡易方)理肝腎俱虛收斂精氣補真陽手虚汗
益智仁(炒)蓯蓉(酒浸炒)川巴戟(去心)人參(去蘆)五味子(去梗)
骨碎補(去毛)小茴香(炒)白术覆盆子白龍骨
熟地黃(酒洗)牡蠣兔絲子(各等分)
右等分為末入青鹽同酒煮糊為丸如桐子大每服
三十丸空心用鹽湯或酒送下亦可
青鹽丸(出危氏方)補虛益腎氣明目治腰疼及治精滑涎多
四肢困乏
墨牽牛(二兩炒別研頭末)蒼术(切炒黃色)杜仲(炒斷絲)川烏(泡去皮臍)
川揀子(去核)山藥(去皮)紅椒皮(炒)青鹽(别入)陳皮(去白)茴香
附子(炮去皮臍)破故紙(炒)
右等分為末入青鹽同浸酒煮糊丸如桐子大每服
三十丸空心鹽湯下
龍齒鎮心丹治腎氣不足驚悸徤忘夢寐不安遺精
白濁面少光色四肢怠惰足脛酸疼常服益精髓
養血氣明視聽悦色駐其顔色
龍齒(水飛一作龍骨)遠志(去心炒)天門冬(去心)熟地黃(酒浸蒸焙)山
藥(炒各六兩)茯神(去木白者)麥門冬車前子白茯苓
桂心地骨皮五味子(各五兩)
右為末蜜丸桐子大每服三十丸空心温酒米飲任
下一方用硃砂為衣
芡實丸(出仁存方)治思慮傷心疲勞傷臂心臂不交精元不
固面少光驚悸徤忘夢寐不安小便赤澁遺精白濁
足痠疼耳聾目昏口乾脚弱
芡實(蒸去殼)蓮花鬚(各二兩)茯神(去木)山茱萸(取肉)龍骨(生用)
五味子枸杞子熟地黃(酒蒸焙)韮子(炒)蓯蓉(酒浸)
川牛膝(去蘆酒浸焙)紫石英(煆七次各一兩)
右為細末酒煮山藥糊丸如桐子大每服七十丸空
心鹽任下
十補丸(一名大補丸出仁存方)治真氣虛損下焦傷竭臍腹強急
腰脚痛亡血盗汗遺精白濁大便自科小便滑數或
消渴疾飲食倍常肌肉消瘦顔色枯槁久服補五臟
行榮衛益精髓進飲食
附子(炮去皮臍)亁薑(炮)桂心(去心)兔絲子(酒浸焙研)巴戟(去心)厚
朴(去皮炒薑治)遠志(去心薑汁浸炒)破故紙赤石脂(炒)川椒
(炒出汗去子者二兩用)
右為末酒糊丸如桐子大每服三十丸至五十丸空
心温酒或鹽湯任下
水中金丹(出仁存方)治氣藏虚不足夢寐隂人走失精氣
陽起石木香乳香(研)青鹽(各一兩)白龍骨(一兩緊者)
(搥捽絹袋盛大豆蒸豆熟取出焙亁研)骨碎補(炒)茴香(炒)杜仲(各半兩去)
(皮生薑炙絲盡用佳)黃戍腎(一對酒一升煮熟切作片子焙)白茯苓(一兩與腎為末)
右為細末酒麵糊丸如皂子大每服二丸温酒下空
心服忌房事
九物金鎖丹(出聖濟總錄)治虚損去風閉目精固陽
龍齒敗龜扳雄蠶蛾(一對)巴戟天(去心)蓮子心
白蓮花(葉各半兩)肉蓯蓉(一兩)雄鷄肝山芋(二兩)
右同搗為末麫糊丸如桐子大每服十丸空心温
酒下
大建中黃茋湯(出䆒原方)治小腹急疼便溺失精虚熱盜汗
且倦怠百節煩疼口苦舌澁心怔氣短日漸羸弱
素問腎病傳心筋脈相引而急小腹痛熱出曰液在
博云喪(去心)名為蟲症乃島元不守也若小便澀數日夜
無度由脖門不閉水腋不藏因思慮過多心氣散外
白芍葯(四兩)綿黃茋(蜜炙)川當歸(洗焙)遠志(去心用燈草煮)澤瀉
(三兩)人參龍骨(各一兩)甘草(炙兩)
右㕮咀每服四錢水二大種生薑五片煎至八分去
渣温服若氣弱甚者加熟附子二兩若要疼筋
極加官桂一兩定齋未病方滋氣養血充益五臟
用蓯蓉酒浸一夕肉桂白芍葯甘草人參茯苓鹿茸
蜜炙龍骨煆各等分生薑棗煎一名大建中湯
聖會方治虛勞能益氣補不足用桂心黃茋蜜炙當
歸白芍葯白术附子(各一兩炮)熟亁地黃(三兩)甘草(五錢)木香
(三分)剉散每服四錢水一鍾生薑(半分)棗三枚煎取六分
去渣下飴糖如紅棗大再煎一兩沸食前温服名大
建中散葉氏方治血氣虚少筋骨不舒身倦力弱
心怯痰逆膝疼膝腰軟或失血後虚羸不復常及婦
人月水不調帶下腹脇作疼用白芍葯桂心甘草(炙)
黃茋(蜜炙)當歸(酒浸)人參白术茯苓遠志(去心)龍骨(各一兩)澤
瀉(半兩)為粗末每服五錢水二盞生薑五片棗三枚煎
取一盞臨時入飴糖一匙空心食前服名十味大建
中湯補諸虚損滋養榮衛理勞傷虛汗盜汗用黃
茋當歸熟地黃(各一兩)人參白术白茯苓白附子(酒浸製去)
(皮)五味子石斛剉酒浸半日炒牛膝(酒浸)蓯蓉薏苡仁
白芍葯桂心(各一兩)甘草(炙三分)為粗末每服三錢水一
大盞半薑五片棗三枚小麥數粒煎七分去渣空心
服名十五味大建中湯實齋方虚勞厭煩心怔口
苦咽亁咳嗽五心煩熱用黃耆去蘆白术人參枳殼
(去穣)前胡(各三分)杏仁(去皮尖)銀州柴胡白茯苓當歸川芎
半夏(湯泡七次)甘草(炙)黃芩白芍葯羚羊角生地黃(乾者)麥
門冬(去心各二分)為散每四錢水一大盞半薑四片煎八
分去渣食後日二服各十七味名大建中湯衛生
家寳方理補虛勞氣補倦骨疼羸廋少力心松胸滿
痞悶不食及婦人血氣風勞月水不調服之令人有
子如患氣塊立得消化神效用黃茋(蜜炙)官桂秦芃肉
豆蔲(煨)柴胡荆芥白芷川芎鱉甲(醋炙)桔梗(各二兩)當歸
莪术(炮)麥門冬(去心)白芍葯人參(去蘆)茯苓甘草(炙)木香
酸棗仁(炒)海桐皮枳殼(去穰煨)亁地黃(各二兩)沉香梹榔
(各半兩)為細末每二錢半水一盞薑三片烏梅二箇煎
至七分温服如覺臟腑冷即空心熱服小便多食後
臨卧時服名二十四味建中湯
太乙金鎖丹(出聖濟總錄)治精氣不固諸虚百損
鍾乳(粗搗净淘淡竹葉地榆五錢剉同入炒銚内水煮一服時取乳食净淘净研細水飛取細)
(者不住手研三日研無聲如麫焙取二兩)芡實(和殼暴乾)大豆黃卷(微炒)巴戟
天(去心)附子(炮製去皮臍)補骨脂(炒熟)鹿茸(去毛塗酥炙各一兩)肉蓯
蓉(酒浸一夕切爛蒸再成膏三兩)
右除膏外搗羅為末入蓯蓉膏搗千百下如鞭硬入
煉蜜同搗丸桐子大每服十丸空心卧時鹽温酒送
下一月精秘還元補腦面目光潤精神而爽百日肌膚
充悦鬚髮光潤諸氣及積年傷憊疼冷疾皆愈常服
補氣延年
韮子丸(出聖濟總錄)治秘精補脾元強志解虛煩
韮子(微炒)巴戟天(去心)桑螵蛸(剉炒)兔絲子(酒浸另研)牛膝(酒浸)
(焙)牡蠣(左旋者煨各一兩)亁薑(炮五錢)亁熟地黃(一兩)
右為末醋煮糊和丸如桐子大空心鹽湯下二十丸
八味丸(一名腎氣丸出仁存方)治腎氣虛乏下元冷憊心火上炎
渴欲飲水腎水不能攝養多吐痰唾及脾虛不得制
腎水多吐痰唾而不咳者臍腹疼痛夜旋弱脚膝緩
弱而倦怠面色痿黃或黧黑及虚勞不足渴欲飲水
腰疼重小便不利脚氣上攷小腹不仁男子消渴小
便多婦人轉胞小便不通並皆治之久服壯陽益精
活血駐顔色強志輕身脾惡濕腎惡燥如硫黃附子
鐘乳煉丹類皆剛劑也用以助陽補接真氣則可若
補腎則正腎所惡者古人製方益腎皆滋潤之藥故
仲景以八味丸本之腎氣丸以地黃為主正補腎經也
附子為佐以助脾元也
熟地黃(八兩)山藥山茱萸(各四兩)肉桂(去皮二兩)牡丹皮
澤瀉(各三兩)附子(炮二兩)白茯苓(去皮三兩)
右為細末煉蜜為丸如桐子大每服五十丸温酒送
下或湯亦得空服食前婦人淡醋湯下陽衰隂痿依
全方夏减桂附一半夏春秋三停减一痰去精走全
减桂附只服六味地黃丸血虛隂衰熟地黃為君精
滑山茱萸為君小便或多或少或赤或黃白茯苓為
小便淋澁澤瀉為君心虚腸胃間積食心火盛心火
不足牡丹皮為君皮膚燥澁亁山藥為君以上但言
為君者其分兩與亁地黃分兩同亁地黃却依立為臣
分兩同或曰八味丸久服可為地仙今老者服之而腹
痛少者服之而發痛或小便頻數或小便結澁或眼
昏精滑泄其故何哉盖八味修事非失製度非方之
罪今貨地黃以絲礬豆豉浸蒸易其欲亁地黃性本
涼加以礬石性冷此老人所以腹痛附子多是重三
四錢此是漏濫側子大熱有毒此少者所以瘡小便
頻數澤瀉生也小便結澁小茱萸不去核也今具
八味條事於後
地黃(生者去土水中浮者為天黃中者為人黃沉者為地黃先將地黃蒸良久天黃人黃搗汁)
(取蒸地黃投其汁中候冷如此齊三爆乾酒浸一宿蒸爆亁)山藥(竹刀剖去皮布巾掗净切)
(作片子和皂角刺上爆亁)茯苓(為末水飛過掠去筋膜爆亁)澤寫(砍成塊子酒蒸一宿)
山茱萸(酒浸良久取良肉去核每十斤得肉二斤二兩)黑附子(緊實重七錢鍋内以)
(烈火灰炮製去皮臍)牡丹皮(去心及粗皮酒浸一宿)桂(削去外粗皮不可焙)
右搗為末不可犯銅器如是修合服之而仙復何疑
哉久服去附子揀淨五味子代之
秘精丸(出仁存方)治下虛胞寒小便白濁或如米泔或若凝
脂腰重少力一名固精丸
牡蠣(煆)兔絲子(酒浸蒸焙另研)龍骨(生用)五味子韮子(炒)
白茯苓白石脂(煆)桑螵蛸(酒浸炙各等八)
右為細末酒糊為丸如桐子大每服七十丸空心鹽
湯送下
小草湯(出危氏方)治虛勞憂思過度遺精白濁虚勞不安
石蓮肉(去皮)鹿角霜熟地黃(各四兩)
右為末用黃茋二斤搥捕水六升浸一宿次早按洗
味淡去渣内於銀石噐中熬汁成膏拌和得所搗數
千杵丸如桐子大每服五十丸至百丸米湯温酒任
下空心食前服常服守中安神禁固精血益氣駐顔
色延年不老
無名丹(出名童氏書)補虛守神澁精固陽道男子服之有竒
功筆難盡述其作用非至神不能處之遂無名可穪
之故以無名
茅山蒼术(一觔不浸入藥臼以麫杵舂令稍滑净篩去粗皮亦不須過當)龍骨(一兩)
(另研如粉)赤石脂(二兩研)破故紙(三兩微炒)川楝子(三兩去核微炒用)
川烏頭(大者一兩泡製削去皮臍)茴香(舶上并京者各一兩微炒用)
右為細末合和令勻酒煮糊為丸如桐子大硃砂為
衣多可百丸少止三十丸食前温酒或米飲鹽湯下
如欲持藥力冷酒下五十丸女人無子服益子一方
如遠志蓮肉並去心白茯苓三味各一兩用蘇合香
丸酒下一方無赤石脂
金鎖丹(出余居士選竒方)治男子本臟虛冷夜夢鬼交
龍骨(水飛)兔絲子(一兩)破故紙韮子澤瀉牡蠣
(各半兩)麝香(少許)
右為細末酒糊為丸如桐子大每服三十丸温酒下
空心食前三服
永壽丹(出御醫院方)補氣益精常服百日效
蒼术(米泔浸一宿一斤)天門冬(去心八兩)熟地黃白茯苓
何首烏地骨皮(各四兩)
右為細末蜜丸如桐子大每服五十丸空心温米湯
送下漸加至八十丸
神仙固真丹(出百一選方)治遺精不禁之疾
禹餘糧石中黃赤石脂紫石英石燕子
(五件各一兩炭火煆通紅以米醋三斤滓浸為度)龍骨(瓦上焙亁火煆)牡蠣(鹽泥固濟火煆)
(令白各一兩)
右同為細末以白茯苓四兩人參二兩青鹽一兩為
末入無灰酒約度多少打糊和藥為丸以硃砂為衣
如芡實大每服服之二丸或三丸用温酒或鹽湯送
下食前空心臨卧服此藥大有功效昔上元尉劉處
厚服此竒效
還元丹(出聖濟總錄)固精補元氣悅色實丹田
木香亁蓮子(去心各二兩)沉香(末)天雄(長者湯浸一宿久新水又)
(浸兩服去皮臍候乾文武火炮製地坑子内合一服時各一兩半)龍骨(末研千遍用粗甘草)
(半兩泉水一升飛過更研二兩)
右為末研勻煮鷄子黃和丸如桐子大每服空心新
水或温酒下三十丸
五味子丸(出御醫院方)治肝腎俱虛收凝精氣補隂養陽光
悦膚胃進美飲食
蛇床子(炒)兔絲子遠志(去心)五味子蓯蓉(各四兩)
右為細末酒麫糊為丸如桐子大每服四十丸空心
温酒下
金鎖丸(出瑞竹堂方)治男子婦人滑精鬼交遺泄小便白濁
茯神(二錢)遠志(去心三錢)五色龍骨(三錢煆紅)牡蠣(四錢左顧者炒赤色)
堅白茯苓(三錢亦作茯神)
右為細末酒糊為丸如桐子大每服三四十丸空心
鹽湯或酒送下
腎濁秘精丸治元氣不固及夜夢遺精夢泄(方見腎臟門腎)
(虛漏濁遺精類)
小草黃茋(去蘆)當歸(去蘆酒浸)麥門冬(去心)石斛(去根)酸棗
仁(炒去殼各一兩)人參甘草(炙各半兩)
右咀每服四錢水一鍾生薑五片煎八分去渣温服
不拘時候
金鎖鎮元丹(出醫方集成)治真氣不足喘促心忪盗汗小便
數遺精白濁元臟虚冷目暗耳鳴一切虛損及腎虚
瀉四肢怠惰膝脚酸疼
白茯苓(去皮)五味子(各八兩)補骨脂(酒浸炒十兩)紫巴戟
(去心)葫蘆巴(炒)蓯蓉(净洗焙各一斤)硃砂(另研)龍骨(各三兩)
右為細末酒糊為丸如桐子大每服三十丸酒或鹽
湯送下
鎖金丹(一名茴香丸)治遺精夢泄關鎖不固
舶上茴香葫蘆巴破故紙白龍骨木
香胡桃肉羊石子(三對切開鹽半兩擦炙熟研如膏)
右為末以下二味同研成膏和酒浸蒸餅杵熟丸
如桐子大每服三十丸空心温酒下
補虛固精丸(出聖濟總錄)
補骨脂(炒末半兩)蓮子心(末)安息香(各一分將安息香化湯為水用無灰)
(酒一升熬膏)丹砂(研)沉香(末)山茱萸(末)礬胡蝶(枯如粉各半兩)
右除前膏外細研勻與前藥和丸如桐子大每服十
丸煎桃仁酒下空心食前服
耆絲丸(出三因方)治少年色慾過度精血耗竭心腎氣憊遺
精白濁腰背痛面色黧色耳目昏聾口亁脚弱消渴
及夢與鬼交陽事不舉
當歸(酒浸焙亁半斤)兔絲子(酒浸去土乘温研破焙乾一斤)薏苡仁茯
神(去木)
治泄精
鹿茸(一兩)桂(一尺)韭子(一升)附子(二枚半)澤瀉(一兩)
右為末每服五錢一日服三服
麥冬散治小便失精及夢失精
韭子(二升)麥門冬(三合)兔絲子(三兩)車前子澤瀉(各六兩)
右搗下節每服方寸匕酒調下日三夜一服一方云
加龍骨四分芎藭八分服之佳
玉真丸補中安神定魄去風濕勞氣治脚腰膝
固元黑髭髮悦顔色
龍骨(搗羅水飛三遍重絹細研去水亁入熟絹袋盛縫各置五斗米下炊一遍乾重研細)兔
絲子(酒浸一宿酒煮一日令爛去酒搗爛焙亁為末各八兩)鹿茸(新嫩帶血去毛酥炙)
(六兩)韭子(净捒微炒四兩五錢)
右為末煉白蜜和搗千下丸如小豆大每日温酒下
七九日再服之
補骨脂丸治夢泄
補骨脂(炒四兩)龍骨山茱萸巴戟天(去心各一兩)
右為末煉蜜丸如桐子大每服空心或鹽湯酒下
三十丸
玉鎖丹治精血虚滑或遺而泄夢而脱不能得禁兼
濇精養氣壯陽亦治夢遺漏精
龍骨蓮花蕊芡實烏梅肉(各等分)
右為末蒸山藥去皮研如膏和丸小豆大每服空心
進三十丸米一方用温酒鹽湯下
四精丸治思慮作勞損傷心氣遺泄脱精小便頻
數此方主之
白茯苓秋石(各四兩)石蓮肉(去殼皮心)水鷄首(生池沼中粉紅)
(花結子垂下各二兩)
右為末以蒸棗肉杵和為丸如桐子大每服三十丸
鹽湯下或酒下
金鎖丹治男子腎氣虛損夜夢鬼交精漏自出小
便白濁(方見虛勞門失精類)
摶金散治脱精自泄(方見腎臟門腎虛漏濁遺精類)
秘精丹
靈砂(水飛)龍骨(火煆各飛一兩)縮砂仁訶子(最小者熱灰略炮取出搥)
(取肉各五錢)
右為末糯米糊為丸如菉豆大每服十丸十五丸至
二十三十丸早晨温酒下臨卧熟水下一方鹽酒下
鄭府朱保義方靈砂二兩陽起石一兩火煆牡蠣雌
雄各半兩火煆飛砂仁一兩訶子肉一兩白茯苓五
錢麥門冬去心二錢半以糯米飯丸空心酒下十丸
臨卧冷水下五丸要通吃葱茶半盞無陽起石以
龍骨代之名秘元丹
龍骨散治男子失精(方見虛勞門虚勞失精類)
鷄清丸治男子婦人精滑下元虛冷及疝氣症婦人
經不調大人小兒皆可服之
川獨活榖精草續斷茵陳(各等分)
右為細末鷄清為丸如桐子大每服五十丸空心温
酒送下以亁物壓之
保神丹壯氣養精謂和心腎
白术(去皮半斤)鹿茸(酥和炙四兩)栢子仁(四兩)
右為末用菖蒲末四兩酒蒸作薄膏加白麫四兩熬
成膏子和如硬再入熟蜜六錢丸如桐子大每服五
十丸温酒食前服
兩砂丸補元養精令人少病
半夏(切作片子)龍骨(研末)木猪苓(切作片子各六兩)
右先用用薑一斤切作片子換熱水洗半夏七次去
生薑不用只將半夏一味木猪苓同一處拌勻炒候
微亁碾破半夏為末用無灰酒麫糊為丸如桐子大
用銀酒鍾炒藥丸子用木灰五升砂藥丸子不犯鐵
器用磁罐一箇只用龍骨養藥丸子揀去木猪苓每
日空心五十丸用生薑湯送下覺手足温暖住服
秘真丹丸治腎水真隂本虛心火在陽過甚心有所
欲速於動應之於腎疾於施泄此藥秘固真元降心
火益腎水
蓮花蕊益智(各一兩)甘草(炙)黃栢(各三兩)砂仁白
茯苓(去皮各五錢)半夏木猪苓(去皮各二錢半)
右搗為細末水浸蒸餅丸如桐子大每服五十丸空
心温酒下
鎖陽丹治脱精泄不禁(方見腎臟門腎虛漏濁遺精類)
茯苓散治泄精(方見腎臟門腎虚瀉濁遺精類)
秘真丹治思想無窮所願不協意淫於外作勞筋絶
發為筋痿及白濁遺溲而下故為勞弱
羊脛骨灰(燒紅窨殺三兩)硃砂(一兩)厚朴(三兩薑汁炒)
右為末用糊為丸如桐子大每服五十丸空心温酒
下食前
三仙丸治夢泄(方見腎臓門腎虛遺精類)
治心腎不足漏精遺澁
白术(六兩)石菖蒲(一寸九節者去毛四兩)破故紙(入燒酒炒三兩)
右為細末煉蜜丸如桐子大每服五十丸空心温酒
鹽湯任下或加舶上茴香二兩炒用
天雄散治夢交接泄精及溺白濁尿精如泔汁及小
便前後如鼻涕或有餘瀝沔衣此内傷虚絶(方見虛弱門虛)
(勞失精類)
治男子精常自出或聞見所如或動以發此皆腎氣乏
少不能禁治
巴戟天石斛黃茋(各等分)
右為細末每服二錢日三
治男子夢交泄精由内邪所感
龍骨(三兩)石斛(二兩)韭子(五合)
右搗末每服方寸匕日三服
固陽丹治夢泄
兔絲子(一兩酒浸七日焙亁水淘净)杜仲(一兩蜜炙)薯蕷(二兩)
右為細末酒煮麫糊為丸如桐子大每服五十丸温
酒鹽湯下空心食前任服
清心丹丸(出危氏方)治經絡熱夢漏心忪恍惚膈熱
黃蘖皮(好者一兩)腦子(一錢)
右為細末同研勻煉蜜丸如桐子大每服十丸至十五
丸濃煎麥門冬湯下大智禪師方夢遺不可全作冷
亦有經絡熱而得也
煨腎附子散(出聖濟總錄)治腎臟虚憊遺精盜汗夢交
豶猪腎(一隻)附子(末一錢)
右將豶猪腎批開入附子末濕紙裹煨熱空心稍熱
服即飲酒一盞送下
神效散(出聖濟總錄)治夢泄
白茯苓(出黑皮一兩)猪苓(去皮二錢)
右以水同煑合宜去猪苓將茯苓焙亁搗羅為散每
服一錢温酒調下空心夜卧各一服
半夏丸(一名猪苓丸出聖濟總錄)治因多飲夢泄除痰和胸膈及滑
精(方見腎臟門腎虛漏遺精)
黃甘丸(一名清心丸出聖濟總錄)治積熱自戕致夢泄
黃蘖(去粗皮)甘草(等分)
右生搗羅為末入腦子煉蜜和丸如桐子大每服二
十丸空心夜卧熱水或門冬湯下
破故紙散(出醫方集成)治丈夫元氣虚憊精氣不固餘瀝常
流常白濁夢寐頻泄及婦人血海久冷白帶白濁白
淫下部濕小便如米泔或無子息(方見腎臓門腎虛濁漏遺精類)
雙補丸(出濟生方)治精氣不足腎水涸燥咽亁多渴耳鳴頭
暈目昏面色黧黑腰膝疼痛脚膝酸弱屡服藥不得
全者
兔絲子(淘净酒蒸擂各二兩)五味子(一兩)
右為末煉蜜丸如桐子大每服七十丸空心鹽湯或
酒送下
鹿兔丸(出濟生方)固精氣補腎水
生鹿角(鎊一兩)兔絲子(水淘酒蒸擂二兩)
右為末酒糊為丸如桐子大每服七十丸空心食前鹽
酒或湯任下
心腎丸治心腎不足精少血燥心下煩熱怔忡不安
口亁生瘡目赤頭暈小便赤濁五心煩熱夕渴飲水
乃精血虛不受峻補悉宜服之
兔絲子(酒浸蒸二兩)麥門冬(去心二兩)
右為細末煉蜜為丸如桐子大每服七十丸空心食
前鹽湯下
固真散(出聖惠方)治纔着即泄精
白龍骨(一兩)韮子(一合)
右為末每服二錢匕酒調空心服此二味藥性大能
澀精固氣暖下元
益元丸(出仁存方)暖精氣益元陽
龍骨遠志
右各等分為末用蜜丸桐子大每服三四十丸空心
卧時冷水下
二聖散(出瑞竹堂方)治失精漏泄久虚
蓮子心(一撮)□砂
右為細末每服二錢空心白水調下
白元方(出仁存方)治元氣虚冷精滑不禁大便滑泄瀉手足
冷
陽起石(火煆紅研)鍾乳粉(各兩)
右為末酒煑附子糊丸桐子大每服五十丸空心米
飲下
羊脛灰丸(一名理脾丸)凡精遺泄只治小腎未有安者法當
治脾此藥效盖思慮傷脾脾不攝精遂致白濁(出危氏方)
(内)
厚朴(去皮取肉略使薑汁製為末二兩)羊脛(炭火煆過通紅取出窨殺另研如粉一兩)
右為末糊丸桐子大每服百丸至三百丸空心米飲
下
枸杞丸補精氣
枸杞子(冬採者佳)黃精
右為細末二味相各搗成塊㩇作餅子亁復搗末蜜
丸如桐子大每服五十丸空心温酒下
治失精清有血
父蛾(二枚隂乾)黑參(剉碎少許)
右同為末以汁米調日一服令盡
黃蓍散治男子精血出
黃茋(一錢)桂心(二分)
右為散酒服一錢日三
治遺精白濁方
赤芍葯猪苓(各一兩)
右用黃臘二兩溶汁和藥丸如桐子大每服五六十
丸空心鹽湯下
神仙補益固真丸(一名固真丹)治元臟虚損日久及小腸腎
膀胱疝氣五般淋病精滑精漏小便白濁并婦人赤
白帶漏下血崩子宫久冷血海虚冷等症宜服(出百一選)
(方)
用蒼术洗去泥土乾米泔水浸遂日易泔春五日夏
三日秋七日冬十日切作片子焙亁稱一片分作四
處四兩用小茴香青鹽五分同炒黃色為度一方
只用茴香炒四兩用川烏頭切作片子重五錢
川揀子一兩重去皮併核炒黃色為度一方只用川
川揀子炒四兩用酒半斤升醋半斤煮三十来
次一方用青鹽炒四兩用川掓一兩重去核破
故紙一兩同炒黃色為度一方只用川掓炒共一
處為細末用酒醋打糊為丸如桐子大每服二十
丸空心鹽湯或酒送下婦人醋湯下此藥性温無
毒小便頻數為效
韭子丸(出聖濟錄)治腎臟虚冷腰胯酸疼脮膝冷痹夜多小
便及夢泄日漸羸瘦面無顔色兼治女人惡露赤白
帶下
用韭子七升淨揀以醋湯煑千百沸取出焙亁旋炒
令作油麻香搗羅為末煉蜜丸如桐子大每服空心
温酒下二十丸加至三十丸
治虛極尿精及男子女夢交精便泄出此内虚邪氣感
發熱
用韭子新者二升十月霜後採以好酒八合浸一宿
明日一日色黃童子向南搗萬杵平旦温酒服方寸
七日再服立瘥
治夢夫精
用蘇子一升熟搗為末酒服方寸匕日再服
療虚極尿精
用亁膠三兩炙搗為末酒二升和酒服
烏金散療虛夢泄精滑不禁
用九肋鱉甲不以多少去裙襴淨洗遇燒存性研為
細末每服一字用清油小半盞童便小牛盞陳葱白
七寸同煎至七分去葱白和渣日西時服之須臾得
得粘臭汗為度次日進粟米粥忌食他物
秘真丹(出三因方)治作勞用意思夢泄腰背酸疼不能屈伸
食不生肌兩脚無力不能行步
川烏(一兩)五味子(半兩)牡蠣粉(同炒烏頭令焦去粉不用)
右各為末用糯米糊為丸如桐子大每服三十九鹽
湯食前下
蓮子丹(出三因方)治真氣虚憊口苦舌亁心常慘慽夜多異
夢晝倦怠或夢交通脫白濁小便遺&KR0377;目暗耳鳴面
色黧黑
新蓮肉(四兩去皮心)白龍骨(一兩醋炙)甘草(一分)
右為末用車前子汁入少麫煑糊為丸如菉豆大每
服三十丸用鹽湯或酒送下
鹿角散治男子婦人夢交
用鹿角三指一撮和酒服之即出鬼精
茯苓散治腎氣不能攝精心不能攝念或夢而泄者
或不夢而泄者
用白茯苓去皮五兩為細末每服五錢用温酒調下
空心食前五度方書言夢泄皆緣腎虚但補腎澀精
然未嘗有驗予嘗論之腎疾三症一者至腎虚不能
攝精心不能念夢而泄或不夢而泄此候皆重須大
服補藥然人病此者甚少其餘皆心虚忽心熱因心
有所感夢故而泄此候差輕人之患者多是此候但
服茯苓散自瘥予累以拯人皆良驗又有少年氣盛
或鰥夫道人強制情慾因念而泄此為無醫凡攝生
家多言夢泄甚於房勞此殆不然予嘗驗之人之病
天行未復而房勞者死至於夢寐則未嘗至此因此
决然之理但夢寐亦有輕重
葛玄真人百補交精丸(出華陀中藏經方)
熟地黃(四兩酒浸一宿切焙乾稱)山藥(二兩)五味子(六兩去梗)杜仲(三兩削去)
(粗皮刀剉碎火炒絲)肉蓯蓉(三兩酒洗切焙亁稱)牛膝(二兩去蘆剉寸酒浸一宿焙亁稱)
山茱萸(酒浸)澤瀉茯苓遠志(去心)巴戟赤石脂
栢子仁(微炒另研)石膏(各一兩火燒令赤出火毒用)
右蜜丸桐子大空心酒下二十丸男子服之
固精丸(出孟氏詵詵方)治男子精氣不固夢遺白濁精氣自流
遠志(洗净去心焙亁一兩)石蓮肉(一兩)晉礬(枯過一兩)桑螵蛸(一兩炒)
益智(湘水浸三宿焙亁一兩)真韭子(一兩微炒)兔絲子(二兩酒浸三日亁用)
舶上茴香(一兩用鹽炒去鹽不用)
右八味為細末以青鹽半兩打糊為丸如桐子大每
服五十丸空心用茯苓湯黃蠟煎湯或鹽湯下
秘真丹(出孟氏詵詵方)治夢遺白濁真氣不固等症
白龍骨(一兩)綿黃茋(生切焙乾)白茯苓大硃砂(另研)桑螵
蛸(炒一兩)白霜梅肉(五錢)家韭子(三兩舊酒浸一宿搗碎焙亁)
右為末酒煑麫糊為丸如桐子大空心鹽湯下四十
丸
兔絲子丸(出孟氏詵詵方)治丈夫真氣不固隨尿走失不能飲
食筋骨痿弱
白茯苓熟地黃真龍齒石蓮肉遠志(洗取)
(肉各三兩)兔絲子(四兩如前製)
右為末用山藥打糊為丸如桐子大每服五十九温
酒鹽湯下
仙茅丸(出朱氏集驗方)固精暖水臟
仙茅(糯米泔浸三宿一日一換絞取汁赤日乾四兩研為細末)白茯苓(去皮)半夏
(湯泡七次各二兩)茴香(鹽炒去鹽各一兩半)
右為末酒糊為丸如桐子大任意温酒鹽湯下
煑附丸(出朱氏集驗方)
附子(八錢重者兩隻去皮臍切作片子酒二升煑熟為度)茴香(炒)木香(各五錢)
葫蘆巴(一兩炒)
右為末酒糊為丸空心温酒鹽湯下腹痛良薑湯下
泄瀉米飲下四十丸
養心丹(出朱氏集驗方)服之能寬神清思全志通神明不老
硃砂乳香(各二錢半)酸棗仁茯苓(各五錢)
右為末棗肉為丸如桐子大空心清淨水吞下十丸
出鷄蜂刀用果驗效
衆妙方(出朱氏集驗方)蜀醫殿機何同顔方佳甚
川吳茱萸破故紙人參火砂(炒各一兩)北五味
子大附子(炮)鍾乳粉肉豆蔲(麫包焙各二兩)白茯苓
(一兩二錢)鹿茸(炙二兩半)兔絲子(搗去揀不碎者真酒浸蒸搗三兩)
右為細末大鉢内滚一二日令勻糯米糊丸桐子大
焙亁磁缾收常存暖處可與八味丸輕服
沉香固丸散(出朱氏集驗方)常服為妙
沉香木香茴香丁香烏藥川芎巴
戟(各者去心各半兩)陳皮(三錢)葫蘆巴(四錢)
右為末鹽湯調下(此方得之蜀土用之果驗)
聚寳丹(出衛生家寳方)治諸虚男子遺精白濁淋病婦人赤白
帶下血崩
牡蠣(一兩)硫黃(二錢)白石膏(五錢)白礬(三錢另研)
右為末入鍋子内將白礬盖四味藥止二斤火煆無
煙為度乳細酒糊丸鷄頭大空心服每一粒鹽棗子
湯下婦人赤白帶下血崩淡竹葉葱湯下一丸血
海泠艾醋湯下一丸
無名丹(出衛生家寳方)保氣守神澀精固陽女人服之有産功
效不能具說述其作用非神人不能處之無名以稱
其妙因為此名
白术(一兩洗淨)補骨脂(二兩微炒)川烏(二兩泡去皮臍)川揀子(三兩剉碎)
(微炒)白龍骨(杵碎細末後入)茴香(南京舶上者用二殷各兩半炒)
右為細末酒糊為丸桐子大硃砂為衣每服三十
丸或五十丸温酒鹽湯任下空心日午晩服
交泰丸(出衛生家寳方)寧心養氣定魄安魂療諸虚不足生元
氣補精枯髓竭去夜夢鬼邪治男子下元虚救婦人
血海冷使人百病不侵四時安泰久服明目耳明夜
視如晝
石菖蒲(一觔去鬚切無灰好酒浸冬三宿夏而宿)乳香(一兩另研)遠志(半觔志心)
(浸作上法)
右為細末用浸藥酒煑糊為丸如桐子大每日空
心温酒下三五十丸
王荆公妙香散(出衛生家寳方)安神秘精定心氣
白茯苓茯神遠志(去心各五錢)人參益智(去皮)五
色龍骨(各一兩)硃砂(一分研)甘草(一分炙)
右為末每服二錢空心温酒糊下
既濟丹(出衛生家寳方)治水火不濟心有所感白濁遺精虛
敗腎氣虚不攝精髓入而不治若多服熱藥遂致日
增其病腿脚無力日漸羸弱
天門冬(去心)麥門冬(去心焙乾)澤瀉桑螵蛸(蜜炙)黃連(去鬚)
海螵蛸(蜜炙)牡蠣(煆)龍骨遠志(去心)鷄膍胵(炒以上各一兩)
右為末煉蜜為丸桐子大硃砂為衣服三十丸燈心
棗湯吞下食前空心日三服
桃仁丸(出衞生家寳方)治心腎脾俱虚水火不相濟少飲多驚
遺溺失精日漸羸瘦
桃仁(麫炒去皮尖并雙仁)石菖蒲茴香蒼术(米泔浸一宿去皮)
葫蘆巴(炒)陳皮(去白以上各一兩)
右為末酒糊為丸如桐子大每服四十丸空心温
酒鹽湯下
固真丹(去濟生拔萃方)
沉香丁香木香茴香(炒)人參當歸(微炒)
滑石(各五錢)乳香(叧研五錢)沒藥(叧研五錢)亁臙脂(另研一半為衣)
琥珀(另研各半兩)川山甲(焙粉炒半兩)代赭石(飛水五錢)亁蓮
肉(微炒三錢半)木通(頭末五錢)全蝎(微炒五錢)燈草(三錢)桑螵蛸
(炒二錢半)麝香(另研二錢半)血竭(另研以上同川山甲搗半兩)腽肭臍(一對)
(酒酥炙)蛤蚧(一對去頭足酥炙)火枚草(酒蜜炮)晩蠶蛾
蜻蜓
右為末於辰日修合浸蒸飯為丸櫻桃大每服二三
丸温酒送下空心忌猪羊肉蒜羇馬服訖乾壓之
呪曰(三遍然後服之)北海泠泠雪浪如銀三江四海盡入藥
中能實骨髓能養精神誅殺鬼魅永保遐齡急急如
律令奉勅攝
右呪如左
固陽丹(出御醫院方)養氣守神固精壯陽大補益真氣服有
非常效驗
黑附子(三兩炮)白龍骨(一兩)川鳥頭(二兩炮)補骨脂
川楝子舶上茴香(各一兩七錢)
右件六味各修製畢碾為細末酒糊為丸如桐子大
每服五寸丸空心食前濕酒下
神功七寳丹(出御醫院方)補益真元固精實髓通暢百脈澤顔
色可延年益壽強力壯神
腽肭臍黑附子(炮)鹿茸(去毛酥炙各三兩)鍾乳粉龍
骨(各二兩)沉香(一兩)麝香(五錢)陽起石(火燒通赤研二兩)
右八味同碾為末再入麝香研勻酒煑糊為丸桐子
大每服五十丸空心温酒下
西川石刻安腎丸(出永類鈴方)治真氣虚憊脚膝緩弱夜夢
遺精小便頻數
青鹽(水飛四兩)鹿茸(去皮酥炙一兩)栢子仁(擂水澄粉一兩)附子(炮)川
烏(炮)巴戟肉(鹽浸)肉桂兔絲子(淘净酒蒸)蓯蓉(酒浸焙)韭
子(微炒)葫蘆巴(酒炒)杜仲(薑汁炒去絲)破故紙(酒炒)石棗(去核)
(酒蒸)蒼术(製)川楝子(肉酒蒸)川椒(出汗)茴香(酒炒各二兩)甘草
(炙二兩)
右為末山藥四兩洗淨同酒煑糊丸桐子大每服八
十丸空心鹽湯下
黃犬肉丸(出永類鈴方)治真陽衰憊臍腹冷疼小便頻數夜
夢遺精足酸疼腰背俱疼肌體羸弱飲食無味
磁石(二兩煆水飛)川烏(炮)附子(炮)桑寄生鹿茸麋
茸(酒蒸)仙茆(酒浸)蓯蓉(酒浸焙)葫蘆巴(炒各二兩)沉香(另研)青鹽
(另研)陽起石(煆另研)龍骨(生用)虎脛骨(酥炙)覆盆子(酒浸各一兩)
右為細末用黃犬肉二觔以酒葱茴香煑爛杵和丸
桐子大每服七十丸空心鹽湯下
七子散治丈夫風虚目暗精氣衰少無子補不足方
五味子鍾乳粉牡荆子兔絲子車前子
菥蓂子石斛亁地黃薯蕷杜仲鹿茸
遠志(去心各八錢)附子蛇床子芎藭(各六錢)山茱
萸天雄人參茯苓黃茋牛膝(各五錢)桂
心(十株)蓯蓉(十株)巴戟天(十株)
右二十四味為散篩酒服方寸匕如不知增至二匕
以知為度如病人不能酒者蜜和丸服亦得一方如
覆盆子八株求子法一依候房中篇
香茸丸滋補精血益養真元治下焦陽竭臍腹絞疼
飲食少目視茫茫夜夢鬼交精泄遺失肌肉消瘦
鹿茸(火燎去毛塗炙)麋茸(火燎去毛酥塗炙二味各四兩)麝香(半兩另研)沉香
五味子白茯苓(去皮)白龍骨(火煆)肉蓯蓉(酒浸一宿切焙亁五)
(味各一兩)
右件為細末和勻用熟地黃三兩焙亁令為細末用
酒二升熬成膏子拌藥入臼内杵千百下如便更下
少酒丸如桐子大每服五十丸温酒鹽湯任下空心
食前
麋茸角既濟丸治水火不濟精神恍惚夢寐紛紜陽
痿及耳内虛鳴小便白濁遺瀝失精常服使火不上
炎而神自清水不下滲而精自固壯陽固氣益血駐
顔功效特異
麋角(一具淨水浸三日括去粗皮鎊為屑盛在磁缾内銀缾更佳以牛乳浸一日牛乳耗更添)
(只俟不耗於角屑上乳深於二指乃用大麥只看缾器大小臨時安頓甑内約厚二寸上置缾更用)
(忝用大麥周回填實但露缾口不在火熬一伏時如鍋内若水耗時可旋添真候角屑蒸得細膩如)
(麫相似即去火取出細研别用下藥)龍骨山藥人參(去蘆頭)遠志
(去心)山茱萸石菖蒲硃砂(另研)五味子全竭(艾葉)
(炒去毒以上之十味藥各等分)赤石脂巴戟(去心)附子(炮去皮臍)補骨
脂(炮)兔絲子(酒浸一宿焙)天雄(炮去皮臍兩以上各三)栢子仁(另研)亁熟
地黃(洗焙)肉蓯蓉(酒浸焙以上三味各四兩)
右件為細末以鹿角膏子和勻搗千下丸桐子大每
服一百丸空心温酒下
鹿角膠丸治真氣虛弱下元冷憊臍腹疼痛夜多小
便腰脚軟肢體倦怠怔忪恍惚頭目昏暈面多黧黑
及耳鳴飲食減少常服補養元陽滋榮氣血駐顔美
食
肉蓯蓉(三兩浸酒煑一宿切焙)牛膝(二兩酒浸一宿)附子(泡去皮臍)桑寄
生兔絲子(湯浸去浮皮别用酒浸取軟)覆盆子亁地黃(洗焙)
當歸(洗焙)山藥五味子山茱萸白蒺藜(炒)肉
桂(去粗皮以上十二味各三兩)川萆薢(四兩)破故紙(炒二兩半)栢子仁
(二兩)茴香(炒二兩半)茯神(去木二兩)鹿角膠(炒焦二兩半)
右件為細末酒煑糊丸如桐子大每服五十丸空心
食前温酒或鹽湯送下兼治婦人諸疾不足一切冷疾
久娠不成髮落面黑温醋湯下
煑鹿角膠法須用兩鍋一鍋常用温湯難備藥用
鹿角(不用自死者不以多少三寸許截斷去其粗皮)
右將鹿角於河内浸七日其水每日一易俟日足洗
淨鍋中煑每角五觔用桑白皮半觔楮實一觔舶上
硫黃二兩同煑之如水盡即旋添湯及一服時自然
已軟或火不相斷未軟再煑一服如軟候冷取出於
當風處掛起便可入藥用煑角水濾去諸藥慢火再
熬便可為膠
世寳丸治下元氣損久積寒冷目暈耳鳴形體羸弱
陰痿自汗夜遺精及肺痿喘嗽咯有血怯風畏寒手
足冷其一切虛勞氣劣並宜服之
附子(炮去皮臍)牛膝(酒浸一宿焙亁)肉桂(去粗皮)白茯苓(去皮)紅椒
五味子茴香(炒)人參(去蘆頭)枳殼(去穣麩炒)熟地黃(洗焙)
以上十味製精淨各稱一兩五錢為末次用
精羯羊肉(四兩細切)肉蓯蓉(淨洗二兩細切)羊脂(二兩細切)黃臘(二兩細切)
杏仁(二兩細切去皮尖)烏梅肉(一兩)葱白(一兩)
右件後七味用法酒五升同入銀入器中慢火煑令
肉爛研成膏入前藥末一處搗和丸桐子大每服三
十丸漸加至四五十丸温酒或鹽湯送下肺痿咯血
煎糯米阿膠湯送下常服補益元氣輕徤腰脚實骨
髓耐風寒滋養氣血空心食前服
韭子丸(出楊氏家藏方)治水不足氣不升降夢寐遺洩精滑不
禁
鹿茸(火燎去毛酥炙黃色)茴香(炒)補骨脂(微炒以上三味各一兩半)遠志
(去心)龍骨(輕緊者醋淬七次用)葫蘆巴(炒)附子(炒去皮臍)韭子(炒香熟)
金鈴子(搥碎去核麩炒六味各一兩)麝香(一分另研)
右件為細末將麝香同研勻酒煑麫糊丸桐子大每
服五十丸煎人參白茯苓湯下日三服空心食前
既濟固真丹(出朱氏集驗方)治水火不能既濟精神恍惚頭目
昏暗且陽痿隂濕多汗遺瀝失精脾胃虛怯心腎不
寧腎水欲升而沃心心火欲降而滋腎水則坎離既
濟而恊和火不炎上則神自清水不下滲而精自固
常服固陽氣温脾益血
北五味子白茯苓附子沉香龍骨蓯
蓉(酒浸一宿無以鹿茸代酥炙各一兩)益智子栢子仁(去殼炒)補骨
脂酸棗仁(去殼炒)金鈴子(去核炒)紅椒(去目)當歸(酒浸)川
芭戟(去心各半兩)兔絲子(酒浸各研一兩半)
右為細末酒糊丸辰砂三錢為衣桐子大每服五七
十丸空心鹽酒任下侍左王郎中鎔傳與右司
謝大卿暨服之果是竒絶
普濟方卷二百十七
