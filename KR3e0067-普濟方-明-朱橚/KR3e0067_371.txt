普濟方卷三百七十一明周王朱橚撰
嬰孩驚風門
慢驚風(附論)
夫慢驚因病後或吐瀉脾虚胃損遍身冷口鼻氣出亦
冷手足瘈瘲昏睡露睛此無陽也惟括楼湯主之錢氏
曰無陽可用括楼湯内用括楼根白甘遂按本草括楼
根味苦寒無毒主心渴身熱甘遂味苦甘大寒有毒主
腹滿面目浮腫留飲宿食又曰驚急合凉瀉慢驚合溫
補錢氏云急驚凉瀉慢驚溫補今同括楼湯寒毒之藥
又無溫補為佐首尾亦無補助兼主對不親如此治之
怪也經曰實實虚虚損不足益有餘有如此者醫殺之
慢驚虚病寒毒之藥甚戾人正合難經虚虚之論乃錢
氏之非也愚常治此病以神寳丹寬筋湯治之多愈錢
氏方脉議論優長甚為可取其間如治慢驚法用括楼
湯隂癎壊病内亦用此方錢豈不知括楼湯反為害也
觀其智識必不如是儻有此說但取其所長略其所短
庶幾不悮耳徐仲秀子三歲七月中因傷乳食嘔吐
數次而後作瀉召一醫視之三日不退加之眼露後因
顖䧟氣粗面白形青虚煩腹痛忽發驚風進退召愚視
曰此子雖是慢驚法當斷乳三日頻與稀粥服藥可安
主人曰小兒以乳妳為本豈可即遽然捨乳也荅曰舟
非水不能行然波濤沸湧則有覆舟之患兒非乳不養
然吐瀉過傷則有傾人之患波濤非自生其所以生者
風鼓不平之勢作之也吐瀉非自生其所以生者風冷乳
食之傷引之也風息則水勢平乳少則吐瀉安善行舟
者不懼波濤而懼舟之不固善為醫者不懼吐瀉而懼
乳之不節蓋乳猶水也水能載舟亦能覆舟此之謂也
始因傷乳為病若以所傷之乳乳之如以酒觧醉轉加
昏憒固能節乳使藥速騐也主人乃聽用神寳丹續命
湯安神膏日各三服頻與稀粥至夜驚再不潮翌日噯
哺尚困是中脘有食脾胃有風主人曰何以知也荅曰
噯者是有食困者是有風當用宣風散汁用下紫丸
子令微利再用神寳丹安神膏琥珀散日各二服調治
三日時與止妳至五日全安主人曰慢驚風何敢快生
答曰病雖至困形青而不昏肚痛而手足常溫驚搐無
痰喘氣而微熱是胃氣未脱經曰胃者水榖之海主禀
四時故皆以胃氣為本此子病雖至困胃氣尚未脱可
以復生也蘇氏子半年自生下時復觀乳一月吐而
身熱召愚視曰心者精神之本清虚不欲昏不可昧昏
昧則氣濁氣濁則神亂神亂則血脉不榮今者血脉俱
虚精神離散不可治主人曰何便不治荅曰緣見兒目
觧而顖腫面白而唇青兼遶口鼻人中肉内隱出黑色
是精神散失素問云得神者昌失神者亡設或苟安猶
若輕漚浮水暫駐目前亦豈宜久微燭乘風其不亡者
何待主人大怒後易數醫果驚而卒大便青臟冷也
或初出微黃良久則青者亦然也靈秘云瀉下如藍澱
胎中受積驚盖惟心主驚心驚則膽怯膽者與肝為表
裏也膽怯則肝冷肝傳脾受邪故大便初出微黃脾之
色也良久後青肝之本色肝熱則外發目赤肝冷則内
作便青又有不因驚而得此證者蓋禀胎氣怯弱内受
風寒故也有便青夾白膿稠粘如涎者亦是腸寒久冷
令小兒面白形青腹痛驚啼失治則變隂癎也凡慢
驚風候若是急驚傳來而尚陽證其陽即虧不必回陽
又不待治陽只可截風而調胃均平隂陽可冷可熱可
緩可急是也若直便為服附子硫黃之属使陽歸陽又
是急驚學者理宜知之既治陽證傳作隂證即與服保
命丹三二服兼前牛黃清心丸子其有四證具八候稍
緩隂癎者即可與服之若已傳過八候不作四證尚在
者只宜與服定命飲子若脚手冰冷者乃四逆候方可
回陽次第合眼者即傳作慢脾風候寒而驚風痰涎壅
盛搐搦不止不可下者宜與五靈脂丸其痰涎壅盛口
角垂者白薑丸功效驚風搐搦身體雖煖風痰不化宜
服天南星丸嬰孩所受此等證候無他疑者只將下
項用藥無不甦省切不可延久其陽易脱隂氣漸盛藥
力不及使人難治又不可一向連併投藥每次一二服
了須審察證候緩急有無傳變稍覺寬定其藥放慢或
勢漸緊宜以次苐緊急藥與服不可執滯一藥又不便
換湯餌連併與之所謂察其輕重審其進止而後已
慢驚若是急傳來是知前人不曾截風定搐陽脱而傳
隂隂重陽虧其風與熱常流注經絡又有曾服大寒凉
之藥過多又有下積取瀉致作又有臟腑虚寒洞瀉而
為其所受多端理慢驚風當知隂癎之說其證属隂
臟寒氣虚尚或泄瀉不止其驚正作多因無識之人一
向治驚更不理瀉藥用寒凉投之令氣愈虚洩瀉不止
隂證愈作驚搐愈增若用止瀉藥稍熱八候復加四證
不退慢驚雖曰難治蓋醫亦不曾䆒竟病作加進深為
重害慢驚當察知所視為要眼睛昏定為重竄視為
重四肢厥冷為重睛定不眨為重雖眨不左右顧為重
汗出如流亦重口面忽作黔黯色至重感風搐搦慢驚
眼在半開半合之間者乃知隂氣漸盛傳入臟間陽氣
已虧脾經属隂次苐入脾故言慢脾風候醫慢驚與
急驚風候自是不同未可一向下定搐藥急驚謂關竅
不通故以腦子麝香等藥通利定其搐搦慢風隂重陽虧
諸經已虚不宜通關又凉其臟易作慢脾風醫慢驚
不可争攻急驚陽癎稍易理慢驚隂證最難服藥已愈
而尚虚乏未省三五日之間者有之俗謂過街候𤼵無
定論不可輕易妄投攻擊之劑則前功俱喪慢驚所
治之理須䆒問原因所𤼵若是急驚傳隂為慢驚者乃
癎所作隂癎也當察陽子為重即陽脱而隂盛小兒有
長幼之别臟腑有虚實之分有瀉三五次便成風候乃
由虚之甚也或二三日洩方成風候或有五七日瀉不
止而成風候暴瀉成風猶可速治蓋回陽調中補氣之
為易若久瀉漸傳成風候者為虚為乏故難療理嬰
孩小兒洞泄成風以補藥治之者宜用附子臟寒洞泄
或因服藥下積取瀉成風宜以溫脾壮氣藥調之宜服
觀音全蝎散有服寒凉藥成風者下藥太凉致令臟腑
先寒遇發藥吐瀉即傳成風候以助氣醒脾藥溫之即
王氏大惺惺丸大喝起散與服之效若手足冷回陽宜
术附湯效陽癎傳作隂癎候急驚傳作慢驚風候以截
風藥定搐藥若在前三者慢驚候便以截風往往未為
當盖由病自虚乏得之所以云調補之理慢驚之候
其意在慢治急驚之候其意在急何也盖急無過因熱
生風作驚跌撲作驚他物觸之作驚驚熱傳極即變生
風搐搦等候皆熱所乘若順證依法下之諸候自息慢
驚所作不常當宜省察用意子細所療至為難以故宜
消息之為慢也不可愴惶恐懼非失治躊躇疑貳之為
慢也又曰慢驚無争攻蓋所療至為難事嬰孩所患
急驚慢驚慢脾三者皆由風痰所作以漸傳及未有初
得病而便慢脾者或急驚𫝊來或吐瀉而得或久痢氣
虚脱而得傷寒表裏既虚傳入隂證亦成慢候久嗽成
癎亦傳慢驚候霍亂吐痢亦傳慢候脾困久睡亦𫝊慢
候吐血亦傳慢候虫積衝心亦傳慢候肝風筋急大小
便閉心虚煩躁煩渴引飲肚腹㽲痛睡裏咬牙日夜汗
出走馬疳急諸般丹毒龍纏腰膀胱吊疝卵腫莖曲四
體浮腫以上諸般證亦皆𫝊慢候有如此者其所患
諸疾皆能傳作慢驚乃傳作慢脾脾氣既絶胃氣已盡
無可得而治療也嬰兒五臟易冷易熱易虚易實醫
方並不治腑受病曰臟不病耳曰非也小兒在腑有疾
自息愈者有之在臟不可不治臟者隂属腑者陽属謂
小兒先隂而後陽又曰小兒乃純陽之氣在腑則順
在臟則逆故前賢皆理其臟未言治腑也又腎一臟常
主虚不可攻療若有腎病但清心肺緣心與腎即既濟
也肺與腎乃子母也無與腎藥及諸補藥若治腎臟即
他病𤼵生故戒止不可療湯氏云吐瀉纔生便惡心胃
虚脾弱汗相侵舌赤唇緋雙眼閉頭搖髮竪起如針膈
悶氣粗兩脇動口生瘡白命難任未生此證宜先治有
瘡胃閉命須沉未𤼵慢脾先要困睡中吐舌更搖頭吐
妳作腥生氣息額頭千顆汗珠流睡裏多驚驚哭起面
黃脉細最堪憂腥脾助胃成切效傷妳依前命也休
凢有此疾宜暫斷乳控令胃乾飢甚當用藥令藥乳母
釀其乳與之十救一二矣全嬰簡易方云驚風似是
而非若同而異受證非一治法不同此病之惑人也醫
者當首辨明而治之宿州陳氏田曰驚風二證驚自驚
急驚慢脾也風自風五臟中風也當分别治之世言熱
極生風而不知風寒暑湿之氣亦能生風錢伸陽云傷
風傷寒傷食麻豆變兼等候亦能搐所謂斷搐者是也
陳氏曰醫者每見小兒𤼵搐不辨是否驚風用蜈蚣腦
麝牛黃巴粉䓁寒凉毒劑多致夭傷或成慢候盖真氣
者元陽也如用藥性溫則固養元陽用藥性冷則敗傷
真氣宜用溫凉之劑則無過與不及楊氏曰驚風暴烈
惟蜈蚣能截能擒貴乎藥病相當辨認的是驚風之證
方可用之或一字半字而止或傷風等證假搐不可妄
投中毒非淺或有誤焉急以桑白皮蚯蚓為觧錢氏湯氏
胡氏楊氏辨云傷風傷寒熱盛生驚必有傷風傷寒之
證但牙關不緊麻豆搐乃熱乘於心心火炎上故目瞪
上竄乃痘證欲出之状必中指冷耳後紅綉乃四臟之
證但無痰潮食積𤼵搐必有面黃吐利夜熱晝凉等證
變兼微搐但唇上白珠生蝄厥多似慢驚但唇口紫吐
清涎癎者四肢柔軟𤼵而時醒痓痙一身強直終日不
醒痙則舉身強直痓則手足冰冷剛痓有汗柔痙無汗
中風口眼喎斜必有五臟中風之證天吊或啼或哭状似
鬼祟頭目仰視如魚上釣内吊傴偻返張唇黑隂腫眼
有紅筋班血客忤物忤中惡面變易五色状似驚癎但
目不上視楊氏曰慢驚無熱乃虚熱也當用藥以溫之
又曰纔經吐痢便是慢驚由虚使之須用溫中扶裏抑
隂助陽用理中湯加木香錢氏云夏月脾胃伏熱當觧
暑毒不可便曰回陽楊氏曰方傳慢驚尚有八候竄視
反引搐搦掣顫也但昏沉者不可回陽宜調胃截驚可
凉可熱均平隂陽而已用全蝎觀音散又曰若陽虚隂
盛病已傳過無搐掣反視之證昏沉者用四君子湯加
附子三分之重者對加又曰手足冰冷方可回陽用附
子理中湯慢驚下痰用蘇合香丸白丸子又曰若眼半
合半開手足不冷不可回陽其證尚在慢驚用調中湯
參苓白术散或用實脾散楊氏截驚用太乙保生丹或
用奪命丹柳氏曰凡吐瀉氣虚體弱者調胃用實脾散
便服奪命丹以截其驚
方
實脾散治脾胃虚冷吐痢不止不進乳食慢驚脾等
證及治痘證下痢不能收靨
人參白术白茯苓縮砂仁(各五錢)丁香(二錢)
木香(炮二錢)麥芽石蓮肉麯餅陳皮(去白)
山藥良薑(油炒)青皮(去白)冬瓜仁(各五錢)肉豆
䓻(三箇煨)薏苡(薑炒三錢)扁豆(薑炒三錢)香附子(炒去毛三)
(分)甘草(炙三錢)陳米(一撮炒)
右為細末常服棗湯調或米湯燒塩調服吐痢脾胃
虚弱加消積飲同服慢驚脾手足厥冷加附子理中
湯同服下回陽丹冷吐痢加附子訶子肉慢驚慢脾
研奪命丹同服
蘆薈散治小兒慢驚風胸膈痰涎咽喉壅塞身體壮
熱筋脉拘急時或𤼵渴
蘆薈(研)龍骨雄黃(研)麝香(研各半分)胡黃連
青黛(研)木香丁香牛黃(研)天竺黃熊
膽(研)乾蝎(炒)膩粉(研)丹砂(研)犀角(鎊)
附子(炮製去皮臍)人參沉香(各一分)
右擣研為散每服半錢薄荷湯調下
牛黃丸治小兒慢驚風及取風涎積聚
牛黃(細研)甘草(炙微赤剉)陳橘皮(湯浸去白瓤焙)黃連(去鬚)
天南星(炮製)白附子(炮製)附子(炮製去皮臍)半夏(湯洗)
(七遍去滑)乾蝎(微炒)犀角屑&KR1504;砂(細研)硃砂(細研)
(各一分)水銀(半兩燒棗瓤一處别研星盡)金箔(二十片細研)硫
黃(半兩細研)麝香(半分細研)巴豆(十枚去心皮殼别研壓去油)
右為末都研令均以麫糊和丸如黍米大每服以甘
草薄荷湯下三丸至五丸
烏犀散(出聖惠方)治小兒慢驚風或𤼵即戴眼向上手足
搐搦
烏犀角屑(一分)獨角仙(三枚微炙去翅足)驢胎耳(一分燒灰)
雀兒飯甕(五枚)乾蝎(一分燒灰)白殭𧖟(一分微炒)硃砂
(一分細研)雄黃(一分細研)丁香(一分)𧖟紙(一張出子者燒灰)
麝香(一分細研)牛黃(一分細研)羌活(半兩)青黛(一分細研)
天竺黃(一分細研)
右為散都研令勻不計時候以溫水調下半錢量兒
大小加减服之
龍腦散(出聖惠方)治小兒慢驚風心胸痰涎上攻咽喉如
呀身體壮熱筋脉拘急或時發歇抽掣
龍腦(半分細研)雄黃(一分細研)麝香(一分細研)盧會(一分細研)
胡黃連(一分)青黛(一分細研)木香(一分)丁香(一分)牛
黃(一分細研)天竺黃(一分細研)熊膽(一分)犀角屑(一分)
乾蝎(一分生用)膩粉(一分)硃砂(一分細研)
右為散同研令勻不計時候薄荷湯調半錢服之量
兒大小加减
回魂煎治小兒慢驚風
天南星(一枚重二錢者燒地坑子令赤用醋潑下天南星以瓦片合定勿透氣去皮臍取二)
(錢)白附子(三枚生用)烏蛇(四寸用酒浸去皮骨炙)蜈蚣(一條)
(酒炙)棘剛子(三十枚)乾蝎(全者七枚炒)丹砂水銀
沙子(兩皂子大)膩粉(各一分)麝香犀角末乳香
(各一錢)金箔(三片共沙子一處研)牛黃龍腦(各半錢研)
右為擣研勻細用石腦油為膏旋丸如豌豆大每服
一丸薄荷湯化下
天竺黃丸(出聖惠方)治小兒慢驚風搐搦
天竺黃(一分細研)牛黃(一分細研)麝香(一分細研)龍腦(半分)
(細研)木香(半分)丁香(半分)雄𧖟蛾(十四枚)雄黃(半分)
(細研)胡黃連(半分)硃砂(一分細研)金箔(十四片細研)膩
粉(半分)熊膽(半分)蘆薈(半分細研)犀角屑(半分)
右為末都研令勻鍊蜜和丸如菉豆大不計時候以
粥飲下三丸量大小加减服之
水銀丸(出聖惠方)治小兒慢驚風面青口噤吐涎脚冷身
熱頻頻搐搦
水銀(半兩入黑鉛半兩結為沙子細研)天南星(一分炮製)鉛霜(一分)
(細研)硃砂(一分細研)雄黃(一分細研)天竺黃(一分細研)犀
角屑(一分)麝香(半分細研)牛黃(半分細研)龍腦(半分細研)
馬牙硝(一分細研)金箔(三十片細研)白附子(一分炮裂)乾
蝎(一分微炒)膩粉(半分)
右為末入諸藥同研令勻用雀兒飯甕内虫十枚鍊
蜜同研和丸如菉豆大不計時候以薄荷湯化破三
丸量兒大小加减服之
通聖餅子(出御藥院)治小兒慢驚風癎涎多咽喉不利手
足搐搦
天麻使君子(去皮)白殭𧖟(炒)白附子(炮)南
星(炮各一分)乳香青黛蝎稍(炒)膩粉水粉
(各一錢)黑鉛(半錢與水銀結沙子)無食子(一對去皮)麝香
腦子(各半錢)
右為細末麫糊為丸如梧桐子大捏作餅子每服以
餅子用薄荷湯化下食後臨睡服之臨時加减
歸魂丸治小兒慢驚風搖頭閉目
金箔(十五片研)丹砂(研)膩粉(研)牛黃(研)青黛
(研)白殭𧖟(炒)蟬殼(去土)白附子(炮)乾蝎(全者)
(炒)防風(去蘆)犀角(鎊)天南星(炮各一分)天麻(半兩)
棘剛子(十二枚)
右為末鍊蜜和丸如梧子大每服一丸薄荷湯下妳
食後臨睡服
北金丸(出聖惠方)治小兒慢驚風胸膈多涎迷悶口噤𤼵
歇搐搦縱睡多驚
牛黃(一錢細研)麝香(一錢細研)烏犀角屑(一分)硃砂(一分)
(細研)天南星(一分炮裂)烏蛇肉(一分炙令黃)羚羊角屑
(一分)乾蝎(一分微炒)雄黃(一錢細研)水銀(一分)金箔(二十)
(一片)銀箔(二十一片已上三味同研為沙子)雀兒飯甕(二十枚内有物者炒)
右為末都研令勻鍊了蜜和丸如菉豆大不計時候
以薄荷汁下三丸量兒大小加减服之
觀音散(出危氏方)治胃氣不和脾困下瀉過多不思飲食
乳食不化精神昏慢四肢困冷
人參白术(紙煨)扁豆(炒各二錢半)白茯苓酸棗
仁(去皮蚌粉炒)甘草(炙各半兩)藿香枳殼(去瓤各一錢半)
紫蘇葉(少許)木香(不見火)石蓮肉(去心)嫰黃耆(各半)
(兩)
右為末每服一錢烏梅湯冬瓜子仁陳米調皆可
保命丸(出聖惠方)治小兒慢驚風及天瘹驚熱
牛黃(細研)乾蝎(微炒)白殭𧖟(微炒)蟬殼(微炒)天麻
白附子(炮製)犀角屑天南星(炮製)青黛(細研)硃
砂(細研)麝香(細研)天漿子(麫炒令黃去殼已上各一分)蟾酥
(半分細研)
右為末用獖猪膽汁和丸如菉豆大不計時候用薄
荷湯下三丸又以水化二丸滴入鼻中令連連嚏後
再服更在臨時量兒大小加减
丁香丸(出聖惠方)治小兒慢驚風兼有疳氣壮熱及乳哺
减少
母丁香(半錢)胡黃連(半分)蘆薈(半分細研)雄黃(半分細研)
硃砂(一分細研)牛黃(半分細研)蝎稍(一分微炒)麝香(一分細研)
青黛(一分細研)膩粉(半分)白附子(一分細研)天竺黃(一分)
(細研)鉛霜(半分細研)
右為末取五月糭子尖和丸如菉豆大不計時候以
粥飲下三丸量兒大小以意加减
犀角丸(出聖惠方)治小兒慢驚風搐搦煩熱
犀角屑(一分)蟬殼(二七枚微炙)烏蛇(半兩酒浸去皮骨炙令黃)
牛黃(一分細研)青黛(一分細研)天漿子(二七枚炒去殼)地龍
(一分炒)蟾酥(半錢鐡噐上焙過研)硃砂(半兩細研水飛過)防風
(半兩去蘆頭)𧖟紙(一張燒灰)麝香(一分細研)
右為末入研了藥都令勻鍊蜜和丸如黍子大每服
以溫荆芥湯下兩丸先研一丸着新汲水化滴在鼻
中得嚏為效量兒大小加减服之大人風癎取活蠳
蝦虫不拘多少研如泥生麫和丸如雞頭實大捏作
餅子煻灰火煨每嚼一餅子煎荆芥湯下前藥十丸
更量大小虚實加减
聚寳丹(出直指方)傳慢可用
人參茯神琥珀天麻直殭𧖟(炒)防風
南星白附子全蝎烏蛇肉(酒浸焙各一錢)硃砂
(半錢)麝香(少許)
右為末鍊蜜和丸如梧桐子大每服一丸菖蒲湯調
下
調中湯治急驚和胃氣止吐瀉溫中正氣
人參白茯苓川白蕊白术石蓮肉龍
腦麝香蘆薈熊膽膩粉(各半錢研)胡黃連
使君子青黛(研各一錢)香墨(半兩研)
右為擣羅胡黃連使君子為末餘研極細滴水和丸
如梧桐子大每服二丸煎金銀薄荷湯摩下經宿便
愈
龍腦丸(出聖惠方)治小兒慢驚風壮熱手足拘急
龍腦(一分)麝香(一分細研)硃砂(一分細研)白芥子(一分微炒)
阿魏(一錢麺裹煨)藿香天麻(炮)扁豆(薑製)木香
(炮)陳皮(去白)粉草半夏麹(各䓁分)
右為末薑棗湯調服
交泰丹(出全嬰方)治兒因吐瀉之後變成慢驚累服熱藥
上熱下冷涎鳴氣粗服藥雖多止在膈上不入中此
藥治虚陽潮上𤼵搐來去
黑鉛(一兩)硫黃水銀(各三錢)天漿子(二十一箇)蜈
蚣(一條)硃砂附子(炮去臍皮)鐡液粉(各二錢)全蝎
蛇肉(酒浸去骨各一錢)麝香(半錢)槐柳枝(各二寸細剉同鉛入銚子)
(炭火上煆别將槐柳枝各一莖不住手打旋入硫黃冷次入水銀煎為沙子為度地上出火氣)
右為末薑汁煮糊丸如菉豆大三歲三丸米飲湯送
下食前如病熱速鍊蜜和丸如雞頭大一丸薄荷湯
化下本法作丸子鎮墜
鈎藤飲(出全嬰方)治小兒因吐瀉脾虚多因脾弱變成慢
驚
鈎藤蟬殼人參麻黃(去節)防已(一方用防風不用防)
(已)殭𧖟(炒)天麻蝎尾(去毒炒各半兩)甘草川
芎(各一分)麝香(一錢)附子(炮一分)
右為末三歲一錢水半盞生薑三片煎三分食前一
方無生薑煎
觀音全蝎散(出和劑方)治小兒因吐而傳慢驚外感風冷
内傷脾胃嘔逆吐瀉不進乳食久則漸漸羸弱大抵
脾虚則瀉胃虚則吐脾胃俱虚吐瀉不已此藥大能
養脾胃進美飲食
黃耆(一分)人參(一分)木香(一錢)炙甘草石蓮肉
(炒)扁豆(炒)白茯苓(各一錢)白芷全蝎防
風羌活(各一錢)天麻(二錢)
右為末每服半錢或一錢棗子半箇水一小盞煎至半
盞與服不拘時候慢脾宜尤服之此觀音散漢東王
氏所著調理嬰孩清神固氣補虚益脉開胃止吐醇
乎醇善之者耶所因用藥截風者何正于危急之除
却作兩餌投之先與生胃氣次服截風定癎如此療
理不惟迂曲致緩又且未能藥于脾胃之間悟其至
理兩劑一行或加白丸子未半和之乃盡其妙一方
有神麹
再生丸治小兒虚風慢驚搐搦項筋緊強手足逆冷
腰背拘急
蜈蚣(一條酒浸一宿炙)乾蝎(全者七枚炒)𧖟蛾(十枚炒)白
殭𧖟(直者炒)丹砂(研各一錢)天南星(炮)白附子(炮)
麝香當門子(各一枚)薄荷心(七枚)龍腦(研)水銀
(錫結炒子各一錢)棘剛子(二十枚炒)
右為細末研勻以石腦油和劑油單裹每服旋作一
丸如黍米大冷水化下須𤼵前服必效後服服睡脾
散
睡脾散治小兒慢驚風
桑螵蛸(四枚)乾薄荷葉乾蝎(全者炒)人參乾
山芋天南星(炮)半夏(生薑汁浸透切焙各一分)
右為細散每服半錢麝香粟米飲調下
罷搐煎治慢驚
丹砂(研)水銀天南星(炮)膩粉(研)薄荷
白附子(炮)乾蝎(全者炒各一分)
右為細末用石腦油和成煎每服一大豆許薄荷湯
化下
牛黃散(出聖惠方)治小兒慢驚風壮熱發歇搐搦
牛黃(一分)麝香(一分)雄黃(一分)熊膽(半分)蘆薈(一分)
硃砂(半兩細研水飛過)天竺黃(一分)夜明砂(一分微炒)犀
角末(一分)胡黃連(末一分)乾蝎(一分半末)
右件都研細令為散不計時候以薄荷湯調半錢服
之量兒大小以意加减兼用少許吹入鼻中良
牛黃丸(出聖惠方)治小兒慢驚風𤼵歇不止
牛黃(半兩細研)天竺黃(半兩細研)犀角屑(半兩)芎藭(一分)
人參(一分去蘆頭)龍齒(一分細研)白茯苓(一分)麝香(一錢)
龍腦(半錢細研)胡黃連(半兩)丁香(一分)鈎藤(一分)
右為末用水蜜和丸如菉豆大每服以粥飲下三丸
量兒大小以意加减
青黛丸(出聖惠方)治小兒慢驚風體熱多涎𤼵歇搐搦
青黛(一分細研)牛黃(一分細研)硃砂(半兩細研水飛過)蝸牛
(一分炒令黃)烏蛇(一兩酒浸去骨炙令黃)乾蝎(二七枚微炒)胡
黃連(一分)白殭𧖟(一分微炒)白附子(一分炮裂)麝香(一錢)
(研)蟾酥(三片如柳葉大鐡上焙焦)狗膽(二枚取汁)
右為末入狗膽汁與糯米飯和丸如黃米大一二歲
兒薄荷湯下三丸日三服四歲兒服五丸
如聖丸(出聖惠方)治小兒慢驚風精神昏迷痰涎逆上咽
喉中作聲有時口噤發歇搐搦
牛黃(二錢細研)犀角屑(一分)硃砂(一分細研)雄黃(一分研)
麝香(一錢研)人參(一分去蘆頭)白茯苓(一分)龍齒(一分)
(細研)鈎藤(一分)羌活(一分)蟬殼(二七枚微炒)甘草(半分)
(炙微赤剉)
右為末研了藥同研令勻以棗肉和丸如菉豆大不
計時候犀角湯下三丸量兒以意加减
烏犀丸(出聖惠方)治小兒慢驚風搐搦吐涎
烏犀角屑(一分)羚羊角屑(一分)胡黃連(一分)麝香(一分)
(研)蘆薈(一分研)雄黃(一分研)硃砂(一分研)丁香
(一分)牛黃(一分研)龍腦(一分研)天南星(一兩用酒一升煮盡)
(為度切破熬乾)半夏(一分漿水一升煮盡為度切破熬成)
右為末入研了藥令勻内銚子火上化石腦油和丸
如菉豆大不計時候以溫酒化下一丸金銀薄荷湯
下亦得
木香湯(出直指方)治慢驚慢脾得效
南星(濕紙煨)白附子(焙)天麻木香橘皮白
茯苓石蓮肉(各一分)黃耆白术石菖蒲
甘草(炙各半分)
右為粗末每服半錢薑棗煎服
安神膏(出全嬰方)治小兒心虚多驚恍惚不寧腹痛便青
并吐瀉之後欲生慢驚
硃砂(二錢)全蝎人參白茯苓天麻附子
(炮)川芎乳香(各一錢)麝香(一字)坯子(半錢)又
一方加琥珀
右為末鍊蜜和丸如雞頭大三歲一丸薄荷湯下
醒脾散(出醫方集成)
甘草白术人參橘紅白茯苓全蝎(已上)
(各半兩)半夏麹(一分)木香(一分)白附子(四個炮)南
星(三枚炮)倉陳米(三百枚)
右為細末每服一錢水半盞生薑二片棗子半枚煎
至二分逐旋服之不可一頓服之必吐
續命湯(一名寬筋湯出全嬰方)治小兒吐瀉之後因虚生風瘈
瘲神昏涎盛不利應是慢驚虚風並宜服之
麻黃(去節炮半兩)防風(一分半)芍藥附子(生)人
參川芎白术防已(各一兩)黃芩(一分)桂枝
(一分)甘草(各半兩)
右為粗末三歲一錢水半盞薑三片棗子十枚煎三
分去渣食前加麝香蝎尤妙有汗者去麻黃
全蝎觀音散治外感風邪内傷脾胃以致脾虚吐瀉
俱下急宜服以防慢候
全蝎(二十一個)天麻防風(去蘆)羌活(各五錢)川白
芷黃耆(蜜炙)甘草(炙各二錢)赤茯苓(去皮五錢)人參
(去蘆二分)縮砂仁(五錢)扁豆(薑製二錢)
右為末冬瓜仁棗湯調下
香餅子(出直指方)治慢驚初傳涎潮昏搐
麻黃(纏匝慢火炙乾又蘸薑汁炙凡三次)花蛇肉烏蛇肉(并酒浸焙)
直殭蠶(炒各一分)白附子(焙)人參天麻防風
(各一錢)乳香(半錢)麝香(一字)全蝎(十四個蘆汁浸)
右為末用南星末煮糊丸如梧桐子大捏作餅子日
乾每服一二餅子薑湯調下
天麻丸(出聖惠方)治小兒慢驚風熱筋脉跳掣精神昏亂
風涎不利宜服
天麻(一兩)乾蝎(一兩生)白殭蠶(一兩生用)防風(一兩去蘆)
甘草(一分炙微赤)白附子(一兩生用)雄黃(一分)牛黃(一分)
麝香(一分)
右為末研入硃砂䓁四味令勻鍊蜜和丸如菉豆大
不計時候薄荷湯化破三丸服之看兒大小臨時加
减服之
蝎稍膏(一名螵蛸膏出醫方抄選)治慢驚久不瘥尤宜服之
直桑螵蛸(七箇)天麻(半兩)麻黃(一兩去節)蝎稍(一分)
白殭蠶(一分揀直者微炒已上擣羅為細末次用)硃砂(半兩水飛)乳香
(一分)硼砂(一錢)麝香(一錢)龍腦(半兩)
右都一處拌勻鍊蜜和成膏如芡實大用金箔裹之
每服一粒煎荆芥薄荷湯化下
天竺黃散治小兒慢驚風久不瘥
天竺黃人參胡黃連使君子(炮各一分)藿香
(半分)半夏(三枚薑汁浸炒)丹砂(研)麝香(研各半錢)蝎稍
(炒)甘草(炙各一分)
右將八味為細散入丹砂麝香研勻每服一字匕冷
蜜調下熟水亦得量兒大小加减服之
羌活煎治小兒慢驚風内外俱虚
羌活(去蘆頭)防風(去义)桂(去麄皮)獨活(去蘆頭)人
參(各一分)白附子(半兩)乾蝎(全者炒)白殭蠶(炒各一錢)
水銀硫黃(各二錢研)
右擣羅八味次鎔硫黃成汁次入水銀為沙子放冷
細研入衆藥末用棗肉蜜和成煎每服一大豆許煎
防風湯化下紫參人參湯亦得一方去白殭蠶加茯
苓一分
蟾蝎散(出直指方)治慢驚身熱痰滯
大乾蟾(一個酥塗炙黃)直殭蠶蟬殼蝎尾(各焙)白
附子(微炮)五靈脂蘆薈琥珀(各一分)硃砂(一錢)
麝香(半錢)
右為末每服半錢防風煎湯調下
清脾飲(出全嬰方)治小兒傳慢驚尚有陽証或因吐瀉多
困不醒欲生風候
人參白附子南星(炮)半夏(炮七次)全蝎
殭蠶白术川芎羌活甘草(已上各等分)
右㕮咀三歲一錢水半盞生薑三片冬瓜子仁二十
七粒煎三分去渣無時溫服
萬靈丹(出聖惠方)治小兒慢驚風多涎腹脹潮熱𤼵渴搐
搦
牛黃(一錢細研)麝香(半錢細研)熊膽(半錢細研)膩粉(半錢細研)
乾蝎(五枚微炒)硃砂(一分細研)巴豆(三枚去皮心研)木香(半錢)
白附子(三枚炮製)蟬殼(七枚微炒)
右先擣羅四味為細末次入六味同研勻鍊蜜為丸
如黍米大每服三丸煎薄荷荆芥湯下量兒大小加
减服之
龍腦丸(出聖惠方)治小兒慢驚風及疳熱
龍腦(一分細研)丁香(一分末)硃砂(一分細研)麝香(一分細研)
(末)蟾酥(半分研入)牛黃(一分細研)犀角末(一分)雄黃
(一分細研)天竺黃(一分細研)
右都研令勻用猪膽一枚别入雄黃一分入在猪膽
内繫却以漿水一碗入銚子内煮盡取出與藥末和
丸如黍米大三歲兒以溫水下一丸子研破搐入鼻
内得嚏為效
硃砂丸(出聖惠方)治小兒慢驚風四肢拘急心胸痰滯身
體壮熱
硃砂(半兩細研水飛過)牛黃(一分細研)天麻(半兩)麝香(半兩)
(細研)天南星(半兩炮裂)乾蝎(半兩微炒)白附子(半兩炮製)
乾薑(半兩炮製剉)巴豆(半兩去心皮研壓去油)
右為末鍊蜜和丸如黍米大每服以妳汁下一丸荆
芥湯下亦得量大小以意加减
犀角散(出聖惠方)治小兒慢驚風心神煩熱多驚體瘦四
肢抽掣
犀角屑(一分)天麻(一分)白附子(一分炮製)乾蝎(一分微炒)
硃砂(半兩細研水飛過)膩粉(半分)麝香(一分)牛黃(一分細研)
晩蠶蛾(半分)
右為細散不計時候煎龍膽湯放溫調下半錢量兒
大小以意加减
助胃膏(出直指方)治慢風吐瀉不進乳食
人參白术石蓮肉(各二錢)丁香檀香舶
上茴香(炒)白豆蔲木香甘草(炙各一錢)
右為末粟米糊和丸如梧桐子大每一丸陳米飲下
脾困不醒用冬瓜子仁煎湯
一醉膏(出全嬰方)治小兒慢驚潮搐神昏不得睡亦治大
病後及擒捉風涎流滯手足不隨
乳香天麻(各二錢)麝香(一字)安息香全蝎
蜈蚣(各二錢)附子(炮)麻黃(去節)酸棗仁(炒去皮各四錢)
右為末法酒同蜜熬熟為丸如雞頭大三歲一丸酒
化下盡醉灌之得睡不驚效
醒脾散(出活幼口議)治嬰孩小兒吐瀉不止痰作驚風脾
困昏沉默默不食
木香(炮一錢)全蝎(炒半錢)人參(一分)白茯苓(一錢)
白术(炮一錢)甘草(炙一錢)白殭𧖟(炮一錢)白附子
(炮一錢)
右為末每服半錢大者加服水半盞棗子同煎五七
沸通口無時服此良方最為稳善小兒吐瀉脾虚作
驚疾神困氣弱沉沉默默皆脾經虚乏已甚風痰併
聚故爾不醒宜多與服仍加既濟丹及觀音全蝎散
俱良其痰復有引掣搐搦未退者即不可與驚風丸
散及腦麝蜜寒凉等藥其證愈惡其候愈盛不惟驚
風未退且痰熱之盛兒即作傳變傳即慢脾變即隂
逆慢脾猶載方藥尚可理之隂逆之候何可醫治隂
逆者隂謂陽氣欲絶逆謂受證不順不順欲絶但增
吁嗟使無所措手醒脾良方豈可隐匿
辰砂蠍稍膏(出百一選方)
辰砂(研)青黛(研)天竺黃(研)全蝎(五箇)天麻
(一分)麝香(一字研)龍膽(半錢研)白附子(一錢半生用)
金箔(二十葉)
右研勻以生薑蜜和膏每服一皂子或兩皂子量兒
大小加减用生薑或薄荷湯研化下
保生丹(出直指方)治慢驚尚有陽證
全蠍(青者十四箇)防風(各二錢)白附子(炮)殭𧖟
蟬退牛膽南星琥珀硃砂(一錢)麝香(半錢)
右為末粟米糊丸如梧桐子大薄荷湯吞下一方金
箔為衣凡吐痢慢驚慢脾緣小兒脾胃虚弱乳食不
可過飽再傷脾胃
防風丸(出危氏方)治慢驚不省手足微動眼上視昏睡
天麻防風人參(各一錢)全蠍(去毒七箇)殭𧖟(炒斷)
(絲)粉草(各五錢)硃砂雄黃(各三錢半)麝香(半錢)
右為末煉蜜和丸小指大人參湯化下一丸不以時
候冬瓜仁湯尤妙
琥珀丸治慢風
琥珀(研)犀角屑(各一錢)真珠末(二錢)天南星(酒浸)
(麸炒二錢)牛黃(研)龍腦麝香(研各一字)丹砂(研一分)
乾蠍(七枚全者妙)
右為末鍊蜜丸如雞頭實大每服一丸煎菊花湯下
摩化龍腦丸治小兒慢驚風潮𤼵
水銀(一分)金箔(二十片)銀箔(二十片已上三味細研為沙子)
右為末都研令勻以鍊蜜和丸如黍米大每服以溫
酒下三丸量兒大小以意加减
保生丹(出聖惠方)治小兒慢驚風多涎昏悶或口噤搐搦
𤼵歇無時
硃砂(半兩細研水飛過)天麻(半兩)白附子(半兩炮製)白殭
𧖟(半兩微炒)乾薑(一分炮製剉)乾蠍(半兩頭尾全者微炒)牛黃
(一分細研)麝香(一分細研)
右為末入硃砂䓁同研令勻鍊蜜和丸如麻子大不
計時候以金銀湯下三丸量兒大小以意加减
治慢驚風
試問慢驚如何治大槩元來同吐痢附子豆蔲與
南星加入勝紅為妙劑勝紅如何有加减法製南
星黃牛膽冬子仁蠟茶調醒脾散風陽氣歛
右為細末薄荷湯下加乾薑
硃砂丸(出聖惠方)治小兒慢驚風搐搦發歇不定喉中涎
聚時作聲漸覺虚羸不乳食眼澁多睡驚癎
硃砂(半兩細研水飛過)雄黃(半兩細研)牛黃(一分細研)龍腦
(一分細研)乾蠍(半兩微炒)膩粉(一分)水銀(半兩以鉛一分結為沙子)
硇砂(一分細研)
右研水銀沙子令細即與諸藥同研入棗肉和丸如
菉豆大百日以上兒以薄荷湯下一丸一歲兒二丸
一二日取下粘涎惡物為效此藥慢善不瀉但是虚
困瘦瘁宜與服之神驗
天竺黃散(出聖惠方)治小兒慢驚風體熱搐搦
天竺黃(半兩細研)川大黃(三分剉碎微炒)天麻(半兩)栢枝
(半兩微炒)蟬殼(一分微炒)白附子(一分炮製)欝金(半兩)乾
蠍(一分微炒)
右為細散不計時候以乳汁調下一字量兒大小加
减服之
天麻丸治小兒慢驚神識昏塞時𤼵時省手足搐搦
目睛直視
天麻白殭𧖟乾蠍(去土炒)白附子(各二錢)牛
黃(研)丹砂(研)麝香(研各半錢)雄黃(研一錢)
右為末鍊蜜和丸如雞頭實大每服一丸薄荷湯化
下量兒大小加减服之
釀乳法(出醫方集成)治吐瀉成慢驚睡多驚哭几面黃脉
細難治慢脾虚風宜暫斷乳令兒飢甚以釀乳法乳
之
人參木香藿香沉香橘皮神麴麥
蘖丁香(减半餘各等分)
右㕮咀每服四錢水一碗薑十片紫蘇十葉棗子三
枚砂瓶内煮至半碗乳母食後捏去妳汁盡方澄服
半盞服即仰卧霎時令藥入乳之絡次令兒喫數口
不過飽此乃良法也嘔定一日了急宜截風宜服八
仙散後醒脾散一方用縮砂仁散虚甚加白薑痢不
止加訶子吐不止加薑汁吐後生驚歌曰吐乳從來
胃氣實妳滿胃中生吐逆吐多遍身風氣生驚邪
本是從斯得吐定無過腦後温吐出妳來無變色先
與定吐後祛風如此醫流無費力
丙丁膏(一名神麹餅子出全嬰方)治小兒吐瀉之後精神倦怠多
睡不省不思飲食四肢逆冷啼如鴉聲咽喉不利丙
日作麹丁日合藥(方見本門一切驚風類)
烏沉湯(出直指方)治慢驚驅風助胃
天麻(二錢)人參真川烏(生)全蠍(焙)南星(炮)
沉香木香(各一錢)甘草(炒半錢)
右剉散每服三字薑三片慢火煎取其半與之
青金膏(一名青龍膏子出全嬰方)治吐痢生風變成慢驚尤宜服
之兼治急慢驚風身體強涎潮昏塞
烏蛇稍(一分酒浸一宿焙乾)乾蠍稍(一分)天麻(一分)白附
子(一分)川附(一枚炮)青黛(一分)麝香(一錢)天竺黃
(一錢)
右先將烏蛇稍肉等五味先擣羅為細末次入青黛
等三味拌鍊蜜成膏如皂子大煎人參薄荷湯化下
鈎藤飲(一名蟬殼飲出衛生家寳方)治小兒吐痢後藏虚慢驚平
定時瘈瘲多睡眼上視乳食不進
鈎藤鈎子(三分)川芎白殭𧖟(去嘴炒)蟬退(去足各半)
(兩)蛇皮甘草(炙各一分)蜣蜋(炙五枚去頭翅足)附子
(炮去皮臍)
右為末每服二錢水一盞煎至六分去渣溫分三服
急驚有熱證去附子
緩驚紅餅子治慢驚
山藥茯荅乳香赤石脂白术全蠍
甘草(已上各等分)
右為細末鍊蜜為丸如餅子一方用五靈脂
天漿子丸治小兒慢驚風𤼵歇不定
天漿(二七枚麸炒令黃去殼)蟬殼(二七枚微炒)棘刺(三七枚微炒)
𧖟紙(一張燒灰)防風(一兩去蘆頭)硃砂(一分細研)麝香(一分細研)
右為末都研令勻鍊蜜和丸如麻子大一二歲每五
丸連夜三服量兒大小以意加减
七聖丹治小兒慢驚風面青口噤四肢拘急喉内多
涎𤼵歇搐搦眼目上視一名延生丹一名七聖散
硃砂(一分研極細)牛黃(一分研極細)麝香(一分研極細)
蠍尾(七枚微炒)白殭𧖟(七枚微炒)羌活(一分)天南星(半兩)
(細研)
右為末用棗和丸如菉豆大不計時候以薄荷湯下
三丸看兒大小加减服之
白殭蠶散(出聖惠方)治小兒慢驚壮熱四肢拘急痰涎壅
滯𤼵歇不定
白殭𧖟(一分微炒)蟬殼(一分微炒)蠍尾白附子(一分炮製)
(剉)蘆薈(一分細研)五靈脂(一分)蟾頭(一枚塗酥炙令燋黃)
硃砂(一分細研)牛黃(半分細研)壁宮子(三枚塗酥炙令黃)麝
香(半分細研)雄黃(一分細研)
右為細散入研了藥令勻不計時候以薄荷湯調下
半錢看兒大小加减服之
靈脂丸(出直指方)治慢驚痰盛搐搦
五靈脂(香潤者)白附子(略炮)木香直殭𧖟(炒各一分)
全蠍(焙半分)硃砂(一錢)天南星(濕紙炮半兩)
右為末米醋煮生半夏糊為丸如麻子大每服三丸
薑湯送下
辰砂丸(出全嬰方)治小兒慢驚風搐搦及天瘹癎病
蝎尾(二十一箇)牛黃麝香(各半兩)附子(二箇尖)雄
黃(少許)硃砂(一錢)巴豆(七箇好者燈上燒令焦黃去皮用肉)
右為末寒食日蒸餅為丸如小豆大一歲一丸荆芥
湯下衣被蓋少時汗出如天瘹搐搦開口不得者便
用蒜入塩同擣塗藥一丸在兒後心上以前蒜作餅
蓋之以帛係定後更服一丸化破入麝香少許以前
湯下覺口内蒜氣渾身汗出者大效須是端午日合
忌雞犬婦人見
神寳丹(出全嬰方)治小兒或先吐後瀉或先瀉後吐或瀉
吐俱發之後變成慢驚者
附子(米泔水一盞薑半兩研浸三日次用蛤粉炒製去皮臍半兩)羌活硃
砂蝎尾(半兩)南星(兩箇各一兩去皮臍剉棋子片酸漿一碗薑一分切片子)
(煑酸漿水浸去薑焙乾半兩牛膽中南星尤妙)麝香乳香(各一分)
右為末煉蜜和丸如雞頭大三歲者半丸薄荷湯化
下小可驚瀉便青腹痛與少許服立效如小兒只吐
不瀉𤼵急驚以紫丸重瀉五七行後與此藥並食前
或以珍珠丸亦得
紫霜散冶小兒慢驚風潮𤼵搐搦項筋緊強
白花蛇(酒浸一宿去皮骨一兩)鐡粉(半兩研)丹砂(研)白
附子(炮)蝎稍(各一分)麝香(一錢研)
右為細末散每服半錢薄荷湯調下不拘時
星香全蝎散(出直指方)治慢驚風昏迷痰搐(方見本門一切驚風類)
神寳既濟丹(出活幼口議)治小兒分隂陽平冷熱定吐瀉
豁痰涎或已作風候不可下者
硫黃燄硝陳橘皮青橘皮(並去白)五靈脂
(川省良)半夏麹(炙炒皆可)
右等分為末硫硝二味和研令勻一處用磁噐鎔汁
傾出候冷研細旋入諸藥和勻秫米粉水煑糊為丸
如小豆大每服二歲兒服三十丸大者加之並溫飯
飲下空心食前此藥均分隂陽二氣多服有益隂
陽二氣不均冷熱相制驚風已作搐搦不定或陽虧
隂盛或隂虧陽盛或驚風未散吐瀉不止或嘔逆或
𤼵喘或脚手漸冷或眼目欲合或服凉藥太多或虚
損不足或沉沉默默不省或恍恍惚惚生驚但胃氣
未脱速與服之若是危急不待作丸子可只以溫飯
飲調與服以愈為度若脚手冰冷者服之立溫未止
者服之立止雖慢驚慢脾風候宜與服仍加薄荷湯
尤良
竹瀝膏(出全嬰方)治小兒久患脾虚發搐慢驚潮歇
附子(炮一錢)厚朴(薑汁浸一宿焙乾)白术(蜜炒各一分)麻
黃(去節炒半錢)犀角屑(一錢焙乾)全蝎(二十七箇薄荷汁浸一夕焙乾)
右為末竹瀝為丸如雞頭大三歲一丸薄荷湯化下
無時
治慢驚(出楊氏家藏方)
赤脚蜈蚣(一條頭尾全者酒塗炙)白殭𧖟(七箇炒)辰砂(一字)
(别研)麝香(少許别研)青州白丸子(三十粒)全蝎(七箇頭尾)
(全者各用生薄荷葉裹定外以麻線係定火上炙)
右為末將人參麥門冬湯調下急驚加腦子牛黃各
少許煎金銀薄荷湯調服之一方水化蒸餅為丸
續經驗治法前件藥如俱用不效危困可憂須診衝
脉未絶在兩足面間當灸百會取前後髮際兩耳尖
折中乃是穴也方書所載但云頂上旋毛中殊不審
有雙頂者又有毛旋不正者庸庸之軰只循習舊本
誤人多矣炙後即當控涎用青州白丸子末再煎如
稀糊一般入蜜湏冷熱得所調奪命散服之良久涎
下細研靈砂米飲調和旋抹口中如證漸退而風
堅服八仙散昏困服醒脾散常令减乳妳子服釀乳
藥如此調理無不更生間有禀受不堅本氣素弱五
行脩短雖有神聖工巧靈丹妙劑不能奪其造化此
乃曉然之理學者不可不審若涎已壅膈但聞喉中
如鋸藥不能入又不可控當别法療之然湏搐鼻噴嚏
得出次服奪命散或免再潮
溫白丸(出全嬰方)治小兒脾胃氣虚困頓洩瀉冷疳洞利
及吐瀉之後或病久變成慢驚身冷瘈瘲
天麻(半兩)殭𧖟(去嘴)白附子全蝎南星(炮七次各)
(一分)
右為末寒食麫煮糊為丸如小豆大三歲三十丸薑
湯下食前如作散薑煎尤妙漸加服一方加附子一
分
五靈脂丸(出全嬰方)治小兒因吐瀉之後變為慢驚𤼵歇
不定
蟬蜕(一分)附子(炮去皮臍一作白附子)五靈脂南星(薑汁)
(浸一宿焙)乾蝎(各半兩)麝香(一字一方不用麝香)
右為末釅醋一盞藥末半兩同熬成膏次入餘藥并
麝香和為丸如雞頭大三歲一丸乳汁化下金銀薄
荷湯服亦得鼻上汗出為效
定命飲子(出活幼口議)治嬰孩小兒吐瀉脾胃虚弱𤼵作
慢驚風候搐搦不已醫工截風不止取痰不下散熱
不退即驚不去其証欲傳慢脾風候一名天麻散亦
治急驚風
半夏(揀羊眼者半分)天麻(一分)甘草(炙)白茯苓白
术老生薑(各二錢)
右用水一盞磁噐内煮令水乾將半夏天麻白术茯
苓切焙為細末每服半錢或一錢生薑棗子湯調與
服無時一方用半夏七錢天麻二錢半甘草等四味
各三錢一方有木香無天麻此方徤脾化痰去風
散熱功效如神醫工少有知用初學之士只知有腦
麝香㸑等方用之俗夫便言好藥殊不知腦麝乃醫
家出不得已用之其物通關竅開閉塞疎腠理利骨
節其藥属隂能化於陽只有急驚宜用慢驚慢脾傷
寒等患悉宜禁止其或疳痢藥用之虚者亦禁惟有
痙痓癲癎宜用定命飲子屡經效驗野老處定此方
功同造化深智高明往往欽服痰搦連併脉息怯不
敢頓下者宜與靈芝丸若手足逆冷兼進回陽之劑行
醫用藥至於此等証候乃主治之權變也
乾蝎天麻散(出御藥院)治小兒慢驚風
乾蝎(全者十枚炒)蔓陀羅(七朵重一字)天麻(二錢半)乳
香(研)天南星(炮)丹砂(研各一分)
右為細末每服半錢薄荷湯調下不拘時
快脾湯(出直指方)治慢驚脾困不食和胃祛風
天南星(一箇剉如碁子塊生薑一兩切川厚朴一兩剉碎水三升同煮令南星透去薑朴只)
(用南星切焙)白茯苓(半兩)木香人參天麻(各二錢半)
全蝎(七箇焙)
右為末每服半錢甘草生薑煎湯調下
桃紅散治小兒慢驚風手足瘈瘲神情如醉
天南星(炮)烏頭(炮製去皮臍)白附子(炮)天麻(各半)
(兩)乾蝎(微炒二十一枚)丹砂(研一分)
右為細散每服一字或半字入牛黃龍腦各少許煎
麻黃湯調下日三
珍珠丸(出聖惠方)治小兒慢驚風墜涎
珍珠牛黃丹砂雄黃膩粉(各一分研)
右為合研勻細用粳米飯和丸如黃米大一二歲兒
每服三丸薄荷湯下日三更量兒大小加减
辰砂膏(出活幼口議)治嬰孩小兒慢驚風傳脾風傳慢候
有冷痰在膈潮作不散此疾虚久不可頓下其兒搐
緩昏困至重者
大黑附子(一箇八九錢者去皮頂上刻一孔入粉霜硇砂各半錢内在孔中用附末塞燒)
(灰存性)天南星(炮半兩)蠍稍羌活(各一分)硃砂
(半兩飛過)
右為末以硃砂和勻鍊蜜為丸雞頭子大每服一丸
至兩丸金銀薄荷入酒三五滴點化與服一方麝香
薄荷湯下此三方皆用黑附子直不可執謂性熱
兒在幼小礙與服之兒患脾風脚手冷者有微有暴
審其輕重輕即用湯盛即以丸重即以膏服之皆效
須候手足煖陽氣回即為之快矣既以溫煖更以醒
脾正謂藥兼服除是慢驚傳入慢脾候方可與服之
硫黃其功甚速又且逐風化痰醒脾開胃溫煖臟腑
補益腸胃奪命回陽省活危困至良至驗切不可倉
皇妄投丸散或爾太過不及之時則致咎於後萬宜
詳審不至誣誕故也
天南星丸(出直指方)治慢驚痰壅惟身熱者可服
南星(一斤每重一兩上下者用溫湯浸洗刮去裏外浮皮並虚軟處令净用法酒浸一宿用桑)
(柴蒸不住添熱湯滿釜令甑内氣猛便不住洒酒常令藥潤七得時滿取出用銅刀子切開一個大)
(者嚼少許不麻舌為熱未即再炊候熱用銅刀切細焙乾)麝香(研)丁香(各一)
(兩)龍腦(研一兩半)辰砂(别研水飛二兩用一半為衣)
右為細末入研藥勻鍊蜜并酒丸硃砂為衣每服一
豆許生薑煎調下
蠍附散(出危氏方)回陽氣豁風痰
全蠍(七箇)附子(炮二錢)南星(炮)白附子(炮)木
香(各一錢)
右為末每服半錢薑四片慢火熟煎旋服
黃連丸(出聖惠方)治小兒慢驚風心胸痰涎腹内壅悶或
搐搦
黃連(一分末)青黛(一分)麝香(一分)硃砂(一分細研)巴
豆霜(半兩)
右都研令細用猪膽汁和丸如黍米大每服以薄荷
湯下三丸量兒大小加减服之
乾蠍丸治小兒慢驚風
乾蠍(五枚全者炒)細辛(去苖葉)乳香(研各一分)青黛(研)
白附子(炮各半兩)
右為細散每服半錢匕煎冬瓜子湯調下不拘時
丁香丸治小兒慢驚風吐逆不定胃虚生涎多驚饒
睡
丁香(一分為末)半夏(三枚湯洗十遍焙乾為末)蠍稍(四十九枚炒為末)
水銀鉛(各一分二味結砂子)
右合研勻細用熟棗肉和丸如菉豆大每服五丸至
七丸量兒大小加减並用荆芥薄荷湯下大人虚風
痰涎丸如梧桐子大一服七丸至十丸
麝香散(出聖惠方)治小兒慢驚風及天瘹
麝香(一分細研)膩粉(一分)牛黃(一分細研)乾蠍(一分)白
附子(一分炮製)
右為細散不計時候以薄荷汁調下一字量兒大小
加减服之
硃砂散(出聖惠方)治小兒一臘後月内忽中慢驚風及無
辜之候
硃砂(一分細研)牛黃(一分細研)麝香(一分細研)乾蠍(十四枚微)
(炒)雀兒飯甕(一十枚麸炒令黃去壳)
右細研為散不計時候以乳汁調下半錢薄荷湯調
下亦得更量兒大小以意加减
廻生丹(出聖惠方)治小兒慢驚風痰涎壅悶𤼵歇搐搦
天麻(一分)白附子(一分炮製)白殭𧖟(一分微炒)桃膠(一分)
天南星(一分炮製)
右為末以爛飯和丸如黍米大每服以溫薄荷酒下
三丸量兒大小加减服之
返魂丹(出聖惠方)治小兒慢驚風及天瘹夜啼
蝙蝠(一枚去翼腸肚炙燋黃)人中白(一分細研)乾蝎(一分微炒)麝
香(一分細研)
右為細散人中白等同研令勻煉蜜和丸如菉豆大
薄荷汁研下三丸大小加减
小黑膏(一名小黑散出鮑氏方)治小兒傷寒𤼵搐慢驚脾風鼻
流清涕及傷寒風癎
南星(三箇燒存性)川烏(三箇燒存性)玄參(四錢)大薄荷
葉(四錢)
右為末鍊蜜和丸如龍眼大每服一丸煎薄荷湯化
下蘇沈良方與此同星烏各一箇薄荷玄參各五
錢一方作散每服一豆許蜜和䓤白用研細白湯調
下如筋脉緩急乳香同葱白煎湯下
羌活丸治小兒慢驚虚困痰涎不利
羌活(去蘆頭一兩)白殭𧖟(炒半兩二味擣末)硫黃水銀
(各半分二味結砂子研)
右為合研勻細鍊蜜和丸如豌豆大四五歲每服二
丸三歲以下一丸煎金銀荆芥薄荷湯化下
理中湯
人參(去蘆)白术白薑(炮)甘草(炙各等分)
右為末薑棗煎服手足厥冷加附子炮回陽
犀角散(出活幼口議)治嬰孩小兒因吐瀉神困力乏欲傳
作慢驚風候
犀角(鎊一錢)白术(二錢水煮過)甘草(炙半錢)陳皮(舊者)
(良去白一分)
右為末每服一錢水一中盞金銀薄荷同煎三五沸
通口無時服此方治小兒吐瀉神困力乏欲𤼵慢
脾風候正謂救急不可令緩若已傳受即風即熱即
驚交相攻作神散不定上竄搐搦悉由脾虚之所致
也脾經既虚次第胃虚其藥白术陳皮預理脾胃犀
角退熱去風熱既不作痰無由生醒脾壮胃風何得
有漸見甦省兼與醒脾散及既濟丹相間服一向取
愈為良其方全不用逐風化痰之藥者蓋是證候欲
作慢驚所以未宜先投緊藥故用此方調之和劑一
正是其脾氣得無傳變不勞療理簡徑微沙稽首智
者作之施功利益而已
療痰方(出湯氏寳書)
川烏尖附子尖(各七箇生去皮用)蝎稍(七箇)石綠(少許)
右為末和勻用軟雞翎蘸藥入喉中逐旋惹出頻用
帕子拭之
定吐截風回陽(出湯氏寳書)
金液丹青州白丸子五靈脂(一錢)青皮(末一錢)
右和劑蒸餅糊丸如黍米大米湯送下大小加减服
之
丁附湯(出危氏方)治吐瀉虚脱成慢驚風困而不醒
用大附子生或炮製去皮臍剉散每服一錢水一盞
生薑五片丁香五粒煎五分更量大小與之急無丁
香亦可屡收竒效
豆卷散治小兒慢驚多用性大溫及熱藥治之有驚
未退而别生熱証者有病愈而熱証者有反為急驚
者甚多當問得病幾日又何以得之曾以何藥治之
可用觧毒無有不效(方見本門急慢驚風類)
蟬蝎散(出直指方)治方傳慢驚及驚風積熱
全蝎(七箇去尾尖)蟬壳(二十一箇)甘草(二錢半炙)天南星
(一個爐香)
右為末每服半錢生薑棗煎服積熱加薄荷煎
四聖散(出直指方)治慢驚痰滯虚熱若有竄視搐搦證壮
以少許冊管吹入鼻中
全蝎(七箇)直殭𧖟(十四箇)天南星(七錢半)真川烏
(三錢三分并生用)
右將南星為末水調作餅裹蠶川烏外用溫紙重炮
慢火中煨令赤色頓地土上一伏時為末每服煎金
銀湯點好茶清少許調下
黑附湯(出直指方)治慢脾風盛四肢厥冷(方見本門慢脾風類)
天南星煎丸(出聖惠方)治小兒慢驚風
天南星(一兩細剉水二盞微火熬至半盞去渣重熬成膏)白附子(半兩炮製)
天麻(一兩)乾蝎(一分炒)
右擣羅三味為末入天南星膏内和丸如菉豆大三
五歲兒每服二丸薄荷湯下五六歲兒三丸日再服
更量兒大小加减不拘時一方無乾蝎
又方(出聖惠方)
雀兒飯甕(三枚有蟲者)白殭𧖟(三枚微炒)乾蝎(三枚微炒)
右為細末每服以麻黃湯調下一字日三服汗出為
效三歲已上即加之
玉液丹(出聖惠方)治小兒慢驚風及天瘹熱疳心驚悸等
白附子(一分生用)赤箭(一分)白殭𧖟(一分生用)膩粉(一分)
右以三味擣羅為末入膩粉同研令勻鍊蜜和丸如
麻子大二歲兒每服以熟水下三丸三四歲每服五
丸日二三服量兒大小以意加减
天漿子散(出御藥院)治小兒慢驚風
天漿子(有蟲去)白殭𧖟(炒)乾蝎(各二十箇炒)
右為細末每服一字煎麻黃湯調下或薄荷湯下無
時日三隨兒大小加减之大有效
南星飲(出危氏方)宣利過多脾困眼慢涎盛四肢不舉不
思飲食
大南星(三箇炒赤令熟)冬瓜子仁白扁豆(各一兩)
右為末每服一錢薑二片防風少許煎湯調服
川烏散(出直指方)驅風回陽(方見本門慢脾風類)
附硫丸(一名小續命議丸出活幼口)治嬰孩小兒慢脾風四肢厥冷
(方見本門慢脾風類)
南附湯(出危氏方)治洩瀉虚脱生風名慢驚風及因服冷
藥多者
南星生附子(二錢)全蝎(五箇去毒)
右剉散每服二錢水一盞生薑三片煎五分量大小
旋服
麻黃散治小兒慢驚風因轉瀉虚極多睡善欠醫所
不能療
麻黃(七節以兒中指節比)薄荷(全者七葉)乾蝎(全者一枚)
右各炒黃色合擣研為細散每服半錢溫薄荷水調
下更量兒大小加减服後略以衣被蓋之汗出立瘥
麝香餅子治小兒慢驚風涎塞咽喉服利藥過度
麝香(研)膩粉(各三錢七分)定粉(一錢)
右研令勻細以香墨研濃汁和丸捏如豆大每服
一餅薄荷湯化下
治小兒慢驚風
生菜薄荷荆芥
右各等分擣滴汁數點入口滓繫於臍中
乳香丸治小兒慢驚風心神悶亂煩懊不安筋脉拘
急胃虚蠱動反折啼呌
乳香(盞子内鎔過研半錢)胡粉(一分)
右合研勻細用白頸蚯蚓生捏去土爛研和就為丸
如麻子大每服七丸至十五丸煎葱白湯下更量兒
大小加减
治小兒慢驚百藥不效者及驚風手足搐搦涎潮上壅
(一名烏頭丸出醫方集成)
大川烏頭(去皮臍生用)全蝎(各等分)
右㕮咀每服半兩水兩大碗生薑五十片煎至三四
分去渣逐旋以藥注灌之
董陸香丸(出御藥院)治小兒虚風慢驚潮搐瘈瘲安魂益
心氣
血竭(半兩)乳香(二錢半)
右同研細末用火上炙極乾時滴水丸如酸棗大每
服一丸薄荷酒化下不計時候如夏月嬰兒患此証
為細末薄荷人參湯調下不拘時候
天王散(出全嬰方)治小兒吐瀉或悮服冷藥脾虚生風成
慢
用南星一箇重八九錢已上取地坑子深三寸炭火
五斤燒通赤入好酒半盞然後以入南星却用炭三
兩條蓋却坑子候南星微裂取出剉碎再炒熟為末
用半兩天麻一錢麝香一字和拌三歲半錢生薑防
風湯調下亦治咳𠻳惡心不食
七寳妙砂丹(出活幼口議)治嬰孩小兒慢驚風及慢脾利
疾竒效須以木香佐之其候神情昏睡膈上有虚痰
不能得化不可服巴豆輕粉恐動臟腑只將神仙所
留妙方與服其痰須臾自下良久神情已定眼目微
開漸與溫平藥調理胃氣兼順理驚風藥與服勿更
攻繫其方乃一文開元通寳銅錢名七寳妙砂丹開元
錢樣
其錢背上下有兩月子只有一箇月子者不用錢色
淡黑小於諸錢將錢頓鉄匙頭於炭火内燒霎時羅
上下各出黃白珠子遍匙都是將出候冷傾放茶盞
中入硃砂末少許只作一服煎金銀薄荷湯送多收
此錢准備緩急或先燒成硃子收拾亦得此方墜下
小兒虚痰别無他者用之乃保十全功效一方用南
木香煎湯送下或人參湯下調治嬰孩小兒慢驚
風候無過前件藥對証尅效須審慢脾已傳未傳之
理其兒眼開未合尚有慢驚脚手不冷之時未可便
與回陽且與七寳妙砂丹一二服眼合沉困隂証極
盛者方可與服回陽醒脾湯劑手足漸暖仍與觀音
全蝎散兼服凡慢脾風候最為惡証只可前方調治
雖曰病在緊急不得夾襍用藥泛泛為之總属無益
枉勞其功虚延其候此疾傳隂陽虚隂盛如燈無油
只見次第蛻去若不助陽生胃只知截風去驚兒疾
轉見增重且兒隂証未至十分與藥如太寒凉攻得
隂重虧難以救療也若扶其陽氣隨隂而化所謂制
之於未然醫慢脾風証候如其所述用藥由可救活
若鄙夫意見不同難以省活嗟哉
羌活膏(出錢氏方)治脾胃虚肝氣熱盛生風取轉過或吐
瀉後為慢驚者亦治傷寒用無不效
羌活(去蘆頭)川芎人參(切去蘆頭)白附子(炮)赤
茯苓(去皮各半兩)天麻(一兩)乾蝎(焙去毒)白蠶(酒浸炒黃)
(方可用)白花蛇(酒浸肉焙乾取用各一錢)川附子(焙去皮臍)防
風(去蘆頭切焙)肉豆蔲麻黃(去節各二錢)雞舌香(即母)
(丁香)藿香葉沉香木香(各二錢)輕粉(一字)真
珠末牛黃(各錢半)龍腦(半字)麝香(一錢半)雄黃
(一錢)辰硃(一錢已上七味各别研入)
右為細末熱蜜和劑旋丸大豆大每服一二丸食前
薄荷湯或麥門冬湯化下實熱急驚勿服性溫故也
服不拘時(古今論雞舌香者同異紛紛或以為番棗核或以為母丁香互相排抵竟無定說忠)
(孝以謂最為易辨所以久無定說者或於其名耳古人論藥多以其形似者名之如烏頭狗脊鶴蝨之類)
(是也番棗核母丁香本二物以其皆似雞舌故名邇同况藥物名同實異如金櫻地歸之類不足怪也如)
(雞舌香二種各有主療番棗核者得於乳香中今治瘡疥藥多用之母丁香即丁香之老者極芳烈古人)
(含雞舌者乃此類也今治温中藥多用之所謂最為易觧者)
青金丸(一名二神丹出續易簡方)
用青州白丸子金液丹等分同研為細末麫糊和丸
如黍米大量兒大小服二十丸至三十丸薑湯下一
方用泡蒸餅糊為丸如菉豆大溫熱水下未能嚥者
青米飲調服如痰多者加白丸子末瀉多者加金液
丹末証候退即以六神散調補小兒胸膈痰喘吐逆
欲生風者及作泄瀉並皆治之陳米飲下
麝香六神膏(出楊氏家藏方)治小兒慢驚潮作口噤不如手
足瘈瘲發歇無時
麝香(一字别研)白花蛇頭(一枚酒浸一宿)烏蛇尾(五寸酒浸一宿)
全蝎(七枚去毒炒焦)蜈蚣(一條塗酥炙焦)棘剛子(七條去壳取蟲微炒)
右件為細末鍊蜜和丸每一兩作四十丸每服一丸
煎人參麻黃湯化下不拘時候
香蠶散(出楊氏家藏方)治小兒慢驚涎盛口噤昏塞項背強
直手足搐搦進退不定睡卧多驚
白附子(一兩炮)天麻全蝎(去毒微炒)白殭𧖟(炒去絲嘴)
天南星(炮裂)人參(去蘆頭)附子(去皮臍各二兩)甘草(炙黃)
硃砂(别研)釣&KR0008;(各一錢)腦子(一字别研)麝香(一字别研)
右為細末半歲兒每服一字一歲兒服半錢煎荆芥
湯下不拘時
雀瓮散(出楊氏家藏方)治小兒慢驚潮搐口眼相引目睛上
視頭項偃折痰涎壅閉神志昏憒
棘剛子(十枚去蟲微炒)全蝎(三十枚去毒炒)萆麻子(二十枚去皮研)
石榴(一枚大者去子盛前三味藥在内用黃泥裹作毬慢火煨乾燒赤候聞藥氣透出候全紅)
(熟取出去泥細研次入没藥)白殭𧖟(炒去絲嘴)天南星(炮)半
夏(湯浸七遍去滑)白附子(炮四味各一分)乳香(一錢别用)
右件後四味為細末次入乳香并燒者藥同研勻半
歲兒每服一字一歲兒服半錢煎荆芥薄荷湯入酒
兩三點同調下不拘時候
截驚散(出楊氏家藏方)治小兒慢驚潮搐目聵斜視口眼牽引
牙關緊急胎風胎癎悉皆治之
麻黃(去根節秤一錢)麝香(一錢别研)烏蛇頭(一枚酒浸焙乾)蜈
蚣(一條塗酥炙焦)全蝎(一錢去毒微炒)川烏頭(一分炮去皮臍)
右件為細末次入麝香研勻半歲兒每服一字周歲
兒服半錢煎荆芥湯調下不拘時候
加减定命丹(出楊氏家藏方)治小兒慢驚瘈瘲目睛斜視身
體強硬昏塞如醉及治胎風成癎𤼵歇不定荏苒經
時
蟾酥(酒浸一宿)牛黃(别研)硃砂(别研)甘草(炙黃)胡黃
連麝香(别研)使君子(肉)犀角屑當歸(洗焙)
天麻細松煙墨(燒灰煙盡地上去火毒)羌活(去蘆頭十二味各一)
(字)全蝎(二枚去毒微炒)棘剛子(五枚去殼取蟲微炒)半夏(湯洗)
(七遍)天南星(牛膽製者)附子(炮去皮臍)虎骨(蘸酒酥炙)烏
蛇(酒浸一宿取肉炙乾)乾薑(炮)丁香沉香肉桂(去粗)
(皮)人參(去蘆頭)白茯苓(去皮)肉荳蔲(麺裹煨熟去麺)
白术(已上十三味各一錢)
右為細末煑粟米粥和丸如黍米大青黛為衣每服
十丸荆芥湯下不拘時候
桃仁方(出王氏博濟方)治小兒慢驚墜涎安蟲其状多因久
患脾胃虚弱風邪中入而作此候
綠礬(一兩半)赤脚烏(半兩)
右二味同研為細末稠麫糊為丸如菉豆大每服溫
米湯下三丸次喫補虚丸
新羅白附子(一兩湯泡去皮)大半夏(一兩)
右二味各用白湯浸三日每日換水三度取出焙乾
為末以生薑自然汁着兩錢薑末煮糊和為丸如菉
豆大每服三丸溫粟米湯飲下
醒脾散(出朱氏焦驗方)治慢驚吐瀉不止
肉豆蔲檳榔(各一箇)胡椒(二十四粒)茯苓(二錢)木
香藿香(各一錢)
右為末每服一錢用水一盞煎溫服
麝香餅子(出楊氏家藏方)治小兒吐瀉之後内虚生風成慢
驚涎潮搐搦頭項反折精神昏困
全蝎(二十一枚每一枚用薄荷二葉褁定先以生薑𢷬汁浸軟麻黃逐枚以麻黃纏定却蘸薑)
(汁於慢火上炙令麻黃黃色又蘸薑汁炙如此三遍焙乾用)乳香(别研)雄黃
(别研)白花蛇(酒浸取肉焙乾)天南星(炮裂入生薑汁内浸一宿切焙乾用)
烏蛇尾(酒浸取肉)白殭𧖟(炒去絲嘴)附子(一枚炮去臍尖取末已上)
(八味各三錢)麝香(半錢焙乾)
右件為細末次入研者藥和勻别用天南星一兩調
生薑汁煮糊與前藥和丸如梧桐子大捏作餅子略
見日色隂乾每服一餅子煎荆芥湯化下不拘時候
補脾益真散湯(宿州陳氏方)治小兒胎禀怯弱外實裏虚
因嘔吐乳妳糞便青色而成因癎俗曰慢驚風氣逆
涎稠眼珠直視四肢抽掣或因變蒸客忤而所作或
因持拖驚嚇而所作或因悮服鎮心寒凉藥而所作
此藥但溫而不燥
木香當歸(去蘆)人參(去蘆)黃茋丁香訶子
肉陳皮(去瓤)厚朴(薑製)甘草肉豆蔲草果
茯苓(去皮)白术官桂(不見火)半夏(薑製)附子(炮已)
(上一十六味各半兩)全蝎(去毒一服加一枚)
右各脩製為㕮咀每服三錢重水一盞半生薑一片
肥棗一枚煎至六分去柤稍熱服壮飢時服訖揉動
心腹以助藥力後方可乳食
渴者加茯苓去附子人參丁香甘草肉豆蔲瀉
者加丁香訶子肉嘔吐加丁香半夏陳皮腹
痛加厚朴良薑腹脹加厚朴丁香前胡枳殼
咳𠻳加前胡去附子半夏肉豆蔲官桂草菓痰
喘加前胡去附子枳實肉豆蔲赤茯苓丁香草菓
氣逆不下加前胡去當歸枳實㯽榔附子惡
風自汗加官桂黃芪足冷加附子丁香厚朴(已上)
(增藥與正方分兩同)
又方(出百一選方)
用正生大附子去皮臍生為末以白項蚯蚓令於藥
末内衮候定刮蚯蚓上附子為丸如黃米大每服十
丸溫米飲下
八仙散(傅氏活嬰)治一切身冷瘈瘲四肢弱吐瀉不食精
神困慢面色青黑不省人事
天麻(一錢熱湯泡洗)人參(一錢)白术(一錢)白茯苓(一錢半)
御米(一錢炒乾油)糯米(薑汁浸七次)扁豆(一錢炒)陳皮
(一錢)蓮肉(去心一錢)藿香(一錢)甘草(一錢炒)
右為細末如常用調氣只用塩湯下或塩米飲下如
吐瀉霜梅湯下慢驚者冬瓜仁陳皮煎湯下入塩少
許不拘時候
羌活勾藤散(傅氏活嬰)治慢驚風可與宣風散八仙散相
間服
勾藤(二錢)蟬蛻(三錢洗)防風(三錢)人參(一錢)天麻
(一錢)蝎稍(半錢)川芎(一錢)麝香(一字)
右為細末每服一錢用薄荷湯調服溫茶清湯亦得
不計時候
普濟方卷三百七十一
