普濟方卷一百三十明周王朱橚撰
傷寒門
傷寒一日候(論)
夫傷寒一日太陽受病太陽者膀胱之經也為三陽之
首故先受病其脈絡於腰脊主於頭項故得病一日而
頭項腰脊痛也(傷寒一二日發熱惡寒頭痛腰脊強尺寸&KR0899;俱浮此是太陽膀胱經之病也太)
(陽病頭痛發熱汗出惡風宜桂枝湯輕者只宜柴胡桂枝湯太陽病頭痛發熱無汗惡風宜麻黃湯輕者只桂)
(枝麻黃各半湯麻黃湯桂枝湯二者均為解散症分隂陽不可不慎也仲景初謂無汗不得服桂枝有汗不得)
(服麻黃常須識此勿令悞也今人纔見身熱頭疼便發汗不知汗空閉而用麻黃汗空疎而用桂枝湯傷寒傷)
(風其治不同故人有無汗者可發汗)
方
桂枝湯(出聖惠方)治傷寒一日太陽受病頭痛項強壮熱惡
寒
桂枝附子(炮製去皮臍)乾薑(炮製剉)甘草(炙微赤剉已上各半兩)
麻黃(二兩去根節)
右為散每服四錢水一中盞入葱白二莖煎至六分
去滓不計時候稍熱服如人行五里以稀葱粥投
之衣盖取汗如未汗一依前法再服
麻黃散(出聖惠方)治傷寒一日頭痛身體百節酸疼惡寒宜
服
麻黃(一兩去根節)桂心(三分)甘草(半兩炙微赤剉)芎藭(一兩)杏仁(三分)
(湯浸去皮尖用麩炒微黃)附子(三分炮製去皮臍)赤芍藥(三分)白术(三分)
右為散每服四錢水一中盞入生薑半分大棗三枚
煎至六分去滓不計時候稍熱服如人行五六里
再服厚覆取汗
解肌湯(出聖惠方)治傷寒初患一日體熱頭痛
麻黃(一兩去根節)甘草(一分亦作一分半炙微赤剉)赤芍藥(半兩)葛根
(一兩半剉)石膏(半兩)桂心(三兩去粗皮)杏仁(半兩湯浸去皮尖雙仁麩炒微黃)
右為散每服四錢水一中盞入生薑半分棗三枚煎
至六分去滓不計時候稍熱頻服衣盖以汗出為
效一方不用棗
細辛散(出聖惠方)治傷寒初得一日壮熱頭目四肢疼痛
細辛(一兩)赤芍藥(一兩)桂心(三分)乾薑(半兩炮製剉)附子(半兩炮製)
(去度臍)甘草(半兩炙微赤剉)
右為散每服四錢以水一中盞入生薑半分棗三枚
煎至六分去滓不計時候熱服良久吃葱粥投之衣
盖出汗
治傷寒一日脈弦而數頭項腰脊痛身熱煩滿不得睡
卧(出聖惠方)
麻黃(一兩去根節)乾薑(炮製半兩剉)石膏(一兩)
右為散每服五錢以水一大盞入䜴半合葱白二莖
煎五分去滓不計時候稍熱頻服衣盖出汗
桔梗散(出聖惠方)治傷寒一日壮熱頭痛惡寒
桔梗(二兩去蘆頭)細辛(半兩)川烏頭(一兩炮製去皮臍)麻黃(半兩去皮)
(臍根節)白术(半兩)防風(半兩去蘆頭)桂心(一兩)乾薑(半兩炮製剉)吳
茱萸(一分湯浸七遍焙乾微炒)
右搗細羅為散每服不計時候以温酒調下二錢衣
盖出汗如未出汗即再服之
人參散(出聖惠方)治傷寒一日頭痛壮熱煩悶其脈洪數宜
服
人參(半兩去蘆頭)桂心(三分)赤芍藥(半兩)白术(半兩)乾薑(半兩炮製)
(剉)麻黃(三分去根節)甘草(一分炙微赤剉)
右為散每服四錢水一中盞煎至六分去滓不計時
候温服併四五服汗出效
石膏飲子(出聖惠方)治傷寒一日頭痛壮熱心神煩悶
石膏(一兩𢷬碎)柴胡(半兩去苖)䜴(一合微炒)麻黃(一兩去根節)葱白(二莖)
薄荷(一分)
右細剉都以水二大盞煎至一盞三分去滓不計時
候稍熱分為三服如人行三二里相續服盡厚盖
取汗
解肌湯(出聖惠方)治傷寒一日邪氣毒在皮膚肌肉宜服
麻黃(半兩去根節)桑根白皮(半兩剉)赤芍藥(一分)梔子仁(一分)
前胡(一分去蘆頭)甘草(一分炙微赤剉)桂心(一分)杏仁(一分湯浸去皮尖䨇)
(仁麩炒微黃)
右為散每服五錢以水一大盞入生薑半分煎至五
分去滓不計時候稍熱頻服以厚衣盖出汗
前胡散(出聖惠方)治傷寒初覺頭痛膈上痰壅宜服
前胡(一兩去蘆頭)人參(一兩去蘆頭)細辛(半兩)桂心(一兩)陳橘皮
(一兩半湯浸去白瓤焙)赤茯苓(一兩)附子(二兩炮製去皮臍)訶棃勒(一兩)
(半用皮)甘草(一分炙微赤剉)
右為散每服五錢水一中盞入生薑半分棗三枚煎
至六分去滓不計時候温服
麻黃散(出聖惠方)治傷寒初覺一日頭項腰脊痛惡寒
麻黃(半兩去根節)乾薑(半兩炮製)葱白(三莖)䜴(一合)
右細剉為散以水二盞煎至一盞三分去滓不計時
候稍熱分為三服衣盖出汗
治傷寒初得一日壮熱頭項腰脚疼痛宜服(出聖惠方)
麻黃(一兩半去根節)葛根(一兩剉)赤芍藥(三分)柴胡(一兩去苗)桂心
(三分)石膏(一兩)
右為散每服五錢水一大盞入䜴半合椒二七粒葱
白二莖薄荷二十葉煎至六分去滓不計時候稍
熱服藥後喫葱䜴粥投之以衣盖出汗
治傷寒初覺增寒壯熱頭痛口苦宜服(出聖惠方)
桂心(一兩)赤芍藥(一兩)甘草(三分炙微赤剉)
右為散每服五錢水一大盞入生薑半分棗三枚煎
至五分去滓不計時候稍熱服須臾喫葱豉粥投
之衣盖取汗未汗即再服
知母散(出聖惠方)治傷寒一日頭痛項強上連風府壮熱增
寒體痛口苦宜服
知母(一分)麻黃(半兩去根節)乾薑(半兩炮製)葱白(四莖)䜴(半合)
右細剉和均分為二服水一大盞煎至五分去滓不
計時候稍熱服之衣盖取汗未汗即再服
葛根湯(出聖惠方)治傷寒一日初覺頭痛惡寒壮熱腹内熱
脈洪大
葛根(一兩一作半兩)葱白(五莖)豉(一合)柴胡(半兩去苖)生薑(一兩)黃芩
(半兩)
右都細剉水三大盞煎至一盞五分去滓不計時候
稍熱分為三服如人行五里再服衣盖取汗
又方(出聖惠方)
麻黃(一兩去根節)附子(半兩炮製去皮臍剉)生薑(半兩切片)葱白(五莖切)
䜴(一合)
右都細剉以水二大盞煎至一盞三分去滓不計時
候稍熱分為三服如人行五里再服衣盖取汗
神丹丸(出聖惠方)治傷寒一日頭痛遍身壮熱時時惡寒宜
服發汗
人參(一兩去蘆頭)川烏頭(一兩炮製去皮臍)半夏(三分湯洗七遍去滑)赤
茯苓(一兩)硃砂(半兩細研水飛過)
右為末煉蜜和搗百餘杵丸如梧桐子大每服不計
時候以生薑湯下十丸良久喫葱䜴粥投之衣覆
取汗未汗再服
附子湯(出聖惠方)治傷寒一日壮熱頭痛其背惡寒者宜服
附子(一兩炮製去皮臍)赤茯苓(半兩)赤芍藥(半兩)人參(半兩去蘆頭)
白术(半兩)桂心(半兩)
右為散每服五錢水一大盞入生薑半分棗三枚煎
至五分去滓不計時候温服
治傷寒一日頭痛先宜煎蒴&KR0034;湯淋背發汗(出聖惠方)
蒴&KR0034;(五兩)槐枝(三兩)柳枝(四兩)桃枝(三兩)構葉(四兩)䜴(一升)葱白
(十莖)
右細剉以水三斗煎取二斗去滓放無風處看冷煖
淋背訖便喫葱豉粥了以衣盖出汗
葱豉湯(出聖惠方)治傷寒初得一日壮熱頭痛宜服
葱白(三莖切)麻黃(一兩去根節剉)䜴(一合)生薑(半兩碎)
右以水二大盞煎至一大盞三分去滓不計時候稍
熱分為三服頻服衣覆出汗
治傷寒一日服葱豉湯不得汗宜服(出聖惠方)
葛根(一兩剉)葱白(三莖切)䜴(一合)
右都以水二大盞生薑半兩同煎至一盞三分去滓
不計時候稍熱分為三服頻服衣蓋取汗
青膏方(出聖惠方)治傷寒初得一日在皮膚頭痛項強四肢
煩疼宜用
當歸(三兩)川椒(三兩去目及閉口者)芎藭(三兩)吳茱萸(三兩)白芷(三兩)
附子(三兩去皮臍生用)川烏頭(三兩去皮臍生用)莽草(二兩)
右細剉以醇酒浸之良久漉出以鍊成猪脂四觔煎
至藥色黃絞去滓不計時候以温酒服如生棗大
日三服稍稍增之若頭項強即摩之
黃膏方(出聖惠方)治傷寒一日赤色頭痛頸項強直賊風所
中宜用
川大黃(半兩)附子(半兩去皮臍生用)細辛(半兩)乾薑(半兩)川椒(半兩)
(去目及閉口者)桂心(半兩)巴豆(二十一粒去皮心)
右細剉以醋浸一宿漉出以臘月猪脂一觔煎之附
子黃色即止濾出滓瓷合中盛之傷寒赤色發熱
酒服一丸如梧桐子大又以摩身數百遍兼治賊
風及毒風走注肌膚之間隨風所在摩之甚良
白膏方(出聖惠方)治傷寒一日赤色惡寒肢節疼痛并療惡
瘡小兒頭瘡牛頭馬鞍瘡癰腫摩之皆差宜用
天雄(三兩去皮臍生用)川烏(三兩去皮臍生用)莽草(三兩)躑躅花(三兩)
右以酒三升浸一宿漉出用鍊了猪脂三觔與藥一
處於銅器中文火煎令諸藥燋黃色即成膏去滓
以瓷器中盛有患者摩之百遍即藥力行如傷寒
咽痛含如棗核大日三嚥之差其膏不可近日
治傷寒一日至三日應汗者服此湯
葛根(半兩)烏梅(十四枚)葱白(一握)䜴(一升綿裏)
右切水九升煮取三升分為三服初一服便厚覆取
汗出粉之
治暴傷寒(出本草)
以荆芥䜴汁煎服之
治傷寒二日候(論)
夫傷寒二日陽明受病陽明者胃之經也主於肌肉其
脈絡於鼻入於目故得病二日肉熱鼻乾不得眠也諸
經在表表始受病在於皮膚之間故可摩膏火灸發汗
而愈也(傷寒二三日身熱目痛鼻乾不得卧尺寸脈俱長皆是陽明胃經受病也傷寒二日陽明經受)
(病可發其汗非正陽明也正陽明者身熱汗出不惡寒反惡熱故可下也今言一二日傳陽明經身熱日疼鼻)
(乾不得卧其脈俱長者是太陽陽明可表而已若無汗尚惡寒宦升麻湯有汗惡寒者表未解也宜桂枝湯無)
(汗脈出其人喘者與麻黃湯少又問十二經皆一而陽明有三何也有太陽陽明有陽陽明有正陽陽明也)
(太陽陽明者本太陽病若發汗下後復利小便此亡津液胃中乾燥因本傳属陽明也太陽陽明脾約是也大)
(便堅小便少其脾為約少陽陽明者本轉到少陽因發汗利小便已胃燥實大便難也正陽陽明者病人本風)
(盛氣實也三陽明宜下唯惡寒中寒病在胃經與太陽合病属表可發其汗盖太陽與陽明合為脈必浮大而)
(長外證必頭痛腰疼肌熱目痛鼻乾也脉浮大者太陽也長者陽明也頭疼腰痛者太陽也肌熱目痛鼻乾者)
(陽明也尚惡寒者可升麻湯汗之若不惡寒反惡熱大便不秘者白薇散觧之不惡寒反惡熱大便閉或譫語)
(者属胃家氣也可調胃承氣湯下之痛又問二陽有合病有併病何也脈浮大而長頭疼腰肌熱目疼鼻乾)
(者合病也太陽初得病時發其汗汗先出不徹轉属陽明續自微汗出不惡寒者併病也三陽皆有合病唯三)
(隂無合病不可不知也太陽證罷但發出熱手足漐漐汗出大便難而譫語者下之愈宜大承氣湯若太陽證)
(不罷不可下宜用桂枝麻黃各半湯小發汗設面赤色陽氣怫欝在表當解之熏之若發汗不大徹陽氣怫欝)
(不得越散當汗不汗煩躁不知痛處其人短氣但坐此者汗出不徹故也更以麻黃發其汗則愈何以知汗出)
(不徹以脈濇故知之)
方
桂枝附子湯(出聖惠方)治傷寒二日陽明受病陽明者主於
肌肉其氣如寒熱往來鼻乾不得眠卧面赤身熱有
此病證宜服
桂枝(一兩)附子(一兩炮製去皮臍)甘草(半兩炙微赤剉)赤芍藥(半兩)
右為散每服三錢水一中盞入生薑半分棗三枚煎
至六分去滓不計時候稍熱服汗出即愈
人參湯(出聖惠方)治傷寒二日頭痛鼻乾面赤壮熱四肢煩
疼
人參(三分去蘆頭)訶棃勒皮(三分)乾薑(一方炮製剉)桂枝(三分)赤
茯苓(一分)附子(三分炮製剉去皮臍)甘草(一分炙微赤剉)
右搗篩為散每服三錢水一中盞煎至六分去滓不
計時候温服頻服之汗出差
麻黃湯(出聖惠方)治傷寒二日頭痛發熱煩悶宜服
麻黃(一兩去根節)桂心(三分)石膏(三分)黃芩(半兩)甘草(一分炙微赤剉)
芍藥(半兩一方赤芍藥)杏仁(二十一枚湯浸去皮尖雙仁麩炒微黃)
右為散每服四錢水一中盞入生薑半分煎至六分
去滓不計時候稍熱頻服汗出愈
解肌湯(出聖惠方)治傷寒二日頭痛壮熱骨節煩疼宜服
甘薑(二兩炮製)麻黃(一兩去根節)赤芍藥(三分)黃芩(三分)石膏(一兩)
右為散每服五錢水一大盞入葱白二莖䜴半合煎
至五分去滓不計時候稍熱服如人行三里再服
汗出差
吳茱萸散(出聖惠方)治傷寒二日皮膚頭痛項強四肢煩疼
宜服
吳茱萸(一兩湯洗七遍焙乾微炒)當歸(一兩微炒剉)芎藭(一兩)附子(一兩)
(炮製去皮臍)白芷(一兩炮製去皮臍)川烏頭(一兩炮製去皮)麻黃(一兩去根)
(節)川椒(一兩去目及閉口者微炒出汗)
右為散每服五錢水一大盞入生薑半分棗三枚煎
至七分去滓不計時候稍熱分為二服頻服以衣
覆取汗即差
荆芥湯(出聖惠方)治傷寒二日頭項強四肢煩疼
荆芥(一兩)附子(一兩炮製去皮臍)前胡(一兩)麻黃(二兩去根節)甘草
(半兩炙微赤剉)白术(一兩)人參(一兩去蘆頭)陳皮(一兩湯浸去皮瓤焙)
右為散每服四錢水一中盞入生薑半分棗三枚煎
至六分去滓不計時候稍熱服以衣覆出汗
白薇散(出聖惠方)治傷寒二日不解宜服發汗
白薇(半兩)麻黃(一兩去根節)貝母(三分煨令微黃)杏仁(三分湯浸去皮尖雙)
(仁麩炒微黃)
右為細散每服不計時候以温酒服二錢衣盖出汗
愈
柴胡散(出聖惠方)治傷寒二日頭項四肢煩熱疼痛
柴胡(一兩去苗)人參(一兩去蘆)甘草(一兩炙微赤剉)麻黃(一兩半去根節)黃
芩(一兩)赤芍藥(一兩)桂心(一兩)石膏(二兩)葛根(一兩剉)
右為散每服四錢水一中盞入生薑半分棗三枚煎
至六分去滓不計時候稍熱服以衣盖取汗如人
行五里未汗再服
建中湯(出聖惠方)治傷寒二日心中悸而煩者
桂心(一兩)甘草(一兩炙微赤剉)白芍藥(一兩)桔梗(一兩去蘆)人參(一兩)
(去蘆頭)白术(一兩)陳橘皮(一兩湯浸去瓤白炒)厚朴(一兩去粗皮薑汁灸香熱)
右為散每服四錢水一中盞入生薑半分棗三枚煎
至六分去滓不計時候温服
附子湯(出聖惠方)治傷寒二日頭疼壮熱發表
附子(一兩炮製去皮臍)桂心(一兩)麻黃(一兩去根節)白术吳茱
萸(半兩湯浸七遍焙乾微炒)
右為散每服二錢水一中盞入生薑半分棗三枚煎至
六分去滓不計時候熱服宜頻服令有汗出即差
治傷寒二日發汗立效方(出聖惠方)
附子(半兩去皮臍)白附子(一分)半夏(半分)
右並生𢷬細羅為散每服一錢水一中盞入生薑半
分煎至六分不計時候和滓熱服衣覆出汗
半夏散(出聖惠方)治傷寒二日痰逆頭疼四肢壮熱
半夏(一而水煮一伏時晒乾)澤瀉(一兩)桂心(一兩)乾薑(一分炮製剉)甘
草(一分炙微赤剉)
右為細散每服一錢水一中盞入生薑半分煎至六
分不計時候和滓熱服
走馬散(出聖惠方)治傷寒二日頭疼壮熱
草烏頭(半兩燒灰)桂心(半兩)硫黃(半分細研)
右為細散每服一錢水一中盞入生薑半分煎至六
分不計時候和滓熱服衣盖出汗差
霹靂散(出聖惠方)治傷寒二日頭痛腰背強硬增寒壮熱遍
身疼痛
大黑附子(一枚入急火内燒唯存心少多在臨出火時便用瓷器合盖不令去却烟焰)
右為細散每服一錢不計時候以熱酒調下汗出立差
治傷寒時氣瘟疫頭痛壮熱脈盛始得一二日
右取真砂一兩以水一斗煮取一升頓服覆衣被取
汗忌生血物
治傷寒及温病頭痛壮熱脈盛始得一二日方(出肘後方)
右破雞子一枚著冷水半升中攪令相得别煮一升水令
沸以雞子水投其湯中急攪調適寒温頓服覆取汗
雞子湯治發汗後二三日不解頭痛肉熱
麻黃(一兩去節)甘草(一兩炙)
右切以水二升扣雞子白令置水合和令勻内藥後
攪令和上火煎之勿動煎至一升適寒温頓服之
盖覆汗出粉傳之有效忌海藻菘菜
治傷寒初患二三日頭痛壮熱不解者(方見本門傷寒頭痛類)
治傷寒一日二日壮熱頭痛渾身碎痛筋脈拘急鼻塞
顙乾語聲不出胷中痰實多下清涕或因冒雨傷風
或因夜行傷冷增寒發熱加之頭痛或因時氣之寒
感寒而咳𠻳或因傷感寒氣頭目昏眩項脚酸痛百
節拘急精神不快頭痛不安渾身沉重或因感寒肩
背上徹骨寒冷但是傷寒有此一件病證並宜進此
藥凡傷寒須是初一日二日内有增寒兼壮熱乃謂
之傷寒若纔得病並無增寒頭痛欲碎身熱如火頭
面赫赤眼睛赤露大腑閉熱小便黃赤此不名傷寒
謂之熱病即不可喫此藥治之别有方(出護命方)
麻黃(去根節)官桂(去皮)白术(各一兩)芎(三分)藁本香白芷
細辛羌活芍藥桔梗甘草(各一分)南椒(三銖)
右細杵重羅令極細每服二錢匕水一盞煎一兩沸
非時和滓熱喫若增寒甚連進一盞平常喫减南
椒一味治傷寒四日五日六日七日壮熱頭痛
非時尚餘增寒渾身沈重頻頻發嗽或肩背上寒
冷項脚酸痿多困少力頭目昏眩額角清痛身如
痛痺脈氣微小不浮不數並宜喫上面方藥若傷
寒經四日五日身大發熱脉氣洪大浮數即不可
喫也
蒼术散(一家寳方)治傷寒一日二日已前逼毒氣令散
蒼术(去黑皮米泔浸一宿)甘草(一兩半炙)香附子(三兩半炙炒)
右為末每服二錢水一中盞入葱白三寸淡豆豉三
十粒同煎至七分熱服不拘時候併三服汗出愈
為效
蒼术散(出活人書)治傷寒一日二日頭痛發熱增寒身體疼
痛
石膏(一兩煅)桔梗(半兩)麻黃(一兩湯洗過焙乾杵)山茵蔯(去根)甘草
(炙)蒼术(各半兩米泔浸去皮切)
右為細末每服二錢水一盞煎至八分連服出汗
麻黃葛根湯(出活人書)治傷寒一日至二日頭項及腰脊拘
急疼痛渾身煩熱惡寒
芍藥(三兩)䜴(一合)乾薑(四分)葱白(七莖)麻黃(三兩用沸湯炮一二沸焙秤)
右剉如麻豆大每服四錢水一盞半煎一中盞去滓
温服服了以厚衣盖覆如人行四五里間再服良
久如未得汗出更煮葱粥少許熱食投之取汗
治傷寒三日候(論)
夫傷寒三日者是少陽受病少陽者膽之經也其脈循
於脇上於頭耳故得病三日胷脇熱而耳聾也三陽經
絡始相傳病未入於臓可汗而解也(陽寒三四日胷脅痛而耳聾或口苦)
(舌乾或往來寒熱而嘔其尺寸脈俱弦此是少陽膽經受病也太陽病不解轉入少陽脇下鞕滿乾嘔不能食)
(往來寒熱尚未可吐下診其脈緊者小柴胡湯主之盖脈弦細頭痛發熱属少陽少陽受病口苦咽乾目眩小)
(柴胡湯以解表不可發汗仲景少陽證唯柴胡湯為解表藥耳發汗則語語属胃胃和則愈不和則煩而燥宜)
(調胃水氣湯此属少陽陽明也)
方
麻黃散(出聖惠方)治傷寒三日不解頭痛肌肉熱
麻黃(一兩去根節)甘草(半兩灸赤剉)葛根(一兩剉)厚朴(一兩去麄皮塗)
(生薑汁炙令香熟)
右為散每服四錢水一中盞生薑半分煎至六分去
滓不計時候稍熱頻服衣盖汗出差
赤茯苓散(出聖惠方)治傷寒病三日腹痛小便不利而嘔者
属少陽病症
赤茯苓(一兩)赤芍藥(半兩)白术(半兩)附子(半兩炮製去皮臍)乾薑
(半兩炮赤剉)
右為散每服三錢水一中盞入生薑半分煎至五分
去滓不計時候稍熱温服
石膏散(出聖惠方)治傷寒已經三日不得汗頭痛發熱
石膏(二兩)桂心(一兩)麻黃(一兩去根節)黃芩(一而)甘草(一兩炙微赤剉)
杏仁(二十枚湯浸去皮尖雙仁麩炒黃色)赤芍藥(一兩)白术芎藭
香附子(各一兩)
右為散每服五錢水一大盞入生薑半分煎至六分
去滓不計時候分為二服
細辛散(出聖惠方)治傷寒三日咳嗽胸膈不利四肢煩疼壮
熱頭痛
細辛(一兩)麻黃(一兩去根節)葛根(三分剉)荆芥(一兩)白术(一兩)赤
芍藥(一兩)紫苑(三分洗去苗土)桔梗(一兩去蘆頭)桂心(一兩)甘草(三分)
(炙微赤剉)五味子(三分)
右為麄末每服三錢水一中盞入生薑半分棗三枚
煎至六分去滓不計時候温服
丁香散(出聖惠方)治傷寒已經三日頭痛壮熱不解咳嗽痰
逆
丁香前胡附子(炮製去皮臍)麻黃(去根節)白术細
辛桂心(各一兩)甘草(一兩炙微赤剉)
右為細散每服二錢水一中盞入生薑半分棗三枚
煎至六分去滓不計時候熱服之
香豉粥(出聖惠方)治傷寒三日壮熱不解發汗
麻黃(去根節)葛根梔子仁(各一分)石膏(半兩)荆芥(半兩)生
薑(一分)豆䜴(一合)糯米(一合半)
右各細剉水三大盞先煎麻黃等七味至一盞半去
滓下米煮作稀粥不計時候熱服之衣盖出汗差
石膏散(出聖惠方)治傷寒三日雖發汗後頭痛壮熱未得全
解毒氣猶盛
石膏(一兩)薺苨(一兩)葛根(一兩剉)黃芩(三分)麻黃(三分去根節)甘
草(半兩炙微赤剉)
右為散每服五錢水一大盞煎至六分去滓不計時
候温服
麻黃散(出聖惠方)治傷寒三日不得汗煩熱悶亂
麻黃(二兩去根節)葛根(二兩)桂心(一兩)豉(二合)赤芍藥(二兩)石膏
(二兩搗碎)
右為細剉和勻每服半兩水一大盞入生薑半分棗
三枚煎至五分去滓不計時候熱服便喫葱粥投
之衣覆取汗如未汗即再煎服之
通關散(出聖惠方)治傷寒三日不得汗四肢不利
附子(一□炮製去皮臍)乾薑(半兩炮製剉)桂心(一分)麻黃(一分去根節)
右為散每服四錢水一中盞入葱白二莖煎至五分
去滓不計時候熱服
正陽丹(出聖惠方)治傷寒三日頭痛壮熱四肢不利
太隂玄精(二兩)硝石(二兩)硫黃(二兩)硇砂(一兩)
右都細研入瓷瓶之中固濟以火半斤於瓶外周一
寸㶸之約近半日候藥青紫色住火待冷取出用
臘月雪水拌令勻温入瓷罐中堂屋後北隂下隂
乾又入地埋二寸取出細研以麫糊和為丸如雞
頭實大先用熱水浴後以艾湯研下一丸以衣盖
汗出為度
治傷寒三日服藥之後不得汗宜用蒸法(活人書)
用薪火燒地良久掃去火微用水洒地取蚕沙桃
葉栢葉糠及麩麥等皆可用之鋪著地上令二三
寸布席卧上盖覆以汗出為度不得過熱當審細
稍出汗周身良久不止後以粉粉之勿令汗出過
多無蚕沙单桃单栢亦得蒴藿亦可
仙授散(出衞生家寳方)治傷寒三日
蒼术(四兩米泔浸一夕洗净秤)麻黃(四兩去根節)香附子(去皮毛秤)甘草
(二兩生用)杏仁(二兩去皮尖麫炒白研)
右為細末每服三錢白湯調下如人行五里間進三
服服訖避風如一服便有汗即不必再進米元暉
云此乃李先生弟子陸先生方醫愈翟伯夀陸弟
子元道人傳元暉於三茅山
葛根龍膽湯(出千金方)治傷寒三四日不差身體煩毒而熱
葛根(八兩)龍膽大青(各半兩)升麻石膏萎蕤(各一)
(兩)甘草桂心芍藥黃芩麻黃(各二兩)生薑
(三兩)
右㕮咀以水一斗煮葛根取八升内餘藥煮取三升
分四服日三夜一一方無黃芩
治傷寒汗出不歇已三四日胸中惡物欲令吐者方
苦參(二分)甘草(一分炙)瓜蔕赤小豆(各二七枚)
右切以水一升煮取半升一服之當吐吐不止者作
葱䜴粥解之必止忌海藻菘菜
柴胡湯(出聖濟總錄)治傷寒三日已前表症不除
柴胡(去蘆)麻黃(去根節)石膏(各一兩)甘草(半兩炙)
右為散每服三錢水一盞入鹽豉三十粒葱白二寸
煎至六分去滓併三服汗出為度
芎藭湯(一名神术散出聖濟總錄)治傷寒初得病三日脈浮有表症
芎藭(四兩)蒼术(一斤半剉麩炒熟木臼杵去黑皮取净者一斤)藁本(去苗土一兩)
甘草(二兩炙)
右麄搗篩每服三錢水一盞生薑五片煎至六分去
滓稍熱併三服
白术湯(一名立勝散出聖濟總錄)治傷寒三日頭痛壮熱骨節疼痛
白术五味子甘草石膏(各四兩)乾薑
右麄搗篩每服三錢水一盞鹽一捻煎至八分去滓
連併熱服不問有汗無汗自解如傷寒挾冷腹痛
加生薑三片棗二枚同煎
治傷寒三五日疑有黃則宜服此油方
右取生烏麻油一盞水半盞以雞子白一枚和之熟
攪令相得作一服令盡
茵蔯散(出王氏博濟方)治傷寒大解表發汗三日内並宜服新
産後不得服
山茵蔯(二兩)麻黃(二兩不去節)荆芥(一兩)細辛(半兩)川芎(一兩)川
大黃(一兩)乾薄荷(一兩)官桂(二兩去皮)
右為麄末每服三錢水一大盞生薑五片葱白一莖
煎六分去滓熱服輕盖出汗
黃連阿膠湯(出濟生拔粹方)治少隂病二三日已上經病日去
中心煩不得卧者少隂本受熱也
黃柏(一兩微炒)黃連(二兩去皮微炒)阿膠(一兩)梔子仁(半兩)
右為細末每服四錢水二盞煎服
神术散(出廣南衛生方)治解利四時傷寒凡三日以裏乃可服
若傳經不可服
尋常頭痛體疼項背拘急鼻塞清涕小可傷風服之甚
妙
蒼术(去皮以生麺包緊用米泔浸乾切作片子焙乾麩炒黃去麸秤四兩)川芎(一兩洗净)
(切)藁本(一兩洗去土切)甘草(八錢炙)
右為細末每服三錢水一盞生薑三片同煎至七分
温服不計時候
凡初覺傷寒三日内(出本草)
但取熱湯飲之候吐則止可飲一二升隨吐汗出差
重者亦减半
治傷寒二三日咽痛者(出本草)
右取甘草二兩炙水三升煮取一升半服五合日三
治傷寒四日候(論)
夫傷寒四日太隂受病太隂者脾之經也為三隂之首
是故三日已後陽受病訖傳之於隂而太隂受病焉其
脈絡於脾主於喉咽故得病四日腸滿而咽乾也其病
在胸膈故可吐而愈(傷寒四五日腸滿咽乾手足自温或自利不渴或腸滿時痛尺寸俱)
(沉細此是太隂脾經受病也傷寒手足必微冷若手足自温者繫太陽也自利不渴属太隂也腹滿時痛属太)
(隂也自利不渴者臟寒也當温之宜四逆湯理之可也腹滿脈浮者可桂枝微發汗腹痛者桂枝加芍藥湯痛)
(甚者桂枝加大黃湯荅又問古人以四日太隂症病在胸膈可吐而愈何也曰不然有太隂症脈大胸滿多)
(痰者可吐之脈大而無吐症者可汗而已大抵在表者汗之在裏者下之在上者湧之在下者泄之瓜蒂花豉)
(隨症施用不可拘以日數也)
方
恒山散(出重惠方)治傷寒四日太隂初受病宜服吐之
恒山(三分)甘草(三分)龞甲(三分塗陽炙令黃去裙襴)石膏(三分)柴胡(三分)
(去苗)知母(三分)
右為散每服三錢水一中盞入淡竹葉十片煎至六
分去滓不計時候稍温服之當吐頑涎後却服和
氣治中湯主之
治太隂初受病服恒山散吐後宜服和氣治中湯(出聖惠方)
人參(半兩去蘆頭)藿香(半兩)白术(三分)甘草(一分炙微赤剉)乾薑(一分)
(炮製剉)白茯苓(一分)陳橘皮(三分湯浸去白瓤焙)
右為細散每服二錢以水一中盞入生薑半分煎至
五分即去滓和生薑不計時候温服
麻黃散(出聖惠方)治傷寒四日吐後或壮熱頭痛身體酸疼
口苦心煩
麻黃(三分去根節)葛根(三分剉)柴胡(一兩去苗)知母(三分)赤芍藥
(一兩)梔子仁(三分)石膏(一兩半)生熟地黃(一兩)陳橘皮(半兩湯浸)
(去白穣焙)
右為散每服四錢水一中盞入生薑半分煎至六分
去滓不計時候温服
柴胡散(出聖惠方)治傷寒四日頭痛背膞急痛心腹壅滯
柴胡(一兩去苗)川大黃(一兩剉碎微炒)恒山(一兩半)茵蔯(一兩)知母
(一兩)赤芍藥(一兩)甘草(一兩炙微赤剉)鼈甲(一兩半塗醋炙之令黃去裙襴)
右為散每服五錢以淡漿水一大盞煎至六分去滓
不計時候温服以微吐為度未吐再服
半夏湯(出聖惠方)治傷寒四日嘔吐頻煩頭痛大渴此証是
脾胃痰
半夏(三分湯浸七遍去滑)甘草(半兩炙微赤剉)人參(一兩去蘆頭)厚朴(二兩)
(去麄皮塗生姜汁炙令香熟)
右為散每服三錢水一中盞入生薑半分煎至五分
去滓不計時候稍熱服一方無人參
大青龍湯(出聖惠方)治傷寒四日脈浮頭痛大發熱惡寒身
體疼痛無汗而煩者
麻黃(二兩去根節)桂心(一兩)甘草(一兩灸微赤剉)石膏(二兩)杏仁(三十)
(枚湯浸去皮尖雙仁麩炒微黃)
右為散每服四錢水一中盞入生薑半分煎至六分
去滓不計時候温服取汗為度不可過汗恐亡陽
也若汗多不止用温粉撲之一方有大棗同煎
小青龍湯(出聖惠方)治傷寒四日因下後大渴服冷藥過多
喘急者隂盛故也
桂心(一兩)五味子(半兩)麻黃(一兩去根節)白芍藥(一兩)細辛(三分)
乾薑(三分炮製剉)甘草(一兩炙微赤剉)半夏(半兩湯洗七遍)杏仁(三十枚湯)
(浸去皮尖雙仁麩炒微黃)
右為散每服四錢水一中盞入生薑半分煎至六分
去滓不計時候温服一方無杏仁虛噫去麻黃加
熟附子一錢小便不利小腹滿加茯苓一錢喘加
杏仁七枚去皮尖
前胡散(出聖惠方)治傷寒四日雖經發汗後心胸不利頭目
多疼胃氣不和少思粥食
前胡(半兩去蘆頭)半夏(一兩湯浸七遍去滑)甘草(半兩炙微赤剉)桂心(半兩)
人參(半兩去蘆頭)赤茯苓(半兩)白芷(一分)白术(半兩)乾薑(一分炮製)
(剉)當歸(半兩剉炒)葛根(半兩剉)柴胡(半兩去蘆頭)陳橘皮(半兩湯浸)
(去白穣焙)木香(半兩)旋覆花(半兩)
右為散每服四錢水一中盞入生薑半分棗三枚煎
至六分去滓不計時候温服
白术散(出聖惠方)治傷寒四日腹脇脹滿心胸不利四肢疼
痛咳嗽惡寒喘急壮熱
白术(三分)前胡(一分去蘆頭)葛根(三分剉)桑根白皮(三分剉)川
升麻(半兩)赤芍藥(一兩)石膏(一兩半)荆芥(半兩)子芩(三分)
右為散每服五錢水一大盞入生薑半分豉五十粒
煎至五分去滓不計時候温服
朴硝散(出聖惠方)治傷寒四日煩熱不解大小腸澁
川朴硝(三分)犀角屑(三分)梔子仁(半兩)赤芍藥(三分)黃芩(三分)
陳橘皮(三分湯浸去白穣焙)川大黃(三分剉碎微炒)柴胡(一兩去苗)
右為散每服四錢水一中盞入淡竹葉三十片生薑
半分煎至六分去滓不計時候温服以利為度
葛根散(出聖惠方)治傷寒四日頭重身強腰脊痛
葛根(一兩剉)甘草(一兩炙微赤剉)桂心(一兩)大青(三分)黃芩(半兩)石
膏(一兩)赤芍藥(三分)麻黃(一兩去根節)
右為細散每服四錢水一中盞入生姜半分棗三枚
煎至六分去滓不計時候温服
犀角散(出聖惠方)治傷寒四日煩熱不解大小腸秘澁
犀角屑(三分)黃芩(一兩)柴胡(一兩去苗)梔子仁(半兩)地骨皮(三分)
川大黃(一兩半剉碎微炒)川朴硝(一兩)木通(三分剉)
右為散每服四錢水一中盞煎至五分去滓不計時
候温服以利為度
茵蔯散(出聖惠方)治傷寒四日頭痛背膞急悶骨節煩疼心
燥口乾
茵蔯(一兩)柴胡(一兩去苗)甘草(半兩炙微赤剉)赤芍藥(三分)防風(三兩)
(去蘆頭)附子(一兩炮製去皮)
右為散每服四錢水一中盞入生薑半分煎至六分
去滓不計時候温服
瀉心湯(出聖惠方)治傷寒四日未經吐
川大黃(一兩剉碎微炒)黃連(一兩去鬚)黃芩(一兩)附子(一兩炮製去皮)
右為散每服三錢水一中盞煎至六分去滓不計時
候温服
三黃散(出聖惠方)治傷寒四日三隂受病其脉浮而滑腹滿
口熱舌乾而渴大便不利宜服
黃芩(一兩)梔子仁(一兩)川大黃(一兩半剉碎微炒)
右為散每服四錢水一中盞入竹葉三七片朴硝末
二錢煎至六分去滓食前温服大便利即藥止未
利再服
吐痰散(出聖惠方)治傷寒四日毒氣入胃喉中閇悶
瓜蔕(一分)丁香(一分)赤小豆(半合炒熟)
右為細散每服以温水調下二錢空腹服之當吐後
便可喫葱䜴粥補之
治傷寒汗出不歇已三四日胸中惡但欲吐宜吐之方
(出聖惠方)
豉(五合)鹽(半兩)蜜(一合)
右件藥以水二大盞煎至七分去滓空腹頓頭服之
良久當吐如人行十里未吐再服一方不用蜜
又方(出聖惠方)
苦參(半兩剉)甘草(一分生用剉)赤小豆(三十粒炒熟)
右以水一中煮取半盞去滓空心都作一服服之當
吐吐不差者更以苦參一兩生地黃三兩别以水
二大盞煎至一盞分再服甚者作葱䜴粥投之以
吐出毒為度
松羅散(出聖人方)治傷寒四日寒熱不退頭痛百節煩疼此
毒在胸中
松羅(半兩)川升麻(一兩)甘草(一兩生用)恒山(半兩)
右為散每服五錢水一大盞煎取七分入茶末二錢
更煎一兩沸出滓空腹温服如未吐相去如人行
三里再服以吐為度
治傷寒四日已嘔吐更宜吐(出聖惠方)
右用苦參二錢以温酒五合調服之得吐即差
柴胡散(出聖濟總錄)治傷寒四日以後煩熱不解大小腸澁
柴胡(去苖)黃芩(去黑心各一兩)犀角(鎊)芍藥(各三分)木通(剉二三分)
山梔子仁(半兩)朴硝(一兩一分)大黃(細研炒一兩半)
右麄搗篩每服五錢水一盞半入竹葉三七片同煎
至一盞去滓空腹服大小腸利為度如未通再服
四味承氣散(出聖濟總錄)治傷寒四日已後腹脹滿痛喘麤
壮熱
大黃(細剉醋炒二兩)朴硝(二兩)甘草(三分炙剉)枳殼(去瓤麩炒三兩半)
右麄搗篩每服五錢水一盞半煎至一盞空腹温服
治傷寒四日心胸中蒲悶取吐(出聖惠方)
右用猪膽一枚取汁以醋一小盞内猪膽汁相和温
過分為二服當吐之差
治傷寒四五日頭痛壮熱胸中煩痛(出聖惠方)
右用苦參五兩烏梅一十枚細剉以水二升煎取一
升分服
小柴胡湯治傷寒四日五日身熱惡風頸項強脇下滿手
足温而渴者
柴胡(半斤)栝樓根(四兩内少黃脉者)桂心(三兩)黃芩牡礪
甘草(炙)乾薑(各三兩)
右切以水一斗二升煮取六升去滓更煎取三升温
服一升日三服初服微煩温服汗出者便愈也忌
生葱海藻菘菜
治傷寒已四五日頭痛體痛内熱如火病入腸胃宜利
瀉之
麥門冬(生一升去心)生地黃(切一升)知母(二兩)生薑(五兩半)芒
硝(二兩半)
右以水八升煮取二升半内芒硝煎五沸分五服取
利為度忌蕪荑
治傷寒五日(論)
夫傷寒五日少隂受病少隂者腎之經也其脉貫於腎
絡於舌故得病五日口熱舌乾渴而引飲也其病在臓
故可下而愈也傷寒五六日尺寸脉俱沉或口燥舌乾
而渴或口中和而惡寒此是少隂腎受病也少隂病口
燥舌乾者急下之宜大承氣湯若不渴不口燥舌乾而
脉沉者急温之宜四逆湯太隂厥隂背不惡寒只有少
隂有惡寒症不可不知也少隂病得之三日口中和其
背惡寒者宜著灸并四逆湯也大抵傷寒陽明症宜下
少隂症宜温之仲景於少隂症口燥咽乾即云急下之
盖少隂主腎繋舌本傷寒熱氣入於臓流於少隂之經
腎汁乾咽路焦故口燥咽乾而渴須宜急下之非若陽
明症宜下而故可緩也雖然陽明亦有一症發熱汗出
多急下之陽明屬胃汗多則胃汁乾亦須急下也
方
柴胡湯(出聖惠方)治傷寒五日舌乾而渴煩熱不解大小腸
皆澀
柴胡(一兩去苗)犀角屑(一兩)赤芍藥(三分)黃芩(一兩)梔子仁(十四)
(枚)川大黃(一兩剉碎微炒)川朴硝(一兩半)
右為散每服四錢水一中盞竹葉二七片煎至六分
去滓不計時候温服如人行四里再服以利為度
猪苓散(出聖惠方)治傷寒五日頭痛目眩大渴飲水口乾小
便不利增寒壮熱腿膝酸疼不可忍
猪苓(一兩去黑皮)赤茯苓(一兩)白术(半兩)桂心(半兩)澤瀉
右為細散每服不計時候以新汲水調下二錢日三
四服若嘔吐不可下食者服之亦效
麥門冬散(出聖惠方)治傷寒五日口熱舌乾頭痛脚脛酸疼
四肢壮熱
麥門冬(一兩去心)子芩(三分)葛根(一兩剉)前胡(三兩去蘆頭)知母
(三分)玄參(半兩)赤芍藥(三分)犀角屑(半兩)㯽榔(三分)甘草(半兩炙微)
(赤剉)川升麻(半兩)
右為散每服四錢水一中盞入生薑半分煎至六分
去滓不計時候温服
柴胡桂枝湯(出聖惠方)治傷寒五日發熱惡寒肢節疼痛微
嘔吐心下痞結外症未解
柴胡(二兩去苗)桂枝(一兩)黃芩(一兩)人參(一兩去蘆頭)甘草(一兩炙微)
(赤剉)半夏(一兩湯浸七遍去滑)赤芍藥(一兩)厚朴(一兩去麄皮塗生姜汁炙令香)
(熟)
右為散每服四錢水一中盞入生薑半分棗三枚煎
至六分去滓不計時候温服
川大黃散(出聖惠方)治傷寒五日煩熱未退大小便澀
川大黃(一兩剉碎微炒)黃芩(一兩)赤芍藥(一兩)知母(一兩)川升麻
(一兩)鼈甲(一兩塗醋炙黃去裙襴)赤茯芩(一兩)梔子仁(半兩)柴胡(一兩)
(去苗)川朴硝(一兩)
右為散每服四錢水一中盞入生薑半分煎至六分
去滓不計時候温服以大小便稍利為度
抵聖丸(出聖惠方)治傷寒五日不能言語熱在胸中
犀角屑(半兩)麻黃(半兩去根節)川大黃(一兩剉碎微炒)川朴硝(一兩)
黃芩(半兩)釡下黃土(半兩)梁上塵(半兩)竈突墨(半兩)
右為細末鍊蜜和搗二三百杵丸如彈子大每服不
計時候以新汲水研服一丸如渴飲新汲水當有
汗出良久未汗即更服一丸汗止熱退能語若小
兒即量力服之
治傷寒五日熱毒氣在臓令人心腹煩躁壅悶不得眠
卧宜服此方
川大黃(一兩碎剉微炒)杏仁(三分湯浸去皮尖雙仁麩炒黃)犀角屑(三分)枳
殼(三分麩炒微黃去瓤)甘草(半兩炙微赤剉)川朴硝(一兩)
右為散每服四錢水一中盞入生薑半分煎至六分
去滓不計時候温服取利為度如不利再服
前胡散(出聖惠方)治傷寒五日心腹壅滯煩熱不退
前胡(一兩半去蘆頭)杏仁(三分湯浸去皮尖雙仁麩炒微黃)川大黃(一兩剉碎)
黃芩(一兩)川朴硝(一兩)㯽榔(一兩)
右為散每服四錢水一中盞入竹葉三七片煎至六
分去滓不計時候温服取利為度如不利再服
㯽榔散(出聖惠方)治傷寒五日少隂受病口舌乾燥煩渴飲
水心膈不利大腸秘澀其脈滑者生小弱不足及氣
逆不順者死
㯽榔(一兩)牽牛子(一兩微炒)川大黃(半兩碎剉微炒)青橘皮(半兩湯浸)
(去白瓤焙)
右為細散每服不計時候以温茶調下二錢良久喫
薑粥投利三兩行即止如未利再服
白术散(出聖惠方)治少隂病服㯽榔散下之後宜和氣白术
散
白术(半兩)人參(半兩去蘆頭)枳殼(半兩麩炒微黃去白瓤)白茯苓(半兩)
厚朴(半兩去麄皮生姜汁炙香熟)白芷(半兩)陳橘皮(半兩湯浸去白瓤焙)桂
心(半兩)白芍藥(半兩)高良薑(半兩剉)甘草(半兩炙微赤剉)
右為散每服三錢水一中盞入葱白一莖煎至六分
去滓不計時候温服
升麻散(出聖惠方)治傷寒五日但通體熱面如桃花皮膚乾
燥無潤澤口乾渴此名陽氣攻胃大腸結澀
川升麻(一兩)黃連(一兩去須)川大黃(一兩剉碎微炒)地骨皮(一兩)黃
芩(一兩)大青(一兩)
右為散每服四錢水一中盞入生薑半分淡竹葉三
七片煎至六分去滓不計時候温服
石膏散(出聖惠方)治傷寒五日頭疼口舌乾燥煩渴欲飲水
石膏(一兩)黃芩(半兩)甘草(一分炙微赤剉)川大黃(半兩剉碎微炒)葛根
(半兩剉)
右為散都以水二盞半入竹葉三七片煎至一盞二
分去滓不計時候分温三服
黃芩湯治傷寒五日口乾頭痛大便澀
黃芩(去黑心)山梔子仁大黃(各一兩剉醋炒)陳橘皮(湯浸去白)
(瓤焙一分)朴硝(一兩)
右麄搗篩每服五錢水一盞半煎至一盞去滓温服
治傷寒五日吐利後身熱不去煩而腹滿卧起不安宜
服此藥(出聖惠方)
梔子仁(一兩)厚朴(二兩去麄皮塗生姜汁炙令香熟)枳殼(二兩麩炒微黃去瓤)
右為散每服四錢水一中盞生薑半分煎至六分去
滓不計時候温服
加减小柴胡湯治傷寒五六日往來寒熱或微熱咳嗽
柴胡(二兩去苗)黃芩(去黑心)半夏(湯浸去滑)甘草(炙各三分)乾薑(半兩)
(炒)五味子(炒一合)
右六味剉如麻豆每服五錢水一盞半入生薑四片
煎至六分去滓
梔子散(出聖惠方)治傷寒五日頭痛壮熱四肢煩疼不能飲
食嘔逆不定
梔子仁(三分)黃連(三分去須)黃蘖(三分剉)川大黃(三分剉碎微炒)蘆
根(一兩剉)葛根
右為散每服四錢水一中盞入豉半合葱白二莖煎
至六分去滓不計時候温服
三黃承氣湯(出聖惠方)治傷寒五日口熱舌乾頭痛脚脛酸
疼
梔子仁(一兩)黃芩(一兩)川大黃(一兩剉碎微炒)川芒硝(一兩)陳橘
皮(一兩湯浸去白瓤焙)
右為散每服四錢以水一中盞煎至六分去滓不計
時候温服
治傷寒五六日已上者(出肘後方)
用作青竹瀝少煎令减數飲之厚覆取汗愈
麥奴丸治傷寒五日熱在胸中不能言語者(方見本門遏經不解)
(類)
柴胡加桂湯(出鮑氏方)治傷寒四五日身熱惡風頸項強脇
下滿手足温口苦而渴自汗其脈陽浮隂弦或因發
汗多亡陽而譫語者
柴胡(三兩一錢)半夏(四錢一字)甘草(三錢一字)芍藥黃芩人
參官桂(各半錢)
右為散每服五錢生薑五片棗一箇煎温服
三黃熟艾湯(出活人方)治傷寒四五日而大小下熱痢作白
通湯藥多不得止宜服此湯除熱止痢
黃芩黃連黃蘖(各三分)熟艾(半雞子大)
右剉如麻豆大水二大盞煎取七分去滓温服
治傷寒四日五日六日不得汗頭痛壮熱渾身不知痛
處睡卧不安心神煩躁脈氣洪大緊急大腑秘熱不
通宜服此百解散凡人患傷寒或熱病經及數日飲
食不進大腑秘熱不通醫者多以其飲食不進胃氣
虛弱不肯疎轉致令傾損性命此緣熱毒之氣蒸欝
臓腑傷損正氣所以不能食凡患傷寒之人經及五
六日未曾得汗頭痛壮熱心神煩躁渾身骨節四肢
八節俱病大腑熱秘不通者雖飲食不得亦當疎轉
行下病氣即自然平安飲食增進凡下疎藥先當審
五臓脈氣觀何臓得病然後下藥取之即萬無失一
但三部之中一部偏大緊者是即其臓得病也若脈
候未精只喫此百解散永無差誤緣此方皆治五臓
之病也若是狂言妄語急喫後面藥轉下便安效(出護)
(命方)
前胡(去毛)柴胡(去毛)知母貝母牡丹皮(去心)桔梗
羌活獨活荆芥穗黃芩山茵蔯山梔
升麻麻黃(去根)大黃麥門冬(去心)杏仁(去尖)紫苑
玄參秦艽(各一分去苗)
右細杵羅為末每服六錢水兩盞半生薑三片同煎
取二盞食後臨卧去滓熱服留滓再煎服若大腑
不通忽狂言妄語即煎此藥取汁用調後面藥
半夏(半兩)芎大黃(各一分)牽牛(二兩)硝石(十銖)
右研硝石并杵羅衆藥合為末每服三錢入葱三枝
生薑三片依法煎前方藥取汁用調此藥末三錢
食後臨卧熱服此藥末不過三錢若是大腑秘甚
任意加减進服以轉為度仍不得過劑轉後便喫
些少熱粥投之此藥須至大腑不通方可進服
加味二陳湯(出活人書)治三五日之内發熱發寒乾嘔飲水
即吐粥食入口即吐
陳皮(二錢)茯苓(三錢)半夏(三錢炮洗)甘草(三錢)枳實(二錢)竹茹(三錢)
右㕮咀每服三錢水二盞生薑七片煎至七分去粗
徐徐一口服畢再服一口以盡為度不可急嚥此
等汗之輕者
治傷寒熱病經四五日熱毒上衝心胷噎塞滿悶渾身
壮熱頭痛不止大腑不通胷中痰實寸關脈實大有
骨力狂言妄語宜服此方(出護命方)
黃芩麻黃(去根)柴胡(去毛)桔梗羌活連翹子
玄參木香貝母(各一分)牡丹皮(去心)大黃荆
芥穗(各半兩)牽牛半夏(四銖)硝石(一分已上三味作一處杵為末)
右各杵羅為末每服六錢衆藥末三錢牽牛半夏硝
石末三錢以水一盞半生薑五片葱三枝同煎衆
藥三錢沸一沸急寫出用汁調牽牛子等末食後
和滓喫
芎术散(出衞生家寳方)治解截四時傷寒或以病四五日表裏
未分亦可服
川芎甘草(微炮)升麻香附子白芷羌活
蒼术人參當歸白芍藥(各等分)
右㕮咀每服四大錢水一盞生薑四片煎至七分去
滓稍熱連進三兩服熱漸退脉緩頭輕為效
傷寒六日候(論)
夫傷寒六日是厥隂受病厥隂者肝之經也其脈循隂
絡於肝故得病六日煩滿而隂縮也此是隂陽俱受病
毒氣在胃故可下而愈也傷寒六七日煩滿囊縮其脈
尺寸俱沉短此是厥隂肝經受病也厥隂病其脈微浮
為欲愈不浮為未愈宜小建中湯脉緩者必囊不縮外
症必發熱惡寒似瘧為欲愈宜桂枝麻黃各半湯若尺
寸脈俱沉短者必是囊縮毒氣入臓宜承氣湯下之大
抵傷寒病臓腑傳變陽經先受病故次第傳入隂經以
陽主生故太陽水傳是陽明土土傳是少陽木邪未深
也隂主殺故木傳是太隂土土傳是少隂水水傳是厥
隂木至六七日當傳厥隂肝木為移氣尅於脾土脾再
受賊邪則五臓六腑皆因而危殆榮衞不通耳聾嚢縮
不知人而死矣速用承氣湯下之可保五死一生古人
云脾熱病則五臓危又云土敗木賊則死若第六七日
傳厥隂脉得微緩微浮為脾胃脉也故知脾氣全不再
受尅邪無所容否極泰來榮衛將復水升火降則寒熱
作而大汗解矣
方
小柴胡湯(出聖惠方)治傷寒病六日其病深結在臓是三隂
三陽俱受病若五臓六腑榮衛皆不通其人難治
柴胡(二兩去苗)黃芩(一兩)赤芍藥(一兩)半夏(半兩湯浸七遍去滑)枳實
(半兩麩炒微黃)人參(二兩去蘆頭)甘草(半兩炙微赤剉)
右為散每服四錢水一中盞入生薑半分煎至六分
去滓不計時候温服
大承氣湯(出聖惠方)治傷寒六日體重四肢煩疼多渴或譫
語不知人事如此病症者胃中有結燥不通
川大黃(二兩剉碎微炒)枳實(二兩麩炒微黃)川芒硝(二兩)厚朴(一兩去麄)
(皮塗生姜汁炙令香熟)
右為散每服四錢用水一中盞煎至六分去滓不計
時候温服以利為度如人行十里未利再服
瀉心湯(出聖惠方)治傷寒六日心胷妨悶煩熱不解面赤大
渴壮熱身體疼痛此証是毒氣攻心
半夏(半兩湯浸七遍去滑)人參(半兩去蘆頭)木通(一兩剉)甘草(一兩炙微)
(赤剉)黃芩(一兩)川大黃(一兩剉碎微炒)
右為散每服四錢水一中盞入生薑半分棗三枚煎
至六分去滓不計時候服
人參散(出聖惠方)治傷寒六日嘔噦不定頭疼體痛時有虛
汗此証是冷熱未和
人參(三兩去蘆頭)柴胡(三兩去苗)黃芩(一兩)甘草(一兩炙微赤剉)白术
(一兩)半夏(半兩湯浸七遍去滑)厚朴(一兩去麄皮塗生姜汁炙令香熟)
右為散每服三錢用水一中盞入生薑半分棗三枚
煎至六分去滓不計時候温服
黃芩湯(出聖惠方)治傷寒六日發汗不解嘔逆小便不利胷
脇痞滿微熱而煩
黃芩桂心赤茯苓(各一兩)前胡(三兩去蘆頭)甘草(半兩)
(炙微赤剉)半夏(一兩湯浸七遍)厚朴(一兩去麄皮塗生姜汁炙令香熟)
右為散每服五錢水一大盞入生薑半分棗三枚煎
至五分去滓不計時候温服
柴胡桂枝湯(出聖惠方)治傷寒六日發熱惡寒枝節疼痛微
嘔心下痞結外症未去
桂枝(一兩)柴胡(二兩去苗)芎藭(一兩)人參(一兩去蘆頭)黃芩(一兩)赤
芍藥(一兩)枳殼(二兩麩炒微黃去瓤)甘草(半兩炙微赤剉)半夏(一兩湯浸七遍)
(去滑)
右為散每服五錢水一大盞入生薑半分棗三枚煎
至五分去滓不計時候温服
牡蠣散(出聖惠方)治傷寒六日其人已發汗而不解胸脇痞
滿小便不利渴而不嘔但汗出往來寒熱而煩
牡蠣(一兩燒為粉)甘草(一兩炙微赤剉)乾薑(半兩炮製剉)柴胡(二兩去苗)
&KR0797;&KR0803;根(一兩)木通(一兩剉)桂心(一兩)黃芩(一兩)厚朴(二兩去麄皮塗)
(生姜汁炙令香熟)
右為散每服三錢水一中盞煎至五分去滓不計時
候温服
人參散(出聖惠方)治傷寒六日吐瀉百骨疼痛脚冷腹熱
人參(三分去蘆頭)柴胡(三分去苗)白茯苓(三分)牡蠣(三分燒為粉)黃
芩(三分)白芍藥(三分)桂心(三分)半夏(三分湯浸七遍去滑)甘草(三分炙微)
(赤剉)乾薑(三分炮製剉)
右為散每服三錢水一中盞入生薑半分棗三枚煎
至五分去滓不計時候温服
猪苓散(出聖惠方)治傷寒六日發熱煩悶渴欲飲水得水而
吐其脉浮數小便不利者
猪苓(三分去黑皮)白术(三分)澤瀉(一兩)桂心(半兩)赤茯苓(三分)丁
香(三分)厚朴(去麄皮生姜汁炙令香熟一兩半)甘草(三分炙微赤剉)
右為散每服五錢水一大盞入生薑半分煎至五分
去滓不計時候温服
葛根散(出聖惠方)治傷寒六日心躁煩渴肢節解痛小腹急滿
隂縮
葛根(三分剉)石膏(一兩)柴胡(一兩去苗)川升麻(三分)知母(三分)梔
子仁(半兩)甘草(三分炙微赤剉)川大黃(一兩剉碎微炒)
右為散每服四錢水一中盞入生薑半分煎至六分
去滓不計時候温服
大青散(出聖惠方)治傷寒六日心躁煩悶四肢疼痛小腹滿
急
大青(三分)柴胡(一兩去苗)梔子仁(一分)川升麻(三分)知母(三分)石
膏(一兩)甘草(三分炙微赤剉)
右為散每服四錢水一中盞入生薑半分煎至六分
去滓不計時候温服
通關散(出聖惠方)治傷寒六日脉沈細不足者
附子(一兩炮製去皮臍)乾薑(半兩炮製剉)甘草(半兩炙微赤剉)黃蓍(三分)
(剉)桔梗(半兩去蘆頭)防風(三分去蘆頭)羌活(半兩)五加皮(半兩)桂
心(三分)
右為散每服三錢水一中盞煎至六分去滓不計時
候温服
柴胡散(出聖惠方)治傷寒六日頭疼壮熱百節疼痛
柴胡(一兩去苗)川升麻(三分)黃芩(三分)知母(一兩)赤芍藥(一兩)大
青(三分)石膏(二兩)梔子仁(一兩)川大黃(一兩剉碎微炒)杏仁(三分湯洗)
(去皮尖雙仁麩炒微黃)
右為散每服四錢水一中盞入生薑半分豉五十粒
煎至六分去滓不計時候温服一方無生薑
麻黃升麻湯治傷寒六七日其人左右寸脈沈遲手足
厥逆下部脈不至咽喉痛不利唾膿血泄利不止
麻黃(二兩半去節)升麻(五分)當歸(五分)葳蕤(一作菖蒲)知母黃
芩(各二分)麥門冬(去心一作天門冬)桂心芍藥乾薑
石膏(碎)甘草(炙)茯苓白术(各一兩)
右切以水一斗先煮麻黃减二升掠去上沫内諸藥
煮取三升去滓温分三服相去如炊三斗米頃令
盡汗出便愈忌海藻菘菜葱醋桃李雀肉等
黃芩湯治傷寒六七日發汗不解嘔逆不利小便不利
胸脇痞微熱而煩
黃芩桂心(各三兩)茯苓(四兩)前胡(八兩)半夏(半升洗)
右切以水一斗二升煮取六升為六服日三服間食
生薑粥取小便利為度忌羊肉餳生葱酢物
小柴胡湯治傷寒六七日不解寒熱往來胸脇苦病默
默不欲飲食心煩喜嘔寒疝腹痛
前胡(八兩)半夏(半升洗)生薑(五兩)黃芩人參甘草(炙各)
(三兩)乾棗(十二枚擘去核)
右切以水一斗煮取三升分四服忌羊肉餳海藻菘
菜
黑奴丸(出聖惠方)治傷寒六日熱毒在臓胸中煩悶口噤不
能言唯欲飲水成壊傷寒醫所不療
麻黃(二兩去根節)竈下黃土(二兩)川大黃(二兩)黃芩(二兩)川芒
硝(二兩)竈突墨(二兩)梁上塵(二兩)
右為細末鍊蜜和丸如彈子大每服不計時候以井
華水下一丸
治傷寒熱病五六日愈加困重喫疎藥後下糞如紫黑
色病勢不减神思昏昏小腹逆滿狂妄不省人事甚
則腹中有塊堅硬不散其脉反結伏此其毒氣攻血
腹内有瘀積物此候九死
牡丹皮(去心)射干羌活荆芥穗大黃黃芩
桃仁(去尖并雙仁者)連翹玄參麥門冬(去心)柴胡(去苗)
山梔麻黃(去根)沈香
右細杵羅為末每服三錢水一盞半煎兩三沸食後
和滓服
苦參湯(出仁存方)治傷寒熱病五六日已上熱不除
黃芩(二兩)苦參(三兩)生地黃(一兩)
右㕮咀每服四大錢水一盞半煎至七分去滓服
傷寒七日(論)
夫傷寒七日病法當小愈隂陽諸經傳病終故也今七
日已後反甚者欲為再經病也再經病者是經絡重受
病也
方
桂枝湯(出聖惠方)治傷寒七日不解頭痛有熱有裏大腸秘
澀與承氣湯後其小便清者病不在裏属在表也當
須發汗若頭痛者必衂
桂枝(一兩)赤芍藥(一兩)甘草(一兩炙微赤剉)麻黃(一兩去根節)柴胡
(一兩去苗)芎藭(一兩)厚朴(二兩去麄皮塗生姜汁炙令香熟)
右搗麄羅為散每服四錢水一大盞入生薑半分棗
三枚煎至六分不計時候熱服衣覆微汗如人行
十里未汗再服
知母散(出聖惠方)治傷寒七日脉浮發熱無汗渴欲飲水無
表症
知母(一兩)石膏(一兩)甘草(半兩炙微赤)粳米(半合)人參(半兩去蘆頭)
葛根(半兩剉)
右都剉以水二大盞半煎至二盞去滓不計時候分
温二服
前胡湯(出聖惠方)治傷寒六七日發熱汗出不解心中痞堅
前胡(二兩去蘆頭)赤茯苓(二兩)白术(二兩)川大黃(一兩剉碎微炒)赤
芍藥(一兩)枳實(一兩)白芷半夏(一兩湯浸七遍去滑)厚朴(二兩去麄)
(皮塗生姜汁炙令香熟)甘草(一兩炙微赤剉)
右搗麄羅為散每服五錢水一大盞入生薑半分棗
三枚煎至五分去滓不計時候温服
麻黃散(出聖惠方)治傷寒七日大下後脉沉遲手足厥逆咽
喉不利胸膈煩躁唾膿血泄利不止為難治此方主
之
麻黃(二兩去根節)當歸(一兩剉微炒)川升麻(一兩)知母(一兩)赤芍
藥(一兩)天門冬(一兩去心)桂心(一兩)赤茯苓(一兩)甘草(一兩炙微赤剉)
石膏(二兩)白术(一兩)乾薑(一兩炮製剉)
右搗麄羅為散每服五錢水一大盞入生薑半分棗
三枚煎至五分去滓不計時候温服
柴胡散(出聖惠方)治傷寒七日不解心煩腸中有結燥譫語
柴胡(二兩去蘆頭)半夏(一兩湯浸七遍去滑)赤芍藥(一兩)甘草(半兩炙微)
(赤剉)知母(一兩)黃芩(一兩)川大黃(二兩剉碎微炒)陳橘皮(一兩湯浸去瓤)
人參(一兩)
右搗麄羅為散每服四錢水一中盞入生薑半分煎
至五分去滓不計時候温温頻服稍利為度
葶&KR1047;苦酒湯(出活人書)治傷寒七八日内熱不解
葶&KR1047;(一合紙上炒研膏)生艾汁(半升無生艾煮艾汁或用艾根搗取汁)苦酒
(米醋是也一升半)
右三味同煎取七合作三服
傷寒八日(論)
夫傷寒八日病不解者或是諸隂陽經絡重受於病或
因發汗吐下之後毒氣不盡所以病症猶在也
方
鼈甲散(出聖惠方)治傷寒八日熱勢彌重大便結澁心腹痞
病飲食不下精神恍惚譫言妄語
鼈甲(一兩塗醋炙令微黃去裙襴)細辛(一兩)吳茱萸(三兩湯浸七遍枯乾微炒)
白鮮皮(一兩)附子(三分炮製去皮臍)枳殼(一兩麩炒微黃去瓤)茵蔯(一兩)
川大黃(一兩半剉碎微炒)桂心(三分)
右搗篩為散每服四錢水一中盞入生薑半分煎至
六分去滓不計時候温服微利為度
犀角散(出聖惠方)治傷寒八日煩熱不退四肢疼痛
犀角屑(一兩)川升麻(一兩半)柴胡(一兩半去苗)葛根(一兩半剉)吳
藍(一兩)甘草(一兩炙微赤剉)
右搗篩為散每服四錢水一中盞煎至六分去滓次
入馬牙硝三錢更煎三二沸不計時候温服
又方(出聖惠方)
柴胡(一兩去苗)黃芩(一兩)犀角屑(三分)茯苓(三分)人參(一兩去蘆頭)
甘草(半兩炙微赤剉)
右搗篩為散每服四錢水一大盞煎至六分去滓次
入馬牙硝三錢更煎三二沸不計時候温服
柴胡散(出聖惠方)治傷寒八日不解默默煩悶腹中乾燥大
腸結澁狂言
柴胡(一兩去苖)知母(半兩)人參(一兩去蘆頭)半夏(半兩湯浸七遍去滑)川
大黃(一兩剉碎微炒)黃芩(半兩)赤芍藥(半兩)甘草(半兩炙微赤剉)葳蕤
(半兩)
右搗篩為散每服五錢水一大盞入生薑半分煎至
五分去滓不計時候温服以微利為度
附子湯(出聖惠方)治傷寒八日風温相摶身痛心煩不能自
轉側不嘔不渴下之脉浮者
附子(一兩炮製去皮臍)桂心(一兩)白术(一兩)白芷(一兩)甘草(半兩炮炙)
(微赤剉)葛根(一兩)人參(一兩去蘆頭)陳橘皮(一兩湯浸去白瓤焙)
右細剉和勻每服半兩水一大盞入生薑半分棗三
枚煎至七分去滓不計時候分温二服
茵陳湯(出鮑氏方)治傷寒七八日内熱結身黃如橘小便不
利腹脹并酒傷瘀熱在内發熱頭有汗身無汗
茵蔯(一兩)淡竹葉大黃(三錢半)梔子(五大个)通草
右為散水二盞煎茵蔯次下後藥至一盞調三硃五
苓散下紅丸子甚效千金只前三件專治傷寒
發黃汗并治谷疸
生地黃湯(出濟生拔粹方)病人七八日後兩手脉沉遲細微膚
冷臍下滿或狂或躁大便實而色黑小便自利者此
畜血症具也若年老及小年氣虛弱者宜此方主之
生地黃(自然汁一升如無生地黃只用生乾地黃二兩)乾漆(半兩炒煙欲盡)生藕
(自然汁半升如無藕用刺薊汁半升如無刺薊汁用刺薊末一兩)藍葉(一握切碎乾者用末)
(半兩)水蛭(十个炒)大黃(一兩剉如骰子大)桃子仁(半兩細研)䖟䖝(二十)
(个去趐足麩内炒黃)
右一處入水三升半同慢火熬及二升以來放冷分
三服投一服至半日許血未下再投之此地黃湯
比抵當湯丸其勢甚輕如無地黃與藕汁計升數
添水同煎扺當湯丸恐用之太過有不止損血之
候故立此湯衂不可汗者盖為脉微也脉緊而浮
者麻黃湯主之脉浮緩者桂枝湯主之脉已微者
犀角地黃湯主之
普濟方卷一百三十
