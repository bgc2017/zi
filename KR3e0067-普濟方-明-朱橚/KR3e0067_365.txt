普濟方卷三百六十五明周王朱橚撰
嬰孩唇舌口齒咽喉門
唇瘡等疾(附論)
夫脾與胃合爲足陽明其經脉起鼻環于唇其支脉入
絡于脾脾胃有熱氣則發于唇生瘡而重被風邪寒温
之氣搏于瘡則微腫濕爛或冷或熱乍瘥乍發積月累
年謂之緊唇亦名瀋唇也凡小兒唇青候者蓋因藏
氣不和血虚為冷所乘即口唇青皅亦有藏氣熱唇生
瘡而風冷之氣入瘡雖瘥之後血色不復故令唇青
方
順脾散治唇瘡未已復被風冷所摶瘡口濕腫此名
緊唇
山藥(一兩)人参(三分)桂(去麄皮一分)木香(半兩)甘草(炙剉)白术(各一)
(分)訶梨勒(炮去核半兩)肉豆䓻(炮去殼二枚)白茯苓(去黑皮)黃
耆(剉各半兩)白芷(一分)
右件為散每服半錢沸湯點服量兒大小加减
黃連散治小兒緊唇因五藏熱毒氣上衝唇腫反麄
黃連(去鬚)甘草(生剉)寒水石黃蘖(剉各半兩)梹榔(一分)
右為散鍊蜜調塗于唇上一日兩三度換之
葵根散(出仁好方)治緊唇病
葵根(燒灰一兩)烏蛇(燒灰)黃蘖(剉末)鱉甲(燒灰研各半兩)
右研勻每用半錢以猪脂少許和塗唇上日數易之
治緊唇用亂髮蜂房及六畜毛燒作末傅瘡上猪脂
和亦佳
治小兒緊唇及口瘡方以馬芥子搗汁先揩唇血出
傅上日七遍馬芥即刺芥也
治小兒緊唇搗刺薊取汁煎令濃先以物揩唇上血
即塗之
又方爛嚼澤蘭心安唇上良
治緊唇及瀋唇(出千金方)用纏白布作大燈炷如指安斧
刃上燃炷令刃汗出拭取𫝊唇上日二三度一方用
青布燒灰以酒服之亦可脂和塗唇上並瘥
治唇生核用猪屎平量一升以水投絞取汁温服之
治小兒緊唇搗赤莧取汁洗之
又方(出聖惠方)以葵根燒灰為末以酥調封之
又方(出聖惠方)燒自死螻蛄灰細研水調𫝊之
又方(出聖惠方)用炙松脂貼之
又方(出聖惠方)用乾蠐螬燒灰細研以猪脂和卧塗之差
又方燒鱉甲令煙盡細研酥調𫝊之
烏蛇散(出聖惠方)治緊唇及脾熱攻唇瘡腫用烏蛇燒
灰細研以酥和𫝊唇上頻換為效一方用皮燒灰𫝊
之
又方(出聖惠方)燒鷄屎白作末𫝊之有涎易之
白芨膏治小兒唇瘡
白芨白歛白蠟(各一兩)黃耆(剉)乳香(研)牡丹皮
芍藥丁香(各一分)麻油(二兩)
右除油蠟外並細剉先煎麻油令沸次入前項藥以
柳木枝不住手攪綿濾過去滓再煎入蠟膏成銀石
器中盛候冷不拘多少取傅瘡上
龍膽丸治小兒唇瘡不合
龍膽大黃(剉微炒各一分)人参梔子朴硝郁李
人(去皮别研入各半兩)茵蔯蒿(一分)
右為末鍊蜜和丸如麻子大每服五丸至七丸温水
下量兒大小加减
治小兒百日内無故唇口青不能飲乳
大藍(採取陰乾)菱霄牙硝蜀大黃(各一分)
右為散以羊髓為丸將一丸研碎灌之便可喫乳熱
者可服而寒者難用也昔人休官去後曾遊湖湘三
江長憶雲水修合此方特行救懸危者千餘人皆表
功效殊妙
治唇黑腫痛癢不可忍方(幼幼新書)取四文大錢于磨石
上以臘月猪脂磨取汁塗之不過數遍即愈
又方以竹弓彈之出其惡血立效
療小兒唇腫及口赤生白瘡爛方以清旦研桑木白
皮取汁以塗兒唇口即瘥
治唇瘡及卒生瘡或痛癢用黃蘖去麄皮為細末濃
煎薔薇根汁調塗瘡上立效
治唇瘡用蘭葉研取汁洗之日三上瘥
治小兒唇口吻生瘡以新瓦擣羅為末以生油調塗
之
治冬月唇乾拆血出方擣桃仁以猪脂和傅之
治遠行唇口面皺裂方用熟煎猪脂將行夜常傅面
設行萬里野宿不損
口瘡等疾(附論)
夫嬰孩口舌生瘡乃心脾受熱流沫煩啼盛則不乳然
嬰兒吻乳之初口内生白煩燥駭人者莫知其由將謂
神祟使之究竟其理母于未誕之月恣飲酣酗貪食肥
膩熱毒胎氣所受其兒脫胎之後所襲熱毒之氣悉皆
散出于表舌系于心唇干於脾所言心脾若是也欲以
下其氣未可利臓腑但以吳茱萸末米醋調傅脚心移
夜即愈藥性雖熱能引熱就下其功至良又有心肺熱
者瘡潰頥顙初作數點胭脂紅漸散斑駁如丹加之身
體有熱連翹飲主之但禁火氣餘無恙矣小兒口瘡
由血氣盛兼將養過温心有客熱熏上焦故口生瘡也
千金翼曰凢口瘡忌鹹膩及熱麵乾棗等宜純食甜粥
勿食塩菜三日即瘥又口中面上生息肉轉大以刀决
潰出濃愈由血氣盛實心脾藴熱熏發上焦故口生瘡
蓋小兒純陽易生熱疾或衣服過厚飲食多熱血脉壅
盛皆致此疾鷰口瘡者此由脾胃有客熱熱氣薰發
于口兩吻生瘡其白色如鷰子之吻故名為鷰口瘡也
或以鷰泥傅之甚良鵝口候者由小兒初生口裏白
屑滿舌如鵝之口故曰鵝口也此乃胎熱而心脾最盛
薰發于口也小兒初生口裏忽結生于舌上如黍粟
大令兒不能飲乳名之口噤此由在胎之時熱入兒心
脾心脾徧受于熱故令口噤者也
方
薔薇丸治口中瘡身體有熱氣痱瘰
薔薇根黃芩鼠李根當歸葛根白歛
石龍芮黃蘖黃耆芍藥續斷黃連
(各一兩)括蔞根(二兩)
右為末鍊蜜和丸如梧桐子大十丸日三服一方無
黃連
升麻散治小兒口瘡多時氣臭生蟲子
川升麻黃芩藁本甘草生乾地黃五
倍子(各一分)皂莢訶棃勒皮夏枯草(已上三味燒灰各半)
(兩)
右為散候兒睡時即乾摻于瘡上神效
治小兒久患口瘡不瘥
蝦䗫(塗酥炙微黃)筍灰(各半兩)白礬黃蘖(剉)黃連(去鬚)晩
蠶蛾(微炒)川升麻(各一分)蝸牛(三已枚去殼微炒)
右為散每取少許以白蜜和如膏塗于瘡上日三用
之
龍膽丸治小兒口瘡多睡吐乳(方見唇瘡等疾類)
折桂散治口瘡口吻病
梧桐津黃蘖(蜜炙)蛤粉(各一分)晩蠶蛾(一錢微炒)
已上擣羅為細末次用
朱砂(半兩細研水飛)麝香(一錢研)龍腦(半錢研)
右研勻每用少許摻貼患處
保生丸歌曰小兒心蔵不清涼客壅傷神饒口瘡鈎
引重舌難言語涎流不斷似流漿待教食乳搖頭怕
夜啼聲哭斷肝腸五膽三黃除客熱七香金薄甚為
良
大黃黃蘖(為末别研)宣黃(各一分半)丁香(一錢)麝香(一字分)金
薄(五片以水銀結為砂子)
右研細棗肉為丸如皂子大温水化下一粒
黃連散治小兒口瘡心熱煩悶
黃連(去鬚)大青川升麻(各三分)桑根白皮(剉)甘草(炙微)
(赤剉半兩)
右為散每服壹錢以水小盞煎至五分去滓放温量
兒大小分減服之若與妳母服即加梔子黃芩各半
兩每服三錢以水一中煎至六分去滓食後温服
鉛丹膏治小兒口瘡
鉛丹(一分)鉛霜(半分)晩蠶蛾(微炒)蛤粉(各半錢)麝香(一錢)
右研令極細用蜜二兩熬成膏每上取膏半錢塗在
口中
又方
麝香梧桐津晩蠶蛾(微炒)黃蘖(末各一分)朱砂(半分)
右為末每夜臨臥時于瘡上薄貼之不過三夜瘥
青黛散治小兒口瘡
青黛甘草(生用)黃連香白芷密陀僧(醋燒别研各等)
(分)
右為末每用摻口内
治小兒口瘡
青黛黃連(各一錢)白殭𧖟(三錢)馬屁葧(拳大)
右為末乾摻先用茱萸湯洗脚心又醋麵糊調茱萸
末塗于脚上
治口傍惡瘡
亂髮灰胡絲灰黃連乾薑(各等分)
右為散以粉瘡上不過三日立愈
治小兒口瘡腫痛
麝香(半分細研)蜜(半兩)甘丹(一分)生地黃汁(一合)
右先將三味入銚子以慢火熬令紫色次下麝香勻
攪候冷日三度塗于瘡上
紫金霜方治大人小兒口瘡
黃蘖(如兩指大二片塗蜜慢火炙令紫色)訶子(一枚燒過盞子盖少時)麝香
膩粉(各少許)
右為末每服二字摻于舌上立瘥
黃連含湯治小兒口瘡如月蝕狀赤黑似瘤有竅如
有蟲吮之有血
黃連礬石細辛(各二分)藜蘆(一分炙)
右以水三升煮一合令兒含滿口冬可煖之兒大解
語可用含之但以綿揾拭瘡上
胡黃連散治口糜
胡黃連(五分)藿香(一錢)細辛(三錢)宣連(三錢)
右為末每用半錢乾貼口内潄吐之
治口舌生瘡其證乳到兒口即啼及喫乳不穩以
竹瀝汁點黃連黃栢虢丹煆塗口中
一捻散治小兒口瘡
青黛黃蘖(去麄皮)訶黎勒(炮去核)蜜陀僧
右研為散取一捻糝舌上如咽喉内有瘡亦糝喉中
微微嚥津
白芷散治小兒口瘡
香白芷(半兩)塩綠(一錢)五倍子(一分)麝香(少許)
右研為細末每用一字糝瘡上
瀉心散治口瘡
黃連草烏白薑(各等分)
右為末乾糝先用井花水洗去白膜一方加腦子麝
香硼砂為末每服一字温水臨臥服之
碧玉通神散治口瘡
黃栢(蜜塗炙取末半兩)青黛(一分)腦子(少許)
右和勻候兒睡着乾糝口中及置舌下嚥之一方無
腦子一方宜服洗心散瀉心散
治小兒口瘡用桑白汁生地黃汁蜜各半合相和緩
緩細傅兒口取瘥
治口中瘡咽喉塞不利口燥膏方
猪膏白蜜(各一斤)黃連(一兩切)
右合煎去滓令相得含如半棗日四五夜二
治小兒口瘡腫痛
蟾酥石膽(各半錢)黃蘖(二錢末)
右細研令勻鍊蜜和丸如皂莢子大每夜以水化一
丸如餳相似以篦子抹在口中每夜一兩上不過兩
夜瘥一法用鵝毛蘸掃患處
治小兒口瘡
芍藥當歸黃連(各等分)
右乳汁浸塗口中
治口瘡
鬱金雄黃(研)甘草(半炙半生各一兩)
右為末同和糝瘡上有涎吐之每用少半錢許又以
蛤粉水調塗脚心亦妙
治小兒口瘡
赤芍藥川大黃宣連(各等分)
右為末獖猪膽調塗顖門上一日兩次換一方有鬱
金無宣連
綠袍散治大人小兒口瘡多時不效者
黃蘖(二兩)甘草(炙二兩)青黛(一兩)
右為末入青黛同研勻乾貼瘡上
治小兒口瘡用蒲黃蟬蛻去泥土為末打和用蜜少
許甑上蒸過一頃時點入口中
寒水石散治小兒口瘡
寒水石(一分燒通赤地上碗合一宿出火毒)白礬(熬令汁枯一分)鉛白霜(一分)
右為散每用少許糝口瘡上食後臨臥以瘥為度嚥
津無妨
硼砂散治小兒口瘡
硼砂(研)礬蝴蝶(研)蜜陀僧(各半錢研)
右用生蜜四兩與藥同熬紫色以新水冰冷瓷合盛
每用以鷄翎傅之
鉛丹煎治小兒口瘡
鉛丹(半兩)蜜陀僧(半兩)白蜜(四兩)
右先以蜜于銚子煎令沸下鉛丹同煎令紫色次下
蜜陀僧攪令勻成煎於瓷合盛每用小豆大嚥津一
方熬成膏鵝毛塗效
大效金絲膏(一名石膽散)治小兒口瘡
黃丹(一錢)生蜜(一兩)
右相和深甌盛甑内蒸令黑為度每用少許鷄毛刷
蘸口内甚效
牡蠣散治小兒口瘡
甘草(炙一錢末)牡蠣(煅通紅取出候冷研細以紙褁了埋一尺土中七日出火氣三錢)
右和勻頻用少許糝口中或嚥或吐皆妙
療小兒口瘡
黃蘖皮(一兩切)烏頭(一升)
右以水二升煮取兩合去滓重煎如餳入少許龍腦
研和傅之甚良
治小兒一切口瘡疼痛
没石子(三分微火炙令虚服)甘草(一分)
右為散每于瘡上薄糝令遍
晩蠶蛾散治小兒百日以上二三歲以來患口瘡
晩蠶蛾(一分微炒)麝香(半分)
右細研為散每用少許糝于瘡上日再用之一方及
治風疳等瘡無麝香
治小兒口瘡
水銀(一分)黃連(六分)
右以水二升半煮五合兒小不能含以綿揾拭口中
日十遍
石膽散治口瘡
石膽(不以多少)龍腦(少許)
右為末糝之
治大人小兒口瘡
柴胡吳茱萸(各等分)
右為細末每用一錢好酒調塗脚心男左女右
治妳下小兒口瘡
烏頭尖(七個)天南星(一個)
右為末以藥合生薑汁調于男左女右脚心内塗之
不過三兩次立愈
升麻散治小兒口瘡
升麻黃連(各半兩)
右為末乾糝之
治口瘡
銅綠(一錢研細)白芷(末半兩)
右相和研勻日三度糝貼于瘡上
靑液散治小兒口瘡及鵝口重舌
靑黛(一錢)腦子(少許)
右為細末每用少許傅于舌上一方用竹瀝和蜜調
敷舌上效
必效散(出濟生拔萃方)治口糜
白礬大黃(等分)
右為細末臨臥乾貼瀝涎盡温水漱之
治小兒及老人虚人口瘡咽痛
吳茱萸(去浮者炒)地龍(去土炒各等分)
右為末米醋入生麵調塗足心(吳内翰之孫初生而患口瘡用此方神效)
桂礬方(出聖惠方)治口瘡舌鞕言語不得
白礬(燒令汁盡)桂(去麄皮各一分)
右研為末糝舌上即瘥
治小兒口下黃肥瘡及鷰口并口内生瘡方取羖羊
髭燒作灰和臘月猪脂傅之角亦可用日三四上塗
之效
瀉心散(出聖惠方)治口瘡及鷰口黃肥瘡乃心臟積熱上
發于口乳母亦同服用黃連一味去鬚為末蜜水
調下一方用蜜調蒸一炊久旋旋與兒服之一方加
草烏白姜各等分乾糝用井水洗去白漠
治口瘡(湯氏寶書)用蛇蛻皮以水浸軟頻拭口内瘡一兩
遍即瘥次用貼脚心藥傅之效
治口瘡喉閉(出金嬰方)以朴硝為末水調下
薔薇湯(幼幼新書)治積年口瘡不瘥用薔薇根一升以
水七升煮取三升去滓含之久則吐之候定更含少
許入咽亦佳未睡以前含之三日不瘥更令含之以
瘥為度驗秘不𫝊也
治小兒口瘡通及風疳瘡蝕透者(幼幼新書)以白殭蠶炒
令黃色拭令𧖟上黃肉毛為末用蜜和調傅之立效
治小兒口瘡(幼幼新書)用角蒿灰貼瘡上
治小兒口中熱瘡(幼幼新書)用故綿燒灰研為末傅口瘡
上
治口瘡(幼幼新書)用鷄内金細末糝之立效
治大人小兒透舌口瘡及疳瘡(幼幼新書)用柳木蛀蚛蟲
不以多少燒灰煙盡為度如無柳木雜木蟲亦得為
細末入麝香少許瘡上無時乾貼
治未滿月小兒口瘡以没石子細研少許置乳上令
兒吮之乳入口即啼取乳候少頃再用不過三次愈
治小兒口瘡用蜜陀僧以文武火燒赤地上以碗蓋
出火毒為細末臨時乾糝患處一方用蜜陀僧末每
用一字蜜調塗唇上兒餂盡口瘡便安
又方用絹帛先淨去帛漿灰却將絹帛蘸薄荷水拭
口内加少許朴硝尤佳
又方以大栗熱煮每日常食效甚
又方貼藥用茱萸末醋調貼兩脚心移夜即愈藥性
雖熱能引熱就下良一方紅茱萸擂爛貼脚板心
又方(一名到聖散)治口瘡用大天南星去皮取中心如
龍眼大為細末醋塗脚心用唾津調貼亦可男左女
右一法塗兩脚㡳心以紙掩帛護之
蟾蜍散治小兒口瘡用蟾蜍一枚炙令燋𢷬羅為
散每用一字傅瘡上
牛膝酒治小兒口瘡用牛膝二兩切清酒二盞煎
至七分去滓分温三服日二以瘥為度
治小兒口瘡用五月五日蝦䗫炙杵末𫝊瘡上即瘥
兼治小兒唇瘡
治乳口瘡在口角上經月不瘥
桑葉(𢷬汁)當門子(末各少許)
右細研塗之即瘥
胡粉散治小兒鷰口生瘡
胡粉(一分炒微黃)黃連(半兩末)
右細研令勻𫝊于瘡上
治小兒鷰口黃肥瘡取鷰巢土一分入麝香半錢研
勻臨臥𫝊之一方無麝香
治小兒鷰口兩吻生瘡燒髮灰和猪脂𫝊之
治口吻瘡方以楸白皮濕貼之三四度瘥
又方取經年葵根欲腐者彌佳燒作灰及熱𫝊之亦
治口瘡
又方以新炊飯了甑及熱以唇口向甑唇口上熨之
二七下三兩上差止
治鷰吻瘡以白楊枯枝鉄上燒灰詣及熱𫝊之
治小兒吻瘡以桑葉細剉大釡中煎取如赤糖塗之
胵黃散治小兒鷰口生瘡及鵝口者用鷄胵黃皮
燒灰研為末以乳汁調半錢服之日三服
治小兒鷰口黃肥瘡取羖羊角燒灰以臘月猪脂𫝊
之瘥
朱礬散治小兒初生鵝口其舌上有白屑如末者鼻
外亦有并不能乳如舌不有白膜如石榴子大令兒
語不發如鵝口并口噤
朱砂枯礬
右研極細每用少許傅兒舌上每日三次用之一方
加牙硝一方𫝊藥于舌上日三上以亂髮洗舌上垢
頻令淨即瘥
治小兒鵝口不能乳及口瘡赤爛用小兒父母亂髮
淨洗纏桃枝活取井水東向日以髮拭口中得口中
白乳以置水中七過瀝洗三朝作之
治小兒鵝口瘡用髮纏指頭蘸井花水或温水揩拭
之睡時以黃丹煆出火氣糝于舌上如不脫可煑栗
蔟汗冷濃以綿纏筯頭拭之若春夏無栗蔟可煑栗
皮水如井花水法小兒初出復有連舌下有膜如石
榴子中膈連其舌下以後令兒言語不轉可以爪摘
斷之微有血出無害若血出不止可燒髮作灰末傅
之立止
治小兒鵝舌瘡滿口白瘡乳食不進以白鵝屎汁灌
口中熨口上脚底心者取白汁貼之即愈砂塗舌
下日三度一方用手纏頭髮包鵝糞蘸水洗口内搯
出粘涎如此數次即愈
柘根煎治小兒心熱口為生瘡重舌鵝口及鷰鵝者
用柘根弓材亦佳以水五升煑取二升去滓更煎取
五合細細𫝊之數數為之良
治小兒鵝口用桑白皮汁和胡粉𫝊之
治小兒鵝口不能飲乳以黍米汁𫝊之
治小兒𫝊鵝口瘡取桑東行根研汁塗之患處
治小兒鵝口亦治鵝口重舌用細馬牙硝于舌上糝
大豆許日三五度
失笑散治口瘡或唇裂破血出及小兒赤白口瘡作
熱疼立效
玄胡索白殭𧖟(各三錢)黃連(一錢)輕粉(炒二錢)麝香(炒一)
(字)鉛白霜硼砂黃蘖(各半錢)
右為細末每用一捻乾貼舌上出涎再貼立效
鉛霜散治上焦熱口生白瘡膈中疳氣
鉛白霜粉霜馬牙硝朱砂(各二錢)
右為末每服少許罨于口内
青金散治小兒白口瘡忽惡狀似木耳
五倍子(出土四兩)青黛(四錢)
右為細末好酒調鴉羽掃口向咽喉流入咽喉中瘡
爛次日便下兼治痔瘡亦佳
粉紅散治小兒白口瘡咽喉惡爛聲嗄
乾胭脂(一錢)枯礬(一兩)
右研勻每用一錢生蜜調如稀糊掃口瘡咽喉内咽
了藥來日大便退了瘡皮為驗
治小兒白口瘡
黃丹(一兩)龍腦(一字)
右為末用蜜調𫝊于口中
聖惠治小兒驚口及重舌并生熱瘡方右用以柘樹
根一握洗去土剉水煎濃汁去滓更煎令調日三四
上塗之
治小兒口中涎出以白羊屎内口中
貝母散治小兒白口瘡滿口如浸餅起者以貝母
去心二兩為散先煑麫撥粥七斤抱孩兒門内坐逐
了撥粥搌兒口内瘡了棄門限外令犬喫藥末半錢
水五分蜜少許煎三服以藥糝貼日用三四次即瘥
治小兒口瘡不得吃乳
臘月猪脂(一斤)蜜(二斤)甘草(炙如指大三寸)
右合煎相含如棗大稍稍嚥之日三
治小兒口瘡不得吮乳
大青(十八銖)黃連(十二銖千金翼用二兩)
右㕮咀以水二升煑取一升二合一服一合日三夜
一
金粉散治小兒無故生口瘡不下乳食只于脚心塗
貼
黃蘖天南星(各等分)
右為末釅醋調塗兩足心欬嗽塗頂門
如聖散治小兒口瘡不能喫乳者用江子一粒或
二粒研爛不去油入朱砂或黃丹赤土少許剃開小
兒顖門貼在顖上如四邊起粟米泡以温水洗去藥
恐成瘡便以菖蒲水洗之即安其效如神
治小兒口瘡不得吮乳用礬石如鷄子大置醋中塗
兒足下二七遍愈
硫黃散治小兒口瘡不能吮乳用生硫黃為末新
汲水調貼手心脚心效即洗去
貼足方治小兒口瘡不能吮乳者用蜜陀僧細研
釅醋調塗兩足心瘥即洗去宜用綿帛醮生薄荷水
拭口内炒一方加天南星同蜜陀僧二味為末調塗
亦妙
治小兒口瘡不得乳者以地鷄擂水塗瘡即愈地鷄
扁蟲也磚下多有之
治小兒口噤
鹿角粉大豆末(各等分)
右乳貼乳上兒飲立瘥
二乳飲治小兒口噤
驢乳猪乳(各二升)
右合煎一升五合服如杏人許三四服瘥
治小兒口噤不開舌不能吮乳方(出聖惠方)
蜘蛛(一枚去足及口炙令燋細研)猪乳(一合)
右以猪乳和勻為三服徐徐灌之神效
治口噤赤者心噤白者肺噤(出千金方)用鷄屎白如棗大
綿褁以水合煑二服分服之一方治小兒鷰口瘡用
温酒和服之一方治小兒口噤吐沫不能乳哺取鷄
屎白如豆大三枚以水下瘥
治小兒十月内口噤(出聖惠方)以猪乳滴口中瘥
治小兒口噤胷胃熱氣取蛇苺以汁灌口中死以再
活苺如有蛇殘者不得食
治小兒口噤體熱者及口噤吐沫不能乳哺者(出聖惠方)
以東行牛口沫塗口中及頥上一方塗口中及額上
即效
治小兒初生著口噤不開不收乳者(出聖惠方)用赤足蜈
蚣一枚去足炙令燋細研如粉用半錢以猪乳二合
和之分三四服灌之瘥
小銀方治小兒口噤其病在咽中如麻豆許令兒吐
沫不能哺乳以水銀如黍米大與兒服覺病無早晩
水銀下咽便愈以意量之不過麻子許為度也以意
少加百日兒不可過如半麻子也
又方取牛口齝草絞汁塗上瘥
又方用雀兒糞一粒細研乳汁調下瘥
又方取白牛糞塗口中瘥
又方燒葛蔓灰細研以一字和乳汁點口中即瘥
治初生兒至七日以來口噤方用牛黃一錢細研以
竹瀝調一字灌之更以猪乳點口中差
雄黃散治小兒口瘡爛痛不問赤白或生腮頷間或
生齒齗上
雄黃朱砂(各細研)硝石蚺蛇膽黃連(去鬚)石
鹽苦參(剉各一分)鷄屎礬(半分)麝香(一錢細研)
右為細末研令勻日可三五度塗之
石膽散治小兒口瘡赤爛
石膽(半錢)蚺蛇膽龍齒(各一分)
右細研為散每用少許塗于瘡上日三用之以差為
度
治小兒口瘡赤爛
膩粉(一錢)黃蘖末(半兩)
右相和令勻薄薄糝之
治小兒口瘡爛(幼幼新書)
羊乳汁黃連
右以乳汁浸黃連着口中三上愈
又方(幼幼新書)
羊脂薏苡根(各一兩)
右煎熟去滓雞翎塗瘡上
神驗散治小兒口瘡爛臭
寒衣麫(五錢)硝石(七錢)
右同研過夜新水調藥半錢塗在紙花子上男左女
右貼于脚心
治小兒口瘡爛用赤葵莖炙乾為末每用一字蜜和
含之
羊乳飲治小兒口瘡赤爛取羊乳五合令點口中
不過三兩上瘥一方取&KR1489;羊生乳含之一方治口瘡
驚癎疾亦以羊乳含之
治口乾(幼幼新書)
羊脂(鷄子大)酒(半升)大棗(七枚)
右合漬七日取棗食之瘥
治口乾除熱下氣
石膏(五合研)蜜(二升)
右以水三升煑石膏取二升内蜜煑取二升去滓含
如棗核大嚥汁盡更含之
治口乾用羊脂若猪脂雞子大辟于之内半升醋中
漬一宿絞取汁含之佳
又方用含一片梨即愈夜睡當時即定
又方以木履尾内煻灰中令熱取柱兩吻各二七遍
治口臭
橘皮(五分)木蘭皮(一兩)桂心(二分)大棗(四十枚去核蒸之去皮)
右為末以棗肉丸如桐子大每服二十丸日二服稍
稍至三十丸一方有芎十八銖
又方
桂心甘草(炙等分)
右為末三指撮酒服二十日香
又方
蜀椒(汗)桂心(各一兩)
右為細末以酒服方寸七二十日香
又方(幼幼新書)濃煑細辛含汁令久及吐三日即愈
又方(幼幼新書)用井花水三升嗽口吐厠中
治口瘡白漫漫(出千金方)先以父淨髮拭口次取桑汁塗
之
白礬散(出𫝊氏方)治鵝口瘡
白礬硼砂(各一錢)朱砂(半錢)
右為末燈心蘸點舌上下
治口瘡服藥無效者此方治鵝口瘡等神效(出𫝊氏方)
草烏吳茱萸(各等分)
右為末蜜調塗貼脚心立效如神
又方(出𫝊氏方)
升麻朴硝龍膽草(等分)
右為末點服即安
赴筵散(出保嬰方)治小兒赤白口瘡用之立效
芝麻花(不以多少)
右為末乾糝口内用五七遍立愈
治小兒重舌鵝口瘡以鹿角炙熱熨之
小兒口瘡(葛氏肘後方)右燒黃葵花𫝊之良
惠眼觀證丹蜜膏治嗽嬰兒口瘡方(幼幼新書)右用黃丹
一分炒令紫黑色蜜一分同黃丹于飯上蒸兩次以
竹篦子攪勻以手點少許入口
千金冀又方治口乾右遇夜勿食酸食及熱麫
又方用雄鵝糞眠倒者燒灰加射香末吹入口中
治小兒口瘡及風疳瘡等(小兒宫氣方)取晩蠶蛾細研貼
瘡上妙(晩蠶即夏生者)
封臍散(出衞生家保方)治小兒口瘡細辛不拘多少為末
以醋調塗臍上
鵝口重舌口瘡(出鮑氏方)
硼砂朱砂靑黛朴硝(少許)
研水𫝊舌上下量與
治孩子口内瘡右以鍋底墨細研非時指頭揇搽之
透水散治胷膈熱口内生瘡
朴硝龍粉甘草(各一錢)
右末乾糝入口内
治口瘡
鷄子黃梧桐子(不以多少)
二味燒灰刷入口中
金花散治口瘡潮熱呷疾
雄黃牙硝鬱金甘草瓜蔞乾葛
右為末一字新汲水薄荷水調下
生下滿月以前麻口
粉草國丹(煆少許)
攪勻蜜糖調刷瘡上
小兒口舌生瘡或生白胎皆心脾經熱(出永類鈐方)用洗
心散服之自佳
又方名鵝口瘡自内生出可治自外生内不治(出永類鈐)
(方)用鵝所食草下靑糞者濾汁加以糖調搽口中
效
舌腫等疾(附論)
夫小兒重舌者心脾熱故也心候于舌而主于血脾之
絡脉又出于舌下心火脾土二臟母子也有熱則血氣
俱盛具壯輔于舌下近舌根生形如舌而短故謂重舌
也小兒木舌其壯舌漸麄大若不急治滿口當塞殺
兒也小兒初生六七日後血氣收歛成肉舌喉頰裏
冷冷然爭也若喉舌上有物如蘆籜盛水狀者名懸癰
有氣脹起者可以錦纏長針留兩處如粟米許大以刺
之冷氣洩去亦出潰黃血汁也一刺之止消息一日若
不消又刺之不過三刺自消或除小小未消三刺之必
自然得消也有着舌下者如此名重舌有着頰裏及上
腭如此者名重腭有着齒齗者即名重齗皆刺之去血
汁即瘥也若舌上黑有數孔血出如涌泉此心藏病
也若弄舌者脾藏微熱舌絡紫色治法勿用冷藥下
之當少與瀉黃散若肥實者用牛黃散治之小兒重
舌宜急治之刺法中論刺舌下兩邊出血後以藥治之
不然即滿口塞喉便致危殆經云血則腫熱砭射之先
宜砭射後以藥治之
方
治舌上黑有數孔血出如涌泉此藏病也
戎鹽黃芩黃蘖大黃(各四兩)人參桂心(各二)
(兩)甘草(一兩炙)
右為末鍊蜜和丸如梧桐子大飲服十丸日服三仍
燒鐡烙之
烏魚散(出仁存方)治重舌
烏魚骨(一兩燒灰)乾蜣蜋(半兩)蒲黃(半兩研)枯白礬(一分研)
右研為末每服半錢以鷄子黃調塗舌上嚥津無妨
川硝散(出仁存方)治重舌及木舌
川朴硝(半兩)真紫雪(一分)鹽(半分)
右研細每服半錢入竹瀝三兩點白湯調塗舌上嚥
津一方治木舌并水調𫝊之
三物備急丸治心脾經為時邪所客重舌腫脹語聲
不出水飲不下
大黃(剉炒)乾薑(炮)巴豆(去皮心膜各等分)
右為末蜜丸如菉豆大每服五丸温水下大便利為
度
蒲黃散(出聖惠方)治小兒重舌口中生瘡涎出
蒲黃露蜂房(各一分)白魚(燒灰一錢)
右研令勻用酒少許調𫝊重舌上日三
秘錄方(出陽氏寶書)治重舌宜用海螵蛸燒灰以鷄子清
傅患處一方用黃一方生用亦可及治小兒鵝口不
乳
治重舌木舌先用新水擦口并舌上下後用皂角刺
燒灰入腦子少許每用半字糝舌上下出涎定消立
效
治重舌(出湯氏寶書)用竹瀝浸黃栢點之燄硝亦好
又方煮小豆汁和鹿角灰安重舌下日三度
桂礬方治小兒重舌口中生瘡涎出(方見口瘡等疾類)
治小兒重舌方用桂心半兩為末以薑汁相和令勻
每用少許塗舌下再塗之
治重舌舌強不能收唾用鹿角末如豆大許安舌下
一日三四度亦治小兒不能乳飲一方用水磨鹿角
服之如小兒鵝口重舌令炙熨之
治小兒重舌取衣魚塗舌上燒灰塗之亦可
又方取竈門下黃土末以苦酒和塗舌上愈
又方取三家猪肉切令如指大摩舌上兒立能啼
又方(出聖惠方)取赤小豆為末醋和調舌上
又方(出聖惠方)燒簸箕灰𫝊舌上一方用簸箕尖
蒲黃散(出簡易方)治重舌夜啼用真蒲黃傅上不過三
四次即愈更以温水蘸熱帛褁指輕輕按掠之然後
糝藥一方用真蒲黃炒過出火毒用之
治小兒重舌欲死者(出聖惠方)用亂頭髮不以多少燒灰
細研末每用半錢𫝊舌下日數用之妙
治小兒生重舌用白芨末以乳汁調𫝊小兒脚心
治重舌鵝口用馬牙硝𫝊之日三度
蛇蛻散(出聖惠方)治小兒重舌及重腭重齗腫痛用樵
炙蛇蛻研末日𫝊三次舌下一度着一豆許一方用
醇醋點掠舌下愈一方用唾和塗舌上
治小兒重舌(出聖惠方)燒蜣蜋末和唾𫝊舌上
又方用黃丹如豆大内管中以安舌下
又方用木蘭皮一尺廣四寸削去麄皮用醋一升漬
出汁注于重舌上
又方(出肘後方)用粟米嚼哺之
療小兒䑛方用狸骨燒灰和臘月猪脂塗上
治小兒重舌小兒重舌聽行藏中鎖尋來是仙方火
内燒灰為細末水調喫下便安康
治小兒重舌及口中生瘡涎出方(出聖惠方)取白羊尿塗
少許口中瘥
治小兒重舌重腫方(出聖惠方)取牯牛乳與少許飲之
治小兒重舌(出聖惠方)用甑帶燒灰細研𫝊舌下
治小兒重舌欲死者方(出聖惠方)用桑根白皮一兩細剉
以水一大盞煎至五分去滓漸漸以匙子抄手許令
兒吮之一方取桑根白皮汁塗口中瘥
治舌卒腫如吹胞滿口溢出氣息不得通須臾不治殺
人(幼幼新書)以苦酒一升煑半夏一十枚令得八合稍
稍含嗽吐之宜熱洗去滑用之勿嚥其汁一方加生
薑一兩尤妙
地黃湯治小兒舌胎舌黃舌出血舌腫舌裂舌芒刺
舌卷舌黑舌赤并理諸舌病
黃芩生地黃(等分)
右㕮咀三歲一大錢水半盞煎三分去滓一方加赤
芍藥甘草如舌乾燥者調胃承氣湯并人參白虎湯
治舌腫強滿宜滿口含糖醋甚良
又方飲羖羊乳即瘥
治舌卒腫起如吹胞狀滿口塞喉氣息欲不復須臾不
治殺人者方以刀鋒决兩邊第一大脉出血勿使
刺着舌下中央脉血出不止殺人血出數升以燒鉄
令赤熨瘡數過止血(一方用針刺去惡血即愈)
又方含甘草汁佳
治舌卒腫如吹胞滿口溢出氣息不得通須臾不治殺
人急以指刮破漬去汁即愈亦可以鈹刀于前决破
之一云兩邊破之尤妙
治舌腫以百草霜研細醋調成膏舌上下𫝊之以針
决出血𫝊之彌佳一方舌卒腫加鹽和塗舌上下並
瘥一方治腫舌水調塗舌下
升麻煎治心藏熱舌上生瘡裂破引唇赤
蜀升麻射干(各三兩)栢葉(切一升)大青(二兩)苦竹葉(切)
地黃汁(各五合)生蘆根薔薇根白皮(各五兩)生玄
參(三合)赤蜜(八合)
右㕮咀以水四升煑取一升去滓下玄參汁令兩沸
次下地黃汁兩沸次下蜜煎取一升七合綿惹取汁
安舌上含細細嚥之
𫝊涎膏治小兒新生三五日爛舌上白瘡喫奶啼呌
黃丹(一分)輕粉(一錢)蜜(少許)
右同勻以飯上蒸一度鵝毛掃入口舌上一二次安
治小兒舌上瘡取蜂房燒灰屋間塵各等分和勻𫝊
之
又方取羊蹄骨中生髓和胡粉𫝊之妙
治小兒重舌瘡飲乳不得以白礬和雞子置醋中塗
足底二七即愈
治大人小兒口舌生瘡
龍腦(半分)寒水石(半兩燒細研)
右每糝于舌上少許
治小兒舌上瘡取胡粉末并猪&KR0008;骨中髓𫝊之日三
度
治小兒舌上白羔瘡用草鵝屎取汁調沙糖服之如
鵝喫糓者不用
治小兒舌瘡(方見本門口瘡等疾類治口吻瘡方下又方同)
治小兒舌上生瘡如粥及重舌并口中生瘡涎出方
三項用桑白皮不以多少擣取汁𫝊之三兩度一方
塗乳與兒飲之亦可
治小兒撮口但看舌有瘡如粟大者為驗用蜈蚣汁
刮破指甲研兩頭内差如無生者乾者亦得
治新生小兒未滿月及百日舌生瘡口中白膏厚如紙
者並宜治之以柸子臙脂少許兒病用女乳汁女
病用兒乳汁同調塗舌上一宿效
牛黃散治小兒重腭重斷腫痛口中涎出(一名聖散)
牛黃龍腦丹砂(各一分)鉛霜(半兩)太陰玄精石(一兩)
右為末再和研勻每服半錢先于重舌上以鈹鍼破
出血用鹽湯洗拭乾然後糝藥于口中神效
又方
玄明粉太陰玄精石(各一分)鉛霜(半分)
右同研令細少少𫝊之
二乳飲治證同前(方見口瘡等疾類)
又方取露蜂房燒灰細研以水和塗口中立愈一方
治重舌以田中蜂房燒灰酒和𫝊舌一作喉下
又方取炲煤以水調塗之一方治木舌以醋和炲煤
塗舌上當脱涎膜又塗之以涎膜盡舌如故即止
人參散治小兒木舌日漸長大滿塞口中
人參(一兩)白茯苓(去黑皮二兩)甘草(一兩)槐花(二兩)白藥子(二兩)
白术(一兩)白芷(半兩)
右為散用薄荷汁調于糊塗舌上嚥下不拘時如患
重舌亦可服之
硼砂散治小兒木舌長大
硼砂(研)甘草(炙各半兩)白芷(二錢)白藥子(二兩)蒲黃(一兩)
右為散每服半錢薄荷湯入蜜少許塗下食後服三
歲已上每服一錢
朴硝散治小兒木舌(方見咽喉等疾類)
治木舌方舌廼心之侯脾之絡脉于舌臟腑壅滯心
脾積熱熱氣上衝故令腫脹滿口若不急療必至害
人
竹瀝(半合)太醫局紫雪(一分)
右研細紫雪以竹瀝和之時抹入口中以盡為度一
方半夏醋煎嚾嗽吐即差
治木舌舌忽吐出不復收者又歌曰木舌要可用黃葵
更入鉛丹兩自宜七遍點之便可愈神方不假乃為
奇用葵花研細黃丹半之同研點七次
木舌金絲膏治小兒心脾受熱唇口生瘡仍治幕口
唇舌白鵝口重舌木舌以上皆係心脾熱並宜用下項
藥𫝊脚心次服連翹飲子仍與金絲膏刷口内舌上
功效用吳茱萸不拘多少為末用釅米醋調塗脚
心更以紙貼糊粘傅之立效
一方云重腭一證于上腭令生一肉如指大小赤腫妨
食及勿乳斯由熱極而作速宜下之不爾熱毒流咽
喉加其腫塞悶絶而死宜服疎風散下之愈
治木舌舌忽吐出不能復收者用竹紙捍巴豆油却
取油紙燃燒煙薰之立止
治小兒木舌長大用鯉魚一枚去骨切肉作片將魚
肉貼于舌上以線繫定
又方
黃蘖(一分細研剉)
右以竹瀝漬取汁細細點口中良
治小兒重舌欲死方
烏賊魚骨(一兩燒為灰)
右研如粉以雞子黃和塗喉外及舌下
牛黃散治嬰兒重腭重舌口内腫滿多涎咽喉不利
牛黃朱砂龍腦鉛霜射香玄精石
右等分為末刺出血後用水洗拭之然後用此藥𫝊
之朱礬散亦可
治嬰兒木舌凡療木舌如舌根強直腫滿不能吮乳
者先用長針于口内舌根兩角邊刺之令血出
黃丹朴硝輕粉白礬枯
右等分研細針後用此藥摻之
普濟方卷三百六十五
