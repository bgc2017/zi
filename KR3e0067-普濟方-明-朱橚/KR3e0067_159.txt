普濟方卷一百六十明周王朱橚撰
咳𠻳門
呷𠻳(論)
夫氣者肺之所主肺虚為風冷搏則經絡否澁氣道不
利𠻳而不作聲也此由肺氣不足上焦壅滯痰飲留結
在於胸膊不能消散𠻳則氣動於肺上搏咽喉之間痰
與氣相繫隨𠻳動息故呀呷有聲也宜調肺經和消痰
破飲之劑
方
紫苑杏煎治肺臟氣積喉中呷𠻳不止皆因虚損肺
臟致勞氣相侵或胃中冷膈上熱並服
紫苑(一兩半去苖土)杏仁(半升去皮尖雙仁别細研)生薑汁(三合)地黃汁
(三合)酥(二兩)蜜(一升)大棗肉(半斤)貝母(去心三兩)白茯苓(去黑心)五
味子(炒)人參甘草(炙剉)桔梗(剉炒)地骨皮(各一兩)
右搗八味為末調和自然汁并酥蜜杏仁等同於銅
銀器中以文武火煎頻攪令勻煎百數沸成煎後在
於甑上蒸三五遍每服食後服一匙頭便仰臥少𠻳
時漸漸嚥夜再服
射干丸治久𠻳喉中作聲發即偃臥不得
射干(一兩)半夏(洗十遍炒乾一兩一錢)乾薑(炮製)皂莢(去皮子炙)欵冬
花(去萼焙乾)陳橘皮(湯洗去白焙各一兩)百部(焙乾一兩一錢)細辛(去苖葉)
五味子(揀淨各一兩一錢)貝母(去心炒令微黃)白茯苓(去黑心)郁李
仁(湯浸去皮尖雙仁研如脂各一兩)
右細羅為末與郁李仁通研令勻煉蜜為丸如梧桐
子大空心飲下七丸稍加至十五丸日再服
芫根白皮丸治久患呷𠻳喉中作聲
芫花根白皮(剉碎炒乾)半夏(湯浸五遍炒乾)射干百部五
味子(㨂淨各兩一錢)乾薑(炮製)紫苑(去苖土)欵冬花(去萼)白茯
苓(去黑皮)皂莢(酥炙去皮子)細辛(去苖葉)貝母(去心微炒各一兩)
右為細末煉蜜和丸如梧桐子大空心粥飲下三丸
漸至五丸以知為度如瀉多用防風甘草湯解之
前胡散(出聖惠方)治痰𠻳心中壅滯喉中作呀呷聲
前胡(三分去蘆)木通(三分剉)半夏(半兩湯浸七遍去滑)紫苑(半兩去苖土)
欵冬花(半兩)枳殼(三兩炒)杏仁(三分湯浸去皮尖雙仁炒黃)甘草(半兩)
(炙微赤剉)桑白皮(半兩剉)
右為散每服三錢以水一盞生薑半分煎至五分去
渣不計時温服
欵冬湯(出聖惠方)治肺感邪咳𠻳不已呀呷喘悶痰飲作
聲胸膈痞滿不進飲食(方見本門冷𠻳類欵冬花散)
赤茯苓丸治肺氣喉中作呀呷聲痰粘咳𠻳胸膈短
氣脇肋堅脹
赤茯苓(三兩)旋覆花(半兩)桔梗(三分去蘆)桑白皮(一兩剉)百合
(半兩)杏仁(一兩湯浸去皮尖雙仁麩炒研如膏)熟地黃(二兩)甘草(半兩炙微赤剉)
郁李仁(三分湯浸去皮微炒)
右為細末煉蜜和丸如梧桐子大每服二十丸不計
時候煎棗湯下
天門冬丸(出聖惠方)治咳𠻳上氣喉中作呀呷及大小腸
不利宜服
天門冬(一兩半去心焙)木通(一兩剉)桑白皮(一兩剉)川大黃(三兩)
(剉碎微炒)大黃仁(一兩别研如膏)杏仁(三分湯浸去皮尖雙仁炒微黃)郁李仁
(三分湯浸去皮炒)紫苑(三分去苖上)
右為細末煉蜜和搗二三百杵丸如梧桐子大煎桑
枝湯下二十丸日三服
黃耆丸治呷𠻳聲音不出喉中作聲
黃耆(剉碎)&KR0797;&KR0803;根(剉各一兩一錢)甘草(炙剉二兩)大黃(蒸過剉碎炒乾一兩)
杏仁(湯浸去皮尖雙仁研如脂二兩)馬牙硝(熬研細一兩一錢)
右先搗前四味細羅為末與杏仁馬牙硝通研令勻
煉蜜為丸如梧桐子大空心服飲水下十五丸日再
香墨丸治呷𠻳食飲作聲
墨(燒煙盡)甘草葶藶子(炒紫各二兩)前胡(去蘆)大黃(剉炒各一)
(兩一分)巴豆(去皮心炒另研如脂半兩)
右先搗前五味細羅為末與巴豆同研令勻煉蜜和
丸如梧桐子大以白粳米飲下空腹服三丸三日以
後更一服如吐痢不止以冷白飲之吐痢止後宜食
白粥
白龍丸治大人小兒上吐咳𠻳呀呷有聲痰涎痞滿
半夏(大者十枚湯浸去滑生薑汁製切焙搗末)硇砂(去石一錢細研)巴豆(八粒去皮)
(心膜研不出油以上三味同棗肉和搜為劑外以生麫褁燒麫熟為度麫不用)膩粉粉
霜(各一錢)龍腦(一字以上三味細研)
右同搗勻丸如麻子大每服五丸至七丸甘草湯下
小兒一二丸
白前散(出聖惠方)治咳𠻳坐卧不得喉中作呀呷聲
白前(一兩)紫苑(一兩去苖上)半夏(一兩湯洗七遍去滑)大戟(一分剉碎)麻
黃(一兩去根節)甘草(半兩炙剉炒微黃)
右為散每服二錢水一盞生薑半分煎至五分去滓
不拘時温服
杏仁丸治呷𠻳喉中作聲
杏仁(湯浸去皮尖雙仁炒乾研如脂一兩)馬牙硝(熬研碎半兩)大黃(蒸過剉碎)
(炒乾半兩)
右先搗甘草大黃為末與杏仁馬牙硝通研令勻煉
蜜為丸如梧桐子大每服十五丸空心温水下日再
墜痰丸治痰𠻳止呀呷化風痰利咽膈
白礬(八兩於瓦器上枮過研細以紙裹埋黃土内一宿取出冄研入後藥)槐花(湯洗七遍)
(焙乾以生薑汁和作餅子再焙乾秤二兩)甘草(一斤慢火炙剉)
右為末白麫和丸如梧桐子大每服十五丸食後生
薑湯下
雌黃丸治大人小兒呀呷𠻳
雌黃(半兩研)丹砂鉛霜膩粉(各一兩研)
右同研細糯米粥和丸菉豆大每服三丸用蛤粉湯
下日三服
胡黃連湯治呀呷𠻳
胡黃連皂莢(去皮塗酥炙令黃)白㯽榔郁李仁(湯浸去皮)
(尖雙仁炒乾研如粉各一兩)
右粗篩每服三錢水一盞煎七分去渣不計時候温
服
桂心丸治咳𠻳喉中呀呷聲宜服
桂心(一兩)不蚛皂莢(五梃去黑皮塗酥炙焦去子)&KR0797;&KR0803;(一枚全者炙令乾)
甜葶藶(一兩隔紙炒令紫色)
右為末煉蜜和丸如梧桐子大不計時候以粥下十
五丸
治咳𠻳喉中呀呷作聲積年不瘥者宜服此方(出聖惠方)
鱟魚殼(半兩)猪牙皂莢(一挺去黑皮塗酥炙焦黃去子)貝母(一兩炒微黃)
桔梗(一分去蘆)
右為末煉蜜和丸如彈子大每含一丸嚥其汁服三
丸即吐出涎便瘥
訶梨勒丸(出聖惠方)治咳𠻳喉中呀呷作聲無問年月遠
近悉治
訶梨勒皮(一兩)黃連(一兩去鬚)露蜂房(一兩炙黃)
右為末煉蜜和丸如梧桐子大每服三十丸不計時
候以温水下
又方(出聖惠方)治咳𠻳喘急喉中呀呷聲
肥皂莢(二挺㓠去黑皮)好酥(一兩)
右取肥皂莢以慢火上炙以酥細細塗之仍數翻覆
以酥盡為度炙令焦黃搗羅為末煉蜜和丸如梧桐
子大每服不計時候以温粥飲下十丸
治咳𠻳喉中呀呷作聲積年不瘥者宜服此方
右用水牛角尖以慢火炙令乾為散每服以茶清調
下一錢五服愈
又一方(出聖惠方)
右用蟬殼七枚研末以粥飲調下一錢一方用井花
水調服
治久患呀呷咳𠻳喉中作聲不得眠(出本草)
右用白前㨶為末温酒調二錢服
五臟諸𠻳(論)
夫肺氣之狀而喘急有音甚則唾血心欬之狀欬而心
中介介心痛如骾甚則咽腫後癉肝欬之狀欬而兩脇
下痛甚則不可以轉轉則兩脚下痞滿脾欬之狀欬而
怯下痛陰引肩背甚則不可以動動則欬急腎欬之狀
欬而腰背相引痛甚則咳涎五臟之欬久而不已乃𫝊
六腑六腑之欬内經論之詳備
方
紫苑丸治肺唾血
紫苑(去苖土三兩)蛤蚧(一枚大者皂莢水浸一宿塗酥炙)白茯苓(去黑皮)
防風(去义)杏仁(去皮尖雙仁蜜浸一宿炒各二兩)麥門冬(去心焙各一兩)人
參(半兩)甘草(炙剉)馬兜鈴(炒各一兩)黃耆(細剉)赤芍藥當歸
(剉焙)貝母(薑汁浸一宿焙)棗(四兩蒸熟去黑皮)&KR0797;&KR0803;(三十枚大者用肉研爛取汁)
龍腦(研半字以上四味并研為膏)白藥子半夏(生薑汁浸一宿焙乾各半)
(兩以上六味並為細末)大麻子(半升湯浸研爛去渣取汁)
右以前藥末入後膏内再搗和丸如梧桐子大煎麥
門冬熟水下三十丸
補肺湯(出直指方)治氣虚肺發之𠻳
阿膠(炒)真蘇子桔梗半夏(製)甘草(炙各半兩)欵冬
花紫苑細辛杏仁(去皮尖)陳皮桑白皮
青皮(去瓤)宿砂仁五味子石菖蒲草菓(各一分)
右為散每三錢薑四片紫蘇三葉煎服
玉液散(一名千緡湯出保命集方)治肺𠻳痰唾
半夏(三兩大者洗淨去臍)皂莢(二十挺去皮子剉水一升同半夏煮至五升取出半夏薄)
(切焙乾)
右只取半夏搗為散每服半錢水一盞薑一片煎四
分食後温服一方二味於絹袋中盛水三升薑七片
同煎至半揉取清汁食後分作三服效
百部丸(出指南方)治肺𠻳惡熱
百部(八兩為末)生地黃(一斤取汁熬成膏)
右將地黃膏為丸如梧桐子大每服三十丸米飲下
温酒亦可
前胡湯治五臟諸𠻳
前胡(去蘆)五味子生熟地黃(焙)半夏(湯浸七次焙)澤瀉
(各一兩)貝母(去心焙)人參山芋白茯苓(去黑皮)白术
杏仁(湯浸去皮尖雙仁微炒)麻黃(不去節)甘草(炙剉)葛根烏
梅(取肉各一兩)
右剉如麻豆每服三錢水二盞生薑五片煎至七分
去渣食後臨臥温服去枕仰睡
大阿膠丸(出直指方)治肺虛客熱咳𠻳氣息胸中煩悸肢
體倦痛咽乾口燥渴欲飲冷多唾涎沫或有鮮血肌
瘦發熱少食思臥又或因呌怒或即房勞肺胃致傷
吐血嘔血並宜服之
麥門冬(去心)丹參貝母(炒)防風(去蘆)栢子仁茯神
(去木)杜仲(去粗皮炒)百部根(各半兩)乾山藥阿膠(炒)茯苓
(去皮)熟乾地黃五味子(各一兩)遠志人參(各一兩)
右為細末煉蜜和丸每兩作二十四丸每服一丸水
一盞煎至六分和查温服稍稍頻呷不拘時或金沸
草湯加杜仲煎湯嚼下凡𠻳藥不效覺胸中腥悶乃
宿血入肺黑豆入紫蘇生薑煎汁與之
桑皮散(出直指方)治上焦有熱壅血腥悶𠻳聲連併氣不
得透
腦子北梗芎藭防風桑白皮黃芩
北前胡柴胡紫蘇赤茯苓(去皮)枳殼(製各一分)甘
草(製一分半)
右剉細每服三錢薑棗煎或喫梨亦可一方無茯苓
人參欵冬花膏(出濟生拔粹方)治脾胃虛寒久𠻳不已咽膈
滿悶咳𠻳痰涎嘔迸惡心腹肋脹滿腰背倦痛或虚
勞冷𠻳及遠年近日一切𠻳病諸藥不效者並治之
欵冬花人參五味子(八錢)紫苑桑白皮(各兩)
甜杏仁(八分)木香梹榔紫蘇子半夏(湯洗各五錢)
右為細末煉蜜和丸如雞頭子大每服一丸食後細
嚼淡薑湯下
鍾乳補肺湯(出醫方大成)治肺氣不足年久咳𠻳上氣胸
滿上邊咽喉閉塞短氣喘乏連唾不已寒送口中如
含霜雪語不出聲甚則唾血腥臭乾嘔心煩耳間風
雨聲皮毛瘁面色白漸成肺痿
鍾乳(碎如米粒)桑白皮麥門冬(去心各三兩)白石英(碎如米粒)
人參(去蘆)五味子欵冬花(去梗)肉桂(去粗皮)紫苑(洗去土各)
(一兩)
右除白石英鍾乳外同為粗末與白石英鍾乳同拌
等分令勻每服四錢水二盞入生薑五片棗劈碎粳
米三十餘粒同煎至一盞用綿濾去渣温服食後
温肺湯(出醫方大成)治肺虚感冷咳𠻳吐痰沫
半夏陳皮北五味子乾薑辣桂杏仁
(去皮尖各一兩)細辛阿膠(炒各半兩)甘草(二錢半炙)
右每服三錢薑棗煎服
人參潤肺丸(出醫方大成)治肺氣不足咳𠻳喘急痰涎不
痢胸膈煩悶涕唾稠粘唇乾口燥及療風壅痰實頭
目昏眩精神不爽或肺胃俱虛久𠻳不已漸成虚勞
肢體羸瘦滿悶短氣行動喘乏飲食減少或遠年近
日諸般咳𠻳並宜治之
人參欵冬花(去梗)細辛(去葉洗)杏仁(去皮尖微炒)甘草(炒各)
(四兩)知母(六兩)肉桂(去粗皮)桔梗(各五兩)
右為細末煉蜜和丸如雞頭子大每服一丸食後細
嚼淡薑湯下含化
半夏橘皮湯治肺咳
半夏(湯洗十遍焙乾)陳橘皮(湯浸去白焙)杏仁(去皮尖雙仁微炒另研各一兩)
麻黃(去根節)赤茯苓(去黑皮)柴胡(去苖各一兩)生薑(切焙)甘草
右為散每服三錢水一盞煎至六分去渣不拘時温
服
五靈脂湯治肺咳
五靈脂(一兩)陳橘皮(湯浸去白焙一兩)甘草(炙剉)桑根白皮(剉炒)
五味子杏仁(湯浸去皮尖雙仁炒黃)人參(各半兩)馬兜鈴(一兩)
右為散每服一錢水一盞生薑五分同煎至六分去
渣温服
補肺湯(出仁存方)治肺氣不足逆滿上氣咽中悶塞短氣
從背起口中如含霜雪言語失音甚則吐血
五味子(一兩)乾薑桂心欵冬花(各半兩)麥門冬(二兩)
粳米(二合)桑白皮(四兩)
右每服三錢水一盞半棗子二箇粳米半撮煎至七
分去渣服
人參丸(出濟生拔粹方)治肺虚咳𠻳喘急胸膈痞痛脚膝微
腫
人參(五錢半)蛤蚧(一對酥炙黃)白牽牛(炒)甜葶藶(炒)木香
苦葶藶(炒各半兩)梹榔(五錢)
右為末用熟棗為丸如梧桐子大每服四十丸煎人
參湯送下食後
杏仁湯(出指南方)治肺寒咳𠻳
杏仁(炮去皮尖)乾薑細辛甘草五味子(各一兩)桂
(半兩)痰多加半夏
右每服作三錢水一盞棗子一箇煎至七分去渣服
食後如服熱作𠻳一時風熱在胸膈間所以作𠻳其
證煩滿咽乾唾黃濁水甚者咯血宜服洗心散加黃
芩以除大熱肺咳之狀喘息有音甚則咯血惡風脉
浮宜小青龍湯惡風脉急宜杏仁湯惡風脉數咽燥
甚則咯血宜天門冬湯
桂心湯(出仁存方)主心𠻳之狀上飲心痛喉中介然如梗
甚則咽喉腫痛脉浮惡風宜桂心湯脉急寒口噤宜
附子細辛湯惡熱脉洪數小便赤澁宜服茯苓湯
人參桂心白茯苓(各一分)麻黃(去節)貝母(炒各半兩)甘
草(一分)遠志(去心一分)
右每服五錢水一盞半煎至一盞去渣服
白前湯(出指南方)主腎𠻳腎咳之狀腰背相引痛惡風脉
浮宜服白前湯脉寒緊唾冷沫小便數宜椒紅丸惡
熱脉數骨間煩疼宜服地骨皮湯
白前細辛川芎五味子(各一兩)麻黃(去節)芍藥
桂心(各半兩)
右為散每服三大錢水一盞半煎至七分去渣服
寧神散(一名寧肺散)治一切肺虚咳𠻳涎喘不止
甜葶藶(炒)木瓜(各一兩半)御米殼(蜜炒四兩)烏梅(切炒)五味子
人參(各一兩)
右為末每服二錢白湯調下食後
天門冬湯(出指南方)治肺經邪惡咳𠻳
紫苑(去苖)知母(各一兩)桑白皮五味子桔梗(各半兩)
右為散每服四錢水一盞煎至七分去滓温服𠻳血
者加阿膠半兩大便澁加葶藶子半兩心之咳狀上
引心痛喉中介介然如梗甚則咽喉腫痛脉浮惡風
宜服桂心湯脉緊惡寒口噤宜服附子細辛湯惡熱
脉洪數小便赤澁宜服茯苓湯
細辛附子湯(出指南方)治心咳惡寒
附子(炮)細辛(各半兩)人參石菖蒲(各一兩)五味子(二兩)
甘草(半兩)
右為散每服三錢水一盞薑五片煎至八分去渣服
茯苓湯(出指南方)治心咳惡寒
茯苓麥門冬(去心)黃芩(各一兩)秦艽柴胡(各半兩)杏
仁(去皮尖一分)
右為散每服五錢水二盞煎至一盞去渣服一方有
五味子一兩
射干湯(出指南方)主肝咳之狀咳則兩脇痛甚致不可轉
側轉側則兩脇下痞滿惡風脉浮宜服射干湯惡寒
脉緊宜服五味子煎惡熱脉數目赤頭痛宜服百部
丸
射干麻黃(去節各半兩)五味子(一兩)半夏(泡一兩)欵冬花
(一兩)甘草(半兩)
右為散每服五錢水二盞薑五片煎至一盞去渣食
後服
麻黃厚朴湯(出指南方)主脾欬脾欬之狀欬則右脇下痛
陰引肩背痛甚則不可動動則欬惡風脉浮宜服麻
黃厚朴湯惡寒脉緊口中如含霜雪中脘陰冷宜温
中湯大便堅從背至頭發熱脉數宜茯苓丸
厚朴(製)麻黃(去節)杏仁(去皮尖)橘皮(各一兩)甘草(半兩)半夏
(洗半兩)
右為散每服四錢水一盞半薑三片煎至七分去渣
温服
茯苓丸(出指南方)治脾咳惡寒
茯苓(二升)黃芩陳皮(各三兩)半夏(三分)桔梗五味子
右為細末用蜜和丸如梧桐子大每服三十丸用生
薑湯米飲亦得一方有大黃
梹榔丸治三焦欬腹滿不飲食
梹榔(剉)陳橘皮(湯浸去白皮)枳殼(去穣麩炒各一兩)乾薑(炮去皮一)
(錢半)牽牛子(微炒三兩)桑白皮(剉炒半兩)
右為細末煉蜜丸如梧桐子大每服二十丸食後臨
臥生薑湯下
皂莢丸治三焦咳腹滿不欲飲食
皂莢(不蚛者去黑皮)半夏甜葶藶杏仁(去皮尖雙仁半兩以上四)
(味用醋一升煮乾慢火炒令焦為末)梹榔(半兩為細末)巴豆(二十一枚去心皮膜醋一)
(盞煮令紫黑色水洗焙乾細研)
右通前末共六味細研煉蜜丸如梧桐子大每服一
丸至二丸茶清下生薑湯亦得
人參散治膀胱咳𠻳而遺溺
人參(一兩)白茯苓(去黑皮)黃耆(剉炒)山芋甘草(炙剉)烏藥
右為細末每服一錢沸湯點不拘時温服
人參欵花膏治肺胃虛寒久𠻳不已咽膈滿悶咳𠻳
痰涎嘔逆惡心腹脇脹腰背倦痛虚勞冷𠻳及遠年
近日一切𠻳病服諸藥不效者並皆治之
欵冬花(去梗)五味子(炒)紫苑(去蘆頭)桑白皮(去赤皮)人參
(去蘆各一兩)
右為細末煉蜜為丸如雞頭子大每服一丸食後細
嚼淡薑湯下或大丸分作四小丸含化亦得若身熱
口乾兼服天麻防風丸
阿膠散治肺胃不調久咳不瘥
阿膠(炙燥一兩)桑根白皮(剉炒半兩)甘草(炙剉半兩)桔梗(剉碎炒微焦為)
(度半兩)細辛(去苖葉一錢)
右為細散每服一錢沸湯點服欬劇頻進
人參桔梗散治欬咽喉腫痛
人參(一兩)桔梗(炒四兩)甘草(炙剉一兩半)白茯苓(去黑皮)惡實
(慢火炒各二兩)
右為細散每服一錢不拘時沸湯點服
丹砂半夏丸治心咳喉中介介咽腫喉痺
丹砂(水飛半兩)半夏(湯浸去滑焙搗末)知母(焙搗末)天南星(炮製搗末)
(各一兩)巴豆(去皮心膜研如膏攤於新瓦上取霜秤三錢)
右除丹砂外拌勻湯浸炊餅和丸如豌豆大以丹砂
為衣每服三丸食後臨臥煎烏梅生薑湯下不嚼
鹿角膠湯治大腸欬
鹿角膠(炙燥)甘草(炙剉)麻黃(去根節)杏仁(去皮尖雙仁炒研)半夏
(湯浸七遍生薑一兩同搗餅焙乾各一兩)
右為散每服三錢水一盞入生薑三片同煎七分去
渣食後臨臥各一服
黃耆散治大腸咳
黃耆(細剉)桑根白皮(細剉炒)人參白茯苓(去黑皮各一兩)甘
草(炙剉三分)
右為細散每服一錢不拘時沸湯點服
半夏桔梗湯治脾肺寒熱勞欬盛嘔噦
半夏(將水煮四五沸切焙三錢)桑白皮根(剉炒)天南星(洗過)桔梗(炒各)
(一兩)
右為散每服二錢水二盞生薑一棗大細切同煎至
半盞去渣温服食後臨臥
沈香湯治肺氣虚弱咳𠻳痰涎不已大人小兒姙婦
皆可服一名沈香阿膠散
沈香阿膠(炙炒各半兩)人參(去蘆頭)桑白皮(焙乾二兩)
右為粗末每服三錢水一盞煎七分去渣食後温服
日進三服一方生薑煎
木香散治肝咳
木香(酥炙三兩)貝母(去心酥炒二兩)甘草(炙剉一兩)杏仁(湯浸去皮尖雙仁微)
(炒二兩)
右為細散每服一錢食後生薑橘皮湯調下
地骨皮湯治腎咳惡熱
地骨皮百部(各二兩)芍藥赤茯苓(各一兩)
右為散每服三大錢水一盞七分去渣温服一方入
竹葉一把
四味散治腎𠻳
補骨脂(炒)牽牛子(半生半炒各半兩)杏仁(去皮尖雙仁炒一兩)郁李
仁(去皮半兩)
右為細散每服一錢茶清調下
人參散治咳𠻳肺虛不能制下大腸泄瀉上氣喘咳
服藥不效
人參欵冬花罌粟花(等分醋炙)
右為散每服四大錢水一盞半阿膠一片烏梅半箇
煎七分去渣睡正着時喚醒服
青金丹治肺虚壅咳𠻳喘滿咯痰血
杏仁(去皮尖一兩)牡蠣(煆去粉入杏仁同炒黃去牡蠣粉不用)青黛(一兩)
右研勻入黃蠟一兩鎔化和丸如彈子大壓匾如餅
每用半熟柿一箇去核入藥在内濕紙裹煨約藥鎔
方取出去火毒細嚼糯米飲下一方名甲乙餅治咳
出血片兼涎内有血條不問年久月深但聲嘶一服
效用青黛一分牡蠣粉二錢杏仁七粒去皮尖研蠟
丸子湯使並同煎
五味子煎治肺咳惡寒
五味子(五兩)桂心(一兩)川烏(炮一兩)
右水五升煎取一升去渣入蜜二兩再熬成膏温酒
化下如彈子大一丸熟水亦可
人參丸治脾胃虚痰壅咳𠻳
人參訶梨勒皮木香(各一兩)
右為細末生蜜和作七丸每服水二盞煎服以藥散為
度去滓服不拘時候
立效丸治肺虚膈熱咳𠻳氣急胸煩滿肢體倦疼咽
乾口燥渴欲飲肌瘦發熱減食嗜臥音聲不出
黃蠟(濾去渣同漿水煮八兩)蛤蚧(四兩)
右件每兩作一十五丸用前蛤蚧為衣養藥每服一
丸胡桃穰半箇細嚼温水下臨臥閉口不語
人參五味子湯治男女老稚諸虚百損氣血傷敗痰
喘咳膿或咯血寒熱往来夜有盜汗羸瘦困乏一切
虚損
人參五味子桔梗白术白茯苓甘草
當歸熟地黃(各半兩)地骨皮前胡桑白皮
黃耆枳殼(去根炒)陳皮(去白)柴胡(各三錢)
右每服四錢水一盞生薑五片棗一枚煎七分去渣
食後温服
温中丸治脾咳惡寒口中如含霜雪中脘陰陰冷痛
惡脉緊弱宜服此藥
乾薑半夏(各一兩)白术(二兩)細辛胡椒(各半兩)
右搗羅為細末煉蜜丸如梧桐子大食前任下三十
丸
紅椒丸治腎咳惡寒
川椒乾薑欵冬花紫苑(各兩)礬石附子
細辛皂角(各半兩)
右為細末煉蜜丸如梧桐子大每服二十粒米飲下
三黃丸治腎咳惡寒
大黃黃芩黃連(各等分)
右為末煉蜜丸如梧桐子大米飲下二十丸以知為
度
鍾乳丸治脾氣惡寒
鍾乳粉(一兩)桂心(去心皮)紫苑(滋潤者)欵冬花(各半兩蜜炒)桑
白皮(三兩)
右為末煉蜜丸如梧桐子大每服二十丸食前送下
人參湯治心咳惡風
人參(二兩)官桂茯苓(各一兩)麻黃貝母菖蒲
甘草(各一分)
右為粗末每服五錢水一盞煎至半盞去渣服
欬逆(論)
夫欬逆者是欬𠻳而氣逆上也氣為陽流行腑臟宣發
腠理而氣肺之所主也欬病由是虚感為寒所成搏寒
於氣氣不得宣胃氣逆聚上衝肺腹滿氣逆不下復搏
於胃胃氣弱脾中伏冷客邪之氣衝於胃管氣不攝使
陰陽氣相擊故為欬逆其狀欬而胸滿氣逆體背痛汲
汗出尻陰股膝踹䯒足背痛也男子婦人欬逆俗呼
曰吃忒乃陰陽不和之故火欲上行為寒所抑寒不勝
火故作凝滯之聲傷寒亦可有此證並宜既濟散治之
方
遊氣湯療厥逆藏氣有餘寒氣虚勞憂氣驚氣人善
悸胸中或上下無常多悲傷流四肢臍四邊常有核
遊腫大便不利
厚朴(四兩炙)人參甘草(炙)牡蠣(各二兩炙)茯苓(四兩)桂心
半夏(各一兩洗)梔子(四兩)生薑(八兩)黃芩(三兩)
右為散以水九升煮取三升半去渣分服七合日三
夜再若腹痛去黃芩加芍藥三兩良驗忌海藻菘菜
生葱羊肉餳物
丁香柿蒂散治吐利及病後胃中虚寒咳逆至七八
聲相連收氣不回者難治
人參茯苓橘皮半夏良薑(炒)柿蒂丁
香(各一兩)生薑甘草(三分)
右為散每服三錢水一盞煎乘熱頓服或用此調蘇
合丸香亦妙
五味子湯療咳𠻳短氣不得喘息時熱胸苦滿不得
飲食
五味子(二兩)桂心甘草(炙)細辛(各一兩)乾薑(三分)紫苑
(二兩劈一方一兩)大棗(三十枚劈)麻黃(二兩去節)
右為散以水八升煮取三升分三服無乾薑亦得
上氣丸療欬逆
乾薑(四兩)桂心欵冬花(各一兩)附子(四个炮)五味子(二兩)
巴豆(六十枚老者三十枚去心研)
右下篩别搗巴豆如膏内藥末以蜜和丸如麻子大
以一丸著牙上㕮咀常暮臥時亦可日三服忌生葱
猪肉蘆笋
治久患咳𠻳噫連四五十聲者(出肘後方)
右用薑汁半合蜜一匙頭煎令熟温服如此三四服
立效
治寒氣攻胃欬噫(出聖惠方)
右用黑豆二合於瓶子中以熱醋沃之紙封開小孔
子令患人以口吸其氣咽喉中即定
橘皮乾薑湯(出醫方大成)治胃中有寒咳逆
橘皮通草乾薑桂心人參甘草(各等分)
右為散每服四錢水一盞半煎六分温服日三服
羌活散(出三因方)止咳逆
羌活附子(泡去皮臍)茴香(炒各半兩)木香乾薑(炮)丁香
(各一兩)
右為末每服二錢水七分盞鹽少許煎數沸空心服
一方無丁香一方有丁香無木香
羌活附子散(出醫方大成)治吐利後胃寒咳逆(方見前羌活散)
高良薑散(出聖惠方)治胃冷欬噫氣厥不通
丁香(一兩)高良薑(一兩半)乾木瓜(半兩)蓮子心(半兩)菖蒲(半兩)
右為粗末每服三錢水一盞入生薑半分煎至六分
去渣不拘時熱服
白前湯(出肘後方)治久咳逆上氣體腫短氣腹滿晝夜倚
壁不得臥常作水雞聲此湯主之
白前(二兩)紫苑半夏(洗各二兩)大戟(七合)
右切四物以水一斗漬一宿明旦煮取三升分三服
忌羊肉
丁香散(出醫方大成)治咳逆噎汗
丁香柿蒂(各一錢)甘草(炙)良薑(各半錢)
右為末用熱湯點二錢乘熱不拘時服
丁香柿蒂散治腫諸吃噫嘔逆痰涎
丁香柿蒂青皮陳皮(各一兩)
右每服二三錢水一盞半煎七分去渣温服不拘時
小胡椒丸(出十便良方)療寒冷欬逆胸中有冷咽中有物
狀吐之不出并臟腑不和少思飲食
胡椒(五分)乾薑(五分)欵冬花(三分)
右為細末蜜丸如梧桐子大米飲三丸日再服以知
為度
橘皮湯(出醫方大成)治吐利後胃中虚膈上熱咳逆者(方見)
(本門諸咳𠻳類橘參散)
主氣乏氣欬逆(出本草)
以豶肉胞膏溫酒和三合服之日三
竹皮湯(出醫方大成)治咳逆下血不息
桂竹皮(三兩)紫苑(二兩)飴糖(一斤)生地黃(切一升)
右以水六升煮取三升去渣分三服
治丈夫女子傷中絶脉筋急痛咳逆(出本草)
以鹿髓和酒服之良
柿錢散(出濟生拔粹)治吃逆
柿錢丁香人參(各等分)
右為細末水煎食後服
治寒氣攻胃欬癔(出聖惠方)
草豆䓻(一兩去皮)益智子(一兩去皮)乾柿(二兩)
右為散每服三錢水一盞入生薑半分煎至五分去
渣不拘時熱服
治咳噫(出肘後方)
右以生薑四兩搗爛入蘭葉一兩椒末一錢鹽和麵
四兩褁作燒餅煨熟空心喫不過兩三度又主胃反
朝食暮吐暮食朝吐朝暮吐者青粱米煮甘蔗汁七
升二味相和分為三服
治咳逆(出直指方)
右以蘇合香丸用丁香柿蒂煎湯調下噫逆胃寒所
致也良薑為要藥人參白术佐之良薑温胃能解胃
中風邪
香飲子(出經驗良方)治咳逆不止
用乾柿蒂十五枚為末水一盞加白鹽梅少許煎至
六分服
蓽澄茄散(出危氏方)療噫氣咳逆亦治傷寒咳逆日夜不
定
蓽澄茄良薑(各二兩)
右為散每二錢水一盞煎六分沸投醋半盞取出呷
之
又方(出聖惠方)
胡椒(三十顆)麝香(一錢細研)
右搗破胡椒入麝香用酒一盞煎至半盞稍熱服
治諸吃噫(出肘後方)
用橘皮二兩湯浸去穰剉以水一升煎至五合通熱
頓服更加枳殼一兩去穰炒同煎去渣服效
柿蒂湯(一名順氣湯出濟生方)治胸滿咳逆不止亦治氣不順
傷寒咳逆久痢
柿蒂丁香(各一兩)
右每服四錢水一盞半生薑五片煎至七分去渣熱
服不拘時一方有甘草良薑一方人參湯一方無薑
煎
治胃冷欬癔氣厥不通(出聖惠方)
丁香(一分)陳橘皮(一兩湯浸去白穰焙)
右為粗散每服三錢水一盞煎至四分去渣不拘時
熱服
治氣逆欬癔不止(出聖惠方)
吳茱萸(半兩湯浸七次焙乾微研)青橘皮(半兩湯浸去白穰焙)
右為粗散每服三錢水一盞生薑半片煎至五分去
渣不拘時熱服
又方(出聖惠方)
用木瓜汁生薑汁等分勻温服一合
又方(出聖惠方)
用薄荷汁一合生蜜一錢和調服之
桂苓五味湯(出千金方)治咳逆氣衝多唾口燥寸尺脉微
手足厥逆氣從小腹上腫胸咽手足痺其面翕熱如
醉狀
茯苓(四兩)桂枝(四兩去皮)甘草(炙三兩)五味子(半升)
右四味以水八升煮取三升去渣分三服温服
苓甘五味薑辛湯(出千金方)治咳逆胸滿衝氣即低而反
更欬
茯苓(四兩)甘草乾薑細辛(各三兩)五味子(半斤)
右五味以水八升煮取三升去渣温服半升日三
法
導引法(出養生方)
先以鼻内氣乃閉口還復以鼻内氣咳則愈向晨去
枕正偃臥伸臂脛瞑目閉口無息極脹腹兩足再息
頃間吸腹仰兩足倍拳欲自微息定腹為之春三夏
五秋七冬九蕩滌五臟津潤六腑又云還向反望側
望不息七通療咳逆胸中病寒熱
欬逆上氣(論)
夫五臟皆禀氣於肺肺感微寒成咳𠻳也寒搏於氣氣
聚還肺則肺脹而為欬邪有動息邪動則氣奔逆上氣
煩悶欲絶上則五臟傷動動於胃氣者胃氣逆而嘔吐
也此肺是欬連滯氣動於胃而嘔吐者也有季夏脾王
之時而脾氣虚不能王有寒氣傷之而咳𠻳者謂之脾
咳其咳狀則又脇下痛陰陰引膊背甚不可動動則咳
發脾與胃合脾欬不已則胃受之其狀欬𠻳而嘔嘔甚
則長蟲出是也凡諸欬𠻳甚則嘔吐各隨證候知其腑
臟也
方
鯉魚湯療欬逆上氣喉中不利
生鯉魚(一尾重十三斤)熟艾(二升)白蜜(一斤)紫苑牡蠣(各四兩熬)
欵冬花(一升)杏仁(二十枚去皮尖雙仁)䜴(半斤)射干(二兩)細辛(三兩)飴
(八兩)菖蒲(二兩)
右㕮咀和内鯉魚腹中置銅器中五斗米飯下蒸之
藥成服一升日三夜一忌生菜羊肉餳等
知母湯治咳𠻳痰喘氣促
紫蘇(連莖)知母(焙)貝母(去心)欵冬花五味子人參
桑白皮根(剉各一兩)厚朴(去粗皮生薑汁炙)甘草(炙剉各半兩)
右為散每服三錢水一盞半入生薑三片煎七分去
渣温服不拘時
麻黃湯療卒欬逆上氣肩息晝夜不止欲絶
麻黃(去節)細辛(各二兩)甘草(半兩炙)桃仁(二十枚去皮尖雙仁研)
右切以水七升去渣分三服祕方忌海藻菘菜生菜
治積年咳𠻳上氣多痰喘促膿血睡臥難禁(出儒門事親)
用蘿蔔子一合研煎湯食前服或炒煉蜜作劑為丸
服之
殊效湯定欬逆上氣
乾柿(細切焙令焦黃)乾薄荷葉陳橘皮(去白焙各一兩)
右為散每服三錢水一盞煎至七分去渣温服日三
杏仁煎療欬逆上氣
杏仁(一升去皮尖雙仁)石斛乾薑(各四兩)桂心甘草(炙)
麻黃(去節各五兩)五味子欵冬花紫苑(各三兩)
右下篩以水一斗先煎麻黃取八升去滓内藥末膠
飴半斤蜜一升調令相得未食服如棗大一枚日三
服忌海藻菘菜
救急療肺氣積聚心脇下滿急發即欬上氣
麻黃(三兩去節)杏仁(去雙仁皮尖)柴胡生薑半夏(洗十次)
葶藶子(熬研如脂各四兩)乾棗(十二枚劈)㯽榔(十枚研子碎)
右切以水一斗煎取二升八合去渣分三服温服每
服如人行八九里久七日忌食生冷猪魚羊肉此一
方服劑訖將息滿七日則服後方忌羊肉餳等物
又方
茯苓乾紫蘇(連莖)橘皮麻黃(各三兩)柴胡杏仁
(去皮尖雙仁)生薑(各四兩)
右切以水一斗煮取二升七合去渣分温三服每服
如人行八九里久禁酢物蒜熱麫猪肉五日服一劑
治大小人咳逆上氣(出肘後方)
用杏仁三升去皮尖炒令黃杵如膏蜜一升分為三
分内杏仁杵令得所更内一分杵如膏又内一分杵
熟止先食含之嚥汁
療上氣咳𠻳嘔逆不下食氣上方
橘皮紫苑(各三兩)人參茯苓柴胡杏仁(去皮)
(尖雙仁各二兩)
右切以水六升煮取二升分為三服患冷加生薑二
兩熱加麥門冬三兩去心不能食加白术二兩厚朴
二兩久忌醋物桃李雀肉等物
一合湯療咳逆上氣脹滿息欲絶氣結於胸中心煩
燥不安者
芫花(二分炒)桂心乾薑(各五分)甘草(炙)細辛(各四分)蕘
花(二分)
右切以水三升煮取一升先食一合日三夜一又云
合湯易得分六七服一日盡便愈一方有菖蒲四分
無蕘花忌海藻菘菜生葱生菜等物
消石丸療上氣咳逆口乾手足寒心煩滿積聚不和
嘔逆若墜瘀血上氣胸膈脹滿少氣腸鳴食腸中裏
急婦人乳飲滯下有邪濕陰不足大小便不利肢節
皆痛
消石(一升)乾薑前胡大黃(各一斤)杏仁(一升去皮尖研)
右搗篩蜜和丸梧桐子大每服三丸日再五日後心
服諸疾隨大小便去用經絶則通下長蟲數如亦利
血及冷熱赤白帶癥瘕毒悉主之藥則以意消息
蜀椒散療欬逆上氣腹中有堅痞往来熱令人羸瘦
不能飲食或時下利覺腹中如絞在臍上下關疝氣
上陽使然為病有氣通逆
蜀椒(五合去目并閉口炒出汗)桂心甘草(炙各二兩)通草半夏
(洗各三兩)
右為散飲服方寸匕日三夜一為常藥中無毒忌海
藻菘菜羊肉餳生葱
紫蘇粥治上氣欬逆冷氣及腰脚中濕風結氣
右將蘇子研汁煮粥良常服令人肥白身香和高良薑
橘皮等分蜜丸空心下十丸下一切宿冷氣及脚濕
風
皂莢丸治欬逆上氣時時唾濁但坐不得臥
右用皂莢八兩為末蜜和丸如梧桐子大以棗膏和
湯服三丸日三夜一必效方以酥炙皂莢
治欬逆上氣
以當歸飲飲之
欬逆短氣(論)
夫氣之在人得温則舒遇寒則澀肺主氣者也若為寒
邪所傷則澀而不通故氣逆上行發為咳𠻳肺乃虚弱
呼吸之間不能服息謂之欬逆短氣
方
人參丸治年深喘咳春秋發動痞滿痰涕如膠睡臥
不寧
人參(一兩)蛤蚧(一對全者洗淨酥炙)百部(切)紫苑(去苖土一兩)大黃
(剉炒半兩)葶藶(隔紙炒一分)欵冬花百合貝母(去心)知母
(焙)白前半夏(湯洗十次焙)桑根白皮(炙剉)五味子(焙各三兩)
山芋(三分)
右為末煉蜜和丸如梧桐子大每服二十丸糯米飲
下橘皮湯亦可
阿膠散治肺臟虚胸中短氣咳𠻳聲微四肢無力
阿膠(炒令燥)山芋甘草(炙剉)麥門冬(去心炒)五味子(炒)
人參(各一兩)乾薑(半兩焙)白术(剉)杏仁(湯浸去皮尖雙仁微炒)桂
(去粗皮各三兩)
右為散每服二錢用粥飲調下不拘時服
前胡湯治逆氣咳𠻳胸中寒熱短氣不足
前胡(去蘆頭)陳橘皮(去白炒)桂(去粗皮)甘草(炙)人參紫
苑(去苖土)五味子(炒各一兩)
右為散每服三錢生薑二片大棗一枚水一盞煎七
分去渣温服
潤肺湯治欬逆短氣
人參生薑(切與半夏同炒各一兩)甘草(三兩炙剉)竹葉(二兩)陳橘
皮(去白焙二兩)半夏(湯浸七次切同生薑炒半兩)
右為散每服三錢水一盞半生薑五片煎至七分去
渣温服日三夜一又方水六升煮取七升分三服亦
治霍亂忌羊肉菘菜
玉液飲治欬逆短氣喘息氣不相續
甘草(炙剉)杏仁(去皮尖雙仁研)陳橘皮(湯浸去白穰焙)人參(各一兩)
右為散每服五錢用水二盞生薑三片大棗一枚同
煎至一盞去渣温服不拘時候
羌活煮散止欬逆短氣
羌活(去蘆頭)附子(炮裂去皮臍)蘹香子(微炒各半兩)木香乾
薑(炮各一錢)
右為散每服二錢水一盞鹽一捻同煎一二十沸乘
熱服一服止
欵肺湯治𠻳逆短氣
人參半夏(湯洗七次去滑炒乾各半兩)陳皮(去白焙二兩)甘草(炙剉)
(一兩)
右為散每服三錢水一盞生薑三片煎至七分去渣
温服日三
紫蘇湯治欬逆短氣
紫蘇莖(剉一兩)人參(半兩)
右為散每服三錢水一盞煎至七分去渣温服日再
治大人小兒欬逆短氣胸中吸吸咳出涕黏
用淡竹瀝一合日三五服大人一升
普濟方卷一百六十
