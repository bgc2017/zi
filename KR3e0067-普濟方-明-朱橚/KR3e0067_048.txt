普濟方卷四十八明周王朱橚撰
頭門
頭風白屑(論)
夫頭生白屑不問冬夏令人瘙痒世呼為頭風此本於
肺熱也肺為五臟之盖其氣上衝頭項寒則腦液下而
多鼻涕肺熱則薰蒸而多白屑復以風熱鼓作故痒而
喜搔
旱蓮子草(十觔搗絞取汁二升)桐木白皮(四兩)松葉防風
芎藭白芷辛夷仁藁本沉香秦芁
商陸犀角屑青竹皮細辛杜若牡荆
子零陵香(各二兩)甘松天雄白术升麻
栢木白皮風香脂(各一兩)生地黃(十觔搗絞取汁五升)烏麻油
(四升)馬脂(一升)熊脂(二升)猪脂(一升搗絞)蔓菁子油(一升)棗根白
皮(三兩)
右除脂油外並細剉以蓮子地黃汁入甆瓶内浸一
宿取出與猪脂油同入大鍋内微火煎候白芷黃色
膏成去滓貯入不滲器中先洗髮令清净候乾用藥
塗摩明旦取桑白皮二兩剉以水一㪷五升煑取一
斗放温洗髮每夜塗藥一次
又方
蓮子膏(出聖惠方)治頭風白屑長髮令黑
蓮子草(一斗二升)松葉桐樹白皮(各二兩)防風(去蘆頭)
芎藭白芷辛夷藁本零陵香沉香
秦芁商陸犀角屑青竹茹細辛杜若
牡荆子(已上各二兩)甘松香白术天雄(去皮臍)栢
樹白皮楓香(已上各一兩)生地黃汁(五升)生油(四升)馬鬐
膏(一升)熊脂(二升)蔓荆子油(一升)
右細剉以蓮子草汁地黃汁浸藥一宿用脂膏油等
微火煎三上三下以白芷色黃焦膏成濾去滓於甆
器中貯之每用時取棗樹根白皮剉三升以水一㪷
煑取五升去滓俟沐頭了然後塗膏熱摩入肌肉
甘松膏(出千金方)治頭中風痒白屑
甘松香丁香白芷澤蘭桑白皮桑寄
生大麻苜蓿杏仁牡荆子辛夷仁
芎藭防風莽草(各一兩)零陵香吳藿香細
辛蜀椒(各二兩)竹葉松葉栢葉(各半升)胡麻油
臘猪脂(各一升)烏雞肪鴈肪(各一兩)
右㕮咀以酢漬一宿内油膏中微火煎三上三下白
芷色黃膏成去滓塗頭上日二夜一髮生
龍腦膏(出聖濟總錄)治頭風癢白屑長髮令黑
龍腦沉香白檀香蘇合香雞舌香零
陵香丁香甘松木香藿香白芷白
附子細辛當歸芎藭天雄辛夷甘
菊花烏喙防風蔓荆實杏仁(湯浸去皮尖)
秦椒(去目及閉口各一兩)烏麻油(五升)
右除油外並細剉以新綿裹内鍋中入油同煎候白
芷黃色膏成濾去滓以瓷合收旋取以手摩頭頂髮
際
松脂膏(出聖惠方)白芷天雄莽草躑躅花(各一兩)秦芃
獨活烏頭(炮裂)辛夷仁甘松零陵香沉
香牛膝木香(各三兩)松葉杏仁(湯浸去皮尖研)藿香
葉莎草根甘菊花蜀椒(去目并閉口者)芎藭(各二兩)
白檀香(一兩)
右除杏仁外並細剉以醋三升都入甆瓶内浸一宿
取大鐺用生麻油一㪷與藥同以微火煎候醋氣盡
膏成去滓貯入不津器中每日三度勻塗髮根
生髮膏(出千金方)治頭中風癢白屑
蔓荆子附子細辛續斷零陵香皂莢
澤蘭防風杏仁藿香白芷(各二兩)松葉
石南(各二兩)莽草(一兩)馬鬐膏猪脂松膏(各二觔)
熊脂(三觔)
右㕮咀以清醋三升漬藥一宿旦以馬鬐膏等微火
煎三上三下以白芷色黃膏成以澤髮
長髮膏(出聖惠方)治頭白屑風癢
蔓荆子附子(去皮)澤蘭防風杏仁(去皮)零陵香
藿香芎藭天雄辛夷(各一兩)沉香(二兩)松脂
白芷(各三兩)馬鬐膏松葉(切)熊脂(各一兩)生麻油
(四觔)
右以苦酒漬一宿以脂等煎緩火三上三下白芷色
黃膏成去滓濾收貯塗髮頭風痒并白秃
白屑膏
烏喙莽草細辛續斷石南葉辛夷
皂莢澤蘭白术防風白芷(各二兩)栢葉
竹葉(切各一觔)猪脂生麻油(七觔)
右以苦酒漬一宿以油脂煎候白芷色黃膏成濾捩
收以塗頭髮先洗後用之一方有松葉
塗頂膏(出聖惠方)治頭風癢白屑
烏喙(去皮生用)莽草石南細辛皂莢(去皮子)續斷
澤蘭白术辛夷防風(去蘆頭已上各二兩)栢葉(二觔)
松葉(二觔)猪脂(四觔)
右細剉以酒一升浸一宿漉出以猪脂煎藥焦黃膏
成去滓沐髮了以塗之妙
菊花湯(出千金方)治頭風白屑滿頭
菊花獨活(去蘆頭)茵芊防風(去皮)細辛(去茵葉)蜀椒
(去目并合口者)皂莢杜蘅莽草桂(去麻各半兩)
右為末每用一兩煮湯沐頭
治頭風白屑經久不瘥時時瘙痒方(出聖惠方)
甘菊花桑根白皮附子(去皮臍)藁本松葉
蓮子草蔓荆子零陵香桑寄生(已上各三兩)
右細剉每用五兩以生絹盛用桑柴灰汁一斗煎令
藥味出冷熱得所去藥袋沐頭避風不過五七度瘥
防風荆芥散(出聖濟總錄)治諸風及沐髮未乾致頭皮腫
癢多生白屑
荆芥穗莎草根(去毛各半兩)甘草(炙剉三兩半)甘菊花(揀半)
(兩)白芷羌活(去蘆頭)防風(去乂各三兩)芎藭(一兩)
右為細散每服一錢匕茶酒任調不拘時
蔓荆實膏(一名集香油出聖惠方)治頭風白屑頭癢髮落頭旋
妨悶
蔓荆子(三合)香附子(三十个北地者佳)附子零陵香羊
躑躅花旱蓮子(各一兩)葶藶子(一兩半以七味細剉綿裹故鐡精半)
(觔碎用用生銕亦可)
右麻油一大觔浸七日取以塗髮油乾旋添藥氣盡
易一方無香附子常用梳頭若髮稀及秃落入鐡精
二兩於油中旋取塗
治頭風髮落或頭痒腫白屑無問老少(出聖惠方)
蔓荆子(一升碎)防風(三兩)寄生(三兩)秦椒(一兩)大麻仁(一升)白
芷(四兩)
右切以水一㪷五升去滓以洗三四度差加芒硝一
升亦妙
猪椒根湯(出千金方)治肺勞熱不問冬夏老少頭生白屑
瘙痒不堪蓋肺為五臟之盖其勞損傷肺氣衝頂致
使頭痒多生白屑搔之随手起人多患此皆從肺來
世呼為頭風也
猪椒根(三兩)麻黃根防風(二兩)細辛茵芋(各一兩)
右㕮咀以水三㪷煮一斗去滓温以沐頭
龍腦丸(出聖濟總錄)治諸風白屑長髮令黑
白龍腦(二兩用鼎盛水五升入龍腦拌糯米十粒石灰泥固濟鼎口文火煑半日候冷取出)
(研如粉)真珠(二兩先用大紙二張以皂莢津漬過為貼成之又用綿裹定入栗糖五斗安瓶)
(中蒸一晝夜撚破即如粉乾)丹砂(二兩如芙蓉者研如粉并雄黃粉同銀鍋中用醋三升以)
(文火煑一復時出之却以温水淘去醋味曝乾)雄黃(一兩研如粉)琥珀(一兩)
右和勻内留二兩每夜臨卧潄口了揩齒嚥津餘六
兩再用白麺四兩作餅子紙二張褁煨熟取出研細
與前藥六兩煉蜜和搗丸如梧桐子大每日空心取
兩丸含化嚥津後飲温酒三五合若四十以上更加
白龍骨一兩研如粉以水飛過曝乾綿裹蒸一飯久
次入桑螵蛸一兩煨熟搗末并前末同以煉蜜丸
治頭風白屑生髮白令黑方
浮木子(五升末識以九月九日已前採餘時搗末去子)鐡精(四兩)零陵香
丁香子(二兩)
右細切絹袋盛用麻油二升漬經二七洗頭乾每日
塗之
沐頭湯(出聖惠方)治肺勞熱不問冬夏老少頭生白屑瘙
痒不堪蓋肺為五臟之盖其勞損傷氣衝頭頂致使
頭痒多生白屑搔之随手起人多患此皆從肺來世
呼為頭風也
大麻子秦椒(各三升)皂莢屑(五合)
右熟研内泔中一宿漬去滓木匕攪百徧取撈乃用
沐頭髮際更别作皂莢湯濯之然後傅膏
天麻餅(出聖濟總錄)治諸風頭多白屑
天麻芎藭白芷(各五兩)
右為細末煉蜜和勻每一兩分作三十餅每一餅細
嚼茶酒任下不拘時
治白屑
五苓散(二兩半)縮砂(三五粒)黃丹(一錢炒黑焦色)
右為細末和勻井花水一大盞朝東清晨服之立效
治頭風白屑(出聖惠方)
附子(三兩去皮臍生用)桑根白皮(半觔剉)蔓荆子(八兩)
右都擣碎以水一斗二升煑取七升濾去滓室中沐
頭
又方
白芷(五兩細剉)雞子(三枚去殼)川芒硝(三兩)
右以水七升先煎白芷取四升濾去滓停少冷内鷄
子及硝攪令勻密室中洗頭
治風屑及燥痒無時(出本事方)
香白芷零陵香(各等分)
右為末乾糝於頭上候三五日後篦去再傳三二次
終世不生
治頭痒搔之白屑起
大麻仁(三升𢷬碎)秦椒(二升)
右擣内泔汁中漬之一宿明旦濾去滓温水沐髮乾
用後方白芷一觔鷄子三枚芒硝一升三味以水四
升煑取三升去滓停少冷内鷄子清及硝攪令調更
温令熱分為三度澤頭覺頭痒即作洗之不過三度
永除
治肺勞熱不問冬夏老少頭生白屑(出千金方)
用蜀椒二升以水煑取汁沐髮良
又方(出聖惠方)
用桑灰汁沐頭去白屑神良一方葶藶子煑湯以沐
即愈
昨葉何草方(出聖惠方)治頭風白屑
用瓦松曝乾燒灰淋汁熱洗頭不過五七度
又方治患頭上白屑
用搗山豆根為末油浸塗小兒用乳汁調塗
楮實方(出肘後方)治頭風白屑如麸糖
用堅實楮木作枕六十日上易新者
治風屑極燥痒無時此乃氣虚風邪侵於皮表而生焉
湏用此藥治之(出醫方大成)
用藜蘆根不拘多少為末先洗頭須避風好最後未
至十分乾時用藥糝定湏用藥末入髮至皮方得緊
縳之兩日夜次日全無亦不燥痒如尚有些少可再
用一次效
治髮洗頭白屑不生
用水蘇燒作灰淋汁以煮汁洗頭令髮香白屑不生
又收乾釀酒及漬酒常服之佳
雞子沐湯(出聖惠方)治頭風搔之白屑起
用新生烏雞子三枚以沸湯五升揚之使温破雞子
内中攪令勻分為三度沐令髮生去白屑風痒
治頭風白屑(出聖惠方)
用荆子一觔以水一㪷煮至五升去滓稍熱洗頭(一云)
(蔓子)
又方(出聖惠方)
用蠶砂燒灰淋取汁熱暖洗頭
又方(出聖惠方)
用烏羊糞燒灰淋取汁熱暖洗頭
又方(出聖惠方)
用牛蒡子并葉搗絞取汁令稍稠卧時塗頭至明即
以皂莢湯洗之
又方(出聖惠方)
用羊蹄根爆乾搗羅為末以羊膽汁調揩塗頭上永
除根
白鴿方主頭極痒不痛生瘡
用白鴿屎五合以好醋和稀膏煮三兩沸日三二上
傅之效
又方(出永類鈴方)
以川椒皂角火麻子漬水作湯沐髮去白屑
去風屑(出本草)
以豹頭骨燒灰沐頭
治頭風白屑生髮(出本草)
以結殺樹花香油傅頭(結殺樹生西國)
去白屑(出本草方)
以熊脂腦髓作油摩頭
治頭風風屑(出本草方)
以驢頭汁洗之
白秃(論)
夫蟯之為害因血氣虚乘風上則能生瘡疽癬瘑疥無
不為也瘡痂不去而癢鬢髮秃落無復生榮是為白秃
杜蘅膏(一名松脂膏出千金方)治白秃及癰疽百瘡
杜蘅雄黃(研)木蘭皮(剉)礬石(研)大黃(剉)附子(炮製)
(去皮臍)石南葉秦艽(去土)真珠苦參水銀松脂
(各六兩)猪脂(去膜)
右先將草藥搗羅為末次將石藥及水銀合研如粉方熬
猪脂松脂化下諸藥文武火煎令稠以新羅濾去滓磁合
收貯每用先以泔漿水洗頭净後塗藥
方
木蘭皮膏(出聖惠方)治白秃及百瘡
木蘭牡荆子秦芁(去苗)附子(去皮臍生用)川大黃
石楠苦參(已上各一兩)白礬真珠末雄黃水
銀松脂(已上各半两細研至水銀星盡)
右先以木蘭皮等七味細剉醋拌勻經宿用鍊子猪
脂二升於鍋中煎令附子等焦黃為度以綿濾去滓
後入白礬等五味更煎三五味數沸離火候冷於甆
合中盛日三度塗之
五味子膏(一名蛇床子膏出千金方)治白秃髮落生白痂終年不
瘥
五味子肉蓯蓉(切焙)松脂蛇床子遠志(去心各三)
(兩)兔絲子(五兩以酒浸一宿焙)雄黃(研)鷄糞白雌黃白
蜜(各一兩)猪脂(二觔)
右先將草藥擣羅為末次將石藥鷄糞再研令如粉
下猪脂松脂入鍋中同熬化後用諸藥文火煎稀稠
得所以新綿去渣甆合盛每用先桑柴灰汁洗頭令
净後塗藥不過三次髮生
防風丸(出聖濟總錄)治白秃髮落
防風(去乂)黃連(去鬚)生乾地黃(焙各四兩)蔓荆實(九两)柑皮(焙一)
(两半)葳𬎼(二两半)茯神(三两半去木)大黃(剉炒)甘草(炙剉各二两)
右為末煉蜜丸如梧桐子大每服二十丸空心粥飲
下
升麻膏(聖濟總錄)治白秃髮落
升麻薺苨莽草(各二兩)白芷(一兩)防風(去乂三兩)蜣蜋
(四枚另研)馬鬐脂熊脂豹骨髓(各半觔)
右先將草藥搗為末次將三味脂熬消後下諸藥以
文火煎令稀稠得所綿濾去滓磁合盛每用先以泔
漿洗頭净塗藥
王不留行湯(出千金方)治白秃及頭面久瘡去蟲止痛
王不留行桃東南枝東引茱萸根皮(各五兩)蛇
床子牡荆子苦竹葉蒺藜子(各三升)大麻仁
(一升)
右㕮咀以水二㪷半煑取一斗洗瘡日再并療癰疽
妬乳月蝕瘡爛皆治之
松瀝煎方(出千金方)治頭瘡及白髮不生
松瀝(七合)丹砂(研二两)雄黃(研取精二两)水銀(研)黃連(各一两)
礬石(一两燒一方無礬有鉛粉一两燒)
右擣散内瀝中攪令調以塗之先以泔洗髮令净及
瘡令無痂然後傅藥日三後當作膿膿乾更洗塗藥如
此三度作膿訖以甘草湯去藥毒可十度許洗即瘥
治白秃瘡(出十便良方)
烏頭术(半两生用)硫黃(半两細研)膩粉(一分)狗糞(一两白色者研)巴豆
(一分生去皮研)
右同研令勻以生油調搽先用熱米泔洗又以熱漿
水洗又以生甘草水洗净然後剃却髮刮去痂令赤
色便塗揩之令入肉便以故帛包裹两日一上三上
即驗後冬瓜皮燒灰細研油調塗之即髮生常如
治白秃瘡
白礬(枯)松脂膩粉五倍子黃丹(一方用蜜陀僧)
右為末調栢油和香油調藥搽瘡上
桃皮湯(出聖濟總錄)治白秃髮落沐髮方
桃皮(去粗黑色者剉三两)麺豉(炒研各半两)白米(研一合)
右以水一斗煑取八升去滓放温沐頭每日用之
桃皮膏(出聖濟總錄)治白秃髮落
桃皮(去粗黑者一两剉以水一斗煮取五升去滓先温喫半盞餘留洗頭)䜴(半兩炒研)白
麺(炒半两)
右先以桃皮汁洗頭却并喫訖後以水調豉麫末傅
之
治秃瘡
黃蜀葵花大黃黃芩(各等分)
右為細末好清油調搽
治秃方
柳細枝(一握去皮)水銀(大如三豆)白莢(一挺碎)
右用醋煎如餳以塗之
水銀膏(出聖惠方)治白秃瘡
水銀(一两)黃連(二兩去鬚)細墨(一两)
右先以黃連墨搗為散用不著水猪脂和水銀同研
令墨盡用塗瘡上神效
烏羊膏(出直措方)治頭白秃瘡及惡瘡
獖猪糞(臘月收取燒灰半两)㯽榔(二錢)雄黃(一錢)
右為末先以麻油調和鴨子清約大小作圓餅温覆
頭上引蟲不可熱復不得動頭待十分癢忍不得令
人急手揭起次用苦楝根煎湯淋洗拭净後摻藥乾
則麻油輕粉調抹
秃頭藥
楝樹子(經霜火煉作灰)糙礬(各重半两火上煉)
右研為細末搽瘡上
治白秃方(出聖惠方)
黑豆(一合炒令微黃)乾桃花(一两)
右為散以臘月猪脂調塗瘡上用綿子裹勿令見風
治&KR0034;&KR0034;頭白瘡
猪筒骨𢃄髓紫草
右用香油熬藥焦色去藥入白礬輕粉在内搽瘡即
生髮
治白秃瘡
裹塩荷葉藤瓤
右剉碎水煎濃汁洗三五度
治秃頂方(出千金方)
用蕪菁子為末以酢和傅之日三
又方(出千金方)
用麻子三升熬焦為末以猪脂和塗之髮生為度
治秃無髮者方(出千金方)
用黑椹二升内甖中日曝三七日化為水洗瘡上三
七日髮生神效
治白秃方(出肘後方)
右用羊肉濕脯炙令香及熱速搭上不過三四度癢
勿搔之生肉亦得
又方(出肘後方)療白秃
用新破猪肚去糞乘熱速搭上須臾蟲出瘥蟲若不
盡更作取令無蟲若癢慎勿搔當縳两手日中卧午
後去之
又方(出肘後方)
用皂莢湯净洗乾拭然後以陳久油滓塗之日三麻
油亦可
又方
用煑桃皮汁飲之并洗頭(外臺秘要有麺鼔和以傳)一方用花為
末和猪脂封上
又方
用麹豆䜴兩種治下篩酢和傅上(麹一作麫)一方以米泔
净洗用醋和傅之
又方
用大黑豆炒令焦為末和臘月猪脂熱暖匙抄封上
徧即裹著勿見風一方髑髏骨大豆各燒為末等分
猪脂和如泥塗之
必效治秃瘡方
用童子小便暖洗之揩令血出取白鴿糞五合熬末
和釅醋令稠塗之即瘥一方先以米泔淨洗用醋和傅
治秃方
取三月三日桃花開口者隂乾與桑椹等分擣末猪
脂和以灰汁洗後塗藥
治刺黎
用百年屋下燕窠泥同奄翁窠為末麻油調先用米
泔洗透用刀子剃去皮血出不妨用紙挹乾傅藥或
乾傅亦可
龍粉散
用乾地龍為末入輕粉麻油調傅之
白秃頭方
用麻油膩粉調抹
又方
用䧺猪膽斗半入法醋以雞羽傅掃
藜蔞散治秃瘡
貫仲(一兩)藜蔞(三錢)漏蘆(三錢)
右為細末先洗淨瘡乾擦上候乾油調塗
又方
用藜蘆為末以臘月猪膏和塗之五月漏蘆草燒作
灰作膏和塗先用鹽湯洗乃傅
又方
用先洗净好花椒末不拘多少調傅三五次效
又方治白秃瘡及髮中生癬
用取熊白傅之
治白秃
用白鴿糞擣細羅為末先醋米泔洗了傅之立瘥
治大小秃刺黎溜膿
用獨核肥皂去核用砂糖填滿中放巴豆二枚麻䋲
扎定塩泥固之火煆青煙起存性去泥入㯽榔末輕
粉五七分研勻用香油調𫝊先用熱湯炮灰汁洗净
再温水洗去軟帛挹乾傅藥一宿便見效傅後不湏
再洗
治癩頭
用白膠香真珠麻油煎沸切入葱白黃丹先用清湯
洗不拘多少傅
療秃瘡
用取虎膏傅之
苦楝膏治大人小兒瘡秃及惡瘡
用苦楝皮燒灰以猪脂調傅之
治㿐頭熱紅餅瘡方
用生艾白芷大腹皮連根葱各等分煎湯洗以生藍
青葉入些生艾擣細蜜水為膏傅亦治惡瘡
治頭秃
用五靈脂白礬白芷青黛好草烏各一分為末麻油
調傅
决效散治風痒頭瘡
貫衆(三两)白芷(一两)
右為細末油調塗之
細辛膏
治頭瘡有蟲變成白秃(一名白屑膏方見本門頭風白屑類)
療白秃方
羊蹄草根獨根者勿見風日及婦人雞犬以三年醋
研和如泥生布拭瘡令赤以傅之
治秃瘡法
黃連木香百部(各一两)南椒(二銖)
右為細末更入麝香少許輕粉一錢砒硫黃水銀各
三銖於乳鉢内研令細以生油塗瘡藥末傅之
百部散(出揚氏家藏方)治大人小兒秃瘡
金毛狗脊(去毛)黑狗脊蛇床子(炒)馬兜鈴根(各一两)
硫黃秦芁百部(各半两)
右件為細末生麻油調塗瘡上
治秃瘡(出本草)
以象肉燒灰和油塗之
治濕癬白秃(出本草)
以馬齒莧煎為膏塗之若燒灰傅之亦良
主頭瘡白秃(出本草)
可煎白芨汁傅之
治白秃瘡(出本草)
以糞藍煎湯洗之
治白秃瘡(出本草)
用山豆根不拘多少以水研傅瘡上
治髮秃落(出本草)
以馬鬐膏塗頭上
治白秃生髮(出本草)
以白馬脂五兩傅瘡上稍封之
治白秃瘡(出本草)
以駁白不乏者尿數數煖洗之十遍瘥
治頭瘡白秃(出本草)
以馬尿洗之
治頭極痒不痛出瘡(出本草)
用楸葉根不拘多少以擣絞汁塗之
治頭瘡白秃殺蟲及治腫毒(出本草)
以莽草與白蘝赤小豆為末雞子白調如糊塗之并
各腫毒乾即更易
治頭瘡白秃(出本草)
取雞窠中草和白頭翁草灰猪脂傅之
赤秃(論)
夫諸陽脉皆在於頭風熱乘之則陽邪熾盛發於頭皮
腦絡之間細瘡徧密赤色有汁痒痛浸滛乃至髮落
方
旱蓮汁(出聖濟總錄)治赤秃髮落塗方
旱蓮草(三两)鐡粉(一分)
右先將旱蓮草擣絞取汁次入鐡粉研令極細入合
中每用先以泔漿洗頭次塗之
牛羊角灰(出千金方)治赤秃髮落塗方
牛羊角(等分燒灰)
右研如粉以猪脂調傅之(一方無羊角)
馬蹄灰(出千金方)治赤秃髮落塗方
用馬蹄燒灰研如粉用臘月猪脂調塗之
椹汁方(出千金方)治赤秃髮落方
用黑椹一斗磁瓶中密封於北簷下埋之一百日即
變為水每用净洗頭次塗髮即生一方桑灰汁洗頭
令净搗椹傅之日中曝頭睡
楸葉汁(出聖惠總錄方)治赤秃髮落塗方
用楸葉一两搗絞取汁傅之
治秃髮復生(出海上方)
用香油水各和一半以銀釵攪之使油水相入擦傅
頭上髮則復生
又方
用取狗乳塗之
治頭赤秃方(出千金方)
用搗黑椹子取汁每服一中盞日三服
又方(出聖惠方)
用猪毛燒灰細研以猪脂和傅之
又方(出聖惠方)
用油磨錢衣塗之即生
普濟方卷四十八
