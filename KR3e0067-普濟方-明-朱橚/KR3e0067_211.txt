普濟方卷二百十一明周王朱橚撰
泄痢門
冷熱痢(附論)
夫冷熱痢者由脾胃虚弱宿有寒而為客熱所傷冷熱
相成其痢乍黃乍白是也若熱摶于血血渗腸間則變
為血痢也冷氣入腸内摶津液則津液變化随氣滯下
變成白痢也其湯熨鍼石别有正方補養宣導今附于
後養生方導引法云泄下有寒者微嘘作引氣以息内
腹徐吹息以鼻引氣氣足腹間即愈其有熱者微呼以
去之也
黃連散(出聖惠方)專治冷熱痢心腹㽲痛不止
黃連(一兩)龍骨(二兩)木香(五錢)當歸(一兩剉)赤芍藥(一兩)
訶棃勒(一兩五錢)赤石脂(五錢炙)乾薑(一兩炮)甘草(五錢炙)
右搗細羅為散每服不計時候以粥飲調下二錢
阿膠丸(出聖惠方)專治冷熱不調痢下膿血不止腹痛不可
忍
阿膠(一兩搗碎)乾薑(一兩炮)木香(一兩)龍骨(二兩)赤石脂(二兩)
黃連(一兩去皮)當歸(一兩)黃芩(一兩)厚朴(一兩半去粗皮)
右搗羅為末煉蜜和丸如梧桐子大每服不計時候
以粥飲下三十丸
木香散(出聖惠方)專治冷熱痢虚損腹痛不能飲者日漸進
之
木香(半兩)甘草(半兩炙)乾薑(半兩炮)白术(三分)黃芩(半兩)
白菓(三分)當歸(三分)黃連(三分)乾熟地黃(三分)
右為散每服三錢以水一盞煎至五分去滓不計時
候温服
二黃丸治無問冷熱新舊痢
黃連黃蘗乾薑甘草艾(三月三日者熟各八分)
附子(三枚)蠟(一鷄子大)烏梅肉(熬八分)
右搗篩為末以蜜和蠟扵鐺中熬再入黃蜜湏候蠟
鎔盡如乾益蜜丸空腹以飲服四十丸日二漸加至
五六十丸忌海藻菘菜猪肉冷水
歸連丸治痢無問冷熱及五色痢入口即定
黃連(四分)黃蘗當歸黃芩(各二兩)阿膠(二兩炙)
熟艾(一兩)
右搗羅為散以醇醋二升煑膠烊下藥煑令可丸如
大豆飲服七八分日二夜一服若産婦痢加蒲黃一
兩蜜和為丸
犀角散(出聖惠方)主治冷熱痢不止腹肚疼痛心神煩悶
犀角屑(一兩)白术(一兩)黃連(一兩去鬚)當歸(一兩剉)地榆(一兩剉)
木香(半兩)
右搗麄羅為散每服三錢以水一盞煎至六分去滓
不計時候服
訶梨勒散(出聖惠方)主治冷熱痢煩悶不欲飲食
訶梨勒(煨用皮)當歸(剉微炒)黃連(各一兩)甘草(半兩炙)
木香(半兩)乾薑(半兩炮)
右為散每服四錢以水一盞煎至六分去滓不計時
候温服
附子散(出聖惠方)主治冷熱痢腹痛不能飲食
附子(炮裂去皮)黃連(去鬚微炒)龍骨地榆(各一兩剉)當歸(三分剉)
木香(半兩)
右細羅為散每服不計時候以粥飲調下二錢
黃連丸(出聖惠方)專治冷熱痢心神煩悶腹中㽲痛
黃連(去鬚)黃蘗(剉微炒)艾葉(微炒)赤芍藥(各二兩)當歸(二兩剉)
羚羊角(屑一兩)
右搗羅為末煉蜜和搗三二萬杵丸如梧桐子大每
服不計時候以粥飲下三十丸
厚朴丸(出聖惠方)主治冷熱不調下痢不止
厚朴(一兩半去粗皮)黃連(一兩去鬚)乾薑(半兩炮)甘草(半兩炙)
龍骨(半兩)赤石脂(半兩)
右搗羅為末煉蜜和搗百餘杵丸如梧桐子每服不
計時候以粥飲下三十丸
香䜴湯(出聖惠方)治療下焦冷熱不調暴下赤白痢
香豉(一升熬)白术(六兩)薤白(切一升)蜀升麻(二兩)
右以水七升煑取二升半為二服忌桃李雀肉等
生犀散治無問生冷熱及膿血痢
生犀角屑黃蘗黃連苦参(各二兩)
右為散以糯米煑作飲莫令生每日空腹服一方寸
日再服便瘥勿輕之肘後方有當歸産後有當
膠連丸治痢無問冷熱赤白久新疳温
阿膠(三兩一兩炙一兩入藥一兩銷清作膠)胡黃連(一兩)乾薑(二兩)
入黃無食子(一枚久痢腸滑甚者加至三四枚)
右為末以醋鎔膠清丸如梧桐子大飲服二十五丸
日再漸加三十丸老小者以意斟酌禁加常法若冷
痢以酒下熱痢以粥飲下
内補丸(一名黃連丸)主治冷熱氣不和腹痛下痢不止及通
血氣五百七十九
黃連(一兩去鬚炒)當歸(三分剉炒)乾薑(半兩炮)阿膠(三分搗碎炒)
右為末煉蜜和搗百餘杵丸如梧桐子大每服不計
時候以粥飲下三十丸日再服一方以醋煑膠令消
衆手撚圓又療産婦下痢不止者服之甚騐忌生冷
粘膩(出十便良方)
甘草湯(一名三神湯)治冷熱痢心神煩渴腹痛胷膈滯悶(出十)
(便良方)
甘草(二寸炙)烏梅肉(五枚微炒)訶棃勒(五枚煨用皮)
右剉以水一大盞煎至六分去滓食前温二服
當歸湯(出聖惠方)治冷熱氣不和腹痛下痢不止
當歸(一兩剉微炒)黃連(一兩去鬚炒)
右細羅為散每服不計時候以粥飲調下二錢
加减當歸地榆散治冷熱不調氣毒悪毒温熱傷候
毒痢休息宿痢腥穢乾嘔不食肌熱小便澁
御米殼(二兩蜜炒)當歸(一兩焙)地榆黃連(揀净)芍藥
甘草(炒各半兩)
右㕮咀每服三錢水一盞半煎至七分去滓温服食
前進二服氣毒痢加黃連當歸一倍
治冷熱痢疾(出本事方)
罌粟殼(二十個)白薑(三錢)甘草(五錢)艾葉(半兩)
右㕮咀分作三服每服入蜜用水一盞煎至七分空
心温服
和中散治冷熱痢腹痛裏急
附子(炮七度水浸去皮為末)黃連(去鬚各一兩為末)乳香(研一分)
右如患冷熱痢取黃連附子各半錢乳香一字以陳
米飲調下未止再服以青橘皮湯調下如患赤痢附
子末半錢黃連末一錢乳香一錢如患白痢黃連末
半錢附子末一錢乳香一字米飲調下未止加黑豆
七粒煎湯止之
治冷熱不調或水或膿或五色血者(出千金方)
用酸石榴五枚合殼子搗絞取二升汁服五合差又
一方糞前有血令人面黃色用皮搗為末加梔子湯
下小兒以意服之治冷熱痢用甜菜搗絞汁服之
堅腸丸(出十便良方)治一切痢疾不問赤白膿血並治(方見本門)
楊子建萬金護命方(通建一十四方)今有人患痢其脉微小再
再尋之又沉而濇此之一候若下白痢其勢雖重庶幾
可治若是下血切忌發熱通身發熱者死熱見七日死
已上所陳雖未足以逹痢之淵源亦足以明其粗迹議
者謂如子所言以明自甲子至于癸亥每六十年中未
嘗有一年不生痢疾今世人所患痢疾于數年中間忽
止有一年其故何也荅曰六十年中未嘗有一年無木
土相攻未嘗無土火相欝未嘗無水火相犯但五運之
政譬如權衡一年間五行氣數更相承制得其平等則
其疾自然不作忽一氣太過一臟有餘痢疾之生應不
旋踵予故偹陳粗略以開後學之未悟庶幾診療之間
無差悞之過者矣但毒痢傷人不一惟水邪犯心為重
世人初患痢時先發寒熱投藥治之其熱不退發熱甚
大食則嘔逆下痢不止心熱如火只要入凉處只思吃
冷水忽思狂走渾走肌肉疼痛着手不得此候十難治
其三四也治疫毒痢方湏是仔細首尾讀此方論分明
識病根原然後喫藥但毒痢初得時先發寒熱忽頭痛
忽壮熱忽轉數行便下赤痢忽赤白相雜忽止下白痢
忽先下白痢後變成赤痢忽先下赤痢後却成白痢並
宜喫此方但初下痢時先發寒熱頭痛即是寒邪犯心
水火相戰故初病時先發寒熱水火相犯血變于中所
以多下赤痢如紫草水如莧菜水無色澤者寒邪犯心
之重或先發寒熱而所下之痢止白色者寒邪犯心之
未動也先下白痢而後有赤痢之變者寒邪犯心其勢
漸加也先下赤痢而後變成白痢者寒邪犯心其勢漸
减也赤白相等者水火相犯其氣相等寒温之氣相傳
也忽有赤多而白少忽有赤少而白多此寒邪之勢有
多少毒痢之病有輕重以白多為輕以赤多為重治之
之法先奪其寒則其所下之藥一也以太歲分之則丙
子丙午甲子甲午庚午庚子丙寅丙申年甲寅甲申年
庚寅庚申并辰戍之年運遇丙申及庚運所臨其害尤
甚及丑未之年宜有此候又更無問太歲盖天地變化
其候多端難可窮盡今此方在世人亦不必撞定太歲
但看一年中春之下其内多有寒肅之化陽光少見忽
寒熱二氣更相交争忽于夏月多寒温之化寒邪犯心
所受之痢先發寒熱忽頭痛忽先轉數行後有赤痢忽
赤白相雜忽上下痢並宜喫此通神散喫後取壮熱便
退若兩三盞後壮熱不退更不喫此方自别有方論在
下
麻黃官桂(各三分)大芎白术(各二兩)獨活桔梗
防風芍藥白芷(各半兩)牡丹皮甘草(各一分)
細辛(八錢)牽牛(四錢)藁本(五錢)
右為細末每服二錢非時熱湯調下和滓熱喫若服
兩三盞後寒熱不退更不請喫自别有方論在下
若喫此藥後寒熱已退赤痢已消减便修合第二方
藥喫取安效若寒熱已退赤痢未消减便服兩三盞
然不可多喫一日只兩盞後赤痢消减忽變成白痢
漸次修合第二方喫候出候度數减少便修合第三
方喫取安平但六丙之年六庚之歲春夏之内時氣
多寒人得痢疾此藥通神若是六甲之年丑未之歲
温化便多人得痢疾先發寒熱即于方内添草豆䓻
一兩同修合也又不問太歲但一年春夏之内多寒
人有痢疾先發寒熱並宜喫此方
治毒痢初得時先發寒熱喫前方寒熱已退赤痢已消
减宜進退真散若喫前方藥寒熱未退赤痢未消减
更不進此藥但天地變化其候非常痢疾証候多端
此不得不進須仔細
訶子(五觔用麺裹炮熱不要生亦不要焦去麺不用就熟吃破訶子破去核不用只使皮焙乾)
右細杵羅為末每服二錢七以米湯一盞半同藥煉
取一盞空心和滓喫若吐出一兩口涎更加如此喫
經數盞大腑漸安出後减少便修合第三方藥喫以
牢固大腸若喫前方藥壮熱未退血痢者未减不消
進此藥
治疫毒痢喫前面兩方藥病勢已减所下之痢止餘些
小忽下清糞如鴨糞忽如茶湯如濁油忽只餘些小
淺紅色宜喫此方以牢固大腸還復其氣
舶上黃丸
舶上黃(去沙石用二兩細研如飛塵)
右以薏苡仁二兩炒熟杵為末與舶上黃末相和令
勻滴熱水相和丸如梧桐子大空心米湯下五十丸
凡毒痢初得痢時先發寒熱喫前面毒痢方通神散三
兩盞經一日忽隔一夜寒熱不退赤痢不減分數通
身發熱所下之痢多是膿涕忽如桃花急如紅米膠每
一次忽下一盞半盞已未吃後藥二盞至三盞經一日
忽一夜寒熱不退赤痢不減分數便不進後藥若依法
進藥兩盞後壯熱便退赤痢少減分數即請漸漸進後
藥每日只兩盞候赤痢消減忽變成白痢却修合上面
還真散吃取平安且痢有寒熱其証一也前方以暖藥
解之此方以涼藥投之其說何也答曰水邪犯心身能
發熱土濕鬱火身亦發熱肝熱刑脾身亦發熱惟至精
者識其秋毫之變竊恐世人未能通其妙旨于此設此
兩方以救其失然毒痢之傷人惟水邪犯心最為極重
但患痢疾之人有憎寒壯熱先喫上面通神散三兩服
寒熱不退下痢不止然後進後藥以太歲分之惟六壬
六戌寅申己亥之年宜用後藥而六戌之年尚有差
池盖火盛之年必有寒濕相犯故也然以六氣推遷
不定又不可局定年辰但一年之間春夏之内熱氣
偏多濕化不舉人有痢疾肝脉弦心脉洪喫後藥若喫
兩盞後不見效驗不進服盖痢之初起切記水之犯
心不可妄投涼藥故此方兩盞無驗更不可進服
荆芥穗牡丹皮(去心)牽牛(炒)木香芍藥桔梗
白頭翁防風獨活地榆(各一分)黃連(蜜浸)
右為細末每服二錢水一盞煎一兩沸急瀉出食後
温和喫此藥後少見效驗更可進服以安為期然不
可多喫一日只兩盞痢纔住便止藥
治毒痢初得病時先發熱所下之痢皆是白涕並宜喫
上面通神散若人患痢經一兩日寒熱自退却只下
白痢未效宜服此方
黃橘皮防風(各一分)甘草(四銖)細辛(三銖)白术(二分)
草豆䓻(一個)大芎(半兩)藁夲(一兩)
右為細末每服二錢水一盞煎取八分空心去滓喫
治毒痢初得病時微有些小寒熱忽止腹痛出後時糞
後有些小膠涎與赤痢相雜却因悞喫凉藥漸漸下
痢極多從早至暮但只思睡早朝即顔色枯瘁身體
稍凉近晚至夜即面赤顔色先潤下痢極多皆是清
涎與赤痢相雜通身發熱不思飲食渾身肌肉着手
則痛據此候宜當喫此藥但身體大發熱如火與人
相近則熱氣逼人其脉浮散輕手取之散鋪指下不
分部位全無骨力指下如風如氣重手取之指下全
無急用訶子五個炮製如下面法杵羅為末一服先
用米湯調和滓熱喫候吐出涎脉氣生方可進下面
方
白术(半兩)白芷芍藥大芎(各一分)甘草(四銖炙)
訶子(五個)
右細杵羅為末每服三錢煎陳米湯調下和滓喫
治毒痢初得病時並無寒熱所下之痢全是膿血忽黯
血左右三部脉氣皆微細宜喫此方
桑寄生(二兩)防風芎(各分)一甘草(三銖炙)
右杵為細末每服二錢水一盞煎取八分空腹和滓喫
治赤白痢初得時並無寒熱患赤白痢經久未效别無
憎寒壮熱宜喫此方
鹽梅(七個)黃連(四十九枝)
右件藥用新垍瓶一箇安藥在内以新瓦片盖瓶口
火煆通赤後煙絶取出就熱研如飛塵每服二錢鹽
調米湯下和滓服應是赤白痢無問赤多白少白多
赤少但身體無憎寒壮熱者皆可喫此方
治赤痢忽赤白相雜初得病時並無憎寒壮熱經及數
日身體不熱只聞小腹内躁熱下血不止忽止血便
喫暖藥不見效騐宜服此方寅申己亥年六壬之年
宜有此候但喫兩盞後不見效騐更不請喫此藥但
唇皮赤忽黯色小便黃白日身體凉夜間則發熱如
此即肝熱刑脾之証也
荆芥穗牡丹皮白頭翁地榆芍藥
防風黃連桔梗(各一分)牽牛(炒)木香(各三銖)
右細杵羅為末每服二錢水二盞煎兩沸食後和滓
温和喫湏是一年之間春夏之内風熱大甚分明識
其痢疾定是熱後方可進此藥
治下赤痢身體並無憎寒壮熱此名肝心雙澼宜喫此
方
黃連(一兩蜜浸)木香(三銖)
右細杵羅為末濃煎陳米湯調二錢七食後和滓喫
治赤痢不止脉反為小沉而又澁其身熱者死熱見七
日死此候極危困但喫上面通神散兩盞發熱便退亦
庶幾可治便修合上面還真散舶上黃丸喫取安效若
喫通神散後發熱不退即治之難也治患赤痢赤白痢
白痢忽因先得寒瘧後便成痢忽因患痢後却變成瘧
但患痢時無問赤白若有憎寒壮熱並宜喫上面通神
散喫了壮熱已退便修合還真散舶上黃丸喫取安效
緣此證候水邪犯心治之不可輕易也
治脾胃虚冷停水滯氣凝而成涕所下之痢渾是白涕
宜喫此方初得痢時並無壮熱頭痛方可喫此藥
舶上黃(一兩細研如塵)
右以白麺一分鐺内炒令熟于冷乳鉢内與舶上黃
末同研令勻滴冷熟湯丸如梧桐子大每服五十丸
以止為度空心米湯下若是初得痢時先壮熱頭痛
即不可喫此藥
治脾氣傷冷相刑于腎水土相攻寒温相争寒温所下
之痢全是清涎有如鷄卵清之類宜喫此方將舶上
黃丸相間服
石斛吳茱萸芎續斷草豆䓻白术
芙蓉防風牡蠣(火煆通赤放冷用)乾薑(各一分)
訶梨勒(逐個麺褁火炮)
右細杵羅為末煉蜜丸如梧桐子大每早朝空心米
湯下五十丸但空即服有壮熱不請喫
冷痢(附論)
夫下痢其色或青或白或黑者皆冷痢也此因腸胃虚
弱寒氣乘之故令人大便痢下黑青若其痢色白食不
消者寒中也當診其脉沉則生浮則死其人素有積寒
即成久痢冷有膿也
方
建脾丸療脾滑胃虚弱洩下不禁飲食不消雷鳴絞
痛
附子(一兩炮)蜀椒(汗一兩)桂心(二兩)黃連人参乾薑
赤石脂大麥蘗陳麴茯苓石斛(各二兩)
當歸(二兩)鍾乳(三兩研)
右搗羅為末蜜和丸如梧桐子大以酒服十丸日三
稍稍加之忌猪肉生葱醋冷水
豆附丸(出醫方大成)治臟腑久虚下寒泄瀉不止腸滑不禁
日夜無度全不進食一切虚寒泄瀉用之
肉豆䓻附子良薑訶子乾薑赤石脂
陽起石龍骨桂心白茯苓細辛(洗各一兩)
白礬(枯各二兩)
右為細末酒煑麺糊丸如梧桐子大每服七十丸空
心米湯飲送下
地榆丸治冷痢不消化食已腹中脹痛氣滿
地榆(六兩)赤石脂龍骨(各一兩三分)厚朴烏梅肉
乾薑(各一兩半)白术當歸艾葉(各一兩一分)甘草(炙一兩)
右為末煉蜜和丸如梧桐子大每服三十丸米飲下
空心日二服
人参豆䓻散(出直指方)治冷證泄瀉痢通用
木香厚朴蒼术乾薑(炮各二兩)半夏麯陳皮
阿膠罌粟殼(各四兩)縮砂甘草(各二兩半)肉豆䓻(生二兩)
右剉每服三錢薑枣煎食前服
十寳湯治冷痢如魚腦者三服見效甚疾
黃耆(四兩)白茯苓人参當歸白术白芍藥
半夏五味子熟乾地黃桂(各一兩)甘草(半兩)
右為麄末每服二錢水一盞薑三片烏梅一個煎至
七分食前温服
萆撥散(出聖惠方)治冷痢腹痛不食四肢羸弱
蓽撥(三分)乾薑(三分炮)甘草(半兩)陳橘皮(一兩)肉豆䓻(一兩去殼)
厚朴(一兩)附子(一兩)當歸(半兩)赤石脂(半兩)吳茱萸(半兩)
阿膠(三分煨)
右搗細羅為散每服不計時候以粥飲調下二錢
增損黃連丸主腹内冷食不消及冷痢兼補
黃連黃耆龍骨(各三分)當歸甘草(炙各五分)乾薑
厚朴(炙各六分)地榆白术人参(各一分)
右搗篩為末蜜丸如梧桐子大飲酒任下服十五丸
日再服加至二十丸忌猪肉冷水桃李雀肉生葱海
藻菘菜
大桃花湯(一名附子湯)治冷白滯痢腹痛(方見夲門)
茱萸人参丸治冷痢久不瘥臍腹㽲痛下白膿食物
不能消化
食茱萸人参芎藭桔梗枳實(各一兩)
甘草(炙剉一兩)乾薑陳麹(炒各四兩)附子(二兩炮)
右為末煉蜜和丸如梧桐子每服三十丸米飲下空
心服
馬藺子丸治積冷痢下白膿
馬藺子(一升)附子(二兩)乾薑甘草(各二兩半)神麯麥蘗
阿膠(各五兩)蜀椒(五合)黃連(三兩)
右為末蜜丸如梧桐子大服二十丸二次知為度或
作散酒調服方寸亦佳
木香散治冷痢心腹疼痛不欲飲食漸加羸弱
木香(半兩)附子(三分)阿膠(半兩)白术(三分)赤石脂(三分)桂心(三分)
乾薑(炮)厚朴(一兩)草豆䓻(一兩)
右搗羅為散每服不計時候以粥飲調下二錢
附子丸治冷痢不瘥四肢不和腹痛不欲飲食
附子(一兩炮)乾薑(三分炮)當歸(三分剉)莨菪子(一兩)艾葉(三分)
青橘皮(三分)白术(三分)吳茱萸(半兩)厚朴(二兩)
右搗羅為末煉蜜和搗三二百杵丸如梧桐子大每
服不計時候以粥飲下三十丸
縮砂丸治冷痢不瘥漸加羸弱喫食减少
縮砂(三分)當歸(半兩)乾薑青橘皮(各三分)吳茱萸(半兩)
肉豆䓻(半兩)附子(一兩炮)厚朴(一兩半)
右搗羅為末煉蜜和搗三二百杵丸如梧桐子大每
服不計時候以粥飲下三十丸
黃連散治冷膿痢腹痛不止
黃連厚朴(各一兩)乾薑甘草木香阿膠
陳麴(各三分)訶棃勒(各一兩)
右搗羅為末每服二錢米飲調下
當歸丸治冷痢凄清腸鳴不絶腹痛不止手足冷者
宜服之
當歸白芍藥附子白术乾薑厚朴
阿膠(各一兩)烏梅(二兩)
右為末醋糊丸如梧桐子大每服五十丸米飲吞下
空心腹痛甚加桂半兩小便不利加白茯苓一兩方
用甘草半兩煎服名當歸散
燒胃丸治脾胃虚冷疼痛瀉痢
乾薑厚朴附子茯苓甘草陳皮
桂枝訶子(各䓁分)
右為細末醋糊丸如梧桐子大每服三十丸米飲下
附子散治冷痢四肢不和心腹疼痛少欲飲食漸加
羸弱
附子(一兩炮)陳橘皮(一兩)乾薑(半兩炮)白术(三分)桂心(半兩)
當歸(半兩剉)龍骨(三分)厚朴(一兩)
右搗羅為散每服不計時候以粥飲調下二錢
陳麴丸治磨積止泄痢心腹冷痛
陳麴(一兩半)乾薑官桂白术當歸厚朴
人参甘草(各半兩)
右為細末煉蜜丸如梧桐子大每服三十丸酒或淡
醋湯下空心食前日二服發時不時增數
附子湯治冷痢赤白及滯下
附子(半兩炮)黃連(一兩炒)阿膠(三分)甘草乾薑
厚朴赤石脂(各一兩)
右剉如麻豆大每服五錢水一盞半煎至八分去滓
服空心日三服
熟艾湯治冷痢洞泄
熟艾附子(炮各半兩)黃連(一兩)阿膠(三分)甘草乾薑
赤石脂(各半兩)
右剉如麻豆大每服三錢水一盞煎至七分去滓空
心温服日三
白頭翁湯療寒急下及滯下
白頭翁乾薑(各二兩)甘草當歸(各一兩)黃連
秦皮(各一兩半)石榴皮(一兩生一兩熟)
右切以水八升煑取三升分為四服忌海藻菘菜冷
水猪肉
乾薑丸(出肘後方)療冷痢
麴末乾薑(各六兩)當歸(末三錢)厚朴人参
阿膠(各二兩)甘草(炙一兩半)
右搗篩為末以水一大升煑膠令消煎取半合藥丸
之如小豆大曝乾一服取六七十丸微以水濕以乾
麵拌丸令着面上厚薄勻調先煑一升湯令極沸下
藥即將出匙抄取及暖吞之日三夜一則止
訶梨勒湯治冷痢
訶棃勒高良薑芍藥枳殼白茯苓(各半兩)
厚朴(三分)
右㕮咀如麻豆大每服五錢水一盞半生薑三片煎
至八分去滓空心温服日三如腹脹加人参半兩甘
草半兩(炙)
訶梨勒湯(出王氏博濟方)治脾胃虚冷下痢滑泄不思飲食并
一切冷氣
訶梨勒厚朴甘草白术草豆䓻
陳橘皮(各一兩)
右為末搗篩每服三錢水一盞生薑三片棗二枚煎
七分去滓食前温服
吳茱萸丸治冷痢下血膿臍腹痛脹滿食不消化兼
治脾氣不足䳱溏青黑
吳茱萸乾薑(各一兩半)赤石脂陳麴(各二兩)當歸
厚朴(各四兩)
右為末煉蜜和丸如梧桐子大每服三十丸米飲下
空心日三服
外炙膏(出仁存方)治一切虚寒下痢赤白或時腹痛腸滑不
禁心腹冷極
木香附子蛇床子茱萸胡椒川烏
右各䓁分每藥末三錢用麵二錢生薑自然汁打作
糊貼臍中上下以衣物蓋定熨斗盛火熨之痢止為
度
龍骨散(出聖惠方)治冷痢洞泄腹中疼痛不可忍
龍骨(一兩)赤石脂(三兩)當歸(一兩)牡蠣(二兩)乾薑(一兩炮)
肉豆䓻(一兩)
右搗細羅為散每服不計時候以粥飲調下二錢
枳殼湯治冷痢
枳殼(一兩炒)甘草(半兩)厚朴(一兩半)赤茯苓乾薑(各一兩)
右粗搗篩每服五錢水一盞半煎至八分去滓温服
空心日午二服
黃連散治冷痢不調水痢不止
黃連無食子黃蘗乾薑酸石榴皮(各一兩)
右為散每服三錢空心日午米飲調服
黃連湯治冷痢疼痛腸滑不瘥
黃連(半兩)阿膠鼠尾草當歸乾薑(各三分)
右粗搗篩每服四錢若冷甚白多以酒一盞半煎至
八分去滓空心温服日午再服熱及痛即去乾薑當
歸用水煎依前服之良
五神散治大腸積冷下痢不止裏急後重疼痛
附子(炮半兩)乾薑訶梨勒烏梅(半兩)延胡索(各一兩)
右為粗散和白麵褁慢火内燒令麵熟為度去麵炮
乾搗羅為細末每服一錢空心食前米飲調下
烏頭湯治脾臟冷滑不止腹痛調和隂氣進食
烏頭益智(三兩)乾薑(三兩)青橘皮(白焙二兩)蘹香子(炒一兩)
右剉如麻豆每服二錢水一盞入鹽少許煎至六分
去滓温服如小腸氣攻刺急煎一兩服熱服
調中散療冷痢青白色腹内常鳴其痢行數甚疎出
太多此是冷痢病源云冷痢由腸胃虚弱受于寒氣
腸虚則洩故為冷痢也
龍骨人参黃連阿膠黃蘗(各一兩)
右搗篩為散煑米飲服二方寸匕日再服瘥停忌猪
魚冷水蒜炙肉粘食
厚朴飲治冷痢
厚朴(炙一兩)肉豆䓻(半兩)白术龍骨(各三分)
右剉如麻豆每服四錢水一大盞入生薑三片同煎
至七分去滓空心温服日三
甘草湯治冷痢下色白食不消(方見前冷熱痢門)
龍骨湯治冷白滯痢腹痛
龍骨(一兩半)當歸(一兩)厚朴(一兩)赤石脂(一兩半)
右粗搗篩每服五錢水一盞半煎至八分去滓空心
温服日三或熱加白頭翁三分洗晒乾牡蠣一兩燒
令赤
玉粉散治冷極洩瀉腸滑不禁不欲飲食(方見熱痢門)
乾薑丸治冷痢久不瘥
乾薑附子赤石脂黃連(各一兩)
右為末麵糊丸如梧桐子大米湯下三十丸日三服
倉米湯治小腹冷氣積聚結成冷痢日夜三十行
倉粳米(半升)薤白(一握)香豉(三升)羊脂(一觔熬)
右先以羊脂煎薤白令黃并米内豉汁中煎取四升
旦空腹温服一升如行十里久更進一升得快利止
若痢不止更服如前利後進粳米豉粥若復作更服
一劑
駐車丸(出千金方)治冷熱不調下痢赤白日夜無度腹痛不
可忍者及治休息痢病膿血腸滑無問新舊昜服
黃連(六兩)阿膠(三兩)當歸(焙三兩)乾薑(炮一兩)
右為末醋煑米糊丸如梧桐子大每服五十丸加至
七十丸空心米飲下小兒百日者三丸五歲已上五
丸一方煎四物湯服之一方不用醋炙以阿膠膏為
丸
四白散治冷痢
龍骨白石脂胡粉白礬(各半兩)
右為末每服二錢匕米飲調下
温中湯療寒下食完出
甘草(炙)乾薑(各三兩)蜀椒(八十枚)附子(一枚)
右切以水二升煑取一升分再服若嘔内橘皮半兩
小與老皆取服之良忌海藻松菜猪肉冷水
附子丸治一切冷痢
附子乾薑熟艾(各一兩)
右為末以新汲水調麵拌和為丸如弹子大每服二
丸用麵一錢以水一盞半化開煎三五沸空心服之
服後覺熱以飯壓之或患冷病丸如梧桐子大空心
米飲下三十丸加至五十丸
火輪散治大腸虚滑冷痢日夜不止及心腹冷痛泄
瀉
附子(一兩)肉豆䓻(半兩)乾薑(炮一分)
右為散每服一錢陳粟米飲調下空心服一方為丸
米飲下
赤石脂湯治久冷痢食不消化臍腹痛
赤石脂(一分)乾薑(一分炮)白龍骨(半兩)
右搗細羅為末每于食前以粥飲調下二錢
又方(出聖惠方)
川烏頭(半兩)乾薑(一兩煨)
右搗細羅為散每於食前以粥飲調下二錢
半夏丸療水下痢色白食不消者為寒下
半夏(炮)烏頭(洗)甘草(炙各等分)
右搗篩為末蜜丸如梧桐子大米飲服三丸日再服忌
猪肉海藻菘菜餳等
薑附散治青下白下
乾薑附子皂莢(炙去子)
右等分搗篩為散飲服方寸匕不過再服即愈亦可
丸服再用生薑椒焙為末共乾薑米等分以醋和麵
作小餫飩子服二十枚以水煑更稀飲中重熟出停
冷吞之以粥飲下空腹一日度作之良
炒麵方治痢色白不消者為寒下
右用好麵炒搗篩煑米粥内麵方寸匕療法百行師
不救者
海藻方治虚冷下痢腹中留飲
右用海藻一觔絹袋盛以清酒二升浸春夏二日秋
冬三日一服兩合日三酒盡更合飲之如前滓暴乾
米飲服方寸匕日三不過兩劑皆瘥
艾葉方治冷痢心腹惡氣及一切冷氣鬼邪毒氣
右用艾葉搗汁飲又搗末和氣乾薑末為丸一服三
十丸以飯壓之日再服赤白痢濃煎汁服之
燻法(出肘後方)治冷痢
竪合兩口瓦子火爐上火床下使瓦口正當要冷熱
得所取氊上常稍暖為候一宿必瘥常用極效
治寒痢方(出十便良方)
右切乾薑如豆大飲服六七十枚日二夜一服痢色
青色寒白服得效
靈砂丹(出醫方)治冷積痢
硇砂(一分)硃砂(一分並研極細)
右用黃蠟半兩巴豆三七粒去殼皮膜同于銀石器
内重湯煑一伏時候巴豆紫色為度去二七粒與前
二味同再研極勻再鎔蠟匱藥每旋丸菉豆大每服
三丸至五丸水瀉生薑湯白痢艾湯赤白烏梅湯服
時湏空腹服畢一時不可喫食卧尤佳次食淡粥一
日瘧疾乳香湯面東服不發日曉間服此藥不動氣
服之瀉者止痢者斷冷者愈有積者内化亦不動臟
腑凢痢有沉積者不先去其積雖暫安後必為害也
療久冷痢
用赤石脂搗作末和麵作餺飥空腹一椀以水不過
兩頓瘥老人尤佳體中先熱不可服之
蓽撥丸(出聖惠方)治久冷痢不止食不消化
蓽撥(一兩)桂心(半兩)胡椒(一兩)訶棃勒(三分)厚朴(一兩半)白术
(三分)龍骨(一兩)乾薑(三分)陳橘皮(一兩)白石脂(一兩)縮砂(三分)當
歸(半兩剉)
右搗羅為末煉蜜和搗三二百杵丸如梧桐子大每
服不計時候以粥飲下三十丸
艾葉散(出聖惠方)治久冷痢食不消化四肢不和心腹多痛
及小思飲食
艾葉(一兩)白石脂(一兩)白术(三分)龍骨(一分)當歸(一兩剉)乾薑
(三分炮)厚朴(一兩半)附子(一兩)吳茱萸(一兩)阿膠(三分搗碎)
右搗細羅為散每服不計時候以熱粥飲調二錢
吳茱萸丸(出聖惠方)治久冷下痢腹痛不能飲食
吳茱萸(一兩)黃連(半兩)乾薑(一兩炮)桂心(半兩)厚朴(一兩)木香
(半兩)附子(一兩)青橘皮(一兩)甘草(半兩炙)
右搗羅為末煉蜜和搗三二百杵丸如梧桐子大每
服不計時候以粥飲下三十丸
吳茱萸散(出聖惠方)治久冷痢不止心腹疼痛飲食不消四
肢乏力
吳茱萸(半兩)白术(三分)白石脂(一兩)木香(半兩)當歸(一兩)黃連
(半兩)乾薑厚朴(一兩半去粗皮)
右搗羅為散每服不計時候以粥飲調下二錢
附子丸(出聖惠方)治久冷痢大腸滑洩喫食不消腹脇疼痛
附子(一兩炮)龍骨(三分)當歸(一兩剉)白术(一兩)乾薑(三分)桂心
(半兩)白礬(二兩)厚朴(一兩去皮)
右搗羅為末煉蜜和搗三二百杵丸如梧桐子大不
計時候以粥飲下三十丸一方有甘草無附子
肉豆䓻散(出聖惠方)治久冷痢腹脇脹滿食不消化
肉豆䓻(一兩)乾薑(半兩炮)白术(三分)訶棃勒(一兩煨)蓽茇(半兩)
木香(半兩)陳橘皮(一兩湯浸)
右搗細羅為散每于食前以粥飲調下二錢
厚朴散(出聖惠方)治久冷痢食不消化心腹㽲痛四肢少力
厚朴(一兩去粗皮)肉豆䓻(一兩)當歸(三分剉)龍骨(一兩)木香(半兩)
阿膠(三分)
右搗篩為散每服三錢以水一盞入生薑半分棗三
枚煎至五分去滓不計時候稍熱服
龍骨散(出聖惠方)治久冷痢食不消化日夜三十行漸加困
篤
白龍骨(一兩)當歸(一兩剉)白礬(三兩燒)白石脂(一兩)附子(一兩炮)
乾薑(三分炮)
右搗細羅為散每服不計時候以粥飲下二錢
赤石脂丸(一名椒艾丸)治久冷痢食物不化或青或黃四肢
沉重起即目眩腿冷轉筋
硫黃丸(出聖惠方)治久虚冷痢下不止
附子(一兩炮)莨菪子(一兩)乾薑(半兩炮)硫黃(一兩)
右搗細羅為末以醋煑麵糊和丸如小豆大每於食
前以粥飲下三丸
硃砂丸治久冷痢不瘥飲食不化面無顔色行坐乏
力(方見噎膈門)
乾薑散(出聖惠方)治久冷痢食不消化臍腹疼痛
乾薑(三兩炮)附子(一兩半炮)龍骨(三兩)
右搗篩為散不計時候煎烏梅湯調下一錢
神聖散(出海名方)治瀉寒痢不止
罌粟榖烏梅肉(半兩)乾薑(半兩)肉豆䓻(半兩)
右為末每服二錢水一盞生薑五片煎至七分温服
不拘時
厚朴丸治積年冷痢但二五行脹悶腹鳴食不消化
身黃漸瘦
厚朴乾薑陳橘皮訶棃勒蕪荑阿膠
熟艾胡粉白茯苓黃石脂烏梅當歸
蜀椒(炒去汗各一兩)
右除膠艾二味外搗羅為末先以米醋一升半于無
風處煑艾水减約八分絞去艾次下阿膠候消盡乘
熱入藥末和勻杵千百下併手丸梧桐子大暴乾每
服空心用藥水下五十丸日午再服
猪肝丸治冷勞氣痢久不瘥
猪肝(一具)大蒜(二兩)烏梅肉(二兩)桂(二兩)黃連(二兩)厚朴(二兩)陳
橘皮(一兩)當歸(一兩)訶梨勒(一兩)
右除猪肝蒜外搗羅為末將猪肝與蒜細研如麵糊
入藥末和勻搗數百下丸如梧桐子大每服三十丸
空心用熟麵湯下日午再服
二香丸(出十便良方)治冷痢久不瘥諸藥不能治者
肉豆䓻丁香木香乾薑(各等分)
右件一處用白麵褁定慢火煨令麵熟為度取出麵
不用同為末煮麵糊為丸如梧桐子大食前温米飲
下三十丸
鍾乳石丸(出十便良方)治臟寒腹痛下痢不禁
成煉鍾乳粉硫黃(各半兩)陽起石白礬(各一兩)
右件為細末煑麵糊丸如小豆大每服十丸粟米飲
下空心食前
玉粉丹(出十便良方)治腸胃虚寒下痢清榖或便純白腸滑
不禁少氣羸困全不思食
飛硫黃(五兩)白龍骨鍾乳粉附子白石脂(各二)
(錢半)
右件並細研勻湯浸蒸餅丸如梧桐子大空心食前
米飲送下五十丸
治冷痢
用蟶煑食之於飯後食之佳與服丹石人相宜天行
病後不可食切忌
治冷痢腹痛不能食(出夲草)
治腹内冷脹滿泄痢腸澼温中補虚(出夲草)
用孝文韭食之
治痢色白食不消者為寒下方
用好小麥麵炒搗篩煑米粥内麫方寸匕服
治冷痢
用沙牛角腮燒灰粥飲調下二錢
治寒積痢男子小兒婦人皆不同赤白或青痢如水不
後重者寒也經云澄徹清冷皆属于寒此為虚寒中
有積也宜附子巴豆之類下之見利得愈空心服
猪啞酒療冷痢久不瘥方云此是脾氣不足暴冷入
脾故舌上生瘡飲食味從喫食下還吐小腹雷鳴時
時心閉乾皮細起膝脛酸痛肉瞤兩耳絶聲四肢沉重
日漸瘦劣重成塊氣及婦人血氣不和逆飲憂煩行常
無力四肢不舉丈夫痃癖兩肋虚脹變為水氣服之
皆效騐此法出于傳屍方
取猪&KR1004;一具細切青蒿葉相和以無灰酒一大升微
火温之乘熟内猪&KR1004;和蒿葉相共暖使消盡又取桂
心一小兩别搗為末内酒中每日平旦空腹取水一
盞服之午時夜間各再一服甚騐忌熱麵油膩等
治冷滑下痢不禁虚羸
用縮砂蜜熬末以羊子肝薄切以末逐片糁瓦上焙
乾為末入乾薑末飯為丸日二服五十丸温水送下
食前
止冷痢冷氣
用艾炒麵褁作餛飩三五枚以飲壓之良
治水痢百種
以馬藺子用六月六日麵熬令黃各等分為末空心米
飲服方寸如無六月六日麵用常麵或牛骨灰等分亦得
治冷滑下痢不禁虚羸方
用附子炮乾薑厚朴陳橘皮等分為末飯為丸日二
服四十丸温水送下空心服
熱痢(論)
凢痢色黃色赤並熱也甚則下血汁此由腸虛胃弱邪
熱之氣乘虛入客於腸間故其証下痢黃赤或血雜下
腹間熱痛小便赤澁身熱煩渴皆謂之熱痢
方
牡蠣湯治諸熱毒痢下黃汁及如赤爛豆汁如赤帶
狀又如魚腦壯熱
牡蠣白頭翁當歸犀角艾葉甘草
桑寄生(剉各半兩)升麻黃蘗黃連黃芩酸石
榴(各三分)
右粗搗篩為散每服五錢水一盞半煎至一盞去滓
空心温服日午再服
龍骨散治熱痢下赤黃色膿心煩神熱腹内疼痛而
飲食減少
龍骨(一兩)黃連(三分)犀角屑(三分)黃蘗(半兩)赤芍藥(半兩)黃芩
(半兩)當歸(半兩)赤地利(三分)黃耆(三分)茜根(三分)鼠尾草花(三分)
右搗細羅為散每服不計時候以粥飲調下二錢
大阿膠丸治發熱下痢腹痛甚至肛門痛欲絶者
當歸阿膠豆䓻龍骨赤石脂大艾
黃連木香乳香(各五錢)白礬(枯一分)
右為末用鹽梅肉丸如梧桐子大每服三十丸陳米
飲下
苦参丸治熱毒痢注下赤黃
苦参陳橘皮獨活阿膠藍青黃連
黃蘗甘草
右等分除阿膠外為末以水煑阿膠和餅手丸如梧
桐子大每服二十丸飲下日三服治痢大良
黃芩散治熱痢心神煩悶小便赤澁
黃芩(三分)赤茯苓(一兩)川升麻(半兩)吳藍(半兩)阿膠(三分)鬼臼
(半兩)黃連(半兩)黃蘗(三分)甘草(半兩)
右搗篩為散每服三錢以水一盞煎至六分去滓不
計時候温服
結腸散治熱毒不斷不問久新悉療之
苦参橘皮獨活阿膠芍藥乾薑黃
蘗甘草鬼臼(各四分)
右搗篩為末用蜜與膠共拌勻和丸併手捻作丸如
梧桐子大暴燥以飲服十丸日三不知稍加此方以
療諸疰下及卒下悉效忌海藻菘菜等
黃耆散(出聖惠方)治熱痢下赤黃膿腹疼心煩
黃耆(三分)黃連(一兩)黃蘗(半兩)生乾地黃(二分)黃芩犀角
屑(半兩)龍骨(三分)地榆(半兩)當歸(三分)
右搗細羅為散每服不計時候以粥飲調下二錢
黃連丸治熱痢腹内疼痛日夜日行氣欲絶(見前冷熱痢門)
木香丸(出聖惠方)治冷痢腹疼痛煩悶不食
木香(半兩)地榆(半兩)當歸(半兩)甘草(半兩)黃耆(三分)犀角屑(三分)
枳殼(三分)黃連(三分)
右搗羅為散煉蜜和搗三二百杵丸如梧桐子大每
服不計時候以粥飲下三十丸
犀角散(出聖惠方)治熱痢下赤黃膿血腹痛心煩困悶
犀角屑(一兩)黃連(一兩)木香(三分)當歸(半兩)黃耆(一兩)地榆(一兩剉)
當歸散(出聖惠方)治熱痢下赤黃膿腹痛煩熱
當歸(三分)黃芩(三分)地榆(一兩剉)黃連(一兩)甘草(半兩)犀角屑
(一兩)
右搗篩為散每服三錢以水一盞煎至五分去滓不
計時候温服
犀角煎療熱毒下血及豆汁
犀角屑(三兩)人参當歸(各三兩)黃連(四兩)蜜(一分)
右切以水五升煑取一升去滓内蜜煎三沸分為三
服日三忌猪肉冷水
犀角散治熱毒痢並痢血
生犀角(二兩)石榴皮(三兩)黃連(三兩)乾薑(二兩)地榆(三兩)
右為散以米飲服三寸匕日二服
黃連散治熱痢煩渴腹痛
黃連(一兩)黃芩(一兩)當歸(一兩)赤石脂(一兩)
右搗細羅為散每服不計時候以粥飲下調二錢
黃連丸(一名羊角)治一切冷痢及休息痢日夜頻并兼治下
血黑如鷄肝色或蠱痢腹中痛有膿血下者
黃連(二兩半)羚羊角黃蘗(一兩半)赤茯苓(半兩)
右搗羅為末蜜丸如梧桐子大每服二十丸薑蜜湯
下暑月下痢用之尤騐一方用白茯苓蠟茶送下
芍藥蘗皮丸治一切温熱惡痢頻併搶痛無問膿血
並宜服之
芍藥黃蘗(各一兩)當歸黃連(各半兩)
右為末水丸小豆大温水下三四十丸無時兼夜五
六服忌油膩脂肥發熱諸物等拔萃方不用當歸黃
連二味以醋糊為丸
四味阿膠湯治脅熱下痢其色黃煩燥多渴臍腹疼
小便不利
黃連(四兩)茯苓(二兩)赤芍藥(三兩)阿膠(一兩)
右為細末用醋糊丸如梧桐子大每服五十丸空心
食前米飲送下
烏梅丸治熱留腸胃下痢純血臍腹㽲痛或先經下
痢未斷服熱藥藴毒伏熱渗成血痢皆治之
烏梅肉(二兩)黃連(四兩)當歸枳殼(各一兩)
右為細末醋糊為丸如梧桐子大每服七十丸空心食
前米飲送下
升麻湯(出直指方)治傷暑下痢纏痛
升麻白芍藥甘草(炙各十兩)白乾葛(十五兩)
右為粗末每服三錢薑三片同煎吞感應丸
二黃熟艾湯(出危氏方)治傷寒四五日大下熱痢諸藥不止
宜服此除熱痢亦作丸子熟水吞下四五十丸治時
行毒痢良騐(方見本門)
黃連丸治一切熱毒血痢大人小兒另丸
黃連黃蘗槐花枯白礬(各一兩)
右為細末軟粟米飲丸如梧桐子大每服三十丸米
飲下食前日三服
香連丸治熱痢
木香黃連甘草肉豆䓻
右等分搗羅為末沙糖為丸如梧桐子大每服十五
丸空腹米飲下更以意加减
生地黃湯治熱痢不止
生地黃(半兩)甘草(炙一分)地榆(三分)
右㕮咀如麻豆大水二盞煎至一盞去滓分温二服
空心日服空心晩再服
甘草湯治夏月暴下熱痢
甘草(半兩)生薑(一分切)生蜜(一合)
右同漿水五合煎至四合去滓空心温分二服
秘傳香連丸(出濟生方)治赤痢大人小兒通用良方痢初作
先服解散藥便先服此
木香(二兩)黃連(四兩)生薑(四兩)
右先鋪生薑在鍋底次鋪黃連在薑上次又鋪木香
于黃連上用新汲井水三碗煎乾不要攪動候煎乾
取去三味焙乾碾為細末以醋調陳倉米飲打糊丸
梧桐子大每服七十丸空心米飲湯下
鬱金散治一切下毒痢下血不止
川鬱金甘草(炒)槐花
右為細末每服三錢豆豉湯調下食前服
犀角散治熱毒痢血其痢下數甚數痢出不多腹中
刺痛此是熱痢
生犀角酸石榴皮枳實(各三兩)
右各異搗篩為末米飲服二方寸匕日再瘥停忌熱
食物
黃連散治熱痢無度(方見本門)
黃連烏梅丸(出聖惠方)治諸熱痢不瘥
烏梅肉黃連(各四兩)
右為細末煉蜜和丸如梧桐子大每服二十丸食前
温米飲下日二服
黃連散治熱挾痢多赤膿雜血
黃連竈突中黑塵(各一兩)
右為細末每服二錢温酒調下空心日再服
粟殼散治熱痢便血無度
罌粟殼(一兩)陳皮(半兩)
右為細末每服三錢水一盞烏梅一個煎至七分温
服
蒲根湯治熱痢
蒲根(剉二兩)粟米(淘二合)
右用水三盞半去滓分二服空心日午服
鯽魚方治夏月熱痢
右用鯽魚食之多益冬月則不治也
治熱痢不止方(出聖惠方)
用搗車前葉絞取汁一盞入蜜一合煎温分二服
治熱毒痢
用菾菜研作粥善解熱毒
除煩熱下氣調胃止洩痢治熱毒痢
用陳倉米作飯食之一方以白粳米汁亦主心痛止
渴
龍骨方(出肘後方)治熱痢病不解而下痢欲死及治休息痢
飲下痢
用龍骨半觔搗研水一斗煑取五升候及冷稍飲得
即愈一方為末米飲和丸服十丸
治痢下色黃色恊熱毒也(出肘後方)
梔子(十四枚去皮)
右搗篩為末蜜和丸如梧桐子大每服三丸日再服
治諸熱痢血痢及痛後大腸裏痛方
用蘿蔔截碎研細濾清汁一小盞蜜水相拌一盞同
煎早午食前服日晡以米飲下黃連阿膠丸百粒無
蘿蔔以蘿蔔子代之
治熱痢方
用舊年白梅并好茶蜜水各半煎服冷痢生薑汁蜜
水各半煎服仍兼木香生肉豆䓻為佐蜜最治痢
小品桅子湯(出肘後方)療温熱為毒及腸寒外熱内虚熱攻
腸胃下黃赤汁及赤白帶下及如爛肉汁壮熱腹痛
并諸熱毒
用梔子十四枚䜴一升薤一虎口以水四升煑梔子並
薤白菜内䜴煑取二升分為三服良
玉粉丸治脅熱下痢燥渴
蛤粉硫黃(等分)
右為細末麵糊丸如梧桐子大每服十五丸用米飲
下
禹餘糧丸(出指南方)
禹餘粮赤石脂乾薑(各一兩)
右為末麵糊丸如梧桐子大米飲下三十丸
敗毒散治下痢發或口禁
用生薑棗子陳米煎服痢後手足疼痛敗毒散加㯽
榔木瓜煎服此即所謂痢後風水
治熱痢(出夲草)
用好井水及土石間新出泉水飲之
治大熱毒純血痢(出千金方)
用宣連六兩以水七升煑取二升半夜露星月下平
旦空心服
治暴熱熱痢止渴(出夲草)
用馬屎搗絞汁服之
治熱痢(出夲草)
用紫莧煑服之
治煩熱止洩痢并渴
用丹黍米飯食之
治熱毒痢及血痢(出夲草)
用羚羊角屑作末研和少蜜服
又方
用赤小豆杵末水調下方寸匕
下赤痢白痢(附論)
夫赤白痢者由腸胃虚弱冷熱相乘客於腸間變而為
痢也盖熱乘於血流渗腸内則赤冷氣入摶津液凝滯
則白其候裏急後重數至圊而不能便冷熱相交故膿
白相雜謂之赤白痢者状其膿涕而雜血之輕者白膿
上有赤脉薄血状如魚脂腦世謂之魚腦痢也
方
赤石脂丸治赤白痢
赤石脂桑根白皮桔梗訶棃勒皮天雄
龍骨(各一兩半)白芷黃連地榆當歸桂(去粗皮)
厚朴木香(各一兩)黃芩乾薑(各半兩)肉豆䓻(一枚)
右搗羅為末麵糊和丸如梧桐子大每服三十丸米
飲下
如聖湯治下痢赤白甚重者
人参當歸(各三寸)滴乳(一塊)罌粟殼(一個)甘草(二寸)白豆
䓻縮砂仁大丁香(各二十一個)大北棗(七個)烏梅(七個)
陳生薑(二塊)
右為末分三服水一盞半煎七分去滓服不用罌粟
殼亦可
白术丸(出聖惠方)治赤白痢及水榖冷熱氣痢
白术(三分)赤石脂(三分)犀角屑(三分)乾薑(半兩)龍骨(三分)厚朴
(一兩)黃連當歸(三分)烏梅肉(三分)甘草(半兩)
右搗羅為末煉蜜和搗五百杵丸如梧桐子大每扵
食前粥飲三十丸
固腸湯治腸虚下痢赤白頻併日久無度老幼産婦
俱可服之
罌粟殼(三兩)枳殼白芍藥(各二兩)橘紅當歸(炙各一兩)
甘草(炙一兩)訶子木香人参白薑(各半兩)
右剉為散每服四錢水一盞半煎至七分去滓食前
服
阿膠丸治赤白痢
阿膠(半兩)枳殼(半兩)訶棃勒甘草乾薑黃連
木香(各一兩)芍藥地榆(各一兩半)當歸
右為末用陳苦酒和丸如梧桐子大每服二十丸以
米飲下食前服
赤石脂散(出聖惠方)治赤白痢日夜不絶
赤石脂(一兩)龍骨(一兩)阿膠(一兩)地榆(一兩)厚朴(一兩半)訶棃
勒(一兩)當歸(一兩)乾薑(一兩)黃連(一兩)
右為細末每服二錢以粥飲調下不計時日二
赤地利丸治一切赤白冷熱下痢腹内疼痛
赤地利阿膠赤石脂(各二兩)當歸乾薑(各一兩半)
地榆桔梗(各一兩)黃連(炒三兩)木香(半兩)
右搗羅為末以米醋二升入藥末一兩同熬成膏丸
當歸湯治赤白痢疼痛不止
當歸厚朴阿膠芍藥(各一兩)甘草(半兩)黑豆(一合)
乾薑(三分)烏梅(三分)赤茯苓(三分)
右細剉每服三錢水一盞煎取七分去滓温服
黃連散(出聖惠方)治赤白痢腹中痛口乾或作寒熱
黃連(三分)白术(半兩)黃芩(半兩)當歸(炒三分)烏梅肉乾薑
(各半兩)阿膠(一兩)甘草(半兩)
右為散每服三錢水一中盞煎至五分去滓不計時
候稍熱服之
烏梅散治赤白痢久不止腹中疼痛及下血脱肛
烏梅肉樗根皮赤石脂當歸地榆(炙各三兩)
黃連乾薑(炮各三分)甘草(一分)
右為散每服三錢温水飲調下空心食前服
輭紅丸治赤白痢久不瘥取虚積冷
丹研(半兩)粉霜(一錢)砒霜(半兩)硫黃硇砂硝石(各一錢)
輕粉(二錢)龍腦(研半錢)
右同研勻入細去皮心膜巴豆半兩研勻用黃蠟半
兩溶作汁同和旋丸如菉豆大每服三十丸至五十
丸温漿水下
赤石脂丸治氣虚冷熱不調臍腹疼痛下痢膿血日
夜頻滑四肢少力裏急後重不進飲食
赤石脂龍骨白礬灰(各二兩)胡粉(一兩)蜜陀僧(半兩)
阿膠烏賊魚骨(各一兩)
右研為末再同研勻以粟米飲和丸如梧桐子大每
服二十丸至三十丸温米飲食前服
黃連湯治赤白痢
黃連黃蘗乾薑石榴皮阿膠(各三兩)當歸
(二兩)甘草(一兩)
右㕮咀以水七升煎取三升分三服
綠白散治大人小兒赤白痢滑腸不止
綠礬白礬石灰鉛丹赤石脂縮砂仁
龍骨(各半兩)
右搗研為散更合研勻每服一錢小兒半錢或一字
并米飲調下治腸滑極有效作丸服亦得
丹硫丸(出聖惠方)治赤白痢久不瘥臍腹痛
丹砂硫黃(各二錢)白頭翁(半錢)巴豆(一錢半)砒霜(半錢)麝
香蛤粉(二錢)
右合研為細末同棗肉丸如黍米飲下一丸食前
艾葉丸治赤白痢血多痛不可忍
艾葉黃連木香(一半)肉豆䓻(各三分)地榆(一兩)阿膠
當歸(各半兩)
右搗羅為末煉和丸如梧桐子大每服三十丸米飲
下
馬藺子飲治赤白痢臍腹疼痛及久水瀉白濁如米
泔
馬藺子(三合)地榆艾葉(各二兩)赤石脂當歸(各四兩)
龍骨白茯苓(一兩半)
右粗搗篩每服五錢水一盞半煎至八分去滓空心
温服
斗門散治八積毒痢臟腑撮痛膿血赤白或有五色
相雜日夜頻併兼治禁口惡痢裏急後重下血不止
酒痢臟毒全不進食
乾薑(半觔)地榆甘草(二兩)乾薑當歸(各一兩)黑豆
罌粟殼(各四兩)
右為細末每服二錢水一盞煎至七分温服不拘時
候
没石子散治痢白多赤少
没石子(半兩)黃連(一兩)乾薑(一兩)白茯苓(半兩)當歸(一兩)厚朴
(一兩)
右搗羅為細散每服二錢粥飲調下不計時候
黃連湯治赤白痢
黃連大栢皮地榆烏梅甘草赤芍藥
右等分每服四錢水一盞半煎去滓服食前
斷下湯止赤白痢無問久近長幼及休息痢疾
茯苓白术(各一兩)甘草(半兩)草菓(一枚)罌粟殼(大者十四枚)架
香(半錢)
右為粗末分作兩服每服薑五片大棗三枚大烏梅
三個煎服食前純赤加黑豆二十七粒白加乾薑一
錢重凢罌粟殼治痢腹疾其效如神但姓緊澁多令
人嘔既用醋製加以烏梅不致為患素嘔吐則不可
服之大率痢疾古方謂之滯下多因腸胃素有積滯
而成此疾始得之未可遽止先以加巴豆感應丸斗
餘立用白梅煎茶或薑湯嚥下令大便微利仍以煎
藥服之無不應手作效
治赤白痢三片生薑三個棗一個烏梅三寸草
更加罌粟與陳皮赤白瀉痢一齊掃
實腸散治赤白痢
青皮陳皮厚朴蒼术訶子砂仁
右㕮咀每服用棗子一個生薑三片水二盞煎至一盞
食前温服
龍骨阿膠散治赤白痢冷熱相攻腹中㽲刺疼痛
龍骨赤石脂厚朴猬皮地榆阿膠(各䓁分)
右搗羅為散每服二錢陳米飲調下日三服
鉛丹丸治赤白痢腹痛止
鉛丹(半錢)丹砂(二錢)巴豆(去核)乳香(一錢)杏仁(七枚)砒霜(半錢)
右研令勻細鎔黃蠟和丸如黃米大每服三丸至五
丸煎乾薑甘草湯下
黃連丸治赤白痢裏急後重
黃連龍骨地榆訶梨勒赤石脂(各半兩)草
豆䓻(一分)
右搗羅為末水浸炊餅為丸如梧桐子大每服二十
丸米飲下空心日三服
妙應湯治大小赤白痢
罌粟殼(七個)烏梅(三個)甘草(七小寸)大棗(七個)生薑(七大片)薤
菜(一半)
右為剉散都作一服用水二大碗煎至一碗去滓得
一碗稍熱服不計時候分作三服小兒量大小加减
服之
枳殼散治赤白痢冷熱未調下痢不止
枳殼(三分)甘草(三分)厚朴(三分)臰椿根(三分)地榆(三分)紫草
(三分)
右搗細羅為散每服十丸不計時候以粥飲下二錢
秘傳斗門方治八積毒痢臟腑撮痛膿血赤白或下
瘀血或成片子或有五色相雜日夜頻併兼治禁口
惡痢裏急後重久渴不止全不進食他藥不能治者
立見神效
黑豆(十二兩)乾薑(四兩)罌粟殼(炒半觔)地榆甘草(各六兩)
白芍藥(三兩)
右為細末每服二錢水一盞同煎至七分温服
乾薑湯療卒大注及赤白滯下困篤欲死腸已滑
乾薑(二兩)黃蘗石榴皮(各一兩)阿膠(二兩半)漬豉(一升)前
胡(四兩)
右剉為散以水三升煑取三合去滓内阿膠頓服不
瘥更作服之良
訶梨勒丸治赤白痢
訶梨勒訶子蕪荑黃連陳橘皮(湯浸)
右等分為末用漿水粟米飯和丸如梧桐子大每服
三十丸空心生薑湯下
甘草湯治赤白痢疼痛不止
甘草地榆當歸黃連芍藥(炒各半兩)
右細剉每服三錢漿水一盞煎取六分去滓温服食
前
龍骨黃連丸治赤白痢
龍骨黃連白石脂(各一兩半)胡粉白礬(各兩)
右為末煉蜜丸如梧桐子大每服二十丸米飲下日
三
黃連散治赤白痢
黃連(一兩)木香(一兩)丁香訶梨勒皮乾薑(各半兩)
右為散每服三錢陳米飲調下再服
甘露丸治赤白痢腸風臟毒酒積下血便血皆治之
舶上硫黃(一兩)硝石(一兩)白明礬(半兩)滑石(半兩)飛麵(四兩)
右為末極細滴水和丸如梧桐子大每服三十丸或
五十丸用新汲水送下腸風臟毒便血一服奏效遠
年者不過三日除根
厚腸湯治下痢赤白
罌粟殼(八兩)地榆(六兩)白术紫蘇葉木瓜乾(各三兩)
右為剉散每服四錢水一盞半薑七片棗二個煎七
分去滓空心服
乾香丸治赤白痢疾
乳香(一錢)沒藥(一錢)丁香(五十粒)胡椒(五十粒)巴豆(十五粒)
右為細末麵糊為丸如菉豆大大人用七丸中人五
丸小兒三丸赤痢蜜水下白痢生薑湯下赤白痢生
薑湯蜜水湯下瀉不止米湯下
透紅丹治赤白痢疾諸般泄瀉
江子(去殼油)杏仁(四十九粒)黃丹(一兩)信(一錢半)黃蠟(一兩)
右為末黃蠟鎔為丸如梧桐子大每服五丸紅者甘
草湯下白者乾薑湯下赤白痢甘草乾薑湯下五色
痢楮葉艾葉丁香煎湯下
鹿茸散治下青黃赤白黑五色
右用鹿茸炙石榴皮乾薑各二兩棗核中仁七枚赤
薊如三指燒成灰五物下篩先食後服方寸匕日三
夜一下數者可五六服沸湯調下
阿膠散治赤白痢腹中㽲痛時作寒熱
阿膠(半兩)甘草(半兩)附子(一兩)黃連(一兩)當歸(半兩)
右搗篩為散每服三錢以水一盞煎至五分去滓不
計時候稍熱服
烏梅散(出聖惠方)治赤白痢行數不减時或口乾發渴
烏梅肉(半兩)黃連(三分)乾薑(半兩)訶梨勒(三分)白礬(半兩)
右搗羅為末每服不計時候以粥飲調下二錢
木香湯治赤白痢不瘥疼痛不可忍者
黃連木香乾薑(各一分)乳香(半兩)
四神散治赤白痢後重疼痛
黃連當歸黃栢乾薑(各等分)
右為細末每服二大錢烏梅三個煎湯調下空心服
一方為散烏梅煎服水瀉等分赤痢黃白痢加乾薑
後重加黃連腹痛加當歸
治赤白痢腹痛者
取石榴一枚并子搗汁頓服如梅實入建茶
神妙散治赤白痢疾
大黃人参枳殼大麻子(各等分)
右為末麵糊丸如梧桐子大每服三十丸白湯下
麝香丸治赤白痢諸藥無效
麝香(一分)菉豆粉(一分)硃砂(半兩)巴豆(一分)
右為細末粟米飯丸如菉豆大食前冷粥飲下二丸
當日忌食熱物
内補散治赤白痢
黃連(一兩)甘草(半兩)乾薑(半兩)紫筍茶(半兩)
右為細末每服二錢粥飲調下不計時候日三
龍骨散治赤白痢腸胃虚滑
龍骨(半兩)黃連牡蠣(一兩)烏梅肉(三分)
右為細末每服二錢温米飲調下食前服
橡實散治赤白痢
橡實殼甘草荔枝殼石榴皮
右等分細剉每服半兩水一盞半煎至八分去滓温
服
黃連散治赤白痢膿血
黃連龍骨(各二兩)赤石脂(一兩半)厚朴(一兩)人参(三分)乾
薑地榆黃芩(各一兩)
右為散空心粥飲下二錢日再服
阿膠丸治赤白痢痛不止
阿膠(三兩)黃連(二兩)當歸胡粉(各一兩)
右研為末稀糊粉丸如梧桐子大每服三十丸食前
米飲下
黃連丸治赤白痢無問遠近一名茯苓丸(方見前冷熱痢門)
萬金茯苓散治赤白痢
赤茯苓黃連阿膠黃蘗(各等分)
右為散每服二錢空心甘草湯下日再以瘥為度如
三歲以下小兒每服半錢五歲至十歲每服一錢
肉豆䓻散治赤白痢累醫不效
肉豆䓻(五枚)鹿角屑(一兩)胡粉蜜陀僧(各三分)
右為散每服二錢米飲調下
木香散治赤白痢
木香肉豆䓻㯽榔(各一兩)乾薑(半兩炮)
右為散每服二錢半米飲調下
金鳳散治男子婦人赤白痢疾
鳳眼草(三錢)粟殼(二錢)母黑豆(二十丸)公棗兒(三個)
右為粗末加蜜一匙水二盞煎至一盞去滓空心温
服此藥後仰睡忌冷水白痢白粟殼赤痢赤粟殼
黃連茱萸湯主積冷徹白痢下不斷變成黑血汁爛
魚腹脹痛疼枯瘦不能飲食
黃連(四兩)吳茱萸當歸(各一兩)石榴皮(三兩)
右以水三升漬黃連一夕明旦更入三升水煑取三
升分為三服
草果湯主腸胃冷熱不和下痢赤白及腹熱泄瀉臟
毒便血悉皆治之兼主脾胃
草果甘草地榆枳殼
右等分為粗末每服二錢水一盞半煨薑一塊煎至
七分去滓服不拘時候
肉豆䓻散治脾胃虚滑泄瀉不止下痢赤白無藥可
治者
肉豆䓻罌粟殼甘草乾生薑
右等分為末每服六錢如赤加炙黃甘草一寸若白
多加炒生薑一塊同煎用水二盞煎至一盞半通口
服不拘時兩服滓再煎作一服如水瀉每服五錢米
飲調服
地榆散治赤白痢
地榆(一兩)樗樹白皮(一兩)白术(三分)當歸(三分)
右搗篩為散每服三錢以水一中盞煎至五分去滓
不拘時候稍熱服
治赤白痢冷熱不攻腹中疼痛
黃連(半兩)蕪荑(半兩)乾薑(半兩)甘草(一分炙)
右搗細羅為散每服不計時候以粥飲調下二錢
神效方治赤白痢
砒霜(半兩)附子(半兩)寒水石(一兩)定粉(一兩)
右件藥並生用同研令細以水浸蒸餅和丸如菉豆
大每服以冷水下三丸
安和飲子治赤白痢不問老弱並治之
罌粟殼(二錢半)木香(二錢半)甘草(二錢)地榆(二錢)
右為末每服二錢米飲調下
黃連阿膠丸治腸胃氣虚冷熱不調下痢赤白状如
魚腦裏急後重臍腹疼痛口燥煩渴小便不利
阿膠(一兩)黃連(三兩)茯苓(二兩)
右黃連茯苓阿膠為細末水調阿膠末搜和丸如梧
桐子大每服二十丸温米飲下食前服
三聖丸治下痢赤白日夜無度及泄瀉注下
蘗皮大蒜罌粟殼(各等分)
右搗篩過粗者更搗同淹一宿次日慢火炒香熟亦
旋篩取細者餘更炒不爾則細者焦碾為末粟米飯
糊丸如梧桐子大每服五十丸米湯下
三黃湯治赤白痢赤多白少一名黃連丸(方見前冷熱痢門)
赤芍藥散治赤白痢
赤芍藥香附子地榆(各等分)
右為細末留心認記赤痢用赤芍藥末一錢香附子
末半錢地榆末一錢蜜一匕水一盞煎五七沸空心
温服白痢者附子末一錢芍藥末半錢地榆一錢蜜
一匕水一盞煎七分空心温服日二服小兒加减與之
百草霜丸治心腹痛及白痢一名針頭丸
百草霜(半兩)巴豆(一分)杏仁(一分)
右用巴豆杏仁二味各于麻油燈㷔上燒灰存性同
三味和勻用酒蠟二錢鎔開和成劑旋丸如菉豆大
每服三丸血痢甘草湯下白痢乾薑湯下如要定轉
用棗子七枚衞生家方内不用酒丸如芥子大每服
三丸水瀉井水送下黑痢烏梅湯送下
艾連湯治痢不問赤白
右法煎令有味温冷任下數服即愈
奪命丹治遠年久日赤白一切痢
丁香(四十九粒)巴豆(四十九粒)杏子(四十九粒)
右搗為泥用净黃蠟化開作一塊收之如用時每服
三七丸每丸如梧桐子大赤痢甘草湯下白痢乾薑
湯下赤白者甘草薑湯下空心服忌一切葷腥油物
吳茱萸湯治冷熱赤白痢一名戊巳丸(方見前冷痢門)
三神丹治赤白痢疾
巴豆(七個)烏梅(一個)肉豆䓻(一個)
右用黃黍米酒漿浸二宿飯上蒸米熟同藥丸梧桐
子大每服一丸紅痢黑豆湯下赤白痢甘草湯下白
痢米湯下露過一宿面東立服之不過婦人手
橡實散治赤白痢日夜不止
橡實(一兩)酸石榴皮(一兩)黃牛角腮(一兩)
右為細末粥飲調下二錢日三
肉豆䓻散治赤白痢
訶子(四個)木香(一錢)肉豆䓻(六個)
右為細末每服二錢陳米飲調下空心日進三服
石榴皮散治赤白痢日夜行數不减
酸石榴皮(一兩)龍骨(一兩)訶梨勒(一兩)
右細羅為散每服不計時候以粥飲調下二錢
粉霜丸治赤白痢諸藥不效
粉霜(二錢)膩粉(一錢)砒霜(一錢)
右同研以燒飯和丸如黍米大空心以冷水下三丸
黃丹丸治赤白痢
黃丹(一兩)白麵(半兩)巴豆(九枝)
右以水一大盞調攪澄清傾却上面者用底下稠者
丸如菉豆大每服以冷水下三十丸
二霜丸治赤白痢服藥過度未得全减宜服此方
砒霜(半兩)粉霜(半兩)巴豆(一分)
右藥同研令細以糯米和丸如粟米大空心冷粥飲
下一丸
猪膏煎治赤白滯下
清酒(三合)成煎猪膏(三合)
右緩火煎汁沸適寒温頓服之取瘥止
變化丸治赤白痢腹臍痛日夜無度膿血相雜裏急
及治腸風下血亦量臟氣冷熱用之
吳茱萸黃連(等分)
右各揀净共用酒浸透却擇出各自焙乾各自研為
末各自為丸如梧桐子大赤痢用黃連丸甘草湯下
白痢用茱萸丸乾薑湯下每服三十丸赤白痢相雜
各十五丸用甘草乾薑湯下一方為末米飲調下加
當歸此方浙西何山純老以傳蘇韜光云數十年救
人無數人多求方不敢輕授恐以其藥品之微而忽
之韜光每以救人甚效洪氏方亦有修製湯使少異
治白痢
罌粟湯加白术(半兩)
右將白术分作二分罌粟湯全貼只作一服煎入白
术一半服畢再將滓加白术一半甘草三寸木瓜三
錢同煎服立效
治心肚痛血刺腹痛下痢赤白
右用生薑和皮切十片好蠟茶二錢水二盞煎至一
盞去滓熱服一方赤痢用蜜同煎食前服名薑茶散
粟殼丸治赤白痢并臟腑等疾减將仕之女復之有
騐
罌粟殼
右為細末煉蜜丸如小鷄頭大每服十丸十五丸赤
痢甘草湯白痢乾薑湯瀉米飲下小者丸如粟米大
量大小加减服
薑墨丸治赤白痢下數十行老人病彌佳
右用乾薑好墨各五兩篩以好醋漿和丸如梧桐子
大每服三十丸加至四十丸米飲下日夜可六七服
如無醋漿以醋入水觧之令其味如醋漿和之七十
病痢垂死服之愈徐云但嚼薑墨一丸瘥
加减薑黃丸治冷熱赤白痢瀉血
薑黃黃連
右等分各搗羅為末各用水煑麵糊和丸如梧桐子
大隂乾兩處收貯白痢冷瀉每服乾薑三十丸黃連
十五丸同用温米飲下赤痢瀉血黃連三十丸乾薑
十五丸亦用米飲下赤白相雜黃連乾薑各二十丸
共服同用米飲下空心食前服未愈加丸數取瘥為
度一方用白酒一升半合煎令可丸服三十丸一方
治卒下痢用黃連生薑㕮咀頓服
妙功散治赤白痢臍腹疼痛腸滑後重
大黃(半兩)茛菪子
右搗羅為散每服一錢米飲調下食前
薑靈湯治赤白瀉痢腹臟疼痛裏急後重并治疝氣
罌粟殼(半觔)甘草(一兩)
右搗篩每服五錢水一盞半煎至八分去滓臨卧空
腹温服
烏金丸治赤白痢止瀉
巴豆(二十一枚)大棗(二十一枚)
右每一枚棗入巴豆一枚燒令煙出絶以器覆之後
搗研為細末更入輕粉二錢黃連末三錢燒陳粟米
飲和丸如菉豆大每服五丸煎獨蒜湯下
礬石丸治赤白痢
白礬(四兩)硝石(一兩半)
右為末以米醋半和入罐内磚頭擱起礶底將瓦片
蓋口慢火燒熟置冷地上出火毒一夜研細用米醋
浸炊餅心丸如梧桐子大每服十丸空心米飲下夜
起頻鹽酒下
主赤白痢
黃連(二兩)阿膠(四片)
右以好酒二大升合黃連煎十五沸漉出滓然後内
膠全烊温分三服
薤白散(出肘後方)治赤白痢
右用薤白一握切如泥橘皮一兩好乳一升先以少
乳薤熟後下餘乳及橘皮末勻攪煎十餘沸空腹分
兩服之如啜茶不止更作之
蒲黃湯治赤白下痢
乾薑(半兩)雀糞(半兩)
右搗羅為末用軟飯和丸如梧桐子大每服不計時
候以粥飲下十丸
治赤白痢
川烏頭(六枝)巴豆(十四枝)
右以巴豆於熟油内煠黃焦去心皮又烏頭末相和
為末用米醋一升於銚子内以慢火煨成膏用寒食
麵襯手丸如菉豆大每服以二宜湯下三丸
又方
定粉(一兩)砒霜(一分)
右都研如粉以飯和丸如黍米大每服以新汲水下
二丸忌食熱物
治赤白痢
川烏頭末(一兩)黑豆末(一兩)
右為細末用新汲水和丸如菉豆大硃砂末内滚過
每服以冷水下七丸
又方
黃丹(一兩炒)黃連(一兩)
右為末以麵糊和丸如麻子大每服煎生薑甘草湯
下五丸
附子丸治赤白痢所下不多遍多不减
黃丹(一兩炒)附子(一兩炮)
右為末煑棗肉和丸如梧桐子大每服不計時候以
粥飲下十丸
乾薑散治赤白痢無問遍數老小並宜服
乾薑(三兩)梔子仁(十四個)
右搗篩為散每服三錢以水一中盞入薤白七莖破
半合煎至五分去滓不計時候稍熱服
治赤白痢
右用連翹丸赤痢用黃連湯下白痢用薑湯下
又方
右用水牛黃牛角䚡及在糞土中爛白者燒為黑灰
末服亦治冷痢血痢
又方
右用萞麻子一兩炒令香熟為末以蜜漿下一錢不
過再服
又方
右用地膚子搗絞取汁苖灰治痢亦善
又方
右用甘草一尺炙擘破以淡漿水煎三二度又以慢
火炙之後用生薑去皮半兩二味煎漿水一升半煎
取八合服之立效一方無生薑
治初得痢冷熱赤白霍亂
右用龍牙草春夏採之洗净揀擇去蘆頭焙乾不計
分内搗羅為末用米飲調服一錢
治心肚痛血刺腹痛
用生搗地黃汁和石蜜服之
治赤白痢
用赤石脂為末以飯飲調下
治赤白痢積不瘥一名雲母散
用雲母石為末方寸匕米飲下
又方
用槿花炒煎服
又方
用地錦草為末米飲下
治下痢赤白轉為白膿
用訶子三個二炮一生取皮為末漿水沸熱調服淡
水亦得若水痢加甘草末一錢有膿血加二錢血多
加三錢立效
治痢無問赤白
用老酸石榴皮微炙為末以栗米飯丸如梧桐子大
空心服滑則加附子赤石脂一倍
治赤白久熱痢
取蚯蚓糞土無沙者研末一升炒令煙盡水沃取半
大升漉出細末去麄滓空肚服之
治下痢赤白五六年者
右燒大荆如臂取瀝服五六合即得瘥
治赤白痢極效方
用薺根葉燒灰米飲調下
治赤白痢下水榖食不消
用麵熬粟米粥服方寸匕日四五止
茗葉方治赤白痢及熱毒痢
用茶一觔炙濃煎一二盞喫瘥如久患痢亦宜服之
治赤白痢久下榖道疼痛不可忍
用食鹽湯温熬熨之又炙枳實熨之妙
治臟毒赤白痢(出肘後方)
用香椿净洗别剥取樗白皮日乾為末米飲下一錢
立效一方用地榆
蜜陀僧方(出聖惠方)治赤白痢所下不多遍數不减
用蜜陀僧三兩燒令黃色研如粉每服醋茶調下一
錢匕日三服
治赤白及五臟痔瀉血
用艾葉煎牡狗又方下痢臍下切痛狗肝一具洗細
切米一升稀調煑粥空心點三兩合喫椒葱鹽醬任
性著之
治小兒及大人赤白痢(出肘後方)
用新槲皮細切以水一斗煎去五升去滓再煎如膏
温酒服立瘥
治赤白痢食不下咽
用雌雞一隻治如常法細研為臛作麵餛飩空心食
之一方以醋煑
治久卒赤白下痢(出肘後方)
用燒馬屎一丸作灰分配酒水随意服
療赤白痢無問新舊入口即斷方
香豉心
右先取豉&KR1572;令香乾搗為末大升豉心為四服别以
酒一大升小升豉心還依劑為四服和之即止下小
兒量氣力與之用酒四升煑煎四十文取二升分三
服
又方(出千金方)
用亂頭髮如雞子大燒末水調不過三服
神效散治赤白痢新舊疾
用霜鹽梅三個用黃泥褁以慢火煨乾研末米飲湯
調下效
治赤白痢腹痛不能食亦治冷痢
用肉豆䓻四五個每一個擂碎不犯銅鐡用濕麵一
小塊包豆䓻煨服
治赤白痢下寒冷榖下一日百行療所不療(出肘後方)
真丹附子炮等分蜜和搗五十杵服一丸日三夜再
多赤倍朱多白加附子老少特加
主赤白痢(出肘後方)
用葱一握切細和米煑粥空心食之
治赤白痢所下不多遍數不减(出聖惠方)
定粉(一錢細研)
用鷄子清和作餅子用糠灰火燒熟研為末空心冷
水調下半錢
純陽真人飬臟湯治大人小兒腸胃虚弱冷熱不調
臟腑受寒下痢赤白或便膿血有如魚腦裏急後重
臍腹疼痛日夜胸膈痞悶脅肋脹滿全不思食及治
脱肛墜下酒毒便血諸藥不效者並皆治之
人参當歸白术(各六錢)肉桂甘草(各八錢)肉豆
䓻(半兩)白芍藥(一兩六錢)木香(一兩四錢)訶子(一兩二錢)罌粟殼(三兩)
(六錢)
右剉每服二大錢水一盞半煎至八分去滓食前温
服老人孕婦小兒暴瀉急宜服之止愈忌酒麵生冷
魚腥油膩如臟腑滑泄液起久不瘥者可加炮了附
子四片煎服此藥的有神效不可具述一方無肉豆䓻
用薑棗煎服先用縮砂煎湯下感應丸候其積消然
後服此
御愛丸治榮衞氣虛風邪進襲臟腑之間值腸胃虚
弱糟粕不聚便痢赤白或作膿血臍腹疼痛心胸痞
滿裏急後重煩滿渴逆脅肋脹腹内虚鳴四肢倦乏
不進飲食並宜服之
御米(四兩以蜜炒)乾蒸餅
右為末煉蜜為丸如鷄子大每服一粒水一盞煎至
化為度熱服不計時
治脾胃有積臟腑不寧冷熱相摶遂成赤白痢疾不思
飲食腹痛不可忍並皆治之
罌粟殼當歸(半兩)赤芍藥白芍藥桂訶子
白堊土(以上各半兩)
右為細末每服五錢沸湯點服空心或用生薑二片
棗子二枚同煎至七分空心服尤妙
神效参香散治大人小兒臟氣虚怯冷熱不調積在
臟腑作成疾或下鮮血或如豆汁或如魚腦或下瘀
血或下紫黑或下赤白相雜或成五色裏急後重日
夜頻併臍腹絞痛甚不可忍及禁口乾蠱時諸痢無
問新舊並皆治之
白扁豆人参木香(各二兩)茯苓(四兩)陳皮(二兩)肉豆
䓻(四兩)罌粟殼(二兩)
右為末每服三大錢用温米飲不拘時候立神效
治脾胃有積臟腑不寧冷熱相搏遂成赤白痢疾不思
飲食腹痛不可忍並皆治之(出夲事方)
茱萸黃連阿膠白芍藥(等分)
右為細末麵糊為丸如梧桐子大每服三十丸陳米
飲下小兒十丸
又方(出夲事方)
黑豆(十五粒)陳皮(半兩)罌粟殼(十四個)甘草(三寸)
右半生半炒用水一碗藥四錢煎至七分空心温服
盡此一劑無不效者
治大人小兒小痢赤白及滓並血
罌粟殼(二兩)烏梅肉(半兩)赤石脂(半兩)黃連(半兩)
右為細末每服三錢水一盞生薑三片烏梅二十棗
一個同煎至七分
橘皮散治赤白痢
陳橘皮(浸一兩)冬瓜汁(一合)生薑汁(一合)
右勻調每服一匙如赤多增瓜汁白多增薑汁和勻
白湯調下服
巴豆丹砂丸治赤白等痢
巴豆(五粒)杏仁(七粒)丹砂(一錢)
右同研極細少蒸餅為丸菉豆大每服一丸空心陳
米飲下
荆芥湯(出危氏方)治白痢血痢或婦人血崩
荆芥楮樹皮
右等分剉散治血崩每服二錢水一盞煎至七分去
滓放温服如血痢則為末冷醋調徐徐呷服白痢熱
醋調下神效不可具述
肉豆䓻散(出聖惠方)治赤白痢不止亦治水瀉
肉豆䓻(一分)訶梨勒(二分)
右為散每服二錢米飲調下未效再用一兩服一方
用草豆䓻水煎服
單方(出危氏方)治痢無問赤白
用玄胡索不以多少新瓦上炒
鯽魚方治赤白痢又治野鷄病
用鯽魚作膾食之止暴下痢和蒜食之有少熱和薑
醬食之有少冷
梔子仁湯治赤白痢並血痢
用山梔子仁四七枚剉以漿水一升煎至五合去滓
空食前分温一服
治卒腸痛下痢白赤數月不絶(出肘後方)
用鷄卵一枝取出黃去白用胡粉令滿殼燒成灰以
酒服一錢效
玉胞肚(出仁存方)治一切虚寒下痢赤白或時腹痛腸滑不
禁心腹冷極
針砂(四兩)礬桂(一兩)
右件和勻只作一包冷水調攤在皮紙上貼臍上下
以帛繫之如覺大熱即以紙襯之藥乾再以水濕其
熱如初可用四五次
硫黃熨法(出仁存方)治一切虚寒下痢赤白或時腹痛腸滑
不禁心腹極冷
硫黃(半兩)萞麻子(七粒)
右為末每服二錢填入臍中上下以衣服蓋定熨斗
盛火熨之立止
温脾湯(出肘後方)治脾胃中冷結實頭痛壮熱但若不痢或
冷滯赤白如魚腦脾氣不足虚弱不痢止上下出
人参乾薑附子(各二兩)大黃(三兩)
右切以水六升煑取一升半為三服忌猪肉冷水一
方有甘草
厚朴湯治脾胃冷復温腹瀉不瘥乃服此藥
厚朴(四兩)桂心(二兩)枳實(三兩)生薑(五兩)
右切以水五升煑取二升分為三服相去五里久不
過五劑忌生葱
駐車丸治赤白痢腹痛(方見夲門)
香連丸治赤白痢(方見夲門)
治赤白痢三將軍方
甘草黑豆(一合半)米殼(十四個)薑(二塊)
右四味同水二升煎至一升温服去滓再以水一升
煎滓至半升如服盡未效别用煎藥加大棗五個訶
子二個生紙褁煨煎服切忌菘菜魚腥一切毒物食
淡為止
如聖飲子(出千金方)治隂陽不和冷熱相干腹痛泄瀉米穀
不化榮衛虛弱寒氣内襲下痢赤白後重裏急並宜
服之
茯苓湯治因胃傷寒氣誤食冷飯水瀉五六日一夜
走十行白痢次日變作赤白痢腹中疼痛减食熱燥
四肢沉困無力
豆䓻丸治脾胃虚弱臟腹頻滑下痢赤白
木香赤石脂乾薑砂仁厚朴肉豆䓻
(以上各等分)
右為末醋糊為丸如梧桐子大每服六十丸空心米
湯下
神仙斷下丸治三色痢
淨黃連(一觔)楠木香(五觔)
右二味剉用水一斗五升銀石器内煑乾分作三處
赤痢用黃連為末神麯打糊丸如梧子大名黃連斷
下丸白痢用木香為末神麯糊丸名木香斷下丸
赤白痢木香黃連末神麯糊丸各件每七十丸
米飲空心下小兒丸如黍米大加减服
必效飲子治久新赤白痢浙東帥趙侍郎子和任子
年施此藥
白术甘草罌粟殼(各等分)
右為粗末每服三大錢水一盞半生薑三片棗一個
煎至七分去滓温服白痢加白术赤痢加甘草不拘
時候服忌油膩之物
治赤白痢及水瀉最效廬州合肥唐主簿錡方
破故紙罌粟殼(四兩)
右二味為細末煉蜜為丸如弹子大每服一丸水一
盞化開薑一片棗一個煎取七分如小兒分作四服
軟紅丸消虚積治冷熱不調下痢赤白膿血相雜
乳香硇砂(二味各錢一兩七)續随子(四十九枚)蝎(三枚)硃砂(一錢)巴
豆(二十粒)粉霜膩粉黃丹黃蠟(四味各半兩)
右為細末於甆器内鎔蠟成汁入麻油半茶脚許後
入餘藥和丸如菉豆大每服二丸乳香湯下小兒如
黃米大每服一丸乳香湯下食前
萬應丸治久挾積滯因傷生冷遂作痢疾或赤或白
經久不瘥
内炙丸治腸滑胃虛裏急後重痢下赤白臍腹㽲痛
高良薑(四兩)肉桂當歸茴香乾薑肉豆䓻
(各二兩)半夏(一兩)附子(一兩)
右為細末煉蜜和丸如梧桐子大每服五十丸温酒
送下空心食前
十金散治赤白痢晝夜無度服之立瘥
黑豆(五文)菉豆(五文)人参(十五文)甘草(五文)陳橘皮(五文)糯米
(三文)紫蘇(三文)燈心(五文)良薑(五文)罌粟殼(二十文)
右二豆搥破水一大碗同諸藥煎一盞半入熟蜜少
許去滓通口服不拘時候禁口如腸潰者只兩服傳
于臨汀學正頼簡敬仲頼得於趙守兼善兼善得之余
丞相神效難言
百靈湯治赤白痢
罌粟殼陳皮木通烏梅甘草黃連
右六味各等分剉如录豆大每服三大錢水二盞生薑
三片棗子二個擘破砂礶内慢火煎至八分去滓放
温如熱水旋吃礶口用濕紙兩重蓋覆不可令灰入
服藥後且忌口温人鄭元鼎云近日攖病血痢之間
數十次窘不可言有客惠藥兩服而止醫者云全是
木通作效而夲草却不云治瀉痢只云通利九竅血
脉關節蓋人患瀉痢只緣水榖不分若水道利則榖
道燥矣其理甚明
三靈散治赤白雜痢困重
益母草陳鹽梅
右等分為末每服三錢白痢乾薑湯下赤痢甘草湯
下連服
木瓜散治赤白痢
木瓜車前子罌粟殼(各等分)
右為細末每服二錢米飲調下
延壽飲子治遠年近日赤白瀉痢
木香(一兩)黃耆(四兩)御米殼(八兩)甘草(二兩)當歸(二兩)青皮(二兩)
訶子(四兩)
右各為粗末每服三錢水一盞半煎至一盞去滓忌
生冷鷄鴨油膩等物
神功飲治瀉痢赤多白少者
罌粟殼(十四個)甘草(三寸)生薑(一塊)橘皮(一兩)黑豆(一百二十粒)
右用水二碗煎至一碗去滓分作二服空心食前又
次日五更將滓以水一碗重煎至七分服
香参散治榮衛俱虚臟腑不調泄瀉不止痢赤白日
無度腹内疼痛飲食不進
陳皮(一兩)木香人参當歸(半兩)訶子皮烏梅
地榆香薷(三分)甘草(一分炙)
右為末每服二大錢水一盞煎至五分空心温服白
痢加生薑四片同煎
如神散治腸胃氣虚冷熱不調下痢赤白狀如魚腦
裏急後重立有神效
白芍藥川當歸吳茱萸黃連(炒赤色)
右等分為末每服二錢空心食前米飲下日三服立
瘥
聖餅子治瀉痢赤白臍腹撮痛久不愈者
黃丹(三錢)定粉(三錢)蜜陀僧(三錢)舶上硫黃輕粉(少許)
右為末如白麵四錢匕滳水和丸如指尖大捻作餅
子隂乾食前温漿水磨下大便黑色為效
赤粉丹(出指南方)治痢膿赤白
巴豆霜硇砂硃砂(各一兩)砒(半兩)
右同研細鎔黃聚成塊子每服一丸如麻子大冷麵
湯下臨卧服如人稍覺有傷大便異于常作膿狀臍
腹㽲痛即便服之更無所害
阿膠丸治赤白痢
乾薑(一分)當歸白芍藥白茯苓木香(各半兩)
右為細末醋打阿膠糊為丸如梧桐子大每服三十
粒濃煎黃連艾葉粳米作湯併服數服立效
至聖保命丹治血痢晝夜無度
萞麻(三兩)巴豆(四十九粒)黃丹(二兩)黃蠟(四兩)
右件先將麻油同巴豆用銀鍋慢火熬成色如桴炭
黑色去巴豆不用次黃丹煎數沸再入黃蠟熬令色
黑滴入水中成膏為度每服一挺重半錢旋丸如菉
豆大空心赤痢甘草湯下白痢乾薑甘草煎湯下
一聖散治下痢赤白或小便不利淋澁痛
罌粟殼車前子(炒)
右件分為細末每服二錢米飲下
乳香散治一切赤白痢或雜色等疾及水瀉
乳香(二錢)甘草(四錢)草菓子(四個炮)罌粟殼(三十個)
右為研細末將乳香入乳鉢内勻一二味每服二錢
水一盞分飯四五十粒煎至六分無時服立有神效
肉果散治赤白痢
木瓜皮肉果木香陳皮甘草(各三)
右為細末分八服白者米湯赤者白湯下
治下痢赤白心中煩躁潮熱
用小柴胡湯加赤芍葯地榆煎服
治老人痢赤白雜色
服胃風湯取效
五苓散(出如宜方)治夏秋得痢病
澤瀉(三兩半)豆蔲(一兩)白术猪苓赤茯苓(各一兩半)
右為末熱湯調下吞感應丸積滯緊急加巴豆氣痛
宜蘇感丸要通痢與黃連香薷飲止痢天仙散
治隂陽交滯不問赤白痢(出如宜方)
用劉寄奴烏梅白薑水煎赤加烏薑相等分服
又方
黃連生薑同炒各為末赤痢連末茶下白痢薑末烏
梅湯下如痢已服前藥未效宜麻仁散腹痛加乳香
煎服次宜豆粟散如痢古云滯下因積滯成之蓋食
積欲出而為腹痛裏急氣滯而不與之出故為後重
色有赤白大抵赤則熱白則冷又云夏傷于暑秋
不瘧則痢治法宜去積通其氣觧其暑去積感應丸
嚴氏黑丸子通氣蘇合香丸寬中散香連丸觧暑五
苓散香薷散凡治痢藥宜酸苦不宜甘醎先當知
此蓋痢瘧無正方故再述此衛生者幸詳擇焉
治赤白痢(出本草)
取地楊梅莖子煎服
治赤白久痢(出本草)
以芸薹菜煑服之
治赤白痢(出本草)
以薤白一握切煑作粥服之
治赤白痢極騐方(出本草)
以桃竹蓐洗和薑搗碎煎服
治服丹石勞熱赤白痢多時不瘥者(出本草)
煑猯肉經宿露中明日空腹醬之食一頓即瘥
治赤白下痢(出本草)
用山豆根搗末蜜丸空心煎水下二十丸三服自止
治四肢風痺赤白下痢(出本草)
取鵜鶘嘴燒為黑末服一方寸七
治赤白痢下多崔元亮海上方
用馬齒莧搗絞汁三大合和鷄子白一枚先温冷熱
及下莧汁微温取頓服之不過再作則愈不問老稚
孕婦悉可服
治赤白痢(出本草)
用苦茶根煑飲服之
治赤白痢
以石榴皮炙令黃杵末棗肉為丸空腹服
凢痢不應先白後赤後白為腸蠱
牛膝三兩搗碎以酒一升漬經一宿每服一兩杯日
三服
治赤白痢下骨立者(出本草)
用地榆一觔水三升煑取一升半去滓再煎如稠餳
絞濾空腹服三合日再服
治赤白痢(出本草)
以艾醋煎作煎服之
治赤白痢下水榖宿食不消者為寒可療
以酸石榴皮燒赤末服方寸匕
治赤白痢(出本草)
以蜂房水煑飲之
治赤白痢下部疼痛(出本草)
以烏梅二十枚打碎水二升煑取一升頓服
治赤白痢(出本草)
以槐花炒服
治赤白痢(出本草)
取茄子根莖煑服之
治洩痢冷熱赤白腹内熱毒絞結痛下血(出本草)
治赤白痢(出本草)
以狼牙煎服
治赤白痢(出本草)
熬豉令小焦杵服一合日三無比又豉熬令焦水一
升淋取汁令服冷則酒淋日三有騐
治赤白痢(出本草)
以榼藤剉水煎服出南海諸州根如烏藥
治赤白痢(出本草)
以蛇含炙食亦燒末服一二錢七
治赤白痢(出本草)
以李樹根濃煎服之
治赤白痢(出本草)
以松楊木皮煑汁服之
治赤白痢下令人下部疼重故名重下出膿血如鷄子
白日夜數十行繞臍痛(出本草)
用黃連一升酒五升煑取一升半分再服臍下當小
絞痛即瘥再服
治赤白痢(出本草)
用訶梨勒三枚須擇上好者兩枚炮取皮一枚生取
皮同末之以服漿水一兩合服之淡水亦得若只水
痢加一錢匕甘草末若微有膿血加二錢若血多加
三錢七昔劉禹錫傳信方云予曾苦赤白下諸藥
服遍久不瘥者轉為白膿令狐將軍傳此方服甚效
治赤白痢無問遠近不服㽲痛不可忍出入無常下重
疼悶每發面青手足俱變者(出本草)
用黃連一兩去毛好膠手許大碎蠟如彈子大三味
以水一大升先煎膠令散次冷下蠟又煎令散即下
黃連末攪相和分為三服惟須熱喫冷則難喫神妙
治暴赤白痢如鵝鴨肝者痛不可忍
治赤白痢久不瘥復下膿血者
右以甘草乾薑湯吞雲母膏二十粒如麻子大日一
服不過三服即瘥
普濟方卷二百十一
