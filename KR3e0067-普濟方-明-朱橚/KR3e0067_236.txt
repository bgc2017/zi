普濟方卷二百三十六明周王朱橚撰
勞瘵門
骨蒸(附論)
夫骨蒸病有五種一曰骨蒸其根在腎早起則體涼日
晩則熱躁四肢不安飲食無味小便赤黃忽忽煩亂喘
促無力腰背多疼兩足逆冷手心長熱蒸盛過傷則内
變為疳蝕人五臟二曰脉蒸其根在心日增煩悶擲手
出足翕翕思水多唾白沫睡即浪言驚恐不安其脉浮
數蒸盛之時或變為疳臍下脹痛或利不止三曰皮蒸
其根在肺大喘短氣鼻口俱乾舌上色白小便如血蒸
盛之時胸滿注熱兩脇下脹咳𠻳胸背疼痛眠卧不安
蒸毒傷肺即唾血也四曰肉蒸其根在脾體熱如火煩
躁無汗心腹脹鼓食即欲嘔小便如血大便秘澀蒸盛
之時或身腫目赤眠卧不安五曰内蒸亦名血蒸所名
内蒸者必外寒而内熱以手拊骨而内熱者其根在五
臟六腑其人必因熱病後得之骨肉自消飲食無味或
皮躁而無光蒸盛之時四肢無力足跌腫起又有二十
三蒸者一胞蒸小便黃赤二玉房蒸男則遺瀝漏精女
則月經不調三腦蒸頭眩悶熱四髓蒸髓沸熱心昏五
骨蒸齒黑十心蒸舌乾十一脾蒸内焦十二肺蒸鼻乾
十三腎蒸兩耳乾焦十四膀胱蒸右耳偏焦十五膽蒸
眼白色無事常驚十六胃蒸舌下痛十七小腸蒸下焦
熱尿即痛十八大腸蒸鼻右孔痛十九三焦蒸生病乍
熱乍寒二十肉蒸肌肉消瘦二十一氣蒸即喘息氣二十
二皮蒸在筋皮蒸即筋皮攣縮二十三徧身蒸體氣熱
凢諸蒸患多因熱病後食牛羊肉油膩或酒或房事觸
犯而成此疾久蒸不除多致危篤必須早療也
方
治五蒸方夫蒸者乃附蒸熱毒之氣皆是死之漸庸醫
不識熱毒形狀或妄稱神祟以相疑或致使蒸盛變為
疳致死者今具各方于後
一曰骨蒸(出千金方)
用芒硝水服方寸七日再服亦可搗苦參蜜和為丸如
梧子大一服七丸日再以米飲送之無忌以體輕涼
為度
二曰脉蒸
苦參青葙(各二兩)艾葉甘草(各一兩炙)
右切以水四升煑取一升半分為三分用羊胞盛之
以葦筒灌下部中若不利取芒硝一方寸匕和冷水合
和服之再服忌海藻菘菜
三曰皮蒸
急與芒硝一兩以水一升半和分為三服三日服止
訖以冷水浸手以熨脇間及腋下并胸上及痛處亦
可舉臂指炙側腋下第三筋間腋下空中七壮立止
四曰肉蒸
用大黃一兩半切如小豆大以水一升浸一宿明旦
絞取汁服五合許微利即止若熱不定亦可服芒硝
一方寸七日三以涼體為度
五曰内蒸(出肘后方)所以言内者以外寒内熱附骨也根在
五臟六腑之中必因患後得之骨肉自消飲食無味
皮燥而無光蒸作之時四肢漸細足肤腫者
用石膏十兩研如乳粉法用和服方寸七日再以體涼
為度
加減青蒿丸治男子婦人一切勞疾骨蒸風氣此藥
一名杏仁丸治瘦二名木香丸能治尸注鬼氣九種
心痛及蟲咬心痛三名犀角丸治時行熱疾瘟疫四
名龍腦丸治小兒無辜㾂痢五名萬病丸治一切虚傷
六名丹砂丸治毒邪痃癖氣等七名青蒿丸治男子婦
人一切勞若常帶行山林曠野坑穽塚墓前後鬼神
不敢近被毒蛇惡物所傷爛嚼一丸傳之立效
青蒿心(三枚細切)童子小便(三大斗)生地黃(三挺竹刀切搗)東引
桃枝(半握細搗碎一二兩)甘草(四兩炙)
以上五味用新甕子一口以小便浸七日和小便并
前件藥煑三五百沸漉出藥曬乾搗羅為末然後將
小便清入釜中以桑柴火煉之以篦攪勿住手三斗
小便煉至三升用不津器盛將和後藥
杏仁桃仁(并去雙仁及皮尖炒令黃)桔梗萎蕤枳殼(麩炒)
(去穣)大黃(焙)升麻蒼术(炒一方用白术)白茯苓(去黑皮)地骨
皮甘草(炙)天靈蓋(酥炙一兩無虎骨代)貝母(去心)蕪荑(炒)當
歸(切焙)黃耆(剉)桂(去麤皮)陳橘皮(去白焙)厚朴(去麤皮薑汁炙)防
風(去叉)㯽榔(不得近鐡器)吳茱萸(湯浸炒)丹砂(别研)麝香(别研各一)
(兩)木香(二兩五錢)犀角屑(一兩五錢)羚羊角屑(二兩一分)
右為細末用前小便煎和勻入臼搗五百下如末粘
可入煉蜜和丸如梧桐子大每食後溫水下三十丸
疾重日再服通三焦安五臟四時常服永無虚勞之
疾時行瘴瘧常不能害上氣咳𠻳無問涕唾并乾𠻳
𠻳後有血此名肺熱熱毒氣壅轉成鼻塞聲破胸中
結痛若不速除當成肺痿勞瘦服此藥五兩其病乃
平手足熱如火口生瘡舌爛夜夢不祥口中&KR0630;齒牙
痛咽痺服五兩瀝子根本從大腸出如朽筋爛肉又
如蝦蟆衣櫻桃結異腥臭者右瘰&KR0659;當發不治根本
必攻五臟状如藤蘿繞木榮枯不相捨令頸項破損
必死服此數兩當效若患時氣頭痛欲死身熱大小
便秘澀復不識人不下食新汲水下五十丸即瘥丈
夫婦人曾服熱藥過度近雖藥盡氣力猶有往往發
來衝人頭面致眼痛昏熱心胃躁煩口臭生瘡溫水
下二丸不過一二兩嬰孩無辜病與大人勞病同為
在胎中傷精血致令唇口焦乾或瀉或利腹中漸結
眼中生膜服之可愈若孩子漸大准大人例服之女
人月經不均或前或後多少不定青黑色雜或凝或
散漸成勞瘦服一二兩當愈
春加龍膽龍骨柴胡(去苗)黃連(去鬚略炒各一兩)
夏加知母石菖蒲麥門冬(去心)白茯苓(去黑皮各)
(一兩)
秋加訶梨勒皮秦艽旋覆花(各一兩)
冬加滋腎藥(如山藥黃栢沙蒺藜之類)
龍膽丸治骨蒸熱病諸勞瘴毒多痰氣促頭痛口乾
目澀少食漸漸羸瘦
龍膽(三兩)柴胡(去苗)秦艽(去苗土)萎蕤升麻百部
枳實(去穰麸炒)玄參旋覆花馬蔸鈴百合紫
苑射肝木香防風(去叉)黃芩(去黑心)梔子仁
大黃(剉炒)栝蒌實沙參貝母(去心)消石(研)凝水石
茵蔯蒿石膏碎知母(切焙)青蒿欵冬花
麥門冬(去心各一兩焙)
右為末煉蜜丸如梧桐子大每服三十丸米飲或酒
下亦得
生地黃煎丸(出聖惠方)治骨蒸勞疾煩熱口乾頰赤咳𠻳寒
熱盗汗四肢乾瘦宜服
牛膝(四兩去苗)生乾地黃汁(一升)青蒿汁(一升)生薑汁(一合)童
子小便(三升)生乾地黃(四兩)桃仁(三兩去皮尖研如膏同前藥六味於石鍋)
(子内慢火熬令爛研取汁去滓入蜜半觔更熬如膏)川大黃(一兩剉碎微炒)龞甲(二兩)
(塗醋炙令微黃去裙襴)赤茯苓(三分)胡黃連(三分)犀角屑知母
枳殼(麩炒微黃去穰)龍膽(去蘆頭)木香黃芩地骨皮
桔梗(去蘆頭)桑根白皮(剉)赤芍藥當歸(各二分)麝
香(五錢細研)秦艽(一兩去苖)柴胡(一兩去苗)
右為末入麝香研令勻用前搗和五七百杵丸如桐
子大每服食前以溫酒下三十丸清粥飲下亦得忌
炙&KR1020;油膩麫莧菜
鼈甲湯治男子女人骨蒸皮肉消瘦面色萎黃不思
飲食多咳𠻳涕唾稠□骨節疼痛憎寒壮熱心腹脹
坐卧不安發如瘧状女人血風一切勞疾
龞甲(去裙襴醋炙令黃三兩)秦艽(去苖土三兩)紫苑(去土一兩五錢)柴胡
(去苗三兩)訶梨勒皮(煨一兩五錢)牡蠣(煅)麻黃(去根節)犀角屑
知母(切焙)升麻甘草(炙)梔子仁㯽榔(剉)木香
當歸(切焙)桔梗(炒)桑根白皮(剉)大黃(炒)黃連(去鬚)桃
仁(炒)人參桂(去麤皮)萎蕤芎藭(各一兩)
右麤搗篩每服三錢水一盞棗一枚劈烏梅一箇生
薑三片同煎三五沸去滓稍熱服不拘時候
獺肝丸(出聖惠方)治骨蒸勞熱體瘦煩疼宜服
獺肝(一兩微炙)麝香(一兩細研)犀角屑(五錢)牛黃(一分細研)龞甲(一兩)
(塗醋炙微黃去裙襴)天靈蓋(三分塗酥炙令微黃)阿魏(一兩麫裹煨麫熟為度)雄
黃(三分細研)木香(五錢)龍膽(五錢去蘆頭)黃連(三分)知母(三分)柴胡
(一兩去苗)地骨皮(三分)赤芍藥(五錢)麥門冬(一兩五錢去心焙)甘草
(五錢生用)白术(五錢)黃芩(五錢)赤茯苓(三分)川升麻(五錢)硃砂(三分)
(細研)㯽榔(三分)
右為末研了藥令勻煉蜜和搗三二百杵丸如梧桐
子大每服不計時候以清粥飲下三十丸忌莧菜
青蒿丸治童子室女骨蒸熱成勞不思飲食食即無
味身苦疼陽熱傳盛面色多赤
青蒿(剉四兩)甘草(剉一兩)桃仁杏仁(各二兩去皮尖雙仁)
以上用童子小便五升瓷瓶盛入藥於内塼搘其底
以糠頭火燒一夜取出桃杏仁别研如泥别入
芍藥知母天靈蓋(炙)車前子紫苑(去土各一分)
萎蕤當歸(切焙)枳殼(去穣麸炒)生地黃(焙)㯽榔(剉)黃連
(去鬚)秦艽(去苗土)京三稜(煨剉)柴胡(去苗)續斷(各一分)獺肝(炙五)
(錢)麝香犀角(生用屑一兩)
右除前四味外為末和桃杏仁同搗一二千下旋入
所煎小便濕搗一二千杵如鞭入熟蜜一兩五錢更
搗衆手為丸如梧桐子大不計時候每日熟水下三
十丸咳𠻳加貝母五錢婦人月經不通加牡丹延胡
索各一分五心煩躁加地骨皮茯神羚羊角初患未
傳諸藏酒下四服即愈腹中有塊及痃癖惡寒頭痛
面黃色毛髮焦枯服畢便愈
猪肚黃連丸(出聖濟總錄)治骨蒸虚勞傳尸肺痿咳𠻳不止
因羸瘦壮熱或即憎寒腹内冷脹四肢煩疼飲食無
味頭疼口乾涕稠涶粘渴不止者
獖猪肚(一具童子小便煑令熟細切搗為末)知母蕪荑仁(炒各二兩)紫
苑(去苗二兩)百部(剉焙令乾)㯽榔(煨)桔梗(炒)蒼术(米泔浸切焙)大
黃(剉微炒)鼈甲(去裙襴醋浸炙)黃芩(去黑心)人參貝母(去心)柴
胡(去苗)地骨皮龍膽(去蘆頭)白茯苓(去黑皮)黃耆(剉各一兩)
黃連(去鬚)
右一十九味搗羅為末煉蜜為丸如梧桐子大每服
空腹溫酒送下二十丸
加減黃耆建中湯(出經騐方)治男子婦人五勞骨蒸者試用
神效
白术白茯苓桔梗(各三錢)人參(一錢五分)秦艽北
柴胡防風白芍藥甘草當歸(去尾)澤瀉
生地黃熟地黃地骨皮肉豆䓻(煨)㯽榔
宿砂仁(各五錢)猪苓(四錢)黃耆
右為散每服三錢水一盞半煎溫服不拘時候老人
更加黃耆一兩或為末蜜湯調服臨期斟酌
青蒿丸(出聖惠方)治骨蒸熱勞肺痿咳𠻳傳屍瘦病盗汗痿
弱四肢疼鬼氣癖塊(方見婦人諸疾門熱勞類)
鼈甲煎丸(一名青蒿龞甲煎丸出王氏博濟方)治虛勞骨蒸早晩煩熱寢
食不安五心熱悶百節痠疼
鼈甲(去裙襴醋炙)柴胡(去苖各二兩)甘草(炙剉)杏仁(去皮尖雙仁炒)桔
梗當歸(切焙)地骨皮人參赤芍藥(各一兩)木香
桂(去麤皮各五錢)黃連胡黃連(各一分)麝香(别研二錢)酥(三兩)
蜜(三兩)
右一十六味除麝香酥蜜外搗羅為末用青蒿一觔
童子小便五升好酒一升熬青蒿至二升去蒿入酥
蜜再熬成膏候冷入藥末麝香同和丸如梧桐子大
每服十五丸至二十丸溫酒或米飲下日三服
治骨蒸癘疾瘟疫(出聖濟總錄)寒熱瘧病五尸九注心腹絞
痛惡毒鬼魅一切熱毒脚氣悶亂攻衝煩熱口生瘡
狂易呌走及解諸毒兼金石草藥熱毒發黃躁熱疼
痛一切熱病方
金(十五兩)銀(十五兩)寒水石石膏磁石滑石(各三)
(觔)
以上四石藥同搗碎後以金銀共六味一處以水一
石煑取一斗去金銀并石滓入後藥末
木香(一兩)犀角(鎊五兩)丁香(四兩)沉香(五兩)甘草(炙八兩)升麻
玄參(各一兩)
右除前六味外用水三斗煑取一斗絞去滓淨與前
藥汁相和即内蜀硝五升細研入藥汁慢火同煎手
不住攪之可有一斗餘即投於盆器内盛欲凝内水
飛丹硃末三兩麝香末一兩一分同研如粉和勻蓋
之二日成霜雪曝乾以新合或餅内蜜封盛貯之有
病即取強人服一錢冷水和服以意隨人強弱增損
之脚氣病或曾服金石藥發動毒悶者水和服五分
服乾即仰卧以物搘腰令高使藥向胸腹間若患眼
赤熱痛者以冷水和之點服大小皆初着微微痛少
時淚出自定日三五次夜用亦如之無不效口内生
熱瘡含如杏核許令消細細嚥之乃止
治骨蒸有蟲相傳不絶宜服此方(出聖惠方)
蓬莪茂(三分)龞甲(三兩塗醋炙微黃去裙襴)柴胡(一兩五錢去苗)紫苑(三分)
(去苗土)桂心(一兩)當歸(一兩)蜈蚣(一枚赤足者炙黃去頭足)蜴蜥(一枚炙黃)
(去頭足)班猫(二十枚糯米拌炒令黃去翅足)桃仁(四十九枚去皮尖雙仁麸炒微黃)
川大黃(一兩剉碎微炒)㯽榔(一兩)
右細羅為散每服空腹以清粥飲下一錢服後穩卧
將息小便中赤有病根下或蟲物出如未應隔日再
服忌莧菜
麥門冬湯治心中煩熱唯欲露體覆之即煩悶驚悸
心忪面無色忘前失後婦人患血風氣者多成此疾
乃心蒸之狀
麥門冬(去心焙)龍齒遠志(去心)茯神(去木)防風(去叉)地骨
皮(去土各三兩)人參甘草(炙黃)羚羊角屑石膏(各三兩)
紫石英(一兩)
右各剉如麻豆大每服三錢以水一盞半入棗兩枚
煎取半盞去滓溫服未瘥再服以瘥為度甚益心力
曾經吐血者服之尤佳若畏石藥不用紫石英
茯苓湯治心蒸若心驚悚慄男子因讀書損心氣思
慮過損心吐血心煩多忘失精神或體痒瘙風癬或
胷中氣滿
白茯苓(去黑皮)麥門冬(去心焙)欵冬花獨活(去蘆頭)㯽
榔(剉各六兩)桂(去麤皮)防風(去叉)防己(各五兩)甘草(炙四兩)枳殼
(去穣麸炒四兩)地骨皮(去土十兩)
右剉如麻豆大每服五錢以水二盞先煎山澤銀取
水一盞半入藥并生薑半分切大棗三枚劈破同前
取一盞去滓服早晩各一服
烏梅丸治諸骨蒸久不瘥
烏梅肉(炒)知母(焙各一兩)鷄舌香紫苑(去苗土)赤芍藥
大黃(蒸三度焙)黃苓(去黑心)細辛(去苗葉各一兩一分)桂(去麤皮)白
礬(枯)栝樓根(焙各五錢)
右為末煉蜜丸如梧桐子大每服空腹米飲下二十
丸日二一方有鷄骨無鷄舌香
犀角丸(出聖惠方)治骨蒸勞疾羸瘦晩即面赤手足痠疼口
乾肚熱
犀角屑(一兩)獺肝(一兩微炒)柴胡(一兩去蘆頭)地骨皮(一兩)龞甲
(一兩塗醋炙令黃去裙襴)枳殼(一兩麸炒微黃去穣)人參(一兩去蘆頭)栢脂(一兩)
黃耆(一兩剉)甘草(一兩生用)天靈蓋(一兩五錢塗酥炙令黃)
右為末煉蜜和搗三二百杵丸如梧桐子大每服食
前以溫童子小便下三十丸忌炙&KR1020;熟麫莧菜
麥煎散治少男室女骨蒸婦人血風攻注四肢口臭
肌熱盗汗
赤茯苓當歸乾漆(生)龞甲(酥炙)常山大黃(煨)
柴胡白术生地黃石膏(各一兩)甘草(五錢)
右為末每服三錢小麥五十粒水煎食後卧時服若
有虛汗加麻黃根一兩
骨蒸之候男子因五勞七傷或因肺壅或因瘴瘧之後
患痃癖婦人因産後虚勞漏汗寒熱或月閉不通無
問男子婦人病後餘熱不除或為勞復小兒閃癖病並
緣此十候所致因漸瘦損初着盗汗即寒熱往來漸
加咳𠻳面色白兩頰赤如燕脂色團團如錢許大左
卧右出若脣口非常鮮赤則結重若加吐痢百無一
生服此仍得不着後人
青葙子(六月六日採)知母黃連(去毛)大黃梔子仁
栝蒌常山萎蕤苦參皮(各二分)甘草(炙)蜀漆
(各五分洗)
右搗篩蜜和丸如梧桐子大飲服五丸漸加至十五
丸日再以知為度因至和忌猪肉熟麫葱蒜生菜海
藻菘菜
龍腦丸治骨蒸熱勞羸瘦面色痿黃嘔逆上氣煩悶
氣喘急日晩便劇不能飲食(方見本門骨蒸羸瘦類)
柴胡湯治骨蒸熱勞
柴胡(去苗一兩)胡黃連(五錢)紫苑(去土)知母(各三分)龞甲(小者半觔)
(小便浸一宿醋炙)天靈蓋(醋炙一兩)秦艽(去苗土一兩)甘草(炙黃五錢)杏
仁(去皮尖雙仁炒一兩)地骨皮(三分)
右麤搗篩每服二錢水一盞入青蒿少許同煎至七
分露天處安一夜平旦去滓空腹溫服
龍膽丸治骨蒸身熱手足煩心中躁羸瘦漸漸不食
龍膽(一兩一分)黃連(去鬚)黃蘖(去麤皮炙)大黃(剉微炒)赤芍藥
人參山梔子仁甘草(炙各一兩)黃芩(去黑心三分)
右為末煉蜜丸如梧桐子大食後米飲下十五丸日
午再服一方無大黃
麥門冬飲治心蒸心中煩躁手足熱疼欲露其體驚
悸及咽乾虛渴面色萎黃失前忘後婦人血氣衰弱
傳此疾
麥門冬(去心焙乾二兩)白茯苓(去黑皮)人參龍腦遠志
(去心焙各二兩)甘草(炙一兩)防風(去叉)地骨皮(去土各三兩)羚羊角
(鎊末一兩)
右剉如麻豆大每服五錢以水二盞入山澤銀一分
棗二枚劈破同煎取一盞去滓分溫二服若大患煩
熱渴躁者入淡竹瀝一合煎服若曾經吐血亦治
天靈蓋飲子(出聖惠方)治骨蒸四肢疼痛筋脉拘急寒熱進
退發如瘧日漸痿黃不能飲食宜服
天靈蓋(五錢塗酥炙微黃搗為末)鼈甲(五錢塗醋炙微黃去裙襴搗為末)桃仁
(十枚去皮尖雙仁湯浸麸炒令微黃)柴胡(五錢去苗)知母(五錢)青蒿(五錢)甘草
(一分生用)豉心(半合)葱白(二莖并鬚)
右細剉拌勻用童子小便三大盞從午浸至來日五
更煎取一盞去滓食前分溫二服服訖衣蓋卧至日
出良久審着手十指節間有毛如藕絲燒之極臭毛
色白者必瘥黑者難救忌莧菜
生地黃飲子(出聖惠方)治骨蒸身勞煩熱四肢疼痛小便赤
黃宜服
生地黃(二兩)柴胡(一兩去苗)葱白(五寸切)香豉(五錢)甘草(五錢生用)
生薑(五錢)杏仁(五錢湯浸去皮尖雙仁麸炒微黃)地骨皮(五錢)赤芍藥
(五錢)
右細剉和勻每服五錢以童子小便一大盞煎至五
分去滓不計時候溫服
天靈蓋散治骨蒸勞心膈煩滿身體壯熱唇口乾小
便赤頭痛羸瘦宜服
天靈蓋(一兩塗酥炙微黃)柴胡(一兩去苗)桑根白皮(一兩剉)鼈甲
(一兩塗醋炙令黃去裙襴)知母麥門冬(一兩去心)青蒿(一握剉)甘草
(三分久微炙剉)
右搗篩為散每服五錢以童子小便一大盞入桃柳
嫩枝各一握長七寸散䜴五十粒生薑半分葱白二
莖煎七分去滓食前分為二服忌莧菜
桃枝飲子(出聖惠方)治骨蒸勞瘦體痛煩熱宜服
嫩桃枝(一握莖長七寸)柳枝(一握莖長七寸)豉心(半合)甘草(三分生用)生
薑(五錢)葱白(一寸七枝)韭白(三莖)青蒿(二兩)
右細剉以童子小便二大盞煎至一大盞三分去滓
不計時候分溫三服
鐡粉丸(出聖惠方)治骨蒸勞體瘦寒熱宜服
鐡粉(二兩)獺肝(一具微炙)安息香(三分)鬼督郵(一兩)白术(三分)木
香(二分)柴胡(一兩去苗)胡黃連(二分)
右為末煉蜜和搗三二百杵丸如梧桐子大每於食
前以粥飲下二十丸
鼈甲猪肝丸治骨蒸唇紅頰赤氣麤口乾徧身壯熱
多虛汗大腸秘澀小便赤黃飲食全少(方見虚勞門虚勞潮熱類)
麥門冬煎(出聖惠方)治骨蒸勞身體常熱羸瘦皮毛乾枯
生麥門冬汁青蒿汁生地黃汁(各二升)童子小
便(三升)桃仁(大者二兩湯浸去皮尖雙仁)麝香(一錢細研)硃砂(一錢細研)
右以三味汁與小便用慢火同煎稍稠即下研了桃
仁麝香硃砂等更熬令稀稠得所如膏每服不計時
候以清粥飲調下一匙忌羊血
柴胡煎丸(出聖惠方)治骨蒸勞頰赤口乾心神煩悶體瘦發
渴寒熱
童子小便(三升)甘草(一尺二寸)雄鼠糞(四十九粒)桃柳枝(各一握長)
(三寸)豉心(半升)糯米(一合)葱韭白(各一掘)
右細剉入小便内煎至三升去滓更煎如稀餳以柴
胡一觔搗羅為末入前藥煎中和搗三二百杵丸如
梧桐子大每於食前以溫酒下三十丸溫水下亦得
地黃煎主婦人丈夫血氣勞骨蒸日漸瘦悴
生地黃汁(三升)甘草(三兩炙末)豉豆(一升)葱白(切一升)牛酥(半觔)
藕汁(三升)白蜜(一升)
右以小便六升煑葱豉等取二升絞去滓次下地黃
藕汁更煎取三五㵒下酥蜜攪勿住手候似稀餳以
器貯之每服一匙漸至三匙成煎桑枝熬煎湯調和
服之尤妙桃仁湯亦良
地骨皮湯治五蒸
地骨皮白茯苓(去黑皮)麥門冬(去心焙)柴胡(去苗各一兩五)
(錢)赤芍藥甘草(炙令赤各一兩)
右麤搗篩每服五錢水一盞半煎至一盞去滓食後
分溫二服
鼈甲湯治男子婦人骨蒸勞氣肌體羸瘦四體無力
頰赤面黃五心煩躁困倦心忪或多盗汗腹脇有塊不
欲飲食
鼈甲(去裙襴醋炙)柴胡(去苗各三分)桔梗(炒)甘草(炙黃各二兩五錢)
秦艽(去苗土一兩)青蒿(二兩用童子小便浸一宿焙乾微炒)
右麤搗篩每服三錢水一盞入烏梅一箇拍破同煎
至六分去滓食後溫服
治骨蒸熱(出千金方)
取人屎乾者燒令外黑水中澄清每旦服一小升薄
晩小便服一小升以瘥為度既長服新作大坑燒二
升夜以水三升漬之稍稍減服小便用童子者佳一
方以人尿灰酒服方寸匕
青蒿煎(出聖惠方)治骨蒸勞氣四肢羸瘦疼痛
青蒿(切一斗)童子小便(一斗)麝香(二錢細研)阿魏(一兩麫裹煨令麫熟)
(為度細研)桃仁(五兩去皮尖雙仁湯浸麫炒微黃細研)天靈蓋(二兩塗酥炙微黃搗)
(末)
右先將青蒿於小便中煑取五升研絞去滓即下諸
藥末熬成膏瓷合中每於食前以粥飲調下半匙
天靈蓋(出聖惠方)治骨蒸勞神效
天靈蓋(一兩五錢以童子小便一升煑令小便盡炙乾)地骨皮(一兩五錢)麥門
冬(二兩五錢去心焙)鐡粉(二兩)赤茯苓(一兩五錢)黃連(二兩去鬚)
右為末煉蜜和搗三二百杵丸如梧桐子大每服於
食前煎麥門冬湯下二十丸
團魚丸(出經騐良方)治骨蒸潮熱咳𠻳
貝母前胡知母杏仁柴胡(各等分)團魚(二箇)
右前藥同團魚煑候魚熟提起團魚除去魚頭不用
取肉連汁食之却將前藥焙乾為末就用團魚裙甲
及骨更煑一盞和藥為丸如梧子大每服三十丸煎
黃耆湯空心下病安仍服局方黃耆益損湯補理須
用市店中自死團魚
阿魏散(出聖惠方)治骨蒸勞熱四肢煩疼大便秘澀無問遠
近宜服
阿魏(一分麫裹煨麫熟為末)川大黃(五錢剉碎微炒)㯽榔(一兩)木香(一分)
桃仁(三分湯浸去皮尖雙仁麫炒微黃)
右細羅末散研麝香一錢和桃仁更研令勻每服食
前用青蒿汁半合生薑汁半合童子小便三合都□
過調下二錢每於食前服以糖利為度
黃連煎(出聖惠方)治骨蒸勞熱心神煩躁口乾眼澀咳𠻳宜
服
黃連(一兩去鬚)紫苑(一兩洗去苗土)甘草(三分炙微赤剉)青葙子(一兩)天
靈蓋(二兩五錢塗酥炙令微黃)
右細羅為散以童子小便五大盞浸一宿慢火熬煎
每服不計時候以粥飲調下一茶匙忌猪肉
地骨皮散(出仁存方)治骨蒸
地骨皮黃耆人參鼈甲(酒浸炙生用)甘草(各等分)
右㕮咀每服三錢以水一盞生薑三片棗子一箇煎
至七分去滓空心卧時服
地僊散(出經騐方)治骨蒸肌熱一切虚煩
北地骨皮防風(各一兩)人參鷄蘇甘草(各二錢五)
(分)
右為細末每服二錢水一盞生薑三片淡竹葉三五
葉一同煎至七分去滓溫服
青蒿散治虚勞骨蒸咳𠻳聲嗄皮毛乾枯四肢倦怠
夜盗汗時作潮熱飲食減少日漸瘦弱
天僊藤龞甲(醋炙)香附子(炒去毛)桔梗(去蘆)前胡(去苗)秦
艽青蒿(各一兩)烏藥(五錢)甘草(一兩)川芎(二錢五分)
右為末每服二錢水一盞薑三片棗一枚煎食後服
柴胡梅連散(一名前胡散出瑞竹堂方)治骨蒸勞久而不痊三服除
根效如神及五勞七傷虚弱皆治
胡黃連柴胡前胡烏梅(各三枚)
右㕮咀每服八錢童子小便二盞猪膽一箇猪骨髓
一條韭白五分煎至一盞去滓無時服
治骨蒸(出危氏方)有人患勞瘵兩年諸藥不效一日無肉味
腹痛不可忍又恐傳染移在空房候其自終經停三
日覺腹痛氣息將絶思肉味之美忽有人惠鷄子三
枚病人俛仰取火低頭取瓦銚煎熟吹火屢燃屢滅
鼻如有碍將熟間忽嚏噴一聲有紅線一條自鼻中
出抽約二尺長趍下瓦銚中病人知是怪物即用碗
覆盡力燒火不住其銚欲裂方住火開銚視之乃小
蟲一條頭目皆具已煅死如鐡線樣即以示其家人
棄之於江其病即安
地僊散(出危氏方)治骨蒸肌熱一切虚勞煩躁生津液
地骨皮(二兩)防風(去蘆一兩)甘草(五錢)麥門冬(去心一兩)
右剉散每服三錢水一盞生薑五片煎不拘時候服
香豉飲(出聖清細錄)治骨蒸腫氣每至日晚即惡寒壯熱頰
赤不下食日漸瘦
香豉(一分)生地黃(一兩)葱白(三莖)
右細剉相和以童子小便二盞半浸一宿平旦煎至
八分去滓分溫二服空腹日午服一方有甘草炙二
兩
青蒿丸(出聖惠方)治骨蒸體熱發渴寒熱宜服
青蒿(一觔取莱曝乾搗羅為末)桃仁(一觔湯浸去皮尖麫炒令黃研爛)甘草(五兩)
(生搗羅為末)
右以童子小便三斗於瓷甕中盛於糠火上煎令如
稀餳却傾於銅器中下藥又於糠火上煎以柳木枝
攪之看稀稠得所候可丸即丸如梧桐子大以麤疎
布袋盛之每日空心溫童子小便下三十丸日晩再
服
大黃丸(出聖惠方)治骨蒸勞兩脇下有閃癖漸上攻心食少
不消化腹内積聚不散黃瘦久困冬痢或大便秘澀
小便赤黃宜服
川大黃(二兩剉碎)鼈甲(三兩塗醋炙令黃去裙襴)
右為末以釃醋二升入鐺中先煎令稠下藥末更煎
之以柳木枝攪勿住手候可丸即丸如梧桐子大宜
空腹及晩食前以粥飲下九丸漸加至十丸以溏利
下濃血爛肉為度唯得食煑飯葱煎汁下生薑而已
此外不得食之老小以意加減忌莧菜
治骨蒸勞心煩不得眠卧(出本草)
用酸棗仁二兩水二大盞半研絞取汁下米二合煑
粥候熟下地黃汁一合煎煑過不計時候食之
天靈蓋丸(出聖惠方)治骨蒸勞顔色憔悴不思飲食四肢急
強翕翕發熱宜服此方
人頭骨(三大兩炙)麝香(一小兩)
右搗篩和更搗一千杵丸如梧子大一服七丸日再
服以粥飲下若胸前青筋出者以針刺看血色未變
黑者服藥七日必瘥每日午時更服後丸一服
皂莢丸(出聖惠方)治骨蒸傳屍鬼氣
取皂莢并樹白皮及棘刺五七片各燒為末水淋取
汁更於灰上再淋如此五遍即煎成霜取二兩入麝
香三分同研用軟飯和丸如小豆大每服空心以溫
酒下七丸瀉下勞蟲即愈如未利即加丸數服之以
利為度
黃瓜丸(出聖惠方)治骨蒸勞熱皮膚乾燥心神煩熱口乾小
便赤黃
以熟黃瓜一枚頭上取破去穣納黃連末二兩却以
紙封口用大麥麫裹文火燒令麫黃熟為度去麫研
為丸如梧桐子大每於食後以溫水下二十丸
治骨蒸勞瘦弱并傳尸勞宜服此方(出聖惠方)
取三年桃樹一株并根打去泥土勿洗及枝葉等細
剉以水三石煑取一石即澄濾去滓土還將藥汁重
煎至三斗再濾去滓更煎令稠可丸即丸如梧桐子
大每日空心以溫水下三十丸晩食前再服
地黃飲(出直指方)治骨蒸勞咯血
用生地黃搗汁入薑汁少許服之以熱退為度或利
則止一方入白粥内攪勻空心服
治骨蒸極熱(出本草)
用雄黃一兩和小便一升研如粉乃取黃理石一枚
方圓可一尺以炭灰燒之三食頃極熱洒雄黃汁於
石上恐大熱不可近宜著一片薄氊置石上令患人
脱衣坐石上令停以衣被圍繞身勿令藥氣泄出經
三五度瘥小便用童子者佳
療骨蒸鬼氣(出肘後方)
取童子小便五大斗澄過青蒿五斗八九月採帶子
者佳細剉相和納大釜中以猛火煎取三大斗去滓
淨洗釜中乾再瀉汁安釜中以微火煎可二大斗即
取猪膽十枚相和煎一大斗半除火待冷以新瓷器
盛每於服時取甘草二三兩熟炙搗末以煎和搗一
千杵為丸空腹粥飲下二十丸漸增至三十丸止
治骨蒸(出聖惠方)
用天靈蓋如梳大炙令黃碎以水五升煑取二升分
三服起死神效方
主骨蒸病小便方
取三歲童子小便五升煎取一大升以三匙蜜和為
兩服中間如人行二十里服此以後每自小便即取
服之仍取中者去前後病輕者二十日病重者五十
日二十日以後當有蟲蚰蜒兒其蟲在身當處出俱
痊去人五步聞病人小便臭者無不瘥
五蒸湯(出梭萃方)凢勞病宜隨各經虚實内外淺深用藥加
減治之
甘草(一兩炙)茯苓(三兩)人參(二兩)竹葉(二把)乾地黃葛根
(各二兩)知母黃芩(各二兩)石膏(五兩碎)粳米(二合)
右吺咀以水九升煑取二升半分三服亦得以先煑
小麥水乃煑藥忌海藻菘菜蕪荑大醋一方有麥門
冬
治一切男子精虚骨熱漸次積成勞蒸其病上焦壅熱
脣口乾焦下部無力兩足冷忽非時乍寒乍熱六腑
傷熱小便數忽時黃赤色先宜喫解上膈方次喫退
腎邪益正氣方後常喫解骨槽勞熱方若人得此病
須戒斷酒色一二年合藥對當不輙服餌然後方得
安枕緣骨蒸勞病不同臟腑客疾易為服餌并得安
枕此骨蒸之病熱毒疾在骨槽之間却因精虛不能
主持血氣而熱毒之氣蒸鬱骨槽相次傳入臟腑成
大病者也所下之藥分毫不得令動水臟若所服藥
稍有一味傷動水臟即臟腑不能載涼藥而骨槽之
熱不可解也(出楊子建萬全護命方)
治初骨蒸上焦氣壅利上膈方(出子建萬全護命方)
麻黃鼈甲(醋炙各五錢)杏仁(去尖)紫苑柴胡茯苓
地骨皮(去心)貝母(去心各一分)黃芩(三銖)沉香(二銖)前胡(二分)
(去毛)
右細杵羅為末每服二錢水一盞生薑一片同煎二
沸便瀉出食後臨卧去滓熱喫
治一切男子骨蒸其勞氣相次傳入臟腑先次喫前面
方漸喫此去腎邪正元氣散若上膈熱滯盛丸喫更
妙(出楊子建萬全護命方)
續斷萆薢杜仲(去皮)巴戟(去心)茯苓羌活天
靈蓋(酥炙黃色黑色)川芎木香鼈甲(醋炙各一分)麝香(二分)
右細研羅為末了方入麝香同研令勻細研蜜丸如
梧桐子大每旦空心鹽湯下三十丸
治骨蒸勞熱攻擊上焦面上熱燥下部無力唇口生瘡
口無味精神不守輕喫熱物醎物即惡心思吐睡中
涎溢忽肌肉帶黑色宜服此方(出子建萬全護命方)
前胡(去皮)柴胡(去皮)荆芥蕙地骨皮龞甲(醋炙)杏仁
(去尖)麻黃(去根)黃芩貝母(去心)牡丹皮(去心)木香秦艽
羌活蔓荆子(各一分)胡黃連(四銖)
右杵細羅為末每二錢水一盞生薑一片同煎一二
沸瀉出食後臨卧時熱服
蘆根湯(出指南方)治骨蒸發熱
蘆根麥門冬赤茯苓橘皮(各五錢)地骨皮(二兩)
右為麤末每服五錢水二盞薑五片煎一盞去滓服
澤瀉湯(出指南方)
澤瀉(半觔)白术防風石膏赤茯苓(各一兩)
右為散每服五錢水二盞去滓溫服
兔絲散(出指南方)
兔絲子(酒浸透)五味子(各一兩)生乾地黃(三兩)
右為末米飲調下二錢食前服
礜石丸(出指南方)
礜石(火煅通赤五錢)旋覆花桂(去皮取心)枳實(麫炒去穰)人參(各五)
(兩)乾薑芍藥白术(各一兩五錢)厚朴(去麤皮薑製炙)吳茱
萸芫花(炒)橘皮(各四兩)甘遂(炒一分)茯苓細辛(去苗)
大黃(濕紙褁煨各四兩)烏頭(炮去皮四兩)
右為末煉蜜和丸杵三五百杵如桐子大每服五丸
米飲下未知漸加
走馬散(出鮑氏方)治骨蒸勞氣
秦艽(洗)鼈甲(酥炙)當歸知母黃連青蒿子
藳本茯苓柴胡(各一兩)
右為末以桃柳枝葱白各一握酒水童便各一盞烏
梅生薑棗各七箇煎去滓每服飲子半盞下藥末二
錢早晚空心服
神騐柴胡散(華陀中藏經方)治大人小兒骨熱夜間如蒸甚者
只十數日見效
土柴胡(不以多少去蘆洗淨炙黃不以太焦亦不須銀州者)
右為末每服二錢水一盞入地骨皮指頭大二片子
同煎至七分食後溫服如虚瘦即空心服補藥食後
煎下數服時時如水飲之
鼈甲散(出衛生家寳方)治男子婦人骨蒸勞疾久虚人不可服
鼈甲(醋炙)大黃(濕紙煨香)赤茯苓常山(醋煑)柴胡(醋浸一宿焙乾)
茯苓當歸(去蘆)乾漆(炒青烟為上)白术生熟地黃
石膏(各一兩)甘草(五錢蜜炙)
右為麤末每服二大錢入小麥五十粒水一盞半煎
至一盞去滓服日進三服常救人有騐如盗汗加麻
黃根一兩
蘭臺散(出衞生家寳方)治骨蒸勞熱骨立五心煩躁又大病後
或大小後多睡或不睡
烏梅肉(一兩去核取肉瓦上焙燥)蛇黃(二兩火煅紅投米醋中滓又燒滓凢二十遍)
右同為末每服二錢以韭葉汁調下虚勞潮熱不止
煎後地僊散調服尤騐若小兒睡起不了了者此為
神不聚此藥取騐之
地僊散(出衞生家寳方)治骨蒸肌熱解一切虚煩燥渴生津液
極效
地骨皮(自採)甘草(炙)防風(去义股者去蘆頭各一兩)
右件為末每二錢水一盞入生薑三片竹葉七葉煎
至七分服别法有鷄豆一兩
生肌散(出衞生家寳方)治骨蒸退裏外潮熱甚妙
黃耆(一兩五錢)當歸(三分)荆芥穗(五錢)白芍藥(一兩)甘草(五錢)地
骨皮(一皮)川芎(五錢)人參(五錢)
右為麤末每服三錢水一盞半烏梅一箇煎至一盞
去滓服
七寳丸(出永類鈴方)瀉骨蒸傳尸邪氣陽病可服
黃連(四兩)
右為細末用猪肚一箇洗淨入藥末線縫之用童便
五升文火煑令爛乾為度以肚細切同藥爛研置風
中吹乾丸如梧桐子大硃砂麝香作衣空心麥門冬
水下或用陽病開關散咽下無硃砂亦可
陽病開關散(出永類鈴方)
北柴胡(去蘆)桔梗(炒)秦艽麥門冬(去心各五錢)芍藥(一錢)
(炙)木香澤瀉(各一兩)木通(五錢)甘草(一錢炙)當歸桑
白皮(蜜炙)真地骨皮(各一兩)
右㕮咀每服三錢水一大盞生薑二片煎至六分空
心下小便多疾病去也
隂病開關散(出永類鈴方)
當歸赤芍藥肉桂白芷甘草(炙各五錢)木香
(二錢)製枳殼(三錢)天南星(一錢去皮薑汁浸一宿焙)
右㕮咀每三錢薑三片煎七分入無灰酒三分盞童
便三分盞又煎七分溫服先服此起胃散一二日後
不問退否兼玉龍膏服之
起胃散(出永類鈴方)隂陽二候皆用
黃耆(炙二兩)白术(炒一兩)白芷(五錢)人參(五錢)山藥(一兩)
右㕮咀每服三錢加木瓜煎一方加沉香茯苓甘草
各五錢
烏龍膏(出永類鈴方)
烏梅(去核)柴胡紫苑生乾地黃木香(各一兩)秦
艽貝母(麫炒去心)防風(各三錢)杏仁(五兩炒為末)皂角(六十片)
右二十片去黑皮醋炙為末二十片燒灰存性二十
片湯浸去黑皮猪肉刴爛如泥同皂角一處入水五
升細揉汁入童便三升無灰酒一升并熬如膏和前
藥末為丸如梧桐子大每服二十丸空心麥門冬湯
下甚者二十日效
玉龍膏(出永類鈴方)
青蒿子柴胡白㯽榔(各二兩)鼈甲(炙)白术赤
茯苓木香牡蠣(各五錢)地骨皮(五錢)人參(一兩)生地
黃(一兩)當歸(三錢)硃砂(一錢)豆豉心(二合)虎頭骨(以開酒炙黃赤一兩)
肉蓯蓉(酒浸炙一兩)
鼈甲湯煑去皮裙酒浸炙黃赤皆為末右加烏梅肉
枳殼右前件末成却以杏仁五升壯者以童便浸春
夏七日秋冬十日和瓶中晒每日一換新者日數足
以清水淘去皮滓焙乾别以童便一升於銀石器内
文火煎至隨手爛傾入砂盆用柳木搥研爛為膏細
布濾過入酥一兩薄荷自然汁合攪勻和藥用搥搗
五百下丸如梧桐子大空心湯下十五丸加至三十
丸如覺熱減丸數服熱少還添加減經月日諸證皆
退進食安卧面有血色乃藥行也當勤勿怠忌莧菜
白粥冷水生血雀鴿等物
治骨蒸(出本草)
用桃仁一百二十枚去皮雙仁留尖杵和為丸平旦
井花水頓服令盡服訖量性飲酒令醉仍須喫水能
多最清隔日又服一劑百日不得食肉
治骨蒸(出本草)
用生地黃汁二合煑白粥熟入地黃汁攪令勻空心
食之
治骨蒸(出本草)
用生地黃一升搗取汁三度搗絞汁盡分再服者利
即減之以身涼為度
治骨蒸熱勞鬼氣(出本草)
右取青蒿子為末酒服方寸七瘥
治骨蒸(出本草)骨節煩疼熱氣肩背疼痛氣虚羸瘦及時
疾内外熱不改(方見虚勞門熱勞類)
骨蒸煩渴(附論)
論曰骨蒸煩渴者榮衞乏竭肌肉消瘦虚陽之氣薰發
於上令津液枯燥胸中煩熱咽嗌焦乾故煩渴而引飲
阿膠湯(出聖濟總錄)治骨蒸虚勞熱氣上薰咽嗌焦乾津液
枯焦煩渴引飲
阿膠(炒燥)人參白茯苓(去黑皮)玄參丹參防風
(去叉)黃耆生乾地黃(焙)葛根柴胡(去苗)秦艽(去苗土)
黃連(去鬚)龍膽枳殼(去穰麸炒)地骨皮百合龞甲
(去裙襴醋炙)甘草(炙)梗桔(炒)貝母(去心)知母(焙)欵冬花
石膏(碎)麻黃(去苗節)黃芩(去黑心)梔子仁麥門冬(去心)
防己栝樓根馬蔸鈴大黃(炒)桑根白皮(炙)
白藥子葶藶子(隔紙炒)杏仁(湯浸去皮尖雙仁炒各一兩)㯽榔
(五枚)
右三十六味剉如麻豆大每服五錢以水一盞半煎
至八分去滓食後卧時溫服
地骨皮湯(出直指方)治虚勞潮熱骨蒸壯熱
地骨皮(洗)秦艽(洗)柴胡知母(生)當歸(各五錢)鼈甲
(醋炙去裙襴)甘草(炙剉)枳殼(去穣麺炒各一兩五錢)
右麤搗篩每服二錢水一盞入烏梅生薑桃柳枝小
麥各少許煎至七分去滓溫服一方有川芎五錢一
方無小麥潮熱甚加些大黃微利之
竹葉飲療骨蒸唇口乾燥欲得飲水止渴
竹葉(一握)麥門冬(一升去心)大棗(二十顆劈)甘草(三兩炙)半夏(一升)
(湯洗令滑盡)粳米(五合)生薑(三兩)
右切以水五升煑取二升半分溫三服忌羊肉餳海
藻菘菜
麥門冬湯治骨蒸煩熻熻發熱骨節疼痠口乾煩渴
麥門冬(去心焙二兩)黃芩(去黑心)柴胡(去苗)升麻芍藥
甘草(炙剉各一兩)
右麤搗篩每服五錢水一盞半入苦竹葉三片煎至
一盞去滓溫分二服空腹食後各一
葛根湯治骨蒸煩渴嘔不下食四肢發熱
葛根(剉)赤茯苓(去黑皮)甘草(炙剉)麥門冬(去心焙)黃耆(各五)
(錢)人參(三分)
右麤搗篩每服五錢水一盞半入蘆根五根竹葉三
葉煎至一盞去滓分溫二服空腹食後各一
麥門冬散(出聖惠方)治骨蒸口舌乾燥欲得飲水宜服
麥門冬(一兩五錢去心焙)地骨皮(一兩)黃耆(三分剉)黃芩(一兩)甘
草(一兩炙微赤剉)&KR0797;&KR0803;根(三分)
右麤搗羅為散每服四錢以水一中盞入生薑半分
粳米五十粒竹葉二七片煎至六分去滓不計時候
溫服
葛根湯治骨蒸熱煩渴嘔逆不下食
葛根(炙一兩)赤茯苓(去黑皮)麥門冬(去心焙各一兩五錢)甘草(炙剉)
(一兩)
右麤搗篩每用五錢水一盞半竹葉三片生薑根三
枚煎至一盞去滓分溫二服空腹食後各一
秦艽散治骨蒸潮熱煩渴引飲不思飲食
秦艽(去苗土)柴胡(去苗)甘草(炙剉)烏梅(取肉焙各三兩)
右為散每服一錢沸湯調下食後臨卧服
麥門冬飲(一名枸杞湯)治骨蒸唇口乾燥止渴
麥門冬(去心三兩)枸杞根(五兩)小麥(一合)
右細剉如麻豆大每服五錢水一盞半煎至小麥熟
去滓溫服食後日二
麥門冬湯治骨蒸唇口乾燥止渴
麥門冬(去心焙)甘草(炙剉各二兩)半夏(湯洗去滑炒乾三兩)
右麤搗篩每服三錢水一盞入生薑半分拍碎棗三
枚去核竹葉三片粳米四十九粒煎至七分去滓空
心溫服日午夜卧再服
又方療骨蒸唇乾口燥欲得飲水止渴
大烏梅(二十枚)石膏(六兩碎綿褁)
右以水七升煑取四升去滓以溫三合稍飲之佳
麥門冬散(出聖惠方)治骨蒸虛煩熻熻發熱骨節痠疼宜服
赤芍藥(三分)枳殼(三分麫炒微黃去穰)川升麻(三分)赤茯苓(三分)黃
芩(三分)知母(三分)梔子仁(三分)柴胡(一兩去苗)甘草(一兩炙微赤剉)麥
門冬(一兩五錢去心焙)桑根白皮(一兩剉)地骨皮(三分)
右為散每服四錢水一盞薑三片煎六分去滓食後服
天門冬散(出聖惠方)治骨蒸心肺煩熱喘息氣促漸加羸瘦
天門冬(一兩五錢去心焙)前胡(三分去蘆)赤茯苓(一兩)甘草(三分炙微)
(赤剉)川升麻(三分)百合(五錢)黃芩(三分)白前(五錢)柴胡(一兩去苗)杏
仁(三分湯浸去皮尖雙仁麩炒微黃)桑根白皮(一兩剉)桔梗(一兩去蘆頭)
右搗麤羅為散每服四錢以水一中盞入生薑半分
煎至六分去滓每於食後溫服
獺肝丸(出聖惠方)治骨蒸煩熱日月久遠漸加羸瘦宜服
獺肝(一具炙令黃)柴胡(一兩五錢去苗)玄參(一兩)知母(一兩)大麻仁
(二兩)子苓(一兩)地骨皮(一兩)川升麻(一兩)木通栢樹香脂
(一兩五錢)天靈蓋(一兩塗酥炙令焦黃)川大黃(一兩剉碎微炒)
右為末煉蜜和搗三五百杵丸如桐子每服以童便
浸䜴一合經宿去滓下三十丸日再服若有下利減服
蘆根散(出聖惠方)治骨蒸煩熱多渴不能飲食宜服
蘆根(二兩剉)赤茯苓(一兩)知母(一兩)麥門冬(一兩五錢去心焙)黃
芩(三分)地骨皮(一兩)甘草(三分炙微赤剉)人參(一兩去蘆頭)&KR0797;&KR0803;根
(一兩)
右搗麤羅為散每服四錢以水一中盞入生薑半分
煎至六分去滓每於食後溫服
赤茯苓散(出聖惠方)
赤茯苓(一兩)柴胡(一兩五錢去苗)地骨皮(三分)龞甲(一兩五錢塗醋炙微)
(黃去裙襴)芎藭(五錢)川朴硝(一兩)
右搗麤羅為散每服三錢以水一中盞入生薑半分
煎至六分去滓不計時候溫服
升麻散(出聖惠方)治骨蒸惡心煩熱眼目昏澀肢節痠疼不
能飲食
川升麻(一兩)黃連(一兩去鬚)枳殼(一兩麫炒微黃去穰)梔子仁(三分)生
乾地黃(一兩五錢)赤芍藥(一兩)地骨皮(三分)麥門冬(一兩五錢去心)
(焙)甘草(一兩)
右搗麤羅為散每服三錢以水一中盞入生薑半分
煎至六分去滓每於食後溫服
三聖散(出聖惠方)治骨蒸勞氣煩熱四肢無力夜虛汗唇口
乾焦面無血色日漸羸瘦丈夫婦人并宜服
胡黃連(一兩)柴胡(二兩去苖)龞甲(二兩生用)
右為細散每服用生薑酒調一錢每日早辰日午臨
卧各一服
升麻丸(出聖惠方)治骨蒸煩熱四肢痠痛日晚頰赤口舌乾
燥宜服
川升麻黃連(去鬚)赤芍藥龍膽(去蘆頭)知母犀
角屑葳蕤子苓(各三分)柴胡(一兩五錢去苗)前胡(一兩去蘆)
(頭)鼈甲(一兩醋塗炙微黃去裙襴)川芒硝(一兩)
右為末煉蜜和搗三二百杵丸如梧桐子大每服食
後以溫漿水下三十丸
知母散(出聖惠方)治骨蒸煩熱口舌乾燥多渴少思飲食四
肢羸瘦日晩頰赤宜服
知母(一兩)柴胡(一兩去苗)地骨皮(三分)犀角屑(三分)白鮮皮(三分)
龍齒(三分)川芒硝(三分)甘草(炙微赤剉五錢)
右搗麤羅為散每服三錢以水一中盞煎至六分去
滓不計時候溫服
苦參散(一名參連丸)治骨蒸消渴消中熱中渴利心熱風虚
熱傳屍(方見屍注門傳屍伏連殗殜門)
骨蒸痃癖(附論)
夫骨蒸之人肌膚瘦悴榮衞虚弱真陽内耗所飲之水
不能銷鑠留滯脇筋遂成痼疾塊硬不消或因飲食傷
勤憂思氣結呼吸風冷其疾遂作起於脇下臍腹兩邊
如臂之横不可按抑妨害飲食蘊積而痛故謂之骨蒸
痃癖
方
鼈甲丸治骨蒸脇下痃癖及婦人月水不通
鼈甲(去裙襴醋浸炙二兩)桂(去麤皮)土瓜根(切焙)京三稜(煨剉)牡丹
皮牛膝(去苗酒浸切焙)大黃(剉炒各一兩五錢)訶梨勒(煨剉皮)琥
珀(各二兩)桃仁(湯浸去皮尖雙仁别研三雙)
右為末和勻煉蜜丸如梧桐子每服二十丸食後桃
仁湯送下
木香丸(出聖惠方)治骨蒸腹中痃癖按之隱手四肢疼痛不
能下食羸瘦無力宜服
木香(五錢)鼈甲(一兩塗醋炙令黃去裙襴)京三稜(炮剉一兩)赤芍藥(三分)
川大黃(一兩剉碎微炒)陳橘皮(五錢湯浸去白穰焙)蒼术(五錢微炒)桔梗
(三分去蘆頭)㯽榔(一兩)柴胡(一兩去苗)郁李仁(一兩湯浸去皮尖微炒)
㯽榔散(出聖惠方)治骨蒸腹中痃癖脇下妨痛漸加瘦劣
㯽榔(三分)赤芍藥(三分)木香(三分)赤茯苓(一兩)桔梗(一兩去蘆頭)
訶梨勒(三分煨用皮)京三稜(一兩煨剉)桃仁(三分浸湯去皮尖雙仁炒黃)
鼈甲(一兩醋塗炙令黃去裙襴)
右搗麤羅為散每服三錢以水一中盞入生薑半分
煎至六分去滓每於食前溫服
桔梗散(出聖惠方)治骨蒸痃癖脇下妨痛漸加瘦劣不欲飲
食宜服
桔梗(三兩去蘆頭)當歸(三分)蒼术(三分微炒)訶梨勒(三分煨用皮)芎
藭(三分)柴胡(一兩去苗)鱉甲(一兩塗醋炙微黃去裙襴)川大黃(一兩剉碎微炒)
赤芍藥(一兩)
右搗麤羅為散每服四錢以水一中盞入生薑半分
煎至六分去滓每服於食前溫服忌莧菜
大黃散(出聖惠方)治骨蒸痃癖脇下妨悶肢節疼痛宜服
川大黃(一兩剉微炒)木香(五錢)柴胡(一兩去苗)赤芍藥(三分)訶梨
勒(三分用皮)枳實(五錢麫炒微黃)甘草(五錢炙微黃)桃仁(一兩湯浸去皮尖雙)
(仁麫炒微黃)鼈甲(一兩塗醋炙微黃去裙襴)
右搗羅碎為散每服三錢以水一中盞入生薑半分
煎至六分去滓每於食前溫服
柴胡散(出聖惠方)治骨蒸痃癖體瘦食少宜服
柴胡(一兩去苗)赤茯苓(三分)甘草(五錢炙微赤剉)白术(三分)枳殼(一兩)
(麫炒)川大黃(一兩剉碎微炒)芎藭(五錢)桂心(五錢)京三稜(一兩炮剉)
右搗麤羅為散每服三錢以水一中盞入生薑半分
煎至六分去滓每於食前服
訶梨勒丸(出聖惠方)治骨蒸痃癖氣攻腹脇四肢疼痛少力
羸瘦
訶梨勒(三分煨用皮)赤芍藥(三分)桔梗(三分去蘆頭)川大黃(一兩)
(剉碎炒)防葵(三分去蘆頭)芎藭(三分)人參(三分去蘆頭)鼈甲(一兩塗醋)
(炙令黃去裙襴)枳殼(一兩麸炒微黃去穣)
右為末煉蜜和搗三二百杵丸如梧桐子大每於食
前以粥飲下二十丸
木香湯治骨蒸勞腹中痃癖冷痛漸至羸弱
木香㯽榔(剉)人參(各一兩)芍藥桔梗(剉)赤茯苓
(去黑皮)訶梨勒(炮去炫)當歸(切焙各三分)
右麤搗篩每五錢以水一盞半煎至一盞去滓分溫
二服空腹食後各一
鼈甲丸(出聖惠方)治骨蒸腹内癖痃按之隱痛不能下食羸
弱無力
鼈甲(去裙襴醋炙二兩)木香(二兩)京三稜(煨剉一兩五錢)芍藥(一兩五錢)
陳橘皮(湯浸去白焙)蒼术(米泔浸切焙各一兩)㯽榔(剉二兩)郁李仁
(去皮研一兩五錢)
右搗羅七味為末郁李仁再研勻煉蜜丸如梧桐子
大每服三十丸橘皮湯食前下
松脂丸治傳尸骨蒸積癖冷氣及腰脚衰弱身體風
痒諸癲疾惡瘡疥癬等此藥服之斷絶根源
松脂(二十觔以桑柴灰汁鍊去苦汁傾水入盞中凝取之)白茯苓(去黑皮一觔)白
术續斷(各半觔)白蜜牛酥麥門冬(去心焙)生乾
地黃(焙各二兩)
右搗羅為細末先以五味煉蜜烊去滓次下牛酥次
下松脂候烊乾即下藥末以竹枝攪勿住可丸即丸
如梧桐子大以溫酒或米飲下二十丸日二服漸加
至五十丸
蒼术丸治骨蒸腹中痃癖妨痛兼下利日夜數十行
蒼术訶梨勒皮(各一兩五錢)陳橘皮(湯浸去白焙)木香
芍藥青橘皮(湯浸去白焙)白龍骨生薑(切焙各一兩)
右為末煉蜜和丸如梧桐子大每服三十丸人參湯
食前下日再服
鼈甲丸療痃癖氣心忪骨蒸熱闇風
鼈甲(炙)芍藥蝮蛇脯(炙)大黃(各六分)人參訶梨
勒皮(熬)枳實(炙)防風(各六分)
右為末煉蜜和丸如梧桐子大以酒飲下二十丸漸
漸加至三十丸日再服不利莧菜生菜熟麫喬麥蒜
粘食
鼈甲丸(出聖惠方)治骨蒸痃癖氣攻腹脇疼痛四肢羸瘦少
力不欲飲食宜服
鼈甲(一兩塗醋炙微黃去裙襴)人參(三分去蘆頭)赤芍藥(一兩)訶梨勒
(三分煨去皮)枳殼(一兩麸炒微黃去穣)白术(五錢)川大黃(一兩剉碎炒)柴
胡(一兩去苗)
右為末煉蜜和搗三二百杵丸如梧桐子大每於食
前以粥飲下三十丸
大腹湯治骨蒸腹中積癖脇下妨痛漸加羸瘦
大腹(四枚)芍藥赤茯苓(去黑皮)桔梗(剉炒各一兩五錢)木香
訶梨勒皮(各一兩)桃仁(湯浸去皮尖雙仁别研一兩五錢)
右麤搗篩每服五錢水一盞半煎至一盞去滓分溫
二服空腹各一
七聖散治骨蒸積癖鬼氣疰忤及男女虚損手足疼
背膊痠重至夜更甚四肢消瘦顔色萎黃兩膝疼腹
中雷鳴時多泄利飲食無味行步不能凢五臟虚勞
皆治之
黃雌鷄(一隻科如食法淨去毛勿入春水於腹中間一小竅去腸肚令極淨并心肝用之)
蜀椒(去目并合口者一分)生地黃(一升洗肥者)生薑(去皮一兩)黃耆(剉)
人參陳橘皮(湯浸去皮焙各一兩)
右除鷄外各剉如麻豆大和勻入在鷄腹内却縫合
以銀石器盛新布罩坐於甑中蒸甑一邊用椀盛米
并水半碗同蓋覆勿令透氣候碗内米并鷄爛熟為
度取出藥别焙乾搗羅為散每服一錢米飲調下日
三服其鷄劈碎摻少鹽令患人恣意食之飽即止良
久厚衣被覆取汗汗多即以牡礪燒搗為粉傅之勿
冐風寒
療痃癖鬼氣疰忤骨蒸秘騐方
大黃(别漬湯欲成下一方四兩)龞甲(炙)勾藤升麻甘草(炙二)
(兩)丁香(二十七枚湯欲成下)
右切以水七升煑取二升八合去滓分作二服又用
牛黃犀角生末砞砂麝香各一分細研分為三分每
服以一分内湯中服忌猪肉粘食生冷莧菜海藻菘
菜
防葵丸(出聖惠方)治骨蒸痃癖按之隱手不能下食羸病日
漸無力
防葵(一兩)龞甲(一兩塗醋炙令黃去裙襴)甘草(五錢炙微赤剉)川大黃(一兩)
(五錢剉碎微炒)京三稜(一兩炮剉)桃仁(一兩湯浸去皮尖雙仁麸微炒)
右為末煉蜜和搗三二百杵丸如梧桐子大每於食前
煎橘皮湯下三十丸
陳漆丸治傳尸飛尸疰氣塊積氣逆上喘水病脚氣
鬼疰蟲毒宿食不消腹中如覆柸或丸蟲婦人帶下赤
白及惡瘡腹大羸瘦黃疸諸疾延年養性黑鬚髮
陳漆(二升次綿絞去滓)大黃(六兩為末)薏苡仁(五兩為末)無灰酒(五升)
蔓菁子(三升為末)
右以清酒先和蔓菁子末煎不住手攪至半日許濾
滓後用銀石器盛重湯煑之以竹篦子不住手攪一
復時候下陳漆大黃薏苡仁等末更煑一復時候藥
可丸如梧桐子大置於不津器中密封遇有患者經
宿勿食明日清旦空心温酒下十丸年高或冷疾者
加至十五丸服之百日後鬚髮如漆積年瘡痕皆滅
初服四五日至七日内瀉出宿食或魚黏膿血瘀物
勿疑
骨汗淋方(出聖惠方)治骨蒸癖積諸疾令絶根源沐浴方
枯朽骨(搥碎二斗不拘牛羊猪狗)爛棘鍼刺(三斗)蒴藋(莖葉根剉一斗)嫩
柳枝(剉一斗)
右以水一石二斗煑取七斗濾去滓内大鹽三升候
鹽銷鎔盡於大盆中或瓷器中盛候溫煖得所令患
者浸之瓷盆四畔用馬糞火煨煖令湯長溫勿使稍
冷覺寒令進稀熱粥每進身體可停一炊時出湯時
拭體乾或多汗以白米粉傅之只於密室中静心或
坐或卧勿令衝風毒三日一次浴三次止其藥湯春
秋冬停三五日夏一二日再煖用若患瘙痒者湯内
入芒硝白礬末各一大升佳浸時須至頰已下得全
藥力一方無蒴藋有桃枝一方無枯朽骨
柴胡茯苓湯療痃癖氣壯熱兼欬久為骨蒸
柴胡(四兩)茯苓白术枳實(炙各三兩)
右切以水七升煑取二升半分為三服積熱不歇加
芒硝六分取利熱除之後每三日服一劑瘥後每月
一劑肥白終身永除忌桃李雀肉大醋一方用枳殼
不用枳實
治骨蒸積癖瘦病
蒜(去皮七瓣研)雄黃(杏核大研)
右研爛拌勻以清酒和服少時十指頭上當有毛出
為騐
又浸浴湯方
取桃柳蒴藋李株四般枝葉各一大斗冬月只用諸
般根並以水八九斗同煑取五六斗去滓加鹽二大
斗浸之亦同煎法
治勞損羸瘦風虚注氣積癖冷氣心痛及骨蒸
用桃仁去皮尖雙仁一千二百枚細研以好酒五升
先用二升和研濾取汁次入二升再研令極爛又濾
取汁更以一升再和研濾盡白汁以亁瓷器盛密封
以重湯慢火煑一復時候每服一匙用酒或米飲調
下
骨蒸肺痿(附論)
夫骨蒸肺痿者榮衞虚損蘊熱薰蒸三焦傳播肓膜使
人肺熱葉焦發為肺痿其證咯唾膿血虚滿短氣咳𠻳
不止多痰或如膿涕或唾之不能出時發寒熱肌體羸
瘦是其候也
方
紫苑散(出聖惠方)治骨蒸肺痿咳𠻳胸膈痛舌澀口乾宜服
紫苑(去苗土)桑根白皮(剉)甘草(各三分炙微赤剉)梔子仁(五錢)
赤茯苓(三分)桔梗(五錢去蘆頭)黃芩(五錢)烏梅肉(三分微炒)川大
黃(五錢剉碎微炒)百合(三分)柴胡(一兩去苗)麥門冬(三分去心)龞甲(二兩)
(塗醋炙微黃去裙襴)杏仁(三分湯浸去皮尖雙仁麫炒微黃)
右搗篩為散每服四錢以水一中盞入生薑半分豉
五十粒桃柳枝各一握長七寸葱韭白各七寸同煎
至六分去滓不計時候溫服忌莧菜
茯苓湯治骨蒸肺痿心忪戰慄煩熱善忘精神不寧
夢寐恍惚吐血身體疼重或痒多生瘡癬并治脚氣
白茯苓(去黑皮)人參麥門冬(去心焙)獨活(去蘆頭)㯽榔
(各三分)桂(去麤皮)防風(去叉)防己(各一兩一分)桔梗(剉炒)甘草(炙)
防葵枳殼(去穰麸炒各四兩)地骨皮(十兩)
右剉為散每服五錢以水一盞半入生薑半分切碎
棗二枚劈破煎取八分去滓頓服早晚食後各一用
銀器煎更妙
白前散(出聖惠方)治骨蒸肺痿心中煩渴痰𠻳不止宜服
白前(三分)甘草(五錢炙微赤剉)人參(一兩去蘆頭)生亁地黃(一兩)大
麻仁(三分)桂心(五錢)赤茯苓(一兩)黃耆(三分剉)阿膠(一兩搗碎炒令)
(黃燥)麥門冬(一兩五錢去心焙)桑根白皮(三分剉)
右搗麤羅為散每服三錢以水一中盞入生薑半分
棗三枚煎至六分去滓不計時候溫服忌炙&KR1020;油膩
劫勞散(出危氏方)治心腎俱虚勞𠻳時服三四升遇夜發熱
熱過即盗汗四肢倦怠體瘦恍惚夜夢不祥𠻳中有
血名肺痿
白芍藥(五兩)黃耆(去蘆蜜炙)甘草(炙)南參(去蘆一方作新羅者)白茯
苓(去皮)熟地黃(焙)當歸(去蘆)五味子半夏麴阿膠
(各二兩㨂明淨者蛤粉炒成珠子)
右為麤散入生薑棗子煎至七分去滓每服四錢
知母散(出聖惠方)治骨蒸肺痿煩躁四肢疼痛不能飲食再
服
知母(三分)陳橘皮(三分湯浸去白穣焙)蘆根(一兩剉)麥門冬(一兩去心)
地骨皮(一兩)甘草(五錢炙微赤剉)赤芍藥(三分)柴胡(一兩去苗)
右搗篩為散每服四錢以水一中盞入生薑半分煎
至六分去滓不計時候溫服
柴胡散(出聖惠方)治骨蒸肺痿咳𠻳唾涎心神煩熱不欲飲
食宜服
柴胡(一兩去苗)麥門冬(一兩去心焙)黃芩(一兩)陳橘皮(三分湯浸去白)
(穣焙)人參(一兩去蘆頭)甘草(炙微赤剉三分)半夏(五兩洗七遍去滑)桔梗
(五錢去蘆頭)赤茯苓(三兩)
右搗麤羅為散每服三錢以水一中盞入生薑半分
煎至六分去滓不計時候溫服骨蒸小柴胡湯極佳
蘆根散(出聖惠方)治骨蒸煩熱肺痿手足煩熱多渴或不能
食宜服
蘆根(一兩剉)赤茯苓(一兩)陳橘皮(三兩湯浸去白穰焙)麥門冬(一兩)
(去心)子苓(三分)地骨皮(一兩)陳橘皮(三分湯浸)甘草(五錢炙微赤剉)桑
根白皮(三分剉)
右搗篩為散每服四錢以水一中盞入生薑半分煎
至六分去滓不計時候溫服
地黃煎(出聖惠方)治骨蒸肺痿咳𠻳咽喉胸膈乾痛宜服
生地黃汁(一中盞)杏仁(二兩湯浸去皮尖雙仁麩炒微黃細研)黃牛髓
(六兩)阿膠(三兩搗碎炒令黃燥為末)生薑(一合)薯蕷(二兩末)酥(四兩)蜜(四兩)
右一處用石鍋子内以慢火熬成膏收於瓷器中每
服不計時候以溫粥飲調下一茶匙
生乾地黃散(出聖惠方)治骨蒸寒熱肺痿喘促宜服
生乾地黃(一兩)桑根白皮(一兩剉)訶梨勒(一兩用皮)甘草(五錢)
(炙微赤剉)柴胡(一兩去苗)麥門冬(一兩五錢去心焙)人參(五錢去蘆頭)大
麻仁(一兩)
右搗麤羅為散每服四錢以水一中盞入生薑半分
煎至六分去滓不計時候服
柴胡散(出聖惠方)治骨蒸肺痿咳𠻳寒熱多涕宜服
柴胡(一兩去苗)甘草(五錢炙微赤剉)貝母(三分煨微黃)人參(三分去蘆頭)
桃仁(三分湯浸去皮尖雙仁炒微黃)龞甲(一兩塗醋炙微黃去裙襴)
右搗麤羅為散每服四錢以水一中盞入生薑半分
煎至六分去滓不計時候溫服
麥門冬散(出聖惠方)治骨蒸肺痿咽中乾燥宜服
麥門冬(一兩去心焙)甘草(五錢炙微赤剉)黃茋(三分剉)赤茯苓(一兩)
射干(三分)川升麻(三分)
右搗麤羅為散每服四錢以水一中盞入生薑半分
煎至六分去滓不計時候溫服粥飲調下一茶匙
甜葶藶散(出聖惠方)治骨蒸肺痿咳𠻳上氣不得眠卧涕唾
稠粘
甜葶藶(一兩微炒令香)桑根白皮(三兩剉)陳橘皮(一兩湯浸去白穣焙)
赤茯苓(一兩)枳殼(一兩麸炒令黃去穣)紫苑(一兩去苗土)
右搗麤羅為散每服三錢以水一中盞入生薑半分
棗三枚煎至六分去滓不計時候溫服
赤茯苓散(出聖惠方)治骨蒸肺痿心胸滿悶咳𠻳涎唾不欲
飲食
赤茯苓(二兩)甘草(五錢炙微赤剉)紫苑(一兩去苗土)白前(三分)前胡
(一兩去蘆頭)旋覆花(五錢)
右搗麤羅為散每服四錢以水一中盞入生薑半分
煎至六分去滓不計時候溫服
天門冬散(出聖惠方)治骨蒸肺痿咳𠻳心神煩熱頰赤口亁
不欲飲食宜服
天門冬(一兩去心)旋覆花(五錢)桑根白皮(三分剉)紫苑(五錢去苗)
(土)生亁地黃(一兩)甘草(三分炙微赤剉)
右搗篩為散每服四錢以水一中盞入生薑半分煎
至六分去滓不計時候溫服
蘆根飲子療骨蒸肺痿煩燥不能飲食心煩多渴
蘆根(切訖秤)麥門冬(去心)地骨白皮(各十兩)生薑(一兩合皮切)
橘皮茯苓(各五兩)
右切以水二斗煑取八升絞去滓分溫五服服别相
去八九里晝三服夜二服取汁忌酥物未瘥更作若
兼服其人或胸留寒或惡寒及虚脹并痛者加吳茱
萸八兩
當歸黃耆湯治骨蒸肺痿
黃耆(剉)當歸(切焙)人參桔梗芍藥甘草(炙剉各一)
(分)
右麤搗篩每服五錢水一盞半生薑如一棗大拍破
棗二枚劈破同煎八分去滓食前服
白前散治骨蒸肺痿咳𠻳涕唾如膠胸背煩熱
白前桑根白皮(炙剉)麥門冬(去心焙各一兩五錢)旋覆花(五錢)
木通(剉炒二兩)甘草(炙剉一兩)
治骨蒸肺痿咳𠻳方
白蜜熟羊脂(切)熟羊髓熟猪脂生薑汁
地黃汁(各三升)
右依次第下鐺中慢火煎不住手攪熬至四分減一
即止貯密器中遇食羹中着一兩匙日三四服
皂莢丸治骨蒸肺痿咳𠻳咯膿血病重者
皂莢(一挺長一尺炙黃去皮子)白錫(一兩)生薑(五錢)乾棗(七枚去核)
右除錫外細剉入酒以一升煑取半升去滓每食後
溫服二合
天門冬湯治骨蒸肺痿咳𠻳氣逆喘急唾不出唇漸
漸羸瘦
天門冬(去心焙三兩)升麻黃芩(去黑心)前胡(去蘆頭各一兩五錢)
甘草(炙一兩)
右麤搗篩每服五錢水一盞半入蘆根三莖竹葉三
片煎至一盞去滓分溫二服空腹食後各一
甘草散(出聖惠方)治骨蒸肺痿心中煩熱宜服
甘草(一兩炙微赤剉)黃芩(一兩)麥門冬(三兩去心焙)
右搗麤羅為散每服三錢以水一中盞煎至六分去
滓不計時候溫服
治肺痿骨蒸咳𠻳上喘呀呷有聲方
青羚羊肺(一具煑熟去筋膜薄切焙乾)茛菪子(米醋浸日中曝乾微炒)
右為末煉蜜丸如梧桐子大每服七丸空心米飲下
漸加至十五丸以知為度
麥門冬飲治骨蒸肺痿四肢煩熱不能食口亁渴(方見)
(本門骨蒸煩渴類)
秦艽扶羸湯(出醫方集成)治肺痿骨蒸已成勞𠻳或寒或熱
聲瘖及體虚自汗四肢怠惰不美飲食
柴胡(去苗二兩)人參(去蘆)鼈甲(米醋炙)秦艽當歸(洗焙各一兩)
地骨皮(一兩五錢)半夏(湯洗七次)紫苑茸甘草(各一兩)
右㕮咀每服四錢水一盞薑五片烏梅大棗各一枚
煎七分去滓食後溫服
骨蒸羸瘦(附論)
夫骨蒸羸瘦不問男女皆因血氣不調五勞七傷心胸
滿悶背膞煩疼目睛不明四肢無力寐卧不安脊膂急
痛膝脛痠疼多卧少起状如佯病每早晨如無病者午
時已後即四體微熱面頰赤黃喜見人過常懷忿怒少
不稱意即大嗔急行即脚弱夜卧盗汗夢與鬼交時或
驚悸有時咳𠻳脇肋虚脹大腸微利鼻口乾燥常多粘
唾漸漸羸瘦飲食日減以至死在須臾精神亦爽皆其
證也
方
柴胡丸治骨蒸熱勞手足心煩悶背膊痠痛四肢沉
重食少肌膚日漸黃瘦
柴胡(去苗)胡黃連龍膽桃膠(乾者)升麻茯神(去木)
黃芩(去黑皮)地骨皮生亁地黃芍藥大黃(剉炒)
知母(焙剉)麥門冬(去心焙)甘草(炙剉)龍齒犀角(鎊)玄參
山梔子(去皮)桔梗(炒各三兩五錢)丹砂(二兩别剉入藥)
右為末拌勻煉蜜和丸如梧桐子大每服三十丸空
心熟水送下
生犀角散(出危氏方)治骨蒸肌瘦頰赤口亁日晚潮熱夜盗
汗惡心煩躁及大病瘥後毒不解
犀角(鎊)地骨皮秦艽(去蘆)麥門冬(去心)枳殼(煨去穣)柴
胡(去鬚)茯苓(去皮)赤芍藥桑白皮(去赤)黃茋(去蘆蜜炙)人參
(去蘆)龞甲(醋炙)知母(各等分)大黃(煨)
右剉散每服三錢陳青蒿一根煎桃枝亦可及治小
兒疳病熱似骨蒸者及久病後或虚後時作潮熱并
瘧疾有痰加半夏熱輕去大黃加黃芩
青蒿丸治骨蒸勞體瘦咳𠻳氣急者日漸枯瘁
青蒿(四兩童子小便浸七日曝亁)龍膽秦艽(去苗土)黃芩(去黑心)
杏仁(湯浸去皮尖雙仁炒黃)木香麻子仁(研)車前子兔
絲子(酒浸别搗末各五兩)獨活(去蘆頭)栢子仁(研各三兩)山茱萸(三兩)
右為末煉蜜和丸如梧桐子大每服三十丸食前溫
湯下
益母草煎丸治骨蒸勞瘦
益母草(一觔洗曝亁)青蒿(半觔去根)桃枝(一尺長者一握已上三味細搗以小)
(便一斗於鍋中煎至三升濾去滓用)柴胡(五兩去苗)丹砂(三分)天靈蓋(一枚曝亁)
(别酒煑搗為末)龞甲(酒炙去裙襴二兩)甘草(炙剉一兩)麝香(研五錢)桃仁
(去皮尖雙仁炒研五兩)
右除煎外七味搗研為末用益母草煎和丸如梧桐
子大空心烏梅湯下三十丸漸加至四十丸初服若
覺心熱減丸數如不熱依法服服後便以四五匙軟
飯壓之
龍膽丸(出聖惠方)治骨蒸羸瘦煩悶短氣喘息鼻脹日晚節
發
龍膽黃連(去鬚各一兩)梔子(去皮十枚)苦參(一方無苦參)大黃
(剉炙)黃芩(去黑皮)芍藥青葙子枯樓根芒硝(别研)
(各五錢)
右為末拌勻煉蜜丸如梧桐子大每日空心食前米
飲下二十丸日二服微利為度一方為散飲服方寸
七名龍膽散
芍藥湯治骨蒸羸瘦背膊煩疼頭痛寒熱不能下食
芍藥地骨皮(各三分)柴胡(一兩去苗)甘草(炙剉五錢)石膏(碎一)
(兩)當歸(切焙三分)龞甲(醋浸炙黃一兩)白术(一兩)
右麤搗篩每服五錢水一盞半煎至一盞去滓分溫
二服空心食後各一
治骨節間積熱漸成黃瘦(出本草)
用大黃四錢童便五合煎至四合空心分作二服如
人行四五里再服
獺肝丸治骨蒸羸瘦日晩即顔色不定手足痠疼口
乾壯熱
獺肝(炙一兩五錢)犀角(鎊)前胡(去蘆頭)升麻(各一兩)枳殼(去穣)
(麫炒一兩一方用枳實)栢樹上脂(研五分一方用松脂)天靈蓋(酥炙黃一兩三)
(分)甘草(炙剉五分)
右為末煉蜜丸如梧桐子大每服空腹以童子小便
下二十丸日二服一方獺肝六分松脂甘草各五分
犀角等五味各四分以小便浸豉汁下忌海藻菘菜
生葱麫韭炙肉魚粘食陳臭等物
龍膽丸治骨蒸羸瘦經久不瘥邪熱留連
龍膽(一兩一分)黃連(去鬚)黃芩(去黑心)人參梔子仁黃
蘖(厚者去麤皮)白芍藥甘草(炙各一兩)
右八味搗羅為末煉蜜和丸如梧桐子大粥飲下十
五丸空心夜卧各一以知為度
地骨皮湯(一名七味地骨皮散方出聖惠方)治骨蒸羸瘦少力或熱或
寒背膊痛口亁小便赤黃
地骨皮(一兩)芍藥(一兩五錢)桑根白皮(剉一兩五錢)茅根(一兩五錢)
甘草(炙剉一兩)柴胡(去苗一兩五錢)石膏(碎三兩五錢)
右七味麤搗羅為末煉蜜和丸如梧桐子大每服二
十丸食前人參湯下日二服
地骨皮散(出醫方集成)治骨蒸壮熱肌肉消瘦少力多困夜
盗汗
地骨皮秦艽柴胡枳殼知母當歸
龞甲(醋炙黃)
右等分為末每服五錢水一盞桃柳枝頭各七箇薑
三片烏梅一箇煎服
枳殼丸治骨蒸勞瘦飲食不思
枳殼(去瓤麸炒一兩五錢)白术人參甘草地骨皮(各一)
(兩)杏仁(湯浸去皮尖雙仁炒一兩五錢)
右六味搗羅為末和勻煉蜜為丸如梧桐子大每服
二十丸食前米飲送下
柴胡湯治骨蒸肺痿咳𠻳寒熱多涕宜服(方見本門骨蒸肺痿)
(類)
秦艽龞甲散(出衞生寳鑑)治骨蒸肌肉消瘦唇黃頰赤困倦
盜汗
地骨皮柴胡(各一兩)秦艽知母當歸(各五錢)龞
甲(一兩醋炙去裙襴)
右為麤末每五錢入烏梅一箇青蒿同煎臨卧空心
各一服
青蒿丸治骨蒸羸瘦
青蒿(切細一觔)阿魏(别研一兩)天靈蓋(塗醋炙黃為末一兩)桃仁(一升湯浸)
(去皮尖雙仁炒黃研)
右四味先以小便一斗煑青蒿至五升絞去滓即下
餘藥候成膏可丸如梧桐子大每服十五丸空心溫
酒下日晩再服漸加至三十丸
生地黃飲治骨蒸及脚氣每至晩間增寒壮熱面頰
赤不食日漸羸瘦
生地黃(細切二兩)甘草(炙剉三兩)葱白(細切二莖)童子小便(一升)
右四味同煎至半升去滓溫分三服相去一時計服
之
治骨蒸勞瘦(方見食治門食治骨蒸類)
治骨蒸熱積漸黃瘦
右將黃連四分碎切以童子小便用三大合浸經宿
微煎三四沸去滓食前分兩服如人行四五里再服
治丈夫婦人勞瘦
右用青蒿細剉水三斗童子小便五升同煎二升半
去滓入器中熬成膏丸如梧桐子大空心服臨卧以
溫湯吞下二十丸
治諸結節筋骨煩
甘草(一錢)
右搗為末每日取小便三合甘草末一錢攪令為散
服之
骨蒸咳𠻳
紫苑散(出聖惠方)治傳尸骨蒸復連殗殜肺氣咳𠻳(一名紫苑湯)
紫苑(去苗土)桑根白皮(炙剉)桔梗(炒)續斷(各一兩五錢)赤小
豆(一合)甘草(炙剉)五味子(各兩)一生亁地黃(酒洗切焙一兩五錢)
右八味麤搗篩每服五錢以水一盞半入青竹茹弹
子大煎至一盞去滓食後溫服良久再服若熱甚加
麥門冬去心一兩石膏一兩五錢
天門冬丸(出聖惠方)治骨蒸勞氣潤心肺止咳𠻳
天門冬(去心焙三兩五錢)桑根白皮(剉炒)白茯苓(去黑皮各三分)杏
仁(湯浸去皮尖雙仁麸炒)甘草(炙)貝母(去心炒各一兩)
右六味搗羅為末煉蜜為丸如弹子大每服一丸綿
裹含化津嚥煎麥門冬湯嚼下亦得不拘時候服
治骨蒸勞瘦(出經騐良方)及久𠻳不愈者常服直至取效為
度
石膏(一觔不用方解石者以細紋如棗針者良打碎)粉甘草(一兩)
右為細末重羅過如麫溫湯調服日夜三四服之
普濟方卷二百三十六
