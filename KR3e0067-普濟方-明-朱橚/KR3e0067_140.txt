普濟方卷一百四十一明周王朱橚撰
傷寒門
傷寒兩感(論)
夫兩感傷寒者一日巨陽與少隂俱病頭痛口乾煩滿
而渴二日陽明與太隂俱病則腹滿身熱不欲飲食譫
(音占多言也)言妄語三日少隂與厥隂俱病則耳聾囊縮厥
逆水漿不入不知人事即難治也何者臓腑表裏同受
其邪五臓内傷六腑閉塞隂陽交争榮衛不行如是之
後三日乃死夫傷寒兩感初得一二日不得汗又吐下
不得其人四肢沈重心神昏悶手足厥逆心中煩躁渴
欲飲水頭疼增寒壯熱或即吐逆腹脇疼痛轉加困重
不得睡卧隂陽交併不可救療如此症候當觀其形症
善惡察其受病淺深而行拯療亦可差也歌曰兩感膀
胱對少隂頭疼口燥大而沈胃脾肝膽二三日脈症䨇
傳准例尋又論三傷寒惟兩感不治兩感者半属於隂
半属於陽臓腑俱受病也一日太陽少隂俱病則頭疼
口乾燥煩滿而渴脈大而沈二日陽明太隂俱病則身
熱鼻乾譫語腹滿不食脈長而沈三日少陽厥隂俱病
則耳聾囊縮厥冷水浆不入脈弦而沈或三日而彊或
六日而仆張氏無治法但曰兩感病俱作治有先後發
表攻裏本自不同雙鍾以意斟酌謂如下利不止身體
疼痛急先救其裏與四逆湯如不下利但身體疼痛急
先救其表與桂枝湯此為治有先後其達權識變之論
也謝復古釋張氏治先後之說亦以為陽先受病在乎
表則先解表隂先受病在乎裏則先救裏是亦一意然
先表者裏不可緩先裏者表亦不可緩也與
方
人參散(出聖惠方)治兩感傷寒一兩日不得汗脈沈遲心中
煩悶毒氣相傳隂陽交併
人參(去蘆頭)川大黃(剉碎微炒各一兩)附子(炮製去皮臍)乾薑(炮製)
(剉)訶梨勒皮(各三分)㯽榔(半兩)
右為粗散每服五錢以水一中盞入生薑半分煎至
六分去滓不計時候熱服良久喫熱粥投之以助
藥力
桂心散(出聖惠方)治兩感傷寒頭疼身熱心胸悶亂宜服發
表
桂心前胡(去蘆頭)甘草(炙微赤剉)皂莢灰厚朴(去粗皮塗)
(生薑汁炙令香熟各一兩)
右為細散每服不計時候生薑湯調下二錢頻服汗
出為度
解表散(出聖惠方)治兩感傷寒毒氣傳受隂陽交併
附子(炮製去皮臍)麻黃(去根節各一兩)乾薑(半兩炮製剉)薄荷(一分)
右為麄散每服五錢以水一大盞煎至五分去滓不
計時候熱服衣盖汗出
四逆湯(出十便良方)治兩感傷寒隂陽二毒交併身體手足
厥逆心中熱悶強語三部脈微細宜急救之
乾薑(三分炮製剉)附子(炮製去皮臍)桂心(各一兩)甘草(半兩炙微赤剉)
右為粗散每服五錢以水一大盞煎至五分去滓不
計時候熱服良久喫熱粥以助藥力汗出為度
附子散(出聖惠方)治兩感傷寒徧身疼痛腦目疼悶心胸煩
熱四肢沈重
附子(一兩炮製去皮臍)桔梗(去蘆頭)防風(去蘆頭)桂心羌活
乾薑(炮製剉)黃耆(剉)厚朴(去粗皮塗生薑汁炙令香熟各一兩)甘草(半兩)
(炙微赤剉)
右為散每服五錢以水一大盞煎至五分去滓不計
時候熱服良久喫熱粥投之衣盖取汗
治兩感傷寒不得汗頭疼心胸不利(出聖惠方)
人參(去蘆頭)赤茯苓芎藭枳殼(麸炒微黃去穰)厚朴(去粗)
(皮塗生姜汁炙香熟用)桂心(各半兩)訶梨勒皮吳茱萸(一分用湯)
(浸七遍焙乾微炒)
右為細散每服三錢以水一中盞入生薑半分棗二
枚煎至五分去薑棗不計時候和滓稍熱服良久喫
熱粥投之衣盖取汗
麻黃散(出聖惠方)治兩感傷寒内實氣逆不順皮肉乾燥
麻黃(去根節)川大黃(剉碎微炒)訶梨勒皮桂心羌活
赤芍藥桔梗(去蘆頭各半兩)甘草(三分炙微赤剉)麥蘖(一兩炒令微黃)
右為細散每服二錢以水一小盞煎至五分不計時
候和滓温服
治兩感傷寒三兩日不得汗悶亂目張四肢逆冷心腹
堅硬大便不通方(出聖惠方)
牽牛子(二兩生擣取末一兩)川大黃(半兩剉製微炒)乾薑(炮製剉)蓬莪
桂心(各一兩)
右為細散入牽牛子末同研令勻每服用水一中盞
入生薑半分葱白三莖豉四十九粒煎至六分去
滓調下二錢取利為度
治兩感傷寒沈重救急有效宜預合此方(出聖惠方)
硫黃(細研水飛過)硝石(細研如粉各五兩)皂莢(十挺不抖者去黑皮塗酥炙令)
(黃燋去子)
右先將皂莢槌碎用十二月雪水一升浸兩日熟挼
以生絹濾取汁和前件硫黃硝石硬軟得所入甆
瓶内盛封瓶口不得通風背隂處掘地二尺深埋
瓶從正月一日至十五日取出太濕即更隂乾三
兩日即以新炊飯爛研相和丸如菉豆大每服不
計時候以葱茶下五丸如是食毒即先轉瀉後服
之
治兩感傷寒四肢厥冷急宜服此方(出聖惠方)
附子(半兩燒半黑)芫花(半兩醋拌炒令黃黑色)皂莢(半兩去黑皮塗酥炙黃燋)
(去子)
右為末同豉心一合湯浸細研如膏入藥末和丸如
梧桐子大每服不計時候用去根節麻黃湯下十
丸如人行五里一服以汗出為度
三聖散(出聖惠方)治兩感傷寒昏沈迷悶燥渴頭疼漸加沉
重
天靈盖(一枚白色者塗酥炙令黃)苦參(三兩)甘草(一兩剉炙微赤)
右為細末每服不計時候以熱酒調下一錢
葱术散(出傳信適用方)治不别隂陽二症染患淺深凡時氣行
瘟疫及尋常風吹雨霎頭目昏重四肢熱倦行步少
力骨節疼痛悉皆治之
蒼术(洗净一斤)葱(連根鬚洗净一斤)麻黃(不去節四兩)甘草(二兩炙)
右將葱术入臼中杵令葱涎相入盆中堅捺令熱冬
間半月春夏五七日取出鍋中炒葱葉過焦逐旋
篩出以术乾為度次入麻黃甘草為末每服二錢
水一盞薑三片棗二枚煎七分去滓熱服如要出
汗連進二三服以衣盖之常服解諸勞倦行路緩
急取為先務
菖蒲飲子(出德生堂)治四時傷寒不問兩感頭疼發熱增寒
咳嗽七日内外皆可服病在上則吐在表則汗下則
泄其病即解並皆治之
川芎猪苓(去黑皮)藁本(净)柴胡(去蘆)菖蒲乾葛
甘草桑白皮(各半兩)
右㕮咀如法修製每服五錢水盞半生薑三片同煎
八分去滓温服滓再煎如要出汗者加連鬚葱白
一根同煎(一方無生薑)
二和散(出經效濟世方)治調適隂陽和養榮衛心胸痞悶飲食不
進凡傷寒隂陽不分服之氣正
藿香葉香附子(去皮)
右等分為粗末每一錢水二盞煎至六分去滓温服
不計時候
又方(出肘後方)
右用虎杖治大熱煩躁止渴利小便壓一切毒暑月
和甘草煎色如琥珀可愛嘗之甘美入瓶内置井
中令冷徹入白甆器及銀器中收貯似茶啜之時
人呼為冷飲子又且美於茗能破女子經後不通
𢷬以酒浸常服有孕人勿服破血
烏术散(楊氏家藏方)治感冒風寒濕氣不問隂陽二症皆可
服之
烏藥川芎杜白芷(各十兩)青皮(四兩半)蒼术(七兩)甘
草(一兩半)紫蘇香附子(各十兩)陳皮(五兩)
右為細末白湯點無時服
主傷寒傳諸蔵表裏名為兩感方(余居士選竒方)
木猪苓乾地黃地骨皮茯苓麥門冬
人參(各二兩)小麥(一升)桑白皮(二兩)
右六味剉作六貼每貼以水三升葱頭七個小麥桑
白皮煎减半内一貼煎減一升分二貼口苦面腫
夜睡狂語並宜服之
又方(余居士選竒方)
人參茯苓茱萸(四分)木猪苓桂心(六分)蕪荑(八分)
白术(四分)茵蔯(十分)甘草(四分)
右為末煉密丸如彈子大熟水研一丸無時服
來甦散(廣南衛生方)治四時傷寒不問隂陽二症表裏不分
並宜服之
香附子(一斤炒)陳橘皮(半斤不去白)紫蘇葉(一斤去梗)蒼术(一斤)
(炒)甘草(五兩炙)
右為粗末每服二錢水一盞煎至七分去滓温服不
拘時候日可二服
荳蔲散(出王氏博濟方)治兩感傷寒結胸壮熱惡寒飲食不下
大小腸閉塞隂毒惽沈下水結撮痛四肢逆冷心煩
不省人事食後結聚心下逆滿坐卧不得宜服此
肉荳蔲(二枚)麻黃(去根一分)木香(一分)吳白术(一分)吳茱萸(一銖)
附子(八銖炮去皮)乾薑(二銖炮)桂心(三銖)蛜蜥(五個礬朱炒令黃去其硃)
訶梨勒(二枚炮)㯽榔(二枚)當歸(一分)青橘皮(二七片)茯苓(去皮)
(八銖)白术川烏(生去皮臍)良薑(剉)麻黃(不去節)天麻(去苗)吳
茱萸(生用)葛根乳香(另研)川椒(去子并閉口者)全蝎(生用)當歸
(各一兩去苗)川薑(生用半兩)
右為粗末入乳香勻炒十錢痛甚者加至十五錢同
細鹽一處炒如極熱用熟絹袋内貯藥熨烙痛處
不拘早晩頻用為效如藥冷即再炒一次用畢其
炒藥不用
薏苡仁散治濕傷腎不養肝肝自生風遂成風濕流
注四肢筋骨或入左肩髃肌肉疼痛漸入左指中
薏苡仁(一兩)當歸(酒浸)人參川烏(炮)川芎白术
羌活桂心防風(去蘆)茵芋(炒)麻黃(去根節)乾薑(炮)
獨活甘草(炙各半兩)
右為細末每服二錢空心臨卧酒調下日三服
徐神翁神效地仙丹治筋骨疼痛打撲傷損仙木湯
送下除寒濕進飲食神效
川烏(一個去尖)草烏(五個去尖)荆芥(去枝半兩)蒼术(一兩米泔浸一宿炒)白
芷(半兩)自然銅(一字研)地龍没藥(各半兩研)乳香(半錢研)萵
苣種黃瓜種稍瓜種木鼈子(各一錢)半兩錢
(二文)
右為細末醋糊丸如梧桐子大每服十丸食後酒送
下
虎骨丸治經絡凝澁骨節疼痛筋脈攣急遇隂寒愈
痛
南乳香(别研)沒藥(另研)赤芍藥熟地黃虎脛骨(醋炙)
(黃)當歸(各一兩)血竭(五錢)
右為末用木瓜一枚切破去子入乳香在内以麻縷
定勿令透氣好酒二升煮至酒盡取木瓜去皮研
如泥更入熟蜜少許杵和為丸如梧桐子大每服
三十丸病在上食後在下食前温酒下
治骨節疼痛煩不得屈伸近之則痛短氣得汗出或欲
腫者
附子(二兩)桂心(四兩)白术(三兩)甘草(二兩)
右用水六升煮取三升分三服汗出愈
治卒得胸痛瘥而復發者
右取薤根五斤搗絞汁飲之立止
加減當歸飲子治肩忽疼
防風當歸柴胡生地黃大黃(各一兩半)芍藥
人參黃芩(各一兩)甘草(一兩二錢)黃連(五錢)滑石(六兩)
右為散以白水煎服無時
活絡湯治風濕臂痛諸藥不效者此方專主之
白术(薄切一兩)當歸(净洗薄切乾秤)羌活(净洗去蘆切乾)獨活(净洗)甘草
(炙)川芎(各半兩)
右剉散每服三大錢水一盞半薑五片慢火煎至一
盞去滓温服並滓不拘時候一方川蒼术切炒川
白芷各二兩為末每服二錢酒調下
趁痛丸治腰臂痛
五靈脂赤芍藥(各半兩)川烏(一箇)沒藥(四錢)麝香(一錢)
右為末酒糊丸空心温送下
葉氏方十味剉散治中風血弱臂痛連筋及骨舉動
艱難此藥亦補心益血養筋生力
附子(三兩炮去皮臍)當歸(去土洗切)黃耆(炙)白芍藥(各二兩)茯苓
防風(去蘆)白术(各一兩半)肉桂(去粗皮一兩不見火)川芎(不見火)熟地
黃(洗净用好酒熬令乾焙之各七錢半)
右修製了再秤㕮咀每四錢水一大盞薑八片棗三
枚擘開煎七分去滓通口服食後臨睡日三服温
覆厚衣將養去黃耆熟地黃用當歸去蘆净洗乾
焙白芍藥川芎白术人參生附子白茯苓桂心川
獨活防風甘草細剉每三錢薑八片水一盞半煎
八分去滓食前服除寒邪益血氣名川獨活湯製地
黃法須洗净以好酒浸令乾焙之
五靈脂散治臂脾痛
五靈脂荆芥穗防風羌活甘草節獨
活穿山甲骨碎補草烏(各五錢)麝香(少許)
右為末用温酒調下臨卧服如渾身損痛加没藥木
香酒調下空心服
芎活湯治水飲停蓄注於絡脈發為臂痛皆因脾土
有虧平日多飲水浆不能傳化所致
川芎半夏(湯洗)白茯苓獨活陳皮枳殼(去穰)
(炒各半兩)白术甘草(各一分)
三物小陷胸湯治傷寒實結胸無熱症者
桔梗(微炒)貝母(去心各三分)巴豆(去皮心熬黑研如脂一分)
右除巴豆外𢷬羅為散入巴豆各研勻每服強人半
錢羸人減之並温熟水調服病在膈上必吐在膈
下必利不利進熱粥一杯利不止進冷粥一杯身
熱皮粟不解欲引衣自覆若以水潠之洗之益令
熱却不得出當汗而不汗則煩假令汗出已腹中
痛與芍藥三兩如上法
葶藶湯治傷寒結胸心下痛如石堅硬小便不利
葶藶子(隔紙炒三分)㯽榔(剉半兩)桑白皮(炙剉三分)杏仁(湯浸去皮)
(尖雙仁者炒)大黃(剉醋炒各半兩)朴硝(三分)
右粗𢷬篩每服五錢水一盞半煎至八分去滓食前
温服
增損理中丸治傷寒下後虚氣不理毒復上攻毒氣
相搏結於胸中不得下者毒已入胃胃中不通毒還
攻上心中結滿厥逆欲絶心脹胸高手不可近當先
理其氣
人參白术甘草(炙剉)栝蔞根(剉)牡蠣(熬)枳實(去殼)
(麩炒)赤茯苓(去黑皮一方有黃芩無赤茯苓一兩)乾薑(炮一兩半)
右𢷬羅為末煉蜜丸如彈子大每服一丸熟水化下
不歇再服不過五六丸胸中豁然(一名枳實理中丸)
陷胸青龍湯治傷寒結胸毒氣内盛手足逆冷腹脹
喘息急大便不通
牽牛子(微炒一兩半)人參(三分)陳橘皮(湯浸去白焙半兩)桂(去粗皮)
㯽榔(剉各一分)大黃(剉醋炒半兩)朴硝(半兩)
右粗𢷬篩每服五錢水一盞半入生薑半分擘碎同
煎至七分去滓食前温服
大黃桔梗湯治傷寒熱病飲水結胸硬滿
大黃(剉醋炒二兩)桔梗(炒一兩)甘草(炙剉)朴硝(各半兩)
右粗𢷬篩每服五錢水一盞半煎至七分去滓食前
温服
大金鍼丸治温傷寒結胸氣逆手足厥冷嘔逆不定
陽起石(研)不灰木阿魏(研各半兩)杏仁(二十五枚去皮尖雙仁者)
(研)巴豆(二十五枚去皮心膜不出油研)
右𢷬研為細末用軟粟米飯為丸如小彈丸大每服
一丸用鍼穿燈焰上燒烟絶為末生薑米飲調服
以利為效
泥金丸治結胸傷寒心下痛按之實鞕
木香丁香大戟甘遂(麸炒各一分)膩粉(三錢)紫苑
(去土三錢)硫黃(兩皂子大)㯽榔(大者一枚剉)附子(炮製去皮臍一枚)巴豆
(三十粒去皮心膜用胡餅麪裹慢火燒熟去麪不用)黑牽牛(三錢半生半炒)水銀沙
子(三錢)
右各𢷬研為末再和令勻煉蜜為丸如小鷄頭大看
虚實每服一丸爛嚼燒生薑一塊子同嚥下藥不
得嚼
大戟散治傷寒結胸轉下不除者
大戟(炒)甘遂(炒各一兩)膩粉(半兩)硫黃(研一分)水銀(盞子内與硫黃)
(同研作沙子半兩)
右𢷬研為末再同研勻每服二錢温浆水調下
越桃丸治傷寒結胸逐利熱毒
越桃桃花(暴乾各一分)大黃(生剉半兩)白牽牛(取末五兩)欝金
(二錢)丹砂(研一錢)巴豆霜(研五錢)郁李仁(去皮研一兩)
右𢷬研為末滴水丸如小豆大每服一丸蜜水下
陷胸散治傷寒結胸伏陽在裏心下堅硬按之則痛
前胡(去蘆頭)甘遂(麩炒)甜葶歴(隔紙炒)大黃(剉微炒)馬牙硝
(研各一兩)杏仁(湯浸去皮尖并雙仁麩炒一兩)
右𢷬研為末每服一錢生薑蜜水調下更看虛實加
減
宣毒丸治傷寒結胸心下堅硬
白牽牛(炒)大黃(剉各一兩)滑石朴硝續隨子(去皮煮研)
(半兩)郁李仁(去皮炒研半兩)甘遂(麩炒)大戟(麩炒一分)
右𢷬為末煉蜜和丸如彈子大看虚實以龍腦蜜水
化下一丸
大通散治傷寒結胸及瘡疹後毒氣攻心涎嗽喘急
甘遂(麩炒一分)生地黃(一兩與甘遂同搏焙乾)㯽榔(剉二枚)麥蘖(微炒)
(半兩)鉛白霜(研一分)
右𢷬研為末看虛實用龍腦浆水調下半錢
金鍼丸治傷寒隂氣結伏在内胸膈虛痞或痛不可忍
者
不灰木(二錢)陽起石阿魏(各一錢)白丁香丹砂(研)
乳香膩粉(各一錢半)硫黃(二分)巴豆(去皮膜出油二十七粒)
右同研勻細糯米粽子和丸如桐子大每服五丸至
七丸丁香湯下不拘時候
膈毒丸治傷寒結胸心下堅痛
郁李仁(去皮尖)黑牽牛(炒)大戟甘遂(各一分)牛黃(研)
乳香(研各一錢)麝香(研)龍腦(研各半錢)
右𢷬研為末同再研勻用白麪糊和丸如梧桐子大
每服七丸煎燈心麥湯下臨卧服
聖餅子治傷寒結胸
甘遂大戟(去皮各半兩)黑牽牛(生用一兩半)輕粉(一錢)粉霜
(一錢)水銀(一錢入硫黃一錢結沙子)巴豆(去皮醋煮黃十四枚)
右先將前三味為末入白麪五錢水和作餅子文武
火煨焦黃再為末後入四味拌勻水和為丸如菉
豆大捏作餅子每服三餅茶湯下
宣風丸治傷寒結胸熱氣藴蓄
大黃(末)牽牛子(末)郁李仁(去皮研各半兩)巴豆(一分去皮膜油煠研)
右再同研勻煉蜜為丸如小豆大看虛實生薑蜜水
下一丸至二丸
金黃散治傷寒結胸心下堅滿
黑牽牛(末)大黃(末各一錢)欝金(末)胡黃連(末各半錢)
右作一服入膩粉一錢新水調下傷寒後四五日結
胸宜可服或吐或瀉或汗出即愈
桔梗枳殼湯
桔梗(微炒)枳殼(麸炒)甘草(炙)
右等分每服五錢水一盞半加生薑三片煎至七分
去滓服或不用生薑亦可痰多加半夏生薑有熱
加黃芩
治傷寒陽症結胸死無可藥者(出經驗良方)
右用蛐蟮即蚯蚓十五條乾者擂爛蜜半盞冷水半
碗灌服若無蜜沙糖亦妙
三黃湯(出危氏方)治傷寒隂症下之太早致心下痞按之軟
其脈關上浮者主之若表未解未可攻宜先隨風寒
二症投桂枝麻黃湯表解已即服此方(三因方)
大黃(蒸)黃連黃芩(各等分)
右剉為散每服五錢沸湯二盞熱漬之一時夕去滓
分二服暖服或汗出惡寒加附子别煎汁入一合
同服
尅效交泰聖餅子(出衛生家寳方)治傷寒結胸脈浮不可下下
之必死宜用治之
巴豆(十四粒)黃連(七寸連皮用)
右為末用津唾和成膏填入臍下以艾炷其上腹中
有聲其病去矣不拘壮數病去為度纔灸了便以
温湯浸手帕拭之恐生瘡一方加大黃末一錢
治結胸脇秘結方
枳殼滑石(各二兩)甘草(一兩)
右㕮咀每服三錢用臭冬橘葉七片同煎温服連進
三服即解
治傷寒十餘日熱氣結於胸中往來寒熱不定宜服(出聖)
(惠方)
柴胡(去苗)枳實(麩炒微黃)赤芍藥半夏(湯洗七遍去滑)黃芩(各三)
(分)甘草(半兩炙微赤剉)桔梗(一兩去蘆頭)
右為散每服五錢以水一中盞入生薑半分棗二枚
煎至六分去滓不計時候温服
半夏湯(出聖惠方)治傷寒三四日不能卧但欲起胸中結熱
煩悶脈洪大者
半夏(三分湯洗七遍去滑)黃芩(三分)乾薑(半兩炮製剉)赤茯苓(三分)人
參(三分去蘆頭)甘草(半兩炙微赤剉)黃連(一錢)
右為散每服三錢以水一中盞入棗二枚煎至六分
去滓不計時温服
前胡散(出聖惠方)治傷寒五日後熱結胸氣不散湯飲難下腹
脹悶宜服
前胡(一兩去蘆頭)當歸(半兩剉碎微炒)川大黃(剉碎微炒)羌活㯽
榔(三分)桔梗(去蘆頭各一兩)郁李仁(一兩湯浸去皮尖微炒)
右為散每服四錢以水一中盞煎至六分去滓不計
時候温服
大黃散(出聖惠方)治傷寒十餘日熱氣結於胸中往來寒熱
頭痛宜服
川大黃(剉碎微炒)柴胡(去苗)川朴硝赤芍藥黃芩(各一)
(兩)枳實(麩炒微黃)虎掌(微炒各三分)
右為散每服四錢以水一中盞入生薑半分煎至六
分去滓不計時候温服
治傷寒結胸氣噎塞煩悶宜服此方賺胸散(出十便良方)
枳實(麩炒微黃)桂心(各一兩)
右為散每服以温水調下二錢不計時候
治傷寒結胸内有瘀血大便不利小腹滿急宜服(出聖惠方)
桃仁(半兩湯浸去皮尖雙仁麩炒微黃)水蛭(炒令微黃)䖟蟲(炒令微黃各一分)
川大黃(一兩剉碎微炒)
右為散每服一錢以水一小盞煎至五分去滓不計
時候温服
桔梗散(出聖惠方)治傷寒結胸不下飲食四肢煩勞宜服
桔梗(去蘆頭)桑根白皮(剉)鼈甲(塗醋炙令黃去裙襴)人參(去蘆頭)
赤茯苓(各一兩)木香㯽榔(各半兩)赤芍藥白术(各三)
(分)
右為散每服四錢以水一中盞入生薑半分煎至六
分不計時候温服
牛膝散(出聖惠方)治傷寒結胸腹中㽲痛心下硬如石按之
煩悶宜服
牛膝(去蘆)大黃(剉碎微炒)鼈甲(塗醋炙令黃去裙襴)郁李仁(湯浸去皮尖微)
(炒各三分)桂心附子(炮製去皮臍)甘草(炙微赤剉)白术(各半兩)
右為散每服四錢以水一中盞入生薑半分煎至六
分去滓不計時候温服
恒山湯(出聖惠方)治傷寒結胸煩滿喘息稍急湯飲不下宜
服
恒山甘草(生用各一分)蜀漆犀角屑(各半分)
右剉為散以水一大盞煎至五分去滓不計時候頓
服須臾當吐為效
木香散(出聖惠方)治傷寒熱結不散胸中痞滿欲成結胸宜
服
木香(二分)赤茯苓紫蘇莖葉(各三分)旋復花陳橘
皮(湯浸去白穰焙)㯽榔(各半兩)
右為散每服四錢以水一中盞煎至六分去滓不計
時候温服
人參丸(出聖惠方)治傷寒結胸心膈燥悶宜服
人參(去蘆)白术甘草(炙)&KR0797;&KR0803;根赤茯苓牡蠣
(燒為粉各一兩)犀角屑(半兩)
右為末煉蜜和丸如梧桐子大不計時候以粥飲送
下三十丸
鼈甲丸(出聖惠方)治傷寒結胸煩悶熱毒氣結聚不散宜服
鼈甲(一兩塗醋炙令黃去裙襴)甘草(半兩炙微赤剉)防葵訶梨勒皮
人參(去蘆頭)桂心白术川大黃(剉碎炒)郁李仁(湯浸)
(去皮尖微炒各三分)
右為末煉蜜和丸如梧桐子大不計時候以温生薑
湯下三十丸
芍藥散(出聖惠方)治傷寒結胸心下結硬煩悶腹脹宜服
赤芍藥訶梨勒皮鼈甲(塗醋炙令黃去裙襴)人參(去蘆頭)
黃芩木香郁李仁(湯浸去皮尖微炒已上各三分)白术桂
心枳殼(麩炒微黃去穰)當歸(剉炒已上各半兩)杏仁(一兩湯浸去皮尖雙)
(仁麸炒微黃)
右為散每服五錢以水一中盞入生薑半分煎至六
分去滓不計時候温服
赤茯苓丸(出聖惠方)治傷寒心中堅硬兩脇脹滿欲成結胸
宜服
赤茯苓桔梗(去蘆頭)赤芍藥鼈甲(塗醋炙令黃去裙襴)牛
膝(去苖)枳殼(麩炒微黃去穰)五味子五加皮柴胡(去苗)桂
心川大黃(剉碎微炒已上各三分)
右為末煉蜜和丸如梧桐子大不計時候以温生薑
湯下三十丸
硃砂丸治傷寒心中硬痛不可忍或腹脹滿欲成結
胸宜服
硃砂(一兩細研水飛過)桃仁(一兩湯浸去皮尖雙仁麩炒微黃别研如膏)麝香
(一分細研)
右同研令勻煉蜜和丸如梧桐子大不計時候以温
生薑湯送下二十丸
太乙丹治傷寒結胸心下痞硬不通
禹餘糧(醋淬)玄精石金星石銀星石陽起石
紫石英白石英甘鍋石磁石(火煅醋淬七遍)礞石
消石硫黃(各一兩研)丹砂乳香膩粉(各半兩研)阿魏
(二錢)巴豆(去皮生用)杏仁(湯浸去皮尖雙仁各七十二粒)
右𢷬研細羅為末糯米飯和丸如彈子丸大每服一
丸麩炭火上燒存性入膩粉一錢蜜水化下吐瀉
脚轉筋伏隂厥逆生薑蜜水化下
黃連梔子湯(出濟生拔萃方)治傷寒汗下後熱結胸中大便微
澁小便赤者
黃連大黃梔子黃芩(各五錢)
右剉細每服一兩水三盞煎服
桔梗連翹湯(出濟生拔萃方)治傷寒汗下後熱結胸中者
桔梗連翹黃芩(各一兩)薄荷甘草川芎(各五)
(錢)梔子(一個)
右剉細每服一兩水三盞煮至一盞去滓温服
治結胸糖炙法(出衛生家寳方)
右以冰糖不拘多少置病人胸上其糖乾再塗病愈
則止
仙茅丸(出王氏博濟方)治結胸傷寒及惡候者大效
仙茅(一分)貫衆(半兩)黑附子(半兩炮去皮臍)蓽撥(一分)巴豆(半兩去皮)
(心)甘草(少許)乾薑(半兩)
右為細末麪糊和丸如梧桐子大下結胸生薑棗湯
下一丸如五七日病者更打破一丸同前湯使下
如常式傷寒只冷浆水下如轉後須用順氣散表
藥服之汗出即差
治傷寒結胸隂症渾身手足俱冷并冷汗出胸前結伏
噎塞不通大便虛冷須是隂症方可喫此藥(出護命方)
草豆蔲乾薑黃橘皮川芎羌活桂心
細辛(各一分)熟牽牛(炒)半夏(各三銖)
右為細末每服三錢七分空心熟湯調下
治傷寒後寒熱已退腹中餘一塊疼痛不可勝忍忽走
在腿面上痛宜服此方(出護命方)
黃芩牡丹皮桑寄生羌活荆芥穗射
干芍藥桃仁牽牛麻黃(去根各一分)連翹(半兩)
官桂(半分)
右為細末每服二錢半食後熟湯調下
增損理中丸(出活人書)太隂下之胸滿硬諸結胸宜服此
人參白术(各一兩)甘草乾薑(各一兩半)黃芩(半兩)枳實
(二兩)
右為細末煉蜜和如彈子大沸湯化一丸
稀涎散(出危氏方)治結胸膈作為寒熱飲食减少
猪牙皂角圓白半夏(各一兩)
右剉為散每服三錢水一盞半煎至七分去滓温服
入咽便吐去涎即愈
普濟方卷一百四十一
