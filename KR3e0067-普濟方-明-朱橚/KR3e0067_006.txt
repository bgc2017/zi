普濟方卷六明周王朱橚撰
五運六氣圖
五運太過不及六氣司天在泉政令灾變六十
年圖
天分五氣地列五行上經於列宿下合於方隅故丹天
之氣經扵牛女奎壁臨戊癸之位故戊癸歲為火運黅
天之氣經扵心尾角軫臨於甲巳之位故甲巳歲為土
運素天之氣經於亢氐畢昴臨於乙庚之位故乙庚歲
為金運玄天之氣經於張翼婁胃臨於丙辛之位故丙
辛歲為水運蒼天之氣經於危室柳鬼臨於丁壬之位
故丁壬歲為木運也然運有五氣有六以君火相火加
之也六氣之化者謂寒暑燥濕風火也乃天之六氣然
後三隂三陽上奉之然六氣曰主曰客司天在泉有寒
暑燥濕風火之化為主者雖干載亦不易為客者六歲
復會何謂主自斗建丑正至夘之中則是大寒至驚蟄
之末六十日有竒有竒謂八十七刻半厥隂木為風化
用事風氣流行陽氣發動萬物發生以應春此初氣主
也自斗建卯正至已之中則是春分至立夏之末六十
日有竒少隂君火為熱化用事暄淑乃行君德之象不
同炎暑以應夏此二氣主也自斗建巳正至未之中則
小滿至小暑之末六十日有竒少陽相火暑化用事此
司天之位炎暑乃行以應長夏此三氣主也自斗建未
正至酉之中則是大暑至白露之末六十日有竒太隂
土濕化用事雲雨乃行此四氣主也自斗建酉正至亥
之中則是秋分至立冬之末六十日有竒陽明金燥化
用事清涼乃行此五氣主也自斗建亥正至丑之中則
是小雪至大寒之末六十日有竒太陽水寒化用事在
泉之末嚴凝乃行終氣主也歷法五日為候三候為氣
六氣為時一歲二十四氣七百二十氣為三十年一千
四百四十氣為六十年太過不及斯可見且經曰顯明
之地卯地君火之位君火之右退行一步相火治之復
行一步土氣治之復行一步金氣治之復行一步水氣
治之復行一步木氣治之復行一步君火治之一步凢
六十日有奇六六三百六十日春温夏熱秋凉冬寒以
成一歲之令千載而有則此主氣之常也故曰地氣主
静而守護何謂客子午之歲少隂司天丑未之歲太隂
司天寅申之歲少陽司天卯酉之歲陽明司天辰戍之
歲太陽司天己亥之歲厥隂司天以客加主而推其變
故曰天氣動不息其六氣之源則同六氣之緒則異何
也蓋天之氣始於少隂而終於厥隂地之氣始於厥隂
而終於太隂是故當其時而行變之常也非其時而行
變之災也故曰令其所謂春行夏秋冬之令冬行春夏
秋之令此客加主之變也故其主化政令之常有暴雨
疾風迅雷飄電之變冬有爍石之熱夏有凄清之風此
無他天地之氣勝復欎發之致也是說也五氣麗乎太
過不及之徵也又有所謂平氣者故有天符歲會同天
符同歲會太乙天符是五者所謂符如昇明備化審平
静化之紀也何謂天符如木運上見厥隂運與司天合
也何謂歲會如木運臨艮卯天運己午運與年合也何
謂太乙天符天運上見少隂年辰臨午之類至於同天
符同歲會以太過下加而然如木運太過下加厥隂曰
同天符火運不及下加少隂少陽之類曰同歲會素問
六微旨曰天符為執法歲會為行令太乙天符為貴人
邪中執法者其病速而危中行令者其病徐而持中貴
人者其病暴而死惟有歲氣之平天地之氣得其中則
民無灾變災變之異故自前五者而然又有所謂勝復
而致變者如木運不及則金勝火為木之子復能勝金
則肺反受邪土運不及則木勝金為土之子復勝木則
肝反受邪如是之類是謂勝復勝復之作子為母復讐
也何謂化氣如甲己化土餘倣此化土甲巳起丙寅數
至戊辰為龍龍有變化之象戊為土故甲己化土餘倣
此何謂正化對化玄珠曰六氣分正化對化少陽正司
於午對化於子厥隂正司於亥對化於己太隂正司於
未對化於丑少陽正司於寅對化於申陽明正司於酉
對化扵卯太陽正司扵戌對化扵辰正司化令之實對
司化令之虛為醫之道須明運氣運氣之旨有太過有
不及有隂陽相乘有勝有復若夫脉有氣應則平故曰
從其氣則和違其氣則病然有未至而至至而不至難
以一言括在乎參之而稽是圖也
甲己歲氣土化之圖甲己歲土太過
是歲泉湧河溢涸澤生魚風雨大至山崩川潰鱗見于陸
歲運黅天敦阜之紀平氣備化甲歲南政太
宮之音
歲氣雨濕流行至隂内濕物化充成其變震驚飄驟崩
潰腎水受邪病有復重清厥體甚重則足痿不收脚疼
中滿四肢不舉脾土勝腎水木為水之子復能尅土則
反溏泄甚則太谿絶者死
臨辰戌為歲會(甲辰丙戌)下加太隂為同天符(同上)
歲土不及歲運黅天卑監之紀平氣備化已
歲南政少宮之音
歲氣風寒大作雨乃愆期草木秀而不實濕土受邪病
則飱泄霍亂支體重腹痛肝木克脾土金為土之子復
能尅肝木則反胸脇暴痛下引小腹
臨辰戌丑未為歲會(甲辰甲戌乙丑己未)上見太隂為太乙天符
(己丑己未)上臨厥隂為水不冰蟄蟲早見民乃康
乙庚歲氣金化之圖乙庚歲金不及
歲運素天從革之紀平氣審平乙歲北政少
商之音
歲氣炎火盛行乃用燥石流金涸泉焦草肺金受邪病
則肩背瞀重鼽嚏血便重下心火尅肺金水為金之子
復能尅火則反心痛腦痛頸急𩕄頂痛發熱口瘡心痛
臨酉為太乙天符乙酉又為歲會上見陽明為天符(乙夘)
復則水勝火寒雨暴至冰雹霜雪
歲金太過歲運素天堅成之紀平氣審平庚
歲北政太商之音
歲氣燥行天氣㓗地氣明陽氣随隂肅殺凋零肝木受
邪病則腹脇痛目赤體重胸痛血溢痛引小腹耳無聞
甚則喘咳逆氣背肩尻隂股膝髀腨䯒足痛肺金尅肝
木火為木之子復能尅肺金則反血溢心痛胠脇不可
轉側咳逆太衝絶者死
臨酉為歲會(乙酉)下見陽明為天符(庚子)
丙辛歲氣水化之圖丙辛歲水太過
是歲雨冰雪霜不時降濕氣變物
歲運玄天流衍之紀平氣静順丙歲北政太
羽之音
歲氣天地寒凝其變冰霜雹心火受邪病則身熱煩躁
心厥中寒甚大腹脛腫喘咳腎水尅心火土為火之子
復能尅腎則反腸鳴溏泄甚則神門絶者死
臨子為歲會(丙子)上見太陽為天符(丙戌丙辰)
歲水不及歲運玄天涸流之紀平氣静順辛
歲北政少羽之音
歲氣水泉减草木茂腎水受邪病則身重濡泄腫滿腰
膝痛足痿清厥甚則胕腫腎氣不行脾土尅腎水木為
水之子復能尅脾則反面色時變筋肉瞤瘛膈中痛及
心腹
臨丑為歲會(辛丑辛未)上見太隂下見太陽為同歲會則大
寒蟄藏
丁壬歲氣木化之圖丁壬歲木不及
是歲天地凄愴日月䑃昧雨非雨晴非晴惨然氣象凝
歛肅殺之甚
歲運玄天委和之紀平氣敷化丁歲北政少
角之音
歲氣燥氣乃行生氣不政凉雨時降風雨並興草木晚
榮物氣内濕肝木受邪病中清胠脇滿少腹痛腸鳴溏
泄肺金尅肝木火為木之子復能尅金則反寒濕瘡瘍
疿痤腹腫癰咳血夏生大熱濕變為燥草木槁下體再
生
臨卯為歲會(丁卯)上見厥隂為天符(丁巳丁亥)上臨陽明為生
氣失政草木再榮
歲木太過歲氣蒼天發生之紀平氣敷和壬
歲北政太角之音
歲氣風氣流行生化再淳萬物以榮其變振拉摧拔脾
土受邪病飡泄食减體重腹痛腸鳴脇滿肝木尅脾土
金為土之子復能勝木則反脇痛而吐甚則衝陽絶者
死
臨卯為歲會(丁卯)下見厥隂為天符(壬申壬寅)
戊癸歲氣火化之圖戊癸歲火太過
是歲火燔灼水泉涸物焦槁
歲運丹天赫曦之紀平氣升明戊歲北政太
徵之音
歲氣隂氣内化其變炎烈沸騰肺金受邪則發瘧少氣
喘欬血溢注胸脇痛心火勝肺金火之狂咳𠻳血泄甚
則太淵絶者死
臨子為太乙天符上見少隂少陽為天符
歲火不及歲運丹天伏明之紀平氣升明癸
歲北政少徵之音
歲氣寒乃大行火令不政物生不長陽氣屈伏蟄蟲早
藏心火受邪病則胸脇膺背痛欝冐暴瘖臂痛腎水勝
心火土為火之子復能尅腎則反寒中腹鳴泄注攣痺
足不任身
臨卯酉為同歲會(癸酉癸夘)下見少隂少陽為歲會(癸夘癸酉)
(癸巳癸亥)
少隂(初氣厥隂風木)天時(寒風切烈霜雪交作蟄復藏)
司天(太陽寒水加)民病(關節禁固腰腿痛中外瘡瘍)
子(二氣少隂君火)天時(風雨時行寒氣時至生羽蟲)
午(厥隂風木加)民病(淋氣欎而上熱令人目赤)
歲(三氣少陽相火)天時(大火行熱氣時至羽䖝静不鳴也燕百舌杜宇之類)
氣(少隂君火加)民病(厥熱心痛寒熱更作咳𠻳赤目)
熱(四氣太隂濕土)天時(大雨時行寒熱互作)
化(少陽相火加)民病(黃疸鼽衂嗌乾吐飲)
之(五氣陽明燥金)天時(温氣乃至初冬尤煖萬物乃榮)
圖(太隂濕土加)民病(康安伏邪扵雪春為虐)
陽明(終氣太陽寒水)天時(燥寒勁切火尚恣毒寒暴至)
在泉(陽明燥金加)民病(上腫咳喘甚則血溢下連小腸而作寒中)
太隂(初氣厥隂風木)天時(大風發榮風雨生毛蟲)
司天(厥隂風木加)民病(血溢筋絡拘強關節不利身腫筋痛)
丑(二氣少隂君火)天時(大火正天下疵以行温厲宣形遠近咸若濕蒸相摶雨時降)
未(少隂君火加)民病(瘟疫盛行遠近咸若)
歲(三氣少陽相火)天時(雷雨電雹地氣騰濕氣降)
氣(太隂濕土加)民病(身重胕腫胸腹滿感寒熱氣)
濕(四氣太隂濕土)天時(炎熱沸蒸地氣升天氣否隔濕化不流)
化(少陽相火加)民病(腠理熱血暴溢患瘧心腹䐜脹甚則浮腫)
之(五氣陽明燥金)天時(大凉霜早降寒及體)
圖(陽明燥金加)民病(皮膚寒)
太陽(終氣太陽寒水)天時(大寒凝冽)
在泉(太陽寒水加)民病(關節禁固腰脽痛)
少陽(初氣厥隂風木)天時(熱風傷人時氣流行)
司天(少隂君火加)民病(温氣拂於上血溢目赤咳逆頭痛血崩脇滿痛皮膚生瘡)
寅(二氣少隂君火)天時(時兩至火欎風不勝濕)
申(太隂濕土加)民病(熱欎咳逆吐胸臆不利頭痛身熱昏憒生膿瘡)
歲(三氣太隂濕土)天時(熱暴至草萎河乾大暑炎亢雨乃涯)
氣(少陽相火加)民病(熱中聾瞑血溢膿瘡咳)
火(四氣少陽相火)天時(凉風至炎暑未去風雨及時)
化(陽明燥金加)民病(民氣和平身重中滿脾寒泄瀉)
之(五氣陽明燥金)天時(陽乃去寒乃來雨乃降剛木早凋)
圖(太陽寒水加)民病(民避寒邪君子周密病則骨痿弱目赤痛)
厥隂(終氣太陽寒水)天時(地氣乃寒風飄揚萬物反生寒氣至雨生鱗蟲)
在泉(厥隂風木加)民病(關節不禁心腹痛陽氣不藏)
陽明(初氣厥隂風木)天時(隂始凝氣始肅水乃冰寒雨化花開遲)
司天(太隂濕土加)民病(熱脹面腫鼻衂嚏欠嘔吐小便赤甚則淋)
卯(二氣少隂君火)天時(臣依君位大熱早行)
酉(少陽相火加)民病(疫厲大至善暴死)
歲(三氣太隂濕土)天時(燥熱交合凉風間發)
氣(陽明燥金加)民病(上逆下冷瘧痢心煩不食)
燥(四氣少陽相火)天時(早秋寒雨害物)
化(太陽寒水加)民病(暴仆振慄妄言少氣咽乾引飲心痛癰腫瘡瘍寒瘧骨痿便血)
之(五氣陽明燥金)天時(春令反行草木盛生雨生介蟲)
圖(厥隂風木加)民病(氣和熱行包絡面浮上壅)
少隂(終氣太陽寒水)天時(氣候反温蟄蟲出現流水不冰此下尅上)
在泉(少隂君火加)民病(伏邪温毒季春發疫)
太陽(初氣厥隂風木)天時(氣早暖草早榮温疫至)
司天(少陽相火加)民病(瘟痿身熱頭痛嘔吐瘡瘍)
辰(二氣少隂君火)天時(大凉反至草乃遇寒火氣遂抑)
戍(陽明燥金加)民病(氣欎中滿風腫)
歲(三氣太隂濕土)天時(寒熱不明寒氣間至熱静冰雹)
氣(太陽寒水加)民病(寒反熱中癰疽注下心熱悶冐逆吐病痢不治者死)
寒(四氣少陽相火)天時(風濕交争雨生倮蟲木盛生風暴雨摧拔)
化(厥隂風木加)民病(大熱少氣足痿注下赤白血滯成癰)
之(五氣陽明燥金)天時(濕熱而寒客行主令)
圖(少隂君火加)民病(氣舒病則血熱妄行肺氣受濕壅)
太隂(終氣太陽寒水)天時(地氣正濕令行凝寒隂虐)
在泉(太隂濕土加)民病(病乃悽惨孕死脾旺腎衰)
厥隂(初氣厥隂風木)天時(寒始肅客行主令殺氣方至)
司天(陽明燥金加)民病(寒居右血氣脇滯脾虛胃壅)
已(二氣少隂君火)天時(寒不去霜雪作殺氣施化草焦寒雨數至)
亥(太陽寒水加)民病(熱中氣血不升降)
歲(三氣太隂濕土)天時(風熱大作雨生羽蟲)
氣(厥隂風木加)民病(淚出耳鳴掉眩)
風(四氣少陽相火)天時(熱氣永亘山澤浮雲暴雨溽濕)
化(少隂君火加)民病(心受邪黃疸而為胕腫)
之(五氣陽明燥金)天時(燥熱更甚沈隂乃布風雨乃行)
圖(太隂濕土加)民病(寒熱間作脾受風脾受熱發為瘧)
少陽(終氣太陽寒水)天時(畏火司令陽乃大發蟄乃出見流水不冰地氣大發草生)
在泉(少陽相火加)民病(温癘心腎相制)
天上二位天中二位人下二位地
地屬屬屬屬屬屬
六太天風雲萬物地黃
位虛面之路之路面泉
藏(金火合木金德)(水火合火木德)(土土合火水德)
象(主清下主熱下主温下主凉下主燥下主寒下温君風相濕寒)
之肺(上焦象天)心(包絡)肝(中焦象人)膽脾(下焦象地)腎(黃泉)
圖(絡金腸絡木腸絡火經絡土經絡水胱大小膽胃膀)
從(是動則病者氣之所感也天之邪感則害人五)違(所生病者血之所成也)
其(臓肝心肺胃腎食而不滿可下之而已也水火)其
氣(之寒熱感則害人六腑膽胃三焦膀胱大腸滿)氣
則(而不食可吐之而已也地之濕氣感則害人度)則
和(骨血脉肌膚從外而入可汗之而已也)病
難三焦寅相火手少陽
素太易(未見氣也)甲膽大腸夘燥金手陽明
撮乙肝小腸辰寒水手太陽
要太初(氣之始也)丙小腸包絡已風木手厥隂
究丁心心午君火手少隂
治太戊胃肺未濕土手太隂
識極已脾膽申相火足少陽
病庚大腸胃酉燥金足陽明
用太始(形之始也)辛肺膀胱戌寒水足太陽
藥壬膀胱肝亥風木足厥隂
之太素(質之始也)癸腎腎子君火足少隂
圖脾丑濕土足太隂
外有風寒暑熱屬天之四令無形也
(一者始因氣動而内有所成者謂積聚癥瘕癭瘤氣血結核在瞀顛間疏曰癭堅氣也瘕血積也)
(二者始因氣動而外有所成者謂壅腫瘡瘍疥癬疸痔掉瘛浮腫目赤熛瘡胕腫痛癢之類是也)
(三者不因氣動而病生于内者謂飲癖飢渴勞損宿食霍亂悲恐喜怒想慕憂結之類是也)
(四者不因氣動而病生于外者謂瘴氣戕生蟲蛇蠱毒伏屍鬼疰衝薄堕風寒暑硏射割刺之類也)
内有饑飽勞逸屬人之四令有形也
木之(故民病肌胱心煩而四肢兩脇痛咽膈不通飲食不下甚則耳鳴眩轉目不識人善暴僵)風
鬱病(仆筋骨強直而不用卒倒無知也)
火之(故民病少氣瘡瘍臃腫血逆胸背首面四肢䐜脹瘍疿嘔逆瘛瘲骨疼及腹痛注下濕瘧)暑
鬱病(腸中暴痛血逆流注精溢及目赤心熱甚則瞀悶懊惱甚暴死)
土之(故民病心腹脹腹鳴而為數後甚則心痛血枯嘔逆霍亂飲瘀注下胕腫身重者脾熱之)濕
鬱病(至)火
金之(故民病欬逆心腹滿停飲少腹善暴痛不止甚則逆乾嘔面塵色惡金聲而木病也)燥
鬱病
水之(故民病寒厥心痛腰腿痛大關節不利屈伸不便善厥逆痞堅腹滿隂乘陽故也)寒
鬱病
肝酸(與膽為表裏東方木也色青外應目主治血)
木風(芍藥酸寒烏梅酸熱)(澤瀉醎平)
達鍼(諸風眩皆屬肝主動治法曰達者吐也其高者因而越之可刺大敦炙亦同)
心苦(與小腸為表裏南方火也色赤外應舌主諸經血運)
火暑(大黃苦寒黃連苦凉)(木香苦温沒藥苦熱)
發汗(諸瘡瘍痛痒皆屬於火治法曰發者汗之其疎散也可刺少衝炙亦同)
脾甘(與胃為表裏中央土也色黃應唇肌肉應四時)
土濕(蜜甘凉平甘草甘)
奪鍼(諸濕充滿屬於脾土治法曰奪者瀉也分隂陽利水道可刺隠白穴炙亦同)
肺辛(與大腸為表裏西方金也色白外應皮毛鼻主行氣)
金燥(乾薑辛熱薄荷辛凉)(生薑辛温)
清鍼(諸氣憤鬱皆屬於肺治法曰清者清膈利小便可刺少商炙赤同)
腎醎(與膀胱為表裏北方水也色黑外應兩耳主骨髓)
水寒(牡蠣醎寒)
折鍼(諸寒收引皆屬腎水治法曰折之謂抑之治其衝逆可刺湧泉炙亦同)
初(自大寒至春分厥隂風木之位陽用事而氣微故曰少陽得甲子元頭常冷以大寒交初之氣分也以六)
之(周甲子以應六氣下倣此正月二月少陽三隂三陽同)
氣
二(春分至小滿少隂君火之位陽漸長清明之間交陽明之位)
之
氣
三(小滿至大暑少陽相火之位陽氣發物俱成故亦云太陽旺其脉洪大而長)
之
氣
四(大暑至秋分太隂濕土之位天氣先感夏至後用事故曰太陽旺此三隂三陽與天氣標本隂陽異其脉)
之(緩大而長)
氣
五(秋分至小雪陽明燥金之位燥金主緊細短澁陽衰隂盛故曰金氣生其脉細而微)
之
氣
終(小雪至大寒太陽寒水之位隂氣極而盡天氣所收故曰厥隂旺厥者盡也其脉沈短以敦厚萬物收藏)
之(在内寒氣閉塞而膚腠氣液不能散故脉微而力)
氣
大(子上初之氣顛初氣為病多發咳𠻳風疾口喎半身不遂失音風風中婦人隂中留飲兩臍股微痛嘔)
寒(逆惡心旋眩驚悸狂揚心風掉初之氣病在上者宜以瓜蒂散吐之在下者泄之)
春(卯上二之氣隂二氣為病多發風温濕熱經曰風傷於陽濕傷於微頭痛身熱法作風濕之候風傷榮)
分(血濕傷衞氣是也風濕為病隂陽俱浮自汗身重多眠鼻息語言難出此證不宜苦下宜桂枝麻黃湯)
小(已上三之氣腰三氣為病發熱多𫝊足經太陽者發熱惡寒頭項脊強陽明者身熱目疼鼻乾不得卧)
滿(少陽胸脇痛耳聾口乾寒熱往来而嘔此屬三陽太隂者腹痛咽乾手足温自利不滿或腹滿痛少隂者)
(口燥舌乾耳聾厥隂者腹滿囊縮喘熱悶亂四肢厥冷爪甲青色此屬三隂三之氣病宜以清凉上温下養不)
(宜用巴豆丸下)
大(未上四之氣治四氣為病多發暑氣頭痛身熱發渴不宜作熱病宜以白虎湯得此病以下傳染發脾)
暑(泄胃泄大腸泄小腸泄大瘕泄霍亂吐瀉藏白及赤白相雜米糓不消腸鳴切痛面浮頭腫目黃口乾脹)
(滿氣痞手足無力小兒亦如此治法四之氣病宜以渗泄五苓散之類也)
秋(酉上五之氣痎五氣為病多發喘息嘔逆咳𠻳及婦人寒熱往来瘧痺泄消渴中滿小兒㿀隠瘡疱五)
分(之氣病宜大柴胡湯觧治表裏之類)
小(亥上終之氣主終氣為病多發風痰寒痺四肢不收秋冬多大腹水濕相摶肺氣又衰冬寒甚故發則)
雪(不收厥則痿弱無以運用水液澄清為大寒之候積滯瘕塊寒疝血瘕丸氣終之氣病宜破積發汗之類)
肝(足厥)(是動則病腰痛不可以俛仰丈夫㿉疝婦人少腹腫甚則嗌乾面塵脱色是主肝所生病者胷)
之(隂風)(滿嘔逆飱泄狐疝遺溺閉癃)
經(乙木)
膽(足少)(是動則病耳聾耳鳴嗌腫喉痺主氣所生病者目黃口乾鼻衂喉痺肩前臑痛大指次指痛不)
之(陽風)(用)
經(甲木)
心(手少)(是動則病嗌乾心痛渴而欲飲是為臂厥是主心所生病者目黃脇痛臑臂内後痛厥掌中熱)
之(隂暑)
經(丁火)
小(手太)(是動則病嗌痛頷腫不可廽顧肩似拔臑似折是主液所生病者耳聾目黃頬腫頸頷肩臑肘)
腸(陽暑)(臂外後廉痛)
經(丙火)
脾(足太)(是動則病舌本強食則嘔吐胃脘痛腹脹善噫得後出餘氣決然而衰身皆重是主脾所生病)
之(隂濕)(者體不能動摇食不下煩心心下急痛寒瘧瘡瘕泄水下黃疸不能卧股膝内腫厥足大指不)
經(已土)(用)
胃(足陽)(是動則病凄惨振寒善呻數欠顔黑病則惡人與火聞木音則惕然而驚心動欲閉門獨處甚)
之(明濕)(則登高而歌棄衣而走賁响腹脹是為骭厥)
經(戊土)
心(手厥)(是動則病手心熱肘臂攣急腋腫甚則胸脇支滿心中澹澹動面赤目黃善笑不休是主心脉)
包(隂為)(所生病者煩心心痛掌中熱)
絡(母血)
三(手少)(是動則病耳聾渾渾沌沌嗌腫喉痺是主氣所生病者汗出目銳眥痛耳後痛臑肘臂外皆痛)
焦(陽為)(小指次指不用)
經(父氣)
大(手陽)(是動則病齒痛頸腫是主津液所生病者目黃口乾鼽衂喉痺肩前臑痛大指次指痛不用)
腸(明燥)
經(庚金)
肺(手太)(是動則病肺脹滿膨膨而喘咳缺盆痛甚則交兩手而瞀是謂臂厥是主肺所生病者咳𠻳上)
之(隂燥)(渴煩心胸滿臑臂内前廉痛掌中熱氣實肩背痛風寒汗出中風小便數而欠氣虛則肩臂痛)
經(辛金)(寒少氣不足以息溺血)
腎(足少)(是動則病飢不欲食面黑如漆唾則有血喉鳴喘坐而欲起目昏>無所見心如懸若饑氣不足)
之(隂寒)(則善恐如人將捕之是謂骨厥是主腎所生病者口熱舌乾咽腫上氣嗌亁及痛煩心心痛黃)
經(癸水)(疸腸澼脊股内後廉痛痿厥嗜卧足下熱而痛)
膀(足太)(是動則病頭痛目似脱項似拔腰似折髀不可以曲膕如結踹如裂是為踝厥是主筋所生病)
胱(陽寒)(者痔瘧狂顛頭頂𩕄痛目黃淚出鼽衂項背腰尻膕踹腳並皆痛小指不用)
經(壬水)
風(風滛于内治以辛凉)(防風通聖散小續命湯)(天麻散防風湯)
制(佐以苦甘以甘緩之)(消風湯排風湯)(祛風丸)
法(以辛散之)
暑(熱滛于内治以醎寒)(白虎湯碧玉散)(桂苓湯玉露散)
制(佐以酸苦以酸收之)(玉壺丸)
法(以苦發之)
濕(濕滛于内治以苦熱)(白术木香散石膏湯)(五苓散蓋元散)
制(佐以酸淡以苦燥之)(葶藶木香散桂苓白术丸)(橘皮术散)
法(以淡泄之)
火(火滛于内治以醎冷)(神功散解毒丸)(凉膈散八正散)
制(佐以苦辛以醎收之)(調胃散)(大小承氣湯)
法(以苦發之)
燥(燥滛于内治以醎温)(神功丸潤腸丸)(麻仁丸葶藶丸)
制(佐以甘辛以醎瀉之)(脾約丸)(四生丸)
法(以苦下之)
寒(寒滛于内治以甘熱)(薑附湯四逆湯)(二薑湯中湯附子理)
制(佐以苦辛以辛散之)(术附湯)(大已寒丸)
法(以苦堅之)
獨治于内(承氣湯神芎丸)(䧟胸湯大黃丸)
(備急丸)
獨治于外(拔毒散生肌散)(水澄膏魚膽丸)
兼治于内(防風通聖散小柴胡湯)(大柴胡湯子小柴胡飲)
(當歸飲子)
兼治于外(桂枝湯湯小建中)(麻黃湯升麻湯)
(五積散)
先治内謂寒藥先攻裏
大黃芒硝黑牽牛之類
後治外謂熱藥後攻表
桂枝麻黃之類
先治外但攻表用熱藥
後治内伹攻裏用寒藥
金匱十全五泄圖
天之氣一也六之則為風火燥濕寒暑故濕之氣六之
一也相乘而為之五變其化在天為雨在地為泥在人
為脾甚則為泄故風而濕其泄也胃暑而濕其泄也脾
燥而濕其泄也大腸熱而濕其泄也小腸寒而濕其泄
也大瘕若胃泄不已變而為飡泄飡泄不已變而為洞
泄洞泄不已變而為寒中此風乘濕之變也若脾泄不
已變而為霍亂不已變而為注下不已變而為腫蠱此
暑乘濕之變也若大腸泄不已變而為䐜脹不已變而
為腸鳴不已變而為支滿鶩溏此燥乘濕之變也小腸
泄不已變而為腸澼腸澼不已變而為臟毒臟毒不已
變而為前後便血此熱乘濕之變也若大瘕泄不已又
乃變而為脱肛不已變而為廣腸痛不已前為乳痔内
為腸風此寒乘濕之變也凡此二十五變若無濕則終
不成疾况脾胃二土共管中州脾好飲脾亦惡濕此泄
之所由生也凡下痢之脉微且小者生浮大者死水腫
脉反變浮大者生沈細者死夫病在裏者脉沈在表者
脉浮裏當下之表當汗之下痢之脉浮滑水腫者沈細
表裏俱受病故不變也凡臟便血兩手脉俱弦細者死
俱滑大者生血温身熱者死王太僕則曰若下血而身
熱血温是血去而外逆也屬火故曰七日而死七者火
之成數也夫飡泄得之於風亦汗可愈或伏驚怖則膽
受暴下綠水蓋謂戊巳見伐甲木也嬰兒泄綠水素問
有嬰而風理亦如之洞泄者飡泄之甚但飡泄近而洞
泄者久久則寒中温之可也治法曰和之則可也汗之
則不可若在腑則易治入臓則難攻洞泄寒中自腑而
入臓宜和解而無争水腫之作未出遽然由濕變於大
腸小溲自濇水濕既瀦充滿日倍面黃色瘁肢體如泥
濕氣周身難專一法越其高而奪其下發其表而渗其
中酸收而辛散淡渗而苦堅則用攻劑以救其甚緩劑
以平其餘如是則孤精得氣獨魄近陽亦可保行陳莝
去而净府㓗以彼荳䓻烏梅&KR0902;粟等物聚用也設病形
易變必至大悮或通而塞或塞而通塞塞通通豈應一
法世俗止知澁劑之能塞而不知乃通劑之能塞者拘
於方也凢治濕皆以利小便為主諸泄不已灸水分穴
謂水穀之所别也臍之上一寸半灸五壮腹鳴似雷水
道行之候也凢濕勿鍼内經雖云繆刺其處莫若以張
長沙治傷寒法治之蓋泄者亦四時傷寒之一也仲景
曰上涌下泄表汗而裏攻半在表半在裏則亦和解之
表裏俱見随證渗治此雖以治傷寒其于治濕也同仍
察脉以知深淺問年壮以知虛實所投必如其意矣
飡泄(春傷於風夏必飡泄暮食不化亦成飡泄風而飡泄者先宜發劑次宜淡劑甘劑分劑之類也)洞
泄(春傷於風邪氣留連乃為泄瀉下褐色治法在上宜灸水分穴濕氣在下又宜以苦劑越之)洞泄
寒中(此名休息痢洞泄屬甲乙風木可灸氣海水分三里慎勿服峻熱藥小便澁則生足腫腹滿之病死)
(扵庚辛之日尸臭者不治)霍亂(吐瀉水火不化隂陽錯亂可服淡劑調以冰水令病者頓服之則可愈)
注下(火氣太過宜凉劑又宜淡劑甘劑以冰水令䪺服之則愈此為暴下不止也)腫蠱(三焦閉窒)
(水道不行水滿皮膚身體浮腫宜越劑發劑奪劑)䐜脹(濁氣在上不散可服木香㯽楖丸青陳皮之屬)
(大腸下濁氣逆上肺金為淸氣逆氣化則愈也)腸鳴(&KR1020;熱相摶為腸鳴中有濕不為腸鳴火濕相攻亦為)
(腸鳴治法同上)支滿鶩溏(上滿而後下泄下泄而復上滿治法同上久則洞泄寒中泄如鶩溏而腸)
(氣寒亦同斯義風濕亦有支滿者)腸澼(大小便膿血治法同上又宜不二丸地榆散駐車丸及車前子)
(等藥次宜淡劑甘劑分劑之類也)臟毒(下血治法同上又宜苦劑奪劑以苦燥之如酒毒下血同法)
大小便血(大小便血治法同上血温身熱者死七火之成數至七日死如屍臭者不治)脱肛
(大腸火甚也用酸醬水至三五沸消熱浸洗三五度次以苦劑堅之則愈)廣腸痛(治法同上)
(又大黃牽牛丸散奪之治燥濇亦同痔瘻廣腸痛腸風下血皆同臓毒治法)乳痔腸風
(肛門左右有核内經曰因而飽食筋脉横解腸澼為痔屬大腸經可服枳殼之屬火澼主腸風乳痔)
(相連)
五運時民氣病證治
凡六壬年發生之紀歲水太過風氣流行脾土受邪民
病飱泄食减體重煩冤腸鳴脇支滿甚忽忽善忘眩冐
顛疾為金所復則反脇痛而吐甚則衝陽絶者死
苓术湯治脾胃感風飱泄注下腸鳴腹滿四肢重滯
忽忽善忘眩冐顛暈或左脇偏痛
白茯苓厚朴(薑汁製炒)白术青皮乾薑半夏
(湯泡清滑)草果甘草(炙各等分)
右剉散每服四錢水盞半薑三片棗二枚煎七分去
滓食前服之
凡六戊年赫曦之紀歲火太過炎暑流行肺金邪風民
病瘧少氣欬喘血溢泄瀉嗌燥耳聾中熱肩背熱甚胷
中痛脇肢滿背髀并兩臂痛身熱骨痛而為浸滛為水
所復則反譫妄狂越欬喘息鳴血溢泄瀉不已甚則大
淵絶者死
麥門冬湯治肺經受熱上氣欬喘咯血痰壅嗌乾耳
聾泄瀉胷脇滿痛連肩背兩臂膊疼息高
麥門冬(去心)香白芷半夏(湯洗去滑)竹葉甘草(炙)
鍾乳粉桑白皮紫菀(取茸)人參(各等分)
右剉散每服四錢水一盞半薑二片棗二枚煎七
分去滓食前服
凡六甲年敦阜之紀歲土太過雨濕流行腎水受邪病
腹痛清厥意不樂體重煩冤甚則肌肉痿足不收行善
瘛脚下痛中滿食减四肢不舉為風所復則反腹脹溏
泄腸鳴甚則大谿絶者死
附子山茱萸湯治腎經受濕腹痛寒厥足痿不收腰
脽痛行步艱難甚則中滿食不下或腸鳴溏泄
附子(炮去皮臍)山茱萸(各一兩)木瓜乾烏梅(各半兩)半夏
(湯洗去滑)肉豆蔲(各三分)丁香藿香(各一分)
右剉散每服四錢水一盞半薑七片棗一枚煎七分
去滓食前服
凡六庚年堅成之紀歲金太過燥氣流行肝木受邪民
病脇小服痛目赤背肩尻隂股膝髀腨胻足痛為火所
復則暴痛胠脇不可反側欬逆甚而血溢太衝絶者死
牛膝木瓜湯治肝虛遇歲氣燥濕更勝脇連小腹拘
急疼痛耳聾目赤欬逆肩背連尻隂股膝髀腨胻皆痛
悉主之
牛膝(酒浸)木瓜(各一兩)芍藥杜仲(去皮姜製炒絲斷)枸把子
黃松節兔絲子天麻(各三分)甘草(炙半兩)
右剉散每服四錢水一盞半薑三片棗一枚煎七分
去滓食前服
凡六丙年流衍之紀歲水太過寒氣流行邪害心火民
病心熱煩心燥悸隂厥上下中寒譫妄心痛甚則腹大
脛腫喘咳寢汗憎風為土所復則反腹滿腸鳴溏泄食
不化渴而妄冒甚則神門絶者死
川連茯苓湯治虛為寒冷所中心熱心躁手足反寒
心腹腫病咳喘自汗甚則大腸便血
黃連茯苓(各一兩)麥門冬(去心)車前子(炒)通草遠
志(去心姜汁製炒各半兩)半夏(湯洗去滑)黃芩甘草(炙各一分)
右剉散每服四錢水一盞半薑七片棗一枚煎七分
去滓食前服
凡六丁年委和之紀歲木不及燥乃盛行民病中清脚
脇小腹痛腸鳴溏泄為火所復則反寒熱瘡瘍痤疿癰
腫欬而鼽
蓯蓉牛膝湯治肝虛為燥熱所傷脚脇并小腹痛腸
鳴溏泄或發熱遍體瘡瘍咳嗽肢滿鼻鼽
肉蓯蓉(酒浸)牛膝(酒浸)木瓜乾白芍藥熟地黃
當歸甘草(炙各等分)
右為散每服四錢水一盞半薑三片烏梅半箇煎七
分去滓食前服筋痿脚弱鎊鹿角屑同煎
凡六癸年伏眀之紀歲火不及寒乃盛行民病胷痛脇
支滿膺肩背脾兩臂内痛欝冒䑃昧心痛暴瘖甚則屈
不能伸髖髀如别為土所復則反鶩溏食飲不下寒中
腸鳴泄注腹痛暴攣痿痺足不能任身
黃耆茯神湯治心虛挾寒心胷中痛兩脇連肩背肢
滿噎塞欝冒䑃昧髖髀攣痛不能屈伸或下利溏泄飲
食不進腹痛手足痿痺不能任身
黃耆茯苓遠志(去心姜汁淹炒)紫河車酸棗仁(炒各)
(等分)
右剉散每服四錢水一盞半薑三片棗一枚煎至七
分去滓食前服
凡六巳年氣卑監之紀歲土不及風氣盛行民病飱泄
霍亂體重腹痛筋骨辟併肌肉瞤酸善怒為金所復則
反胷脇暴痛下引小腹善太息氣客於脾食少失味
白术厚朴湯治脾虛風冷所傷心腹脹滿疼痛四肢
筋骨重弱肌肉瞤動酸善怒霍亂吐瀉或胷脇暴痛下
引小腹善太息食少失味
白术厚朴(姜炒)半夏(湯洗)桂心藿香青皮(各三兩)
乾薑(炮)甘草(炙各半兩)
右剉散每服四錢水一盞半薑三片棗一枚煎至七
分去滓食前服
凡六乙年從革之紀歲金不及炎火盛行民病肩背瞀
重鼽嚏便注下為木所復則反顛腦戸痛延及𩕄頂發
熱口瘡心痛
紫苑湯治肺虛感熱咳嗽喘滿自汗衂血肩瞀重血
便注下或腦戸連𩕄頂痛發熱口瘡心痛
紫苑茸白芷人參甘草黃耆地骨皮
杏仁(去皮尖)桑白皮(炙各等分)
右剉散每服四錢水一盞半薑三片棗一枚煎至七
分去滓食前服
凡六辛年涸流之紀歲水不及温乃盛行民病腫滿身
重濡泄寒瘍腰膕腨股膝痛不便煩冤足痿清厥脚下
痛甚則胕腫腎氣不行為木所復則反面色時變筋骨
併辟肉瞤瘛目視昏>昏>肌肉發疹氣并膈中痛於心腹
五味子湯治腎虚坐臥濕地腰膝重著疼痛腹脹滿
濡泄無度行步艱難足痿清厥甚則浮腫面色不常或
筋骨併躄目視昏>昏>膈中咽痛
五味子附子(炮裂去皮臍)巴戟(去心)鹿茸(燎去毛酥炙)山茱
萸熟地黃杜仲(製炒各等分)
右剉散每服四錢水一盞半薑七片鹽少許煎至七
分去滓食前服
凡六壬六戊六甲六庚六丙歲乃木火土金水太過為
五運先天六丁六癸六巳六乙六辛歲乃木火土金水
不及為五運後天民病所感治之各以五味所勝調和
以平為期
六氣叙論
夫隂陽升降在天在泉上下有位左右有紀地理之應
標本不同氣應異象逆順變生太過不及悉能主人世
謂之期氣者皆天氣運動之所為也今先次地理本氣
然後以天氣加臨為標有勝有復随氣主治則悉見病
源矣
本氣論
自大寒後至春分(厥隂風木為一主氣)春分至小滿(少隂君火為二主氣)小
滿至大暑(少隂相火為三主氣)大暑至秋分(太隂濕土為四主氣)秋分至小
雪(陽明燥金為五主氣)小雪至大寒(太陽寒水為六主氣)
凡一氣所管六十日八十七刻半為本氣後以天之
六氣臨御觀其逆從以藥調和使上下合德無相奪
倫此天地之紀綱變化之淵源不可不深明
六氣時行民病證治
辰戌之歲太陽司天太隂在泉氣化運行先天之初氣
乃少陽相火加臨厥隂風木民病温身熱頭疼嘔吐肌
腠瘡瘍二之氣陽明燥金加臨少隂君火民病氣欝中
滿三之氣太陽寒水加臨少陽相火民病寒反熱中癰
疽注下心熱瞀悶四之氣厥隂風木加臨太隂濕土風
濕交争民病大熱少氣肌肉痿足痿注下赤白五之氣
少隂君火加臨陽明燥金民氣乃舒終之氣太隂濕土
加臨太陽寒水民乃慘悽多死治法用甘温以平水酸
苦以補火抑其運氣扶其不勝静順湯治辰戌歲太陽
司天太隂在泉民病身熱頭痛嘔吐氣欝中滿瞀悶少
氣足痿注下赤白肌腠瘡瘍發為癰疽
白茯苓木瓜乾(各一兩)附子(炮去皮臍)牛膝(酒浸各三分)防
風(去叉)訶子(炮去核)甘草(炙)乾薑(炮各半兩)
右為散每服四錢水一盞半煎七分去滓食前服其
年自大寒至春分宜去附子加枸杞半兩自春分至
小滿依前入附子枸把自小滿至大暑去附子木瓜
乾薑加人參枸把地榆香白芷生薑各三分自大暑
至秋分依正方加石榴皮半兩自秋分至小雪依正
方自小雪至大寒去牛膝加當歸芍藥阿膠炒各三
分
卯酉之歲陽明司天少隂在泉氣化運行後天初之氣
太隂濕土加厥隂木此下尅上病中熱脹面目浮腫善
眠鼽衂嚏久嘔吐小便黃赤甚則淋二之氣少陽相火
加少隂君火此臣居君位民病痢大至善暴死三之氣
陽明燥金加少陽相火燥熱交合民病寒熱四之氣太
陽寒水加太隂濕土此下土尅上水民病暴仆振慄譫
妄少氣咽乾引飲心痛癰腫瘡瘍寒瘧骨痿便血五之
氣厥隂風木加陽明燥金民氣和終之氣少陰君火加
太陽寒水此下尅上民病温治宜醎寒以抑心火甘以
助金汗之清之散之安其運氣審平湯治卯酉之歲陽
明司天少隂在泉病者中熱面浮鼻鼽小便赤黃甚則
淋或癘氣行善暴不振慄譫妄寒瘧癰腫便血
遠志(去心姜製炒)紫檀香(各一兩)天門冬(去心)山茱萸(去心各三)
(兩)白术白芍藥甘草(炙)生薑(各半兩)
右為剉散每服四錢水一盞半煎至七分去滓食前
服自大暑至春分加茯苓半夏(湯洗去滑)紫檀生薑各半
兩自春分至小滿加玄參白薇各半兩自小滿至大
暑去遠志山茱萸白术加丹參澤瀉各半兩自大暑
至秋分去遠志白术加酸棗仁車前子各半兩自秋
分至大寒並依正方
寅申之歲少陽相火司天厥隂風木在泉氣化運行先
天初之氣少隂君火加厥隂風木民病温氣拂於上血
溢目赤欬逆頭痛血崩脇滿膚腠中瘡二之氣太隂濕
土加少隂君火民病熱欝欬逆嘔吐胷臆不利頭痛身
熱昏憒膿瘡三之氣少陽相火加太隂土民病熱中聾
瞑血溢膿瘡欬嘔鼽衂渴嚏欠喉痺目赤善暴死四之
氣陽明金加少陽火民病滿身重五之氣太陽水加陽
眀金民避寒邪君子周密終之氣厥隂木加太陽水民
病關閉不禁心痛陽氣不藏而咳治法宜酸寒平其正
辛温治其肉酸滲之泄之漬之汗之升明湯治寅申歲
少陽相火司天厥隂風木在泉欝氣熱血溢目赤咳逆
頭痛血滿嘔吐胷臆不利聾冒渴陽中痛
紫檀香車前子(炒)青皮(半夏湯洗)酸棗仁薔薇
生薑甘草(炙半兩)
右為剉散每服四錢水一盞半煎至七分去滓食前
服自大寒至春分加白薇玄參各半兩自春分至小
滿加丁香一錢自小滿至大暑加漏蘆升麻赤芍藥
各半兩自大暑至秋分加茯苓半兩自秋分至小雪
依正方自小雪至大寒加五味子半兩
丑未之歲太隂濕土司天太陽寒水在泉氣運行後天
初之氣厥隂風木加風木民病血溢經絡拘強關節不
利或周身筋痿二之氣火乃正少隂君火加民病温厲
甚行遠近咸若三之氣太隂土加少陽火民病身重胕
腫胷腹滿四之氣少陽相火加太隂土民病腠理熱血
暴逆瘧心腹䐜脹甚則浮腫五之氣陽明燥金之氣皮
膚腠寒氣及體終之氣太陽寒水加寒水民病關節禁
固腰脽痛治法用酸平其上甘温治其下以苦燥之温
之甚則發之泄之替其陽火令御其寒備化湯治丑未
之歲太隂濕土司天太陽寒水在泉病者關節不利筋
脉拘急身重萎弱或温痢盛行遠近咸若或胷腹滿悶
甚則浮腫寒瘧血溢腰脽痛
木瓜乾茯神(去木各一兩)牛膝(酒浸)附子(炮去皮臍各三分)熟
地黃覆盆子(各半兩)甘草(一分)生薑(三片)
右為散每服四錢水一盞半煎至七分去滓食前服
自大寒至春分依正方自春分至小滿去附子加天
麻防風各半兩自小滿至大暑加澤瀉三分自大暑
直至大寒並依正方
子午之歲少隂君火司天陽明燥金在泉氣化運行先
天初之氣太陽水加厥隂木民病關節禁固腰脽痛中
外瘡瘍二之氣厥隂風木加少隂君火民病淋目赤氣
欝而熱三之氣少隂君火加少陽火民病熱厥心痛寒
熱更作咳喘目赤四之氣太隂濕土民病癉鼽衂嗌乾
吐飲五之氣少陽火加陽明金民乃康終之氣陽明金
加太陽水民病上腫欬喘甚則血溢下連少腹而作寒
中治法宜醎以平其上苦熱以治其内醎以耎之苦以
發之酸以收之正陽湯治子午之歲少隂君火司天陽
明燥金在泉病者關節禁固腰痛氣欝熱小便淋目赤
心痛寒熱更作咳喘或鼻鼽嗌咽吐飲發黃癉喘甚則
連小腹而寒中悉主之
白薇玄參川芎桑白皮(炙)當歸芍藥
旋復花甘草(炙)生薑(各半兩)
右為散每服四錢水一盞半煎七分去滓食前服自
大寒至春分加杏仁升麻各半兩自春分至小滿加
茯苓車前子各半兩自小滿至大暑加杏仁麻仁各
一分自大暑至秋分加荆芥茵陳蒿各一分自秋分
至小雪依正方自小雪至大寒加紫蘇子半兩
己亥之歲厥隂風木司天少陽相火在泉氣化運行後
天初之氣陽明金加厥隂木民病寒於右脇下二之氣
太陽水加少隂火民病熱中三之氣厥隂木加少陽火
民病淚出耳鳴掉眩四之氣少隂火加太陽水民病黃
癉胕腫五之氣太陽水加陽明金燥濕相勝寒氣及體
終之氣少陽火加太陽水此下水尅上火民病癘治法
宜用辛凉平其上醎寒調其下畏火之氣無妄犯之敷
和湯治己亥之歲厥隂風木司天少陽相火在泉病者
中熱而反右脇下寒耳鳴淚出掉眩燥濕相搏民病黃
癉浮腫時作温癘
半夏(湯洗)棗子五味子枳實(麺炒)茯苓訶子(炮去)
(核)橘皮甘草(炙各半兩)乾薑(三錢炮)
右為散每服四錢水一盞半煎至七分食前服自大
寒至春分加鼠粘子一分自春分至小滿加麦門冬
去心山藥各一分自小滿至大暑加紫苑一分自大
暑至秋分加澤瀉山梔仁一分自秋分直至大寒並
依正方
六氣凡例
凡六氣數起於上而終於下歲半之前自大寒後天氣
主之歲半之後自大暑後地氣主之上下交互氣交主
之司氣以熱用熱無犯司氣以寒用寒無犯司氣以凉
用凉無犯司氣以温用温無犯司氣同其主亦無犯異
主則少犯之是謂四調若天地反時可依時反勝其主
則可犯以平為期不可過也
普濟方卷六
