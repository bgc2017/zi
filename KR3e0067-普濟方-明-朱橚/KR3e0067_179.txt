普濟方卷一百七十九明周王朱橚撰
痟渴門
虚熱渴(附論)
夫五臓六腑皆有津液也若五臓内虚而生熱者熱氣
在内則津液竭少故為渴也夫渴者喜水其人必煩目
眩背寒而嘔皆因内虚故也診其心脈滑甚者為喜渴
也人因勞傷腑臓或大病後未復氣血不足隂虚内
熱熱則津液燥少故渴而飲引飲不能多多則腹滿不
消氣虚不勝扵水故也
腎瀝湯(出聖濟總錄)治臓氣不足内燥發渴
生乾地黃(洗剉剖)澤瀉遠志(去心)桂心(去粗皮)當歸(切焙)
龍骨甘草(炙剉)五味子赤茯苓(去皮)芎藭人參
黃芩(去黑心)麥門冬(去心焙各二兩)
右粗搗篩每用羊腎一隻去筋膜切開先用水一盞
半煮羊腎一盞去腎入藥末三錢再煎七分去滓温
服不拘時
黃耆湯(出聖濟總錄)治氣虚燥渴引飲
黃耆(細剉)栝樓根(剉)麥門冬(去心焙)赤茯苓(去黑皮)人參
甘草(炙剉)黃連(去須)知母(剉焙)生地黃(焙)兔絲子(酒浸一宿焙乾)
肉蓯蓉(酒浸一宿去皺皮剉焙)石膏(煆赤各一兩)
右㕮咀每服三錢水一盞煎七分去滓温服不拘時
木香湯治虚熱渴飲水不已心腹脹滿
木香枳殼(去瓤麩炒)芍藥檳榔(生剉各半兩)桑根白皮
(剉炒)黃耆(細剉)草豆蔲(去皮)枇杷葉(拭去毛炙)黃連(去須各二兩)
桂心(去粗皮一兩)人參(一兩半)
右為散每服三錢水一盞煎至七分去滓温服不拘
時
鹿茸丸治虚渴煩燥不利
鹿茸(去毛塗酥炙)黃耆(細剉)人參土瓜根山茱萸
杜仲(去粗皮切炒)桑螵蛸(炙各一兩)栝樓根兔絲子(酒浸一宿)
(别搗研)雞肶胵(十枚炙乾)肉蓯蓉(酒浸一宿去皮)
右為細末煉蜜丸如梧桐子大每服三十丸酒下不
拘時温服
人參湯治虚渴飲水過多身體浮滿
人參黃耆(細研各二兩)旋覆花桑根白皮(剉各二兩)紫
蘇葉犀角(鎊屑各半兩)赤茯苓(去黑皮)陳橘皮(湯去白焙)五
味子(去梗)澤瀉(各一兩半)
右㕮咀每服三錢水一盞半煎一盞去滓温服不拘
時
黃耆丸治虚燥渴不已
黃耆(細剉)五味子(各二兩)烏梅茯神(去木各一兩半)附子(炮製)
(去皮臍大者二枚)澤瀉酸石榴皮生乾地黃(焙名半兩)
右為細末煉蜜和丸如梧桐子大每服三十丸漿水
下不拘時服之
人參湯(出聖濟總錄)治痟渴飲水無節
人參(二兩)五味子大腹皮(各三兩)赤茯苓(去黑皮)桑根
白皮(剉炒)黃耆(細剉各一兩半)芍藥黃芩(去黑皮)葛根(剉各一兩)
枳殼(去瓤麩炒三分)
右㕮咀每服三錢水一盞煎至七分去滓温服不拘
時
黃連丸(出聖惠方)治熱渴不止心神煩燥
黃連栝樓根(各等分)
右為末以麥門冬去心煮熟爛硏和丸梧桐子大每
服煎小麥湯下三十丸食後服
雞蘇丸(出危氏方)治病後虚羸發渴
右雞蘇丸以北五味子煎湯吞下後服安腎丸(雞蘇丸方)
(見諸血門鼻衂血類安腎丸方見虚勞門虚勞類)
薏苡仁湯(出聖濟總錄)治虚不止渴
薏苡仁五味子(各一兩半)覆盆子生乾地黃(剉焙)枸
杞(各一兩)紫蘇莖葉黃耆(細剉)木通(各一兩)白茯苓(去黑)
(皮三兩)
右㕮咀每服三錢水一盞煎至七分去滓温服不拘
時
清心蓮子飲(出危氏方)治心中蓄熱時常煩燥因而思慮
勞力憂愁抑鬱是致小便白濁或有沙膜夜夢泄遺
瀝澁痛便赤如血或因酒色過度上盛下虚心火炎
上肺金受尅口舌乾燥漸成痟渴睡卧不安四肢多
倦怠男子五淋婦人帶下赤白及病後氣不收歛陽
浮扵外五心煩熱藥性温平不冷不熱常服清心養
神秘精補虚滋潤腸胃調順血氣
黃芩(去心半兩)黃耆(去蘆蜜炙)石蓮肉(去心)白茯苓(去皮)人參(去蘆)
(各七分)麥門冬(去心)甘草地骨皮車前子(去土炒各半兩)
右剉散每服三錢麥門冬十粒去心水一盞煎取八
分去滓水中浸冷空腹服發熱加柴胡薄荷煎
茯苓湯(出聖惠方)治心脾熱渴不止小便難宜服此
赤茯苓(一兩)蘆根(一兩剉)黃芩(一兩)知母(一兩)栝樓根(一兩)瞿
麥穗(一兩)麥門冬(一兩去心)甘草(一兩炙赤剉)木通(一兩剉)
右為散每服四錢水一中盞入生薑半分煎至六分
去滓不計時温服
地黃丸(出聖濟總錄)治臓虚舌本燥渴引飲不已
熟乾地黃(剉焙)山茱萸山茅澤瀉牡丹皮
白茯苓(去黑皮)附子(炮製去皮臍各一兩)桂心(去粗皮一分)
右為細末煉蜜丸如梧桐子大每服三十丸温水下
不拘時
天竺黃散(出聖惠方)治熱渴
天竺黃(一兩細研)黃連(一兩去須)茯神(一兩)甘草(一兩炙微赤剉)川芒
硝(一兩)犀角屑栝樓根(一兩)川升麻(一兩)
右為散入硏了藥令勻每扵食後煎淡竹葉湯調下
一錢
黃耆散(出聖惠方)治脾胃中熱煩渴不止
黃耆(一兩剉)茯神(一兩)生乾地黃(一兩)地骨皮(一兩)栝樓(一兩)
麥門冬(一兩去心)黃芩(一兩)甘草(半兩炙微赤剉)
右為散每服四錢水一盞入生薑半分淡竹葉二七
片煎至六分去滓不計時候温服
猪肚黃連丸(出聖惠方)治脾胃熱渴不止羸瘦困乏
猪肚(一枚净洗)黃連(三兩去須别搗為末)栝樓根(一兩)白梁米(一合净淘)
柴胡(一兩去苖)茯神(一兩)知母(一兩)麥門冬(二兩去心焙)
右為末先將黃連末及米入肚内縫合蒸爛熟砂盆
内硏如膏入藥末和令勻丸如梧桐子大不計時以
清粥飲下三十丸
知母散(出聖惠方)治心脾實熱煩渴不止
知母(一兩)蘆根(一兩半剉)栝樓根(一兩)麥門冬(一兩去心)黃芩(三分)
川大黃(一兩剉碎微炒)甘草(半兩炙微赤剉)
右為散每服四錢水一中盞煎至六分去滓不計時
候温服
赤茯苓散(出聖惠方)治脾胃中熱引飲水漿渴不止
赤茯苓栝樓根黃芩麥門冬(去心)生乾地黃
知母(各一兩)
右為散每服五錢水一大盞入生薑半分小麥半合
淡竹葉二七片煎至五分去滓不計時候温服
人參散(出神效方)治身熱頭痛或積熱黃瘦或發熱惡寒
畜熱寒戰或膈熱嘔吐燥熱煩渴瀉痢或目赤口乾
或咽喉腫痛或風熱昏眩或蒸熱虚汗肺痿勞𠻳一
切邪熱脾胃肺腎不調及真隂損虚並宜服之
石膏(一兩)寒水石(一兩)滑石(四兩)甘草(一兩)人參(半兩或無亦得)
右為細末每服二錢温水調下或冷水亦得早晩食
後兼服梔子金花丸一名既濟解毒丸
茯神丸(出聖惠方)治心脾壅熱煩渴口乾宜服此
知母栝樓根(各一兩)麥門冬(二兩去心焙)黃連茯神
(各一兩)
右為末煉蜜和搗三二百杵丸如梧桐子大不計時
以清粥飲下三十丸
人參竹葉湯(出千金方)治熱病後虚熱渴四肢煩疼
葛根(一斤)人參甘草(各一兩)竹葉(一把)
右吺咀水一斗五升煮取五升渴飲之日三夜一
龍硃散(出聖惠方)治心肝熱渴面赤口乾宜服之
馬牙硝(半斤)川芒硝(四兩)寒水石(四兩)石膏(三兩)
右件藥以水五升浸三日用銀器中煎至水盡後去
寒水石及石膏隂乾别入龍腦半兩硃砂一兩同硏
為末不計時候蜜水調下一錢兼治喉痺腫痛甚妙
石膏湯(出聖惠方)治熱極渴不止
麥門冬(一兩去心)石膏(二兩)蘆根(一兩)
右件為散每服半兩水一盞煎至五分去滓不計時
候温服
黃連膏(出聖惠方)治熱渴不止心神煩燥宜服此
黃連(五兩去須搗為末)地黃汁(一兩)蜜(五合)
右件藥扵銀器中以慢火煎成膏收扵甆器中每扵
食後煎竹葉麥門冬湯計弹子大服之
黃連散(出聖惠方)治心肺熱煩渴口乾宜服之
豉(一合)黃連(一兩去須)
右為散每服半兩水一大盞煎至五分去滓每扵食
後温服
麥門冬湯(出聖惠方)治證同前
黃連(半兩去須)麥門冬(一兩去心)
右為散每服半兩水一盞煎至五分去滓每扵食後
温服
浮萍丸(出聖惠方)治熱渴不止心神煩燥
浮萍
右取水洗曝乾為末以牛乳汁和丸如梧桐子大每
服三十丸不計時候以粥飲下
麥門冬丸(出聖濟總錄)治臓虚乾燥發渴飲水(方見本門痟渴口乾)
(燥類)
參茯白术散(出如宜方)治病後脾虚津液燥或有餘熱虚
渴
白扁豆(姜汁浸炒去皮)茯苓山藥人參甘草蓮
肉砂仁桔梗薏苡仁(炒各二兩)
右為末加烏梅天花粉煎上膈熱宜雞蘇丸
治中熱酒渴疾(出本草)
生葛
右冬月取以水中揉出粉澄成挅先煎湯使沸後擘
成塊下湯中良久色如膠其體甚靱以蜜湯中拌食
之擦少生薑尤佳多食行少便亦能使人利
治虚熱渴(出本草)
葎草
右以煮汁及生汁服之
治熱渴心悶(出本草)
地漿
右水一大盞掘地作坎以水沃其中攪令濁俄頃取
飲之
解熱渴(出本草)
酢漿草
右取食之
治虚熱渴(出本草)
桃膠
右以如弹丸含之佳
治下虚上熱而渴(出永類鈴方)
菝葜根
右每服一兩水二盞半煎减半日三服渴减只二服
治熱渴心悶
橘皮甘草
右等分煮飲時服嚥之勿煩使多喫但以熱土及熬
熱灰土壅其臍上為佳以温湯喫飲之亦可
治熱渴心悶
麵
右取一兩以温水一中盞攪和服之
胃熱渴(附論)
夫胃氣實則生熱熱則土氣内燥津液不通咽膈煩滿
故渴而引飲内經謂脾氣熱則胃乾而渴盖臓貞濡扵
脾脾合為胃行其津液者也脾既受熱津液不濡扵胃
胃乾則渴不止也
黃連湯(出聖惠方)治脾胃中熱煩渴身漸消瘦宜服此
黃連(一兩去須)川升麻(一兩)麥門冬(一兩去心)黃芩(一兩)栝樓根
(一兩)知母(一兩)茯神(半兩)梔子仁(一兩)甘草(一兩炙微赤剉)石膏(二兩)
右為散每服四錢以水一中盞煎至六分去滓不計
時候温服
茯神湯(出千金方)洩熱止渴治胃腑實熱引飲常渴
茯神(二兩外臺作茯苓)栝樓根生麥門冬(各五兩)萎蕤
知母(各四兩)生地黃(六兩)小麥(二升)大棗(二十枚)淡竹葉(切三)
(升)
右㕮咀水三斗煮小麥竹葉取九升去滓下藥煮取
四升分四服服時不問早晩但渴即進非但止胃渴
通治渴患熱者
枸杞根湯(出聖濟總錄)治胃乾渴不止飲水
枸杞根栝樓根麥門冬(生去心)黃連(去須各一兩半)土
瓜根(乾者)知母車前子(去土各一兩)
右剉如麻豆每服五錢水一盞半入生地黃半兩切
同煎至八分去滓温服日三
開胃解熱渴飲子(出廣南四時攝生論)
大黃甘草(各半兩)半夏(十箇)生薑(三兩)好棗(五七箇)
右用水一大銚同煎至八分旋取温服之不拘時
栝樓湯(出聖濟總錄)
栝樓根生薑(各五兩)生麥門冬汁蘆根(切二升)茅
根(切三升)
右㕮咀水一斗煮取三升分三服
茯神湯(出聖濟總錄)治胃渴引飲泄熱
茯神(去木二兩)栝樓根麥門冬(去心各五兩)知母(剉)萎蕤
(各四兩)
右粗搗篩先水三盞淘小麥一匙淡竹葉五十片洗
切同煮至一盞半去滓下藥末四錢棗三枚擘破生
地黃半分同煎至一盞去滓温服日三
甘草湯(出聖濟總錄)治胃熱乾渴
甘草(炙剉)栝樓根(各二兩)麥門冬(去心焙二分)半夏(湯先去滑七徧)
(曝乾麩炒二兩半)
右粗搗篩水二盞淘小麥半合煎至盞半去麥下藥
末五錢大棗三枚擘破生地黃半錢生薑一棗大拍
破再煎至八分去滓温服日再服
栝樓根湯(出聖濟總錄)治胃中乾渴
栝樓根(三兩)知母(焙二兩)甘草(炙剉)人參(各一兩)
右㕮咀每服三錢水一盞煎至七分去滓下白蜜少
許攪勻不拘時候服日可數服
黃耆湯(出聖濟總錄)治胃乾渴
洗心飲子(出廣南四時攝生論)
甘草芍藥山梔杏仁(去尖研入)
右等分為散每服三錢水二盞煎至八分夜後温服
冷湯(出廣南四時攝生論)
甘草(二十炮)大棗(五箇)竹葉(十四片)熟附子(末少許)人參(少許)
右微剉碎用水煮放冷時時服之
治胃中熱痟渴利小便(出本草)
陳粟米
右炊飲食之
暴渴(附論)
夫暴渴緣熱甚腠理開汗大泄而津液暴燥故渴而飲
引小便利者不能為害若三焦不和心肺壅熱胃中乾
燥渴而小便不利者須變飲證不可不察喜渴者由心
熱也心主扵便汗便汗出多則腎中虚燥故令渴也凡
夏月渴而汗出多則小便少冬月不汗故小便多此皆
是平人之候名曰暴渴也
蘆根散(出聖惠方)治暴渴飲水多或乾嘔
蘆根(一兩半剉)人參(半兩去蘆頭)百合(三分)麥門冬(一兩去心)桑根
白皮(三分剉)黃耆(三分剉)赤茯苓(三分)黃芩(三分)葛根(三分炙微)
(赤剉)
右為散每服四錢水一中盞入生薑半分淡竹葉二
十片煎六分去滓不計時候温服
地骨皮湯(出聖惠方)治脾虚熱暴渴不已
地骨皮栝樓根黃連麥門冬(去心焙)黃芩(去黑)
(心各一兩)茯神(去木)遠志(去心各三分)甘草(炙焙半兩)石膏(碎二兩)
右㕮咀每服三錢水一盞煎至七分去滓温服不拘
時
蘆根湯(出聖惠方)治暴渴煩熱
蘆根(剉)麥門冬(去心焙)栝樓根地骨皮(各兩)白茅
根(剉)石膏(碎各二兩)人參(三分)甘草(炙半兩)
右㕮咀每服五錢水一盞半生薑一棗大拍碎小麥
半合竹葉二七片煎至八分去滓食後温服
桑根白皮湯(出聖濟總錄)治暴渴飲水不止頭面虚浮
桑根皮(剉)麥門冬(去心焙)石膏(碎各二兩)赤茯苓(去黑皮)黃
芩(去黑心)栝樓根(各一兩半)梔子仁(半兩)土瓜根(一兩)
右㕮咀每服三錢水一盞半煎至八分去滓温服不
拘時
栝樓根散(出聖惠方)治暴渴心神煩悶體熱食少
栝樓根(一兩)蘆根(一兩剉)麥門冬(一兩去心)知母(一兩)人參(一兩)
(去蘆頭)地骨皮(一兩)黃芩(一兩)甘草(一兩炙微赤切)
右為散每服五錢水一盞入生薑半分小麥半合竹
葉二七片煎至五分去滓不拘時候温服
茯苓湯(出聖濟總錄)治心脾壅滯暴渴引飲
赤茯苓(去黑皮)澤瀉白术黃連桂心(去粗皮)甘
草(炙剉各一兩)大黃(生用半兩)
右㕮咀每服三錢水一盞半入小麥半匙煎至一盞
去滓不拘時温服
地骨皮湯(出聖濟總錄)治暴渴
地骨皮栝樓根(各一兩半)黃連土瓜根麥門冬
(去心焙)車前子(各一兩)知母(焙半兩)
右㕮咀每服三錢水一盞半入生地黃半分切煎至
八分去滓温服不拘時
黃連散(出聖濟總錄)治心脾壅盛暴渴飲水
黃連葛根(剉炒四半兩)大黃(炒剉半兩)枇杷葉(拭去毛炙一兩)麥
門冬(去心焙一兩半)
右搗羅為散每服二錢温水調下不時服
黃耆湯(出聖惠方)治暴渴飲水過多煩渴不止
黃耆(剉)栝樓根(各一兩)赤茯苓(去黑皮)甘草(炙各半兩)麥門
冬(去心焙一兩半)
右㕮咀每服三錢水一盞半煎至八分去滓温服不
拘時或為末煎竹葉湯調下
枳實湯(出聖濟總錄)治内熱暴渴不止
枳實(去瓤麩炒)茯神(去木)葛根(剉)石膏(各二兩半)
右㕮咀每服三錢水一盞半煎至一盞去滓温服不
拘時
麥門冬湯(出聖濟總錄)治暴渴煩燥飲水
麥門冬(去心焙二兩)知母(焙三兩)凝水石(一兩半)青竹茹(如雞)
(子二塊碎切)
右㕮咀每服三錢水一盞煎至七分去滓温服不拘
時
烏梅散(出聖濟總錄)治虚燥暴渴
烏梅肉(焙一兩半)麥門冬(去心焙一兩半)生乾地黃(焙一兩)甘草
(炙一兩)
右為散每服二錢温熟水調下不拘時
柴胡散(出聖惠方)治暴渴心煩口舌乾燥
柴胡(去苖)烏梅肉(炒各二兩)甘草(炙一兩)麥門冬
右㕮咀每服四錢水一盞半煎至八分去滓温服不
拘時
黃連散(出聖惠方)治暴渴心神煩悶口舌乾燥
枇杷葉(一兩拭去毛炙微黃)蘆根(三兩剉)甘草(三分炙微赤剉)黃連(一兩)
(去須)
右為散每服四錢水一中盞煎至六分去滓每扵食
後温服
赤茯苓散(出聖惠方)治胸膈氣壅滯暴渴不止
赤茯苓(一兩)訶㴝勒皮(三分)龍腦(一錢細研)人參(三分去蘆頭)
右為散入龍腦硏令勻不拘時候以粥飲下一錢
烏梅湯(出十便良方)治暴渴心神煩悶口舌乾燥
烏梅肉(七枚微炒)生薑(一分搗碎)白沙糖(三分)
右件藥以水二大盞煎至一盞二分去滓分三服食
後温服
酥蜜煎(出聖惠方)治暴渴除煩熱
酥蜜(五合)白蜜(五兩)川芒硝(二兩)
右件藥扵銀器中以慢火熬成膏收甆器中不計時
候服半匙嚥津
秦芁湯(出聖惠方)治暴渴咽燥口乾引飲
秦芁(去土苖二兩)甘草(炙半兩)
右㕮咀每服二錢水一盞煎至七分去滓温服不拘
時一方生薑半分煎
治胸膈氣壅滯暴渴不止
蘿蔔(二枚)
右取大者搗爛取汁入蜜二合生薑半兩取汁酥一
兩令勻渴即旋少飲之
麥門冬散(一名蘆根湯)治暴渴煩熱不退少得睡卧(方在本類)
治大渴熱中暴疾(出本草)
邪蒿
右煮令熟和醬醋食之
久渴(附論)
夫痟渴之病扵腎水不足下焦虚熱若病久愈者邪熱
藴積榮衛澁滯精血衰微病多𫝊變宜加慎忌凡忌有
三一飲酒二房室三鹹食及麵又痟渴經百日以上者
當忌灸刺則瘡上漏水變成癰疽疾
澤瀉丸(出聖惠方)治腎虚燥久痟渴不止
澤瀉肉蓯蓉(酒浸切焙)五味子禹餘糧(煆醋淬三七徧)巴
戟天(去心)當歸(切焙)地骨皮(洗焙各一兩)磁石(煆醋淬二七徧)人參
赤石脂韮子白龍骨甘草(炙焙)牡丹皮(各一兩一)
(分)生乾地黃(焙二兩半)
右為末煉蜜丸如梧桐子大每服三十丸以牛乳汁
下不拘時候服之
麥門冬丸(出聖濟總錄)治痟渴
麥門冬(去心焙)赤茯苓(去黑皮)黃連(去須)黃芩(去黑心)石膏
(煆)萎蕤人參升麻龍膽栝樓根枳殼
(去瓤麩炒)生薑(切焙)枸杞根皮(洗切各一兩)
右為末煉蜜和丸如梧桐子大每服三十丸漿飲下
不拘時
腎瀝湯(出聖濟總錄)治久痟渴飲水不絶
遠志(去心)人參澤瀉熟乾地黃(焙)桂(去粗皮)當歸
(切焙)赤茯苓(去黑皮)芎窮(各二兩)五味子麥門冬(去心焙二)
(兩半)
右㕮咀每服五錢水三盞先煮羊腎一具取二盞去
腎入藥并大棗三枚擘破生薑半分切同煎取一鍾
半去滓温服不拘時
肶胵散(出聖濟總錄)治久渴旬日見效
雞肶胵黃皮雞腸(各五具炙乾)白龍骨鹿角膠(炙燥)
白石脂漏蘆(去蘆頭炙各一兩)土瓜根(三兩)黃連(去須)苦參
牡蠣粉(各二兩半)桑螵蛸(二七箇)
右為散每服一錢米飲調下日三夜一
白石英丸(出聖濟總錄)治痟渴經年飲水不止
白石英(别研)芒硝(别研)凝水石(别研各二兩)赤茯苓(去黑皮)人
參地骨皮澤瀉苦參甘草(炙剉各三兩)麥門
冬(去心焙三兩)
右除别硏外搗羅為末合硏勻煉蜜如梧桐子大每
服三十丸温水下不拘時服
升麻丸(出聖濟總錄)治痟久渴不止
升麻黃芩(去黑心)麥門冬(去心焙各五兩)栝樓根(七兩)生地
黃(焙三兩)苦參(八兩)黃連(去須)黃蘗(去粗皮剉各五兩)人參(三兩)
右為末生牛乳汁和衆手速丸如梧桐子大暴乾每
服三十丸粟米飲下不拘時候服加至五十丸
苦參丸(出聖濟總錄)治久痟渴飲水不絶
苦參(二兩)黃連(去須)栝樓根知母(焙)麥門冬(去心焙)人
參牡蠣(煨)黃耆(剉)生乾地黃(焙各一兩)
右為末以牛乳汁和衆手速丸如梧桐子大每服三
十丸漿水下不拘時
水銀丸(出聖濟總錄)治久痟渴經年飲水無度
水銀鉛(醋淬各半兩)柳絮&KR0552;(三分先細研次入水銀并鉛三味和研勻以瓷)
(盒盛外用紙筋泥固濟安灰内養半日取出候冷再細研)鉛丹(研)豉(炒)白殭蠶
(炒)黃連(去須各半兩)
右四味為末與前三味再硏勻用糯米糊丸如梧桐
子大每服二十丸温水空心日午夜卧服
竹葉湯治積年痟渴好食冷物
青竹葉(剉碎)白茯苓(去黑皮)地骨皮(剉)栝樓根(各一兩)
桂(去粗皮)甘草(炙剉各半兩)麥門冬(去心焙二兩)
右㕮咀每服五錢水一盞半入小麥一撮煎至八分
去滓食後温服日二
黃連散(出聖濟總錄)治久痟渴内燥引飲不已
黃連(去須)白石脂(研各一兩半)鉛丹(研一兩)栝樓根(三兩)
右為細散每服二錢漿水調下日三服
楮葉散治痟渴疾久不愈
蝸(焙乾半兩)蛤粉龍膽(去土)桑根白皮(剉炒各一分)
右為散每服一錢煎楮葉湯調下不拘時
莎草根散治痟渴累年不愈者
莎草根(去毛一兩)白茯苓(去黑皮半兩)
右為散每服三錢陳粟米飲調下不計時
葵根湯(出聖濟總錄)治久痟渴飲水不絶
經霜冬葵根皮(不拘多少細切焙)
右㕮咀每服三錢水一盞煎至七分去滓温服不拘
時
黃連丸(出聖惠方)治痟渴久不瘥體瘦心煩
黃連(半兩去須)黃耆(半兩剉)梔子仁(一分)苦參(半兩剉)人參(二分)
(去蘆頭)葳𬎼(一分)知母(二分)麥門冬(一兩去心焙)栝樓根(半兩)甘
草(一兩炙微赤切)地骨皮(一分)赤茯苓(一分)生乾地黃(一分)鐡粉
(研)
右為細末煉蜜和搗三二百杵丸如梧桐子大不計
時以粥飲下三十丸
黃連丸(出聖惠方)治痟渴久不止心神煩壅眠卧外不寧
宜服此
黃連皂莢樹鵝(微炒)苦參白石英(研各一兩)知母
栝樓根赤茯苓(各二兩)金箔銀箔(各五十片)
右為細末入石英金銀箔相和硏勻煉蜜和搗三五
百杵丸如梧桐子大每服不拘時候煎小麥湯下三
十丸竹葉湯下亦得
黃連丸(出千金方)治痟渴久不瘥喫食少心神煩亂宜服
黃連(一斤去須)生地黃(五斤爛研布絞取汁)
右絞地黃取汁浸黃連出曝燥復納汁中令汁盡乾
搗末蜜和丸如梧桐子大每服二十丸日三食前後
無蜜可為散以酒服方寸匕一方清粥飲下
痟渴飲水過度(附論)
夫痟渴飲水過度者由腎虚心熱三焦不和上熱下冷
故也凢人好食熱酒炙肉或服乳石壅滯之藥熱毒在
内不得宣通關脈閉塞血脈不行熱氣蒸扵臓腑津液
枯竭則冷心肺煩熱咽喉乾燥故令渴不止而飲水過
度也
羚羊角散(出聖惠方)治痟渴飲水過多不止心神恍惚卧
不安稳
羚羊角屑知母黃耆(剉)栝樓根麥門冬(去心)
茯神地骨皮人參(去蘆頭)防風(去蘆頭)酸棗仁(各三)
(分微炒)甘草(半兩炙微炒)石膏(一兩半)黃芩(半兩)
右為散每服五錢以水一大盞入生薑半分淡竹葉
二七片小麥半合煎至五分去滓每扵食後温服
麥門冬丸(出聖濟總錄)治痟渴飲水過多
麥門冬(去心焙)栝樓根大麻仁(研)大黃(蒸二度切焙)苦
參粉鐡粉(各三兩)黃芩(去黑心)澤瀉(各一兩半)龍齒(研)土
瓜根知母(焙)石膏(研各二分)銀箔(三百片和龍齒石膏入研)雞肶
胵黃皮(炙七枚一兩半)
右為散末煉蜜丸如梧桐子大每食後煎生地黃湯
下二十五丸日二服
土瓜根丸(出聖惠方)治痟渴飲水過度煩熱不解心神恍
惚不問日夜飲水無度此藥主之不可輕用其效如神
可通仙術師云止渴在第三味住水神妙不可輕用
人參知母天花粉苦參宣連扁豆
浮萍麥門冬黃丹(少許)
右八味各一兩加黃耆一兩為細末每服一錢新汲
水調下妙不可言
鐡粉丸治痟渴飲水過度渴尚不止口舌乾燥心
神煩亂坐卧不安鎮心止渴
鐡粉(細研)苦參牡蠣土瓜根(各一兩)黃連麥門
冬(各二兩去心焙)金箔銀箔(各五片細研)栝樓根(二兩)
右為末入硏了藥都硏令勻煉蜜和搗三五百杵丸
如梧桐子大不拘時候以清粥飲下三十丸
麥門冬丸治痟渴飲水不止
麥門冬(去心焙)升麻黃連(去須)黃蘗(去粗皮)黃芩(去黑心各)
(五兩)生乾地黃(焙)人參(各三兩)栝樓根(七兩)苦參(八兩)
右為末以牛乳和丸如梧桐子大每服三十丸食前
米飲下
黃丹散治痟渴飲水過多煩熱不解
黃丹胡粉(各一兩)栝樓根石膏(各一兩)澤瀉白
石脂(各三兩)甘草(半兩炙微赤剉)麥門冬(去心焙二兩)
右為末不計時候每服一錢以清粥飲調下
麥門冬散治痟渴日夜飲水過度口乾小便數
麥門冬(去心)栝樓根知母黃耆(各一兩剉)甘草(半兩炙微)
(赤剉)牡蠣(一兩半燒為粉)
右為散每服四錢以水一中盞入生薑半分煎至六
分去滓不計時候温服
竹葉湯治痟渴飲水不輟多至數㪷
甘竹葉(切)大麻仁(炒)赤秫米(各一升淘净)白茯苓(去黑皮一)
(兩)薤白(二兩切)鹿角(四隻湯浸去皮細研肉)
右剉分作八服每服先水三盞煎麻仁竹葉取二盞
去滓澄清入諸藥鹿角又煎取一盞微微飲之渴止
為度
黃連散治痟渴飲水過多不知足限
蜜陀僧(細研)蠟面茶黃連(去須)滑石栝樓根(各半兩)
右為散每服一錢不計時候以清粥調下
楮葉丸治痟渴减食飲水不休
乾楮葉(炒)桑根白皮(剉炒)白茯苓(去黑皮)人參定粉
(各一兩)
右為細末取楮汁和丸如梧桐子大每服二十丸煎
人參湯下不計時
又方治痟渴飲水過多不知足限
黃丹(一分)栝樓根(半兩)㯽榔(一分末)菉豆(一兩)
右都硏令勻用麵三兩相和作鏄&KR0008;用生薑葱薤白
㪷汁煮熟和汁温食
又方治證同前
黃連(去鬚)栝樓根蜜陀僧(細研)人參(去蘆頭各半兩)
右為末入蜜陀僧硏令勻每扵食後以温漿水調下
漢防己散治痟渴飲水過多不知足限
栝樓根漢防己黃連(去須)黃丹(各半兩)
右為散入黃丹硏令勻每服扵食後以温水調下一
錢
絳雪散治痟渴飲水無度小便數者大有神驗
黃芩連黃丹漢防己栝樓實(等分)
右為末每服二錢温漿水調下臨卧併三二服即妙
鉛黃丸(一名栝樓根丸)治痟渴即飲水過多不知足限
鉛丹黃連(去須各半兩)乾葛粉栝樓根(各三兩)
右為末煉蜜丸如梧桐子大冷水下二十丸
葛根丸治痟渴日飲水數斗不止
葛根(剉)栝樓根(剉)附子(炮製去皮臍)鉛丹(炒令紫研各一兩)
右為散入鉛丹同硏令勻煉蜜和丸如梧桐子大每
服二十丸煎茅根湯下日三米飲亦得春夏去附子
栝樓根丸治痟渴飲水不止
栝樓根(剉)黃連(去須)知母(焙)麥門冬(去心各五兩)
右為末煉蜜丸如梧桐子大每服三十丸米飲下
神效散治渴疾飲水不止
白浮石蛤粉蝉殼(各等分)
右為末用鯽魚膽七箇調三錢服不拘時神效
古方驗錄論痟渴有三種一者渴而飲水多小便數似
脂麩片甜者痟渴病也二者喫食多不甚渴小便少似
有油而數者痟中病也三者渴飲水不能多便腿腫脚
先瘦少隂痿弱小便數此腎病也特息房勞千金云痟
渴病所慎者有三一飲酒二房室三鹹食及麵能慎此
不須服藥亦自可痟渴之人愈與未愈當須慮患大癰
必扵骨節間忽發癰疽而卒予親見友人卲任道患渴
數年果以癰疽而死唐祠部李郎中論消渴者腎虚所
致每發則小便甜醫者多不知其疾故古今亦闕而不
言洪範言稼穡作甘以物理推之淋餳醋酒作脯法須
臾即皆能甜也足明人食之後滋味皆甜流在膀胱若
腰腎氣盛則上蒸精氣則下入骨髓其次以為之膏其
次以為血肉也其餘則為小便故小便色黃血之餘也
騷氣者五臓之氣鹹潤者則下味也腰腎既虚冷則不
能蒸扵糓氣則盡下為小便故味甘不變其色清冷則
肌膚枯槁也猶如乳母糓氣上騰皆為乳汁痟渴病者
下泄為小便皆精氣不實扵内則小便數瘦弱也又肺
為五臓華蓋若下有暖氣蒸則肺潤若下冷極則陽氣
不能升故肺乾則渴易扵否卦乾上坤下陽無隂而不
降隂無陽而不升上下不交故成否也譬如金中有水
以火煖之其金以板覆之則煖氣上騰故板能潤也若
無火力水氣則不能至此板則終不得潤也火力者則
是腰腎強盛常須煖補腎氣飲食得火力則潤上而易
痟亦免乾渴也故張仲景云宜服腎氣八味丸此疾與
脚氣雖同為腎虛所致其脚氣始發于三月盛扵五六月
衰扵七八月凢痟渴始發扵七八月盛扵十一月十二
月衰扵二三月其何故也夫脚氣壅疾也痟渴宣疾也
春夏陽氣上故壅疾發則宣疾愈秋冬陽氣下故宣疾
發則壅疾愈也審此二者則疾可理也猶如善為政者
寬以濟猛猛以濟寬隨事制度爾仲景云足太陽者是
膀胱之經也膀胱者腎之腑小便數此為氣盛氣盛則
消榖大便梗衰則為痟渴也男痟渴飲一㪷小便亦得
一㪷宜服八味腎氣丸(方見痟渴類)
菝葜飲治痟渴飲水無休
菝葜(剉炒)湯瓶内鹻(各一兩)烏梅(二兩并核搥碎焙乾)
右粗搗篩每服二錢水一盞瓦器煎七分去滓稍熱
細呷
又方治痟渴飲水過多不知足限
栝樓根(一兩)黃連(二兩去須)甘草(一兩炙微赤剉)
右為散每服三錢水一中盞煎至六分去滓每扵食
後温服
又方
地骨皮(一兩)甘草(三分炙微赤剉)桑根白皮(三兩剉)
右為散每服四錢以水一中盞煎至六分去滓每扵
食後温服
生津丸治痟渴飲水日夜不止
青蛤粉白滑石
右硏為細末用黃顙魚涎和為丸如梧桐子大每服
三十丸煎陳粟米飲下不拘時
神應散治痟渴飲水不休
滑石(研)寒水石(研各半兩)
右硏為散用生雞子一枚鑿破去黃留青調和藥末
令如稠膏却納在雞殼内以紙封口用鹽泥固濟曝
乾灰火内燒令通赤放冷去土并殼取藥硏令絶細
為度每服食大人二錢小兒半錢米飲調下
玉壺丸治痟渴飲水不度
人參栝樓根(各等分)
右末煉蜜丸如梧桐子大每服三十丸麥門冬湯下
沃焦散治痟渴飲水無度
泥鰌魚(千頭隂乾去頭尾燒灰細研為末)乾荷葉(細研為末)
右等分每服各二錢新水調下遇渴時服日三候不
思水渴即止
治痟渴飲水過甚并小兒渴疾方
黃狗膽(一枚)獖猪膽(一枚)
右件狗膽併入猪膽内隂乾丸如梧桐子大每服以
麝香湯下二丸小兒半丸
黃連丸治渴疾飲水不止
黃連(不以多少)
右為末入猪肚内蒸爛同搗丸如梧桐子大每服三
四十丸飯飲下一方用猪膽汁和勻蒸食
栝樓根散治痟渴飲水不止
熟乾地黃生乾地黃葛根栝樓根
右件各等分焙乾為細末每服二錢温米湯飲下不
拘時候
文蛤散治痟渴欲飲水而不止者
文蛤(即五倍最能回津本草在海蛤文下甚失其性識者當自知之)
右為末以水飲任調下方寸匕不以時
三痟丸(一名瓜連丸)治渴疾飲水不止骨蒸
黃連(細剉用冬瓜汁浸一宿晒乾凡七次)
右為末用冬瓜自然汁搜成膏子隂乾為末再用冬
瓜汁作餅如此七遍為末用冬瓜汁為丸如梧桐子
大每服三四十丸冬瓜汁煎大麥湯吞下尋常渴只
一服炒米飲亦可
甘露散治渴疾飲水不止
乾猪胞(十箇)
右剪破出却氣去却繫著處用乾盆子一隻燒胞
煙盡取出硏令極細每服一錢温酒調下不拘時候
薑魚丸治同前
乾生薑(一兩末)
右用鯽魚膽汁和丸如梧桐子大每服七丸米飲下
不拘時服之
水骨丸治同前
湯瓶内水&KR1838;(一兩)
右硏為細末燒粟米飯和丸如梧桐子大每服十五
丸人參湯下不拘時候服一方硏如粉沸湯或井華
水調服
治痟渴飲水過多小便不利方
葵根葉(五兩切)
右件藥以水三大盞入生薑一分豉一合煮取二盞
去滓食後分温三服
治痟渴飲水過多不瘥方
凌霄花(一兩)
右搗碎以水一盞半煎至一盞去滓分三服
又方
人參(一兩去蘆頭搗細羅為散)
右用雞子清調下一錢日四五服
治痟渴飲水無度小便多口乾渴
雉(一隻)
右細切和塩豉作羔食
治痟渴煩燥飲水無度
七家井索(用近鑵口結處燒為灰)
右不拘時候以新汲水調服二錢不過三五服效
人參湯治痟渴發作有時心脾有熱飲水無度
人參桑根白皮(剉炒各二兩)麥門冬(去心焙)知母枇
杷葉(拭去毛炙)黃連(去須微炒)葛根(剉)白茯苓(去黑皮)地骨皮
(一兩)淡竹葉(一兩)
右剉如豆每服五錢用水一盞半煎至八分去滓温
服
天花粉丸治痟渴飲水多身體瘦
天花粉黃連(去須各一兩)茯苓當歸(各半兩)
右為末煉蜜丸如梧桐子大每服三十丸茅根煎湯
下
黃連丸治痟渴飲水絶多身體黃瘦
黃連(半兩去須)黃丹(半兩炒令色紫)豆豉(半兩炒乾)
右為末入黃丹硏令勻用軟飯和丸如梧桐子大每
扵食後以温水下五十丸
栝樓丸治痟渴飲水絶多身體黃瘦
栝樓根黃連(去須)鐡粉(細研已上各等分)
右為末入鐡粉硏令勻煉蜜丸如梧桐子大不計時
煎茅根湯下二十丸
治痟渴飲水不知足
兔頭(一具)
右以水煮取汁飲之
治痟渴飲水多身體黃瘦
窑突上黑煤(結乾似鐡屎者半斤)
右搗取末更以生薑四兩同搗絹袋盛以水五升浸
取汁不時候冷飲半合
蘭香飲子(一名甘露膏)治痟渴飲水極甚善食而瘦自汗
大便結燥小便頻數
石膏防風生甘草(各一兩)知母(酒浸一錢半)半夏(二分)
(湯洗)炙甘草人參蘭香白豆寇仁黃翅
桔梗升麻(各半錢)
右同為細末湯浸蒸餅和勻成劑捻作薄片子日中
曝半乾碎如米每服二錢食後淡生薑湯送下
牛黃甘露丸治三焦渴疾飲水無度舌上皺裂肌内
黃瘦精神减退小便多腹脇脹
硃砂(一兩成塊者)牛黃麝香(各一兩)鐡粉梧桐律
犀角(剉)丁香鉛白霜萎𬎼地黃知母
檳榔麥門冬(去心)牡蠣苦參石膏甘草(炙)
鍚藺脂白扁豆(各半兩慢火炒)宣黃連銀箔(五十片)生
栝樓根(一兩細研)金箔(一百二十片不用北地者)
右除栝樓根别搗外同為細末煉蜜和丸臨和時即
入金箔及生栝樓根一處和勻為丸如菀豆金箔三
片銀箔二片碎硏空心米飲下十丸漸加二十丸飯
後臨卧各一服日近輕者當日止重者三日二十日
後只空心一服夜一服用金銀箔各一片一月外只
用温漿水下十五丸其藥合時二月至九月即用生
蔞栝根九月後只用煉蜜為丸亦得忌醎酸炙煿魚酒
等
治暑月渴而飲水過多乾嘔復渴不思飲食
乾葛(一兩炮)甘草(一兩炙)陳粟米(二匙炒)
右㕮咀每服二錢水一盞煎至六分去滓食上温服
一日二三次
痟渴飲水腹脹(附論)
夫痟渴飲水腹脹者由水氣流行在扵脾得濕氣不能
消穀得過經絡否澁氣血行則水不得宣通停聚流溢
扵膀胱之間故令脹滿也脾土制水通調水道下輸扵
膀胱痟渴飲水過多内漬脾土土不制水故胃脹則為
腹滿之疾也内經謂水為隂腹者至隂之所居是以水
飲之證先見扵腹滿
人參湯(一名木香湯又名桑白皮湯出聖惠方)治痟渴飲水過多心腹
脹滿不能食
人參(一兩去蘆頭)桑根白皮(半兩剉)黃耆(三分剉)陳橘皮(湯浸)
(去白一兩)半夏(湯浸七徧去滑半兩)木香赤芍藥草豆寇(去皮)
桂心(去粗皮)檳榔(剉)枇杷葉(去毛炙已上各半兩)
右為散每服三錢水一盞入生薑半分煎至六分去
滓不計時候一方用枳殼無陳橘皮
人參湯(出聖濟總錄)治痟渴飲水過多心腹脹滿或脇肋
間痛腰腿沈重
人參白芍藥大腹子(兩枚慢灰火内煨切)葛根(剉)黃芩
(去黑心)知母(焙)桑根白皮(剉)赤茯苓(去黑心各一兩半)
萎𬎼(一兩一分)枳殼(去瓤麩炒三分)
右㕮咀每服三錢水一盞入生薑如棗子大拍破煎
至七分去滓空心温服食後夜卧任服
桂心湯散(出聖惠方)治痟渴飲水傷冷太過致脾氣虚腹
脇脹滿不思飲食
桂心人參(去蘆頭)白茯苓訶黎勒皮甘草(炙微)
(赤剉)枳殼(麩炒微黃去瓤)前胡(去蘆頭)白术大腹皮(剉各半兩)厚
朴(一兩去粗皮塗生薑汁炙令香熟)
右為散每服四錢水一中盞入生薑半分棗三枚煎
至六分去滓每扵食前温服
赤茯苓湯(出聖惠方)治痟渴飲水太過胃氣不和不思飲
食宜服此
赤茯苓人參(去蘆頭)赤芍藥(已上各半兩)白术檳榔
桂心前胡(去蘆頭)厚朴(各三分去粗皮生薑汁塗炙香熟)枳殼
(半兩麩炒微黃去瓤)甘草(半兩炙微赤剉)
右為散每服四錢水一中盞入生薑半分棗三枚煎
至六分去滓每扵食前温服
陳橘皮散(出聖惠方)治痟渴飲水過多心腹脹滿或脇肋
間痛腰腿沈重
陳橘皮(一兩去白)訶黎勒皮赤茯苓桂心大腹
皮(剉)芎藭枳殼(炒黃去瓤)赤芍藥(各半兩)甘草(一兩炙微赤剉)
右為散每服四錢水一中盞入生薑半分煎至六分
去滓食後温服
半夏散(出聖惠方)治痟渴飲水腹脹煩熱嘔吐不思飲食
半夏(半兩湯洗七遍去滑)赤茯苓人參(各一兩去蘆頭)白术(三分)木
香(半兩)甘草(半兩炙微赤剉)陳橘皮(一兩湯浸去白焙)
右為散每服三錢水一中盞入生薑半分棗三枚煎
至六分又竹茹一分同煎去滓不計時候温服
檳榔湯(出聖惠方)治痟渴飲水不止小便澁心腹連膀胱
脹悶胸膈煩熱
檳榔(剉)桑根白皮(剉)赤茯苓(去黑皮)木通(剉)紫蘇莖
葉麥門冬(去心焙各一兩)
右㕮咀每服四錢水一盞入生薑半分切葱白七寸
煎至六分去滓不計時温服
赤茯苓丸(出聖濟總錄)治久痟渴小便數服止小便藥多
渴猶不止小便復澁兩肋連膀胱脹悶急妨心胸煩
熱
赤茯苓(去黑皮)桑根白皮(剉)防風麥門冬(去心焙各半兩)
郁李仁(湯浸去皮焙乾研)木香(各一兩)
右先搗前五味為細末與郁李仁硏令勻煉蜜和為
劑更扵石臼内酥杵令勻熟丸如梧桐子大每日空
腹煎木通棗湯下三十丸至晩再漸加至五十丸
旋覆花湯(出聖濟總錄)治痟渴腹脇虚脹心下滿悶
旋覆花(净擇去莖葉微炒)桑根白皮(剉)陳橘皮(湯浸去白微炒各一)
(兩半)紫蘇(并嫩莖乾者)犀角(鎊各半兩)赤茯苓(去黑皮三分)
右㕮咀每服七錢水三盞入棗三枚擘生薑半分拍
破鹽豉半匙同煎至一盞半去滓分温三服每食後
一服如人行五里已来更一服
大黃丸(出聖惠方)治痟渴腹脹利大小腸
川大黃(三兩剉碎微炒)栝樓根檳榔枳殼(麩炒去瓤微黃各一)
(兩)芎藭(二分)桂心(三分)
右為末煉蜜和丸如梧桐子大不計時候以温水下
三十丸
麥門冬湯治痟渴喉乾不可忍飲水不止腹滿急脹
麥門冬(去心焙)烏梅(去核取肉炒各二兩)
右呚咀每服三錢水一中盞去滓食後温服日三
桂苓甘露散治飲水不消嘔吐瀉利流濕淤注宣通
氣液水腫腹脹泄瀉不能止者兼治霍亂吐瀉下痢
赤白止煩渴解暑毒大有竒效兼利小水
桂心(去粗皮半兩)白茯苓猪苓(並去皮)白术寒水石
(别研細)澤瀉甘草(各一兩)滑石(别研二兩)
右為細末或煎或水調二三錢任意服之或入蜜少
許亦得一方有石膏一兩無猪苓
普濟方卷一百七十九
