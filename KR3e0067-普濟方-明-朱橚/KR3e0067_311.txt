普濟方卷三百十一明周王朱橚撰
折傷門
傷折疼痛(附論)
凡筋骨傷折疼痛人之一身血榮氣衛循環無窮或筋
肉骨節誤致傷折則血氣瘀滯疼痛倉卒之間失於調
理所傷不得完所折不得續輕者肌膚焮腫重者髀臼
挫脫治法宜先整其骨折之所然後施貼熁封裹之藥
方
麒麟竭散(出聖濟揔錄)治筋骨損傷疼痛
麒麟竭沒藥(研)自然銅(煅醋淬七次研)赤芍藥
當歸(切焙)香白芷蒲黃大黃(生用各半兩)桂(去粗)
(皮)細辛(去苗葉各一兩)骨碎補(去毛炒二兩)乾荷葉(三分)
右為散每服二錢温酒調下不拘時候
附子散(出聖惠方)治一切傷折疼痛不可忍
附子(炮裂去皮臍)當歸(剉微煨)芎藭桂心沒藥
澤蘭亂髮灰檳榔(各一兩)敗龜(塗酥炙微黃)虎
脛骨(塗酥炙微黃各二兩)甘草(半兩炙微赤剉)麝香(一分細研)
右為細末入麝香研令勻不拘時候以温酒調下二
錢
桃仁散(出聖惠方)治傷折疼痛接骨止痛
桃仁(湯浸去皮尖及雙仁者麩炒微黃)桂心當歸(剉微炒)元
胡索生乾地黃芎藭(各一兩)川大黃(剉研微炒)
阿膠(搗碎炒令黃燥各二兩)亂髮(如鴨子大)川椒(半兩去目及閉口者)
(微炒出汗)
右為細末用酒二升先煎髮并阿膠如糖用綿濾去
滓然後下諸藥末調勻焙乾搗細為散每服以温酒
調下二錢日三四服效
趁痛散(出德生堂)治男女跌傷疼痛不可忍者
草烏(炮裂碎别炒入藥)白芷川芎(各一兩半)杜當歸
(二兩)杜烏藥(五兩)乳香(半兩)紫金皮(大塊童子小便浸春夏三)
(日秋冬五日用半斤)沒藥(半兩)天南星(半斤)
右為細末每服二錢或半錢温酒調下病在上食後
服病在下食前服
當歸散(出聖惠方)治傷折疼痛青腫血滯
當歸(剉微炒)桂心桃仁(湯浸去皮尖雙仁麩炒微黃)川大
黃(剉碎微炒)赤芍藥(各一兩)敗蒲(二兩燒灰)沒藥骨
碎補(各一兩半)
右為細末每服以温酒調下二錢日三四服
桂附散(出御藥院)治因傷損後筋骨疼痛
桂(去粗皮)附子(去皮臍生)白礬細辛(去苗葉)五加
皮白芷桑葉(各二兩)
右為散每服二兩入連根葱白十莖水一斗煎四五
沸淋洗立效
地黃金粉煎(出聖惠方)治傷折筋骨後疼痛不止宜服散
瘀血理折傷續筋骨止疼痛
生地黃(三斤淨洗令乾却入酒内浸二宿復取出紙袋盛火焙令乾為度)天雄
(二兩炮裂去皮臍)桂心當歸芎藭桃仁(湯浸去皮尖雙)
(仁微炒各一兩)
右為末入金粉内和令勻用酒一斗以文武火煎成
稠膏每日空心午前夜卧時各以酒調一匙温服之
當歸血竭散(出聖惠方)治傷折筋骨疼痛不可忍
麒麟竭(别研)没藥(另研)當歸赤芍藥桂(各一兩)
白芷(一兩)
右為細末每服二錢用温酒調下不拘時候
應病丸(出醫方大成)治傷折後為血氣所侵手足痛疼
破故紙(一斤半炒一半)生蒼朮(一斤)骨碎補(一斤去毛)舶
上茴香(十二兩炒)穿山甲(去膜皮炒焦為度紫色亦可)生草烏
(一斤剉如麥大)
右除草烏一斤用生葱連皮生薑各二斤擂爛草烏
一處淹兩宿焙乾連前藥一處為末酒煮麪糊丸如
梧桐子大每服五十丸酒湯任下忌熱物
内固接骨丹(出聖惠方)治傷折疼痛
古字錢(二兩先於火内燒令通赤醋淬如此十度)自然銅硫黃(各一)
(兩)
以上三味為末入車瓶子内以坯子泥封固瓶口候
乾倒下於火燒令通赤候冷取出搗羅入水銀一兩
同研水銀星盡後用白薄紙裹藥似毬子後以泥入
臼内滴水爛搗裹藥毬入糠火内燒七日冷了出之
細研入後
硃砂末麝香末犀角末(各一分)
右研令勻搗生地黃絞取汁於銀器中熬為膏和藥
末丸如酸棗大如有患病者以温酒半盞入地黃膏
一錢攪勻下藥一粒服了如吐清綠水或瀉清綠水
二三合勿怪是病出也宜頻服好瘥為度
接骨如神散治傷骨損折疼痛者
水蛭(糯米炒黃去米)白綿(燒灰)沒藥(别研)乳香(别研各等分)
血餘(小兒胎髮十五團燒灰如無童子髮亦可)
右為末五十以上服一錢二十以下服半錢小兒服
半字温酒調下
接骨散(出聖惠方)治傷折疼痛
粟黃(一斤曬乾)雄黃豆(半升)沒藥(二兩)麝香(半兩研極)
(細)桑根白皮(一斤剉)
右為散每服三錢以醋一中盞煎至半盞用漿水二
合調服不過三服疼痛即止
筋骨藥治一切疼痛及諸風
川烏(一箇)草烏(二兩去皮生用)乳香當歸天麻(各半)
(兩)虎骨(醋炙)沒藥自然銅芍藥川芎
萆薢獨活(各一兩)
右為末酒打麪糊為丸如桐子大每服十數丸温酒
下
乾地黃散(出千金方)治骨折筋斷傷疼痛者
乾地黃當歸羌活(一方用獨活)苦參(各等分)
右㕮咀每服七錢白水煎服或為末酒調下
海桐皮散(出聖惠方)治傷折辟外生風疼痛
海桐皮(剉)黑豆(炒熟)附子(炮裂去皮臍各一兩)防風(二兩)
(去蘆頭)
右為細末每服以温酒調下二錢日三四服
治傷折疼痛不可忍(出聖惠方)
當歸(一兩半)白芷桂心吳茱萸(各一兩)
右為細末剉生龜一枚入藥擣令勻用封裹傷折處
至聖黑龍丹(出御藥院方)治一切筋骨損傷疼痛
米粉(四兩於銀器内炒成塊子黃色放冷研為極細末後入二味)乳香(細研)
没藥(研細各半兩)
右研極細每用以好酒或醋調如膏攤在紙上貼患
處
紫金散
京三稜(剉炒黑色)連翹(半兩)黃耆(三錢)甘草(炙三錢)
羌活(半兩)
右為麤末作一服水一盞煎去渣食後服
飲蛇龜酒(出聖惠方)治一切筋骨肌肉折傷疼痛
飲蛇龜(一枚)糯米(五升蒸作釀飯)好酒(二斗)
右剉龜釀飯同入酒甕中封七日即好每煖一盞服
之
雙靈膏(出御藥院方)治一切筋骨肌肉疼痛
良薑(一兩炒剉)白芥子(半兩微炒)
右為細末每用藥二錢半頭白麪半兩水調成膏攤
在紙花上貼患處
没藥散(出聖濟緫錄)治墜折傷損疼痛不可忍者
没藥(别研)乳香(别研)元胡索當歸(切焙)甜瓜子
(各一兩)丹砂(研半兩)
右為細散拌勻每服一錢熱酒調下又取藥散二三
錢以黃米作粥攤作餅子摻散藥在上用貼患處以
帛封札定一二日換佳
治折骨傷筋痛不可忍(出經驗良方)
生地黃藏薑瓜舊糟(各一斤)赤小豆(半升)生薑
(六兩)
右研爛同炒勻令熱以布帛裹罨傷處用杉板夾縳
不過三日令安
聖靈丹(出御藥院方)治一切打撲傷損及折傷疼痛不可
忍者
乳香(五錢)烏梅(五箇去核)白米(一捻)萵苣子(大盞炒黃取用)
(二兩八錢)
右為細末煉蜜為丸如彈子大每服一丸細嚼熱酒
下如痛再服一方米湯送下病在上食後服在下食
前服
托裏止痛散
黃耆白茯苓(各一兩)甘草(半兩)乳香(一錢别研)
右為細末每服二錢酒半盞慢火煎成膏子再入酒
一盞調勻温服
蓬莪散治撲傷疼痛
白殭蠶(炒一兩)蘇枋木(剉二兩)沒藥(研半兩)
右麄搗篩每服一錢水一盞煎至七分去滓温服日
三服若為細末熱酒調下亦得一方無沒藥
烏梅煎(出肘後方)治傷折疼痛墜朴瘀血方
用烏梅五升去核以飴糖五升煮稍稍食之自消一
方烏梅煎湯調百草霜服
又方
取白茅根葉搗絞取汁三升服之不過三四服愈冬
用根
太嶽活丹(出和濟)治男子婦人外傷内損狗傷蟲咬車
馬撲墜手足折傷一切疼痛腹中瘀血刺脇築心左
癱右瘓走注疼痛癰疽痔漏及婦人冷氣入腹血脈
不通産後敗血灌注四肢及吹奶腫痛血氣撮痛病
宜服之
花桑枝(如臂大者燒灰盡淬米泔中焙乾)粟楔(粟&KR0034;中心扁者薄片日乾各一)
(斤)細墨(半斤一半用萞麻子三兩細研塗墨上盡黃紙包泥固濟乾炭火五十七斤燒)
(赤冷地上出火兩時一半用醋化硇砂塗墨上火炙令乾燥)皂角刺(一斤燒赤淬醋)
(中炙乾)大黑豆(一斤濕布揩去垢黑皮焙乾)亂髮(二斤皂角水洗淨用)
(清油二斤炒頓捻看色即止為末)乳香(四兩通明者乳缽細研入米醋一椀熬熟)
硇砂(三兩洗淨者醋化塗墨上)
右為末拌令勻杵二三千下丸如彈子大醋糊丸重
者一丸輕者半丸以無灰酒一盞乳香一豆大先磨
乳香次磨藥盡煎三五沸臨卧温服以痛處就牀欲
汗則被覆仍用藥塗傷處切忌一切動風物婦人服
入當歸末一錢孕婦勿服一方無硇砂
治折傷取括蔞根搗爛以布裹之熱除痛即止
熟乾地黃丸(出聖濟總錄)治遠年傷折忽因血氣不和舊
傷處疼痛難忍
熟地黃(焙乾四兩)杏仁(湯浸去皮尖并雙仁)牛膝(去苗酒浸焙各一兩)
(五錢)苦參(細剉焙乾)莬絲子(酒浸焙乾)肉蓯蓉(酒浸切焙)
萆薢(炒各一兩)桂(去粗皮)青木香(生用各一分)訶梨勒
(煨熟去核半兩)升麻(三分)
右除杏仁外搗細為末入杏仁别搗再羅勻煉蜜和
搗三千下丸如梧桐子大每服空心温酒下二十丸
至三十丸
治折傷
以水獺一箇用罐子内以泥固濟放乾燒灰為末以
黃米煮粥於傷折處攤以水獺末一錢上摻便用帛
子繫裹立止疼痛
治折傷止痛化血(出本草)
取能(奴來)生搗其肉及血傅之(能即三足鼈也)
治傷折筋骨生肌破血(出本草)
用每始王木酒水煮濃汁飲之
治折傷先用止痛湯法(出本草)
搗白礬為末每用一匙匕湯沸一椀衝了以手拍蘸
乘熱熨傷處以時止然後排整筋骨貼藥
治斷指(出本草)
以蛇含草膏封之抱朴子云連已斷之骨
治刀傷及折傷(出朱氏集驗方)
右用烏狗血和酒連喫數椀盖犬血能散惡血也淮
西總管李貴見效邕莞易倅因會客於南樓墜樓者
二十餘人亦用此救之見功
治折傷
用菾(音甜)菜搗傅之
傷折惡血不散(附論)
夫脈者血之府血行脈中貫於肉理環週一身因其肌
體外固經絡内通乃能流注不失其常若因傷折内動
經絡血行之道不得宣通瘀積則為腫為痛治宜除去
惡瘀使氣血流通則可以傷完也
方
牛黃散治大損後化惡血理好血止疼痛
牛黃(細研)真珠(細研)龍腦(細研各一分)琥珀牡蠣
(燒為粉)硃砂(細研水飛過)桂心當歸(剉微炒)蒲黃
(各一兩)麝香(半兩細研)金箔銀箔(各五十片細研)
右研令勻不拘時候以桃仁湯調下二錢
白殭蠶丸治骨折筋傷後惡血攻疼痛不止
白殭蠶(炒)當歸(炒)桂心補骨脂(炒)神麯
(炒黃)半夏(湯泡七遍去滑)檳榔赤芍藥(各一兩)芎藭
薯蕷(炒黃)白附子(炮)芫花(醋拌炒各半兩)
右為末煉蜜和搗三二百杵丸如梧桐子大每服以
温酒下二十丸日三服
黃耆散治傷折惡血凝滯腫痛
黃耆芍藥生乾地黃(焙)附子(炮)當歸(切焙)
續斷桂(去皮各半兩)乾薑(炮)大黃(生各一兩)椒
(去目并閉口炒出汗)
右剉如麻豆每服三錢水一盞煎至七分去滓温服
不拘時候
芍藥散治打撲筋骨惡血不散迷悶疼痛小便血下
(一名當歸散)
赤芍藥當歸(剉微炒)續斷白芷生乾地黃
黃芩甘草(炙微炒剉)牛膝(去苗)蒲黃(各一兩)
右為細末不拘時候以温酒調下二錢一方無蒲黃
芍藥湯治傷折惡血不散腫痛不消
赤芍藥黃茋附子(炮裂去皮臍)當歸(切焙)續斷
肉桂(去粗皮)羌活(去蘆頭)蜀椒(去目并閉口者各一兩)
右剉如麻豆大每服三錢水一盞煎至七分去滓温
服不拘時候
芎藭湯治傷折腫痛氣血不散
芎藭甘草(炙剉)蜀椒(去目并閉口者炒出汗)澤蘭附
子(炮裂去皮臍)桂(去皮各一兩)當歸(切焙)大黃(醋炒各半兩)
右為散每服三錢温酒調下不拘時候
蒲黃散治骨折筋傷惡血攻心煩悶
蒲黃(三分)芎藭當歸(剉微炒)桂心(各半兩)白芷
細辛(各一兩)
右為細末每服以生薑酒調下二錢日三四服
草烏頭膏(一名烏頭膏)治傷折惡血結滯不散腫痛(方見諸骨)
(跌蹉類)
桃仁散治從高墜下及落車馬胷腹中有惡血喘息
不得
川大黃(剉碎微炒)川硝石甘草(炙微赤剉各一兩)蒲黃
(一兩半)桃仁(湯浸去皮尖雙仁麩炒微黃)
右為散每服四錢以水一盞入棗二枚煎至六分去
滓不拘時候温服
芎藭湯治傷折惡血瘀結不散(方見傷折腹中瘀血類一名桂藭湯)
蒲黃鯉魚散治車馬墜撲傷折惡血衝心迷悶
蒲黃(二兩)鯉魚鱗(五兩炒灰)芸薹子(一兩末)生地黃
汁(五合)
右先將蒲黃芸薹子於盆内以慢火炒旋滴地黃汁
於内炒令汁盡以乾為度并鯉魚鱗灰一時研為末
不拘時候以童子熱小便調下二錢
杉木節散治從高墜損心胷惡血不散
杉木節(七箇細剉)蘇枋木(五兩細剉以水一斗煎取五升去滓)醋(五合)
(入於蘇枋木汁内)
右將杉木節於一砂盆内以慢火炒旋滴蘇枋木醋
汁相和炒令汁盡停冷搗為細末每服以童子小便
調下二錢日三四服化去惡血為效
蠶沙膏治傷折惡血不散
原蠶沙(二升炒研)麥麩(三升)
右和勻以米醋四升煮稠磁器内盛量損處多少以
絹帛裹日再易
糟米塗方治傷折惡血不散疼痛
酒糟(二升)糯米(半升)
右同和酒煮稠得所取出乘温塗患處外封裹之日
再易
地黃膏(出聖濟總錄)治傷折惡血結滯腫痛
生地黃(細切三斤)烏雞(一隻去毛腸肚并足和骨細研)
右用和搗一二千杵量患處多少攤帛上縛之日再
易
外塗散膏(出聖濟總錄)治傷折惡血瘀滯不散
鼠糞(三兩燒存性)生地黃(半斤切焙)
右為末猪脂油和塗患處日三易
治血久不除變成膿方
大黃(如雞子一枚)蚯蚓屎(一合)
右以酒半升煮三沸服之
虎杖散治筋骨傷損腹中疼痛瘀血不行
虎杖(剉二兩)赤芍藥(剉一兩)
右為細末每服三錢温酒調下不拘時候
神效熨方(出十便良方)療從高墜下被木石所笮或因落
馬傷損血瘀凝聚氣急欲絶損腫疼痛者
以淨土五升蒸之令熱分半以故布數層裹之熨病
上勿令大熱恐破肉冷易之以痛止即已凡有損傷
者皆以藥法治之神效已死不能言者亦活三十年
者亦瘥一方和醋蒸熱封裹所傷處
治惡血不除被打撲瘀血在骨節及脇外不去
以鐵一斤酒三升煮取一升服之或燒赤投酒服之
治血聚皮不破者(出百一選方)
用蘿蔔葉研細罨以絹帛包縛傷處
治因傷損血瘀不散(出肘後方)
取牡丹皮八分合豆蟲二十一枚熬過同為末每旦
温酒和服寸匕血當化為水下
松節散(出聖惠方)治從高墜損惡血攻心胸膈煩悶
用黃松木節五兩細研童子小便五合醋五合於砂
盆内慢火炒旋滴小便醋以盡為度炒令乾搗細為
散每服以童子熱小便調下二錢日三四服
甘草湯治諸傷惡血積滯腸中
甘草(炙剉)白茯苓(去黑皮)肉桂(去粗皮)杏仁(去皮尖雙)
(仁各一兩)
右麄搗篩每服三錢水一鍾煎至七分去滓溫服不
拘時候
治傷損瘀血不散疼痛(出聖惠方)
蒲黃(四兩)附子(一兩炮裂去皮臍)
右為細散不計時候以温酒調下二錢
治傷折止痛散(出本草)
用小麥粉和醋煮之裹傷處便定重者再蒸裹之甚
良
治破傷血不止(出永類鈴方)
真血竭(三錢或用番降節中油代亦可)五倍子(一兩)陳紫蘇葉
(三錢)白芷(半兩)海金沙(一兩)
右為細末糝之不可著水至效
治久血不除變膿者(出肘後方)
大黃(三兩)杏仁桃仁(各四十粒)
右以酒水各五升分三服當下膿血止不盡更須服
傷折腹中瘀血(附論)
夫傷折腹中瘀血因高墜下倒仆攧撲氣血離經不得
流散瘀在腹中速宜下之遲即日漸瘀滯使人枯燥色
不潤澤則變瘦瘁血瘕之病
方
澤蘭丸(出聖惠方)治諸傷折踠損蹉跌筋骨止疼痛散瘀
血
澤蘭蒲黃(各一兩)赤芍藥(剉微炒)當歸(微炒)白
芷芎藭細辛延胡索牛膝(去苗)天雄(炮去)
(皮臍)桃仁(湯浸去皮尖雙仁麩炒黃)桂心生乾地黃續
斷川大黃(半兩剉碎微炒)皂莢(去皮塗酥炙令焦去子别搗為末各一兩)
右為末用酒醋各一升先將皂莢末煎成膏入藥末
和丸如梧桐子大不拘時候以温酒下三十丸
通神散(出聖惠方)接骨續筋散瘀血止疼痛
木香沒藥當歸(微炒)生地黃劉寄奴桂
心補骨脂(炒)赤芍藥桑根白皮川大黃
(剉微炒)黑豆(二合炒熟)敗龜(塗酥炙微黃各一兩)羊脛骨(五兩)
(燒令變赤入醋蘸如此七遍)
右為細末不拘時候以温酒調下一錢
敗蒲散(出聖惠方)治傷折内損瘀血不散
敗蒲(一兩半燒灰)牡丹皮當歸(剉微炒)芎藭赤
芍藥生乾地黃川朴硝桃仁(湯浸去皮尖雙仁麩炒微)
(黃)蒲黃(半兩)陳橘皮(半兩湯浸去白穰炒微黃)
右為末每服四錢水一中盞煎至六分去滓不拘時
候
麒麟竭散(出聖惠方)治傷折内損血瘀不散
麒麟竭牡丹皮蒲黃當歸(剉微炒)桂心
芎藭赤芍藥没藥骨碎補(各一兩)敗蒲(一兩)
(半燒灰)
右為細末每服二錢以温酒調下日三服
神麯丸(出聖惠方)治傷折内損血瘀不散
神麯(三兩搗碎醋少許拌炒微黃)虎脛骨(二兩塗酥炙微黃)海桐
皮(剉)肉蓯蓉(酒浸一宿刮去皮炙)芎藭半夏(湯浸七遍去滑)
(法製)紅藍花(各一兩)白殭蠶(三兩微炒)
右為末煉蜜搗三二百杵丸如梧桐子大每服以温
酒下二十丸日三服
蒲黃散(出聖惠方)治傷損腹中瘀血不欲聞人聲胷中氣
塞便利出血者
蒲黃(一兩)當歸(切焙)桂(去粗皮)續斷白芷(各二兩)
甘草(炙剉半兩)地黃(生用一兩)
右為散空心酒調服一錢日再服一方有藕節二兩
當歸散治傷折下瘀血
當歸(三分剉微炒)蒲黃(半兩)芸臺子(半兩)生薑汁(一合)
好酒(五合)生地黃汁(三合)膩粉(一分)
右為細末先煎生薑地黃汁并酒等三兩沸然後入
藥味和調勻分為三服每日空心服之當轉下腹内
惡血了便宜服補藥
琥珀散接骨化瘀血
琥珀生玳瑁當歸蒲黃生乾地黃京
三稜(煨剉各一兩)
右為細末不拘時候以温酒下二錢
買子木湯(出聖惠方)治瘀血聚於腹中不便服藥多有血
結顆塊衝心
買子木當歸(剉微炒)桃仁(湯浸去皮尖雙仁麩炒微黃各一兩)
紅雪赤芍藥(各一兩半)東日桃枝(三兩剉)
右為散每服四錢以水一盞入生薑半分煎至六分
去滓温服日三四服
䗪蟲散(出聖惠方)治打損及傷墮腹内有瘀血
䗪蟲䖟蟲水蛭(各三十枚)桃仁(五十粒)桂心(去皮)
(二兩)大黃(五兩)
右㕮咀以酒水各五升煮分五服
夜合枝散(出聖惠方)治馬墜有瘀血聚於腹胃之中不便
服藥多有擊血結成顆塊衝心
夜合枝(剉)杏枝(剉)甜瓜子(各一兩)赤芍藥(一兩)
(半)
右為散每服五錢以水酒各大半盞煎至五分去滓
温服日三四服
四聖散(出鮑氏方)治傷重煩悶欲死者用此打血利大便
小便
花蘂石黑神散蒲黃散(各貼)當歸牛膝
川芎(米水炒)白芷(醋炒)蘇木大黃(各半兩)蓮子
肉(酒煮半兩)
右為末童子小便調服或木通湯下亦可惡血立下
麻布散(出聖惠方一名牡丹散)
麻布(一尺燒灰)牡丹皮淹䕡子(各一兩半)桂(去粗皮)
當歸(切焙)鬼箭羽敗蒲(燒灰)赤芍藥(各一兩)蒲
黃(半兩)大黃(剉炒三兩)
右粗搗篩每服五錢以好酒一盞半煎至八分入芒
硝半錢更煎一沸去滓空心温服
敗蒲湯(出聖濟總錄)治墜撲踠折瘀血疼痛
敗蒲(燒灰)當歸(各二兩)牡丹皮芎藭赤芍藥
(各一兩)䜴心(一合)蒲黃(紙上炒半兩)陳橘皮(去白瓤一兩)
桃仁(湯浸去皮尖雙仁半兩)
右麄搗篩每服三錢水一盞煎至七分去滓入地黃
汁一合朴硝一錢温服
桃枝湯(出聖惠方一名桃仁湯)療墮落積瘀血不散疼痛大小
便不通
桃枝(一握中指長剉碎)芒硝(五分)大黃(四兩)當歸甘
草(炙)桂心(各三兩)䖟蟲(二十枚去翅足熬)桃仁(五十枚去)
(皮尖熬)水蛭(二十枚熬)川朴硝(一兩半)
右㕮咀以水八升煮取三升去滓分三服内消忌海
藻松菜生葱等一方無朴硝桃枝
桃仁湯(出聖惠方一名荆芥飲子)治腹中瘀血在内痛滿短氣大
小便不通
桃仁䗪蟲(二十枚去尖熬)水蛭(二十枚熬)川朴硝(一兩半)
桂心當歸甘草(各二兩)蒲黃(五兩)
右㕮咀以水一斗煮取三升分三服瘀血在腹令人
瘦瘁服此效
牡丹湯(出聖濟總錄)治因墜墮内損
牡丹皮大黃(切焙)桂(去粗皮)鬼箭羽朴硝
蒲黃芍藥當歸(切焙各一兩)
右麄搗每服三錢水一盞煎至七分空心日午臥時
去滓温服
檳榔散(出聖惠方)接筋骨通瘀血止疼痛
檳榔劉寄奴桑寄生熟乾地黃龜殼(塗酥)
(炙微黃各一兩)赤芍藥當歸(剉微炒各三分)桃仁(湯浸去皮尖雙)
(仁麩炒黃為度一兩)
右為細末不拘時候以温酒下二錢
理中膏療墮落積瘀血主消血
大黃(二兩)猪脂(二斤)桂心(一兩)乾薑(一兩)當歸(二兩)
通草亂髮(各一兩)
右先以猪脂煎髮令消盡次搗各藥篩細一同攪勻
微火煎之三上三下即藥成去滓以好酒服一兩日
二服一方不去滓是生膏子
黃耆湯(出聖濟總錄)治因攤攧墜墮内損瘀血及吐血日
漸羸瘦
黃耆(剉)甘草(炙剉)當歸(切焙)芍藥生薑(切焙各一)
(兩)
右麄搗篩每服三錢水一盞煎至七分去滓服不拘
時候一方無生薑
桂芎湯(出聖濟總錄)治傷瘀血不行積在心腹
桂(去粗皮)芎藭荷葉蒂(燒灰或用荷葉)淹䕡子大
黃(剉碎)朴硝(别研各一兩)
右粗搗篩每服三錢水一盞煎至八分去渣温服空
心日午臥時各一服
活血散(出聖濟總錄)治傷損瘀血在内攻心注刺痛
蝙蝠(炙乾一枚)當歸(切焙)骨碎補(去毛)桂(去粗皮)補
骨脂(微炒各半兩)大黃(剉炒三兩)
右為散每服二錢空心温酒調下薄荷湯下亦得
地黃酒(出聖濟總錄)治傷損瘀血在腹
生地黃(汁三升)酒(一升)桃仁(去皮尖雙仁炒)牡丹皮
桂(去粗皮各一兩)
右以後三味搗羅為末與前二味一處煎每服去粗
温飲一盞不拘時候
地黃湯(出聖濟總錄)治墜墮内損大小便下血經久不盡
兼瘀血不時吐唾出血
生地黃汁(五合)柏葉(半兩)甘草(炙半兩)黃芩(去黑心一兩)
阿膠(炒一兩)
右除地黃汁外為末每服三錢水一盞地黃汁三分
同煎三五沸去渣通口服不拘時候
桃仁桂心湯(出聖惠方)治打損瘀血在藏攻心煩悶
桃仁(湯浸去皮尖雙仁)桂心淹䕡子(各一兩)川大黃
(二兩剉炒)荷葉蒂(三七枚)
右為散每服五錢水一大盞煎至五分入朴硝一分
攪令勻空心分二服以利下惡血為度
荆芥散(出聖惠方)治傷折瘀血在内煩悶刺痛
荆芥(一握)淡竹葉(一雞子大)當歸(一兩剉微炒)地黃汁
(一合)
右為末以水一大盞煎七分去滓入地黃汁食前為
二服
大黃散(出聖惠方)治打撲内傷瘀血在腹
大黃(炒)當歸(切焙)芎藭(剉各半兩)
右為散每服二錢空心日午臨臥温酒調下
治有瘀血者(出千金方)其人喜㤀不欲聞人聲胷中滿塞
短氣
甘草(一兩)茯苓(二兩)杏仁(五十枚)
右㕮咀以酒二升煮丸合為二服
䖟蟲散治傷内損處腹中有瘀血疼痛煩悶
䖟蟲(一分微炒)牡丹皮生乾地黃(各一兩)
右為末每服於食前煖酒調下二錢
治打撲傷損聚血腹中不散煩悶
䜴(三合)青竹茹(一兩)
右為散分三服以水一大盞煎五分去渣温服日三
四
香䜴散治調諸傷損血在内
䜴(半斤略炒)蘇木(細剉一兩)
右為散每服二錢温酒下不拘時候
二黃散治打損及傷墮腹内有瘀血久不消
大黃(一兩熬)生地黃(二兩熬)
右以水酒二升煮頻服之或為末煉蜜為丸如梧桐
子大每服十丸酒下
桂枝酒治打撲傷墜瘀血溷身遍體疼痛
以辣桂為末每二錢温酒調下或用辣桂一分大黃
丹桂各半分每三錢薑紫蘇煎服下黑物即安或未
有藥倉卒且服米醋一小盞亦散瘀
桔梗散治被打擊瘀血在腹内多不消散時發動者
用桔梗末熟水下
玉質汗方
治折傷内損有瘀血天陰則疼痛兼婦人産後諸疾
以三月採益母草一名重檐或名夏枯草揀去諸草
及乾葉以新水淨洗於箔上攤晒令草乾盡則用手
摘斷可長五寸許勿用刀即置鑊中量水兩石許可
令草水深三二寸則縦火煎候草爛加水三分減二
分以上則漉去草取五六斗汁瀉入盆中澄半日以
綿濾清汁於小釡中慢火煎取一斗許如稀餳每服
取梨汁燒酒化下日再和美粥喫亦得如遠行不能
將稀煎去即更煉令稠硬停作小丸服之七日内則
疼痛漸瘳二七日平復或有産婦惡露不盡及血暈
一兩服即瘥其藥兼療風益心力無所忌按本草質
汗出西方色類玉凝血者入煎甘草松淚檉乳地黃
并熱血盛之令以益母煎成故名玉質汗也
白馬蹄散治傷折化瘀血為水
白馬蹄(三兩燒令烟盡)栗子黃(一兩陰乾)桂心(三分)蒲黃
(一兩)龜殼(三兩塗酥炙微黃)
右為細末每服以温酒調下二錢日三服
大黃丸療被打有瘀血
大黃(二兩)桃仁(去皮尖熬)䖟蟲(去足翅熬各二十一枚)
右搗以蜜為丸内酒一升中煎取七合服之
青竹茹散療若為人所折舉身盡瘀血
刮青竹茹(二斤)亂髮(如雞子大四枚燒灰)玄胡索(二兩)
右為散以水酒各一升煎三沸頻服日三四一方無
玄胡索
内消散治打損内有瘀血不散疼痛
生銀(一兩搗碎細研)雄黃(細研)婆娑(研細各一分)
右研勻不拘時候以温酒調下半錢
玄胡索散治車馬墜損瘀血不散攻刺疼痛
玄胡索蒲黃(各一兩)肉桂(半兩去皺皮)
右為細末每服用米瀝半盞調下二錢日三四服
療被打有瘀血方
薑葉(切一斤)當歸(三两)
右為末以酒服方寸匕日三服
蒲黃散治被打傷破腹中有瘀血
蒲黃(一兩)當歸桂心(各二兩)
右搗篩以酒服方寸匕日三夜一
又方
劉寄奴玄胡索骨碎補(各三兩)
右㕮咀以水二升煎取七合復内酒及小便各一合
熱令温頻服一方莨菪子為末傅瘡上
法煉紅花散治從高墜下所傷心下瘀血
以紅花一十兩以好醋二升浸二宿漉出火焙乾又
入醋内又焙乾以醋盡為度焙乾為末每服用童子
小便調下三錢日三服兼治婦人月水不勻産後諸
疾血暈悶絶或狂語者并與二服便心胸爽利開眼
識人神效
白馬蹄散(出聖惠方)治打破腹中瘀血腹滿煩悶
用白馬蹄燒灰令烟盡搗篩酒服方寸匕日三夜一
服
香䜴湯(出肘後方)治被打毆擊損傷聚血腹中滿悶
用䜴一升以水三升煮三沸分再服不瘥重作更取
麻子煮如䜴法不瘥更煮豉如上法
又方(出海上名方)治被毆擊損傷聚血腹滿煩悶
用魚膠燒灰存性為末酒調一錢空心服
又方
用骨碎補為末酒調服一方研爛取汁以酒煎服滓
傅損處尤佳數日平復及被篣捶身無全膚用之大
效
水仙散(出聖惠方)治打撲墜損惡血攻心悶亂疼痛
用未展荷葉陰乾為末食前以童子熱小便一小盞
調下三錢以利下惡血為度一方用乾荷葉五觔燒
令烟盡細研食前以童子熱小便一小盞調三錢匕
日三夜一一方以童子小便和熱酒調服
治攧撲傷損瘀血流經絡間成痼疾(出經驗良方)
用老黃茄種薄切瓦上焙乾為細末熱酒調下二錢
日二服雖十餘年積亦蕩去矣
治被傷損瘀血不散方(出聖惠方)
右用生地黃汁一中盞相和煎三五沸食前温服
治撲損瘀血(出本草)
用芥子和生薑研微暖塗貼
治折傷内損瘀血不止煩悶欲死者(出本草)
用石藥酒磨服之(石藥似碎石硇砂之類)
治撲損瘀血(出本草)
用糟罨之
治打損瘀血(出本草)
以飴糖熬令焦和酒服之
治撲損瘀血(出本草)
以白樹皮酒漬之
治撲損傷折瘀血(出本草)
用小麥麩醋炒貼
治消撲損瘀血(出本草)
以菩薩石用水磨服之
治主踠跌折傷瘀血(出本草)
以羊脂塗上
治折傷損内瘀血生膚止痛(出本草)
取&KR0146;藥以乳及水煮服之傅傷折處
治撲損瘀血(出本草)
桑葉煎汁服之
治諸傷氣血膨脹大便不通肚腹築痛(出永類方)
雄黃膩粉(各三錢)巴豆(十粒五粒去油生用五粒油燒存性)真
蒲黃(一錢)
右為末飯丸菉豆大每服十丸冷茶下過一時未通
用水邊烏桕根研汁下十五丸即通
治諸損傷(出永類鈴方)
草藥健徑毛蛇藤存血瘀多一兩打破大青根半兩
化氣矮樟柳半兩熟骨草半兩作葱七寸長七莖住
痛多加紫金藤又加山甘草用一兩加薑三兩拌和
牛膝根半兩消血瘀加用過路蜈蚣節過牆楓一兩
松圃圊一兩左纏接骨一兩右生研酒浸開去滓加
童便服體弱温熱服有瘀血在内麻油葱同酒後用
滓盦傷處皮破血不出用貼
六神丸(出楊氏家藏方)治打撲閃肭墜落車馬傷折筋骨瘀
血不出腹脹氣滿不得安卧
當歸(洗焙)沒藥(研)水蛭(燒焦)附子(炮)川烏頭
(炒去皮臍已上五味各一兩)草烏(二枚炮去皮臍)
右件並為末酒煮麪糊為丸如梧桐子大每服三十
丸加至五十丸温酒鹽任下如傷折筋骨酒熬膏子
調藥攤故帛上貼之
治卒血攻心被打内有瘀血(出本草)
以人尿煎服之一升一服
治撲損瘀血暈絶及困乏皮膚破裂及蛇犬等咬
右並用熱尿淋患處
治濯瘀血
用麻青皮淋湯於損處濯洗瘀血即散(麻皮乃今人績布麻種子)
(也)
治打撲傷損瘀血疼痛
用自然銅(味辛平)以酒磨服散血止痛續筋(自然銅出信州鉛山)
(縣銀場深坑中深處有銅鑛多年鑛氣結成似馬勃色紫而重食之味澀是自然銅也)
治瘀血不散變成癰者
用生淹䕡子(味苦温)搗取汁一升服之
治打磕損心腹血瘀傷折筋骨疼痛金刃所傷不可忍
者
用沒藥一味量病輕重温酒服佳
傷折風腫(附論)
凡肢節傷折皮肉破裂久而未合為外風所觸則令肌
肉受寒既不得收斂之與血氣相搏又不得消散之故
内為風腫不散即便膿血敗壞也
方
沒藥散(出聖濟總錄)治傷折為風寒所侵風腫不消
沒藥(細研)當歸(切焙)芎藭白芷甘草(炙)椒
(去目并閉口炒出汗)桂(去粗皮)附子(炮裂去皮臍)檳榔(生剉各半)
(兩)
右為散每服二錢温酒調下不拘時候
續斷湯(出聖濟總錄)治因傷折風冷所侵發為風腫疼痛
續斷熟地黃(焙)澤蘭葉當歸(切焙)芎藭
烏頭(炮裂去皮臍)桂(去粗皮各一兩)
右粗搗每服三錢水一盞煎七分去滓温服不拘時
當歸湯(出聖濟總錄)治傷折皮肉破裂風毒内攻腫痛不
消
當歸(切焙)大黃(剉炒)白芷防風(去叉)烏頭(炮裂去皮)
(臍各一兩)
右搗篩每服三錢水一盞煎至七分去滓温服不拘
時候
荆芥散(出聖濟總錄)治傷折風腫
荆芥穗當歸(切焙)續斷芎藭(剉各一兩)
右為散每服三錢温酒調下不拘時候
地黃散(出聖濟總錄)治傷折風冷所侵皮肉不合腫痛
熟乾地黃(焙)當歸(切焙)獨活(去蘆頭各一兩)
右為細末每服二錢温酒調下不拘時候
黃蠟膏(出聖濟總錄)治傷折風腫疼痛
黃蠟(五兩)桂(去粗皮)吴茱萸(炒為末各一兩)鹽(一分燒)
右搗羅三味為細末鎔黃蠟并麻油五兩與藥末同
煎數沸攪勻傾出磁合收之每用看所傷大小攤貼
頻易之
玉真散(出永類鈐方)治破傷風及打撲傷損
天南星(湯浸去皮臍)防風(去叉)
右等分為末如破以藥貼瘡口上後以生薑自然汁
少許温服調一錢如牙關緊急角弓反張用藥二錢
以童子小便下或鬭打傷損以二錢温酒調下傷重
至死但心頭温以童子小便調二錢灌下併三服可
活
杏仁膏(出聖濟總錄)治傷折風腫
以杏仁湯浸去皮尖雙仁炒三兩細研如膏塗腫外
以帛縛頻易之
大豆膏(出聖濟總錄)治傷折皮肉破裂風傷成腫及被打
擊頭眼青腫
以大豆略炒去皮不拘多少搗羅為末薑汁調如膏
塗腫處頻易一方用水調塗
荆芥子塗方(出聖濟總錄)治傷折皮肉破裂腫痛
用芥子細研不拘多少釅醋調塗腫處頻易之
治諸風折傷損(出永類鈴方)
乾薑(洗一兩半)殭蠶(生水洗二兩)木鼈(水洗去殼二兩)獨活
(三兩)藁本(二兩)乳香(水浸半兩)沒藥(水浸一兩二味另研)撫
芎製枳殼赤為藥破故紙(炒)川續斷(酒浸)
(炒)黑牽牛川山甲(灰炒各二兩)白芷肉桂
良薑淨細辛當歸(酒浸)川牛膝(酒浸焙各一兩)羌
活(半兩)草烏(去皮尖三兩半)蒼朮(炒半斤)骨碎補(炒去毛三)
(兩)海桐皮(酒浸炒三兩)附子川烏(炮各一箇)
後二味看虚實加右為末每藥味一斤用麪二兩酒
水煮糊丸如桐子大每服二十丸壯實加二十五丸
有臂膊頭痛生葱薑酒細嚼吞下兩脇腰腿疼痛茴
香薑酒空心下脚膝腫痛木瓜薑酒下四五月加荆
芥春月去破故紙夏月去牽牛
羌活飲(出聖濟總錄)治傷折損骨諸瘡腫者慎不可當風
臥濕及取涼若風濕所傷則發痙口噤殺人若已中
風覺頭項強直身中拘急
羌活(去蘆頭一兩)竹瀝(三錢)
右將羌活粗搗篩以竹瀝同煎去滓分三服温服若
口噤者掘口灌之作竹瀝法可將十餘莖新竹青每
莖一尺五寸截斷用火炙逼中央使兩頭取其竹瀝
别作數束燒取汁亦可救急立驗
治諸風損傷折疎風順氣勻血住痛(出永類鈐方)
當歸(一兩半)川芎(一兩)白芷烏藥木瓜牛
膝(各一兩半)赤芍藥牡丹皮淨陳皮細辛
玄胡索(炒)川續斷茴香(炒)破故紙(炒)石
菖蒲穿山甲蚌粉(炒各一兩)交趾桂(七錢)桃仁
(炒去皮半兩)粉草(一兩)五加皮(二兩酒浸或加丁香皮)檳榔
(剉)枳殼(製各一兩)
右㕮咀薑酒浸沒藥乳香各半兩加入或加老松節
炒烏豆老薑煮酒服
當歸散(出永類鈐方)治諸風損傷折或作癰疽或因損中
風
澤蘭當歸牛膝續斷(各十兩)細辛芍藥
白芷川芎肉桂(各五兩)桔梗甘草(各四兩)
川烏川椒白楊皮(三兩或不用)
右為細末酒調下
乳香散(出永類鈐方)治證同上
乾薑肉桂(各三兩)牛膝羌活川芎杜細
辛薑黃芍藥草烏川烏(各四兩)當歸
骨碎補蒼术木鼈肉(各六兩)沒藥(五兩)何首
烏(十四兩)桔梗(十兩)乳香(半兩)赤小豆(一升)白芷
海桐(各二兩不用亦可)
右為細末酒調下
治諸損紅黑二散(出永類鈐方)
當歸川芎白芷陳皮赤芍藥茴香
牡丹皮桂枝(各一兩)嫩松枝(蒸過去毛)當歸身(各四)
(兩)生地黃(三兩研細末)草烏(酒醋炒)自然銅(酒醋淬各)
(一兩)蒼术良薑骨碎補(製各二兩)獨活(四兩)柘
木灰松香(此藥加倍各作黑末)
隨病重輕打和茴湯或薑葱酒調常合和劑石南丸
兼服
又方(出永類鈐方)
草烏細辛羌活獨活白芷牛膝白
膠香五靈脂藁本川芎甘草茴香
藿香(各三兩)石南藤木瓜自然銅骨碎補
乾薑當歸肉桂(各等分)
細末酒調用如傷重去石南藤加當歸脚傷重加木
瓜手傷重加木鼈子腰傷重加茴香牽牛夏月減薑
桂加百藥煎石南藤秋單接骨散薑黃骨碎補炒無
名異煅生地黃生薑各自然汁一兩為末酒調外用
生薑癩蝦蟇一箇研如泥敷貼
頭傷腦髓出(附論)
凡腦為物所擊傷破而髓骨出者治藥宜速盖頭者諸
陽所會腦者物所受命若腦破髓出稽於救治斃不旋
踵宜速以藥封裹勿為邪所中調養榮衛安定精神庶
幾可活若其證戴眼直視不能動者不可治
方
豚血灌方(出肘後方)治頭為物所擊腦破髓出悶絶但有
氣在心者
以豚子血一合如無豚子猪血亦得每用少許灌腦
中立醒
水銀方(出肘後方)治腦破髓出欲死宜服
以水銀二錢每用一錢許服之即活須臾未覺再服
大豆酒(出聖惠方)治頭破腦髓出中風口噤
以黑大豆一斗搗碎安甑上蒸之熱以酒一斗淋之
取汁每服一盞連三五服取汗為效
傷墮致損吐唾出血(附論)
凡墮墜打撲内動心氣榮衛氣血不至為患多矣若暴
損胷脇氣留肩膜損血入胃停積不去甚者欬唾吐血
治法當調其榮衛緩其中逐去損血
方
阿膠丸(出聖惠方)治從高墜下傷折踠損内傷五臓微者
唾血甚者吐血
阿膠(三兩搗碎炒令黃燥)肉蓯蓉(酒浸一宿刮去皺皮炙乾)川椒(去目)
(及閉口者微炒出汗)白芍藥當歸(剉微炒)芎藭玄胡
索熟地黃桂心川大黃(剉碎微炒)黃耆(剉以上各)
(一兩)艾葉(一兩半微炒)牡丹皮附子(炮裂去皮臍各一兩)
牛膝(去苗一兩)
右為末先用酒一升煎三五沸將一半藥末入酒内
調麪糊以慢火煎令稠入餘藥末和搗三二百杵丸
如桐子大每服以豆淋酒下三十丸日三四服
雞蘇湯(出聖濟總錄)治墜馬跌損内傷吐血暴熱背上煩
熱心中欲吐喉内先覺血腥氣者
雞蘇(二兩半)地黃汁(五合)桑根白皮(剉一兩)生薑
(五合)葛根(剉)小薊根(切)淡竹茹(各二兩)
右除生薑地黃汁外麄搗篩每服五錢以水一盞半
煎取一盞去滓入地黃生薑汁各半合更煎三五沸
去滓温服每食後一服
消血散(出聖濟總錄)治從高墜下内損吐唾出血兼腹中
瘀血
蒲黃當歸(切焙)乾薑(炮)桂(去粗皮各一兩)䖟蟲(去足)
(翅炒一分)大黃(蒸剉一兩半)
右為散每服三錢温酒調下不拘時候
阿膠湯(出聖濟總錄)治傷折血滯在内吐唾中血出不止
阿膠(炙令燥)熟乾地黃(焙)赤芍藥當歸(切焙)
芎藭(各一兩)乾薑(炮半兩)
右麄搗篩每服三錢水一盞煎至七分去滓温服不
拘時候
艾葉湯(一名艾葉散出聖惠方)治墜墮攧撲内傷臓氣吐唾出
血甚者吐血及金瘡傷經血不止
艾葉(炒半兩)白芍藥(三分)熟乾地黃(焙一兩)乾薑
(炮半兩)阿膠(炙令燥一兩)甘草(炙一分)
右麄搗篩每服三錢水一盞煎至七分去滓温服不
拘時候一方有竹茹三分
蒲黃湯(出聖濟總錄)治打撲一切損傷血瘀時吐唾中出
血
蒲黃(二兩)當歸(切焙)桂(去粗皮)人參檳榔
右為細散每服三錢温酒調下不拘時候
加味芎藭湯(出醫方大成)治打撲傷損敗血流入胃脘嘔
吐黑血或如豆汁因墜墮閃肭致傷五臟損裂出血
停留胃脘臓熱則吐鮮血臓寒則吐瘀血此各内傷
川芎當歸白芍藥百合(水浸半日)荆芥穗(各等)
(分)
右剉為散每服四錢水一盞酒半盞煎七分去滓温
服不拘時候
甘草湯(出聖濟總錄)治墜撲傷損肺氣咳唾出血
甘草(一兩炙)白茯苓(去黑皮一兩)人參(一兩)杏仁(湯浸)
(去皮尖雙仁炒研三分)
右除杏仁外粗搗入杏仁拌勻每服三錢水一盞煎
至七分去滓温服不拘時候
桂心湯(出聖濟總錄)治墜墮内損吐唾出血兼腹中瘀血
桂(去粗皮)當歸(切焙)蒲黃(各一兩)大黃(切焙半兩)
右粗搗篩每服三錢水一盞煎至七分臨熟入地黃
汁少許攪勻去查温服不拘時候一方用淡竹葉切
代竹茹
黑神散(出朱氏集驗方)治傷損大吐血或因醉飽低頭掬損
吐血至多并血妄行鼻口俱出但聲未失者無不有
效
百草霜蚌粉(各等分)
右為末每服一二錢糯米飲調下側柏枝研汁尤效
速鼻衂搐一字皮破灸瘡出血舌上出血乾掺之
治墜損傷内或時吐血心煩疼痛(出聖惠方)
蒲黃(一兩)生地黃(四兩)
右將生地黃入童子小便三合爛研絞汁於銀器中
入蒲黃相和慢火煎一兩沸分為三服食前服之
胡粉散(出肘後方)治從高墜下吐唾出血面青氣短及瘀
血搶心
以胡粉一兩研細每服一錢温水或酒調下
治墜落車馬間心腹積血唾吐無數方(出聖惠方)
取乾藕根為末以酒服方寸匕日三服如無取新藕
汁服藕根即節
治從高墜下傷折疼痛煩悶啼呌不得眠卧方及踠折
四肢骨破或筋傷蹉跌方(出聖惠方)
取鼠屎燒為灰細研以猪脂和塗痛上即以物急裹
之搗地黃一把須以酒漬之稍稍飲之即愈
黃芪湯(出楊氏集驗方)治傷損大吐血或因酒食醉飽低頭
掬損吐血至多并血妄行口鼻俱出但聲不失無有
不效
枳實(三十個炒為末)黃芪(二兩)甘草(半兩)紅棗(三十個同枳實)
(末搗爛慢火焙焦黃色)
右為末用米飲調下二錢食後服
治墮損筋骨蹉跌碎破(出本草)
取生地黃熨熱裹三日夜數易若血聚以針決之
杏枝酒(出聖惠方)治墮傷及墜馬撲損瘀血在内煩悶
以杏枝一握水一大升煮半升酒三合分再服大效
其實不可多食傷神損筋骨一方取東引杏枝三兩
細剉微熬好酒二升煎十餘沸去滓温服分二次如
人行二三里再服
諸骨蹉跌(附論)
凡墜墮攧撲骨節閃脱不得入臼遂致蹉跌者急須以
手揣搦還復關紐次用藥調養使骨正筋柔榮衛氣血
皆不失常度加以封裹膏摩乃其法也
當歸膏(出聖濟總錄)治骨出臼蹉跌不復疼痛
當歸(洗切焙)續斷(剉)細辛(去苗葉)木通(剉一作通草)
白芷芎藭(剉)甘草(剉)蜀椒(去目及閉口者)牛
膝(去苗)附子(去皮臍生切各一兩)
右粗搗用猪脂半斤先煎取油次下諸藥煎如膏以
絹絞去滓磁合盛每用少許抹損處熱手摩之
地黃散(出聖濟總錄)治諸骨蹉跌補絶傷
生地黃(焙)桂(去粗皮)乾薑(炮)芎藭甘草(剉炙)
當歸(切炒)芍藥(各一兩)
右為細散每服二錢温酒下不拘時候
烏頭膏(出聖濟總錄)治諸骨蹉跌脱臼疼痛兼傷折惡血
結滯腫痛
草烏頭(去皮尖微炒)細辛(去苗葉)獨活(去蘆切)蛇床
子(炮各半兩)吴茱萸(炒半兩)葱(二十莖)生薑(四兩)
右搗篩前五味為末次將生薑葱二味細研後入藥
末同和勻令乘濕攤絹帛上裹傷處日一易
羊腦膏(出千金方)治四肢骨碎筋傷蹉跌
羊腦(一兩)髮灰胡粉胡桃脂(各半兩)
右搗和調如膏傅上生布裹
大豆湯(出聖濟總錄)治諸骨蹉跌
大豆(炒去皮)大黃(炮)生乾地黃(焙)桂(去粗皮各一兩)
右粗搗篩每服三錢酒水共一盞煎至七分去滓温
服不拘時候
大黃散(出聖濟總錄)治諸骨蹉跌血瘀腫痛
大黃(蒸切)大豆(炒去皮各二兩)桂(去粗皮一兩)
右為細散每服二錢温酒調下日三服忌生葱
地黃傅方(出聖濟總錄)治骨節蹉跌内傷疼痛
生地黃(二斤洗研)芥菜子(四兩研)
右細研和勻入酥四兩同煎服乘熱敷損處或以帛
子繫之日一易
療踠折四肢骨碎破及筋傷蹉跌方(出本草)
右搗大豆末合猪脂和塗之乾即易之
治呵欠頰骨蹉開張不合方(出千金方)
一人以手指牽其頥漸推之則復入矣推當疾出其
指恐誤囓傷人指也
治呵欠頰骨蹉方(出千金方)
右銷蠟和水傅之
治筋骨閃痛方
以麫麩炒熱盛布袋熨患處瘥
沒藥膏(出御藥院方)治筋骨閃肭疼痛
沒藥乳香(研)虎骨(酥炙各半兩)吴茱萸白芥
子白芨白蘞米粉(各一兩)生薑汁酒(各五)
(合)
右為細末生薑汁并酒同煎至七合旋入藥末調勻
乘熱攤紙上敷貼痛處一日一換用綿裹護
鯪鯉甲骨貼熁膏(出御藥院方)治閃肭疼痛
桂(去粗皮)當歸(切焙各一兩)麪一匙(秤九兩)鯪鯉甲
(醋塗炙三兩)附子(生去皮臍一兩)生薑汁生地黃汁
右除汁外搗為細末將地黃汁生薑汁各拌和勻暖
酒調藥如膏攤於軟紙上乘熱敷貼患處用綿繫之
每日一換
乳香丸治閃肭脚氣疼痛等病
白膠香(四兩為末)草烏(二兩)赤小豆(半斤)白芍藥(二兩)
木鼈子(三兩)加乳香沒藥(各二兩)
右為細末醋糊和丸如梧桐子大每服三四丸温酒
任下或木瓜湯亦可隨病服
松節散(出御藥院方)治閃撲筋骨腫痛
松節桑白皮蠶沙香附子朴硝(各等分)
右為粗末每用藥一兩水一椀半煎至一椀熱濯痛
處
輕體丸治一切閃肭筋骨疼痛並宜服之
乳香沒藥(各一兩)草烏山梔子芍藥(各二兩)
右為細末用酒麪糊丸如梧桐子大每服十丸温冷
酒送下
生熟地黃散治閃肭腫痛
生地黃熟地黃桂白芷
右等分為末酒調服
紫金膏治腿脚閃肭
紫金皮(六兩)乳香(一兩)木鼈子(十箇)麝香(少許)
右細末生薑自然汁調成膏攤紙上貼患處
應痛散(出傳信適用方)治身體徧痛無力主宣通經絡使血
氣和暢
延胡索(炒)當歸(去蘆)桂(去皮各等分)
右為細末以酒調下不拘時候每服三錢或四五錢
量病如何用藥多少頻進些酒亦隨人量以醉為度
尋常閃著筋力挫氣疼痛一服即效
壯骨丹治肭閃筋脈無力不能立者並宜服之
赤麯芸香(各二兩)
右為末酒糊為丸如梧桐子大每服三四十丸用酒
任下
杜仲散治一切諸氣閃肭腰脚不能轉側
杜仲(二兩去粗皮剉碎生薑自然汁浸一宿慢火炒)蒔蘿(一兩微炒)
右為細末每服二錢温酒調服閃肭氣痛陳皮湯下
心氣脾疼煨薑湯下婦人血氣艾醋湯下小腸氣茴
香湯下
沈香丸(出聖惠方)治踠折損傷落馬墜車蹉跌筋骨俱碎
黯腫疼痛煩悶宜服補筋骨益精髓通血脈止疼痛
沈香(一兩)肉蓯蓉(一兩酒浸一宿刮去皺皮炙乾)牛膝(一兩去苗)
當歸(一兩剉微炒)虎脛骨(二兩塗酥炙令黃)栗子(去殼炒令黃二)
(兩)木香(一兩)骨碎補附子(炮裂去皮臍)腽肭臍
(酒刷微炙各一兩)甘草(一分微炙赤剉)續斷(一兩半)熟乾地
黃獨活白芷黃耆(剉)桃仁(湯浸去皮尖及雙仁麩炒)
(微黃)牡丹敗龜(塗酥炙微黃)劉寄奴川大黃(剉碎)
(微炒各一兩)
右為細末煉蜜和搗三二百杵丸如梧桐子大不拘
時候以温酒下三十丸
黑散子(出聖濟總錄)治踠折筋骨疼痛
香墨(半兩火煅淬三遍)烏頭(燒灰存性)芎藭敗龜(醋炙各一)
(兩)赤芍藥(酒浸焙剉)沒藥(研)自然銅(火煅醋淬七遍)
地龍(去土炒)乳香(研)當歸(切片酒浸焙)骨碎補
桂(去粗皮)白芷(各一兩半)
右為散每服二錢熱薑酒調下不拘時候
乳香膏(出聖濟總錄)
乳香(三兩)沒藥(三兩二味剉如皂子大用生絹袋盛黃米内蒸如膠候冷别研)
銅錢(四十九文火煅醋淬數遍搗末)蜜陀僧雄黃(各半兩)甜
瓜子當歸(切焙)骨碎補虎骨(酥炙)黑狗頭骨
牛骨人骨木鼈子麒麟竭(各一分)
右為末拌勻入絹袋子内蒸如餳以磁器内盛如有
傷折者旋取丸如豌豆大每服二十丸温酒下
琥珀丸(出聖惠方)治傷折踠損及理血補骨髓
琥珀(一兩)鼈甲(一兩塗酥炙令黃去帬欄)牛膝(三分去苗)白芍
藥(三分)白蒺藜(三分微炒去刺)淹䕡子(三分)鹿茸(三分去毛)
(塗酥炙微黃)川大黃(三兩剉碎微炒)當歸(一兩剉微炒)黃耆
(一兩剉)附子(三分炮裂去皮臍)桂心(三分)
右為末煉蜜和搗三二百杵丸如梧桐子大不拘時
候以温酒送下三十丸
黃耆散(出聖惠方)治踠折筋骨傷碎瘀腫疼痛
黃耆芍藥(各三兩)當歸乾地黃通草(各二兩)
大黃(一兩)桂心附子續斷乾薑(各二兩)
蜀椒(一合)烏頭(半兩)
右治下篩食前酒服五分日三服千金翼無大黃
芍藥散(出聖濟總錄)治踠折疼痛
赤芍藥黃耆(剉各二兩)附子(炮裂去皮臍)當歸(切焙)
續斷(剉)桂(去粗皮)羌活(去蘆頭)虎骨(酥炙)蜀椒
(去目并閉口炒出汗)大黃(生各一兩)烏頭(炮裂去皮臍半兩)
右為散每服二錢温酒調下不拘時候一方無大黃
延胡索散(出聖惠方)治踠折筋骨疼痛
延胡索橘子仁蒲黃芸臺子當歸(切焙)
虎脛骨(酥炙各一兩)桂(去粗皮半兩)牽牛子(三分一半生一半炒)
右為散每服二錢温酒調下不拘時候
沒藥散(一名虎骨散出楊氏家藏方)治閃肭折傷及風濕客搏筋
骨疼痛
沒藥(研)麒麟竭丁香(炒)虎脛骨(酥炙各半兩)
乳香(一分別研)骨碎補(一兩)桑根白皮(剉焙)赤小豆
(各二兩)
右為散每服二錢熱酒調下一法蘇木當歸酒調下
空心臨臥乘熱服
骨碎補散(出聖濟總錄)治踠折手足熱腫疼痛
骨碎補(去毛)當歸(切焙)芎藭(剉)桂(去粗皮)蒲黃
蜀椒(去目并閉口炒出汗各一兩)澤蘭葉沒藥(研各一兩)
右為散每服二錢温酒調下不拘時
槐子膏療折踠傷筋骨
槐子中仁秦芁白术續斷(各一兩)桂心(六分)
(去皮淨)巴豆(十枚去皮心熬出油)大附子(一枚炒)
右㕮咀以醇酒苦酒漬一宿以煉成猪脂二斤同煎
三上三下候膏成絞去滓温酒服杏子許一枚日三
并塗傅忌葱冷水蘆笋桃李豬雀肉物
止血散(出聖惠方)
乾蝙蝠(三枚燒灰)代赭(一兩燒令紫色)頭髮(三兩燒灰)紅藍
花(一兩入鹽一分炒令黃)蝟皮(一兩半燒灰)
右為細末傅瘡上其血立止
青金散(出聖濟總錄)治踠傷骨折
生龍腦(别研)麝香(别研各一兩)丁香(炒為末)虎脛骨
(白者燒灰各一兩)鯪鯉甲(燒灰二兩)
右將鯪鯉甲虎脛骨灰丁香末同研極細次下龍腦
麝香和研令勻磁合盛每服半錢用小黃米一合煮
粥入醋少許攪勻下藥又取藥隨所傷多少用帛子
攤裹經宿一換
接骨膏(出聖惠方)治踠折傷筋骨疼痛不可忍
獼猴項骨(二兩)水獺骨(一兩)猫兒項骨(二兩)龜殼
(二兩)
右細搗入瓶子内不得透氣燒為灰碾為末入腽肭
臍末半兩每用二錢以小黃米粥相和攤在油單紙
上裹傷折處一日一易
三灰散(出聖惠方)治傷折骨碎割刺皮肉有瘡出血不止
茅根灰(三兩)牛皮膠灰(二兩)麻&KR0008;灰(二兩)
右為細末傅瘡口上止血
大黃散(出聖惠方)治踠折瘀血
桃仁(四十枚)亂髮(一握)大黃(如指節大一枚)
右以布方廣四寸以繞亂髮燒之㕮咀桃仁大黃以
酒三升煮取一升盡服血盡出或作米酒調服肘
後云仲景方用大黃三兩緋帛子如手灰亂髮如雞
子大灰又用炊單布方一尺灰桃仁四十九枚敗蒲
蓆一握長三寸切甘草一根如指大以童子小便量
多少煎湯成内酒一大盞次下大黃分温為三服别
剉敗蒲蓆半兩煎湯以浴衣被重覆服藥通利數行
痛楚立瘥利及浴水赤勿怪即瘀血
又方(出聖惠方)
桃仁(六十枚)大黃(六兩)桂心(二兩)
右㕮咀以酒六升煮三升分三服當下血瘥或為細
末以酒調服
夢授方(出聖惠方)治踠折傷筋損骨疼痛不可忍
生地黃(一斤切)生薑(四兩切)藏瓜薑糟(一斤)
右都炒令勻熱以布裹罨傷折處冷則易之曾有人
傷折宜用生龜尋捕一龜將殺患人忽夢見龜告言
曰勿相害吾有竒方可療於夢中授得此方
又方(出肘後方)治踠折瘀血在腹久不消時時發動者
蒲黃(一斤)當歸(二兩)
右治下篩食前酒服方寸匕日三
治踠折瘀血及久宿血在諸骨節及外不去時(出千金方)
䖟蟲(二十枚)牡丹(一兩)
右治下篩酒服方寸匕血化為水備急方云治久宿
血在諸骨節
萵苣散(出聖濟總錄)治踠折疼痛不可忍
萵苣子(一兩黑色者炒)乳香(半兩研)
右為細末每服二錢熱酒調下不拘時服訖向痛處
卧
白礬湯熨方(出十便良方)治踠折先用止痛
以白礬一味為細末每用一匙沸湯一椀泡化以手
帕子蘸乘熱熨傷處少許痛定排整筋骨次用貼藥
雄鼠糞(尖者是)桂(去粗皮為末)
右等分研勻量傷折大小以冷水調藥末攤軟帛上
裹之須臾如火暖三日後損處極痒是筋骨生長切
不可搖動搔抓其藥力常如火暖一兩日後覺藥力
不暖即換新藥裹之
麻根汁酒方(出聖惠方)治踠折骨損痛不可忍兼打撲損
傷或墜墮瘀血腹滿氣短者
以大麻根及葉搗取汁飲一升無生麻酒煮乾麻汁
服或温酒服
地黃膏(出聖惠方)治踠折四肢及骨碎筋傷蹉跌不歸臼
疼痛
以地黃不限多少熟搗用敷所傷損處或熬之以裹
傷處以竹片夾裹又遍縛令急勿轉動一日可十易
三日瘥若血聚在所傷處以刀子破出血一方用好
醋熬乘熱攤於所傷處以帛繫定
鹿角散(出聖惠方)治四肢骨碎筋傷蹉跌或從高墮下被
重物頓笮得瘀血者
以鹿角不限多少用桑柴灰汁煮令微軟漉出曝乾
搗羅為末以暖酒調下二錢日三服
治肭閃腰痛不能轉側
用神麯一塊如拳大燒通紅酒二大盞淬酒中覺酒
温便飲盡仰卧少頃取效
治踒折(出本草)
以通草煮釀酒飲之
治閃肭及傷折(出本草)
用葱白入鹽擂爛炒乘熱傅
治閃肭著(出百一選方)
用米醋糟和平胃散罨患處一方用冷水調塗
治閃出臼骨即拽入之後(出百一選方)
以一色黃土及新蒲黃生薑同搗成泥罨損傷
處日三四換之甚妙
治男子婦人閃著脚手(出本草)
用羯羊糞燒灰為末用猪脂攪和搽痛處立效
治筋骨傷或被打瘀血在腹不消者(出千金方)
以馬屎傅之或燒水煮熱傅一方用肥猪肉炙令熱
搨傷處
又方(出聖惠方)治踠折瘀血
取淹䕡草汁飲之子亦可為末以酒調二錢日三四
服
又方(出千金方)
凡被打及産後惡血及一切血瘀煮續筋骨木汁三
升飲之
專治閃肭擔閃挫腰不可忍者不可行動者及治陰冷
陽虚腰痛
破故紙(二兩)
右瓦上炒香為末每服二錢酒調下不拘時一方酒
浸一宿炒酒煮為丸仍用破故紙少許炒為末酒調
下
妙應散(出家藏經驗方)治閃肭動骨者
黃蘗(一片如掌大)草烏頭(兩個)赤小豆(一合)
右為細末以生薑自然汁調𫝊頻換勢退疼止為度
此方的於謝守伯任渠云昨有僧因監修造撲損用
此十數次遂安又有李享沖者溺水肭脚膝後漸愈
而損處極熱微痛亟兩易之遂涼亦向安好僕亦屢
試之
五白散(出楊氏家蔵方)治打撲閃肭及風熱攻注一切腫痛
白芨白芷白殭蠶(炒去絲嘴)白芍藥白蘞
天南星(上六味各半兩)赤小豆(一合)
右件為細末以生薑汁調傅腫上乾即再傅
普濟方卷三百十一
