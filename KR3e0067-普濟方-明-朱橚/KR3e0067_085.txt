普濟方卷八十六明周王朱橚撰
眼目門
一切眼疾難治
治氣昏蒙(出海上方)
赤芍藥黃連㯽榔荆芥石菖蒲蒼术
白芷當歸(去鬚各等分)
右研為細末食後臨卧用津液舌上調傅眼患處立
愈
一方(出海上方)
右用爐甘石一兩用川蜀道地粉者佳臘水浸地黃
一宿却取連水浸甘石一宿以沙鍋火煆却於水内
淬七次加當歸末半兩海螵蛸虢丹各半錢輕粉一
厘蜜二兩麝香少許
秘方紫金膏(出海上方)
黃連(十兩淨槌碎)黃皮(十兩去皮外洗剉)
右以臘水於淨鍋煎取一升濾滓冄用水二㪷煎取
一升復以重絹綿濾
杏仁(三七粒去皮尖研極細作膏)蕪荑(半兩去皮研細)
右以前藥水同於銀石器熬成膏
黃丹(五兩先用細絹羅了再研極細)銅青(淨)輕粉(各四十文)
右同入前膏子内不住手攪勻再用艾葉二十片重
搗去麝殼燒烟熏藥膏子了然後丸如皂子大陰乾
密器收藏用腦麝養久畱為妙每用一丸井花水磨點
又一方(出海上方)治一切眼疾
腦子(細研)麝香(各四分)黃丹輕粉(各一兩)蜜(一斤)北葶(二爪)
(甲許將盞子盛於用火飛遏取淨潔者)蛘粉(一兩)
右先用黃丹蛘粉入蜜内打勻於飯上蒸一周日蒸
時又入煎了黃連少許最佳蒸時令熱了將新綿濾
過次入腦麝北葶同和打勻又甑上重蒸少時令熱
將净瓶内貯之用銅釵頭點之眼中(資聖點眼藥用竹筒貯之)
撥雲散(出經驗濟世方)治一切眼疾
黃芩石膏(别研)荆芥穗蒼术甘草甘菊花
(蟬退洗)旋覆花(各一兩)
右將甘菊旋花用好酒拌勻蒸過熟晒乾杵為末每
服二錢茶酒調下三服
花全蝎散治夾腦頭風一切眼疾
全蝎(一錢半)細辛藁本羌活川芎防風(各五)
(錢)白花蛇(三錢炙)
右為細末每服一錢臨卧茶清調下
秘方點眼藥(出海上方)治一切眼疾不問年月久近者
代赭石爐甘石(各一兩用童子小便淬七次)黃丹(四兩水飛過)蜜
(一斤四兩)硼砂腦子(各三錢)
右先將黃丹蜜用銅鍋炒成紫色然後用河水十二
大碗滚五七沸然後將二藥為末下銅鍋用蜜水煉
以柳條攪煎成膏滴在水内不化為度將絹一重皮
紙五重濾過盛在盞内牢封褁口埋在土内去火毒
次日取出將腦子硼砂一處研細放在瓶内攪勻點
不問遠年一切昏眼害眼皆治却忌房事上十分昏
者點五七次必微腫却少歇再點復陷即愈神效
又方(出海上方)治一切眼疾
黃連(一兩以水煎至一盞綿濾去滓)朴硝黃丹光粉好粉
(各半兩)蜜(二兩)
右除黃連外細研同蜜煎煉稠入黃連汁以四五重綿
濾過候冷再入腦麝一錢用點之神效
治一切眼瘴
真珠(五百枚)蕤仁(五百枚)南硼砂(五百枚)北硼砂(五百枚)腦
子(一兩)麝香(二錢半)
右共三兩二錢半為末研極細點眼上
治眼花方
水(二碗半)杏仁(七箇為兩半)甘草(一寸)銅錢(四十九文明者用之)黃
連(一寸)銅綠(少許)
右用銅鍋内煎至一椀去滓温洗之合眼少許又用
青鹽一錢
又方洗眼
黃連杏子當歸銅青滑石細辛(各等分)
右用帛裹分麄末水浸洗之
治三十年失明(出千金方)
鍾乳粉雲母(各煉成)細辛茯苓遠志五味
子(各等分)
右治篩以酒服五分己日加三加至一錢
黃芩黃連湯治一切眼疾
黃芩黃連(各酒洗各二兩)酒生地黃草龍膽(酒浸四遍炒四)
(遍各一兩)
右㕮咀每服二錢水煎服
椒紅丸(出三因弓)明目煖水臟補虛久服駐顔縮小便
川椒(取紅四兩)巴戟(去心)金鈴子(剉炒)附子(炮去皮夫)茴香(炒各一兩)
右為末别用乾山藥三兩為末酒煮糊為丸如梧桐
子大空心鹽湯送下三五十丸
黃連膏(出瑞竹堂方)治一切眼疾
黃連(十兩去鬚)蕤仁(三錢炒研)杏仁(七十箇浸去皮尖)草龍膽(三兩去土)
木賊(去節七錢)
右將藥各擇洗淨用水一斗浸之春秋三日夏二日
冬五日入鍋内熬至半升濾去再用水七升熬至小
半取出用重絹濾過再熬至半升傾出於碗内重湯
煮為膏子盛於瓷器内每用米粒大於盞内用水一
滴化開以釵頭點之三五遍口内覺苦效
川芎散(出海上方)
川芎白芷細辛龍腦葉猪芽皂角子
右等分為細末㗜入鼻中
碧霞散(出危氏方)洗眼
銅青(三錢)滑石(一錢)土膏(半兩)輕粉麝香(各少許)
右為末每用少許湯泡洗
竹葉飲子療熱風暴赤臉爛生瘡或磣或疼或痒或痛
久患虛熱遠視不明喻若隔絹看花或服石乳𤼵動
冷熱淚出不明赤紅腫脹漸裹眼珠皆稱肝膈實熱
腎腸已虛宜先服此然後可藥
竹葉(一握)乾葛甘草(炙各三兩)地骨白皮薺苨(各五兩)
右切以水二小升煎取半升去滓内車前子三兩半
分三服一日令盡食後服之不過三劑眼中疼痛歇
次得點一無疼痛亦須傅藥抽熱毒風不然恐尋經
脉入眼熱深入赤難瘥也又取羊肝一具或猪肝猪
肉精處亦堪取三斤皆須破作手許大片厚薄亦如
手掌候其疼處或從眼後連耳上頭或從眉向上入
頭掣痛者急以新汲水漬令極冷貼疼痛脉上及所
患部分候肝或肉以大槩稍暖則易之須臾間熱如
煮豈不是熱毒之候出也齋忌之月無肉還作四五
替如漬乾肉法更互熨之其疾痛或連鼻中酸辛者
並是難差之候並宜急治又用藍莖葉搗如泥傅痛
處亦有瘥者十得三四凡起此患不宜久忍痛若深
入於眼中漸成痛疼
花草膏(出直指方)治患眼腫痛澀痒昏淚羞明
用羯羊膽一枚飯上蒸熱以冬蜜研和入硃砂末少
許頻研成膏食後臨卧炒少許含嚥亦可點目
點眼藥(出危氏方)
用大田螺一箇淨養去泥然後入瓦合中以腦麝少
許入田螺揜中封起候十日餘開即成水點之
金露膏(出濟生拔萃)治一切眼疾除昏退翳截赤定痛
蕤仁(搥碎)黃丹(各一兩)黃連(半兩)蜜(六兩)
右先將黃丹鐵鍋内炒令黃色至紫色入蜜攪勻下
長流水四升以嫩柳枝五七莖把定攪之次下蕤仁
候滚十數沸又下黃連用柳枝不住手攪熬至三升
罩籬内傾藥在紙上慢滴之無令塵汚如有瘀血加硇
砂末一錢上火煨開入煎膏子内用
通關散(出直指方)治一切眼疾
細辛川芎腦荷蔓荆子(等分)
右為末每用半錢㗜入鼻内良又頭風門消風散加
細辛皆可通用
青金散(出儒門事親)
芒硝(一兩)螺青沒藥乳香(各少許)
右為細末每用少許鼻内㗜之
眼藥(出百一選方)治一切眼疾
蕤仁(細研竹紙褁壓去油)蕪荑仁(新者細研竹紙褁壓去油二件各四十九粒)透
明硼砂(如指大細研如磨翳多用之赤目少用之)生龍腦(如硼砂大細研)
右同研勻將沙糖如指大先篩極細須夾紙篩過與
前藥再研極細銀磁盒子收之以銅筯點眼中百疾
皆治之
洗眼荆芥散(出余居士選竒方)
荆芥(五文)黃連(五文)杏仁(三文)鉛山白墡土(三文)
右件剉碎煎湯洗之立明累見其效
龍膽膏治眼疾
黃連(四兩洗淨剉用水四盞慢火熬成膏去渣)蜜(一斤慢火熬令得所却入黑膏子熬)黃
丹(少許)龍涎粉(一兩即膩粉)
右將先前藥膏蒸後入粉再用半盞水研細傾入蜜
藥膏在内慢火熬用篦子攪令紫色傾在罐子内再
用水半盞洗熬藥器物依前傾入藥内却入麝香半
錢片腦半錢攪令勻遇患點之
諸般患眼方
朴硝(一斤)薄荷(二兩)梅花腦(一兩)麝香(五百文)
右先用小甜瓜末黃者取子出淨却將朴硝水洗淨
將鍋内煎如鹽又將薄荷相間朴硝置之瓜中却封
紙袋掛在風頭處或一月二月取下瓜刺落瓜内硝
為細末却用腦子麝香少許調勻點之
四聖丸(出𫝊信適用方)治遠年近日風赤翳膜攀睛倒睫等
眼疾
川椒(去合口者并細黑子不須去白搗羅末下土銚内熬令得所鋪紙一張於地上傾椒出火)
(毒)熟乾地黃枸杞子荆芥穗
右等分為細末煉白沙蜜為丸如梧桐子大每服十
丸至二十丸空心鹽湯下
治眼疾
開元銅錢四十九文槐條(四十九根每長一寸)枸杞根(四十)
(九根每長一寸)好醬水(碗大)
右同煎用小盞臨卧點之立愈
神仙藥應丸
陳皮生地黃(男用熟女用生)人參(各一錢)丁香(母丁四箇小丁三箇)
右用薑汁調麫餅裹前藥於慢火内煨候麫熟藥香
取出去麫將内藥安石臼内用北棗三十箇合舂分
作十丸先用一丸細嚥用無灰酒吞下將綿被重蓋
出汗透旋去被每日再服一丸五日效
神麯丸(出龍木論一名千金神麯丸)主清目百歲可讀細書常服
益眼目諸方不及此方神效勿𫝊非人
神麯(炒四兩)辰砂(研)磁石(火煨醋淬七次各二兩)
右為末煉蜜丸如梧桐子大每服二十丸米飲下常
服益眼方用辰砂磁石猶火之畏水也今合用之砂
法火而入心經磁法水而入腎經心腎各得其養則
目自然明神麯倍於二品者無他目疾總由脾胃有
痰飲清浸於肝久則昏眩用以健脾胃消痰飲故極
效衆方不可及也一方加夜明沙一方用神麯打糊
為丸
視星膏(出瑞竹堂方)治内外障赤毒氣赤目一切翳膜(一名)
(捲簾膏)
白沙蜜(一斤煉去蠟滓可秤十四兩)蜜陀僧(一兩金色者研極細水淘可得六七)
(錢)新柳條子(四兩去皮心半乾半炒)
右用臘雪水五升與蜜鎔調入藥與柳條子同貯於
磁瓶中以柳木塞瓶口油絹封雜於黑豆鍋内熬從
朝至暮仍用柴棒閣瓶防傾側用文武火另添一鍋
豆水滚下施於另鍋中取水添之熬成用重綿濾淨
却入瓶中用井水浸三兩日埋在雪中更妙頻點為
上
靈寶膏(出楊氏家藏方)
黃丹乳香(各三錢)蜜(二兩)
右以磁器安藥在中慢火熬成膏子埋地下出火毒每
一豆大許塗目四傍目熱赤以生地黃汁調或龍腦薄
荷汁調風氣眼荆芥湯調爛弦風眼用楓木孔中水
如無用楓乳煎湯調虛眼煎黃耆湯調有淚者宜用
飯飲調塗
銀青丸(出仁存方)洗諸眼患
銅青(半兩另研)薑粉末(二錢半)爐甘石(煆半兩)
右為丸如龍眼大以紗袋盛當風掛之每用一粒沸
湯泡洗再温再洗可用五六次一方洗眼收淚用銅
青白墡土水丸鷄頭大沸湯泡洗名青金丸
龍腦膏治眼赤&KR0008;瞼赤爛(出仁存方)
龍腦(研一錢)杏仁(去皮用紙罩去油二錢半)
右共成細膏用飯子乳汁調勻磁器中盛每以銅筯
點少許入眥頭日二三次兼治赤眼
瀉肝散(出海上方)
大黃黑牽牛(各二兩)白芷(一兩)
右為細末每二錢空心臨卧温酒調下
金蓮子散(出醫方集成)治肝經不足客熱風壅上攻眼目
赤澁睛疼瞼爛怕日羞明夜卧多淚時行暴赤兩太
陽穴疼頭旋昏眩視物不見漸生翳膜並皆治之
黃連當歸赤芍藥
右等分沸湯泡待澄清然後再於火上温熱用絹帛
蘸洗冷即復煖一日數次直至口中覺黃連味方得
加淡竹葉尤妙加滑石等分即明睛散也凡睛病皆
血凝滯所致故以當歸芍藥行血黃連去熱其血得
熱則行故乘熱洗之也忌一切淹藏魚鮓酒麵等毒
一用當歸半兩芍藥黃連甘草各二錢半為㕮咀煎
至八分以紙蓋瓶口開一小孔無風處薰眼冷則再
温隨意薰之畢就服之為效經驗方陳氏云余少嘗
患此得方
秦皮湯治黑睛反瞳人有瘡翳一切眼疾皆宜洗之
秦皮(一兩)梔子仁(二七枚)淡竹葉(一握)
右切綿褁以水一升半煎銅器中煎三五沸以綿濾
取洗眼須用淨器盛之
杏連湯(出危氏方)治患眼
杏仁(去皮尖七箇炒)黃連(一錢赤眼用七莖)棗(一箇拍去核赤眼用去核大者同上)
(用器盛用水八分熬取二三分再蒸温取汁點之)
右用水一小盞飯上蒸熱乘熱蘸熏洗再蒸再洗可用
五次七次一方將三味𢷬碎以河水二大碗煎至一
碗乘熱洗良久再暖復洗五七遍立愈忌炙煿酒麫
等物朱氏集驗方用新瓦盆盛貯入水八分以紙覆
蓋慢火熬存二三分放在地上去火毒候冷存在湯
瓶上蒸温不要熱病者仰卧令人滴藥汁在眼大角
近鼻者候口中苦味即是藥透如未知苦則一面滴
數次即安其效如神
重明膏治一切眼目
柯子(一兩剉去核)黃連(五錢)黃丹(三兩水飛)
右為細末用好蜜十兩熬去白沫濾淨入前藥末於銀
銅器内用文武火慢熬用槐條攪成膏紫黃色為度
用淨磁器盛貯於地内埋一伏時去火毒每用一豆
大温水化開洗眼
三仙丸明目
甘菊花(一兩)蒼术(米泔浸去油)椒紅(各二兩)
右為細末酒糊丸桐子大每服三五十粒食前茶酒
下
蜀椒丸(一名蜀椒丸𫝊適用方)治一切眼目或見黑花及生障
翳久近不痊者
地黃(一斤洗淨焙乾)川椒(一斤去合口并子焙乾)蒼术(三斤米泔浸三日焙乾)
右為細末麫糊為丸梧桐子大每服三十丸食前温
酒或鹽湯下日二服一方鍊蜜為丸
洗目
槐條荆芥芍藥
右湯泡洗之
撥雲散治一切眼内外翳膜遮障磣澁疼痛羞明怕
日努肉攀睛及冷熱淚
楮實(微炒一兩)荆芥穗(半兩)甘草(各剉一分)
右為細散每服二錢臘茶調下食後臨卧服
菊花丸治一切眼疾明目
菊花(四兩)烏頭(生去皮臍二兩)黑豆(二合生去皮為末滴鹽水爛研為膏)
右先將上二味入黑豆膏内和搗丸如梧桐子大每
服三十丸空心温酒或鹽湯下
木賊散治一切眼疾
木賊(小便浸七日取出曝乾)甘草(炙剉各一兩)蒼术(四兩河水浸一日去皮用)
(陳粟米泔浸七日控去片切曝乾)
右為散每服二錢空心臨卧茶酒調下
周益公陰德錄(出永類鈐方)有貴官患氣障眼不見光明
夢觀音授方
蜜蒙花散撥雲散菊花散
右和勻茶清調日三服光明復初
治一切眼疾
爐甘石(煆一兩)盆硝(一錢研)
右為末細研煎泡洗亦效
二百味草花膏(出仁存方)治白眼赤眼爛眼障眼
羯羊膽蜜
右用白沙蜜二錢填滿線繫定攪令勻蒸熟冷水内
浸候乾研細為膏入角罐子内銀銅筯點眼四角立
效蜂採百花羊喫百草故以此名一方入沙腦子以
鑵密封收貯久者膽方可用每一銅筯點眼
卯戌丸(出海上方)
兔絲子(去沙用無灰酒浸一宿逼乾隨飯蒸熟入鉢臼搗三五十下取起焙乾用十兩)枸
杞子(去枝根㨂淨十兩)
右為細末煉蜜為丸如梧桐子大每服三十丸冷酒
熱水茶下
辰砂膏(出王氏傳濟方)治白眼目一切疾
白龍腦烏魚骨(研至細飛過用)川硝麝香(少許)牛黃
牙硝甘鹽石膽(各少許)朱砂(明壁者少許)膩粉(一錢)
右用研令勻至細為妙入白蜜和令得所以銅筯點
之
去瘟障變白明目夜中見光(出本草)
以麥門冬及車前子乾地黃為丸食後服之
治患眼痛(出本草)
取真珠末并黃連内於田螺中良久汁出取汁注目
中多瘥
洗眼眀睛散(出本事方)
馬牙(㨂淨一兩)青礬(少許)
右用研勻水調文武火煎乾出火毒一宿次用蔓荆
子防風二味為極細末各三錢重入前二味同拌勻
每服一匙同百沸湯泡洗
點眼水膏(出本事方)
鵝梨(一箇)鷄瓜黃連(去毛洗淨半兩)
右用砂瓶一隻先入梨次入黃連末候初冬第一次
下雪時取雪滿鋪入砂瓶内用油單封口入地五寸
深候立春日交春時候過了取出點或温過洗妙
光明散(出海上方)治一切眼疾不問病因
爐甘石黃連(各四兩)
右先將黃連細剉用新汲水二升將黃連浸之三四
日後藥味已出去黃連滓用汁將爐甘石火内煆至
黃連汁盡了地上出去火毒用乳鉢内慢慢細乳之
用水半碗水内飛之去砂以盡為度用甘石末四兩
再入乳鉢内細細研之入腦子一錢麝香一錢再研
細為度每用一匙或點或沸湯泡洗之一方無麝香
用水煮
點眼方(出聖惠方)治一切眼病
海螵蛸末(一錢一名烏賊魚骨)腦子(少許)
右研細銅筯點入眼中一方洗亦可
六一丸(𫝊信適用方)明目養血補氣
七錢附子兩隻(炮去皮尖臍取肉一兩)當歸(去蘆尾取身切片晒乾取肉六)
(兩)
右為細末蜜丸如梧桐子大每服三五十丸温酒或
鹽湯下食前
治眼疾
白礬(如米大)山梔子(一箇)
右温水洗之
治一切眼疾
以春三月收穀木軟葉曝乾為細散一兩入麝香一
大豆許重研為細末以小杖子挑取如黍米注目眥
内眼開其翳自然漸消落
治一切眼疾不可效者
以人耳中塞如濕曝乾為末以小粟許每夜上注之
良
春雪膏
朴硝(十斤)
右用水一桶攪勻入鍋内煎先下蘿蔔一箇同煎熟
又下二個蘿蔔煮熟為度同新綿鋪上在絹羅上濾
過再煎數沸再濾過瓦盆内明早去水已結白牙子
却收猪魚牛膽汁澆在硝上用猪胞或牛胞盛之扎
定置錫盒中三七日取出用生絹袋盛之當風掛粉却
用腦子麝香入之隨意研勻入磁器内密封每帖燈
心二寸黑豆二粒以青紙作貼盛一錢作二服仍用
内燈心蘸藥點兩眥頭良
明目令髮不落方
以十月上己日收槐子内新淨甕中以盆密封口三
七日𤼵封洗去皮取子從月一日一枚日别加計十
日五十五枚一月日服一百六十五枚一年服一千
九百八十枚八月減六十枚此主補腦早服之髮不
白好顔色長生益夀先病冷人勿服之
又方(出聖惠方)治一切眼疾長服明目令髮不落
以牛腦中漬槐子隂乾百日食後吞一枚十日身輕
三十日白髮再黑百日通神
又方(出仁存方)治一切眼疾
以木賊草打指甲細末同硃砂末等分再研極細以
露水攪為丸如芥子大每服一粒夜卧點入眼内夜
半更點一丸入腦子尤妙
經進洗眼方(出海上方)昔武勝軍朱仲孚患青盲二十
年依此法服之二年而目明如故用廣其傳
以白乾青桑葉及新所曬乾非自乾者逐月按日就
淨地上燒灰存性每以一合於新瓷器内煎減二分
傾出澄極清者再以金盞就火上温熱用手撑開眼
洗百度一方按月收如正月一日二月二日三月三
日等類最佳以水内椀浸飯上蒸洗之亦妙此方屢
試有驗時時洗之尤佳逐月日列于左
正月初八日二月初八日三月初六日
四月初四日五月初五日六月初二日
七月初七日八月二十日九月十二日
十月十三日十一月初二日十二月三十日
神仙一點散(出海上方)治一切患眼諸藥不效者
以清白鹻黑碎者不用不拘多少以七數為則去邊
頭不用取純乾淨者以好厚紙七層包之拴縳掛在
當風處待風化四十九日取下要時研極細如半粒
菉豆大點眼
徐神翁洗眼方(出海上方)
以柘樹煎湯洗眼遇洗日自寅至亥一日洗十箇時
無不效洗眼良日列于左
正月初一日二月初二日三月不洗
四月初四日五月十三日六月十一日
七月初七日八月初二日九月初二日
十月十九日十一月不洗十二月十四日
還光丸(出海上方)治一切眼疾
以白芷切炒黃研末煉蜜為丸如龍眼大硃砂為衣
每服一丸食後清茶調下或荆芥茶尤妙
又方(出海上方)治一切眼疾
以生冬青葉研細入朴硝水調&KR0146;貼之
治鹽擦眼(出經驗良方)治一切眼疾
用籠蒻燒灰淋汁洗之久久可效
荆芥穗方(出龍木論)治一切眼疾血勞風痛頭旋眼眩
以荆芥穗子為末酒服二錢七
助陽和血補氣湯治眼發後上熱壅白睛紅多淚無
疼痛而隠澁難開此服苦寒藥太過而真氣不能通
九竅也或眼昏花不明
防風(七分)黃耆(一錢)甘草(炙半錢)蔓荆子(三分)香白芷(二分)升
麻(七分)柴胡(五分)當歸身(酒洗半錢)
右㕮咀作一服水一盞半煎至一盞去滓熱服臨卧
忌氣寒及食冷物
敷藥瞿麥散治一切眼疾兼目腫痛浸淫等瘡
以瞿麥炒令黃色為末鵝涎調逐時塗眥頭疾開或
搗汁傅
治目中病
以雞舌香黃連乳汁煎點之
治一切眼目并牢齒烏髭鬚皆宜
以黑鉛半觔大鍋内鎔成汁旋入桑條灰柳棍攪成
沙熟絹羅為末每日早辰常擦齒牙後用温水潄在
盂子内取用其水洗眼治諸般眼疾髭黃白者用之
皆變黑也
治目疾方
用象睛和乳滴目中
黃連丸治眼
以黃連不拘多少搥碎用新汲水一大碗浸至六七
日後用綿濾過取汁入厚碗内却以重湯上熬不住
以匙蕩攪侯乾為度即穿地坑子可深一尺以瓦鋪
底將艾四兩坐瓦上以火燃如灸法然後以椀覆上
四畔泥封開孔令煙出盡即止取出刮下丸如小豆
大每服十丸甜竹葉煎湯下
明目去眼中膿水方
以上伏日採犬膽以酒服之良
枳殼方明目
用枳殼一兩杵末如茶法煎呷之
槐葉方明目
用嫩槐葉一觔蒸如造炙法取藥葉研末如茶法煎
呷之
茯苓方明目
以茯苓搗細於水盆中攪令濁浮者去之是茯苓筯
若誤服令人眼中瞳子并黑時作昏花目盲切記之
取其沈好者用佳
栢實方治一切眼疾
一方以栢實不拘多少服之能益氣除風久服耳目
聰明
一方治一切眼疾及生膚赤白膜
以蛔蟲燒為末傅之一方用小兒吐下蛔蟲隂乾生
用碾為末輕粉和勻如濕乾掺如乾以津唾調傅
如聖散治上焦壅熱一切眼疾
桂(去粗皮)欝金(各半兩)馬牙硝(三兩)甘草(一分)
右為散每服一錢臨卧新汲水調下服藥畢去枕卧
少時令藥行到眼中覺痛淚出為度小兒十歲半錢
五歲以下一匙
治目翳及物入目又療氣赤眵淚
用羅勒子三五顆致目中少頃當濕脹與物俱出
枸杞煎
取枸杞自然汁銀石器熬成膏入白茯苓末白沙蜜
黃蠟少許每服一匙温酒鹽湯化下
明目方
用車前草自然汁調朴硝末卧時塗眼胞上明早冰
洗去妙
又方輕身益氣明目
蕪菁子一升水九升煮冷汁盡日乾如此三度搗末
取服方寸匕日三
炙肝散治一切眼
&KR1342;麻子(一升揀去土杵為末)
以豶猪肝一片如手大薄批作五七片於藥末蘸勻
炙乾再蘸再炙末盡為度搗為散每服一匙止空心
臨卧陳米飲調下服五七服加半匙又五七服加至
半錢止
治諸般赤眼攀睛雲翳
菖蒲根不拘多少擂碎濾自然汁用文武火煉作膏
子點效
蟬花散治風眼氣昏淚痒翳膜或頭風牽引眼小胞
爛一名蟬花無比散
當歸防風羌活石决明(用東流水入鹽煮一伏時搗研入粉)
(各三兩)蟬殼(洗晒)甘草(炙各二兩)荆芥蛇皮(皂角水洗新瓦焙)細
辛(各一兩)茯苓(四兩)蒺藜(炒去角八兩)芍藥蒼术(童尿浸二宿去)
(皮切晒久一十兩)川芎(三兩)
右為細末每服二錢食後米泔清茶任下
神聖膏(一名太良膏出海上方)治一切風眼眼目昏花兼諸般
雲翳眼疾内外障風赤冷淚等眼
訶子(一對)黃連(去鬚土五錢)烏魚骨(去殼二錢)青鹽(一錢走水洗淨以上)
(四味研羅為極細末)黃丹(四兩用青碗淘飛晒乾於銀石器内炒紫攤紙上地下放令去火毒)
(研細末)
右用白沙蜜六兩於銀器内鍊清濾去滓秤四兩洗
下黃丹用槐柳條攪勻慢火熬時時不住手大忌火
緊將稠出火再下餘四味藥末攪勻上火再煎只要
極稠深紫色成膏子手試不沾手為度乘熱用竹篦
刮出放於磁器内每用豆粒大湯泡洗眼大效熬藥
忌銅鐵器一名海青膏治雲翳内外障
人參羌活散治風眼熱眼澁痒昏䑃
羌活獨活柴胡人參川芎枳殼(麩炒)茯
苓(各半兩)前胡桔梗天麻地骨皮甘草(炙各)
(二錢半)
右為末每服一錢半荆芥煎湯調下
聖效散(出經驗良方)諸般風熱風痒熱毒大人小兒生翳
生膜生血筋但是一切障眼疾並可服如内障却不
可服及治眼有紅綿紅血并眼生糞
黃芩北細辛甘草熟地黃大黃山梔
子赤芍藥當歸尾(極細)牛蒡子(各二兩)菊花
桑根白皮(二兩有翳膜多加一兩如無翳膜止依等分)
右為麄末每四錢水一盞半煎至八分去滓臨卧温
冷服兩滓再煎早食一服午食一服臨卧一服忌鷄
魚酒麫糯米醎醋熱油諸般生冷毒物目乃一身之
主如不忌口藥亦無功自陷此身生入地獄每日只
白煮精猪肉嚥飯或山藥蘿蔔菜不可用熱油更不
可喫棗子柿子生銀杏土瓜榧子生菖
蟬花無比散(出翳方大成)治大人小兒遠年日近風眼攻
注眼隠澁昏暗瞼生風粟或痒或痛漸生翳膜侵睛
遮障視物不明久患偏正頭風牽抽兩眼漸漸細小
連眶赤爛小兒瘡疼入眼白膜遮睛赤澁隠痛
赤芍藥(十三兩)防風甘草(炙)白茯苓(去黑皮各四兩)蒺䔧
(小去角半斤)羌活(三兩)蟬殼(微炒一兩)蒼术(浸去皮炒十二兩)當歸(洗焙)
川芎石决明(用鹽同東流水煮一伏時濾出研細如粉各三兩)
右為末每服三錢食後米泔茶清任調袪風退翳明
目一方加蛇脱一兩忌食𤼵風毒等物
碧雲丹(出宣明論)點一切惡眼風赤者
龍腦麝香硇砂(各三分)血竭乳香銅(各一錢)
硼砂(三錢)
右為末滴水和丸如梧桐子大每服取一丸新水化
開點之
治眼腫痛(出經驗良方)
用生薑新水爛者連皮切取自然汁調飛過白礬末
貼放眼胞上痛止勿令藥入眼内
乳香散治一切眼疾昏澀熱淚赤脉努肉蔽遮光明
及風痛痒不止
乳香(研三錢)銅綠(研)馬牙硝(研各一兩)龍腦(研二錢)輕粉(半分)
右各别研了更用同研每半錢匕新汲水調洗之
青蘘方
青蘘味甘寒無毒主益氣補肺常服耳目聪明
治上焦積熱攻眼目昏花
右凉膈散與四物和合為細末蜜丸如梧桐子大五
十丸臨卧茶清下
顧含養嫂失明(出肘後方)
含嘗藥視膳不冠不食嫂目疾須用蚺蛇膽含計盡
求不得有一童子以一盒授含含開乃蚺蛇膽也童
子出門化為青烏而去嫂目遂瘥
通聖散治婦人血風眼
烏賊魚骨(二錢)銅青(一錢)
右為細末每用一錢熱湯泡洗如冷再盪令熱更洗
一次
當歸散(出朱氏集驗方)治一切眼疾
川芎菊花當歸尾荆芥羌活生熟地
黃防風乾葛白芍藥(各三分)
右麄末白水煎候入生地黃汁數點
磁石丸(出朱氏集驗方)治目清神
磁石(煆醋淬十次)白术神麯枸杞子橘皮當
歸人參熟地黃辰砂朱滕白茯苓
乾菊花
右等分為末酒糊為丸白湯吞下五十粒
青金散(出朱氏經驗方)治眼四季𤼵動
羌活甘草荆芥熟生地黃川芎鬱金
地骨皮桑白皮(各一兩)
右㕮咀每服三錢水一盞煎至八分食後熱服
清涼枕法(出本草)
羌活川芎淡竹葉防風防己菊花
黑芎當歸芍藥枸杞子蜜蒙花山梔
子荆芥薄荷甘松香白芷旋覆花
地骨皮(各等分)
右為麄末用袋子盛之枕頭
羊肝丸(出本草)
用黃連末一大兩白羊子肝一具去膜同於砂盆内
研令極細衆手撚為丸如梧桐子大每食以煖漿水
吞下二七枚連作五劑瘥但是諸眼目疾及障翳青
盲皆主之禁食猪肉及冷水劉禹錫云有崔承元者
因宦治一死囚出活之囚後數年以病目致死一旦
崔為内障所苦喪明逾年後半夜歎息獨坐時聞階
除窸窣之聲崔問為誰曰是昔所蒙活者囚今故報
恩至此遂以此方告訖而沒崔依此合服不數月眼
復明因傳此方於世
烏賊魚方(出保生方)治疳眼
烏賊魚骨牡蠣(各等分)
右為末糊丸如皂角子大每服用猪子肝一具藥一
丸清米泔内煮肝熟為度如食肝用煮肝泔水下三
兩服
龍膽飲子(出衛生寶鑑方)治疳眼流膿生疳翳濕熱為病神
效亦治寒濕為病
青蛤粉(半兩)羌活(三錢)草龍膽(三錢)炒黃芩(二錢)蛇退皮(半錢)
麻黃(二錢半)穀精草(半兩)升麻(二錢)川鬱金(半錢)炙甘草(半錢)
右為細末每服二錢食後茶清調下忌辛熱之物
白藥子散(出直指方)治一切疳眼赤爛目生翳膜内外障
疾并治小兒吐痢疳瀉
白藥子(一兩)甘草(半兩)
右為末用猪肝一片批開摻五錢水一大盞煮熟食
後服
茺蔚子丸(出衛生家寶方)治氣眼退翳
茺蔚子(一兩)蓽澄茄(一兩)石決明(一兩煆)青葙子(一兩)人參
(半兩)白术(半兩)茯苓(一兩)甘草(半兩炙)枸杞子(一兩)羌活(一兩)
右為細末鍊蜜為丸如彈子大每服一丸細嚼用清
茶送下
大明散(出王氏博濟方)治一切風毒氣眼翳膜昏睛眼澁疼
熱淚時出
蟬退白蒺藜川羌活黃耆荆芥穗烏
蛇皮(各等分蛇皮蟬退三味入瓶子内蓋口煉煆過)
右同為末并二錢燒者研令勻每服一大錢酒調下
一日三服神妙
夜光育精丸(出家蒙經驗方)養神明育精氣主健忘益智聰
補心血下壅燥潤顔色遠視移時目下&KR0617;&KR0617;腸腑調
適久服目光烱然神守泰定語音清徹就燈永夜眼
力愈壯並不昏澁不睡達旦亦不倦怠服兩三月後
覺神清眼明志強力勝步履輕快體氣舒暢是藥之
效常餌如飲食一日不可輕惟在修合洗濯潔淨藥
材件件正當不宜草率
熟地黃(洗晒乾以酒浸)遠志(淨洗就砧上挑搥碎取皮去骨木)牛膝(去蘆頭)
兔絲子(洗淨晒乾别以酒浸别研如泥)枳殼(淨洗去穰麩炒赤色)當歸(淨洗晒乾)
(焙亦得)地骨皮(須自取淨後淨砧上搥打取皮)
右為等分逐件秤過分兩平除地黃兔絲子别器用
酒浸其餘五味同剉細共入一鉢内或瓷内若每件
拾兩都内第一等無灰濃酒六升半浸三宿取出文
武火焙乾須試火令得所不可太猛恐傷藥性十分
焙乾搗羅為末以兩手拌令十分勻煉蜜為丸如豆
大每服空心鹽酒下三十丸增至四十丸亦得不妨
若不飲酒鹽湯亦得但不如酒好煉蜜法冬五滚夏
六七滚候冷以紙貼惹去沬丸後却入微火燒傾入
甕收黃牧仲司諫常服此藥晩歲目視甚明
硼砂散(出十便良方)點睛止淚明目
右用薑不計多少刮去皮洗淨略俟水氣乾搥擦以
夾絹袋裂汁淨器中盛澄一兩日蓋之撇去清者其
淀熳&KR1020;乾研細如粉用硼砂等分合研勻令細瓷合
收之每用銅筯點少許於大小眥間點之去昏與風
毒如神
藥性論(出肘後方)
空心用鹽揩齒少時吐水中洗眼夜見小字良
觀音應夢熊膽丸(出衞生家寶方)治雙目失明内外翳障年
深日近醫治不瘥者
南熊膽(一錢)蔓荆子(一合水淘)仙靈脾(一兩)旋覆花(半兩)麒麟
竭(一錢)草龍膽(一兩)防己(二兩半)黃連瞿麥(半兩)蜜蒙花
(二兩半)甘菊花(半兩)蕤仁(二錢半)蛇退(一兩炙)地骨皮(一兩)羌
活(一兩半)木賊(一兩去脚)羯羊肝一具(一半生用一半煮熱焙乾)
右為末將生羊肝去膜乳爛入藥一處搗勻丸如梧
桐子大每服三十粒食後用米飲下吞
神驗驅風散治眼之法先須治風風候既息用藥攻
治則易見其效眼疾無問重輕新久欲調治先進此
藥數服却隨症副以他藥無不立見效者或無别藥
相間多服尤佳若患雷風眼諸症候只此藥一劑不
必别藥服之可以斷去根本仍治新久偏正頭疼或
暴赤眼三兩服即如脫去
川烏(兩斤大者一炮去皮尖不用皮尖用生)天南星(一個大者有油盆粉白者生用)
川芎(半兩)白附子(半兩生用)藿香葉(半兩)荆芥穗(半兩)石膏(半兩)
(火煆)
右為細末每服一錢入好茶末半錢薄荷五葉白梅
一個水一盞煎至半盞乘熱便用紙覆盞面宂小竅
如指令通氣薰患處後通口然後服食後臨臥飲此
藥若有物螫尋患處甚效也
觀音水點眼方(出衛生家寶方)
乳香(一錢)銅青(半分)白礬(三錢)當歸(一錢)鹽(一錢)黃連(一匙)蜜(四兩)
黃丹(一兩暴飛令赤色)
右用水一斗煎至五升濾去滓令極清入腦子一分
麝香一匙硼砂三錢熊膽半錢同研入粉與前藥共
入一瓶紙封三日候香氣勻以銅筯點十數次閉目
少時湯洗之
楮桃丸華山李真人治諸眼疾不問遠近皆治之
蒼术川芎青鹽甘草(各一兩)川椒(去目)木賊(去節)
滑石(研)榖精草(各半兩)
右為末以藥末四兩水三升煮桃一升水盡為度頻攪
使藥纏在楮桃上焙或曬乾每服三五個食後細嚼
清茶下如患暈翳服之神效
貼頂出光膏治瞳人散失頭目昏痛
附子(一個重八九錢者鹽紙褁定用文武火炮熟為度)辰砂(一錢研)石膏(半兩)
(焙通赤爛研)
右和勻每服一小錢用薄荷水調成膏更入菉豆粉
和勻攤紙上貼頂心三日一次換不半月而瞳人如
故後用八子丸虎睛丸常服補之
八子丸治諸眼患
白附子(半兩)牛蒡子(半兩炒)五味子(半兩)决明子山梔
子覆盆子(各半兩)地膚皮(半兩炒)川芎(一分)木香(一分)赤
芍藥白芷柴胡(各半兩)芎藭(半兩焙)吳白芷(一兩焙)
苦桔梗(一兩焙)紫蘇子(半兩)
右為細末米糊為丸如梧桐子大每服二十丸白湯
下食後服
虎睛丸治眼目内外障
羚羊角(三分)柴胡虎睛(一對)藁本(各一兩)防風(半兩)夏
枯草(一兩)草决明(一兩)麝香(一匙别研)家菊花(半兩)腦子(半匙别研)
青葙子熟地黃(各半兩)天竺(一兩)密蒙花天麻
紫河車車前子旋覆花玄參黃連(各半兩)
蕤仁(半兩去殼别研)
右為末煉蜜為丸如梧桐子大每服二十丸加至三
十丸荆芥湯下食後服之
通明膏治目疾諸症
大黃當歸甘草生赤芍藥川芎(已上各等分)
右為末煉蜜丸如彈子大每服一丸細嚼用茶清送
下如目疼者加乳香少許同嚼食後臨臥服
雙仙散(出衛生家寶方)治眼
仙靈脾小瓜蔞(紅色又名王瓜)
各等分為末每服一錢食後茶清調下
揭雲方洗一切眼疾
當歸赤芍藥秦皮滑石(各半兩)銅青甘草
(各半分)
右為末每服半錢湯泡澄清洗
珍珠散
晩蠶砂(二兩)穀精草(一兩)夜明砂(一兩)石決明(三兩煆)
右為末每服一錢米泔水調下如赤腫上翳用猪肝
夾藥札定泔一盞煎至七分先薰後服
車前子丸(衛生家寶方)治眼去瘟瘴輕身變白明目夜中
見光
車前子菊花生乾地黃麥門冬(已上各等分)
右為末煉蜜為丸如梧桐子大每服五十丸食後用
温熱水送下
煦水丹神妙眼藥
輕粉(一匙)腦子(半匙)麝香(半匙)辰砂(半錢)硼砂(半錢)水銀(三匙)硇
砂(半匙)銅青(半兩)杏仁(三粒湯去皮尖)
右為末如法研了用蠟一塊如彈子大鎔和勻小合
盛旋取作子餅睡時安眼頭天明以水一盞照下看
膜依前收夜再用
金絲膏(出衛生寶方)治一切年深日近風毒眼目内外翳障
攀睛瘀肉貫瞳人或痒或疼
川黃連(半兩)宣連(半兩)青鹽(二錢)䝞丹(二錢研細)黃白皮(半兩去麄)
(皮)乳香(二錢)大棗(二十四箇)白丁香(二十個)蜜(四兩煉蜜同藥入)燈
心(三百莖)
右除蜜外並搗碎湯浴洗淨不犯鐵器用井花水一
升砂石器中熬切勿令火緊候至十數沸用生絹袋
濾過放冷至五七分再濾以赤小豆葉煉丸食之
令人肥悅明目延年不老(出本草)
取冬瓜仁七升以絹袋盛之投三沸湯中須臾出爆
乾如此三度止又與清苦酒漬浸一宿暴為末日服
之方寸匕
明目定心(出本草)
以隨方向日取水飲之
明目(出本草)
用菉豆作枕枕之
明目(出本草)
菊花生熟並可食之
通治目(出本草)
取烏鵶目睛注目中
治失明(出本草)
取羖羊肝一斤去脂膜薄切以未著水新瓦盆一口
揩令淨鋪肝於盆中置於炭火上煿令脂汁盡候極
乾取决明子半升蓼子一合炒令香為末和肝杵之
為末以白蜜漿下方寸匕食後服之日三加至三匕
止不過二劑目極明服之一年妙夜見文字并諸物
其羖羊即骨歴羊是也
主驚悸心熱能安心明目去赤眼翳障熨熱腫
以玻璃珠此西國寶也是水玉或云是千歲水化之
應玉石之類生土中未必是今水晶珠精者極光明
置水中不見珠熨目除熱淚或云火燧珠向日取得
火
丹石毒上攻目(論)
夫丹石毒氣上攻於目者熱氣内乘於肝也在竅為目
肝受血而能視服食之人配合失宜其毒流於肝則榮
血否澁衝發於目故令兩目赤痛或生努肉不宜緩治
緩則石勢穿𤼵睛瞳高突損爛
方
大黃丸(出聖惠方)治丹石毒上攻眼目赤腫開眼不得澁
痛生障翳心神煩躁
川大黃(一兩剉碎微炒)麥門冬(一兩半去心焙)玄參黃芩决
明子車前子青葙子黃連(去鬚)馬牙硝蕤
仁(湯浸去赤皮)犀角屑寒水石(已上各二分)甘草(半兩炙微赤剉)
梔子仁
右為末鍊蜜和搗三二百杵丸如梧桐子大每服不
計時候煎竹葉湯下二十丸
大黃湯(出聖濟總錄)治丹石熱毒上攻目及生翳心躁面
赤頭痛
大黃(剉炒)當歸生乾地黃(焙)芎藭葛根(剉)甘草
(炙炒)麥門冬(去心焙)天門冬(去心焙)葳根(凌霄花根是也焙各半兩)山
梔仁地骨皮黃連(去鬚各一兩)
右麄搗篩每服五錢七以水一&KR0678;半入竹葉一十片
煎至八分去滓食後臨臥服
瀉肝大黃湯(出聖濟總錄)治丹石發動目赤痛及風熱眼
大黃(剉炙)黃芩(去黑心)决明子(炒)山梔子甘草(炙剉)桑
根白皮(剉)前胡(去蘆頭)羚羊角(鎊)枳殼(去穰二麩炒各兩)黃連
(去鬚)大青細辛(去苖葉各半兩)
右麄搗篩每服五錢匕以水一&KR0678;半煎至八分去滓
食後臨臥温服
羚羊角湯(出聖濟總錄)治服丹石過多熱毒上乘兩目赤
痛或生努肉或即腫爛
羚羊角(鎊)茯神(去木)防風(去叉)羌活(去蘆頭)芎藭地骨
皮菊花(各二兩)甘草(炙剉三分)枳殼(去穰麩炒)犀角(鎊各三分)麥
門冬(去心焙一兩半)
右麄搗篩每服三錢水一&KR0678;煎至七分去滓食後早
晩湯服
羚羊角散(出聖惠方)治丹石毒上攻眼目澁痛腫赤心神
煩躁唇口乾燥
羚羊角屑(一兩)地骨皮黃芩車前子(各三兩)麥門
冬(一兩半去心焙)秦芃(去苖)梔子仁葳蕤川升麻甘
草(炙微赤剉各半兩)柴胡(去苖)
右搗麄羅為散每服四錢以水一中盞煎至六分去
滓不計時候温服
羚羊角湯(出聖濟總錄)治丹石發動燥渴睛痛赤熱淚
熱毒服
羚羊角屑(鎊)子芩山梔子仁麥門冬(去心焙)知
母桔梗(剉炒)貝母(去心焙)甘草白㯽榔(剉各一兩)前胡
(去蘆頭半兩)
右麄搗篩每服五錢匕水一&KR0678;半煎至八分去滓溫
服
前胡瀉肝湯(出聖濟總錄)治丹石毒上攻目赤煩悶熱氣
胷中
前胡(去蘆頭三兩)决明子(三兩)梔子仁(二兩)黃芩(去黑心三兩)細
辛(去苖葉三兩)大青(三兩)秦皮(三兩)石膏(四兩)乾鹽
右麄搗篩每服五錢七水一&KR0678;半入竹葉十片車前
葉十片細切煎至八分去滓入芒硝一錢七放溫食
後臨臥服
决明子湯(出聖惠總錄)治丹石毒及客熱衝眼赤淚出疼
痛
決明子(微炒)枳殼(去穰麩炒)柴胡(去苖)黃芩(去黑心)芍藥甘
草(炙剉)車前子葉(乾各一兩)梔子仁升麻(各半兩)
右麄搗篩每服五錢七水一&KR0678;半入竹葉十片煎至
七分去滓芒硝一錢七放温食後臨臥服
葛根湯(出聖濟總錄)治金石𤼵動眼痛欲裂
葛根(剉)黃連(去鬚)木通(剉)甘草吳藍(各二兩)升麻
黃芩(去黑心)大黃(剉焙各一兩半)石膏(四兩)
右麄搗篩每服五錢七水一&KR0678;半煎至六分去滓入
芒硝一錢七地黃汁半合更煎三兩沸放溫食後臨
臥服
療先服丹石熱衝上眼赤方
黃連苦參槐子(各二兩)蕤仁决明子黃芩
(各五分)麥門冬(去心)葳蕤大黃
右搗篩蜜和丸如梧桐子大食後以蜜水下二十丸
至三十丸
犀角散(出聖惠方)治丹石毒上攻眼目赤腫疼痛
犀角屑川升麻黃芩梔子仁甘菊花
玄參川大黃(剉碎微炒各三分)麥門冬(一兩半去心焙)甘草(半兩)
(炙微赤剉)
右搗粗羅為散每服四錢以水一中盞入竹葉二十
七片煎至六分去滓不計時候溫服
車前子散(出聖惠方)治丹石毒上攻眼黑白睛腫脹疼痛
開張不得心神煩悶
車前子川升麻赤芍藥黃芩川大黃(剉碎)
(微炒各二兩)麥門冬(一兩炙微赤剉)甘草(半兩炙微赤剉)
右搗麄羅為散每服四錢以水一中盞入竹葉二十
七片煎至六分去滓不計時候溫服
芒硝散(出聖惠方)治丹石毒攻眼疼痛腫生翳心神躁亂
川芒硝黃連(去鬚)黃芩枳殼(麩炒微黃去穰)梔子仁
鈎藤(剉已上各一兩)川大黃(三分剉碎微炒)甘草(三分炙微赤剉)
右為細散每於食後烏豆湯調下二錢
前胡湯(出聖濟總錄)治乳石𤼵動頭痛太陽兩脉掣熱痛
目赤睛疼若毒不觧當睛破
葳蕤(一兩)甘草(炙剉一兩)葛根(剉二分)前胡(去蘆頭半兩)麥門冬
(去心焙半兩)梔子仁(半兩)漏蘆(剉三分)
右麄搗篩每服五錢七以水一盞半入竹葉十片煎
至八分去滓食後臨臥服
葵子散(出聖惠方)治服丹石毒先面赤口乾目黃赤睛疼
恐變生翳障
葵子豉(微炒)犀角屑地榆(剉)川升麻露蜂房
(微炒各一兩)甘草(三分炙微赤剉)
右搗麄羅為散每服四錢以水一中盞煎至六分去
滓每於食後温服忌炙煿熱麫
麥門冬湯治諸石毒眼睛疼寒熱時作
麥門冬(去心焙二兩)甘草(炙剉)黃芩(去黑心)大黃(剉炙)梔子仁
(各一兩)
右麄搗篩每服五錢匕以水一&KR0678;半煎至八分去滓
下芒硝一錢匕食後臨臥溫服
柴胡洗眼湯(出聖惠方)治丹石毒上攻眼目赤痛微腫眥
爛
柴胡(去苖)蕤仁(研)黃連(去鬚)川升麻玄參(已上各一兩)
右搗麄羅為散以水三大盞煎半濾去滓微熱洗淋
不限度數冷即重煖用之
三黃丸(出聖濟總錄)治諸石毒盛熱不除腹滿小便赤大
便澁不利吐逆氣衡勾目口焦目赤
黃連(去鬚二兩)黃芩(去黑心二兩)大黃(剉炒)甘草(炙剉各一兩)
右麤搗篩每服五錢匕以水一&KR0678;半煎至八分去滓
下芒硝一錢匕溫服以利為度
黃芩湯(出聖濟總錄)治丹石發動𤼵熱心腹脹滿小便赤
大便難胸中煩躁目赤痛
黃芩(去黑心)大黃(剉炒各二兩)梔子仁(一兩)豉(炒三分)
右麤搗篩每服三錢匕水一&KR0678;煎至六分去滓食後
臨臥溫服
大黃膏(出聖惠方)治丹石毒眼腫痛熱淚出
川大黃(三兩剉生用)木香(半兩)
右為細末散以生地黃汁調如稀膏傅於腫處乾即
換之
杏仁膏(出聖惠方)治丹石毒衝目赤痒反生浮膜點眼(方見)
(本門目努肉類)
兔肝方(出龍木論)
以兔肝和决明子作丸服之又生用服丹石人目腫
眼暗不見物可生食之一如服羊子肝法
治丹石攻眼方(出聖惠方)
以生地黃汁澄清用甆合子盛頻點之
治服丹石人上衝眼暗不見物
用兔肝切細醋拌生食之
鈎割鍼䥥(論)
夫内經曰血實宜决之難經曰腫熱宜破攻之蓋邪毒
結聚其熱成實看藥力來能去者破攻之法不可廢也
凡目息肉腫弦黃膜之類皆以臟腑風熱毒氣薰發於
肝血氣結滯所成也治宜先鈎割䥥洗去惡毒次以湯
散蕩滌膏劑點傅之
法
凡兩眥頭有赤脉及息肉者宜鈎起以鈑鍼割去令盡
未盡更割以盡為度或以縫衣細鍼穿線口啣線頭牽
起别以鈹鍼向日中割之了以大鍼熨使斷其根不尔
二三年間恐能復發復發睛難藥其絶厚者侵入水輪
其以曲頭篦子折起勿使掣損瞳人蓋瞳人甚薄易損
故也凡鈎割及用鍼不宜在旦時腹空五臟皆虛令人
頭運悶倒又鈎割不宜欲速惟緩緩為之凡眼上腫
瞼皮褁其核如米豆大漸長如梅李大者内有物如膿
似桃膠此皆風熱所致也可鍼破撥去之即瘥仍翻眼
皮向裏鍼之恐風毒又恐瞼外成痕凡風毒熱腫結
於兩瞼熱痛不止其眼腫隠損瞳人宜用鍼刀去之乃
差又脾風熱壅上攻眼角熱痛不止其眼腫者宜令
翻眼瞼視其黑睛上下有黃翳根脚連瞼則以法鍼去
之次以藥傅又風瞼毒熱結成腫如捨世俗呼為眼捨
其風熱氣常在瞼唇邊緣臉唇中空卷遇肝肺熱即依
前結成宜鍼去結膿脹凡目赤腫脹淚出難開疼痛不
可忍先患一目次相牽引漸生翳膜不能見物此是膈
中積熱肝臓風熱上攻故也宜先䥥洗除去毒血次服
藥攻治之凡目赤兼黑睛中忽從下向上生黃翳疼
痛者是脾胃熱毒氣薰攻如此宜先鎌上下瞼散去瘀
血次服諸藥凡目生頑翳者可用火燒銅鍼輕點𫝊
波斯國銀礦名悉潤脂點之不痛勿用别法凡目生
黃膜上直覆瞳人者初患之時疼痛赤澁𤼵渴不定淚
出難開漸生翳膜直覆黑睛不辨人物蓋因脾藏風熱
重𤼵於目其證如此宜先鈎割鎌洗次服蕩滌脾臟風
熱之藥凡目忽然赤澁淚出痛痒漸生障翳赤膜下
垂直覆睛珠如朝露之色者宜急鎌洗去其瘀血次用
點藥及服諸藥凡目胞内膠凝者是脾胃積熱膈内
風衝入魚胞瞼初如麻米久則漸長狀如桃李磨隠瞳
人後必生翳宜鍼破出血次鎌洗去瘀血加湯藥攻治
凡目風牽瞼者初患之時乍好乍惡發渴不定淚出
不止是冒氣受風肝膈積熱風熱毒氣薰𤼵瞼眥甚者
目皮翻出急宜鎌洗散去瘀血及熨烙服藥治療凡
瞼生風粟者因心肺壅毒肝家有風故令瞼穴上下有
肉如粟粒出澁痛久生翳膜宜鎌出惡血除根本凡
目痛如鍼救者初患之時微覺頭疼目眩日夕較急夜
臥澁痛淚出難開久則發痛時如鍼刺此是心臟潜伏
毒熱風壅在於膈中久則漸生障翳兩目俱損急宜鍼
洗出血及鍼陽白穴凡目忽被物撞打睛出但眼𢃄
未斷者當時内入瞼中勿令驚觸四畔摩碎風膏及搗
生地黃傅之其竅内有惡血以鍼引之
方
鈎割後用刀剪藥
安咱盧(係回回藥名)菉豆粉糖霜李子樹膠(各一)
(兩)
右為末每用點瘡上
治目白膜瞞睛方
以鷄翎截之近黑睛及當白睛嗍之膜自聚鈎針
鈎挽之割去即見物以綿當眼上着血斷三日瘥
熨烙(論)
夫血氣得温則宣流得寒則凝注肝臓血上主於目若
肝經虚寒則目多昏暗淚出之候古方用温熨之法蓋
欲血氣使之宣流爾若翳膜頑厚熨法所不能去者又
宜烙之凡五臟虛勞風熱上衝於肝從上生向下名
曰逆翳從下生向上名曰順翳此疾宜用熨烙法
法
熨眼餅子(出聖惠方)治眼腫生翳瞼垂疼痛
大黃(剉)鬱金黃連(去鬚各一兩)
右為散用酸粟米飯和攪令勻每用藥五錢捏作一
餅子以輭帛褁不住手熨之
治眼赤腫貼熨地黃膏方(出聖濟總錄)
生地黃粟米飯醬(極酸者)
右等分爛研細膏勻攤於薄絹上方圓二寸許貼熨
目上乾即易之
治眼疾出或有膿出者馬齒熨方(出聖惠方)
馬齒子人莧子(各半合)
右為末入銅器中於飯上蒸熱以綿褁熨大眥頭膿
水出處仍乘熱熨令透睛每熨五十度膿水自絶
治目赤痒澁及一切目疾湯器熨方(出聖濟總錄)
用熱湯滿器銅器尤佳用以熨目仍閉目勿開亦勿
以手挣目次掬器中湯淋目候稍冷即止一日三次
或四次為之若無目疾亦可間用此法
治眼昏暗中指熨法(出聖濟總錄)
右東向坐氣息調適以兩手指口唾之二七相摩拭
熨目眥佳
鍼烙法(出聖濟總錄)治熱病後失明或生膜極厚者
右取平頭鍼可醫大小翳燒赤當翳中烙之須輕下
手若烙後翳已破即少傅除翳藥亦可烙眼膚生覆
瞳子
治目暗掌心熨法(出聖濟總錄)
右鷄鳴時以兩手相摩熱熨目三徧仍以指甲拶兩
眥頭覺神光明爽其疾即愈
熨眼方治熱毒風攻赤痛并瞼浮腫
右黑豆揀擇一升分作十處將輭絹帛各褁定於沸
湯内蘸過乘熱更互熨之每一分三度入湯用豆盡
當愈
治目痛不得睡及毒病後眼赤痛有翳方
暮炙新青布熨并蒸大豆袋盛枕之夜常令熱
治目為物所傷觸睛方
右煮羊肉令熱熨勿令過熱猪肝亦得
普濟方卷八十六
