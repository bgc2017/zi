普濟方卷三百二十二明周王朱橚撰
婦人諸疾門
虚損(附論)
夫婦人者衆陰所集當與温居十五以上陰氣浮溢百
想經心内傷五臓外損姿容月水去留前後交互瘀血
停凝中道斷絶其中復墮不可具論所以婦人别立方
者以其氣血不調胎姙産生崩傷之意故也婦人之病
與男子十倍難療以其嗜慾多於丈夫成病則倍於男
子加以疾妬憂患慈戀愛憎深著堅牢情不體觧以為
病根深療之難差也夫人將攝順理則氣血調和風寒
暑濕不能為害若勞傷氣血便致虚損則風冷乘虛而
干之乃生百病可依證而治也
方
補益大澤蘭圓治婦人氣損及中風白帶疝瘕陰中
冷痛或頭腦寒兼而經絡忽滯血枯無子面上遊風
去來目淚出多涕唾忽如醉或胃中冷嘔逆不止泄
痢淋瀝或五臓六腑寒熱不調心下痞急邪氣日侵
漏下赤白陰中腫痛胸脇支滿或體皮膚中澁如麻
豆若痔痰疾結氣或四肢拘攣風行周身骨疼目眩
無所見或上氣惡寒淅淅如痛或喉痺鼻齆風癎癲
疾或月水不通魂魄不定飲食無味無所不治服之
久令有子及治産後内衂
澤蘭(二兩)芎藭白芷(一兩)
川椒(三分去目子及閉口者微炒去汗)石斛(一兩去根剉)
肉蓯蓉(一兩酒浸一宿切去粗皮炙乾)藁本(一兩半)當歸(一兩半切碎微炒)
細辛(一兩)卷栢(一兩)赤石脂(二兩細研)
厚朴(一兩去粗皮生薑製炙令香)
七補丸(出十便良方)治婦人血氣虛弱衝任不和腹中經
結狀若懷孕月候尚來未分加脉宜服此方
當歸芍藥川芎(各三分)白芷白术
熟地黃阿膠(各二分炒)
右為細末蜜丸如梧桐子大每服三十丸空心米飲下
地黃煎丸(出大全良方)觧勞生肌進食活血養心
生地黃汁杏仁汁生薑汁藕汁(各五升)
薄荷汁鵝梨汁(各一升)法酒(一升)沙蜜(四升)
右慢火熬成膏入後藥
苦梗(去蘆二兩)麝香(半兩研)熟地黃(酒水焙四兩)
北柴胡(去蘆三兩)木香人參茯苓
山藥栢子仁(去皮炒研)遠志(去心)
枳殼(去穰麩炒)白术(各一兩)秦艽(二兩)
右為細末以前膏子和丸如梧桐子大食前甘草湯下
二十丸
蛤蚧丸(出大全良方)治肺間邪氣胸中積血作痛失音含
化丸
蛤蚧(一兩去足炙)訶子(去核)阿膠(粉炒)麥門冬(去心)
北細辛甘草生乾地黃(各半兩)
右為細末煉蜜和丸如鷄頭大食後含化一丸
黃蓍散(一名防風湯出大全良方)治勞氣食後身疼倦夜間盗汗
此病因失血榮衛損也宜防風湯
黃蓍白芍藥防風(各三分)甘草(半兩)
當歸生乾地黃(各三分)
右㕮咀每服三錢水一盞薑三片棗二枚煎至七分
去滓食前温服
椒紅丸治婦人血氣不調臟腑怯弱風冷邪氣乘虛
客摶臍腹冷痛脇肋時脹面色痿黃肌體羸瘦怠惰
嗜卧不思飲食常服補虚損暖下元逐痼冷進飲食
沉香莪术訶梨勒(炒去核)椒紅(微炒)
當歸(去蘆酒浸微炒)附子(炮去皮臍)白术(各一兩)
麝香(一分别研)丁香肉豆蔲(炮)良薑(去蘆麻油炒各)
(半兩)
右為末入麝香勻酒煮麫糊丸如梧桐子大每服三
十丸温酒空心下
劫勞散治心俱虚勞嗽二三聲無痰遇夜發熱過即
冷時有盗汗四肢倦怠體劣黃瘦飲食減少夜卧恍
惚神氣不寧睡多異夢此藥能治微𠻳有唾唾中有
有紅線名曰肺痿若有他病不治便成羸劣之疾
白芍藥(六兩)綿黃蓍(去皮蜜炙)甘草(炙)人參(去蘆頭)
當歸(去蘆洗淨)半夏白茯苓(去皮)
熟地黃(洗淨焙乾)五味子(揀去梗)阿膠(各二兩炒)
右㕮咀每服三錢水一盞生薑十二片棗三枚煎至
九分無時温服日進三服
石斛生地黃煎治婦人血虚羸氣胸逆滿悶氣脹
石斛甘草(炙)紫苑(各四兩)桂心(二兩)
生地黃汁淳酒(各八升)茯苓(一斤)
大黃(八兩)麥門冬(去心二升)桃仁(半斤去皮尖)
右十味搗末合成銅器中加炭火内鹿角膠一斤數
攪之得一升内芡實三斤白蜜三升合和調更於銅
器中釜湯上煎攪之以生竹抄無令着器攪令相
得藥成先食酒服如彈子大一丸日稍加至二丸一
方用人參三兩
右㕮咀每服五錢水一盞入紫蘇七片烏梅一箇至
煎七分温服
如聖散治婦人所禀血氣不足不耐寒暑易冐疾傷
月水不調久而心虛狀若心勞四肢易倦筋骨少力
盗汗易驚或時不寕五心煩熱肌膚不長間作頭昏
飲食無味胸膈不利或産前後受病並可服之
北柴胡白茯苓甘草熟地黃
人參當歸(各一兩)鼈甲胡黃連
沉香知母(各半兩)桑寄生乾葛(各二分)
右為細末每服二錢水一盞烏梅一箇棗二枚麥門
冬數粒煎至八分無時候服
當歸木香湯治婦人血氣虛勞令人頭目昏眩語聲
沉音舌根硬言語蹇澁口苦不思飲食白日困睡夜
發虛汗及神思恍惚夢寝不寕面色微黃頻發喘嗽遍
身疼痛脚氣走注四肢沉重背甲拘急時發寒熱五
心煩躁唇乾多渴胸膈不利咽喉噎塞尫羸瘦弱經
曰脈大為勞宜服此藥
青皮五加皮海桐皮桑白皮
地骨皮丁香皮陳皮牡丹皮
棕櫚皮(以上諸藥全為灰末用六錢)紅芍藥木香(各半兩)
當歸(一兩)
右為細末每服一錢水一盞入小油二點錢一文同
煎至七分温服如婦人血腸臍下冷痛似刀攪刺遍
身腫滿室女經脈不通用斑猫半兩大黃一兩炒剉
二味為末用黃狗膽汁以温酒調下一錢如臍下疼
上心間痰未止不兼二味只服後藥
甘草(半兩)
右為粗末每服二錢水一盞生薑三片棗二枚煎至七
分去滓稍熱服煩渴心躁入烏梅一兩同杵為末
生薑地黃湯治婦人血氣不調或時寒熱體痛不思
飲食
生乾地黃北柴胡(各一兩)羌活木香
桂心防風(各半兩)酸棗仁羚羊角屑
芍藥白术黃蓍川牛膝
白茯苓當歸枳殼(各三分)
右㕮咀每服三錢水一盞生薑三片煎至七分去滓
空心服
補陰丹治婦人血氣俱虛四肢困熱骨節煩疼
熟地黃(焙)生地黃(焙)烏梅(焙各二兩)川芎(三錢)
右為末煉蜜丸彈子大每服一丸麥蘗湯下不拘時
日三服
益母煎治婦人一切病産後一切傷損
右用益母草不拘多少用竹刀切洗淨銀器内煉成
膏瓶器封之並以酒服
清氣湯治肌熱骨瘦者陽衰陰盛也是氣弱而血熱
則傳而不通外蒸其肉内蒸其骨肌乃蒸瘦也或時
暈熱煩渴口乾頰赤頭疼飲食無味心神驚悸肢體
酸疼或時盜汗或時上暴或時咳𠻳或月經斷絶或
經極少俗為血勞産後曰蓐勞及羸瘦之人與清氣
湯羊乳丸治之
紫蘇子五味子大腹子枳殼
桑白皮(微炒)菖蒲地骨皮白术
柴胡秦艽獨活(乾用)乾葛
甘草(炙各一兩)地黃澤蘭欓子
防己川烏玄胡索(各等分)
右為末每服二錢空心酒調下
薤白湯治血虛勞倦
鹿角膠當歸(去尾)黃蓍(鹽炙)肉桂
石斛乾地黃(酒炒)木香白术
白茯苓鼈甲(酥炙)秦艽川巴戟
柑子皮(各一兩)牡丹皮天仙藤甘草(各半兩)
人參(二錢)枳殼(三錢)
右剉散每服生薑九片水二盞薤白三寸煎空心温
服
香甲散治熱病後虛勞或四肢倦怠脚手疼痛飲食
無味肌膚黃瘦或熱瘧盜汗頭暈虛煩此藥久服駐
顔甚妙
鼈甲(三兩醋浸去裙炙黃又入醋醮七次)當歸木香
人參附子㯽榔羌活
川芎沉香肉豆蔲酸棗仁
大腹子(各半兩)北柴胡厚朴
川牛膝白茯苓秦艽(各一兩)桂心(一兩半)
右㕮咀每服五錢水一盞生薑三片烏梅一箇煎至
八分去滓温服日三服空心忌生冷麵食鷄肉鮓醬
之類
香甲散治婦人血氣虚勞四肢少力肌肉黃瘦多困
減食遍身痠疼真邪相擊心腹撮疼
木香(三分)乾薑(三分)鼈甲(醋炙二兩)牡丹皮
赤芍藥橘紅桂心人參
茯苓熟地黃秦艽柴胡
白术(炒)當歸附子(炮去皮各一兩)
治寒熱
當歸川芎白芍藥熟地黃(各一兩)
生地黃(二兩)
右為細末酒煮麵糊為丸如桐子大每服六十丸食
前温酒下
烏鷄煎丸治虛勞證
烏鷄(一隻)五加皮(二兩)
右用酒醋各一瓶同煎爛去皮骨搗膏加黃蓍鼈甲
散妙香散再加烏沉湯紅麵末各二兩和膏為丸桐
子大每服五七小丸空心食前服陳年乾猪皮入鷄
膏内
地黃膏子治婦人本藏血氣衰少困倦無力或發煩
熱飲食減少並宜服之
熟乾地黃(八兩)淨蜜(十兩)
右將熟乾地黃為細末同蜜熬成膏子丸如桐子大
每服四五十丸温酒下米飲亦得食前或作膏子酒
化服或不飲酒者白湯化服
甘草乾薑湯治婦人諸虛出血胃寒不能引氣歸元
無以收約其血皆因陰乘於陽心肺經寒而嘔血者
甘草(炙)川白薑(炮䓁分)
右剉散每服三錢食前煎服
大聖散治五勞七傷男女皆可服
川白芷藁本川椒人參
白薑丹參白术厚朴
石棗捲栢茯苓栢子仁
細辛桔梗當歸白芍藥
川芎阿膠石膏桂心
附子(各二兩)
右為細末入生藕自然汁生薑自然汁蜜各一盞同
煎數沸令香熟入藥調成膏用砂器貯每服一匙燈
心棗湯化下
寸金散治婦人虛勞百損内傷氣血風冷客邪耗散
真氣臍下受寒刺痛難忍小便淋瀝腰背拘攣陰弱
盜汗頭目昏重不時寒熱崩血帶下洗臍作痛諸藥
不瘥此方立效不可具陳
紫稍化胡椒韶腦破故紙
蛇床子(各等分)
右為細末煉蜜為丸如梧桐子大每服二十丸熱酒
下空心食前喫一物壓至三十丸一日三服又將此
藥末一兩釅醋一大升或好酒一升同藥煎熱沸令
婦人披衣於收口盆兒上坐薰陰戶迤邐淋洗盆下
灰火冷再温三五次立效
暖宫丸治衝任虚損下久冷臍腹㽲痛月事不調或
多不斷或期不至或崩漏血赤白帶下或月内再行
淋瀝不止帶下五色經脉將至腰腿沉重痛連臍腹
小便白濁面色痿黃肢體倦怠飲食不進漸至羸弱
及治子宫久寒不成胎孕
生硫黃(六兩)禹餘粮(酸醋淬手撚碎為度九兩)赤石脂(炮去皮臍)
海螵蛸(去殼各三兩)
右為細末以醋和丸如梧桐子大每服十五丸至二
十丸空心食前温酒下或淡醋湯亦得
五聖丸調益榮衛滋養氣血衝任虛氣損月水不調
臍腹㽲痛崩中漏下血瘕塊硬發渴疼痛姙娠宿冷
將理失宜胎動不安血下不止及産後乘虛風寒内
摶惡露不下結生瘕聚小腹堅痛動作過多榮衛虛
損陰陽不和乍寒熱並皆治之
當歸川芎人參乾薑(炮)
甘草(炙)白芍藥(各等分)
右㕮咀每服四錢水一盞煎至六分去滓熱服若産
後寒熱腹中刺痛則有敗血當五積散加醋煎及大
聖散服之若血不過多猶有刺痛亦宜服此二藥一
方治經血凝滯腹内血氣作痛用四物湯加莪术官
桂等分名六合湯一方治下血不止及姙婦胎動加
熱艾乾薑甘草阿膠黃蓍等分名膠艾湯一方治血
痢不止加膠艾治産後血摶口乾煩渴加瓜蔞麥門
冬煩熱小便澁大便秘加大黃桃仁湯脇脹加厚朴
枳實虚煩不得眠加竹葉人參大渴煩躁加知母石
膏一方治婦人血虛心腹㽲痛不可忍者去地黃加
乾姜名四神湯大率産後不問下血多少煩熱進黑
神散三服下血少者以大聖散間之二服以後腹内
略無疼痛方服四物湯建中湯之類若服之則補住
敗血為後患不淺黑神大聖非逐血藥但能推陳致
新多服不妨今人往往疑其逐血性寒則不然看其
用藥可見後若惡血去多徐徐補之亦不為晚不可
姑息以貽後患且如古方用四物理中丸為産後進
食之劑既用蜜丸又炮甘草其甜特甚豈能快脾不
若只用理中湯少損甘草素有痰飲者二陳湯之類
服之為佳且如姙婦惡阻古方有茯苓丸茯苓湯内
有地黃竹茹川芎等豈能定嘔服之則愈見增劇大
抵惡阻皆由素有痰飲以致之可用二陳湯改名茯
苓湯用之極效不可不知
百花膏治婦人因失血後氣弱或産後虚羸亦宜服
之
熟乾地黃川當歸生乾地黃
川芎白茯苓馬鞭草
荆芥(各四兩)官桂白芍藥
川椒當歸(各二兩)枳殼牡丹皮(一兩)
右為粗末每服四錢水一盞半入烏梅半枚煎至一
大盞去滓温服食後一方食前空心日四五服若
此證服至旬日或半月經脈自通諸病皆去
當歸沒藥丸(出保愛集)治婦人真氣虛憊血氣衰少不能
榮養致使經氣不來或發寒熱飲食減少怠惰嗜卧
以致虛勞
當歸(剉)沒藥川薑(炮)天仙子(炒黑色)
蒼术(炒黃)芍藥川芎熟乾地黃(各二兩)
右為細末麵糊丸如梧桐子大每服五十丸温粥飲
食前下
大效内補丸(出永類鈐方)治受氣虛弱五勞七傷臓腑積
冷痃癖癥塊虛脹或經脈不調痼冷赤白帶下口苦
舌乾面色痿黃黑點心煩驚悸頭目旋暈不思飲食
痰涕粘涎手足百節熱疼無力肌肉消瘦子息斷絶
服一月當姙娠百病皆愈
萆&KR1082;(四兩)牛膝五加子皮白术(各二兩)
川烏(炮)枳實丹參(各一兩)
右為末蜜丸如梧桐子大温酒下二十丸空心日午
及晩食前各進一服佳
六神湯(出御藥院方)治脾氣不和榮衛不足怠惰困倦不
嗜飲食服之補真養氣進美飲食充實肌膚並效
當歸熟地黃白芍藥川芎
黃蓍地骨皮(各一兩)
右為粗末每服五錢水一盞半煎至八分去滓空心
温服
增損四物湯(出和劑方)治婦人血氣不足四肢怠乏力少
兼治産後下血
白石脂(二兩)狗脊(去毛)白芍藥(各三分)
吳茱萸(湯浸七次微炒半兩)
右為末煉蜜和丸如梧桐子大每服三十丸温酒或
米飲湯下空心食前服
詵詵丸(出御藥院方)治衝任不和子臓怯弱或經墮胎後
氣不復當此藥常服調和衝任滋益氣血
熟地黃當歸(各二兩)延胡索澤蘭葉(各一兩)
川芎赤芍藥白薇人參
金釵石斛牡丹皮(各一兩)
右為細末醋煮麵糊和丸如梧桐子大每服五十丸
空心温酒下或温米飲下亦可
當歸丸治婦人血海虛損榮衛不足多至潮熱心煩
口乾喜冷腹脇刺痛腰腿疼痛痰多喘嗽驚悸怔忡
經候不調或閉斷不通亦宜服
當歸石斛(去根)栢子仁紫石英(煆醋滓七遍)
鹿茸鼈甲(醋炙各二兩)卷栢葉(一兩)川牛膝(酒洗一兩半)
右和勻藥末醋糊為丸虛寒者加炮附子二兩咳𠻳
者加紫苑茸二兩
滋血湯(出御藥院方)治婦人皮聚毛落心肺俱損血脉虛
弱月水過期益氣養血進食
人參白茯苓(去皮)川芎當歸
白芍藥乾山藥黃蓍熟乾地黃(各一兩)
右為粗末用馬尾羅子羅過每服五錢水一盞半煎至
一盞去滓温服
滋陰湯(一名滋血湯出衛生寶鑑)治婦人血熱氣虛經候不通或
血聚肢體麻木肌熱身重倦怠少力將成勞瘵不可
妄行破血湯丸宜滋養潤利
南木香沉香(各半兩)山藥末(六兩煮糊)
右為細末用山藥末好酒煮糊丸如梧桐子大每服
六七十丸食前米湯或温酒任下
加減十寶湯(出肘後方)治婦人真氣虛損四肢勞倦腰膝
疼痛顔色枯槁
黃蓍(四兩)熟乾地黃(湯炮十次)白茯芩人參
當歸(酒浸)白术半夏(湯泡十次)白芍藥
五味子桂(各一兩)甘草(半兩炙)
右為粗末每服二錢水一盞半薑三片烏梅一箇同
煎至七分去滓空心食前服
治血氣虚勞腰膝疼弱風瘓羸瘦無顔色絶經無
子以益母草浸酒服之
桂香散(出醫方集成)治脾胃虛弱并脾血久冷
草豆䓻(去殼炒)甘草高良薑(切炒香熟)白术
宿砂(各一兩)青皮(去穰炒黃)訶子肉(各半兩)肉桂(一分)
生薑(切炒乾)厚朴(去粗皮薑汁炒)棗肉(切三味各一兩水一椀煮令乾同杵為末)
(焙乾)
右為末每服二錢入鹽少許沸湯點空心服及療腹
痛又治冷瀉尤妙腹痛最難得此藥方只是温補藥
餌特工治痛理不可知
禹餘糧丸(出醫方集成)治婦人帶下久虚胞絡傷敗月水
不調漸成崩漏氣血虚弱面黃體瘦臍腹裏急腰膝
疼重肢體煩痛心忪頭眩手足寒熱不思飲食
桑寄生栢葉(微炒)當歸(去蘆微炒)厚朴(去粗皮薑汁炒)
乾薑白术鼈甲(醋浸去裙炒黃)附子(泡去皮臍各一兩)
禹餘糧(燒醋淬七遍細研)扁豆(各五錢炒)
右剉散每服三錢水一盞半生薑三片紅棗二枚煎
温服止瀉加黑豆炒止痢加粟殼蜜炒
石斛丸治婦人風虛勞損羸弱短氣胞脇逆滿不欲
食飲
石斛(一兩去根切)熟乾地黃(一兩)桂心(三分)
桃仁(三分湯浸去皮尖雙仁麩炒微黃)赤茯苓(一兩)
甘草(半兩炙微黃)人參(三分去蘆)五味子(一兩)
紫苑(三分洗淨)黃蓍(一兩切)白术(一兩)附子(一兩去皮臍)
沉香(兩)當歸(一兩)枳實(三分炒微黃)
右為末煉蜜和搗三五百杵丸如梧桐子大每於食前
温酒下三十丸
牡丹散治血氣勞倦五心煩熱肢體疼痛頭目昏重
心忪怯口煩咽乾發汗減食嗜卧血熱相摶月水不
利臍腹脹痛寒熱如瘧又治室女血弱隂虚榮衛不
和痰𠻳潮熱肌體羸瘦漸成骨蒸
牡丹皮芍藥甘草(一半鹽&KR2266;炒一半生用)桂心
沒藥(另研)延胡索紅花當歸
烏藥陳皮蘇木鬼剪
蓬术(炮各二分)乾漆(炒二分)
右為末每服二錢白水煎七分忌生冷不拘時一方
加生薑煎
秘方十補丸治婦人諸虚百損榮衛不調形體羸瘦
面黃身倦口苦舌乾心證多汗血衰氣盛寒熱往來
一切血崩帶下墮胎落孕此藥皆治孕婦服之尤效
肉蓯蓉(二兩酒浸焙乾)綿黃茋(二兩去蘆淨洗蜜炙)川芎(二兩洗淨焙乾)
人参白茯苓白术(各二兩去蘆淨)
熟乾地黃(淨洗酒蒸焙秤重四兩)當歸(二兩去蘆酒浸一宿炒乾)
甘草(半兩炙)白芍藥(二兩洗淨)肉桂(一兩去皮)
右為末蜜丸如梧子大空心晚食前温酒下三十丸
補益阿膠丸治婦人風虛勞損經水過多臟腑虚乏
面色痿黃四肢羸瘦腹内時痛不欲飲食
阿膠(一兩搗碎炒令黃)白芍藥(半兩)乾薑(半兩炮切)卷栢(半兩)
桂心(半兩)白龍骨(一兩)鹿茸(一兩酥油炙黃)
人參(一兩去蘆頭)白茯苓(一兩)蒲黃(半兩)當歸(一兩剉碎微炒)
白术(一兩)厚朴(一兩去粗皮薑汁拌炒)石斛(一兩去根剉)
黃蓍(一兩)熟乾地黃(一兩)艾葉(三分微炒)
芎藭(半兩)
右為末煉蜜和搗三二百杵丸如梧桐子大每服四
十丸空心及晩食前以粥飲下酒下亦得
四白散治男子婦人血虚發熱夜多盜汗不進飲食
四肢羸瘦骨節拘攣脚痛不能行
黃蓍厚朴益智仁藿香
白术白扁豆陳皮(各一兩)半夏
白茯苓人參白豆蔲仁天台烏藥
甘草(各半兩)京南芍藥(半兩)檀香
沉香(各一兩)
右為細末每服四錢水一盞薑三片棗子一箇煎至
七分温服(一方諸證已只脚攣痛不行以蒼术丸服)
小嘉禾散治榮衞不調血氣虚弱面色痿黃四肢無
力手足倦怠盜汗併出皮肉枯瘁骨肉羸瘦飲食不
進日漸卧床病後不能調理變生崩漏用之神效
木香丁香丁皮(各三錢)巴豆(去心)
紫蘇葉白茯苓蒼术(浸炒)肉豆蔲
附子(炮各五錢)沉香(三錢)苦梗(去蘆)粉草
茴香(炒)山藥白豆蔲仁
沉香(各一兩)
右為末煉蜜如彈子大每服十丸細嚼空心温酒下
或艾醋湯下日日服亦治腰腿沉重痛連臍腹小便
白濁面色痿黃並宜服之
補益栢子仁丸治婦人風虚勞損下焦傷冷膈上風
痰頭目旋眩或時吐逆心胸煩躁不思飲食
栢子仁(一兩)防風(半兩去蘆)續斷(一兩)桂心(三分)
白茯苓黃蓍(三分)羚羊角屑(三分)
丹皮(半兩)人參(半兩去蘆)當歸(半兩)白术(半兩)
枳殼(半兩麩炒微黃)赤芍藥(半兩)木香(半兩)細辛(三分)
羌活(三分)芎藭(三分)牛膝(一兩去苖)附子(一兩炮去皮臍)
熟乾地黃(一兩)
右為末煉蜜和搗三五百杵丸如梧桐子大每服空
心及晩食前温酒下三十丸
香歸飲治婦人荣衞不調氣血不順或氣盛血弱經
脉不勻或前或後或多或少臨行腹痛淋瀝不絶身
體無力四肢倦怠骨節煩痛面色痿黃不思飲食腹
肚膨脹並宜服之常服調順榮衞快利三焦五臓温
脾助進食並滋血順氣疎風益損
木香(不見火)人參牡丹皮
白芍藥乾薑(炮)官桂
熟地黃丁香(不見火)香附子(炒去毛)
藿香厚朴(薑製)茯苓(去皮)
縮砂仁蓬莪茂(炮)白芷
當歸沉香青皮(去穰)
白檀(已上各一兩)
右㕮咀粗末每服四錢水一大盞半生薑三片煎至
一盞食前温服滓再煎服
鍾乳澤蘭丸(出和劑方)治婦人久虚羸瘦四肢百體煩疼
臍下結冷不能食面目黧黑憂恚不樂百病凡婦人
欲求美色肥白罕比年至七十與少不殊者勿服紫
石英令人色黑當服此藥和劑方云治補虚羸益血
氣治衝任虚損月水不調臍腹疼痛腰腿沉重四肢
倦怠百節酸疼心忪恍惚憂恚不樂面少光澤飲食
無味除下臓風冷治帶下三十六疾崩中漏下五色
子宫久冷無子及數墮胎或因産勞損衝任血氣虚
羸肌瘦嗜卧久服補暖元腸潤澤肌膚長髮去點除
頭風令人有子
鍾乳(三兩)澤蘭(三兩六錢)防風(四十二銖)人參栢子仁
麥門冬乾地黃石膏石斛(各一兩半)芎藭
甘草白芷牛膝山茱萸薯蕷
當歸藁本細辛桂心(各一兩)蕪荑(半兩)
艾葉(十八錢)
右為末蜜和丸如梧桐子大酒服二十丸加至四十
丸日二服或米飲下
煖宫萬靈丸(出德生堂)治衝任虚損下元久冷臍腹疼痛月
水不調或前或後或多或少過期不來或來時崩下
或月内再行淋瀝不止帶下五色經脈時至肢體倦怠
飲食不進漸至瘦弱又治子宫久寒不成孕服之甚有神效
川芎當歸芍藥熟地黃
生地黃(各三兩)白茯苓牡丹皮
肉桂玄胡黃蓍澤蘭
卷栢(去土)牛膝(酒浸)香附子(炒)白术
甘草沒藥(另研)吳茱萸(炒各二兩)
加木香(一兩)薯蕷山茱萸桂心(各一兩)
石斛(一兩半去根)鍾乳粉(三兩)藁本
五味子(各一兩)甘草(三分炙黃赤)
右為末煉蜜和搗三五百杵丸如梧桐子大每服空
心及晩食前以温酒下三十丸
大通真丸(出和劑方)治血氣勞傷榮衞不足寒客經絡濕
傷腑臓月水不調臍腹疼痛容顏痿瘁肌體瘦弱
脇肋虛脹頭目眩重心忪短氣食減嗜卧及因産勞
傷虛羸不復風冷邪氣乘虚客摶腹脇時痛肢體
疼倦乍起乍卧漸成勞損並宜服之産後百日内每
久服效難具述
蒼术(泔水浸一宿微炒)蟬殼(去嘴脚微炒)甘草(炙赤)白蕪荑(微炒)
白术白薇芎藭藁本(炒)
乾薑(炮各半兩)蠶紙(燒灰二兩半)人參(去蘆)
川椒(去目及閉口者微炒出汗)防風(去苖)石膏(研)
當歸(去蘆微炒)附子(去皮臍炮)澤蘭葉
桔梗(去苖)栢子仁(微炒另研各一兩)白芷
白芍藥食茱萸厚朴(去粗皮薑製各三分)
右為末煉蜜和丸每一兩二錢分十丸每服一丸食
前當歸酒研下
補益鍾乳丸治婦人血海虚氣上攻於肺或時喘促
心煩喫食少味
鍾乳粉(三兩)五味子(一兩)甘草(半兩炙微赤)澤蘭(一兩)
白芍藥肉蓯蓉(一兩酒浸一宿刮去粗皮炙令乾)遠志(三分去心)
芎藭黃蓍(切各一兩)天門冬(一兩半泡去心)
桔梗(一兩去蘆)細辛(半兩)栢子仁(一兩)
熟乾地黃(二兩)當歸(一兩剉微炒)天雄(三分炮裂去皮臍)
紫苑(一兩洗去苖上)紫石英(一兩細研水飛過)蒲黃
蕪荑仁(各三分)厚朴(一兩去粗皮薑汁拌炒香熟)
或經絡不調加後藥
赤石脂(二兩細研)白薇(三分)芎藭(三分)琥珀(二兩)
鹿茸(一兩去毛酥油炙)黃芩熟乾地黃(一兩)
人參(半兩去蘆頭)五味子藁本(各半兩)桂心
甘草丹皮(各半兩)牛膝(三分去苖)附子(三分去皮臍)
乾薑(半兩炮裂剉)黃蓍(一兩剉)蕪荑(半兩)丹參
白茯苓(各三分)肉蓯蓉(一兩酒浸去皺皮炙)細辛
當歸(剉碎微炒)羌活(各半兩)杜仲(一兩酒浸去粗皮炙微黃剉)
右為末煉蜜和搗三五百杵丸如梧桐子大每服空心
及晩食前以溫酒下三十丸
小五石澤蘭丸(出聖惠方)治婦人勞冷虚損飲食減少面
無光色腹中冷痛經候不調吸吸少氣無力補益温
中一方有芎藭一兩
鍾乳粉紫石英礬石(各一兩)白石英
赤石脂當歸甘草(各四十銖)石膏
陽起石乾薑(各二兩)澤蘭(二兩六銖)蓯蓉
龍骨桂心(各二兩半)白术芍藥
厚朴人參蜀椒山茱萸
栢子仁藁本(各一兩)蕪荑(十八銖)
右為末煉蜜和丸如梧桐子大酒服二十丸加至三
十丸日三服
補益澤蘭丸(出聖惠方)治婦人久患羸瘦虚損四肢百體
煩疼臍下結冷不能飲食面目黧黑憂恚不樂
澤蘭(二兩)防風(去蘆)芎藭(各一兩)人參(一兩去蘆頭)
肉蓯蓉(一兩酒浸去皺皮炙)延胡索細辛(各一兩)
栢子仁(一兩半)牛膝(一兩去苖)麥門冬(一兩泡去心)
當歸(剉微炒)熟乾地黃蕪荑石膏(一兩細研)
(水飛過)艾葉(三分微炒)
右為末蜜丸桐子大空心温酒下三十丸日二服
補益熟乾地黃丸治婦人血氣勞損經絡不調四肢
羸瘦臍腹虚冷困乏無力不思飲食
熟地黃(一兩)澤蘭(一兩)當歸(三分剉碎微炒)乾薑(半兩炮)
延胡索(半兩)白芍藥(半兩)桂心(半兩)艾葉(三分微炒)
木香(半兩)鱉甲(一兩塗醋炙令黃去裙襴)牛膝(半兩去苖)
續斷(三分)藁本(半兩)附子(三分炮裂去皮臍)
黃蓍(一兩剉)五味子(三分)菴閭子(三分)芎藭(半分)
牡丹(一兩)白茯苓(三分)栢子仁(一兩)薯蕷(三分)
龍骨(二分)甘草(半兩炙)蛇床子杜仲(三分去粗皮炙)
(微黃剉)白术(各三分)吳茱萸(半兩湯泡七次微炒黃剉)
桃仁(半兩湯浸去皮雙仁微炒黃)
右為末煉蜜和搗三五百杵丸如梧桐子大每服空
心及晩食前温酒下三十丸
紫石英圓治婦人虛損血海風冷氣腰脚骨節疼痛
喫食減少心神虚煩氣血不調體瘦無力
紫石英(一兩細研水飛過)牛膝(一兩去苖土)栢子仁(半兩)
阿膠(半兩搗研炒令黃色)附子(三分炮裂去皮臍)防風(半兩去蘆頭)
細辛(半兩)黃蓍(半分剉)丹參(一兩)
沙參(半兩)人參(半兩去蘆頭)麥門冬(一兩半去心)
續斷(三分)芎藭(三分)杜仲(一兩去粗皮炙黃)
熟乾地黃(一兩)羌活(一分)萆&KR1082;(三分)
澤蘭(三分)禹餘粮(二分醋淬七次研)
當歸(二分剉碎微炒)白芍藥桂心(半兩)
石斛(一兩去根剉)鹿角膠(一兩炙黃)甘草(半兩炙微黃)
右為末入研了藥都令勻煉蜜和搗五七百杵丸如
梧桐子大每於食前以煖酒下三十丸
普濟方卷二百二十二
