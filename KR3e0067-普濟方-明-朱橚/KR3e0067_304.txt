普濟方卷三百四明周王朱橚撰
刺瘡門
竹木鍼刺(附論)
夫竹木刺所傷若為患淺然入人肌肉久不得出則損
動榮衛而作瘡或中風水則腫痛成膿淹留歲月未易
治也刺傷之初宜速去之加以塗傅無致風水之孽
方
綠礬散(出危氏方)治竹草刺瘡發腫作疼傷時不曾出血
盡被毒氣壅住痛不止夜卧不安初破時其瘡紫赤
黑色復時起三五重皮是也
綠礬(半兩小便燒熱放礬於内候冷取出日乾)丹參(二錢半)馬兜鈴根(一錢)
(半)麝香(一字)
右為末漿水洗淨瘡口上敷貼立效
治被刺入肉或是針棘竹木等多日不出疼痛方(出聖惠方)
人參(一兩去蘆頭)龍葵根(一把淨洗取皮)醋(少許)臘月猪脂(一兩)
右和令勻每用時取少許傅瘡上其刺自出
治手足卒中刺中水毒方(出千金方)
韮藍青
右搗置瘡上以火炙熱徹即愈
蒜豆膏(出聖濟總錄)治竹木針刺入肉不出惡瘡
大蒜(一顆)巴豆(七枚去皮)
右同研成膏傅之日一易
皂莢灰(出聖濟總錄)治竹木刺作膿貼
皂莢(一挺)膽礬(一分)
右燒作灰細研乾貼之
治竹木刺在皮中不出者(出千金方)
以薔薇灰水服方寸匕日三服十日刺出温酒調下
亦得
又方(出千金方)
以鑿柄燒灰酒服二寸
又方(出千金方)
以頭垢塗之即出
治刺在囱中不出方(出千金方)
用牛膝根莖生者併搗以傅之即出瘡已合猶出也
一方嚼牛膝根罨之即出或為末水調服亦得
又方(出千金方)
用白茅根燒末以膏和之亦治瘡因風致腫者一方
搗白茅根傅之
又方(出千金方)
用鹿角燒末以水和塗之立出久者不過一夕一方
用鹿腦厚傅之燥復易之即出
又方(出聖惠方)
用嚼白梅塗之其刺自出一方用烏梅
又方(出聖惠方)
嚼豉不以多少塗之良若治狐尿刺人者當看豉中
有毛為度如無再傅之
又方(出千金方)
用温小便漬之妨入水大妙
治諸竹木刺在肉者(外科精要)
以蠐螬蟲研傅之立出
治骨刺入肉不出者(出仁存方)
用茱萸細嚼傅之骨當爛出
治竹簽在脚腿或四肢皮膚内無緣可出(一名白欓酒出百一選方)
用白欓樹根槌碎細研酒浸平服滓罨患處即出神
妙
治竹木針刺入肉及雜物鐵骨者
以象牙屑水研傅之立出瘡即愈有人手中指為竹
刺痛甚傅之愈一方以鼠腦和傅之
又方(出百一選方)
用烏牛糞爛搗水和罨傷處厚傅之佳曾有一庄
僕脚上中刺不得出痛苦欲死以此藥黃昏敷上痛
尤甚至四更其刺出遂安一方用猪脂和傅日三五
上若不出重塗乃言不覺刺出時一云用乾羊屎末
獨栗膏治竹木刺及針刺入内(方見惡刺)
又方
用真白魚鰾貼傷處然後以鰾膠燒存性灰用酒調
服
治竹木刺不出者
爛研草麻以絹帛襯傷處然後𫝊藥時時看覷若覺
刺出即拔之恐藥太緊并好肉努出也一云不用絹
襯出即拭之
治針入肉不出
用螻蛄腦搥爛塗上即出一方以螻蛄加塩打爛塗
患立出
又方
用硫黃研細調貼以紙花貼定覺痒其針即出
又方
用雙杏仁搗爛以車脂調勻貼在針瘡上即出
治竹木刺不出
用九里光覆上莫不即出
治竹刺簽脚不出方
用苦薏菜搗細盫傅腫立消毒自散刺即出
治菱角傷方
右以生薑自然汁飲之絶妙
取入肉刺
用針挑傷處真桐油少許滴其上其刺突出鑷拔之
王不留行散治竹木刺久在肉中不出
用王不留行五兩搗羅為散每服一錢匕温酒調下
空腹日午夜卧各一服兼取根為末貼之或水服之
亦得
&KR1840;麥散治竹木刺不出
用&KR1840;麥五兩搗羅為散每服一錢匕温酒調下空腹
日午夜卧各一服或水煮亦得
梔子套方治簽刺在爪甲中痛不可出
用梔子殼半箇填車脂滿殼中套在指上如痛處稍
痒刺自然出以鑷子取之甜指亦依此法
牛蒡葉散治一切金木竹所傷
用牛蒡葉惡實葉六七月收者風乾為散每用量瘡
口大小乾摻貼之不得犯别藥如經暑月蠅蟲下蛆
在瘡上或因肌肉生合有成竅子者即用杏仁研成
膏手撚作條子入在竅内其蛆蟲自出
治鐵棘竹木諸刺在肉中不出及治針折入肉中(出肘後方)
以鼠腦搗如膏厚塗則出
治竹木刺入肉
用蠮螉生研罯之
糯米膏治竹木簽刺及金瘡水毒(方見金瘡門金刃所傷類)
治八月九月中刺手足犯惡露腫多殺人
以桑枝三條内煻灰中炮令極熱破斷以頭柱瘡口
上令熱盡即易之盡二條則瘡自爛仍取韮白傅瘡
上以布帛急裹之若有腫者更作用薤白佳
治刺傷中風疼腫(出本草)
鯉魚目為灰研傅患處汗出即愈諸魚目皆可鮧魚目
尤佳
治竹木等物傷者
用五瓜龍擂細傅之即愈
松脂方療刺入肉疼悶百理不瘥
用松脂流出如細乳香傅瘡上以帛裹三五日當有
根出不痛不痒不覺自落甚良
治針入肉方
刮指甲末同酸棗仁搗爛唾調塗上次日定出一方
單用酸棗核燒為末服之
治竹木刺在囱方
取柳樹上木耳煎湯漸漸服之其刺自出
又方
用槐白皮煮湯漬之愈
又方
以醋二斤置於大口缾中取熱煻灰一升投之以刺
處就缾口薰之勿令著醋即以衣擁缾口勿使氣泄
又方
用䓤白和塩搗傅之便出
又方
右爛嚼栗子黃傅之自出極效
治木刺入肉中不出痛(出本草)
取乾羊屎燒灰和猪脂調塗不覺自出
治竹木刺
以鐵花粉傅之
治竹木入肉經久不出者
取□鯷魚白傅瘡四邊肉爛即出刺(一名鰑生南海)
惡刺(附狐尿刺附論)
夫惡刺蓋蛇虺毒氣經由草木水澤間有人染者忽似
刺劄俄腫痛其肉潰爛若手足上着致指節墮落土人
諳歴既多初覺刺時艾炙數壯十愈七八炙弗愈者宜
速以藥傅之夫狐尿刺者云是野狐尿棘刺頭上人犯
之則中多於人手指足指腫焮熱有端居不出而着此毒
者則不必是狐尿刺也盖惡毒氣爾故方亦云惡刺毒也
方
龍葵膏(出聖惠方)治惡刺
龍葵根莨菪子胡荽子鼠糞杏仁(湯浸去皮)
(尖雙仁麸炒)豉(各半兩)獨顆蒜(半兩)胡鷰窠(半兩)
右用漿水飯相和爛搗醋調封之每日一換經五七次差
治狐尿刺多時不差方(出聖惠方)
石鼠(一枚)白歛羊糞&KR0797;蔞根(各半兩)
右搗如膏封裹瘡上一伏時其刺自出
治惡刺方(出聖惠方)
狐骨灰(一分)生蜜(少許)胡䓤(少許)
右同研之以醋麺紙封三日其刺自出矣
葱蒲膏(出聖惠方)治惡刺
以葱白一握蒲公草五兩豉一合搗爛將醋麵紙封貼即出
治惡刺方(出千金方)
李葉棗葉
右搗絞取汁點上即效
野狐膏(出聖惠方)治惡刺
用雄野狐脣爛搗和塩封之
蒼耳洗方(出聖惠方)治惡刺
用蒼耳搗汁洗之
木蟲塗方(出聖惠方)治惡刺
取木中蟲和醋研封之
無心草塗方(出聖惠方)治惡刺
用無心草根爛搗醋和封之
蔓菁牛乳傅方(出聖惠方)治惡刺
以五月五日收蔓青子旋搗末以烏牛乳和調𫝊之
人乳亦得
黑豆汁漬方(出聖惠方)治惡刺
以濃煮黑豆汁漬之
燕麥傅方(出聖惠方)治惡刺
搗燕麥二三兩傅之
治惡刺方(出千金方)
以苦瓠開口内小兒尿煮兩三沸浸病上
又方(出聖惠方)
以莨菪根水煮浸之冷復易之
治惡刺并狐尿刺方(出千金方)
以烏呌驢尿漬之
又方(出千金方)
以熱蠟内瘡中新瘡亦善又以烟薰之令汁出即便
愈
又方
右鳧公英草摘取根韮白汁塗之惟多塗為佳以瘥
為止孫思邈云余以貞觀五年七月十五日夜左
手中指背觸着庭樹至曉遂患病不可忍經十日痛
日深瘡日高大色如熟小豆色嘗聞長者論有此方
試復為之手下愈痛即除瘡即瘥不過十日尋得平
復此大神效故疏之蜀人名耳瘢菜關中名苟乳奴
苟切一方用蒲公草
治惡刺(出聖惠方)
取黑駮馬尿熱浸當有蟲出為驗一方用黑馬尿熱
漬當愈數洗之一方用温白馬尿漬之
又方(出聖惠方)
取狐屎燒灰臘月猪膏和封孔立愈
治蛇骨刺人毒痛
以鐵精粉如大豆以管吹瘡内
治烏雄雞刺在肉中不出者及治竹木針刺
用烏雞尾二七莖燒作灰以乳男子奶汁和封瘡刺
當出
桂蠟丸(出聖濟總錄)治惡刺入肉
用桂去粗皮搗為末鎔黃蠟丸看瘡大小置瘡内濕
紙三五重搭蓋以火熁候藥丸鎔入肉其刺自出如
無刺所傷者尤見愈速
獨栗膏(出聖濟總錄)治惡刺塗方
用獨顆栗不拘多少爛嚼塗之裹以帛若有刺自出
又方
取未煮餅油紙以麵和油調湏臾着瘡上即愈
治惡刺(出聖惠方)
以砒霜細研和膠清塗之
又方(出聖惠方)
用樗根白皮剉一斤米泔煮三二十沸放温淋孔中
良
治狐尿刺人日夜燥痛不識睡卧方
用蒲公草葉根搗絞取白汁頻塗之瘥
又方
用杏仁細研煮一兩沸乘熱以侵螫處數數易之
治狐尿刺人疼痛不可忍方
用生&KR0797;蔞根香豉等分擣作餅傅上乾即易之
治狐尿刺多時不出者
取牛蒡根及薤根搗傅之其刺自出
又方
取蛇脱皮貼之自出
治惡刺
用&KR1288;砂和膠清消貼其上即拔出刺
治狐尿棘刺人腫痛欲死
用打破雞子傅之瘥
治狐尿瘡
以蓼葉搗傅之
玳瑁散治狐尿瘡
用麯末和獨頭蒜杵如玳瑁簪頭内瘡孔中蟲出愈
治狐刺
用土中饒磁片上色細白向陽日色所照者不以多
少背隂者不可使不用底足揩去土不湏洗以黃泥
作一窩子盛磁片在内復以黃泥固濟成團於竈内
以木柴燒令通紅只湏於飯鍋下燒候飯熟已通紅
矣取出放淨地上候冷打開去泥將磁片刮令極淨
搗或研為細末然後入乳鉢研如粉無聲乃止每用
一少許摻瘡上即愈凡狐刺多因手足間被物簽
觸損因而成瘡痛不可忍甚至於墮指仍有二種雄
狐刺只一箇瘡頭母狐刺七箇瘡頭逐旋發出其瘡
頭内黃水出不止向日視之瘡頭及四邊若有絲網
其上瘡内亦如亂絲痛楚手不可近如其間有刺者
是也用藥時先口含温塩湯洗瘡以軟帛裛乾挑藥
在瘡口即安其餘瘡不湏貼也滁州李直學嘗施此
藥所治已千百人矣研時湏用鐃鉢若使石槌鉢即
反被藥研下石末不可傅貼也
治狐刺
用爐中炭灰乾罨在腫處上赤以好米醋澆之二物
多用不妨無力即易之赤退腫散立可見效
肘後療狐尿棘刺人腫痛欲死方
用熱桑柴灰汁漬之冷復易永瘥
集驗狐尿刺方
用熱魚汁灌瘡中
治患惡刺
取鷰窩末以醋和如泥裹之三兩日易便瘥
治惡刺瘡及浸滛瘡達身至心者死
以胡鷰窠中草燒為灰傅之
治狐刺瘡
用蟻宂中出土取七枚如粒和醋搽之
治狐尿刺瘡
取露蜂房煮湯洗之
治狐刺毒腫
用狐瓜根搗傅
治剝馬被骨刺破中毒欲死
取剝馬腹中糞及馬尿洗以糞傅之大驗絞糞汁飲
之效
治狐刺瘡
以麻鞋網䋲如棗大婦人内衣有血者手大釣頭棘
針二七枚二物並燒作灰以猪脂調傅瘡上出蟲
普濟方卷三百四
