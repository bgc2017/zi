普濟方卷三百五十四明周王朱橚撰
産後諸疾門
寒熱(附論)
産後乍寒乍熱者何荅曰陰陽不和敗血不散能令乍
寒乍熱産後血氣虛損陰陽不和陰勝則乍寒陽勝則
乍熱陰陽相乘則或寒或熱若因産傷勞臟腑血弱不
得宣通故令敗血不散入於肺則熱入於脾則寒醫人
若誤作瘧疾治之則謬矣陰陽不和宜增損四物湯敗
血不散宜奪命丹又問二者何以别之時有刺痛者敗
血也但寒熱無他證者陰陽不和也增損四物湯不一
皆隨病加减乍寒乍熱榮衛不和難以輕議若其敗
血不散豈止入脾肺二臟邪大抵一陰一陽閉即作寒
熱陰勝故寒陽勝故熱只可云敗血循經流入閉諸陰
則寒閉諸陽則熱血氣與衛氣解則休遇再會而復作
大調經散五積散入醋煎佳
方
紅藍花散(出聖惠方)治産後寒熱頭痛手足疼惡露不快心
腹刺痛
紅藍花(一兩)甘菊花當歸(剉微炒)蓬莪茂赤芍藥
鬼箭羽芎藭桂心(已上各一兩)牛膝(去苗)劉寄奴
赤茯苓桃仁(湯浸去皮尖雙人麩炒微黃)羚羊角屑(已上各三分)
生薑(半分)
右為散每服四錢以水一中盞煎至六分去滓不拘
時候温服
黃耆散(出聖惠方)治産後乍寒乍熱骨節疼痛四肢無力面
色痿黃
黃耆(一兩剉)附子(三分剉去皮臍)鬼箭羽(半兩)鱉甲(一兩塗醋炙微黃去裙欄)
芎藭(半兩)當歸(三分剉微炒)赤芍藥(三分)牡丹(半兩)牛膝(三分去苗)
桂心(半兩)桃仁(三分湯浸去皮尖雙人麩炒微黃)赤茯苓(三分)
右為散每服四錢以水一中盞入生薑半分煎至六
分去滓不拘時候温服
療産後惡寒壯熱一夜三五度發惡語口中生瘡時時
乾嘔困之悶絶
人參獨活白蘚皮葛根防風青竹茹
遠志(各六分)茯神(八分)白歛(十分)元參(十二分)竹瀝(二升半)
右銀一升水一斗五升煎取七升下諸藥重煎取三
升分三温服忌魚酒麵等物
豬腎湯(出聖惠方)治産後體虛寒熱發渴四肢少力心神煩
悶不思飲食
豬腎(一對去脂膜切作四片)䜴(半兩)生薑(半兩拍碎)白粳米(一合)桂心(半兩)
人參(半兩去蘆頭)黃耆(半兩剉)當歸(一兩)葱白(三根切)
右細剉以水二大盞煎至一盞去滓食前分為三服
赤芍藥散(出聖惠方)治産後敗血不散乍寒乍熱骨節煩痛
唇口乾焦心胸悶亂
赤芍藥人參(去蘆頭)防風(去蘆頭)當歸(剉焙)生乾地黃
紅藍花藕節(已上各一兩)羚羊角(三分)芎藭(三分)
右為散每服四錢以水一中盞入生薑半分黑豆五
十粒煎至六分去滓不拘時候温服
增損四物湯(大全良方)治産後陰陽不和乍寒乍熱如有惡
露未盡停滯胞絡亦能令人寒熱但小腹急痛為異
人參(一兩)當歸(一兩)芍藥(一兩)乾薑(一兩)甘草
右㕮咀每服四錢水一盞生薑三片煎至七分去滓
熱服無時候一方無甘草有乾地黃一方云大抵一
陰一陽閉即作寒熱陽勝故熱陰勝故寒只可云敗
血循經流入閉諸陰則寒閉諸陽則熱血氣與衛氣
解則休遇再會而復作大調經散五積散入醋煎佳
石膏散(出聖惠方)治産後寒熱頭痛
石膏(二兩)黃芩(一兩半)桂心(一兩半)生乾地黃(一兩)牡蠣(二兩燒過)
赤芍藥(二兩)
右為散每服四錢以水一中盞煎至六分去滓不拘
時候温服
蓬莪茂散(出聖惠方)治産後惡血滯留增寒壯熱心腹㽲痛
蓬莪茂(一兩)當歸(一兩剉微炒)蒲黃(三分)桂心(三分)川大黃(一兩碎剉微炒)
桃仁(一兩湯浸去皮尖雙人麩炒微黃)
右為散不計時候以煖酒調下二錢
治産後乍寒乍熱通身温壯心胸煩悶(出肘後方)
知母生乾地黃劉寄奴鬼箭羽羌活
當歸(剉微炒已上各三分)柴胡(一兩去苗)鱉甲(一兩塗醋炙微黃去裙欄)
右件藥搗粗羅為散每服三錢以水一中盞入生薑
半分煎至六分去滓不計時候温服
芎藭散(出聖惠方)治産後敗血不散體虛乍寒乍熱骨節疼
痛四肢少力
芎藭芍藥黃芩(各二兩)桂心(一兩)甘草(二兩炙)
右以水六升煮取二升分三服比於蔣家得此方無
桂加生地黃一升
知母散(出聖惠方)治産後壯熱增寒四肢少力不思飲食
知母當歸(剉微炒)鬼箭羽劉寄奴白术(已上各二兩)
桃仁(一兩半湯浸去皮尖雙人麩炒微黃)
右件藥搗粗羅為散每服三錢以水酒各半盞煎至
六分去滓不計時候温服
療産後寒熱心悶極脹及百病(出肘後方)
以羚羊角燒末用酒服方寸匕未差再服
療産後寒熱心悶極脹及百病
以馬通絞取汁一盞以酒和服之瘥
瘧疾(附論)
産後血氣未至和平邪氣客於風府循膂而下與衛氣
大會陰陽交争虛實更作寒熱相移其始發也起於毫
毛伸欠及作寒慓頭頷腰脊俱痛去則内外皆熱頭痛
如破渴欲冷飲是寒熱瘧之證也瘧證曰并於陽則陽
勝并陰則陰勝陰勝則寒陽勝則熱凡産後病瘧而
作寒熱有一日一發或一日二三發或間一日一發或
三兩日一發或先寒後熱或先熱後寒或寒多熱少或
熱多寒少或但寒但熱者亦有産前病瘧而産後未愈
者最難用藥如柴胡常山信砒等斷不可用今有經草
果飲子生熟飲子用之有效如易簡方四獸飲亦可用
方
秦芁湯治産後瘧先寒後熱頭痛發渴骨節痛
秦芁(去苗土)麻黃(去根節煎掠去沫焙)烏梅(去核炒)常山甘草(炙)
麥門冬(去心炒)青蒿子柴胡大黃(炮剉)鱉甲(醋炙去裙襴)
當歸(切焙)赤茯苓(去黑皮各一兩)
右粗搗篩每服五錢匕水一盞半生薑三片煎至八
分去滓當未發前服欲發時再服
草果飲子(出危氏方)治婦人産後瘧疾寒熱相半者或多熱
者
半夏(炮)赤茯苓甘草(炙)草果(炮去皮)川芎陳皮
白芷(各二錢)青皮(去白)良薑紫蘇(各一錢)乾葛(四錢)
右㕮咀每服三錢以水一大盞薑三片棗二枚同煎
至七分去滓當發日侵早連進三服無有不安
犀角飲治産後寒熱瘧往來不歇
犀角屑麥門冬(去心焙)升麻(洗焙)知母(切)生乾地黃(焙)
當歸(切焙)甘草(炙)鱉甲(醋炙去裙襴)石膏(打碎)柴胡(去苗各一兩)
右粗搗篩每服五錢匕水一盞半煎至一盞去滓當
未發前服欲發時再服
木香丸治産後一切瘧
木香常山(剉)牡蠣(火燒赤)大黃(炮剉)知母(焙)烏梅(去核炒)
鱉甲(醋炙去裙欄)當歸(切焙各一兩)丹砂(别研半兩)麻黃(去根節煎掠去沫焙)
右為末煉蜜和丸如梧桐子大每服二十丸温酒下
當未發時服
芍藥飲治産後寒熱瘧頭疼體痛煩渴
赤芍藥(一兩)黃芩(去黑心一兩)柴胡(去苗一兩)麥門冬(去心焙一兩半)
當歸(切焙二兩)白茯苓(去黑皮一兩半)鱉甲(去裙襴醋炙二兩)常山(三分)
白术(剉三分)甘草(炙半兩)
右粗搗篩每服五錢匕水一盞半生薑三片棗二枚
煎至八分去滓温服當未發前不拘時候
人參飲治産後寒熱往來不已煩渴體痛
人參甘草(炙)厚朴(去粗皮薑汁炙各三分)知母(半兩)常山(半兩)
麥門冬(去心焙)柴胡(去苗)豬苓(去黑皮)白茯苓(去黑皮各二兩)
右粗搗篩每服五錢匕水一盞半生薑三片煎至半
中去滓當未發前服
生熱飲子(出危氏方)治産後瘧疾多寒者
肉豆蔻草果仁半夏陳皮甘草生薑
厚朴(生去粗皮)大棗(去核)
右各等分細剉和勻一半用濕皮紙煨令香熱去紙
與一半生者和勻每服秤五錢重水二盞煎至七分
食前一服食後一服
烏梅飲治産後寒熱瘧發渴頭痛
烏梅肉(炒)黃連(去鬚)柴胡(去苗)人參(各一兩)當歸(切焙一兩半)
甘草(炙三分)常山(半兩)生乾地黃(焙三分)
右粗搗篩每服五錢匕水一盞半生薑三片棗二枚
煎至八分去滓當未發前温服
知母飲治産後寒熱瘧發或半月間日發
知母(半兩)白茯苓(去黑皮一兩)烏梅肉(剉三分)麥門冬(去心焙一兩)
大青(半兩)柴胡(去苗一兩)甘草(炙三兩)當歸(切焙一兩)
右粗搗篩每服五錢匕水一盞半生薑三片棗二枚
煎至八分去滓當未發前服欲發時再服
柴胡湯治産後諸瘧寒熱往來煩渴
柴胡(去苗)黃芩(去黑心)人參當歸(切焙)生乾地黃(焙)
甘草(炙)豬苓(去黑皮各一兩)
右粗搗篩每服五錢匕水一盞半煎至八分去滓當
未發前及空心日午臨卧服
七勝飲治産後寒熱瘧煩渴引飲頭疼體痛
乾薑(半兩炮)黃連(去鬚)桃仁(去皮尖雙人炒)當歸(切焙)常山(剉)
柴胡(去苗)豬苓(去黑皮各一兩)
右粗搗篩每服三錢匕水一盞煎至七分去滓當未
發前空心温服欲發時再服
常山飲治産後寒熱瘧
常山(一兩)甘草(一兩)黃芩(去黑心熬)石膏(碎各二兩)烏梅(去核用十四枚)
當歸(切焙二兩)芍藥(一兩半)
右粗搗篩每服五錢匕水一盞半生薑三片棗二枚
煎至八分去滓當未發前温服
小柴胡湯治産後寒熱瘧(方見本門傷寒類)
大黃散治婦人天行瘧病因産後心下痞悶氣逆潮
熱小便澀祕不通者
大黃陳皮黑牽牛(各一兩炒)
右為末每服一二錢清茶調下若加半兩木香名大
通散
無憂散(出衛生家寶方)治産後瘧疾
用蘿蔔子(不以多少炒)
右一味為末每服二錢米飲調下只一服立愈
治産後腎勞如瘧者
如婦人體熱用豬腎體冷用狗腎燒灰酒服之
大小便秘澀(附論)
内經謂大腸與膀胱受五臟濁氣名曰𫝊化之府此不
能久留輸瀉者也婦人大小腸本挾熱者既産之後血
氣暴竭津液内涸燥熱相摶大小腸秘澀不能𫝊導故
大小便俱不通也
方
三脘散治産後臟腑壅滯腸胃燥澁大小便秘兼治
脚氣
大腹皮(炙剉)紫蘇莖葉沉香木瓜(切焙)獨活(去蘆頭各一兩)
㯽榔(麫裏煨熟去麫)白术芎藭木香陳橘皮(去白焙)
甘草(炙剉各三分)
右為粗散每服三錢匕水一盞煎至六分去滓温服
不拘時候一方有羌活
㯽榔散(出聖惠方)治産後大小便秘心腹脹滿氣促
㯽榔(一兩)車前子(三分)冬瓜仁(三分)川大黃(一兩剉)木通(一兩剉)
桂心(半兩)甘草(半兩炙剉)當歸(半兩剉炒)川朴硝(一兩)滑石(一兩)
右為散每服三錢水一盞煎至六分去滓不計時候
温服
柴胡湯治産後内熱大小便不通
柴胡(去苗)黃芩(去黑皮)陳橘皮(湯浸去白切焙)澤瀉石膏(椎碎)
羚羊角(鎊各三分)梔子仁(一兩)赤茯苓(去黑皮一兩)芒硝(别研各一兩半)
右粗搗篩八味每服三錢匕水一盞半煎至八分去
滓下芒硝末半錢匕更煎一沸温服
榆白皮散(出聖惠方)治産後大小便秘澁小腹疼痛
榆白皮(三分剉)木通(一兩剉)黃芩(半兩)當歸(三分剉)葵子(半兩)
川大黃(一兩剉炒)赤芍藥(半兩)滑石(一兩)蒲黃(半兩)
右為散每服三錢水一盞生薑半分煎至六分去滓
不計時温服
茯苓丸治産後大小便不通
赤茯苓(去黑皮)赤芍藥當歸(切焙)人參枳殼(去穣麩炒)
白术(剉炒)大麻仁(别研如膏各半兩)大黃(剉炒三兩)
右搗羅七味為末與麻仁研勻煉蜜和丸如梧桐子
大每服二十丸煎茅根湯送下以利為度
梔子仁湯治産後大小便不通
梔子仁石膏(碎)黃芩(圓小者)柴胡(去苗)赤芍藥(剉)
澤瀉萎蕤(各一兩半)車前葉(切半升)
右粗搗篩每服三錢匕水一盞煎至七分去滓食前
温服以利為度
㯽榔散治産後大小便不通臍下疼痛兼腹滿急脹
㯽榔(剉半兩)桂(去粗皮半兩)芎藭(半兩)獨活(去蘆頭半兩)木香(半兩)
大黃(剉炒)郁李仁(去皮尖雙人别研)赤茯苓(去黑皮各一兩)
右為散每服二錢匕食前温水調下以利為度
木通飲治産後大小便秘澁
木通(剉炒三兩)冬葵根(剉三兩)黃芩(去黑心)甘草(炙剉)當歸(切焙)
蒲黃(微炒)陳橘皮(湯浸去白焙)瞿麥穗(各半兩)
右粗搗篩每服五錢匕水一盞半煎至八分去滓温
服日再
桃仁散(出聖惠方)治産後大小便秘澁心腹脹滿時時拘作
疼痛
桃仁(一兩湯浸去皮尖雙人研)葵子(一兩)川大黃(一兩剉炒)甜瓜子(一兩)
青橘皮(一兩湯浸去白焙)㯽榔當歸(一兩剉炒)甘草(半兩剉炒)
右為散每服三錢水一盞煎至六分去滓不計時温服
木通散(出聖惠方)治産後大小便不通
木通大麻仁葵子滑石㯽榔枳實
甘草(各半兩)
右為粗末每服三大錢水一盞半煎至七分去滓温
服
赤芍藥丸治産後風虛壅結大小便不通
赤芍藥(一兩一分)桂(去粗皮一兩)瞿麥(取穗三分)大黃(剉炒半兩)㯽榔(剉)
當歸(切焙)羌活(去蘆頭各二兩)
右為末煉蜜和丸如梧桐子大每服二十丸米飲下
以利為度
木香丸治産後因腫滿小腹急脹大小便不通
木香(一兩炮)牽牛子(二兩炒别搗為末)防己陳橘皮(去白炒各半兩)
訶梨勒(炮去核)羚羊角(鎊)㯽榔(剉各一兩)
右為末煉蜜和丸如梧桐子大每服二十丸煎生薑
橘皮湯下以利為度
石韋湯治産後大小便不通臍下妨悶兼痛
石韋(去毛)赤芍藥(各一兩)當歸(二兩剉炒)冬葵子(二合炒)大黃(半兩生剉)
瞿麥(取穗一兩半)赤茯苓
右粗搗篩每服二錢匕水一盞煎至七分去滓温服
以利為度
大黃丸治産後關格閉塞大小便不通
大黃(二兩剉炒)芒硝(一兩别研)黃芩(去黑心)赤芍藥赤茯苓(去黑皮)
杏仁(去皮尖雙人麩炒)生乾地黃(焙各一兩半)
右為末煉蜜和搗丸如梧桐子大每服二十丸食前
煎粟米飲下以利為度
療産後大小便不利下血(一名蒲黃散出便産須知)
車前子黃芩蒲黃牡蠣芍藥(各六分)
生地黃(半兩)
右為細末空心米飲服方寸匕忌麫蒜
芍藥湯治産後大小便不通腹脹急氣
赤芍藥芒硝(别研)杏仁(去皮尖雙人麩炒各一兩)大麻仁(三分研如膏)
大黃(剉炒)當歸(切炒各三兩)
右將四味麄搗篩入大麻仁同研令勻每服三錢
水一盞半煎至八分去滓下芒硝半錢匕温服以利
為度
當歸散(出聖惠方)治産後大小便秘澁
當歸(二兩剉炒)黃芩(一兩)紫葛(一兩剉)白茅根(三分剉)川朴硝(二兩)
甘草(半兩炙剉)
右為散每服三錢水一盞生薑半分煎至六分去滓
不計時温服
牽牛子丸(出聖惠方)治産後大小便秘澀腹脹疼痛
牽牛子大麻仁當歸(剉炒)川大黃(剉炒)木通(剉各一兩)
桃仁(一兩湯浸去皮尖雙人麩炒)
右為末煉蜜和丸如梧桐子大不計時粥飲下三十
丸以利為度
榆白皮湯治産後大小便不通
楡白皮(剉碎四兩)桂(去麄皮)當歸(切炒)甘草(炙剉)滑石(各一兩)
右麄搗篩每服三錢匕水一盞煎至七分去滓温服
以利為度
木香丸治産後胸膈噎塞心下痞堅行滯氣消飲食
通利大小便
木香(二兩)牽牛子(二十四兩炒香别搗取末十二兩)蓽澄茄補骨脂(炒)
㯽榔(酸粟米飯裹濕紙煨熟去飯各四兩)
右搗四味為末與牽牛末和勻漸滴井華水和丸如
菉豆大每服四十丸茶清熟水食後任下
麻仁丸(出鮑氏方)治産後大便秘澀者何荅曰産後水血俱
下腸胃虛竭津液不足是以大便秘澀不通也若五
六日腹中悶脹者此有燥糞在臟腑以其乾澀未能
出耳宜津潤之若誤以為有熱而投以寒藥則陽
消陰長變證百出性命危矣
麻仁枳殼人參大黃(各等分)
右為末煉蜜丸如梧桐子大空心温酒下二十丸未
通漸加不可太過評曰産後不得利利者百無一
生去血過多臟燥大便秘澀澀故當滑之大黃似難
輕用唯葱涎調臘茶為丸復葱茶下之必通嘗以局
方四物湯以生地黃湯易熟地黃加青皮去白前服
效或用阿膠枳殼等分為末滑石衣熱水下二十丸
半日未通再作郭以大黃治秘澀陳非之陳乃以大
黃芒硝治血暈所見不同如此二藥皆難輕試
療産後津液燥竭大小便不通(出永類鈐方)
芍藥大黃枳殼麻仁(各等分)
右為細末煉蜜丸如梧桐子大空心熱水下二十丸
一方有甘草山梔仁
療産後勞傷熱大小便赤澀
雞蘇(一分)通草(十分)冬葵子(三合)芍藥(八分)滑石(八分)芒硝(八分)
生地黃(十二分)
右水三升煮取八合下芒硝空心分三服
桃花散治産後大小便秘澀
桃花葵子滑石㯽榔
右各等分為細末每服二錢葱白湯空心調下
芫花丸(出聖惠方)治産後大小便秘澀坐卧不安
芫花(半兩醋炙乾)滑石(一兩)川大黃(一兩剉炒)
右為末煉蜜和丸如梧桐子大每服二十丸葱白湯
下
療産後血滲入小腸大腸(出永類鈐方)
車前子汁(一升)蜜(一大合)
右相和煎一沸分為二服
葱膠湯治産後大小便不通
葱白(一握)牛膠(一片廣二寸長四寸)
右剉碎以水三升和煮消盡去滓頓服
木香煮散治産後冷熱不調大小便不通
木香(炮為末)青黛(研各一兩)
右再研令勻每服二錢匕水半盞麻油少許同煎十
餘沸和滓温服少頃即通
濡臟湯治産後大小便不通六七日腹中有燥屎寒
熱煩悶氣短汗出腹脹滿
生葛根(五兩切無生者用乾葛一兩)大黃(半兩剉炒)
右粗搗篩每服三錢匕水一盞煎至七分去滓温服
以利為度
又方(出便産須知)治産後大小便秘澀此是津液少不可服
通利藥宜潤其腸若通利之則必至腸滑不禁不可
治
以麻仁粥每用半盞擂仁取水煮粥服之
治産後大小便不通並服瀉藥腹脹氣喘方
用青鹽半斤炒令變色先以浆水一斗半煎沸下
鹽末在湯中攪和傾盆中看冷熱通手即入盆中
坐浸腰腹須臾便通湯或漸冷即入新熱湯投之
常令稍熱人困即扶起少頃又浸
又方(出聖惠方)
用羊蹄根一兩水一大盞煎至六分去滓為二服
食前服之
又方(出聖惠方)
用桃花三兩為末每服二錢新汲水調下
枳殼丸(出衛生寶鑑)治産後大小便澀滯
枳殼(一兩麩炒)大黃(一兩)木香(三錢)麻仁(炒黃一兩)
右為細末煉蜜和丸如梧桐子大每服三十丸食前
温水送下如飲食不化亦得服之
麥蘖散(出大全良方)療産後五七日不大便切不宜妄服藥
先宜用之
大麥蘖(不以多少)
右炒黃為末每服三錢沸湯調下與粥間服
大便不通(附論)
大腸者傳道之官變化出焉産後津液减耗胃中枯燥
潤養不足糟粕壅滯故大便難而或不通凡新産之人
善病此者由去血多内亡津液故也産後水血俱下
腸胃虛竭津液不足是以大便秘澀不通也若過五六
日腹中悶脹者此有燥屎在臟腑以其乾澀未能出
耳宜服麻仁丸津潤之若誤以為有熱而投以寒藥則
陽消陰長變證百出性命危矣
方
調胃散治産後大便秘澀不通
大黃(剉炒)當歸(切焙)麥門冬(去心焙)桃仁(去皮去雙人麩炒)菖蒲(剉)
鱉甲(醋炙去裙欄)生乾地黃(焙)柴胡(去苗各一兩)黃連(去鬚三分)
桂(去粗皮半兩)厚朴(去粗皮三分生薑汁炙透)吳茱萸(湯浸去涎焙乾炒半兩)
秦芁(去苗土三分)
右為散每服二錢匕温水調下空心食前服
三脘湯(一名三脘散)治産後大小便不通(方見本門大小便秘澀類)
治産後大小便不利(出余居士選竒方)
大黃芍藥麻黃(各六分)枳殼(五分)甘草(三分)山梔(二分)
右為末煉蜜和丸如梧桐子大每服米飲吞下三十
丸
十聖丸治産後大便不通秘澀臍腹堅痛
㯽榔(剉)木香芎藭羌活(去蘆頭)桂(去粗皮各一兩)大黃(剉蒸)
郁李仁(去皮尖别研如膏)當歸(切焙)人參熟乾地黃(焙各二兩)
右除郁李仁外搗羅為末入郁李仁和勻煉蜜為丸
如梧桐子大每服二十丸米飲下不拘時以利為度
又方治産後熱燥大便秘澀
升麻枳實(去穣麩炒)黃芩(去黑心各三分)生乾地黃(焙)人參
當歸大黃(剉)梔子仁杏仁(去皮尖雙人麩炒)甘草(炙各一兩)
右粗搗篩每服二錢匕水一盞煎至七分去滓食前
服
大腹皮湯治産後熱毒氣結燥大便不通壅滯氣悶
疼痛腰重脇脹
大腹皮(五枚細剉)枳殼(去穰麩炒)赤芍藥(剉各一兩)天門冬(去心焙乾三分)
秦芁(去黑皮半兩)甘草(焙一兩)羌活(去蘆頭半兩)郁李仁(去皮炒半兩)
生乾地黃(焙一兩)
右麄搗篩每服三錢匕水一盞煎至七分去滓温服
得利為度
大黃丸治産後大便秘澀不通
大黃(剉炒)當歸(切焙)赤芍藥厚朴(去麄皮生薑汁炙透各一兩)
枳殼(去穰麸炒)大麻仁(別研如膏)生乾地黃(焙各三分)
右搗羅六味為末與麻仁膏同研令勻煉蜜和丸如
梧桐子大每服二十丸米飲下不拘時服
訶梨勒丸治産後大便秘澀不通
訶梨勒(煨去核)大黃(剉炒)當歸(切焙)熟乾地黃(焙)人參
大麻仁(别研如膏各一兩半)
右搗羅五味為末與大麻仁同研令勻煉蜜和丸如
梧桐子大每服三十丸米飲下不拘時服
厚朴丸治産後大腸虛結秘澀不通
厚朴(去麄皮生薑汁炙透一兩)人參(一兩)陳橘皮(去白焙一兩)大黃(剉一兩)
郁李仁(去皮別研如膏一兩)當歸(切焙一兩半)
右搗羅五味為末入郁李仁膏同研令勻煉蜜和丸
如梧桐子大每服三十丸温酒下不拘時
升麻湯治産後大便秘澀
升麻大黃(剉各一兩)當歸(切焙二兩)山梔子仁(微炒二兩)
前胡(去蘆頭二兩半)生地黃(焙三兩)
右麄搗篩每服五錢匕水一盞半煎至八分去滓食
前温服
人參丸治産後大便不通
人參㯽榔(剉各一兩半)當歸(切焙一兩)厚朴(去麄皮生薑汁炙透三分)
郁李仁(去雙人皮尖研如膏半兩)
右搗羅四味為末入郁李仁膏同研令勻煉蜜和丸
如梧桐子大每服二十丸温水下加至三十丸不拘
時
産後大便不通皂莢内藥方
豬牙皂莢(生)杏仁(湯去皮尖雙仁)蛇蛻皮(微炒)乾薑(炮各一兩)蜜(半兩)
右先搗四味細羅為末於銚子内熬蜜三兩沸後下
藥末不住手攪候可丸即丸如棗核大每服一丸用
綿子裹藥以麻油潤藥上内下部中仰卧便通未通
再内
大黃丸治産後風熱大便秘澀
大黃(剉炒)大麻仁(研如膏)當歸(切焙各三分)生乾地黃(焙四兩)
右搗羅三味為末與麻仁膏同研勻煉蜜和丸如梧
桐子大每服十丸米飲下以利為度
郁李仁飲治産後腸胃燥熱大便秘澀
郁李仁(别研如膏)朴硝(別研細)當歸生乾地黃
右將二味麄搗篩與别研者二味和勻每服三錢
冰一盞煎至七分去滓温服未通便服
治産後大便不通大腸結燥腹中壅脹内藥方
皂莢(不蛀者一挺去皮子酥炙搗為末)䀋䜴(半合研細)白蜜(一合)
右先熬蜜令消次下鹽䜴皂莢末慢火煎不住手攪
候如餳即丸如棗核大内一丸入下部中未通可内
三五丸不妨藥在内自化如得通利即隨出
中和散治大便不通不問老幼皆可服
附子(一兩一半生一半炒)大黃(一兩一半生一半炒)
右同碾為散每服二錢匕温米飲調下臨卧服
治産後大腸熱燥糟粕結&KR0008;藥勢不入大便不通宜以
皂莢導方
以皂莢肥不蛀者去皮子一挺為末煉蜜和丸如
棗大取一丸内下部中須臾即通
治産後下部閉塞大便秘結不通以烏梅導方
用烏梅十四枚温湯浸取肉搗丸如小㯽榔大每
服用一枚内下部中立通
温中丸治産後大便不通七八日以上者
以硫黃用柳木細研飛過生用用水浸炊餅和丸
如梧桐子大每服二十丸或三十丸用木香少許
煎湯吞下即效
麻蘇粥(出永類鈐方)治婦人産後有三種疾欝冒而多汗則
大便秘澀故難於用藥唯此粥能治之
紫蘇子大麻子仁
右等分淨洗研令極細用水再研取汁一盞分二次
煮粥啜之此粥不惟産後大抵老人諸虛風秘皆得
用嘗有一貴人母年八十四忽爾腹滿頭痛惡心不
下食請醫者數人議皆作補脾進食治風清利頭目
數日病愈甚全不入食其家憂甚懇予辨之予曰前
藥皆誤此疾正是老人風秘臟腑壅滯聚於膈中則
腹脹惡心不喜食又上於巔則頭痛神不清也若得
臟腑流暢諸疾悉去矣予令作此粥兩啜而氣泄先
下結尿如故班者十餘後漸得通利不用藥而自愈
葱涎丸治産後大便秘澀由産後水血俱下腸虛津
液不足所致若過五六日腹中悶脹有燥糞宜潤其
腸若以為熱投以寒凉之劑則陽消陰長性命危矣
麻仁枳殼(各等分)
右為末葱涎調臘茶為丸每服五七十丸空心食前
葱茶下之必通
阿膠枳殼丸(出三因方)治産後虛羸水血俱下腸胃虛竭津
液不足大便秘澀
阿膠枳殼
右各等分煉蜜丸如梧桐子大别研滑石為衣温水
下二十丸半日以來未通再服
蜜免法療産後熱結大便不通
以白蜜五合熳火煎令如硬餳以投冷水中良久
取出捻如拇指大長二寸内榖道中即通
調導飲(出直指方)治婦人産前産後大便不通
當歸川芎防風枳殼(製各四錢)甘草(炙三錢)
右細剉每服三錢水一盞薑棗煎食前服
小便不通(附論)
産後氣血俱虛弱津液虛少將温過度熱入膀胱氣脉
内燥壅塞不通始則淋瀝甚則不通令人小腹繞臍脹
痛氣滿於内亦令胞轉治法使氣得通則愈
方
髮灰湯治産後小便不通
亂髮(燒灰)車前子大黃(剉炒)桂(去麄皮)當歸(切焙)滑石(各一兩)
冬瓜子(五合)木通(剉一兩半)
右麄搗篩每服三錢匕水一盞煎至七分去滓温服
日三夜一
榆白皮散治産後小便秘澀小腹疼痛
榆白皮(剉)木通(剉炒)黃芩(去黑心)葵子(炒各半兩)滑石(別搗研)
芎藭芍藥(炒)蒲黃(各三分)
右搗研為散每服二錢匕濃煎木通湯調下
葵根湯治産後小便不通
葵根(二兩洗剉)亂髮灰(半兩)大黃桂(去麄皮)滑石木通
當歸(剉炒各一兩)
右麄搗篩每服三錢匕水一盞煎七分去滓温服食
前日再
澤瀉散治産後小便不通
澤瀉(剉二兩)井泉石(半兩研)車前子(洗焙乾)赤茯苓(去黑皮剉)
當歸(切焙各一兩半)葶&KR1047;子(紙上炒)甘遂(生各半兩)
右為散每服一錢匕蜜湯温調下食前日再服
木通湯治産後小便不通
木通(細剉)黃芩(去黑心)石葦(去毛各一兩)榆白皮(細研二兩)甘草(炙三分)
白术(炒用二兩)冬葵子(剉一兩半)
右麄搗篩每服三錢匕水一盞煎至七分去滓温服
食前日二服
滑石湯治産後小便不通煩悶
滑石當歸(切焙)木通(剉各一兩)冬葵子(炒)黃芩(去黑心)
麥門冬(去心焙各三分)
右麄搗篩每服三錢匕水一盞煎至七分去滓温服
空心食前
當歸湯治産後小便秘澀小腹疼痛
當歸(切焙一兩)白芷(剉微炒)紫葛芎藭(各半兩)白茅根
胡荽(各三分)
右細剉每服五錢匕水一盞半入葱白五寸同煎至
八分去滓温服食後夜卧
黃芩湯治産後小便不通
黃芩(去黑心)瞿麥(取穗)當歸(切焙)冬葵子(炒)木通(剉各一兩)
右麄搗篩每服三錢匕水一盞煎七分去滓温服日
三
車前子湯治産後小便不通
車前子(洗焙)瞿麥(取穗)當歸(切焙各一兩)黃芩(去黑心洗)欝金(剉各半兩)
右麄搗篩每服三錢匕水一盞煎至七分去滓温服
不拘時日二
葵子湯治産後小便不通
葵子(炒)石膏(生碎)滑石(各一兩)阿膠(炒令燥半兩)具齒(四枚)
右麄搗篩每服三錢匕水一盞煎至七分去滓温服
日三
治産後小便不利
用鼠婦七枚一味熬為膏作一服酒調下(鼠婦俗名温生蟲)
治産後小便不通(出余居士選竒方)
蒲黃芍藥黃芩牡蠣車前子(各四分)
右為末煉蜜和丸如梧桐子大米飲下三十丸空心
服
療卒不得小便
用杏仁十四箇去皮尖炒為末和飲頓服立通
療脬轉小便不通八九日
滑石(十三分)寒水石(八分)
右水二升煮取八合空心分三服
葱餅子(出余居士選竒方)治産後婦人小便不通腹脹如鼓悶
亂不醒盖緣未産之前内積冷氣遂至産時尿胞運
動不順
用鹽於産婦臍中填與臍平却用葱白剥去麄皮
十餘根作一縳切作一指厚片安在鹽上用大艾
炷滿葱餅子大小以火灸之覺熱氣直入腹中即
時便通神驗不可具述
療産後小便不通
用陳皮一兩去白為末空心温酒調二錢一服便
通
治産後小便不利心腹脹滿(出朱氏集驗方)
葱白(五寸)燈心麥門冬(各少許)荆芥(七穗)薑(五片)
右㕮咀水盞半煎一盞不拘時非時發熱變成風氣
致手足抽動用金銀耳鐶并薑棗煎温服傷寒鼻塞
用葱白五寸煎服
治産後小便不通(出聖惠方)
用葱搗爛蜜調以紙花貼臍下
淋瀝(附論)
産後諸淋因産有熱氣客於脬中内虛則起數熱則小
便澀痛故謂之淋治諸産前産後淋秘其法不同産
前當安胎産後當去血如其冷熱膏石氣淋等為治則
一但量其虛實而用之瞿麥蒲黃最為産後要藥唯當
尋其所因則不失機要
方
茅根湯(出三因方)治産後諸淋無問冷熱膏石氣結悉主之
白茅根(八兩)瞿麥穗白茯苓(各四兩)葵子人參(各二兩)
蒲黃桃膠滑石甘草(各一兩)石首魚頭中石(二十箇燒)
紫貝(十箇焼)
右為散每服四錢水一盞半薑三片燈心二十根煎
至七分去滓温服亦可為末木通湯調下二錢如氣
壅閉不通橘皮煎湯調服
當歸散(出聖惠方)治産後卒淋瀝小腹疼痛
當歸(半兩剉炒)生乾地黃(三分)石韋(半兩去毛)梔子仁(半兩)赤芍藥(半兩)
赤茯苓(三分)王不留行(半兩)瞿麥(三分)麥門冬(三分去心)木香(三分)
右為散每服三錢水一盞煎至六分去滓温服日三
四服
石韋湯(出千金方)治産後卒淋氣淋血淋石淋
石韋黃芩通草甘草(各二兩)榆皮(五兩)大棗(三十枚)
葵子(二升)白术(産寶用芍藥)生薑(各三兩)
右㕮咀以水八升煮取一升半分三服集驗無甘草
生薑崔氏同産寶不用薑棗
葵根湯(出千金方)治産後淋瀝
葵根(二兩)車前子(一升)亂髮(燒灰)大黃桂心滑石(各一兩)
通草(三兩)生薑(六兩)冬瓜練(七合一作汁)
右㕮咀以水七升煮取二升半分三服千金翼不用
冬瓜練一方云既有大黃亦可治大便不通故錄如
此更宜斟量虛實而投之
茅根湯(出千金方)治産後淋瀝
白茅根(一斤)瞿麥茯苓(各四兩)地脉人參(各二兩)
生薑(三兩)桃膠甘草(各一兩)鯉魚齒(一百枚)
右㕮咀以水十升煮取二升半分三服
黃芩散(出聖惠方)治産後小腸結熱淋瀝心神煩躁口舌乾
焦不思飲食
黃芩(半兩)瞿麥甘草(炙)麥門冬(去心各半兩)滑石木通
車前子葵子(各一兩)
右為散每服三錢水一盞煎至六分去滓温服
葵子散(出聖惠方)治産後小腸風氣隔閉淋瀝不通
葵子(一兩)滑石(三分)黃芩(三分)瞿麥(三分)燈心(一分)白石英粉(一兩)
防葵(半兩)甘草(炙一分)
右為散每服三錢水一盞煎至六分去滓温服日三
四服
療産後患淋小便不通此氣虛挾熱産前當安胎産後
當思逐血(出永類鈐方)
通草(三兩)大棗(三十枚)葵子(一升)白术(一兩)榆白皮(五兩)石韋
黃芩(各二兩)
右以水八升煎取二升半空心温服呷千金有甘草
生薑
療産後小便痛及血淋(出聖惠方)
白茅根(五兩)瞿麥(二兩)車前子(二兩)冬葵子(二合)鯉魚齒(十箇為末)
通草(三兩)
右水二升煮取一升入齒末空心服
葵根散(出聖惠方)治産後小便淋瀝臍下妨悶
冬葵根(一兩)車前子(三分)滑石(一兩)冬瓜仁(三分)木通(剉一兩)
川大黃(三分剉炒)桂心(一分)
右為散每服三錢水一盞煎至六分去滓温服日三
四服
療産後卒患淋小便磣痛及至尿血
冬葵子(一升)通草(三兩)石韋(去毛三兩)滑石末(别研四兩)茯苓(二兩)
黃芩(二兩)
右水九升煮取三升入滑石末空心服忌熱麫醋物
螵蛸散(出便産須知)治産後房勞舉重能令發作清水續續
小便淋露不止
海螵蛸枯礬五倍子(各等分)
右為末研桃仁拌勻傳之
鯉魚齒湯(出便産須知)治産後淋痛及血淋
鯉魚齒(一百二十箇)葵子(三合)黃芩(五錢)瞿麥(二錢)車前子(二錢)
木通(二錢)
右水二升煎取一升入齒末空心日三服
滑石散(出聖惠方)治産後小便淋瀝心神煩悶
滑石(一兩)木通(一兩)車前子(一兩)葵子(三分)黃芩(三分)
麥門冬(去心三分)
右為散每服三錢水一中盞煎至六分去滓温服日
三四服
療産後小便澀痛或血淋者
瞿麥黃芩冬葵子(各二兩)通草(三兩)大棗(十一枚)
右以水七升煮取二升半分作兩服
大麻仁散(出聖惠方)治産後小便淋瀝疼痛
大麻仁(一兩)榆白皮(一兩剉)葵子(一兩)瞿麥(半兩)甘草(一分炙剉)
右為散每服三錢水一盞煎至六分去滓温服
滑石散治産後淋
滑石(五兩)通草車前子葵子(各四兩)
右治下篩酢漿水服方寸匕稍加至二
療産後血淋
車前子瞿麥(各四兩)黃芩(三兩)欝金末(一兩)
右以水六升煮取二升下欝金末分三服
瞿麥湯治産後淋痛因虛損有熱氣客於胞中血隨
小便出為血淋淋者如雨之淋者也内虛則起數内
熱則小便澀痛乃曰淋
瞿麥黃芩通草(各半兩)大棗(十二枚)
右以水一盞半藥四味每四錢煎至大半盞去滓服
治産後小便淋不通七八日
滑石(六錢)葵子(三錢)寒水石(四錢)
右為散每服三錢水一盞半煎至大半盞空心服
治産後小便淋瀝不通
葵子(一合)朴硝(八分)
右水二升煮取八合下硝分四服
又方熨法
用蛇床子炒乘熱布褁之熨患處亦治陰痛
治産後小便淋瀝腹脇脹滿時復疼痛
用鼠婦半兩炒為末每服半錢温酒調下
治産後小便血(附論)
夫産後損於血氣虛而挾於熱血氣得熱則流散滲於
脬故血隨小便出也
方
石韋散治産後臟有積熱致小便出血
石韋(去毛三兩)榆白皮(剉三兩)黃芩(二兩)木通(剉二兩)赤芍藥(二兩)
冬葵子(二兩)甘草(二兩)
右為末每服三錢水一盞煎至六分去滓食前温服
一方無甘草
茜根散治産後小便出血
茜根(一兩)石韋(去毛二兩)木通(剉二兩)子芩(一兩)生乾地黃(一兩)滑石(二兩)
右為散每服三錢水一盞煎至六分去滓食前温服
又方
瞿麥(一兩)黃芩冬葵子木通(剉)茜根當歸(各一兩)
右為末每服四錢水一盞煎至六分去滓食前温服
又方
具齒(五枚燒灰)葵子(一兩)車前子(一兩)滑石(二兩)生乾地黃(一兩)
茜根(一兩)
右為末每服二錢食前温水調下
又方
車前子(二兩)瞿麥黃芩欝金蒲黃(各一兩)
右為末每服二錢茅根湯食前調下
又方治産後小便出血
亂髮灰(洗净燒)滑石(各半兩)
右為末令勻每服一錢生地黃汁調下一方無滑石
米飲調下
又方
生地黃生刺薊(各半斤)
右搗絞汁每服一小盞食前米飲下
又方
生乾地黃阿膠(搗炒各一兩)
右為末每服二錢食前茜根湯調下
小便頻數不禁(附論)
夫産後小便頻數不禁者此由脬内宿有冷氣因産後
發動冷氣入腹虛弱不能制其小便故也
方
雞肶胵湯治産後小便頻
雞肶胵(二三具)雞腸(三具洗)乾地黃當歸甘草(各二兩)
麻黃(四兩)厚朴人參(各三兩)生薑(五兩)大棗(二十枚)
右㕮咀水一斗煮肶胵及腸大棗取七升去滓内諸
藥煎取三升半分三服
鹿茸散(出聖惠方)治産後臟虛小便數多
鹿茸(一兩去毛塗酥炙)黃耆(剉一兩半)牡蠣(一兩半燒為末)人參(一兩去蘆頭)
熟乾地黃(二兩)當歸(剉炒一兩)五味子(一兩)雞肶胵(炙一兩半)
甘草(炙剉半兩)
右為末每服二錢食前粥飲調下
栝蔞湯(出千金方)治産後小便數兼渴
栝蔞根麥門冬甘草黃連(各二兩)人參(三兩)
生薑(三兩)桑螵蛸(二十枚)大棗(十五枚)
右㕮咀以水七升煮取二升半分三服一方無麥門
冬忌豬肉冷水
桑螵蛸散(出聖惠方)治産後小便數此胞有宿冷冷氣又入
腹中虛弱不能制其小便故數有遺尿者冷在胞囊
漏不禁也
桑螵蛸(三十箇燒)鹿茸(酥炙)黃耆(各三兩)牡蠣(煆)人參厚朴
赤石脂(各二兩)
右為末空心粥飲調下二錢外臺無厚朴石脂有甘
草生薑不禁加龍骨
龍骨散(出聖惠方)治産後小便數多
龍骨(一兩)牡蠣(一兩燒為粉)桂心(半兩)烏藥(一兩)桑螵蛸(炒半兩)
菝葜(剉一兩)熟乾地黃(一兩半)
右為散每服三錢水一盞生薑半分棗三枚煎至六
分食前温服
又方(出聖惠方)
雞肶胵(十具炙)熟乾地黃(半兩)當歸(剉炒半兩)牡蠣(一兩燒為粉)
厚朴(三分去麄皮塗生薑汁炙)黃耆(剉一兩)
右為末每服二錢食前温酒調下
又方(出聖惠方)
黃耆(剉一兩)鹿茸(一兩去毛塗酥炙)桑螵蛸(一兩微剉)牡蠣(一兩燒為粉)
雞肶胵(一兩微剉)
右為末每服二錢食前粥飲調下
麥門冬散(出聖惠方)治産後小便數兼煩渴
麥門冬(去心三分)龍骨(三分)當歸(三分剉微炒)黃耆(三分剉)甘草(一分炙剉)
右為散每服三錢水一盞生薑半分棗三枚煎至五
分去滓食前温服
又方(出聖惠方)
桑螵蛸(半兩炒)龍骨
右為細末每服二錢空心食前粥飲調下
療産後遺尿不知出(出便産須知)
白薇芍藥
右等分為細末以酒服方寸匕日服三
療産後小便不禁(出聖惠方)
用雞尾燒作灰細研温酒調方寸匕日三
固脬散(出楊氏家藏方)治婦人臨産時傷手胞破小便不禁
用黃絲絹自然黃者不用染成三尺以灰汁煮極
化爛用清水洗去灰令淨入黃臘半兩蜜一兩白
茅根二錢馬屁勃末二錢以水一升再煎至一盞
空心頓服服時歛氣服之不得作聲如作聲無效
治産後遺尿
用故雞窠中草燒作末酒服二錢立瘥
治産後小便不禁(出肘後方)
用雞屎燒灰空心酒服方寸匕
治産後小便不禁
用雞子燒灰酒服日三
療産後小便不記度數小腸虛損方(出護命方)
當歸五味子石斛牛膝牡蠣(火煆各半兩)
萆薢白芷(各三分)龍骨(一分)益智子(去皮一兩)
右為細末煉蜜丸如梧桐子大早朝空心鹽湯下四
十丸病减即住只作散子喫不喫滓
補脬飲(出危氏方)治婦人産後傷胞動破終日不能小便但
漏濕不乾
黃絲絹(生者一尺剪碎)白牡丹皮末(千葉者它無效)白及末(一錢)
右用水一碗煎至絹爛如餳空心頓服服時不得作
聲作聲不效
普濟方卷三百五十四
