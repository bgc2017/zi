普濟方卷一百九十二明周王朱橚撰
水病門
風水(附論)
夫内經言腎者牡臟也腎生水故也人勇而甚勞則腎
汗出既出復感於風内不得入於臟腑外不得越於皮
膚客於玄府行於皮裏傳於肢體本之於腎名曰風水
其脉自浮其外證骨節疼痛而惡風且身腫如褁水之
狀頸脉動時刻按之隨手凹者是也金匱方云脉浮而
洪浮則為風洪則為風氣相傳身體洪腫汗出乃愈惡
風者為風水不惡風者小便通利上焦有塞其口内多
涎此為黃汗二者之證不可不察
大豆散(出三因方)治風氣通身大腫眼合不得開絶氣骨
節疼惡風自汗其脉浮
大豆杏仁清酒(各一升)麻黃木防己(各四兩)
生薑(七兩)半夏(六兩)防風猪苓(各四兩)澤瀉
黃耆烏頭(各三兩)甘遂甘草(各二兩)
右㕮咀以水四斗四升煑豆取一斗去内豆藥及酒
合煑取七升七服日四夜三小便快利流通為度腫
消停藥不必盡劑若不利小便者加生戟一斤葶藶
二兩紙炒香無不快利深師方無猪苓澤瀉烏頭半
夏甘遂及甘草甘草佀不當用而用之却效非人情
所可測也
大豆茯苓散(出千金方)治風水腫
大豆(三升)茯苓白术防風橘皮半夏
生薑(各五兩)鱉甲當歸防己廣黃猪苓
(各三兩)大戟(一兩)葵子(一升)桑根白皮(五升以水二斗煑一)
(斗去滓内煎)
右㕮咀納前藥汁中煑取五升每服八合一日三服
去如人行十里久
麻黃煎(出千金方)治風水通身腫欲裂利小便
麻黃茯苓澤瀉(各四兩)防風澤漆白术
(各五兩)杏仁大戟清酒(各一斗)黃耆猪苓
(各三兩)獨活(八兩)大豆(二升水七升煑取一升)
右㕮咀以豆酒及水一斗合煑取六升分六七服一
日一夜令盡當小便極利為度
防風散(出聖惠方)治風水腫通身皮膚欲裂宜利小便
防風(去蘆)猪苓(去皮)澤瀉赤茯苓麻黃(去節)
澤漆(各一兩)白术(一兩半)大戟(一兩微炒)黃耆(一兩)
獨活(一兩)杏仁(一兩湯浸去皮尖䨇仁麩炒微黃)
右為散每服五錢水一大盞入煑赤小豆汁一合煎
至五分去滓温服每日早辰服良久當小便極利不
利晩再服之
大腹皮散(出聖惠方)治風水身體虚浮腫發歇不定肢節
疼痛上氣喘促
大腹皮(剉)桑根白皮(剉)芎藭(各三兩)漢防己
羌活青橘皮(湯浸去白焙)㯽榔川大黃(碎微炒一兩)
甘草(半兩微炒剉)桂(一兩)
右為散每服五錢以水一大盞煎至五分去滓不計
時温服
大豆湯(出聖濟總錄)治風水舉身腫滿短氣欲絶
黃耆(一兩)杏仁(去皮尖䨇仁炒二兩)防風(去蘆)白术(剉各一兩)
(半)防己麻黃(去根節)赤茯苓(去黑皮)甘草(炙各)
(一兩)
右粗搗篩每服五錢先用水三盞煑豆一合取熟去
豆入酒一合與藥同煎至一盞去滓温服日三當下
小便愈
蒼术飲(出聖濟總錄)治風水頭重面腫
蒼术(米泔浸切炮乾)杏仁(去皮尖䨇仁炒)赤茯苓(去黑皮)
桑根白皮(各一兩半)商陸根(二兩半)連皮大腹(四枚)
嫩楮枝(切三合)
右㕮咀如麻豆大每服五錢水一盞半煎至一盞去
滓食前温服日三
防己散治風水面腫骨疼惡風喘急
防己赤茯苓(去皮)桑根白皮羌活(去蘆頭各一兩)
蒼术(米泔浸一宿焙)郁李仁(去皮尖各一兩半)
右㕮咀如麻豆大每服五錢水一盞半煎至一盞去
滓温服不拘時候日三
楮白皮散治風水毒氣徧身腫滿
楮白皮(二兩剉)桑白皮(三兩剉)陳橘皮(一兩焙去白穰)
紫蘇葉(三兩)猪苓(三兩去皮)木通(二兩剉)
右為散每服五錢水一大盞入生薑半分煎至六分
去滓不計時候温服
麻黃散治風水徧身腫滿骨節痠疼惡風脚腫皮膚
不仁
麻黃(二兩去根節)石膏(二兩)白术(二兩)附子(二兩炮)
漢防己(二兩)桑根白皮(二兩剉)
右為末每服五錢水一盞半入棗三枚生薑半分煎
至五分去滓不計時候温服
赤小豆散治風水腹臍俱腫腰不轉動(一名服食法)
赤小豆(一升)桑根白皮(三兩剉)白术(三兩)生薑(三兩)
(切)鱧魚(二斤去鱗腹肚)陳橘皮(三兩湯浸去穰)
右細剉一斗都煑令熟出魚量力食之兼食小豆勿
著鹽便以任性下之
漢防己散治風水面腫脉浮而緊者
漢防己桑根白皮(剉)蒼术(剉炒)郁李仁(去皮尖)
羌活(以上各一兩)
右為散每服五錢水一大盞至五分去滓温服如人
行十里再服之
麻黃湯治風水身體面目盡浮腫腰背連引髀股滿
不能食
麻黃(三兩去根節)桂(去皮二兩)甘草(一兩炙)附子(二兩去皮)
(臍)
右㕮咀如麻豆每服三錢水一盞半生薑棗大拍碎
同煎至一盞去滓温服日三
防己湯(出金匱方)治風水脉浮為在表其人或頭面汗出
表無他病但腰下痛
防己白术(剉各二兩)甘草(炙一兩)黃耆(三兩半)
右粗搗篩每服三錢水一盞半生薑棗大拍碎棗二
枚同煎至七分去滓温服如喘加麻黃二兩去根節
身腫胃中不和加桂二兩去粗皮心下久寒加細辛
二兩去苖葉服訖厚衣覆取汗則愈
越婢湯(出聖惠方)治風水惡風舉身悉腫脉浮不渴自汗
而無大熱
麻黃(二兩去根節)甘草(炙一兩)石膏(碎一合)白术(四兩)
右粗搗篩每服三錢水一盞半生薑一片棗三枚同煎
至一盞去滓温服日再如惡風加附子一枚咳嗽肺
脹加半夏一兩
橘皮湯(出聖濟總錄)治風水徧身腫
陳橘皮(一兩湯浸焙去白)楮白皮(一兩半炙剉)桑白皮(二兩)
(半剉)紫蘇子(炒二兩)
右粗搗篩每服三錢水一盞半生薑一棗大拍碎同
煎至一盞去滓温服日三
椒目丸(出聖惠方)治風水面腫小便澁
椒目(一兩半一)漢防己(一兩半)硝石(二兩)杏仁(去皮尖䨇)
(仁炒黃)
右為細末煉蜜和丸如桐子大每於食前煎桑根湯
下十五丸
甘遂丸治風水黃疸體大如囊面目皆腫隂如斗正
如霜瓜
甘遂(二兩熬)葶藶子(一升熬)杏仁(五十枚去皮尖䨇仁熬)
巴豆(四十枚去心皮熬)
右下篩蜜和丸如大豆一服三丸飲下當吐不知可
至五丸禁野猪肉蘆笋
治瘡中有風水腫疼秘澁
青葱葉乾薑黃蘗
右相和煑作湯浸洗之立愈
治風水腰腿腹臍俱腫不可轉動(出聖惠方)
郁李仁(三兩湯浸去皮尖水研取汁三升)薏苡仁(二合)
右以郁李仁汁煑薏苡仁作粥每日空腹一服
治風水通身腫欲裂小便澁(出千金方)
用薑石燒令赤納黑犍牛尿中乘熱服一升日二方
單服牛尿一合瘥
鯉魚方治鯉刺在肉中風水腫痛者
用鯉魚睛燒作灰傅瘡中汁出即可
治風水臍腹俱腫腰不可轉動(出聖惠方)
用鼠粘子二兩微炒搗細為末每服以煖水調下二
錢日三四服
商陸酒療風水腫癥癖酒癖
用商陸根一斤薄切以淳酒二斗漬三宿服一升量
小者减半升日三服
療風水毒氣徧身腫方
殼皮(三兩)橘皮(一兩)桑根白皮(五兩)紫蘇生薑
(各四兩)大豆(二小升)
右切以水九升煑取一升絞去滓分為四服其藥必
須煖不過三劑必當瘥百日來唯禁犬酢
療諸蒼中風水腫(出本草)
以薤生搗熟塗上或煑之服
治患寒熱毒風水虛脹(出本草)
即取水獺一頭剥去皮和五臟骨頭尾等炙令乾杵
末水下方寸匕日二服十日瘥
治人素為物所傷及有諸蒼觸犯毒水覺瘡頑不痒痛
當中有風水所為身必反張似角弓(出本草)
以鹽豉和麵作椀子蓋瘡上作大艾炷灸一百壯令
抽去惡水數升舉身覺痒瘡處知痛瘥也
治風水腹大臍腰腫痛不可轉動(出本草)
以冬麻子半升碎水研濾取汁米二合以麻子汁煑
作粥着葱椒薑豉空心食之
石水(附論)
夫腫從内起堅塊四肢浮腫名為石水其根在膀胱蓋
腎主水歸膀胱内膀胱者州都之官津液藏焉氣化則
能出矣今腎虛則膀胱氣弱膀胱氣弱則不能氣化而
隠氣不通水液停結於臍腹間故其證胸腹鼓滿按之
如石脇下脹痛其脉沉遲身體發熱四肢頭目皆腫也
聖惠云尺脉微大亦為石水腫起臍已下以至小腹垂
然上至胃腕則死也
澤漆湯
澤漆(五兩)桑白皮(六兩)射干(湯浸)黃芩赤茯苓
白术(各四兩)澤瀉防己(各三兩)
右㕮咀每服五錢以水三盞烏頭一合煎至二錢内
藥同煎至七分去滓空心日三服一方無烏頭以水
三盞煑大豆一撮至一盞半去滓豆下藥末三錢煎
至七分去滓温服日二夜一服之效
猪皮湯(一名白术散出聖惠方)治石水四肢細瘦腹滿濁腫大
肚如懷娠中心方悶食即氣息
楮白皮(炙剉)桑根白皮(剉)防己(剉各一兩半)澤漆
莖葉(炙剉半兩)射干白术赤茯苓(去皮各一兩)
大豆(炒半兩)
右粗搗篩每服五錢水二盞去滓温服日三夜二一
方有㯽榔一兩無大豆
牽牛子丸(出聖惠方)治石水腹脹坐臥不得小便澁少
牽牛(一兩)京三稜(一兩炮)陳橘皮(三分焙)訶梨勒
皮(一兩)川大黃(三兩剉微炒)吴茱萸(半兩湯浸七遍焙乾炒)
甘遂(一兩煨令微黃)鱉甲(二兩醋炙黃去裙襴)
右為末煉蜜為和搗三二百杵如桐子大每服於食
前生薑橘皮湯下十丸以利為度
海蛤丸(出聖濟總錄)治石水四肢細瘦腹獨腫大
海蛤(研三分)葶藶(隔紙炒)桑根白皮(各一兩切)赤茯
苓(去皮一兩)郁李仁(湯浸去皮)陳橘皮(湯浸去白穰焙各半兩)
防己(半兩)
右為末煉蜜丸如小豆大每日服二十丸漸加至三
十丸米飲下早晩各一服
桑根白皮湯(出千金方)治石水四肢細瘦腹腫心中妨滿
食即喘急
桑根白皮(剉)澤漆(炙剉各三兩)防己(剉)射干
白术楮白皮(炙剉)大豆(各一兩)
右粗搗篩每服五錢水二盞煎至一盞去滓温服日
三夜一
海蛤丸(出聖惠方)治石水臍腹妨悶身體腫滿大小便不
利喘促
海蛤(一兩研細)漢防己(半兩)桂心(半兩)木通(一兩剉)
牽牛子(一兩微炒)白术(半兩)甘遂(半兩煨令微黃)
右為末以棗肉和搗三二百杵丸桐子大每服濃煎
香葇湯下二十丸以利為度不利再服
鱉甲丸(出聖惠方)治石水
鱉甲(去裙襴醋炙)訶梨勒皮(剉炒)
右為末醋煑麵糊和丸如桐子大每服二十丸生薑
橘皮湯下以利為度
桑根白皮散(出聖惠方)治石水四肢瘦腹大胸中滿悶食
即喘急
桑根白皮(一兩剉)漢防己(一兩)澤漆(二兩)赤茯苓
(二兩)紫蘇莖葉(一兩)
右為散每服四錢以酒一大盞入炒焦熟黑豆五十
粒煎至五分去滓不計時候温服
甜葶藶丸(出聖惠方)治石水腹堅漸大四肢滿腫
甜葶藶(二兩隔紙炒紫色)川芒硝(三兩)椒目(二合微炒出汁)
水銀(一兩以棗肉收研令星盡用)漢防己(一兩)海蛤(一兩)
右為末研入水銀令勻煉蜜和搗三二百杵丸如桐
子大每服三十丸以粥飲下日三四服
桑白皮湯治膀胱石水四肢瘦腹腫
桑白皮糓白皮澤漆葉(各三升)大豆(五升)
右㕮咀每服五錢水一盞半煎至八分服
㯽榔散(出聖惠方)治石水病腹膀胱緊急如鼓大小便澁
㯽榔末(半兩)甘草(一分炙剉)生薑(一兩)桑根白皮(一兩)
(半剉)商陸(一兩切)
右除㯽榔外用水二大盞煎取一大盞去滓五更初
分作二服每服調下㯽榔末一分至平明當利如未
利即再服之
杏仁丸(出聖濟總錄)治石水四肢瘦腹腫
杏仁(湯浸去皮尖䨇仁炒)苦瓠(取膜微炒各一兩)
右為末煑麵糊和丸如小豆大每服十丸米飲下日
三服水利為度
治水鼓石水腹脹身腫
用把鼠一枚剥皮細切煑粥空心喫之頻食三兩度
瘥
治腹堅腹脹滿世號石水
用白石英十兩明净者搥如大豆大以甆瓶盛用好
酒二㪷浸以泥固封瓶口以馬糞及糠火燒之長令
酒小沸從卯至午即令住火日可三度煖中盞飲之
如不飲酒即隨性少食之其白石英可更一度用也
椒仁丸治石水
椒仁甘遂(麩炒焦黃)續隨子(去皮研)郁李仁(去皮研)
牽牛子(炒令極熟)五靈脂附子(炮去皮臍)吴茱萸(湯浸)
(七次)玄胡索木香(各半兩)芫花(醋浸一宿麩炒)石膏
(火煆紅細研如粉各一兩)信砒膽礬(各一錢)巴豆(六十粒取霜)
右為末麵糊丸如菉豆大每服十丸生薑湯下
皮水(附論)
夫肺主於皮毛腎主於水虛則水妄行流溢於皮膚故令
身體面目悉腫按之没指而無汗也復如故不滿亦不
渴四肢重而不惡風是也脉浮者名皮水也
桑根皮散治皮水頭面四肢浮腫心胞不利喘促煩悶
大小便澁
桑根白皮(一兩剉炒)杏仁(一兩去䨇仁炒)陳橘皮(一兩湯浸去白)
甘遂(一兩煨令微黃)澤瀉(一兩)赤茯苓(一兩)黃芩(半兩)
赤小豆(一升水五升煑取二升)
右為散每服三錢以小豆汁一中盞煎至六分去滓
五更初温服如人行十里當利如未利即再服
漢防己散治皮水腫如褁水在皮膚中四肢習習然
動
漢防己(一兩)黃耆(一兩剉)桂心(一兩)赤茯苓(二兩)
甘草(半兩炙剉)桑白皮(一兩剉)
右為散每服五錢以水一大盞煎至五分去滓温服
日三服
木香丸治皮水身體面目悉浮腫
木香(一分)乳香(一分)硃砂(半錢研)甘遂(半錢炒微黃)
㯽榔(二枚一生一炮熟)苦葫蘆子(一分炒)
右為末以爛飯和作四十九丸用麵褁於銚子内以
水煑熟令患人和汁吞之以盡為度從早晨服藥至
午時其小便即下計數行水盡自止
加味越婢湯治水皮(方見風水類)
木防己湯療皮水如腫氣在皮膚中四肢俱動
木防己(三兩)黃耆(三兩)桂心(三兩)茯苓(六兩)甘草
(二兩炙)
右切以水六升煑取二升分再服忌海藻菘菜生葱
酢物
五皮散治皮水四肢頭面悉腫按之没指其腹如鼓
不喘不渴脉亦浮心腹膨脹上氣促急堅並治妊娠
胎水
大復皮桑白皮茯苓皮生薑皮陳皮
右㕮咀每服四錢以水二盞煎至七分去滓熱服日
二三服更磨木香水同煎尤好如大便不通者加烏
桕木根皮等分同煎極效五皮散局方用五加皮地
骨皮此方及出中藏經用陳皮桑白皮乃有功於脾
肺所以多效或加附子皮其說亦有理大小便不通
又加烏桕木根皮等分更加蘿種根尤妙小便不順
加猪苓皮一方加白术磨沉木香入此藥活人頗多
昔於江市見一婆子患腫疾服此藥和縣寳女患此
但脉沉細此方加附子皮及復元丹有效又有一人
腹腫小腑不快兼素有白濁便多之患不流通而腫
聚前藥加猪苓皮亦取效不可輕忽三因方加木香
磨水煎者却反不驗尤不可曉常服忌油膩物切不
可服瀉水藥或云添五加皮亦得蓋欲腫從水道去
故也陳世德云太學諸生姚子大劉亨叔並患此病
勢可畏服之而安
又方
取服牛溺商陸羊肉&KR0751;及香柔煎等如肢體腫滿其
千水丸諸大方在别卷若止皮膚小腹内稍腫者服
諸發汗藥得汗便瘥然慎護風寒為急若腹腫大下
之不去便針臍下二寸入數分令水出孔合須臾减
乃止若皮膚頑痺以羊脂塗上炙手及熱摩之即退
水癥(附論)
夫水癥者由經絡痞澀水氣停聚在於腹内大小腸下
利所為也其病腹内有結塊堅強在两脇間膨脹滿遍
身腫所以謂之小癥水癥者由經絡痞澁水氣停聚
在於心下腎經又虛不能宣利溲便致含水氣結聚而
成形瘕在心於腹之間抑按之作水聲但欲飲而不用
食遍身虛腫是也
水癥丸療水腫大腹
礬石(熬)躑躅花細辛半夏(洗七次)梨盧
丹參承露(各十分承露是落葵也)巴豆(十枚去心皮)苦參
雄黃大黃芒硝大戟(各十分)烏頭(二十分炮)
狼毒(十分)野葛(二分)
右搗篩蜜和藥成以置腫上并服如黍米大三丸日
三欲取下者服五丸禁食生魚生菜肥肉
海藻丸(出聖惠方)深師療癥水胸腹内牢強通身腫不能
食
海藻(一兩洗)水銀(一兩)椒目(一兩)芒硝葶藶(一兩)
(炒)大黃(一兩)甘遂(一兩炒)桂心(一兩)附子(一兩炮)
茯苓(一兩)大戟(一兩)松羅(一兩)乾薑(一兩)巴豆(三十)
(枚去皮心炒)杏仁(三十枚去皮尖炒)
右下篩蜜和小豆大服二十丸日三不知稍稍加之忌
肉大酢生葱蘆笋
白礬丸(出聖惠方)治水癥腹大腫硬小腸不通
白礬(半兩燒令湯浸)躑躅花(半兩酒炒曝乾)細辛(半兩)梨蘆
(半兩去蘆頭)半夏(半兩湯浸洗七遍去滑)丹砂(半兩細研水飛過)
苦參(半兩剉)巴豆(半兩製紙褁去油)雄黃(半製半兩研)
川芒硝(一兩)川大黃(半兩細剉炒)大戟(半兩剉碎微炒)
川烏頭(半兩炮去皮臍)狼毒(半兩醋拌)
右為細末煉蜜和搗三二百杵丸如黍米大空心以
温水下五丸以通利為度
木香丸(出聖惠方)治水癥腹内堅脹喘促大小便澁
木香(三分)甘遂(半兩生用)青橘皮(湯浸半兩去白焙)膩粉
(一分)蘿蔔子(半兩)水銀(半兩入少煑棗肉研令星盡)防己(二分)
澤瀉(三分)巴豆(一分去皮心研紙褁壓去油)瞿麥(半兩)
右為末以糯米飯和丸如菉豆大每服空心以木通
湯下三丸
鱉甲散(出聖惠方)治水癥心下痞堅上氣喘急眠臥不安
大腸秘澁
鱉甲(一兩半塗酥炙令黃去裙襴)桑根白皮(二兩剉)訶梨勒
皮赤茯苓大腹皮(各一兩半)吴茱萸(半兩湯浸七遍炒乾)
郁李仁(半兩湯浸去皮微炒)川大黃(一兩半剉炒)
右為散每服五錢水一大盞煎至五分去滓温服如
人行四五里再服
治水癥(出本草)
用萆麻子水研二十粒服之吐惡沫加至三十枚三
日一服瘥則止
水氣(附論)
夫腎主水腎虛則水妄行肺主氣肺虛則胃氣不能循
環水之與氣留滯皮膚令身體四肢腫故名水氣腫也
桑皮飲(出直指方)治肺間積水頭面浮腫
桑白皮(炒)青皮陳皮㯽榔枳殼當歸
赤茯苓青木香川芎石韋(炙去毛)羌活(各一)
(兩)牽牛(炒末)半夏(製)葶藶(炒香)甘草(炙各一分半)
右剉每服三錢薑四片煎服
神仙秘訣丸治水氣浮腫黃疸病每件秤來一兩宜
酸皮青皮及陳皮三稜巴豆五靈脂大黃神麯并烏
梅大戟芫花用甘遂葶藶杏仁淡豆䜴搗羅為細炒煙
微醋糊為丸便是劑年深所患黃腫肚皮却似筲箕
内傷飲食冷傷脾坐處偎墻傍濕此藥華山碑記食
勞酒疸偏宜神仙秘術甚希竒服了頓除積氣
右為㕮咀炒烟微起為細末醋糊為丸如菉豆大每
服七丸量虛實加减五更生薑湯送下百物所傷仍
用傷物湯下忌甘草諸藥湯
蘿蔔子飲(出醫方大藏)治水病浮腫
蘿蔔子(半兩生)赤茯苓(半兩去皮)牽牛末(炒)葶藶
(炒香)甘草(炙各四兩)半夏(製)川芎(剉)㯽榔(煨剉)
青木香辣桂青皮陳皮白色商陸(各三分)
右㕮咀每服三錢水一盞薑四片不飢不飽煎服
㯽榔丸(出聖濟總錄)治水氣第一日空心先服㯽榔丸一
丸日中後服枳實湯一服次日亦然第三日空心臨
臥服萬靈丸各一服第四日早晩服水銀丸一服其
病當於大小便俱利則喫煑赤小豆如渴不可飲水
當服白术湯然後常服鹿茸丸
㯽榔(煨剉)牽牛子(半生半炒)葶藶(隔紙炒各一兩)惡實
木香青橘皮(去白湯浸)郁李仁(去皮尖炒)白茯苓(去皮)
枳殼(不去穰)防己(各半兩)大黃(紙褁灰中煨令香熟一分)
右為末煉蜜和丸如桐子每服四丸空心煎桑根白
皮湯下
枳實湯(出聖濟總錄)治水氣
枳實(去穰麩炒)升麻甘草(炙剉)桑根白皮(剉炒)
知母(焙)紫苑白术黃耆(細研)赤茯苓(去皮)
秦艽(去苖土)黃芩(去黑心)麥門冬(去心焙乾)
右等分粗搗篩每服三錢水一盞葱白兩莖同煎至
七分去滓温服
萬靈丸(出聖濟總錄)治水氣腫滿
苦葫蘆(焙乾五兩)苦葫蘆瓤(焙乾二兩半)牽牛子(三兩一半)
(生一半炒熟)
右為末醋糊和丸桐子大每服三十丸空心臨臥各
一服煎桑根白皮湯下
水銀丸(出聖濟總錄)治水氣腹滿小便不利
水銀(一兩酒煑一日研)椒目苦藶(二兩隔紙炒)馬牙硝
(一兩碎)
右同研勻煉蜜和入臼内千百杵丸如桐子大每服
三十丸空心臥間各一服米飲下其病當從大小便
利出可食少小豆平補
鹿茸丸(出聖惠方)治水氣平愈體瘦如舊可服
鹿茸(炙去毛)肉蓯蓉(去皮焙酒浸去皺皮)乾地黃(焙)
栢子仁(研)兔絲子(酒浸一宿焙各一兩)黃耆(細剉炙)
白茯苓(去皮)桂(去皮)防風(去蘆)車前子五味子
(各半兩)
右為末煉蜜和丸如桐子大每服三十丸空心米飲
下加至四十丸
白术湯(出聖濟總錄)治水氣渴腹肋脹滿
白术赤茯苓(去皮)人參甘草(炙)
右等分粗搗篩每服五錢水二盞煎至一盞半去滓
温服
大腹皮散(出聖濟總錄)治水氣腹滿喘促小便澀
大腹皮(一兩剉)桑根白皮(三分剉)前胡(一兩去蘆頭)
㯽榔赤茯苓(各一兩)陳橘皮(一兩湯浸去白穰)木通
(二兩剉)漢防己(一兩)赤芍藥(一兩)甘草(半兩炙剉)
右為散每服五錢水一盞煎至五分去滓温服日三
四服
人參木香散治水氣病
人參甘草滑石木香枳殼茯苓
琥珀海金沙㯽榔猪苓(各等分)
右為末每服三錢入生薑同煎至七分温服日進三
服
猪苓湯(出聖惠方)治水氣腫滿喘急小便澁
猪苓(去皮一兩)麻黃(一兩去根節)滑石(二兩)陳橘皮(一兩)
(湯浸去白穰)百合赤茯苓㯽榔(各一兩)桑根白
皮(一兩剉)
右為散每服五錢水一大盞煎至五分去滓不計時
候温服
木香丸(出聖惠方)治水氣腫上氣喘促
木香海蛤(一兩去皮尖炒)肉桂(半兩去皮炒)㯽榔(剉)
漢防己(各一兩)旋覆花(半兩)郁李仁(一兩去皮尖炒)
桑根白皮(一兩半炒)訶梨勒皮(一兩)
右為末煉蜜和丸搗三二百杵丸如桐子大每日服
煎大腹皮湯下二十丸日四五服
牛榔丸治水氣腫滿
㯽榔枳殼黑牽牛白牽牛(各半生半炒)
右等分為末丸如桐子大每服煎大腹皮湯下二十
丸日四五服
木防己湯療腫一切水氣四肢腫攝動
木防己(三兩)甘草(二兩炙)桂心(二兩)茯苓(六兩去皮)
黃耆(三兩)生薑(三兩)白术(三兩)芍藥(二兩)
右切以水八升煑取三升二合分四服相去二十里
許再服當見效不效再服之忌海藻菘菜桃李雀肉
生葱大酢
消腫散治水氣腫喘呼不得睡煩熱躁擾渴燥大小
便不利
大黃(蜜蒸)山梔(炒)甘草(炙)甘葛陳橘皮
麻黃(去節)馬牙硝川芎(各等分)
右為細末蜜湯調下二錢
牽牛散治水氣體浮腫腹肋妨悶大小便澁上氣急
喘促
牽牛子(四兩炒)白术(半兩)木香桑根白皮(半兩剉)
木通(半兩剉)肉桂(半兩去皮)陳橘皮(半兩湯浸去白穰)
右為末五更初以生薑茶調二錢服之至明更喫生
薑茶粥投轉三兩行自愈臨時相度虛實增减服
治寒熱去水氣温中散結氣
以薤可作羹食之
治水氣以服藥未平除者
用單服麝香如大豆三枚細研嬭汁調分四五服
治水氣鼓脹浮腫
用狗肉一斤細切和米煑粥空心喫作美臛喫亦佳
鱉甲飲治水氣心下痞緊喘息氣急大腸秘澁
鱉甲(去裙襴醋炙)訶梨勒皮(煨)郁李仁(研)赤茯
苓(去皮各一兩半)桑白皮(剉炒一兩)吴茱萸(湯浸焙乾炒一兩)
㯽榔(剉四枚)
右粗搗篩每服三錢水一盞半煎至一盞去滓食前
温服如人行十五里再服
㯽榔丸飲治水氣四肢不和面目浮腫小便澀氣急
促
㯽榔(剉五枚)桑白皮(剉炙)防己陳橘皮(湯浸去白炒)
郁李仁(研各一兩半)吴茱萸(湯浸洗焙乾炒半兩)木通(剉二兩)
右粗搗篩每服三錢水一盞半煎至一盞去滓食前
温服如人行五里再服
㯽榔飲治水氣四肢不和面目浮腫小便澀氣急促
方有大腹皮無㯽榔名大腹散
沉香除氣丸治水氣病愈後服此藥
當歸青皮甘草木香沉香白豆蔲
㯽榔(各等分)
右件藥水打麵糊為丸如桐子大每服二十丸温水
送下只可服白粥一百日忌鹽拍菓子并房事
葶藶丸治水氣腫滿急大小便難
甜葶藶(一兩半隔紙炒紫色别研如膏)甘遂(一兩煨令微黃)牽牛子
(一兩微炒)川大黃(一兩剉碎微炒)陳橘皮(一兩湯浸去白穰焙乾)
羌活(一兩)
右為末煉蜜和搗二三百杵丸桐子大每服空心温
水下七丸取利三兩行以瘥為度
桑白皮飲治水氣面目浮腫胞滿短氣小便不利
桑白皮(剉炒)赤芍藥郁李仁(研)百合(各一兩半)
木通(剉三兩)大腹(五枚)
右粗搗篩每服三錢水一盞半煎至一盞去滓食前
温服如人行五里再服
消腫丸治水氣腫腹脹頭面四肢隂嚢皆腫喘急欬
嗽睡不安小便赤澁
淡䜵硑(二兩好者)巴豆(一兩水半升煑令乾去心并出油)京三稜
(煨)大戟(新者)杏仁(燒存性研各半兩)五靈脂(去沙石一分)
右為末以生麵水調搜和杵千百下如菉豆大每服
五丸煎桑白皮湯下大便祕者加至十丸至十五丸
喘急者加杏仁去皮尖煎湯送下忌甘草鹽醬
牽牛子散治腫滿喘急小便澀
牽牛子(三兩炒)桂心(半兩)羌活(半兩)當歸(半兩炒)
陳橘皮(半兩浸去白穰焙炒)
右為末不計時候以生薑湯下二錢
葶藶茯苓丸治水氣腹鼓脹硬
葶藶子(七兩熬)茯苓(三兩)吴茱萸(三兩)椒目(三兩沉水)
(者)甘遂(五兩絶上者)
右搗篩蜜和為丸如桐子大以米飲服五丸日三服
不知稍加丸以利為度禁食如藥法并酢物
大戟散治水氣
大戟大黃木香商陸(均分)
右為末每服一二錢空心温酒調下白湯亦可
商陸丸治水氣浮腫
商陸牽牛赤小豆蘿蔔子(各等分)
右為末糯粥丸桐子大約量丸數仍用蘿蔔子湯下
忌魚鮓麵食
海蛤丸治水氣頭面俱腫四肢無力小便澀
海蛤(研一兩半)硝石(研二兩)葶藶(一兩半微炒)杏仁(去皮)
(尖䨇仁炒黃研一兩湯浸)
右為末棗肉和丸桐子大每服十丸食前用木通湯
下日二服
輕粉丸(出聖濟總錄)治水氣
水銀粉(四分)滑石(二錢)凝水石(三錢)海金沙(一錢)
右細研勻用白麵水和濕者燒麵搜為丸如菉豆大
每服第一日三丸第二日六丸二服第三日十二丸
三服煎浆水燈心生薑湯下若病勢未行第四日更
服十二丸然所服不可過多若能不服第四服得行
乃住恐藥力太過須慎不可服若服第一服牙齒便
動水行則不必治不須與藥若得第三日小便行乃
為妙服藥後腹中作聲者此乃脾疼以致牙齒搖
動也既動即貼封滯牙方
封滯牙方(出聖惠方)
青黛棗肉(等分)
右和研如泥封牙齗更以荆芥湯渫三五度若逐動
小腹中水往往小便中淋滳一日夜身便瘦而愈若
水行患渴者則調生凝水石末一錢新汲水下渴自
减小便去疊服後補藥一月得平復
蓽撥湯(出聖惠方)服前藥補後藥
蓽撥蓽澄茄紅豆䓻(去皮)蓮花甘草(等分)
右粗搗篩每服三錢水一盞生薑一小塊切棗肉一
枚擘煎至七分和滓温服
楮實子丸(出醫方大成)治水氣鼓脹潔净府
楮實子(一斗五升煑成膏)白丁香(一兩半)茯苓(二兩)
右為末用楮實子膏為丸梧桐子大每服至小便清
利及腹消為度後服中治調養藥疎其中五補七宣
即其理也
蒲黃酒治通身腫者是風虛水氣亦療暴腫
蒲黃(一斤)大豆(一升)小豆(一升)
右以清酒一斗煑取三升去滓豆分三服
棗仁散(出三因方)治水氣浮腫無問久新老小悉可服
棗仁桂心赤茯苓(各等分)
右為末每服二錢米飲調下禁鹽必效
治一切水氣脹腫
大戟(一兩)木香(五錢)
右加黑牽牛净末半兩深者加淺者不加為末每服
錢半重五更鼓鳴好酒半盞調下至明下碧綠水或
惡物三四行為度後用粥補之忌鹽醬豆腐麵筋六
十日
羌活散治水氣(方見水氣徧身腫滿類)
瓜桂散(出百一選方)治水氣
用暑中冬瓜一枚去瓤以肉桂十兩剉入於冬瓜中
蓋口濕紙裹數重撅地坑簇以灰火煆令存性為末
每服二錢米飲調下二服一方冬瓜不限多少任喫
一方冬瓜自然汁和大麥麵作䬪飥食之
治水氣(出百一選方)
用宣州木瓜一箇竹刀下蓋子去子并瓤入吳茱在
内却將蓋子用竹簽簽定蒸熟各細焙乾為末以紫
蘇熟水下不拘時候積熟水自消退
治水氣方(出肘後方)
用商陸根白者去皮切如小豆大許一盞以水三盞
煮取一升已上瀾即粟米一大盞煮成粥仍空心服
若一日兩度服恐利多每日服一頓即微利不得食生
冷一方取汁半合和酒半升服利即差不可雜食
續隨子治水氣方
用聯步一兩去殼研以紙褁用物壓出油重研末分
作七服每治一人只可一服丈夫生餅子酒下婦人
荆芥湯下凡三更服之至晚自止後以厚朴湯補之
頻喫益善仍不用喫鹽醋一百日差聯步續隨子是
(一方宣一切宿滯治肺氣水氣惡瘡疥癬服十粒)
治水氣皮膚痒明目
用枳殼一兩杵末茶煎用呷之
又方主補水氣
用赤茯苓二兩米醋煮爛細研為膏丸桐子大椒湯
下七丸空心服
小半夏茯苓湯治諸水氣
半夏(製五兩)茯苓(三兩)
右剉散每服三錢水二盞半煎一盞秤生薑二錢半
研取汁入藥煎沸温服
治一切水氣四肢浮腫並宜喫此方大凡治水只可徐
徐輕取不要暴使過臍之藥以殘伐人之腎氣如是
病勢甚盛各依方喫前面藥倘終不速愈但合此方
進數服以取必驗緣此方具治五藏水氣但水未入
五臟喫此藥俱可安痊若是戒口不得服藥無益大
凡患水氣鹽醋醬五味並不可入口
羌活牽牛(醋炙)甘遂(微炒)葶藶(須於别一處研細為末各一兩)
右細研杵羅為末煉蜜丸桐子大空心熟下十丸若
疎轉未快第二次加至十五丸已快更加添丸數每
服三日一服取得水盡腹不脹四肢不腫喫前石庭
脂方以補之此方初日喫十丸不轉第三日加至十
五丸又不疎轉第三日加至二十丸以轉為度若初
服十丸便疎轉更不加添丸數凡治大腹水氣四
肢浮腫不明水在何臟但初得病時面目脚手初腫
並宜服此方疎轉了喫前方石庭脂藥以補之
治脾受水氣子母相生傳之與肺肺之受水面目腫起
漸次遍身俱腫小腹脹迸肉色黃兼亦有白色此為水
在肺宜服此方藥取轉後急喫後方藥以補之
麻黃(去根)乾薑(各半兩)黃橘皮(二兩)椒目(二銖)
吳茱萸(三銖)葶藶(一分)半夏牽牛(各四兩)
右除牽牛一味自作一處杵羅為末先以老薑二兩
搥碎煑赤小豆一升候爛熟取出焙乾去生薑不用
杵豆些小為末每服衆藥末二錢牽牛二錢豆末二
錢滚作一服滳熟水丸如桐子大食後葱湯下為一
服取水若已轉且遂旋喫後方藥停待一兩日更取
水一度如此進惟取水盡更不取也却也喫金液用
以效為期若只一服取得水盡更不進取水藥氣強
者牽牛只使三錢
乾薑桔梗甘草川芎(各一分)黃橘皮(半兩)
吳茱萸(三銖)
右細杵羅為末每服二錢煎兩三沸空心和滓服
治腎受水相傳於肝致水氣兩肋迸脹小腹膨滿遍身
腫起面色黑兼帶黃色此為水在宜服此方轉後急喫
下面兩方藥以補之即硫黃丸當歸散
黃橘皮(半兩)白芷川芎細辛(各一分)吴茱萸
半夏(各三銖)牽牛
右先杵羅牽牛一味為末餘衆藥只作一處杵羅末先
以生薑水煑赤小豆半升令爛熟焙乾杵炒些少為
末每服牽牛末三錢衆藥末二錢豆末二錢相滚滳
熟湯丸桐子大非時熟湯下為一服
治肝受水氣喫藥疎轉後宜喫此方以補之此藥對硫
黃丸服
川芎當歸白芷吴茱萸通草(各一分)
椒目(二兩)
右細杵羅為末每服二錢水一盞煎兩空心和滓熱
服
治肝臓受水子母相感一傳與心受水氣便從心前腫
起臍腹迸脹忽時嘔出清水面色雖黃兩臉上輕有
赤色此為水在心而後求藥亦已晩矣但水病傳至
於心缺盆末滿者猶可進一二服分藥者得痊减亦
火中之生蓮也
椒目(二銖)人參藿香遠志(去心)細辛(各一分)
牽牛(二兩)
右先以生薑一兩搥碎用水煑赤小豆半升令爛焙
乾去薑不使杵些小為末除牽牛一味别作一處杵
為末却將衆藥作一處細杵羅為末每服藥二錢豆
末二錢牽牛末三錢相滚作一服滳熟水丸如桐子
大非時葱湯下為一服
治水心受水氣喫藥取轉了宜喫此遠志散以補之將
此藥對硫黃丸服
人參遠志(去心)藿香肉豆䓻川芎(各一分)
右細杵羅為末每服二錢水一盞煎三沸空心去渣
滓任意服
治脾受水氣傳之與腎蓋五行受病變化多端不獨傳
其所勝此腎之所以受水也然五行受病又不獨傳
其所勝天下萬物之理亦有同氣相求各從其類者
故脾土之虛不能制水或流歸於腎注於腎者脾之
酸水也腎既受之不能無病此世人患水病先從脾
以傳之於腎此其土邪入於水治之不可后時
牽牛(四兩醋熬二兩焙乾二兩生使)續斷乾薑吴茱萸
豆䓻川芎㯽榔(各一分)椒目(二銖)半夏(二銖)
右件藥味先牽牛一味為細末所餘衆藥另作一處杵
羅為末每服牽牛末三錢半衆藥末二錢相滚作一
服食後以葱湯調下取水未盡停待兩三日更取一
度若疎轉不利不快第三服加衆藥末作二錢半牽
牛末作四錢滚為一服以快為度取水盡喫後方藥
以補之面不腫腹不脹是為取水盡也
此方治脾腎受水氣水氣轉盡了後服此藥以補之
山茱萸吴茱萸白术巴戟(去心)川羌活
黃橘皮草豆䓻(去皮)肉豆䓻乾薑木通草
牽牛(醋煑焙乾使)㯽榔(各一分)川芎(半兩)半夏(二銖)
椒目(一銖)
右細杵羅為末每服二錢水一盞煎取九分空心去
滓喫又煉蜜丸梧桐子大早朝空心米湯下四十丸
若作散子不用椒目
茯苓琥珀丸治水氣乘肺遍身浮腫中焦痞隔氣
不升降咳嗽喘促小便不利
赤茯苓(去木)漢防己(二味各一兩半)陳橘皮(去白一兩三錢)
苦葶藶(揀令净秤三兩半紙煨)紫蘇(揀净一兩)真琥珀(别研一兩)
郁李仁(揀净秤一兩半湯浸去皮)杏仁(湯浸去皮尖及䨇仁者麩炒一兩一分)
右件將前三味為細末後五味各研為膏同前藥拌
勻煉蜜為丸如梧桐子大每服三十丸煎人參湯送
下不拘時候
海蛤湯治水氣肢體腫滿元氣不足發動遍身壯熱
小便不通
海蛤澤瀉木猪苓(去皮)木通(去皮)滑石(净)
桑白皮葵采子(七味各一兩)
右件為細末每服二錢水一盞入燈心十根通草二
寸煎至七分温服食前
治水氣王尚之提刑傳云武義縣方已治數人甚妙
黃顙魚(一個)菉豆(一合許)大戟澤瀉黑牽牛
(生)木通㯽榔桑根白皮大黃(濕紙裏煨熟用)
乾漆(炒)甘遂(麩炒令黃)榆根白皮
右件各等分為細末每藥末二兩煉蜜為丸分作四
圓每服一丸臨用冷荆芥茶清嚼下忌鹽百日并甘
草三日
郁李仁丸(出永類鈴方)治水氣乘肺動痰作喘身體微腫
葶藶(隔紙炒)杏仁(去皮尖)防己郁李仁(炒去皮尖)
真蘇子陳皮赤茯苓(各半兩)
右為末煉蜜丸桐子大每服四十丸食後紫蘇湯下
方(出如意方)
如積久水攻頭面目氣急腰已上俱浮腫宜用麻黃
一兩甘草一兩㕮咀水煎空心用服汗出即愈
治水氣虛腫風瘙肌膚惡痒(出本草)
用陸英取湯入少酒浴之妙(陸英乃朔藋也)
治水氣血氣心疼(出本草)
以青魚魫用醋摩服之
治水氣脚氣方最急用其法(出本草)
以赤小豆五合葫一頭生薑一分並碎破商陸根一
條切同水煑豆爛湯成適寒温去葫等細嚼豆空腹
食之旋汁令盡腫立消便止
下水氣濕癉利小便
以鴨跖草和赤小豆煑服
治水氣(出本草)
以葶藶二兩以物盛甑上蒸令熟即搗萬杵若丸得
如梧桐子大不須蜜和一服五丸漸加至七丸以得
微利即住不可多物令人不堪矣食若氣發又服之
得利氣下定即停此方治水氣無比蕭駙馬患惟服
此得瘥
下水氣
用赤小豆花煑一頓服之
治熟氣水氣
以牛肝和腹内百葉作生薑醋食之
去水
以木苗作飲服甚香美
下氣
以烏臼子炒作湯服
治水氣利小便除浮腫
用鯉魚一頭重一斤治如食法修事食之
桑煎療水氣肺氣癰腫風氣
以桑條二兩用大秤大兩一物細切如豆以水一大
升煎取二大合如欲得多造准此增加先熬令然煎
每服肚空時喫或茶湯或美粥每服半大升亦無禁
忌也
下水
以紫藤作煎如糖服之
療水及斷利
以櫸樹皮煑汁服之
治水氣浮腫
右以白菖六兩取汁半合和酒半升看大小相度與
服當利下水瘥
十珍散治水氣
芫花(醋浸焙)赤茯苓桑白皮(炒)澤瀉葶藶
(炒)黑牽牛(炒各三錢)川椒(并目二錢)甘遂雄黃
大戟(各一錢)
右為末頭夜不曉食五更温酒下三錢匕小利愈須
審度其腫先從足起倍葶藶先隂腫倍澤瀉先服腫
倍牽牛先腹腫倍川椒先口腫倍大戟先手腫倍桑
皮先脇腫倍甘遂先頭腫倍芫花先腰腫倍茯苓先
腎腫倍雄黃並照元兩加至如在先小便不通者先
服通小便方通病不退用此更須審度病體強弱久
近冷熱不可輕投
十珍散治水氣消腫神妙第一
巴豆玄參乾漆青皮
右每服一錢菉豆湯下
氣□腫
用白歛赤小豆茜草為末雞子白調塗
主氣水惡瘡腫
用水紅花草煎湯浸之佳
治水氣
用蘿勒生食之(蘿勒北人呼為爛者香又俗呼為西王母菜)
又方
用烏臼木方停一寸劈破以水一盞半煎取汁小半
盞服之立效(不用多喫其功神聖)
又方
用蓽麻子去皮研令熟水解得三合清旦一頓服之
盡日中當有青黃水下
水飲(附論)
夫水之與飲同出而異名也人惟脾土有虧故平日所
飲水漿不能𫝊化或停於心下或聚於脇間或注於經
絡或溢於膀胱往往因此而致病矣孰為氣血痰涎能
生諸疾而水飲之不能為恙乎惟水與飲漉漉有聲為喘
為咳為嘔為泄為痞隔為脹滿為眩運為怔忪為寒熱
為堅痛為浮腫為多唾為短氣為體重氣為飲隔痞滿
腹鳴骨痛冷痛冷痺水氣滯於經絡血脉不行四肢洪
腫則曰血分凡此等類皆水之所由作也據病驗證可
不究其所受之原乎然則療治之將何先曰能以表裏
虛實訂之斯得矣表有水者其身熱嗽喘怔忪嘔微利
青龍湯汗之而愈裏有水者其身凉嘔嗽痞滿引脇痛
硬十棗湯下之而安虛者脉虛心腹滿而濡當以安腎
丸為主加青皮香丸(方見水腫)少許以行之實者脉實心腫
滿而硬當以青木香丸為主用五皮散加枳殼以道之
(方見浮腫)尋常水氣心下怔忪大半夏茯苓小半夏茯苓湯
散軰通用可也然而瘧家多積黃水或於心下停潴或
於脇間結癖為辨為能生寒熱所以瘧劑多用常山蓋
水在上焦則吐之水不在於上焦則常山亦能破其癖
而下其水也其水腫證候亦此種類也
桂苓湯(出直指方)治血分前證
辣桂赤茯苓當歸川芎赤芍藥㯽榔
蓬莪术京三稜蒼术桑白皮(炒)大腹皮
瞿麥穗青皮陳皮甘草(炒各半兩)葶藶(炒香)
大黃(濕紙褁煨炒各一分)
右剉散每服三錢薑五片煎服
調榮飲(出直指方)治瘀血留沸血化為水四肢浮腫皮腫
肉腫名曰血水分
華隂細辛莪术辣桂赤芍藥延胡索
當歸川芎白芷㯽榔大腹皮桑白皮
瞿麥穗赤茯苓陳皮葶藶(炒香)大黃(煨各一錢)
甘草(炙一分半)
右剉散每服三錢薑四片食前服
續斷飲(出直指方)治血分如前
延胡索當歸川芎牛膝川續斷辣桂
赤芍藥白芷五靈脂(炒)羌活(各一分)赤茯
苓牽牛(炒取末)半夏(製)甘草(炙各一分半)
右剉散服三錢薑四片食前煎服
加味枳术湯(出直指方)治氣為痰飲所阻隔心下堅脹名
曰氣分歌云氣分中滿并胞脾三者雖殊皆此類胞
脾氣實中滿虛氣分痰飲兹為異關尺微遲寸遲濇
兩處推求病端的隂氣不通則骨寒陽氣不通身
冷據隂氣前通痺不仁陽氣前通惡寒濕隂陽相得
氣乃行氣轉即散分虚實實則失氣虚遺尿腹滿
脇鳴何以療心下堅大似旋盤桂附术湯為最妙
枳殼(製)白术紫蘇莖葉辣桂陳皮(去白)
㯽榔北梗木香五靈脂(炒各一分)半夏(製)
茯苓甘草
右剉每服三錢生薑四片煎服
芎夏湯(出直指方)逐水利飲通用
川芎半夏(製)茯苓(各一兩)青皮陳皮(去白)
枳殼(各半兩製)白术甘草(各一分炒)
右剉散每服三錢薑五厚片煎服川芎半夏能逐水
也喘加去節麻黃嗽加炒桑白皮嘔加生薑半夏泄
加蒼术白术痞隔加枳殼桔梗腹脹滿加縮砂白豆
蔲眩運加半夏南星怔忪加白茯苓寒熱疼痛下其
癖浮腫體重滲其濕餘以類推
桂术湯(出直指方)治氣分前證
辣桂(三兩)白术麻黃(去根)細辛(去苗土)甘草(炒各)
(二兩)枳殼(製)乾薑(炮各一兩半)
右剉散每服三錢煎服
平肺湯(出直指方)肺與腎皆以至隂積水喘嘈嗽咳蓋水
乘之(方見諸喘門嗽類)
小青龍湯(出直指方)治表不解有水氣發熱乾嘔怔忪咳
嗽喘微利(方見咳嗽門不得卧類)
十棗湯(出直指方)治表不解裏有水身凉汗出乾嘔短氣
微嗽微利心下痞滿引脇硬痛(方見痰飲門支飲類)
枳术丸(出寳命集方)治胸膈痞悶有飲
枳殼白术
右末糊丸梧子大每日服三十丸至五十丸温湯下
治冷熱久澼實痞不能飲食心下虛滿如水狀方(出千金方)
前胡生薑茯苓半夏(各四兩)甘草枳實
白术(各四兩)桂心(二兩)
右㕮咀以水八升煑取三升分三服
諸腫(附論)
夫腎者主水脾則主土土惟尅水脾與胃俱相為表裏
胃為水糓之海今胃虛不能𫝊化水氣使水氣滲液經
絡浸漬腑臟脾得水濕之氣加之則病脾病則不能制
水故水氣獨歸於腎三焦不瀉經絡閉塞故水氣溢於
皮胃而令腫也其狀目裏上微腫如卧起之狀頸脉動
時欬股間冷以手按腫如隨手而起如物裹水之狀口
苦舌乾不能伏偃偃則欬清水不能卧卧則驚驚則欬甚
小便黃澀是也
消水腫歸氣飲子治面虛腫浮四肢腫大甚者入腹
脇致胸滿氣喘微嗽飡食睡卧不能只消六服盡退
腫
蘇葉(連嫩枝一兩二錢)大腹皮(三錢)川木通(四錢)薑皮
茯苓皮陳皮桑皮桔梗地骨皮茯苓
五加皮麥門冬甘草五味子草果(各二錢分)
(為六服)
右每服七八錢用水二鍾薑三片煎至八分食前臨
卧日進連滓四服服腫消藥盡六服全安大忌生冷
油膩酒醋醎雞鴨子麵食硬飯蔬菜等物只喫白粥
十日半月二十日宜若不忌口其疾後作甚之
防風散(出直指方)治風腫皮粗麻木不仁或時疼痛
麻黃(去節)牽牛(炒)甘草(炙各一分半)杏仁(去皮尖)
防風半夏(製)芍藥辣桂白芷防己
當歸川芎羌活獨活㯽榔(各一分)
右剉每二錢薑四片蘇三葉煎服
分氣補湯(出醫方集成)治心鬱氣結發為體浮腫上氣喘
急
大腹皮(炒)香附子(炒去毛)白茯苓桔梗(各一兩)
木通甘草(炙)川芎前胡青皮(炒)枳殼
(去白穰炒)白术(各三分)細辛(去苖)木香(各半兩)
右㕮咀每服四錢水一盞薑三片棗一枚同煎食前
服
茯苓散(一名㯽榔散出醫方集成)治諸般氣腫等疾
芫花(醋拌炒)澤瀉郁李仁甜葶藶漢防己
(各二錢半)陳皮(去白半兩)瞿麥(半兩)白㯽榔(半兩)藁本
(二錢半)滑石(三分)大戟(炒三分)白茯苓(半兩)
右為末每服一錢取桑白皮煎湯濃空心調下取下
碧綠水如爛羊脂即差如未盡隔日又服腫消如故
不用服忌鹽百日效一方無白茯苓
紅豆散(出危氏方)緊皮
丁香木香(各三錢)縮砂紅豆白薑桂皮
陳皮青皮桔梗胡椒(各五錢)
右末每服二錢秋石湯調下
赤小豆湯(出醫方集成)治血氣俱熱遂生瘡疥變為腫滿
或煩渴小便不利
赤小豆當歸(去蘆炒)商陸澤瀉桑白皮(炙)
連翹仁赤芍藥漢防己木猪苓(去皮)澤漆
(各半兩)
右㕮咀每服四錢水一盞薑三片煎八分温服熱甚
加犀角
加味腎氣膏(出醫方集成)治腎虛腰腫小便不利
附子(炮二兩)白茯苓(去皮)澤瀉山茱萸(取肉净)
山藥(炒)車前子(酒煑)牡丹皮(各一兩去木)官桂(不見)
(火)川牛膝(去蘆酒浸)熟地黃(各半兩)
右為末煉蜜為丸梧桐子大每服七十丸空心米飲
下食前
氣寳丸治腰脇俱病如抱一甕肌膚堅硬按之如鼓
兩脚腫滿曲膝仰卧不能屈伸自頭至頸中瘠瘦露
骨一切氣積食積并脚氣走注大便祕結寒熱往來
如傷寒並服之
黑牽牛大黃(一兩半)㯽榔青皮(去白穣各一兩炒)
南木香羌活川芎陳皮(炒)茴香(炒)
當歸(各半兩)
右為末用皂角膏丸梧桐子大每服五七十丸生薑
燈心煎湯下
雄黃神金散(出宣明論)
雄黃澤瀉椒目(减半)大戟巴戟茯苓(去黑)
(皮)甘遂芫花(醋五升浸一百炒)葶藶(一兩糯米和炒半熟去米)
(不用)桑白皮(各一兩)
右為末發時加减一分空心用甘遂花水調下每服
一錢加至五錢以利為度忌鹽醋生冷毒物油膩血
物從脚腫根在心加葶藶從肚腫根在腹加椒
目從隂腫根在胸加澤瀉從面腫根在肺加桑
白皮從心腫根在肋加雄黃從肢腫根在脾加
甘遂從口腫根在小腸加巴戟從腰腫根在腎
加大戟從四肢腫根在胃加茯苓從膝腫根在
肝加芫花
木香丸治退脹消腫
木香(三錢)㯽榔(二錢半)枳實(一兩)枳殼(半兩)蘿蔔
子(一兩)黑牽牛(一兩)白豆蔲(一兩)檀香(半兩)甘草
(一兩)
右為末醋糊為丸如黍米每服四十丸用淡薑湯下
葱白膏
葱青白(切半升)菘菜子(半升)葶藶(半升炒)蒴藋(切半)
(升)莾草(一兩切)青木香(二錢)丹參(切半升)生蛇
啣(半升)蒺梨子(一升炒)
右以猪肪五升煎之三沸令水氣竭去滓傅痛處
大丸(出三因方)治通身腫滿及痰氣食積傷寒感風脾氣
潢泄
羌活白术(各半兩)陳皮木通(去皮)黃耆(去蘆)
桑白皮(各三分)木香(一分)黑牽牛(五兩炒五兩生)
右為末蜜丸如彈子大每治風痰散腹脇壅滯清頭
目濃煎生薑湯下飲食傷下赤白痢煎棗湯下小便
不利燈心湯下傷寒葱茶下如未快用稀粥投之用
熱茶亦可須七日後方可服已得瀉急欲止之投白
粥即自止婦人産前並服之既服此藥須住他藥三
日及不得喫生冷葷腥及滋味等物一日只軟飯淡粥
可也次日早進千金散
千金散
藿香甘草(炙)神麯(炒)乾薑(炮)茯苓(各一兩)
人參桂心(各半兩)陳皮厚朴(製各二兩)
右為末每服二錢水一盞薑三片煎至七分鹽一捻
通口服
神秘湯(出微生寳錄)治喘嗽吐痰腫滿脾肺虛損
陳皮生薑紫蘇茯苓人參木香
桑白皮(各等分)
右㕮咀水三升煎至一升去滓大温分作三度服
鱉甲湯(出聖濟總錄)治水氣面目浮腫因虛勞脚氣所致
鱉甲(去裙襴醋炙焦二兩)桃仁(七枚湯浸去皮尖)人參柴胡
(去苖)當歸(切焙)枳殼(去穰麩炒各二兩)甘草(炙半兩)
白㯽榔(煨二枚)
右粗搗篩先用小便二盞浸藥三錢經半日煎七分
去滓温服以瘥為度婦人病狀同者加牛膝半兩
葱白膏方(出千金方)
葱白菘菜子葶藶子葫藋根蒺梨子
丹參(各半兩)猪膏(五升)
右㕮咀煎膏法去滓用之
蒺梨子湯(出千金方)凡虛熱石淋當因中冷濕傷飢熱聚
在裏變成熱及水病腫滿腹大脹及大小便不利腫
如皮紙盛如日光如老蠶色堅腫如石水出此皆腎
熱虛損強取風隂濕傷脾胃故也治之法内宜依
方服諸利小便藥外以此湯洗四肢竟以葱白膏傅
之别以猪蹄湯洗
蒺梨子赤小豆葱心青皮(各一升)菘菜子
(三升)葫藋(五升)巴豆(一枚合皮熬)
右㕮咀以水二斗煑取八升以淋洗腫處
猪蹄湯(出千金方)治體腫發熱因勞損熱盛當風露臥腫
方
猪蹄(一䨇)葫藋(三升)蒺梨(一升碎)葶藶(五合)黃蘗
(五兩)
右㕮咀以水一斗煑取三升冷浴日三
郁李仁散(出經驗良方)治腫滿不利小便
郁李仁陳皮㯽榔茯苓白术(各一兩)
甘遂(五錢)
右為末每服二錢薑煎棗湯調下食前服
茯苓蘇子丸(出三因方)治面腫小便澀心腹脹滿
茯苓蘇子杏仁(去皮尖各二兩)橘皮(去白)防己
葶藶(隔紙炒各一兩一分)
右為末蜜丸如小豆大以桑白皮湯下一二十丸食
後服
無礙丸(出衛生寳鑑)治脾病横流四肢腫滿及心腹脹滿
喘不得臥
大腹皮(二兩)木香(半兩)蓬莪荗京三稜㯽榔
郁李仁(各一兩)
右為末炒麥蘗為丸梧桐子大每服二三十丸生薑
湯下不拘時候一方無郁李仁尤佳
紫金丸(出危氏方)
白薑香附子(炒去毛)紫金皮石菖蒲(去蘆毛)
青木香針砂(時煆紅)
右各等分細末米糊為丸用三丸第二商陸根湯下
第三赤小豆常喫用好酒吞下
小女麴散療利後虛腫水腫者服此藥小便得利上
腫亦消
女麴(一升生用)乾薑細辛椒目附子(炮去皮臍)
桂心(各一兩)
右為末散酒服方寸匕不知服二三匕日三産後虛
滿者大良忌猪肉生葱生菜
中軍侯黑丸(出千金方)治膽玄水從頭面至脚腫頭眩痛
身虛名曰玄水體腫大小便澁
芫花(三兩)巴豆(八分)杏仁(五分)桂心桔梗(各四分)
右為末煉蜜丸如胡豆大每日三丸稍增得利即止
大戟散(出經騐良方)男子用藥治脾元虛憊心水氣腫滿
紅牙大戟(炒主脾)甜葶藶(炒主脾)黑牽牛(半生半熟主腎)
續隨子(炒去壳主肺)甘遂(炒去心)
右各用一兩觀其五臟病症量病加藥加一兩共二
兩並為末煎燈心湯五更初面東服一錢用藥之時
相老少虛實加减至天明其水下三五次其腫即消
却用生葱薑煑粥止之隔日服平胃散補貼如體虛
不堪再下者只可用前藥麵糊為丸三日一服二十
丸謂之磨化丸屢效食忌如後
女人用此方(出經驗良方)治證同前
芫花(醋浸瓦炒七次)牽牛(黑者半生半炒各等分)
右為末醋煑麵糊為丸如梧桐子大每服三十丸相
虛實茶清下嚥五更初面東方服天明其水即下用
前法粥藥補之婦人止用二味用手撩有窟深者可
醫忌生鹽油醬豉麵醋羊鵝等毒食生冷只可喫精
肉如飲食鹽炒鹽食之以少為貴不食猶好服之日
須忌以甘草
木香丸(出直指方)
木香青皮黃連橘紅(各一錢)胡椒(一錢半)
右為末入巴豆肉不用去油一錢麵糊丸椒大每服
三四丸薑湯下大便利腫自消未利再服停積痢滯
通用
枳殼丸(出經驗良方)治徧身黃腫外腎亦腫
枳殼(炒)香附子(炒去毛)茴香(微炒)蘿蔔子(微炒各等)
(分)
右為末煑麵糊為丸如梧桐子大煎橘葉湯空心
服下黃水即安每五七十丸
桑根白皮飲療脾胃水氣面目手足胕腫胃脘堅腹
滿短氣不能動搖
桑根白皮(切二升)桂心(一尺)生薑(三兩)人參
右切以水三升煑桑白皮得一升絞去滓内桂心等
各飴一十兩煑之竭得七合消息更服須臾當下不
盡復一升忌生葱
吹鼻散治身面四肢浮腫殺虫去鼻中瘜肉隂黃黃
疸及暴急黃
瓜蒂丁香(各七枚)小豆(七枚)
右為末黑豆粒於鼻中少時黃水出瘥
摩膏(出千金方)治表久腫病須按方内外攻之可一槩除
生商陸(一斤煎可得二升)
右和煎令黃去滓以摩腫亦可服少許並塗以紙覆
上燥輒傅之不過三日瘥
羊胃湯治久病羸瘦不生飢肉水氣在脇下不能食
四肢煩熱
羊胃(一枚切)白术(一升切)
右用水二斗煑取九升服一升日三三日盡更作兩
劑乃瘥忌李桃雀肉等
治心下有水(出肘后方)
白本(三兩)澤瀉(五兩)
右剉以水三升煎取一升半分服
黑龍丸治食氣徧身黃腫喘而不得食心胸滿悶
白角(去皮子醋炙黃為末一錢)巴豆(七枚去皮油)
右為末用醋及好黑土為末丸如麻子大每服三丸
橘皮湯下一日添一丸以知為度如常服清酒毒治
腹脹忌油膩菓子
大豆煎(出千金方)治男子女人新久腫病風氣入腹婦人
新産上則風入臟腑中如馬鞭者噓吸短氣咳嗽宜
用大豆一斗净揀以水五升煑取一斗五升澄清内
罈中以一斗半美酒内中更煎取九升夜宿勿食平
旦一服三升温覆取汗兩食頃當下去風氣腫退慎
風冷服之十日可全愈若急不可待遂急合服腫不
盡退加之腫差更服三服倘若十分差勿服病中亦
可任飲之使酒氣相接腫差后渴慎勿多飲
又方(出千金方)
用楮皮枝葉一大束切煑取汁隨多釀酒但飲醉為
佳不過三四日腫少退瘥后可常服之一方用楮椒
枝葉
又方(出千金方)
用鯉魚長一尺五寸以尿漬一宿平旦木篦從口貫
至尾微火炙令熟去皮宿勿食空腹頓服之不能者
分再服勿與鹽
香附子(出經驗良方)治酒腫及腫脾虛發腫
用香附子净洗去皮毛用酸米醋煑焙乾嚼一二十
粒久之敗水漸從小便利去腫退仍能飲食體壯勝
前委有神功如憚咀嚼醋煑香附子焙乾為末醋糊
丸服亦可一方用皂角五片剉同煑生蘿蔔汁水吞
服難服晾乾為末醋糊丸服亦可一方用皂角五片
剉同生蘿蔔十分吞服難丸加乾宿蒸餅丸一方用
大附子童子小便浸一宿一日一夜取出換童尿又
浸一日一夜以生絹袋擦去皮於臼中細麵糊米醋
為丸如桐子大每服七十丸煎湯飲下
治脚氣水腫膹伅
用釣樟柳煎服并將皮煎湯洗瘡痍風瘙疥癬
又方
用豪猪取其肚燒乾和肚屎用之搗細末每朝空心
温酒調下二錢有患水病鼓脹者服此藥猪肚一箇
瘥
桑椹方治水腫水不下則滿溢若水下則虛竭還脹
十無一活
用桑椹子并心皮二件先將心皮細切以水二斗煑
取一斗去滓入桑椹重煑五升以好糯米五升釀為
酒每服一升
若腫徧有所起者(出肘后方)
以水和灰塗之燥腹更塗
又方(出肘后方)
用赤小豆麻子合搗以傅腫上
又方(出肘后方)
用削□或桐木煑取汁漬之并飲下少許加小豆妙
又方(出肘后方)
用煑豉汁飲之以滓傅脚
治一切腫方
用紅藍花熟橘搗取汁服之不過再三服便愈多服
更妙若腫而大喘者亦宜進此藥
治水病瘥后口中乾燥熱瘡出方
用鐵鐺中着水一小斗煑金器不問多少煎取二小
升出金取金水著病人口中含良久應欲言語有要
事方可吐勿嚥之改藥氣
背腫方(出危氏方)
以煉石塗之立瘥
大棗湯(出本事方)治四肢腫滿
以白术三兩㕮咀每服半兩水一盞半大棗三枚拍
破同煎至九分去滓温服日三四服不拘時候
烏梅醋法(出危氏方)治手指甲頭腫
用烏梅搥碎去核肉只取仁研米醋入鹽以指浸之
自愈
治面目手足有微腫常不能好者(出千金方)
用楮葉切二升以水四升煑取三升去滓内米煑作
粥食如常食勿絶冬則預取葉乾之凖法作粥周年
永差忌生冷一切發物
抵聖丸(出楊氏家藏方)治男子婦人頭面手足虛腫
以苦葶藶不計多少於火上隔紙炒過杵為細末棗
肉為丸如小豆大每服十丸煎麻子湯下食前日進
三服五七日小便腫消為效如喘嗽煎桑白皮湯下
忌生冷醋滑物及鹽須另丸一等小丸兒與小兒服
看大小加减服煎棗肉湯下
夏月飲紅白酒后食冷麵但覺胸中不快次日手背面
皆浮腫服五子五皮飲送紅丸子見效後多服紅丸
子尤妙
又方
凡體腫從足始轉上入腹猪肝一具細切先布綟更
以醋洗蒜虀食亦可也如頓服食不盡作三兩頓食
香薷丸(出千便良方)療暴水風水氣水腫或瘡中有水通
身皆腫
甘香薷(一斤)白术(七兩)
右搗术下篩濃煑香薷取汁和术為丸飲服如梧子
十丸日夜四五服利小便夏取花葉合用忌桃李雀
肉青魚酢等物
加减五苓散(出朱氏集驗方)治水疾
木猪苓白茯苓白术板桂(各七錢)澤瀉(一兩)
南木香丁香沉香㯽榔(各三錢)白豆䓻(二錢)
(半)
右為細末每服一錢半煎白樟柳空心温點服如要
取水加甘遂半錢在藥内利三五次又當以勻氣藥
服下止之但凡治腫三日兩日又一服之取三二次
水必去矣續用勻氣藥調理治腫之法無出此也勻
氣之藥或烏沉湯勻氣内去甘草者盖緣治腫藥内
有甘遂相反故也服時須濃煎燈心木通湯下點服
為妙不要甘遂利小便亦甚穏更量虛實用之大要
看尺脉腫盛而尺脉如絲或洪浮按之無根者皆不
可下此藥外臺云脉大者生小者死叔和云氣浮大
得延生沉細應當死
沉香大腹皮湯(出朱氏集驗方)治腫
沉香陳皮良薑附子丁香白豆蔲
川芎草豆蔲(仁各半兩)厚朴大腹(各一兩炙)白术
(二兩半)
右細剉為散每服三大錢水一盞半生薑七片煎至
八分去滓食前通口服信庵趙魯公母雍國夫人腫
三十年后在襄陽得此藥服半月愈之
沉香附湯(出朱氏集驗方)治腫病大凡腫病因積水而得先用
凉藥稍效而腫再作小便不利到此束手盖凉藥利
小便藥性寒而小便愈不通也小便不利則中焦下
焦氣不升降為寒氣所結滯故水凝而不通但用沉
香附湯
附子一隻(生去皮臍切成片)
右用生薑十數片水三盞煎至八分次用沉香濃磨
二錢許加入藥再煎二沸去滓空心服如此則小便
自通喘自去矣屢試效騐即服三五十隻附子無碍男
子婦人皆可服
生料五苓散(出直指方)去水退腫
澤瀉(剉二十五兩)猪苓(去皮)赤茯苓(去皮)白术(去蘆各一)
(十五兩)桂(去皮一十兩)
右為末每服二錢熱湯調下不拘時又治瘀熱在裏
身發黃疸濃煎茵陳蒿湯下食前服但病發渴及中
暑引飲亦可用水調下服小兒加白术末少許如發
虛熱加黃耆人參末少許
治胃水四肢腫滿方(出千金方)
猪腎(一具)茯苓(四兩)防己橘皮玄參黃芩
杏仁澤瀉桑白皮(各二兩)猪苓白术(各三兩)
大豆(三升)
右十二味㕮咀以水一斗八升煑猪腎大豆澤瀉桑
白皮取一斗澄清去滓餘藥煑取三升分三服若嗽
加五味子三兩凡服三劑間五日一劑常用有效
泄水丸
右料加芒硝半兩商陸半兩為末水丸依前服如小
豆大每服五十丸水下
胡椒宣氣丸治浮腫
厚朴(薑汁製用巴豆六粒破開外殼厚朴四兩炒熟去豆用)薗頭蘿子(一兩)
羌活(一兩)藿香(半兩)木香(一兩生用一兩同蘿子十四箇拌炒止擇七箇)
(全者用)
右為末用蒜磨水打糊為丸以菉豆大每服三十丸
用燈心棗湯下用木通湯下亦得不拘時候
寸氣丸治脾腎氣虛腎水流溢四肢作腫
大蒜(五枚剥去皮碎)附子(一大隻去臍切作塊)赤小豆(揀五兩)
右同於砂鍋内用水五升煑取乾為度水三升漸添
至五升只取附子為末餘不用却入後藥
白花商陸根(半兩)車前子(二錢半)沉香(二錢)
木香(三錢)
右件同附子薏苡仁末煑糊為丸如梧桐子大每服
五十丸薏苡仁湯下空心日進三服其效如神
平胃散治腫病不進飲食
蘿蔔子一盞白水煎候清汁煎平胃散
右每服二錢以煎蘿蔔子汁一盞加薑棗煎至七分
仍入蘿苖一捻同煎服此方累有神效
胃苓丸治腫平胃散五苓散
右各一貼用大蒜蒸熟丸藥胃苓二藥五十丸煎木
通湯吞下
磁石丸治諸氣腫大有妙效
羌活陳皮(去白)木香澤瀉附子(炮去皮臍焙乾)
㯽榔白术赤茯苓(去皮)肉蓯蓉訶子(炮去皮用)
官桂(去皮)黃耆(研為細末)桑白皮(另杵為末秤)鱉甲(醋炙)
(令黃)烏頭(炮)磁石(能引鉄者醋碎十徧細研水飛過為度)橘紅
右件等各半兩為末用羊腎子或猪腎子去脂膜生
研細和末再杵一二千下如硬再入酒糊丸如梧子
大焙乾空心日午温酒下二十丸至三十丸切忌房
事并鹽及諸毒物須至百日内
治酒遍身黃腫方
五靈脂(一兩)
右為末入麝香少許研令勻飯丸小豆大每服十丸
用米飲吞下
防風湯治四肢節解如墮脫腫按之皮陷頭眩短氣
温温悶亂欲吐者方
防風白术知母桂心(各四兩)芎藭芍藥
杏仁甘草(各三兩)半夏生薑(各五兩)
右十味㕮咀以水一斗煑取三升分四服日三夜一
古方無半夏杏仁芎藭用附子
治腫氣
以秦荻黎子為末和釅醋封腫如乾再易日數次以
差為度
治腫氣
以韮杵極爛灸熱搨瘡上便愈以馬齒燒灰唾和緋
帛貼腫上根出
治腫氣
用拳參五月採擣末淋煠
去浮腫
用破黍莖穗提掃煑取汁浴之
有人虛肥積年氣上如水病面腫腹不腫
以楮葉八兩下水一斗煑取六升去滓内米煑粥喫
治浮腫下水兼惡毒腫
搗芫花茺蔚苗絞汁服之
白术湯治脾虛浮腫
橘皮大腹皮茯苓生薑皮(各半兩)白术(一兩)
右為細末每服三錢米飲下
銀珠丹治正水大便利者
硫黃(四兩火煆過)銀珠
右研極細麵糊丸如桐子大每服三十丸米飲下
大豆散(出指南方)治利水
大豆(一升炒香)白术(二兩)
右為細末每服三錢温米飲下
普濟方卷一百九十二
