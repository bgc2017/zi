普濟方卷二百七十一明周王朱橚撰
符禁門
共産乳諸疾法(附論)
夫乳婦所居就吉而避凶會福而禳禍質諸鬼神以替
生育之道者呪禁之力為多也呪毋之既産邪氣易得
以乘之則祛邪輔正之術為不可緩是以設席貯水乳
難血暈之法始終具存凡以性命所繫不可不慎也
法
臨産禁草法
鋪草及氊席訖即呪曰鐵鐵湯湯非公所當是王一
言得之鐵母子相生俱蔑鐵急急如律令欲産時貯
水呪曰太上真一水水在井中為井水水在器中為
淨水水在法中為法水自知非真莫當真水恃淨持
濁以正治邪日游月殺五土將軍青龍白虎朱雀玄
武招摇天狗軒轅女妖天吞地吞懸戸閉肚六甲禁
諱十二神王土何伏神各安所在不得動靜不得忌
干若有動靜若有忌干頭殃七分身不安且阿法尼
阿毘羅莫多梨娑地梨娑訶
禁産難法
先禁水一杯與服之乃禁曰天有隂陽地有五行星
辰列布日月精明四時變化不失其常骨肉已成四
體已強毛髮已就今星生辰生遲何望河伯在門司
命在庭日月已滿何不早生若男若女司命滇汝促
出無遲并持胞衣急急如律令
治產乳諸法
此一符出子母秘錄每於產閣四角乃床四角貼之乃
乳婦帶之命速產安胎甚驗一方入目貼之
難産符丈
隂陽所育生氣十月日滿不停若男若女上屬明星
司命所催胞衣所生急急如律令欲産時書此文吞
之
呪禁産暈法
取麻七瓣正月一日面向正東令婦人念之一遍夫
亦誦一遍次第文夫吞麻子七枚便上丈夫正面向
東行誦七遍不得見穢汙受持之法不可見尸喪見
即無驗吾攝天剛遊九州聞汝産難故來救汝斬
殺不祥衆喜投母子長生相見面見不得久停留急
急如律令
唾運鬼法
丈夫從婦人口中受取婦人從丈夫口中受取天
无梁地無柱五騎三龍使九虎押運略汝身長少許
或在人心肝或在人肺或在人心膂五收東海王禁
故來追捉汝急急如律令
禁運鬼法
先禹步三匝左手持刀右手持水怒目急氣然後禁
之噴之曰唾東方青運鬼字青短年七十南方赤運
鬼字赤短年六十西方白運鬼字白短年五十北方
黑運鬼字黑短年四十中央黃運鬼字黃姬年四十
唾天皇地皇六律九章是公運子之鬼未嫁之女頭
亂如筐腹脹如莒剋害忠良唾如急出不得留藏汝
若不去吾遣張丞相捉汝縛汝付鑊湯急急如律令
一法催生靈符治一切産難横逆者
於端午日以靈水或雨水飛好朱砂至誠書龍字勿
令筆書連接毒臨産即時施丸一字以温水吞下隨
男左女右持符出是驗然須直候腰作陣痛上草欲
産時方服不可太早甲月遇甲日亦不書
催生靈符
九天大刀魔軍速降虛攝天生急急如律令勅右用
硃砂研令極細以新汲水濃調勻將新筆蘸朱砂清
晨裝食至誠念九天大刀魔軍速降威靈攝天生急
急如律令勅念至生乃即寫生字却於生字下面一
割下右繞一匝念急急如律令勅須是隨筆一句念
令呪俱終候乾剪下摺作一團子用黃蠟匱之以朱
砂為衣每服一丸濃煎木香湯送下痛頻時服
禁小兒夜啼法(附論)
夫小兒藏挾冷氣過夜多啼名之夜啼以夜屬隂陽動
於冷故也可以温藥調和藏氣冷去啼止又有獨犯鬼
邪及諸禁忌亦令夜啼此非獨藥調和石能治宜以法
禳之
法
禁小兒夜啼法
令兒毋脱上衣只著中衣跪宅四角呪曰西方白帝
東方青帝南方赤帝北方黑帝中央黃帝乞斷某甲
夜啼何恩之日奉還意酒隨下還法安五柈置中夜
四角四柈中央一柈啓顙招五帝說奉之日今日奉
還隨意祝願
禁小兒夜啼符
禁惡獸諸蟲(附論)
夫彭祖辟蟲獸法曰入山當書龍字孫思邈禁虎狼惡
獸亦去草野山林行見惡蟲但閉右目以灰目榮之三
匝嘗以再思法意則以龍為陽物之神者也人目亦神
之所寓左目為陽蓋為陽足以勝群陽唯神為能攝百
邪虎狼猛獸與夫蜂蝎毒蠆雖巨細異形然皆物之隂
而不正者昔古聖賢設為符呪之法豈得已而然哉
法
禁虎入山法
吾登行五嶽前置辟邪六駮後從麒麟獅子揚聲哮
吼野獸猛虎聞吾來聲伏地不語若不避吾徼蟲殺
汝急急如律令
勅禁虎法
天一大一老君伯陽教我行符厭伏虎狼垂頭塞耳
伏匿道傍藏身縮氣疾走千里舅氏之子不得中傷
急急如律令
禁蛇法
三月三日夜向北燒香閉氣誦三七遍呪曰日出東
方赫赫煌煌報你蛇蟲遠避深藏你若不藏鶴散步
剛食你蛇頭吞汝入腸大蛇死小蛇亡急急如律令
又法
押蛇頭呪曰寅卯卯寅加卯三遍即愈若欲發蛇毒
押蛇尾倒誦之夘加寅夘加夘蛇毒即發劇一注螫
右相押左手背餘此同
又法
庚寅夘庚寅夘三遍即愈若欲發云夘寅庚夘寅庚
即發
又法
辰生巳辰生巳蛇毒即上三遍即愈欲發即云巳生
辰巳生辰即發
又法
一名蛇二名蟾三名蝮居近野澤南山蝮蛇公青蛇
母黑蛇公字麒麟蛇母字接助犀牛角麝香牙鸛鵲
角野猪牙啄蛇蝮熟蛇頭爛蜈蚣頭鵷鳥羽飛走鳴
喚何不急攝汝獨還汝木鄉江南畔急急如律令
禁蛇歛毒法
暉堂日没停光姿櫂之節唾公字蚰蜓蛇母字彌勒
從汝江南來江北言汝何失準何汝當速歛毒若不
收歛吾有鳩鳥舌野猪牙蜈蚣頭何山沙吾集要藥
破汝速去速出歛毒還家急急如律令
六種蛇螫人不死令人殘病并呪
山蛇鵲山蚱山青蛇澤青蛇馬蛇蛟
黑似蜴蜥
呪曰吾有一切之禁山海傾推九種惡毒原出南廂
今渡江北專欲相傷吾受百神之禁惡毒原出南邊
今來江北截路傷人吾一禁在從你速攝毒受命千
年急急如律令
六種蛇嚙人不傷直禁即瘥
白朔蛇蒿春赤蛇黃蛇水蛇青蛇
八種蛇人著者須藥治并呪
尺八蛇土䗶蛇子蛇沙虱毒到蛇白
蝪蛇罔蛇蟒蛇
呪曰道邊一木百尺無枝鳳凰嘴如絲速去速去吾
不知急急如律令
禁獺法
捻蛇目閉氣向王為之蠕□神祗八節九枝兄字大
節弟字蝎兒公字腐屋草母字爛蒿子但日攝歛汝
毒不出去何為急急如律令
禁蝎法
螮螮移八節九枝公字腐草母字蒿子緣他離落螫
他婦兒何不收毒欲住何為山雞戴勝食汝四肢頭
破毛拆伏地莫移急急如律令
又法
蝎蟲毒止速收你尾河伯將軍鐵鉗銅指押你腰斷
不得動尾急急如律令
禁毒蝎螫人法
先二日齋戒正朔一日日未出時淨澡浴洗手北堂
東頭下誦之三七遍呪曰天有八節地有九枝一非
草木二非蒿枝上他床上傷婦兒速去速去戴勝來
追不疼不痛不動不膿急急如律令
禁蜂毒法
捻蜂目營目閉氣向王為之東方青毒還東方南方
赤毒還南方西方白毒還西方北方黑毒還北方中
央黃毒還中央呪曰黃蜂颺颺黑蜂變變王有小女
嫁與河伯吾有銅掌鐵押汝便死汝是小蟲何不速
去毒隂吾曰大鳥敷翅三千八萬不得張口汝應是
急急如律令
禁惡蚝螫人毒法
蛆似蜂著山聚蚝似蝺著山復老蚝蚑緣木枝兄弟
五人五都知攝汝五毒莫令移汝不攝毒滅汝毒急
急如律令
入山辟毒蟲猛獸百邪符
入山辟毒蟲猛獸法
凡猛獸毒蟲皆受人禁氣將入草山宜先禁之其經
術云到山下先閉氣三十五息存神仙將虎來到吾
前及存吾前肺中有白帝山把虎兩目塞五下部乃
吐肺氣白通貫一山林之上於是良久又閉氣三十
五息兩手捻都監目依三部步皆以右足在前乃祝
止曰李耳圖汝非李耳耶汝盜黃帝之犬黃帝教我
問汝汝答之云何畢便行一山之虎不可得見若逢
者目向立大張左手五指側之極勢跳手上下三度
於跳中大喚咄虎北斗君法去虎即走止宿亦先四
向如此又燒牛角虎亦不敢近人又搗雄黃紫石縫
襄貯而帶之
辟犬法
凡去人家見惡犬時便吸氣一口左手排寅剔丁搯
成住手呪云雲龍風虎降伏猛獸一氣念七遍犬自
不敢動作咬人
禁蠍螫人法
呪曰繫梨乎俱向蘇娑訶於五月五日桑木北正隂
中菟葵日正午時先七步至菟葵以右膝著地立左
膝手摘取菟葵子著口中熟嚼吐於手内與五華草
菟葵等相和若無子直取二葉相和於手内左轉挼
之口隂誦前呪七遍一吐氣得一百八遍止所挼葉
令汁出染手其葉還放置兔葵處勿反顧之一日一
夜不得洗手亦不用點汙手内亦不得人知作此法
不得人見被螫者口問云何處即除呪七遍男以左
手摩螫處口云差去若疼痛者男搯左手无名指第
一節内側文頭隂呪搯之女以右手指右手摩螫處
其莬葵私取私種於桑北五葉草處處皆有
又法
呪曰一名萬枝一名薄之傍他離落螫他婦男毒氣
急去不出他道你愚癡急急如律令
禁蛇法
若有人被蛇螫者從身不得來但有熟人至前使之
唑間被螫何處即面地依左右訣搯頭指内第一節
曲文頭側上仍心想口暗誦曰嚙蛇頭搯蛇目望蛇
鄉路蛇足訖則放乘人去待極然後緩放所搯處即
瘥
又法
五月五日從門東刺向南三步九足四方取氣訖重
向南方取氣即切切誦後文呪四十九遍於後任所
行用其庶□呵迦叱僧禁叱噀劍叱蛇毒死噀劒嚴
蛇毒爛若欲誦呪蛇次在月連立喚被螫人當前立
定然後皆足行七表人頻四足身向螫被人立搯指
二所如了誦呪七遍即放所患者歸可以炊久放指
目也若不解呪蛇致死乃放搯目誦云吾庭前有木
百尺無枝鳳凰在上資斯速出放汝去攝汝毒命寧
收急急如律令
禁蛇囓
呪曰某郡某縣里男女姓名年若干於某年月日時
某處為某色蛇螫某處隂呪云你是已功曹我是亥
明府你若不攝毒吾當搯你問才氣隨想搯蛇口蛇
口在食指第二節自肉際文以手大指甲搯之各自
以某手握食指搯閉氣即搯若螫右手右手搯左手
搯螫當中兩手盡搯即忙任放手腫處手刺去血即
瘥
禁客忤法(附論)
客忤一名卒忤蓋言邪氣外至適相觸忤與中惡無以
異也說者謂人魂魄衰弱則有鬼厲毒氣能為侵犯其
證心腹㽲痛而滿其氣上衝内色變易或即悶絶不知
人治之者必有符呪之法蓋以我法齋明意誠心正則
厲氣毒邪足以消弭於冥冥之中乃上古祝由之道也
法
禁鬼剋忤氣
呪曰吾上大山府謁拜皇老君教吾却鬼語我神方
上呼玉女收攝不祥登天左輿佩帶印章頭戴華蓋
足躡鬼剛左呼六甲右呼六丁前黃後越章神師誅
罰不必豪強先斬小鬼後殺游光何神敢住何鬼敢
當一鬼不出斬付魁罡急急如律令
又法
吾上大山道逢東土父教吾殺鬼語我有神上帝王
子捕收非祥登天左契佩帶印章頭戴華蓋足蹈天
剛先殺小鬼後殺游光何神敢在何神敢當縳汝正
身煮汝鑊湯三日一治五日一量門丞收縳竈君上
章吾含天地之氣讀呪殺鬼之方唾天自裂唾金自
缺唾山自推唾水自竭唾癰自潰唾火自滅唾邪自
走唾鬼自殺急急如律令
又法
吾為天師祭酒為天地所使身佩乾靈之兵百千萬
億在吾前後羅列左右何神敢住何鬼敢當正神當
住邪神速去急急如律令
又法
六甲六乙邪鬼自出六丙六丁邪鬼自冥六戊六己
邪鬼自止六庚六辛邪鬼自分六壬六癸邪鬼自死
急急如律令
又法
神師所唾嚴如虛霜唾殺百鬼不避豪強當從十指
自出前出封侯後出斬頭急急如律令七遍呪之先
呪水噴病人然後呪之欲殺鬼然後分刀下差便呪
看之十指頭毛出若呪病人時先以單被籠病人頭
更遣兩人捉被單兩以遮前病人洗手莫拭合手叩
跪然後呪之
勅住忤符呪
天帝告六丁十二子從符入(某乙)腹中隂陽注急急
如律令
按摩卒中法魍魎呪法
配隂脈十二陽脈十五二十七脈隨手上下一脈不
通知有疾苦男殘女殘客死不葬骸骨消散流離道
傍驚恐馳走責人酒漿南山有一人窮奇不食五穀
但食鬼皮朝食鬼父暮食鬼母正欲壯食復索鬼子
不如急走詣都市急急如律令
勅一切鬼魅符呪
呪曰吾頭戴九星足履九城左帶青龍右帶白虎腰
帶戊巳鬼萬鬼為吾走使前有萬石鑊湯後有金鉞
黃斧斬殺妖邪惡鬼當吾符者死值吾符者亡急急
如律令
勅精魅魑符呪
呪曰乾坤養育萬神通靈日月光照布明星大一神
符收除辟精衆邪方魅莫不藏形急急如律令
勅令精魅符呪
呪曰家龍頭勻龍尾萬精伏千精徙急急如律令
勅中惡飛尸符呪
天帝告五龍飛尸注鬼速出急急如律令
中惡并注符一十五道
呪小兒中客忤法
客忤為病吐下青黃汁腹中痛及反倒偃側似癇狀
但目不上押少睡面色變五色脈急若失時不治久
則難治呪法以水和豉擣令熱丸如雞子大以轉摩
兒顋上及手足心各五遍又摩心腹臍上下行轉呪
摩之食顋破視其心有細毛葉丸道中病愈又可用
粉丸如豉法并用唾之呪如在呪曰摩家公摩家母
摩家兒若客忤從我使扁鵲雖良不如善唾良久唾
訖棄丸道中
呪小兒客忤法
取一刀横著竈上解兒衣撥其心腹訖取刀持向兒
呪之唾輒以刀擬向心腹曰非非煌煌月出東方背陽
向陽葛公葛母不知何公子來不視去不顧過與生
人忤梁上塵天之神戸下土鬼所經大刀環犀對竈
君二七唾客愈兒驚唾啡啡如此二七啡啡每唾一
刀擬之呪當三遍
治小兒因驚變生諸疾神靈祕法(不可慢施)
抱兒正坐焚香面太陽念一遍法雙手從兒足摩娑
至𩕄門令乳母咳三聲雙手擗顋吸氣三口往太陽
吹三吹法曰天梁地柱樹此南枝吾請張天師李天
師速天大師八蠻禁師吾請禁道一爐斬身千段萬
段暮掠孩兒如若不退吩咐江南淮土公土母土子
土孫一羅㬋二十一星三水星四金星五太陽六火
星七計都八隂星九木星會𩕄合𩕄三毒歸一𩕄大
悲鳥力㘔鎮動三千八萬男我佛速手㘔聖水向心
流法水從心㘔一二三四五金木水火土太上老君
律令奉勅攝洹東宗善婆娑
呪變蒸法
變又蒸垢熱七日之内初生胃弱不必加鉺少頃即
愈法以父母各呵兒𩕄七遍父先呪之曰爾吾兒順
適其宜我精我氣受天勿迷隂陽綱紀聖力扶持薄
有違今隨合愈之意急急如律令母復呵呪之曰爾
為吾子胎氣充汝我血我脈毋艱毋阻萬神喝生百
福為主稍失調度隨何而愈急急如律令次煎葱白
玄參湯或五术湯候温浴立效
禁蟲毒法(附論)
夫蛀驚蜿疑髮癥鼈瘕怪異殊態傳記載之詳矣蓋人
之飲食居處動作夢寐一有感觸皆能致疾世傳蠱毒
品狀甚多然巢氏狀如鬼氣得又卒重信斯言也是皆
毒邪乘人不出於正則綿不絶傷害腑臟日消月侵必
致困斃設為禁法以正治邪之意也蓋柔雪齊明作為
祝詛申盡符印殄殱毒惡是乃祝由之良術歟(以下並出千金)
(翼及普救方)
法
禁蟲毒文
毒父龍盤推毒母龍盤指毒孫無度毒子龍盤牙若
是咀咮唴蜋還汝本鄉蝦蟇蛇村還汝漕櫪今日甲
子蟲毒須出今日甲寅蟲毒本神今日丙丁蟲毒不行
今日丙午還看本主雖然不死腰脊(關)急急如律
令
禁蟲法
取赤雄雞一隻淳色者左手持雞右手持刀來至病
人戸前去屋留三步便三聲喚門尉戸丞某甲當令
速去急急如律令以雞柱病人口中雞足三遍畢以
苦酒二合刺雞冠上血苦酒中便與病人食之愈
呪魘蟲及解法
天無梁地無柱魘蟲我者還差本主更一魘蟲不行
一午魘蟲不語大山昂昂逐殺魅光魅翁死魁母魘
蟲大小驅將入鑊湯急急如律令
又法
咒曰食鬼將軍磨牙利齒不食餘味止食鬼魅鬼九
九萬若一不足下符來取鬼魅速還本主又迸與急
急如律令又有將軍字屈血牙刑帶劍持兜鋒出門
入戸遠地游促得鬼即砍頭又有一人字窮奇頭如
破莒髮強相口如羅披惡神祗不食五穀食魅皮朝
食一千暮食九百一口不食便來取索急急如律令
又法
呪曰東方青帝厭人鬼南方赤帝厭人鬼西方白帝
厭人鬼北方黑帝厭人鬼中央黃帝厭人鬼厭公字
呵強厭母鬼還向本主走若當不走吾語北斗急急
如律令
禁狂疾法(附論)
夫氣并於陽則狂病狂者精神不守而妄走字書謂其
字或從心病本於心故也蓋心惡熱陽盛則心熱而神
躁故速妄而善走入或因心氣不足鬼邪乘之令人欲
自殘賊不以為非皆神舍不守之所致也故可以符禁
之法治之
法
禁狂疾法
夫老天皇泪心邪熱鬼魅諸怪害人性命玉門八慧
消魔神呪曰天真莘元鬼魅甫星太微護行守鍊神
明萬鬼消滅玉帝密靈急急如玉神太道君律令先
澄神叩齒三十六通面東誦呪二七遍書符治病其
功神速也紫元君曰凡欲禁顛狂書符其法之人先
存北斗七元君於頂資想遍身火光燒患人誠為要
法
靈寶方治狂病朱書此以下諸符依符下注隨病用之凡書符
勿親穢婦人僧尼孝子雞犬血厭五辛小人宜求静室焚香
念呪禁書也
右件靈符並至誠焚香面北誦呪畢朱書剪丸煎沈
香湯或桃柳枝煎湯吞下患人東面湯心志誠其水亦
呪之煎更妙或急只或呪符以親水吞亦得急有神異
又以青紙朱書香薰呪畢佩帶患人頭上或胷前掛之
勿犯穢汚信受至誠
辟怪法(附論)
夫呪符辟怪所以禳却外邪役除不祥者也成周設官
有哲蔟氏覆夭鳥之巢庭氏掌射國中之大鳥是也
法
辟怪法
周禮哲蔟氏堂覆夭鳥之巢以方十日之號十三辰
之號十有二月之號十二歲之號二十八宿之號縣
其巢上則去之
隂陽正理論辟邪符三道
禁夢魔法(附論)
夫夢魔者謂人眠睡則魂魄外游夢中為鬼邪魔鬼屈
若精神強壯則急還寤若精神衰弱則為邪執錄久不
得還遂成寤魘至有氣暴絶者切忌火照而呼之也人
皆有寢夢其覺無憂其急深深隂陽偏勝而夢水火藏
真慮也人之怵怵鬼慮傷神於晝之所為則夜之所夢
驚愕而多魘周官占夢有惡夢之辨又有憎惡夢於四
方之法則符禁之所鎮伏者得古人之道也烏得誣哉
法
養生方導引法
拘魂門制魂戸名曰掘固法屈大母指著四指内包
之積習不止眠時不復開令人不魘魅
此書省靈寶方以下七符治無故面蕡食飲不得夜多夢魘朱書吞之
治卒魔寐久書此符於紙燒令黑以少水和之内死人口中
懸縊死耳前打之喚死人名不過時即活
禁白虎法(附論)
堪輿歷游年圖以白虎為歲後一位之神嬰兒觸忤則
為白虎之病蓋精神全盛是以外拒而勝物雖有鬼神
不能為害嬰兒血柔脆精神未足邪氣易得以傷之故犯
之者狀如風癇而不瘈瘲身時寒熱啼呼屈指也鬼神
之氣出而傷人者皆可以法正之然此病與走虎注痛
之病不同法
法
靈寶方治白虎法并呪
用猪肉炙三串大麻子一合以酒半盞如麻子口含
噀病人將猪肉炙向痛處壁禾去呪曰相州如意張
德與是沙白虎本急出呪訖將肉麻子於床下良久
便送路神驗
禁白虎法
呪曰青鹿皮青鹿皮毛出黃鹿皮黃鹿皮毛出赤鹿
赤鹿皮毛出白鹿皮白鹿皮毛出黑鹿皮吾口神吉
口聖唾山推唾山裂得汝名得汝字汝不拆頭拆頭
拆急急如律令誦此呪時不可令人聞之
治白虎符十二道
普濟方卷二百七十一
