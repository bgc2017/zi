普濟方卷二百九十一明周王朱橚撰
瘰癧門
總論
瘰癧之名巢氏病源載三十六種千金聖惠所論瘰癧
九瘻有風毒氣毒熱毒之異瘰癧結核寒熱之殊其本
皆由恚怒氣逆憂思過甚風熱邪氣内傳於肝盖怒傷
肝肝傷故令畜結而腫其病多生於頸腋之間結聚成
核初如豆粒後若梅李核累累相連大小無定初覺增
寒壯熱咽項強痛腫結不消者當便服五香連翹湯牡蠣
大黃湯疎下三兩行於上貼十香膏烏犀膏及用淋溻
腫湯潰毒湯時復淋溻如此救療即得消散若未消散
可服内消丸或皂莢丸之類漸以求瘥若腫結極硬荏
苒日月不能内消者久必成膿若腫而稍軟其人面色
痿黃皮膚壮熱上蒸膿已成也可以針决核中令其潰
散則易愈也治法如瘡法于瘡口中用追毒蝕肉錠子
絍之于上用烏犀十香膏貼之及托裏之劑和之經久
不瘥或愈而復發或别自穴膿水透出流津不止肌體
羸瘦者變成九瘻内經曰䧟脉為瘻留連内凑即此病
也可用蒜餅子灸之然後瘡口再用紫金散翠霞散等
於上任貼膏藥求瘥其將護慎治療用法無造次焉凡
人少小以來動輒蓄怒或憂思驚恐抑鬱不伸多致結
核于項日積月累風毒熱氣聚焉於是腫濕開瘡起復
無已甚則牽連至於腋下自腋下而蔓延心胸殆無及
矣發熱增寒煩渴盗汗或寒熱往來或不痛其外證治
法無他大抵以地膽斑猫為主盖瘰癧之毒莫不有
根地膽斑猫治度如法能使其根從小便中出或如粉
片如塊血如爛肉皆其驗耳但梅根之行小便亦必澁
痛當以木通滑石輩導之然是痛必從小便出者何哉
諸痛痒瘡盖屬於心其或一二流行於大便就快也人
有此患不惟懲忿窒欲謹護燥濕風寒其餘飲食百味
一切戒之然後投方匕之劑乃可責效焉日飯蔬食而已
結核在耳後或在耳前或在耳下連及頥頷或在頸下
連缺盆皆謂之瘰癧或在胸前胸之側或在兩脇皆謂
之馬刀手足少陽主之九頭腫瘰痛瘰癧及胸腋脇之
間或有瘡痂腫核不消及膿水不止可滄塩一二兩炒
過以長流水一大碗煎之放温作三五次頓服之訖良
久於咽喉中以釵股探引吐之去冷痰三二升服和血
脉疎通藥脉内經曰醎味涌渫為隂同人記少陽起於目
銳皆行耳後下脇過耳門瘰癧結核馬刀挾癭足少陽
膽經多氣少血之病也
諸瘰癧(附論)
論曰瘰癧諸病皆由風熱氣毒藴積臟腑搏於肝筋所
致盖肝主筋毒氣攻於筋脉故隨肌肉虚處停結而為
瘰癧多生頸腋間其狀結核累累相連如梅李謂之瘰癧
方
救苦勝靈丹(一名救苦化堅湯出濟生拔粹方)治瘰癧馬刀瘡挾癭從
耳下或耳後下頸至肩上或入缺盆中乃手足少陽
經分野其瘰在於頭下或至頰車乃足陽明之分野
受心脾之邪而作也今將二證合而治之
黃耆(一錢護皮毛間腠理虛能活血脉又能補表之元氣消弱能通和陽氣泄火邪能生血)
(為瘡聖藥也)人参(三錢補肺氣之藥如氣短喘不調有喘者用之也)甘草(炙半錢或)
(二分能調和藥瀉火益胃氣其分而不定者亦能助瘡邪為脾胃疾宜瀉營氣也)升麻(一錢)
葛根(半錢)真漏蘆(半錢如無去此一味此藥以上三味俱足陽明裏經藥也)連
翹(一錢此一味十二經中血結氣聚必此散之瘡藥中無此藥之神效其性温凉氣味中聖藥)
牡丹皮(三錢去腸胃留血滯血也)當歸(五錢)熟地黃(五錢)生地黃
(五錢此三味諸藥中和血生血凉血藥是也)白芍藥(五分能補中益肺氣之虛弱治腹)
(中痛用也)肉桂(三分能散隂瘡瘍本有寒因熱又為寒覆盖其瘡辛熱以消浮冷之氣或燥)
(煩者去之隂證瘡必湏用之也)廣茂(煨五分)柴胡(八分同連翹用乃少陽引用也若)
(無馬刀挾癭瘡是不在少陽經去柴胡一味)黍粘子(五分無腫不用有腫用也)昆
布(五分其味醎&KR0659;若堅硬者宜用為醎能軟堅也)京三稜(煨五分瘡堅硬甚者用)
(之不甚堅硬者不可用也)益智仁(三分如吐沫吐食舌本上寒者用之無則去之如唾多)
(者胃之不和也)大麥蘖麫(一錢治腹中縮急兼能消食補胃可用也)神麯末
(炒五分為食不消化故用也)黃連(五分治煩悶用也)一方無生地黃
右同為細末白湯浸和蒸餅和勻捏作餅子晒乾搗
如米粒大每服三錢或二錢白湯送下量人病虚實
臨時斟酌無令藥多妨其飲食此治之大法也如手
足太陽春強動痛不可廻顧腰似折項似拘者加獨
活半錢羌活防風各一錢其防風一味辛温若瘡在
膈上雖無手足大陽經證亦當用之為能散結去上
部風藥病人拘急者風也如有熱或足腿無力加
炒黃栢五分用如有躁煩欲去衣者腎中伏火也更
宜添加之無此證勿用服藥腹脹者加厚朴五分炒
無則勿用如氣不順加橘皮更加木香如在陽明分
為瘰癧者去柴胡黍粘子二味如在少陽分為馬刀
挾癭者去獨活漏蘆升麻葛根更加瞿麦穗三分大
抵用藥之法不惟瘡瘍諸疾病量人氣弱者當去苦
寒之藥多加人參黃茋甘草之類瀉火而先補其元
氣假令邪在上中下三處若在上焦加黃芩一半酒
洗一半生用在中焦加黃連一半酒洗一半生用在
下焦加黃栢酒洗知母酒洗防己之類選用之如大
便不通滋其邪盛者加酒洗大黃以利之如因血燥
大便燥乾者加桃仁酒洗大黃如風結燥不行者加
麻子仁大黃如風澀而大便不行者加煨皂角仁大
黃秦芁以利之如風脉澀者有氣澀而便縮者加郁
李仁大黃以除氣燥如寒隂之病為寒結秘而大便
不通以局方中半硫丸或加煎附子乾姜水泠與之
散毒潰堅散(出濟生拔萃方)治馬刀瘡結硬如石或在耳下
至缺盆中或至肩上於脇下背手足少陽經中及瘰
&KR0659;遍于頦或至頰車堅而不潰在足陽明經中所出
或二瘡已破乃流膿水並皆治之臨臥時服藥斟酌
病人飲食多少大便軟硬以意料之
草龍膽(半兩酒洗炒四遍剉)甘草(炙半錢)升麻(六分)柴胡(半錢)桔梗
(半兩)連翹(三錢)葛根白芍藥黃連(各二錢)昆布(半兩)知
母(酒洗二次半兩)當歸(稍半錢)栝蔞根(半兩剉細酒洗)黃苓稍(一錢半酒)
(洗炒一半生用)荆三稜(三錢酒洗微炒)廣茂(三錢剉酒洗炒)黃栢(酒炒四次半兩)
右㕮咀每服六錢或七錢水二盞先浸大半日煎至
一盞去滓服於臥處伸足在高處頭微低每噙一口
作十次嚥至服畢依常安臥取藥在胷中停蓄也另
攅半料作細末煉蜜為丸如菉豆大每服一百丸或
一百五十丸此藥湯留一口送下更加海藻半兩炒
鸛骨丸(出聖惠方)治瘰癧
鸛骨狸骨(並炙)射干玄参升麻(炙)青木香
沉香犀角丁香羚羊角(屑)丹参甘草(炙各)
(四錢)人参沙参(各三兩)獺肝(六分)連翹子(六分)光明砂(三分)
(研即好丹砂)
右搗篩蜜丸以飲服十五丸日二服漸加至二十丸
空心服之取利忌生冷油膩血食并鮓熱肉海藻菘
菜粘食陳臭物一方有麝香
黑牽散(一名神秘散一名大聖散一名牽牛丸出仁賢直指方)治瘰癧經年不
瘥
斑猫(不拘多少去頭足糯米炒令黑色米黃為度去米就地隔紙出火毒研為末留未於空隙)
(時服之)殭蠶(㨂直者炒去絲)黑牽牛(用頭末)荆芥穗(上三味各自為末等)
(分用之)
右每服斑猫末一錢殭蚕牽牛荆芥穗共一錢每作
服調為一盞如遇此疾隔日晩飯勿食令心空先以
荆芥湯調滑石末二錢重服一盞至一更再服一盞
少頃用無灰酒調前四味服一盞畢便臥若小便不
以溺器盛之如涕如塊為驗看項上生幾癧小便中
出幾塊大抵如鼠形者多數或不足依前再服倘小
便澀甚燈草煎湯調琥珀末服一二錢惡物即下荆
芥調滑石末亦可如仍澀不通用生料五苓散黑豆
湯調服亦可有孕婦人不可服服後小便閉澁只服
燈草調琥珀一盞再用下後藥瘡未破者用桑椹不
拘多少捻破紐汁入磁器内熬成膏子滴水不散為
度却用膽礬煨炒研細等分與桑椹膏同劑攤紙上
貼瘡已破者用辰砂膽礬研末微掺上忌熱毒風物
瘡破不愈者用敷貼藥各半錢重
蜘蛛斑猫紅娘子水蛭地膽芫花(各半)
(錢)
右燒新瓦熱焙藥乾研為末先用䓤白湯洗瘡淨軟
絹帛拭乾以好米醋調藥末敷上日用三次瘡水盡
用生肌藥
血竭龍骨乳香明礬(煆過)石膏(煆過)黃丹(以上各一)
(錢)
右研為末候瘡内黃水膿血盡乾掺自然生肌為
效
化毒散治瘰癧
當歸白芍藥赤芍藥知母苧麻根白
膠香甘草貝母秦芁生地黃敗龜
柴胡前胡官桂熟地黃(以上各一兩)
右㕮咀每服半兩水二盞生姜三片棗子二個煎至
七分去滓温服
茈胡湯(出聖濟總錄)治瘰癧
茈胡(去苗)荆芥穗秦芁(去苗土)知母當歸桂心
藿香(去梗)甘松敗龜(醋炙)烏頭(炮裂去皮臍)地骨皮楓
香脂白芍藥(各半兩)苧根(濕秤二兩細切)芎藭(一兩)
右並洗淨曝乾為末每服三錢以水一盞生姜三片
大棗三枚同煎七分去滓温服早晨午食後夜臥各
一服
薔薇丸(出千金方)治身軆有熱氣瘰癧及常有細疥并口
中生瘡
薔薇根(三兩)黃茋黃芩鼠李根皮栝蔞根
芍藥苦参石龍芮防風(一作防己)白歛膽龍
(一作龍胆各一兩)梔子仁(四兩)
右為末蜜丸如桐子大米飲下十五丸日再一方有
黃栢一兩
槐角煎丸(出瘡科精要)治瘡痬瘰疥癬赤腫等瘡
天麻川芎甘草黃藥子甘菊花人参
(各一兩)何首烏苦参(各一兩半)防風荆芥穗(各二兩)槐
角(並仁另放)皂角(不蚛者各四兩水一斗煑軟橘汁去滓熬成膏子其皂角取肉研入膏為度)
右除皂角膏外槐仁與諸藥為末入膏内搜和煉蜜
丸如豌豆大每服五十丸食後竹葉湯下
立應散(出仁賢直指方)治瘰癧已破皆可服
連翹赤芍藥川芎當歸川烏尖(七箇)甘草
(炙)滑石(研各半兩)黃芩(三錢)白牽牛(生取用)土蜂房(蜜水洗飯上蒸)
(日乾各二錢半)地胆(去頭翅足秣米炒黃為度三錢)
右為末每服水一盞濃煎一錢木通湯下臨臥毒根
從小便中出如粉片塊血爛肉是也如未效後再服
繼以薄荷湯觧其熱毒風且地胆性帶毒濟以烏尖
或衝上麻悶不能強制嚼葱白一寸茶清下以觧之
如小便澀燈心煎湯調五苓散服瘡處用好膏藥貼
若療癰疽用此宣導惡物本方去黃芩不用
荔枝膏治瘰癧
荔枝肉(一兩)輕粉麝香川芎白豆蔲砂仁
(各半錢)硃砂龍骨血竭乳香(各一錢)全蝎(五箇)
右將荔枝肉碎擂炊軟米飯和為膏看瘡大小攤貼
如有三五箇者止去却為頭者妙
烏蛇丸(出聖濟總錄)治瘰癧諸病
烏蛇(酒浸去皮燒灰)白殭蚕(一兩燒灰)芫青(三對與斑猫同炒)昆布(細剉)
(麥炒)乾蝦蟇(一箇燒灰)大黃(濕紙褁煨)連翹(半兩)斑猫(半兩糯米炒黃去米)
(不用)雄鴿糞(取淨者一合用)皂子(一百粒棟圓熟肥好者熨斗内燒存性)
右為末煉蜜和丸如桐子大每服七丸加至九丸茶
清下空心晚食後各一服成瘡者不過四十日内消
乾其效皆勝于轉瀉及小便内下者
皂角丸(出聖濟總錄)治諸癧
猪牙皂(七根三根炮二炙二生並去皮一處椎破又用温水浸七晝夜每日揉一遍去滓絹)
(濾熬如糊)母丁香(四十九箇)龍腦(研)麝香(研各半錢)漏蘆(去蘆頭)木
通(剉)紅娘子(去頭足)蘇枋木節(剉)滑石(各一錢)粳米(少許)
右除皂角外搗研為末都入皂角膏中更和寒食麫
少許為丸如菉豆大每服十丸丁香水下空心食前
日三四服服時不得見日此藥内消不吐不利
惡實丸(出聖濟總錄)治諸瘰癧不限年久日近或已破或
未膿及諸癰腫瘡並皆治之
惡實(四兩炒)麝香(半兩)大黃(煨三兩)牽牛子(一兩半一半生一半炒)
薄荷(各二兩)漏蘆(去蘆頭剉)
右為末用羊頸骨打取髓煎濃汁作大麥麫糊為丸
如梧桐子大每服十五丸日午臨臥嚼薄荷湯下
替針丸(出瑞竹堂)治一切瘰癧惡瘡
龍腦(二分)麝香(半錢)輕粉(一錢)雄黃(一錢赭色者)硼砂(半錢)白丁
香(二錢直白)金脚信(二錢)巴豆(十箇去心膜)粉霜(壹錢)
右為末大麥麫為丸如小麥粒大若用時覷瘡大小
加减用如瘡破者兩丸瘡小不破者一丸用砭針破
出血盡絍藥後用黃蠟封於針口如瘡腫者不妨不
過三日自消
遇僊無比丸(出瑞竹堂)治瘰癧
白术(生)㯽榔(生)甘草(生)牽牛(一半生一半炒)蜜陀僧防
風郁李仁(湯浸去皮)斑猫(糯米炒去皮足翅不用米以上俱各等分用)
右為末麫糊為丸如桐子大早晚煎甘草㯽榔湯下
每服二十丸至月後覺腸中微痛如小便中取下癧
子毒物有如魚目狀已破自合未破自消
連翹丸(出聖濟總錄)治癧遶項如連珠
連翹防己羌活(去蘆)木香梔子仁芍藥(各二)
(兩)玄参(五兩)大黃(一兩)
右為末煉蜜為丸如桐子大每服二十丸食後温水
下
内消散(出德生堂)治癧已未破者内自消
大黃(半兩)木香(二錢)連翹(半兩)丁香(三錢)梔子(四錢)沉香(一錢)沒
藥(二錢)薄荷(二錢)甘草(三錢)黃芩(三錢)
右㕮咀每服五錢水盞半煎七分食後臨臥服入麝
香一錢同煎三五服看病人實者加朴硝三錢虛者
一錢半再煎温服十日後再進一服後却用大蜘蛛
一箇活爛研好酒一盞調用絹帛濾去滓殼服之即
日内消
治癧已破者(出德生堂)
巴豆(七箇)蝦蟆(一箇將巴豆放蝦蟆内將脚室中吊一宿用桑柴火燒存性)黑猪
胆(一箇石灰放胆内隂乾急焙乾等用)陳年石灰(炒黃一錢)乳香(一錢)輕粉
(半錢)黃丹(一錢磁器内炒不見鐡)
右為末於瘡口上輕掺口噙將水洗淨用軟帛浥乾
貼藥
神聖大易膏治癧兼治八十種惡瘡
小油(半斤)生地黃當歸川芎(上各四兩)赤芍藥(四兩)黃
丹(四兩)香白芷(四兩)
右為麄末擇水日將上件藥末油浸一宿用文武火
熬過以淨好綿濾去滓再熬黃丹一錢旋旋點之用
槐柳條攪截焦頭再熬盡黃丹為度滴水成珠便用
治瘰癧(出儒門事親)
斑猫(去頭足翅)赤小豆白僵蚕苦丁香白丁香
磨刀泥(一方有秋石磨刀泥)
右等分為細末十歲以上服一錢二十以上服二錢
五更新汲水一盞調下至辰時見效女人小便見赤
白三兩次男子大便見土白色立效當日服粘粥不
得吃别物大忌油膩患三四年者只一服七八年者
再一服
香藥丸治瘰癧
硼砂乳香沒藥半夏輕粉赤石脂
(各等分)
右為細末糯米粉為丸如桐子大每服十丸加至二
十丸臨臥皂角子湯下
治瘰癧(出儒門事親)
蟠龍肚腸(炮乾用)鱉殼裙襴(炮)川棟子(五箇)牡蠣大
黃牛蒡子(燒存性)皂角子(五十箇)
右為細末蒸餅為丸如菉豆大每服十五丸食後艾
湯下日三
治瘰癧先於瘡上炙三壮然後用藥漬作瘡口用
新活鱔魚截長一指大批開就掩在瘡口上少時覺
瘡内痒急揭起魚覷上有細蟲如馬尾一節蟲出如
捲三五次取盡䖝子後用歛瘡口藥
龍腦(一錢)麝香(半錢)乳香(一錢)雄黃輕粉(各半錢)
右為末水糊為丸如小麥大每用一丸二丸絍在瘡
口内覺腫痛效
紫金丹治癧子瘡
硼砂輕粉紫粉草(一錢半)麝香(一錢半)信(一分)
右為細末用虀水䓤白湯口噙洗瘡淹乾瘡然後貼
三日洗貼三遍見效
追毒蔚(出王氏溥濟方)治癧子神效
丁香根麝香(研一錢)莨菪子(五十粒)雄鼠糞(七粒兩頭尖者)
(以麫兩匙炒令黃去麫等用)槲皮(三斤去粗皮槌碎細剉以水二斗煎取四升濾過重煎候)
(成膏入諸藥)斑猫(三枚去足翅以糯米半合同炒去米不用)
右除槲皮外搗研為末煖槲皮煎令温和諸藥攪勻
貯磁瓦器内每服匙許空心以温酒一盞調下臨時
視病人虚實及肥瘦加减斟酌用之服了仰臨臥湏
臾即吐出若病根年深者如蝦蟆衣魚腸相似近者
若息肉吐了以温水漱口喫粟米淡粥補粳米亦可
忌一切毒物餘不忌
皂莢丸(出聖濟總錄)治瘰癧
皂莢(五梃去皮用酥二兩旋塗炙)薄荷(乾葉)生大黃(剉)防葵(各二兩)
膩粉(少許研)鷄子(二枚煑熟取黃等用)
右為末别將皂角五挺生椎碎以水一斗揉取汁羯
羊肉半觔去筋膜以皂莢水熬成膏和藥末丸如桐
子每服十丸食前米飲下日二
治瘰癧
廣木香青木香黃丹(各半兩)寒水石(一兩)輕粉(半錢)
白礬(半兩研)人言(一錢研)龍骨(一錢研)銅錢(一箇酣煆三次燒紅為末)
麝香(少許研末)
右為末以獨蒜泥和為錠如小麥大如瘡有眼納進
錠子一箇蠟紙封無眼同蒜泥調紙封
治瘰癧
斑猫(二十四箇去頭足翅用糯米炒黃色)滑石(五錢)防風(二錢)穿山甲(五錢)
(麫炒黃色不用熬)琥珀(三錢真的)
右為末每服三錢空心米飲湯下早晨用藥至飯時
一服毒物自下如瘡破用桑條水洗之無糨絹&KR3850;乾
後用打銀燥灰研細貼之
治瘰癧(出危氏方)
五倍子海螵蛸梹榔雷丸(各一錢)麝香(半錢研)
五靈脂(一錢)
右為末乾用清油條搽濕則乾摻
内消方(出聖濟總錄)治瘰癧
人参(去蘆三錢)滑石(各半兩)丹砂(研一分)麝香(研半錢)斑猫(十四)
(枚去頭足糯米炒黃為度去米)
右為末散每服三匕温酒調下
生肌散治瘰癧
白石脂(二錢)生白礬(三錢)黃丹(一錢研)龍骨(二錢)麝香(研二分)
輕粉(半錢)
右為末每日二次乾掺在瘡口上
三物散(出聖濟總錄)治瘰癧
紅娘子(六十枚不要折去翅足)大黃(半兩剉)陳粟米(一合無即以新粟米)
右同炒令米黃為度共為細散初服一方匕每日空
心調酒下第四日後服半錢匕及五七日覺腹下疼
小便澁勿怪是藥騐也更服後藥
青橘皮(湯浸去白焙)虎杖(等分)
右為末以醋煑麵糊為丸如菉豆大每服五丸至七
丸用青橘皮湯下前散藥相間食後臨臥服日二次
用貼藥
貼瘰癧方(出聖濟總錄)
用砒黃信州者細研滴濃黑汁為丸如桐子大於銚
子内炒令乾後用竹筒子盛每用時於患處灸破或
挑破將藥半丸敲碎貼之以自然蝕落為度覺藥盡
時更貼少許
輕粉丸(出聖濟總錄)治瘰癧此丸先服
烏鷄子(一枚去黃取白盛于盞内膩粉一錢半巴豆七粒新者去皮心與粉同入鷄子内蒸)
(熟取于乳鉢内研令勻别用膩粉三錢匕於手掌中以病人津唾調和前藥為丸如菉豆大)
右每服五丸荆芥薄荷茶下黃昏時服至一更如未
轉更以薄荷茶投之若腹痛先取下一次第二次以
水盛取見病根惡物出也或患年深只可三度轉出
盡惡物其項漸小不得出風一月將息後用補藥
人参玄参苦参白藥
右等分剉焙為麄末每服一錢匕水一盞煎三五沸
去滓温服如瀉不止用黃連乾姜各一錢煎服不過
三五服便止如瘡口未破用后膏藥自消
夏枯草(半兩)
右為末用粟米少許將酒煮成稀粥濾去滓取濃汁
入煎藥調勻為膏塗于帛上子貼之不得動換瘡口
永瘥
托中散(出聖濟總錄)治瘰癧此先服
黃耆(剉一兩)甘草(炙半兩)
右為散每日食後湯服一錢匕三日二服次用取藥
取瘰癧方
麝香(研一錢)砒霜(研半錢)龍腦(研一錢)斑猫(十枚去足翅)蟾酥
(十枚如松子大)
右研為末用白麫一錢以水和勻青黛為衣每用相
度瘡口大小仍燻灸三壮候瘡發用藥切宜少使
淋洗瘡口方
五倍子(一兩)礬石(半兩)
右為末每用二錢匕沸湯一碗調勻淋洗湯温即止
每淋洗了用軟帛裛乾用生肌藥掺於瘡口上
雌雄散治瘰癧經驗
斑猫(一雌一雄足翅全者用新瓦焙乾去頭足翅)貫衆(二錢)甘草(各半兩)
鶴虱(半兩)
右細末作兩服飽食後好茶濃點一盞調下一方五
更初茶清下至天明不動更服半錢如小便澁痛效
更不要服大忌毒物
洗傅方
用白芷煎湯泡荆芥候温軟帛蘸洗拭乾好膏藥貼
濃汁惡物出盡更用
半夏(生二錢)南星(研二錢)血竭(一錢研)輕粉(一錢)
右細末以津唾調敷
救原歛瘡口方
血竭(一錢研)棗(燒灰用半錢)麝香(少許研)
右夾研津唾調敷
治諸癧疾
硃砂砒霜硼砂馬牙硝(各等分)
右乳鉢内研細麫糊搜和如香附子狀相瘡口大小
作之儘送入瘡口中恐腫時用薄荷研細塗之收口
了却將大栢皮并白丁香并為末盡入孔中如邊不
乾用
江子(乃巴豆也去皮殼不拘多少)
右用麻油煎令赤去火氣後去巴豆入蠟合如膏香
瘡口大小塗之將白芨末調水塗瘡上
治癧子瘡
猪指甲(火燒存性出火毒用)硼砂(少許用)輕粉(火燒存性出火為細末)
沉香(隨意用)
右研細末未破清油調敷已破乾掺
一膜散
地膽斑猫硫黃雄黃
右等分為細末揩破患處酸醋調搽
便立丹治癧等瘡
黃丹雄黃龍骨(八停)金脚信(少許)
右為末膿水乾捏餅子葱白湯洗過貼在瘡上
乳香散治一切&KR0659;瘡新久
乳香(一錢研)砒霜(一錢研)硼砂(一錢半)黃丹(半錢)紅娘子(十四)
(箇去翅足)
右為末糯米粥和成餅子如三錢許厚如小錢裏圈
大破瘡上白麵糊如不破者炙七炷大者不過一月
其瘰癧核自下却後用歛瘡生肌藥黃蘖不拘多少
為末麵糊塗之
連翹湯治馬刀
大黃(三兩)連翹瞿麥花(各一觔)甘草(二兩)
右㕮咀水煎服後十餘日可於臨泣穴炙二七壮服
五六十日方效在他經者又一方加大黃木通五兩
知母一作貝母五兩雄黃七分㯽榔半兩去甘草不
用同前藥為細末熟水調下三五錢服之
治癧子瘡
木香(一兩)連翹貝母白芷(各三錢)
右為末食後臨臥茶湯調下
平肌貼瘰癧膏
乳香燈心灰黃丹定粉(各半兩)
右用麻油四兩煎成膏子貼之
治癧并馬鼠瘡方
銅錄斑猫砒霜(各等分)
右為細末醋糊為丸如鼠糞大每用一錠子作三丸
納於瘡口上以膏貼之乾亦妙
三聖丸治瘰癧
丁香(五十箇)斑猫(十箇全)麝香(不研一錢)
右為細末塩豉五十粒浸如泥和前藥令勻丸菉豆
大一服五七丸食前酒下日三服五七日外覺小便
澁淋是藥效便加服或便下青筋膜即病之根忌麵
魚内動風物
治癧子瘡
木鱉子(十箇帶殼擂碎)生山藥(大者去皮三寸)大蒜(一箇去皮)
右為細末如癧久已破先葱白椒湯洗帛子拭乾敷
藥一指厚外用油紙封之數日自愈連藥魘掀下亦
無㾗未破者不湏水洗貼散之
裏托散治癧子瘡
黃耆甘草金銀花
右等分研作五分每服酒一盞水一盞煎至一盞去
滓食後服之
内消散(出聖濟總錄)治瘰癧
芎藭(一兩剉)白僵蚕(直者炒)甘草(炙剉各半兩)
右為末每服一錢蜜水調下食後日三服
三神丸(出聖濟總錄)治瘰癧
斑猫(一分半)石决明(一枚)麝香(研一分)
右將前二味為末和粥麫少許搗成劑入麝香再研
丸菉豆大每服五丸臨臥生姜湯下
萞麻子丸(出聖濟總錄)治瘰癧
萞麻子(一千顆揀半生用瓦内炒令煙起)礬石(一兩瓦上鎔三五復放冷研)黑
豆(六顆三粒生用三粒瓦上炒熟)
右不許犯鐡器一處細杵勻爛丸如皂角子大每服
一丸塩湯下女人醋湯下不拘時
禹餘糧飲(出聖濟總錄)治瘰癧
餘粉(研二分作二貼)甘草(一兩半生半炙擂碎)膩粉(研半分分作二帖)
右將甘草半兩水一升煎半升調禹糧末并膩粉各
一貼空心頓服當瀉下惡物未愈再服瀉後以葱粥
補之
治鼠癧瘡(本事方有)
黃荆子(又名蔓荆子)乳香甘草(各等分)
右為末每服一錢熟湯調食後良久服
又方
黑附子(一箇洗)小便(五升)䀋(三升)
右同浸半月日取出將黑附子去黑皮隂乾為末用
黑豆爛煮研為膏丸附子末如桐子每服七丸温酒
早晚下二服
四神丸治瘰癧無問淺深已破未破並宜服之
荆芥白僵蚕(炒)甘草黑牽牛
右各一兩為細末好醋糊為丸如桐子大每服三十
丸臨臥食後滑石湯下
如聖餅子治癧子
雄黃(研半錢)人言(研半錢)乳香(一錢研)
右用糯米粥為錠子小麥大瘡有眼如錢眼大貼在
瘡口上未破者灸三五壮將餅放在灸處用白芨為
膏貼之至一日餘自結痂取下將餅子依前貼
又方
硼砂(三錢研)白礬(四錢研)黃丹(一錢)
右將白礬化開為汁後將硼砂黃丹下漫火枯乾研
為細末每日二次乾掺口上
瞿麥飲子(出濟生拔萃方)治馬刀
瞿麥(半觔用穗)連翹(一觔)
右麄末水煎臨臥服此藥經效多不能速騐宜待歲
月之久除也
牡蠣丸(出仁存方)治瘰癧
牡蠣(四兩煅紅地上出火毒一宿)玄参(三兩焙)
右為末糊丸桐子大早晚食後臨臥各四十丸酒下
藥將服盡癧子亦除根
專治瘰癧及馬刀方
乾薑(一兩剉)真正銅綠(半兩)
右同為末香油調敷於瘡口上先用川椒炒塩葱白
三味醋漿水同煎一碗至日午時分將瘡淨洗全乾
上藥一日一次大病不過二十餘日瘡自乾
治瘰癧
何首烏(未泔浸一宿去皮竹刀切)香白芷(各等分)
右木杵臼搗為末三兩為率入沉香半兩麝香一錢
勻一服二錢茶清下
治瘰癧無問淺深已破未破並宜服之
香附子(去毛)香白芷(各一兩)
右為末每服一大錢米湯調下白湯亦得
内消丸治癧子
貝母(二兩)白藥子(二兩)
右為細末麫糊為丸如桐子大每服三四十丸温水
下
皂針散(出聖惠方)治瘰癧
皂針(一斗不生子者)惡實(半觔)
右取皂針於盆中燒候火盛時撒惡實於火中燒候
煙欲盡急以盆合之冷定取出為散每服三錢匕空
心井華水調下數日利下惡物如膠餳利三五日只
可吃軟粥飯
内消牡蠣丸(出聖濟總錄)治瘰癧
牡蠣(三兩煆過為末)皂莢子(二升取白水浸一宿)
右先將皂莢子以水三升煑令爛取出瓷盆内研為
膏入牡蠣末為丸如桐子大每服十五丸空心温酒
下日晚再服
牡蠣散(出仁存方)治瘰癧
牡蠣(三兩黃泥固濟煆過研為末用)甘草(炙剉一兩)
右為散每服二錢匕空心臘茶清調下日三服仍用
皂莢一挺去皮分作兩截一截使米醋半盞刷炙以
醋乾為度一截焙乾烏頭二枚一炮一枚生炒糯米
三十粒同為末再用醋半盞煎熱和勻成膏貼之
治鼠癧
猫兒頭(一箇燒炙)麝香(一錢)
治癧生於頭項上交接名蛇盤癧宜早治之一名海
菜圓(出危氏方)
海藻菜(蕎麦麫炒去殼)白僵蚕(微炒去絲嘴)
右等分為細末海藻菜旋研篩湯炮白梅取出内减
半用麫糊為丸每服六七十丸食後臨臥米飲送下
其毒自大便去若與淡菜連服尤好盖淡菜生於藻
上亦治此病忌豆腐鷄羊酒麺日六五服
治諸癧(出本事方)
蜜陀僧(十分)青礬(五分)
右為末乾掺更用好麺糊搜藥作膏貼之候瘡乾更
上藥三次五次然後用白芨黃柏二味水調膏貼之
已驗方(出危氏方)治瘰癧已作者
烏鷄子(七箇)斑猫(四十九箇去頭翅足)
右將鷄子一箇去頂用筯攪勻入斑猫七箇以紙糊盖
於飯上蒸熟去斑猫食鷄子每食一箇煎生料五積
散嚥下服不過四五已破者生肌未破者消散方内
云皆去斑猫以小利下毒物為度大勝濟生三聖散
楊氏四味方非惟人不敢服亦免小便秘痛之憂服
利後尚有腹痛冷水調青靛或煎黃連水觧之又方
宜法製皂角子湯下牡蠣丸
桑白皮湯(出聖濟總錄)治瘰癧肌中有根
紫葛(三分)桑白皮(剉)硝石(研如粉各二兩)芍藥(三分)虎杖(一分)
犀角(鎊一分)
右將前五味麄搗篩每服五錢匕水一盞半煎至八
分去滓入硝石半錢匕打勻空心晚後温酒下利病
根
不二散(出聖濟錄)治瘰癧腫痛不問大人小兒皆治之
牡蠣(煆一兩)蝟皮(一枚生炒焙乾)
右為散每服二錢匕温酒調下
白蠶散(出聖濟總錄)治瘰癧
白僵蚕(一兩)麒麟竭没藥(各半兩)
右為散每服一錢半以麝香酒調下
蝸牛丸(出聖濟總錄)治瘰癧已破未破
蝸牛(半碗)鷄蘇(半觔)
右同研細水浸一宿蒸餅如桐子大每服十五丸瘡
未破水下已破薄荷湯下日三
牡蠣散(聖濟總錄)治五腫瘰癧
牡蠣(煆研末)連翹(瓦上炒搗各一兩)
右為散每服一錢臥時無灰酒調下瘥後更服一兩
永不發
犀角丸療瘰癧
犀角(四分鎊)升麻(三分剉)大黃(六分剉)牛蒡子(八分)玄參(八分)
烏蛇(一條炙去頭尾)
右為末蜜丸如桐子大每日至午後煎牛蒡湯下三
五十丸
又方
龍骨(八分)牡蠣(煆八分)
右為末酒下三錢匕日三度良
大黃膏
大黃(六分剉)附子(四分炮)細辛(三分剉)連翹(四分去黑心)巴豆
(一分)
右以苦酒浸一宿臘月猪膏煎三上三下去滓綿濾
用傅瘡日三五度塗之良
蛇犀散(出危氏方)治瘰癧
白花蛇肉(酒浸焙乾用四兩)犀角(鎊一兩)輕粉(二錢半)梹榔(二錢半)
青橘皮(去白焙半兩)牽牛子(一兩半内一兩炒半兩生)
右為散每服二錢匕别入膩粉一匕糯米飲調五更初
服至午下取惡物如取未盡經半月再服未成瘡者
内消成瘡者自乾忌一切油膩發風動氣一方用白
牽牛
四聖散(出危氏方)治瘰癧用前蛇犀散取轉後須用此補
之
海藻(洗)石决明(煆)羌活瞿麥穗(各等分)
右為散每服二錢米湯調下日三服下清水盡為佳
逐邪散(出聖濟總錄)治瘰癧瘰癧者由風邪毒氣客於肌
肉隨虛處毒停結為瘡如梅李大小兩三相連皮肉
發熱病久則潰膿連屬而生久不愈則為癧瘻不拘
遠年日近立效
皂莢子(不拘多少以絹袋盛厠中浸三七日取出淨洗安地坑中盖出毒一宿焙乾為度)
斑猫(五十枚去頭足翅麺炒令黃為度)
右每服用皂子末二錢匕斑猫末一錢匕水銀粉二
錢生鷄卵一枚取白傾盞内更入飯飲半盞并藥同
攪勻四更初服至五更取下毒物或從小便中下如
有些小澁痛不妨或患及五年只三服三年只二服
二年只一服忌口只可燒塩吃五七日其方曾經驗
甚有神效次日服生犀丸
治瘰癧鷄子方(出聖濟總錄)
鷄子(一枚)膩粉(一兩)
右將鷄子開破頭傾出黃取白和膩粉却入殼内濕
紙盖頭濕紙五六重飯甑上蒸熟入新汲水浸冷去
紙勿令水入十歲以上至五十以下分三服十歲以
下至七歲分十服俱用熟水下若病在膈上吐出惡
物瀉出癧子後以訶黎勒皮少許搗末并好茶相和
煎服一方熳火炒燋色住硃砂半兩研細大人五更
米飲調下一錢良久腹痛瀉出根如棗核大便瘥小
兒十五以下只可服半錢
神效丸(出德生堂)治瘰癧
左顧牡蠣(燒灰)香白芷(各四兩)甘草(節)
右為細末糊為丸如桐子大每服五七十丸食後酒
下茶清亦可為末酒調服亦可
玉餅子(出儒門事親)治瘰癧一切惡瘡軟癤
用白膠一兩磁器内鎔開去滓再於磁内鎔開將萆
麻子六十四個作泥入膠内攪勻入小油半匙頭筯
點水中試硬軟添减膠油如得所量瘡大小以緋帛
攤膏藥貼一膏藥可治三五癤
治瘰癧腫硬痛經久不瘥者(出千金方)
用故鞋内毡替燒灰五匕和酒一升平旦向日服強
之行湏臾吐出惡物愈
又方(出千金方)
用猫兒眼一兩隂乾焼灰井花水服方過七日再用猫
舌炙黃為末掺傅瘡上
又方(出千金方)
用狼屎𫝊之
又方(出千金方)
用五月五日取一切種種雜草取汁洗之
又方(出神效方)
將臘月猫屎用新瓦二片合在内外用塩泥固濟燒
成灰以小油調塗瘡上一方用白猫屎燒灰敷之
又方(出儒門事親)
取小左蟠龍不拘多少為末陳米飯搗和為丸如桐
子大每服三五十丸即用陳米湯下
治漏瘡癧子(出海上方)
用石槲葉新舊皆可用塩少許同槲葉嚼爛以口噙
塩水洗瘡口淨次將嚼爛葉貼瘡口未破合再依前
法用如患癧子瘡口濕者亦用塩少許嚼爛槲葉貼
在瘡乾者亦可貼
蝸牛散(出危氏方)治癧潰與未潰皆可貼
用蝸牛不拘多少以索竹串瓦上晒乾燒灰存性為
末入輕粉少許猪髓調用紙花量瘡大小貼之一方
取七箇去肉入丁香七枚放殼内燒存性仍將肉同
研成膏用綿花貼上
瘰癧方
用苦参四兩為末生牛膝和丸如桐子大食後温水
下十丸日三
&KR1181;麻法(出衛生家寳方)
用&KR1181;麻子炒熟旋剥取仁自初一日吃一箇二日二
箇增至十五日吃十五箇十六日吃十四箇至月末
三十日只吃一個食空時下如是服一月足第二月
不拘時候及不拘數目如吃菓子之類或三或五或
七或十兩月即愈服藥人一生不可食豆食則脹殺
人經驗方陳氏云先兄幼年害癧時先公為杭州税
官刀鑷工獻此方初未信之偶出北關遇客二舟相
差而過來者問其人所苦癧子如何往者云食&KR1181;麻
子而愈歸即製而服之兩月而瘥一法用麺麸炒去
殼甆器收每服三十枚日三服即去其病根一方已
破者研細醋調成膏貼之大有功效
玉屑妙靈散(出仁存方)治瘰癧
用桂府滑石二兩為末每服二錢米飲湯下經驗方
陳氏云余在書局見吳伯駿憂其長女之病日侵樓
大防訪其所親趙司戶之母韓氏自言幼子年十一
歲患此項上可見者有七十枚或授此方且云是心
包絡中熱湏用藥自小便出服覺小便澁急遂以意
用琥珀研細濃煎燈心湯下良久旋下其物正如剥
去皮蒲萄肉前後下十七枚而瘡盡平復其子今為
臨安参軍真神方也吳女得此方遂愈余親見其事
近小獲亦患此用之立愈小兒若此瘡始終兩年經
醫不知其幾終不能去因服此藥旬日而愈後合此
藥施人愈者十餘人有大聖之名真不虛傳
治瘰癧不問有頭無頭者(出仁存方)
用大蜘蛛五箇晒乾細研酥調如面脂日二度傅之
須結網蜘蛛可用别的不宜用
又方(出仁存方)
用蝙蝠去腸胃新瓦上焙乾為末未破者水調攤紙
上貼已破乾掺之
燒灰散(出危氏方)治癧
用大田螺并殼肉燒存性灰破者乾貼之未破者油
調敷之
治癧年久不愈者(出危氏方)
用不蛀皂角子一百粒米醋一升硼砂二錢同煑醋
盡炒令酥看所生癧子多少若生一箇即服一箇生
十箇即每服十箇細嚼米飲湯下史氏小兒方酒煑
夜臥含化三粒名破癧丹博濟方用酒浸三日文武
火熬盡酒為度每服夜含化三粒神與濟生方皂角
子丸相似聖濟錄有硼砂虛弱老人休服
又方皂角散(出危氏方)
用不蛀皂角不拘多少每三十條作一束以㯶櫚裹
之縛定於溷泥浸一月取出却于長流水内再浸一
月死水不能渲洗不可用去㯶櫚曬乾為末皂角末
一兩入麝香半錢全蝎七箇研細勻一服一二錢酒
或湯飲調下不過三次愈
治瘰癧(出瑞竹堂)
用乾姜不拘多少為末以生姜自然汁打麵糊和作
劑子或丹為衣每日一次隨瘡大小入藥在内追膿
盡生肉為度以瘡口合則已瘡口不歛用大黃末葱
白汁調搽即愈乃日服十宣内托散二服瘡疼不破
者用野菊根搗爛煎酒服仍將煎過菊根為末貼瘡自
消不消瘡口破依煎藥劑追膿生肉歛口神效
治瘰癧瘡方
用全蝎四十九枚將牡蠣灰同桑柴灰先用炭火於上
將前灰按一窩却把蝎放内埋用白紙一張鋪灰上
用有黑點糯米二十四粒於紙上放一碗覆之蒸米
黃取出見瘡放一粒即自愈
凢人患瘡癧口破者
活鯽魚一枚用本人小水浸死去腸肚用斑猫七箇
去足頭等入魚肚中燒煆成灰入麝香少許在内即
於瘡口乾掺再用黑膏貼之忌發物
治癧子瘡
班猫一兩糯米一升炒熟去頭翅取薄荷連翹荆芥
穗各三兩為末用烏鷄子清同前四味藥調和為丸
如桐子大每服二十丸茶清送下
治癧子瘡
用鯽魚一箇去腸不去鱗用萆麻仁一兩重頭皮上
垢皮一撮搗如泥装入魚肚内用婦人護領油紙包
定用線扎好文武火内煨至燋去紙再用文武火煨
成至成灰魚後搗為末每服三錢酒一盞調服取下
惡物愈
又方
用大河魨魚子不拘多少用蒻葉包褁隂乾為末如
未破者乾掺
治癧子瘡
用松香不拘多少鎔成汁綿濾去滓入水九換水鎔
濾取出碾細每服二錢穀雨前茶芽煎湯調下食後
臨卧日進二服
治瘰癧已未破用之神效
舊破靴底洗淨晒乾燒灰一兩入輕粉三錢同乳香
香油調如瘡已破出膿水不湏油調只乾傅以愈止
又方
用黃顙魚破開入&KR1181;麻子二三十箇在肚内以綿縛
定於厠坑内放冬三月春秋二月夏一月取出洗淨
用黃泥固濟文武火煨帶性爛研末香油調數次又
治膝瘡
治蛇盤癧瘡
用黃鴨黃又謂金條魚一箇用線縛定放糞缸内過
夜取出瓦上焙乾為末好香油調傅如不乾者去油
敷
治癧已破未破者皆可服
用黃鼠子一箇全者入在瓶内塩泥固濟瓶頭用火煆
過熟取出為細末每服二錢用無灰酒調下
治諸瘰癧方
用極簿紙剪成四寸片子以水銀膩粉各二錢鷄子
一枚破之取白和膩等攤在四方紙上看藥多少攤
得若干片數仍於甆碟中攤之藥勻為度於日内晒
不得見火候八九分乾和紙揭起細剪丸成桐子大
每片丸作五十丸以皂角子煎湯温服三丸日三空
心日午臥服之三日下如鱉卵如爛杏小核之形者
乃是病源不得動氣
治鼠瘰癧(出本事方)
用刺猬皮瓦上燥研為末入水銀粉乾敷
治漏瘡(出本事方)
用蛇床子不拘多少瓦上焙乾為末紙撚掿藥入瘡
口
治瘰癧腫毒痛
用栗生嚼罨之
治癧方(出肘後方)
用鉛三兩鐡器中熬之久當有脚如黑灰取此灰和
脂塗癧上仍以舊帛貼之數數去帛拭惡汁又貼如
此半月許亦不痛不破瘡且自消為水永瘥陳藏器
云黑錫寒治癭瘤鬼氣疰煉為末和木香𫝊風瘡腫
惡毒
治瘰癧
用豺屎燒灰𫝊上
治瘰癧疥瘡等疾
用土㯽榔狀如梹榔放土穴中及階除間蓄之新者
膩軟乃蟾蜍屎也細研油調塗之
治瘰癧及癬
用鱔魚取血塗之
療瘰癧瘡方
用槲白皮三觔細切水七升煑三升去滓真硃砂方
七寸匕和汁一升旦向日服之行湏臾吐惡出朝服
良一方不用硃砂
清凉散(出聖濟總錄)治項下生瘰癧不問深久新有熱可服
用龍膽㨂淨為散每服一錢匕酒或米飲調下食後
夜臥服天隂不可服
治癧已破者(出𫝊信適用方)
用羯羊糞焙乾為末用油調塗如瘡濕乾掺
又方
用&KR1181;麻子研細醋調成膏貼之大有效
治瘰癧梟炙方
用梟一隻取肉依常法炙熟食後五味汁下
治一應癧瘡初起
用貝母為細末食前頓服酒送下
療項瘰癧(出肘後方)
將死小兒脚踏之即瘥
何首烏散治瘰癧或不破至下胸前者皆治之
用九真藤根其根如鷄卵大洗生嚼常服又取葉搗
覆瘡上數服即止其藥久服黑髮延年或取其頭獲
之九數者服之乃仙矣其葉如杏其根亦類癧子用
之如神九真籐何首烏是也
治瘰癧(出千金方)
用白僵蚕治下篩水服五分匕日三服
又方(出仁存方)
用猫兒斡開口取涎磨解毒丸傅之
又方(出仁存方)
用狸頭一枚炙搗篩飲服方寸匕日二
又方(出聖惠方)
用狐頭灰傅之
又方
梧桐子葉𨫼上熯成灰絹羅蜜調傅乾即易之
猫腦骨散(出千金方)治癧又治鼠瘰
猫腦骨莽草
右各等分為末入孔中
升麻調經湯(出東垣試效方)治頦下或至頰下瘰癧此疾出
足陽明胃之經中來若瘡深遠隂曲肉底是足少隂
腎中來也乃戍傳癸腎是夫胃傳妻俱作塊子堅硬
大小不等並皆治之或作丸服亦可
升麻(八錢炙)葛根(五錢剉)草膽(酒製炒)黃芩(刮去皮酒浸半兩用)
當歸尾(三錢)桔梗(半兩)連翹(半兩)黃蘗(去皮酒炒二錢等用)
芍藥(三錢)知母(酒炒一兩)黃連(去須五錢)京三稜(五錢碎切酒炒)
廣茂(酒炒五錢)甘草(炙半兩)生黃茋(四錢)
右另秤一半作末蜜為丸如菉豆子大每服百丸或
百五十丸一半多作㕮咀每服秤半兩若能食硬便可
旋加至七八錢止水二盞先浸多半不用引子候煎
至一盞去滓臥熱服脚高頭下而臥噙一口作十次
嚥留一口在後送下丸子藥畢臥如常此制之緩也
白藥散(出衛生家寳方)治瘰癧瘡
右用白藥子不拘多少為末臨臥冷米飲或冷水調
下一錢
治癧子方
龍腦(一兩研)薄荷(一兩乾)皂角(一兩去皮酥塗炙焦黑去子用)
右為細末用塩豉一合醋浸軟同搗得所如硬添醋
丸菉豆大每服十丸冷水下不計時日三四服忌醎
甜動風等物
龍泉散(出東垣試方)治項上瘰癧馬刀將先出瘡用四稜
鐡環按定不令走移作口子油藥紙撚之慎勿令合
了絶其瘡之源其效至速如瘡不破或本人不肯破
更以此散塗
瓦松粉(研細)龍泉粉(各半兩炒半潤濕另研)昆布(去土三錢或五錢)廣
茂京三稜(各半兩酒製剉炒)
右為細末煎熟水調塗之用此去疾尤速一二日一
易之
尅效散(出衛生寳鑑方)治癧子瘡
斑猫(四十九箇不去翅足)官桂(半錢)粳米(四十九粒炒)赤小豆(四十九粒)
硼砂(一錢)
右研為細末初服一錢次服二錢次服三錢次服四
錢煎樟柳根送下空心服小便淋瀝為效惡心嘔吐
黃水無妨其瘰癧日日自消
玉燭散治瘰癧自消和血通經
當歸芍藥大黃甘草熟地黃芒硝
黃芥川芎(以上各等分)
右為麄末每服三錢水一盞生姜三片煎至七分去
滓温服日進一服七八日效
治瘰癧
瞿麥穗海藻菜凌霄花北壁背隂虫(别研)皂角
刺(新者)
右各等分為末每服三錢米飲調下食後日二服
麝粉散治癧子未破與破澁急赤痛
萞麻子(四十九粒去皮)葵菜子(半兩)輕粉(半錢)
麝香(别研一錢)
右為細末每服一錢温服酒調下日午臨臥各一服
小便如米泔色不可再服止可服觧毒散解之
觧毒散治癧子已曾宣積取毒了尚未退者宜服
皂角子(一百粒去皮炒黑色用)連翹(一兩半)薄荷葉(半兩晒乾)甘草
(三錢半生半炙)桔梗(一錢)
右為細末每服一錢茶酒任意調下食後
治鼠癧方
信石(入菉豆同研)斑猫(為末去翅足用)
右用麺糊為丸黃丹為衣用時打破以醋浸一宿其
瘡先以艾炙次用此
又方
白术白茯苓生甘草黃耆當歸身(酒洗)梹
榔白芷黑牽牛(半生半熟)蜜陀僧白芍藥(以上各一)
(兩)
右為細末糊為丸如芥子大小兒七丸大人十丸至
十五丸燈心湯下忌葱菜油膩房色酒不妨忌使性
氣孕婦不可服復元通氣散立效
治癧瘡作吐
右以乳香散煎甘草調服至安濟生名内托散引論
甚詳
治癧破膿水經年不安(永類鈐方)
右用百十年第屋厨中壁上土為末入輕粉調傅半
月瘡乾愈
治瘰癧已破者(華陀中藏經方)
右用鉛炒取灰滓研細以温鹽漿水洗淨貼之
又方(出肘後方)治癧
右用馬齒莧隂乾燒灰臘月猪脂和以煖泔洗淨瘡
拭乾敷之日三
治瘰癧(出本草上)
右用蓼實子微炒碾為細末薄酒調二三錢服久則
效
治卒患瘰癧子不痛
取桃樹皮貼上炙二七壮
治瘰癧毒腫(出本草方)
右以鐡爇及熟末凝塗之
治瘰癧瘡(出本草上)
右用胡桃瓤燒令黑未斷烟和松脂研敷瘡上
治項邊癧子(出本草上)
右以桃葉焼熏之
治頷下瘰癧如梅李宜速消之(出本草上)
右用海藻一觔酒二升浸數日稍稍飲之
治瘰癧惡瘡蝕息肉白癜風(出本草上)
右用馬骨燒為末淋汁先以物揩破瘡塗之
治瘰癧(出本草上)
右搗商陸根捻作餅子置癧上以艾炷於藥上灸三
四壮乾熟易之
治瘰癧(出本草上)
七月七日出時收麻花五月五日收葉二件作炷子
於癧上灸百壮
治癧子(出本草上)
用苦躭苖子煑汁服或生絞汁服之良躭苗子所在
有之苖高三二尺結角如撮口袋中有子如紅硃俗
人言躭發也
治惡瘡瘰癧蝕息肉
白馬骨黃連細辛牛膝鷄桑皮黃荆
右各等分燒為灰淋汁塗之白馬骨江東以石榴葉
短小對節者代之
導引法
養生方云箕踞以兩手從脚入據地曲脚加其上舉身
九可用行氣治瘰癧乳癰
普濟方卷二百九十一
