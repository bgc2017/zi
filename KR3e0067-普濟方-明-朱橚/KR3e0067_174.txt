普濟方卷一百七十四明周王朱橚撰
積聚門
米癥(附論)
夫病源人有好啖米轉久彌嗜啖之若不得米則胷中
清水出得米便止米不消化遂生癥結其人常思米而
不能飲食久則斃人
方
治米癥其疾常欲食米若不得米則胸中清水出
鷄屎(升)白米(五合)
右合炒取米焦擣篩為散用水一升頓服取盡少時
即吐出癥如研米汁碎若無癥即吐白沬淡水乃厭
米不復食之
治米癥久不療羸瘦此方神效
葱白烏梅(三十枚)
右以水三升宿漬烏梅使得極濃清晨取葱白随飲
烏梅汁令盡頓覺心腹煩欲吐即令出之三晨療之
當吐去米癥差無所忌
治食生米方(家藏經騐方)男子婦人因食生熟物留滯於
脾胃遂至生䖝久則好食生米否則終日不樂至於
肌膚憔悴面色萎黃不思飲食以害其生
右用蒼术不拘多少米泔水浸一宿取出剉碎焙乾
碾為細末煑稀麫糊為丸如梧桐子大每服五十粒
空心食前米飲下日三服益昌伶人劉清嘯家一
婢曰花翠年踰笄病此三月餘監惠民局趙尹能醫
以此治之兩旬而愈盖生米留滯於脾胃受濕則穀
不磨致成此疾蒼术能去濕煖胃消穀故也尹先云
曾用此藥療緜州常振省幹兩旬而痊因筆於冊
髮癥(附論)
病源云有人因飲食内誤有頭髮随食而入胃成癥胷
喉間如有蟲下上来去者是也
方
食中有髮不覺因食而入久則胷間如有蟲狀上下去
来惟欲飲油一日之中飲至三二升不欲飲食者為髮
癥(治出聖惠方)
右用油一升以香澤煎之大搔&KR0008;貯之安病人頭邊
令口鼻臨油上勿令得飲轉鼻面令有香氣當呌喚
取飲食不得與之必當疲極大睡其髮癥當從口出
令一人專守視之并偹石灰一裹見癥出以灰粉手
捉癥抽出及盡即是髮也初從腹中出形如流水中
濃菜随髮長短形亦如之
又方(出千金方)
右用酒三升煑猪脂三升二沸服一升日二白馬尿
服之亦佳無白馬白牛亦得
療胷喉間覺有癥蟲上下偏聞葱豉食香此是髮蟲故
也
右用油煎葱豉令香二日不食張口而卧將油葱豉
置其口邊蟲當漸出徐徐以物引去之無所忌
治誤食頭髮如蟲疾者
右雄黃研細水飛過酒調服吐出惡物乃愈
蝨癥(附論)
病源云人有多蝨性好齧既多而臟腑虚弱不能消之
不幸變化生癥而患之者亦少俗云患蝨癥人見蝨必
齧之不能禁止蝨生長在腹内時有從下部出亦斃人
方
療蝨癥嚙蝨在腹生長為蝨癥方(出千金方)
故篦子(一枚)故梳子(一枚)
右二味各破為兩分各取一分焼作灰取一分以水
五升煑取一升取頓服前末盡少時當病出無所忌
鱉癥(附論)
病源云鱉癥者謂腹内癥結如鱉之形狀也有鱉觸冷
不消而生癥者也有食雜物得冷不消變化而作者此
皆脾胃氣弱而遇生冷不尅消故也癥者其病結成推
之不動移是也
方
蟹瓜丸治鱉癥狀在心下手揣見頭足時轉動并痛
蟹瓜(三分)附子(六分)麝香(三分)半夏(六分)生薑(四分)鱉甲(六分)防
葵(六分)郁李仁(八分)
右搗篩密和如梧子大空肚以酒下二十丸日再服
以知為度忌生冷油鹹熱麫蕎麥陳臭粘膩羊肉餳
猪肉莧菜
宿癥及卒得癥方(出肘後方)
右用白雌鷄一雙絶食一宿明旦以膏熬飯飼之取
其屎無問多少小便和之於銅器中火上熬燥搗篩
每服錢許日四五服消盡乃止常飼鷄取屎病差後
殺鷄单食之
治鱉癥服白馬尿一升五合温服之令盡差
治鱉癥腹堅硬腫起大如盆眠卧不得方(出千金方)
右取鹽一升搗水三升絞取汁每服一升日二若食
中得病為鱉癥在心下堅強硬者並須服之
又方(出千金方)
右蒴藋根白皮一握研取汁水和頓服之
又方(出千金方)
右用白馬尿一升雞子三枚取白二合空腹頓服不
移時當吐病出
又方(出千金方)
右雞屎一升炒令黃取五合以酒一升浸取半搗為
末以所浸酒服方寸七日二服三日中作一劑
治人龜病
人門龜病不能言肚裏生成硬似磚
自死殭蠶白馬尿不過時旬軟如綿
結瘕(附論)
結瘕者積聚之類也結伏積聚久不散謂之結凝滯腹
内按抑有形謂之結瘕之證形體瘦悴食不知飢飽中
隂寒冷濕之氣則發而腹脇塊硬隐隐然痛者是也瘕
之證腹中氣痛動轉横連脇下有如癖氣遇脾胃有冷
陽氣不足而發動者是也
方
㯽榔湯(出聖濟總錄)治結瘕脉弦腹滿坐卧不安食即欲
吐喘急
㯽榔(一兩半)赤茯苓芍藥陳橘皮吴茱萸
郁李仁訶梨勒(各三分)京三稜桑根白皮(各一兩)
右搗粗篩每服五錢水一盞半煎至八分去滓温服
食前後各一服若服後頻利即减㯽榔郁李仁
紫葛丸(出聖濟總錄)治結癥腹脹堅硬如石肚上青筋浮
起
紫葛(一兩)芍藥桔梗紫苑木香訶梨勒皮
(各三分)大黃(一兩半)牽牛子(半兩)郁李仁(一兩)
右為末煉蜜為丸如梧桐子大每服十五丸空腹煎
木通及棗湯下老弱量减丸數
防己湯(出聖濟總錄)治結瘕氣積腹滿如石氣急少卧小
便不利
防己百合郁李仁(各一兩)木通(一兩半)吴茱萸(半兩)
陳橘皮當歸赤茯苓(各三兩)
右搗篩為散每服三錢水一盞生薑半分至六分去
滓空心温服
羌活丸(出聖濟總錄)治結瘕氣塊飲食不消肺氣發心胷
中逆氣喘卒中風毒脚氣大腸祕澁奔豚氣痛
羌活桂(去粗皮)芎藭木香㯽榔(各一兩)郁李仁
大黃(各二兩)
右除郁李仁外搗羅為末與郁李仁研勻煉蜜和丸
如梧桐子大每服二十丸空心煎生薑湯下或棗湯
下氣痛温酒下
木通湯(出聖濟總錄)治結瘕腹脹堅硬不消
木通赤茯苓(各一兩)赤芍藥吴茱萸(各三分)㯽榔
(一枚)紫苑郁李仁(各半兩)
右麄搗篩每服三錢水一盞半煎取七分空腹服日
再
防己散(出聖濟總錄)治結瘕癖實腹滿如鼓食即欲吐喘
息急其脉弦而緊
防己訶梨勒郁李仁白术㯽榔(各一兩半)吴
茱萸(炒三分)
右除郁李仁外搗羅為散入郁李仁同研令勻每服
三錢水一盞煎至六分和滓空心温服
木香湯(出聖濟總錄)治遠年虚實積聚瘕塊
木香(一兩)海馬子(一對)大黃青橘皮白牽牛(各二兩)
巴豆(四十九粒)
右以童子小便浸青橘皮軟裹巴豆以綿繫定入小
便内再浸七日取出麫炒黃去巴豆只用青橘皮并
餘藥粗搗篩每服二錢七分水一盞煎至三五沸去
滓臨卧温服
木香煎丸治結瘕積聚血結刺痛(方見本門)
蛇瘕(附論)
病源云有人食蛇不消因腹内生蛇瘕也亦有蛇之津
液誤入飲食内亦令人病瘕其狀常若饑而食則不下
喉噎塞食至胷内即吐出其病在腹揣摸亦有蛇狀謂
蛇瘕也
方
療蛇瘕大黃湯(出千金方)
大黃(半兩)芒硝(一枚)烏魚骨(三枚)黃芩(半兩)甘草(一尺)皂莢(六枚)
右㕮咀以水六升煑之三沸下絞去滓内芒硝候温
盡服之十日一劑煮作如上法欲服之宿無食平旦
服當下病也忌海藻菘菜等
治蛇瘕方(出聖惠方)
川芒硝(半兩)烏賊魚骨(半兩)川大黃(半兩)防葵(半兩)皂莢(半兩)
右為散每服四錢以水一中盞煎至六分去滓温服
日三四服
又方(出聖惠方)
雄黃(一分)白礬(一分)硇砂(一分)膩粉(一錢)麝香(一分)巴豆(二十七粒)
右為末以桃膠和丸如菉豆大每服以温酒下五丸
日三四服
治蛇癥瘕方(出千金方)
右以白馬尾切長五分酒服方寸匕大者自出更服
二分者一方寸匕中者亦出更服三分者一方寸匕
小者復出不可頓作一服殺人
鼈瘕(附論)
病源云鼈瘕者謂腹内瘕結如鼈狀是也有食鼈觸冷
不消而生者亦有食諸雜冷物變化而作者皆由脾胃
虚弱而遇冷即不能尅消所致瘕言瘕也謂其形假而
推移也昔曾有人共奴俱患鼈瘕奴在前死遂破其腹
得一白鼈仍故活有人乘白馬来看此物白馬忽尿堕
落鼈上即縮頭及脚尋以白馬尿灌之即化為水其主
曰吾將愈矣即服之果如其言得差故飬生云六月勿
食澤中水令人成鼈瘕
方
療鼈瘕方(出聖惠方)
大黃(六銖)乾薑(半兩)附子(九銖)人參(九銖)䗪蟲(大一寸)側子(半兩)
桂心(六銖)貝母(半兩)白术(一兩)細辛(十八銖)
右十味搗篩以酒服半方寸匕日三忌生菜生葱桃
李雀肉猪肉冷水一方有㯽榔
又方(出聖惠方)
防葵(一兩)鼈甲(一兩)苦棟子(一兩)郁李仁(一兩)㯽榔(一兩)
右為細散每服以温酒下二錢日三四服
患鼈瘕者(出本草)
右用新赤黍米取泔水汁生服一升不過三兩度愈
魚瘕(附論)
夫人胃氣虚弱者食生魚因為冷氣所摶不能消之結
魚瘕揣之有形狀如魚是也亦有飲陂湖之水誤有小
魚入腹不死便即生長亦有形狀如魚故以名也
方
治食魚鱠及生肉住胷膈中不化吐之不出便成癥瘕
方(出聖惠方)
厚朴(一兩)川大黃(二兩)
右為散作二服每服以酒一大盞煑取六分去滓放
温盡服良久再服
療食魚鱠及生肉住胷膈中不消化吐之不出多成癥
病(出聖惠方)
朴硝(一枚)大黃(二兩)
右以酒二斤煑取一斤去滓盡服之立消無朴硝用
芒硝硝石亦佳一方為散每服三錢以酒一中盞煎
至六分去滓空腹温服當下利即差
治食鱠不消方及生肉住胷膈不化心成癥瘕(出聖惠方)
右搗馬鞭草汁一大盞煎五七沸温分二服盡即消
服生薑汁亦消
又方(出聖惠方)
右以魚鱗焼作灰細研每服以新汲水調下一錢
治食魚肉等成癥結在腹内并諸毒方(出千金方)
右以狗屎五升焼末綿裹以酒一斗浸再宿濾取清
分十服日三三日令盡随所食癥結即出
治食魚鱠腹中脹滿成瘕痛悶飲食不下日漸瘦
用水中石子數十枚火焼赤投五升水中各七遍即
熱飲之如此三五度當利出瘕也
痃癖(附論)
夫痃癖本因邪冷之氣積聚一向而生也痃者在腹内
近臍左右各有一條筋脉急痛大者如臂因氣而成如
弦之狀名曰弦氣也癖者則在兩肋之間有時而癖故
曰癖也夫弦之與癖名號雖殊針石湯丸主療無别此
皆隂陽不和經騐否膈飲食停滯不得宣流邪冷之氣
摶結不散故曰痃癖也
方
木香通氣丸(出聖惠方)治痃癖氣滯心腹痞滿嘔逆咳嗽
消痰進食散痞
人參木香(各一兩半)元胡(一兩)陳皮黑牽牛(各六兩)㯽
榔丁香(各半兩)荆三稜廣茂(三兩)半夏茴香
木通神麹麦蘖青皮(各三兩)
右為細末水糊為丸如小豆大每服二三十丸生薑
湯下食後日進二服
硃砂三稜丸主痃癖氣塊留滯一切内傷
石三稜荆三稜雞瓜三稜蓬术枳殼
川練子茴香青皮當歸(各半兩)㯽榔(七錢半)丁
香(二錢)木香(三錢)巴豆肉豆蔲(七錢半)硃砂(五錢)
右為細末除硃砂外生薑釅汁打糊亦用麫成劑為
丸如小豆大每服十五丸薑湯下温水亦得
療痃癖氣兩脇脹滿方
牛膝大黃(各十分)桔梗芍藥枳實白术(各八)
(分)人參柴胡桂心(各六兩)鼈甲茯苓訶梨
勒皮(各八分)
右搗蜜和丸如梧桐子大空心酒飲及薑湯任下二
十丸日二服漸加至三十丸利多即以意减之常取
微通洩為度忌生硬難消油膩等物及莧菜桃李雀
肉猪肉冷水生葱
開結妙功丸治怫熱内盛痃癖間積酒積食積一切
腸垢癥瘕積聚疼痛脹悶作發有時三焦擁滯二腸
燥澁懊憹心煩不得眠&KR2098;嗽逆不能食或風濕熱兼
為腫脹黃瘦眼澁昏睡一切所傷心腹暴痛風熱燥
鬱偏頭疼筋脉拘換肢體麻痺走注疼痛頭目睧眩
中風偏染邪氣上逆上實下虚脚膝冷痛常服保養
宣通血氣消進飲食
荆三稜茴香神麹麦蘖大黃(各一兩)乾薑
(二錢)川烏頭(四分)半夏(半兩)桂(二錢)巴豆(四枚)牽牛(三錢)
右為細末用膏丸小豆大生薑湯下十丸十五丸或
嚼生薑温水或只用温水凉水下亦得漸加至三二
十丸或心胃間稍覺藥力煖心然即却减丸數以意
加减無時日三服或取久積或破堅積初服十丸次
服二十丸每服加十丸三服以加至快利三五行後
如常服少得食力更後加取利以意消息病去為度
病甚者自三五丸加服
二香三稜丸(出聖濟總錄)治痃癖結塊面黃肌瘦腹引痛
不欲飲食宿滯冷痰
丁香木香(各一兩)荆三稜鷄瓜三稜石三稜
(各三分)硇砂牽牛子大黃蓬莪茂(各半兩)㯽榔
(一兩)烏梅肉(二兩)巴豆(五十枚)
右為末再研勻酒煑糊和丸如菉豆大每服五丸至
七丸陳橘皮湯下食後服
木香三稜丸治心腹痃癖癥瘕氣塊腸胃積聚上下
不通
木香(七錢)荆三稜(一錢半)石三稜(一兩半)蓬术(一兩半)青皮
(一錢半)肉豆蔲(四兩)鷄瓜黃連㯽榔(四兩)巴豆(三二十枚)
右為末水煑生薑取釅汁打糊成劑為丸如小豆大
每服十丸温生薑湯下或温水送下不以時候日進
一服斟酌虚實加减丸數
鷄瓜三稜丸治五臟痃癖氣塊
鷄瓜三稜石三稜京三稜木香青皮
陳皮(各半兩)硇砂(三分)㯽榔肉豆蔲(各一兩)
右為細末生薑汁麫糊為丸如桐子大生薑湯下一
方無陳皮云年深者一月見效忌一切生冷硬物及
滑物
木香丸(出聖惠方)治痃癖氣脇肋妨悶不欲飲食四肢瘦
弱
木香(半兩)乾薑(一兩)草豆蔲(一兩)桂心(一兩)當歸(一兩)陳橘皮
(一兩)附子(一兩)巴豆(五十枚)
右件藥搗羅為末入巴豆研令勻煉蜜和搗三二百
杵丸如菉豆大每服食前以粥飲下五丸
京三稜丸治丈夫婦人痃癖氣一切積滯
京三稜芫花(各三兩)蓬莪茂桂(各一兩)附子(一兩半)
乳香硇砂(各一分)巴豆
右搗研令勻每用藥味二兩鎔黃臘一兩蜜少許同
和丸如梧桐子大丹砂為衣生薑木瓜湯下二丸至
三丸甘草生薑湯下亦得看虚實臨時用
烏頭丸(出聖惠方)療癖痃積冷發如錐刀所刺鬼疰往来
者
烏豆人參桂心附子乾薑赤石脂(各八)
(分)硃砂(研三分)
右搗篩蜜和為丸如梧桐子大以煖酒服七丸稍稍
加至十丸忌生冷醋滑猪魚雞蒜小豆油膩牛馬肉
生血物生葱等物
療痃癖
右以蓼每日取一握水煑服之
療痃癖
右以鼠屎一大合炒將黃濕者炒乾即不湏炒即用
以水二升煮五六沸及熱濾取汁置椀中急内硇砂
一小兩乃盖頭經宿明日平旦温為兩服稍晚食無
所忌
大黃散治痃癖氣連心肋相引痛堅硬
川大黃(一兩)當歸(一兩)白术(一兩)枳殼(一兩)柴胡(一兩)鼈甲(一兩)
右件藥搗篩為散每服三錢以水一中盞入生薑半
分煎至五分去滓不計時候温服
吴茱萸散(出聖惠方)治痃癖氣不消
吴茱萸(半兩)鼈甲(三兩)川大黃(一兩)當歸(三分)京三稜(一兩)㯽
榔(一兩)
右件藥搗細羅為散每服食前以煖酒調下一錢
丁香散(出宣明論)治痃癖氣脇下痞滿息而不消積而不
散元氣在胃而妨食者
好丁香(二十枚)白丁香(七十枚)蜜陀僧舶上硫黃
黃鷹調(各半錢)
右為末每服一匙皂子煎湯調下不計時候治肚内
硬生物肌膚黑瘦如柴嘔吐積滯日三服食後
妙應丸治老人虚人一切虚寒痃癖積塊攻脹疼痛
諸臟氣虚積聚煩悶及飲食中蠱毒或食水陸蓏子
夘入腹而成蟲蛇魚鼈㦯宿食留飲婦人産後敗血
不消女子月水不通結為癥瘕時發寒熱唇口焦黑
肢體瘦削嗜卧多壓食少腹痛大便糟粕變成冷痢
黑附子(二枚)硇砂(三錢)木香(七錢半)破故紙蓽撥(各一兩)
右將飛過硇砂末作附子瓮内却用剜出附子末盖
口用和成白麫裹附子熟約半指厚慢灰火内煨令
黃色去麫同木香等為細末却將元裹等為末黃麫
醋調煑糊為丸如菉豆大每服十五丸至二十丸食
後生薑湯下一方有青皮
消滯千金丸治證同前
牽牛(四兩)香附子(二兩)五靈脂(一兩半)京三稜(五錢)
右為末醋糊為丸每服二三丸甘草湯下
桃仁丸療十年痃癖
桃仁(六升)豉(六升)蜀椒(三兩)乾薑(三兩)
右先搗桃仁如脂合搗千杵如乾可少許蜜和搗令
可丸空肚酒服三丸如酸棗大日三
鼈甲丸(出聖惠方)治痃癖氣塊不消令人羸瘦面色萎黃
四肢少力不欲飲食
鼈甲(三兩)京三稜(三分)川大黃(三兩)陳橘皮(三兩)
右件藥搗羅為末於銀鍋中入米醋三升以慢火熬
成膏候可丸即丸如梧桐子大每於食後以粥飲下
三十丸
芫花丸(出聖惠方)治痃癖氣疼痛
芫花(半兩)硇砂(一兩)乾薑(半兩)京三稜(半兩)
右件搗藥為末用硇砂醋熬成膏以蒸餅少許同和
丸如菉豆大每服食前以薑橘皮湯下十丸
加减麻仁丸療積年患氣不能飲食兼食不消化風
氣冷氣熱氣衝上痃癖氣并乳食氣發動並療之服
經三四日自覺有效
蜀大黃(四兩)訶梨皮(四兩)人參(二兩)大麻仁(二兩)
右搗篩依法以蜜和丸每服十丸二十丸增减以意
量之以溏利病除亦不損予常服三十餘年至八十歲萬
病皆無百無所忌補理腰脚服經七八日腰腎先冷
者即下膿水腰脚輕健以酒飲下之並得
治大人小兒痃癖氣塊往来疼痛不止又治心氣痛不
可忍者
白玉赤玉
右為細末用水糊為丸如梧子大每服三十丸薑湯
送下
又方
南星(製)香附子(各等分)
右為末薑汁丸每服二三十丸熱薑湯下
治丈夫痃癖兩肋虚脹此法出𫝊屍方
猪&KR1004;(一具)青蒿葉
右以無灰酒一大升微火温之乘熟内猪&KR1004;中和蒿
葉相共煖使消盡又取桂心一小兩别搗為末内酒
中每日平旦空腹取一小盞服之午時夜間各再一
服甚騐忌熱麫油膩等
治冷氣痃癖羸瘦(方見本門)
治積冷痃癖氣不思飲食四肢羸困宜服此方
莨菪子(三分)大棗(四十九粒)
右件藥以水三升相和煑水盡即取棗去皮核每於
食前喫一枚粥飲下亦得覺熱即止
治痃癖不差脇下痛硬如石方(出聖惠方)
生商陸根汁(一升)棗仁(一兩)
右件藥研杏仁令爛以商陸根汁和研濾取汁以火
煎如餳每服取棗許大空腹以熱酒調服之漸加以
利惡物為度
治痃癖氣不消方(出聖惠方)
京三稜(一兩)川大黃(一兩)
右件藥搗羅為末用醋熬為膏每日空心以生薑橘
皮湯下一茶匙
大黃丸(出聖惠方)治痃癖氣時攻心腹疼痛令人不思飲
食漸為瘦病
川大黃(一斤)鼈甲(三兩)枳殼(三兩半)當歸(一兩半)赤芍藥(一兩)
(半)京三稜(三兩)吴茱萸(一兩)
右件藥搗羅為末先以米醋三升熬大黃為膏次入
諸藥和丸如梧桐子大每服於食前以温酒下三十
丸
消飲方治一切積聚痃癖氣塊及大小結膏痛不能
抑按
天南星半夏芫花自然銅(各等分)
右為末醋煑麫糊為丸如梧桐子大每服七丸食前
温水下良久葱粥投之相虚實加减
硇砂丸(出聖惠方)治痃癖冷癥塊及療丈夫腰脚補煖水
藏善治婦人氣血暖子宫殺三蟲伏火
右先取臘月細桑條子不限多少燒作灰略以水淋却
苦汁後將灰晾乾收之每一兩硇砂用灰三兩先研
硇砂以水化消拌灰令乾濕得所取一固濟了瓷瓶
子底下先鋪乾灰半寸已来次下硇砂灰填實口頭
更著乾灰覆盖後用文火焼後武火煆令通赤候冷
取出重研於竹筲箕内鋪紙三重後安灰以水淋之
候藥透過紙待硇砂味斷即休淋水别取小瓷鉢子
一兩箇盛藥汁於熱灰火内養之常令魚眼沸直至
汁盡候乾别入固濟了瓶子内便以大火煆一食久
待取出細研用粟米飯和丸如菉豆大每日空心以
暖酒下五丸
桃仁煎治痃癖氣心腹疼痛肌膚瘦弱面無顔色及
男子元氣婦人血氣不足
右以桃仁二千枚湯浸去尖皮雙仁細研如膏以
酒二䜴淘濾取汁於淨鐺中以慢火煎成膏每於食
前以暖酒調下一茶匙
㯽榔煎丸(出聖濟總錄)治痃癖氣及兩脇積聚并婦人血
刺疼痛
㯽榔(三兩)吴茱萸(一升)硫黃京三稜(半升)巴豆(各一兩)木
香白豆蔲肉豆蔲桂(去粗皮)陳橘皮青橘
皮高良薑畢撥訶梨勒皮白术(各一兩)胡
椒(一兩)當歸乾漆(各半兩)草豆蔲(一兩)
右為末與前三味膏同搜丸如菉豆大每服生薑湯
下三五丸食後服
鼈甲丸(出聖濟總錄)治痃癖氣塊
鼈甲(二兩)乾薑大黃硇砂(一兩半)附子㯽榔
桂(去粗皮)乾漆京三稜木香訶梨勒水銀
(各一兩)墨(焼半兩)
右為末用麹米三兩濃醋二升同煎成膏和上件藥
丸如梧桐子大每服七丸加至十丸不拘時候日三
丈夫温酒下婦人醋湯下不嚼即破取下血塊如雞
肝色是效
治痃癖氣食物不消宜服此方
木香(一兩)硫黃(一兩)川大黃(三兩)
右件藥搗羅為末煉蜜和搗三二百杵丸如梧桐子
大食前以温酒下二十丸
又方(出聖惠方)
蒼术(一兩)川烏(二兩)赤芍藥(半兩)
右件藥搗羅為末用醋煑麫糊和丸如梧桐子大每
服食前以生薑湯下二十丸
半硫丸(出仁存方)治年高風秘冷秘心腹一切痃癖冷氣
暖元臟止洩泄飲食
硫黃(研細)半夏(湯浸七次)
右以生薑汁同熬炊餅末攪勻杵丸如梧桐子大空
心温酒薑湯下五十丸或用葱白一條生薑三片煎
熟入阿膠二片溶開下
木香通氣丸治内熱結成痃癖堅積酒食所傷一切
腸垢積聚疼痛脹悶作發有時脹滿心腹暴痛邪氣
上逆升而不降並宜服之
木香京三稜元胡索當歸黃芩桔梗
連翹(各一兩)大黃(二兩半)桂(半兩)牽牛(四兩)甘草(三兩)大梔子
(半兩)黃蘖(二兩)
右同為細末煉蜜為丸如豌豆大每服三十至五十
丸温水不拘時候通利為度
牛黃神金丹治一切堅積痃癖氣塊腹脇滿硬疼痛
及小兒驚疳積塊氣喘痰涎嘔吐泄瀉寒熱瘧疾
輕粉粉霜硇砂雄黃硃砂巴豆信
(各一錢)黃丹黃蠟(各三錢)
右各研為末次研巴豆爛如油却鎔蠟軟搜和作劑
旋丸如小豆大每服一丸新水送下小兒粟米大量
虚實用
治老婦血瘕男子痃癖痞悶
奴柘草三稜草馬鞭草
右三味煎如稠糖病在心食後服在臍空心服當有
惡物下
治痃癖諸塊伏梁
臘月雄雀屎(温)乾薑桂(味甘辛大熱有小毒)艾(味苦)
右四味乾薑桂心等分為末將臘月雄雀屎和為丸
如梧桐子大温水服三五丸入腹爛痃癖
治痃癖羸瘦
右猪&KR1004;和棗肉浸酒服之
破冷痃癖
右用生栗榍生食良
治痃癖
右用大蒜日食三顆昔有患痃癖者夢人教每日食
三顆大蒜初時依夢遂至瞑眩口中吐逆下部如火
後有人教令取數斤合皮截却兩頭吞之名為内炙
依此大效
主痃癖安心定志聰明耳目除邪逐風變白性温不
寒
右取莨菪子暴乾膈日空腹水下一措捻勿令子破
破則令人發狂亦用小便浸之令小便盡暴乾依前
服之
治痃癖痞滿(出夲草)
右用苦丹苖子煑汁服亦生搗絞汁服
治痃癖(出本草)
用醋煎大黃服之佳
治癖
鼈甲(炒令黃色)訶梨勒皮乾薑
右三味等分為末酒浸為丸如桐子大空腹酒服二
十丸
久痃癖(附論)
夫久痃癖氣者本因邪氣所生不離隂陽之氣結畜而
成也此皆由臟腑不調脾胃虚弱飲食積滯不能宣行
復遇寒氣在内即結聚而不散於臍脇左右弦急絙起
時有腹痛時人多患此病卒差極難累月逾年積聚成
也故名久痃癖氣也
方
烏頭丸(出聖惠方)治久痃癖氣腹内積聚邪氣往来決逆
搶心心胷痺悶吐逆飲食
川烏頭(一兩半)吴茱萸(三分)川椒(三分)乾薑(三分)桂心(三分)柴
胡(一兩)生薑地黃(一兩)細辛(半兩)紫苑(半兩)人參(半兩)芎藭
(半兩)白术(半兩)白莢(半兩)赤芍藥(半兩)皂莢(半兩)
右件藥搗羅為末煉蜜和搗三二百杵和丸如梧桐
子大每服不計時候温酒下二十丸
京三稜丸(出聖惠方)治久痃癖氣心腹脹滿時時攅連心
背痛宿食不消嘔吐不思飲食氣息喘促面目黃瘦
虚腫
京三稜(三分)鼈甲(一兩)川大黃(一兩半)木香(半兩)當歸(三分)白
术(三分)厚朴(一兩)吴茱萸(半兩)麥蘖(一兩)訶梨勒(一兩)枳殼(一兩)
神麹(一兩)桂心(一兩)㯽榔(一兩)
右件藥搗羅為末煉蜜和搗五七百杵丸如梧桐子
大每服不拘時候以粥飲下三十丸
大黃丸(出聖惠方)治久痃癖氣發歇不定肌肉消瘦往往
吐逆肩背疼痛宜服
川大黃(二兩)川朴硝(一兩)蓬莪茂(二兩)訶梨勒(一兩)桂心(三分)
枳殼(一兩)吴茱萸(三分)金星礜石(二兩)柴胡(一兩)狼毒(半兩)巴
豆(一分)
右件藥搗羅為末研入巴豆礬石令勻以熟棗瓤和
搗三二百杵丸如梧桐子大每日空心以温酒下十
丸老少臨時加减數服之
蓽茇丸(出惠聖方)治久痃癖氣或時嘔噦腹痛不能飲食
蓽茇(一兩)乾薑(三分)胡椒(三分)桂心(三分)人參(一兩)陳橘皮(三分)
訶梨勒(一兩)赤茯苓(一兩)㯽榔(二兩)
右件藥搗羅為末煉蜜和搗五七百杵丸如梧桐子
大每服不計時候以粥飲下二十丸
痃癖(附論)
夫痃癖者由隂陽不調臟腑虚弱邪冷之氣結聚而生
也其狀腹内連臍左右各有一條筋脉急大如臂次者
如指拘急如弦之狀名曰痃氣也痃氣謂臍腹左右
堅硬而痛横連如臂取象如弓弦之急故謂之痃氣盖
因寒温失宜房欲過度真陽虚憊致内冷生所以水飲
入於胃而不能消流於脇下經久不去遂成痼疾若遇
隂寒或食冷物作痛久則不能飲食肌膚消瘦
方
療痃氣方
牛漆芍藥桔梗厚朴茯苓訶梨勒
柴胡大黃(各六分)枳實蒺䔧子人參(各五分)橘
皮㯽榔(各四分)
右搗篩蜜和丸空肚煑大棗飲服如梧桐子大二十
丸日再漸漸加至三十丸如利多以意减之忌生硬
難消物及油膩猪肉醋物
人參湯(出聖濟總錄)治痃氣撮痛不能飲食
人參陳橘皮白术(各一兩)赤茯苓(一兩半)
右粗搗篩每服三錢以水一盞半入生薑半棗大拍
破同煎至七分去滓温服日三
京三稜湯(出聖濟總錄)治痃氣積滯不消胷膈痞悶不思
飲食
京三稜木香甘草蓬莪茂(各一兩)藿香葉(一兩)
烏藥蘹香子(各半兩)赤茯苓(三分)
右粗搗篩每服三錢以水一盞煎至七分去滓食前
温服
白术湯(出聖濟總錄)治痃氣兩肋脹滿不能飲食
白术赤茯苓枳殼(各一兩半)人參桔梗(各一兩)
右粗搗篩每服三錢水一盞生薑半棗大拍破同煎
七分去滓温服日三
木香丸(出聖濟總錄)治痃氣胃冷不入飲食
木香蜀椒乾薑(各一兩)
右為末鎔蠟和丸如梧桐子大空心温酒下七丸
緩中湯(出聖濟總錄)治痃氣急痛腹脹胃虚不下食
甘草(一分)鼈甲附子芍藥橘皮厚朴人
參枳殼桂(去粗皮)半夏(各半兩)
右剉如麻豆每服五錢以水一盞半生薑五片煎取
八分去滓温服
㯽榔散(出聖濟總錄)治痃氣急痛腹脹胃虚不下食
㯽榔(半兩)川烏頭(兩)當歸(半兩)赤芍藥(半兩)陳橘皮(三分)人
參(半兩)枳殼(半兩)乾薑(一兩)桂心(半兩)厚朴(半兩)半夏(半兩)甘草
(一分)
右件藥搗篩為散三錢以水一中盞入生薑半分煎
至六分去滓不計時服
㯽榔丸(出聖惠方)治痃氣發作兩脇弦急心肋脹痛不能
飲食
㯽榔(三分)枳殼(一兩)鼈甲(一兩)桔梗(半兩)人參(半白兩)术(三分)桂
心(三分)木香(二分)前胡(三分)川烏頭(三分)川大黃(一兩)官桂(三分)
右件藥搗羅為末煉蜜和搗三二百杵丸如梧桐子
大每服不計時候以温酒下三十丸
枳殼丸(出聖濟總錄)治痃癖急痛嘔吐酸水食物多噎
枳殼木香薏苡仁黃連大黃人參
白茯苓附子楮實郁李仁(各一兩)
右除前研外搗羅為末入郁李仁同研勻入枳殼煎
和搜如硬入少煉熟蜜丸如桐子大空腹煎黃耆湯
下二十丸晚再服
烏頭丸(出聖濟摠錄)治痃氣上攻心脾疰痛嘔吐酸水醋
心
烏頭(二兩)附子乾薑(一兩)阿魏木香肉豆蔲
龍膽乾椿葉(各三分)當歸(一兩半)桂(去皮一兩)
右將木香等六味搗羅為末入前煎中和為劑再入
臼搗勻如硬即少蜜丸如梧桐子大每空心服用温
水下二十丸日三若心脾有痛温水調蛤粉湯下
甘遂丸(出聖濟摠錄)治痃氣
甘遂芫花桃仁芎藭當歸茈胡蜀
椒吴茱萸厚朴桂(各一兩)
右除桃仁外搗羅為末入桃仁搗令勻煉蜜和丸如
梧桐子大每日空腹煎生薑湯下十丸日二
白术丸(出聖濟總錄)治積冷痃氣口吐清水面色萎黃
白术蓬莪茂木瓜桂陳麹木香蕪
荑薑屑(各半兩)北亭益智(各三分)
右搗羅為末用北亭膏和丸如梧桐子大每服二十
丸炒生薑塩湯下
牽牛子丸(出聖濟摠錄)治痃氣只吐酸水醋心常似有物
在胷膈間
牽牛子(生搗二兩)硇砂(一兩)桃仁(一兩半)附子㯽榔人
參乾薑木香丁香(各三分)
右除煎研外搗羅為末入硇砂桃仁研令勻同入牽
牛子煎中和搜丸如梧桐子大每日空心食後煎生
薑湯下二十丸漸加至三十丸以利下積滯物為度
肉豆蔲散(出聖惠方)治痃氣胃中寒不思飲食
肉豆蔲(三分)蕪荑(二兩)高良薑(一兩)桂心(一兩)木香(一兩)白术
(一兩)吴茱萸(半兩)桃仁(一兩)厚朴(四兩)
右件藥搗篩為散用生薑一斤細切相拌更搗作圑
以麫裹灰火中煨令通熱去麫候乾搗細羅為散每
服不計時候煮棗粥飲調下一錢
訶梨丸(出聖濟摠錄)治痃氣胷臆多滿大腸常澁
訶梨勒大黃芍藥防葵桂(去粗皮)甘草
烏藥(各一兩)鼈甲(二兩)
右為末煉蜜和丸如梧桐子大空腹煎生薑湯下二
十丸日午臨卧再服
甘草丸(出聖濟摠錄)治痃氣成塊在臍兩邊疼痛
甘草桂(去粗皮)蘆薈蜀椒豉(微炒)木香栢子
仁蕪荑(各一兩)
右除蘆薈外搗羅為末入蘆薈研令勻煉蜜和丸如
桐子大每服令卧食後温酒下二十丸漸加至三十
丸
桂心丸(出聖惠方)治痃氣急痛不思飲食肌體瘦弱
桂心(三分)川烏頭(一兩)柴胡(一兩)赤芍藥(三分)㯽榔(三分)木香
(半兩)桃仁(一兩)當歸(三分)
右件藥搗羅為末煉蜜和丸搗三二百杵丸如梧桐
子大每服不計時候以粥飲下二十丸
大黃湯(出聖濟總錄)治痃癖急痛日漸黃瘦
大黃芍藥(各二兩)桂(去粗皮)鼈甲(各一兩半)甘草訶梨
勒防葵(各一兩)
右粗搗篩每服三錢以水一盞煎至六分去滓下朴
硝一字攪勻温服空心日晚各一以利下爛肉血為
騐
附子丸(出聖濟總錄)治積冷痃氣口吐清水面色萎黃
附子草豆蔲(各二兩)桂(去粗皮)吴茱萸(各一兩)丁香(三分)
木香(半兩)桃仁(湯浸三兩)
右除桃仁外搗羅為末入桃仁研勻别搗羅麹末煮
糊和丸如梧桐子大每服二十丸空腹煎生薑橘皮
湯下日晚再服
大黃丸(出聖濟總錄)治痃氣搐痛口吐酸水大便不通
大黃(二兩)㯽榔丁香(各三兩)訶梨勒桂(去粗皮)木香
(各一兩)
右除大黃外共煎搗羅為末再入大黃同煎搜丸如
梧桐子大每服食後臨卧温酒下二十丸漸加至三
十丸
桃仁散(出聖惠方)治痃氣急痛不能飲食
桃仁(一兩)吴茱萸川烏頭㯽榔(各一兩)木香(一兩)當
歸(一兩)
右件藥搗篩為散每服三錢以水一中盞煎至六分
去滓不計時候稍熱服
木香丸治痃氣兩脇痛不可忍
木香(二分)烏頭(半兩)附子(半兩)乾薑(半兩)巴豆(一兩)當歸(三分)
右件藥搗羅為末入巴豆同研令勻以醋煑麫糊和
丸如菉豆大每服不計時候煎生薑醋湯下五丸
狼毒丸(出聖惠方)治痃氣脇肋脹痛腹内結氣不能下食
四肢少力
狼毒(一兩)川烏頭(一兩)㯽榔(一兩)木香(兩)乾漆(一兩)
右件藥搗羅為末煉蜜和搗一二百杵丸如梧桐子
大每服不計時候温酒下五丸漸加至十丸
木香丸(出聖濟總錄)治痃氣急痛多吐苦水日夜發渴無
常
木香乾薑(各一兩)烏頭(一兩半)桂(去粗皮三分)
右為末用米醋三升慢火煎如稀糊和藥末杵丸如
梧桐子大每服十五丸空腹生薑湯下日晚再服
療腹中痃氣衝心疼痛緊急方
白术枳殼(各三兩)柴胡(四兩)鼈甲(炙二兩)
右以水七升煑取二升五合去滓空肚分三服相去
七八里久能連服三四劑始知騐禁生冷猪肉并毒
魚頻服有效忌莧菜桃李雀肉生葱
治痃氣發渴衝心痛不識人方(出聖惠方)
川烏頭(一兩)芫花(一兩醋浸)青橘皮(一兩)吴茱萸(一兩)
右件藥搗羅為末以軟飯和丸如梧桐子大每服不
計時候以橘皮湯下十丸
巴豆丸(出聖濟總錄)治痃氣心痛(方見夲門)
治痃氣發渴衝心疼痛不識人方(出聖惠方)
桃仁(一兩)吴茱萸(三兩)
右二味相和以慢火熬桃仁色稍黃即取出合噐盛
之密盖定待冷擇去茱萸留桃仁每日空心爛嚼二
七顆以熱酒下晚食前再服
枳殼湯(出聖濟總錄)治痃氣腹脹兩肋急滿不能飲食頭
痛壯熱身體疼痛
枳殼(一兩半)桔梗人參前胡桂(各一兩)㯽榔(半兩)
鼈甲(一兩半)
右粗搗羅每服三錢以水一盞半入生薑半棗大拍
破同煎至七分滓温服日三一方用枳實無枳殼
蓬莪茂散(出聖惠方)治痃氣發渴衝心疼痛不識人方(方見)
(夲門)
治痃氣其狀腹内疼痛發作有時臨發作疼痛時有一
條絃連臍左右強急疼痛大者如臂小者如指急如弦
之狀宜服此方(出護命方)
當歸鼈甲京三稜延胡索牽牛大黃
㯽榔(各半兩)桔梗芫花沒藥木香(各一分)白蒺
䔧(一兩)桂心(八銖)
右為細末與芫花沒藥同研如飛塵每服三錢不計
時候葱湯調下
癖氣(附論)
夫五臟調和則榮衛氣理津液敷腴則脾胃流轉雖復
多飲酒漿亦不能為病若攝養乖方則三焦痞膈而腸
胃不能宣行因飲水漿便令停滯不散更遇寒氣積聚
而成癖癖者謂僻在左右兩脇之間而痛是也
方
大五明狼毒丸(出千金方)治堅癖痞在人胸脇或在心腹
狼毒乾地黃(四兩)附子大黃蓯蓉人參
當歸細辛蜀椒五味子䕡茹(各一兩)半夏
麹乾薑官桂(各一兩半)芫花莾草厚朴防
己旋覆花(半兩)杏仁巴豆(二十四枚)
右為末蜜和丸如梧桐子大每服二丸旦夜一以知
為度
鼈甲大黃丸(出聖濟總錄)治癖積健脾胃消宿滯
鼈甲(二兩)大黃㯽榔附子麦蘖(各一兩)烏藥
訶梨勒木香白术桂(去粗皮)蓬莪茂京三
稜枳殼吴茱萸(各半兩)
右為末後將硇砂三兩細研醋三升濾去滓將前藥
末平分一半入硇砂内攪和於銚子内煎成膏和丸
如梧桐子大空心炒生薑塩湯下二十丸
療癖羸瘠髄酒方
猪肪膏薑汁生地黃汁(各三升)牛髄(二升)油(五升)當
歸蜀椒(各四分)吴茱萸桂心人參芎藭(各五)
(分)乾地黃(七分)遠志皮(五分)五味子(六分)
右切搗九味三篩為散取膏髄等五種汁加水一斗
同汁煎取水并藥汁俱盡但餘膏在俟小冷下散攪
令調火上煎三上不燥噐貯凝冷為餅方寸以清酒
一升煖下膏取服之晝兩服夜一服非但療癖亦主
百病忌生葱蕪荑
防葵丸(出聖惠方)治癖氣兩脇下硬按之痛心間欬逆不
下飲食四肢羸瘦積年不瘥
防葵(三分)芎藭(半兩)赤茯苓(三分)鼈甲(一兩)桃仁(三分)枳殼(半兩)
木香(半兩)川大黃(三兩)當歸(半兩)乾薑(半兩)桂心(半兩)細辛(半兩)
桔梗(半兩)京三稜(三分)
右件藥搗羅為末煉蜜和搗五七百杵丸如梧桐子
大每服不計時候以粥飲下三十丸
防葵丸(出聖濟總錄)治癖氣脇肋妨滿腹脹不思食(方見本門)
木香硇砂煎丸治癖氣積氣血結刺痛
木香(一分)硇砂(半兩)巴豆大黃京三稜乾漆
青橘皮蓬莪茂附子桂(去粗皮)乾薑(各一兩)墨
(一指)
右將大黃京三稜巴豆三味各搗研為末同於銀石
噐内以醋一升煎一兩沸次入硇砂同熬成膏次將
諸藥搗羅為末用膏和成劑杵千數為丸如菉豆大
每服五丸炒生薑湯下結聚腹内氣塊痛乾薑湯或
橘皮湯下食飡麫黏食不消成塊聚煑麫湯下食牛
羊鼈肉成氣塊不散各用本肉淡汁下宿酒不消温
酒下婦人諸般血氣當歸酒下姙婦不得服如要宣
轉茶清下加至七丸小兒三丸
鼈甲丸(出聖惠方)治癖氣兩脇下硬如石按之痛心腹痞
滿不能下食心悶欬逆積年不瘥(方見本門)
療腹中癖氣方
牛膝枳實鼈甲茯苓(各八分)桔梗芍藥
白术人參厚朴大黃桂心㯽榔(各六分)
右搗羅蜜和丸空肚温酒服如梧子大二十丸日二
服漸加至三十丸老小微利忌生冷油膩小豆粘食
莧菜桃李雀肉醋大蒜葱猪
三稜丸(出聖濟總錄)治食氣癖塊胸膈噎塞冷氣攻刺吐
酸水不美飲食腹脇脹滿痛氣不升降
京三稜芍藥桔梗乾薑㯽榔吴茱萸
烏頭(各半兩)大黃訶梨勒(各一兩)鼈甲(一兩半)桃仁(三分)
右為末酒煮麫糊為丸如梧子大每服十五丸炒橘
皮塩湯下如酒食所傷胸膈不快腹脹醋心熱水下
鼈甲三稜丸治男子婦人小兒虚中癖氣臟腑不調
飲食不消久致瘦弱不可取轉者服之自然安好又
治虚氣膨脹心胸滯悶并婦人産後血積蓐勞瘦瘁
甚者
鼈甲(九肋重四兩)京三稜(水浸兩宿)乾漆(各三兩)木香乾薑
補骨脂㯽榔沒藥硇砂墨(研各一分)
右為末再同研勻醋煑麫糊丸如菉豆大每服三十
丸生薑塩湯下婦人血病醋湯下
牛黃湯療癖
牛黃麝香硃砂生犀角(各等分)
以上四味並研令極細湯沸後内之
大黃弔藤升麻(各一兩)甘草鼈甲(半兩)丁香(五十)
(枚)
右切以水三升先煮大黃等六味取強半升絞去滓
内牛黃等四味和攪分為三服每服如人行十里久
忌如藥法若利出如桃膠肉醬等物是病出之候特
忌牛馬肉其藥及水並是大兩大升此藥分兩是十
五以上人服十歲以下酌量病减之忌莧菜海藻艾
菘菜生血物等
必效練中丸主癖虚熱兩脇下癖痛惡不能食四肢
酸弱口乾唾涕稠粘眼澁頭時時痛并氣衝背膊虚
腫大小便澁小腹痛頭髮落耳鳴彌至健忘服十日
許記事如少時無禁忌
大黃(一斤)朴硝(十兩)芍藥(八兩)桂心(四兩)
右搗篩蜜和為丸如梧桐子平旦酒服二十丸日再
稍加至三十丸以利為度能積服彌佳縱利不損人
忌生葱
硇砂丸(出聖惠方)治癖氣在兩脇結聚不散
硇砂(半兩)乾薑(半兩)川烏頭(一兩)芫花(半兩)皂荚(半兩)京三稜
(半兩)五靈脂(一兩)巴豆(半兩)
右件藥搗羅為末入硇砂巴豆同研令勻用醋熬為
膏旋丸如梧桐子大每服空心及臨卧時以生薑橘
皮湯下二十丸一方搗羅為末入硇砂巴豆拌勻再
羅每秤此藥末一兩入去皮心膜油煎黑色巴豆二
十枚研和勻以醋煮麫糊丸如大麻子大每服五丸
至七丸茶酒熟水任下
柴胡飲(出聖濟總錄)治癖氣腹痛兩脇脹滿不飲食(方見夲門)
小狼毒丸(出千金方)治堅癖痞在人胸脇或在心腹
狼毒(三兩)附子旋覆花半夏䕡茹白附子
(各三兩)
右為末蜜和丸搗五千杵丸如梧桐子大每服三丸
至十丸日三一方無半夏白附子䕡茹只三味等分
枸杞子散
枸杞子乾薑白术橘皮(各五兩)吴茱萸(一斤)蜀
椒(三合)
右六味切搗五味三篩下為散取枸杞子燥瓷噐貯
研暴如作米粉法七日暴之一暴一研前藥散和之
又研随飲酒食等即便服一方寸匕和酒食進之如
此能三年服非但療百病亦長陽氣忌桃李雀肉魚
鮓等
鼈甲丸(出聖濟總錄)治積年癖氣塊攻心腹
鼈甲(炙一兩)乾薑(半兩)京三稜(一兩)青橘皮(半兩)巴豆(一分)
右除巴豆外搗羅為末入巴豆膏和丸如菉豆大每
服三丸至五丸生薑湯下空心食前服
如意丸(出聖濟總錄)治虚積導滯氣消癖塊
硇砂(十二塊)巴豆(三十枚)大棗(十二枚)白丁香(八十四箇)膩粉
(一錢)
右將已去核棗六枚水煮熟同搗納餘藥成膏丸如
菉豆大每服五丸煎生薑湯下小兒二丸至三丸煎
皂子湯下臨卧服
郁李仁丸(出聖濟總錄)治丈夫婦人腹内癖氣
郁李仁京三稜芫花蓬莪茂木香(各一兩)
右用醋一斤同煮醋盡焙乾搗羅為末麫糊丸如菉
豆大每服三五丸生薑湯下日三
吴茱萸丸(出聖惠方)治癖氣脹痛
吴茱萸(半兩)附子(一兩)桃仁(一兩)巴豆(三十枚)乾薑(一兩)
右件藥搗羅為末入巴豆研令勻以軟飯和丸如黍
粒大每服不計時候煎生薑橘皮湯下五丸
硇砂丸治癖疼痛腹脇脹滿發歇定不可忍不思飲
食
療癖飲并醋咽吐水及食飲不消氣逆脹滿
大腹㯽榔(十兩)高良薑(三分)桃仁(一升)
右和搗絹篩以白蜜和丸酒服如彈子丸二枚再服
漸加至四五丸加减任意自量
應通丸(出聖濟總錄)治癖氣發歇疼痛不可忍者宜急服
桂(去粗皮)乾漆京三稜當歸
右等分為末醋煑麫糊為丸如梧桐子大焼紙灰酒
下十五丸
破癖丸
白术枳實柴胡(各三兩)
右切以水五升煑取二升分温三服服三十劑永差
忌桃李雀肉
京三稜散(出聖濟總錄)治癖氣在脇下痛久不去
京三稜(半斤)枳殼(兩)甘草(三兩)
右搗篩為散每服三錢入塩半字沸湯點藥空心食
前服
消癖丸治癖氣結硬不消胸脇脹悶(出聖惠方)
巴豆(一分)硇砂(一盞)猪牙皂莢(四兩)
右先將皂莢搗羅為末入巴豆研勻用硇砂膏和丸
如菉豆大每服一丸食後臨卧粥飲下
蓬莪茂散(出聖濟總錄)治癖氣發歇衝心疼痛不知人
蓬莪茂(半兩)胡椒(一分)附子(半兩)
右搗羅為散每服半錢以醋湯調下不計時候
療癖(出肘後方)
右用大黃十兩杵篩以醋三升和勻白蜜兩匙煎堪
丸如梧桐子大每服三十丸生薑湯吞下以利為度
小者减之
療腹滿癖堅如石多年不瘥者(出聖惠方)
用白楊木東南枝去蒼皮護風細剉五升熬令黃以
酒五升淋訖即以絹袋盛滓還内酒中蜜封再宿每
服一合日二食前服
療癖氣
以生薑竿子一片壓破以水五升漬二七日空腹一
杯服神良
必效療癖方
取車下李仁微湯退去皮及並仁與乾麫相拌搗之
為餅如乾和淡水如常搜麫大小一如病人手掌為
二餅微多使黃勿令至熟空肚食一枚當快利設如
不利更食一枚或飲熱粥汁即利以快利為度至午
後利不止即以醋飲止之利後當虚病未盡者量力
一二日更進一服以病退為限小兒以意量之不得
食酪及牛馬肉但病重者李仁與麫相半輕者以意
减病减之後服者亦任量力頻試差神效
千金散
右治大人小兒脾癖并有疳者宜服錦文大黃三兩
為極細末陳醋二大椀用砂鍋内文武火熬成膏子
傾在新磚瓦上日晒夜露三朝夜將下来再研為細
末後用上高船上硫黃一兩形如虎珀者極妙官粉
一兩將前大黃末一兩三味再研為細末十歲以下
小兒每服可重半錢食後臨卧米飲湯調服此藥忌
生硬冷葷魚鷄鵝一切發病之物服藥之後服半月
白米軟粥如一服不愈後半月之後再服
鼈甲丸主癖氣發動不能食心腹脹滿或時發熱
鼈甲枳實麥門冬人參(各八分)白术芍藥
前胡厚朴(各六分)
右搗篩蜜和為丸如梧桐子飲服二十丸漸漸加至
三十丸冷即酒服極效禁生物粉酪油膩等亦忌莧
菜桃李雀肉
紫葛膏治癖氣脇下硬痛心煩不能食(方見本門)
如神丸(出聖濟總錄)治久積癖氣心胸不和嘔吐痰逆脇
肋脹滿疼痛
烏頭乾漆乾薑桂(各一兩)硇砂(半兩)巴豆(半兩)
右合研令勻取炒棗肉刻成塊用温紙厚裹塩泥固
濟厚紙密裹日三曝乾地坑子内以木三斤簇焼候
灰銷手取出看硬輭搗碎為丸如小豆大每服三丸
至五丸木瓜湯下不拘時
治癖氣積滯發作有時大腑不調或酒食過度停滯不
散之所致久而不治當為大病大臟冷然後喫此藥(出護)
(命方)
當歸芫花枳殼官桂㯽榔黃橘皮(各一)
(分)半夏桔梗吴茱萸細辛(各三錢)白蒺䔧
熟牽牛木香(各半兩)
右為細末每服三錢空心以葱湯調下和滓喫
通靈丸治久患癖塊或因氣不和即發疼痛胸多痞
塞消化癥瘕大效
京三稜醋石榴杏仁甘遂大戟子大
黃巴豆苦葶藶芫花五靈脂(各一兩)塩豉
烏梅(各二兩)
右件一十二味藥剉細用水一斗二升入藥於鍋内
同熬候水盡就鍋内炒令黃焦色止取出杵為末更
入木香青皮末各一兩拌勻醋煑麫糊為丸如小豆
大每服薑湯下三五丸心胸痞悶疼橘皮湯下喫酒
食飽悶生薑湯或茶湯温水下亦得
治氣結破癖氣及下四肢水(出本草)
右用郁李仁四十九粒酒服止瀉尤良
治癖積氣(出夲草)
右用砒黃磨研酒飲之
治氣痃癖(出夲草)
右用土落草作煎酒亦搗絞汁温服
治一切血氣癥癖
用蚶殼不以多少焼以米醋淬三度埋於地中令壊
爛取出為末以醋膏丸酒服之
導引法
養生方云卧覺勿飲水更眠令人作水癖又云飲水
怱急咽久成水癖又云舉兩膝夾兩頰邊兩手據地
蹲坐故久行之愈伏梁者宿食者不消成癖腹中如
杯如盤宿癰者宿水宿氣癖數生癰久行腸化為筋
骨變為實
普濟方卷一百七十四
