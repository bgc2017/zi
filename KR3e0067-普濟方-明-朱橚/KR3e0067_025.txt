普濟方卷二十五明周王朱橚撰
脾臟門
脾胃不和不思飲食
夫内經言榖氣通於脾蓋虚則能受也脾胃之為倉廩
者如此若其氣不和則腸内虚滿不能飲食治宜調其
飲食適其寒温則病可已
方
神仙快活丸治婦人男子脾胃不和氣不升降腹脹
腸鳴翻胃吐食嘔吐酸水不思飲食心腹痞悶水榖
不消漸成泄痢酒食所傷小兒妳癖
桂花(二錢)木香丁香青皮陳皮(各一分)官桂
蓽澄茄肉菓(一分)砂仁(四錢)良薑白果白芷(二分)
甘松(四分)廣芩稜(四分)檀香(一分)沉香(一分)茯苓(六分)香附子
(五分)麝香益智(六分)大椒(十一箇)紅杏(四箇)藿香(一兩)
右為末甘草膏子為丸捻作丁香餅子
又方
蒼术(四兩炒黑色)牽牛(八錢)京三稜(一兩一錢)蘿蔔子(八錢)皂角
(二定去皮弦)皂角子仁(二名)
右為細末白麫糊為丸如梧子每服十丸先嚼餅子
一箇後將藥隨唾津嚥下
十分味沉香透腸湯(出德生堂)脾胃不和中寒上氣脇肋
脹滿心腹㽲痛痰逆惡心或時嘔吐飲食减少十膈
五噎痞塞不通噫氣呑酸口苦失味主之
白术(二兩)香附(炒)人參縮砂仁(各一兩)丁香(炙)麥蘖
肉豆蔲(煨)白豆蔲木香青皮(各半兩)甘草(炙一兩半)
半夏(湯泡七次二錢半)藿香厚朴(薑汁炒各七錢半)神麯(炒)草
果(各二錢半)沉香陳皮(各七錢半)
右㕮咀每服四錢水二大盞薑三大片棗一枚煎至
八分去滓熱服一方加茯苓去肉豆蔲
木香散温脾胃消食和氣
乾木瓜(焙五兩)益智(去皮)桂(去粗皮)草豆蔲(去皮)乾薑(炮)高
良薑厚朴(去粗皮生薑汁炙各一兩)甘草麥蘖神麯(炒各)
(三分)生薑(一斤取自然汁)丁香沉香(各一兩)鹽(一升)
右搗羅十四味為散研細入生薑自然汁并鹽拌勻
瓷器盛每服二錢匕沸湯點服
木香煮散(出御藥院方)治脾胃不和不能飲食心胸痞悶
口淡無味及解傷寒調順中焦
木香人參白茯苓(去黑皮)半夏(湯洗七次炒)白术
厚朴(去粗皮各一分將厚朴入生薑一分同搗炒乾)乾薑(炮)桂(去粗皮)枳實
(麩炒去瓤)甘草(炙剉各半兩)陳橘皮(湯洗去白焙乾一兩)㯽榔(剉一枚)草
豆蔲(去皮二枚)訶梨勒(煨去核五枚)
右㕮咀每服三錢匕水一盞煎七分去滓熱服不拘
時候
大腸湯治脾胃虚飲食不和
大腹(剉)神麯(炒)厚朴(去粗皮生薑汁炙)木香(剉各一兩)肉豆蔲
(去皮)乾薑(炮)人參白茯苓(去黑皮)青橘皮(湯洗去白焙)桂
(去粗皮)訶梨勒(炮取皮)大麥蘖(微炒)半夏(湯洗七遍去滑焙乾各半兩)
京三稜(炮剉一兩半)
右㕮咀每服三錢鹽水一盞入生薑三片棗二枚擘
破同煎至七分去滓稍熱服
木香丸(出宣明論)和脾胃寬胸膈消痰逆嘔吐進益美食
官桂乾薑(各半兩)木香(一分)大黃蓬荗芫花(醋拌)
(濕炒下)枳殼(去穰)陳皮(一作紅皮)半夏(二兩)牽牛(半斤取末四兩)茴香
(炒)巴豆(四个)
右為末滴水為丸如小豆大每服三二十丸温水送
下
紫蘇丸治脾胃不和痰唾嘔逆臍腹撮痛心胸痛悶
調臟止瀉
紫蘇葉桂(去粗皮)赤茯苓(去黑皮)縮砂仁(去皮)甘草(炙剉)
(各二兩)沉香(剉)人參桔梗(炒)青橘皮(湯浸去白焙)陳橘
皮(湯浸去白焙各二兩)胡椒(半兩)
右為末煉蜜和丸如彈子大每服一丸炒生薑鹽湯
嚼下
沉香丸治脾胃氣不和心腹㽲痛不能飲食
沉香(剉)厚朴(去粗皮生薑汁炙)桂(去粗皮)益智(去皮炒)白术
青橘皮(湯浸去白焙)桔梗(炒各一兩)五味子(一兩一分炒)附子(炮製)
(去皮臍)乾薑(炮)甘草(炙剉各半兩)
右粗搗篩每服二錢鹽水一盞入生薑三片同煎至
七分去滓稍熱食前服
木香丸(出聖惠方)治脾胃不和腹脇脹滿時有㽲痛不思
飲食
木香(一兩)桂心(一兩)芎藭(一兩)附子(一兩炮製去皮臍)川大黃(一兩)
(剉微炒)㯽榔(一兩)乾薑(一兩炮製剉)郁李仁(一兩湯浸去皮微炒)牽牛
子(二兩半微炒)香橘皮(一兩湯浸去白穰焙)羌活(一兩)
右為末煉蜜和搗三五百杵丸如梧桐子大每服空
心以生薑橘皮湯下二十丸
高良薑散治脾胃不和飲食减少腹中虚鳴
高良薑(一兩半)陳橘皮(去白焙二兩)肉豆蔲(去殼)乾薑(炮製)厚
朴(去粗皮薑汁炙剉)五味子甘草(炙剉)白术吳茱萸(湯洗)
(焙乾炒各一兩)神麯(炒半兩)
右搗羅為細散每服二錢陳米飲調下
半夏飲治脾胃不和不能飲食見食吐逆
半夏(生薑汁炒黃)乾薑(炮各一兩)棗肉(焙)附子(炮製去皮臍)青橘
皮(湯浸去白焙各半兩)陳橘皮(湯浸去白炒)紅豆蔲(去皮各一分)木香
(半分)草豆蔲(去皮二枚)牡丹皮當歸(切焙)木香京三稜
(炮推研各一分)青橘皮(湯浸)㯽榔(剉一兩)半夏(半兩别搗末生薑自然汁和為)
(餅焙乾同杵)枳實(去穰麸炒各半兩)
右為末煉蜜和丸如梧桐子大每服三五十丸空心
食前鹽湯送下
白术丸治脾胃不和不能飲食
白术(剉)厚朴(生薑汁炙剉)蒼术(去粗皮炒各半斤)蕪荑(四兩)青橘
皮(去白焙)甘草(炙剉)附子(炮製去皮臍各三兩)乾薑(炮製各二兩)
右為末煉蜜和丸如雞頭實大每服一丸空心米飲
嚼下
進食方(一名進食散)治脾胃不和不思飲食虚冷嘔逆(方見)
(本門脾胃氣虚弱不能飲食類)
八味煮散治脾胃氣虚不能飲食
厚朴(去粗皮生薑汁炙剉)麥蘖(炒各二兩)吴茱萸(湯洗焙乾炒)人參
桂(去粗皮)蕪荑(微炒)陳橘皮(湯洗去白焙各一兩)蓽撥(半兩)
右搗羅為散每服二錢鹽水一盞入生薑三片一
枚擘破同煎至六分去滓空心温服
七寳湯治脾胃不和腹中刺痛胃逆氣冷不能飲食
草豆蔲(五枚麫裹煨熟去麫及皮)白茯苓(去皮)人參(各一兩)腹皮(剉四)
(枚)訶梨勒(炮去核五枚)半夏(二分湯浸洗五度生薑汁浸一宿去薑炒黃)甘
草(炙剉半兩)
右粗搗篩每服三錢鹽水一盞入生薑三片棗二枚
擘破同煎至七分去滓温服
沉香湯治脾胃不和虚滿不能飲食
沉香(剉)蘹香子(炒)青橘皮(去白炒)胡椒蓽澄茄
楝實陳橘皮(去白焙各一兩)
右粗搗篩每服三錢葱白三寸擘破入酒童子小便
各半盞同煎至七分去滓温服若氣甚虚弱脈息沉
細不過數服氣脈正生
了脾丸和脾寬胸膈消痰逆止嘔吐進益美食
石燕子(一枚燒紅醋焠七次)舶上黃(一兩)白丁香(七錢)丁香(七錢淨)
木香(五錢)史君子(去殼一兩)陳皮(五錢)
右用三稜一兩㕮咀用巴豆五錢淨炒豆三稜焦黃
為度去巴豆不用同煎藥為細末醋煮大黃末為丸
如梧桐子大晒乾每服四十丸空心用隨意湯下小
兒如黃米大每服一百丸見黑糞為妙
健中丸治脾胃不和不能飲食
白术厚朴(去粗皮生薑汁炙各二兩)木香訶梨勒(去核)肉豆
蔲(去皮)芎藭(各一兩)
右為末煮棗肉和丸如梧桐子大空心米飲送下三
十丸
草豆蔲湯治脾胃氣冷熱不和進食和氣
草豆蔲(去皮)人參陳橘皮(湯浸去白焙)厚朴(去粗皮生薑汁炙各)
(一兩)甘草(炙剉)桂(去粗皮各半兩)
右粗搗篩每服三錢鹽水一盞入生薑三片同煎至
六分去滓食前温服
和胃丸治脾胃冷熱不和不能飲食胸膈滿悶痰唾
吐逆及一切氣疾
甘草(生剉)高良薑(生各二兩)藿香葉桂(去粗皮)丁香皮(炙各)
(二兩)
右為末煉蜜和杵三二百丸如櫻桃大每服一丸鹽
湯嚼下空心服
厚朴湯治脾胃不和化癖氣調中臟及心下怑愌
厚朴(去粗皮四兩生薑二兩用杵隂一二日焙乾)陳橘皮(湯浸去白焙三兩)白
术(四兩)烏藥(浸湯剉炒)甘草(炙剉各二兩)
右搗篩每服二錢鹽水一盞入生薑三片大棗二枚
擘破同煎至七分去滓温服之
白豆蔲丸治脾胃不和不能飲食
白豆蔲(去皮一兩)白术乾薑(炮各三分)
右為細末煉蜜和丸如梧桐子每服二十丸煎薑棗
湯下空心食前
調中丸(出御藥院方)治脾胃不和内挾濕燠煩燥發渴不
思飲食頭目昏眩小便不清胸膈痞悶脇肋膨脹
赤茯苓猪苓(並去皮)陳皮(去穰)白术桔梗澤瀉
黃芩大黃桂(去粗皮各一兩)枳殼(麩炒去穰)木通(各一兩半)
葛根半夏(湯洗)滑石(各二兩)黑牽牛(生用六兩)
右為細末水煮薄麫糊為丸如桐子大服三五十丸
温水送不拘時
調中益氣湯(出濟生拔萃方)夫脈弦洪緩而沉按之中指下
得時一澁其證四證滿悶肢節煩疼難以屈伸身體
沉重煩心不安忽肥忽瘦四肢懶倦口失滋味復難
舒伸大小便清利而數或上飲下便或大便澁滯不
見一二日一見夏月飡泄米穀不化或便後見血見
白膿胸滿短氣咽膈不通或痰嗽稠粘口中沃沬食
入反耳鳴耳聾目中流淚視物昏花努肉紅線熱壅
頭目不得安臥嗜臥無力不思飲食
升麻(三分)黃耆(一錢)甘草(五分)蒼术(五分)木香(或一分或二分氣不轉運)
(者加之)人參(五分有嗽者去之)柴胡(二分二味為氣不足胃氣與脾氣下溜乃補上)
(氣從隂引陽)橘皮(三分如腹中氣不得通運者加二分)
右件剉如麻豆大作一服水二盞煎至一盞去滓帶
熱服宿食稍盡服之寧心絶思藥必神效蓋病在四
肢血脈空服在旦是也如是顯熱燥是下元隂火蒸
蒸發也加生地二分黃蘗三分如大便虛不得或大
便了而不了腹常逼迫皆血虚血澁也加當歸身如
身體沉重雖小便數多亦加茯苓二分蒼术一錢澤
瀉五分黃蘗三分時暫一從權而祛濕也不可常用
兼足太隂也病其脈如胸中故顯濕熱相合而生煩
亂如胃氣不和加湯洗半夏半錢生薑三片有嗽加
生薑生地黃二分以製半夏之毒痰厥頭疼非半夏
不能除此足太陽經所作也一方作足太隂經也如
無以上證只服
黃耆(一錢)炙甘草(半錢)柴胡(三分)人參(有嗽者除)蒼术(半錢)黃栢
(二分酒洗)橘皮(如腹中氣不轉運更加一分木香一分或二分無此證者勿加止用橘皮二錢)
升麻(三分二味為上氣不足胃氣與脾氣不弱乃補上氣從隂引陽)
右剉如麻豆大依前煎服如兼燥熱加黃栢二分生
地黃二分如無以上證只服前藥如夏月加白芍藥
三分春月腹中痛尤宜加如惡熱而渴或腹痛加白
芍藥半錢生黃芩二分惡寒腹中痛加中桂三分去
黃芩謂之桂枝芍藥湯亦如芍藥湯中加之同煎如
冬月腹痛不可用芍藥蓋太寒之藥也只作乾薑三
分半夏五分以生薑少許製之如秋冬月胃脈四道
為春脈所逆脇下太陽脈二道而反上行病名曰厥
逆其證氣上衝咽不得息而喘息有音不得臥用吳
茱萸半錢或一錢半湯洗去若觀厥氣多少而用之
亦於前藥中作一服服之如夏月有此證為大熱也
此病四時為寒熱温凉也法宜用黃連酒洗酒黃栢
酒知母各等分研為細末熟湯為丸如梧桐子大每
服一百丸白湯送空心不令胃中停留以美肉食早
膳壓之治飲食勞倦所得之病迺虚勞七損證也常
以甘温平之甘多辛少是其治也
小獨聖丸(出和劑方)治脾胃不和飲食多傷心腹刺痛嘔
噦惡心噎唾呑酸乾噫食臭腹脇脹滿不思飲食
巴豆(連皮秤半兩去皮心炒熟三錢研)硇砂(研飛一兩)肉桂(去粗皮一兩)半
夏(湯洗七次)丁皮(舶上者)烏梅(去核)乾薑(炮)當歸(去蘆)三稜(煨搗)
(碎各半兩)
右為細末入巴豆硇砂勻水煮麫糊為丸如麻子大
每服三丸至五丸温水下食後服常服化滯氣利胸
膈少逆消食
人參煮散(出和劑方)治脾胃不和中脘氣滯心腹脹痛不
思飲食宿寒留飲停植不消或因飲食過度内傷脾
氣嘔吐痰逆寒熱往來或時汗出又治腸胃冷濕泄
瀉注下水榖不分腹中雷鳴脇肋虚滿黑燎傷寒隂
盛四肢逆冷
人參(四兩)青皮(去白十二兩)甘草(炙十兩)乾薑(炮六兩)芍藥(一斤)
三稜(煨搗碎十二兩)丁香皮(六兩)茯苓(去皮)蒼术(去皮各半斤)
右為末每服二錢水一盞生薑五片棗三箇同煎至
七分食前空心温服
脾不磨方
脾虚不磨塞心胸腹滿肚脹如物攻
但將五膈煎三服可送尋常小理中
傷脾方
病後傷脾胸膈滿老人強食氣必短
更兼可食惡心來草果寬中煎一碗
右病後傷脾經令人胸膈氣短用寬中散二帖草菓
二箇炭火炮剉水二大盞薑十片煎八分去滓作四
服
分氣紫蘇飲(出醫方集成)治男子婦人胸膈噎塞腹脇疼
痛氣促喘急心腹膨脹飲食不思嘔逆不止
五味子(去梗洗)桑白皮(多剉)陳皮(去白淨洗)桔梗(剉)草果仁
大腹皮甘草(炙各二斤)茯苓(三斤)
右㕮咀為粗末秤二十斤淨入揀嫰枝葉乾紫蘇十
五斤搗碎同一處拌勻每服四錢水一大盞薑三片
入鹽少許煎至七分去柤空心食前常服和胃進食
沉香磨脾散(出醫方集成)治脾胃虚冷心腹膨脹嘔逆惡
心不思飲食或吐痰水
沉香人參(各二錢半)丁香(七錢半)藿香葉(去土一兩)檀香(甘草)
(炙)木香白豆蔲仁縮砂白术肉桂(去皮)烏
藥(各半兩)
右㕮咀每服三錢水一盞薑三片鹽一捻煎八分温
服一方有半夏無白术
蟠葱散(出仁存方)治男子婦人脾胃虚冷氣滯不行攻築
心腹連脇肋刺痛胸膈痞悶背膊連項拘急疼痛不
思飲食時或嘔逆霍亂轉筋腹疼泄瀉膀胱氣刺痛
小腸及外腎腫痛及治婦人血氣攻刺癥瘕塊硬帶
下赤白或發寒熱胎前産後惡血不止臍腹疼痛一
切虚冷不思飲食並宜服之
延胡索(三兩)蒼术(米泔浸一宿去之)甘草(炙各半兩)茯苓(白者去皮)蓬
术三稜(煨)青皮(去白各六兩)丁皮縮砂(去皮)㯽榔(各四)
(兩)肉桂(去粗皮)乾薑(炮各二兩)
右為末每服二錢水一盞連根葱白一莖煎七分空
心食前稍熱服之
進食散(出醫方集成)治脾胃虚冷或食生冷或飲食不節
或因思慮傷動冲和之氣胸膈痞塞腹中怠惰全不
進食痰逆惡心大便溏泄
半夏麯肉豆蔲(麫裹煨)草果仁高良薑(剉炒)麥蘖
(炒)附子(炮去皮臍)厚朴(去皮薑汁炒)丁香陳皮(去白各一兩)人
參(去蘆)青皮(去白)甘草(炙各半兩)
右㕮咀每服四錢水一盞半薑五片棗子一枚煎至
七分去滓温服不拘時
小理中湯(出和劑方)治脾胃不和中寒上衝胸脇逆滿心
腹㽲痛飲酒過度痰逆惡心或時嘔吐心下虚脹膈
塞不通飲食短少短氣羸困温水逐水去濕又治腸
胃冷濕泄瀉注下水榖不分腹中雷鳴霍亂吐利手
足厥冷胸脾心痛逆氣厥氣並治之
蒼术(米泔浸焙五兩)生薑(五斤)甘草(生用十兩)鹽(炒十五兩)
右剉碎同碾淹一宿焙乾碾為末每服一錢沸湯點
空心服
棗湯(出和劑方)治脾胃不和乾嘔惡心腹脇脹滿不美飲
食
棗(去核一斤)生薑(洗切五兩)甘草(炙剉三兩)
右拌勻用盆器盛貯以布蓋淹一宿焙乾搗為末每
服一錢入鹽少許沸湯點服常服健脾胃進飲食
三倍湯(出永類鈐方)治脾胃不和胸滿悶飲食不化嘔逆惡
心或霍或嘔吐心腹刺痛腸鳴泄瀉水榖不分
草豆蔲(一兩去皮用肉)甘草(二兩剉碎)生薑(五兩和皮切作片子)鹽(五兩炒)
右件入瓷器内淹一宿焙乾為末沸湯點服每服二
錢不拘時候
丁香大丸子(出楊氏家藏方)和脾養胃温酒食降氣快膈
人參(去蘆頭)丁香木香白豆蔲仁甘草(炙)陳
橘皮乾薑(炮)薑黃縮砂仁神麯(炒)麥蘖(炒各)
(半兩)紫蘇葉(一兩)
右件為細末煉蜜為丸每一兩作十丸每服一丸熱
湯化下食前服
沉香養胃丸(出楊氏家藏方)益脾養胃助氣温中進飲食療
吐利藥性和平不燥但是脾胃虚弱諸疾悉宜服之
沉香(半兩)木香(半兩)縮砂仁(一兩半)丁香白术肉豆
蔲(麹裹煨香熟)人參(去蘆頭)甘草(炙)乾薑(炮已上各一兩)
右件為細末煉蜜為丸每一兩作一十丸每服一丸
或二丸細嚼熟水不拘時候
白术茯苓丸(出楊氏家藏方)治脾胃不和胸膈痞悶心腹脹
滿乾噦噫酸飲食不化腸鳴泄瀉酒癖停積嘔吐痰
沬頭目昏運
白术(六兩)赤茯苓(去皮)乾薑(炮)肉桂(去粗皮)半夏(湯洗七遍)枳
實(去穰麩炒)肉豆蔲(麫褁煨香)人參(去蘆頭各二兩)
右為細末用神麯碾糊為丸如梧桐子大每服五十
丸生薑湯下不拘時
治胃氣不和飲食减少腹脇脹多飱泄
舶上黃(不以多少淨去沙石)
右細研千百遍令如飛塵蒸餅丸如梧桐子大空心
米飲下四十丸
助脾氣令人能食
以魴魚作膾食之作美食益人其功與鯽同
通心經益脾胃(出本草)以紫蘇葉并莖煮飲食
二香養胃丸(出楊氏家藏方)治脾胃不和心下虚痞不思飲
食嘔吐痰逆嗌氣呑酸口苦無味嗜臥體重腹脇刺
痛
丁香(一分)木香(一分)陳橘皮(去白)益智子縮砂仁甘
草(炙)肉桂(去粗皮)㯽榔肉豆蔲(麫裹煨熟已上七味各半兩)青
橘皮(去白四錢)乾薑(炮三錢)
右件為細末煉蜜為丸每一兩作一十丸每服一丸
或二丸細嚼熱湯送下食前
雙棗湯(出楊氏家藏方)治脾胃不和胸膈不快飲食停滯氣
升降腹脇脹痛嘔逆惡心並宜服之
香附子(去毛八兩)青橘皮(去穰麩炒六兩)甘草(炙半兩)
右件為細末每服二錢□二枚水一盞煎至七分或
入鹽點亦得
健脾散(出楊氏家藏方)治脾胃不和心腹疼痛嘔逆惡心
陳橘皮(去白七兩)高良薑(五兩炒)乾薑(三兩炮)
右件為細末每服二錢水一盞生薑三片棗二枚同
煎至八分熱服不拘時
白豆蔲散(出楊氏家藏方)治脾胃不和中脘痞悶氣升降痰
逆惡心不思飲食
沉香(三分)縮砂仁(炒)白豆蔲(微炒)乾生薑(已上五味各一兩)木
香人參(去蘆頭)白术(去皮)白茯苓(去皮)丁香(已上五味各一兩)
右件為細末每服二錢水一盞入鹽一捻生薑三片
煎至七分熱服或用鹽湯點亦得食前
薑棗丸(出楊氏家藏方)安和脾胃美進飲食治中脘不快嘔
吐無時
乾生薑(一斤)大□(四斤去核温酒拌勻焙乾)陳橘皮(去白一兩)
右件為細末别用□一斤生薑一斤切作片子同□
煮爛不用生薑只將□去皮核取肉和前藥末丸如
梧桐子大每服一百丸温米飲送下空心食前
香术散(出楊氏家藏方)和脾胃養三焦美飲食化痰飲破滯
氣
木香人參(去蘆頭)白术白茯苓(去皮)草豆蔲仁
陳橘皮(去白)肉桂(去粗皮)枳殼(去穰麸炒已上八味各半兩)細辛(去葉)
(土)神麯(各二兩炒)訶子(六枚煨去核)
右件為細末每服三錢水一盞生薑三片鹽少許同
煎至七分熱服空心
豆蔲煮散(出楊氏家藏方)健脾和胃治嘔逆惡心不思飲食
草豆蔲仁白术白茯苓(去皮已上三味各二兩)高良薑
(三兩炒)白豆蔲仁人參(去蘆頭)甘草(炙三味各半兩)丁香
陳橘皮(去白)木香(三味各一分)
右件為粗末每服四錢水一盞半烏梅一枚煎至一
盞去滓空心食前温服
草菓飲子(出楊氏家藏方)温脾養胃順氣消飲生津液美飲
食
草菓子仁烏梅肉(焙)紫蘇葉(去土)赤茯苓(去皮)厚朴
(去粗皮生薑汁製炒乾)陳橘皮(去白)甘草(炙)肉桂(去粗皮)人參(去蘆)
(頭)
右件各等分㕮咀每服四錢水一盞半生薑三片同
煎至一盞去滓温服不拘時候
建中丸(出楊氏家藏方)健脾温胃去停寒進飲食
厚朴(去粗皮生薑汁製)白茯苓(去皮)吴茱萸(湯洗五遍火炒黃)白术
(剉碎炒黃)神麯(炒黃)小麥蘖(炒黃)乾薑(炮已上七味各一兩)肉豆蔲(半兩)
(麫裹煨香)人參(去蘆頭半兩)木香(一分)
右件為細末煮棗肉為丸如梧桐子大每服十丸生
薑湯下食前
丁香五辛丸(出楊氏家藏方)温中煖胃止吐逆進食消痰
丁香木香乾薑(炮已上三味各一兩)胡椒(一兩)半夏(二兩湯洗)
(七次)
右件為細末生薑自然汁麫糊和丸如梧桐子大每
服三十丸至五十丸生薑湯下不拘時候
補真丸(出危氏方)大抵不進飲食以脾胃之藥治之多不
效者亦有謂焉人之有生不善攝養房勞過度真陽
衰虚炊火不温不能上蒸脾土冲和失而布中州不
運是致飲食不進胸膈痞塞或不食而脹滿或已食
而不消大腑溏此皆真火衰虚不能蒸藴脾土而然
古云補腎不如補脾余謂補脾不若補腎腎氣若壮
丹田火上蒸脾土脾土温和中焦自治膈開能食矣
葫蘆巴(炒)附子(炮去皮臍)陽起石川烏(炮去皮)兔絲子
(淘洗酒蒸)沉香(不見火别研)肉豆蔲(麫裹煨)肉蓯蓉(酒浸焙)五味
子(去枝梗各半兩)鹿茸(去毛酒蒸焙)川巴戟(去心)鍾乳粉(各一兩)
右為末用羊腰子二對治如食法葱椒酒煮爛入少
酒杵糊為丸如梧桐子大每服七十丸空心食米飲
鹽湯任下
榖神丸(出膽療方)啟脾進食
榖芽(四兩擇减榖約取三兩淨却為末入薑汁鹽少許作餅子焙乾)粉草(略炙)縮砂
仁白术(去蘆麫炒各一兩)
右為細末鹽點服
建脾散(出膽療方)消食化氣飲食不快服之良驗病後進
食亦可
生薑(一斤切片鹽二兩淹半日焙醋取四兩)神麯(炒)麥蘖(洗炒)陳皮(去白)
草菓仁甘草(各二兩或减甘草)
右為末點煎任意
草豆蔲散(出王氏博濟方)治脾胃氣不和霍亂不止酒食所
傷兼療脾泄能和一切冷氣
乾薑(一兩炮)白术(一兩炮黃)訶子(一兩炮去核用)五味子(三分)甘草
(三分炮)陳橘皮(湯浸去穰切炒二兩)草豆蔲(和皮一兩)厚朴(一兩去皮用薑)
(三兩取汁浸炙候汁盡為度)
右件八味依法修事了杵羅為末每服二錢霍亂冷
米飲下酒傷以酒調下或脾痛不可用者炒生薑酒
下三錢餘即如湯點服
白豆蔲散(出王氏博濟方)治脾胃氣不和止脾泄瀉痢
白豆蔲(一兩用仁一半生一半熟)枳殼(半斤去穰以漿水煮軟麫炒香即住)當歸
(一兩洗了剉碎)肉桂(三兩剉去皮)橘皮(三兩炒去白研)訶子(二兩去穰半生半熟)
右件六味杵為末每服一錢水一中盞薑棗同煎至
七分稍熱服如要丸用好棗漿水煮去皮核細研為
末如梧桐子大以薑擘碎炒黑色入水煎湯下十五
丸
七傷散(出衛生家寳方)開胃養氣進食
人參白术黃耆(蜜水塗炙)山芋白茯苓粟米
(微炒去殼)甘草(已上各一兩炙)
右為細末每服二錢水一盞薑棗同煎至七分如大
故不思飲食加白扁豆一兩蒸用名八珍散此方温
平不熱每有傷寒瘧疾中暑得差之後以此調脾日
三四服十日外飲食倍常
崇土散(出朱氏集驗方)治脾土虚弱腎水無畔易致腹滿腹
疼時有泄瀉之證皆宜服之
白术(一兩切大片以黃土半兩水一碗煮一餉慎洗去泥焙)丁香(三錢生用)人參
(半兩黃泥裹煨)乾薑(一兩黃泥裹煨十分乾)草菓(半兩黃泥裹煨乾去皮)縮砂
(連皮二兩黃土炒少時去皮)粉草(半兩黃泥裹煨乾去土剉)
右為細末每服三錢沸湯調服日空心三錢或用伏
龍肝煎湯尤妙此方係杭州傳來服之屢有效
五補散(出朱氏集驗方)五臟先補於脾脾土實而飲食自進
病證不生脹亦不作平胃不燥
製厚朴(炒)淨陳皮(去白炒)茴香(去土石炒)丁香皮(不見火)益
智仁(去皮炒)縮砂仁(炒)神麯(炒)甘草(炙)良薑(剉碎炒)桔
梗(去蘆)肉桂(去皮不見火)木香(等分)
右為細末鹽湯點下一日三服或用薑三片鹽少許
煎服亦得
厚朴湯(出朱氏集驗方)治脾胃不和冷瀉腹痛
生薑厚朴棗肉(各一兩已上用水一碗煎乾入粟米粥半盞用杵為餅子)
(貼壁上候乾取下焙乾併後同碾服)縮砂仁(炒)良薑草菓仁(炒)甘
草(炙)白术訶子(炮各半兩)肉桂(二錢半)
右氣實加青皮半兩虚加陳皮半兩細碾為末每服
三錢入燒鹽少許空心沸湯點服
快脾散(出家藏經驗方)治脾胃不和嘔吐酸水飲食减少
甘草(二十兩炙)草菓子(十兩不去皮)生薑(四十兩)鹽(十五兩)
右為細末先以生薑切作片子餘藥剉碎同鹽一處
和盫一宿焙乾碾為細末每服二錢不拘時候沸湯
點服秀王府常用之與他處方不同
和中散(出衛生家寳方)補脾胃解勞倦退熱止嘔消痰進食
輕健四肢
人參(一兩去蘆)白茯苓(一兩去皮)白术(一兩)黃耆(一兩去蘆)甘草(半兩)
(微炒)白扁豆(半兩薑汁浸一宿蒸過去皮焙乾微炒)木香(一分煨)藿香葉
(半兩去梗)縮砂仁(半兩)半夏(一兩湯洗七次)
右為細末每服二大錢水一盞薑五片棗一枚去核
煎至六分稍熱服不計時候
四倍丸(出十便良方)壯脾胃去寒濕治泄瀉療吐逆除心
腹痛進飲食
人參(去蘆一兩)甘草(二兩)乾薑(四兩)白术(八兩)
右為末煉蜜丸如梧桐子大空心食前温米飲服一
百丸
和中丸(出十便良方)治脾胃不和寒氣積聚飲食减少肢
體倦怠
良薑(四兩)烏梅肉白茯苓甘草蒼术(各一兩)乾
薑神麯小麥蘖茴香(一兩半)
右為細末煉蜜和丸如彈子大每服非時以米湯嚼
下一粒
厚朴健胃湯(出十便良方)和脾胃化痰涎止逆不思飲食
好厚朴(二兩)半夏(一兩)京棗(二兩去核)甘草(一兩半)丁香(半兩)生
薑(切焙乾一兩半)
右件藥為㕮咀攪勻每服二錢生薑一小塊劈破棗
一枚水一盞半煎至七分去滓温服不計時
四君子湯(出易簡方)治大人小兒脾胃不和中脘痰飲大
病之後宜服此味但味甘恐非快脾之劑常服宜减
甘草一半增損之法見於方後
人參茯苓白术(各一兩)甘草(半兩)
右㕮咀每服四錢水一盞薑七片棗一箇煎六分去
滓不拘時候一方加橘紅等分名異攻散尤宜病
後調理一方去人參加官桂等分甘草减半名甘
桂湯治停飲目眩一方去甘草加枳殼橘紅半夏
等分名六君子湯專治素有痰飲胸膈痞悶脾胃虚
寒不嗜飲食服燥藥不得者大宜服之一方去甘
草加木香熟附子等分名加味四柱散薑棗煎服治
大人氣臟虚真陽氣散兩耳常鳴臍腹冷痛頭眩目
暈四肢倦怠小便滑數泄瀉不止病後調理尤宜用
此一方加黃耆白扁豆等分名加味四君子湯大
治腸風并五痔下血面色痿黃心忪耳鳴脚弱力乏
口淡無味薑棗煎服研為細末服之尤佳此方人未
之信服者頗效李次仲云看不止面自有竒功
安脾臟進飲食益氣方(出楊子健萬全獲命方)
黃橘皮人參(各半兩)丁香肉豆蔲甘草枇
杷葉(拭去毛)藿香(各一分)
右細杵羅為末每服二錢水一盞煎取八分空心服
治脾胃不調中焦逆脹滯氣不宣飲食無味多困少
力(出楊子健萬全獲命方)
藿香枇杷葉(去毛)木香青橘皮黃橘皮甘
草桔梗草豆蔲芎藳本(各一分)
右細杵羅為末每服二錢水一盞煎取九分空心喫
強中丸(出華陀藏經方)治氣消食益脾胃進飲食
白术或蒼术(亦可用)陳皮(去穰)乾薑(炮)良薑(油炒)青皮(去穰)
右等分同為細末湯浸蒸餅搊去和丸如桐子大每
服三五十丸
養胃丹(出華陀藏經方)治脾胃不和全不思食中脘停寒嘔
逆惡心臟寒泄痢腹痛腸鳴常服温中養胃散飲思
食
丁香(一兩半)白豆蔲(半兩)人參(三分)甘草(半兩炙)乾薑(半兩炮用)
(生薑尤佳)半夏麯(半兩)
右同為細末煉蜜為丸每兩作十丸每服一丸温湯
化下空食前服之或細嚼湯下亦可造麯法半夏不
拘多少湯浸洗七遍焙乾搗羅為末用生薑汁和餅
子餅乾用之
當歸調中湯(出海岱居士秘方)治脾胃不和腸鳴腹痛四肢
無力大便難小便數或大便血飲食無味面肌瘦潮熱
發作有時治之當以和中順氣
大黃(五錢)當歸(一錢)甘草(四錢)朴硝(六錢)芍藥(二錢)
右㕮咀作一服水二大盞生薑三片大□一枚同煎
至一大盞去滓温服食前滓再煎以利為度
四妙健脾散(出十便良方)進食極妙
蒼术(四兩麩炒)乾薑(四兩灰炒)甘草(五兩半沙炒)烏頭(六兩以江水浸七日)
(取出切片以鹽汁炒或先切片之以江水浸兩日炒黃末為度同蓋取出合諸藥)
右為細末入鹽點喫非時
人參豆蔲湯(出十便良方)治本虚氣弱中滿膨脹不思飲
食
白豆蔲(半兩)縮砂人參白术甘草(各一兩)川薑
(四兩)山藥(二兩)綿黃耆(三分)
右為細末每服二錢水一盞鹽一捻薑二片棗一枚
煎至六分去滓和滓通口服入鹽點亦得不計時候
麥蘖散(出十便良方)治脾胃不進飲食方
大麥蘖(四兩)甘草(二兩)
右為細末每服二錢以水一盞煎至七分去滓温服
非時
加减理中湯(出十便良方)治脾胃不和三焦壅滯胸膈痞
滿脇肋脹痛嘔吐惡心口淡無味呼吸寒冷腹暴痛
飲酒過傷不思飲食常服生養諸氣大益脾胃
白术人參乾薑(各一兩)青皮陳皮(各半兩)甘草
(一兩)
右為細末每服一錢沸湯點服不以時
導引方(出朱氏集驗方)去太倉不和臂腰虚悶
欹身兩手一向偏側急努身舒頭共手競扒相牽
漸漸一時盡勢氣共力皆和來去左右亦然各三
七項前後兩角緩舒手如是似向外扒放縱身心
搖三七逓牙亦然
白术茯苓湯(出蘭室秘藏方)治脾氣虚弱身重有痰惡心欲
吐是風邪羈絆於脾胃之間當先實其脾胃
白术白茯苓半夏(各一兩)炒麯(二錢)麥蘖麫(半錢炒)
右㕮咀每服二兩水二大盞入生薑五片煎如常法
脾胃虚弱氣不能飲食(附論)
夫脾與胃相為表裏胃為水榖之海主受盛水榖脾主
磨而消之則播其氣澤以裨諸臟腑今脾臟不足胃氣
内弱故不消飲食雖食亦不能化也尺脈浮滑速疾者
食不消脾不磨也
方
木香丸治脾胃氣虚思進飲食
木香蘹香子(炒)縮砂仁(去皮)青橘皮(湯浸去白焙)紅豆
楝實(剉炒)蓬莪荗(煨椎碎)高良薑丁香皮陳橘
皮(湯浸去白焙各半兩)桔梗(炒二兩)芍藥(二兩)益智(去皮一兩半)五味
子桂(去粗皮各一兩)甘草(炙剉三分)胡椒(半兩)
右為末用粟米飯為丸如菉豆大每服十五丸加至
三十丸生薑湯下如傷水多嚼服亦得
木香散(出聖惠方)治脾胃氣虚不思飲食精神恐悸上氣
䪺絶身心昏暗口舌乾燋四肢無力
木香(一兩)人參(一兩去蘆頭)白茯苓(一兩)當歸(一兩剉微炒)白芍
藥(半兩)桂心(半兩)遠志(一分去心)麥門冬(一兩去心)五味子(半兩)京
三稜(半兩炮剉)白术(一兩)訶梨勒(半兩煨用皮)厚朴(一兩去粗皮塗生薑)
(汁炙令香熟)陳橘皮(一兩湯浸去白穰焙)
右件藥粗羅為末每服三錢以水一中盞入生薑半
分棗三枚煎至六分去滓不計時候温服忌生冷油
膩
沉香陳麯丸治脾胃氣食少無力
沉香(半兩)陳麯(微炒)木香㯽榔(剉)半夏(湯洗七遍焙)陳橘
皮(湯浸去白焙)人參白豆蔲(去皮)麥蘖(微炒各一兩)訶梨勒
皮厚朴(去粗皮生薑汁炙)白术(各二兩)丁香蓽澄茄(各半)
(兩)
右為末煉蜜和丸如梧桐子大每服三十丸米飲下
空心食前服之
黃耆湯治脾胃虚弱四肢少力肌體羸瘦不欲飲食
黃耆(剉三分)甘草(炙剉半兩)厚朴(去粗皮生薑汁炙二兩)乾薑(炮三分)
桂(去粗皮)白术熟乾地黃(焙)人參當歸(切焙)茯苓
(去黑皮)附子(炮製去皮臍)陳橘皮(湯浸去白各一兩)
右粗搗篩每服五錢鹽水一盞半生薑三片棗二枚
劈破同煎至七分去柤温服不計時
藿香湯補煖脾胃止吐逆利胸膈治心腹刺痛進飲
食
藿香葉白茯苓(去黑皮)青橘皮(湯浸去白焙)細辛(去苖葉)
益智(去皮微炒)縮砂仁(去皮)甘草(炙剉)陳橘皮(湯浸去白)人參(各一)
(兩)木香白芷(剉炒各半兩)
右粗搗篩每服三錢水一盞入生薑木瓜各三片煎
至六分去滓稍熱服不拘候
桂香散(出百一選方)治脾胃虚弱并婦人脾血久冷
桂(去粗皮)高良薑(剉炒香熟)草豆䓻(剉炒)甘草(炙剉)白术縮
砂肉厚朴(去粗皮剉)生薑(切)棗肉(各一兩同厚朴生薑三味成團焙乾)
青橘皮(去白炒黃)訶梨勒皮(各半兩)
右搗羅為散每服二錢匕入鹽少許沸湯點空心服
此藥治腹痛及冷瀉尤妙腹痛最難得此方只是温
脾藥餌時工止痛理不可解
白豆蔲散治脾氣虚弱不能飲食
白豆䓻仁桂(去粗皮)木香人參(各半兩)麴(炒)京三
稜(炮剉)陳橘皮(去白切焙)大麥蘖(炒各三分)乾薑(炮製)甘草(炙各一分)
右搗羅為細散每服二錢匕生薑三片鹽少許入沸
湯點服食前
厚朴散(出聖惠方)治脾胃氣虚弱不能喫食或時痰逆四
肢不和
厚朴(二兩去粗皮塗生薑汁炙令香熟)人參(一兩去蘆頭)桂心(一兩)白术
(一兩)陳橘皮(一兩湯浸去白穰焙)甘草(半兩炙微赤剉)半夏(三分湯洗七遍去滑)
丁香(半兩)紅豆蔲(半兩去皮)
右件藥搗篩為散每服三錢以水一盞入生薑半分
棗三枚煎至六分去柤不計時候稍熱服忌生冷油
膩飴糖
紅豆蔲湯(出聖惠方)治脾胃氣虚不能飲食食即妨悶四
肢少力疼痛
紅豆蔲(去皮)白术桂(去粗皮)訶梨勒(煨去核)黃耆(剉)當
歸(切焙各三分)人參(各一分)厚朴(去粗皮生薑汁炙二兩)陳橘皮(湯浸)
(去白焙)
右粗搗篩每服三錢鹽水一盞入生薑半分切棗二
枚劈破同煎至六分去滓不計時候稍熱服忌生冷
油膩濕麫
黃耆湯治脾胃氣虚弱進食
黃耆(剉)枳殼(去穰麩炒)人參白茯苓(去黑皮)白术陳
橘皮(湯浸去白焙)桔梗(炒各一兩)厚朴(去粗皮生薑汁炙一兩半)桂(去粗皮一)
(兩)
右粗搗篩每服五錢鹽水一盞半入生薑二片棗二
枚劈破同煎八分去滓温服空心
人參散(出聖惠方)治脾胃氣虚弱不能飲食背心常冷四
肢不和
人參(一兩去蘆頭)白术(一兩)厚朴(一兩半去粗皮塗生薑汁炙令香熟)高良
薑(一兩剉)川烏頭(一兩炮煨去皮臍)桂心(一兩)
右件藥搗篩為散每服三錢以水一中盞入棗三枚
煎至六分去滓不計時候稍熱服
沉香散(出聖惠方)治脾胃氣虚弱不能飲食食飲即吐心
腹時痛
沉香(半兩)人參(半兩去蘆頭)陳橘皮(半兩湯浸去白穰焙)紅豆蔲(三分)
(去皮)白术桂心(各半兩)
右件藥搗粗羅為散每服三錢以水一中盞入生薑
半分棗三枚煎至六分去滓不計時候稍熱服
白术丸(出聖惠方)治脾胃氣虚弱不能飲食肌膚瘦瘁面
色痿黃
白术神麯(微炒)陳橘皮(湯浸去白焙各一兩)人參蓽撥(各一)
(兩)乾薑(炮三分)
右羅為末煮棗肉和丸如梧桐子大每服以粥飲下
三十丸不計時候
白术丸療惡心數吐水不能多食少心力者
白术乾薑人參厚朴(炙)桂心(各八分)細辛
茯苓茯神當歸枳實(炒)五味子附子(各六)
(分炮)吴茱萸(六分)遠志(五分去心)旋復花(四分)澤瀉(五分)
右搗篩蜜和丸如梧子大酒服二十丸日再服加至
三十五丸忌桃李雀肉大酢生菜生葱猪肉冷水
主胃氣寒弱食則吐逆從朝至夜不得食食入腹則脹
氣滿急大便出飯粒故帶酸氣而羸計日漸困者方
吴茱萸(二兩)白术(三兩)人參乾薑甘草(炙)五味子
(二兩)麴末麥蘖(各末五合熬至黃色)厚朴(一兩半)桂心(一兩)
右搗篩為散空腹煮生薑湯服方寸匕日服漸加至
二匕忌生葱桃李雀肉海藻菘菜
助胃膏(出𫝊信適用方)大壯脾胃及治惡心嘔吐不思飲食
泄瀉等疾
人參丁香甘草(炙)白茯苓白术(已上各半兩)木
香(二錢)肉豆蔲(四箇麫煨)山藥(一兩)白豆蔲(一十四箇去皮)縮砂(二十)
(四箇去皮)
右為細末煉蜜為丸如彈子大食前白湯下一丸小
兒尤宜服一方無白豆蔲
延年人參飲主虚客熱不能食惡心
人參麥門冬(去心)橘皮白术厚朴(各二兩)茯苓
(四兩)生薑(三兩切)甘草(炙切)
右切以水八升分為三服日三忌海藻菘菜桃李雀
肉
厚朴湯療不能食腹内冷氣
厚朴(三兩炙)白术人參(各二兩)茯苓(三兩)生薑(五兩)橘皮
(二兩)
右件切以水四升煮一升二合分為三服忌食桃李
雀肉酢物
厚朴煎丸(出醫方集成)補腎不如補脾脾胃氣壯則能飲
食飲食既進能生榮衞榮衞既旺滋養骨髓保精益
血是以素問云精不足補之以味形不足補之以氣
此藥大補脾胃虚損温中降氣化痰進飲食
梓州厚朴(半斤去皮秤剉作大指面大却用生薑半斤同水五升於銀器内煮水盡却去)
(生薑不用將厚朴焙乾)川薑(四兩剉作指面大用甘草四兩搥碎用水一㪷銀器内煮水盡)
(去甘草焙乾川薑)舶上茴香(一兩)附子(二兩炮製去皮臍)川椒(一兩去子)
(炒用瓦出汗)
右件厚朴等為細末煮棗肉為丸如棗肉不合却用
麫清糊少許如梧桐子大每服五六十丸空心米飲
下先搗千百杵後丸此藥温中降氣化痰進食極有
速效一方有故紙無川椒
又方(出肘後方)
麯(半斤)麥蘖(五升)豉(五合)杏仁(二升)
右件皆熬令黃香搗篩丸如彈子大服一枚稍增之
又方(出肘後方)
麫(一升)薑(十兩)茱萸(一斤)鹽(一彈大)
右以合搗蜜和如彈丸日三服一方無鹽為末服
又方
术(二斤)麫(二斤)
右熬令黃搗蜜丸如桐子大服三十丸日三若大冷
可加乾薑三兩若患腹痛加當歸三兩羸弱加甘草
二兩并長將息徐以麯术法療産後心下停水仍須
利之
草豆蔲散治脾虚胃乏不思飲食
草豆䓻(去皮一兩)青橘皮(湯浸去白焙)高良薑訶梨勒皮
(炮各半兩)白术(三分)甘草(炙一分)
右搗羅為散每服二錢匕食前米飲調下日三
人參丸治脾胃虚弱不能飲食心腹刺痛頻併泄痢
人參(二兩)白术(二兩半)乾薑(炮半兩)甘草(炙剉一兩半)山芋(二兩)
附子(炮製去皮臍一兩)
右為末煉蜜和丸如雞黃大每服一丸水一盞入棗
一枚劈破同煎至六分和滓温服或爛嚼煎棗湯下
亦得
白豆蔲散治脾胃氣弱不進飲食
白豆蔲仁厚朴(去粗皮生薑汁炙剉)白术陳橘皮(湯浸去白)
(焙)甘草(炙)沉香(剉)
右搗羅為散每服二錢匕入鹽少許沸湯點服食前
人參散治脾胃氣弱不進飲食
人參白茯苓(去黑皮)山芋白术(各一錢)甘草(生剉八分)
右粗搗篩每服三錢匕水一盞入生薑二片棗二枚
劈破同煎至七分去滓温服小兒諸疾未痊乳食不
進者用藥末一錢匕水一中盞入紫蘇木瓜煎至四
分去滓放温併喫二服
烏术丸治脾胃虚弱及久積冷氣飲食减少腹内諸
疾久服補脾胃壯氣進食去風
草烏頭(洗淨一斤)蒼术(二斤)陳橘皮(去白半斤)甘草(生推四兩)黑豆
(三升)
右五味用水一石煮乾為度去橘皮黑豆甘草只取
草烏頭蒼术二味日暴乾粗搗篩焙乾為末酒煮麫
糊丸如梧桐子大焙乾收瓷器中每日空心晩食前
鹽湯或温酒下三十丸
必勝散治脾氣虚弱不思飲食
白术甘草(炙)五味子(微炒各四兩)乾薑(炮三兩半)
右搗羅為散每服二錢匕入鹽少許沸湯點服不拘
時候
草豆蔲撥刀散治脾胃氣虚弱嘔逆不能飲食
草豆䓻(二枚去皮)高良薑(半兩)生薑汁(半合)
右件藥前二味細剉和勻以水一中盞煮取二合并
生薑汁溲白麫四兩為撥刀以半肉臛汁内煮令熟
空腹食之
生薑煎治脾胃氣虚弱不能飲食
生薑(半斤研取汁)白蜜(十兩)人參末(四兩)
右件藥用銀鍋子内都攪令勻以慢火熬成煎每服
不計時候以熱粥飲調下一茶匙
山芋丸治脾胃虚弱思進飲食
山芋白术(各一兩)人參(三分)
右為細末煮白麫糊丸如小豆每服三十丸空心食
前温米飲下
薑蜜煎治脾胃氣虚弱不能飲食肌體黃瘦
生薑(升一合)蜜(一合)生地黃(炙一升)
右以慢火煎如稀餳每服半匙温酒化服空心晩食
前各一
草豆蔲散治脾胃氣虚弱不思飲食吐逆滿悶胸膈
不利心腹刺痛方見夲門兼領脾胃類
備急經健脾丸暖脾胃增進飲食
厚朴(一斤去皮切)棗(二斤去核切)生薑(一斤去皮切)
右先入鍋内猛火炒勻攪候紫焦傾出為粗末每服
一斤入良薑四兩乾薑四兩炮製神麯四兩同為細
末麫糊丸如梧桐子大每服三五十丸空心米飲下
加附子二兩炮去皮臍
薤白湯療中虚冷不能飲食食輙不消羸瘦四肢尫
弱百病因此而生
薤白(一斤)枳實(三兩炙)大棗(十二枚劈)粳米(二合)豉(七合)
右以水七升煮薤餘五升内諸藥煮取一升半分三
服差止
又方
豉心(一升熬末)麥蘖麯(各一斤熬)蜀椒(一斤汗)乾薑(一斤末)
右搗篩以蜜拌食後酒服之方寸匕
又方
麴(半斤熬)麥蘖(五升熬)杏仁(一升去皮尖熬)
右搗篩為末以蜜和丸如彈子大一枚漸增之食後
服
又方
大黃芍藥(各半斤搗末)芒硝(半斤)
右以蜜三斤於銅器中湯煎上可丸梧桐子大每服
七丸至十丸日再服
療脾胃氣微不能下食五内中冷時微下痢
白术(八兩)神麯(末五兩熟香)甘草(二兩炙)乾薑(二兩)枳實(二兩炙)
右搗篩蜜和丸如梧子大空腹温酒服二十丸日二
服漸加至三十丸腹中有痛加當歸二兩忌食麫海
藻菘菜桃李雀肉等物
麻仁散(出肘後方)療脾胃氣弱水穀不得下遂成不復受
食穀不消並皆可服
大麻仁(三升)大黃豆(二升併熬香)
右搗篩食前飲服一二方寸匕七日四五服住
神麴丸(出聖惠方)治脾胃氣虚冷腹脇氣脹不思飲食四
肢無力睡恒不足
神麯(三兩炒令微黃)胡椒(一兩)厚朴(三兩去粗皮塗生薑汁炙令香熟)陳橘
皮(二兩去白湯浸焙穣)桂心(一兩)訶梨勒(二兩煨用皮)乾薑(一兩炮製剉)
白术(一兩)甘草(半兩炙微赤剉)附子(一兩炮製去皮臍)當歸(二分剉微炒)
白豆蔲(一兩去皮)
右為末煉蜜和搗勻丸如梧桐子大不計時以粥下
三十丸忌生冷油膩濕麫
豆蔲煮散治脾胃虚冷嘔逆不思飲食臍腹㽲痛大
便滑泄
人參黃耆(剉各一兩)乾木瓜(剉焙)訶梨勒皮(各三分)肉豆
蔲(煨去殼一枚)白术高良薑陳橘皮(湯浸去白焙)木香
甘草(炙剉各半分)白茯苓(去黑皮一兩半)
右搗羅為散每服三錢匕水一盞煎至七分去滓温
服空腹日二服
進食散(出醫方集成)治脾胃虚冷不思飲食及久病人脾
虚全不食者只一二服便覺能食
青橘皮(去穰)陳橘皮(去白)高良薑(薄切炒)肉豆蔲(去皮)肉桂
(去粗皮)甘草(炙各一分)草菓肉(一作草豆蔲)川烏頭(炮各三箇)訶子
(煨去核五箇)
右為細末每服二錢水一大盞生薑五片煎至七分
食前服
厚朴煮散治脾胃虚冷腸滑泄痢腹多脹滿嘔逆不
思飲羸瘦
厚朴(去粗皮生薑汁炙)高良薑白术乾木瓜(剉各一兩)人
參白茯苓(去黑皮各一兩半)肉豆蔲(煨去殼二枚)甘草(炙剉)乾
薑(炮各半兩)草豆蔲(煨去皮三枚)
右搗羅為末每服三錢匕水一盞煎至七分去滓温
服空腹日二
煮朴丸(出百一選方)健脾胃療中寒止腹痛進飲食及治
腹痛
厚朴(去粗皮一兩)益智(連殼)青皮(去白)陳皮(去白)青鹽(四兩)大棗
(二百枚去核)生薑(一斤淨洗連皮薄切用)
右以水二升醋一升酒二升慢火煮令酒醋水盡焙
乾為細末别用棗肉和丸如梧桐子大每服五十丸
温米飲下空心食前
異攻散(出濟生拔萃方)治脾胃虚冷腸鳴腹痛自利不思飲
食
人參茯苓白术甘草(炒)陳皮(各等分)
右為細末每服五錢水二大盞薑三片棗二枚煎至
一盞去滓食前温服先用數服以正其氣
鶻突美(出肘後方)治脾胃氣冷不能下食虚弱無力
用鯽魚半觔細切起作鱠沸豉汁熱投之着胡椒
乾薑蒔蘿橘皮等末空腹食之
治脾胃氣冷食入口即吐出
羊肉半觔去脂膜切作生以蒜虀五味醬醋空腹
食
治脾胃虚冷不下食積久瘦弱成瘵者(出肘後方)
用温州白乾薑一物將水煮令透心潤濕取出焙
乾搗篩陳倉米煮粥飲丸如梧桐子大每服三五
十丸湯使任用甚效
燒脾散(出和劑方)治脾胃虚弱冷寒積冷心氣脾痛冷痰
翻胃臍腹刺痛嘔惡心不思飲食及療婦人血氣攻
刺腹脇撮痛服效
赤芍藥乾薑(炮各六錢半)良薑(油剉十兩)甘草(炙四兩)
右為末每服一大錢作一服白湯點下不拘時
補脾丸(出楊氏家藏方)治中焦不和脾胃虚弱心腹疼痛泄
痢不止不思飲食嘔吐痰逆面色痿黃肌肉消瘦怠
惰嗜臥噎塞不通
丁香人參(去蘆頭)木香胡椒茴香肉桂(去粗)
(皮)乾薑(炮)附子(炮去皮臍)縮砂仁(已上九味各一兩)神麯大
麥蘖(炒)木香(切焙)甘草(炒)烏梅肉(炒)白术(已上六味各三分)
右件為細末煉蜜為丸每一兩作十丸每服一丸細
嚼米飲下食前
大養脾丸治脾胃久虚不進飲食胸膈痞悶腹脇膨
脹嘔吐不止倦怠嗜臥及大病之後氣血虚羸胃弱
少食並宜服之
人參(去蘆頭)白术附子(炮去皮臍)蓽撥紅豆胡椒
訶子(煨去核)縮砂仁白豆蔲肉豆蔲(各一兩)白
茯苓(去皮半兩)丁香(半兩)乾薑(炮二兩)肉桂(去粗皮)甘草(炙一兩半)
厚朴(去皮薑汁炒一兩半)
右為細末煉蜜為丸每一兩作一十丸每服一丸白
湯化下或水煎五七沸亦得空心食前
沉香丸治脾胃虚弱食久不化胸膈痞悶腹脇膨脹
噫醋呑醋惡心嘔逆四肢倦惰心腹疼痛飲食减少
泄瀉無度大能補養脾胃助氣消榖若禀受怯弱飲
食易傷最宜服之
沉香木香青橘皮(去白)草豆蔲仁川椒(炒出汗)
肉桂(去粗皮)白豆蔲仁縮砂仁(已上八味各一兩)白术
陳橘皮(去白)乾薑(炮)高良薑(切炒)香附子(炒)小麥蘖(炒)
半夏(薑汁七味各一兩)京三稜(炮香熟切)蓬莪术(炮香熟切)厚朴(去粗)
(皮薑汁製)吴茱萸(湯洗七次四味各四兩)
右件為細末用神麯末一斤生薑汁作糊為丸如梧
桐子大每服五十丸生薑湯下不拘時候
壯脾丸治脾胃久弱中焦停飲腹内虚鳴或多泄痢
心腹脹滿飲食不入精神怠惰睡臥不安並宜服之
丁香附子(重六錢上炮去皮臍)訶子肉蓽撥白术
白茯苓(去皮)人參(去蘆頭)肉豆蔲(麫裹煨已上八味各一兩)乾薑(炮)
蓽澄茄烏藥陳橘皮(去白)沉香厚朴(去粗皮細切以)
(生薑一兩研爛淹半日晒乾)神麯(已上七味各七錢)熟艾(六錢研糯米稀柤拌勻熟)
(炒乘熱入碾末之)縮砂仁(半兩)甘草(六錢炙)
右件為細末煮枣肉為丸如梧桐子大每服五十丸
空心食前米飲呑下
高良薑丸治脾胃虚弱中脘停寒心腹作痛泄瀉不
止不思飲食
高良薑(二兩)乾薑(炮)肉桂(去粗皮)人參(去蘆頭)白术甘
草(已上五味各一兩炒)丁香(一分)蓽澄茄(一分)縮砂仁(半兩)肉豆蔲
(七枚裹麫煨)
右件為細末煉蜜為丸每一兩作一十丸每服一丸
生薑湯化下食前
消穀丸治脾胃氣弱飲食多傷胸膈痞悶不思飲食
肉豆蔲(一枚麫裹煨)㯽榔(炮一枚)神麯(二兩炒)青橘皮(去白)京
三稜(炮切)陳橘皮(去白)麥蘖(炒四味各一兩)木香(半兩)
右件為細末用湯浸蒸餅為丸如梧桐子大每服五
十丸橘皮湯下食後
快脾飲子治脾胃虚弱中脘停寒不進飲食四肢無
力
草菓子(去殼秤)人參(去蘆頭)白术陳橘皮(去白)半夏(生薑)
(自然汁一盞煮乾)厚朴(去粗皮薑汁炙)甘草(炙)烏梅肉(焙)縮砂仁
(已上九味各二兩)附子(八錢重者二枚炮去皮臍)
右件㕮咀每服五錢水一盞半生薑十片大棗二枚
煎至八分去滓温服食前
榖神丸治脾胃氣弱飲食不消胸膈痞悶嘔吐惡心
或腹脇脹滿臍腹㽲痛便利不調面黃肌瘦
神麯(炒)麥蘖陳橘皮(去白)縮砂仁丁香皮(已上五味)
(各一兩)甘草(半兩炙)
右件為細末煮麫糊為丸如梧桐子每服五十丸温
米飲送下不拘時候
人參散治脾胃虚弱不思飲食肢體倦怠
人參(去蘆頭)白术(一兩)大麥蘖(炒)陳橘皮(去白)五味子
白茯苓(去皮)黃耆(蜜炙)附子(炮去皮臍)木香肉桂(去粗皮已上八)
(味各半兩)甘草(三分炙)
右件為粗末每服五錢水一盞半生薑五片棗三枚
煎至一盞去滓食前温服
消積三稜煎治脾胃虚弱少食多傷五積六聚氣塊
疼痛
沉香(一兩為末)㯽榔(一兩為末)京三稜蓬莪术烏梅肉
(焙乾為末三味各一兩)
右將京三稜蓬莪术二味碎剉用酸醋浸一宿取出
焙乾為末入沉香等拌勻每秤末藥一兩用巴豆十
五枚去皮心膜細研以竹紙裹壓數次去油取霜與
前項藥末一兩再研勻醋煮稀糊為丸如梧桐子大
每服十丸温生薑湯下食後
蓽澄茄丸治脾虚胃弱氣滯不勻心腹疼痛宿食不
消腹脇虚脹不思飲食面色痿黃臟腑滑泄氣不升
降
蓽澄茄藿香葉(去土)人參(去蘆頭)蓬莪术(煨香切)甘草
(炙)丁香(上六味各二兩)茴香(二兩微炒)木香(一兩半)麝香(一錢别研)肉
豆蔲(麫裹煨熟二分)安息香(一兩酒洗研爛濾沙石)
右件除安息香外並為細末次入煉熟蜜半斤和丸
每一兩作一十丸每服一丸細嚼橘皮湯或木香湯
下食前
木香橘皮丸治脾胃虚弱飲食所傷久不消化或成
泄瀉及氣不升降常服温脾胃快氣進飲食
木香(一分)陳橘皮(去白)青橘皮(去白)京三稜(炮切)蓬莪术(炮切)
烏梅(連核用已上共五味各一兩)肉桂(去粗皮半兩)縮砂仁(半兩)黑牽
牛(微炒一兩)
右件為細末醋煮麫糊為丸如梧桐子大每服十五
丸至二十丸食後臨臥熟水下
茯苓半夏湯治胃氣虚弱身重有痰惡心欲吐風邪
羈絆於脾胃之間當先實其脾胃
白术茯苓半夏炒麯(各一錢)大麥麫(半兩)陳皮
(三錢)天麻(三錢)
右件㕮咀每服半兩水二大盞生薑五片煎至一盞
去柤稍熱服食前
白术湯治脾氣虚弱身重有痰惡心欲吐是風邪羈
絆於脾胃之間當先實其脾胃
白术白茯苓半夏(各一兩)炒麯(二錢)大麥麫(半兩炒黃)
(色)
右件㕮咀每服半兩水二盞入生薑五片同煎至一
盞去滓稍熱服之
麴蘖丸治脾胃虚弱久不能食心腹脹痛食少多傷
嘔逆惡心噫寒痞悶舌乾咽燥口淡無味津液減耗
煩渴喜飲食已則吐腸鳴飱泄常服温脾暖胃消榖
進食
小麥蘖神麴(各三兩)烏梅薑(各一兩)
右為細末蜜和丸如彈子大每服一丸細嚼米飲下
不以時一方有甘草半兩臟寒膨脹是脾虚丁香㯽
榔等分黑牽牛蔔子同為散滴水為丸病必除膨脹
之病皆由脾臟虚寒其證面目虚浮或時膨脹者是
也可用楊氏家藏方内消脹丸用木香㯽榔黑牽牛
蘿蔔子加丁香五粒等分滴水為丸每服十粒紫蘇
湯送下空心食前服之
固真肥腸丸治脾元虚弱每食飽膩臟腑易泄腹鳴
腰痛
肉豆蔲(製)蒼术(各三兩)良薑茴香破故紙(炒)胡
蘆巴(各一兩)當歸(二兩)乾薑(一兩製)
右為末糯米糊為丸如梧桐子米飲下三十丸
養胃進食丸治脾胃虚弱心腹脹滿面色痿黃肌肉
消瘦怠惰嗜臥全不思飲食常服滋養脾胃進美飲
食消痰導風寒暑濕冷邪氣
人參(去蘆頭)甘草(剉各一兩)白茯苓(去皮)白术(各二兩)神麴(炒二)
(兩半)厚朴(去粗皮三兩生薑汁製)陳皮(去白)大麥蘖(炒黃各二兩半)蒼术
(五兩去粗皮米泔水浸)
右件九味為細末水煮麫糊為丸如梧桐子大每服
三十丸至五十丸食前温生薑湯送下或粥湯送下
亦得
草豆蔲散治傷寒後脾胃虚弱痰逆不思飲食四肢
虚羸
草豆蔲桂心(三分)藿香白术人參黃耆(各一)
(兩)半夏甘草橘皮(各半兩)
右件藥搗篩為散每服三錢以水一中盞入生薑半
分煎至六分去滓不計時候稍熱温服
治腹中虚冷不能飲食食輙不消羸瘦致令四肢尫弱
百病因之耳生地黃十斤搗絞取汁和加麫三斤以
日曝乾更和以汁盡止每食後服半合三日稍增至
三合
健脾補不足之氣令人能食
以江猪舌和五味煮取汁飲
又方
用猪胰一具細切以青蒿葉相和以無灰酒一大
斗微火温之乘熱内猪胰中和蒿葉相共煖使消
盡又取桂心一小兩别搗為末内酒中每日平旦
空腹取一小盞服之午時夜間各再一服甚驗忌
熱麫油膩等物
脾胃氣虚弱嘔吐不下食(附論)
夫脾為倉廩之官胃為水糓之海二者氣盛則能運化
糓食榮養血氣若脾胃虚弱則氣化凝滯膈脘痞滿氣
道上逆腹脹水糓不消故令發嘔吐而不下食治法宜
調補之
方
生胃丸(出仁存方)治脾胃不足痰多嘔逆不思飲食此藥
以南星粟米黃土為主蓋南星醒脾粟米養胃黃土
養脾性味和平大補倉廩為進食化痰之要劑真良
方也兼治腹脇氣脹氣塊積滯不消
天南星(四兩用真黃土半斤將生薑搗潤和土包裹南星漫火煨香取去土用南星切片焙)
(乾後和藥碾末用)粟米(一升用生薑二斤和皮擂取自然汁浸蒸焙餅研為末後和藥用之)
丁香(不見火)木香神麴(炒)麥蘖(炒)陳皮(去白)防風
白术糓蘖(炒)砂仁白豆蔲仁青皮(炒各一兩)半
夏麴(炒二兩)人參沉香(不見火)甘草(炙各半兩)三稜(一兩半)
右末温水為丸如菉豆大每服七十丸淡薑湯送下
不拘時候一方無三稜名生胃丹
建中散治脾胃氣虚弱嘔吐不下食臍腹脹痛積聚
不消
白术枳實(麩炒)人參白芍藥乾薑(炮)桂(去粗皮)
高良薑(剉)丹參大腹皮㯽榔(剉)吴茱萸(湯浸焙乾)
(炒)陳橘皮(湯浸去白焙)厚朴(去粗皮生薑汁炙)桔梗(剉炒)乾木瓜
艾枝(炙)草豆蔲(去皮)
右各等分搗羅為末每服三錢七温酒調下
蓽澄茄散(出聖惠方)治脾胃虚弱不思飲食胸中氣滿四
肢不和食即嘔吐
蓽澄茄(三分)白豆蔲(三分去皮)丁香(三分)沉香(半兩)木香(半兩)高
良薑(半兩)桂心(半兩)白术(一兩)人參(三分去蘆頭)乾薑(半兩炮製剉)
陳橘(一兩湯浸去白穰焙)半夏(半兩湯洗七遍去滑)厚朴(三分去粗皮塗生薑汁炙)
(香熟)訶梨勒(三分煨去皮)
右件藥搗粗羅為散每服三錢以水一中盞入生薑
半分棗二枚煎至六分去滓不計時候温服
草豆蔲散(出聖惠方)治脾胃氣虚弱臟腑積冷嘔吐宿食
四肢少力面無顔色
草豆蔲(二兩去皮)半夏(半兩湯洗七遍去滑)肉桂(三分去粗皮)人參(三分)
(去蘆頭)木香(半兩)前胡(一兩去蘆頭)高良薑(一兩剉)白茯苓(一兩)
附子(一兩炮製去皮臍)陳橘皮(湯洗去白穰焙三分)厚朴(三兩去粗皮塗生薑)
(汁炙各香熟用)白术(一兩)甘草(一分炙微赤剉)
右件藥搗篩為散每服三錢以水一中盞入生薑半
分棗三枚煎至六分去滓不計時候稍熱服
丁香丸(出聖惠方)治脾胃氣虚弱食即嘔吐四肢不和心
腹妨悶
丁香(半兩)訶梨勒(一兩煨去皮)附子(一兩炮製去皮臍)藿香(半兩)草
豆蔲(一兩去皮)蓽撥(三分)陳橘皮(一兩湯浸去白穰焙)人參(一兩去蘆頭)
白茯苓(三分)桂心(三分)白术(一兩)甘草(一兩炙微赤剉)高良薑(一兩)
(剉)
右件藥搗羅為末煉蜜和搗三二百杵丸如梧桐子
大不計時候以薑棗湯下二十丸
白术藿香湯治脾胃氣弱嘔吐不下食
白术(一兩)藿香(二兩)丁香人參赤茯苓(去黑皮)半夏
(湯洗七遍切炒)厚朴(去粗皮生薑汁炙剉一兩)甘草(炙剉半兩)㯽榔(大者五枚剉)
前胡(去蘆頭一兩一分)
右粗搗篩每服三錢匕水一盞入生薑三片同煎至
七分去滓空心食前服日三
白豆蔲湯治脾胃氣虚弱嘔吐不下食
白豆蔲(去皮)人參白术(各一兩)厚朴(去粗皮生薑汁炙)陳橘
皮(湯浸去白焙半兩)芎藭白茯苓(去黑皮)乾薑(炮各一兩)丁香
(半兩)甘草(炙剉三分)白檀香(剉一分)
右粗搗篩每服三錢匕水一盞入生薑三片大棗二
枚劈破同煎至七分去滓稍熱服
桔梗丸治脾胃虚冷氣滿不能飲食嘔逆腹内雷鳴
下氣等疾
桔梗(一兩)吴茱萸(湯洗焙乾炒)白术人參茯苓(去黑皮)
厚朴(去粗皮生薑汁炙)陳橘皮(湯洗去白)枳殼(去穰麩炒)乾薑(炮)甘
草(炙剉各一兩)桂(去粗皮三分)
右為末煉蜜和丸如梧桐子大空心温酒下十五丸
加至三十丸
治脾胃氣虚弱嘔吐不下食四肢無力宜服此方(出聖惠方)
人參(一兩去蘆頭)白术(一兩)五味子(一兩)厚朴(二兩去粗皮塗生薑汁炙)
(令香熟)桂心(一兩)黃耆(一兩)甘草(一分炙微赤剉)半夏(三分湯洗七遍去滑)
白茯苓(一兩)陳橘皮(一兩湯浸去白穰焙)
右件藥搗粗羅為散每服三錢以水一中盞入生薑
半分棗三枚煎至六分去滓不計時候稍熱服
白术湯治脾胃氣弱留飲停積飲食不化嘔吐不止
白术(炒)附子(炮製去皮臍)陳橘皮(湯洗去白焙炒各三分)人參(一兩)
桂(去粗皮)芍藥枇杷葉(去毛炙)白茅根蘆根枳
殼(去穰麩炒各半兩)
右剉如麻豆每服三錢匕水一盞煎至七分去滓不
拘時温服之
蓽撥丸治脾胃虚冷嘔逆心腹常痛面色青黃腰胯
冷痛(方見本門脾虚冷類同八味)
白豆蔲丸(出聖惠方)治脾胃氣虚弱胸膈氣嘔逆不下食
白豆蔲(去皮)乾薑(炮)枳實(麩炒)木香半夏(湯洗七遍去滑焙乾)
訶梨勒(煨去皮各一兩半)桂(去粗皮)白术細辛(去苖葉各三分)
右為末以酒煮麫糊為丸如梧桐子大每服二十丸
不計時候温米飲下一方用此厚朴湯下
厚朴湯(出聖惠方)
厚朴(去粗皮四兩)人參(四兩去蘆)陳皮(二兩)甘草(一兩)
右為散每三錢用煎小麥汁一盞入生薑半分煎六分
去滓下前丸藥
蓽撥丸(出聖惠方)治脾胃氣虚弱臟腑積冷或時嘔吐不
能飲食
蓽撥(一兩)胡椒(一兩)㯽榔(一兩)訶梨勒(煨去核)白茯苓(一兩)肉
桂(一兩去皴皮)人參(一兩去蘆頭)乾薑(一兩炮製剉)陳橘皮(二兩湯浸)
(去白穰焙)
右件藥搗羅為末煉蜜和搗三二百杵丸如梧桐子
大不計時候以生薑湯下二十丸忌生冷
白茯苓散(出聖惠方)治脾胃氣虚弱胸中滿悶氣促嘔吐
不能下食
茯苓(白者一兩剉)陳橘皮(湯浸去白穰焙)人參(一兩去蘆頭)白术(三分)
五味子(三分)草豆蔲(半兩去皮)半夏(三分湯洗七遍去滑)甘草(一分微赤)
(剉)
右件藥搗粗羅散每服三錢以水一中盞入生薑半
分棗三枚煎至六分去滓不計時候稍熱服
白术散(出聖惠方)治脾胃氣虚弱嘔吐不下食四肢少力
心腹妨悶
白术(二兩)人參(三分去蘆頭)枳殼(半兩麩炒微去穰)桂心(三分)陳橘
皮(半兩湯浸去白穰焙)厚朴(二兩去粗皮塗生薑汁炙令香熟)訶梨勒(一兩煨用)
(皮)白豆蔲(一兩去皮)
右件藥搗羅為粗散每服三錢水一盞入生薑半分
棗三枚煎至六分去滓不計時候稍熱服
枇杷葉湯治脾胃氣虚弱嘔吐不下食止逆進食
枇杷葉(拭去毛微炙)厚朴(去粗皮生薑汁炙透)前胡(去蘆頭)白术
人參茯神(去木)陳橘皮(湯浸去白焙)半夏(湯洗七遍去滑炒各半兩)
右粗搗篩每服三錢匕水一盞入生薑五片煎至六
分去滓食前温服
平胃丸(出御藥院方)治脾胃氣虛弱嘔吐不下食進食消
痰
半夏麴(焙一兩)肉豆蔲(去皮)㯽榔(剉各二枚)青橘皮(湯浸去白半兩)
沉香(一兩)木香丁香(各半兩)麝香(半錢研)
右為末棗肉與糯米粥和丸如梧桐子大丹砂為衣
隂乾每服生薑湯嚼下三五丸
人參湯治脾胃氣逆嘔吐不止心下澹澹
人參半夏(湯洗去滑生薑汁製)甘草(炙剉)白茯苓(去黑皮)竹筎
陳橘皮(去白焙)麥門冬(去心焙各三分)
右搗篩每服四錢匕水一盞半薑五片煎至八分去
滓温服之妙
薤白湯(出聖惠方)治脾氣虚弱不能飲食食即嘔吐四肢
羸瘦少力
薤白(七莖)糯米(半合)大棗(四枚)陳橘皮(三分湯洗去白穰焙)枳實(四枚)
(麩炒微黃)生薑(一分)豉(四十九粒)
右件藥細剉都以水一大盞半煎至八分去滓不計
時候稍熱服分二服
藿香湯治脾胃氣虚弱嘔吐不下食
藿香葉厚朴(去粗皮生薑汁炙透各一兩)青橘皮(湯浸去白焙)甘
草(炙剉各三分)桂(去粗皮半兩)乾薑(炮一分半)枇杷葉(拭去毛炙一分)
右粗搗篩每服三錢匕水一盞生薑二片棗一枚劈
破同煎至七分去滓食前温服
藿香厚朴湯(出御藥院方)治脾胃氣虚弱嘔吐不下食
藿香葉厚朴(去粗皮用生薑二兩切片棗十枚劈破同煮半日取出去薑棗剉焙)
甘草(生剉)白茯苓(去黑皮)人參(各一兩)半夏(漿水浸一宿切湯洗七遍)
(入粟米一合同炒黃去米)陳橘皮(湯浸去白焙半兩)
右粗搗篩每服三錢匕水一盞入生薑三片劈破同
煎至七分去滓温服不計時候
京三稜丸治脾胃氣虚弱嘔吐不下食
京三稜(灰火内炮乘熱搥碎)益智(去皮各一兩)陳橘皮(湯洗去白焙二兩)
麥蘖(微炒半兩)人參(半兩)陳麴(搗作粗末微炒)
右為末煮麫糊為丸梧桐子大每服十五丸食前用
生薑棗湯送下
人參藿香湯治脾胃氣虚弱嘔吐不下食
人參(一兩)藿香葉(半兩)白术丁香枇杷葉(拭去皮毛炒)
高良薑(各一分)甘草(炙剉一錢)
右粗搗篩每服三錢匕水一盞入乾木瓜二片同煎
至七分去滓熱服
半夏散(出聖惠方)治脾胃氣虚弱見食嘔吐
半夏(半兩湯洗七遍去滑)紅豆蔲(三分去皮)茅香根(三分)人參(一兩去蘆)
(頭)陳橘皮(一兩湯浸去白穰焙)白术(一兩)
右件藥搗粗羅為散每服三錢以水一中盞入生薑
半分棗三枚煎至六分去滓不計時候稍熱服
人參丸治脾胃氣虚弱嘔吐不下食(方見本門脾胃氣虚弱不能飲)
(食類)
人參引子(出聖惠方)治脾胃氣虚弱食即嘔吐
人參(一兩去蘆頭剉)甘草(一分炙微赤剉)陳橘皮(一兩湯浸去白穰焙)薤白
(十四莖)生薑(半兩)
右件藥細剉以水二大盞煎取一盞二分不計時候
稍熱分為三服
調中丸(出宣明論)治脾胃虚止嘔吐寬利胸膈
青皮紅皮(各一兩)大黃(二兩)牽牛(三兩)
右為細末滴水和丸如梧桐子大三二十丸温水下
空心食前服
丁香附子散(出宣明論)治脾胃虚弱胸膈痞結吐逆不止
附子(一兩煮)母丁香(四十九箇)生薑(半斤取自然汁半碗)
右用附子鑽孔四十九箇以丁香刺上面填内將生
薑汁用文武火熬盡取大蘿蔔一箇取一穴子入附
子又填内蘿蔔蓋之又用文武桑柴火燒香熟為度
取出切附子作片子焙乾搗為細末每服一錢湯水
一盞調下日進三服
參香散治脾胃氣虚弱嘔吐不下食
人參丁香
右等分搗羅為散每服二錢空心熱米飲調下
辛香散治脾胃虚弱嘔噦寒痰飲食不下
細辛(去苖葉半兩)丁香(一分)
右搗羅為細末每服二錢匕煎柿蔕湯調下不拘時
候服
五靈脂丸(出肘後方)治吐逆粥飲藥不可下者可以應用
此候效摩丸方内用五靈脂不以多少為末狗膽汁
和丸如雞頭實大每服一丸煎熱生薑酒化下先煮
温粥飲半升令病人乘藥勢便以粥送下左手以患
人藥喫不得嗽口右手急將粥與患人不令太多一
方煎熱生薑汁磨令極細更以少生薑酒化依前食
粥法服
治脾胃虚弱食不消化嘔逆翻胃諸飲不下(出肘後方)
用粟米半升杵細水和丸如梧桐子大煮令熱點
空心鹽少和汁呑下
強中丸(出簡易方)治脾胃宿冷嘔穢惡心噫氣呑酸心胸
痞悶滿停痰留飲脇肋刺痛體重不食中酒用
神麴(炒)陳皮(去白)麥蘖(炒)乾薑(炮)良薑(用少油炒各二兩)半
夏(三兩湯炮)
右為細末麫打稀糊為丸如梧子大每服四五十丸
薑湯熟水任下加縮砂二兩尤妙
人參藿香湯(出和劑方)治男子婦人脾胃氣弱嘔吐噦逆
飲食不下手足逆冷涎痰稠粘又治欲喘不喘欲嘔
不嘔徹心潰潰悶亂不安或瘴瘧諸疾水漿粥藥入
口便吐服之立效久病反胃服百日安此藥温脾胃
化痰飲消宿冷止吐嘔
藿葉人參(切片各六兩)半夏(湯洗七次薑汁炙二兩半)
右為粗末入人參和勻每服三錢水一盞半生薑十
片煎至一盞去滓通口服孕婦忌
神麴丸(出楊氏家藏方)治隂陽不和脾胃虚弱氣不升降嘔
吐泄瀉脇肋刺痛心腹脹滿(方見本門脾虚冷類)
治胃氣弱不下食至效(出本草)
用蓴合鮒魚為羹食之
脾胃氣虚弱肌體羸瘦(附論)
夫水榖精微化為血氣外榮肌體内充臟腑脾胃氣和
則能行其津液而充養肌肉若脾胃虚弱不能運化水
榖則氣血减耗無以灌溉形體故肌肉不豐而羸瘦也
方
白术丸(出聖惠方)治脾胃氣久弱不思飲食肌體羸少力
腹脇疼痛面色痿黃
白术(一兩)㯽榔(三分)訶梨勒(煨用皮)枳殼(麩炒微黃去穰各三分)木
香(半兩)附子(一兩炮製去皮臍)白芷(半兩)肉豆蔲(去殼)桂心(各三分)
丁香(半兩)當歸(一兩剉微炒)乾薑(半兩炮製剉)縮砂(三分去穰)黃耆
(一兩剉)人參(半兩去蘆頭)白茯苓(一兩)厚朴(二兩去粗皮塗生薑汁炙令香)
(熟)
右為細末煉蜜和搗三二百杵丸如梧桐子大每服
不計時候以温酒下三十丸忌生冷油膩濕麫
草豆蔲散(出聖惠方)治脾胃氣久虚四肢無力腑臟虚損
不欲飲食日加羸瘦體虚顫掉
草豆蔲(去皮)青橘皮(湯浸去白穰焙各半兩)人參(一兩去蘆頭)桂心
(半兩)附子(二兩炮製去皮臍)白茯苓(三分)當歸(剉微炒)枳實(麩炒微黃)
(各半兩)厚朴(一兩半去粗皮塗生薑汁炙令香熟)芎藭柴胡(去苗)桔梗
(去蘆頭)白芍藥黃耆(剉各半兩)
右件藥搗羅為散每服三錢以水一中盞入生薑半
分棗三枚煎至六分去滓不計時候稍熱服忌生冷
油膩濕麫猪肉犬肉
訶梨勒散(出聖惠方)治脾胃氣久虚腹脇脹滿肌體羸瘦
少力大小便不調或加氣促喫食减
訶梨勒(煨用皮)木香鼈甲(塗醋炙令黃去裙欄)川大黃(剉微炒)
當歸(剉微炒)牛膝(各三分去苖)桔梗(去蘆頭)肉桂(去皺皮各三分)乾
薑(炮製剉)桃仁(湯浸去皮尖雙仁麩炒微黃各半兩)陳橘皮(一兩湯浸去白穰焙)
甘草(一分炙微赤剉)白术枳殼(麩炒微黃去穰)白芍藥(各三分)
右件藥搗篩為散每服三錢以水一中盞入生薑半
分煎至六分去滓食前温服忌生冷油膩牛犬肉莧
菜
丁香散(出聖惠方)治脾胃氣虚弱肌體羸瘦四肢少力或
時痰逆不思飲食
丁香高良薑(剉各三分)厚朴(二兩去穰皮塗生薑汁炙令香熟)草豆
蔲(去皮)白术人參(去蘆頭)黃耆(剉)白茯苓肉桂(去皺)
(皮)附子(炮製去皮臍)訶梨勒(煨用皮)半夏(湯洗七遍去滑)陳橘皮
(湯洗去穰焙各三分)枳殼(麩炒微黃去穰各半兩)甘草(一分炙微赤剉)
右件藥搗篩為散每服三錢以水一中盞入生薑半
分棗三枚煎至六分去滓不計時候温服
補中黃耆丸(出聖惠方)治脾胃氣虚弱肌體羸瘦不思飲
食四肢少力
黃耆(剉)白茯苓(各三分)桂心山茱萸白术(各三分)
麥門冬(去心焙)當歸(剉微炒)五味子(各半兩)石斛(去根剉)人
參(去蘆頭)附子(炮製去皮臍)陳橘皮(半兩湯浸去白穰焙)熟乾地黃
牛膝(去苗)薯蕷(各二分)
右件藥搗羅為末煉蜜和搗三二百杵丸如梧桐子
大每服不計時候以棗湯下三十丸忌生冷油膩牛
犬肉
人參散(出聖惠方)治脾胃氣久弱肌體羸瘦或加勞瘁大
腸不調有時痰逆不思飲食四肢少力
人參(一兩去蘆頭)柴胡(一兩半去苖)白茯苓(一兩)厚朴(二兩去粗皮塗)
(生薑汁炙令香熟)白术(一兩)桔梗(一兩去蘆頭)陳橘(二兩湯浸去白穰焙用)
五味子黃耆(剉)當歸(剉微炒)㯽榔(各一兩)甘草(半兩炙微)
(赤剉)桂心(三分)半夏(一兩湯浸七遍去滑)
右件藥搗篩為散每服三錢以水一中盞入生薑半
分棗三枚煎至六分去滓不計時候温服
沉香丸治脾胃氣虚弱肌體羸瘦
沉香(剉)附子(炮製去皮臍)厚朴(去粗皮生薑汁炙)白术芎藭
肉豆蔲(去殼)蘹香子(微炒令香)胡椒陳麴(炒)桃仁(去雙)
(仁皮尖炒各一兩)楝實(取皮肉炒二兩)阿魏硇砂(無石者佳各半兩研)
右除硇砂阿魏外搗研為細末將硇砂阿魏用好酒
二升銀銅石鍋内熬成膏和上藥件丸如梧桐子大
早晨晩間腹空時茶酒鹽湯嚼下二十丸
人參丁香散(出醫方大成)治大人小兒嘔吐不已粥飲湯
藥不下凡嘔吐之病皆因三焦不調脾胃虚弱冷熱
不和邪正相干清濁不分隂陽錯亂停痰留飲不能
運化胸膈痞悶嘔逆惡心腹滿脹痛短氣噎悶咳逆
痰水噫醋呑酸不思飲食漸至羸瘦及療女人姙娠
阻病心中煩憒頭目眩重憎聞食氣嘔吐煩悶顛倒
不安四肢困弱不自勝持多臥少起又治久病羸弱
脾胃虚極中滿嘔逆全不入食並宜服之
白芍藥(半斤)當歸(去蘆)丁香丁皮山藥(各四兩)肉桂
(去皮)蓬莪术人參(去蘆各二兩)乾薑(炮)茯苓(去皮)香附子
(炒)白术甘草(各四兩)
右㕮咀每服五錢水一盞薑三片煎七分空心温服
小兒二歲可服半錢水五分盞生薑一片同煎温服
四歲以下更宜量數加减與之常服和脾胃進飲食
黃耆煮治脾胃氣虚弱肌體羸瘦美飲食長肌肉去
虚倦強心力
黃耆(剉二兩)人參白茯苓(去黑皮)葛根(剉)厚朴(去粗皮生)
(薑二兩取汁塗漫火炙盡各一兩)訶梨勒(炮去核一兩半)木香甘草(炙各)
(半兩)半夏(三分水洗七遍去滑生薑一兩半取汁浸一宿焙乾)乾薑(炮一錢)
右杵末每服二錢匕水一盞入生薑三片棗二枚劈
煎至七分不以早晩温服
肉豆蔲丸治脾胃虚弱肌體羸瘦
肉豆蔲(去殼一分)訶梨勒(麫裹火炮取皮一兩)吴茱萸(湯浸焙乾炒)防
風(去义)厚朴(去粗皮生薑汁炙)芎藭蒼术(米泔浸一宿切焙)藿香
葉獨活(去蘆頭各一分)石硫黃(一兩别研)
右除硫黃外細搗羅為末同拌勻煉蜜丸如梧桐子
大空心米湯下三十丸
人參湯治脾胃氣虚弱肌體羸瘦
人參半夏(湯洗七次去滑生薑汁製)草豆蔲(去皮)大腹皮(剉)前
胡(去蘆頭)陳橘皮(湯浸去白焙)桂(去粗皮)芍藥白茯苓(去黑)
(皮)當歸(切焙)
右各等分粗搗篩每服三錢匕水一盞半入生薑半
分切大棗二枚劈煎至八分去滓稍熱服不計時候
思食補益人參散(出聖惠方)治脾胃氣虚弱不思飲食肌
體羸瘦四肢無力
人參(去蘆頭)白术陳橘皮(湯洗去白穰焙)五味子黃耆
(剉)附子(炮製去皮臍各一兩)桂心(半兩)木香(半兩)甘草(一分炙微赤剉)
右件藥搗粗羅為散每服三錢以水一中盞入生薑
半分棗三枚煎至六分去滓不計時候温服
調中思食丸治脾胃氣虚弱肌體羸瘦
陳麴(搗碎炒黃色)陳橘皮(湯浸去白焙)人參麥蘖(炒黃色)鍾
乳粉㯽榔(大者剉)白术半夏麴枳殼(去穰麩炒各半)
(兩)
右除鍾乳别入外搗羅為末拌勻煉蜜為丸如梧桐
子每服二十丸温米飲下食前服
陳橘皮煎丸治脾胃虚弱面黃肌瘦腰膝疼痛寒痰
嘔逆腹脇痃癖氣痛
陳橘皮(一斤用水浸去白乾杵為細末醋一斗熬成膏為後藥)沉香(剉二兩)乾
薑(炮製)桂(去粗皮)草斛(剉二兩)附子(炮製去皮臍各四兩)當歸(洗切焙乾)
(取二兩)京三稜(炮熟剉二兩)厚朴(去粗皮生薑汁炙令黑色四兩)
右九味搗維八味為細末用陳橘皮膏和丸如梧桐
子大每服二十丸温酒下不嚼陳米飲下亦得空心
食前服
附子丸(出聖惠方)治脾胃氣虚弱肌體羸瘦食不消化不
能飲食
附子(一兩炮製去皮臍)桂心(三分)厚朴(二兩去粗皮塗生薑汁炙令香熟)甘
草(一分炙微赤剉)當歸(三分剉微炒)小麥麴(二兩微炒令黃)川椒(二兩去白)
(及閉口炒出汗)
右件藥搗羅為末煉蜜和搗三二百杵丸如梧桐子
大不計時候以薑棗湯下二十丸忌生冷油膩犬肉
團參丸治脾胃氣虚肌體羸瘦
團參白术山芋棗(焙乾為末)陳倉米(炒黃色各一兩)甘
草(炙一分)草豆蔲(去皮半兩)
右為細末煉蜜丸如櫻桃子大米飲下一丸日三服
山芋丸治脾胃氣虚弱肌體羸瘦補不足進飲食
山芋(剉一兩)五味子(淨揀三分)黃耆(細剉一兩)白术(三兩)人參(一兩)
右為細末煉蜜為丸如梧桐子每服二十丸或三十
丸温米飲下食前服
香杮丸治脾胃氣虚弱面黃肌瘦小便頻數臍腹疼
痛不能飲食
沉香(剉)蘹香子(炒各二兩)厚朴(去粗皮五兩)附子(去皮臍生用)蜀
椒(取紅各二兩)
右除紅椒沉香蘹香子外二味用漿水六升青鹽三
兩生薑三兩切作片子同於銅鍋中煮令水盡暴乾
入紅椒沉香蘹子搗羅為細末以水浸炊餅和丸如
梧桐子大每服三十丸空心温酒下
蜀椒丸治脾胃氣虚弱多困羸瘦面黃口淡不思飲
食
蜀椒(去目及閉口者十兩)厚朴(去粗皮十兩以生薑汁炙令香熟)附子(炮製去皮)
(臍剉碎二兩)鹽花(十兩)
右以水一斗於銀器内以文武火熬候水盡為度焙
乾同杵為末煉蜜并糯米粉同為糊和丸如梧桐子
大每服二十丸温酒空心服如大腸滑泄生薑米飲
下
椒朴丸(出德生堂)治脾胃虚冷不思飲食或發虚腫或日
漸羸瘦四肢衰倦吐利無節應脾虚候爿皆可服
蜀椒(去目并閉口者)厚朴(去粗皮生薑汁炙透)蘹香子(炒)青鹽(淘去沙去)
(淨各二兩)
右以水二升煮令乾焙燥搗羅為末麫糊丸如梧子
大每服三四十丸空心温米飲下及鹽湯下病深者
日三服諸方集多載椒朴丸有加附子者有加乾薑
之類者皆不快捷此方精要與病相當如神慎勿增
他藥余中表許君病脾逾年通身黃腫不能起全不
嗜食其甥為本道轉運使日遣良醫治之都不效有
傅主薄𫝊此方服十許日漸安自爾常服肌膚充實
嗜飲美食兼人面色紅潤年六十餘日行數十里強
力如少年凡藥之中病處人多不惻看不上面自有
竒功多因增益他藥却致不驗此難可以意度也一
方治通身黃腫不能起全不食服之愈
粟附丸治脾胃氣虚弱四肢倦怠肌體瘦弱臟腑受
濕大便頻全不飲食
陳粟米(一升)附子(一兩共得兩枚者)
右同於鍋銚内入水煮令附子透取出附子切作片
子焙乾又别取陳粟米半升水淘令淨控乾文武炒
令香熟同附子碾為末却取元煮附子者粟米粥同
和丸如梧桐子大每服三十丸至五十丸陳橘皮湯
下空心食前
羊肉補真丸(出楊氏家藏方)治脾胃久虚榮衛氣澁精神昏
悶肌體羸弱全不入食
羊肉(炙乾者十兩)當歸(洗焙)白术神麴(炒三味各二兩)丁香
茴香(炒)肉豆蔲(麫裹煨香)縮砂仁乾薑(炮)肉桂(去粗皮已)
(上六味各一兩)糯米(半升炒黃)
右件為細末次入羊肉末拌勻湯浸蒸餅為丸如梧
桐子大每服三十丸至五十丸温米飲下不拘時候
建脾丸(出楊氏家藏方)治脾胃久虚心腹疼痛脇肋脹滿臟
腑溏泄停飲食不消惡心嘔逆咳𠻳上氣乾噦涎沫
口苦無味肢體羸困全不思食
丁香甘草(各半兩)肉豆蔲(麫裹煨香)細辛(去葉土)附子(炮去)
(皮臍)肉桂(去粗皮)吴茱萸(湯洗七次微炒)乾薑(炮已上六味各一兩)厚朴
(去粗皮生薑汁製二兩)
右件為細末煮粟米飯為丸如梧桐子大每服五十
丸米飲送空心食前
治脾胃腸癖(出本草)
以野蒿煮令熟醬醋食之
脾胃壅熱嘔噦(附論)
夫脾氣壅實胃有熱則陽氣盛陽氣盛則胸膈滿痰飲
積聚則成嘔噦此皆氣力強盛之人肌膚充滿脾胃之
中久多積熱致上焦不利故令嘔噦也
方
枇杷葉散(出聖惠方)治脾胃氣壅痰滯嘔噦見食即吐
枇杷葉(一兩拭去毛炙微黃色)木通(半兩)前胡(半兩去蘆頭)人參(一兩)
(去蘆頭)麥門冬(一兩去心)麻心(半兩)犀角屑(半兩)赤茯苓(三分)陳
橘皮(半兩湯浸去白穰焙)
右件藥搗篩為散每服四錢以水一中盞入生薑半
分煎至六分去滓不計時候温服
麥門冬散(出聖惠方)治脾胃壅嘔噦不下食縱食良久即
吐
麥門冬(二兩去心)赤茯苓(一兩)人參(一兩去蘆頭)半夏(一兩湯洗七遍)
(去滑淨)陳橘皮(半兩湯浸去白穰焙)茅根(二兩剉)甘草(半兩炙微赤剉)前
胡(半兩去蘆頭)枇杷葉(一兩拭去毛炙微黃)
右件藥搗篩為散每服三錢以水一中盞入生薑半
分煎至六分去滓不計時候温服
陳橘皮散(出聖惠方)治脾胃壅熱嘔噦煩渴不下食
陳橘皮(一兩湯浸去白穰焙)羚羊角屑(半兩)麥門冬(三兩去心)人參
(一兩去蘆頭)澤瀉(半兩)紫蘇散(一兩)
右件藥搗篩為散每服四錢以水一中盞入生薑半
分煎至六分去滓不計時候温服
又方(出聖惠方)
陳橘皮(一兩湯浸去白穰焙)人參(一兩去蘆頭)葛根(一兩)蘆根(一兩剉)
麥門冬(一兩去心)枇杷葉(半兩拭去毛微炒)
右件藥細剉和勻每服半兩以水一大盞入生薑半
分煎至六分去滓不計時候分温二服
蘆根飲子(出聖惠方)治脾胃積熱胸膈煩壅嘔噦不下食
蘆根(二兩半)麥門冬(二兩去心)人參(一兩去蘆頭)黃耆(一兩)淡竹
茹(一兩)陳橘皮(一兩湯浸去白穰焙)
右件藥細剉和勻每服一兩以水一大盞半入生薑
三片煎至一盞去滓入蜜一匙生地黃汁半合更煎
一兩沸不計時候分温三服
茅香散(出聖惠方)治脾胃壅熱嘔噦煩渴不止
茅香花(三分)蘆根(一兩剉)麥門冬(三分去心)赤茯苓(三分)甘草
(半兩炙微赤剉)枇杷葉(三分拭去毛炙黃)
右件藥搗篩為散每服三錢以水一中盞入生薑半
分竹茹一分糯米五十粒煎至六分去柤不計時候
温服
人參飲子(出聖惠方)治脾胃壅熱氣滿不能食縱食嘔噦
人參(去蘆頭)前胡(去蘆頭一兩)生薑(半兩)粟米(半合)薤白(七莖)豉
(半合)
右件藥細剉和勻都以水二大盞煎至一盞二分去
柤不計時候温三服
蘆根散(出聖惠方)治脾胃壅熱嘔噦不能下食心神煩亂
蘆根(二兩剉)人參(一兩去蘆頭)甘草(半兩炙微赤剉)麥門冬(去心)茯神
(一兩)
右件藥搗篩為散每服三錢以水一中盞入生薑半
分煎至六分去滓入生地黃汁半合更煎一兩沸不
計時候温服之
治脾胃壅熱嘔噦不下食心膈煩燥宜服此方(出聖惠方)
糯米(半合水淘生研)菉豆(水淘生研半合)生薑(三分研炙)蜜(一合)新汲水
(五合)
右件藥細和研濾取炙入蜜調令勻不計時候分為
三服
普濟方卷二十五
