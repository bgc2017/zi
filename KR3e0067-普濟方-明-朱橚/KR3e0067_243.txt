普濟方卷二百四十三明周王朱橚撰
脚氣門
脚氣緩弱(附論)
夫脚氣緩弱者皆感於毒風所致初得此病多不即覺
或先無他病而忽得之或因病後所致始得却甚微飲
食嬉戲氣力如故當熟察之其状自膝至脚已有不仁
或即痺或滛如蟲所緣或脚指及脛洒洒酸痛或屈弱
不能行或微腫及酷冷疼痛或緩縱或不隨遂或攣急
或至困能飲食者或有不能者或見飲食而嘔吐惡聞
食氣或有物如指發於踼腸脛上上衝心氣者或舉體
轉筋或壮熱頭痛或胸中忪悸寝處不欲見明或腸内
苦痛兼下者或言語錯亂有妄誤者或眼濁精神昏憒
此皆病證若治之稍緩便上入腹或不腫胸脇氣滿便
即殺人急者不終月緩者或一二三月初得此病宜速
治之不同常病既入臟則難療也
方
天門冬煎方凡脚氣之疾皆由氣實而死終無一人
以服藥致虚而殂故脚氣之人皆不得大補亦不可
大瀉終不得畏虚故預止湯不服也如此者皆死不
療憂恚思戀喜怒悲歡復隨風濕結氣欬時嘔逆吐
食以變大小便不利時洩利重下溺血上氣吐乍寒
乍熱卧不安席小便赤黃時時惡夢與死人共食飲
入塜神食魂飛魄散筋極則傷肝傷肝則腰背相引
難以俛仰氣極傷肺傷肺則小便赤目不明體極則
隂痿不起住而不卒骨極則傷腎傷腎則短氣不可
久立隂痛惡寒甚者卵縮隂下生瘡濕痒搔之不欲
止汗出此皆為腎病甚者多遭風毒四肢頑痺手足
浮腫名曰弱脚一名脚氣醫不能療此皆主之
天門冬(二升半去心搗壓取令汁盡)白蜜(三升)拘杞根(切三斗半净洗水二)
(石五斗煮取一斗三升澄清用)酥(三升煉)生地黃(三斗半搗壓如天門冬法)麞骨
(一具研以水一石煮取五斗澄清用)
右用銅器中微火先煎門冬地黃汁减半乃合煎取
大斗二斗下後散藥煎取一斗内銅器中重釡煎令
隠掌可丸平旦空心酒服如梧桐子大二十丸稍加
至五十丸擇四時王相日合之忌生冷醋滑鷄猪魚蒜
油麵蕪荑等
散藥如左
茯苓柏子仁白术桂心萎蕤菖蒲
遠志(去心)薯蕷人參石斛牛膝杜仲細
辛澤瀉獨活蔓荆子枳實(炙)芎藭黃
耆蓯蓉續斷狗脊萆薢白芷巴戟
五加皮覆盆子橘皮胡麻仁大豆卷
(各二兩)甘草(六兩炙)薏苡仁(一升)大棗(一百枚煑作膏)石楠(三兩)茯
神(二兩)蜀椒(一兩汗)阿膠(十兩炙)鹿角膠(五兩炙)
右搗篩内煎中有牛髓鹿髓各加三升大佳小便澁
去柏子仁加秦艽二兩乾地黃二兩隂痿失精去萎
蕤加五味子二兩頭風去柏子仁加菊花二兩防風
二兩小便利隂氣弱去細辛防風加山茱萸二兩腹
中冷去防風加乾葛三兩無花須依方合之凡此煎
至九月下旬採藥立冬日合而服之至五月上旬止
若十二月臘日合者經夏至七月下旬即服之若停
經夏不服當壊也女人先換熱者得服冷者勿服忌
羊肉餳生菜生葱酢物海藻菘菜桃李雀肉青魚酢
等
麻黃湯療惡風毒氣脚弱無力頑痺四肢不仁失音
不能言語毒氣衝心有人病者但病相當即服此藥
麻黃(一兩)防風(二兩)大棗(二十枚)白术茯苓(二兩)升麻(三兩)
芎藭桂心芍藥黃芩麥門冬(去心)當歸(二兩)
甘草(炙各二兩)杏仁(三十枚)
右切以水九升清酒二升合煮取二升半分四服日
三夜一覆令小汗粉之莫令見風忌海藻菘菜生葱
桃李雀肉酢物
獨活湯(出千金方第二方)
獨活(四兩)乾地黃(三兩)芍藥(二兩)葛根(二兩)桂心(二兩)生薑(五兩)
麻黃(去節二兩)甘草(二兩炙)
右切水八升酒二升煮取二升五合去滓分四服日
三夜一忌海藻菘菜葱蕪荑犯之一世不愈或脚弱
忌食瓤子蕺菜一方無酒煎
厚朴湯(出千金方第三方)并治諸雜欬嗽逆氣喘嘔
半夏(七兩洗)乾地黃(一兩)生薑(一斤)吳茱萸(二升一方用三兩)芎
藭桂心厚朴(炙)芍藥當歸人參(各一兩)黃
茋甘草(炙各三兩)
右切水二斗煮猪蹄一具取一斗二升去肥肉酒三
升三合煮取三升分四服如人行二十里久更進忌
羊肉餳蕪荑葱海藻菘菜
風引獨活湯(出海上方第四方)兼補方
獨活(四兩)人參(二兩)附子(一兩炮)大豆(二升)桂心防風
芍藥黃茋乾薑當歸茯苓甘草(炙各三兩)
升麻(兩半)
右切以水九升清酒三升合煮取三升半去滓分四服如
相去二十里久更服忌海藻菘菜猪肉冷水生葱酢物
八風散療風虚脚氣痺弱
蓯蓉(八分)烏頭(二分炮)鍾乳粉(四分)薯蕷續斷黃茋
(各四分)麥門冬(去心四分)五味子(二分)澤瀉(四分)遠志皮(四分)細
辛(四分)莵絲子(十四分酒浸)龍膽秦艽石韋(去毛)柏子
仁牛膝杜仲菖蒲蛇床子山茱萸
防風白术乾薑甘草人參(各五分)石斛
天雄(各六分)乾地黃茯苓蓽薢附子(炮)
右加菊花十二分搗篩酒服方寸匙日三不知加至
二匙忌猪肉冷水羊肉餳海藻生菜蕪荑桃李雀肉
酢物等
内補秦艽石斛散治風温脚弱手足拘攣疼痺不能
行脚趺腫膝小腹堅如䋲約氣急如憂恚不能食飲
者皆由五勞并七傷腎氣不足受風濕故也此方悉
主之
石斛附子天雄桂心獨活(各一兩)天門冬
(一兩)秦艽烏頭人參乾薑當歸防風
杜仲(各二十銖)山茱萸莽草桔梗細辛麻黃
前胡五味子(各十八銖)蜀椒白蕊白术(各半兩)
右治下篩酒服方寸匙日再不知稍增至二匙虛人
三建皆炮實人生用風氣者本因腎既得病後毒氣
外滿則灸洩其氣内滿則藥驅之當其救急理必如
此至風毒消退四體虚弱餘毒未除不可便止長服
推陳致新極良此既人情可解無可疑焉
側子酒療脚不隨
側子(四兩)生石斛磁石(八兩)獨活(三兩)秦艽(三兩)甘草(三兩)
(炙)五味子(四兩)防己(三兩)桂心(三兩)丹參(三兩)蜀椒(三兩去汗)山
茱萸(四兩)芎藭細辛(二兩)當歸(二兩)白术(四兩)乾薑(三兩)薏
苡仁(一升三合)
右薄切以袋盛清酒四升浸五日一服四合日再漸
加至八九合温飲慎生冷猪肉蒜麵其中間覺熱渴
得飲豉酒仍須蒸暴之忌海藻菘菜桃李雀肉生葱
生菜及醋等物
煮散
地骨白皮(十二分)麻黃(六分)杏仁(八分)防己(二十分)黃芩(十分)
細辛(五分)薏苡仁(二十分)羚羊角屑(八兩)茯苓(十二分)澤瀉
(六分)生石斛(二十分)人參(六分)白术(十分)大黃(六分)磁石(二十分)
丹參(六分)犀角屑(八分)蒺梨子(十二分)甘草(十分)桂心(六分)生
薑(十二分)前胡(八分)
右麄搗篩使極調三兩為一劑以後藥汁二升煮取
一升頓服之日服一劑以小便利為度忌海藻生菜
生葱桃李雀肉等物
小飲子法
大棗(五枚擘)桑根白皮(五兩)白前(二兩)橘皮(二分)
右切以水五升煮取二升漿煮前散慎如藥方
煮散療脚氣經春夏及秋脚弱或腫氣時上衝心身
體痺悶
獨活茯苓牛膝漢防己白术黃茋
麻黃(去節)柴胡(各六兩)當歸防風橘皮桂心
人參(各四兩)附子(三兩生用)磁石(十六兩碎如豆)羚羊角(三兩)生薑
杏仁半夏(洗)吳茱萸梹榔(碎)丹參(八兩)
右件不著分兩者自隨時加减餘十七物切如豆粉
作三十貼每貼著生薑一兩合皮細切杏仁十四枚
去皮尖碎以水二升煮取七合去滓頓服之日一服
或二日一服冷多加吳茱萸半兩熱多加麥門冬半
兩大熱以竹瀝一升代水嘔逆食不下加半夏一兩
毒悶加木香二分以意消息之患人大便難加大黃
半兩脹滿食不消加梹榔三二枚所加藥病痊即止
不痊服忌猪肉冷水羊肉餳生葱桃李雀肉酢物
又方療諸脚氣弱未至大發尋常服
獨活漢防己麻黃(去節)茯苓丹參牛膝(各六)
(兩)磁石(十六兩碎)黃茋防風人參犀角(各六兩)吳
茱萸(八兩)升麻青木香桂心(各四兩)石膏(十四兩)生
薑半夏(洗)梹榔(大者)杏仁大黃
右將十六物搗切如豆分作三十分和為一服以梹
榔三枚生薑二兩合皮切杏仁十四枚去皮尖以水
二升三合煑取七合去滓日晩或夜中服之日一服
若盛氣時日二服亦可尋常或二日一服或三日一
服若患吐逆者加半夏一兩嘔定止大便澁者可去
磁石加大黃一兩大便利即停忌生葱酢物羊肉餳
等物
防己散治脚氣緩弱頑痺心神煩悶言語蹇澁不欲
飲食
漢防己(一兩)麻黃(一兩去根節)赤茯苓(一兩)丹參(一兩)牛膝(一兩)
(去苖)獨活(一兩)黃茋(一兩)防風(一兩去蘆)人參(半兩去蘆頭)犀角屑
(一兩)桂心(一兩)石膏(一兩)半夏(半兩湯浸)川大黃(半兩)杏仁(一兩湯浸)
(去皮尖雙仁麩炒微黃)桑白皮(一兩)附子(一兩去皮臍)枳殼(一兩)
右為散每服三錢水一中盞入生薑半分煎至六分
去滓不計時候温服
風緩湯治脚氣弱體痺不仁毒氣上入胸臟中滿塞
不通食輙吐味
獨活甘草石膏(各三兩)羚羊角犀角(各半兩)麻
黃防風當歸升麻橘皮吳茱萸桂
心半夏鼈甲(各二兩)枳實(一兩)生薑(六兩)大棗(二十枚)
貝齒(七枚)烏頭(一兩)
右㕮咀以水一斗四升煮取四升一服一升若有少
許熱者加乾地黃二兩
黑虎丹治脚氣筋骨軟弱步履不隨
白术五加皮肉桂(各半兩)梹榔黑小豆(半升)川
烏黃茋白茯苓赤芍藥杜仲(各半兩)附子
熟地黃烏藥(各一兩)生蒼术羌活當歸
川牛藤虎脛骨白蒺蔾
右為末麵糊丸如梧桐子大每服五十丸空心酒下
天雄散治脚氣緩弱頑痺行立無力
天雄(半兩)羌活(半兩)木香(半兩)川大黃(三分)大麻仁(三分)桂心
(半兩)訶梨勒皮(三分)枳殼(三分)青橘皮(半兩湯浸去白焙)萆薢(三分)
防風(三分)獨活(三分)芎藭(三分)山茱萸(二分)桑白皮(一兩)大腹
皮(一兩)漢防己(半兩)梹榔(三分)郁李仁(一兩)
右為散每服四錢水一中盞入生薑半分煎至六分
去滓不計時候温服
术膏酒治脚氣弱風虚五勞七傷萬病皆主之方
生白术青竹蔓荆生五加根生地黃根
右白术等五種藥總計得汁九斗五升取糯米一石
五斗上小麥麵八斤曝乾為末以藥汁六斗浸麯五
日待麵起第一投净淘米七斗令得三十遍下米置
净席上以生布拭之勿令不净然後炊之下饋以餘
藥汁浸饋調強弱更蒸之待饋上痂然後下於席上
調強弱冷熱如常釀酒法醖之甕中密盖三日然後
第二投更淘米四斗一如前法投之三日後即加藥
如左
桂心甘草白芷細辛防風當歸麻
黃芎藭(各六兩)附子(五兩)牛膝(九兩)乾薑(一斤)五加皮(一斤)
右㕮咀訖三投以米四斗淨淘如前法還以餘汁焼
饋重蒸待上生痂置席上調冷熱如常釀法加和上
件藥投之三日外然後嘗甘苦得中訖密封頭二七
日乃壓取清酒一服四合再服漸加以知為度温服
不得過熱慎生冷醋滑猪鯉魚蒜牛肉等
神驗防風湯療脚弱
防風(二兩)獨活(二兩)黃芩(二兩)茵芋(二兩)葛根(二兩)細辛(一兩)蜀
椒(一兩出汗)防己(一兩)桂心(一兩)芍藥(一兩)麻黃(一兩)石膏(一兩)生
薑(三兩)烏頭(三枚)茯苓(三兩)甘草(二兩)
右切以竹瀝一斗煮取四升去滓分六服一日一夜
服盡其間可作赤小豆飲有人脚弱先常服竹瀝湯
四劑未覺增損作此方後覺得力云脚脉沉細駃在
内風者作此湯也忌海藻菘菜酢物冷水生葱菜等
防風湯治肢體虚風微痙發熱肢節不隨恍惚狂言
無時不自覺悟南方之僧法存用此多得力温和不
損人為勝叙命越婢風引等湯亦治弱甚良
防風麻黃秦艽獨活生薑半夏(各二兩)
當歸遠志甘草防己人參黃芩升
麻芍藥(各一兩)石膏(半兩)麝香(六銖)
右㕮咀以水一斗三升煮取四升一服一升初服後
取微汗亦當利兩三行其間相去如人行十里久更
服有熱加大黃二兩先有冷心痛疾者倍用當歸加
桂三兩不用大黃一方用白术一兩
追毒湯治肝脾腎三經為感風濕寒熱毒氣隂陽不
和四肢拘攣上氣喘滿小便秘澁心熱煩悶遍身浮
腫脚弱
半夏生薑(各四兩)黃茋甘草當歸人參
厚朴獨活橘皮(各一兩)枳實麻黃乾地黃
芍藥(各二兩)桂心(三兩)貝子(七枚)大棗(二十枚)
右㕮咀以水一斗二升煮取三升六合四服日三夜
一
石斛散治風濕痺脚弱久服湯虚弱而氣未除手足
拘攣痺弱小腹緊急不能食五勞七傷腎氣不足
石斛附子獨活(去蘆)天門冬(去心)桂(去粗皮)秦艽(去苖)
(土)烏頭人參天雄防風(去乂)細辛(去苖)杜仲(去皮)
莽草(炙各二兩)當歸(四兩)
右搗羅為散每服二錢温酒調下日三夜一
獨活散治脚氣緩弱頑痺痰壅氣滿心胷悶亂不欲
食
獨活(一兩)枳殼(一兩)天門冬(一兩)黃茋(一兩)甘菊花(一兩)防風
(一兩)側子(一兩)漢防己(一兩)生地黃(一兩)梹榔(一兩)赤茯苓(一兩)
牛膝(一兩)甘草(半兩)天雄(一兩)半夏(三分)
右為散每服四錢以水一盞入生薑半分煎至六分
去滓不計時候温服
獨活酒治腰脚屈弱兼頭眩氣滿
獨活(去蘆)生薑(一片)白术白茯苓(去黑皮)石斛(三兩)牛膝
丹參側子萆薢薏苡仁防風(去乂)桂心
(去皮)山茱萸人參當歸(切焙)天雄(去皮)甘菊花芎
藭秦艽(兩半)生地黃(四兩)
右細剉用净絹袋盛内瓶中以清酒三斗漬之密封
春夏五日秋冬七日開取隨量飲之日五六服常令
酒力不絶如冷加蜀椒一兩去目及閉口者炒出汗
脚弱痛甚者作散每服三錢酒調下
獨活湯療脚弱
獨活(三兩)生石斛(三兩)白术(一兩)防風(一兩半)茯苓(四兩)白前
(一兩)羚羊角(屑二兩)芎藭(二兩)桑白皮(二兩)黃芩(三兩)附子(一兩)
生薑(三兩)桂心(三兩)防己(一兩)
右切以水九升煮取二升五合去滓分三服相去十
里久一服隔四日一劑宜服兩劑佳慎生冷醋滑猪
肉魚蒜桃李雀肉生葱等
金牙酒治風冷脚氣屈弱腰脊五臟心下堅滿驚悸
不寕
金牙細辛茵芋乾薑乾地黃防風
附子地膚子蒴藋升麻(各四兩)人參(二兩)獨活
(一斤)牛膝(五兩)石斛(五兩)
右切以酒四斗漬之六七日服二三合稍加之亦療
口不能語脚屈至良又側子酒亦驗忌猪肉冷水生
菜蕪荑千金無升麻人參石斛牛膝茵芋乾薑有
蜀椒莽草止十味云如冷加乾薑又陶效驗方云
金牙酒療脚弱風冷痺冷洩令人肥健勝舊一百倍
起三十年嚲曳不能行口不能言者
石斛丸治脚氣緩弱無力心腹脹滿
石斛(一兩去根)牛膝(一兩去苗)桂心(三分)薢(一兩)丹參(三分)獨活
(三分)赤茯苓(一兩)薏苡仁(一兩)附子(一兩)枳殼(一兩)梹榔(二兩)白
蒺䔧(一兩)麻黃(一兩)楮實(三分炒)
右為末煉蜜為丸如梧桐子大每服三十丸温酒食
前下
羚羊角散治脚氣緩弱煩疼悶亂不遂行履
羚羊角(屑三分)石斛(一枚)白术(半兩)防風(半兩去蘆)赤茯苓(一兩)
白前(半兩)獨活(一兩)芎藭(半兩)黃芩(半兩)桑根白皮(一兩)附子
(半兩)桂心(半兩)漢防己(半兩)
右為散每服四錢以水一中盞生薑半分煎至六分
去滓不計時温服
麻黃散治脚氣緩弱頑痺少力語澁心煩
麻黃(三分)防風(去蘆)桂心(半兩)當歸(半兩)梹榔(半兩)黃芩(三分)獨
活(三分)甘草(半兩)川升麻(三分)犀角屑(三分)赤茯苓(三分)
右為散每服四錢以水一中盞入生薑半分煎至六
分去滓不計時候温服
牛膝丸治脚氣緩弱皮肉頑痺關節抽痛骨節煩疼
頭旋目眩眼暗漠漠腎連膀胱相應時復氣攻疼悶
牛膝(一兩去苖)丹參(一兩)獨活(一兩)白蒺䔧(一兩)萆薢(一兩)大麻
仁木香(三分)桂心(三分)元參(三分)附子(三分)羚羊角(三分)車
前子(三分)
右為細末煉蜜為丸和搗三二百杵丸如梧桐子大
每服食前煖酒下三十丸
紫蘇子湯治脚氣上氣隂陽交錯清濁不分上重下
虚中滿喘急嘔吐自汗無復紀律
蘇子(炒)半夏(洗)前胡厚朴(去皮)甘草(炙)當歸(各三兩)
桂心(不見火)桔梗(各三兩)
右為散每服生薑七片棗三枚煎食後服甚者加炮
附子一兩黃茋二兩服之一方用橘皮三兩無桔梗
如脚氣入腹大便秘澁者以蘇子降氣湯吞養正丹
續骨丹治脚氣軟弱虚羸無力及小兒不能行
天麻(明净大者酒浸一日)白附子牛膝大木鱉子(各半兩)
烏頭(一分炮)川羌活(半兩)地龍(去土一分)滴乳香真没藥(各二)
(錢)硃砂(一錢)
右以生天南星一兩無灰酒煮糊丸鷄頭大朱砂為
衣薄荷湯磨一粒食前服
小鱉甲湯療身體虚脹如微腫胸心痞悶有氣壮熱
小腹厚重兩脚弱
鱉甲(三兩)升麻(三兩)黃芩(三兩)麻黃(三兩)羚羊角(三兩)前胡(四兩)
桂心(三兩)烏梅(二七枚擘)杏仁(三兩)薤白(二十一莖)
右切以水一斗煮取二升七合去滓分三服此常用
若體強須利者加大黃二兩忌莧菜生葱
小風引湯(出千金方)主中風脚腰疼痛弱者
獨活(三兩)防風(二兩)當歸(二兩)茯苓(三兩)大豆(三升)人參(二兩)乾
薑(二兩)附子(一枚)生石斛(二兩)甘草(二兩)
右切以水九升煮取三升去滓分四服每服如人行
十里久忌海藻菘菜猪肉冷水醋等物一方無乾薑
及石斛有桂心黃茋胡洽云南方治脚氣弱與此别
添用升麻一兩半夏芍藥各二兩合十三味本只有
一十味减當歸石斛名小風引湯刪繁方無石斛以
療内極寒肌肉變舌痿名曰惡風
甘草湯(出千金方)治脚弱舉身紅腫胃反食糓吐逆胸中氣
結不安而寒熱下利不止小便難服此湯即愈
甘草人參(各一兩)半夏(一升)桂心蜀椒(各三兩)小麥
(八合)大棗(二十枚)生薑(八兩)吳茱萸(二升)
右㕮咀水一斗三升煮小麥取一斗去麥内諸藥煮
取三升分為六分服藥後亦服女麯散利小便腫消
服大散摩膏去麯散
加味四斤丸治肝腎俱精虚足膝疲弱步履無力如
受風寒温氣以致脚痛脚弱者宜服之
虎脛骨(二兩)宣木瓜(一个去皮)天麻肉蓯蓉(酒潤)川烏(各一)
(兩)川牛膝(兩半酒浸)沒藥乳香(各半兩)
右為細末入木瓜膏杵和入少酒糊為丸如梧桐子
大每服七十丸空心温酒鹽湯任下食前服
牛膝丸治下經氣弱風濕毒氣與氣血相摶皮膚不
仁足痛不能履地上攻眼目迎風淚出
牛膝(酒浸)山茱萸(兩半)防風(去乂)羌活(去蘆)烏頭(去皮一兩)芎藭
(一兩)地龍(去土炒)梹榔(半兩)
右為細末酒煮麵糊丸如梧桐子大每服二十丸鹽
湯下空心食前服
五獸三匱丹(出醫方大成)治因氣血耗損肝腎不足脚痿弱
鹿茸(酥炙)麒麟(即草竭也)虎脛骨(酥油炙)牛膝(去蘆酒浸)狗脊(赤草)
(根也)辰砂(一兩)附子宣木瓜
右用三匱丹成膏調前五獸丹末為丸如鷄子大以
木瓜湯或降氣湯下屡𫝊人家無不效患不再發若
無脚氣只手脚弱而無力者服之尤佳更以分脚氣
之要言之風寒濕三毒各隨所喜而入風喜入肝病
多在筋濕喜入脾病多在肉寒喜入腎病多在骨推
類治之亦思過半矣吁願為良醫力學者當在乎致
知致知當在乎格物物不格則知不至若曰只循世
俗衆人耳聞目見謂之知君子謂之不知也
羌活湯治脚弱及中風緩弱
羌活(去蘆五兩)葛皮桂(去粗皮)半夏(四兩)乾薑(三兩)防風(一兩)
(去乂)甘草(二兩)
右為散每服五錢水一盞半煎至一盞空心温服至
日午再服
越婢丸療風脚痺弱兼治内極熱則身體精脫腠理
開汗大泄厲風氣下焦脚弱
麻黃(六兩)石膏(半斤)白术(四兩)大附子(一枚)生薑(二斤)大棗(十五)
(枚)甘草(二兩炙)
右切以水七升先煮麻黃候沸掠去沫内諸藥煮取
二升分三服覆取汗一方用附子二枚忌海藻菘菜
猪肉冷水桃李雀肉等
黑豆煎(出聖惠方)治脚氣緩弱無力不能行步
黑豆(三升)附子(三兩)天雄(三兩已上三味用水一斗煮候豆爛熟即出薄切焙乾去)
(豆用豆汁)天麻(二兩)五加皮(二兩)牛膝(二兩)葳靈仙(二兩)
右為細末入豆汁中煎稀餳每於食前以温酒調半
匙服
枳實湯治風毒心腹虚脹脚氣痺弱不能行步
枳實(去穰)草豆䓻杉木節大腹青橘皮(湯浸去白)
右為散每服五錢水一盞半入生薑三片煎至一盞
去滓食前温服日三
三聖散(出仁存方)治手足拘攣口眼喎斜左癱右瘓骨節疼
痛脚弱無力行步不正亦服之
當歸(酒浸)肉桂元胡索(炒)
右等分為末每服二錢温酒調下臨卧日進三服除有
孕婦人外老幼皆可服湘中黃槐卿父子三世用此
藥功效甚多
乳煎硫黃散(出肘後方)治脚氣久虚緩弱
黃牛乳(三升)硫黃(研如粉一兩)
右先將牛乳煎令减半每服以乳五合入硫黃二錢
調和服之服畢厚以衣被卧取汗勿令見風午時日
晡各再服一服得汗不用再服若病未痊三五日
一服無牛乳羊乳亦可
獨活酒(出聖惠方)治脚氣久虚脉沉細緩弱
附子(二兩半)獨活(去蘆二兩半)
右剉如麻豆大盛以酒袋内甆瓶中以醇酒五升浸
密封三日後旋取從一合飲之加至半盞長令體中
酒氣相接未效再服以差為度
柳白皮湯治風氣緩弱疼痺腫滿
用柳白皮三升細剉如碁子大以水一石煎取六
斗取一小甕子可受一石者内湯甕中以兩木横
甕底脚踏其上湯不得過三里穴如此三度即消
如浸時使湯常熱佳
食栗方(一名消脚氣法)治脚氣風痺緩弱腎虚腰脚無力
右用生栗子每旦二十三顆食之次食猪腎粥佳
松葉酒(出千金方)治脚弱十二風痺不能行服更生散數劑
及衆治不得力服此一劑便能行遠不過兩劑愈
右用松葉六十斤㕮咀以水四石煮取四斗九升以
次釀五斗米如常法别煮竹葉汁以漬米并用饋飯
泥釀封頭七日發證飲之取醉得此力者甚衆神效
單服松脂散(出千金方)治一切風及大風脚弱風痺方薰陸
法亦同
右用松脂三十斤以棕皮袋盛繋頭鐺底布竹木置
布袋於上以石五顆壓之下水於鐺中令薄煮之膏
浮出得盡以後更二十沸接置於冷水中易袋洗
鍋更洗煑如此九遍藥成搗篩為散以麄羅下之
用酒服方寸匙初以冷酒調藥入服後飲熱酒行
藥以知為度如覺熱即減不減令人大小便秘澁
若澁宜食䓤羹仍自不通宜服生地黃汁微取泄
利除忌大麻子以外無所忌禁若欲斷根加茯苓
與松脂等分蜜和為丸但食淡麵餺飥日兩度只
食一小碗勿多食也作餺飥法硬和麵熟接煑五
十沸漉出冷水淘更置湯中煑十餘沸然後漉出
食之服松脂三十日後即覺有驗兩脚似有水流
下是效如恐秘澁和一斤松脂茯苓與棗栗許大
酥即不澁服之一百日後脚氣當愈仙經云服松
脂一年增夀一年服二年增夀二年及服之十年
則增夀十年凡合酒法皆將此藥以綰袋盛之内
酒中蜜封頭春夏四五日秋冬七八日皆以浸足
為度去滓服酒盡後其滓搗酒服方寸匙日三
服盡大法冬宜服酒至立春宜停
立效丹(出百一選方)治脚緩弱及膝弱甚者紹興府戒珠
寺一僧病數十年不能行服此藥而愈遂傳此方
右以附子用麵褁煨熟去皮臍葱自然汁丸如梧桐
子樣大每服五十丸空心煎葱白湯酒下喫少頃温
粥蒸餅壓之一方用生附子以葱涎和丸温酒鹽湯
送下十五丸至二十丸
治暴脚軟脚
右用赤蓼焼灰淋汁浸以蒸桑葉罯立愈一方煑湯
淋洗
治暴脚軟疼
右用櫸柳根細切如小豆大煮令熟更入菉豆爛煮
之為飯每日如此服餌以差為度
療脚氣屈弱者田舍貧家無藥者可釀□葜及松節酒
皆佳(出肘後方)
右用□□一斛净洗剉之以水三斛煮取九斗以漬
麵又以水二斗煮滓取一斛以積汁釀之如酒發熱
沛取飲隨多少若用松節及葉亦凖此法其汁不厭
多也患脚氣屈弱積年不能行腰脊攣痺及腹内堅
結者服之不過三五劑皆平復如常神效
烏附蓯蓉丸治腿無力大壮筋骨
人參當歸乳香(各半兩)沒藥丁香莵絲子
(各兩半)自然銅(一兩)虎脛骨(半兩)古老錢(十文)川牛膝白
膠香龍骨木香蓯蓉訶子草麻川
烏敗龜五靈脂何首烏川芎五味子
赤芍藥黑附子金銀根桑螵蛸(各半兩)梹
榔(二錢半)縮砂木鱉子川棟子(各半兩)朱砂(二錢半)
破故紙地龍葫蘆芭巴戟骨碎補葳
靈仙(各一兩)
右為末醋打麵糊為丸如梧桐子大每服三十丸鹽
湯送下
枳實散治脚氣緩弱上氣痿痺脹滿不能食
枳實(炒一兩)桂心(去粗皮二兩)白术赤茯苓
右為細末每服五錢七空心温酒調服近晩再服
豉湯治脚氣緩弱疼痛痺腫滿
䜴(三升)蜀椒(一升)生薑(二斤)
右以水一斗五升煮一沸貯在小瓮子中著二小木
横瓮下脚踏木上湯不過三里穴以故衣塞瓮口勿
令通氣微著煻火焼勿令甕冷使湯常熱歇令片時
浸脚了急將綿衣盖兩脚令暖勿令見冷風臨卧浸
之佳
牛膝湯治脚氣手足緩弱膝疼痺上熱下冷或時心
悶或嘔吐
牛膝萆薢麥門冬赤茯苓黃茋芎藭
防風丹參(各一兩)陳橘皮人參附子獨
活桂(去粗皮各五兩)甘草當歸(各四兩)杏仁(十五枚)
右剉如麻豆每服五錢水一盞半薑一分拍碎同煎
至一盞去滓温服不拘時日三服
附子膏治脚氣風毒疼痛及緩弱無力
附子(二兩)吳茱萸川椒(各一兩)白芷(二兩)前胡(一兩)漢防
己(一兩)芎藭白术桂心(各一兩)當歸(二兩)細辛(一兩)
右件藥細剉用帛褁以醋二升漬一宿用猪脂三斤
慢火煎令藥色黃膏成絞去滓盛甕中每取摩患處
嘉和散治脚氣皆因脾胃虧損血虚筋虚因四氣或
因飲食而發
枇杷葉薏苡仁茯苓人參縮砂仁甘
草(各一兩)杜仲石斛隨風子木香藿香
沉香陳皮(各二錢)糓芽桑白皮白豆蔲青
皮(各半兩)半夏神麯(各一錢)五味子梹榔(各半兩)白
术(一兩)丁香(半兩)
右㕮咀姜棗煎療血虚入乾柿一枚煎療氣隔吐逆
入韭白煎療胃弱
夜乂丸(出澹寮方)
川烏(大者二兩切作片子用搥碎大蒜一枚烏豆半兩同煎)青鹽(一兩)蒼术(一兩)
連鬚葱白(一束)
右為細末好糓醋同煎煮豆汁為丸梧桐子大每服
三十丸木瓜鹽酒空心下
治久患脚氣不曾寕息膝筋寒步履痛
右用白术附子木香加倍飲石楠丸數服有神效
療久年脚氣或老年膝疼不能行步者
右用局方术附湯倍用附子加木香一錢水三盞并
生薑五片煎取一盞二分去滓送下局方石楠丸五
十粒數服立愈或元氣弱者煎前飲子送下震靈
丹十粒
治脚氣弱患在濕熱風証(出指南方)
以烏藥順氣湯加麻黃白芷主之濕證以金不換并
正氣散加茯苓乾薑主之
煮肝散(出德生堂方)治肝痿脚弱及傷寒手足乾小不隨軟
不可行
紫苑桔梗蒼术芍藥
右為細末每服四錢羊肝半手大竹刀切勿犯水令
血散入鹽醋葱薑酒煮熟空心日進三服此藥見其
肉生兩日間生及復舊亦東坡先生家藏方得效有
名姓者甚多
橘紅丸(出指南方)治膝脛痿弱
橘皮(不拘多少净去枝梗日晒乾)
右為末煉蜜丸如梧桐子大每服三十丸薑湯下
烏頭剉散(出指南方)治膝脛痿弱
川烏官桂川椒(一兩)葱(二莖)
右為剉散水一斗煮五升乘熱蒸氣先重以衣覆之
勿泄氣候可通手淋渫洗之
續斷丸(出指南方)治膝脛痿弱洗後覺無力者宜之
續斷石楠茵芋(各三兩)附子(半兩)地黃(三兩)
右為末酒糊丸梧桐子大每服三十丸食前米飲下
大鱉甲散(出指南方)治膝脚内實腫疼大便不通者宜下
鱉甲(二兩)防風麻黃白术石膏知母升
麻茯苓橘皮川芎杏仁人參半夏
當歸芍藥甘草萎蕤麥門冬大黃
吳茱萸赤小豆(各一兩)犀角木香雄黃(各半兩)
羚羊角川烏頭貝齒(各七个)
右為粗末每服五錢水二盞薑五片棗一枚韭白一
束煎一盞去滓入麝香少許攪勻温服
椒仁丸(出指南方)治膝脛痿弱胸中痞悶小便不通者宜服
椒仁商陸橘皮桑白皮(等分)
右細末麵糊為丸如梧桐子大米飲下三十丸以通
為度
梹榔丸(出指南方)治服藥之後痿痺漸退但微痛者宜之
梹榔芎藭(等分)
右為細末煉蜜丸如桐子大每服三十丸薑湯下以
大便通為度
鹿茸丸(出指南方)治嗜慾過甚膝疼熱弱
鹿茸(五兩)乾地黃兔絲子牛膝(各二兩)萆薢(一兩)附
子(半兩)乾漆(半兩炒煙盡)
右為細末麵糊丸如梧子大每服三十丸用米飲下
黃茋散(出指南方)治膝脛腫投指按之時時痛痒漸生瘡痬
黃茋枳實(各一兩)土蒺䔧赤小豆(各二兩)甘草(半兩)
右為細末每服二錢米飲湯下
療脚弱(出本草)
右以孔公蘖搗末酒浸飲之
治脚弱(出本草)
右以松節釀酒服之愈
脚氣痺攣(附論)
夫脚氣痺攣者由風寒濕三氣并客於外内之間真氣
不周故為痺其風氣最多則腫為行痺走無常處其寒
多者則為痛痺其濕多者則為著痺冷而無汗濡痺也
但隨血脉上下不能左右去者為周痺在肌中或發下
上左應右右應左者偏痺也夫痺甚陽氣少隂氣多
者令人身寒陽氣多而隂氣少者則但身熱諸痺風勝
者易愈在皮間亦易愈在筋骨攣痛者則難痊也久痺
收深令榮衞澁經絡滯則不知痛痒風不可已者足履
冷時如入冰腹中股脛煩疼或嘔心煩懸時時汗出目
眩悲恐短氣不樂是其候也又風濕着人四肢并體不
收不隨入臟便瘖啞四肢緩縱口舌不收攝也其病偏
從脚上者盖地土卑温冬月少霜雪山水蒸氣常煨
煖令人腠理開受風濕氣其地春風常如細雨或乍冷
或小寒風濕深搏不能得泄故多脚弱也亦有端然振
寒便發黃者此是風濕氣内搏或是先遇熱後遇寒搏
於熱入臟感外寒若此者善使人乾嘔吐逆冬太暖少
霜雪名為時行濕氣夫風毒藏入肌肉中至春夏得暴
冷濕折之使四肢緩弱體盛多熱者其人則體熱而不
隨其脉當浮大而緊者是也虚有冷者脉當緩弱遲違
為證夫因虚而遇毒者宜先攻其毒毒衰乃療其虚弱
挾毒而補其虚則毒甚其要當姑置其虚不得與實甚
人等也
方
石斛酒治風虚滿脚疼痛痺攣不能行
石斛(五兩)丹參(五兩)防風(二兩)側子(四兩)桂心(三兩)乾薑(三兩)羌
活(三兩)秦艽(四兩)芎藭(三兩)杜仲(四兩)薏苡仁(一升)五加皮(五兩)
山茱萸(四兩)橘皮(三兩)椒(三兩)黃茋(三兩)白前(三兩)茵芋(三兩)當
歸(三兩)牛膝(四兩)鍾乳(八兩)
右切鍾乳搗碎别袋盛繋於大藥袋以清酒四斗漬
三日初服三合日再稍加之以知為度忌猪肉冷水
生葱一方無防風
大竹瀝湯治脚氣痺攣風毒所攻口噤不能語四肢
頑痺緩弱攣急疼痛風經五臟恍惚恚怒無常手足
不隨
竹瀝(每服一合)獨活(一兩)赤芍藥(一兩)桂心(半兩)防風(一兩去蘆)麻
黃(一兩)白术(一兩)葛根(一兩)細辛(一兩)茯神(二兩)漢防己(一兩)川
烏(一兩)人參(一兩)黃芩(一兩)石膏(二兩)芎藭(一兩)甘草(一兩)
右為散每服四錢水一巾盞入生薑半分煎至五分
去滓入竹瀝煎一二沸不計時候温服一方有茵蕷
一方竹瀝煮取四升分六服先未汗者取汗一服相
當即卧嘗為人撰門冬煎此方治脚氣大有驗病者
須用之
小竹瀝湯治脚氣兩足痺攣或轉筋皮肉脹起如腫
按之不䧟心中惡不欲飲食或發冷
竹瀝(每服一合)秦艽(一兩)葛根(一兩)附子(一兩)麻黃(一兩半)防風
(一兩)黃芩(一兩)防己(一兩)赤茯苓(一兩)細辛(一兩)乾薑(一兩炮)川
升麻(一兩)杏仁(一兩半)桂心(一兩)甘草(一兩炙)
右為散每服四錢水一中盞煎至五分去滓入竹瀝
更煎一兩沸不計時候温服取汗金翼方無茯苓杏
仁有白术一兩
獨活散(出聖惠方)治風毒脚氣痺攣骨節痠疼
獨活(三分)附子(三分)防風(半兩去蘆)麻黃(三分)肉桂(半兩)當歸(半兩)
薏苡仁(三分)赤茯苓(三分)牛膝(三分)茵芋(半兩)天麻(半兩)海桐
皮(半兩)赤芍藥(半兩)梹榔(半兩)□薢(半兩剉)枳殼(半兩麩炒)
右為散每服四錢水一中盞入生薑半分煎至六分
去滓不計時候温服
薏苡仁丸(出聖惠方)治脚氣筋脉痺攣疼痛
薏苡仁(一兩)天雄(一兩炮)仙靈脂(一兩)生地黃(一兩)梹榔(一兩)
防風(半兩)羌活(半兩)石斛(半兩)枳殼(炒黃)五加皮桂心(去皮)
赤芍藥(各半兩)當歸(三分)
右為細末煉蜜和丸搗三二百杵丸如梧子大每於
食前用淡竹瀝生地黃汁各一合酒一小盞和暖下
三十丸
芎藭丸(出聖惠方)治脚氣風毒痺攣疼痛
芎藭(一兩)防風(一兩)五加皮(一兩)犀角屑(三分)肉桂(半兩去皮)赤
茯苓(一兩)羌活(三分)附子(一兩炮)當歸(半兩)牛膝(一兩)海桐皮
(一兩)石斛(一兩去根)麻黃(一兩去根)
右為細末煉蜜和搗三二百杵丸如梧桐子大每於
食前以豆淋酒送下三十丸
漢防己散(出聖惠方)治脚氣風毒痺攣腫痛煩悶
漢防己(三兩)赤茯苓(一兩)酸棗仁(三分)防風(半兩)桑白皮(一兩)
(剉)桂心(五兩)薏苡仁(三分)羌活(三分)赤芍藥(三分)麻黃(三分)羚
羊角屑(三分)
右為散每服四錢水一中盞入生薑半分煎至六分
去滓不計時候温服
防己湯治風濕四肢疼痺攣急浮腫
木防己(三兩)茯苓(四兩)芎藭(三兩)桑白皮(切二升)桂心(三兩)甘
草(六分)大棗(十二枚)芍藥(二兩)麻黃(三兩)
右以水一斗二升煮麻黃减一升内藥煑取三升分
三服漸汗出令遍身以粉撲之慎風冷
大叙命湯(出聖惠方)治脚氣痺攣不隨風毒攻四肢壮熱如
火頭項攣急風衝胷中
當歸(二兩)芎藭(一兩)桂心(一兩)麻黃(二兩)赤芍藥(一兩)石膏(二兩)
人參(一兩)防風(二兩)黃芩(一兩)甘草(一兩)杏仁(一兩湯浸)
右為散每服四錢水一中盞入生薑半分煎至六分
不計時候温服
小叙命湯治脚氣痺攣風毒所攻口不能言語咽中
如塞或緩或急體不自收持冒昧不知痛處拘急不
能轉側
麻黃(三兩)甘草(一兩)桂心(一兩)石膏(三兩)芎藭(半兩)乾薑(半兩)黃
芩(二分)當歸(半兩)
右為散每服四錢以水一中盞煎至六分去滓不計
時候温服
大風引湯治脚氣痺攣腫痛或不仁拘窒不得行
麻黃(一兩湯浸)吳茱萸(半兩湯浸)獨活(一兩)秦艽(半兩)桂心(半兩)人
參(半兩)乾薑(半兩)防風(半兩)漢防己(半兩)芎藭(半兩)甘草(半兩)杏
仁(一兩)細辛(半兩)白术(一兩)赤茯苓(一兩)
右為散每服四錢水一中盞煎至六分去滓不計時
候温服
小風引湯(出聖惠方)治脚氣痺攣風毒攻腰脚疼痛
獨活(一兩)防風(一兩)當歸(三分)大豆(二合)人參(一兩)乾薑(三分)附
子(一兩)石斛(一兩)赤茯苓(一兩)
右為散每服四錢以水酒各半盞煎至六分去滓不
計時候温服
秦艽散(出聖惠方)治脚氣痺攣不能行步時發疼痛煩躁恍
惚
秦艽(一兩去苖)枳殼(一兩)白术(一兩)丹參(一兩)羌活(一兩)人參(一兩)
(去蘆)柴胡(半兩)茯神(一兩)甘草(半兩炙)紫蘇葉(一兩)薏苡仁(一兩)
(半)桑白皮(一兩)防風(一兩)大麻仁(一兩)
右為散每服四錢水一中盞煎至六分去滓不計時
候温服
越婢湯(出聖惠方)治風毒脚氣痺攣行履不遂
麻黃(三兩)石膏(四兩)白术(二兩)附子(一兩炮)甘草(一兩炙)
右為散每服四錢以水一中盞入生薑半分煎至六
分去滓不計時候温服取汗此藥大能散風濕風勝
麻痺者可服
松節酒治脚筋攣急四肢掣痛或至軟脚宜服
松節(一斤)生乾地黃(五兩)桂心(二兩)秦艽(五兩)防風(二兩)牛蒡
(一斤)丹參(三兩)萆薢(三兩)蒼耳子(三兩)獨活(三兩)大麻仁(一升)牛
膝(五兩)
右剉用生絹袋盛以酒三斗浸六七日後每於食前
隨量服之
松節浸酒治風毒脚氣痺攣痛
肥松節(一斤)生乾地黃(三兩)桂心(一兩)丹參(二兩)萆薢(二兩)天
麻仁(一升)牛膝(三兩)生牛蒡根(三兩去皮)
右剉細以生絹袋盛好酒二斗於甕中蜜封浸五日
夜每於食前温一中盞服
薏苡仁散治脚氣痺攣煩疼掣痛行履不得氣滿心
胸咽中塞壅及不得眠臥
薏苡仁(二兩)地骨皮(一兩)五加皮(一兩半)木通(二兩)木香(三分)
羚羊角(一兩)
右為散每服四錢水一中盞煎至六分去滓不拘時
候温服
防己茯苓湯治脚氣痺攣腫悶
漢防己(一兩)赤茯苓(二兩)桑白皮(三兩)桂心(一兩半)甘草(一兩)
(半)赤芍藥(一兩)麻黃(一兩)
右為散每服四錢水一中盞入生薑半分棗二枚煎
至六分去滓不計時候温服
石斛酒治脚氣痺弱筋骨疼痛
石斛(四兩)丹參(二兩)芎藭(二兩)杜仲(二兩)防風(二兩)白术(二兩)人
參(二兩)桂心(二兩)五味子(二兩)陳橘皮(二兩)當歸乾薑
薯蕷黃茋白茯苓(各二兩)甘草(一兩)牛膝(三兩去苗)
右剉細用生絹袋盛令以清酒五斗内甕中漬七日
初開温服三合日再服漸加至一盞為度
菝葜酒治脚氣屈弱積年腰脊攣痺及腹内堅結者
菝葜(剉碎五斗以水一石五斗煮取七斗五升去滓澄清用)白糯米(一石)麯(十斤)
(搗碎將藥汁减去二斗五升浸麯二日沸取)
右將糯米净淘控乾炊飯候冷乾傾出如人體冷熱
入前藥汁五斗并麯末拌勻甕中盛之春夏五七
日秋冬十餘日候熟量人性飲之日五六服常令酒
力相續不過三五劑皆平復
黑豆酒治脚氣痺弱頭目眩冒筋急
用黑豆炒二升以酒一斗浸蜜封瓶中經三宿隨
性飲常令酒力相續
牛膝丸治脚痺弱不能行步
牛膝(酒浸)獨活桂(去麄皮各三分)石斛牡丹卝薢
薏苡仁丹參附子防風(去皮各一兩)梹榔白
蒺䔧(炒各二兩)麻黃(去根半兩)
右為細末煉蜜和丸如梧桐子大每服空心温酒下
三十丸日午再服
又方專治筋脉拘攣
右用㕮咀木瓜作膏使酒浸煎温服
治冷痺脚氣
右以豺皮熟之以纏病上即瘥
脚氣疼痛皮膚不仁(附)論
夫脚氣疼痛不仁者由風濕毒氣與血氣相摶正氣與
邪氣交繋而正氣不宣故令疼痛邪入膚内氣血則澁
其皮膚厚搔之如隔衣不覺知者是名不仁也
方
黃茋酒治風濕脚疼痿弱氣悶不自收攝兼補
烏頭黃茋附子乾薑秦艽蜀椒芎
藭獨活白术牛膝蓯蓉細辛甘草
(各三兩)葛根當歸菖蒲(各三兩半)山茱萸桂心
鍾乳柏子仁防風石斛天雄(各二兩)大黃
(一兩)石楠(一兩)
右㕮咀無熬煉清酒三斗漬之先食服一合不知可
至五合日三以攻痺為佳大虚加蓯蓉不和加女萎
多忘加菖蒲各三雙胡洽方有澤瀉三兩茯苓二
兩人參茵芋半夏括蔞芍藥各一兩無秦艽芎藭
牛膝蓯蓉甘草葛根當歸菖蒲鍾乳大黃為二十二
味名大黃茋湯
增損腎瀝湯(出千金方)治風虚勞損挾毒脚弱疼痛痿痺不
隨下焦虚冷胸中微有客熱心虚驚悸不得眠食少
失氣味日夜數過心煩悶不得臥小便不利又時復
欲下湘東王至江州後在嶺南病悉如此困&KR0629;作此
湯服之即得力病似此者服皆瘥
黃茋甘草芍藥麥門冬人參赤石脂
茯神地骨皮當歸遠志磁石枳實
防風龍骨(各一兩)桂心芎藭(各二兩)生薑(四兩)五味
子(三兩)半夏(一升)大棗(三十枚)白羊腎(一具)
右㕮咀以水二升煮羊腎取汁一升即以一升内諸
藥加水煮取二升分為五服不利下者除龍骨赤石
脂小便澁以赤茯苓代茯神加白术三兩多熱加黃
芩一兩遺溺加桑螵蛸二十枚胡洽方無黃茋蓯
蓉赤石脂地骨皮磁石枳實防風龍骨半夏有黃芩
兼補煮散療初患脚足皮膚舒緩足上不仁膝下疼
痛眉眼動左脇下氣每飽食即發膈上熱臍下冷心
虚隂汗且疼
黃茋人參獨活芎藭防風當歸桂
心萆薢防己茯苓白术丹參(各八兩)附
子甘草(各四兩)杏仁生地黃生薑磁石(三十)
(分碎如豆)
右為分之作三十服别以生薑一兩生地黃一兩杏
仁十四枚碎以水二升煮取七合布絞去滓一服之
常以日晩或夜中服之不妨公事如嘔逆者加半夏
一兩如前加减法忌猪肉冷水海藻菘菜生䓤桃李
雀肉酢物羊肉蕪荑餳等三日以後並無禁忌
大腹皮散(出聖惠方)治脚氣腫滿疼痛皮膚不仁大小便滯
澁心胸壅悶喘促不能下食
大腹皮(一兩剉)漢防己(三分)木通(一兩)赤茯苓(一兩)枳殼(三分)
前胡(一兩)桑白皮(三分)桂心(半兩)紫蘇莖葉(一兩)酸棗仁(三枚)
羌活(三分)郁李仁(一兩半)赤芍藥(三分)川大黃(一兩)梹榔(一兩)
右為散每服四錢以水一中盞入生薑半分煎至六
分去滓不計時候温服
獨活散(出聖惠方)治脚氣風毒疼痛皮膚不仁脚膝沉重行
履不隨
獨活(一兩)桂心(三分)半夏(三兩)人參(三分去蘆)麻黃(一兩)赤茯苓
(一兩)芎藭(一兩)防風(一兩去蘆)枳殼(三分)附子(一兩)當歸(一兩)芍藥
(三分)酸棗仁(一兩)梹榔(一兩半)甘草(一分)
右為散每服四錢以水一中盞入生薑半分煎至六
分去滓食後温服
萆薢散(出聖惠方)治脚氣緩弱疼痛皮膚不仁
萆薢(一兩剉)牛膝(三分)當歸(三分)酸棗仁(三分)桂心(半兩)白蒺
䔧(半兩)海桐皮(一兩剉)附子(一兩)羌活(三分)石斛(一兩)生乾地
黃(一兩)梹榔(一兩)枳殼(一兩)羚羊角屑(三分)防風(三分去蘆)
右為細末每服二錢於食前以豆淋酒調下
防風丸(出聖惠方)治脚氣疼痛不仁脚膝無力
防風(一兩)秦艽(三分)石斛(一兩去根)附子(一兩)薏苡仁(一兩)白术
(一兩)芎藭(一兩)大麻仁(二兩)萆薢(一兩剉)杜仲(一兩)桂心(一兩)牛
膝(一兩)獨活(一兩)丹參(一兩)梹榔(一兩)
右為細末煉蜜和搗三五百杵丸如梧桐子大每服
於食前以温酒下三十丸
側子酒治脚氣緩弱疼痛無力不遂行履
側子(三兩)石斛(一兩)秦芄(一兩)紫蘇子(一兩)仙靈脾(三分)防風
(三分)赤茯苓(三分)黃芩(三分)漢防己(三分)桂心(三分)丹參(三分)川
椒(半兩)芎藭(三分)細辛(半兩)當歸(一兩)白术(一兩)葳靈(一兩)薏苡
仁(五合)黑豆(三合)獨活(二兩)
右細剉以生絹袋盛清酒二斗浸六七日後每於食
前隨性暖服之
酸棗仁酒治脚氣疼痛及光澤肌膚潤養五臟
酸棗仁(三兩)乾葡萄(五兩)黃茋(三兩)天門冬(三兩)赤茯苓(三兩)
防風(三兩)獨活(二兩)大麻仁(半斤)桂心(二兩)羚羊角(三兩)五加
皮(三兩)牛膝(五兩去苖)
右剉用生絹袋盛以清酒三斗浸六日後每於食前
隨性煖服之
五加皮酒(出聖惠方)治脚氣發動煩熱疼痛筋脉拘急行履
不得
五加皮(三兩)薏苡仁(五兩)羚羊角(屑三兩)生乾地黃(半斤)防
風(一兩)獨活(三兩)生桑根(半斤)桂心(一兩)牛膝(五兩)黑豆(半升)海
桐皮(一兩)大麻仁(半兩)
右剉以生絹袋盛以酒三斗浸六七日每於食前隨
性暖服
天門冬酒(出聖濟總錄)治脚氣疼痛延年不老
温荆(二十五束三尺圍各長二尺五寸當中心以火焼之兩頭盛取瀝一升半煎取荆瀝七合)
(用)青竹(三十束每束三尺圍各長二尺五寸當中心以火焼兩頭盛取瀝三升煎取一升半)
(用)白糯米(一石五斗)生地黃(剉五升麄大者洗净控乾搗取汁三升煎取升半用)
麯(八升曝乾搗末)生五加皮(三十升净洗控乾剉大釡内以水四石煮至五斗去滓澄)
(取汁以銅器盛入火釡内重湯煎)天門冬(五升去心搗取汁慢火煎如餳稀)
右以上藥汁取六升浸麯末五日麯中沸起第一酸
漿米七斗净淘二十遍置净席上以生布拭乾然後
内瓶中蒸之下饋即以藥汁内净盆中拌飯令勻候
冷熱如常醖酒法入净甕中密封經三日後入第二
酸漿更净淘米四斗一如前法蒸炊後放冷得所投
入前酒瓮中封頭又經三日即入後藥
桂(去粗皮)甘草白芷當歸芎藭麻黃(各六兩)
乾薑五加皮(各一斤)附子(五兩)牛膝(九兩)白糯米(四斗净淘)
右除米外並搗如粒入米拌勻同内甑中蒸極熱傾
出攤候如人體冷熱投入前酒瓮中三日後可服少
許嘗之若得中即密封甕頭更候二七日後壓取清
酒入不津器中盛之每服四合温飲之加至半盞以
和為度飲此酒只可微温不可過熱
慈濟丸治脚氣遊走兩足轉上腰腿疼痛不能轉側
宣木瓜(二兩)川烏黃耆蒺䔧川五靈脂當
歸防風萆薢牛膝老白膠天台烏藥
(各一兩)赤小豆茴香地龍
右為細末酒麵糊為丸如桐子大每數四十丸食前
紫蘇湯送下
沉香散治脚氣疼痛不仁神氣昏冒乍起乍歇食少
無力日漸羸瘦
沉香乳香安息香沒藥丁香陳橘皮
(各一兩)牛膝當歸葳靈仙(各半兩)羌活莱菔子
右先將十味搗羅為散次入莱菔子研拌再令勻每
日空心午時夜臥各用温酒調下一錢至一錢半生
薑湯調亦得若要通氣即用大蒜一枚生薑半兩菉
豆二合以水四升一處煮豆爛取汁一升每用二合
調下一錢半其菉豆亦須食用
沉香散治脚氣疼痛皮膚不仁心胸煩壅不能下食
沉香(一兩)蒺䔧(三分)酸棗仁(三分)羌活(一兩)枳殼(一兩)桂心(三分)
羚羊角(三分)赤茯苓(一兩)防風(三分)赤芍藥(三分)附子(一兩)甘
草(半兩)牛膝(一兩)梹榔(二兩)
右為散每服四錢水一盞煎至六分去滓食前温服
海桐皮散治脚氣疼痛皮膚不仁筋脉緩弱不能行
履
海桐皮(三分)羌活(三分)羚羊角(三分)獨活(三分)防風(三分)桂心
(半兩)當歸(三分)赤芍藥(三分)石斛(一兩)牛膝(一兩)赤茯苓(三兩)酸
棗仁(三分)梹榔(二兩)生乾地黃(一兩)
右為散每服四錢以水一中盞入生薑半分煎至六
分去滓每食前服
薏苡仁丸治腰脚走注疼痛此是脚氣宜服之
薏苡仁茵芋白芍藥牛膝丹參防風
獨活(各半兩)熟地黃側子(一斤)桂心橘紅(各一兩)
川芎(半兩)
右為細末煉蜜和丸如桐子大每服三四十丸食前
酒下日三服木瓜湯下亦得令人為之失氣者黃帝
所謂緩風濕痺也千金云緩弱名緩風疼痛為濕痺
大抵此疾不能三五服見效須久服得效唐張文仲
云風有一百二十四種氣有八十種唯脚氣頭風上
風當須服藥不絶其餘則隨發動臨時消息但有風
氣之人春末夏初及秋暮得通泄則不困劇所謂通
泄者如麻黃牽牛郁李仁類是亦不必駛利藥也
麻黃獨活湯治脚氣皮肉痺痿筋骨疼痛手脚弱緩
行步艱難
麻黃獨活杏仁丹參附子五加皮
細辛牛膝芎藭桑根白皮白殭蠶
右剉如麻豆每服五錢水一盞半煎至八分去滓温
服空心食前日再服
加减至寳丹專治脚氣止疼痛除風濕
石膏當歸梹榔骨碎補月明砂白蒺
䔧木瓜紫金皮淮烏白膠香
右為末蜜丸如彈子大嚼生薑一塊空心以好酒一
盞送下多以酒力取效一方用外應散蒸淋洗一方
除紫金皮木瓜加防風小黑豆一方加芍藥一方除
紫金皮石膏加白术木香川烏
趁痛丸治三十年脚氣發歇疼痛不仁步履艱難
鯪鯉甲地龍小蘇根葉惡實五靈脂
乳香沒藥甜瓜子皂角刺竹蛀末
右為末爛研蒜肉為丸如彈子大每服一丸用熱湯
二合磨下食前服
思仙續斷丸治肝腎風虚氣弱脚不可踐地腰脊疼
痛風毒流注下經行步艱難小便餘瀝此藥補五臟
内復調中益精凉血堅筋骨益智輕身耐老
思仙木五加皮防風薏苡仁羌活川
續斷牛膝萆薢生地黃
右為末好酒三升化青鹽三兩木瓜半斤去皮以鹽
酒煮木瓜成膏和杵丸如桐子大每服三五十丸空
心食前温服酒鹽湯下膏子少益以酒糊
犀角散治脚氣疼痛皮膚不仁心神煩悶不安
犀角屑防風羌活秦艽桂心赤芍藥
大腹皮白膠梹榔
右為末每服四錢以水一中盞入生薑半分煎至六
分去滓不計時候温服
代灸膏治脚氣腫痛不可忍者
南星半夏白芷川烏川椒白芨馬
藺子乳香沒藥
右為細末酒調敷貼疼處乾則以熱水潤濕之日換
二次
防風湯治風毒脚氣無力痿痺疼痛四肢不仁失音
不語及風毒衝心
防風大棗桂麻黃當歸梹榔犀角
屑赤茯苓
右除梹榔外剉如麻豆每服五錢水二盞煎至一盞
去滓入梹榔末一錢再煎一二沸温服不拘時候
敗龜散治脚氣及筋骨疼痛
敗龜芸薹子白芥子木鱉子自然銅
硫黃地龍
右為末每用末白麵各一匙頭醋調作餅隨患處大
小貼
桑根白皮湯治濕毒風氣瘴氣四肢痿痺疼痛不仁
桑根白皮防風升麻犀角芍藥梹榔
淡竹葉竹瀝
右除竹瀝外麄搗篩每服五錢水一盞半煎至七分
入竹瀝半合再煎沸去滓温服空腹日二服
川烏丸治脚氣疼不能行步
川烏草烏五靈脂土茴香(各一兩)黑豆(四兩炒乾)
赤土(研細)百草霜
右將前五味藥末一半以赤土細末三分之一同和
令勻以米醋糊為丸如梧桐子大又將藥末一半以
百草霜末三分之一同和令勻亦以米醋糊為丸如
梧桐子大如脚氣以紅丸者十五粒黑丸者五粒並
作一服用松節木瓜赤芍藥煎湯送下食前入少甘
草同丸煎如風氣以黑丸十五粒紅丸者五粒同一
服茶清下
大腹飲治脚初覺風毒攻作脚膝虚腫筋骨疼痛或
痿痺不知痛痒或氣喘煩悶宜速服
大腹(十枚)杏仁(湯浸各二兩)木瓜(切焙)生薑(切片)桑根白皮(剉各)
(一兩)吳茱萸(湯浸二分)黑豆(五升)
右先將豆并生薑以水五盞煎令浮去豆即將藥搗
篩入湯内同煎至三盞去滓空心温服良久再服取
利為度
天麻丸治風濕脚氣筋骨疼痛皮膚不仁
天麻(生用五兩)麻黃(去根節十兩)草烏(炮)藿香葉半夏(炮)
白麵(炮各五兩)
右為細末滳水丸如鷄頭子大丹砂為衣每服一丸
茶酒嚼下日日服不拘時
烏頭細辛散治脚氣痛不能行步
川烏頭香白芷細辛防風(不見日隂乾)
右各等分並生用為末每用一錢於鞋内鋪以脚踏
之妙或用絹囊盛之此方得之於仙超然
辰砂丹治足掌疼
辰砂(一錢)生麝(半錢)蝎稍(一錢)乳香(半錢)
右用皴皮草烏去皮尖三錢合為末一半入藥一半
入醋調煮熟取起和丸如菉豆大每服五十丸空心
温酒下
何首烏散治脚氣流注歴節疼痛脚熱赤皮膚麻木
兩脚痺攣
何首烏(不計多少切作半寸厚以黑豆八合用水同拌令勻就甑内蒸用)仙靈脾
(切)牛膝(剉各一斤二味用酒浸一宿)烏頭(去皮臍半斤切入鹽二兩拌炒黃去鹽用)
右為散每服二錢温酒調下日三服粥飲亦可調服
木瓜丸治脚氣疼
青鹽川芎(各三兩為)大木瓜(一枚宣州大者佳)
右將木瓜先切下大盖去心穰二藥末安放在瓜内
盖之麻皮纏定用麵固濟慢火焼麵熟為度去麵用
瓜藥研極爛以麵糊丸梧桐子大每服二三十丸空
心夜臥酒下温潤不可丸着慢焼和盆烘乾即可丸
趁痛丸治脚氣上攻及風毒走注疼痛
白芥子甘遂大戟(已上三味並為末各一兩半)
右粗搗用白麵一兩半滳水同和作餅子煿令焦黃
黑色細碾為末用醋煮麵糊為丸如梧桐子大每服
一十丸冷酒下不得嚼破量虚實加减
消毒膏治走注風脚疼痛筋膝拘攣
馬牙硝(一兩煆)草烏頭(二枚焼存性)
右和勻每用三錢以麵和自然薑汁一盞慢慢火同
熬成膏及攤於帛上熱貼疼處日二次換之
木瓜丸此方治脚氣上痛去濕去風
木瓜(大者一雙)乳香(一兩為末)
右以木瓜去皮穰切下盖入乳香在内蒸爛研搗乾
為丸如梧桐子大每服三四十丸温酒下亦可以此
膏傅貼痛處尤好
杜仲湯治脚氣緩弱腫疼痛
杜仲(去麄皮炙為末三兩)生地黃汁(三合)
右將杜仲末以水二盞煎至一盞去滓入地黃汁三
合酒二合再煎三五沸温服空腹近晩各一服
又方(出海上方)治脚掌疼
敗毒散五積散
右件和勻入乾木瓜十片紫蘇十葉同煎服
獨活散貼脚氣止疼痛
右用菉豆粉三兩銀石器中慢火炒令黑色再研為
細末散用井水調成膏攤絹帛上隨痛處貼之服前
趁痛丸
脚氣止痛方(出醫方大成)
右用萆麻子七粒去殼研爛如泥同蘇合香丸打碎
時貼脚心痛即止
又方(出醫方大成)
右用草烏一味以麵酒糟搗爛貼痛處即止如無麵
酒糟生薑汁調草烏亦可
治脚氣發痛(出經驗良方)
右以時喫煑熱蘿蔔令煖以下其氣米醋調飛羅麵
以罨痛處
虎骨酒(出本草方)治腰脚疼痛攣痺不得屈伸及腿膝冷麻
左用虎骨一具及脛骨二莖用酥蒸黃搥碎同無灰
陳酒三斗密封七日空心晩食温之隨意飲
養腎散治脚氣腎氣虚損腰腿疼痛曲折不能舉動
艱難麻痺軟弱
全蝎(半兩)天麻(三錢)倉术(去粗皮一兩)草烏(二錢)黑附子(二錢)
右為末拌勻如腎氣用豆汁酒調一大錢豆用黑大
豆并能除去腰脚筋骨疼痛其效如神藥氣所至麻
痺少時須臾隨藥氣頓轉如常骨髓中痛用胡桃酒
下此藥傷寒中風皆治忠州陳太守云渠前之坊
州因暑取凉食瓜至秋忽然右腰腿間疼痛連及膝
脛曲折不能遂意右脚難於舉動凡治腰脚藥服之
無效兒子云安刑曹在商熙助教處得養腎散方服
之才一服移刻舉身麻痺不數刻間脚遂屈伸再一
服即康寕文方州監酒年幾四十虚損兩脚不能行
走試與此藥初進二錢大腿麻木遂能起立再服二
錢小指拇皆麻迤邐可行三服馳走如舊大抵是得
此方乾道己丑歲在卾州都幕府中宋判院審言久
病脚膝緩弱不能行傳服數日来謝此疾經年無藥
不服得方次日即合二服見效五服良愈今有力能
拜起矣後數日又云因浴遍身去薄皮如糊肌骨遂
充其效如神
治脚氣心痛(出百一選方)
右用乾木瓜研細末煎大腹服之昔姚克温閣中苦
此病數服而脚氣心痛悉愈
治脚氣及風寒暑濕四肢攣急冷痛不可踐地(出本草風寒類)
右用好醋一盞皂角五枚搥碎煎成膏子次入乳香
末一兩令勻凡有病處將羊毛筆醮藥塗痛處次表
紙貼之少許
木香散治脚氣緩弱皮肉頑痺肢節疼痛
羚羊角(鎊)陳橘皮(湯浸去白焙)木香(三分)萆薢(一兩剉)車前
子(半兩)牛膝(細剉酒浸焙乾)杏仁(湯浸去皮尖)獨活(去蘆)丹參桂
(去粗皮)杜仲(去粗皮剉炒)秦艽(去苖土各一兩)
右㕮咀每服三錢水一盞入生薑半分拍破同煎至
七分去滓空心温服日午近晩各一服
五加皮丸治脚氣皮膚不仁發渴不止
五加皮(剉)人參吳茱萸(湯洗焙乾)惡實(炒)桂(去皮)梹榔
(剉三分)芎藭赤茯苓柏子仁(各一兩)厚朴(姜汁炙)枳
殼(去穰麩炒)郁李仁(湯浸去皮研)牛膝(酒浸切焙各一兩半)杜仲(去皮炙剉)
羌活(各三兩)
右為末煉蜜為丸如梧桐子大每服空腹以温酒下
二十丸不飲酒者橘皮湯下
治脚氣風腫從足至膝脛腫滿連骨痛
右用萆麻葉切蒸薄褁日二三易即消
導引法
法云剉兩足長舒自從身内氣向下使心氣(一作柔)
和適散然後屈一足安膝下努緊舒一足仰即指
向上便急仰服頭不至席兩手足努向前頭項上
努挽一時各取勢来去二七遞互亦然去腰脚
摶冷血冷風痺日日漸損盡又云覆卧傍視内踵
主腰以鼻内氣自㴠自運脚中弦痛轉筋脚酸疼
脚痺弱盡去又云舒兩足坐散氣向湧泉可三通
氣輙到始收右足屈捲將兩手急捉脚湧泉挽足
踏物一時取勢手足用邊力氣向下三七逓不失
氣數尋去腎中冷氣膝冷脚疼又云一足屈之足
指仰視使急一足安膝頭散心兩足跟出氣向下
一手抬膝頭向下急&KR2021;一手向後拓席一時極勢
左右亦然二七去膝脛疼痛又云一足踏地一足
向後拓席一時將足向後努兩手偏相向後側身
如轉極勢二七左右亦然去足痺疼痛及腰痛
普濟方卷二百四十三
