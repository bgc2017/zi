普濟方卷九十七明周王朱橚撰
諸風門
風偏枯(論)
夫風偏枯者由血氣偏虚則腠理開受於風濕風濕客
於半身在分腠之間使血氣凝濇不能潤養久不差生
氣去邪獨留則成偏枯其狀則半身不遂肌肉偏枯小
而痛言不變智不亂是也邪初在分腠之間宜温卧取
汗益其不足損其有餘乃可復也診其胃脉沉大心脉
小牢急皆為偏枯男子則癈左女子則癈右若不瘖舌
轉者可療三十日起其年未滿二十者三歲死又左手
尺中神門以後脉足太陽經也虚者則病惡風偏枯此
由愁思所致憂思所為也
方
凝水石酒(出聖劑總錄)治八風十二痺偏枯不遂宿食虚
冷五勞七傷亦治婦人産後餘疾月水不調皆主之
凝水石白石英白石脂代赭石礬石
礜石石膏芒硝卷柏石南石韋(各一兩)
天雄附子(並炮去皮臍)常山續斷芫花白术
防風黃芩(去黑心)黃連(去須)大黃(炒)麻黃(去根節)熟
地黃山茱萸杏仁(湯洗去皮尖雙仁)玄參䕡茹
狼毒半夏(湯洗七次焙)䔧蘆菖蒲前胡蜈蚣
甘草(炙)龍膽桔梗(剉炒)秦艽(去苖)芍藥紫菀(去苖)
白芷遠志(去心)莵絲子(酒浸一宿焙各一兩)
右剉如麻豆盛以絹袋用水三斗七月七日麴三斤
黍米三升作飯依和酒法以藥著袋中春秋七日冬
十日夏三日酒成服半鷄子殼日三并暴囊中藥滓
更搗篩酒服方寸匕以體暖為度一方有桂心細辛
烏頭躑躅蜀椒無芒硝
大八風湯療毒風濕痺嚲曳或手脚不隨身體偏枯
或軟弱不任或風經五臟恍恍惚惚或多語喜忘有
時恐怖或肢節疼頭眩煩悶腰脊強直不得俯仰又
加腹滿食少時氣欬或始遇病時卒倒悶絶即不能
語便失音半身或舉體不隨不仁沉重皆由體虛恃
少不避風冷所致二十三種(方見風毒類)
漏蘆散(出聖劑總錄)治中風偏枯手足不隨
漏蘆(去蘆頭)地龍(去土炒)當歸(切焙)附子(生用去皮臍各一兩半)天
麻(二兩)乾蝎(去土炒)黃芪(細剉)没藥(研)丹砂(研各半兩)白花蛇
(酒浸經宿去皮骨炙取肉)烏蛇(酒浸經宿去皮骨炙各半兩)粟揳牛膝(浸酒)
(切焙)麻黃(去根節)羌活(去蘆頭)天南星(生用)獨活(去蘆頭)虎骨
(酥炙黃)麻黃(去根節)白殭蠶(炒各一兩)麝香(研二錢)桑根白皮
(剉炒半兩)
右除别研外搗羅為細末即入别研者拌和令勻每
服半錢匕研胡桃酒調下豆淋酒亦得入急中風手
足攣拳言語蹇澁服一錢匕服了就所患痛處卧立
應或有汗出慎外風
牛黃丸(出聖惠方)治中風偏枯不遂常在牀枕轉動艱難
牛黃(細研)麝香(細研各一分)硃砂(細研水飛過)天南星(炮)天雄
(炮去皮臍)牛膝(去苖)赤茯苓葳靈仙烏犀角屑羚
羊角屑萆薢(剉各一兩)躑躅花(酒拌炒乾)羌活人參(去蘆)
(頭)白殭蠶(微炒)天麻獨活防風(去蘆頭)芎藭當
歸(剉炒各一兩半)烏蛇(酒浸去皮骨炙微黃三兩)
右為末如前研了藥令勻鍊蜜和丸如梧桐子大每
服食前以温酒下十五丸
龍腦丸(出聖惠方)治中風偏枯不遂肢節疼痛行步艱難
龍腦雄黃麝香(各細研)牛黃天南星(炮)躑躅
花(酒拌炒乾各一分)硃砂(細硏水飛過)乳香(細研)乾蝎(微炒)白殭𧖟
(微炒)安息香(各半兩)川烏頭(去皮臍生用)天麻羌活附
子(去皮臍生用)白花蛇(酒浸去皮骨炙令微黃各一兩重)白附子(炮三分)
麻黃(去根節搗碎以酒五升煎取一升去滓熬成膏五兩)
右為末入前研藥六味令勻令用麻黃和搗三五百
杵丸如梧桐子大每服食前以温酒下十丸忌生冷
羊血油膩毒滑魚肉
甘草湯治中偏風積年不差手足枯細口面喎斜精
神不守言語倒錯
甘草(炙剉)側子(炮去皮臍)桂(去粗皮)防己(各一兩)防風(去义三分)附
子(炮去皮臍)芎藭人參麻黃(去根節煎掠去沫焙乾)當歸(切焙)
赤芍藥(各一兩)秦艽(去苖土三分)茯神(去木二兩)白术黃芩
(去黑心半兩)細辛(去苖葉微炒半兩重)甘菊花(未開者一兩)
右剉如麻豆大每服六錢匕以水二盞入生薑半分
煎至一盞去滓入竹瀝半合更同煎沸温服空心日
晩近夜服
牛膝浸酒方治風及偏枯腰膝疼痛
牛膝(去苖)茄子根(各八兩)防風(去蘆頭)鼠粘子(微炒三兩)萆薢
枸杞子羌活海桐皮蒼耳子(搗碎)附子(炮去)
(皮臍)五加皮虎脛骨(塗酥炙微黃各二兩)牛旁子(四兩)大麻子
(搗碎)晩蠶沙黑豆(炒熟搗碎各三合)秦艽(去苖一兩)
右細剉以生絹袋盛用好酒三斗密封頭浸經七日
每日空心午時及夜臨卧温飲一小盞其酒旋添味
淡即換藥忌猪肉鷄毒魚粘滑物
烏蛇散治中風偏枯手足不隨筋骨疼痛
烏蛇(酒浸去皮骨炙令微黃二兩)赤箭羌活防風(去蘆頭)桂
心海桐皮藁本萆薢(剉)獨活當歸阿
膠(搗碎炒令黃燥用)麻黃(去根節)天雄(炮去皮臍)枳殼(麩炒微黃去瓤)乾
薑(炮剉)牛旁子根(乾者刮去皮各一兩)
右搗細羅為散每服不計時候以温酒調下二錢忌
生冷油膩鷄猪狗肉
没藥丸治中風偏枯手足不隨言語蹇澁口眼歪斜
没藥(研)乳香(研)丹砂(研各半兩)麝香(研一分)人參(剉半兩)烏
頭(炮去皮臍)地龍(去土炒)玄參(各一兩)羚羊角(鎊屑一分)犀角屑
(鎊一分)丁香(一分)木香(一分)天麻(酒浸一宿切片焙二兩)龍腦(研一分)
右為細末鍊蜜和丸以金箔為衣櫻桃大每服一丸
温酒化下食前服日二重病者服一月差初患五七
服即愈一方治中風手足不遂有白花蛇無玄參
茱萸散治中風偏枯不遂筋脉拘急肢節疼痛
山茱萸(一兩半)天雄(炮去皮臍)麻黃(去根節)川椒(去目及閉口者微炒)
(去汗)萆薢(剉)桂心川烏頭(炮去皮臍)防風(去蘆頭)甘草(炙微)
(赤剉)牛膝(去苖)狗脊莽草(微炙)躑躅花(酒拌炒令乾)石南(各一)
(兩)
右搗羅為散每服不計時候以温酒調下二錢
祛風丸治中風偏枯手足戰掉語言蹇澁筋骨疼痛
川烏頭(炮)草烏頭(炮)天南星半夏(各一兩)菉豆粉
(一兩)甘草川芎藿香葉白殭蠶(糯米泔浸去絲用)零
陵香地龍蝎稍(各三錢)川薑(半兩炮)
右為末二兩用菉豆粉一兩以白麵二兩滴水為丸
如梧桐子大量人虚實加减細嚼茶酒下五七丸食
後初服三丸漸加
天蓼木浸酒治中風偏枯不遂失音不語
天蓼木(十片細剉以水一碩煎至五斗用此水造酒湏及五斗熟後浸後藥)桑根白
皮地骨皮石斛(去根)遠志(去心)牛膝(去苖)莵絲子(各半)
(斤)生地黃防風(去蘆頭各半兩)槐子白蒺藜(微炒去刺各半)
(升)烏蛇一條(酒浸炙令黃)烏鷄糞(五合炒黃)
右細剉以生絹袋盛入天蓼木酒中密封閉冬月三
七日春夏二七日量性飲之令常有酒容如覺熱即
减之眼鼻及面口偏者七日取正手脚不遂者半月
内差失語服之即語此方神驗不具言之
十聖天麻丸治中風手足偏枯跛蹇不隨
天麻(酒浸焙乾)地榆(淨洗焙)附子(以生薑半兩棗四枚同煮一時去皮臍切碎焙)
(乾炒各三兩)白附子(米泔浸焙乾三兩)丁香(半兩)木香(半兩)雄黃(研半)
(兩)黃芪(細剉三兩已上七味同搗羅為末)犀角(鎊細末)真珠(研各半兩)牛
黃(研一兩)麝香(研一兩)
右除七味搗羅外五味别研然後同拌和令勻後鍊
蜜丸櫻桃大每服一丸温酒嚼下移時更以熱酒一
盞投之任加衣被蓋覆空心食前臨卧各一服六十
歲以下兩月平復四十歲以下一月平復十日後或
汗出或如蟲行勿怪如欲常服每丸分作四服逐日
一服
虎脛骨酒(出濟生方)治風偏枯半死行勞得風若鬼所繋
四肢不遂不能行步但是一切諸風攣急之證悉皆
治療
石斛(去根)石南葉防風(去蘆)虎脛骨(酥炙)當歸(去蘆)茵芋
葉杜仲(剉炒)川牛膝(去蘆)芎藭川續斷金毛狗
脊(燎去毛)川巴戟(去心各一兩)
右剉如豆大以絹囊盛藥以酒一斗漬之十日每服
一盞盪熱服不拘時候
桂心散(出聖惠方)治中風偏枯手足不遂筋脉拘急疼痛
腹脇不利
桂心枳殼(麩炒微黃去穰)牛膝(去苖)㯽榔(各一兩)續斷虎
掌(湯洗七遍生薑汁拌炒令黃各半兩重剉)海桐皮萆薢(剉)犀角屑
木香當歸羌活(各三錢)
右搗篩為散每服四錢以水一大盞入生薑半分煎
至五分去滓不計時候
麻黃散(出聖惠方)治中風偏枯不遂輕利四肢宣祛風毒
麻黃(去根節)羌活芎藭荆芥附子(炮去皮臍)獨活
防風(去蘆頭)天麻甘草(炙微赤剉)赤芍藥桂心
㯽榔(各半兩)
右搗細羅為散每服不計時候以温酒調下二錢
天雄散(出聖惠方)治中風跛蹇偏枯不遂肢節疼痛晝夜
呻吟
天雄(炮去皮臍)白歛桂心附子(炮去皮臍)薯蕷乾漆
(搗碎炒令烟出)狗脊防風(去蘆頭)當歸(各一兩)吳茱萸(湯浸七遍)
(焙乾微炒)乾薑(炮剉)枳殼(麩炒微黃去穰各半兩)
右搗細羅為散每服不計時候以温酒調下二錢忌
生冷油膩等物
當歸湯(出聖劑錄)治中風手足偏枯口面歪斜疼痛眼不
能合
當歸(切焙)白芷防風(去义)白鮮皮白术芎藭
甘草(炙剉)甘菊花杏仁(湯浸去皮尖雙仁炒各一兩)人參(半兩)天
雄(炮去皮臍一兩)
右剉如麻豆大每服五錢匕以水二盞入生薑半分
煎至一盞去滓温服日三夜一與食相間服之
金箔丸(出聖劑總錄)治中風偏枯手足不隨言語蹇澁心
神恍惚
金箔(研二錢)丹砂(研一兩)阿膠(炙燥二兩)丁香(一兩)麝香(研一兩)
龍腦(研一兩)牛黃(研一兩)墨(燒過細研半兩)天南星(炮半兩)雄黃
(研一兩)
右為細末再將研藥拌勻鍊蜜丸如梧桐子大每服
二丸細嚼温酒下此藥兼療婦人血風頭目昏眩胸
膈諸疾
烏藥順氣散治風氣不順手足偏枯流注經絡并濕
毒進襲腿膝攣痺筋骨疼痛(方見諸風雜治類)
乳香没藥丸治中風偏枯手足不能舉動
没藥(研)乳香(研)虎骨(醋炙黃)白附子(炮)木鼈子(去殼)草
烏頭(剉炒黑存性已上各一兩)麻黃(去根節三兩)自然銅(醋浸七次研一兩)
乾蝎(去土炒二兩)
右為細末再入研藥拌勻以酒磨濃墨汁和先分作
十塊每塊更分作二十丸每服一丸温酒磨下日三
五服不拘時候服之
獨活散(出聖惠方)治中風偏枯不遂口眼不正語澁四肢
拘急
獨活桂心赤箭羚羊角屑(各半兩)枳殼(麩炒微黃)
(去穰)芎藭當歸(剉微炒)細辛(各一兩)防風(去蘆頭三分)
右搗麄羅為散每服四錢以水一中盞煎至六分去
滓入竹瀝半合更煎一兩沸不計時候温服忌生冷
油膩猪鷄肉
赤車使者酒(出聖劑總錄)治中風濕偏枯緩縱不隨五勞
七傷寒冷百病者
赤車使者當歸(切焙各半兩)防風(去义)獨活(去蘆頭)細辛
(去苗葉)人參(各一兩)白茯苓(去黑皮半兩)附子(炮去皮臍十五枚)
右剉如麻豆大用水一斗麴一斤五兩造酒内三斗
甖中密以油袋盛甖勿令水入沉井底三宿藥成即
置高燥處停二日平旦服半盞日三漸增之
天南星丸(出聖劑總錄)治中風偏枯體肢細小而痛言語神
智不亂
天南星半夏(湯洗七次焙)烏頭(去皮臍)草烏頭自然
銅木鼈子(去殼)滑石(各二兩)乳香(一分並生用)
右為細末用醇酒煮麵糊和如梧桐子大每服十丸
温酒送下
川烏頭丸(出聖惠方)治中風偏枯不遂手足攣急疼痛
川烏頭(炮去皮臍一兩)天南星(炮半兩)白殭蠶(微炒三分)桂心(半兩)
赤箭(一兩)安息香(一分)麝香(細研二錢)牛黃(細研半兩)
右為末研入後二味勻鍊蜜和丸如梧桐子大每於
食前麻黃酒下五丸兼取麻黃末三兩以酒二升慢
火煎如膏放冷丸如彈子大每服以冷酒或冷水研
下一丸須臾偏枯處有汗通手足舒展
獨活浸酒(出聖惠方)治中風偏枯不遂骨節疼痛
獨活桂心防風(去蘆頭)附子(炮去皮臍)牛膝(各一兩)大
麻子(二合)川椒(去目及閉口者微炒去汗)天蓼木(剉各二兩)
右並細研以生絹袋盛以酒一斗密封頭浸三日每
日食前及臨卧時煖一中盞飲之以藥力盡為度患
者不過三兩劑必效
磁石湯治中風偏枯骨痠無力
磁石(燒赤醋淬七次三兩)防風(去义三兩)五味子(二兩)甘草(炙剉一兩)玄
參(二兩)牡丹(去心二兩)附子(炮去皮臍一兩)
右剉如麻豆大每服五錢匕以水二盞入黑豆三十
五粒同煎至一盞去滓空心午後卧服
虎骨散(出仁存方)治半身不遂肌肉乾燥漸漸細瘦或疼
痛由血少氣勝風邪留於脉絡榮衛不得運行名曰
偏枯謹勿用麻黃藥發汗重亡津液愈耗其血也當
潤筋去風
當歸(二兩)赤芍藥川續斷白术藁本虎骨
(各一兩)烏蛇肉(半兩)
右為細末每二錢温酒調下食後服如骨中煩疼熱
者加生地黃一兩若臟寒自利者加天雄半兩一方
有防風無藁本
竹瀝飲子(出聖惠方)治中風偏枯不遂言語蹇澁膈上熱
心神恍惚惛惛如醉
竹瀝(三合)羚羊角屑(半兩)石膏(二兩)茯神(一兩)麥門冬(去心)獨
活(各三分)
右細剉都以水三大盞煎至一盞半去滓入竹瀝分
為四服不計時候温服之
皂莢丸(出聖惠方)治中風偏枯不遂行步艱難出汗
肥皂莢十挺(去黑皮酥塗炙令黃去子)羌活(二兩)防風(去蘆頭)桂心
(各三兩)乾薄荷(四兩)附子(炮去皮臍二兩)
右搗羅為末鍊蜜和丸如梧桐子大每服以温酒或
薄荷湯下二十丸日三服常於患處有汗為效
犀角煎(出聖劑總錄)治中風手足偏枯不隨或癱或緩脚
氣攻頭面浮腫口眼喎斜語澁多涎精神恍惚大便
風祕
犀角(鎊搗細末)天麻(取細末)附子(炮去皮臍取末各二兩)龍腦(生者研半)
(兩)葳靈仙(十斤紫色者)
右先將葳靈仙用河水一石煮至三斗以絹濾去滓
只取清汁更入醇酒一斗同再以銀石器中熬至一
斗更澄去細塵次入天麻附子末再在藥汁中再以
慢火煎成膏放令温冷後入犀角屑龍腦末一處同
攪勻用瓷合子内盛之如有患者用薄荷湯化下一
錢
茵芋淋浸(出聖劑總錄)治中風手足偏枯攣臂不得屈伸
茵芋(去粗莖三兩)獨活(去蘆頭六兩)防己(四兩)蒺藜子(去角生用三升)
椒(去目及閉口者一升)
右麤搗羅篩以清漿水三斗煮取二斗去滓入鹽二
兩半適寒温用淋浸所患手足水温即止
鷄峰活血丹(出指南方)治一邊足膝無力漸漸乾瘦上牽
脇肋下連膝脛筋脉攣急妨於步履由病後重亡津
液血少不能榮養於筋故也
乾地黃(三兩)白芍藥當歸川續斷白术(各一兩)
右為末酒糊丸梧桐子大每服三十丸温酒下
三靈丹(出聖惠方)治中風偏枯不隨口不收涎
丹砂(研三兩)雌黃(研一兩)硫黃(研半兩)
右先將雌黃硫黃於鍋内銷成汁後下丹砂末攪令
勻候却下桑柴灰汁煮三日三夜旋旋添煖灰汁日
足即住刮入鼎子中以文武火逼乾出隂氣盡入盒
子内固濟以二十斤火煆候火銷至三五斤其藥已
在合底作一片候冷鑿取以甘草餘甘子瓷器中入
水煮一日出火毒了更研令細入棗肉和研為丸如
菉豆大每日空心以冷椒湯下三丸漸加至五丸服
半月即差忌羊血
山龍丸(出聖劑總錄)治偏風半身枯瘦肢體細小而痛
蜥蜴(一名山龍子酥炙二錢)海蛤(一錢)烏頭(炮去皮臍半錢)
右為細末麵糊丸分作兩粒葱白兩枝中心分開入
藥在内帛子繋向兩脚心底用煖水浸以衣被覆之
春夏浸至踝秋冬浸至膝自然汗出
羌活散(出醫方集成)治中風偏癈
附子(一箇)羌活烏藥(各一兩)
右㕮咀每服五錢水四盞慢火煎至二盞去滓分二
服
香豉散療三十年風躃偏枯不能行
生地黃(三十斤)香豉(三升綿裹)
右洗地黃㕮咀先蒸之半日暴燥更合豉蒸半日蒸
令燥搗下篩以酒服三方寸匕日三亦可水服益精
爽氣服數月有神效
小黃茋酒(出千金方)治大風虚痰癖四肢偏枯兩脚弱手
不能上頭或小腹縮痛脇下攣急心下有伏水脇下
有積飲夜喜夢悲愁不樂恍惚善忘此因風虚五臟
受害邪所致或久坐腰痛耳聾卒起目眩頭重或舉
體流腫疼痺飲食惡冷濇濇惡寒胸中痰滿心下寒
疝藥皆主之及婦人産後餘疾風虚積冷不除者
黃茋附子蜀椒防風牛膝細辛桂
心獨活白术芎藭甘草(各三兩)秦艽大
黃葛根乾薑(各二兩)烏頭(集驗用薯蕷三兩)山茱萸(二兩)
當歸(二兩半)
右㕮咀少壮人無所熬鍊虚老人微熬之以絹袋中
盛清酒二斗漬之春夏五日秋冬七日可先食服一
合不知可至四五合日三服此藥攻痺甚佳亦不可
令人吐悶小熱宜冷飲食大虚加蓯蓉二兩下利加
女萎三兩多忘加石斛菖蒲紫石各二兩心下多水
者加茯苓人參各二兩薯蕷三兩酒飲已盡可更以
酒二斗重漬滓服之不爾可曝滓搗下酒服方寸匕
不知稍增之服一劑得力令人耐寒冷補虚治諸風
冷神良
治中風偏枯不遂手脚冷頑強硬展縮不得及走注疼
痛
皂莢(一斤不蛀者寸截)鹽(二斤)
右相和炒令熱以青布裹熨令麻疼痛處以差為度
治風攣拘急偏枯血氣不通利(出肘後方)
以鴈肪四兩煉濾過每日空心煖酒一杯肪一匙頭
飲之
續斷湯(出指南方)治偏枯少血
當歸(三兩生用)生地黃(二兩)橘皮芍藥細辛(去苖各一兩)
右為麤末每服五錢水二盞煎至一盞去滓温服臟
寒多利者加附子一兩炮去皮臍入煎藥内
大八風湯(出指南方)治中風偏枯失音半身不遂時恍惚
當歸(切焙)杏仁(去皮尖)甘草(炙)桂(去粗皮)乾薑(各二兩)五味
子升麻(各一兩)川烏(炮去皮臍)黃芩芍藥獨活
防風川芎麻黃(去節)秦艽石斛(去節)人參茯
神石膏黃芪紫苑(去苖各一兩)大豆(三兩炒去皮)
右為麤末每服五錢水二盞酒一合煎一盞去滓温
服恍惚不用酒
導引法
養生方云正倚壁不息行氣從頭至足止愈疽疝大風
偏枯諸風痺又云仰兩足指五息指引腰背痺偏枯令
人耳聞聲常行眼耳諸根無有障礙又云正倚壁不息
行氣從口趣令氣至頭始止療疽痺大風偏枯又云一
足立地足不動一足向側相轉身欹氣并手盡急回右
左送二七去脊風冷偏枯不通潤
中風四肢拘攣不得屈伸(論)
夫藏真散於肝肝藏筋脉之氣筋為肝所養筋得其養
則俯仰屈伸莫或乖戾者經絡偏虚風邪侵来客於機
關則筋脉縮急干於陽絡則肩背從而拘攣此皆邪氣
内盛正氣不能榮養諸筋故為四肢拘攣不得屈伸久
而不已重感於邪則夜卧不寧小便滑數凡以肝藏魂
為病為驚駭又腎之脉絡膀胱其直者從腎上貫肝膈
而致然也蓋此由體虚腠理開風邪在於筋故也春遇
痺為筋痺則筋屈邪客關機則使筋攣邪客於足太陽
之絡令人肩背拘急也足厥隂肝之經也肝通主諸筋
王在春其經絡虚春遇風邪則傷於筋使四肢拘攣不
得屈伸診其脉急細如弦者筋急足攣也若筋屈不已
又遇於邪則移變入肝其狀夜卧則驚小便數也
方
生犀丸(出聖劑總錄)治風邪客於機關筋脉縮急肢體拘
攣
生犀(鎊)木香赤箭牛膝(去苖酒浸微炒)芎藭天麻
(漿水煮一日切作片子焙乾)萆澄茄(各取末二兩)葳靈仙(去土焙乾)乾薄
荷(取末)羌活(去蘆頭)薏苡仁酸棗仁(微炒)補骨脂生
乾地黃(焙各取末三兩)黃芪(剉焙)何首烏(米泔浸五日竹刀切焙)甘菊
花杜仲(去粗皮炙剉)防風(去义)白花蛇(酒浸一日去皮骨炙黃)蔓
荆子桂(去粗皮)丹砂(研)厚朴(去粗皮生薑汁炙令香)白附子
(微炮)白芷甘草(炙剉各一兩)香墨(一兩生用年深好者用二兩佳)
右為末别入生龍腦五錢細研於淨盤中攪拌勻再
羅三兩徧須是勻細鍊蜜&KR0679;和入臼中杵約三千下
取出每一兩分作三十丸以麝香油塗手為丸以瓷
器内收盛身體昏沉鼻塞氣悶煎人參湯嚼下二十
丸日三服不以時候上膈不利痰涎忽多以龍腦木
香湯嚼下二十丸食後臨卧一日三服常服茶酒任
下
輕骨丹(出御藥院方)治中風手足緩弱肢節不伸筋脉攣
急癱瘓偏風半身不遂口面喎斜語言蹇澁肌肉蹇
澁不生一切諸風並皆治之常服此藥壮筋骨補虚
注顔色強骨生力益真氣搜骨髓間風邪
牛膝莵絲子肉蓯蓉(並酒浸)獨活當歸羌
活(並去土)骨碎補(去毛)金毛狗脊(去毛)附子(炮去皮臍)萆薢(蜜炒)
川烏頭(炮去皮臍)川心巴戟(鹽炒)破故紙葫蘆巴白
芥子五味子天麻防風(去蘆頭)川芎木香
全蝎續斷(各一兩)没藥(並别研)地龍(去土)甜瓜子(炒)
木鼈子(各半兩)熟地黃(一兩)乳香(半兩)
右為細末酒煮麵為丸如梧桐子大每服三十丸至
四十丸食前温酒下
萆薢丸(出聖惠方)治風毒所攻四肢拘攣骨節疼痛脚膝
無力
萆薢酸棗仁(微炒)獨活附子(炮去皮臍)石斛(去根節)虎
脛骨(酥塗炙黃)㯽榔(已上各一兩)乾蝎(半兩微炒)芎藭仙靈脾
丹參牛膝(去苖)當歸防風(去蘆頭)桂心狗脊
赤箭海桐皮木香(已上各三分)麝香(一分細研)
右為末入研了藥令勻鍊蜜和丸如梧桐子大每服
不計時候以温酒下二十丸
酸棗仁煎(出聖劑錄)治筋骨拘急及輭風疼痛行履不得
(方見柔風類)
列節浸酒方(出聖惠方)治風骨節疼痛行步不任
列節黃茋羌活桂心海桐皮虎脛骨
(酥塗炙黃)牛膝(去苗)附子(炮去皮臍各二兩)防風(去蘆頭)茵芋生
地黃芎藭當歸枸杞子敗龜(酥塗炙微黃)白
芷五加皮酸棗仁(已上各一兩)黑豆(三合炒熟)
右細剉和勻以生絹袋盛用酒三斗密封瓶頭浸經
一七日後開取每日空心午時及夜卧熱煖一小盞
飲之其酒旋旋更添或將此酒下諸丸散亦得忌生
冷猪鷄牛馬肉
白花蛇丸(出聖劑總錄)治風邪客於機關筋脉縮急肢體
拘攣
白花蛇(酒浸去皮骨取肉炙一兩)蟬殼(去泥土)乾蝎(去土炒)人參
天麻白殭蠶(洗炒)萆薢當歸(切焙)芎藭羌活(去蘆)
白芷烏頭(炮去皮臍)附子(炮去皮臍各半兩)狼毒(三分炮)生犀
角(末半兩)龍腦(三錢别研)雄黃(研兩半水飛過)甘草(炙剉一分)
右研勻鍊蜜和丸皂角子大每服不拘時茶酒任嚼
下一粒服之
乳香丸(出聖劑總錄)治中風四肢拘攣筋骨疼痛
乳香(細硏一兩)烏頭(炮去皮臍)附子(炮去皮臍)雄黃(細研水飛各半兩)羌
活(去蘆頭)白附子(炮一兩)羚羊角(一兩)原蠶蛾(微炒)防風(去义)
烏蛇(酒浸去皮骨炙)白殭蠶(炒)虎脛骨(酥炙一兩)膩粉(一分)麝香
(細研一分)赤箭牛膝(酒浸切焙)没藥(研各半兩)
右為末再同和勻鍊蜜丸如梧桐子大每用豆淋熱
酒下十丸如人行十里再服
羌活散(出聖惠方)治風毒入四肢筋脉拘攣疼痛
羌活天麻酸棗仁(微炒)羚羊角地骨皮栢
子仁(已上各一兩半)芎藭鹿角膠(搗碎炒黃)側子(炮製去皮臍)人
參(去蘆頭)白附子(炮製)桂心薏苡仁海桐皮(各一兩)
牛膝(去苖二兩)烏蛇(酒浸去皮骨炙微黃三兩)犀角(屑三分)
右為散不拘時候以豆淋酒調下二錢
羌活湯(出聖劑總錄)治中風四肢拘攣筋急或緩縱不隨
骨肉疼痛羸瘦眩悶或腰背強直或心忪悸怵惕不
安服諸湯汗出後又覺虚困病仍未痊急服
羌活(去蘆頭三兩)防風(去义三兩)人參(三兩)白茯苓(去黑皮四兩)芎
藭(二兩)遠志(去心二兩半)薏苡仁(炒三兩)附子(炮去皮臍)桂心(去粗)
(皮)麻黃(去根節煎掠去沫焙乾各二兩)磁石(煆醋淬五兩)秦艽(去苖土)丹
參(各二兩)五加皮(二兩半)生地黃(焙)杏仁(湯退去皮尖雙仁炒各半)
(兩)
右剉如麻豆每服五錢匕水二盞棗二枚擘破生薑
半棗大切同煎至一盞去滓温服空心晚食前各一
服若病者有熱即去桂加葛根一兩剉白蘚皮一兩
炙剉四肢疼痛痿弱攣急加當歸切焙細辛去苖葉
各二兩
天雄丸(出聖劑總錄)治筋骨拘急脇下痛不可轉側
天雄(炮製去皮臍)桂(去粗皮)羌活(去蘆頭)當歸(切焙)白术(炒)天
麻(酒炙)芎藭(各一兩)烏藥(炒)陳皮(去白焙)續斷石斛(去根)
白茯苓(去黑皮)乾薑(炮)白芷(炒)乾蝎(去土炒)乾漆(炒令烟出)
(各一兩)
右𢷬羅為末鍊蜜和丸如梧桐子大每服三十丸空
心荆芥酒下日二服
防風散(出聖惠方)治風四肢不利筋脉拘急發作疼痛
防風(去蘆頭)羌活黃茋五加皮牛膝(去苖)丹參
酸棗仁(微炒)桂心赤茯苓麻黃(去根節)附子(炮去)
(皮臍已上各一兩)㯽榔當歸枳殼(麩炒微黃去穣已上各三分)
右為散每服五錢以水一大盞入生薑半分煎至五
分去滓不拘時候温服忌生冷油膩猪鷄犬肉
牛黃丸(出聖惠方)治風毒攻四肢筋脉拘急
牛黃(研)麝香(研各半兩)白附子(炮製)防風(去蘆頭)虎脛骨(酥塗)
(炙黃)大黃(剉炒微黃)桂心羚羊角屑(各一兩)烏蛇(酒浸去皮骨炙)
(令微黃)白殭蠶(微炒)附子(炮製去皮臍各二兩)天麻羌活(各一兩半)
麻黃(三分去根節)
右為末以無灰酒五升於銀鍋内用藥末一半同熬
候如膏入餘上藥并牛黃麝香和搗三五百杵丸如
鷄頭實大每服不拘時候以温酒嚼下三丸
乳香丸(出聖惠方)治風四肢拘攣筋骨疼痛
乳香(硏)白附子(炮製)羚羊角晩蠶蛾(微炒)烏蛇(酒浸去皮)
(骨炙令微黃)羌活防風(去蘆頭)白殭蠶(微炒已上各一兩)烏頭
(炮製去皮臍)雄黃(研水飛過)附子(炮製去皮臍各半兩)膩粉麝香(研各)
(一分)
右為末鍊蜜和丸如梧桐子大每服以熱豆淋酒下
十丸如人行十里再服一方加當歸三分
防己麻黃湯(出聖劑總錄)治中風四肢拘攣急強疼痛口
燥咽乾舌上白屑兼理寒冷風濕風毒肢節攣急及
胸脇腰背上心腹暴痛不可轉側
防己(一兩一分)麻黃(去節先煎掠去沫焙乾一兩)桂心(去粗皮一兩)厚朴
(去粗皮生薑汁炙五片一兩半)獨活(去蘆頭一兩)芎藭(三分)石膏(一兩一分搗)
秦艽(去苖土三分)桑寄生(三分)牛膝(酒浸切焙一兩一分)葛根(剉三分)
甘草(炙剉三分)
右麤搗篩每服五錢匕水二盞煎至一盞去滓温服
日三夜一服不拘時候咳𠻳者加杏仁一兩湯退去
皮尖雙仁同搗
秦艽酒(一名牛膝酒)治四肢風手臂不收髀脚疼弱或有
拘急攣縮屈指偏枯痿躄痟小不仁頑痺者主之(方見)
(中風類)
天麻丸(出聖惠方)治中風四肢筋脉拘攣骨節疼痛少力
天麻(半兩)蝎稍(微炒)没藥(各一分)麻黃(去根節半兩)丹砂(研)麝
香(研各一分)地龍(去土炒半兩)防風(去义半兩)烏頭(去皮臍生用)乳香
(研)自然銅(醋煆碎各半兩)安息香(酒化入蜜同熬成膏一兩)
右除安息香外搗研為末再同研勻以安息香膏和
劑丸如梧桐子大每服不拘時候以薄荷酒下二十
丸忌羊血有人患手臂不隨又有患腿膝無力行步
輙倒服之並效素有熱人减烏頭一半
茵芋酒治賊風手足枯痺四肢拘攣茵芋酒主之
茵芋附子天雄烏頭秦艽女萎防
風防己躑躅石南細辛桂心(各一兩)
右切以絹袋盛清酒一斗漬之冬七日夏三日秋五
日藥成初服一合日日漸增之以微醺為度一方無
細辛桂心
西州續命湯療中風入臟四肢拘急不隨緩急風
麻黃(三兩去節)石膏(二兩碎)芎藭(一兩)生薑(三兩)黃芩(一兩)甘草
(一兩炙)芍藥(一兩)桂心(一兩)郁李仁(三兩去皮)防風(一兩)當歸(一兩)
杏仁(四十枚去皮尖雙仁)
右㕮咀以水九升煮麻黃去上沫内諸藥煮取三升
分四服取汗忌海藻菘菜生葱
薏苡散(出聖惠方)治風手足拘攣百節疼痛煩熱心亂惡
寒經日不飲食服之
薏苡仁細辛(各二兩)黃芪(剉)人參(去蘆頭)枳殼(麩炒微黃)
(去穰)羚羊角屑赤芍藥(各三分)五加皮獨活麻
黃(去根節)天雄(炮去皮臍)白术(已上各一兩)
右為散每服五錢以水一大盞入生薑半分煎至五
分去滓不拘時候服
獨活散(出聖惠方)治風口眼不正語澁四肢拘攣
獨活防風(去蘆頭各一兩半)枳殼(麩炒微黃去穰)芎藭當歸
(剉微炒)薏苡仁酸棗仁(微炒各一兩)細辛桂心羚
羊角屑桑根白皮(剉各三分)
右為散每服五錢以水一大盞煎至五分去滓入竹
瀝半合相和不拘時候温服
酸棗仁丸(出聖惠方)治風毒流注四肢筋脉拘攣疼痛少
卧
酸棗仁(微炒)羚羊角屑防風(去蘆頭)晚蠶沙㯽榔
(已上各一兩半)附子(炮去皮臍)藁本柏子仁羌活赤芍
藥(各一兩)熟地黃(二兩)
右為末鍊蜜和搗二三百杵丸如梧桐子大每服不
拘時候温酒下三十丸
人參湯(出聖劑總錄)治中風四肢拘攣舌強不能語精神
恍惚
人參(三分)石膏(二兩半搗碎)芍藥(三分)芎藭防己(剉)桂(去粗)
(皮)防風(去义各一兩)附子(炮去皮臍半兩一枚)麻黃(去節先煎掠去沫焙乾一)
(兩半)杏仁(湯浸去皮尖雙仁麩炒四十九枚)
右剉如麻豆每服五錢匕水二盞入生薑半分切煎
至一盞温服空心一服如人行五里再一服衣覆微
汗避外風如體中覺熱更服更入竹瀝一合同煎三
沸服
天麻丸治風四肢筋脉拘攣骨節疼痛
天麻地龍(去土焙乾)川烏頭(去皮臍生用)乳香(已上各半兩)乾
蝎(微炒)没藥硃砂(細研)麝香(細研)防風(去蘆頭各一分)麻黃(去根)
(節三分)
右為末研入硃砂麝香令勻鍊蜜和搗三二百杵丸
如梧桐子大每服不拘時候以薄荷酒下二十丸忌
羊血
白花蛇散(出聖劑總錄)治筋脉拘急攣縮疼痛
白花蛇(酒浸去皮骨取肉炙用)天南星(炮)天雄(炮製去皮臍)乾蝎
(去土炒)白殭蠶(炒)麻黃(去根節湯煮掠去沫焙乾各一兩)蜂子甘
草(炙)乾薑(炮各半兩)
右為末研勻每服二錢以温酒調下
白歛薏苡湯(出仁存方)治中風拘攣不得屈伸
白歛薏苡仁芍藥桂心牛膝酸棗仁
乾薑甘草(各一升)附子(三枚)
右㕮咀以醇酒二斗漬一宿微火煎三沸每服一升
日三扶杖起行不耐酒服五合一方有車前子
烏蛇丸(出危氏方)治手足拳攣痛不可忍
乳香没藥(别研為末)地龍(去土)全蝎(去毒)草烏(各五錢)烏藥
(炒)麝香(各一兩)蜈蚣(一條去足炒)川烏(二隻生用去皮臍)
右為末麵糊丸梧桐子大每服七丸至十丸十五丸
用麝香少許好法酒送下空心服服至七日略利至
半月或滿身發風丹經月方没多服其病安痊後常
用生川烏沒藥浸酒日二服通氣疏風湯加乳香沒
藥生川烏麝香少許酒調用服不飲木瓜湯下服此
忌熱食一時前安吉城内李秀才妻年六十五歲於
辛亥年忽患手足不能屈伸人以為歴節風服此藥
效而愈
當歸散(出聖惠方)治風四肢不仁及不能語但拘攣背痛
不得轉側
當歸(剉微炒)桂心獨活(已上各二兩)麻黃(四兩去根節)芎藭
海桐皮乾薑(炮製剉)甘草(炙微赤剉)杏仁(湯浸去皮尖雙仁麩)
(炒微黃已上各一兩)
右為末每服五錢以水一大盞入生薑半分煎至五
分去滓不拘時候温服
蜂兒丸(出聖惠方)治風四肢拘攣疼痛
蜂兒白花蛇肉天雄(去皮臍)天南星乾蝎
白殭蠶桑螵蛸地龍(已上各一兩)麝香(半兩細研)
右並生用為末以酒煮槐膠入少鍊了蜜和搗三二
百杵丸如梧桐子大每服不拘時候以温酒下五丸
防己湯(出聖劑總錄)治中風四肢拘攣筋急疼痛浮腫
防己(一兩半剉)白茯苓(去黑皮)桑根白皮(炙剉各二兩)桂(去粗皮)
芎藭(各一兩半)甘草(炙剉三兩)麻黃(去節先煎掠去沫焙各一兩半)芍藥(一兩)
右粗搗篩每服七錢匕水二盞入大棗二枚擘破煎
至一盞去滓温服相去如行十里再服中間喫熱生
薑稀粥投之衣覆取汗候汗解以粉粉之慎觸外風
病在四肢者宜併服在晩食後良
勻氣散(出瑞竹堂)凡腰腿疼半身不遂手足不能屈伸口
眼喎斜風氣中風中氣便用風藥治之十無一愈當
以氣藥治之氣順則風散昔有人曾患風疾諸藥不
愈因得此方其疾如失常服能治腰腿疼痛
白术(四兩煨)沉香(五錢鎊)天麻(一兩)天台烏藥(三兩)青皮(五錢)
(去穰)白芷甘草人參(各五錢)
右㕮咀每服三錢水一盞半生薑三片紫蘇五葉木
瓜三片棗子一枚煎至七分去滓空心温服
羚羊角散(出聖惠方)治風毒攻四肢筋脉拘攣
羚羊角屑桂心附子(炮製去皮臍)羌活酸棗仁
(微炒)天蓼木(剉各一兩)桑根白皮(三兩剉)防風(去蘆頭三分)
右為散每服三錢以水一中盞入生薑半分煎至五
分去滓不拘時候温服
麻子湯(出聖劑總錄)治中風四肢拘攣筋急風行在皮膚
身體牢強服之令人不虚(方見大風癩病類)
附子飲(出聖劑總錄)治中風四肢拘攣屈伸不得
附子(兩枚大者一枚炮去皮臍一枚生用)桂(去粗皮二兩)甘草(炙剉二兩)麻黃
(去節先煎掠去沫焙乾四兩)杏仁(湯退去皮尖雙仁炒二兩)
右粗搗篩每服五錢匕以水二盞煎至一盞去滓温
服相去如人行五里再服以被蓋之通體有汗即愈
未汗用熱生薑葱豉稀粥空心臨卧常服三合甚佳
地龍餅子(出聖劑錄)治中風手足筋急拘攣疼痛
地龍(炒)海蛤硫黃(研各半兩)烏頭(炮製去皮臍半兩)鯪鯉甲
(炙一兩)
右為末醋煮麵糊為丸如鷄頭大捏作餅子暴乾每
用一餅以葱白裹安在手足節上以手帛繋住閣在
一杉木桶上用熱湯淋之候覺骨中熱極方解去帛
子後看手足未得舒展再用熱湯淋之每一餅可用
三次如用藥畢且着衣服蓋之不得透風
舒筋丸(出聖劑錄)治筋脉中風四肢拘攣不得屈伸手足
無力
烏頭(去皮臍一兩半生半炒)烏藥(剉一兩)牛膝(酒浸切焙一兩)地龍(去土)
(炒一兩)赤小豆(一合生用)
右搗羅為末鍊蜜和丸如梧桐子大每服十五丸鹽
湯下不計時服之
麻黃湯(出仁存方)治中風四肢拘攣百節疼痛心煩惡寒
淅淅不欲飲食
麻黃(去根節先煎掠去沫焙乾一兩)獨活(去蘆頭一兩)細辛(去苖葉)黃芩
(去黑心各半兩)
右麤搗篩每服五錢匕以水二盞煎至一盞去滓空
心温服相去如人行五七里再服微汗即愈病在四
肢者併服有熱加大黃二分剉如麻豆用醋炒令紫
色腹滿加枳殼二分去穰麩炒氣逆加人參二分脇
下悸滿加牡礪灰二分渴加瓜蔞仁二分素有寒加
附子一枚炮製去皮臍一方治中風百節疼痛有黃
茋腹滿加枳實
附子湯治中風語澁四肢拘攣不得屈伸身體沉重
行步艱難骨節煩疼
附子(炮製去皮臍)桂(去粗皮)白术(各二兩)甘草(炙一兩)
右㕮咀每服三錢以水一盞入棗二枚擘破生薑三
片煎至七分去滓不計時候稍熱服如有汗出為效
杜仲飲治中風筋脉攣急腰膝無力
杜仲(去粗皮炙一兩半)芎藭(一兩)附子(炮製去皮臍半兩)
右剉如麻豆大每服五錢以水二盞入生薑一棗大
擘破碎煎至一盞空心温服如人行五里再服汗出
慎外風
杏仁飲治中風四肢攣急屈伸俯仰甚難
杏仁(湯退去皮尖雙仁炒半兩)附子(炮製去皮臍三分)蜀椒(去目并去閉口者炒)
(出汗一分)
右剉如麻豆每服五錢匕以水二盞煎取一盞去滓
空心分温二服相去如人行五里再一服以衣被蓋
之取汗通身差或只在夜併服之佳
三聖散(出百一選方)大治手足拘攣口眼歪斜左癱右瘓
骨節痠痛脚弱無力行步不正一切風疾除孕婦外
老幼皆可服
當歸(洗炒)肉桂(去皮)玄胡索(灰炒並為細末各等分)
右為末每服二錢温酒調下臨卧日進三服除孕婦
外老幼皆可服一名舒筋散
烏荆丸治風氣四肢攣搐(方見諸風雜治類)
療暴得風四肢攣縮枯細不能行動
取大豆三大升淨㨂擇淘之漉出蒸之待氣溜下甑
傾二大升釅醋甑中和攪令遍於密屋内地上鋪設
席一綿帕傾豆着帕上以五六重綿衣覆豆令病人
於豆上卧以被覆之若豆冷漸漸却綿衣令一人於
被内引挽攣急處却綿衣盡豆冷收取更着甑中依
前法蒸熱下甑復着升半酢和豆一凖前法用鋪設
每一收豆作二升荆瀝湯與病人飲飢即任食日再
夜一如此三日三夜即愈忌風
枳茹酒治中風身體強直不得屈伸(方見諸風雜治類)
治中風身直不得屈伸反覆者
取槐皮黃白者切之以酒或水六升煮取二升去滓
食温稍稍服之
簡易方稀涎散治中風四肢不收涎潮膈寒氣閉不
通
光明晉礬(一兩)牙皂(四條肥實不蛀者去皮弦)
右細末研每服一錢至二錢温水調灌下得微微冷
涎出一二升便甦不可大吐能虚人
小續命湯又有人五七年病右手筋急拘攣言語稍
遲左手上二部右手下二部脉弦緊與小續命湯加
薏苡仁一兩以治筋急减黃芩人參芍藥各半兩以
避中寒杏仁只用百五粒後云尚覺太冷减前三味
加當歸一兩果遂安愈同上活人書小續命湯分兩
不同主治中風及脚氣痺弱不能轉側小兒慢驚水
一盞半煎取藥汁一盞入生薑汁再煎一二沸日三
夜二服柔痙自汗出去麻黃夏間及有熱證者减桂一
半及春初加黃芩崔氏外臺有防己龐安常小續命
湯尤妙錄全方於後
麻黃(去根節一兩氣實者全用氣虚者一半以葳靈仙代一半)木香(一兩不見火)砂
仁(一兩)人參(去蘆一兩)芎藭甘草(炙一兩)杏仁(去皮尖炒一兩)漢
防己(一兩)桂心(去粗皮一兩)北防風(一兩半)附子(炮製去皮臍半兩)
川烏(炮三分)白芍藥(二兩)黃芩(七錢)獨活(一兩)
右㕮咀每服三錢半生薑五片棗子一枚煎至七分
去滓食前温服主治半身不遂口眼歪斜手足戰掉
語言蹇澁肢體麻痺神思昏亂頭目眩重痰涏壅盛
筋脉拘攣屈伸轉側不便涕唾不收但是諸風服之
立效
豶肝丸主四肢攣縮不伸等證曾有人自幼年酒多
長而風痰酒使痰注骨節四肢不能運動服此有效
茯神(去心木)白茯苓(去皮)川烏白术黃芪羌活
五加皮天雄(炮製)薏苡仁木瓜(去皮穰)半夏麯
(炒)神麯獨活白芍藥乳香(别研)没藥(研)防風
木香當歸玄胡索桑寄生海桐皮(去粗)
(皮)荆芥穗(各五分)陳皮(去白)枳殼南星地龍(去土)姜
黃(各五分)麝香
右用豶猪肝一具洗淨煮存性研爛同酒麵糊為丸
如梧桐子大每服三十丸温酒送下不飲酒木瓜湯
下
貼藥芫花散治臂腿間忽一兩點痛著骨不可忍者
以研芫花根剉碎研為末米醋調隨大小傅之
治手足腕中風屈伸不能者洗蘸方(出選竒方)
蒼耳(三斤和子用)蒴藋(三斤)小豆(一升)鹽(四兩)
右水十升煮五升入杯内下鹽浸手足倦即更煖換
之次下後藥
驅風散(出選竒方)
乾葛防風白芍藥(各二分)獨活(四兩)生薑(四兩五兩亦得)
川當歸附子麻黃甘草(各二兩)
右搗為末分作十貼每貼水一升半煎取半升空心
服未差更服痰急加半夏旋覆花如汗加白蘚皮三
服立差
枸杞菖蒲酒(出千金方)治緩急風四肢不隨行步不正口
急及四肢不得屈伸方
枸杞根(一百斤)菖蒲(五斤)
右二味細切以水四石煮取一石六斗去滓釀二斛
米酒熟稍稍飲之
雄朱丸(出經驗方)治中風手足不隨麻痺疼痛神妙
雄朱(研)朱砂(研)天麻大天南星(炮製割淨)白附子(炮製)
白殭𧖟(略炒)狼毒(炮)桂(去粗皮取有味者不見火)㯽榔南木香
(已上各半兩)白花蛇烏蛇(三味並用酒浸去皮骨取肉焙乾各二兩)蝎稍
(一分略炒)大川烏頭(水浸一宿去皮臍切片隂乾只生用一兩半)麝香(研)龍
腦(研各一錢)
右為末鍊蜜為丸如梧桐子大每服十五丸薄荷温
酒微嚼下腹空時服屢用此得效
烏龍丸(出經驗方)治風手足不隨痰涎語澁
烏蛇(一條全煮去首尾約二寸作截子輕搥動酒浸一宿去皮骨焙乾)荆芥穗
薄荷葉葳靈仙(只削取根上細茸温水急洗過令净不得見火只暴乾已上各)
(四兩)
右為末别用大不蛀皂角一片削去黑皮搥動以長
流水一斗浸宿淨揉取汁生絹濾過銀石器中慢火
上熬取五分更入白沙蜜四兩再熬作稠膏與藥末
拌和搗可丸即丸如梧桐子大每服十五丸至二十
丸不拘時候薄荷湯下一日三服服五七日後覺手
足疼痛乃是氣通血行不踰月自然平復後每日只
可兩服一服趙偁戸部言其祖母服之得效
治中風麻痺緩弱及風氣攻注手足不遂薰藥方(出經驗方)
穿山甲艾葉椒目吳茱萸烏頭菵草
右六味各等分搗為粗末每用先燒江上石五七塊
通赤以盆器盛摻藥末一兩在石上候大烟起以好
醋一大盞投石上冷熱氣手起便將所病手足於石
盆上薰之仍用衣被蓋覆有汗出即拭去一二日一
度便覺輕快職方郎高士英云其祖用之得效
舒筋丸治中風手足筋急開展艱難(係王美傳)
大天南星(炮製半兩)杏仁(湯浸去皮尖雙仁麩炒黃别研)山梔子(取仁略炒)
(各一兩)川烏頭(炮製半兩)自然銅(一兩大小燒酒内淬十數遍研細水飛過淘别)
(硏)
右為末入研者再拌勻更用胡桃肉二兩湯去黃皮
研爛拌勻法酒煮麵糊為丸如梧桐子大每服七丸
至十丸煎葱白酒下腹空時服一日二服三五日後
其身上如蟲行是效未覺即加丸數婦人血風攣却
手脚服有大效
治筋脉拘攣久風濕痺下氣除骨中邪氣利腸胃消水
腫久服輕身益氣力
右薏苡仁一升搗為末作粥空心服
地榆丸治風氣攻疰四肢疼痛無力此由榮衛壅滯
所致久不療漸成癱緩
大川烏頭(鹽炒不得過熟去皮臍尖用一兩)甜參(一兩)地榆(一兩)麝香
(一分别研入前四味中拌令勻)天麻(二兩酒浸一宿焙)
右件為末五味同搗煉白米五兩和為丸如梧桐子
大以瓷合密封貯之每日空心食前温酒下二十丸
此藥當有汗出是驗
治中風四肢逆冷吐清水宛轉啼呼者(出本草)
取桂二兩㕮咀以水三升煮取二升去滓食前温盡
服
治中緩風四肢不隨者(出本草)
用豉三升水九升煮取三升分為三服日二作亦可
酒漬飲之
導引法
養生方云手前後遞互交拓極勢三七手掌向下低頭
面心氣向下至湧泉倉門却勢一時取勢散氣放縱身
體平頭動復膊前後欹側柔轉二七去膊井冷血筋急
漸漸如消又云兩手抱左膝生腰鼻氣内七夕展右足
除難屈伸拜起脛中痛萎又云以兩手抱左膝着膺除
下重難屈伸又云踞坐伸右脚兩手抱左膝頭生腰以
鼻内自極七息展右足著外除難屈伸拜起脛中冷痺
又云立身上下正直一手上拓仰手如似推物勢一手
向下如捺物極勢上下来去換易四七去膊内風兩膊
井内冷血兩腋筋脉攣急又云踞伸左脚兩手抱右膝
生腰以鼻内氣自極七夕展左足着外除難屈伸拜起
脛中疼痺
風身體疼痛(論)
夫風身體疼痛者由風濕搏於陽氣故也夫人陽氣虚
者腠理易開而為風濕所折使陽氣不得發泄而與風
濕相搏於分肉之間相繋故疼痛也診其脉浮而緊者
則身體疼痛也
方
摩風神驗膏方(出聖惠方)治風身體疼痺頭風目眩傷風
項強耳鼻俱塞
硫黃硃砂雄黃(俱細研)人參(去蘆頭)當歸細辛
防風(去蘆頭)白芷桂心乾薑芎藭川椒
(去目及閉口者)獨活菖蒲川大黃藁本白术
吳茱萸(已上各三兩)松脂(半斤後入)附子(生去皮臍)天雄(生去皮臍已上)
(各四兩)
右細剉以酒浸一時然後别取生地黃半斤搗絞取
汁同入猪脂中以慢火煎之取藥味盡為度以綿濾
去滓後下松脂雄黃硃砂等藥以柳枝不住手攪至
膏凝取於瓷合中病在内即以酒服彈子大病在外
即取彈子大熱炙手摩之即效
麻黃煎丸治一切風手足不隨遍身疼痛語澁精神
恍惚及偏枯
丹砂(研)天南星(炮製)附子(炮去皮臍)桂心(去粗皮)羌活(去蘆頭)
芎藭白蘚皮海桐皮(剉)當歸(切焙)防己鉛白
霜(硏)膩粉(研)麝香(研已上各一兩)自然銅(煆醋淬)乾蝎(去土炒)
虎脛骨(酥塗炙)烏蛇(酒浸去皮骨焙)天麻(已上各二兩)麻黃(去根節一)
(斤)
右除研者外為細末再研令勻用醇酒五升煮麻黃
二升去麻黃不用入蜜四兩於熬稠餳和藥成劑丸
鷄頭大每服一丸攤緩暗風四肢不隨筋骨疼痛葱
白豆淋酒嚼下驚風搐弱口角垂涎語澁神昏薄荷
汁同温酒化下破傷風用多年槐木煎取濃湯同温
酒化下如牙關緊急不開即研藥如泥用葱葉於鼻
中灌之即開
錫麟脂丸治男子婦人痛風
錫麟脂防風沒藥天南星(炮)赤小豆(炒)白
殭蠶白附子破故紙(炒)川萆薢五靈脂
胡蘆巴白膠酒(各一兩)天雄(一雙炮去皮臍)附子(一雙重六錢者)
(炮去皮臍)草烏頭(二兩炮去皮臍)乳香(半兩)糯米(三合)骨碎補(四兩去毛)
自然銅(二兩用錫麟脂入乾鍋内火煆一時醋淬)
右為細末用無灰酒糊為丸如梧桐子大每服二三
十丸更量虚實加减胡桃酒送下空心服大治諸風
神效竺參議操𫝊云韓宗愈子友仁苦癱瘓服藥踰
年不效得此方初服便覺稍减服至一料遂能行履
韓宗常以醫數人皆有效也
至聖丸治風氣身體疼痛筋脉拘急手足&KR0857;麻睡卧
多涎及丹田虚冷
附子(炮去皮臍)牛膝(去苖酒浸焙乾)海桐皮(剉)肉蓯蓉(酒浸切焙)防
風(去义)萆薢狗脊(黑者去毛)黃茋(剉)蒺蔾子(炒)葳靈仙
續斷蘹香子(舶上者炒)木香(各一兩)骨碎補(四兩)乳香
(研)沒藥(研各半兩)木鼈子(去殼二兩)
右除研者外為細末再同和勻以酒煮麵糊丸如梧
桐子大每服二十丸空心嚼木瓜酒下
虎骨散(出聖劑總錄)治風身體疼痛或手足&KR0857;痺腰股沉
重牽曳不隨
虎骨敗龜(俱酥塗炙黃)生地黃(焙已上各二兩)羌活(去蘆頭一兩)
芍藥蠶沙(醋炒)何首烏(去黑皮各一兩一分)芎藭(二兩半)延胡
索(一兩)附子(炮去皮臍一兩)當歸(剉焙)㯽榔(剉各一兩半)牛膝(酒浸切焙)
白芷秦艽(去苖土)葳靈仙(去土各五分)皂莢子(炒二兩)
右為細散每服空心以温酒調下三錢匕日三服如
不飲酒用童子小便一盞半薄荷一握生薑少許同
煎至一盞去滓温服
獨活散(出聖惠方)治身體疼痛腰背拘急
獨活防風(去蘆頭)桂心芎藭人參(去蘆頭)白术
茵芋海桐皮(剉)枳殼(麩炒微黃去穣)甘草(炙微赤剉已上各半)
(兩)附子(炮製去皮臍)麻黃(去根節)赤茯苓牛膝(去苖各三分)
薏苡仁(一兩)
右為散每服三錢以水一中盞入生薑半分煎至六
分去滓不拘時候温服忌生冷油膩毒魚滑物
茵芋散(出聖惠方)治風身體疼痛肢節不利
羌活肉桂(去粗皮)海桐皮芎藭狗脊茵芋
牛膝(去苖)松節蒼耳子(微炒)當歸防風(去蘆)木香
(已上各一兩)附子(二兩炮去皮臍)麝香(一分研)
右為散入研了藥令勻不拘時候以温酒調下二錢
如不飲酒荆芥薄荷湯下亦得忌生冷油膩猪鷄犬
肉
羌活湯(出聖劑總錄)治風身體疼痛筋脉拘急行榮衛除
風濕
羌活(去蘆頭)地骨皮(各三兩)桂(去粗皮)黃連(去鬚一兩)白术(一兩)
麻黃(去節各一兩半)羚羊角(鎊一兩)芎藭(一兩半)當歸(焙一兩半)附
子(炮去皮臍)甘草(炙各一兩)桑根白皮(二兩)木香(各一兩)
右剉如麻豆每服五錢匕以水一盞半入生薑五片
煎取八分去滓温服不拘時候
芎藭散(出聖惠方)治風身體疼痛頭目昏重
芎藭麻黃(去根節)當歸赤芍藥(已上各三分)防風(去蘆)
(頭)枳殼(麩炒微黃去穰)白术桂心天雄(炮去皮臍)蔓荆子
甘草(炙微赤剉)藁本(已上各半兩)
右為散每服三錢以水一鍾入生薑半分煎至六分
去滓不拘時候温服
防風散(出聖惠方)治風身體疼痛轉側不得
防風(去蘆頭)羌活當歸芎藭肉桂(去粗皮各二分)薏
苡仁仙靈脾附子(炮去皮臍)牛膝(去苖)骨碎補(各一兩)
細辛枳實(炮微黃半兩)
右為散每服三錢以水一中盞煎至六分去滓不拘
時候稍熱服
乳靈丸(出危氏方)治痛風數年不能舉動日夜呻吟不數
圓大效
川烏(去皮生用半兩)生乾地黃(酒浸一宿一兩)木香(不見火二錢半)草烏
頭(小者去皮臍鹽炒半兩去鹽)五靈脂(煉去沙石微炒一兩)乾木瓜(酸明者二)
(兩)虎脛骨(一兩酥塗火炙存性)自然銅(火煆七次米醋淬七次别研一兩)麻
黃(去根節微炒去汗一兩)敗龜(乃江浙間卜筮鑽過下截龜殼米醋浸三日炙黃色再用)
(醋淬七錢半)滴乳香(好者和燈心研末二錢半去燈心)
右研細如粉蜜煉去白沫為丸如龍眼大每一兩重
作十二丸以帶皮生薑自然汁化開一丸熱酒服更
以酒半盞送下病在下空心食前服病在上食後少
停少時服一日二服口有少麻勿疑
附子散(出聖惠方)治風身體疼痛四肢懈惰
附子(炮製去皮臍一兩)五加皮麻黃(去根節)獨活當歸
秦艽(去苖)赤茯苓芎藭桂心萆薢(剉)枳殼
(麩炒微黃已上各三分)
右為散每服三錢以水一中盞入生薑半分煎至六
分去滓不拘時候温服忌生冷油膩毒滑魚物
靈效丸(出百一選方)治男子婦人痛風
錫靈脂(乾鍋内煆通紅)白膠香(眀淨者研)五靈脂(如歴青成塊者)當歸
(淨洗去蘆)草烏頭(去尖)白附子香白芷没藥糯米
(炒黃)桑柴灰(須是純桑木他木不可雜各一兩)
右為細末糯米糊為丸如梧桐子大每服三四十丸
空心温酒下
羚羊角散(出聖惠方)治風身體疼痛筋脉拘急不可俯仰
羚羊角屑(一兩)羌活赤茯苓薏苡仁防風(去蘆)
當歸赤芍藥芎藭桂心(已上各三分)㯽榔(半兩)
右為散每服四錢以水一大盞煎至六分去滓不計
時温服
虎骨丸(出聖劑總錄)治一切風遍身疼痛脚膝少力
虎脛骨(酥塗炙黃六兩)烏頭(炮製去皮臍)海桐皮(剉)芎藭天
南星(炮)天麻(各一兩)白花蛇(酒浸去皮骨炙)牛膝(去苗酒浸一宿焙乾)
蒺蔾子(炒去角各三兩)
右為細末鍊蜜丸梧桐子大每服温酒下二十丸
地龍丸(出聖劑總錄)治風身體疼痛
地龍(炒一分)甜瓜子(炒半兩)乳香(研一錢)骨碎補赤芍
藥五靈脂當歸(切炒各半兩)沒藥(研一分)自然銅(燒醋)
(淬研二兩)
右除研者外為細末再和勻酒煮糊丸如梧桐子大
每服十丸空心臨卧温酒下
祛風丸(出聖劑總錄)治風身體疼痛
沒藥(研)木鼈子(各一兩)防風(去义半兩)乳香(研一分)血竭(硏半)
(兩)荆芥穗(半兩)五靈脂(二兩半)青橘皮(湯浸去皮焙一兩)烏頭
(炮製去皮臍一兩半)
右除研者外為細末再和勻用醇酒熬成膏丸如鷄
頭實大熱酒化下一丸
萆薢散(出聖劑總錄)治風身筋骨疼痛
萆薢牛膝(酒浸切焙)蒺藜子(炒去角)枸杞子惡實
秦艽(去苗土)羌活(去蘆頭)當歸(切焙)桂心(去粗皮各等分)
右為散每服二錢匕嚼少胡桃仁熱酒調下痛急者
再服一服痛止者更可五服骨疼者飯後服脚膝及
腹内痛者空心服之
五加皮散(出聖惠方)治風氣壅滯身體疼痛
五加皮羌活丹參赤芍藥羚羊角屑
㯽榔(已上各三分)枳殼(麩炒微赤去穰)防風(去蘆頭)桂心(各半兩)
右為散每服四錢以水一中盞煎至六分去滓不拘
時候稍熱服
沒藥丸(出聖劑總錄)治諸風筋骨及遍身疼痛
没藥(研)乳香(研各二錢)地龍(去土半兩)甜瓜子(一分)骨碎補
五靈脂(各半兩)自然銅(醋淬研一兩)乾蝎(去土炒一分)
右除研者外為細末再和勻醋煮麵糊丸如梧桐子
大每服五丸加至七丸温酒下
羌活湯(出千金方)治中風身體疼痛四肢緩弱不遂及産
後中風宜服之(方見柔風類)
没藥丸(出聖劑總錄)治風身體疼痛腰脚無力
没藥(研半兩)荆芥(一百穗)草烏頭(生去皮臍擘開一兩以黑豆同炒令黃色)
(㨂去豆)蒼术(米泔浸刮去皮二兩)虎骨(酥塗炙黃一兩)乳香(瓷盞内鎔過研)麒
麟竭(各半兩)
右除研者外為細末再合研勻酒煮麵糊丸如小豆
大每服五丸温酒下如疼痛甚者用猪羊筒骨髓并
鹽各少許同前熱酒下空心日中臨卧日三
應痛丸(出聖劑總錄)治風身體疼痛
烏頭(炮製去皮臍)草烏頭(剉炒黑)楓脂香(研)赤小豆天
南星(炮)葳靈仙(去土)地龍(去土各半兩)
右除研者外為細末再同和勻用醋煮麵糊丸如梧
桐子大每服冷酒下十丸
没藥丸(出聖劑總錄)治風氣身體疼痛狀如繋縳
沒藥(研一分)骨碎補葳靈仙(各二兩)草豆蔲(去皮一兩)半
夏(湯洗七次焙)自然銅(燒醋淬七次研各一兩)地龍(去土炒三分)
右除研者外為細末飯丸如梧桐子大空心温酒下
三五丸
海桐皮丸(出聖劑總錄)治一切風冷身體手足疼痛
海桐皮(剉)防風(去义)牛膝(酒浸切焙)羌活(去蘆各半兩)大附子
(剉三枚)郁李仁(去皮尖雙仁炒硏一分)蒴藋葉(一束搗取汁一升)
右除蒴藋汁外為末先以蒴藋汁同酒一升熬成膏
入藥末搜和為丸梧桐子大每服空腹温酒下三十
丸
通氣防風散(一名羌活勝濕湯)治肩背痛不可回顧者此手
太陽氣鬱而不行以風藥散之脊痛項強腰似折項
似拔此是太陽經不行以通氣防風散主之(方見諸風雜治)
(類)
露蜂房淋蘸方(出聖惠方)治風手足疼痛皮膚瘙痒
露蜂房水葓茵芋附子(生去皮臍各二兩)蒴藋
川椒(各一兩去目)
右細剉以水五斗煎至二斗去滓淋蘸疼痛處
應正丸(出聖劑總錄)治風氣身體疼痛血脉凝滯手足無
力
熟乾地黃(焙一兩)烏藥甜瓜子(各二兩)乳香沒藥
(研各半兩)
右除研者外為細末再同和勻酒煮麵糊丸如梧桐
子大空心食前温酒或荆芥湯下二十丸
麝香丸(出聖劑總錄)治風身體疼痛頭目不利肩背拘急
肌肉&KR0857;痺痰涎壅滯胸膈滿悶
麝香(研半兩)秦艽(去土四兩)獨活(去蘆頭)白术㯽榔(已上各二)
(兩)
右除麝香外為細末入麝香研勻鍊蜜和杵千百下
丸如龍眼大每服一丸細嚼温酒或臘茶清下不拘
時候
葳靈仙丸(出聖劑總錄)治風身體疼痛
葳靈仙(擇三兩)乳香(研一分)楓香脂(研三分)五靈脂(研一兩)
草烏頭(炒黑三分)
右除研者外為細末再和勻鍊蜜丸如鷄頭實大每
服一丸生木瓜一片同嚼爛温酒下兼治大風疾
黑神丸(出聖劑總錄)治風身體疼痛
草烏頭(炒令黑存性五兩)地龍(去土瓦上炮過一兩)五靈脂(半兩)麝香
(研一分)
右除研者外為末再和勻醋煮麵糊丸如菉豆大每
服十丸温酒下
治風痛方
天南星蒴藋花(一名躑躅花)
右並生地同搗和作餅子甑上蒸四五遍以稀葛嚢
盛之候要則取焙為末蒸餅丸如梧子大温酒下五
丸腰脚骨痛空心服手臂痛食後服大良
治渾身風痛艱難舉動不得者
用松根露泥半出者佳同煮酒二盞煎至八分温服
服後患人自覺身手脚尖颼颼顫痒日進三服十餘
日内即便除去病根
虎骨酒(出千金方)治骨髓疼痛風經五臟男女皆可服
用虎骨一具炭火炙令黃色搥刮取淨搗碎得數升
清酒六升於磁瓶中浸密封春夏七日秋冬二七日
夜開取浸五宿隨性多少稍飲之易曰虎嘯風生龍
吟雲起此亦有情與無情相感治風之效故亦無疑
一方治歷節風塗酥炙黃用
骨碎補丸(出和劑方)治肝腎風虚上攻下疰筋脉拘攣骨
節疼痛頭面浮腫手臂少力腰背強痛脚膝緩弱屈
伸不利行履艱難並宜服之
荆芥穗白附子(炮)牛膝(酒浸炮乾)肉蓯蓉(酒浸一箇切作片焙)
骨碎補(去毛炒)葳靈仙(去苗)&KR1190;砂仁(各半兩)地龍(去土微炒)沒
藥(各一錢半)自然銅(醋浸九遍)草烏頭(炮去皮臍)半夏(湯洗七次各半兩)
右為細末酒煮麵糊丸如桐子大每服五丸至七丸
温酒下婦人醋湯或當歸酒下姙娠不宜服之不拘
時候
治一切腫痛風病
以刺虎根葉枝幹細剉焙乾搗羅為末暖酒調服一
錢治丈夫冷氣及筋骨疼痛用麋角作粉常服又於
漿水中研為泥塗面令不皺光華可愛又常惹人以
皮作鞾薰脚氣
天麻飲子(出衛生家寳)治氣血不足正氣與風邪相搏渾
身臂膊疼痛潮熱往来倦怠心間煩躁恍惚不寧血
虚難以發散不禁凉藥此藥調血退熱解勞倦進飲
食輕健四肢
天麻(酒浸)防風(去蘆)當歸(洗淨去蘆酒浸)川芎羌活葳靈
仙(酒浸)五加皮白芍藥(炒各一兩)肉桂(去粗皮不見火)木香(不見)
(火)酸棗仁(微炒去皮)犀角屑(已上各半兩)海桐皮(酒浸)人參(去蘆)
白术乾葛細辛(去苗洗)甘草(炙已上各三分)
右為粗末每服三錢水一盞生薑二片煎至七分去
滓熱服不拘時候
治吹手足(出經驗方)
睡中風吹手足或痠或疼或腫用炒熱鹽徐徐熨之
微有汗出即愈余来武昌舟中睡着為風所吹右臂
痠腫稍人云用鹽熨之兩日而愈也
鐵彈丸(出儒門)
地龍(去土)木鼈防風白芷白膠香五靈脂
没藥當歸(已上各一兩)細蜜(三錢)乳香(别研二錢)草烏頭
(水浸炮用一兩)麝香(另研二錢)
右為末糯米粥丸彈子大每服一丸生薑酒下
治項急身中急痛者(出本草方見本門中風類活鼠方)
除風痛出汗(出本草)
用桑葉煎汁服之
治風濕煩疼日晡劇者與麻黃杏仁薏苡仁湯(出本草)
麻黃(三兩)杏仁(三十枚)甘草薏苡仁(各一兩)
右四物以水四升煮取二升分温再服
普濟方卷九十七
