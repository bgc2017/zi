普濟方卷二百二十九明周王朱橚撰
虚勞門
風勞(附論)
夫風勞者肝勞之類也肝主風風善行而數變無所不
至勞傷之人血氣俱虚風邪易侵或遊易皮膚或沉滯
腑臟其病令人手足&KR0857;痺筋脉拘急頭旋眼暗弩怒驚悸
尋覓衣縫瞠語狂呼爪甲枯目□黑是其證也
方
鼈甲湯治風勞四肢倦怠百節痠疼飲食漸少行履
艱涕唾稠黏多困少力面色萎黃小便赤澀
黃耆鼈甲(去裙醋炙)秦艽(去苗土)柴胡(去苗)當歸(切焙各一兩)
知母(切焙一兩)人參芎藭羌活(去蘆)赤茯苓(去皮)黃芩
(去黑心)紫苑(去土)甘草(炙)芍藥桑白皮白蘚皮
欵冬花陳橘皮(浸去白焙)貝母(去心焙)木香桂(去麤皮)
附子(炮裂去皮臍各五錢)丁香(一分)
右剉如麻豆每服三錢水一大盞入烏梅一枚薑三
片棗二枚同煎至七分去滓入麝香少許稍熱服入
酒一半同煎尤佳
羌活湯(一名羌活煑散)治風勞攻注四肢皆腫疼上焦虚熱心
胸躁悶面少色困乏無力元臟虚憊腰脚沉重日漸
羸冷氣時攻腹脇如刺脹滿酒後痰唾稠多大宜服
此
羌活(去蘆)荆芥穗附子(炮去皮臍)秦艽(去苗土)麻黃(去節)牛
膝(酒浸切)白蒺梨(酒浸一宿焙各二兩)人參沉香(剉)牡丹皮
當歸(切焙)甘草(炙剉)半夏(生薑汁浸一宿焙切)白茯苓(去皮)鹿茸
(酥炙去毛)萆&KR1082;防己桂(去皮各一兩)
右㕮咀每服三錢水一鍾棗二枚葱白二寸煎至七
分去滓温服空心午前臨卧各一服忌動風物
石斛丸治風勞氣四肢羸弱心神虚煩飲食無味肢
節疼腰脚無力夜多盜汗小便赤黃
石斛(去根苗)牛膝(去苗)桂杜仲(去麤皮炙稍微赤剉焙)白茯苓
續斷兔絲子(酒浸一宿焙乾别搗)枸杞子五味子山
茱萸黃耆(剉)防風(去蘆頭)遠志(去心)肉蓯蓉(酒浸一宿刮去)
(皺皮焙乾)人參(去蘆頭)天門冬(去心焙各一兩)熟乾地黃(二兩)
右為末煉蜜搗三二百杵丸如梧桐子每服食前温
酒下三十丸
黃耆散治風勞臟腑氣虚體瘦無力不思飲食四肢
疼痛
黃耆(剉一兩)續斷(一兩)人參(三分去蘆頭)茯神(一兩)五味子(三分)
羌活芎藭桂心(各五錢)附子(三分炮裂去皮臍)防風(去蘆)
(頭一兩)牛膝(去苗五錢)枳殼(三分炒微黃)甘草(炙微赤剉)當歸(一錢)沉
香(三分)
右為散每服三錢以水一中盞入生薑半分煎至六
分去滓每於食前温服
沉香散治風勞氣攻四肢枸急背膊常痛肌體萎弱
不欲飲食
沉香石斛(去根剉)黃耆(剉)桂心白茯苓白术
天門冬(去心焙)白芍藥當歸(剉微炒)羌活附子
(炮製去皮臍)防風(去蘆頭)陳橘皮(湯浸去白穰焙各一兩)熟乾地黃
(一兩)甘草(五錢炙微赤剉)
右為散每服三錢水一中鍾入生薑半分煎至六分
去滓温服
巴戟散治風勞氣血不足臟腑虚傷肢節煩痛腰膝
弱形體羸瘦面萎黃小便數多卧即盜汗
巴戟栢子仁石龍芮天麻牛膝(去苗)牡蠣
(焼為粉)兔絲子(酒浸一宿焙乾别搗)肉蓯蓉(酒浸一宿刮去皺皮炙乾)天雄
(炮裂去皮臍各一兩)萆&KR1082;(剉)防風(去蘆頭)羌活當歸桑螵
蛸(微炙各三分)肉桂(二兩去皺皮)
右為散每服空心及晚食前以温酒調下二錢
鍾乳散(出聖惠方)治風勞臟氣虚損肌體羸瘦頭目昏悶四
肢少力神思不安
鍾乳粉紫石英(細研水飛過)白石英(各一兩細研水飛過)白术
(三分)防風(去蘆頭)桂心&KR0797;&KR0803;根乾薑(炮裂細剉三分)細辛
(三分)牡蠣(三分)桔梗(半兩去蘆頭)川椒(去目并閉口者微炒去汗)人參(去蘆)
(頭)白茯苓附子(各一兩炮裂去皮臍)
右為散入研了藥令勻每服食前温酒調下二錢
敗龜湯治風勞氣虚咳𠻳發熱
敗龜(醋炙)虎骨(醋炙)防風(去蘆頭)海桐皮(剉)當歸(切焙)芍藥
木通(剉各五錢)桂(去麤皮)木香酸棗仁(炒)黃耆(剉)大
腹皮(剉)麻黃牛膝(酒浸酒焙各一兩)
右為散每服三錢水一盞入青蒿烏梅各少許同煎
至七分去滓温服一方加柴胡熟乾地黃各五錢
肉蓯蓉散(出聖惠方)治風勞補益臟腑利腰膝止煩疼強志
力充肌膚
肉蓯蓉(酒浸一宿刮去皺皮炙令乾)兔絲子(酒浸一宿焙乾别搗)牛膝(去苗)
附子(炮裂去皮臍)杜仲(去麤皮炙令黃剉)白茯苓(各一兩)防風(去蘆)
(頭)桂心巴戟續斷枸杞子(各三分)五味子
蛇床子山茱萸(各五錢)
右為散每服食前以温酒調下二錢
附子散(出聖惠方)治風勞肌體羸瘦皮膚不潤肢節煩疼腰
膝無力少思飲食
附子(炮裂去皮臍)牛膝(去苗)桂心當歸(各一兩)五加皮
防風(去蘆頭)萆薢(剉)杜仲(去麤皮炙微黃剉)續斷丹參
沉香木香枳殼(麸炒微黃去麸各二兩)
右為散每服四錢以水一中盞入生薑半分煎六分去
滓温服
薑黃散治風勞四肢無力胸膈煩悶
薑黃(二兩)沉香(三分)黃耆(剉一兩)桂(去麤皮五錢)玄胡索(炒)人
參(各三分)厚朴(去麤皮生薑汁炙五錢)芎藭(三分)防風(去皮五錢)芍藥
(三分)羌活(去蘆頭)杏仁(湯浸去皮尖剉研各五錢)訶梨勒皮(微炒三分)
右為散再同研勻每服三錢空心井華水一盞煎至
七分别調藥末一錢温服午後再服
茵蔯散治風勞瘦疾七種冷氣六極等疾脾胃虚寒
不思飲食疳痢休息大小便澀兼治累年口瘡
茵蔯蒿犀角屑石斛(去根)紫參人參白术
柴胡(去苗各三分)桂(去麤皮)芍藥防風(去义各五錢)茱萸
(湯洗炒一兩)桔梗(炒五錢)白蕪荑(七分)
右為散白羊肝一具細切分為三服去净筋膜每服
入藥末五錢葱白五寸細切一處拌和用濕紙裹慢
火煨熟空腹頓服之
羚羊角湯治風勞困劣不思飲食及大病後羸瘦不
食及虚勞潮熱
羚羊角(屑)犀角(屑)人參防風(去)甘草(炙剉)柴胡(去苗)
桔梗(炒)白茯苓(去黑皮)半夏(湯浸七遍焙各一分)黃耆(剉)知母
(焙各半分)升麻(半分)
右麤搗篩每服五錢水一盞半煎至一盞去滓食後
分温二服
排風飲治風勞虚熱攻頭項急言語錯亂心膈煩悶
四肢拘急手足痠痛
防風(去苖)當歸(焙)白术白蘚皮芍藥桂(去麤皮)
芎藭獨活(去蘆頭)麻黃(去根節)甘草(炙剉)杏仁(皮尖去淨炒)
茯神(去木各一兩)
右麤搗篩每服五錢以水一盞半生薑三片煎至八
分去滓食後温服
防風散(出聖惠方)治風勞體虚食少羸瘦筋脉不利手足多
疼
防風(去蘆頭)天麻海桐皮附子(炮裂去皮臍)沉香(各一)
(兩)桂心芎藭白术白茯苓山茱萸熟
地黃(各三分)枳殼(五錢麸炒微黃赤剉)
右為散每服四錢以水一中盞入生薑半分煎至六
分去滓食前温服
天麻散治虚勞風氣不順
天麻附子(炮裂去皮臍各一兩)甘草(炙)烏頭(炮去皮臍各二兩)麻
黃(三兩内三兩去節一兩)蕪荑仁(炒)柴胡(去苗)秦艽(去苗土)鼈甲
藁本前胡(各六錢)
右細剉用豬脊骨一條全者剉入好酒一斗同熬乾
去骨將藥乾搗為散每服三錢温酒調下日二服
菴䕡子湯治風勞濕痺痿厥筋脉拘攣關節疼痛難
以屈伸不能行履精衰目瞑腹中不調乍寒乍熱大小
便息此由腎虚所致
菴䕡子(炒)酸棗仁(炒)薏苡仁菊花車前子
蜀椒(去目并閉口炒出汗)蔓荆實菥蓂子冬瓜子(炒)阿
膠(炙令燥各一兩)大豆(炒去皮一兩淨)
右麤搗篩每服三錢水一盞煎至一半去滓空心夜
卧温服若筋攣關節難以屈伸倍加酸棗仁菴䕡子
菥蓂子冬瓜子各一兩
桃仁散治風勞脾腎虚冷心腹脹疼骨節煩痛食少
無力
桃仁(湯浸去皮尖雙仁麵炒微黃)鼈甲(塗醋炙微黃去裙襴)白术附子
(炮裂去皮臍)訶梨勒(煨用皮各一兩)芎藭丁香桂心蓽
澄茄當歸枳殼(麩炒微黃去穰各三分)
右為散每服四錢以水一中盞入生薑半分煎至七
分去滓食前稍熱服忌莧菜
栢子仁散治風勞益氣血利四肢強腰脚除濕痺
栢子仁巴戟天雄(炮裂去皮臍)牛膝(去苗)天門冬(去心)
(焙)川椒(去目閉口者微炒去汗)兔絲子(酒浸三宿暴乾别搗各一兩)肉桂
(二兩去皺皮)石南續斷當歸(各三分)
右為散每服空心及晚食前以温酒調下二錢
補益天雄丸治風勞氣身體疼痺手足無力氣血虚
損顔色萎黃精神昏沉飲食無味
天雄(炮裂去皮臍)兔絲子(酒浸一宿焙乾别搗)栢子仁石斛(去根)
(苗)巴戟天門冬(去心焙)牛膝(去苗)乾漆(搗碎炒令煙出已上各一)
(兩)肉蓯蓉(酒浸一宿刮去皺皮炙令乾)熟乾地黃肉桂(各二兩去)
(皺皮)
右為末煉蜜和搗三二百杵丸如梧桐子大每服空
心及晚食前以温酒下三十丸漸加至四十丸
輕骨散治風勞四肢乏力嗜卧多困飲食減少身體
疼痛三焦氣澀發熱口乾
麻黃(出節三兩)烏頭(炮去皮臍各一兩)附子白附子(生用各五錢)
秦艽(去黃土一兩五錢)柴胡(去苗)鱉甲(去裙醋炙各一兩)桂(去麤皮)人
參(各五錢)山茵蔯(一分)
右細剉用童便十盞酒三盞浸入瓷器内熬令乾再
焙搗為散每服二錢温酒調下就浴後再服以衣被
蓋卧汗出為候
三順丸治虚勞風氣攻作大腸秘澀下部疼痛脊膂
牽強
附子(炮去皮臍)天南星楝實(剉炒)威靈仙(去土)烏藥(剉)地
龍(去土炒)黑牽牛(搗取粉)蜀椒(取紅)蘹香子(炒各一兩)
右為末酒煑麵糊丸如梧桐子大每服二十丸温酒
下空心食後服婦人醋湯下有孕不可服
牽牛子散治風勞冷氣骨熱羸瘦及婦人産後諸疾
血氣衝心脚手麻痺
牽牛子(半生半炒三兩)白术枳殼(去穰麵炒)木通(剉炒)桑根白
皮(炙剉)陳橘皮(湯浸去白焙)人參(五錢)赤茯苓(去黑皮一兩)
右為散每服三錢空腹温酒調下日三服
天仙藤湯治風熱勞氣
天仙藤(二兩)秦艽(去苗土)鼈甲(去裙襴醋炙)柴胡(去蘆)麻黃(去節)
芍藥甘草(炙剉)防風(去叉)前胡(去蘆頭各一兩)
右麤搗篩每服三錢水一盞入烏梅一枚生薑二片
同煎至七分去滓温服如傷寒不用烏梅入葱白二
寸煎熟服
茯神湯治風勞咳𠻳心躁煩熱驚悸鼻塞咽乾唇腫
口瘡胸滿悶手臂腰脚疼兼治虚勞驚悸
茯苓(去木)麥門冬(去心焙)柴胡(去苗)黃連(去鬚)貝母(去心焙各一五)
(錢)秦艽(去苗土一兩)㯽榔(剉二兩)甘草(炙剉一兩)
右麤搗篩每服五錢水一盞半煎至一盞去滓食後
温服日三
三木節散(出聖惠方)治風勞面色青白肢節沉重膂間痛或
寒或熱或躁或嗔每思食味食即不能被蟲侵蝕證狀
多端
樟木瘤節皂莢木瘤節槐木瘤節(三味剉搗羅為末各)
(五兩)天靈蓋(塗酥炙搗末淨一兩)牛黃(研五錢)人中白(焙乾研一兩)麝
香(二錢四味各研搗為末合和合勻)
右先將前三味末三錢以水一盞煎至半盞去滓調
天靈蓋等末一錢五更頓服一方無人中白為散温
酒調下二錢
排風酒治風勞虚熱攻頭項急言語錯亂心膈煩悶
四肢拘急手足痠痛
防風(去叉)升麻桂(去麤皮)獨活(去蘆頭)天雄(炮裂去皮臍)羌
活(去蘆頭各一兩)僊人放杖草(并根一觔)
右剉如麻豆大以醇酒三升浸五日後旋飲一盞日
再服
耆婆湯療治風勞虚損補髓令人健
麻油(一觔)牛酥(一觔)葱白(一握)胡麻仁(一升研)蜜(一升)豉(二觔以水)
(三升一宿取汁)上酒(一升)
右先於鍋中入油煎令沸着葱白令色黃下酥蜜豉
汁麻仁沸下酒成煎收不津器中盛之日服一匙兩
匙或和酒服亦妙冷即加生薑一觔取汁乾薑末亦
可用之
蛤蚧丸治風虚氣肢體無力喫食減少心胸不利咳
𠻳涎唾兼婦人血氣風勞不思飲食
蛤蚧(去鱗酥炙一對)桂(去麤皮)木香五靈脂(各一兩)烏梅(去核)
(二十枚)甘草(炙剉一分)
右為末煑棗肉丸如梧子大每服二十丸鹽湯下婦
人醋湯日三
人參丸(一名五補丸)治風勞諸虚不足(方見本門虚勞羸瘦類)
牛膝丸治風勞攻注背腰疼痛四肢沉困日漸瘦弱
飲食無味
牛膝(酒浸切焙二兩)桂(去麤皮)烏頭(炮裂去皮臍各一兩)乳香(研五錢)
右為末煉蜜丸如梧桐子大每服十五丸至二十丸
空心日午夜卧酒温服
牡丹皮散治血臟虚風及頭目不利不思飲食手足
煩熱肢節拘急疼痛胸脇不利大腸不調隂陽相干
心驚忪悸常時旋運
牡丹皮川芎枳殼(麸炒各一兩)陳皮(五錢炙)玄胡
甘草羌活半夏(湯洗各五錢)木香(三分)訶子肉(三分)芍
藥(三錢)三稜(炮)乾薑(炮)桂(各五錢)當歸(一兩五錢)白术(三分炒)
右為細末每服二錢水一盞半煎五七沸食前溫服
益血海退血風勞攻注消寒痰實脾胃理血氣攻刺
及氣虚惡寒潮熱
石斛散(出千金方)治男子風虚勞損兼時氣
甘草(一觔)石斛防風蓯蓉山茱萸茯苓
人參薯蕷(各四兩)桂心牛膝五味子兔絲
子巴戟天芎藭(各二兩並為末)丹參(二兩)生地骨皮(切碎)
生地黃汁(各一升)生薑汁胡麻(以水二斗煑取四升去滓各二升)
牛髓生麥門冬汁白蜜(各一升)
右先煎地黃地骨皮胡麻汁減半内牛髓蜜薑麥門
冬等汁微火煎餘八升下諸藥散和令調勻銅鉢中
湯上煎令可丸如梧子大酒服三十丸日二加至五
十丸
三石散(出千金方)治風勞毒冷百治不瘥補虚
鍾乳紫石英白石英白术桔梗防風
(各五分)栝蔞根人參蜀椒乾薑附子牡
蠣桂心杜仲細辛茯苓(各一分)
右治下篩酒服方寸匕日三行十數步至五十步以
上服此大佳少年勿用冬月服之千金翼名更生散
用赤石脂不用紫石英蜀椒杜仲茯苓為十三味
治男子風勞熱毒攻注四肢顔色枯瘁筋脉疼痛唇焦
臉赤咽喉不利痰唾膠粘非時寒熱宜服此方
辰錦砂柴胡(去苗)貝母(去心)麻黃(去根)連翹子秦芁
鼈甲(醋炙)升麻麥門冬(去心)旋覆花牡丹皮(去心)
蔓荆子防風荆芥穗(各一分)
右先研辰錦砂為末所餘藥細杵羅為末却相滚每
服三錢水一盞煎兩三沸便瀉出食後臨卧徐徐去
滓熱喫銀器内煎
氣勞(附論)
夫氣勞者由臟腑虛弱隂陽不和喜怒無恒勞役過度
之所致也是以百病之由皆生於氣欲怒則氣逆思則
氣留悲則氣澀憂則氣亂若邪氣積畜在於臟腑則使
真邪相摶氣血痞澀肌肉不榮面色萎黃四肢無力心
腹多氣飲食不消日久不痊漸至羸瘦故名氣勞也
方
沉香丸治氣勞肢體疼痛心腹妨悶減食無力日漸
羸瘦怠惰呻吟
沉香(剉)木香芎藭白茯苓(去皮)牛膝(酒浸切焙)楝實
(炮)白附子人參石斛(去根)梹榔(剉)補骨脂(炒)附
子(炮裂去皮臍)茴香(炒)蓯蓉(酒浸切焙)澤瀉(剉)青橘皮(去白焙)
白蒺梨(炮)阿魏(醋化去砂石麵和作餅炙)硼砂(醋飛各五錢)桃仁(去皮)
(尖雙仁炒研一兩)
右為末和勻次用木瓜二個去皮核蒸爛研入衆藥
末和搗丸如梧子大每服二十丸食前溫酒或湯下
木香湯治氣勞身體羸瘦四肢力少面色萎黃飲食
少嘔逆痰沫咳𠻳胸滿
木香枸杞子沉香山芋附子(炮去皮臍)天麻
半夏(洗七次焙)秦芁(去苗土)當歸(切焙)黃耆鼈甲(去裙醋炙)
牛膝(酒浸切焙各五錢)羌活(去蘆)枳殼(去瓠麸炒)巴戟天(去心)白茯
苓(去皮各一分)肉豆䓻人參甘草(炙各一兩)
右㕮咀如麻豆每服三錢水一盞生薑三片葱白一
寸煎至七分去滓溫服不拘時服
沉香湯治氣勞心胸不利日漸羸瘦四肢沉倦飲食
無味骨節痠疼小便黃赤榮衛不和及丈夫女人五勞
七傷寒熱無力心驚胸膈悶兩脇痛散滯氣
沉香桂(去麤皮)梹榔當歸(切焙)芎藭乾薑(炮各五錢)
人參白茯苓(去皮)前胡(去蘆頭)枳殼(去炒麸)草豆䓻(去皮)
黃耆(各三分)附子(炮去皮臍)柴胡訶梨勒皮甘草(炙)
五味子(各一兩)半夏(湯浸七次薑汁浸一夕焙乾二兩)
右為剉如麻豆每服三錢水一盞生薑二片棗二個
擘煎六分去滓熱服不拘時
天門冬丸治氣勞咳𠻳喘促下焦虛損上焦煩熱四
肢羸瘦
天門冬(去心焙)龞甲(去裙醋炙)麥門冬(去心焙)熟乾地黃(焙各)
(二兩)人參黃耆(剉)牛膝(酒浸焙)白茯苓(去皮)杏仁(湯浸去皮)
(尖煑仁炒研)山芋五味子(炒)石斛(去根)枸杞子(各一兩)沉
香(剉)訶梨勒皮肉蓯蓉(酒浸一宿切焙)紫菀(去苗去土各三分)
右為末煉蜜為丸如梧桐子大每服三十丸食前棗
湯下
附子丸治氣勞心腹疼痛飲食減少四肢羸弱五臟
虚損順氣開胃
附子(炮去皮臍)乾薑(炮)白术甘草(炙剉各一兩)桃仁(去皮尖雙)
(仁炒五錢)肉蓯蓉(湯浸切焙)陳皮(去白焙)烏頭(以黑豆二合水五升同煑水盡)
(别用酒三升兼上五味同煑酒盡)莪术(煨剉)青皮(去白皮)芎藭枳殼
(去穣麸炒)桂(去麤皮)木香梹榔(剉)蘹香子(炒各一兩)
右為末煉蜜和丸如梧桐子大每服一丸温酒嚼下
如上氣喘不思飲食煎草豆蔲湯嚼下如小腸氣炒
茴香湯下
香甲湯治勞氣不思飲食身體疼痛胸膈妨悶
沉香(剉)青木香人參白茯苓(去皮)柴胡(去苗)梹榔
(剉)桂(去麤皮)黃耆赤芍藥山芋甘草(炙剉各五錢)
乾薑(炮一分)熟乾地黃(焙)厚朴白术鼈甲(去裙襴童)
(子小便浸炙各一兩)
右搗篩每服三錢水一盞生薑一片大拍碎棗子一
枚去核煎至七分去滓食後良久溫服日三
水浸鼈甲湯治氣勞羸瘦四肢疼痛心腹妨悶不思
飲食
鼈甲(九肋者去裙襴醋炙)升麻柴胡(去苗)人參白茯苓(去皮)
梹榔(剉)肉豆䓻(去殼)訶梨勒皮犀角(鎊)青皮(浸去白焙)
甘草(炙剉)縮砂仁茴香(炒)陳麯(炒各五錢)
右為散每服三錢水一盞半浸二日煎至七分去滓
空心細呷以食壓之
狸骨丸(出聖惠方)治氣勞熱骨體痛心神恍惚夜不安小便
赤黃口乾眼澀
狸骨(炙令焦黃)連翹(各一兩)土瓜根山茱萸玄參
胡燕糞黃芩朱砂(細研水飛過)鳶尾(各五錢)黃連(去鬚)
赤芍藥雄黃(細研水飛過)青葙子龍膽(去蘆頭)&KR0797;&KR0803;
根(各三分)
右為末煉蜜和搗五百杵丸如梧子大每服食後温
水下二十丸一方有馬目毒公
木香散(出聖惠方)治氣勞心胸不利腹中多氣少思飲食四
肢無力
木香(三分)訶梨勒(煨用皮)前胡(各一兩去蘆頭)白术丁香
人參(去蘆頭各五錢)厚朴(去麤皮塗生薑汁炙香熟)陳橘皮(湯浸去白切焙)鼈
甲(各一兩塗醋炙令微黃去裙襴)枳殼(麸炒微黃去)桂心當歸梹
榔赤茯苓(各五錢)甘草(炙微赤剉一分)
右為散每服四錢以水一中盞入薑半分棗二個煎
至六分去滓不拘時候稍熱服忌莧菜
桃仁散(出聖惠方)治虚勞氣羸瘦腹脇痞堅臍下冷痛不欲
飲食
桃仁(二分湯浸去皮尖雙仁麸炒微黃)吳茱萸(湯浸七次焙乾微炒)木香(各五)
(錢)京三稜(三分炮剉)芎藭桂心(各五錢)白术(三分)青橘皮
(五錢湯浸去白切焙)柴胡(一兩去苗)訶梨勒(煨用皮)高良薑(各三分剉)當
歸梹榔赤芍藥甘草(各五錢炙微赤剉)
右為散每服三錢以水一中盞入生薑半分棗二枚
煎至六分去滓不計時候稍熱服
三稜散(出聖惠方)治氣勞心腹積聚兩脇妨悶四肢無力羸
瘦不能起止
京三稜(一兩炮剉)木香(三分)鼈甲(一兩塗醋炙微黃去裙襴)當歸(三分)陳
橘皮(一兩湯浸去切白焙)赤芍藥(五錢)川大黃(剉微炒)桔梗(去蘆頭)
桂心梹榔(各三分)柴胡(一兩去苗)乾薑(炮裂剉)訶梨勒(煨用)
(皮)防葵(各三分)白术(五錢)
右為散每服三錢以水一中盞入生薑半分煎至六
分不計時候稍熱服忌莧菜
陳橘皮丸(出聖惠方)治氣勞脾胃乏弱飲食不消四肢羸瘦
陳橘皮(一兩湯浸去白切焙)厚朴(三分去麤皮塗生薑汁炙令香熟)神麹(一兩炒)
木香(五錢)梹榔(三分)人參(五錢去蘆頭)桂心(五錢)柴胡(去苗)訶梨
勒(煨用皮)白豆䓻(各三分去皮)高良薑白茯苓沉香
枳實(各三分麸炒令微黃)白术(五錢)
右為末煉蜜和搗三二百杵丸如梧桐子大每服不
計時候薑棗湯下三十丸
蓽澄茄散(出聖惠方)治氣勞心腹疼痛喫食減少四肢羸瘦
蓽澄茄(三分)白术(一兩)黃耆(剉)附子(炮裂去皮臍)草豆蔲(各三)
(分去皮)桂心(五錢)蓬莪荗當歸(各三分)木香芎藭(各五)
(錢)柴胡(一兩去苗)牛膝(三分出苗)吳茱萸(湯浸七遍焙研碎)甘草(各五)
(錢炙微赤剉)
右為散每服三錢以水一中盞入生薑半分棗三枚
煎至六分去滓不計時候稍熱服
丁香散(出聖惠方)治氣勞脾胃久弱嘔逐不納飲食四肢羸
瘦乏力
丁香(三分)半夏(五錢湯洗七遍去滑)白术前胡(去蘆頭)桂心
人參(三分去蘆頭)柴胡(一兩去苗)枇杷葉(五錢去毛炙微黃)厚朴(去麤)
(皮塗生薑汁炙令香熟)白茯苓(各三分)陳橘皮(三分湯浸去白瓤焙)訶梨
勒(一兩煨用皮)甘草(五錢炙微赤剉)
右為散每服三錢以水一中盞入生薑半分棗三枚
煎至六分去滓不計時候稍熱服
厚朴散治氣勞心腹脹滿喫食不得胸膈悶面色黃
身體無力不能行履
厚朴(去麤皮生薑汁炙剉)白术青木香(五錢)柴胡(去苗)石斛(去根)
肉豆蔲(去殼)鼈甲(去裙醋炙)犀角(鎊)白茯苓(去皮)人參甘
草(炙各一兩)地骨皮
右為散每服三錢水一盞棗二枚擘破生薑拍碎煎
至七分去滓食前溫服日再
鼈甲湯治氣勞或冷或熱不思飲食多睡少起四肢
沉重
鼈甲(九肋者童便浸半月醋炙去裙用二兩)柴胡胡黃連木香
人參白茯苓(去皮)桔梗梹榔(剉)犀角(鎊)大黃
(剉炒)枳殼(去瓤麸炒)白术(各一兩)
右為散每服三錢水一盞生薑甘草各少許同煎至
七分溫服
訶梨勒皮散(出聖惠方)治氣勞羸瘦四肢無力疼痛心腹妨悶
不欲飲食
訶梨勒皮(煨用皮)鼈甲(各一兩塗醋炙微黃去裙)防葵(三分)柴胡(去苗)
(一兩)陳橘皮(三分湯浸去白微焙)木香(五錢)赤茯苓(三分)桔梗(去蘆頭)
桂心(各五錢)白术赤芍藥(各三分)梹榔(一錢)
右為散每服三錢水一盞入生薑半分煎至六分去
滓不計時候稍熱服忌莧菜
蓽撥丸(出聖惠方)治氣勞大腸泄不欲食四肢畏冷面色青
黃
蓽撥白术肉豆蔲(各三分去殼)訶梨勒(煨用皮)附子
(各一兩炮裂去皮臍)乾薑(各五錢炮裂剉)木香(五錢)厚朴(一兩去麤皮塗生薑汁炙)
(令香熟)陳橘皮(三分去白瓤焙)
右為末煉蜜和搗三二百杵丸如梧子大每服不計時
以粥飲下三十丸
沉香散(出聖惠方)治氣勞心腹滿悶身體羸瘦脚膝微腫不
能飲食
沉香(五錢)紫蘇子(三分)赤茯苓木香(五錢)訶梨勒(煨用皮)
柴胡(去苗)鼈甲(醋塗炙令黃去裙)陳橘皮(各一兩湯浸去白瓤焙)桂心
白术(各五錢)梹榔
右為散每服四錢水一盞入生薑半分煎至六分去
滓不計時服
前胡丸(出聖惠方)治氣勞心胸噎塞不下飲食漸加羸弱
前胡(一兩去蘆頭)木香枳實(各三分麸炒微黃)陳橘皮(湯浸去白)
(瓤焙)鼈甲(塗醋炙令黃去裙襴)訶梨勒(各一兩用皮)桂心梹榔
半夏(各三分湯洗七遍去滑微炒)桃仁(湯浸去皮尖雙仁麸炒令黃)赤茯苓
(各一兩)
右為末煉蜜和搗三二百杵丸如梧桐子大每服不
計時候以生薑橘皮湯下二十丸忌莧菜
人參橘皮湯(一名人參半夏湯)治氣勞心胸煩悶痰涎壅塞不
思飲食頭目昏眩(方見本門虚勞痰飲類)
黃連煎丸(出聖惠方)治氣勞骨蒸兼治虚勞骨熱
黃連(去鬚)紫菀(去苗)天靈蓋(酥炙微黃)甘草(炙微赤剉)青葙子(各二)
(兩)柴胡(各一兩去苗)
右為末童便五升浸藥一宿慢火煎令稠丸如梧桐
子大每服二十丸温水下食後服
陳橘皮湯治氣勞心腹妨悶不欲飲食
陳橘皮(浸水白焙一兩)甘草(炙剉二兩)訶梨勒皮(三兩)桃仁(五十四枚)
(湯浸去尖皮雙仁炒)
右為散每服五錢水一盞半煎至一盞去滓入豶豬
膽少許食後溫服良久再服
治一切童男室女如未有房室之勞却有思想之志因
感得勞氣五心煩躁夜夢不祥唇口乾焦發寒熱小
便多少赤白不定精神不足口無滋味(出獲命方)
犀角麥門冬(去心)柴胡(去苗)黃芩前胡(去苗)貝母(去心)
桑寄生桔梗木香沉香鼈甲(醋炙各等分)
右為細末每服二錢水一盞煎一二沸急瀉出食後
臨卧和滓徐徐熱喫若肺脉洪大上焦壅盛合上面
通肺氣散與此兩方對當合一服喫此方藥後病勢
已得消減即請修合後面解童子室女腎受勞氣方
喫取平安
治童男室女腎受勞氣方(出獲命方)
續斷(一兩)茯苓(五錢)鼈甲(醋炙黃)芎藭巴戟(去心)天靈蓋
(酥炙黑色各一分)甘草木香(各三銖)萆薢(八銖)
右為細末每服二錢水一盞入鹽少許同煎早朝空
心和滓喫
熱勞(附論)
夫熱勞者由心肺實熱傷於氣血氣血不和臟腑壅滯
積熱在内不能宣通之所致也其候心神煩躁面赤頭
疼眼澀唇乾身體壯熱煩渴不止口舌生瘡飲食無味
肢節痠疼神思昏沉多卧少起或時盗汗日漸羸瘦故
曰熱勞久而不痊熱毒攻注骨髓則變成骨蒸也
方
分氣散治五臟熱勞邪癖毒氣
旋覆花麻黃(去根節)欵冬花甘草(炙剉)白术陳
橘皮(湯浸去白焙)前胡(去蘆頭)丹參桔梗(剉炒)大棗(去核焙)
防葵黃耆(剉)五味子枳殼(去穣麸炒)貝母(去心)桃仁
(去皮尖雙仁炒黃)葳蕤葛根(剉各一兩)
右為散每服二錢食前如茶點服或用水一盞入生
薑一片煎一服亦得
鼈甲丸治勞熱壯
鼈甲(一兩五錢塗醋炙令黃去裙襴)桃仁(一兩湯浸去皮尖雙仁麸炒微黃)赤茯
苓桔梗(各三分去蘆頭)荆三稜(炮剉)柴胡(各一兩去苗)白术(三分)
紫苑(一兩洗去苗土淨)人參(去蘆頭)木香(各三分)川大黃(一兩剉碎)
(微炒)防葵(二分)犀角屑(五錢)陳橘皮(湯浸去白穰焙)桂心枳殼
(麸炒微黃去穣)赤芍藥(各五錢)麝香(一兩别研)
右為末入麝香研令勻煉蜜和搗五七百杵丸如梧
桐子大每服食前以粥飲下二十丸忌桃李雀肉胡
荽大蒜莧菜豬肉
烏梅丸治熱勞四肢少力發渴寒熱不思飲食漸加
羸瘦
烏梅肉(微炒)柴胡(各一兩去苗)生乾地黃(五錢)恒山(五錢)桃仁
(湯浸去皮尖雙仁麸炒微黃)杏仁(各一兩湯浸去皮尖雙仁麸炒令黃)虎頭骨(五錢)
(塗酥炙令黃)鼈甲(一兩塗醋炙令黃去裙襴)黃耆(剉)秦芁(去苗)人參(去蘆)
(頭)遠志(去心)地骨皮前胡(各五錢去蘆頭)知母(三分)麥門冬
(一兩五錢去心焙)枳殼(二兩麸炒微黃去穣)䜴心(三分炒黃焦)
右為末煉蜜搗三二百杵丸如梧桐子大每服空心
及晩食前以粥飲下二十丸忌生葱莧菜生菜
知母散治熱勞身體壯熱皮毛乾枯痰唾稠黏四肢
疼痛食少無力漸加羸瘦
知母(三分)桔梗(五錢去蘆頭)紫苑(洗去苗土)桑根白皮(各三分剉)柴
胡(一兩去苗)人參(五錢去蘆頭)赤芍藥(剉)甘草(炙微赤剉)半夏(各三)
(分湯洗七遍去滑)秦芁(去苗)地骨皮生乾地黃(各一兩)天門
冬(一兩五錢去心焙)赤茯苓(一兩)黃芩(三分)鼈甲(一兩五錢醋炙令黃去裙)
(爛)丹參茯神茯苓(各五錢)
右為散每服四錢以水一盞煎至六分去滓不計時
候溫服忌菜酢物
蛤蚧丸治熱勞煩躁面赤口乾骨節痠痛夜多盗汗
咳𠻳痰壅力乏氣促
蛤蚧(酥炙一對)胡黃連知母(切焙)鼈甲(去裙襴醋炙)黃耆(剉)
桑根白皮(剉)麥門冬(去心焙)人參甘草紫苑
柴胡(去苗)地骨皮生乾地黃(焙各五錢)杏仁(湯浸去皮尖雙仁炒)
細辛(各一分去苗葉)
右為末煉蜜和丸如梧桐子大每服二十丸生薑湯
下食後卧時服
柴胡散治熱勞體熱心煩不食四肢無力
柴胡(二兩去苗)秦芁(一兩去苗)犀角屑知母桔梗(去蘆頭)
人參(各三分去蘆頭)杏仁(二兩湯浸去皮尖麸炒令黃)鼈甲(一兩五錢塗醋炙令)
(黃去裙襴)葳蕤(三分)生乾地黃(一兩)甘草(五錢炙微赤剉)赤茯苓(一兩)
桑根白皮(三分剉)梔子仁(五錢)紫苑(去苗土)
右為散每服四錢以水一盞煎至六分去滓不計時
候溫服忌猪肉菘菜莧菜酢物
胡黃連丸治熱勞骨節煩疼心膈躁悶亦治虚勞骨
熱
胡黃連(一兩)犀角(鎊一兩)鼈甲(醋炙去訖裙襴一兩)訶梨勒皮(半生)
(半熟)桔梗(剉炒)升麻(剉)地骨皮知母(焙)黃芩(去黑心各一兩)
(一分)甘草(炙剉)白茯苓(去黑皮一方用赤茯苓)人參(各二分)&KR0797;&KR0803;(一枚)
(大者)柴胡(去苗一兩五錢)
右為末用豬膽二十枚取汁及蜜四兩攪和勻慢火
煎成膏拌和勻丸如梧桐子大食後以烏梅煎童子
小便下二十丸如腹痛用糯米飲下忌莧菜
柴胡丸治熱勞利心肺除煩熱利大腸
柴胡(去苗)鼈甲(各一兩塗醋炙令黃去裙襴)麥門冬(一兩五錢去心焙)葳
蕤(三分)枳殼(麸炒微黃去穰)人參(各一兩去蘆頭)天門冬(一兩五錢去心焙)
地骨皮(三分)川大黃(剉碎微炒)黃連(去鬚)知母羚羊角屑
(各一兩)大麻仁(别研如膏)生乾地黃(各一兩五錢)
右為末入大麻仁膏都研令勻煉蜜和搗三二百杵
丸如梧桐子大每服不計時候以溫水下二十丸忌
莧菜鯉魚猪肉
柴胡湯治勞熱煩躁不進飲食
柴胡杏仁(各三兩)秦芁青蒿子(各二兩)犀角知
母桔梗人參桑根白皮葳蕤甘草
鼈甲(蜜炙各一兩)山梔子仁(五錢)赤茯苓(二兩)
右為散水一盞煎七分去滓不拘時服
犀角湯治暴成熱勞心膈煩悶骨節壯熱唇乾煩渴
小便赤色頭痛嗽并熱毒風攻擊等
犀角(鎊)防風(去叉)柴胡(去苗)知母桔梗人參黃
芩(去黑心)木通(剉)半夏(湯洗七遍去滑焙)玄參石膏(各一兩)
麥門冬(去心焙)旋覆花(各一兩五錢)
右為散每服五錢水一盞半入生薑五片同煎至七
分去滓溫服不拘時一方治急勞無旋覆花
柴胡梔子飲治勞熱等證
柴胡山梔子桔梗(各一兩)生地黃地骨皮
人參茯苓白术甘草當歸(各一兩五錢)薄荷
(五錢)滑石(一兩五錢)丹參(二錢五分)
右為末生薑湯煎服
犀角湯治熱勞頭痛四肢煩疼渾身壯熱夜多虚汗
躁渴昏悶眼澀無力
犀角(鎊)胡黃連(各五錢)柴胡(去苗)人參赤茯苓(去黑皮)
羌活(去蘆頭)桔梗(炒)芎藭前胡(去蘆頭)鼈甲(去裙襴醋炙黃)
甘草(炙各一兩)
右為散每服三錢水一盞半生薑竹葉各少許煎至
八分去滓食後溫服大段躁熱頻服如是風氣發動
入生薑荆芥煎溫服此藥治骨熱勞氣大騐
人參常山湯治熱氣飲食漸少潮熱頻發咳𠻳不止漸
加羸瘦盗汗心忪
人參常山乾漆(炒令煙盡)大黃(剉炒)黃耆(剉焙)石膏(研飛)
(過)鼈甲(去裙襴醋炙黃)生乾地黃(焙)地骨皮(各五錢)柴胡(去苗)
白茯苓(去黑皮)甘草(炙各一兩)
右為散每服三錢水一大盞青蒿少許同煎至七分
去滓溫服不拘時候
黃芩湯治熱勞心忪肌熱夜有盗汗面黃肌瘦飲食
減少骨節疼痛
黃芩(去黑心)柴胡(去苗)地骨皮人參鼈甲(去裙襴醋炙黃)
甘草(炙)葛根半夏(湯洗七遍同生薑搗作餅子暴乾)乾青蒿
白茯苓(去黑皮各五錢)麥門冬(去心焙一分)
右為散每服五錢先用水二盞小麥烏梅生薑各少
許煎七分沸去小麥等入藥末煎至一盞去滓不拘
時候溫服
鼈甲地黃湯治勞熱手足煩熱心怔悸婦人血室有
乾血體羸瘦飲食不為肌肉
柴胡(去蘆)當歸(去蘆酒浸)麥門冬(去心)鼈甲(醋炙)石斛(去根)白术
熟地黃(酒浸焙)茯苓(去皮)秦芁(去蘆各一兩)人參肉桂
(不見火)甘草(炙焙五錢)
右㕮咀每服四錢水一盞半薑五片烏梅少許煎七
分去滓溫服不拘時候此藥專治熱勞其性差寒脾
胃快者方可服餌虚甚而多汗者不宜服此
胡黃連散治熱勞心神煩熱食少無力
柴胡(去苗)梔子仁胡黃連人參(去蘆頭)赤茯苓
青橘皮(二分湯浸去白穣焙)麥門冬(去心)犀角屑(各一兩)梹榔(五錢)
桔梗(一兩去蘆頭)鼈甲(二兩塗醋炙令黃去裙襴)
右為散每服四錢以童子小便一中盞煎至六分去
滓不計時候溫服忌猪肉莧菜醋物
紫菀丸(出聖惠方)治熱勞咳𠻳四肢無力不能飲食
紫苑(三兩洗去苗土淨)前胡(三分去蘆頭)麥門冬(一兩五錢去心焙)桔
梗(三分去蘆頭)知母(五錢)百合(三分)甘草(炙微赤剉)赤茯苓(各五錢)
鼈甲(塗醋炙令黃去裙襴)柴胡(各一兩去苗)杏仁(五錢湯浸去皮尖雙仁麸炒微)
(黃)
右為末煉蜜和搗三二百杵丸如梧桐子大每於食
後良久以粥飲下三十丸忌猪肉莧菜濕麺醋物
大腹皮湯治熱勞肌瘦盗汗潮熱咳𠻳
大腹皮(剉炒三分)黃芩(去黑心一兩)柴胡(去蘆頭二兩)桂(去麤皮)山
梔子(去皮)白术半夏(湯浸去滑生薑汁同炒乾)桔梗(炒各一兩)白茯
苓(去黑皮)青蒿(童子小便浸一日暴乾一兩)
右為散每服五錢水一盞童子小便半盞煎至一盞
去滓溫服如婦人服加虎杖當歸各少許
人參湯治熱勞心神煩躁肢體痠痛不能飲食
人參赤芍藥&KR0797;&KR0803;根白薇枳實(去瓤麸焙)知
母(焙)茯神(去木)酸棗仁(炒)甘草(炙剉)生乾地黃(焙各一兩)
右為散每服三錢水一盞煎至七分去滓食後服
牛黃丸治男子婦人熱勞内伏身體羸瘦
牛黃麝香(研)人參沉香(剉)丁香(各一兩)胡黃連
前胡(去蘆頭各二兩)木香生犀角(各一兩五錢)枳殼(去瓤麸炒)
(一兩五錢)
右為末煉蜜為丸如桐子大每服二十丸米飲下不
拘時
地黃煎丸治熱勞
生地黃汁青蒿汁薄荷汁童子小便好
酒(各二升同煎成膏)柴胡(去苗一兩)鼈甲(去裙襴醋炙)秦芁(去苗土各一兩)
丹砂麝香(各半分研)
右搗研五味為末入前煎和丸如梧桐子大每服十
五丸至二十丸酒下
犀角屑(一兩)烏梅肉(三兩微炒)黃連(一兩去鬚)秦芁(二兩去苗)貝母
(三分煨令微黃)柴胡(一兩五錢去苗)川升麻(三分)枳殼(一兩麸炒微黃去瓤)龍
膽(三分去蘆頭)鼈甲(一兩塗醋炙令黃去裙襴)
右為末入猪膽汁二合拌次入煉成蜜和搗三二百
杵丸如梧桐子大每服不計時候以清粥飲下二十
丸忌猪肉莧菜
人參散(出醫方集成)治補勞氣解勞倦治邪熱客於經絡肌
熱痰嗽五心煩熱頭目昏痛夜多盗汗婦人血熱虚勞
骨蒸
子芩(五錢一作黃芩)人參白术茯苓赤芍藥柴
胡甘草當歸半夏麴乾葛(各一兩)
右為散每服三錢水一盞薑四片棗二枚煎至八分
不拘時應是勞熱皆可服熱退即止一方無柴胡有
杜仲
柴胡丸治熱勞寧心志止咳𠻳除肌熱
柴胡(去苗)紫苑(去土各一兩)白茯苓(去黑皮)雄黃(研)人參
黃芩(去黑心各一分)牛膝(生)丹砂(研)馬兜鈴(各一兩)
右為末酒煑麵糊為丸如彈子大每服一丸燒綿灰
溫酒化下不拘時服日三
青蒿煎丸(出聖惠方)治熱勞煩心口乾皮膚枯燥漸漸羸瘦
青蒿汁薄荷汁生地黃汁(各二升)童子小便(五升)
朱砂(一兩細研水飛過)麝香(五錢細研)桃仁柴胡(三兩去苗為末)鼈
甲(五兩塗醋炙令黃去裙襴為末)
右取青蒿汁等及小便相和一處先煎令稠然後下
桃仁已下諸藥更熬令稀稠得所候可丸即丸如梧
桐子大每服以麥門冬湯下二十丸不計時候服忌
生血
柴胡湯治熱勞潮躁盗汗羸瘦減食
柴胡(去苗)白术牡蠣(焼令透各二兩)桑根白皮(炙黃)知母(剉焙)
木通(剉)甘草(炙各五錢)鼈甲(去裙襴醋炙黃一兩五錢)
右為散每服三錢水一盞生薑半分拍碎竹葉三片
煎至六分去滓空心溫服夜卧再服
犀角散治熱勞心神煩躁羸瘦發渴
犀角胡黃連(各五錢)人參遠志(去心各一兩)石韋(去毛)
(五錢)酸棗仁秦芁(各一兩)杏仁(湯浸去皮尖雙仁麸炒五錢研)
右搗研極細每服二錢煎蓮子心湯調下不拘時服
青蒿飲治暴急熱勞四肢煩疼手脚心熱咽乾虚損
飲食減少宜退熱
青蒿甘草(炙)柴胡(去苗)知母龍骨麥門冬(去心)
(各一兩)桃枝柳枝(各一握)
右為散每服四錢以童子小便一盞半浸經宿入葱
白薤白各三寸切同煎至八分去滓溫服食後
鼈甲散(出聖惠方)治熱勞四肢疼痛發渴寒熱
鼈甲(塗醋炙令黃去裙襴)柴胡(各二兩去苗)赤芍藥甘草(炙微赤剉)
赤茯苓枳殼(麸炒微黃去瓤)人參(各一兩去蘆頭)地骨皮(三分)
右為散每服四錢以水一中盞煎至六分去滓不計
時候溫服忌莧菜菘菜醋物
牡蠣散(出聖惠方)治熱勞百節煩疼漸漸羸瘦不能飲食日
晩惡寒兼盗汗
牡蠣(焼為粉)知母(各一兩五錢)犀角屑前胡(去蘆頭)柴胡
(各二兩去苗)甘草(五錢炙微赤剉)虎骨頭(一兩五錢塗酥炙令黃)鼈甲(二兩)
(塗醋炙令黃去裙襴)
右為散每服四錢以水一中盞煎至六分去滓不計
時候溫服忌生菓莧菜
桃仁丸(出聖惠方)治熱勞肌體羸瘦
桃仁(湯浸去皮尖雙仁麥炒微黃)鼈甲(塗醋炙令黃去裙襴)柴胡(各一兩去苗)
甘草(五錢炙微黃去剉)天靈蓋(一兩塗醋炙微黃)麝香(一分剉研)龍膽
(一兩去蘆頭)青蒿子(二兩)
右為末入麝香都研令勻煉蜜和搗三二百杵丸如梧
桐子大每服不計時候用童子小便一小盞入豉五
十粒煎五七沸去滓溫酒下三十丸忌莧菜
猪牙皂莢丸(出聖惠方)治熱勞或咳𠻳氣喘兩脇脹不思飲
食大便秘濇心臓躁熱恍惚不安
猪牙皂莢(五錢去黑皮塗酥炙令焦黃去子)乾青蒿(五錢)鼈甲(一兩塗醋)
(炙令黃去裙襴)桃仁(湯浸去皮尖雙仁麫炒微黃)郁李仁(各五錢湯浸去皮尖微炒)
天靈蓋(一兩塗酥炙令黃)甜葶藶(一分隔紙炒令紫色)虎頭骨(五錢塗酥)
(炙令黃)
右為末煉蜜和搗三二百杵丸如梧桐子大每服以
麥門冬湯下二十丸不計時候服忌莧菜
子芩散涼心肺解勞熱
黃耆(一兩)白芍藥子芩人參白茯苓麥門
冬桔梗生薑地黃(各五錢)
右為散先用竹葉一握小麥七十粒水三盞薑三片
煎至一盞半入藥末三錢重煎至七分去滓溫服
鼈甲丸治熱勞羸瘦盗汗壯熱煩渴
鼈甲(去裙襴童子小便炙黃為末)柴胡(去苗為末)秦芁(去土為末各一兩)生
薄荷汁生青蒿汁生地黃汁生薑汁(各用自然)
(汁下盛銀器内熬成煎)
右將前三味搗羅為細末入後四味煎中拌和再搗
勻可丸即丸梧桐子大或乾更入熟蜜少許每服二
十丸食後溫熟水下日三
鼈甲湯治熱勞及女子虚勞身體瘦不下飲食咳唾
稠黏背膞疼痛手足背心煩熱兼渴
鼈甲(去裙襴醋浸炙令黃)生乾地黃(焙)天靈蓋(塗酥炙黃)甘草
紫苑(去苖土)貝母(去心)麥門冬(去心焙)杏仁(湯浸去皮尖雙仁生研各)
(一兩)
右將前六味麤搗篩入杏仁和勻每服五錢用童子
小便一盞半竹葉五片煎至一盞去滓分溫二服空
心食後各一服
柴胡飲治熱勞身體壯熱咳𠻳痰喘面赤頭痛肢節
痠疼煩躁口乾盗汗瘦弱
柴胡(去苖二兩)桑根白皮防風(去义)芍藥玄參黃
芩(去黑心)甘草(炙各一兩)
右為剉散每半兩水二盞入生薑半分切煎至一盞
去滓溫分兩服如咳𠻳咯血者每服入杏仁七枚湯
浸去皮尖打碎同煎服
青蒿飲子(出聖惠方)治熱勞煩悶四肢無力
青蒿(二兩)柳嫩枝(一兩)梔子仁(三分)烏梅肉(五錢微炒)甘草(三分)
木香(五錢)桃嫩枝(一握)
右細剉相和令勻分作五服每服以水一大盞半煎
至八分去滓不計時候分溫二服
黃耆湯(一名地骨皮散)治熱勞肢節痠疼呼吸少氣腰背強痛
心中虚悸咽乾唇赤面色枯燥飲食無味悲憂慘慽
多睡少起
黃耆(剉焙)地骨皮(各一兩)鼈甲(一枚去裙襴塗醋炙黃)甘草(炙剉五錢)
麥門冬(去心焙一兩半)桂(去麤皮五錢)
右麤搗篩每服五錢水一盞半薑半分拍破粳米五
十粒煎至八分去滓食前溫服
葛根散治熱勞心神不寧肥瘦煩渴
葛根(剉)黃芩(去黑心各三分)甘草(炙)柴胡(去苗)黃連(去鬚)牛黃
(研各五錢)
右為散每服二錢新汲水半盞調下日二
青蒿散治熱勞久不瘥寒熱羸瘦
青蒿(一握)甘草(二寸)童子小便(三大盞)東南枝桃心(一握)杏
仁(三七枚去皮尖搥碎)梹榔(三枚為末)
右以童子小便内瓶子中初夜浸至五更用慢火煎
至一大盞半去滓空心分溫三服當瀉出惡物自止
後喫薤粥補之
青蒿丸治熱勞
青蒿(一觔洗)甘草杏仁(去皮尖)鼈甲(炙)柴胡蜜(各一)
(兩)
右為童子小便五升先煎青蒿取一升去滓更煎如
稀餳入酥少許及蜜藥末等再熬可丸即丸如梧桐
子大每服二三十丸空心酒下忌猪肉熟麵莧菜胡
荽等
人參湯治熱勞肌熱煩躁面紅頰赤
人參(一兩)地骨皮(五錢)青蒿(二錢)山梔子(去皮五錢)甘草(炙一兩)
右麤搗篩每服三錢水一盞小麥少許煎至六分去
滓不拘時候溫服
茯苓丸治熱勞咳𠻳
白茯苓(去黑皮)地骨皮鐡精(或用輕鐡六兩)天靈蓋(浸童子小)
(便二升煑各三兩)
右為末飯丸如梧桐子大每服食後煎湯下三十丸
日二
枸杞湯(一名麥門冬飲)療虚勞口中苦渴骨節煩熱或寒(方見勞療)
(門骨蒸煩渴類)
治熱勞咳𠻳四肢無力不能飲食
生地黃汁(半升)蜜(三合)青蒿汁(三合)
右藥相和不計時節溫服一合宜頻服之
地骨皮散治熱勞
地骨皮(二兩)柴胡(去苗一兩)
右為散每服二錢須用麥門冬去心煎湯調下不計
時候服
黃耆湯(一名黃耆天一湯)治虚勞有熱咳唾膿血口苦咽乾胸
滿短氣(見諸虚門補虚益類出仁存方)
治虚熱用褐桃膠如彈大丸含之佳
升陽散火湯(出濟生拔粹方)治男子婦人四肢發熱肌熱筋痺
熱骨節熱發熱如燎捫之烙手此病多因血虚而得
或胃虚過食冷物抑遏陽氣於脾土火鬱則發之
升麻葛根獨活羌活(各五錢)防風(二錢五分)柴胡
甘草(三錢炙)人參(五錢)白芍藥(五錢)生甘草(二錢)
右㕮咀每服五錢水三大盞煎至一盞去滓稍熱服
忌寒涼之物
治一切男子女人患熱勞後服涼藥過多病勢已減變
成虚冷宜服此藥
牡蠣(火煅)牛膝(各五錢)五味子萆薢狗脊(去毛)石斛
山茱萸天靈蓋(酥炙焦黑色)乾地黃巴戟(去心)益
智子(去皮)芎藭(各一分)川椒(二銖)阿魏(一銖)
右為細末以酒半盞蜜半盞對當化阿魏含煉丸如
梧桐子大每朝鹽湯下三十丸須是骨熱已退臟腑
已冷方可喫此方
香甲丸(出獲命方)治男子熱勞四肢無力手足渾身壯熱不思
飲食口苦舌乾夜夢鬼交多饒驚魘
川棟子(十個炒)葫蘆巴(一分)舶上茴香(一兩)附子(一箇炮去皮臍)柴
胡(五錢)宣連(五錢)鼈甲(二兩醋炙令黃)
右件七味同杵為末煑麵糊為丸如桐子大每服五
丸茶酒任下
愚魯湯(出澹療方)主勞熱
柴胡(去蘆)人參
右等分㕮咀每服三錢薑三片棗一枚煎不拘時
治熱勞(出本草)
以皂莢長一尺續成者亦可須無孔成實者以牛乳
酥一大兩微微塗於火上緩炙之不得令酥下待酥
盡即搗篩為末蜜丸如梧子大每日空心飲下十五
丸漸增至二十丸重者不過兩劑差
治熱勞骨節煩痛肩背疼痛氣虚羸瘦及時病内外熱
不改
用柴胡煑汁服之
普濟方卷二百二十九
