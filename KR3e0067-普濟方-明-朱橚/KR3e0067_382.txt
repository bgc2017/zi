普濟方卷三百八十二明周王朱橚撰
嬰孩諸疳門
氣疳(附論)
夫小兒氣疳者由乳食不調内有壅熱傷於肺也肺主
於氣其氣不榮則皮毛枯燥欬逆上氣多涕交流壯熱
增寒揉鼻咬甲唇邊赤痒鼻内生瘡腦熱多啼腹脇脹
滿乳食減少下痢無恒皮上粟生糞中米出漸漸羸瘦
故名氣疳也
方
蘆薈丸治小兒氣疳毛髮乾堅口無津液或時下痢多
渴不欲乳食
蘆薈(細研)青黛(細研)蟬殼(微炒)熊膽(細研)人參(去蘆頭)黃連(去鬚)
雄黃(細研)麝香(細研)蜣蜋(去趐足微炒已上各一分)蝦蟇(一枚酥塗炙微黃)
訶梨勒皮(三分)
右為末都研令勻以軟飯和丸如菉豆大每一歲以
暖水下三丸常服令兒悅澤無病量兒大小以意加
減
麝香丸治小兒氣疳壯熱增寒腹脹下痢皮膚乾燥眼
澁揉鼻乳食難化日漸羸瘦
麝香(半錢細研)赤茯苓(一錢)熊膽(半錢研入)胡黃連(一分)㯽榔(一枚)
蘆薈(一分微炮)京三稜(一分細研)當歸(半分剉微炒)木香(半分)桂心
(一分)川大黃(一分剉炒)
右為末煉蜜和丸如菉豆大每服乳食前以温粥飲
下五丸量兒大小以意加減
麝香丸治小兒氣疳頭髮乾堅心腹脹滿肌體黃瘦乳
哺不消
麝香(一分細研)胡黃連(半兩)蘆薈(細研)肉豆䓻(去殼)㯽榔夜
明砂(微炒)青橘皮(湯浸去白瓤)硃砂(細研已上各一兩)乾膽(一枚酥塗)
(炙微黃)
右為末都研令勻以棗肉和丸如菉豆大每一歲粥
飲下三丸日三服
青黛丸治小兒氣疳腹内有積惡滯結之物宜先服搜
病
青黛(一分)㯽榔(一枚)木香(一分)麝香(半分細研)黃連(一兩去鬚)肉豆
䓻(一枚去殼)巴豆(半兩)大黃(半兩剉微炒)鼈甲(半兩塗酥炙令黃去裙襴)
右件藥先取黃連巴豆二味以淡漿水三碗煮令水
盡候乾取出巴豆去皮心研如膏紙裹去油其黃連
曝乾然後與諸藥都搗羅為末用猪膽汁和丸如麻
子大三歲每服空心以粥飲下二丸三四歲每服三
丸至四丸每隔三日一服量兒大小加減服之取下
惡物為效次宜服訶梨勒丸補之(方在後)
代赭丸治小兒氣疳腹脹時痛體瘦
代赭(細研)川大黃(剉微炒)桂心草薢(剉)硃砂(細研)當歸
(剉微炒)木香(已上各半兩)麝香(半分細研)巴豆(一分去皮心研紙裹壓去油)
右為末入研了藥令勻煉蜜和丸如黃米大三歲兒
每服用粥飲下三丸三四歲每服五丸空心午後各
一服量兒大小以意加減
硃砂丸治小兒氣疳能益顔色長肌膚消積滯殺疳蟲
宜常服
硃砂(細研)麝香(細研)熊膽(細研)蘆薈(細研)蝸牛(炒令微黃)史君子
五靈脂胡黃連(已上各一分)
右為末都研令勻以燒飯和丸如菉豆大每服以粥
飲下五丸量兒大小以意加減
五靈脂丸治小兒氣疳漸瘦無力
五靈脂蟾頭(塗酥炙微黃)蟬殼(微炒)夜明砂(微炒)蝸牛(濕者)
青黛(細研已上各一分)麝香(半分細研)雄黃(半分細研)
右為末入研了藥令勻用糯米飲並蝸牛和丸如菉
豆大每一歲以温茶下一丸後用藿香湯洗兒後以
青熱衣盖令蟲盡出
訶梨勒丸取下惡物後宜服
訶梨勒皮草豆䓻(去皮)人參(去蘆頭)白术陳皮(湯浸)
(去白瓤焙)白茯苓(已上各半兩)丁香(一分研)甘草(一分炙微赤剉)
右為末煉蜜和丸如麻子大三歲每服以粥飲下三
丸三四歲每服五丸空心午後各一服量兒大小以
意加減
㯽榔丸治小兒氣疳腹脹煩熱大便難
㯽榔(半兩)木香(半兩)續隨子(一分)青黛(半兩細研)麝香(半分研)蟾
頭(一枚塗酥炙令焦黃)
右為末入研了藥令勻煉蜜和丸如菉豆大每服以
温水下三丸看兒大小臨時增減
木香散治小兒氣疳不欲乳食時復腹痛
木香胡黃連當歸(剉微炒)訶梨勒(只用皮已上各半兩)青
橘皮(一分湯浸去白瓤焙)麝香(一錢細研)
右為末用粟米飲和丸如菉豆大每服不計時候粥
飲下三丸大小以意加減
麝香丹治小兒肺疳皮毛枯燥咳𠻳上氣
胡黃連(一兩)半夏(半兩)紫蘇子(炒)五味子(各三分)麝香(研)
蘆薈(研)硃砂(研各一分)乾蟾(一枚酥炙黃)
右為細末棗肉和丸如黍米大每服十粒煎人參湯
下量兒大小加減(一方米飲下)
消氣丸治小兒疳氣腹脹喘麤
木香(一錢)蘿葡子(半兩同巴豆一分炒黃色去巴豆不用)
右為末以糊丸如菉豆大三歲兒三十丸用米飲下
量兒大小與服
分氣丸治小兒疳氣腹脹膨脝腹内有積
木香(一分)黑牽牛(半兩生)
右為末糊丸如小豆大三歲兒十丸用米飲下
子丑散治小兒疳氣腹急喘粗食氣攻目乳腫
鼠糞黑牽牛(等分)
右為末三歲一錢橘皮湯下二服立效
㯽榔丸治小兒疳氣腹脹胷膈痞悶喘急不安
青橘皮(去白巴豆肉五枚同炒去巴豆不用)㯽榔蘿葡子香附
子(炒香)木香(已上五味各一分)黑牽牛(半兩微炒)
右件為細末生姜自然汁煮麵糊丸如黍米大每服
一十丸米飲送下不拘時候
烏金膏治小兒疳氣灌入隂黃亮色
通草(一分燒)黃皮(一分燒)大黃(一分燒)
右燒各存性為末每用一錢獖猪膽調成膏於隂上
塗未退煎蛇床子湯洗後再調塗之
萬壽丸治小兒疳氣羸瘦腹大頸小頭髮稀疎臟腑不
調或瀉或秘
乾蝸牛(半兩)乾蚯蚓(半兩)蛇蛻皮(一分)乾蝦頭(三個)黑丑子
(五個炮)麝香(一分)史君子(五個炮)
右前四味藥入礶子内封閉口炭火燒通赤取出搗
羅為末後三味為末同爛研入如粉用粟米飯為丸
如菉豆大每服五丸米飲下一日兩服
治小兒疳氣不可療神效(出本草)用綠礬火煅通赤取出
用釅醋淬過復煅如此三度細研用棗肉和丸如菉
豆大温水下日進兩三服(一方三歲三十丸米湯下)
治小兒疳氣以猪肚蒸黃連為丸服之
風疳(附論)
夫小兒風疳者由肝臟壅熱乳食不調之所致也是以
孩子十旬之内三歲之間氣血未調骨本輕軟凢於動
静易為所傷若乳母昧於寒暄失於調適滋味不節加
乳無恒或外中風寒内懷驚恐便即乳兒邪氣未除傷
兒臟腑致成風疳也其狀搖頭揉目眼赤多睡胸熱髮
焦百脉拘急漸漸黃瘦者是其候也
方
胡黃連丸治小兒風疳剜鼻揉眼不知癢處
胡黃連人參(去蘆頭)地龍(微炒)代赭(細研)赤石脂(已上各半)
(兩)蝸牛肉(二十七枚)青黛(研入)大蜣蜋(五枚去翅足微炒)猪牙皂
莢(二十七枚去黑皮塗酥炙焦黃去子)木香蟾酥(研入)黃連(去鬚)㯽榔
硃砂(細研)麝香(細研)天麻當歸(剉微炒)犀角屑乾
蝎(微炒)蟬殼(微炒)蘆薈(細研)羌活史君子白蕪荑
驢胎耳(炙令焦黃)蛤蚧(頭尾全者塗酥炙微黃)牛黃(細研已上各一分)
右為末入研了藥令勻以獖猪膽汁和丸如菉豆大
每於空心以粥飲下三丸量兒大小以意加減
蘆薈丸治小兒肝肺風熱心脾壅滯體瘦壯熱致成風
疳宜常服解風熱殺疳
蘆薈(細研)天竺黃(細研)胡黃連蚺蛇膽(研入)蛇蛻皮灰
(各一分)史君子天麻丁香黃連(去鬚)青黛(細研)木
香硃砂(細研已上各一分)牛黃(一分細研)白龍腦(一錢細研)蟬殼
(半分微炒)麝香(半分細研)
右為末入研了藥令勻煉蜜和丸如菉豆大每日空
心及近晚以粥飲下三丸量兒大小以意加減
龍腦散治小兒風疳日漸羸瘦嗜睡壯熱面色青黃或
時吐乳
龍腦(細研)黃連(去鬚)蛜□(微炒)天麻馬兜鈴熊膽(研入)
麝香(細研)牛黃(細研)蝸牛(炒令微黃)蚺蛇膽(研入)藍葉川大
黃(剉微炒)雄黃(細研)五靈脂硃砂(細研已上各一分)
右為細末入研了藥令勻每服以温水調下半錢量
兒大小以意加減
蟬殼丸治小兒初風疳漸羸瘦體熱心驚搖頭揉鼻四
肢煩躁皮膚黃黑毛髮乾枯日夕不差
蟬殼(一分微炒)全蝎(半分微炒)硃砂(一分細研)雄黃(一分細研)麝香(一分)
(細研)青黛(半兩細研)龍腦(半兩研)膩粉(一分研)蜣蜋(五枚去翅足炒焦黃)
牛黃(半兩研)蟾頭(一枚塗酥炙微黃)烏蛇(三分酒浸去骨炙令微黃)甜葶
藶(一分隔紙炒令紫色)巴豆(十枚去皮心研伐裹壓去油)
右為末入研了藥令勻用猪膽汁和丸如黃米大每
服以粥飲下三丸量兒大小以意加減
黃連丸治小兒風疳身體壯熱或時吐逆心神煩躁
胡黃連蘆薈(細研)天竺黃(細研)犀角屑臙脂(研入)天
漿子(微研)羚羊角屑麝香(細研)乾蝎(微炒)白殭蠶(微炒)牛
黃(細研)硃砂(細研)雄黃(細研巳上各一分)蟾酥(一錢研入)
右為末都研令勻以猪膽汁浸蒸餅和丸如麻子大
每服以粥飲下三丸不計時候量兒大小以意加減
牛黃丸治小兒一切風疳搐摘
牛黃(細研)黃連(去鬚)桂心白附子(炮製)川大黃(剉微炒)膩
粉(研入)人參(去藶頭)茯神硃砂(細研)雄黃(細研)龍腦(細研各一)
(分)巴豆(三十枚去皮心研紙裹壓去油)
右為末都研令勻以&KR0797;&KR0803;和丸如菉豆大濃煎葱白
湯下三丸取下惡物為度量兒大小以意加減
夜明砂丸治小兒風疳鼻口多痒肌體羸瘦搖頭揉目
昏沉多睡
夜明砂(微炒)白附子(炮製)白殭𧖟(微炒)牛黃(細研)乾蝎(微研)麝
香(細研)硃砂(細研)甜葶&KR1047;(隔紙炒令紫色)青黛(細研巳上各一分)烏蛇
(三分酒浸去皮骨炒微黃)蟾酥(半分)雀兒飯甕
右為末用猪膽汁和丸如菉豆大每服以粥飲下三
丸量兒大小增減服之
蛇蜕皮丸治小兒風疳羸瘦
蛇蜕皮(煨灰一分)蘆薈(一分細研)蜣蜋(七枚去翅足微炒)蟾頭(一枚炙令)
(黃)蟬殼(一分微炒)硃砂(一分細研)天漿子(七枚微炒)乾蝎(一分微炒)青
黛(半兩細研)天南星(一分炮製)
右為末用獨蒜燒熟并醋飲和丸如菉豆大每服空
心以粥飲下三丸量兒大小加減
蘆薈丸治小兒風疳肌體多熱煩渴心躁夜不得眠卧
蘆薈(細研)天麻胡黃連(已上各半兩)麝香(細研)鐵粉(細研)水
銀乾蝎熊膽硃砂(細研已上各一分)
右為末以棗肉研水銀星盡都和丸如菉豆大每服
以温水下三丸量兒大小以意加減(一方加雄黃)
烏蟾丸治風疳羸瘦搖頭揉目百脉拘急
烏蛇(一兩酒浸去皮骨炙令黃)乾蟾(酥炙黃)蛇蜕皮(一兩)胡黃連
麝香(一分)蘆薈(一分研)熊膽(一分研)
右為細末白麵糊丸如黍米大每服十粒薄荷湯下
量兒大小加減
熊膽天麻丹治風疳羸瘦搖頭揉目百脉拘急
天麻羌活熊膽蟬殼史君子(去殼)胡黃連
(各一兩)蘆薈乾蟬(半兩酥炙)
右為細末粳米飲和丸黍米大每服十粒煎荆芥湯
下量兒大小加減
天麻丸治肝疳疾風疳由乳母寒温不調乳哺不節肝
臓受熱或外感風寒内傷喜怒邪氣未散便以乳兒
多成風疳肝者眼之候上膈脹熱痰涎壅滯以致肝
熱眼赤翳生眵淚爛弦發痒揉擦昏時雀盲甚至經
月眼合亦名疳眼又外證搖頭揉目白膜遮睛眼淚
多頭焦髮堅筋青腦熱甲痒筋拳燥渴汗多下痢瘡
癬
青黛川黃連天麻夜明砂川芎蘆薈
五靈脂(各三錢)防風龍膽草蟬蜕(去翅足各一錢)全
蝎(一錢)麝香(一分)蟾頭(炙焦三錢)
右為末猪膽浸糕丸如麻子大每服十丸薄荷湯下
皂角膏治小兒風氣攻項下生核子
皂角(大者一挺燒存性)糯米(一合炒黑皮)草烏頭(生二錢)黃皮(三錢)
(炒黑色)
右為末每服不拘多少以井花水調貼如未安須用
水精丹取後用調氣觀音散人參散等藥補仍再貼
藥與疳藥相間服
驚疳(附論)
夫小兒驚疳由心臟實熱所致也襁褓之内氣血未調
臟腑細微因其哺乳不時致生壅滯内有積熱不得宣
通心神多驚睡卧不穏胸膈煩悶口瘡頰赤面黃髮枯
皮燥多渴乳食漸少久而不痊體瘦壯熱故名驚疳
小兒積成驚歌第一襁褓嬰兒骨肉柔週身氣血未通
流若還乳積兼驚恐壅滯成疳病可憂第二腹中壅積病
徐徐土色形容脾是虚乳食當前嫌不下面黃肌瘦痛何
如第三睡卧昏沉胃積虚胎中受疾實難除更加骨熱三
焦渴臟腑虫生脹不舒第四遍身火熱口難言膈熱涎多心
更煩多是因傷諸毒物致令疾苦有根源第五春夏纔過倏
至秋行遲體軟病仍留髮枯頰赤皮膚燥日久難痊孰怨尤
第六皮燥筋青髮更黃肝家受病實難當再加嘔吐驚風作
縱有名醫少妙方第七驚多心熱口生瘡啼呌喉亁氣不揚
風癎若添鼻下赤脾疳形狀更堪傷第八渾身冷汗苦難收
面赤那堪脉更浮忽𤼵高聲驚欲起乍昏乍醒幾時瘳
方
青黛丸治小兒驚疳肌膚羸瘦心神煩熱口鼻疳&KR0630;宜
服
青黛(細研)牛黃(細研)蘆薈(細研)硃砂(細研)雄黃(細研)犀角屑
真珠末胡黃連(已上各一分)蟾酥(一粒杏仁大研入)夜明砂
(半分微炒)瓜蔕(半分)龍腦(半分細研)乾蟾(一枚燒灰)蟬殼(七枚微炒)虎睛
(一對酒浸一宿微炙)母丁香(十枚)蜣螂(三枚用大麥麵作餅子裹燒灰)
右為末都研令勻另以猪膽汁和丸如黍米大每用
妳汁化破二丸滴兒鼻中一丸灌入口中立效
蘆薈丸治小兒驚疳
蘆薈(研)黃連(去鬚)史君子(去殼)鶴虱藿香葉細辛
(去苗葉)蓬莪荗(煨)蝎稍(炒)青橘皮(湯浸去白炒)陳橘皮(湯浸)
(去白)蟾酥(各半兩十一味同為末分一半入猪膽内煮熟留末一半)龍腦丹砂
牛黃麝香(四味同研一分)肉豆蔲(去殼煨)水銀(一分)
右先將前十一味為末半入猪膽内同巴豆仁兩枚
以粟飲煮熟去巴豆不用次入留一半末并龍腦等
六味同研丸如黍米大每服十丸至十五丸更量兒
大小加減空心米飲下
保童丸治小兒驚疳瘦弱頭髮作穗面黃腹脹臟腑不
調
胡黃連黃連(去鬚)靑橘皮(湯浸去白焙)龍膽蕪荑
蟬殼苦楝根五倍子夜明砂(炒)青黛蝸
牛(五十枚研細紙上攤窨乾)天漿子(去皮各半兩)乾蝎頭(酥炙焦三枚)蘆
薈熊膽雄黃麝香丹砂(各三錢)
右為末麵糊和丸如黍米大一歲兒二丸三丸二歲
已上加丸食前米飲下
真珠散治小兒驚疳體熱黃瘦
真珠末(半兩)金箔(五十片細研)銀箔(五十片細研)沒石子(一枚)犀
角屑羚羊角屑天竺黃(細研)胡黃連甘草(炙微)
(赤剉)川大黃(剉微炒)當歸(剉微炒)硃砂(細研)雄黃(細研)牛黃(細研)
麝香(細研已上各一分)
右為散每服以茵陳湯調下半錢日三服量兒大小
增減服之
龍腦丸治小兒驚疳心煩躁體熱瘦痒眠卧不安
龍腦(半錢研)麝香(半錢研)牛黃(一錢研)雄黃(一錢研)天竺黃
(一分研)胡黃連(一分)蘆薈(一錢研)熊膽(一錢研)青黛膩粉
(半分研入)蟾酥(半分研)硃砂(一分研)蝸牛(三七枚微炙)雀兒飯甕
(一分)
右為末用研令勻以水浸蒸餅和丸如菉豆大每服
不計時候以薄荷湯下三丸量兒大小以意加減
牛黃丸治小兒驚疳腹中有癖氣夜啼不止
牛黃(研)人參(去蘆)栢子仁茯神赤芍羌活
(已上各一分)柴胡(去苗)川大黃(剉微炒)蛇蛻皮(燒灰)大麻仁
鼈甲(塗酥炙令黃去裙襴)㯽榔(已上各半兩)蚱蟬(三七枚去翅足微炒)
右為末都研令勻煉蜜和丸如菉豆大每一歲於食
前以粥飲下一丸
胡黃連丸治小兒一切驚疳積熱咬妳疳氣
胡黃連天竺黃蘆薈(各半兩)金箔(八片)黃連(半兩去鬚)
(蘆薈同為末入獖猪膽内瓶中垂箸隂乾去皮膜研)銀箔(五片)青黛(一分)丹砂(一錢)
牛黃(半錢)麝香真珠(一錢)龍腦(半錢)犀角(二錢八味同研)
右為末麵糊和丸如黍米大一歲兒二丸三丸二歲
兒已上加丸食前米飲下
虎睛丸治小兒驚疳眼熱澁多睡心悸不安肌肉黃瘦
虎睛(一對酒浸炙令黃)犀角屑(半錢)子芩(一兩)川大黃(一兩剉微炒)
山梔子(半兩去皮)麝香(一錢研)天竺黃(半兩研)巴豆(一分去皮研紙)
(裹壓去油)龍膽(三分去蘆頭)黃礬(三分燒令赤)真珠(一分研)牛黃(一錢)
(研)
右為末都研令勻煉蜜和丸如麻子大每服以妳汁
下三丸量兒大小加減服之
麝香丸治小兒驚疳等病
草龍膽胡黃連(各半錢)木香(二分)蘆薈(一分)蟬殼(去翅足洗)
(一分)瓜蔕(二十一個)龍腦(一錢)熊膽(一分)青黛(一分)麝香(一錢)輕粉
(一錢)牛黃(一錢研)
右為末猪膽丸梧子及菉豆大驚疳臓腑或秘或瀉
清米飲或温水下小丸五七粒至二十粒疳眼猪肝
温湯渴燖猪湯下猪肉湯下亦得驚風搐發眼上薄
荷湯下一丸更水研一丸滴鼻中疳瘡口瘡研貼蟲
痛苦棟根或白蕪荑湯下百日内小兒大便不通水
研貼臍有蟲候加乾漆好麝香各少許并人參鬚一
兩煎水温化下小兒病急水研碎緩則浸化小兒虚
極慢驚者勿服尤治急疳痰熱
天竺黃丸治小兒驚疳乳食留滯身熱腦乾睡中驚悸
天竺黃(研)乾蝎雄黃(研)麝香(研)犀角屑硃砂
(研)胡黃連蘆薈(研)丁香(已上各二分)龍腦(二錢)蟾酥
巴豆(三粒去皮心研紙裹壓去油)
右為末研了藥令勻用糯米飲和丸如菉豆大每服
空心以温水下三丸
蘆薈丸治小兒驚疳久不差
蘆薈(半兩細研)龍齒(三分細研)麝香(細研)黃連(去鬚)熊膽(研細)蛇蛻
皮灰蜣蜋(去翅足微炙)蟬殼(微炒)蝸牛(炒令微黃)地龍(微炒)田
父(炙令微黃色各一分)
右為末煉蜜和丸如菉豆大每服以粥飲下五丸更
量兒大小增減服之
胡黃連丸治小兒驚疳退上焦熱
胡黃連(末一分)天竺黃(半兩)蘆薈(半錢)熊膽(半錢)膩粉(半錢)麝
香牛黃雄黃硃砂龍腦(已上各一錢)
右都細研如粉用軟飯和丸粟米大每服以粥飲下
五丸日三服
萬壽丸治小兒驚疳兼諸疾常服
硃砂(細研水飛過半兩)木香(三分)川大黃(剉微炒)人參白茯
苓青橘皮(湯浸去白瓤焙)犀角屑牛黃(細研)麝香(細研已上)
(各一分)
右為末研了藥令勻以燒飯和丸如黍米大每服以
温水下五丸日三服
銀白散治驚疳諸疳
白术(細剉一合菉豆炒去豆)黃耆(劈開微炙勿令焦)人參乾山藥
(一兩)直殭蚕(洗去灰微炒勿令焦一兩)白茯苓(一兩半)川升麻木
香甘草真糯米藿香(半兩)鐵粉(三分)麝香(一錢)硃
砂(研)天竺黃(研)青黛(研)蛇黃史君子(末)黃連(生去)
(鬚末)熊膽(研已上各一分)
右都研令勻以粟米飲和丸如麻子大一二歲每服
用粥下三丸三四歲每服五丸日三服
牛黃丸治小兒驚疳心悸壯熱手足抽掣
牛黃(研)雄黃(研)天竺黃(研)硃砂(研)犀角屑蟬殼
(微炒)乾葛(微炒已上各一分)蝸牛(三七枚炙令黃)天漿子(七枚)
右為末都研令勻煉蜜和丸如菉豆大每服以薄荷
湯下五丸看兒大小臨時加減
天麻散治小兒驚疳潮熱頭疼瘡痘等症
青黛天麻白附子(各半兩)甘草川芎白芷
(各一錢)
右為細末三歲半錢薄荷湯調下(一方治壯熱疳熱鼻衂渴脹心煩解)
(毒藥消下腫風疼腫毒寒熱赤眼天行壯熱並以藍汁服一方治急疳痋口鼻數日欲死以藍澱塗之立)
(差)
蝎稍丸治小兒驚疳
蝎稍(炒半兩)天麻附子(炮製去皮臍)木香(各一分)青黛
蓬莪荗(煨半兩)丹砂麝香膩粉(三味同研各半兩)
右為末煉蜜和丸如菉豆大每服一丸薄荷湯或柳
葉湯下量兒大小加減
參黃丹治驚疳挟熱夜卧驚悸
全蝎(三十個微炒)天漿子(十四個乾者)人參胡黃連(各一兩)
天竺黃(半兩)青黛硃砂龍腦(一錢研)
右為細末煉蜜和丸如黍米大每服十粒人參湯下
量兒大小加減
青黛丸治小兒驚疳徧身壯熱痰涎不利
青黛(半兩)龍腦膩粉麝香蟾酥晚蚕蛾(微炒)
(已上各半分)白殭蚕(一分末)
右都細研為末煉蜜和丸如黍米大每服以薄荷湯
調膩粉半字化破三丸服得吐瀉出涎粘惡物為度
量兒大小以意加減
天竺黃丹治小兒驚疳挟熱夜卧驚悸
天竺黃(一分研)晚蚕蛾(半兩炒)白殭蚕(半兩)川大黃(半兩)硃
砂青黛麝香(各一分並研)
右為細末粳米飲和丸如黍米大每服七粒至十粒
人參湯下量兒大小加減
史君子丸治小兒驚疳徧體生瘡
史君子(十枚炒)田父(三枚微炒)雄黃(一錢研)麝香(一分研)黃連
(半兩)硃砂(一錢研)
右為末入研了藥令勻以糯米飲和丸如菉豆大一
歲以粥飲下一丸日三丸
膩粉丸治小兒驚疳身體壯熱發歇不定腹中壅悶
膩粉(一錢)麝香(一錢研)蟾酥(半錢)牛黃(一錢研)硃砂(一錢研)巴
豆(三十枚用油一小盞於銚子内煎候熱即一個個抛入油内爆者拈入水内摠取出去黑皮及)
(油用)
右味藥並須精好都研令勻用水浸蒸餅和丸如黍
米大每服以粥飲下一丸日三服稍利為效
乳香丸治小兒驚疳壯熱嘔吐頰赤面黃口鼻生瘡或
時下痢虚汗多驚
乳香木香白芷(各半兩)麝香(一分)獖猪膽(乾者去膜研一)
(枚)
右為末粳米飲丸如麻子大每服三丸至五丸米飲
下空心服量兒大小加減
保童丸治小兒驚疳
鐵粉(研一分)鼈甲(去裙襴醋炙半兩)蝦蟇(炙一枚)黃連(去鬚半兩)麝
香(研一分)
右為末飯丸如菉豆大每服二丸空心米飲下更量
兒大小加減
黃連丸治小兒驚疳五心壯熱肌肉黃瘦好食泥土
黃連(去鬚)欝金(剉)羌活(去蘆鬚)苦楝根青黛(研各一分)
右為末獖猪膽汁調勻隂乾再研為末入龍腦麝香
少許湯浸蒸餅為丸如黃米大每服二丸三丸量兒
加減温水下
馬牙硝丸治小兒驚疳
馬牙硝(研一分)天南星(炮一枚)丹砂(研)黃連(去鬚各一分)
右為末軟飯和丸如菉豆大每服三丸五丸加減薄
荷湯下甚效
感氣丸治小兒驚疳
附子(炮製去皮臍為末一錢)膩粉(二錢)瓜蔕(三七枚)麝香(當門子一枚)
右除麝香膩粉外為末同獖猪膽汁調和入麝香内
以獖猪皮盛綿裹掛於壁上逐日未洗面先以潄口
水飜覆噴七日却取藥再研以獖猪膽汁和丸如麻
子大丹砂為衣每服五丸七丸量兒加減空心夜臥
温熟水下
雞頸丸治小兒驚疳黃瘦咬牙嚙嘴肌熱盗汗食積肚
大脚細長大不能行常服少病兒肥
天門冬麥門冬(各去皮心)秦芁雄黃雌黃桂
&KR0797;&KR0803;根黃芩柴胡枯白礬防風茯苓
桑白皮(一分)雄雞頸雌雞頸(各一節炙)
右為末米糊丸如麻子大每服二十丸未食粥飲下
不拘時候日進二服
熊膽丸殺疳退驚治壯熱惛憒吐嘔痰涎頰赤面黃鼻
疳目澁有時盜汗或即虚驚荏苒不除乳食不進
熊膽(研)胡黃連(末各三錢)史君子(為末)天漿子(各七個)青黛
(一錢研)寒食麵(三錢)麝(一分)細墨(燒碎半錢)
右件同研勻用白麵糊為丸如黍米大每服五丸至
七丸米飲下不計時候
大胡黃連丸治小兒一切驚疳腹脹蟲動好喫泥土生
米不進飲食多睡吼哮臟腑或秘或瀉肌膚黃瘦毛
焦髮黃飲水心煩熱能殺蟲消食進飲食治瘡癬常
服不瀉利
胡黃連黃連苦楝子(各一兩)白蕪荑(去皮半兩秋初三分)
乾蟾頭(一分)麝香(一錢細研)青黛(兩半别研)蘆薈(一分别研)
右先將前四味為末猪膽汁和劑每一胡桃大入巴
豆仁一枚置瓷器中每服半丸量兒大小加减
胡黃連(半兩)青黛木香(一分)蝸牛(三七枚炒令微黃)地龍(半兩)
蟾酥(一兩)黃連(半兩)㯽榔(一分)羌活(五枚微炒去足)硃砂(一分研)麝
香(一分研)當歸(一分微炒)犀角屑(一分)乾蝎(一分)蛇蜕皮(一分)蘆
薈(一分研)獨活(一分)牛黃(一分)猪牙皂莢(五枚去皮塗酥炙焦黃)
右為末以猪膽汁和丸如菉豆大每服以粥飲下五
丸日三服量兒大小加減
金蟾散治小兒脊疳頭大項細四肢黃瘦肚大胸高毛
髮乾竪
乾蟾(一枚大者塗酥炙令焦黃)夜明砂(三分)胡粉(三錢)丁香(三七粒)桃
白皮(三分)樗白皮(三分)訶梨勒(三分用皮)黃連(三分)川大黃(三分)
黃蘖(三分)地榆(三分)
右為末每服以粥飲調下半錢日三服量兒大小以
意增减
蘆薈丸治小兒脊内有蟲上咬背膂骨漸枯槁肌體羸
瘦
蘆薈(半錢)胡黃連(半兩)蝦蟇(一枚塗酥炙令黃)熊膽(半兩)貫衆(半兩)
地龍(半兩微炒)青黛(半兩研)硃砂(半兩)蟬殼(半兩去足)雷丸(半兩)麝
香(半兩)
右為末用蝸牛肉研和丸如麻子大每服以粥飲下
五丸日三服量兒大小增减
牛黃丸治小兒心肺久熱致成脊疳漸漸羸瘦
牛黃(一分)珍珠末(一分)硃砂(一分)赤芍藥(一分)赤茯苓(一分)杏
仁(一分湯浸去皮尖雙仁炒微黃)甘草(一分)牡蠣粉(一分)麝香(一分)蝦蟇
灰犀角屑巴豆(去皮心壓去油)
右研為細末用油單一重裹之蒸熟為度入後四味
為丸少加麵糊丸如麻子大每服十丸至十五丸清
水飲下食後臨卧日進二三服
龍腦丸治小兒驚疳心熱搐搦胸膈多痰不食
龍腦(一錢研)麝香(一錢研)蟾酥(半錢研入)膩粉(半錢研入)天竺黃
(研細)金箔(二十四片)胡黃連甜葶藶(隔紙炒令紫黃)牛黃(研)乾
蝎(炒黃已上各半兩)犀角屑(半兩)雄黃(研)熊膽(研細)蘆薈(細研)天
漿子珍珠末(研)硃砂(研)青黛(研)田父土蜂窩
(已上各一分)
右為末以糯米飲和丸如菉豆大每服以薄荷湯下
三丸汗出并吐出涎為效三歲以上加減服之
大惺惺丸治小兒驚疳百病及諸壊病不可具述
辰砂(研)青礞石金牙石(各一錢半)雄黃(一錢)蟾灰(二錢)牛
黃龍腦(一錢研)麝香(半錢)蛇黃(二錢醋淬五次)
右研勻細水煮蒸餅為丸硃砂為衣如菉豆大百日
兒每服一丸一歲兒二丸薄荷温湯化下食後
脊疳(附論)
夫小兒脊疳者由乳哺不調甘肥過度肌内生蟲攻於
脊膂漸漸枯瘦時時下利覆地而卧毛髮乾焦身體壯
熱煩渴不止脊骨如鋸謂之脊疳也
方
胡黃連丸治小兒脊疳肌膚羸瘦背脊骨高身體寒瘦
面無顔色(方見前)
右將前藥為細末更研令勻用糯米飲和丸如菉豆
大每日早辰以荆芥湯下二丸量兒大小加減
地骨皮丸治小兒脊疳漸漸黃瘦以手指攀之背如鼓
響脊骨高是也此因妳熱所致
地骨皮(半兩)龍膽(一分去蘆頭)子芩(一分)紫參(半兩)黃耆(半兩剉)
枳殼(一分麩炒微黃去穰)木香(一分)猪苓(一分去黑皮)川大黃(半兩剉碎)
(微炒)海蛤(一分)郁李仁(湯浸去皮尖微炒)
右為末煉蜜和丸如菉豆大每服以温水下五丸日
三服量兒大小加減服之當得微利為效
青黛丸治小兒脊疳四肢瘦弱腹脹壯熱頭髮乾疎時
時煩渴脊骨如鋸
青黛(一分)定粉(一分)蟾酥(半分研入)夜明砂(一分)黃連(半兩)麝香
(一分)熊膽(半分)羚羊角屑(半分)硃砂(一分)犀角屑(半分)
右為末軟飯和丸如菉豆大每歲以粥飲下二丸
白礬丸治小兒脊疳下痢羸瘦
白礬灰(三錢)田父(三錢)蛇蛻皮(一條炒令微黃)青黛(一分)鶴虱(一分)
硃砂(一分)麝香(一分)蘆薈(一錢研)莨菪子(一分水淘去浮者水煮令芽出)
(炒黑色)白稨豆(微炒黃勿焦各一兩)白附子(文武火炮令黃色去火毒)天麻
(剉如碁子大麥炒黃)
右為末好磁罐盛遇有患依湯用使之常服米飲調
下如半錢或一字婦人産婦亦可服之慢驚搐搦
用麝香飲調下日進六服急驚定後用陳米飲調
下驚吐不止用陳米飲調下天柱倒脚軟濃米
飲下夾傷寒發搐者薄荷葱白湯調下疳氣脹
急多渴者百合湯調下赤白痢不思乳食者生薑
三片棗子五個陳米一合飲調下𤼵熱面赤渾身
壯熱忽然驚呌者金銀薄荷湯調下喫食不知飢
飽不長肌肉麥蘖一撮同炒薑湯調下暴瀉紫蘇
木瓜湯調下形神脫言不正及大人吐瀉蘆薈湯
下(和劑方作木香黃耆白附殭蚕糯米蘆薈加知母只七味各等分治症同前一名銀白散治病方)
(用人參白术茯苓甘草白稨豆山藥蘆薈共七味各等分亦名銀白散)
茯苓丸治小兒驚疳四肢瘦弱腹脹壯熱頭髮乾疎時
時煩渴脊骨如鋸
青黛茯苓蘆薈琥珀川大黃(净)赤茯苓
(二分炒)鈎藤皮遠志肉(薑製炮乾)蝦蟇灰(三錢)細節菖蒲
(三錢)麝(少許)
右為細末粟米糊丸如麻子大每服十丸薄荷湯下
退疳丸治小兒驚疳心忪驚悸面黃肌瘦口舌生瘡多
困目澁
胡黃連黃連(去鬚)大黃青黛陳橘皮(一分)史君
子(去殼)蘆薈丹砂麝香(半錢)苦棟根(一分同胡黃連大黃陳橘)
(皮為末用猪膽汁和藥却入膽内線紥定以水二碗煮水盡取藥出)
右將前五味别研為末用前猪膽内藥和勻丸菉豆
大每服十丸米飲下不計時候量兒大小加減
青黛丸治小兒熱過驚疳
青黛(半兩)乾蝎(五枚)白附子天竺黃胡黃連蘆
薈牛黃地龍麝香(一分)
右為末夜明砂糯米中炒米熟為度去米入湯細研
夜明砂為糊入諸藥末同研令勻丸如菉豆大每服
以淡薑湯下三丸三歲以上加五丸不得多服
鐵粉丸治小兒驚疳壯熱及睡多汗心神煩躁多驚
右為末同研令勻以燒飯和丸如菉豆大兒每歲以
粥飲下二丸
大蘆薈丸治脊疳蟲蝕背膂身熱羸黃煩熱下痢脊骨
如鋸十指皆瘡頻頻嚙甲及治小兒五疳不長肌肉
不思飲食日漸黃瘦常服殺蟲
蘆薈蕪荑青黛(乾)木香㯽榔川黃連
蟬蛻麝香(少許)胡黃連(半兩)
右為末猪膽二個取汁浸糕丸如麻子大每服十丸
米飲下(一方無木香)
殺疳丸治小兒脊疳日漸羸瘦腹中有蟲
沒石子(半兩)麝香(一分)瓜蔕蟾頭(半兩)鶴虱(半兩)青黛(半兩)
膩粉(一分)蘆薈(半兩細研)
右為末以糯米飯和丸如黍米大每服以粥飲下五
丸日三服量兒大小以意加減
化疳丸治小兒脊疳蟲攻背膂漸漸骨高瘦弱
地龍(一分)膩粉(一分)胡粉(一分)胡黃連(一分)雷丸(一分)鶴虱(一分)
蜣蜋(一分)
右為末以雞子白和於竹筒内盛於炊飯處蒸飯熟
為度用熊膽汁和丸如菉豆大每服以清粥飲下三
丸日三服量兒大小以意加減
青黛丸治小兒脊疳體熱瘦瘁心煩多渴不欲乳食
青黛(一分)胡黃連(半兩)鶴虱(一分)蘆薈(一分)硃砂(一分)熊膽
麝香(各少許)
右為末同研令勻煉蜜和丸如菉豆大每服用溫水
下三丸日三服量兒大小加減服之
蛔疳(附論)
夫蛔疳者由小兒多食甘甜物油膩生冷積於腸胃不
消化成蟲也其候常愛合面而卧唯覺氣急顔色萎黃
肌體羸瘦啼哭聲高又忽心痛頻頻動静𤼵歇無時每
於月初二三四日蟲盛矣小兒患此人多不識呼為鬼
祟若不早治蟲蝕臟腑必致危篤也
方
蚺蛇膽丸治小兒蛔疳壯熱眼赤或澁常多揉目及髮
黃秃落視物不明手脚心熱時出蛔蟲下痢或青黃
赤白無定身體口鼻及下部生瘡蟲蝕齒落項邊如
彈核肌體羸瘦兄弟姊妺相𫝊至死者宜服
蚺蛇膽(一分)丁香(一分)黃連(一分)苦參(三分)青葙子犀角
屑(一分)木香(一分)硃砂(一分)雄黃(一分)青黛(一分)龍膽(一分)麝香
(一分)牛黃(一分)臙脂(一分)硫黃(一分)白礬(一分)頭髮灰(一分)緋絹
灰(一分)乾蝦蟇灰(一分)
右為末都研令勻煉蜜和丸如麻子大每服以粥飲
下三丸量兒大小加减服之又以少許化水二丸吹
入鼻内及有瘡處傅之效
狼牙草散治小兒蛔疳乾瘦髮竪或痢肚大
狼牙草(一分)史君子(半兩)鼠尾草(一分)棠梨根(半兩)射干(一分)
棘刺(半兩)故綿灰(一兩)亂髮灰(一兩)
右為細散五六歲兒每服一錢以水一小盞煎五分
去滓温服空心晚後各一服量兒大小以意加減
下蟲丸治蛔疳因食肉太早或腸胃停蓄肥膩為蛔其
證多啼嘔吐清沫腹痛脹滿唇口紫黑瘍頭及齒痒
新白苦楝皮(酒浸焙)綠色貫衆木香桃仁(浸去皮焙)
蕪荑(二錢)雞心㯽榔(二錢)鶴虱(一錢)輕粉乾蝦蟆(三錢)史
君子(略煨取肉五十枚)
右為末飛羅麵糊丸麻子大每服二十丸天明用清
肉汁下内加當歸川黃連各二錢半亦治脊疳兼疳
勞可擇用
麝香丸治小兒蛔疳
麝香(半分)蟾酥(半分)香瓜子蛇尾(二分)蛇蛻皮灰(一分)瓜
蔕(三七枚)黃連(二分)熊膽(半分研入)
右為末用粟米飯和丸如麻子大日三服用温水化
破二丸服之
熊膽丸治小兒蛔疳出蟲
熊膽(一分)狗脊白蕪荑(半兩)蛇蛻皮灰(半兩)黃丹(半兩炒令)
(微紫)乾蟾頭(半兩炙令焦色)
右為末用棗肉和丸如菉豆大以粥飲化三丸服藿
香湯下用青熱衣蓋兒蟲當自出量兒大小加減
雄黃丸治小兒蛔疳出蟲
雄黃牛黃硃砂麝香青黛夜明砂(各一錢)
右都細研如粉以水化蟾酥為丸如菉豆大每服以
茶下三丸當有蟲出
史君子丸治小兒蛔疳出蟲
史君子(一分)雄黃牛黃(一錢)麝香(一錢)蟾酥(一錢)熊膽(一分)
右都研為末用軟飯和丸如麻子大如小兒疳極者
先用桃柳湯浴兒後以粥飲下三丸
又方
鶴虱(半兩)胡黃連(半兩)㯽榔(半兩研入)乾蟾(半兩)熊膽(半两研入)
右為細末每服於空心以煖水下一字服藥後殺蟲
有如馬尾數十條出便差三歲以上即服半錢
蟾酥丸治小兒蛔疳蟲毒腹脹青筋急滿日漸枯瘦食
物則下不長肌肉或時蟲蝕腹内多痛
蟾酥(一分)麝香(一分)五靈脂(一分)巴豆(去皮心研紙裹壓去油)
右同研令極細用酒半盞同入銚子内以漫火熬不
住手攪候堪丸即丸如黃米大每服以陳橘皮煎湯
下三丸空心及晚後服之隨兒大小以意加減
定粉丸治小兒疳蚘
定粉猪膽(各一分)
右研和為丸如菉豆大每服二丸米飲下
治小兒疳蚘
右用蜀葵花乾為末炙猪肉蘸與喫有竒功
除毒丹治蛔疳不差𫝊染骨肉者
鬼臼(一兩)苦參青葙子草龍膽(半兩)硫黃緋絹
白礬乾蝦蟇(各一分以上並燒灰存性)
右為細末煉蜜和丸如麻子大每服十粒磨沉香湯
下量大小加减
青黛丸治小兒蛔疳一切諸疾
青黛(一分研)胡黃連(一分)鶴虱(一分)蘆薈(一分研)硃砂(一研)
右件藥搗羅為末都研令勻以猪膽汁和丸如菉豆
大空心以熱水下三丸當有蟲出
乾漆散治小兒蛔疳腹肚蟲痛
乾漆(一錢)史君子(十四個取肉)蕪荑(六十枚)楝樹皮(向東邊取皮厚)
(者日曬乾去粗皮取一兩)
右為末每服一字二三歲半錢四五歲一錢沙糖熟
水下一日三服
治小兒疳蚘
取鸕鷀屎乾研為末炙猪肉蘸與吃有奇功
療小兒疳蚘咬心心腹脹滿疼痛黃瘦下寸白蟲
單搗醋麻子為末酒調一錢服之甚效
乾疳(附論)
夫小兒身體增寒壯熱蝕齒口乾髮豎毛焦皮膚枯燥
睡多盜汗乳食雖多肌肉消瘦肢體無力嘿嘿少知慧
者乾疳也此由乳食不調心脾積熱嗜甘味多熏蒸積
滯故令兒日漸尫瘦又謂之熱疳
方
牛黃丸治小兒乾疳體瘦煩熱眠卧不安
牛黃(一分研)雄黃(一分)天竺黃(一分)蘆薈(一分)胡黃連(半兩)麝
香(一錢)丁香(一分)黃連熊膽(一分)蟾酥(半兩)蛇蛻皮灰(一分)
青黛(一分)犀角屑天漿子(一分)
右為末更研令勻以煉蜜和丸如菉豆大以粥飲下
三丸日三服量兒大小以意加減
天竺黃散治小兒乾疳心脹煩熱眼目赤澁皮膚乾燥
夜多盜汗瘦不能乳食
天竺黃(半兩)牛黃(一分)硃砂(一分)蘆薈(一分)雄黃(一分)蟾頭(一分)
龍腦(一錢)麝香(一錢)胡黃連(一分)犀角屑硃砂木香
鈎藤(一分)甘草(一分)
右為細散都研令勻每服以温水調下半錢日二服
量兒大小以意加減
青黛丸治小兒乾疳肌體羸瘦皮毛乾焦發歇寒熱昏
昏多睡
青黛(三分細研)牛黃(研細)蘆薈(研細)胡黃連硃砂(細研)麝香
(細研)蛇蛻皮灰龍膽(去蘆頭)蟾(一枚塗酥炙焦黃)蟬殼(微炒已上)
(各一分)雄黃(一分)
右為末都研令勻用麵糊和丸如黍米大每服以粥
飲下三丸日三服量兒大小臨時增減
福壽保生丸治小兒乾疳肌肉消瘦
蘆薈南木香(各二兩)蓬术蕪荑史君子仁
黃連青皮(去白)砂仁陳皮(去白)神麯(各七錢半)
右宿蒸飲糊為丸每服三十丸米湯下
茵芋丸治小兒乾疳體熱
茵芋細辛(去苗)黃芩(去黑心)甘草(炙)龍齒(燒灰)石膏
(碎)松蘿(各三錢)杜蘅(半兩)鉛丹(别研一分)
右為末煉蜜和丸如麻子大一二歲兒每服三丸米
飲下三四歲五七丸更量兒大小加減
青黛散治小兒乾疳肌熱殺蟲
青黛(别研半兩)苦楝根(剉三兩)黃連(去鬚)雄黃(别研)丹砂(别研各一)
(分)蕪荑仁夜明砂(炒)大黃(炙各半兩)麝香(一分别研)
右搗羅為散每服半錢或一錢米飲調下日二服更
量兒大小加減如要解苦用蜜水調服
蟾酥丸治小兒乾疳乳食不減肌膚日漸羸瘦身體壯
熱毛髮乾枯四肢無力
蟾酥(一分)猪膽(一枚)青黛(三分)硃砂(三分細研)麝香(一分)蟬殼(一分)
(微炙去足)乾地龍(一分微炙)蛇蛻皮灰(一分)龍腦(三分)
右除蟾酥外細研以猪膽化蟾酥丸如粟米大每服
以温水下五丸更研少許吹鼻内量兒大小以意加
減
牛黃丸治小兒乾疳煩渴壯熱皮膚枯燥日漸羸瘦
牛黃(半錢細研)雄黃(一分細研)甘草(半分炙微赤剉)龍腦(一錢細研)麝香
(一錢細研)黃連(一分去鬚)蘆薈(一分)天竺黃(一分)
右為末令勻用糯米飲和丸如菉豆大每服一歲以
粥飲下一丸日三服
青黛散治小兒乾疳日久不差骨立形枯諸治無效
青黛(一分)麝香(一分)蘆薈(一分)硃砂(一分)地龍(一分微炙)夜明砂
(一分微炒)乾蝦蟇灰(一分)熊膽(一分)
右為細散每服半錢空心以粥飲下更用少許藥吹
入鼻中後以桃枝湯看冷熱浴兒衣蓋有蟲子出為
效
龍齒散治小兒乾疳腹脹急退熱
龍齒(燒灰)龍腦(研)栝蔞(炒)白茯苓(去黑皮)桂(去麄皮)麝香
(研各一分)蜣蜋(三枚去翅足煨焦)
右為散一二歲兒每服半錢匕用温水調下三四歲
一錢空心午後服更量兒大小加減
訶梨勒丸治小兒乾疳肌肉消瘦飲食不減寒熱枯瘁
心腹脹滿好喫泥土
訶梨勒皮(搗末三分)肉豆蔲(去殼一枚搗末)青黛(細研)麝香(研)蘆
薈(研)熊膽(研)丹砂(研各一分)
右研令勻用酒煑麵糊丸如黍米大每服三丸至五
丸米飲下更量大小加減
麝香丸治小兒乾疳肌熱化食壓驚
麝香(細研一錢)青黛(研)雷丸鶴虱(炒)貫衆(去皮)黃連
(去鬚各一兩)巴豆(一十四枚去殼油煎研)
右除麝香青黛巴豆外餘搗羅為末共和研勻用獖
猪膽汁浸炒餅和丸如菉豆大每服五七丸空心午
後米飲下更量兒大小加減服之
蝸牛丸治小兒乾疳面青目澁腦熱鼻瘡眼生障膜毛
髮焦黃肌膚羸瘦
蝸牛(二分燒灰)糓精草(三分燒灰)夜明砂(三分微炙)乾蟾(一枚塗酥炙令)
(焦黃)瓜蔕末(半兩)雄黃(一分)麝香(一分)
右為末用蒸餅和丸如菉豆大每服以粥飲下三丸
日三服量兒大小加減服之
胡黃連丸治小兒乾疳瘦弱不能食乳髮竪腦乾肌體
柴瘦
胡黃連末(半兩)硃砂(三分)麝香(一分)蛇蜕皮(一條燒灰)波斯青
黛(三分)蟾酥(一杏仁大)蘆薈(三分)
右為末用獖猪膽一枚取汁酒一盞和藥末都於銚
子内熬成膏丸如菉豆大五歲至六歲以粥飲下五
丸日三服三歲以下三丸
龍腦散治小兒乾疳瘦瘁鼻痒口瘡
龍腦蘆薈麝香青黛(各别研)黃連(去鬚)青羊肝
(切焙等分)
右研細和勻每服半錢或一字吹鼻中及塗口上
破積丸治乾疳煩熱化腸胃食滯令兒能食破積聚
木香青橘皮(去白焙)桂(去麄皮各一兩)吳茱萸(湯浸焙乾二兩)硼
砂(醋熬成霜取一錢匕)巴豆霜(取半錢)
右為末與硼砂巴豆霜拌勻醋煑麵糊丸如菉豆大
每服三丸至五丸早晚食後臨卧一服大便利則減
丸數
治小兒乾疳面色萎黃肌體羸瘦
蘆薈(一分)龍膽(一分去蘆頭)青黛(半兩細研)胡黃連(一分)牛黃(一分)
麝香(一分細研)
右為末研勻以蒸餅和丸如黃米大每服以粥飲下
五丸量兒大小以意加減
金蟾丸治小兒乾疳體熱肌瘦
蟾頭(一枚炙)黃連(去鬚)胡黃連木香(各一分)大黃(剉炒半分)
右為末粟米飲丸如麻子大每服五丸至十丸米飲
下更量兒大小加減
蟾酥煎丸治小兒身體寒熱皮毛枯燥飲食雖多肌肉
消瘦嘿嘿不慧名乾疳
乾蟾(大者五枚細剉用醇酒五升文火煎爛去骨研羅去滓入蜜四兩銀噐内重熬成稠膏)
胡黃連(二兩)黃連(去鬚二兩)麝香(研半兩)白蕪荑仁(炒二兩)
右為末以前蟾膏和劑丸如麻子大每服十五丸米
飲下不拘時候過晬至十歲以前並宜服大能退疳
黃長肌肉
牛黃丸治小兒乾疳體熱羸瘦心神煩躁少得眠卧
牛黃(半兩研)硃砂(半兩細研水飛過)子芩(半兩)犀角屑(半兩)麝香
右為末都研令勻以糯米飯和丸如麻子大每服用
粥飲下三丸量兒大小增減服之
胡黃連散治小兒乾疳瘦瘁
胡黃連犀角屑白羊肚(切焙研細為末各一錢)麝香(研一)
(錢)
右搗羅為散每服半錢生地黃汁小半盞調下空心
午後服更量兒大小加減
黃連丸(一名金瓜丸)治小兒乾疳身多壯熱黃瘦
黃連(去鬚)黃蘖(去麄皮)甘草(炙)青橘皮(湯浸去白焙各一分)
右為末加麝香少許以獖猪膽汁和勻却入膽内盛
用綿子繫定於石器内漿水一盞煑漿水減半取出
當風處掛一宿去膽皮再研令勻可丸即丸如菉豆
大每服五七丸米飲下加至十丸量兒大小加減
保童丸治小兒乾疳瘦弱萎黃
大黃(剉炒一兩)黃連(去鬚半兩)夜明砂(炙)楝實(麵炒各一分)
右為末煉蜜和丸如豌豆大麝香湯下三丸更量大
小加減用之
胡黃連散治小兒乾疳飯食如常肌體羸瘦時作寒熱
皮毛枯焦嘿嘿不慧
胡黃連(半兩)黃連(去鬚)白蕪荑仁(各一兩)木香(半兩)
右為末獖猪膽和於盞内坐飯甑中蒸兩度為丸如
粟米大每服二十丸米飲下
胡黃連丸治小兒乾疳體熱
胡黃連黃連(去鬚各半兩)丹砂(研)木香(各一分)
右為末用獖猪膽填藥在内取線繫以杖子一條横
於銚子上將藥膽掛上面勿令著銚底用漿水煑一
炊時取出入蘆薈麝香各一分細研和勻飯米丸如
黍米大每服五丸至七丸米泔温水下更量兒大小
加減用之
漏疳(附論)
夫漏疳之病由風邪毒氣客於手陽明之脉攻衝齒間
齗肉虛腫膿汁焮痛綿綿不斷久而不差時發時愈故
名漏疳
方
青礬散治小兒漏疳蟲頸骨破
青礬(焼研)黃礬(燒研)雄黃(别研)白礬(燒研)細辛(去苗葉各一分)莨菪
子(微炙)附子(炮製去皮臍)苦參藜蘆(去蘆頭各一分)麝香(研)甘
草(炙)青黛(各研一兩)
右為散更於乳鉢中研細每用少許傅患處病重者
以井華水調半錢空心服之
黃銀散治漏疳齗爛宣路不止脣齗痒痛牙齒蚛齲
黃連(去鬚)蒲黃(各一兩)生薑地黃(焙)烏頭尖(生)當歸
(切焙)銅綠細辛(去苗葉各二兩)莨菪子(一分為末)粉水銀(一錢用棗)
(瓤五枚研令星盡并莨菪子和末)
右為細散洗淨潄口以手指蘸藥勻傅患處良久温
水潄頻用取效
藁本散治漏疳蟲蝕
藁本(去苗土)當歸(切焙)杏仁(湯浸去皮尖半兩)
右羅為散每用一字綿裹納蟲孔中看蟲孔漸小為
效
青梃子治漏疳口齒破爛生瘡
信砒(磁瓦上炙半熟)粉霜(磁瓦上炙半熟)膽礬(磁瓦上炒半熟各一分)銅綠
(生)胡粉麝香(研)雌黃(研各一錢)
右為細末鹽水洗潄口次以米飯掌内搓藥成梃子
如鍼頭大置齒縫中
蘆薈散治漏疳蟲蝕脣鼻齒牙臭爛
蘆薈(半兩研)麝香(研)青礬(燒研)黃礬(燒研)白礬(燒研各一分)蝦
蟇灰(半兩)
右研為散令勻先以綿拭齗上惡血出即貼藥半錢
日三次
黃連散治漏疳血出不得食
黃連(去鬚)黃蘖子馬牙硝(研各一分)白礬(燒研一分)龍腦(一錢)
右研為散再同研勻每用半錢貼患處
龍實散治漏疳蟲蝕有竅
龍實(龍骨中有之深黃或淡黃土褐色緊掏人舌者)白礬(燒研)蝸牛殼胡
粉牛黃(各一錢)
右研為細散每用少許糝貼竅内
葵根散治漏疳口瘡
葵根(切)赤小豆土瓜根(各一兩)麝香(研一分)
右羅為散每用一字貼瘡
黑散治漏疳宣露
藁本(去苗土)升麻皂莢(不蛀者燒灰存性各半兩)石膏(一兩半碎)
右羅為散卧時以手指蘸揩齒上微潄存藥氣兼牢
牙去臭
普濟方卷三百八十二
