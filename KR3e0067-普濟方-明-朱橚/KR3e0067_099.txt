普濟方卷一百明周王朱橚撰
諸風門
癎(論)
夫風癎病者皆由臟腑壅熱風邪干於心也心主於血
故血壅而不行則榮衛氣澁血脉既亂神氣不定故發
癎也凡少小有斯病者亦由五脉不流六氣逆行乳食
不調風邪所中或先身熱瘛瘲驚啼而後發作其脉浮
洪者病在於六腑及肌膚中則易治之若身冷不啼掣
不驚呌病發時脉沉者病在於五臟若入於骨髓則難
療也其喉口鼻乾燥大小便不利眼視不明耳後青色
眠卧不安腰直目眄青筋生頭髮竪時時作聲口不噤
吐白沫渾身煩熱頭上汗出恒多驚悸手足顫掉夢中
呌喚目瞳子大是發癎之狀也凡人患風癎者只在
一二年間則可治久則頑痰入心則難治矣治之之法
先以吐痰為急次灸四際左右手大指去爪甲角如韭
葉兩足大指亦如之各七壯或五壯漸服化痰鎮心藥
如尋常十日一發服藥後漸退至半月一發則是已效
半年可愈記一婦人心恙一年一發為灸勞宫二穴間
使二穴陽谷二穴百會一穴自此竟不發
方
妙功十一丸(出神效方)治癎疾
丁香木香沉香乳香麝香荆三稜(炮)
廣茂(炮)黑牽牛(微炒)黃連雷丸(炒)鶴虱(炒)胡黃連
黃芩大黃(焙)陳皮青皮雄黃熊膽
甘草(炙各半兩)赤小豆(三百六十粒煮用)白丁香(直尖者三百六十粒)輕
粉(四錢)巴豆(七个)
右為細末赤小豆爛煮研泥同蕎麵打糊作十一丸
硃砂為衣隂乾服時水浸一宿化一丸大便出隨病
各有形狀取下為驗或作化一番不可再服曾經火
灸者不治遠年愈妙(儒門事親書)
天麻烏蛇丸(出聖濟總錄)治風癎心驚身熱瘛瘲搖頭口
噤多吐涎沫不自知覺
天麻(酒浸一宿切炒)烏蛇(酒浸一宿去皮骨炙各一兩)天南星(將水浸一宿切)
(焙二兩)半夏(將水煮過切焙半兩)藿香葉烏頭(去皮臍生用一兩)白
附子(生用)膩粉(研各一分)仙靈脾(用葉半兩)雄黃(研)鉛白霜(研)
丁香(各一兩)犀角(鎊屑)人參(各半兩)麝香(研)龍腦(研各一錢)乾
蝎(全者去土炒一分)丹砂(研半兩)槐膠(一分)桑螵蛸(二十枚炙用)蛇
黃(燒醋淬七次研一分)
右為細末入研藥六味拌勻鍊蜜和丸如梧桐子大
每服十丸温酒下食後臨卧服
鈎藤皮湯救急療癎老少增减方
鈎藤皮麻黃(去節各二分)龍齒(六分硏綿裹)銀(一斤)寒水石
梔子(擘)知母石膏(碎綿裹)杏仁(去兩仁皮尖研各十二分)升
麻(十分)子芩(十四分)蛇蛻皮(七寸炙)蚱蝉(四枚去足翅炙)柴胡(十分)
芍藥沙參(各八分)生葛汁(五分)蜜(七合)牡牛黃(如大豆粒十枚)
(煎成研下之)
右㕮咀以水六升淡竹瀝二升合煮取二升四合絞
去滓内杏仁脂葛汁蜜於微火煎攪不停手令餘二
升三合成三四歲一服二合五六歲一服二合半日
再服稍增兒若大便濇者加大黃十分慎熱麵炙肉
魚蒜粘食油膩冷水
龍齒丸(出聖濟方)治風癎發即卒倒口吐涎沫手足俱搐
一無所覺蘇而復發
龍齒(半兩細研)虎睛(一對微炙)赤茯苓(半兩)鐵精(三分)人參(半兩去蘆)
(頭)川大黃(二兩剉碎微炒)獨活(一兩)遠志(半兩去心)細辛(半兩)貫衆
(半兩)鬼箭羽(半兩)天雄(三分炮裂去皮臍)露蜂房(半兩微炒)桂心(三分)
鈎藤皮(半兩)蚱蝉(七枚微炙)衣中白魚(三七枚)川升麻(半兩)石
膏(一兩細研)
右為末入研了藥令勻鍊蜜和擣五七百杵丸如梧
桐子大不計時候以荆芥湯下二十丸
神應丸(出聖濟總錄)治風癎吐涎沫手足瘛瘲心神不定
狐肝(二具)烏鵶(二隻去嘴足腸并鵶肚共狐肝入瓶内燒作灰)蒺䔧子(炒去角)
天麻白附子桑螵蛸(炒)金薄(研各五十片)乾蝎(去土)
(炒)白殭蠶(炒各二兩)銀薄天南星(炮)麝香(硏)犀角(鎊)
蝉蛻(炒)龍腦(研各一分)牛黃(研)烏蛇(酒浸去皮骨炙二兩)丹砂(研各)
(半兩)
右為細末鍊蜜丸如桐子大每服五十丸温酒下不
拘時候或煎荆芥人參湯下日二服
丹砂丸(出聖濟總錄)治五種風癎
丹砂(研)膩粉(研)蛇蛻(炙)兔頭灰銅青(研)&KR1288;砂(水少)
(許浸去石各一分)古字錢(三文燒赤投于&KR1288;砂水中滓盡至水盡搗)白礬(熬令汁枯)
(研)龍骨(研)老鵶灰(研)鹽花(研)鉛丹(研各半兩)虎睛(炙搗一對)
虎牙(炙搗一對)髮灰(研半分)金薄(研)銀薄(研各五片)
右將四味擣羅為末與别研十三味和勻再羅用猪
血丸如櫻桃大每服二丸發時及晩間温酒嚼下
麻黃飲(出聖濟總錄)治風癎卒倒吐沫口噤手足瘛瘲
麻黃(去根節煎掠沫去焙)大黃(剉炒)牡蠣(熬)黃芩(去黑心各二兩)凝水
石(碎)石膏(碎)赤芍藥滑石(碎)紫石英白石脂
(俱碎各四兩)人參桂(去麄皮各一兩)蛇蛻(炙半兩)龍齒(研三兩)甘
草(炙半兩)
右麄擣篩用絹囊盛懸于透空處每服五錢匕水一
盞半煎至八分去滓食後久服
銅青丸(出千金方)治風癎
銅青(與水銀同炒不盡更入少許硫黃同炒研)水銀曾青(研一作空青)東
門上雞頭(亦謂之雞棲木醋炒搗各半兩)硫黃(研三分)犀角(鎊一作鳥羽)
卷柏(去土各一分)雄黃(研一兩半)石長生(研)白茯苓(去黑皮)白
芷猪苓(去黑皮)白薇白歛(生用)人參(各一兩)
右將九味擣羅為末與别研六味和勻重羅用青牛
膽相拌入銅器内先布豆五升於甑中置藥器於上
蒸之豆熟藥成丸如麻子大每服二十丸加至三十
丸食後温酒化下日再夜一
牛黃丸(出聖濟方)治風癎病精神不全常有痰在胷膈嘔
吐不出煩悶氣壅者
牛黃(半兩細研)龍齒(二兩)虎睛(一對酒浸一宿微炒)安息香(一兩入胡桃仁)
(搗熟)硃砂(二兩細研水飛過)犀角屑(二兩)鐵粉(二兩)人參(一兩去蘆頭)
獨活(一兩)蜣蜋(去頭足翅微炒)麝香(半兩細研)茯神(一兩)遠志(一兩去心)
防風(一兩半去蘆頭)甘草(一兩炙微赤剉)
右為末入研了藥令勻鍊蜜和擣五七百杵丸如梧
桐子大每服不計時候以荆芥湯下三十丸
治風癎因心藏積熱痰毒所為發即吐沫嚼舌(出聖惠方)
水銀(一兩)鉛(二兩與水銀結為砂子細硏)牛黃(一分細研)銀薄(五十片細研)
犀角屑(三分)熊膽(半兩)硃砂(一兩細硏水飛過)麝香(一分細研)羚羊
角(三分)馬牙硝龍齒(各二兩)白殭蠶(三分微炒)白附子(三分)
(炮裂)乾蝎(三分微炒)
右為散都研令勻每服不計時候以防風湯温温調
下二錢
鉛霜丸(出聖惠方)治風癎久不差發時吐涎沫作惡聲音
不識人
鉛霜(二兩細硏)金薄(細研)銀薄(各一百片細研)人參(去蘆頭)茯神
遠志(去心)細辛菖蒲苦參黃芩梔子仁
犀角屑(各一兩)龍齒(二兩細研)硃砂(一兩細研水飛過)
右為末入研了藥更研令勻鍊蜜和擣三五百杵丸
如桐子大每服不計時候以薄荷湯下三十丸
虎睛丸(出聖惠方)治風癎積年不差發即昏昏湏睡良久
方惺
虎睛(一對酒浸一宿微炙)鐵粉(二兩細研)黃丹(二兩)麥門冬(一兩半去心焙)
人參(去蘆頭)元參沙參(去蘆頭)苦參(各一兩剉)金薄銀
薄(各一百片細研)牛黃(半兩細研)馬牙硝黑鉛水銀(一兩與鉛)
(二味結為砂子細研)
右為末都研令勻鍊蜜和擣三五百杵丸如梧桐子
大每服不計時候以温酒下三十丸
勝金丸治風熱驚駭不時旋運潮搐口吐痰沫忽然
倒死不省人事名曰癎病
天南星白殭蠶細辛烏蛇(真者好酒浸去骨)川烏
頭(生)皂角(炙黃)白礬(枯)桔梗葳靈仙何首烏
草烏頭(各一兩)荆芥穗川芎(各二兩)
右為末酒麫糊為丸如梧桐子大每服十丸食後温
酒下
紫石散治大人風引小兒驚癎瘛瘲日數十發醫所
不療一名風引湯
紫石英滑石白石脂凝水石赤石脂
石膏(各五兩)甘草桂心牡蠣(各五兩)大黃龍骨
乾薑(各四兩)
右為麄散盛以葦囊懸於高凉處欲用取三指撮以
新汲井水三升煮取一升二合大人頓服未百日兒
服一合未能者綿沾著口中熱多者日四五服以意
消息深師方只龍骨乾薑牡蠣滑石白石脂五味
沉香天麻湯治癎瘛筋攣
沉香(一錢)天麻(三錢)羌活(五錢)防風(三錢)益智仁(一錢)當歸(一錢)
(半)獨活(四錢)半夏(三錢湯洗)川烏頭(二錢炮)炙甘草(一錢半)薑
屑(一錢半)黑附子(三錢炮去皮臍)
右㕮咀每服五錢生薑三片水煎魏敬甫云予四歲
一長老摩頂授記衆僧念咒因而大驚痰涎壅塞目
白頂背強喉中有聲一時方省後每見衣皂之人輒
發多服朱犀龍麝鎮墜之藥四年餘前證仍在又添
行步動作神思如凝手診其脉沉弦而急黃帝鍼經
云心脉滿大癎瘛筋攣又肝脉小急癎瘛筋攣蓋小
兒血氣未定神氣尚弱因而驚恐神無所依又動於
肝肝主筋故癎瘛筋攣病久氣小兒易為虚實多服
鎮墜寒凉之劑復損其氣故行步動作如痴内經云暴
攣癎眩足不任身取天住穴是也天住穴足太陽脉
氣所發陽蹻附而行也又癲癎瘛瘲不知所苦兩蹻
男陽女隂又云晝發治陽蹻申脉穴在外踝下陷中
容爪甲白肉際是也夜發治隂蹻照海二穴在於足
内踝下陷中是也先灸兩蹻各二七壯然後服前藥
鈎藤丸治少小癎病至大不除發即百脉攣縮行步
不正口面喎戾言語無度
鈎藤鉛丹(硏)茵芋葉石膏(各研)杜蘅防葵
秦艽(去土)甘草(炙各一兩)菖蒲(九節者去節焙)黃芩(去黑心各一兩半)松
羅(炒)蜣蜋(去翅足炒各半兩)
右將十味擣羅為末與别研二味和勻重羅鍊蜜丸
如小豆大每食後良久服五歲以下五丸十歲以下
七丸至十丸十五歲以上及長年並十五丸以意加
减用金銀湯下
鐵粉烏鵶散治積年癎病
烏鵶(去腸肚及嘴足)鉛丹黑鉛鐵粉(研各二兩)丹砂(一兩研先)
(將鐵粉并研丹入鐵器内熟炒次入黑鉛一處結成砂子再入烏鵶腹内縫合以礶子盛用物蓋定)
(鉛泥固濟收乾用熱火一秤煆令通赤取出搗為細末次入丹砂更研如粉後入七味)天麻
羌活獨活(去蘆頭)防風(去义)芎藭乾蝎(去土炒)天
南星(各二兩)
右為細散入麝香少許再研令勻每服半錢匕臨卧
冷酒調服之
牛黃丸治風癎瘛瘲口噤吐涎不知人
牛黃麝香輕粉粉霜(研各半兩)金薄(研)銀薄(各一)
(百片研)雄黃(研細水飛)丹砂(研)石綠(研細水過)蛇黃(以下三味各煆醋碎)
(九次研)磁石石燕子(各一兩)
右各研成粉拌勻以酒煮麫糊為丸如雞頭實大急
風攤緩並五種癎疾每服一丸薄荷酒磨下老人半
丸十歲以下一丸分四服四歲以下分五服未滿一
歲分七服並蜜水下或髮直面如桃花色口目俱開
或俱閉喉中作聲汗出如油汗出不流下多瀉泄便
血等惡候勿治惟口噤目開者下藥立愈
羌活大風丸治男子婦人一切癎疾涎潮搐搦及中
風延壅語言蹇澁手足不遂小兒急慢驚亦治一名
羌活丸
防風(去蘆)天麻(浸一宿焙乾用明者)全蝎(去毒炒)獨活羌活
白芍藥(一作白茯苓)青黛(各一錢半另研)人參(去蘆各三兩)麝香(各二)
(錢)川芎(一錢半)龍腦(别研一錢)水銀(一錢入硫黃一錢同研結砂子)
右為末鍊蜜丸每服分作二十丸硃砂為衣大人服
二丸小兒服一丸一歲以下半丸煎荆芥湯下食後
臨卧發病時不以時候服
茯神湯治風癎發動驚掣無時
茯神(去木)龍齒(研)防風(去义)杏仁(去皮尖雙仁炒)羌活(去蘆頭)芎
藭人參麥門冬(去心焙)大黃(剉炒)鈎藤甘草(炙剉)
(各一兩)
右將一十味麄搗篩與龍齒拌勻每服六錢匕水二
盞煎至一盞去滓空心温服得利兩三行即止之
銀液菖蒲丸治風癎涎盛精神减耗
菖蒲人參黑錫(各三兩同水銀結成砂子)遠志(去心)羌活(各一)
(兩)水銀(同黑錫結成砂子)白茯苓(去黑皮)天南星(炮一兩半)蝉蛻
(炒)細辛(去苗葉各半兩)半夏(湯洗七次二兩)
右為細末鍊蜜丸如梧桐子大每服七丸生薑湯下
不拘時候
銀薄丸治癎病積年不瘥得熱即發風痰漸多
銀薄(五十片研)龍齒(研)麥門冬(去心炒)烏蛇(去皮骨酒炙)鐵精
(一作鐵粉)人參防風(去义)黃芩(去黑心)升麻(各一兩半)熊膽(研半)
(兩)生乾地黃(焙一兩半)
右為末鍊蜜丸如梧桐子大每食後煎水下三十丸
日二服一方無銀薄用水銀八分每服三十丸生驢
乳汁下一方無黃芩有犀角屑
治暴得驚癎效方
鈎藤皮茯神黃芩升麻白蘚皮沙參
(各二兩)龍齒(三兩)石膏(八兩)蚱蝉(七枚去翅足研湯成用)寒水石(六兩)
(碎研裹)甘竹瀝(二升湯熟内之)
右㕮咀以水九升煮取三升温分三服相去如人行六
七里久若小兒患藥各减量取多少細細飲之立差
忌醋物
水銀丸治風癎累年不差痰毒轉甚精神减耗時時
發動
水銀(三兩)鉛(三兩與水銀結為砂子細研)遠志(去心)人參(去蘆頭)菖蒲
茯神(各一兩)蝉殼(半兩微炒)羌活(一兩)細辛(半兩)半夏(二兩湯洗)
(七徧去骨)
右為末都研令勻鍊蜜和搗三二百杵丸如桐子大
每服不計時候以生薑湯下二十丸
除熱方療大人風及少小驚癎痸瘲日數十發
龍骨大黃乾薑(各四兩)牡蠣(三兩熬)滑石赤石
脂白石脂桂心甘草(炙三兩)
右擣下篩韋囊盛大人指撮以井花水二升煮三
沸服藥成適寒温大人服一升未滿百日服一合未
能飲者綿裹筋頭内湯中着小兒口中以當乳汁熱
多者日四服無毒以意消息之忌海藻菘菜生葱
一方無大黃赤石脂桂心甘草
啄木散治風癎及暗風
用臘月啄木鳥去觜翅尾爪尖以用無灰酒三升傾
入瓦礶子内安啄木鳥在内上用荆芥穗子薄葉鋪
蓋罐子口一寸厚礶底亦先鋪之用紙封合口鹽泥
固濟炭火煆候酒乾青烟出去火只取出啄木放冷
研細入下項藥
石膏(二錢炭火燒白色研)鐵粉(用酒漿半升煎至漿盡研細一兩)牛黃麝
香附子(一枚湏正坐及一兩者炮去皮臍)龍腦硃砂(各一兩細研)
右與啄木鳥同再研每服一錢先使病人呷温水三
兩口用温酒一盞將酒少許調服餘酒送下便卧少
時(武昌都帥趙清老云軍中老醫甚珍此方力求而得之一年之間已醫十餘人喜而傳余)
碧玉丹治暗風五癎涎潮仆地不省人事
白礬(生)粉霜硃砂南星(炮各一錢)蜈蚣(二條炙去觜足)麝
香(一字)鴟鴞頭(一箇燒灰)
右為末以猪心血為丸如菉豆大每服五丸至十丸
麥門冬遠志湯下不以時一方白殭蠶七箇炒去絲
嘴
神受丹治五瘖癎風
腦子(半字)麝香(半字)辰砂(一錢)全蝎(四箇去毒)巴豆(四粒不去油)輕
粉(半字一作膩粉)淡豉(五十粒湯炮去皮)
右並研細以豉膏為丸如健入酒一二滴丸如雞頭
大每服一丸好酒送下即時吐瀉如不吐瀉再服一
丸瀉後白粥補之七日後再依上服又七日再三丸
取效
治風癎神效
防風(去蘆)荆芥(去土)甘州枸杞何首烏葳靈仙(各去)
(土)石菖蒲(各一兩)苦參(二兩剉)
右為細末空心新水調下
保魂丸(出聖濟總錄)治風癎
黑錫(一兩)鉛丹(半兩二味一處炒令烟絶為度)丹砂(三錢)桑螵蛸(炒)鉛
白霜(硏)王瓜(焙各一兩)烏梅(大者十枚)
右為末醋煮飯和丸如梧桐子大每服二丸食後温
水下日三服
銀粉丸(出聖惠方)治風癎失心狂亂不識好惡
上好銀(二兩打作薄片用猪脂二斤煎令脂盡又以好醋一升亦煎令盡細擘破銀薄以水)
(銀三兩相和火上熬令極熱即瀉于水碗中研令極細即止心内入鐵鍏中以甆碗蓋以火逼飛却)
(水銀令盡即出搗羅為末更細研入後藥)人參(去蘆頭)茯神石膏(各一兩)
虎睛(一對酒浸一宿微炒)牛黃(一分細研)鉛霜(一兩細研)
右為末研入銀粉令勻以棗肉和丸如皂莢子大不
計時候以金銀湯研下一丸
控涎丸(出永類鈐方)治諸癎久不愈頑涎聚散無時變生
諸證悉皆治
生川烏(去皮)半夏(洗)殭蠶(不炒此三味剉碎生薑汁浸一宿各半兩)全蝎
(去毒七箇)鐵粉(三錢)甘遂(二錢半)
右為細末生薑自然汁打糊為丸如菉豆大硃砂為
衣每服十五丸食後用薑湯吞下忌食甘草
通神丸治婦人男子小兒諸癎病
南星(十箇重二兩)半夏(四兩切碎銅器内炒)辰砂(一兩為衣)狗肝(一箇)大
皂角(十箇)明礬(二兩枯過)
右以水一大碗將上藥物煮乾為度去狗肝等藥止
用皂角日乾為末米醋糊為丸如菉豆大以辰砂為
衣空心米飲湯下日進一服或三十丸至四十丸小
兒看歲數加减用孕婦勿服
六珍丹(一名雄黃丸)治風癎失性顛倒欲死或作牛吼馬
嘶雞鳴羊呌猪嘷等聲腑臟相引氣争掣縱吐沫流
涎久而方蘇宜服(方見癲類)
茯苓飲(出聖濟總錄)治風癎因虚羸氣弱驚悸多魔心神
不定
白茯苓(去黑皮)遠志(去心各二兩半)芍藥防風(去义各一兩半)桂
(去麄皮二兩)甘草(炙一兩一分)
右麄擣篩每服六錢匕水二盞棗一枚擘生薑一棗
大拍碎煎至一盞去滓入鐵粉一字攪勻食後服日
二夜一
鎮心丸(出聖濟總錄)治諸風癎
乾漆(碎四兩)人參(半兩)黃耆(剉)萆(各一兩四味以醋五升同煮乾炒青烟出)
(即止)麝香(研一分)丹砂(研半兩)
右為細末用狗膽四枚取汁同醋煮麵糊丸如櫻桃
大每服半丸以磨刀水化下
五枝煎(出聖濟總錄)治風癎多驚手足顫掉身熱瘛瘲
桃枝柳枝桑枝夜合枝槐枝(並剉如豆大各一斗)
大豆(一斗淘過)
右用水一石慢火煎候豆爛及嚼諸枝無味即濾汁
於銀石器内煎令得所不可熬過以甆器盛每服一
匙頭許入蘆薈末少許温酒化破空心徐徐服
天竺黃丸(出聖惠方)治心藏積熱痰毒變為風癎發時煩
悶口噤吐沫宜服
天竺黃(一兩)水銀(一兩與研同為砂子)黑鉛(二兩)夜明砂(一兩微炒)硃
砂(一兩細研水飛過)雄黃(三分)
右為末用甘草水浸蒸餅和丸如梧桐子大每服不
計時候以消梨汁下五丸
虎睛丸(出醫方大成)治癎疾發作涎潮搐搦精神恍惚時
作譫語
犀角屑虎睛(一對微炒)大黃(各一兩)遠志(去心一兩)梔子仁
(半兩)
右為末鍊蜜丸如菉豆大每服二十丸温酒食後送
下
五生丸(出聖濟總錄)治癎疾
乾薑(不炮)烏頭(生去皮臍)半夏(生用)附子(生去皮臍各一兩)大豆末
右除大豆末外細剉擣羅為末以豆末煮糊為丸如
梧桐子大每服三丸冷酒下
水銀丸(出聖濟總錄)治風癎
水銀(半兩)雄黃(研)龍腦(研)牛黃(研各一分)丹砂(研二錢)
右再同研勻用糯米飲和丸如菉豆大每服五丸至
七丸熟水下空心臨卧日再服
犀角丸(出宣明論)治風癎日發作有時揚手擲足口吐痰
涎不省人事暗倒屈伸
犀角末(半兩)赤石脂(三兩)朴硝(二兩)白殭蠶薄荷(各一兩)
右為末麵糊為丸如梧桐子大每服二十丸至三十
丸温水下日三服不計時候如覺痰多即减丸數忌
食油膩物風痓病目直卒中口噤背強如弓卧摇動
手足搐搦無汗名剛為陽痓有汗名柔為隂痓通三
一承氣下之妙
硃砂滚涎散(出儒門事親)治五癎
硃砂(水飛)白礬(生用)赤石脂硝石(各等分)
右同為末研蒜膏為丸如菉豆大每服三十丸食後
用荆芥湯下
守宫膏治久年驚癎心血不定
守宫(一箇即蝎虎也)珍珠麝香腦子(各一字研細)
右為守宫一箇以鐵鈐定剪子取去四足爪連血細
研入珍珠麝香腦子各一字許研細薄荷湯作一服
先湏用奪命散逐下痰涎或用吐法次服之此藥大
有神效蓋癎病皆心血不足此物有守宫其血與心
之血類也取下如童女血服之於心故能補也心全
則病瘥矣
醉紅散治風癎日夜癲
蔓陀羅花(半兩)硃砂(四錢)乳香(四錢)天南星(四錢薑汁製)
右為細末抄三錢酒一盞半煎至一盞温服無時
靈烏散治風癎多驚手足顫掉口吐涎沫
烏鵶(一雙臘月收於藏瓶内盛以鹽泥固濟令乾用炭火煆存性候冷取出去肚腸研)細
辛(去苗葉二兩)乾蝎(全者十四枚炒)
右將二味搗末與别研二味同羅每服半錢匕午前
用温酒調下
龍齒丸治因驚成癎狂言妄語
龍齒(研)鐵粉(研)凝水石(研各一兩)茯神(去木一兩半)
右為末鍊蜜丸如梧桐子大每服二十丸温米飲下
不拘時
半夏丸(出十便良方)治風癎痰盛瘛瘲口吐涎沫(出聖惠方)
半夏(湯洗去滑生為末五兩)白礬(生為末二兩)丹砂(研)鉛丹(研各一兩)
右同研勻以粟米飯為丸如梧桐子大每服食後生
薑湯下二十丸一方治積痰不散上衝心藏變為風
癎不問長幼以人參湯下二十丸所用白礬燒冷汁
盡
大聖丹(一名烏龍丹出百一選方)治風癎暗風癱瘓風手足嚲曳
口眼喎斜語澁步難
川烏(去皮臍尖切作片子)五靈脂(生用新者各五兩)
右為細末入腦麝少許滴水搜和如彈子大每一丸
年五十以上者分作四分有年紀人作六服取薑汁
隔宿浸軟手調開用薄荷酒化仍再入腦麝少許合
時以三月三日五月五日六月六日或辰時勿令孕
婦雞犬見丸就以米篩先鋪穰草將丸子攤在上有
風處蔭令自乾收之不得罨損以紗絹袋懸之拈此
藥了不得以手擦眼服後須忌兩時熱物治男子婦
人中風半身不遂言語蹇澁行步不正諸藥不效或
久遠鶴膝風暗風無不效服之三十日去根小兒分
作八服一方無腦子是齋弟琛患暗風十餘年得此
藥安一方以煖酒調服之一日兩服空心食前服之
只三粒定醫一人纔服五七丸覺擡得手移得脚服
十粒可以梳頭凡初中風一月内未得緊藥先且化
涎消滯和胃順氣道以風乘虚未有所歸多誤投湯
藥却言無功此藥治半年以上者必不相誤
神藥法棗兒(出德生堂)治諸風種癎危急之證得此方用
之多所存活
皂角(一斤去皮炒剉碎)麻黃(去節三分)肥棗(一升)好京墨(三錢)
右用大砂鍋一箇可盛水二斗者以皂角麻黃京墨
三藥入砂鍋内熬煎水至五六碗濾去滓再將藥水
熬成膏二碗却下棗在藥膏内慢火熬令乾則藥味
皆入棗中用瓦瓶盛頓紙蓋瓶上每日取出喫棗一
枚至三箇五箇為度喫後次早風痰涎皆從大便中
下此其應也
治風癎發作項強直視不省人事此證乃肝經有熱如
病發者宜服此藥
輕粉白礬丁頭代赭石(各等分)
右為末以發過米飲調服
銀末丸(出聖惠方)治風癎積年不差發時迷悶吐沫或作
牛聲
銀末(半兩)鐵粉(一兩)黑猫兒糞(一兩炒)黃丹(二兩)
右相和熟研令勻以醋飯和丸如菉豆大如患五年
服十五丸患十年服二十丸患十五年服三十丸初
服時即於食前以熱酒下如服五丸不吐不瀉即第
六服用水一大盞煎黃耆末二錢煎至五分温温下
丸藥湏臾吐粘痰每日空心服之不絶半月其疾永
不發動
陽起石丸(出聖惠方)治風癎有積痰在胷隔不散發時心
躁惡呌迷悶吐沫瘛瘲
陽起石(一兩)硫黃(一兩與水銀結為砂子)水銀(一兩)黃丹(一兩)
右都研令細固濟甆瓶子鹽櫃中以文火養三日後
以五斤火煆之候冷取出火毒細研以粟米飯和丸
如菉豆大每服不計時候以粥飯下五丸
又方(出聖惠方)
硃砂(一兩細研水飛過)鉛霜(一兩)鐵粉(一兩)馬牙硝(一兩)
右都細研如粉以棗肉和丸如菉豆大每服不計時
候以熟水下七丸
蜜陀僧丸(出聖惠方)治風癎發時眼前暗黑迷悶吐沫不
識人
蜜陀僧(三兩細研)硃砂(三兩細研水飛過)臘月鵶(一雙燒灰細研)猪牙
皂莢(六兩三兩去黑皮塗酥炙令焦黃去子三兩去皮子生用)
右皂角擣羅為末以米醋二升熬成膏入硃砂等三
味和丸如菉豆大每服不計時候以温酒下十丸
雄黃丸(出聖惠方)治風癎發作不定
雄黃(一兩)龍齒(一兩)鐵粉(半兩)黃丹(半兩與雄黃同炒轉色)
右同研如粉以粳米飯和丸如菉豆大每服不計時
候以牛乳下五丸
雞頭丸(出濟生方)治風癎不問長幼發作漸頻嘔吐沫涎
飛鴟頭(一枚燒灰)虢丹(五錢細研)皂角(五定醋炙)
右為細末用糯米糊為丸如菉豆大每服十五丸加
至二十丸以粥飲送下不拘時候
參朱丸(出濟生拔粹)治風癎大有效
人參蛤粉朱砂
右為細末用獖猪心血為丸桐子大每服三十丸金
銀水送下食遠
辰砂散(出十便良方)治風邪諸癎狂言妄走精神恍惚思
慮迷亂乍歌乍哭飲食失常疾發仆地吐沫帶白魂
魄不守醫禁不治
顆塊硃砂(四錢研細)酸棗仁(二錢)乳香(二錢研)
右為末勻量病人飲酒幾何先須恣飲令沉醉但勿
令吐靜室中以前藥都為一服温酒一盞調頓服令
盡服藥訖便安置床枕令睡如飲酒素多但隨其量
病淺一兩日深者三五日睡不覺令家人密伺之覺
即神魂定矣謹勿驚觸著纔動更不復治上樞正肅
吳公少時心病服此一劑三日方寤遂差
雌黃丸(出聖惠方)治風癎欲發即精神不足眼目不明瘛
瘲惡聲嚼舌吐沫
雌黃(一兩細研炒令褐色)黃丹(一兩炒令褐色)麝香(一錢細研)
右相和研令勻用牛乳一升慢火熬成膏候可丸即
丸如桐子大每服不計時候以温酒下七丸
又方(出聖惠方)
鐵粉(二兩)雌黃(一兩葉子者)黃丹(二兩與雌黃同略炒過)
右都細研為末以粳米飯和丸如菉豆大每服不計
時候以牛乳下五丸如無牛乳温水下亦得
硃砂散(出聖惠方)治風癎心神狂亂時吐涎沫呌呼不識
人
硃砂(二兩光明者逐塊以金薄裹)磁石(三兩𢷬為末)黑鉛(二兩以水銀二兩炒)
(作砂子細研)
右先固濟一甆瓶子候乾先入磁石末次安硃砂後
以黑鉛末覆之以文火養七日後以炭五斤煆令通
赤便住候冷取出都細研為散每服不計時候以馬
牙硝半分煎湯調半錢服之
治風癎發作不定(出聖惠方)
鉛(二兩)水銀(一兩)硫黃(一兩細研)
右先將水銀硫黃二味於銚子中慢火熬不住手研
待硫黃烟氣似定入鉛同炒候少時將出細研為末
以粟米飯和丸如梧桐子大每服不計時候以茶下
三丸
乳香散(出聖惠方)治風癎時久不差先吐痰沫
乳香(半兩)真降香(一兩)石膽(一分)
右為散每服一錢以真黃牛乳一小盞熱煖空心調
下如人行三二里再服如此三服以吐為度
壽星丸治暗風百日内者(方見風驚類)
龍鱗丸治諸癎頻作
青州白丸子末(一兩)大青魚鱗(糯米炒黃研為末一兩)
右和勻以薑汁糊丸如梧桐子大每服五十丸薑湯
送下不以時
鮎魚丸(一名硃粉散)治五種癎疾
硃砂(半兩研)輕粉(一錢)
右用大鮎魚一尾將輕粉塗在鮎魚上少時刮取涎
用硃砂末為丸如菉豆大每服二丸以温水吞下食後
冷水亦得
神效散治心邪狂走癎病風涎
榖精草(一錢)滑石(二錢)
右為細末每用一字口含水畜入鼻内吐了水口咬
竹筯低頭吐出涎為妙
金蟬丸(一名鬱金丸)治一切癎病久不愈者(方見癲類)
安息香丸(出聖濟總錄)治男子婦人暗風癎病
安息香(通明無砂石者良)鉛丹(各兩)
右為細末入羔羊心中血研勻丸如梧桐子大每服
十丸空心温水下
神聖散(出聖濟總錄)治風癎涎潮等疾
雌黃鉛丹(各一兩)
右研細以醋一升熬稠如梧桐子大與惡實末同收
每服十丸臨卧煎惡實末湯下
驅風散(一名驅風丸)治風癎(方見癲癎類)
治風癎瘛瘲不省(出聖惠方)
虎糞(暴極乾)野猪骨并蹄(炙各不拘多少)
右擣研為末每日空心酒調下二錢匕忌一切有足
之物一方用虎糞内取骨酥炙微黃并糞晒乾為末
酒調温下服之並良
神效方(出聖濟總錄)治風癎發歇有時
雄雀糞(尖者是二百八十粒)巴豆(干研去皮一箇出油)
右細研以赤小豆麵煮糊為丸一料分作十丸每服
用馬牙硝末一錢藥一丸温水一茶匙脚來同用匙
柄研破北極下焚香露一宿早不得洗手面潄口更
添温水少許服之良久自然口内出涎一兩盌相次
下青黑涎一兩盌相次更有白沫一兩盌便安十年
以下者半月可再服病新者只可一服取差
神應丸(出危氏方)治風癎暗風
好臘茶(半兩)白礬(一兩生用)
右為細末蜜丸如梧桐子大每服三十丸臘茶湯下
取涎自大便出極妙
保安丸治風癎不問久遠
草烏(去皮)五靈脂
右等分為細末以猪心血丸如雞頭子大每服一丸
薄荷生薑浸湯食後服一方治癱瘓以六月六日合
不用猪血以薄荷酒磨下微覺麻為度
治猪癎(出一百選方)
用豶猪心血於新瓦上煿乾研為細末入麝香拌勻
酒糊丸如梧桐子大每服七丸麝香酒下或調服一
錢亦可
星神散(出濟生方)治驚癎潮作仆地不省口吐涎沫
用雄鴟鴞一枚用磁礶盛以黃泥固濟炭火煆令通
紅碾為細末每服二錢入麝香少許温酒調服熟水
亦得不拘時候(一作竹筒盛)
救急療癎少老增减方
竹茹(一握)衣中白魚(七頭)
右以酒一升煎取二合頓服之
黃丹丸(出聖惠方)治諸風癎發作漸頻嘔吐涎沫不問長
幼
猪牙皂角(炒二錢)黃丹(炒黑五錢)
右為末蒸餅為丸二三十丸温酒下以吐為度一方
治風癎發作漸頻嘔吐涎沫以糯米粥和丸每服粥
飲下十丸
太隂元精丸治風癎精神不守惡呌煩悶吐沫嚼舌
四肢抽掣
太隂元精(三兩)鐵粉(三兩)
右都研令細以真牛乳一大盞相和用文火煎令乳
乾取出研令極細鍊蜜和丸如梧桐子大每服不計
時候以薄荷湯下二十丸
蜜栗子丸(一名蛇黃丸出聖惠方)治一切癎疾不問長幼是風
痰衝心所為用蜜栗子小蛇黃是也狀如大楊梅者
佳取一十五枚以槲木汁拌勻入火内煆令通赤取
出净地上出火毒後細研用豺狗膽一枚細研和粟
米飯為丸如芥子大每日空心以煖酒下十五丸服
三五日後吐出惡痰是疾退之後也年深者只三二
百粒效一方治暗風用蛇黃不拘多少米醋燒淬七
次為末温酒服之一方用狗膽
辰砂丸(出危氏方)治暗風年深日近發搐不省人事
極好辰砂(半兩)好雄黃(三錢各研極細一處研)
右用烏雞心血和丸如梧桐子大每服十丸以煮豶
猪湯送下如不省人事則灌下仍灸百會穴九壯一
方治暗風癎病右等分為末用豶猪心血同漿水相
和共半盞温動入藥末二錢調服不拘時候一年一
服十年者十服
瓜蒂散(出肘後方)治大人小兒久患風癎纏喉風咳𠻳通
身風疹急中涎潮此藥不大吐逆只出涎水(方見風痰類)
治諸癎方
採刺木藤心一二寸者湏是端午日并伏内取不計
多少洗淨日曬乾為末比及服此者先用蘇合香丸
遇夜細嚼以薑湯嚥青州丸子如此服月十日後方
用刺母藤末每日早飯後茶調一服午用酒調一服
其病愈服猪肉亦無妨
治癎
用夜猫兒一箇去毛開肚子用糯米與平胃散一處
裝肚内去腸留心肝等用線縫住用𢃄骨羊肉一塊
水一碗酒一碗一處煮熟一將肉與病人喫夜猫骨
羊骨於新瓦上焙乾碾細為末空心温酒服
治癎疾(祖傳信適用方)
用凌霄花為末每服三錢温酒調下空心服每服藥
時解開頭髮用木梳不住手梳以冷水一大碗在側
含水口中温即換以碗水盡即住梳如此服四十九
日必絶根不論受病淺深皆愈仍百無所忌
治暗風倒地不省人事搐鼻散(出危氏方)
用細辛不拘多少洗焙為末挑一字搐鼻中
治暗風
用榖精為末口噙水以蘆筒吹入兩鼻細辛末亦可
治暗風發
用枸杞枝上蜂蝸燒灰酒調下除根不發
雄硃丹(一名雄黃丹砂丸)治風癎失性倒卧惡聲吐沫口噤
(方見癲類)
龍齒丸(出指南方)治癎晝發者
牛黃麝香硃砂龍骨(各半兩)羚羊角羊齒
(火煆)龍齒蛇退(炒各一分)
右為末蜜丸如梧桐子大空心米飲下五丸
紫苑湯(一名消石丸出指南方)治癎夜發者
硝石赤石脂(等分)
右為末麵和丸如梧桐子大米飲下三十丸
升陽湯(東垣秘藏方)治陽蹻癎積足太陽寒恐則氣下行
宜升陽氣
麻黃(八錢不去節)羌活(一兩半)防風(八錢)炙甘草(半兩)
每服秤五錢水五盞煎至一盞去滓腹空服之藥後
避風寒一兩時辰乃作大效
辰砂丹(出衛生寶鑑)治心經熱癎邪
右用雄猪心一箇破作兩片去心内血用好辰砂塞
滿為度以布線縫合外合燈心包裹以麻線縱橫纏
定以糖砂壜一箇入井水一半河水一半合十分滿
用文武火煮一復時出去猪心將硃砂研細棗肉為
圓如菉豆大入茯苓二兩半焙乾甘草半兩炒令赤
色為細末每用一大錢沸湯點嚥藥三粒至五粒日
進二服百無所忌
驅風散(出衛生家寳)治暗風癎疾涎潮不省人事手足搐
搦又小兒驚風等疾服一料永除根
防風(四兩去蘆)白砂蜜(半斤)硃砂(一兩水飛研令極細)薄荷(四兩苗兒紫心)
(者)蝸牛(七箇瓦上炒去殼細研形如蜒蚰背負殼者)皂角(十條不蛀者去邊寸剉先)
(用水浸三日去元浸水却以一碗挼取濃汁去滓入銀石器内熬取五六分)天麻(四兩)
右件為末入硃砂蝸牛先以皂角膏子和勻却旋入
蜜拌為丸如桐子大每服三十丸至五十丸臘茶清
送下日進三服忌猪雞魚麵動風物
斷癎丹(家載經驗)治因驚成癎瘥而復作連綿不除方
黃耆(三錢蜜炙)防風(二錢)鈎藤(三錢)細辛(去土三錢)甘草(二錢)蝉退
(二錢)露蜂房(二錢)石菖蒲(三錢)桂心(去麄皮二錢)遠志(去心二錢)人
參(二錢)杏仁(二錢半去皮尖)半夏(泡三錢)天南星(泡三錢)
右為細末鍊蜜為丸如梧桐子大用硃砂少許麝香
為衣每服二十丸煎棗湯送下一日二服臨卧一服
烏龍丸(出衛生寶鑑)治五風癎病
川烏頭草烏頭天仙子五靈脂(各二兩)黑豆
(一升)
右為細末滴水為丸如桐子大每服五七丸温水下
如中風加附子半兩
神應丹(出衛生寶鑑)治諸風心癎病
狐肝(真一具)烏鵶(一隻)鴟梟(一箇)白礬(一兩生用)生犀角(一兩為末)
野狸(一箇去肚腸皮毛入瓦罐内用黃泥固濟用炭火煆令焦黃色)
右為細末用酒打麵糊為丸如皂角子大硃砂為衣
每服一丸温酒送下不拘時候
治癎病心風病(出衛生寶鑑)
皂角(三挺搥破挼濾汁熬如稀麵糊攤紙上服乾取兩葉如小錢大用温漿水浸洗下去紙住)
(於兩鼻孔各一蜆殼許湏臾涎下咬筯瀝涎盡服後藥)代赭石(一兩生用)白礬(二兩)
(生)
右為細末稀麫糊為丸如桐子大每服三十丸冷水
送下不計時候以效為度
治風癎病墜痰丸(出衛生寶鑑)
右用九蒸九曝天南星為末薑汁糊為丸如桐子大
每服二十丸煎人參湯送下若菖蒲麥門冬亦得
珠子辰砂丹(出衛生寶鑑)治風癎久不愈者
薯蕷人參防風紫石英茯神遠志
虎骨虎睛龍齒五味子丹參石菖蒲
細辛(已上十三味各二錢半)珠子末(四分)
右件為細末水打麫糊為丸如桐子大用硃砂二錢
研細為衣每服三五十丸煎金銀水送下日進三服
忌魚肉温麫動風之物
治風癎年久病癲狂羊聲倒地不省人事或狂走持刃
宜摧伏肝邪(出如宜方)
用蛇含石火煆九次醋淬至酥研令極細取狗膽汁
丸如龍眼大發時用一粒人參煎湯磨下每一服男
子用雄狗膽女子用雌狗膽
治心熱風癎(出廣稱方)
用爛龍角濃研汁食上服二合日再服
治風癎病不能愈者從厚朴丸宜春秋加添外於每一
料中加(出加命集)
人參菖蒲茯神(去木各一兩半)
右依厚朴丸春秋加添法和劑服餌厚朴丸方在吐
論中
風癎抵住丸(出永類鈐方)
皂角(燒存性)蒼耳根莖葉(日乾四兩)蜜陀僧(一兩)
右為細末糊丸硃砂為衣三四十丸棗湯下日二服
稍退作二十丸
斷癎丸(出永類鈐方)
紫石英(醋淬煆七次二兩)白礬(飛過二兩)
右作末酒糊丸白湯下二十丸
法煮萆麻子(出衛生寶鑑)治諸癎病不問年深日近
萆麻子(去皮枝取仁二兩)黃連(去湏剉如豆大一兩)
右件用銀器水一碗慢火熬水盡即添水熬三日兩
夜為度取去只用萆麻子仁風不得見日竹刀將萆
麻子每枚切作四叚計五粒二十叚作一服用荆芥
湯食後日進二服
龍齒丹(楊氏家藏方)治因驚神志恍惚久而成癎時發時
止
紫蘇子(一兩)龍齒石菖蒲遠志鐵粉(别研)木香
白殭蠶(炒去絲嘴)白花蛇(酒浸一宿取肉焙乾稱炙黃)橘紅硃
砂(别研留少許為衣)麻黃(去根節)天麻(去苗酒浸一宿焙)天南星(湯浸)
(薄切片子生薑汁製一宿)人參(去蘆頭已上十三味各半兩)全蝎(一分去毒炒)龍
腦(半錢别研)麝香(一錢别研)
右件為細末次入研者藥勻和煉蜜為丸每一兩作
一十五丸每服一丸薄荷湯化下食空
四聖散(楊氏家藏方)治心經藴蓄發熱成癎潮作熱盛膈
實涎多大便秘澁
白礬川甘硝寒水石盆硝(已上四味各等分)
右入甘鍋子内揭口用炭火煆入烟盡取出候冷研
為末每服一錢新汲水調下食後日三服此藥非特
治癎尋常上焦壅盛膈熱痰多亦可服
來甦膏治遠年近日風癎心恙風狂中風涎沫潮閇
牙關下不開破傷風搐並皆治之
用將皂角一箇用好肥者無蟲蛀去皮弦切碎用漿
水一大盌春秋三四日冬浸七日夏浸一二日揉取
淨漿浸透皂角汁入銀器或沙鍋以文武慢火熬用
柳條槐枝攪熬似膏藥取出攤在夾紙上隂乾收頓
如遇病人取手掌大一片用温漿水化下在盞内用
竹筒兒盛藥水將病人扶坐定頭微擡起將藥吹入
左右鼻孔中内良久扶起涎出為驗欲要涎止將温
鹽湯令病人服一二口便止忌雞魚生硬温麫等物
治癎病(出本草方)
以象齒屑為末炙令黃飲下
止熱狂驚癎(出本草方)
以菩薩石用水磨服之
治暗風癎疾涎作暈悶欲倒者(出本草方)
以芭蕉油飲之得吐便差極有奇效取之用竹筒插
皮中如取漆法
治馬癎動發無時筋脉不收周痺肌肉不仁(出本草方)
以野馬肉一斤細切於豉汁中煮著五味葱白調和
作腌腊食之作羹粥及白煮喫妙
治大人小兒久患風癎纏喉風咳嗽遍身風疹急中涎
潮等此藥不大吐逆只出涎水(出本草方)
用瓜蔕不限多少細碾為末小兒壯年服一字十五
以下老怯半字早晨井花水下一食頃含沙糖一塊
良久涎如水出年深涎盡有一塊如涎布水上如鑑
矣涎盡食粥一兩日如吐多困甚即嚥麝香湯一盞
即止矣麝香細研温水調下昔天平尚書覺昏眩即
服之取涎有效
治心熱風癎(出本草方)
以黑驢乳食上煖服六合日再服
驅風散(出本草方)治風癎
鉛丹(二兩)白礬(二兩)
右為末用三角磚相鬭以七寸紙鋪磚上先以丹鋪
紙上次以礬鋪丹上然後用紙扭却將十斤柳木柴
燒過為度出細研每服二錢温酒下
治卒得癎(出本草方)
用弔藤甘草炙各二分水五合煮取二合服如小棗
大日五夜三大良
治癎疾
金燈花根似蒜者一箇以茶清研如泥令患者日中
卧茶清調下仍旦卧日中良久吐出雞子大物永不
發如不吐即以熱茶投之
普濟方卷一百
