普濟方卷四百十五明周王朱橚撰
鍼灸門
腧穴圖
外督俞二穴
氣海俞二穴
關元俞二穴
大杼二穴在項第一椎下兩旁各相去寸半陷中鍼五
分灸七壯(甲乙經)明堂經云禁灸下經云灸五壮素問同
(難䟽骨會大杼骨病治此)銅人經云甲乙經足太陽手少陽之會
療瘧頸項強痛不可俛仰左右不顧頭痛振寒疾
瘈瘲氣實脇滿傷寒汗不出脊強喉痺煩滿治風勞
氣急咳𠻳胷中欝欝身熱目眩腹痛不安席西方
子云又名本神(不灸)
資生經云明堂經禁灸而銅人云可灸七壯必有說也
要非大急不必灸
風門二穴一名熱府在二椎下兩旁相去各寸半鍼五
分留七呼若頻刺洩諸陽熱氣背永不發癰疽灸五
壯銅人經云督脉足太陽之會治傷寒頸項強目瞑
多嚏鼻齀出清涕風勞嘔逆上氣胷背痛喘氣短卧
不安西方子云主療風眩頭痛鼻衂窒喘息不通
欬逆
肺俞二穴在三椎下兩旁各寸半針三分留七呼得氣
即瀉(出甲乙經)甄權鍼經云在三椎下兩旁以搭手左取
右右取左當中指末是穴鍼五分留七呼灸百壯明
下云三壯(千金云肺俞對乳引䋲度之)銅人經云足太陽脉氣所
發治上氣嘔吐支滿不嗜食汗不出腰背強痛寒熱
喘滿虛煩口乾傳尸骨蒸勞肺痿欬嗽療胷中氣滿
背僂如龜頭目眩令人失顔色又云理癲癎癭氣
肉痛皮痒明堂經云在第三椎下兩旁各一寸宛
宛中主肺寒肺熱唾血西方子云主吐逆脊強喘
嗽少氣胷中痛及百病
厥隂俞二穴在四椎下兩旁各寸半鍼三分灸七七壮
(千金扁鵲云名關俞)銅人經云治氣嘔吐心痛留結胷中煩悶
牙痛西方子云灸五壯(出山朓經)
心俞二穴在五椎下兩旁各寸半鍼三分留七呼得氣
即瀉不可灸明下云灸五壯(千金第七節對心横三間)銅人經云
治心中氣狂走發癎亂語悲泣心胷悶亂煩滿汗不
出結積寒熱嘔逆不下飡食即吐欬唾血目痛明
堂經云主心痛背相引欬𠻳不得息煩心多涎胃中
弱目&KR0617;&KR0617;淚出悲傷也
資生經云銅人經云在心俞不可灸可鍼入三分世醫
因此遂謂心俞禁灸但可鍼爾殊不知刺中心一旦
死乃素問之所戒豈可妄鍼耶千金言風中心急灸
心俞百壯服續命湯又當椎其緩可也豈可泥可灸
之說而坐受斃也
督俞二穴一名高盖在六椎下兩旁各寸半禁鍼通
灸銅人經云主理寒熱腹中痛雷鳴氣逆心痛灸
三壯
資生經云銅人經缺此穴明堂經有之今依明堂入在
此恐銅人經本不全也
膈俞二穴在椎下兩旁各寸半鍼三分留七呼灸三壯
明下云五壯(難疏血會膈俞血有病明此)銅人經云治欬而嘔逆
膈胃寒疾食飲不下胷滿支腫兩脇痛腹脹胃脘暴
痛熱痛汗不出喉脾腹中積僻默嗜卧四肢急堕不
欲動身常濕不能飡食則心痛周痺身皆痛又云
治寒熱骨痛虛脹支滿痰瘧痃癖氣塊膈上痛西
方子云主胸脇相引不得傾肩背寒痓痰飲吐逆汗
出哽噎咽腫不得消食飲不下主吐食明堂經云
治胃弱食少
資生經云八椎下兩傍銅人明堂並缺俞穴
肝俞二穴在九椎下兩旁各寸半陷中針三分留六呼
灸三壯明下云七壯素問云刺中肝五日死又云
主欬逆兩脇滿悶肋中痛目中白翳氣短唾血目上
視多怒狂衂目&KR0617;&KR0617;遠視也銅人經云主欬引兩
脇急痛不得息轉側難厥脇下與脊相引而反折目
眩循眉頭痛欬引胷中痛寒疝少腹痛又云理口
乾中風支滿短氣不食食不消吐血目不明閉塞腰
痛肩寒西方子云主熱病差後食五辛多患眼闇
如雀目鼻中酸吐血嘔筋急手相引筋寒熱痓
膽俞二穴在十椎下兩旁各寸半正坐取之灸三壯鍼
五分明云三分下經云灸五壯素問云刺中膽一日
半死銅人經云治心腹脹滿嘔則食無所出口苦
舌乾咽中痛食飲不下目黃胷脇支滿不能轉側頭
痛振寒汗不出腋下腫又云足太陽脉氣所發主
理心脹滿吐逆短氣痰寒食難下不消鍼入三分
脾俞二穴在十一椎下兩傍各寸半陷中鍼三分留七
呼灸三壯明堂下經云五壯素問云刺中脾十日
死銅人經云主腹脹引胷背痛食飲倍多身漸羸
瘦黃疽善欠脇下滿洩利體腫四支不收痰喘痃癖
積聚腹痛不嗜食痰瘧寒熱又云理腰身黃脹滿
邪氣西方子云主腰脊強急熱痓引骨痛食不生
肌膚欲吐身重不欲動明堂經云食飲多咽四支
煩熱嗜卧怠堕
胃俞二穴在十二椎下兩傍各寸半鍼三分留七呼灸
隨年為壯明堂經云三壯下經云七壯銅人
經云治胃中寒脹不嗜食羸瘦腸鳴腹痛胷脇支滿
脊痛筋攣急又云理煩滿吐食鍼二分灸三壯西
方子云主食多嘔吐食不下
三焦俞二穴在十三椎下兩傍各寸半鍼五分留七呼
灸三壯明堂經云鍼三分下經云灸五壯銅人
經云治腸鳴腹脹腰痛米穀不化腹中痛欲洩注目
眩目痛吐逆飲食不下肩背拘急腰脊強不得俛仰
又云足太陽脉氣所發西方子云主腹積聚如石
灸三壯明堂經云正坐取陷中灸五壯主背痛身
熱
腎俞二穴在十四椎下兩傍各寸半與臍平鍼三分留
七呼灸以年為壯明堂云三壮下經云五壯刺中腎
六日死又云主腰疼不可俛仰轉側難身寒熱飲食倍
多身羸瘦面黃黑目&KR0617;&KR0617;翳生丈夫婦人灸積冷氣
變成勞疾銅人經云治虛勞耳聾腎虛水藏久冷
心腹䐜脹兩脅滿引少腹急痛少氣瘀血小便濁出
精陰中疼五勞七傷虛憊脚膝拘急足寒如冰頭重
身熱振憟腰中四支淫濼洞泄食不化身重如水
又云主冷嘔好獨卧西方子云主腰痛小腹痛嘔
吐寒中洞泄小便難赤濁骨寒熱兩脅引滿目不明
惡風寒面赤熱心痛如懸慎如前法
氣海俞二穴在十五椎下兩傍各寸半通灸銅人云
理腰痛痔病瀉血灸三壯
資生經云按明堂有氣海俞而銅人無之恐銅人本不
全故依明堂附入於此
大腸俞二穴在十六椎下兩傍各寸半鍼三分留六呼
灸三壯銅人經云治腰痛腸鳴腹脹滿遶臍切痛
大小便不利或有洞洩食不化脊骨強不得侻仰鍼
入三分灸三壯西方子云主大小便不利腹䐜脹
暴泄食不下喜食忌生冷酒麺等物
關元俞二穴在十七椎下兩傍各寸半鍼三分銅人
經云理風勞腰痛泄利虛脹小便難婦人瘕聚諸疾
資生經云按明堂有關元俞而銅人無之恐銅人本不
全故依明堂附入於此
小腸俞二穴在十八椎下兩傍各寸半鍼三分留六呼
灸三壯銅人經云治小便赤澀淋瀝煩熱少腹㽲
痛脚腫短氣不嗜食大便濃血出五痔疼痛婦人帶
下西方子云主大小便難淋瀝小便黃赤泄痢膿
血五色重下腫痛腰脊疝痛及腰脊急強
膀胱俞二穴在十九椎下兩傍各寸半鍼三分留六呼
灸三壯明堂下經云七壯又云主腰脊急強腰下
酸重勞損不仁腹中痛大便難也銅人經云足太
陽脉氣所發治風勞腰脊強痛洩痢大便難小便赤
澀遺溺隂生瘡少氣足䯒拘急不得屈伸女子瘕聚
脚膝無力西方子云主洩痢腸痛煩滿汗不出小
便赤黃堅結聚足清不仁主熱痓引骨痛明堂經
云各二寸半陷者中
中膂内俞二穴一名脊内俞在二十椎下兩傍各寸半
夾脊起肉鍼三分留七呼灸三壯明堂下經云主腰
夾脊膂痛上下按之應者從項後至此穴痛皆灸之
立愈銅人經云少陽脉治腸冷赤白痢腎虛消渴
汗不出腰脊不得侻仰腹脹脇痛西方子云主腰
疝寒熱痓反折
白環俞二穴在二十一椎下兩傍各寸半甲乙經云
鍼人腰尻同挺腹地端身兩手相重支頷從息令皮
膚俱緩乃取其穴鍼八分得氣即瀉訖多補之不宜
灸明堂下經云灸三壯又云主腰脊急強痛不能
俯仰起坐難手足不仁小便黃腰尻不舉也銅人
經云足太陽脉氣所發治大小便不利及治腰髖疼
痛脚膝不遂温瘧腰脊冷疼不得安卧勞損風虛不
宜灸忌房勞不得舉重
上髎二穴在第一空腰踝下夾脊陷中鍼三分灸七壯
千金云腰踝下一寸銅人經云足太陽少陽絡治
腰膝冷痛嘔逆鼻息寒熱瘧婦人絶嗣隂挺出不禁
白瀝西方子云在腰踝一寸夾脊兩傍灸三壯主
腰痛痓反折大小便利
次髎二穴一名次窌在第二空夾脊䧟中可灸七壯鍼三
分銅人經云治疝氣下墜腰脊疼痛不得轉搖急
引陰器不可忍腰已下至足不仁皆腠寒小便赤淋
心下堅脹西方子云灸三壯主腰脊痛惡寒婦人
赤白瀝下腰痛不可侻仰足清不仁大小便利
中髎二穴在第三空夾脊陷中鍼二分留十呼灸三壯
銅人經云厥陰少陽所結治丈夫五勞七傷六極
腰痛大便難腹脹下利小便淋澀飱洩婦人絶子帶
月事不調西方子云主婦人赤滛時胎氣癃月事
少大小便利
下髎二穴在第四空夾脊陷中鍼二分留十呼灸三壯
銅人經云足太陽厥隂所結治腰痛不得轉側女
子下蒼汁不禁隂中痛少腹急疼大便下血寒濕内
傷赤瀝陰中痒痛引小腹控眇不可侻仰大小便利
腸鳴臚脹欲泄注
會陽二穴一名利機在隂尾骨兩傍鍼八分灸五壯
銅人經云督脉氣所發治腹中冷氣洩痢不止久痔
陽氣虛乏隂汗温西方子云主腹中有寒泄注腸
澼便血
千金八窌在腰目下三寸夾脊相去四寸(兩邊四穴故名)
(八窌)其曰夾脊四寸是除脊各寸半也凡大杼下穴皆
當除脊各一寸半
附分二穴在第二椎下附項内廉兩傍相去夾脊各三
寸灸五壯鍼三分銅人經云手足太陽之會正坐
取之治肩背拘急風冷客於輳頸項強痛不得回顧
風勞臂用不仁西方子云主背痛引頷引頭
魄戶二穴在三椎下兩傍各三寸正坐取之鍼五分得
氣即瀉又宜灸留鍼日灸七壯止百壯明堂經云
日七壯至二百壯下經云魄戶在三椎下兩旁各三
寸灸三壯又云魄戶在三椎下兩旁各三寸灸五壯
明堂經云主眉間轉急痛背氣不能引顧咳逆上
喘素問注云魄戶上直附分銅人經云宛宛中
正坐取之足太陽脉氣所發治背轉痛欬逆上氣嘔
吐煩滿虛勞肺痿五尸走疰項強胷背連痛不得回
顧西方子云主肺寒熱呼吸不得卧嘔沫喘氣相
追逐背肺悶無力勞損痿黃忌猪魚酒麵生冷等物
資生經云銅人有魂戶穴明堂上經亦同而下經既有
魄穴又有魄戶穴皆云下三椎下若謂誤寫魄作魂
不攷兩出魄戶穴也攷之下經既有懸鍾矣後又有
懸鍾有天穴矣其治小兒又有天突者魄戸即䰟
戶誤作魄而兩出之不然何其穴皆在三椎旁歟
膏盲俞二穴在四椎下(明堂云近五椎)兩旁各三寸無所不療
羸瘦虛損夢中失精上氣欬逆發狂健忘(明云狂感忘誤)取
穴之法令人正生曲脊伸兩手以臂着膝前令正直
大脂與膝頭齊以物肢肘令臂勿得動也從胛上角
摸&KR2021;至骨下頭其間當有四肋三間灸中間脾骨之
裏去脾骨容側指許磨胠去表肋間空處按之自覺
牽引於肩中灸兩脾中一處至百壯多至五百(明云六百)
(壯多至千壯)當覺下&KR0034;&KR0034;然似流水之壯亦嘗有所下出
若得停痰宿疾則無所不下也如病人已困不能正
坐當令側卧挽上臂令取穴灸之凡取以右手從左
肩上住指頭所不及者是穴也右取亦然乃以前法
灸之若不能久坐當伸兩臂令人挽兩脾骨使相難
不尔即脾骨覆其穴灸之無驗(明堂經云不尔肋骨覆穴不可得也所伏)
(衣被當令大小有常足不尔則失其穴也)此灸訖後令陽氣益盛當消息
以自補養當取身平復論曰昔在和緩不救晉侯
之疾以其在膏之上盲之下鍼藥所不能及即此穴
是也時人拙不能求得此穴所以宿病難遣若能用
心方法便求之得穴灸之無疾不愈(出千金臺)西方子云
其穴法有孫思邈王惟一石用之葉善其僧仲之或
用鈎股或抱拷栳或坐或卧或正面或斜立或起手
曲肘或卧伸臂或揣顀骨定高下或量臍心或量命
門或坐點或坐灸各有所長然而終未明大法以予
平昔用此數十取十百取百一無差者各各取之按
其穴湏得病人中指麻木則灸無不取之效其要法
在四椎下第五椎上各去脊三寸宛宛中
資生經云灸膏盲功效諸經例能言之而取穴則未也
千金等方之外莊綽論之最詳然繁而無統不能定
於一王氏云予嘗以意取之病人兩手交在兩膞上
(灸時亦然)脾骨遂開其穴竟以手摸索第四椎下兩傍各
三寸四肋三間之中間按之痠疼是穴灸之千百壯
少七七壯當依千金立點立灸坐點坐灸卧點卧灸
云(若欠合爪在兩膝頭中點穴亦得)
神堂二穴在五椎下兩傍各三寸陷中正坐取之鍼三
分灸五壯明堂下經云三壯素問註云上直魄戶
銅人經云足太陽脉氣所發治肩痛連胷背痛不能
俛仰腹滿洒淅寒熱腰脊強急明堂云主逆氣上
攻時復噎也
譩譆二穴在胸膞内廉俠(明堂作在)六椎下兩傍各三寸陷
中正坐取之以手痛按之病者言譩譆鍼三分留三
呼瀉五吸灸二七壯止百壯明堂下經云五壯又
云主瘧久不愈者背氣滿悶胸中氣噎勞損虛乏不
得睡也銅人經云足太陽脉氣所發治拘攣暴脉
急引脇痛病汗不出温瘧寒瘧肩背痛目眩鼻衂喘
逆腹脹肩轉内廉痛不得俛仰又云其穴抱肘取
之主胸背寒痓風瘧西方子云治小兒食晦頭痛
及五心熱瘧久不愈及欬逆上氣忌莧菜白酒
膈關二穴在七椎下兩傍各三寸陷中正坐取之鍼五
分灸五壯銅人經云足太陽脉氣所發治背痛惡
寒脊強俛仰難食飲不下嘔噦多涎唾胸中噎悶
魄門二穴在九椎下兩傍各寸半正坐取之灸三壯鍼
五分銅人經云足太陽脉氣所發治食飲不下腹
中雷鳴大便不節小便赤黃又治嘔吐不住多涎
陽綱二穴在十椎下兩傍各寸半陷中正坐闊肩取之
(亦作微俯取之)灸三壯明堂下經云七壯主飲食不下腹
中雷鳴腹滿臚脹大便泄消渴身熱目黃不嗜食怠
墮也銅人經云足太陽脉氣所發治小便赤澀
西方子云主大小便不節黃水小便黃腸鳴泄注面
黃
意舍二穴在十一椎下兩傍各三寸陷中正坐取之鍼
五分灸十五壯至百壯明堂經云五十壯至百二
十壯甲乙經云三壯鍼五分下經云灸七壯明堂
經云第九椎下兩傍各三寸主脇脹滿背痛惡寒食
飲不下嘔吐不留住也素問云灸二壯銅人經
云足太陽脉氣所發治腹滿虛脹大便滑洩消渴面
目黃赤嗜食
胃倉二穴在十二椎下兩傍各三寸鍼五分灸五十壯
明堂經云五十壯甲乙經云三壯銅人經云脉氣
所治腹内虛脹水腫食飲不下惡寒背脊不得俛仰
鍼三分灸五壯西方子云治冰腫臚脹水食不消
盲門二穴在十三椎下兩傍各三寸又肋間明堂作異
云與鳩尾相直灸十壯鍼五分銅人經云治心下
冒大堅婦人乳有餘疾
志宰二穴在十四椎下兩傍各三寸陷中正坐取之鍼
五分灸三壯明堂下經云兩傍各三寸半灸七壯
又云微俛而取之主腰脊痛急兩脇脹大滿便難食
飲不下背氣俛仰不得也銅人經云足太陽脉氣
所發治腰強痛食飲不消腹中堅急隂痛下腫失精
小便淋瀝
資生經云明堂上經作兩傍三寸與銅人經云同而下
經乃作三寸半必是分外半字也
胞盲二穴在十九椎下兩傍各三寸陷中伏而取之灸
五七壯鍼五分明堂經云灸五七壯至五十壯甲
乙經云三壯下經云五壯主腰不可忍俛仰難惡寒
小便澁也銅人經云足太陽脉氣所發治少腹堅
急癃閉重不得小便又云治腰卒痛急食不消腹
中堅急隂痛下腫療惡氣
秩邊二穴在二十椎下兩傍各三寸陷中伏而取之灸
三壯鍼五分忌同明堂經云在二十椎下兩傍各
三寸灸三壯鍼三分銅人經云足太陽脉氣所發
治腰痛不能俛仰小便黃赤澀腰尻重不能舉五痔
發腫慎如前法
資生經云素問氣府註曰秩邊在二十一椎下兩傍上
直胞肓與銅人經明堂經二十椎下不同未知孰是
姑兩存之以上二十八穴
當凖千金方除脊三寸取穴
天容二穴在耳下曲頰後灸三壯銅人經云手太陽
脉氣所發主頸項癰不能言頸腫項痛不可顧耳嘈
嘈若蟬鳴欬逆嘔沫上氣喘息齒噤喉痺寒熱咽如
鯁又云鍼入一寸西方子云又名大容
天牖二穴在項筋缺盆上天容後天柱前完骨下髮際
上(明堂云一寸髮際上陷中)鍼一寸留七呼不宜補益不宜灸若
灸面腫眼合先取譩譆後鍼天牖風池即差若不先
鍼譩譆即難療明堂經云鍼五分得氣即瀉瀉盡
更留三呼瀉三吸下經云灸三壯又西方子云髮際
上一寸不灸又云髮際宛宛中主瘰&KR0659;寒熱頸有
積氣暴聾肩中痛頭風目眩鼻塞不聞香臭銅人
經云手少陽脉氣所發治頭風面腫項強不得回顧
夜夢顛倒面青無顔色鍼入五分不宜灸
資生經云銅人明堂上經皆云不宜灸下經素問註乃
云灸三壯恐凡禁穴許一壯至三壯也
天窗二穴一名窗龍在頸大筋前曲頰下扶突後動脉
應手陷中灸三壯鍼三分明堂經云主耳鳴聾無
所聞頰腫喉中痛暴瘖不能言及肩痛引項不得顧
銅人經云手太陽脉氣所發西方子云治耳痛
及痔漏頸痛
天鼎(一作天頂)二穴在頸缺盆直扶戾後一寸灸三壯鍼三
分忌同明堂下經云在項缺盆直扶突氣舍後一
寸陷中灸十壯素問氣府註云在頸缺盆上直扶
氣舍同身寸之半按甲乙經作寸半銅人經云手
陽明脉氣所發治暴瘖氣硬喉痺咽腫不得息飲食
不下喉中鳴西方子云在曲頰下一寸人迎後
扶突二穴一名水穴在人迎後寸半灸三壯鍼三分素
問註云在頸當曲頰一寸人迎後仰而取之銅人
經云在氣舍後一寸半灸三壯主舌本出欬逆上氣
咽中鳴喘多唾喘飲喉中如水鷄又云手陽明脉
氣所發
缺盆二穴一名天盖在肩下撗骨陷中灸三壯鍼三分
(素問云二分)不宜刺大深使人逆息也明堂經云肩上
撗骨陷中(素問同)肩上是也銅人經云治寒熱瘰&KR0659;
缺盆中腫外潰則生胸中熱滿腹大水氣缺盆中痛
汗出喉痺咳𠻳西方子云主哽噎胷熱息賁脇下
氣上衝銅人經云在肩下撗骨陷中明堂乃云
在肩上横骨陷中又云肩上是穴恐銅人語下字也
人迎二穴一名五會在頸大脉應手夾結喉傍仰而取
之以候五藏氣足陽明脉氣所發禁灸之不幸傷人
鍼四分銅人經云治吐逆霍亂胸滿喘呼不得息
項氣悶腫食不下
水突二穴一名水門在頸大筋前直人迎下氣合上灸
三壯鍼三分銅人經云足陽明脉氣所發治欬逆
上氣咽喉癰腫呼吸短氣喘息不卧
氣舍二穴在頸直人迎夾扶突陷中鍼三分灸三壯
銅人經云足陽明脉氣所發治欬逆上氣瘤癭喉痺
咽腫頸項強不得回顧西方子云主肩腫哽咽食
不下也
天突在結喉下一分一作宛宛中(一作陷者中)鍼五分留三
呼得氣即瀉灸亦得即下鍼宜横下不得低手即損
五藏之氣傷人短夀明堂下經云一穴在項結喉
下五分中央宛宛中灸五壯素問氣穴註云在頸結
喉下四寸中央宛宛中刺一寸三壯甲乙經云在結
喉下五寸明堂下經云主欬逆氣喘暴瘖不能言
身寒頸腫喉中鳴翕翕胸中氣哽哽
西方子云主頰舌縫脉青暴恡氣哽哽喉痺咽乾欬
逆喘背痛及漏頸痛銅人經云隂維任脉氣之會
治欬𠻳上氣胸中氣噎喉狀如水鷄聲肺壅咯唾膿
血氣壅不通咽亁舌上急喉中生熱瘡不得下食慎
如藥法及辛酸物等
璇璣一穴在天突下一寸陷中仰頭取之灸五壯鍼入
三分明堂經云灸三壯主胸脇支滿欬逆上喘喉
中鳴也銅人經云脉氣所發治胸脇支滿痺咽腫
水漿不下又云主喉癰
華盖一穴在璇璣下一寸陷中仰頭取之鍼三分灸五
壯明堂下經云三壯一本云五壯又云主胸脇
支滿欬逆上氣喘不能言也銅人經云任脉氣所
發治胸脇支滿痛引胸中
紫宮一穴在華盖下一寸六分陷中仰頭取之灸五壯
鍼三分明堂下經云在華蓋下一寸灸七壯銅
人經云任脉氣所發治胸脇支滿痛胸膺骨疼痺痛
痰飲食不下嘔吐上氣煩心吐血及唾如白膠
玉堂一穴一名玉英在紫宮下一寸六分陷中五壯鍼
三分銅人經云任脉氣所發主胸滿不得喘息痺
痛胸膺骨疼嘔逆上氣煩心及寒疼又云可灸三壯
膻中一穴(一作亶)一名元兒在玉堂下一寸六分撗骨兩
乳間陷中仰卧取之灸七七壯禁鍼不幸令人夭明
堂經云日灸七壯止七七壯禁鍼不幸令人死甲乙
經云鍼三分下經云灸三壯千金云鳩尾上一寸
銅人經云任脉氣所發治肺氣欬嗽上氣喘唾膿不
得下食胸中氣滿如塞可灸二七壯及療膈嘔吐涎
沫婦人妳脉帶乳汁及乳不下又云主肺癰明
堂經云主胸膈滿悶氣短喉中鳴灸五壯立愈岐伯
云治積氣乾噎慎猪魚酒麵等物資生經云靈蘭典
云亶中者臣使一官喜樂出焉說者曰亶中為氣之
海然心主為君以敷宣教令膻中主氣以氣右陰陽
氣和志適則喜樂由生分布陰陽故官臣使也然則
亶中者乃十二歲之一臣使官為氣之海分布陰陽
非其他穴也此者患心氣噎膈氣肺氣上喘不得下
食胸中如塞等疾宜灸此(難䟽云氣倉三焦外筯直兩乳間氣痛治此)
中庭一穴在膻中下一寸六分陷中灸五壯鍼三分
明堂經云鍼二分下經云膻中下一寸灸三壯又
云膻中下一寸宛宛中主食飲不下嘔逆食下還出
也銅人經云任脉氣所發治脇支滿噎塞心下滿
俞府二穴在兩骨下璇璣傍各二寸陷中仰而取之(明堂)
(云仰卧取之也)鍼三分灸五壮明堂下經云灸三壯又
云主欬逆上氣喘忌嘔逆不下飲食胸中痛也銅
人經云足太陽脉氣所發(又云足少陽脉氣所發)主喘嘔吐胸
滿不得食
或中二穴在腧府下一寸六分陷中仰而取之(明堂仰卧取之)
鍼四分灸五壮明堂下經云腧府下一寸灸三壮
又云主欬嗽上喘不能食也銅人經云足少陽脉
氣所發治胸脇支滿欬逆嘔吐氣涎多多唾呼吸喘
悸坐不安席
神藏二穴在或中下一寸六分陷中仰而取之灸五壯
鍼三分銅人經云足少陽脉氣所發治胸脇支滿
欬嗽喘逆不得息嘔吐胸滿不得食
靈墟二穴在神藏下一寸六分陷中仰而取之鍼三分
灸五壯銅人經云足少陽脉氣所發治胸脇支滿
痛引胸不得息欬逆嘔吐胸滿不嗜食
神封二穴在靈墟下一寸六分仰而取之灸五壯鍼三
分銅人經云足少陽脉氣所發治胸滿不得食欬
逆乳癰洒折惡寒西方子云主胸不得息
步郎二穴在神封下一寸六分陷中仰而取之鍼三分
灸五壮銅人經云足少陽脈氣所發治胸脇支滿
鼻塞不通呼吸少氣喘息不得舉臂
氣戶二穴在巨骨下俞府兩傍各二寸陷中仰而取
之鍼三分灸五壯銅人經云足陽明脉氣所發
治胸脇支滿喘逆上氣呼吸胸背急不得息不知
食味
庫房二穴在氣戶一寸六分陷中仰而取之灸五壯鍼
三分明堂經云在陷者宛宛中主胸脇之滿欬逆
上氣呼吸息下至息及肺寒欬嗽多唾膿血濁沫
銅人經云足陽明脉氣所發
屋翳二穴在庫房下一寸六分陷中仰而取之灸五壯
鍼三分銅人經云足陽明脉氣所發治欬逆上氣
呼吸多唾濁沫膿血身體腫皮膚痛不可近衣滛濼
瘈瘲不仁
膺窗二穴在屋翳下一寸六分陷中灸五壯針三分
銅人經云足陽明脉氣所發治胸滿短氣脣腫乳癰
寒熱卧不安西方子云主胸脇癰腫及腸鳴泄注
也
乳中二穴當乳是足陽明脉氣所發禁灸灸不幸生瘡
瘡中有清汁膿血可治瘡中有息肉若蝕瘡者死微
刺三分(亦云相去一寸六分)西方子云禁不灸
乳根二穴在乳下一寸六分陷中仰而取之灸五壯鍼
三分主膈氣不下食噎病銅人經云足陽明脉氣
所發及治乳癰悽慘寒熱痛不可按抑西方子云
主胸中滿痛
以上十二穴去膺中行各四寸相去一寸六
分
雲門二穴在巨骨下夾氣戶傍各二寸䧟中灸五壯鍼
三分刺深使人氣逆不宜深刺明堂經云雲門
在巨骨下氣戶兩傍各二寸陷中動脉應手舉臂取
之眺經云在人迎下第二骨間相去二寸三分通灸
禁鍼甲乙經云灸五壯鍼七分若深令人氣逆西
方子云主嘔逆上氣胸脇徹背痛主喉痺胷中煩滿
欬喘不得息不得舉臂胸短氣氣上衝心肩痛銅
人經云手太陰脉氣所發鍼入二分又云足太陽
脉氣所理肺同葉療之
中府二穴一名膺中俞肺之募在雲門下一寸六分乳
上三助間鍼三分留五呼灸五壯素問註云在胸中
行兩旁相去六寸雲門下一寸乳上三肋問動脉應
手陷中取明堂經云主肺急胸中滿喘逆唾濁善
噎皮膚痛也銅人經云主喉痺胸滿塞寒熱胸中
滿痛腹腫及膈寒食不下嘔吐還出及肺系急欬轉
胷痛主上氣欬唾濁沫肩息背痛風汗出腹脹食飲
不下&KR0008;&KR0008;膽焦又云太陰之會主膚骨痛熱寒
周榮二穴在中府下一寸六分陷中仰而取之鍼四分
明堂經云灸五壯主胸脇支滿不得俛仰欬唾膿也
銅人經云足太陰脉氣所發主欬逆上氣呼吸多唾
濁沫膿血飲食不下
胸鄉二穴在周榮下一寸六分陷中宛宛仰而取之鍼
四分灸五壯銅人經云足太陰脉氣所發治胸脇
支滿引胸背痛卧不得轉側
天谿二穴在胸鄉下一寸六分陷中仰而取之鍼四分
灸五壯銅人經云足太陰脉氣所發治胸中滿痛
欬逆上氣喉中作聲主乳癰潰賁膺
食竇二穴在天谿下一寸六分陷中舉臂取之鍼四分
灸五壯銅人經云足太陰脉氣所發治胸脇支滿
膈間雷鳴滀陸陸常有水聲
以上十二穴去膺中行各六寸六分
淵淵腋二穴在腋下三寸宛宛中舉臂得之禁灸灸之
不幸令人生腫蝕馬瘍内潰者死寒熱生馬瘍可治
鍼三分銅人經云治胸無力臂不舉西方子云
又名泉液也
輙筋二穴在腋下三寸復前一寸首脇灸三壯鍼六分
銅人經云足少陽脉氣所發胸中治暴滿不得卧喘
息也
天池二穴一名天會在乳後一寸腋下三寸着脇直腋
撅肋間灸三壯鍼三分銅人經云手心主足少陽
脉之會治寒熱胸膈煩滿痛四支不舉腋下腫上氣
欬嗽胸中有聲喉中鳴明堂經云主寒熱痎瘧熱
病汗不出
大包二穴在腋下三寸脾之大絡布胸脇中出九肋
間灸三壯鍼三分銅人經云治腹有大氣不得息
胸脇中痛内實則其身盡寒虛則百節皆縱
鳩尾一穴一名尾翳一名&KR1075;骭在臆前蔽骨下五分不可
灸令人畢世少心力此穴大難鍼大好手方可下鍼
不然取氣多令人夭鍼三分留三呼瀉五吸肥人倍
之明堂經云在蔽骨下五分陷中灸三壯主心驚
悸神氣耗散癲癎病不擇言也素問註云不可灸鍼
人無蔽骨者從岐骨際下行一寸銅人經云治心
風驚癎發癲伏如鳥鳴破心吐血心中氣悶不喜聞
人語心腹脹滿胷中滿欬逆數噫喘息喉痺咽壅水
漿不下忌同前法西方子云禁灸
巨關一穴心之募在鳩尾下一寸人有鳩尾拒之弗
令強於一寸中可鍼六分留七呼得氣即瀉可灸
七壯止七七壯明堂經云在鳩尾下一寸陷中主
心痛不可忍嘔血煩膈中不利臍脇支滿霍亂吐痢
不止困蝕不知人銅人經云任脉氣所發治心中
煩滿熱病胷中痰飲腹脹暴痛恍惚不知人息賁時
唾血蟲心痛蠱毒霍亂發狂驚悸少氣又云主熱
風風癎西方子云主風癲浪言或則鳥鳴聲不能
食無心力凡心痛有數種冷痛蛔虫心痛蠱毒或亂
不識人及腹中滿暴痛汗出及手清臂不舉忌同
上宛(一作管)一穴在巨闕一寸當一寸去蔽骨二寸(明云主巨)
(骨三寸)鍼入八分先補後瀉神驗如風癎熱病宜先瀉
後補立愈日灸二七壯至百壯未愈倍之忌同明堂
下經云灸三壯(千金云名胃腕)銅人經云任脉足陽明手太
陽之會治心中熱煩賁豚氣脹滿不能食霍亂吐利
身熱汗不出三焦多涎心風驚悸心痛不忍氣伏如
覆杯又云主嘔吐食飲胷脹氣心忪驚悸時吐嘔
血腹内疴刺痛
中腕一穴一名大倉胃之募在上腕下一寸上紀者中
腕也鍼八分留七呼瀉五吸疾出鍼灸二七壮上百壮
忌同明堂經云灸二七壯止四百壯(千金一名胃募在心下四)
(寸胃管下一寸)銅人經云手太陽足陽明所生任脉之會治
心下脹滿傷飽食下化霍亂出洩不自知心痛温瘧
傷寒飲水過多腹脹氣喘因讀書得賁豚氣上攻伏
梁心悶狀宛如覆杯寒臂結氣忌猪魚生冷酒麵等
物西方子云主心匿不能食反胃霍亂心痛熱温
痎瘧天行傷寒腹中熱喜渴涎出是蛔以手取而按
之堅持及腹脹不通大便堅憂思損傷氣鬱聚中甚
痛作膿腫往來上下及脇下堅痛及鼻間焦臭頭熱
鼻齀䘐及生寒中傷飽食不化及目黃振寒及衝疝
冒死不知人治背與心相控而痛資生經云觀王氏
按氣穴論註云中穴居心蔽骨與齊之中(上下名四寸)刺
入一寸二分與同稍異宜從銅人為隱其曰胃之募
蓋飲食蓄積于此也予嘗苦脾疼嘗灸此穴覓冷氣
從兩脇下而上至灸處即散此灸功也自從頻灸之
亦每教人灸此凡脾痛不可忍飲食全不進者皆宜
灸之(難經疏府會大倉府病治此在心下三寸)
建里一穴在中腕下一寸鍼五分留十呼灸五壯銅
人經云治下痛心不欲食嘔逆上氣腸脹身腫又
云治腸中疼痛針入一寸二分灸亦良西方子云
在中腕下一寸二分不可灸
下腕一穴在建里腕下一寸鍼三分留三呼瀉五吸灸
二七壯止二百壯銅人經云在足太隂任脉之會
治腹痛六府之氣寒榖食不轉不嗜食小便赤腹堅
硬癖塊臍上脉厥氣動日漸羸瘦刺入八分灸亦佳
又云治腹胃不調腹内痛不能食腸堅腹胃脹
水分一穴在下脘下一寸臍上一寸鍼八分留三呼瀉
五吸若有水灸大良灸七壯止百壯禁鍼鍼水盡即
斃(一名陷者中)明堂經云分水穴若水病灸大良日灸
七壯止四百壯鍼五分留三呼(又云水氣宜鍼水溝鍼余穴水盡即死何)
(於却云可鍼究竟當以不鍼為是)又云主水氣浮腫鼓脹腸如雷
鼓&KR0008;水腫腸鳴胃虛脹不嗜食繞臍胷不得息又
云一名分水主腸痛不能食腸堅腹腫胃管不調堅
硬
資生經云明堂云若是水病灸之大良鍼入五分而銅
人云若是水病灸之大良禁不可鍼鍼水盡即斃是
又不可鍼矣恐人但知明堂之可鍼不知銅人之不
可鍼也於是書之以示世醫(水分穴校之不鍼為是也)
神闕一穴一名氣合當臍灸百壯禁鍼忌同素問註云
禁刺刺之使人臍中惡瘍潰矢出者死不治灸三壯
銅人經云治洩利不止小兒妳利不絶腹大繞臍
痛水腫鼓脹腸中鳴伏如流水聲久冷傷憊可灸百
壯禁不可針慎如常法西方子云小兒灸五壯止
七壯
資生經云臍中千金等經不言灸只言禁鍼銅人經
云宜灸百壯近世名醫遇人中風不省急灸臍中皆
效徐伻卒中不省得桃源簿為灸臍中百壯始甦更
數月乃不起鄭紏云有一親卒中風醫者為灸五百
而甦後年餘八十向使徐卒灸三百壯安知其不永
年耶(論神關穴多灸則是)
陰交一穴一名横戶素問云在臍下一寸鍼八分得氣
即瀉灸百壯止明堂經云灸不及鍼日三七壯止百
壯西方子云明堂經云日灸三七壯止七百壯主
臍熱小便赤氣痛状如刀攪作塊状如覆林婦人斷
絶月事不調帶下崩中因産後惡露不止繞臍冷痛
如藏遊氣及臍下㽲痛銅人經云任脉氣所發治
寒疝引少腹痛腰膝拘攣腹滿女人月事不絶鍼入
八分得氣即瀉瀉後宜補灸亦得然不及鍼
氣海一穴一名脖腴一名下育在臍下一寸半宛宛中
鍼八分得氣即瀉瀉後宜補之灸百壯今附氣海者
是男子生氣氣海虛憊賁氣不足一切氣疾久不差
皆灸之明堂經云灸七壯主冷病面黑肌體羸瘦
四肢力弱小腹氣積聚豚腹堅脱陽欲死不知人五
藏氣逆上攻也西方子云主少腹疝氣遊行五藏
腹中切痛及驚恐不得卧主冷氣衝心婦人惡露不
止繞臍痛結成塊狀如覆杯小便赤澁銅人經云
任脉氣所發治臍下冷痛及婦人月事不調帶下崩
中慎如常法
資生經云此經以氣海為生氣之海難經疏以為元氣
之海則氣海者蓋人之元氣所生也故柳公度曰吾
養生氣他&KR0008;但不是元氣作喜怒使氣海常温爾今
人既不能不以元氣佐喜怒矣若氣能時灸氣海使
温亦其次也王氏曰予舊多病常苦氣短醫者教灸
氣海氣遂不促自是每歲須一二灸之則以氣怯故
也
石門一穴一名利機一名精露在臍下二寸灸亦良可
灸二七壯止百壯婦人不可鍼鍼之身身無子甲乙經
云一名精露一名丹田一名命門鍼八分留三呼得
氣即瀉下經云灸七灸千金云灸絶孕刺五分明
堂經云在臍下二寸陷者主腹大堅氣淋小便黃身
寒熱欬逆上氣嘔血卒疝繞臍痛賁豚氣上衝甄權
云主婦人因産惡露不止西方子云又名端田女
子不灸主腹脹痛堅哽婦人惡露不止遂成結塊崩
中漏下斷續灸亦良大便難并大便閉塞氣結心閒
滿及小腹堅痛引陰中不得小便并小腹中拘急及
腹中滿暴痛汗出并水脹水氣行皮中小腹皮敦敦
然小便黃氣滿少食食入不化及嘔吐并賁豚上氣
小腹疝氣遊行五藏疝繞臍衝胷不得息疝積及二
丸騫痛銅人經云三焦之募任脉氣所發治腹堅
肢滿
資生經云臍下二寸名石門明堂載甲乙經云一名丹
田千金素問亦謂丹田在臍下二寸世醫因是遂以
石門為丹田誤以丹田乃在臍下三寸難經䟽論之
詳而有據當以難經䟽為正(詳見關元)銅人經云鍼之
絶子千金云灸之絶孕要之婦人不必鍼灸此穴(論丹)
(田穴當以臍下二寸為是也)
關元一穴一名次門在臍下三寸小腸之募足太陰少
陰厥陰三陰任脉之會下紀者關元也鍼八分留三
呼瀉五吸灸百壯至三百壯明堂經云若懷胎必
不鍼若鍼而落胎胎多不出而鍼外崑崙立出灸亦
良然不及鍼日三十壯下經云五壯岐伯云但是積
冷處之皆宜灸明堂經云在臍下三寸陷者中主
賁豚寒氣入小腸時欲嘔若血小便黃腹滿不止卒
疝小腹痛轉胞不得小便西方子云主臍下㽲痛
小便赤&KR0377;不覺遺小便處痛狀如疝尿如血色臍下
結血狀如覆杯婦人帶下因産惡露不止斷絶産道
冷及脇下脹及小腹熱而偏痛寒氣入腹及石淋臍
下三十六疾不得小便及腸中尿血胞轉氣淋又主
小便數及泄痢不止小腹滿石淋水及賁豚氣入小
腸暴疝痛身熱頭痛進退往來銅人經云又治婦
人帶下瘕聚月脉絶斷下經冷慎如當法
資生經云關元乃丹田也諸經不言惟難經䟽云丹田
在臍下三寸方圓四寸著脊梁兩腎閒名大海而貯其
血氣亦名大中極言取人身也上下四向最為中也
老醫與人灸皆從此說多者千餘壯少者千二百壯
不知全活者幾何人然亦宜頻灸故曰若安丹田三
不曾乾
中極一穴一名玉泉一名氣原在關元下一寸鍼八分
留十呼得氣即瀉灸百壯止三百壯明堂經云主
婦人月事斷絶四度鍼(銅人作此度鍼)鍼即有子故即時任
鍼也灸不及鍼日三七壯下經云五壯又云在臍
下四寸陷者中灸五壮主尸厥不知人冷氣積聚時
上衝心饑不能食小腹痛積聚堅如石小便不利失
精絶子面䵟也西方子云主淋小便赤尿道痛臍
下結塊如覆杯婦人因産得惡露不止遂成疝瘕或
因月事不調血結成塊拘攣腹疝月水不下乳食絶
子陰癢子門不端小腹苦寒賁豚搶心饑不能食腹
脹經閉不通小便不利及失精及主恍惚尸厥煩痛
銅人經云膀胱之募足三陰任脉之會治五淋及
陽氣虛憊疝瘕水腫賁豚搶心甚則不得息
曲骨一穴在横骨上毛際陷中艾灸七壯至七七壯鍼
二寸明堂下經云横骨上中極下一寸毛際陷中千金
云臍下五寸明堂經云主五淋小便黃水病脹滿
婦人帶下赤白惡合隂陽小便閉澁不通但虛乏冷
極者皆宜之西方子云又名屈骨主小便脹血癃
小便難主癲疝小腹痛婦人赤白帶下銅人經云
動應手任脉足厥陰之會是以少腹脹滿小便淋&KR0377;
不通灸銅鍼一二寸
會陰一穴一名屏醫在兩陰間任脉别絡俠督脉衝脉
之會灸三壯西方子云在大便前小便後兩陰間
主陰頭寒主痔與陰相通者死陰通中諸病前後相
引痛不得大小便女子經不通男子陰端寒衝心耿
耿銅人經云治小便難竅中熱皮疼痛搔痒
齒門二穴夾巨闕兩傍各五分灸五壯鍼五分明堂
經云在巨闕旁各一寸半陷中千金腎藏夾巨闕各
一寸明堂經云一名齒門銅人經云衝脉足少
陰之會治胷中引痛心下煩悶逆氣裏急取滿不嗜
食數欬健忘洩利膿血少腹脹滿嘔沫吐涎喜睡女
子心痛逆氣善吐食飲不下乾噦西方子云在巨
闕傍半寸陷中
資生經云銅人經云在齒門俠巨闕肓俞夾臍傍各五
寸相去一寸明堂乃云幽門在巨闕傍一寸半通天
夾上管傍相去三寸按千金四滿(第二行穴)在丹田(今石門)
兩邊各一寸半與明堂合始知銅人語云
通谷二穴在幽門下一寸鍼五分灸五壯明堂經云
夾上管兩傍相去三寸下經云灸三壯又云在幽
關下一寸陷中灸五壯主失欠口喎及嘔暴啞不能
言也西方子云主頭痛寒熱汗出不惡寒主項拔
不可左右顧目&KR0617;&KR0617;不明風寒及鼻清涕出及結積
留飲癖囊胷滿飲主喜嘔及心中憤憤數欠癲心
下悸咽中澹澹恐生食飲善嘔銅人經云衝脉足
少隂之會主乾嘔又無所出又治勞食欲膈結
隂都二穴一名食宮在通谷下一寸灸三壮鍼三分
銅人經云衝脉足少隂之會治身寒熱瘧病心下煩
滿氣逆西方子云主多唾嘔沫大便難婦人血氣
子藏有惡血腹厥痛絞刺不可忍及腸鳴明堂經
云在通谷下一寸䧟者中主痎瘧病心恍惚
石關二穴在隂都下一寸灸三壮鍼一分明堂經云
在隂都下一寸宛宛中主多唾嘔沫大便難婦人無
子藏有惡血腹厥内逆滿痛絞刺不可忍者西方
子云又名石門灸五壮主脊強下關大閉塞氣結心
堅滿及脊痓反折銅人經云衝脉少隂之會療婦
人惡血上衝腹中溺痛不可忍灸三壯鍼一分
商曲二穴在石關下一寸灸五壮鍼一寸銅人經云
衝脉足少隂之會治腹中積聚腸中切痛不嗜食
肓俞二穴在商曲下一寸臍中各五分灸三壯針一寸
銅人經云衝脉足少隂之會治大便乾燥腹中切痛
及大腹寒疝小腹有熱可灸五壮鍼入三分
中注二穴在育腧下一寸灸五壮鍼一寸銅人經云
衝脉足少隂之會治小腹有熱大便堅燥不利西
方子云在盲脉下五分
四滿二穴一名髄府在中注下一寸針三分灸三壮(千金)
(丹田傍各一寸半即心下八寸臍下横文是令人絞勘四滿二穴千金云在丹田傍寸半即心下八寸臍)
(下横文是右證得丹田在二寸)銅人經云衝脉是少隂之會治臍下
積聚疝瘕腸澼切痛振寒大腹石水小腹切切痛及
奔㹠上下西方子云主婦人藏中有悪血内逆滿
痛疝及諸血㽲痛
氣穴二穴一名胞門一名子戸在四滿下一寸灸五壮
鍼三分銅人經云衝脉足少隂之會治月事不調
洩利不止賁氣上下引脇脊痛西方子云在關元
左邊三寸名子戶主月禁不通
大赫二穴一名隂維在氣穴下一寸間可灸五壮鍼三
分銅人經云衝脉足少隂之會治男隂器結縮女子
赤帶西方子云千金腎藏卷云在屈骨端三寸(又名)
(隂維)主男子虛勞失精隂上縮莖中痛灸三十壯主女
子赤沃
横骨二穴在大赫下灸三壯(千金云名曲骨端在隂上横骨中宛曲如郊月中央)
(是也)西方子云又名曲骨主精五藏虛竭治腹脹小便
難隂器縱身痛銅人經云此穴諸經闕療病法也
以上二十二穴去腹中行皆當為一寸半說是幽
門
不容二穴在幽門兩傍各一寸半灸五壯鍼五分明
堂經云在管兩傍各一寸灸三壮(素問註在第四肋端)又云主
腹内弦急不得食腹痛如刀刺兩脇膨膨然西方
子云任脉二寸直兩肋端相去四寸主胷背相引痛
嘔吐喘欬口乾痰癖脇下痛重肋疝瘕銅人經云
足陽明氣脉所發治胸滿痰癖不嗜食腹虚鳴
資生經云素問云夾鳩尾外當乳下三寸夾胃管各五寸
不容至太赫大巨夾臍廣三寸各三滑内門天樞外陵
也下臍二寸夾之各三大巨水道皈來也背腹第三
行穴也甲乙經云天樞在臍旁各二寸與諸書同特
此經為異信若是則其穴不當乳下可也必當乳下
則廣三寸之說為當
承滿二穴在不容下一寸鍼三分灸五壮明堂經云
三壮千金云夾巨闕兩旁一寸半銅人經云足陽
明脉氣所發治腸鳴腹脹上喘氣逆膈氣食飲不下
肩息唾血可灸五壮鍼二分西方子云主脇下堅
痛
梁門二穴在承滿下灸五壮鍼三分銅人經云足陽
明脉氣所發治胸脇下積氣食飲不思大腸滑洩穀
不化
關門二穴在梁門下一寸針八分灸五壯銅人經云
足陽明脉氣所發治遺溺上滿及身腫重主積氣腸
鳴卒痛洩利不欲食腹中氣遊走夾臍急痰瘧振寒
太乙二穴在關門一寸灸五壮鍼八分銅人經云足陽
明脉氣所發治癲疾狂走煩悶吐舌
滑肉門二穴在太乙下一寸灸五壮鍼八分(下一寸至天樞)銅人
經云足陽明脉氣所發治癲疾狂走吐舌嘔逆
天樞二穴一名長谿一名穀門大腸之募去盲俞一寸
半夾臍旁各二寸䧟中灸五壮鍼五分留呼(千金魂魄之舍)
(不可鍼合臍相去可三寸)銅人經云足陽明脉氣所發瘧夾臍切
痛時上衝心煩滿嘔吐霍亂寒瘧洩利食不化女月
事不時血結成塊腸鳴腹痛不嗜食可灸百壮針入
五分留七呼西方子云亦名長谷循毛際主積冷
氣繞臍切痛女子漏下赤白腹大堅急面色蒼蒼主
冬月重感於寒則泄腸胃閒遊氣面浮腫吐血唾血
熱甚狂言語
外陵二穴在天樞下一寸灸五壮鍼三分西方子云
在天樞半寸灸五壮主腹中盡痛心如懸下引臍腹
痛銅人經云足陽明脉氣所發
大巨二穴在長溪下二寸灸五壮鍼五分(長溪天樞也千金在臍下)
(二寸兩旁各二寸)銅人經云足陽明脉氣所發治少腹脹滿
煩渴㿗疝迢枯四肢不舉西方子云主小便難隂
下縱善驚
水道二穴在大巨下三寸灸五壮鍼三分半西方子
云主三焦結熱大小便不利肩背痛小腹滿引隂中
痛腰背強急膀胱寒銅人經云足陽明脉氣所發
鍼入二寸五分
皈來二穴在水道下二寸灸五壮鍼八分(外臺云水道下三寸今校)
(勘皈來二穴在水道下二寸甚為是)銅人經云治小腹賁豚卵縮上入
引莖中痛婦人血藏積冷
氣衝二穴一名氣街在皈來下鼠&KR0008;上一寸動脉應手
宛宛中禁鍼灸七立愈炷如大麥明堂下經云灸五
壮素問註云在腹臍下横骨兩端鼠&KR0008;上鍼三分千
金云皈來下一寸明堂經云鼠&KR0008;上一寸灸三壯
主腹有大氣腹脹臍下堅潰疝隂腫亦主婦人月水
不通無子西方子云素問刺熱論有云主㿗疝
痛隂痿莖中痛兩丸騫痛不可仰卧及大氣石水及
中滿熱淋閉不得尿主腹中大熱不安大氣上攻心
暴腹脹滿癃滛濼婦人月水暴閉塞乳難子上搶心
若胞不出衆氣盡亂絞痛不得反息及氣衝腰痛不
得俛仰銅人經云足陽明脉氣所發治腸中不得
安卧腹有逆氣月水不利身熱腹中痛
以上二十四穴去腹中行當各三寸
期門二穴肝之募在不容旁一寸半直兩乳第二肋端
鍼四分灸五壮(千金云直兩乳下第二肋端旁一寸半又乳直下一寸半)銅人經
云足太隂厥隂腧維之會治胷中煩熱賁豚上下目
青而嘔霍亂洩利腹堅硬大喘不得安卧脇下積氣
女子産後疾食飲不下胷脇泛滿心中切痛善臆熱
傷寒卧經觧不當鍼期門使經不傳西方子云主
脇下脹心痛氣短脹酸腹大堅不得息脹痺滿少腹
尤大及小腹滿小便難隂下縱傷食腹滿
日月二穴膽之下在期門下五分䧟中灸五壮鍼五分
(千金名神光一名膽募)明堂經云主悲不樂欲走多唾言語不
正四肢不收銅人經云足太隂少陽陽維之會治太
息善悲小腹熱可灸五壮鍼入七分
腹哀二穴在日月下一寸半鍼入三分銅人經云在
日月下一寸三分足太隂隂維之會治大便膿血寒
中食不化腹中疼痛西方子云此穴不灸
大横二穴在腹哀三寸半直臍旁灸三壮鍼七分銅
人經云足太隂隂維之會症大風逆氣多寒善悲可
灸五北西方子云在腹哀下二寸主腹熱欲走大
息四支不可動多汗洞利
資生經云盲腧去臍旁當一寸半天樞去臍當三寸大
横去臍四寸半其去章門合為六寸難經䟽乃云章
門在臍上二寸兩旁九寸為可疑焉耳
腹結二穴一名腸屈又名臨屈大横下一寸三分針七分
灸五壯銅人經云治繞臍痛上衝搶心腹寒洩利
欬逆西方子云在大横下二寸三分
府舍二穴在腹結下三寸足太陰厥隂隂維之會會此
三脉上下三分腹絡肝脾結心肺縱脇上至肩此太
隂郄三隂明之别鍼七分灸五壯銅人經云治疝
痛脾中急痛循脇上下搶心腹滿積聚厥氣霍亂
衝門二穴一名慈宮上去大横五寸府舍下横骨兩端
約中動脉鍼入七分灸五壮銅人經云足太隂厥
隂之會治腹寒氣滿積聚疼痛滛濼隂疝難乳子上
衝心不得息
以上十四穴去腹中行合當為四寸半
章門二穴一名長平一名腸髎脾之募在大横外直臍
季助端側卧屈上足伸下足舉臂鍼六分灸百壮明
堂經云七壯止五百壯(難經䟽藏會季脇章門也藏病此是脇骨下短脇左臍下)
(二寸兩旁九寸)銅人經云足厥隂少隂之會耳鳴盈盈然食
飲不下脇痛不得卧煩熱口乾不嗜食胷脇滿喘息
心痛腰不得轉側傷飽身横羸瘦賁豚腹腫脊強四
肢懈惰善恐少氣厥逆肩臂不舉忌如前法又云
一名脇窌主膀胱氣癖疝瘕氣膀胱氣痛腹如雷聲
積聚氣鍼入六分灸亦良明堂經云灸七壯主腰
背肋間痛腹中膨脹兩脇積聚如卵石也西方子
云主欬逆食噦噫食如還出熱中苦吞而聞食臭寒
中洞泄不化胸滿嘔無所出身重石水身腫諸漏灸
百壮止
京門二穴一名氣腧一名氣府督之募堅骨腰中季脇
本夾脊灸三壯鍼三留七呼銅人經云治腰痛不
得俛仰寒熱䐜脹引背不得息水道不利溺黃少腹
急腫痛腸鳴洞洩髀樞引痛西方子云主肩背寒
痓肩甲内廉痛脊痓及及折體痛
帶脉二穴在季脇下一寸八分䧟中(一云宛宛中)鍼六分灸
五壮明堂下經云灸七壮(如帶繞身管束諸經脉又千金云在季脇下)
又云主兩脇下氣轉背痛不可忍也銅人經云治
婦人少腹堅痛月脉不調帶下赤白裏急瘈瘲也
五樞二穴在帶脉下三寸一云在水道旁一寸五分䧟
中鍼一寸灸五壮明堂下經云三壮銅人經云
治男子寒疝隂卵上入小腹痛明堂經云在帶脉
下二寸及主膀胱氣攻兩脇也西方子云在水道
下一寸半主婦人赤白裏急瘈瘲
維道二穴在章門下五寸三分鍼八分灸三壯銅人
經云足少陽帶脉之會治嘔逆不止三焦不調水腫
不嗜飲食及欬逆不止
居髎二穴在章門下八寸三分堅骨上䧟中灸三壯鍼
八分銅人經云在章門下八寸三分陽蹻足少陽之會
治腰引少腹痛肩引胷臂攣急手臂不得舉而至肩
脇堂二穴在腋下一骨間陷中舉腋取之灸五壯明
堂下經云有脇堂主胷氣滿噫噦逆目黃遠視&KR0617;&KR0617;
而銅人無之故附入於此
普濟方卷四百十五
