普濟方卷二百六十七明周王朱橚撰
諸方香煎門
諸湯
御愛靈黍湯(出百一選方)
大小麥(各二兩)甘草(四兩炒)縮砂仁(二兩半)生姜(一斤連皮切)
鹽(六兩白者佳)
右將大小麥炒熟入諸藥焙乾為細末用磁噐盛食
前後可服煖脾補元宿飲甚佳大小麥恐有粗皮
難服先别多碾取淨末用加肉荳蔲八枚尤佳
雞香散方(出百一選方)
茴香(半兩㨂净細研為末)甘草(剉細炒)鹽(白者佳各一兩)良薑乾
薑(已上二味細剉以麻油搽過用慢火炒金紫色各一兩)川胡椒(五錢㨂净用水淘過)
(細研為末)
右為細末點服每服加胡椒半兩忌生葱蒜及水
菓
韻梅湯(出百選方)
半黃梅(一百枚搥去核仁)青椒(四兩揀净秤)姜(一斤去皮研)鹽(半斤)甘
草(細剉為末秤一兩)新會皮(切細絲净秤一兩)乾山藥(晒乾去皮研為末一)
(兩)
右於淨盆中一處拌勻安烈日中晒半月
捴以色變稍紫為度如半月内不能變紫不
妨多晒三伏中晒易變色更約度稀稠得所
為佳如遇隂雨忌辰晦日及起風月忌日
宜避忌安净磁器中每用少許沸湯送下
不宜多服
橙湯(出百一選方)
橙子(十枚正黃色)乾山藥(去皮切細一兩)白鹽(炒四兩)甘草(二兩)
鹽白梅(四兩搥去核不去仁)
右先用橙子山藥白梅一處研細捏成餅子焙
乾再研為細末入檀香半兩尤佳一方入生姜
二兩沸湯點
集香湯(出百一選方)
縮砂(五兩去皮)甘草(三兩)胡椒檀香(各半兩)青鹽(四兩)
右先炒鹽甘草次下餘藥炒令香熟為細末如常點
如無青鹽只用海鹽
清中湯(出百一選方)
菖蒲(半斤須水中生者净洗切作片子)桔梗生薑(切作片各四兩)鹽(二兩)
甘草(二兩半炙)
右和勻罨一宿晒乾為細末入瓶窨一月如常點見
火即色不白一方有人參
紫薑湯(出百一選方)
生薑(一斤片切慢火炒令熟)舶上丁香皮(二兩)甘草(二兩剉)鹽(三兩)
(炒)丁香(五十枚)
右件攪焙乾為度搗羅為末
温中湯(出百選方)
縮砂仁(二兩)甘草(炙)鹽(炒各三兩)丁香(一分)生薑(半斤去皮)
右將薑搗碎與縮砂甘草鹽一處拌勻淹一宿焙乾
次入丁香同為細末湯點下一方只用甘草一兩
四順生薑湯(出百一選方)
神麴(四兩)生薑(半斤肥嫩者洗淨細切與神麴同和作餅焙乾)草荳䓻(一兩半炮)
(熟去皮秤)大麥蘖(一兩微炒)甘草(一兩半炙)
右為細末如常入鹽少許沸湯點下一方無草荳䓻
小煑香湯(出百一選方)
香附子(四兩不去皮只淨洗略於炒盆内擦去毛用水三升煑)草果子(一兩取仁)
縮砂甘草(各一兩)丁香(一分)檀香(半兩)
右先煑香附子次用餘藥同煑乾切香附子碎焙乾
為細末入鹽點服
醍醐湯(出百一選方)
神麴官桂乾姜(煨各二兩)鹽(三兩炒過)甘草(七兩净者)烏梅
(八兩净洗拍碎)
右先將内五味焙乾搗羅為細末後入炒鹽滚合作
一處用新净磁罐收白湯點下
暗香方(出百一選方)清神爽氣
香附子(一兩揀大而無皮者炒)縮砂仁(一兩半炒)木香(一分)檀香(一錢)
甘草(二兩炙)胡椒(一錢炒)
右件同為末入鹽點服不拘時
檀香湯(出和劑局方)治精神不爽頭目昏眩心忪煩躁志
意不定
川芎(不見火)白芷(不見火各二兩)桔梗(焙三十兩)檀香(不見火三兩)甘
草(炒六兩)
右為細末每服一錢入鹽少許沸湯點服常服調中
順氣安神定志清爽頭目
煑香湯(出醫方集成)
木香丁香檀香沉香人參(各二兩)甘草(一兩)
檳榔(半兩)白茯苓(二兩去皮)
右細剉以清水二升同煎煑令水盡為度或於銀噐
内貯重湯乾窨尤妙先擇軟爛者切焙令半乾入體
燥者一處焙乾搗羅為末不入鹽如茶點一方入藿
香半兩
八神湯(出百一選方)温脾益胃消酒化食治胷膈痞悶嘔
吐惡心
神麴(炒)麥蘖(炒)甘草(炙各三兩)丁香(一分)胡椒(一分)鹽(三兩)生
薑(四兩細切)草荳䓻(三箇剉去皮)
右件除丁香胡椒二味餘藥共一處水浸一宿次日
焙乾連丁香胡椒同為末沸湯點服一名姜麴湯
金粟湯(出百一選方)
粟米(一升)生薑(十兩)甘草(四兩)草果(二兩淨肉)
右件將粟米淘淨同生姜研碎淹一宿作餅子焙乾
却同將甘草草果搗羅為細末若更入白术二兩絶
妙每服二三錢入鹽少許沸湯點下不計時服
粉浸湯(出百一選方)
生薑(十兩去皮秤洗淨切作餅子)杏仁(五兩湯去皮尖)白鹽(五兩)甘草(五兩)
(微炙别搗為末)
右先將杏仁細研次下生姜次下甘草鹽一處研如
泥拍作薄餅子一日焙乾碾為細末經宿則色不白
沸湯點服
鹽薑湯(出百一選方)
生薑(一斤)甘草(五兩)鹽(六兩)縮砂仁(三兩)
右先將甘草炙過用薑鹽為碎磈子同淹一宿焙乾
乘熱罨一宿為細末湯點如常服
龍砂湯(出百一選方)
縮砂仁(十兩去白膜)丁香(一兩二錢)甘草(二兩剉)鹽(三兩半)
右先以文武火炒鹽乾次下甘草粗末候黃下細末
次下縮砂微炒香熟盡傾入磁礶子中先入丁香然
後以厚紙急盖令密不得透氣候冷取出為末點之
荔枝湯(出濟生拔粹方)
烏梅肉甘草(各二兩)百藥煎(一兩)白芷(半兩)白檀(二錢)
右為細末湯點服
川芎湯(出百一選方)
川芎(一兩)甘草菖蒲縮砂仁
右等分於銚子内紙襯微妙黃同為細末入鹽點服
橄㰖湯(出百一選方)
百藥煎(三兩細切作餅子)檀香(剉焙)白芷(各五錢)甘草(炙一兩半)
右為細末沸湯點服
乾木瓜湯(出百一選方)
紫蘇(五兩切)生姜(三兩切)鹽(三斤)木瓜(十枚去穰切片子)
右件將鹽入在三味内一處拌和勻淹兩日洗净為
細末入在瓶子内收之喫時湯米一升甘草三兩炙
為末入在湯内如常點服
濕烏梅荔枝湯(出百一選方)
烏梅(三十枚大者有肉右先以湯浸三五次去酸水取肉研爛與榶同熬用)桂末(□兩)
(入湯内)毬糖(一斤臨時添减與烏梅同熬得所即止)生姜(半斤取汁加减多少用)
右件熬成膏看可便住火用湯或水調點止渴甚妙
密封瓷噐收貯
乾䜴湯(又名元液湯出百一選方)
好鹽䜴(二斤焙乾别搗羅為細末)蒔羅茴香馬芹子(各半兩)
椒(半兩去目炒乾)乾茵蔯(一兩)鹽(五兩炒乾)乾姜(半兩炮)甘草(半兩炒)
右同作細末與䜴末同入臼杵勻以馬尾羅隔令極
勻用湯點服
清韻湯(出百一選方)
縮砂仁(三兩)石菖蒲(一兩)甘草(半兩炙)
右為細末入鹽少許沸湯點服
桂花湯(一名桂香湯出百一選方)
甘草(略炙一兩)桂花(三升㨂去青柄子細研以磁噐盛貯覆合略蒸花須就團摘墜地者)
(亦可)乾姜(一兩)
右件為細末同桂打勻量入炒鹽少許磁噐盛貯莫
令漏氣如常法點
梅花湯(出醫方集成)
旋摘方開者鎔蠟封花口投蜜礶子過時用之以匙
桃花兩朵連蜜一匙沸湯斟服
桂漿法(出百一選方)夏月飲之解渴消痰氣味香美格韵
絶高
以桂二兩桂須四兩去粗皮無味者取二兩白沙蜜
一升以水二斗先煎取一斗待冷入新磁瓶中後下
二味攪二三百轉令勻先以油單一重覆上加紙七
重以繩封之每日開一重七日開之藥成矣三伏中
或懸之井底蠟紙密封泥七日出井熟矣
洞庭湯(出百一選方)
以細皮黃橘子一斤於净盆内以一砧子就盆内薄
切去核留汁生姜去皮半斤甘草四兩搗碎鹽三兩
一處拌淹一兩宿取出焙再以橘汁浸沫盡為度焙
乾為細末如常法點若添神麯炒麥糵炒各四兩以
拌橘汁即不須再浸尤妙風流藴藉非其他洞庭湯
比以其不去橘肉故也
鳳池湯(成伏中合臘中方可成故名造化湯)
肥烏梅(去仁留核)甘草鹽
右各件合時三味各一斤為凖炒鹽為妙等分不焙
先以烏梅甘草杵為粗末次以鹽一處拌勻入罐子
實按收起取臘月或伏内各半年後方取出焙乾為
細末如常點夏月宜飲水
仙术湯(出和劑方)辟瘟疫除寒熱温脾胃進飲食
蒼术(去皮四十八斤)棗(去核二斗四升)乾姜(炮二十兩)甘草(炒十四斤)鹽(炒二)
(十三斤)杏仁(去皮尖麩炒别搗三斤)
右為細末入杏仁和勻每服一錢沸湯點服延年明
目駐顔輕身不老
煎甘草膏子法(出百一選方)
右好粉草一斤慢火炙黃細剉研為粗末以百沸湯
五六椀泡著竹杖攪成濃汁生絹袋濾過再將甘草
渣别用水煎以無味為度併前濾過汁作一處使熟
鍋子内先以麻油少許乘熱擦了入甘草汁煎數十
沸以鹽一斤將汁就化開紗片濾去鹽滓再熬成膏
子如米飲相似投入乾瓶噐内臨時修合每用膏子
一升入後項藥大率一斤甘草熬成膏子可分作五
料不必限以五七升也檀香湯膏子一升檀香細
末三錢腦麝各一分許研細入生姜自然汁三兩點
同碾投入膏内點時少許湯化開飲丁香湯入丁
香細末三錢餘依法辰砂湯入辰砂細末二三錢
看顔如何腦麝並依前法胡椒湯入胡椒細末一
兩腦麝並依前法縮砂湯入縮砂細末二兩半丁
香乾姜細末各少許不用腦麝茴香湯入炒黃茴
香細末一兩檀香白檀細末各少許不用腦麝已上
只看滋味如何随意加减
近侍湯(出傳信適用方)
丁香(一兩)桂(去粗皮半兩)甘草(剉一兩半)縮砂仁(四兩)鹽(三兩)麝香
(一錢鹽後入)
右先將鹽炒令乾次入縮砂甘草慢火炒黃色乘熱
入净噐先入一半在底次下丁香在中又以一半盖
之密封口候冷入桂急碾為細末却入麝香同拌勻
磁盒盛罨三五日每服一錢沸湯點服
八神湯(出𫝊信適用方)
神麴(三兩搗碎略炒)大麥蘖(三兩搗碎略炒)甘草(三兩炙)草果子(四箇)
(炒去皮)橘紅(一兩)丁香(三錢不焙)胡椒(三錢)粟米(一兩炒熟)
右為細末入鹽點服
洞庭湯(𫝊信適用方)
陳皮(四兩)檀香(半兩)甘草(一兩)
右為細末入鹽點服
快氣湯(𫝊信適用方)
生姜(一斤切作片子以鹽三兩淹兩宿焙乾)神麴(三兩)白术(三兩)橘皮(二兩)
(不去白净洗)荆三稜(半兩炮)蓬莪茂(半兩)甘草(三兩微炒)大麥蘖
(二兩)草荳䓻(一箇煨去皮子微炙用)
右為細末每服一錢入鹽湯點服
又方(𫝊信適用方)
香附子(一兩)木香(一兩)甘草(半兩炒)縮砂(半兩)
右為細末每服一錢入鹽湯點服無時
半夏湯(𫝊信適用方)
半夏(先以水煑透軟焙乾為末姜汁和餅子焙乾)甘草(炙)杏仁(去皮尖)茯
苓(去皮)
右各等分為末入鹽點服
棖湯(𫝊信適用方)
棖麴(四兩)甘草(一兩)檀香(一分)白鹽(一兩)
右一處為末點服加龍腦少許尤竒
木瓜湯(𫝊信適用方)
木瓜(生去皮穰薄切片子秤三斤)生姜(洗去皮切片子秤一斤)鹽(篩净秤一斤二)
(兩)
右同入盆内拌勻淹一宿後于日中晒不住攪轉候
水脉盡慢火焙乾碾為細末入磁噐貯之每服二錢
白湯點服
六和荳䓻湯(𫝊信適用方)
生姜(一斤切片晒乾)草果(半斤去殼及白皮)甘草(四兩炒)
只如此名荳䓻湯(入鹽湯)用鹽二兩不晒生姜淹
一夕名三倍湯添縮砂分量與甘草同名四神湯
添胡椒半兩名五順湯添蓽撥半兩成六和湯
添半夏二兩名七氣湯
右為末入鹽如常服
丁香調氣湯(出朱氏集驗方)
白荳䓻(八升五合)丁香(七錢)縮砂仁乾姜木香白
术(炒各半兩)甘草(炙一兩半)炒鹽(一兩三錢)
右為細末熱湯點服
經進過院湯(出朱氏集驗方)
草荳䓻(一兩生姜五兩切片同拌以水三升慢火煑水乾為度取焙乾)白荳䓻仁
蓬莪术益智仁(各半兩)粉草炒鹽(各一兩半)
右為細末熱湯點服
寇相入朝湯(出衛生家寳方)衝冒霧氣春天不可少服空心
進餌
沉香木香甘草人參茴香肉荳蔲草
荳䓻蓽澄茄(各等分)
右為細末每服一錢沸湯點入鹽少許
桂漿(出御藥院方)
桂(去粗皮為細末)赤茯苓(去皮為末三兩)大麥蘖(為末半兩)細麯(為末半兩)
生蜜(三斤)杏仁(湯浸去皮一百箇生研如泥)熟水(一斗)
右用前件藥末蜜杏泥并水一處攪勻了和水共量
三大建盞入於磁罐子内以油紙封口上用數重紙
盖泥固濟入水窨内三日用熟絹濾去滓水浸飲之
桂沉漿(出御藥院方)
沉香(三錢)紫蘇葉烏梅肉(各一兩)乳糖(六兩)
右件四味用水三碗熬至二碗濾滓入桂漿一升半
合作漿飲之袪濕逐痰順氣止渴
神仙不老湯(出余居士選竒方)
香附子(㨂圓者去盡黑皮微炒四兩)姜黃(湯浸一宿洗净焙乾秤二兩)甘草
(一兩炙)
右三味同搗羅成細末每一錢入鹽點空心服皇祐
至和間劉君錫以事竄嶺南至桂州遇仲遠先生口
授此方仲遠此時已百餘歲君錫服此方間關嶺表
數年竟免嵐瘴之患後還襄陽壽至九旬常云聞之
仲遠說晨盥櫛訖未得議飲食且先服此湯可保一
日無事旦旦如此則終身無病矣
紫蘇烏梅湯(出德生湯)常服醒酒止渴早辰作湯藥甚妙
紫蘇(一斤)烏梅肉(一斤别研)甘草(一斤)乾葛(一斤)杏仁(煑去皮尖别研)
(一斤)鹽(半斤)
右為細末每服一錢沸湯調服
和氣地黃湯(出劉先生真格方)常服以代湯茶酒果
木香(一錢)揀桂(一錢)桂花(半錢)茯苓(一錢去皮)白术(一分)白芥子
(一錢炒黃)乾山藥川芎(各一分)甘草(半兩焙)當歸(洗去上一分焙)
縮砂仁(半錢去皮)
右為極細末入麝香少許研勻用數重油紙或磁噐
内密封起每用蜜二斤餳飴一斤温好甜水五升化
勻開抄前藥十錢并杏仁十枚净炭炒香焦去皮尖
椎碎濕地黃根約半盞許切長寸餘同點下
香橙湯(出楊氏方)
橙子(大者三斤破去核切作片子連皮用)生姜(五兩去皮切片焙乾)
右件於淨沙盆内研爛如泥次下炙甘草末二兩檀
香末半兩並搜和捏作餅子焙乾為細末每服一錢
入鹽少許沸湯點下
無塵湯(出楊氏家藏方)清氣消壅
糖霜(二兩)腦子(一字)
右件先將糖霜研細次入腦子研勻每服一錢沸湯
點下
五味子湯(出本草)千金月令五月宜服之
取五味子一大合以木臼杵細搗之置小甆瓶中以
百沸湯投之入少蜜即密封頭置火邊良久湯堪飲
又方候紅熟時採得蒸爛研濾汁去子熬成稀膏量
酸甘入蜜再上火待蜜熟候冷噐中貯作湯肺虚寒
人可時時服
諸香
薰衣香方(出海上方)
零陵香丁香青桂皮青木香鷄骨煎香
鬱金香楓香(各三兩)薰陸香蘇合香甘松
香甲香(各三兩)沉水香(五兩)雀頭香白檀香安
息香艾納香藿香麝香(半兩)
右為末蜜二升半煑肥棗四十枚令爛熟以手痛搦
令爛如粥以生布絞去滓用和香乾濕如熟麵搗五
百杵成丸密封七日乃用之以微火燒之盆水内籠
下以殺火氣不爾必有焦氣也
又方(出海上方)
薰陸香沈香檀香兜婁婆香煎香甘
松香零陵香藿香(各一兩)丁香(十八銖)棗肉(八兩)苜
蓿香(二兩)
又方(出海上方)
沉香煎香(各五兩)雀頭香丁子香藿香(各一兩)
右治下篩内麝香末半兩粗羅臨薰衣時蜜和用
濕香方(出海上方)
沉香(二斤七兩九銖)甘松香檀香雀頭香(一作藿香)鷄肉
煎香甲香零陵香丁香(各三兩九銖)麝香(二兩九銖)
薰陸香(三兩六銖)
右為末臨用時以蜜和用薰衣時瓶盛埋之久窨佳
預和不中用
百合香(一名百和香)
沉水香(五兩)丁子香鷄骨香兜婁婆香甲香
(各三兩)薰陸香白檀香熟犍香炭末(各三兩)零
陵香(一兩)雀頭香蘇合香安息香麝香燕
香青桂香青木香甘松香白箋香藿
香(各一兩)
右為末酒洒令軟再宿酒氣歇以白蜜和内磁噐中
蠟紙封勿令氣洩冬月間取用大佳
裛衣香
丁子香(一兩)苜蓿香(二兩)甘松香茅香(各三兩)藿香
零陵香(各四兩)
右各搗加澤蘭四兩粗下篩用之極美
又方(出海上方)
藿香(四兩)丁香(七枚)甘松香麝香沉香煎香(等分)
右粗下篩和為乾者取包衣大佳
又方(出海上方)
零陵香(一兩)藿香甘松香苜蓿香煎香白
檀香沉水香(各一兩)
右各搗加麝香五錢粗下篩用如前法
薰衣濕香方
薰陸香(八兩)詹糖香(五兩)覽桗藿香(各三兩)甲香(二兩)青枝皮(一兩)
右先取硬者黏濕難碎者各别搗或細切㕮咀使如
粟黍然後薄布於盤上其餘别搗亦别布盤上有頓
篩下者以紗不得太細别煎蜜就盤上以手搜搦令
勻然後搗之燥濕必須調適不得過度太燥則難丸
太濕則難燒易盡則香氣不發難盡則烟多有焦臭
無復芬芳是故香須粗細燥濕合度蜜共香相稱火
又須微使香與綠烟共齊
薰衣香方
沉香(一斤)麝香(一兩)蘇合香(一兩半)丁香(二兩)白膠香(二兩)甲
香(一兩酒洗蜜點微炙)
右搥沉香令碎如大荳粒丁香亦搗餘香訖蜜丸燒
之若薰衣加艾納香半兩佳
又方
白檀香(一兩)麝香(三兩并和搗)丁香(一兩三銖)蘇合香(一兩)沉香
(九兩)甲香(二兩酒洗凖前)薰陸香(一兩二銖和搗)甘松香(一兩别搗)
右蜜和用瓶盛埋地底二十日出丸以薰衣
薰衣香方
沉水香(一斤剉酒漬一宿)箋香(五兩鷄肉者)蘇合香(一兩如無亦得)甲
香(二兩酒洗)麝香(一兩半)白檀香(一兩别研)
右搗如小豆大令相和以細羅羅麝香内中調以蜜
噐盛封三日用之七日更佳欲薰衣先於潤地置令
浥浥上籠微燒三兩火佳火法籠下安水一碗燒訖
入衣於大箱中裛之經三兩宿然後上身凡經過處
去後猶得半日已來香氣不歇
裛衣乾香方
沉香苜蓿香(各五兩)白檀香(三兩)丁香藿香青
木香(一兩)甘松香(一兩)鷄舌香(一兩)零陵香(十兩)艾納香(二兩)
雀頭香(一兩)麝香(半兩)
右搗如黍粟麩糠勿令細末乃和相得若置衣箱中
必須綿褁之不得用紙秋冬猶若盛暑之時香連不
絶凡諸草香必須及時乃佳若欲少作者凖此為大
率也
裛衣香方
藿香零陵香甘松香(各一兩)丁香(二兩)
右細剉如米粒微搗以絹袋盛衣箱中
又方
澤蘭香甘松香麝香(各三兩)沉香檀香(各四兩)
苜蓿香(五兩)零陵香(六兩)丁香(十兩)
右粗搗絹袋盛衣箱貯之
又方
丁香(四兩)吳白膠香(三兩)詹糖香(六兩)麝香(研)蘇合香
鬱金香(各一兩)沉香(□兩)甲香(四兩酒炒熬)
右搗羅以絹袋盛之裛衣香中妙
串香
沉香(五錢)白檀香(五錢)藿香(一兩)零陵香(五錢)降真香(一兩)丁
香皮(五錢)麝香(少許)腦子香白芷(三兩)甘松(二兩)三奈子
(二兩)大黃(一兩)茆香(一兩)元香(一兩)
清遠香
藿香零陵香三奈子香白芷川芎大
黃香附子藁本元參丁皮甘松茅
香黃芩(各等分)
華盖香
好丁香沉香檀香茅香香白芷白附
子(各五錢)草荳蔲艾錄酸棗(一升)
右用酸棗取自然汁煑成膏子和勻入杵臼捻如桐
子大著火燃一丸烟綠直上結成華盖不散
芬積香
沉香(剉二十五兩)箋香(剉二十兩)檀香(剉二十兩茶清浸炒黃)丁香(十兩)
甲香(二十兩用炭火煑兩日洗净以蜜酒煑熟用)藿葉(十兩)牙硝(研十兩)麝
香(研十兩)梅花腦(研三兩)沙木炭(二十兩)零陵香(用葉十兩)
右除研藥外為細末用蜜十兩鍊同研藥一併搜和
令勻如常法燒
衙香
甲香(六兩炭火煑兩日洗淨再以酒和蜜同煑令乾)檀香(剉十二斤䁽茶清炒)牙硝
沉香(剉六兩)箋香(剉六兩)腦子(研九兩)麝香(研九兩)蜜(比香)
(秤兩加倍用煉和香)
右為末入研藥用蜜搜和令勻如常法燒
降真香
紫檀香(剉三十兩以建茶細末一兩湯調兩碗濕香令勻慢火燒兩三時勿令焦木氣盡為)
(度)白茅香(細剉三十兩青州棗二十斤劈破水二升同煑變色炒令色變㨂去棗及黑不)
(用用好者十五兩)紫潤降真香(剉四十兩)黃熟香(剉三十兩)熖硝(湯化)
(飛淘去粗熬霜半斤)丁香皮(十兩)瓶香(二十兩)麝香(十五兩)甘松(㨂淨)
(十兩)粉草(剉五兩)藿香(十兩)龍腦(二兩)
右為末入研藥煉蜜搜和如常法燒
清遠香
降真香(係紫藤者剉六兩)零陵香(剉六兩)茅香(六兩)元參(㨂五兩)
丁香皮(五兩)香附子(㨂净十兩)藿香(剉二兩)白芷(三兩)麝香(半斤)
右為細末煉蜜搜和令勻用如常法
衣香方
茅香(二兩剉蜜炒)零陵香(二兩)白檀(五錢)甘松(去土一兩)三奈子
(七錢麵包)香白芷(一兩)麝香(少許)
右件精新搗為粗末以絹囊盛之
辟衣魚令衣香
以榅桲實初熟時置衣笥中其氣芬馥
濕香
以榠欞生壓汁以甘松元參合和作末甚爽神
又方
以甲香不限多少先用黃土泥水煑一日以温水浴
過次用米泔或灰汁煑一日依前浴過後用蜜酒煑
一日又浴過煿乾任用
令人體香
採甘松作湯浴之
辟惡氣令人衣香
以迭迷香燒之去鬼
合香方
每甲香一斤以泔一斗半於鐺中以微火煑經一復
時即換新泔又經三換即濾去衆手刮去香上惡物
訖用白蜜三合水一升又煻火煑一復時水乾又以
蜜三合水一升再煑都三復時以香爛止炭火熱燒
漉清酒令潤鋪香於其上以新瓷瓶盖令密泥一復
時待香冷後即臼中用木杵搗令爛以沉香三兩麝
香一分和合略搗令相亂入印香成以磁瓶貯之更
能埋之經久方燒尤佳
令人身香
以大棗和桂心白瓜仁松樹皮為丸久服身香并衣
亦香
諸煎
方
楊梅煎
取熟楊梅於瓦噐内淹一宿即爛用絹袋濾出慢火
熬成膏瓦罐盛貯每用入蜜少許沸湯點服
金櫻煎
用候霜時取金櫻子先擦去刺然後去穰搗爛用魚
酢取汁絹帛濾過慢火熬成膏後入檀香諸香在内
瓦罐收貯沸湯點服酒調能駐顔
木瓜湯
用木瓜去穰子煎過爛研如泥入鹽少許用瓦罐盛
貯沸湯點服
醍醐膏
用烏梅一斤搥碎甜水四大碗煎一碗濾去粗白沙
糖五升砂仁末半兩入沙石噐内慢火熬成赤色膏
為度取下放冷加白檀香四錢麝香一字令勻磁石
噐内收貯封口一宿夏月冷水調冬月沸湯調用
詩曰
烏梅化痰止煩渴蜜生津液潤心肺
白檀大能解暑毒麝香通竅辟邪氣
甲煎湯
甲香(二兩)沉香(六兩)丁香藿香(各四兩)薰陸香楓香
膏麝香(六兩)大棗(十枚取肉)
右㕮咀如豆片又以蜜二合和勻内瓷坩中以綿褁
口將竹篾交絡蔽之又油六斤零陵香四兩甘松二
兩綿褁内油中銅鐺緩火煎四五沸止去滓更用酒
一升半并内煎坩中亦以竹篾蔽之然後剜地為坑
置坩於上使出半復内將煎小香坩合此口上以濕
紙纏兩口仍以泥塗上使厚一寸訖竈下煖坩火起
從旦至暮煖至四更止明發待冷看上坩香汁半流
瀝入下坩内成矣
燒甲煎香澤合口脂方
蘭澤香(半斤)零陵香(一斤)甘松香(五兩)吳藿香(六兩)新壓烏
麻油(一升)
右并用大斤兩揀擇精細燒水淨洗以酒水漬使調
勻經一日一夜并著銅鐺中緩火煮之經一宿通前
蔽兩日兩宿須緩火煎訖取出香澤澄去滓以綿濾
絞訖内着磁坩中勿令香氣洩封如法同後藥合
沉香(一斤)丁香(二兩)麝香薰陸香艾納(各半小兩)白膠
香蘇合香(各一兩)甲香(二兩)
右并大斤兩令别搗如麻子大先煉白蜜去上沫盡即
取沉香等於漆盤中和之使調勻若香乾取前件香
澤和使勻散内著瓷噐中使實看瓷大小取香多少
别以綿褁以塞瓶口緩急量之仍用竹青篾三條&KR3294;
之即覆瓶口於前件所燒香澤瓶口上仍使兩口上
下相合然後穿地埋着香澤瓶口共地平覆合香瓷
瓶令露乃以濕紙纏瓶口相合處然後以麻搗泥裹瓶
口邊厚三寸盛香瓶上亦令遍厚三寸以炭火燒瓶
四邊緩炙使薄乾然後使用煻火馬糞火亦佳燒經
三宿四日勿得斷火看之必使調勻不得有多少之
處香汁即下不勻三宿四日燒訖即住火其香澤傷
多即焦令帶少生氣佳仍住經兩日使香餅冷訖始
開其上瓶揔除却更取别研内一分香於瓶中燒之
一依前法若無别瓶還取舊瓶亦得其三分者香并
燒訖未得即開仍經三日三夜停除火訖又經兩日
其甲煎成訖澄清斟量取依色鑄瀉其沉香少許少
著香澤只一遍燒上香瓶亦得好脂五升銅鐺一口
銅鉢一口黃蠟一大斤又拌蠟置于鐺中緩火煎之
使沫消盡然後傾鉢中停經少時使蠟冷凝還取其
蠟依前銷之即擇紫草一大斤用長竹箸挾取一握
置於蠟中煎取紫色然後擢出更著一握紫草以紫
為度煎紫草盡一斤蠟色即足若作紫口脂不加餘
色若造肉色口脂着黃蠟紫蠟各少許若朱色口脂
丸一兩蠟色中和兩大豆許朱硃即得但鑄前件三
色口脂法一兩色蠟中著半合甲煎相和著頭點置
竹上看堅柔得所瀉著竹筒中斟酌冷即用之
煎甲煎先造香油方
零陵香藿香(各一兩并剉之以酒拌微温用綿褁内烏麻生油二斤緩火煑一宿去滓)
(油安三斤瓶中掘地作坑埋瓶於中瓶口向地面平)沉香(一斤)小甲香(八兩)麝香
(三兩)蘇合香(一兩)
右並㨶如大豆粒以蜜拌内一小角瓶中用竹篾封
其口勿令香漏將此角瓶倒垂土中瓶口内以紙泥
泥兩瓶接口處不令土入用泥泥香瓶上厚六七分
用糠火一石燒其上瓶其火微微不得烈使糠盡煎
乃成矣
甲煎方
沉香甲香(各五兩)檀香(半兩)麝香(一分)香附子甘松
香蘇合香白膠香(各一兩)
右㨶碎以蜜和内小瓷瓶中令滿綿盖口以竹篾十
字絡之又生麻油二斤零陵香一分半藿香二分茅
香二分右相和水一升漬香一宿著油内微火上煎
之半日許澤成去滓别一瓷瓶中盛將小香瓶覆著
口入下瓶口中以麻泥封并瓶厚五分埋土中口與
地平瓶上泥訖以糠火微燒半日許著瓶上放火燒
之欲盡糠勿令絶三日三夜煎成停二日許待冷取
澤用之云停二十日轉好火燒不熱即不香須熟燒
此方妙
又方
蠟蜜(各十兩)紫草(一兩半)
右和蠟煎令調紫草和朱砂併澤瀉竹筒中任用
甲煎方
沉香(六兩)丁香箋香(四兩)楓香青木香(各二兩)麝香
(兩)大棗(十枚)肉甲香(三兩)
右剉以蜜一合和拌着坩内綿褁竹篾絡之油六升
零陵香四兩甘松香二兩綿褁著油中煎之緩火可
四五沸即止去香草著坩中埋出口將小香坩合大
坩濕綿纏口泥封可七分須多著火從旦至午即須緩
火至四更即去火至明待冷發看即成煎矣
甲煎脣脂治脣裂口臭方
先以麻搗泥泥兩口好瓷瓶容一斗已上各厚半寸
暴令乾
甘松香(五兩)艾納香苜蓿香茅香(各一兩)藿香(三兩)
零陵香(四兩)
右六味先以酒一升水五升相合作湯洗香令净切
碎又以酒水各一升浸一宿明旦取一斗五升烏麻
油六味内其中微火煎三上三下去滓内上件一口
瓶中令少許不滿然後取後藥
上色沉香(三斤)雀頭香蘇合香(各三兩)白膠香白
檀(五兩)丁香麝香甲香(各一兩)
右八味先酒水相和作湯洗香令净各各别搗不用
絶細以蜜二升酒一升和香内上件瓷瓶中令實滿
以綿裹瓶口又以竹篾交横約之勿令香出先掘地
埋上件油瓶令口與地平以香瓶合覆油瓶上令兩
口相當以麻搗泥泥兩瓶口際令牢密可厚半寸許
用糠壅瓶上厚五寸燒之火欲盡即加糠三日三夜
勿令火絶計糠十二石訖停三日令冷出之别煉蠟
八斤煮數沸内紫草十二兩煎數十沸取一莖紫草
向爪甲上研看紫草骨白出之又以綿濾過與前煎
相和令調乃内硃砂粉六兩攪令相得少冷未凝之
間傾置竹筒中筒上用紙褁麻纏之待凝冷解開任
意用之計此可五十挺
金櫻子煎
用金櫻子經霜後者以竹挾子摘取于大木臼中轉
杵去刺勿損之擘為兩片去其子以水淘洗過爛搗
入大鍋以水煎不得絶火煎約水耗半取出滓濾過
仍重煎以稀湯每服取一匙用煖酒一盞調服其功
不可盡述
普濟方卷二百六十七
