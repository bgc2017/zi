普濟方卷二百七十八明周王朱橚撰
諸瘡腫門
諸腫
夫腫之生也皆由風邪寒熱毒氣客於經絡使血澁不
通壅結皆成腫也風邪不作者腫無頭無根浮在皮上
如吹之狀不赤不痛或腫或散不常腫也其寒氣與血
相摶作者有頭有根色赤痛腫其熱毒作者亦無正頭
俱急腫久不消熱氣結盛壅則爲膿也其候非一也
凡諸暴腫一一不同無問近遠皆服五香連翹湯刺去
血小豆末𫝊之其間數數以針刺去血若失療已潰爛
者猶服五香湯及漏蘆湯下之隨熱多少依方用之外
以升麻湯溻洗熨之摩升麻膏若生息肉者以黃耆散
若傅白䕡茹青黑惡肉不盡者可以&KR0008;頭䕡茹散半錢
和白䕡茹散三稍稍傅之其散各取當已單擣下篩直
爾成散用之
方
犀角膏療熱毒風并發背
犀角羚羊角玄參續斷大黃白歛
射干白芷黃芩麻黃(去節各六分)升麻(十六分)
梔子仁(二七枚)薤白(五觔)具藍(八分大藍亦可)蛇啣(切一升)寒水
石(十二分)愼火草(切一升)
右切以竹瀝三升生地黃汁五合漬藥一宿内猪脂
三升微火上煎十上十下候白芷黃膏成去滓塗病
上
延夀濟世方治瘡腫
硃砂鹽花(二錢)雄黃明礬(生)楓香(二錢)黃丹
赤石脂琥珀輕粉(各一錢半)麝香(一錢)片腦(一錢)巴豆
(去殼煮數沸)&KR1181;麻子(各一十九粒硏細)
右為細末豆萆膏和藥不就加煉蜜為度放於磁器
内紙封如用旋丸如雞頭子大每服一丸井水送下
食前服以利三五行温粥補之忌熱半日男子量虚
實加減不必盡劑衝病即止有孕婦不可服就此藥
丸如黃豆大安於瘡上軟膏藥護之開其瘡口收住
暈毒為妙又治内外發背疔瘡肚癰無名腫毒誤食
諸毒砒藥歹肉皆可治之大效又治小兒緊慢驚風
丸如菉豆大每服一丸薄荷湯冷下
内托復煎散(出濟生拔萃方)治腫焮如外根盤不深形諸在
表其&KR0899;多浮痛在皮肉邪氣盛而必侵於内須急内
托以救其裏也
地骨皮黃耆防風(各二兩)芍藥黃芩白术
茯苓人參甘草當歸防己(已上各一兩)柳桂
(淡味加五錢)
右㕮咀先煎蒼术一斤用水五升煎至三升去蒼术
滓入前藥十二再煎至三四盞絞取清汁作三四服
終日服之又煎蒼术渣為湯去滓冄依前煎十二味
藥滓服之此除濕散鬱熱使胃氣和平如或未已再
作半料服之若大便秘及煩熱少服黃連湯如微利
煩熱已退却服復煎散半料如此使榮衞俱行邪氣
不能自侵也
紫草膏(出聖惠方)治一切腫毒肉色不異時時牽痛經年
腫勢不消
紫草(一兩)桂心(一兩)芎藭(一兩)赤芍藥白歛川大黃
防風(去蘆頭)黃芩莽草當歸木香甘草(各一)
(兩)
右為細散每用散二兩酒二升於鐺中煎令成膏及
熱塗熁腫處日再用之
紫葛散(出御藥院方)治諸腫貼方
紫葛(十分)大黃(五分)青木香(一分)玄參白歛黃芩
黃連榆白皮升麻由跋(各二分)赤豆(一合)
右治下篩以生地黃汁和如泥傅腫上乾則易無地
黃汁與米醋和之一方無油跋以温水調傅藥乾再
掃
金花散(出御藥院方)消赤腫止疼痛散毒氣
川大黃黃蘖鬱金黃連黃芩(各一兩)甘草
朴硝寒水石(各半兩)白芨白歛(各少許)糯米粉(三合)
右為細末每用生蜜水調稀鷄翎塗掃四畔焮赤腫
處
療風毒及一切腫塗散方
大黃(五兩)白歛(三大兩)寒水石紫葛青木香(各一大兩)
硝石黃芩(各二大兩)大青(三兩)苦參(三兩)
右𢷬散和牛乳塗故布上搨腫上隨著即消乾復易
之若腫在骨節搨近骨節好肉處移取腫搨即消
廣聖散治一切腫毒
蒼术(一斤米泔水浸四時)川烏(半觔泡)草烏(四兩泡)蝎稍(二兩)地龍
(二兩去土)天麻(三兩)細辛(五兩去葉)川芎(五兩)白芷(五兩)
右一處為細末治風毒腫用温酒調下一錢外以水
調搽患處半身不遂風寒暑濕用温酒調下一錢腦
疽發背以井花水調塗四畔外用温酒調服風犬咬
傷用温酒調一錢外以水調搽患處一切頭風用生
葱茶調下傷寒用温茶調下出汗疔瘡用温酒調服
外用醋調搽臁瘡用井花水調搽小兒風證用薄荷
湯調下忌一切諸葷
商陸膏貼諸腫瘡
商陸(二兩)黃芩黃連白芷白歛大黃
莽草(各二兩)白芨(二兩)
右搗篩消膠汁和如泥塗紙貼腫處乾即易之
金黃散消腫散毒生肌止痛
黃連大黃黃耆黃芩黃蘗鬱金(各一兩)
龍腦(半錢另研)甘草(半兩)
右為細末入龍腦硏勻若治濕毒丹毒腫新水調掃
赤上或蜜水調如稀糊用小紙花子貼之或小油調
掃如久不瘥熱毒瘡亦乾糝或水調塗亦佳
七聖散治一切腫毒不出三日神效累用果驗
當歸黃耆(蜜炙乾)貝母(各五錢)甘草枳殼(四錢)白芷
(六錢)乳香(痛加三錢不痛減用)
右用皂角刺七個搥破水二大盞同煎取一盞服
千金散治諸腫毒便毒初覺一服即愈
金銀花大黃山梔子牡蠣(酥煅各半兩)瓜蔞(一箇)
(剉)川山甲(炮二錢半)甘草(少許)
右為粗末每用好酒半碗水半碗煎至八分去滓隨
病上下服忌鷄蝦馬肉等物
水黃散圍腫毒
犀角屑草烏皮尖大黃白芨白歛
麝香朴硝(各等分)
右為細末蜜醋調薄攤油紙上貼之稍乾揭下再添
潤濕貼之如用平起先塗藥仍以油紙貼上
外用漬毒藥治諸腫毒堅硬不消
黍黏子葛根升麻地骨皮甘草金銀
花黃花地丁(各等分)
右為麤末每用五七錢水一升煎汁沸於腫處四畔
熱用冷則再煖
治毒腫方
草烏尖(去皮)天花粉赤小豆天南星貝母
香白芷拒霜葉(隂乾秋後收者)
右各等分為細末或醋或生薑自然汁調敷中留小
口出毒氣腫者散熱者潰
當歸内消散治諸般腫毒
白殭蠶香白芷貝母桔梗百藥煎甘草
右各等分為細末每服二錢用茶清調下
縮毒金粉散
鬱金(半兩)白芷(一兩)天花粉(一兩)甘草(半兩)川芎(一兩)乾葛(一兩)
右為細末每服二錢茶清調下如無鬱金用黃芩或
蒲黃皆可代用
和血通氣丸
人參(一兩)大黃黃蘖黃芩(去腐各四兩)麥門冬(去心二兩)
牽牛(一觔炒香取頭末四兩)
右為細末煉蜜和丸如豌豆大每服二三十丸食後
温水下尋常積熱之人隔三二日服此藥惟利潤動
永不生瘡腫
乳香托裏散治一切瘡腫疼痛不可忍者如少壯氣
實者先疎利後服之
御米殼(去膈蒂萼蜜炒一二兩)當歸芍藥川芎(各半兩)
乳香沒藥(各一錢)
右為麤末每服五錢水一盞半煎至七分去滓温服
病在上者食後下者食前若未止即再服
消毒散(出聖惠方)治一切腫毒及治腫而疼痛者
天南星鬱金木鱉子(去殼)草烏頭赤小豆
朴硝(硏細旋入各等分並生用)
右為細末如腫赤色用冷水調傅腫四畔如不赤温
淡醋調
加味消毒飲子治搭腮腫
荆芥穗甘草牛蒡子防風羌活連翹
(各等分)
右為麤末水煎三兩服散毒然後用藥塗腮腫處切
不可便用藥塗毒氣入喉中不救
金花散(出十便良方)治一切熱毒結聚焮赤疼痛消腫解
毒
葉子雌黃(半兩細研)黃連(半兩去鬚)檳榔(一分)鬱金(半兩)川大黃
(半兩)麝香(一分細研)
右為細末雌黃并麝香同硏令勻以麻油調如糊塗
於腫上日二換之一方有黃蘖無鬱金
藜蘆膏(出千金方)治赤色腫有尖頭者
藜蘆(二分)黃連礬雄黃松脂黃芩(各八分)
右為末豬脂二升二合煎令烊調和以傅上瘑癬頭
瘡極效又治濕瘡經年抓搔癢處成孔者
梔子仁湯(出瘡精要)治時氣頭面赤腫
鬱金枳殼(去穰)升麻(各一兩)梔子仁牛蒡子
大黃(各一兩)
右為細末每服三錢蜜水調下
金黃散治敷諸腫毒
天花粉黃栢寒水石黃芩何首烏
右各等分為細末用凉水調敷之本方用鬱金
治敷腫痛藥
赤小豆(一升)天南星(二兩)小粉(二兩炒)木鱉子(二兩用肉)草烏
(二兩)
右為細末用米醋調敷加無名異尤妙
溻腫湯(出御藥院方)治諸腫痛不消或筋脈拘攣不能屈
伸
蒲盆盈(黃花地丁)枸杞苖鷺鷥藤升麻葛根(各等分)
右為麤末每用半兩水一升煎十沸去滓熱溻冷則
再煖溻之
圍腫方
草烏白芨白歛黃蘖朴硝(各等分)
右蜜調入醋和勻圍腫外即便收起
治諸般腫毒并便毒腸癰方
白术赤茯苓猪苓澤瀉瓜蔞(各等分)
右一半水一半酒煎一盞露天一宿若病在上飽
服在下空心服
五香散(出聖惠方)治一切毒腫疼痛不止
沉香(一兩)木香(一兩)丁香(一兩)薰陸香(一兩)麝香(一錢細硏)
右為末散入麝香更硏令勻每服二錢水一鍾煎至
五分不去滓不拘時候温服一方滓敷腫上
佛手散(出御藥方)治一切腫毒
黃蘖大黃(各一兩)甘草(半兩)朴硝(三兩)粟米粉(一兩)
右為末每用水調如膏塗患處
消腫毒方
牡蠣草烏頭南星半夏貝母
右各等分用薑汁麫調塗之一方添知母單用薑汁
塗之
内消散敷前項赤腫
朴硝香附子木鱉子橘紅
右為細末用蜜水調敷之
内托散(出儒門事親書)治諸般腫毒惡瘡一服立愈
大黃牡蠣(各半兩)甘草(三錢)瓜蔞(二箇山梔子亦可)
右㕮咀每服三錢水一大碗煎至七分去滓温服
麝香散治皮肉卒腫起已入腹者及產後婦乳腫痛
壯熱欲結成癰者宜服此方
麝香薰陸香青木香鷄古香(各一兩)
右以水四升同煮取二升分為再服若惡核腫結不
可散者以吳茱萸小蒜等分合搗傅之單蒜亦可
一方為末水調服
消腫毒方
用檳榔半兩猪糞燒存性半兩龍骨三錢輕粉少
許鹽湯洗患處拭乾油調塗之效
乳香餠子(出聖惠方)治一切惡腫毒
蔓青根(一握)乳香(一兩)黃連(一兩去鬚)杏仁(四十九枚湯浸去皮)
右搗三五百杵團作餠子三四分厚隨腫處大小貼
之乾即易肘後用术三四錢白者各剉
消腫毒方
用黃蠟鎔開攤紙上用茶湯入飛鹽洗患處後用蠟
膏貼之三日一洗換
祛毒散(出應驗方)治腫毒便毒一切惡瘡傅貼效
貝母白芷(各半兩)赤小豆(四十粒)蒼耳葉(四十九葉)
右為細末用蜜水調敷腫處無蜜新井水調如乾再
調濕頻換日三五次即愈
犀角消毒散
防風人參大力子甘草(生各一兩)犀角
右為末每服五錢水半碗煎一盞冷服
通氣散治諸腫毒初發無異宜服
陳皮(一觔去蒂)阿膠(四兩炒)甘草(四兩)
右㕮咀每服半兩用水二盞煎八分去滓温服
替針膏(出應驗方)
信江子斑猫
右為細末丸如小麥粒大每用時針挑破安藥在内
膏藥貼上
治頸項及胷背有大腫赤發即封之令不成膿方(出千金方)
朴硝(三兩)香䜴生地黃(各半觔)
右合搗煮令地黃爛熟敷腫處厚二分日三四易至
瘥止兼治一切腫
治諸般腫毒(出聖濟總錄)
用紅槿花去萼搗為膏敷之若乾以蜜調敷
五棓子散治一切腫毒
五倍子大黃黃蘖(各一兩剉)
右為散新汲水調如糊日三五度敷患處
如冰散治一切腫毒
無名異苦杖香白芷
右各等分為細末用新汲水調敷之
黃芩湯治汗後餘毒頰腮腫痛
黃芩瓜蔞甘草
右㕮咀每服半兩白水煎服
縮毒散治諸般腫毒
白芷(二兩)山梔子(二兩半)
右為細末每服二錢用酒調下隨病服
治諸腫毒方
生薑(一塊洗淨)乾山藥(比薑用三分之二)
右一處搗爛敷腫處乾濕自加日換五次即消
治一切惡毒腫(出聖惠方)
槐子(半觔)護火草(一把)
右合搗水和敷上乾即易之
治無名腫毒或背疽
蒼耳(端午前收燒灰存性)芙蓉葉(重陽前收同研為末)
右以蜜水調敷之
治臂腕腫痛
取死蛇一條以水煮取濃汁浸腫痛冷易之
治諸惡腫失治有膿(出肘從方)
取燒棘針作灰水服之經宿頭出
治手脚酸痛兼微腫
取烏麻五升熬碎之酒一升浸一宿隨多少飲之
治腫
以柳枝如脚指大長三尺二十枝水煮令極熱故帛
裹腫處取湯熱洗之即瘥
又方
以醋硏萊菔子服之消腫毒不可與地黃同食
治身體手足腫
以牡驢脂和鹽敷之
治身體手足卒腫
以米醋和蚯蚓屎敷之
治卒暴疼腫中有物如石刺痛啼呼若不治百日死
取商陸根搗汁或蒸之以布藉腹上安藥勿著腹冷
復易晝夜勿息
治一切腫
以紫檀細碎米醋和敷腫上
又方
以紅藍花煮爛熟搗取汁服之不過再三服便瘥服
之多少量腫大小而進之
治暴患赤腫
以芸生皮三兩搗和三年醋滓封之日六七易亦治
妒乳腫脹服丹石人採藥生服一兩莢佳子作醬食
能助肺殺諸蟲下氣令人能食凡心腹惡氣卒心痛
食之良
治穀道赤腫
以杏仁杵作膏傅之
治諸腫方
取薑石碎如碁子炭火燒赤投米醋中浸之良久又
燒如此十遍鹿角一具連&KR2600;骨者二三寸截之炭火
燒令烟出即止加白歛末與石末等分鹿角倍之三
物同搗篩令極細取三年米醋於鐺中煎如魚眼沸
即下前藥調和令如寒食餳以篦傅於腫上惟留腫
頭如指面勿令有藥使熱氣得洩如未有腫膿即當
内消若作頭即撮令小其病久直至肌肉爛落出筋
骨者即於細布上塗之貼如瘡上乾即易之但中隔
不穴者即無不瘥其瘡腫切禁手觸其效極神異
又方
以薑汁或乾末和油煎成摩結核上三五度瘥
治凡腫已潰未潰者
以鯉魚燒作灰醋和塗之一切腫上以瘥為度
獨聖散治腿上赤腫疼痛漸次移下消
用真川芎為細末五錢擂蘿蔔汁調服
消腫毒方
用好京墨醋磨塗四圍薑汁和猪膽塗毒上乾即再
塗效
治毒氣攻手足腫疼
以櫸樹皮槲皮合煮汁如飴糖以樺皮濃煮汁絞飲
之
赤龍散(出儒門事親書)消散一切腫毒
以野葡萄根紅者去粗皮為末新水調塗腫上頻掃
新水
水調膏(出百一選方)治一切腫毒
以小粉不拘多少炒令焦黑研細先以米醋一大盞
入搥碎皂角二梃煎滚數沸攄去皂角滓蜜收之逐
旋調藥或攤紙花上敷之
神效方治痄腮及癰疽發背瘡癤等證皆治立效
以赤小豆為細末以新汲水調敷瘡上及四邊赤腫
處乾即再傅之
蒺藜散
以蒺藜一升熬令黃搗篩以麻油和之如泥炒令焦
黑以塗故帛上剪如腫大勿開頭揩上無蒺藜子用
小豆和鷄子如前乾則易之甚效
神效方(出肘後方)療一切腫初覺痛不可忍
取麪搜如十指取麤繞腫令匝滿中布生椒又以一
觔麪可排上蓋之當中以艾炷如酸棗大灸之蓋麪
欲焦即換著新麪痛停止
水銀搨方(出聖濟總錄)治惡毒風腫熱痛
以水銀二觔以紙分為兩裏密繫頭更以帛重裹勿
令走失遞互將搨上覺濕即易不過十數度熱盡歇
即消矣神效
一方治偏腫毒
以茴香甘遂各等分以酒調二錢服之
圍腫方
以馬齒莧朴硝黃蘖以水蜜和塗腫處
治諸腫毒及火丹蛇咬
以地錢草丹爐中名此俗呼火丹草其形如小錢大
葉如荷葉又名散風草和薑鹽爛搗敷之立愈或
加見腫消草尤良
秘方治腫毒
以黑豆一觔米醋煮乾就炒燥硏末山藥半觔為末
官桂二兩為末用鮮米粉作糊為丸無灰好酒送下
一百五十餘丸不拘時侯
三聖散治無名腫毒惡物所傷幷破傷風
以好石灰一觔鐵鍋内炒紅傾入磁器内加大黃末
二兩和勻水調搽腫暈處
又方
以貝母香白芷酒擂服以滓敷之初患者一宿即消
痄腮方
用水調乳香末塗之仍服蘇子降氣湯
治一切熱毒癰腫疼痛不可忍者(出聖惠方)
用蒼耳子不限多少熬令微黃搗為末取油淀相和
塗於腫上乾即換之蒼耳汁漬之佳
治毒攻手足赤腫疼痛方(出肘後方)
用鹹䜴及羊屎一升煮令熱漬之
又方
細剉黃栢五觔以水三斗煮漬之亦治攻隂腫痛
又方
以牛肉裹腫處腫消痛止羊肉亦得
皂莢乳香酒(出聖濟總錄)治腫毒
以皂莢刺大者一枚剉作十餘片用乳香一塊鷄頭
石大銀石器内炒令烟起入皂莢刺同炒候香纏在
刺上便入醇酒一盞同煎令沸濾去滓作一服腫未
成者便消已成者則膿毒自破
消腫毒方
用黃栢蘸猪膽汁炙數次為末水調傅之
又方
用野地人糞下土水調塗之
又方
用好粉油調碗内另燒艾薰至黃色抹搽之
又方
用生茄子皮貼臭黃水即出一日一換亦可治臁瘡
犀角升麻湯(出本事方)治陽明經絡受風熱口唇頰車髮
鬢腫痛及鼻痛不可開口雖言語飲食亦相妨
犀角(七錢)川升麻(半兩)防風(一錢半)羌活(三錢)生甘草(一錢半)
川芎白附子香白芷(各二錢半)黃芩(三錢半)
右㕮咀都作一服水五盞煎至三盞半去滓分作三
服一日一服訖其證必減如臟腑有些溏不妨足陽
明胃經也經云陽胃為市又云陽明多血多氣胃之
中腥羶五味無所不納如市㕓無所不有也六經之
中血氣俱多腐熟飲食之毒聚於胃故此方以犀角
為主解飲食之毒陽明經絡環唇挾口起於鼻交頞
中循頰車上耳前過額上入循髮際至額顱昔王公
患此一經證亦以升麻佐之餘藥皆滌除風熱升麻
黃芩專入胃經故用有效
神應散(出御藥方)治諸瘡腫硬色白不潰疼痛不已
用吳茱萸不拘多少生用為麤末熨烙却用鹽包
蓋之
升麻湯大潝漬腫毒(方見本門丹毒類)
消赤散(出家藏經驗方)治一時赤腫作痛
黃丹(一錢生)草烏(二錢半)牡蠣(四錢火煅)蛤粉(八錢生)
右為細末每用三錢汲井花水調用鵝毛掃敷
治腫不下(出百一選方)
冬青葉川蘖甘草
右等分煎湯以五升瓶盛湯浸三兩時必下
蘖皮散(出楊氏家藏方)治一切風熱毒氣赤腫疼痛
赤小豆天南星(生用)黃蘖(上三味各一兩)土硃(一分)
右共為細末新水調成膏子攤在紙上貼之
消腫散(出楊氏家藏方)治風熱毒氣上攻頭面或遍身赤腫
疼痛
鬱金甜葶藶大黃黃芩(已上四味各半兩)芒硝(另研)
赤小豆(一合)伏龍肝(二兩)
右件為細末以生鷄子白入蜜少許調令稀稠得所
塗之乾即再塗
如水散(出楊氏家藏方)療風邪熱毒壅滯肌肉榮衛不宣藴
積成腫血澁膚腠如丹之狀風隨氣行遊無定處邪
毒攻衝焮赤熱痛
朴硝(五兩另硏)蛤粉寒水石(各三兩)香白芷(一兩)腦子(一錢另研)
右&KR2018;為細末和勻每用新汲水調稀稠得所以鷄翎
塗掃勿令藥乾
玉粉散(出楊氏家藏方)治熱汗浸漬成瘡腫痒焮痛(方見本門疿瘡)
(類)
治身體頭面忽有暴腫處如吹方(出肘後方)
用巴豆三十粒連皮碎水五升煮取三升去滓綿蘸
以拭腫上趁手消勿近日
七聖散(出衛生家寳方)治消熱毒赤腫痛不可忍
黃芩(一兩去黑心)大黃(一錢)滑石(四兩)
右為細末每次二錢用冷水調掃腫赤痛處如乾即
再掃
白鶴散(一名拔毒散出衛生家寳方)治熱毒腫硬難消者
寒水石(軟者一兩燒爆不散者乃是寒水石燒爆裂散即是石膏不可用)
右用炭火燒寒水石通赤細硏冷水調少許在瘡高
處後用萬金膏貼每日一次上用此藥後便軟破瘡
頭兒更用七聖散掃膏藥周廻腫處藥乾即更掃
治卒風毒腫痛(出聖惠方)
伏龍肝
右以醋和如泥塗於腫上乾即易之
又方
右以獨顆蒜切作片子貼於腫上艾火灸之二七壯
極驗
水調膏(出衛生家寳方)治風熱腫毒結聚未成頭者
寒粟米不拘多少遇三伏日用盆缽盛粟汲井花水
浸泡露地五七日一易水直至盡臘方取出搗硏如
膏曬令乾入鍋炒令焦黑色出火毒為細末每約量
用多少水調成膏攤紙花上貼之效
白芨散(出十便良方)治發瘡腫硬熱赤不散
麒麟竭(指而大塊)木鱉子(五箇去皮殼硏)白芨(五大指塊)黃連(半兩)
右為末用猪膽汁調塗上留一竅以瘡消為度乾即
易之
治赤腫
白芷大黃
右為末蜜醋調塗
治腫毒(出本草)
右用土蜂窠上細土醋和為泥敷之
治一切腫毒兼止疼痛(出本草)
用皂角於酒中取盡其精於火内煎之成膏塗帛
貼之
治腫毒(出本草)
用落蘇入醋摩敷之
治腫毒(出本草)
用地椒作湯淋洗
敷腫方(出本草)
取&KR0008;壤堆上去苦酒和為泥敷腫處極妙一方用酒
治諸腫失治有膿(出本草)
以蛇蛻皮燒灰水和敷腫上即蟲出
治諸惡腫(出本草)
取黃藥根硏服之塗赤腫上
治腫毒(出本草)
以大青莖葉搗塗罯患處
又方(出本草)
以瞿麥搗敷之
治腫毒遊風風疹頭痛(出本草)
並以芭蕉根硏窨敷
治腫毒(出本草)
用蘿蔔子醋硏敷之消
又方(出本草)
用白商陸同大蒜熁之
消腫毒(出本草)
以積雪草用鹽挼貼腫上
治一切腫痛風疾(出本草)
以虎刺根葉枝幹細剉焙乾搗細為末煖酒調服一
錢
治一切赤腫但癰毒結未成者並可消
用黃蜀葵子不拘多少硏細滴水硏令稀稠得所將
絹帛子裹定旋挹所餘汁撲腫所四畔數撲之有竒
效
法
治毒攻手足腫疼痛方
掘坑令深三尺少容兩足燒坑令熱以酒灌坑中著
履踞坑中壅勿泄
治腫多癢按之隨手起或瘾疹方
但令忍痛以手摩捋抑按數度自消
治皮膚惡腫(出本草)
以仰盆水磨敷之
風腫(附論)
夫風腫之證不痛不赤一身浮腫起如吹脬但覺體冷
如石煩滿短氣骨節沉重此蓋陽氣不足腠理虚疎為
風邪所乘久而不去復為寒濕所搏壅塞不通結盛生
熱致令身體浮腫内經為熱勝則腫是也久不愈則風
熱積肌肉潰為肉泥之類便致危殆治與水腫不同宜
以通榮衛去風濕之劑調之又忽發風腫或著四肢
或在胷背或著頭項發作虚腫如吹之狀不痛不赤著
四肢者乃欲不遂令人煩滿短氣身體常冷皆由冬月
遇温風入於肌裏至春復大寒風不得出氣壅肌間不
自知覺至夏恣取風凉氣聚不散而成腫也久不瘥氣
結盛生熱乃化爲膿若至爛敗則殺人右手關上脈浮
而虛者病腫也
方
龍砂丸(出聖濟総錄)治一切風毒頭面虚腫疹痳徧身風
瘙生瘡風氣走淺骨肉疼痛攻刺胷膊頭項熱痛冷
&KR0146;白虎風脚手乾小腎臟風拘急四肢轉動不得流
灌脚膝上腫眼目昏暗澁淚赤腫女人血風鑚刺四
肢瞤麻髮落頭疼男子腎臟風下注變為脚氣生瘡
紫黑脹爛等疾
天麻芎藭附子(炮製去皮臍)狗脊(去毛)躑躅花
藿香葉紫葳(凌霄花是也)乾蝎(去土沙)地龍(去土沙)白芷
藁本(去苖葉)乳香(硏)楓脂香(研)白殭蠶(炒各半兩)&KR1181;薢(一兩)
蒺藜子(去角炒)獨活(去蘆頭各半兩)麻黃(去根節)敗龜(醋灸各一兩)
烏頭(炮去皮臍)白花蛇(酒浸去皮骨灸一兩)
右以一十九味為末與二味硏者和勻煉蜜丸如彈
子大别以丹砂一分龍腦麝香各二錢同硏為末每
服一丸空心薄荷温酒嚼下
烏蛇膏(出聖惠方)治風毒瘡腫疼痛(方見本門丹毒類)
犀角飲(出聖濟緫錄)治諸風腫
犀角(鎊)玄參連翹柴胡(去苖各半兩)沉香檀香
甘草(灸剉)射干(去鬚各一分)芒硝(生用一兩)升麻(三分)木通(剉三分)
麥門冬(去心焙一兩)
右麤搗篩每服五錢用水一盞半煎至八分去滓温
服食後良久及夜食後各一服利多即减一名犀角
湯無檀香
茯苓飲(出聖濟總錄)治風氣攻頭面浮腫煩渴心中躁悶
肚腹脹滿小便秘澁
赤茯苓(去黑皮)郁李仁(去皮)赤芍藥(各一兩半)大腹皮(二枚幷子)
百合柴胡(去苖)桑根白皮(剉)陳橘皮(湯浸去白焙)枳殼
(去瓤麩炒)知母(剉焙各一兩)
右麤搗篩每服五錢用水二盞煎至一盞去滓入
芒硝末一錢更煎沸分二服空心夜卧各一
熨風散(出瘡科精要)治諸因風致腫
羌活防風白芷當歸芍藥吳茱萸
細辛芫花官桂(各等分)
右為麤末作二劑赤皮葱連鬚切半觔同釅醋拌勻
炒令極熱帛裹於瘡熨之稍冷即換藥熨之上下
痛已而止
連翹散(出聖惠方)治風腫欲結成膿令内消
連翹(一兩半)沉香紫檀香犀角屑川升麻
甘草(各一兩)射干玄參(各二兩)川芒硝(三兩)
右為麤散每服四錢水一中盞煎至六分去滓食
後良久温服
射干湯(出聖濟總錄)治諸風腫欲成膿
射干(去鬚)玄參(堅者各二兩)犀角(鎊)連翹沉香(剉)升麻
紫檀香(各一兩)
右為麤末搗篩每服五錢用水一盞半煎至八分
去滓入芒硝末半錢更煎沸食後夜臥温服若
利即減
羚羊角飲(出聖濟總錄)治風毒攻衝頭面虚腫
羚羊角(鎊)犀角(鎊)羌活(去蘆頭)檳榔(剉)人參(各一兩)
當歸(切焙半錢)
右為麤末搗篩分作四服每用水二盞煎至一盞
去滓臨臥空心温服餘滓重煎
解風腫毒腫(出聖惠方)
沉香木香薰陸香麝香鷄舌香
紫檀香
右各等分為細末用水調敷之
黑豆浸酒(出聖惠方)治風腫無問冷熱
黑豆(一升炒熟)白花蛇(一條重五兩酒浸灸微黃)大麻仁(二升蒸熟)
五加皮(五兩剉)蒼耳子(五兩炒微黃)牛蒡子(一升酥炒微黃)
右搗碎生絹袋盛用好酒三斗内入磁瓶中封頭
浸經七日開瓶每於食前煖一中盞服之
半夏散(出聖惠方)治卒熱毒風腫
半夏莽草川大黃白歛川芒硝(各一兩)
右為末以水和如泥塗之乾即再塗
生犀湯(出聖濟總錄)治諸風毒氣身體疼痛面目暴
腫連手足
生犀角(鎊三錢)貝齒(生用先搗後硏一兩)羚羊角(鎊一兩半)升麻(一兩)
(三錢生用)
右為麤末搗篩每服三錢用水一盞煎至六分食
後去滓服日二服夜一服
鹿角散(出聖惠方)治皮膚卒風赤痛
鹿角(五兩)白歛(二兩)牡蠣(四兩)附子(二兩)
右為末以醋調塗於帛上貼腫處乾即換之
黃耆丸(出聖濟總錄)治風毒腫滿
黃耆(剉)枳殼(去瓤麩炒熟)威靈仙(米湯浸洗焙乾木石臼中搗各一兩)
右為細末以軟飯和丸如梧桐子大每服三十丸温
酒下不拘時
袪風散(出聖濟總錄)治風腫塗方
天南星白礬草烏頭(去皮臍)
右等分並生用為細末每看腫處用酒調鷄翎掃
之風毒腫甚者用生薑自然汁調刷之立消
木香散(出聖濟總錄)治風腫
木香楓脂香(各半兩)生菖蒲(一兩)
右為散醋調敷之
治風毒腫氣急硬疼痛方(出十便良方)
柳枝(一握細剉)桑枝(一握細剉)黑豆(一升)
右藥相和炒候大豆熟為度以好酒五升投之良久
澄濾去滓每夜欲臥時以意斟酌煖飲之其滓入鹽
一兩炒令熱以帛裹之於腫處熨之冷即炒不過三
兩度
重臺草散(出聖惠方)治風毒暴腫
重臺草木鱉子(去殼)半夏(各一兩)
右為細散以釅醋調塗之凡是熱腫熁之即消
當歸湯(出聖濟總錄)治風腫
當歸(切焙二兩半)甘草(炙剉一兩半)
右為麤末搗篩每服五錢用水一盞半煎至八分
去滓空心温服午時夜卧各一服
大麻仁傅方(出聖濟總錄)治風腫
大麻仁(生用)赤小豆(生用各二合)
右搗硏極細冷水調敷之
紫檀塗方(出聖濟總錄)治風毒腫
紫檀香(剉二兩)芒硝(半兩)
右水磨每用濃者三合塗腫處乾即易
桑枝湯洗方(出聖濟總錄)治風毒攻肌肉皮膚浮腫或在
脚在手
桑枝(切)槐枝(切各一升)
右以水一斗煮七升去滓淋洗
芎藭淋洗方治風毒攻肌肉皮膚浮腫或在脚或在
手
芎藭(二兩)苦參(三兩)
右細剉以水一斗煮取七升去滓淋洗
蠶沙熨方治風腫
晩蠶沙鹽(各不拘多少)
右相和炒熟布裹熨之冷即再炒或入少許醋大佳
治身體手足卒風腫方
驢脂(四兩)鹽(二兩)
右搗令熟敷腫上日三易之
又方
浮萍草(三兩)紫草(三兩)
右搗令熟敷腫上乾即換之
蛇床湯洗方(出聖濟總錄)治風毒攻肌肉皮膚浮腫或在
脚或在手
取蛇床子一升生用以水一斗煮至五升去滓通手
淋洗
蝙蝮糞塗方(出聖濟總錄)治風毒腫
以蝙蝮糞硏細以冷水調塗之
杏仁膏(出聖濟總錄)治風腫
以杏仁生用五合燒令烟出罯滅細硏取駞脂二兩
熬濾去筋膜和勻成膏敷腫上點燭遥炙
蒴藋煎(出聖濟總錄)治風腫
以蒴藋根洗切八觔爛研以水三斗浸絞取汁熬
如稠膏取猪脂一觔鎔去滓火停冷與前膏和勻
更煑三五十沸每服一匙至二匙空心臨臥熱酒調
下又取塗摩患處一云用苖切五升用水一斗煮取
七升去滓淋洗
磨桂塗方(出聖濟總錄)治卒得風腫
以桂不拘多少去粗皮用醋於砂盆内磨塗風腫上
火炙乾又塗之
附子湯浸洗方(出聖濟總錄)治風毒攻肌膚皮肉浮腫或
在脚或在手
以附子生去皮臍剉四兩用水一斗煮至七升去滓
熱洗餘滓更煮洗
馬藍湯洗方(出聖濟總錄)治風毒攻肌肉皮膚浮腫
取藍切五升以水一斗煮取八升淋腫處
白楊湯洗方(出聖濟總錄)治風毒攻肌肉皮膚浮腫
以白楊皮取東南面皮去地三尺以來去蒼皮勿令
見風細切半觔用水一升煎至七分去滓熱洗以腫
消為度
治風毒腫及麻痺(出本草)
以芥子醋硏敷之
治手足心風腫(出肘後方)
以秦椒鹽末等分醋和敷之
治風腫止痛撲損惡瘡(出本草)
以菝葜葉和鹽塗敷之佳
治卒風毒腫氣急痛(出聖惠方)
以柳白皮一觔剉酒煑令熱帛裹熨腫上冷再煮易
之
去風毒瘡腫(出聖惠方)
以都管草四時皆有採其枝根煎湯淋洗
治風腫成瘡已潰未潰者皆效(出肘後方)
以牛膠一片水漬濕軟貼之當頭上開一孔子如已
潰還合未潰即消能撮去膿膿盡則合未成則内
消一方用白膠一片效
治諸瘡因風致腫方(出千金方)
以白芋燒灰温湯和厚三分敷瘡上乾即易五六度
瘥
又方(出千金方)
取櫟根皮三十片剉以水三斛令煮熟下鹽一把令
灼灼然熱以浸瘡當出膿血日日爲之瘥止一方無
鹽
治風腫外風入瘡口腫痛方
用劉寄奴末摻瘡口止痛
治熱毒風腫及諸癰發背等方(出聖惠方)
用牛蒡根去黑皮切半觔以無灰酒一升水二升相和
下牛蒡根慢火煎濃汁看少粘即去滓却向鐺中煎
如稀餳即停火膏成先以膏於腫處塗之便著故
帛貼之日夜三四度易之
治風及惡瘡疥敷之疼痛内消方(出十便良方)
用肥皂莢一觔以文火炙令黑色搗為末取酒三升
入藥熱攪熬成膏臨時看疾狀大小用藥塗貼日二
易之
芸薹膏方(出聖濟總錄)治卒風腫
以芸薹子一升用米醋二升略煎三五沸漉出爛研
漸入醋調絹絞取汁又取桂二寸搗末杏仁四十九
粒生用湯退去皮尖雙仁亦爛硏生薑三兩搗汁相
和然後取天靈蓋兩片各如掌大洗去垢汚燒灰搗
羅為粉與諸藥和勻以火養成膏旋取貼於腫上不
過兩三次其腫自消
又方(出聖惠方)治風腫
用皂莢刺一撮去兩頭以水一大盞煮取六分去滓
頓服取快利其腫便消
治卒風腫毒起急痛方(出聖惠方)
用蔓箐根一觔洗去土爛搗以醋和如泥敷腫上以
帛裹三日易之
又方(出聖惠方)治風腫
用牛糞燒灰為末醋和敷腫上乾即易之
又方(出聖惠方)治風腫
用川芒硝二兩研為末用醋調敷之乾即再塗
治皮肉卒腫起(出肘後方)
用水和石灰封上妙
又方(出肘後方)
用苦酒磨升麻或青木香或紫檀香以磨傅上良
一方以苦酒磨桂或獨活數敷之良
治風腫(出本草)
以桑根下土搜成泥餅敷風腫上仍灸三二十壯取
熱通瘡中又人中熱風水肉腫一箇差以土埦灸
二百壯當下黃水即愈也
治風瘡腫惡毒(出本草)
以黑錫醋為末和青木香末猪脂調敷
治諸風腫毒及諸瘻(出本草)
以惡實根作茹食之
解風腫(出本草)
以菩薩石用水磨服之
治風毒腫白虎瘋(出本草)
以三年釅醋五升煎三五沸切葱白二三升煮一沸
許漉出用帛熱裹病處熨之以瘥爲度
洗方(出本草)治風腫風損及瘡等
用石榴葉馬鞭草貼壁草煎湯洗之
治風腫毒瘡疥癬
以臘月收野猪脂塗之
氣腫(附論)
内經謂因於氣為腫四維相代則腫毒之作蓋有
因於氣者以諸氣屬於肺肺主皮毛氣為風邪所搏
則鬱而不通腫見於皮毛之中然氣虚無形故狀如癰
無頭虚腫而色不變皮上雖急動之廼痛凡身中痛
處忽如打撲之狀名曰氣痛痛不可忍遊走不住發作
有時痛則小熱痛定則寒此皆由冬時受温氣至春暴
寒風來折之不成温病乃作氣痛宜先服五香連翹湯
摩丹參膏又以白酒煎楊柳皮及煖熨之有赤氣點
點者即刺出血已其五香連翹湯及小竹瀝湯可服數
劑勿以一劑未瘥便住藥以謂無效即禍至矣中間用
白薇散佳又有氣腫痛其狀如癰腫無頭虛腫色不變
但皮急痛不得近手亦須服此五香湯次用針瀉之次
與蒺藜散敷之
方
白薇散(出聖濟總錄)治氣腫痛狀如瘤而無頭但虛腫色
不變皮急痛
白薇防風(去叉)射干(各一兩半)當歸(切焙)防己木香
天門冬(去心焙)烏頭(炮刮去皮臍)枳殼(去瓤麩炒)獨活(去蘆頭)
山茱萸萎蕤(各一兩)麻黃(去根節湯煮掠去沫一兩一錢)白芷
柴胡(去苖)莽草(各半兩)秦艽(去苖二兩)椒(半兩)
右為散漿水服方寸匙日三加至二寸匙仍以五香
湯瀉之次以蒺藜散敷之一方有枳實無枳殼
小竹瀝湯(出千金方)治氣痛
淡竹瀝(二升)射干杏仁獨活枳實白术
防己防風秦芁芍藥甘草茵蔯
茯苓黃芩麻黃(各二兩)
右㕮咀水九升煮取半下竹瀝取三升分四服
犀角湯(出聖濟總錄)治氣腫不消
犀角(鎊)獨活(去蘆頭)麥門冬(去心焙各牛兩)枳殼(去瓤麩炒二兩)
木香沉香大黃(剉炒二兩)白歛(二兩)丁香(一兩半)玄參
(九兩)連翹(六兩)漏蘆(半兩)木通(剉)甘草(灸)朴硝(各一兩)
右為麤末搗篩每服五錢水一盞半煎至八分去
滓温服以利為度
大五香湯(出聖濟總錄)治毒氣在肌肉中腫痛寒熱急者
數日殺人若心腹悶當急服
鷄舌香沉香藿香(各五兩)薰陸香(一兩)麝香(研一)
(錢)甘草(灸)吳茱萸(湯浸焙炒各三兩)細辛桂(去粗皮各半兩)
升麻(一兩一錢)
右除麝香外粗搗篩入麝香拌勻每服五錢用水
一盞半煎至一盞去滓温服日三
海藻浸酒方(出聖濟總錄)治風腫行走無定或起如蚌大
如甌或著腹背或着臂脚
海藻(洗)赤茯苓(去黑皮)防風(去叉)獨活(去蘆頭)白术
附子(炮刮去皮臍各二兩)鬼箭(去莖用羽)當歸(切剉各二兩)大黃(剉焙四兩)
右剉如麻豆生絹囊貯以酒二斗浸之春夏五日
秋冬七日初服三合空心午時臨臥各一服若頻利
即减未利加至四五合以瘥為度
虎骨丸(出聖濟總錄)治氣腫走注疼痛不可忍者
虎脛骨(去筋肉刷洗淨塗酥炙黃)黃耆(剉)杜仲(去粗皮各二兩)麝香(另硏)
(半兩)附子(炮刮去皮臍二兩)乳香(另硏半兩)
右四味搗篩為細末入麝香乳香再硏令勻酒煑
麪糊丸如梧桐子大每服二十丸空心温酒下加至
三十丸
甘草酒(出聖濟緫錄)治毒氣腫當頭上如刺痛
甘草(灸)升麻沉香麝香(另硏各半兩)豉(一兩半)
右除麝香外粗搗篩入麝香拌勻每服五錢用酒一
盞半煎至八分去滓早晩食前各一服其滓熱敷腫
上甚者取䜴半升梔子仁十四枚葵菜二兩三味用
水二升半煎至一升濾去滓温服空心午晚間服盡
為度
檳榔散(出聖濟總錄)治一切毒腫或癢或痛
檳榔(剉)凝水石(煅各一兩)烏頭(大者一枚去皮臍生用)硫黃(半兩硏)
吳茱萸(一錢半生用)
右為細末用生油調敷之
桃仁酒(出聖濟總錄)治毒氣腫痛遍走諸處或牽引
小腹及腰臍痛
桃仁(一升湯浸去皮尖雙仁炒)酒(二升)
右先乘熱搗桃仁如膏漸入酒硏絞去滓每服五
合空心夜臥温服一方服藥後用衣被蓋令汗不
過三劑瘥
蒺藜塗敷方(出聖濟總錄)治氣腫其狀如癰虚腫色不變
皮上急痛
蒺藜子(去角炒)赤小荳(各一兩)
右為散用鷄子白調如糊塗敷腫上乾即易之
蒺藜散治氣腫痛
以蒺藜子一升熬令黃為末以麻油和如泥炒令焦
黑以熱敷故布上如腫大小勿開孔貼之無蒺藜用
小豆末和鷄子如前乾即易之妙
馬齒莧塗方治一切腫
以生馬齒莧不拘多少入水搗熱貯銅器中用新
汲水沉冷敷腫上熱即易如無以愼火草代之
治毒氣
以蒺藜子為末加醋封之日三易之
治氣攻腫痛坐卧不得
以獨頭蒜去殼入油少許同硏如泥塗敷腫上日三
次
熱腫(附論)
内經謂諸病胕腫皆屬於火故熱勝則腫流走無常若
火灸然亦或謂之流腫也此得風熱搏氣血而作熏爍
鼓動流四肢而著腹背大則如盤小則如手甚則熠熠
然徧於一體之中令人五心煩熱唇口乾燥如注之狀
治宜湯液蕩滌於内膏敷發泄於外使熱氣得通則
腫自消矣
方
犀角膏治熱毒
犀角(鎊屑)升麻山梔子(去皮生用)黃芩(去黑心)蛇&KR1335;草
芍藥芒硝連翹(各兩二)大黃(剉生兩用二)白歛(生用二兩)漏蘆
(去蘆頭生用二兩半)玄參(黑堅者一兩)蒴藋(切四兩)乾藥(生用半兩)生地
黃(十兩研絞取汁)猪脂(四觔不入水者另煎)
右十四味剉如麻豆與地黃汁相和經宿别煎猪脂
濾去筋膜停温入諸藥以微火煎半日去滓膏成用
磁器盛以故帛塗膏貼腫處及瘡上
犀角丸治熱腫熱毒(方見本門諸疔瘡類)
防己丸治熱毒
防己大黃(剉醋炒各二兩)芍藥檳榔(煨各二兩二錢)牛膝(去苖)
(酒浸焙)薏苡仁生地黃(乾者麩炒各二兩)麥門冬(去心焙)
木香(各一兩半)桂(去粗皮一兩一錢)茯神(去木各一兩)
右為末煉蜜丸如梧桐子大每服二十丸漸加至三
十丸食後良久温酒或生薑湯下日三
漏蘆湯療熱腫及癰疽發背一切成瘡丹疹腫毒惡
肉及毒眼赤腫疼痛翳膜諸瘡疥久不愈者俱可
服之
漏蘆(如無用梔子)白芨(一作白歛)黃芩麻黃枳實(炙)
白薇(如無用知母)升麻(如無用犀角)芍藥甘草(炙各二兩)大黃
(二兩如無用芒硝)
右㕮咀以水一斗煮取三升分三服快下之無藥處
單用大黃本方有芒硝今去之若實熱者加大黃五
錢或加芒硝皆可肘後治癰疽丹疹惡毒千金翼
無白薇劉㳙子無芍藥有連翹治時行熱毒紅赤
色癰疽丹疹毒腫目赤痛生瘴翳若熱甚可加芒硝
二兩經心錄無白薇有知母犀角芒硝各二兩此方
與小兒方相連分兩服一方有當歸牛膝
大黃散治諸熱毒腫痛欲成瘡癤者
括蔞根大黃黃芩(去黑心)百合(各半兩)葛根(一兩剉)
當歸(切焙半兩)黃栢根(剉)芒硝赤小豆(各一錢)粳米(一合)
右剉焙為飲量腫處大小用新水化蜜調藥如膏
攤於腫處用紙蓋之一日一換
赤小豆湯治少年氣血俱熱遂生瘡疥變為腫滿
或煩或渴小便不利者
赤小豆(炒)當歸(去蘆炒)商陸連翹仁赤芍藥
漢防己木猪苓(去皮)澤瀉(各半兩)桑白皮(炙)
右剉散每服四錢水一盞半生薑五片煎不拘時
候温服熱甚者加犀角二錢半
青木香散療一切熱毒腫痛經驗方并主癰疽乳癰
青木香紫葛紫檀朴硝(各二兩)赤小豆(二合)
蜀升麻(剉)白歛生礬石(各一兩)
右搗篩以水和如稀麫糊又以榆皮汁和之亦妙以
布剪可腫大小仍每片剪兩三個小孔子塗藥貼腫
上乾即易之
又貼熱毒消腫方
以商陸根芸薹苖葉根各等分搗之依上方貼效
又療一切熱瘡消腫石膏方
硝石(一觔)生麻油(三升)
右將油先煎令黑次下硝石緩火煎令和如稠餳膏
成以好磁瓦器中收貯以塗貼瘡腫或熱發服少許
用好酥煎良忌生血物
地黃煎丸(出瘡科精要)治臟腑有熱胸膈痰實氣血不和
經絡秘濇多生瘡腫及已患惡瘡腫毒大小便結濇
黃芩(去腐三兩)黃連(五兩)人參(二兩)枳殼(炒去瓤)大黃(各二兩半)
生地黃(新者十兩洗水浸研如泥)
右除地黃煎外並為細末再加地黃煎和搗入煉蜜
丸如豌豆每服五七十丸食後温水下素有熱之人
日服百餘丸不發瘡瘍年高氣弱之人亦以常服
清利胸膈明目
漏蘆湯(出濟生拔萃方)治臟腑積熱發為腫毒時疫肐&KR2923;頭
而洪腫咽喉堵塞水藥不下一切危惡疫癘
升麻大黃黃芩(各一兩)藍葉玄參(各二兩)漏蘆
(一兩)
右㕮咀每服四錢水一盞半煎至六分去滓温服
腫熱甚加芒硝二錢半快利為度已利去硝一方竹
葉二十一片同煎
五香湯(出千金方)治熱毒氣卒腫痛結作核或似癰癤
而非癰癤使人頭痛寒熱氣急者數日不除殺人
病愈後餘毒或觸犯再服之
青木香藿香薰陸香沉香丁香(各一兩)
右㕮咀以水五升煮取二升分三服不瘥更服并以
滓搗薄敷腫上千金翼以麝香代藿香
解毒散(出濟生方)治赤熱腫毒收赤暈
寒水石(二兩)龍骨(半兩)黃連(去鬚)黃栢(各一兩)輕粉(一錢)
右為細末以鷄子清調用鷄翎掃瘡上若是熱瘡
加黃丹半兩
秦皮湯(出聖濟總錄)治熱腫懼向暖處周身毒熱蒸
人者
秦皮(剉一兩半)防風(去尖三兩)車前子(微炒二兩)黃連(去鬚三錢)
右麤搗篩每服五錢水一盞半煎至七分去滓
温服食後臨卧各一
麝粉散(出聖濟總錄)治熱腫毒
麝香(研一錢半)膩粉(一錢)馬兜鈴根(一錢)黃蘖(半兩)
右搗硏為散用油調塗腫立消
拔毒散(出瘡科精要)治熱毒丹腫遊走不定
石膏(生用四兩)寒水石(生用四兩)黃蘖甘草(各一兩)
右為細末每用新汲水調掃之或油塗之或小紙
花貼之乾則以凉水潤之亦妙亦治疔腫水煎服
又治大熱背腫身多生瘡下諸熱方
露蜂房(六兩)木緋帛(一尺)乳髮(三兩)升麻(三兩)
右用緋帛裹蜂房等以麻繩縛之便於炭火上燒
令煙盡及熱搗碎作黑灰篩之取末候熱時空
腹酒和服一方寸匙日再服服此藥五六日即看
小便及大便下青黃赤汁及黑物極滑而腥臭
者此熱下也候三五度下即休若多恐致瘦損若
不大困但煮五加皮汁服亦療疔腫
三黃丸(出聖濟總錄)治熱腫
黃連(去鬚)大黃(剉炒)黃芩(去黑心各二兩)
右為末煉蜜丸如梧桐子大每服十五丸至二十
丸温熱水下不拘時候
白龍散(出聖濟総錄)治熱腫赤痛
蛤粉白礬(各二兩)青鹽(一兩)
右同硏為末用生油調塗腫處
金花散(出聖濟總錄)治熱毒腫
黃蘖(二兩)雄黑豆(一兩緊小者是也)大黃(半兩)
右為散浸甘草水調如膏量腫處大小攤貼以
紙花蓋之
神黃散(出瘡科精要)治一切熱腫攻焮疼痛
黃栢末(一觔)黃丹(二兩炒紫色)雄黃(一兩另研)
右同研勻每用新水調如糊掃敷以小紙花貼
稍乾以蜜水潤之
鉛酒方(出聖濟總錄)治熱毒腫或生癰
鉛(五兩)酒(一斗無灰者)
右先將鉛鎔成汁却投入酒中又取鎔汁再投入
酒中如此凡十度然後濾淨使之澄清時時飲三
合至五合不可太醉醉甚則吐吐則損正氣也
惡實丸(出聖濟総錄)治熱毒腫
惡實(炒二兩)山梔子(去皮五兩)
右為末煉蜜丸如梧桐子大每服以食後良久熟
水下十五丸日再夜一
追毒散治一切熱腫欲結瘡癤焮赤疼痛
草烏頭(去皮臍生搗為細末一兩)蚌粉(五錢)
右拌勻每看多少臨時用新汲水調攤紙上貼之
治兩腿或徧體生熱毒瘡疤着清水腫爛癢痛不
可忍方(出聖濟総錄)
䜴(炒煙盡)黃連(去鬚各一兩)
右為末用臘月猪脂和塗之如瘡濕即乾敷
又方
用水楊枝葉不限多少水煎减半傾桶内終日浸
洗
又方治一切熱腫毒
蔓青根(生一握)鹽(少許)
右和搗敷腫上日三易一方無蔓青根以龍葵代之
佳
甘草湯(出聖濟總錄)治熱毒腫或身生瘭漿
用甘草炙剉二兩麤搗篩每服六錢用水二盞煎
至一盞去滓食後良久及夜臥時各一服
治熱腫毒
取白鴨糞和鷄子白封之毒自消
治熱毒足腫疼欲絶(出肘後方)
以苦參酒煮漬之水和亦可
治天行熱病手腫
以稻穰灰汁漬之佳
治熱毒腫(出肘後方)
以惡實根及葉搗爛封之杖瘡金瘡取葉貼之永不
畏風又癰疽及丹疹熱毒皆治之明耳目利腰膝則
取其子末之投酒中浸三日每日飲三兩盞隨意多
少欲散肢節筋骨煩熱毒則食前取子三七粒熟
水緩呑之十服後甚良細切根如小豆大拌麪作飯
煮食尤良凡皮毛間習習如虫行煮根汁浴之夏
浴避風却以其子炒過末之如茶煎三七通利小便
一方用蒼耳汁傅之
治熱腫
以山豆根用水硏濃汁塗之乾即塗
療熱毒攻手足腫痛欲絶者
以猪膏和羊尿塗之佳
治熱毒發
取黃雌鷄子三顆和白蜜二合服之瘥
治熱腫
搗堇汁敷之良堇汁又殺鬼毒生取汁半觔服即
吐出
治熱遊赤腫
用蕎麥麪醋和塗之
治一切熱毒腫(出肘後方)
以商陸根和鹽少許敷之日再易
下熱氣腫毒壓丹疹煩熱
以生大豆煮食之又大豆汁解諸藥消腫
治熱毒(出肘後方)
用浮萍搗汁敷之令遍熱傅之亦可
療熱腫(出肘後方)
取黃色雄黃雌黃石燒熱令赤以米醋沃之更燒
醋沃其石即軟如泥刮取石屑塗腫處乾則以醋
和塗之
水澄膏(出瘡科精要)治熱腫痛大效
大黃黃蘖鬱金天南星白芨朴硝
黃蜀葵花(各一兩)
右為細末每用新汲水一盞半藥末二錢攪調勻
候澄底者去浮水以紙花子攤於腫焮處貼之如急
燥津唾潤之此藥除熱毒赤腫神效如皮膚白色
者勿用之
療熱腫(出本草)
以家芥子并栢葉搗敷之無不愈大約得山芥更
妙又搗小芥子末醋和作餅子貼腫及瘰癧數看消
即止空貼損肉此療馬腐骨良
療熱毒病攻手足腫痛疼欲脫(出本草)
取蒼耳汁漬之
治熱腫(出本草)
用龍葵菜煑作羹粥食之
治諸毒熱腫(出本草)
用獨行根水磨如泥封之日三四立瘥
消風熱結赤腫(出本草)
用鵝胞以酒磨塗之立效
治熱毒(出本草)
以藍汁敷之
治熱腫及一切癰腫(出本草)
甘蕉根搗敷之甚良乾即便上無不瘥者
普濟方卷二百七十八
