普濟方卷二百二十明周王朱橚撰
諸虛門
補虚壯筋骨(附論)
夫人之有身不自愛惜竭精縱慾遂至勞傷筋骨肝腎
虚弱精氣不足則骨髓枯竭形體消瘦氣血既虚則百
病斯作故為虚損也腎主骨肝主筋補肝養腎使精血
氣實則所以筋骨自壯也
方
鹿茸丸補暖下元強筋骨益精髓壯腰膝祛風利氣
美顔色
鹿茸(一兩去毛酥炙微黃)蓯蓉(一兩酒浸一宿去粗皮炙乾)兔絲子(一兩酒浸)
(三宿曬乾别搗為末)巴戟(一兩)桂心人參(去蘆)白茯神五味
子萆薢(剉)黃芪(剉)續斷遠志木香薯蕷
澤瀉熟地黃石斛(去根剉)覆盆子蛇床子
(各一兩)天雄白茯苓附子(炮製去皮臍)栢子仁牡
丹防風(去蘆各半兩)
右為末煉蜜和搗三五百杵丸如桐子大每日空心
温酒並鹽湯下三十丸加至五十丸
何首烏丸治風和血壯筋骨潤肌體
何首烏(一斤米泔浸一宿用竹刀切去皮切作片子焙乾)赤芍藥牛膝
(去苗用醇酒浸一宿切焙乾)熟地黃(焙乾各四兩)
右木臼中搗羅為末以酒煑麵糊丸如桐子大每服
三十丸空心温酒或米飲下
四生丸壯元氣治一切筋骨疼痛
萆薢防風(去义)狗脊(去毛)烏頭(去皮臍生用)
右等分先以河水浸烏頭七日夜切作片每烏頭一
兩用鹽半兩同炒黃次與諸藥同搗羅取細末用米
醋麵糊丸如桐子大每日空心十丸漸加至三十丸
温酒或鹽湯下
肉蓯蓉丸(出聖惠方)暖水臟壯筋骨益精氣利腰脚明耳目
強志力悦澤顔色充益肌膚
肉蓯蓉(二兩酒浸一宿刮去皮炙乾令乾末)附子(一兩炮製去皮臍)巴戟天
(一兩)蘹香子(一兩)石斛(一兩去根剉)補骨脂(一兩)川椒(三分去目及閉)
(口者微炒出汗用佳)桂心(一兩)鹿茸(一兩去毛酥炙黃)木香(三分)牛膝(去苗)
(一兩)丁香(三分)五味子(一兩)澤瀉㯽榔(一兩)黃芪(三分剉)白
术(三分)熟乾地黃(一兩)人參(三分去蘆)訶梨勒皮(三分)山茱萸
(三分)乾薑(三分炮製剉)硃砂(一兩細研水飛過)麝香(半兩細研)
右為末研令勻煉蜜和搗一千杵丸如桐子大每日
空心以温酒下三十丸
松枝丸(出聖惠方)治風冷強筋骨補五臟除風濕久服輕身
能延年益氣補諸不足
松枝(三兩煉成者)松花(二兩)白茯苓(二兩)菖蒲(一兩)桂心(一兩)生
乾地黃(二兩)薯蕷(一兩)遠志(一兩去心)鹿角膠(一兩搗碎炒令黃燥)牛
膝(一兩去苗)甘草(一兩炙微赤剉)㯽榔(一兩)肉蓯蓉(一兩酒浸一宿刮去皮炙)
(令乾)兔絲子(一兩酒浸三日曬乾别搗為末)鹿茸(一兩去毛炙微黃)
右為末煉蜜為丸和搗三五百杵丸如桐子大每日
空心以温酒下三十丸漸加至四十丸
椒紅丸壯筋骨益血脈悦顔色
蜀椒(去目閉口者炒出汗取紅三兩)牛膝(去苗酒浸三宿洗暴乾四兩)附子(二兩)
(泡製去皮臍)桂心(一兩)巴戟(一兩)生地黃(五兩取汁熬為膏)石斛(一兩)
(去根剉)鹿茸(二兩去毛塗酥炙微黃)肉蓯蓉(三兩酒浸去皮炙)兔絲子
(三兩酒浸一宿焙乾為末)磁石(二兩燒醋淬七次細研水飛過)吳茱萸(一兩湯浸焙乾)
(炒)硫黃(一兩細研水飛過)木香(一兩)
右為末入研予藥令勻煉蜜和搗三二百杵丸如桐
子大每日空心鹽湯下三十丸
烏頭煎丸補壯筋骨
烏頭(半斤不去皮尖水浸三二宿)天麻(一兩)牛膝(去苗酒浸一宿半兩切焙)巴
戟天(去心半兩)海桐皮補骨脂(炒半兩)肉豆蔻(去壳半兩)蘹
香子(炒一兩)萆薢木香(一兩)石斛(去苗半兩)沈香(剉一兩)大
棗(十五枚爛煑去皮核入膏中)
右用黑豆半升煑烏頭以豆熟為度取出切作片子
焙乾用青鹽二兩炒令黃色去鹽搗為細末以醇酒
二升先煖酒令滚沸次下烏頭熬成膏然後以諸藥
焙乾搗羅為末并棗膏入膏内和調得所丸桐子大
每服三十丸空心鹽湯下
五味子丸補虚損益氣血壯筋骨
五味子熟乾地黃(焙)補骨脂(炒)牛膝(去苗酒浸切焙各二)
(兩)杜仲(去粗皮炙剉)石斛(去根)山芋海桐皮(剉)黃芪(細剉)
(各一兩)兔絲子(六兩淘去浮者酒浸三日别搗取末三兩)天雄(半兩炮製去皮臍)
右為細末煉蜜丸如桐子大每服三十丸空心温酒
下
硫黃丸(出聖惠方)補治虚損益精髓悦顔色久服輕身倍力
耐寒暑壯筋骨暖下元
硫黃(四兩酒煑黑色細研)雄雀兒(五十隻取肉研)硇砂(二兩細研)阿魏(三兩)
(麵裹煨麵熟為度)桂心(二兩)兔絲子(二兩酒浸焙乾為末)晩蠶砂(三兩半醋)
(浸焙乾)遠志(三兩去心)
右為末入研藥令勻煉蜜和搗三百杵丸如桐子大
每日空心以鹽湯或温酒下二十丸不問少老並宜
服之
補真丸補元氣壯筋骨明目駐顔
蘹香子(炒一兩)附子(炮製去皮臍)巴戟天(去心各半兩)陳橘皮
(湯浸去白焙一兩)青橘皮補骨脂青鹽(研各十兩)牛膝(去苗酒浸)
(一宿切焙乾)蜀椒(去目閉口者炒出汗取紅各一兩)
右為細末用羊腎一對去筋膜細切於砂盆内研令
極細入酒半斤煑成糊和丸如桐子大每服三十丸
空心温酒或鹽湯下
蘹香子丸補虚損除風冷壯筋骨明耳目
蘹香(二兩炒)川楝子(二兩)陳橘皮(二兩去白穰)川烏頭(二兩炮製)
(去皮臍)萆薢(二兩)地龍(二兩去土微炒)旋覆花蜀椒(去目閉口者炒)
(出汗各二兩)
右為末煉蜜和丸如桐子大每服二十丸空心臨卧
酒下
萆薢丸補虚壯筋骨益氣血
萆薢(一兩半)當歸(剉)乾薑(炮)厚朴(去皮薑汁製炙)桂(去皮)附子
(炮製去皮臍各一兩)陳橘皮(湯泡去白焙六兩)京三稜(炮剉)
右為細末酒煑糊丸如桐子大每服三十丸空心食
前鹽湯下
補氣丸補虚壯筋骨治臍下撮痛及小腸氣
葫蘆巴(炒)良薑(炒)補骨脂(炒)烏頭(炮製去皮臍)葳靈仙
(去土各半兩)蘹香子(炒一兩半)檳榔(生二枚)
右為細末醋煑糊和丸如桐子大每服十五丸空心
温酒下
肉蓯蓉丸補元氣壯筋骨益精駐顔
肉蓯蓉(酒浸切焙)牛膝(去苗酒浸一宿切)葫蘆巴(炒)蜀椒(去目并閉)
(口者炒出汗)楝實(去核炒)蘹香子(炒各一兩)青鹽(炒研半兩)
右為細末用猪腎一隻去筋膜細切將浸藥酒煑熟
研爛入前件藥末和勻為丸如桐子大每服二十丸
加至三十丸空心温酒下
麋角丸(出聖惠方)補煖下焦治風虚壯筋骨
麋角屑(三兩酥拌微炒)巴戟(三兩)肉豆䓻(二兩去壳微炒)當歸(一兩微炒)
檳榔(二兩)硫黃(二兩細研水飛過)乾薑(一兩炮製剉)
右為末入硫黃同研末煉蜜和搗三五百杵丸如桐
子每服空心以温酒下三十丸
續命丸補虚益氣血實丹田悦顔色壯筋骨
乾栢葉(一斤)甘菊花(未開者)白茯苓熟乾地黃(焙四兩)
松脂(一斤用桑柴灰汁二斗煑令白色為度)
右為細末煉蜜丸如桐子大每服三十丸空心温酒
下
萆薢煎丸補益丹田壯筋骨
萆薢(一斤用新米泔水洗净焙乾入新瓦罐子内以酒五升浸用油單紙密封口放日中曬一)
(七日焙乾為末)補骨脂(炒四兩)狗脊(去毛醋炙)巴戟天(去心)牛膝(去苗)
(酒浸切焙)蘹香子(以鹽二兩同炒各二兩)
右以蜜胡桃仁相和熬如稀餳後入補骨脂等末和丸
如桐子大每日空心以温酒下三十丸一方煉蜜和
勻如飴盛瓦器中旦日以温酒化下一七熟水亦可
久服延年益氣忌芸臺羊血刪繁本草注云補骨
脂令多以胡桃合服此法出於唐鄭相國自序云予
為南海節度年七十有五越地卑熱濕傷於内外衆
疾俱作陽氣衰絶服乳石補益之藥百端不應元和
七年有訶陵國舶主李摩訶知予病狀遂傳此方其藥
予初疑而未服摩訶稽顙固請遂服之經七八日而
覺應驗自爾常服其功神驗十年二月罷郡歸錄傳
之破故紙十兩湯浸去細皮研如泥即入前藥更
以好蜜和攪令勻如餳糖盛于瓷器中旦日暖酒
二合調藥一七服之便以飯壓之如不飲人暖熟水
調亦得服爾久則延年益氣悦心明目補添筋骨但
忌食芸臺羊血餘無忌此物本自外番隨海舶而來
非中華所有番人呼為補骨脂訛語為破故紙也婦
人服之亦佳
沈香丸調順脾胃補益真氣進飲食壯筋骨治虚乏
輕腰膝
沈香丁香(肥者)南木香舶上茴香(炒香)補骨脂(炒)
南番葫蘆巴(炒)石斛(去根)川芎巴戟(去心)牛膝青
橘皮(去穰以上各一兩)附子(半兩炮)
右為末煉蜜丸如桐子大每服三十丸空心温酒下
飯飲亦得久服尤妙
鹿茸丸(出十便方)補真氣煖腎臟縮小便退隂進陽壯筋骨
耐寒暑進飲食
鹿茸(二兩)蓯蓉(焙乾秤)附子山藥地黃牛膝
破故紙(各一兩)桂麝香(一分)
右搗羅為末以酒蜜各一半煉熟丸如桐子大每服
三五十丸空心酒下
香茸丸又方(出十便良方)
熟乾地黃(五兩)兔絲子(四兩另末)鹿茸(三兩)
右為細末入麝香半錢煉蜜杵丸如桐子大每服三
十丸至五十丸温酒鹽湯下
香苓丸(出王氏博濟方)補助元氣壯筋骨進飲食療膀胱小腸
等氣疾
茴香(舶上者慢火炒令香)金鈴子(麩内炒過)芸臺子(炒)大附子(炮製)
(去皮臍)桑螵蛸(略炒)馬藺花(醋浸一宿炒令紫色各一兩)
右件六味揀令净同杵為末酒煑麵糊丸如桐子大
每服空心鹽湯下三十丸
養肝丸(出朱氏集驗方)治養血氣壯筋骨
白芍禹餘糧(煆)蓯蓉黃茋(蜜炙)當歸茯神
杜仲鹿角膠(炒一兩半)牛膝木瓜川續斷栢
子仁石菖蒲(各半兩)
右為末醋糊丸如桐子大早空心鹽湯下
青鹽丸(出聖濟總錄)固丹田壯筋骨
青鹽(細研一兩)蜀椒(去目閉口者一兩半)肉蓯蓉(酒浸一宿切焙)巴戟天
(去心各二兩)牛膝(酒浸一宿焙)
右為細末用獖猪腎一對去脂膜細切研爛以浸藥
酒熬為膏丸如桐子大焙乾每服五十丸空心食前
温酒或鹽湯下
附子丸(出朱氏博濟方)大壯筋骨補益丹元進飲食化氣治脚
氣腰膝乏力行步艱難或脚疼痛或下注成瘡
大附子(十兩用黑豆一升水五升不犯鐵器内慢火煑候豆熟附子軟為度切作片子焙令)
(乾)川芎(六兩)木瓜末牛膝(半斤)羌活(四兩)
右為末蜜三斤和勻熬如餳膏可丸如桐子大空心
食前鹽湯温酒任下十五丸或二十丸
消榖助筋骨行榮衛明目輕身(出本草)
以榧實多食一二升佳不發病令人能食
補中益氣堅筋骨通血脈興陽道
用陳倉米作飯乾食之
補虚治風(附論)
夫風者百病之始也清净則肉腠閉拒雖有大風竒毒
弗之能害體虚之人本臟虧耗風邪易乘其証或心神驚
悸手足顫掉筋脈拘急凡此之類皆因虚挾風所致法
宜補藥中加以治風之劑
方
地仙丸治風順氣補元陽活血大壯筋骨滑膚明
益壽駐顔久服輕身
萆薢防風(去义)白蒺䔧(炒)狗脊(去毛)烏藥(剉)附子(炮製)
(去皮臍)白附子(炮)赤小豆(揀)地龍(去土)骨碎補(炒)蘹香
子(炒)羌活(去蘆)天南星(炮)黃耆(剉炒各半兩)牛膝(酒浸切焙)肉
蓯蓉(酒浸切焙)何首烏(去黑皮)蜀椒(去合口者及目炒出汗)覆盆子
(去蒂各一兩)木鱉子(三分)
右為末酒煑麵糊為丸如桐子大每服二十丸空心
食前鹽湯或酒茶任下男子久冷元氣虚憊脚手疼
痛等疾皆可服之
神厚朴丸治真元虚弱風寒冷氣入腸間使心腹
暴痛背脊酸疼腸鳴泄瀉心虚嗜卧兼調隂陽和臟
腑散風冷外邪補丹田正氣
厚朴(去皮生薑汁炙)枳殼(去穰麩炒)蘹香子(炒香)肉豆䓻(去壳)桂(去粗)
(皮)白术(各一兩)丁香蓽澄茄
右為細末酒煑麵糊為丸如桐子大每服十五至二
十丸空心温酒或鹽湯下婦人久冷亦可服
磁石丸(出聖惠方)煖腰腎壯筋骨明耳目利脚膝
磁石(三兩燒醋碎七次細研水飛過)雄黃(二兩細研水飛過)桂心末(二兩)牛
酥(一分)雄雀糞(一分)兔絲子(二兩酒浸三日曝乾另搗為末)
右將磁石雄黃二味取鷄子二枚打破小頭作孔出
白調和二味令勻却入於鷄子殼内以數重紙糊定
後却與鷄同抱之二十日後取出細研并兔絲子桂
心二味末入牛酥等以蜜和丸如菉豆大每日空心
以温酒下三十丸補腎氣壯元陽神效
蓯蓉丸補壯筋骨
蓯蓉(酒浸一宿切焙)附子(炮製去皮臍)牛膝(去苗酒浸一宿切焙)鹿茸(酥炙)
(去毛半兩)兔絲子(酒浸二宿另搗末各一兩)
右為細末酒煑麵糊為丸如桐子大每服三十丸鹽
湯或白湯下
烏頭丸補元臟壯筋骨益氣力療風寒濕痺暨手足
不隨(方見本門補虚治風類六味烏頭丸)
何首烏丸壯筋骨烏潤髭髮益血脈助陽氣一切風
攻手足沈重皮膚不仁徧身麻木風勞風疾
何首烏(净洗以竹刀刮去皮切一斤與淨黑豆一升同用新汲水浸一宿炊以豆爛為度取出)
(暴乾)天南星(炮去皮臍)菖蒲(緊小者去皮毛各四兩)牛膝(去苗酒浸焙半斤)
右為末以酒四升醋二升慢火熬竹篦子不住手攪
候將藥杵和丸如桐子大空心食前温酒下三十丸
臨卧鹽茶下十丸
補骨脂丸(出聖惠方)暖下元補筋骨久服令人壯健澤顔色
及因感濕陽氣衰絶
補骨脂(五兩微炒搗羅為末)胡桃仁(二兩研如脂)蜜(四兩)訶梨勒皮
沒藥細辛(去苗葉洗焙)天麻獨活(去蘆)赤石脂
當歸芎藭(半兩)防風(去义各三分)
右為細末酒煑麵糊為丸如桐子大每服二十丸至
三十丸温酒下米飲亦得空心食前服如呼吸冷氣
心腹疼痛裏急後重亦宜温酒下二服
牛膝蓯蓉丸治本臟虚冷暖壯筋骨去風明目
牛膝(切酒浸焙)蓯蓉(酒浸三日焙乾用)補骨脂(炒)葫蘆巴蘹
香子(炮)枸杞子楝實巴戟天(去心)白附子(炮)附
子(炮製去皮臍)青鹽羌活(去蘆頭)蜀椒(去目并合口者炒出汗)獨
活(去蘆頭)白蒺䔧(炒)黃耆(剉炒各一兩)
右為細末分三處將二處藥用前浸牛膝蓯蓉酒煑
麵糊為丸如桐子大每服空心温酒下二十丸至三
十丸服一月面上紅臍下暖進飲食減昏困為驗餘
藥為散子如傷冷腹痛用羊腎或羊肉上摻藥一錢
七青鹽半錢七炙得香熟吃以温酒下如患小腸氣
及小便赤澀每服一錢七入蘹香子青鹽少許水一
盞煎至八分空心食前服
萬安丸治虚損大補
乾蝎(炒二兩)白花蛇(酒浸取肉炙)桃仁(去皮尖雙仁炒研各四兩)㯽榔
(剉)蓯蓉(酒浸切)木香當歸(切焙)蘹香子(炒)羌活(去蘆頭)
芎藭天麻桂(去粗皮)沈香(剉)白附子(炮)阿魏(米醋)
(研用)安息香(研各一兩半)
右為末用蜜一斤拌和為丸如鷄子大每服温酒或
茶嚼一丸
硇砂煎丸治男子脾腎風勞大補益元臟和一切氣
(方見本門補虚益氣類)
椒紅丸治本臟虚損補煖逐風冷聰明耳目
蜀椒(去子并合口者八兩以火燒一坑子潑酒在上次傾椒在上急用一新瓦盆緊合定四縫)
(以新土密封一伏時取出杵取紅不用白)附子(炮製去皮臍二兩)木香肉豆
䓻(去壳各四兩)陳橘皮(湯浸去白焙二兩)生薑(四兩切作片炙黃)巴戟
天(去心)蓯蓉(酒浸切焙)牛膝(酒浸切焙)五味子(炒)桂心(去粗皮)補
骨脂(微炒黃)蘹香子(微炒)蒺䔧子(炒去角各一兩)㯽榔(剉半兩)
右為末用羊腎四對去筋膜細剉入青鹽二兩於砂
盆内同研和前藥為丸如桐子大若調時更入少麵
糊和丸每日温酒下三十丸鹽湯下亦得空心食前
服
天仙丸治腎臟久虚補暖逐風
木香(一兩)硫黃(二兩柳木罐研一七日頻以甘草水灑)蘹香子(微炒四兩)桂
(去粗皮)附子(炮製去皮臍三兩)葫蘆巴補骨脂金鈴子
巴戟天(去心)㯽榔(剉)牛膝(切酒浸焙)萆薢青橘皮(浸去白焙)
沈香(剉各一兩)
右為末酒煑麵糊為丸如桐子大空心鹽湯或酒下
十五丸加至二十丸加五味子尤佳此藥亦名大玉
辰丹
蛜&KR1417;丸(出聖惠方)治腎臟久積風冷小腹氣滯腰膝痠痛臍
脇冷痛飲食減少四肢無力
蛜&KR1417;天麻附子(炮製去皮臍)木香補骨脂葫
蘆巴牛膝(去苗)石斛(去根剉)㯽榔巴戟天硫黃
(細研水飛過)硇砂(細研)阿魏(研入)桃仁(湯泡去皮尖二仁不用另研如膏以上各)
(一兩)
右為末入研了藥令勻用酒三升入前藥末中拌勻
攪以慢火熬如膏和餘上藥末更搗三二百杵丸如
桐子大每服以熟生薑酒下二十丸
肉蓯蓉煎丸治上熱下冷元臟風虚膀胱氣四肢腰
脚無力疼痛頭目昏眩腹脇妨悶大虚補益
肉蓯蓉(好肉者酒浸薄切焙乾秤一斤)巴戟天(去心)附子(炮製去皮臍)蘹
香子(微炒各四兩)牛膝(去苗用半斤酒浸一宿炒乾與蓯蓉二味搗羅為末用無灰酒)
(二升入銀石瓮器中重湯煎成膏)葫蘆巴桂(去皮)木香青橘皮
肉豆䓻(去壳)白附子(炮)山芋乾蝎(用黃色頭尾全者微炒各)
(二兩)
右除膏外細搗羅為末候膏成稀稠得所便入諸藥
末一處和丸如桐子大空心温酒或鹽湯下二十丸
恐藥輭但於盤内攤可丸即丸入新瓷器中盛服藥
一月見效百日後諸病俱退
仙茅丸治風順氣調利三焦明耳目益真元壯筋骨
駐顔色
仙茅(切片刮去皮米泔浸暴乾)羌活(去蘆頭)白术狗脊(去毛)白茯
苓(去皮各一兩)薑黃菖蒲白牽牛(各一兩半)威靈仙(去土)
(二兩)何首烏(去黑皮)蒼术(浸切焙各一兩)防風
右並生用細搗為末以生白蜜和為劑再入臼杵一
二千下丸如桐子大每服十五丸至二十丸冷水下
不嚼婦人月事不通紅花酒下半月見效
却老蓯蓉丸治腎臟虚損補真臟氣丹田風冷調順
隂陽和胃進食
肉蓯蓉(酒浸切焙二兩)山芋五味子(炒各一兩)澤瀉兔絲
子(酒浸三日焙乾另研取末)赤石脂(研)白茯苓(去粗皮)山茱萸(焙)
熟地黃(焙)覆盆子(去梗)石斛(去根各一兩)巴戟天(去心)
右為細末酒煑麵糊入蜜少許同和丸如桐子大每
服二十丸至三十丸温酒下粟米飲亦得空心食前
服
硇砂丸(出聖惠方)治腎臟風冷氣臍腹疼痛
硇砂乾薑(炮製剉)㯽榔當歸(剉微炒)桂心乾蝎
(微炒)苦楝子烏蛇肉(酥拌微炒)蘹香子附子(炮製去皮臍)
沈香子(以上各一兩)木香
右為末用好酒一升先煎硇砂消後用紗絹濾去石
相次下諸藥末慢火煎之候可丸即如鷄頭大患者
以熱酒化二丸服
黃耆羌活丸治腎臟虚風補益元氣
黃耆(略炙炒)羌活(去蘆剉米泔浸一宿焙)附子(炮製去皮臍)蒺䔧子
(炒去角)烏頭(炮製去皮尖)沙苑蒺䔧(生用)牛膝(酒浸一宿焙)木鱉
子(去壳)防風(去义净洗剉)萆薢(净洗切各一兩)狗脊(去毛生用一兩半)
右為細末酒煑麵糊為丸如桐子大每服二三十丸
空心鹽湯下
牛膝丸補虚損逐風氣益精駐顔壯筋骨通血脈
牛膝(酒浸切焙)益智(炒)大棗(用燈心煑熟去皮核各四兩)蜜(一斤煉)乾
薑(炮一兩半)桂(去皮二兩半)厚朴(去皮生薑汁炙三兩)遠志(去心各一兩)陳
橘皮(湯泡去白焙二兩)烏頭(炮製去皮臍)
右除蜜棗外搗羅為末先將肉棗同藥末研後入蜜
同丸若乾燥即浸藥酒添助少許和丸如桐子大每
服二十丸至三十丸空心鹽酒下
十華飲(出微生寳鑑)治元氣虚損理脾胃風解二毒傷寒腰
膝疼痛療酒色傷憊霍亂吐瀉偏風冷疼麻痺脚氣
腫注行履不得等疾
附子(炮製去皮臍)黃茋(剉)羌活(去蘆)白术(白术炒)桔梗(剉炒)青
皮(湯泡去白焙)乾薑(炮)桂(去皮)甘草(炙)五加皮(用吳茱萸一兩以水)
(一碗用煑水盡為度去茱萸取五加皮細切焙乾各一兩)
右粗搗每服三錢水一盞入生薑二片大棗三枚擘
破煎至六分去滓不拘時候温服一方加附子乾薑
桂各半兩餘品味同入鹽煎一方有人參無桔梗
人參地黃丸治下元不足去風冷邪氣調順脾胃壯
氣明目進飲食
人參巴戟天(去心)肉蓯蓉(酒浸一宿切焙)白术乾菊花
兔絲子(酒浸一宿焙乾搗末)五加皮(剉)石斛(去根)栢子仁(另研)
熟地黃(焙各一兩)
右件為末煉蜜和丸如桐子大每服三十丸温酒下
食前服
牛膝附子煎丸(出王氏博濟方)治男子下元虚冷傷憊筋骨衰
遍身癮疹及風氣上攻下注疼痛不可忍者
牛膝(去苗細切五兩酒浸三日取出研如麵糊用酒於銅銀瓷器内慢火熬成膏)虎骨
(酥炙黃色)附子(炮製去皮臍各三兩)補骨脂(炒)葫蘆巴肉蓯蓉
(酒浸三日細切焙各四兩)巴戟天(去心生用)仙靈皮(去莖生用一兩)芎藭
右搗羅八味為細末用牛膝膏和入臼杵令軟得所
丸小彈大若難丸更入熟蜜少許同丸早晨夜卧温
酒化下一丸服一月永無風氣等疾
海桐皮丸治下臟風虚耳内蟬鳴久服壯筋骨駐顔色
利胸膈調脾胃補虚
海桐皮(剉)楝實(剉炒)蘹香子石斛(去根)牛膝(寸截酒浸一宿焙乾)
(各一兩)㯽榔(煨剉一兩)芎藭(一分)木香
右為末煉蜜丸如桐子大每服温酒或鹽湯空心下
二十丸至三十丸
小牛膝丸治腎臟虚冷風氣等疾
牛膝(寸截用酒一碗浸一伏時煑三兩沸搗爛取汁熬成膏)防風(去义)附子(炮)
人參赤小豆(揀各二兩)地龍(去土)檀香(剉各半兩)乳香(三分)
右搗七味為末入膏和丸如豌豆大每服十五丸至
二十丸空心鹽湯下
覆盆子丸(出聖惠方)治諸風虚補煖下元變白髮久服神效
覆盆子(半斤)五粒松(半斤)枸杞子(六兩)秦皮(四兩)川升麻(三兩)
苣蕂(五兩)楮實(五兩水淘去浮者暴乾微炒)
右為末以生地黃汁一升好醋半斤酥七兩先煎地
黃汁等十餘沸入藥末和丸如桐子大每服於食後
以温酒下三十丸如不飲酒以漿水下切不得食白
蒿青蒿荏子蘿蔔蒜等物
椒紅丸(出聖惠方)大補益治風毒健脾胃止咳逆消酒食暖
下元補諸虚憊
川椒(十兩微炒)附子(四兩炮製去皮臍)白蒺䔧(二兩微炒去刺)巴戟(二兩)
硫黃(二兩細研水飛過)硇砂(二兩細研)鹽花(二兩)
右為末研令勻用豶猪腎五對煑熟去脂膜研爛如
糊入諸藥末和乾濕得所搗一二千杵丸如桐子大
每日空心以鹽湯下三十丸或酒下亦得
地骨皮丸治風温補血氣
地骨皮牛膝兔絲子(焙)枳殼(去穰麩炒)遠志(去心)熟
乾地黃(焙各六兩)
右並用酒浸三日焙乾為末用浸藥酒煑麵糊為丸
如桐子大每服三十丸空心温酒下
烏頭丸(出王氏博濟方)治補暖水臟虚冷壯筋骨縮小便大治
風
烏頭(一斤用東流河水浸七日每日三度換水日滿取出去黑皮并皮尖切作柳葉片入牽牛)
(子一合同炒候香熟即去牽牛子不用)蘹香子(炒另搗為末二兩)青鹽(五兩另研)
蜀椒(去目并合口者炒出汗)牛膝(各五兩細切以好酒浸七日爛研)陳橘皮
(酒浸去白焙二兩)
右用牛膝膏和勻入臼再搗千下丸如桐子大每日
空心鹽湯或温酒下十五丸至二十丸牛膝須酒浸
後爛研與諸藥末拌和恐難得細或只將牛膝浸日
足焙乾為末却將浸牛膝酒煑糊和末為丸亦得若
更利膈湯散最相宜也一方無陳皮内青鹽蜀椒
牛膝止用四兩餘藥味同
鹿茸丸治元臟虚損一切風冷
鹿茸(去毛酥炙)附子(炮製去臍皮)當歸(酒浸一宿焙)白术細辛
(去苗葉生用)桂(去皮生用各一兩)
右為細末煉蜜為丸如桐子大空心每服日午鹽湯
下二十丸至三十丸
沈香紫桂丸治丈夫元臟氣虚損婦人血海虚冷月
脈憊漏五般帶下臍腹㽲痛及一切虚風冷氣攻注
桂(去粗皮)烏頭(炮製去皮臍)赤石脂(燒各一兩)蜀椒(去目合口者炒出汗)
(各半兩)乾薑(炮)
右為末酒煑麵糊和丸如桐子大每服二十丸空心
食前醋湯下丈夫鹽湯下
除風散治八部諸風延年却老駐顔色益氣血
白术甘菊花白茯苓(去皮)天門冬(去心各一兩)天雄
(炮製去皮臍半兩)
右為細散每服一錢七温酒調下空心食前日進二
服
硇砂丸(出聖惠方)治水臟憊傷久積風冷
硇砂(半兩)硝石(一分)青鹽(半兩)白礬(一兩)黃丹(一兩)
右細研令勻用磁瓶子盛固濟瓶口以炭火七斤煆
令通赤放冷取出細研以糊和丸如菉豆大每日空
心以粥飲下十丸
内養丸(聖濟方一名草還丹一名益夀地仙丸)治本臟虚風皮膚瘡腫固
濟丹田(方見本門補虚勞耳目類)
五緯丸治虚損補暖丹田去風冷氣
附子(一枚炮製去皮臍為末)桂(去皮為末各一分)乾薑(炮為末二錢)硫黃
(細研)
右同研細麵糊和丸如桐子大丹砂為衣遇脾胃冷
不思飲食腹中疼痛頻頻洞瀉及赤白痢並濃煎艾
湯放冷下十丸良久再服怕冷物用冷水下十丸如
小兒有此患化下一丸如冬天遠出早行亦用冷水
下五七丸大禦寒氣此藥不熱甚温亦無反惡大無
所忌常服五七粒永不患結胸隂毒傷寒等症不拘
時候服
四靈丸治腎虚還元保命壯氣除風
巨勝子(一兩)白茯苓(去皮三兩)生乾地黃(焙)麥門冬(去心焙各)
(一兩)
右為細末煉蜜如桐子大每服三十丸煎棗湯下水
飲亦得服至百日自覺有異
通神三靈丸治本臟諸虚延年益壽袪風氣通榮衛
活血脈壯腰脚
栢葉(四斤米泔浸七日每日換泔洗净至次日取出近日隂處曬乾杵為末)松脂(四兩)
(用滴乳香以桑葉灰汁内煑半日以上候化取出脂去灰汁入新水内候凝細研如粉)
右為末同拌勻煉蜜和丸劑再杵一千下丸如桐子
大每日空心臨卧茶酒或温水下五十丸
煨腎丸治虚風補暖
黃蓍(蒸過焙乾)白蒺䔧(炒)羌活(去蘆頭各半兩)
右為散每服猪腎一對入末四錢入鹽少許摻於腎
内濕紙煨熟食之次用温酒一盞投之妙
蓯蓉丸治腎虚補元臟除諸風益脾實腎
烏頭(一斤炮製去皮臍入米泔浸七日逐旦換水七日子别搗生黑豆末一斗以水二石煑烏)
(頭作片子如盞大漸添豆末入水自平明煑至黃昏取出去豆末止將烏頭片子於長流水内浸半)
(月出熱毒日滿隂乾入青鹽三兩同為末)蓯蓉(半斤酒浸二日入飯甑蒸三度每度添酒滿再)
(蒸候蒸得如泥軟入砂盆内研爛)牛膝(半斤酒浸二日一日一焙乾搗為細末)
右以烏頭牛膝末入在蓯蓉膏内和勻丸如兩皂子
大每服一丸温酒嚼下二三服永絶脾胃冷氣
烏頭丸治風氣暖水臟去腰膝酸疼臍腹虚冷
用川烏頭不以多少净洗曬乾寬掘地坑子一所却
用好土實填築於好土内取作坑子一所亂削坑子
口週迴如法然後用炭火燒令通赤却去火用釅醋
一碗傾在坑子内候滲盡便勻鋪排烏頭在内使好
土盖覆厚一寸已來築却然後坑口頭以炭火密排
燒之斟酌欲熟於坑口邊取出一枚看之以軟熟為
度其藥又不得令生又不得大焦切在用意取出曬
乾搗羅為末以粳米飲和丸如桐子每服温酒或鹽
湯下十丸加至二十丸為度
曲囊丸(出千金方)治風冷補虚弱亦主百病方
乾地黃薯蕷牡蠣天雄蛇床子遠志
杜仲鹿茸桂心五味子鹿藥草石
斛車前子兔絲子蓯蓉雄鷄肝未連
蠶蛾(各等分)
右十七味欲和任意搗末蜜丸如小豆大酒服三丸
加至七丸日三夜一禁如常法須常有藥氣大益人
服藥十日以後少少得強
烏頭丸(出廣南四時攝生論)大補暖疎風治氣空心常服即無諸
疾方
川烏頭(一斤以川中者無即草者先以黑豆一斗用水與烏頭同煑水乾旋添湯煑豆爛為)
(度出豆不用烏頭去皮臍以竹刀切作片用鹽四兩湯化為水將烏頭同煎爛研成膏子乃用後藥)
肉豆䓻(四個)沈香(一兩半)破故紙(一兩微炒)巴戟天(一兩去心)海
桐皮(二兩)牛膝(二兩半)茴香(二兩微炒)甘草(半兩)天麻(一兩半)虎
脛骨(一兩)㯽榔(一兩)
右為散入烏頭煎搜和入臼杵内搗臨時看硬軟少
許入蒸餅丸如桐子大每日空心鹽湯或温酒下二
十丸煎烏頭或用青鹽更妙
金粉丸(出王氏博濟方)治風冷氣流注腰脚疼痛行步艱難久
患不瘥
川烏(一兩每個劈開作片子)牛膝(一兩去毛酒浸洗切之)何首烏(一兩劈破)
右用大豆一斗淘净先入一半甑内次下三味更用
餘豆盖蒸半日只取藥隂乾為末别入地黃金粉一
兩拌勻以酒糊丸桐子大空心木瓜酒下三十丸或
二十丸
濟危上丹(出衛生家寳方)治虚極生氣産後尤好妙
乳香(研)五靈脂(研)硫黃(研)陳皮(去白)太隂玄精石(研以)
(上四味用石器内微火炒)桑寄生真阿膠(炒)
右等分為末同和用生地黃汁糊丸如桐子大温酒
下二十丸
救陽湯(出十便良方)治陽微隂勝風寒侵襲真氣暴衰形寒脈
結神識不明心腦痰滿嘔逆清涎頭目昏眩頻倦卧
自汗不止飲食不入下利頻數臍腹疼痛肢體困倦
並主之
川烏頭乾薑(各四兩搗碎同炒轉色)
右為粗末每服三錢以水三盞煎一盞去滓食前温
服寒多加良薑二兩汗出多加牡蠣一兩痰加附子
二兩風加防風一兩肢節痛加桂一兩
火輪丹(即稀薟丸出鮑氏方)補虚損益真元除諸風等症
用稀薟草葉(如芥菜而狹長長高三尺秋乃花實苗色赤稈色紫為上青色次之節葉)
(對生其根白枝桿方花小而黃向上開下有金絲紋是也其根枝圓花黃而大向下開如杓葉深綠)
(下無金絲葉不相對者鶴虱也稀薟草略似蒼茸牛膝高於鶴虱成節便張忠定公表言仲)
一諸般風氣痢桑株上木耳湯下冷氣乾薑湯下
軟風頑麻風薑蠶湯下諸般勞風温酒鹽湯下
奔豚風膈氣腎俞風乳香湯下筋骨風炒皂角
子湯下血風血氣芸薹子湯下久血痢荆芥湯
下蛔䖝米飲下一切風參湯下小兒腎腫陳米
飲下痃癖氣㯽榔湯下
除風血補益(出本草)
以陳恩岌浸酒服之
治風血去諸冷益老起陽(出本草)
用鹿茸浸酒服之
主一切風血補益并諸疾(出本草)
以羊不吃草煑服之亦浸酒服
補虚消痰(附論)
夫脾胃者倉廩之官播萬物氣澤以埤諸臟腑者也脾
土也土能制水則水不溢虚損之人脾胃氣弱故於水
穀不能尅消土氣不能勝水津液停積結聚上膈是為
痰也令補虚兼以助脾之藥則痰自消矣
方
天麻煎丸(出聖濟總錄)治肝腎久積風冷痰滯氣攻眼目腫
澀疼肌肉瞤動心神倦痰去涎少壯筋骨補元氣益
心利肺
天麻(半斤净洗焙乾搗末)牛膝(酒浸切焙一斤搗為末)杏仁(湯浸去皮尖雙仁細)
(研四兩)生地黃(五斤好者净洗於臼内杵取汁三升)
右同於銀器内以新水三斗煎至七升以布絞取汁
却將藥渣於木臼内搗令極細後以水三五升浸取
汁同於銀器内熬更用無灰酒五升安息香三兩慢
火煎成膏後入
葫蘆巴(二兩)天雄(炮製去皮臍)石斛(去根)沈香(剉)桂(去皮)巴戟
天(去心)瑇瑁(醋炙為末)㯽榔白花蛇(酒浸炙去皮骨各一兩)當歸
(切焙一兩)酸棗仁(炒一兩)芎藭(一兩)遠志(去心三分)大腹(和皮剉一兩)
獨活(去蘆頭三分)乾薑(炮製一兩)益智(去皮三分)木香(一兩)
右除前四味作外搗羅為末入前膏内和為丸於木
臼内杵一二千下丸如桐子大每服以酒下二十五
丸加至三十丸若常服空心一服有疾早晩一服
枇杷前胡湯(一名枇杷葉湯出聖濟總錄)補益五臟去痰飲三焦虚熱
風勞毒氣攻手足寒熱煩躁(方見虚勞痰飲類)
附子湯(出聖濟總錄)體勞倦四肢拘急腹内刺痛體弱并頭
痛腎臟傷憊胸臆噎塞久疾冷氣婦人血海冷滯補足
附子(炮製去皮淨)烏頭(炮製去皮臍)柴胡(去土)前胡(去蘆)黃蓍
芎藭白术人參木香當歸(切焙)羌活(去蘆頭)
甘草(炙)桔梗(炒)白芷地榆桂(去皮各一兩)
右剉如麻豆大每服三錢水一盞生薑二片棗二枚
葱白一寸同煎七分空心服
五味子(出聖濟總錄)治痰盛利胸膈和脾胃肺氣止嗽思食
心經虚熱咽喉舌乾澀壅悶口内生瘡
五味子人參訶梨勒皮(炒)白术白茯苓(去皮)
桔梗(炒)枳殼(去穰麩炒)前胡(去苗土)貝母(去心炒)甘草(炙)陳
橘皮(湯泡去白)麥門冬(去心焙)半夏(生薑汁製和作麯焙乾各一兩)乾薑
(炮)桂(去皮各半兩)
右粗搗篩每服三錢七水一盞入生薑一片大棗切煎
七分去滓温服
茱萸丸(出聖濟總錄)補虚下氣去痰
吳茱萸(湯浸洗七次焙一兩半)硇砂(半兩用醋漿水淹攪五七百度用紙濾過瓷器)
(内慢火逼令乾)木香(一兩)京三稜(三兩炮熟搗)青橘皮(泡去白一兩半)附
子(炮製去皮臍一兩半)蘹香子半夏乾薑(炮製一兩半)巴戟
天(去心酒浸一宿一兩)硫黃(一兩甘草水浸七日研)
右各搗為末先用硫黃末以精羊肉十五兩細切拌
和令勻淹一宿便用好醋一升半煎至醋盡刮去在
臼内後將藥末并硇砂同入臼内杵一千下丸如桐
子大每日空心鹽湯下一十丸
五味子丸(出易簡方)平肺氣補虚消飲
五味子(三兩)人參桂㯽榔(煨)青皮杏仁(泡去皮尖)
細辛(去苗各一兩)附子(炮去皮臍)乾薑(炮各半兩)
右為末蜜丸如桐子大每服三四十丸用酒或鹽湯
下空心食前日三服
理中湯(出聖濟總錄)補虚治痰
木香(一兩)乾薑(一兩炮)白附子(一兩炮)附子(二枚炮製去皮臍)蘹
香子(一兩微炒)天南星(一兩切生薑十片同水煑過)半夏(一兩切生薑十片同)
(水煑過焙乾)
右為末用羯羊腎一對和前藥一處入臼内杵二千
下丸如桐子大每服十丸炒鹽湯下早晚二服
瑞連丸(出危氏方)治濕定心消痰暖腎水勻血去黑痣
蒼术蓮肉(去心皮一斤酒浸軟入猪肚内煑爛取出焙乾研猪肚為膏每蓮肉一斤)
(約肚二個)五味子(主肺去梗)破故紙(主腎微炒)熟地黃(主血各一兩酒蒸)
右為細末猪肚膏酒煑飛羅麵為丸如桐子大每服
三四十丸空心温酒鹽湯下
雄硃丸(出易簡方)治丈夫婦人因驚憂失心或多思慮氣結
不散積成痰涎留灌心包久而不去窒塞心竅遂心
氣不寧狂言亂語呌呼奔走
顆塊硃砂(一分研)雄黃(有墻壁明净者一分研碎)白附子(一錢為末)
右拌和勻猪心血和丸如桐子大更别用硃砂為衣
每服三粒用人參菖蒲濃煎湯吞下病去常服一粒
能安魂定魄補心氣定神靈化痰利膈
補虚調腹臟
夫脾者倉廩之官也胃為水穀之海其氣和平布散精
微上注於心肺下流於腎肝虚損之人倉廩不足穀氣
衰弱腹臟不調法治宜以調和脾胃
方
沈香湯(出聖濟總錄)補虚治氣調順三焦安和臟腹進飲食
沈香(一兩)肉豆䓻仁桂(去皮)厚朴(去皮生薑汁炙)木香㯽
榔青橘皮(湯泡去白毛焙)訶䔧勒皮白术當歸(焙)
人參枇杷葉(炙刷去毛)芎藭乾薑(炮)莪术(煨剉)黃茋
附子(炮製去皮臍)白茯苓(去皮)石斛(去根酒浸微炒)前胡(去蘆頭)
枳壳(去穰麩炒)郁李仁(浸去皮并雙仁)京三稜(醋浸一宿煨剉)甘草(炙各)
(半兩)
右剉如麻豆大每服五錢水一盞半入生薑三片大
棗三枚劈破煎至八分去渣稍熱食前服
木香和中丸和脾氣益腎水消腸胃積滯調三焦氣
脈開胸膈痞滿上攻心腹悶痛筋脈拘急肢體困倦
潤大便小便進飲食
木香(去腐)沈香白豆䓻枳實(去穰)㯽榔蓬术(去皮)
青皮(去穰)陳皮(去白)當歸(酒浸)黃芩(去腐)木通(去皮)黃連(去鬚)砂
仁三稜(去皮各一兩)黃栢(去腐皮)香附子(去皮毛各三兩)大黃
(蒸熟四兩)牽牛(頭末二兩)猪牙皂角(去皮弦并子蜜炙乾用一兩)
右為細末水糊丸如桐子大每服二錢半食後温茶
清下或薑湯亦可漸至三錢重如腎水隂虚火熱内
餘五臟客熱遂用黃連黃芩黃栢治之如腸胃積熱
生濕於内燥甚於腸胃之外則燥濕不相和濟用大
黃黃連以流濕潤燥如三焦臟腑血氣血結滯作痛
不能消化飲食香附子木香㯽榔青皮白豆䓻砂仁
沈香蓬术三稜通流結滯之氣如大腸氣滯脹悶作
痛大便燥澁艱難用枳殼郁李仁牽牛末以通利濕
潤之如胸膈脇肋脹滿痞悶作痛枳實木香開通之
如大腸中風燥下血生痔用皂角并子枳實枳殼郁李
仁當歸以治之如胸心膀胱氣血鬱結不通臍腹腰
胯脊背痛加牽牛頭末取快利之如稟受氣血壯實
之人常服不減去牽牛年老之人血虚氣衰腸胃濕
甚大便瀉軟減去牽牛
茴香煎丸治脾胃弱腎氣虚飲食不美噫醋吞酸臍
腹痛小腸氣痛及中酒惡心常服大益脾腎病後氣
體瘦弱尤宜服
川椒(半兩去子及合者)老生薑(二兩細研)厚朴(去粗皮)青鹽(海鹽亦得)
(以上五味入磁礶内湯浸得所慢火煑乾各一兩)茴香附子(二味去皮臍尖剉骰)
(大炒黃)川楝子肉大川烏益智仁陳皮(去白)蒼
术(米泔浸一宿各一兩)桂(去皮)破故紙(炒)
右為細末醋糊丸如桐子大每服三十丸温酒鹽湯
下空心服
蜜補固真丹(劉先生直格方)治脾腎真元虚損泄利痰嗽噦痞
水榖酸臭惡飲食臍腹冷疼肢體麻痺下虚痿厥上
壅滯腎虚耳鳴脾虚困弊肺腎虚證常服補養通
氣血進飲食
天南星(半兩)半夏(製)神麯麥芽茴香(炒)京三稜
(各一兩炮)白附子乾生薑川烏(各一兩生)巴豆(七枚)牽牛
(三兩)代赭石(二兩)官桂(一分)
右為末水和丸如小豆大每服十丸至五十丸温水
下除泄痢外並加大黃一兩
木瓜丸(出聖惠方)治脾胃積冷腹肋疼痛宿食不消兩脚轉
筋時復瀉痢
木瓜(七枚大者切頭上一片為盖子割去穰并皮子入硫黃青鹽在内)硫黃(二兩細研)
(水飛過)青鹽(二兩細研)木香(一兩)㯽榔(兩)肉豆䓻(一兩去壳)訶梨
勒皮(一兩)桂心(一兩)白芍藥(半兩)當歸(半兩微炒)胡椒(半兩)蓽茇
(半兩)草豆䓻(半兩去皮)
右為末入木瓜中令盡以盖子盖之用竹簽子劄定
以三五重紙裹木瓜於飯甑内蒸令爛熟研如膏候
可丸如桐子大每服空心以温酒下二十丸
石斛黃茋丸(出聖濟總錄)治真臟元氣弱洞泄寒中腹内雷
鳴多便泄飲食減少多困嗜卧
石斛(去根二兩)五味子(一兩)黃茋(微炙剉一兩)蓯蓉(酒浸切焙乾各一兩)
(半)熟乾地黃(一兩焙)訶梨勒皮(半兩)山芋蒼术(切炒)澤
瀉(各一兩)
右為末以酒煑麵糊丸如桐子大每服二十丸至三
十丸温酒或鹽湯空心食前
木香丸(出聖惠方)治一切氣及宿食不消心腹脹疼大腸下
利
木香(一兩)㯽榔(一兩)訶梨勒皮(半兩)丁香桂心(一兩)牽牛
麝香大腹皮(半兩)郁李仁(一兩湯浸去皮微炒)陳皮(半兩湯浸)
(去白焙)吳茱萸(半兩湯浸七遍焙乾微炒)
右為末煉蜜和搗三五百杵丸如桐子大每服以温
漿水下三十丸老小臨時加減
木瓜煎丸(出王氏博濟方)治臟腑虚弱眼目昏暗腰膝無力多
腦冷痰疼飲食減少補暖
木瓜(宣州者二枚去子蒸令熟)黑豆(揀細緊者一升)陳皮(湯浸去白)附子(炮製)
(去皮臍)吳茱萸(各四兩先煑黑豆令熟浥乾却入四味拌勻用好酒一升入豆内煎泣乾)
(濾出令爛研如麵然後入下項藥末)桂(去皮)芎藭羌活(去蘆)肉豆䓻(去壳)㯽
榔(剉各一兩)
右搗羅六味為末入在前膏内搜和令勻再杵得所
為丸如桐子大每服十五丸至二十丸空心夜卧鹽
湯下候見效即減五丸甚妙
十華丸(出聖濟總錄)補元氣調臟腑解三毒傷寒除腰膝疼
痛及真氣憊霍亂吐瀉偏風&KR0857;麻痺麻痛脚氣注腫
行履不得(方得本門補虚治風類)
歸命丸(出聖濟總錄)治元臟冷氣臍腹疼痛衝心及久痢瀉
諸藥不瘥者
青橘皮(湯浸去白焙)桂(去皮)半夏(洗七遍去滑焙)烏頭(去皮臍)附子
(去皮臍)乾薑硫黃(舶上者各半兩)㯽榔(剉二枚)肉豆蔲(去壳二枚)
胡椒(四十九粒)
右並生為末唯硫黃别研極細為度入衆藥中令勻
以米醋麵糊更入鹽少許同和丸如菉豆大每日每
服空心温酒下十五丸疾甚者鹽艾湯下二十丸
枳殼煎丸(出王氏博濟方)治脾元虚冷泄痢不思飲食時多乾
噦
枳殼(去穰麩炒四兩)厚朴(去皮薑汁製)杏仁(去皮尖雙仁炒)吳茱萸(洗)
乾薑(炮)附子(炮製去皮臍各半兩)艾葉(伏通者四兩揉如綿)
共藥六味搗羅為末以釅醋一斗於銀石器内煎
艾得所次入藥末同煎再入臼杵千百下為丸如桐
子大每服空心温酒或生薑湯下二十丸加至三十
丸
白豆䓻湯(出聖濟方)補中益氣調順脾元治心胸滿悶少飲
食止上熱下冷
白豆䓻(半兩)肉豆䓻(三枚)白术(一兩)桂(去粗皮半兩)甘草(炙三分)
青橘皮(去白半兩)厚朴(去粗皮薑汁炙半兩)
右粗末篩每服三錢水一盞入生薑二片粟米少許
棗三枚擘破同煎七分去滓温服
磁石丸(出聖惠方)補煖下元水臟強益氣力明耳目利腰脚
神效
磁石(十兩大火燒令赤投於醋中淬六七次細研水飛以好酒一升煎如餳)肉蓯蓉
(二兩酒浸一宿刮去皮炙乾)木香(二兩)補骨脂(二兩微炒)㯽榔(二兩)肉豆
䓻(二兩去壳)蛇床子(二兩)
右為末與磁石煎和丸如桐子大每日空心以温酒
下三十丸
莨菪子丸(出聖濟總錄)治臟腹冷氣積年泄痢
莨菪子(水浸石灰清汁煑一伏時掏出毛暴乾炒)乾薑(炮)附子(炮去皮臍)桂
(去皮)陳皮(去白焙)厚朴(去皮薑汁炙各半兩)
右為末煑糊和丸如桐子大每服二十丸食前飲湯
下加至三十丸如覺熱發菉豆汁解之
代炙膏(出仁存方)治男子下焦虚冷真氣虚弱泄痢作痛氣短
促老人衰弱元氣虚冷臟腑虚冷滑瀉腰脚冷痛或飲
食減少手足逆冷不能忍者用此灸方功效不可盡
述
附子(一兩)吳茱萸馬藺花蛇床子(各一分)木香(一錢)
肉桂(二錢)
右為細末每用一七以生薑自然汁入少麵調藥攤
在紙上貼臍并臍下覺腹中熱為度一方用大附子
一箇藺花一兩木香等四味各半兩如腰痛貼腰眼
一方煎成膏攤於紙上臨卧貼臍以油紙覆上綿衣
繫之自夜至明乃去每夜如此貼之其腰腹如炙百
壯隂寒除去寒積腰疼貼腰眼
雪粉丸(出聖濟總錄)補煖下元止泄痢調臟腑
陽起石(狼牙者半兩研如粉)鍾乳(研半兩)砒霜(細研半兩)羊腎胠脂
(水洗過二兩)黃臘(用漿水煎煉三五遍令白半兩)
右合研三味令勻簏瓷碗中灰火中熔蠟脂成汁下
藥末攪勻拈下乘熱丸如桐子大每服三丸空心新
汲水吞下
調中丸(出聖濟總錄)散宿冷調臟氣治腰膝疼痛
阿魏(三錢用醋化成膏入白麵和作餅子焙乾)厚朴(搗為粗末用薑汁拌勻慢火銚子内)
(炒乾一錢)白附子(搗作粗末用醋拌勻慢火銚子内炒乾一錢)草豆䓻(和皮搗粗)
(末一錢入青鹽二錢銚子内同炒黃色)
右為末酒煑麵糊丸如菉豆大以硃砂為衣每服二
十丸加至三十丸空心食前米飲下
朴附丸(出和濟方)治脾元虚弱飲食不化食必多傷腹痛腸
鳴臟腑滑洩晝夜無度胃氣虚損不美飲食嘔噦惡
涎此藥性温治翻胃及久患脾洩冷瀉之人最宜服
之
厚朴(薑汁製去粗皮一斤)附子(炮製去皮二兩)神麯(炒八兩)乾薑(炮半斤)
右為細末酒煑糊丸如桐子大每服三十丸空心食
前米飲或鹽湯下一方用生薑一斤不用神麯以棗
肉麵糊為丸
二神丸(出御藥院方)治脾腎虚弱全不思食臟腑泄瀉米穀
完出有人全不進食服補脾藥皆不效授此方服之頓
能食此病全不可作脾虚盖腎氣怯弱真元衰劣遂
不能消化飲食譬如鼎釜之中置諸米倘下無火力
終日米不熟其何能化嘗記黃魯直服兔絲子浸為
末空心抄數七以酒調下十日外飲噉如湯沃雪亦
知此理也
破故紙(四兩炒)肉豆䓻(二兩)
右為末用大肥棗四十九箇生薑四兩細切同煑棗
爛去薑取棗剥去皮核用肉研為膏入藥和杵丸如
桐子大鹽湯下
内炙丸(出聖濟總錄)治臟寒補下元
用艾葉一斤於五月五日採取用醋洒濕壓一宿以
文武火焙乾為末却用午日煑粽子汁七升於鐵鍋
内熬成膏搗數百杵丸桐子大每服二十丸空心鹽
湯下
又方温中下氣補虚調和臟腑令人能食益陽止洩
白膿并腹疼痛用韮煑食之
又方治腹内虚冷久服駐顔
用川椒四十粒擇去黑子并不折者以漿水浸經一
宿盡令口合空心新汲水下積冷煖臟腑能駐顔久
服黑髮明目令人思食
補虚治痼冷(附論)
字書謂陽為實陽隂為虚隂非無也無實而已人之本臟
虧損虚而無實則氣血衰悴隂陽不守臟腑俱弱故寒
冷内生久而不瘥藴積成痼謂之痼冷其証或為瘕聚
為疼痛或為嘔逆與夫脾胃不能消化臍腹多痛皆其
候也
方
腽肭臍丸治本臟虚損痼冷諸疾
腽肭臍(一對慢火酒炙别為末)硇砂(水煎至燥研半兩)精羊肉(一斤煑熟)
(切焙為末)沈香(末四兩)羊髓(二斤去筋膜研)麪麯(炒末四兩)附子(半斤去皮)
(臍入青鹽半斤漿水一斗煑水盡切焙)酒(一斗同前六味於銀石器内慢火熬成膏泥瓦合成)
㯽榔(剉二兩半)蓯蓉(酒浸去皮切焙四兩)巴戟天(去心)蓽澄茄白
豆䓻(去皮)補骨脂(炒)蘹香子(炒)木香丁香肉豆
䓻(去皮)桂(去心)大腹皮(剉)蒺䔧子(炒)蘇子葫蘆巴(炒)
芎藭青皮(浸去白焙)人參陽起石(漿水煑一日細研)鍾乳
粉天麻山芋枳殼(去穰麩炒各二兩)
右除膏外共搗羅為末入前膏内搜成於臼内搗千
餘杵為丸桐子大每服三十丸空心温酒或鹽湯下
一方無硇砂
香連丸補骨髓益真氣治痼冷潤皮膚悦顔色
硫黃(一兩研)硇砂(一兩研水煎霜)生木瓜(一枚去皮切取盖子剜穰盡入硫黃)
(硇砂在内却盖竹簽足蒸一伏時研膏)肉豆䓻(三枚去壳炮)㯽榔(三枚生剉)當
歸(切焙)石斛(去根)牛膝(酒浸切焙)附子(炮去皮臍)巴戟(去心)蓯蓉(酒浸)
(切焙乾)蘹香子(炒)木香沈香(剉各半兩)白茯苓(去皮)丁香
京三稜(炒剉)麝香乳香(另研)人參桂(去皮)蓽澄茄
阿魏(醋化麵作餅子炙乾各一兩)乾薑(炮)
右除前膏外搗羅為末入前膏和丸如桐子大每服
二十丸至三十丸空心食前温酒下
補骨脂丸(出聖惠方)治臟腑久冷腰膝疼痛脾胃虚弱榮衛
不調四肢無力補中強志助力充肌
補骨脂(二兩微炒)陽起石(二兩酒煑半日細研水飛過)巴戟附子
(炮去皮臍)石斛(去根剉)蓯蓉(酒浸一宿剉去皮炙乾)覆盆子天麻
獨活栢子仁兔絲子(酒浸三日煎乾别搗為末)山茱萸
安息香(入胡桃仁搗熟)桂心硃砂(細研水飛過)龍骨木
香枸杞子㯽榔牛膝蛇床子(各一兩)麝香
(半兩細研)
右為末入研了藥令勻煉蜜和搗三五百杵丸如桐
子大每服空心以温酒下三十丸
蓯蓉丸(出聖濟總錄)治下元久冷水臟傷憊風虚勞損少飲
食久服駐顔益髭髮補神益氣
蓯蓉(三兩酒浸一宿去皮炙乾)熟地黃(一兩)鍾乳粉(一兩)天雄(一兩炮製)
(去皮臍)天門冬(一兩半去心)五味子(一兩)桂心(一兩)人參(一兩去蘆)
乾薑(一兩炮剉)白术(一兩)遠志(一兩)杜仲(一兩去皮炙微黃)巴戟(一兩)
牛膝(一兩去苗)山茱萸(一兩)覆盆子(一兩)甘草(半兩炙微赤剉)川椒
(一兩去目合口者微炒去汗)兔絲子(二兩酒浸三日暴乾别搗為末)
右為末煉蜜和搗三五百杵丸如桐子大每日空心
温酒下三十丸
補骨脂丸(出聖濟方)補煖脾腎虚冷氣壯腰脚益顔色
補骨脂附子巴戟桂心木香(半兩)蓯蓉
兔絲子枳殼石斛蓽澄茄乾薑牛膝
㯽榔(三分)肉豆䓻蛇床子蘹香子蓽茇
右為末煉蜜丸和搗三五百杵丸如桐子大每服空
心以温酒下三十丸鹽湯下亦得
羊骨煎丸(出王氏博濟方)治腎臟虚冷不思飲食倦怠
羊脊骨(一條去肉截成叚用硇砂二兩醋二升同前旋煎旋蘸骨炙令焦黃以醋浸為度細)
(剉焙乾)沈香(剉)木香㯽榔(剉)桂(去皮)人參牛膝(酒浸)
(切焙)白茯苓(去皮)山芋郁李仁(浸去皮)附子(炮製去皮臍)白
术丁香蓯蓉(酒浸去皮切焙)石斛(各半兩)阿魏(一分醋化入麩)
(和作餅炙乾)
右為末酒煑糊和丸如桐子大每服鹽湯下二十丸
至三十丸鹽酒下亦可一方用巴戟不用白术名硇
砂丸
蓽茇丸(出聖惠方)治下元虚憊逐積冷氣煖脾腎臟
蓽茇沈香木香附子(炮製去皮臍)肉豆䓻(去壳)蘹
香子石斛訶梨勒皮山茱萸桂心乾
薑(炮製剉)補骨脂(微炒)巴戟蓽澄茄㯽榔(以上各一兩)
巴戟天丸(出聖惠方)治下元虚冷顔色萎黃肌膚羸弱腰無
力
巴戟鹿茸(去毛酥炙微黃)蛇床子遠志薯蕷熟
地黃山茱萸附子(炮去皮臍)補骨脂(炒)兔絲子粉
蓯蓉(酒浸一宿去皮炙令乾)白茯苓桂心硫黃(研水飛各)
(一兩)
右為末入硫黃内研令勻煉蜜和搗三二百杵丸如
桐子大每服空心以温酒下三十丸漸加至四十丸
兔絲子(二兩酒浸三日曬乾别研末)枳壳(半兩麩炒微炒去穰)蓽澄茄
乾薑(一兩炮製剉)牛膝(一兩去苗)木香(半兩)肉豆䓻㯽榔(三分)
蛇床子(一兩)蘹香子(一兩)蓽茇(三分)
右為末煉蜜丸和搗三二百杵丸如桐子大每服空
心鹽酒下三十丸湯亦可
羊骨煎丸(出王氏博濟方)治腎臟虚冷不思飲食倦怠
羊脊骨(一條去肉截成叚入用硇砂二兩醋二升同煎旋煎旋蘸骨炙令焦黃以醋浸為度)
(細切焙乾)沈香(剉)木香㯽榔(剉)桂(去皮)人參牛膝(酒浸)
(切焙)白茯苓(去皮)山芋郁李仁(去皮酒浸)附子(炮去皮臍)白术
丁香蓯蓉(酒浸切焙去皮)石斛(各半兩)阿魏(醋化麩和作餅炙炒)
右為末酒煑糊為丸如桐子大每服鹽湯下二十丸
至三十丸鹽酒下亦可一方用巴戟不用白术名硇
砂丸
蓽茇丸(出聖惠方)治下元虚憊逐積冷氣煖脾腎臟
蓽茇沈香附子(蛇製去皮臍)肉豆䓻(去壳)木香蘹香
子石斛(去根剉)訶梨勒皮山茱萸桂心乾
薑(炮剉)補骨脂(微炒)巴戟蓽澄茄㯽榔(以上各一兩)
右為細末煉蜜和搗三五百杵丸如桐子大每日空
心及夜食前以温酒下三十丸
巴戟丸(出聖惠方)治下元虚冷顔色痿黃肌膚羸腰無力
巴戟鹿茸(去毛塗酥炙微黃)蛇床子遠志薯蕷
熟地黃山茱萸附子補骨脂(微炒黃)兔絲子
肉蓯蓉(酒浸一宿去皮炙令乾)白茯苓桂心硫黃(研水)
(飛過各一兩)
右為末入硫黃研令勻煉蜜和搗三五百杵丸如桐
子大每日空心以温酒下三十丸漸加至四十丸
補骨脂丸(出聖濟總錄)治下元虚冷氣温中強力煖胃思食
補骨脂(微炒)木香附子(炮去皮臍)㯽榔肉豆䓻青
橘皮(泡去白焙)桂心(去心)牛膝乾薑(炮剉)鹿茸(去毛塗酥炙微黃)
蓯蓉(酒浸一宿刮去皮炙黃)川椒(去目合口者炒去汗以上各一兩)硫黃
腽肭臍(酒刷炙微黃各一兩)
右為末入硫黃研令勻用白羊腎五對去筋膜細研
入前藥末相和拌了用白麵裹煻火中燒令麵熟為
度取出藥搗五七百杵丸如桐子大每日空心以温
酒下三十丸漸加至四十丸
沈香丸治久虚積冷脾腎氣上攻心腹壅脹不思飲
食四肢無力
沈香木香桂心白术訶梨勒皮高良
薑(剉)附子(炮製去皮臍)蓽澄茄厚朴(去皮薑汁炙令香熟)當歸
(剉微炒)肉豆䓻(去壳各一兩)㯽榔(二兩)青橘皮(一兩泡去白焙)
右為末煉蜜和丸搗三百杵丸如桐子大每服食前
生薑湯下三十丸
葫蘆巴丸補煖下元祛逐冷氣
葫蘆巴(一兩炒)沈香(一兩)桂心(一兩)硫黃(一兩研水飛過)附子(一兩)
(炮去皮臍)蘹香子(一兩)㯽榔(一兩)青皮(一兩湯泡去白焙)鹿茸(一兩塗酥)
(炙)乾薑(半兩炮剉)補骨脂(一兩炒)木香(一兩)
右為末硫黃研令勻煉蜜和搗三五百杵丸如桐子
大每日空心以温酒下三十丸
椒紅丸治虚冷壯腰脚明耳目煖下元
川椒(二兩微炒)附子(二兩炮去皮臍)石斛(一兩去根剉)桂心(二兩)蓯蓉
(酒浸一宿刮去皮炙乾二兩)兔絲子(二兩酒浸三日暴乾取末)巴戟(一兩)吳茱
萸(一兩湯浸七日焙乾炒)硫黃(一兩研水飛過)磁石(二兩燒醋淬七次研細水飛過)
鹿茸(一兩去毛酥炙微黃)木香(一兩)
右為末入研子藥令勻煉蜜和搗三二百杵丸如桐
子大每日空心以鹽湯下三十丸
木香丸治一切冷氣臟腑久積臍腹痛不化宿食顔
痿弱
木香(二兩)白术(一兩)㯽榔(二兩)高良薑(半兩剉)益智(去皮半兩)紅
豆(去皮半兩)草蔲(去壳半兩)神麯(半兩炒)吳茱萸(半兩湯泡七次炒焙乾)
青皮蓬术(二兩)枳壳(半兩麩炒黃色去白)
右為末以温釅醋五升煑藥一半成膏入餘藥末和
搗三五百杵丸如桐子大每服不計時候生薑橘皮
湯或酒下三十丸
硇砂丸治下虚憊腰疼小便滑數冷氣攻築虚損不
足
硇砂(半兩細研水煎煉成霜)青鹽(細研三兩)生薑(五片取汁)木香附
子(半斤生去皮臍修為末同硇砂青鹽附子薑汁内慢火煎稠取出磁器盛貯)遠志(去心)
山芋蓯蓉(酒浸去皮切焙)山茱萸巴戟天(去心)石斛(去根)
(剉各二兩)
右為末與前藥相和勻煉蜜丸如桐子大每服空心
温酒下二十丸
雀附丸治脾腎久積冷氣腹疼時自洩痢水穀不化
少飲食顔色痿黃
雀兒(三十枚取肉)附子(四兩生用去皮臍搗為末)萆解(二兩剉)胡椒(一兩)
(半)白蕪荑(一兩半)乾薑(一兩)蘹香子(一兩半)青皮(一兩浸去白焙)
艾葉(四兩搗羅為末同附子雀兒同於鍋内先鋪艾葉末一重次鋪雀兒一重又鋪附子一重)
(用釅醋一斗以慢火熬成膏)川椒(一兩去目合口者微炒出汗)
右為末以雀兒膏和搗三五百杵丸如桐子大每日
空心温酒下三十丸鹽湯亦得
内炙丸補虚破宿冷
附子(炮去皮臍)白茯苓(去皮)遠志(去心)巴戟(去心)破故紙(酒浸炒)
虎頭骨(酥炙)牛膝(酒浸切焙)楝實(炒去核)木香(各一兩)吳茱萸
(酒浸一日炒)白牽牛(炒各半兩)
右為末先用伏道艾三兩酒一升熬減半濾去艾入
大黃末硇砂末各一分再於銀石器内熬成膏候冷
拌和衆藥如乾入灑糊和丸桐子大每服十丸早晚
鹽湯下
沈香丸治冷氣上攻腹脹滿不思飲食大腸秘滯不
通
沈香木香陳皮(浸去白)桂心㯽榔丁香
羌活郁李仁(浸去皮微炒)芎藭川大黃(剉碎炒)枳殼
(去穰麩炒)
右件藥各一兩為末煉蜜和搗三五百杵丸如桐子
大每服以温酒薑湯下三十丸看老少虚實臨服加
減用之
巴戟丸補煖水臟治虚冷氣充益肌膚能思飲食
巴戟石斛(去根剉)補骨脂(微炒)桂心附子(炮製去皮臍)
川紅椒(微炒)木香訶梨勒皮蓯蓉(酒浸一宿去皮炙乾以上)
(各一兩)㯽榔(一兩)
右為末用白羊腎七對去筋膜細切以酒五升熬令
熟爛研如膏和勻藥末搗三五百杵丸如桐子大每
日空心以温酒下三十丸或鹽湯亦可
木瓜丸治脾腎久冷積氣宜服補煖
大木瓜(二枚去皮穰每箇内入上好硇砂一兩於飯上蒸爛研如膏)青皮(二兩湯浸)
(去白焙)補骨脂(二兩)蘹香子薯蕷桂心木香
㯽榔(各二兩)内豆䓻(一兩去壳)三稜(一兩醋浸一宿細剉炒今黃)
右為末以前木瓜膏和更搗三五百杵丸如桐子大
每服以温酒下二十丸鹽湯下亦得食前服之
金髓丸補虚冷固元臟消脾胃久積
牛膝(酒浸切焙一兩)三稜(炮剉一兩半)附子(炮去皮臍)蘹香子(炒)楮
實(各一兩)羊脊骨(一條去肉以硇砂半兩釅醋泡化硇砂令勻塗脊骨上慢火炙醋盡)
(骨酥為度焙乾為末)桂(去粗皮)石斛(剉各一兩半)
右除羊骨硇砂外搗羅為末同前末拌勻酒煑糊為
丸桐子大每服二十丸至三十丸空心温酒下
沈香丸治元臟積冷奔豚氣衝心腹㽲痛補氣化食
積
沈香(剉)木香(各半兩)硇砂(半兩水煎煉成膏)丁香㯽榔(剉)
蘹香子(炒各半兩)附子(炮製去皮臍)
右為末酒煑糊丸如桐子大每服二十丸至三十丸
丸空心鹽湯或温酒下
鍾乳丸(出聖惠方)補煖虚冷充益肌膚安利五臟強壯腰脚
通和血脈益澤顔色
鍾乳粉(三兩)吳茱萸(二兩酒浸七日焙微黃)附子(炮去皮臍各二兩)石
斛(去根剉)兔絲子(二兩酒浸三日暴乾别搗為末)蓯蓉(二兩酒浸一宿去皮)
右為末入鍾乳粉同研令勻煉蜜和丸如桐子大每
日空心以温酒下三十丸
腎附丸(出聖惠方)治下元虚憊冷氣上攻心腹㽲刺疼痛
附子(二兩以醋浸七日去皮臍切隂乾)硫黃(一兩研水飛過)㯽榔(一兩)木香
(一兩)青鹽(半兩)羊腎(二對去筋膜)
右為末入硫黃研令勻其羊腎細刴爛研和藥末搗
三二百杵丸如桐子大每食前以温薑酒下二十丸
鹽湯下亦可
附子丸治下元虚冷氣煖脾腎益氣力
附子(十枚唯大者以尖刀子於心中可剜一孔子)硃砂(一兩研水飛過)硇砂(一兩)
(細研)阿魏(一兩細研)
右將硃砂硇砂阿魏相和重研勻内入附子中填實
然後將附子内剜出末填於諸藥末上實築用錢許
大紙片子以麵粘盖附子口每一箇附子用大蘿蔔
一箇完備者剜蔔頭可半寸許剜却中心安附子在
内却將剜下蘿蔔頭盖後以竹簽緊密簽定和大麥
麵裹令約厚半指以來以煻煨火燒候麵焦熟為度
取出耳脚蘿葡入臼内有剜出附子末填不盡者亦
同搗熟為度丸如桐子大每日空心以鹽湯或温酒下
十丸
硫黃玉粉丸補煖下元治一切風冷氣
大豬肚(一枚)硫黃(一兩打碎)新桑根白皮(一兩碎剉)
右以猪肚洗净内入硫黃縫定於大鍋内入桑根白
皮添水慢火同煑如水耗更添熟湯煑一伏時漉出
猪肚下冷水中淘棄却猪肚入乾盆内晒乾細研為
粉每服空心茶酒任調半錢或以糯米粥和丸如菉
豆大每服以温酒下五丸婦人産後温酒服之亦良
此無毒也服之尤佳
椒紅丸補煖下元
川椒(二兩微炒)附子(二兩炮製去皮臍)乾薑(一兩炮製剉)
右為末用猪腎三對去脂膜薄切攤於紙上去血然
後鋪一重腎著一重藥末以盡為度却以三五重濕
紙裹煻火内燒待香熟取出去紙爛研若稍硬更點
少許煉蜜和丸如桐子大每日空心以温酒下二十
丸加至三十丸
伏火太陽丹治一切冷氣
硫黃(十兩)丹砂(五兩)
右合研極細水飛過針砂二十五兩水淘净都入三
斗頭鐵鍋内用水常及七分以來煑七伏時湯耗旋
添熱湯頻以連皮東南柳條子攪轉如著條子上逐旋
以桑白皮刮下却入鍋中候日數足取許於火上燒
無鬼焰為度若有焰即更煑直候無焰住火再用水
飛澄去鐵砂不用將丹砂硫黃鍋内慢火泣盡水脈
團成塊安在鐵器中用炭火一稱以上團旋煆成汁
候火盡停冷取藥以紙五七重裹掘地坑埋一宿取
出細研用燈心煑棗剥取肉和丸如桐子大每服二
丸至三丸空心温水或温酒下
二石丸治脾腎久虚臍腹痼疾目暗耳焦身重足痛
行步艱腿膝無力補丹田壯筋骨
磁石(二兩炭煆醋淬七次)硇砂(半兩)
右搥碎入砂合子内鹽泥固濟木炭火燒令通赤候
冷取出細研以煑羊腎一對細爛研取汁入少麵
為糊和丸如桐子大隂乾每服三十丸空心食前鹽
湯下
黑錫丸(出本草方)治虚心久冷
黑鉛硫黃(各三兩同炒)舶上茴香附子葫蘆巴
破故紙川楝肉肉豆䓻巴戟木香
沈香(各半兩)
右將砂子細研餘藥末研勻入碾自朝至夕以黑光
色為度酒糊丸如桐子大隂乾布袋内絞令光瑩如
丈夫元臟虚冷真陽不固三焦不和上熱下冷夜夢
鬼交覺來時汗流滿面肌體燥澁耳内虚鳴腰背疼
痛心氣虚乏精神不寧飲食無味日漸羸瘦並膀胱
久冷夜多小便婦人月事愆期血海久冷惡露不止
赤白帶下及隂毒傷寒面青舌卷隂縮難言四肢厥冷
不省人事急用棗湯吞一二百粒即便回陽命無不
活但是一切冷疾鹽酒湯下空心吞下三四十丸婦
人艾醋湯下此藥大能調治榮衛升降隂陽安和五
臟灑陳六腑補益虚損回陽反隂功效神聖
麋角丸(出聖惠方)治久積虚冷補煖下元温中治氣
麋角(屑三兩酥拌炒微黃)蓯蓉(二兩酒浸一宿去皮炙乾)補骨脂(二兩微炒)附
子(炮製去皮臍)巴戟(各二兩)木香桂心龍骨蘹香
子(一兩)硫黃(一兩細研水飛過)
右為末入硫黃同研令勻煉蜜和搗三二百杵丸如
桐子大每日空心以鹽湯下三十丸
附子丸治元氣虚冷婦人赤白帶下血海諸冷
附子(一兩炮製去皮臍)硇砂
右搗研為末酒煑糊為丸桐子大每服三十丸男子
鹽湯婦人醋湯下空心服
附子丸(出十便良方)補煖下元
附子(半斤生用)硫黃(二兩細研水飛過)
右以新汲水浸附子七伏時每一伏時換水一遍並
不令見日氣日數足隂乾去皮臍搗羅為末入硫黃
攪令勻以羊腎三對去筋膜研以酒三升煑令稠和
末看硬軟得所三五百杵丸如桐子大每日空心以
鹽湯下二十丸
附子煎方(出傳信適用方)治虚冷
用生附一箇重九錢以上者生去皮臍切片搥碎亦
得用水三大盞入晉棗十枚生薑切二兩以炭火銀
石器煎别用水一盞遇沸即以水旋點之點盡水煎
至一大盞為度取滓再用水二盞煎至一盞並用沈
香磨一錢青鹽一錢再煎沸即止放温分作二服畢
以蒸餅壓之再温第二服用重湯不可再煎也
補真丹(出宣明論)治男子元臟虚冷興陽助腎不燥
黑附子(一兩炮)陽起石(酒蘸燒灰三錢)海馬(二對)乳香雌黃
(為衣)血竭(各三錢)石連子(半兩擗去心皮)黑錫(炒去沙子半兩)石燕子
(一對入鍋内燒紅用鹽泥固濟)麝香(一分)
右為末麵糊丸每服二十丸用五香湯下
五香湯(出宣明論)
沈香箋香乳香麝香檀香(各等分)
右為末每服半錢煎湯下
十補丸(出楊氏家藏方)治元臟虚冷臍腹刺痛脇肋脹滿泄痢
腸鳴困倦力竭小腸氣痛等疾並皆治之
延胡索(炒)葫蘆巴(炒)蓽澄茄茴香木香補
骨脂(炒)巴戟(去心)蓯蓉(酒浸一宿切焙)川楝子(炒以上各一兩九味)附
子(炮去皮臍半兩)
右件並為細末麵糊為丸如桐子大每服五十丸以
硃砂為衣温酒鹽湯任下空心食前
白澤丸治臟腑虚冷真元不固腸鳴泄痢心腹撮疼
氣逆嘔吐自汗無時
陽起石(一兩半撮令通赤研)附子(炮去皮臍取末一兩半)鍾乳粉(煉成好者)
(二兩)白檀香滴乳粉麝香(一錢另研)
右件和勻滴水成劑分作六十丸每服一丸一盞水
化開生薑三片煎至七分通口温服空心食前
黑錫丹治上實下虚真元衰憊陽氣耗損隂氣獨盛
氣喘促泄瀉嘔逆自汗心忡小便頻數一切虚寒並
皆治之
黑錫(四兩新銚中以火熔開用香撥去錫滓入硫黃半兩用炒過取出煨為細末秤二兩别入)
(硫黃末二兩二味和入銚中煉成汁取下銚候冷再見火如此三次令研為末)舶上茴香
(略炒)附子(炮去皮臍)川楝子(肉炒)破故紙(炒)肉豆䓻(麵裹煨)木
香(略炒以上六味各一兩)
右為細末却將黑錫末一處和勻酒煑糊為丸如桐
子大每服五十丸病勢重加一百丸空心食前米飲
送下服畢少乾物壓之
鍾乳石丸治臟寒腹痛下痢不禁
鍾乳粉(煉成者半兩)硫黃(半兩另研)白礬(一分火飛)陽起石(一分另研)
右為細末煑糊丸如小豆大每服十丸粟米飲下空
心食前下
固本丹治男子一切虚損衰弱夜夢顛倒遺精并小
便白濁婦人血海久冷崩中帶下久無子息皆可治
之
牡蠣(白者生為細末别用好醋和為丸子入火燒令通赤放冷秤四兩)白石脂(二兩)
硫黃(一兩半)陽起石(一兩)
右件同研為末丹煑湯和丸如桐子大隂乾入合子
内以赤石脂封口外用鹽泥固濟候乾煆令鬼烟絶
埋黃土内出火毒參時辰取出每服五十丸温酒或
米飲空心送下
艾硫丸去邪養正補真益脾治髓冷血虚腰痛脚弱
傷冷心腹疼痛霍亂吐利自汗氣急下元久虚小便
數婦人衝任不足月水愆期腹肋刺痛崩漏帶下不
思食兼治傷寒隂証手足厥冷脈微自汗
熟艾(十兩用水一升煎成膏子將膏子塗艾上令勻日中晒乾)乾薑(十兩炮)生硫
黃(别研細生二兩)附子(炮去皮臍)
右件為末麵糊和丸如桐子大每服三十丸至五十
丸温米飲下食前服
硫黃熨法治臟腑虚冷吐利不止及陽虚隂盛真氣
脱弱
欲炙不能勝火力者宜用此法
硫黃萆麻子(七枚去皮細研)
右件同研令細每用藥二三錢填在心臍用令滿以
衣被盖定用熨斗入文武火慢慢熨之白日須是熨
半日夜間熨半夜儘多時為妙
茴香丸補下元虚憊面色黧黑能除一切寒冷及小
腸尿白脬寒
附子(二箇重六錢如法炮製去皮臍)葫蘆巴(洗淘净)白茯苓(去皮)安息
香(酒洗化下滓酒浸作糊丸藥如無安息香以鹿茸代茸以酒洗浸炙黃)桃仁(麩炒去皮)
蓯蓉(酒浸切焙)木香(以上各二兩)麝香(一錢入麝與茸謂之香茸丸去麝與茸及)
(安息香謂之安息丸)
右為細末酒糊為丸如桐子大每服三十丸空心食
前鹽湯送下
腽肭臍丸治五勞七傷真陽衰憊臍腹冷疼肢體痠
疼腰背拘急脚膝緩弱面色黧黑肌肉消瘦目眩耳
鳴口苦舌乾飲食無味腹中虚鳴肋下刺痛心腹慘
慽夜多異夢日少精神小便滑數大便溏泄時有遺
瀝陽事不舉但是風冷濕氣皆可服之
腽肭臍(一對用酒蒸熟打和後藥)天雄(炮去皮)附子(炮去皮臍)川烏(炮去)
(皮臍)陽起石(煆)鍾乳粉(各二兩)人參硃砂(研極細)沈香
(不見火别研)鹿茸(酒浸各一兩)
右為細末用肭臍膏子入少酒糊入臼内杵和為丸
桐子大每服七十丸空心用温酒鹽湯任下
魏將仕青蛾丸方序云舶上故紙人呼為補骨脂亦名
姿固脂也温精髓補勞傷夜白泄腹冷洞瀉却令腰疼
飲食少味行步無力能補五臟去百病益肌膚壯筋骨
活血駐顔黑髭烏髮予年過八十出宦南海忽忽不樂
况越俗卑濕寒燥不常痛傷内外陽道痿絶鍾乳硫黃
一二十方皆不效有舟人李摩阿來受予此方服之七
日強氣壯陽道微動半月以來意充力足目明心悅神
效不可具述故錄以傳元和十三年二月十日嶺南節
度使鄭佃詩云晩年持節向番禺人事兼加並劣疎收
得風光歸掌内青蛾不笑白髭鬚破故紙六兩淘洗净
者焙乾隔紙炒香為末用胡桃穰四兩湯浸去膜研如
泥右件和煉蜜丸如桐子大每服三十丸温酒鹽湯下
空心臨卧漸加至五十丸食猪羊腰子以助藥力似覺
水甜食美有效禁食芸薹菜羊血惡甘草或研如泥和
蜜甆器内以熟水或酒調服便以飯壓之為妙一方加
杜仲四兩剉如骰子大麩炒黃色治腎虚腰疼秘精益
陽老者服之還童少年服之行步如飛一方入生薑十
兩炒(風科集驗方)
正氣丹(出十便良方)治隂寒内盛元臟不足陽氣衰下元傷
竭手足厥逆戰栗背寒膝冷臍腹疼痛大便滑泄小
便數行步思短色澤枯瘁嘔逆喘急咳逆自汗霍亂
轉筋寒疝傷寒隂盛脈微欲絶温固精氣大益脾胃
硫黃附子乾薑桂(各等分)
右為細末水煑麵糊和丸如桐子大每服三十丸食
前温米飲下
山茱萸湯(出十便方)東莎劉先生溉固足經益陽火玉抱肚
法
茱萸吳茱萸(各四兩)胡椒(二兩)蛇床子(生二兩)大川烏
頭(一兩)高良薑(一兩生)
以上六味為粗末以好酒拌勻不可大濕裹一伏時
慢火炒令乾不得有烟取出放冷
牡蠣(十兩)乾薑香白芷浮萍草(隂乾各二兩)
右十味為粗末每服水二盞以来秤藥一兩煎五七
沸去滓盛盆内以氣薰足候通手淋洗如冷再煖亦
得凡淋浴了著襪卧為佳若小浴尤佳若浴坐湯中
須用水五斗藥末二兩半煎十餘沸通手及可坐之
如冷再煖之以手淋腎腧愈妙淋了便須熱寢勿得
見風五七日一淋效不可具述若卧覺腰膝微出汗尤
竒須飽食可浴
補虚冷消食(出本草)
以莎木皮中麵作餅食之或作飯餌之
朝真丹(出本草)治風虚傷寒冷暴作水瀉日夜數十行腹
痛不止夏月路行憊急
硫黃(二兩)牛角(研令極細)枯白礬(半兩研細末)
右勻水浸蒸餅去水脈了和丸如桐子大硃砂為衣
每服十五丸至二十丸温米飲下鹽湯亦可
治虛冷短氣
右用川椒三兩去目合口者以生絹袋盛用無灰酒
五升浸經三日後隨性飲之
普濟方卷二百二十
