普濟方卷三百六十一明周王朱橚撰
嬰孩初生門
胎寒(附論)
凡小兒胎中受寒於臟傷動胞胎生下不能將護冄傷
外風其候面色青白四肢逆冷手足顫動似大人寒瘇
或口噤不開乃胎寒之候也其寒氣或乘虚而入臟則令
腹疼或作盤腸内瘹皆因寒而得之大便青者是也
方
調中丸(出聖惠方)治小兒胎寒虚脹滿不嗜食大便青挾白
膿及欲𤼵癎宜服
當歸(半兩剉微炒)川椒(一分去目及閉口者微炒去汗)附子(一枚炮裂去皮臍)
狼毒(半兩炒黃)巴豆(二十枚去皮心去油盡)細辛(一分)豉(四合炒微焦)杏
仁(十二枚湯浸去皮犬炒黃)
右搗羅為末煉蜜和搗三五百杵以器盛之未滿百
日兒以温水下一丸如麻子大一二歲兒服二丸量
兒大小以意加減服之以利為度
當歸散(出聖惠方)治小兒胎寒聚唾弄舌夜啼反張怒驚
當歸(剉微炒)黃蓍(剉蜜炙)細辛黃芩龍骨(細研)桂心
赤芍藥(各半兩)
右搗羅為末每服以乳汁調下一字日三服更看兒
大小以意加減醫方集成治小兒胎中受寒生下冄
感外風面青白四肢厥冷大便青黑及腸疼盤腸内
弔並皆治之
川白薑散(出直指方)治産婦取冷大過胎中受寒令兒腹痛
不飲乳
木香陳皮㯽榔官桂川薑甘草(炙各等分)
右剉每服一捻水一合煎以綿蘸與之如嘔加木瓜丁
香
雀糞丸(一名透痛丸出聖惠方)治小兒寒躽啼温中止痛
雄雀糞(一分)牛黃(半兩細研)赤芍藥(半兩)芎藭當歸(一兩剉微)
(炒)
右搗羅為末煉蜜和丸如麻子大百日兒每服以乳
汁下一丸日三服量兒大小以意加減服之
茱萸散(出危氏方)治小兒腎縮乃初生受寒氣有此症
右用茱萸硫黃各半兩為末研大蒜薄傅其腹仍以
蛇床子燒烟熏之
猪腎當歸散(出聖惠方)治小兒五十日以來胎寒腹痛微熱
而驚聚唾弄舌躽啼上視此癎之候宜服此方
猪腎(一具薄切去脂膜)當歸(剉微兩炒一)
右二味相和以清酒一升煮至七合去滓每服取如
杏仁大令兒嚥之日三服夜一服量兒大小以意加
減良
治小兒多患胎寒好啼晝夜不止因此成癎矣(出葛洪肘後方)
右用當歸末一小豆大用乳汁灌之日夜三四度瘥
芎藭丸(出葛洪肘後方)治小兒胎寒腹痛大便青
芎藭黃蓍(各三錢)牛黃(研一分)䗪蟲(半兩)麝香(研一錢)當
歸(切焙)芍藥(各半兩)
右為末煉蜜和為丸如麻子大每服兩丸至三丸米
飲下早晨晩間各一量兒大小加減
黃蓍湯(出聖濟緫錄)治小兒胎寒腹中㽲痛
黃耆(切焙)人參芍藥(各一兩半)當歸(切焙)甘草(炙)芎藭(各一)
(兩)
右搗羅每服二錢匕以水一小盞生薑二片煎至五
分去滓温三服早晨日午近晩各一
芍藥丸(出聖濟緫錄)治小兒胎寒大便青不欲食
芍藥當歸(切焙)人參(各三分)甘草(炙一兩)
右為末煉蜜為丸如麻子大每服一丸以乳汁下早
晨日午近晩各一服量兒大小加減
衣中白魚摩方(出聖惠方)治小兒胎寒腹痛汗出
衣中白魚(二十枚)
右以薄熟絹包褁於兒腹上回轉摩之以瘥為度
梨汁飲(出千金方)治小兒怱患腹痛夭矯汗出名胎寒
右以煮梨葉濃汁七合可三四度飲之
當歸散(出傅氏活嬰方)治胎寒啼哭
當歸(一錢)桂心(一錢)甘草(半錢)白茯苓(二錢)
右為末每服一錢或半錢乳汁調入口中
五加皮散(出傅氏活嬰方)治胎寒身軟
當歸(二錢)甘草(半錢)木香(二錢)白茯苓(三錢)
右為末每服半錢棗湯下或東瓜仁湯下
治胎寒喉中白膜口瘡(出𫝊氏活嬰方)
黃連硼砂甘草(各等分)
右為末用乳汁調滴入口中猪乳汁亦可
人參散(出傅氏活嬰方)治胎寒
人參當歸白茯苓白芍藥川芎甘草
(各等分)
右為末每服半錢乳汁調入口中
小柴胡湯(出傅氏活嬰方)治胎病寒邪
柴胡(二兩)黃芩人參半夏(各三錢)甘草(半兩)
右件㕮咀每服一錢薑棗湯服
胎熱(附論)
小兒受胎熱因母受熱或恣食酒麫熱毒之物𫝊入胎中
令兒生下面赤眼閉不開身體壮熱哭聲不止口熱如
湯乃為胎熱之候也初生嬰兒以表用藥凡有胎熱
証當令乳母服藥不可求速效也治法當以酸乳令兒喫
漸次解之百無一失若遽以冷藥攻之必損脾胃加以
嘔吐乃成大患學者當曉此理胎熱生下有血氣時呌
哭身壮熱如茶色目赤大便赤黃糞稠急食乳浴法主
之更别父母肥瘦肥不可生瘦瘦不可生肥也
方
地黃湯治在胎受母熱毒生下遍身面目俱黃身熱
大便祕小便黃色多啼不食乳
赤芍藥川芎當歸天花粉猪苓赤茯
苓澤瀉甘草山茵蔯(各等分)
右㕮咀生地黃煎子母同服
解胎熱釀乳方(出危氏得效方)解胎内受熱生下面赤眼閉大
小不通不食乳
澤瀉(二兩半)赤猪苓(去黑皮)天花粉(各一兩半)生乾地黃(二兩)山
茵蔯(用葉)甘草(各一兩)赤茯苓(一兩半)
右㕮咀每服五錢水一盞煎至六分食後撒去舊乳
去滓服
急風散(出醫方妙選)治胎氣挾熱亦因母有邪熱傳染或生
下洗浴當風褓襁失度致令嬰兒啼聲不出乳哺艱
難名曰撮口不開病在七日之内尤甚宜用
蛇蜕皮(一分微炒)鈎藤(一分)乾蝎稍(一分)硃砂(一分水飛)麝香(半錢)
真牛黃(半錢研細)
右為末每服一字取竹瀝一兩點同乳汁調下
黃連散由洗兒洗目不淨穢汁浸漬或在母食熱服
熱藥令兒目赤爛
杏仁黃連黃栢當歸赤芍藥(各等分)
右剉乳汁浸一宿晒乾為末每用一字生地黃汁調
頻點眼中母服洗心散
猪苓湯
右加天花粉山梔仁白水煎臨熟入生地黃汁子母
俱服
胎驚(附論)
胎驚者兒在母胎中十相具足或妊婦驚怪攧撲失驚
而心至血脈應之於胎故生下未滿月而𤼵驚者是也
初生嬰兒難以用藥凡有此候急令用取猪乳細研辰
砂牛黃少許調抹口中功效不可具述又入麝香當門
子尤佳
方
龍膽湯(出直指方)治胎驚月内氣盛發熱凡臍風撮口壮熱
皆可用
龍膽草鈎藤柴胡黃芩北梗赤芍藥
茯苓甘草(炙各半兩)蜣蜋(二枚去翅足炙)大黃(一分濕紙煨)麦門
冬(去心一錢)防風(一錢)
右為末每服一錢北棗煎服或加防風麦門冬以導
心熱黃芩減半用三因引用蜣蜋餘藥並同
太一散(出直指方)治胎驚
天漿子(去殼微炒)南星白附子(各微炮)天麻防風
茯苓(各二錢)全蝎硃砂(各一錢)麝香(少許)
右為末每服半錢乳汁化下
參蝎散(出直指方)治胎驚定心神
天漿子天竺黃人參硃砂全蝎天麻
蟬殼(各䓁分)麝香(少許)
右為末煉蜜丸梧桐子大每服三丸金銀湯下
獨活湯(出直指方)治胎驚𤼵散風邪
羌活獨活㯽榔天麻麻黃(去節)甘草(各半分炙)
右剉散每服半錢水煎服於内加南星末蜜調可貼
𩕄上
猪乳膏(出直指方)治胎驚最妙
琥珀防風(各一錢)硃砂(半錢)
右為末猪乳調一字拭入口中
全蝎散(出直指方)治諸驚胎癎
全蝎(一箇焙)琥珀硃砂(各少許)
右為末每服一字麦門冬煎湯調下
全蝎散(出湯氏寳書)治驚胎風皆可服
右以全蝎頭尾全者用生薄荷葉褁外以麻纏火上
炙燥為度研為末另研生硃砂麝香少許煎麥門冬
湯下
牛黃猪乳膏(出危氏方)治兒在胎中受驚初生未滿月而𤼵
驚
右用硃砂細研同牛黃少許取猪乳汁調稀抹入口
中入麝香當門子尤妙此法諸家方書並皆不曾載
自余傳之始東官吳觀察新得一子有一月病此因
用之
牛黃散治小兒胎驚及乳癎心熱
牛黃(研半兩)馬牙硝(研)鐵粉(研)龍齒(研各一分)
右研細和勻每服一字七熱熟水調下早晨午間臨
卧各一服随兒大小以意加減
胎風(附論)
夫胎風者由在胎之時臟腑未具神氣未全母動静不
常酒色過度或憂愁思慮呌喚聲高或自聞大聲傷動
心神又因將養失宜觸冐寒暑腠理開洩風邪所傷入
於胞中兒生之後邪氣在臟不能宣通或包褁失度冷
觸臍帶風傷四肢若乳哺不調令兒吐噎時復面青或
痰食壅積則生氣壯熱時或面紅二者不已致令拘
急驚卧不安手足動搖身反強直乍静乍動此即胎癎
也子在胞胎禀受不足肝心驚虚及其始生乳養無
法觸冐外邪或因斷臍瘡痂未斂風邪一入則令臟腑
虚弱經絡不通藴結為熱盖風善行而數變入於榮衛
氣血間則令兒壮熱吐哯精神不寧睡卧饒驚手足抽
掣故名胎風縱而弗治則成癎矣
方
葛根湯治小兒初生至百晬前後驚癎連𤼵不醒及
胎中感風體冷面青筋急反張
葛根(剉微炒)麻黃(去節)羌活(去蘆頭)甘草(炙剉)枳殼(去瓤麩炒各半)
(兩)杏仁(湯浸去皮尖雙仁炒一分)升麻黃芩(去黑)大黃(剉炒各一兩)
柴胡(去蘆)芍藥(各三兩)鈎藤(一分)蛇蜕(微炙三寸)蚱蟬(三枚去翅微炒)
石膏(碎一兩)
右搗篩每服一錢水半盞煎至三分入竹瀝少許更
煎一兩沸去滓分温三服随兒大小以意增減
犀角丸(出聖惠方)治小兒胎風搐搦筋脈拘急牙關或時緊
硬
犀角屑(半兩)白花蛇(一兩酒浸去皮骨炙令黃)天南星(半兩炮裂)白附
子(半兩炮裂)乾蝎(半兩微炒)天麻(半兩)麻黃(半兩去根節)
以上七味搗羅為末用無灰酒二大盞攪令勻於慢
火上煎旋添酒不住手攪以酒盡為度
又方
牛黃(一分)麝香(半分)膩粉(一分)硃砂(一分)虎睛(一對微炙)水銀(一分)
(以棗穣研令星盡)龍腦(一分)
右研入酒煎膏内看硬軟和丸如菉豆大不計時候
以竹瀝下三丸量兒大小加減
水銀丸(出直指方)治胎風壮熱痰盛翻眼口噤能下胎中藴
受之毒亦治驚積但量用之
水銀(一錢蒸棗内研成泥)白附子(一錢半)蝎(一錢)南星硃砂(各一)
(分)天漿子牛黃蘆薈(各半分)腦(一字)鉛霜(半錢和水銀研)
麝(半錢)直殭蠶(炒七箇)
右為末粟米糊丸芥子大每一丸薄荷湯下如未通
利加至二丸
虎睛丸治小兒胎風
虎睛(研)牛黃(研)乾蝎(七枚炒)墨(一棗大)青黛(研一分)史君
子(十枚燒存性)丹砂麝香(研各半錢)龍腦(研)金箔銀箔
(各十片)
右為末用水浸炊餅和為丸如櫻桃大煎金銀薄荷
磨下半丸如疾甚重服更量兒大小加減
龍腦散治小兒胎風及慢驚腹瀉多睡化涎解熟
龍腦(研)麝香(研)白附子牛黃天麻白殭蠶
(直者妙)乾蝎(炒)烏蛇肉(酒浸炒各一分)麻黃(去節半兩)天南星(微炒)
(半兩)
右除龍腦麝香牛黃同研令勻外餘搗碎不羅用新
水一盞浸一伏時冬月浸兩伏時生絹濾藥汁和寒
食白麵為丸如大皂子大陰乾搗羅為散入前三味
冄同研勻每服一字七薄荷湯調下量兒大小加減
露蜂房丸治小兒胎中久積風熱𤼵歇手足搐搦多
驚不睡(出聖惠方)
露蜂房(半分炒令黃色)蠶蛾(半兩微炒)天漿子(三十枚微炒)天南星
(半分炮裂)硃砂(半兩細研水飛過)乾蝎(一分微炒)膩粉(一分)牛黃(一分細研)
水銀(一分以棗肉研令星盡)
右為末都研令勻以煉蜜和丸如菉豆大不計時候煎
槐柳薄荷湯下五九量兒大小以意加減
水銀丸(出聖惠方)治小兒風𤼵作抽掣渾身急強眼目反張
水銀天麻天南星(炮裂)白附子(炮裂)乾蝎(各一兩微炒)
麝香(細研)龍腦(細研)藿香(各一分)直殭蠶(一兩微炒)
右為末先用少許棗肉研水銀星盡與諸藥同研令
勻煉蜜和丸如菉豆大不計時候以薄荷酒研三丸
服之量兒大小以意加減得汗出立效
虎睛丸(出聖惠方)治小兒胎風及驚風目睛上視手足搐搦
虎睛(一對酒浸微炙黃)天麻乾蝎(微炒)烏蛇肉(炙微黃)羌活
獨活殭蠶(微炒)麝香(各一分細研)
右為末以麵糊為丸如菉豆大每服三丸破研不計
時候以薄荷湯服之一方名虎睛膏金箔為衣
天南星丸治小兒胎風壮熱瘛瘲
天南星(炮二枚)白附子(炮十枚)乾蝎(全者炒一分)牛黃(研)龍
腦(研各一錢)丹砂(研一錢半)雄黃(研一錢)天漿子(十枚去皮)
右為末煉蜜和為丸如皂角子大以丹砂為衣三二
歲兒每服一丸至十歲服三丸煎金銀薄荷湯化下
空心臨卧服
虎睛丸治小兒胎風服犀角丸後宜服
虎睛(微炙研一分)代赭(搗研一分)蘆薈(研三分)丹砂(研一分)麝香
(研一分)牛黃(研三分)桃仁(二七枚湯去皮尖炒)當歸(切焙一分)
右為末煉蜜和丸如麻子大一二歲兒每服三丸四
五歲兒每服五丸並温水下日冄
牛黃丸(出聖惠方)治小兒胎風手足搐搦徧身壮熱
牛黃(一分細研)水銀(一分用黑鉛一分同結為砂子細硏)硃砂(一分細研)犀角
屑(一分)麝香(半分細研)蝎稍(一分微炒)天漿子(一分)天南星(一分炮裂)
右為末以糯米飯和丸如菉豆大不計時候以薄荷
湯化破三丸服之量兒大小以意加減
牛黃散(出聖惠方)治小兒胎風驚熱搐搦心神煩亂或渴
牛黃(半分細研)人參(半兩去蘆頭)硃砂(半兩細研水飛)珍珠末(一分)甘
草(半兩炙微赤剉)鬱金(半兩)川大黃(半兩微炒)胡黃連(半兩)
右為末都研令勻不計時候以蜜水調下半錢量兒
大小以意加減服之
斷癎丸(出御藥院方)治小兒胎風久為驚癎時𤼵時愈
蛇蜕(微炙三寸)蟬蛻(四枚去丄炒)黃耆(剉)細辛(去黃葉)鈎藤鈎
子甘草(炙剉各半兩)牛黃(研半錢)
右為末冄同和勻煮麵糊和丸如小豆大百晬内小
兒服三丸三二歲兒十丸至十五丸人參湯下不計
時候
硃麝散(出直指方)治胎風心熱痰壅
人參硃砂(各一分)牛膽南星天竺黃牙硝
鐵粉(各半分)麝香(少許)
右為末每服一字生薑薄荷湯下
牛黃散(一名人參散)治小兒胎風驚熱痰涎停滯身體強直
眼目反張
牛黃(研一分)天竺黃(研)鉛霜(研各半兩)馬牙硝(研一兩)人參
(半兩)丹砂(研一分)
右為末冄同研勻每服半錢七薄荷湯下量兒大小
加減一方有甘草
水銀丸(出聖惠方)治小兒胎風四肢驚掣痰涎壅滯宜服
水銀(半兩黑錫半兩同結作砂子)天麻半夏(湯洗七徧去滑)鬱金
白附子(各一分炮裂)乾蝎(一分微炒)
右為末以飯和丸如菉豆大不計時候以薄荷湯下
量兒大小加減
定命丸治小兒胞胎氣虚既生觸冐外邪名曰胎風
令兒壮熱神昏多驚掣縱
蟾酥(一錢乾者酒浸一宿)乾蝎(七枚炒全者)白附子(炮為末半分)天南
星(炮為末一分)麝香青黛(各一分)
右研細以粟米粥和丸如菉豆大别以青黛為衣如
新生兒用膩粉二捻生油三兩點新汲水茶脚化藥
一粒服下取胎受諸驚熱即更不患驚重者荆芥薄
荷湯化下一粒服藥後睡困無礙但有患者先化半
丸滴入鼻中急嚏者必瘥
天竺黃散(出聖惠方)治小兒胎風驚熱手脚急強
天竺黃(一分細研)牛黃(半分細研)胡黃連犀角屑天麻
(各一分)蟬殼(一分微炒)
右為末都令勻不計時候以新汲水調下一字二歲
以上加藥服之
天竺黃丸(出聖惠方)治小兒胎風搐搦壮熱多驚
天竺黃(細研)天南星(各半兩炮裂)鉛霜(一分細研)胡黃連(半分)牛
黃(一分細研)
右為末研入牛黃等令勻用棗肉和丸如菉豆大不
計時候以乳汁研破三丸服之量兒大小以意加減
如三歲以上用酒及荆芥湯下
乾蝎散治小兒胎風𤼵熱驚搐搦
乾蝎(去土炒)楓香脂(研各一分)白芥子(五十粒)阿魏(研一錢)白
殭𧖟(十五枚炒)
右為末散冄和勻每服一字七不計時候煎薄荷湯
調下量兒大小加減服之
丹砂散(出聖惠方)治小兒胎風心熱驚癎
丹砂牛黃天竺黃鐵粉(各一分)麝香(半分)
右研勻細每服半錢以竹瀝調下不計時候量兒大
小以意加減
聖惠蛜蜥散(一名乾蝎散)治小兒胎風驚搐搦状如天瘹宜
服
蛜蜥(即乾蝎微炒)白膠香(各一分)白芥子(五十粒)阿魏(半分研入)
白殭𧖟(十五枚微炒)
右為散不計時候以薄荷酒調下量兒大小加減服
之良久微汗出瘥
牛黃丸(出聖惠方)治小兒胎風手足抽掣宜服
牛黃天竺黃羌活麝香(各一分)蝎(二枚頭尾全炒)
右為末煉蜜和丸如麻子大一二歲兒不計時候以
薄荷湯下三丸三四歲兒每服五丸量兒大小以意
加减次服前虎睛丸
犀角丸治小兒胎風
犀牛角尖(鎊)牛黃(研)黃連(去鬚)代赭(各一分)
右為末煉蜜和丸如麻子大一二歲兒每服三九用
乳汁研化三四歲兒每服五丸次服前方虎睛丸量
兒大小加减
倍輕散(出經驗良方)治小兒胎風瘡
右用猪腰子一箇開作二片去膜心將五倍子末用
輕粉納入腰子内用沙糖和麵固濟腰子縫炭火上
炙焦為末清油調塗
皮鞋輕粉散(出經驗良方)
右用舊皮鞋面燒灰為末輕粉少許濕瘡乾傅乾瘡
油傅
松豉散(出經驗良方)治小兒頭瘡爛名胎風瘡
右取古老松樹上自脱薄皮豆豉少許瓦器中同炒
存性為末入輕粉油調塗
烏雄散(出經驗良方)治小兒胎風瘡
右用烏桕樹根水邊者晒乾為末雄黃生用油調傅
之
水銀丸(出聖惠方)治小兒天瘹多驚搐搦眼忽戴上吐逆夜
啼徧身如火面色青黃不食乳哺並無情緒
水銀(一兩煮青州棗肉同研水銀星盡)天南星(半兩半生半炮)白殭蠶
(半兩生用)乾蝎(一分生用)牛黃(一分)麝香(一分)白附子(半兩生用)鉛霜
(半兩)
右件藥除水銀膏牛黃麝香鉛霜三味研令如粉餘
四味搗羅為末都研令勻用水銀膏和丸如粟米大
一二歲兒每服用薄荷湯下三丸三四歲兒每服五
丸不計時候量兒大小以意加減服之
硃砂散(出𫝊氏活嬰方)治胎風驚搐心神驚悸眼目直視
硃砂天竺黃牛黃鉛霜麝香甘草
鐵朵粉(各等分)
右為末薄荷湯調下
牛黃散(出傅氏活嬰方)治胎風手足搐搦口眼喎斜
天麻牛黃犀角蟬退甘草天竺黃
胡黃連(各等分)
右為末棗肉為丸如菉豆大荆芥湯下
驚藥(出𫝊氏活嬰方)治風身軟弱啼呌手足微腫
殭𧖟天麻全蝎白附子防風羌活
甘草白茯苓蟬花麝香硃砂山藥
金箔鈎藤遠志茯神(各䓁分)
右件為末每服一錢或半錢燈心薄荷煎湯點服
附子散(出傅氏活嬰方)治胎寒風症頭項軟弱
附子白芨百合川烏南星柏子仁
五加皮(皆生用各等分)
右為末用好酒塗頭項上乾即便冄用又治小兒中
風死去四肢厥冷口内涎流眼目喎斜身手反張用
鈎藤煎兩服灌之或得甦省如有此症當急治之
胎黃(附論)
凡小兒生下遍體面目皆黃状如金色身上壮熱大便
不通小便如梔汁飲食不思啼呌不止此胎黃之候皆
因母受熱而傳於胎也凡有此症乳母宜服生地黃湯
仍忌酒麵五辛之物
方
生地黃湯(出湯氏寳書)治小兒生下胎黃状如金色身上壮
熱大小便不通乳食不進啼呌不止此胎黃之候也
皆因母受熱而傳於胎也凡有此症乳母宜服并略
與兒服之
生地黃乾赤芍藥川芎當歸瓜蔞根(各等)
(分)
右㕮咀每服五錢水一盞煎至六分去粗産婦亦可
服抹些入兒口中
甘豆湯(出湯氏寳書)治小兒生下胎黃
黑豆(用一合)甘草(一兩切)
右用水一大碗煑臨熱入沙糖少許同糖煎化澄清
喂飲之加淡竹葉一握能解五臓熱毒夏月産者尤
宜服之
黃龍湯(出傅氏活嬰方)治嬰兒出胎血肉未歛面目俱黃不啼
鼻乾撮口四肢不伸縮並宜服
山茱萸山藥生乾地黃澤瀉赤茯苓
甘草(各一錢)腦子麝香(少許)
右為末每服一錢温水點服如小便不通則用五苓
散加人參加茵蔯煉燈心煎服
變蒸(附論)
凡兒生三十二日一變六十四日冄變變且蒸九十六
日三變一百二十八日四變變且蒸一百六十日五變
一百九十二日六變變且蒸二百二十四日七變二百
五十六日八變變且蒸二百八十八日九變三百二十
二日十變變且蒸積三百二十日小蒸畢後六十四日
大蒸蒸後六十四日復大蒸蒸後一百二十八日復大
蒸小兒自生三十二日一變冄為一蒸凡十變而五小
蒸又三大蒸積五百七十六日大小蒸都畢乃成人小
兒所以變蒸者是容其血脈改其五臟故以一變竟輙
覺情態有異有變蒸之候變者上氣蒸者體變蒸有輕
重其輕者體熱而微驚耳冷尻冷上唇頭白泡起如魚
目珠子微汗出其重者壮熱而脈亂或汗或不汗不欲
食食輙吐哯目白睛微赤黑睛微白又云目白者重赤
者微變蒸畢目睛明矣此其證也單變小微兼蒸小劇
凡蒸平者五日而衰遠者十日而衰先期五日後期五
日為十日之中熱乃除兒始生三十二日一變二十九
日先期而熱便治之如法至三十六日七蒸乃畢耳且
變蒸之時不欲驚動勿令傍多人兒蒸變或早或晩不
如法者多又初變之時或熱甚者違日數不歇審計變
蒸之日當其時有熱微驚慎不可治及灸刺但和視之
若良久熱不可已少與紫丸微下熱歇便止若於變蒸
之中加以時行瘟病或非變蒸時而得時行者其証皆
相似惟耳及尻通熱口上無白泡耳當先服黑散以發
其汗汗出温粉粉之熱當歇便就瘥若猶不都除乃與
紫丸下之兒變蒸時若有寒加之即寒熱交争腹腰夭
糺啼不止者熨之則愈也變蒸與温壮傷寒相似若非
變蒸身熱㞍亦熱耳熱此乃為他病則可餘治審是變
蒸不得餘治也凡小兒生三十二日始變變者身熱也至
六十日冄變變且蒸其状端正也至九十六日三變定
者候丹孔出而泄至一百二十八日四變變且蒸以能咳
笑也至一百六十日五變以成機關也至一百九十二
日六變變且蒸五機已成至二百二十四日七變以能
匍匐也至二百五十六日八變變且蒸以知欲學語也
至二百八十八日九變以亭亭然也凡小兒生至二百
八十八日九變四蒸也當其變之日慎不可妄治之則
加甚疾變且蒸者是兒送迎月也蒸者甚熱而脈亂汗
出是也近者五日歇遠者八九日歇也當是蒸上不可
灸刺妄治之也錢氏云小兒在母胎中乃生骨氣五臟
六腑成而未具自生之後即長骨脈五臓六腑之神智
也他變者易也變蒸者自内而長自下而上又身熱以
生之日後三十二日一變每異常情惟異於前伺者長
生腑臟智意故生何謂三十日長骨添長神人有三百
六十五骨除手中足中四十五碎骨外有三百二十數
自生下骨一日十段而上之十日百段而三十二日計
三百二十叚為一遍亦曰一蒸骨之餘氣自&KR3801;分入齦
中作二十二齒而齒有不及三十二數者乃變不足之
常也或二十八日即至長二十八齒已下倣此但不過
三十二數也凡一周變乃𤼵虚熱也諸病如此十周則
蒸畢也計三百二十日生骨氣乃全而未壮也故初三
十二日一變生腎至六十四日再變生膀胱其𤼵耳與骩冷腎
與膀胱俱主水水數一故先變生之九十六日三變生
心喜一百二十八日四變生小腸而發汗出而為驚心
為火火數二一百六十日五變生肝一百九十二日六
變生膽其𤼵目不開而赤肝主木木數三二百二十四
日七變生肺聲二百五十六日八變生大腹其𤼵膚與
聲不汗肺主金金數四二百八十八日九變生脾智三百
二十日十變生胃其𤼵不食腸痛而吐乳此後乃平
方
龍膽湯治小兒初生血脈盛實寒熱温壮四肢驚掣
𤼵熱大吐哯者若已能進哺飲食不消壮熱及變蒸
不解中客人鬾氣并諸驚癎悉&KR1276;
龍膽鈎藤柴胡(去苖)赤茯苓(去黑皮)桔梗(炒)黃
芩(去黑心)芍藥大黃(剉炒各一兩)甘草(炙剉)蜣蜋(去翅足炙)當
歸(切焙)人參(各一兩)
右麄搗篩一二歲兒每服一錢七以水五分煎至三
分去滓温服三四歲兒每服一錢七水一小盞煎至
五分去滓連下三四服量兒大小加减
惺惺散(出傅氏活嬰方)退變蒸及温壮病輕宜服發熱咳𠻳痰
涎鼻壅聲重
人參白术白茯苓甘草白芍藥天花
粉桔梗(各半兩)細辛(一分)
右為末每服一錢水半小盞薑一片薄荷一葉煎至
三分服之或除天花粉加川芎或加花粉升麻柴胡
等分一方無白芍藥
調氣散(出直指方)治變蒸吐瀉不乳不啼
木香香附子(炒去毛)人參厚朴橘皮藿香
(去土)甘草(各一錢)
右剉散每服三字水一盞生薑三片紅棗一枚煎温
服以上證候治之但當以平和之劑微表熱實者微
利之
柴胡湯(一名人參散出聖惠方)治小兒變蒸經時不止挾熱心煩
啼呌不歇骨熱面青
柴胡(去苖)甘草(炙剉)人參元參龍膽(半兩)麥門冬(去心)
(焙一兩半)
右麄搗篩每服一錢半水八分煎至四分去滓温服
不拘時更量兒大小加減一方用防風無元參
清心湯(出醫方妙選)治嬰兒周晬内時或體熱眠睡不寧乳
哺目睛不明或瘥或作三十二日一變六十四日冄
變甚者微驚乃長血氣名曰變蒸候過周晬漸除切
不可亂投諸藥宜用
人參(半兩去蘆)麻黃(去節)川大黃麥門冬(去心)甘草(炙)犀
角(用屑各一分)
右為細末每服一錢水八分杏仁一箇去皮尖拍破
同煎至四分去滓放温時時與服
前胡湯治小兒變蒸熱氣乘心煩躁啼呌不已及骨
蒸煩熱
前胡(去蘆頭)龍膽甘草(炙剉)麥門冬(去心焙)人參(各一兩)
右麄搗篩每服一錢用水七分煎至四分去滓食後
量兒大小加減温服
紫砂丹(出醫方妙選)治證與前清心湯同
當歸(半兩焙)硃砂(水飛)木香人參(各一分去蘆)代赭(半兩研細)
(水浸一宿澄去清水焙乾)
右為細末與代赭石研勻入杏仁十枚去皮尖巴豆
五箇去心膜出油同研勻入麝香半錢拌勻滴水和
如針頭大每服三粒煎荆芥湯下乳後服
當歸散(出直指方)治變蒸有寒無熱
當歸(二錢)木香官桂(辣者)甘草人參(各一錢)
右剉散每一錢水一盞薑三片紅棗一枚煎食前服
紫丸(一名紫雙丸出聖惠方)治小兒變蒸𤼵熱不止并夾食傷寒
温壮汗後熱不歇及腹中有痰癖哺乳則吐哯食癎
先寒後熱
赤石脂代赭(各一兩醋研)巴豆(三十粒去油)杏仁(五十枚去皮尖)
右為末巴豆杏仁别研為膏相和更搗二千杵當自
相得若硬入少蜜同搗之密器中收三日兒服如麻
子一丸與少乳令下食頃後與少乳勿令多至日中
當小下熱除若未全除明日冄與一丸百日兒服小
豆一丸以此準量增減夏月多熱喜令𤼵疹二三十
日輙一服佳紫丸無所不療名下不虚入代赭須真
者若不真以左顧牡蠣代之一方爛飯杵為丸一歲
二丸米湯下
四君子湯治小兒變蒸時用四君子加茯苓去白术
人參茯苓茯神(各半兩)甘草(炙三錢)
右為細末薄荷調下慎不可服驚藥恐冷胃氣
黑散治小兒變蒸中挾時行温病或非變蒸時而得
時者亦治傷寒退熱(一名黑散子)
麻黃杏仁(各半兩)大黃(六銖)
右搗大黃麻黃為散别研杏仁如脂乃細細内散又
搗令調和内密器中一月兒服小豆大一枚以乳汁
和服抱令得汗汗以粉粉之勿使見風百日兒服如
棗核以兒大小量之一方為末一歲兒半錢熟水調
下一方有甘草薄荷湯下
小紅綿散治變蒸驚悸自泄
天麻人參全蝎麻黃甘草茯苓白
附紅花荆芥辰砂麝香(各等分)
右為末每半錢薄荷同煎湯温服
防風飲子治變蒸驚悸焦啼哯乳手足抽掣
防風羌活白附甘草川芎白茯苓
全蝎人參(各等分)
右㕮咀為散每服一錢鈎藤同煎
防風散治變蒸潮熱焦啼哯乳欲生瘡癬
山藥(半兩)白茯苓(半兩)白附(半錢)甘草(一錢)全蝎(一錢)人參
防風(各一錢)
右為末散每服一字或半錢鈎藤同煎
温平驚藥治嬰兒變蒸潮熱驚悸吐乳泄青夢裏佯
啼嬉笑情思憔悴並宜服之
茯苓遠志羌活防風白附川芎天
麻全蝎粉草山藥硃砂代赭麝香
白茯神白薇(各等分)
右為末每服一字金銀薄荷湯下
天麻四君子湯治變蒸吐乳泄
人參白术白茯苓天麻甘草(各二錢)
右為末每服半錢熱湯點服及治慢驚體弱冬瓜仁
棗子湯點服
前胡飲子治變蒸潮熱煩渴頭痛瘡子沈伏或疹痘
未勻並宜服之
升麻白芍藥乾葛前胡川芎甘草
知母麻黃苦梗黃芩(各等分)
右為末每服一錢葱白薄荷同煎
白术散治變蒸風吐乳自泄
人參白术白茯苓甘草藿香山藥
扁豆(炒各等分)
右為末每服一錢熱湯點服
清神散治變蒸潮熱傷寒兼傷風咳𠻳氣急夜啼煩
躁頭目昏沈
麻黃(去節二錢)川芎(五錢)羌活(二錢)防風(二錢)荆芥苦梗
甘草(各二錢)茯苓(半兩)人參(三錢)
右為散每服二錢薄荷同煎
温臟鈎藤膏治變蒸驚焦啼
白附茯神甘草茯苓全蝎羌活天
麻防風山藥蟬退殭𧖟遠志人參
硃砂麝香金箔(各等分)
右為末煉蜜為丸鈎藤膏蘇木湯化下
蟬花散治變蒸風痰潮熱焦啼
蟬花(一兩)白茯苓人參防風白附子甘草
山藥全蝎天麻硃砂麝香
右為末每服一字金箔薄荷點服
小紅丸治變蒸潮熱咳𠻳多痰吐乳驚悸無時焦啼
痄腮風痰宜服之
南星半夏白礬(各二錢各生)全蝎(一錢)巴豆(三七粒去油)
代赭(半錢)白附(一錢生)杏仁(二錢炒)硃砂(二錢)
右為末爛飯為丸如粟米大每服十五丸葱白薄荷
湯下連進三服立通
洗心散治變蒸潮熱焦啼煩躁口舌生瘡眼赤熱痛
並宜服之
荆芥甘草防風羌活苦梗黃芩赤
芍藥白芷大黃山梔子山藥川芎
赤茯苓麻黃(各等分)
右為末每服一錢燈心麥門冬煎湯點服
連翹散治變蒸焦啼驚熱
連翹荆芥防風甘草
右各等分為末散白水煎服
牛蒡散治變蒸生瘡
防風荆芥甘草(各等分)牛蒡子(炒一分)
右為末散白水煎服
硼砂散治變蒸生口瘡
硼砂豆粉硃砂(各等分)
右為末摻口中
犀角散治變蒸潮熱焦啼驚悸暴赤眼疾
茯神茯苓荆芥防風藍葉升麻人
參薄荷羌活苦梗黃芩山梔子川
芎白芷山藥山茨菇赤芍藥粉草
蟬退大黃(各等分)
右等分為末每服半錢薄荷湯服
驚啼(附論)
夜啼脾臟冷而痛也當以温中藥法以禳之花火膏主
之驚啼邪熱乘心也當安心神丸主之又有驚啼
夜啼心腹刺痛啼邪干心痛啼乳食作痛啼十者大同
小異又啼而不哭是煩哭而不啼是躁凡初生兒日
夜煩啼真如有祟或謂熱在心經藥與疎利或謂寒停
腑臟與服温煖醫者察而治之乃善也若兒啼哭胷膛
仰突首反張喜燈者心經有熱宜䟱利服三黃丸或洗心
散加燈心麥門冬子良若兒啼哭頭低身曲眼閉肚緊
者臓腑留寒宜與温之胃風湯加黃耆煎效若不識證
候但以蟬蜕二七枚全者去大脚為加硃砂一字蜜調
與吻立效小兒夜啼有四證一曰寒二曰熱三曰重
舌口瘡四曰客忤寒則腹痛而兒面青口有冷氣肢亦
冷曲腰而啼此冷證也熱則心躁也而啼面赤小便赤
口中熱腹煖啼時或有汗仰身而啼此熱證也若重舌
口瘡則要乳喫口到乳上便啼身額皆微熱急取燈照
口若無瘡舌必腫也客忤者見人氣忤犯而啼也如
陽痛服對證藥不退可與珍珠丸利之冄與對證藥治
之隂痛服對証藥不退亦可利之冄與對証藥治之立
效盖有積也又治法一是邪熱在心本臟属火復為
熱所乘故炎上而焦哭其候舌白小便赤者是也宜服
珍珠散方見客忤門中小便赤澁熱宜導赤散又宜服
官局紫雪二是恐有祟物所覩但口不能語而驚哭也
其候兩手虎口俱無脈面變五色者是也玉環集三關
虎口脈形歌云忽然兩手俱無見定知唐突惡神明宜
服蘇合香丸仍以綘紗袋盛帶之及焼降真香醋炭薰之
甚則燒符命有德法師遣隔之三是有臟腑積冷或乳
母飲食生冷令乳夾冷氣入兒腹遇夜半隂氣又盛或
失盖覆孩兒腹肚疼痛冬尤甚也甚則令大便青白而
瀉宜服乳香没藥等仍用葱白連須煎湯慰洗乳母宜服
木香勻氣散宜服魏香散夫驚而有隂陽二證亦有半
隂半陽證隂則身體温涼大便青綠時復驚啼陽則身
體𤼵熱精神不定睡中驚啼良由風冷乘之榮衛不調
又有身涼大便赤黃而啼者有身熱大便青白而啼是
半隂半陽之證也隂用安寳膏陽用寧眠膏半隂半陽
用蘇香丸琥珀散
方
蛇黃散治小兒風熱驚啼
蛇黃(搗碎研)犀角(鎊)人參白茯苓防風細辛
(去苖土)蚱蟬(去翅足微炒)乾蝎(醋拌微炒)丹砂(研)母丁香山
茱萸(微炒)甘草(炙)
右羅為末更研令細一二歲兒每服一字用竹瀝調
服三四歲兒每服半錢七日三服不拘時候
安神散
人參白术白茯苓(各一錢)甘草(二錢)辰砂(半錢)天麻
(半錢)茯神(半錢)全蝎(七箇)荆芥(一錢)
右為末每服半錢荆芥湯下如未安冄用調中散
治小兒驚熱
以犀角磨取汁服
龍齒丸治小兒夜驚熱
龍齒白殭𧖟當歸(切焙)芍藥蝸牛鈎藤(各半兩)
代赭(研)牡蠣麝香(研)牛黃(研各一分)
右搗研細煉蜜和如菉豆大二歲兒三丸井花水化
下量兒大小以意加減
牛黃散治小兒風熱驚啼
牛黃(一分細研)犀角屑(一分)人參(一分去蘆頭)茯神(一分)防風(一分)
(去蘆頭)蚱蟬(一分去足頭微炒)細辛(一分)蛜蜥(一分醋拌微炒)硃砂(一分)
(細研)甘草(一分炙微赤剉)
右為散入硏了藥更研令勻一二歲兒每服一字用
竹瀝調服三四歲兒每服半錢不計時候
安神丸治心虚疳熱面黃頰赤壮熱驚啼神志恍惚
不寧
麥門冬(去心焙)馬牙硝乾山藥白茯苓寒水
石(研各半兩)硃砂(一兩研)甘草(半兩)龍腦(一字研)
右為末煉蜜為丸雞頭大每服半丸沙糖水化下不
拘時候
青金丸治小兒體熱忽𤼵吐逆夜驚多啼或泄或
秘變成慢驚或為疳疾定搐搦&KR1276;疳蟲墜涎痰安神
心
龍腦(研)麝香(研各一分)墨(一錢半)史君子(煨二枚)膩粉(一分)白
麵(三分)青黛(二錢)金銀箔(各少許)
右為末滴井花水和丸如鷄頭大每服薄荷湯化下
半丸
桃紅丸治小兒驚啼眠睡不穏
丹砂麝香(研各半錢)白附子(半枚)白殭蠶(半枚)乾蝎(頭尾全炒)
(一枚)膩粉(一錢匕研)金箔銀箔(各二片研)
右搗研為末水浸炊餅心和丸如菉豆大每服一丸
金銀薄荷湯化下看兒大小臨時加減
萬金散嬰兒臟寒禀氣怯弱或多𩕄解面色青白遇
夜多啼甚者煩悶壮熱神祟亦由觸犯禁忌所致此
名夜啼宜用
沈香(一兩)丁香(一兩)人參(一兩)五味子(一兩)當歸(一兩)赤芍藥
(半兩)白术(半兩)桂心(一分)
右為末每服一錢用温水淡漿一小盞煎至五分温
時滴口中立效一方有乳香
清神散治小兒驚熱啼呌不安
牛黃(研)天竺黃(研)鉛白霜(研)鬱金麥門冬(去心焙)
甘草(炙各一分)人參(半兩)
右為散每服半錢七人參湯放冷調下乳食後
牛黃膏治嬰兒睡眠着忽啼哭驚覺面赤口乾若神
祟即非夜啼乃風熱邪氣乘於心臓名曰驚啼宜用
真牛黃牡蠣人參甘草辰州硃砂雄
黃龍腦
右搗羅為細末煉蜜和成膏如鷄頭大每服半粒至
一粒薄荷湯化下乳食後
養藏湯嬰兒在胎之時其母將養一切不如法及取
涼飲令過度冷氣入兒腸胃使胎不強致生下羸弱
多病俛仰多啼名曰躽啼宜用
川當歸(一兩)沈香(半兩)丁香(半兩)白术(半兩)桂心(半兩)川芎(半兩)
木香
右研為細末每服一錢水八分入生薑二片煎至四
分去滓放温時時滴口中一方無木香
紅輪散治小兒驚夜啼涎壅心躁并治中暑昏憒
牙硝寒水石(煅各一兩)麝香(半錢)腦子(半錢)硃砂(二兩)甘草
右為末周晬兒一字薄荷湯調下
龍角丸治小兒五驚夜啼及壮熱心煩眠臥不安睡
中或時搐搦
龍角(六銖)牡蠣(一作生用)川大黃(各九銖)黃芩(半兩)蚱蟬(二枚)牛
黃(如小豆五枚)
右為末煉蜜為丸麻子大蓐裏兒服三丸随兒大小
增減
龍齒散治小兒拗哭夜啼
龍齒蟬殼鈎藤(有鈎子者)羌活茯苓人參(各等)
(分)
右為末每服一大錢水一大盞煎至六分去滓温喜
熱服
治小兒驚啼𤼵歇不定
真好麝香
右研為末每服清水調下一字日三服量兒大小服
鈎藤散治小兒驚啼壮熱心煩不得稳睡宜服
鈎藤(一分)龍膽(一分去蘆頭)犀角屑(一分)茯神(一分)黃芩(一分)甘
草(一分炙微赤剉)
右為末散每服一錢以水一盞煎至五分去滓量兒
大小分減頻服之
龍齒散治小兒驚啼眠卧煩熱不安
龍齒(半兩)麥門冬(半兩去心焙)赤芍藥(一分)川升麻(一分)川大
黃(一分剉碎微炒)甘草(一分炙微赤剉)
右為散每服一錢以水一小盞煎至五分去滓量兒
大小分減頻服之
乳哺兼去風癎
虎睛(研細二枚)犀角屑(一兩)黃芩(去黑心)梔子仁大黃(剉碎)
(微炒各半兩)
右除虎睛外搗羅為末冄仝研勻煉蜜和丸如麻子
大每服以粥飲下五丸日三四服量兒大小加減一
二歲用乳汁研破三丸三歲兒每服五丸温水研破
下勤服以利為度
赤芍藥散治小兒初生一年内兒多驚啼不休或不
得眠卧時時肚脹有佀鬼神所為
赤芍藥(一分)桂心(一分)白术(一分)甘草(一分炙微赤剉)川大黃(一分)
(剉碎微炒)
右為散每服一錢以水一小盞煎至五分量兒大小
加減温服
牛黃丸治小兒驚啼壮熱少不得睡
牛黃(半兩)牡蠣(一分焼為末)川大黃(一分剉破微炒)黃芩(一分)龍角
(一分)
右為末煉蜜和丸如菉豆大滿月兒以乳汁研破服
二丸一歲兒以薄荷湯下五丸餘以意加減服之
雄黃丸
雄黃(半兩細硏)牛黃(半兩細研)牡蠣(半兩燒為粉)真珍末(一分)巴豆
(三枚去皮心研出油)
右都研為末煉蜜和丸如黍米粒大小兒一月或五
十日未發時飲服三丸母抱卧炊一斗米頃兒當寝
身體輕汗出即解一服不解可冄服若小兒傷乳不
安腹中有痰乳當微下如雞子清鳥屎鼻涕勿怪便
住服藥
雷丸浴湯治小兒寒熱驚啼不安
雷丸(三丸)牡蠣(三分)黃芩(三分)細辛(三分)蛇床子
右以水一斗煎取七分去滓分為兩度看冷煖用先
令浴兒頭勿令水入耳目次浴背膊後浴腰已下浴乾
避風以粉撲之
真珠丸治小兒驚啼及夜啼不止
真珠伏龍肝丹砂(各一分)麝香(一錢)
右研如粉煉蜜和丸如菉豆大候啼温水下一丸大
小加減
犀角丸治小兒驚啼不止
犀角屑(半兩)羌活(一分)胡黃連(一分)龍齒(一分)
右為末煉蜜和丸如菉豆大每服煎金銀薄荷湯研
破三丸服之日三四服量兒大小以意加之
白玉散
白玉(一分)寒水石(半兩)
右為末用米醋或新水調塗
千金湯治小兒暴驚啼絶死或有人從外來邪氣所
逐令兒得疾衆醫不治
蜀椒左顧牡蠣(各六銖碎)
右酢漿水一升煮取五合每服一合口噪不能服令
含吐兒吃量兒大小加減服之
黃芩散治小兒心熱驚啼
黃芩(去黑心)人參(各一分)
右為末每服一字匕竹葉湯調下不拘時候服之
柏子仁散治小兒驚啼状如物刺
柏子仁(一兩)
右研細羅為散一二歲兒每服一字用粥飲調服三
四歲兒每服半錢一日三四服更量兒大小加減服
之
治小兒驚啼發歇不定
取鷄屎白炒為末以乳服之佳一方米湯服之
又方
用亂髮灰酒服或温水調下一字去心竅邪血也
又方
用臘月縳猪繩燒灰服之
又方
用蝟皮三寸燒灰着乳頭飲之
代赭丸治小兒驚啼手足搐搦
代赭(生用半兩)鐵粉(研)丹砂(研)白附子(各一錢)麝香(研)龍
腦(研各一字)
右細研勻煉蜜和丸如櫻桃大量兒大小加減薄荷
湯化下
治小兒驚啼
用車轄脂小豆許内口中及臍中瘥
治小兒夜啼驚大人因驚失心
以震肉作哺與食之凡畜為天雷所霹靂者是
療小兒驚邪
取胡鷰窠多作湯洗浴即除驚邪也
治小兒夜後狂語
用竹瀝每一歲兒連夜一合服令盡之
虎睛丸治驚啼瘈瘲心神恐悸中風不語角弓反張
或驚悸太甚並宜服小兒三五日進一服大能去驚
安魂魄與青金丹服取效
青黛(一錢)全蝎(五箇)硃砂(半錢)麝香腦子(各一字許)白附(半錢)
水銀(半錢棗穣同研)殭蚕(半字)蟬退(七箇去大足)
右為末細研勻用半夏末煮糊丸好如鷄子大一歲
兒半丸薄荷湯研化隨大小加減再驚啼又為之鷄
啼思忖間忽然而啼更用安神散
夜啼(附論)
夫夜啼者有隂陽兩證隂者臓冷也夜則隂盛與冷相
搏令臟氣相交擊故作痛而啼陽者臟熱夜陽衰與臟
相搏熱與臓氣交擊故作痛而啼有冷氣之熱與胎毒
攻衝亦令夜啼也孩兒夜啼者非是神為祟也盖因胎
熱伏心隂則為陽相形熱則與陽相搏腹中躁悶是以
為驚啼也經謂合夜至鷄鳴天之隂隂中之隂也夜為
隂盛之時凡病在隂者至夜則邪氣盛嬰兒氣弱腑臟
有寒每至昏夜隂寒與正氣相擊則神不得安静腹中
切痛故令啼呼名曰夜啼又有觸犯禁忌亦令兒夜啼
者當以符術治之初生嬰兒夜啼多不服藥但禮神
作&KR1954;或書天蒼蒼語於客堂壁上誤小兒疾為甚多設
有患者必多瘦弱便利青沫非禳可止況兒腹中有痛
即令啼呌也
方
牛黃丸治小兒夜啼多驚煩熱
牛黃(一分細研入)硃砂(一分細研入)蘆薈(一分細研)麝香(一分細研)白
殭蠶(半兩微炒)龍齒(一分細研)當歸(一分剉微炒)赤芍藥(一分)鈎藤
(一分)蝸牛(一分麩炒令黃)代赭(一分)牡蠣(一分燒研粉)
右為末研入藥令勻煉蜜和丸如麻子大一月及百
日兒每服用薄荷湯二丸半年至一歲兒每服五丸
連夜三服量兒大小加減服
紫蘇子散治小兒啼氣未定與乳飲之與氣相逆氣
不得下(一名飲子)
紫蘇子(微炒)蘿蔔子(微炒)訶梨勒皮杏仁(去皮尖麩炒黃)人
參(去苖)木香(各半兩)青皮(去白)甘草(炙微赤各一兩)
右為細末每服一錢以水一盞入生薑一錢少許同
煎至五分去滓温服不計時候量兒大小加減
人參散治小兒夜啼不可噤止
人參(半分去蘆頭)茯神(半分細研)甘草(半分生剉)川大黃(半分剉碎微炒)
蛇黃(半分)牛黃(半分細研)犀角屑(半分)白芥子(半分微炒)
右為散每服用水煎柳枝桃枝湯調下半錢頻服效
量兒大小加減服之
鈎藤散治小兒夜啼臟冷也隂盛於夜則冷動則為
隂極𤼵躁寒盛作疼所以夜啼而不歇也
鈎藤茯神茯苓川芎當歸木香(各一錢)
甘草(炙半錢)
右為末每服一錢薑棗略煎服其或心熱而煩啼必
有臉紅而舌白小便赤澁之證鈎藤散去當歸木香
加硃砂末一錢研和每服一錢木通煎湯調下又有
觸禁忌而夜啼者醋炭熏服蘇合香丸急以方術驅
之
當歸散治小兒夜啼者臟寒而腹痛面青手冷不咂
乳是也
當歸(去蘆頭切焙研)白芍藥人參桔梗陳橘皮(各一)
(錢不去白)
右為末水煎半錢時時少與服之又有熱痛亦啼呌
不止夜𤼵面赤唇焦小便黃赤與三黃丸人參湯一
方雙效散有官桂
五味子散治小兒夜啼及多腹痛至夜輙劇状似鬼
崇
五味子當歸(微炒)赤芍藥白术(各半兩)甘草(炙微赤)
桂心(各一分)
右為粗散每服一錢用水一小盞煎至五分去滓量
兒大小加減温服醫學𤼵明有茯神陳皮一方無赤
芍藥
蓮心散治小兒夜啼驚熱
石蓮心(半兩)人耳塞(半錢)乳香(二分别研)人參(半兩)燈花(一字)丹
砂(一分别研)
右為散每服半字七薄荷湯調下不計時候
黃耆丸治小兒夜啼不止腹中疞痛一頭乳頭散
黃耆甘草(炙)當歸(切焙)芍藥附子(炮裂去臍皮)乾薑
(炮各一分)
右為末用乳汁和丸如難丸更入少許麵糊丸如黍
米大一月及百日兒每服三丸用乳汁下半年至一
歲每服五丸一日三五服量兒大小加減服之
犀角散治小兒夜啼驚熱
犀角屑鈎藤川升麻(各一分)人參(三分去蘆)黃芩(一分)
甘草(一分炙微赤剉)
右為麄散每服一錢以水一小盞煎至五分去滓量
兒大小加減服之
羚羊角散治小兒夜啼及多驚熱
羚羊角屑(一分)茯神黃苓犀角屑(各一分)甘草(一分)
(炙微赤剉)麥門冬(半兩去心焙)
右粗羅為散每服一錢以水一小盞煎至五分去滓
量兒大小加減服之
鈎藤散治小兒夜啼及驚掣
鈎藤(一分)龍膽(一分去蘆)犀角屑(一分)茯神(一分)甘草(一分炙微赤剉)
右粗羅為散每服一錢以水一小盞煎至五分去滓
量兒大小加減温服之
芍藥散治小兒夜多啼不止胷滿氣脹膈中氣逆吐
嘔腹痛
赤芍藥(半兩)桂心(半兩)芎藭(半兩)黃苓(半兩)薯蕷(半兩)
右搗細羅為散一月及百日兒每服一字粥飲調下
半年至一歲兒服半錢連夜三五服隨兒大小以意
加減服之效
鈎藤膏治小兒内弔夜啼躽身呌哭唇面青冷
乳香(用燈心研末)五靈脂没藥當歸(各一錢)麝香(一字)
右為末煉蜜為丸如豌豆大百日内兒一丸煎鈎藤
湯化下饑服一方以燈花三兩顆乳香湯化下燒蛤
灰粉入腦子麝香以鈎藤湯下
乳頭散治小兒夜啼不止腹中痛(一名黃耆散)
黃耆(剉)甘草(炙微赤剉)當歸(剉微炒)赤芍藥木香(各一分)
右為散每服少許着乳頭上因兒喫乳服之
龍齒散治小兒夜哭不止
蟬殼(去翅足洗塗上)鈎藤(有鈎子者)龍齒茯苓人參(各等分)
右為末每服一錢水半盞煎服
桂心湯治小兒夜啼腹痛状如鬼崇
桂心(去粗皮一分)五味子(半兩)當歸(切焙一分)枳殼(去穰麩炒)甘草
(炙一分)
右粗篩一月及百日兒每服一錢七用水半盞煎至
三分去滓分温二服半年至一歲兒准前作一服不
計時候
鈎藤膏治小兒胎寒胃冷腹肚疞痛夜間啼哭嘔吐
乳食大便瀉青状若驚搐時有冷汗
薑黃(二錢)没藥(别研)木香乳香(别研各四分)
右為末煉蜜和成膏每服三錢小兒一丸如鷄頭子
大煎頭鈎藤化下更量兒大小加減不拘時候
代赭丸治小兒夜啼腹痛鷄鳴即止(一名牡丹丸)
代赭(醋七遍别研)牡丹皮芍藥麝香(别研各一分)
右為末煉蜜為丸如麻子大一月及百日兒每服三
丸用薄荷湯下半年至一歲兒每服五丸連夜三四
服蜜湯亦可
伏龍肝丸治小兒夜啼
伏龍肝(一分)丹砂(一錢)麝香(一字)
右為末煉蜜和丸如菉豆大每服五丸量兒大小加
減俟夜深煎桃符湯下
芍藥散治小兒腹痛夜啼
芍藥芎藭䗪蟲(炙令焦各一分)
右為散一月及百日兒每服一字七用乳汁調服半
年至一歲兒每服半錢七連夜四服量兒大小加減
服之一方温湯下
石膏散治小兒夜啼壮熱驚懼
石膏(一兩)人參龍膏(各半兩)
右為散每服一錢用水一小盞煎至五分去滓量兒
大小加減温服之
燈花膏治小兒夜啼錢氏小方有之謂之燈花膏但
只用一味此方加下二味亦治小便赤口煖有汗仰
身而啼
燈花(七箇)硼砂(一字)硃砂(少許)
右研極細以蜜調成膏候兒睡時以少許抹口唇立騐
只燈花用燈心湯下亦可
芎藭散治小兒夜啼至明即安寐
芎藭白术防風(各半兩)
右治下篩以乳和與兒服之酌量多少又以兒母手
掩臍中亦以摩兒頭及脊驗二十日兒未能服散者
以乳汁和服如麻子大一丸兒大能服散者以意斟
酌與之粥飲調下亦可一方用人參白术
蟬硃散治小兒夜啼
蟬蛻(水洗過)硃砂白茯苓(各一兩)
右為末用鷄冠血并蜜湯調下臨卧服
劉寄奴散治小兒夜啼不止
劉寄奴(半兩)甘草(一指節許)地龍(炒一分)
右㕮咀以水二盞煎至一盞去滓時時與服
伏龍肝散
伏龍肝交道中土(各一把)
右治下篩水和少許飲之
蟬砂散治小兒驚啼夜熱
右用蟬退十四枚全者去大足為末入硃砂一字蜜
調為丸使吮之
蒜乳丸治小兒冷證腹痛夜啼
右用大蒜一顆慢火煨熟細切焙乾乳香半錢别研
極細丸如芥子大每七丸乳空時以乳汁化下
豺狼骨治小兒夜啼醫所不治者
豺皮狼屎中骨
右為燒作末服如黍米許即定一方狼屎中骨燒灰
水調服黍米大二枚即定
立效散治小兒夜啼
乳香(一錢)燈花(七枚)
右為末每服半字塗乳母乳頭上令服一方燈心灰
塗與兒喫
硫丹丸治小兒夜啼
硫黃(一分)鉛丹(炒過一兩)
右研水粉以小合子内盛不固濟大火煅令煙盡候
冷以竹筒中盛紙彈子封口埋在地下七日取出更
研細用飯丸如黍米大一月及百日兒每服兩丸用
冷水下半年至一歲兒每服五丸連夜三四服
蟬花散治驚風夜啼咬牙咳𠻳及療咽喉壅痛
蟬花(和殼)白殭蠶(直者兩箇炒乾熟)甘草(各一分)延胡索(半分)
右為末一歲一字四五歲半錢蟬殼湯調下服時食
後
一物前胡九治少小夜啼
右用前胡随多少搗末以蜜和丸如大豆每服一
丸日三稍加至五六丸以瘥為度
麝香散治小兒夜啼不止面青腹脹是中客忤
右用麝香一分研細每服一字七清水調服之一方
乳汁調塗口中即愈
治夜啼
右用青黛細研每服半錢新水調下
觸犯禁忌夜啼
右用蘇合香丸以醋炭熏之及用方術驅之口到乳
上便啼身額必微熱急看口内或瘡或重舌依前口
瘡重舌類治之其啼自止
治小兒夜啼
右用馬蹄末傅乳上飲止馬骨灰𫝊乳上與兒飲一
方取死人朽棺木燒明照之即止
治小兒夜啼
右用烏鷄翼安蓆下勿令母知一方於臍下書田字
瘥
治小兒夜啼
右用甑帶懸門上一方取犬頸下毛以絳囊盛繫兒
兩手立止
治小兒夜啼
一方取明鑑掛於床脚上瘥
治小兒夜啼
大蛇眼睛一隻
右為末散以竹瀝調少許與兒喫一方取荒廢井中
敗草垂戶上瘥
治小兒夜啼
胡粉
右為末每服水調三豆大日三服
治小兒夜啼
右取烏牛糞乾者如手大安卧席下勿令母知子母
俱吉
蟬花散治小兒夜啼不止状若鬼祟
右以蟬殼下半截為末初生抄一字薄荷入酒少許
調下或者不信將上截為末依前湯調下復啼如初
古人立法莫知妙處一方蟬退七箇去大足為末欲
止上半夜則用上截燈心七莖煎湯下欲止下半夜
則用下截如前煎湯服應神效
治客忤夜啼法
右用本家厨下火柴頭一箇以硃書云吾是九天五雷
公將來作神將能收夜啼鬼一縳永不放急急如來
律令柴頭以火燒頭為上書了勿令兒知立在床下
倚床前脚裏男左女右
治小兒夜啼猪屎浴方
右取屎燒灰以沸湯淋汁浴兒并與少許服之
又方
以日未出時及日午時仰卧於臍上横紋中屏氣硃
書作血字其夜即斷聲一方車罔盗取安母卧床勿
令知
花心散治夜啼邪熱在心内躁
右用燈花一顆取下塗乳上令兒吮乳一又水調硃
砂塗五心
治小兒夜啼
小兒夜啼呌聲連無明無夜不睡眠田牛尋来臍
上貼冥冥悄悄自安然
又方
以姙娠時飲食偏有所嗜之物以此哺兒則愈
天麻四君子湯治小兒夜啼
人參白术白茯苓天麻麥門冬(去心)甘草
(各等分)
右㕮咀燈心煎服
當歸散治小兒夜啼
人參白术當歸甘草藿葉(少許)桂(少許)
右㕮咀白水煎温服不拘時候
硃砂散治小兒夜啼
硃砂石膏寒水石滑石甘草(各一錢)代赭
石(一字)
右為末每服一字燈心薄荷湯送下
安神丸治小兒夜啼
麥門冬(去心)牙硝(匙上煆)白茯苓山藥寒水石(各一)
(字)硃砂(半錢)甘草(一錢)人參(一錢)腦子(少許)
右為末煉蜜為丸如鷄頭子大每丸荆芥湯下
治小兒腹痛夜啼
右取樹孔中草著戸上立止
治小兒夜啼符法三道
(印此印手)(左右貼之)(此符臍中貼之)(貼房門上)
治小兒驚癎夜啼
以仙人杖安身伴睡良
治小兒夜啼
以猪窠中草安蓆下勿令母知
治小兒夜啼不止
取鷄窠中草安蓆下勿令母知
治小兒夜啼
以井口邊草著母卧蓆下勿令母知
治小兒夜啼
以竈中土及交道土合末以飲兒
治小兒夜啼
以狼屎中骨燒作末服如黍米大許即定
躽啼(附論)
夫躽啼者有隂陽兩證隂者有母妊娠之時將養失度
取涼飲冷不避風寒冷氣入胞傷腑臓兒生之後胎寒
腹内與正氣相搏令兒腹痛仰蹙而啼其證面白印堂
黑大便青是也陽者亦母妊娠之時酒食熱物衣厚火
煨焙衾服熱氣入胞傳兒臟腑兒生之後胎熱腹内與
正氣相摶令兒腹痛躽身而啼其證面赤印堂青大便
黃色是也又嬰兒出腹口中胎穢拭除不盡嚥下血穢
停留臟腑亦令躽啼也
方
養脾丸治小兒躽啼脾胃虚冷心腹疞痛胸膈滿悶
乾薑(炮)縮砂蜜(去皮各一兩)白茯苓(去黑皮半兩)甘草(炙三分)
大麥蘖(炒)人參(各半兩)白术(一分)
右為末煉蜜和丸如菉豆大每服五丸生薑湯化下
不計時候乳母亦可加數丸服
養臟湯治内瘹躽啼挾冷作痛内瘹一方名瘹湯
當歸沈香木香桂川芎(各半兩)丁香(二錢)
右為末每服一錢用薑煎湯食前服一方有白术無
木香
牡蠣散治小兒躽啼腹脹胸滿
牡蠣(炒過研)伏龍肝(研)甘草(炙剉)蒼术(剉炒各一分)麝香(研半)
(分)
右於木臼内搗甘草蒼术成末次與三味冄同研令
勻每服半錢七研陳米泔澄清煎竹茹湯調下量兒
大小增減
紫蘇子丸治小兒躽啼及一切氣逆心腹刺痛
紫蘇(煉炒)陳橘皮(湯浸去白各一兩)高良薑桂(去麄皮)人參
(各半兩)
右為末煉蜜和丸如菉豆大每服五丸米飲或温酒
化下不計時候乳母可加丸數服
白术丸治小兒躽啼脾胃傷風冷心下虚痞腹中冷
痛胸膈逆滿
白术乾薑(炮)人參甘草(炙剉各一兩)
右為末煉蜜和丸如菉豆大每服五丸沸湯化下量
兒大小加減
牛黃丸治小兒躽啼不止
牛黃(研一分)代赭(煆過研三分)麝香(研一錢)牡丹皮(三分)
右為末煉蜜和丸如菉豆大每服兩丸温水下
馬齒礬石丸治小兒胎寒躽啼驚癎腹脹滿不嗜飲
食大便青黃色或有食不可吐下并大人虚冷皆治
之
馬齒礬(燒作灰二兩)
右為細末以棗肉和丸如菉豆大每服三丸米飲下
加五丸以意加減以服中温煖為度
治小兒躽啼驚癎腹滿不乳食大便青色
右用栢子仁為末温水調二錢
又方
燒猪糞以沸湯淋取汁看冷煖浴兒并與少許服之
治小兒躽啼面色青腹強是客忤卒死大人亦可用
右以新放馬糞一圓絞取汁灌之
盤腸氣瘹啼(附論)
夫盤腸氣瘹啼者每發時腹内如蛇盤之状漉漉有聲
由乳母姙娠之時憂愁思慮勞役心氣藴結不散觸入
胎中致生之後胎氣怯弱被正氣相搏令兒作痛其有
隂陽二證隂則曲身啼而大便青沫陽則躽體而呌大
便青是二者皆乾啼無淚大便氣洩如兩證交互者是
半隂半陽也
歌曰盤腸氣𤼵先腰曲無淚叫啼眼乾哭口開脚冷
上唇烏(鳳經云上唇乾云髓口乾腸冷胃又乾)額上汗流珠碌碌(水腸)
(為冷氣所薄致使痛𤼵腰曲為腸結痛也當温小腸則痛住次經云上唇乾脚冷月又乾)又歌
曰痛來難忍便身黑體硬如弓一向張如婦胎中傳
邪毒醫人何不用明方(此候氣在小腸結却不伸只將寬氣㯽榔散服并與白丁)
(香膏兼葡香散相兼服必愈不可悞吃他藥吐瀉傷寒衞但只和氣)
小兒有患盤腸非暴所得由元氣鬱久不散榮衛壅積
五臟六腑無一郤暢其氣乘虚發動滚流上下築隘于
腸胃之間有聲汩&KR2263;連連其狀如猫吐物視之不忍又
有吊腸一證寒氣壅結内不伸舒雖不引氣鼓動臓腑
胸堂與臍下上弔促躬曲傴僂就忍冷痛二候既作駭
醫驚衆然俱氣所患治法俱同盤腸宜以勻氣散加沈
香煎服之無不愈弔腸當用珍珠丸加以沉香乳香煎
鈎藤送下微通即瘥然須調氣之劑助其根本方為萬
全也
方
茴香散治小兒盤腸氣痛
茴香(炒)木香黑附子金鈴子(去核用皮)蘿蔔子(炒)
破故紙(炒)白豆蔲(煨各等分)㯽榔(同上各等分)
右㕮咀每服二錢水半盞入鹽煎服
備急方凡有此證急煎葱湯淋洗其腹揉其葱熨臍
腹間良久屎自湧出其疼已止續次服藥方
乳香没藥(各少許透明者細研)
右用木香一塊於乳鉢内磨水一分盞調煎數沸了
調乳香没藥此一方只一服取效
白豆䓻散治盤腸氣痛
白豆䓻仁縮砂仁青皮陳皮甘草(炙)香
附子蓬莪茂(各等分)
右為末每服一錢紫蘇煎湯調下一方無甘草
茴香散治小兒臍下氣塊瘹痛
芸薹子(炒)蓬莪术茴香(炒)青皮甘草(各一分)辣
桂木香(各半分)
右為細末每服半錢鹽水調下
蘿蔔子散治盤腸氣痛
蘿蔔子(炒黃不拘多少)
右為末每服半錢辣桂煎湯調下或只入蘇合香丸
或用薑湯調下
乳香膏治小兒盤腸氣瘹躽身啼呌面紅青黑不定
大便青白妳片不化
附子(炮二錢)乳香當歸(各一錢)麝香沈香(各一錢)
右為末酒糊為丸如小豆大月内兒一丸鈎藤湯下
或米飲食前大小加減用之三歲兒二丸
鈎藤膏治嬰孩小兒盤腸氣瘹腹痛呌哭
乳香(細研)没藥木香(炮)薑黃(各一錢)木鱉子(三箇)
右為末煉蜜和膏收砂罐内每服旋丸如皂角子大
煎鈎藤湯化下一丸日三服次服魏香散(見本後)
木香散治小兒盤腸氣痛不已面青手冷日夜啼呌
尿如米泔
川棟子(七箇去皮核用巴豆三十五粒去皮同炒巴豆黃去巴豆不用)木香熟
史君子肉延胡索茴香(各一分)
右用為末清米飲空心調下量兒大小服之
宣連丸治盤腸氣痛
宣連雷圓(各一分)木香(二錢炒)
右為末粟米飯和丸如麻子大每服十丸飯飲下
巴附丸治小兒盤腸緣因懷子在腹中時或因其母
喫冷物太多或胎中帶不淨入孩子腹中每至夜深
則隂氣逼令小兒腹中冷氣疼啼哭不止故為盤腸
氣也
大附子尖(不可長半寸去皮炮製為末)斑蝥(一箇去觜及足翼只用肉先以銅器)
(炒熟)巴豆(一粒去心膜并殼將巴豆肉乳汁爛研成膏用竹紙一幅重叠褁之以竹捍令油在)
(紙上直至桿得巴豆油去盡為度)
右研極細以麵糊為丸如粟米大每服五丸以少許
茴香略借氣切不可多用也菖蒲茴香湯下臨夜服只
通使一服新修合者未可用藥修合百日後通用也
此藥脩合下經年歲轉妙唯小兒盤腸氣最佳
延胡索散療小兒初生盤腸刺痛面青色啼哭不止
延胡索(一錢)乳香木香(各半錢)
右為細末水一大盞煎七分無時與服少許
㯽榔丸治小兒盤腸氣瘹
麻逸㯽榔大腹子紅丹(香匙煅)
右等分為末麵糊丸麻子大三歲已下小麻子大每
服十丸蘿蔔煎湯下三日燈心湯三日霹靂湯下三
日其湯用薑錢十片水一盞燒秤鎚浸水候沸止温
去鎚將此下藥號霹靂湯
魏香散治盤腸氣瘹
真阿魏(一錢)蓬莪术(半兩)
右先用温水化阿魏浸蓬莪术一晝夜焙乾為細末
每服一字或半錢煎紫蘇米飲空心調下
越桃散治小兒盤腸氣瘹痛
越桃(去殼半兩入草烏少許同炒去草烏)白芷(一錢)
右為末每服半錢或一錢炒茴香青葱白酒下
安息香膏理盤腸氣瘹内瘹蟲痛外疝但諸般心痛
皆治
安息香桃仁(湯去皮尖麩炒黃)蓬莪茂(温紙褁煨)史君子(取油)
(切焙乾秤以上各半兩)乾蝎(一分)阿魏(一錢)茴香(三錢炒)
右除桃仁别研外次以阿魏并安息香以酒少許就
湯瓶口上以盞盛蒸開土砂入桃仁中研餘藥為末
一處煉蜜為膏如皂角子大生薑薄荷湯化隨兒大
小加減
盤腸氣痛其證傴僂腰曲乾哭無淚額有汗以葱一
握水煮以湯淋洗兒腹以葱頻熨臍間良久屎出痛
止
驚風内瘹啼(附論)
夫驚風内瘹啼者隂陽兩證隂者起於吐哯之後胃氣
虚弱精神昏憒嗞哐不寧或不乳項硬反張手足瘈瘲
内瘹啼呌也陽者起於身體發熱驚悸大哭精神傷動
恍惚不定或睡或不睡涎鳴氣粗手足潮搐驚瘹啼呌
也
歌曰瘹多啼子細看莫將蟲痛一般言唇涎鼻紫為
蟲痛(一云蟲痛吐涎唇口紫)内瘹還須黑色觀但覷紅筋生眼
尾便知風候本根源(四十候云只看眼畔紅筋見有血相點斑)鎮心使藥
方為妙始覺良工按古賢其候寒熱内薄氣血凝滯
藴結不散腹中痛但調氣去其積熱積冷調毒退愈
(宜與生銀丸越挑散宜下蝎稍丸末安即微下)此候與蛔蟲候一般唇口紫
黑是蟲候自有紅筋手在後胸高是内瘹也
方
沈香飲治小兒驚氣入内瘹肚熱肚疼并受胎氣怯
弱冷氣傷脾腹躽啼呌状若鬼祟腹膨脹面青
沉香木香(炮)當歸(去蘆)白术甘草(炙)肉桂(去皮)五
味子枳殼(麩炒)赤芍藥(以上各等分)
右㕮咀半歲兒抄半錢水酒各半盞煎至五分去滓
饑服大小加減
辰砂散治小兒傷冷聚積驚風日久便成内瘹𤼵時
人不識呼為祟
碙砂(半分)紅芍藥鉛白&KR0008;(各一分半)琥珀(研)珍珠(不鑚者為)
(末各一分)
右為末每服一字金銀薄荷湯下
斬邪丹治小兒驚積内瘹時發肚疼夜啼驚呌
乳香没藥舶上茴香(炒)木香(不見火)鈎藤(各一錢)
右為末將乳香没藥二味乳缽中細研然後勻諸藥切
大蒜白三片研細和前藥如梧桐子大每服十丸十
五丸鈎藤茴香湯吞下無時
乳香丸其證腹痛多啼唇黑囊腫傴僂反張眼有斑
血驚風内瘹啼
没藥乳香沈香(各一兩)蝎稍(十四箇)㯽榔(一兩半)
右為末煉蜜和丸菖蒲鈎藤煎湯下丸如黍米大一
方無㯽榔
乳香丸治小兒驚風内瘹痛不可忍者
乳香(一錢半)蝎稍(二七箇)没藥(半錢)沉香(一錢半)
右為末煉蜜和丸如黍米大嬰孩每服三丸一歲五
丸三歲七丸以意加減乳香湯吞下
桃符丸治嬰孩小兒驚風内瘹
銀硃乳香(各一錢)大蒜(一子煨研)
右先研乳香極細後入銀硃冄研後又同大蒜研看
軟硬得所丸如菉豆大半歲每服五丸一歲七丸二
三歲十丸以意加減薄荷湯化下
没石子丸治小兒驚風内瘹腹痛不可忍
木香螺粉(研)草鳥頭(生用去皮尖)
右為末用醋煮糊為丸如黍米大每服十丸淡醋吞
下
止痛丸治小兒嬰孩内瘹
大鱉子肉胡椒(各等分)
右為細末用黑豆末醋作糊丸如菉豆大每服三四
粒荆芥湯下
治内瘹腹痛病源曰驚風内瘹腹痛多啼汗出糞青
咬乳眼慢流涎或唇黑囊腫傴僂反張眼内有紅筋
斑白虎口脈紋入掌
右以青龍湯奪命丹並用鈎藤鈎子七箇不蛀皂角
子七粒薄荷七葉煎湯調服
芎歸散治内瘹胎寒腹痛躽啼
官桂當歸川芎香附子(各一分)川白薑木
香甘草(炒各半兩)
右為末每服半錢白水煎乳食前服
木香散治驚風内瘹盤腸氣虫痛
黑牽牛末(半生半熟)大腹子(各一兩半)㯽榔雷丸錫灰
(醋炙)三棱莪术(並煨)木香大黃(各一兩)
右為細末每服三錢空心蜜水或沙糖水調下先用
燒猪肉一片細嚼不吞仍吐出却服藥引䖝
胎寒胃冷啼(附論)
夫胎寒胃冷啼者由母姙娠之時寒温失理動止乖違
取涼飲冷冷氣停滯觸入胞中致生之後冷伏脾胃令
兒咳噎風邪暴傷令兒吐哯面白青形時時啼呌是胎
寒胃冷故也小兒胎寒之病本於在胎時禀氣不足
或犯寒冷既生之後臟腑又怯弱乳哺不化或脹痢顔
色青葩甚則邪冷與正氣相搏令兒腹痛躽張蹙氣而
啼是為胎寒之病
方
蜀椒丸治小兒胎寒躽啼腹中痛舌上青黑涎下(一名)
(當歸丸)
蜀椒(去目及開口分者炒出汗一)當歸(切焙半兩)吳茱萸(湯浸焙下炒半分)狼
毒(剉炒一分)細辛(去苗葉三分)乾薑(炮一分)䜴(炒二合)巴豆(十枚去心)
(膜研細紙褁出油盡)附子(炮裂去皮臍三分)
右將八味搗羅為末以巴豆一處同研令勻煉蜜為
劑搗千杵和丸一月兒服黍米大一丸早晨晩後各
一服一歲兒兩丸三歲至五歲兒服五丸並用米飲
下更量兒大小加減
當歸散治小兒胎寒躽啼驚癎虚脹不嗜食大便青
或夹膿并治諸癎症下半年至一歲兒每服五丸一
日三五服
乳食作痛啼(附論)
夫乳食作痛啼者因兒飲乳乳壅不散傷動脾胃脾胃氣
弱不能消化滯乳停留與正氣交擊故成陣作痛而喘也
湯氏曰臓寒腹痛由乳母食啖生冷觸冐風寒令乳
夾冷氣入而腹中遇夜半隂氣又盛或失盖覆令兒腹
冷痛或胎中受寒亦令腹痛多啼其證大便青白而瀉
面白
方
治臓寒腹痛
用四君子湯加丁香白薑每服木香勻氣散五積散
又方
以熟艾烘熱以帛包頻熨臍腹
小兒不喫乳(附論)
凡小兒初生看産人見兒出急須及時以手掩拭兒口
無令惡血得入兒喉則兒腹内調和無有疾病若掩拭
不及時則惡血穢露兒咽入腹令心腹痞滿故兒不喫
乳也
方
硃砂丸治小兒三歲己胃口閉不喫乳
硃砂(一分細研)丁香(一分)麝香(一分細研)人參(一分去蘆頭)犀角屑
(半兩)黃耆(半兩剉)石膏(半兩水飛)五靈脂(半兩)牛黃(一分細研)甘草
(一分炙微赤剉)
右搗羅為末入研了藥都研令勻煉蜜和九如菉豆
大每服以熟水下三丸日四五服
龍膽散治小兒壮熱肚脹不飲乳
龍膽(半兩去蘆頭)犀角屑(一分)川升麻(半兩)川大黃(一分剉碎微炒)
甘草(一分炙微赤剉)鼈甲(一分塗醋炙令黃去裙襴)
右搗羅為散每服一錢以水一小盞煎至五分去滓
放温分減漸漸與服之
摩頂膏
白术沈香香附子訶子(炮去核)木香檀香
畢澄茄丁香犀角(各一兩)麝香(半兩)蘇合香(酒炙熬成)
(膏)乳香硃砂(各一兩)腦子(半兩)安息香(酒熬成膏)人參(各一)
(兩)
右為末同蘇合香安息香膏八味煉蜜一處為丸如
鷄頭大半歲分作七服人參湯化下饑服
六神散治腹痛啼哭面青口中冷氣四肢亦冷曲腰
而啼大便泄瀉青白糞及不吮乳治因身熱服藥既
表解後冄熱者盖氣不歸原而陽浮於外故耳此非
熱證也當用此藥加粳米煎和其胃氣歸内身體自
涼
人參山藥白术(各半兩)甘草(二錢)白茯苓白扁
豆(炒各一兩)
右為末每服一錢薑二片棗一枚煎一方用當歸白
芍藥人參各二錢半甘草桔梗陳皮各一錢為散每
一錢水煎時時與服前藥治胃冷加附子治風加天
麻治痢加罌粟殼
參香丸治小兒心腹痛并腸冷便青腹急痛
乳香木香石菖蒲人參良薑(炒各等分)
右為末酒糊丸如小豆大一歲五丸米湯下
蓬仙丸治小兒心腹刺痛躽身啼哭腸冷便青
桂心(去皮)乳香蓬莪术(炮各一錢)
右為末酒煮糊為丸如小豆大一歲三丸鈎藤湯下
饑服
蒜乳丸治冷證腹痛夜啼面青手冷
大蒜(一枚慢火煨香熟取出細研切日中或火上焙半乾研)乳香(半錢别研)
右研勻為丸如芥子大每服七粒乳飲空時服以乳
汁送下
治小兒腹痛夜啼
牛黃(如小豆大)
右用乳汁化服又臍下書田字瘥
半夏丸治小兒腹痛啼呼悶絶
半夏(生薑汁洗去滑暴乾一分)
右為末用酒麫糊丸如黍米大百日兒每服三丸
治小兒邪祟所侵兒目有所覩而驚哭其候兩手虎口
俱無脈紋面變五色
右研麝香雄黃硃砂同蘇合香丸降真香湯下
又方
右用熟艾紙上烘熱外以帕子包熨臍腹中作兩包
頻易如大便青瀉宜服錢氏益黃散
蚯蚓丸治小兒中客忤(一名黃土散)
右用淡䜴竈中土蚯蚓糞用醋搗和丸如鷄子大摩
兒𩕄上及手足心并臍上下各七次擘開藥如有毛
即棄之
心腹痛啼(附論)
夫卒然心腹刺痛呌悶欲絶死者盖小兒氣血軟弱精
神不足忽傷賊風遭邪氣中客忤皆虚而得者其証面
易五色眼睛不視似驚癎状是也無問大小若隂陽順
理榮衛和平神守内堅邪不干正無諸暴疾也或腸胃
挾冷暴為寒邪所折邪氣分争攻衝上下亦令心腹刺
痛而啼也
方
蘇合香丸治小兒心腹刺痛啼哭不住或中邪氣或
衝客忤或驚氣入腹或夜啼瘹痛面色不定常服與
少許辟邪氣瘟疾除癎霍亂
人參乾薑(炮)白术甘草(炙各等分)
右為末煉蜜為丸如弹子大每服一丸水一盞入大
棗一枚擘破同煎至半盞分温三服以薑棗湯化下
保嬰方為末每服一錢白湯調下名理中湯無時
當歸酒治小兒五十日以來胎寒腹痛微熱聚唾弄
舌躽啼上視
當歸(切焙粗搗一分)猪肉(一兩薄切小片)
右用清酒一碗煮至七分去滓每服取半呷許令兒
嚥之日三夜一量兒大小加減
胎熱伏心啼(附論)
夫胎熱伏心啼者由姙娠之時不忌辛酸多食炙煿厚
衣焙服熱氣熏蒸觸入胎中致胎下之後熱伏於經令兒
恍惚風邪暴傷令兒驚啼面赤唇紅時時啼呌是胎熱
伏心故也
方
導赤散治小兒躁啼面赤小便亦赤口中熱腹上亦
熱或有汗仰身而啼至晩方息
右以導赤散加黃芩煎未效通心飲加麥門冬車前
子燈心薄荷湯與兒飲
猪苓湯治熱在心本臟属火復為熱所乘故炎上而
焦哭其証面赤紅小便赤口氣熱啼時時有汗仰身
而啼煩躁畏燈火
右以猪苓湯加辰砂導赤散小柴胡湯加黃芩生地
黃並用燈心麥門冬或竹茹煎服
芝燈湯治小兒熱証心躁夜啼
右以芝蔴清油燈花三兩顆研細用燈心數莖煎湯
調塗口中以乳汁送下
邪干心痛啼(附論)
夫邪干心痛啼者本非起於心乃邪氣客於心也心為
五臟之主精神之舍心氣實則邪不干正心氣虚則邪
傷於心
當歸(切焙半兩)蜀椒(去目及閉口者炒出汗一分)附子(一枚炮裂去臍皮)狼
毒(剉炒半兩)杏仁(十二枚湯浸去皮尖雙仁麩炒)䜴(微炒)巴豆(二十枚去皮心研爛)
(去油盡)細辛(去苖葉各一分)
右為末煉蜜和杵以甆器盛之每服旋丸未滿百日
兒服如蔴子大一丸温水下一二歲兒二丸早晨空心
服更量兒大小加減以利為度
楊氏當歸散治胎寒腹痛面色青白身温冷腹痛多
啼
當歸(炒)黃耆(蜜炙)北細辛(去苗葉)肉桂(去皮)白薑(炮)縮砂
仁甘草(各等分炙)
摩頂膏治小兒鼻塞腦悶喫乳不得
羊髓(三兩)當歸(三分剉微炒)細辛(三分)白芷(三分)木通(三分)野猪
脂(三兩)
右搗碎先下脂髓於鐺中入諸藥以慢火煎候白芷
色焦黃藥成以綿濾去滓於甆合盤盛令凝每用少
許塗頂門上摩之兼以少許入鼻内立效
人參丸治小兒腹痛不食乳
人參(半兩去蘆頭)黃連(半兩去鬚)龍膽(半兩去蘆頭)馬牙硝(半兩)甘
草(半兩炙微炒剉)枳實(半兩麩炒微黃)
右搗羅為末煉蜜和丸如梧桐子大每服以乳汁研
二丸灌入口中日三五服瘥
乳黃散治小兒腹痛不止哺乳
赤茯苓(一分)甘草(一分炙微赤剉)黃連(一分去鬚)
右搗羅為末煉蜜和丸如梧桐子每服一丸研破著
妳頭上令兒吮妳或研點口中亦得
硃砂散治小兒不喫乳眼目不開手足牽挽此是驚
風
硃砂(一分)龍齒(一分)消石(一分)
右細研為散每服煎竹葉湯放温調下一字如二歲
已上兒每服半錢
鹽黃散治初生兒不飲乳吐不止
蘧莪蒢(少許)鹽(兩黃米大)
右以妳汁一合煎三五沸去滓即加牛黃兩粟米大
分減服之立效
青礞石丸治小兒吐妳
白丁香(一錢去土)硫黃(三錢)青礞石(一錢半)百草霜(一錢半)五
靈脂(一錢半)
右為末細研米飯為丸如菉豆大捻作餅子每服三
十餅温水送下
右㕮咀生薑糯米煎空心服
當歸散治小兒胎寒聚唾弄舌躽啼反張怒驚(方見本門)
(胎寒類)
幼乳法治中寒其證手足厥冷寒顫口禁暈悶口吐
涎沫不能啼哭
右用五積散薑棗煎子母服一方消積飲加丁香薑
棗煎子母同服一方用食鹽同茱萸炒絹包熨兒臍腹
乳附丸治小兒腹冷寒胃冷便夾白膿心腹痛洩瀉
氣虚腹痛啼呌有汗
附子(炮去皮)乳香當歸訶子(炮去核)桂心乾薑
(炮)吳茱萸(各等分)
右為末酒糊為丸如小豆大月内兒一丸鈎藤湯下
或米飲食前大小加減服
芎藭湯治小兒胎寒腹痛躽啼
芎藭當歸(切焙)黃耆(剉焙各三兩)乾薑(炮)甘草(炙)黃芩
(去黑心各半兩)
右搗篩每一錢用水一小盞煎至五分去滓温分二
服早晨日晩一服量兒大小加減服之
逐痛丸治小兒胎寒躽啼温中止痛
雀屎(一分炒)牛黃(别研)芍藥芎藭(各半兩)當歸(切焙一兩)
右為細末煉蜜和丸如麻子大百日兒每服一丸乳
汁下早晨日午近晩各一服量兒大小加減
理中丸治小兒胎寒腹痛躽啼不利方見前
厚腸丸治小兒失乳以食飼之未有食腸不能尅化
或生腹脹四肢瘦弱或痢腹痛啼
橘皮(三分去白)大麥蘖(五分炒)半夏(三分洗)枳實(三分炒)蒼术
(三錢製)青皮(三分去穰)人參(二分)厚朴(二分薑炙)神麯末(五分炒)
右為細末水麵糊為丸如麻子大每服二十丸温水
送下食前忌飽食
普濟方卷三百六十一
