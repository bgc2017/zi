普濟方卷三百八十明周王朱橚撰
嬰孩諸疳門
治小兒一切疳
吹鼻散(出聖惠方)治小兒一切疳腦悶昏沉宜先用
青黛(研)躑躅(各一兩)黃連(去鬚)瓜蔕地龍(微炒)麝香
右為細末散每用少許吹鼻中看嚏噴多少嚏噴多即
病輕嚏噴少即病重
熊膽膏(一名熊腦煎出醫方妙選)治小兒腦悶口生白瘡齒疳并
諸般疳疾不差悉主之
熊膽蚺蛇膽蘆薈牛黃麝香龍腦(各一)
(分)
右為末用新汲水兩盞入藥中攪令勻以銀噐盛重
湯煮之水只可及甆器五分以慢火煮頻添煖水煮至
半日更投三五粒糯米同煮米爛藥即成以篦子攪
令勻勿令藥乾欲點鼻中時先七日孩子與乳母忌
冷醬豉五辛熱麫魚肉并少食鹽然後取藥少許漸
漸吹鼻中塗口瘡上頻使兩日即停一日看兒髮變
青即止至七度停藥後還湏慎口一方有黃礬一方
用薄荷湯下兼塗患處
地黃丸(出危氏方)治腎疳極瘦身有瘡疥寒熱時作頭熱脚
冷如冰
生乾地黃(八錢)乾山藥山茱萸(各四錢)澤瀉牡丹
皮白茯苓(去皮各三錢)
右為末煉蜜丸梧桐子大每用一二丸化開服
又方取交妳及一切疳毒
右夜明沙洗淨留滓每用三四錢入瓦瓶内取獖猪
肉三兩薄切入瓶内水煮取肉一半與兒母食澄清
肉汁令兒飲汁食肉取下腹中胎毒次用生薑四兩
和皮切炒黃色又以黃連一兩去毛三味同為末麫
糊丸空心米飲下
史君子丸(出錢氏方)治臟腑虛滑及疳瘦下痢腹脇脹滿不
思乳食常服化蟲補胃消疳肌肥
厚朴(姜汁製半兩)史君子(一半麩炒熟一兩一半一兩焙)陳皮(一分)甘草
訶子(半生半熟)青黛(半兩如是兼驚及𢃄熱渴即用此一味如臟腑不調不用)
右為末煉蜜為丸如鷄頭大每服一丸米湯化下兒
生百日已上半歲已下服半丸乳汁下一方無甘草
或作散每服一錢粥飲調下此方消凉有積熱者可
用一方無青黛
嚏疳散(出仁齋直指方)
蘆薈黃連(各一錢)瓜蔕猪牙皂角蝦蟆(各半錢)
麝香(少許)
右末吹入鼻嚏則可療
黃連肥兒丸(出仁齋直指方)治一切疳及眼赤腫痛痒昏暗雀
目肓或經月合眼
鷹瓜黃連(净一兩)蕪荑(焙)麥芽(炒)神麯(炒各半兩)青皮
史君子(焙各二錢半)
右為末獖猪膽浸糕丸麻子大每七丸米湯下疳熱
眼山梔仁煎湯下
㯽榔丹(出醫方妙選)治小兒能食不生肌肉常服此佳
㯽榔(麫裹炮)木香胡黃連(各一兩)代赭石(一分研)香墨
(一分要細研燒存性)麝香(一分研)
右為細末粳米飯和丸如黍米大每服十粒煎橘皮
湯下食後大小加减
肉豆䓻丹(出醫方妙選)治小兒肌瘦挾積常服尤佳
肉豆䓻史君子青橘皮(炒黃各一兩)牽牛(一分炒)蘆
薈(一分炒)麝香(一錢)
右為末用糯米飯和丸如黍米大每服十粒生薑湯
下食後量兒大小加减
五靈脂丹(出醫方妙選)治久嗽恐成疳常服尤佳
五靈脂蟬殼欵冬花(各半兩)蟾頭(一枚塗酥炙黃)青黛
(研)雄黃(研各一分)
右為細末拌勻糯米飯和丸如黍米大每十粒煎人
參湯下量兒大小加減
灌鼻丸(出聖惠方)治小兒一切疳心煩腦熱
青黛(一錢)黃連末(一錢)蘆薈(一錢)瓜蔕(一錢)龍腦(一杏仁大)蟾酥
(半杏仁大)
右為末用粳米飯和丸如菉豆大以妳汁丸化破兩
丸滳在鼻中每日三兩度用之效
定命丸(出聖惠方)治小兒一切疳
硃砂(一分細研)麝香(半分細研)瓜蔕(二枚)蛇蛻皮灰(二分)青黛(一分)
(研細)乾蝎(二十枚微炒)
右為末都研令勻用狗膽汁和丸如黍米大每度以
乳汁化破一丸男左女右滴入鼻中得嚏三五聲為
效
吹鼻散(出聖惠方)治小兒一切疳眼鼻痒熱髮䜿乾瘦宜用
此
熊膽(一分)丁香(半兩)黃蘖(一分)蝦䗫(半兩五月五日令炙黃)皂莢(半兩)
麝香(一錢細研)
右為末每用小豆大吹於兩鼻中嚏出疳蟲為效
通頂散(出聖惠方)治小兒一切疳
青黛(一分細研)蟾酥(半杏仁研入)赤小豆(十二粒)麝香(半分細研)藜
蘆(一分)瓜蔕(七枚)
右為細末散每度用一豆大吹入鼻中常有蟲子出
如米心大黑者難治赤白黃者易療
牛黃丸(出全嬰方)治小兒疳熱進退或即盗汗大便堅實時
時心躁情意不悅或大便焦黃
黃連黃芩龍膽草(各一兩)大黃(一兩)牛黃(一兩)
右為末糊丸小豆大三歲二十丸米湯送下治鼻衂
鹽水送下入良久即效
青黛丸(出聖惠方)治小兒五疳煩熱羸瘦不欲乳食
青黛(三分細研)麝香(一分細研)訶黎勒皮(三分)蘆薈(一分)熊膽(一分)
(細研)硃砂(一分細研)
右為末以糯米和丸如菉豆大每服以粥飲下五丸
日三服量兒大小增减服之一方沙糖水下三丸三
歲已上加丸服
生筋散(出全嬰方)治證本門金靈散下
木鼈子(六个去殼)草麻子(六粒去殼)
右研細先急抱頭捺項上令熱津唾調貼之
神妙宜氣丸治小兒疳熱久蒸肌肉消瘦形容痿悴神
情不樂飲食雖多不生肌肉宜服此方大有功效
蓬莪术(炮)赤芍藥川當歸鼈甲(米醋炙去裙焦為度等分)
右為細末煮麫糊為丸麻子大一歲二十丸熟水大
小加减服之
蚵蚾丸(出聖惠方)治小兒五疳八利乳食不節寒溫調適乖
違髮䜿毛焦皮膚枯悴脚細肚大顱斛胸高漸覺尫
羸時時盗汗咳嗽腦後高起復生内塊小便泔濁膿
痢澱青撏眉咬指喫土甘酸吐食不化項濁頻併心
神瞀鼻赤唇燥小蠱既出蛔蟲咬心疳眼雀目名曰
丁奚此藥救療效驗如神
白蕪荑(去皮)黃連(去鬚)蚵蚾(酒浸去骨炒)胡黃連(各一兩半)青黛
(半兩為衣)
右為細末猪膽汁糊丸如菉豆大每服三十丸飯飲
吞下食後臨卧日進三服
鶴虱丸(出聖濟総錄)治小兒一切疳病
鶴虱(輕炒)胡黃連蘆薈(研)丹砂(研三分)青黛(研三分)
右為末更入乳鉢内研令細用米泔煮猪膽令熱取
汁和為丸如麻子大每服三丸至五丸米飲下早晨
午間日晩各一服量兒大小加减當有蟲出
益容丸(出聖濟総錄)治小兒五疳羸瘦發熱面黃或脾虛减
食泄瀉無時大治腹痛
史君子(取肉剉碎焙乾)厚朴(去麄皮米泔浸)川芎橘紅甘草
(各二錢)
右為末鍊蜜丸如皂角子大二歲以上服一丸以下
服半丸陳米湯化下無時
胡黃連丸(出聖惠方)治小兒一切疳
胡黃連蘆薈(細研)騏驎竭地龍(微炒)熊膽(研入已上各半)
(兩)蟾酥(三分)
右為末麫糊和丸如黃豆大空心以粥飲下三丸晩
後再服
通命散(出醫方妙選)治一切疳證可以卜輕重逆順
瓜蔕(半兩)細辛(一分研)乾地龍(一分炒)白礬(一分)黎蘆(一分去蘆)
(頭)
右為末每用少許吹鼻中得嚏即吉若有蟲出即差
白礬丸(出聖惠方)治小兒一切疳肌膚消瘦瀉痢不止口鼻
生瘡腹脹脚細水榖不化
白礬灰蜜陀僧(焼酒拌三遍)烏賊魚骨(炙微黃色仝上)麝香
(半兩)蝦蟆(灰)
右為末鍊蜜和丸如菉豆大每服以温水送下三丸
日三服量兒大小增减服之
青黛丸(出聖惠方)治小兒一切疳
青黛(一分)龍腦麝香膩粉蟾酥(已上各半錢)
右研令細用水浸蒸餅和丸如菉豆大每服以温水
下三丸量兒大小加减服之
吹鼻散(出聖惠方)治小兒一切頭髮乾疎腦熱煩悶
瓜蔕(七枚)葱白(一莖切暴乾)藜蘆(半分)英粉(半錢)麝香(一字)
右為散每用菉豆大吹左右鼻良久有蟲子出子細
看如斷線此是病根出也
通頂定命散(出聖惠方)治小兒一切疳腦熱鼻塞宜用
蘆薈(一分細研)瓜蔕(一分)麝香(一錢細研)鵝不食草(一分)猪牙皂
莢(一分)
右為細散每取少許吹於鼻中當嚏出疳蟲黑者難
治赤白黃者易醫
又方(出聖惠方)治小兒五疳能充肌膚悅澤顔色宜常服此
鯉魚膽(二枚)蝟膽(二枚)狗膽(一枚)白附子(一分炮製)烏賊魚骨
(一分炙令黃)
右先搗烏賊魚骨并白附子為末相和内入猪膽中
候乾搗細羅為散每服以煖水調半錢服之量兒大
小以意加减
史君子丸(出和劑方)治小兒五疳脾胃不和心腹膨脹時復
疾痛不進飲食漸致羸瘦並宜服之
厚朴(去皮姜汁炙)陳皮(去白)川芎(各一兩)史君子仁(浸去黑皮一兩)
右為細末煉蜜丸如皂子大三歲已上一粒已下一
粒陳米飲下大治小兒腹痛
消積丸(出錢氏方)治一切積聚成疳腹脹
丁香(九箇)縮砂仁(十二箇)巴豆(二箇去皮膜心)烏梅肉(三箇焙)
右為細末麫糊丸黍米大三歲已上三五丸已下二
三丸温水下無時候服
君朴丸(出全嬰方)治小兒諸疳小便白濁久則黃瘦不長肌
肉
史君子(炮)厚朴(製)黃連(各一兩)木香(三錢同炒)
右為末糊丸如小豆大三歲三十丸米湯下五服效
黃土丸(出全嬰方)治小兒疳積在脾面黃腹急咬指甲揉眉
毛搔口鼻要喫泥土灰炭茶紙
黃土陳皮(各一兩)木香(一分)巴豆(三十粒不去油)
右為末糊丸小豆大三歲三十丸煎黑豆汁下直候
瀉五次疳積盡出益黃散助氣後與疳藥常服
靈星膏(出經驗方)治小兒潮熱肌熱疳勞瘦弱肚拍如鼓鳴
脊如鋸乃積熱而成疳
黃耆(蜜炙)胡黃連地骨皮柴胡(各等分)
右末煉丸服隔夜酒浸露一宿次日澄去酒薄荷湯
浸服之
龍膽丸(出和劑方)治疳病發熱
龍膽草黃連(去鬚炒)青皮(去白)史君子(去皮炒)
右為末猪膽汁和丸如蘿蔔子大每服二十粒以意
加减臨臥熟水下
黃連丸(一名金粟丸一名金瓜丸出衛生家寳方)治小兒諸疳壯熱肥兒神
效
黃連(去鬚)黃蘖(去麄皮)甘草(炙剉)青橘皮(去白焼乾等分)
右四味搗羅末研麝香少許和勻獖猪膽内用線繫
定於石噐内漿煮五七沸取出當風掛一宿去膽皮
研熟丸如菉豆大每服五七丸米飲下漸加至十丸
一方加麝香一分猪膽内煮
五珍丸(出危氏方)治疳傷肚大
青皮(不去白炒焦黃)乾薑(燒灰存性)五靈脂蓬术(各一兩)
右為末搜和秤藥末一兩用肥巴豆肉去油稱一錢
研細拌和粳飯丸麻子大每三五丸米湯下不拘飢
飽
五疳蕪荑丸(一名兒丸出續易間方)治一切疳氣瘦弱食少大抵
疳氣其狀多端雖輕重不同形證亦異然窮其根本
皆由乳哺乖宜寒温失節臟腑受病氣血不榮致成
疳也一曰肝疳其候搖頭揉目白膜遮睛汗流遍體
肉色青黃腹中積聚自是肝疳亦名風疳二曰心疳
其候身體壯熱吐痢無時頰赤面黃胸膈煩滿鼻
乾心燥口舌生瘡下痢膿血有時盗汗此是心疳亦
名驚疳三曰脾疳其候心腹脹滿乳食不化喘促氣
麄咳逆多啼骨立毛焦好喫泥土痢多酸臭名脾疳
亦名食疳四曰肺疳其候咳嗽氣逆咽喉不利揉鼻
咬齒腹内氣脹大腸不調糞中米出此名肺疳亦名
氣疳五曰腎疳其候肌肉消瘦齒齗生瘡寒熱往来
口鼻乾燥吐逆少食泄痢頻併肛門不收此是腎疳
亦名曰急疳今以方同療之
黃連蕪荑麥蘖神麯(等分)
右為細末蜜丸粟大量兒大小米飲下如五疳陳
皮湯下寒熱往来薄荷湯下蟲咬心痛苦棟子湯
下乳癖氣結成下痢赤白腹痛後重腸鳴泄米穀
不化並陳倉米湯下一方猪膽汁為丸
磨積丸治小兒疳積黃瘦吐食(出本事方)
川烏(一錢)定粉(三錢)艾灰(二錢)龍骨(二錢)
右為末滴水為丸龍眼大作餅子每服一餅飯飲磨
下
蘆薈丸(出本事方)治小兒疳積
蘆薈荆芥黑牽牛青皮(各等分)
右精細剉治炮製為末麵糊丸如粟米大兒一歲已
下一丸或二丸亦不妨酌量加减
壁宫丸(出惠全方)治小兒一切疳腹虛愛食泥土四肢壯熱
壁宫(一枚頭脚尾麫裹煨熟)熊膽(一錢研入)麝香(半錢細研)黃連
右為末蟾酥和丸黍米大每服研肝汁下五丸量大
小以意加减
吹鼻散(出聖惠方)治小兒一切疳
瓜蔕(二十枚赤小豆炒)胡黃連(半分)倒鈎棘針(二十枚)
右為細散每日早晨以半字吹兩鼻中兼用粥飲調
一字灌之每一度吹鼻灌藥一服
瀉腦散(出聖惠方)治小兒一切疳鼻塞壅悶宜用
榖精草(一分焼灰)細辛(一分)蘆薈(一分)瓜蔕(一分)
右為細散每用黃米大吹在鼻内常出惡物為效
紫霜丸治小兒乳哺失節致傷脾胃停積不化變成疳
積腹脹乳食减少胸腹疼痛痞悶嘔吐并治傷寒温
壯内挟冷食大便酸臭或已得汗身熱不除及變蒸
𤼵熱多日不觧因食或癎或寒後熱並宜服
代赭石(二錢研細水飛)巴豆(二十个去皮尖)
右為細末飯丸如粟米大每服三五丸至十數丸煎
皂角仁湯下無時
五膽丸(出聖惠方)治小兒五疳齒焦四肢黃瘦百晬後至十
五歲已前並宜服之
乾蟾(五个大者細剉和骨用酒五升文火煎至濾去骨砂盆内研以絹濾去滓入熟蜜四兩於)
(重湯内熬令成膏)胡黃連(二兩)黃連(二兩去鬚)白蕪荑(二兩輕炒去皮)
右為末入前膏内和丸如麻子大每服用人參湯下
三丸乳汁下亦得量兒大小加减服之
蛇蛻丸(出聖惠方)治小兒五疳羸瘦
蛇蛻皮(一分)乾蟾(一分)乾地龍(一分)蝸牛(一分)
已上四味入甆合子内以泥封閉使炭火燒令通赤
即住後取出硃砂羅為末更入黃丹一錢微炒同研
丁香末(半分)阿魏(半錢細研)砂砂(一分細研)
右件藥同研令勻以蒸餅和丸如麻子大每於空心
以熟水下二丸量兒大小加减服之
金粟丸(出聖惠方)治小兒疳
榖精草(寒食前後花出時收隂乾一兩)白薔薇(花出時收用一兩)丁香末
(一兩)蝦䗫(一兩)
右件藥取上二味端四日用水一斗宿浸五日煎至
二升去滓澄清重於小鍋中煎成膏後入丁香蝦蟆
末令勻和丸如黍米大懷在胸每服半丸一二歲一
丸七歲二丸十歲三丸総服藥後以桃柳湯於盆中
從頭淋浴之候湯冷以衣拭乾青衣盖不得衝風恐
蟲不出如睡最佳良久如醉疳蟲於頭面背膂出如
汗津如蟻子或如麩片並微細色白稀者七日内瘥
不出再服如色黃赤當隔日更依前法服蟲黑者不用
服藥此方入硃砂為金粟丸入青黛為膏金丸入麝
香為方勝丸
四靈丸(出聖惠方)治小兒五疳頭大項細心腹脹滿皮膚乾
鼓毛髮焦黃鼻下赤爛口舌生瘡瀉痢不止日漸瘦
大蟾(一枚去四足擘開腹肚入胡黃連末一兩在腹内以線縫合用濕紙三兩重裹以泥四面)
(固晾令微乾便出隂氣便以炭火三斤燒令燒至通赤即住待冷去泥土即細搗羅為末更入後藥)
(丸之用)蘆薈麝香熊膽(已上各一分)
右為末以麫糊丸如麻子大每服以粥飲妳汁下三
丸日三服三歲已上加服之
蘭香散(出錢氏方)治一切疳瘡鼻下赤爛
輕粉(一字)銅青(半錢)蘭香葉(菜名二錢燒灰)
右為細末令勻看瘡大小乾貼
白粉散(出錢氏方)烏賊魚骨末(三七)輕粉(二七)白芨(二七)
右為末先用清漿水洗拭過乾貼之無時
青金丹加麝香用之佳
定粉龍腦白丁香(炒)
右乳癖古方敗毒散加甜葶&KR1047;薄荷荷葉名羌活散
蚵蚾丸(出全嬰方)治小兒因有疳積腹脹面黃證候百出
右以蚵蚾一箇大黃一兩入腹中黃泥裹火煆用九分
膩粉一錢秤同為末和丸小豆大三歲三十丸米湯
送下飢最服候瀉數次取下疳積次與白术散助氣
後與常服疳藥蘆薈丸
蘆薈丸(出百一選方)治壯熱煩躁泄瀉腹急脹滿面黃瘦一切
蟲痛小兒五疳病證
龍膽草(去蘆)黃連(各半兩)雷丸
右為細末糊丸如黍米大每服三四丸米飲下此方
費省而功效博蘇韜光家中令小兒常服極佳不可
一日無也
苦黃連丸(出百一選方)治疳
蕪荑(三兩)川黃連(一兩半)苦棟子(三兩去光皮并核)
右為細末篛裹粟米煨成飯丸如黃米大每服十五
丸至二十丸米飲下空心食前日三服
蘆薈丸(一名膽連丸傳氏活嬰方)治脾胃積熱遂成疳疾宜服此藥
龍膽草黃連(去鬚同蕪荑各一兩)蕪荑(去皮先炒黃色次入前藥一處炒赤)
(色)
右末别入蘆薈一分和勻爛飯丸如黍米三丸服至
三十丸空心米湯送下
獲命方(出全嬰方)治小兒久患疳冷唇無紅色氣脹腹滿頻
多瀉利惟是黃涕忽時嘔吐宜喫此方
橘皮甘草(炙)豆䓻白术人参防風(各一錢)
史君子(蒸三次半兩)
右為末每服半錢六分米湯一盞入藥在内重煎取
五分空心喫兒大者服一錢治小兒疳出本草以甜
瓜葉碾末酒服之
胡黃連丸(出危氏方)治熱疳潮熱如火大便澀及驚截疳
胡黃連川黃連(各半兩)硃砂(一錢别研)
右二連為末和硃砂入猪膽内繫定虛懸於銚中煮
一炊久取出研蘆薈青黛各二錢半用蝦䗫灰二錢
麝少許粳米飯丸麻子大每服十丸食後米飲下一
方無青黛蝦䗫灰治小兒喫泥土壊肚(出本草)用好膩
粉一分沙糖搜和丸如麻子大空心米飲下一丸良
久瀉出泥土瘥治小兒食土(出十便良方)取猪肉一斤繩
繫曳地行數里勿洗火炙與食一方用羊肉
四珍丹(出醫方妙選)治小兒諸疳羸瘦毛髮焦黃口鼻生瘡
乾大蟾(一枚去四足擘開腹入胡黃連半兩在腹内以線縫合用濕紙三二重裹以泥四面)
(固濟用木火焼令赤去泥土再為細末)
蘆薈(半兩研)麝香(一分研)
右研細以白麫糊和丸如黍米大每服五粒粥飲下
量兒大小加减
定命通頂散(出聖惠方)治小兒一切疳羸困腦悶
滑石(一分)蟾酥(杏仁同研)乾臙脂(一分)
右同滑石細末每用兩黃米大吹入兩鼻中有嚏三
五聲神效
吹鼻散(出聖惠方)治小兒一切疳腦熱髮乾
熊膽(一錢)硃砂(一錢)麝香(半錢)
右同研令細五月午日取蟾酥和丸如黍粒大取一
粒研為末吹兩鼻中甚者以妳汁調塗口中及齒齗
上更甚者煖水下三丸
通腦散(出聖惠方)治小兒一切疳頭髮乾堅作穗眼睛有膜
鼻頭上瘡宜用
蚺蛇胆(一錢)犀角屑(一分)榖精草(一分)
右為細末散每日三兩度吹菉豆大於鼻中每吹藥
後以新汲水調半錢服之三歲已下即服一字
榆仁丸(出錢氏方)治疳熱瘦悴有蟲久服充肥
榆仁(去扇)黃連(去鬚切各一兩)
右為細末用猪膽七箇破開取汁二藥同和入碗内
甑上蒸九日每日一次候日數足研麝香半錢湯浸
宿蒸餅同成劑丸如菉豆大每服五七丸至三十丸
米飲下無時
橘連丸(出錢氏方)治疳久服消食和氣長肌肉
陳皮(一兩)黃連(二兩去鬚毛米泔浸一日)
右為細末研入麝香一半用猪膽七箇分入膽内漿
水煮候臨熟以針微扎破以熟為度取出以粟米粥
和丸菉豆大每服十丸至二三十丸米飲下量兒大
小與之無時
大黃丸(出全嬰方)治小兒五等疳病急疳壯熱疳勞骨蒸頭
髮作穗身上生瘡瘰癧核塊多惡煎劑服食不成肌
膚腹大脛細
大黃(三兩)木香(半兩)
右為末米醋一升相和器中移入鐺内令浮於水面
上炭火煮竹篦子攪藥去渣滓候可丸即為丸如小
豆大三歲三十丸米湯下加减與之當下青膿為效
一方治五等疳病肚大减時瀉痢冷熱不調漏蘆為
末每服一錢猪肝一兩塩少許水煮熟空心服之
槐子方(出本草)治疳濕及明目
右以烏牛膽釀槐子服之彌佳
麝香丸(出楊氏家藏方)治諸疳挾積肌體𤼵熱漸致羸瘦蟲作
無時
阿魏(半兩精真者於砂石器中用煤火入羊肉内)猪牙皂角(炙去皮三分)雄
黃(半兩)蓬莪术(生用半兩)柴胡(去苗三分)㯽榔(生用一兩半)蕪荑(生用)
(一兩)當歸(半兩洗炒)麝香(一錢别研)辰砂(半兩别研)
右件為細末同精羊肉去筋膜一斤切細以法酒煮
如泥取出細研入阿魏并諸藥同搗丸如蘿蔔子大
服三十丸温米飲下不拘時候
衛生湯(出鮑氏方)治疳熱肌瘦盗汗
地骨皮(洗四兩)生乾地黃(一兩)甘草(半兩)白芍藥(一兩)
右為散每服二錢小麥三十粒煎湯下
又方(出全嬰方)治喫土
黃連黃土
右等分為末糊丸如小豆大每服三十丸米飲下
又方(出聖惠方)治小兒一切疳手脚枯細腹肚脹滿萎黃羸瘦
不欲乳食宜服此方
乾蝦蟇(一枚大者)
右以酒噴放地上一夜令脹内莨菪子二兩在蝦蟇
腹中封口入瓶子内燒令煙盡放冷取出搗羅為末
入膩粉一錢以軟飯和丸如菉豆大每服以粥飲下
三丸量兒大小以意加减
洗方(出危氏方)
大腹皮苦参川白芷
右為剉散煎湯淋洗妙
三和丸(出聖濟方)治小兒諸疳肢體羸弱臟腑虛滑不思乳
食
胡黃連(半兩)木香(半兩)麝香(研一錢)
右為細末滴水為丸如黍米大量大小加减丸數與
服治小孩子疳瘦又取五月五日蟾酥以朱砂麝香
為丸如麻子大空心一丸如腦疳以妳調滴鼻中
五疳保童丸(出保嬰方)治小兒五疳八痢面黃肌瘦頭髮作
縷好食泥土並宜服之
大乾蝦䗫(一个焼存性)皂角(一定去皮核焼存性)蛤粉(三錢水飛)麝香
(一錢細研)
右為細末打麫糊為丸如粟米大每服三四十丸温
米飲送下空心日食三服
福夀保生丸(出德生堂經騐方)治小兒諸脾疳癖積飲食無時
諸物所傷脾胃因食寒熱積作成氣塊腹肚脹滿喜
怒不常堅硬疼痛身熱虚汗而惟貪睡或黑或瘦口
鼻生瘡並宜服之
蘆薈木香(各一兩)蕪荑史君子砂仁胡黃
連神麯廣皮三稜(炒)陳皮乾蝦䗫(各七兩半)
右為細末水糊為丸粟大每服五七丸温米湯送下
量歲數加服日進二服八九日後大便黑為驗切忌
葷腥生冷硬物為妙
磨脾化滯丸(出德生堂經騐方)家𫝊得效小兒諸脾疳服之者
無不效
木香蘆薈(各二兩)史君子仁蕪荑陳皮(去白)
青皮砂仁神麯莪术(已上各七錢半)蝦䗫(一兩半焼灰)
胡黃連(二錢)黃連(五錢)九肋鼈甲(一箇醋炙)
右為細末醋糊丸如粟米大每服百十丸飰水下無
時量兒大小加减服為妙
化脾積二聖丸(出德生堂經驗方)逮公謹𫝊小兒脾疳得效
方
雷丸神麯(炒)麥蘖(炒)陳皮青皮茯苓苦
葶藶石三稜蘿蔔子(炒别研)阿魏白豆䓻
沉香青木香(已上各一兩)廣木香(一兩半)莪术(二兩)蒼术
(四兩炒)半夏(三錢)丁香(二錢半)
右剉麻豆大用好醋五升生利牛兒鉄一斤搥碎同
煎藥浸春三夏二秋七冬十日去鉄將藥煮晒乾為
細麫糊丸如粟米大量大小服三歲已下三十丸四
歲以下至七歲五十六十丸用飰水空心服之若受
濕黃腫腹脹者用木瓜煎湯下忌生冷塩酸海味毒物
神聖化脾丸(出德生堂經驗方)專治小兒脾疳積聚成塊在皮
膜外者𤼵熱渴乳食不進日漸羸瘦服諸藥不效者
此藥主之大有功效
荆三稜(炮)廣荗(炮)青皮(去皮)陳皮(去白各一兩)沉香(二錢)
木香(三錢)檀香(二錢半)㯽榔(二錢半)腦子(半錢)全蠍(二錢)
右為細末煉蜜為丸如菉豆大二歲至四歲者三丸
五歲至八歲者九丸九歲至十二三歲者七丸食前
用引子送下服後食積推下便軟二服後漸消三服
去病七分然後用藥磨脾去積順氣進食引子湏要
白曳刺馬溺半盞水中浸後送下
五疳消食丸治小兒食傷脾疳積聚發為寒熱
香附子荆三稜石三稜青皮陳皮(各二兩)
縮砂(一兩半)史君子(一兩半)黃連(一兩)莪术(一兩)蕪荑(一兩)蘿
蔔子(二兩)木香(一兩)乾蝦䗫(四兩焼灰)蘆薈(一兩)苦棟根(三兩)㯽
榔(一兩)乾漆(一兩焼去煙)阿魏(半兩另熬)胡黃連
右為細末熬蘿蔔水調神麯末作糊丸如黍米大每
服十五丸至二十丸飯水下量大小加减丸數服日三
次妙
神仙妙應丸專治大人小兒疳脾癥瘕氣積成塊或如
小黃瓜横擔腹肚脇左右青筋明現腹鼓急手足瘦
小形貌焦枯黃黑髮直口乾病在膏肓本堂自至都
下止以此藥治大人小兒蟲積盡在大便中一行之
後地上便見諸積委有功效藥性平稳不損元氣老
幼皆可服
㯽榔(二兩)黑白牽牛(二兩)大黃(一兩)史君子(半兩)蕪荑(半兩)
鶴虱(半兩)乾漆(五錢半去煙)雷丸(半两)
右為細末用皂角四兩去皮弦子切碎熱水浸泡搓
揉濃水濾過和麫為丸如粟米大或菉豆大隨兒大
小服一二十丸葱白熬湯五更送下棗兒壓之次早
大便見其得病根源之物年十歲服二三錢
又方治小兒一切五疳黃瘦不生肌肉肚脹多筋頭髮
焦黃不思乳食糞中有蟲米穀不化小便如油睡中
盗汗
蘆薈(二錢)史君子(七个)木通(炮一錢)㯽榔(炮一錢)黃連(去鬚二錢)
蕪荑(炒去膜)雷丸(剉炒一錢)青皮(炒一錢)龍膽(去湏二錢)
右件為末雄獖膽汁蒸過為丸粟大每服二十丸飯
飲送下
鮓湯丸治疳積
南星乳香滑石丁香青黛(各錢)輕粉
金箔(五片)巴豆(十六粒去皮心)錫末(先將水銀安紙上鎔錫入研碎)
右為末糊丸如粟米大每服三十丸飯飲送下疳積
鮓湯下脹滿茴香湯赤白痢甘草湯下瘧疾桃枝湯
下
麝香丸專治小兒五疳
麝香熊膽蚺蛇膽牛黃赤小豆(為末已上各一)
(分)蟾酥(加柳葉二片)
右件藥同研如粉用瓜蔕半兩煮取汁和如麻子大
一歲每服空心以粥飲下三丸量兒大小以意加减
抵聖丸治小兒一切疳
麝香(細研)熊膽(細研)硃砂(細研)瓜蔕蚺蛇膽(已上各一分)蟾
頭(一枚令炒焦黃)牛黃(半分細研)赤小豆(半分炒焦)
右件藥揚羅為末都研令勻煉蜜和丸如菉豆大每
服以粥飲下三丸如小兒郎以乳汁破下與服量兒
大小以意加减服之
吹鼻散治小兒一切疳揉眼鼻撏耳髮乾
蝸牛殼(二十七枚洗去土)蝦蟆灰(一分剉)青黛(半分)麝香(半分細研)
右件藥搗羅為末相和更研令極細每日兩度以葦
筒子吹半粳米大於鼻日覺有效即日一度吹之
治小兒肝疳此由乳母多食酸物熱毒久鬱於内因
乳兒致令毒熱之氣𫝊兒之肝經疳氣之盛相薄
於脾故生斯疾其狀搖頭揉目白膜遮睛忽時多汗
目中澀痒頭髮焦枯腦熱如火非時下痢唇皮赤焦
即為肚疳宜喫此方但目色帶青左肋下堅硬多吐
涎沬左右眼角有黑氣所衝者不可治也
史君子(蒸)羌活防風延胡索天靈盖(酥炙黑色)
木香鼈甲(酥炙焦黃)蜜蒙花决明子(各一分)山梔(半兩)
右為末每服一錢薄荷湯下兒大服一錢半
治小兒心疳此又因乳母平日多食熱物以致血氣
昏壅兒飡熱乳𫝊在兒心經火能生土毒熱之氣𫝊
入於鼻故生斯疾其状非時通身發熱面黃两頰
上赤心胸煩滿鼻乾心躁忽思飲水口舌生瘡忽時
下痢下利久而不已忽時下膿血即為心疳宜喫此
方但夜多驚啼耳邊脉動舌色黯黑者不可治
胡黃連茯苓天靈盖(酥炙黑色)鼈甲(醋炙香黃)木香
沉香(二銖)史君子(蒸三次半兩)
右為細末重羅如飛塵每服半錢以銀湯調下食後
温和去滓吃兒大者吃一錢
治小兒脾疳此又因乳母平時飲食不節冷熱不
調或飯食不調停滯不化兒食其乳不調之氣積在
脾間故生斯疾其狀多乳食不消心腹脹滿面色黃
口鼻常乾肌體虛劣好喫泥土火炭之類情意不悅
愛近黑處下利多酸臭此為脾疳宜喫此方但好食
泥土水榖不化皮枯骨露者不治之候也
訶梨勒(麵裹火炮去核只用皮)史君子(蒸三次各半兩)白术厚朴
(去塵土姜炙)黃橘皮天靈盖(酥炙黑色用)㯽榔鼈甲(酥炙)
(黃香)甘草(炙)木香川芎白蕪荑(各一分)南椒(三分去黑)
(子)
右為細末每服一錢空心以米湯調下
治小兒肺疳此又因乳母平日多食辛熱之物肺臟傷
兒飡其乳毒熱之氣𫝊在肺經故生斯疾其狀非時
𤼵𠻳壯熱憎寒口鼻生瘡多饒涕唾毛髮焦枯多咬
指甲頻頻氣脹大腑不調忽時下痢糞中下米是為
肺疳並宜喫此兩方但皮上𤼵瘡如粟黑色者不可
治
桑白皮(白采入地一尺以下者用二兩)蜜陀僧(一分)史君子(十銖蒸七次)
枇杷葉(去毛令净微炙)天靈盖(酥炙香黃黑色)鼈甲(酥炙香黃)木香
川芎
右杵羅為末方入蜜陀僧末更研令勻每服半錢黃
橘皮一片六分水一盞煎取四分食後去滓喫兒大
喫一錢服此藥後空心吃後方藥
訶梨勒(半兩麵裹火炮去核只用皮)白术史君子(蒸各一分)甘草
(三分炙)
右細杵羅為末每服半錢煎四五沸空心和滓吃
治小兒腎疳此又因乳母平日隂陽交接之候血氣
未定倉猝間便與兒乳其隂陽不調之氣𫝊在兒
之腎經故生斯疾其狀骨肉消瘦齒上齗瘡頻發寒
熱頭熱如火足冷如冰喫食减少瀉痢頻多其病至
極即下部開張肛門搔痒不時蟲動名為腎疳宜服
此方寒冷無熱氣者不治之候也
鼈甲(酥炙焦黃)萆薢茯苓蕪荑天靈盖(酥炙黑色)川
芎烏藥(各一分)狗脊(去毛半兩)南椒(二錢去黑子)
右為細末重羅如飛塵每一錢空心葱湯下和滓喫
兒大者喫一錢半兒小者不喫滓
五疳丸治小兒疳瘦而面黃羞明眼澀好喫泥土乳食
不消化常服退黃化蟲
綠礬(成塊者焼通赤取出稱一兩半)蜜陀僧(火焼赤取出稱一兩)夜明沙(焼過)
(一兩半)
右為細末熟棗穰為丸如麻子大每服三五七丸温
米湯送下量兒大小加减一日三服不拘時
抱子茯苓湯治黃疳土色(為熱為濕)當小便不利(如黃赤色為燥熱伏)
(于腎經中也)髮黃脫落(知膀腎俱受土邪乃濕熱之證)鼻下斷作瘡(土逆行火)
(氣上火也)能乳者(胃中者熱也寒則食不入喜食者或其胃不足也)面黑色者
(為寒為痺)大便青(寒)褐色(熱畜血中)間黃色(腸胃真熱)治法當滋隂
潤燥耐熱避寒致生津液(蘭臺秘簡方名大蕪荑湯)
山梔子(三分)黃蘖炙甘草(各三分)大蕪荑(半錢)黃連(一分)
麻黃(不去根節)羌活(各二分)柴胡(三分炙)防風(一分)白术(半分)茯
苓(三分)當歸(四分)
右件剉如麻豆大都作一服水一盞半煎至一盞去
滓稍熱食前下
消疳丸治小兒諸疳肌肉消瘦日晡作熱引飲無度退
疳熱長肌膚殺蟲美食
熊膽硃砂(别研水飛)胡黃連鼈甲(醋塗炙黃)柴胡黃
連(去鬚微炒已上各半兩)夜明砂(微炒)㯽榔木香陳橘皮
(去白)青橘皮(去白各一分)乾蟾(二枚焼赤存性)蘆薈(别研)麝香(别研二銖)
(各一錢)
右件為細末研勻軟粳米飯丸如黍米大每服二十
丸温水送下不拘時候
蕪荑丸治小兒五疳骨熱面黃肌瘦飲食雖多不長肌
膚口牙齒宣露或盗汗疳瘡濕痒小便白濁
黃連(去鬚髮微炒)黃蘖(去麄皮)甘草(炙)青橘皮(去白)龍膽草
(去蘆已上各半兩)乾蟾(一枚酥炙)白蕪荑仁(炒)胡黃連(各一分)青
黛(一錢)史君子(十四枚去殼)麝香(半錢别研)
右件為細末研勻和用獖猪膽汁少許將藥入猪
膽内合令七分滿以線繫定於銀石噐中用漿水煮
五七沸取出當風掛一宿後剥去猪膽不用只取藥
再和令勻丸如黍米大每服二十丸温米湯送下不
拘時候
至聖丸治小兒五疳黃瘦食不生肌常服殺蟲長肌肉
木香胡黃連黃連(去鬚微炒)陳橘皮(去白)龍膽草(去蘆)
(焙已上各一兩)五靈脂(二兩)川棟子(去核半兩)蕪荑仁(二錢半炒别研)蟾
酥(半錢别研)蘆薈(二錢别研)
右件為細末煮麫糊為丸如黍米大每服二十丸温
米飲送下不拘時候
麝香猪膽丸治小兒諸疳羸瘦齒齦潰爛或作蟲痛乳
食雖多不長肌膚常服退疳黃肥肌肉美飲食
胡黃連黃連(去鬚切各一兩)川芎(三分)没石子(半兩麫裹煨令黃去)
(麫)麝香(二錢别研)蕪荑(一兩别研)川棟子肉(一兩剉碎炒黃)
右件為細末次入研者藥和勻用獖猪膽汁和蒸餅
為丸如黍米大每服三十丸温米飲送下不拘時候
搜疳丸治諸疳羸瘦不生肌肉面色痿黃消腹脹殺疳
蟲進飲食止盗汗寬胸膈下滯
荆三稜(半兩濕紙裹煨熟剉)㯽榔木香肉豆䓻(麵裹煨黃香)
訶子(去皮)當歸(湯洗焙已上各二兩半)黃連(去鬚微炒)川棟子肉(各半)
(兩炒)
右件為細末猪膽汁煮麫糊為丸如黍米大每服三
十丸温米送下不拘時候
宜兒丸治小兒諸疳瘦悴皮膚乾焦頭髮作穗下利煩
渴小便白濁
黃連(去鬚微炒)蕪荑仁(别研用)神麯(炒各半兩)陳橘皮(去白)乾姜
(炮)百草霜(研已上三味各二兩)麝香(一字别研)
右件為細末次蕪荑仁同研細後入麝香研勻煮麫
丸如黍米大每服二十丸温米飲送下不拘時服
袪疳消食丸常服肥肌退疳消化飲食治諸疳極妙
黃連(去鬚二兩微炒)青橘皮(去白)木香(二味各半兩)大麥蘖(微炒)川
棟子肉(炒黃)神麯(炒黃)蕪荑仁(研已上各一兩)
右件將前六味為末次入蕪荑仁同研勻蒸餅和膽
汁為丸如黃米大每服二十丸温米飲送下不拘時
候一方無青橘皮名六神丸
龍腦丸(出楊氏家藏方)治小兒五疳潮熱面色萎黃乳食遲化
日潮熱羸瘠
龍膽草(去苗)蘆薈(别研)肉豆䓻黃連(去鬚微炒)木香神
麯(炒研)麥蘖(炙各一分)
右件為細末煮麫糊和丸如菉豆大每服三十丸溫
米飲送下不拘時候
蘆薈丸(出楊氏家藏方)治小兒疳黃瘦髮立皮乾飲食不消臟
腑滑痢常服充肌殺蟲進食
史君子(三兩)肉豆䓻(麵裹煨香二兩)胡黃連(一兩)蘆薈(一兩别研)丁
香(半兩)麝香(三錢别研)
右件為細末煮麵糊為丸如黍米大每服三十丸至
五丸溫米飲送下不拘時候
肥白丸(出楊氏家藏方)治小兒體熱多汗乳食雖多不長肌肉
常服殺疳進飲食
黃連(去鬚微炒)蕪荑仁(微炒)川楝子肉(炒黃)神麯史君子
(各半兩)木香(一分)
右件細為末用猪膽汁和丸如黍米大每服三十丸
温米飲送下不拘時候
保孺丸(出楊氏家藏方)治五疳羸瘦潮熱盗汗面色萎黃腹大
股細雖能飲食不生肌肉
鼈甲(一枚醋炙剉)柴胡(去土及苗細剉)青橘皮(去白皮各三兩)史君子
(去殼一兩)杏仁(六兩湯浸去皮生用)
右件一處拌勻用猪肚一枚去脂膜入前項藥在肚
内以針縫合用童子小便煮爛切碎焙乾碾為細末
更用黃連末三兩麝香二錢同研勻酒煮麫糊為丸
如黍米大每服三十丸温米飲送下乳食前空心
没石膏(出楊氏家藏方)治小兒疳病面黃肌瘦臟腑不調小便
白濁常服和脾暖臟美進飲食退疳長肌肉
没石子木香(二錢)川芎(四兩剉用酒一升銀石噐内重湯煮至酒乾為度)
陳皮(去白)當歸(洗炒)白术(三味各三錢)青橘皮(去白一分)史君子
肉(一兩入倉米一兩同炒令香不用米)
右件為細末煉蜜為丸每一兩作四十丸每服一丸
温米飲下空心食前
史君子丸(衛氏家藏方)治小兒脾疳洩瀉不長肌肉
史君子(二兩去殼炒)丁香(一兩)木香(一兩)厚朴(一兩姜汁製)没藥
(一兩)胡黃連(一兩)肉豆䓻(一兩)草豆䓻(一兩)真蘆薈(一分)麝香
(一分研同煨為細末)
麝香蘆薈丸(出保嬰方)治小兒脾疳黃瘦好喫泥土腹大青
筋頭髮作縷或生疳蟲並宜服之
胡黃連(一兩)史君子肉(半兩另搗為極細末)蘆薈(半兩炒)鶴虱(三錢)
(炒)蝦蟆(三錢炒存性)肉豆䓻(麫裹焼熟去麫不用)㯽榔(各三錢)硃砂
(三錢半水飛)麝香(一錢半另研)
右件為細末醋打麫糊丸如粟米大每服三十丸三
四歲如麻子每服四十丸空心食前温米飲送下日
進二服
五積丸(出朱氏集驗方)治諸疳疾
南星(去風積)川欝金(三錢炒存性)肉桂(去皮冷積用)巴豆(去油食積)
殭蠶(去驚積等分)史君子(研)
右麫丸米大蘿蔔子煎湯空心下
治小兒疳疾喫頭髮衣線
右以蜣蜋炙熟去頭足以霜梅肉裹令吞喫空心時
六七枚便效
玉柱杖散治小兒疳瘦
黃耆人參白茯苓
右等分為末每服一錢水一盞煎六分呷之不拘時
治疳勞四肢瘦大傷甚者髮落面黃小便似泔大便腫
爛不思飲食
雄猪肉(五斤)使好石灰(椮一日洗去石灰置在新磚上使物盖一夜用糟喫效)
右切服酒糟飲
三聖丸治疳
黃連(三錢)史君子(二錢)木香(半錢)
右為末糊丸米飲空心下
棗肉丸治小兒因疳加瘡侵口鼻以肉棗兩枚去核入
青礬如核大在内以火煆存性為末麝香少許油調
塗用者效又治疳氣入隂黃亮(出鮑氏方見本門氣疳類烏金膏)
一方治疳熱肚大四肢枯縮諸方不效者
蕪荑黃連木香苦棟雷丸㯽榔青
黛蘆薈史君子(等分)
右為末糊丸飲下
一方(出鮑氏方)以&KR0034;蟲桑蟲瓦上焙食之皆效
二十四候歌訣
瀉血及白痢第一
瀉利多膿血脾間冷熱兼蟾蜍天蒂子保童命長延
肉豆䓻杏仁天蒂子蟾蜍(炒)麝香(各等分)
右為末每服一錢米飲湯下
手足腫肚大胸高骨出第二
肚脹手足腫胸高骨出多脾疳傷腹内硃麝共調和
硃砂蝉脫訶子蟾蜍麝香(各等分)
右為細末糊為丸如菉豆大每服三錢米飲吞下
鼻爛血痢第三
鼻赤常揉爛更兼血痢頻脾肺疳積甚當歸最有靈
當歸鼈甲(火焼醋碎)大黃赤石脂白石脂麝
香(各等分)
右為細末爛飯丸如菉豆大每服五七丸飯飲吞下
皮膚無顔色生瘡第四
皮膚無顔色瘡癬遍體生心疳要調理豆䓻與人参
肉豆䓻人参杏仁甘草胡黃連
右為末煉蜜丸如菉豆大每服五丸薄荷湯吞下
頭上生瘡髮黃稀少第五
毛髮黃稀少頭瘡更又多潮熱疳氣疰藥入便除疴
赤石脂大黃麝香代赭石(各等分)
右為末煉蜜丸如菉豆大防已湯下
髮焦鼻下生瘡第六
髮焦鼻下赤多哭少形懽肺疳真好藥玉屑服平安
人参玉屑㯽榔鈎藤麝香(各等分)
右為末每服半錢米飲調下
肚腫有青筋齒宣虫蝕第七
牙齒遭蟲蝕肚腫有青筋腎疳傷筋骨赤石木香勻
木香大黃蟾蜍蝉退赤石脂(各等分)
右為末每服半錢薄荷湯下
肚腫吐乳第八
肚腫頻吐妳氣脹又饒痰脾胃疳積冷丁香最是先
牛黃天麻人参杏仁乾地黃(各等分)
右為末飯丸粟米大每服五六丸飯飲湯下
齒宣鼻爛第九
鼻爛面無色飲食不能飡心疳傳肺内人参善益顔
人参天麻蘆薈乾地黃胡黃連(各等分)
右為末爛飯丸如菉豆大米飲吞下
面合地眠第十
氣急合地卧腹脹更饒傷心脾疳積甚龍腦茯苓強
茯苓桔梗肉桂腦子麝香
右為末飯丸如菉豆大米飲下
鼻中臭肉出齒宣第十一
鼻中臭肉出乾臭齒又深肺肝𫝊疳積鈎藤及海荆
牛黃木香鈎藤大黃海荆子
右為末每用半錢薄荷湯下
遍身多瘡多飲水第十二
冷水頻頻飲身上遍生瘡此是心家受牛黃飲最良
牛黃宣連麝香乾地黃龍膽草
右為末飯搗成丸每用十丸飯飲吞下
皮膚如粟水榖不化第十三
糞中食不化水榖不曾消皮膚如粟米㯽榔丸内搜
木香㯽榔人参黃連
右等分為末爛飯為丸如菉豆大每服十丸飯飲下
肚脹口乾第十四
口燥唇難啟涎粘咂不停脾風疳最盛獨活木香迎
防風天麻木香獨活麝香(各等分)
右為末煉蜜丸每服十丸薄荷湯下
喫泥與土灰炭石第十五
磚瓦偏尋喫生米灰炭食脾内疳蟲咬鹿茸海荆末
當歸川芎羌活鹿茸海荆子
右為末每服一錢飯飲調下
飲水揩眼怕明第十六
怕明暗則喜喫水眼頻揩肝家疳極盛升麻飲子佳
升麻木香柴胡乾薑麝香
右為末每服一錢飯飲調下
多寒熱卧不起第十七
寒熱往来頻貪眠意若嗔骨疳將藥療燈心及杏仁
紫蘇杏仁甘草燈心
右件用小便浸一宿焙乾成末每服一錢米飲調下
口内生瘡不喫乳第十八
乳食全不喫口内又生瘡心受疳熱極青黛倍藿香
藿香麝香地龍青黛黃蜂兒
右為末飯成丸湯吞下
赤白痢變無定二十
赤白痢多變風疳熱在脾白龍偏用便宣木及蕪荑
龍骨木香宣連蕪荑仁
右為末每服半錢陳米飲下
驚生鵝鴨糞第二十一
瀉痢塊和膿又如鵝鴨糞合藥果依方功效何須問
地榆椿根訶子槐花甘草
右為末黑豆湯調下
多渴常飲水二十二
多渴常飲水泄瀉不思飡大腸風熱患礬石姜調安
白礬滑石定粉鯽魚膽
右為末搗麦門冬或燈心湯下
髮稀鼻内生瘡二十三
搖頭揉眼鼻生瘡在人中心肺𫝊疳熱牛黃極有功
牛黃硃砂升麻黃連青黛(各等分)
右為末每服半錢飯飲湯調下
齒宣顔色不定二十四
齒宣多血出顔色頻改移腎病内𫝊受天麻實有竒
丁香(二錢)牛黃(少許)天麻(一錢)全蝎(一錢)麝香(少許)
右為末每服半錢米飲調下
已上所論二十四候皆由五臟𫝊變大抵疳疾治法先
與調氣消食次與行藥取利後用猪肚蘆薈等丸久服
蘆薈丸(出傅氏活嬰方)
神麫(二錢)蕪荑(二錢去油)史君子(五个)青皮(二錢)紫蘇葉(一錢)青
黛(二錢)巴豆(二七粒去油)麥芽(一錢炒)香附子(二錢炒)蘆薈(二錢)
右為末爛飯為丸如麻子大每服二十丸飯湯下一
方去青黛陳皮蘇葉香附子加腦麝香少許鷹爪黃
連一錢莪术二錢炒
胡黃連丸(出𫝊氏活嬰方)治疳瘦渴瀉壯熱肚大青筋虛鳴愛
肉牙宣口臭腹内蟲痛多睡好飲水啼哭不止並宜
服
蘆薈(半兩)茴香(半兩炒)史君子(半兩)蕪荑(三錢炒)胡黃連(半兩)
川楝子(半兩)陳皮(半兩)木香(三錢)青黛(半兩)龍膽草(半兩)輕粉
夜明砂(半兩炒)巴豆(四十九粒去油用)腦麝(少許)宣連(半两)
右為末猪膽汁煮糊為丸如麻子大每服五十丸空
心米飲下
蟾蜍丸(出𫝊氏方)
蟾蜍大皂角(各等分焼存性為末一味一兩)青黛(一錢研)蘆薈(一錢)
麝香(研)硃砂(一錢)莪术(一錢)㯽梹(一錢)
右為末用巴豆七粒去殼并心膜以猪膽四五箇取
汁同巴豆蒸五次去巴豆取膽汁和丸如麻子大每
服二十丸米飲下
保童碧丹(出𫝊氏活嬰方)治疳積疳勞腹大虛腫取後用殺蟲
消疳自然安矣
硫黃蕪荑仁(炒)黃連(各五錢)輕粉(一錢)巴豆(五粒去油用)
右為末醋糊為丸如粟米大每服用十丸薑蘇湯空
心一服忌生冷
保童丸(出𫝊氏活嬰方)治一切疳積癖腹腎硬疳勞潮熱面目
手足浮腫寒熱往来飲食减少泄瀉無常腹内腸鳴
並皆治之
蝦䗫(一个紫者焼存性去骨)史君子(一个焼性存研)蕪荑(二錢用仁)
蘆薈(一錢炮)三稜(一錢焼)莪术(一錢炮)陳皮(一錢去白)㯽榔(二个)
辰砂(半錢研)大戟(半錢)皂角(同蝦䗫焼)麝香(少許)巴豆(同青皮焼用)
青皮(一錢去白)乾漆(半錢焼煙盡為度)半夏(半錢姜汁浸無白為度候乾用)黑
牽牛(半錢焼)
一方加甘遂(半錢)草菓仁(一錢)枳殼(一錢)縮砂仁(一錢)
右為細末用無灰酒煮麫糊為丸如麻子大以硃砂
為丸每服二丸看大小加减淡薑湯吞下飯飲亦可
如腹中腎硬不食及積黃陳皮湯下如寒熱用桃柳
條煎湯下如身腫赤桑白皮湯下如要取積茶清下
金科猪肚丸(出𫝊氏活嬰方)治一切疳積面黃肌瘦腹内痞癖
氣塊五疳多蟲骨蒸疳寒熱瘦悴面浮無辜丁奚等
候
史君子(一升)青皮(炒)三稜(煨)莪术(煨)黃連胡黃連
川練子蕪荑(炒研)枳殼(炒)黃梗皮青木香麥
芽(炒)㯽榔香附子陳皮杏仁(研)茴香(炒)吳
茱萸(炒)輕粉巴豆(去心出油)神麯(炒)龍膽草石榴
皮訶子肉豆䓻南木香蘆薈蝦䗫(炙)
榖芽(炙)青黛白麴乾薑玄胡索(炙)硃砂
薑(炒)欝金皂角(炒)山茱萸没石子良薑
乾漆(炒令煙盡)丁香(各等分)
右為末先用雄猪肚一箇以史君子肉一升糯米三
合粳米二合入猪肚内蒸熟搗爛後再入猪膽汁
三四箇研勻却入衆藥搜作餅子臼中杵搗百遍視
色和勻細丸如麻子大每服二三十丸空心飯飲吞
下量兒大小加减用之一方加黃丹鷄子黃蚌粉三
味用醋炒過入前藥和丸
又方(出𫝊氏活嬰方)
用大麻子炒過和飯飼烏鷄一隻經一兩箇月如用
去毛糞以烏豆一二升同蒸爛去骨搗爛和衆藥成
丸用隨意湯使空心下取效兼治骨蒸勞熱面黃瘦
削名麻鷄丸
草菓丸(出𫝊氏活嬰方)治積疳浮腫脾胃虚弱
草菓(一錢煨去皮)三稜(一錢炮)砂仁(二錢研)㯽榔(二錢)黑牽牛
青皮(二錢去穰)三稜(一錢炮)巴豆(一錢去油)
右為末麫糊為丸每服十五丸米湯飲下如腹有潮
熱與保童丸
三星散(出傳氏活嬰方)治積疳遍身浮腫通利水道
大戟芫花(炒)甘遂(去心各等分)
右為末每服半錢棗子十箇煎湯空心調下有如神
效
塌氣散(出𫝊氏活嬰方)治疳浮腹脹經取未消
㯽榔(五个剉片用巴豆去殼同炒令黃色去巴豆用)橘紅(一錢)麥芽(三錢焼)甘
草(二錢)縮砂仁(半錢)枳殼(一錢)
右為末每服一錢蘿蔔子煎湯調下泄去疳氣即消
治小兒五疳小便白濁殺蟲
用使君子煨食以史君子皮煎湯送下
治小兒食土
用好土濃煎黃連汁和成塊日乾與服
治小兒疳瘦
用蝦蟇焼灰清米飲服之(其蝦蟆即癩蚵蚾也)
太木散治小兒腹脹佀鼓自晨至晩肚熱名曰氣疳
木香陳皮(二錢)膩粉(一字)牛蒡子(瓦上焙)
右為末每服半錢用陳米煎湯送下
玄梅散治小兒疳病取腹中疼痛
玄胡索烏梅(一錢)
右㕮咀每一錢水八分甘草一寸煎四分服
粉龍丸治小兒疳困
龍膽草蚌粉
右為末每服半錢用米飲調下
黃耆散治小兒熱疳進食
芰草柴胡神草地骨皮白茯苓甘草
右為末每半錢用白湯調下
黃耆飲子治小兒五疳或傷脾脹髮黃時時壯熱頭
上虛汗日熱潮黃瘦或泄瀉
黃耆神草陳皮甘草白茯苓白㯽榔
(小者)肉豆䓻(一个小者)
右㕮咀三錢水一盞煎七分慢火煎時時温服
厚腸丸治小兒疳瘦滑泄下痢腹脹不思飲食
甘草(炙)厚朴史君子(半兩去殼煨)陳皮(一錢)訶子(去核半生)
(半熟)
右為末蜜丸如鷄頭大二歲上一丸二歲下半丸或
乳汁清米飲化下亦可
大神丸治疳瀉渴飲無度
蘆薈(一兩)訶子皮(半兩)肉豆䓻(麫裹三味火煨以麫熟為度)
右為末棗肉為丸菉豆大三五丸米湯下
黃耆散治身體潮熱煩躁不能安卧飲食不進小便
如泔頭面赤色小便白色
青皮陳皮黃耆神草厚朴茯苓訶
子砂仁丁香木香甘草白术
㕮咀服三錢姜一片煎滓無時
普濟方卷三百八十
