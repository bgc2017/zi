普濟方卷四十六明周王朱橚撰
頭門
首風(論)
内經謂新沐中風則為首風首風之狀頭面多汗惡風
當先風一日則病甚甚則頭不可以出内至其風日則
病少愈夫諸陽之脈皆會於頭平居安静則邪無自而
入新沐之人皮腠既疎膚髮濡漬不慎于風風邪得以
乘之故客于首而為首風其證頭面多汗惡風頭痛不
可以出内者以邪氣之客也當先風一日則病甚至其
風日則少愈者陽之氣以天地之疾風召之風行陽化
頭者諸陽之會與之相應也是太陽者頭之經也六經
傷寒惟太陽受病最多蓋頭居其上當風寒之衝一有
間隙則若項若腦若耳若鼻風邪乘氣皆得而入之矣
况復櫛沐取凉飽食仰卧之不謹乎頭風為病不必須
有偏正頭疼之證但自頸項以上耳目口鼻眉稜之間
或有一處不若吾之體焉皆其漸也有頭疼有頭暈有
頭皮頑厚不自覺知有口舌不仁莫知滋味或耳聾或
頭汗或目痛或眉稜上下掣痛或鼻中聞香極香聞臭
極臭或只呵欠而作暈眩之狀凡此皆頭風證也治法
大要有熱證者消風散用防風荆芥煎湯下無熱證者
追風散用薄荷清下又有素患頭風之人或因傷風寒
暑濕之證調理之已獲輕安未幾頭風發則不必拘泥
前藥無附子又不可也若夫太陽項強一證無汗惡風
則為表實合用葛根湯汗出惡風則為表虚合用桂枝
葛根湯是又感風邪在頭風界限之内者也婦人月候
適行輙梳篦多成頭風痒滿頭如水泡之狀大凡人
病雷頭癩乾俗呼之謬名也頭痛昏眩皆因浴髮而得
之即為首風此因邪風在於胸中熱甚化而為痰之所
致也可以茶調散吐之吐訖次用藏用丸下之後可服
烏荆丸若是雷頭者上部多有赤腫結核或面血無汗
經云火鬱發之開之却之可用銚鍼出血則愈靈樞經
云奪血者無血血汗俱蕩豈不妙哉衰老者可用凉膈
解毒消風散熱為治年壯者可以蕩滌積熱大黃牽牛
氣血宣通使無壅滯而愈凡頭風眩暈手足麻痺胃
腕發痛心腹滿悶按如水聲可用獨聖散吐之吐訖可
用清上辛凉之藥仲景曰此寒疾結在胸中而致然也
夫頭風者是陽明邪熱太甚資實少陽相火而為之
也多在少陽或在陽明或在太陽視其腫勢在何部分
隨經取之濕熱為腫木盛為痛此邪見于頭多在前後
先出治之大不宜藥速速則過其病所謂上熱未除中
寒復生必傷人命此病是自外而之内者是血病况頭
部分受邪見於無形迹之部當先緩而後急先緩者謂
邪氣在上着無形之部分無不至若用重劑速下過其
病難已雖無緩藥若急服之或食前或頓後服此宜先
緩急則藥不能除病當徐除浸漬無形之邪也或藥性
味形體據象皆要不離緩體是也且後急者謂緩劑已
瀉邪氣入於中是到隂部染於有形質之所若不速則
損隂也此終始却為客邪當急取之是治客以急也且
治主當緩者謂陽邪在上隂邪在下若急治之不能解
紛而益亂也治客以急者謂隂分受邪隂分受陽邪此
客氣急除去之也假令少陽陽明為病少陽為邪出於
耳前後也陽明為邪者首大腫也先以黃芩黃連甘草
湯通炒過剉煎少少不住服或劑畢再用煨黍粘子新
瓦上炒香同大黃煎或去滓内芒硝俱各等分亦時時
呷之無合飲食在前得微利及邪氣已只前藥若不能
已再同煎次第服之取大便利邪氣則止如陽明渴者加瓜蔞
根陽明行經升麻芍藥葛根甘草太陽行經羌活防風之類
方
仙方如聖餅子(出海上方)
草烏天麻何首烏天花粉芎鬚半夏
細辛薄荷荆芥香白芷防風羌活
蒼术松香甘松藿香晩蠶沙赤小
豆菊花赤芍藥甘菊花蔓荆子(各等分)
右為細末炒麪為餅赤土為衣每服一餅細嚼茶淸
送下
巴戟散(出千金方)治頭中五十種病(方見本門頭風類)
牛黃丸(出聖濟總錄)治首風頭項急疼腦重四肢拘急行
步有妨
牛黃(别研)膩粉(各半兩)天麻(酒炙)桂(去粗皮)白附子(炮)乾蝎
(炒去土)天南星(炮)石菖蒲附子(炮裂去皮臍)麻黃(去根節湯)
(煑掠去沫)羌活(去蘆)芎藭當歸(切焙)乾薑(炮)獨活(去蘆)防風
(去义各一兩)麝香(一分)烏蛇(酒浸濕紙裹煨取肉三兩)
右先將牛黃麝香同研後漸入諸末藥并膩粉一半
煉蜜和丸如梧桐子大於膩粉内衮為衣每服五丸
空心温酒下
追風散(出直指方)治偏正頭風疼痛面上遊風狀若蟲行
川烏(炮去皮尖)軟石膏(煅)白殭蠶川芎防風荆
芥甘草(炙各一兩)南星(炮)白附子(炮)羌活天麻
全蝎地龍(去土)白芷(各半兩)草烏(炮去皮尖)没藥乳香
雄黃(并研各一分)
右為末每服半錢入好茶少許沸湯調食後臨睡服
搐鼻藥治八般頭風疼痛鼻塞聲重
赤芍藥川芎草烏黃芩乳香没藥(半錢)
黃連(一錢)元胡索當歸䔧蘆(各半錢)荆芥(一錢)藁本
(半錢)石膏細辛薄荷甘草(炙各一錢)
右為細末口噙水用藥一匙㗜鼻中
救生丸(出聖濟總錄)治體虚陽經為風所乘上走頭面多
汗惡風頭痛及新沭中風失音不語
天麻附子(去皮臍炮裂)烏頭(炮裂去皮臍)白附子(炮)天南
星(炮)丹砂(研)半夏(湯浸七次生薑汁製作餅焙乾)犀角(鎊屑以紙裹置欀令)
(暖方𢷬)芎藭藿香葉零陵香葉桂(去粗皮)蠍稍
(炒)木香白殭蠶(炒)牛黃(研各半兩)
右為末煉蜜和劑丸如梧桐子大中風不語者每服
五丸用漿水半鍾取東南柳枝一條長七寸滴生油
三滴在漿水中即攪四十九攪便灌之立差如小可
中風只用漿水吞下三丸如豆大
天雄丸(出聖濟總錄)治風虚頭腦重四肢拘急骨節痛疼
天雄(炮裂去皮臍)黃耆(剉)熟乾地黃(焙)蒺藜(炒去角各三分)白
茯苓(去黑皮)牛膝(酒浸切焙)石斛(去根)附子(焙裂去皮臍)獨活(去蘆)
山芋白术桂(去粗皮各半兩)
右為末煉蜜和丸如梧桐子大每服十五丸薄荷酒
或烏梅湯下
茯神方(出聖濟總錄)治首風頭痛當先風則甚
茯神(去木)羌活(去蘆)木通(剉)防風(去义)細辛(去苗葉)蔓荆實
(去白皮)生乾地黃(焙)白术當歸芍藥陳橘皮
(湯浸去瓤焙)芎藭(各一兩)
右麤𢷬篩每服三錢水一盞煎至七分去滓空心食
前温服
必效丸(出王氏博濟方)治頭風眩暈者由氣血虚為風邪所
乘也諸陽經脈上走於頭面因運動勞役陽氣發洩
腠理開疎因而受風邪頭風之狀面多汗惡風甚則
頭疼心煩悶或因新沐髮中風亦為此病久不差眩
暈因風邪流入於腦傳於目系目系急故成眩暈也
其脈寸口洪大而長是也宜服此大效
巴豆(去皮出油一分)丹砂(研)乳香(研)細辛(去苗葉)當歸(切焙)檳
榔(各半兩)丁香桂(去粗皮)龍腦(研各一錢)
右𢷬研為末蒸餅為丸如梧桐子大每發日用好茶
清下一丸須是當門齒嚼冷茶下之十年只用一粒
額汗出即差一方有麝香
柴胡飲(出聖濟總錄)治首風頭腫嘔噦
柴胡(去苗)芎藭桑根白皮(炙剉各一兩)白檳榔羚羊
角(鎊)人參黃連(去鬚)天雄(炮裂去皮臍各一兩)旋覆花(炒)桂
(去粗皮)枳殼(去瓤麩炒各半兩)
右剉如麻豆每服三錢以水一盞生薑三片煎取七
分去滓温服
茯苓湯(出聖濟總錄)治首風頭目昏痛痰涎不利
赤茯苓(去黑皮一兩)沉香(半兩)甘菊花(三分)訶梨勒皮(二兩)藿
香(去梗一兩)木香(半兩)檳榔(剉一兩)白术(一兩)枇杷葉(拭去毛十片)
枳殼(去瓤麩炒)甘草(炙各一兩)
右麤𢷬篩每服三錢入生薑鹽各少許煎至七分去
滓温服不拘時候
一字經金散(出危氏方)治偏正頭風疼夾腦風眉稜骨痛
牽引兩眼抽掣疼痛並或生翳膜視物不明
藿香葉荆芥穗旋覆花香白芷防風(各半)
(兩)石膏(細研水飛取半)川芎(半兩)川烏(兩頭尖者去皮尖生用二錢半)天南
星(二錢半)草烏頭(一錢半)
右各修治日曬乾同𢷬為末每服一匙食後淡茶調
下
十味如補丸(出百一選方)治偏正頭風墜痰涎散滯氣寬胸
膈久服清頭目強腰膝
晉礬(枯過)天門冬(去心)五味子半夏(四十九粒湯浸七次)南星
(一箇大者薑汁浸炮各半兩)麥門冬(去心)遠志(去心各一兩)甘草(炙)白
术人參(各一分)
右為末生薑自然汁調飛羅麪煑糊丸如梧桐子大
硃砂為衣每服十丸至十五丸食後臨卧生薑湯下
或有因驚而患頭風者宜服
芎菊湯(出聖濟總錄)治首風目暈頭痛
芎藭防風麻黃(去根節)前胡(去蘆)獨活(去蘆各一兩)菊
花枳殼(去穰麩炒)甘草(炙剉)細辛(去苗葉各一兩)石膏(碎研三兩)
右麤𢷬篩每服三錢水一盞入薄荷五葉同煎至六
分去滓食後温服
前胡湯(出聖濟總錄)治首風每發胸膈滿悶吐逆痰涎飲
食不下
前胡(去蘆)赤茯苓(去黑皮)升麻(各半兩)木通(剉一分)桔梗(去蘆)
(切炒半兩)枳殼(去瓤麩炒)旋覆花(微炒各一分)半夏(湯浸洗七遍半兩入生薑)
(同𢷬炒一兩)麥門冬(去心焙半兩)甘草(二錢一分)
右麤𢷬篩每服五錢以水一盞半入生薑一棗大拍碎
同煎至一盞去滓空心日午臨卧温服
治頭中痛身熱風熱方(出千金方)
竹瀝(三升)升麻生薑杏仁(各三兩)芍藥柴胡(各四)
(兩)石膏生葛根(各八兩)
右㕮咀以水六升合竹瀝煑取二升七合分三服
摩膏(出千金方)治頭中二十種病頭眩髮落面中風
蜀椒莽草(各三兩)桂心䕡茹附子細辛
半夏乾薑(各一兩)
右㕮咀以生猪肪二十兩合𢷬令肪消盡藥成先沐
頭令净然後以藥摩顖上一日即愈如非十二月合
則用生烏麻油和塗頭皮沐頭令净乃用之頓生髮
如昔必效方無蜀椒莽草半夏乾薑
天麻餅(一名如聖餅子)治頭風傷風鼻塞一切頭疼并偏正
頭風不問所因久服更不再發此藥最效
川烏(生去皮尖)天麻防風乾薑羌活甘草(生各)
(一兩)半夏(洗)天南星(生各半兩)
右用湯浸炊餅和捏成丸每服三丸荆芥或葱茶細
嚼送下一方有川芎無羌活用生薑汁和捏成餅子
隂乾一兩日曬乾服更增餅數隨意頭疼甚者更於
芎辛湯方求之若初感傷寒因汗而解尚餘頭疼者
濃煎葱白生薑湯下治中脘痰飲停積及療脾胃飲
食所傷溫中快膈尤得其宜
白龍丸(出王氏博濟方)治首風每發頭痛難忍
白附子(炮)附子(炮裂去皮臍)天南星(炮各半兩)半夏(洗去滑切焙)
麝香(研少許)凝水石(三兩用炭火三斤煅通赤埋於地坑内出火毒候冷取出)龍
腦(研少許)
右為細末用麪糊為丸如豌豆大每服三丸至五丸
薄荷温酒茶下空心食前服
芎术湯(出聖濟總錄)治首風頭面多汗惡風頭痛
芎藭蒼术(米泔浸去粗皮切焙)麻黃(去根節)芍藥甘草
白芷石膏荆芥穗(等分)
右麤末每服三錢水一盞入薄荷五七葉同煎七分
去滓熱服
驅風丹(出海上方)
草烏(四兩不去皮尖)川烏(四兩)芎鬚白膠香(河水煑過)赤土
赤小豆荆芥穗夏蠶沙(各六兩)
右為細末用白麪半斤攪勻沸湯泡為丸如梧桐子
大每服十五丸至二十丸茶酒下打撲傷損乳香酒
下頭風薄荷茶下渾身倦怠蘇木酒下孕婦莫服
治頭風冷淚(出本事方)
甘草决明子白术羌活川芎細辛
白芷荆芥穗(各三錢)
右為細末每服一錢沸湯調下食後日三服
八風湯(出聖濟總錄)治首風頭目昏痛肢體拘急疼痛
防風(去义六兩)人參(二兩)芎藭細辛(去苗葉)前胡(去蘆)白芷
(去义六兩)甘草(炙三分)羌活(去蘆半兩)
右麤𢷬篩每服三錢水一盞入薄荷五葉煎至六分
去滓温服不拘時
頭風方(出直指方)
川芎天麻(各半兩)細辛(華隂者去苗)爛石膏荆芥穗
白芷稍甘草(微炙各二錢)全蝎(炙五箇)
右為末白湯或茶清食後臨卧服消風散加蝉殼白
丸子加硃砂薑汁湯下皆要藥
防風飲(出聖濟總錄)治首風腦項掣痛
防風(去义一兩)龍骨(二兩)升麻赤芍藥黃芩(去黑心各一兩)
葛根(剉)石膏(碎各一兩半)
右麤𢷬篩每服五錢水一盞半煎至一盞入薑汁半
合更煎一兩沸去滓空心日午夜卧温服
清神散
麝香腦子雄黃青黛全蝎乳香没
藥(各等分)
右為細末每用抄少許口含温水㗜入鼻中
清香散治偏正頭風并牙疼
川芎藁本(各一兩)防風羌活(各二錢)細辛(三錢)香白
芷(一兩)甘草(三錢)
右為細末清茶調服三錢如疼甚者吞黑錫丹三十
粒必效
南星丸(出海上方)治頭風
天南星(大者一箇)全蝎(一對)川芎(二兩)人參藁本(各半兩)龍
腦(二錢)防風(一兩)
右為末以蒸餅一箇水浸一宿去皮搜和藥末如鵝
眼食前茶清下三餅入薄荷尤佳
羌活散(出本事方)治清目去風邪順真氣
羌活薑蠶白蒺藜(去尖)白附子(各一兩)甘菊花
硃砂麝香(各一兩)
右為細末每服一錢薄荷茶酒任意調下
菊花散(一名旋覆花湯)治首風頭痛上焦煩悶(方見本門頭風類)
薯蕷散(出千金方)治頭目有風牽引目睛疼偏視不明
薯蕷(三兩)細辛(一兩半)秦艽天雄(各二兩)獨活桂心
山茱萸(各二兩半)
右擣末篩酒服方寸匕日三
荆實湯(出聖濟總錄)治首風頸項緊急骨疼痛
荆實(揉去白皮一兩)芎藭防風(去叉)酸棗仁(炒過各半兩)薏苡
仁(炒一兩半)犀角(鎊三分)桑根白皮(剉一兩)
右麤篩每服五錢水一盞半入生薑一棗大拍碎煎
至八分去滓空心日午臨卧温服以愈為度
九生丸治頭風
半夏南星大草烏川芎白芷細辛
硬石膏(各等分)
右為末生韮汁飛羅麪和丸薑湯送下一十丸
七生丸治男女八般頭風一切頭痛痰厥腎厥隂厥
傷寒傷風頭痛不可忍
川烏草烏南星(三味生用去皮臍)半夏(水洗去滑)川芎
石膏白芷(等分並生)
右為細末韮菜汁飛羅麪為丸如梧桐子大每服七
丸至十丸嚼生葱茶送下一方加細辛全蝎减半每
服二丸
荆芥湯(一名八風散)治首風頭目昏眩肢體疼痛手足麻
痺上膈煩悶或發寒熱(方見本門頭旋類)
香芎散(出神效方)
香附子(炒)貫芎石膏(水飛)白芷甘草薄荷(各半)
(兩)川烏頭(炮一兩去皮臍)
右為細末每服二錢温酒或茶調下無時
川芎散(出海上方)治頭風
川芎(三錢)白芷(二錢)細辛(半兩去葉)蓽撥(一分)石膏(煅)防風(一錢)
(半)
右為細末白湯調服
清隠方(出海上方)治頭風
川芎白芷細辛防風川烏(各二錢)草烏(一錢)
(半)
右為麤末每服七錢水二盞煎至一盞去滓濾藥在
碗内却把碾細雄黃作四分入一分在碗内通口便
服再煎滓連服
治風勞氣吐逆不能食四肢骨節酸疼頭痛頂重方
茯苓(三兩)枳實橘皮人參芍藥(各二兩)生薑(四兩)
右切以水五升煑取三升去滓分温三服日晚再服
忌麪蒜醋等物
一字散(出聖濟總錄)治沐頭中風頭面多汗為首風頭痛
藿香葉烏頭(去皮臍各二兩)甘松零陵香(各一兩)白附
子天南星(各半兩)
右生用為散每服一匙温酒調下中風口噤斡開口
微灌服半錢未愈再服
芎藭散(出聖濟總錄)治首風頭面多汗惡風頭痛
芎藭石膏(碎)細辛(去苗葉)荆芥穗甘草(炙剉)草烏
頭(去皮臍同黑豆炒去豆各一兩)
右為散每服半錢臘茶清調下加至一錢空心食前
服之
透頂散(出本事方)治偏正頭風夾腦風并一切頭風不問
年深日近刻日取效
瓜蔕(七箇)丁香(三粒)糯米(七粒)腦子(一豆大)細辛(長白者三墜)麝
香(一黑豆大)
右先將腦麝乳鉢内研令極細却將前四味碾内修
治為末乳鉢内蕩起腦麝令勻用瓦罐子盛之緊閉
&KR0008;口患人隨左右搐之一大豆許良久出冷涎一升
許即安
不卧散(出德生堂)治偏正頭風疼痛渾身壯熱及風腫牙
疼並宜服之
細辛甘草人參藜蘆川芎(各一錢)石膏(半兩)
(水飛研末)
右為細末口噙水手捻藥末少許㗜鼻中
治偏正頭風久年不愈
没藥(一錢)乳香(一錢)川芎(三錢)青黛(半錢)腦子(二分)細辛(一錢半)
白芷(二錢)盆硝(三錢半)薄荷葉(三錢半)川烏尖(一錢)
右為細末水噙口中次用藥以竹管吹入鼻中
太陽丹(出海上方)治頭風
石膏(一斤)川芎白芷甘草(各一兩)腦子(二兩)
右為細末蜜和麪為丸每料分作一十八丸硃砂為
衣每服一丸食後薄荷湯下
䆒原抽刀散(出直指方)治頭風掣痛
川烏(切片薑汁浸晒)雄黃蟬退(去頭各半兩)川芎細辛(各一)
(兩)
右為散每服半錢食後臨卧茶清調下
川芎丸(出本事方)治頭風冷淚
川芎甘菊花細辛白术白芷(各一分)
右為細末蠟丸如黍米大夜一丸日中一時換一丸
菊花散(出聖濟總錄)治首風頭痛
菊花地骨皮石膏蒺藜子(炒一角各一兩)甘草(炙剉)
(半兩)
右為末每服一錢熱湯調食後服
天麻散(出聖濟總錄)治首風頭痛
天麻(二兩)藿香(去梗)石膏(研)莎草根(炒去毛各一兩)王瓜(十枚燒灰)
右為散每服一錢臘茶調下
通關青金散(出海上方)治偏正頭風兼治赤眼
薄荷葉好朴硝(各四錢)川芎青黛(各二錢)腦子(一匙)
右為細末搐入鼻中
茵陳散(出經驗良方)治一切頭風牙關緊急眉稜骨痛鼻
塞清涕眼旋屋轉耳作蟬聲並宜服之
北細辛(三錢)茵陳穗石膏(火煅紅候冷研入各一兩)川芎(一兩)
右為細末每服二錢茶沸湯點服
通頂散(出海上方)
石膏(四兩)荆芥(一兩半)川芎(三兩)薄荷(五錢)
右為細末每服二錢食後茶清調下
藿香散(出海上方)
全蝎(八箇)蓽撥(半兩)川烏(半兩)川芎(半兩)
右為末每服少許搐入鼻中或以茶清食後調服亦
可
玉容搐鼻散專治頭風去面上腫毒
川芎細辛芒硝藁本(各等分)
右為細末口噙水鼻中葦筒吹之立效
芎芷散(出直指方)治頭風風壅
川芎白芷荆芥穗軟石膏(煅等分)
右為末每服一錢食後沸湯調服
天香散(出聖惠方)治遠年日近頭風纔發則頑痺麻痒不
勝爬搔或塊瘰停疾嘔吐飲食莫入此藥兩服可斷
根
天南星(湯泡七次)半夏(製同上)川烏(生去皮臍)川香白芷(各等)
(分)
右為末每服七錢或十錢水一碗半煎至一碗入生
薑自然汁半碗再煎八分熱服藥稍熱難服須要勉
強喫二三服一說滿頭上有塊子者切宜麻油針逐
箇針之宜忌房事
茶調散(出宣明論)治一切諸風痰壅目澁昏眩頭疼心憒
煩熱皮膚痛痒并風毒壅滯爽神志通和關竅消惡
汗
菊花細辛(去苗葉)石膏(研)莎草根(炒去毛各等分)
右為細末每服一錢茶清調下食後服一日三服
黑散(出聖濟總錄)治首風頭痛不可忍
天南星(一枚重一兩剉)皂莢(二梃不蛀者寸截二味同燒令通赤放冷細研半兩)芎
藭末(一分)荆芥穗末(半兩)
右研令勻重羅每服一錢臘茶調服蜜水亦可不拘
時候
全蝎膏(出德生堂)治偏正頭風氣上攻不可忍者
全蝎(二十箇)土狗(三箇)五倍子(五錢)地龍(六條去土)
右為細末好酒調成膏子攤在紙上貼於太陽穴上
治頭風(出神效方)
苦丁香川芎䔧蘆(各等分)
右為細末噙水鼻内搐之
温腦散治頭風
川芎(二兩)天麻川烏(炮去皮尖研剉炒黃各一兩)
右為細末每服二錢茶調下薄荷尤佳
治頭風方(出本事方)
香附子(一斤炒)烏頭(一斤炮)甘草(二兩)
右為末煉蜜和丸如弹子大每服一丸葱茶嚼下
一字散(出濟生方)治頭風
雄黃(研細)細辛(洗去葉各半兩)川烏尖(去皮五箇生用)
右為末每服一匙薑汁茶芽煎湯食後調服
治頭風(出百一選方)
熟乾地黃(半兩須自晒乾洒酒九蒸九曝者市賣者以綠礬荅色不中用或無即以好大)
(川當歸半兩代之)川芎(二錢)附子(一兩炮裂去皮臍)
右㕮咀每料分五服水一盞薑三片棗一枚煎六分
去滓入細磨木香水一蚶殼再煖令熱服張裁衣得
此方屢以醫人皆立效
細辛散(出海上方)治八般頭風及眩暈惡心吐逆
細辛(半兩去葉)川芎白芷(各一分)
右為末搐鼻中仍以薄荷湯調川芎細辛甘草為末
服之
芎草散(出海上方)
川芎(十文)荆芥(五文)甘草(五文)
右為末搐鼻中
覆花散(出海上方)
旋覆花(一兩焙)殭蠶(一兩焙)石膏(一兩研細)
右為末以連根葱煨熟同杵為丸如梧桐子大急痛
用葱茶下二丸慢痛一丸立愈
三仙不老丸(出海上方)治頭風腰痛瘡癬
草烏(去皮尖)苦參(生用)香附子(各等分)
右為細末醋糊為丸如梧桐子大每服三十丸空心
陳米湯下
一方(出海上方)治頭目風
荆芥穗細辛川芎
右等分為末每服二錢飯後白湯調下立效
寸金丹治頭風偏正風等疾大效
川烏草烏甘草荆芥薄荷(各等分)
右為末酒打麪糊丸皂子大每服一丸食後細嚼茶
清送下
治積年頭風
粟米胡椒紅豆
右為細末搐鼻中取下臭膿却用補藥服之
治八般頭風(出本事方)
草烏尖細辛(等分)黃丹(少許)
右為細末葦管搐入鼻中立效
治清頭目辟嵐氣(出本事方)
蒼术(四兩焙)荆芥甘草(各一兩)
右為細末每服一錢沸湯點早晨服凡入煙瘴之地
宜修合隨行余昔入廣合一劑每日一服及歸不染
瘴即至僕价等亦皆無染瘴疾者又况能清頭目
白殭丸(出聖濟總錄)治首風每遇風時即發頭痛
白殭蠶(炒)菊花石膏(研各四兩)
右𢷬研為末用葱白細研絞取汁一大盞同拌和入
炒麪和丸梧桐子大每服二十丸荆芥茶或溫酒下
治頭風餅子
白芷(半斤)川芎(四兩)薄荷(四兩)
右為末用宿蒸餅和合為餅子每服細嚼一餅煎葱
茶下
神聖餅子(出永類鈴方)治痰一切頭風
猪牙皂角(炮存性净末一錢)延胡索(一錢净末)青黛(五錢)
右為末滴水和丸如梧桐子大於日中晒乾每用一
丸新水化開男左女右仰面用葦筒鼻内嚾之口咬
銅錢一十五文其涎便出去銅錢却用井水灌𠻳
袪風神妙散治偏正頭風
瓜蔕(四十九箇)赤小豆(四十九粒)小黃米(一百粒)
右為細末於己間口含水搐鼻内
雄黃丸(出三因方)治八般頭風及眩暈惡心吐逆
通明雄黃(一兩)川烏頭(生去皮尖一兩半)
右為末滴水為丸如梧桐子大每服十丸煨葱白茶
清下即用後藥搐鼻内一方酒煑麪糊丸酒下二十
丸名烏頭丸
搐鼻藥(出三因方)
蓽撥良薑(各一分)白芷(一錢)細辛(半錢)
右為末每服一小匙先含水一口搐鼻内吐水即止
治頭風痛
黑牽牛子(七粒)縮砂(一顆)
右細研井花水調和仰眠灌鼻中待涎沬出即愈
治頭風葉椿方(出百一選方)
白殭蠶(去嘴絲)良薑(等分)
右為細末每服半錢白梅茶清調下臨發時服
治諸般頭風二三十年不愈者
天南星(一兩炮)川烏(生用大者去皮尖四兩)
右為細末水一盞好茶三錢薄荷七葉鹽梅一箇同
煎五分食後臨卧時冷服要熱加生薑汁少許一方
無茶薄荷
烏靈丸專治頭風
川烏頭(二兩)五靈脂(一兩)
右為末水丸如梧桐子大硃砂為衣每服一丸薄荷
湯磨下
葱涎丸
芒硝(一兩)生明硫黃(一兩)
右為細末葱涎丸如彈子大每服一丸食後葱茶調
下
辛香散
細辛丁香(各等分)
右為細末搐入鼻中
芷芎散
白芷川芎
右為末每服二錢茶清調服
專治頭風藥
雄黃(一錢)香白芷(三錢)
右為細末用好酒一鍾葱白三莖將藥放入酒將葱
三莖調藥勻先嚼葱便喫藥再喫葱三莖又將酒蕩
藥喫重者不過三服服了之後將被蓋了頭面汗出
即愈
附子湯治頭風
大附子(一箇生用去皮臍)菉豆(一合)
右同入銚子内煑豆熟為度去附子服豆即安每箇
可煑五服為末服之
一滴金丸治首風及偏正頭疼
人中白地龍(炒各一分)
右為細末入羊膽汁和丸如芥子大每用一丸新汲
水一滴化開點在兩鼻竅中搐
附子摩頭散治因沐頭中風多汗惡風當先風一日
而病甚頭痛
大附子(一箇炮去皮臍)鹽(等分)
右為散沐了以方寸摩顖上令藥力行一方用麻油
和稀餳摩之
大川芎丸治首風旋暈眩急外合陽氣風寒相摶為
膈痰飲偏正頭疼身拘倦
川芎(一斤)天麻(四兩郫州者)
右為末煉蜜和丸每作十丸每服一丸細嚼茶酒下
黃烏丸治頭風不時發作
硫黃(六錢生用)烏藥(四錢)
右為細末宿蒸餅為丸如梧桐子大每服三五丸食
後茶清送下稍者一服住多日則三五服便退
荆芥散治偏正頭風及諸般頭痛
荆芥末煅石膏末
右等分每服二錢葱白三莖薑三片煎湯調服一得
立效一方無薑葱
治偏風痛不可忍者
防風白芷(各四兩)
右為末煉蜜和丸如彈子大如牙風毒只用茶清為
丸每服一丸茶湯下如偏正頭風空心服如上身麻
風食後服未止連進三服
大豆酒治頭風
用大豆三升炒令無聲先以一斗二升瓶盛清酒九
升乘豆熱即傾著酒中密泥頭七日温服之
治頭風方
用荆芥瀝不限多少取差止
又方
用𢷬葫蘆根一升酒二升漬眠汗出立愈
又方
用蔓荆子一升為末絹袋盛以酒一斗浸七宿温服
三合日三服
又方(出千金方)
用臘月烏雞屎一升炒令為黃末絹袋盛以酒三升
浸温服任性常令醺酣
又方(出千金方)
以七月七日麻勃三升麻子一石相和蒸之沸湯一
石五斗徧淋之煑取一石漬神麴二十斤令發釀黍
米兩石五斗熱封三七日服清一升百日身澁皮八
風胸膈五藏骨髓伏風百病悉去
治頭風百藥不效者
用天南星一兩以白礬湯泡去毒水五七次焙乾為
末分作三服每分用水二盞白梅三箇同煎至一盞
當發時食服
楊梅散(出海上方)
用楊梅為末每服二錢食後薄荷茶清調下
又方(出海上方)
用香白芷二兩為末以白梅肉為丸如梧桐子大每
服三十丸食後茶清任下
治頭風并汗方及頭中一切風
用荆芥茶煎服之
治頭風沐頭方(出肘後方)
用茱萸二升水五升煑取三升以綿染拭髮眼良
又方(出肘後方)治頭風
右𢷬葶藶子以湯淋取汁洗頭上三四度即愈
芎藭方(出肘後方)治頭風化痰
用川芎不計分兩净水洗浸薄切片子日乾或焙杵
為末煉蜜為丸如小彈子大不拘時候茶酒嚼下一
丸
又方(出肘後方)治頭風通大小便
用烏臼根皮以慢火炙令脂汁盡黃乾後用
又方治頭風目眩
用䲭頭燒灰以飲服之
菊花方主男子婦人久患頭風眩悶頭髮乾落胸中
痰結每風發即頭旋眼昏暗不覺欲倒者是其候也
方先灸兩風池各二十七壯并服此白菊花酒及丸
永差其法春末夏初收軟苗隂乾搗末空腹一方寸
和無灰酒服之日再漸加三方寸若不飲酒者但和
羹粥汁服之亦得秋八月合花收暴乾切取三大斤
以生絹囊盛貯三大㪷中酒中經七日服之日三常
令酒相續為佳
川烏丸(出鮑氏方)治一切頭風
用芧山光烏四兩須用清白者去皮臍研為細末用
韮菜洗過根乾然後取自然汁撥和為丸如菉豆大
每服四丸漸加至七八丸用冷茶淸送下臨睡服忌
魚腥
療頭風(出千金方)
用生油二升鹽一升入油煎一宿令消盡塗頭石鹽
尤良
治頭風(出聖惠方)
用苦瓠攪碎取汁葦管之屬㗜入鼻其藥上衝腦門
須臾惡涎流下如稠膿其病立愈可以除根勿以昏
暈為疑
治諸風頭痛
用真華隂細辛不以多少水洗净白剉如米大拌好
細芽茶同煎細嚥下一盞即愈
治洗頭風(出百一選方)
用新通草於新瓦上燒存性為灰每服二錢熱酒調
下牙關緊者掉開口灌
治頭風
羌活防風旋覆花獨活川芎細辛芽蔓荆子停通七
味甘草石膏各半加中風作剉煎為妙尋常只得點
紅茶大師留下羌活散選盡仙方不如他
治頭項強不得顧視方(出千金方)
右蒸好大豆一升令變色内囊中枕之
又方(出千金方)
右以九月尢日取菊花作枕袋枕卧良及治頭目風
熱
又方(出千金方)
右以八月後取荆芥鋪牀又作枕頭立春日去之
又方(出千金方)
右穿地作小坑深長等一小尺燒令赤以水沃之令
小冷去水内生枕蔕滿其上布席就卧近一頭人卧
之令項當藥上以衣着頂兩邊令氣蒸病上汗出良
久愈若病大者作地坑亦大
治頭風頭痛明目
用菉豆作枕卧即無頭風赤眼患
治頭疼久而不愈痛甚者
用苦葫蘆不以多少水一盞熬至三分放冷用筯頭
或釵頭點入鼻中不可多蘸些小立效一方用子為
末吹半匙於鼻中其病立止隨左右用之
如聖散治雷頭風癩乾風遍身麻木常服尤妙
川烏頭防風(去蘆)白芷(各三兩)川芎(一兩二錢半)草烏頭
(半兩)細辛(去苗土净七錢半)蒼术(二兩去皮實者)
右件生用曬乾研為細末𫝊如神
治雷頭風(出濟生拔萃方一名清震湯)夫雷頭風者震卦主之諸
藥不效為與證不相對也震仰盂故予製藥内荷
葉謂象其震之形其色又青乃類象形也
升麻(研一兩)蒼术(一兩)荷葉(全一箇)
右為細末每服五錢水煎或燒荷葉一箇研細用前
藥調服亦可
治頭風發
雷頭風發聽此言羊糞將來不使錢細𢷬細羅為細
末送服酒下便安然
黑白散(出濟生拔粹方)治大頭病如神
黑烏蛇(酒浸)白花蛇(去頭尾酒浸)雄黃(二兩二錢)大黃(煨半兩)
右為細末每服一二錢白湯調下無時
治赤頭風等證此方名為神聖
乳香没藥川芎石膏雄黃(各二錢)盆硝(半錢)
(共用)
右為細末每搐鼻中專治赤眼冷淚頭風耳聾痒鼻
塞聲重如患牙疼一㗜便住
摩頭散(出千金方)治頭風及風毒攻腦疼痛
䕡茹半夏蜀椒(各六分)烏頭(八分)桂心(七分)莽草(四分)
附子細辛(各一兩)
右治下篩以大酢和摩頭記日數三日頭膚痛四五
日後一著藥如前十月以酢漿洗頭復摩藥即愈若
生息肉并咽喉中息肉大如棗欲塞以藥摩之即愈
耳鼻齒有疾并用之良
犀角升麻湯治鼻額間痛或痺不仁(方見本門頭面風類)
金花一聖散(出朱氏集驗方)治頭風
川芎川烏白芷(各等分)
右為細末每服一匙以生葱三寸薄荷葉三四片同
煎食後調服
又方(出朱氏集驗方)治頭風
楊梅皮(多用)
右為細末入消風散薄荷煎各一貼若楊梅皮末多
則各加兩貼合和為末却用十分厚白梅肉杵為丸
彈子大每服一丸食後葱茶嚼下
徐介翁熏頭風方(出澹療方)
乳香地龍(等分)指甲(不拘多少細剉)
右同為細末每服一捻向香爐内慢火燒之却以紙
卷筒如牛角狀尖上留一小孔以病人之鼻承之燻
透為度遇燻時須含温水令滿口候燻暈即吐去必
有涎痰在内仍點好茶一盞呷之即愈
治眉心并眉梁骨疼者痰飲也(出澹療方)
宜用二陳湯煎飲吞下青州白丸子最驗
沉香順氣湯(出家藏經驗方)專治頭風
白术白茯苓(各一兩)縮砂仁川芎人參(各半兩)
陳皮乾薑(各三錢)半夏(切片薑汁和勻焙乾半兩)丁香甘草
(各三兩)沉香(半兩)
右為麤末每服三錢水一盞半生薑七片同煎至八
分去滓温服不拘時候崔菊坡嘗苦頭風遂寧何起
巖以此方進之服之而愈
全蝎散(出楊氏家藏方)治頭風攻注口眼不正
全蝎(三枚去毒醋炙)赤足蜈蚣(一條醋炙)麝香(一匙别研)神砂(一錢别研)
右件為細末同研勻每服一匙温酒調下食後臨睡
細辛散(出楊氏家藏方)治洗頭傷風項背拘急甚者數搐之
細辛(半兩去葉土)防風(半兩去蘆)川烏頭尖(七枚去皮生用)地龍(去土)
(半錢)
右件為細末每服二錢水一盞入酒少許槐白皮一
寸同煎至七分温服不拘時候
麝香䖧&KR0008;丸(出楊氏家藏方)清利頭目消風壅
香白芷(四兩)麻黃(去根節)藿香葉(去土)天麻(去蘆)甘草(炙)羌
活(去蘆已上五味各一兩)細辛(去葉)藁本全蝎(去毒)川芎雄
黃(别研)白附子(炮已上六味各半兩)腦子(一錢)麝香(半錢)
右為細末煉蜜為丸每兩作一十丸每服一丸細嚼
薄荷茶下不拘時候
神效散(出衞生寳鑑)專治頭風
江茶(二兩)香白芷(半兩為細末)
右一處水調成膏子攤在盞内用巴豆十四箇槌碎
逐箇燒煙薰盡為度隂乾為末每服一大錢薄荷七
葉白梅一箇水一盞煎至六分臨發時服七服立效
梅煎散(出衞生寳鑑)治頭風
南星(二兩)川芎(一兩)白芷(半兩並生用)
右為細末每服一錢水一盞半臘茶一錢白梅一箇
煎至半盞發時服立效
勝妙散(出衞生寳鑑)治頭風亦治暴感風寒發散外邪
蒼术(四兩泔水浸一宿)草烏(二兩半炮)白芍藥何首烏(一兩)川
芎(半兩)白芷(一分)羌活(一錢)防風(一分)獨活(一分)藿香(半兩)地龍
(一兩去土)
右為細末每服一小錢用薄荷茶調下
金花散(出衞生寳鑑)治頭風
川芎(六箇三箇炮三箇生)全蝎(十箇)雄黃白殭蠶華撥(各六)
(兩)石膏(一兩煅)香白芷川芎(各半兩)荆芥(一兩)龍腦
薄荷(一兩)
右為細末每服一錢用葱白茶調下
天雄散(出衞生寳鑑)治頭風
天雄(一兩如無以大川烏代之)雄黃(半兩水磨澄乾)川芎(一兩半)全蝎(半兩)
(去土)白殭蠶(四錢直者去絲嘴)蓽撥(三錢微炒)
右為細末每服一小盞臘茶調下如牙疼先以鹽湯
潄口次用藥擦牙上即愈
通關散(出衞生寳鑑)治八般頭風
用半夏為末百草霜少許以紙一條入藥半夏作紙
撚子焙極乾每用藥時先含水一口將紙撚子點着
鼻中搐之如有涎即吐去再含水再搐如此用三次
見效
香芎散(出華陀中藏經方)治一切頭風
香附子(半斤炒去毛)川芎(二兩)甘草(一兩炙)石膏(一分研)
右為細末每服一錢臘茶荆芥湯點服食後
右鄉古販散(出華陀中藏經方)治頭風血風又名荆芥散
荆芥穗(一斤)乾菊花(半斤)川芎(四兩)白术(二兩)
右為細末食後茶調二錢此藥明目去風
治男女一切頭風發作有時甚則頭痛大腑熱宜服此
方(出護命方)
荆芥穗(半兩)防風蝎稍伏牛花川芎殭蠶
(去絲)桑寄生山茵陳牽牛(各一分)
右為細末每服二錢半用水一盞先煎令沸入藥
末攪便急瀉出和滓喫
通氣防風湯(出試效方)清利頭目寬快胸膈夫胸中若不
利者悉初由於表
黃耆(三錢)甘草(炙四兩)人參(五錢)葛根(一錢半)防風(一錢)蔓荆
子(半錢)
右㕮咀如麻豆大分作二服每服水一盞半煎至一
盞去滓臨睡温服以夾衣服覆面目勿語須令汗出
為效比至服藥前一日少語如服藥畢以少語言一
日極效
聖餅子(出余居士選竒方)治風痰清頭目
川芎防風白芷甘草(各一兩)半夏(半兩麪炒)天南
星(炮)川烏頭(半兩炮去皮臍)天麻(一兩)乾生薑(半兩)
右為細末泡餅為丸如梧桐子大捏作餅子每服五
七餅茶清荆芥湯任下不計時候梁李全總領方
云一服見效此天下第一頭風藥
半夏丸(出十便良方)治頭風吐痰
半夏(四兩以醋一升煑候醋乾為度)甘草(一兩)
右為細末薑汁煑糊為丸以米湯不時下三四十丸
湖南押衙顏思退𫝊頭風掣痛
以蠟二斤鹽半斤相和於錫羅中鎔令相入捏作一
兜盔勢可合腦大小搭頭至額頭痛立止
黑虎丹(出永類鈴方)治諸損男女頭風手足麻痺
川烏水鱉肉(各一斤)地龍(洗净去土十兩)黑小豆(半斤)五靈
脂(二兩)
右為末以五靈脂同麵糊為丸一丸至二丸温酒
薄荷茶皆下
又方
何首烏(十斤)生黑豆(半斤同煎)薄荷(二十兩)青木香牛膝
(各五兩)皂角(一斤燒存性)牽牛(十兩炒取頭末)川烏(二兩炮)
右為末酒糊丸
芎藭附子湯(出十便良方)治風寒客於頭中清涕項筋拘
急堅硬又治胸中寒痰嘔吐清水等疾
附子芎藭(各半兩)生薑(一兩)
右三味細切如麻子大拌勻每服五錢水二大盞慢
火同煎至一盞去滓食後温服間日三四不得併服
嘔逆食前服
自然銅散(出楊氏家藏方)治頭風疼痛至甚
黃蘖(半兩厚者)自然銅(半兩)細辛(去葉土一分)胡椒(四十九粒)
右件生為細末每遇頭疼頭風時先含水一口後用
藥一匙搐鼻中左疼左搐右疼右搐搐罷吐去水口
咬筯頭瀝涎出為度
治頭風頭疼(出本草)
臘月烏頭一升炒令黃去皮尖碾為末入絹袋盛酒
三升浸一宿每服酒一盞温服
治頭風明目補腦(出本草)
折取槐嫩房角作湯以當茗
治頭風目眩(出本草)
取鶻嘲鳥煑多食之頓進一枚至驗一方以蟬蛻為
末飲湯下
治頭風痒(出本草)
以莽草煎湯沐之勿令入眼
治頭中一切風(出本草)
以驢毛一斤炒令黃投一斗酒中漬三日空心細細
飲使醉衣覆卧取汗明日更依煎服忌陳倉米麥麪
等
治患頭風(出本草)
用山豆根𢷬油調塗之
療頭風(出本草)
以莽草華藥沐之
腦風(論)
内經嘗謂風氣循氣府而上則為腦風夫風生高遠始
自陽經然腎脈陽維之會自風府而上至腦戶者督脈
足太陽之會也又太陽之脈起於目内眥上額高巔上
入絡腦今風邪客摶其經稽而不行則腦髓内弱故頂
背怯寒而腦戶多風冷也
方
芎藭酒(出千金方)治腦風頭重頸項強眼昏>昏>淚出善欠
目欲眠睡憎風劇者耳鳴滿眉眼疼悶吐逆眩倒不自
禁諸風乘虛經五臟六腑皆為癲狂諸邪病悉主之
芎藭辛夷天雄人參天門冬磁石
栢子仁石膏茵芋山茱萸白頭翁桂
心秦芃(各三兩)松羅羚羊角細辛薯蕷
菖蒲甘草(各二兩)防風(四兩)雲母(一兩燒令赤末為粉)
右㕮咀以酒二斗漬七日初服二合漸加至五合日
三有女人少時患風眩發則倒地為婦積年無兒服
此酒并將磁石門冬丸服之眩愈生兒平復(磁石門冬九方)
(出婦人方中)
桂心羌活丸(出聖濟總錄)治腦風頭痛久不差
桂(去粗皮)白茯苓(去黑皮)麻黃(去根節)白殭蠶(炒)防風(去义)
枳殼(去瓤麩炒)烏蛇(酒浸去皮骨炙)苦參酸棗仁(炒)烏頭(炮裂)
(去皮臍)犀角(鎊)羌活(去蘆)獨活(去蘆)龍骨郁李仁(去皮研)
人參(等分)
右為末煉蜜和丸如梧桐子大每服十丸熱酒下
摩頂油(出聖濟總錄)治風腦頭旋惡心昏悶發歇不定
蓮子草(五六月收)吴藍梔子葉麥門冬生地黃
(五味並𢷬取汁各三升)連翹秦芁(去苗土)甘草(剉)防風(去义)細
辛(去苗葉)地骨皮大青紫蘇子葉紫草茸(各一)
(兩)
右除前五味汁外麤𢷬篩用絹袋盛同五味汁煎减
半去滓澄清後入麻油一升和勻重煎又减半收入
瓶内二七日細研馬牙硝四兩攪勻每用量多少摩
頂上
何首烏丸(出聖濟總錄)治腦風鼻息不通清涕流出及諸
風疾
何首烏(去黑皮三兩)芍藥(一兩)桂(去粗皮)烏頭(炮裂去皮臍)甘草
(炙剉)芎藭藁木(去苗土)甘松羌活(去蘆)天麻陳橘
皮(湯浸去白焙)縮砂蜜(去皮各二兩)墨(煅存性一分)
右為末煉蜜和丸如櫻桃大每服一丸薄荷葱酒嚼
下
芎連散(出聖濟總錄)治腦風鼻息不通時出清涕項背拘
急久成眩暈
芎藭連翹羌活(去蘆)柴胡(去苗)防風(去义)黃芩(去黑心)
木賊(去節)荆芥穗甘菊花旋覆花地骨皮(一兩)
甘草(炙)石膏(𢷬研各二兩)
右為散每服二錢淡竹葉湯調下食後臨卧日三
摩頂立成膏(出聖濟總錄)治頭風腫痒腦熱生瘡目赤痛
青蓮花(研二朵)青黛(研四兩)石膏(研一兩)麝香(研一兩半)芒硝
(研)硝石(研各二兩)凝水石(研)朴硝(研各一兩)桑寄生(五兩)蓮子
草(三兩)白楊皮(剉二兩)
右以水三升先煎桑寄生蓮子草白楊皮濾去滓再
煎下朴硝凝水石硝石减火微煎候凝取出暴乾細
研入諸藥等再研令勻以密器盛每用二錢以生麻
油煉熟茶清五匙更煉候如粥用少許於前項連𩕄
百會兩鬢處塗摩數百遍能引散毒一方去青蓮花
用綠鹽
白附子散(出聖濟總錄)治風邪循風府上至腦戶為腦風
頭痛
白附子(生用)白术天麻白芷(各一兩)防風(去义)蘆薈
(各半兩)丹砂(研一分)龍腦(研少許)麝香(研少許)
右先將白附子等𢷬羅為末次將丹砂等研細同前
藥末拌勻瓷器中盛早晚每服一錢用薄荷汁少許
温酒一盞調下
芎香散(出聖濟總錄)治腦風頭痛至甚
芎藭藿香葉黃耆(剉焙)天麻(各一兩)槐花(炒一兩)蔓
荆實白芷(各半兩)木香甘草(炙剉各分)
右為細散每服二錢荆芥或温酒調下
太一麝香湯(一名烏香散出百一選方)治風邪客於腦頭痛至甚
及偏正頭痛夾腦風連眉骨項頸上徹腮項疼痛不
可忍者
草烏頭(生用一兩)細辛(去苗葉二兩)新茶芽(二兩)
右㕮咀如麻豆每服三錢水一盞半入真麝香一捻
同煎八分去滓熱服一方無麝香為末茶清調下臨
睡食後服烏頭剉用鹽炒黃
桂心散治腦風頭痛
桂(去粗皮)蓽撥細辛(去苗葉)
右等分𢷬羅為散每用一匙先含温水一口即㗜藥
於鼻中偏頭痛隨痛左右用之
白附子散(出危氏方)治腦逆頭痛齒亦痛及治年遠頭痛
麻黃(不去節)天南星(炮)烏頭(炮去皮各半兩)白附子(炮一兩)硃
砂(研)麝香乾薑(各一錢)全蝎(去毒足炒五箇)
右為末酒調半錢服訖去枕卧少時
白附子丸
白附子(三錢)龍腦(研一錢)麝香(研半錢)蝎稍(微炒七枚)天南星
(炮一兩)白殭蠶(微炒一錢)凝水石(煅過研一兩半)
右除凝水石外𢷬為末再同和勻入白蜜不拘多少
研令如稀餳狀入白麪糊半匙頭許然後將凝水石
末旋入以乳椎和丸如雞頭大於凝水石末中留少
許為衣慢火焙乾每服一丸細嚼薄荷熟水下茶淸
亦得食後服
通關散(出聖濟總錄)治腦風鼻息不通不聞香臭或鼻流
清涕多嚏肩項拘急頭目昏痛風府怯寒
原蠶蛾(土炒令黃)白附子(炮)苦參益智(去皮)蒺藜子(炒去)
(角)乾薄荷(各一兩)
右為散每服二錢温酒調下日三
香芎散(出聖濟總錄)治頭風邪氣留客頭痛久不已
荆芥穗芎藭白芷槐蛾莎草根(炒去毛)甘
草(炙剉)
右等分𢷬羅為散茶酒調下一錢日三服
羌活丸治腦風氣鼓或膈痰氣逆上衝於頭令旋暈
(方見本門頭面風類)
必健散(出聖濟總錄)治腦風頭痛甚者
白花蛇(酒浸三宿去皮骨炙二兩)蒺藜子(炒去角)蔓荆實(酒浸二宿焙各)
(一分)蓽澄茄(二十枚)白附子(五枚酒浸一宿切作片子炒乾)
右為散每服一錢用薄荷自然汁和温酒半盞調下
食後服
地骨皮散(出聖濟總錄)治腦風頭痛時作及偏頭痛
地骨皮(一分)荆芥穗(二兩)石膏(研飛過二兩)白花蛇(酒浸炙去皮骨)
天南星(漿水煑軟切焙各一兩)
右為散每服一錢入臘茶一錢湯點服食後臨卧
石膏菊花散(出聖濟總錄)治腦風頭痛難任時瘥時發
石膏(研飛過一兩)天南星(炮一兩半)白殭蠶(一兩炒)甘菊花(一兩)
甘草(炙剉二分)
右為散每服二錢臘茶調下食後服
芎藭湯(出聖濟總錄)治腦風鼻息不通或流清涕多嚏
芎藭細辛(去苗葉)黃芩(去黑心各一兩)荆芥穗(二兩)甘草(炙剉)
(半兩)
右麤𢷬篩每服三錢水一盞入薄荷七葉煎至七分
去滓温服
烏金煎(出聖濟總錄)治男子腦風頭腦俱痛及中風語澁
手足無力
黑豆(五合净淘)羌活(去蘆)獨活(去蘆)荆芥(去梗各一兩)
右麤𢷬篩以水一斗煎至一升更入無灰酒半升和
令勻再煎令沸去滓盛於瓷器中每服一合温酒及
薄荷茶調下不拘時候
吹鼻點頭散(出聖濟總錄)治腦風頭痛
細辛(去苗葉)瓜蔕(各一分)硝石(半兩)
右為細散每用新水滿含一口搐藥半匙入鼻中良
久即定
神聖散(出十便良方)治腦風項背怯寒腦戶極冷頭痛不
可忍連眉骨項徹腮頂痛皆治之
麻黃(去節)細辛(去苗)全蝎(生半兩炒半兩)藿香(各等分)
右為細末每服二錢煎荆芥薄荷湯調下茶清亦可
并治婦人血氣一方用薄荷酒
遠志散(出宣明方)治腦風邪氣留飲頭疼不可忍者
右用遠志末不以多少於鼻中搐於痛處揉之相兼
前藥可用
小芎辛湯(出濟生方)治風寒在腦或感濕頭重頭痛眩暈
欲倒嘔吐不定
川芎(一兩)細辛(去蘆)白术(去蘆炒)甘草(炙各半兩)
右剉散每服四錢水一盞半薑五片茶芽少許煎至
七分不拘時候温服一方以川芎一兩細辛半兩甘
草二錢防風半夏川白芷各半兩煎同上治風濕頭
疼立效
勝金散治腦風頭疼鼻息不通或流清涕多嚏不已
荆芥穗薄荷葉(各四兩)木賊(去節二兩)蛇蛻(二條微炙)
右𢷬羅為散每服二錢茶調下食後日三服
清神散治腦風頭痛連眼目緊急肢體拘急疼痛
芎藭(二兩)莎草根(炒去毛三兩)石膏(研一兩)龍腦(研一錢)
右為散每服二錢用荆芥臘茶淸調下食後服
吹鼻散治腦壅頭痛
蘆薈(研)龍腦(研)瓜葉(搗)硝石研
右等分為末每用一豆許吹之神效
細辛散(一名附子芎清湯)治風入腦經頭痛如破頭痛者謂
痛連腦戶或但額間與眉相引如風所吹如水所温
遇風寒則極常欲得熱煦熨火此由風寒客於足太
陽之經入腦致搏於正氣其脈微弦而緊謂之風冷
頭痛(出海上方)
細辛(一兩净)川芎(一兩)附子(炮半兩净)麻黃(一分)
右㕮咀入連根葱白薑棗每服五錢水一盞半煎至
一盞連進三服一方無葱棗微熱服
石膏散(出聖濟總錄)治腦風邪氣留連頭痛不已
石膏(火煅研)天南星(炮)白殭蠶(炒各等分)
右為散每服二錢葱白二寸臘茶一錢同煎湯點連
葱頓服良久再服
榖精草散(出聖濟總錄)治腦風頭痛吹鼻
榖精草(末)銅綠(研各一兩)硝石(研半錢)
右研和勻每用一匙吹入鼻中或偏頭疼隨病左右
吹入鼻中
朴硝散治時氣腦痛不止
右用生麻油調朴硝塗頂上立止
治破腦風頭浮腫不省人事者(出經驗良方)
右用苕蔕子不以多少用生薑同研極爛以酒調下
熱服汗出即愈
羌活附子湯(出試效方)治冬月大寒犯腦令人腦痛齒亦
痛名曰腦風
麻黃(三分不去义)黑附子(三分)羌活(半錢)防風(二分)黃耆(一錢)甘
草升麻(各二分)白芷白殭蠶黃蘖(各三分)
右件都研作一服水二盞煎至一盞去滓温服食後
有寒𠻳加佛耳草三分
川烏散(出危氏方)
防風白附子北細辛白茯苓川烏菖
蒲乾薑香白芷川芎甘草節(各等分)
右為末每服二錢嚼生葱白湯調下食後服
腦寒頭痛有風痰晝夜涔涔不得安白芷太陽同研末
水調貼患勝靈丹腦寒之病皆因邪攻於上焦令人頭
痛晝夜引痛不能安寧(出澹寮方)
用局方太陽丹一貼加香白芷半兩用水調塗患處
主添腦(出本草)
以鱧腸草作膏點鼻中
普濟方卷四十六
