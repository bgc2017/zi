普濟方卷三百四十明周王朱橚撰
姙娠諸疾門
熱病(附論)
夫冬時嚴寒觸冐傷之藏于肌骨夏至乃發壯熱又為
暑病即熱病也此寒氣藴積發即為病若姙娠遇之多
致堕胎非節之氣傷於姙婦熱毒之氣侵損胞胎遂有
墜胎漏氣俱害子母之命也
方
催生湯姙娠熱病六七日極熱損胎或兒死身冷不
能自出須用暖胎藥用黑神散不若用催生湯
蒼术桔梗橘紅白芷桂心粉草當
歸亁姜製朴芍藥半夏川芎枳殼
(各四兩)南木香真杏仁
右每服三錢水一盞半姜棗煎大半盞服
柴胡散治姙娠熱病骨節煩痛頭疼壯熱若不止則
損胎
柴胡家葛根知母梔子仁甘草(各半兩)石
膏大青黃芩升麻(各三兩)
右㕮咀每服四錢水一盞葱白三寸煎至六分去滓
不拘時温服
人參散治姙娠熱氣乘于心脾津液枯少煩躁壅熱
口舌亁渴
人參麥門冬赤茯苓地骨皮家葛根
黃芩犀角屑(各三兩)甘草(半兩)
右㕮咀每服三錢水一盞煎至六分去滓温服
人參黃耆散治姙娠身熱煩躁口亁食少
人參黃耆家葛根秦艽麥門冬(各二兩)知
母(二分)甘草(半兩)赤茯苓(一兩)
右㕮咀每服四錢水一盞姜三片淡竹葉十四片煎
至六分去滓温服
大黃飲子治姙娠熱病六七日熱入腹中大小便祕
澁煩熱
川大黃石膏知母前胡赤茯苓(各三分)梔
子仁甘草黃芩(各七兩)
右㕮咀每服半兩水一大盞生地黃一分煎至六分
去滓無時温服
黑神散(一名烏金散一名肉桂散)治熱病胎死腹中此病因母患熱
病至六七日以後臟腑極熱熏煑其胎是以致死緣
兒死身冷不能自出但服黑神散暖其胎須臾胎即
自出何以知其胎之已死但看産母舌青者是其候
也及治敗血不散乍寒乍熱
桂心當歸芍藥甘草亁姜生亁地黃
(各一兩)黑豆(炒去皮二兩)附子(半兩)
右為細末每服二錢空心温酒調下一方無附子用
蒲黃夫姙娠謂之重身二命係焉將理失宜皆能
損胎或熱病熏蒸所致或因頓仆驚恐出入觸及
素有㿂瘕積聚壊胎最多候其舌青即知子死養胎
論曰面青舌赤母死子生唇青吐涎子母俱斃又有
䨇懷二胎或一死一活其候尤難知非臨時審視未
易預逆不可不備學也然以黑神散温胎不若補助
産母使其氣正免致虚虚之困頓胎自下矣催生湯
殊勝黑神散
葛根散治姙娠數月胷膈煩躁唇口亁渴四肢壯熱
少食
葛根黃芩人參萎蕤黃耆麥門冬
甘草(各等分)
右㕮咀每服四錢水一盞竹茹一塊如錢大煎至七
分去滓温服無時
知母散治姙娠煩躁悶亂口亁及胎臟熱
知母麥門冬甘草(各半兩)黃芩子芩赤茯
苓(各三分)
右㕮咀每服四錢水一盞煎至七分去滓入竹瀝一
合更煎二沸温服一方用竹茹一塊無竹瀝
人參飲子治姙娠熱病壯熱頭痛嘔吐不止不食心
胷煩悶經云熱病與中暑相似但熱病者脉盛中暑
者脉虚
人參竹茹家葛根(各一兩)蘆根(二兩)麥門冬(一兩半)
知母(三分)
右㕮咀每服四錢水一盞入連根葱白三寸煎至七
分去滓温服
梔子仁飲子治姙娠熱病斑出黑色小便如血氣急
欲絶胎欲落
梔子仁升麻石膏生乾地黃(各二兩)黃芩大青(各一兩)
右㕮咀每服半兩葱白七寸豉四十九粒水一盞煎
至五分去滓温服救急有杏仁無地黃石膏一方加
青黛無大青又方以陳皮如雞子大酒煮服
治姙娠熱病六七日熱入腹大小便秘澁煩熱
右以牛糞中水調塗腹上勿令亁
縮脾飲解伏熱除煩渴消暑毒止吐痢霍亂之後服
熱藥太多致煩躁者宜沉令水冷頓服
草菓仁(四兩)烏梅肉(三兩)甘草(二兩半)
右㕮咀每服半兩水一碗生姜十片煎至八分浸以
熱水温冷任意
柴胡石膏湯治姙娠傷暑頭痛惡寒身熱躁悶四肢
疼痛項背拘急口舌亁燥
柴胡(四兩)甘草(二兩)石膏(八兩)
右㕮咀每服二錢水一盞姜五片煎至六分去滓温
服若氣虚體冷加人參四兩
治姙娠熱病
葱白(五兩)豆䜴(一升)
右以水六升煑取二升分二服取汗
葵子湯療姙娠得病六七日以上身熱入臓大小便
不利安胎除熱
葵子仁(二升)滑石(四兩)
右以水五升煑取一升去滓取服當下便愈
葱白飲(出聖惠方)治姙娠熱病煩躁口亁小便澁赤
治姙娠熱病方
以車轄脂酒服半匕一方用水調服半匙
又方
以青羊屎水調塗腹上勿令亁
又方
以水服伏龍肝一鷄子大亦可調為泥塗臍下
治大熱煩悶方
用葛根汁二升分三服如人行五里久進一服一
方水煑葛根服勿用野葛根傷胎
又方
以焼大棗七枚為末酒和服
又方(出千金方)
用槐實焼灰取方寸匕酒和服
治姙娠熱病胎死腹中下之
用烏鷄一隻去毛細剉以水三升煑取二升去鷄
通手用衣帛蘸摩臍下胎自出
鹿角湯治姙娠熱病胎死腹中下之
用鹿角屑一兩水一碗葱白五莖豆䜴半合同煎
至六分去滓温分二服良效一名鹿角散
治姙娠得病應服湯藥者
先㨶小豆一升細篩鷄子黃和如鵝子大為二餅
熟炙先令噉盡食頃乃服餘藥不爾多傷胎
治姙娠熱病
用水底泥泥心下三寸立愈
治姙娠三四月後常時熱躁忽煩悶不識人大腑熱然
後喫此方
鈎藤桔梗桑寄生麥門冬茯苓知母
防風(各等分)
右細搗羅為末每服五錢水一碗煎取八分食後去
滓喫連喫一盞亦無妨但大腑熱即可連喫也
時氣(附論)
夫四時之間忽有非節之氣如春應暖而反寒夏應熱
而反冷秋應凉而反熱冬應寒而反暖非其節而有其
氣而一氣之至無人不傷長少雖殊病皆相似者多夾
應毒表也言其時普行此氣故云此時氣也姙娠遇之
重者致傷胎也
方
麥門冬散治姙娠五月至十月足患時氣五六日不
得汗口亁多喫冷水熱氣上衝喘及悶亂
麥門冬知母茅根(各一兩)石膏(三兩)葛根玄參
川升麻甘草赤芍藥麻黃川大黃
子芩人參赤茯苓遠志(各半兩)
右搗粗羅為散每服四錢水一盞入淡竹茹一分生
姜半分煎至六分去滓不計時候温服
秦艽散治姙婦時氣五六日不得汗口亁多喫冷水
狂語嘔逆
秦艽柴胡(各一兩)赤茯苓前胡甘草犀角
屑家葛根川升麻黃芩(各半兩)石膏(二兩)
右㕮咀每服四錢水一盞姜半分淡竹茹一分煎至
六分去滓無時温服一方加人參又方敗毒散升麻
葛根湯皆可用之
麻黃散治姙娠五月或七八月卒患時氣煩熱口亁
心躁頭痛四體煩疼不得安臥
麻黃石膏赤芍藥甘草葛根黃芩
麥門冬(各一兩)柴胡(半兩)
右搗篩為散每服四錢水一盞生薑半分煎至六分
去滓不計時候温服
遠志散治姙娠時氣五六日未得汗口亁狂語亂見
鬼神喫食不得
遠志甘草麻黃(各半兩)麥門冬薯蕷葛根
升麻(各一兩)石膏(二兩)
右搗篩為散每服四錢水一盞入生姜半分煎至六
分濾去滓不計時候温服
葛根飲子治姙婦時氣煩熱口亁頭痛
家葛根麻黃(各半兩)石膏(一兩)豉(一合)白米(半合)梔子仁
(六七枚)葱白(二莖)
右細切以水二大盞煎至一盞三分去滓無時温服
以汗出為效
治姙娠時氣頭痛腰背強壯熱
升麻青黛前胡梔子仁黃芩(各二兩)石膏
(八分)家葛根(三兩)
右㕮咀以水五升煎取二升半去滓分為三服
浮萍方治姙娠時氣大熱令子不落護胎
浮萍川朴硝蛤粉藍根(各等分)大黃(微炒)
右為末水調傅臍上安胎解煩熱極妙一名護胎救
生散
十全方治姙娠患時氣
黃芩欝金(各一兩)白术(一分)
右為末每服一大錢拔藍根少許水一中盞煎至七
分服一方地黃水下汗出效未得汗再服即瘥又姙
婦患時疾用鷄卵墜井至泥隔宿取出吞之必無虞
矣一方無白术
消熱飲子治姙婦時氣六七日熱甚大小便不利宜
服此
川芒硝(一兩)葵子(三兩)
右以水二大盞煎至一盞三分去滓不計時候分温
三服以利為效
治姙娠而得時病令胎不傷
右以黃芩三兩搗末取鷄子白三枚水和煑攪之吹
去沫取三升去滓令分再服不解更作佳
伏龍肝方治姙娠時氣身大熱令子不落護胎方
用伏龍肝研令極細水調塗臍下二寸亁則易差
即止亦可清泔水調服或酒調服一方取井水泥
塗心下三寸亁則易
竹瀝方治姙娠時氣未能服藥且單用
右取淡竹瀝一大盞不拘時候分為三服汗出當解
治姙娠得時氣令胎不傷方
右取鷄子以絹袋盛投井中浸令極冷敲破吞之服
六七枚至佳
治姙娠六七月感時氣煩熱口亁煩躁頭痛麻黃散主
之
麻黃(一錢)赤芍藥柴胡(各半錢)甘草(三分半)
計二錢三分半剉作二服姜三片水一盞煎八分温
服
煩渴(附論)
夫足太隂脾之經也其氣通于口手少隂心之經也其
氣通于舌若姙娠之人臟腑氣虚榮衛不理隂陽隔絶
熱氣乘於心脾津液枯少故令心煩而口亁也姙娠面
赤口苦舌亁心煩腹脹者何盖緣恣情飲酒因食桃梨
李羊鷄麫魚羶腥毒物至令百節酸痛大小便結澁可
歸凉節命散
方
羚羊角散治姙娠煩躁體熱口亁肢節疼痛少思飲
食
羚羊角屑黃芩麥門冬人參赤芍藥
木通(已上各三分)柴胡(一兩)黃耆甘草(各半兩)
右搗篩為散每服四錢以水一盞煎至六分去滓不
拘時候温服
升麻散治姙娠煩躁熱口亁四肢疼痛喫食減少
川升麻柴胡(各一兩)知母(三分)梔子仁黃耆甘
草黃芩麥門冬枳殼(各半兩)
右搗篩為散每服三錢水一盞入竹茹一分煎至六
分去滓不計時候温服
赤茯苓散治姙娠心膈氣壅滯煩躁口亁食少
赤茯苓黃耆柴胡(各一兩)紫蘇葉人參陳
橘皮大腹皮甘草(各半兩)前胡(三分)
右搗為散每服四錢以水一盞煎至六分去滓不計
時候温服
地骨皮散治姙娠煩躁體熱疼痛口亁食少
地骨皮黃芩人參黃耆葳蕤麥門冬
甘草赤芍藥(各半兩)柴胡(一兩)
右搗篩為散每服四錢水一盞入生姜半分淡竹葉
二七片煎至六分去滓不計時候温服
歸凉節命散治姙娠恣情飲酒因食桃李果魚羊鷄
麵腥膻毒物致令百節痠疼大小便結澁面赤口苦
舌亁心煩腹脹
川芎苧根白芍藥麥門冬當歸白术
(各一兩)糯米(半合)甘草(半兩)
右㕮咀每服四錢水一盞半煎至一盞去滓温服不
拘時候一方有荆芥無麥門冬
黃連散治姙娠心熱煩躁口亁舌澁多渴
黃連瓜婁根地骨皮葳蕤犀角屑黃
芩川升麻甘草(各一兩)
右搗篩為散每服三錢水一盞煎至六分去滓不計
時候温服
治姙娠體熱煩躁口亁喫食減少宜服此方
人參葛根黃耆秦艽麥門冬赤茯苓
(已上各一兩)知母(三分)甘草(半兩)
右搗篩為散每服四錢水一盞入生姜半分淡竹葉
二七片煎至六分去滓不計時候温服
知母飲治姙娠口亁煩渴上焦壅熱
赤茯苓黃芩黃耆(各一兩半)麥門冬(一兩)知母(一兩)甘
草(一分)桑白皮(半兩)
右㕮咀每服四錢水一盞半竹瀝一合同煎不計時
候服
治姙娠心熱煩躁口亁舌澁多渴
梔子仁麥門冬黃耆生亁地黃(各三分)秦艽
(一兩)甘草(一分)
右搗篩為末每服三錢以水一盞煎至六分去滓不
計時候温服
瓜蔞子散治姙娠心煩躁熱口亁頭目不利
瓜蔞子黃耆枳殼(各一兩)人參甘草(各半兩)石
膏(二兩)
右搗篩為散每服三錢水一盞入竹葉二七片同煎
至六分去滓不計時候温服
治姙娠口亁煩渴上焦壅熱
黃耆知母地骨皮犀角屑嫩葛(各二錢)
右㕮咀每服四錢水一盞半竹瀝一合同煎不計時
候服之
治姙娠心熱煩躁口亁舌澁多渴
青竹茹(一兩)麥門冬(半兩)甘草(一錢炙)
右件藥以水一大盞煎至七分去滓不計時候分温
二服
霍亂吐瀉(附論)
夫隂陽清濁之氣相干亂於腸胃則為霍亂也但飲食
過度觸冐風冷使隂陽不和致清濁相干腸胃虚者受
之故霍亂也霍亂者先吐利心腹冷痛則吐利並發有
頭體疼痛熱而吐利者亦為霍亂所以然者挾風而有
實故也風折亁氣皮膚緻密故血氣不得宣通致令壯
熱風邪乘其經脉氣上衝頭則頭痛風氣入于腸胃則
洩利胃逆則吐逆故為吐利也吐利甚者則多煩臓腑
虚故也又手足逆冷陽氣暴竭謂之四逆也姙娠之病
吐利甚者則傷胎也
方
白术散治姙娠霍亂吐瀉過多傷冷胎藏不安
白术白茯苓豆䓻陳橘皮厚朴(各一兩)芎
藭當歸(各三分)人參亁姜(各半兩)
右搗篩為散每服四錢水一盞煎至六分去滓不拘
時温服
人參散治姙娠霍亂吐瀉心煩腹痛
人參厚朴橘紅(各一兩)當歸亁姜甘草(各半兩)
右為散每服四錢水一盞棗三箇煎至六分温服
白术散治姙娠霍亂腹痛吐逆不止
白术益智仁枳殼橘紅(各三分)草豆蔻良
姜(各半兩)
右為散每服三錢用水一盞半煎至六分去滓無時
温服
蘆根飲子治姙娠霍亂吐瀉心煩
蘆根(二兩)人參(一兩)藿香(三分)甘草(半兩)枇杷葉(十片)
右細剉和勻每服一錢水一盞薤白七寸生姜半分
煎至六分去滓不計時候稍熱服
木瓜煎治姙娠霍亂吐瀉轉筋入腹則悶絶
吳茱萸生姜(切各一分)木瓜(切一兩半)
右細剉水二盞煎至一盞三分去滓分三服無時熱
服一方有茴香一分甘草一錢茱萸半兩加紫蘇煎
香茂粥治姙娠霍亂吐瀉心煩多渴
香茂葉生姜人參(各半兩)
右件藥以水二大盞煎取一盞三分去滓研入白米
一合煑稀粥食之
丁香散治姙娠霍亂吐瀉煩悶
丁香人參(各半兩)陳橘皮(三分湯浸)
右搗粗羅為散以水二大盞生姜半分棗五枚煎至
一盞二分去滓分温三服
止渴飲治姙娠霍亂吐瀉心悶亂作渴不止
用糯米一合淘令净細研以水一大盞研濾取汁
入蜜一合生姜汁半合相和渴即頓服立止
治姙娠霍亂吐瀉轉筋不止方
用鹽三合以水三大盞煑取二盞以青布浸拭轉
筋上效
又方
右用木瓜二枚切以水五大盞煑取三盞以青布
浸搨於轉筋上即定如無木瓜煎桂枝五兩亦佳
下痢(附論)
夫姙娠之人胞血既閉臓氣不理脾胃易傷或恣食腥
肥生冷脾胃停滯不能尅化冷熱相搏以致心腹攪刺
疼痛膿血赤白雜下古書所謂滯下是也原疾之由皆
因冷熱不調大腸虚冷熱客於腸間熱氣乘之則赤冷
氣乘之則白冷熱相交則赤白相雜而連滯不止名為
滯痢也其状白膿如涕而有血雜亦有血少者如白膿
涕而有赤脉如魚腦此名魚腦痢又有血痢者乘血入
於大腸為血痢也血之隨象外行經絡内通臓腑常無
滯積若觸冐勞動生熱熱乘血散滲入大腸腸虚相化
故成血痢也凢有此證藥之苟緩恐致傷胎不可不慎
凢姙娠泄瀉冷熱不同水瀉青白或黃白或水穀不
化腹痛腸鳴其脉沉而緊此内傷冷也謂之洞泄寒中
若泄注如水深黃色及有完穀小便赤腹脇脹滿煩躁
喜飲時時嘔逆或下痢清水或小便不利得熱則極脉
虚大而數用乘虚熱入于胃凑滲下焦津液不分并於
大腸謂之協熱痢先以五芩散利小便次以黃連阿膠
丸或三黃熟艾湯凢泄瀉色黃而有沬腸鳴腹脹滿微
痛其脉沉緊而小數胃之冷熱不調宜戊巳丸和之凢
暴下或青或白或水榖不化腹脇或脹或不脹或痛或
不痛但餲生熟氣全不思食其脉内虚外實右關脉沉
緊者謂之飱泄先去沉積宜感應丸後調和之又治瀉
先須理中焦如理中湯丸是也次則分利水穀如五苓
散是也治中不效然後斷下即用禹餘粮赤石脂是也
方
木香散治姙娠下痢和調脾胃保護胎氣
木香肉豆蔻(去殼)密陀僧(煆)陳橘皮(去白炒)没藥(研)
龍骨(各一分)訶梨勒當歸赤石脂甘草胡
椒亁姜
右搗篩為散每服二錢米飲調下日三
訶梨勒湯治姙娠下痢冷熱相攻赤白相雜日夜不
止
訶梨勒蒼术肉豆蔻赤石脂亁姜阿
膠白术艾葉甘草龍骨陳皮
右為細末每服二錢以稀粥飲調下不計時候
艾葉方治姙娠下痢
艾葉白芷阿膠白术厚朴黃蓮茯
神地榆皮赤石脂黃芩肉豆蔻
右粗搗篩每服五錢水一盞半生姜五片煎至八分
去滓温服
治婦人欲痢輙先心痛腹脹滿日夜五六十行方
石榴皮麹(各八錢)黃梨烏梅黃連艾(各一兩)
防己(二兩)阿膠亁姜(各三兩)附子(五兩)
右為末蜜和丸如梧桐子大每服二十丸日三漸加
厚朴散治姙娠臓腑氣素弱頻併下痢時時腹痛漸
覺羸瘦面色萎黃不美飲食
厚朴白术川芎白芍藥當歸熟地黃
亁姜人參訶子甘草
右㕮咀每服四錢水一盞棗三枚煎至六分温服
黃蘖散治姙娠下痢赤白腹中㽲痛腰疼或如欲産
黃蘖桑寄生當歸阿膠赤芍藥艾葉
芎窮亁姜甘草
右為散每服四錢匕以水一盞煎至六分去滓不計
時候稍熱服
白术散治姙娠下痢赤白腹痛日夜不止
白术黃芩(各一兩)赤石脂(二兩)亁姜(半兩)芎藭(三分)艾葉
人參阿膠當歸(各一兩)
右為細散每服三錢匕粥飲調下不計時候
木香散治姙娠下痢赤白腰腹痛胎不安
木香地榆黃連艾葉(各半兩)亁姜白术
芎藭(各三分)阿膠當歸(各一兩)
右搗篩為散每服四錢水一盞煎至六分去滓不計
時候稍熱服
赤石脂散治姙娠腹痛下痢赤白日夜不止
赤石脂阿膠艾葉白术陳橘皮訶梨
勒(各一兩)乾姜龍骨(各半兩)甘草(一錢)
右搗篩為散每服不計時候以粥飲調下二錢
蒙姜黃連丸治姙娠下痢赤白不等因冷物傷脾辛酸
損胃冷熱不調胎氣不安氣血凝滯下痢頻頻時有時
無或赤或白腸鳴後重谷道疼痛急服蒙姜黃連丸不
問冷熱二證皆可服之若緩變成洞泄脱肛下血連
臍刺痛日久死矣
亁姜黃連縮砂仁芎藭阿膠白术(各一)
(兩)乳香(三錢)枳殼(半兩)
右為細末用鹽梅三個取肉入少醋糊同杵勻和如
梧子大每服四十丸白痢亁姜湯下赤痢甘草湯下
赤白痢亁姜甘草湯下並不拘時候一方有訶子一
兩龍骨半兩無砂仁阿膠枳殼
黃連湯(大全良方)療姙娠腹痛下痢膿血不止
黃連(八分)厚朴阿膠當歸(各六分)艾葉黃蘖(各四)
(分)乾姜(五分)
右為細末空心米飲下方寸匕日三服
健脾湯治姙娠下痢臍腹撮痛益胃氣進飲食
厚朴蒼术(各四兩)陳橘皮(三兩)大棗(一升煑)白茯苓(二兩)
(半)人參(二兩)甘草(三兩)
右粗搗篩每服三錢匕水一盞入生姜三片棗三枚
劈碎同煎至六分去滓温服此藥能進食調脾胃
亁姜散治姙娠下痢
亁姜細辛桂附子(各一兩)椒目猪苓(各半兩)
小麥麴(一兩)
右為末散每服方寸匕温酒調下
姜連散治胎前下痢
訶梨勒龍骨乳香亁姜芎藭白术
鹽梅(各等分)
右為細末入梅肉攪勻如膏漸漸丸梧桐子大每服
五七丸白痢白姜湯下五丸赤痢甘草湯下赤白痢
白姜甘草湯下忌生冷毒物一方有黃連
厚朴散治姙娠下痢日夜頻併臍腹撮痛
厚朴(三兩)吳茱萸(三兩)甘草蘹香子亁姜陳橘
皮(各一兩)
右為細散每服二錢匕煎紫木瓜湯調下食前服
白豆蔻湯治姙娠下血腹痛腸鳴
白豆蔻陳橘皮桂(去粗皮)訶梨勒當歸(各二兩)
枳殼(半觔)
右粗搗篩每服三錢水一盞生姜五片棗二枚劈同
煎至七分去滓稍熱服如要丸用好棗漿水煑去皮
核細研和丸如梧桐子大以生姜拍碎炒黑色入水
煎湯下十五丸
石榴皮散治姙娠下痢赤白㽲利腹痛不可忍
酸石榴皮(三分)阿膠(一兩)地榆皮黃蘖(一兩)芎藭(三分)當
歸(一兩)
右為細散每服三錢匕薤白粥飲調下不計時候一
方用葱白粥調服
厚朴散治姙娠水糓痢
厚朴白茯苓訶梨勒(各一兩)黃連亁姜木
香(各半兩)
右搗篩為散每服四錢水一盞入棗三枚煎至六分
去滓不計時候稍熱服
治姙娠下痢
人參黃芩酸石榴皮(各三兩)樗皮(四兩)粳米(三合)
右㕮咀以水七升煑取二升半分三服
治姙娠患膿血赤滯魚腦白滯臍腹絞痛不可忍者
薤白(切一升)酸石榴皮黃蘖(各三兩)阿膠(二兩)地榆(四兩)
右㕮咀以水七升煑取二升半分三服不瘥更作一
方無薤白
療姙娠下痢赤白腹痛不可忍
黃連石榴皮當歸(各三兩)阿膠(二錢)熟艾(一兩半)
右用水六升煑取二升温分三服忌生冷肥&KR1401;
薤白飲子療姙娠下痢赤白腹痛不食
薤白(切一合)當歸地榆(各一兩)甘草(半兩)糯米(一合)
右為散以水七升煑取二升去滓温分三服
肉豆蔻散治姙娠下痢不可療者及丈夫脾虚滯瀉
肉豆蔻(十枚大者去殼用白麺作麺餅子裹文武火煨)木香(一兩)草豆蔻(十枚)
(去皮白麺裹煨)訶梨勒(二十枚)甘草(一兩蜜炙)
右為細散每服二錢匕米飲調下食前服
阿膠丸治姙娠下痢日夜頻併安胎氣止腹痛
阿膠酸石榴皮(各半兩)黃連(一兩)當歸肉豆蔻(各三)
(分)
右為末煉蜜丸如赤小豆大水飲下十五丸食前服
阿膠散治姙娠下痢赤白腹痛不止
阿膠當歸(各一兩)白术(三分)艾葉酸石榴皮(各半兩)
右搗篩為散每服四錢水一盞煎至六分去滓不計
時候稍熱服
療姙娠下痢不止
黃蘖亁姜赤石脂(各二兩)酸石榴皮(二枚)
右細切以水八升煑取二升分三服
阿膠丸治姙娠下痢膿血不止腹中㽲痛
阿膠(二兩)白术(五兩)黃連肉豆蔻仁(各一兩)
右為末煉蜜和丸如梧桐子大每服三十丸食前温
米飲下
治姙娠及産已寒熱下痢
黃連(一升)黃蘖(一觔)梔子(二十枚)
右㕮咀以水五升漬宿煑三沸服一升一日一夜令
盡嘔者加橘皮一兩生姜二兩亦治丈夫常痢一方
治中暑挾熱下痢無梔子仁用姜羊脂煎服
療姙娠白膿痢腹中冷痛
亁姜(四兩)赤石脂粳米
右用水七升煑取二升分温三服忌生冷肥膩
療姙娠痢黃水不絶
厚朴黃連肉豆蔻
右用水二升煑取一升頓服忌如前
療姙娠下痢赤白心腹痛小便澁
糯米當歸黃耆
右細切和調以水二盞煑取二分去滓温分四服
大寧散治姙娠下痢赤白及泄瀉疼痛垂死者
黑豆甘草米殼
右為粗末都作一服入生姜三片同煎食前服
治姙婦下痢膿血及咳𠻳膿血名白术湯
白术黃芩當歸
右為末每服三錢水煎去滓食前服加桑白皮止嗽
玉粉丹治姙娠下痢赤白裏急後重努嚥脱肛腸解
膿血魚腦或因傷寒後餘毒滲入腸間撮痛絞痛
石燕真輕粉玄胡索
右為細末以鷄子為丸如梧桐子大米飲下三丸若
不服藥日深子母俱殞其産後并年高氣血虚極老
人皆可服如小兒只一丸效
神捷散治姙娠下痢及水瀉不止米穀不消化者
菖蒲赤石脂(各一兩)亁姜(半兩)
右搗羅為散空心米飲調下二錢匕日三
黃連湯治姙娠下痢頻併後重裏急
黃連黃蘖(各三兩)白术(四兩)
右粗篩每服五錢匕水一盞半生姜三片煎至八分
去滓温服日三
黃連散治姙娠熱痢腹痛煩悶
黃連梔子仁當歸
右細剉分為三服每服水一盞煎至六分去滓不計
時候分温三服
療姙娠臍下刺痛大便血晝夜三五十行
根黃大蒜
右以根黃為末研蒜作膏為丸如梧桐子大空心粥
飲下三十丸日三服一方不用根黃用當歸以芍藥
煎湯吞下
鷄黃散(出三因方)療姙娠下痢赤白絞刺疼痛
烏鷄子(一枚就頭上開一穴傾去清只留黃)黃丹(二錢用鷄子殼内打令勻裹以黃泥)
(固濟煨取亁為細末)
右每服二錢米飲調下一服愈者是男二服愈者是
女胎前後冷熱痢方無毒者皆可擇用
厚朴丸(出大全良方)治姙娠洞泄寒中
亁姜厚朴(去粗皮細剉)
右等分先杵令爛水拌同炒令亁再為末水煑麵糊
為丸如桐子大每服五十丸食前米飲下
治姙娠下痢(肘後方)
用白楊皮一觔㕮咀以水一大斗煑取二升分三
服
又方
用焼中衣帶三寸為末服之
又方
右羊脂如碁子大十枚温酒一升投中頓服三日
治姙娠臨産下痢
以梔子不拘多少焼存性為細末每服一大杯空
心熱水調服甚者連進四五服即止
狐灰散治姙娠下痢極甚者不過三五服見效
用野狐腸連心肺須臘月收於罐子内以文武火
焼取黑灰不得令過火候有青烟出便塞卻竅子
勿令透氣候冷取為細末每服二錢米飲調下極
甚者一日三服大效三日内頓安如是尋常痢或
疼痛立愈
治姙娠下痢日夜不止方
用烏梅二兩軟者竹串慢火炙令亁焦為細散食
前陳米飲調下二錢匕如瀉血加黃連一兩為末
治姙娠下痢方
用敗龜一枚用米醋炙搗羅為散米飲調下二錢
食前服
縮胎散治姙娠下痢赤白心腹㽲痛小便澁方
枳殼(二錢)香附子(二兩)甘草(一兩半)
右為末孕婦未産前日常服如茶點之能縮胎生産
絶易須百沸湯點服
鸎粟湯治婦人姙娠痢疾裏急後重百藥不效
鸎粟殼甘草烏梅
右等分㕮咀白水煎服立效
療姙娠血痢
以阿膠二兩以酒一升半煑取一升頓服
大小便秘澁(附論)
夫姙娠大小便不通者由臓腑氣實而生於熱熱者隨
停之處則成病也若熱結於大腸則大便不通結於小
腸則小便不通若大小腸為熱所結故煩滿而大小便
皆不通也又云小腸有熱熱入於内脬熱結甚者令小
便不通則心脇小腹氣澁而喘急也陳無則云胎滿逼
脬多致小便不利者或心腎氣不足不能使脬冷清濁
相干為諸淋病致小便不通名曰轉胞又胎滿尿出不
時名曰遺尿治之各有方
方
㯽榔散治姙娠大小便不通心腹脹滿妨悶不欲飲
食手足煩熱
檳榔赤茯苓大腹皮木通郁李仁北
五味(各一兩)桑寄生甘草苦桔梗(各一兩)
右為粗末每服三錢水一盞煎至六分温服一方無
五味子
歸凉節命散治姙娠恣情飲酒或食生果魚羊鷄麺
毒物致令百節痠疼大小腑秘澁面赤口苦心煩腹
脹(方見本門煩渴類)
梔子湯治姙娠大小便不通臍腹脹痛
梔子仁(一兩半)石膏(四兩)黃芩(一兩半)澤瀉(二兩)茈胡(一兩半)
赤芍藥(二兩)萎蕤(一兩半)車前草(切半兩)
右粗搗篩每服四錢匕水一盞半淡竹葉十片同煎
至八分去滓食前服
茈胡通塞湯治姙娠大小便不通下焦熱結
茈胡黃芩陳橘皮澤瀉羚羊角(各三錢)梔
子仁(一兩)石膏(一兩)大黃(剉炒一兩)
右粗搗篩每服四錢匕水一盞入生地黃一分拍破
䜴半分炒同煎至七分去滓食前温服
治姙娠大小便不通熱閉心膈腹脇妨悶妨害飲食
大黃木通㯽榔(各一兩)枳殼(三錢)大腹皮(二枚)訶梨
勒(四個半生半煨)
右為末以童子小便一盞葱白二寸同煎至六分調
下二錢不拘時候
車前子湯治姙娠大小便俱不通
車前子(五兩)木通(四兩)黃芩(二兩)郁李仁(二兩半)大黃(二兩)
右粗搗篩每服四錢匕水一盞半煎至八分去滓食
前温服
大腹皮散治姙娠大小便秘澁浮腫
枳殼大腹皮甘草赤茯苓
右為細末每服二錢濃煎䓤白湯下不拘時候
冬葵根湯治姙娠大小便不通七八日以上腹脹□
悶
冬葵根車前草木通大黃
右粗搗篩每服五錢水一盞半煎至八分去滓食前
温服
茅根湯治姙娠大小便不通結悶氣急脹滿欲死
茅根滑石車前子大黃
右粗搗篩每服四錢水一盞半煎至八分去滓食前
温服
木通湯治姙娠大小便不通下部脹滿坐臥不安
木通滑石大麻仁大黃
右粗搗篩每服四錢水一盞半煎至七分去滓空心
温服
白榆皮湯治姙娠大小便不通
白榆皮桂甘草滑石
右粗搗篩每服四錢水一盞半煎至七分去滓食前
温服
冬葵子湯治姙娠大小便不通
冬葵子大黃
右粗搗篩每服三錢水一盞煎至七分去滓食前温
服
冬葵根汁方治姙娠大小便不通
生冬葵根生姜(各搗汁)
右和令勻分三服空心日一服未利再服又未利盡
三服
治姙娠小便不通臍下妨悶虚羸大便秘
車前子大黃
右為細末每服三錢空心蜜調下
葵子湯治姙娠得病六七日以上身熱入臓大小便
不利安胎除熱
治婦人䨇身大小便不利
用八正散大作劑料去滑石加葵菜子煎服經曰
胱膀不利為癃者小便閉而不通也如八正散加
木香取效更捷經曰膀胱氣化則能出焉然後五
苓散三五服則愈也
治姙娠大小便不通
用猪脂如半鷄子大碎切以酒半升煖令沸投猪
膏内更煎一兩沸分三服食前温服未通再服
治姙娠大小便不利方
用甘遂煨令黃搗細羅為散每服不計時候以水
調下
治大小便赤澁
大腹皮枳殼甘草(各一錢)赤茯苓(三錢)
剉作三服水一盞半煎一盞將郁李仁二錢半去皮
尖同煎五七沸空心連服通為度如不通必是大腑
熱秘宜服後方
枳殼(一錢)大黃(二錢)甘草(一錢)
三味為細末作三服濃煎葱白湯調下雖通小便復
澁脹煩熱不得睡臥而反倚息心胞絲戾不得溺者
病名轉胞可服八味丸
治姙娠大腑秘熱非時腰痛行履不得方
杏仁桔梗升麻枳殼前胡(各一分)大腹皮
(一兩)
右為細末每服二錢水一盞二分煎三四沸食後臨
臥徐徐去滓服
治姙娠小便不利大腑熱小便時水道中疼痛不可勝
忍方
葶藶子麥門冬知母柴胡茯苓川芎
升麻枳殼杏仁(各一分)冬葵子(三銖)
右細杵羅為末每服二錢水一盞煎取九分食後臨
臥去滓吃大腑熱服後方
麥門冬升麻大黃杏仁(各一分)大腹皮(一兩)
右細杵羅為末每服三錢水一盞二分煎取一盞食
後臨臥徐徐去滓吃
治姙娠通身搔痒漸次面目渾身四肢俱腫心躁不安
大小腑秘熱宜服此方吃此藥了小便通盡平復如
故更不須吃後面方若上餘分數小便未通即吃後
面通小腸方
黃芩山梔杏仁前胡升麻知母桔
梗大黃枳殼葶藶(各等分)
右細杵羅為末每十錢水一盞葱白三枝同煎四五
沸瀉出去滓温和食後喫
普濟方卷三百四十
