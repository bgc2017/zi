普濟方卷二百三十明周王朱橚撰
虚勞門
冷勞(附論)
天冷勞之人氣血枯竭表裏俱虛隂陽不和精氣散失
則内生寒冷也皆由臟腑久虚積冷之氣傳注於内遂
令宿食不消心腹積聚臍腹疼痛面色萎黃口舌生瘡
大腸洩痢手足無力骨節痠疼久而不痊轉加羸瘦故
曰冷勞氣也
方
白术散
白术(一兩)白芷鼈甲(去裙襴醋炙令焦)蒼术(米泔浸一宿剉焙)防
風(去蘆)厚朴(去麤皮生薑汁炙剉)桂(去麤皮)人參陳橘皮(去白焙)
乾薑(炮)高良薑(炮各五錢)吳茱萸(湯浸三遍焙乾)柴胡(去苗)蜀椒
(去合口并目炒出汗)芎藭白茯苓(去黑皮)白蕪荑縮砂(去皮)
(各一兩)附子(二枚去皮臍炮裂)沉香(剉)丁香當歸(炙剉)木香
(各一分)
右為散每服五錢用猪肝三兩批開入葱白鹽各少
許摻藥在内濕紙裹慢火煨香熟為度空心食前米
飲嚼下
炙肝散治冷勞羸瘦不能食心腹多痛四肢無力
紫苑(洗去苗土)乾薑(炮裂剉)縮砂(去皮)蕪荑(各五錢)人參(去蘆頭)
白茯苓甘草(炙微赤剉)當歸木香陳橘皮(湯浸去白)
(穣焙)桂心川椒(各一分去目及閉口者微炒出汗)厚朴(去麤皮塗生薑汁炙)
(令香熟)草豆䓻(各五錢去皮)胡椒(一分)桔梗(去蘆頭)細辛蒼
术附子(各五錢炮裂去皮臍)芎藭(一分)
右為散每服用猪肝一具去脂膜薄切如肉片入散
一兩五錢葱薤白一握細切鹽末相拌令有味以竹
串子穿慢火炙令熟每服空心食之飲煖酒一兩盞
為妙
鼈甲丸(出聖惠方)治冷勞羸瘦四肢無力肩背疼痛腹脇積
聚氣喫食不消
鼈甲(一兩五錢塗醋炙微黃焦去裙襴)熟乾地黃郁李仁(湯浸去皮)
(尖微炒)陳橘皮(各一兩湯浸去白穣焙)當歸(三分)白术(一兩)枳殼(三分)
(麸炒微黃)赤茯苓牛膝(去苗各一兩)梹榔桂心人參
(去蘆頭)五味子(各三分)柴胡(去苗各一兩五錢)訶梨勒(一兩煨用皮)
附子(一兩炮裂去皮臍)木香(一兩)乾薑(三分炮裂剉)赤芍藥(一兩)桔
梗(三分去蘆頭)京三稜(一兩炮剉)
右為末煉蜜和搗三五百杵丸如梧桐子大每服食
前煎薑棗湯下三十丸忌莧菜
蓽澄茄散(出聖惠方)治冷勞臟腑虚弱心腹氣脹不能飲食
四肢無力
蓽澄茄(一兩)附子(炮裂去皮臍)木香京三稜(炮剉)白茯苓
肉豆蔲(去殼)沉香人參(去蘆頭)白术桂心丁
香(各五錢)甘草(一分炙微赤剉)桃仁(湯浸去皮尖雙仁炒微黃)陳橘皮(各五)
(錢湯浸去白稍焙)吳茱萸(一分湯浸一遍焙乾微炒)訶梨勒(一兩五錢煨用皮)
厚朴(五錢去麤皮塗生薑汁炙令香熟)龞甲(一兩塗醋炙微黃去裙襴)
右為散每服食前以粥調下二錢忌莧菜生冷
猪肝丸(出聖惠方)治冷勞肌體羸瘦或時腹痛食飲不消日
漸尫羸
猪肝(一具切去脂膜用醋五升煑令盡取出研如膏)訶梨勒(一兩五錢煨用皮)龞
甲(一兩五錢塗醋炙令黃焦去裙襴)厚朴(二兩去麤皮塗生薑汁炙令香熟)陳橘
皮(一兩湯浸去白瓤焙)川椒(三分去目及閉口者微炒去汗)柴胡(去苗一兩)桂心
(三分)蒼术(一兩)木香桔梗(去蘆頭)烏梅肉(各三分微炒)甘草
(五錢炙微赤剉)紫苑(一兩洗去苗土淨)乾薑(炮裂剉)蕪荑(微炒)當歸(各三)
(分)
右為末入猪肝膏内和搗五七百杵丸如梧桐子大
每服食前以粥飲下三十丸忌莧菜
炙肝散治冷勞大便不禁羸瘦
高良薑(炮)山芋柴胡(去苗)縮砂(去皮)吳茱萸(湯浸焙)桂
(去麤皮)陳橘皮(去白焙)白芷(各一兩)木香(一分)補骨脂(炒)赤
芍藥(洗焙)厚朴(去麤皮用生薑汁炙)桔梗(炒剉)乾薑(炮裂)當歸(切焙各二)
(兩)桂(去麤皮)黃耆(剉)芍藥
右麤搗篩每服五錢水一盞半入生薑七片棗三枚
擘同煎至八分去滓温服不拘時
蓽茇丸(出聖惠方)治冷勞氣四肢羸瘦面色萎黃腹内疼痛
不思飲食
蓽茇木香(各五錢)訶梨勒(一兩五錢煨用皮)肉豆䓻(去殼)梹
榔(各一兩)白术乾薑(炮裂剉)阿魏(麫裹煨以麫熟為度)陳橘皮
(各五錢湯浸去白瓤焙)厚朴(一兩去麤皮塗生薑汁炙令香熟)人參(去蘆頭)桂
心胡椒甘草(各五錢炙微赤剉)
右為末煉蜜和搗三二百杵丸如梧桐子大每服空
心及晚食前以煖酒下三十丸
橘皮煎丸(出王氏博濟方)治冷勞羸瘦手足攣急目暗耳聾腹
脹泄痢不能納食食物無味面黃力弱積年腸風痔
疾癖積氣塊一切勞病婦人血赤白下子宫冷五種
膈冷膈熱膈氣膈思膈憂膈無力多腫此藥大能通
痢五臟明目去冷
陳橘皮(湯浸去白焙一觔)桂(去麤皮)乾薑(炮)當歸(剉炒四味别搗羅)
附子(去皮臍炮裂)京三稜(炮剉)萆薢(三味别搗羅)陳麴(炒各六兩)木
香(一兩)大麥糵(四兩)烏頭(炮水煑三五沸去皮臍焙)蜀椒(去目及閉口炒出汗)
(各一兩)厚朴(去麤皮生薑汁炙六味别搗為末)
右用無灰酒四升於銀石器内先煎上四味如人行
十里更下次三味如人行十里次入下六味又添酒兩
碗煎成膏取出杵一千下丸如梧桐子大每服空心
日午茶酒任下二十丸至三十丸生葱鹽豉合此藥
煎時用銀器鍋如無須淨洗無滑膩鐺内除真酥次
下酒及下藥慢火煎以銀匙攪候如膏傾淨盤内攤
候得所衆手丸之久服補氣壯元駐顔進食
桂心散治冷勞臟腑虚弱心腹脹滿四肢羸瘦困乏
無力不思飲食
桂(去麤皮五兩)柴胡(去苗六兩)青橘皮(去白焙一兩)桃仁(湯浸去皮尖雙)
(仁炒五兩)紫葛(去心微炙)山茱萸益智(去皮)知母(剉焙)芎藭
當歸(炙剉)五味子(各三兩)獖猪肚(一具切焙)
右為散每服三錢空心用陳米飲調下
補骨脂散(出聖惠方)治冷勞羸瘦四肢無力不思飲食或時
洩痢
補骨脂(二兩微炒)訶梨勒(一兩五錢煨用皮)枳殼(三分麩炒微黃炙穰)肉
蓯蓉(二兩湯浸一宿刮去皺皮炙令乾)厚朴(一兩去麤皮塗生薑汁炙令香熟)鹿
茸(一兩去毛酒洗)縮砂(二兩去皮)當歸(五錢)
右為散每服食前粥飲調下二錢忌生冷油膩
炙肝散(出聖惠方)治冷勞心腹虚脹飲食全少四肢無力大
腸不調
蒼术(五錢微炒)芎藭青橘皮(各五錢湯浸去白穰焙)白芍藥
紫苑桔梗(各一兩去蘆頭)木香(二兩)肉豆䓻(去皮)梹榔(各五錢)
厚朴(一兩去麤皮塗生薑汁炙令香熟)
右為散每服用猪肝一具去脂膜薄切如肉片入散
一兩半葱韭白一握細切鹽末相拌令有味以竹串
子穿慢火炙令熟每服空心食之飲煖酒兩盞為妙
猪肝丸治男子婦人冷熱勞疾寒熱時作
猪肝(一具去皮膜切以童子小便二升煑爛)秦芁(去苗土)黃連(去鬚炒)木
香蕪荑(炒)青蒿蜀椒(去目并閉口者炒出汗)當歸(焙各一兩)
右除肝外搗羅為末將猪肝於沙盆内細研入藥末
以餘小便和搗為丸如梧桐子大每服空心酒下三
十丸加至四十丸
蓽撥丸治冷勞嘔噦不能下食心腹脹滿面色萎黃
蓽撥乾薑(炮裂)白茯苓(去黑皮)胡椒(炒)桂(去麤皮各一兩)梹
榔(三兩煨剉)人參(一兩一分)訶梨勒(煨去核一兩五錢)
右為末煉蜜和丸如梧桐子大每服空腹清粥飲下
十丸甚者加至二十丸一方有陳橘皮
鼈甲丸治冷勞心腹氣痛食少羸瘦
鼈甲(一枚大者以鹽泥固濟殼上用前後藥)木香桂心(各一兩)訶梨
勒皮附子(各二兩去皮臍)肉豆䓻(去殼)桃仁(各一兩湯浸去皮尖雙仁)
右藥細剉用酒二升於龞甲内煑令酒盡捻下火取
出諸藥其龞甲去泥用之并焙乾搗羅為末煉蜜和
搗三百杵丸如菉豆大每服空心及晩食前以生薑
湯下十五丸忌莧菜
又方
附子(三分炮裂去皮臍)吳茱萸(一分湯浸七遍焙乾微炒)牛膝(一兩去苗)硫
黃(五錢研細)白术(三分)
右為末入硫黃更研令勻醋炙麵糊和丸如梧桐子
大每服食前以溫酒下二十丸
硫黃丸治冷勞痃癖氣
硫黃(二兩細研水飛過)木香末川大黃(末各一兩)桃仁(四十九粒)
(湯浸去皮尖雙仁研如膏)
右先取大黃末以少熱水灑取潤於新竹筒中盛炊
飯甑中蒸飯熟為度後取諸藥末及桃仁膏以大黃
和之如稍硬以新炊飯少許研和丸如梧桐子大每
服空腹以粥飲下二十丸
附子湯治冷勞肌瘦盗汗少力時發寒熱不思飲食
附子(炮裂去皮臍)柴胡(去苗一兩)秦芁(去苗土一两五錢)
右剉如麻豆每服二錢用猪&KR1004;子一兩切令細酒半
盞水三分薤白三寸同煎令猪&KR1004;熟去滓溫服每日
五更初服之
漏蘆丸治冷勞泄痢及婦人産後帶下諸疾
漏蘆(去蘆頭一兩)艾葉(去梗炒四兩)
右為末用米醋三升入藥末一半先熬成膏後入飲
藥和丸如梧桐子大每服三十丸溫米飲下食前服
羊肝丸(出聖惠方)治冷勞久不瘥食少洩痢諸藥不效
羊肝(一具去脂膜切作片子)白礬(三兩焼令汁盡)
右以釅醋三升煑羊肝令爛入砂盆内研後入白礬
和丸如梧桐子大每服空心及晩食前以粥飲下二
十丸漸加至三十丸
桃仁方(出聖惠方)治冷勞氣不能飲食漸加羸瘦
桃仁(五百顆大者)吳茱萸(三兩)
右藥相和入淨鐡鐺中煑微火炒經一炊又取桃仁
一顆撚去皮看似微黃色即漸加火令極熱鐺中微
煙出即已熟取出於新甕瓶子盛厚著紙封瓶口勿
令泄氣每日空心只取桃仁二十顆撚去皮爛嚼以
溫酒下至重者服五百顆即瘥
神效太一丹(出聖惠方)治冷勞大腸轉泄不止
禹餘粮(四兩火燒令赤於半醋内淬如七遍後搗研如麫)烏頭(一兩冷水浸一宿去)
(皮臍)
右藥相和用醋煑麵糊和丸如菉豆大每服食前以
溫酒下五丸
茒香花丸(出聖惠方)治冷勞久不瘥
茒香花艾葉(并焼茅灰各一兩)
右藥細研以粟米飲和丸如梧桐子大初以蛇床子
湯下二十丸至三十丸微吐不妨吐了却用棗湯下
立有大效
金髓丹(出聖惠方)治冷勞及冷氣諸疾
用吳茱萸三觔以新汲水淘一百遍日中曬乾以醲
酒五升煑茱萸以酒盡為度以炭燒火地令赤以酒
二升淋地上將茱萸攤在地上以盆子合之以灰四
面培之勿令泄氣一宿取出以文火炒令乾搗羅為
末以醋煑棗肉和研丸如菉豆大每服空心及晚食
前以生薑湯下二十丸加至三十丸
治一切男子女人虚冷勞證大腸滑泄面色青黃喫食
少行步無力元臟虚損小便頻數肢節沉重精源不固
常多困倦(出獲命方)
巴戟(去心)五味子牛膝石斛芎藭萆薢
杜仲山茱萸(各五錢)吳茱萸(二銖)白术藿香(各三錢)
肉豆䓻羌活官桂茯苓人參木香(各一)
(分)
右為細末以好酒少許化阿魏二銖對煉蜜丸梧桐
子大朝早鹽湯下四十丸
治諸風勞
用野獼猴肉釀酒服之(人家養者不治病不可用)
急勞(附論)
夫急勞之病其證與熱勞相似而得之差暴也蓋血氣
俱盛積熱内干心肺臟腑壅滯毒熱不除而致之緣稟
受不足憂思氣細榮衛俱虚心肺壅熱金火相形藏氣
傳尅或應外邪故煩躁體熱頰赤心忪頭痛盗汗咳𠻳
咽乾骨節痠疼萎黃羸瘦久則肌膚消燥咯涎唾血者
皆其候也
方
前胡飲暴急成勞痰盛喘𠻳
前胡(去蘆)人參白茯苓(去皮)桂(去皮)柴胡(去苗)桔梗(炒)生
乾地黃(焙)黃芩(去黑心)玄參旋覆花甘草(炙剉各一)
(兩)麥門冬(去心焙一兩五錢)厚朴(去麤皮生薑汁炙剉二兩)半夏(洗七遍炙)
(焙)白术(各一兩五錢)
右為散每服四錢水一盞半生薑七片煎至七分溫
服不拘時
黃耆湯治暴急勞疾痰𠻳喘滿
黃耆(剉炙)欵冬花貝母(去心焙一兩五錢)麻黃(去節)柴胡(去苗)
甘草(炙剉)桂(去麤皮)麥門冬(去心焙)人參生地黃(焙)桑
白皮(剉)紫苑(去苗土)白茯苓(去黑皮)杏仁(去皮尖雙仁焙各一兩)
右為散每服五錢水一盞半生薑七片煎至八分去
滓溫服食後
柴胡湯治男子婦人急勞咳𠻳上氣飲食減少痰涎
壅滯手足痠疼唇口乾燥心虚驚悸氣乏羸瘦少力等
症
柴胡(去苗)當歸(切焙)麥門冬(去心焙)半夏(洗去滑焙各一兩五錢)人
參白茯苓(去皮)防風(去叉)細辛(去苗葉)陳皮(焙)厚朴(去麤)
(皮生薑汁炙剉)杏仁(去皮尖雙仁炒)大腹皮(剉作各一兩)
右為散每服五錢水一盞半生薑五片煎至七分去
滓溫服不拘時
胡黃連散治急勞發熱羸瘦頰赤口乾心神煩躁
胡黃連黃連(去鬚)龍膽(各二兩)桑螵蛸知母秦
艽(去苗土)柴胡枳殼(去穰)人參桔梗甘草白
术(各一兩)
右洗剉炒黃為散每服三錢以葱薤白槐柳心烏梅
肉浸童便調下或用槐柳小麥煎亦得空心日午夜
卧各一
犀角湯治急勞心膈煩滿骨節壯熱唇乾心煩小便
赤頭痛痰𠻳并熱每受風濕注(方見本門熱勞類)
青蒿煎丸治急勞心肺積熱鼻口焦乾飲食少神昏
欲睡心胸脹滿兩目多澀四肢無力足脛痠疼腰脚
拘急
青蒿生地黃薄荷(各取汁一升)童便(三升半)麝香(一分)
(研)鼈甲(去裙襴炙五兩)柴胡(去苗)甘草(炙剉各二兩)地骨皮(一兩四味)
(為末)桃仁(去皮尖雙仁研四兩)
右取青蒿等汁并童便先煎令稠下諸藥搗研以文
武火熬令可丸如梧桐子大每服二十丸麥門湯下
不拘時
天靈蓋散(出聖惠方)治急勞四肢煩熱百節痠疼口乾心躁
小便黃赤不欲飲食
天靈蓋(塗酥炙令微黃)柴胡(去苗)鼈甲(塗酥炙令黃去裙襴)桑根白皮
(剉)知母乾青蒿桃枝(剉)柳枝(剉各一兩)甘草(三分炙微)
(赤剉)阿魏(五錢麫裹煨令麫熟為度)
右為散每服五錢以童子小便一大盞入葱白三莖
宿浸煎取四分去滓空心溫服忌莧菜
天靈蓋湯治急勞發熱肌體羸瘦
天靈蓋(酥炙黃)柴胡(去苗)鼈甲(去裙醋炙)桑白皮(細剉)知母(切焙)
青蒿(乾者各一兩)甘草(炙剉)阿魏(炒研各二兩)
右搗篩七味與阿魏和勻每五錢童便一盞半豉心
四十粒桃李心各七枚葱薤白各二莖細切同浸一
宿平明煎取一盞去滓空腹頻服微利為效
烏梅散(出聖惠方)治急勞煩熱不得睡卧
烏梅肉(五錢微炒)柴胡(一兩五錢去苗)秦芁(一兩去苗)甘草(五錢炙微赤剉)
陳橘皮(湯浸去白穰焙)桔梗(各一兩去蘆頭)黃連(五錢去鬚)杏仁(一兩湯浸)
(去皮尖雙仁麸炒微黃)
右為散每服煎生薑童子小便放溫食前調下二錢
薄荷煎丸(出聖惠方)治急勞骨蒸等
薄荷汁(一升)生地黃汁(一升)童子小便(二升)桃仁(三兩湯浸去皮)
(尖雙仁炒微黃别研為膏)麝香(二錢細研)朱砂(一兩細研)秦芁(二兩去苗羅為末)
青蒿汁(一升)
右用薄荷等汁並小便同煎然後下桃仁膏及朱砂
等以慢火熬可丸即丸如梧桐子大每日空腹以清
粥飲下三十丸及晩食前再服
退熱湯治急勞四肢煩疼手足心熱憎寒飲食不得
口乾心躁
柴胡(去苗)青蒿(乾者)甘草(炙剉)知母(焙)龍膽(去苗)麥門冬(去心)
(焙各一兩)
右為散每服五錢童便一盞半葱白三寸薤白三莖
桃柳心各五枚同浸經一宿平旦煎至一盞去滓空
心頓服之至夜再服
鼈甲飲治急勞肌瘦壯熱心怔顫掉
鼈甲(去裙醋炙五錢)豉(去皮一分)甘草(量病人中指長)青蒿(乾者一錢)葱(并鬚)
(二莖切)桃仁(七粒浸去皮尖雙仁者焙研)
右細剉每服五錢以童子便二盞煎至一盞空心溫
服避風取汗
青蒿飲(出聖惠方)治急勞煩躁壯熱四肢無力痠痛亦治熱
勞
青蒿(乾者三兩)地骨皮(一兩)嫩柳枝(一兩五錢)梔子仁甘草
(炙剉各五錢)
猪肝丸(出聖惠方)治急勞瘦病
猪肝(四兩)柴胡(去苗)黃連(各二兩去鬚)訶梨勒皮(二兩五錢)甘草
(一兩炙微赤剉)鼈甲(二兩塗醋炙令黃去裙襴)
右將肝用童子小便五升煑以小便盡為度取出薄
切焙乾與諸藥同搗羅為末用猪膽和搗三二百杵
丸如梧桐子大每日空腹及晚食前以粥飲下三十
丸
赤參蓮散治急勞寒熱潮發肌熱不定心煩
人參胡黃連黃連(去鬚各五錢)丹砂(研)雄黃(研各一兩)
右為散用猪膽一枚取汁和藥却入膽中掛於風道
一月取去膽皮再研極細每服一錢以人參湯下不
拘時
葱白飲治急勞潮熱盗汗肌肉消瘦
葱白(切)薤白(切)甘草(炙剉各七寸)青蒿心(七枚切)杏仁(去皮)
(尖雙仁七粒)
右用童便量多少浸之每服一盞空心溫服
麻黃湯治急熱勞
麻黃(去根節半觔)甘草(剉)杏仁(去皮尖雙仁各一兩)蛤粉(二兩五錢青粉)
(色為上如無青色者白色者亦可)
右搗篩作二服每服以水二盞入於銀石器内熬成
膏絞汁鹽不拘多少臨卧溫服睡至二更汗出次日
無力可思飲食為效亦治産後血風搐去腰脚腫腰
脚不疼即不治
蝦蟆散(出聖惠方)治急勞煩熱乾瘦
蝦蟆(乾者一枚炙微黃研末)胡黃連(三分末)麝香(一錢細研)龍腦(一錢)
(細研)
右為散每服取羊頭一枚煑爛了取腦髓調散二錢
用溫酒空心調下以皮膚潤為騐其羊頭髓須逐日
煑新者用之
桃仁丸(出聖惠方)治急勞
桃仁(一觔於新瓦器内童子小便一斗煑候小盡取出去皮尖研如膏)烏梅肉(三兩)
(微炒)蕪荑黃連(去鬚各三兩)
右搗羅三味為末桃仁膏和丸如梧桐子大每服空
心以水下十五丸晩食前再服
金花丸(又名三黃丸)治急勞煩躁羸瘦面色萎黃頭痛眼澀
多困少力(方見虚勞門虚勞類)
三安散治急勞骨節手足煩熱身體痠疼飲食不得
柴胡(去苗)秦芁(去苗土各二兩)甘草(五錢)
右為散每服三錢熟水調下不拘時
青蒿飲(出十便良方)治急勞骨蒸煩熱
青蒿(一握細研)猪膽(一枚取水)杏仁(二七粒大者湯浸去皮尖雙仁麸炒微黃)
右以童子小便大盞盛之煎至五分去滓空心溫服
治急勞咳𠻳煩熱(出聖惠方)
桃仁(三兩湯浸去皮尖雙仁)童子小便(五升)猪肺(一枚)
右先取桃仁於砂盆内研入童子小便猪肺以慢火
煎桃仁爛小便盡為度用木杵臼搗入蒸餅同和丸
如梧桐子大每服不計時候以溫水下三十丸
三皂丸(出聖惠方)治急勞煩熱體瘦
皂莢(一觔)皂莢樹皮(一觔)皂莢刺(一觔)
右都焼為灰以水三升淋取汁更於灰上淋如此三
五度即煎之候稍凝入研了麝香一分用童子小便
浸蒸餅和丸如小豆大每日空心以溫水下七丸
皂莢丸治急勞煩熱四肢疼痛
猪牙皂莢(去皮子一兩)麝香(研一錢)蝦蟆(一枚要青黃色脇畔有班文如)
(金色者去肚腸隂乾炙為末)
右為末拌勻用大羊腸盛藥末令盡兩頭繫定於碗
内用大麥麸襯安飯甑内蒸一炊久取出研細為丸
分作二百餘粒每服一丸至二丸空心熟水下服訖
蓋衣被良久瀉出血并汗出瘥即去衣被將息合此
藥時不得令人見之一方有天靈蓋一枚塗酥炙令
微黃
猪肝丸治急勞瘦瘁日晩即寒熱驚悸不寕常若煩
渴
獖猪肝(二具細切如柳葉)甘草(汁五兩生搗末)
右於鐺中布猪肝一重即糝甘草末一重以蓋蓋定
取童便五升文武火煑小便盡即細研衆手丸如梧
桐子大每服二十丸空心米飲下漸加至三十丸
黃蘖飲治急勞寒熱進退漸將羸弱
黃蘖(去麤皮三兩)烏梅(二十一枚焙乾)
右為散每服五錢水一盞半煎至一盞去滓露一宿
平旦空心服
治一切男子女人急勞面色枯瘁形體消瘦遽然如鬼
眼無光小便煩數忽黃忽赤五心煩躁行步無力精
神不守夜多盗汗脉氣絃數口中非時吐血病久發𠻳
不可喫(出獲命方)
鼈甲(醋炙五錢)紫苑杏仁麻黃(去根)荆芥穗柴胡
(去苗)前胡(去苗)獨活牡丹皮(去心)黃芩黃連知母
麥門冬(去心)天靈蓋(酥炙黑色)狸骨(酥炙黃)蔓荆子木
香玄參(各一分)
右并揀擇剉為煑散頭内有天靈蓋鼈甲狸骨三件
杵為細末羅如飛塵却與煑散相滚每服一兩以童
子小便一碗半葱五枝生薑二片於磁器内同煎每
服半碗喫了閉卧片時候藥行遍了更連進一服
治一切男子女人卒中急勞驟熱咯血吐血不數日間
肌肉形貌清瘦如鬼眼無光彩一切勞候百般病證無
所不具并及一切男子女人久患勞疾心肺受邪發為
喘𠻳因而咯血當合三方藥以主療之先喫心藥次喫
肺藥後仍喫腎藥以清其源流而復其真氣如此然後
可以圖其全功第一方下心藥取其火毒者也第二方
下肺藥保安金氣而去其病者也第三方下腎藥仍欲
清其病之源流而復其真氣也日午中飯後喫心藥一
盞至晚食後便喫肺藥兩方每日各一服若肺脉偏大
喫肺藥心脉偏大喫心藥斟量脉氣病候服餌如此服
經數日病勢衰減即須是喫腎藥以去病之根而復其
真氣後之服餌者果有如此病證即不可單服一方以
圖其全功也
第一方(出獲命方)治心火盛來爍金精金得火邪喘𠻳不安
血氣逆行上為咯衂宜先服收火毒方
甘松沉香麥門冬(去心)柴胡(去苗)人參麻黃(去根)
木香黃芩犀角貝母(去心)玄參(各一分)天靈蓋
(酥炙)鼈甲(醋炙各半銖)
右為細末每二錢五分水一盞煎一兩沸便瀉出和
搗去滓任意服食後逍遥片時方喫或日午飯後服
若還大腑虚熱再服後方
第二方順氣化血咯血方(出獲命方)
黃連(四銖)鼈甲(去裙襴)麻黃(去根各半銖)貝母(去心)黃芩前
胡(去苗)柴胡(去苗)黃耆牡丹皮(去心)人參桔梗杏
仁防風(各一分)蛤蚧(酥炙五錢)
右為細末每服二錢水一盞薑一片同煎一二沸急
瀉出和滓溫服
第三方清其病之源流以復其真氣宜解腎邪復真氣
固元丹若還大腑秘熱即喫前面兩方藥候腑臟調
和方進此藥(出獲命方)
萆薢續斷巴戟(去心)茯苓杜仲木香羌
活天靈蓋(酥炙焦黑色)甘草鼈甲(酥炙各等分)
右為細末炒熟麵與藥末相滚滴熟水丸如桐子大
早朝空心入鹽少許煎茯苓湯下三十丸
虚勞寒熱(附論)
夫虚勞寒熱者以腑臟久虛隂陽交争榮衛不足所致
陽氣勝則熱隂氣勝則寒隂陽相勝故寒熱互作
柴胡丸治虚勞寒熱羸瘦食減肢體困倦
柴胡(去苗)鼈甲(去裙襴醋炙二兩)厚朴(去麤皮生薑汁炙焙)山梔子仁
知母(切焙)秦芁(去苗土)黃芩(去黑心)白术梹榔(剉)桔
梗(炒)芍藥枳殼(去穰麸炒)白茯苓(去黑皮)貝母(去心)人參
熟乾地黃(焙)前胡(去蘆頭)常山防風(去叉)紫苑(去苗)
(土)麻黃(去根節)黃茋(剉)陳橘皮(去白麸炒)桂(去麤皮各一兩)京三
稜(炮剉三兩)
右為細末煉蜜丸如桐子大每服三十丸溫酒下空
心日午夜卧服
黃耆湯治虚勞寒熱周身疼痛喘𠻳痰壅
黃耆(細剉)柴胡(去苗)鼈甲(去裙襴醋炙)肉豆䓻(炮去殼)白芷
秦芁(去苗土)桂(去麤皮)桔梗(炒各一兩)麥門冬(去心焙)當歸(切焙)
白茯苓(去黑皮)人參枳殼(去瓤麸炒)熟乾地黃(焙)海桐
皮(剉)芍藥木香酸棗仁沉香荆芥穗
甘草(炙剉)梹榔(剉各五錢)
右麤搗篩每服三錢水一盞生薑三片同煎至七分
去滓溫服空心日午近夜各一
柴胡當歸湯治虚勞寒熱日漸羸瘦行步艱難飲食
不進狀如瘧疾
柴胡(去苗)當歸(切焙)防風(去叉)白芷白术附子(炮裂去皮)
(臍)牡丹皮桂(去麤皮)天仙藤秦芁(去苗土)桔梗
芍藥人參麻黃(去麤節)木香(各一兩)知母(切焙五錢)甘
草(炙剉五錢)
右剉如麻豆每服三錢水一盞生薑三片棗一枚擘
同煎至七分去滓空心溫服
鼈甲丸治虚勞寒熱困劣渾身疼痛無力
鼈甲(去裙襴醋炙三分)柴胡(去苗)肉蓯蓉(酒浸切焙)羌活(去蘆頭各二兩)
知母(焙)虎骨(醋炙)常山牛膝(切酒浸焙)芍藥秦芁(去苗)
(土)附子(炮裂去皮臍)豉(炒)黃連(去鬚各一兩)烏梅肉(焙)青蒿
白术(各一兩五錢)桃仁(去皮尖雙仁炒黃二兩)
右為末煉蜜和丸如梧桐子大每服二十丸空心臨
卧溫米飲下
木香鼈甲湯治虚勞寒熱往來不思飲食口舌生瘡
四肢勞倦五心煩躁肌膚不澤
木香(一分)鼈甲(九肋去裙襴酥炙黃一兩)柴胡(去苗一兩)秦芁(去苗土三分)
黃耆(一兩)知母白茯苓(各三分)人參(一兩)桔梗(炒三兩)白
术甘草(炙各一兩)防風(去分三)肉豆蔲(去殼一分)半夏(五錢生薑)
(三兩取汁令汁盡焙)枳殼(去瓤麸炒)芍藥(各二分)
右細剉每服五錢生薑一分切碎棗三枚水三盞煎
取二盞去滓溫分二服早辰日晩各一
天門冬散(出聖惠方)治虚勞寒熱四肢疼痛黃瘦無力
天門冬(一兩五錢去心焙)黃耆(一兩剉)桑根白皮(三分剉)柴胡
(一兩去苗)鼈甲(五錢塗醋炙令黃去裙襴)人參(去蘆頭)白术(各一兩)木香
(三分剉)白芍藥(五錢)當歸(一兩)地骨皮甘草(炙微赤剉)熟乾
地黃桂心(各五錢)白茯苓(一兩)
右為散每服四錢以水一中盞入生薑半分棗三枚煎
至六分去滓不計時候溫服忌莧菜
柴胡散(出聖惠方)治虚勞寒熱夜卧盗汗四肢無力喫食口
苦上氣咳𠻳
柴胡(一兩五錢去苗)五味子桔梗(去蘆頭)熟乾地黃白
茯苓麥門冬(去心)紫苑(洗去苗土)人參(去蘆頭)地骨皮
黃耆(各一兩剉)
共十味藥
甘草(炙微赤剉三分)桂心牡蠣粉白术(各一兩)半夏(湯洗)
(七遍去滑三分)
右為散每服四錢以水一中盞入生薑半分棗三枚
煎至六分去滓不計時候溫服
鼈甲散(出聖惠方)治虚勞寒熱四肢羸瘦食少體痛
鼈甲(一兩五錢醋塗炙微黃去裙襴)人參(去蘆頭)白茯苓(各一兩)甘草
(炙微赤剉)桔梗(去蘆頭)枳殼(麸炒微黃去瓤)麥門冬(各五錢)黃耆(一兩)
(剉)白芍藥(五錢)白术(一兩)半夏(五錢湯浸七遍去滑)熟乾地黃(一兩)
桂心(五錢)
右為散每服四錢以水一中盞入生薑半分棗三枚
煎至六分去滓不計時候溫服忌莧菜
地骨皮散治血風氣體虚發渴寒熱
柴胡地骨皮桑白皮枳殼前胡黃耆
(各七錢半)白茯苓五加皮人參甘草桂心
白芍藥(各五錢)
右㕮咀每服三錢生薑三片水煎服
當歸湯治虚勞寒熱四肢羸瘦不思飲食
秦芁(去苗土)當歸(二味醋酒浸經宿焙)人參乾漆(炒烟盡)白茯
苓(去黑皮)白术(各五錢)柴胡(去苗)鼈甲(去裙襴醋炙各一兩)木香
烏頭(炮裂去皮臍)甘草(炙剉各五錢)
右剉如麻豆每服三錢水一盞半小麥五十粒同煎
取一盞去滓稍熱服
柴胡湯治虛勞榮衛不調寒熱羸瘦肢體煩倦頭目
昏疼飲食無味多困少力
前胡(去蘆頭)柴胡(去苖)桔梗(炒)羌活(去蘆頭)獨活(去蘆頭)人
參枳殼(去瓤麸炒)鼈甲(去裙襴醋炙各一兩)旋復花(一兩五錢)甘草
(炙剉五錢)石膏(碎一分)
右麤搗篩每服二錢水一盞煎至七分去滓溫服
黃耆散(出聖惠方)治虛勞寒熱不能飲食四肢羸瘦少力
黃耆(二兩剉)人參(去蘆頭)白茯苓(各一兩)柴胡(去苗)當歸(各五)
(錢)白术(一兩)桂心甘草(炙微赤剉)枳殼(麸炒微黃去瓤)桔梗(各五)
(錢去蘆頭)桃仁(五錢湯浸去皮尖雙仁麸炒微黃)
右為散每四錢以水一中盞入生薑半分棗三枚煎
至六去滓不計時候溫服
白茯苓散治虛勞寒熱心煩體痛喫食減少
白茯苓白术(各一兩)甘草(五錢炙微赤剉)黃耆(一兩剉)人參
(三分去蘆頭)鼈甲(塗醋令黃)熟乾地黃(各一兩)當歸(三分)白芍藥
(三分)
右為散每服四錢以水一中盞入生薑半分豉三十
粒煎至六分去滓不計時候溫服忌莧菜
地骨皮散治虚勞寒熱四肢羸瘦不欲飲食
地骨皮(一兩)半夏(湯洗七遍去滑)桔梗(去蘆頭)人參(去蘆頭)白茯
苓白术(各五錢)陳橘皮(湯浸去白穰焙)柴胡(去蘆頭各六分)甘草
(一分炙微赤剉)
右為散每服三錢以水一中盞入生薑半分煎至六
分去滓不計時候溫服
桃枝飲子治虚勞羸瘦寒熱進退如瘧半伏半起或
時喫食或不能飲食
嫩桃枝(一握長七寸)嫩柳枝(一握長七寸)柴胡(去苗)白术烏
梅肉(各一兩微炒)甘草(三分炙微赤剉)木香(三分)鼈甲(一兩塗炙令黃去裙)
(襴)赤芍藥(一兩)
右細剉和勻每服五錢以童子小便一大盞入生薑
半分葱白七寸煎至五分去滓不計時候溫服忌莧
菜
鼈甲丸治虚勞寒熱喘𠻳煩滿夜多虚汗不思飲食
五心煩熱
鼈甲(去裙襴醋炙)厚朴(各二兩去麤皮生薑汁炙剉)木香柴胡(去苗)
青橘皮(湯浸去白焙)人參大黃(煨剉)白茯苓(去黑皮各五錢)
右為末煉蜜丸如梧桐子大每服二十丸米飲下食
後臨卧
黃連湯治虚勞寒熱心忪骨節痠疼
胡黃連柴胡(去苗)鼈甲(去裙襴醋炙)甘草(炙剉)白蒺梨(炒)
黃耆附子(炮裂去皮臍各五錢)葳靈仙(一兩)
右剉如麻豆每服三錢水一盞童子小便酒共半盞烏
梅一枚拍碎同煎至一盞去滓不拘時候溫服
秦芁湯治寒熱虚勞四肢無力面色枯悴
秦芁(去苗土)前胡(去蘆頭)桔梗(炒各二兩)龍膽人參甘
草(炙剉一兩)柴胡(去苗四兩)
右麤搗篩每服三錢水一盞入烏梅一枚拍碎生薑
二片煎至七分去滓不拘時溫服
柴胡湯治虚勞寒熱羸瘦不下食(方見本門虚勞心腹痞滿類)
鼈甲散(一名喝起散)治虚勞寒熱背脾勞倦肢節痠疼多困
少力飲食無味面黃體瘦或發寒熱神效
鼈甲(去裙襴醋炙黃)柴胡(去苗)秦芁(去苗土)牡丹皮附子(炮裂)
(去皮臍各等分)
右為散每服三錢用獖猪腎一枚去筋膜切葱白一
寸椒末少許同研細與藥相和别用童子小便半盞
水一盞煎沸攪令勻盞子蓋之放溫服
前胡連中湯治大勞虚劣寒熱嘔逆下焦虚熱小便
痛客熱上熏頭目及骨肉疼痛口乾
前胡(三兩)黃耆芍藥當歸茯苓桂心(各二兩)
甘草(一兩)生薑(八兩)白糖(六兩)人參半夏(各六兩)
右㕮咀以水一斗二升煑取四升去滓内糖分四服
冷湯主冷痰虚熱諸勞寒熱
沉香附子(炮各等分)
右㕮咀煎露一宿空心服
十全大補湯治久𠻳生寒熱似勞瘵
白茯苓人參當歸(製)白术黃耆(製)川芎
肉桂白芍藥粉草(炙)熟地黃(各等分)
右㕮咀薑棗煎服如勞瘵對柴胡骨熱加青蒿又溫
膽湯對柴胡
虚勞潮熱(附論)
夫虚勞潮熱者潮作有時也此由隂陽不和氣有偏勝
其候頭目熻赤體熱潮躁卧寐不安者是也
方
鼈甲湯治虚勞潮熱肌瘦咳𠻳骨節痠疼面紅頰赤
鼈甲(去裙襴醋炙)柴胡甘草(炙剉)楝實(麸炒去核)黃耆(剉)半
夏(生薑五錢同搗餅子曬乾如此三次)赤芍藥(各一兩)秦芁(去苗土)人參
白术白茯苓(去黑皮)桔梗(炒)知母(焙)枳殼(去瓤麸炒)
熟乾地黃(焙)地骨皮草豆䓻山茱萸烏梅
(取肉各五錢)木香(一分)
右麤搗篩每服三錢水一盞入生薑二片棗一枚擘
破同煎至七分去滓溫服不拘時候
柴胡鼈甲湯治虚勞潮熱心神煩躁咳𠻳盗汗肢節
痠痛夜卧不安
柴胡(去苗一兩)鼈甲(小便浸三日逐日換小便炙黃去裙襴脊骨一兩五錢)秦芁
桔梗(炒)人參芎藭白茯苓(去黑皮)當歸(切焙)桂
(去麤皮)梹榔(剉)紫苑(去苗土)桑根白皮(剉)地骨皮生
乾地黃(焙)白术知母(焙)芍藥(各二兩)甘草(炙剉三分)
右麤搗篩每服三錢水童子小便各半盞同煎至七
分去滓通口服空心日午臨卧各一
羚羊角湯治虚勞時發潮熱五心煩躁口乾咽喉不
利
羚羊角(鎊)人參白茯苓(去黑皮)地骨皮柴胡(去苗)
鼈甲(去裙襴醋炙)黃耆(剉)知母(焙)葛根(剉)甘草(炙剉)生乾
地黃(切焙)陳橘皮(湯浸去白焙)麥門冬(去心微炒)羌活(去蘆頭)酸
棗仁(微炒)
右等分麤搗篩每服三錢以水一盞入生薑半分拍
破煎至六分去滓食後熱服
人參湯治虚勞潮熱咳𠻳盗汗進飲食退肌熱
人參(五錢)柴胡(去苗)白术黃耆(剉)知母(各一兩)梹榔(一枚)
(剉)桔梗(炒五錢)當歸(切焙)陳橘皮(去白焙乾)白茯苓(去黑皮)甘
草(炙剉)白檀香(剉各一兩)山芋黃芩(去黑心各五錢)
右麤搗篩每服三錢水一盞煎七分去滓溫服食前
牛膝湯治虚勞潮熱骨節痠疼面赤口乾夜多盗汗
牛膝(酒浸切焙)青蒿子羌活(去蘆頭各五錢)柴胡(去苗)當歸(切焙)
秦芁(去苗土)烏梅(去核炒)芎藭甘草(炙各一兩)酸棗仁
青橘皮(湯浸去白炒)地骨皮藳本(去苗土)桂(去麤皮各五錢)
右麤搗篩每服二錢水一盞入生薑二片棗一枚擘
同煎至七分去滓溫服不拘時候
柴胡煑散(一名柴胡散)治虚勞潮熱肢節煩疼肌膚枯躁面
赤咽乾
人參柴胡(去苗)白茯苓(去黑皮)當歸(切焙)桔梗(剉炒)青橘
皮(去白炒)芍藥芎藭麥門冬(去心焙)白术升麻
桑根白皮甘草(炙剉各一兩)
右麤搗篩每服二錢水一盞煎至七分去滓食後臨
卧溫服
人參湯治虚勞潮熱咳𠻳心腹妨悶肢體疼痛飲食
減少
人參鼈甲(去裙襴醋炙)澤瀉柴胡(去苗)防風(去叉)枳殼
(去瓤麸炒)生乾地黃(焙)白术胡黃連欵冬花羚
羊角(鎊)甘草(炙剉)
右等分麤搗篩每服二錢水一盞入烏梅一枚竹葉
五片煎至六分去滓溫服日三
羚羊角湯治虛勞潮熱不食及復寒後不食(方見本門風勞)
(類)
秦芁人參湯治虚勞發熱三焦不順飲食減少肢節
疼痛
秦芁(去苗土)人參柴胡(去苗)鼈甲(去裙襴醋炙)玄參葛
根(剉)附子(炮裂去皮臍)乾漆(炒令烟出)白茯苓(去黑皮)甘草(炙剉)
(各五錢)乾薑(炮一分)
右剉如麻豆每服三錢水一盞生薑三片同煎至七
分去滓溫服空心臨卧
常山湯治虚勞潮熱肌瘦減食煩躁頰赤夜多盗汗
常山鼈甲(去裙襴醋炙)柴胡(去苗)甘草(炙剉)石膏(研)人參
牽牛子(炒)乾漆(令烟出炒)陳橘皮(去白焙乾)大黃(剉研炒)當
歸(切焙各一兩)
右麤搗篩每服三錢水一盞入小麥竹葉煎至七分
去滓溫服食後
麥煎湯治虛勞潮熱榮衛不調夜多盗汗四肢煩疼
飲食減少肌瘦面黃(方見本門虚勞盗汗類)
柳枝湯治虚勞肌熱煩躁少力不食痰𠻳頰赤潮熱
夜多盗汗飲食無味日漸羸瘦五心煩熱骨節瘦疼
柳枝(剉五錢)柴胡(去苗)鼈甲(去裙襴頭醋炙各二兩)大黃(煨)青橘
皮(湯浸去白焙)木香甘草(炙剉各五錢)
右麤搗篩每服四錢水一盞半入青蒿一握切小麥
二百粒同煎至一盞去滓食後溫服
地骨皮湯治虚勞隂陽不和有所偏勝早晩潮熱面赤
頰燥肢體疼痛
地骨皮鼈甲(去裙襴醋炙)當歸(切焙)秦芁(去苗土)柴胡(去苗)
知母(切焙)貝母(去心)
右等分麤搗篩每服二錢水一盞烏梅半箇桃柳枝
各七寸拍碎同煎至七分去滓溫服
鼈甲猪肚丸(出王氏博濟方)治虚勞潮熱唇紅頰赤氣麤口乾
睡多汗大小腸秘澀飲食減少
鼈甲(去裙襴醋炙)柴胡(去苗)木香青蒿生乾地黃(焙各)
(一兩)黃連(去鬚二兩)青橘皮(去白炒五錢)
右為末用猪肚一枚淨洗入藥末在内緊繫甑上蒸
取爛候冷和藥都杵千百下丸如录豆大每服十五
丸至二十丸溫水下食前日午臨卧服日三忌濕麵
毒物
柴胡湯(出王氏博濟方)治虚勞榮衛不順潮熱黃瘦筋骨疼痛
倦少力飲食進退
柴胡(去苗二兩)鼈甲(去裙襴醋炙)甘草(炙剉一兩)秦芁(去苗土兩五錢)
知母(一兩)
右為麤搗篩每服三錢水一盞入棗二枚擘煎取六
分去滓熱服不拘時
秦芁湯治虛勞潮熱咳𠻳盗汗不止(方見本虚勞盗汗類)
柴胡湯治虚勞發熱肢體煩痛
柴胡(去苗)麻黃(去根節湯煑掠沫各一兩)
右麤搗篩用童子小便五盞同煎至兩盞去滓分溫
二服汗出即瘥
黃耆飲子(出醫方大成)治諸虚勞氣四肢倦怠骨節痠疼潮
熱乏力自汗怔忡日漸黃瘦胸膈痞塞不思飲食咳𠻳
痰多甚則唾血
黃耆(蜜炙一兩五錢)當歸(去蘆酒浸)紫苑(洗去土)石斛(去根)地骨皮
人參桑白皮(去赤)附子(炮去皮臍)鹿茸(酒蒸)欵冬花(各一)
(兩)半夏甘草(炙各五錢)
右剉散每服三錢生薑七片棗一枚煎不拘時服此
藥溫補榮衛枯燥者不宜服唾血不止加阿膠蒲黃
各五錢
人參黃耆散(出濟生拔粹方)治虚勞客熱肌肉消瘦四肢倦怠
五心煩熱咽乾頰赤心忪潮熱盗汗減食咳𠻳濃血
人參(去蘆頭一兩)秦芁茯苓(各二兩)知母(二兩五錢)桑白皮
紫苑(各一兩五錢)桔梗(一兩)柴胡(二兩五錢)黃耆(三兩五錢)生地
黃(二兩)半夏(湯浸七次一兩五錢)鼈甲(酥炙黃去襴)天門冬(去心各二兩)
右為麤末每服三錢水煎去滓服一方用地骨皮赤
芍藥不用生地黃
人參柴胡散(出濟生拔粹方)治邪熱客於經絡肌熱痰𠻳五心
煩躁頭目昏痛夜有盗汗此藥補和真氣解勞倦婦
人虚勞骨蒸
白茯苓人參白术柴胡當歸半夏麴
乾葛甘草(炙)赤芍藥(各一兩)
右為細末每服三錢薑四片棗二枚水煎帶熱服但
是有勞證皆服退即止大抵透肌解熱乾渴為柴胡
次之升麻葛根湯為解肌之冠也
治虚勞下焦虚骨節煩疼肌肉急小便不利大便數少
吸吸口躁少氣淋石熱
用大麻仁五合研以水二升煑去半分服四五劑差
小鼈甲散(出王氏博濟方)治五心煩熱喫食減少狀似勞氣
小鼈甲(一兩五錢醋炙)常山(炙一兩)大黃(炮一兩)甘草(三分半生半熟)
石膏(一兩)柴胡(一兩去蘆醋焙乾)
右六味杵羅為末每服二錢水一盞小麥一把同煎
至七分去滓溫服却將二服滓再煎作一服神效
黃耆散(出楊氏家藏方)治榮衛氣虚蒸熱致衛氣消鑠四肢羸
弱無力飲食不美五心煩躁久而不治因證勞成産後
煩熱俱治
黃耆(一兩五錢)吳术蒼术人參阿膠麥門冬
乾地黃桑寄生甘草(各一兩)
右為散每服二錢如茶法煎日二服食前
人參飲子(出楊氏家藏方)
黃耆五味子(各一兩)人參白术當歸白芍
藥茯苓白芷(各五錢)
右為飲子每服二錢薑棗鍊非時服
小建中湯(出指南方)治勞弱胃虚
芍藥(六兩)官桂甘草(各三兩)
右為麤末每服五錢水二盞薑三片棗一枚餳少許
煎一盞去滓服
小品湯(出衛生家寶方)治血虚潮熱往來嘔逆自汗渾身痠痛
咳𠻳背脾拘急
黃耆(去蘆二兩)人參(去蘆一兩)白芍藥(微炒二兩)白茯苓(去皮一兩)半
夏(一兩湯浸洗七次去滑切焙)肉桂(去皮一兩)甘草(微炙一兩)當歸(一兩洗去)
(蘆)
右為麤末每服三錢水一盞半薑三片大棗一枚去
核同煎七分去滓溫服食前
虚勞煩熱(附論)
夫虚煩之疾非止一端究其大槩多時體虚者攝養有
乖榮衛不調使隂陽二氣有所偏勝或隂虚而陽盛或
隂盛而陽虚素問曰陽虚則外寒隂虚則内熱陽盛則
外熱隂盛則内寒此固不易之論而今虚煩之上病多
是隂虚生内熱所致如虚煩之人腎水有虧心火内蒸
其煩必躁吐瀉之後津液枯渴煩而有渴惟傷寒及大
病後虚煩之證却無霍亂臨病之際又宜審之治法以
平和之藥清心實下未可峻用補藥又若婦人産後去
血過多虚煩發熱又當各以類求
方
柴胡散(出聖惠方)治虚勞煩熱四肢疼痛不欲飲食
柴胡(去苗一兩)黃耆(一兩剉)枳殼(五錢麸焙微黃去瓤)麥門冬(一兩五錢)
(去心焙)龞甲(一兩塗醋炙令黃去裙襴)地骨皮生乾地黃(各三分)
人參(一兩去蘆頭)葳蕤(三分)赤茯苓(一兩)赤芍藥(三分)甘草(五錢)
(炙微赤剉)
右為散每服四錢以水一中盞煎至六分去滓不計
時候溫服忌莧菜
半夏散(出聖惠方)治虚勞胸中煩熱心下痞滿不欲飲食
半夏(湯浸七遍去滑)五味子(各五錢)前胡(一兩去蘆頭)木香(三分)桂
心(五錢)陳橘皮(一兩湯浸去白瓤焙)甘草(五錢炙微赤剉)赤茯苓(一兩)桔
梗(去蘆頭)麥門冬(各三分去心)人參(去蘆頭)枳殼(各一兩麸炒微赤去)
(瓤)
右為散每服三錢水一中盞入生薑半分煎至六分
去滓不計時候溫服
地黃散(出聖惠方)治虚勞煩熱口熱頰赤多渴
生乾地黃(一兩)茯神葳蕤知母(各三分)&KR0797;&KR0803;根
黃耆(剉)地骨皮石膏人參(去蘆頭)麥門冬(各一兩去)
(心)甘草(五錢炙微赤剉)
右為散每服三錢以水一中盞煎至六分去滓不計
時候溫服
犀角散(出聖惠方)治虚勞煩熱心神不安四肢疼痛喫食全
少
犀角屑(十兩)茯神(一兩)赤芍藥人參(去蘆頭各三分)黃耆(一兩)
(剉)地骨皮(五錢)生乾地黃(一兩)甘草(炙微赤剉五錢)麥門冬(三分)
(去心)
右為散每服三錢以水一中盞煎至六分去滓不計
時候溫服
治虚勞煩熱心胸壅悶不思飲食四肢少力宜服此方
(出聖惠方)
黃耆(一兩剉)前胡(三分去蘆頭)赤茯苓(一兩)枳殼(三分麸炒微黃去瓤)
人參(一兩去蘆頭)麥門冬(去心)陳橘皮(湯浸去白瓤焙)桂心(各三分)
甘草(炙微赤剉五錢)
右為散每服三錢以水一中盞入生薑半分煎至六分
去滓不計時候溫服
枳實散(出聖惠方)治虚勞煩熱不欲飲食四肢少力
枳實(麸炒微黃)黃耆(剉)青箱子白前(各一兩)黃芩(五錢)&KR0797;
&KR0803;根(一兩)麥門冬(一兩五錢去心焙)柴胡(去苗)地骨皮(各二兩)
右為散每服四錢以水一中盞入生薑半分煎至六
分去滓不計時候溫服
麥門冬散(出聖惠方)治虚勞煩熱體瘦無力不思飲食
麥門冬(一兩去心)人參(去蘆頭)白术(各三分)黃耆(一兩剉)訶梨
勒皮(三分)白茯苓(一兩)甘草(五錢炙微赤剉)陳橘皮(三分湯浸去白瓤焙)
右為散每服四錢以水一中盞煎至六分去滓不計
時候溫服
地骨皮散(出聖惠方)治虚勞煩熱食少無力
地骨皮玄參(各三兩)黃耆(二兩剉)澤瀉(一兩)麥門冬(三分)
(去心)生乾地黃(一兩)葳蕤(五錢)人參(一兩去蘆頭)
右為散每服四錢以水一中盞煎至六分去滓不計
時候溫服
澤瀉湯療大虚煩躁上汗治氣
澤瀉茯苓(各二兩)牡蠣(煅)白术(各一兩)生薑(半觔)
右切以水八升煑取二升分服一升日再忌桃李雀
肉酢物等
治虚勞客熱
用枸杞根為末調服有痼疾不得喫
柴胡龞甲丸治虛勞客熱榮衛不和全不思食寒熱
相間咳𠻳痰涎肢體倦怠及傷寒汗後餘熱不解潮作
寒熱日漸消瘦並宜服之
柴胡(去苗)鼈甲地骨皮人參(去蘆頭)枸杞子白
茯苓白芍藥知母貝母(去心)麥門冬(去心)黃耆
(蜜炙)山梔子(炒各等分)
右件一十二味搗羅為末煉蜜為丸如梧桐子大每
服三十丸煎烏梅青蒿小麥湯送下不拘時候
解煩熱補虚勞
以葱豉酒服之
虛勞骨熱(附論)
夫虛勞骨熱者是五勞七傷之中隂虚陽盛熱毒上攻
心肺流於骨髓致成壮熱盖男子腎臟虚弱精氣不足
下元冷憊上焦虚熱因兹而得也女子月事不通産後
勞損頻發寒熱之所致也其人肌體消瘦四肢無力頰
赤口乾心躁盗汗乍發乍歇精神不守者是其候也
方
胡黃連丸治虚勞骨熱四肢羸瘦少力不思飲食
胡黃連天靈蓋(塗醋炙令微黃)赤茯苓川升麻川
大黃(剉碎微炒)地骨皮知母犀角屑人參(去蘆頭)
麥門冬(去心焙各一兩)鼈甲(三兩塗醋炙令黃去裙襴)黃芩柴胡(去苗)
(二兩)前胡(去蘆頭)桔梗(去蘆頭)赤芍藥當歸(剉微炒)木通
(剉)防風(去蘆頭各三分)甘草(五錢炙微赤剉)
右為末煉蜜和搗三二百杵丸如梧桐子大每服不
計時候以溫水下三十丸忌莧菜
丹砂丸治虚勞骨熱四肢煩悶及心躁虚汗
朱砂(細研水飛過)薯蕷犀角屑肉蓯蓉(酒浸一宿刮去皺皮)
(炙令乾)川升麻牡蠣(燒為粉)梹榔牛黃(細研)麝香(各一)
(錢)麥門冬(去心焙)龞甲(塗醋炙微黃去裙襴)䜴心(各三分)
右搗羅為末入研藥令勻煉蜜和搗三二百杵丸如
梧桐子大每服不計時候以粥飲下三十丸忌莧菜
犀角丸治虚勞骨熱四肢煩疼小便赤黃肌澀少睡
犀角屑胡黃連知母赤芍藥貝母(煨令微黃)
地骨皮黃芩梹榔紫苑(洗去苗土)木香欵冬
花烏梅肉(微炒)柴胡(去苗各五錢)大熟黃瓜(去穰一枚)
右為末入黃瓜内蒸熟爛研入少許蜜和丸如梧桐
子大每服不計時以溫水下三十丸
胡黃連散治虚勞骨熱四肢煩疼口乾心躁
胡黃連(一兩)人參(三分去蘆頭)赤茯苓柴胡(去苗)鼈甲(塗醋)
(炙微黃去裙襴各一兩五錢)梔子仁(三分)麥門冬(一兩五錢去心焙)赤芍
藥(三分)甘草(五錢炙微赤剉)桔梗(一兩去蘆頭)㯽榔(五錢)
右為散每服四錢以童子小便一中盞入生薑半分
煎至六分去滓不計時候溫服忌莧菜
川大黃丸治虚勞骨熱心神煩躁大小便難四肢疼
痛
青橘皮(去白焙)草豆䓻(去皮各五錢)
右為散每服用猪肝四兩薄批片子糝藥五錢入葱
鹽各少許濕紙裹慢火内煨令香熟去紙細嚼米飲
下
燒肝散治冷勞補五臟通氣脉和脾胃止泄痢
山茵蔯石斛(去根)當歸(切焙各一兩五錢)木香桂(去麤皮)
人參紫苑(去苗土)桔梗(炒)赤芍藥防風(去蘆)白蕪
荑犀角(鎊)吳茱萸(湯洗焙乾炒各一兩)白术(一兩一分)
右為散每服猪肝一具細切入藥末一兩五錢葱白
五莖細切入鹽三錢與肝拌和令勻分作三服每服
用荷葉包更以濕紙三五重裹慢火燒肝令過熟空
心食前喫用米飲下如患冷勞面色萎黃不過喫十
服愈
沉香丸(出聖惠方)治冷勞四肢疼痛體瘦力少不思飲食
沉香(一兩)白术(三分)柴胡(二兩去苗)桂心乾薑(各三分炮裂剉)訶
梨勒(煨用皮)附子(炮裂去皮臍)木香人參(去蘆頭)白茯苓
(各一兩)當歸㯽榔(各三分)鼈甲(一兩五錢醋炙微黃焦去裙襴)陳橘
皮(湯浸去白瓤焙)肉豆䓻(各一兩去殼)
右為末煉蜜和搗三五百杵丸如梧桐子大每服食
前以粥飲下三十丸忌莧菜
木香丸治冷勞便利不調腹脹嘔逆羸困少力
木香肉豆䓻(去殼)陳橘皮(湯浸去白焙)乾薑(炮裂)附子(炮裂)
(去皮臍)郁李仁(去皮尖炒别研)麥門冬(去心焙各一兩)艾葉(炒)鼈甲
(醋浸炙去裙襴)陳麴(炒)柴胡(去苗各二兩)厚朴(去麤皮塗生薑汁炙三兩)鍾
乳(煉成粉)桂(去麤皮各五錢)
右搗羅十三味為末入郁李仁相和研勻用猪肝一
具去脂膜細切以頭醋三升同熬令醋浸爛研入藥
末相和為丸如梧桐子大每服空心溫酒下二十丸
米飲亦得
虎杖飲治男子婦人冷勞身體羸瘦
虎杖柴胡(去苗)五味子(炒)熟乾地黃(焙)白茯苓(去黑)
(皮)川大黃(剉碎微炒)黃芩黃連(去頂)當歸赤茯苓
(各一兩五錢)陳橘皮(去白焙)麥門冬(去心焙)黃芩(去黑心)甘草
(炙剉各一兩五錢)人參(一兩)黃耆(剉)生乾地黃赤芍藥
柴胡(去苗各三兩)梔子仁(五錢)
右為末煉蜜和搗三二百杵丸如梧桐子大每服不
計時候以溫水下二十丸
除熱三黃丸療骨熱身多瘡瘰&KR0659;癰腫
大黃黃芩黃連當歸茯苓桂心乾
薑芍藥梔子(二十四枚擘)柴胡(各三分)
右搗篩蜜和丸先食服如小豆大三丸不知增至十
丸欲取微利以意增之久服有益忌生葱醋物猪肉
冷水白湯下
知母散(出聖惠方)治虚勞骨熱四肢煩疼漸漸羸瘦日晩口
乾頰赤
知母(三兩)前胡(一兩去蘆頭)地骨皮(三兩)犀角屑(一兩五錢)白鮮
皮龍齒川芒硝(各一兩)
右為散每服四錢水一中盞煎至六分去滓每於食
後溫服
療骨熱身多瘡瘰&KR0659;癰腫
大黃黃連黃芩(各一兩)芒硝(一两)
右搗篩蜜和丸一服五丸漸加以知為度忌猪肉冷
水白湯下
猪骨煎(出醫方大成)治男子婦人發熱有多等若虚勞發熱
從脊骨起此藥有神效更宜審細病狀服之
獖猪脊骨(一條五尺五寸細剉用好法酒五升青蒿一握烏梅十箇柴胡一兩去蘆秦艽)
(十箇去蘆慢火同熬耗一半去滓入蜜半觔再熬成膏子)人參(去蘆)白茯苓(去皮)當
歸(去蘆)川芎肉蓯蓉(酒浸)巴戟(去心酒浸)五味子牛膝
(去蘆酒浸)茴香(微炒)破故紙(炒各一兩)龞甲(去裙襴醋炙黃)沉香(各五錢)
鹿茸(酒浸酥炙)附子(炮去皮臍各二兩)
右為細末用前猪骨膏子搜和得所丸如梧桐子大
每服三十丸漸加至五十丸米飲下不以時候
普濟方卷二百三十
