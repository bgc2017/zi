普濟方卷三百二十三明周王朱橚撰
婦人諸疾門
血風勞氣(附論)
夫婦人血風勞者由氣血虛損經候不調或外傷風邪
内挾宿冷致使隂陽不和經絡否澁腹中堅痛四肢酸
痛月水或斷或來面色痿黃羸瘦又有因産後未滿百
日不謹將護臓腑虛損百脈枯竭遂致勞損久不瘥則
變寒熱休作有時飲食減少肌膚瘦悴遇經水當至即
頭目昏眩胞背拘急四肢痠痛身休煩熱足腫面浮或
經水不通故謂之血風勞氣也
方
琥珀丸(出大全良方)治血風虛上熱下冷或發動即心中
煩熱困乏無力不美飲食醋心口瘡月水不調肌肉
黃瘦腹痛腹鳴或有氣塊攻衝或時作寒熱頭旋痰
逆手足麻痺並宜常服
琥珀當歸木香川芎防風
㯽榔(各四兩)三稜(炮)乾薑(炮)桂心(各一分)白术
柴胡人參(各三分)青皮吳茱萸(洗炮去黑)
全蝎(炒)附子(炮)草蔲赤芍藥栢葉
白芷(各等分)桃仁(去皮尖炒)敗龜(酥炙)鼈甲(各六兩)天麻(三分)
右薄黃麫糊丸
補中丸(出余居士選竒方)治婦人虛損諸疾
川芎白芍藥黃蓍當歸
人參(各半兩)白术地黃(各一兩)陳皮(半兩)
右為細末蜜丸如梧桐子大每服五十丸至七十丸温
水下
人參養血丸(出永類鈐方)治婦人禀受素弱血氣虛損常
服補衝任調經候暖下元生血氣
烏梅肉(三兩)熟地黃(五兩)當歸(二兩)川芎
赤芍藥蒲黃(炒各一兩)人參(一兩)
右為細末蜜丸如梧桐子大每服八十丸温酒米飲
任下
大加減徤中湯治婦人胎前産後一切虛損月水不
調臍腹㽲痛往來寒熱自汗口渴
芍藥(二兩)當歸川芎黃蓍桂(各一兩)
甘草(炙)白术(各三分)
右為末每二錢半水一盞半生薑棗同煎六分去滓
食前温服
温中丸治衝任虛損血氣虧傷月水斷續來不應期
或多或少腹中㽲痛不常客熱煩壅咽燥舌乾心神
忪悸頭目暈眩肢體倦怠腰背引痛筋脈拘急帶下赤
白飲食進退或發寒熱
生地黃生薑(二味各一斤切碎研取汁將炒地黃浸却將地黃汁炒生薑)
白芍藥人參(去蘆頭)蒲黃(炒)當歸(洗焙)
琥珀白茯苓(去皮)黃蓍(蜜炙)延胡索(炒)
麥門冬(去心)烏梅肉(焙已上九味各一兩)
右為末别用白艾葉一斤水一斗取濃汁熬成膏和
前藥外加
牡蠣龍骨(各一分)
右為末每服三錢水一盞生薑兩片棗二枚同煎取
一盞空心去滓喫若流下不禁即和滓喫無妨
治婦人肝腎冷外感寒氣伏在子宫血海虛損經後過
多小便如米泔汁背上有一片寒冷臨背冷時口中即
吐清水喫食減少氣力微細宜服此方(出護命方)
當歸補骨脂牛膝續斷川
芎(各半兩)吳茱萸獨活細辛(各一兩)
川椒(三銖去黑皮)
右為末煉蜜丸如梧桐子大空心鹽米湯下三十丸
治婦人血海虛損血下不禁每經候行時流下數日不
止面色青黃身體倦怠無問老少血山崩倒俱可進服
(出護命方)
當歸續斷五味子川芎
蒼术龍骨萆&KR1082;赤石脂(火煆)
石斛(去頭)牡蠣(火煆)人參(各半兩)獨活
炙艾葉(各一分)
右為末每服五錢水一盞煎七分入鹽煎取一盞四
分空心去滓喫兩三服未止即煉蜜丸如梧桐子大
空心鹽米湯下四十丸
内補當歸丸(出永類鈐方)治血氣虚損月水不調或崩中
漏去血過多肌體羸困及月候將行腰腿重痛
真蒲黃(炒三分半)乾薑(炮四兩)淨熟地黃(半兩)阿膠(炒)
當歸(洗)續斷甘草(炒)川芎(各四兩)
白芍藥(二兩)附子(炮裂)白芷白术(各三兩)
肉桂(半兩)吳茱萸(湯泡炒焙三兩)
右為末煉蜜為丸每藥一兩作十丸每服一丸用水
一盞化開入生薑三片烏梅一枚同煎至七分通口
服如骨蒸熱極可用酒水各半盞同煎至七分服渾
身疼痛用温酒化下血氣痛炒生薑酒化下不拘時
艾煎丸(出東垣蘭石方)治婦人諸虚
北艾葉大當歸(各二兩)香附子(四兩)
右醋煮半日焙乾為末再用醋煮糊丸艾醋湯下
茋味丸(出東垣蘭石方)補虚敗
黃茋(四兩鹽水浸火炙)北五味(二兩)
右為末米糊丸空心鹽酒下
治四十歲已上已下婦人血海虚損經候過多成片流
不可禁止(出護命方)
乾地黃補骨脂當歸續斷萆&KR1082;
白芷炙艾葉五味子石斛
川芎(各一分)牡蠣(半兩火煆)
右為末每服三錢水一盞生薑一片棗一枚同煎取
九分空心去滓喫和滓喫亦得
治五十歲婦人血腸虛損經候過多每行時成片子流
下不可禁止方緣婦人老少不同雖不一般血海虛而生
病自别少年虚損者生而益之也老而虚損者竭而止
之也(出護命方)
當歸續斷五味子牡蠣(火煆)
白芷萆&KR1082;石斛(各半兩)炙艾葉
防風茯苓川芎艾葉(醋炒)
當歸(洗)牡丹皮五味子紫巴戟(糯米炒去心)
白芍藥人參(去蘆頭)赤芍藥白术
附子(炮去皮臍)白芷金釵石斛(去根細切酒拌乾)
五加皮茴香(微炒十八味各一兩)
右為細末酒煮麫糊為丸如梧桐子大每服五十丸
温酒或鹽湯下空心臨卧服
鹿茸萬病丸(出楊氏家藏方)補養氣血久服令人有子
熟乾地黃(洗焙)當歸(洗焙)鹿茸(塗酥炙為末)
右件各等分為細末煉蜜為丸如梧桐子大每服五
十丸米飲或温酒下空心食前
鹿茸丸(出十便良方)治婦人子宫臟虛損肌體羸瘦漏下
赤白臍腹撮痛流血在腹經候不通虛勞洒洒如瘧
寒熱不定
鹿茸(一兩)陽起石(半兩)麝香(三銖)地黃(三兩)
右二味搗羅為末合陽起石麝香拌勻煉白蜜為丸
如梧桐子大每服三十丸空心酒下或米飲任下
人參丸(出十便良方)養陰生血補虛
人參鹿角膠熟地黃芍藥
白术當歸川芎(各一兩)
右為末煉蜜丸如梧桐子大每服三十丸空心米飲
下
沉香煎丸(出楊氏家藏方)治婦人一切血虚羸瘦等疾
桔梗(去蘆頭)沉香(二兩)前胡柴胡
荆芥穗麻黃(去根節)白芍藥茴香(炒)
橘皮(去白)甘草(炙八味各一兩)
右為末每服二錢水一大盞煨生薑一塊切破薄荷
少許同煎七分去滓熱服不拘時候
澤蘭丸治氣血不調肢體瘦弱
熟地黃(一兩半)澤蘭(去大枝梗)人參(去蘆頭)黃蓍(去蘆)
牛膝(去蘆酒浸一宿焙乾)赤石脂(各一兩)白茯苓(去皮)木香
白术(半分)萆&KR1082;(酒浸一宿剉)附子(炮去皮臍)續斷(各三分)
乾薑(炮)肉桂(去粗皮)芎藭當歸(去蘆酒浸)
(一宿剉碎微炒)甘草(微炒赤各半兩)
右為末煉蜜丸如梧桐子大每服三十丸温米飲下
空心食前産一百日每日常服壯氣益血
固真丹治元臓久虚及小腹腎腸膀胱病氣五般淋
疾精滑精漏小便白濁及婦人赤白帶下血崩子宫
血海虛冷等疾並皆治之
製蒼术(先去土米泔浸逐日換新泔水春五日夏三日秋七日寒冬十日切作片子焙乾秤)
(一斤分作四處製)
四兩(入茴香一兩鹽一兩同炒令术黃色為度)
四兩(入川烏一兩炮裂去皮尖切作片子并川楝子一兩和皮核打開同炒术色黃為度)
四兩(入紅椒一兩去目并合口者破故紙一兩同炒令术色黃為度)
四兩(用好酒好醋各半升一處同煮二十三十沸取术焙乾)
右一處為末用煮藥酒醋打麫糊為丸如梧桐子大
每服二十丸男子或温酒鹽湯下空心食前婦人醋
湯下藥性温無毒小便頻數為效
滋補湯(出楊氏家藏方)補諸不足調養血氣悅澤顔色充肌
膚進飲食
生乾地黃熟乾地黃(洗焙)劉寄奴(去根)
澤蘭葉麻黃(不去節)乾葛
苦梗知母天仙藤
苦黃芩(各一兩炒)人參(半兩)青蒿(一兩)
秦艽鼈甲黃蓍(各半兩)
右㕮咀每服三錢水一盞酒一分猪筒骨一莖炙焦
分為四股桃柳枝各七寸杏仁五粒去皮尖槌碎煎
至七分去滓温服加烏梅半箇尤妙一方加當歸白
芍藥
人參鼈甲丸治婦人一切虛損肌肉瘦瘁盜汗心忪
咳𠻳上氣經脈不調或作寒熱不思飲食
杏仁(湯浸去皮尖炒)人參當歸赤芍藥
甘草(炙)柴胡桔梗(去蘆各一兩)地骨皮
宣黃連(去鬚)胡黃連(各一分)肉桂(去粗皮)
木香(各半兩)麝香(另研半分)鼈甲(重二兩者醋煮黃)
右為細末用青蒿一斤研爛絞汁童子小便五升酒
五升同熬至二升以來次入真酥三兩白沙蜜三兩
再熬成膏冷方下衆藥末搜和令勻丸如梧桐子大
每服五十丸温酒送下不拘時候
熟乾地黃散治婦人勞傷血氣臓腑虛損風冷邪氣
乘虚客摶肢體煩痛頭目昏重心多驚悸寒熱盜汗
羸瘦少力飲食不進(方見本門風虚勞冷類)
逍遥散治血氣勞倦五心煩熱肢體疼痛頭昏重心
忪頰赤口燥咽乾發熱盜汗減食嗜卧血熱相搏月
水不調臍腹脹痛寒熱如瘧又療室女血弱隂虚榮
衛不和痰𠻳潮熱肌體羸瘦漸成骨蒸
白芍藥(一兩)柴胡(一兩去蘆)甘草(半兩炙)白茯苓(一兩去皮)
白术(一兩)當歸(去蘆頭酒浸兩一宿微炒一)
右㕮咀每服五錢水一盞煎至七分去滓空心温服
枳殼丸(一名枳實飲子出王氏博濟方)治婦人手足煩熱夜卧多汗
肌肉黃瘦經候不調四肢煩倦心胸滿悶狀如勞氣
枳殼(去穰麫微炒)半夏(薑汁製微炒)赤芍藥(各一兩)柴胡
黃芩(各一兩)
右為細末每服二錢水一盞生薑一塊擘破棗二枚
煎至八分去滓温服候五心煩熱及身體壯熱潮熱
退方續服後方
桃仁煎丸(出王氏博濟方)治月經不調阻滯不通
桃仁(三兩湯浸麩炒)川大黃川朴硝(各二兩)䖟蟲(一兩)
(炒去翅頭足)
右為末用醋五升入金銀鐺内慢火熬成膏可丸如
梧桐子大當日晩不食夜飯温酒下一丸不嚼破即
取下赤小豆汁以雞肝小塊蝦蟆衣吞之再候鮮紅即
住服
氣力加散(出大全良方)治血虛肌熱又治小兒脾虚蒸熱
羸瘦不能食
白术白茯苓白芍藥(各一兩)甘草(半兩)
右為末細薑棗煎二錢服
治婦人血氣并五勞七傷
右野蘭根採無時彼土人取此并天回鷄翁藤崖梭
筭四味洗淨去粗皮焙乾等分搗羅為末温酒調服
二錢匕婦人服之忌雞魚麫羊血丈夫無所忌
筒骨煎(出大全良方)治諸虚勞疾羸瘦乏力腰背引痛心
煩喘𠻳唾膿嘔血痰涎壅盛睡卧有妨胸滿氣促夜
多盜汗髮焦耳鳴皮寒骨蒸一切五勞七傷等疾並
皆療治
地骨皮粉草北柴胡前胡
烏藥(各一兩)
右服不利或時腹痛乾嘔不思飲食日漸困乏用後方
琥珀(一兩細研)當歸(一兩剉浸微炒)芎藭(半兩)木香(半兩)
桂心(半兩)羌活㯽榔(各三分)沒藥(半兩)
牛膝(一兩去苖)朱砂(三分細研水飛過)延胡索
桃仁(三分湯浸去皮尖雙仁炒)熟乾地黃(半兩)
薑黃(半兩)硇砂(三分不夾石者細研)鼈甲(一兩塗醋炙黃去裙襴)
蘇合香(半兩)柴胡(一兩去苖)赤芍藥(半兩)
川大黃(一兩剉碎微炒)麝香(一分細研)
右為末研了藥令勻煉蜜和搗五七百杵丸如梧桐
子大每服三十丸食前温酒下
蘇合香丸治婦人勞風血氣四肢羸弱不能飲食心
腹時痛經絡帶滯
蘇合香(三分)琥珀(三分細研)麒麟竭(三分)牡丹(三分)
生地黃(一兩)紫石英(一兩細研水飛過)細辛(半兩)
柴胡(一兩去苖)續斷(三分)鼈甲(一兩塗醋炙微黃去裙襴)
芎藭(三分)麥門冬(一兩半去心)當歸(三分剉微炒)
延胡索(半兩)藕節(三分)蒲黃木香
桂心藁本㯽榔(各半兩)桃仁(三分湯浸去皮)
(尖雙仁炒)
右為末煉蜜和搗三五百杵丸梧桐子大空心及晩
食前桃仁湯下三十丸
鼈甲丸(出聖惠方)治婦人血風勞氣四肢羸瘦疼痛經脈不
利飲食無味漸加虛困
鼈甲紫苑桂心川芎防風
川牛膝當歸秦艽人參桃仁
琥珀(各一兩)麝香(一分)黃蓍赤芍藥䖟蟲(炒)
水蛭(炒)鬼翦白术羌活(各三分)
熟乾地黃(一兩半)
右為細末煉蜜和丸如梧桐子大食前温酒下三十
丸
人參湯(出聖濟總錄)治婦人血風勞氣肌瘦寒熱咳𠻳盜
汗減食
人參荆芥穗柴胡(去苖)白术鼈甲(去裙)
(襴醋炙)酸棗仁紫苑(去土)黃蓍(剉)厚朴(去粗)
(皮薑汁炒各二兩)木香桂心(去皮)白茯苓(去皮)
桔梗(炒)枳殼(去穰麩炒)陳橘皮細辛(去苖)
大腹皮(各一兩)沉香(半兩)五味子(一兩)
右為末搗篩每服三錢水一盞生薑三片烏梅半枚
同煎至七分去滓温服日三
虎骨丸(出聖濟總錄)治婦人血風勞氣四肢拘急百節疼
痛身體煩熱經脈不利
虎骨(酥炙黃)生乾地黃(各三兩)防風(去乂)延胡索
芍藥枳殼(去穰麩炒)丹參五加皮
桔梗(炒)薏苡仁巴戟天(去心各一兩半)
桂(去粗皮)當歸(剉)茯神(去木各一兩)
㯽榔(剉五枚)大麻仁(研)羚羊角(鎊)
郁李仁(湯浸去皮各二兩)
右為末煉蜜和丸梧桐子大每服二十丸温酒下
茯苓丸(出聖濟總錄)治婦人血風勞氣四肢少力月候不
調臍腹痛
白茯苓(去皮)當歸(焙)防風(去苖)山藥
黃蓍(剝)覆盆子(各一兩半)牛膝(酒浸)人參(去蘆頭)
獨活山茱萸芎藭蜀椒(炒出汗)
蕪荑茱萸藁本(去苖)厚朴(去粗皮薑製)
澤蘭(一兩三分炒)熟乾地黃(焙三兩)
右為末煉蜜和丸如梧桐子大每服三十丸温酒下
不拘時
桃仁散治婦人血風勞氣經脈久滯或寒熱四肢疼
痛不思飲食
桃仁(去皮尖湯浸去雙仁麩炒黃)桂心(半兩)柴胡(一兩去苖)
鼈甲(一兩半塗醋炙令黃去裙襴)琥珀(二分細研)延胡索(三分)
牛膝(一兩去苗)紫苑(半兩洗去土)細辛(半兩)芎藭(半兩)羌活(半兩)
木香(半兩)川大黃(半兩剉碎)羚羊角屑(一兩)
當歸(半兩)虎杖(半兩剉)白术(半兩)赤芍藥(半兩)
右為散每服四錢水一盞入薑半分煎至六分去滓
食前温服
牡丹湯治婦人血風勞氣頭昏眩胸背拘急心煩體
熱血脈不利肌肉枯瘁
芍藥牡丹皮牛膝(酒浸)
生地黃(焙)茈胡(去苖各二兩)附子(炮裂去皮臍)
當歸芎藭細辛(去苖)乾薑(炮)
白芷吳茱萸(湯泡炒)人參虎杖
陳橘皮(去白)延胡索山茱萸(各一兩)
右剉如麻豆大每服五錢水一盞童子小便半盞煎
至一盞去滓温服
鼈甲湯治婦人血風勞氣
鼈甲(去裙襴酥炙)當歸芍藥(各一兩)茈胡(去苗)
秦艽(去皮苖)桔梗(炒)知母枳殼(去穰麩炒)
黃蓍(剉)桂(去粗皮)芎藭前胡
人參白茯苓(去黑皮)荆芥穗
地骨皮羌活(去蘆頭各一兩)
右麄搗篩每服三錢水一盞煎七分温服
赤茯苓散治婦人血風勞氣心胸壅滯積痰不散時
攻頭目旋眩嘔吐煩熱四肢拘急疼痛
赤茯苓防風(去蘆)羌活人參(去蘆)
當歸(剉)白芷白术枳殼(麩炒黃)
木香細辛赤芍藥芎藭
生乾地黃(各一兩)羚羊角屑(半兩)
桂心(三分)半夏(三分湯浸七遍)甘菊花
右為散每服四錢水一盞入生薑分半煎至七分去
滓食前温服
地黃丸治婦人血氣風勞頭項筋急疼痛咽喉乾臍
腹痛無力
生乾地黃(二兩)地骨皮麥門冬(去心)柴胡(去苖)
枳殼(去穰麩炒)赤芍藥黃連羚羊角屑
桃仁(浸去皮)百合桔梗(炒各一兩)郁李仁(湯泡)
(去皮尖)玄參㯽榔(切)茯神(去木各一)
(兩)
右為末煉蜜丸如梧桐子大每服二十丸至三十丸
煎茯苓湯下
熟乾地黃湯治婦人血風勞虚邪氣乘指節疼倦口
苦舌乾不思飲食寒熱頭痛虚汗不止
熟乾地黃黃蓍人參麻黃(去根節)
當歸(切焙)芎藭秦芃(去蘆)龜甲
延胡索甘草赤芍藥桂(去粗皮)
前胡(去蘆頭)地骨皮柴胡(去苗各三分)
右粗搗篩每服三錢水一盞生薑三片大棗烏梅各
一枚煎至六分去滓温服日三
熟乾地黃治婦人血風勞冷氣攻心腹疼痛四肢不
和喫食減少日漸羸瘦
熟乾地黃(一兩)白芍藥(三分)柴胡(一兩)鼈甲(二兩酥炙黃去)
(裙襴)當歸(三分剉)蒼术(一兩剉炒)薑黃(三分)琥珀(三分細研)
羌活(半兩)芎藭(三分)木香(半兩)厚朴(三分去粗皮薑)
(汁拌炒)桂心(半兩)牛膝(一兩去苖)陳橘皮(三分湯浸)
(去白)
右為散每服四錢水一盞入生薑半分煎至六分去
滓不拘時候服
牛膝散治婦人血風勞氣經絡澁滯四肢拘急煩疼
不能飲食漸加羸瘦
牛膝(一兩去苖)當歸(三分剉)芎藭(三分)牡丹(三分)
赤芍藥(三分)蒲黃(三分)桃仁(半兩湯泡去尖炒)
桂心(三分)柴胡(三分去苖)琥珀(三分)鼈甲(三兩酥塗炙黃)
秦艽(三分)羚羊角屑(三分)川大黃(三分剉碎微炒)
荆芥(一兩)
右為散每服四錢水一盞入生薑半分煎去滓食前
温服
防風散(出聖惠方)治婦人血風勞氣經脈不通腹脇妨悶
寒熱發歇四肢拘急疼痛頭目不利少思飲食
防風(三分去蘆頭)枳殼(三分麩炒黃)柴胡(一兩去苖)延胡索(一兩)
桂心木香(各半兩)當歸(三分剉碎)紅藍花
白术(各三分)鼈甲(一兩醋炙)芎藭赤芍藥(各三分)
琥珀(半兩)川大黃(半兩剉)牛膝(半兩去苖)
右為散每服四錢水一盞生薑半分煎至六分去滓
温服
羚羊角屑散治婦人血風勞氣盛上攻心膈煩滿不
下飲食四肢疼痛眼澁頭昏
羚羊角屑(三分)細辛(半兩)前胡(一兩去蘆)桂心(半兩)
防風(半兩去蘆)天麻(三分)牡丹皮㯽榔(各半兩)
當歸(半兩剉)桑寄生(半兩)赤茯苓(二分)枳殼(半兩麩炒微黃)
(去穰)赤芍藥羌活(各半兩)川大黃(一兩剉微炒)
右件藥為散每服三錢水一盞生薑半分薄荷三七
葉煎至六分去滓不拘時候温服
人參荆芥散(出大全良方)治婦人血風勞氣身體疼頭昏
目澁心忪煩倦寒熱盜汗頰赤口乾痰𠻳胸滿精神
不爽或月水不調臍腹疼痛痃癖塊硬疼痛發渴或
時嘔逆飲食不進或臨産將理失節淹延瘦瘁乍起
乍卧甚即上床四肢拘急漸加瘦弱
荆芥穗人參桂心生地黃
北柴胡鼈甲(醋炙)酸棗仁(炒)枳殼
羚羊角屑(别為末)川芎當歸
甘草(各半兩)防風(半兩)白术(各七錢半)
右為粗末每服三錢水一盞半生薑三片煎至八分
去滓熱服無時候日二服常服除一切風虛勞冷宿
疾孕婦休服一方有赤芍牡丹皮各半兩
茯神散(出聖惠方)治婦人血風勞氣頭目赤背氣壅四肢
疼痛心煩驚悸少欲飲食
茯神(一兩)羚羊角屑(一兩)石膏(二兩)防風(一兩去蘆)
赤芍藥(一兩)人參(一兩去蘆頭)柴胡(二兩去苖)
天門冬(一兩去心)桃仁(一兩半湯浸去皮尖雙仁麩炒黃)獨活(一兩)
郁李仁(一兩湯浸去皮炒)生乾地黃(一兩)
枳殼(一兩麩炒赤)甘草(半兩炙)
右為散每服四錢以水一中盞入生薑半分煎至六
分去滓温服不計時候
茵陳散治婦人血氣勞四肢疼痛心腹脹滿吐逆面
無顔色經脈不調用後煨肝藥
茵陳蒿犀角屑石斛(去根)人參
芍藥桔梗(炒)防風(去蘆)柴胡(去苖)
細辛(去苖)桂(去粗皮)吳茱萸(湯洗焙乾炒)
當歸白术(各一兩)
右為散每服五錢用猪肝一具切作五叚每服一段
薄切小片子入藥末拌令勻以濕紙褁慢火煨熟取
出細嚼以米飲下
羚羊角丸治婦人血氣風勞頭痛腦背氣注拘筋脈
骨節痛心悸腰腿無力肌肉瘦悴
羚羊角柴胡茯神旋復花
生乾地黃赤芍藥人參熟乾地黃
防風獨活郁李仁肉從蓉
桃仁(各等分)
右為末煉蜜為丸如梧桐子大每服三十丸煎黃蓍
湯下
芍藥湯治婦人血氣勞氣骨節疼痛寒熱頭眩眼睛
疼心虚恍惚驚悸
芍藥牡丹皮玄參芎藭
熟乾地黃(焙)白歛甘草(炙剉)
五味子麥門冬(去心焙)人參(各一兩)白茯苓(去黑皮)
當歸(切各半焙兩)
右麄搗篩每服三錢水一中盞煎至七分去滓温服
不拘時
荆芥湯治婦人血風勞氣肢體羸瘦飲食減少疼痛
寒熱
荆芥穗(一兩)人參木香芍藥
生乾地黃(焙)茈胡(去苖)當歸(切焙)半夏(生薑自然汁炙焙乾)
烏藥芎藭甘草(炙各半兩)秦艽(去苖土)
右麄搗篩每服三錢水一中盞生薑三片同煎至七
分去滓空心日午臨卧服
赤箭丸(出聖濟總錄)治婦人血風勞氣恍惚煩悶飲食減
少日漸羸瘦
赤箭山茱萸枳殼(去穰麩炒)防風(去叉)
甘菊花沙參白茯苓(去黑皮)肉從蓉(去皺皮酒)
(浸切焙)白芍藥熟乾地黃(焙)鼈甲(去裙襴醋炙)
(一兩半)大麻仁(五兩)
右為末煉蜜和丸梧桐子大每服三十丸米湯下不
拘時
地骨皮(出大全良方)治婦人血氣體虛發歇寒熱
北柴胡地骨皮(各一兩)桑白皮枳殼
前胡黃蓍(各三兩)白茯苓五加皮
人參甘草桂心白芍(各一兩)
右㕮咀每服三錢水一盞生薑三片煎至七分去滓
温服無時候
琥珀散(出聖惠方)
琥珀(細研)白术當歸(剉碎微炒各三分)柴胡(一兩去苖)
延胡索紅花子牡丹皮桂心(各半兩)
桃仁(三分湯浸去皮尖雙仁炒微黃色)鼈甲(一兩塗醋炙令黃去裙襴)
赤芍藥(一兩)
右為散每服四錢水一中盞入生薑半分煎至六分
去滓食前稍熱服
柴胡丸(出聖濟總錄)治婦人血風勞氣頭目昏眩胸背拘
急四肢痠痛心燥煩熱氣滿腹脹腰膝無力經脈不
調
柴胡黃連(去鬚)知母(焙)赤芍藥
龍膽黃芩(去苖皮)地骨皮麥門冬(去心焙)
茯神(去木)甘草(炙各一兩)㯽榔(各三分)
右為末煉蜜丸如梧桐子大每服二十丸温酒下不
拘時
治血風勞方(出大全良方)
牡丹皮地骨皮防風甘草
黑豆白芷白芍藥(各一兩)
荆芥穗(一兩)川芎(一分)
右為細末每服二錢水一中盞薑三片棗一箇䓤白
一寸煎至八分温服無時
牡丹丸(出聖濟總錄)治婦人血風勞氣氣塊攻心日漸黃
瘦經脉不行
牡丹皮(二兩)芍藥(一兩)貝母(半兩)當歸(切焙)
芎藭桂(去麄皮)苦參大黃(炒各一兩)
郁李仁(湯浸去皮二兩)
右為末煉蜜丸梧桐子大每服二十丸温酒下日二
延胡索丸(出聖濟總錄)治婦人血風勞氣身體疼痛面色
萎黃四肢無力大便秘澁口苦舌乾不思飲食
延胡索荆三稜(炒剉)赤芍藥當歸(焙切)
旋復花(一兩)騏驎竭烏賊魚骨澤蘭葉
滑石(各半兩)
右為末煉蜜和丸如梧桐子大每服二十丸温酒下
日三服
大效油煎散(出聖濟大全良方)治婦人血風勞氣攻痺四肢
腰背疼痛嘔逆醋心不思飲食日漸羸瘦面色萎黃
手足麻痺血海冷敗服神效
五加皮川烏(焙)芍藥海桐皮
牡丹皮(各一兩)桂心乾薑川芎(各半兩)
右為細末每服三錢水一鍾油浸錢一文同煎至六
分温服常服以油浸二錢煎至六分温服常服諸病
自愈
半夏湯(出聖濟搃錄)治婦人數分娩血風委積肌體羸瘦
面無顔色
半夏(湯浸去滑生薑汁製炮焙一兩)人參(一兩半)厚朴(去粗皮生薑汁炙過一兩)
(半)陳橘紅(湯浸去白穰焙)細辛(去葉)
白茯苓(去黑皮)枳殼(去穰麩炒)㯽榔(各一兩)
右粗搗篩每服三錢水一盞生薑半分切同煎七分
去滓温服
紫桂湯(出聖濟搃錄)治婦人血風勞寒熱進退百骨節痛
食少力弱月事不時時下
桂(去粗皮)當歸(切焙)桔梗(去蘆麩炒)赤芍藥
芎藭白芷(各一兩)荆芥穗馬鞭草(焙二兩)
右粗搗篩每服三錢水一盞煎至七分去滓温服泄
瀉即加生薑三片同煎服
油煎散(出醫方大成)治婦人血風勞形容憔悴肢節困倦
喘滿虛煩噏噏少氣發熱汗多口乾舌澁不思飲食
五加皮牡丹皮赤芍藥當歸(去蘆各一兩)
右為末每服一錢水一盞將青銅錢一文蘸油入藥
煎七分温服煎不得攪喫不得吹日三服常服能肥
婦人其效甚妙
地黃煎(出大全良方)治婦人血風勞心忪發熱不退
生乾地黃熟乾地黃
右等分為細末用生薑自然汁入水相和打糊為丸
如梧桐子大每服三十丸用地黃湯下或茶酒醋湯
下亦可食後日三服覺臓腑虛冷早間先服八味丸
一服不可謂地黃性冷沮洳壊脾大概隂虛則發熱
蓋地黃大能補隂精血也
大效沒藥丸治婦人血風虚勞身體壯熱疼痛肌肉
黃瘦飲食進退多困少力口苦舌乾百骨節痠疼頭
目昏重涕唾不利心胸滿塞時發寒熱
五靈脂(二兩)草烏頭(一兩半)血餘(一兩用紙筋泥固濟一合子令)
(乾先入五靈脂次下草烏頭又一半五靈脂以血餘蓋頭泥固濟口絹包候乾以十斤炭火煆之火)
(三分去二然後撥去火候冷取研為末)
酸醬子(二十五箇)沒藥(半兩)當歸(半兩)地龍(去土半兩)
又為細末入前所焼藥内在一處羅三五遍令勻用
水浸蒸餅和為丸如小豆大每服温酒下十丸日三
服空心日午臨卧各一服下嚼破多年患者不過二
十服差近日患十服差
人參煮散治婦人血風勞倦骨熱盗汗心煩氣劣渾
身疼痛
人參(去蘆頭四兩)黃蓍(蜜炙)蒼术(米泔浸一宿二味三兩)當歸(洗焙)
麻黃(去根節)柴胡(去苖)黃芩(四味各二兩)
川烏頭(炮去皮臍)羌活(去蘆頭)肉桂(去皮各一兩半)
良薑益智仁乾薑
陳皮(去白)青皮(去白)白芷
枳殼(去穰麩炒)白芍藥牛膝(酒浸一宿焙乾)
獨活青蒿子鼈甲(醋炙黃)
川芎荆芥穗甘草(炙各一兩)
右㕮咀每服三錢水一中盞生薑三片烏梅半枚同
煎至八分去滓温服不拘時
風虛勞冷(附論)
夫婦人風虛勞冷者是人體虚勞而受於冷也夫人將
攝順理則血氣調和風寒暑濕不能為害若勞傷氣血
便致虛損則風寒乘虛而干之或客於經絡或入於人
腹内其經絡得冷則氣血凝滯不能自温於肌膚也腹
内得冷氣則脾胃氣弱不能消化飲食也随其所傷變
成疾病若大臓虚者則變下痢若風冷入於子臟則令
子臓冷無子若搏於血則澁壅亦令經水不利斷絶不
通也
方
三石澤蘭丸(出千金方)治風虛不足通流血脈補寒冷亦
名石斛澤蘭丸
鍾乳白石英(各四兩)紫石英防風
藁本茯神(各一兩六銖)黃蓍石斛
石膏(各二兩)甘草當歸芎藭(各一兩六銖)
白术桂心人參獨活
乾地黃乾薑(各一兩半)白芷桔梗
細辛柏子仁五味子蜀椒
黃芩蓯蓉芍藥秦艽
防葵(各一兩)厚朴蕪荑(各十八銖)
右為末蜜丸如梧桐子大酒服二十丸日二三服
栢子仁圓(出聖惠方)治婦人風虚勞冷脾胃虚弱四肢羸
困不欲飲食宜服補虛助脾思飲食強氣力
栢子仁(一兩)澤蘭芎藭
桂心黃蓍(剉各半兩)禹餘粮(一兩燒醋淬三遍)
人參(半兩去蘆)熟乾地黃五味子
白术木香(各半兩)厚朴(去粗皮三分生薑汁拌炒香)
當歸(三分剉碎微炒)續斷(三分)白茯苓(三分)
紫石英(一兩細研水飛過)白薇(三分)附子(三分炮去皮臍)
牛膝(三分去苖)乾薑(三分炮裂剉)乾漆(半兩搗碎炒令烟出)
防風(半兩去蘆)牡丹皮細辛(各半兩)
赤石脂(一兩)
右為末煉蜜和搗五七百杵丸如梧桐子大每服三
十丸食前温酒下
大香甲丸(出大全良方)治婦人血臓風虚冷氣肌肉黃瘦
飲食進退經脈不調心腹多脹滿如變症加勞補血
海調氣
鼈甲(醋炙一兩)沉香柴胡人參
川芎羌活當歸附子(炮去皮臍)
木香安息香桔梗茯苓
藿香葉陳橘紅牡丹皮三稜
厚朴(薑汁炙)桂心桃仁(去皮尖)牛膝(去苗各半兩)
㯽榔和皮大腹子(各一分)
右為末每服二錢水一盞生薑烏梅各少許煎至八
分温服餘一半更加乾漆炒一分阿魏半分赤芍藥
半分同為末煉蜜丸梧桐子大空心煎烏梅地黃湯
下二三十丸與散相間服
鍾乳丸治婦人風虚勞冷羸瘦四肢煩疼臍下時疼
不能飲食面目黃黑憂恚不樂
鍾乳粉(三兩)澤蘭(二兩)防風(一兩去蘆)人參(一兩去蘆)
栢子仁(二兩微炒)石膏(一兩半細研水飛)芎藭(一兩)
附子(一兩炮製去皮臍)續斷(一兩)白芷(一兩)
牛膝(一兩去苗)當歸(一兩剉微炒)木香(一兩)
乾薑(炮製剉)藁本(一兩)細辛(一兩)
桂心(一兩)艾葉(三分微炒)麥門冬(一兩半去心焙)
白蕪荑熟乾地黃(各一兩)
右為末煉蜜和搗五七百杵丸梧桐子大每服三十
丸食前温酒下
紫石英丸(出聖惠方)治婦人風虚勞冷經脈不調四肢羸
弱不能飲食
紫石英熟乾地黃白石英(各二兩)
續斷白芍藥桂心
木香當歸白术
乾薑白薇(各半兩)川牛膝
川芎北五味子人參(各三分)
紅椒(炒出汗)附子(炮)黃蓍(各一兩)
右為末煉蜜和丸如梧桐子大每服三十丸温酒吞
下空心服
澤蘭散(出聖惠方)治婦人血風勞冷氣攻心腹疼痛四肢
拘急體瘦無力經候不調飲食减少
牡丹皮赤芍藥栢子仁續斷(各半兩)
麝香(一分)澤蘭(二兩)當歸桃仁
延胡索桂心附子(炮)川芎
乾漆(炒)琥珀川牛膝沒藥
木香(各三分)
右為細末每服二錢温酒調下
牛膝散(出聖惠方)治婦人風虚勞冷肢節疼悶筋脈拘急
氣血不調體瘦食少
牛膝(三分去苖)獨活芎藭栢子仁
桂心酸棗仁(各半兩)附子(炮)當歸(三分剉)
熟乾地黃(三分)赤箭白芍藥續斷
細辛藁本萆薢枳實(半兩麩炒微黃)
木香(一兩)
右件細散每服二錢食前温酒調下
紫桂丸(出聖惠方)治婦人風虛勞冷四肢羸瘦脾胃氣弱
不思飲食
桂心(三分)木香(半兩)當歸芎藭(三分)
人參(三分去蘆頭)熟乾地黃(一兩)肉豆蔲(半兩)白术(三分)
附子(一兩炮裂去皮臍)白茯苓(一兩)牛膝(一兩去苖)紅椒(半兩)
訶梨勒皮乾薑(三分炮)延胡索琥珀(各三分)
桃仁(一兩湯浸去皮尖炒微黃)
右為末煉蜜和搗三二百杵丸如梧桐子大食前温
酒下三十丸
澤蘭丸(出聖濟總錄)治婦人風虚勞冷四肢困倦面色萎
黃經水不調飲食減少補暖臓血
澤蘭葉芎藭(各一兩)牛膝(酒浸)禹餘粮(醋滓煆)
防風(去蘆)白茯苓(去皮)附子(炮裂去皮臍)黃蓍
當歸(酒浸各一兩)芍藥(一兩)栢子仁(研)蜀椒(去目并合口炒出汗)
桂(去粗皮)桃仁(去皮尖雙仁炒)木香牡丹皮(各半兩)
右十四味與二味研煮勻煉蜜丸如梧桐子大每服
三十丸空心日午臨卧温酒下
羌活散(出聖惠方)治婦人風虚勞冷四肢瘦弱不能飲食
面色黃腹内痛
桃仁(一兩湯浸去皮尖雙仁麩炒微黃)人參(半兩去蘆頭)木香
白术(各三分)鼈甲(一兩塗醋炙黃去裙襴)桂心(半兩)
白茯苓(三分)白芍藥(半兩)當歸(半兩剉)附子(三分炮裂去皮)
(臍)牛膝(一兩去苖)防風(半兩去叉)續斷芎藭(各三分)
熟乾地黃(一兩)羌活(一兩)
右為散每服四錢水一盞生薑半分煎至六分去滓
温服不計時候
熟乾地黃散(出聖惠方)治婦人血風勞冷頭目昏重四肢
煩疼喫食減少漸加羸瘦
熟乾地黃(一兩)人參(一兩去蘆)芎藭(半兩)防風(三兩去蘆)
(頭)附子黃蓍續斷(各三分)當歸(半兩剉)
丹參(三分)白术桂心白茯苓(各一兩)
藁本(半兩)細辛(半兩)
右為散每服四錢水一盞生薑半分棗三枚煎至六
分去滓食前温服
栢子仁散(出聖惠方)治婦人風虚勞冷氣血不調手脚拘
急頭目旋眩肢節疼痛
栢子仁(三分)羌活(半兩)當歸(三分剉碎)防風(半兩去蘆頭)
赤箭(三分)桂心(半兩)芎藭(三分)白附子(半兩炮裂)
牛膝(三分去苗)桑寄生藿香仙靈脾(各三分)
麝香(一分研入)
右為細散研入麝香令勻每服二錢食前温酒調下
鼈甲散(出聖濟總錄)治婦人風虚勞冷頭目昏重四肢煩
疼喫食減少漸加羸瘦飲食不化經水不勻
鼈甲(去裙醋炙)羌活(去蘆)防風(去乂)芎藭
人參熟乾地黃(焙)附子(炮裂去皮臍)
白茯苓(去黑皮)芍藥(各一兩)木香(半兩)柴胡(一兩去苖)
桂(半兩去粗皮)
右剉如麻豆大每服三錢水一盞生薑三片棗一枚
擘破煎至七分去滓温服空心日午臨卧服
芎藭湯(出聖濟總錄)治婦人風虚勞冷肢體疼倦氣血凝
脾胃氣弱月經不勻
芎藭防風(去蘆)附子(炮裂去皮臍)五加皮
人參黃蓍(剉)藁本(去苖)當歸(酒浸)
石斛(去根)山芋前胡(去蘆)續斷(各一兩)
右剉如麻豆每服三錢水一盞生薑三片棗一枚擘
破煎至七分去滓空心日午臨卧温服
延胡索湯(出聖濟總錄)治婦人風虚勞冷日漸羸瘦血氣
攻刺經脈不勻
延胡索桂(去粗皮)芍藥白茯苓(去皮)
續斷熟乾地黃(焙)鼈甲(酥炙去裙襴)
芎藭(各一兩)羌活(去蘆)人參(半兩)附子(炮裂去皮臍一兩)
木香(半兩)
右剉如麻豆每服三錢水一盞煎至七分去滓日午
臨卧温服
芎附湯(出聖濟總錄)治婦人虚勞冷被風冷所侵頭目昏
眩筋脈拘急骨節煩疼或寒或熱
芎藭附子(炮裂去皮臍)赤茯苓(去皮)
羌活(去蘆)柴胡(去蘆)桔梗
枳殼(去穣麩炒)前胡(去蘆)甘草(炙)
人參(各一兩)木香(半香)
右剉如麻豆大每服三錢水一盞煎至七分去滓日
午臨卧温服
羌活湯(出聖惠方)治婦人風虚勞冷身體瘦瘁頭目昏
眩氣滯血澁臍腹疼痛
羌活(去蘆)獨活(去蘆)芎藭
當歸細辛(去蘆)枳殼(去穣麩炒)
柴胡(去苖)附子(炮製去皮臍)木香
赤茯苓(各一兩去皮)
右剉如麻豆大每服三錢水一盞生薑一片棗一枚
擘破煎至七分去滓空心日午臨卧温服
延胡索散(出聖惠方)治婦人血虚氣弱風冷搏於臓腑致
成勞損體瘦無力飲食減少臍腹多痛肢節拘急
延胡索白术當歸(剉碎微炒)
桂心赤芍藥芎藭(各一兩)
附子(二兩炮製去皮臍)木香琥珀(各二兩)
桃仁(一兩湯浸去皮尖雙仁麩炒微黃)
右為末每服三錢水一中盞入生薑半分煎至六分
去滓食前温服
人參湯(出聖濟總錄)治婦人風虚勞冷筋脉拘急肢體煩
疼氣滯血澁腸胃不和
人參牛膝(酒浸切焙)羌活(去蘆頭)
獨活(去蘆)白芷黃蓍(剉)
芍藥當歸(酒浸切焙)天雄(炮裂去皮臍各一兩)
右剉如麻豆每服三錢水一盞生薑三片棗一枚擘
破剪至七分去滓空心日午臨卧温服
川烏頭丸(出本草)治婦人血風虚冷月候不調或即脚
手心煩熱或頭面浮腫頑麻
川烏頭(一斤油鹽各四兩銅銚内炭火炒不住擾候如桑根色遂施出於新瓦上去不裂者)
(去皮臍尖)五靈脂(去土石揀淨四兩生)
右為細末更入臼中或乳鉢内令勻後將蒸餠水浸
開却將水漸漸臼中和杵直待丸得即丸如梧桐子
大空心温酒或鹽湯下二十丸忌動風物
治風血冷氣(出本草)
用煮雞蘇汁服之
大五石澤蘭丸(出千金方)治婦人風虛寒中腹内雷鳴緩
急風頭痛寒熱月經不調繞臍惻惻痛或心腹痞堅
逆害飲食手足常冷多夢紛紛身體痺痛榮衞不和
虚弱不能動搖及産後虚損並宜服此
鍾乳禹餘粮紫石英甘草
黃蓍(各一兩半)石膏白石英蜀椒
乾薑(各一兩)澤蘭(二兩二銖)當歸桂心
芎藭厚朴栢子仁乾地黃
細辛茯苓五味子龍骨(二兩半)
石斛遠志人參續斷
白术防風烏頭(各十三銖)山茱萸
紫苑(各一兩)白芷藁本蕪荑(各十八銖)
右為末蜜和丸如梧桐子大酒服二十丸加至三十
丸一方有陽起石二兩
吳茱萸湯(出醫方集成)治婦人臓氣本虚宿挾風冷胸膈
滿痛腹脇㽲刺嘔吐惡心飲食減少身面虛弱惡寒
戰慄或泄痢不止少氣羸困及因而生産臓氣暴虚
邪冷内勝宿疾轉甚並皆治之
桔梗(去蘆)防風(去苖)乾薑(炮)細辛(去蘆半兩)
熟乾地黃(三分)吳茱萸(湯洗七遍微炒二兩)
右為粗末每服三錢水一盞煎至八分細濾去滓熱
服空心食前
加减吳茱萸湯(出醫方大成)治證與吳茱萸湯同此方極妙
防風乾薑當歸丹皮桂心
茯苓甘草麥門冬半夏桔梗
細辛茱萸(各等分)
右為粗末每服四錢水一盞半煎七分去滓食前熱
服
治風血積冷
以忍冬藤浸酒服之
與鬼交通
夫人禀五行精攝秀氣而生臓腑神氣交養若陰陽調
和則臓腑強盛風邪鬼魅不能傷之若攝理失節而血
氣虛衰則風邪乘其虛鬼邪干正凡婦人與鬼交通者
由臓腑虚神不守故鬼氣得為病也其狀不欲人見如有
對峙時獨言笑或時悲泣是候也脉息遲伏或如雀啄
皆為遇鬼邪也又脈來綿綿不知度數而顔色不變亦
是此候也
方
殺鬼雄黃丸治婦人與鬼交通
雄黃(一兩細研)丹砂(一兩細研)雌黃(一兩細研)羚羊角屑
蕪荑虎頭骨菖蒲鬼臼
鬼箭白頭翁石長生蒼术
馬懸蹄猪糞(各半兩)
右為細末以羊脂蜜臘和搗為丸如彈子大每服一
丸當患人戶前燒之
别離散治婦人風虚與鬼交通悲思喜怒心神不定
楊柳樹上寄生(一兩)白术(一兩)桂心(半兩)茵芋(半兩)
天雄(半兩炮裂去皮臍)薊根(半兩)菖蒲(半兩九節者)
細辛(半兩)附子(半兩炮裂去皮)乾薑(各半兩醋煮炒)
右為細末散每服一錢食前温酒調下
硃砂散治婦人風虛與鬼交通悲笑無恒言語錯亂
心神恍惚睡卧不安
硃砂(一兩細研水飛過)鐵粉(一兩)牛黃(一分)虎睛(一對炙微黃)
雄黃(半兩)龍骨(半兩為末)蛇蛻(一尺燒炙)麝香(一分)
右同研極細每服一錢以桃符煎湯調下不計時候
茯神散治婦人風虛與鬼交通妄有所見聞言語亂
雜
茯神(一兩半亦作茯苓)人參石菖蒲赤小豆(半兩)
右㕮咀每服三大錢水一盞煎六分去滓食前温服
一方加茯苓
桃仁丸治婦人與鬼魅交通
辰砂㯽榔當歸桃仁(各三分)
麝香水銀(一分棗肉研令星盡)阿魏(麫裹煨)
沉香(各五分)
右為細末煉蜜為丸如梧桐子大空心桃仁湯吞下
十丸
辟瘟丹治證同前
虎頭骨(二分)硃砂雄黃雌黃鬼臼(各一分)
皂莢蕪荑仁鬼箭藜蘆
右件生為末煉蜜為丸如彈子大囊盛一丸男左女
右繫臂上又用一丸當病人戶前燒之一切邪鬼不
敢近太乙神精丹蘇合香丸皆可用也
治婦人與邪物交通獨言笑悲思恍惚者
用雄黃末一兩以松脂二兩溶和虎爪捻令如彈丸
夜内火籠中燒著令女人侵坐其上被急自蒙唯出
頭耳一次未差不過三劑過自斷也
又
雄黃(一兩)人參(一兩)五味子(一升)防風(一兩)
右搗篩清旦以井水服方寸匕三服瘥
治婦人夢與鬼交者
用鹿角為末三指一撮和清酒服即出鬼精兼治漏
不斷
又方
以安息香和臭黃合為丸燒熏鬼交永斷
普濟方卷三百二十三
