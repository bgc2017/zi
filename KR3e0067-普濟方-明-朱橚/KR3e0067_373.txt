普濟方卷三百七十三明周王朱橚撰
嬰孩驚風門
總論
夫驚者七情中之一也古人於小兒論中不言喜怒悲
憂思恐而獨言驚者小兒初生氣脉未定精神未全天
之所禀者混然一真七情雖具而有愛着惟念乳食餘
無所知喜怒悲憂思恐皆動於中惟驚從外來神氣無
雜一有所觸悸動不安啼呌搐搦嘗原喜思恐字皆從
心驚之為字從馬古人因字命名亦有深意蓋惡之馬
也適於善則為善適於惡則為惡其機甚可畏也驚之
為病有慢有急留於陽則為急伏於隂則為慢亦猶馬
之有善惡也馬以喻氣非㘅轡則不能制驚之為病非
藥石則不能調信之不可以不善猶驚之不可以或有
也是以驚風有急慢二證而古方上曰隂陽二癎所謂
隂陽者急慢之異名耳沉嬰孩十歲以下曰癎十歲以
上曰癲陽属腑陽證俗曰急驚其證身熱面赤發驚則
搐搦兩目上視牙關緊硬宜用凉藥隂癎属臓俗曰慢
驚其證因吐與瀉或不瀉積日漸因而至脾虚不甚搐
搦目微上視手足振動宜用温藥不可一槩治施也嘗
見後人不明乎此但知急驚用凉藥不知太過則反成
慢驚至於慢驚但知用温劑不知太過則反成急驚迸
無定用見藥殊逆縱能取效於目前而不知釀成癎癲
為終身之痼疾欲全嬰者幸加意焉驚積者受驚日久
而積成之其狀額上有汗喘息煩渴潮熱往來肚皮中
覺腹内有物跳動瀉下如白豆沙是也治法輕量重而
疎導之邪調氣知味取愈大凢小兒肚或熱脹或硬皆
為内實法當利天釣壯熱驚悸眼目翻騰手足抽掣或
啼或笑喜怒不常甚者爪甲皆青如祟之狀蓋由乳母
酒麵肉過度煩毒之氣入乳遄復乳兒遂使心肺生熱
痰欎氣滯加之外挾風邪致有此耳法解利風熱取愈
驚瘹復痛多啼唇黑囊腫傴僂反張眼紅筋斑血者是
善寒氣壅結兼驚風而得之又盤腹氣與蟲證亦令腹
痛多啼傴僂相若但盤氣痛則腰曲乾啼額上有汗是
小腹為冷氣所摶然爾蟲痛則嘔吐清水沬痛有去來
是疳化為蛔臓腑留滯然而内瘹用調氣疎風鎮驚之
劑盤腸氣用温和調氣之劑蟲證用殺蟲之劑驚熱者
内藴實熱勃驚甚則搐掣變蒸徵驚以其熱成得之但
與輕藥或不治亦愈通關定驚方論云諸搐風搐搦關
竅不通皆由痰寒中腕留滯百節所致痰致所謂潮寒
者氣實使之治風痰雖不出南星半夏全蝎殭蠶數輩
亦須先用蘇合香丸入硃砂少許以薑汁浸薄荷湯調
和與之蓋使氣下則痰下痰下則關自通若搐鼻不嚏
者不治王氏曰退熱疎風凡驚搐多因感冐風熱欎於
表以致熱極生風當以先解表通熱人参羌活散加麻
黃荆芥得王氏惺惺散加荆芥麻黃小柴胡湯枳羌防
風表汗加麻黃裏熱加大黃本方青龍湯解肌湯加麻
黃生葱金銀薄荷湯下又曰驚風難治凡小兒驚風緊
急先用搐鼻則驚病熱稍定仍用退熱疎風之藥蓋熱
退痰下可免驚再潮之患柳氏曰驚風初作使用青龍
三解散合和研玉餅子同服為要法驚風心虚情忪氣
怯神散痰涎來去其瀉必青潮生風而未致風也驚邪
入心則面紅臉赤惕惕夜啼驚邪入肝則面目俱青眼
睛竄視驚邪入腎積垢面黑惡呌嚙妳咬牙驚邪入肺則
面色淡白喘息氣之驚邪入脾則嘔吐不食虚汗多睡
面色淡黃據脉觀意虚則散而濡實則數而滑治法
鎮驚化痰安神定志須究竟某臓受病之處而調理之
然有所謂温驚則有所謂凉驚虚者補之實者利之熱
者凉之是為活法睡中驚啼聲浮者易治聲不沉響者
全急慢脾風不治證眼䧟光白睛灌人爪人甲青黑
四肢垂嚲一歲既絶不可強用藥面赤而緋面青背冷
頭目仰後足冷目青腹肚胷高手拏胷膈唇舌黑急口
氣粗𩕄䧟啼哭無淚冷汗不止如珠如油眼青瀉黑悶
痰入心肺嘘舌出口咬乳效人五硬五軟五冷五乾急
驚為證目睛番轉口中出血兩足擺跳腹肚搐或神慢
而摸體尋衣或證四能而神昏氣促噴藥不下通關不
嚏心中痛絶魚口鴉聲左右搐逆小兒驚風死候歌
曰小兒驚風候指甲青兼黑似煙口吐白蟲便黑血
眼開不開半擡肩白日咬人多驚汗夜作鵶聲不得
眠又小兒驚死候歌曰項軟多無力喉中似鋸枋面
紅粧色見目睛杳無光口開麤氣脚跟直偏長摸衣胡
亂咬瘀血瀉床暗開還又閉渾身便似十般驚候病體
用更思量又歌曰壯熱頭拖不舉頭目黃眼澁也堪憂
又時哯妳廉飜食四體如水痛入喉須信本因驚患得
連綿日久更何求只應命盡歸泉壤脉亂浮洪却似鈎
患驚風痰熱瘛癎痙癲此八種候惟痙與痓少有識
者類同驚風發作之狀痓手脚冰冷痙舉身僵癎癲不
殊目瞪涎手足搐搦急風為疾其証有四有驚有風
有痰有熱或有驚有風而生痰作熱或有熱而因驚生
風成痰或積痰欎熱熱極生風而轉驚或素有風痰因
驚風而發熱孩童之患不外乎是醫家於其暴作即當
察其所因䟽風化痰散熱鎮驚四證相須用藥斟酌古
人處方各有深意後學宗之隨症施治然以䟽風散熱
為主如兼有痰涎尚未轉驚者只化其痰不得妄投驚
藥何也鎮驚之藥性多寒凉經絡本自無恙反因攻
擊痰涎風熱乘虚而入於經絡却成搐搦為難愈也
嬰孩五臓經絡即生風既所虚受其驚故自然而作
驚風且作八候次第而生焉所謂兒童無病不可與服
攻擊峻厲之藥嬰孩有大小有壯弱驚風發作有淺
深有重輕大者加分劑重者多於服數乃合其理嬰
孩聞響即掣跳者乃肝肺不足魂魄不稔故有不安聞
響掣跳者非謂驚也犀角地黃丸主之又小兒心氣虚
怯神不安定連併掣跳者宜與四君子加辰砂脾胃氣
壯盛神魂俱清自然不恐嬰孩欲登驚風候先神不定顧
左覷右覷上及下或定其睛凝其神恍惚惻怛人不若
常目覷嬉者急當療之如有熱先退熱如有驚先散
驚熱退不生痰驚散不作風良久自然安定神情和悅
氣脉舒暢須知風變而理驚痰盛而退熱病勢尚緩未
至四證俱全猶可療治嬰孩有患風痙風中等證候
皆上竄拳搐號曰天吊書載甚多初無痰後初作搐後
不搐不拳真皆風之惡候已是𫝊過若作驚風更與下
之為必也驚風諸證候盡皆往但神情昏氣不足者
未可保治驚風證候住其手拈物不拾睛轉緩緩於
中非謂十全必有再發之候如再發不可施治矣驚
風屎已遺者難治大小便閉者易治也驚熱併風痰
未發隂陽二癎之前醫者即先與化痰禦風退熱利驚
此隨病推究不惟繁難乃無法施治是故難於療理若
已得病於證何憑凡此四證相隨不可攻其一也利其
一也利其驚則風縱退其熱則痰久尋理未究竟忽一
日省悟錢氏方宣風散正為此等孩兒病設有痰即壅
有熱即閉有驚即悶昏昏沉沉輕藥不能散重劑恐傷
害但服疎風散較之宣風欠一味一服之間風痰驚
熱皆消去神情慶悅四體知安觀其此藥似有虎狼用
之即何順推痰利驚散風解熱只與一服不移其時可
見功效嘗見醫工調治此等證候多是疑貳進退怯懼
若過其時遲其日症候𫝊變驚風作風生痰自痰壅熱
自聚或慢入候相從反覆變逓至發越之時不得而進
此藥然疎風所療四證相待如賊方會極力一衡盡使
散敗不至於作害耳聚而自散流入諸經脉故作搐搦
引掣等證矣小兒驚風證可醫者十一非時竄眼驚
入肝何以知在肝肝主筋肝受驚故搐於眼眼是肝之外
應故非瀉時眼必糞青白夢裏咬牙驚入腎何以知在
腎青齒也其齒也痒及夜属隂乃咬牙故知驚入腎也
夜啼之曉驚入小腸何以知在小腸是心之腑心属南
方丙隂陽相尅故入小腸至曉乃歇日属陽夜属隂乃
相尅故啼爾面青下白驚入膽膽属目其膽是肝腑故
面青下白而知在膽必須吐而已氣喘噄水者則是肺
虚熱故知在肺要噄水也臉面紅赤驚入心何以知入心
其心属火又主血外應臉故令面赤是知入心也喘氣
驚入肺何以知入肺其喘即是肺也肝属木肺属金故
知隂傷陽也其人當糞青睡時手脚但搐不定如治驚
宜下洗肝圖散矣前後五心熱驚入肝何以知入肝胃
俱像土胃四肢故主脾故之入脾胃者是脾之腑其人
必當吐後發熱不時是也喉内如鋸驚入大腸何以知
入大腸大腸是肺之腑肺為諸臓之上蓋又主於氣入
大腸上衡咽喉作聲如響如無痰故驚入大腸宜不助
驚積藥無時乾嘔驚入胃何以知入胃以其胃在咽喉
下主化榖食被驚風入其肺則痒而時時乾嘔故知在
胃也宜調胃氣後下驚風藥睡中哭泣驚在三焦何以
知在三焦其三焦狀只是脂膜睡着時上焦被驚邪所
干即乃驚起而哭故知此患在於三焦證後日久自差
只宜下驚藥也又證小兒驚風不可醫者非一驚風
爪黑不驚其爪甲主肝肝絶雖不驚爪甲黑不醫者一
為血不癊則爪甲十無一存也驚風瀉黑血不醫此為
心絶心主血心絶則不能榮於血此人不得一周時也
何以知之心是五臓之主主若絶故只得一日即死也
驚風自汗盗汗不醫何以不醫汗者主於氣是衞之所
係也衛既不管於氣故令汗出不止數日而死耳驚風
急作鵶聲不醫此為肺絶只有出而不廻肺亦主聲肺
絶一去而無廻其人三日必死也驚風咬人不醫其咬
人者是骨絶腎主骨其應在齒此其骨若絶故令齒痒
則咬人約七日死出則遲故在七日矣驚風眼半含不
醫此謂之腎絶腎是五臟之根本外應其眼其腎絶則
眼無光不能開閉其眼四日而死何以知之腎属北方
而首東其病從下上故知只四日而死驚風口唇乾黑
不醫此為脾絶何以知脾絶脾主津液津液無乃知是
脾絶兩日而死死時須寅卯時木尅土也凡是驚者則
身體壯熱卧則驚呌不時脾風多因土而得必有風痰
急驚風痰驚只是中外邪也慢驚風者是虚積主治驚
熱之所為也論小兒其脉急數驚者乃腎受驚熱之氣
流灌於心中心為啼主不受解搦既受觸若便生風素
問云腎主恐小兒絶凡受觸搦便有面青呵吹淚孩童
面青色是驚若一次受驚看太陽側青脉朝眼是也男
左女右第二次受驚山根上青脉是也第三次受驚時
下臉連金匱受有青見是也三處皆有青者皆是受驚
極候主小兒睡驚擲見人恐怖咬齒無時候内有涎渾
身抽掣手足瘛瘲吐食非時吐舌將手拏人多不住凡
有此者皆驚候若小兒風熱盛乃驚痰流灌肝心二臓
令小兒忽然眼目上視手足急搐惡呌暴絶悶死名風
候宜與壓涎乳香散二服次與生銀丸三服下驚涎若
小兒臓腑虚薄驚涎灌心絶絡令兒眼目緩慢手足微
動喉内涎響渾身不熱是慢驚風候宜與生銀丸次與
鎮心丸若驚風死候則其脉絃大急口開鹿喉中如牽
鋸項軟無力脚面直𩕄目似開不開瀉如痢血身體軟
無力已上並是死候不可用藥醫救小兒急慢驚風
古書無之惟曰隂陽癎所謂急慢驚者後世名之耳正
如赤白痢之類是陽動而速故曰急驚隂静而緩故曰慢
驚此隂陽虚實寒熱分别治之不可誤夫急驚由於
熱熱即生風有或因驚而發則目上逆流涎潮熱搐搦身
體與口中氣皆熱及其發定或睡起即了了如故此急
驚證曰當其搐勢漸减時與鎮心治熱用藥一二服候
其驚勢已定須臾以藥下其痰熱痢下痰熱心神安寧
即愈慢驚得於大病吐瀉之後或悞取轉則脾胃虚損
風邪乘之似搐而不睡而精神慢四肢與口中氣皆熱
合睡露睛或胃痛而啼哭無聲此證已危蓋脾胃虚損
故也
一切驚風
潤體圓(幼幼熟書)治諸風手足不隨神志昏憒語言寒澁
口眼喎僻筋脉急骨節煩痛疼頭旋眩暈恍惚不寧
健忘怔忪痰壅滯及皮膚頑厚黃痺不仁小兒驚風
諸癎
雄黃辰砂(各水飛)牛黃乳香生犀(末)羚
羊角(末)沉香麝香(七味各另研如粉)木香丁香
藿香葉白龍腦(别研極細)㯽榔肉豆寇(仁)白
殭蠶(微炒)蒺䔧子(去白皮各一兩)蔓荆子(微炒)人參(兩半)
(大黨)黑附子(炮裂去皮臍尖一兩)羌活(剉去蘆頭)白附子
桂(去麄皮各一兩半)防風(去蘆頭枝一兩)麻黃(去根節一兩)白
茯苓(去黑皮)晚蠶蛾(微炒一兩半)乾蝎(微炒)半夏
(水浸三十次大者薄切焙製用生姜汁炒)川烏頭(炮裂去皮臍尖搗碎炒黃已上各一)
(兩半)白花蛇(洒浸去皮取肉骨)天麻(去苗各三兩)白豆寇
仁南番琥珀(别研如粉)珍珠(别研末如粉)獨活(去蘆各三)
(兩)金箔(六十片如鶯衣)
右為細末研藥令勻煉蜜搜和為丸鷄頭子大每服
一丸細嚼温酒下荆芥茶下亦得加至二丸如破傷
中風拳強手搐口噤發癎即以熱豆淋化破三丸斡
口開灌下少時再服汗出乃愈若小兒驚風諸癎每
服半丸薄荷湯化下不拘時候服
大聖奪命金丹治驚風至重者急慢驚風癲癎天瘹
客忤物忤中惡初生臍風撮口着噤胎驚胎癎牙
關閉緊急驚風熱搐搦掣頭反引竄視昏悶不醒但
是一地驚風危惡者緊急之證並治之其效如神其
他驚藥功力俱不及此真起死回生良劑
天麻(炮)全蝎(去蘆)羌活天南星(大者)白附子
(炮)茯神白殭蠶(炮)川芎遠肉桔梗(去蘆)
石菖蒲半夏(生)人參(去蘆)白术白茯苓(去皮)
烏蛇尾(酒浸炙五錢)酸棗仁(炒)荆芥穗北細
大川烏(炮炙)粉草(三錢)大赤足蜈蚣(一條薄荷汁浸焙)已
上除全蝎蛇尾蜈蚣外餘藥各製同研細為末入
全蝎三味如法研細方入後藥辰砂(三錢)龍腦
(三錢)珍珠(三錢)銀箔(四十片)真琥珀(三錢)麝香(一錢)
已上於乳鉢内細研和合令勻薑汁麯糊丸硃砂
為衣金銀箔薄荷湯研化服如欲存久宜安暖處
常加晒焙免失藥味驚風牙關不開搐藥不嚏
以藥入搐鼻關開
至聖奪命丹治驚風重者急慢驚癎中惡客忤愡&KR0008;
口眼喎斜痰壅搐掣等證
人參(去蘆五錢)白术(三錢)天麻(炮三錢)全蝎(去毒三錢)
防風(去蘆三錢)羌活(三錢)北細辛(去葉三錢)獨活荆
芥穗茯神(三錢)川烏(炒去皮三錢)半夏(湯泡五錢)殭
蠶(炒三錢)酸棗仁(炒)遠志肉川芎白附子
(炒)川白芷桔梗(去蘆)甘草石菖蒲(各三錢)
蟬蜕(四十右各製月為末去土)雄黃(一錢)金箔(三片)銀箔(三十)
(片)麝香(一錢右四味乳鉢内炒)白茯苓(去皮三錢)
右合和令勻薑汁麵糊圓硃砂為衣臨用研化金銀
箔薄荷湯下搐不正鷄冠血下蛀皂角子下
雄黃丹(出幼幼新書)治小兒驚風
雄黃硃砂麝香(各研)膩粉(各半兩)白附子
半夏(湯洗七遍)天南星(炮)川烏頭(生去皮臍)乾蝎
羌活天麻附子川烏肉桂(去粗皮)白殭
蠶木香白鮮皮烏頭花蛇(並酒浸去皮骨取肉用已)
(上各一兩)巴豆(半兩去心膜薄荷汁煮五七十沸淨洗紙裹出油用)
右為末令月粟米粥為丸如菉豆大常服茶酒下三
丸冷氣生姜湯下宿食不消橘皮湯下大小遍通甘
草豆淋酒下急風薄荷酒下癱綬豆淋酒下酒食傷
生薑湯下風眼淡竹葉湯下元氣茴香酒下血氣芥
下或醋湯秘澁生薑湯下白痢椒湯下坐間便退風
頭槐枝湯下風疹蜜酒下赤白痢二宜湯下頭痛傷
寒鹽湯下赤痢甘草湯下小兒疳米飲下治風古眼
井水下小兒風眼古井水煎淡竹葉湯下小兒驚風
薄荷乳汁下
天竺黃丸(出衛生家寳方)治小兒驚風
天竺黃(三錢)蛇肉(一分酒浸拆肉如有花蛇肉便妙)金箔(十片)
全蝎(一分炒)人參(一分)鐵粉(一分)硃砂牛黃(一錢最要)
(真正者)蜈蚣(一條赤足者)麝香(半字)腦(一字)天麻
(一分)
右為末用酒煮天麻糊為丸蘿蔔子大臨卧用薄荷
湯下或十粒或十五粒神效如涎盛不能吞丸子即
用薄荷湯化開服之
心脾散(出楊氏家蔵方)治小兒脾困昏睡面色青白内生虚
風不進乳食
人參(去蘆頭)白藊豆白术白附子(炮)天麻
酸棗仁(生用已上六味各等分)
右件為末每服半錢煎生薑棗湯調下乳食煎
大鎮心丸(出御藥院)治小兒精神不爽寢寐心驚心忪恐
悸四肢戰掉舉動欲倒狀類暗風或煩躁而多啼退
驚風化痰涎壯心氣益精神
生犀(鎊末)鐵粉(研各一兩)羚羊角(鎊末)龜甲(鎊末)赤
剪(鎊末)麝香(研)菖蒲(各兩半)牛黃(研)茯神(去木)
遠志(去心)珍珠(研)龍腦(研)天竺黃(研)肉桂
(去粗皮)蛇蛻皮(全者)人參(各一分)金箔(研)丹參
(研半分)銀箔(各五片)
右為末煉蜜丸如梧桐子大每服一丸至二丸食後
臨卧薄荷湯化下更量大小加减
牛黃丸(出外新書)化風涎治積年心焦諸癎風癲謬忘昏
亂急小兒驚風益精神開心志鎮驚消痰
牛黃(一分)犀角(屑一分)羚羊角(屑一分)雄黃(一分)
腦麝(各半分)人參(一分)硼砂(一分)鐵粉(一分)鉛霜
(一分)金箔(五十片)欝金(一分)膩粉(一分)白礬(一分)
辰砂(一分)天南星(去皮心骰子大入良熟黃牛胆内懸東坑方上百日令乾取三)
(兩未乾則曝令乾如急要用天南星末膳汁和為餅曝乾用)
右為末服一字小兒半字薄荷湯調下中風涎甚及
心疾每服一錢小兒一字薄荷湯或自然汁調下如
中風吐涎臨時加膩粉半錢同服
黑神丸(出幼幼新書)治一切左癱右瘓小兒驚風婦人産
後中風心神恍惚頭目昏眩常服活血駐顔及治傷
風鼻塞頭痛善治山嵐瘴氣其效如神
桔梗麻黃(去節)防風香白芷木賊桂枝
(去皮)紅豆縮砂仁金墨(已上各四兩)大川烏頭
(湯洗去皮劑一片)天南星(灰炮製黃為度半箇)天台烏藥沉
香(各一兩)麝香(一錢)
右為末煉蜜為丸如龍眼大每服半丸葱白一寸同
嚼茶酒任下不計時候
三解散治夾驚夾食寒傷刀瘡驚風痰熱等候一解
驚風二解積熱三解傷寒藥性稍凉虚者莫服
白附子(炮三錢)防風(去蘆三錢)黃芩(三錢)桔梗(去蘆三錢)
人參(去蘆三錢)全蝎(五錢薄荷汁炙)北細辛(三錢去土葉)厚
朴(五錢薑製)縮砂仁(五錢)赤芍藥(三錢)粉草(二錢)欝
金(三錢皂角水煮)麯餅(五錢)半夏麯(五錢已上為末薑汁作餅子晒乾)
右為末金銀箔薄荷湯下大便不通加大黃枳殼急
驚痰壅加南星半夏驚搐不止加金銀薄下鷄冠血
下裏熱壅實搐盛加大黃雄黃硃砂煎麥門冬湯入
竹瀝下驚風不語石菖蒲湯下食積熱酒餅湯調下
驚風緊急大熱不退用青龍湯下解肌湯同下謂之
和解搐不止加全蝎二箇不蛀皂角子七粒驚風内
虧紫蘇鈎藤湯下驚風痰壅撩痰卒中昏悶玉餅子
一名青龍餅
聚寳散(出御藥院方)治小兒一切驚風壯熱涎多精神昏
憒目睛上視手足搐搦饒睡多驚
硃砂(二兩)犀角屑西琥珀玳瑁茯神珍
珠(各一分)南硼砂龍腦(各一錢)牛黃麝香(各一)
(錢)人參茯苓(各三分)紫河車(二兩)甘草(生一兩)
銀箔(五片研)
右為細末蜜丸如芡實大每兩三十丸每服半丸薄
荷湯下乳後常服安魂定魄治驚寧神響音聲利咽
嗌解諸毒凉上焦治驚搐
金箔丸治小兒驚風壯熱時氣瘡疹搖頭弄舌嗞&KR3428;
目澁多睡涎喇兼治寒邪發熱及下痢膿血
白箔(四十九片)母砂(研)水銀沙子麝香(研)膩
粉(研各一錢)牛黃(研)青黛(研)犀角末白殭蠶
(炒)蟬退(去土)麻黃(去根節)白附子(酒浸炙)天南
星(炮酒浸焙)乾蝎(炒各一分)
右搗研為末同研勻細生蜜和丸如梧桐子大或鷄
頭大每服一丸分三服不拘時候煎人參薄荷湯化
下更量兒大小加减一方治驚悸薄荷自然汁化下
睡驚丸(出幼幼新書)治大人小兒切驚
牛黃犀角龍腦鉛白霜白附子蝎稍
人參茯苓珍珠(末)膩粉(已上各半兩)
右為細末湯浸蒸餅為九如菉豆大每服二丸小兒
每服一丸以人參茯苓煎湯吞下
救生散
猪牙皂角(略炮)南星(生)半夏(生)川烏(炮)草
烏(炮)天麻(炮)羌活荆芥穗防風(去蘆)殭
蠶(炒)北細辛(去土)全蝎北薄荷(少用)
右為細末入麝香雄黃末拌勻厚紙收用搐鼻用
竹管盛藥吹入鼻中重者加聖散子開關用生薑
汁調擦牙關重者加奪命丹
至聖丹(一名青金丹出和劑方)治一切驚天瘹目睛上視手足
搐搦狀候多端用藥一丸用温水化滴鼻中令噴嚏
三五次更用薄荷湯下二丸即愈如久患五疳腹脹
頭大四肢瘦小好喫泥土不思乳食愛咬指甲時揉
眉毛頭髮稀疎肚上青筋及久患瀉痢並用米飲下
二丸久患蛔疳咬心發歇疼痛並以苦練子煎湯下
二丸如鼻下赤爛口齒疳䖝并口瘡等用孩兒妳汁
研二味塗在患處疳眼雀目用白羊子一枚竹刀子
批開入藥二丸在内麻纏定用淘米疳煮熟空心食
之仍令乳母常忌毒魚大蒜鷄鴨猪肉等
熊胆(用温水化入藥)蘆薈(研)膩粉(用水銀研)硃砂(研飛各一)
(兩)麝香(研半分)蟾酥(乾者酒浸一宿)龍腦(研)鉛霜
(研各一字)雄黃(研飛)青黛(研)胡黃連(各半兩重)白附
子(炮二錢)水銀(一錢與膩粉同研不見星)
右為末入研藥勻用熬過獖膽汁浸蒸餅丸黃米湯
使如煎此藥退驚治風殺蟲化痰除百病進乳食若
隔三兩日進一服求無百病不染横夭之疾即凡有
患與服一切效
大安神丸(一名大驚丸出危氏方)治心熱夜啼煩躁常用安神
定志去驚
人參(去蘆)茯苓(各半兩)甘草(一兩炙)殭蠶(去絲一錢半炒)
白术(半兩煨)桔梗(二錢半)辰砂(半兩)全蝎(五箇去毒)
金銀箔麥門冬(去心炒)木香(各半兩)代赭石(半兩)
(醋煮)酸棗仁(一兩湯去皮殼焙研粉)
右為末水丸或蜜丸急驚潮熱竹青薄葉夜啼竈心
土傷風荆芥湯疹豆蟬退去足翼搐搦防風常服金
銀薄荷慢驚冬瓜子仁凡驚風退神志未定加琥
珀三錢别研遠志半兩去心薑汁炒焦為度加入
鐵粉煎治小兒驚熱心躁神悶胸膈不利痰涎嘔逆
利膈鎮心
鐵粉(研)丹砂(炒)水銀沙子馬牙硝(研)龍
腦(研各一錢)天竺黃寒食麯輕粉(研半錢)珍珠
末(二錢)㯽榔(二枚為末)麝香(研)丁香(末各一錢)惡實
(一分微炒為末)
右搗研為末和勻以生蜜少許調如膏每服一小皂
角子大用金銀薄荷湯化下量大小加减
十二味人參湯(出幼幼新書)治少小驚手足皆動搖每因
驚周身及面目皆青色
人參當歸甘草(炙)桂心(各二分)黃芩龍
骨(各四分)蛇蛻皮(一寸炙)蜣螂(七箇炙自死)雄黃(六錢)
桑螵蛸雀甕(各五箇炙)露蜂房(一箇炙)
右水五升煮取一升去滓服若搗下篩半方寸七不
吐下内牛黃兒不能服以乳汁和丸日四五服
虎睛丸(出良劑方)治小兒驚風壯熱痰涎壅滯精神昏憒
睡驚啼或發搐搦目睛直視
茯苓(去木)天麻(去苗)膩粉(研)天竺黃(研)胡黃
連(各五兩)硃砂(研飛二兩)麝香(研)白附子(炮各三兩)
天南星(炮三兩)青黛(研七兩)史君子(一百箇)天漿
子(微炒四十箇)
右為細末以麯糊為丸如梧桐子大每一歲兒一丸
薄荷湯化下更量虚實加减乳食後服
七寳牛黃丸(出御藥方)治嬰孩小兒諸驚及癎手足搐搦
眼睛瞪宜服之
硃砂粉霜輕粉(各二錢)牛黃(半錢)腦麝(各一字)
右為末糯米糊丸如梧桐子大每服二三歲半丸四
五歲一丸煎金銀薄荷湯磨下月内小兒一丸分四
五服百日内者一丸分三服量兒大小壯怯及病輕
重加减
麝香丸(出幼幼新書)治小兒一切驚疳等病
草龍膽胡黃連(各半兩)木香蟬退(去翅為乾乳)
蘆薈(去蘆炒秤)熊膽青黛(各一分)輕粉腦麝
牛黃(各一錢并别研)瓜蒂(二十一箇為末)
右猪膽丸如梧桐及菉豆大驚疳臓腑或秘或瀉清
沫米飲或温水下小丸五七粒至三十粒疳眼猪肝
湯下渴燖猪湯下亦得猪肉湯下亦得驚風發搐眼
上薄荷湯化下一丸更水研一丸滴鼻中牙疳瘡口
瘡研貼蟲痛苦棟根或白蘞旋湯送下百日内小兒
大便小便不通水研封臍中蟲候加乾漆好麝香各
少許并入生油一兩點温水化下一大丸病極則研
碎緩則浸化小兒虚極慢驚者服之尤治急驚痰熱
煎刀股丸(出錢氏方)治小兒一切驚風久經宣利虚而生
驚者
硃砂天竺黃(各研)白殭蠶(去頭足炒)全蝎(去毒炒)
乾膽(去四足并湯洗炙焦黃為末)蟬殼(去趐)五靈脂(去砂石為末各)
(一分)牛黃龍腦(研飛各一字)麝香(研半錢)蛇黃(半兩)
(用醋浸三五遍水研)
右藥末共二兩四錢東流水煮白麯糊丸梧桐子大
每服一丸剪刀鑼頭研食後薄荷湯化下如治慢風
即去龍腦一方加雄黃
銀箔散(出方氏方)助胃祛風嘔吐作慢驚者通用
石蓮肉白扁豆(製)茯苓(各一分)人參天麻
白附子全蝎(炒)木香甘草藿香(半分)陳
术(炒香三錢)
右為末每服一錢薑錢大一片入冬瓜子仁七粒同
煎或用陳米飲調下無時
釣藤飲(出危氏方)一切驚風潮搐眼視昏迷但是驚風變
易皆可服之
麻黃(去節)粉草(各三錢)蟬退(五箇去足翼)升麻(三錢)
龍膽草(三錢)川芎天竺黃鈎藤羌活獨
活防風(各三錢)
右剉散每服二錢竹葉三片薄荷三皮煎不拘時温
服
銀砂丸(出錢氏方)治涎盛膈熱實痰喇積潮熱驚風
水銀(各一錢結炒子皂角大)辰砂(二錢研)蝎尾(去毒為末)硼
砂(一錢)粉霜輕粉(一錢)郁李仁(去皮一錢)白牽牛
子(一錢)好蠟鐵粉(二錢)
右同為末熬梨汁為膏丸菉豆大龍腦水化下一丸
至三丸一名梨汁餅子及治大人風涎並食後服一
本無白牽牛末
鎮心至寳丹治小兒一切驚風搐搦壯熱涎多魚口
鵶聲眼睛直視
天南星(褁)白附子(炮)雄黃(研)乾蝎(各半兩)
白殭蠶(去絲嘴炒)欝金(研各一兩)龍腦(研二錢半)麝香(二錢)
(半)膩粉(二錢)滑石(末二兩)
右為細末煉蜜為丸如皂莢子大金銀箔為衣每服
一丸食後臨卧時服薄荷湯下服之鎮心利咽膈
水銀褊丸子治小兒驚風壯熱涎甚喘急或發搐搦
或目睛上視及因乳哺不節胸滿喘逆精神迷悶發
癎並宜服
水銀黑鉛(各一兩與水銀結砂子)乾蝎(全者)膩粉鉛
白霜(研)青黛(研)百草(研)牛黃(研各一分)香墨
(燒碎三錢)黃明膠(一錢)巴豆(一兩去皮膜醋煮黃)
右為細末入研藥末勻以陳粟米飯和丸如菉豆大
揾褊每一歲如服一丸一歲一丸二歲二丸三歲三
丸四歲四丸已上每四丸用乾柿湯下薄荷湯亦可
更審實加减服利下青粘滑涎為度乳食後服不得
化破一名褊銀丸
仙方牛黃丸治驚風中五癎天瘹客忤潮涎灌膈
白花蛇(酒浸取肉)天麻全蝎白附子真川烏
(一隻重半兩生者去皮臍)薄荷葉(各半兩)已上六味先為細末
次入雄黃(半箇)辰砂牛黃麝香腦子
右一處和勻麻黃去根二兩酒一觔煎麻黃至一盞
去麻黃用酒熬藥得所大過焦赤不及疾人丸如芡
實大密氣盛之一丸作五服煎金銀薄荷湯磨化大
能發散驚邪
抱龍丸治小兒驚
人參雄黃(飛過各一兩)欝金白茯苓藿香葉
甘草(各二兩)山藥(四兩)麝香全蝎(半兩)腦子(各一)
(錢)硃砂(一兩用一半入藥一半作衣)
右為細末煉蜜和成劑每一兩分作六丸硃砂為衣
每十丸用金箔一片小兒一丸分作四服薄荷湯下
或加遠志心同煎遠志益心去涎設語投之正自無
害况有竒效又欲投藥不問何證先以薄荷湯磨木
香烏藥麝香少許灌之使關節通透然後投藥則藥
力無不到不然藥則不及多致徧癈此最利害不可
不知
天麻防風丸(一名琥珀丸)治一切驚風身體壯熱多睡驚
悸手足抽掣精神昏憒痰涎不絶風温邪熱宜並服
之
天麻防風人參(並去蘆各一兩)乾蝎(去毒)白殭蠶
(各半兩炒)硃砂(研水飛過)雄黃(研)麝香(研)甘草(炙各)
(一兩)牛黃(研一錢)
右為細末煉蜜為丸如梧桐子大每服一丸至二丸
薄荷湯下不拘時候一方天麻防風人參三味各一
兩乾蝎白殭蠶硃砂雄黃甘草各半兩麝香牛黃各
研二錢半名天麻煎丸
睡應丹調理諸般驚
京墨天南星白附子硃砂雄黃(各末一錢)
金箔(一片)輕粉(炒三錢)腦麝(少許)青黛(末炒半錢)
全蝎(一箇)
右為末煮糊為丸如豌豆大小兒初起未肚熱金銀
薄荷湯化下微吐逆手足冷喫食進退睡中忽呌兩
三聲此乃心臓驚氣不散金箔湯下三五丸卧時更
煎人參湯下一服或時時瀉青物煎木瓜湯下五七
丸
硃砂膏治一切驚風諸癎暗風破傷痰涎心氣不足或
久伏驚氣尸厥發熱昏昩涎壅及因驚亡魂失魄舉
動驚怕夢魘或歌哭不避親疎狂走不寧中風緩弱
頑痺等疾小兒慢驚風悉主之
附子(重五錢半平正緊實一箇生去皮臍取半兩淨不須用大者)天南星(去皮)
(臍取淨一箇不得用小者)天麻(明淨好者去兩頭取中心切)半夏(取中行丸)
(正好者湯洗七次去滑焙乾生用)琥珀(研各二錢半)全蝎(一分半)
赤足蜈蚣(去頭尾足取二寸)白殭蠶硃砂(光明者各半兩研成)
(粉)麝香(一分浸研)
右為細末入研者硃砂琥珀麝香同研勻後即煉蜜
為膏密器收每患用少許生薑自然汁化藥一皂角
子大次用温酒調下小兒生薑一片薄荷湯化下豆
大看兒大小加減服之
聖棗丸治小兒驚風癎疾
木香丁香硼砂粉霜輕粉乾漆芫
花青橘皮巴豆霜(各二錢)
右為末棗肉為丸如碗豆大每服三丸用棗湯吞下
蝎稍丸(出幼幼新書)治小兒驚風生涎時發壯熱手足搐
動夜卧不安牙關緊急
蝎稍硃砂(飛過一半為衣)白殭蠶天麻芎藭
羌活半夏當歸(洗)牛膽(製)天南星麝
香(已上各半兩)
右為末糯米粥和丸鷄頭大硃砂為衣荆芥湯化洗
下一丸如口已噤先用藥擦牙
陽癎散(出直指方)治驚風痰熱
硃砂蘆薈白附子(生各一錢)麝香(少許)輕粉(一字)
胡黃連蝎尾(四箇)直殭蠶(十箇)赤蜈蚣(炙)金
箔(十片)
右為末每服一字薄荷荆芥泡湯調下如口不開先
吹入鼻中
利驚丸(出直指方)利驚下痰消熱
龍膽草防風青黛蘆薈南星釣藤(各三)
(錢)牙硝鐵粉(各一錢)腦麝(少許)
右為末麯為丸麻子大每服二丸煎金銀湯下
全蝎餅鎮心去驚安神定志治驚之徑者常服亦可
全蝎白殭蠶酸棗仁(炒)茯神天花粉
苦棟(去蘆)天麻(炮)遠志肉羌活甘草(各三錢)
右為末糊丸作餅子硃砂為衣金銀薄荷湯下
消驚丸(出直指方)治諸驚
人參天麻茯苓硃砂全蝎直殭蠶
羚羊角(各一錢)牛膽釀南星(二錢)麝香(少許)
右為末煉蜜丸梧桐子大每服一丸菖蒲煎湯調下
參砂膏(出直指方)通心氣除膈熱去痰壅
硃砂南星(炮)茯神遠志肉(薑炙)天麻白
附子殭蠶(炒等分)硼砂(半倍)麝(少許)
右為末煉蜜為丸梧桐子大金箔為衣每服一丸麥
門冬湯下
全蝎散(出千金方)治小兒驚風中風口眼喎斜呌言語不
正手足便痰舉下者
全蝎(炒)殭蠶(直者炒)川芎黃芩(去心)甘草
桂枝(不見火)赤芍藥(去節各二錢)天南星(湯浸七次去皮臍二)
(錢)天麻(六錢)
右為麄末每服三錢水一盞半薑七片煎七分温服
飲無時量大小與之日三四次服忌羊肉
丹砂鎮心丸(出御藥院方)治小兒心神不寧有時驚悸目
睛偏視痰涎不利甚則瘛瘲服之安鎮心神罷驚止
搐
硃砂(一兩)牛黃(一錢)生龍腦麝香(各一錢)鉛
白霜天竺黃(各二錢已上并研細)天麻(明大者二兩)人參
茯苓甘草(炙各一兩)
右為細末與藥同研極勻細煉蜜和丸如鷄頭實大
每服一丸煎金銀薄荷湯化下
百枝膏(出楊氏家蔵方)治小兒禀賦怯弱易感驚邪心神恍
惚睡眠不安常服安心神驚悸
人參(去蘆并須用)天麻(各一兩)麥門冬白附子(炮)
白殭蠶(剉去嘴)羌活(洗去土)石菖蒲(已上各半兩)硃
砂(二錢别研)麝香(一錢)
右除硃砂麝香外同為細末後入二味研勻煉蜜丸
每一兩分作四十丸每服一丸荆芥湯放温化下
驅風膏(出全嬰方)治小兒肝風筋脉拘急面目青眼上驚
搐及胎風
辰砂蝎尾當歸龍膽草川芎山梔子
川大黃羌活防風甘草(各一錢)
右為末入麝香一字煉砂糖丸鷄頭大三歲一丸薄
荷湯一竹葉蜜同煎湯化下
防風丸(出全嬰方)治小兒驚風悸神昏嗞啀
天麻防風人參全蝎甘草殭蠶(各兩半)
硃砂(一分)雄黃(一分)牛膽製天南星(一分入臘黃牛膽中隂乾)
(百日)
右為末煉蜜丸如鷄頭實大三歲一丸薄荷湯化下
牛黃清心凉膈丸(出永類鈐方)治孾孩小兒凡有四證八
候其經絡身體等日間忽覺神不安穏或有痰涎或
過火加綿裏外有熱之時速宜與服不動臓腑和益
臓腑平調榮衞助血脉去風化痰散驚解熱有大功
效若作慢驚風候亦宜兼與服之其證候已退更可
與服調理
天南星半夏白附子川烏(各二兩)川欝金
(半兩)以上為麄末用黃色牛膽兩枚大者傾出碗中
盛和藥却用竹片子注開膽口以竹葉挑入灌令
膽滿藥盡為度如膽汁少以兩三枚汁併之麻繩
縳住懸掛當風處一日月乾去膜收什每收合時
添入下項藥馬牙硝硃砂雄黃硼砂(各一)
(錢)腦麝
右膽藥一兩四味各一錢腦麝納之細麵煮稀糊丸
如麻子大煎金銀薄荷湯下一歲十丸二歲倍加
太一萬金丹(出直指方)治驚風痰熱
代赭石(煆醋淬)全蝎(焙)硃砂琥珀(各一錢)南
星(一錢濕紙裹煨)白附子防風烏蛇肉(酒浸炙)天
麻(各一錢)麝香(一字)
右為末粟米糊丸梧桐子大每服急驚薄荷湯下初𫝊
慢驚尚有陽證用人參湯
截驚丸
全蝎(一錢去毒)天麻白附子(一錢)南星(一錢)防風
(二錢)蟬殼(一錢)殭蠶(二錢去絲)生硃(二錢另研)麝香(半錢)
(另研)蛇石(一兩好醋火煨七次)
右為末五月五日五家粽子為丸作錠亦得薄荷湯
化磨下
防風天麻膏(出醫方妙選)祛風鎮驚
防風天麻人參(各一兩)白殭蠶乾全蝎
白附子甘草(各半兩)已上搗羅為細末次用硃
砂(一兩研)牛黃(一錢)麝香(研二錢半)
右都研勻煉蜜和如皂角子大每服一粒用薄荷湯
化下
寧心膏(出全嬰方)治小兒精神不定恍惚不寧嗞&KR3428;多哭
如人將捕睡夢驚魘常服鎮心除百病
人參白术白茯苓茯神山藥羌活
甘草(炙各一錢)硃砂(二錢)麝香(一字)腦子(一字)
右為末煉蜜為丸如鷄頭子大二歲一丸薄荷湯下
金箔鎮心丸(出醫方集成)治小兒驚壅痰熱心神不得寧
煩渴唇焦頰赤夜卧不安譫語狂妄
紫河車(用黑豆煮軟切作片二十五兩)山藥(一百五十兩)牙硝(焙十)
(五兩)甘草人參(去蘆)茯苓(去皮各五十兩)硃砂(研飛)
(一百兩)龍腦(十兩)麝香(研五兩)金箔(一千二百片為衣)
右為細末煉蜜為丸每一兩半作五十丸以金箔為
衣每服一丸薄荷湯化下含化亦得食候臨卧常服
安鎮心神散邪熱凉膈止驚啼量兒大小加減服之
青黛丸治小兒驚積涎潮發搐
青黛(一錢研)大戟(半兩米泔水浸一宿用栝&KR0034;根一處炒黃色不用栝樓末取大)
(戟一錢)續隨子(去皮研)天南星(炮)木香(搗末)麝
香(研)乳香(研)棘剛子(生去殼四十枚)粉霜(研各一錢)
石鷰(煆醋浸七遍取末一錢)
右為末浸蒸餅心為丸如梧桐子大二三歲金銀薄
荷湯下二丸量大小虚實加减
牛黃散(出幼幼新書)壓驚鎮心治風退一切病
欝金(二箇褁炮)犀角(末各一錢)半夏(七箇薑汁煮乾)乾蝎(一錢)
(炙秤)
右為末研勻入麝香少許每服一字薄荷湯調服
保壽膏(出魏家保方)治小兒心神不安多驚夜啼常服鎮
心截風
羌活(一分)藿香葉(半兩)全蝎(一分去毒)防風(一分)天
麻(一分)川芎(二錢)硃砂(二錢别研)獨活(二錢)人參(二錢)
右為末入硃砂和勻煉蜜丸皂角子大每服一粒金
銀薄荷湯化下更自量兒大小增减
鎮心丸(出幼幼新書)治小兒驚風心神恍惚精神不定渾
身掣擲手足瘛瘲内涎響水
猪苓(一分燒存性)人參茯苓硃砂珍珠(末各一錢)
石菖蒲(末二錢)金銀箔(各三片)水銀砂(一錢半)腦
麝(各少許)
右為末湯浸蒸餅心為丸如菉豆大每服七丸十丸
至十五丸遠志薄荷湯下
睡驚十寳丹(出幼幼新書)
硃砂輕粉蘆薈青黛京墨寒倉麵
腦麝(各等分)史君子(等分焙煨)金箔(十片)
右為末寒倉麵煮糊為丸如菉豆大薄荷湯化下臨
卧候量大小與之金箔為衣
紅散子(出幼幼新書)治小兒壯熱發驚痰壅脚手心煩懆
夜啼長服壓驚如是天瘹風亦可常服
川天南星(三兩以麵褁炮煨麵熟為度此間者修製或犯生薑恐小兒難喫)天
防風乾蝎(粳糯米炒焦為度各半兩)白芷(半兩)麝香(半錢)
靈砂(一分)腦子(一字)甘草(一兩熟半兩)
右為細末次入麝香腦子靈砂乳鉢内細研拌勻每
服一錢食後臨卧銀湯點喫
蛇頭丸(出幼幼新書)治驚退風癎定搐搦化痰鎮心安神
花蛇頭(連身長一尺酒浸一宿去骨)鉛白霜硃砂鐵熖
粉乳香(各一分研)天麻白附子(各一分末)腦麝(各半)
(錢)蛇含(二兩煆通赤碎於蜜中令細搗羅為末水淘去黑汁取一兩再研推細)
右為末端正陳年小半夏糊為丸如鷄頭大每服半
丸薄荷湯化下
琥珀散治小兒驚風瘛瘲搐搦等病
琥珀珍珠硃砂(末)天麻黑附子酸棗
仁藿香葉天南星(各一分用生薑和餅子炙黃色)蝎(十四箇去)
(毒)
右為細末每服一字至半錢金薄荷湯調下
截風丸(一名截風丹出經驗良方)治驚風痰搐嬰孩四證已作八
候未具者速宜服之
天麻直殭蠶南星(炮各三錢)麝香(少許)白附子
(炮)赤蜈蚣(大者一條酒浸炙)防風硃砂全蝎(炒各)
(一錢)
右為細末煉蜜為丸梧桐子大每服一丸薄荷湯下
一方煎金銀薄荷湯下
蘆薈散(出直指方)治驚風痰發搐
全蝎(五箇焙)巴霜(一字)輕粉(半錢)蘆薈南星(炮)
硃砂(各一錢)川欝金(一分皂角水煮焙乾)腦子麝香(各一)
(字)
右為末每服一字金銀薄荷湯調下
牛黃凉膈丸(出直指方)治熱涎潮
馬牙硝寒水石(煆)硬石膏甘草(各半兩)紫
石英(一錢)牛膽南星(二錢半)牛黃腦麝香(各半)
(錢)
右為細末甘草膏為丸菉豆大每服一丸橘皮湯
調下
定志丸驚風已退神志未定以此調下
琥珀茯神遠志(薑製)人參白附子天麻
麥門冬酸棗仁甘草(各等分)
右為細末煉蜜丸皂角子大硃砂為衣每服一丸燈
心薄荷湯調下
百枝膏(出直指方)安心寧神
人參防風天麻茯神(各稱一錢)酸棗仁琥
珀石菖蒲(各一錢)麝香(少許)白附子(一錢)
右為細末煉蜜丸皂角子大麥門冬湯調下一丸
大青膏(出危氏方)治熱盛生風欲成驚搐血氣未實不能
勝邪故發搐也涎成眠卧不安
大青葉(一分)白附子(一錢半)蝎稍(半錢)硃砂(一字)
青黛(一錢)天竺黃(一字)麝香(一字)烏蛇肉(酒浸焙半錢)
天麻(一錢)
右為細末蜜丸鷄頭大每服一錢薄荷班竹葉湯下
羌活膏(出直指方)治小兒驚痰涎
天麻赤茯苓(各半兩)羌活防風(各二錢半)人參
全蝎硃砂(研)舶硫黃水銀(各一錢)
右硫黃水銀同研如泥次以七味夾和煉蜜丸皂子
大每服一粒薄荷湯下
至寳丸(出直指方)治小兒驚風痰熱
螺青(半兩)京墨(四錢)巴豆(去油一錢)北五靈脂(二錢半)
輕粉腦(各半錢)史君子(十四箇連殼煨取肉)飛白麵(三錢)
右為末并水搜丸梧桐子大每一丸水研下
青金丹(一名睡驚丸出全嬰方)治小兒身熱忽發吐逆夜多驚
啼荏苒不解或瀉或秘變化慢驚或為疳病定搐搦
療疳疾墜痰鎮心安神
輕粉腦子麝香(各一錢)墨(燒錢半)麵(三錢)史
君子(五枚麵褁火煨熟)金箔(十片)銀箔(十片)
右為末滴水丸如鷄頭大三歲一丸慢驚冷薄荷湯
化下服更須與取為下涎一匕若吐瀉成驚者先與
神寳丹三服次用此藥涎下後再與神寳丹若只吐
瀉便服此藥涎下後再與神寳丹少許劉氏不用青
黛神寳丹方見慢驚風類
睡金丹(出和劑方)治小兒驚邪風熱痰壅咽膈不利夜卧
不安睡中啼哭驚風搐搦
蛇黃(火煆紅醋浸五次再醋煮乾為度)天南星茯苓(去皮)鐵
粉(重羅碾為粉用薄荷汁和為餅炙熟)史君子仁已上味搗為
末各秤觔腦子(半兩)麝香(半兩别研)金箔(一百片)
銀箔(一百片)
右為末前項五味藥入後藥研拌勻糯米糊為丸如
皂筴子硃砂為衣用薄荷湯磨下三歲兒一丸分二
服二歲已下兒一丸分三四服更量歲數加减常服
安神鎮心定驚控痰
八珍丹(出幼幼新書)治小兒驚風壯熱精神昏憒嘔吐痰
涎驚恐恍惚或𤼵瘛目上視
甘草(炒)天麻(去蘆)硃砂(研飛)天南星(各五兩牛膽製)
膩粉(研)天漿子(微炒三百五十枚)雄黃(各一兩一分)牛
黃(研一分)銀箔(七十片為衣)
右為細末入研藥勻煉蜜為丸如豌豆大以銀箔為
衣每歲兒一丸服薄荷湯化下疾證未退可再服之
量兒大小加减妳食後服
保童丸(出衛生家寳方)治小兒驚癎
天南星(一箇重一兩為末用薄荷搗汁作餅子隂乾)遠志(去心一兩)全蝎
(一錢)天麻(三錢半)石蓮心(一錢)甘草(二錢生用)茯神
(一錢)硃砂(二錢)麝香(半錢)
右件為末入猪心内血七箇一研在衆藥内以山藥
打糊為丸如鷄頭大硃砂麝香為衣每服一粒薄荷
湯化下
九龍控心散(出幼南方)治涎盛驚風發熱喉内鳴
蜈蚣(一條用酥炙)硼砂(一錢)鉛白霜(一錢)乳香(一錢)
右為末研合和勻用甕合盛地上五日每服一字至
半錢妳汁調下急慢驚風薄荷自然汁調下
神聖丸(出直指方)治驚風痰盛搐搦口眼牽引
烏蛇肉(米醋浸炙)直殭蠶(炒)防風天麻天南
星(各半兩牛膽製)五靈脂代赭石(煅碎各二錢半)全蝎(焙)
硃砂(各一錢)
右為末粟米糊丸梧桐子大每服一丸急驚荆芥湯
調下慢驚用薑湯化下
硃砂膏(出𫝊信通用方)安神志驚心去痰退熱
人參茯神防風山藥甘草(炙)黃芪(蜜炙)
麥門冬(去心已上各半兩)硃砂(六錢研)麝香(半字)
右為細末拌勻煉蜜丸如櫻桃大金箔為衣每服半
粒或一粒薄荷湯化下
珠聖青黛丸(出幼幼新書)治小兒驚風化痰涎
青黛(一錢)巴豆(五粒去皮心紙巾去油盡)龍腦(三錢)水銀(一豆)
(大)黑鉛(少許同結砂子)硃砂(一分)輕粉(一分)硫黃(半錢)
(細研)
右研為末用粟米飲為丸如黍米大三歲已上五丸三
歲已下三丸煎金銀薄荷湯下
琥珀丸(出幼幼新書)安心神鎮一切驚邪
琥珀南星(臘牛膽釀者)天麻(一兩)白殭蠶白附
子香白芷(各半兩為末)龍腦(一分研)
右同拌勻研細煉蜜和丸如鷄頭大每服一粒煎人
參薄荷湯化下
白附丸(出幼幼新書)治小兒因驚或風涎盛手足欲動之
痰一方治驚風天瘹眼時搐掣手脚名珍珠膏又治
涎潮心含呌喚不應并夾驚傷寒驚癎名人參丸
白附子(兩箇大者生用)天南星(半兩炮)全蝎(二三箇)白
殭蠶(三七箇者炒)人參(二錢)硃砂腦麝乳香(各少)
(許)
右為細末煉蜜為丸豌豆大每服一丸煎金銀薄荷
湯化下臨卧服
神麴餅子(出幼幼新書)治小兒諸驚風癎潮發搐搦口眼
&KR0008;引項背強直精神昏困痰涎不利及一切驚風並
皆治之
天南星烏蛇(各三錢)天麻麻黃(去節各半兩)蝎
(一分半)白附子(三錢半)白殭蠶(四錢)大附子(一枚炮製)
(去皮臍)
右為細末水一升浸三日布袋去滓寒食麵一斗和
勻踏作餅子用楮葉罨七日取出用紙袋弔起十四
日可用治小兒吐瀉過後精神困頓多睡不喫乳食
四肢逆冷欲變驚風以神麯四兩龍麝少許每服量
多少以温水調服若以變癎哭聲如鵶面青黃手足
瘛瘲咽不利硃砂龍麝并麵服之變癎滑利即以蜜
丸麵末鷄頭大温水化下又麵末一兩研入雄黃硃
砂少許兒的甘草二錢匕蜜丸鷄頭大即名太一丹
治小兒百疾亦有薄荷湯化下服之作麵丁口治藥
一名丙丁膏
主藤丸(出幼幼新書)治小兒一切驚
蜈蚣(三條)飯&KR0034;兒蟲(七箇)全蝎(七箇)粉霜硃砂
硫黃水銀(各一錢)白麵(三錢)
右研細煉蜜為丸如梧桐子大每一丸看虚實加减
服薄荷湯化下
揭風湯(出直指方)利下痰熱
青黛蘆薈全蝎(各一兩)南星(半兩為末水調作餅子包褁前)
(項煨令赤色)硃砂(一錢半)牙硝輕粉(各二字)全蝎
(一錢半)
右為末每服一字煎金銀薄荷湯調下
天麻丸(出幼幼新書)利驚下痢凡釣腸鎖肚撮口耳通用
南星(炮二錢)巴豆(一字)白附子(炮)牙硝天麻
川靈脂全蝎(焙各一錢)輕粉(半錢)
右為末稀麵為丸麻子大每服一丸薄荷薑錢大泡
湯送下
京墨丸(出直指方)治痰熱驚積疳積
青黛史君子(焙熟)蘆薈牛膽南星川墨
(各二錢)膩粉麝香(半錢)腦(一字)
右為末飛白麵糊丸桐子大每服一丸薄荷湯化下
壓驚丸(出直指方)治諸驚虚惕定心鎮痰所謂重可去怯
之劑
紫英石代赭石蛇黃(各燒入米醋碎)鐵粉(篩過淨者各二)
(錢)硃砂龍齒白附子(焙)遠志肉(薑汁浸炒各一)
(錢)
右為末研細稀麵糊丸桐子大每服一丸金銀煎湯
化下煆石藥以製為度不拘遍次研十分細
定心丸(出直指方)治驚無比
茯神白附子(炮)南星(炮各三錢)人參遠志肉
(薑汁炒)蝎稍(各一錢半)直殭蠶(十四炒)乳香(三字)
右為末牛膽汁丸如梧桐子大每服一丸金銀煎湯
化下
利痰丸(出直指方)治諸風癎痰熱
右丸半夏生為末旋入薑汁略拌鬆次以香潤五靈
脂研細全蝎焙為末各一錢牛黃凉膈丸二錢夾和
研&KR0008;得所丸麻子大每服四五丸薄荷生薑泡湯送
下隨大小增减用取竹瀝每歲夜兒連夜一合服今
盡良
小柴胡湯治小兒狂語
右加枳殼防風最能利風熱解免得用銀粉巴硝一
方加大黃少許
軟金丹(出永類鈐方)治小兒驚風壯熱多腫驚掣精神昏
憒痰涎壅搐搦目睛上視項背強硬牙關緊閉
史君子(炒為末)京墨(燒研)青黛(細研)麝香(細研)膩
粉(研各一分)胡黃連(為末一分)寒食麵(七錢半)天漿子
(七箇各研炒為末)
右研勻以白麵糊為丸如小豆大每服一丸金銀薄
荷湯化下五歲以上可服二丸更量大小虚實加减
不拘時候
清鎮安魂魄珠蜜方
揀珍珠如豆大為細末以蜜一蜆殼和一日與一豆
許日三大宜小兒服
皂角膏(出全嬰方)治小兒驚風中風口喎邪語言不正手
足偏廢不舉以皂角去皮為末水調慢火熬成膏左
喎貼左絶正急洗去如大熱以驅風膏若大便如常
服續命湯千金云此因風入於筋脉宜服此藥至急
烏犀膏(出仁在方)治驚風發搐化痰退熱
薄荷葉(一兩)烏藥(一兩燒存性)京墨(三錢)硼砂(三錢)
麝香(一錢)硃砂(一錢)玄精石(一錢)猪牙皂角(一兩)
(燒存性)
右為末煉蜜為丸如龍眼大每服一丸薄荷湯下入
梨汁一滴
麝蟾丸治驚風涎熱潮搐
乾蟾(灰碎三錢)龍腦(一字)鐵粉(三錢)硃砂(末)雄黃
(末)蛇黃(末)青礞石(末各三錢)麝香(一錢各研)
右拌研勻水浸蒸餅心丸如梧桐子大硃砂為衣薄
荷水化下半丸至一丸不拘時候
防風丸(出鮑氏方)治風痰壅盛驚風已成或未成者
全蝎(半兩略炒)白附子(炮)天麻白茯苓殭蠶
甘草防風(各一兩)
右為末蜜丸如鷄頭大硃砂為衣每服一丸半丸量
大小與服之熱加知母寒加附子
乳麝丸治驚風掣從反扴危者亦效
花蛇皮(酒浸炙)直殭蠶(生各二錢)南星(三錢炮)赤蜈
(公全者一虫條酒浸)硃砂蝎稍(各一錢)乳香(半錢)麝香
(一字)
右為末飛白麵糊丸桐子大每服一丸金銀煎湯下
泡薄荷化下一方用人參湯下一方酒糊為丸捻作
餅子徑四寸大三周歲以下小兒一餅一周歲下半
之
安神丸(出危氏方)定驚
麥門冬(去心)馬牙硝白茯苓乾山藥(各半兩)
硃砂(三錢)甘草(半兩)龍腦(二字研)寒水石(半兩)
右為末煉蜜丸鷄頭大每服半丸沙糖水化下不拘
時候
天茄散(出全嬰方)治嬰孩小兒驚風并退而汗不流筋脉
不舒不能行步
茄種(經霜者切炒)附子(去皮半兩)羌活(一分焙)
右為末每服五七歲半錢八九歲一錢麝香酒調下
一日三服疾愈即止
全蝎散治小兒驚
南星(三錢煨)木香陳皮(各一錢)全蝎(三箇炙)人
參(一錢)甘草(炙半錢)
右呚咀每服一錢紫蘇薑棗煎服有熱加防風
牛黃膏治驚化涎凉膈鎮心祛邪熱止痰𠻳及治咽
膈不利
蛤粉(研飛二百)牙硝(枯研)硃砂(研各十兩)人參(三十五兩)
雄黃(研飛七十五兩)龍腦(研四兩)甘草(五十兩)金銀箔
(各三百片為衣)
右為細末蜜搜和每一兩八錢作二十丸以金箔銀
箔為衣一歲兒每服如菉豆大薄荷温湯化下量歲
數臨時加减食後服之一方有寒水石無金箔不拘
時
牛黃丸治小兒驚風睡不穏
牛黃(一錢研)丹砂(二錢研)膩粉(二錢)水銀(用鉛結成沙子)
(用鷄頭少許)蝎稍(去土炒二十枝為末)金箔(五片)麝香(一錢細研)
天南星(一箇為末)
右將藥同研令勻煮棗肉和丸如芥子大每服三丸
至五丸金銀薄荷湯化下量兒大小加减服
青黛丸(出幼幼新書)治小兒驚食哽氣
青黛木香荳䓻(各一分)麝香(一錢)續隨子(一兩)
蝦䗫(三箇燒存性)㯽榔(一分)
右為細末煉蜜和丸如菉豆大每服五丸薄荷湯下
硃砂散(出幼幼新書)壓驚安魂定鎮心膩退風熱一切驚
風
硃砂(㨂去石研)白附子(各二錢)附子(去皮一箇)天南星
(去臍)天麻乾蝎(全者)半夏(各一分)
右細剉碎日曬乾杵羅為極細散次入硃砂再研合
勻以磁罐收之二歲已下每服半字四五歲已下每
服一字強六七歲半錢十二十五歲加至一錢如是
退一切驚熱風熱咳嗽喉中壅隘並宜食後用蜜和
熟水調下一切不問急慢咬齒拗項翻眼氣麄手足
搐搦並用冷茶清調送下服良久膈上有風涎則吐
之不汗出立瘥亦有尋時便定也有猛發已上者良
久再進一服疾後便加牛黃少許和煎藥用薄荷蜜
熱水調下日進三服若要為丸子用薄荷湯生薑汁
蜜酒煮麵糊杵合丸如菉豆大每服一丸用薄荷湯
化下宜更量兒歲數大小臨時加减忌動風毒物
鎮心丸(出幼幼新書)治小兒諸驚
硃砂(另研)白附子白殭蠶(酒洗)蟬蛻(去趐足净洗科)
茯神(半兩)全蝎(一分)腦麝(隨入)
右為末拌合薄荷自然汁為丸如豌豆大硃砂拌腦
麝為衣每服一丸金銀薄荷煎湯磨下
黃芩湯(出幼幼新書)治小兒温疫細辛湯得下後熱不瘥
口中瘡兼驚
黃芩(五分)釣藤(三分)甘草(二分)蛇蛻(一寸)芒硝(一分)
大黃(四分)牛黃(豆大三粒)
右以水二升三合煮一升三合去滓下硝令拌為三
服
補陽湯(出職郊方)治初冬小兒二歲大寒證明堂青脉額
上青黑腦後青絡高起舌白滑喉鳴而喘大便微清
耳光冷眼澁常淚出仍多睡胸中不利卧而多驚無
搐即寒
柴胡升麻(各二分)麻黃(三分)吳茱萸地龍(各半)
(錢)蝎尾(一分)生地黃(半錢)當歸身(三錢)甘草(一分)
黃栢橘皮葛根連翹(各一分)
右件咬咀都作一服水一&KR0678;半煎至一&KR0678;去滓乳食
後熱服之後添喜笑精神出氣和順乳食進
睡驚丸(出幼幼新書)孩兒驚風服藥後須睡一向然後取
下驚涎立安
白龍腦硃砂香墨青黛蘆薈(各一錢)膩
粉(一錢)史君子(兩箇麵褁煨為末)
右研細以寒食麵作糊丸如梧桐子大每服一歲半
丸二歲已上一丸五歲已上兩丸薄荷湯化下
聖餅子(出幼幼新書)治驚
天南星白附子五靈脂全蝎(並各半兩)蟬退
(生)青黛(各一錢)麝香(半錢)
右為細末用好醋一大盞煮煎成膏入藥末拌勻和
丸如梧桐子大成餅子如未滿月一餅二歲已下二
餅看大小加减煎金銀薄荷湯下被蓋鼻上出汗立
效
桃紅丸(出幼幼新書)治諸驚
石鷰(一分)鷰白糞白附子(一錢)硃砂(一錢)輕
粉(半錢)黃連(半兩)巴豆(入粒半油煎)
右為末粟米飯為丸如梧桐子大一歲一丸驚薄荷
湯下驚積膩粉湯齁䶎蜜蛇生酒煎下
牛黃膏(出幼幼新書)治驚風
雄黃天竺黃甘草白茯苓龍腦欝金
硃砂(各等分)
右為末生蜜丸如皂子大一歲一丸看大小薄荷湯
化下
萬病太乙歸魂散(出幼幼新書)治驚
五靈脂木斃子肉粉霜硃砂(各一錢)膩粉
(一錢)巴豆(十五箇)川烏(取去心一小塊如棗大)
右為細末每服一字蛤粉冷水調下但是久積驚癎
諸疾皆治
青金丹(出直指方)疎風利痰
蘆薈牙硝(一錢)史君子(三箇)南硼砂輕粉(半錢)
蝎稍(十四箇)
右為細末香墨水丸麻子大每服一丸薄荷湯泡下
凉肝丸(出危氏方)理治緣肝經風宜先凉膈肝風自退
而色青乃肝風作宜用凡是肝痰者便用眼疾属肝
亦宜用又可加减用如眼疾加梔子膽草無妨
龍膽草(三錢)當歸(去蘆)川芎山梔子仁羌活
防風(去蘆各五錢)
右為末蜜丸沙糖竹葉湯下一方無當歸瀉青丸治
竄視發搐痰熱每服一丸薄荷湯化下
珍珠丸(出幼幼新方)治驚風鎮心
用北寒水石硬者細研如粉以雪水浸三宿又研以
水澄下脚為度再取五錢為末傾出紙上攤一宿收
入磁合内每服一字以鷄子清為丸仍以鷄子清磨
下大熱方可服
太乙硃砂丹(出幼幼新書)治小兒驚風壯熱涎盛發癎手
足搐搦目睛上視及風壅實心膈滿悶嘔吐痰涎大
便秘澁
黑鉛(煉十遍秤二兩水銀結砂子分為小塊同甘草水煮半兩冷取出研去甘草)水
銀(結砂子)鐵粉(各三兩)甘草(十兩同煮鉛)硃砂(研半兩)
膩粉(研一兩)
右同研勻以麵糊為丸如麻子大每一歲兒服一丸
薄荷湯蜜湯下微利為度未利再服食後
萬金丹治小兒驚風
鎮心丸(十丸)天麻防風丸(十五丸)牛黃清心丸(十丸)
抱龍丸(十丸)麝香(半兩)龍腦(半錢)
硃砂為衣右一處每丸如粟米大每服三丸十歲已
上五丸以下者二三丸薄荷湯送下
虎睛丸(出醫妙選)治心膈挾痰者
虎睛(一對乾為末)續隨子(一分)乾蝎(一分)粉霜(一分)
青黛(一分)麝香(一分)珍珠(一分)
右拌勻研細軟粳米飯和如黍米大每服五粒至七
粒薄荷湯下更量大小加减服之
大青丹(出醫妙選)治潮發荏苒不瘥
蝎稍(一分)白附子(一分)白殭蠶(一分)乾蝦蟆(二箇)
木香(一分)㯽榔(一分)續隨子(一分)
右一處拌勻用糯米飯和如黍米大每服十粒點麝
香薄荷湯量兒大小加减
麻黃湯(出醫妙選)祛風爽精神
麻黃(一兩)防風(一兩)大川附子(一枚重半兩)羌活(半兩)
黃芩(一分)甘草(一分)
右為麄末每服一大錢水一盞入生薑三片薄荷兩
葉煎至五分去滓稍熱時時灌之
温白丸(出直指方)驅風豁痰
人參防風白附子(生)直殭蠶全蝎(一錢)
南星天麻(各三錢)
右為末飛白麵糊為丸如梧桐子大每服一丸薑湯
化下
黃耆湯(出幼幼新書)治小兒七日以後驚患吐哯眼中淚
黃蓍芍藥芎藭黃芩當歸(一分)細辛
右水八合煮取七合用牛黃一小豆大為四服若生
二七日已上熱多者加一分生三七日而腦聚唾口
青熱甚者加黃芩黃耆各三益水二合煮四合一歲
已上盜意增水藥服之
睡驚丸(出幼幼新書)治小兒一切驚疳食積風癎之症
史君子(五箇)金箔(五片)銀箔(五片一方十片)京墨腦
麝(各半錢)膩粉(二錢)
右研如粉生麵糊丸豌豆大每服一丸温水化破下
一方薄荷湯下或膈上有涎即吐出腹中有積滯即
瀉而蝦䗫青苔之類天叚驚風一切不須三服必效
如小兒有疾即灌良久更睡如睡驚常服一丸分兩
服小兒則間日可服半丸極妙一方不用腦子
睡驚丸(出幼幼新書)治小兒驚渾身壯熱但染着驚便與
服之
粉霜京墨(燒過)蘆薈(半錢)南星(一錢)巴豆(二粒)
史君子(四箇)
右入麝腦少許水丸梧桐子大一歲半丸量兒大小
金銀薄荷湯化下三歲已上一丸
治小兒童子一百二十般難驚(出幼幼新書)
天南星青黛麝香(少許)水銀(一粒赤豆水)輕粉
(一錢)巴豆(七粒)
右為末一處用煮麵糊為丸如菉豆大十歲已下至
一歲已上每服十丸用生葱湯吞下早晨日午至晚
連霜空心各進一服生母皆忌生冷莧菜炙溥淹蔵
花色酒肉又云十五以下至七歲十五丸七歲已下
至周歲十丸周歲以下至百日七丸皆葱白湯下乳
母依前百日以下至滿月五丸荆芥湯下滿月至三
朝三丸用蜜薑汁少許調下以上日客空心日進三
服但是不安看輕重加减與服
金箔鎮心丸(出幼幼新書)治小兒一切驚風夜睡不穏喉
中涎聲夢中狂呌精神躁並宜服之此藥不凉兼醒
過一百日後四五日間服半丸甚妙如睡不穏便宜
服之
白附子(一分)白殭蠶(半兩)硃砂(研)腦麝(少許)金
銀箔(十片)牛黃(半錢)
右為細末麵糊為丸如梧桐子大留硃砂一半為衣
服一丸或半丸煎薄荷湯化下臨卧一方無牛黃一
丸分作兩服蜂蜜薄荷熟水磨下如天釣驚疾發一
丸只作一服又名大驚丸
硃砂丸(出幼幼新書)治小兒鎮心壓驚墜涎
硃砂(細研急水飛過俟灰池滲乾尤佳)白殭蠶(去絲直者洗過焙乾)新
羅白附子(以濕紙褁煨候冷紙乾取出細切成片子焙乾)天南星(炮裂去麄)
(皮臍切成片子各半兩)麝香(半錢研和勻)乾蝎(一兩銚慢小炒令極熱不)
(可大過)
右驚取下後且以此六味藥研勻為細末與之一二
服無不見效或有虚汗出者用麻黃根煎湯調送下
亦妙
七寳丹(出幼幼新書)治小兒退驚化痰
硃砂生犀(末)牛黃珍珠(末)腦麝(各一錢)
金箔
右研如粉每服半錢薄荷水調下
硃砂膏(出幼幼新書)治驚
硃砂馬牙硝甘草(炙各一錢)甜硝(一錢)硼砂(半錢)
腦麝(各少許)
右為末煉蜜為丸如梧桐子大看大小薄荷湯化下
一丸或半丸
紫霜丸(出幼幼新書)治驚風
紫粉天竺黃甘草(炙)茯苓硃砂(各等分)
龍腦(少許)
右為細末煉蜜為丸如皂子大一歲半丸薄荷湯化
下
牛黃丸(出幼幼新書)治驚鎮心
全蝎(一箇)巴豆(二粒)牛黃雄黃銀粉硃砂
(各一錢)
右為細末用蒸餅心丸如菉豆大每服三丸薄荷湯
下驚呌夜啼煎燈心石蓮心湯下
治小兒驚退後手足攣屈不能舒展(出幼幼新書)
羌活芎窮當歸(微炒)防風天麻甘草(炙已)
(上各三分)白附子(炮一分)
右為細末每服一錢以薄荷湯酒少許調下日三服
量大小加减
神聖當歸散(出幼幼新書)治驚風癎咽喉有涎四肢壯熱
大小便秘澁兼心神亂者
當歸甘草滑石通草(各一分)大黃芍藥
(各三錢)
右為細末每服二錢水一盞生薑三片薄荷三藥燈
心少許同煎至五分量兒分數服大人作一服
虀半散(出幼幼新書)治驚風涎潮搐搦大人亦可服去涎
去風
半夏(二兩)厚朴(二兩)
右二味用漿水一斗煮一復時去厚朴用半夏為末
入真正腦子少許和藥周歲半錢臘茶清調下日二
服不妨非風候不入腦子
普濟方卷三百七十三
