普濟方卷一百四十五明周王朱橚撰
傷寒門
傷寒後虚驚悸(附論)
夫傷寒後虚損心氣不足致多驚悸此由邪熱乘於心
也心主於血心主於神血脉亂則神氣不定故令驚悸
也又云傷寒病後心氣不足風邪乘之則令精神不
寧恍惚驚悸此由憂愁思慮致心氣虚邪氣内乘故神
氣不得安定而生驚悸也
方
白茯苓散(出聖惠方)治傷寒後心虚驚悸或時妄語四肢
煩熱肌體羸瘦
白茯苓石膏人參(去蘆頭)熟乾地黃(各一兩)半夏
(湯洗七次去滑)黃芩桂心麥門冬遠志(各一兩半)
右為散每服四錢水一中盞入生薑半分棗三枚煎
至六分去滓下飴糖一分攪令勻不計時候温服
紫石英散(出聖惠方)治傷寒後心虛驚悸煩悶及咽喉不
利面目忽赤忽黃虛羸少力
紫石英(細研)桂心紫菀(洗去苗土)白茯苓(各一兩)麥門
冬(去心焙一兩半)人參(去蘆頭)黃耆(剉各一兩)甘草(炙微赤剉半兩)熟乾
地黃(二兩)
右為散入石英和勻每服五錢水一大盞入生薑半
分棗三枚煎至五分去滓不計時候温服
人參散(出聖惠方)治傷寒後心虚驚悸恍惚不安
人參(去蘆頭)茯神(去本各一兩)陳橘皮(三分湯浸去白焙)杏仁(湯浸去皮)
(尖雙仁麩微炒一分)
右為散每服三錢水一中盞入生薑半分棗三枚煎
至六分去滓不計時温服聖濟方無棗三枚煎至半
盞名人參茯神湯
龍齒散(出聖惠方)治傷寒後心虛驚悸煩熱口乾頭項時
疼
龍齒(一兩)子芩防風(去蘆頭)茯神(各三分)川升麻
大青(各半兩)人參(三分去蘆頭)石膏(一兩)
右為散每服三錢水一中盞煎至六分去滓入竹瀝
半合攪勻不計時候温服
遠志散(出聖惠方)治傷寒後心虚驚悸恍惚多忘或夢驚
魘及諸不足
遠志(去心)人參(去蘆頭)龍齒茯神紫石英(細研)
赤石脂當歸(剉微炒)桂心甘草(炙微赤剉)白术白
芍藥紫菀(洗去苖土)防風麥門冬(去心焙各一兩)
右為散入石英相和勻每服五錢水一大盞入棗三
枚煎至五分去滓不計時候温服
茯神散(出聖惠方)治傷寒後虛羸心氣乏弱驚悸多忘
茯神黃耆(炙)菖蒲(各一兩)白芍藥人參(去蘆頭各一兩)
遠志(去心三分)
右為散每服三錢以水一中盞入棗三枚煎至六分
去滓不計時候温服
龍齒丸(出聖惠方)治傷寒後伏熱在心心虚驚悸
龍齒人參(去蘆頭)茯苓生乾地黃(各一兩)遠志(去心)
鐵粉(細研各三分)防風(去蘆頭三分)麥門冬(一兩半去心焙)黃連(去鬚)
(三分)馬牙硝(細研三分)麝香(半分細研)
右為細末都研令勻鍊蜜和丸如梧桐子大每服二
十丸竹葉金銀湯下不計時候
防風丸(出聖惠方)治傷寒後心虚驚悸精神昏亂煩悶四
肢沉重不能飲食
防風(一兩半去蘆頭)茯神(一兩半)人參(一兩半去蘆頭)天門冬(一兩半去)
(心焙)黃連(半兩去鬚)豉(一合)白术(二兩土炒)
右為細末鍊蜜和丸如梧桐子大每服二十丸粥飲
下不計時候
人參丸(出聖惠方)治傷寒後心虚驚悸卧起不安食全少
人參(去蘆頭)茯神(各三分)黃連(去鬚一兩)麥門冬(一兩去心焙)白
术(三分土炒)栢子仁(三分去油)枳殼(三分麩炒微黃去心穰)黃耆(三分剉)
甘草(三分炙微赤剉)陳橘皮(半兩湯浸去白穰焙)厚朴(半兩去麄塗生薑汁炙)
龍齒(三分)
右為末鍊蜜丸如梧桐子大每服三十丸粥飲下不
計時候
定志丸(出聖惠方)治傷寒後或用心力勞倦四肢煩弱心
虚驚悸翕翕短氣
茯神(一兩)遠志(半兩去心)麥門冬(一兩半去心焙)人參(三分去蘆頭)
熟地黃(一兩)甘草(半兩炙微赤剉)黃耆(三分剉)桂心(半兩)牛
膝(半兩去苗)澤瀉(半兩)
右為末鍊蜜為丸如梧桐子大每服三十丸以粥飲
下不計時候
酸棗仁丸(出聖惠方)治傷寒後心虚驚悸發即恍惚不定
睡卧不安
酸棗仁(三分微炒)枸杞子(三分)甘菊花(三分)白茯苓(三分)
人參(三分去蘆頭)防風(三分去蘆頭)桂心(三分)栢子仁(三分)
遠志(半兩去心)天門冬(去心焙一兩半)赤石脂(一兩)龍齒(一兩)
右為末鍊蜜為丸如梧桐子大每服三十丸粥飲下
不計時候
黃耆丸(出聖惠方)治傷寒後心虚驚悸恍惚不定
黃耆(剉)人參(去蘆頭各半兩)龍齒(一兩)茯神(三分)鐵粉(一兩細研)金
銀箔(各五十片細研)防風(半兩去蘆頭)遠志(半兩去心)熟乾地黃(三分)
右為細散入鐵粉金銀箔都研令勻鍊蜜和丸如梧
桐子大每服二十丸粥飲下不計時候
龍齒丸(出聖惠方)治傷寒後心虚驚悸神氣不定
龍齒(一兩)人參(去蘆頭一兩)虎睛(一對酒浸一宿微炙)茯神(一兩)犀角
屑(一兩)龍膽(一兩去蘆頭)鬼臼(三分去苖)桂心(一兩)防風(半兩去蘆頭)
遠志(三分去心)甘草(一分炙微赤剉)麝香(一錢細研)
右為末麝香研令勻鍊蜜為丸如梧桐子大每服三
十丸不計時候金銀湯下
羚羊角丸(出聖惠方)治傷寒後心肺壅熱背膊煩悶心虚
驚悸眼澁口乾
羚羊角(三分)川升麻梔子仁(各一兩)玄參(三分)麥門冬
(去心焙)龍齒(各一兩半)金銀箔(各五十片與馬牙硝同研令細)茯神(一兩半)
知母(一兩)防風(一兩去蘆頭)子芩(一兩)赤芍藥(一兩)大麻仁(一兩)
(半另研如膏)馬牙硝(二兩細研)
右為末入金銀箔馬牙硝麻仁同研令勻鍊蜜和丸
如梧桐子大每服三十丸竹葉湯下不計時候
人參湯治傷寒後壅熱心忡驚悸
人參(三分)犀角屑甘草(炙)黃芩(去黑心)玄參(堅者)秦芃
(去苖土)地骨皮(各半兩)
右麄𢷬篩每服三錢匕水一盞煎至五分去滓下竹
瀝一合攪勻食後温服
茯神湯治傷寒後心熱煩夢睡多驚悸
茯神(三分去木)犀角屑龍齒(各一兩)麥門冬(去心焙一兩)升
麻(半兩)玄參(堅者半兩)竹茹(一兩)芍藥(三分)馬牙硝(一兩半)
右麄𢷬篩每服三錢匕水一盞煎至五分去滓下地
黃汁一合攪令勻食後温服
麥門冬飲治傷寒後心忪驚悸煩熱口乾
麥門冬(去心焙一兩)龍齒(三分)山梔子仁玄參(堅者各半兩)
芍藥(三分)木通(剉一兩)人參茅根(各三分)
右麄𢷬篩每服五錢匕水一盞半入生薑半分拍碎
同煎至七分去滓下生藕地黃汁各一合攪勻食後
分温二服
犀角湯(出濟生拔萃方)治傷寒後伏熱在心怔忪驚悸不得
眠睡
犀角屑(半兩)茵陳蒿(三分)茯神(去木二兩)山梔子仁(半兩)芍藥
(一兩半)麥門冬(去心焙一兩半)生乾地黃(二兩焙)
右麄𢷬篩每服五錢匕水一盞半入生薑半分拍碎
竹葉三七片同煎至七分去滓食後温服
前胡湯治傷寒後驚悸不定
前胡(去蘆頭)茯神(去木)人參(各一兩)遠志(去心一兩半)甘草(炙一)
(分)
右麄𢷬篩每服二錢匕水一盞同煎至七分去滓温
服不計時候
麥門冬湯治傷寒後心虚忪悸
麥門冬(去心焙)茯神(去木)菊花人參(各一兩)甘草(炙半兩)
右麄𢷬篩每服三錢匕水一盞煎至半盞去滓温服
紫石英湯治傷寒後驚悸煩悶虚羸少力
紫石英(研)桂(去麄皮)紫菀(去苖土)白茯苓(去黑皮)麥門冬
(去心焙)人參黃耆(剉各一兩)甘草(炙半兩)
右麄𢷬篩每服五錢匕水一盞半入棗三枚擘破煎
至七分去滓温服不計時候
龍骨湯治傷寒後心氣虚悸恍惚多忘或夢寐不安
龍骨(研)人參茯神(去木)紫石英(研)赤石脂當歸
(切焙)乾薑(炮)桂(去麄皮)甘草(炙)白术芍藥紫菀(去苖)
(土)防風(去蘆各一兩)遠志(去心焙半兩)
右麄𢷬篩每服五錢匕水一盞半入棗三枚擘破同
煎至七分去滓食前温服
茯神丸治傷寒後或用心力勞倦四肢羸弱心忪驚
悸吸吸短氣
茯神(去木)麥門冬(去心焙)熟乾地黃(焙各一兩)牡丹皮人
參黃耆(剉各三分)桂(去麄皮)甘草(炙)牛膝(去苖)澤瀉(各半兩)
右𢷬羅為末鍊蜜和𢷬三百杵丸如梧桐子食前温
酒下二十丸
傷寒後夾勞(附論)
夫傷寒後氣血未實臟腑尚虚餘毒之氣猶存淹延時
日不瘥肌體羸瘦肢節痠痛壯熱憎寒心煩盗汗上氣
咳嗽嘔逆痰涎飲食不消腹中癖塊口乾舌澀折骨痿
面赤青黃氣力虚弱此皆由虚損致成夾勞也又云
傷寒瘥後復夾勞者由病人先有夙疾因汗下之後榮
衛虚弱氣不復常行體羸少力時有盗汗寒熱不常喘
欬嗽痰唾鼻中臭氣飲食不消肢體痠痛面黃頰赤不
即治之則致危殆
方
前胡散治傷寒後夾勞寒熱時作欬嗽盗汗四肢疼
痛頰赤面黃心胸不利
前胡(一兩去蘆頭)白蘚皮柴胡(去苖)桑根白皮(剉)大腹
皮(剉)黃耆(剉)訶梨勒皮白术青橘皮(湯浸去白穰焙)
(各三分)半夏(二兩湯浸七遍去滑)甘草(半兩炙微赤剉)
右為散每服五錢以水一大盞入生薑半分棗三枚
煎至五分去滓不計時候温服
柴胡散治傷寒後夾勞骨節煩疼時有寒熱欬嗽頭
痛
柴胡(去苖)貝母(煨令微黃)白术(半兩)人參(去蘆頭)赤芍藥石
膏(各一兩)黃芩(三分)知母梔子仁(半兩)杏仁(一兩湯浸去皮尖雙)
(仁麩炒微黃)鼈甲(一兩炙)
右為散每服五錢水一大盞入生薑半分煎至五分
去滓不計時候温服
熟乾地黃散治傷寒後夾勞骨節疼痛不能飲食四
肢少力
熟乾地黃(一兩)黃芩(三分)白芍藥(一兩)五味子(三分)桂心(半兩)
甘草(半兩炙微赤剉)當歸(半兩剉微炒)半夏(湯浸七次去滑)人參(半兩去蘆)
(頭)
右為散每服五錢水一大盞入生薑半分煎至五分
去滓不計時候温服
鼈甲散治傷寒後夾勞四肢煩熱骨節疼痛不思飲
食時時欬嗽心胷痰壅
鼈甲(一兩半塗醋炙令去裙襴)柴胡(一兩半去苗)秦芃(半兩去苖)紫菀(半兩)
(洗去土苗)桔梗(三分去蘆頭)麻黃(三分去根節)知母(三分)桃仁(一兩湯浸)
(去皮尖雙仁麩炒微黃)半夏(半兩湯浸七次去滑)桂心(半兩)黃耆(三分剉)陳
橘皮(半兩湯浸去白穰焙)
右為散每服五錢以水一大盞入薑半分煎至五分
去滓不計時候温服
柴胡散治傷寒後夾勞體瘦少力四肢疼痛心膈痰
壅時有欬嗽不思飲食
柴胡(一兩去苖)鼈甲(一兩塗醋炙令黃去裙襴)白术(三分)人參(三分去蘆頭)
天門冬(一兩去心)桑根白皮(半兩剉)枳殼(半兩麩炒微黃去穣)桂心
(半兩)當歸(半兩剉微炒)百合(三分)紫菀(三分洗去苖土)桔梗(半兩去蘆頭)
欵冬花(半兩)麥門冬(半兩去心)陳橘皮(半兩湯浸去白穰焙)黃芩(半兩)
枇杷葉(三分拭去毛炙令黃)甘草(半兩炙微赤剉)
右為散每服五錢以水一大盞入生薑半分煎至五
分去滓不計時候温服
紫蘇散治傷寒後夾勞脾胃氣虚心腹煩悶壯熱憎
寒飲食不多欬嗽痰涎腦悶小便黃赤
紫蘇莖葉(一兩)赤茯苓(三分)麥門冬(半兩去心)木香(半兩)人參
(一兩去蘆頭)陳橘皮(三分湯浸去白穰焙)紫菀(半兩洗去苗土)柴胡(三分去苖)
桂心(三分)當歸(三分剉微炒)半夏(三分湯浸七次去滑)白术(半兩)知母
(半兩)桑根白皮(半兩剉)犀角屑(半兩)黃芩(半兩)梹榔(半兩)枳殼
(三分麩炒微黃去穰)
右為散每服五錢以水一大盞入生薑半分煎至五
分不計時候温服
犀角散(出聖惠方)治傷寒後夾勞煩熱四肢疼痛不欲飲
食
犀角屑(三分)赤茯苓(三分)枳殼(三分麩炒微黃去穰)柴胡(一兩半去苗)
白术(三兩)鼈甲(一兩半塗醋炙令黃去裙襴)知母(半兩)赤芍藥(三分)甘
草(半兩炙微黃剉)
右為散每服五錢以水一盞入生薑半分煎至五分
去滓不計時候温服
秦艽散(出聖惠方)治傷寒後夾勞黃瘦體熱四肢煩疼不
欲飲食
秦芃(一兩去苗)人參(三分去蘆頭)鼈甲(一兩塗醋炙令黃去裙襴)白术(一兩)
半夏(半兩湯浸七次去滑)五味子(半兩)甘草(半兩炙微赤剉)柴胡(一兩去苗)
黃芩(半兩)桔梗(半兩去蘆頭)麥門冬(半兩去心)黃耆(一兩剉)
右為散每服五錢以水一大盞入生薑半分煎至五
分去滓不計時候温服
旋覆花散(出聖惠方)治傷寒後夾勞胸膈痰壅不思飲食
氣攻背膞腰脊痠疼
旋覆花(一兩)半夏(三分湯浸七次去滑)麥門冬(半兩去心)知母(半兩)甘
草(半兩炙微赤剉)赤芍藥(半兩)柴胡(三分去苗)人參(半兩去蘆頭)陳皮
(半兩湯浸去白穰焙)百部(半兩)赤茯苓(三分)前胡(一兩去蘆頭)
右為散每服五錢以水一大盞入生薑半分煎至五
分去滓不計時候温服
木香丸(出聖惠方)治傷寒後夾勞四肢無力脾氣弱飲食
無味肩背疼痛
木香(半兩)鼈甲(一兩塗醋炙令黃去裙襴)白茯苓(三分)柴胡(一兩去苗)半
夏(半兩湯浸七次去滑)桔梗(三分去蘆頭)枳殼(三分麩炒微黃去穰)五味子
(半兩)陳橘皮(三分湯浸去白穰焙)黃耆(半兩剉)桃仁(一兩湯浸去皮尖雙仁麩)
(炒微黃)白芍藥(一兩)
右為末鍊蜜丸𢷬三二百杵丸如梧桐子大每服三
十丸不計時候以粥飲下
獺肝丸(出聖惠方)治傷寒後夾勞煩熱口乾燥四肢疼痛
不欲飲食漸加羸瘦
獺肝(一兩微炙)生乾地黃(一兩)知母(三分)前胡(一兩去蘆頭)虎頸
骨(三分微炙)地骨皮(一兩)黃芩(三分)川升麻(三分)白术(三分)枳殼
(三分麩炒微黃去穰)玄參(三分)栢脂(三分細研)
右為末入栢脂和勻鍊蜜和𢷬三二百杵丸如梧桐
子大每服不計時以温豉湯下二十丸
天雄丸(出聖惠方)治傷寒後夾勞羸瘦或時憎寒卧即汗
出手足時顫頳赤面黃
天雄(一兩炮去皮臍)人參(一兩去蘆頭)防風(一兩去蘆頭)鹿茸(一兩去毛)
(塗酥炙微黃)遠志(一兩去心)牡蠣(二兩煆為粉)薯蕷(一兩)澤瀉(一兩)牛
膝(一兩去苗)黃耆(一兩剉)五味子(三分)山茱萸(三分)肉蓯蓉(一兩)
(酒浸一宿剉去皺皮炙乾)桃仁(一兩湯浸去皮尖䨇仁麩炒微黃)熟乾地黃(一兩)
右為末鍊蜜和𢷬三二百杵丸如梧桐子大每服食
前以薑橘湯下三十丸
木香丸治傷寒後夾勞四肢無力脾虚胃弱飲食無
味向晩潮熱手足心熱漸覺黃瘦
木香鼈甲(去裙襴醋浸炙各一兩)羌活(去蘆頭三分)柴胡(去苗一兩)
半夏(湯浸七遍去滑半兩)桔梗知母(焙)陳橘皮(湯浸去白炒各三分)
五味子秦芃(去苖)天靈蓋(酥炙各半兩)桃仁(湯浸去皮尖雙仁炒)
(研如膏四兩)
右𢷬篩十一味為末與桃仁同研勻鍊蜜和丸如梧
桐子大每服空心米飲下二十丸晩再服
羌活散治傷寒後夾勞肢體煩疼早晩虚熱口苦嗌
乾夜卧多汗手足麻痺及風勞等症
羌活(去蘆頭)白术黃耆(剉)青橘皮(湯浸去白炒)甘草(炙)
附子(炮裂去皮臍)五加皮(用茱萸半兩水一碗煎水盡焙乾去茱萸各一兩)桂
(去麄皮)乾薑(炮各半兩)
右𢷬篩為散每服二錢匕温酒調用水一盞生薑三
片棗一枚擘破煎至七分温服亦不拘時
人參湯治傷寒後夾勞骨節疼痛渾身壮熱氣力虚
乏
人參桔梗(炒)白术芍藥紫菀(去苖土)白茯苓
(去黑皮)蘹香子(炒各一兩)秦艽(去苖土三分)甘草(炙一兩半)柴胡(去苖)
陳橘皮(湯浸去白炒)蒼术(米泔浸洗切炒)羌活(去蘆頭各二兩)
右麄𢷬篩每服三錢七水一盞薑三片棗一枚擘破
同煎至七分去滓温服不拘時
知母湯治傷寒後夾勞四肢煩痛日漸虚羸唇紅頰
赤
知母(焙半兩)犀角屑地骨皮前胡(去蘆頭)白鮮皮
柴胡(去苖)赤茯苓(去黑皮)人參黃耆(剉各一兩)
右麄𢷬篩每服三錢匕水一盞生薑三片煎至七分
去滓食後温服
鼈甲散治傷寒後骨蒸勞熱日漸黃瘦大便澀小便
赤
鼈甲(去裙襴醋浸炙一兩)知母(切焙半兩)大黃(剉醋炒)甘草(炙剉)桑根
白皮(剉各一兩)木香(剉半兩)
右麄𢷬篩每服三錢匕水一盞童子小便三分葱白
三寸煎至七分去滓早晚食後温服
黃耆鼈甲湯治傷寒後病瘥後夾勞形體羸瘦或寒
或熱如瘧状四肢煩疼
黃耆(剉)鼈甲(去裙襴醋浸炙各一兩)知母(焙)白木桑根白
皮(各半兩)甘草(炙剉)陳橘皮(湯浸去白炒各三分)
右麄𢷬篩每服五錢匕水一盞半葱白三寸生薑三
片煎至一盞去滓食後温服
柴胡湯治傷寒後夾勞五心煩熱背膊疼痛手足無
力不能飲食
柴胡(去苗)黃耆(剉)赤茯苓(去黑皮各一兩)秦艽(去苖土)地骨皮
(炒)黃芩(去黑心)葛根(剉)枳殼(去穰麩炒各半兩)人參甘草
(炙各三分)鼈甲(去裙襴醋浸炙一兩)
右麄𢷬篩每服三錢匕水一盞生薑三片煎至七分
去滓不拘時候温服
虎骨湯治傷寒後夾勞寒熱乍進乍退
虎頸骨(塗酥炙)知母(焙各半兩)甘草(炙)鼈甲(去裙襴醋浸炙)人參
(去蘆)黃耆(剉各一兩)
右麄𢷬篩每服三錢匕水一盞童子小便三分生薑
三片葱白三寸煎至七分去滓不拘時候温服
人參鼈甲湯治傷寒後夾勞寒熱往來進退不時頭
疼體痛口苦咽乾不思飲食
人參鼈甲(去裙襴醋浸炙)附子(炮製去皮臍)柴胡(去苗各一兩)桃
仁(去皮尖雙仁炒)芍藥知母(焙)桂(去麄皮)烏梅(去核炒)陳橘
皮(湯浸去白炒)當歸(切焙)秦芃(去苗土)羌活(去蘆頭)五味子(各半兩)
右剉如麻豆每服三錢匕水一盞生薑三片煎至七
分去滓早晚食前温服
人參丸治傷寒後夾勞四肢無力骨節煩疼不思飲
食
人參前胡(去蘆頭各一兩)乾薑(炮半兩)鼈甲(去裙襴醋浸炙)桔梗
(剉炒)甘草(炙各三分)
右為末鍊蜜和丸如梧桐子大每服二十丸生薑棗
湯下不拘時候
前胡湯治傷寒後百節疼痛變為氣勞發熱盗汗
前胡(去蘆頭)桔梗(各一兩)龍膽甘草(炙各半兩)柴胡(去苗三兩)
烏梅(去核炒一分)
右麄𢷬篩每服三錢匕水一盞生薑二片同煎至七
分去滓温服不拘時候
當歸湯治傷寒後夾勞羸瘦盗汗寒熱不常喘欬痰
唾飲食減少
當歸(切焙)代赭石(研)黃連(去鬚各三分)桂(去麄皮)桑根白皮
(剉焙)附子(炮裂去皮臍)陳橘皮(湯浸去白焙)黃芩(去黑心各半兩)白术
(土炒)厚朴(去麄皮生薑汁炙)木通(微炙剉)地榆(各一兩)桃仁(湯浸去皮)
(尖䨇仁麩炒二十枚)
右剉如麻豆每服五錢匕水一盞半煎至八分去滓
温服
傷寒後虚羸盗汗
夫傷寒瘥後體氣羸熱臟腑猶虚或每因睡中遍身汗
出此皆陽氣虚心氣弱陽屬於表主於膚腠理開泄故
津液妄行心主血心生汗今心虚不足故多盗汗診其
脉虚弱微細者是也又云傷寒盗汗者謂不睡則不
能汗睡而汗出者也自汗則不然或睡與不睡自然而
出也又盗汗者不睡則不能汗出方其睡也湊湊然出
焉覺則止而不復出矣雜病盗汗者責其陽虚也傷寒
盗汗者非若雜病之虚是由邪氣在半表半裏使然也
何者蓋邪氣一切在表干於衛則自然汗出也此則邪
氣侵行於裏外連於表邪及睡則衛氣行於裏乘表中
陽氣不緻津液得澁故但睡而汗出覺則氣散於表而
汗止矣經曰微盗汗出反惡寒者表未解也又陽明病
當下則裏實脉浮者亦必盗汗是猶有表邪故也又三
陽合病自汗是知盗汗為邪氣在半表半裏之間明矣
且自汗有為之虚者有為之實者其於盗汗之證非若
自汗有實者悉當和表而已不可不知也且汗者心之
液傷寒瘥後眠寝有汗者由心氣偏虚榮衛不足腠疎
表弱故寝寐之間而多盗汗久不已日漸羸瘦肢體痿
弱也
方
鼈甲散(出聖惠方)治傷寒後虚羸盗汗不止四肢無力向
晩增寒
鼈甲(三分塗醋炙微黃去裙襴)蒼术(一兩微炒)附子(三分炮裂去皮臍)甘草
(三分炙微赤剉)人參(三分去蘆頭)黃耆(三分剉)熟乾地黃(三分)肉蓯
蓉(三分酒浸一宿剖去皴皮炙乾)桃仁(三分酒浸去皮尖䨇仁麩炒微黃)牛膝(三分)
(去苖)柴胡(三分去苖)五味子(三分)枳殼(三分麩炒微黃去穰)杜仲(三分去麄)
(皮炙微黃剉)牡蠣(一兩煆如粉)
右為散每服五錢水一大盞生薑半分棗三枚煎至
五分去滓不計時候温服
杜仲散(出聖惠方)治傷寒後虚羸夜多盗汗口乾心躁
杜仲(一兩去麄皮炙微黃剉聖濟方二兩)牡蠣(一兩半煆為粉)麻黃根(一兩半)
白术(三分聖濟方一兩)白茯苓(三分聖濟方一兩)黃耆(一兩剉)白芍
藥(一兩)甘草(半兩炙微赤剉)人參(三分去蘆頭)肉蓯蓉(一兩酒浸一宿刮去)
(皺皮炙乾)
右為散每服五錢以水一大盞煎至五分去滓不計
時候温服
治傷寒後虚羸日夜汗出不止心躁口乾咽喉不利(出聖)
(惠方)
黃雌鷄(一隻去腸胃理如食法)肉蓯蓉(一兩酒浸一宿刮去皺皮切)麻黃
根(一兩)牡蠣(二兩煆為粉)
右先將鷄麻黃根以水七大盞煑取汁三大盞去鷄
麻黃根後下蓯蓉牡蠣煎取一盞半去滓分為三服
以空心午前後夜卧時温服
治傷寒後虚羸盗汗不止(出聖惠方)
右用熟乾地黃五兩細㕮咀以水三大盞煎至一大
盞半去滓分為三服空心午前後臨卧時服
又方(出聖惠方)
右以栢木葉不限多少濃煮取汁飲之
又方(出聖惠方)
右以白术為細末每服用新汲水下二錢日三四服
聖濟方用菖蒲湯下
又方(出聖惠方)
右以韭根四十九莖以水一大盞煎至五分去滓頓
服
又方(出聖惠方)
黃耆(一兩剉)牡蠣粉(一兩)白术(一兩)
右以水三大盞煎至二盞去滓食後温飲一中盞
撲身止汗散(出千金方)治傷寒後虚羸盗汗不止
麻黃根(二兩千金方作三兩)雷丸(三兩)牡蠣(三兩煆為粉)乾薑(一兩炮剉)
甘草(一兩炙微赤剉)米粉(五合千金方作二兩)
右為散每用白綿裹五兩撲身體汗即止
又方(出聖惠方)
蛤粉(半斤)麻黃根(四兩)滑石(五兩)
右為散每用薄綿裹五兩撲身體汗即止
人參湯治傷寒後體虚夜卧汗出不止頭旋惡心不
思飲食
人參半夏(湯洗去滑生薑炒製)麻黃根黃耆(剉各一兩)牡蠣
粉(二兩)防風(去蘆三分)
右麄𢷬篩每服五錢以水一盞半生薑三片煎至八
分去滓不計時候温服
麻黃根湯治傷寒後虚汗不止
麻黃根(剉)黃耆(剉各一兩)五味子(炒半兩)牡蠣(煅二兩)甘草
(剉各一兩)
右麄𢷬篩每服五錢水一盞半煎至八分去滓不拘
時候温服
茯苓湯治傷寒後汗出不止漸覺虚羸少力
白茯苓(去黑皮)牡蠣(煆各一兩)芍藥(三分)肉蓯蓉(切焙)五味子
(炒)甘草(炙剉)人參白术麻黃根(各五錢)
右麄𢷬篩每服五錢匕水一盞半煎至八分去滓不
拘時候温服
人參湯治傷寒後盗汗不止心多煩躁驚悸
人參(一兩)遠志(去心一兩)甘草(炙剉)白茯苓(去黑皮剉)竹茹麥
門冬(去心焙)黃耆(剉)柴胡(去苖)桔梗(剉炒)龍骨(煆各半兩)
右麄𢷬篩每服五錢匕水一盞半生薑三片棗一枚
擘破煎至八分去滓不拘時候温服
牡蠣散治傷寒後羸劣虚汗不止
牡蠣(煆一兩)白茯苓(去黑皮剉)人參白术芍藥龍
骨(煆)熟乾地黃(焙乾各半兩)
右𢷬羅為散每服二錢匕米飲調下不拘時候
黃耆散治傷寒後虚劣不思飲食汗出不止
黃耆(剉)白茯苓(去黑皮)人參白术(各一兩)牡蠣(煆一兩)
麥門冬(去心焙)陳橘皮(去白切焙各半兩)
右𢷬羅為散每服三錢匕米飲下不拘時候
黃耆散治傷寒後虚汗不止
黃耆(剉)麻黃根(剉各一兩)牡蠣(煆二兩)知母(焙半兩)
右𢷬羅為散每服二錢濃煎小麥湯調下不拘時候
黃連散治傷寒後體虛盗汗不止
黃連(去鬚一兩)牡蠣(煆二兩)白茯苓(去黑皮三分)甘草(炙半兩)
右𢷬羅為散煎竹葉湯調下二錢不拘時候
治盗汗腠理開疎粉汗方
牡蠣(半斤煆如粉)麻黃根(一兩𢷬羅為末)
右同研勻寝寐中有汗處使傅之
治盗汗及汗無時方(出千金方)
右䜴一升以酒二升漬三日服不瘥更合服不過三
劑即愈
止汗方(出肘後方)
杜仲牡蠣
右各等分為末臨卧用開水調服五錢
牡蠣散(出千金方)治卧即盗汗風虚頭痛筋愓肉瞤
牡蠣白术防風(各三兩)
右為散酒服方寸匕日二服止汗無出此方一切泄
汗服之三日皆愈神騐汗止便服小建中湯
桂枝芍藥湯治傷風自汗咽乾胸腹滿自利不渴倦
怠手足自温肺脉絃大而緩
桂心(半兩)白芍藥(三兩)
右為散每服五錢薑三片棗一枚煎服仲景用桂枝
一兩半
黃耆湯(出拔粹方)治傷寒内傷拘急三焦氣虚自汗及手
足自汗或手背偏多或肢體振搖腰膝沉重面赤目
紅但欲眠睡頭面壮熱兩脇熱甚手足自温兩手心
熱自利不渴大便或難或如常或口乾咽燥或渴欲
飲湯不欲飲食嘔噦間作或心下滿悶腹中疼痛或
時喜笑或時悲哭或時太息或語言妄亂失志世疑
作譫語狂語者非也此神不守舍耳故寝寐之間或
恐或悸頭項不甚痛行步不復如舊隂氣盛陽氣虚
也兩手脉浮沉不一或左右往來無定沉濇弱弦微
五種隂脉形状舉按全無力者宜先緩而後急緩宜
用黃耆湯甚者加乾薑炮
人參黃耆白茯苓白术白芍藥(各一兩)甘
草(七錢半)生薑(半兩如無以乾者代之)陳皮(半兩)嘔者加藿香(半兩)
右㕮咀水煎量證大小加減多少用之可也如大便結
者調中丸主之
調中丸(出拔粹方)
人參白茯苓(去皮)乾生薑白术甘草(各等分)
右為細末鍊蜜為丸每兩十丸或五丸每服一二丸
水少許煎服之若病重急治者黃耆湯内每服加
乾薑一錢大便結者理中丸主之
理中丸(出拔粹方)
人參白术甘草乾薑(炮恐熱以生薑代之)
右等分鍊蜜為丸每服作五丸白湯化下或水煎服
亦得緩後治急也若尤急者無汗宜附子乾薑甘草
湯若自汗者宜附子白术甘草湯量脉證可宜四
逆湯真武湯通脉四逆選而用之
救汗湯(出朱氏集騐方)治陽虚自汗不止
芍藥(三兩)官桂(去皮取有味者三兩)甘草(二兩)附子(生用不去皮三兩)
右㕮咀每服五錢水一盞半薑五片棗二枚同煎八
分去滓温服不拘時候合滓再煎服
又方(出朱氏集騐方)治盗汗屡騐
太平白芷(一兩)辰砂(半兩)
右為細末酒調下
牡蠣散(出朱氏集騐方)治氣虚夜多盗汗
白术(一兩)牡蠣(大而白者火煆二兩另研極細)黃耆(炙)防風(不用义尾者各)
(一兩)
右為末搗令極細方可服每服三錢温酒下日二三
服如有虚出汗用防風不拘多少麩炒赤色研為
細末煎猪皮湯下亦效
以上證蓋陽經虚皮膚發泄盗汗故有是證如傷
風另有方治
龍膽湯(出楊氏家藏方)治傷寒汗後盗汗不止或婦人小兒
一切盗汗並宜服之
龍膽草(不拘多少焙乾)
右為細末每服三錢用水一盞點入温酒少許空心
臨卧調服
加減建中湯(出經騐良方)治傷寒後自汗當補虚和隂陽
黃耆(一兩)白芍藥(三兩)甘草(炙)熟地黃人參(各半兩)
右㕮咀每服三錢水半盞煎至三分大人加倍服
大病瘥後多虚汗及眼中流淚方(出肘後方)
龍骨牡蠣麻黃根
右等分為末擦身上良
養胃湯(出如宜方)治體虚
半夏(製)厚朴(製)蒼术(各一兩)藿香草菓茯苓
人參(各半兩)陳皮(七分半)甘草(二錢半)
右㕮咀薑一片烏梅一枚煎服
傷寒後肺痿勞欬嗽(附論)
夫傷寒後肺痿勞嗽者是大發汗後因復下之則亡津
液而小便反利者此為上虚不能制於下也上虚不能
制於下者是虚邪之氣聚於上傷於肺使人欬嗽多骨
熱而面虚腫久嗽不已遂成肺痿勞嗽之病也
方
麻黃散(出聖惠方)治傷寒後肺痿勞嗽四肢煩疼痰唾不
止
麻黃(三分去根節)桔梗(一兩去蘆頭)天門冬(一兩去心)白蒺藜(一兩)
(微炒去刺)紫蘇莖葉(一兩)五味子(一兩)
右為散每服四錢以水一中盞入生薑半分煎至六
分去滓不計時候温服
柴胡散(出聖惠方)治傷寒後肺痿勞嗽連連不絶四肢煩
熱兩頰赤色飲食減少
柴胡(去苖)桔梗(去蘆頭)紫菀(洗去苖土)知母貝母(煨令微黃)訶
梨勒皮百合(已上各三分)烏梅肉(半兩微炒)
右為散每服四錢以水一中盞煎至六分去滓下地
黃汁半合攪勻不計時候温服
欵冬花散(出聖惠方)治傷寒後肺痿勞嗽唾如牛涎日夜
坐卧不安脇下痛
欵冬花紫菀(去苖土洗)桔梗(去蘆頭)貝母(煨令微黃)甘草(炙微)
(赤剉各半兩)桑枝(一兩半剉)獺肝(微炙)蛤蚧(塗酥炙微黃)赤芍藥
赤茯苓(各三分)
右為散每服四錢以水一中盞入生薑半分煎至六
分去滓不計時候温服
鼈甲散(出聖惠方)治傷寒後肺痿勞嗽涕唾稠粘骨節煩
疼發渴寒熱
鼈甲(塗醋炙微黃去裙襴)柴胡(去棗各一兩)知母(一兩半)赤茯苓
烏梅肉(微炒各三分)欵冬花桑根白皮甘草(炙微赤剉)
(各半兩)梔子仁(三分)
右為散每服四錢以水一中盞入葱白二莖生薑半
分煎至六分去滓不計時候温服
紫菀散(出聖惠方)治傷寒後肺痿勞嗽咳唾膿血連連不
止漸將羸瘦
紫菀(洗去苖土)天門冬(去心)貝母(煨令微黃各一兩)桔梗(去蘆頭)生
乾地黃(各一兩半)百合知母(各三分)
右為散每服四錢以水一中盞煎至六分去滓不計
時候温服
牡蠣散(出聖惠方)治傷寒後肺痿勞嗽唾多稠涎羸瘦喘
促夜多盗汗
牡蠣(一兩半煆為粉)紫菀(洗去棗土)桔梗(去蘆頭)萎蕤黃耆(剉)
柴胡(去棗各一兩)旋覆花甘草(炙微赤剉各半兩)沙參(三分去蘆)
右為散每服四錢入生薑半分煎至六分去滓入生
地黃汁半合更煎一二沸温服不計時候
黃耆散(出聖惠方)治傷寒後肺痿勞嗽涎唾不止
黃耆(剉)赤茯苓桔梗(去蘆頭各三分)木通(剉)桑根白皮
甜葶藶(隔紙炒令紫色以上各半兩)
右為散每服四錢以水一中盞入生薑半分煎至六
分去滓不計時候温服
五味子散(出聖惠方)治傷寒後肺痿上氣痰嗽多唾稠粘
胸膈不利
五味子桑白皮(剉各三分)細辛陳橘皮(湯浸去白穰焙)甘
草(炙微赤剉各一分)貝母(煨令微黃半兩)柴胡(去苖半兩)射干(半兩)
右為散每服四錢以水一中盞入生薑半分煎至六
分去滓不拘時候温服
麥門冬散(出聖惠方)治傷寒後肺痿咳嗽氣喘唾血
麥門冬(一兩去心)桔梗(三分去蘆頭)紫菀(洗去棗土)五味子麻
黃(去根節)續斷貝母(煨微黃)桑根白皮(剉各三分)甘草(半兩)
(炙微赤剉)
右為散每服四錢以水一中盞入生地黃汁一分竹
茹一鷄子大煎至六分去滓不拘時候温服
馬兜鈴散(出聖惠方)治傷寒後肺痿勞嗽上氣喘哫
馬兜鈴(半兩)桑根白皮(一兩剉)甘草(一分炙微赤剉)白前(半兩)
桔梗(一兩去蘆頭)欵冬花(半兩)
右為散每服三錢以水一中盞入燈心半束煎至六
分去滓不計時候温服
貝母丸(出聖惠方)治傷寒後暴嗽喘急欲成肺痿勞嗽
貝母(一兩半煨令微黃)桔梗(去蘆頭)甘草(炙微赤剉)紫菀(洗去棗土各一)
(兩)杏仁(半兩湯浸去皮尖䨇仁麩炒微黃)
右為末鍊蜜和丸如梧桐子大每服不計時候以粥
飲下二十丸或丸如彈子大綿裹一丸含嚥津亦佳
天門冬丸(出聖惠方)治傷寒後肺痿勞嗽唾成五色喘息
漸急食少羸瘦
天門冬(一兩半去心焙)大麻仁(一兩另研如膏)桔梗(一兩去蘆頭)川升
麻(三分)麻黃(去根節)五味子欵冬花紫菀(洗去棗土)
訶梨勒皮(各三分)貝母(煨令微黃)陳橘皮(湯浸去白穰焙)甘草(炙微)
(赤剉)紫蘇子杏仁(湯浸去皮尖䨇仁麩炒微黃各一兩)川大黃(一兩切碎)
(微炒)厚朴(三分去粗皮塗生薑汁炙香熟)
右為末鍊蜜和丸如梧桐子大每服不計時候以温
蜜水下二十丸
獺肝丸(出聖惠方)治傷寒後肺痿勞嗽涕唾稠粘日晚即
發寒熱面心或赤心脇妨滿
獺肝(半兩微炙)鼈甲(三分塗醋炙令黃去裙襴)知母(半兩)桔梗(半兩去蘆頭)
旋覆花(半兩)川大黃(三分剉碎微炒)柴胡(三分去苗)梹榔(半兩)赤茯
苓(半兩)枳殼(三分麩炒微黃去穰)赤芍藥(半兩)秦芄(半兩去苗)
右為細末鍊蜜和𢷬三二百杵丸如梧桐子大不計
時候以粥飲下二十丸
鍾乳散治傷寒後肺氣虚寒咳嗽不止
鍾乳(鵝管者研如粉一兩)欵冬花桂(去麄皮)白礬(各三分)
右除鍾乳外為散再加鍾乳粉同研勻每用一匙安
掌内以舌䑛嚥之
華蓋湯治傷寒後欬嗽肺經沉滯寒熱
甘草(炙)麻黃(去根節湯煮掠去沫焙乾)杏仁(湯浸去皮尖䨇仁炒)鹿角膠
(炒剉)半夏(各一兩薑製)
右麄𢷬篩每服三錢匕水一盞入生薑二片同煎至
七分去滓温服早晚臨卧併三服汗出即瘥
百部湯治傷寒後欬嗽痰涕不思飲食
百部(一兩)欵冬花紫菀(去苖土)五味子人參半
夏(湯洗七次炒)前胡(去蘆頭)桂(去麄皮)麻黃(去根節湯煮掠去沫焙各半兩)
右麄𢷬篩每服五錢匕水一盞半入生薑一分棗三
枚擘破同煎至七分去滓食後温服
陳橘皮湯治傷寒後肺氣壅塞欬嗽聲不出
陳橘皮(湯浸去白焙)紫菀(去苖土)人參赤茯苓(去黑皮)杏
仁(湯浸去皮尖䨇仁炒)桑根白皮(剉各一兩)甘草(炙剉)桔梗(炒各半兩)
右麄𢷬篩每服五錢匕水一盞半入薑半分同煎至
八分去滓温服
紫菀湯治傷寒後欬嗽短氣涕唾稠粘及風虚煩躁
發作無時
紫菀(去苖土)紫蘇葉白前杏仁(湯浸去皮尖䨇仁炒)麻黃
(去根節湯煮掠去沫各半兩)甘草(炙剉一分半)葶藶(微炒一兩)
右麄𢷬篩每服五錢匕水一盞半入薑半分棗三枚
擘破同煎至八分去滓食後温服
桔梗湯治傷寒後欬嗽
桔梗(炒一兩)紫菀(去苗土一兩半)桑根白皮(剉)赤茯苓(去黑皮)
杏仁(湯浸去皮尖䨇仁炒)人參(各一兩)甘草(炙剉三分)貝母(去心炮)
右麄𢷬篩每服五錢匕水一盞半入棗三枚擘破同
煎至八分去滓食後温服
柴胡湯治傷寒後欬嗽經旬未愈
柴胡(去苖)桑根白皮羌活(去蘆頭)百合(各一兩)當歸(切焙)
(一兩半)石膏(碎)麻黃(去根節湯煮掠去沫焙)天雄(去麄皮)枳殼(去穰)
(麩炒)黃連(去鬚)貝母(去心煨)五味子桂(去麄皮)白石脂
欵冬花(各一兩)黃芩(去黑心半兩)杏仁(十枚去皮尖䨇仁炒)
右剉如麻豆每服五錢匕水一盞半入生薑一分棗
三枚同煎至八分去滓温服
阿膠散治傷寒汗下後欬嗽肺虛聲音嘶敗者
薯蕷(一兩)阿膠(一兩炒)人參(一兩)五味子(一兩)麥門冬(一兩去心)
白术(一兩)乾薑(三錢炮)桂枝(五錢)杏仁(三錢去皮尖)
右剉細末每服七錢水二盞生薑烏梅各一錢同煎
服
補肺散(出濟生拔粹方)治傷寒汗下後喘咳不止恐致肺痿
人參(一兩)五味子(五錢)桑白皮(二兩)欵冬花(五錢)蛤蚧(一對)
右為細末每服五錢沸湯一盞調服
桔梗湯(出濟生拔粹方)治傷寒汗下後喘嗽煩躁氣滯濇邪
氣逆者
桔梗桑白皮(各一兩)甘草貝母訶黎勒(各三錢)
右剉細每服五錢水二盞入五味子烏梅肉各一錢
同煎服
如聖加人參藿香杏仁湯(出濟生拔粹方)治傷寒汗下後喘
而噫氣者
甘草桔梗人參藿香(各五錢)杏仁(三箇去皮尖)
右剉細每服五錢水煎服
傷寒後發瘧
夫傷寒變成瘧者因病瘥後外邪未散真臓尚虚因為
勞事致二氣交爭隂勝則發寒陽勝則發熱隂陽偏勝
即往來寒熱休作有時也日再發者得汗必觧若傷寒
八九日得之熱多寒少其人不嘔清便自調者欲自愈
也或陽明證煩熱汗出日晡時發熱者脉浮宜觧表脉
實宜攻裏又有婦人熱入血室發熱而更寒者當詳辨
之歌曰似瘧膀胱桂可醫清便不嘔半麻枝陽明實
下將須汗血室柴胡小者竒似瘧一名瘧状作止有時
非若寒熱往來或疎或數或作止無定時也凡感冒之
人忽覺毛寒股慄筋搜百骸鼓撼嘔不欲食其寒不可
禦未幾復轉而發熱者此即温瘧不必謂瘧脉自弦或
洪數或緊定時也或實或虚緩或刮濇皆為瘧状但以
外證别之用藥有本條然小柴胡湯如前斟酌加減亦
是活法雖然血虚能生寒熱敗血亦作寒熱隂陽相勝
雖一證名有一方其間當以川芎為任太陽似瘧證脉
洪浮與桂枝湯清便自可不嘔日三發桂枝麻黃各半
湯其脉微緩則欲愈也陽明似瘧證煩熱汗出日晡發
熱脉浮虚與桂枝湯脉實與承氣湯婦人熱入血室其
血必結如瘧状者小柴胡湯主之瘧後寒熱瘥後昏沉
及諸瘧通用二陳湯多熱者加川芎前胡寒多者加川
芎草菓
方
柴胡散(出聖惠方)治傷寒後發瘧寒熱不定四肢無力心
煩頭痛不思飲食
柴胡(三分去苖)鼈甲(一兩半塗醋炙微黃去裙襴)知母(一兩)桑根白皮
(一兩半剉)旋覆花甘草(三分炙微赤剉)天靈蓋(一兩半塗酥炙微黃)
右為散每服四錢以童子小便一中盞煎至五分去
滓入地黃汁半合更煎一二沸不計時候温服
半夏散(出聖惠方)治傷寒後十餘日不觧往來寒熱發如
温瘧胸膈滿悶
半夏(湯浸七遍去滑)人參(去蘆頭一兩)柴胡(二兩去棗)赤茯苓(一兩)
甘草(一兩炙微赤剉)瓜蔞根(二兩)
右為散每服四錢以水一中盞入生薑半分棗三枚
煎至六分去滓不計時候温服
黃芩散(出聖惠方)治傷寒後朝暮發寒熱或如瘧状
黃芩知母葛根(剉)麻黃(去根節各一兩)甘草(炙微赤剉)
川大黃(剉碎微炒各半兩)
右為散每服五錢以水一大盞煎至五分去滓不計
時候熱服以衣覆之汗出為效
鼈甲散治傷寒後經數日發渴寒熱四肢煩悶喘息
微急狀如瘧病
鼈甲(一兩半塗醋炙微黃去裙襴)知母(一兩)桑根白皮(一兩半剉)甘草
(炙微赤剉)川大黃(剉碎微炒各三分)
右為散每服五錢以水一大盞入葱白三莖䜴半合
煎至五分去滓不計時候温服
烏梅散治傷寒後勞動過多致成發瘧肢節不利
烏梅(三分微炒)桔梗(一兩去蘆頭)赤茯苓(一兩)鼈甲(塗醋炙微黃去裙襴)
柴胡(去苗各一兩)梔子仁(一分)甘草(半兩炙微赤剉)
右為散每服五錢以水一大盞入生薑半分煎至五
分去滓不計時候温服
治傷寒後發瘧動作無時方
川升麻(二兩)恒山(一兩)蜀漆(一兩)
右為散每服四錢以水一中盞煎至六分去滓空心
温服良久當吐沫吐再服
松蘿散治傷寒後發瘧或時寒熱
松蘿(三分)烏梅肉(一兩微炒)恒山(一兩)梔子仁(半兩)川升麻(一兩)
(半)鼈甲(二兩塗醋炙微黃去裙襴)
右為散每服四錢以水一中盞煎至七分去滓空心
温服如人行五里再服以吐痰毒為度
治傷寒後毒氣不觧變成瘧状發作無時寒熱不止
恒山(二兩)鼈甲(二兩半塗醋炙微黃去裙襴)川升麻(一兩半)梔子仁
(一兩)
右細羅為散每服二錢食前温水調服以吐為度
豉心丸治傷寒後餘毒不散寒熱往來變成瘧狀
䜴心(一合)川大黃(三兩剉碎微炒)恒山川升麻(各一兩)附子
(半兩炮裂去皮臍)
右為末鍊蜜為丸如梧桐子大每服食前以温水下
二十一丸
治傷寒後發温瘧
恒山川大黃(剉碎微炒)黃丹(炒令紫色各半兩)
右為末鍊蜜為丸如梧桐子大每服食前以升麻湯
下十五丸
知母升麻湯治傷寒後變成瘧病寒熱燥渴
知母石膏升麻(各一兩)蜀漆常山甘草(炙各)
(一兩)烏梅(去核半兩)
右㕮咀每服五錢匕水一盞半煎至八分去滓食後
温服
二黃湯治傷寒後變成瘧疾口乾煩渴
麻黃(去根節)大黃(剉炒)瓜蔞根(各一兩)甘草(炙微赤半兩)
右㕮咀每服五錢匕水一盞半煎至八分去滓食後
温服
升麻前胡湯治傷寒後變成瘧疾寒熱燥渴
升麻前胡(去蘆頭各一兩)知母(焙)芍藥(各三分)朴硝山
梔子仁木通(剉)烏梅(去核各半兩)甘草(炙剉一分)
右麄𢷬篩每服五錢匕水一盞半入生薑一片棗一
枚同煎至七分去滓入生地黃汁二合更煎一沸食
後温服
人參常山湯治傷寒後變成瘧疾痰壅脾肺面色浮
腫
人參常山(各半兩)生甘草陳橘皮(湯浸去白焙各一分)燈
心(十莖)
右細剉拌勻用水二盞酒一盞同煎至兩盞去滓入
好茶末二錢匕分作兩服取吐即瘥
黃芩鼈甲湯治傷寒變成勞瘧久不瘥
黃芩(去黑心)柴胡(去苗)山梔子仁烏梅(去核各半兩)鼈甲
(去裙襴醋炙一兩)甘草(炙一分)
右麄𢷬篩每服五錢匕用童子小便一盞半入桃柳
尖各七箇生薑一片棗一枚豉半合同浸一宿平旦
煎至七分去滓入生地黃汁一合攪勻更煎一沸温
服不拘時
蜀漆鼈甲丸治傷寒後肝瘧由邪熱客於足厥隂經
所成顔色蒼蒼戰掉似熱勞
鼈甲(去裙襴醋炙)蜀漆知母(焙)烏梅苦參常山
萎蕤(各一兩)䜴(一合熬)石膏(二兩)細辛(去苗葉)甘草(炙各三分)
右為末鍊蜜和𢷬數百下丸如梧桐子大每服十五
丸空心温酒下晩再服
常山石膏湯治傷寒後心瘧令人煩熱不止飲水多
渴
常山鼈甲(去裙襴醋炙)犀角屑蜀漆(各一兩)甘草(炙)
烏梅(去核各一分)山梔子(半兩)石膏(一兩半)
右麄𢷬篩每服五錢匕水一盞半入䜴三七粒淡竹
葉二七片生薑一片棗一枚同煎至八分去滓食後
温服日二
常山丸治傷寒後脾瘧脾臟受熱或渴或不渴熱氣
入内傷不得大便腹中熱痛身寒汗出
常山(二兩)知母(焙)鼈甲(去裙襴醋炙各一兩)甘草(炙半兩)
右為末煉蜜和𢷬數百下丸如梧桐子大每服十五
丸未發前温酒下發時再服
三味湯治傷寒後肺瘧痰熱聚於胸膈令人心寒甚
則發熱熱則驚有所見者
常山(一兩)秫米(半合)甘草(炙剉一分)
右麄𢷬篩每服五錢匕水一盞半入生薑一片棗一
枚同煎至八分去滓臨發時温服
常山柴胡湯治傷寒後腎瘧令人悽悽腰脊痛而宛
轉大便難手足寒
常山柴胡(去苖)麥門冬(去心焙各一兩)烏梅(去核)半夏(湯浸七遍)
(炒乾)梹榔(剉)枳殼(去穰麩炒各半兩)
右麄𢷬篩每服三錢匕水一盞入生薑一片棗一枚
淡竹葉二十片䜴二七粒同煎至七分去滓臨發時
温服
太乙護命丸治傷寒後變成瘧疾或取轉早隂氣結
伏心下成塊或膨滿嘔逆喘哫面黑唇青四肢逆冷
飲食不下并氣結食毒宜服此丸
陽起石硫黃附子(炮裂去皮臍各一兩)金星石銀星
石白石英紫石英礞石滑石硝石
凝水石(煆)磁石(火燒醋淬)太隂玄精石耳鍋子(累經銷金銀者)
不灰木(各半兩)丹砂(一分)巴豆(四十九粒去心及出油)杏仁(四十九粒)
(湯浸去皮尖雙仁炒)
右為末再同研極細用阿魏一分與糯米粥同研勻
丸如櫻桃大每服一丸麩炭火内燒赤取出兩隻盞
子合在内候冷細研以生薑米飲下未好再服
茯苓散治傷寒後熱不退成瘧時作
赤茯苓(去黑皮)鼈甲(去裙襴醋炙)地骨皮(各三兩)柴胡(去苖)知
母(焙各一兩)枳殼(去穣麩炒一兩)
右剉如麻豆大每服五錢匕水一盞半煎至七分去
滓入生地黃汁一合食後良久温服如人行五六里
再服
柴胡散(出廣南衛生方)治傷寒後發瘧
柴胡(一兩去苖)半夏(二錢半湯浸七遍)桂枝(二錢削淨秤)甘草(一錢半炙)
白芍藥(二錢半去皮炒)
右為末每服二錢水一盞半入生薑七片棗四枚同
煎至一盞去滓温服寒熱纔愈便止此藥
小柴胡湯(出如宜方)治先寒後熱熱多寒少
黃芩人參甘草(各三兩)柴胡(八兩)半夏(製二兩半)
右㕮薑五片棗一枚煎服寒多加肉桂寒熱相等不
加
五福丹(出保生回車論)
硃砂硫黃雄黃(以上各一兩研細)硼砂硝石(以上各兩)
(半五味並用精者揀去砂石合研細)
右用磁合子一個裏有油者用乳香少許香爐中燒
烟起即熏合内入前藥貯定油調蛤粉固口再加紙
筋泥固濟一指厚隂乾淨室中塼上坐合子醋拌灰
少許擁抱合子上過口縫可一指厚以生炭三斤簇
合周圍次又上熟炭火一斤在合上漸令通灼候火
消至八分已上即撥開殘火俟良久冷透開合取藥
盡作汁如鏡面搥碎研極細粳米飯和丸如豌豆大
及如粗菉豆大硃砂為衣每於發前一日臨卧時温
粥飲吞下一粒發作前一時温粥飲再下一粒至日
自愈
靈砂丹(一名龍虎丹出保生回車論)
硃砂(研細水飛晒乾)硫黃(研極細)
右二味各一錢研極細用醇酒八分一盞貯銀器或
磁甌中用文武火熬將竹篾不住手攪熬至六分去
火候冷以發作前一二時頓服忌口永不再發
又方
常山(二兩細剉)鼈甲(醋炙紫色二兩)芍藥(三兩剉)黃連(一兩)黃芩(一兩)
柴胡(去苗二兩)甘草(一兩炙)青蒿子(一兩半如無用茵陳蒿)
右為麄末每服五錢水二盞烏梅半兩以慢火煮至
一盞去滓露一宿發作前一日進服於發作時再進
一服即愈
傷寒發豌豆瘡滅瘢痕
夫傷寒之病發豌豆瘡者皆是熱毒所致其毒氣中於
臟腑餘毒之氣衝於肌肉而生瘡痍及其痊則瘡愈而
毒氣尚未全散故瘡雖落其瘢猶黶或凹凸肉起宜用
消毒滅瘢之藥以傅焉
方
鷹糞白膏(出聖惠方)治傷寒發豌豆瘡瘥後瘢痕不沒宜
塗
鷹糞白(半合)辛夷(一兩)白附子(一分)杜若(二兩)細辛(二兩)
右搗碎以酒一升浸一宿入羊髓五兩慢火熬五七
沸去滓盛於磁合中每用時新布揩瘡瘢令熱後以
藥薄塗之
朴硝膏(出聖惠方)治傷寒後發豌豆瘡初瘥宜塗
川朴硝(一兩細研如粉)猪膽(一枚取汁)
右調如膏摩瘡瘢上勿令動着任瘡痂自落
白芷膏(出聖惠方)治傷寒後發豌豆瘡瘥後滅瘢宜塗
白芷當歸(各一兩)雞屎白(五兩)
右用猪脂七兩麻油三兩以慢火煎白芷當歸色黃
去滓後將雞屎白攪和煎如膏入磁器内盛每日塗
摩瘡瘢上
白斂膏(出聖惠方)治傷寒後豌豆瘡瘥後滿面瘡瘢久不
沒宜塗
白斂(三分)礬石(半兩剉用)白石脂(一分)杏仁(一分湯浸去皮尖雙仁研如膏)
右為細散次加杏仁膏研令勻後入新雞子白一枚
酥二兩相和研為膏入磁器内每夜取塗面上來日
以温浆水洗之
猪蹄湯洗方(出聖惠方)治傷寒生豌豆瘡新瘥後滿面瘡
瘢
猪蹄(一兩)川芎藭萎蕤桑白皮白术白茯
苓商陸白芷(以上各半兩)
右細剉先以水二斗煮猪蹄至一斗五升去猪蹄下
藥煎至八分去滓每夜洗之
白附子膏(出聖惠方)治傷寒生豌豆瘡瘥後瘢痕不消宜
塗
白附子密陀僧(洗研為粉)川芎藭白茯苓(各半兩)牡
蠣(煆一錢)
右為細散更研令極細以酥調傅之
瓜蔞子膏治傷寒生豌豆瘡瘥後瘢痕赤腫不消宜
塗
瓜蔞子(一升湯浸擘取細研如膏)白石脂(一兩搗羅為末)麝香(一分細研)雄
雀糞(半兩白色者細研)
右研令勻用兔絲子苖研取自然汁調如膏夜間先
煎葱白湯洗面後塗藥明旦以煖浆水洗之
玉屑膏(出聖惠方)治傷寒熱毒發豌豆瘡瘥後滿面瘢痕
玉屑蜜陀僧附子(生去皮臍搗為細末)珊瑚(以上各一兩)
右研令細每度以藥末二錢用真牛酥調勻夜卧塗
面來日以温浆水洗之
又方(出聖惠方)
鷹白糞(一兩半)白僵蠶(二兩)
右先搗僵蠶為末次將鷹白糞同研如粉以白蜜調
如稀餳塗於瘢上日二易之
又方(出聖惠方)
杏仁(一兩湯浸去皮尖雙仁研如膏)雞子白(二枚)
右和調如稀餳每夜塗瘡瘢上至旦以浆水洗之
又方(出聖惠方)
雞子(七枚煮熟用黃)亂髮(一兩剪碎)
右用銅銚子炒令髮消盡成油用薄綿濾入磁合中
盛夜卧時塗摩之
又方(出聖惠方)
馬齒莧(自然汁五合)蛤粉(二兩細研)
右調和令勻每日塗搽
又方(出聖惠方)
升麻(二兩)白蜜(三兩)
右用水一大盞煎升麻取半盞濾去滓下蜜更煎良
久候冷漸漸取塗
普濟方卷一百四十五
