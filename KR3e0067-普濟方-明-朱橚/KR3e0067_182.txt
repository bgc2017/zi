普濟方卷一百八十二明周王朱橚撰
諸氣門
一切氣
推氣丸(出危氏方)治三焦痞塞氣不升降胷膈脹滿大便
秘澁小便赤黃
大黃陳皮檳榔黃芩枳實(小者去穣)
右為細末煉蜜為丸如梧子大臨卧温熱水下一百
丸更量虚實加減生薑湯自然汁煮糊丸
養氣丸(醫方集成)治一切氣疾調脾胃進飲食理虚滑瀉
痢
白术丁香(各半兩)厚朴(刮去皮同生薑同杵碎焙乾各等分)
大麥蘖(微炒蘖淨)白豆䓻(去皮秤肉)神麴(炒)
茴香(微炒各一兩)甘草(好者炙)訶子(炮去皮)
川乾薑(炮若無麩薑亦可各半兩)
右為細末麫糊和丸如菉豆大每服三十丸或五十
丸食前人參湯下
青娥丸(出仁齋直指方)治氣滯不散兼治腰痛
胡桃(二十箇去皮殼)蒜(四兩熬膏)破故紙(酒浸炒八兩)
杜仲(十六兩去皮薑汁浸炒)
右為細末蒜膏為丸每服三十丸空心温酒下婦人
淡醋湯下常服壯筋骨活血脉烏髭鬚益顔色一方
無蒜
香橘湯(出仁齋直指方)治七情所傷中脘不快腹脇脹滿
香附子(炒)半夏(製)橘紅(各二兩)甘草(炙三分)
右剉為散每服三錢薑五片棗二枚煎服
桔梗枳殼湯(直指方)治諸氣痞結滿悶
桔梗(三兩製)枳殼(二兩)甘草(炒半兩)
右剉為散每服水盞半薑五片煎至半盞温服
橘皮一物湯(直指方治)諸氣攻刺及感受風寒暑濕初證
又凡酒食所傷中脘滯滿嘔吐吞酸
右用陳橘皮洗淨新汲水煎服
分心氣飲(直指方)治憂思鬱怒諸氣痞滿停滯通利大
小便
紫蘇莖(三兩)半夏(製)枳殼(製各一兩半)青皮(去皮)
陳橘紅大腹皮桑白皮木通(去節)
赤茯苓南木香檳榔蓬莪术(煨)
麥門冬(去心)桔梗辣桂藿香(各一兩)
香附(一兩)甘草(炙一兩三分)
右剉為散每服三錢水一盞薑三片棗二枚燈心十
莖煎七分不拘時服昔日瘴瘧經年虚腫腹脹食不
知飽以此藥吞温白丸初則小便數次後則大便盡
通其病頓愈
調降湯(出百一選方)升降氣治壅
人參黃耆(蜜炙)陳皮(去白)白芍藥
白茯苓甘草(各等分)
右為粗末每服三錢水一盞半煎至八分去滓通口
服不拘時候有痰加半夏生薑清頭目加川芎氣壅
加蘇子煎服
導氣丸(出百一選方)治虚陽上攻氣滯不快上盛下虚膈
痰壅食咽乾不利咳嗽中滿喘急氣粗臍腹膨脹滿
悶虚煩微渴引飲及頭目昏眩腰痛脚弱四肢倦怠
此藥專治脚氣上攻中滿急下元虚冷服藥不瘥者
飲之立效
木香(三兩)蓽澄茄(四兩)橘皮(一兩研)
生薑(一兩同研成麫)牽牛(一兩取研末)
右為末麫糊丸如梧子大每服三十丸蘿蔔湯下食
後服
萬和散(百一選方)治男子婦人一切氣刺氣悶氣脹食傷
風悶亂臭及中毒積滯兩脇臍下四肢攻注宿有氣
疾心腹痞塞嘔吐不思飲食傷風悶亂臭出青水夜
多盜汗漸成瘦弱腸滑水瀉不止等疾
茴香(炒)蘿蔔子(生)官桂(去粗皮)
蓬莪术(濕紙裹煨各一兩)香白芷(一兩半)
陳皮(一兩一分去稂)大麥蘖(一分)乾薑(三分煨)
甘草(三分一兩炙)白术(米泔浸一宿)桔梗(半兩)
三稜(三兩半用濕紙裹煨)牽牛子(炒過熱不妨半兩)
右為細末每服一錢水八分至六分和滓稍熱服
或棗煎為湯點服亦得婦人血氣入當歸少許心痛
炒茴香酒調下中毒熱酒調下小兒久瀉不止及瀉
後傷動胃氣不思飲食瘦悴並以一錢棗半枚水五
分至四分熱服
舒筋散治血脉凝滯經絡拘攣肢節疼痛行步艱難
此藥和血化氣
玄胡索當歸官桂
右等分為末每服二錢温酒調下食前服一方加橘
皮丸
順氣散此藥能温内外但内外感寒脉遲細沈伏手
冷毛髮恂慄傷寒裏證之類大啜三兩杯當手足温
或汗乃愈治氣極效一切氣通血絡及氣虚痰盛不
得睡卧并脾胃冷停痰作痛
烏頭(二兩)天南星附子(並炮各一兩)木香(半兩)
右為粗末每服三錢水一盞半薑七片煎至八分稍
熱服昔紹熙辛亥耿侍郎微中服此而愈後唐仲舉
因胃風濕手足緩弱略不能動伏枕已三日欲轉側
須數人扶掖甚以為慮子令服此只三服次日履地
脫然
復元通氣散治諸氣澁閉耳聾頭疼腹癰瘡疽無頭
一切刺痛和血内消瘡腫
柴胡(去白)桂(去粗皮)桃仁(去皮尖雙仁麩炒黃)木香
吳茱萸(湯洗微炒)乾薑(炮製剉)細辛(去毛葉)桔梗(剉)
赤茯苓(去黑皮)芎窮(各三分)大黃(剉炒二兩)
右為末煉蜜和搗五七百杵丸如梧桐子大每於食
前以温酒送下一十丸漸加至二十丸
復元通氣散治氣滯不通肢節煩痛半身不遂口眼
喎斜語言蹇澁諸風諸氣
陳皮青皮(去白各二兩)白藥子(一兩半半兩炒)
廣木香(半兩)甘草(一兩八錢半生半熟)江米(五錢)
川山甲(一兩三錢酥炙)牡蠣(燒半兩)乳香(半兩另研)
白殭蠶(五錢)
右為末每服三錢酒調下病上食後病下食前如大
便燥後服通氣丸
一塊氣丸
官桂(半兩)沈香(四錢)玄胡索(半兩)江子(一兩去殼油)
蓬术(半兩火炮)錫灰(四兩)京三稜(一兩炮去皮)薑黃(半兩)
南木香(四錢)香附子(一兩醋浸)砂仁(半兩)枳實(半兩)
黑牽牛(頭末半兩)大麥芽(四兩使江子炒)史君子(半兩去皮)
陳皮(一兩去白)檳榔(半兩)枳殼(半兩)蘿蔔子(一兩江子炒)
青皮(一兩半)大黃(半兩醋煑)雷丸(半兩)白豆䓻(半兩)
唐毬(一兩半)川烏(二錢半火炒)芫香(一兩酒浸炒)丁香(半兩)
皂角(斤半去皮醋浸)胡椒(一兩)
右為末酒糊丸如桐子大善治諸般病每服五錢七
丸各隨湯次送下婦人一切血氣當歸酒下血崩燕
子泥湯下小兒脱肛艾湯下小兒妳脾橘皮湯下小
兒驚風一歲一丸薄荷湯下白痢薑湯下小兒脾積
史君子猪膽蘆薈湯下赤痢甘草湯下一切吐逆生
薑湯下心膈膨脹新水下下元冷好酒下風熱閉塞
大小便不通井花水煎豆粉湯下婦人經脉不通紅花當歸
酒下赤白帶下蔓荆子湯下血紅當歸酒下産前産
後吳茱萸一兩重酒一升煎至二沸下血塊氣血等
生薑橘皮入醋少許煎下常服者淡薑湯下小女經
脉不通紅花當歸酒下男子小腸氣茴香湯下大忌
有孕婦人不可服之忌一切熱物咳嗽烏梅湯下腰
疼牽牛湯下傷寒葱白湯下
當歸順氣飲子治氣鬱不通咳嗽痰涎飲食無味久
而饑瘦非脾熱之所然乎當以和中順氣
大黃甘草(各五錢)人參(去蘆)芍藥
當歸(去土各一兩)芒砂(三錢)枳殼(去穰麩炒四錢)
右㕮咀作一服水二大甌煎至一大甌去滓空心温
服久病咳嗽潮熱將牛黃宣毒丸一百丸與當歸飲
子同服
沈香降氣丸
木香(半兩)青皮(去白)陳皮(去白)枳殼(去稂麩炒)
蓬术(炮)京三稜(炮)雞爪三稜(炒)桂(半兩)
牽牛(炒)石三稜(煨)沈香(半兩)神麴(一兩)
麥蘖(一兩)茯苓(一兩去白)半夏(一兩洗)丁香(三錢)
右為末醋糊為丸如桐子大每服五十丸用生薑橘
皮湯下不拘時候
氣藥
黃茋蒼术升麻(各半兩)人參陳皮
神麴澤瀉(各三錢)甘草黃蘖(酒浸)當歸(身)
麥門冬葛根(各一錢)青皮(三個)五味子(四十五個)
右㕮咀分作五服水一盞煎至七分去滓稍熱服
二香丸治積滯氣秘心腹刺痛中滿壅嗽
南木香丁香青皮(浸去白稂)橘紅
草果仁肉豆䓻(生)蓬术(炮乘熱碎研)
縮砂仁(各七錢半)五靈脂(香潤者另研用半兩)
右為細末用川巴豆肉半兩研如泥漸入藥末研和
白麫稀糊丸麻子大候乾每服三丸加至五七丸生
薑湯下壅嗽紫蘇薑煎湯下
木香分氣飲調中快氣治心腹刺痛升降隂陽
烏藥(二兩)木香(不見火半兩)甘草(半兩)陳皮(一兩洗淨)
附子(二兩去毛土一兩半淨)枳殼(一兩去稂半兩)縮砂(一兩去皮)
右㕮咀每服四錢水一盞半煎至八分去滓服
降氣湯治虚陽上攻氣滯不快上盛下虚膈壅痰實
咽乾不利咳嗽痞滿喘急氣麄腹臍膨脹滿悶虚煩
微渴引飲頭目昏眩腰疼脚弱四肢倦怠腹肚㽲刺
冷熱氣瀉大便秘澁壅滯不通肢體浮腫有妨飲食
及治脚氣上攻中滿氣急更有下元虚冷并尊年氣
虚之人素有上壅之患服補不得者用之大便秘者
用此下黑錫養正丹等藥少年氣盛大便秘上壅脾
胃素壯者此藥下神攻丸三黃丸治上壅咽疼者先
用降氣湯下不效則服甘桔湯下用生甘草桔梗等
分加荆芥數穗白水煎服
半夏(五兩一錢)前胡(去蘆)甘草(爁)川當歸
厚朴(去粗皮薑汁拌炒各二兩)肉桂(去皮)陳皮(各三兩)
右為㕮咀并紫蘇子五兩微炒碾破湏得真正細
而香者共為八味每服四錢水一盞半生薑五片棗
一枚煎至八分去滓不拘時候服如無真紫蘇只服
參蘇飲亦佳凡人中風中氣痰飲腫滿並治之
白芷(一兩)紅内消(半兩)木香(半兩)山慈姑(一兩焙乾)
右為末每服二大錢空心鹽湯點服余鄉曲有一老
醫數世習醫凡婦人氣疾唯憑此藥百發百中家有
十口只以此藥養家治心腹惡氣用艾葉俗間亦生
擣葉取汁飲之
紅豆䓻丸(出聖濟總錄)治一切氣飲食不消
紅豆䓻(去皮)縮砂仁檳榔訶黎勒(炮去皮)
木香藿香葉(各一兩)陳橘皮(去白炒二兩)
胡椒(一分)蘹香子(炒香一兩半)蓽澄茄
右為末以酒煑麫糊為丸如梧桐子大每服十丸空
心食前薑湯送下
麝香丸(出聖濟總錄)治一切氣逆胸膈痞悶中脘不快痰
癖留滯嘔吐惡心肢體倦怠不思飲食
麝香(細研)丹砂(細研)木香厚朴(去粗皮生薑五錢同搗乾)
肉豆䓻(去殼各半兩)檳榔末(二兩)乳香(細研一兩)
半夏(湯洗七次去滑别搗末用二兩)丁香(一分)桂(去粗皮三分)
右除半夏末搗研為細末再同研令勻將半夏末以
生薑自然汁同煑為膏和丸如桐子大每服十五丸
以陳橘皮湯下空心食前服之
木香丸(出聖濟總錄)治一切氣消食
木香丹砂(研)硫黃(研)硇砂(研各一分)
檳榔(剉半兩)肉豆䓻(三枚)半夏(將水煑令透洗淨㫰乾)
巴豆(各一兩去心膜爛研出油盡)
右搗研和勻水浸蒸餅為丸如梧桐子大每服二丸
温棗湯下大人小兒以意加減
桂心丸(聖濟總錄)治諸氣疾及産後氣疾
桂心(去粗皮)當歸(剉焙)赤芍藥延胡索(炒)
芎窮(各一兩)硇砂(半兩)米醋(五升)生乾地黃(炒一兩)
芫花根(一升採洗了碎剉冬月)
右先以醋煑芫花根三分減二分去根入硇砂慢火
煎又減半夏諸藥末為丸如雞頭子大産後血暈煩悶
童子小便煎赤馬通磨下一丸産後血敗腰脚痛腫
生薑童子小便磨下血氣衝心痛薄荷汁熱酒磨下
血氣腹脹痛生地黃汁同熱磨下平常血氣葱酒磨
下
引氣丸(出聖濟總錄)治一切滯氣
丹砂(研)安息香(研)麝香(研各一分)乳香(研一兩)
白芥子(三百六十粒炒)大戟末(一錢七分)牛黃(研半錢七分)
牽牛末(一錢七分)五靈脂(研)沒藥(研各一兩)
班猫(二十七枚去頭翅足研)巴豆(七粒去皮研出油)
右同研令勻用紅米飯為丸如麻子大臨時隨意湯
使下
藿香湯(出聖濟總錄)治諸氣不調胷膈痞滯升降不勻
藿香葉厚朴(去粗皮生薑汁炙各一兩)青橘皮(湯浸去白焙)
甘草(炙剉各三分)桂(去粗皮半兩)乾薑(炮)枇杷葉(炙去毛各一分)
右粗搗篩每服三錢水一盞入薑三片棗二枚劈煎
至六分
蜀椒丸(出聖濟總錄)治諸氣積聚堅牢心腹脹痛
蜀椒(去目及閉口者炒出汗半兩)人參半夏(湯浸七次去滑)
菖蒲川山甲(炮熟)括&KR0803;根(各二兩)青皮(四兩)
甘草(三兩半炒一半生一半)陳皮(四兩)
右為細末每服二錢熱酒送下瘡無頭者津液調塗
檳榔附子湯治積年患氣發作有時心腹絞痛忽然
氣絶腹中堅實醫所不治腹胃有蟲
檳榔(大者四七次)附子(一枚)甘草柴胡(三兩)
生薑(八兩)橘皮半夏(一升)桂心當歸
枳實(各二兩)
右㕮咀以水一斗煑取三升分三服五日一劑服三
劑
七傷湯治諸氣和脾胃消宿飲治刺痛及治産後血
氣不順疼痛
益智(一兩)陳皮甘草(鹽炒)桔梗(各三兩)
木香薑屑甘松(各半兩)荆三稜(炮切)
廣茂(炮各三兩)青皮(一兩半)麥蘖(炒黃五兩)薑黃(三錢)
右為末每服二錢點湯鹽下食前日進三服産後多
先預備此湯
啟中丸治三焦氣逆胷膈膨脹痞滿消宿飲進食
南青皮黑牽牛(半生半炒)廣茂(煨)半夏(各一兩生)
右為細末醋糊為丸如桐子大每服二十丸温酒下
食後日進二服
檳榔丸治氣胷膈進飲食沖飲食沖饑膚療心腹疼
痛消宿食酒飲停痞滯悶
檳榔(大者三枚)牽牛(三兩半生半麩炒)甘草(三兩)
陳皮(去白二兩)乾薑(炮三兩)青皮(去白二兩)
右為細末醋糊丸如大豆大每服二十丸茶酒任下
婦人心腹疼醋下男子茴香湯下
温中丸温脾胃順氣化痰壅嘔吐逆噎膈留飲腸鳴
濕冷泄注辟寒養正氣
良薑(四兩切炒)甘草(一兩半爁)肉桂(一斤十二兩)
乾薑(炮)白术(各二斤四兩)
右為末煉蜜為丸一兩作一十二丸細嚼生薑橘皮
湯下米飲下亦滴食前服
奪真丹治榮衛氣虚内受濕寒傳於胷膜心腹痞悶
脇肋刺痛
半夏(薑製一兩)丁香(一錢)檳榔木香(各二錢)
藿香(三錢)附子(炮去皮半兩)縮砂仁胡椒(各二錢半)
草豆䓻(半兩)
右為細末薑汁糊和丸如桐子大生薑湯下二十丸
不拘時
木香檳榔丸疎導三焦寬利胷膈破痰逐飲舒氣消
食通潤大腸
木香(不見火)檳榔枳殼(麩炒)杏仁(去皮尖麩炒)
青皮(去白各一兩)半夏麴皂角(去白酥炒)郁李仁(去皮兩各一)
右為細末别以皂角四兩水漿一碗搓楺熬膏更入
熟蜜少許為丸如桐子大每服五十丸食後生薑湯
下
賺氣散治心膈痞悶腹脇虚脹飲食減少氣不宣通
及傷寒兩脇刺通攻心
枳殼(去白麩炒一兩)白术(三兩)木香(半兩)
蓬莪术(煨熟)荆三稜(各五兩)
右剉散每服二錢水一盞生薑三片煎至六分食前
温服沙糖少許厭之
參附正氣散治隂陽不和臟腑虚弱頭目昏眩腹脇
刺痛嘔逆惡心飲食不進氣虚盜汗咳嗽上喘四肢
厥冷腰脊酸痛脾虚泄瀉腎氣俱損精血傷竭氣短脉
沈耳乾焦面黃體瘦怠惰多因小便頻數小腸氣痛
霍亂吐瀉及卒中風氣昏亂不常大病尫羸倦弱妊
娠失調理産後虚損服之補虚正氣調理氣血固腎
消痰
人參木香白豆䓻(各二錢半)川芎
乾薑甘草藿香茯苓黃耆
當歸(去毛)丁香縮砂仁桂心
陳皮白芷青皮(各半兩去白)白术
附子半夏麴(各一錢)
右剉散每服半錢生薑五片棗二個煎服
五香白术散(出危氏方)寬中和氣滋益脾土生肺金進飲
食
沈香木香明乳香丁香藿香葉(各半兩)
白术羅參白茯苓薏苡仁白豆䓻
山藥萹豆桔梗縮砂粉草蓮肉(各一兩)
右為細末蘇鹽湯調空心服棗湯亦可有汗加浮麥
煎湯下
丁香透膈湯(出澹寮方)治氣滿不快飲食不入胷膈痞悶
或時膨脹腹中刺痛等證(方見脾臟門胃類不亂不能飲食)又方以四
味香蘇散同煎大人尤宜服未效更服丁香煮散加
蓽澄良薑各一兩
調氣湯調順榮衛通流血脉快利三焦安和五臟治
諸氣痞不通胷膈膨脹口苦咽乾嘔吐少食肩背腹
脇走注刺痛及喘急痰嗽面目虚浮四肢腫滿大便
秘結水道赤澁又治憂思太過怔忪鬱積脚氣風濕
結腫痛喘脹急
人參赤茯苓(去皮)淡木瓜麥門冬
白术白芷半夏(湯浸各二兩)厚朴(薑汁製)
陳皮青皮甘草附子(炒去毛)紫蘇(去枝梗各一斤)
沈香(六兩)枳殼(四兩炒)大黃(麩裹炒切二兩)檳榔
草果仁肉桂(去皮不見火)蓬术(切炒)大腹皮
丁香皮木香(不見火各六兩)木通(去節八兩)
右為粗末每服水一盞半薑二片棗二枚煎至七分
去滓熱服如傷寒頭疼纔覺得疾入連根葱白三寸
同煎升降隂陽汗出立愈臟腑自利入粳米煎婦人
血氣癥瘕入艾醋煎不拘時候
木香順氣丸(出瑞竹堂方)消食快氣進美飲食
當歸(去蘆)木香獨活(去蘆)牛膝(酒浸三日去蘆)
防風(各一兩去蘆)大黃(五兩半熟半生)檳榔(一兩五錢)
麻仁(三兩另研)車前子郁李仁(各二兩五錢湯浸去皮)
枳殼(煨去稂)兔絲子(酒浸三日)乾山藥(各二兩)
山茱萸(二兩去核)
沈香降氣丸治胷膈痞滿升降水火調順隂陽和中
益氣推陳致新進美飲食
沈香木香蓽澄茄枳殼(去稂)縮砂仁
白豆䓻仁青皮(去白)陳皮(去白)廣术(炮)
枳實(熬炒)黃連(去鬚)半夏(薑製)蘿蔔子(各半兩另研)
白茯苓(去皮一兩)附子(二兩炒去皮毛)白术(一兩煨)烏藥(一兩半)
右為末生薑自然汁浸蒸餅和丸如桐子大每服五
七十丸臨卧橘皮湯下薑湯亦可日進一服忌生冷
調取飲食節隂陽
香稜丸治消食快氣寬中利膈化痰
京三稜廣茂青皮陳皮(各剉碎醋炙焙乾)
蘿蔔子(炒另研)縮砂仁白豆䓻沈香
木香半夏麴(各一兩炒)神麴(炒)麥蘖(炒各一兩另研)
阿魏(半兩另研)附子(去毛炒)烏藥枳殼(麩炒去稂)
蓽澄茄温薑㯽榔(各半兩)
右為末以神麴麥蘖末打糊研入阿魏搜為丸如桐
子大每服七八十丸薑湯下不拘時候
木香枳殼丸寬胷膈進飲食消食快氣
木香㯽榔陳皮(去白)黃連(去鬚)廣茂(煨)
當歸(去蘆)枳殼(去稂麩炒)青皮(各半兩)黃蘖
附子(去毛炒各一兩)牽牛(頭末二兩)
右為末滴水成丸如桐子大每服五七十丸食後薑
湯下若有瘡毒每百丸至二百丸看人虚實加減但
利五七行立消腫毒
木香枳殼丸(出端行堂方)治中焦氣澁胷膈痞悶飲食遲
化四肢困倦嘔吐惡心常服升降氣滯消宿食去痰
進飲食
木香枳殼(去稂炒)㯽榔半夏(湯炮七次)
青皮(去稂)陳皮(去白)白茯苓(去皮各一兩)白术(炒一兩半)
京三稜(煨)廣茂(煨三兩二錢)黑牽牛(微炒取末三兩)
加人參神麴(微炒)大麥蘖(微炒)枳實(微炒半兩)
乾薑(炮七錢)
右為細末水糊為丸如梧桐子大每服五十丸食後
薑湯下
降氣湯
茯神(三兩)附子(半斤炒浸如前法)甘草(一兩半炙黃色)
右為細末每服二錢湯點送交感丹
治氣積方(出儒門事親書)
右以香附子為末生薑湯送下
治一切氣積(出本事方)丈夫婦人撞心冷氣
香附子(一斤炒去毛)陳皮(四兩去白)甘草(一兩生)
右為細末每服二錢空心鹽湯點服
和氣散(出本事方)治丈夫婦人一切氣疾
甘草(半兩)白芨(一兩)地骨皮(一兩)山蜈蚣(一兩)
藿香(半兩)
脚氣等疾多是虚氣上攻胷膈不快不進飲食此藥
立能降氣乃真山人降氣湯昔京師俞山人專賣此
藥有名四方然而多不得真方故服之無效唯此八
味者最其真也後加參附五加皮大腹皮蘿蔔子之
類者却非其真若素無脚氣只是上氣喘急不得卧
者亦宜用之或以橘皮紫蘇人參五味子桔梗各等
分名神秘湯甚者用此藥調鍾乳粉下養正丹素有
喘疾遇寒暄不常之時發則連綿不已夜則不能睡
服九寳湯用龍腦薄荷紫蘇葉大腹麻黃各一兩桑
白皮官桂杏仁橘皮甘草各減半每服水一盞半生
薑一片烏梅二箇煎至六分去滓專心服之甚效驗
年高人患喘嗽者亦服之小兒室女吼喘之患其效
尤著切不可謂薄荷冷紫蘇耗氣麻黃發散不肯多
服蓋病有主對服之不妨時間感冒頭重鼻塞或流
清涕或作咳嗽並宜服此藥惟虚勞自汗人不可服
之一方以降氣湯加川芎細辛桔梗茯苓共一十二
味名大降氣湯治法一同老人氣虚上壅當間以生
附加生薑等分煎臨熱以藥汁濃磨沈香再煎一沸
服之為尤穏當若脚氣入腹大便秘澁不任冷藥者
當用降氣湯嚥養正丹以温利之詳見養正丹方中
脚氣之證人多不識若作他病治之入腹攻心為禍
甚速千金論見食嘔吐或腹痛下痢或大小便秘或
胷衝悖不欲見光明或精神昏憒言語錯亂或熱或
冷轉筋或腫或不腫或背腿頑脾或緩縱變急或小
腹不仁皆脚氣之證凡小覺有此急須治之稍緩則
氣上入腹胷脇逆滿喘急自汗及嘔吐者皆不可治
今人患脚氣者多因氣實而死終無服藥致虚而殂
故脚氣人不得大補亦不得大瀉切不得最虚預止
湯藥宜服降氣湯間以茱萸湯用㯽榔二兩橘紅茱
萸木瓜紫蘇各兩半㕮咀每服四錢薑十片煎服仍
多服石南丸并木瓜湯以大便利為效此數藥用之
極驗更於養正丹方中互言之矣然只以備緩急之
需如經受病却當詳備常服消痰飲散滯氣進飲食
體虚痰喘加人參一錢北五味子七粒鹽梅一箇杏
仁七粒去皮尖紅棗二枚煎虚煩加知母人參每料
各一兩此方本出千金異石紫蘇子湯昔湘東王患
脚十年困篤一日得此方遂安然要真紫蘇子須人
家自種葉有花真紫色者若店中所買皆紫蘇不佳
治風順氣湯
以紫蘇一升微炒杵以生絹袋盛内於三斗清酒中
浸三宿少少飲之
治冷熱不和不思飲食或腹痛
梔子川烏頭(各等分)
右為末以酒糊丸如梧桐子大每服十三丸生薑湯
下如小腹氣痛炒茴香葱酒任下二十丸
治氣病
厚朴(四兩去皮細剉酒浸一宿煑乾焙)破故紙(一兩微炒)
大茴香(一兩鹽炒去鹽)
右為末酒糊丸每服二十丸空心酒送下
保壽丸治一切氣疾消酒化食
杏仁(去皮尖)蘿蔔子麥蘖神麴(各四兩)
右為細末用大蒜搗為丸如梧桐子大每服三四十
丸熱水任下
通逐邪氣淋染方(海上名方)
紅色海蛤(一兩)川烏頭(一兩)
川山甲(一兩麩炒黃色如左壅者用川山甲左邊前後二爪右壅取右兩爪)
右為細末每服三錢生薑自然汁調得所𫝊在脚心
用綿子紥定又以水數升煎數沸嘘曲䐐内次用衣
被蓋身出汗氣腥臭為度也
治氣客於脾胃病痒
蟬蛻(等分)蜂房(炙過)
右為細末酒調一錢匕日二三服
四磨飲子(出簡易方)温中下氣
沈香烏藥南木香(火略煨)
枳殼(去穣麩炒各等分)
右用温湯水磨服剉碎水煎亦可
㯽榔丸療一切氣妨悶不能食
㯽榔(七箇)芍藥(五分)枳實(七枚炙)人參(五分)
大黃(六分)青木香(六分)桂心(四分)
右搗篩蜜為丸空心服如梧桐子大二十丸再服漸
加二十五丸微洩為度忌生菜熱麵炙肉蒜粘食生葱
等物
賁豚湯治氣奔急欲絶者
吳茱萸(一升)石膏人參半夏芎藭(各三分)
桂心芍藥生薑(各四兩)李根皮(一升)
㕮咀以水七升清酒八升煑取三升分三服
木香三稜丸(出宣明論)治一切氣悶胷膈痞滿榮衛不和
吐酸水嘔逆惡心飲食不化脇肋疼痛無問久新
青木香破故紙茴香黑牽牛甘遂
荆三稜蓬莪术大戟川練子芫花
葫蘆巴巴戟(各一兩)巴豆(去皮不出油三分)縮砂(一兩半)
陳米(三合將巴豆同處炒黑)
右用好醋二升除縮砂仁木香餘藥入醋中浸一宿
入鍋煮盡醋為度乾為細末醋糊為丸如菉豆大每服
五七丸食後加減看虚實隨湯下
寬中丸專治男子婦人一切氣疾寬胷進食消痞化
積諸般停滯肚腹疼痛不止
木香(五錢)三稜蓬术青皮陳皮
㯽榔桔梗縮砂仁人參當歸(各一兩)
右為細末和勻用酒為丸如桐子大米湯薑湯送下
縮砂丹(一名大縮砂丸出經效濟世方)消積温中順氣風疾利膈胷
傷冷腹痛嘔吐瀉泄及消飲進食
天南星(四兩湯浸洗七次焙乾)高良薑(四兩一方用乾黃土炒)
縮砂仁(一兩)
右為細末生薑自然汁煑麫糊為丸如梧桐子大每
十五丸擦生薑湯送下不拘時候夏月多食生冷尤
宜服
大温白丸(出經效濟世方)治恚怒忿鬱三焦氣滯咽喉噎塞
脇肋膨脹心腹疼痛上氣奔喘反嘔吐不欲飲食及
飲酒過度噫酸惡心氣脉閉澁痰飲不散胷腹中痞
短氣痛徹背膂霍亂吐痢手足逆冷順氣温中宣通
壅得效
生薑(二十兩去皮洗淨切作片子)橘皮(二兩去稂)
右剉爛晒乾入白术一兩茯苓七錢甘草炒黃半兩
搗為末煉蜜為丸如彈子大每服一丸沸湯嚼下空
心服
升降氣六一湯(出經效濟世方)
香附子(去粗皮炒五兩)藿香葉(一兩)
右為細末一日沸湯點服
九氣湯(出信𫝊通用方)治諸般氣疾久服舒暢經絡
香附子(炒去毛)甘草(一兩炙)姜黃(一分)甘松(一分)
山藥(半兩)木香(五分)蓬莪术(一錢炮)縮砂仁(五錢)
右為細末每服二錢入鹽沸湯點服不拘時候一方
加益智仁一分
五辛寬膈湯(出楊氏家藏方)調順三焦升降滯氣久寒疾冷
心痛刺痛脇肋脹滿嘔吐惡心噫酸吞醋困倦減食
揀丁香檀香桔梗陳皮(去白各一兩)
縮砂仁(炒)川乾薑(炮)甘草(炙各三兩)白鹽(二兩半炒另研入)
右為細末入鹽令勻每服二錢沸湯點服一方有胡
椒半兩
木香青皮丸治精所傷喉如梅核破絮
青皮(六錢)陳皮枳殼枳實三稜(炮)
蓬术(火炮)㯽榔麥蘖砂仁神麴
香附(火炮)白豆䓻木香半夏益智仁
蓽澄茄
右為細末酒糊為丸如梧桐子大每服五六十丸薑
酒茶湯下不拘時
十補脾散治下氣消痰調血理氣
半夏(二兩)乾薑白术陳皮青皮
當歸香附子(各一兩)人參甘草木香(各半兩)
右為末每服五錢水一盞半薑五片棗一枚煎至一
盞去滓温服不拘時
硇魏丸治脾元氣弱久積隂冷心腹脇肋脹滿刺痛
面色青黃肌體瘦弱怠惰嗜卧食少多傷噫氣吞酸
噦逆惡心腹中虚鳴大便洩利胷膈痞塞飲食不下
嘔噎霍亂體冷轉筋及五膈五噎痃癖積聚翻胃吐
食久痛久痢
硇砂(水淨去石炒三兩)胡蘆巴(一兩半)木香
沈香(各半兩)陳皮乾薑當歸川芎
厚朴茴香胡椒砂仁甘草
大附(炮各四兩)白术青鹽五味(一兩半)
阿魏(半兩醋化)好酒(五升)好醋(五升)好蜜(十兩)
細麫(二斤)丁香
右為末用銀石鍋内入酒醋蜜先下丁魏鹽三味并
麫同煎稠和粘便下藥味半斤以米更煎如稀糊漸
漸入藥末煎得所熄火取出更入乾藥末搜和成劑
搗杵為丸如梧桐子大每服十五丸二十丸嚼破薑
酒湯下空心忌羊血豉汁
一塊氣丸
蓬术(醋煑)青皮(去白)青木香京三稜(灰炒)
陳皮(去白)姜黃丁皮甘草㯽榔
牽牛巴豆(用大麥一升生同炒色不須去油各一兩)
右為細末用糊丸如菉豆大每服二十丸至三十丸
空心冷湯下或酒亦可小兒五七丸孕婦勿服忌熱
茶湯
木香分丸
木香(二錢半)廣茂(炮)甘松青皮(去白)
陳皮(去白)三稜(炮)砂仁丁香(二錢半)
檀香(一錢五分)香附子(四錢炒)甘草(一兩半)
藿香(二錢半)
右為細末煮蒸餅為丸如桐子大每服十丸食後細
嚼生薑湯下
丁沈煎丸
丁香(四錢)沈香(一錢)白檀(三錢)木香(二錢)
丁香(三錢)甘松(四錢)白豆蔲(二錢)藿香(三錢)
蓽澄茄(二錢)肉豆䓻(一雙)縮砂仁(三錢)
三柰子龍腦(少許)麝香(少許)
右為細末重羅過用甘草膏子為丸如黍米大每服
三丸含化亦滴湯送下
木香快氣散治胷膈不快
白豆䓻(二兩去皮)甘草(五錢炒)縮砂仁(四兩去皮)
丁香(四兩)木香(二兩)附子(一斤去毛)厚朴(乾炙一斤)
青橘皮(四兩去稂)
右為末每服二錢生薑二片鹽少許沸湯點服不拘
時候
木香如意丸治證同前
木香丁皮丁香(各三錢不見火)青木香(一兩)
枳實枳殼(麩炒)青皮(一兩去穣)小姜黃(三錢)
陳皮(去白)大黃(五錢)黑牽牛(四兩頭末二兩炒)
巴豆(一兩去殼不去油)小茵陳(三兩)皂角(五定去皮弦)
大麥蘖(六兩用豆肉炒芽麥文武火候豆焦赤為度用紙包裹一夜次早揀去巴豆不用以)
(麥蘖和前藥一處為末)
右以水二碗煎至一碗取汁打糊為丸如梧桐子大
每二十丸熱水送下
七氣湯治證同前
香附(四兩)木香片薑石菖蒲甘草
陳皮縮砂仁白术烏藥(各一兩)
右為㕮咀水一盞半煎至七分去柤温服不拘時候
或為末沸湯調服亦可
丁香煎丸治證同前
丁香(一錢)沈香(二錢)藿香(二錢)附子(二錢)
檀香(三錢)砂仁(三錢)豆䓻(二錢)茯苓(三錢)
桂花(三錢)桂枝(二錢)官桂(三錢)甘草(四錢)
人參(二錢)黑墨(一錠)橘皮(一錢)射香(少許)
百藥煎(三錢)蓽澄茄(二錢)茯苓香(二錢)
三柰(三錢)甘松(二錢)丁皮(三錢)
右為細末用甘草一斤作膏子韶腦盞内盛之封合
用即服之
厚朴湯治氣患發熱頭疼氣急全不思飲食
厚朴陳皮半夏茯苓蒼术白术
草果藿香南星芍藥黃茋粉草
砂仁(各等分)人參(少)木香(少)官桂(少)
右每服薑五片水二盞棗子二箇煎至一盞食前服
破氣散
木香(一兩)蓽澄茄(二兩)香附(四兩)薑黃(二片)
砂仁(二兩)枳殼甘草豆䓻(各二兩)
右為末沸湯調服如用甘草煎膏子為餅嚼服
神仙一塊氣治男子婦人痞尿不通氣血凝滯下元
虚寒四肢腫滿或疝氣攻衝四肢腹肋刺痛
川大黃(生四兩)白牽牛(生三錢)
黑牽牛(生三錢)巴豆(去皮五錢)
右為細末麫糊丸空心薑白湯下每服一丸
紫蘇飲治舊氣積服
南木香(一錢)大腹皮(半錢)紫蘇葉(一錢)半夏(一錢)
桔梗(一錢五分)枳殼(一錢半)陳皮(一錢半)甘草(五分)
右為末生薑三片水一大盞半煎七分去滓温服滓
再煎熱加柴胡一錢
磨積搨氣丸(出德生莖方)治中焦氣滯胷膈痞悶飲食遲
化嘔惡氣不升降痃癖癥瘕腹内膨脹痛疼婦人血
氣之證皆治之
沈皮香附子廣茂半夏麥蘖
雷丸京三稜川椒神麴枳殼(各半兩)
木香(三兩)蘿蔔子(四兩炒另研)陳米(一升巴豆七錢半去殼末一處)
(搗勻黃色黑色為度去皮巴豆不用只以陳米與前藥一處用之)
右為末以蘿蔔五七箇熬水和藥丸如桐子大每服
二十五丸加至三十丸用温白米湯送下食前服
血竭丸治一切氣塊刺痛莫夜即作不可忍因氣中
傷冷所致昔人常因不悅食柑自後遂若心腹痛久
之腹中結塊遇痛時往往悶絶經時纔甦服此二藥
一月除根
鼈甲(去裙醋炙半兩)人參(半兩)當歸(去毛一兩)
木香(半兩)青皮(去白一分)沒藥血竭(研)
㯽榔(各一分)枳實(炒)三稜(各半兩)半夏(二錢生用)
右為末醋煑稀糊為丸菉豆大每服十丸白湯下不
計時大腑利時則止若未利加至五十丸以利為度須
服此藥令氣塊消去不可驟然多服須是積久消磨
每日只一二服覺得氣消不痛却服後藥補氣之劑
人參黃茋當歸(各半兩)白术
木香青皮陳皮甘草(各半兩)
右㕮咀三錢水一盞生薑三片煎七分不拘時遇氣
痛時服每服加枳實數片
普濟方卷一百八十二
