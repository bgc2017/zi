普濟方卷一百六明周王朱橚撰
諸風門
風痱(附論)
夫氣血虚甚風邪乘之内外不得通洩其病爲痱風痱
之狀身體不痛四肢不收神智不亂時能言者是也字
書謂病痱而癈肉非其肉者以身體無痛四肢不收而
無所謂也夫風痱者卒不能語口禁手足不遂而彊
直者是也治之以伏龍肝五升爲末冷水八升和絞取
汁飲之能盡爲善古人立方皆律病根冷熱治之今
人臨急造次搜尋即用故多不驗所以欲用方者先定
其冷熱乃可檢方用無不效湯藥旣爾丸散亦然凡此
風之動也必由熱盛故有葛汁竹瀝等諸冷藥焉學者
不可不仔細識其方意也然其人無密室者不可與療
以彊人居室不密尚中風邪況服藥之人乎
方
防風湯治風痱四肢不收言語蹇澁
防風(去义剉)獨活(去蘆頭)防己秦艽(去苗)黃耆芍藥
白术芎藭遠志(去心各二兩)石膏(碎三兩)升麻(二兩)
石斛(去根剉三兩)丹參牛膝(去心酒浸切焙)甘草(炙剉)天門冬
(去心焙)羚羊角(鎊屑)五加皮地骨皮人參茯神
(去木)厚朴(去粗皮生薑汁炙五次各二兩)陳橘皮(湯浸去白焙)麻黃(去節先煎)
(掠去沫焙乾)熟乾地黃(焙乾各一兩半)薏苡仁(炒一兩半)
右㕮咀每以六錢水三盞煎至一盞半去滓分温二
服空心夜卧服之若覺心中煩熱每煎將熟别入竹
瀝一合更煎三沸温服
獨活散治風痱心熱煩悶四肢不仁
獨活秦艽(去苗)防風(去蘆頭)生乾地黃羚羊角屑
(各二分)漢防己石膏麻黃(去根節各一兩)黃耆(剉)赤芍
藥人參(去蘆頭)茯神白术芎藭遠志(去心)川
升麻丹參甘草(炙微赤剉)五加皮地骨皮天
門冬(去心)薏苡仁(各半兩)
右㕮咀每服四錢以水一中盞入生薑半分煎至五
分去滓不計時温服
葛根散治風痱言語不轉四肢緩弱上焦煩壅心氣不
利
葛根(剉)麻黃(去根節)赤芍藥防風(去蘆頭)黃芩漢
防己桂心白术人參(去蘆頭)獨活芎藭
川升麻牛膝(去苗)陳橘皮(湯浸去白穣焙)羚羊角屑五
加皮(各一兩)石膏(二兩)
右粗搗篩為散每服四錢以水一中盞入生薑半分
煎至五分去滓入淡竹瀝半合更煎五六沸不計時
候温服大有效
伏龍肝湯治風痱卒不能語口禁手足不隨而彊直者
宜用伏龍肝五升末水八升和攪取汁飲之能盡為
善
保壽丸治風痱身體不痛四肢不收神智不亂時能言
者
牛黃(研)丹砂(研)雄黃(研)犀角(鎊屑)天麻蝉
殼(去土)乾薑(炮)白殭蠶(炒)半夏(湯洗十次焙)天南
星(炮)烏蛇(酒浸去皮骨炙)白附子(炮)當歸(切焙)麝香
(研各半兩)膩粉(一分)
右爲細末用槐膠三兩以長流水浸三日取搗令爛
入藥末不語搜和丸如雞頭大常服一丸茶酒嚼下
少有風疾用槐柳桃葱白各十莖細剉同鹽漿水濃
煎下二丸浴後服二丸衣被蓋汗出立差産後中風
忽中急風豆淋酒及梨汁薄荷汁化下五丸立效風
痰酒痰偏宜服之
天麻地榆丸治風痱身體不痛四肢不收神智
不亂
天麻地榆玄參金鈴子烏藥烏頭(去皮)
(臍生用)防風(去义)乳香(研)麝香(研)龍腦(研)丹砂(研水飛)没
藥(研各一兩)自然銅(研一復時極細為度半兩)
右除乳香等别研外餘藥焙乾搗羅爲細末入前研
藥拌勻煉蜜和杵千下丸如雞頭大每服三丸至五
丸空心日午臨卧茶酒化下嚼喫亦得
麻黃散治風痱身體不收不能言語冒昧不識人
麻黃(去根節三兩)漢防己桂心(各二兩)獨活秦艽(去苗)
細辛芎藭黃芩當歸杏仁(湯去皮尖䨇仁麩炒微黃)
(各二兩)乾薑(炮製剉)甘草(炙剉微黃各半兩)
右㕮咀每服四錢以水一中盞煎至六分去滓不計
時候稍熱頻服以汗出為度
羚羊角散(出聖惠方)治風痱筋脈緩弱言語蹇澁
羚羊角屑桂心茯神麻黃(去根節)葛根(剉)附
子(炮製去皮臍)當歸(剉微炒)酸棗仁五加皮(各一兩)川升
麻枳殼(麩炒微黃去穣)獨活(各一兩半)
右㕮咀每服四錢以水一中盞入生薑半分煎至五
分去滓不計時候温服
麻黃湯(出聖濟總錄)治風痱身體不能自收不能言語冒昧
不知人(方見風痙類)
獨活湯(一名獨活煮散出聖惠方)治風痱肢體緩弱言語蹇澁冒昧
不識人
獨活(去蘆頭四兩)芎藭芍藥(各三兩)當歸(切焙乾)人參(各二)
(兩)防風(去义)葛根(剉)白茯神(去黑皮一作赤)防己(各三兩)石膏
(碎七兩)羚羊角(鎊屑)麥門冬(去黑皮各二兩)甘草(炙剉一兩半)白术
(二兩半)磁石(燒赤醋碎五次五兩)桂(去粗皮二兩)
右粗搗篩每服五錢以水二盞入生薑一棗大切生
地黃一錢切杏仁五枚去皮尖碎研同煎至一盞去
滓温服空心午時夜卧各一服一方有赤茯苓無杏
仁同煎名芎藭散
西州續命湯(出千金方)治中風痱一作入臟身體不知自收
口不能言冒昧不識人拘急背痛不得轉側
麻黃(六兩)石膏(四兩)桂心(二兩)甘草芎藭乾薑黃
芩當歸(各一兩)杏仁(三十枚)
右㕮咀以水一斗二升煮麻黃再沸掠去沫後下諸
藥煮取四升初服一升猶能自覺者勿熟眠卧可厚
覆少少汗出已漸減衣勿復大覆熟眠矣前服不汗
者後服一升汗後稍稍五合一服安穏乃服勿頓服
也汗出則愈勿復服飲食如常無禁忌勿見風并治
上氣欬逆若面目大腫但得卧服知大善凡服此湯
不下者人口噓其背湯則下過矣病人先患冷汗者
不可服此湯若虚羸人但當稍與五合為佳間有輙
行此湯與産婦及羸人或有死者皆為頓服三升傷
多且湯濁不清故也但得清澄而稍稍服微取汗者
皆無害也一方治風痱身體不能自收者有人參無
黃芩一方治風癔邢氣入臟者入竹瀝半合煎服
竹瀝湯(出千金方)治四肢不收心神恍惚不知人不能言
竹瀝(二升)生葛汁(一升)生薑汁(三合)
右相和温暖分三服平旦日晡夜合一服服訖覺四
體有異似好次進後湯方
竹瀝(一升)生葛汁(五合)芎藭防己附子人參
芍藥甘草桂心(各一兩)生薑(四兩)羚羊角(三兩)石膏
(六兩)黃芩杏仁(四十枚)麻黃防風(各一兩半)
右㕮咀以水七升煮減半内瀝煮取二升五合分三
服取汗間五日更服一劑頻與三劑漸覺少損仍進
後藥
竹瀝(三升)防風升麻羚羊角防己桂心
芎藭(各二兩)麻黃
右㕮咀以水四升合竹瀝煮取二升半分三服兩日
服一劑常用加獨活三兩最佳頻進三劑若手足冷
者加生薑五兩白术二兩若不除更進後方
竹瀝(一升)甘草(一根二兩)人參芎藭獨活升麻(各一)
(兩)防風麻黃芍藥(各一兩半)生薑石膏附子
(一方作杏仁十四枚)羚羊角防己桂心黃芩白术
(各二兩)
右㕮咀以水八升煮減半内瀝煮取二升半分三服
相去如人行十里久更服若有氣者加橘皮牛膝五
加皮各一兩
凡風痱服前湯得差訖可常服煮散悉除餘風
防風防己獨活秦艽黃耆芍藥人
參白术茯神芎藭遠志升麻石斛
牛膝羚羊角丹參甘草厚朴天門冬
五加皮地骨皮黃苓(異作薯蕷)桂心(各一兩)乾地黃
橘皮生薑麻黃(各三兩)㯽榔(異作甘草)藁本(異作附子)
杜仲(異作麥門冬)烏犀角(各二兩異作山茱萸)薏苡仁(一升)石膏(六兩)
(一云三兩)
右搗篩為粗散和攪令勻每服以水三升藥三兩煮
取一升綿濾去滓頓服之取汗但服若覺心中煩熱
以竹瀝代水煮之
獨活散(一名天麻散出聖惠方)治風痱言語蹇澁四肢不收
獨活(去蘆頭)天麻(各三兩)白鮮皮地骨皮人參
麥門冬(去心焙)薏苡仁防風(去义)赤芍藥惡實(炒)
甘草(炙各一兩)阿膠(炙令燥)蝉殼(炒)羚羊角屑附子(炮去)
(皮臍)桑根白皮(剉各半兩)
右為散每服温酒調下二錢不計時候
白鮮皮散(一名白鮮皮湯出聖惠方)治風痱四肢緩弱心神煩悶不
能言(方見中風半身不隨類)
太乙神精丹(出簡易方)治風痱尸厥鬼疰飛尸
雄黃(油煎七日)雌黃丹砂(光瑩者)曾青磁石(各一兩)金
牙石(六錢)
右各研細將雄黃雌黃丹砂醋浸三日曾青用好酒
於銅器中浸紙封曝百日急用七日亦得如天隂以
火焙乾六味同研勻用砂合盛令藥滿得三分許一
比準合子大小先以赤石脂末固縫外用六乙泥固
濟訖須候透乾以晴明六合吉日合别泥作三箇柱
子高五寸合平穏如立鼎足狀安合子下置火三斤
遂旋添炭常令及五斤只在合底不得過口五日為
度放冷水中浸合子候泥透剥去泥將合子輕手取
開其藥精英五色盡在蓋上亦有三色者絶白為上
研細棗肉圓如粟米大每一粒飲服如口噤牙緊去
前兩齒灌下卽甦
合六乙泥法
礬石(黃泥褁燒一伏時研細)蚯蚓糞醎土鹽黃
礬(遠看如金絲色精明其色本綠各用一兩以黃泥褁火燒令通赤如血取研)黃
泥(一斤)
右同為末以紙裹一處搗和成泥
風毒方
大八風湯(出千金方)治風毒頑痺嚲曳手脚不隨身體偏枯
或毒氣下注或風入五臟恍恍惚惚多語喜忘有時
恐怖或肢節疼痛頭眩煩悶或腰脊彊直不得俛仰
腹滿不食咳𠻳或始遇病時卒倒悶絶卽不能語便
失音半身不隨不仁沈重皆由體虚之故不必風冷
所致治之之方
當歸(二兩半)五味子升麻(各一兩半)烏頭黃芩芍
藥遠志獨活防風芎藭麻黃秦艽
石斛人參茯苓石膏黃耆紫苑(各一兩)
杏仁(四十枚)甘草桂心乾薑(各一兩)大豆(一升千金翼云)
(二合)
右㕮咀以水一斗三升酒二升合煮平四升彊人分
四服羸人分六合服一方無遠志恍惚者不用酒
神驗摩風毒膏(聖惠方)治風毒積年四肢攣急肌肉頑痺
氣脈不宣通腹中百病不一老少宜用
牛膝(去苗)赤芍藥當歸白术白芷川椒(去目)
厚朴(去粗皮)雷丸半夏桔梗(去蘆頭)細辛吳茱
萸附子(生去皮臍)木香大腹子梹榔(各一兩)酥(二兩)
野駞脂臘月猪脂(各三斤)
右細剉以酒浸一宿先煎猪脂然後入諸藥從平明
至日入以慢火煎之其膏即成以綿濾去滓却入鐺
中後下酥并駞脂待稍冷收入於甆器中每取如棗
大於患處摩之仍須避風若腹中有痛即以酒化如
彈子大空心服之
摩風膏(出聖惠方)治一切風毒筋急腫硬疼痛
野駞脂臘月猪油狗脂鵝脂(各二兩)
已上一處細切用清油一斤於鍋内煎化盡漉去滓
桂心沒藥麒麟竭白芷白附子(生用)附子
(生用)天麻吳茱萸青鹽(各半兩)馬牙硝川朴硝
(各一兩)
右為末入在油鍋内用慢火從夘時熬至巳時以來
入黃蠟六兩消盡蠟傾在盒内入麝香一分雄黃半
兩膩粉半兩三味一處爛研入在藥盒内用柳枝子
攪令勻每有患者頻摩之立效
摩風白芷膏(出聖惠方)治風毒流注骨節疼痛筋脈攣急宜
用
白芷防風(去蘆頭)附子(去皮臍)白芍藥當歸川
椒(去目)羌活獨活藁本川烏頭(去皮臍)細辛
白殭蠶(各半兩)生薑黃蠟(各五兩)猪脂(一斤半水浸三宿逐日一)
(換)
右細剉先煎猪脂去滓入諸藥煎白芷色焦赤以綿
濾去滓澄清拭鐺令淨慢火熬入蠟消為度用甆盒
盛每取少許於火畔熁手摩之
黃耆丸療風毒發即眠睛疼脚從中指疼連肘邊牽心
悶兩脇脹少氣力喘氣急欲絶不能食
黃耆黃連(各七分)防風甘草(炙各五分)五加皮白
鮮皮枳實(炙各四分)升麻車前子苦參(炙)麥門
冬(去心)葶藶子(熬)巨勝(各六分)
右搗羅蜜和丸如梧桐子大空心以酒浸大豆下二
十丸漸加至三十丸日二服不加增之忌海藻菘菜
猪肉冷水熱麵炙肉蕎麥
透冰丹(和劑方)治一切風毒上攻頭目腫痒痰涎擁塞心
胸不利口舌乾澁風毒下疰腰脚沈重腫痛生瘡大
便多秘小便赤澁及治風癱緩一切風疾
蔓荆子(去白皮)白茯苓(去皮)川大黃(去粗皮)山梔子(去皮)益
智子(去皮)葳靈仙(去蘆頭洗焙乾)白芷(各半兩)香墨(燒醋碎細研)麝
香(研各一錢一字)茯神(去木半兩)天麻川烏(二兩用河水浸半月切作片焙)
(乾用鹽炒)仙靈脾葉(洗焙)
右為細末研藥勻煉蜜摉和如麥飯相似真酥塗杵
臼搗杵如乾旋入蜜令得所和摉成劑每服旋丸如
梧子大用薄荷自然汁同温酒化下兩丸如卒中風
涎潮昏塞煎皂角白礬湯放温化丸灌之癱緩風每
日服三五丸漸覺有效常服一丸疎痰利膈用温酒
下食後服小兒驚風入膩粉少許薄荷汁化下半丸
立效治瘰&KR0659;用葱湯下一丸忌動風毒物
芍藥湯療中毒風腫心腹痛達背迫氣前後如産痛方
芍藥細辛桂心甘草(炙)當歸吳茱萸
獨活(各一兩)乾地黃(二兩)生薑(五兩)桃仁(四十枚去皮尖兩仁碎)
右㕮咀以水九升煮取三升分為四服宜利者加大
黃二兩忌海藻菘菜生葱蕪荑生菜
續命湯療毒風其病喉咽塞氣噎或口不能言身體緩
縱不能自勝不知痛處拘急腰背彊直頭恍恍惚惚
不得卧轉側綿欲死此毒風所作
麻黃(二兩去節)石膏(碎綿褁)乾薑(各二兩)防風(一兩)當歸芎
藭甘草(炙)黃芩桂心(各二分)杏仁(二十枚去兩仁皮尖碎)
右㕮咀以水九升煮取三升分服少取汗若口噤不
能飲絞口與湯不過二三劑忌海藻菘菜生葱
羊桃淋蘸方(出聖惠方)治風毒攻手足疼痺赤腫行履不得
皮膚如蟲行
羊桃蒴藋白蒺䔧蒼耳海桐皮柳樹
蠧(末)商陸萞麻莖葉水葓(各一斤)
右細剉以水五斗煎至二斗去滓看冷熱淋蘸痛處
桑枝湯(出聖惠方)治風毒攻手足疼痛或有赤腫皮膚不仁
桑枝柳枝椒枝杉木槐枝(各一斤細剉)白礬
鹽(各三兩)
右以水三斗煎取一斗五升濾去滓入白礬及鹽攪
令冷熱得所淋洗痛處湯冷更煖過用之
石膏湯(千金方)逐風毒
石膏(如雞子大三枚碎綿裹)麻黃(三兩)杏仁(三十枚去皮尖兩仁碎)雞子
(二枚)甘草(一大指許火炙)
右㕮咀以水三升破雞子内水中拌令相得内藥煮
取一升服之覆取汗汗不出燒石熨令汗出良忌海
藻菘菜
五枝淋蘸方(聖惠方)治手足風毒攻手足疼痛
槐枝柳枝桑枝椒枝吳茱萸枝(各一斤)
右細剉以水五斗煎至二斗去滓稍熱避風淋蘸三
五度瘥
四生散(和劑方)治男子婦人肝腎風毒上攻眼赤痒痛不
時羞明多淚下疰脚膝生瘡及遍身風癬服藥不驗
居常覺兩耳中痒正宜服此無不取效
黃耆川羌活蒺䔧(沙苑)白附子(各等分生)
右為末每服二錢薄荷酒調下如腎臟風下疰生瘡
以猪腰子擘開以藥末二錢合定褁煨香熟空心細
嚼以鹽酒送下
排風湯(出千金方)治諸毒風邪氣所中口噤悶絶不識人及
身體疼煩面目手足暴腫者
犀角具子升麻羚羊角(各一兩)
右為粗散以水二升半内四方寸匕煮取一升去滓服
五合殺蟲者以意增之若腫和雞子傅上日三度老小
可斟酌加減神效良亦可多合備用
桃仁丸(出明宣論)治一切風毒遍身疼痛四肢拘急
草烏頭(生用)桃仁(取霜各一兩)五靈脂(三兩)
右為末酒煮麫糊丸如梧子大以青黛為衣將胡桃
仁以温酒下五丸食後加減
川烏頭湯(出聖惠方)治風毒攻手足疼痛頑麻
川烏頭生薑(各五兩)漢椒(二兩)
右細剉以水二斗煎至一斗去滓入鹽二兩頻頻淋
醮
治膽風毒氣虚實不調昏沉睡多
酸棗仁(一兩生用)金挺䗶茶(二兩以生薑汁塗炙令焦)
右㕮咀每服二錢水七分煎六分無時温服
菊花散(出經效濟世方)治風毒上攻頭昏眼暈
菊花芎藭
右各等分為細散每服一二錢食後臨卧茶清調下
附子湯(出聖惠方)治風毒攻手足疼痛或攻皮膚浮腫淋蘸
附子(生去皮臍)生薑(各五兩)
右細剉以水二斗煮三二十沸去滓稍熱避風淋蘸
餘滓更煎用之腹中痛水煮服亦可
治風毒攻手足疼痛頑麻(聖惠方)
萞麻莖葉(二斤)椒枝(一斤)
右細剉以水二斗煎取一斗去滓看冷熱避風淋蘸
又方(出聖惠方)
葱白(一斤)川椒(二兩)
右以水一斗煎五七沸去滓避風淋蘸
又方(出聖惠方)
桑枝槐枝(各一斤)
右細剉以水一斗煮五七沸去滓避風淋蘸
又方(出聖惠方)
赤小豆(二升)鹽(二兩)
右以水一斗煮熱熟去滓淋
驢皮膠酒(出本草)治一切風毒骨節痛呻吟不止(方見風角弓反)
(張類)
又治風毒攻手足疼痛頑麻(出聖惠方)
蒴藋(二斤)
細剉以水一斗煮五七沸去滓避風淋蘸
又方(出聖惠方)
猪椒根(二斤)
細剉以水一斗煮五七沸去滓避風淋蘸
又方(出聖惠方)
白楊樹皮(二斤)
細剉以水二斗煮取一斗去滓稍熱淋蘸
治風勞毒腫疼痛攣急或牽引小腹及腰髀痛方(出千金方)
用桃仁一升去尖兩仁熬令黑烟出熟研如常法以
酒三升攪和頓服之厚衣被蓋令汗不過三劑瘥
四白散(楊氏家藏方)治下臟氣毒攻疰頭面生瘡遍身瘙痒
(方見蠱風類)
羌活飲子(楊氏家藏方)治風腫上攻頭面發熱頰赤唇焦眼
澁鼻出熱氣頂背拘急兼治肝元氣虛等疾
羌活(去蘆頭)獨活(去蘆頭)川芎柴胡(去苗)前胡(去蘆頭)細
辛(去土)白蒺䔧(去刺)麥門冬(去心)山藥升麻紫蘇葉
黃耆(蜜炙已上各二錢半)烏梅(去核)防風(去蘆頭)枳殼(去穰麩炒)藁
本(去土)蔓荆子荆芥穗甘草(炙)桑白皮(炙已上各半兩)
乾葛(一兩)
右件㕮咀每服三錢水一盞半生薑三片薄荷五葉
同煎至八分盞去滓温服食後
黑龍丸(楊氏家藏方)治風毒上攻頭面多生赤㿔
羌活(去蘆頭)獨活(去蘆頭)蔓荆子薄荷葉(去土)細松烟
墨(燒紅醋碎已上五味各一兩)川芎白附子(炮)甘草(炙)山梔
子仁白殭蠶(炒去絲嘴)香白芷防風(去蘆頭)荆芥穗
天南星(湯浸一宿炮)草烏頭(炮去皮尖)川烏頭(炮去皮臍尖已上十一味)
(各半兩)
右件爲細末煉蜜為丸如每一兩作十丸每服一丸
細嚼茶酒任下食後
淋渫子散(出王氏博濟方)治風毒氣攻疰脚膝疼腫
吳茱萸食茱萸山茱萸杜狗脊木鱉子
(已上各等分)
右件同搗為粗末每用二匙頭於杉木抱桶内以沸
湯浸藥以脚上面虚之漸次淋洗以效閣起脚指頭
勿令浸看令出風氣淋濯了乾拭却以衣被盖勿令
風吹如蠱行痒是效
煞風毒止血生肉(出本草)以青蒿搗敷瘡上
治風毒脚弱痺滿上氣(出本草)取菝葜葉釀酒服之田舍
貧家多用此釀酒殊佳
治風毒脚膝攣急骨節痛(出本草方見本門風脚腰疼痛豆豉飲下)
治一切冷毒風氣(出本草)用蒜一升去皮以乳二升煮使
爛空腹頻服隨後以飯壓之明日依前服
單服大麻仁酒(出本草)治骨髓風毒疼痛不可運動者
取大麻仁水中浸取沈者一大升濾出曝乾於銀器
中旋旋炒直須慢火待香熟調勻即入木臼中令三
兩人更互搗一二數令及萬杵看極細如白粉即止
平分爲十貼每用一貼取家釀無灰酒一大甆湯碗
以砂盆柳木槌子點酒研麻粉旋濾取白酒直令麻
粉盡餘殼去之都合酒一處煎取一半待冷煖得所空
腹頓服日服一貼藥盡全差輕者止於四五貼則見
效大抵甚者不出十貼必失所苦耳其效不可勝紀
治風毒熱腫遊丹(出本草)以烏蘝苺搗傅並飲汁良
治風毒攻心煩燥恍惚(出本草)用大豆半升净淘以水二
升煮取七合去滓食後服
治風毒腫及麻痺(出本草)用芥子醋研傅之
消風毒(出本草)以鳬茨子作粉食之
治風毒骨髓疼痛(出本草方見本門中風百節疼痛類芍藥方)
風秘(論)
夫風秘之論病以大腸秘澁不通大腸者肺之府通行
水糓傳導所出若三焦不和風熱所搏則腸胃乾燥津
液虚少糟粕結聚傳導不行令人心煩腹滿便秘不通
也
方
羚羊角丸治熱毒風大便秘澁及心風健忘肝風眼暗
羚羊角(鎊)人參羌活(去蘆頭)苦參(剉)防風(去义)玄參
丹參大黃(剉)大麻仁(别研為膏)升麻梔子仁
麥門冬(去心焙)龍齒(研各一兩)茯神(去木)黃連(去鬚)枳殼(去穣麩炒)
犀角(鎊)天門冬(去心焙)郁李仁(去皮䨇仁研)生乾地黃(各三)
(分)
右為末與麻仁龍齒郁李仁膏同研勻煉蜜丸如梧
桐子大空腹每服温酒下二十丸加至三十丸
羚羊角丸(出聖惠方)治風熱壅滯調氣利大腸
羚羊角屑(三分)人參(出蘆頭)訶棃勒皮梹榔獨活
黃耆(剉各半兩)川大黃(剉碎微炒一兩)枳殼(去穣麩炒微黃三分)烏蛇(酒浸)
(去皮骨炙令微黃)郁李仁(浸去皮尖微炒各一兩半)大麻仁(一兩半)赤茯
苓地骨皮(各二分)
右為末煉蜜和搗三二百杵丸如梧桐子大每服食
前以温水三十丸以利為度
麻仁丸(出和劑方)順三焦和五臟潤腸胃除風氣治冷熱壅
結津液耗少大便秘難或閉塞不通若年高氣虛及
有風人大便秘澁
枳殼(去穰麩炒)白梹榔(煨半生)兔絲子(酒浸别末)山蕷防風
(去义枝)山茱萸車前子肉桂(去粗皮各一兩半)木香
羌活(各一兩)郁李仁(去皮别搗)大黃(半蒸半生)麻仁(别搗研各四兩)
右為細末入别研藥勻煉蜜丸如梧子大每服十五
丸至二十丸温水臨卧服之
梹榔丸(出聖濟總錄)治風氣内結大腸不利及四肢瘡疹瘙
痒夜卧不安
梹榔(剉一兩)麥蘖黑牽牛子(六兩搗取粉三兩)防風(去义)何
首烏苦參大黃(各二兩並生用)陳橘皮(湯浸去白焙三兩)木
香(一兩)羌活(去蘆頭一兩)皂莢(十挺不蛀者以水五升挼取濃汁去滓熬為膏)
右為細末以皂莢膏和丸梧桐子大每服二十丸至
三十丸鹽酒下
搜風散(出聖濟總錄)治風氣中脘不利大便秘澁
牽牛子(一兩生一兩炒)大黃(剉半兩)郁李仁(去皮半兩)芎藭(一兩)枳
殼(去穣麩炒一兩)麻子仁(一分)梹榔(剉一枚)木香(一分)旋復花
防風(去义各一兩)青橘皮(湯浸去白焙一分)
右為散每服二錢至臨卧生薑茶調老小加减服
搜風丸(出聖濟總錄)治腸胃氣壅大便秘澁
牽牛子(半斤半生半炒)枳殼(去穣麩炒)青橘皮(湯浸去白焙)桂(去粗皮)
芎藭白芷羌活(去蘆頭)防風(去义各二兩)大黃(剉炒)麻
仁(各六兩)
右為末煉蜜和丸如梧桐子大食前茶清下十丸如
大便秘滯食後臨卧荆芥湯下三十丸加減服
麻仁丸(出聖惠方)治大腸風熱秘澁氣壅悶
大麻仁(三兩)羚羊角屑枳殼(麩炒微黃去穣)芎藭木香
(各一兩)鱉甲(塗酥炙令黃去裙欄二兩半)獨活梹榔川大黃
(剉碎微炒)郁李仁(湯浸去白尖微炒各二兩)牽牛子(二兩半一兩二分炒一兩二分)
(生用)
右為細末煉蜜和搗三五百杵丸如梧桐子大每服
食前以温水下三十丸以利為度忌莧菜
疎風散(出直指方)治風毒秘結
枳殼(製半兩)防風羌活獨活梹榔白芷
葳靈仙蒺䔧(炒去刺)麻仁(炒别研)杏仁(湯浸去皮尖炒别研)甘
草(炙各一兩)
右剉散每服二錢半生薑五片蜜一匙水一盞半慢
火煎服
戟香散治大腸風秘結澁不通
大戟(炒)木香乾薑(炮)陳橘皮(湯浸去白焙各一兩)牽牛子
(五兩取細末二兩)大黃(剉炒)羌活(去蘆)芎藭(各半兩)陳麴(炒)訶棃
勒皮(各分)桂(去粗皮三分)
右為散每服二錢生薑茶清調下臨卧服
皂角丸(出危氏方)專治有風人臟腑秘澁
猪牙皂角厚枳殼(去穣)羌活桑白皮梹榔
杏仁(製另研)麻仁(别研)防風川白芷陳皮(去白)
右等分為末蜜丸梧桐子大每服三十五丸温水下蜜
湯亦可
犀角散(出聖惠方)治大腸風熱秘澁不通心腹壅悶
犀角屑白鮮皮防風(去蘆頭)木通(剉)大腹皮(剉各)
(三分)麥門冬(去心)大麻仁川大黃(剉碎微炒各一兩)甘草(炙微)
(赤剉半兩)
右搗篩為散每服五錢以水一大盞煎至五分去滓
食後温服
秦艽散(出聖惠方)治大腸風熱秘澁燥悶
秦艽(去苗)木香(各三分)防風(去蘆頭)枳殼(麩炒微黃去穣)大麻仁
梹榔羚羊角屑(各一兩)川朴硝(一兩半)甘草(炙微黃剉)
(半兩)
右搗粗為散每服三錢以水一中盞入生薑半分煎
至六分去滓食前温服
青橘丸(出聖濟總錄)治風氣壅滯大便秘澁
青橘皮(去白焙)梹榔(剉各一兩)郁李仁(麩炒去皮一兩)木香(半兩)羌
活(去蘆半兩)半夏(湯洗七次半兩)牽牛子(半斤搗粉)陳橘皮(湯浸去白焙各)
(四兩)
右為末煉蜜和丸梧桐子大每服二十丸臨卧生薑
湯下
葳靈仙丸治大腸風熱壅實便秘不通腹脇脹悶
葳靈仙(去土)枳殼(去穣麩炒)青橘皮(去白焙各一兩)牽牛子(炒)防
風(去义)郁李仁(湯浸去皮尖)大腹皮(剉各半兩)芍藥(三分)
右為末煉蜜丸梧桐子大每服二十丸温水下至三
十丸以知為度
枳殼丸(出濟生方)治腸胃氣壅風盛大便秘實
皂角(去皮弦子炙)枳殼(炒去穰)大黃(剉微炒)羌活(去蘆)木香(不見)
(火)橘紅桑白皮(蜜水炙)香白芷(各等分)
右為末煉蜜丸如梧桐子大每服七十丸空心服米
飲或薑湯下
桃花湯治大便秘澁五臟風壅弱不宣
桃花(乾者二錢)甘遂(炒一分)郁李仁(去皮䨇仁别研膏)海蛤(搗碎炒)
枳實(去穣麩炒)大黃(剉炒各半兩)橘皮(湯浸去白炒)木香(各一分)
右七味為末與郁李仁和勻每服五錢水二盞煎一
盞去滓空腹温服良久乾飯一匙壓之覺轉動腹如
雷鳴即以熱水洗足宣下諸惡物以糜粥助之
木香丸(出聖總錄)治腸胃風熱津液燥少大便秘澁
木香(半兩)梹榔(剉)大黃(煨剉)麻子仁(各二兩)牽牛子(末)郁
李仁(湯浸去皮)枳殼(去穰麩炒各一兩)
右為末煉蜜和丸如梧桐子大每服二十丸臨卧温
米飲下
搜風丸(出聖濟總錄)治大腸風秘不通
木香惡實(各一分)牽牛子(炒)青橘皮(湯浸去白焙)旋復
花(炒各一兩)梹榔(煨剉二枚)皂角(五挺用漿水五升浸兩宿挼汁去滓入蜜四兩銀石)
(噐漫火熬膏)
右為末以皂莢膏和丸如梧桐子大每服十五丸温
酒下不拘時
羌活丸治風氣大腸秘澁
羌活(去蘆頭)㯽榔(剉)木香陳橘皮(湯浸去白焙)桂(去粗皮各)
(一兩)大黃(煨熟二兩)牽牛子(半斤搗取粉四兩)
右為末更研令勻煉蜜和丸梧桐子大每服十五丸
至二十丸生薑紫蘇湯下漸加至三十丸此藥不搜
攪人臟腑年高大腸風秘服之自然通利兼不轉瀉
導氣㯽榔散(出聖濟總錄)治風秘腸胃痞塞不通
㯽榔(剉一兩)木香木通(剉各半兩)大黃(濕紙褁煨半兩)桑根白
皮(炙剉半兩)牽牛子(二兩一半生一半熟同搗取末用一兩)郁李仁(麩炒去皮)
(一兩别研如膏)
右除研膏外搗羅為散入研膏和勻每服二錢七入
牛黃龍腦各少許温蜜湯調下空心服
香桂丸(出聖濟總錄)治風秘腸胃不宣利令人壅悶
木香(一分)桂(去粗皮)大黃(濕紙褁煨剉)郁李仁羌活(去蘆頭)
檳榔(剉各半兩)黑牽牛子(炒一兩)
右為細末煉蜜和丸如梧桐子大每服二十丸至三
十丸茶清下
導秘丸(出聖濟總錄)治風熱大腸秘澁不通心煩腹滿體熱
引飲(一名大聖丸)
檳榔(剉)木香芎藭羌活(去蘆頭)桂(去粗皮各二兩)大黃
(濕紙褁煨)郁李仁(湯浸去皮尖焙各四兩)
右為細末煉蜜和丸如梧桐子大每服二十丸漿水
下茶湯亦得一方加枳殼二兩蜜丸一方加麻仁枳
殼各四兩名麻仁丸一方加甘菊訶棃勒生薑乾地
黃山芋各二兩名如聖丸一方治熱毒風用温酒或
生薑湯空心服
清利丸(出聖濟總錄)治榮衛凝澁風熱秘結氣壅引飲
皂莢(不蟲者刮去黑皮塗酥炙焦四兩)檳榔(剉一兩半)青橘皮(湯浸去白焙)
乾薑(炮)半夏(湯洗七次焙乾)羌活(去蘆頭)黑牽牛(半斤生熟各一半搗)
(取末四兩)
右為細末酒煮麫糊和丸如梧桐子大每服二十丸
生薑湯下
檳榔散(出聖惠方)治大腸風熱秘澁不通四肢煩悶
檳榔川朴硝(各二兩)木香羌活(各三分)牽牛子(微炒)
(三兩)陳橘皮(湯浸去白穣焙)川大黃(剉碎微炒各二兩)
右搗羅為散每服空腹以生薑湯調下三錢以利為
度
前胡丸(出聖濟總錄)治風氣潤利腸胃
前胡(去蘆頭二兩)大黃(剉炒)黃芩(去黑心)木通(剉)麻子仁
芍藥(各一兩一分)
右為末煉蜜和丸如豌豆大每服十五丸温水下食
前服
調中丸(出聖濟總錄)治大腸風熱秘澁不通
大黃(剉)鼈甲(醋炙黃去裙)朴硝桃仁(湯浸去皮尖雙仁麩炒各四兩)
莱菔(一斤搥碎絞取汁)皂莢(五挺去皮搥碎用水一升挼取汁濾過)
右前四味爲末以陳醋一升半同皂莢莱菔汁煎五
七沸入後藥末同熬得所丸如梧桐子大每服二十
丸温米湯飲下
芎藭丸(一名葳靈仙丸出聖惠方)治大腸風熱結澁不通
芎藭獨活(去蘆頭)㯽榔(剉各一兩)牽牛子(搗取粉二錢)葳靈
仙大黃(剉炒二兩)
右爲末煉蜜和丸如梧桐子大每服三十丸食前温
熟水下一方加木通
麻仁丸(一名脾約丸衛生寶鑑)治風秘脾約症小便數大便秘塞
不通謂之風秘脾約腸胃不調熱結秘澁臍腹脹滿
腰背拘急約者結約之約又約束之約也内經曰飲
入於胃遊溢精氣上輸於脾脾氣散精上歸於肺通
調水道下輸膀胱水精四布五經並行其精溢者脾
氣結束津液不得四布但輸膀胱致小便數而大便
硬故曰其脾爲約麻仁味甘温内經曰脾欲緩急
食甘以緩之麻仁杏仁潤物也本草曰潤可以去枯
腸乾燥必以甘潤之物爲之主是以麻仁爲君杏仁
爲臣枳實味苦寒厚朴味苦温潤燥者必以甘甘以
潤之破結者必以苦苦以泄之枳實厚朴爲佐以散
脾之約藥味酸微寒大黃味苦酸涌泄爲陰芍藥大
黃爲使以下脾之結燥潤結化津液還入胃中則大
便利小便少而愈
大黃(剉碎微炒)赤芍藥枳殼(炒各一兩一方作枳實)厚朴(半兩薑汁)
(炒)麻仁(别研一兩)杏仁(去皮尖一兩别研)
右爲末蜜丸梧桐子大每服三十丸温水吞服枳殼
枳實煎湯送下尤妙(一法麻仁一兩半杏仁三分大黃一兩枳實芍藥厚朴各半兩)
(一方用大黃枳殼一斤麻仁二兩厚朴四兩杏仁六錢一方麻仁一兩二錢半芍藥一兩乃均制合理用)
(當以推理)
治肺臟風毒熱壅鼻塞口乾大便秘(出本事方)
枳殼(麩炒去穣)川朴硝川大黃(各一兩)牛蒡子(炒半兩)芎
藭(二分)郁李仁(湯浸去皮一兩半)
右爲末每服一大錢蜜水調下忌一切熱毒等物
搜風散(出本事方)治大便秘結風盛秘澁
青皮(去白)葳靈仙(去頭洗各二兩)大黃(生一兩)大戟(一兩)牛蒡子
(新瓦炒二兩)
右為服一錢人壯實每服三錢蜜酒調服畢𠻳口
大麻仁丸治大腸風壅秘澁不通
大麻仁(研如泥五兩)芎藭(一兩一分)附子(生去皮臍半兩)大黃(碎剉酥炒)
(一兩)甜硝(半兩)
右為末煉蜜丸梧桐子大每服三十丸温酒下
大黃丸(出聖濟總錄)治風氣大腸澁結寬胸膈消壅滯
大黃(剉炒一兩)木香(一分)牽牛子(生用)郁李仁(湯去皮各二兩)
右為末煉蜜和搗數百下丸如梧桐子大每服二十
丸茶清下度病人臟腑虚實臨時加減
二仁丸(危氏方)專治虚大老人風秘不可服大黃藥者
杏仁(去皮尖麩炒黃)麻仁(各另研)枳殼(去穣麩炒)訶子(漫火炒搥去核)
右等分為末煉蜜丸如梧桐子大每服三十丸温水
下
加減神功丸(和劑局方)治三焦氣澁心腹痞悶六腑風熱大
便不通腰腿疼痛肩背重悶頭昏面熱口苦咽乾心
胸煩懆睡卧不安及治脚氣并素有風人大便結燥
訶棃勒牽牛(微炒)大麻仁(另搗如膏各四兩)人參(去蘆一兩)
右為末入麻仁搗研勻煉蜜丸梧桐子大每服四十
丸温水或米飲食後臨卧服如大便不通可倍丸數
一方有大黃無牽牛温酒亦得
地龍丸治風氣壅滯大腸秘澁
地龍(去土)牽牛子(半生半炒)苦參(各一兩)烏頭(生去皮尖半兩)
右為末醋煮稀麫糊丸梧桐子大每服十五丸至二
十丸空心夜卧米飲下
凌霄花根丸治大腸虚冷風秘
凌霄花根(去皮洗焙三兩)皂莢子(五十枚)烏藥(剉)人參(各半兩)
右為末煉蜜丸菉豆大每服十五丸温水下一日進
二服妙
黑神丸治大腸秘澁不通風結
巴豆(一兩麩炒去皮心摸出油)硫黃(研一分)乾薑(炮半兩)皂莢(三挺不蛀)
(者燒令烟絶與硫黃研同)
右搗乾薑為末與三味研勻用蒸餅去皮湯浸搦乾
紙褁煨透和藥搗勻丸如梧桐子大每三丸空心生
薑湯下加至四丸為妙
雄黃丸治風熱氣壅大便不通
雄黃(研)欝金(各一兩)巴豆(半兩去皮心膜研如膏)生麫(二兩)
右同研細滴水丸如梧桐子大每服二丸至三丸食
後卧時生薑湯下量虚實加減
㯽榔散治風熱大便不通
㯽榔(二枚剉)朴硝(研)大黃(剉炒)青橘皮(湯浸去皮焙各一兩)
右為末每服二錢食後臨卧葱蜜湯調下
蜜膩散(出聖濟總錄)治風熱盛大小腸秘澁
大黃(煨剉搗末)牽牛子(生杵為末)甘遂(微炒黃搗為末)
右秤大黃牽牛末各三錢甘遂末一錢入膩粉半錢
同研勻每服二錢以濃煎蜜湯調下食前服
葳靈仙散(出護命方)治老人風氣壅盛大腸秘澁五六日方
大便一次天隂日盛頭旋目暗發作無時宜服此方
葳靈仙(一兩酒浸切焙)芎藭羌活(去蘆各半兩)
右為散每服二錢用空心葱湯調下不轉第二日再
服
祛風順氣香枳散(余居士選竒方)治大腸秘澁
枳殼(去穣麩炒)防風(去义各一兩剉)甘草(炙剉半兩)
右搗為散每服二錢以沸湯點服空心食前各一服
郁李仁散(出聖濟總錄)治風熱氣秘
郁李仁(去皮尖炒)陳橘皮(去白酒一盞煮乾)京三稜(炮剉各一兩)
右為散每服三錢以空心煎熟水調下
麻仁丸(出聖生拔萃方)治風秘大便不通
枳殼(去穣麩炒)川芎(各等分)麻仁泥子(減半)
右為末煉蜜丸梧桐子大温水下食前服
牛黃丸治大腸風熱秘
牛黃(細研一分)大黃(剉炒二兩)巴豆(去皮心膜麩炒研新瓦上取霜半兩)
右為末酒煮麫糊丸菉豆大每服五丸臨卧米飲下
量虚實加減
㯽榔丸(出聖濟總錄)治風秘大便不通發燥引飲
㯽榔(剉兩枚為細末)黑牽牛子(四兩搗取末二兩)
右拌勻煉蜜和丸如梧桐子大每服二十丸温薑湯
下不計時候便看臟腑虚實加減
治大腸有風大便秘結及氣秘尊年之人宜服(出危氏方)
皂角(炙去子)枳殼(去穣麩炒各等分)
右為末煉蜜丸梧桐子大每服七十丸空心米飲下
一方以炊飯搗爛為丸用入水不浮好沉香濃磨汁
調下
枳殼飲(傳信適用方)治老人大便風秘不通塞澁妨悶或用
蜜導之類不能通者用枳殼水浸去穣麩炒為末每
服一大錢入阿膠三斤生薑五斤葱白五莖水一盞
煎至六分去滓入蜜少許空心温服次用葱白十莖
爛研塗臍中却以手蘸葱湯自内兩腰間烙熨至小
腹下少頃氣透即通
治風秘(風科集驗)
用阿膠麩炒研為細末煎服三錢氣實者加木香最
宜老人服一方阿膠一斤煎葱白湯下
治有風大便秘澁及關格不通
用不蛀皂角燒灰為末每服一錢米飲調下一方去
皮子炙黃為末葱蘸内肛内立通吹亦可一方治風
秘用不蛀皂角當中所一寸許去黑皮以沸湯半盞
泡上用盞盖定候通口服之先辦少粥通後即食名
風秘湯攅宫有一老人患八九日不通有木匠授以
此方只一服見效一方碗燒盖置於桶内薰下部即
通妙
白薑蠶散治大腸風秘(方見破傷風類)
治心風秘(本草)
水銀(一兩)藕節(八箇)
右研搗藕節令細次入水銀同研成沙子丸如雞頭子
大每服二丸磨刀水下一二服差
大黃丸(出聖惠方)治風壅大腸澁滯
川大黃(一兩半剉微炒)大麻仁(一兩半)車前子(一兩半)兔絲子
(三分酒浸三日晒乾别搗為末)郁李仁(一兩半湯浸去皮尖微炒)枳殼(一兩半麩炒微)
(黃)防風(三分去蘆)獨活(三分)山茱萸(三分)薯蕷(三分)㯽榔(一兩)牛
膝(去苗三分)
右件藥搗羅為末煉蜜和搗三二百杵丸如桐子大
每服夜臨卧時以温漿水下三十丸
通秘散(楊氏家藏方)治風秘大便澁
香白芷(不以多少焙乾)
右為細末每服二錢蜜水少許温米飲調下連進二
服即通食前
賊風(論)
夫邪之中人有四從所不勝来者謂之賊邪與冬至之
日疾風南来名曰賊風其義一也聖人於虚邪賊風避
之有時以邪從所不勝来故謂之虚邪以其竊害中和
之氣故謂之賊風其證痛而不熱則不能按仰轉動不
熱則身内索冷欲得熱熨即小寬也加以風冷則骨解
深痛按之徹骨或遇冷氣相搏則結㿔癧或偏枯風熱
相搏則變附骨疽
方
追風散(聖惠方)治中賊風口噤昏沈半身不隨風毒入臟
口面喎斜
天南星(炮製)白附子(炮製)附子(炮製去皮臍)烏蛇肉(酒浸炙微黃)
天麻白殭蠶(微炒各一兩)乾蝎(微炒)羌活防風(去蘆頭)
半夏(湯浸洗七遍去滑)蛇床子藁本白芷蔓荆子
犀角屑(各二分)牛黃(細研半兩)葳靈仙(半兩)麻黃(細剉一兩)麝
香(細研一分)
右搗細羅為散入研了藥都研令勻每服不計時候
以温酒調一錢
秦艽散(出聖惠方)治賊風入腹短氣心下煩熱手足疼痛四
肢不舉口噤不能言
秦艽(去苗一兩)羚羊角屑防風(去蘆頭)葛根(剉)赤芍藥
漢防己附子(炮製去皮臍)細辛赤茯苓(各三分)當歸
(剉微炒)人參(去蘆頭)甘草(炙微赤剉)木通(剉)桂心白术(各半)
(兩)
右粗搗羅為散每服四錢以水一中盞煎至五分去
滓入竹瀝一合更煎一兩沸不計時候温服
麻黃湯治中賊風急強大呼不自覺知身體盡痛
麻黃(去根節煎掠去末焙)黃芩(去黑皮)芎藭當歸(切焙)紫石英
甘草(炙剉)桂(去粗皮)遠志(去心)獨活(去蘆頭)桔梗(炒各一兩)防風
(去义)石膏(碎各二兩)乾薑(炮一兩半)杏仁(二十五枚去皮尖䨇仁炒)
右粗搗篩每服五錢以水一盞半煎至八分去滓温
服不拘時日三夜一
茵芋飲(出聖惠方)治賊風入腹心中拘急煩亂恍惚忘語迷
惑不知人事口噤不開卧則驚怖口乾惡風時時失
精身體沉重
茵芋烏頭(炮製去皮臍)乾薑(炮)細辛(去苗葉)黃芩(去黑皮)
桂(去粗皮)天雄(炮製去皮臍)防風(去义)白茯芩(去黑皮一兩一作赤茯芩)
秦艽(去苗)防己當歸(焙)甘草(炙各二兩)
右剉如麻豆每服五錢以水一盞半入竹瀝少許煎
八分去滓温服
大續命湯(出聖惠方)治中賊風急強大呼身體疼痛
麻黃(去根節煎掠去沫焙三兩)石膏(碎)防風(去义各二兩)乾薑(炮一兩半)
黃芩(去黑心)芎藭甘草(炙)白术遠志(去心)獨活(去蘆)
(頭各一兩)紫石英(半兩)杏仁(三十五枚去皮尖雙仁炒)
右粗搗篩每服五錢以水一盞半煎至一盞去滓温
服不拘時良久再服一方治中風風急強大呼不自
覺知身體強直者有桂無白术名桂枝湯
漢防己散(出聖惠方)治賊風身體拘急舌強難言手足不隨
漢防己黃芩(各一兩)麻黃(去根節)石膏(各一兩半)赤芍藥
芎藭防風(去蘆頭)羌活附子(炮製去皮臍)當歸(剉微)
(炒各三分)杏仁(湯浸去皮尖䨇仁麩炒微黃)白术(各半兩)
右粗搗羅為散每三錢以水一中盞入生薑半分煎
至六分去滓不計時候温服
羚羊角散(出聖惠方)治賊風身體緩弱手足不隨言語蹇澁
精神恍惚
羚羊角麻黃(去根節)杏仁(湯浸去尖䨇仁麩炒微黃各一兩)石膏
(二兩)人參(去蘆頭)赤芍藥(各半兩)芎藭漢防己桂心
附子(炮製去皮臍)防風(去蘆頭各三分)
右粗搗篩為散每服三錢以水一中盞煎至六分去
滓不計時候温服
葛根湯治中風半身不隨口面喎僻言語不便
生葛根(切)半夏(湯洗七遍各四兩)生薑(五兩與半夏同搗炒乾)獨活
(去蘆頭)桂心(去粗皮二兩半)防風(去叉)當歸(切焙)芍藥甘草(炙各)
(一兩)附子(炮製去皮臍半兩)
右剉如麻豆每服五錢以水一盞半入生薑一棗大
拍碎煎至八分去滓温服日二夜一
杏仁飲(一名西川續命湯)治中賊風身體不收不知痛處卒語
不得手足拘急腰痛引頸目眩欲倒卧即反張脊不
著席脈動不安恍惚恐懼上氣嘔逆等症(方見風痱類)
麻黃散(出聖惠方)治賊風身體及心脇疼痛四肢不利
麻黃(去根節一兩半)當歸(剉微炒)桂心(各一兩)芎藭茵芋
萆薢(剉)乾薑(炮製剉各兩半)黃芩甘草(炙微赤剉各三分)
右粗搗羅為散每服三錢以水六分煎至三分次入
酒四分更煎三兩沸去滓不計時候温服
桂心散(出聖惠方)治賊風心腹拘急四肢疼痛腹滿欲死
桂心防風(去蘆頭)芎藭甘草(炙微赤炒剉)檳榔(各三分)
乾薑(炮製剉)吳茱萸(湯浸七遍焙乾微炒)枳殼(麩炒微黃去穣各半兩)秦
艽(去苗一兩)
右為散每服四錢以水一中盞煎至六分去滓不計
時候温服
側子散(出聖惠方)治賊風毒氣攻注四肢疼痛發動不可
忍
側子(炮製去皮臍)當歸(剉微炒)桂心赤芍藥附子(炮製)
(去皮臍)防風(去蘆頭)檳榔甘草(炙微剉各一兩)麻黃(去根節二兩)
右粗搗篩為散每服四錢以水一中盞入生薑半分
煎至六分去滓不計時候温服
甘草飲治賊風入腹角弓反張口噤舌強目視不眀不
能言語舉體不仁或心腹疼痛
甘草(炙)黃芩(去黑皮)附子(一枚炮製去皮臍)人參芎藭
防風(去叉)麻黃(去根節)防己(各一兩)
右剉如麻豆每服五錢以水一盞半入生薑三片煎
五分去滓空心食前温服一方加芍藥一兩
麻黃飲治賊風入五臟四肢心脇急痛咽乾口噤
麻黃(去根節)當歸(切焙)芎藭甘草(炙)乾薑(炮各二兩)黃芩
(去黑心一兩)杏仁(三十枚去皮尖䨇仁炒)
右粗搗每服五錢以酒半盞水一盞煎至一盞去滓
空心温服
秦艽丸(一名桂心湯)治賊風入腹搶心拘急四肢不隨腹滿
欲死者(方見風入腹拘急切痛類)
當歸湯(出三因方)治賊風口噤角弓反張痙者(方見風角弓反張類)
療諸賊風腫痺風入五臟恍惚
莽草(一斤)烏頭附子躑躅(各三兩)
右以苦酒一斤浸一宿猪脂四斤煎三上三下絞去
滓向火以手摩病上三百度應手卽差耳鼻病可以
綿褁之療諸疥癬雜瘡
烏頭膏(出聖惠方)治賊風身體不隨偏枯口喎僻及傷風寒
身強直
烏頭(炮)野葛(去心各五兩)莽草(一斤)
右㕮咀以好酒浸令淹漸再宿三日浸之以不落水猪
肪五斤煎成膏合藥作東向露竈以葦薪煎之三上三
下藥成去滓有病者向火摩三千遍汗出即愈若觸露
鼻中塞對火摩頭頂鼻中即通藥不可令入口眼也
倉公酒(出鮑氏方)治賊風口噤角弓反張
當歸防風(各三分)獨活(一兩半)麻黃(一兩一分)細辛(半兩)附
子(一箇)
右為散每服四錢水酒各半盞煎口不開者抉開納
藥一服蘇二服少汗三大汗愈
防風散(出指南方)治賊風口喎
防風(一兩)羌活(半兩)甘草(一分)
右為粗末每服五錢水二盞煎一盞去滓入麝香一
字温服
治賊風(出本草)
用曾經辛苦鐡燒赤投酒中熱服之(即是勞鐵也)
去賊風風痺(出本草)
用櫓豆炒令黑及熱投酒中漸漸飲之
治賊風反折(出本草)
以赤銅屑熬使極熱投酒中服五合日一又燒赤銅五
斤内酒二斗中百遍服甚驗
治賊風
以秤錘燒令赤投酒中及熱飲之
治賊風風痺破血(出本草)
以雞屎和黑豆炒浸酒服一用雞子和豆淋酒服
治賊風(出本草)
以薄荷煮汁服
治中風口偏不語者
倉茱萸子(二升)䜴(三升)
右二味酒五升共煮四五沸冷服半升日三四服得
汗便瘥
止血除賊風
用烏氊燒為灰酒下二錢瘥(烏氊乃睡黑者色氊也不宜久作卧褥吸人脂)
(血令人無顏色土氣)
治賊風毒腫及麻痺
用莽草濃煎湯淋洗
又方用麻子炒令香搗碎以童子小便浸取汁服之
(麻子乃今人續布麻種子也)
又方用生大豆炒令黑色熱投酒中漸漸飲之
普濟方卷一百六
