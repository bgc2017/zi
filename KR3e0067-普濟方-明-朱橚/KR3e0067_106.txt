普濟方卷一百七明周王朱橚撰
諸風門
蠱風(論)
夫毒風之狀在皮膚間一身盡痛若劃若刺淫淫躍躍
如中蠱毒故名蠱風皆由體虚受風侵傷正氣也
方
烏頭五靈脂丸(出聖濟總錄)治毒風皮膚盡痛身體若劃
若刺
烏頭(生去皮臍用)五靈脂(各五兩)虎骨(沙瓶中鹽泥固濟煨存性二兩)狼
毒(炮一兩)附子(炮製去皮臍二兩)防風(去义)地龍(不去土)桂(去粗皮)
海桐皮(剉各二兩)乳香(研一兩)自然銅(煨醋淬三五徧二兩)没藥(研一)
(兩)龍腦(研一錢)亂髮(燒灰存性)好墨(煅過各半兩)麝香(研三分)
右各剉研日中曝七日搗羅為末以生薑自然汁和
搗熟為丸如彈子大每服一丸分作四服用温酒生
薑自然汁少許磨化服此藥亦治癱緩急慢中風痰
涎壅塞胸膈不利口眼喎斜半身不遂神昏恍惚及
血氣走注並依前湯使日二三服偏正頭疼夾腦風
疾以臘茶清和少薑汁磨下去枕卧少時許痛腫處
磨一丸塗之產後諸疾備急用薑汁磨化入童子小
便並酒各半盞稍熱服血風勞及敗血故四肢或攻
刺腹肋痛用當歸酒下攧破損傷乳香酒下病深者
三丸取效合時不得見雞猫犬及婦人孝服之人
茵芋酒(出千金方)治蠱風皮膚盡痛淫淫如有蠱啄㧻之生
瘡甚者如刀劃大風頭眩重目瞀無所見或仆地氣
絶半日乃蘇口喎噤不開半身徧死拘急痺痛不能
動摇歴節腫痛骨中酸疼手不得上頭足不得屈伸
不能躡履行欲傾跛及狂走有此諸病藥皆治之
茵芋烏頭(炮炙去皮臍)石南防風(去义)女萎蜀椒
(去目及合口者炒出汗)附子(炮製去皮臍)細辛(去苗葉)獨活(去蘆頭)卷
栢桂(去粗皮)天雄(炮製去皮臍)秦芄(去苗土)防己(各一兩)躑
躅(二兩)
右㕮咀如麻豆大少壯人無用熬虚老人薄熬之清
酒二斗漬各七日夏三日春秋五日初服一合不知
加二至二合寧從少起日再以微痺為度胡洽無蜀
椒獨活卷栢為十二味
天麻丸(出聖惠方)治蠱風皮膚如刺劃頑痺不仁
天麻(炮炒)躑躅花獨活(去蘆頭)附子(炮製去皮臍)白附子
(炮)原蠶蛾(炒)防風(去义)蒼茸蒺䔧子(炒去角)桂(去粗皮)
當歸(切焙)烏頭(炮製去皮臍各一兩)麻黃(去根節)烏蛇肉(酒浸去皮骨炙)
(各二兩)麝香(研半兩)
右除研者外搗羅為末入麝香再研勻煉蜜和搗二
三百下丸如梧子大每服二十丸温酒下不拘時候
如有汗出宜避風
薄荷丸(出聖濟總錄)治蠱風皮膚盡痛如刀劃狀及頭目不
利風痰等疾
乾薄荷(一斤)天麻(四兩)葳靈仙(去苗土三兩)羌活(去蘆頭四兩)
山栀子仁(二兩)蔓荆實(去白皮三兩)白芷桔梗(炒)防
風(去义各二兩)大黃(濕紙褁煨令紙乾一兩)人參龍腦(研半兩)赤
茯苓(去黑皮三兩)
右為末煉蜜丸雞頭實大每服一丸食後細嚼茶酒
任下
薏苡仁方(出聖惠方)治體虚風邪所中攻走皮膚狀如刺劃
四肢不仁筋脈拘急
薏苡仁(二兩)獨活(去蘆頭)茵芋細辛(去苗葉)桂(去粗皮)側
子(炮製去皮臍)防風(去乂)酸棗仁(炒)麻黃(去根節先煮去沫焙)五加
皮羚羊角(鎊各一兩)甘草(炙剉半兩)
右剉如麻豆大每服四錢以水一盞入生薑半分拍
碎煎至七分去滓温服不拘時候
白花蛇煎(出聖濟總錄)治蠱風身痛如刀刺
白花蛇烏蛇(並用酒浸去皮骨焙乾各二兩)白蜜(三十兩)生薑汁
(六兩)薄荷汁(六兩)白薑蠶(炒)乾蝎苦參(各三兩)白附子
(炮三分)
右為末先下煉蜜並生薑汁薄荷汁次下諸藥末攪
勻和銀器中重湯熬成煎無灰酒調下半匙久服身
體滑膩
四白散(出聖濟總錄)治蠱風
白花蛇(酒浸去皮骨炙一兩半)白附子(炮一方生用)白薑蠶(微炒)白
蒺䔧(炒去角各一兩)
右爲末空心温酒調下二錢至晩食前再服
何首烏散(出聖濟總錄)治蠱風
何首烏(去黑皮)葳靈仙(去土各一兩)苦參(半兩)麒麟竭(一分)
右並生搗羅爲散乳鉢内研三五百遍每一錢用荆
芥湯下每日三服酒服尤妙
刺風(論)
夫刺風者以血氣爲風寒所侵不得宣利則藴滯而生
熱寒熱相搏於皮膚之間滛躍不能發泄故徧身如針
刺也人痛甚若刀劍者謂之蠱風與刺風相似不可不
辨也刺風者體虚之人膚腠開張爲風邪所侵也其
風邪走於徧身而皮膚涇濁邪氣交争風邪擊搏如錐
刀所刺故名刺風也
方
白蒺䔧丸(出聖惠方)治刺風徧身如針刺肩背四肢拘急筋
骨疼痛
白蒺䔧(一兩微炒去刺)茵芋羌活木香羚羊角屑
附子(炮製去皮臍)白附子(炮製)當歸乾蝎芎藭
牛膝酸棗仁杏仁(湯浸去皮尖雙仁别研爲膏各一兩)白花蛇
肉(二兩酒浸炙微黃)薏苡仁(三分)㯽榔(半分)牛黃(細研)麝香(細研各一)
(分)防風(去蘆頭三分)
右爲末入杏仁膏相和令勻煉蜜和搗五七百杵丸
如桐子大每服不計時候以温酒下二十丸忌生冷
油膩毒滑魚肉
牛膝散(出聖濟總錄)治刺風徧身刺痛及中風破傷風等
疾
牛膝(酒浸切焙)白芷當歸(切焙)芎藭甘草(微炙剉)生地
黃(焙)槐子(炒)厚朴(去粗皮生薑汁炙)漏蘆(去蘆頭)青橘皮(湯浸)
(去白焙各半兩)何首烏(去黑皮)没藥防風(去义)虎脛骨(酒浸一宿)
(炙各一兩)芍藥(四兩)墨(燒令赤酒内蘸三徧半兩)
右為散每服三錢以温酒調下破傷骨不折以童子
小便和酒調服婦人血風肢節酸疼薄荷湯調下
羌活散(出聖惠方)治刺風皮膚頑痺
羌活白蒺䔧(微炒去刺)白鮮皮烏蛇肉(酒浸炙令黃)當
歸防風(去蘆頭)肉桂(去粗皮)茵芋附子(炮製去皮臍)芎
藭酸棗仁(微炒)海桐皮(剉各一兩)楓香(三分)麻黃(二兩去根節)
麝香(一分細研)
右細羅為散每服食前以温酒調下二錢忌生冷油
膩濕麫毒滑魚肉
乳香犀角丸(出聖濟總錄)治刺風徧身如針刺
乳香(研)犀角(去鎊屑)自然銅(煅醋淬)附子(生去皮臍各一分)沒
藥(研)蔓荆實草烏頭(炮去皮尖)木香人參丹砂
(研)鐵沙(水洗十遍用醋一十盞煮乾銚内火出煙盡即傾出)莎草根(去毛炒各半兩)
右為末再同和研勻用酒糊杵為丸如桐子大每服
十五丸米飲下臨卧服
天麻散(出聖濟總錄)治體虚腠開為風邪所中徧身淫躍如
鍼刺
天麻白花蛇(酒浸去皮骨炙)槐實子(微炒)羌活(去蘆頭)防風
(去义)蔓荆實白鮮皮晩蠶沙(微炒)枳殼(去穣麩炒)葳靈
仙(去苖土)甘草(炙各一兩)
右搗羅為散每服二錢以温酒調下不計時候
防風丸(出聖濟總錄)治氣血不和為風寒所侵不得宣泄藴
積皮膚間寒熱相搏如鍼刺
防風(去义)薏苡仁(炒熟)藁本(去苗土各二兩)酸棗仁(炒)獨活(去蘆)
(頭)甘菊花芎藭(各一兩)㯽榔(煨過)大麻仁(别研如粉各一兩半)
右為末和大麻仁粉重羅煉蜜丸桐子大每服二十
丸温酒下不拘時候
黃耆丸(出聖濟總錄)治氣血虚風寒藴滯寒熱相搏徧身如
鍼刺名曰刺風
黃耆(細剉)蘹香子(炒)烏頭(生用去皮臍)烏藥(剉)楝實(剉炒)防
風(去义)蒺䔧(炒去角)赤小豆地龍(去土各一兩)
右為細末煮麫糊和丸如桐子大每服十丸至十五
丸空心臨卧温酒或鹽湯下
大麻仁散治大風周身皮膚肌體之内如針所刺精神
昏昧(出聖惠方)
大麻仁(三分)防風(去蘆頭)陳橘皮(湯浸去白穣焙)附子(炮製去皮臍)
白蒺䔧(微炒去刺各一兩)麻黃(去根節)桂心獨活石膏
(各二兩)
右為散每服四錢以水一中盞入生薑半分煎至六
分去滓不計時候温服忌猪雞肉生冷油膩
人參附子湯(一名附子八物湯出千金方)治風濕身體疼痛欲拆肌
肉如錐刀所刺
人參(去蘆頭)黑附子(炮去皮臍)乾薑(炮製)芍藥茯苓(去皮)甘
草(炙)桂心(各一分半)白术(二錢)
右㕮咀每服二錢水一大盞同煎至七分去滓温服
不拘時候一方去桂用乾地黃二兩一方無白术
何首烏散(出聖濟總錄)治體虚受風侵傷氣血徧身刺痛或
因寒邪未解食熱物亦能致此
何首烏(三兩)蔓荆實葳靈仙(去土)菖蒲苦參荆
芥穗蒺䔧子(炒去尖各一兩)甘草(炙各半兩)
右爲細散每服二錢以薄荷茶酒調下不計時候
枳殼酒(出聖濟總錄)治刺風
枳殼(去穰麩炒)栢白皮(各半斤)五葉草(一斤)
右細剉生絹袋盛以酒一斗浸七日每温服一盞併
服不妨常令有酒力佳
惡實根酒(出聖濟總錄)治刺風遊風
惡實根(洗去土控乾)生蒴藋根(洗去土控乾各一斤)
右細剉以酒一斗浸七日後每温飲一盞日三
四飲
芎枳丸(出聖濟總錄)治刺風徧身刺痛(方見風熱類)
漏風(論)
夫内經曰飲酒中風則爲漏風漏風之狀或多汗不可
單衣食則汗出甚則身寒喘息惡風衣裳濡口乾渴不
能勞事又曰身熱懈惰出汗如浴惡風少氣一名酒風
夫酒以養陽酒入於胃與谷氣相搏熱盛於中其氣慓
悍與陽氣俱泄使人腠理虚而中風故其證多汗惡風
不可單衣其喘息而少氣者熱薰於肺風客於皮毛也
其口乾者渴也汗出多而亡津液也其懈惰而不能勞
事者精氣耗竭不能營其四肢也謂之漏風以汗出不
止若器之露久而不治轉易消竭夫人&KR0008;肉不牢而
無分理理粗而皮膚不緻者腠理疎也此則易生於風
風入於陽陽虚則汗出若少氣口乾而渴近衣則身熱
如火臨食則汗流如雨骨節懈惰不欲自營此為漏風
由酒醉當風之所致也
方
獖肝圓(出危氏方)治四肢攣縮不伸等證曾有人自幼年酒
多長而風痰爲酒使痰注骨節四肢不能運動服此
有效
茯神(去木)白茯苓(去皮)薑黃白术(炒)黃耆羌
活五加皮川烏(炮去皮臍)薏苡仁木瓜(去皮瓤)半
夏麴神麴(炒)天雄(炮去皮)白芍藥乳香(别研)沒藥
(研)防風獨活當歸玄胡索桑寄生海
桐皮(去粗皮)木香陳皮(去白)枳殼(炮去瓤)南星(炮)地龍
(去土)荆芥穗(各五錢)麝香(一錢)
右用獖肝一具洗净煮存性研爛同酒為糊丸如梧
桐子大每服三十丸温酒吞下不飲酒木瓜湯下
秦芄散(出聖惠方)治風虚汗出不止惡風頭痛
秦芄(出苗土)附子(炮製去皮臍)石斛(去根一作石膏)菖蒲白术
(一作蒼术)桂(去粗皮各三分)麻黃根防風(去义各五兩)
右為散每服一錢以温酒下日三或温水下亦得
牡蠣白术散(出聖惠方)治風虚多汗少氣汗出如洗少者痿
劣
牡蠣(煅赤三分)白术(二兩一分)防風(去义三兩半)
右為細末每服二錢以温水調下不計時候惡風倍
防風少氣倍白术汗多面腫倍牡礪
麋銜湯(出聖濟總錄)治因醉中風惡多汗少氣口乾善渴近
衣則身熱如火臨食則汗流如浴骨節懈惰不欲自
勞名曰漏風
澤瀉白术(各一兩)麋銜(半兩)
右爲末每服二錢酒飲任調下食前服
黃耆湯(出聖濟總錄)治風虚多汗夜卧尤甚床席衣被並
濕
黃耆(剉)人參(各二兩)麻黃根牡礪(煅赤各三兩)枸杞根
白皮(二兩半)龍骨(四兩)
右㕮咀每服三錢以水一盞大棗三十枚擘破同煎
去滓取六分空心服日三
桂心湯(一名秦艽散出聖濟總錄)治風虚汗出不止(方見中風類)
澤瀉散(一名防風散出聖惠方)治風虚汗多惡風寒顫
澤瀉防風(去义)牡礪(煅赤)蒼术(米泔浸去皮炒各一兩)桂(去皮三分)
右爲細散每服二錢以温粥飲調下不計時一方無
蒼术酒服亦可
人參散(出聖惠方)治風虚汗出熱悶甚者
人參(二兩)牡蠣(煅赤一兩半)石膏(碎三兩)甘草(炙剉一兩)
右為細散每服二錢以温水調下不計時候
石膏散(出聖惠方)治風虚汗出不止
石膏(碎)甘草(炙剉)蒼术(米泔浸去皮剉炒微黃)麻黃根(各一兩)
右爲細散每服二錢須以漿水調下食前服每日三
夜再服
杜仲散(出聖濟總錄)治風虚多汗夜卧尤甚
杜仲(去粗皮炙剉二兩)黃耆(剉)牡蠣(煅赤各三兩)麻黃根(五兩)
右為細散每服二錢以煎敗扇湯調下食後服日二
附子湯(出聖濟總錄)治漏風汗出不止
附子(炮製去皮臍一兩半)蜀椒(去目並閉口炒出汗半兩)杏仁(去皮尖䨇仁炒黃一)
(兩)
右剉如麻豆水五升煎至二升去滓分作四服日三
夜一
四神散(出聖濟總錄)治漏風汗出不止
附子(炮製一枚去皮臍)乾薑(炮半兩)桂(去皮一分)甘草(半兩半生半熟)
右為散拌勻以熱酒一升投之旋旋温服令盡可均
作一日服如飲酒不得仍用沸湯投之亦得
牡蠣散粉方(出聖濟總錄)治風虚多汗不止
牡礪(蝦赤二兩)麻黃根(三兩)
右爲細散以絹袋盛之粉身每日三五次有汗即粉
身無汗即止甚妙一方以食後臨卧時温水調下二
錢
雞糞方(出肘後方)治酒中風體角弓反張四肢不隨煩亂欲
死(方見風口噤類)
不二散(出本草)治虚風
用膩粉一兩用湯煎五度如茶脚熳火上焙乾麝香
半兩細如粉每服一錢温水調但是風臨時服半錢
或一錢看虚實加減
勞風(論)
夫内經曰勞風法在肺下其為病也使人強上冥視唾
出若涕惡風而振寒夫勞風之病腎勞則根虚於下經
所謂根虚則莖葉枯矣故目視不眀背反張腎之脈入
肺中故因皮毛感風而振慓也腎主唾故津液凝結如
涎涕治之以救其俯仰者戒其勞動也
方
麻黃湯(出聖濟總錄)治風勞胸膈不利涕唾稠粘上焦壅滯
喉中不快
麻黃(去根節)荆芥穗木香杏仁(去皮尖䨇仁麩炒)當歸
(切焙)黃芩(去黑心)羌活(去蘆頭)芍藥柴胡(去苗)大黃(炮熟各一)
(分)半夏(湯浸去滑七次一分)牽牛子(半兩)
右粗搗篩每服二錢以水一盞生薑一片同煎取八
分食後去滓温服
防風湯(出聖濟總錄)治勞風壅滯多痰逆頭昏
防風(去义)獨活(去蘆頭)羌活(去蘆頭)柴胡(去苗)白术甘草
(炙)麻黃(去根各一兩)芎藭(兩二)荆芥穗菊花(各半)
右搗篩每服三錢以水一盞煎至七分食後去滓温
服
龍齒飲(出聖濟總錄)治勞風肺熱氣壅卧卽多驚時復頭旋
龍齒(碎二兩半)黃芩(去黑心)防風(去义)赤芍藥(各一兩半)升麻(一兩)
大青(三分)大腹皮(剉二枚)白茯苓(去黑粗皮兩半)
右搗篩每服五錢水一盞半入生薑兩棗大拍碎竹
瀝半合銀半兩許同煎至八分去滓食後温服
黃連丸(出聖濟總錄)治勞風發熱煩悶不能食兼數欠眠卧
不安
黃連(去鬚三兩)人參生薑(薄切焙乾)茯神(去木各一兩半)豉(一合炒)
萎蕤(一兩)
右為末煉蜜丸如梧桐子大食後米飲下二十丸日
二服
地骨皮湯(出聖濟總錄)治勞風上膈壅痰實利頭目
地骨皮(五兩)知母(一兩半)桔梗(去蘆頭)甘草(炙各一兩)前胡(去蘆)
(三分)
右搗篩每服三錢許以水一盞煎至七分去粗食後
臨卧温服之
皂莢丸(出聖濟總錄)治勞風心脾壅滯痰涎多喉内隘塞吐
逆不思飲食或時昏憒
皂莢本白皮(去粗皮酥炙令黃)天南星(炮)白附子(炮各一兩)半
夏(湯洗去滑七次焙乾)白礬(細研熬令汁盡各一兩)
右為末以生薑汁煮麫糊丸如梧桐子大以温水下
十丸不拘時候
萎蕤飲(出聖濟總錄)治勞風項強急痛四肢煩熱
萎𬎼(三兩)人參羚羊角(鎊各二兩)
右搗篩每半兩入豆䜴三合葱白一握以水五盞煎
取二盞去滓候温空腹二服
枳殼湯(出聖濟總錄)治勞風涕唾稠黏
枳殼(去穣麩炒二兩)人參赤茯芩(去黑皮各一兩)
右搗篩每服三錢以水一盞煎至六分去滓温服
芎枳丸(出聖濟總錄)治勞強上冥視(方見風熱類)
麻子酒(出千金方)治虚勞百病傷寒風濕及婦人𢃄下月水
往来不調手足疼痺著狀服之令人肥健
麻子(一石)法麯(一斗)
右先搗麻子成末以水兩石煮釡中蒸麻子極熟炊
一石米傾出滓隨汁多少如家醖法候熟取清酒隨
性飲之
白礬方除風去勞消痰止渴暖水治藏中風失音
疥癬等疾用白礬和桃仁葱湯浴可出汗也
高良薑湯(出指南方)治勞風
良薑(五兩)厚朴(去皮薑汁製)當歸(切焙)桂心(各三兩)
右為散每服五錢水二盞煎一盞去滓服
芍藥黃耆散(出指南方)治勞風
芍藥黃耆川芎(各三分)
右為粗末每服五錢水二盞薑三片棗二箇同煎至
一盞去滓温服
草烏頭湯(出指南方)治勞風
草烏頭(去皮尖生用)細辛(去苗)茶牙(等分)
右為散每服三錢水三盞煎一盞去滓服不拘時候
治諸風勞(出本草)以獼猴肉釀酒飲之
治風及勞瘦(出本草)取蠶蛹子食之
皂角化痰丸(出衛生寳鑑方)治勞風心脾壅滯痰涎盛多喉中
不利涕唾稠黏嗌塞吐逆不思飲食及或時昏憒
皂角木白皮(酥炙)天南星(炮)白附子(炮)半夏(湯洗七次)白
礬(枯各一兩)枳殼(炒二兩)人參(一兩)赤茯苓(去皮一兩)
右為細末生薑汁麫糊為丸如桐子大每服三十丸
温水送下食後
解風勞治身體痛(出本草)用九牛草五月採與甘草同煎
汁服(九牛草生筠州山崗上二月生苗獨莖高一尺葉似艾葉圓而長背有白毛面青)
内風(論)
千金論云新房室竟中風為内風其狀惡風汗流沾衣
方
附子湯治房室竟中風惡風多汗汗出沾衣口乾
上瀆不能勞事身體盡痛名曰内風
附子(生去皮臍)人參(各半兩)茴香茯苓山藥(各一兩)甘
草(炙)乾薑(炮各三分)
右剉為散每服四大錢水二盞薑三片鹽少許煎至
七分去滓食前服之
肌肉瞤動(論)
夫肌肉瞤動命曰微風蓋邪搏分肉衛氣不通陽氣内
鼓故肌肉瞤動然風之入脈善行數便亦為口眼瞤動
偏喎之病也目瞤動口唇動偏喎背風入脈故須急
服小續命湯將八風散摩神明白膏丹參膏依經鍼灸
之
牛黃天南星丸(聖濟總錄)治風熱相搏肌肉瞤動頭目旋眩
筋脈拘急涎潮發搐精神昏昧舌強語澁肢節煩痛
心胸不利凡病風氣悉治之
天南星(以牛膽製者用二兩如無卽用薑水煮透軟切作片子焙乾)天麻(二兩)獨
活(去蘆頭)白附子(炮)白殭蠶(炒)人參丹砂(研各一分)當
歸(洗切焙碾)桑標蛸(炒)乾蝎(炒去土)甘草(生用各三分)羚羊角
(鎊屑)犀角(鎊屑)麝香(研)牛黃(研)雄黃(研)龍腦(研各半兩)桂(去粗)
(皮一分)
右先以十三味搗羅為細末再入研藥五味和勻煉
蜜丸如酸棗大每服一丸不計時細嚼温酒下或以
雞蘇湯下
虎骨丸(出聖濟總錄)治風虚肌肉瞤動手足顫掉
虎脛骨(酥炙)松節(剉酒炙)天麻牛膝(酒浸切焙)赤箭海
桐皮(炒)獨活(去蘆頭)石斛(去根)防風(去义)酸棗仁烏蛇
(酒浸去皮骨)當歸(切焙)仙靈皮甜瓜子(洗焙)乳香(研)五加
皮(各一兩)
右先以十五味為細末然後入乳香再同研勻酒煮
麫糊丸如梧桐子大每服十五丸至二十丸荆芥湯
下或茶酒任下不拘時候
生犀丸(出聖濟總錄)治風虚肉瞤頭目昏眩四肢拘急或時
麻痺旋運多疾牙關緊痛欠身倦怠
犀角屑(鎊屑)芎藭羌活(去蘆頭)白蠶(炒)荆芥(各半兩)
乾蝎(炒)白芷藁本(去土)龍腦(研)麝香(研)牛黃(研各一兩)
雞蘇葉(二兩)天麻(酒浸一宿剉焙二兩别搗為細末)
右除天麻别搗外先以十味搗羅為末再入三味研
勻煉蜜半斤入天麻藥末更入河清水並真酥少許
置於重湯内煎煉成膏候冷和搜成劑入臼内杵數
百下丸如雞頭實大每服一丸細嚼臘茶清下不拘
時
犀角丸(出聖濟總錄)治風肌肉瞤動頭目昏眩肢節麻痺瘙
痒攻痛
犀角(鎊半兩)防風(去义)丁香(各一兩)木香(各一兩)桂(去粗皮半兩)
白花蛇(酒浸去皮骨炙一兩)獨活(去蘆頭一兩)丹砂(研二兩)麝香(研)
(一分)龍腦(研一分)天麻人參(各一兩)天南星(炮二兩)
右先以十味搗羅為細末再入研藥和勻煉蜜丸如
雞頭實大每服一丸細嚼荆芥茶或温酒下不拘時
化風丸(出聖濟總錄)治風氣肌肉瞤動頭目昏眩
雞蘇葉(二兩)羌活(去蘆頭一兩半)芎藭(一兩半)羚羊角(鎊屑)防風
(去义)天麻人參白蠶(炒各一兩)乾蝎(炒四錢)龍腦(研)
麝香(研各五錢)天南星(炮半兩)
右先以十味搗羅為末然後入龍腦麝香再同研煉
蜜丸如雞頭大以丹砂為衣每服一丸或二丸茶清
酒任下不拘時候
乳香丸(出聖濟總錄)治風虚氣閉口眼瞤動偏正頭昏痛
乳香(研二分)天麻麻黃(去根節)防風(去义)半夏烏頭
(去皮臍)天南星芎藭地龍(去土各三分)
右並生用搗羅八味為細末入乳香和勻用酒煮麫
糊丸如梧桐子大每服十五丸荆芥茶空心食前服
荆芥湯(出聖濟總錄)治風氣肌肉瞤動頭目昏眩手足麻痺
天麻芎藭(各一兩)荆芥穗雞蘇葉(各二兩)白附子
(炮)甘草(炙各半兩)
右為細末煉蜜丸如櫻桃大每服一丸嚼破茶酒
任下
肉苛(論)
内經謂人之肉苛者雖近衣絮猶尚苛也以榮氣虚衛
氣實也夫血爲榮氣爲衛氣血均得流通則肌肉無不
仁之疾及榮氣虚衛氣實則血脈凝滯肉雖如故而其
證瘰重爲苛也
方
五味子酒(出聖濟總錄)治榮虚衛實肌肉不仁病名肉
苛
五味子防風(去义)牛膝枸杞子(用根白皮)牡丹(去心)肉
蓯蓉(切焙)黃芩(去黑心)白术丹參(去苖微炙)當歸(切焙)甘草
(炙剉)枳殼(麩炒去穣)桂(去麤皮)厚朴(去麤皮塗薑汁炙五遍)五加皮(剉)
澤瀉知母(焙)細辛(去鬚葉炒)白芷(炒各一兩)
右剉如麻豆大生絹囊盛用好酒二斗蜜封浸經七
日每空心午時夜卧各温服五合又漸加至七合一
升勿令醉吐
防風酒(出聖濟總錄)治榮虚衛實肌肉不仁病名肉苛
防風(去义二兩)白术山茱萸(並子用)山芋(乾者)附子(炮製去皮)
(臍)天雄(炮製去皮臍)細辛(去鬚葉輕炒)獨活(去蘆頭)秦艽(去土)茵
芋(去粗莖)杏仁(湯浸去皮尖䨇仁炒)生地黃(淨洗細切各一兩半)紫巴戟
(去心)桂(去粗皮)麻黃(去節剉先煎去沫焙乾用)生薑(切焙各二兩)薏苡仁
(炒二兩)磁石(生搥碎如大豆粒浸去赤汁半斤)
右剉如麻豆生絹囊盛以無灰清酒三斗浸六七日
空心温飲四合至五合以知為度
苦參丸(出聖濟總錄)治榮虛衛實肌肉不仁病名肉苛
苦參(二兩剉搗取粉)丹參(去土微炒)沙參(去塵土)人參五加皮
防風(去义剉)蒺䔧子(炒角黃)烏蛇(酒浸用肉)蔓荆實(去白皮)敗
龜(塗醋炙令黃)虎骨(塗醋炙令黃)玄參(堅者各一兩)
右為末别以不蛀皂角一斤以水三升挼取汁去滓
於無油鐵器内煎成膏煉蜜四兩拌和為丸如梧桐
子大每服後良久夜卧共三服各用荆芥薄荷酒下
十五丸至二十丸
獨活酒(一名金牙酒出聖濟總錄)治肉苛肌肉不仁徧身&KR0857;重(方見諸風)
(雜治類金牙酒)
煎胡膏(一名煎胡散出明宣論)治榮虚衛實肌肉不仁病名肉苛
其氣虛
前胡(去蘆頭)白术(生用)白芷(剉留一枚不剉以驗成膏)芎藭(各三分)椒
(去目並閉口生用)吳茱萸(湯洗焙乾炒用二兩)附子(去皮臍生用)當歸(細切)
(五兩)細辛(去苗葉)桂(去粗皮各三兩)
右剉搗别以苦酒三升勻拌同窨一宿以煉成豬膏
五斤入藥微煎之候白芷黃紫色去滓膏成病在外
摩之病在内以熱酒調化服櫻桃大疥癬瘡痍皆藥
之並去諸風&KR0857;麻疼痛神效傷折及墜墮損外摩内
服
牛膝天麻丸(出聖濟總錄)治榮虛衛實肌肉不仁徧身&KR0857;重
牛膝(酒浸切焙一兩)天麻(酒浸切焙一兩半)麝香(研)桂(去粗皮各一分)乾
蝎(炒去土)白花蛇(酒炙各半兩)檳榔(剉三分)獨活(去蘆頭三分)防
風(去义一兩)
右為末煉蜜和丸如梧桐子大每服十五丸薄荷酒
下荆芥湯亦得不拘時
升麻秦艽(去土)連翹芍藥防風(去义)羚羊角(鎊)
木香枳殼(去穣麩炒)薏苡仁(各半兩)
右細剉分為十服每服以水二盞生薑五片煎取一
盞去滓徐徐温服
白殭蠶丸(出聖濟總錄)治榮虛衛實肌肉不仁病名肉苛
白殭蠶(半兩炒)天南星(炮製湯洗半兩)附子(炮製去皮臍一兩)白附
子(炮製湯洗一兩)乾薑(焙製切一分)膩粉(半兩)麝香(一分與膩粉同研為細末)
右為細末煉蜜為丸如梧桐子大每服空心温酒下
三丸至五丸
癧瘍風(論)
夫風邪積熱居於肺腑久而不散流溢皮膚令人脛邊
胸前腋下自然斑駮點相連色微白而圓亦有紫色者
亦無痛癢謂之癧瘍風也此皆風之與熱伏留肌腠之
間氣血不和乃生斯疾也
方
烏蛇散(出聖惠方)治癧瘍風頸面斑駁
白蛇(酒浸去皮骨二兩)秦艽(去苗土)芎藭(各二兩半)桂(去粗皮)羌活
(去蘆頭)人參山栀子枳殼(去穣麩炒)丹參玄參
沙參犀角(鎊各一兩)升麻防風(去义)蒺䔧子(炒去角各一兩)
(二錢)苦參(二兩)白鮮皮黃芩(去黑心)木通(剉)
右為散每日温酒調下三錢以食後臨卧服忌雞猪
魚蒜熱麫等
蜀水花膏(出聖惠方)療癧瘍風
蜀水花白附子麝香白歛商陸鷹糞
白(各二錢)
右切以猪膏二升合煎之沸三上三下膏成以傅上
一方有當歸無商陸
女萎膏摩方(出聖惠方)治遍身癧瘍斑駁
女萎(一分)附子(一枚去皮臍生用)雞食香(研半兩)木香(半兩)白芷
(三分)
右極細搗勻以臘月豬膏七兩合於微火上煎鎔去
滓投前藥末煎三四沸入研麝香一分攪調復煎三
上三下膏成甆器收貯每用少許摩之
硫黃散塗方(出聖濟總錄)治癧瘍風赤白癧風
硫黃(研半兩)砒霜(研)膩粉(各一分)蒼茸實(一合為末)
右研細入薑汁半合調勻少少塗之勿令近口
硫黃塗方(出聖濟總錄)治癧瘍風
硫黃(一兩半)雄黃(半兩)硼砂(研)附子(生各一兩)
右為細末以苦酒調塗之乾卽易
治癧瘍風(出聖惠方)
硫黃水銀礬石竈墨(各等分)
右搗篩内盒子中以葱葉中涕和研臨卧傅病上
又方
硫黃雄黃檞皮(燒)蛇蛻(一具)
右各等分搗篩以清漆合和傅塗白處欲塗時先以
巴豆半合拭白處皮破然後傅之不過三兩度
炊箒飲(出聖惠方)治面及項忽生白駮狀如白癬名之癧瘍
故炊箒甑𢃄履底蛇蛻皮(各半兩)
右以月蝕夜伺候正蝕時都燒之成灰細研令每服
不計時候以温酒調服二錢以醋調藥如膏以塗傅
駮上即消
雄黃散塗方(出聖惠方)治癧瘍風面頷頸項忽生斑駮其狀
如癬
雄黃硫黃白礬(並研如粉各一兩)
右各研令勻以煉成豬脂調和塗瘡上
附子散塗方(出聖惠方)治癧瘍風身體斑駮
附子(一枚大者去皮生用)硫黃(研半兩)蒼耳苗(一握乾者)
右為末以米醋調以布揩瘍上即以藥塗之乾更塗
治面及項忽生白(馬)狀如白癬名曰癧瘍(出聖惠方)
硫黃(三兩細研)附子(一兩去皮臍)鐡精(一兩細研)
右搗同研為散以三年米醋和内甆合盛蜜封七日
先以好陳醋净洗了拭乾塗之三兩日慎風
巴豆塗方(出聖濟總錄)治癧瘍風面頰頸項忽生斑駮如癬
巴豆(去皮生用一兩)釅醋(一合)
右先以新布揩令赤然後取磁盆用醋磨巴豆如稀膏
塗患上瘥
治癧瘍風
白斂薰木香
右等分為末水服方寸用揩患處亦可
硫黃方治癧瘍風(方見紫白癜風類)
治身癧瘍風斑(馬)方(出聖惠方)
硫黃(半兩)臭黃(一分)
右都細研令勻以生薑汁塗調日三度用之
治癧瘍風(出聖惠方)
青胡桃皮(三箇)硫黃(一分細研)
右爛搗研之入少許醬汁調令相入先以泔清洗之
然後塗於患上
烏蛇散(出聖惠方)治癧瘍風狀似白癜
用烏蛇一條酒浸去皮骨炙搗羅為散炒黑豆半
合以無灰酒浸去滓取豆酒調服三錢以空心食前
服
油麻酒(出聖濟總錄)治癧瘍風(方見口眼喎斜類)
治癧瘍風(出聖惠方)
取塗中死蜣蜋杵搗之爛當揩令熱封之一宿瘥
治癧瘍風(出聖惠方)
取醋磨烏賊魚骨先以布揩肉赤卽傅之三年醋佳
羊蹄根方(出聖惠方)治癧瘍風
用羊蹄菜根於生鐡上以好醋磨旋旋刮取塗於患
處未差更入硫黃少許同磨塗之一方治大風癩
瘡用羊蹄根菜洗淨晩以口嚼嚥了汁塗擦患
處
崔氏療癧瘍方
取茵陳蒿兩握以水一斗五升煮取七升以皂莢湯
先洗癧瘍令傷然後以湯洗之湯冷更温洗可作三
四度洗隔日作佳不然恐痛難忍
療癧瘍方
取青胡桃皮搗之並少許醬青和硼砂令相入如煎
餅麫先以泔清洗之然後傅藥
蒴藋湯治癧瘍風(方見風瘨癋疹類)
硫黃膏(出肘後方)療癧瘍風
用硫黃不拘多少為末以醬和作泥先以生布揩破
患處傅之一方或以醋摩傅之或以硫黃薰之患處
普差一方治紫白殿風用生薑汁數點調潤硫黃末
却以生附子或烏頭截作兩段蘸藥擦患處立愈一
方傅治紫殿風用生薑同煎或膏浴罷以藥擦之或
用白面脂調丸塗亦可一方用米醋化開將蒂蘸硫
黃醋磨擦癜風處
蒼茸丸(出聖惠方)治癧瘍風
用蒼茸葉不計多少隂乾搗羅為末用五兩取粟米
二合煮作粥即研粥如膏用莨菪子淘去浮者炒令
黃黑色搗細羅為末用一兩都相和令勻丸如菉豆
大每日空心温酒下二十丸至晩食前再服
治癧瘍風(出聖惠方)
用五月收赤足蜈蚣燒灰醋調塗之
治癧瘍白癜風(本草)
以蛇蛻皮煎汁敷之
治癧瘍風(本草)
用糟筍中酒磨之
治癧瘍風(本草)
取丹挃木皮一握去黑土打碎煎如糖塗風上
風㾦㿔(論)
夫風㾦㿔者由腠理不密陽氣外泄發而為汗汗出未
已為風邪所搏風熱相併不得流行故結為㾦㿔狀如
麻豆甚者漸長搔之成瘡
方
烏蛇散(出聖惠方)治風熱遍身生㾦㿔瘙痒
烏蛇(酒浸二兩去皮骨炙微黃)天麻麻黃(去根節)秦艽(去苗)牛旁
子(微炒)藁本白殭蠶(微炒各三分)羌活白鮮皮桂
心甘草(炙微赤剉)枳殼(麩炒微黃去穣)蔓荆子芎藭當
歸(各半兩)蒲黃
右為細散每服不計時候以温酒調下二錢
荆芥散(出聖惠方)
荆芥赤茯苓苦參(剉各一兩)牛旁子(微炒)黃芩(各三分)
蔓荆子天麻人參(去蘆)防風(去蘆)獨活枳殼(麩炒)
(黃去穣各半兩)烏蛇肉(酒浸微炒二兩)
右為細散每服不計時候用温酒調下二錢
治風熱毒氣客於皮膚遍身生㾦㿔狀如麻豆(出聖惠方)
秦艽(去苗一兩)防風(去蘆)黃芩麻黃(去根節)犀角屑玄
參甘草(炙微赤剉各半兩)枳殼(麩炒微黃去穣)牛旁子(微炒)黃香
(剉)川麻(各三分)
右㕮咀每服三錢以水一中盞煎至六分去滓不計
時温服
枳殼散(出聖惠方)治脾肺風熱攻皮膚生㾦㿔瘙痒不止
枳殼(麩炒微黃去穣)白蒺䔧(微炒去刺)羚羊角屑羌活桑
根白皮(剉各三分)防風(去蘆)升麻白鮮皮甘草(炙微赤剉)
(各半兩)麥門冬(去心焙)麻黃(去根節各一兩)
右㕮咀每服四錢以水一中盞煎至六分去滓不計
時候温服
丹參湯(出聖濟總錄)治風熱頭面生㾦㿔痒痛
丹參(剉)紫參蒺䔧子(炒去角)黃芩(去黑心)防風(去义)黃
耆(剉)羌活(去蘆頭一兩)白鮮皮連翹(各三分)甘草(炙半兩)
右㕮咀每服三錢以水一盞煎至七分去滓食後温
服
胡麻散(出聖濟總錄)治脾肺風毒攻注皮膚瘙痒手足生瘡
及遍身㾦㿔發赤黑靨子肌熱疼痛
胡麻(炒令香熟)枳殼(去穣麩炒各二兩)防風(去义)蔓荆實葳靈
仙(去土)苦參何首烏(米泔浸透去黑皮切麩炒乾)芎藭荆芥
穗甘草(炙各一兩)薄荷(用葉半斤)
右共為散每服二錢以温酒調或煉蜜丸如梧桐子
大每服三十丸温酒亦得
獨活丸(出聖濟總錄)治風癮疹㾦㿔腫起時痒時痛
獨活(去蘆)天門冬(去心焙)防風(去义)蒺䔧子(炒去角)桔梗(去蘆)
(頭各一兩一分)薏苡仁(炒)黃連(去鬚各一兩)桂(去粗皮半兩)枳實(去穰)
(麩炒一兩半)
右為細末煉蜜和丸如梧桐子大每服二十丸空心
臨卧菊花湯下或米飲亦得
羚羊角散治風熱皮膚生㾦㿔痒痛
羚羊角屑川大黃(剉碎微炒)玄參烏蛇肉(酒浸微炒各一)
(兩)防風(去义)秦艽(去苗各三分)枳殼(麩炒去穰微黃)白蒺䔧(微炒去刺)
甘草(炙微赤剉各半兩)
右為散每服三錢以水一中盞煎至五分去滓入牛
旁根汁半合更煎一兩沸不計時候温服
沙參散(出聖惠方)治風熱皮膚生㾦㿔搔之痒痛
沙參(去苗)白蒺䔧(微炒去刺)枳殼(麩炒微黃)丹參(各三分)白附子
(炮製)白鮮皮天麻犀角屑川大黃(剉碎微炒各半兩)
右為細散每服不計時候以温酒調下一錢
蒺䔧丸(出聖惠方)治風瘙痒生㾦㿔
白蒺䔧(微炒去刺)秦艽(去苗)赤茯苓(各一兩)羌活苦參(剉)
黃芩細辛(各半兩)枳殼(三分麩炒微黃去穣)烏蛇(三兩酒浸去皮骨炙)
(微黃)
右為末煉蜜丸如梧桐子大每服不計時候以温
蜜湯下三十丸
柳枝湯洗方(出聖惠方)治風瘙皮膚生㾦㿔搔之腫痒
嫩柳枝苦參桃枝蒴藋(各五兩)茵陳狼
牙草青葙葉(各三分)槐白皮(四兩)麻黃(二兩去節根)
右細剉和勻每服一斤以水五斗煮取四斗去滓更
入鹽及朴硝各二兩攪勻看冷熱於温室中洗浴洗
罷衣服汗出差切慎外風
犀角防風散(出聖濟總錄)治風瘙痒或生㾦㿔赤腫疼痛
犀角(鎊)防風(去义)藁本(去苖土)蒺䔧子(炒)枳殼(去穣麩炒)
(各一兩)羌活(去蘆)丹參甘草(炙各半兩)
右為細散每服二錢以温酒或荆芥茶調下不拘時
蒺䔧子丸(出聖濟總錄)治風熱相併體生㾦㿔發即衝頭面
赤熱皮膚瘙痒甚成瘡不欲飲食
蒺䔧子(沙苑者酒浸令軟研作膏)枳實(去瓤麩炒各一兩半)獨活(去蘆)天門
冬(去心焙)白术人參(各一兩)
右為細末搗勻煉蜜和丸梧桐子大每服二十丸
用薄荷酒下空心日午臨卧各一服
枳殼浸酒(出聖惠方)治風瘙[病-丙+(穩-禾)]疹皮膚生㾦㿔或如蟲行
枳殼(去瓤麩炒三兩)秦艽(去苗土)獨活(去蘆)肉從蓉(四兩)丹參
蒴藋(各五兩)松葉(細切二斗)
右剉如麻豆用生絹袋貯以清酒二斗浸六宿每
服半盞日三夜一漸加至一盞
蒺䔧浴湯(出聖濟總錄)治風毒瘙痒癮疹漸成㾦㿔
蒺䔧子(炒)茺蔚子羊桃(剉)蒴藋根苖(切)漏
蘆(去蘆)苦參(切各半兩)鹽(四兩)
右㕮咀每料以水三石煮取二石五斗去滓於温
室中淋浴仍先飽食卽入浴久浸最良可隔夜一浴
浴乾衣覆取汗慎外風
天門冬丸(出聖濟總錄)治肺臟風熱皮膚結成癮疹㾦㿔瘙
之痒痛成瘡
天門冬(去心焙二兩)枳殼(去穣麩炒)白术人參(各一兩半)苦參
(剉)獨活(去蘆頭各一兩一分)
右為細末煉蜜為丸如梧桐子大每服二十丸温酒
或米飲下日三夜一
枳殼丸(出聖惠方)治風熱頭面皮膚瘙痒煩悶生㾦㿔
枳殼(三兩麩炒微黃去穣)天門冬(去心焙)白蒺䔧(微炒去刺)獨活(各一)
(兩半)牛旁子薏苡仁(各一兩)
右為末煉蜜和丸如梧桐子大每服於食後以温水
下三十丸
防風散(出聖濟總錄)治風毒面生㾦㿔遍體瘙痒
防風(去义)杏仁(去皮尖雙仁炒黃色)白殭蠶(炒各二兩)甘草(炙剉一分)
右為散每服三錢空心蜜酒調下
桃仁塗方(出聖濟總錄)治風毒赤疹浮腫成㾦㿔
桃仁(去皮尖雙仁生用)杏仁(去皮尖生研各三兩)胡麻(生研)凝水石(研如)
(粉各二兩)
右各研細别研芸薹菜絞取汁和以白蜜入前研藥
攪為稀膏用塗患處乾卽易之
景天花散(出聖濟總錄)治脾肺風毒遍身發㾦㿔瘙痒煩
燥
景天花(漫火焙乾一錢俗謂慎火草)紅麴(捒半兩)朴硝(三錢)
右同入乳鉢研為細散每服二錢以食後臨卧温水
調下
野葛膏(出聖惠方)治風瘙[病-丙+(穩-禾)]疹腫痒狀如㾦㿔或如繭栗
野葛(二兩)附子(去皮臍留半枚不剉驗膏)牛蒡子並根(共一斤)
右並生用剉以醋拌浸浥一宿用煉成猪脂三斤半
同藥慢火煎待不剉附子黃赤色去火濾去滓傾入
磁瓦合中收貯頻用摩折患處每洗一用黑豆洗之
苦參丸(出聖惠方)治風熱皮膚生㾦㿔
苦參(二兩)川芒硝(二兩)牛旁子(微炒二兩)
右為末煉蜜丸如梧桐子大每於食後以温酒下三
十丸
又方(出聖惠方)
皂角(不蚛者三兩去皮塗酥炙炒去子)荆芥(二兩)凌霄花(四兩)
右為末以精羊肉八兩細切和搗丸如梧桐子大每
服不計時候以温水下二十丸
垂楊湯浴方(出聖惠方)治皮膚風熱生瘡㾦㿔或痒痛
倒垂柳(二斤)白礬(二兩生使)杏仁(三兩)
右㕮咀以水一斗五升煎至一斗去滓於無風處洗
浴極妙
丹參湯洗方(出聖惠方)
丹參(四兩剉)蛇床子(三合生用)
右件藥以水一斗五升煎至七升去滓承熱洗之
風瘙痒(論)
夫風瘙痒者由風邪氣客於肌肉則令肌肉虚真氣散
寒氣搏於皮膚外發腠理陰邪與衛氣相搏陽勝則熱
陰勝則寒寒則虛虛則邪氣往來故多瘙痒也風瘙
痒者表虛衛氣不足風邪乘之血脈留滯中外發作變
而生熱熱則瘙痒久不差滛邪散溢瘙之則成瘡
方
延年蒺䔧子方(出聖惠方)療熱風衝頭面痒如蠱行身上時
有風疹出除風熱消疹兼補益堅筋骨倍氣力充實
方
蒺䔧子(六分)黃耆獨活白芷防風薯蕷(各三)
(分)枳實(炙)人參黃連(各四兩)葳𬎼地骨皮(各二兩)
桂心(一分)
右為末蜜和丸如梧子大一服十丸酒下日二加至
十五丸中間欲服术煎及黃連丸並無妨忌猪肉生
葱
石南湯(出聖惠方)夫人虚風邪中於榮衛溢於皮膚之間與
虚熱並故遊奕遍體如蟲行此湯療六十四種風滛
淫液液走入皮膚中如蟲行腰脊彊直五緩六急手
足攣癮疹瘙之作瘡風尸卒面目腫起手不出頭口
噤不能言(方見諸風雜治類)
治面上皮起及身體瘙痒(出聖惠方)
白蒺䔧(去刺微炒二兩)乾薑(炮製剉)芎藭白术山茱萸
防風(去蘆)羌活甘草(炙微赤剉各一兩)枳殼(麩炒微黃去穰各三)
(兩)麻黃(去根節)薯蕷烏啄(炮製去皮臍)
右㕮咀每服四錢以水一中盞煎至六分去滓不計
時温服日三服忌熱麫雞肉魚蒜
苦參散(出聖惠方)治遍身風瘙痒不可止
苦參(剉)蒼茸苗蔓荆子牡荆子白蒺䔧(微炒)
(去刺)玄參胡麻子晩蠶沙蛇床子天麻(各一)
(兩)晚蠶蛾乳香(各半兩)
右細羅為散每服不計時候以紫笋茶調下二錢
烏金丸(出聖惠方)治風毒攻注皮膚遍身瘙痒煩熱多汗
槐鵝(半斤)羌活白附子(各二兩)天麻烏蛇(一條各三兩)
枳殼(去穣)麻黃(去根節)胡桃瓤(各一兩)皂莢(三十挺肥者)臘月
鵶(一隻去足)臘月狐肝(一具)
右細剉以一箇劑子磁瓶先納烏蛇及鵶狐肝等歇
口燒欲熱過後下諸藥以大火煅令通赤待冷取出
入麝香半兩同研令細以槐膠爛煮搗和丸如梧子
大每服食後荆芥湯下二十丸
防風浴湯(出聖惠方)治風瘙痒不可止
防風羊桃根苦參(各三分)蒴藋(切一斤)石南秦
艽川升麻茵芋白蒺䔧蛇床子白礬
枳殼(各一兩)
右細剉都以水七斗煎至五斗去滓於温室中洗浴
令汗出避風冷
秦艽丸(出聖濟總錄)治肺風熱皮膚瘡癬瘙痒
秦艽烏蛇(酒浸去皮骨炙)苦參枳殼(去瓤麩炒)升麻黃
芩(去黑心)防風(去义各一兩半)惡實(二合)大黃(剉炒二兩)
右為細末煉蜜和丸如梧桐子大每服三十丸食後
以温漿水送下
藁本散(出聖濟總錄)治遍身瘙痒如蟲行
藁本(去苗土)白花蛇(酒浸去皮骨炙各三分)人參(三分)枳殼(去穣麩炒)
防風(去义)葳靈仙(各半兩)防己(一分)
右為細散每服一錢以食後温酒或荆芥湯下
天麻丸(出聖濟總錄)治風客皮膚瘙痒麻痺
天麻附子(炮製去皮臍)芎藭白附子(生用)烏藥(各一兩)
荆芥穗(八兩)龍腦(别研)麝香(别研各一錢)
右除别研外為細末拌勻煉蜜丸雞頭大每服一丸
空心臨卧温酒嚼下
治風熱皮膚瘙痒(出聖惠方)
白术(二兩)蒴藋黃連(二兩)白礬(半兩)黃芩(二兩)細辛(一兩)
芎藭(一兩)茵芋(一兩)
右件藥細剉以水二斗煮取一斗去滓旋旋分煖二
升洗之日二三
莽草湯(出聖濟總錄)治風皮膚&KR0857;麻疼痛瘙痒淋洗方
莽草藁本(去土)桔梗(去蘆炒)地榆穀精草枳殼
(去穣麩炒)生乾地黃(洗切焙各一兩)蜂窠(一枚大者細切)
右㕮咀每用三兩水一斗煎至八分乘熱淋患處
天麻散(出聖惠方)治風瘙身體無處不痒或生瘡腫
天麻防風(去蘆)白殭蠶(微炒)凌霄花(微炒)躑躅(微炒各半兩)
枳殼(麩炒微黃去穰)茺蔚子(各三兩)白蒺䔧(一兩微炒去刺)
右為細散每於食前荆芥湯調下二錢
烏蛇散(出聖惠方)治風熱客於皮膚遍身瘙痒
烏蛇(二兩酒浸去皮骨微炙)玄參秦艽(去苗)赤箭(各一兩)乾蝎
(微炒)麻黃(去根節)猪牙皂莢(炙黃)枳殼(麩炒微黃去穣各半兩)
右細羅為散每服不計時候以温酒調下二錢
丹參散(出聖濟總錄)治風瘙痒搔之成瘡
丹參苦參升麻(各一兩)黃芩(去黑心)防風(去义各半兩)
枳殼(去穣麩炒)烏頭(炮製去皮臍各一兩)
右為細末煉蜜為丸如梧桐子大每服三十丸食後
温漿水下
防風湯(出聖濟總錄)治風瘙痒如蟲行或麻痺不仁淋洗方
防風(去义)益母草苦參(各三兩)蒺䔧子(炒五兩)荆芥穗
蔓荆實(各二兩)枳殼(去穣麩炒二兩)
右㕮咀每用三兩水一斗煎至八升乘熱淋洗患處
療舉體痛痒如蟲行齧齒上痒時搔則皮脫作瘡(千金方)
蒺䔧(三升碎)蛇床子(二升)茺蔚子(一升)防風(五兩)大戟(一斤)大
黃(二兩)礬石(三兩熬)
右㕮咀以酒四升水七升煮取四升去滓内礬石三
上火燒用帛拭身上差止一方無大黃
風瘙粉方(出聖惠方)治風瘙痒皮膚生㾦㿔搔之成瘡
芎藭白芷麻黃根(各四兩)藿香(三兩)䔧蘆(二兩)雷丸
(半斤)篩粉(四升)
右合和常用芒硝湯拭疹上兼用粉身
葳靈仙散(出聖惠方)治脾肺風毒攻皮膚瘙痒或生瘡癬
葳靈仙(去土)防風(去义)羌活(去蘆)甘草(炙各一兩)紫參(半兩)荆芥
穗(一分)
右為細散每服二錢以蜜湯調下不拘時服
天麻散(出聖濟總錄)治熱毒風攻遍體瘙痒癮疹皮膚&KR0857;痺
肢節疼痛大腸不利
天麻防風(去义)羌活(去蘆)甘菊花(各二兩)甘草(炙剉一兩)杏
仁(去皮尖䨇仁炒令黃二兩)
右為細散每服三錢以空心蜜酒調下日一再服
天門冬丸(出聖濟總錄)治風熱皮膚瘙痒[病-丙+(穩-禾)]疹生瘡如水疥
粟粒(方見風㾦㿔類)
搨洗方(出千金方)治風痒腫瘡痒在頭面
大黃芒硝(各四兩)黃連(六分)莽草(二分一作甘草二兩)黃芩(八分)
蒺䔧子(三合)
右㕮咀以水七升煮取三升去滓下硝以帛染搨洗
日一度勿令近日
五白散(出聖濟總錄)治皮膚風痒晝夜不止
白附子(炮)白殭蠶(炒)白蒺䔧(炒)白鮮皮(各一兩)白花
蛇(酒浸去皮骨炙三兩)
右為細散每服三錢以空心臨卧温酒調下
四生丸(出聖濟總錄)治皮膚風痒瘡癬&KR0857;麻冷脾熱毒癰癤
草烏頭(半兩)白殭蠶(炒)苦參黑牽牛(各一兩並生用)
右為細末酒煮麫糊丸如梧桐子大每服十五丸温
酒下日三服
枳殼散(出聖濟總錄)治風皮膚瘙痒麻痺
枳殼(去穣麩炒二兩)苦參蒺䔧子(炒去角)蔓荆實(各一兩)
右為細散每服二錢以温酒調下不拘時
荆芥散(出聖濟總錄)治風瘙痒搔之成瘡
荆芥穗麻黃(去根節湯浸煮掠去沫焙乾)羌活(去蘆)獨活(去蘆各等)
(分)
右為細散每服二錢臘茶或温酒調下食後臨卧服
治風瘙痒不可忍者方(出聖惠方)
烏蛇(二兩酒浸去皮骨炙微黃)枳殼(三分麩炒黃去穣)乾荷葉(半兩)
右為細散每服不計時候用温蜜酒調下二錢
苦參丸(出風科集驗方)治肺風皮膚瘙痒或生癮疹疥癬寇宗
奭云有人遍身熱細疹痒痛不可忍者連胸脛臍腹
及近隠皆然涎疾亦多夜不得睡
苦參(一斤)皂莢(去皮並子搥碎二斤以水一斗浸揉取濃汁濾去滓熬成膏)
右搗苦參為細末皂莢膏和丸如梧桐子大每服三
十丸荆芥薄荷酒下一方無荆芥薄荷酒下治遍身
風熱細疹痒痛
雄黃丸治風身體如蟲行方(方見大風癩病類)
蟬蛻方(肘後方)治風客皮膚瘙痒不止
蟬蛻薄荷葉(各等分)
右為末酒調一錢每日三服一方有蜂房無薄荷葉
枳殼湯(出聖濟總錄)治風瘙痒
用枳殼去瓤麩炒三兩粗搗篩每服三錢以水一盞
煎至七分去滓温服
茱萸方(出肘後方)治患風瘙痒痛方
用茱萸三升清酒五升和煮取汁一升半去滓以汁
煖洗一方治風瘙癮疹用帛染汁拭病上一方治皮
肉痒痛加水五升依前和煮微煖洗之立止
治風痒皮中風虛(出千金方)
枳實(三升)松葉(切一升)獨活蓯蓉黃耆秦艽(各四)
(兩)丹參蒴藋(各五兩)
右㕮咀以酒二斗浸六宿每服二合日二稍加之
治中風煩熱皮膚瘙痒(出聖惠方見本門風熱類)
治風腫痒(出本草)以柳枝皮煮湯洗之
治風瘙皮肌惡痒(出本草)用六英煎湯入少酒浴之良
治風瘙皮膚痒(出本草)以及己煎汁浸洗
除風痒(出本草)以接骨木作湯浴之
治風痒(出本草)以蒺䔧葉煮水浴之
治風瘙疥痒(出本草)以半天河水温洗之(半天河水在槐樹間者)
治遍身風痒生瘡疥(出本草)以茵陳不計多少煮濃汁洗
之立瘥
八味散(出聖濟總錄)治遍身瘡疥皮破肉痛或瘙痒膿水塗
方(方見諸瘡腫門諸疥類)
普濟方卷一百七
