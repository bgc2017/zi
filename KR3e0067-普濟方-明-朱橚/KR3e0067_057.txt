普濟方卷五十八明周王朱橚撰
口門
總論
夫口者足太隂之經脾之所主五味之所入也盖五味
入口藏於脾胃為之運化津液以養五氣五氣者五臓
之氣也節宣微爽五臓之氣偏勝由是諸疾生焉且醎
則為寒酸則停滯澁則因燥淡則由虚熱則從苦從甘
也口臭者乃腑臓燥腐之不同藴積於胸膈之間而生
熱衝發於口也口瘡者脾氣凝沸風熱加之而然醫療
之法各隨其所因以治之
口乾(論)
夫手少隂心之經也其氣通於舌足太隂脾之經也其
氣通於口臓腑虚熱熱氣乘心脾津液竭燥故令口舌乾
燥也診其右手寸口脉名曰氣口以前脉沉為隂手太
隂肺之經也其脉虚者病苦少氣不足以息咽乾無津
液故也又左手關上脉浮為陽足少陽膽之經也其脉
實者病苦腹中滿不可咽乾燥也
方
葛根湯治口舌乾焦
葛根(剉)甘草(炙各半兩)人參(二分)赤茯苓(去黑皮一兩)黃耆(剉一)
(兩)天門冬(去心焙三錢)桂(去粗皮三分)犀角屑生乾地黃
芎藭(各半兩)麻黃(去根節一兩)牛黃(研一分)地骨皮(剉半兩)麥
門冬(去心焙一兩)
右粗搗篩每服三錢匕水一盞煎至七分去滓温服
杏仁散(出聖惠方)治心胃中客熱唇口乾燥或生瘡
杏仁(湯浸去皮尖雙仁麸炒微黃)麥門冬(去心)赤茯苓黃連(去鬚)
梔子仁黃芩地骨皮薔薇根(各一两)犀角屑
(三分)甘草(炙微赤剉半两)川大黃(一两剉碎微炒)
右為末每服三錢以水一盞入淡竹葉四十片煎至
六分去滓每於食後温服
牛黃丸(出聖惠方)治心脾壅熱口舌乾燥兼濁煩
牛黃(三分細研)黃連(二两去鬚)黃芩芎藭梔子仁馬
牙硝(細研)甘草(各一两炙微赤研)川大黃(二两剉碎細微炒)麥門冬
(一两半去心焙)
右為末同研令勻煉蜜和丸彈子大每於食後及夜
卧時煎竹葉湯研下一丸
乾棗湯治口舌乾焦
乾棗(去核焙)貝母(去心各一两半)生乾地黃(焙)胡桃瓤(各三两)
陳橘皮(去白焙)牛膝(用酒浸切焙)葛根(剉)鱉甲(去裙襴醋炙)桑
根白皮茈胡(去苗各一两)
右粗搗篩每服五錢匕水一盞煎至半盞去滓温服
不拘時
酸棗丸治虚勞口乾
酸棗(一升)酸石榴子烏梅(各五合)栝蔞實葛根
甘草(各三两)麥門冬(四两)覆盆子(三合)
右為末以蜜丸含如棗大以潤為度
茯苓湯治心熱舌乾煩燥
白茯苓(去黑皮)大黃(剉炒)升麻麥門冬(去心焙)遠志(去心)
人參葛根(炒)甘草(炙剉各半两)
右粗搗篩每服三錢匕水一盞煎至七分去滓温服
不拘時
&KR0797;&KR0803;根散治風熱口中乾燥舌裂生瘡
&KR0797;&KR0803;根(三分)牛黃(乙分)白僵蠶(微炒)白蘚皮川大黃(各半)
(两剉碎微炒)子芩胡黃連(各三分)滑石(一分)
右為細散入牛黃研勻每服不計時候煎淡竹葉湯
調下二錢
甘草丸治口中熱乾
甘草人參半夏生薑烏梅肉(各一两半)棗膏
(二两半)
右為末蜜丸如彈子大旋含嚥日三一方無薑用石
膏
栝蔞根湯治口乾渴燥
栝蔞根(二两)石膏(碎二两)鉛丹(研三分)赤石脂白石脂
(各半两)澤瀉(三分)
右粗搗篩每服五錢水一盞并煎至半盞去滓入胡
粉半錢分温二服不拘時
甘草丸(出聖惠方)治口舌乾燥煩熱
甘草(炙微赤剉)人參(去蘆頭)烏梅肉(各三分微炒)麥門冬(一两半去)
(心焙)&KR0797;&KR0803;根(三分)寒水石(一兩)
右為末煉蜜和丸如彈子大每服含一丸嚥津
茈胡散治口中乾燥心膈痞壅
茈胡(去苗一兩)地骨皮赤茯苓(去黑皮)枳殼(去瓤麸炒)旋復
花(各半兩)
右為散每服二錢生薑調下三服不拘時
杏仁煎(出聖惠方)治口熱舌焦乾
杏仁(去皮尖雙仁研半兩)生薑汁(一合)甘草(炙剉為末半兩)棗(去皮核三十枚)
蜜(五合)
右先下薑汁與蜜煎令烊後入藥煎赤色如餳每取
一丸如棗核大含化一枚日宜五四丸
甘露丸(出聖惠方)觧壅毒退風熱治口舌乾燥
寒水石(二斤燒令通赤攤宿於地上出火氣一)鉛霜(三分細研)馬牙硝(三分細研)
龍腦(三分細研)甘草(三分炙微赤剉)
右為末再入乳鉢内研令極細用糯米飯和丸如彈
子大每於食後以新汲水磨下半丸
乾棗杏仁丸治口舌乾燥
乾棗肉(焙)杏仁(去皮尖雙仁研)烏梅肉(焙)甘草(炙剉各一兩)
右為末煉蜜丸如彈子大每服一丸不拘時含化
含化丸(出聖惠方)治上焦煩熱口舌乾燥心神頭目不利
宜服
石膏(半斤細研水飛過)寒水石(半斤研如麺)白蜜(半斤)
右以水四大盞煎取一大盞半綿濾過入蜜同煎令
稠丸如鷄頭實大常含一丸嚥津
又方(出聖惠方)
麥門冬(五合)蜜(三合)棗肉(三十故)
右相和勻甆瓶中於飯甑上蒸一炊久取出每服一
茶匙含嚥津一方治虚勞口乾以蜜二升和令任意
服
治口乾除熱下氣方
石膏(五合)蜜(一升)
右以水二升煑石膏取三升内蜜煑取二升去滓丸
如棗核大嚥汁盡更用
麥門冬湯治口舌乾燥心熱
麥門冬(去心焙)栝蔞根(各一兩)
右粗搗篩每服三錢水一盞煎至七分去滓温服不
拘時
治口乾方
用山羊脂并猪脂鷄子大擘之内半升酢中漬一
宿絞取汁含之瘥
治虚勞口乾
用猪脂如鷄子大醇酒半升棗七枚擘合漬七日
取棗食之立愈
玄明粉(出危氏方)治實熱勞渴口乾燥作煩者及乾喉風
立效
右用朴硝十斤防風一斤煎水泡溶却用布掤上鋪
花葉紙澄濾七遍却於霜下露天露一夜却取内牙
硝再用防風水淋漕淨用瓦鉢熬煎成鹽却再入鼎
内用鹽泥固濟炭火燒一時通紅為度出火去毒研
為末每一斤用甘草三兩每服一茶匙温熱水調如
實熱煩渴口乾燥作煩者可略加硼砂腦子入口噙
化
主口乾
以桑梨蜜煑食之
口臭(論)
夫口臭者由五臓六腑不調壅滯之氣上攻胸膈腑臓
之燥腐不同藴積胸膈之間而生熱衝發於口故令臭
也張子和云遂平一男子年二十餘病口中氣出臭甚
親戚莫肯與語戴人過曰肺金本主臓金為火所煉火主
焦故如是久則成腐者腎也此極熱則反腎水化也病
在上宜通之先以茶調散通而去其七分以舟車濬川
散下五七行比旦而臭止人有口臭至老者世以為風
系偏而與胃相通故臭者忘也
方
含香丸治口臭去熱毒風調和臓腑
鷄舌香芎藭(各一兩)藿香甘松香當歸桂
心白芷青桂香(各半兩)零陵香木香(各三分)香
附子(十枚)肉豆蔲(去殼)白㯽榔(各五枚)丁香麝香(各一分細)
(研)
右為末麝香研勻煉蜜和丸如棟實大常含一丸嚥
津
升麻散(出聖惠方)治口氣
川升麻(三兩)甘草(炙剉)藁本白芷芎藭甘松香
(各半兩)防風(去蘆頭)丁香露蜂房(炙黃)木香(各三分)當歸
(三分)細辛地骨皮(一分)東引柳枝心(一兩&KR0008;乾)
右為細散每取一錢以綿裹含嚥津
五香丸(出聖惠方)治口臭去熱毒夫口者脾之候心脾感
熱藴積於胃變為腐臊之氣府聚不散隨氣上出熏
發於口故令臭也
沉香丁香(各一两)薰陸香(三分)麝香(研半分)木香羚
羊角屑黃連犀角屑(各三分)甘草(炙剉一兩)鬼臼
黃芩(去黑心)梔子仁(各半两)
右為末煉蜜和丸如梧桐子大每服七丸漿水下日
二服加至十丸
鷄舌香丸(出聖惠方)治口臭去熱毒
鷄舌香藿香木香草豆䓻仁(白)芷(各半两)
零陵香甘松香莎草根(去毛各一分)當歸桂(去粗)
(皮)芎藭(各三分)㯽榔(剉五枚)
右為末煉蜜和丸如鷄頭大綿裹含化嚥津以差為
度
青黛散治口臭濕疳蝕齒欲落唇頰穿破
青黛(研)甘草(炙剉各一兩)雄黃(研)苦礬細辛(去苗葉各半兩)
丹砂(研)茛菪子(微炒)青礬石(燒令汁盡)白礬石(燒令汁盡)附子
(炮裂去臍)䔧蘆(去蘆頭)麝香(研各一分)
右為散先以綿拭令净後用藥貼之
五香丸(出聖惠方)治口及身臭令香止煩散氣
豆䓻丁香藿香零陵香青木香(一作木香)白
芷桂心(各一兩)香附子㯽榔(各二兩)甘松香當
歸(各半兩)
右為末蜜和丸常含丸如大豆許嚥汁日三夜一亦
可常嚥之五日口香十日遍體香二七日衣被香三
七日下氣人聞香四七日洗手水落地香五七日把
他人手亦香慎五辛下氣去臭一方有麝香無甘松
含香丸治口臭辟除邪惡冷氣
零陵香(一兩)甘松(洗净焙二兩)沉香(剉三兩)乳香(四两研)木香
(五兩)草豆䓻仁(六兩)㯽榔(剉七兩)桂(去粗皮八兩)赤茯苓(去黑皮九)
(兩)甘草(炙剉十兩)
右為末煉蜜丸如泥彈子大臨卧及五更初含化一
丸下注丹田能生津液語音清爽顔色悦澤鬢髮烏
黑止小便眀目益智補虛勞除冷氣久服一生無患
豆䓻丸治口臭
肉豆䓻(去殼)紅豆䓻(去皮)草豆䓻(去皮)白豆䓻(去皮)丁香
甘草(炙剉)人參赤茯苓(去粗皮半兩)細辛(去苗葉一分)桂(去粗)
(皮一兩)
右為末煉蜜和丸如鷄頭大每用一丸含化嚥津
甘露飲(出聖驗方)治男子婦人小兒胃中客熱口臭齒齦
宣露膿血目瞼腫但欲冷不思飲食或飢煩不欲食
赤眼口舌咽中有瘡疹已未發
熟乾地黃(洗去土)生乾地黃枇杷葉(去毛令净)山茵陳
(去根)天門冬(去心)麥門冬(去心)枳殼(去瓤麩炒)黃芩石斛(去蘆)
甘草(炙各等分)
右為末每服二錢水一盞煎至七分去滓食後臨卧
温服分二服仍量歲數加减與之此方得自一品之
家其家用犀角一味甚有道理百發百中有施中有
一僕牙宣口臭牙齒漸至頽落予與二服頓愈服之
無不效者本事方前集所未載此方緣得之不易今
不欲專為已有不能廣利一切謹附此與衆共之明
醫者見之必加嘆賞一方有犀角無麥門冬
含香丸(一名丁香丸出聖惠方)治口氣臭穢宜服之
丁香(半兩)甘草(三兩)芎(一兩)細辛桂心(各一兩半)
右為末蜜丸如彈子大臨卧服二丸一方如梧桐子
大每服不計時候煎竹葉湯下二十丸
治口香去臭方
瓜子仁芎藭藁本當歸杜蘅(各六銖)細辛
(半兩)防風(二兩)
右治下篩食後飲服方寸匕日三服五日口香十日
身香二十日肉香三十日衣香五十日遠聞香一方
加白芷十八銖
沉香散
沉香升麻白芷藁本(去苖土)細辛(去苗葉)丁香
(各半兩)寒水石(研二兩)
右為散每日早取柳枝咬枝頭令輭摭藥揩齒煖水
𠻳復以綿揩之令净
藁本散治口臭生瘡
藁本(去苗土)芎藭(各半兩)細辛(去苖葉)桂(去粗皮)當歸(切焙)杏
仁(湯浸去皮尖雙仁生用)雄黃(研各一分)
右為散每用一錢匕傅瘡上日三度
七寳散治口臭揩齒令香
鐘浮(研)丹砂(研)海水沫(研)白石英眞珠末(研)麝
香(研)珊瑚(研各一分)
右為散再研細以柳木篦子咬頭令輭摭藥揩齒
芎藭散治凡虚寒口臭蟲蝕齒痛
芎藭白芷(各一兩)甘草(炙剉三分)桂(去粗皮)杜蘅(各半兩)當
歸(切焙三分)
右為散食前煖酒調下一錢匕日二服三十日體覺
香即瘥
抵聖散治口臭齒疳脱落漏齦膿出不止
銅綠膽礬(各一錢)蟾酥(七片)膩粉(兩筒子)鉛丹(半錢)砒霜
(一錢)
右為勻先以熱湯𠻳口次貼一字表裏拭之候涎出
盡别用鹽湯𠻳口
升麻散(出聖惠方)治口臭及&KR0630;齒
川升麻(一兩半)細辛藁本防風(去蘆頭)芎藭甘
草(各半兩炙剉)
右為末每用少許傅齒齗止即瘥
治臓腑藴熱上衝發為口臭(出十便良方)
用芎藭不拘多少剉小塊子含化嚥津
治口臭方(一名香附子丸出危氏方)
用香附子炒去毛為末每早晩揩少許牙上一方為
末一半醋糊為丸一半白湯下
又方治口臭
棗肉(八兩)芎藭白芷橘皮桂心(各四兩)
右為末以棗丸乾則加蜜和丸如大豆許旦服十丸
食前食後常含之或吞之七日口香
又方
桂心木蘭皮沉香(各一兩)芎藭(一兩半)陳橘皮(半兩)
(湯浸去白瓤焙)
右為細散每於食前以煖酒調下一錢
細辛散治口臭血不止
細辛(去苗葉)鷄舌香(各一分)菖蒲(三分)乾薑(炮裂)棗肉(炮乾各半)
(兩)
右為末每用半錢綿裹如杏仁含嚥津日三
丁香丸治口臭穢
丁香(三錢)甘草(炙一錢)芎藭(二錢)白芷(半錢各不見火)
右為細末煉蜜為丸如彈子大綿裹一丸噙嚥津
又方治口臭
桂心甘草細辛橘皮
右等分治下篩以酒服一錢匕瘥
又方
橘皮(二十銖)桂心(十八銖)木蘭皮(一兩)大棗(二十枚)
右治下篩酒服方寸匕日三久服身香亦可以棗肉
丸服二十丸如梧桐子大稍加至三十丸一方有芎
藭十八銖
又方
芎藭白芷陳橘皮(湯浸去白瓤焙)桂心(各一兩)
右為末以棗肉兼入少鍊蜜和丸如梧桐子大每於
食前以温水下二十丸
細辛散治口臭
細辛甘草(炙剉)桂心(各一兩)
右為細散每服不計時候以熱水調下一錢一方有
橘皮酒服一錢匕瘥
口香去臭方(一名芎藭散出聖惠方)
甘草(三十銖)白芷(十八銖)芎藭(二十四銖)
右治下篩以酒服方寸匕日三服三十日口香一方
為末以綿裹含嚥津瘥一方蜜丸如彈子大噙嚥
又方
大棗爪子仁松根白皮
右治下篩以酒服方寸匕日二服一百日衣被香
丁香散(出聖惠方)治口臭慝齒
丁香(研二十枚)白礬(燒灰)香附子(各三分)
右為散用絹揩齒以散一錢傅之一方用鹽揩齒後
用藥
治口臭穢(出聖惠方)
甘草(炙剉)松根皮瓜子仁(各一兩微炒)
右為末煑棗肉和丸如梧桐子大每服以熱水下二
十丸
礬石散(出海上名方)治口臭&KR0630;齒
白礬(燒灰一分)麝香(少許)
右細研為末貼患處日三五上一方用青鹽少許調
搽吐出涎為度
治心氣不足口臭(出經驗良方)
益智子(去榖)甘草(少許)
右為末時復乾噙嚥之更以沸湯調服立效
治口氣(出百一選方)
香白芷(七錢)甘草(五錢)
右為細末食後井花水調下一錢
芎芷膏(出濟生方)治口氣熱臭
香白芷川芎(各等分)
右為細末煉蜜為丸如鷄頭大食後臨卧噙化一丸
治口中臭方
桂心(古今錄用細辛)甘草(各等分)
右為末臨卧以三指撮調酒服二十日香
又方
蜀椒桂心(各等分)
右為末酒服三指撮許
生香膏(出三因方)治口氣熱臭
用乾甜瓜子去殼一味研細蜜熬少許調成膏食後
含化或傅在齒上尤妙一方空心洗潄訖含一丸如
棗核大亦用傅齒
治口臭方
用象膽每夜和水研少許綿裹貼齒根上每夜含之
平明暖水洗口如此三五度瘥一方用牙
香薷方(出聖惠方)治口臭
用香薷一把水一斗煎取三升稍稍含之
又方治口臭
常以月旦日未出時從東壁起步七步回頭向垣立
含水噀壁七遍口即香
又方(出肘後方)
用細辛豆䓻含之甚良
又方(出聖惠方)
用濃煑細辛汁含之久乃吐之
又方
用井花水三升正朝含之潄口吐厠中良數度即瘥
又方(出聖惠方)
用熬大豆焦及熱酢沃取汁含之
又方
用蜜陀僧為末每服一錢用醋半盞調勻𠻳口
治口痛
用高脚地銅盤馬蹄香亦和蜜桶藤以醋搗取汁鷄
毛刷取出涎即愈
治口臭及&KR0630;齒腫痛(出聖惠方)
用乾瓠子搗羅為末蜜和丸如半棗大每日空心净
潄口了含一丸兼取少許塗在齒齗上亦妙
梁濟氏膏(出衞生寳鑒方)梁而飲因勞心過度肺氣受傷以
致氣出腥臭唾涕稠粘咽嗌不和口苦乾燥加减瀉
白散治之
桑白皮(二錢)地骨皮(一錢半)炙甘草(一錢半)知母(七分)黃芩
(五分)五味子(二十個)麥門冬(五錢)桔梗(一錢)
右㕮咀都作一服水二盞煎至一盞去滓溫服食後
每日三服忌酒濕麺及辛熱物難經云心主五臭
入肺為腥臭其一也因洪飯大熱之氣所傷滋溢心
火刑於肺金以桑白皮苦微寒降肺中伏火而補氣
故以為君以黃芩知母苦寒治肺息腥臭清利肺氣
為臣肺欲收急食酸以收之用五味子之酸溫以收
肺氣麥門冬甘苦寒治涕唾稠粘口舌燥為佐桔梗
辛温體輕浮治痰逆利胸膈為使也
鷄蘇丸(出如宜方)治口臭心脾熱
柴胡(二兩)麥門冬(製四兩)黃耆(炙一兩)阿膠(製二兩)生地黃
末(六兩後入膏)蒲黃(微炒)雞蘇(一斤即龍腦薄荷)甘草(炙各一兩)人參
(二兩)木通(三兩同柴胡剉湯浸二宿絞汁後入膏)
右除别研藥後入外並搗羅為細末將好蜜一斤先
煉二沸然後下生地黃末不住手攪時時入絞出之
木通柴胡汁慢慢熬成膏勿令焦然後將其餘藥末
同和為丸如豌豆大每服二十丸嚼破熱水下
肺熱口臭口中如膠舌乾發渴小便多(出永類鈐方)
地骨皮桑白皮生黃耆山梔子馬兜苓
右甘草煎食後噙嚥
升麻黃連丸(出東垣秘藏方)治多肉口臭不欲聞穢惡氣使
左右得近
升麻(半兩)黃連(去鬚二兩)生甘草(三錢)生薑(半兩取自然汁)連花青
皮(半兩)黃芩(去腐酒洗二兩)白檀(二錢如無藿香一錢代之)
右同為極細末水浸蒸餅為丸如彈子大每服一丸
或二丸細嚼白湯下
治口臭
以梅曝乾為腊含之可以香口
治口臭氣
以雞舌香含之抱朴子云應劭漢官侍中年老口
臭帝賜雞舌香含之日華子云雞舌香治口氣所
以三省故事郎官含雞舌香欲其奏事對答其氣芬
芳也
唇口面皴(論)
夫唇口面皴者為寒時觸冒風冷冷拆腠理傷其皮膚
故令皴劈經絡之氣諸陽之會皆在於面其脉有環唇
夾於口者若血氣實者雖勁風嚴寒不能傷之虚則腠
理開而受風邪故得風冷而皴劈也又冬時以煖湯洗
面及向火外假熱氣動腠理而觸風冷亦令病皴也
方
生地黃煎(出聖惠方一名開脾膏)治脾熱唇焦枯無潤澤
生地黃汁生天門冬汁(各半升)葳蕤生麥門冬
(各三兩去心)細辛甘草(生剉)芎藭白术(各一兩)黃耆
升麻(各一兩半)
右細剉綿裹酒浸一宿以猪脂二斤煎令藥色焦黃
綿濾去滓内鍋中後下地黃天門冬汁熬令稠甆器
中盛每服不計時候含嚥半匙
治唇面皴(出聖惠方)
蠟羊脂硃砂(各半兩研細)甲煎紫草(半分剉)
右先將蠟於銅鍋中微火煎稍鎔下羊脂煎一沸次
下甲煎紫草硃砂等更煎三兩沸濾去滓以竹筒貯
之候凝任意使用妙
治遠行唇口面皴(出十便良方一名猪脂膏)
用猪脂熟煎以合噐盛每至夜間常塗唇及面上或
於野宿睡卧唇面不皴
治冬月唇乾拆出血方(出海上方一名桃仁膏)
用桃仁爛搗以猪脂調塗於唇上效
治緊唇面疱(出聖惠方)
以馬齒莧水煑洗之
治瀋唇緊方
取鱉甲及頭燒灰作末以傅之
普濟方卷五十八
