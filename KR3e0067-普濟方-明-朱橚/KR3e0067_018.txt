普濟方卷十八明周王朱橚撰
心臓門
怔忡驚悸(附論)
夫怔忡者此心血不足也蓋心主於血血乃心之主心
乃形之君血富則心君自安矣多因汲汲富貴戚戚貧
賤又思所愛觸事不意真血虚耗心帝失輔漸成怔忡
不已變生諸證舌強恍惚善憂悲少顔色皆心病之候
難經云損其心者益其榮法當專補真血真血若冨心
帝有輔無不愈者矣又有冐風寒暑濕閉塞諸經令人怔
忡五飲停蓄堙塞中脘亦令人怔忡當隨其證施以治
法驚悸與忪悸不同驚悸有所大驚或聞虚響或見
異相登高陟險夢寐不祥驚忤心神氣與涎欝遂使驚
悸名曰心驚膽寒在心膽經屬木内外因其脉心動忪
悸則因汲汲富貴戚戚貧賤久思所愛遽失所重觸事
不意氣欝涎聚遂致忪悸在心脾經意思所主属内所
因或冐風暑濕塞閉諸經令人忽忽若有所失恐恐如
人將捕中脘忪悸此乃外邪非因心病况五飲停蓄閉
於中脘最使人忪悸治屬飲家除飲悸與外内因所治
人之所主者心心之所養者血心血一虚神氣不守
此驚悸之所肇端也驚與悸其可無辨驚者恐怖之謂
悸者怔忪之謂心虚而欝痰則耳聞大聲目擊異物遇
險臨危觸事喪志心為之忤使人有惕惕之状是則為
驚心虚而停水則胸中滲漉虛氣流動水既上乘心火
惡之心不自安使人有怏怏之状是則為悸驚者與之
豁痰定驚之劑悸者與之逐水消飲之劑所為扶虚不
過調養心血和平心氣而已若一切以剛燥用工或者
心火自炎又有熱生風之證心為帝王神之所舍諸
藏之主不受外邪若人動止非宜寒暄失節臟腑内損
氣血外傷風邪乘虚入於心經則令人心不定性識失
常乍喜乍怒或歌或笑精神離散悲樂不恒故名風
邪也
方
鎮心丸(出千金方)治男子婦女虚損夢寤驚悸或失精神
婦女赤白注漏或月水不利風邪鬼注寒熱往來腹
中積聚憂恚結氣諸病宜服
紫石英茯苓菖蒲蓯蓉遠志麥門冬
(去心)大黃當歸細辛卷栢大豆卷乾薑
(各五分)防風人參澤瀉秦艽丹參(各六分)石
膏芍藥栢子仁(各三分)烏頭桂心桔梗
甘草薯蕷(各七分)白蘞鐵精銀屑前胡
牛黃(各二分)乾地黃(十二分)白术半夏(各八分)廣蟲(十二)
(枚)大棗(五十枚)
右為末蜜棗和𢷬五千杵丸如梧桐子大酒服五丸
日三加至二十丸一本無大豆卷大棗
大鎮心丸(出千金方)所治與前方大同小異凡是心病悉
皆主之
乾地黃(六分)牛黃(五分一用牛膝)羌活桂心麥門冬
秦艽芎藭人參遠志紫石英丹砂
阿膠甘草大黃銀屑白蘝當歸乾
薑防風(各八分)杏仁蜀椒(各三分)澤瀉黃耆
茯苓大豆卷薯蕷茯神前胡鐵精
栢子仁(各五分)大棗(四十枚)桑螵蛸(十一枚)
右為末白蜜棗和丸酒服七丸日三加至二十丸
神明補心丹(出御藥院方)治心氣不足神志不定恍惚多
驚虚煩少睡心情沉默惡聞人聲一切心虛之證並
可常服
遠志(去心)紫石英(飛研)石菖蒲(各八錢)熟地黃白茯苓
(去皮各半兩)丹參人參(去蘆頭)卷栢(去根土)麥門冬(去心)黃
耆白术澤瀉山茱萸防風秦芃桔
梗(各四錢)川薑栢子仁(各二錢半)白蘞乾山藥石
膏(飛研)神麯(炒)當歸半夏(生薑製)牡丹皮鐵粉(飛研)
芍藥(各二錢)硃砂(研入藥二錢四錢為衣)
右為末入硃砂令勻煉蜜和丸每兩作十丸硃砂為
衣每服一丸人參湯化下温酒亦得不拘時服
大鎮心散(出千金方)治心虚驚悸夢寐恐畏
紫石英茯苓防風人參甘草澤瀉(各八)
(分)黃耆秦芃白术薯蕷白蘞(各六分)麥門
冬(去心)當歸(各五分)桔梗大豆卷栢子仁桂心
遠志大黃石膏(各四分)蜀椒芍藥乾薑
細辛(各三分)
右為散酒服二方寸七日三一方無紫石英茯苓澤
瀉乾薑有大棗四分蜜丸如梧桐子酒下十五丸
鎮心熟乾地黃丸(出聖惠方)治風臓心虛多驚悸神思昏
亂志意不定
熟乾地黃白茯苓黃耆(剉)獨活桂心秦
芃(去蘆)麥門冬(去心焙)阿膠(𢷬碎炒令黃燥)杏仁(湯浸去皮尖雙仁麫炒微)
(黃各三分)前胡(去蘆頭)栢子仁澤瀉牛黃(細研)芎藭
遠志(去心)紫石英(細研水飛過)防風(去蘆頭)甘草(炙微赤剉各半兩)
鐵精(細研)人參(去蘆頭)硃砂(細研水飛過各一兩)桑螵蛸(五枚微炒)
右為末入研了藥令勻鍊蜜和丸𢷬二三百杵如梧
桐子大每服不計時以温酒下十丸
牛黃丸(聖惠方)治心臓風邪狂亂失志不得安定
牛黃(細研如粉)鐵精(細研如粉)石膏龍齒(細研如粉)地骨皮
川升麻玄參葳𬎼赤芍藥生乾地黃
黃芩(各三錢)茯神人參(去蘆頭)麥門冬(去心各一兩)枳實
(麵炒微黃)甘草(炙微赤剉各半兩)金銀箔(各五十片細研如粉)硃砂(一錢細研)
(如粉)虎睛(一對酒浸一宿微炙)
右為末都研令勻鍊蜜和𢷬三二百杵丸如梧桐子
大不計時煎地骨皮湯下十丸
鎮心爽神湯(出永類鈐方)治心腎不交上盛下虛心神恍
惚睡多驚悸小便頻數遺泄白濁常服鎮心安神
石菖蒲(去毛半兩)甘草(炙四錢)人參(去蘆)赤茯苓(去皮)當歸(酒浸)
(焙各三錢)南星(炮一分)陳皮(去白)乾山藥紫苑(去蘆)半夏(酒洗)
(七次)川芎(不見火)五味子(去核)細辛(去苗)栢子仁(炒)枸把子
(各一錢)酸棗仁(湯浸去殼炒)麥門冬(去心)通草覆盆子(各一)
(錢半)
右㕮咀每服四錢水一盞蜜一匙煎五分去滓取藥
汁入麝香少許再煎一二沸温服不拘時
牛黃散(出聖惠方)治心臓風邪神魂恍惚心煩語澁
牛黃(細研)龍腦(細研)硃砂(細研)雄黃(細研)麝香(細研各一錢)沙參
(去蘆頭)獨活羚羊角屑烏頭(酒浸去皮骨炙令黃)蝉殼
天竺黃(細研)防風(去蘆頭)栢子仁細辛麥門冬(去心)
(焙)茯神人參(去蘆頭各一兩)
右為散入研了藥都研令勻每服不計時煎金銀湯
調下一錢
禹餘粮散(出聖惠方)治心臓風邪神思不安悲啼哭笑志
意不定精神恍惚
禹餘粮(煆醋淬三遍)白芍藥石膏牡礪(燒為粉)秦芃
(去苗各一兩半)桂心防風(去蘆頭)遠志(去心)獨活甘草(炙微)
(赤)人參(去蘆頭)麥門冬(去心焙)菖蒲茯神鐵粉(細研)
雄黃(細研如粉各一兩)蛇蛻皮(一口燒為灰)硃砂(細研如粉)
右為散都研令勻每服不計時以麥門冬湯調下一
錢
遠志湯(出千金方)補心治心氣虚驚悸喜忘不進食
遠志乾薑白术桂心黃耆紫石(各三兩)
防風當歸人參茯苓甘草芎藭茯
神羌活(各二兩)麥門冬半夏(各四兩)大棗(十二枚)五
味子(二合)
右㕮咀以水一斗三升煮取三升半分五服日三夜
二
菖蒲散(出聖惠方)治心臓風虚邪氣恍惚悲泣狂走如有
鬼神之状身體強直或疼痛口噤喉痺水漿不通面
目變色不識人者
菖蒲秦芃(去苗)桂心當歸(剉微炒)蔓荆子人參
(去蘆頭)附子(炮製去皮臍)黃芩甘草(炙微赤)遠志(去心)防風
(去蘆頭各半兩)龍骨赤石脂白茯苓白芍藥芎
藭漢防已(各三錢)
右為散每服三錢水一中盞煎至六分去滓不計時
放温漸漸服之
小鎮心丸(出千金方)治心氣少弱驚虚振悸胷中逆氣魘
夢參錯謬忘恍惚
紫石英硃砂茯神銀屑雄黃菖蒲
人參桔梗乾薑遠志甘草當歸桂
心(各二兩)防風細辛鐵精防已(各一兩)
右為末蜜丸如大豆許飲服十丸日三加至二十丸
一方用茯苓二兩
法丹(出永類鈐方)治男子婦人心氣不足神志不寧一切
心疾憂愁思慮謀用過度或因驚恐傷神失志耗傷
心血怔忡恍惚夢寐不安
新羅人參熟地黃(酒洗蒸焙)遠志(去心甘草水浸)白术當
歸(去蘆酒浸焙)黃耆(去蘆)茯苓(去皮)石菖蒲茯神(去木)益智
仁麥門冬(去心)木鱉子(炒去殼)石蓮肉(去心炒)栢子仁
(揀净各五兩)硃砂(五十兩)
右加人參等各加如法修製剉碎拌勻次將此藥滚
和以夾生絹袋盛貯用麻線緊繫袋口於火上安
大銀鍋一口着長流水令及七分重安銀罐入白
砂蜜二十斤將藥袋懸之心中勿令着底使蜜浸
袋令役着桑柴燒鍋滚勿令火歇煮三日蜜焦黑
換蜜再煮候七日足住火取出淘去衆藥洗净研
令乾入牛肉蒸七次蒸煮砂時别安銀鍋一口煖
水候大鍋水耗從鍋弦添温水候牛心蒸爛熟取
砂再換牛心如前法蒸凡換七次其砂已熟即用
沸水淘净焙乾入乳鉢玉杵研直候十分細米粽
為丸如豌豆大隂乾每服十粒至二十粒食後參
棗湯麥門冬湯任下一方無木鱉仁用酸棗仁永
類鈐方有甘草
鎮心丸(出聖惠方)治心風恍惚驚恐失常或瞋恚悲愁情
意不樂
紫石英(細研飛過)硃砂(細研水飛過)白石英(細研水飛過)龍腦(細研)
人參(去蘆頭)細辛赤箭天門冬(去心焙)熟乾地黃
白茯苓犀角屑沙參(去蘆頭)菖蒲防風(去蘆)
(頭各一兩)遠志(去心半兩)
右為末都入乳鉢内更同研令勻鍊蜜和𢷬二三百
杵丸如梧桐子大每服不計時以温酒下三十丸
人參茯苓湯(出千金方)治奄奄忽忽朝瘥暮劇驚悸心中
憧憧胷滿不下食隂陽氣衰脾胃不磨不欲聞人聲
定志下氣
人參茯苓遠志甘草(各三兩)生薑(六兩)枳實
當歸龍腦桔梗(各三兩)茯神(二兩)半夏桂心
(各五兩)黃耆(四兩)大棗(二十枚)
右㕮咀以水一斗二升洗煮粳米五合令熟去滓次
入藥煮取四升一服八合日三夜二
大定心湯(出千金方)治心氣虚悸恍惚多忘或夢寤驚魘
志少不足
人參茯苓茯神遠志赤石脂龍骨
乾薑當歸甘草白术芍藥桂心紫
苑防風(各二兩)大棗(二十枚)
右為㕮咀以水一斗二升煮取三升半分五服日三
夜二
鐵精丸(出聖惠方)治心臓風虚驚悸恍惚悲愁妄語失志
鐵精(細研如粉)龍齒(細研如粉)硃砂(細研水飛過)熟乾地黃(各一兩)
人參(去蘆頭)白茯苓遠志(去心)甘草(炙微赤剉)白薇獨
活茯神麥門冬(去心焙)防風(去蘆頭)赤石脂白
术(各三錢)
右為末入研了藥都研勻鍊蜜和𢷬二三百杵丸如
梧桐子大每服不計時粥飲三十丸
龍齒散(出聖惠方)治心風恍惚驚恐心氣不安
龍齒(細研如粉)漢防己麥門冬(去心)黃耆(剉各三錢)人參(去蘆)
(頭)獨活羚羊角屑生乾地黃白茯苓(各一兩)
甘草(炙微赤剉)細辛桂心遠志(去心各三錢)杏仁(四十五枚)
(湯浸去皮尖雙仁麫炒微黃)
右為散先以水一大盞入銀一兩煎六分去銀次入
藥末四錢又煎至四分去滓入竹瀝半合更煎一
兩沸不計時温服
小鎮心散(出千金方)治心氣不足虚悸恐畏悲思恍惚心
神不定惕惕然驚者
人參遠志白术附子乾地黃赤小豆
桂心黃耆細辛乾薑龍齒防風
菖蒲(各二兩)茯苓(四兩)
右為散酒服二方寸七日三服
紫石英散(出聖惠方)治心臓風虚驚悸失志或瞋恚悲愁
志意不樂惕惕苦驚怖
紫石英(一兩半細研水飛過)防風(去蘆頭)人參(去蘆頭)細辛羚
羊角屑遠志(去心各三錢)硃砂(細研如粉)龍骨白鮮皮
熟乾地黃鐵精(細研如粉各一兩)甘草(半兩炙微赤剉)白茯
苓(二兩半)牛黃(一錢細研)
右為細散入研了藥令勻每服不拘時煎棗湯調下
一錢
心腎丸(出永類鈐方)理水火不濟恍惚多忘心忪盜汗夜夢驚
恐目暗耳鳴悲憂不樂腰膝緩弱四肢酸疼小便數
而赤濁精滑夢遺常服飬心神補氣血生津液進飲
食安神定志
牛膝(去苗酒浸)熟地黃(洗再蒸)蓯蓉(酒浸各二兩)鹿茸(燎去毛好酒塗)
(浸)附子(炮去皮臍)五味子(去枝)黃耆(蜜炙)人參(去蘆)遠志(去苗甘草)
(水浸槌去骨)山藥(炒)當歸(去蘆頭浸)白茯神(去木一方作茯苓)龍骨
(煆各一兩)兔絲子(酒浸蒸研成餅三兩)
右為末用酒浸煮薄麵糊為丸梧子大每服五七十
丸棗湯空心食前服
大定心散治風虚驚悸恍惚多忘或夢寤驚魘
人參(去蘆頭)茯神熟乾地黃遠志(去心)龍腦白
术琥珀白芍藥紫苑(净去苗土)防風(去蘆頭)赤石
脂(各一兩)栢子仁(三錢)甘草(半兩炙微赤剉)
右為散每服四錢水一中盞棗三枚煎至六分去滓
不計時温服
真珠丸(出聖惠方)治心臓風邪恍惚夜睡驚恐不得眠卧
真珠(細研如粉)玳瑁硃砂(細研水飛過各秤一兩)雄黃(細研如粉)胡
黃連遠志(去心)烏犀角屑牛黃(細研如粉)馬牙硝
鐵粉(細研各半兩)龍腦(細研)麝香(細研各一錢)虎睛(一對酒浸一宿微炙)
右為末入研了藥都研令勻煉蜜和𢷬三二百杵丸
如菉豆大每服不計時温酒下十丸
養心湯(出直指方)治心虚血少驚悸不寧
黃耆(炙)白茯苓茯神半夏麯當歸川芎
(各半兩)遠志(取肉薑汁淹焙)辣桂酸棗仁(浸去皮隔紙炒香)栢子
仁北五味子人參(各一錢)甘草(炙四錢)
右為粗末每服三錢薑五片棗二枚煎食前服加㯽
榔赤茯苓治停水怔悸亦可
遠志湯治心臓風虛多驚悸喜怒不安
遠志(去心)白术茯神(剉)防風(去蘆頭)麥門冬(去心焙各三兩)
龍骨人參(去蘆頭)桂心熟乾地黃(各一兩)牛黃(細研)
紫葳甘草(炙微赤剉各半兩)虎睛(一對酒浸微炙)
右為末入牛黃研令勻煉蜜和𢷬二三百杵丸如桐
子大每服不計時温水下二十丸
益榮湯(出澹寮方)治思慮過制耗傷心血心帝無輔怔忡
恍惚善悲憂少顔色夜多不寐小便或濁
當歸(去蘆浸)黃茋(去蘆)小草酸棗仁(炒去殼)栢子仁(炒)
麥門冬(去心)茯神(去木)白芍藥紫石英(細研各一兩)木香
(不見火)人參甘草(炙各半兩)
右㕮咀每服四錢水一盞半生薑五片棗一枚煎至
七分去滓温服不拘時
龍齒丹(濟生拔萃方)治心虚血寒怔忡不已痰多恍惚
龍齒遠志(去心甘草水浸)酸棗仁(炒去殼别研)當歸(去蘆酒浸)附
子(炮去皮臍切片薑汁浸一宿)官桂(去皮不見火)琥珀(别研)天南星(剉薑)
(汁浸一宿各一兩)木香(不見火)紫石英(煆醋浸七遍)沉香(别研)熟地
黃(酒蒸焙各半兩)
右為末煉蜜為丸如梧桐子大硃砂為衣每服五十
丸用棗湯送下不拘時
栢子仁散(出聖惠方)治心臓風邪恍惚迷悶飲食不下
栢子仁桂心赤芍藥半夏(湯浸七遍去滑)人參(去蘆)
(頭)當歸(剉微炒)獨活犀角屑遠志(去心)麥門冬(去心)
麻仁(各一兩)甘草(半兩炙微赤剉)
右為散每服三錢水一中盞生薑半分煎至六分去
滓不計時温服
虎睛散(出聖惠方)治心臓風邪發動無常驚悸呌喚不避
水火
虎睛(一對酒浸一宿微炙)赤茯苓桂心防風(去蘆頭)獨活
人參(去蘆頭)甘草(炙微赤剉)天雄(炮製去皮臍各一兩)鵛頭(一枚塗醋)
(炙黃焦)露蜂房(微炙)石長生楓上寄生(各二兩)
右為細散每服不計時煎金銀湯調下一錢
茯神散(出聖惠方)治心臓風虚四肢驚掣心忪驚悸或狂
呌妄走如見鬼神状如顛癎時時發動
茯神川升麻麥門冬(去心)羚羊角屑鐵粉(各一)
(兩)人參(去蘆頭)白鮮皮防風(去蘆頭)杏仁(酒浸去皮尖雙仁麵)
(炒微黃)黃芩(各三兩)甘草(炙微半兩)龍腦(二兩)
右為散每服三錢水一中盞半生薑半分棗三枚煎
至六分去滓不拘時温服
茯神丸(出聖惠方)治心臓風虚驚悸心忪常多健忘
茯神人參(去蘆頭)麥門冬(去心焙)熟乾地黃黃芩
犀角屑薏苡仁栢子仁(各一兩)龍齒(細研如粉)雲
母粉(各一兩半)防風(去蘆頭)黃耆(剉各三兩)
右為末入研了藥令勻鍊蜜和𢷬三二百杵丸如桐
子每服不計時温粥飲下二十丸
虎睛丸(出聖惠方)治心臓風虚驚悸心忪或夜間狂言恒
常或憂怕或如見鬼神恍惚不定
虎睛(一對酒浸一宿微炙搗末)金箔(細研)銀箔(細研各五十片)光明砂(細研)
雄黃(細研)牛黃(細研)琥珀(細研)真珠(細研)麝香(細研各半兩)人參
(去蘆頭為末)茯神(末各二兩)
右藥都研如粉以棗肉和丸如菉豆大每服不計時
温水下七丸
楊上寄生散(出聖惠方)治心臓風邪神思恍惚悲愁憂恚
喜怒失常
楊上寄生菖蒲細辛附子(炮製去皮臍)乾薑(炮)
(剉)天雄(炮製去皮臍)桂心莽草(炙)白术遠志(去心)甘
草(炙微赤剉各一兩)
右為散每服三錢水一中盞煎至六分去滓不計時
温服
寧志丸(出直指方)治心虚血虚多驚
人參白茯苓茯神栢子仁琥珀當歸
酸棗仁(温酒浸半日去殼隔紙炒香)遠志(酒浸半日新布裹搥取肉焙各半兩)
乳香硃砂(别研)石菖蒲(各一錢)
右末煉蜜丸如梧桐子大每服三十丸食後棗湯下
補心湯(出千金方)治心氣不足其病苦驚悸汗出心中煩
悶短氣喜怒悲憂悉不自知常苦咽喉痛口脣黑嘔
吐血舌本強不通水漿
紫石英茯苓人參遠志當歸茯神(深師)
(方作桂)甘草紫苑(各二兩)麥門冬(一升)赤小豆(三合)大棗
(三十枚)
右㕮咀以水一斗煮取三升分三服
白茯苓散(出聖惠方)治心臓風虚驚悸好忘恍惚安定神
志
白茯苓桂心人參(去蘆頭)熟乾地黃(各一兩)遠志
(去心)甘草(炙微赤剉)白芍藥防風(去蘆頭)黃耆(剉)麥門冬
(去心各三錢)鐵粉(二兩)
右為散每服三錢水一中盞生薑半分棗三枚煎六
分去滓不拘時温服
防葵散(出聖惠方)治心臓風邪恍惚失常言語錯亂
防葵人參(去蘆頭)貫衆遠志(去心)茯神犀角屑
天雄(炮製去皮臍)防風(去蘆頭)桂心(各一兩)甘草(半兩炙微赤剉)
右為散每服三錢水一中盞煎至六分去滓不拘時
温服
十味温膽湯(出危氏方)治心膽虚怯觸事易驚夢寐不祥
異象所感遂致心驚膽懾氣欝生涎涎與氣摶變生
諸證或短氣驚悸或復自汗四肢浮腫飲食無味心
虚煩悶坐卧不安
半夏(湯洗七次)枳實(去瓤切麩炒)陳皮(去白各三兩)白茯苓(去皮一兩)
(半)酸棗仁(微炒)大遠志(去心甘草水煮薑汁炒一兩)北五味子
熟地黃(切酒炒)條參(各一兩)粉草(五錢)
右剉散每服四錢水一盞半薑五片棗一枚煎不以
時服
沙參散(出聖惠方)治心風虚悸恍惚多忘驚恐
沙參(去蘆頭)白茯苓(各三兩)遠志(去心)犀角屑甘草(炙微)
(赤剉)防風(去蘆頭各半兩)龍齒天門冬(去心)生乾地黃(各一兩)
右為散每服三錢水一中盞生薑半分棗二枚煎至
六分去滓不拘時温服
小草散(出聖惠方)治心風煩熱恍惚狂言妄語時復驚恐
不自覺知發作有時
小草栢子仁赤茯苓鐵精(細研)天竹黃(細研)生
乾地黃琥珀(末細研各一兩)犀角屑(半兩)龍齒(三錢細研)
右為細末入研了藥令勻每服不計時以竹葉湯調
下一錢
龍骨散(出聖惠方)治心風恍惚驚恐妄語忽喜忽瞋悲傷
不樂
龍骨白茯苓栢子仁麥門冬(去心焙)寒水石
犀角屑(各一兩)牡蠣粉(二兩半)遠志(去心三錢)甘草(半兩炙微)
(赤剉)
右為細末散每服不計時以金銀湯放温調下一錢
茯神散(出聖惠方)治心臓風邪見鬼妄語有所見聞心悸
恍惚
茯神(一兩)人參(去蘆頭)菖蒲羚羊角屑(各三錢)赤小豆
(四十九粒炒熟)遠志(去心)黃連(去鬚)沙參(去蘆頭各半兩)甘草(一錢炙微赤剉)
右為散每服三錢水一中盞煎至六分去滓不拘時
温服
人參丸(出聖惠方)治心臓風虚心忪驚悸或因憂慮之後
時有恍惚心神不安
人參(去蘆頭)龍齒(細研如粉)熟乾地黃(各一兩)茯神(一兩半)白
术麥門冬(去心焙)甘草(炙微赤剉各半兩)防風(三錢去蘆頭)金
銀箔(各五十片細研)
右為末入研了藥令勻鍊蜜和𢷬二三百杵丸如梧
桐子大每服不湏計時以粥飲下二十丸
七寳丹大鎮心腎生精飬血安神定志
琥珀當歸(酒浸)川芎没藥(研各一兩)木香(不焙)乳香(研)
血竭(研)辰砂(研各半兩)麝香(一錢别研旋入)
右為末酒糊丸如梧桐子大每服三十丸温酒下空
心日午臨卧各一服大鎮心神安魂定魄
增减定志丸(𫝊信適用方)養心腎安魂魄滋元氣益聰明
凡健忘差謬夢寐不寧怔忡恍惚精神昏耗並宜服
之
鹿茸(半錢酥炒)遠志(去心炒)菖蒲(炒)茯神(炒)酸棗仁(炒)乾
地黃(炒)當歸(炒)人參(炒)白术(炒各一兩)麝香(一分研入)
右為末鍊蜜丸如梧桐子大硃砂為衣人參湯下三
十丸
茯苓飲子(出醫方大成)治痰飲蓄于心胃怔忡不已
赤茯苓(去皮)半夏(湯炮七次)茯神(去木)橘皮(去白)麥門冬(去心各一)
(兩)沉香(不見火)甘草(炙)㯽榔(各半兩)
右㕮咀每服四錢水一盞半生薑五片煎七分去滓
温服不拘時
牛黃鐵粉丸(出御藥院方)鎮定心氣止驚悸不寧
牛黃(研二錢半)鐵粉(研)紫石英白石英(並研)酸棗仁(炒)
茯神(去木)陳皮(去白)人參(去蘆頭各一兩)
右為末入研令和勻白麵糊丸如梧桐子大每服五
十丸煎人參湯食前服
黃耆散(出聖惠方)治心風虚煩神思恍惚不安
黃耆(剉)龍骨防風(去蘆頭)遠志(去心)茯神麥門冬
(去心各一兩)牡蠣(一兩半燒為粉)甘草(半兩炙微赤剉)
右為散每服三錢水一中盞棗三枚煎六分去滓不
計時温服
茯神散(出聖惠方)治心風恍惚妄語有所見聞心悸志意
不定
茯神人參(去蘆頭)龍角犀角屑(各一兩)赤小豆
鐵粉(研各半兩)菖蒲(三錢)金箔(二十片研)
右為細散每服三錢水一中盞棗三枚煎六分去滓
不計時服
炙甘草湯(出直指方)治心下動悸其脉結代動而時止曰
代
甘草(炙一兩)人參(半兩)生乾地黃(四兩)桂枝(三分)麻仁麥
門冬(去心各一合)生薑(三分)大棗(八枚)
右為粗末每服三錢用水一盞半酒半盞煎至八分
入透明阿膠一片候膠消温和服日進三劑不拘
時服
小定心湯(出千金方)治虚羸心氣驚弱多魘
茯苓(四兩)桂心(三兩)甘草(炙)白芍藥乾薑(炮)遠志(去心)
(炒)人參(各二兩)大棗(十五枚)
右㕮咀以水八升煮取三升分四服日三夜一
龍齒散(出聖惠方)治心臓風虚驚悸失常或喜或怒神思不
安
龍齒茯神(各一兩)遠志(去心)防風(去蘆頭)甘草(炙微赤剉各半)
(兩)人參(去蘆頭)麥門冬(去心)羚羊角屑(各三兩)
右為散每服三錢水一中盞生薑半分棗三枚煎至
六分去滓不計時温服
加味四七湯(出直指方)治心氣欝滯豁痰散驚
半夏(製二兩半)白茯苓厚朴(製各一兩半)茯神紫蘇葉
(各一兩)遠志(薑汁蘸濕取肉焙)甘草(炙各半兩)
右剉每服四錢水一盞半薑七片石菖蒲半寸棗二
枚煎服
化鐵丸治心臓風熱驚惕不安言語譫妄
鐵粉(研)蛇黃(煆出火毒各一兩)牛黃(研)丹砂(研各一錢)麝香(研半)
(錢)金箔銀箔(各二十片)
右各研如粉再同研勻用粟米糊和丸如梧桐子大
每服五丸竹瀝酒送下
遠志丸(出直指方)治虚勞驚悸神氣不寧
遠志(薑汁醃取肉焙)茯神(去木)黃耆(炙)熟地黃(洗)人參(各一兩)
石菖蒲(半兩)當歸(三錢)
右為末粟米糊丸如梧桐子大每服十二丸米飲下
人參散(出聖惠方)治心臓風邪有如鬼語悶亂恍惚
人參(去蘆頭)犀角屑赤茯苓菖蒲鬼箭(各二兩)
龍齒(一兩)
右為末每服四錢水一中盞煎六分去滓不計時温
服
遠志丸(出永類鈐方)治因事有所大驚夢寐不祥登高陟
險神魂不安驚悸恐怯
遠志(去心薑汁淹)石菖蒲(各二兩)茯神(去皮水)白茯苓(去皮)人
參龍齒(各一兩)
右為末煉蜜為丸如梧桐子大辰砂為衣每服七十
丸用熟水送下食後臨卧服一方麥門冬湯下
薑术湯(出危氏方)治虚證停飲怔忡
白薑(生)白术茯苓半夏麯(各半兩)辣桂甘草
(炙各一錢)
右剉散每服三錢水一盞生薑三片紅棗一枚煎温
服不拘時
遠志丸治精神恍惚坐卧不寧鎮心安神
遠志(去心一兩半)麥門冬(去心一兩)人參熟乾地黃(焙)地
榆甘草(炙各半兩)
右為末煉蜜丸如梧桐子大每服二十丸食後臨卧
煎茯苓湯下
酸棗仁丸治膽經不足心經受熱精神恍惚恐畏多
驚情思不樂時有盗汗虚煩不眠朝差暮劇或發眩
運
酸棗仁(炒)地榆(各一兩)丹砂(研為衣)茯神(去木)人參菖
蒲(剉各半兩)
右為末水蜜麵糊為丸如梧桐子大以丹砂為衣每
服三十五十丸煎人參湯或米湯不拘時服
荆瀝湯(出千金方)治心虚驚悸不定羸瘦病
荆瀝(二升)茯神白鮮皮(各三兩)人參(二兩)白銀(十兩以水一斗)
(煮取三升)
右三味㕮咀以荆瀝銀汁中煮取一升勻分三服相
去如人行十里久進一服
茯苓甘草湯(出直指方)治心下停水忪悸
茯苓桂枝(各二兩)甘草(炙兩)一生薑(三兩)
右剉每服四錢水煎服
遠志散(出千金方)治心氣不足心痛驚恐
遠志蒲黃人參茯苓(各匹兩)
右㕮咀以水一斗煮取三升半分三服
硃砂安神丸(出試效方)治心煩懊憹反覆瞀亂怔忡
上熱胷中氣亂心下痞悶食入反出
硃砂(四錢)黃連(五錢)生甘草(二錢半)
右為末蒸餅為丸如黃米大每服十丸唾津送下食
後服
黃連安神丸(即硃砂安神丸)
寒水石散(出三因方)治因驚心氣不行欝而生涎涎結為
飲遂成大疾忪悸愪㦜不自勝持步小遇驚尤宜服
之但中寒者不宜服
寒水石(煆)滑石(水飛各一兩)甘草(生一錢)
右為末每服二錢熱則新汲水下怯寒則煎薑棗湯
下入腦子少許尤佳小兒量歲服之
參乳丸(出直指方)治心氣不足怔忡自汗
人參(半兩)當歸(一兩日乾)乳香(一錢半研)
右末山藥煮糊丸如桐子大每服三四十丸食後棗
湯下
棗肉靈砂(出澹寮方)治虚人夜不睡夢中驚魘自汗忪悸
靈砂(二錢研)人參(半錢)酸棗仁肉(一錢)
右為末棗肉丸臨卧時棗湯吞下五七粒
治驚憂怖迫遂成驚恐失財或激憤惆悵致志氣錯越
心行違僻不得安定
白雄鷄(一隻治如食法)真珠(四兩研)薤白(四兩)
治驚悸心熱頭疼眀目並以醍醐傅腦頂心
半夏麻黃丸治心下悸
以半夏麻黃二物䓁分篩末蜜丸大如小豆每服三
丸日三
心狂(附論)
夫邪哭使魂魄不安者血氣少也氣少者屬於心心氣
虚者其人即畏合目欲眠夢遠行而精神離散魂魄妄
行隂氣衰者即為癲陽氣衰者即為狂五臓者魂魄之
宅舍精神之所依託也魂魄飛揚者其五臓空虚也即
邪神居之神靈所使鬼下之脉短而微其臓不足則魂
魄不安魂属於肝魄属於肺肺主津液即為涕泣出肺
氣衰者即泣出肝氣衰者魂則不安肝主善怒其聲呼
風熱搏於陽經入於血脉實則生熱榮氣溢塞不能
通流遂使心神煩亂也心主於神候於舌神是心主舌
是心官語言機關皆由心出今心既壅熱又風邪相攻
故令真性錯亂精神不守則遂狂言也内經謂神有
餘則笑不休蓋心蔵神在聲為笑在志為喜今心氣實
則神有餘而陽氣越所以有喜笑之證
方
七寳鎮心丸治心風狂語錯亂似如邪瘧發作有時
玉屑金屑銀屑黃丹硃砂(細研水飛過)鐵精(細研)
遠志(去心)鬼臼(去毛)人參(去蘆頭)茯神龍齒麥冬(去心)
(焙)虎骨頭(塗酥炙令黃)犀角屑(各一兩)真珠(細研如粉)雄黃(細研)
(如粉)琥珀(細研如粉)白鮮皮牡丹防風(去蘆頭)龍膽(去蘆)
(頭)羚羊角屑(各半兩)虎睛(一對酒浸一宿微炙)牛黃(細研)麝香(細研)
(各一錢)
右為末入研了藥都研令勻鍊蜜和𢷬三五百杵丸
如梧桐子大每服不計時以温水下五丸
硃砂散治心風煩躁狂言胸膈壅滯神思不安
硃砂(細研如粉)茯神人參(去蘆頭)犀角屑防風(去蘆頭)
麥門冬(去心焙)真珠末羚羊角屑子芩玄參
天竹黃(細研)甘菊花川升麻(各一兩)牛黃(細研)龍腦(細研)
麝香(細研)鉛霜(細研各一錢)甘草(半兩炙微赤剉)
右為細末入研了藥都研令勻每服不計時煎金銀
湯調下一錢
鎮心丸治心風狂言多驚迷悶恍惚
犀角屑人參(去蘆頭)茯神(各一兩)天竺黃(細研)硃砂(細研)
(如粉)龍齒遠志(去心)生乾地黃龍膽(去蘆頭各半兩)鉛霜
(細研)牛黃(細研各一錢)金箔(細研各五十片)鐵粉(細研三錢)
右為末入研了藥都研令勻鍊蜜和𢷬三二百杵丸
如小豆大每服不計時煎竹葉湯下七丸
犀角丸治心臓風熱上衝頭面心係牽急時時驚恐
狂言不定神志不安
犀角屑天竺黃露蜂房(微炙各三兩)防風(去蘆頭)人
參(去蘆頭)川升麻㯽榔(各半兩)光明砂(細研水飛過)鐵精
(各一兩細研)龍齒(一兩半研如粉)金箔(五十片細研)銀箔(五十片細研)
右如法製為末都入研了藥時令研勻鍊蜜和𢷬一
二百杵丸如梧桐子大每服不計時温水下二十
丸
升麻散治心風熱狂言神思不定口乾煩悶
川升麻(半兩)硃砂(細研如粉)犀角屑茯神甘草(炙微赤剉)
龍膽(去蘆頭)人參(去蘆頭)麥門冬(去心焙)寒水石天竺
黃(細研各三錢)牛黃(一錢細研)
右為細散入研了藥都研令勻每於食後以薄荷湯
調一錢
茯神散治心風狂言恍惚恐懼
茯神杏仁(湯浸去皮尖雙人麩炒微黃)川升麻白鮮皮
沙參(去蘆頭)龍齒遠志(去心)犀角屑(各一兩)石膏(二兩)
右為散每服三錢水一中盞生薑半分煎至六分去
滓食後温服
真珠散治心風狂語神思不安如見鬼神
真珠(細研)水精(細研)鉛霜(細研)琥珀(細研)牛黃(細研各一錢)人參
(去蘆頭為末)硃砂(細研各一兩)雄黃(半兩細研)金銀箔(各五十片細研)
右藥都研令勻每於食後薄荷湯調下半錢
治發狂者
用車轂中脂如鷄子熱温淳苦酒以投脂甚攪令
消服令盡
龍齒丸治心神狂越多喜善笑如邪祟
龍齒遠志(去心)生乾地黃(焙)白茯苓(去黑皮)天門冬
(去心焙)山芋防風(去乂)五味子車前子麥門冬
(去心焙)地骨皮(去土)人參(各等分)
右為末煉蜜丸如桐子大每日空心竹葉湯下二十
丸日再服
龍膽丸治心實熱驚悸善笑
龍膽山梔子仁白薇茯神(去木)大黃(剉炒各二兩)
麥門冬(去心焙三兩)人參甘草(炙剉各一兩半)羚羊角(鎊)玄
參(各二兩半)
右為末煉蜜丸如梧桐子大每服食後煎棗湯下三
十丸
升麻湯(出楊子建護命方)治心氣實熱神思不安常思狂走喜
笑無度坐卧不安診其心脉浮洪實大
升麻黃芩(去黑心)白茯苓(去黑皮)麥門冬(去心焙)大黃
(剉炒)羌活(去蘆頭)木香犀角(鎊)沉香(剉)玄參(各䓁分)硃
砂(五分)
右𢷬篩每服三錢水一盞於銀器内煎八分去滓食
後服
玄參湯治心實熱驚悸喜笑心神不安
玄參白薇茯神(去木)山梔子仁羚羊角(鎊各八兩)
石膏(碎五兩)人參(一兩)生地黃(洗控乾五兩)
右㕮咀如豆大每服五錢水一盞半煎八分去滓入
竹瀝一合再煎三兩沸不拘時服
丹砂丸(出王氏博濟方)治心神恍惚自語自笑舉止不常
丹砂研乳香酸棗仁(去皮研各半兩)
右再合研令勻酒麵糊和丸如梧桐子大冷水下十
丸不拘時服
丹砂酒(出百一選方)治心神恍惚又好登高臨險言語不避
親疎時時自笑高聲呌呼舉止無常大便秘小便赤
觧衣露軆不能安處虚言妄語亂話神鬼方
丹砂(半兩成塊者)麝香(二錢)
右同研細和勻用無灰酒二升於&KR0034;瓶内浸以慢火
煨時用銀筯攪令熱每服隨患人平時飲酒多少
令至患候睡着急用厚衣被蓋之汗出病愈若患
人不能多飲只用丹砂一分麝香半分酒一升製
如前法時時飲之以盡為度心神已定却服補心
氣藥即愈吕少張淳熙壬寅丁家難積憂之後遂
成狂陽之疾服此一劑即定繼以𬎼仁之類心氣
藥七日而安廖碩夫知府云
治心恙方
肉桂(去粗皮)荆芥穗藿香葉(去土)薄荷葉藁本(洗去)
(土焙乾)香白芷麻黃(去根不去節焙)没藥(别研)天麻(去苗)牛膝
(洗切)南星(焙)甘松(去土)烏藥川芎(各三兩焙)乳香(二兩别研)
右細末合和糯米糊為劑每兩作十五丸男子女人
一切風疾每服一丸磨化茶酒任下不拘時卒中
不語口眼喎斜左癱右瘓煨䓤酒下傷風頭疼夾
腦風生䓤茶下四肢頭面虚腫沙豆淋酒下風熱
腫痛生薑薄荷汁同調酒送下胸膈疾實旋暈昏
悶臘茶清下渾身[病-丙+(穩-禾)]疹蜜湯下下臓攻耳内蟬鳴
煨猪腰子細嚼温酒送下腰疼腿痛乳香酒下風
毒攻眼冷淚昏暗菊花茶下乾濕脚氣木瓜酒下
婦人血氣攻刺當歸酒下血風疼痛醋湯下
蘂珠丸(出經騐良方)治心恙
猪心(一個取血)硃砂(一兩為衣)青靛花(一匙)
右先將青靛暴乾次取猪心血一處同研爛次入硃
砂末丸梧桐子大每服二十丸茶酒下不拘時甚
者不過三服
朱雀丸(出醫方大成)治心神不定恍惚不樂火不下降時
服振跳常服消隂養火全心氣
茯神(二兩去皮)沉香(半兩)
右為末煉蜜丸如小豆大每服三十丸食後人參湯
下
一醉散(一名一醉膏出永銓方)治心恙
用無灰酒二碗真麻油四兩和勻楊柳枝二十條逐
條攪一二百下換遍柳條直候油酒相乳入如膏
煎至七分碗狂者強灌之令睡熟或吐或不吐覺
來却醒
獨效苦丁香散(出永類鈐方)治忽患心疾癲狂不止得之
驚憂之極疾氣上犯心包當伐其源
以苦丁香及瓜蒂半兩為末每服一錢重井花水
調滿一盞投之得大吐之後熟睡勿令人驚起凡
吐令目翻吐時令閉雙目或不省人事則令人以
手密掩之信乎深痼之疾必投瞑眩之藥吐不止
以生麝香少許温湯調即觧
治驚勞失志方(出千金方)
甘草桂心(各二兩)龍骨防風麥門冬牡蠣
遠志(各一兩)茯神(五兩)大棗(二十枚)
右㕮咀以水八升煮取二升分二服相去如人行五
里久再進服
遠志丸(出十便良方)治因驚言語顛錯不能服温藥
硃砂(半兩入麝香少許同研)金箔(五片)遠志南星白附子
白茯苓酸棗仁人參(各半兩)
右為末煉蜜和丸如梧桐子大硃砂為衣每服三十
丸薄荷湯送下食後臨卧服一方無人參
茯神散(出十便良方)
茯神熟乾地黃白芍藥川芎當歸桔
梗白茯苓遠志人參(各等分)
右為末每服二錢水一盞燈心棗同煎七分不拘時
宋明遠教授母七十四歲因戎馬驚疾如上證服
此二方得效
治心風(出百一選方)張德明閤中失心數年服此而愈再
作服第二方得安并治受邪狂言妄語不定
水銀(半兩)生薄荷(一大握和水銀如泥細研)建茶(好者研一錢)麝香(一錢)
半夏(一兩以生薑汁煮至五十沸取出作塊子切更煮令熟焙乾搗為細末)
右藥都在薄荷泥内更研千百轉丸如芥子大金銀
湯下十五丸臨卧時服三日再進
第二方(一名珠砂丸出余君七選竒方)
硃砂乳香(各一兩並别研)人參白茯苓茯神琥
珀(各半兩)石菖蒲(半兩小而節密者)酸棗仁(温酒浸半日去殼紙上炒令香)
(熟一錢以一兩半浸去殼只得一錢仁)遠志(酒浸半日新布裹椎去心焙乾半兩以一兩只)
(得半兩肉)
右為末煉蜜丸如梧桐子大每服二十丸食後酒下
日進二服如不能飲酒以棗湯下可常服
治失心方
蛇含石代赭石(各四兩並煆通紅醋淬)鐵粉(二兩)麝香(二錢)硃
砂(一半入料一半為衣)
右為末用糯米粉二兩作糊為丸分作二百六十丸
每服一二丸棗湯送下
寧志膏(出直指方)治因驚失心心氣虚耗神不守舍恐怖
驚惕恍惚健忘睡卧不寧夢涉危險赤白濁甚一切
心疾並皆治之寧神定志安眠止痛
人參酸棗仁(湯浸去皮各一兩)辰砂(半兩)滴乳香(一錢乳缽坐水)
(研一方無乳香)
右為末煉蜜和杵丸如彈子大每服一丸薄荷湯化
下一方治心臓虧虚神志不守恐怖驚惕常多恍
惚易於健忘睡卧不寧夢涉危險一切心疾並皆
治之用温酒棗湯亦可空心臨卧化下一方温人
參湯化下荆芥湯亦可又云人有弟婦緣兵火失
心製此方與之一服二十粒愈又多傳服之皆騐
治失心方
黃丹硝石(各二兩)
右煆硝石成汁以皂角逐小叚子投其中直候無火
方止去皂角以黃狗肝一具用竹刀切作片子糝
藥末數錢於中同煮食之張德明傳秦太師以治
徐履之疾
欝金丸(出海上方)治失心恙心風
蝉肚欝金(真川者七兩)明礬(二兩)
右為末薄荷糊為丸如梧桐子大每服六十丸湯水
任下有患癲狂者三服見效數年者亦愈至人授
此初服心胸間有物脫去神炁洒然再服而甦此
經憂痰絡心竅所致也
辰砂丸治狂語言不避親疎此由憂思過甚
辰砂(一兩)
右以瑠璃器盞露四十九夜細研入牛黃一分䗶汁
丸如豌豆大每日空心新水下一丸
水晶湯(出指南方)
水晶(半兩)沉香遠志(去心各一錢)人參(一錢)麥門冬(去心二錢)
石菖蒲茯神(各二錢)金(一兩)
右㕮咀水一升煮至半升空心服
金露丸(出和劑方)治痰迷竅恍惚狂言婦人痰血上衝或
歌或笑言語狂亂並皆治之
生乾地黃(焙)貝母(去心各一兩)巴豆(去心膜醋煮二十沸用緩火培令乾)
(取一兩)黃連(洗焙二兩)桔梗(去蘆)柴胡(去蘆)吳茱萸(湯洗七次)防風
(去蘆)紫苑(去苗)菖蒲(米泔浸一夕)乾薑(炮)白茯苓(去皮)蜀椒(出目)
(去汗)厚朴(去皮薑製)枳殼(去白麸炒)鱉甲(米醋煮黃)人參(去蘆)甘草(炙)
甘松(洗淨各一兩)草烏頭(炮用二兩)芎藭(去蘆)桂心(不見火)
右為末以麵糊丸如梧桐子大每服五丸心中痰患
薑湯下心痛酸石榴皮湯下口瘡蜜湯下頭痛石
膏湯䓤茶下一切脾氣橘皮湯下水瀉氣瀉陳皮
湯下赤白痢甘草乾薑湯下胷膈噎悶通草湯下
婦人血氣當歸酒下疝氣嵐氣小腸氣反下墜附
子湯下傷冷腹痛酒食所傷黃疸結氣痞塞鶴膝
並用鹽湯酒下一方用甘遂
洗心散(出如宜方)治心熱語亂煩渴眼澁口枯唇焦
白术(一兩半)麻黃當歸芍藥甘草荆芥穗
大黃(麫裹煨各六兩)
右為末生薑薄荷湯加辰砂末服
排風湯(出如宜方)治風虚冷濕閉塞諸經恍惚妄言
白术白鮮皮川芎白芍藥當歸肉桂
防風杏仁(製)甘草(各一兩)川獨活麻黃茯
苓(各三兩)
右㕮咀四錢薑七片棗二枚煎温服
育神散(出如宜方)治虚弱多驚怔忡語言不節
人參白术茯苓茯神(去木)當歸乾薑(炮)遠
志(製)紫苑茸赤石脂桂心紅芍藥龍骨
(各半錢)
右㕮咀薑棗煎食後服吞雄朱丸
礬丹(出如宜方)治顛狂走妄語見鬼無問冷熱
國丹晉礬(等分)
右作磚壚一窠可容二兩許安丹在下礬在上以炭
五斤燒令盡取出細研以不經水猪心血為丸如
菉豆大每一十丸或二十丸用陳皮湯吞下又宜
牛黃清心丸雄硃丸
治狂邪發無常披頭大呌欲殺人不避水火(出千金方)
用苦參以蜜丸如梧桐子大每服十丸薄荷湯下
煉砂丹(出指南方)
辰砂天仙子(擇净各一兩)
右以水一碗銀器内煮令天仙子芽出去天仙子不
用將辰砂研令極細滴蜜和丸如豌豆大空心人
參湯下一丸
普濟方卷十八
