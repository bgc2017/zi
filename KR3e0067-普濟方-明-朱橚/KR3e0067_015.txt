普濟方卷十五明周王朱橚撰
肝臟門
肝壅頭目不利(附論)
夫頭者諸陽之會也眼者肝之竅也臟腑壅滯隂陽不
和風熱摶於諸陽之經攻於肝臟則上衝於目而入於
胸則頭目不利也
方
前胡丸(出聖惠方)治肝臟壅熱心胸煩燥頭目不利多渴
體熱
前胡(三分去蘆頭)枳殼(五錢麩炒微黃去瓤)黃芩(三分)沙参(三分去蘆頭)
犀角屑(三分)蔓荆子(三分)梔子仁(三分)&KR0797;&KR0803;根(一兩)車前子
(三分)麥門冬(一兩去心焙)川升麻(一兩)甘草(五錢微炒剉)
右為細末煉蜜和搗一二百杵丸如梧桐子大每於
食後温漿水下二十丸
升麻丸治肝臟壅熱心膈燥恍惚頭目不利
升麻(一兩)茯神(一兩)羚羊角屑(一兩)柴胡(一兩)梔子仁(一兩)黃
連(五錢去鬚)麥門冬(一兩去心焙)牛黃(一分細研如粉)龍骨(一錢細研如粉)
甘草(五錢炙微赤剉)硃砂(一兩細研水飛過)
右為細末入牛黃等同研令勻煉蜜和搗二三百杵
丸如梧桐子大每服食後煎竹葉湯下十五丸忌猪
肉羊血
石膏散治肝臟壅熱上攻頭目不利心煩口乾
石膏(二兩)枳殼(一兩麩炒微黃去瓤)甘菊花(一兩)黃芩(一兩)麥門冬
(一兩去心)前胡(一兩去蘆頭)地骨皮(一兩)羚羊角屑(一兩)甘草(一兩)
(炙微赤剉)
右為散每服三錢水一中盞煎至六分去滓每於食
後温服忌炙煿等
羚羊角散治肝臟壅熱頭目不利胷膈燥煩體痛
羚羊角屑(一兩)柴胡(一兩去苗)石膏(二兩)赤芍藥(一兩)車前子
(一兩)川大黃(一兩剉細微炒)甘草(一兩炙微赤剉)黃芩(一兩去腐)
右為末每服三錢水一中盞煎至六分去滓每於食
後温服
大黃丸治肝臟壅熱心膈不利煩悶頭目昏眩
川大黃(一兩剉碎微炒)枳殼(一兩麩炒微黃去瓤)甘草(炙微赤剉五錢)麥門
冬(三分去心焙)羚羊角屑(三分)川升麻(三分)生地黃(三分)犀角
屑(三分)
右為細末煉蜜和搗百餘杵丸如梧桐子大每於食
後煎竹葉湯下二十丸忌酒熱麫等
柴胡湯治肝臟壅熱上攻頭目不利四肢拘倦
柴胡(去苗一兩五錢)石膏(碎二兩)黃芩(去黑心)赤芍藥甘草
(各一兩)
右粗搗篩每服三錢水一盞煎至六分去滓食後温
服
肝風冷轉筋(附論)
夫轉筋者肝臟氣虚風冷搏於筋故也手足之三隂三
隂之筋皆起於手足指而並絡於身若血氣不足隂陽
虚五方風冷邪氣中於筋随所中之處筋則轉動故為
之轉筋也
方
木瓜丸治肝風冷轉筋入腹手足厥冷
木瓜(五顆大者)附子(炮裂一兩去皮臍)青橘皮木香(各五錢)桂
心(一兩)訶梨勒皮(一兩煨)人参(五錢去蘆頭)肉荳蔲(五錢去殼)厚
朴(五錢去粗皮塗生薑汁炙)白术(一兩)高良薑(五錢剉)鹽(二兩濕紙裹燒令通)
(赤)
右為末切木瓜頭去却瓤内諸藥末以截下木瓜盖
却以竹釘籖定於甑中蒸爛熟木臼中入軟蒸餅相
和搗可丸如梧桐子大每服不計時以生姜下三十丸
白荳蔲散治肝風冷轉筋四肢厥冷
白荳蔲(一兩去皮)高良薑(一兩剉)青橘皮(三分湯浸去白瓤焙)木瓜
(一兩)沉香(一兩)當歸(三分剉微炒)甘草(炙微赤五錢)桂心(三分)
右為散每服四錢水一盞煎至六分去滓不計時熱
服忌雞猪魚蒜
雞舌香散治肝風冷兩脚轉筋攣急疼痛
雞舌香(一兩)白荳蔲(五錢去皮)木香(五錢)木瓜(一兩)吴茱萸(一分)
(湯浸七遍焙乾微炒)青橘皮(五錢湯浸去白瓤)
右為散每服四錢水一中盞生薑半分煎至六分去
滓熱服不拘時候
桂心散治肝臟風冷轉筋不止
桂心(一兩)草豆蔲(一兩去皮)附子(一兩炮裂去皮臍)丁香(五錢)㯽榔
(五錢)木瓜(一兩)
右為散每服四錢以水一中盞生薑半分煎至六分
去滓不拘時候熱服忌猪魚肉毒等
高良薑湯淋蘸方治肝虚冷轉筋不止
高良薑(三兩)木瓜(二枚)杉木節(五兩)川椒(一兩去目)蒴藋(五兩)蓼
葉(五兩)
右細剉以水一斗五升煎取八升去滓入醋半升攪
令勻及熱内於杉木桶中淋蘸兩脚廉以綿揾藥汁
裹轉筋處立止
椒桂湯治肝虚轉筋入腹悶絶體冷(一名木瓜散)
雞糞(一合微炒)肉荳蔲(一分去殼)胡椒(一錢)桂心(五錢)木瓜(三分)
右為粗散每服四錢水一中盞生薑半分煎至六分
去滓不拘時熱服
附子散治肝虚風冷所搏轉筋不止
附子(炮裂去皮臍)沉香桂心(各一兩)木瓜高良薑(各一)
(兩五錢)
右為散每服四錢水一中盞煎至六分去滓不拘時
候熱服忌雞猪毒魚大蒜等
治肝風虚轉筋入腹方(出聖惠方)
右以雞糞白者為末每服一錢以熱酒調下
食鹽治肝臟氣虚風冷搏於筋徧體轉筋入腹不可
忍
右以熱湯三斗入鹽半斤稍熱漬之極效
劉禹錫𫝊信方(出本草)甘少府治脚轉筋兼暴風通身
水冷如癱瘓者取蠟半斤以舊帛淨絹並得闊五六
寸看所患大小加减闊狹先銷蠟塗於帛上看冷熱
但不過燒人便乘熱纏脚(仍須當脚心便韈脚得冷即更易之)
治心躁驚悸如覺是風毒兼裹兩脚心
治脚轉筋
用獨頭蒜一箇口嚼一半於所患腿脚上揉擦一
半用水送下即愈
肝風筋脉抽掣疼痛(附論)
夫肝藏血與筋合肝氣和則氣血強盛以行於筋膜故
骨正筋柔氣血皆從若肝臟氣虚不能容飬則為風邪
所侵搏於筋脉榮衛凝泣關節不通令人筋脉抽掣疼
痛以至眩悶口眼偏邪皆其證也
方
獨活湯(出聖濟總錄)治肝氣虚弱風邪外侵搏於筋脉流
入經絡筋脉抽掣疼痛
獨活(去蘆頭)萆薢細辛(去苖葉)人参酸棗仁(微炒)牛
膝(去苗切酒浸焙)附子(炮裂去皮臍)羚羊角(鎊)赤芍藥黃芩
(去黑心)茵芋(去粗莖)麻黃(去根節煎掠去抹焙)防已肉桂(去粗皮)
甘草(微炙剉各一兩)
右剉如麻荳每服三錢水一盞生薑三片棗三枚煎
至五分去滓入竹瀝一合煎兩沸温服不拘時候
天麻丸(出聖惠方)治肝臟風筋脉抽掣疼痛身強語澁肢
節不利
天麻(二兩)芎藭(一兩)天南星(三分炮裂)附子(三分炮裂去皮臍)酸棗
仁(一兩微炒)烏蛇(二兩酒浸炙微黃去皮臍)桑螵蛸(三分微炒)槐膠(一兩)麝
香(一兩細研)當歸(五兩剉微炒)乾蝎(五錢微炒)獨活(一兩)蔓荆子(一兩)
硃砂(五錢細研)
右為末煉蜜和搗三二百杵丸如菉荳大每服薄荷
熱酒下十丸不拘時
薏苡仁散(聖惠方)治肝臟風毒流注筋脉抽掣急痛頭
目眩悶四肢無力
薏苡仁(一兩)羌活(一兩)防風(一兩去蘆頭)漢防已(一兩)桑根白
皮(一兩剉)當歸(一兩剉微炒)甘草(一兩炒微赤剉)桂心(一兩)天麻(一兩)
赤茯苓(一兩)芎藭(一兩)酸棗仁(一兩微炒)
右為散每服三錢水一中盞生薑半分煎至六分去
滓不計時温服忌生冷猪雞毒魚肉濕麫
栢子仁散(聖惠方)治肝臟風上焦虚熱脇下堅滿關節
疼痛筋脉抽掣
栢子仁(一兩)羌活(一兩)枳實(一兩麩炒微黃)前胡(一兩去蘆頭)赤茯
苓(一兩)細辛(一兩)甘草(五錢炙微赤剉)五加皮(一兩)赤芍藥(一兩)桂
心(一兩)白蒺藜(一兩微炒去刺)防風(一兩去蘆頭)
右為散每服三錢水一中盞生薑半分煎至六分去
滓不拘時温服
麻黃散(聖惠方)治肝臟心神煩四肢拘急筋脉抽掣疼
痛
麻黃(二兩去根節)石膏(二兩)芎藭(二兩)天䧺(二兩炮裂去皮臍)當歸
(一兩剉微炒)甘草(一兩炙微赤剉)赤芍藥(一兩)桂心(一兩)牛膝(一兩去苗)
防風(一兩去蘆頭)杏仁(一兩湯浸去皮尖雙仁麩炒微黃)羚羊角屑(一兩)
右為末每服三錢水一盞生薑半分煎至六分去滓
不拘時温服
側子散(聖惠方)治肝臟風筋脉抽掣疼痛不止
側子(一兩炮裂去皮臍)赤箭(一兩)酸棗仁(一兩微炒)海桐皮(一兩)芎
藭(三分)漏蘆(三分)桂心(三分)五加皮(三分)仙靈脾(三分)牛膝(三分)
(去苗)木香(三分)枳殼(五錢麩炒微黃去瓤)
右為細末每服一錢温酒調下不拘時候
昇秀九(出聖濟總錄)治肝受風邪筋脉抽掣疼痛
烏啄(五兩炮裂去皮臍)㯽榔(三兩)防葵槐膠(酒化為膏)牛膝(酒浸)
(焙各三分)萆薢(微炒)澤瀉木瓜(去皮子切焙)續随子(去皮别研如膏)
(各一分)
右除槐膠續随子搗羅為末再拌勻煉蜜和丸如梧
桐子大空心食前温酒下三十丸以知為度
天麻湯(出聖濟總錄)治肝臟風毒流注四肢拘急筋脉抽
掣百節麻身體疼痛頭目昏眩
天麻獨活(去蘆頭)酸棗仁(炒)薏苡仁防風(去叉各一)
(兩)赤茯苓(去黑皮)芎藭羚羊角屑(鎊)甘草(微炒剉)肉
桂(去粗皮)麻黃(去根節煎掠沫各五錢)
右粗搗篩每服三錢水一盞入薄荷少許同煎至六
分去滓食後温服
枸把子湯(出聖濟總錄)治肝氣攻注遍身筋脉抽掣疼痛
四肢無力
枸杞子海桐皮白芷苦参防風(去义)甘草
(炙剉)肉桂(去粗皮)麻黃(去根節煎掠去沫焙)牛膝(切酒浸一宿焙各一兩)酸
棗仁(各五錢)
右粗搗篩每服三錢水一盞生薑二片同煎至七分
去滓温服不拘時候
牛膝酒(一名薏苡仁浸酒方)治肝風筋脉抽掣疼痛肢節不利
(方見本門肝風筋脉拘攣類)
茯神丸(出聖濟總錄)治肝風筋脉抽掣疼痛不得屈伸恍
惚多忘或時恐怖
茯神(去木一兩)遠志(去心)人参白殭蠶(微炒各三分)白附子
(微炮)乳香(别研一兩)當歸(剉炒五錢)
右搗研為末煉蜜丸如梧桐子大每服二十丸温酒
下不拘時漸加丸數
芎藭散(出聖惠方)治肝臟風筋脉抽掣背膊疼痛
芎藭(三分)麻黃(三分去根節)丹参(三分)酸棗仁(一兩微炒)側子(三分)
(炮裂去皮臍)茯神(三分)防風(三分去蘆頭)甘菊花(三分)甘草(炙微赤剉)
(三分)
右為末每服三錢水一盞煎至六分去滓不拘時温
服忌猪肉毒魚大蒜等物
羚羊角散(出聖惠方)治肝臟風筋脉抽掣疼痛不得睡卧
羚羊角屑(一兩)防風(一兩去蘆頭)赤茯神(一兩)白蘞(一兩)獨活
(一兩)附子(一兩炮裂去皮臍)桂心(一兩)麻黃(一兩去根節)酸棗仁(三分)
(微炒)
右為細末每服不拘時温酒調下一錢
酸棗仁散(出聖惠方)治肝臟風四肢筋脉抽掣疼痛不欲
食
酸棗仁(三分微炒)薏苡仁(三分)人参(三分去蘆頭)黃松節(三分剉)
五加皮(三分)茯神(三分)羌活(三分)桂心(三分)枳殼(五錢麩炒微黃去瓤)
右為細末每服不拘時温酒調下一錢
補骨脂湯(出聖濟總錄)治肝臟風冷毒氣攻注筋脉抽掣
疼痛及一切寒之病
補骨脂(炒)莾草肉桂(去粗皮)附子(炮裂去皮臍)乾薑(炮各)
(一兩)乾蝎(去土微炒一分)
右剉如麻豆每服二錢水半盞入酒半盞葱白二寸鹽
少許同煎至六分去滓食前熱服卒轉筋者熱酒煎服
肝風毒流注入脚膝筋脉疼痛(附論)
夫肝主於筋而藏於血臟腑和平榮衞調適表裏充實
則邪不能侵也若肝氣久虚腎臟衰冷則風邪乘虚乃
攻摶於筋脉流注脚膝故令疼痛也
方
海桐皮散(出聖惠方)治肝臟風毒流注脚膝筋脉拘急疼
痛不可忍
海桐皮(一兩剉)附子(炮裂去皮臍)赤箭桂心牛膝(去苗)
防風(去蘆頭)石斛(去根剉)獨活(各五錢)當歸(三分剉微炒)仙靈
脾酸棗仁(微炒)羚羊角屑芎藭木香五加
皮赤芍藥細辛(各五錢)㯽榔(一兩)枳殼(五錢麩炒微黃去瓤)
甘草(一分炙赤剉)
右為散每服四錢以水酒各半中盞煎至六分去滓
於食前温服忌猪魚酒蒜等物
酸棗仁散(出聖惠方)治肝臟風流注腰脚疼痛筋脉不利
行立無力
酸棗仁(一兩半微炒)獨活(半兩)牛膝(一兩去苖)萆薢(半兩)桂心(一兩)
仙靈脾(一兩)山茱萸(半兩)芎藭(半兩)赤箭(一兩)甘菊花(半兩)海
桐皮(半兩)虎脛骨(一兩塗醋炙令黃)羚羊角屑(半兩)骨碎補(半兩)
側子(一兩炮裂去皮臍)桑寄生(半兩)木香(半兩)麝香(一分細研入)
右為細散研入麝香令勻每服二錢温酒調下食前
服
豆淋酒側子丸(出聖惠方)治肝臟風毒流注脚膝筋脉拘
急疼痛及四肢緩弱無力行履不得
黑豆(一升炒微熟入酒五升煎二三十沸濾過去滓煎令稠)側子(三分炮裂去臍皮)
石楠葉牛膝(去苖)防風(去蘆頭)石斛(去根剉)肉桂(去皺皮)萆
薢(剉)麻黃(去根節)羌活海桐皮(剉)赤茯苓茵芋
獨活天麻當歸(剉微炒各半兩)烏蛇(一兩酒浸去皮骨炙令微黃)
右為細散以黑豆煎和搗一二百杵丸如梧桐子大
每服食前温酒下三十丸忌猪肉毒魚等一名石楠
丸有附無側子
野葛膏(出聖惠方)治肝臟風毒流注脚膝筋脉攣急疼痛
野葛(剉)蛇啣犀角屑川烏頭(去皮臍)桔梗(去蘆頭)
茵芋防風(去蘆頭)川椒(去目)乾薑(各二兩)巴荳(三十粒去殼)
川升麻細辛當歸附子(去皮臍)羌活川大
黃䧺黃(研如粉各二兩)
右藥細剉似酒五升漬藥一宿以不水猪膏五斤以
前藥同於鐺中炭火上煎之令藥色變黃又勿令燋
黑成膏絞去滓下雄黃候冷入瓷器中盛之旋取摩
病處令極熱密室避風日三度摩之效
㯽榔散(聖惠方)治肝臟風毒流注脚膝筋脉拘急疼痛
大便祕澁心胸壅悶宜服疎風調氣利四肢
㯽榔(一兩)枳實(三分麩炒微黃去瓤)肉桂(五錢去粗皮)防風(三分去蘆頭)
川大黃(一兩剉微炒)羌活(三分)當歸(三分剉微炒)赤芍藥(三分)大
麻仁(一兩)芎藭(三分)木香(三分)郁李仁(一兩湯浸去皮尖微炒)赤茯
苓(一兩)木通(三分剉)羚羊角屑(三分)
右為散每服三錢水一盞生薑半分煎至六分去滓
食前温服
羚羊角散(聖惠方)治肝臟風毒流注脚膝筋脉拘急疼
痛
羚羊角屑(五錢)㯽榔木香海桐皮酸棗仁
防風(去蘆頭)當歸(剉)獨活薏苡仁犀角屑漏
蘆赤芍藥枳殼(麩炒微黃去瓤)甘草(炙微赤剉各五錢)
右為散每服三錢水一中盞生薑半分煎至六分去
滓每於食前温服忌炙&KR1020;雞猪等
薏苡仁散(聖惠方)治肝臟風毒流注脚膝筋脉拘急疼
痛行履不得
薏苡仁(二兩)羌活五加皮海桐皮(剉)當歸(剉微炒)
虎脛骨(塗酥炙黃)芎藭附子(炮裂去皮臍)赤芍藥牛膝
(去苗)桂心酸棗仁(微炒各一兩)
右為散每服三錢水一中盞生薑半分煎至六分去
滓食前温服
五加皮散(聖惠方)治肝臟風毒流注脚膝疼痛心神煩
悶筋脉拘急
五加皮羌活芎藭黃芩防風(去蘆頭)酸棗
仁(微炒)羚羊角屑當歸(剉微炒)葳靈仙赤茯苓(各一)
(兩)
右為散每服三錢水一中盞生薑半分煎至六分去
滓食前温服忌炙&KR1020;壅毒物等
四蒸木瓜圓治肝腎脾虚為風寒暑濕之氣流注經
絡脚膝疼痛增寒壯熱或腫或痺發作不時
茯神木(五錢)葳靈仙苦葶藶黃茋續斷蒼
术橘皮烏藥(各五錢)
右為末以大木瓜四枚去頂瓤填藥在内用頂盖定
酒洒蒸熟研為膏丸如梧桐子大每服五十丸空心
温酒鹽湯下世傳木瓜丸多是此方
天麻虎骨散(王氏博濟方)治肝元風氣上攻頭目昏疼下
主腰膝無力行步不能或多腫痒或在兩膝腫痛壯
似膝風久療不瘥或有細小少力
虎脛骨(二兩酥炙令黃)天麻木香羌活川芎黃
耆(去土)白蒺藜(微炒去刺)青橘皮(去白)大腹子皮(微炒)官桂(去皮)
㯽榔沉香桃仁(麩炒去皮尖)茯苓(去皮)乾蝎乾薯
蕷海桐皮五味子敗龜版(醋浸一宿炙)白鮮皮(已上)
(各一兩)肉蓯蓉(一兩五錢)大附子(一兩五錢炮去皮臍)甘草(五錢)
右件二十三味各要新好者細剉慢火炮為末内沉
香官桂㯽榔不見火並同為末和令勻每服空心臨
卧鹽酒調下一錢或入鹽如茶點亦得
一方(出護命方)治肝臟風壅頑涎老血致生積聚與滯相
交發為氣疾其病在兩脇下沉重相次轉入胃脘撁
引腰背弮曲不安忽時仍却消散喫酒喫醋喫煖物
其病愈重大腸或祕或瀉小便或赤或白不定盆下
多白濁
荆芥穗連翹子(各五錢)薄荷木香梔子羌
活獨活乾蝎牡丹皮(去心)麻黃(去根)芍藥(各一分)
殭蚕(去絲各三錢)牽牛(十銖醋煮熟焙乾)
右細杵羅為末每服二錢食後熱酒調下
石楠丸(出聖濟總錄)治肝臟風毒流注脚膝筋脉拘急疼
痛行履不得
石楠烏蛇(酒浸去皮骨各一兩)牛膝(去苖酒浸切焙)防風(去义)石斛
(去根)肉桂(去粗皮)萆薢麻黃(去根節)羌活(去蘆頭)天麻(酒浸)
當歸(切焙)海桐皮赤茯苓(去黑皮)獨活(去蘆頭)黑豆(一升)
(淨淘以醇酒五升煑取汁熬成膏和諸藥)附子(炮裂去皮臍各一兩)茵芋
右除黑豆外搗為細末以荳膏和丸梧桐子大每服
二十丸至三十丸早晩食前酒服
一方(出本草)治人服貝母誤食丹龍精令人筋脉永不
收
以黃精和小鹽汁服之立愈
薄厥(附論)
夫内經謂陽氣者大怒則形氣絶而逆於上使人薄厥
夫蒼天之氣清淨則志意治順之則陽氣固物或觸之
怒而氣上則形氣不属血與之俱故其證也胸中鬱結
與氣薄而厥逆也
方
黃耆湯治恚怒氣逆上而不下則傷肝血凝胸中使
人薄厥甚則嘔血煩悶者
黃耆(二兩剉)茯神(去木)麥門冬(去心焙)肉桂(去粗皮)陳橘皮
(湯浸去白焙)當歸(切焙)天門冬(去心焙)五味子乾生地黃
(焙)甘草(炙剉各一兩)
右粗搗篩每服五錢水一盞半入生薑三片大棗二
枚擘破同煎至八分去滓温服空心
赤茯苓湯(宣明論)治暴怒氣逆胸中不便甚則嘔血鼽
衂
赤茯苓(去黑心)人参(各二兩)桔梗(去蘆頭)陳橘皮(湯浸去白焙各)
(一兩)麥門冬(去心焙)芍藥㯽榔(各五錢)
右搗粗篩每服五錢水一盞半生薑三片煎至八分
去滓温服不拘時候
大棗湯(出聖濟總錄)治恚傷肝胸中鬱結或至嘔血者盖
氣血相搏而厥逆
大棗(十五枚去核焙别搗)生乾地黃(八兩切焙)阿膠(炙令燥)甘草(炙剉)
(各三兩)
右除大棗外粗搗篩再作一處搗勻每服五錢水一
盞半煎至八分去滓温服日二夜一不計時候
肝勞(附論)
夫恚怒氣逆上而不下則傷肝肝傷則面目乾黑口苦
精神不守恐畏不能獨卧甚則筋急而爪枯目盲無所
見毛悴色天者難治凡肝勞病者補心氣以益之心
王則感於肝矣人逆春氣則足少陽不生而肝氣内變
順之則生逆之則死順之則治逆之則亂反順為逆是
謂關格病則生矣所以肝怒不止則傷精精傷而面目
毛色為之變也
方
補肝湯治肝勞脇痛氣急憂恚不常面青肌瘦筋脉
拘急
天門冬(去心焙)酸棗仁(微炒)柴胡(去苗)當歸(切焙)羌活(去蘆)防
風(去叉)肉桂(去粗皮)細辛(去苗)赤茯苓(去黑皮)升麻秦芁
(去苗土)黃耆(剉)杜仲(去粗皮炙)鱉甲(醋炙去裙襴)鹿茸(去毛酥炙)牛
膝(酒浸切焙)天麻黃白膠(炙燥)山茱萸
右各等分為粗散每服三錢水一盞生薑二片棗一
枚煎至七分去滓空心食前温服
硫黃丸治肝勞虚寒目眩喜忘欬唾痰涎憂恚内傷
面青少力
硫黃(研)乾薑(炮)吴茱萸(湯浸焙乾炒)人参當歸(切焙)防
風(去义各一兩)白礬(熬令汁枯)烏頭(炮裂去皮臍各一兩一分)肉桂(去粗皮)
天䧺(炮裂去皮臍)甘草(炙剉各三分)蜀椒(去目并閉口者炒出汗)皂莢
(酥炙去子皮)枳實(去瓤麩炒各五錢)細辛(去苗葉)甘菊花(各一分)
右為末再同研勻煉蜜和丸如梧桐子大每服二十
丸空心温酒下臨睡再服漸加至三十丸
防風散(聖惠方)治肝臟風勞兩脚虚滿筋脉拘急不得
喘息四肢煩疼頭目不利體多青色宜服
防風(去蘆頭)細辛赤茯苓栢子仁桃仁(湯浸去皮)
(尖雙仁麩炒微黃)桂心(各一兩)枳實(五錢麩炒微黃)赤芍藥(一兩)山茱
萸(二兩)甘草(炙微赤剉半兩)酸棗仁(二兩微炒)鱉甲(二兩塗醋炙黃)
右粗搗羅為散每服三錢水一中盞生薑半分煎至
六分
鱉甲散(出聖惠方)治肝勞虚寒脇痛脹滿氣急眼昏不思
飲食宜服
鱉甲(二兩塗醋炙黃去裙襴)五味子(一兩)㯽榔(一兩)赤茯苓(一兩五錢)
桔梗(去蘆頭)桂心(各一兩)陳橘皮(湯浸去白瓤焙)白术(一兩五錢)甘
草(一兩炙微赤剉)柴胡(一兩去苗)半夏(三分湯洗七遍去滑)
右粗搗篩為散每服三錢水一中盞生薑半分煎至
六分去滓食前温服忌飴糖羊肉莧菜
羌活丸(聖惠方)治肝臟風勞筋脉拘急頭目不利腰膝
冷疼四肢羸瘦宜服
羌活(一兩五錢)茯神五加皮鹿茸(去毛塗酥炙黃)防風(去蘆)
(頭)牛膝(去苗)桂心熟乾地黃生乾地黃兔絲
子(酒浸一宿焙乾别搗為末)栢子仁酸棗仁山茱萸巴
戟(各一兩)
右為細末煉蜜和搗三五百杵丸如梧桐子大每服
空心温酒下四十丸晩食前再服
生乾地黃丸(出聖惠方)治肝臟風勞頭眩多忘憂恚不足
面目青黃宜服
生乾地黃防風(去蘆頭)薯蕷茯神山茱萸
桂心天雄(炮裂去皮臍)遠志(去心)栢子仁川椒(去目及閉)
(口者微炒出汗)細辛枳實(麩炒微黃)甘菊花(各一兩)甘草(三分炙微)
(赤剉)
右為細末煉蜜和搗三五百杵丸如梧桐子大每服
二十丸食前温酒送下
柴胡散(出聖惠方)治勞虚熱兩目赤澁煩悶宛轉熱氣壅
滯胸裏炎炎宜服瀉肝散除熱
柴胡(去蘆頭)赤茯苓羚羊角屑細辛麥門冬
(去心)决明子梔子仁子芩車前子(各一兩)石膏
(四兩)甘草(五錢炙微赤剉)
右搗篩為散每服四錢水一中盞入竹葉二七片煎
至六分去滓食後温服忌炙&KR1020;熱麫
虎骨浸酒方(出聖惠方)治肝勞肢節疼痛筋脉攣縮宜服
虎脛骨(五兩塗酥炙令黃)羚羊角屑酸棗仁(微炒)猪椒根
(各一兩)五加皮(二兩)枳實(麩炒微黃)丹参芎藭桂心
地骨皮(各一兩)生乾地黃(二兩)
右細剉以生絹袋盛用好清酒一斗五升漬之經七
日後每於食前煖服一盞
補虚芍藥湯治肝勞不足
芍藥牡丹皮(各三兩)熟乾地黃(炮)黃耆甘草(炙)
白茯苓(去黑心)青葙子白附子防風(去义各一兩半)細
辛(去苗葉五錢)山梔子仁(炒一兩五錢)枳實(去瓤麩炒)荆芥穗(各三)
(兩)
右剉如麻荳大每服五錢水一中盞入竹葉七片煎
至八分去滓空心温服食後夜卧再服
半夏湯治肝勞實熱悶怒精神不守恐畏不能獨卧
目視不明氣逆不下胸中滿塞下氣除熱
半夏(湯洗七遍切焙二兩)麻黃(去節煎掠去沫焙)杜仲芍藥枳
實(去瓤麩炒)細辛(去苖葉)杏仁(湯洗去皮尖雙仁炒)烏梅肉(炒各三兩)松
蘿(五錢)淡竹葉(切三兩)
右搗篩每服五錢水一盞半入生薑一分煎至八分
去滓温服空心食後各一
前胡湯治肝勞虚熱目赤難開煩悶宛轉熱氣上衝
瀉肝除熱
前胡(去蘆頭)乾薑(炮)大青細辛(去苖葉)秦皮(剉)决明
子梔子仁黃芩(各一兩)車前子(一合)石膏(二兩)淡竹
葉(細切三兩)
右粗篩每服五錢水一盞半煎至一盞去滓分為二
服空心食後各一欲加芒硝一兩研
青龍丸治肝傷狂妄目視不明面色青白常多恐懼
龍骨(研)羌活(去蘆頭)秦芁(去苗各一兩)茯神(去木)羚羊角屑
青葙子甘菊花白附子(炮)丹砂(研如粉各三兩)
右為末煉蜜和丸如梧桐子大每服三十丸食後人
参湯下
茯苓丸治肝勞熱恐畏不安精神悶怒不能獨卧志
氣錯越
白茯苓(去黑皮)遠志(去心)防風(去叉)人参栢子仁(微炒研)
牡蠣(燒令赤)甘草(炙剉各五錢)龍骨(三分)
右為末煉蜜并煮棗肉同和丸如梧桐子大每服空
心温酒下二十丸漸加至三十丸臨卧再服
半夏散(出聖惠方)治肝勞實熱多怒精神不守恐懼不能
獨卧目視不明胸中滿悶宜服
半夏(湯浸七遍去滑)前胡(各一兩去蘆)人参(去蘆頭)赤芍藥枳
實(麩炒微黃)細辛杏仁(湯浸去皮尖雙仁麩炒微黃各二兩)甘草(炙微赤剉)
(五錢)麥門冬(一兩五錢去心焙)
右粗搗為散每服三錢以水一中盞入薑半分煎至
六分去滓空心温服晩食前再服忌飴糖羊肉生菜
白茯苓丸(出聖惠方一名骨)治肝勞熱恐畏不安精神悶怒
不能獨卧志氣錯亂宜服(方見本門煎厥類)
續斷湯(出醫方集成)治肝勞虚寒脇痛脹滿關節疼痛攣
縮悶眼昏不食
川續斷(酒浸)川芎當歸(去蘆酒浸)橘紅半夏(湯燒七次)乾
薑(炮各一兩)桂心(不見火)甘草(炙各五錢)
右㕮咀每服四錢水一盞半薑五片煎至七分去滓
温服不拘時
柴胡湯(出聖惠方)治肝勞關格不通精神不守氣逆上衝
胸中煩悶調氣下熱
柴胡(去苖)黃芩(去黑心)澤瀉升麻葛根(炙剉外臺祕要無此)
(味各一兩)玄参(二兩)生乾地黃(切焙二兩)
右粗搗每服五錢水一盞半入竹葉七片煎至一盞
去滓下芒硝一錢七分二服空心食後各一
赤茯苓湯治肝勞虚寒脇痛脹滿氣悶目昏不思飲
食
赤茯苓(去黑皮一兩五錢)桔梗(炒)陳橘皮(湯浸去白焙各一兩)白术
(五錢)肉桂(去粗皮二分)鱉甲(去裙襴炙二兩)
右粗搗篩每服三錢水一盞生薑三片煎至七分去
滓食前温服
吴茱萸丸(出聖惠方)治肝勞或生長蟲恐畏不安眼中赤
脉
鷄子(五枚去黃)吴茱萸根(柬引者剉摇為末)黃蠟(各三兩)粳米粉
(一合)
右將吴茱萸為末與米粉和令勻於銅器中以雞子
及鎔蠟和丸如小荳大每服空心以粥飲下三十丸
蟲當自下千金有乾漆四兩聖濟無
猪膏酒(出千金方)治肝勞虚寒兩脇滿筋脉急關格不通
毛悴少色
猪膏(二兩)生薑汁(三合)
右同用慢火煎候减半入酒一升相合濾過分温三
服空心日午夜卧各一服
荆芥湯(出聖惠方)治一切男子肝受勞氣筋脉羸弱目視
昏暗欲睡還覺常多嗔怒頭旋目暈面色青渾身痿
瘁口中多涎小便黃赤即宜先服觧利肺臟藥然後
調治肝家勞氣也但人受得勞氣不能早早治之至
發𠻳之極傳之於肝而後求藥亦已晩矣今為此方
亦以明五行受病相傳之次序若人肝臟壅熱血氣
昏滯却因有所勞傷而肝家自感風勞之氣即非五
行相傳之次序忽初受勞氣便有此病症亦宜修合
此方
荆芥穗牡丹皮(去心)川芎蔓荆子柴胡(去毛)羌
活鱉甲(醋炙)天靈盖(酥炙炒黑色)沉香甘草當歸
(各一錢)連翹子(五錢)秦芃(三銖)
右為細末每服二錢水一盞先煎令沸後入藥末攪
一攪便瀉出食後臨卧時和滓喫一方去滓温服
健脾散治肝受勞氣喫肝藥了慮恐肝之病氣相移
於脾亦宜頻服此健脾散方喫肝藥兩三盞後亦宜
此方進一盞以相防制也
黃橘皮人参(各五錢)獨活枇杷葉(拭去毛)甘草
鱉甲(醋炙各一分)
右為細末每服二錢半以水一盞三分更用倉米四
十九粒先煮令熟約餘水九分以来即下末藥更煎
二沸瀉出和滓空心服
猪膏湯治肝勞實熱關格閉塞不通毛悴色夭
猪膏生薑(各二升用汁)青蒿汁天門冬汁(各一升)
右下微火銀石器内熬成膏每服一匙酒湯調下不
拘時候
肝厥(附論)
夫素問云頭痛顛疾下虚上實過在足少隂巨陽甚則
入腎徇蒙招摇目眩耳聾下實上虚過在足少陽厥隂
甚則入肝徇蒙者以物蒙其首也招摇者不定貌目眩
耳聾皆暈之狀盖下虚者腎虚也腎厥則頭痛上虚者
肝虚也肝虚則頭暈腎厥宜玉真丸肝虚宜鈎籐散證
治各殊故用藥亦異不可不明辨之也
方
鈎藤散清頭目治肝厥頭暈
鈎藤人参茯苓茯神防風陳皮麥
門冬(去心)甘菊花半夏(各五錢)甘草(一分)石膏(一兩火焙)
右為粗末每服四錢水一盞半薑七片煎八分去滓
温服
石膏湯(出本方)治肝厥狀如癎疾不醒嘔吐醒後頭虚
暈發熱方
麻黃鈎藤(取皮)石膏乾蝎半夏麴柴胡
甘草枳殼甘菊(各等分)
右為粗末每服四錢水一盞生薑三片棗一枚煎至
八分去滓温服
煎厥(附論)
夫内經謂陽氣者煩勞則張精絶辟積於夏使人煎厥
目盲不可以視耳閉不可以聽潰潰乎若環都汨汨乎
不可止夫陽氣者衞外而為固也起居有常喜怒調節
則志氣治而陽不擾若動作煩勞氣及張大陽氣張大
則真氣耗而精絶積至於夏陽氣益盛則衛外者躁而
不靜此其證所以煎迫而厥逆視聽昏塞潰潰汨汨莫
知所以然也内經又曰少氣善怒者陽氣不治則陽氣下
得出肝氣當治而未得故善怒名曰煎厥亦以謂陽氣
一鬱於内不得其平故氣煎迫而厥逆也
方
山芋湯(出聖濟總錄)治動作煩勞陽氣張大肝精不守善
怒少氣頭目昏潰病名煎厥
山芋生乾地黃(焙)防風(去叉剉)茯神(去木)山茱萸(炒)
肉桂(去粗皮)天䧺(炮裂去皮臍)遠志(去心)細辛(去苖葉)枳實(麩炒)
(去瓤)甘菊花(各一兩)甘草(炙剉三分)
右細剉如麻荳每服三錢水一盞生薑三片煎至七
分去滓空心食前
人参湯(一名人参散)治煎厥氣逆頭目昏憒視聽不明少
氣善怒(聖濟總錄)
人参遠志(去心)赤茯苓(去黑皮)防風(去义各二兩)芍藥
麥門冬(去心)陳橘皮(湯浸去白焙)白术(各一兩)
右剉如麻荳每服五錢水一盞半煎取八分去滓温
服日再
茯神湯(出聖濟總錄)治煎厥少氣善怒精神不守
茯神(去木)羚羊角屑五味子葳蕤遠志(去心)沙
参酸棗仁(微炒各三分)龍骨(五錢)
右粗搗篩每服三錢水一盞煎至七分去滓温服不
拘時候
龍骨丸(出聖濟總錄)治陽氣内鬱肝氣不治少氣善怒視
聽昏塞煎迫厥逆
龍骨白茯苓(去黑皮)遠志(去心)防風(去义)人参栢子
仁(别搗)犀角(鎊)生乾地黃(焙各一兩)牡蠣(一兩半燒研如粉)
右為細末同拌勻入煮棗肉二兩煉蜜和搗數百下
如梧桐子大每服三十丸粥飲下空心食前
栢子仁湯(出聖濟總錄)治煎厥氣逆多怒肝氣不治
栢子仁虎頭骨(塗酥炙各一兩)人参茯神(去木)犀角屑
桃仁(湯浸去皮尖雙仁麩炒黃)遠志(去心)甘草(各三分)
右搗篩粗末每服三錢水一盞煎至七分去滓温服
不拘時候
肝病筋急(附論)
夫肝病急者肝與筋合也盖足厥隂之經不足則脉弗
榮而風邪易侵搏於筋脉故令筋急而攣縮也人有
尺脉數甚筋急而見病名疹筋是人腹必急白色黑色
見則病甚夫熱則筯緩寒則筋急令肝氣内虚虚則生
寒故筯急而見其尺脉數甚者盖尺裏以候腹中其人
腹急則尺脉見數數亦為虚以腹内氣虚故也其證筯
急而見故曰疹筯視其色黑為病甚者氣既寒而筯急
其色又見白色黑是為寒甚之證
方
天麻湯(一名天麻煮散)治肝臟風毒氣注手臂頭項肩膞腰
足筯脉拳急攻刺疼痛或四肢虚腫頭目旋暈黑花
昏暗嘔逆减食(王氏博濟方)
天麻(酒炙)附子(炮裂去皮臍各一兩五錢)乾蝎(去土炒)羌活(去蘆頭)芎
藭白附子(炮)牛膝(去苖酒浸切焙)麻黃(去根節)枸把白
花蛇(酒浸去皮骨炙焦)人参白芷萆薢海桐皮
防風(去叉)肉桂(去粗皮)酸棗仁(炒)白蒺藜(炒)當歸(切焙)甘
草(炙各一兩)乳香(研一兩五錢)
右除研者外剉如麻豆大每服五錢水一盞半生薑
三片煎取八分去滓温服其煎水每用桃柳桑枝嫩
者各一兩淨洗細剉甘菊葉半兩如無葉以花代用
水二升煎取一升去滓若冬月十日為一料夏月逐
日修事服之
薏苡仁湯(聖濟總錄)治肝臟風氣四肢筋脉攣急身體強
直
薏苡仁芎藭石膏(研碎各四兩)羌活(去蘆頭三分)栢子
仁(研)酸棗仁(炒各一兩)附子(炮裂去皮臍三分)
右除研者剉如麻荳每服三錢水一盞生薑三片煎
至七分去滓温服不拘時候
地黃丸治肝虚血不足肢節拘急筋脉攣痛(方見眼目門肝)
(虚類)
木瓜丸(聖濟總錄)治肝臟風氣攻注四肢筯脉疼痛脚膝
少力行步艱難
木瓜(去皮子薄切焙乾二兩)牛膝(去苖酒浸切焙)芎藭羌活(去蘆頭各)
(一兩五錢)附子(炮裂去皮臍二兩)
右為末煉蜜丸如梧桐子大每服三十丸牛膝湯下
漸加丸數空心食前
獨活湯(出聖濟總錄)治肝風筯脉拘急背膊勞倦及頭昏
項頸緊急疼痛
獨活(去蘆頭)甘菊花(擇)蔓荆實芎藭(各一兩)
右粗搗篩每服三錢水一盞入酸棗仁惡實各五十
粒研碎同煎至七分去滓温服不拘時候
木瓜煎(醫方大成)治肝腎二臟受風筯急項強不可轉側
宣州木瓜(二箇取盖去瓤)没藥(二兩研)乳香(一分研)
右二味内瓜中用盖子合了竹簽定之飯上蒸三四
次爛成膏子每服三五匙地黃酒化下生地黃汁半
盞無灰上醖二盞和之用一中盞煖熱化膏本事
方云有人患此病自午後發黃昏時定予曰此患必
先從足起經言十二經絡各有筯惟足少陰之筯自
足至頂大抵筯者肝之合也日中至黃昏天之陽陽
中之隂也又曰陽中之隂肺也自離至兊隂旺陽弱
之時故靈寳卑法云離至乾腎氣絶而肝氣弱肝腎
二臟受隂氣故發於是時予授此方二服而愈
烏頭丸(出聖濟總錄)治肝筯急轉筯舒展不能
草烏頭(用鹽水浸三日取出洗切麩炒令麩焦去麩用)荆芥穗(各八兩)
右為細末别用宣州木瓜二枚炊熟去皮瓤入前藥
杵令勻用酒煮麫糊丸如梧桐子大每服三十丸加
至五十丸食前木瓜湯下日三
薏苡仁湯治肝虚筯脉不利腹急筯見脇肋脹滿
薏苡仁防風(去义)肉桂(去粗皮)當歸(切焙各一兩)酸棗仁
(炒二分)白茯苓(去黑皮)海桐皮萆薢(各五錢)芎藭(二錢)
右㕮咀如麻荳大每服三錢水一盞半煎至八分去
滓温服不拘時候
治筯骨攣急(本草)
用秫米一石麯三十觔和地黃一觔茵陳蒿一觔
炙令黃依釀酒法服之
栢子仁丸(出聖惠方)治肝虚寒筯急腹滿指脹面色青黃
背膞酸疼羸瘦無力
栢子仁黃耆(剉)白茯苓(去黑皮)楮實覆盆子
五味子附子(炮裂去皮臍)石斛(去根)酸棗仁(炒)鹿茸(酥炙)
(去毛)肉桂(去粗皮)白术沉香(剉)枳實(麩炒)熟乾地黃(焙各)
(二兩)
右為末煉蜜和搗二三百杵丸如梧桐子大每服三
十丸空心及晩食前忌生冷油膩
活湯(一方白茯苓散)治肝臟風筯脉成疹腹肋急痛口眼
偏斜四肢疼痛(聖惠方)
羌活(去蘆頭)白术麻黃(去根節煮掠去沫焙)側子(炮裂去皮臍)丹
参當歸(剉炒)防風(去义)萆薢羚羊角(鎊屑各三分)白茯
苓(去黑皮)肉桂(去粗皮各五錢)
右剉為麻荳每服三錢水一盞生薑三片煎至七分
去滓温服不拘時候
茯苓湯治肝氣不足筋脉急見心腹壅滯左脇妨脹
不思飲食
白茯苓(去黑皮)前胡(去蘆頭)白术鱉甲(塗醋炙黃去裙襴)沉
香(剉)黃耆(剉各一兩)肉桂(去粗皮)枳實(麩炒黃各五錢)生乾地黃
五味子(各三分)
右搗篩每服三錢水一盞生薑三片煎至七分去滓
温服不拘時忌莧菜
搓滚舒筯法
用大竹筒長一尺許兩頭通一杖子穿過以䋲繫
兩頭於坐椅上每坐則以脚踏竹筒上以脚搓滚
之勿計功程兩日便覺骨寬暢試猛伸脚足與常
日差遠不越兩月病筯當伸
治結筯(本草)
以杓打人上身結筯二下筯散矣
筯極(附論)
夫筯極者主肝也肝應於筯筯與肝合肝有病從筯而
生又曰以春遇風為筯痺痺不已復感於邪内舍於肝
陽氣入於内隂氣出於外若出於外為風風虚則筯虚
筋虚則喜悲其色青蒼見於眼下若傷寒則筯不能動
十指甲皆痛好轉筯其源以春甲乙日傷風風在筯為
肝風也若陽氣内發發則筯實實則好怒肝傷熱則欬
欬則脇下痛不可轉動又脚下滿痛故曰肝實風也筯
絶不治九日死何以知之手足爪甲青黑呼罵不息者
是也筯應足厥隂厥隂氣絶則筯急厥隂者肝脉也與
筯合聚於隂氣而脉絡於舌本脉不榮則筯急筯急則
引卵縮舌卷則筯先絶於庚日篤辛日死
方
羌活散(出聖惠方)治筋極風冷所傷攣痺不仁宜服
羌活天麻(各一兩)芎藭(三分)酸棗仁(微炒一兩)鹿角膠(一兩)
(搗碎炒令黃燥)五加皮(二分)薏苡仁麻黃(各一兩去根節)萆薢(剉)
羚羊角屑人参(去蘆頭)白附子(炮裂各三分)牛膝(一兩去苗)
秦芃(三分去苖)烏蛇肉(酒浸炙令黃)肉桂(去粗皮各一兩)羚羊角
茵芋(各三分)側子(一兩炮裂去皮臍)地骨皮栢子仁(各三分)
防風(一兩去蘆頭)
右搗羅為細散每服空心及晩食前以豆淋酒調下一
錢
桑枝酸棗仁煎(出聖惠方)治筯極身體拘急四肢疼痛行
履不得宜服
酸棗仁(三兩一半炒令熟一半生用)羚羊角屑(一兩)海桐皮(二兩剉)
羌活(二兩)仙靈脾赤箭(各一兩)萆薢(一兩剉)杜仲(一兩去粗)
(皮炒)虎脛骨(一兩半塗酥炙黃)防風(一兩去蘆頭)石斛(一兩半去根剉)牛
膝(去苗)巴戟附子(炮裂去皮臍)木香生乾地黃(各一兩)
蜜(四兩)真酥(一兩)桑枝(一握長一尺剉)
右除酥蜜桑枝外搗羅為散用清酒七升煎桑枝令
色微黃去桑枝後入藥末更煎一二十沸次下酥蜜
煎成膏子看稀稠得所磁合盛每服食前以温酒調
下一茶匙
天䧺丸(出聖惠方)治筋極身體拘急脇下多痛不可轉動
指節筯脉不利(方見本門筋虚極類)
五加皮散(出聖惠方)治筯極肢節拘急攣縮疼痛
五加皮茵芋防風(去蘆頭各一兩)天南星(五錢炮裂)白花
蛇(二兩酒浸炙黃取肉)天䧺(炮裂去皮臍)白殭蚕(微炒)乾蝎(微炒各一兩)
蜂兒(五錢微炒)桂心(三分)酸棗仁(一兩微炒)當歸(三分)麻黃(一兩去根)
(節)甘草(五錢炙微赤剉)乾薑(五錢炮裂剉)
右搗羅為細散每於食前以煖酒調下一錢
地黃丸(出本事方)治筯極養血
熟乾地黃(十分)頑荆(一分)山茱萸(五分)黑狗脊(炙)地膚子
白术乾漆蠐螬(乾之炙)天䧺車前子(各三分)萆
薢山芋澤瀉牛膝(各一兩)
右為細末煉蜜和杵如梧桐子大每服五十丸空心
臨卧温酒下
羚羊角散(出聖惠方)治筯極四肢拘急頭頂強直爪甲多
青脇肋脹痛宜服
羚羊角屑五加皮(各一兩)防風(三分去蘆頭)酸棗仁(一兩)
(炒)赤茯苓當歸桂心(各三分)桃仁(三分湯浸去皮尖雙仁炒)
(黃)枳實(五錢麩炒黃)芎藭㯽榔(各三分)甘草(五錢炙赤剉)
右搗篩為散每服四錢以水一中盞生薑三片煎至
六分去滓温服不拘時候
黃耆散(出聖惠方)治筯極則筋急多怒口乾熱燥不已宜
調脉解煩
黃耆(剉)酸棗仁(炒各二兩)桂心(一兩)石膏(三兩)木通(剉)赤芍
藥(各三兩)黃芩柘白皮(剉)羚羊角屑(各一兩)
右粗搗羅為散每服四錢水一中盞煎至六分去滓
温服不拘時候
乾地黃丸治筯極益筯骨除四肢疼痛(方見本門筋虚極類)
肝實極
方
丹参散(出千金方)治筯實極則兩脚下滿而痛不得遠行
脚心如割筯斷打痛不可忍者
丹参(三兩)芎藭杜仲續斷地骨皮(二兩)乾地黃
當歸通草升麻麥門冬禹餘糧麻黃
(各一兩十八銖)甘草桂心(一兩六銖)生薑(切炒乾焦)牡蠣(各二兩五錢)
右為散以絹袋子盛二方寸七以井花冷水二升煮
袋子煮取一升頓服日二
地黃煎(出千金方)治足厥隂經有餘筋實極足下滿痛四
肢筋急
地黃(生取汁六升)天門冬(生取汁三升)醇酒(一升)生薑(取汁)白蜜
鹿髓牛膝棗(煮去皮研成膏各三合)石斛(去根)黃耆(剉各一兩)
茯神(去木一分半)枳殼(炒去瓤)芎藭(各三分)甘草(一兩炙已上六味並)
(搗為末)
右先將地黃天門冬酒三物用慢火煎减半次下薑
汁酥髓再煎减半次下棗膏蜜煎如稠糖候小冷内
石斛等六味藥末於銅器中重湯上熬勿住手攪候
可丸即取出丸如梧桐子大每服三十丸温酒下空
心食前日三服煎藥須用銀石等器
地黃煎(出千金方)治筋實極手足爪甲或青或黃或黑烏
黯四肢筋急悶滿
生地黃(汁三升)生葛(汁)生玄参(汁各一升)大黃升麻(各二)
(兩)麻黃梔子仁犀角(各三兩)石膏(五兩)芍藥(四兩)
右㕮咀以水七升先煮七物取二升去滓次下地黃
汁煎一兩沸次下葛汁煎至三升分二服日再
黃耆湯治筋實極多怒口乾煩躁不定調筋止怒定
氣
黃耆(剉)芎藭白柘皮(無刺者剉一兩半)白术木通(剉炒)
(黃)芍藥(各二兩)肉桂(去粗皮)甘草(炙剉各一兩)石膏(碎四兩)
右搗篩每服三錢水一盞棗二枚去核竹葉七片煎
至七分去滓温服空心一服日晩再服
羚羊角湯治筋實極頭頂強急多怒嗌乾爪甲青脇
肋脹痛
羚羊角(鎊屑)五加皮(剉)酸棗仁(炒各一兩)防風(去叉)赤茯苓
(去黑皮)芎藭當歸(切焙)㯽榔(剉)肉桂(去粗皮)桃仁(湯浸去皮)
(尖雙仁麸炒黃各三兩)枳實(麩炒黃)甘草(炙剉各五錢)
右搗篩每服三錢水一盞生薑三片煎至七分去滓
温服不拘時候
犀角地黃湯(出三因方)治筋實極欬而兩脇下痛不可轉
動脚下滿不得遠行脚心痛不可忍手足爪甲青黑
四肢筋急悶
生地黃犀角(鎊各一兩)乾葛玄参梔子仁升
麻(各三分)大黃(五錢蒸)芍藥(一兩五錢)
右判為散每服四錢水一盞煎至七分去滓不拘時
服惡寒體痛加麻黃頭疼加膏煎半兩
五加皮湯(濟生方)治筋實極欬則兩脇下痛不可轉動
脚下滿不得遠行脚心痛不可忍手足瓜甲青黑四
肢筋急煩滿
羌活(去蘆頭)羚羊角(鎊)赤芍藥防風(去义)五加皮(洗)
秦艽(去蘆)枳實(去瓤麩炒)甘草(各五錢)
右㕮咀每服四錢水一盞半薑五片煎至八分去滓
温服不拘時候
橘皮通氣湯(出千金方)治筋實極則欬欬則兩脇下痛甚
則不可轉動
橘皮(四兩)白术石膏(五兩)細辛當歸桂心茯
苓(各三兩)香豉(一升)
右㕮咀以水九升煮取三升去滓分三服
筋虛極
人参酒(一名烏麻酒)治筋虚極則筋不能轉十指瓜皆痛
數轉筋勞房或病未平復入房傷氣筋絶舌捲唇青
隂縮胻脉疼急腹中絞痛或便欲絶不能飲食好悲
思四肢嘘吸脚手拘攣(出千金方)
人参防風茯苓細辛秦椒黃耆當
歸牛膝桔梗(各一兩五錢)乾地黃丹参薯蕷
鍾乳礬石(各三兩)山茱萸芎藭(各三兩)白术麻
黃(各二兩五錢)大棗(三十枚)五加皮(一升)生薑(切炒乾)烏麻(碎各)
(二升)
右㕮咀鍾乳别以小袋子盛清酒二斗半浸五宿温
服三日再不知随意增進一本無烏麻用杜仲一兩
五錢
蓯蓉丸治肝經風虚筋極急痛壯筋骨
肉蓯蓉(酒浸焙切)兔絲子(酒浸焙切)牛膝(酒浸焙切)白术細辛
(去苗葉)何首烏(去黑皮炒)續斷枸把子巴天戟(去心)山
芋菖蒲車前子菊花補骨脂(炒)遠志(去心)
地骨皮覆盆子熟乾地黃(焙)
右等分為末煉蜜和丸如梧桐子大每服三十丸空
心食前酒下
天䧺丸治筋虚極善悲色青感於寒濕則筋不能動
十指皆痛
天䧺(炮裂去皮臍一兩)肉桂(去粗皮)羌活(去蘆頭)當歸(切焙)五加
皮(剉)天麻芎藭(各三兩)酸棗仁(炒)陳橘皮(酒浸去白焙)
續斷石斛(去根)赤茯苓(去黑皮)鹿角膠(炒令燥)薏苡仁
牛膝(酒浸焙切)木香㯽榔(剉各一兩)
右為末煉蜜和杵三百下丸如梧桐子大每服三十
丸荆芥酒下食前温服
五加皮酒(出千金方)治筋虚極筋痺好思顔色蒼白手足
拘攣
五加皮(一斤)薏苡仁(八兩)枳刺(二斤)大麻仁(三斤)猪椒根皮
丹参(八兩)乾薑芎藭(五兩)桂心當歸甘草(三兩)
天雄秦椒白鮮通草(四兩)
右㕮咀以絹袋盛清酒四斗漬春夏四日秋冬六七
日初服六七合稍稍加以知為度
牛膝湯治筋虚極筋縮不能轉腰脊不能伸苦痛或
為脚氣者
牛膝(酒浸切焙)防風(去叉)甘李根皮(炙剉)丹参前胡(去蘆頭)
石斛(去根各二兩半)杜仲(去粗皮塗酥炙)秦芃(去苗土)續斷鱉甲
(去裙襴醋炙各一兩五錢)陳橘皮(湯浸去白焙一兩)大麻仁(搗研五錢旋入)
右除大麻仁外粗搗篩每服五錢用水一盞半煎五
七沸去滓下麻仁少許更煎至一盞分二服空心一
服食後再服
木瓜散(醫方大成)治筋虚極好悲思脚手拘攣伸動縮急
腹内轉痛十指甲痛數轉筋甚則舌捲卵縮唇青面
色蒼白不得飲食
木瓜(去穣)虎脛骨(酥炙)五加皮(洗)當歸(去蘆酒浸)桑寄生
人参酸棗仁(炒)栢子仁(炒)黃耆(去蘆各一兩)甘草(炙五)
(錢)
右㕮咀每服四錢水一盞半薑五片煎至七分去滓
温服不拘時候
乾地黃丸(出聖惠方)治筋虚極益筋骨除四肢疼痛
熟地黃(二兩焙)酸棗仁(炒研一兩)栢子仁(研)山茱萸牛
膝(酒浸切焙各一兩)
右為末煉蜜和杵二三百下丸如梧桐子大每服三
十丸空心食前温酒下
沒藥散治筋虚極骨冷干冒邪氣走注疼痛
没藥(研)虎骨躑躅花(各一兩)附子(炮裂去皮臍)烏頭(炮裂)
(去皮)草烏頭(剉炒各五錢)
右除没藥研外用酒一升浸一宿焙乾將虎骨以酥
别炙同搗羅為末并没藥和勻每服一錢温酒調下
白术湯治筋虚脬轉急滿
白术木通(細剉炒各二兩)梔子仁黃芩(去黑心)赤茯苓
(去黑皮各一兩)榆白皮(炙剉一兩五錢)
右粗搗篩每服五錢水一盞半煎至一盞去滓分二
服空心一服食後一服
人参湯治筋虚極脬轉臍下急痛或因霍亂或因服
藥吐利過度而得者
人参厚朴(去粗皮生薑汁炙各一兩五錢)白术(二兩)蓼子(一握莖葉乾者)
右粗搗篩每服五錢以水一盞半入葱白一寸煎至
一盞去滓分二服空心一服日晚一服
治筋絶
右熬蟹腦足髓内瘡中筋即續
普濟方卷十五
