普濟方卷二百四明周王朱橚撰
膈噎門
總論
夫膈噎者胸中氣結津液不通飲食不下羸瘦短氣命
曰憂膈中脘實滿噫則醋心飲食不消大便不利名曰
思膈(一名恚膈)胸脇逆滿噎塞不通嘔則筋急惡聞食臭名
曰食膈(一名氣膈)五心煩熱口舌生瘡四肢倦重身常發熱
胸痺引背不能多食名曰喜膈(一名熱膈)心腹脹滿欬嗽氣
逆腹下苦冷雷鳴遶臍痛不能食名曰怒膈(一名寒膈)此皆
五情失度動氣傷神致隂陽不和結于胸膈之間病在
膻中之下故名五膈(聖惠方云夫五膈氣者謂憂膈恚膈氣膈寒膈熱膈也憂膈之為病)
(胸氣結煩悶津液不通飲食不消羸瘦全無力氣恚膈之為病心下苦實滿噫輙醋心食不消心下痞澁積結)
(在於胃中大小便不利氣膈之為病胸脇逆滿咽塞不通惡聞食氣寒膈之病心腹脹滿欬逆膈上苦冷臍腹)
(雷鳴食不生肌熱膈之為病藏有熱氣五心中熱口爛生瘡骨煩四肢重唇口乾燥身體頭面手足或熱腰背)
(疼痛胸痺引背水糓不消不能多食羸瘦少氣此是五膈形証也經云陽脉結謂之膈言憂恚寒熱動氣傷神)
(而氣之與神並為陽也傷動陽氣致隂陽不和而臟腑生病結於胸膈之間故稱為膈氣衆方說五膈亦有不)
(同但陽動之由有五故云五膈氣也)五噎者即氣噎憂噎勞噎思噎食噎
雖五種不同皆以氣為主所謂氣噎者心悸上下不通
噫噦不徹胸背痛憂噎者遇天隂寒手足厥冷不能自
温勞噎者氣上衝膈脇下滿胸中填塞攻背疼痛思噎
者心怔悸善忘目視昏>食噎者食無多少覺胸中苦寒
疼痛不得喘息此由喜怒不常憂思過度恐慮無時鬱
而生涎與氣相搏升而不降逆害飲食與五膈同但此在咽
嗌故名五噎素問云陽脉結謂之膈盖氣之與神並
為陽也逸則氣神安勞則氣神耗倘或寒温失宜飲食
乖度七情傷感氣神俱擾使陽氣先結隂氣後亂隂陽
不和臟腑生病結於胸膈則成五膈留於咽嗌則成五
噎五膈者憂恚寒熱氣也五噎者憂思勞食氣也其為
病也令人胸膈痞悶嘔逆噎塞妨礙飲食胸痛徹背或
脇下支滿或心忡善忘咽噎氣不舒治療之法調順隂
陽化痰下氣隂陽平勻氣順痰下膈噎之疾無由作矣
又有下虛氣上空膈令人心下堅滿痞急胸中苦痺緩
急如刺不得俛仰名曰胸痞噎病不在外不在内不屬
冷不屬熱不是實不是虛所以藥難取效此病緣憂思
恚怒動氣傷神積於内氣動則諸症悉見静則疾候稍
平捫之不得疾之所在視之不知色之所因聽之不知
音之所發故針炙服藥皆難效此乃神異之病也
膈噎方
嘉禾散(一名糓神嘉禾散出德生堂)治中滿下虛五噎五膈脾胃
不和胸膈痞悶脇肋脹滿心腹刺痛不思飲食或多
痰逆口苦吞酸胸滿短氣肢體怠惰面色萎黃如中
焦虛痞不任攻擊藏氣受寒不受峻補或因病氣衰
食不復常禀受怯弱不能多食尤宜服之常服畜神
養氣和補脾胃進美飲食
枇杷葉(去毛盡塗薑汁炙令香熱為度)人參(去蘆)白茯苓(去皮)
縮砂(去皮各一兩)白术(炒二兩)大腹子(微炒)陳皮(去白)
(各三分)白豆䓻(微炒去皮)桑皮(微炒各半兩)梹榔(炒)
五味子(微炒)青皮(去穰)薏苡仁神麯(微炒)沉香
石斛(細剉酒拌微炒)藿香葉隨風子(如無)
丁香杜仲糓蘖(微炒)半夏(湯洗七遍生薑一分切作片子與半)
(夏同搗爛作餅炙黃一兩)木香甘草(各一兩半)
右為末每服三錢水一盞入生薑三片肥棗三枚同
煎至七分温服不拘時候又療四時傷寒能調治隂
陽使無變動刻日得安如療五噎入乾柿一枚同煎
七分服見效如療膈氣吐逆羸困入薤白三寸棗五
枚同煎婦人亦可服一方無木香
沉香開膈散(出仁濟直指方)治五膈五噎痞滿嘔吐心刺腹
痛脇肋脹拒
沉香荆三稜蓬莪术白豆䓻仁人參
丁香縮砂仁蓽澄茄草菓仁益智仁
丁皮川白薑(各半兩)木香白茯苓香附(炒)
青皮藿香葉半夏麯陳皮(各一兩)甘草(炒一)
(兩一分)
右為麄末每服三錢水一盞半生薑五片棗二枚煎
至一盞食前服
沉香散(出永類鈐方)治五膈五噎胸中久寒諸氣結聚嘔
逆噎塞飲食不化結氣不消常服寬氣通噎寬中進
食
白术茯苓(各半兩)木通當歸橘皮青皮
大腹子(一作梹榔)大腹皮木香芍藥(各二兩)
甘草(炙一兩半)白芷(三兩)紫蘇葉枳殼(麸炒去穰三兩)
右為末每服二錢水一盞薑三片棗一枚煎至七分
空心温服一方無木香
奪命回生散(出永類鈐方)治五膈五噎翻胃嘔吐不進飲
食此藥多有神效不可輕視
丁香(揀净)川芎(去土)白薑(洗净炮)南木香(不見火)
肉桂(去皮不見火)新羅參神麯(各半兩)訶子(七枚取肉)
大草菓(二枚炮取仁)縮砂仁(二十一粒)莪术(炮)粉草
(炙各七分半)巴豆(一十四粒去壳心膜不去油冷水浸一宿别研為膏留乳鉢中)
右日乾為末入乳鉢内和勻巴豆膏再篩過入瓦盒
内以油紙盖合口却用黃蠟和松脂溶如法封固合
縫每以十二月上辰日或初八日黃道生炁天月二
德日至誠修合如地高爽處埋土中三尺深至次年
六月中伏節擇吉日晴明取出向當風處攤去濕氣
以不漏瓦瓶收貯密封壯實人每服半錢臨睡百沸
湯調半盞䪺服仰卧片時徐以温白粥壓下若羸弱
只服一匙二三服即能進食止嘔吐續以寬中散丁
沉透膈湯橘皮煎丸厚朴煎丸等兼進佐助胃氣忌
生冷魚腥粘膩并硬物一兩月則全愈矣孕婦不可
服
神仙更生散治男子婦人隂陽不和因氣滯生病結
於胸膈則成膈氣留於咽嗌則成五噎五膈者憂思勞
食氣也令人胸膈痞悶嘔逆吞酸噎塞妨悶飲食不
平作痛脇下支滿飲食减少四肢無力不升降此藥
順隂陽化痰寬胃止嘔吐美飲食
丁香(二錢半)蓬术(二錢半)木香(一錢)官桂(一錢半)
乾薑(一錢一分炮)縮砂(十箇)草菓(一箇)訶子肉(四箇)
甘草(四錢)川芎(一錢)神麯(一錢一分)巴豆(七粒搗成膏)
右為末和巴豆令勻每服一匙沸湯下
緩氣丸(出聖濟總錄)治隂陽不升降痞氣膈氣心痛腹痛
咽喉噎悶氣道不勻嘔吐痰沫飲食不下大便秘利
不定或裏急後重大腹痛不可忍此藥養氣消痰温
中散滯
人參(二兩)桂(去麄皮半兩)阿魏(研半兩)吴茱萸(炒二兩)
木香(半兩)白术(二兩)訶棃勒皮(二兩)厚朴(去麄皮塗薑汁)
(炙令香二兩)附子(炮裂去臍皮一兩半)
右為末煉蜜為丸如梧桐子大每服三十丸温熟水
下不計時候大便結澁加大黃黑牽牛各一兩
半夏丸治胸痛達背膈中煩滿結氣憂愁飲食不下
藥悉主之
半夏(一分削去皮熬)甘草(炙)遠志(去心各四分)乾薑
桂心細辛椒(去目炒出汗)附子(炮各二分)
右搗篩以蜜為丸先飲酒用粳米飲服如梧桐子大
五丸日三稍增至十丸忌海藻菘菜羊肉餳猪肉冷
水生葱生菜
奪命丹治五膈食噎
馬草節(半兩炒乾再用蜜炙黃色)揀丁香廣木香梹榔
藿香葉(各五錢)
右為末每服三分煎柿蒂湯調下
棗合丸治脾胃虛冷乾嘔惡心嘔吐涎沫全不思食
五膈五噎並皆治之
丁香(半兩)半夏麯(一兩)乾薑(炮)胡椒
木香(各二錢)
右為末生薑汁浸蒸餅為丸一兩作十五丸每服一
丸大棗二枚去核入藥在内濕紙褁棗煨令香熟去
紙細嚼温生薑湯送下空心食前服
半夏通氣散(一名通氣湯)治膈噎氣咽喉氣堵煩悶嘔噦
痰涎不利欬嗽脇肋痞滿減食
半夏(洗切二兩)桂(剉一兩半)橘皮(剉八錢)
右㕮咀每服五錢水二盞生薑十片同煎取一盞去
滓温服不拘時候日進三服
治五噎心膈氣滯煩悶嘔逆不下食(出肘後方)
用蘆根五兩剉以水三大盞煮取二盞去渣不拘時
候服
平氣丸(出楊氏家藏方)治胸膈噎悶不思飲食傷酒嘔逆氣
脹腹痛
巴豆(去壳)黑牽牛蘿蔔子(三味各四兩)五靈脂(炒)
丁香皮丁香胡椒肉桂(去麄皮)青橘皮(去白)
桂花陳橘皮(去白)縮砂仁(已上九味各一兩)
右為末陳粟米一升炒巴豆黑色去巴豆將粟米與
衆藥搗羅細末醋煮麺糊丸如菉豆大每服十五丸
胸膈噎悶不思飲食煎葱白湯下中酒吐酒細嚼煨
生薑湯下氣痛煎石菖蒲湯下氣脹面腫煎大腹皮
湯下疝氣小腸氣煎茴香湯下婦人血氣腹内刺痛
煎當歸湯下不拘時候
縮砂丸(出和濟方)温中散滯消飲進食治胸膈噎悶心腹
冷痛大能煖化生冷果食夏月不可闕此
縮砂仁(七兩)高良薑(四兩)天南星(湯浸洗去皮焙乾秤四兩)
右為細末生薑自然汁麺糊為丸如梧桐子大每服
五十丸至七十丸生薑湯下不拘時候
青木香丸(出德生堂)寬中利膈行滯氣消飲食治胸膈噎塞
腰脇脹滿疼痛心下堅痞腸中水聲嘔噦痰涎不思
飲食及小腸疝氣
蓽澄茄破故紙(十兩)牽牛頭末(三十兩一半炒)
木香(五兩)㯽榔(十兩酸陳粟米飯褁㯽榔紙包灰火中煨紙焦去之)
右為末和勻水糊為丸如菉豆大每服五十丸茶湯
水送下如小腸疝氣發作疼痛用蟠葱散煎送下五
十丸通利一二行即愈或用生料五苓散加吳茱萸
燈草三十莖煎水送下不拘時候
㯽榔散(出王氏博濟方)治胸膈注悶噫塞不快不思飲食大
治脾胃一切病并脾腎膈氣病酒伏氣
㯽榔木香人參甘草乾薑(炮)白术(米泔)
(水浸一宿焙乾)桂皮(去浮皮)青橘皮(去白)荆三稜(煨)
枳殼(去穰)神麯厚朴(去皮用薑汁炙香焦以上各等分)
右為末入鹽點半錢治脾腎膈氣以一錢入鹽煎服
治冷膈其状胸中噎塞飲食減少行步無力大腑虛冷
非時悶心前如有一條冷線上徹咽喉(出楊子建萬全護命方)
丁香木香川芎官桂(去皮)獨活甘草(各一)
(分)訶子(麺褁火炮去核只使皮)肉豆䓻草豆䓻(各半兩)
細辛(三銖)乾薑(二銖)
右細杵羅為末每服二錢水一盞煎取八分空心和
滓去滓任意服
治噎病膈塞不通因怒而得大便不通亦先用引大腹
藥了令得通快然後吃此方(出楊子建萬全護命方)
川芎(半兩)羌活牡丹皮(去心)木香(各一分)細辛
半夏(各二銖)桔梗(熟使)防風(各五銖)
右細杵羅為末每服二錢水一盞煎九分空心和滓
喫
人參湯(出楊子建萬全護命方)治喜怒膈氣心前噎塞空嘔
桑寄生(半兩)川芎木香沉香甘草烏藥
人參枳殼(只使青各一分)
右為細末每服一錢九分水一盞煎取七分空心和
滓喫之
五膈(附論)
夫人之胸膈升降出入無所滯礙名曰平人若寒温失
節憂恚不時飲食乖宜思慮不已則隂陽拒隔胸脘否
塞故名膈曰氣曰憂曰恚曰寒曰熱五種雖殊其為膈
病則一
通膈散(出醫方集成)治五種膈氣
枳殼(麸炒去穰)陳麯(炒)五味子(炒)荆三稜(炒剉)
桂(去麄皮)赤茯苓(去黑皮)草豆䓻(去皮)郁李仁(湯浸)
(去皮麸炒黃)甘草(炙剉)白术陳皮(湯浸去白焙)人參
訶棃勒皮乾薑(炮)㯽榔(半生半熟)厚朴(去麄皮薑汁炙)
木香半夏(湯洗了用生薑爛搗如泥却堆放新瓦上文武火煆令黃色各一兩)
右為散每服二錢入鹽少許如茶點服不拘時候一
方薑棗煎服
訶棃勒湯(一名訶子散出聖惠方)治五膈氣胸中煩滿痞塞不
通心腹虛脹結實飲食不下
訶棃勒(煨去核)木香(各一兩)人參青橘皮(湯浸去白)
(焙各半兩)厚朴(去麄皮生薑汁炙一兩)沉香(剉)益智(去皮)
桂(去麄皮)㯽榔(剉)枇杷葉(炙去毛)蓽澄笳
白术(各半兩)赤茯苓(去黑皮)高良薑白豆䓻
前胡(去蘆頭一兩)甘草(炙剉半兩)
右麄搗篩每服三錢水一鍾入生薑三片同煎七
分去滓熱服
十膈氣散(出永類鈐方)尃治十般膈氣冷隔風膈氣膈痰
膈熱膈憂膈悲膈水膈食膈喜膈皆病源也病因憂
驚冷熱不調又乖將攝更以喜怒無時貪嗜飲食因
而不化滯積在胸上喘痰嗽歲月漸深心胸噎塞漸
致羸瘦久不除必成惡疾
人參白茯苓官桂枳殼(去穰麸炒)甘草(炙)
神麯(炒)麥蘖(炒)廣莪(炮)吴白术陳皮(去穰)
訶棃勒皮(煨去肉)乾生薑(炮)京三稜(煨以上各一兩)
厚朴(薑製)㯽榔(煨)丁香
右為極細末每服一錢入鹽一匙白湯點服如覺脾胃
不和腹脹心胸滿悶用水一盞生薑七片棗二枚鹽
少許同煎八分和滓熱服空心食前
郁李仁圓(出聖惠方)治五膈氣心胸氣壅宿食不消腹胃
脹大腸秘澁
郁李仁(一兩湯浸去皮微炒)漢椒(半兩去目及閉口者微炒出汗)人參
(半兩去蘆頭)甘草(一分炙微黃赤剉)桂心(半兩)乾薑(炮)
細辛(半兩)赤芍藥(半兩)陳橘皮(一兩湯浸去白穰)胡椒
(半兩)厚朴(一兩去麄皮搗生薑汁炙香熟)附子(半兩炮烈去皮臍)川
大黃(二兩剉碎微炒)木香(一兩)訶棃勒皮(二兩)
右件藥為末煉蜜和搗三二百杵圓如梧桐子大每
服不計時候熱酒下三十丸
沉香散(出聖濟總方)治霍亂吐瀉氣逆結胸膈氣刺痛不
思飲食
沉香(剉)丁香(半生半炒)亁薑(炮)京三稜(煨剉)
蓬莪术(煨剉各半兩)藿香(用葉)木香肉豆䓻(去皮)
桂(去粗皮)人參赤茯苓(去黑皮各一兩)高良薑
胡椒甘草(炮各三分)
右為散甆盒盛每服二錢入鹽少許如茶點服不拘
時候
五膈散(出聖濟總錄)治五膈氣痞心胸噎塞漸致羸瘦
人參赤茯苓(去黑皮)厚朴(去粗皮薑汁炙)枳殼(去穰麸炒)
桂(去粗皮)甘草(炙剉)陳麯(炒)訶棃勒皮白术
陳橘皮(湯浸去白焙)乾薑(炮)京三稜(煨剉各一兩)
㯽榔(剉)木香(各一兩)
右為散每服二錢入鹽點服如脾氣腹脹心胸滿悶
每服三錢水一盞入生薑一塊切棗二枚擘破鹽少
許煎至八分不計時候和滓熱服
大五膈丸療膈中遊氣上下無常處藏有虛冷氣迫
咽喉胸滿氣逆脇有邪氣食已氣滿羸瘦著牀骨立
往來寒熱腹中不調或下利嘔逆咳嗽骨肉消盡服
之令人能食長肌肉強筋骨利五臟好顔色補不足
益氣力
細辛桂心黃芩吳茱萸厚朴(炙各三分)
杏仁(三十枚去尖皮并兩仁熬)乾薑椒(炒出汗)遠志(各三分去心)
甘草芍藥附子(炮)當歸(各二分)黃連(三分)
右搗篩蜜丸如梧子大每服二十丸日三不知加之
以知為度忌猪肉冷水生菜等物
膈氣散(出醫方集成)治五膈氣三焦痞塞胸膈滿悶背膂
引疼心腹膨脹脇肋刺痛食飲不下噎塞不通嘔吐
痰逆口苦吞酸羸瘦少力短氣煩悶常服順氣寬中
消痞癖積聚散驚憂恚氣
肉豆䓻仁木香乾薑(炮)厚朴(去粗皮生薑汁製)
青皮(去白)甘草(炙各五兩)三稜益智仁莪术(炮)
肉桂(去粗皮)陳皮(去穰)㯽榔枳殼(去穰麸炒各十兩)
右細末每服三錢水一盞入生薑三片棗半箇同煎
七分和滓熱服如不及煎入鹽少許沸湯點服亦可
不拘時候
大腹皮湯(出御藥院方)治諸膈氣冷熱不調喜怒不節胸
中咽塞不思飲食或憂思過度不足之氣藴積心臆
日漸消瘦
大腹皮(切)㯽榔(剉)木通青橘皮(湯浸去白穰)
防已紫蘇莖葉甘草(炙剉)桑白皮枳殼(去白)
(麸炒各一兩)木香(一分)草豆䓻(去皮)丁香皮(剉)
大黃(剉炒各半兩)
右粗搗篩每服三錢水一盞生薑二片大棗一枚擘
破同煎至七分去滓温服日三夜一
豆䓻散(出濟生拔粹方)治五積膈氣
肉豆䓻(去皮五箇)木香人參厚朴(薑製)赤茯苓
(去皮)桂(各半兩)甘草(炙半兩)㯽榔(伍錢)青皮(去白半兩)
訶梨勒皮(半兩)陳皮(去白半兩)郁李仁(湯浸去皮麸炒黃半兩)
半夏(湯洗了同生薑搗如泥堆新瓦上用文武火焙黃半兩)
右為極細末每服二錢入鹽少許如茶點服入薑棗
煎亦佳治氣補勞通血脉益脾去痰
五膈圓(一名琥珀丸出聖惠方)治五膈氣噎滿悶不下食心胸
壅塞無力
白术(炒)木香(炮)訶棃勒(炮去核)陳橘皮(去白焙)
昆布(洗去醎水)桃仁(去皮尖䨇仁炒各三分)桂(去粗皮)半夏
(湯洗去滑七遍)㯽榔(剉)枳殼(去穰麸炒)五味子(各半兩)
琥珀(研一分)
右為末煉蜜為丸如梧桐子大每服三十丸空心生
薑棗湯下
㯽榔湯(出御藥院方)治諸膈氣心胸煩結咽塞不通飲食
日减
㯽榔沉香(並剉)蓽澄茄訶棃勒皮(炒)人參
赤茯苓(去黑皮)青皮(用湯浸去白焙)厚朴(去粗皮生薑汁塗炙)
甘草(炙剉)麥蘖(炒)荆三稜(炮剉)白术(各等分)
右粗搗篩每服三錢水一盞生薑二片大棗二枚擘
破同煎至七分去滓温服日三夜一
五膈散(出醫方集成)治五膈胸膈痞悶諸氣結聚脇肋脹
滿痰逆惡心不進飲食
枳殼(去穰麸炒)木香(不見火)青皮(去白)丁香(不見火)
大腹子白术半夏麯(剉炒)天南星(湯泡去皮)
乾薑(炮)麥蘖(炒)草菓仁(各一兩)甘草(炙半兩)
右為細末每服二錢水一中盞生薑五片煎至六分
温服不拘時候
建中圓(出聖濟總錄)治男子婦人五種膈氣及一切氣不
思飲食
白豆䓻(去皮一兩)胡椒(一分)蘹香子(炒)高良薑(各二分)
甘草(炙剉)人參陳橘皮(湯浸去白焙各一兩)紅豆䓻(去皮)
蒟醬芎藭藿香葉(各半兩)乾薑(炮)
右為末煉蜜和丸如雞頭子大每服二丸酒或生薑
湯嚼下不計時
紫金丹(出聖濟總錄)治膈氣
桂(去皮)訶棃勒(煨去核各一兩)昆布(洗去醎焙)桃仁(湯浸去皮)
(尖双仁炒各一兩)木香琥珀(研)白术陳橘皮(去白)
(焙各三分)沉香雞舌香(各半兩)丹砂(另研一分)
木瓜根(剉一兩)
右為末再同研勻煉蜜和丸如櫻桃大每服一丸含
化嚥津或欲作小丸如梧桐子大每服二十丸温酒
送下
人參圓(出聖惠方)治五膈氣心胸不利痰飲留滯宿食不
消或為霍亂心痛醋心心腹氣滿積冷時多
人參(三分去蘆頭)甘草(三分炙微赤剉)桂心(三分)細辛(三分)
赤茯苓(三分)乾薑(三分炮製剉)赤芍藥(三分)㯽榔(一兩)
訶棃勒皮(一兩半)陳橘皮(一兩湯浸去穰焙)厚朴(二兩去粗)
(皮生薑汁炙令香熟)草豆䓻(一兩去皮)
右為末煉蜜和搗二三百杵丸如梧桐子大每服不
計時候以生薑棗湯下二十丸如似有物在咽喉中
即取十丸併成一丸含化嚥津
川椒圓(出聖惠方)治五膈氣逆腹脇妨悶羸瘦着床往來
寒熱腹中不調或利或嘔四肢少力宜服
川椒(一兩去目及閉口者微炒出汗)食茱萸(半兩)乾薑(半兩炮製剉)
細辛(二分)桂心(一兩)訶梨勒皮(半兩)遠志(去心半兩)
厚朴(二兩去粗皮塗生薑汁炙令香熟)杏仁(半兩湯浸去尖䨇仁熬炒微黃)
木香(半兩)附子(半兩炮裂去皮臍)當歸(半兩剉微炒)
右為末煉蜜和搗三二百杵丸如梧桐子大每服不
計時候熱酒下二十丸
㯽榔圓(出聖惠方)治五膈氣或宿食不消或為霍亂或心
腹疼痛腹脹不思飲食宜服
㯽榔(一兩)桂心(一兩)乾薑(炮製剉)赤茯苓(去黑皮)
訶棃勒皮(各一兩)白豆䓻(去皮半兩)甘草(一分炙微赤剉)
陳橘皮(一兩湯浸去白穰焙)人參(半兩去蘆頭)細辛枳實
(半兩麸炒微黃)厚朴(一兩去粗皮塗生薑汁炙令香熟)
右為末煉蜜和搗三二百杵丸如梧桐子大每三十
丸薑湯下不計時候
硇砂枳殼煎丸(出聖濟總錄)治五種膈氣胸腹脹悶不能
飲食
硇砂(無石者另研三分)烏頭(炮裂去皮尖為末一兩)桂(去粗皮)
枳殼(湯浸去穰切作片子焙乾取為末二兩)五靈脂乾漆(炒烟出)
當歸(切炮)芍藥(各一兩)蓬莪术(煨剉)大黃(生為末一兩同)
(三味末一處拌勻用醋四升銀器内慢火熬成膏入後末藥)牽牛子(炒取末三分)
右除前膏外搗羅為末入硇砂等膏中於臼内搗一
千下和丸如桐子大每服二十丸生薑湯下婦人血
氣醋湯下不嚼不拘時候
沉香丸(出指南方)治膈氣
丁香木香茴香沉香(各二兩)青橘皮
枳實(各一兩)㯽榔(二兩碎用)牽牛(三兩醋浸令軟去醋炒令熟)
阿魏(一分麸褁燒熟焙乾)吴茱萸(二分湯浸洗七次醋浸一宿炒)
右為細末煉蜜丸如梧桐子大每服十五丸薑湯下
桂心圓(出聖惠方)
桂心桃仁(湯浸去皮尖䨇仁麸炒微黃)訶棃勒皮木香
昆布(洗去醎水)琥珀(細研)陳橘皮沉香白术
乾木瓜(去穰)雞舌香(以上各一兩)
右為末煉蜜和搗三二百杵圓如梧桐子大每服以
生薑湯下二十丸或圓彈子大綿褁一丸不問早晚
含化嚥津亦可
豆䓻散(出御藥院方)治五種膈補勞通血脉益脾胃
肉豆䓻(去皮三個)木香人參厚朴(去粗皮薑汁炙)
赤茯苓青橘皮(湯浸去白焙)㯽榔(二枚剉)
甘草(炙剉各一兩)桂(去粗皮半兩)訶棃勒皮(炮去核半两)
右為散每服二錢如茶點服若入生薑棗同煎亦佳
木香訶棃勒湯(出聖惠方)
木香訶棃勒(去核)陳橘皮(湯浸去白各一兩)五味子
半夏(湯浸七遍去滑薑汁製)人參赤茯苓(去黑皮)蘆根
桂(去粗皮)枳殼(去穰麩炒各三分)
右剉如麻豆每服五錢水一盞半生薑一片大棗一
枚煎取八分去滓温服
利膈散(出聖惠方)治五膈氣心胸氣滯滿悶不通宜服
郁李仁(四兩湯浸去皮了搗研如膏量多少入白麸滳水不散硬軟得宜和作餅子於鏇上)
(煿令黃色)木香(半兩)厚朴(半兩去粗皮塗薑汁炙令香熟)㯽榔(半兩)
肉豆䓻(去殼半兩)陳橘皮(半兩湯浸去白穰焙)甘草(一分炙微赤剉)
訶棃勒(一兩煨用皮)桂心(半兩)麝香(細研半分)
右為散入麝香研令勻不計時候以生薑湯下二盞
五膈圓治因愁憂思慮飲食不節動氣傷神致隂陽
不和臟腑生病結於胸膈遂成憂膈氣膈食膈飲膈
勞膈之病若食生冷其病即發心胸痞滿氣不得通
疼痛如刺及引背膂食即不下心下堅痛痛即欲吐
得吐而已甚若手足逆冷上氣咳逆喘息短氣
麦門冬(去心)甘草(炙各五兩)人參(四兩)川椒(炒出汗)
遠志(去心炒)細辛(去苗)桂心(各三兩)乾薑(炮二兩)
附子(炮一兩半)
右為末蜜丸彈子大含化日三夜二胸中當熱七日
愈亦可丸如梧桐子大米湯下二三十丸延年方加
麥門冬甘草人參各一兩經心錄以吴茱萸代桂遇
寒冷則心痛咽中有物吐不出嚥不入飲食减少並
可服之不拘時候一方有食茱萸一兩空腹温酒服
之亦得一方生薑湯下
五膈寬中散(出和劑方)治因憂患寒熱動氣傷神致隂陽
不和臟腑生病結於胸膈之間遂成五膈之病一曰
憂膈胸中氣隔津液不通飲食不下羸瘦短氣二曰
恚膈心下實滿噫輙醋心飲食不消大小便不利三
曰氣膈胸脇逆滿噎塞不通惡聞食臭四曰寒膈心
腹脹滿咳嗽氣逆腹上苦冷雷鳴遶臍痛不能食
五曰熱膈五心煩熱斑爛生瘡四肢煩腫唇口乾燥
身體或熱腰背疼痛胸痺引背不能多食及一切氣
疾並皆治之
白豆䓻仁青皮陳皮砂仁丁香木香
香附子甘草厚朴
右為末每服二錢薑汁鹽湯調服不以時候諸冷氣
用之亦效
豆䓻圓(出聖濟總錄)治五膈氣痞悶腹脇脹滿
肉豆䓻仁京三稜(炮)蓬莪荗(炮)青橘皮(湯浸)
(去白焙)陳橘皮(湯浸去白焙)桂(去粗皮各一兩)㯽榔(剉)
木香(各半兩)牽牛子(四兩半生半熟取末二兩)
右為末以棗肉和丸如梧桐子大每服二十丸食後
生薑湯下
蓬莪荗圓(出聖惠方)治膈氣胸中不利腹脇脹痛脾胃虛
弱飲食不下
蓬莪荗(二兩)訶梨勒皮(二兩)白术(一兩)桂心(二兩)
乾薑(一兩炮裂剉)赤茯苓(二兩)陳橘皮(二兩湯浸去白穰焙)
甘草(半兩炙微赤剉)
右為末煉蜜和搗三二百杵丸如梧桐子大每服不
計時候粥飲下三十丸
人參利膈丸治胸中不利痰嗽喘滿利脾胃壅滯推
陳致新治膈氣
木香㯽榔(七錢半)人參當歸藿香甘草
枳實(各一兩)大黃(酒浸)厚朴(薑製各二兩)
右為末滳水為丸如梧桐子大温水送下如難劑少
加宿餅和丸一方無枳實
沉香圓(出御藥院方)治胸中氣痞妨悶飲食不下或心下
苦滿噎氣吞酸或時大小便秘澁或時吐逆由憂
怒傷氣故陽脉結為膈名曰膈氣
沉香丁香木香茴香(炒)青皮(各一兩)
肉豆䓻(二兩)吴茱萸(醋炒一分)麝香(一分)㯽榔(二兩牽牛)
(子二兩用醋浸軟同煑乾去牽牛子不用)
右為末煉蜜和丸如梧桐子大用米飲下三十丸食
前生薑湯下
五膈丸療邪氣嘔逆吸氣五膈為病五臟俱虛則受
風冷五藏有邪呼吸不足隂注於内陽結於外隂陽
錯亂語言無常俠舌左右状若結氣咽喉不利氣出
不入此血氣衰微臓凝冷氣所致服此丸安糓通嚥
煖臟利氣
蜀椒(一升炒去汗)乾薑(二兩)桂心(二兩)芍藥(一兩半)
半夏(洗)細辛茯苓(各一兩)前胡(一兩半)
右搗篩蜜和丸如彈子大每丸喉中稍稍吞之可增
至三丸或冷則加遠志一兩佳日再忌羊肉餳生葱
生菜酢物
助膈丸(一名助氣丸)治諸膈氣三焦痞塞升降隂陽蠲去
寒濕胸膈滿悶背膂痛心腹膨脹諸虛動氣久而不
散藴結成積痃癖氣塊及五膈之氣飲食不下嘔吐
痰逆噫氣吞酸氣短煩悶並皆治之常服去停飲和
脾胃進飲食寬中順氣消積滯
京三稜(炮)蓬莪荗(炮二斤)白术(炮)青皮(去白)
陳皮(去白各十五兩)㯽榔枳殼(去穰麸炒)木香(各十兩)
右八味同為末水煮麺糊丸梧桐子大每服五十丸
温熟水下不計時候
硇砂圓(出聖惠方)治五種膈氣壅滯氣逆心腹脹痛宿食
不消宜服
硇砂(一兩細研)沉香(一兩)木香(一兩)訶棃勒皮(一兩)
附子(一兩炮製去皮臍)㯽榔(一兩半)乾薑(一兩炮製剉)
桃仁(一百二十枚湯浸去皮尖䨇仁麸炒微黃)
右為末入硇砂同研令勻煉蜜和丸搗三二百杵圓
如梧桐子大每服不計時候以生薑湯服二十丸
五膈丸療憂膈氣膈食膈飲膈異病同藥
人參附子(炮)遠志(去心)細辛(各四分)桂心
乾薑蜀椒(各五升炒出汗)
右搗篩以蜜為丸着牙下㕮咀嚥之若病劇者日三
夜再并療諸毒氣風注氣腹中有病皆當得其新好
藥即可中病耳忌生葱生菜猪肉冷水等物一方有
半夏
訶棃勒圓治五膈氣久不下食心胸妨悶多吐酸水
訶棃勒皮(二兩)乾薑(一兩炮製剉)甘草(半兩炙微赤剉)
枳殼(一兩麸炒微黃去穰)陳橘皮(二兩湯浸去白焙)㯽榔(一兩)
桂心(一兩)
右為末煉蜜和搗三二百杵圓如彈子大每服日不
問早晩常含一圓嚥津如患甚者即將一圓煎湯嚼
破服
羚羊角圓(出聖惠方)治五膈氣心胸妨悶食少胃虚四肢
無力
赤茯苓(一兩)人參(一兩去蘆頭)桂心(一兩)訶棃勒(二兩)
乾薑(半兩炮製剉)羚羊角屑(一兩)甘草(半兩炮微赤剉)
右為末煉蜜和搗三二百杵圓如梧桐子大每服四
十丸橘皮湯下
草豆䓻圓(出聖惠方)治五膈氣飲食難下胸膈噎悶四肢
不利
草豆䓻(去皮)附子(炮製去皮臍)遠志(去心)細辛
乾薑(炮製剉)桂心川椒(去目及閉口者炒去汗各一兩)
右為末和搗三二百杵丸如彈子大不拘時候服一
丸嚥津
京三稜圓(出聖濟總錄)治五種脹氣利胸膈散積滯消腹
脹進飲食
京三稜(濕紙褁煨剉)沉香(各半兩)青橘皮(湯浸去白焙)
鱉甲(去裙爛醋炙)㯽榔(剉各一分)巴豆(五枚去油為霜)
右為末水煮白麺糊為丸如菉豆大每服五丸温熟
水下
五膈丸治憂膈氣膈食膈寒膈飲膈異病同藥
吴茱萸麺杏仁(去皮尖熬)乾薑蜀椒(出汗去目及閉)
(口者)好豉熬令色變
右等分搗篩蜜和丸如梧桐子大米飲湯服七丸日
三忌生冷物
木香圓(出聖惠方)治五膈氣心胸壅噎飲食不下
木香(一兩)肉豆䓻(一兩去皮)訶棃勒(二兩)桂心(一兩)
㯽榔(一兩)麝(一分細研)
右件為末入麝香研勻煉蜜和搗三二百杵圓如梧
桐子大每服不計時候以生薑橘皮湯下二十圓
半夏散(出聖惠方)治五膈氣噎飲食不下宜服
半夏(一兩湯浸七遍去滑)木通(一兩剉)桂心(一兩)㯽榔(二兩)
赤茯苓(二兩)陳橘皮(三兩去穰湯浸焙)
右粗羅為末作散每服二錢水一中盞入薑半分煎
至六分去滓不拘時候熱服
萊菔木香散治五膈氣促腹脇脹滿胸膈不快痰逆
惡心不思飲食
萊菔子(二兩)粟米(一兩半)陳橘皮(一兩湯浸去穰焙)
木香(一分)巴豆(肥大者二十枚去皮於瓦石器内與上三味同炒候藥焦黑色揀去)
(巴豆不用)
右為散煮萊菔湯調下二錢或以生薑汁煮麺糊和
丸如梧桐子大萊菔湯下十五丸亦得
寬膈圓(出三因方)治氣不升降胸膈結痞
木香京三稜(炮)青皮(各半兩)半夏(半两湯浸七次)
大腹子(一分)
右為細末薑汁糊為丸如梧桐子大食後米湯下二
三十丸
狀元圓(出宣明論)治膈氣酒膈酒積涎嗽腹痛吐逆痞滿
巴豆(五十枚取霜)神麯(半兩末)半夏(三錢佳者研)
雄黃(一兩明淨)白麯(炒一兩)
右研勻水滳丸如小菉豆大細米糠炒變赤色食後
温水下三丸童子二丸二三四歲一丸歲半半丸止
咳嗽&KR1197;汁下止嘔逆生薑湯下
前胡散(出聖惠方)治五膈氣噎胸脇逆滿每食即氣塞不
通
前胡(一兩去蘆頭)半夏(一兩洗七遍去滑)訶棃勒皮(一兩)
陳橘皮(二兩湯浸去白穰焙)桂心(一兩)
右為散每服三錢水一中盞入薑半分煎至六分去
滓不拘時候稍熱服
木香散(出聖惠方)治五膈氣壅塞不通
木香(一兩)吴茱萸(一兩湯浸七遍焙乾炒)訶棃勒(一兩煨用皮)
桃仁(半兩湯浸去皮尖䨇仁麸炒微炒)麝香(一分細研)
右為散每服不計時候以熱酒調二錢送下
桃花散(出聖惠方)治五膈氣食飲不下漸將羸瘦
桃花(三兩當年者)吴茱萸(一兩湯浸七遍焙乾炒)縮砂(二兩去皮)
馬牙硝(二兩)㯽榔(二兩)
右為散每服日不計時候以温酒下一錢
通中散(出聖惠方)治五膈氣胸中不利臟腑壅滯宜服
牽牛子(一兩半微炒)㯽榔(三分)桂心(一分)木香(一分)
乾薑(一兩炮製剉)
右為散每服以熱酒調下二錢空腹可二服續更以
一兩盞熱茶投之得利三兩行下得惡物為效
沉香散治膈氣
沉香木香枳殼(各一分)烏藥(四兩)
右為細末每服二錢鹽少許沸湯調下
透膈寬腸散(出宣明論)治腸上壅實結熱難行者
白牽牛(一兩)芒硝(三兩)川大黃(二兩)甘遂(半兩)
右為細末食後温蜜水調下一錢虛實加减鬆動止
陳橘皮圓(出聖惠方)治五膈氣胸背俱悶不下飲食宜服
陳橘皮(一兩湯浸去白穰焙)川朴硝(一兩)木香(一兩)
右為末煉蜜和丸如梧桐子大每服不計時候以熱
酒下三十丸
丁香散(丁香煎出聖惠方)治五膈氣嘔逆飲食不下心胸壅
滯宜服
丁香(二兩末)生薑(一斤取汁)酒(一中盞)
右件藥相和令勻以文武火熬成膏不計時候熱酒
調下半匙
二妙散治五膈氣心胸痞塞
半夏(一兩洗七遍)乾桑皮(二兩)
右為末每服三錢薑三片酸水一盞煎至七分稍熱
服
訶棃勒散(出經驗濟世方)治五膈氣心胸噎塞閉悶不食
訶棃勒(四枚)大腹子(四枚)
右將前味各二枚煨二枚生并為末每服一錢水一
盞煎一兩沸通口服
快氣丸(出經驗濟世方)治膈氣噎不下飲食肌體羸瘦
陳橘皮(去白)大蒜
右不以多少研細和勻為丸如菉豆大每服二十
丸至三十丸温米飲下食後日三服
利膈丸治三焦氣不順胸膈壅塞頭眩目眩涕唾痰
涎精神不爽
牽牛子(四兩半生半熟)皂莢(不蛀者塗酥炙二兩)
右為末生薑自然汁煮糊丸如梧桐子大每服二十
丸荆芥湯下
大黃圓(出聖惠方)治五膈氣
川大黃(剉碎微炒)訶梨勒(煨用皮各半兩)
右為末煉蜜和丸如梧桐子大每服以温水下二十
圓以微利為度
治膈氣(出百一選方)
右用附子一箇先以銚子炒石灰令十分熟埋附子
於灰中候灰冷取出石灰依前法再炒如此三次然
後取附子去皮臍入丁香四十九箇不見火同為細
末空心以糟笳兒三兩片翻覆蘸藥食之然後食物
治膈氣(出經驗方)
右鯽魚一尾用市中自死者活魚不效剖腹去盡腸
物留鱗用大蒜去净皮薄切填入魚腹内仍合魚為
一尾用濕紙褁定次用麻皮纏之又用熟黃土泥外
令厚固日微乾用碎碎灰火煨熟取出去鱗刺骨入
局方平胃散搗細丸如梧桐子大日乾瓶收勿泄氣
味每用米飲空心下三十丸
治膈氣食噎久成翻胃(出經驗良方)
右用壯老薑一斤帶皮净洗切如大錢許厚以竹蘿
盛之入寺觀内厠坑中浸七日再入長流水中漂七
日取出曬乾為末再秤過每一斤入甘草末一兩每
服二三錢米飲調徐徐服次用高良薑去毛切片清
油炒變色為末米飲為丸如梧桐子大每服二三十
丸或五十丸漸漸米調良薑末送下忌生冷難化物
玄明粉(出濟生拔粹方)治膈上氣塞滯五臟秘澁熱邪忌魚
及藕
右用朴硝不拘多少煎過澄濾了五七遍晚於星月
下露地至明自然細作青白硝也用定瓷罐兒按實
於炭火内從慢至緊自然成汁煎至不響再加頂火
一煆取出於净地上倒合盆盖去火毒至晩取出為
細末每二斤入甘草生熟各二兩每服一錢二錢桃
花湯或葱白湯調下
治胸膈咽氣利胸膈
右取韭煠熟以鹽醋空心喫一楪可十頓已上甚驗
青皮散(一名降氣散出衛家寳方)治五膈氣胸膈痞悶如板
通關散(出王氏博濟方)治五膈氣噎塞妨悶遍身虛腫涕唾
稠濁不下飲食
麥蘖馬兜(各三錢)訶子(一箇)芫花(一錢浆浸微炒)
白丁香(三錢)硇砂(一錢飛去沙石)黃丹(一分)硃砂
白礬鉛白霜(各秤一錢)
右同研勻令細每服一錢半入膩粉兩文雞子一箇
去黃只取清調末入雞子殼内濕紙褁慢火煨熟放
冷爛嚼臘茶湯下臨睡服來日逐下黑惡物未差如
小可噎塞再依法服一錢必效
半夏散(出王氏博濟方)治五膈氣噎心胸不利涕唾稠粘飲
食進退
半夏(半兩薑汁浸一宿焙乾)厚朴(半兩薑汁炙)肉豆䓻(一個去核)
枇杷葉(炙去皮毛秤半兩)母丁香(五十枚)青木香(一塊棗大)
右為細末每服一錢水八分煎六分熱酒服
五積丸(出楊氏傳)治五種膈氣中脘痞悶噎塞不通飲食
減少及積聚癖塊心腹作痛一切沉積並皆治之
沉香(半兩)木香(半兩)當歸(洗焙半兩)附子(炮去皮臍半兩)
青橘皮(去白半兩)丁香(一分)大黃(半兩酒浸濕紙褁煨)半夏
(半兩湯浸七遍後以生薑汁製麹)縮砂仁(一兩)京三稜(半兩炮)
陳皮(去白半兩)蓬莪荗(半兩炮)㯽榔(一分)膽礬(半兩另研)
細松煙墨(半兩燒存性)厚朴(半兩薑汁炙)
右件除膽礬外並為細末用肥棗五十枚去皮核入
米醋二升煑棗令爛次下膽礬末煑少時與藥同為
丸如麻子大每服二十丸加至三十丸橘皮湯下食
後臨卧服
瑞香散(出衛生家寳方)治五種膈食氣䧟胸正氣進食
南木香㯽榔(麺褁煨剉)訶子(炮去核)川乾薑(炮)
肉桂(去皮不見火)甘草(炙)麥蘖(炒)白术(炮)
白茯苓人參(去蘆頭)青皮(去白)丁香(炮以上各三兩)
京三稜(一分)白扁豆(一分用薑汁炙)
右為細末每服一錢入炙紫蘇鹽湯點服
桂香丸(出衛生家寳方)治氣膈食膈憂膈冷膈熱膈痞塞不
通宿食不消或霍亂或心痛或嘔物或泄瀉腹脇氣
脹吞酸少食
桂心乾薑茯苓㯽榔甘草(炮)人參
細辛訶子(炮去核)枳殼(麸炒去穰)白芍白术
右各等分為末煉蜜丸如梧桐子大每服二十丸空
心温酒嚼破服
十順散(出衛生家寳方)治十種膈氣心胸痞悶噎塞不通飲
食减少漸成惡証
㯽榔(半生用半煨)青皮(去白穰)人參訶子(炮去核)
木香(煨)白术(炒)白茯苓京三稜(煨)肉桂
(去粗皮)神麯(炒令微黃)甘草(炙)乾薑枳殼(去穰麸炒)
厚朴(去粗皮薑汁塗炙三次各一兩)
右為末每服一大錢水一鍾鹽一捻煎至七分温服
不拘時候
寬中丸(出衛生家寳方)治十膈五噎滯滿不通常服寬膈化
冷物
三稜(一兩)蓬术(一兩)縮砂仁(炒)青皮(去白)沉香
陳皮(去白)香附子胡椒(以上各半兩)
右為細末醋糊丸如梧桐子大每服十五丸紫蘇生
薑湯下食後服
五膈下氣湯(出永類鈐方)治五膈膏肓之疾針藥無可施者
右法用䋲繫黃犬令其乾餓數日後用生米乾飼之
或用粟米候其糞下淘洗净極下作粥用薤白一握
入湯内泡熱去薤取其通氣粥熟再入沉香末二錢
粥稀食之
木香煑散(出楊氏家藏方)理一切膈氣寬膈消痰治嘔逆惡
心腹脇脹滿
紫蘇葉青橘皮(去白)白芍藥烏藥當歸(酒洗)
白茯苓(去皮)桔梗(去蘆頭)半夏(湯洗七次焙)川芎
黃耆(蜜炙)防風(去蘆頭)甘草(炙)陳橘(去白)枳殼
(麸炒去穰)大腹皮(以上十五味各一兩)
右㕮咀每服五錢生薑五片大棗二枚水二盞煎至
一盞去滓食前温服
治一切丈夫婦人或因喜怒憂思之後因成氣膈其状
心胸滿悶膈塞不快飲食難下兩脇脹滿忽時氣痛
衝脇衝心不可忍面色青黃
桑寄生牽牛(熟用)當歸牛膝(各半兩)藿香(二銖)
芫花(土器内醋炒)川芎官桂(各一錢)細辛(三銖)
楝子(四銖)
右醋煑芫花一味爛研為末所餘藥另一處杵羅為
末與芫花相衮令勻每服二錢葱湯空心調服若喫
酒葱酒調下忌鉄器又忌甘草
十膈散(出衛生家寳方)治冷風氣痰熱憂愁水食喜皆病源
也並因憂驚喜怒中飲食不化滯積在胸膈上喘咳
嗽歲月漸深心胸噎塞漸致羸瘦
人參(細剉焙)白茯苓(細剉焙)神麯(微炒)甘草(細剉炒)
厚朴(削去皮細剉生薑拌和炒)枳殼(去白穰細剉麸炒)陳皮(去穰微炒)
白术(洗净炮細剉)官桂(去粗皮剉不見火)訶子(濕紙褁煨去核取皮)
白薑(炮去皮細剉)㯽榔(細剉焙)木香(濕紙褁煨香取出細剉各等分)
右為細末每服二錢入鹽少許沸湯點服或每服二
錢水一盞生薑二片棗子一箇煎至七分服
治寒熱氣膈其状大腑秘熱忽時洩瀉或時思食忽不
思食膈塞胸前不快滯氣積聚或時脹滿腹脇不快
其脉輕有骨力而來遲
青橘皮黃橘皮藿香桔梗木香沉香
蓬莪荗官桂(去皮)川芎羌活(各二錢)甘草(四銖)
桑寄生(半兩)
右細杵羅為末每服一錢水一鍾煎兩沸空心和滓
服
治熱膈其狀胸前膈塞飲食减少大腑秘熱忽時不調
喫醎即心燥喫辛酸即喉乾痰實頭目昏暈兩足無
力載身不起或舌上生瘡唇皮焦裂或時口中涎流
衝肺發為乾嗽忽時急飢見食即吐食不住腹如此
等候皆是熱膈
木香麻黃當歸大黃(各一分)乾蝎(三銖)
羌活連翹芍藥荆芥穗防風牡丹皮
殭蠶山梔子(各半兩)
右細杵羅為末食後熱酒調下
治膈下冷氣及酒食飽滿
用青橘皮四兩湯浸一宿漉出去穰入鹽七錢半一
處拌勻候良久銚子内炒微焦為末每服一錢半入
末茶半錢水一盞煎至七分放温常服沸湯點服亦
妙
膈氣咽喉噎塞(附論)
夫膈氣噎塞者由憂思過甚氣結不通肺胃虛弱氣留
肓膜則結滯於胸膈故升降痞塞盖喉嚨者氣之所以
上下氣塞不通則咽喉噎塞悶狀若梅核嚥納有妨故
謂之膈氣咽喉噎塞也況肺氣上通於喉嚨胃脉外連
於咽嗌若使上下升降肺胃平和則隂陽調順膈氣自
散矣
安息香煎丸(出聖濟總錄)治膈氣咽喉噎塞煩悶嘔吐胸
下痞滿腹脇膨脹不思飲食
安息香(另研半兩)木香沉香(各一錢)訶棃勒(炮二兩)
桂(去粗皮)白茯苓(去黑皮)肉豆䓻仁縮砂仁
芍藥蓽澄茄蘹香子(微炒)益智(去皮炒)芎藭
五味子(微炒)白豆䓻仁當歸(切焙)蓬莪荗(炮剉)
丁香(剉皮)京三稜(炮剉)莎草根(去毛)㯽榔(剉各一兩半)
硇砂(另研半兩)阿魏(一分細研用白麺少許)
右除另研外搗羅為末再同研勻用蜜三十兩煉蜜
熟為丸如雞頭子大每服一丸細嚼温酒或生薑鹽
湯下不拘時候
人參湯(出御藥院方)治膈氣咽塞憂結不散
人參赤茯苓(去黑皮)白术桂(去粗皮)甘草(炙剉)
訶棃勒皮(炒)京三稜(炮剉)枳殼(去穰麸炒)陳橘皮
(湯浸去白炒)㯽榔(剉各一兩)木香(半兩)草豆䓻(去皮半兩)
右搗篩每服五錢水一盞煎至七分去滓温服日二
夜一
京三稜丸(出聖濟總錄)治膈氣噎塞脾胃虛冷瘦劣不下
食
京三稜(炮剉)訶棃皮(炮去核)木瓜(焙去穰)鱉甲(醋炙)
(去裙襴)瑇瑁(鎊各三分)枳實(去穰麸炒)乾薑(炮)桃仁
(湯浸去皮尖䨇仁炒)白术昆布(湯浸去醎焙)赤茯苓(去黑皮)
木香(各半兩)
右為末陳麯糊和丸如梧桐子大每服二十丸煨生
薑鹽湯下
昆布丸(出聖惠方)治膈氣咽喉噎塞全不思食肩背氣壅
四肢煩疼
昆布(三兩洗去醎味)羚羊角屑(一兩)木香(一兩)射干(一兩)
前胡(二兩去蘆頭)川升麻(一兩)旋復花(一兩)陳橘皮
(一兩湯浸去白)郁李仁(一兩去皮湯浸微炒)桔梗(二兩去蘆頭)
紫苑(一兩去苗土)赤茯苓(一兩)
右件藥為末煉蜜和搗二三百杵如梧桐子大每服
不計時候温酒下二十丸
陳橘皮散(出聖惠方)治膈氣因食即噎塞如有肉臠在咽
中不下
陳橘皮(一兩湯浸去白穰焙)㯽榔(一兩)桔梗(一兩去蘆頭)
木通(三分剉)赤茯苓(一兩)百合(三分)馬藺子(一兩微炒)
羚羊角屑(一兩半)紫苑(一兩去苖土)枳殼(三分麸炒微黃去穰)
射干(三分)甘草(半兩炙微赤剉)
右為散每服三錢水一中盞入生薑半分煎至六分
去滓不拘時候稍熱服
萬靈木香丸(出聖濟總錄)治膈氣咽喉噎塞
木香(一分)㯽榔(一兩剉)縮砂(去皮)乾薑(炮)附子
(炮裂去皮臍一枚)桂(去粗皮)陳橘皮(湯浸去白焙)肉豆䓻
(去殼)蘹香子(炒各半兩)
右為末醋煑麯糊丸如梧桐子大每服二十丸生薑
湯下茶酒亦得不計時候
羚羊角散(出聖惠方)治膈氣不順上攻咽喉噎塞或加煩
熱四肢疼痛
羚羊角屑(一兩)柴胡(一兩去苖頭)半夏(三分湯洗七遍去滑)
赤芍藥(一兩)訶棃勒皮(一兩)桑白皮(一兩剉)枳實
(三分麸炒微黃)大腹皮(一兩剉)川大黃(一兩剉碎微炒)
右件為散每服三錢水一中盞入生薑半分煎六分
去滓不計時候稍熱服之
射干散(出聖惠方)治膈氣咽喉噎塞全不食
射干(一兩)半夏(三分湯洗七遍去滑)甘草(半兩炙微赤剉)木通
(三分剉)訶棃勒皮(三分)枳實(三分麸炒微黃)雞舌香(三分)
桂心(三分)紫蘇子(三分)
右為散每服三錢水一中盞入生薑半分煎六分去
滓不計時候稍熱服之
赤茯苓散(出聖惠方)治膈氣咽喉噎塞心胸滿悶不下飲
食
赤茯苓(一兩半)桑根白皮(一兩半)枳實(一兩麸炒微黃)
陳橘皮(一兩湯浸去白穰炒)大腹皮(一兩剉)人參(一兩去蘆頭)
甘草(三分炙微赤剉)木通(三分)射干(三分)
右為散每服三錢水一中盞入生薑半分煎六分去
滓不計時候稍熱服之
丁香丸(出聖濟總錄)治膈氣咽喉噎塞不下飲食
丁香木香(各一錢)㯽榔(剉)京三稜(剉炮)青橘
皮(去穰醋浸半日晒乾炒令黃色各一分)五靈脂(一兩)芫花(醋浸一宿)
(烘半乾令黃色各一兩)香墨(燒令香烟盡放冷秤一兩)
右為末再羅過肥大巴豆去皮心膜細研如膏塗新
瓦上出油令盡細研前味藥末同研拌令極勻用水
煑白麺糊和劑硬軟得所丸如麻子大令乾每服五
丸至七丸生薑湯下不計時候
人參散治膈氣咽喉噎塞心神虛煩難下飲食
陳橘皮(三分湯浸去白)甘草(半兩炙微赤剉)射干(一兩)桂心
(半兩)羚羊角(三分)烏梅(一兩去核炒)訶棃勒皮(一兩半)
右為散每服三錢水一中盞入生薑半分煎六分去
滓不計時候稍熱服之
柴胡散(出聖惠方)治膈氣全不思食或食即欲嘔咽中噎
塞食難稍下宜服
柴胡(一兩半去苖)桔梗(三分去蘆頭)㯽榔(三分)桂心(半兩)
半夏(三分湯浸七遍去滑)訶棃勒皮(三分)赤茯苓(三分去黑皮)
陳橘皮(半兩湯浸麸炒去白穰焙)
右為散每服三錢水一中盞入生薑半分煎六分去
滓不計時候稍熱服之
撞氣丸(出聖濟總錄)治膈氣噎塞不下飲食
雄黃(研)附子(炮製去皮臍)丹砂(研)木香(各半兩)
寒水石(研)人中白(研各半兩)麝香(研一錢)
右先以雄黃入銚子内寒水石盖雄黃用油紙燭十
二箇燒盡為度次將藥為末和令勻以粟米飯和丸
雞頭大每服一丸用生葱一二寸同嚼温酒下婦人
當歸菉豆酒下
乾嚥妙功丸(出聖濟總錄)治膈氣咽喉噎塞咳嗽上氣痰
盛喘滿氣道否滯不得升降
硼砂(炒研末三錢)丹砂(炒研末四錢)硇砂(炒研末飛一錢)
巴豆霜(炒末三錢)桂末益智仁末(各半兩)
右拌和令勻用糯米粥和丸如麻子大每服一丸或
兩丸食後臨寝乾嚥
人參丸治膈氣咽喉噎塞心煩嘔逆不進飲食
人參厚朴(去粗皮生薑汁炙)枇杷葉(去毛炙)㯽榔(剉各)
(一兩)半夏(淡薑汁煮三四沸切碎半兩)
右為末麺糊為丸如梧桐子大每服二十丸生薑湯
下不計時候
導氣散(一名蓽撥散聖濟總錄)治膈氣噎塞不入飲食
虎頭王字骨(醋炙額骨是也)蓽撥(微炒)羚羊角屑
人參厚朴(去粗皮生薑汁炙剉各等分)
右為散每服二錢温水調臨卧食後服
通氣湯治膈氣咽喉噎塞胸膈填滿不思飲食(方見膈噎)
(類)
半夏散(出聖惠方)治膈氣咽喉噎塞飲食不下
半夏(一兩湯洗七遍去滑)乾薑(一兩炮製剉)昆布(二兩洗去醎味)
右為散每服三錢水一中盞入生薑半分煎六分去
滓不拘時候稍熱服之
附子丸(出聖濟總錄)治膈氣噎塞不思飲食
附子(大者生去皮臍切破薑汁煑透焙一兩)丁香(半兩)
右為細末研硇砂少許糝棗内蒸熟去皮核和藥丸
如梧桐子大每服十五丸温米飲下食前服
昆布丸(出聖濟總錄)治膈氣噎食物不下
昆布(洗去醎焙末一兩)舂杵頭細糠(一合)
右用老牛涎一合生百合汁一合二味慢火煎入蜜
攪成膏搜前藥和丸如雞頭大含化嚥津
治膈氣咽喉噎塞飲食不下
右用舂杵頭并礶嘴上細糠蜜丸如彈子大不時含
一丸嚥汁或牛涎和丸如彈子大含嚥津亦可或煎
湯呷之或乾含之即下神驗
木香利膈丸(出試效方)治寒在膈上噎塞咽喉不通
吴茱萸(一錢二分)草豆䓻(一錢二分)益智(八分)橘皮(八分)
人參(八分)白殭蠶(四分)黃耆(八分)升麻(八分)麥蘖
(一錢半)當歸(四分)半夏(一錢)木香(二分)甘草(炙六分)
澤瀉(四分)青皮(二分)柴胡(四分)薑黃(四分)
右為細末湯浸蒸餅為丸如菉豆大每服二十丸温
水少許送下勿多飲湯恐速下細嚼亦得
膈氣嘔逆不下食(附論)
夫膈氣嘔逆不下飲食者由胃氣不足風冷乘之或憂
患氣結不得宣通故令膈脘否滿氣塞胸中縱能食而
卒不下或入胃中多致不消與留飲相擊則變為嘔逆
也
方
枳殼丸(出聖惠方)治膈氣脾胃久冷氣滯嘔逆不能下食
枳殼(三分麸炒黃去瓤)木香(半兩)赤茯苓(三分)蓽撥(一兩)
草豆䓻(三分去皮)當歸(三分剉微炒)桂心(三分)蒔蘿(一兩)
人參(三分去蘆頭)胡椒(半兩)白术(三分)訶棃勒皮(一兩)
桔梗(三分去蘆頭)乾薑(半兩炮製剉)㯽榔(三分)甘草(一分)
(炙微赤剉)
右為末以酒煑麺糊和丸如梧桐子大每服不計時
候生薑湯下二十丸
木香丸(出聖惠方)治膈氣食飲不下嘔逆不定日漸羸瘦
木香(半兩)人參(半兩去蘆頭)赤茯苓(半兩)桂心(一兩)
甘草(半兩炙微赤剉)漢椒(半兩去閉口者微出汗)細辛(半兩)
陳橘皮(一兩湯浸去白焙)川大黃(一兩剉碎微炒)附子(半兩炮製)
(去皮臍)乾薑(半兩炮製剉)郁李仁(一兩湯浸去心微炒)厚朴
(一兩去粗皮塗生薑汁炙令香熟)訶棃勒皮(一兩半)赤芍藥(半兩)
右為末煉蜜和搗二三百杵丸如梧桐子大每服不
計時候薑湯下二十丸
分氣丸(出聖濟總錄)治膈氣嘔逆不下食
白术(剉麸炒)木香(炮)甘草(炙)縮砂仁(去皮炒)
蘹香子(炒)乾木瓜(切)益智仁(炒各一兩)桂(去粗皮)
蓬莪荗(煨)陳橘皮(浸去白炒)胡椒(半兩)乾薑(炮二兩)
阿魏(醋化白麺和併炙一分)
右為末浸蒸餅丸如雞頭子大每服一丸鹽湯嚼下
不計時候
木香丸(出聖濟總錄)治膈氣痞悶痰飲惡心嘔逆不下飲
食
木香(炮半兩)莎草根(炒)京三稜(煨剉)白术(各一兩)
沉香(剉)硇砂(别研)好茶末益智仁(去皮炒各半兩)
桂(去粗皮)丁香(炒各一分)烏梅肉(炒一兩)肉豆䓻(去壳)
(三枚)
右除巴豆外搗羅為末醋煑麺糊丸如菉豆大每服
三丸至五丸食後生薑湯下
膈食病方
沉香木香丁香硃砂雄黃陳皮
附子紅棗陳糯米粽子一箇老鸛嗉子
蜜婦人頭生孩子衣胞
右為細末丸如梧桐子大每服二十五丸好真紅酒
空心服
薑合丸(出醫方集成)
附子(炮去皮臍)肉桂(去粗皮)硇砂(紙上飛過)木香(以上各一)
(兩)陳皮(去白)丁香沉香蓽澄茄茴香(一分)
青皮(去白各半兩)
右為末次入硇砂研勻酒煑麺糊丸每一兩作二十
丸每服一丸生薑一塊剜如合子安藥在内濕紙褁
煨香去紙放温細嚼鹽湯送下
安息香丸(出聖濟總錄)治膈氣嘔逆不下食噎塞腹肚膨
脹
安息香(酒研)赤茯苓(去黑皮)桂(去粗皮)㯽榔(生剉)
白术(剉麸炒)甘草(炙)訶棃勒厚朴(去粗皮薑汁炙)
陳橘皮(浸去白焙各一兩)乾薑(炮半兩)
右為末煉蜜丸如梧桐子大每服二十丸生薑湯下
不拘時候
參苓丸(出聖濟總錄)治膈氣嘔逆不下飲食或憂恚氣結
不得宣通
人參赤茯苓(去黑皮)乾薑(炮)甘草(炙)芍藥
細辛(去苖葉)桂(去粗皮)枳殼(去穰麸炒各一兩)訶棃勒
(炒去核)㯽榔(剉各一兩半)
右為細末煉蜜和丸如梧桐子大空心酒下二十丸
如覺有物在喉中不下即丸如彈子大每服一丸含
化嚥津
草豆䓻散(出聖惠方)治膈氣心胸不利食即嘔逆
草豆䓻(一兩去皮)人參(三分去蘆頭)陳橘皮(一兩去白麸炒)
白术(半兩)桂心(半兩)木通(半兩剉)半夏(半兩湯浸七遍去滑)
㯽榔(半兩)雞舌香(半兩)赤茯苓(半兩)
右為散每服三錢以水一中盞入生薑半分煎六分
去滓不計時候稍熱服之
木香散(出聖濟總錄)治胸膈氣痛不思飲食食即嘔逆
木香丁香㯽榔(剉)訶棃勒桂(去粗皮)
茒香(剉各一兩)枳殼(去白麸炒)大黃(剉炒各半兩)乾木瓜
(切碎三分)
右為散再同勻研每服二錢匕炒生薑鹽湯下
五膈散(出聖濟總錄)治胃氣素弱因於憂恚膈氣嘔逆不
思飲食(方見五膈類)
半夏散(出聖惠方)治膈氣胸中壅滯痰毒上攻嘔逆不能
下食
半夏(一兩湯浸七遍去滑)人參(一兩去蘆頭)草豆䓻(一兩去皮)
赤茯苓(一兩)陳橘皮(一兩湯浸去穰焙)射干(半兩)桂心
(半兩)旋覆花(半兩)枳實(半兩麸炒微黃)
右為散每服三錢水一中盞入生薑半分煎六分去
滓不計時候熱服
白术散(出聖惠方)治膈氣胃虛嘔逆從朝至夜不能飲食
膈中痛漸致羸困
白术(一兩)人參(一兩去蘆頭)乾薑(半兩炮製剉)桂心(一兩)
甘草(半兩炙微赤剉)五味子(半兩)吴茱萸(半兩湯洗七遍焙乾微炒)
麯末(二合炒微黃)大麥蘖(一合炒微黃)
右為散每服三錢水一中盞入生薑半分煎六分不
計時候稍熱服
訶棃勒散(出聖惠方)治膈氣不能下食心腹氣脹或時嘔
逆
訶棃勒(二兩)赤茯苓(一兩)木香(半兩)大腹皮(二兩剉)
白术(一兩)桂心(一兩)木通(一兩剉)草豆䓻(一兩)
陳橘皮(一兩湯浸去白穰焙)
右為散每服三錢水一中盞入生薑半分煎六分去
滓不拘時候稍熱服
厚朴散(出聖惠方)治膈氣不能食腹内冷氣或吐逆宜服
桂心(三分)人參(一兩去蘆頭)白术(一兩)木通(三分剉)
吴茱萸(半兩浸七遍焙乾微炒)厚朴(一兩半去粗皮塗生薑汁炙令香熟)
赤茯苓(三分)陳橘皮(二兩去白穰湯浸焙)甘草(半兩炙微赤剉)
右為散每服三錢水一中盞入生薑半分煎六分去
滓不拘時候稍熱服
㯽榔散(出聖濟總錄)治膈氣嘔逆不下食
㯽榔(生)京三稜(煨)蓬莪荗(煨)蘹香子(煨)
甘草(炙)益智仁(去皮炒)青橘皮(去白穰炒)乾薑(炮各)
(一兩)
右為散每服二錢匕沸湯調下日二
臘茶丸(出聖濟總錄)治膈氣痞悶嘔逆惡心不下飲食
臘茶末丁香(炒)㯽榔(剉)青橘皮(去白切炒)
木香(炮)縮砂(去皮炒各半兩)烏梅肉(炒二兩)巴豆(去皮)
(心膜研出油二十七粒)
右巴豆外搗羅為末再同研勻醋煑麺糊丸如梧桐
子大每服三丸至五丸温生薑湯下早晩食後服
吴茱萸散(出聖惠方)治膈氣不能食食即嘔逆
吴茱萸(半兩湯洗七遍焙乾炒)當歸(一兩剉微炒)胡椒(半兩)
人參(一兩去蘆頭)青橘皮(三分湯浸去白焙)高良薑(三分剉)
㯽榔(三分)蓽撥(三分)
右為散每服不拘時候以熱水下一錢
丁香丸(出聖濟總錄)治膈氣嘔逆不下食壅悶惡心
丁香(二七粒)木瓜(切)木香(炮各一分)㯽榔(剉一枚)
半夏(一分薑製)肉豆䓻(去壳炮一枚)青橘皮(去白炒七片)
右為末煉蜜丸如梧桐子大每服十五丸生薑湯送
下
沉香煮散(出聖濟總錄)治膈氣嘔逆飲食不下心胸痞滿
沉香(剉)蘹香子(炒)青橘皮(湯浸去白炒)胡椒
棟實(剉)陳橘皮(湯浸去白焙炒)蓽澄茄
右為散患者心頭氣未斷皆可服每服二錢葱白五
寸拍破酒并童子小便各半盞同煎至六分温和滓
服重者不過三服
丁香散(出聖惠方)治膈氣嘔逆不能下食脾胃氣弱四肢
乏力
丁香(半兩)青橘皮(一兩湯浸去白穰焙)白茯苓(一兩)人參
(一兩去蘆頭)桂心(一兩)枇杷葉(半兩拭去毛炙微黃)半夏(一兩)
(湯洗七遍去滑)
右為散每服三錢水一中盞入生薑半分棗二枚煎
至六分去滓不計時候稍熱服
訶棃勒皮散(出聖惠方)治膈氣嘔逆不下食腹脇脹四肢
不和宜服此
訶棃勒皮(一兩)人參(三分去蘆頭)青橘皮(一兩湯浸去白麸炒)
厚朴(一兩去粗皮薑汁炙令香熟)枳殼(三分麸炒微黃去穰)白术(三分)
右為散每服三錢水一中盞入薑半分棗三枚煎至
六分去滓不計時候稍熱服之
人參湯(出聖惠方)治膈氣噎塞不能下食食即嘔逆
人參(半兩去蘆頭)厚朴(半兩去粗皮塗薑汁炙令香熟)紫蘇葉(一兩)
陳橘皮(一兩湯浸去白穰焙)白术(半兩)沉香(半兩)
右為散每服三錢水一中盞入生薑汁半分棗三枚
煎六分去滓不計時候稍熱服之
無比丸(出聖濟總錄)治膈氣嘔逆不下食
乾薑(炮)附子(炮去皮臍)澤瀉(剉)桂(去皮各一兩)
巴豆(十四粒去皮醋煮研)
右為末和勻煉蜜丸如梧桐子大每服三丸至五丸
温酒下早晩各一服
化氣丸(出聖濟總錄)治膈氣嘔逆不下食心胸痞悶噎塞
不通
木香(炮)㯽榔(生剉各二兩)硇砂(别研一兩)大黃(炮二分)
丹砂(别研半兩)
右為末酒煑麺糊和丸如梧桐子大每服十丸至二
十丸不計時候薑湯下
氣寳丸(出聖濟總錄)治膈氣嘔逆心胸痞滿飲食不下
蘹香子(揀净銀石器内紙襯炒二兩)陳橘皮(湯浸去白焙一兩)
木香(一分四味同杵羅為末)㯽榔(一兩)黑牽牛(揀净秤四兩用吳茱)
(萸二兩慢火同炒茱萸焦只用牽牛子一味杵取末一兩)
右同拌勻煉蜜和劑為丸如梧桐子大每服十丸至
十五丸米飲或木香湯下有痰即用㯽榔末半錢水
半盞煎數沸放温下欲微疎利加至三十丸或四十
丸看虛實腹稍空服之
陳橘皮散(出聖惠方)治膈氣嘔逆不能下食脾氣弱
陳橘皮(一兩湯浸去白焙)粟米(半合炒微黃)甘草(半兩炙微赤剉)
訶棃勒(一兩)丁香(一兩)
右為散每服不計時候以生薑湯調下一錢
丁香附子散(出衛生寳鑑方)治膈氣吐食
丁香(半兩)黑附子(一個重半兩炮製去皮)㯽榔(一個三錢)
胡椒(二錢)舶上硫黃(去石另研二錢)
右先將前四味為末次入硫黃再研勻每服二錢用
飛鵩雛一箇去毛翅足及腸肚填藥在内濕紙五七
重褁定慢火内燒熟取出嚼喫後用温酒送下一日
三服不拘時候如不喫酒粟米飲調下
膈氣痰結(附論)
夫膈氣痰結者謂結痰在胸膈之上喉間噎塞欬唾稠
濁氣滿胸中妨吾飲食盖緣脾肺久虛氣道否澁不能
升降水飲停結聚而為痰久不差則變虛勞上喘之病
丁香勻氣丸(出聖濟總錄)治氣膈痰結嘔逆减食(方見積聚門積)
(聚心腹脹滿類)
白术丸治膈氣痰結脾冷不能下食胸中刺痛
白术(一兩)人參(一兩去蘆頭)桂心(一兩)乾薑(半兩炮製剉)
厚朴(二兩去粗皮塗薑汁炙令香熟)赤茯苓(一兩)當歸(一兩剉微炒)
細辛(一兩)枳殼(一兩麸炒微黃)附子(一兩炮製去皮臍)五味
子(一兩)吴茱萸(半兩湯浸七遍焙乾微炒)旋覆花(半兩)澤瀉
(一兩)
右為末煉蜜和搗二三百杵丸如梧桐子大每服不
計時候熱湯下二十丸
赤茯苓散(出聖惠方)治膈氣痰結氣滯不思飲食肩背壅
悶四肢煩疼
赤茯苓(一兩)半夏(半兩湯浸七遍去滑)陳橘皮(一兩湯浸去白焙)
桂心(一兩)大腹皮(一兩剉)枳殼(一兩麸炒微黃)白术(半兩)
木通(三分剉)旋復花(半兩)前胡(一兩去蘆頭)㯽榔(一兩)
訶棃勒(二兩)
右為末每服三錢水一中盞入生薑半分煎至六分
去滓不計時候稍熱服之
旋復花散(出聖惠方)治膈氣胸中痰結否塞不通不能飲
食
旋復花(半兩)赤茯苓(半兩)人參(一兩去蘆)木香(半兩)
白术(一兩)前胡(一兩去蘆)半夏(一兩湯洗七遍去滑)桂心(一兩)
青橘皮(三分湯浸去白焙)芎藭(一兩)附子(半兩剉)
右為散每服三錢水一中盞入生薑半分煎六分去
滓不拘時候稍熱服之
大腹皮散(出聖惠方)治膈氣胸中痰結食不消化腹中脹
滿雷鳴
大腹皮(一兩剉)吴茱萸(一兩湯浸七遍焙乾炒)旋復花(一兩)
白术(一兩)木香(三分)枇杷葉甘草(三分炙微赤剉)
半夏(二兩湯浸七遍去滑)桔梗(二兩去蘆)桂心(一兩)厚朴(一兩)
(去粗皮塗生薑汁炙令香熟)
右為散每服三錢水一中盞入生薑半分煎六分去
滓不拘時候熱服
前胡湯(出聖濟總錄)治膈氣痰逆胸中痛不思食
前胡(去蘆頭)芍藥(炒)半夏(湯洗七遍去滑)人参
百合(各三分)赤茯苓(去黑皮)枳殼(去穰麸炒)木香
枇杷葉(炙刷去毛)㯽榔(煨剉)白茅根(各半兩)
右搗篩每服五錢水一鍾半煎至八分不拘時温服
半夏五香丸(出聖濟總錄)治膈氣痰結和胃氣進飲食
半夏(湯洗七遍去滑搗羅為末)丁香沉香(剉各半兩)麝香(研)
龍腦(研各一錢)藿香(半兩)木香㯽榔(尖者二顆剉)
甘草(一錢)丹砂(研一錢)
右為末煉蜜丸彈子大每服一丸空心食前生薑鹽
湯嚼下
藿香湯(出聖濟總錄)治膈氣痰結不止
藿香(去梗二錢)草豆䓻(去皮一分)阿魏(一錢用作麺餅焙乾)
木香(一分)人參陳橘皮(湯浸去白焙各一兩)桔梗(炙一分)
乾薑(炮製一錢)訶棃勒(炮去核)甘草(炙各一分)
右搗篩每服三錢水一盞生薑三片煎至八分去渣
空心服
木香丸(出聖濟總錄)治膈氣痰結酸水脾胃久冷不能下
飲食
木香青橘皮(湯浸去白焙)桂(去粗分)益智子(去皮)
白术肉豆䓻(去壳各一兩)細辛(去苗葉)吴茱萸(湯浸)
(焙乾炒)乾薑(炮製各半兩)
右為末以酒煑麺糊丸如菉豆大每服十五丸食後
生薑湯下
肉豆䓻丸(出聖濟總錄)治膈氣痰結不入飲食
肉豆䓻(去壳)木香桂(去粗皮)益智子(去皮)胡椒
沉香(鎊)蓽澄茄青橘皮(湯浸去白焙)附子(炮製去皮)
(臍各等分)
右為末用木瓜一枚切盖去子内硇砂一兩飛過者
飯上蒸熟研如膏後拌諸藥如乾更以煉蜜丸如梧
桐子大空心温酒下二十丸
茯苓湯(出聖濟總錄)治膈氣痰結通中消飲去積冷止腹
疼
赤茯苓麥蘖(炒)青橘皮(湯浸去白焙乾)半夏(薑汁浸二)
(宿焙)人參陳麹(炒各一兩)草豆䓻(去皮三箇)陳橘皮
(湯浸去白炒半兩)
右搗篩每服三錢薑三片煎至六分去滓食前温服
五膈丸(出聖濟總錄)治膈氣痰結胸中不利
桑根白皮(剉焙)紫蘇葉(微炒)赤茯苓(去黑皮)陳橘
皮(湯浸各一兩)㯽榔(八枚剉)旋復花(一兩半)厚朴(去粗)
(皮生薑汁炙一兩三分)生薑(切焙二兩)
右為末煉蜜丸如梧桐子大空心下二十丸漸加至
三十丸
㯽榔丸(出聖惠方)治膈氣痰結脾冷食飲不下胸中刺痛
㯽榔(一兩)白术(二兩)陳橘皮(一兩湯浸去白焙)厚朴(一兩)
(去粗皮塗薑汁炙令香熟)前胡(一兩去蘆頭)高良薑(一兩炒赤剉)
桃仁(一兩湯浸去皮尖䨇仁炒)半夏(一兩湯浸七遍去滑)
右為末煉蜜和搗三二百杵如梧桐子大每服不計
時候薑湯下二十丸
前胡丸(出聖惠方)治膈氣心胸痰結積滯氣不宣散飲食
不下
前胡(一兩去蘆頭)川大黃(三分剉碎微炒)白术(三分)人參
(二分去蘆頭)旋復花(半兩)麥門冬(一兩去心焙)肉豆䓻
(三分去壳)枳殼(三分麸炒微黃去穰)
右為末煉蜜和搗二三百杵丸如梧桐子大每服不
計時候熱酒下二十丸
訶棃勒湯(出聖濟總錄)
訶棃勒(煨去核一兩)草豆䓻(去皮)㯽榔(剉)青橘皮
(湯浸去白各一兩)甘草(炙一兩半)丁香(一分)半夏(二兩湯洗七遍)
(薑汁炙令黃色)
右粗篩每服三錢水一盞入生薑三片煎至七分去
滓熱服不拘時候
半夏丸(出聖惠方)治膈氣痰結氣逆不能下食
半夏(一兩湯洗七遍去滑)陳橘皮(三分去白穰焙)乾薑(半兩炮製剉)
薯蕷(一兩)甘草(一分炙微赤剉)黃丹(一兩炒令紫色)
右為末入黃丹研勻煮棗肉和丸如梧桐子大每於
食前煎人參生薑湯下二十丸
鐡刷湯治益脾胃化痰涎治胸膈滯氣咽喉不利多
涎唾
半夏(四兩)生薑(四兩與半夏同搗作餅)訶子(炮去核取肉半兩)
草豆䓻(去皮取仁半兩)甘草(半兩)
右為末每服一錢水一盞薑二片鹽一捻煎至七分
去滓熱服
妙紅散治膈氣痰結嘔逆吐食
紅麹(炒)丁香藿香葉白茯苓(去黑皮)
人參(各半兩)
右為散每服二錢米飲調食前服
芫花散治膈氣痰結否塞心胸壅悶
芫花(四兩醋拌炒令乾)巴豆(半兩去皮心研細去油)桂心(一兩)
杏仁(一兩湯浸去皮尖䨇仁麸炒微黃)桔梗(一兩去蘆頭)
右為末煉蜜和搗二三百杵丸如小豆大食前温酒
下二十丸
木香散治膈氣胸中痰結氣逆不下飲食
木香(一兩)青橘皮(二兩湯浸去白穰焙)白豆䓻(三分去皮)
郁李仁(二兩湯浸去皮微炒剉研如泥)
右為末散研入郁李仁令勻每於食前以川椒七粒
煎湯調下一錢
乾薑圓治膈氣痰結上焦冷氣吞酸吐沫嘔逆不食
乾薑(炮一分)丁香(半兩)半夏(湯浸去滑焙二兩)
右為末以生薑自然汁煮麺糊為丸如梧桐子大每
服十五丸煎木瓜鹽湯下不計時候一方用米飲下
普濟方卷二百四
