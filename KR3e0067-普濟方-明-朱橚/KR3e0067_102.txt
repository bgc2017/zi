普濟方卷一百三明周王朱橚撰
諸風門
風熱(論)
夫肺為五臟華蓋候身之皮毛若膚腠虚則風熱之氣
先傷皮毛乃入肺也令人頭面熻熻發熱皮膚痛欬𠻳
咽乾上焦不利故謂之風熱也又令人惡風寒戰目欲
脱涕唾出候三五日内目不精明者是也若七八日微
有青黃膿涕如弹丸大從口鼻内出者為善也若膿涕
不出者則傷于肺變為欬唾膿血也
方
祛風至寳丹(出濟生拔粹方)治諸風熱等證
川芎當歸(各二兩半)防風芍藥(各一兩半)甘草(二兩)白术
(一兩三錢)滑石(三兩)石膏桔梗熟地黃天麻人
參羌活獨活黃芩(各一兩)大黃連翹荆
芥穗薄荷麻黃(去根不去節)芒硝黃連黃蘗
細辛全蝎(各半兩)山梔子(六錢)
右為末鍊蜜為丸彈子大每服一丸細嚼茶酒任下
臨卧服
靈砂丹(出御桑院方)治風熱欝結氣血藴滯頭目昏眩鼻塞
清涕口苦舌乾咽嗌不利胸膈痞悶咳嗽痰實腸胃燥
澁小便赤黃或腎水陰虚心火熾甚及偏正頭疼髮落
齒痛遍身麻木疥癬瘡瘍一切風熱並皆治之
天麻獨活羌活細辛石膏防風薄
荷葉連翹寒水石(生用)桔梗(各二兩)川芎山梔
子(去皮)芍藥荆芥穗當歸黃芩大黃(生用)全
蝎(微妙一方作蟬蝎)菊花人參白术(各半兩)朱砂(為衣二兩)
滑石(四兩)縮砂仁(一分)甘草(三兩生用)
右為細末煉蜜為丸每兩作十丸朱砂為衣每服一
丸細嚼茶清下食後服
羚羊角湯(出聖濟錄)治風熱上膈煩滿疎氣
羚羊角(屑)葳靈仙(去苗土)黃連(去鬚)白檳榔甘草(炙)
郁李仁(去皮尖炒)大黃(剉炒)枳殼(去瓤麩炒各一兩)車前子桑
根白皮(剉炒)决明子(炒)防風(去义)萆薢(各一兩半)桂(去麄皮)旋
覆花(炒各半兩)
右㕮咀每服五錢以水一盞半煎八分去滓温服食
後日二
真珠丸治風熱心神壅悶頭目不利口舌乾燥皮膚
枯槁
苦參石膏(細研水飛過各一兩)金箔(三十片)牛黃(一分)真珠(細研)
鐡粉朱砂(細研)天竺黃玳瑁胡黃連犀角
屑沙參(去蘆頭)玄參龍齒(細研)甘草(各半兩炙微赤剉)
右為末入研了藥令勻煉蜜和𢷬三二百杵丸如梧
桐子大每服不計時候以麥門冬湯下十五丸
龍腦玉壺丸(出聖濟總錄)治一切風熱
人參防風(去义各二錢)乾蝎(去土炒半錢)赤茯苓(去黑皮一錢半)
白殭蚕(炒)蓬砂(研各一錢)白附子(炮)天麻麝香(研)天
南星(炮)玄明粉(研各一分)甘草(炙剉)龍腦(研各半兩)凝水石(煆通)
(赤水浸出火毒後研十兩内七兩入藥三兩為衣用)
右為細末煉蜜丸雞頭子大用凝水石粉為衣每服
一丸食後細嚼以荆芥湯下茶清亦得
搜風丸(出經騐良方)治邪氣上逆以致上實下虚風熱上攻
眼目昏矇耳鳴鼻塞頭痛眩暈燥熱上壅痰逆涎𠻳心
腹痞痛大小便結滯常服清利頭目開通鼻竅聦耳明
目宣通血氣調順飲食
天南星人參茯苓(各半兩)乾生薑寒水石
白礬半夏(各一兩)蛤粉大黃黃芩(各二兩)牽牛
滑石(各四兩)薄荷葉(半兩)藿香葉(二錢半)
右為末滴水為丸如小豆大每服十丸生薑湯下加
至二十丸日三無時服
天門冬丸(出聖濟總錄)治風熱心肺氣壅多渴
天門冬(去心焙三分)防風(去义)赤茯苓(去黑皮)知母(焙)麥門
冬(去心焙)黃耆(剉細)黃連(去鬚)桑根白皮(判炒)黃芩升麻
生乾地黃(焙)栝蒌根(别𢷬碎炒各半兩)甘草(炙剉一分)
右為細末鍊蜜丸如梧桐子大每服十五丸生薑湯
下日午臨卧各一服
茯苓丸(出聖濟總錄)治風熱攻頭面虚浮心下滿悶煩燥熱
渴腰胯痠疼欬逆咽乾小便赤澁
白茯苓(去黑皮一兩半)赤芍藥(炒)柴胡(去苗)百合訶黎勒
皮羚羊角(鎊)陳橘皮(湯浸去白焙)防風(去义)菊花(各一兩)
郁李仁(去皮炒一兩半)大麻仁(研四兩)生乾地黃(焙三兩)
右為末鍊蜜丸如梧桐子大每服三十丸煎麥門冬
湯送下
皂莢丸(出聖濟總錄)治風熱痰壅面發熱皮膚痛凉心膈潤
肺臟
皂莢(實肥者半觔)芎藭(四兩)甘草(一兩同皂莢于罐器内燒不走煙出)惡實
(微炒二兩)馬牙硝(研細四兩)玄參(暴乾一兩)甘松(去土)藿香葉(各一兩)
零陵香(一兩)龍腦(研一錢)蒺藜子(炒去角二兩)菊花(微炒四兩)
右為末鍊蜜和丸如櫻桃大每服一丸嚼破茶酒任
下食後臨卧服
治虚熱恍惚驚邪恐懼(出千金方)
荆瀝(三升)竹瀝(二升)香豉(三合)牛黃(研八分)麥門冬(生)人參
(各三兩)升麻鐡精天門冬龍齒茯苓梔
子(各二兩)
右㕮咀以水二斗煑取三升去滓下牛黃鐡精更煎
五六沸取二升七合分五服温服相去十里久
苦參丸療風熱未退頻服湯飲力不能攻
苦參乾薑芎藭(各六兩)玄參丹參人參
沙參白术(各五兩)地骨白皮獨活(各四兩)薏苡仁
(二升)蜀升麻(二升)
右為末蜜和丸用薏苡仁飲下初服十五丸日再服
稍稍加至二十丸如梧桐子若覺冷即去玄參沙參
加桂心四兩細辛三兩若覺熱别加十兩生地黃若
覺有痛處去沙參加當歸六兩若覺有氣去玄參加
橘皮六兩若大便濇加大檳榔仁二枚忌桃李生䓤
生菜蕪荑
又方以九月以後二月以前宜合五加皮等藥酒細細用
下前丸飲之
五加皮薏苡仁大麻仁(熬各五升)丹參生薑
生地黃(各四觔)桂心五兩大豆(一斗熬)
右藥切以絹袋盛用無灰清酒六斗浸六七日細細
取下前丸初服三合再服稍稍加至五六合能至一
升亦佳忌生䓤蕪荑
丹砂散(出聖惠方)治風熱心肺壅滯恒多煩悶
朱砂(三分細研水飛過)犀角屑天竺黃秦芁(去苗)白蘚
皮沙參(去蘆頭)馬牙硝(研入)川升麻甘草(各半兩炙剉)
寒水石(一兩)麥門冬(二兩去心焙乾)龍腦(一錢研入)
右為末研令勻每服不拘時候以温水調下一錢
地黃煎(出千金方)治熱風心煩悶及脾胃間熱不下食冷補
生地黃汁枸杞根汁(二升)生薑汁酥(各三升)荆瀝
竹瀝(各五升)天門冬人參(各八兩)茯苓(六兩)大黃梔
子仁(各四兩)
右𢷬篩五味為散先煎地黃等汁成煎次内散藥攪
調每服一匙日再漸加至三匙覺利减之
犀角湯(出聖濟總錄)治風熱毒氣心胷痰滯兩耳虚聾頭重
目眩
犀角(鎊)甘菊花前胡(去蘆頭)枳殼(去瓤麩炒)菖蒲澤
瀉羌活(去蘆頭)木通(剉)生乾地黃(焙各半兩)甘草(炙剉一分)
麥門冬(去心焙一兩)
右㕮咀每服三錢匕水一盞煎至七分去滓食後温
服
羚羊角散(出聖惠方)治風熱頭痛肢節煩疼項背拘急
羚羊角屑枳殼(麩炒去瓤)獨活防風(去蘆頭)黃芩
細辛赤芍藥甘草(炙剉)人參(各一兩去蘆頭)麻黃(二兩去根)
(節)石膏(三兩)
右㕮咀每服三錢以水一中盞煎至六分去滓不計
時温服
麥門冬散(出聖惠方)治風熱攻于肝心語澀煩躁或四肢拘
急
麥門冬(去心焙)川朴硝(各三兩)甘草(炙剉)木通(各二兩半剉)川升
麻防風(各一兩半去蘆頭)茯神(二兩)犀角屑獨活人
參(去蘆頭)酸棗仁(各一兩炒)
右㕮咀每服五錢以水一大盞煎至五分去滓入荆
瀝半合煎一兩沸放温不計時服忌炙煿熱麵
牛黃散(出聖惠方)治風熱心神煩悶卧即多驚口舌乾燥頭
目不利
牛黃(細研)甘草(各一分炙剉)龍齒(半兩研細)犀角屑梔子仁
川升麻茯神天竺黃(研)人參(去蘆頭)天麻白
鮮皮(各三分)
右為末入研了藥令勻不拘時以竹葉湯調下一錢
犀角丸(出聖惠方)治風熱語澀心懆舌根急四肢痛腰背悶
氣壅不通
犀角屑檳榔羚羊角屑茯神桂心馬
牙硝地骨皮(各一兩)人參(去蘆頭)防風(去蘆頭)赤芍藥
川大黃(各一兩半剉碎微炒)
右為末煉蜜和丸如梧桐子大不拘時以温水下三
十丸
小通聖散(出危氏方)治風熱上攻目赤頭疼咽疼齒牙兩頰
腫滿口乾煩懆筋脉攣急并解酒毒
當歸薄荷羌活防風梔子粉草大
黃川芎防己桔梗
右剉散每服四錢水一盞半燈心二十莖青竹葉七
片煎食後服小兒急驚可服二錢
天麻丸(出御藥院方)治肺臟風熱鼻塞不通常服凉膈明目
治頭昏腦悶
天麻荆芥穗甘草(炙各二兩半)龍腦薄荷(十兩)川芎
馬牙硝羌活白芷玄參(各一兩半)川烏(二錢半炮)
(裂去皮臍)
右為細末煉蜜和丸如雞實大每服一丸至二丸細
嚼食後茶清下
治積熱風方(出千金方)
地骨皮葳蕤丹參黃耆麥門冬澤瀉
(各三兩)清蜜薑汁(各一合)生地黃汁(一升)
右以水六升煑取二升去滓内地黃汁更煖火煑减
一升内蜜及薑汁又煑一沸藥成温服三合日再
茯神散(出聖惠方)治風熱恍惚煩懆及筋脉拘急
茯神防風(去蘆頭)黃芩葳𬎼人參(去蘆頭)羚羊
角屑酸棗仁(微炒)白鮮皮甘草(半兩炙剉)
右㕮咀每服五錢以水一大盞入葱白二莖豉五十
粒煎至五分去滓不拘時温服
人參丸(出聖惠方)治風熱發即頭痛煩悶不能食飲睡卧不
安心神恍惚
人參(去蘆頭)鐡粉甘草(炙微赤剉)茯神麥門冬(各一兩半)
(去心焙)石膏(二兩)黃連(去鬚)葳蕤黃芩(各一兩)
右為末煉蜜和𢷬丸如梧桐子大不拘時以温水下
二十丸忌猪肉熱麵炙&KR1572;
犀角湯(出聖濟總錄)治風熱煩懆祛風利小腸
犀角(鎊)黃芩(去黑心)山梔子仁升麻葛根(剉)山
茵陳(擇)生乾地黃(焙)甘草(炙剉各等分)
右麄𢷬篩每服三錢水一盞入麥門冬十粒竹葉十
片煎至七分去滓温服
獨活湯(出聖濟總錄)治風熱上攻頭面生瘡及腫痛
獨活(去蘆頭)羌活(去蘆頭)防風(去义)柴胡(去苗)白术甘草
(炙剉)麻黃(去根節煎掠去米焙乾各一兩)甘菊花(半兩)
右粗𢷬篩每服三錢匕水一盞入荆芥五穗同煎取
七分去滓食後温服
羌活散(出聖濟總錄)治風熱頭面生瘡
羌活(去蘆頭)防風(去义)芎藭荆芥穗麻黃(去根節)甘
草(炙剉)木通(剉)惡實(炒各等分)
右為散每服二錢匕茶酒調下不拘時
治熱風心煩悶及脾胃間熱不下食冷補(出千金方)
黃芩乾藍芍藥鼠耳草(各三兩)梔子仁生
葛(各六兩)羚羊角(五兩)豉(一升綿曩)
右㕮咀以水七升煑取二升五合分三服
龍腦清膈湯(出御藥院方)治風熱化痰利咽膈清頭目消瘡
疹
龍腦(二錢)黍粘子(六兩淨炒)荆芥穗(四兩)甘草(剉炒赤色)瓜蒌根
紫蘇子(炒一方用葉)桔梗(炒黃各二兩)雞蘇葉(去土一兩半)
右為細末每服一二錢食後或臨睡白湯點服一方
無龍腦
通關散(出御藥院方)治風熱上攻頭目筋脉拘急痰涎壅滯
肢節煩疼
羌活獨活防風天麻大黃山梔子
甘草(各一兩)滑石(二兩)
右為粗末每服三錢水一盞生薑五片煎至七分去
滓食後温服
知母湯(出聖濟總錄)治風熱上攻頭面壅盛虚煩凉心經
知母(焙)人參赤茯苓(去黑皮)麥門冬(去心焙)甘草(炙剉)
地骨皮(去土各半兩)黃芩(去黑心一分)
右麄𢷬篩每服三錢匕水一盞入竹葉十片煎至七
分去滓食後温服
牽牛子丸(一名大通丸出王氏博濟方)治風熱氣秘疎風順氣
牽牛子(不限多少淨洗飯上炊氣纔透便出攤令微冷搗為末)青橘皮(去白焙)
木通(剉)陳橘皮(去白焙)桑根白皮(剉)芍藥(焙各一兩)栝蔞
根(洗焙二兩)
右𢷬羅六味為末每牽牛子末一觔入餘藥末四兩
拌和令勻以煉蜜和杵三五千下丸如梧桐子大每
服二十丸隨具湯使瘰&KR0659;茶湯下產前安胎補損芎
酒下產後血竭肚痛蘇子酒下婦人血氣芍藥酒下
血風瘙痒枳殼酒下五淋榆白皮酒下癱痪風豆淋
酒下腸風瀉血萎𬎼酒下肺氣訶藜勒酒下傷寒葱
白酒下風秘葱薑茶下
洗心散(出澹療方)治風壅壯熱頭目昏痛肩背拘急肢節煩
疼熱氣上衝口苦唇焦咽喉腫痛痰涎壅滯涕唾稠粘
心神煩懆眼澁睛疾及塞壅不調鼻塞聲重咽乾多渴
五心煩熱小便赤澁大便秘滯
白术麻黃當歸荆芥芍藥甘草黃
芩(各等分)
右㕮咀用生薑薄荷煎服如小兒麩豆疹欲發先狂
語多渴及驚風積熱可臨卧服一錢如大人五臟實
欲溏乘熱服四五錢如宜方有大黃無黃芩加桑白
皮杏仁半夏名清肺飲子
地骨皮湯(出聖濟總錄)治風熱毒氣身體煩熱頭目不利口
乾舌裂夜卧不安
地骨皮(去土)人參甘草(炙剉)柴胡(去苗)葛根麥門冬
(去心焙各半兩)
右粗𢷬篩每服三錢匕水一盞入竹葉二十片生薑
三片同煎至七分去滓温服此藥兼解利傷寒汗後
餘熱煩懆
羌活湯(出王氏博濟方)治風熱心胸壅滯煩懆
羌活(去蘆頭)人參連翹防風(去义)鈎藤(各一兩)甘草
(炙剉三分)
右粗𢷬篩每服三錢匕水一盞煎至七分去滓温服
川芎神功散(出宣明論方)治風熱上攻偏正頭痛無問微甚
久新頭面昏眩清神
川芎(四錢)甘草(分)川烏頭吳白芷天南星麻
黃(各半兩)
右為末每服三錢水一盞生薑三片煎至半盞投清
酒半盞和滓温服密室避風如人行六七里再服汗
出為度其痛立愈
黃連丸主風熱氣發頭面煩悶不能食兼欠呿眠睡
不安(方見本門勞風類)
防風丸主肺間風熱旦朝好噴嚏
防風茯神(各三分)天門冬(四分去心)芎藭白芷人
參(各二分)
右𢷬篩蜜和丸如梧桐子酒服十丸日三服加至十
五丸忌鯉魚酢物
葳蕤丸主熱風衝頭面妨悶
葳蕤黃連(各八分)防風人參(各六分)茯神(五分)豆豉
(三合熬)
右𢷬篩蜜和為丸如梧桐子一服十五丸飲汁下日
二服加至二十丸若冷用酒下之忌猪肉冷水酢物
蒜熱麵
消風散治一切風熱上攻頭面浮腫生瘡偏正頭風
並宜服之
柴胡羌活當歸(去蘆頭)防風川芎甘草(各等分)
右㕮咀每服三錢水一大盞生薑三片煎至七分去
滓温服食前
甘露丸(出聖濟總錄)治風熱口舌乾燥心煩身熱夜卧驚悸
狂躁等疾
凝水石(煆通赤攤放地上出火毒研一觔)馬牙硝(研三兩)鉛白霜(研)
龍腦(研各三分)甘草(炙剉為末一兩)
右再同研勻用糯米飯丸如弹子大每服用生薑蜜
水磨下半丸新汲水亦得小兒一丸分五服
緩中湯(出聖濟總錄)治風熱三焦壅滯口乾咽喉不利欬𠻳
黃耆(剉細)防風(去义)地骨皮(去土)甘草(各生用)紫蘇葉(等分生)
右粗𢷬篩每服三錢匕水一盞煎至七分去滓食後
臨卧服
茯苓散(出聖濟總錄)治風熱上焦壅滯頭目眩暈煩懆飲水
小腸結澁
赤茯苓(去黑皮)茯神(去木各一兩)人參遠志(去心各半兩)海
金沙(半兩)
右為細散每服二錢匕煎瞿麥湯調下食後臨卧服
薄荷煎(出御藥院方)治頭目昏眩口舌生瘡痰涎壅塞咽喉
腫痛除風熱消瘡疹
薄荷(一觔取頭末二兩半)川芎縮砂仁(各半兩取末二錢)腦子(半錢)
(研)甘草(半兩取末二錢半)
右拌和令勻于藥末内秤出半兩為衣用白沙蜜五
兩半和成劑用明淨水於器盒内盛上面放藥晝夜
不歇每兩裁作二十塊每服三塊細嚼含化亦可
茯苓半夏湯(出宣明論)治風熱痰涎吐溢或眩暈頭疼喘𠻳
痞悶
赤茯苓半夏(三枚水煮切作片子)黃芩紅豆(各一分)甘草
(一錢)
右為末每服三錢水二盞生薑六片煎至一盞濾去滓
分三次温服無時以效為度
神芎散(出宣明論)治風熱上攻頭目眩痛上壅鼻并齒可悶
痛
川芎欝金(各二錢)荆芥穗薄荷葉(各一分)紅豆(一錢)
右為末入盆硝二錢研勻鼻内㗜三二剜耳許力慢
即加藥病甚者兼夜㗜之凡熱多風少隨證選用諸
藥
葳𬎼飲主風熱項強急痛四肢骨内煩熱
葳蕤(三兩)羚羊角(屑)人參(各二兩)葱白(切一升)豉(一升綿褁)
右切以水五升煑取二升去滓内豉煎取一升五合
去豉分温三服如人行八九里取微汗即瘥忌蒜麵
酢魚
化風丸(出聖濟總錄)治風熱上焦煩滿
荆芥穗雞蘇葉羌活(去蘆各一兩)乾蝎(十四枚去土炒)
右為細末煉蜜丸雞頭子大每服一丸薄荷湯下
葳蕤丸主虚風熱發即頭熱悶不能食
葳𬎼(六分)人參白术(各五分)甘草(四分)
右𢷬篩蜜和為丸如梧桐子大一服十丸食上飲汁
下日三服加至十五二十丸忌桃李海藻菘菜雀肉
等
龍腦甘露丸(出廣南四時攝生論)治一切風熱傷寒熱病及心神
煩悶口乾渴狂言亂語渾身壯熱及中諸毒
寒水石(半□燒半日淨地坑内盆盒四面濕土壅起候經宿取出)甘草末天
竺黃(各二兩)龍腦(二分)
右都研拌合一處同研三五百遍後用糯米粥先以
生絹隔却粗米只用汁和丸如弹子大每服將生薑
蜜水磨下半丸如中藥毒入板藍根汁同服小兒分
為四服更少入膩粉
大黃丸(出聖濟總錄)治風熱上攻痰毒
大黃(剉如骰子樣三兩)青橘皮(去白不剉)半夏(洗去滑各一兩)
右三味一處炒熟𢷬羅為末水浸蒸餅丸如梧子大
每服食後臨卧温水下二十丸加至三十丸
荆瀝湯(出干金方)凡患風人多熱常宜服此方(方見偏風類)
乾葛散預防熱病急黃賊風
乾葛乾地黃(各三觔)新香䜴(一升)
右暴令乾𢷬篩為散每食後服一方寸匕日再服稍
稍加至三匕牛乳蜜湯竹瀝粥飲梅漿任意下之
又方一依前乾葛等三味散服之雖覺熱氣少退終未
能頓除宜合黃連等八味散服之
黃連黃芩乾薑蜀升麻知母
乾地黃(各一觔)梔子仁大青(各半觔)
右藥𢷬篩為散每食後飲服一方寸匕日再服稍加
至二匕若能食飲適寒温男女節勞逸候體氣平復
乃至終身無熱病急黃暴風之慮忌猪肉冷水蕪荑
療熱風衝頂熱悶
訶黎勒(一枚大者)芒硝(三合)醋(一升)
右𢷬篩黎勒為細末并芒硝于醋中攪令勻摩塗熱
處日一二度
芎枳丸(出御藥院方)治心肺積熱去風鬱痰實清利頭目令
熱不止甚盛及勞風強上冥視并治斑瘡入眼
川芎(用淘米泔浸一宿刷淨沙土焙乾秤)枳殼(用淘米泔浸三日三夜去瓤再浸一宿切)
(作片子麩炒微黃色)
右各四兩並為細末煉蜜放冷和丸如梧桐子每服
一百丸食後臨卧温水送下日進二服一方茶湯下
不拘時候
鉛紅散(一名玉粉膏)風熱上攻陽明經絡面鼻紫色風刺癮
疹俗呼為肺風者以肺主鼻而又淺在皮膚之内皮膚
屬于肺(方見本門紫白癜風類)
又方(出肘後方)解風熱疎積熱風壅消食化氣導血大解壅
滯
大黃(四兩)牽牛子(四兩半生半熟)
右為末鍊蜜為丸梧桐子大每服茶下一十丸如要
微動吃十五丸冬月宜服並不搜攪人
治中風煩熱皮膚瘙痒(出肘後方)
用醍醐四兩每服酒調下半匙
朴硝方治乳石動煩悶及諸風熱(方見乳石門乳石發煩悶類)
治風熱羸老(出本草)
用羊桃浸酒服之
一品丸(出經效濟世方)治風熱上攻頭目昏眩及療偏正頭疼
用大香附子去毛皮用水煑一時久細切焙乾為
末煉蜜丸如弹子大每服一丸水一盞煎至八分
通口服婦人用醋湯煎服
雲母散一治熱風汗出心悶(方見本門風瘙癮疹類)
木香萬安丸(出宣明論方)治一切風熱沸鬱氣血壅滯頭目
昏眩鼻塞耳鳴筋脉拘捲肢痛疝瘕急結痃癖堅積腸
垢胃滿久不了絶走注疼痛傷風腹脹水腫並宜服之
木香揀桂(去皮)甘遂(各一錢)牽牛(揀淨)大黃紅豆
檳榔半夏蜜(各一兩)大戟(半兩)皂角(三兩要得肥好者洗淨水)
(三盞煑一二沸取出搗碎揉取汁再熬成稠膏下蜜三沸便取出)
右膏丸小豆大每服十丸至十五丸薑湯下小兒丸
如麻子大水腫癎諸積快利為度
仙术芎散(出宣明論方)治風熱壅塞頭目昏眩明耳目消痰
飲清神
川芎連翹黃芩山梔子菊花防風
大黃當歸芍藥桔梗藿香葉(各半兩)蒼术
(一兩)石膏(二兩)甘草滑石(各三兩)荆芥穗薄荷葉
縮砂仁(各一兩)
右為末每服三錢水一盞煎至七分去滓温服食後
細末點服亦得一方無藿香葉有寒水石
清氣散(出易簡方)治風壅熱盛涎潮氣急煩躁不寧身熱作
渴恍惚驚悸
牛黃石膏(各一兩半)南星麯(二兩)大黃(煨)殭蚕(炒去絲嘴)粉
草(炙各半兩)朱砂(二錢别研)腦子(三錢别研)
右為末每服二錢食後新汲水調服
清凉丹(出簡易方)治風熱壅實上攻頭目口眼喎邪語言不
正肌肉瞤動面若蟲行一切風熱及治傷寒熱甚狂言
及柔痙剛痓並皆治之
天南星(四兩臘月用黃牛膽製者)牛黃(三兩别研)蝎梢(去毒炒)石膏(各一)
(兩半)犀角屑防風(去蘆)甘草(炙)真珠末白花蛇(酒浸)
(取肉)朱砂(别研)大黃(各一兩)腦子(半兩别研)
右細末研勻煉蜜丸每兩作十丸每服一丸薄荷湯
化下食後臨卧服
治風氣取熱涎方(出護命方)
荆芥穗麻黃(去根)薄荷連翹防風山梔子
羌活獨活芍藥木香乾蝎殭蚕(去絲各一)
(兩)牽牛(半兩)半夏(三錢)
右細杵羅為末每服二錢食後煎薄荷湯調下和滓
吃若是大腑秘熱膠痰滿口喉中嚥藥不快只請去
滓吃候風氣少利即和滓喫也若是大腑秘不出後
即用大黃一分半夏二銖牽牛一兩半共三味杵羅
為末作一處每服用上面藥末三錢牽牛等末三錢
共計六錢滴熱水丸如梧桐子大為一服巳午時葱
湯下若大腑不通忽穀道中痛糞不下即用皂角牽
牛二味杵羅為細末筆管盛内于糓道中吹之剪指
甲用指頭就糓道中撥取乾糞下也
治脾氣虛熱一肝熱有餘胃氣不足虛涎所積聚在胃
口風氣一上潮涎並起其狀先聞津液滿口漸次心前
潰亂聞有一物上觸咽喉即便噎塞滿悶不覺兩手相
亂把拽頭上瘙痒忽風上時忙惶高聲呌喊逡巡仍遂
平復此名虚涎無論大人小兒若得此病但大腑虚冷
即喫此藥若大腑祕熱不請吃此藥却只喫後方也
草豆䓻細辛芎厚朴(去皮薑汁炒各半兩)防風羌
活獨活薏苡仁黃橘皮天南星半夏
殭蚕(去絲)檳榔牽牛肉豆䓻(各一分)
右細杵羅為末煉蜜丸如梧桐子大早朝空心下四
十丸食後喫後方大腑熱添
牽牛(半兩)防風荆芥穗麻黃(去根)羌活獨活
乾蝎薄荷連翹半夏(三銖)殭蚕(去絲各一分)
右細杵羅為末每服一錢食後薄荷湯調下和滓吃
治體氣虚弱多患心痛一發作有時不可勝忍忽時發
疼痛重即悶絶不醒人事此名病涎多因疾病之後房
色不節正氣虛弱脾胃不快滯氣不宣因而涎積致生
此病宜服此藥若大腑熱小便赤大腑冷熱不和此涎
之所積在肝不可吃熱藥不可吃治氣藥也(出護命方)
當歸芍藥木香殭蚕(去絲)官桂(去皮生便使)羌活
(各一分)芫花(二兩)狼毒(半兩搥碎用好醋兩碗同芫花土器内煑炒用苦竹筋攪令乾)
(黃黑色不要焦亦不要生)牽牛(一兩)半夏(四銖)
右件脩製芫花狼毒二味碎研如飛塵又羅牽牛半
夏二味為細末所餘諸藥盡為細末每服六錢芫花
狼毒末半錢牽牛半夏末二錢半諸藥三錢共計六
錢作一服非時熱湯下和滓吃若未吐如人行一里
更進一服尚未吐以指斡喉中吐出涎若不吐即下
入胃也若大腑熱服之以疎通為度若轉了身上發
熱即宜服此後方若只吐更不湏轉也
治病涎所積發為氣痛吃前面藥後尚餘心躁通身發
熱大腑祕宜吃此藥(出護命方)
荆芥穗羌活木香沉香殭蚕(去絲)天南星
防風連翹牽牛(已上各等分)
右細杵羅為末每食後時以熱湯調下二錢匕
治肝心積熱風氣攻上胸中痰實滿口生涎舌上生瘡
精神不爽胸中涎溢頭目昏滯大腑祕澁(出護命方)
麻黃(去根)柴胡(去毛)羌活防風大黃(炮熟)荆芥穗
芍藥連翹(各一分)牽牛半夏巴豆(各半兩)
右將牽牛半夏巴豆三味同入瓶子内固濟火煅過
放冷取出研為細末同入藥使已上細杵羅為末每
服四錢食後薄荷湯調下已上涎病諸家别無方
論但世人之病有殘傷性命之急者無甚于痰涎治
之不可後時所有涎病根源一一具在藥方中分明
雖是體候合得方中所說者病源方可脩合進服但
方中所論數條止涎之大略忽更有非常不測之變
更在倣類而求乃病者之幸甚
烏犀丸(出楊氏家藏方)治一切風熱壅滯大便祕澁小便赤黃
煩懆喘滿腰脚腫痛兼治脚氣
黑牽牛(四兩生用)皂角(一兩不蛀者炙令香刮去皮弦子)細松煙墨(半兩)
(燒令煙斷)
右件為細末麵糊為丸如梧桐子大每服五十丸温
熟水送下臨卧取利一次更量虛實加减
芎黃丸(出楊氏家藏方)治風熱壅盛頭昏目赤大便艱難
川芎大黃(錦紋者用無灰酒一碗慢火煑令酒盡焙乾各二兩)
右件為細末煉蜜為丸如梧桐子大每服二十丸温
熟水下食後
羚犀散(出楊氏家藏方)治風熱上攻目赤頭疼口舌生瘡小便赤澁
羚羊角屑犀角屑生乾地黃白术防風
(去蘆頭)人參(去蘆頭)甘草(炙)山梔子仁升麻荆芥穗
右件各等分㕮咀每服三錢水一大盞生薑竹葉各
五片同煎至六分去滓温服食前空心
柴胡防風湯(出指南方)治風熱
柴胡防風梔子甘草桔梗薄荷(各等分)
右為粗末每服五錢水二盞煎一盞去滓服
生犀散(出楊氏家藏方)治一切風熱毒氣攻注遍體生瘡
太黃(半兩濕紙褁煨令熟)山梔子(半兩微炒)甘草(炙)當歸(去蘆鬚)連
翹防風(去蘆頭四味各一兩)生犀角(二錢半鎊)
右件並為細末每服二錢温酒調下食後或因飲酒
時每飲一杯入藥半錢瘡瘍本戒酒此反以酒引藥
入經絡治病又不壞酒味
地骨皮散(出楊氏家藏方)治風熱客于皮膚血脉凝滯身體頭
面癮疹生瘡
地骨皮(三兩半)生乾地黃(二兩)
右件為細末每服二錢温酒調下食後
惺惺丸(出十便良方)治一切風熱煩躁口乾口眼偏斜
右青荆芥一觔薄荷一觔𢷬絞汁於甆器内煎成膏
餘滓日乾火焙杵為末以前膏搜和為丸如梧桐子
大朝暮以熱湯下二十丸
靈液丹(出和劑方)治一切風熱臟腑積熱毒氣上攻胸膈煩
躁口舌乾澁心神壅悶咽嗌不利飲食無味並皆治之
烏梅(去核炒)瓜蔞根石膏(研)寒水石(火煆研飛)葛根
赤茯苓(各一兩)麥門冬(去心焙一兩半)龍腦(别研三錢)
右為末入研藥令勻煉蜜丸如弹子大每服一丸薄
綿裹含化嚥津
清神散(出楊氏家藏方)治風壅熱甚咽膈不利
荆芥穗龍腦葉(各二兩)甘草(炒一兩)牛蒡子(炒)川芎(各半兩)
右細末每服二錢沸湯調食後服
荆黃湯(出永類鈐方)治風熱結滯或生瘡癤
荆芥(四兩)大黃(一兩)
右㕮咀每服三錢水一盞煎六分空心服
解利風壅熱盛煩渴狂躁(出本草)
以春夏採攀倒甑葉研𢷬冷水浸絞汁服之甚效生
宜州郊野其葉如薄荷亦名斑骨草一名斑杖草
去熱風(出本草)
以香戎生食不可多食
療熱風(出本草)
以慈竹瀝和食飲服之良
治風熱(出本草)
以牛乳服之
去風熱(出本草)
以椰子漿飲之
治風熱閉塞咽喉遍身浮腫(出本草)
以牛蒡子一合半生半熟杵為末熱酒調下一錢匕立瘥
去風熱
以地膚子作湯沐浴
去皮間風熱(出本草)
用山薑煑&KR0008;煠湯
治風熱上壅咽喉腫痛及項上風瀝(出本草)
用半邊山根以酒磨服一名許婆菜
治風熱淋疾小便數急疼小腹虛滿(出本草)
以燕覆子即木通實也煎湯并葱食之有效
治熱風汗出心悶(出本草)
水和雲母服之不過再服立瘥
除熱風(出本草)
取小薊葉煑食之
治熱風筋脉攣急主肺痿肺氣吐膿血咳𠻳涕瀝上氣
能令人食(出本草)
以薏苡子甑中蒸令氣餾暴于日中使乾挼之得
仁煎服昔馬援服之破五溪毒腫能輕身消慾以
勝瘴氣交趾軍還載之一車
治一切風熱毒氣攻注目瞼外及發于頭面并四肢腫
痛應手神騐(出本草)
臘月中以新瓦罐滿注熱水用朴硝二升投湯中
攪散掛北簷下候硝滲出罐外羽收之以人乳汁
調半錢掃之
治風熱瘈瘲及驚癎瘈瘲風引湯(出本草)
以紫石英白石英寒水石石膏乾薑大黃龍齒牡
蠣甘草滑石等分混合㕮咀以水一升煎去三分
食後量多少温呷不用滓服之無不效者
治風熱腫項熱悶
用訶子一枚入芒硝于醋中攪勻摩傅熱處
中風發熱(論)
夫中風發熱者身體無汗肢節煩疼腹急大小便不利
蓋風邪所客則皮膚閉密内不得通外不得泄藴滯發
而為熱熱盛則内燥澤液虛少故無汗不出則氣不舒
肢節煩疼而腹滿急大小腸不利緣風邪流傳心肺之
經外干于腑不愈則加頭疼面赤而渴燥也
方
五補丸(出千金方)凡風服湯藥多患虛熱翕翕宜除熱
防風人參蓯蓉乾地黃麥門冬天門
冬(各一兩半)芍藥獨活乾薑白术丹參甘
草茯神升麻黃耆甘菊花地骨皮
石斛食茱萸(一云山茱萸)牛膝五加皮薯蕷(各三)
(十銖)秦芁芎藭桂心防己生薑屑黃芩
(各一兩)附子(十八銖)石膏寒水石(二兩)羚羊角(一兩半)
右為末白蜜和丸如梧桐子大生薑蜜湯服二十丸
日三稍加至三十丸忌油麵蒜生冷酢滑及猪羊鷄
魚等肉
防風飲(一名大防風湯出千金方)治中風發熱無汗肢節煩疼腹内
急痛大小便秘澁
防風(去义)當歸(切焙)白术麻黃(去根節先煎掠去沬焙)赤茯苓
(去黑皮)附子(炮製去皮劑)山茱萸黃芩(去黑心各一兩)人參
甘草(炙)大黃(剉炒各三分)熟乾地黃(焙一兩)
右剉如麻豆每服五錢水一盞半大棗二枚擘破生
薑半分切煎至八分去滓温服空心日晚又一方加
天門冬一兩
萎𬎼湯(出聖濟總錄)治中風發熱頭痛目眩咽喉乾舌本強
胸背痛心膈痞滿腰脊強急
萎𬎼青木香白薇(焙)麻黃(去根節煎去沫焙)獨活(去蘆)
(頭)杏仁(湯浸去皮尖雙仁炒)芎藭(各二兩)甘草(炙三兩)麝香(研一分)
石膏(碎三分)
右麄搗篩每服五錢匕水一盞半煎至八分去滓温
服空心臨卧併二服取汁若一熱一寒者加朴硝一
分燒令白于濕地紙襯出火毒大黃一兩剉醋炒量
人虛實用之得下便即减此二味
防風湯(出聖濟總錄)治中風頭痛面赤熻熻發熱惡風煩悶
身痛如碎
防風(去义)白术桂(去粗皮各一兩)細辛(去苖葉半兩)赤芍藥
黃芩(去黑心)甘草(炙各一兩)石膏(碎二兩)麻黃(去根節煑掠去沫三兩)
右粗搗篩每服五錢匕水一盞半大棗二枚擘破煎
至八分去滓空心温服日再一方有椒
麻黃飲(出聖濟總錄)治中風發熱頭目昏痛失音不語喘息
粗大口偏吐涎手足不遂
麻黃(去根節先煎掠去沫焙二兩)防風(去义)赤芍藥(各一兩半)石膏(碎三)
(兩)羌活(去蘆頭)杏仁(去皮尖雙仁炒)甘草(炙各一兩)
右用粗搗篩每服五錢匕水一盞半煎至八分去滓
空心温服下日再若牙冷痺舌強加附子一枚去
皮臍䈽竹瀝少許如若渴加麥門冬去心一兩半犀
角屑一兩
石膏湯(出聖濟總錄)治中風頭疼煩熱口乾小便赤
石膏(碎三分)滑石(半兩)白茅根(剉)扁蓄(剉各三分)
右粗搗篩每服三錢匕水一盞煎至七分去滓食後
熱服
大戟洗湯(出干金方)治中風發熱
大戟苦參(各等分)
右為末以藥半升白酢漿一斗煑三沸適寒温洗從
上下寒乃止立瘥小兒三指撮許漿水四升煑洗之
熱毒風(論)
夫熱毒風之狀頭面腫熱心神煩懆眼目昏暗時復語
澁痰黏口乾皮膚壯熱肢節疼痛是也皆由臟腑虚弱
風邪因入客于心胷或服熱藥與飲酒過度心肺壅滯
熱積不散故其證如此
方
旋覆花湯(出聖濟總錄)治熱毒風上攻頭旋倒仆或吐不止
畏見日光不喜喧處不欲食飲時時發動
旋覆花防風(去义)生乾地黃(洗切焙)羌活(去蘆頭)杏仁
(湯浸去皮尖兩仁炒各一兩)甘菊花(未開者一兩半)前胡(去蘆)玄參白
殭蚕(炒)黃芩(去黑心)半夏(為末姜汁作餅暴乾)白术藁本(去苖)
(土)甘草(炙剉)當歸(切焙)人參赤茯苓(去黑皮各半兩)
右㕮咀每服五錢匕以水一盞半煎取一盞去滓食
後良久服日二
麥門冬丸(出聖濟總錄)治熱毒風發起即欲卧卧即欲起心
神煩悶
麥門冬(去心焙)地骨皮山芋山茱萸蔓荆實
(去白皮)人參防風(去义)沙參芍藥枳殼(去瓤麩炒)升
麻赤茯苓(去黑皮)甘菊花玄參羌活(去蘆各三分)
龍膽(半兩)
右為末煉蜜丸如梧桐子大每服二十丸至三十丸
温酒下
天麻散(出聖濟總錄)治熱毒風攻注四肢&KR0857;痺皮膚瘙痒筋
麻拘急言語蹇澀
天麻白附子(炮)羌活(去蘆)防風(去义)牛膝(酒浸切焙)麻黃
(去節洗煑掠去沫焙)芎藭獨活(去蘆)當歸(切焙)桂(去粗皮各半兩)蒺藜
子(炒一兩半)白鮮皮黃芩(去黑心)秦芁(去苖土)升麻(各一兩)
右為散每服二錢匕食後良久温酒調下漸加至三
錢匕
羚羊角湯(出聖濟總錄)治熱毒風胸膈煩滿語澀痰甚筋脉
孿急頭目昏痛肢節煩痛
羚羊角(鎊)赤茯苓(去粗皮)細辛(去苖葉)半夏(湯洗七遍生薑汁煑)
(焙)藁本(去苖土各三分)蔓荆實(去皮)芎藭旋覆花防風
(去义)甘草(炙剉)枳殼(去瓤麩炒各一兩)人參羌活(去蘆)前胡(去蘆)
(頭各一兩半)甘菊花(半兩)
右㕮咀每服三錢匕入生薑兩片水一盞半煎七分
去滓早晩食後稍熱服急則不拘時
黃耆丸(出聖濟總錄)治熱毒風上攻頭旋目眩耳聾心煩手
足&KR0857;痺皮膚瘙痒
黃耆(剉)防風(去义)麥門冬(去心焙)羌活(去蘆頭各二兩)五加皮
(一兩半)甘草(炙剉)升麻苦參白鮮皮菊花枳
殼(去瓤麩炒)黃連(去鬚炒)車前子(各一兩)葶藶(隔紙炒半兩)
右為末煉蜜丸如梧桐子大每服二十丸加至三十
丸空心食前温酒下
黃耆飲(出聖惠方)治熱毒風
黃耆(剉焙)赤茯苓(去黑皮)羌活(去蘆頭)白殭蚕(炒)杏仁(湯浸)
(去皮尖雙仁炒)當歸(切焙)桂(去粗皮)五味子生乾地黃(焙用)甘
草(炙剉)陳橘皮(湯浸去瓤焙)玄參麥門冬(去心焙)人參(各)
(兩)
右㕮咀每服五錢匕水一盞半煎取八分去滓空心
頓服之
枳殼丸(出聖惠方)治熱毒風心神煩躁頭目旋暈大腸壅滯
枳殼(麩炒微黃去瓤)大麻仁川大黃(剉碎微炒各一兩)葳𬎼
玄參蔓荆子防風(去蘆)沙參(去蘆)梔子仁地骨
皮(各三分)羚羊角屑赤芍藥甘菊花(各半兩)麥門
冬(一兩半去心焙)
右為末煉蜜丸如梧桐子大每服不計時候以温漿
水下二十丸忌炙煿熱酒猪肉
枳殼丸(出聖濟總錄)治熱毒風上攻頭面(方見偏風類)
漢防己散(出聖惠方)治熱毒風攻頭壅悶口鼻乾皮膚瘙痒
漢防己茯苓白鮮皮黃芩杏仁(湯浸去皮雙仁)
(微炒微黃)沙參(去蘆)秦芁(去苖)麻黃(去根節)甘草(炙微赤剉各一兩)
右為散每服三錢水一中盞煎至六分去滓不計時
候温服
天南星丸(出聖濟總錄)治熱毒風攻身體狀如蟲行頭面腫
熱心神煩悶皮膚斑點旋生旋没
天南星(炮)天麻(酒浸切焙)白附子(炮)羌活(去蘆)白殭蚕(炒)
白花蛇(酒浸去皮骨炙)麻黃(去節先煑掠去沬各半兩)犀角(鎊三分)槐實
(炒)槐膠(生用各半兩)山梔子仁(一兩)羚羊角(鎊三分)
右為末粟米飯丸如梧桐子大隂乾每服十五丸至
二十丸空心臨卧用葱白酒下
防風散(出聖惠方)治熱毒風痰壅頭目運悶心神不寧
防風(去蘆)枳殼(麩炒黃去瓤各三分)沙參(半兩去蘆頭)秦艽(一兩半去苖)
犀角屑川升麻木通羌活甘草(炙微赤剉)茯
苓龍齒前胡(去蘆頭各一兩)
右為散每服三錢水一中盞煎至五分去滓入生地
黃汁一合更煎一兩沸不計時候温服
蒺䔧子丸(出聖濟總錄)治熱毒風頭面瘙痒狀如蟲行時發
風疹
蒺䔧子(炒)獨活(去蘆)白芷防風(去义)枳殼(去瓤麩炒)山芋
地骨皮(各三兩)人參(一兩)葳𬎼桂(去粗皮)黃連(去鬚各半兩)
右為末煉蜜丸如梧桐子大每服二十丸空心温酒
下加至三十丸
羚羊角湯(出聖濟總錄)治熱毒風上攻頭旋目痛耳鳴或頭
面癮四肢不遂
羚羊角(鎊一兩)防風(去义)羌活(去蘆頭各半兩)甘菊花(未開者一兩半)
前胡(去蘆頭)藁本(去苖土)玄參黃芩(去黑心)杏仁(去皮尖雙)
(仁炒)甘草(炙剉)菖蒲(去鬚節切焙半兩)
右㕮咀每服五錢匕以水一盞半煎去一盞去滓每
食後良久服
黃耆湯(出聖濟總錄)治熱毒風瘡疥
黃耆(剉)黃連(去鬚)大黃(剉炒)芎藭甘草(炙各兩)鶴虱
紅藍花(炒各半兩)連翹防風(去义)羌活(去蘆頭)牽牛子(炒各)
(一兩半)
右㕮咀每服三錢匕水一盞入生薑三片煎至七分
去滓温服之
羚羊角散(出聖惠方)治熱毒風攻頭面赤腫心膈煩熱肢節
疼痛
羚羊角屑(三分)羌活防風(去蘆)芎藭葳𬎼(各半兩)黃
芩白鮮皮川大黃(剉碎微炒)枳殼(麩微黃去瓤)牛蒡子
甘草(炙微赤剉各一兩)
右為散每服三錢水一中盞煎至六分去滓不計時
候温服忌炙煿熱麫
前胡散(出聖惠方)治熱毒風攻頭面壅熱口乾心煩不欲喫
食
前胡(去蘆)子芩梔子仁防風(去叉)甘菊花沙參
(去蘆)甘草(炒微赤剉各半兩)羚羊角屑(一兩)麥門冬(去心焙)枳殼
(麩炒微黃去瓤各一兩)石膏(二兩)
右為散每服三錢水一中盞煎至六分去滓不計時
候温服
零陵香油方(出聖惠方)治頭面熱毒風頭黃髮拳頭瘡赤目
悉主之
零陵香油藿香甘松香白檀香馬牙硝
(各半兩)蓮子草(一分)没石子(五枚)訶梨勒(七枚)乾椹子(一兩)
瀝捲油(二觔)乏鏵子鐡(一觔)
右細剉以綿褁瓷瓶内用油浸密封七日後取用
摩頂甚良
紅雪方(出聖惠方)治熱毒風壅心神煩躁頭疼目赤
川朴硝(五觔去滓)川升麻(三兩)桑根白皮(剉)犀角屑羚
羊角屑朱砂(細研各二兩)訶黎勒梔子仁(各三十顆)㯽
榔(二十枚)蘇枯木(六兩)
右細剉以水一斗半浸三宿煎取五升去滓下朴硝
又煎以柳木篦攪勿住手候稍稠即歇火入硃更攪
令勻入于新甆盆内候冷即成紅雪每服含化大棗
大嚥津或為散每服以温水調下一錢
犀角丸(出聖濟總錄)治熱毒風攻頭面咽嗌腫痛
犀角(鎊)黃芩(去黑心)梔子仁吳藍(各一兩)升麻黃
連防風(去义)甘草(炙各一兩半)大黃(剉炒三兩)
右為末煉蜜丸如梧桐子大每服三十丸米飲下早
晩食後服之
黃耆散(出聖惠方)治熱毒風或上頭面微腫時有煩熱
黃耆(剉)桑根白皮(剉)赤茯苓枳殼(麩炒微黃去瓤)防風
(去蘆)羚羊角屑(各一兩)漢防己(三分)甘草(炙微赤炒半兩)白蒺䔧
(二兩微炒去刺)
右為散每服三錢水一中盞煎至六分去滓不計時
候温服
犀角散(出聖惠方)治熱毒風攻心腹煩悶
犀角屑白鮮皮黃芩玄參葳𬎼甘草
(炙微赤剉各一兩)葛根(二兩剉)石膏(三兩)麥門冬(一兩半去心焙)
右為散每服三錢水一中盞煎至五分去滓入竹瀝
半合兩沸不計時候温服
天竺黃丸(出聖惠方)治熱毒風心神煩躁頭目昏痛
天竺黃硃砂(細研水飛過)子芩(各一兩)犀角屑(半兩)石膏
(二兩細研飛過)甘草(半兩炙微赤剉)甘菊花防風(去蘆)苦參(剉各三分)
右為末入研了藥令勻煉蜜丸如梧桐子大不計時
候煎竹葉湯下二十丸
羌活散(出聖濟總錄)治熱毒風頭面腫痒心胷煩悶(方見風熱類)
旋覆花湯(出御藥院方)治風熱面生赤㿃子頭昏目疼鼻塞
聲重面上遊風狀如蟲行
旋覆花(去土)人參柴胡(並去蘆頭用)赤茯苓赤芍藥
黃芩(並去皮)枳實(麩炒)甘草(各二兩)
右為散每服二錢水一大盞生薑五片同煎至七分
去滓食後服日進三服忌猪肉粗麫等物
青羊角散(出聖惠方)治熱毒風攻頭面煩熱口乾
青羊角屑黃芩川升麻栝蔞根玄參
甘草(炙微赤剉)石膏川大黃(剉碎微炒各一兩)
右為散每服三錢水一中盞煎至六分去滓不計時
候温服忌煿炙物
摩頂膏(出聖惠方)治熱毒風攻腦髮落頭目昏悶白屑甚者
乏鏵鐡(八兩)黑鉛(四兩)花消(三兩)訶黎勒子零陵香
蓮子草防風(去蘆)附子(炮製去臍皮各一兩)
右細剉綿褁用清油二觔於通油瓷瓶中浸密封七
日後取摩頂上及塗頭良
木香丸(一名導秘丸出聖濟總錄)治熱毒風心肺壅滯胷膈煩悶大
小便難(方見風秘類)
犀角湯(出聖濟總錄)治熱毒風攻心煩悶
犀角(鎊)白鮮皮黃芩(去黑心)玄參鈎藤(各一兩半)葛
根(二兩)石膏(碎三兩)
右擣篩每服三錢匕水一盞煎至七分去滓入竹瀝
少許再煎一二沸食後服
羚羊角煎(出聖濟總錄)治熱毒風攻頭面脣口腫痛咽喉腫塞
或目澁疼
羚羊角(鎊)菊花(各半兩)玄參牛膝(去苖切焙)防風(去义)柴
胡(各一兩)
右為末以栝蔞汁一升酒半升并前六味煎成稀煎
瓷合盛每服一匙頭酒調下日夜四五服
芎藭酒(出聖濟總錄)治熱毒風攻口面喎斜及偏風
芎藭羌活(去蘆)莾草細辛(去苖葉)甘草(炙剉各一兩)黑
豆(炒二合)
右擣篩分作八貼以酒一升煎取五合熱含𠻳嚥無
妨
牛蒡子散(出聖惠方)治熱風攻頭面煩熱大腸不利
牛蒡子(三兩微炒)郁李仁(三兩湯浸去皮尖微炒)羚羊角屑㯽
榔青橘皮(浸湯去白瓤焙)川大黃(剉碎微炒各一兩)
右細羅為散不計時候以温水調下二錢以利為度
摩頂油方(出聖惠方)治腦中熱毒風攻眼内生瘴翳兼鎮心
定魂魄
生油(二觔)乏鏵鐡(半兩)硝石寒水石馬牙硝曾
青(各一兩)
右為細散褁入油中都浸七日可用少許於頂上及
掌中摩之并滴鼻中甚妙
虎骨湯(出聖濟總錄)治熱毒風下攻脚膝及筋骨日夜煩疼
不可忍者
虎骨(酥炙一兩半)桂(去粗皮兩半)生乾地黃(洗切焙)羌活(去蘆)赤
芍藥(各一兩)
右擣篩每服五錢用水一盞酒半盞同煎至一盞去
滓空心温服有頃再服
黑豆飲(出聖濟總錄)治熱毒風皮膚壯熱心神煩躁口乾面
熱肢節疼痛
黑豆(半升炒熟)防風(去义一兩)羌活(去蘆)甘草(炙剉各半兩)
右擣篩每服五錢匕水一盞半生薑三片煎至一盞
去滓温服食後臨卧
大黃散(出聖濟總錄)治熱毒風腫徧身瘡
大黃(剉二兩)栝蔞根甘草(生剉)馬牙硝(研各一兩)
右為散每服二錢匕食後熱水調下
摩頭膏(出聖惠方)治熱毒風攻頭目及腦中掣痛不可忍者
用牛蒡根汁一升入無灰酒半升䀋花半匙以慢火
煎令成膏用之摩頂風毒氣散痛即自止亦治時行
頭痛甚良
治遊風熱毒風疹惡瘡芥癩(出本草)
以棟皮煎湯浸洗服食湏是以生子者雌楝樹皮一
兩可入糯米五十粒煎煑服殺毒瀉多者以茯苓粥止不
瀉者以熱葱粥發無子雄樹能吐瀉殺人不可悞服
風成寒熱(論)
夫因于露風乃生寒熱始感于腠理腠理開則灑然寒
閉則熱而悶其風入于胃經寒則物不化自衰食飲熱
則氣内鑠故消肌肉寒熱相合交爭于中所以怢慄振
動而不能食也故内經曰病成而變風成為寒熱
方
大安湯(出聖濟總錄)治風邪傷人寒熱時作頭痛煩懆周身
疼痛頸項拘急
防風(去义一兩半)芎藭羌活(去蘆頭)桔梗(去蘆頭剉炒)柴胡
(去苖)白鮮皮蔓荆實(去皮)赤箭(各一兩)麻黃(去根節湯煑掠去沬)
(焙四兩)獨活(去蘆頭)前胡(去蘆各一兩半)甘草(炙剉半兩)人參松
花(各二兩)石膏(碎研三兩)
右粗搗篩每服五錢匕水一盞半薄荷五葉煎至八
分去滓温服不拘時
黃連白术湯(出聖濟總錄)治風成寒熱二氣交爭調順隂陽
黃連(去鬚)麥門冬(去心焙各一兩)旋覆花(去粗皮)白术甘草
(炙)黃芩(去黑心)附子(炮製去皮臍已上各半兩)桂(去粗皮)白茯苓(去黑)
(心)桔梗(炒各三錢)地骨皮(一兩二錢)陳橘皮(湯浸去白焙乾七錢)桑根
白皮(一兩半)
右剉如麻豆每服五錢匕水一盞半入生薑三片同
煎至八分去滓温服
前胡散(出聖濟總錄)治風成寒熱肢體煩疼
前胡(去蘆頭)秦芁(去苖土)當歸(切焙)知母(各一兩)貝母(去心)羌
活(去蘆頭)芎藭甘草(炙剉)白术防風(去义)天仙藤
烏頭(炮製去皮尖各一兩半)
右為細散每服二錢匕温酒調下不拘時
羚羊角湯(出聖濟總錄)治中風寒熱頭痛昏倦
羚羊角(鎊)薺苨獨活(去蘆頭)防風(去义)柴胡(去苖)芎藭
枳殼(去瓤麩炒)人參甘草(炙剉)白术(各一兩)
右粗擣篩每服三錢匕水一盞薄荷五葉煎至七分
去滓温服不拘時
柴胡湯(出聖濟總錄)治因于露風成寒熱精神昏困肢節煩
疼
柴胡(去苖)前胡(去蘆頭)桔梗(炒)貝母(去心)牡丹皮黃芩
(去黑心)麻黃(去根節各一兩)甘草(炙剉一錢半)枳殼(一錢半去瓤麩炒)升
麻(半兩)
右粗擣篩每服三錢水一盞煎兩三沸去滓食後臨
卧服
防風湯(出聖濟總錄)治中風寒熱時作
防風(去义)甘草(炙)黃芩(去黑心)桂(去粗皮)當歸(切焙)白茯苓
(去黑皮各一兩)秦芁(去苖土)葛根(各半兩)杏仁(五十枚湯浸去皮尖雙仁炒)
右細剉如麻豆大每服五錢匕水一盞酒半盞生薑
三片大棗一枚去核煎至一盞去滓温服日三取汗
為度
解風湯(出聖濟總錄)治中風寒熱頭目昏眩肢體疼痛手足
痺上膈壅滯
人參芎藭石膏(碎研二兩)防風(去义)獨活(去蘆頭)甘草
(炙剉各一兩)細辛(去苖葉半兩)麻黃(去根節湯煑去沬焙一兩)
右粗擣篩每服三錢匕水一盞生薑三片薄荷五葉
煎至七分去滓温服不拘時
荆芥湯(出聖濟總錄)治中風寒熱頭目昏眩四肢煩疼
荆芥穗旋覆花(各四兩)前胡(去蘆頭)甘草(炙剉)芍藥
芎藭半夏(洗七次去滑)麻黃(去根節湯煑掠去沫焙各一兩)
右粗擣篩每服三錢匕水一盞䓤白一寸生薑五片
薄荷五葉煎至七分去滓温服不拘時一方治風氣
肌肉瞤動者無生薑
芎藭湯(出聖濟總錄)治中風寒熱頭痛體疼怢慄不能食
芎藭(三分)防風(去义)白茯苓(去黑心)羌活(去蘆頭)菊花(擇)黃
耆(剉各兩)石膏(碎研一兩半)
右粗擣篩每服五錢匕水一盞半生薑三片煎至一
盞去滓空心日午夜卧温服
柴胡散(出聖濟總錄)治隂陽不和寒熱往來頭目昏重身體
煩疼咳𠻳咽乾鼻塞清涕
柴胡(去苖土一觔)人參(五兩)甘草(炙四兩)半夏(湯浸煑軟切作片子焙乾)
(五兩)黃芩(去黑心五兩)防風(去义三兩)白术(三兩)
右粗擣篩每服三錢水一盞生薑五片同煎至七分
去滓温服不計時候
解風散(出醫方大成)治風成寒熱頭目昏眩肢體疼痛手足
麻痺上膈壅滯
人參川芎獨活(各一兩)麻黃(去節湯洗焙一兩)細辛(去苖)
(半兩)甘草(一兩)
右為末每服三錢水一盞半生薑五片薄荷葉少許
同煎至八分不計時候
葛根湯(出聖濟總錄)治中風項背急強灑淅寒熱無汗煩渴
(方見傷寒門太陽病諸方葛根方同)
甘草湯(出聖濟總錄)治中風發熱惡寒身體疼痛怢慄煩躁
甘草(炙剉)桂(去粗皮各一兩)石膏(碎一兩半)麻黃(去根節湯煑掠去沫焙三兩)
杏仁(湯浸去皮尖雙仁炒一兩)
右粗擣篩每服五錢匕水一盞半生薑三片棗一枚
去核煎至一盞去滓連三服取汗未汗用熱生薑稀
粥投衣覆之
治風虚寒熱身體瘡癢浮腫尸疰惡氣一(出本草)
取萆麻子笮取油塗之
風成寒中(論)
夫内經曰風氣與陽明入胃循脉而上至目内眥其人
瘦則外泄而寒則為寒中而泣出風邪客于胃中胃脉
者足陽明之脉也起于鼻交額中下循鼻外風氣循脉
至于目内眥其人瘦則腠理開疎風邪投虚而入故津
液而為目淚泣出也
方
人參湯(出聖濟總錄)治風氣汗泄太多寒中泣出
人參(五分)半夏(湯洗七次去滑)乾薑白茯苓(去黑皮)白术
甘草(炙剉)五味子(炒)桂(去粗皮)黃耆(剉各半兩)陳橘皮(湯浸去白)
(一兩)訶棃勒(煨用皮三分)
右粗擣篩每服三錢匕以水一中盞入生薑半分棗
三枚擘破同煎至六分去滓不計時候稍熱服
當歸湯(出宣明論)治傷風中寒目泣自出肌瘦洩汗不止
當歸(切焙半兩)人參桂(去粗皮各三分)乾薑(炮製)白术白茯
苓(去皮)甘草(炙剉)芎藭(各半兩)細辛(去苖土半兩)白芍藥(半兩)陳
橘皮(湯浸去白焙一兩)
右粗搗篩每服三錢匕以水一中盞入生薑半分棗
三枚擘破同煎至六分去滓不計時候稍熱服併三
服
温中湯(出聖濟總錄)治風邪所傷肌瘦泄汗寒中泣出
當歸(切焙)白术(各三兩)人參附子(炮製去皮臍)乾薑(炮)甘
草(炙)蜀椒(去目及閉口者炒出汗)桂(去粗皮各一兩)
右㕮咀如麻豆大每服四錢匕以水一盞半煎取八
分去滓温服日二
厚朴飲(出聖濟總錄)治寒中之病目泣自出
厚朴(去粗皮塗生薑汁炙令香熟一兩半)前胡(去蘆頭)桂(去粗皮)石膏(槌碎)
赤芍藥貝母(去心煨令微黃)甘草(炙剉各一兩)杏仁(湯浸去皮尖麩炒微)
(黃三分)
右粗擣篩每服三錢匕以水一中盞入生薑半分棗三
枚擘破同煎至六分去滓不計時候稍熱服
石斛散(出聖濟總錄)治肌瘦中風汗太多成寒中泣出
石斛(去根剉)附子(炮製去皮臍)白术桂(去粗皮)秦芁(去苖土)
黃耆(炙剉各三分)
右為散每服二錢匕不計時候以温水調下
治一切男子女人忽寒風所中悶倒不知人事其病之
所起必先自半年忽一年前喫食少聞肉臭喫即惡心
忽非時口内有冷涎出及至忽然悶倒不知人事即面
色青黑唇皮青手足冷脉氣微小身上寒慄初得醒人
即半身沉重行動坐卧不得說話塞澁顛倒不定語聲
不出渾身重不識人事宜于悶倒時先吃此分涎散後
吃透風氣藥(出護命方)
白殭蚕(去絲)附子(火炮去皮)半夏細辛藿香葉芎
藭羌活(各一分)乾薑(三銖)牽牛(半兩)
右為細末每服四錢空心熱湯調下熱吃口不開用
杓柄斡口開灌之喉中無痰涎不請吃
治寒風所中悶倒不知人事既喫前面方取涎後却非
時進此透風氣散若是中風時不甚有涎只進此方亦
得湏是涎少或無涎然後只進此方(出護命方)
細辛藿香乾蝎羌活白花蛇(酒浸一晝夜非時用)
(酒慢火上炙黃熟去骨不用只用肉)獨活附子(炮去皮臍)天麻牛膝
海桐皮官桂(去皮)豆䓻(各一分)半夏(四銖)麝香(一銖)麻黃(去節)
(半兩)殭蚕(三銖去絲)
右為細末入麝香同研令勻每服四錢濃煎薑湯調
下空心服盖衣被汗出為妙若無汗只聞得病處如
蟲行亦佳此藥若常服只消薄薑湯調一錢候風氣
已退覺上焦有熱即宜吃後面調順正氣方
治寒風所中吃透風氣散子後覺上膈有熱宜服此調
順正氣行中散(出護命方)
麻黃(去根)羌活紫苑貝母(去心)防風桔梗菊
花藁本獨活芎(各一分)甘草(三銖)
右為細末每服二錢八分水一盞煎取七分食後去
滓服若覺大腑祕熱加升麻大腑不祕熱只可非時
吃三五口不要任性吃令過劑也酌量臟腑進服
治寒風所中面色青黑渾身骨節俱冷兩手俱急筋脉
牽抽手足麻痺厥冷向人得煖氣後方舒展宜服此方
(出護命方)
乾薑牛膝草豆䓻(去皮)甘草(炙)羌活獨活
吳茱萸黃橘皮官桂(去皮各一分)細辛藿香
乾蝎(各三銖)半夏(二銖)芎白术(各半兩)
右細杵羅為末每服三錢水一盞煎一兩沸和滓空
心頓服身未聞得煖并筋脉未展更進一服
治寒風所中冷涎所積其人昏悶不醒兩眼閉合全開
不得嘔逆惡心食不住腹渾身沉重脉氣沉伏起立不
得頭旋目暈心中戰跳但見屋宇旋倒忽聞喉内如有
一條冷物下至心中忽聞有一物在心前上築咽喉即
悶絶不知人事此皆寒風冷涎所致宜服此方(出護命方)
菖蒲細辛芎防風羌活乾薑官桂
獨活半夏(各一分)吳茱萸(四銖)南椒(去子三銖)牽牛(半兩)
右先杵牽牛半夏二味自作一處所餘衆藥並作一
處杵為細末每服六錢牽牛半夏末二錢衆藥末四
錢共作一服熟湯調下和滓吃若不吐如人行一二
里更進一服又如人行一里更進一服尚未吐以指
頭斡于喉中令吐出涎若不吐即下入胃亦安穏若
不吐不下更不可治也
風成熱中(論)
夫内經曰風氣與陽明入胃循脉而上至目内眥其人
肥則風氣不得外泄乃為熱中而目黃夫風者陽氣也
善行而數變風氣客于胃中内不得通外不得泄蒸欝
于中故謂之熱中陽明之脉起于鼻交額中下循鼻外
熱氣循入故令人目黃也
方
銀液生犀丸(出聖濟總錄)治風邪藴積傳為熱中
犀角(鎊)銀箔(一錢水研結沙子)牛黃(研)欝金竹茹阿
膠(炙令燥各一分)天麻琥珀(研)人參白茯苓(去黑皮)防
風(去义)紫石英(研各半兩)丹砂(研一兩半)天竺黃(研)陳膽星(各一)
(兩)龍腦(研)麝香(研各一分)
右為細末煉蜜丸如雞頭實大每服一丸食後臨卧
細嚼人參湯下
雄黃散(出聖濟總錄)治風氣入中藴積生熱口乾目黃時發
潮燥
雄黃(研半兩)丹砂(研)牛黃(研)丁香(各一分)桂(去粗皮半兩)天
麻(三分)麝(研一兩)天南星(炮製三分)半夏(為末生姜汁作餅暴乾)麻黃
(去節煎去沫焙)白殭蚕(炒各三分)龍腦(一分先研如粉入麝香同研次入前三味同研)
附子(炮製去皮臍)乾薑(炮)大黃(剉醋炒各半兩)
右將十味搗羅為末與别研五味和勻每服半錢加
至一錢匕空心夜卧温酒調下汗出即愈
金箔牛黃丸(出聖濟總錄)治風邪除熱中
金箔(十片研)牛黃(研)龍腦(研各一分)犀角(鎊)琥珀(研)人參
(各一分)丹砂(研水飛過)白茯苓(去黑皮各二兩)天麻白花蛇(酒浸)
(去皮骨炙各半兩)白附子(炮)白殭蚕(炒一兩)甘草(炙剉一兩)
右為末鍊蜜和擣一千杵丸如櫻桃大以金箔為衣
每服一丸細嚼温薄荷湯下茶酒亦得常服半丸不
拘時
人參丸(出聖濟總錄)治風邪除熱中解煩渴鎮心神
人參(一兩半)蘆薈白术(各半兩)藁本(去苖土半兩)桔梗(剉炒)
(半兩)白附子(炮)赤茯苓(去黑皮)菊花(各一兩)防風(去义三兩)天
麻(酒浸焙三分)龍腦(研)麝香(研各一分)
右為末以麫糊為丸如梧桐子大每服十五丸食後
煎黃耆荆芥湯下
牛黃散(出聖濟總錄)治風熱久不散變成熱中煩渴目黃精
神昏暗
牛黃(研)甘草(炙剉)白附子(炮)白殭蚕(炒)犀角(鎊)羚
羊角(鎊)丹砂(研各一分)天南星(炮半分)龍腦(研一錢)天麻(半兩)
右各搗研極細和勻每服一錢匕荆芥湯調下
犀角天麻丸(出聖濟總錄)治風不散傳為熱中
犀角(鎊)天麻(酒浸切焙)芎藭半夏(為末生薑汁作餅焙乾)菊花
(各半兩)茯神(去木)人參羌活(去蘆頭)阿膠(炙令燥)丹砂(研各)
(一兩)甘草(炙剉三分)
右為細末煉蜜丸如皂子大每服一丸食後臨卧細嚼
人參湯下
遠志湯(出聖濟總錄)治風摶傷氣欝為熱中除目黃解煩渴
遠志(去心)人參赤茯苓(去黑皮)犀角(鎊)桔梗(剉炒)前胡
(去蘆頭)防風(去义)麥門冬(去心焙)大腹皮黃耆(剉各半兩)
右粗搗篩每服三錢七水一盞薑一棗大拍碎煎至
七分去滓食後温服日再三
内解散(出聖濟總錄)治風邪入中藴瘀成熱頭昏目黃心膈
注悶
柴胡(去苖)黃芩(去黑心)葛根(剉各一兩)黃連(去鬚一分)石斛(去根一分)
甘草(炙剉一兩二分)
右為散每服半錢七用柳枝蜜水調下薄荷蜜水亦
得
青龍散(出宣明論)治風邪傳入腹内瘀結而目黃風氣不得
泄為熱中煩渴引飲
仙靈脾生乾地黃(焙)防風(去义)何首烏(去黑皮米泔浸一宿)
(切焙各一分)荆芥穗(一兩)
右為末每服一錢至二錢七食後沸湯調下日三服
普濟方卷一百三
