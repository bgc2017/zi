普濟方卷十九明周王朱橚撰
心臟門
心勞(附論)
夫心勞病者補脾氣以益之脾衰則感於心矣人逆夏
氣則手太陽不長而心氣内損順之則生逆之則死順
之則治逆之則亂反順為逆是謂失常病則生矣其候
善忘不樂鴨溏口瘡耳枯皮焦夭者死于冬
方
獺肝丸治心勞熱胷膈聚痰頭目微痛手足時煩肌
膚漸覺羸瘦
獺肝(切破炙黃)鼈甲(去裙襴醋炙)柴胡(去苖)地骨皮升麻
黃連(去鬚)天靈蓋(醋炙令黃各一兩半)胡黃連犀角屑知
母(焙)天門冬(去心焙)茯神(去木)紫苑(去苖土)百合前胡
(去蘆頭)貝母(去心焙)麻仁(硏)杏仁(湯浸去皮尖雙仁炒令黃色别研)甘
草(炙各一兩)㯽榔(剉)生乾地黃(焙各三兩)
右為未煉蜜丸如梧桐子大每日食後温水下三十
丸夜卧再服
遠志散(出聖惠方)治心虛勞損羸瘦四肢無力心神昏悶
除寒熱利腰脚充肌膚益氣力
遠志(去心)白术人参(去蘆頭)杜仲(去粗皮微炙令黃剉)川椒(去目)
(及閉口者微炙去汗)牛膝(去苗)白茯苓薯蕷山茱萸栢
子仁生乾地黃石斛(去根尾剉好)黃耆(剉各用一兩)肉
桂(去皴皮)天門冬(去心焙)鼈甲(塗醋炙令黃去裙襴各一两半)甘草(半两)
(炙微赤剉)
右為散每服一錢以温酒調下空心及晚食前服忌
鯉魚莧菜等物
菊花湯治心勞客熱毒氣上攻口中生瘡齒齗肉爛
菊花升麻獨活(去蘆頭)防風(去义)知母(焙)黃芩(去黑)
(心)玄参藳本(去苖土)大黃(剉炒)梔子仁前胡(去蘆頭)
桔梗甘草(炙剉)麥門冬(去心焙)生乾地黃(焙各一两)
右𢷬篩每服五錢水一盞半煎八分去滓食後温服
人参湯治心勞煩悶虛滿胷膈痞塞飲食不下氣噎
等症
人参白茯苓(去黑皮)前胡(去蘆頭)麥門冬(去心焙)黃芩
(去黑心)枳殼(去瓤麸炒)木通(剉)甘草(炙剉)生地黃(焙)防風(去义)
獨活(去蘆頭各一两)陳橘皮(湯浸去白焙)旋覆花(各一兩半)
右𢷬篩每服五錢水一盞半生薑半分切煎八分去
滓食後温服
貫衆丸(出聖惠方)治心勞熱傷心有長蟲一尺貫心為病
貫衆陳橘皮(湯浸去白焙)石蠶(各一兩二錢)狼牙茱萸
根皮(炙令黃色各一兩半)雷丸(炒)白蕪荑(炒令香)青葙子蜀
漆(各一兩)白殭蚕(三七枚炒)亂頭髮(如雞子大燒為灰)桃白皮(炙黃)
(色一兩二錢)
右為末煉蜜丸如梧桐子大每日空心用米飲下七
丸未瘥更加至二七丸夜卧再服以蟲下為度一
方無石蠶有桃仁一兩用苦酒下
王不留行湯治憂愁思慮過傷心經古本腫強
王不留行桂(去粗皮)桔梗(炒)當歸(切焙)甘草(炙剉各一兩)
雷丸延胡索白芨天䧺(炮裂去皮臍)㯽榔(半生半煨)
(熟各一兩半)桑根白皮(半兩)
右㕮咀如麻豆每服三錢生薑三片水一盞同煎七
分去滓温服
犀角散治心勞或風熱心神不安少得睡卧
犀角屑地骨皮(各一兩)真珠末甘草(炙微赤剉各半兩)遠
志(去心)桃花酸棗仁(微炒)黃耆(剉各三兩)川升麻葳蕤
(各一兩)石膏(二兩)麥門冬(一兩半去心焙)
右為散每服食後以温酒調下三錢
朱雀湯治心氣勞傷
雄雀(一隻取肉炙)赤小豆(一合)赤茯苓(去黑皮)人参大棗
(去核)紫石英小麥(各一兩)遠志(去心)紫苑(去苖土)丹参(各半)
(兩)甘草(炙剉一兩)
右細剉拌勻每服三錢用水一盞煎六分去滓温服
人参散治心勞實熱多驚夢中恐畏不安
人参(去蘆頭)沙参(同上)赤芍藥赤石脂紫苑(洗去苖土)
(各一兩)犀角屑遠志(去心)甘草(炙微赤剉各半兩)石膏(五兩)茯
神(一兩半)梔子仁(半兩)
右為散每服五錢以水一大盞煎至六分去滓入竹
瀝半合生地黃汁半合攪令勻食後温服
麻黃湯治心勞煩多熱喜笑無度四肢煩熱止煩下
氣
麻黃(去根節)梔子仁赤茯苓(去黑皮)白术桂(去粗皮各)
(一兩半)黃耆(去黑心)石膏甘草(炙各一兩)生乾地黃(焙五錢)
赤小豆(一合)
右𢷬篩每用藥末十錢雞子白一枚竹瀝半合水三
盞煎至二盞去滓下芒硝一錢再上火令沸分作
三服空腹日午夜卧各一服
竹茹湯治心勞潮熱肌瘦四肢煩疼
竹茹前胡(去蘆頭)白茯苓(去黑皮)人参(各一兩)甘草(炙剉)
貝母(去心焙各三兩)桑根白皮(剉)赤小豆(各一兩半)柴胡(去苖)麥
門冬(去心焙各半兩)
右𢷬篩每服二錢水一盞入生薑竹葉各五片煎至
七分不拘時去滓温服
麥門冬丸治心勞多驚悸心氣不足補心
麥門冬(去心焙)遠志(去心)熟乾地黃天門冬(去心焙)黃
連(去鬚)升麻(各一兩半)石菖蒲人参白茯苓(去黑皮各一兩)
桂(去粗皮半兩)
右為末煉蜜和丸如梧桐子大每日食後夜卧時
熟水下二十丸兼開心氣使人不忘
遠志湯治心勞多煩躁背膊妨悶面色數變乍赤乍
黑或笑或歌
遠志(去心)犀角屑芍藥(各一兩)人参知母(焙各半兩)赤
茯苓(去黑皮)黃芩(去黑心)前胡(去皮頭各三錢)麥門冬(去心焙一兩半)
右𢷬篩每服五錢水一盞半煎至一盞去滓食後分
作二服如人行三五里再服
茯苓丸治勞熱精神不安喜忘不樂不能獨卧耳不
遠聽皮毛焦枯或言語錯亂
白茯苓(去黑皮)白龍骨遠志(去心)防風(去义)人参栢
子仁(研各半兩)牡蠣(焙)棗肉(焙各二兩)甘草(各一兩)
右為末煉蜜丸如梧桐子大每服三十丸米飲下
前胡麥門冬飲治心勞客熱煩躁頭目昏眩
前胡(去蘆頭)麥門冬(去心焙)萎蕤元参升麻人
参射干芍藥甘草(炙各一兩)
右搗篩每服五錢水一盞半生薑半分切赤小豆三
十粒煎至八分去滓食後服
大黃散(出聖惠方)治心勞熱口瘡心煩腹滿小腸不利
川大黃(剉碎微炒)澤瀉黃芩梔子仁柴胡(去苗)羚
羊角屑甘草(炒微赤剉)木通(剉各一兩)石膏(二兩)
右為散每服四錢水一中盞入淡竹葉二七片煎至
六分去滓食前温服忌炙煿熱麵生菓
茯神散(出聖惠方)治心勞實熱皮毛乾焦色無潤澤心神
不安
茯神木通(剉)川升麻赤石脂遠志(去心各一兩)
犀角屑桂心甘草(炙微赤剉各半兩)麥門冬(一兩半去心焙)
右為散每服四錢水一盞入竹茹一分煎至六分去
滓食後温服
磁石散(出聖惠方)治心勞熱心氣通於腎開竅在耳若心
病則耳枯燥而虚鳴不能聽遠
磁石(二兩𢷬碎水淘去汁)赤茯苓木通(剉)人参(去蘆頭)羚羊
角屑赤石脂菖蒲遠志(去心各一兩)麥門冬(一兩)
(半去心焙)
右為散每服四錢水一中盞入竹葉二七片煎至六
分去滓每於食前温服
泄熱湯(出三因方)治心勞實熱口舌生瘡大便閉澁不通
心滿痛小腸熱
澤瀉梔子仁黃芩(各三兩)桂心通草(各二兩)石
膏(八兩)大黃(蒸)甘草(炙各一兩)
右剉散每服四錢水盞半煎七分食後服如熱盛者
煎熟加芒硝一錢煎不以時一方加大棗二十枚
黃芩湯(出永類鈐方)治心勞實熱口瘡心煩腹滿小便不
利
澤瀉梔子仁黃芩麥門冬(去心)木通生乾
地黃黃連(去鬚)甘草(炙各等分)
右㕮咀每服四錢水一盞半薑五片煎至八分去滓
温服不拘時
遠志飲子(出醫方集成)治心勞虛寒驚悸恍惚多忘不安
夢寐驚魘
遠志(去心甘草煮乾)茯神(去木)桂心(不見火)酸棗仁(炒去殼)人参
黃耆(去蘆)當歸(去蘆頭酒浸各一兩)甘草(炙半兩)
右㕮咀每服四錢水一盞半薑五片煎七分去滓温
服不拘時
磁石湯治心勞熱耳焦多鳴不能聽遠
磁石(燒令通赤醋中淬七遍)赤茯苓(去黑皮)大青人参白
术菖蒲芍藥(各一兩半)赤石脂(一兩)
右𢷬篩每五錢水一盞半入竹葉五片煎至一盞去
滓分作二服空腹夜卧服
赤芍藥丸治心臟勞熱久積毒氣小腸氣癃結少腹
急小便淋瀝白濁疼痛
赤芍藥大黃(炒)冬葵子(炒令香各一兩半)苦参(三兩)黃芩
(去黑心)山梔子仁車前子(微炒)瞿麥穗(各一兩)
右為末煉蜜丸梧桐子大每日食後温水下三十丸
夜卧冄服
石膏飲子(出聖惠方)治心勞實好笑四肢煩熱
石膏(四兩𢷬碎)茯神屑角屑川芒硝(各一兩)梔子仁
(一两半)生地黃(切三大合)甘草(半两炙微赤剉)赤小豆(一合)
右細剉和勻每服半两水一大鍾煎至五分去滓入
堇竹瀝半合更煎一沸不計時温服
人参湯治心勞因多言喜樂過度傷心或愁憂思慮
多而傷血血傷即不欲視聽心煩驚悸
人参木通(剉)麥門冬(去心焙各一两半)茯神(去木)百合
柴胡(去苗各一兩)龍齒(一兩半)
右𢷬篩每五錢用水一盞半入棗三枚擘煎至一盞
去滓分作二服食後相次服之
麥門冬飲治心虛勞損喜忘不樂
麥門冬(去心焙)白茯苓(去黑皮各二兩半)人参(二兩)遠志(去心一兩)
(二錢)防風(去义)赤芍藥(各一兩半)陳橘皮(湯浸去白焙一兩)
右剉如麻豆每服五錢水一盞半煎八分去滓温服
日二服
小定心湯(出三因方)治心勞虛寒驚悸恍惚多忘夢寐驚
魘神志不定(方見本門怔忡驚悸類)
地黃湯治心勞實熱口瘡心煩多笑少力小便不利
生乾地黃(焙)柴胡(去苗各一兩)石膏(二兩)梔子仁(三錢)赤小
豆(生二兩)木通(剉三錢)
右𢷬篩每服三錢水一盞入竹葉二七片同煎六分
去滓温服不拘時
麥門冬湯治心勞熱不止皮毛焦色無潤澤口舌乾
燥心中煩悶
雞子(一枚取白)陳粟米(一合)淡竹葉(三兩切)生麥門冬(去心三兩)
右以水五盞先煑米并竹葉取三盞去滓澄清冷下
雞子白冄煎五七沸即下麥門冬煎一盞半去滓
分作三服空心日午卧服
大黃洩熱湯治心勞熱口為生瘡大便苦難閉澁不
通心滿痛小腸熱
大黃澤瀉黃芩芒硝梔子仁(各三兩)桂心
通草石膏(八兩)甘草(一兩)大棗(二十枚)
右㕮咀用水九升先以水一升别漬大黃一宿餘八
升水煮諸藥取二升五合去滓下大黃煮兩沸去
滓下芒硝令烊分三服
保真散(出護命方)治一切男女人心受勞氣夫五行受病
必先傳其所勝腎病之極即傳之與心心既受勞即
五心煩燥唇口乾精神不足恍惚健忘少喜多嗔口
無滋味小便或赤或白忽多忽少即宜先吃去腎邪
方漸吃清心臟觧邪氣藥也若病症已傳在心即宜
服此去火毒
黃芩沉香木香(各三銖)牡丹皮(去心)前胡(去毛)桔梗
柴胡(去毛)貝母(去心)天靈蓋(醋炙黃黑色)鼈甲(醋炙黃色)麥門
冬(去心)杏仁(去尖雙仁者)茯苓官桂荆芥穗(各一分)麻
黃(四銖)
右細杵羅為末每一錢水一盞煎取八分食後去滓
服須是大腑熱脉氣數有骨力方可吃
治心受勞氣不是熱蒸只是虛勞乍寒乍熱忽時面上
渾身泛熱忽時足冷如雪非時乾𠻳忽時咯出痰中
有血忽時一吐血大腑如常不冷亦不熱脉氣浮數
不急治之變成大病(出護命方)
柴胡(去毛)鼈甲(醋炙)肉豆䓻(去殼)白芷秦芄黃耆
官桂(去麄皮)桔梗荆芥(各半兩)麥門冬(去心)當歸茯
苓人参枳殼(只用青)甘草乾地黃海桐皮
芍藥木香酸棗仁(炒各一分)沉香㯽榔(各三銖)
右杵羅細末每服二錢水一盞生薑一片同煎九分
食後吃若是已發𠻳脉氣有骨力可吃此藥也
燒肝散(出家藏經驗方)治久年不瘥心勞口瘡
銀州柴胡(去蘆)白术紅芍藥牡丹皮人参
(以上五味各一兩)蒼术黑附子(炮去皮臍)石斛(去浮膜三味各半兩)
右同為末用豶猪肝薄批去血水糁藥在上勻徧以
荷葉裹定濕紙包之慢火煨令過熟空心食前米
飲下此藥有竒功
瘈病(附論)
内經謂病蠱弗治腎傳之心筋脉相引而急病名曰瘈
夫精屬腎筋屬肝脉屬心精盛則滋育諸筋榮灌諸脉
故筋脉和柔令風客於腎病蟲出白則精已虧矣經所
謂風客滛氣精乃亡邪傷肝者如此其症筋脉燥急相
引而瘈是也
方
肉蓯蓉丸治瘈病筋脉相引及五勞七傷小便數腰
疼久立不得坐即脚痺肚腹不安
肉蓯蓉(酒浸切焙)山芋熟乾地黃(焙各三兩)莵絲子(酒浸别𢷬)
五味子杜仲(去粗皮炙剉)澤瀉覆盆子山茱萸
遠志(去心)續斷桂(去粗皮)附子(炮裂去皮臍)甘草(炙剉)白
茯苓(去黑皮)石斛(去根)鹿茸(去毛醋炙)蛇床子巴戟天(去心)
人参(各一兩半)
右為末煉蜜丸如梧桐子大每服二十丸空心日午
夜卧温酒下
牛髓丸(出千金方)治瘈病及虛羸等疾
牛髓(研)白蜜酥棗肉白茯苓(去黑皮)麥門
冬(去心焙)芎藭桂(去麄皮)當歸(切焙)甘草(炙剉)羌活(去蘆頭各)
(一兩)乾薑(炮)生乾地黃(焙各三錢)人参五味子防風
(去义)細辛(去苖葉各半兩)白术(一兩二錢)
右除前四味外𢷬羅為末先與棗肉相和次入牛髓
酥蜜攪勻内銀石器中重湯煮之作丸如梧桐子
大每服三十丸加至四十丸酒下日再
五味子丸治瘈病筋脉相引補虛損去原臟久冷上
焦客熱健忘心忪
五味子(一兩半)熟乾地黃(焙)肉蓯蓉(酒浸切焙各四兩)牛膝
(酒浸切焙)澤瀉莵絲子(酒浸别𢷬)白茯苓(去黑皮)巴戟天(去心)
赤石脂山茱萸杜仲(去麄皮)山芋石膏(碎)遠
志(去心)栢子仁(各二兩)
右𢷬末煉蜜和入真酥五兩再𢷬丸如梧桐子大每
服二十丸至三十丸空心日午温酒下
建中湯(出宣眀論)治瘈病筋脉相引而急及五勞七傷小
便數腹痛難立
人参甘草(炙赤剉)桂(去粗皮)白茯苓(去黑皮)當歸(切焙各二)
(兩)黃耆(剉)龍骨麥門冬(去心焙各三兩)芍藥生乾地
黃(焙各四兩)附子(泡製去皮臍)厚朴(去粗皮生薑汁炙各一兩)
右𢷬篩每服五錢用水一盞半生薑三片棗二枚擘
破煎一盞去滓入飴糖少許冄煎數沸温服日二
夜一
茯苓鍾乳丸治瘈病筋脉相引通百節利九竅補下
焦傷竭不足
白茯苓(去黑皮)黃耆(剉)枳殼(去瓤麩砂)蛇床子(各二兩)煉成
鍾乳粉(六兩)牛膝(酒浸切焙)肉蓯蓉(酒浸切焙)人参石斛(去根)
五味子(各一兩半)熟乾地黃(焙)莵絲子(酒浸别𢷬各三兩)
右為末煉蜜丸如梧桐子大每服三十丸空心酒下
萬金丸治瘈病筋脉相引
熟地黃(焙十兩)天門冬(去心焙七兩)巨勝子(焙去皮暴乾五兩)白
茯苓(去黑皮)甘菊花(各三兩)肉蓯蓉(酒浸切焙)牛膝(酒浸切焙)山
芋(各二兩)桂(去麄皮)酸棗仁(炒)甘草(炙剉)巴戟天(去心各一兩)
右為末煑棗肉與熟蜜和𢷬三千杵丸如梧桐子大
每服三十丸至四十丸空心日午温酒下
石菖蒲丸治瘈病筋脉相引強筋力滋血脉
石菖蒲牛膝(二味切同以酒浸一宿焙)遠志(去心)人参白茯
苓(去黑皮)地骨皮生乾地黃(焙)莵絲子(酒浸别搗末)白
术(各一兩)
右為末煉蜜丸如梧桐子大每服二十丸空心日午
夜卧温酒下
脉極(附論)
凡脉極者主心者也心應脉脉與心合心有病從脉起
又曰以夏過病為脉痺脉痺不已復感於邪内舍於心
則飲食不進肌膚瘦損血色白不澤其脉空虚口唇見
赤色凡脉氣衰血焦髮墮以夏丙丁日得之於傷風損
脉為心風心風之狀多汗惡風若脉氣實則熱熱則傷
心使人好怒口唇色赤甚則言語不快血脫色乾燥不
澤飲食不為肌膚若脉氣虚虚則寒寒則欬欬則心痛
喉中介介如哽甚則咽腫喉痺故曰心風虚實候若陽
經脉病治隂絡隂絡病治陽經定其血氣各守其鄉脉
實宜瀉氣虚宜補善治病者定其虚實治之取痊病在
皮毛肌膚筋脉則全治之若至六腑五臟則半死矣脉
絶不治三日死何以知之脉氣空虚則顔焦髮落脉應
手少隂手少隂氣絶則脉不通血先死矣
方
生地黃煎(出千金方)治脉熱極則血氣脫色白乾燥不澤
飲食不為肌膚消熱止極絶胃氣
生地黃汁赤蜜生麥門冬(各一升)蓴心(一升)
遠志(二升)甘草(二兩)人参茯苓乾地黃芍藥
白术(各二兩)石膏(二兩)生萎蕤(四兩)
右㕮咀以水一斗二升煮二升七合去滓下地黃汁
及蜜更煎取三升五合分四服
麻黃湯治脉極熱傷風損脉為心風狀多汗無滋潤
消虚熱極止汗
麻黃(去根節)杏仁(湯浸去皮尖及䨇仁各二兩)梔子仁黃芩(去黑)
(皮)防風(去乂)紫苑(去苖土各一兩半)升麻桂(去麄皮)茯神(去木)
人参(各一兩)石膏(三兩)桑根白皮(剉二兩)
右𢷬篩每五錢用水一盞半入棗三枚擘煎一盞去
滓温分二服早晩食後各一
人参散(出聖惠方)治脉極致言語不快精神恍惚脉虚驚
跳不定
人参(去蘆頭)薯蕷鐵粉生乾地黃酸棗仁(微炒)
茯神(各一兩)牛黃(一分細研)麥門冬(一兩半去心焙)麝香(半分細研)遠
志(半兩去心)羚羊角屑(半兩)
右為散入研了藥同研令勻每服煎竹茹湯調下一
錢不計時服
半夏湯治脉極虛寒欬嗽心痛喉中介介如鯁甚則
咽腫喉痺止痛益氣
半夏(湯洗去滑焙乾三兩)芎藭細辛(去苖葉)附子(泡裂去皮臍)乾
薑(炮)人参(外臺作玄参)當歸(切焙各一兩半)甘草(焙剉一兩)桂(去麄皮一)
(兩)白茯苓(去黑皮一兩)杏仁(三十枚湯浸去皮尖雙仁生研)
右剉如麻豆每服五錢用水一盞半入生薑一棗大
拍碎煎一盞去滓温分二服早晩食後各一
補虚丸(一名人参丸出聖惠方)治脉極驚悸乍安乍發宜服補
虚安神
人参(去蘆)麥門冬(去心焙)黃耆(剉炒)甘草(切焙)石菖蒲桂
(去麄皮各一兩)防風(去乂)遠志(去心)附子(炮裂去皮臍)白茯苓(去黑皮)
五味子(炒)
右為末煉蜜和丸如梧桐子大每服十丸米飲下
鎮心丸(出聖惠方)治脉極驚悸安五臟鎮心神煩滿恐畏
丹砂(研)鐵粉(研)遠志(去心)人参(各半兩)茯神(去木一兩)牛黃
(研)龍腦(研各一兩)虎睛(研一隻)琥珀(研一錢)金箔(研五片)銀箔
(研五片)
右𢷬研極細棗肉丸如梧桐子大每服十丸空心煎
金銀湯下一方煉蜜和丸忌羊血
石膏散(出聖惠方)治脉極傷風損於心氣多汗無潤澤虚
煩
石膏(二兩)梔子仁黃耆(剉)防風(去蘆頭)犀角屑茯
神人参(去蘆頭)桑根白皮(剉)杏仁(湯浸去皮尖雙仁麫炒微黃各)
(一兩)桂心(三分)麥門冬(一兩半去心)
右為散每服四錢以一鍾水煎至六分去滓不計時
温服
地黃湯(出三因方)治脉實極氣衰血焦髮落好怒唇舌赤
甚則言語不快色不澤飲食不為肌膚
人参茯苓芍藥(各三兩)萎蕤(四兩)石膏(六兩)遠志(去心)
(十兩)甘草(炙二兩)白术(三兩)麥門冬(去心)生地黃(乾各五兩)
右剉散每服四錢水一盞半煎七分去滓不計時服
麥門冬湯(出醫方集成)治症同前
麥門冬(去心)遠志(去心甘草煮)人参黃芩生地黃(洗)
茯神(去木)石膏(煆各一兩)甘草(炙半兩)
右㕮咀每服四錢水一盞半薑五片煎八分去滓温
服不拘時
防風丸(出千金方)治脉虚極則欬欬則心痛喉中介介如
鯁甚則咽腫
防風桂心通草茯神(一作茯苓)人参遠志(去心)
(炒)甘草(炙)白石英麥門冬(去心各一兩)
右為末蜜丸如梧桐子大食前酒服三十丸至四十
丸
茯苓湯治脉極實熱血氣傷心好生嗔怒口唇色變
言語不快消熱氣調血脉理中
赤茯苓(去黑皮)黃芩(去黑心)梔子仁(各一兩半)赤石脂升
麻紫苑(去苖土各一兩)麥門冬(去心焙一兩半)豉(炒一合)石膏(一兩)
右搗篩每五錢用水一盞半入竹葉五片煎一盞去
滓下芒硝一錢七分温二服早食後日午各一一
方有生地黃
升麻湯(出聖惠方)治脉極熱遇風痺感心血脱面色白不
潤澤脉空虚口唇色乾潤色消痺止熱
升麻射干芎藭人参(各一兩半)赤小豆(一合𢷬)麥
門冬(去心焙)萎蕤(各二兩)生乾地黃(焙三兩)甘草(一兩炙剉)
右搗篩每服五錢用水一盞半入生薑一棗大拍碎
竹葉五片煎一盞去滓温服早晩食後各一一方
有犀角屑
人参散治脉極好忘言語錯亂精神不守肩臂痛虚
驚不定
人参赤茯苓(去黑心)牛黃(研)鐵粉(研)麝香(研)遠志
(去心)蛇黃(燒醋淬)羚羊角(鎊)酸棗仁(等分)
右研為散每服二錢水煎淡竹茹湯放冷調下
茯苓散(出聖惠方)治脉極實熱血氣傷心好生嗔怒口色
變赤語澁不快調脉理中
赤茯苓赤石脂麥門冬(去心焙各二兩)黃芩梔子
仁人参(去蘆頭)遠志(去心)犀角屑(各一兩)石膏(四兩)
右為散每三錢以水一中盞入淡竹葉二七片豉五
十粒煎至六分去滓食後温服
茯神湯治脉虚極欬則心痛㗋中介介如鯁狀甚則
咽腫驚悸不安
茯神(去木)人参遠志(去心甘草煮)通草麥門冬(去心)黃
茋(去蘆)桔梗(去蘆剉炒)甘草(炙各等分)
右㕮咀每服四錢水一盞半薑五片煎七分去滓温
服不拘時
栢葉沐頭丸治脉極虚寒鬢髮墮落
生栢葉(一兩)附子(生去皮臍半兩)猪膏(五兩)
右將栢葉附子為末煉猪膏和為二十丸每用布裹
一丸内沭頭湯中洗頭令髮長不落
治脉極虚寒鬢髮墮落方
麻子(研二升)白桐葉(一把切)
右以米泔一斗煮五六沸去滓沭頭則鬢髮不落而
長
桑栢皮沐頭方治脉極虚寒鬢髮堕落
用桑根白皮剉二斤以水浸漬一宿煮五六沸去滓
沐髮數為之佳
普濟方卷十九
