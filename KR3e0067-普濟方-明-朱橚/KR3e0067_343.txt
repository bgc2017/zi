普濟方卷三百四十三明周王朱橚撰
姙娠諸疾門
滑胎(附論)
夫婦人難産者皆因燥澁緊歛故産戶不得開通宜先
於降誕之月自入月之日用長流水調益元散日三服
産必易産後亦無一切虚熱氣血不和之疾如未入月
則不宜服之以滑石滑胎故也
方
滑胎丸(出聖惠方)姙娠令易産益氣
赤茯苓赤芍藥(各一两)㯽榔(二两)芎藭(半两)訶梨勒皮
(三錢)枳殼(半两麩炒微黃去瓤)川大黃(一两剉微炒)麥門冬(一两半去心焙)
厚朴(去皮薑炒一两)
右搗羅為末煉蜜和搗三五百杵丸如桐子大食前
温酒二十丸下
甘草散(出聖惠方)凡臨月前服之入月兒生墮地不覺
甘草(二两炙)黃芩(三两酒浸)大麻仁(三錢)吳茱萸(三錢湯浸七次炒)
乾薑(炮三錢)大豆黃卷(一两種濕地令牙出晒乾取牙用)肉桂(三錢去皮)
右搗細為散每日空心以米飲調一錢下
臨月前預服此藥令易産方(出聖惠方)
冬葵子(一合)滑石(一两半)瞿麥(炒)丹參(各一两半)酥蜜(各一合)
右搗篩以水一大盞煎取半大盞去滓内酥蜜和調
空心以米飲下一匙食前再服
榆白皮散(出三因方)治臨産預服滑胎
榆白皮槐枝瞿麥木通大麻仁(各等分)
右剉散每服五大錢水二盞煎七分去滓日二服
滑胎催生神效方
益元散(一两)蛇退(一條焼灰湏要墻頭及籬上)蟬退(五箇全)男子亂髮
(入油一两内熬化)穿山甲(一箇焼存性)
右為末虀水一椀入藥一處煎一沸與髮攪勻冷服
酥膏令易産入月便服兒不覺出或有難産經數日或
生不以理百方千計終不平安者服此膏總在兒身
上立生初服半匙漸加至一匙若太多恐嘔逆以意
節量服之佳(出聖惠方)
真牛酥(一升)秋葵子(一斤)白蜜(半斤)滑石(搗末一两)瞿麥(一两炒)
大豆黃卷(五錢)
右搗粗散先以清酒一斤細研葵子内酥蜜中微火
消即下諸藥緩火煎常令如魚眼沸約煎去半即成
膏以綿濾貯扵瓷器中每扵食前如上所說服之
滑胎丹參膏(一名丹參膏出聖惠方見本門前養胎氣類丹参膏)
滑胎催生散(出聖惠方)
葵子滑石(各一两)蒲黃木通(剉各半两)
右搗細散每食前以温酒調下一錢
滑胎令易産方(出聖惠方)
白蜜(一合)猪脂(二合)酒(半斤)
右同於銀器中慢火熬令稍稠每服扵空心以酒下
一大匙
榆白皮散(出余居士選奇方)治姙娠滑胎易生
榆白皮甘草(各二两)葵子(一两)
右為粗末每服三錢水一盞煎七分去滓温服一方
無榆白皮名葵子散
車前子散(出聖惠方)滑胎令易産
阿膠(八两)滑石(三两)車前子(一升)
右治下篩飲服方寸匕日再至生月乃服藥利九竅
不可先服一方用蜜湯調服
神寝丸瘦胎滑利易臨入月服之極有神效知蘄州
施少卿方徐太丞傳
通明乳香(半两别研)枳殼(一两)
右為細末煉蜜丸如梧子大空心温酒吞下三十丸
日一服懷孕九箇月以後方可服一方名寤生丸用
乳香一錢酒糊為丸一方加當歸木香各等分治婦
人胎氣不足能令胎滑易産常服養胎益氣安和子
臟
枳殼散瘦胎易産抑陽降氣兼治胎中一切惡疾湖
陽公主服效(一名六一散)
枳殼(小厚突者麩炒去瓤二两又方用糯米浸控乾炒赤色尤佳)粉草(炙一两)
右為細末每服二錢沸湯調空心日三服之至七月
方可服忌登高厠若大便秘澁加防風體弱加大當
歸去尾木香各等分如胎肥壅溢動止艱難臨産難
生加乳香髮灰效枳殼能逐水消脹滿逆氣若臨月
多服則當産之時無脹滿逆氣産道順而易生誠有
補扵世也又治腸中諸疾下氣寬膈加炒去毛香附
子一两為末薑湯調下冷氣攻刺脇肋疼痛葱白湯
調下脾寒血氣成塊作痛熱酒調下大小便不通白
牽牛為末加入熱湯調服一方枳殼六两甘草一两
故加枳殼减甘草盖未産人甘草性寒故也未産前
一月日服三忌登高厠一方冷氣能飲者細嚼葱白
熱酒調下服胷膈氣閉飲食不進葱白湯調服腎
氣腫痛煨葱白二寸茴香一撮同嚼熱酒嚥下若久
久服之永不發動腰背氣痛葱白湯調服服訖即卧
少時旋能作效脚氣發動空心熱酒或木瓜煎湯
調下産後血氣不和熱酒調服心腹疼痛口吐清水
飲食不進胷膈膨脹鹽湯調服冷物傷脾發痛無時
胡椒煎湯調下婦人血暈两太陽疼痛頭旋欲倒者
艾葉煎湯服小兒面黃胃冷吐食木瓜煎湯調服婦
人經血不行手足發熱或身潮熱先用葱白湯次用
菖蒲湯調服若經血不行脾胃稍壮者當用大聖散
服之數月特有神效若經血不調血臟冷痛者當用
大聖散間以小温經湯仍以紅丸子佐之
又方
用糯米半升淘洗控乾炒為末以米飲白湯調下
一二錢服之
又方治産前滑胎
用臘月兔頭髓一箇攤扵紙上令勻候乾剪作符
子扵面上書生字一箇覺母陣痛時用母釵子股
上夾定燈熖上焼灰盞盛煎丁香酒調下
滑胎令易産(出聖惠方)
用大麻根二两剉以水二中盞煎至一盞去滓服
易産滑胎方(一名芣苢散出永類鈐方)
用車前子為末酒服方寸匕不能飲者水調詩
云芣苢能令婦人樂有子矣
治産前滑胎
用牽牛子一两赤土少許研細母覺陣痛時煎榆
白皮湯調下一錢
枳殼散治滑胎調氣利胸膈消積滯和脾胃進飲食
常服亦得
枳殼(二两)桑白皮(一两剉以水三椀與枳殼同煎煮乾取出去瓤淨洗細切焙乾用只)
(桑白皮)人參(半两)糯米(二两炒黃色)木香(一錢不見火)甘草(一两炙)
麥蘖(半两炒黃)
右為細末每服二錢入鹽少許沸湯點服日可五服
不拘時候
治滑胎易産(出産胎救急方)
枳殼(五两)阿膠(炒)甘草(一两)
右為末湯調服
又方(出胎産救急方方見本門前下痢類縮胎散)
束胎丸(出保命集)
白术枳殼(去瓤炒等分)
右為末焼飯為丸如桐子大入月一日食前服三五
十丸温熱水下胎瘦易生也服至産則已
治婦人臨産渾身痛浆破血下未得分解催産方湏是
浆破血下然後可喫若孕婦浆未破血未下湏是渾
身痛甚腰痛忽輕及數日身體困重亦可進服凡渾
身痛湏是腰痛方是欲産也若未是正産誤喫此藥
即損母性命湏是正産不下方可喫也
官桂(不見火者二两去皮)牡丹皮(去心)當歸牛膝木通
滑石冬葵子(各等分)
右為細末每服六錢水一盞半葱五枝煎取一盞三
分空心和滓喫如人行一里再喫以兒生為度
治日月未足而欲産者(出本草)
取槐樹東枝令孕婦手把即易産
又方(出本草)
搗菖蒲根汁一二升灌喉中
主易産(出本草)
以弓弩絃焼灰為末用酒服二錢正即易生一方
縳心下立産
又方(出本草)
以麝香一錢研水調之服立産
鬼胎(附論)
夫鬼胎者何人之臟腑調和則血氣充實風邪鬼魅不
能干之若榮衛虚損則精神衰弱妖魅鬼精得入扵臟
状如懷娠故曰鬼胎也
方
牡丹散(出聖惠方)治婦人鬼胎腹内㽲刺日夜不止
牡丹乾薑(炮剉)桂心紫葛(剉)赤芍藥當歸(剉炒)
赤箭(各半两)延胡索䖟蟲(炒黃)水蛭(炒黃)買子木枳
殼(去瓤炒)白薑蠶(炒)地龍(炒各一錢)
右搗篩為散每服四錢以水一中盞煎至六分去滓
每扵食前温服
穿山甲散(出聖惠方)治婦人經脉不通一月至三箇月腹内
有氣塊發來從脇下起衝心是鬼胎
穿山甲(三錢炙)牡丹肉桂(去皮各半两)鬼臼(去毛)驢護肝
蒲黃(各一两)當歸(三錢酒炒)蓮子(一两)川大黃(半两炒)桃膠(三錢)
㯽榔(一錢)
右搗篩為散每服三錢以水酒各半盞煎至六分去
滓食前温服
雄黃丸(出聖惠方)療姙娠是鬼胎致腹中黑血散下腹痛
雄黃(細研)鬼臼(去毛)莽草丹砂(細研)巴豆(去心并皮油)獺肝
(炙半两)蜥蜴(炙一两)蜈蚣(一條炙黃)
右為細末蜜丸如桐子大空心温酒下二十丸日二
服後當利如不利加至三十丸初下清水次下蟲如
馬尾状無數病極者下蛇蠱或如假卵雞子或如白
膏或如豆汁其病即除
治鬼胎如抱一甕(出危氏方)
茱萸川烏秦芁柴胡白殭蠶(直者洗)巴戟
(生用)巴豆(去殼不去油)芫花(酒煮各一两)
右為末蜜丸如桐子大每服七丸蜜酒吞下取出惡物
即愈
治婦人鬼胎及血氣不可忍(出聖惠方)
班猫(去頭翅足製)延胡索(炒各三枚)
右為細末再研如麵以温酒調下半錢以胎下為度
治婦人虚羸有鬼胎癥塊經候不通(出聖惠方)
用芫花根三两剉炒令黃色為細末每服一錢桃
仁煎湯調下當下惡物
治婦人經脉不通癥塊脹滿腹有鬼胎方(出聖惠方)
用葛上亭長五枚以糙米相和炒令熟去翅足碾
為末分三服空心煎甘草湯調服湏臾覺臍腹急
痛煎黑豆湯服之當通
下胎(附論)
夫姙娠羸瘦或挾疾病臟腑虚損血氣枯竭既不能養
胎致胎動而不堅固終不能安者則可下之免害姙婦
也姙娠因染温疫傷寒邪毒之氣入扵胞臟致令胎
死候其當胎處若冷為胎已死可下之也
方
催生湯(出三因方)治産婦陣疎難産經三两日不生或胎死腹
中或産母氣乏委頓産道乾澁纔覺陣痛破水便可投之
蒼术(泔浸洗炒二两)苦梗(一两)陳皮(六錢)白芷桂心甘草
(各三錢)川芎(一錢半)川烏當歸(酒浸炒)乾薑(炮)厚朴(製)
芍藥茯苓半夏(湯泡)附子(炮去皮臍)南星(炮各二錢)枳殼
(四錢炒)木香(一錢)杏仁(去皮尖炒)阿膠(炒各一錢)
右細末每服一大錢温酒調下覺熱悶加白蜜新汲
水調下只是五積散無麻黃有川烏附子南星阿膠
木香杏仁六味
蟹瓜散(出聖惠方)療羸人欲去胎不能安
甘草(炙)乾薑人參(去蘆頭)芎藭生薑桂心
蟹瓜黃芩(各一两)
右㕮咀以水七升煮取二升分三服忌海藻菘菜生
葱一方加牛膝
治婦人兩月孕身要行取動者
枇杷葉(去毛淨)烏尖何首烏紅花麝香(當門子研)
當歸硃砂(各等分)
右為細末空心温酒調下
療去胎(出大全良方)
括蔞(四两)桂心(五两)牛膝(三两)瞿麥(二两)
右切以水七升煎二升五合去滓分三服别如人行
八九里進之無忌
治動胎及産難子死腹中并姙娠兩兒一死一生服之
令死者出生者安(方見損胎類蟹瓜湯)
下死胎方(一名香桂散出本事方)
桂(末二錢)麝香(當門子一箇)
右同研為末煖酒服湏臾如手推下比之用水銀等
此藥不損血氣
治婦人两月孕身要行取動者
對節草(一握)牛膝草根(一握)
右入蘇木好酒封瓶口火温早晨服二朝方入狗骨
灰一大錢酒調下便行
治姙娠胎動不可安者宜下之(出聖惠方)
杏仁(二十枚去皮尖炒)桃仁(十七枚去皮尖)桂心(末一錢)
右用多年鹽梅肉和丸如梧桐子大每十丸温酒下
未下再服
治臨月損動不可安(出聖惠方)
斷弓弦(二寸焼灰)箭筈(一枚焼灰)
右合研令細以清水調頓服之
治姙娠得病湏去胎方(出大全良方)
用雞子一枚鹽三指撮和服之立下
又方(出聖惠方)
用麥蘖一升為末和蜜一升服之立下一方用麥
蘖二两水一盞半煎一盞分温三服
又方(出大全良方)
用大麥麴五升酒一斗煮三沸去滓分五服令盡
當宿勿食其子如糜令母肥盛無疾苦一方用神
麴酢煮或水煎服之亦得下湏七月七日神麴佳
療母困篤恐不濟去胎(出聖惠方)
用蝱蟲十枚搗為末酒服之即下
姙娠或以不治欲下胎(出肘後方)
用斑猫焼末服一枚即下
治姙娠或以不理欲去胎(出肘後方)
用守宫肝蛇脫皮以苦酒和摩塗臍上及左右令
温胎即下
療去胎
用牛膝六七莖綿纏搥頭令碎深納至子宫忌生
葱猪牛肉
治姙娠未足月胎死不出(出肘後方)
用醋煮大豆取汁服三升死兒立便分解未下再
服一方以醋一升格口灌之亦妙
治姙娠子死腹中
用雄鼠屎二七粒以水三升煮取一升去滓取汁
以作粥食之胎即下
治姙娠熱病胎夭腹中下之方(出聖惠方)
用益母草搗絞取汁服一中盞立效
牛膝湯(出聖惠方)療姙娠胎動安不得子尚在腹母欲死湏
以此藥下之
牛膝(去苖剉半两)水銀(二两)朱砂(二两半研)
右以水五大盞煮牛膝可得一半去滓即以蜜和朱
硃及水銀研如膏每服以牛膝汁一小盞調下半匙服
桂心散治姙娠母因疾病胎不能安可下之
桂心瓜蔞牛膝瞿麥(各二两)當歸(一两)
右㕮咀每服四錢水一盞煎七分空心去滓服一方
有蟹瓜二合
又方
瞿麥桂心(各一两)牛膝(二两)蟹瓜(二合)
右為末空心温酒調二錢服
又方
用牛膝一握細搗以無灰酒一大盞煎取七分温二服
療下死胎方
用風化朴硝入硃砂同研如桃花色童便下宜下死胎
又方
以清油和蜜等分入湯頓服
又方
用蜀葵子炒末酒湯任下
又方
以右手持馬銜鐵左手持石燕一對合手坐死胎即下
又方
用新汲水濃磨京墨服
又方
吞雞子清一箇諸方亦治死胎
治胎死得效方
以鹿角屑二三方寸匕煮葱䜴湯和服之立出
治姙娠胎死腹中若胞衣不下上迫心
用墨三寸末酒服之
治姙娠胎死腹中若胞衣不下上搶心及産不出者
用瞿麥一把水五升煮二升汁服
下死胎
用茺蔚子作煎及擣取汁服之
半産(附論)
夫姙娠日月未足胎氣未全而産者謂之半産盖由姙
婦衝任氣虚不能滋養扵胎胎氣不固或攧撲閃墜致
氣血損動或因熱病温瘧之類皆致半産仲景謂寒虛
相搏此名為革婦人則半産漏下是也又云半産俗
呼曰小産或三四月或五六月皆為半産以男女成形
故也或因憂恐暴怒悲傷太甚或因勞力打撲損傷及
觸冒暑熱慎勿用黑神散以其犯熱藥恐轉生他疾止
宜用玉燭散和經湯之類便産湏知云小産不可輕視
將養十倍扵正産可也又云半産即肌肉腐爛補其虚
損生其肌肉益其氣血去其風邪養其臟氣將養過扵
正産十倍無不平復宜審之耳
方
安宫散治姙娠不滿月小産安胎如神
黑附子(炮)阿膠(粉炒)北五味山藥黃耆(炙)當歸
熟地黃赤芍藥木香甘草(炙各一錢)糯米(一勺炒)
生薑(半两炒)
右剉末每服五錢苧根三寸水一盞半煎一盞通口
服忌生冷
補中湯養新血去瘀血補虚扶危治月未滿半産
乾薑(炮)阿膠(剉蛤粉炒)芎藭五味子(各一两)白术(黃土炒)
黃耆(去蘆蜜炙)當歸(去蘆酒浸)赤芍藥(各一两半)人参木香(不見)
(火)杜仲(去皮炒)甘草(炙各半两)
右剉散每服四錢水一盞半煎通口服不拘時候
生地黃湯治姙娠胎氣損動氣血不調或攧撲閃墜
因致墮胎謂之半産及産後氣血不和惡滯不盡腹
中㽲痛
生地黃(焙一两)大黃(略煨)芍藥白茯苓(去皮)當歸(切酒炒)
細辛(去苖)甘草(炙)黃芩(去心)桂(去皮各半两)
右㕮咀每服五錢以水一盞半入生薑一棗大拍碎
同煎一盞去滓不拘時温服
人參湯治半産後血下過多心驚體顫頭目運轉或
寒或熱臍腹虚脹疼痛
人參麥冬(去心)生地黃(焙)當歸(切炒)芍藥黃耆(剉)
白茯苓(去皮)甘草(炙各一两)
右㕮咀每服三錢以水一盞煎七分去滓食前服
芒硝飲治半産後惡露不盡氣攻疼痛血下成塊結
築臍腹煩滿悶亂
芒硝蒲黃芎藭桂(去皮不見火)鬼箭羽(各半两)生
地黃(焙一两)桃仁(去皮尖炒半两)
右㕮咀每服三錢以水一盞煎七分去滓不拘時温
服一方有人参無鬼箭羽名蒲黃湯
艾葉湯治半産惡露不斷心悶氣短(方見木門諸血類)
延胡索湯治半産後氣血不快惡露斷續
延胡索當歸(切炒)芍藥芎藭桂(去皮)甘草(炙各一两)
右㕮咀每服三錢以水一盞煎至七分去滓不拘時
温服
奪命丸(出簡易方)專治婦人小産下血至多子死腹中其人
增寒手指唇口爪甲青白面色黃黑或胎上搶心則
悶絶欲死冷汗自出喘滿不食或食毒物或誤服草
藥傷動胎氣下血不止胎尚未損服之可安已死服
之可下
牡丹皮白茯苓桂心桃仁(製)赤芍藥(各等分)
右為細末以蜜丸如彈子大每服一丸細嚼淡醋湯
送下速進两丸至胎腐爛腹中危甚者立可取出
羚羊角飲治半産後心煩悶倦
羚羊角屑(半两)芍藥(一两)枳實(去瓤麩炒三錢)人参(一两)麥冬(去心焙半两)
右㕮咀每服三錢以水一盞煎至七分去滓不拘時
温服
旋覆花湯(出金匱方)治婦人半産漏下
旋覆花(三两)葱(十四莖)新絳(少許)
右以水三升煮取一升頓服之
香豉湯(出千金方)治半産下血不盡苦來去煩滿欲死
用香豉一升半以水三升煮三沸漉去滓内鹿角
末一方寸匕頓服之湏臾血自下鹿角焼亦得
治小産惡露淋瀝不斷將近月餘諸治不效(出便産湏知)
用五靈脂炒微焦為末飯糊為丸如桐子大米飲
吞下三十丸或四十丸亦可應手而效一方用酒
亦可
全生活血湯(出蘭室祕藏方)治婦人分娩及半産漏下昏冒不
省瞑目無所知覺盖因其血暴下暴亡有形血去則
心神無所養心與胞絡者君火相火也得血則安亡
血則危火上熾則令人昏冒火乘其肺瞑目不省人
事是隂火暴去不能鎮撫令血虧損也往往用滑石
甘草石膏之類乃辛甘太寒之藥能泄氣中之熱是
血虧瀉氣乃隂虧瀉陽使二者俱傷為不足虚勞人
也昏迷不省者上焦心肺之熱也此無形之熱用寒
凉之藥驅令下行豈不知上焦之病悉病扵表乃隂
證也汗出則愈今反下之幸而不死暴虧氣血生命
豈能久活又不知内經有說病氣不足宜補不宜瀉
但瞑目之病悉属扵隂宜汗不宜下又知傷寒鬱冒
得汗扵是禁用寒凉藥也分娩半産本氣不病是暴
去其血亡血補血又何疑焉補其血則神昌常時血
下則亡今當補而升舉之心得血而安神不昏矣血
若暴下是秋冬之令大旺能舉而升之矣助其陽則
目開神不昏迷矣今立一方補血養血生血益陽以
補手足厥隂之不足名曰全生活血湯
蔓荆子藁本羌活獨活升麻葛根
白芍藥甘草(炙)柴胡(去苖)當歸身(酒洗)生地黃(夏月加之)
熟地黃(炒)川芎防風(二諸陽既陷何以知錢之血下脱故也)細辛
高良薑(一錢)乾薑(一錢)附子(一錢)燭稍(半錢)炒鹽(二錢)黃蘖
(少許為引用)
右為麄末每服五錢水五盞煎至一盞去滓稍熱服
或為細末酒麵糊為丸亦可
又方(出東垣試效方)治論同前
柴胡(二錢)當歸身(酒製二錢)生地黃(一錢夏月加之)熟地黃(一錢炒)
川芎(一錢半)防風(二錢)(諸陽下陷何以知之血下脫故也)細辛
蔓荆子(各五錢)藁本(一錢半)羌活獨活(各二錢)升麻(三錢)
白芍藥(三錢)炙甘草(二錢)紅花(三錢)
右㕮咀如麻豆大每服五錢水二盞煎至一盞去滓
稍熱服食前
延齡散(出大全良方)治半産後補虚生肌肉平復正氣
桑寄生當歸石斛川芎乾地黃續斷
牛膝(各半两)人参澤蘭獨活防風木香
五味子細辛官桂(不見火各一两)
右為細末每服三錢空心入鹽煎服或煉蜜丸如桐
子大空心鹽湯任下五十丸更妙也
治半産出血過多不可禁止忽氣悶不識人宜服此方
(出護命方)
吳茱萸(三錢)石斛(去頭)當歸(各半两)續斷蒼术黃耆
防風牡礪(火煆)川芎厚朴(去皮薑製)龍骨炙艾葉
獨活(各一錢)
右為細末每服五錢水一盞半煎至一盞三分入棗
二枚同煎空心去滓服若血過甚蜜為丸如桐子大
空心鹽米湯下三十丸只進一两服盖此藥不可服
滓也服此藥數日後血止長服補虚散子
治胎死腹中半産不下(出護命方)
官桂(去皮一两)牡丹皮(去心)芎藭葵子(各一两)
右細羅為末每服五錢濃煎葱湯調下
治一切婦人半産後損傷正氣不能將養經两三月惡
露不止面色黃瘁喫食减少無力臟腑虚冷(出護命方)
當歸(一两)艾葉川芎細辛木香防風(各一两)
牡礪(火煆)續斷石斛桑寄生(各半两)
右為細末每服二錢水一盞煎三四沸空心去滓服
治一切婦人忽因半産正産之後將養不到血氣傷損
經候過多面色青黃非時瀉痢喫食减少肌肉稍瘦
腹内氣痛衝心刺脇乍寒乍熱下部無力耳立肩竦
眼色變異將成勞候宜服此方(出護命方)
當歸五味子牛膝白芷獨活乾地黃
蓬莪术防風巴戟(去心)石斛延胡索官桂
(去皮)細辛(去葉)鼈甲(醋炙)木香萆薢藁本(各一錢)
右為細末煉蜜丸如桐子大早朝空心鹽湯下五十
丸
墮胎(附論)
夫胚胎之始賴血氣以滋育若姙娠血氣盛強隂陽之
至相和與流薄扵一體唯能順時數謹人事勿動而傷
則生育之道得矣若衝任氣虚將攝失宜子臟風冷不
能滋養扵胎故每有姙則數致傷墮也夫陽施隂化
故得有胎榮衛調和則經養周足故胎得安則能成長
若血氣虚損者子臟為風寒所苦則血不足故不能養
胎所以數墮胎也其姙娠腰痛者善墮胎也夫墮胎後
腹損扵經脉經脉既虚故下血不止也下血多者便致
煩悶乃至死矣又云戴仁過東杞一婦人病大便燥
結小便淋瀝半生不娠惟常服疎導之藥則大便通利
暫廢藥則結滯忽得胎至四五月間醫者禁疎導之藥
大便依常為難臨圊則力努為之胎墮凡如此胎墮者
三又孕已經三四月弦望前後便溺結澁甚恐胎隕乃
訪戴仁戴仁診其兩手脉俱滑大脉雖滑大以其且姙
不敢陡攻遂以食療之用紅花煑菠菱葵菜以車前子
苖作茹雜猪羊血作羹食之半載居然生子其婦燥病
方愈戴仁曰余屢見孕婦利膿血下迫極勢損胎但同
前法治之愈者莫知其數也為醫拘常禁不能變通非
醫也奈舉世識醫者鮮是難說也
方
白薇丸治婦人血海冷憊不能養胎姙娠數墜
白薇(去蘆)牡丹皮(剉)熟乾地黃(焙)木香(不見火)當歸(切焙)
肉豆䓻仁遠志(去心)附子(炮製去皮臍)禹餘糧(火煆醋㳯五七)
(遍别研)石膏(别研各二两)獨活(去蘆切)吳茱萸(湯洗七遍去滑焙各一两)
蜀椒(去目并閉口炒出汗半两)黃耆(剉微炒)五味子(微炒)桂(去粗皮各三錢)
芎藭(一两)肉蓯蓉(酒浸去皺皮切焙二两)白茯苓(去黑皮)細辛(去苖)
(葉各一两)
右除别研外搗羅為細末入研料藥拌勻煉蜜和丸
如梧桐子大每服二十丸温酒下空心食前
卷柏丸(出聖惠方)療姙娠數墮胎皆因氣血虚損子臟風冷
致胎不堅因頻有所傷
卷柏鍾乳粉鹿角膠(炒)紫石英(飛)桑螵蛸(炒)
禹餘糧(煆研飛)陽起石(飛)桂心川牛膝桑寄生
北五味熟地黃(各一两)牡丹皮杜仲川芎
當歸(各三錢)蛇床子
右為細末煉蜜丸如梧桐子大每服三四十丸空心
温酒吞下
紫石英丸(一名紫石英天門冬丸出聖惠方)主風冷在子宫有子長落
或始成娠便患心痛乃成心疾月水多未曾來服之
肥悅令人有子
紫石英天門冬(去心)五味子(各三两)烏頭(炮)卷柏
烏賊魚骨雲母(焼研)禹餘糧當歸川椒(如常製)
桑寄生石楠葉(各一两)澤瀉(一作澤蘭)杜仲遠志(去心)
肉蓯蓉桂心甘草石斛人参辛荑(一作)
(蕪荑)栢子仁(各二两)
右為末煉蜜丸如梧桐子大温酒下二十丸至三四
十丸
杜仲丸治子宫久冷姙娠數墮胎
杜仲(去粗皮炙剉)防風(去乂)附子(炮製去皮臍)石菖蒲桔梗(炒)
秦芁(去苖土)細辛肉桂(去粗皮)厚朴(去粗皮生薑汁炒)半夏
(湯浸二七遍焙各三錢)沙参熟地黃(焙)蜀椒(去目并閉口者炒出汗)
乾薑(炮各半两)
右為末煉蜜和丸如梧桐子大空心温酒下十五丸
漸加至二十丸一月見效
紫石英丸治血氣不足臟中挾寒姙娠數墮
紫石英(椎作丹塊以葵菜煮半日研細水飛)當歸(切焙)鹿茸(切片酒浸一宿去毛炙)
禹餘糧(火煆醋淬七遍水飛)枳殼(去瓤麩炒)芎藭(各一两)側柏(微炒)艾
(細剉醋拌炒黃)桂(去粗皮)赤芍藥阿膠(蛤粉炒黃去粉)白芷(各三錢)
烏賊魚骨(去甲微炙)木香(各半两)
右為末煉蜜和丸如梧桐子大每服三十丸温酒下
空心晚食前各一服
地黃丸治婦人血氣衰弱子臟風冷姙娠數墮
熟乾地黃(新潤者焙一两)澤蘭(嫩者)山芋石斛(沉水者)厚朴
(去粗皮生薑汁炙令透)肉蓯蓉(酒浸切焙)蛇床子(炒)柏葉艾(嫩者)
續斷卷柏(湯浸洗)五味子(各半两)
右為末煉蜜和丸如梧桐子大每日空心晚間生薑
艾湯下十五丸
補益調中散治婦人曾傷三月四月胎
芍藥(剉炒)當歸(切焙乾)厚朴(去粗皮生薑汁炙)續斷芎藭(剉炒)
白术(剉炒)柴胡(去苖)桑根白皮(生剉焙乾)烏梅(去核)枳殼(去瓤麩炒)
(各一两)
右㕮咀每服五錢以水一盞半煎八分去滓温服
乾地黃散(一名黃耆散出聖惠方)治姙娠數墮胎子宫虚冷寒熱
百病
熟乾地黃黃耆(剉)芎藭白术人参當歸
(切焙各一两)乾薑(炮)甘草(炙)吳茱萸(湯洗七遍焙乾微炒各半两)
右為細散每服二錢食前温酒調下忌海藻菘菜蕪
荑桃李雀肉等
阿膠湯治姙娠數墮胎小腹㽲痛不可忍
阿膠(炙令燥)熟乾地黃(焙乾切)艾葉(微炒)芎藭當歸(切焙)
杜仲(去皺皮炙剉)白术(各一两)
右㕮咀每服四錢以水一盞半棗三枚擘破同煎至
八分去滓食前温服
地黃湯治姙娠血氣衰微胞臟挾冷數墮胎
乾地黃(熟者四两)當歸(切焙)艾葉(各一两)芎藭阿膠(炒令燥)
杜仲(去粗皮剉炒)五加皮(各三两)
右剉如麻豆大每服五錢以水一盞半煎至一盞去
滓温服空心食前服之
吳茱萸湯(一名實胎散出便産湏知)療姙娠懷胎數落而不結實或
冷或熱百病之源
甘草(炙)黃耆人参川芎白术熟地黃(洗蒸)
吳茱萸(各等分)
右為末空心温酒調下二錢忌菘菜桃李雀肉醋物
吳茱萸丸治子宫久冷姙娠數墮胎
吳茱萸(湯洗六七遍)蜀椒(去目及閉口者炒出并各三两)高良薑(洗切焙)
附子(炮製去皮臍各一两)白术(二两)青橘皮(湯洗去白麩炒黃一两半)
右為末用乾柿二十枚以清酒浸令軟研膏和搗得
所丸如梧桐子大每服十丸至十五丸空心臨卧温
熱水下
茯苓散治胎月未足氣血未充輙墮胎血傷動下不
止虚損困倦
白茯苓(去黑皮)人参黃耆(薄切)酸石榴皮(切炒)陳橘皮
(去白炒)甘草(炙各一两)
右為細散每服二錢以熱酒調温服米飲亦得不拘
時候
桑寄生湯(出聖惠方)治姙娠胎動數損墮止痛安胎逼心煩
悶欲絶
桑寄生當歸(切焙)芎藭人参甘草(炙等分)
右㕮咀每服四錢以水一盞入葱白七寸同煎至六
分去滓温服
芎藭湯治姙娠數墮胎心腹疼痛
芎藭芍藥白术阿膠(炒令燥)甘草(炙各一两)
右㕮咀每服三錢以水一盞入艾葉糯米生薑同煎
至六分去滓食前服一方無白术有人参
治姙娠數墮胎方(出聖惠方)
用赤小豆為末酒服方寸匕日二服亦治姙娠數
月月水尚來
捷徑方(出大全良方)治婦人服草藥墮孕腹痛
用白扁豆生去皮為細末米飲調服方寸匕若脩
製不及濃煎服亦可亦解男子女人誤中砒毒亦
治婦人赤白帶下炒黃為末米飲調下一方用新
汲水調服治用毒藥攻胎藥毒攻心外證牙關緊
急口不能言两手強直握拳頭低自汗身微熱外
證與中風相似但其脉浮而軟十死一生醫多不
識若作中風治之必死無疑
治婦人懷姙多墮方(出華佗中藏經)
熟艾(五斤洗淨焙乾)米醋(三升煑炒乾焙為末)大赭石(二两米醋淬五七遍用)
木鼈子(五箇研細)
右為末煮棗肉為丸梧子大每服三十丸米飲下
吳茱萸湯治姙娠數落而不結實或冷或熱
黃耆(一两)吳茱萸(半两湯洗)甘草(炙一两半)芎藭(一两)
右為細末每服二錢空心温酒調下
墮胎後心痛方(出肘後方)
豉(三升)生薑(五两)葱白(十四莖)
右以酒六升煮取三升分三服瘥
墮胎方(出本草)
以白商陸大蒜服之
治落胎(出本草)
用苦耽苖子煮汁服亦生搗絞汁服
墮胎後衣不出(附論)
夫胎氣内動不能自安非時而墮既墮而胞衣不出者
以衣帶尚與母氣相属血氣猶固傷墮之次復加風冷
血氣凝澁遂致衣不出治法宜以破血温氣之劑墮
胎胎初下後婦人力羸不能更用氣力産胞也便遇外
冷則血凝故胞衣不出也
方
當歸湯治姙娠墮胎胞衣不出
當歸(切炒)牛膝(酒浸切焙各一两半)木通(剉)滑石(碎各二两)冬葵子
(炒一合)瞿麥穗(一两)
右㕮咀每服三錢以水一盞半煎至八分去滓温服
未下再服以下為度
牛膝散(出聖惠方)治姙娠五六月墮胎胞衣不出
牛膝(去苗)芎藭川朴硝蒲黃(各三錢)桂心(半两去粗皮)
當歸(一两半)
右㕮咀每服四錢以水一中盞入生薑半錢生地黃
一錢煎至六分去滓放温頻服效
冬葵子湯治姙娠墮胎胞衣不出
冬葵子(炒)牛膝(酒浸切焙)木通(剉各二两)瞿麥穗(一两)桂(去粗皮二两)
右㕮咀每服二錢以水一盞半煎至八分去滓温服
以下為度
阿膠湯治姙娠墮胎胞衣不出
阿膠(炙令燥)冬葵子(炒)牛膝(酒浸切焙)當歸(切焙各三錢)
右㕮咀每服三錢以水一盞半煎至八分去滓温服
以下為度
雄黃散治姙娠墮胎胞衣不下昏悶喘急者宜急救
雄黃(研)香墨(研各一錢)金箔(三片)馬牙硝(一錢研)
右研勻每服一錢以蜜少許與温湯調服未下更服
蒲黃散(出聖惠方)治墮胎胞衣不出腹中㽲痛牽引腰脊
蒲黃(三錢)桂心赤芍藥(各一两)牛膝(二两去苗)
右㕮咀每服四錢以水酒各半盞煎至六分去滓温
服
地黃酒治姙娠墮胎胞衣不出
生地黃(以銅竹刀切炒半两)蒲黃(炒)生薑(切炒各一錢)
右㕮咀以無灰酒三盞扵銀器内同煎至二盞去滓
分温三服未下更服
澤蘭湯治姙娠墮胎胞衣不出
澤蘭葉(切碎)滑石(末各半两)生麻油(少許)
右以水三盞先煎澤蘭葉至一盞半去滓入滑石末
并油更煎三沸頓服之未下更服
蒲黃酒(一名槐子丸出大全良方)治姙娠墮胎胞衣不出
蒲黃(炒一合)槐子(十四枚為末)
右以酒三盞煎至二盞去滓分温二服未下更服一
方治姙娠月數未足欲産腹痛用蜜丸温酒下
治墮胎胞衣不出腹中㽲痛牽引腰脊(出聖惠方)
用蟻窠土三升炒帛褁搨心下胞自出也
又方(出聖惠方)
用好墨細研每服以温酒調下二錢頻服效
治姙娠胎死腹中胞衣不出及産後卒有别病欲至狼
狽方(出聖惠方)
用刺熱羊血飲一小盞極效
又方(出聖惠方)
用水噀其面神驗用醋少許
又方(出聖惠方)
用洗兒水半盞令母服其衣便出勿令産婦知
又方(出聖惠方)若胞衣未下腹滿則殺人
用水一盞煮猪脂一两煎五七沸和脂服之當下
治胎衣不下
用蛇退皮炒焦為末酒調下如胎衣在腹另碾榆
白皮末同煎服立下
治胎衣不下
用萆麻子十四枚去殼止褁貼足下男左女右衣
下即去
又方(出如宜方)
以雞子一箇取清吞之
又方(出如宜方)
用鐵斧焼令通紅投酒中沸定則出飲之
墮胎後血不出(附論)
夫血性喜温而惡寒温則宣流寒則凝澀姙娠墮胎惡
血不出者由姙娠宿有風冷在扵胞臟冷搏惡血故令
不下令人寒熱去來臍腹滿痛口乾燥渴手足若煩若
血隨氣逆上衝扵心或語言狂妄或迷悶不省至其病
變不可勝數宜速以破血下氣藥治之血下乃已
方
琥珀煮散治姙娠墮胎後惡血不出小腹㽲痛
琥珀(研一錢)没藥(研)蒲黃當歸(去苗切焙)赤芍藥(炒)
薑黃紅藍花土瓜根牛子李延胡索
牡丹皮(各半两)
右為散每服三錢以童子小便酒各半盞同煎至七
分温服心腹脹痛温酒調下二錢
鑑鼻湯治姙娠墮胎後血露不出心腹疼痛
銅鑑鼻(别搗細研如粉)大黃(剉微炒)生乾地黃(微炒)芍藥(各一两)
甘草(炙剉)芎藭乾漆(炒去烟各一錢)棗(七枚去核焙)亂髮(雞子大焼灰)
右㕮咀每服三錢水一盞煎至七分去滓投入芒硝
少許再煎一二沸温服相次更服
大黃飲治姙娠墮胎後血不出腹中㽲痛不可忍
大黃(剉炒)芍藥黃芩(去黑心)桃仁(湯浸去皮尖雙仁麩炒黃色)當歸
(微炙各一两)桂(去粗皮)甘草(炙赤各三錢)生乾地黃(焙一两半)
右㕮咀每服三錢以水一盞煎至七分去滓温服食
頃再服
牡丹丸治姙娠胎後血不出寒熱腹痛
牡丹皮當歸(炙令香剉)芍藥白术鬼箭羽桂
(去粗皮各一两)大黃(剉炒三錢)
右為末煉蜜和丸梧桐子大每服二十丸温酒時時
一服漸加至三十丸
大黃湯治姙娠墮胎後血不出
大黃(剉炒)當歸(微炙)甘草(剉炙)吳茱萸(湯洗炒黃)牡丹(去心切)
芍藥(各一两)
右㕮咀每服三錢以水一盞生薑一錢拍破同煎六
分去滓温服相次再服
桃仁湯治姙娠墮胎後血不出往來寒熱腹痛
桃仁(湯浸去皮尖雙仁麩炒黃色二十枚)吳茱萸(湯洗炒黃二两)當歸(微炙剉)
黃耆(微炙剉)芍藥(各一两)醍醐(二两)
右除醍醐外麄搗篩每服三錢以生薑一錢拍破水
一盞酒半盞煎至六分去滓下醍醐半两攪勻温服
紅藍花散治姙娠墮胎後血不出奔心悶絶不識人
紅藍花(微熬過)男子髮(焼灰研)墨(焼通紅)騏驎竭(研)蒲黃
(隔紙炒各一两)
右為散以童子小便三四分調二錢服之立瘥
烏金散治姙娠墮胎後惡血不出四肢無力體熱心
胷滿煩悶及諸疾血病
墨(二两打折二寸挺子焼通赤用好醋一升醮七遍再焼通赤放冷别研為末)没藥(研)
騏驎竭(各一錢)麝香(一錢)
右為細散每服温酒調下一錢如血迷心用童子小
便和酒調下二錢
猪膏飲治姙娠墮胎後血不出上搶心痛煩憒
猪膏(七合)白蜜(三合)生地黃(切二两)
右先將猪膏地黃相和煎令赤色去却地黃内蜜三
合攪勻分温二服相次再服
白蜜湯治姙娠墮胎後惡血不出
白蜜(二两)生地黃(汁一盞)酒(半盞)
右將地黃汁與酒扵銅器中煎五十七沸入蜜攪勻
分作两服放温相次再服服二劑百病可愈
治姙娠墮胎後敗血不出
墨(三两用炭火焼紅以釅醋淬如此三遍以瓷瓦椀扵淨地上合令冷取出細研如粉)没藥
(一两别研末)
右合研令極細再羅過每服二錢正以煎醋調下不
拘時
當歸酒治姙娠墮胎後血不出
當歸(炙令香剉)芍藥(剉炒各二两)
右㕮咀每服三錢正以無灰酒一盞入生地黃汁一
合扵銀器内慢火煎至七分去滓温服以惡血下為度
治姙娠墮胎後血不出小腹满痛
用羚羊角焼灰細研如麩每服三錢正不計早晚
以豆淋酒調下
墮胎後血出不止(附論)
夫胎不安而墮既墮而血出不止者以調養不周血緣
虚出甚則心神煩憒乃至昏冐也墮胎後腹損扵經
脉經脉既虚故下血不止便致煩悶乃死矣
方
桑根煎丸治姙娠墮胎後血出不止胷脇心腹滿痛
時復寒熱甚者
桑根白皮(剉二两)麻子仁(淨洗五合研)清酒(五盞煑煎二味藥至三盞)
(絞汁去滓)棗(三十枚大者取肉)飴糖(二两)阿膠(炙令燥一两)蜜(五大合取棗糖)
(膠同煎一大盞如膏)乾薑(炮製)厚朴(去粗皮生薑汁炙七遍剉碎各半两)芍藥(半两)
蜀椒(去目并合口者炒出汗)肉桂(去粗皮)甘草(炙令赤)黃孽(剉碎炒)
生乾地黃(焙)玄参五味子(各一錢)
右以先七味共煎成稀膏以後十味為末與前膏同
和為劑塗酥更搗令勻熟丸如彈子大以温酒下一
丸食前服
地榆散(出聖惠方)治姙娠損胎下血不止腹内疼痛
地榆(三錢剉)乾薑(一錢炮裂剉)當歸(三錢剉微炒)龍骨(三錢)芎藭
(二錢)艾葉(半两微炙)阿膠(三錢搗碎炒令黃燥)熟乾地黃(一两)蒲黃(三两)
牛角䚡(一两焼灰)白术(半两)烏賊魚骨(三錢焼灰)
右為細散不計時候以粥飲調下二錢
當歸散(出聖惠方)治姙娠損胎後下血不止
當歸(三錢剉微炒)龍骨(三錢)地榆(五錢剉)艾葉(半两)阿膠(三錢搗碎)
(炒令黃燥)牛角䚡(一两焼灰)熟乾地黃(三錢)芎藭(三錢)白芍(半两炒)
乾薑(半两炮裂剉)黃耆(半两剉)柏葉(三錢微炙)
右為細散不計時候以粥飲調下二錢
龍骨散(一名當歸散出聖惠方)治姙娠墮胎後血出不止腹痛并
損動
龍骨(半两煆)生乾地黃(焙)地榆(去苖細剉各一两半)芍藥(各一两)乾薑
(炮裂)蒲黃(微炒)阿膠(炒令燥)牛角䚡(取黃牛角内者炙令勻焦錯取末各半两)
艾葉(一錢為末)
右為細散每服二錢以煎生乾地黃酒調服米飲調
服亦得忌生冷油膩猪肉魚蒜蕪荑
地榆散治姙娠墮胎後血出不止(一名龍骨散)
地榆(去苖剉碎一两)當歸(切焙)龍骨艾葉(擣成末)蒲黃(微炒各半两)
牛角䚡(炙令勻焦錯取别研一作犀角屑)阿膠(炒令燥)生乾地黃(焙各)
(一两一方用熟乾地黃)
右為細散研勻每服二錢以温米飲粥調食前服
當歸散治姙娠損胎後下血不止
當歸(三錢剉)熟乾地黃(一两)鹿茸(三錢去毛塗酥炙)白膠(一两擣碎)
(炒令黃燥)艾葉(半两微炒)甜葶藶根(三錢)附子(半两去皮臍)黃芩(半两)
右為細散每扵食前以粥飲調下二錢
白膠散治姙娠三两月後或時傷損下血不止遶臍
疼痛吐逆悶絶
白膠(二两搗碎炒令黃燥)人参(去蘆頭)半夏(湯洗七遍去滑)秦芁(去苖切)
紫菀甘草(炙微赤剉各一两)
右㕮咀每服三錢以水一中盞入葱白二莖煎至六
分去滓不計時候温服
地榆湯治姙娠墮胎後血出不止形體虚羸
地榆(去苖刮淨細剉一两)當歸(炙焙切碎二两)生薑(去皮切碎隂乾者)艾葉
(擣為末各半两)赤石脂(一两)
右㕮咀每服三錢以水一中盞入新竹葉十片同煎
至七分去滓食前温服一方為末淡竹瀝調下二錢
地黃湯治姙娠墮胎後血出不止小腹滿痛(方見安胎類)
葱豉湯治墮胎後心痛(方見前治姙娠諸病類)
榆白皮煮散治姙娠墮胎後血出不止
榆白皮(刮淨剉碎)當歸(切焙各半两)
右㕮咀每服三錢以水一盞入生薑三片同煎至七
分去滓空心服
膠艾湯治姙娠墮胎後血出不止腹痛亦療損動母
去血
艾葉(搗成末一两)阿膠(炙令燥半两)
右㕮咀每服三錢正水一盞煎至五分去滓空腹服
之未效更服
小薊飲治姙娠墮胎後血出不止
小薊根葉(剉碎)益母草(去根莖切碎各五两)
右以水三大碗煮二味爛熟去滓至一大碗將藥扵
銅器中煎至二盞分作二服日内服盡
治姙娠墮胎後血出不止
用生地黃汁半盞調代赭末一錢必一日三五服
以瘥為度
治姙娠墮胎後血出不止
用丹参去蘆頭二两粗搗篩每服四錢以水一盞
煎至六分去滓温服食前一方酒煮温服之日三
治落胎下血不止
用桑木中蝎蟲焼藥酒服方寸匕日二一方桑蝎
蟲屎焼灰服
治姙娠墮胎下血不盡苦煩滿欲極時發寒熱狂悶
用鹿角屑一兩熬以水一大盞煎䜴一合取汁六
分分為三服調鹿角屑二錢服日三服須臾血下
普濟方卷三百四十三
