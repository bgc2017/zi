古儷府目錄類書類
卷一
天文部
卷二
地理部
歲時部
卷三
帝王部
宫掖部
儲宫部
帝戚部
卷四
政術部
卷五
人部
卷六
職官部
卷七
禮部
卷八
樂部
道術部
卷九
文學部
卷十
武功部
卷十一
居處部
恩賚部
卷十二
物類部
(臣)等謹案古儷府十二卷明王志慶編志慶
崑山人其書以六朝唐宋駢體之文足供詞
藻之用者採摭英華分類編輯其漢魏賦頌
之類雖非四六而典實博麗已開對偶之漸
者亦併取焉凡分十八門每門各分子目凡
一百八十有二大槩仿歐陽詢藝文類聚之
例或載全篇或存節本與他類書割裂餖飣
僅存字句者不同所引止於宋以前又皆從
各總集别集採出亦非明人類書輾轉稗販
以致冗瑣舛訛貽悞来學者可比蓋志慶為
僉事志堅舉人志長之弟昆仲皆以文學見
稱於世志慶之考訂精確雖不及其兄而源
流既正識度自超故偶然選輯之本終能不
失前人矩矱惟書中間收玉海所載儷句稍
為猥襍若以此為例則吳淑事類賦必將全
部收入文繁語冗安有終窮幸其偶一見之
故尚不至為全書之累而貪多嗜博之弊亦
終不能相掩云乾隆四十四年正月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
