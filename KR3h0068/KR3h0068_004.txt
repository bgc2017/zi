書畫彙考卷四
刑部左侍郎卞永譽撰
書四(收藏法書)
宣和御府藏
歴代諸帝王(后附)
晉武帝草書我師帖善消息帖
唐太宗正書詔勅行書詔勅道德勅禊宴詩
江叔帖藝韞帖好謙帖真蹟帖枇杷子
帖魏仲思改名勅草書九仙門勅晚來勅
手勅無為帖
唐明皇隷書五王贊法空字喜雪篇太一字
行書賜趙宣王等勅訪道勅嘉賓勅賜李
含光勅二批答李含光表修齋二批答李含光
表謝賜批答李含光表投璧批答李含光表起
居批答李含光表香信批答李含光表謝修功
德批答張九齡謝知制誥表批答楊勵俗等表
批答裴耀卿等雪篇表批答裴耀卿等賀雨表
批答裴耀卿等奏謝宣示聖旨賜裴耀卿等詩
鶺鴒頌送虚已赴蜀川詩春臺望雜言
唐肅宗行書賜李含光勅二批答郭子儀表批
答李季卿表批答李含光表修齋批答李含光
表修功德批答李含光表錫縑
唐代宗行書南郊口號歲功贊守歲詩秋中
月夜詩秋日詩重陽詩春日雨晴燕諸王詩
唐德宗行書批答趙惠伯表
唐宣宗行書賜李叢勅賜李叢手勅賜李叢手
詔
唐昭宗行書賜錢鏐衣襟書
唐則天順聖皇后武氏行書夜宴詩
五代梁太祖行書御批祥瑞表
梁末帝行書正明勅
周世宗行書賜張昭詔
篆書
唐李陽冰篆書孝德訓新驛記千文
衞包篆書鷦鷯賦
唐元度篆書千文正書論書十體書二
釋元雅小篆二體千字文
宋益端獻王篆書二十六體篆
徐鉉篆書大道不器賦上下二蟬賦篆隸二
千文二
章友直篆書二經堂歌
隷書
唐韓擇木隷書桐栢觀記張載劍閣銘八分書
曹子建表心經
正書
魏鍾繇正書賀尅捷表
宋蕭思話正書奏事帖
齊王僧虔正書御史帖陳情帖
隋薛道衡正書和南帖
唐褚遂良正書謝表文帝京詩樂毅論石研
帖大洞内祝隱文行書枯木賦草書臨王羲
之永興帖臨王羲之中郎帖臨王羲之二謝帖
摹王羲之官舍帖
顏真卿正書旌節勅顏允南父惟正贈告顏允
南母商氏贈告潘丞竹山書堂詩朱巨川告
疎拙帖行書爭坐前帖爭坐後帖送文殊碑
文帖頓首夫人帖與李光顔太保帖蔡明遠
鄱陽帖劉太沖帖劉中使帖開府帖盧侯
帖瑶臺帖篆籒帖中夏帖湖州帖送書
帖乞米帖乞脯帖縑緗帖馬病帖送辛
滉序祭伯父濠州刺史文(唐臣題䟦)祭姪季明文
徐浩正書朱巨川告小字存想法寶林寺詩
元稹正書寄蜀人詩
李商隱正書月賦行書四六本藁草
柳公權正書度人經二清淨經隂符經心經
寄藥帖行書宫相帖檢領帖蘭亭帖紫
絲鞋帖簡啓草藁
蕭遘正書景公帖行書幽公帖
陸扆正書贈䛒光草書歌
李磎正書送䛒光詩
詹鸞正書唐韻上下
顧紹孫正書儒素帖
陸希聲正書贈䛒光詩
楊鉅正書贈䛒光草書序
崔遠正書送䛒光詩
張顗正書贈䛒光詩
鄭賨正書題經藏詩
戎昱正書早梅詩
趙模正書模集千文
許渾正書今體詩上下(烏絲欄)
張欽元正書金剛經上下
楊庭正書五藴論
景審正書黃庭經
鈕約正書小字三教經
女仙吳彩鸞正書唐韻平聲上唐韻平聲下唐
韻上聲唐韻去聲唐韻入聲唐韻上下二
唐韻六
道杜光庭正書送先輩詩
道梁元一正書太上内景神經
釋曇林正書金剛經
五代吳越國王錢鏐正書貢棗帖
南唐偽主李璟正書邊鎬奏狀
薛貽矩正書贈䛒光草書序
五代盧汝弼正書贈䛒光詩
豆盧革正書開講帖友公大德帖鄭長官帖
王郎官帖行書大德帖吾師帖寒食帖買
花帖頂辭帖田園帖
王仁裕正書送張禹偁詩
楊邠正書清潭等帖
宋文臣宋綬正書草制草劄密表杜甫謁廟
詩和園池詩筆飛白書上下二千文
文臣蔡襄正書南郊慶成詩茶錄還潁詩
文臣石延年正書西師詩
文臣陸經正書蒲州詩武林謠行書蕭相樓等
詩郊居等詩
文臣王子韶正書杜衍詩
道陳景元正書陶隠居傳高士傳樂毅傳相
鶴經陳諶等墓誌種玉故事行書岩棲賦
試墨書等詩
山人蒲雲正書雙鈎道經雙鈎德經
釋法暉正書細書經塔
行書
晉王衍行書尊夫人帖
謝奕行書秋月帖
桓温行書東道表
謝安行書中郎帖近問帖善護帖
謝萬行書賢妹帖鯁恨帖
陸玩行書賀瑞星表(晉元帝批附)
張翼行書舅氏帖
王濛行書餘杭帖
王徽之行書僧倫帖至節帖仲宗帖蔡家帖
王䆳行書婚事帖
宋孔琳之行書日月帖
梁陶弘景行書楊瓇瑤密辭華陽洞天帖屈畫
帖茅山帖帶名帖茅山仙蹟
王筠行書至節帖
陳陳叔懷行書梅發帖
蔡凝行書明希帖
唐虞世南行書積年帖借乳鉢帖枕卧帖蔬
會帖翰墨帖賢士帖三汝南公主銘藁草
書論道帖關内帖前書帖臨張芝平復帖
歐陽詢正書衞靈公論強弱論節封奕事節
蘇原事行書秋風辭周公帖鄒穆公帖齊
宣王帖卜商讀書帖荀公帖戰國策帖子
卿帖庾亮帖張翰帖度尚帖戴逵帖善
奴帖三祭祀帖四時祭祀帖百家帖門籍
帖自遣帖勸學帖海上帖隅隩帖祖訥
帖守謙帖薄冷帖金蘭帖北遊帖講書
等帖千文草書孝經院君帖盈虚帖京
路帖塗路帖京兆帖
歐陽通行書節陳高祖本紀千文
陸柬之行書蘭若碑頭陀寺記蘭亭詩千文
臨王羲之蘭亭序草書急就章
李邕行書光王帖檢校帖奐上人帖閻爵帖
永康帖披雲帖潭永帖勝和帖葛粉帖
古詩帖
吳通玄行書魚朝恩神道碑藁上下度人經(不完)
李白行書太華峰乘興帖草書歲時文詠酒
詩醉中帖
張籍行書希深帖
裴潾行書大司寇帖
杜牧行書張好好詩
李景讓行書再拜郎中帖
崔龜從行書宛陵帖
白居易行書豐年帖洛下帖生涯帖劉郎中
帖送敏中歸邠寧幕等詩
裴休行書判疏言狀
司空圖行書贈䛒光草書歌贈䛒光草書詩
盧知猷行書送䛒光序
吳融行書博士帖草書付虬帖正書贈䛒光送
别詩贈䛒光草書歌二
韓偓行書僕射帖芝蘭帖
任疇行書郎中帖
林藻行書深慰帖
徐凝行書黃鶴樓詩荆巫夢思等詩
韋榮宗行書有德帖傳教帖臨鍾繇中郎帖
長風帖下筆帖正書執筆帖
蘇靈芝行書達磨銘
婦人薛濤行書萱草等書
道魚又玄行書上崇道師書
釋懷仁行書聖教序草書臨晉王羲之往還等帖
釋行敦行書樂府帖
釋齊巳行書擬嵇康絶交書謝人惠筆詩懷楚
人詩渚宫書懷等詩送冰禪姪詩寄冰禪德
詩冰禪帖正書廬嶽詩寄明上人詩
五代羅隱行書外羅城記藁三十一郎帖喜慰
帖華隂樵寄帖
韋莊行書借書帖借樂章帖米團帖
張徐州行書勸君詩
潘佑行書許堅等詩
孫昭祚行書四色牡丹賦終南山賦陽春曲等
詩竹拄杖等詩朱陳村等詩
釋應之行書曲直不相入賦即事等詩
南唐主李煜行書淮南子春草賦義天秤尺記
浩歌行克己處分批元奏狀禮三寶衆聖
賢儀八師經宫相詩李璟草堂等詩高秋
等詩牡丹等詩古風詩二論道帖招賢詩
帖樂章羅帖樂府三臨江仙雜文藁正
書金書心經智藏道師真贊
文臣李建中行書千題詩雪花詩韓見素致仕
等詩畫屏等詩
文臣蘇舜欽行書吳中詩草遊山草學館卧病
等詩夢歸等詩草書雉帶箭等詩
王安石行書集句詩筆
蔡京行書御製詩并和御製明節皇后傳觀明
節皇后像詩奉安明節皇后詩劉貴妃制劉
賢妃制劉淑妃制明達墓誌文宣和殿召輔
臣記瓊蘭殿壁山後記瑶林殿雙竹後記澄
漪殿觀蓮記玉宇洞後記延福宫題名記題
澄莊等詩回溪泛舟題名留題栖雲軒萬年
橋題名記萬歲山記遊艮嶽祝夀詩遊艮嶽
詩艮嶽噰噰亭題記題絳霄樓詩蕭閒館題
名擷芳園記芳華館賞花詩定鼎記額梅
竹雪鴈詩二繁杏水禽詩二閱駿射序上下二
觀碑記題甘露降詩再降甘露記錫宴書
題二對屬題神霄宫詩聽降題名步虚詞
太清樂玉扶步虚詞柳真人步虛詞蓬萊
仙步虚詞大仙留題詩大仙詩曲春宫詩二
雪詩二魏將軍歌飲中八仙歌二歌元豐
元豐行驄馬行二古栢行二丹青引三
送孔巢父詩二送西京提刑詩二曹霸畫馬詩
二洗兵馬詩二壺春堂觀御題賞花詩謝賜
承平殿曲宴記表宣和殿東閣屏山後記正書
千文
文臣蔡卞行書進神驗記清淨經莊子刻意篇
杜甫驄馬行千文二
文臣劉正夫行書宣召記泛舟題名
文臣米芾行書千文二
内臣岑宗旦行書太上道德經曉賦書評崔
白江湖等詩
草書(章草附)
漢張芝草書冠軍帖章草消息帖
魏曹植章草鷂雀賦
蜀諸葛亮草書遠涉帖
吳皇象章草急就章
晉張華草書得書帖行書聞時帖
杜預草書十月一帖
衞恒草書往來帖
王渾草書近見帖
王戎草書忻慰帖
陸機章草平復帖行書望想帖
索靖章草急就章月儀出師帖七月帖
郄鑒草書蘭陵帖
郄愔章草諒弟帖草書遠近帖
王廙草書仲春帖章草鄭夫人帖行書賀雪表
嫂何如帖
王敦草書蜡節帖
王導草書省示帖改朔帖
王恬草書得示帖
王洽草書叙還帖行書仁愛帖兄子帖承問
帖
王珣草書三月帖行書伯遠帖
王珉草書力書帖行書鎮撫帖
謝尚草書餘寒帖
庾翼草書步征帖行書盛事帖
王羲之草書桓公帖(唐正觀中題跋附)朝廷帖宰相帖
司徒帖中書帖侍中帖尚書帖司馬帖
太常司州帖太常帖二護軍帖司州帖
譙周帖參軍帖謝二侯帖二朱處仁帖二
謝帖荀侯帖阮生帖江生帖遠生帖道
家帖龍保帖舅母帖母子帖賢姊帖姊
告安和帖賢室帖諸賢帖遠婦帖兒女帖
留女帖小女帖女孫帖官舍帖講堂帖
修園帖屛風帖門風帖氣力帖脅中帖
初月帖(内一軸從洛帖附)月半帖二月末帖二月
帖四月帖末春帖去夏帖秋來帖季冬
帖雨晴帖熱日帖大熱帖熱甚帖異熱
帖差凉帖節日帖節氣帖當日帖雪候
帖數年帖草書帖飛白帖王略帖臨書
帖數字帖三都帖二過京帖鄉里帖永
嘉帖成旅帖山川帖州中帖錢塘帖江
州帖臨川帖丹陽帖二山隂帖嘉興帖
餘杭帖遠宦帖附農帖勿殺生帖方物帖
旃罽胡桃帖胡桃帖山藥帖祀物帖純
酒帖褁鮓帖海鹽帖鹽井帖送梨帖(唐柳公權)
(題附)白石枕帖高枕帖石班帖清宴帖情
慮帖和書帖書問帖樂問帖知問帖北
問帖得告帖得書帖三二書帖遺書帖
旦書帖二累書帖有書帖無書帖頓喜帖
喜慶帖慶慰帖安慰帖清和等帖清和
帖四安和帖平安帖安西帖安善帖小
佳帖佳靜帖小差帖奉對帖奉待帖大
醉帖奉憶帖甚快帖有理帖萬福帖造
次帖方回帖省别帖二此輩帖瞻近帖二
知遠帖遠近帖遠念帖逋滯帖内事帖
先期帖舉聚帖界内帖達事帖慨然帖
多義帖適為諸帖如命帖阿萬帖懸量
帖行穰帖送謝帖所論帖虞休帖速還
帖數有帖得熙帖人理帖集理帖舊志
帖重熙帖甚佳帖委曲帖當有帖晚善
帖晚可帖還白帖君事帖此事帖平定
帖大都帖致此帖昨有帖兼致帖東北
帖念慮帖七十帖卞駙馬帖十一月等帖
(王薈等章集附)臨鍾繇所懷帖章草豹奴帖正書樂
毅論黃庭經東方朔畫像贊定公帖報國
帖口訣帖草命帖行書伯熊帖諸賢子帖
蔡家帖家中帖夫人帖賢弟帖諸弟帖
從弟帖曹妹帖阮公帖賢女帖此月帖
六月帖九月帖十月帖三月帖快雨帖
夏日帖極寒帖快雪時晴帖州民帖舊
京帖安西帖山隂帖永興帖建安帖噉
豆帖青李來禽帖慈顏帖平安帖奉告帖
小佳帖悉佳帖自慰帖叙慰帖廓然帖
遣書帖省書帖宿昔帖十三帖書魏鍾
繇千文
王獻之草書洛神賦侍中帖馬侍御帖裴員
外帖裴九帖崔十九帖二妹帖從子帖
左髀帖腎氣丸帖服油得力帖鐵石帖八
月帖十二月帖秋冷帖秦中帖東陽帖二
東縣帖丹陽帖南陽帖江州帖廣州帖
二東山帖下山帖灞亭帖慰意帖轉勝
帖奉别帖晚際帖知汝帖久達帖皆佳
帖當語帖潛處帖來遲帖勝常帖前書
帖晝夜帖安石帖慶等帖數日帖遠書
帖二告帖事後帖西問帖復面帖法願
帖相送帖處分帖奉書帖欲發帖章草
七月帖跨州帖量力帖正書洛神賦(不完)丙
舍帖行書黃門帖李參軍帖仲宗帖薦王
德祖帖府君帖阿姑帖阿姨帖賢弟帖
斁奴帖外甥帖吾賢帖諸舍帖舍内帖
東園帖鴨頭丸帖地黃湯帖都邑帖鄱陽
帖山隂帖安西帖吳興帖冠軍帖二鵝
羣帖進退帖體中帖授衣帖思戀帖如
意帖古詩帖二
詹思遠章草清佳帖
宋王曇首草書餘念帖
羊欣草書筆精帖
謝靈運草書古詩帖
薄紹之草書日寒帖千文
齊劉珉草書承晩帖
梁沈約草書今年帖
蕭子雲草書千文正書進寫古文啓顏回問孝
阮研草書宰相帖欣泰帖得書帖
陳陳伯智草書習讀帖
蔡景歴草書寂然帖
蔡證草書讀經帖
陸繕草書稽古帖
毛喜(一作熹)草書從軍帖
江總草書餘姚帖
鄭㐰草書民務帖
陳逵草書歲終帖行書明願帖
隋釋智永草書常侍帖參軍帖故舊帖至通
法師帖春雨帖千文七臨王羲之言讌帖
真草月儀帖月儀獻歲帖千文七小字千文
唐裴行儉草書千文
賀知章草書孝經二洛神賦上下二胡桃帖
上日等帖二千文五(内一軸不完)
徐嶠之草書天童經
張旭草書奇怪書醉墨帖孔君帖皇甫帖
大弟帖諸舍帖久不得書帖德信帖定行
帖自覺帖平安帖承告帖洛陽帖永嘉
帖清鑑等帖縑素帖華陽帖大草帖春
草帖秋深帖王粲評詩長安帖酒船帖
千文
孫過庭草書書譜序上下二千文
周義草書贈懷素草書歌
李霄遠草書隱士詩遠花詩
張仲謀草書赴(闕)有感(闕)詩
裴素草書空鱠帖
韋權草書論書帖畫畏獸
張庭範草書謝安帖相遇帖東陽帖正書造
蠒紙法行書胡笳十八拍仁弟帖借書帖二
胡季良草書題然公山房詩逸草幛文賦帖
說龍帖蔡瓌帖行書讀元和文大乘寺詩
孔山寺詩崑山寺詩陳智帖
章孝規草書路魯瞻雲南木夾
釋懷素草書孝經四自叙鄂公鬭將贊三草
書歌二(不完)秋風辭草聖詩早春詩自詠詩
寄人詩憶人詩遊山詩題酒樓詩酒船
詩勸酒詩狂醉詩醉僧圖詩寄浩公詩
廻鴈詩論草聖帖論章草帖論書帖神仙
帖遊山帖下山帖尋道帖貧道帖玉壺
帖仙杖帖長生帖臨川帖二山水帖山
亭帖早行帖松聲帖花發帖上林花發帖
奉李帖送人帖藥物帖石膏散帖(乘興帖附)
白石散帖寄藥帖顛書帖二謝帖二謝等
帖奉二謝帖奉書帖揮翰帖筆老帖遣
興帖清和帖近代帖久在帖動靜帖臨
池帖憑事帖勤讀帖天然帖本欲帖足
下帖知命帖白首帖世人帖飛釣帖雄
逸帖汝等帖還期帖客舍帖陶阮帖江
公帖得書帖師古帖取步帖衣鉢帖河
東帖咸陽帖吳郡帖新安縣帖醉顛帖
草顛帖小草等帖行草筆法公孫大娘等帖
河内諸子帖臨王羲之懷間帖千文帖夢
遊天姥山等歌五
釋亞栖草書對御草書歌觀智永草書歌觀懷
素草書歌觀高閑草書歌二幾何賦瀟湘逢
故人賦二羅漢贊開講疏山寺詩謝真人
帖六藝帖千文二
釋高閑草書五原帖行書中丞帖雨雪帖
釋䛒光草書贈登第等詩千文
釋景雲草書將箴
釋貫休草書常侍帖千文六行書夢遊仙詩
釋夢龜草書白蓮歌粉團山水歌梁園吟襄
陽曲重陽詩寄新羅劔帖臨張顛千文千
文二謝馬鞭詩
釋文楚草書千文
五代杜荀鶴草書雲扃帖
薛存貴草書慰舉帖西征帖秋熱帖到城帖
到任帖
楊凝式草書古意帖正書韭花帖行書乞花帖
宋神仙鍾離權草書贈王定國詩
秦忠懿王錢俶草書國子直講補牒手簡
文臣杜衍草書天隱子絶句詩
文臣周越草書賀知章賦詩句千文
八分書
唐于僧翰八分書千文上下
張彥遠八分書李將軍征回詩維山廟詩宿僧
院詩山行詩草書臨王羲之初日帖臨王羲
之還問帖臨王羲之思想帖臨王羲之丹陽帖
臨王羲之清和帖臨王羲之别紙帖臨王羲
之書問帖
貝冷該八分書蓬萊觀碑
釋靈該八分書種柳歌
制詔告命(補牒附)
唐詔湯開山
唐告臨後周顏之儀周法明許圉師狄仁傑
郭元振賀知章二魏處哲二魏處哲妻侯
氏徐嶠之張九齡考課二白知節馬定苫
嚴武庫令望魏洽張庭詢朱巨川張
楚金李衎唐大國渾瑊齊抗湯從義
白居易王審隨二李德裕許渾李叢李
思鄭凝績朱全忠李能羅隠
牒白寡辭白彥將王審隨
五代制後唐李彥超
告蜀王宗綰二晉趙仁寶
牒後唐趙仁寳南唐國導師告日本國康保偽
告二大理國相國布爕誥大理國督爽牒
米南宫祕玩法書目(自此至嚴氏書紀書畫舫原本)
王右軍官舍尚書二帖快雪時晴帖吳融博士帖
破羌帖謝安慰問帖晉賢十三帖大令中秋
帖陶隱居朱陽帖梁臨樂毅論智永臨右軍五
帖唐文皇手詔歐陽詢度尚庾亮二帖又春雨
帖褚模蘭亭唐模大令范新婦帖陸柬之頭陀
寺碑徐浩古詩帖張長史秋深帖李邕多熱要
葛粉帖光八郎帖勝和帖唐模十七帖懷素
去夏帖又貧道等三帖顏魯公朱巨川誥司空
圖贈廣歌(一云贈䛒光歌也)楊凝式晝寢大仙二帖
賈似道悦生堂别錄(似道留心書畫家藏名蹟多至千卷其宣和紹興祕府故物往)
(往乞請得之今除烜赫名蹟載悦生古蹟記者不錄錄其稍隱者□於篇)
崔瑗臨史游急就章王廙仲春帖王導省示帖
衛恒往來帖王徽之至節帖王珣三月帖張翼
舅氏帖王濛餘杭帖張翰思鄉帖孔琳之日月
帖謝靈運古詩帖梁武帝異趣帖王筠至節帖
蕭思話奏事帖王僧虔陳情帖蔡景歷寂然帖
陸繕稽古帖唐代宗守歲詩裴行儉千文李
陽冰篆書心經李白乘興帖徐嶠之天童經杜
甫秋日䕫府詠懷一百韻白居易豐年帖杜牧之
張好好詩張籍希深帖李商隱正書月賦陸希
聲贈䛒光詩許渾烏絲欄詩稿杜光庭詩帖楊
庭五藴論薛濤萱草詩韓偓芝蘭帖蘇靈芝達
磨銘王仁裕送王禹偁詩錢鏐貢棗帖歐陽修
贈蘇子美詩石延年大字詩帖陸經武陵謠陳
景元巖棲賦張九成小字黃庭經釋法暉細書經
塔
行臺右丞李公家藏
李陽冰移三墳記(字三寸許大字三百有竒宣和題籖别有墨本亦高宗題册子)
蘭坡趙都承與懃家藏
漢張芝久問帖晉王右軍鶻鳥帖快雪時晴帖
玉枕帖官舍帖奉告帖瞻近帖東方朔畫贊
大令可必帖動静帖未避共事二帖勝常帖
書謝安碑真蹟洛神賦晉謝太傅八月五日帖
晉人書曹娥碑孫綽蘭亭述鍾元常賀捷議事
表蕭子雲急就章索靖出師頌梁阮研異事帖
隋僧智永法華經春雨帖唐虞世南孔子廟堂
碑真蹟高僧帖褚遂良臨丙舍帖心經高僧
帖臨蘭亭序歐陽率更卜商帖書乩書鄭封
奕事實隂符經草書策路帖性慈帖陸柬之
行書千文保安帖書蘭亭詩唐人雙鈎蘭亭
唐人臨黃庭經唐人書道德經湯普徹臨蘭亭
景審臨黃庭經高閑上人千文唐人書月儀帖
唐薛河東心經唐橅戎路帖唐人雙鈎王洽帖
唐臨十七帖(楊漢公筆)唐人真草千文唐臨右軍頤神
帖唐臨右軍稚恭帖唐橅右軍孫氏帖唐摹右
軍脩感帖唐臨右軍吳興帖唐臨大令知汝帖
唐模右軍周大嫂帖唐橅僧翰書千文柳公權書
心經隂符經蕭遘景公帖唐人書樂毅論(或云虞世)
(南臨)李邕書長短句口味帖吳融博士帖詩帖
唐橅褚亮豪傑帖唐臨羊欣移居帖唐木板蘭
亭顏魯公自書誥頓首夫人帖顏光祿帖劉
中使帖湖州帖展叙帖唐人書巨除拜錄
賀知章詩帖千文唐僧齊巳懷廬岳詩張旭論
書帖草書真蹟書陳羽古意唐憲宗手勅洪
贇書雙生軌儀唐人出紙帖郤仲恭雜帖唐橅
九正異熱帖厲少府帖徐浩書李氏帖李須橅
贈别詩懷素書大風歌猛虎吟感春詩自咏
詩臨右軍種藥帖論書帖松聲帖唐韋瓘真
草千文(瓘一作權)李景讓手帖張庭範謝安帖唐吐
蕃首領誥楊景度三住銘宿鵲詩雜詩晝寢
帖珊瑚帖李後主道院碑歸命帖真照臨劉
中使帖宋杜祁公衍帖歐陽公十帖富鄭公弼
帖蘇才翁墨蹟悉悉國王書王荆公胡笳集句
蔡忠惠米襄陽胡安定雜手簡神宗御書飛白記
司馬温公通鑑藁唐胡英孤山詩張文公潛雜
詩秦少游手簡至道中公按鄒忠公誥諭鄒
志完論章惇疏十相帖李西臺擬元封詩使淮
詩早年帖米元章臨破羌帖北窗詩書小楷
千文襄陽曲尹和靖惇書西銘蘇東坡書韓文
公廟碑詞翰長短句與張厚之手簡興龍節樂
語前後赤壁賦烟江疉嶂圖詩魚魫冠頌試
諸葛氏筆病佳帖書鮮于子駿事宜州家詩
修橋三帖湖州墨妙亭詩超然臺賦人參賦
顏樂亭詩眼藥方書六賦書杜詩與惠勤詩
墨君堂詩海市詩游徑山詩懷内詩詩翰
蘭芳楚辭(已上並東坡真蹟)黃山谷書大戴禮田園樂
詩嘲熱客吟臨顏魯公祭伯父文書范文正公
廟詩校韓魏公詩卷寄老菴枯木賦跋頤真
黑兔書東坡文漁父詞禪語别官賦大孤
山詩醉中歌壯遊詩古德頌楞嚴咒(已上並山谷真)
(蹟)
趙子昂家藏
王大令洛神十三行米元章寶章待訪錄
張仲悦家藏
謝尚餘寒帖古完本瘞鶴銘
冀州趙弘道家藏
高宗御題淳化刻
濟南張與可家藏(與珊瑚網異)
顏魯公頓首夫人帖唐模右軍周大㛐等帖許渾
烏絲欄今體詩五帖懷素猛虎吟僧弘元眘集右
軍書越州寺碑歐陽詢卜商等帖韓文公書名誥
魯公自書誥元微之和樂天雪韻韓偓尺牘一
卷(山谷跋)唐模羲之罔極三帖皇象急就章(甚佳當是第一)
(本)
霍治書清臣家藏(與珊瑚網異)
李北海縉雲帖柳書李氏墓記魯公鹿脯帖唐
文皇手詔又好謙帖蕭子良變體書唐人臨孫過
庭千文唐人摹蘭亭(内府善本)伯時孝經
喬仲山家藏(與珊瑚網異)
顏太師馬病帖智永千文(宣和内府)高閑千文(趙明誠故物)
張旭承告帖僧夢閑白蓮詩張長史帖章草
王粲評詩(宣和南唐)智永筆力帖懷素臨東坡書太白
詩東坡小楷金剛經(全用鍾法)
郭北山御史家藏(與珊瑚網異)
唐模右軍重告等六帖右軍快雪時晴帖右軍奉
告帖唐橅王弘帖(王氏寶章集中物)唐模蘭亭詩序(有宋諸人)
(跋)徐會稽寶林寺詩楊景度永興詩帖歐陽率
更道夫帖唐人節史右軍七月五日青絹帖胡
季良臨右軍郗家信帖右軍送梨帖陶弘景屈畫
帖孫過庭書譜定武五字不損本蘭亭序楊景
度十九郎帖嵇叔夜聽雨帖魯公江外帖陸柬
之蘭亭詩歐陽詢稽古藁高閑九原帖白居易
行元微之告陶貞白書丹經唐告李邕口味帖
東坡致語藁山谷老將行山谷褦襶帖唐模
右軍瞻近帖晉王珣伯遠帖東坡黃素上清儲祥
宫碑右軍此事帖(白麻紙上行草後一行然欲不可長非摹非臨前人直以為真蹟殆)
(非過許上古印甚多莫可辨一四寸許大印後去八分略見御字闕如此宣和明昌兩朝小璽及用羣玉中祕)
(玉印秋壑悦生并封字印徽宗御筆泥金書籖竒物竒物)
王子慶家藏(與珊瑚網異)
右軍褁鮓帖畢瑊手狀
吳門季宗元家藏
林藻馬病帖(未見)謝安八月五日帖楊景度珊瑚帖
吳通微告
天台謝奕脩家藏(珊瑚網載多數則)
虞永興頭眩帖(有機暇清賞文潞公記珍玩蓑笠軒印紹興璽)顏魯公鹿脯
帖乞米帖(倩仲跋)楊少師手帖李西臺詩蘇滄
浪草書東坡醉草又温公帖陶隱居小楷大洞
真經隱訣(後有林希父子題)秦少游數帖周越書劍器行
唐劉良騵元陵挽郎告(貞元八年三月廿四日三省長官董晉領吏部選袁滋知)
(吏部選杜黃裳尚書右丞趙憬郎中韋夏卿)唐陳尚庭縣尉告(天寳三載丞相李林)
(甫韋陟景融三人名後又稱陳尚庭四十三載按天寳改年為載而人之年齒亦以載代未通也告身乃用羅)
(文紙殊不可曉後有向若冰跋)吳越承制(大略如誥勅後書天下兵馬元帥尚父吳越王銜)
王晉卿八帖(皆與親賢宅諸王書内有送酒一帖云瀑釀四器納上稱以瀑釀酒可謂好竒)
(也)蘇氏譜系帖(自源明坡潁而下凡五世世各十有餘帖為六巨帙平生所觀蘇帖未有)
(如是之多且旨也)米老小楷三帖又珊瑚等十帖米老
辨印帖(詞云綏平郡名卯里右政者中有省文有人收古印文曰相侯宣印乃是丞相富民侯薛宣印)
(最少繆篆乃今所謂填篆也用辨私印二字尚書禮部員外郎米芾審定)蔡君謨朱書青
紙上大字東坡書繡觀音贊吳越王判狀二並贊
寧狀(忠懿王草書判字一花押)
嚴氏書紀
嘉靖乙丑五月提學賓崖何公檄余往閱官籍嚴
氏書畫凡分宜之舊宅袁州之新宅省城之諸宅
所藏書畫盡發以觀歴三閱月始克畢事當時澷
記數目以呈不暇詳别今日偶理舊篋得之因重
錄一過稍為區分隨筆箋記一二傳諸好事明窗
淨几時一披展恍然神游於金題玉躞間也隆慶
戊辰冬十二月十七日文江草堂書茂苑文嘉
法書一(魏一)鍾繇薦季直表一(初藏吳中張氏後歸石田先生家復在王元美)
(處吳匏菴定為真蹟然非元常筆也)戎路帖一(唐摹本妙)(晉六)王羲之
此事帖一(震澤王氏本乃金章宗故物凡二十字紙墨如新精神煥發傳世之寶也)月
半帖一(真蹟也亦曾入唐時内府者)大熱帖一(吳中王氏所藏墨采脱落略存)
(筆意耳)黃素黃庭内景經一(字類元章所臨清逸絶世或云楊羲書也)
王獻之奉書帖一(獻之真蹟傳世不多此書曾在吳中見之盖其得意筆也余嘗摹一)
(過)索靖出師頌一(宋内府本前有高宗書簽吾家所藏本也余兄弟皆有跋)
法書二(唐十八)虞世南夫子廟堂碑一歐陽詢千文
一唐人雙鈎十七帖一(唐模晉帖世所少有此十七帖奕奕逼真大是佳蹟)
趙模集晉字千文一(史明古藏本史氏法書第一亦天下法書第一)褚
河南倪寬贊一(真筆上上吳中大家本或云褚書係思陵所臨紙非唐紙亦一証也)
柳公權小楷度人經一(項吏部所藏名跡也曾摹刻停雲舘帖中)顏魯
公書誥一(黃紙上所書略無毫髮動名蹟也即停雲舘中所刻朱巨川誥)送裴將
軍詩一(錫山安氏藏本其家巳刻石行世怪怪竒竒前無古人矣盖魯公劇蹟也)爭坐
位帖一(全本馬抑之故物宋米芾所摹也後有袁桷跋尾毫髮悉似幾於亂真吾家所藏半本亦)
(元章筆不及多矣)孫過庭書譜一(真本惜不全)林藻深慰帖
一(匏菴先生家物宋宣和御府錄藏林公書僅此帖耳)李懷琳絶交書一(妙)
吳通微千文一(楮紙上專擬聖教序乾濃筆備古意溢目唐人書世不多見此真可)
(喜者)張旭春草帖一(舊藏無錫華氏其家有春草堂盖取諸此筆雖真惜紙敝墨渝)
(略存梗概猶隔霧看花惟想像神妙耳終不失為名蹟也)懷素自叙帖一(舊藏)
(宜興徐氏後歸吾鄉陸全卿氏其家巳刻石行世以余觀之似覺跋勝)絹本草書千
文一(初藏海鹽姚氏其家云此帖一字值一金故號千金帖不知幾傳失去後余以善價得之通用)
(黃絹八幅絲理精細纖毫無損交接處用軍司司馬印鉗記亦曾摹刻于停雲館后歸史字自史氏歸嚴)
(氏今已入内府矣盖晚年書也)盛唐墨寶一鍾紹京墨蹟一(即靈)
(飛六甲經)韋莊借書帖一(余嘗在王懋夫家見之真蹟也)
法書三(宋五十四)徽宗書女史箴一(絹本瘦金書)大字詩一
(真蹟)高宗書度人經一(澄心堂紙書真蹟)臨禊帖一蔡
襄進御詩表一(宜興吳氏本)茶錄一(王槐雨藏本)小簡一
蘇軾親書前赤壁賦一(紙白如雪墨蹟如新惟前缺數行余兄補之吾家本)
(也)小楷芙蓉城詩一(孫鳴岐本真蹟上上)大字書淵明飲
酒詩一(金小溪本筆力剛勁奕奕有神)簡帖一(已上四卷俱真筆)九歌
一赤壁前後二賦一長公真蹟一跋陳氏家
教一(已上四卷俱不真)黃庭堅諸上座帖一(前作草書師懷素頗逼真)
(皆禪語也舊藏于一佛寺李范庵獲之枝山草書多出於此云)松風閣帖一百
字令一(字體全倣瘞鶴銘)懶殘和尚歌一(已上四卷俱真筆)山
谷墨迹一伏波神祠一山谷草書一山谷千
文一文節翰墨二黃太史真蹟一山谷真迹
一山谷遺筆一黃庭堅墨蹟一草書一(已上十一)
(卷俱不真)米芾天馬賦一(紙書大字舊在張子京處後歸南橋范氏祝枝山嘗稱其)
(妙然不及余所見小字本韻度頗勝此猶帶黃華父子筆意耳)草書九帖一(父書子跋)
(法多從晉舊在張子京處余借摹刻於停雲舘帖中元章劇蹟也)易說一手簡
一金山賦一大字詩一(已上六卷俱真蹟)茶歌一
蔡蘇黃米一蘇黃米卷一蘇黃米墨妙一蘇
黃米蔡墨蹟一宋四大家一(已上六卷俱不真)文彥博
真蹟一(真蹟上上)歐陽修真蹟一(皆金石錄跋尾)陸游詞翰
一(舊在吳中袁永之家余屢見之皆詩草也)朱熹和張敬夫詩一小
簡一張即之大書詩一(不真乃絹本雙鈎者真本在崑山張氏允清家)
釋靜賓百詠梅花詩一(詩字皆佳靜賓宋末僧也)晉唐宋墨迹
一唐宋墨蹟一集宋名筆一(已上三卷皆偽迹)藏經
二
法書四(元三十二)趙子昂六體千文一(真草篆隸并鍾鼎章草為六體松江)
(顧氏所藏)三體千文一千文二行書千文一(西涯題)
寫絶交書一(即范半醒所藏後有先待詔小楷跋)臨十七帖二
臨蘭亭一補唐人不全帖一小楷洞玉經一(紙高)
(五寸字大如黍後有虞伯生題王南原家物歸松江曹氏為吾故翰林孔目何柘湖得之余所見松雪小)
(楷惟永嘉趙氏馬蹄篇及此然馬蹄絹本多渴筆此用澄心紙精緊筆墨精妙毫髮無遺恨矣石刻者字)
(大如黃庭與吾家道德經無異又陸儼山亦有道德經一卷然遠不及吾家者)心經一
書右軍四事一臨東方朔畫像贊一洛神賦一
臨洛神十三行一常清淨經一寫淵明詩一
親筆一夀樂堂記一慧聚寺莊殿記一金
書道德經一金書金丹訣一大字四言詩一
文敏真蹟一趙仲穆篆書千文一馮海粟字一
錢良祐書麻姑壇記一(即江隂徐兼山本兼山江隂老儒嘗寶一鐵硯及此)
錢逵篆書黃庭經一(錢逵良祐之子皆吳人能四體書余家有其小楷辨烏賦)
(一軸先待詔寶愛終世)鄭元祐等游仙詩一(元祐字明德遂昌人少時右臂)
(脱骱用左手書號尚左生博學能詩文)段天祐臨十七帖一(天祐盖詩人書)
(不甚工此十七帖迥異常作)愈紫芝書白石續書譜一(和字子中號紫)
(芝少嘗作松雪偽書幾于逼真松雪見之遂留賞焉續書譜松雪嘗書之有隂陽二刻其陽字木刻者尤)
(妙先待詔購得一本以為珍玩偶失去遍求不可得紫芝晚年專臨晉帖及見獻之十三行真蹟刻意模)
(擬之亦名家矣)
法書五(明二十五)宋克書陶淵明詩一名賢翰墨一(沈度)
(書)聖學心法一(小楷精謹)李東陽草書詩一春興
八首一西涯墨蹟一西涯詩字一高宇詩一
祝允明秋興八首一文賦一草聖一(前後赤壁賦藏)
(經紙上所書真蹟也陳白陽大書其前題曰枝山草聖歙人藏)枝山翁卷一枝
山字一徐霖篆書赤壁賦一(霖金陵人字子仁號九峰又號髯仙真行)
(篆皆能而篆尤妙)文徵明詞翰二詩卷一翰林詩字
一雜詩一太史詩一詩字二離騷九歌一
千字文二
宋宣和癸卯御府藏(鐵圍山叢談自此至岳州諸法帖俱珊瑚網原本)
晉二王破羌洛神諸帖(首為竒絶)唐人用硬黃臨二王帖
(至三千八百餘幅)顏魯公墨蹟(至八百餘幅)歐虞褚薛及名臣
李太白白樂天等書字(不可勝會命宋喬年掌之後繼以米芾輩)
宋潤州蘇氏家藏(淮海張邦基墨莊漫錄)
太宗賜易簡御書宋玉大言賦并名真戒酒批答鍾
繇賀吳滅關帥上文帝表王右軍答會稽内史王述
書雪晴寄山隂張侯帖獻之秋風辭梁蕭子雲
節班固漢史唐褚遂良模本蘭亭李太白天馬歌
賀知章醉中吟張旭書逸人壁顏魯公進文殊
碑讀李陽冰篆新泉銘永禪師真草千文齊
己題贈(已上皆真蹟)米南宫書史(元章云余閱書白首無魏遺墨故斷自西晉)
晉賢十四帖(見謝安八月帖外錄)
淳化中太宗嘗借王氏所收書集入閣帖十卷内郄愔
兩行二十四日帖(見謝安八月帖外錄)
晉謝奕桓温謝安三帖為一卷上有竇蒙審定印謝安
帖後以濃墨模搨遂全暈過後歸王詵家分為三帖云
謝安帖以墨重暈唐人意寳此帖而反害之也李瑋云
亦購於王氏
晉右軍行書帖真蹟(見右軍穉恭帖跋)
濮州李丞相家多書畫其孫直祕閣李孝廣收右軍黃
麻紙十餘帖一樣連成卷字老而逸暮年書也略記其
數帖辭一云白石枕殊佳物深感卿至一云卿事時了
甚快羣凶日夕云云此使鄴下一日為戰場極令人惆
悵豈復有慶年之樂耶思卿一面無緣可嘆可嘆一云
九日以當力見一云重熙八日過信安一云祠物當治
護信到便遣來謝云善錯也一云忽書云忽今送一云
鶻等不佳令人弊見此輩吾衰老不復堪此餘不記也
後有先君名下一印曰尊德樂道先君嘗官濮與李柬
之少師以碁友善意其奕勝之余時未生此帖世未見
其比故是右軍名札又有歐陽詢故事十餘帖老筆相
連其子通書評書一卷又張顛絹帖一卷七八帖乃少
時書並在孝廣處
王羲之來戲帖(見右軍來戲帖跋)
王羲之筆精帖内兩字集在諸家碑上縫有貞觀半印
王獻之日寒帖有唐氏雜蹟印後有兩行謝安批所謂
批後為答也唐太宗不敬獻之慰問帖故于帖上刮去
不次獻之白字謂之羊欣以應募而以前帖為薄紹之
書跋尾書官姓名云大歷某年月日下刮去古姓名五
代人題曰薛邕記之後題一行曰某年和傅遺余押字
是薛丞相居正此是和凝丞相改為薛氏故物以遺薛
也其後歸王文惠家文惠孫居高郵并收得褚遂良黃
絹上臨蘭亭一本乏貲之官許余以五十千質之余時
遷葬丹徒約王君友壻宗室時監羅務令輥亦欲往别
約至彼交帖王君後余五日至余方襄大事未暇見之
事竟見云適沈存中借去吾拊髀驚曰此書不復歸矣
余遂過沈問焉沈曰且勿驚破得之當易公王維雪圖
其父嘗許見與也余因不復言後數日王君擕褚書見
過大歡曰沈使其壻以二十星資其行請以二十千留
褚書余因不復取後十年王君卒其子居高郵欲成姻
事因賀鑄持至儀真求以二十千售之後蘇頌丞相家
與沈之子傳毅同會問所在曰分與其弟矣翼日蘇舜
元子云屢見之
王獻之送梨帖(見獻之送梨帖外錄)
關景輝家刻石子敬帖節過觸事云云甚竒妙真蹟在
越州石元之大夫家今在其子縣尉處
晉庾翼稚恭真蹟在張丞相齊賢孫汝欽家古黃麻紙
全幅無端末筆勢細弱字相連屬古雅論兵事有數翼
字上有竇蒙審定印後連張芝王廙草帖是唐人偽作
薰紙上深下淡筆勢俗甚語言無倫遂使至寳雜於瓦
礫可嘆余屢言與汝欽不拆也
中貴高樓楊氏收數帖蕭思話表一思話字有鍾法此
乃無而武帝批答四字君臣筆氣一同紙古後破前完
此是唐人所為然亦佳作今人不能為也又王珉書真
草是真蹟有鍾張法張翼當是作宋翼魏人非真又阮
研草帖竒古非偽又一帖如竹片書亦好事者為之並
無古印跋可考
僧智永真草書歸田賦(見智永歸田賦外錄)
智永千文唐粉蠟紙搨書内一幅麻紙是真蹟末後一
幅上有雙鈎摹字與歸田賦同意也料是將真蹟一卷
各以一幅真蹟在中搨為數十軸若末無鈎填一字固
難辨也是賈安公物作潤筆送王荆公其弟安國得之
今在葉濤處安國壻也有古跋云契闊艱難不敢失堕
學歐陽詢行體
唐摹皇象急就章有隸法在故相張齊賢孫直清處
唐摹右軍四帖一帖有褁鮓字薛道祖所收命為褁鮓
帖兩幅是冷金硬黃一幅是楮薄紙摹右軍暮年更妙
帖也其一幅云欲與彥仁集界上平自可且何所諮人
乃王道平平其平字音便又見晉人語氣上有弘文印
印在帖心面上不印縫四邊亦有小開元字印御府帖
也宋子房收得唐開元摹右軍帖末有李林甫等臣跋
今歸王詵翰林印皆在也内異熱一帖歸薛紹彭
唐人摹右軍丙舍帖暮年書在吕文靖丞相家淑問處
法書要錄載是臨鍾繇帖薛紹彭摹得兩本一以見贈
唐模右軍帖雙鈎蠟紙模末後一帖是奉橘三百顆霜
未降未可多得韋應物詩云書後欲題三百顆洞庭更
待滿林霜盖用此事開皇十八年三月二十七日參軍
學士諸葛穎諮議參軍開府學士柳碩言釋智果跋其
尾
馮京家收唐摹黃庭經有鍾法後有褚遂良字亦是唐
一種偽好物
歐陽詢黃麻紙草書孝經是馬季良龍圖孫大夫直温
所收今歸薛紹彭家又率更令碧牋草聖四幅在故相
齊賢孫張直清處
吕夏卿子通直君有歐陽詢草書千文蔡襄跋為智永
通直出示予欲跋答以必改評乃跋君欣然遂於古紙
上跋正通直君失其名字
李錞收歐陽信本行書兵箴是劉冲之丞相家物
虞世南頭眩藥方雙鈎摹本在鮑思傳家後為俗人添
入羲之兩字傳入晉州法帖以為右軍書聾瞶可笑
世南汝南公主銘起草(見世南本帖外錄)
有人收得虞永興與圓機書一紙剪開字字賣之至礬
卿二字得麻一斗鶴口二字得銅硏一枚房村二字得
芋千頭隨人好之淺深
唐中書令河南公褚遂良所搨晉右將軍王羲之蘭亭
集序并諫議大夫柳公權所得羣賢詩御史檢法李公
麟製圖皆駙馬王晉卿家所藏所謂三絶
褚登善枯木賦是粉蠟紙搨書後有未能二字余辨是
雙鈎唐人不肯欺人若無此雙鈎二字則皆以為真矣
在承議郎夀春魏綸處余於潤州見之
文勛有一軸黃麻紙李陽冰少時書
吕穆仲侍郎收李陽冰白麻篆一卷筆細與縉雲石刻
相似
劉涇倅吳時得摹帖一卷乃李懷琳偽作七賢帖後人
所撰也内摶赤猿帖云僕不想歘爾夢摶赤猿其力甚
於貔虎良久反覆余乃觀天背地覩穹亦當不爽但僕
之不達安得不憂吉乎報我凶乎詳告三日阮籍白繇
君此帖比今刻石字多乃懷琳所撰語也而法書要錄
所載七賢帖太宗知其偽愛之以貞觀字印之入御府
孫過庭草書書譜甚有右軍法作字落脚差近前而直
此乃過庭法凡世稱右軍書有此等字皆孫筆也凡唐
草得二王法無出其右又有千文一本是少年書不逮
書譜並在王鞏家今歸王詵
張伯高五帖黃經紙少時書辭云往往興來五指包管
等是也在楊傑家傑父學草故收得逐語斷處即剪作
一軸黃油摹經紙與王仲至千文一同並無古印跋伯
高名犯廟諱余於皎然諸集中得之
唐坰處黃楮紙伯高千文兩幅與刁約家一同是暮年
真蹟每辨六七字刁氏者後有李主徐鉉跋為人偽刻
建業文房之印印之連合縫印破字每見令人嘆息又
薛紹彭收伯高少時絹上草書兩幅
蘇子純藏張顛草書又蘇泌房所藏詞云國士何日得
至南中皆非伯高真蹟亦無古印跋
張長史虎兒等三帖非真蹟在王詵家
光八郎帖今歸王詵吕公孺處李邕三帖第一改少傅
帖深黃麻紙淡墨淳古如子敬第二縉雲帖淡黃麻紙
第三碧牋勝和帖以尚書戶部印印縫古印有陳氏圖
書勾德元圖書記唐氏雜迹印丙子歲第一歸薛紹彭
第二歸高公繪第三歸余
蘇子才收碧牋文殊一幅曾公妙蹟又有與大夫帖一
幅當是其㛐今在王詵家
唐鍾紹京書千文(見紹京本帖外錄)
顏真卿不審乞米二帖(見顏魯公李君帖外錄)
峽州别駕帖白麻紙真字云疎拙扺罪也聖慈含弘猶
佐列藩不遠依邇是字類糾宗碑清甚又祭濠州使君
文鹿肉帖並是魯公真蹟
山陽簿張君齊賢丞相之後收魯公二帖云奏事官至
又曰為憲之功後帖張淑郎官求辟類乞米帖及李太
保帖曾公一軸五帖見石裔言在兄處
送劉太冲序碧牋書王欽臣故物後有王參政名印王
云因與唐坰兩出書各誤收卷去坰以將才不偶命而
德其無隣字剪去碧牋宜墨神彩豔發龍蛇生動覩之
驚人不裝背揭去背紙以厚紙散卷之略一出即卷去
其子云與智永千文柳公權書柳尊師誌歐陽鄱陽帖
並同葬矣亦可嘆息也或謂密為王詵購去
劉涇在宿州平生初收白麻紙臨顏書太沖序乃其祕
笈第一物至潤收封敖行李文饒太尉告許渾詩次得
智永板本千文其後得余家十七帖日本書及日本告
吳融司空圖贈䛒光歌張顛䛒光亞棲等書韓馬戴牛
柳公權書隂符經有會昌月日姓名為馬玘借去未還
今知其子永稽能保惜在合肥江南文房物也
王仲修收唐湖州刺史楊漢公書有鍾法與襄州羅讓
能書碑同余家亦收一紙後題會昌年臨寫鍾表今易
歸薛紹彭家
懷素絹帖第一帖胷中刺痛第二帖恨不識顏尚書第
三帖律公好事是懷素老筆並在安師文處元祐戊辰
歲安公擕至留吾家月餘臨學乃還後有吕汲公大防
己下題今歸章惇
懷素絹帖一軸雜論故事後人分剪為二十餘處王詵
累年遂求足元數又一云史陵者絹帖以六朝古賢一
幀易與王詵
懷素草書祝融高坐對寒峯綠絹帖兩行此字最佳紫
微常刻石有六行今不見前四行問彝庚云與王欽臣
家雜色纈絹背以詩代懷帖同軸今聞王之子為宗室
所購是懷素天下第一好書也
懷素草書楮紙三幅在故相洛陽張公孫直清家
晁端彥收懷素與皇少卿柬大紙一軸筆勢簡古
吕昌道家有懷素兩帖少年所書也今歸錢勰家又王
欽臣有懷素以詩代懷寄浩公碧綠地雜色纈上草書
老筆特妙
馮京家收懷素絹上詩一首
薛紹彭有懷素一軸絹書肅宗行書綾紙千文購於錢
景湛處又王仲至處褚書麻紙一幅楊凝式小字黃麻
紙一幅余皆見之歐陽詢孝經一卷薛臨寄錢公未見
真蹟
洪元慎集右軍越州寺碑真蹟在越州僧正子文處嘗
通書許借未果余託提刑喬執中携告往質看亦不肯
出欲沿幹至越為家難不果去今要度牒易
張直清家楊凝式數帖真行甚好劉瑗收碧牋王帖上
有勾德元圖書記保合太和印及題顯德歲嘗愛吾家
顧愷之淨名天女欲以畫易吾荅以若有子敬帖便可
易伯玉答曰此猶披沙揀金此語甚妙
劉涇收許渾烏絲闌手寫詩一百篇字法極不俗第一
篇湘潭雲盡暮烟出巴蜀雪消春水來盡是面覩西南
世界一段物色自有識者知之剪前一幅易與杜介一
幅在王詵處
唐彭王傅徐浩書贈張九齡司徒告浩九齡之孫在其
後曲江仲容家用一尺絹書多渴筆有鋒芒辭云正大
厦者柱石之力匡帝業者輔相之功生則保其雄名歿
猶稱其盛德飾終未允於人望加贈特至於國章故荆
州大都督張九齡維岳降神濟川作相開元之際寅亮
成功讜言定於社稷先覺合於蓍蔡永懷賢相可謂大
臣束帛所加樵蘇必禁荆州之贈相府未崇爰從八命
之秩更重三台之位可特贈司徒嘗借留余家半月
王詵收勅一道是賜浙西節度旌節與顏魯公前中書
門下如今制後郭子儀書名立人無下一畫字長題月
日到真卿二字名如今落日押字左手下角孔目官名
又知唐勅制皆真名不花押今時以片紙粘於前頭連
勅落日書押字如常式文牒似不敬也三公第一等人
各書名雖大紙吏文亦足收也許彥先有南州勅史告
真卿二字吏部尚書時字甚淳勁
唐人臨智永千文半卷在丞相蘇頌家
蘇州邵元伯收蘇沂所摹張顛賀八清鑒帖與真更無
少異又模懷素自叙嘗歸余家今歸吾友李錞一如真
蹟程師孟語余四十千置得古摹蘭亭一本白玉軸欲
出示竟不曾取今在子宏處
無錫唐氏有雙鈎右軍十七帖有精彩錢唐僧了性收
一卷楮紙一同唐坰家有一卷是錢氏物紙白唐氏又
收碧綾黃庭經云是褚遂良書非也上有江南李重光
清輝二字小印云是丁晉公家族人所質錢氏所收浩
博帖云臣節分嚴外無典掌之所故不簿上而諸位咸
有法書臨搨甚多常州使君景湛房下往往為人購去
薛紹彭收肅宗千文字也上皆有希聖字印忠孝之家
圓錢印錢氏書堂印錢勰房下有史孝山出師頌題作
蕭子雲亦竒古又有寫白樂天詩一首是唐人書亦秀
潤天氣殊未佳顏魯公帖綠棗花綾是唐人勾填圈深
墨淺夫金玉為器毁之則再作何代無工字使其身在
再寫則未必復工盖天真自然不可預想想字形大不
為篤論人人若問此中妙懷素自言初不知却是造妙
語既再作不可復得搨而藏諸何陋之有
王詵每余到都下邀過其第即大出書帖索余臨學因
櫃中翻索書畫見余所臨王子敬鵝羣帖染古色麻紙
滿目皴紋錦囊玉軸裝剪他書上跋連於其後又以臨
虞帖裝染使公卿跋余適見大笑王就手奪去諒其他
尚多未出示又余少時使一蘇州背匠之子吕彥直今
在三舘為胥王詵嘗留門下使雙鈎書帖又嘗見摹黃
庭經一卷上用所刻勾德元圖書記乃余驗破者
劉原父收周鼎篆一器百字刻蹟煥然所謂金石刻文
與上古書相表裏字法有鳥跡自然之狀
李公麟收購亦多余皆嘗賞閱如楚鐘刻字則端逸遠
高秦篆方可冠古今法書之首
襄陽鑒收法書
余白首收晉帖止得謝安一帖開元建中御府物右軍
二帖貞觀御府物子敬一帖有褚遂良題印又有丞相
王鐸家印記
晉右軍官舍尚書二帖(見右軍二帖跋)
劉涇於楊傑處得貞觀御府内史官奴帖余以十七帖
以下諸物易歸余家先於唐坰處得右軍尚書帖云得
於僧清道亦有貞觀印印文遂復合仍帶原截紙痕一
條故一物也林希見余家此軸嘆云祕府所有殆不過
是嘗見閣下一卷貞觀字印相去五寸許不相連若真
印印則四枚理無平均若偽雕必只一鈕用皆齊一也
余聞之愠甚懶展閱愠極試取視之左右上下無一相
當者疾呼林過與語所以公擊節曰公此書愈妙也方
是時劉涇不信世有晉帖後十五年始得子鸞字帖云
是右軍余云恐陳子鸞未經余目後薛紹彭亦云六朝
書
王羲之破羌帖(見破羌帖跋)
快雪時晴帖(見右軍本帖跋)
王獻之十二月帖(見子敬本帖外錄)
李氏衞帖云衞稽首和南近奉勅寫急就章遂不得與
師書耳但衞不能拔賞隨世所學規摹鍾繇遂多歴年
二十著詩論草隷通解不敢上呈衞有一弟子王逸少
甚能學衞真書咄咄逼人筆勢洞精字體遒媚師可詣
晉尚書館書耳仰憑至鑒大不可言弟子李氏衞和南
此帖比今閣帖字亦多亦其所撰也次無名帖次郄超
帖亦摹入閣帖中次陸機衞恒帖衞亦模入閣帖也後
余以畫易於劉涇分前四幅與李錞皆貞觀間一種偽
好物
樂毅論智永跋云梁世摹出天下珍之其間書誤兩字
遂以雌黃治定然後用筆今世無此改誤兩字本流傳
余於杭州天竺僧處得一本上有改誤兩字又不闕唐
諱是梁本也
蘇耆家蘭亭三本一是參政蘇易簡題贊第二本在蘇
舜元房上有易簡子耆天聖歲跋范文正王堯臣參政
跋云才翁東齋書嘗盡覽焉蘇洎才翁子也與余友善
以王維雪景六幅李主翎毛一幅徐熙梨花大折枝易
得之毫髮備盡少長字世傳衆本皆不及長字其中二
筆相近末後捺筆鈎迴筆鋒直至起筆處懷字内折筆
抹筆皆轉側褊而見鋒暫字内斤字足字轉筆賊毫隨
之於斫筆處賊毫直出其中世之摹本未嘗有也此定
是馮承素湯普徹韓道政趙模諸葛正之流搨賜王公
者碾花真玉軸紫錦裝背在蘇氏舜元房題為褚遂良
摹余跋曰樂毅論正書第一此乃行書第一也觀其改
誤字多率意為之有褚體餘皆盡妙此書下真蹟一等
非深知書者未易道也第三本唐粉蠟紙摹在舜欽房
第二本所論數字精妙處此本咸不及然固在第一本
上也是其族人沂模盖第二本毫髮不差世當有十餘
本一絹本在蔣長源處一紙本在其子之文處是舜欽
本一本歸余家一本在之文處
米姓祕玩天下蘭亭法書第一(見褚摹蘭亭帖)
宗室叔盎收蘭亭遂不及吾家本在舜欽本上因重背
易其後背紙遂乏精彩然在都門最為佳本王鞏見求
余家印本曰此湯普徹所摹與贈王詵家本一同今甚
思之欲得此以自解爾錢唐關景仁收唐石本蘭亭佳
於定本不及余家板本也
泗州南山杜氏父為尚書郎家世杜陵人收唐刻本蘭
亭與吾家所收不差有鋒勢筆活余得之以其本刻板
回視定本及近世妄刻之本異也此書不亡於後世者
賴存此本遇好事者見求即與一本不可再得世謂之
三米蘭亭
羲之玉潤帖是唐人冷金紙上雙鈎摹連在稚恭帖後
字大小一如蘭亭想其真蹟甚妙
智永臨右軍五阽獲於吳郡末云玄度忽踵至可憂慮
疾候自恐難耳史稱玄度服臣勝實莫知所終此可鑒
也因托薛紹彭書考妣會稽公襄陽丹陽二大夫人告
䞇為潤筆薛以書畫還往出處必同每以鑒定相高得
失評較
宗室令穰收歐陽詢三軸第一軸蘇彥語箴次幅故事
兩段有開元縫印翰林之印李林甫等臣跋及知書樓
官名字末後唐賊蔣元暉題宣徽兩院使印余以智永
三行帖陸柬之頭陀寺碑一幅易得語箴第二軸草帖
五紙第三軸行書故事皆有開元姚宋印跋草帖乃暮
年書精彩動人行書少時書也
唐陸柬之書頭陀寺帖(見柬之本帖外錄)
李邕勝和帖余以六朝畫古賢韓馬銀博山金華洞天
石古鼎復忘記數物易得於吕公孺孫端問處余嘗以
碧牋臨李三帖與真無異吕携去裝褫矣
朱巨川告顏書其孫灌園屢持入秀州崇德邑中不用
為蔭余以金梭易之又一告類徐浩書在邑人王衷處
亦巨川告也劉涇得余顏告背紙上有五分墨至今裝
為祕玩然如徐告粗有徐法耳王詵與余厚善愛之篤
一日見語曰固願得之遂以韓馬易去尋於劉涇處換
一石也此書至今在王詵處
楊凝式類顏魯公爭坐位帖祕閣校理蘇澥家有三帖
第一白麻紙曰景度上大仙第二第三字小與薛紹彭
家所藏正書相似余三次易得後以第一易與王詵第
二易與劉涇余家今收楮紙上詩云春來冰未泮冬至
雪初晴為報方袍客豐年瑞已成王以畫易於趙叔盎
元章所收尚有王右軍初月帖大令中秋帖陶隱居朱
陽帖司空圖贈廣歌吳融博士歌歐陽詢度尚庾亮二
帖張長史秋深帖懷素去夏帖
關蔚宗有褚河南所橅虞永興枕卧帖落筆精微僅
如絲髮既存骨氣復有精神米見而愛之崇寧間遇
其子長源於京口時蔚宗已下世米從長源求此帖
長源靳之曰惟得公陸探微師子乃可從之長源復
靳曰此畫不足以當此帖更得公案上盈尺硃砂乃
可又從之長源又靳之曰細思二物皆有愧於虞帖
非得公頭不可乃移書曰頃在楊州蔚宗待我甚厚
示以此帖追想筆法寫一通去較其所藏妙若刻楮
不復能辨
米嘗以九物換劉季孫藏子敬帖不獲其意歉然張
芸孫作詩云請君出竒帖與此九物并今日投汴水
明日到滄溟又有破紙博珠玉之句亦可謂膏肓於
書畫者矣
米西清元暉謂其父所藏晉唐真蹟無日不展於几
上手不釋筆臨學之夜則以小笈寘枕傍每見古帖
不論貲用以購之
襄陽寶章待訪錄(銓次與世本異)
漢河間獻王購書必錄古簡梁武元隋唐文帝金題玉
躞錦質繡章破紙斷麻取而華國天寶以後或進書得
官亦知上篤好本朝太宗混一偽邦國書皆聚然士民
之間尚或藏者既非寶鑑皆以世傳聞見浸多懼久廢
忘因作寳章待訪錄以俟訪圖書使焉元祐丙寅八月
九日
晉武帝以下諸名臣十四帖真蹟武帝王戎書字有篆
籀氣象竒古墨色如漆紙皆磨破美哉不可得而加矣
世之奇書也在駙馬都尉李公炤第
謝奕謝安桓温三帖真蹟麻紙書在李公炤家上有鍾
紹京書印竇蒙審定字印印謝安一帖為後人恐墨淡
復用深墨填過使人惋怛與前卷並有絹帖書爵號自
為名筆
庾翼帖全幅上有竇蒙審定印
張芝王翼二帖非真仝庾帖在張汝欽處
王右軍筆陣圖前有自寫真紙緊薄如金葉索索有聲
章公自云借於趙竦
羲之雪晴帖真蹟在承務郎吳郡蘇激處集賢校理舜
欽子也帖尾有古跋君倩字及褚氏字印
逸少穉恭進鎮帖真蹟麻紙書著作郎王仲脩藏
官奴帖雙鈎麻紙本亦在仲脩學士處
桓温破羌帖筆法竒絶與稚恭帖同是神物有開元印
懷充跋在蘇澄道淵之子之純判官處
羲之千文楮紙書筆力圓熟在宣州觀察支使王詵處
故相珪之姪謬題賀知章書四字於韵字下
王右軍紙妙筆精帖有貞觀印王大令日寒帖有唐氏
雜迹印為故相王曾家物在其孫景融處後為前龍圖
待制沈括存中取之古跋右軍作羊欣大令作薄紹之
仍將大中歲跋刮去數字填為薛邕記之而故相薛居
正題曰和傅遺余此盖和凝為薛氏故物歸居正耳唐
太宗雅不喜子敬書故時人以他名名之以應募所謂
紹之書曰乃于耳字不刮去及不次獻之頓首字猶在
一分許可識大中所跋既不能辨復為不鑒之人所收
遂使至寶永失其真殊可痛也(與書史稍異)
王獻之送梨帖有黎氏印連柳公權跋羲之言叙帖兩
行有貞觀半印徐僧權字在左藏庫副使劉季孫處據
柳公權跋於唐太宗書前雜出獻之書乃將其父書却
粘於獻之帖後云又一帖柳誤以父為子矣况不知書
者乎
逸少來戲帖麻紙上六朝人所臨寫旁注小真字數枚
復以雌黃覆之在蘇州故相丁謂孫景處後以一萬質
於鄆州梁子志處故相梁適孫也又有唐雙鈎橅帖亦
在丁景處某皆有題跋
黃素黃庭經是銛鋒筆行書恐非右軍殆六朝人所作
界行有鍾紹京書印卷末真寫胎仙二字用陳氏圖書
又有錢氏忠孝之家印紙跋云山隂道士劉君以羣鵝
獻右軍乞書黃庭經此是也逸少真書此經與樂毅論
太史箴告誓文累表也蘭亭洛神賦皆行書其他並草
書也草十行敵行書一字行書十行敵真書一字耳又
續題云此乃明州刺史李振景福中罷任過浚郊遺光
祿朱卿名友文即梁祖之子後封博王王薨予獲于舊
邸時貞明庚辰秋也晉都梁苑因重背之中書舍人陶
榖記是日降麻以京兆安彥威兼副都統米某跋云印
小字乃唐越公鍾紹京印也此書在李太師第固是甲
觀
蘭亭燕集序唐粉蠟紙雙鈎摹本在蘇激處精神筆力
毫髮畢備下真蹟一等此幾馮承素輩搨賜大臣者舜
欽父集賢校理耆購於蜀僧元靄某與激友善每過公
必一出遂親為背飾
皇象急就章唐橅竒絶在故相張公齊賢孫名直清字
汝欽處今為楚州山陽主簿
智永真草書歸田賦(見智永本賦外錄)
智永千文唐粉蠟紙搨書有古跋云契闊艱難不敢失
墜信好事也在前國子監直講楊褒處得於外舅王安
國某元豐五年過金陵見之内二真字雙鈎填者然人
猶未信為搨焉
又智永千文楮紙書唐人臨寫在宣德郎陳幵處恭公
姪作梵夾冊雖非真蹟秀潤圓活逼真今已罕得某嘗
三閱
智永千文半卷黃麻紙唐人臨書在刑部尚書丹陽蘇
頌處
辯才弟子草書千文黃麻紙在龍圖閣直學士吳郡滕
元發處滕以為智永書某閱其前空兩才字全不書固
以疑之復空永字遂定為辯才弟子所書故特闕其祖
師二名耳
唐率更令歐陽詢書衞靈公天寒鑿池帖真蹟麻紙在
魏泰處
信本書荀氏漢書節楮冊小楷在潭州南楚門胡氏淳
處又書道林之寺碑在潭州道林寺筆力險勁勾勒而
成有刻板本又江南廬山多裴休題字塔諸額雖乏筆
力皆種種可愛
歐陽詢碧牋四聖草帖仝後虞帖在張汝欽處
祕書少監虞世南書汝南公主墓誌真蹟
虞永興積時帖古雙鈎摹本在承議郎洛陽李熙處翰
林學士維之孫夾縫有儲氏印某借橅石
伯施枕臥帖雙鈎唐模本在朝奉大夫錢唐關杞處上
有儲氏圖書古印關嘗謂某曰昔越州一寺脩佛殿於
梁棟内龕藏一函古橅數十本所可記者王右軍十七
帖世南枕臥帖十鬭九帖褚遂良奉書寧帖上皆有儲
氏圖書字印致功精絶毫髮乾濃畢備關與僧善購得
枕臥十鬭九書寧三帖
中書令褚遂良書枯木賦唐粉蠟紙搨書也在承議郎
合肥魏倫處收以為真蹟魏氏刻石某官杭過潤借觀
於甘露寺
孫過庭草書千文真蹟黃麻紙書鈐縫有梁秀收閱字
印王氏圖書隨圈四轉其異製也在王詵處
李邕多熱要葛粉帖真蹟白麻紙上有唐氏雜蹟字印
陳氏圖書字印勾德元圖書記字印紫微舍人石揚休
物故今在其孫前宿州支使彝庚處
李北海四帖内一幅碧牋有唐氏雜迹勾德元印記陳
氏圖書與石彝庚所藏多熱帖同在章子厚家
唐禮部尚書沈傳師書道林詩在潭州道林寺四絶堂
以杉板薄略布粉不盖紋故歲久不脱裴休書杜甫詩
只存一甫字某嘗為杜板行次紀其事沈牌某官潭借
留書齋半歲搨得其石本為橅石僧希白務於勁快多
改落筆端直無復縹緲縈回飛動之勢
率府長史張旭四帖真蹟在杭州陸氏大姓也舊有五
帖第一秋深第二前發第三汝官第四昨日第五承須
今所存四帖汝官後有一古印文記不可辨昨日承須
二帖襞紙也陸氏子素從奉議郎關景仁學關因借橅
三大帖余丱見石本於鎮戎軍及冠官桂林朝奉大夫
關杞為使者語及始知石在關氏二十五官潭杞通判
邠州以石本見寄三十五官杭而景仁為錢唐令陸氏
子登進士第者來謁與關謝而閱之既見真蹟獨秋深
一帖話之良久顰蹙而言嘉祐中太守沈文通借觀拆
留不還自此不復借出遣工橅得之即歸詰遘弟遫時
為郡從事乃言在其姪延嗣處今歸余家
張長史季眀賀八清鑑等帖真蹟楮紙上筆法勁古不
類他書世間季明第一書也在承議郎蘇液處世多石
刻
伯高虎兒等三帖真蹟在王晉卿第
太師顏魯公書嶺南刺史綾告真蹟在朝奉郎臨江許
彦先處
真卿與李大夫奏事張溆二帖在張汝欽處
顏書送辛子序真蹟楮紙上在寶文閣學士謝景温處
前後為好事者以筆描二大印其文亂仍書鉉字其中
不合縫鑒非鉉筆甚累墨寶某佐寶文於潭屢經賞閱
顏尚書頓首夫人真蹟楮紙破爛過半在駙馬都尉王
晉卿家
與郭定襄爭坐位第一帖真蹟用先豐縣先天廣德中
牒起草秃筆字字意相連屬飛動詭形異狀得於意外
也世之顏行第一書也縫有顏氏守一圖書字印在宣
教郎安師文處長安大姓也為解鹽池勾當官携入京
欲背予得見之安自云季明文鹿脯帖在其家
祭叔濠州使君文真蹟楮紙多改抹安氏携至京
顏平原乞米帖真蹟楮紙上在朝請郎蘇澥處度支郎
中舜元子也得於關中安氏士人多有臨搨本此卷古
玉軸縫有舜元字印范仲淹而下題跋某嘗十餘閱
清臣疎拙帖麻紙書真字清勁秀發亦與李大夫同時
顏責峽州别駕此顏第一帖也
唐彭王傅徐浩書張九齡司徒告真蹟在其孫曲江人
嶺南縣令張仲容處某官於桂林借留半月仍以覆裹
欲為重背仲惜其印縫古紙不許九齡神道碑亦浩書
張凝式書三帖在張汝欽處
陳賢草書六七帖字竒逸難辨如日本書上亦有唐氏
雜蹟印在駙馬都尉李公炤家
韓擇木八分真蹟楮紙上在丁景處第二行書官位以
大字改為中字
懷素書任華草書歌真蹟絹書兩幅字法清逸歌辭竒
偉在駙馬都尉王晉卿第尚方有三幅乃其後幅適完
嘗請出第觀復歸尚方
懷素詩一首真蹟絹書亦在王晉卿第
懷素千文真蹟在蘇液處沈遘刻板本是也
懷素自序在湖北運判承議郎蘇泌處前一帖破不存
其父舜欽補之
懷素草書祝融高座帖在王洙參政家
又三帖絹帖云貧道胸中如刀刺第二帖見顏公第三
帖律公發懷素不與世之第一帖也在安氏又書三幅
在故相張公齊賢孫汝欽處
唐僧高閑草書千文楮紙上在承議郎李熙處
右目覩
王右軍書家譜在山隂縣王氏家越州教授王渙之以
書抵某具言有此書
逸少玉潤帖蘇州教授閭丘籲云在承議郎建安王實
處有古跋令裝書人背久不還及翦却半跋皆唐名公
也付理不可得匠人願賠四十千即知其竊真得金已
多
中書令王獻之已復此節帖在朝請大夫新昌石元之
家關景仁屢見之嘗橅石某見兩本精妙
王子敬帖宣義王碩云其父所收未得將出
蘭亭橅本正議大夫章惇跋蘇激所收蘭亭云此與吾
家所收同
洪元眘集右軍越州兩碑真蹟在越州僧正子文處嘗
通許借未果
晉葛玄飛白天台字見石本真蹟聞在台州
晉王渾真草帖晉張翼帖宋阮硏帖宋蕭思話表連文
帝批荅在駙馬都尉李瑋處某並見石本後見李云在
高橋楊氏未獲見
晉羊欣宋翼二帖并褚遂良摹蘭亭見中書舍人蘇軾
云在故相王隨之孫景昌處橅石在湖州墨妙亭屢見
石本今在沈存中括家
老子西昇經褚遂良書閻立本畫在觀文殿學士洛陽
馮經處
褚河南書黃庭經聞綠綾所書丁謂孫倩處質在無錫
民家為邑官借出
褚臨王右軍二帖在錢唐唐坰處自云未肯輕出
登善奉書寧帖在關杞處某見石本
虞世南書經在越州上虞
伯施書汝南公主銘起草在通直郎洛陽王護處見橅
本云真蹟在洛陽好事家有古跋
歐陽詢鄱陽帖真蹟在唐坰處橅石在靈隱寺
信本二帖在朝議大夫晁端彥處其本與蘇州進士周
沔同
歐陽率更四帖真蹟在洛陽人家
東宫長史陸柬之書十八學士贊西京留臺王瓘云在
舍弟珪處
張長史全本千文見臨淮令曾孝藴云在京師謝氏亦
寶文公遠族也
伯高千文三帖在唐坰處模石為洛陽李師中
顏魯公書韻海聞大書朱字魯公書小字他人作蘇駒
云在其父刑部尚書處
真卿寒食帖綾書在中書錢勰處世多石本
清臣書一軸五幅見湖州廵檢供奉官石裔駙馬之孫
云在其兄處
柳公權紫絲靸蘭亭詩二帖待制王廣淵橅石跋云龍
圖大諫李公帥府暇日出書請橅石李師中也洛陽人
柳誠懸書柳尊師墓誌真蹟在錢唐唐坰處
懷素自序在朝奉郎蘇液處杭州沈氏嘗刻板本泌激
皆舜欽之子蘇氏自參知政事易簡之子耆耆子舜欽
欽之子激四世好事有精鑒亦張彥遠之比已上三事
並激云見之
素師書蕭常侍日下三帖在晁端處
高閑書令狐楚詩真蹟在戶部尚書康季常家某見石
本在湖州
右的聞
元祐丙寅八月九日米芾元章譔
存覆承須寶章待訪錄馳上此海岳遺蹟幸祕之
不宣存和南子昂承旨相公(行書)
倪贊
祕閣寶章待訪錄大米小楷真蹟秀潤圓勁固足
壓倒蘇黃尤是用筆妙處極得右軍樂毅論法平
原陸完僭評善書者必能深辯丁丑九日燕市重
裝謹題(八分書)
海岳小楷世所罕覩此寶章待訪錄全出泰和家
法時雜歐褚筆仗定為盛年真蹟無疑張奉
米禮部小楷寶章待訪錄趙承旨倪高士故物也
近幸拜觀於陸氏乃述贊以志之嘉靖甲子茂苑
文嘉右軍楷法首推黃庭寶章待訪異世同神字
字注目畫畫抽心誰其似之美玉精金
米南宫自叙
學書貴弄翰謂把筆輕自然手心虚振迅天真出於意
外所以古人書各各不同若一一相似則奴書也其次
要得筆謂筋骨皮肉脂澤風神皆全猶一佳士也又筆
筆不同三字三畫異形作意重輕不同出於天真自然
神異又書非以使毫使毫行墨而已其渾然天成如蓴
絲是也故得筆則雖細為髭髮亦圜不得雖麄如椽亦
褊此雖心得亦可學入學之理先寫壁作字必懸手以
鋒扺壁久之必自得趣也余初學顏七八歲作字至大
一幅寫簡不成後見柳而慕緊結乃學柳(金剛經)久之知
出於歐乃學歐久之如印板排笇乃慕褚而學最久又
慕段季展轉摺肥美八面皆全久之覺段全繹蘭亭遂
并看法帖入晉魏平淡棄鍾左而師師宜官(劉寬碑是也)篆
便愛詛楚石鼔文又悟竹簡以竹聿行漆而鼎銘妙古
先焉其書壁以沈傳師為主小字大不取也大不取也
右載韓侂胄羣玉堂帖萬歷丙辰仲春十日長洲
後學杜大綬書附寶章待訪錄真蹟卷後
米元章楷法原從歐褚顔柳來蚤歲正書寶章待
訪錄藁宋末藏釋存此山處珍異不在辨才老禊
序下皇元有國時轉入子昂元鎮兩名家今孟頫
印記暨存手簡懶瓚題名前後燦然溢目而不别
作跋者盖其慎也或疑是錄行筆結字極其沈着
痛快頗乏嫌媚姿態殆秦觀薛紹彭輩見元章論
著可喜手錄副本以傳故行間字體多偽謬亦一
証云丑按元章誕生皇祐辛卯是錄脱稿實以元
祐丙寅比時纔年三十有六正其追想歐柳之日
旹露褚顏遺法固宜小楷精謹點畫略無欹側趙
倪諸公購而藏之真具眼哉憶數年前曾見元章
奉勅臨黃庭經袖卷係宋祕府名蹟筆意與是錄
正同世謂元章無楷法者誤矣至於簡字作簡帖
字作怗自是古文通用如王逸少書中淡悶干嘔
之例未足為元章病也私心嚮往有年百計購得
於陳湖陸氏聊志其槩以當附驥云爾萬歷乙卯
初月八日吳郡後學張丑青甫記
海岳翁小冊寶章待訪錄筆圜團扇西園雅集叙
筆媚雖真行異體各自到也皮相者至謂寶章錄
法度森嚴似不出翁之手何異宋人評張旭遺蹟
信千字而疑郎官石柱記是徒聞騏驥千里而未
嘗知服襄之在法駕也噫張丑又跋
米南宫寶章帖裝成志喜一絶
南宫楷法本唐人隻字堪為席上珍展閱寶章千
丈錦流傳萬古韻常新丑
王子才英孫號脩竹家藏(見周公謹雲烟過眼錄)
雪竇和尚親書詩一卷(後有浮休居士米襄陽諸跋)米老自作自
書上清儲祥宫碑(川紙上大書極佳)
弁陽老人云余家亦有米老自畫自書天衣禪師第
二碑序畫絶妙為德生豪奪去甚惜之
喬達之簣成號中山家藏
智永真草千文(一本徽宗題有政和宣和印一本永興軍節度使印韓侂胄印)顔魯
公馬病帖(高宗題簽)李伯時女孝經(伯時自書惜不全)
焦達卿敏中家藏
王逸少十七帖(真蹟五紙)不出戶帖唐孫過庭書譜(真蹟)
(上下全徽宗滲金御題有政和宣和印)
張受益謙號古齋家藏
李西臺書新竹詩(後有蘇子美跋是賈秋壑故物)米元章帖十二冊
(各以其類為冊如手簡家書詩文各分類内有與友仁者有與寅哥者所謂虎兒是也花押迺兩樣是韓侂胄)
(故物有閱古珍玩大印其後歸史衛王府)
王子慶家藏
五字不損本蘭亭(墨花滿而後一行空處有李秀岩跋夢鷗堂二跋跋上有白石生四屧之)
(印又有鷹揚周郊儀鳳虞庭印甚竒及會稽内史等三古印)
雲烟過眼錄云原係堂後官盧宗邁家物後歸碑驛
童道人姜堯章自童處得之繼歸蕭千岩之姪況介
文最後為趙子固所得喜甚乘舟夜歸至湖中弁山
舟覆幸值淺港行李俱渰子固獨持此卷立淺水中
示從者曰蘭亭已在其他不足憂矣其跋語亦詳載
且題八字於卷首曰性命可輕至寶是保嗣歸賈氏
悦生堂至王子慶處轉屬李叔固家其子仲庸垂世
又屬之他人弁陽老人識
趙太祖御批三卷真宗御書封泰山禁音樂批仁
宗飛白便面六枚哲宗御書便面(掬水月在手二句有御押)
英宗舊名宗實監押侍禁私書及齒藥方云生乾地黃
細辛白芷蛀皂角各一兩去黑皮并子入藏瓶均用黃
泥固濟用炭火五六觔煅令炭盡入白僵蠶一分甘草
二錢並為細末早晩揩齒堅固治衂血等症
李西臺古篆并行書風后廟碑(印文此一進士)欽宗徵兵御
書(圍城日絹上蠟丸)高宗御書損齋二字并御製損齋記(左僕)
(射沈談已下聫名書後)
張與可斯立號繡江家藏
陶隱居小字黃庭外景經張旭草書真蹟(六一翁跋)楊
凝式千文元微之轉官誥
王介石虎臣家藏
晉陶弘景書板帖(見東觀餘論)唐劉良騵告及江南周宗
卿詔(用書詔之印咸通中)吳通微書莾贊告(書體佳甚米老自跋)宋太
宗御書十餘卷(上用内合同印)太宗尹京時禁打捕榜(後有御押)
(及行移開封府印)真宗數紙(其後臣僚奏狀既無銜位只押而不書名)徽宗數
幅(皆處分中省進呈短奏皆親書照已畫旨)欽宗御批(示付程振用御前之寶)李
建中書絶句(鶯已無聲花已老誰知三月盡頭時)東坡書蔡君謨二小
詩又杭妓周韶詩
郝清浦清臣家藏
蕭子雲出師頌真蹟唐模禊帖孫過庭草書千文
(五色紙上其縫内各有珍字印或謂唐太宗或謂宋太宗印中唐弘文舘印)張旭秋深不
審帖(上雙龍團印前後宣和政和印)
張&KR4141;家藏
御府蘭亭類考十冊(凡百餘種)高宗十七帖(内臨八帖後有跋)
鮮于伯機樞家藏
晉武帝真蹟(冇唐人跋宣和御府物)王右軍與桓溫薦謝玄真
蹟(用繭紙書字輕清不類逸少後有駙馬蔡璀跋為楊和王故物牡丹錦標首儼然着色畫盖宣和法錦也)
索靖月儀帖短卷(詳見索靖書考)沈傳師書(詳見傳師書考)吳
彩鸞書切韵一本(詳見彩鸞書考)文思博要帝王一部(唐類書也)
(所引薊子慎子尸子敏皆古書也天寶十年十二月楷書臣胡山甫書字極遒麗至唐大中年間方自舘中雜)
(書揀出是時止存一卷後有史舘山甫印用麻紙列舘中典掌之人及三校姓名贉卷皆紹聖間人題跋其後)
(如張元長周美成晁說之薛紹彭及諸人在内按文思博要一千三百卷太宗貞觀年間詔左僕射高士廉特)
(進魏徵等十四人取歴代載籍撫其精義至十年書成)東坡書詞(一云東武城南連隄就郟)
(湛初溢今刊本作漣漪初溢非也)雜帖一册(内有劉涇墨蹟印文曰劉巨濟符符字甚新)
孔子廟堂碑(京兆府本無裂又饒州錦江書院本)太平州重刻本瘞
鶴銘
郭祐之天錫號北山家藏
晉右軍得告帖又快雪時晴帖(皆真蹟有米老跋遂以名齋且刻石葉森)
(曾見此二帖神韵精彩)梁人臨(闕)告等五幅唐徐浩寶林寺
詩真蹟唐模蘭亭又千文(李山房故物有米老印又有李常擇長印南唐椒閣)
(錦標首)一帖云近有佳會率以故不得往豈食料禁不
批放耶呵呵又一帖云花四枝謾送餘春尚可賞否
戴花人安否(前輩風流可想也)米帖一云胡不入城單外恐
不堪久(單外二字甚新)
天台謝奕脩養浩齋家藏
陶隱居小楷大洞真經隱訣(後有林希父子題)虞永興頭眩
帖(有機暇清賞文洽公言珍玩蓑笠軒印亦有紹興印)顏魯公鹿脯帖乞米
帖(倩仲跋)唐良騵元陵挽郎誥貞元八年三月廿四日
三省長官董晉領吏部選杜黃裳右丞趙景郎中韋夏
卿唐陳尚庭縣尉告天寶三載丞相李林甫韋陟景
融(又稱陳尚庭四十三載改年為載而人歲亦然可怪也告身乃用羅紋紙殊不可曉後有向若冰跋)
楊少師手帖周越書劍器行吳越王判狀二竝贊
寧狀忠懿王書判字一花押吳越承旨(大略如誥勅後書天下兵)
(馬元帥尚父吳越王銜)李西臺詩蘇滄浪草書蔡君謨朱
書青紙上大字蘇長公書繡觀音贊又醉草温公
帖東坡救月帖并贊(畢良史印小米攻媿齋跋)蘇氏譜系帖(自源)
(明坡潁而下凡五世世各十餘帖為六巨帙生平所睹蘇帖未有如是之多也)秦少游數帖
李伯時九歌(曹偉吳傅朋跋)王晉卿八帖(皆與親賢宅諸王書内有送酒)
(一帖云瀑釀四器納上以酒稱釀可謂好竒)米南宫小楷三帖又十帖珊
瑚等帖元章書楷書法并青山白雲老米辨印帖
三十八代天師張廣微與材家藏
絳帖(第九卷大令書第四行内面字右邊轉筆全不成字正在石破處隱然可見今乃無其面字下一字)
(與第五行弟七字亦不同又第七行第一字舊本行書正字今本乃草書心字筆法且俗以此推之今之所見)
(多非舊本)江南李後主常詔徐鉉以所藏前代墨蹟古今法
帖入石名昇元帖然則在淳化之前當為帖之祖(褚伯秀)
禊序有大業間石本其後有隋諸臣銜位(龔聖予)
總管大中灤陽趙伯昂仁舉藏(見逢澤湯允謨仲謀雲烟過眼續錄)
王右軍屏風帖(硬黃紙書徽宗泥金題簽首尾天水宣政内府圖書等印並全)又司
州帖(古黃紙書章宗泥金題簽明昌七印全)
楊元誠家藏
唐王建宫體小書宫詞(一百二十首極其婉轉妖麗今人罕能及後有錢肅王印)
押龍(盖宣和内物也其字皆章草)
余家舊藏
司馬文正公手錄富鄭公使北日抄一卷(其長五六丈字畫雖若古)
(拙而首尾端書如一豈像其生平行止耶史稱公之至誠可以動天地此卷見之丞相益國公周必大子充為)
(之跋賈師憲物也)
明金閶城西張氏家藏(見都玄敬寓意編)
鍾元常薦季直表(上有晝錦堂米芾賈似道等印元人跋云是宋僧存此山物)薛
紹彭四帖(張伯雨藏趙松雪金蓀壁跋後歸倪雲林今在石田翁家李少卿近跋鍾書定為真蹟予)
(不敢以為然也)
宜興尹氏家藏
褚模禊帖(中縫折處鈐墨寳小印後蘇易簡題有若象夫子一首後范文正蔡君謨裴煜馮當世跋)
(富鄭公梅都官吕汲公蘇氏兄弟米海岳諸公題名小米鑒定此卷後歸陳祭酒緝熙燬于火觀此則前開皇)
(蘭亭蘇跋偽矣)
朱性父家藏
米臨黃庭經(今歸石田翁)虞丞相允文手帖(今歸黃應龍)虞
文靖公楷書金剛經一卷
李少卿貞伯家藏
懷素酒狂帖(後有楊凝式鑒定王晉卿跋山谷題名是光福士人家物非真蹟)山谷
草書一卷(後有黃真字跋紙墨如新為黃書之最少卿嘗奉使湖湘道過江西于石亭寺僧處得之)
寧波謝氏家藏
文丞相書其遠祖敬齋先生論蘇章事并丞相跋(字約千餘)
(行草稱後學文天祥書無印章王伯厚題語)
馬主事抑之家藏
顏魯公爭坐位帖(上有賈似道印為元人袁文清公物按米氏書史云爭坐位帖在顏最為)
(傑思年少時臨一本不復記知所在後二十年謝景溫尹京云大豪郭氏分内一房欲此帖至折八百千衆乃)
(許取視之縫有元章戲筆字印中間筆氣甚有如予書者面諭之乃云家世收久不以公言為然觀袁跋及書)
(史此帖豈真是耶袁跋已載米臨顏爭坐位帖下不錄)山谷書隂真君詩一卷
(原跋已載山谷集内不錄)
南京梁中書家藏
陸宣公書陸士衡文賦(小字章草)東坡謝陳后山惠巾詩
(上有大方印曰趙郡蘇氏江隂薛堯卿藏)陸放翁大行書詩一卷(字畫遒勁山隂)
(杜思永跋)
崑山項方伯家藏
朱文公李泰發二帖(泰發名光宋參知政事卒諡莊簡後人䟦其帖見有光字遂以為司)
(馬筆可發一笑)
常熟劉以則家藏
張長史宛陵帖(李西臺蘇才翁跋江隂卞氏物非真)米老作朱樂圃墓
表一卷(亦非真)元李雪菴絹書唐絶四軸(真字大可數寸學顏魯公)
海鹽張黃門静之家藏
顏魯公祭姪文(杲卿子)宋人雙鈎唐模蘭亭(漢中趙氏諸印)
袁戒卿家藏
張伯雨自書詩五十五首一册跋一冊(楊廉夫而下共五十五人)
顧少參家藏
懷素草書千文一冊(少參得之河南民家)
遼東蕭黃門文明家藏
宋錢文僖鄒忠公任伯雨而下二十一帖
松江曹涇楊氏家藏
蔡蘇黃米真蹟一卷陸放翁自書詩一卷金王華
書絶句詩七首(大字行盧廷壁物)
宜興徐閣老家藏
東坡小楷乞居常州奏狀(謝采伯跋)
蘇郡王氏家藏
五代楊凝式書神仙起居法(草字真蹟小米鑒定上有永興軍節度使印及賈丞)
(相悦生堂圖書)
范氏家藏
范文正公書伯夷頌(黃絹小楷宋元名人題識甚多世謂首陽之節韓子之文與文正之)
(書同為三絶范氏子孫嘗模以刻石真蹟今藏義莊)
姚氏家藏
歐陽公寄蘇子美詩真蹟(姚少師嘗為僧洪武中住北平慶夀寺得此帖于戍家自)
(有跋今藏於其孫廷用)
侍郎吳公原博家藏
唐林藻深慰帖(宋祕府物)
僉憲劉公廷美家藏
宋黃巖叟李樂菴梁克家趙令畤范石湖李泰發諸名
賢手帖共一冊
相城沈啓南家藏
蘇滄浪蔡端明蘇文忠文定黃文節米海岳諸賢遺墨
共一册王文正秦淮海米襄陽樓攻媿楊慈湖諸賢
手帖一卷林和靖與僧二帖蔡端明自書絶句詩
蔡蘇黃米真蹟一卷蘇子瞻前後赤壁賦(李龍眠作圖隸)
(字書旁注云是海岳筆共八節唯前賦不完)山谷大字馬伏波詩一卷(谷自)
(有跋)山谷書老杜律詩二首(亦大真字)米元章自書詞一
卷李忠定張忠獻趙忠簡吕忠穆李莊簡五公手札
一卷張忠獻父子與虞丞相劄子鄧侍郎程雪樓
徐子方虞疎齋諸公詩蹟
吳江史明古家藏
唐趙模集晉字千文褚河南書文皇哀冊文(硬黃紙米友仁)
(鑒定)歐陽率更夢奠帖(行書疑是臨本元郭畀天錫藏後入楊東里家郭楊皆有跋)
顏魯公與劉中使帖(凡四十一字行書元王芝張晏政白湛淵鮮于樞田師孟諸跋)
(為嘉興故物)蔡端明八帖(洪興祖范大年跋胡珵等題名)宋賢諸帖一
卷(李西臺周益公胡邦衡文文山而下凡九十八人)王佚老二帖(大字行)朱
文公與六十郎帖(行書貢尚書楊鉄崖跋)宋孝宗賜虞丞相手
詔趙子固書梅竹詩三首(趙子真葉士則董楷跋)元張師道
書木蘭花慢詞一卷(後元人題識)子昂臨大令帖并自書
詩一卷松雪書歸去來辭一卷鮮于伯機自書詩
文一卷(小楷有鄧文肅龔子敬跋)周伯溫書四體千文一卷(前畫伯温)
(小像門人蔣冕侍立旁有自贊盖周公書以貽冕者冕蘇郡人亦精篆書)
明古復有薛尚功摹鐘鼎款識真蹟二十卷後題云
嘉熙三年冬十有一月望後十一日外孫朝請郎新
知臨江軍事楊伯岳拜觀於廿四叔外翁書室後二
十年弁陽周密得之外舅沐齋書房趙孟頫鑒定巴
延布哈周伯琦題名張伯雨柯九思跋此帖舊為吾
鄉沈雄仲藏雄仲名洪元巨室號萬三之後善草隷
書老而貧故史氏得之成化戊申予館授史氏九月
其家火作書畫多付煨燼唯此帖及歐禇趙模書數
卷獨存豈竒寶鬼神固衛之耶南濠都穆識
崑山黃應龍家藏
吳傅朋游絲書宋高宗賜岳武穆手詔金顯宗雨
竹(上有張疇齋跋)
嘉興王廷槐家藏(都玄敬記)
張長史春草帖(白麻紙真蹟入宋祕書題名跋甚多)顏魯公祭姪文(杲卿)
(子在海鹽張黃門静之處)
梁溪華氏真賞齋法書(文太史徵仲叙名)
鍾太傅薦季直表(貞觀珍祕)王右軍袁生帖(祐陵題)謝靈
運書古詩帖虞永興汝南公主墓銘起草王方慶
通天進帖(上有建隆史舘印)顏魯公朱巨川誥(宣和譜藏)真卿
與劉中使帖(一曰嬴州帖)徐季海絹上楷書道經蔡君
謨手牘黃山谷真行劉賓客經伏波神祠詩冬日二
士兩柬草書諸上座帖太白憶舊遊詩高宗黃
素黃庭經岳鵬舉與奉使郎中劄子趙承旨臨鵝
羣帖(有鄧善之貢仲章龔子敬等跋)臨大令洛神賦(有虞伯生李鳴鳳袁仲長柳道)
(傳等跋)虞雍公蚊賦(邵菴行書)金石有周穆王壇山古刻
蔡中郎石經殘本夏承婁夀漢碑樂毅東方晉刻定武
蘭亭帖(賦云小楷諸帖則樂毅紳刻之真朔贊初鎸之勝黃庭遺字之精洛神全賦之夐與夫虞之破)
(邪歐之白鹿心經褚之隂符度人柳之尊勝清淨又云爛玄真之丹識以樂毅論有青箬笠綠蓑衣印為張志)
(和也)淳化祖刻(賦云廷珪墨色之古銀錠棗木之紋坡老硃書之辨趙公姓印之文又有太清所搨)
豐道生真賞齋賦中云暨乎劉氏史通玉臺新詠(上有建業)
(文房之印)則南唐之初梓也聶宗義三禮圖俞言等五經圖
說乃北宋之精帙也荀悦前漢紀袁宏後漢紀(紹興間刻本汝)
(隂王銍序)嘉史久遺許嵩建康錄陸游南唐書載紀攸罕宋
批五禮五采如新古註九經(俞石渭藏守溪跋)南廱多闕蘇子
容儀像法要亟稱於諸子張彥遠名畫記鑒收於子昂
相臺岳氏左傳建安黃善夫史記六臣註文選郭知達
集註杜工部詩(共九家曾噩校)曾南豐序次李翰林集(三十卷)五
百家註韓柳文(在朱子前齋中諸書文選韓柳尤精)劉賓客集(共四十卷内外集十)
(卷)白氏長慶集(七十一卷)歐陽家藏集(刪繁補缺八十卷最為真完)三蘇
全集王臨川集(世所傳止一百卷唯此本一百六十卷)管子韓非三國志
(大字本淳熙乙巳刊于潼州轉運司公帑)鮑參軍集(十卷)花間集(紙墨精好)雲溪友
議(十二卷范攄)詩話總龜(一百卷阮閱編)經鉏堂雜志(八卷靈川倪思)金石
略(鄭樵著笪氏藏)寶晉山林拾遺(八卷孫米憲刻)東觀餘論(樓進等跋宋刻初印)
(紙墨獨精卷帙甚備世所罕見)唐名畫錄(朱景玄)五代名畫補(劉道醇纂)宋名
畫評蘭亭攷(十二卷桑世昌集)皆傳自宋元遠有端緒若齋中
紫桑小几寶晉舊物下有芾字押白金羊鼎乃商時諸
侯所用之器子石硏色紫如嫩肝一眼徑寸餘有黃暈
淺深八重間以白質青花點傳葉三藏自西域歸過峨
眉寶見溪見兩石子鬭攬得其一以為硯常有五色光
又古玉小熊長不及寸腹下篆刻文曰能使人不衰細
如粒米古玉印章有東漢陽彪文先四代相印朱文虎
鈕雕刻精工神韻生動旁皆碾花又一印曰三槐之裔
通身古臥蠶朱文螭鈕刻深而竒温潤無比高宗吳后
二印賢志堂印白文螭鈕賢志主人覆斗臥蠶俱精絶
其白玉螭鈕三印改刻瓢印曰真賞方印曰華夏一曰
真賞齋印扁則李西涯八分書以米元章有平生真賞
印也嘉靖二十八年南禺外史豐人叔為叙賦
分宜嚴氏書品掛軸目(嘉靖四十四年籍)
張長史草書俞紫芝墨蹟晦翁墨妙宋局畫夀
字趙子昂真蹟詩字六軸元刻絲早朝詩四軸
織字晝錦堂一軸本朝名筆大學總章四軸草書
四軸憲宗御製判字一軸金山農書歸去來辭
徐霖晝錦堂記歸去來辭四景詩八軸李東陽
詩楊譓隷字胡恭草書徐承祖字二軸馬一
龍草書三軸陳道復草書四軸王榖祥文武成功
詩一軸石刻東林寺詩福夀康寧字百福字各一
軸
嚴氏書品手卷目
定武蘭亭一卷唐宋墨蹟一卷蔡君謨茶錄四
大家書二卷陳氏家教一卷文賦墨跡二卷元
名人游仙詩卷俞紫芝讀書譜馮海粟一卷趙
子昂書常清淨經一卷趙仲穆古篆千文一卷本
朝宣廟御書石刻一卷沈度書聖學傳心一卷宋
仲溫書陶詩徐子仁赤壁賦喬白巖詩草沈周
昌黎記一卷李西涯真草墨蹟五卷祝枝山文賦
草聖二卷鄭元吉書遊仙詩一卷古今墨妙名
賢翰墨各一卷
嚴氏書品冊葉目
鐘鼎臨本四冊松雪真蹟四冊錦囊佳製張即
之墨妙虞世南墨蹟懷素帖靜林書譜宣和
御書翰墨清趣吳下草聖拙政園十二篇其
石刻法帖共三百五十八誥勅及欽賜詩賦外聖諭至
二千八百七十八道累朝實錄八部計五百七本手抄
宋元書籍二千六百十三本沒入大内一應經史子籍
等書計五千八百五十二部套發各儒學貯收一應道
佛各經訣計九百一十四部套發各寺觀供誦而所籍
錠金條金餅金葉金沙金碎金及金器金飾共三萬四
千五百餘兩内首飾之奇者有大珠猫睛天上長庚人
間夀域二副淨銀及銀器銀飾共二百二萬七千二百
餘兩玉器計千件最古者有漢始建國元年注水玉匜
晉永和鎮宅世寳紫玉杯盤玉帶計二百餘條犀象瑇
瑁諸香帶稱是金鑲牙筯二千餘雙珠寶琥珀共重五
百七十餘兩珍奇器玩共三千六百五十餘件内有嵌
寶金象駝水晶燈二架上具寳盖珍珠絡索柴窑計二
十四件外有珊瑚樹六十株金鑲龍卵甕五個古刺水
薔薇露十三礶空青五枚硃砂計六百四十餘觔沈檀
竒南計五千餘觔織金妝花段絹綾綢紗羅絨葛瑣袱
蕉布共一萬四千三百三十餘疋男女衣服及貂裘襖
共一千三百餘件内宋錦二百餘疋弓鞋之珍麗者至
一千八百雙金銀鉸川扇墩扇襄扇倭扇團扇戈折扇
玳牙諸香扇共一萬七千六百餘柄名琴共五十四張
有清流春雪寒玉激玉響泉冰泉秋月垂月霜鍾秋風
調古一天秋萬壑松雪下鐘秋澗泉玉琮琤玉壺冰清
廟之音咸通之寶鳴雷震殿九霄鳴佩月下冰玉萬壑
松聲流水高山蒼龍噴玉寒江落鴈及鎏金古銅琴大
理石琴餘盡斷紋金徽水晶玉軫足古硯除端溪龍尾
外有漢未央宫硯銅雀臺硯唐天策府製硯貞觀上苑
硯宣和殿硯蘇東坡天成硯玻瓈石二面硯崑璧硯白
玉硯都丞文具六副内佳玩不可枚舉古銅鼎彝樽壺
之類計一千一百二十七件而寶翰樓之象簟金絲幛
百祿堂之隨間大紅毯與宴處之肉雙陸香唾壺銀美
人溺器不列也畫品亦甚侈乃墨蹟法帖僅此足徵嚴
氏之好尚矣
王弇州爾雅樓藏法書(跋載四部稿并續稿中)
魏鍾太傅薦季直表晉王右軍三帖(大熱此月淡悶干嘔)逸
少鶻不佳帖(鶻是其諸孫小字)王大令送梨帖(有柳誠懸文與可跋)
隋賢書出師頌(史孝山古章草法)虞永興汝南公主墓銘藁
唐文皇哀冊褚河南書又臨蘭亭叙真蹟(在黃絹上)顔
文忠公送裴將軍詩書吳興竹山潘氏堂聫句柳
誠懸書蘭亭詩文懷素千文宗室家藏本雜古墨
蹟(右軍帖智永劄褚河南斷簡眉山第二劄襄陽諸詩元諸名家書)六大家十二帖
(顔真卿帖蔡忠惠安樂扶護二帖黃文節眉州畢大事二帖蘇文忠送梅花帖米襄陽令名帖薛翠微三札趙)
(文敏騎從帖弭節帖合一卷所云竭資力二十年數得數汰不易也)宋名公二十帖(李學)
(士宗諤送腹兄詩范希文蘇眉山牘黃涪翁米南宫詩薛紹彭與趙大年借墨帖沈與求知潭州丐祠韓靳王)
(與司農總領虞允文恢復議學士汪彥章右相葉衡龍圖王龜齡待制蔣燦樞密王淮大參張剛范文穆成大)
(張狀元孝祥樓宣獻鑰魏秦公了翁張祕閣即之各詩劄)宋賢遺墨(溫公蘇文定米父子修撰)
(鮮于樞司諫鄒浩參知孝伯王盧溪庭珪胡宗翰湯思退)范文正公楷書道服贊
又題伯彝頌與尹舍人書及忠宣公誥勅(跋者皆名賢大夫三帖為)
(范氏質百金于瑯琊數責以原價莫償竟舉而還之)和靖處士手書七言近體
五首(蘇題詩如東野不言寒書似留臺差少肉)涑水司馬溫公宛陵梅都
官金陵王荆公副車王都尉墨蹟王司諫告身蘇
滄浪真蹟蔡蘇黃米趙帖(趙為子昂)蘇文忠公書烟江
疉嶂歌坡書四古體(以有意成風格以無意取姿態或離或合乍少乍老不擇紙筆)
(皆能如意)大舅多買書畫奇物札與蒲傳正札書三
絶句子瞻書洞庭春色中山松醪二賦又書歸去來
辭黃山谷雜帖書墨竹賦此君軒詩雜詩二
卷雙井伏波神祠詩臨本(元美以囊澀不能得託王君載雙鈎兪仲蔚廓填原)
(本為嘉興項氏重價購去佳人屬沙叱利矣可憐)又書韓昌黎詩真蹟米元
章書卷跋奕棋圖貽坡老竿尺薛道祖墨蹟雲
頂山詩帖上清達年帖通泉帖蘭亭二絶又翠微居士
與大年三帖(米老所貽詩云世言米薛或薛米)羔羊居士書飲中八
仙歌(居士姓王名升字逸老在宣和中以草書進御得官)雜宋元墨蹟(蔡忠惠元人跋)
(小米書)米元暉手書叙語詩六章宋思陵御書養生
論真蹟范文穆吳中田園雜興卷張祕閣即之書
老柏行又溫甫擘窠書徐内翰小楷蓮經(號自信居士)
宋元人墨蹟(内吕嘉問錢端禮不成字)米趙四帖(米敷文一紙趙承旨三紙)
趙吳興書心經又法華經文敏公書四十二章經
濟禪師塔銘又大通閣記子昂草書千文(折衷永素)真
書千文又篆書千文書歸去來辭(趙稱蘭亭能乘退筆之勢而用之此)
(書正是退筆疎密師意不堕貞伯奴書誚)書洛神賦又歸田賦書枯樹
賦又秋聲賦行書二贊二圖及詩跋書十五詩(延祐)
(五年書付從子价)松雪行書唐詩(六觀堂藏)擬古五首十絶句
詩畫跋書詹舍人告又于歸帖行書諸尺牘趙
承旨與婦魏國管夫人子仲穆總管三札(各寄中峯禪師)鮮
于伯機書千字文游高亭巖詩記困學翁詩記真
蹟為子去矜書雜詩卷虞道園賜碑贊(為柯九思)虞
貫二學士真蹟(伯生與雲石)柯敬仲隸古詩十九首張
伯雨書諸公贈言俞和紫芝臨樂毅論楊銕崖湘
竹龍吟老客媍謠元名人墨蹟(趙孟頫鮮于樞鄧文原胡長孺戴表元庫)
(庫虞集揭奚斯顧安吾衍喬簣杜本張伯淳李簡張天王雨汪澤民台哈布哈鄭元祐周伯琦楊維楨倪瓚饒介)
(蒙陸緒雪菴僧漙光)明名賢遺墨蹟五卷(自宋文憲公濂至徐中行子與共百人手)
(蹟)三吳楷法二十四冊(宋仲温至方袍大林金賓婦及石刻七姬瘞志)又三
吳楷法十冊(第一冊陳文東璧沈民則學士沈民望大理所謂雲間派也第二冊徐元玉臨禇周)
(伯器跋錢原溥吳原博蔡九逵三人第三冊祝京兆書賦及古近體詩雜詩第四冊黃道中字致甫用秃筆作)
(楷而間帶行法道中即淳父姬水晚年書益雅緻精密其尊人五岳公第五冊文待詔小楷甲子雜稿盖徵仲)
(每新歲輒書舊詩文一册至老無復遺没後分散諸子矣第六冊亦衡山小楷第七冊王履吉偕拙政園賦第)
(八冊文夀承休承彭孔嘉許元復書第九冊為陳道復小楷千文陸子傳俞仲蔚書第十冊顧德育牡丹賦周)
(公瑕黃雲卿袁魯望王舜華張伯起書)三吳墨妙上下卷(自沈學士度弟大理少卿)
(粲至陳方伯鎏手蹟又三吳墨妙另一卷)三吳諸名筆札(原博希哲啓南貞伯道復履約)
(履吉祿之孔嘉陸子淵顧華玉金元玉輩)吳中諸帖(吳文定公寬祝京兆允明文待詔徵明陳)
(太學道復王徵士寵)諸賢雜墨(李文正張東海匏菴石田文祝都南濠為范庵藏與子有云諸)
(事便當如我死一貧正不要人知)名賢遺墨(自宋文憲公景濂至羅文恭公達夫凡三十六)
(人)宋太史手書鄭濂名解宋仲珩方希直書宋
克書張長史筆意仲溫急就章又書畫帖沈民望
書姜堯章續書譜凌中丞金剛經臨洛神賦姜太
僕立綱書四子全文句讀(各有圖精甚當是在先朝春宫進講本)李貞
伯游滁陽山水記又書古選祝希哲音釋後天全翁
靈巖勝游卷又聯句詩卷詞卷李文正陸文裕墨
蹟又文正公詩翰卷雜帖(吳文定之眉山沈啓南之豫章祝京兆翩翩時有大)
(令風文待詔韻頗勝王履吉善取態)沈石田倣雙井書(僅得其竦肩寒儉耳不得勢也)
李范庵書卷祝京兆六體書又諸體書隷書卷又
真行雜詩賦希哲草書月賦書太白傳又青蓮詩
杜紫薇詩書夷堅志操縞稿一卷豔詩一卷
雜詩三卷秋興八首為王明輔題灌木圖歌
季靜園亭卷書唐七詩(京兆生平好書晚唐句獨此王右丞岑嘉州杜少陵錢左)
(司劉隨州諸公七章乃唐人第一才情詩其所作行草則吳下第一風骨書)書懷知詩(以古)
(體懷逝者以近體懷近者)枝山為華氐成趣園記茂苑英華卷
(希哲徵仲履吉道復四家)文太史小楷周召二南詩又三詩寫金
花古局牋徵仲行書詩篇游白下詩絶句卷
四體千文歐體千文蘇黃米三體書赤壁二賦
卷(休承補圖)小楷趙飛燕外傳精楷蘇鶚杜陽編書
進學解衡山手札二十八紙書程鄉令遺愛碑墨
蹟陸文裕公儼山手札張東海冊金元玉卷
陳復甫手書詩稿白陽書陶詩又赤壁賦王履吉
詩墨又雜咏卷書五憶圖歌小楷四六雅宜書
江文通擬古詩書長恨歌白雀帖馬太史書東
封紀行徐髯仙墨蹟桑民懌卷豐存禮手札(病痱)
(顫筆)又病馬行擘窠行草兪仲蔚書金剛經黃淳
父書田園雜興卷古隷風雅(華茂才之方共周茂才之冕書)古選
古隷(長洲陳白陽共玉山程孟孺書)章藻摹瑯琊法書十卷朝鮮
三咨(弘治嘉靖萬歷間所咨)外國書旅獒卷(為西天女直鞬靼高昌回回西番百)
(夷緬甸八百媳婦共九紙多類籀草)續名賢遺墨(楊提舉廉夫王學士達善解舍人禎期劉)
(參政欽謨余太保子俊陳太常鼎彝羅祭酒明仲張修撰亨父蕭僉事文明謝文肅鳴治李文安世賢謝文正)
(于喬程侍郎敏政林貞肅待用邵文莊國賢陸太宰全卿顧文僖公廉王文定廷獻劉清惠元瑞顧康文九和)
(魏恭簡子材夏文愍公謹)扇卷甲之一(為法書凡十六人徐髯仙子仁李西涯賓之白洛原)
(貞夫朱射陂子价許高陽元復吳匏菴原博顧東橋華玉金赤松元玉唐六如伯虎王前峯䋲武王㴠峯履約)
(袁胥臺永之馬孟河負圖吳霽寰峻伯)扇卷甲之二(祝京兆王雅宜陳道復王子新蔡林)
(屋九逵諸人書)扇卷甲之三(為文徵仲及夀承書)扇卷甲之四(俞仲蔚周)
(公瑕文休承陳子兼朱子价黃淳父莫雲卿王敬美張伯起袁魯望彭孔嘉程應元各小楷選賦共十五面)
扇卷乙之一(王文恪濟之周康僖伯明夏文愍公謹袁谷虚補之石田希哲徵仲雅宜白陽)
扇卷乙之二(高唐王篆書王前峯繩武陳雨泉子兼許元復朱子价馬孟河兪仲蔚周公瑕)
扇卷乙之三(湯湖州世賢陳布政鎏沙秀才魯梁禮部孜俞山人允文王山人逢年陳山人)
(演王太學穉登文司訓嘉)扇卷乙之四(宗提學臣徐方伯中行張少參九一吳提學國倫吳)
(中丞維嶽董宗伯份皇甫僉憲沆兪廉憲憲王太守可大仲舍人春龍張比部燭李茂才言恭周袁州㙸)
扇卷乙之五(少師華亭徐公宋中丞望之曹中丞子誠莫方伯子良張中丞肖府吳大參明卿王)
(大參陽德張孝廉伯起王太學伯穀歐博士禎伯兪山人仲蔚莫太學雲卿魏解元懋㩲毛山人仲章顧茂才)
(儉德其人多昭代耆德清時勝流或擅長城或精臨池偶以所得早晚第居是耳非有所短也)墨刻
為淳化閣帖至道御書法帖十一卷(宋太宗晚年筆)祕閣
續帖(元祐中刻)大觀太清樓帖絳帖汝帖鼎帖
臨江二王帖雜二王帖祕閣續帖東書堂帖
寶賢堂集古法帖廬山陳甲秀堂帖真賞齋帖
文氏停雲館法帖小酉館選帖十卷(王元美家刻)搨本
禹碑(衡麓本長沙本紹興木本)石鼔文秦相嶧山碑西嶽華
山碑漢太山孔廟碑漢隸張湯隂碑漢景君銘
漢司隷校尉魯峻碑漢圉令趙君碑魯相晨廟
碑(在孔子廟中建寧元年立)漢隷校官(光和四年溧陽長潘乾碑)蔡中郎九
疑碑又夏仲兖碑後漢桐柏廟碑(分法古雅)皇象天發
碑吳天璽書(出篆入隷昔詩中國書流讓皇象六朝文物重徐陵)急就章(皇象)
(書)孔子廟記(魏文帝立碑)梁鵠書受禪碑(鍾繇刻石)鍾太
傅賀捷表戎路表(思陵手搨)督軍勸進碑(亦繇書)索靖
幼安月儀帖古蘭亭帖賜潘貴妃蘭亭卷真定
武蘭亭(元陳直齋物)又肥本蘭亭宋搨褚模禊帖草
書蘭亭叙周邸禊史初搨宋搨黃庭經(又舊木本)宋
搨樂毅論(二石本外光堯於損齋手搨付石為修内司第一品)小楷曹娥碑
右軍筆陣圖周孝侯墓碑唐本有勅字十七帖
宋搨聖教序心經棲霞寺碑銘(梁江總撰宋沙門懷仁集王書)絳
州夫子廟碑(宋人集右軍書)王大令十三行洛神賦舊搨
子敬辭尚書令帖智永真草千文(宋永興漕司刻)瘞鶴銘
陶隱居入山帖(晉元時)茅山許長史碑(隱居書首一行餘文為弟)
(子書)青州文佛寺碑(高齊武平四年建)隋八分書孔廟碑
唐文皇屏風銘玄宗御書太山銘又篆書孝經開
元帝書凉國公主碑兖州夫子廟碑(八分書)秦王告
少林寺書武后書昇仙太子碑(筆意軟媚)虞永興孔子
廟堂碑大唐宗聖觀帖(歐陽率更華)九成宫醴泉銘
虞恭公碑邕禪師碑(化度最少不易得)皇甫君碑(以上俱信本)
褚河南孟法師碑銘(雖贉池零落乃唐刻唐搨)褚書聖教序記
歐陽信本書道因法師碑(蘭臺瘦怯于父)趙模千文(貞觀間供)
(奉)絳州篆書碧落碑(在石像背今别刻置廟)易州鉄像碑頌
(景隆間州錄事蘇靈芝書)少林寺通靈禪師碑唐御史臺精舍
銘(八分書)韓擇木書新桐柏觀碑(崔尚文)孫過庭書譜
(石刻凡三)史侍御惟則書大智禪師碑張長史千文(葛邲)
(丞相家物褙紙宋戶口冊)又千文數行(後河滿子為高閑筆)顛旭郎官壁記
又肚痛帖王縉書清源公忠嗣碑裴懿公㴶書少
林寺碑李北海書法華寺碑(伏靈芝刻)東林寺碑岳
麓寺碑娑羅樹碑雲麾將軍碑唐隷夫子廟碑
(李邕撰文張廷珪書)韓少卿秀弼書臧希晏碑李陽冰書三
墳碑又篆書謙卦僧懷煇實際碑(犬寶)顏尚書摩崖
碑中興頌書凉國武昭公李抱玉碑文忠公家廟
碑(今隷中有玉筯篆)書東方畫像贊碑隂記顏清臣八關
齋功德記書千福寺多寶佛塔碑魯公書宋文貞
碑側記書元次山墓銘帖(自撰文)金天王廟題名
茅山碑干祿寺碑臧懷恪碑顏平原汝越帖
祭濠州刺史伯父文祭姪文稿與郭僕射爭坐位
帖河東公書北嶽恒山祠記柳誠懸書西平王碑
玄祕塔碑復東林寺碑集柳書普照寺碑柳
僕射公綽書諸葛武侯祠記柳拾遺懷素書濟安侯
廟記懷素聖母帖(陜石堅好)藏真律公三帖(乃游絲書)懷
素自叙帖又行草千文元結㟝臺銘圭峯禪師碑
(裴丞相休書)尉遲祠祈雨碑王士則書成德節度紀功
碑通微院體楚金碑蔡有隣書章仇玄素碑華
陽十二頌(紫陽觀主劉行矩立)徐浩書心經徐季海古體嵩
陽觀記聖德感應頌李劍州碑唐人書董宣傳
僧彥修詩帖僧夢英篆書偏旁字源英大師抄
高僧傳序郭忠恕三體隂符經汾隂壇頌(書院待詔尹熙)
(筆)宋真宗書先天太后贊盧待詔崇望嵩嶽廟碑
銘楊待詔遒度書淮瀆廟記吳待詔郢大相國寺
碑韓魏公書北嶽廟碑歐陽文忠集古錄跋(石刻卷)
蔡端明書萬安橋記忠惠公荔枝譜晝錦堂記
大觀御製五禮紀并書蘇文忠公書表忠觀碑
坡翁三十六峯賦帖松醪賦帖書絶句三十首
書黃州二詞荔枝丹帖馬劵帖告史全節語
書金剛經書歸去來辭陶詩帖(在犬池亂石中)書連昌
宫辭喜雨豐樂二亭記草書醉翁亭記行草定
惠院海棠詩海市詩乳母銘(公自書于石在黃州)臨王右
軍桓大司馬懷素雜帖與文與可詩三十首黃文
節公中興頌碑後詩書狄梁公碑(范文正公作)書東坡
大江東去帖書東坡卜筭子詞登七祖山次周元
翁韻食時五觀帖山谷草書雜帖涪翁書廬山
高歌蔡卞靈岩寺疏行書曹娥碑米南宫天馬
賦元章雜帖襄陽父子詩筆吳中夫子廟碑(元暉)
(書)金王庭筠書劉先主廟碑元待制吳炳重書淮
源廟碑杜待制書清真觀碑趙吳興書湖州推官
廳記書文賦服食帖松雪永福寺碑書玄教
宗傳碑書杭祐聖觀碑孫真人碑番君廟碑
子昂雜帖(東倉陶氏治地得藏石凡十卷)重建廬山東林禪寺碑記
虞文靖書垂虹橋記王學士利用書馬丹陽碑
姚牧菴璲書王重陽仙蹟記鮮于太常千字文羽
士李道謙書王重陽碑雪菴茶榜(元僧溥光撰并書)明宋
璲書千文兪紫芝四體千文宋克七姬帖前後
出塞詩祝京兆六體帖書唐初諸君子帖枝山
十九首帖味泉賦帖書王文恪公墓誌銘祝書
毛中丞夫人墓誌銘文待詔書華氏義田記王新
建紀功碑(勒石南昌)陽明先生君子亭記(謫龍場為亭竹間書)王
子裕先生五墨刻(先生之子汝明刻石齋中寓思羹牆)豐人翁筆訣
羅文瑞書醫無閭碑(萬歷甲戌太宰梁夢龍為寧遠伯李成梁勒績)
王敬美澹圃書品(跋載奉常集)
王大令送梨帖真蹟歐陽詢千文真蹟永師真草
千文東坡酒經趙氏三品(子昂管仲姬仲穆)趙文敏千
文(篆書草書真行草)洞玉經隂符經黃庭經般若經
中峰歌渼陂行十五詩于歸帖臨羲之東
方畫讚宋中翰仲珩書卷宋仲溫書畫帖吳賢
帖祝枝山草書月賦王雅宜楷書文太史書原
道休承書後十九首曇陽大師蹟泰山崖碑
黃庭内外景經古搨羲獻法書玉兔文禊帖宋
搨褚河南度人經變相題字褚登善書孟法師碑
唐本虞永興孔子廟堂碑李懷琳書嵇叔夜絶交書
顏清臣麻姑壇記(鐫玉)蘇長公雩泉記坡仙宸奎
閣記并銘(二帖後歸汪愛荆)東坡書髓(成都西樓下石刻蘇公法帖十卷擇其尤)
(竒逸者為一編號東坡書髓)
吳門韓宗伯存良家藏(見妮古錄)
陸士衡小柬(墨色有綠意紙亦百雜碎矣其書乃得索靖筆始知閣帖刻陸雲書亦後人為之陸)
(更古也)鮮于伯機草書昌黎琴操四章秋興十一
首(真蹟後題云為國寶先輩書國寳書法臻妙家藏祕蹟甚竒惡札何足以汙几案愛忘其醜長者事也)
嘉郡項氏家藏(子長子京兩公所收法書不下寶晉清閟此偶見於太平清話者)
蔡君謨手題一卷(其前後二東即停雲舘刻澄心堂紙帖也)宋高宗手書
龍王勅(向在龍淵寺寺僧信源質子京處)子昂亭林碑真蹟(曾粘村民屋壁)
(上王野賓得之以售項氏)
項希憲家藏(希憲為子長仲子見太平清話)
柳誠懸書度人經(押縫有大觀印宣和璽)米芾楷大行皇太后
挽詞(其字與哀冊同)子昂書秋興賦(行蹟一卷筆法全出獻之後有張東海跋)
項復初家藏(復初為子京第三子見眉公筆記)
王羲之草書二帖顏行書定襄王郭公帖蘇長公
天際烏雲卷黃太史墨妙
項玄度家藏(玄度為墨林第五子見陳仲醇記)
宋搨懷素千文一冊薛道祖字一幅韓絳字一幅
歐陽玄字一幅沈文通秋抄帖吳傅朋節婦詩
一幅蘇端明郎中帖王晉卿謝餽帖一幅蘇文
忠公禱雨帖又潤筆帖東坡乞田帖一卷書阿育
王宸奎閣碑文蘇文定公和詩帖一幅又潁濱帖二
卷黃文節公詩帖一卷又山谷維清道人帖米南
宫臨蘭亭又竇先生帖書杜詩山水歌一卷趙文敏
公書文賦一卷書吳興賦一卷
其間如蘇明允題懷素詩鄒志完建平柬張南軒薦游
成之書皆生平未見之翰墨也諸蹟中宜以東坡手柬
六紙為輔而以懷素苦筍帖後有米敷文跋者冠之庶
得次量矣
岳州諸法帖(見妮古錄)
岳州諸名家可為書法者篆則李斯二十八字(玉女池後)宣
和大定二碑額(岳祠)會真宫李白詩四面碑八分則開元
磨崖御書葉彬補書百八字回馬嶺三字崖巔有開元
紀秦山銘四字如斗申旞補書秦始皇紀秦山銘皆有
古法楷則張待制宣和修廟(岳祠)宋真宗御書青帝贊隂
字碑行則錢襲遊覧記尹待詔祥符四碑(俱岳祠)草則黃
廣洋(詩刻延禧殿前)魏閑許應元(詩刻環亭)
韓宗伯存良家藏
南陽書法表潔溪茅維序
原夫書法之興肇自蒼頡而衍溢乎史籀詳備乎李斯
程邈之徒並稱業擅一時足可法程萬世然以世代綿
遠真蹟無存鑒家僅於金石遺文略闚一斑而已厥後
人趨簡便篆隷之用日微而書始分為三體矣三體維
何一曰正書始於王次仲而鍾繇造其極逓變而為王
(僧虔)禇(遂良)顔(真卿)柳(公權)以迄乎徐(浩)陸(希聲)宋(綬)蔡(襄)二曰行
狎起于劉德升而羲獻父子窮其奥逓變而為王(濛)謝
(安)陶(弘景)永(僧法極)以迄乎虞(世南)李(邕)蘇(軾)米(芾)三曰草聖
創法於杜度而張芝皇象得其神逓變而為索(靖)庾(翼)
蕭(子雲)阮(研)以迄乎旭(張伯高)素(僧藏真)楊(凝式)趙(孟頫)咸能上下
千年縱横萬里鑒家珍若隋珠重如拱璧或稱人文之
大觀或號藝林之巨擘揆諸風格良不誣也國寶流傳
實賴好事厥後梁武唐文宋高元文金章李煜則以帝
王之尊而酷嗜夫寶書亦有紹京廣津易簡公麟侂胄
似道則以碩輔之貴而爭收夫法寶波蕩風靡浸淫成
俗無奈真贋雜陳玉石並列求彼真鑒如貞白登善元
章元鎮之研窮顛末洞見㡳裏者則且代不數人億不
得一也識書之任厥惟艱哉皇明建極百務聿興而獨
鑒書一塗茅塞未闢世廟時有豫章權相者沈湎金珠
浮游雅道百計苞苴一味耳食何異坐井觀天刻舟求
劍歟嗣後二美(元美敬美)博訪于婁東子京力購于秀水一
時故褚斷麻雲興霞聚商確精奥闃無其人誰能熟玩
名書深加精别者也維時韓存良宗伯以妙年登講席
位帝師爵元老興滅繼絶人文攸係生平别無嗜好絶
意求田問舍事俸薪所入悉市寶章晉唐宋元之奇所
收不下百本多與名流品定甲乙物物連城言言蓍蔡
而長公朝廷以余耿尚時接討論瓌寶在陳剖腹無計
乃以暇日即其家書蹟目錄作為法書表行世縱未敢
自稱賞鑒之董狐竊比子長十表之例云爾
正書晉王羲之曹娥碑(唐懷素宋高宗元趙子昂等跋)樂毅論(唐開)
(元小璽宋張敬夫等跋)黃素黃庭内景經(宋徽宗題前後小璽并台仙題名)
王獻之洛神賦十三行(唐宋人并趙子昂跋)唐虞世南真
草千文(臨永禪師有宋高宗等跋)褚遂良正書千文(宋高宗璽宋景濂跋)
倪寬贊(趙子固柳道傳等跋)徐浩朱巨川誥(宋徽宗小璽元文宗鮮于)
(樞跋)鍾紹京靈飛六甲經(宋高宗小璽)顔真卿自書吏
部尚書誥(蔡君謨米元暉跋宋高宗前後小璽)小楷摩利攴天經(宋高)
(宗元文宗小璽)柳公權翰林帖(宋高宗璽)懷素論書帖宋
蘇軾宜春帖子詞(宋元人跋)米芾小楷快雪時晴帖跋
元趙孟頫臨王右軍東方畫像贊(後有公自題)書無
逸篇(後元人跋)臨智永真草千文(前元人題)黃素小楷過
秦論三篇(鮮于樞等十八跋)臨大令洛神十三行膽巴
帝師碑高峰和尚行狀金丹四百字
行狎晉王羲之旦極寒帖(宋高宗紹興小璽)行穰帖(宋徽宗題)
(前後小璽)嘉興帖(宋高宗小璽)氣力帖(宋徽宗前後小璽)諸從
帖(宋未元章并外國人跋)唐太宗晚來手勅(宋高宗前後小璽)孫
虔禮北山移文(宋高宗璽)孝經(宋元人䟦)宋蔡襄折腰菱
帖蘇軾前赤壁賦(前元人跋)墨妙亭帖李伯時三
馬圖贊(宋高宗小璽周竹坡王震等跋)虎跑泉帖(宋元人跋)陸宣公
像贊(前有唐人畫像蘇東坡米元章文潞公跋)黃庭堅大江東(後附書和韻題)
(郭熙畫山水詩)米芾購破羌來戲帖等九帖(宋高宗前後小璽)
高宗書洛神賦(絹本)元丘處機西江月詞趙孟頫
臨定武蘭亭(前後六本)臨王右軍十四帖書歸去來
辭(大小四本)書陶潛贊書東坡贊鮮于樞女史箴
(後元人跋)喀爾庫庫書杜詩長卷(後元人跋)
草聖晉陸機平復帖(宋宣和小璽元張斯立等同觀)王羲之謝司
馬帖(宋高宗前後小璽)鶻等帖(唐柳公權小楷跋又宋元人跋)大道帖
(趙子昂鄧文原跋)思想帖(宋徽宗前後小璽元趙子昂明文徵明跋)胡母帖
(宋名賢跋)王獻之冠軍帖(元周伯琦跋)梁武帝異趣帖
唐孫虔禮書譜(前有斷缺宣和政和小璽全)張旭野舍讀書帖
(元文宗璽柯九思跋)宛陵帖(宋高宗璽有文同并元人跋)懷素畫訣帖
(賈似道跋宋高宗小璽跋)貧道帖(前元人題)論書帖李懷琳臨
絶交書(宋高宗跋并前後小璽)李太白自書詩宋蘇軾寒
食詩(黃魯直跋)挑耳帖黃庭堅華嚴疏秋浦歌(前元)
(人跋)元趙孟頫書蜀道難歸田賦左太冲詠史
詩臨閣帖右軍第六卷(共五十七帖)
石刻唐搨鍾元常賀捷表(畢良史吳傅朋跋周草窗所藏物)宋定
武蘭亭序(玉石本宋搨有榮芑陳繹曾王士熙等詩跋)臨江二王帖(宋搨)
(有顧仲瑛印識)定武蘭亭(韓侂胄羣玉堂珍藏本有喬行簡真西山諸名公題跋)
墨皇定武蘭亭(同野民黃子久等名公跋)宋搨淳化閣帖(雲間顧硯)
(山珍藏小楷滿于装池有黎氏表跋)宋搨十七帖(文夀承家藏)
右凡二十五人計七十二帖(又石刻七帖)
書畫銘心表
法書漢張芝知汝帖(後有米芾小楷跋尾)魏鍾繇薦季直表
(陸行直鄭元祐袁泰李應楨吳寬沈周等跋)晉王羲之月半帖(或云唐臨)
思想帖(趙孟頫文徵明跋)快雪時晴帖(趙孟頫等三人跋)袁生
帖(宋徽宗小璽并御題)謝安慰問帖(凡六十五字米芾題跋)王獻之
鴨頭丸帖(宋高宗元文宗題柯九思跋)王珣伯遠帖(宋徽宗宣和政和小)
(璽)南北朝謝莊辭翰(即董其昌戲鴻堂帖所刻或云唐人書也)智永
草書千文(半卷真蹟上上)唐玄宗鶺鴒頌(有蔡京蔡卞等跋)虞
世南正書夫子廟堂碑(是進呈本或云宋人書者)蘭草帖汝
南公主銘草(似米芾臨)褚遂良小楷西昇經(前有閻立本畫今不)
(存)文皇哀冊文(有陳深等跋)蘭亭序臨本(趙孟頫前後凡十三)
(跋)宋搨定武蘭亭(趙子昂十八跋)神龍蘭亭禊序(趙孟頫跋)
(或亦趙模筆也)僧懷仁集書聖教序(絹本真蹟)孫過庭草書
千字文(真蹟)徐浩寶林寺詩(王蒙等題)李邕大照禪師
碑(字凡數千真尤物也在虞書夫子廟堂碑上)顏真卿祭姪季明文(鮮于)
(樞陳繹曾文徵明跋尾)鹿脯帖(白麻真蹟)草書裴將軍北伐詩
(西川南充陳氏所藏白麻紙宋名人跋)懷素肚痛帖(真蹟)自叙帖(前失)
(數行蘇舜欽補之跋尾極多)律公帖(麻紙真蹟)絹本小草千文(宋徽)
(宗小璽)五代楊凝式神仙起居法(宋元名人跋)宋劉敞
楷書秋水篇(王淮鮮于樞等跋)蔡襄茶錄(小楷真蹟)進呈詩
篇劄子蘇軾行書九歌黃庭堅大字頭陀贊
米芾小楷千文草書天馬賦(有大字小字兩本皆真蹟)(闕)
樓詩(李東陽跋)苕溪詩蘇軾答子邁送酒詩蔡君
謨書自詩(歐陽修跋)蘇軾後赤壁賦南宋高宗臨蘭
亭序元趙孟頫楷書蓮華經七卷趙孟頫書真
草千字文(絹本)
書畫彙考卷四
