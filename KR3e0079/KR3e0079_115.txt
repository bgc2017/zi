本草綱目卷五十目錄
獸部
李時珍曰獸地產也豢者曰畜周制庖人供六畜(馬牛雞羊犬豕)六
獸(麇鹿狼麕兔野豕也)辨其死生鮮薧之物獸人辨其名物凡祭
祀賓客供其死獸生獸皮毛筋骨入于玉府冥氏攻猛
獸穴氏攻蟄獸鳴呼聖人之于養生事死辨物用物之
道可謂慎且備矣後世如黃羊黃鼠今為御供犏尾貂
皮盛為時用山獺之異狗寳之功皆服食所須而典籍
失載羵羊之問宣父獨知鼨鼠之對終軍能究地生之羊
彭侯之肉非博雅君子孰能别之况物之性理萬殊人
之用舍宜慎盖不但多識其名而已也於是集諸獸之
可供膳食藥物服器者為獸部凡八十六種分為五類
曰畜曰獸曰鼠曰寓(爾雅釋獸有鼠屬寓屬邢昺註曰猴類漸肖于人寄寓山林故曰寓)
屬曰怪(舊本獸部三品共五十八種今併入五種移一種入鱗部一種入禽部自蟲部移入三種)
神農本草經十五種(梁陶弘景註)名醫别錄十二種(梁陶弘景註)
唐本草八種(唐蘇恭)本草拾遺一十五種(唐陳藏器)
炮炙論一種(唐雷斆)蜀本草一種(蜀韓保昇)
開寳本草四種(宋馬志)嘉祐本草一種(宋掌禹錫)
圖經本草一種(宋蘇頌)證類本草一種(宋唐慎微)
本草衍義一種(宋寇宗奭)日用本草一種(元吳瑞)
食物本草一種(明汪穎)食鑑本草一種(明寗原)
本草綱目二十三種(明李時珍)
附註(魏李當之藥錄齊徐之才藥對)(吳普本草性唐甄權藥)
(宋雷斆炮炙孫思邈千金)(唐李珣海藥唐孟詵食療)
(楊損之刪繁食性南唐陳士良)(蕭炳四聲日華宋人大明)
(金張元素珍珠囊李杲法象)(王好古湯液遺元朱震亨補)
(明汪機會編王綸集要)(陳嘉謨蒙詮)
獸之一畜類二十八種(附七種)
豕(本經)
狗(本經)
羊(本經封大尾羊胡羊洮羊&KR0034;羊羊地生羊羵羊附)
黃牛(綱目)
牛(本經)
馬(本經)
驢(唐本)
騾(食鑑)
駝(開寳)
駱(唐本)
酥(别錄)
醍醐(唐本)
乳腐(嘉祐)
阿膠(本經)
黃明膠(綱目)
牛黃(本經)
鮓荅(綱目)
狗寳(綱目)
底野迦(唐本)
諸血(拾遺)
諸朽骨(拾遺)
震肉(拾遺)
敗鼓皮(别錄)
氊(拾遺)
六畜爪甲蹄(本經)
六畜心(綱目)
諸肉有毒(拾遺)
解諸肉毒(綱目)
右附方舊一百五十六新五百三十七
本草綱目卷五十目錄
