古今姓氏書辯證卷四十宋鄧名世撰
二十三錫
錫
謹按春秋宋鄭之間有隙地六邑其一曰錫鄭人城
之以處宋元公之孫必其後以邑為氏
酈(音歴)
宋江陵酈坦縣令生知白知白生象中象中生因近
時叛將酈瓊
狄
後秦樂平侯伯文裔孫恭居太原生湛東魏帳内正
都督臨邑子孫孝緒尚書左丞臨潁男生知儉知本
知儉越州刺史生仁傑(案世系表狄孝緒子知儉知本知遜知遜官越州刺史生)
(仁傑此作知儉越州刺史生仁傑誤)仁正仁節仁恪仁矩仁傑字懷英
宰相梁國公生戶部郎中光嗣謹案魯大夫狄虒彌
狄儀皆山之祖後魏河南狄氏本段匹磾之後厙狄
氏改焉
壁
齊壁司徒之後為氏
戚
出自衞大夫孫林父食邑於戚其支庶以為氏漢功
臣表臨轅堅侯戚鰓生夷侯觸龍觸龍生共侯中中
生賢
㲻(音溺)
姓苑云人姓也古文作㲻
析成
元和姓纂曰齊大夫析成鮒誤矣謹案春秋魯定公
十四年析成鮒小王桃甲率狄師襲晉不克士鮒奔
周小王桃甲入于朝歌則鮒姓士氏杜注曰二子晉
大夫范中行之黨是也今駁去
二十四職
敕
姓苑音棘
息
出自姬姓息侯之國其地蔡州新息縣是也春秋魯
莊公十四年楚文王滅之子孫以國為氏漢有河内
息夫躬
植
天竺胡人之性蓋釋種也
稷
堯時棄為后稷子孫以官為氏
識
出姓苑
棘
謹案春秋齊楚皆有棘齊邑在西安縣東戟里亭楚
邑在譙酇縣東北棘亭然則子成之先必齊或楚人
仕衞者
弋(音亦)
姓苑云今蒲郡多此姓望出河東弋子元登進士第
官至殿中侍御史
㘠(音逼)
姓源韻譜曰人姓也
直勒
唐藝文謝偃傳衞州衞縣人祖孝徵仕北齊散騎常
侍本姓直勒氏改為謝氏
勑力
後魏高車别帥有勑力鞬
弋門
姓苑云漁陽人
即墨
田單守齊即墨有功因以為氏漢有城陽相即墨成
齊人受易於田何
二十五德
勒
晉王廞有騎督勒滿破張昌於隋郡元經薛氏傳晉
時匈奴國民有勒氏多反叛
特
晉大夫特宫始以氏見於春秋
墨
孤竹君後本姓墨胎避難改為墨氏
塞
姓苑云南越人謹按前漢西域傳匈奴破月支塞王
南君大夏(案漢書西域傳大月氏西君大夏而塞王南君罽賓此作南君大夏悮)塞種
分散往往為數國自疏勒以西北休儲捐毒之屬(案漢)
(書武帝通西域三十六國内有休循捐毒荀悦漢紀亦作休循此作休儲悮)皆故塞種也
師古曰塞音先得反即所謂釋種者亦語有輕重爾
國
春秋時有國莊子歸父生武子佐佐生景子弱及勝
弱生惠子夏及中軍將書書生觀世為齊上卿唐百
濟大臣八姓其一曰國氏
北
出姓苑高麗人
二十五德
黑肱
楚王子黑肱字子晳其後以為氏
黑齒
出自南詔羣蠻有黑齒金齒銀齒三種見人以漆及
金銀鏤餙飲食則去之因為氏
墨夷
風俗通宋大夫有墨夷須墨夷鴻邵氏姓解曰宋公
之子目夷之後古有墨夷皋案此即墨目音變也
墨台
亦作默夷孤竹君之後也漢有墨台綰
万俟
上音墨下音其其先魏文帝大統七年万俟醜奴自
稱天子置百官以万俟仵為僕射改元神獸尒未榮
遣天光討之生擒醜奴斬於都市其後西魏有特進
万俟普為秦州刺史又万俟夀樂干為司徒唐朱泚
有殿中侍御史万俟著
北宫
出自姬姓衞成公曾孫括世為衞卿别以所居為北
宫氏後漢靈帝時有胡北宫伯玉晉有尚書北宫純
子華子有弟子北宫意能傳其道
北郭
出自齊北門之城謂之北郭大夫居北郭者因以為
氏
北殷
元和姓纂史記湯後
北旄
世本曰子姓
北鄉
出姓苑
北丘
出姓苑
北附
出姓苑
二十六緝
立
姓苑云古賢者立如子之後又云立如子複姓
給
出姓苑
戢(側立切)
謹案春秋有廬戢犂國語注曰廬楚邑戢犂廬大夫
則犂以戢氏也
邑裘
元和姓纂曰衞太史柳莊卒公與之邑裘氏與縣潘
氏故衞有邑裘氏謹案禮記注曰裘與縣潘皆邑名
則邑裘本非複姓林氏誤矣
邑由
楚大夫養由基之後改為邑由氏避仇也晉東莞莒
縣人邑由養真
邑里
出姓苑
執失
北蕃酋帥有咄密支頡利發姓執失氏生思力唐史
有傳
二十七合
合
出自子姓宋向戌為左師食采於合謂之合左師後
世氏焉
郃(音合)
河南郃氏後魏大莫干氏改焉
頜
音閤春秋遂人四族一曰頜氏
佮
出姓苑音&KR0008;
合博
漢功臣表有貰齊侯合博胡害以越戶將從破秦入
漢定三秦以都尉侯子共侯方山生煬侯赤赤生康
侯遺遺生猜國除貰音式制反
沓盧
後魏官氏志沓盧氏改為沓氏
二十八盍
蓋
越騎校尉蓋勲字元固燉煌廣至人家世二千石漢
陽太守進生大司農彪彪生思齊安定屬國都尉思
齊生勲謂之京兆勲子順永陽太守皆有傳及世系
唐安西都護蓋嘉運後魏河南蓋氏蓋樓氏改焉謹
案孟子有蓋大夫王驩又曰陳仲子兄戴蓋禄萬鍾
注蓋齊邑也今宜曰蓋氏出自齊大夫食采於蓋以
邑為氏則詳明矣唐魏徵定天下姓氏平昌郡三姓
山陽郡五姓皆有蓋氏
㧁
音闔纂要文云人姓也
䪞(音㰱)
才盍反又音閤今北海有此姓出纂要文
蓋樓
後魏代北蓋樓氏後改為婁氏
二十九葉
葉
失涉切今音枝葉之葉蓋攝葉音變也下邳葉氏出
自芈姓後漢日南徼外蠻葉調賜金印紫綬吳志孫
堅有都尉葉雄即其後也章貢葉氏大理評事懷德
生材錢塘葉氏桂州司法曉二子昌言秘書丞昌齡
屯田員外郎歸化葉氏閩尉同生詣著作佐郎
接
三輔決錄有接子名昕著書十卷
涉
其先晉大夫涉佗以邑為氏潞州涉縣即其地也晉
有涉賓神仙傳有涉正漢有遼東部都尉涉河前燕
慕容翰伐宇文歸歸遣驍將涉欒于盡衆拒翰慕容
皝遣使謂翰曰欒于雄悍宜少避之翰曰欒于徒有
虚名實易與耳果敗欒于斬其首俘其衆以歸
獦
邵氏曰音獵犬戎之姓謹案唐貞觀所定坁丘郡六
姓其一曰獦氏
捷
乞伏熾磐克樂都遣平遠將軍捷虔帥騎五千追傉
檀
聶
謹案春秋魯僖元年齊師宋師曹師次于攝北救邢
注曰聶北邢地詳此即聶為衞地元和姓纂曰衞大
夫食采於攝因以為氏是也廣韻以衞為楚誤矣春
秋時楚大夫有攝叔蓋攝聶聲相近然則叔之先乃
衞大夫史記軹深井里人聶政宜為攝叔之後唐末
文士夷中五代周將知遇宋歙州聶氏唐鴻臚卿師
道楊行密奏為問政先生始葬新安七世孫冠卿字
長儒大中祥符二年進士為翰林學士兼侍讀學士
知制誥有傳弟世卿為太常博士冠卿五子友仲平
仲儀仲文仲公仲世卿一子荀仲河南洛陽聶氏國
子司業兼太常博士崇義有傳
輒
謹按姓書有轅終古恐誤作輒字
接輿
元和姓纂曰論語楚狂接輿隱者也其後為氏
涉其
姓書多曰世本楚大夫有涉其氏春秋涉其孥是也
謹案春秋定五年傳吳入楚楚昭王奔隨將涉於成
臼藍尹亹涉其孥不與王舟及寧王欲殺之子西曰
子常惟思舊怨以敗君何效焉王曰善然則藍尹亹
自以舟送其妻子濟水非有人姓涉其名孥者請削
此姓以正其誤
&KR0932;跌
北蕃首領之姓
三十帖
俠
韓相俠累之後急就章有俠却敵
莢
漢藝文志有莢氏春秋(案漢藝文志莢作夾)王僧孺百家譜曰
苟永之娶滎陽莢氏
牒云
魏遣牒云具仁使柔然迎阿那瓌反國代北牒雲氏
改雲氏
莢成
世本晉大夫有莢成僖子
三十一洽
夾
漢藝文志春秋有夾氏傳十一卷師古曰夾音頰邵
氏曰楚有大夫郟敖誤矣謹案郟敖楚靈王之號也
郟(音夾)
出自鄭大夫郟張其先以所食邑為氏汝州郟城縣
即其地
三十二狎
甲
姓纂曰出自商王太甲之後莊子曰公族昭甲然則
芈姓之後其公族大夫有甲氏當以莊子為正韻譜
曰左傳鄭有甲石父誤矣甲父姓石非石父姓甲潘
安仁關中詩曰謬彰甲吉甲姓吉名羌奴也李善注
文選曰晉人滅赤狄甲氏乃其先也
甲父
古諸侯國因以為姓高平縣東南有甲父亭即其地
嚈噠
西域挹怛國漢有大月氏之種嚈噠王姓也後裔以
姓為國訛為挹怛亦曰挹闐俗類突厥
三十三業
業
經典釋文曰宋奉朝請業遵字長孺燕人作禮記注
十二卷
鄴
風俗通漢有鄴鳳為梁令今望出滎陽及武陵
脅
出姓苑
