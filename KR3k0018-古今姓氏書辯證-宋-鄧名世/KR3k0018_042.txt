古今姓氏書辯證卷三十七宋鄧名世撰
八物
弗
後魏官氏志黜弗鐵弗燕弗並改為弗氏(案史記禹後有費氏)
(索隠云世本費作弗)
蔚
蔚一作尉古尉繚子著書
屈
自瑕及屈重屈完而下世系具春秋人譜漢高帝九
年十一月徙齊楚大族昭氏景氏屈氏懷氏五姓關
中與利田宅南凉有將軍屈右
茀(音弼)
左氏曹大夫茀翰胡始以氏見一作佛音弼邵氏曰
論語佛肸以中牟叛今觧在八勿齊宣王時有作屨
者茀氏姓書曰茀翰胡之後
屈侯
風俗通魏賢人屈侯駙史記漢有郎中屈侯原
屈南
元和姓纂曰屈原裔孫仕後魏魏重複姓以自南来
乃加南字或作屈男
屈盧
出後魏官氏志
屈同
出後魏官氏志
屈門
出後魏官氏志
屈引
出後魏官氏志
弗羽
後魏官氏志弗羽氏改為河南羽氏
弗忌
元和姓纂曰晉大夫欒弗忌後
不蒙
元和姓纂曰下音夢唐武后末年有河源軍大使不
蒙令卿與郭元振同迎吐蕃降人
不更
謹按此氏當出秦不更女父之後
不第
潛夫論宋不第氏子姓也
九迄
暨(音吉)
唐天寳中有暨晃弟昱暨佐時上元中准制改為周
氏今餘杭與閩中多此姓而音訛為㓗氏宋建州暨
文渭生泳某州助教泳生陶中大夫陶生唐裔紹聖
四年進士又有右通直郎前通判臨安府尚卿字公
望弟右廸功郎監潭州南嶽廟召卿字公南雄州
暨守教生茂瞻茂瞻生君儒君儒生商俊政和五年
上舍
乞
謹按資治通鑑吐谷渾有司馬乞宿雲相其王辟奚
乞伏
西秦乞伏國仁號大單于本鮮卑乞伏部酋帥因氏
焉國仁之先曰伏乞可汗託鐸莫何如弗斯字紇干
五世孫祐鄰鄰子結權結權子曰利那曰祁埿利那
子述延述延子傉大寒皆繼為酋帥傉大寒弟曰生
雷勇士撫軍(案晉載記大寒弟日吐雷苻堅使為勇士護軍撫其衆勇士川地名也此作生)
(字悮)大寒子曰司繁步類(案晉載記類作頽)司繁始號南單于
四子曰國仁曰乾歸曰智達曰木弈于國仁始僭號
西秦王在位四年私諡烈王廟號烈祖弟乾歸嗣在位
二十四年諡武元王子熾磐嗣智達為龍驤將軍木
弈于為揚武將軍國仁生公府乾歸四子曰熾磐曰
勅勃曰審虔曰延祚熾磐嗣位七年死子慕末嗣勅
勃質于西凉審虔中軍延祚禁中錄事熾磐子元基
慕末元基右丞相慕末嗣位三年赫連氏滅之祁埿
弟曰軻埿述延尊為師傅又族人曰乞伏益州(案晉載記)
(乞伏益州秦州牧也)凉州牧乞伏軻殫驍騎將軍乞伏務和
乞連
西秦錄有丞相乞連出都(案西秦錄丞相出連乞都辯證前既有出連氏此又)
(為乞連氏悮)
乞利咥
唐中天竺王姓乞利咥氏亦曰刹利咥氏
十月
厥
漢衡陽王賜妾厥氏謂之厥姬姓苑曰京兆人
闕
風俗通闕黨童子之後漢荆州刺史闕栩又有下邳
賊闕宣又縱横家有闕子一篇
髮
漢有東海人髮福修韓詩
謁
風俗通云古謁者以官為姓後漢汝南太守謁瓊一
名煥見獨行廖扶傳名世曰漢東平王后謁亦當為
氏師古以為名謁誤矣
越質
西秦乞伏國仁破鮮卑越質叱黎于平襄獲其子詰
歸弟子復半詰歸後為北凉州刺史
越勒
見越氏西魏以開府儀同三司越勒肱為司空其先
厙狄越勒部酋長因氏焉
越椒
元和姓纂曰楚大夫越椒之後為氏
越強
見越氏
闕門
漢儒林傳膠東内史闕門慶忌鄒人申公弟子也
十一没
骨
河南骨氏後魏官氏志紇骨氏改焉隋京兆郡丞骨
儀聞唐公入長安奉代王侑乘城拒守
悖(音孛)
梁武帝第二子豫章王綜叛入魏帝改綜之子直氏
曰悖未旬日而復之(案悖通志作勃風俗通宋左師勃之後晉有寺人勃鞮)
紇(音鶻)
後魏官氏志紇單氏改為紇氏西凉沮渠蒙遜遣安
西將軍紇勃耀兵秃髮傉檀之西境
沒藏(按沒蔵應改密蔵第此書類入沒字韻今扵辨證内譯改而標目姑仍其舊)
李元昊子諒祚其母密蔵氏為尼又大臣密蔵鄂特彭
專政以女妻諒祚諒祚殺鄂特彭及其女
沒鹿
紇豆陵氏本沒鹿回部大人因氏焉或作沒鹿氏
紇干
西秦錄云初自漠北南入隂山遇大蟲於路狀如龜
大如陵阜乃殺馬祭之俄而不見乃有一小兒在焉
乞伏部老父無子者請養為子衆許之老父忻然自
以有所依憑字曰紇干紇干華言依倚也後因為氏
唐御史大夫紇干遂江西觀察使紇干臮望出鴈門
紇奚
北齊開府紇奚永樂
鶻奚
代北人姓
紇骨
後魏獻帝兄後改為紇骨氏
沒鹿真
後魏代北姓
紇豆陵
後魏賊帥有紇豆陵伊利
紇突隣
後魏改為隣氏
骨咄禄
河南禄氏後魏骨咄禄氏改焉唐涇陽有此姓姓纂
云出紂子禄父後誤矣
勃窣野
吐蕃姓也其先發羌之祖曰勃窣野武多智稍并諸
羌據其地蕃發聲近故其子孫曰吐蕃而姓勃窣野
嗢石蘭
官氏志後改為石氏
十二曷
妲(音怛)
元和姓纂曰紂妃妲己之後誤矣謹按妲己有蘇氏
之女也
遏
出自嬀姓虞遏父為周陶正支孫以字為氏
剌
韻譜曰後燕有合浦公剌勃東夷人宋有贊善大夫
剌穎
達勃
魏達勃氏後改為襃氏一曰改裒氏
渴侯
後魏渴侯氏改為侯氏
葛伯
見葛氏
鶡冠
姓苑有鶡冠子著書
渴足渾
渴足渾改為朱氏望出河南
十三末
末
本姓秣避難去禾為末氏唐書吐蕃傳會昌乞離胡
為贊普别將尚恐熱為落門川討擊使姓末名農力
謹按熱猶中國所謂郎也
秣(音末)
古秣陽國或曰秣陵以國為氏
括
出姓苑
敓
出姓苑敓音奪
拔拔
後魏獻帝次兄為拔拔氏後改為長孫氏
拔略
一作拔晷後魏官氏志有拔晷氏改為蘇氏
拔也
與斛律同祖號拔也部後改斛律為拔也氏
拔列蘭
官氏志改為梁氏
十四黠
滑
出自姬姓伯爵之國後以為氏
□
出姓苑□音八(案字韻諸書俱無此字廣韵亦不載疑即仈字之訛音與八同今附入黠)
(韻)
滑伯
元和姓纂曰漢有滑伯堪為齊悼王中尉誤矣是人
氏滑而名伯堪非複姓也
十五鎋
刹利
南詔單單國王姓刹利名尸陵伽
刹利邪伽
舊云生邪伽南蠻波利國刹利邪伽名護路那婆
十六屑
齧
元和姓纂曰莊子齧缺學道於王倪誤矣齧缺非姓
名
頡
黃帝史官蒼頡之後風俗通古有賢者頡衛
鐵弗
後魏官氏志鐵弗氏改為河南弗氏
纈那
出後魏官氏志
