古今姓氏書辯證卷五宋鄧名世撰
十三佳
媧(音瓜)
女媧之後
柴
出自姜姓齊卿高恭仲傒裔孫柴字子羔為孔子弟
子後世以柴為氏邢州龍岡柴氏有守禮者生榮其
姊適周太祖為聖穆皇后太祖養榮為子是為周世
宗皇帝生恭帝宗訓紀王希謹世宗之弟貴虢州防
禦使生肅閤門祗候肅曾孫之子詠以比部員外郎
封崇義公生右侍禁若訥亦封禁義公晉州族人東
頭供奉官延可生用政用政生右侍禁元亨元亨生
供備庫副使愈愈生南唐江州刺史克宏晉州臨汾
柴氏紹字嗣昌唐鎮軍大將軍譙襄公尚高祖平陽
公主夫妻佐義師有功生右屯衛將軍哲威衛州刺
史襄陽公令武
娃
出纂文要
鮭陽
後漢牟融代鮭陽鴻為大司農鴻字孟宗注曰鮭陽
姓也
十四皆
懷
左傳周成王以商民大姓封諸侯以懷姓九宗賜唐
叔姓書曰懷姓出古帝無懷氏之後謹按顧雍傳有
尚書郎懷叙望出河南
淮
出姓苑
十五灰
回
出自妘姓祝融孫吴回之後以王父字為氏
槐
姓苑音懷出商帝槐之後
枚(音梅)
漢弘農都尉枚乘生臯王莽時有越嶲太守枚根今
望出淮隂
梅
汝南梅氏出自子姓梅伯為紂所醢武王封伯元孫
黃梅號曰忠侯以梅為氏世居楚鄭間漢將軍梅鋗
六代孫喜始居汝南又南昌尉梅福字子真
雷
出自古諸侯萬雷氏之後以國為氏後單姓雷黃帝
相雷公淮南王郎中雷被後漢南郡潳山蠻雷遷晉
豫章人雷煥為豐城令後徙馮翊南朝處士雷次宗
後燕陽翟公雷羣前秦將雷惡地姚秦將軍雷竒唐
著作郎雷穎左庶子雷咸
悝
出姓苑
頽
出自左傳周大夫頽叔之後姓解曰史記有頽當誤
矣頹當姓韓封弓高侯故韓王太子也
崔
出自姜姓齊丁公伋嫡子季子遜國叔乙食采於崔
遂以為氏濟南東朝陽縣西北崔氏城是也季子生
穆伯穆伯生沃沃生野八世孫夭生杼為齊正卿諡
武子生三子子成子強皆為慶封所殺子明奔魯生
良十五世孫意如為秦大夫封東萊侯二子業仲牟
業字伯基漢東萊侯居清河東武城生太常信侯昱
昱生襄國太守穆侯紹紹生光禄勲嗣侯雅雅生揚
州刺史忠忠生散騎常侍泰泰字世榮始居歈縣二
子恪景恪丞相司直生郡功曹因七子雙邯㝢金虎
藩固雙為東祖邯為西祖㝢為南祖亦號中祖唐人
姓書曰漢司隸清河崔忠有三子長曰泰子孫居歈
縣為西祖今烏水崔光其後也次曰恪恪弟因因子
雙居武城為東祖今僕射休兄弟及青州崔亮其後
也季曰㝢號中祖司徒浩武陵公寬及許州崔暹其
後也㝢四世孫琳字德孺(案唐世系表琳作林孺作儒)魏司空安
陽孝侯曾孫悅前趙司徒右長史關内侯三子渾潜
湛湛生顗後魏平東府諮議參軍生蔚自宋奔後魏
為郢州刺史居滎陽號鄭州崔氏生暹幼幼字季陽
後魏永昌郡守五子彦珍景茂彦章彦穆彦昇彦穆
後周少司徒東郡公四子君綽君肅君胄(案唐世系表胄作宙)
君瞻君胄生千里千里生元綜相唐武后蔚少子彧
幼弟也居鄢陵為許州鄢陵房彧孫隋本州主簿子
今生利州刺史樞樞生陜州刺史義直義直生知悌
知久知儉知讓知溫知遜知溫相唐高宗生泰之諤
之泰之初以職方郎中預平二張官至左丞黃門侍
郎工部尚書諤之以商州司馬預平韋后位少府監
趙國公南祖崔氏泰少子景字子成淮陽太守生璉
字子建(案唐世系表璉作挺此璉當誤)璉生破虜將軍權權生諫議
大夫濟字元先亦稱南祖濟生湫字道初湫生安定
侯融字子長生中書令温字道和溫生魏常山太守就
字伯玄就生上谷太守公安公安生晉大司徒關内
侯岳字元嵩岳生後趙尚書右僕射牧字伯蘭牧生
後趙征東大將軍蔭字道崇蔭生聊城令怡字少業
怡生宋樂陵太守曠隨慕容德渡河居齊郡烏水號
烏水房生清河太守某二子靈延靈茂靈茂宋庫部
郎中居全節生稚寶後魏祠部郎中稚寶生逵(案唐世系)
(表逵字景通北齊三公郎中生司徒長史德仁德仁生君實此脫)周司徒長史德仁
生許州治中君實君實生宜君丞縣解縣解生融字
文成清河郡公融生翹唐禮部尚書清河郡公翹生
渠州刺史異異生能字子才嶺南節度使清河郡公
能弟從字子乂淮南節度清河公(案唐世系表從清河縣伯)生慎
由字敬止相宣宗慎由生胤字垂休相昭宗謂之崔
四公慎由弟安潜字進之太子太傅貞孝公皆有傳
伯基八世孫密密二子霸琰霸曾孫遵後燕太常卿
生撫宋汝南太守撫玄孫文仲生詧相武后(案唐世系表文)
(仲之兄文舉生詧相武后)琰字季圭魏尚書生諒字士文生遇遇
生瑜瑜生逞字叔祖逞生禕禕四世孫溉字(案唐世系表溉)
(生義玄作字誤)義玄唐御史大夫清丘貞公義玄生神基相
武后神慶司刑卿魏縣子神慶生琳太子太保清河
大房逞少子諲宋青冀二州刺史生靈和宋員外散
騎常侍生後魏贈清河太守宗伯生休寅休號大房
休字惠盛後魏殿中尚書文正公五子稜仲文叔文
子忠子表(案唐世系表稜作㥄叔文作叔仁子忠作子侃子表作子聿)仲文北齊
光祿大夫生隋内史舍人儦儦(案唐世系表儦作僥)生虔虔生
益字元友益生昕暉暉渭州刺史生誠誠孫龜從字
元吉相宣宗清河小房寅字恭禮(案唐世系表恭禮作敬禮)仕後
魏太子舍人樂安郡守生長(案唐世系表作長謙)給事中青州
刺史生子令公華子令高唐令公華生復州刺史大
質大質生玄覽玄弼玄機玄泰玄覽曾孫湛字湛然
生虔朝虔大理司直朝字懿忠鄭懷二州刺史孫羣
字敦詩相憲宗玄弼延州刺史生弘默道默道郁道
郁生醴泉令綜綜生太子中允佶佶生諲陲陲御史
中丞八子邠字處仁太常卿諡文簡生吏部郎中璜
酆司農卿生吏部尚書瓘字汝器郾字廣略浙西觀
察使諡德生瑀瑶瑾皆觀察使璆字致美相黃巢郇
大理卿無子邯無官生瓚字錫勲鄯右金吾將軍生
琢字子文瑄字右玉琛字真器珮字聲諫琪字廷秀
鄲相宣宗鄜字德璋青州房琰生欽欽生京京生瓊
(案唐世系表京孫瓊)慕容垂車騎屬生輯宋泰山太守徙居青
州號青州房輯生修之修之生宋尚書郎元孫元孫
生亮後魏僕射侍中正烈公亮生士泰征蠻别將樂
陵文肅公生肇師北齊中書侍郎襄城男肇師孫道
淹生方騫萬年主簿臨洛子方騫生正固武功主簿
正固生景晊大理評事景晊生圓相肅宗博陵安
平崔氏仲牟為漢汶陽侯始居博陵安平生融融生
石石生廓字少通即四皓夏黃公也廓生寂寂生欽
欽生朝漢侍御史生舒漢四郡太守二子發篆篆郡
文學王莽召不起生毅毅生駰字亭伯長岑長生三
子盤瑗寔瑗字子玉寔字子真生皓曾孫洪盤生烈
後漢太尉生鈞字州平西河太守十世孫昂生仁師
相唐太宗四子揣擢携(案唐世系表携作攝)挹挹戶部尚書生
湜字澄瀾相中宗年二十九為中書令以罪誅兄液
弟滌博陵大房駰少子寔字子真後漢尚書生皓皓
生質質生贊贊生洪字良夫晉大司農生廓廓生遄
遄生懿字世茂五子連琨格邈殊五房又燕主賜王
氏生怡豹偘同為一房因號六房崔氏連(姓纂作遭)字景
遇鉅鹿令號大房生郡功曹綽二子標鑒標字格祖
(案唐世系表作洛祖)行博陵太守生後魏鎮南長史廣字仲慶
生元猷元猷生當字文業後魏中書侍郎當生伯謙
字士遜鴻臚卿諡懿伯謙生淵字孝源青冀二州司
馬生綜字君維長安令綜生慎字行謹胡蘇令慎生
玄暐相中宗五王中一人也玄暐生璆璩珪瑨璩禮
部侍郎襲博陵公生震渙渙門下侍郎生縱御史大
夫常山忠公縱生元方沔州刺史元方生碣字東標
綜少子祕書監行功生旻景昱晷晃暈晨昊晷曾孫
損字至無相德宗鑒字神具後魏東徐州刺史安平
康侯三子含秉德習秉德驃騎大將軍諡靖穆子忻
君哲仲哲仲哲後魏司徒行參軍安平縣男生長瑜
仲琰長瑜子樞等九人號崔氏九龍仲琰生君昭君
昭生播播生玄亮玄亮生無縱無縱生望之釋之藏
之渾之渾之生璥尚書右丞璥生元略元受元式元
儒元略義成軍節度使生鉉字台碩相武宗宣宗鉉
生沆字内融相僖宗元受直史館高陵尉元式相宣
宗生鎮鉶鉅第二房琨字景龍饒陽令行本郡太守
二子經鬱經生辨字神通後魏武陽太守饒陽侯諡
恭二子逸楷楷字季則後魏殷州刺史後將軍生士
元士謙士順士元周江陵總管武康郡公(案唐世系表士謙周)
(江陵總管武康郡公生曠)生隋沂州刺史曠曠生隴州刺史礭礭
生駙馬都尉博陵縣男恭禮恭禮生去惑興宗興宗
饒州長史生臨渙丞雋雋生懿懿生同州刺史頲頲
生琯珦璪(案唐世系表璪作瑮)珙璵瑨球琯字從律山南東道
節度使璪刑部尚書珙相武宗璵字朗士河東節度
使瑨常州刺史士謙弟說後周大將軍安平壯公生
弘度弘昇弘峻峻隋趙王府長史生洛令儼儼生暄
晧晊晊徐州司馬其孫儀甫嬰甫晧安平公生監察
御史渾及太子賓客清河孝公沔字若冲沔生成甫
祐甫祐甫字貽孫相德宗除清吏八百員人不以為
私者無子以廬江令嬰甫子植為後植字公修相穆
宗嘗請以無逸為元龜然為相無狀鬱後魏濮陽太
守生挺字雙根後魏司徒泰昌縣子挺生孝芬字恭
梓太常卿太昌縣公孝芬生猷字宣猷隋大將軍汲
郡胡公猷生仲方字文齊(案唐世系表文齊作不齊)信都太守固
安縣伯仲方生燾字大德鳳泉令石城縣男燾生安上
字敦禮相高宗二子修業守業修業太子通事舍人
守業刑部侍郎孝芬弟孝暐後魏趙郡太守諡簡生
昂字懷遠北齊祠部尚書昂曾孫紹睿武邑令生白
水尉項項生汾西令昇之昇之生造字玄宰相德宗
第三房格二子蕃穎蕃生天護穎八世孫不疑左補
闕天護生穆纂融纂字叔則後魏冀州刺史生觖北
齊散騎常侍觖生誠及世立世立隋大理少卿安平
男生祁陽令抗抗生潛漪汲漪河間丞生日用相唐
中睿玄二宗汲長安丞生日知字子駿潞州長史中
山襄公日用生宗之右司郎中元和姓纂清河東武
城後有齊郡高密藍田三崔氏門戶魏大和中定清
河崔為山東五姓甲門又太和姓族品滎陽四姓鄭
皇甫崔毛又魏舊定清河崔為第一甲門釋曇剛類
例曰崔懷兄弟并青州崔肇次盧鄭之後崔陵及青
州崔亮次之崔隆宗為後舊定博陵崔為次甲門曇
剛類例曰先崔昂次崔季舒及齊州崔光李公恗類
例則首崔楷後季舒又舊甲乙門者崔楷長瑜為先
子樞季舒次之舊博陵崔在乙門者曇剛以崔暹入
第五件(按件字疑門字之誤)李公掩則首崔敬寬次崔暹唐魏
鄭公定天下諸州姓譜以崔張房何傅靳為貝州清
河郡六姓又後燕上黨太守崔敦博陵人有五子兄
裔三子弟休二子各專一業時號敦五子為五舍并
裔休等子為崔氏十門仕宦北齊崔暹崔昂崔季舒並
為高祖任使時謂三崔唐崔義玄神基琳三世為蒲
州刺史又神基神慶神福兄弟三人相繼為三庶子
神慶子珪又為之開元中崔琳與弟珪瑤三人同時
列戟號三戟崔家天后時有二崔融俱為郎官故以
文章目翹父(按崔融史稱其為文典麗故以文章目之翹融之子也)而以門戶
目其一人蓋時不能辯也賜姓西魏後周賜汲郡公
崔宣猷武城公崔士謙並姓宇文氏安平公崔訦亦
然宣猷曾孫敦士謙孫礭訦玄孫河並復本姓
裴
出自顓帝裔孫大業生女華女華生大費大費生臯
陶臯陶生伯益賜姓嬴氏生大廉大廉五世孫曰仲
衍(案史記大業取少典之子曰女華生大費是為伯翳生大廉大廉之玄孫仲衍此以女華為大業子)
(而以大費伯益為兩人俱誤又左傳高陽氏有才子八人庭堅即臯陶字也則臯陶為顓頊子此則為大)
(費子於傳無徵)仲衍四世孫曰軒軒生潏潏生飛廉飛廉生
惡來惡來生女防女防生旁臯旁臯生太几太几生
大駱大駱生非子周孝王使養馬汧渭之間以馬蕃
息封之於秦為附庸使續嬴氏號曰秦嬴非子之支
孫封&KR1548;鄉因以為氏今聞喜&KR1548;城是也六世孫陵當
周僖王之世封為解邑君乃去邑從衣為裴裴衣長
貌一云晉平公封顓帝之孫鍼於周川之裴中號裴
君疑不可辨陵裔孫蓋漢水衡都尉侍中九世孫燉
煌太守遵自雲中從光武平隴蜀徙居河東安邑安
順之際徙聞喜曾孫曄并州刺史度遼將軍子茂字
巨光靈帝時歷郡守尚書率諸將討李傕有功封陽
吉平侯三子潜徽輯徽字文秀魏冀州刺史蘭陵武
公以其子孫多仕西凉者故號西眷裴四子黎康楷
綽黎字伯宗一名演游擊將軍秘書監二子粹苞粹
晉武威太守二子詵暅詵太常卿避地涼州及苻堅
克河西復還解縣生劭劭生和鍾(案唐世系表劭生和和生鍾)鍾
生景惠後魏别駕景惠生會他會生韜韜生後周司
木大夫融融生儀同大將軍孝瑜居蒲州桑泉生寂
字立真(案唐書本傳寂字真玄)相唐高祖司空尚書左僕射寂
生律師駙馬都尉河東公律師生承先殿中監他字
元化後魏中軍將軍荆州刺史生讓之訥之謁之訥
之字士言北齊中書舍人始居聞喜生掞世矩通世
矩字弘大相唐高祖所謂其姦足以亡隋其智足以
佐唐者生宣機奉高善昌粹子暅生瑾自河西歸桑
梓居解縣洗馬川號洗馬裴仕前秦為大鴻臚二子
天恩天壽天恩後魏武都太守生安祖祖思祖愛安
祖安邑令生思濟思濟生宗賢宗賢生措(案唐世系表措作錯)
措生二子同機機生談相唐中宗祖愛生鴻臚卿義同
義同生仁素仁素生大同大同生炎字子隆相中宗
炎生懿彦先伷先黎第二子苞生三子軫丕彬軫生
嗣西凉武都太守三子邕奣策邕渡江居襄陽生順
宗順宗三子叔寶叔業令寶叔業齊南兖州刺史初
歸北號南來吳裴事後魏蘭陵郡公諡忠武子蒨之
芬之蕳之英之藹之蒨之字文聽北齊隋王左常侍
生正(案唐世系表蕳之曾孫正生眘此作蒨之生正)正生南鄭鄼令眘字歸
厚眘生同節守真九思守真字方中邠寧二州刺史
生子餘巨卿耀卿僑卿幼卿春卿昱子餘給事中諡
孝耀卿字渙之相唐明皇僑卿起居郎生尚舍直長
汧汧孫戶部員外郎伯言生邕管經略使行立令寳
二子彦先彦遠彦遠生鑒鑒生獻隋扶州刺史臨汾
公二子義山羅義山生行本相武后行本兄知節生
倩倩生士淹禮部尚書絳郡公明皇狩蜀時馬上與
論宰相者生通字文玄檢校禮部尚書羅隋魏郡丞
生公緯公繹公續公緯祠部郎中生瑾之倉部郎中
瑾之生漼太子賓客正平懿公公繹邢州長史生袁
州長史無悔無悔八子韋(案唐世系表韋作卓)坦昌寬歆恂晏
京寬禮部尚書生諝字士明東都副留守京汝州别
駕生胄字遐叔檢校兵部尚書嗣中子奣普太尉宋
公版諮議參軍并州别駕號中眷裴三子萬虎雙虎
三虎萬虎生保歡保歡生良字元賓後魏大府卿良
生隋太中大夫子通子通兄弟八人皆為名孝詔表
門閭世謂義門裴氏雙虎後魏河東太守生惠秀惠
秀生梁兵部尚書嵩壽嵩壽生後周光汾二州刺史
琅琊公伯鳳伯鳳生定高德超定高襲琅琊郡公德
超寧州刺史生思簡思諒思諒靈武大總管河東郡
公生行儉(案張說裴行儉神道碑行儉乃仁基子此作思諒誤張九齡裴光庭碑亦祖仁基)
唐襄武道大總管聞喜憲公其子光庭字連城相明
皇光庭生稹(案張九齡裴光庭碑稹作積)司勲員外郎正平縣子
稹生倩字容卿度支郎中正平節男倩生均字君齊
左僕射平章事均生鉷鳳翔府參軍三虎後魏義陽
太守三子文德嵩仁桃弓嵩仁曾孫耀之高陽大守
生武陵令知道知道生中書舍人義弘義弘生蜷字
翁喜杭州刺史河東縣男生遵裕遵業遵慶遵慶字
少良相代宗生會向向字傃仁吏部尚書生寅字子
恭御史大夫寅生樞字化聖相昭宗苞第三子丕丕
孫凉州刺史定宗生後魏冠軍將軍訛訛生太原太守
遼遼生正平太守鄜隴西郡公纂纂四子舒嗣秀詢
舒後周車騎將軍元氏公生昂昂生玄運濮州刺史
玄運生季友司門郎中生武武曾孫訢訢生總太常
博士總曾孫安期汾州司馬生後已循已修已後已
濟源令生郁邠鄖鄅郜循已右衛大將軍生郥郕酆
郢修已左贊善大夫生郾郇郜汾州别駕生福建觀
察使乂及虔州刺史稷乂生坦字知進相唐僖宗生
大理丞儲(案唐世系表儲係稷子)儲生贄字恭臣相昭宗東眷
裴出自茂第三子輯號東眷生穎司隸校尉穎生武
字文應晉大將軍玄菟太守永嘉末避地平州生開
開字景舒仕慕容氏太常卿祭酒三子原成範範字
仁則河南太守四子韜冲湛綏冲字泰寧後秦并州
刺史夷陵子五子道子道護道大道會道賜道子字
復泰本州别駕從劉裕入關事魏南梁州刺史義昌
順伯三子德歡恩立輔立德歡一名度豫鄭廣坊四
州刺史諡康二子澄禮澄字静慮後魏汾州刺史生
景漢尼尼字景尼後周御正大夫三子之隱師民之
爽之爽生希仁希淳(案唐世系表淳作惇)希莊希莊陳州刺史
生抗抗生宣宣生肅字中明浙東觀察使三子儔休
俅儔字次之江西觀察使休字公美相宣宗俅字冠
儀諫議大夫生澈字深源相僖宗道護二子次愛祖
念祖念生弘陁後魏聞喜公生鴻琳易郡太守生客
兒後魏長平郡丞弟鴻智襄州刺史高邑侯生師道
師道生懷儉監察御史玄孫昱高陵令生垍相憲宗
奬諫官使盡忠者師道之弟師武(案唐世系表懷感係師義子)生
懷感澧州刺史曾孫冕字章甫相代宗懷感五子其
少子魯師生知機知機二子鉉寘寘生有隣濮陽令
有隣生淑(案唐書作溆)澠池丞淑生度字中立歷相唐憲
穆敬文四宗位司空晉國公用不用嘗為天下重輕
生譔詡諗調識諴讓諗識有傳唐疏勒國王姓裴氏
自號阿摩支
桮
師古曰桮音希回反姓桮名育姓書舊無此氏今增
入
