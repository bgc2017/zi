古今姓氏書辯證卷二十八宋鄧名世撰
四十三等
䣙
穆天子傳䣙伯綮之後䣙國在虞苪之間
四十四有
友
梁冀美人友通期謹按此舊書未有豈吳氏誤以友
為支識者更詳辨之(案東觀漢記友通期一作支通期)
柳
柳謹按禮記衞太史柳莊衞君稱為社稷之臣又衞
人柳若問子思為出母服自為展禽之後
鈕
東晉有吳興鈕滔宋開封鈕氏太理寺丞約生棐建
中棐宣德郎生定國生昌言政和五年上舍建中左
班殿直生太常博士華國
&KR3433;(音久)
百濟人姓
醜
後漢袁紹傳有醜良
舅
晉大夫狐偃字子犯文公重耳之舅子孫或氏焉
臼
春秋時宋華氏家臣臼任之後
有扈
史記曰禹之先姒姓其後分封以國為氏故有有扈
氏
有巢
古帝者有巢氏後
有窮
謹按春秋傳昔夏之後后羿自鉏遷於窮石號有窮
氏子孫或以為姓
有男
史記曰禹之先姒姓其後分封以國為姓故有有男
氏
有鬲
夏諸侯以國為氏少康之臣靡嘗奔焉自其國收三
國之燼以滅寒浞
有偃
元和姓纂曰臯陶偃姓之後有偃子臯為晉士官
右師
謹按後漢包咸師事博士右師細君則右師氏宜收
而姓書未有今增入春秋時宋有左師右師皆國相
而華元為右師以官為氏細君盖其後也
右宰
謹按春秋衞國之官有右宰其世官者氏焉衞大夫
右宰醜涖殺州吁其孫右宰榖自言狐裘羔䄂者
右公
衞右公子職之後以官為右公氏
右行
姓解曰晉賈華為右行其後氏焉漢有御史中丞右
行綽謹按春秋賈華者晉太子申生之屬七輿大夫
也其後晉文公作三行以禦戎屠擊將右行亦或為
氏晉大夫右行詭右行辛皆以氏見者也邵氏惟此
一說稍有據今兩存之
右扈
出姓苑
醜門
西秦錄有下將軍醜門弟子
臼季
元和姓纂曰齊公子臼季宣孟誤矣謹按二人春秋
時皆晉大夫臼季胥臣也宣孟趙盾也胥臣字季食
邑於臼謂之臼季為晉司空謂之司空季子詳此即
世有臼季氏必胥臣之後為氏然未必有也
壽西
謹按漢紀昭帝元鳳元年冬十月詔曰燕王遣壽西
長孫縱之等賂遺長公主丁外人云云蘇林曰壽西
姓也長名也孫姓縱之名未知林果何據如無所據
必孫縱之為壽西長或壽西人姓長孫名縱之者也
(案長孫之氏後魏獻帝時以拓䟦氏改焉始有此氏漢時不應有此名世此案似未可據)
受酉
姓解曰後魏書有受酉氏
四十五厚
厚
出自姬姓魯孝公八世孫瘠食采於厚謂之厚成叔
因氏焉厚與郈通
後
五代漢隱帝嬖臣後贊今夷門多此姓
鈄(音斗)
音天口切(案通鑑鈄他口徒口切十國紀年吳越有鈄滔急就篇鈄氏見姓苑)
苟
出自黃帝子得姓者十四人其一曰苟(案顔師古注苟氏一日本)
(晉大夫荀氏之後避難改為苟氏)戰國時苟變可將五百乘子思薦
於衞侯秦州刺史苟池望出隴西後魏代北若干氏
改為苟氏望出河南近世有避廟諱從其偏旁為苟
氏誤矣廟諱偏旁乃苟氏紀力反乃轉為苟且之苟
於姓氏本源失之愈遠程氏世譜云以河内地方多
苟杞氏曰苟誤矣胥臣無是語也
郈
郈於春秋為魯叔孫氏邑陪臣食焉者為氏郈成叔
瘠郈魴假是也
后
出自共工氏之子曰句龍為后土自三代以來祀為
社神子孫以后為氏越大夫后庸孔子弟子后處字
子里
厚丘
出姓苑
牡丘
姓苑有鉅鹿太守牡丘勝謹按其先食邑牡丘故以
為氏
四十七寢
沈
古字作邥出自姬姓春秋魯成公八年為晉所滅(案左)
(傳定公四年蔡公孫姓帥師滅沈以沈子嘉歸傳稱晉使滅之則事在定公四年此作成公八年為晉所)
(滅於傳無徵)沈子逞字循之奔楚遂為沈氏生嘉字惟良
二子尹丙尹戊尹戊字仲逹隠於靈山為楚左司馬
生諸梁字子高及後臧子高亦為左司馬食采於葉
號葉公生二子尹射尹文尹射字修文為楚令尹旬
日亡去隠於華山二子尹朱尹赤尹赤字明禋生郢
郢字文明召為丞相不就生平字俊之封竹邑侯生
遂字佐時秦博士生倧字文甫左庶長竹邑侯生遵
字伯吾漢齊王太傅敷德侯徙居九江壽春二子盛
逵逵字伯宏驃騎將軍生乾字仲元尚書令生承承
字元良南陽太守彭城侯生助(案唐世系表承作泓助作勖)字子
衡揚武校尉鎮軍三子嵩奮奉奮字仲異御史中丞
生格字仲悌將作大匠格生謙字文恭御史中丞謙
生靜字文光濟陰太守避王莾之亂隠居桐柏三子
勲戎臺戎字威卿後漢光禄勲以九江從事說降劇
賊尹良漢光武封為海昏侯辭不就因避地徙居會
稽烏程縣之餘不鄕遂家焉順帝永建元年分會稽
為吳郡靈帝初平五年分烏程為永安縣孫皓寳鼎
二年分吳郡為吳興郡晉太康三年改永安為武康
即為郡人戎四子酆懿齊恭酆字聖通零陵太守四
子滸仲高景景河間相生彦彦裔孫君亮相武后其
曾孫超生嵩字文甫
瞫(音審)
後漢武落山黑穴中出四姓瞫氏相氏樊氏鄭氏事
見巴氏說
廩丘
齊大夫廩丘子其先以所食邑為氏英賢傳齊有隠
者廩丘充
四十八感
禫
出姓苑
譚
徒感切姓苑曰吳人
湳
奴感乃感二切水經曰湳水出西河美稷縣東南流
東觀記羌人因水以氏之漢冲帝時羌湳狐奴歸化
盖其渠帥也潘安仁關中詩曰虚皛湳德德乃狐奴
之後
□(子感切)
晉載記李驤子壽追尊母□氏為皇太后又有前將
軍□堅即后族也後魏官氏志代北複姓外盧氏改
為□氏望出太原及彭城吐蕃大酋昝插武后長壽
元年四月吐蕃别部酋長□捶帥羌蠻八百餘人内
附宋博州高唐□氏居潤宣徽北院使東京副留守
判開封府檢校太尉左領軍衛上將軍義成軍節度
使贈太師有傳生惟質至内園使惟質孫建中三班
借職居潤弟居濟水部員外郎
□(都感切)
姓苑有□氏
四十九敢
覽
徒感切前秦錄有將軍噉鐡噉與啖通(案文與標題不相蒙疑有)
(錯簡噉亦重出)
欖
余靖安道作屯田郎中黃府君碑云母欖氏累封真
陽曲江南陽縣太君謹按姓書未有此氏今增入
啖
舊姓書音上聲集韻音淡今從集韻秦王苻堅有秦
州刺史啖鐵本武都氐又氐啖青廢枹䍐帥衞平迎
立苻登者乃鐡之祖也唐潤州丹陽簿啖助治春秋
謂之啖先生大歷中水部郎中啖彦珍河東人
五十琰
冉
元和姓纂曰大夫叔山冉之後按此本無明據而周
文王子封於聃太史公省聃為冉則冉出於聃最為
有理今宜曰魯國冉氏出自姬姓周文王子聃季載
以國為氏後人去耳為冉氏春秋時冉為魯大夫唐
初有開州首領冉肇則又有䕫州首領冉種
染
按史記染姓亦作冉字畫之變也
奄
風俗通周成王既伐奄其子孫以國為氏元和姓纂
曰秦大夫奄息誤矣息姓子車氏
&KR3997;
音閃蕃姓也今詳三姓止當為一姓以傳寫字畫之
誤遂成三字(按此所云三姓未明著其文應有脫誤考廣韻集韻蕃姓有&KR0034;&KR0034;二姓义佩觿)
(集&KR3997;姓也並失冉切音閃本文所云三姓當指此三字或以形似而訛也)
彡姐
漢馮奉世傳永光三年秋隴西彡姐旁種反師古曰
彡音所廉反又先廉反姐音紫今西羌尚有此姓音
先冉反
五十三豏
減
音咸漢有減宣急就章有減罷軍師古注漢志曰減
姓也音減省之減宣為中丞本字作咸
五十四檻
撖
音檻元和姓纂曰胡感切今河内懷州多此氏
五十五范
范
出自祁姓帝堯之後為陶唐氏裔孫劉累學擾龍以
事夏王孔甲賜氏曰御龍以更彭姓豕韋之後劉累
遷於魯縣至商為豕韋氏與大彭更伯諸侯商末國
於唐周成王滅唐以封大叔徙封唐氏於杜京兆杜
縣是也杜伯事周宣王無罪見殺其子奔晉生蒍字
子輿為晉士師以官為氏士蒍生成伯缺缺生武子
會為晉上卿佐文公襄公尊事天子為諸侯盟主又
滅赤狄有功王賜之黻冕使為晉太傅食邑於范因
氏焉謂之范武子其地濮州范縣是也武子生范文
子爕爕生宣子范匄匄生獻子范鞅字叔鞅生昭子
及臯夷昭子名吉射臯夷側室子也又戎御大夫范
無恤智伯滅范氏范氏子孫出奔他國三卿分晉范
氏歸事魏魏相范痤即其後魏范睢避魏齊之難變
姓名為張禄先生入秦為丞相應侯越相范蠡功成
泛扁舟游五湖變姓名為鴟夷子陶朱公皆名重諸
侯後漢司隸校尉滂字孟博汝南人後徙居河内裔
孫履冰為唐宰相漢金鄉侯范式後居山陽博士升
叔之後居代郡南鄕舞陰范氏晉雝州刺史晷生穉
堅堅護軍長史生啓黃門侍郎穉生汪晉安北將軍
徐兖二州刺史二子康嗣爵寗字武子晉豫章太守
注春秋榖梁傳者寗二子泰宋車騎將軍宏之餘杭
令武興侯泰二子晏宋侍中曄宋左衛將軍太子詹
事謀反伏誅汪曾孫璩之宋中書侍郎生抗郢府參
軍抗生雲梁侍中即明友後唐職方郎中季明又自
燉煌徙懷州又晉范宣陳留人范粲外黃人謹按左
傳楚大夫范山勸王收北方必子孫之奔他國者後
秦洗馬范勖後蜀李雄以西山范長生巖居穴處求
道養志將以國讓之長生不受拜丞相尊曰范賢又
加天地太師西山侯
范師
姓解曰姓苑有范師利方
