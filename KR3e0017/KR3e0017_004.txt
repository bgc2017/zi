銅人鍼灸經卷四
後頂一穴在百會後一寸半枕骨上是督脉氣所發針入
四分灸五壯主風眩目視&KR0617;&KR0617;額顱上痛
強間一穴在後頂後一寸半一名大羽是督脉氣所發
主頭如針刺不可以動項如拔不可左右顧視灸五
壯針入二分
腦戶一穴在枕骨上強間後一寸半一名仰風一名會
顱是督脉足太陽之會主目痛不能視面赤腫頭痛
不得灸灸令人失瘖針入三分
瘖門一穴一名舌厭在項後入髮際宛宛中入係舌本
是督脉陽維之會仰而取之主頭風腦疼失瘖不能
言舌急項強不能回頭針入八分徐徐出之不宜灸
灸即令人啞忌如前法問曰舌急不言如何治答曰
急針瘖門舌緩針風府得氣即瀉可小繞針入八分
忌灸
大推一穴第一推上䧟者中宛宛是主三陽督脉之會
療五勞七傷温瘧疰&KR0146;膊悶項強不得四顧針入五
分灸亦得
陶道一穴在大推節下間俛而取之督脉足太陽之會
主頭重目瞑洒浙寒熱脊強以頭汗不出也灸五壯
針入五分
身柱一穴在第三椎節下間督脉氣所發灸五壯主顛
疾瘈瘲怒欲殺人身熱狂走讝言見鬼針入五分
神道一穴督脉氣所發在第五椎節下間俛而取之主
寒熱頭痛進退往來痎瘧恍惚悲愁灸入三壯針入
五分
至陽一穴在第七椎節下間俛而取之督脉氣所發主
寒熱解爛淫樂脛酸四支重痛少氣難言灸三壯針
入五分
筋縮一穴在第九椎節下間俛而取之督脉氣所發主
驚癎狂走顛疾脊急強目轉上垂灸三壯針入五分
脊俞一穴一名神宗一名脊中在第十一椎中中央督
脉氣所發治風癎顛邪温病積聚下利忌灸針入五
分
懸區一穴在第十二椎下節間是穴督脉氣所發主腰
脊強腹中上下積氣針入三分灸三壯
命門一穴一名屬累在第十四椎下節俛而取之督脉
氣所發主頭痛如破身熱如火汗不出瘈瘲裏急腰
腹相引痛針五分
腰俞一穴一名背解一名髓孔一名腰尸在第二十一
椎節下陷者宛宛中是挺腹地舒身兩手兩重支額
縱四體然後乃取其穴是督脉氣所發也主腰髖疼
痛腰脊強強二不得回轉温瘧痎𠻳針入八分灸亦
得慎房事不得擎重物甲乙經云針入五分灸三壯
長強一穴一名氣之隂郄督脉絡在窮骨下宛宛中是
甲乙經穴在脊骶端少隂所結主下漏五痔疳蝕下
部慝針入三分然鍼之以痛為度其穴伏地取之乃
得灸亦得然不及針慎房事此痔根本是冷慎冷
天柱二穴在俠項後髮際大筋外廉䧟者中足太陽脉
氣所發針入二分主頭風目如脱項如拔項疼急重
先瀉而後補之灸亦得然不及針
玉枕二穴在絡却後七分半俠腦戶傍一寸三分起肉
枕骨上入髮際三寸足太陽脉氣所發針入三分灸
三壯主目内攣絲急痛風眩目痛頭寒多汗耳聾鼻
塞
風池二穴者是足少陽陽維之會在項後髮際䧟中甲
乙經云風池穴在顳顱後髮際䧟中針入一寸二分
大患風者先補而後瀉少可患者以經取之主肺風
面赤目視&KR0617;&KR0617;項強不得回顧面腫皮軟腦疼痛灸
亦良然不及針問曰如後髮際亦有項脚長者其毛
首至頭骨亦有無項脚者毛齊至天牖穴即無毛根
何而取穴也答曰其毛不可輒定大約如此若的的
定中府正相當即是側相去各二寸此之定穴
顱息二穴在耳後青脉間主身熱頭痛不可反側小兒
癎喘不得息耳聾針入一分不得多出血血多即殺
人灸三壯
完骨二穴在耳後入髮際四寸足太陽少陽之會主風
眩項痛頭強寒熱灸即依年壯針入二分
大抒二穴在項後第一椎下兩傍各一寸半陷中足太
陽手少陽之會理風勞氣咳𠻳氣急頭痛目眩腹痛
針入五分禁灸
風門熱府二穴在第二椎下兩傍一寸半督脉足太陽
之會理傷寒項強目瞑鼻塞風勞嘔逆上氣胷痛背
痛氣短不安針入五分灸五壯
肺俞二穴在第三椎下兩傍相去一寸半理顛癎癭氣
上氣吐逆支滿脊強寒熱不食肉痛皮痒傳屍骨蒸
肺嗽針入三分
厥隂俞二穴在第四椎下兩傍相去同身寸一寸半理
逆氣嘔逆牙痛留結胷悶針入三分
心俞二穴在第五椎下兩傍各一寸半理心中風狂癎
心氣亂語悲泣心腹煩滿汗不出結聚寒&KR2096;嘔逆不
食食即吐血目痛不可灸針入三分
督俞二穴在第六椎下兩傍相去同身寸一寸半一名
高盖主理寒熱腹中痛雷鳴氣逆心痛灸三壯禁針
鬲俞二穴在第七椎下兩傍各一寸半理心痛痰飲吐
逆汗出寒熱骨痛虚脹支滿痰瘧痎癖氣塊隔上痛
喉痺身常温不食切痛針入三分
肝俞二穴在第九椎下兩傍合一寸半理口乾中風支
滿短氣不食食不消吐血目不明閉塞腰痛肩疼寒
疝針入三分灸三壯
膽俞二穴在第十椎下兩傍各一寸半足太陽脉氣所
發主理心脹滿吐逆短氣痰悶食難下不消針入三
分
脾俞二穴在第十一椎下兩傍一寸半理腰身黃脹滿
腹肚洩利身重四支不收黃疸邪氣積聚腹病寒熱
針入三分灸三壯
胃俞二穴在第十二椎下兩傍各一寸半理煩滿吐食
腹脹不能食針入二分灸三壯
三焦俞二穴在第十三椎下兩傍各一寸半足太陽脉
氣所發主水糓不消腹脹腰痛吐逆針入三分灸三
壯
腎俞二穴在第十四椎下兩傍各一寸半與臍對理虚
勞耳聾腎虚及水藏脹攣急腰痛小便濁隂中疼血
精出五勞七傷冷嘔脚膝拘急好獨卧身腫如水針
入三分灸三壯
氣海俞二穴在第十五椎下兩傍同身寸相去一寸半
理腰痛痔病瀉血灸三壯
大腸俞二穴在第十六椎下兩傍各一寸半理腰痛腸
鳴脹滿遶臍中痛大便下利或洩利食不化脊骨強
針入三分灸三壯
關元二穴在第十七椎下兩傍相去同身寸一寸半理
風勞腰痛洩利虚脹小便難婦人瘕聚諸疾針入三
分
小腸俞二穴在第十八椎下兩傍各一寸半理大便赤
澁小便緊急脚腫短氣不食煩熱㽲病大便膿血出
食痔疼痛婦人帶下針入三分灸三壯
膀胱俞二穴在第十九椎下兩傍相去同身寸一寸半
理風勞腰痛洩利腸痛大小便難尿赤隂生瘡少氣
足脛冷拘急不得屈伸女人瘕聚針入三分灸三壯
中膂俞二穴在第二十椎下兩傍相去同身寸一寸五
分一名脊内俞是少隂脈理理赤白痢虚渴汗出腰
不得俯仰腹脹脇痛針入三分
白環俞二穴在第二十一椎下兩傍相去同身寸一寸
半足太陽脈氣所發理腰脊攣急痛大小便不利百
病針入三分甲乙經甄權經云挺腹地端身兩手相
重支額縱氣息令支肉俱緩乃取其穴針入八分主
腰髖疼不遂温虐腰中冷不識眠睡勞損風虐忌灸
銅人鍼灸經卷四
