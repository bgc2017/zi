欽定四庫全書
六藝之一錄卷二百六十五錢塘倪濤編
古今書體九十七
金源文字
都統郎君經略行記碑文(石墨鐫華)
□□□□□□□□□□□□□□□□□□□□□
□□□□□□□□□□□□□□□□□□□
□□□□□□□□□□□□□□□□□□□□
□□□□□□□□□□□□□□□□□□□□□
□□□□□□□□□□□□□□
大金皇弟都統經略郎君嚮日疆場無事獵于梁山
之陽至唐乾陵殿廡頽然一無所睹爰命有司鳩工
修飾今復謁陵下繪象一新回廊四起不勝欣懌與
醴陽太守酣飲而歸
時天會十二年歲次庚申仲冬十有四日
尚書職方郎中黃應期宥州刺史王圭从行奉命
題
右譯前言
郎君稱皇弟無姓名天會十二年記當為太宗之
弟按金史世祖子十一人自康宗太祖太宗而外
尚八人未知誰是碑一字不能辨蓋女直字如是
王元美所錄明王慎德四夷咸賓八字正與此同
法而此凡一百五字后有漢書譯字具錄左方亦
一異也趙崡跋
釋氏書
唐釋道世記梵書
淨飯王令密多羅傅太子書太子即初就學將好最妙
牛頭旃檀作於書板純用七寳莊嚴四緣以天種種殊
特妙香塗其背上執持至於毗奢密多羅阿闍棃所而
作是言尊者闍棃教我何書(自下太子廣為說書)或復梵天所說
之書(今婆羅門書正有十四音是)佉盧虱叱書(隋言驢脣)富沙迦羅仙人
說書(隋言華果)阿迦羅書(隋言節分)瞢伽羅書(隋言吉祥)邪寐尼書(隋言
大秦國書寐亡毗反)鴦渠棃書(隋言指言)邪那尼迦書(隋言䭾書)婆伽羅書
(隋言牸牛)波羅婆尼書(隋言樹葉)波流沙書(隋言惡言)父與書毗多茶
書(隋言起屍)陀毗荼國書(隋言南天竺)脂羅伭書(隋言形人)度其荖那
婆多書(隋言右旋)優波伽書(隋言嚴熾)僧法書(隋言等計)阿婆勿陀書
(隋言覆)阿㝹盧摩書(隋言順)毗邪寐奢羅書(隋言雜)陀羅多書
(烏場邊山)西瞿邪尼書(須彌西)阿沙書(䟽勒)支那國書(即此大唐國)摩
那書(科斗)末荼义羅書(中字)毗多悉底書(尺)富數波書(華)提
婆書(天)那伽書(龍)夜义書乾闥婆書(天音聲)阿修羅書
(不飲酒)迦婁羅書(金翅烏)緊那羅書(非人)摩㬋羅伽書(天地)彌伽
遮伽書(諸獸音)迦迦婁多書(鳥音)浮摩提婆書(淨居天)安多黎
义提婆書(虛空天)鬱多羅拘盧書(須彌北)逋婁婆毗提呵書
(須彌東)烏差婆書(舉)膩差波書(擲)娑伽羅書(海)跋闍羅書
(金剛)棃伽波羅伭棃伽書(往復)毗棄多書(食殘)阿㝹浮多書(未曾
有)奢娑多羅跋多書(如伏轉)伽那那跋多書(等轉)優差波跋
多書(舉轉)尼差波跋多書(擲轉)波陀棃佉書(上句)毗拘多羅波
陀那地書(從二增上凶)邪婆陀輸多羅書(增上句已上)末荼婆哂
尼書(中流)棃沙邪婆多波恀比多書(諸山苦行)陀羅尼卑义棃
書(觀地)伽伽那卑麗义尼書(觀虛空)薩蒱沙地尼山陀書(一切
藥草因)沙羅僧伽何尼書(緫覧)薩婆韋多書(一切種音)爾時太子
說是書已復諮密多阿闍黎言此書凡有六十四種未
審尊者欲教我何書是時多羅聞於太子說是書已内
心歡喜悦豫熙怡密懷私慙折伏貢高我慢之心向於
太子而說偈言希有清淨智慧人善順於諸世間法自
己該通一切論復更來入我學堂如是書名我未知其
本悉皆誦持得是為天人大導尊今復更欲覓於師(法苑
珠林)
梁釋僧祐論東西書源
昔造書之王凡有三人長名曰梵其書右行次曰佉樓
其書左行少者倉頡其書下行梵及佉樓居於天竺黃
史倉頡在於中夏梵佉取法於淨天倉頡因華於鳥跡
文畫誠異傳理則同矣仰尋先覺所說有六十四書鹿
輪轉眼筆制區分龍鬼八部字體殊式惟梵及佉樓為
世勝文故天竺諸國謂之天書西方寫經雖同祖梵文
然三十六國往往有異譬諸中土猶篆籀之變體乎按
倉頡古文沿世代變古移為籀籀遷至篆篆改成隸其
轉易多矣□於旁生八體則有仙龍雲芝二十四書則有
楷草鍼殳名實雖繁為用盖尠然原本定義則體備於
六文適時為敏則莫要於隸法東西之書源亦可得而
略究也(三藏說)
宋鄭樵論華梵書
諸番文字不同而多本於梵書流入中國代有大鴻臚
之職譯經潤文之官恐不能盡通其旨不可不論也梵
書左旋其勢向右華書右旋其勢向左華以正錯成文
梵以編纏成體華則一音該一字梵則一字或貫數音
華以直相隨梵以横相綴華有象形之文梵亦有之尾
作□有尾垂之形縳作□有纏縳之象華有省文之字
梵亦有之尾本作□亦省作□縳本作□亦省作□䭾
本作□亦省作□華有同聲而借之字梵亦有之野作
□而亦作□䭾作□而陁亦作□華有恊聲而借之字
梵亦有之微用□而尾亦用□薩用□而散亦用□華
書有二重之義如舊漢書元元休息下元字只作二石
鼔文嶧山碑重字皆作二梵書一字叠一言重者作一
□三字四字叠三言四言重者亦只作□華書以目傳
故必詳於書梵以口傳如曲譜然書但識其大略華之
讀别聲故就聲而借梵之讀别音故即音而借如史瑟
同用□者師史使瑟亦商音之和也帝嚲同用□者低
底帝嚲亦商音之和也娑薩同用□亦商音之和誐孽
同成是為角音之和
論梵華中
觀今七音韻鑑出自西域應琴七絃天籟所作故從衡
正倒轉展成圖無非自然之文極是精微不比韻書但
平上去入而已七音之學學者不可不究華有二合之
音無二合之字梵有二合三合四合之音亦有其字華
書惟琴譜有之盖琴尚音一音難可一字該必合數字
之體以取數音之文二合者取二體也如娑作□縳作
□二合娑縛則取縛之下體以合於娑而為□字如囉
作□䭾作□曩作□三合囉䭾曩則上取囉中取䭾下
取曩而為□字如悉作□底作□哩作□野亦作□四
合悉底哩野則取悉之上體以合於野之下體而包底
哩為錯文不必具底哩故其字作□然二合者是雙音
合為單音也如雙為者焉單為旃雙為者與單為諸則
雙為娑縛單為索雙為娑嚲單為薩何不即一索足矣
安用合娑縛一薩足矣安用合娑嚲哉曰華音論讀必
以一音為一讀故雖者焉可以獨言㫋雖者與可以獨
言諸也梵音論諷雖一音而一音之中亦有抑揚高下
故娑縳不可以言索娑嚲不可以言薩實有微引勾帶
之狀焉凡言二合者謂此音非一亦非二也言三合者
謂此音非一非二亦非三也言四合者謂此音非一非
二非三亦非四也但言二合者其音獨易言三合四合
者其音難轉大抵華人不善音今梵僧呪雨則雨應咒
龍則龍見傾刻之間隨聲變化華僧雖學其聲而無驗
者實音聲之道有未至也
論華梵下
梵人别音在音不在字華人别字在字不在音故梵書
甚簡只是數箇屈曲耳差别不多亦不成文理而有無
窮之音焉華人苦不别音如切音之學自漢以前人皆
不識實自西域流入中土所以韻圖之類釋子多能言
之而儒者皆不識起例以其源流出於彼耳華書制字
極密點畫極多梵書比之實相遼邈故梵有無窮之音
而華有無窮之字梵則音有妙義而字無文彩華則字
有變通而音無錙銖梵人長於音所得從聞入故曰此
方真教體清淨在音聞我昔三摩提盖從聞中入有目
根功德少耳根功德多之說華人長於文所得從見入
故天不以識字人為賢智不識字人為愚庸
明楊慎論梵篆
唐詩服玩僧收為轉經今人謂寫字為轉經非也西方
之俗凡薦亡以木規圓為二輪象一用梵篆牝書一用
梵篆牡書牝書自内而外牡書自外而内牝輪在下牡
書在上以機而圓轉之所謂三藐母䭾也子過雅州見
西僧說如此其文亦有與中國同者如國字从口从犬
作□者牡文也作□者牝文也(丹&KR1459;總錄)
製字
吳景帝孫休製四字
吳錄載休詔曰孤為四男作名字太子名[雨單][雨單]音如湖
水灣澳之灣字酋酋音如迄今之迄次子名□□音如
兕觥之觥字□□音如玄礥首之礥次子名柜柜音如
草莽之莽字昷昷音如舉物之舉次子名&KR2591;&KR2591;音如襃
衣下寬大之襃字㷏㷏音如有所擁持之擁此都不與
世所用者同故抄舊文會合作之夫書八體損益因事
而生今造此名字既不相配又字但一庶易棄避(吴志本傳)
唐武后製十九字
則天皇后出新意增减前人筆畫為十九字曰□(天)□
(地)□(日)□(月)(星)□(君)□(年)□(正)□(臣)□(照)□(戴)
□(載)□(國)□(初)□(證)□(授)□(人)□(聖)□(生)當時臣下章奏與
天下書契咸用其字然獨能行於一世而止唐之石刻
載其字者知其在則天時也
鄭夾漈論變更(二則)
□(音沽)罪右二字秦人以市買多得為罪舊作辠始
皇以其似皇字改而為罪
武后更造十八字代舊十六字史臣儒生皆謂其草創
無義以臣觀之天作□日作□並篆文也年作□正作
□並古文行於世者授古文亦有作□□者國亦有作
□者地籀文或有作□者崔希裕纂古而作孰謂其
草創而無所本與(六書略)
六藝之一錄卷二百六十五
