欽定四庫全書
六藝之一錄卷二百四十四錢唐倪濤撰
古今書體七十六
羣經音辨
朝奉郎尚書司封員外郎直集賢院兼天章閣侍
講輕車都尉賜緋魚袋(臣)賈昌朝撰
臣聞古之人三年而通一藝三十而五經立蓋資性敏
悟材智特出者焉臣自蒙恩先朝承乏庠序逮今入侍
内閣凡二十年年踰不惑裁能涉獵五經之文於五經
之道固未有所立嘗患近世字書摩滅惟唐陸德明經
典釋文備載諸家音訓先儒之學𫝊授異同大抵古字
不繁率多假借故一字之文音詁殊别者衆當為辨析
每講一經隨而錄之因取天禧以来巾橐所志編成七
卷凡五門號羣經音辨一曰辨字同音異凡經典有一
字數用者咸類以篆文釋以經據先儒稱當作當為者
皆謂字誤則所不取其讀曰讀為讀如之類則是借音
固當具載二曰辨字音清濁夫經典音深作深(式禁切)音
廣作廣(古曠切)世或誚其儒者迃䟽彊為差别臣今所論
則固不然夫輕清為陽陽主生物形用未著字音常輕
重濁為隂隂主成物形用既著字音乃重信禀自然非
所強别以昔賢未嘗著論故後學罔或思之如衣施諸
身曰衣(施既切)冠加諸首曰冠(古亂切)此因形而著用也物
所藏曰藏(才浪切)人所處曰處(尺據切)此因用而著形也並
參考經故為之訓說三曰辨彼此異音謂一字之中彼
此相形殊聲見義如求於人曰假與人曰假(音價)毁佗曰
敗(音拜)自毁曰敗觸類而求其意趣四曰辨字音疑混如
上上(時亮切時掌切)下下(胡賈切胡嫁切)之類隨聲分義相𫝊已久今
用集錄五曰辨字訓得失如冰凝同字汜氾異音學者
昧之遂相淆亂既本字法爰及經義從而敷暢著於篇
末此書斷自易書詩禮三經春秋三𫝊暨孝經論語爾
雅凡字有出諸經箋𫝊中者先儒之說㳂經著義既釋
文具載今悉取焉凡字之首音雖顯而經𫝊不載者則
依說文為觧凡字之音義章灼者則不復据音辨之作
欲使學者知訓故之言咸有所自聊資稽古之論少助
同文之化謹上
羣經音辨卷一辨字同音異
丄(時掌)示(神至)王(雨方)玉(魚欲)丨(古本)
屮(丑列)艸(倉老)小(私兆)八(摶拔)釆(蒲莧)
牛(語求)告(古奥)口(苦后)吅(況袁)走(子苟)
止(諸市)□(北末)是(承旨)正(之盛)辵(丑略)
彳(丑亦)廴(余忍)行(戶庚)牙(五加)足(即玉)
干(古寒)㕯(女滑)句(古侯)丩(居虯)言(語軒)
音(於今)䇂(去虔)丵(士角)□(居竦)□(普班)
共(渠用)舁(羊諸)革(古覆)鬲(郎激)䰜(郎激)
爪(側狡)又(于救)□(臧可)□(尼輒)
丄(時掌切)㫄近也(步光切)旁旁彊也(補彭切詩駟介旁旁)旁迫也(蒲浪
切)
示(神至切)示天垂象示人也(神至切)示地示也(巨支切禮宗伯掌天
神人鬼地示之禮)示置也(音寘禮明乎禘嘗之義治國其如示諸掌)祈求福澤
也(巨衣切)祈釁廟也(巨旣切禮以歲時序其祭祀及祈耳謂割羊流血以釁廟也)
祭亨神也(子例切)祭國也(測介切周公之後所封)祝主贊詞者
也(之六切)祝贊詞也(之又切)祝著也(之樹切禮瘍醫掌折瘍之祝藥鄭康成曰
謂附著藥也)祗地神也(巨支切)祗安也(上支切詩俾我祗兮鄭康成讀)
王(雨方切)皇大也(胡光切)皇皇祀儀也(于兩切禮祭祀之美齊齊皇皇又扵
況切)
玉(魚欲切)瑕玉病也(胡加切)瑕已也(古雅切烈嘏不瑕鄭康成讀)瑱
玉充耳也(吐電切詩玉之瑱也)瑱王圭也(音鎮禮王用瑱圭)琢治玉
也(陟角切)琢刻也(音篆禮大圭不琢)環璧也(音還)環郤也(戶串切禮
有環人)
丨(古本切)中和也(涉弓切)中適也(陟用切)中伯仲也(持用切)
屮(丑&KR0844;切)屯難也(陟倫切)屯聚也(徒門徒本二切)&KR0034;雖也(某罪切)
&KR0034;&KR0034;艸盛也(忙回切春秋𫝊原田&KR0034;&KR0034;又梅對切)
艸(倉老切)葱葷艸也(七工切)葱靈車也(初江切春秋𫝊齊侯囚陽虎載葱靈
扵其中杜預曰輜車名)菑田也(側其切爾雅田一歲菑)菑害也(音災禮能禦火
菑)菑木立死也(側吏切詩其菑其翳又音厠)蘄艸也(渠攴切)蘄芹
也(巨巾切郭璞以為即古芹字)苴包苴也(子餘切謂藉也又音租)苴子麻
也(七餘切謂麻之有子者喪禮有苴杖)苴履藉也(將呂切爾雅蓾蔖謂履苴艸也又將慮切)
苴浮草也棲苴也(士加切詩傳曰水中浮草箋曰樹上棲苴)蔞艸秀也(力拘
切詩言刈其蔞又力侯切)蔞轜飾也(音柳禮設蔞謂喪車之飾)苻鬼目艸也
(房夫切爾雅苻鬼目莖似葛)苻蒲也(旁夫切春秋傳萑苻之盜)荼苦菜也(同都
切)荼舒也(式如切禮諸侯荼)荼茅莠也(音餘禮掌荼掌以時聚荼又音徒)
蕃樊也(甫煩切)蕃茂也(扶飜切書庶艸蕃蕪)藨莓也(蒲苗切爾雅藨莓子
似覆盆)藨艸也(白表切禮藨履扱衽)苞茂也(百交切)苞艸也(白表切苞
履扱衽)茅潔艸也(莫交切)茅苗也(音苗易拔茅連茹鄭康成讀)茅蒐
蒨也(音昧詩傳茹藘茅蒐即蒨艸也)蒯瞶衛公子也(苦怪切)蒯堛也
(苦對切禮蒯桴土鼓鄭衆讀又苦壊切)茭水艸也(古肴切)茭解弓接也
(古歴切禮茭解中有變焉又古夘切)董姓也(多緫切)董董短也(章勇切春秋傳
余髮董董今本作種)苛急也(胡歌切)苛察也(呼多切鄭康成說周禮司關掌苛察
姦人又胡歌切)荷芙蕖也(胡歌切)荷儋也(胡可切)荷察也(呼多切禮
宫政幾荷其衣服特操又胡歌切)藏入也(昨郎切)藏藏物之府也(才浪
切)藏善也(音臧詩中心藏之鄭康成讀)英華也(於京切)英映也(音映
詩傳以素絲英裘沈重讀)英飾也(扵耕切詩二矛重英沈重讀)苹蕭類也(蒲兵
切)苹屛也(薄經切禮苹車謂兵戰自屏蔽又薄田切)菆善矢也(側留切春秋傳
每射抽矢菆)菆厝也(才官切禮菆塗)菲芴也(非鬼切詩采葑采菲)菲屨也
(扶味切喪禮有菅菲繩菲)苦火味也(康五切)苦惡也(公戶切禮凡授婦功辨其
苦良)芣苡馬舄也(音浮詩傳芣苡馬舄馬舄車前)芘芣荆葵也(芳九切亦
音浮)薺甘菜也(才細切)薺茨也(才資切詩楚薺鄭康成讀)菀姓也
(扵阮切春秋有菀何忌)菀積也(音藴詩我心菀結)菀茂也(音鬱詩有菀其特)菀
姓也(扵元切春秋傳莒有菀羊牧之)藴聚也(扵敏切)藴淪波也(紆云切爾雅小
波為藴淪)蓼水艸也(盧皎切)蓼長大也(力竹切詩蓼彼蕭斯)芘覆也
(音庇又悲位切)芘芣荍也(婢夷普耳二切詩傳荍芘芣)蕢艸器也(其位切論
語有荷蕢)蕢堛也(苦快切禮蕢桴土鼓又苦對切)萃聚也(在醉切)萃副也
(音倅禮戎路之萃)蒲水草也(旁吳切)蒲姑商地也(徐邈尚書音扶各切)
蒲伏䣛行也(音扶春秋傳奉壺飲冰以蒲伏焉)蔽芾小也(非貴切詩蔽芾
甘棠亦逋蓋切)芾韠也(音紱詩三百赤芾亦甫味切)莞艸也(古丸切)東莞
魯縣也(音灌鄭康成說禮沬出東莞)著藥艸也(直居切爾雅菋荎著五味也)
著門屏閒也(音宁詩俟我於著又直居直据二切)茹度也(音孺詩獫狁匪茹又
音如)茹藘蒨也(人諸切)茹食也(人渚切詩柔亦不茹又人庶切)芋艸也
(王遇切楚有芋尹蓋以草名官)芋大也(況于切詩君子攸芋毛萇讀)芋覆也(火吾切詩
君子攸芋鄭康成讀)蓋覆也疑也(古太切)蓋何不也(音盍禮蓋言子之志)
艾冰臺也(五蓋切郭璞曰今艾蒿)艾芟也(音乂詩奄觀銍艾)蔽塞
也(補計蒲四二切)蔽翟飾車也(音弗禮重翟厭翟謂蔽也劉昌宗讀)蔽芾小皃
也(音必詩蔽芾甘棠又補計逋四二切)茷旗也(音旆春秋傳綪茷旃旌)茅茷人
也(扶廢切春秋傳有茅茷)蔓葛屬也(音萬)蔓菁也(莫干切鄭康成說禮菁蔓
菁也)藉薦也(在夜切)藉天子田也(才亦切禮躬耕藉田)荎榆也
(曰節切詩傳樞荎今栨榆也)味荎著藥艸也(直基直棃直栗三切)葉艸木
之葉也(與涉切)葉楚地也(舒涉切春秋傳有葉公)莫無也(模各切)
莫夜也(音暮)莫静也(莫百切春秋傳德正應和曰莫)薄林也涼也(步各
切)薄迫也(補各芳夫二切書外薄四海鄭康成讀)薄薄疾驅聲也(普各切詩
載驅薄薄又扶各切)蕪艸也(音無)蕪豐也(亡甫切爾雅包蕪茂豐)蒙女蘿
也(某工切)蒙隂闇也(亡鉤切又武工切)蒙茸亂也(音□春秋傳狐裘蒙茸)
薜艸也(卜陌切)薜破裂也(蒲駁切禮髻墾薜暴不入市鄭康成讀又卜革切)
莎艸也(蘇戈切)莎雞羽蟲也(音沙詩莎雞振羽)茀蔽也(敷勿
切詩翟茀以朝)茀福也(音廢詩茀禄爾康矣又音弗)茀刜也(扶弗切禮矰矢茀矢用諸
弋射)茀孛也(蒲憒切春秋傳有星孛入于北斗孛之為言猶茀也)
春推也(昌純切)春作也出也(出允切禮張皮侯而棲鵠則春以功鄭康成曰春作
也出也天子將祭必與諸侯羣臣射以作其容體出其洽扵禮樂者與之事鬼神焉)
小(私兆切)少鮮也(書沼切)少稚也(施詔切)
八(博拔切)余我也(以諸切)余舒也(式諸切爾雅四月為余物生枝葉故曰舒)
分别也(府文切)分限也(扶問切)分均也(甫聞切春秋傳救患分災)曾
則也(作滕切)曾嘗也(昨膝切)个枚也(古賀切一說木曰枚竹曰个)个
副也(音介禮明堂有左右个亦副个扵中室也或通箇音)个侯舌也(音幹禮梓人為侯上
兩个與其身三)尚庶幾也主也(時亮切)尚書官稱也(音常此謂主文
書之官本合音上相傳音常久矣)必分極也(卑吉切)必約也(補結切鄭康成
說禮圭中必謂以組約其中央為執之以備失隊又如字)
釆(蒲莧切)番獸足也(附袁切)番數也(撫煩切)番番勇也(補何切爾
雅番番矯矯勇也)
牛(語求切)犧純牲也(虚宜切)犧羽婆娑也(素何切禮有犧尊畫以鳳羽婆
娑然)犆一也(音特禮天子犆礿)犆緣也(除力切禮君羔幦虎犆)牢牛
馬圈也(魯刀切)牢約也(音樓喪禮牢中旁中謂削約握之中央以安手)
告(古奥切)告喻也(古奥切)告白也(古毒切)告讀書用法也(音鞠
禮其刑罪纖剸亦告扵甸人)
口(苦后切)哨口不正也(才肖切)哨頎小也(音稍鄭康成說禮大胷燿後燿
讀為哨又蘇堯切)吹嘘也(昌垂切)吹聲也(尺偽切)唯獨也(以追
切)唯諾也(以水切)呼外息也(火吾切)呼大聲也(火故切)呼發
聲也(呼賀切春秋傳呼役夫)呼拆也(火嫁切鄭康成說禮三兆之法玉兆瓦兆原兆其象
似玉瓦原之釁呼今本作罅)吾我也(五乎切)鉏吾宋人也(語俱切春秋傳
使西鉏吾庀府守)哉言之閒也(祖才切)哉始也(作代切尚書厥四月哉生
明)台星名也(土来切)台我也(與之切書以輔台德)台魯地也(音臺
春秋傳季孫宿救台范&KR0034;讀又土来切)喧大言也(况袁切)喧宣著也(況晚
切禮赫兮喧兮謂成儀宣著也)噍殺音也(子遥切禮志微噍殺之音)噍啁鳥聲
也(子流切禮小者至于燕雀猶有噍啁之頃)咸皆也(胡緘切)咸繩也(古銜切禮
窆大夫以咸)咸消也(洽斬切)嘽寬綽也(昌善切禮其聲嘽以緩)嘽嘽衆
也(音灘詩戎車嘽嘽又音佗)否不也(方久切)否塞也(部鄙切)否惡也
(音鄙春秋傳序臧否不同)嘯吹聲也(蘇叫切)嘯使聲也(音叱禮不嘯不指)
味滋味也(無胃切)味光也(某葛切鄭康成說喪禮陳明器謂瓦不成味又音妹)
召&KR2588;也(直照切)召周地也(時照切周召所封)噣厄也(音蜀毛萇
說詩䩦革金厄厄鳥噣也)噣星也(張救切詩傳二心五噣四時更見又鬭瀆二音亦直角切)
吉善也(古一切)吉氏也(其乙切詩謂之尹吉鄭康成曰周室婚姻之舊姓又其吉切)
咥嗜也(大結切易履虎尾不咥人)咥笑也(許其切詩咥其笑矣又許意許四虚記三
切)咽梗也(以結切)咽吞也(扵見切)咽喉也(以堅切郭璞曰亢即咽謂咽喉
也)咽咽鼓節也(音淵詩鼔咽咽醉言舞又扵巾切)咤叱也(陟嫁切)咤
奠爵也(音妒書三咤亦音託又豬夜切)
吅(況袁切)嚴急也(語杴切)嚴嚴高也(音巖詩維石嚴嚴今从山)嚴矜莊
也(音儼鄭康成說禮嚴恪矜莊)單盡也大也(都寒切)單魯地也(常演
切)單信也厚也(都但切詩俾爾單厚)
走(子苟切)趨疾行也(七俞切)趨行夜也(莊九切春秋傳賓將趨鄭康成讀)
趨徇也(七喻切詩序機巧趨利)趙國也(治了切)趙刺也(徒了切詩其鎛
斯趙又起了切)越踰也(扵月切)越瑟空也結也(戶括切禮朱弦疏越春秋
傳大路越席又音月)趣趨也(七喻切詩左右趣之又七欲切)趣馬養馬者也
(七口切周官有趣馬)
止(諸市切)歸往也(舉韋切)歸饋也(巨位切論語陽貨歸孔子豚)歰喪
車飾也(所甲切春秋傳四歰不蹕鄭衆讀)歰不利也(所立切)
(北末切)登上也(都騰切)登得来之也(音得春秋傳公曷為遠而觀魚登来
之也何休曰齊人語)
是(丞旨切)是直也(承旨切)是月邊也(徒兮切春秋傳是月邊魯人語又承旨切)
正(之盛切)正是也長也(之盛切)正税也(音征禮司書牚九正)
辵(丑略切)逢遇也(符容切)逢逢鼓聲也(薄紅切詩鼉鼓逢逢又音豐)
追逐也(陟隹切)追治玉也(丁回切周官有追師)遺亡也(以追切)遺
與也(惟季切)遺從也(音隨詩莫貴下遺)巡視行皃也(詳遵切)
巡㳂也(音緣禮終始相巡)還復也(戶關切)還回也(音旋)還繞也
(戶串切禮還市朝而為道)連聮也(力先切)連蹇難也(力善切易往蹇来連)連
釋也(力旦切禮說浴曰出杅履蒯席連用湯)遒迫也(自秋切)遒地名也
(音廵淮南有逡遒縣又似秋切)近邇也(其謹切)近附也(其靳切)近辭也
(居例切詩往近王舅)造為也(昨早切)造至也(七到切)遁逃也(徒困
切)遁逡巡也(似遵切禮逡遁避位)達通也(唐葛切)達羊子也(土達
切詩先生如達)選數也(蘇管切)選擇也(息兖切)選任也(息戀切)適
之也(施隻切)適正也(丁歴切)適匹也(徒滴切禮大夫計扵同國適者)適過
也(張革切詩勿予禍適又直革切)
彳(丑亦切)御使馬也(牛倨切)御止也(音禦)御迎也(音迓詩百兩御之)
徼邊也(古弔切)徼邀也(古堯切禮小人行險以徼幸)復返也(房六
切)復白也(甫六切)復再也(扶又切)德心所藴也(多則切)德
置也(陟利切禮立容德康成曰如有子也)
廴(余忍切)建立也(居萬切)建閉也(其展切禮倒載干戈包以虎皮曰建櫜鄭康成
讀又其偃切)
行(戶庚切)行步趨也(戶庚切)行列也(胡剛切)行人所施也
(下孟切)行行剛彊也(戶浪切論語子路行行)衙行也(魚舉切)彭衙
宋地也(音迓春秋戰于彭衙)衙迎也(音迓鄭康成說禮逆衙還之)衎信言
也(苦但切)衎樂也(苦旦切詩式宴以衎)術道蓺也(食聿切)術行道
也(音遂禮端徑術)
牙(五加切)牙牡齒也(五加切)牙車輮也(五駕切禮牙也者以為固抱也)
足(即玉切)踆退也(七旬切)踆逆躢也(徂尊切春秋傳逆而踆之)蹲聚
也(才丸切春秋傳蹲甲而射之鄭康成讀)蹲踞也(徂尊切)蹲蹲舞也(七廵切詩
蹲蹲舞我)踦倚立也(扵綺切春秋傳踦閭而語又居履扵義二切)踦足也(矩宜
切毛萇說詩蠨蛸長踦又起宜其宜巨綺三切)踐履也(在淺切)踐善也(音善禮日而行
事則必踐之)跛足疾也(波我切)跛偏任也(彼義切禮立無跛)踧
踖行謹也(子六切)踧踧平易也(徒歷切詩踧踧周道)跋履也(蒲末切)
跋躐也(卜末切詩狼跋其胡)
干(古寒切)干盾也犯也(古寒切)干野犬也(音犴禮干侯以犴皮飾射也)
干禦也(戶旦切詩公侯干城鄭康成讀又音幹)
㕯(女滑切)商國也(式良切紂國都)商度也(音章書我商賚汝又式良切)
句(古侯切)句曲也(古侯切)句語止也(九遇切)句張弓也(古候切詩
敦弓既句)句屨端行戒也(音絇鄭康成說禮絇箸屨端以為行戒)
丩(居虯切)糾繩也(居黝切)糾窈糾也(其趙切詩舒窈糾兮傳曰舒之姿也)
言(語軒切)言語也(語軒切)言言和恭也(魚巾切禮二爵而言言斯)諦
審也(都計切)諦呼也(音啼)訌潰也(戶工切詩蟊賊内訌)訌爭訟相陷
入之言也(古紅切詩蟊賊内訌鄭康成讀)訏詭也嗟也(況于切)訏訏
大也(況甫切詩川澤訏訏)訢喜也(音忻)訢合烝也(許其切禮天地訢合)
論議也(盧昆切)論議言也(力悶切)論理也(音倫禮凡制五刑必明天論)
調和也(徒遥切)調和適也(徒杳切)調朝也(陟留切詩惄如調飢)
謙恭也(苦兼切)謙慊也(苦簟切禮如惡惡臭如好好色此之謂自謙鄭康成說謙為
慊慊厭也厭謂閉藏皃)許聽也(虚呂切)許許柿皃也(呼古切詩伐木許許)
諒信也(力譲切)諒梁也(吕張切謂楣梁禮高宗諒闇鄭康成讀)詘辭塞
也(區勿切)詘聲止也(其勿切禮說玉叩之聲清越而長其終詘然樂也)說釋
也(失拙切)說怡也(音悦)說舍也(音税)說解也(吐活切易用說桎梏)說悦
也(如銳切禮國君過市則刑人赦鄭康成曰市者人之所交利而行刑之處君子無故不游觀焉若觀
則施惠以為說也又如字)識知也(施力切)識記也(音志禮仲尼曰小子識之)
識旌也(申志切杜預說春秋傳楚以茅為旌識又音志)信言契也(息晉切)信舒
也(失人切易屈仲相推)譖讒也(莊蔭切)譖不信也(子念切詩朋友已譖)訾
毁也(將此切)訾思也(子斯切禮不訾重器)請告也(七井切)請問也
(音情昏禮請期)訓教也(虚愠切)訓告也(音馴周官有土訓謂以遠方土地所生異
物告道王也鄭衆讀又如字)讎仇也(市由切)讎用也(市又切詩無言不讎又市
由切)
音(扵今切)竟盡也(居慶切)竟疆也(音境)
䇂(去虔切)童幼也(徒東切)夫童宋地也(音鍾春秋傳會宋公于夫童)
丵(士角切)業大版也功也(魚怯切)業業壯也(魚及五盍二切詩四牡業
業)
廾(居竦切)卷斂也(居苑切)卷束名也(居戀切)卷冠式也(起權切)
卷祭服也(音衮禮三公一命卷)卷然手容也(音拳禮執女手之卷然)卷髮
起也(其言切詩匪伊卷之髮則有餘沈重讀)卷遯行謹也(去阮切鄭康成說禮再三
舉足謂志趨卷遯行也)
□(普班切)樊藩也(附袁方元二切)樊馬帶也(步干切禮樊纓十有再就)
共(渠用切)共恭也(俱容切)共持也法也(九勇切)共具也(居用切)
共同也(渠用切)
舁(羊諸切)與授也(以呂切)與及也(余倨切)與辭也(羊諸切)
革(古覈切)革改也(古覈切)革急也(紀力切禮夫子之病革矣又音極)鞞刀
鞘飾也(必迥切詩鞞琫容刀)鞞鼓也(蒲卑切)鞠養也推也(居六切)
鞠藭藥也(起弓切春秋傳有山鞠藭乎)鞠酒本也(去六切)
鬲(郎激切)鬲鼎也(郎激切爾雅鼎款足謂之鬲)鬲陶器也(古厄切禮有重鬲)
鬲轅端軛也(扵革切禮鬲長六尺在轅端厭牛領)
䰜(郎激切)羹&KR0796;也(古行戶庚二切)不羹楚地也(音郎春秋傳城不羹按正義羹
&KR0796;亦有郎音魯頌楚辭急就篇以房漿康為韻是也然則地名多以郎為音)粥䭈也(之六
切)粥賣也(音育禮不粥扵市)鬻䭈也(之六切)鬻賣也(音育)鬻稺
也(居六切詩鬻子之閔斯徐邈讀又由六切)
爪(側狡切)孚信也(芳無切)孚尹玉德也(音浮禮說玉德曰乎尹旁達信也)
又(于救切)取求也(七庾切)取納女也(音娶禮取扵異姓)取慮縣也
(七由切杜預曰下邳有取慮縣)叟老稱也(蘇走切)叟叟淅聲也(音搜詩釋
之叟叟)度揆也(大各切)度法制也(徒故切)度居也(音宅書分命和
仲度西曰柳榖鄭康成讀)曼引也(無販切)曼戎人也(音蠻春秋傳戎曼子)
尹正也(以準切)孚尹玉德也(音筠)反覆也(府遠切)反反順
習皃也(蒲板切詩威儀反反鄭康成讀又音販)
□(臧可切)卑賤也(補移切)卑下也(便俾切詩謂山蓋卑)卑諶鄭人也
(婢支切鄭康成曰卑諶艸創之)卑居&KR2207;斯也(音匹又必移切)卑與也(必利切禮鄭康
成引律弃妻卑所賚又婢支切)
聿(尼輒切)肅敬也(須逐切)肅肅聲也(所六切詩肅肅其羽)
羣經音辨卷二辨字同音異
殳(市朱)殺(所八)寸(倉困)攴(普木)㸚(力几)
教(古孝)卜(博木)用(余訟)爻(胡茅)目(莫六)
眉(模悲)盾(食閏)白(疾二)羽(玉矩)隹(職追)
奞(息遺)瞿(九遇)鳥(都了)烏(汪胡)&KR1448;(於虯)
叀(職緣)予(以諸)放(甫妄)歺(五割)死(息姊)
肉(如六)刀(都牢)角(古岳)竹(陟玉)丌(居之)
左(則箇)工(古紅)㠭(知衍)甘(古三)曰(王伐)
可(肯我)兮(胡稽)亏(羽俱)喜(虚里)壴(中句)
豈(邱里)皿(毋永)血(呼決)青(倉經)皀(皮及)
食(乘力)亼(秦入)倉(七剛)入(人汁)缶(方九)
矢(式視)冂(古熒)亯(許兩)&KR2759;(胡口)畗(滂逼)
来(洛哀)夊(楚危)韋(宇非)久(舉友)桀(渠列)
木(莫卜)才(昨哉)出(尺律)&KR1832;(普活)&KR1136;(是為)
華(戶瓜)稽(古兮)巢(鉏交)㯻(胡本)口(非羽)
殳(市朱切)殽相雜錯也(胡茅切)殽法也(音效禮政必本扵天殽以降命)
段推物也(徒玩切)段冶金也(音鍛禮段桃謂攻金之工也)殿擊聲
也(徒鍊切)殿鎮也(都見切詩殿天子之邦)殿屎呻吟也(音坫詩民之方殿屎
又都練切)
殺(所八切)殺戮也(士介切)閷治角也(所八切禮凡相角秋閷者厚又色例
切)閷薄也(色介切禮凡為防其閷三分去一)
寸(倉困切)專特也(職緣切)專圜也(徒專切詩傳敦猶專專也)將領也
(子良切)將帥也(子匠切)將請也(七羊切詩將仲子兮)將牝羊也(音䍧禮取
羊若將)將雜也(音陽禮伯用將鄭衆讀又如字)
攴(普木切)敦厚也(都屯切)敦團也(音團詩有敦瓜苦)敦器也(都隊切禮
珠盤玉敦)敦獨皃也(都回切詩敦彼獨宿)敦邱一成也(音頓爾雅邱一成為
敦邱)敦覆也(音疇禮每敦一几又音燾)渾敦四凶之一也(徒本切春秋傳渾敦
投諸四裔)敦畫也(音彫詩敦弓既句)攸所也(以求切)攸縣危也(以帚切春
秋傳湫乎攸乎)數計也(色主切)數計目也(尸故切)數屢也(色角
切)數迫也(音促禮數目顅脰又粗角切)數疾也(音速禮衛音趨數煩志)政
正也(之盛切)政税也(音征禮聽政役以比居)斁厭也(羊益切)斁敗
也(多路切書彝倫攸斁又同路切)斁塗也(音徒書惟其斁塈茨又同路切)徹通也
(丑列切)徹去也(直列切)&KR0008;施也(音塵)&KR0008;列也(直刃切)斂收
也(力檢切)斂聚也(力驗切)歛㿻衛地也(音廉春秋傳盟于歛盂又力檢切)
教(古孝切)斆覺也(胡覺切)斆教也(音效書惟斆學半)
卜(博木切)占視兆問也(職廉切)占固也(之豔切)
用(余訟切)甫男子美聲也(方矩切)甫鄭田也(布古切詩東有甫艸)
爻(胡茅切)爻交也(胡茅切)爻效也(胡孝切易爻法謂之坤今文作效)希
罕也冀也(許依切)希剌也(陟里切禮有希冕)
㸚(力几切)爾汝也辭也(兒氏切)爾華盛也(乃禮切詩彼爾維何維常之華)
爽明也(疎兩切)肅爽駿馬也(色莊切春秋傳有兩肅爽馬)
目(莫六切)睢宋水也(息遺切)睢仰目也(香維切王弼說易睢盱而豫)
盲目無牟子也(莫耕切)盲引視也(音望禮豕盲視而交脻腥)眼目
也(五限切)眼出大皃也(魚懇切禮望其轂飲其眼也)
眉(模悲切)省減也(所景切)省視也(昔井切)
盾(食閏切)盾干也(食閏切)趙盾晉人也(徒損切春秋傳晉大夫趙盾)
白(疾二切)百數也(博陌切)百勵也(莫百切春秋傳曲踊三百)
羽(玉矩切)羽鳥長毛也(玉矩切)羽緩也(音戶禮弓而羽閷末應將發鄭康成
讀)翁頸長毛也(烏東切)翁翁色也(烏動切鄭康成說禮盎齊盎翁也酒
成而翁翁然葱白色又扵勇切)翟山雉也(音狄)陽翟許地也(音宅)
隹(職追切)雅正也(五假切)君雅周臣也(音牙禮引書君雅)難艱
也(奴干也)難卻也(乃多切禮季冬始難敺疫)雍和也(扵容切)雍周地
也(扵仲切)雍塞也(音壅禮雍氏掌溝池之禁)雜錯也(才合切)雜然衆
意也(七合切何休說春秋傳雜然助之)
奞(息進切)奪失也(徒活切)奪莒地也(音兑禮齊莊公襲莒于奪)
瞿(九遇切)瞿視也(九遇切)瞿戟也(音懼書執瞿又其俱切)瞿瞿憂悼
也(具俱切禮既殯瞿瞿如有求而不得)
鳥(都了切)鳥羽族也(都了切)鳥海曲也(當老切書鳥夷)鶉䳺屬
也(常倫切)鶉鵰也(徒丸切詩匪鶉匪鳶)鵰隼屬也(都聊切)鵰鳩也
(陟交切杜預說春秋傳鶻鳩謂鶻鵰又陟留切)鷂鸇屬也(以照切)鷂雉也(音遙
爾雅雉青質五彩者)鵠鴻屬也(胡毒切)鵠小鳥也(古毒切鄭康成說禮大射
設鵠鵠小鳥射之難中中為儁故畫扵侯焉)鳩鶻鵰也(居求切)鳩解也(音豸
春秋傳庶有鳩乎今文作豸)
烏(汪胡切)於乎歎辭也(音烏)扵往也(央居切)
&KR1448;(扵虯切)幾微也(居依切易幾者動之微)幾及也(音冀春秋傳庸可幾乎)幾
近也(渠希切)幽隱也(伊虯切)幽黑也(音黝禮士緼紱幽衡)
叀(職緣切)□本也(都計切)□礙不行也(陟利切詩載□其尾)
予(以諸切)予我也(以諸切)予推與也(以主切)
放(甫妄切)放逐也(甫妄切)放效也(敷罔切)敖出游也(五刀切)
敖慢也(音傲禮敖不可長)
歺(五割切)殉從死也(辭閏切又辭荀切)殉循也(似遵切鄭康成說禮環人主今
殉環守之)
死(息姊切)薨公侯&KR0008;也(呼肱切)薨薨衆也(呼萌切詩度之薨薨沈重讀)
肉(如六切)肉胾也(如六切)肉肥也(而救切禮寬裕肉好之音作而民慈愛)肉
豐也(而樹切禮豐肉而短又如字)脾土藏也(婢支切)脾股也(卜爾切春
秋傳達于右脾又步啟切)胥相也(相居切)胥才知之稱也(息居切又相居
切)扶胥木皃也(音疏詩傳扶胥小木又相居切)胥蟹醢也(音素鄭康成說禮青
州之蟹胥又相居切)豚豕也(音豚)肫全也(音純禮魚十有四腊一肫)肫懇誠
也(之淳切禮肫肫其仁)脩脯也理也(息流切)脩中尊也(羊九切禮廟用
脩又音由)膴大臠也無骨腊也(火吾切禮加膴祭扵其上又禮有膴判亦凶武
切)膴夹□肉也(凶武切禮脩刑膴胖又火吾切)膴厚也(亡古切詩則無膴仕)膴
法也(音模詩民雖靡膴又武無二音)背脊也(補内甫載二切)背違也(薄内切)
肺金藏也(芳味切)肺腊也(緇美切易噬乾胏)肺肺盛也(普貝切詩
其葉肺肺又蒲貝切)臑肱骨也(乃報切禮肩臂臑)臑烹也(音而鄭康成說
禮以腥魚為俎不臑熟之)脱解也(吐活切)脱脱舒遲也(惕外切詩舒而脱脱
兮)脱壞斷也(音奪鄭康成說禮編簡爛脱)□背肉也(子亦切)□肉
骨也(音漬禮除骴舊本作□又在益切)膊磔也(普各切春秋傳膞諸城上謂磔人如
膞脯)脢心上口下也(音枚易咸其脢又音每)脢脊肉也(音灰易咸其脢
王肅讀)
刀(都牢切)創傷也(測良切)創始也(測亮切)創佩玉聲也(七良切)
剽表徽識也(普遙切鄭康成說禮剽表謂徽識又方遥切)剽輕也劫也
(匹妙切)劉殺也(力求切)劉好也(力九切詩佼人劉兮今作懰)副倅
也(敷救切)副判也(普逼切禮副辜謂磔牲以祭)列分也(力薛切)列田
&KR0008;也(禄計切禮以列舍水)削析也(析爵切)削刀室也(私妙切禮刀削授拊)
削家田也(所教切禮家削之賦又所召切)辨判也(蒲限切)辨别也(蒲莧切)
辨損也(補斂切禮立容辨)辨旋回也(音片爾雅過辨回川)
角(古岳切)角獸角也(古岳切)角木音也(音鹿禮黃鍾為角又如字)衡
横木也(戶庚切)衡横也(胡觥切禮金勺衡四寸古多借衡為横)觳器也
(音斛禮鬲實五觳)觳折牲體也(苦角切鄭康成說禮臑若膊胳觳之折以大夫之餘體又
戶角切)解判也(工買切)解散也(戶買切)解隋也(音懈)
竹(陟玉切)竹冬生艸也(陟玉切)竹篇竹也(敕六切)籠樊也
(魯東切)籠蕢也(力孔切包氏說論語蕢土籠)竿竹梃也(古寒切)竿笴
也(古旦切郭璞說爾雅以為箭竿字)箾簫也(息遥切春秋傳季札見舞韶箾者)箾
竿也(色角切春秋傳見舞象箾謂舞所執者說文以為竿)筍竹&KR0034;也(息尹于貧二切)
筍竹箯輿也(私閏切春秋傳齊人歸公敖之喪筍將而来)簿曲也(步各切謂
蠶曲)簿籍也(旁路切)簪笄也(側林子參二切)簪疾也(祖感切易盍簪王肅
讀又側林切)箸顯也(陟慮切)箸置也(陟略切)箸附也(直略切)箸
筴也(直慮切)節約也(子列切)節高峻也(在結切詩節彼南山)管
斷竹也(古緩切)管館也(音管禮管人布幕古作官又古緩切)
丌(居之切)其間辭也(渠姬切)其助辭也(居宜切詩夜如何其)典常
也(多殄切)典堅刃皃也(徒典切鄭康成說禮頎典堅刃皃又惕殄切)
左(則箇切)差擇也(尺佳切詩榖旦于差)差貳也(斥加切又初佳切)差等也
(楚介切)差浙也(七何切禮御者差沐於堂上)參差不齊也(尺脂切又初佳切)
差咨也(音嗟詩榖旦于差)
工(古紅切)式法也(舒力切)式惡也(音慝詩式勿從謂)
㠭(知衍切)塞窒也(思則切)塞報也(音賽鄭康成說禮都宗人國有大故今禱祠既
祭反命祭謂報塞)
甘(古三切)甘土味也(古三切)甘樂飲也(戶甘切)
曰(王伐切)曷何也(胡葛切)曷旦夜鳴求旦鳥也(苦割切)
可(肯我切)奇異也(巨宜切)竒不耦也(居宜切)竒依也(竒音倚易參天
兩地而竒數)竒不正也(去宜切禮國君不乘奇車又居宜切)
兮(胡稽切)乎語之餘也(戶吳切)於乎歎辭也(音呼)
亏(羽俱切)亏於也(羽俱也)亏為也(羽危切禮在職亏賄鄭康成讀)平均
也(蒲兵切)平平辯治也(婢延切詩平平左右)平使也(補耕皆耕二切書平來以□)
喜(虚里切)喜樂也(虚里切)喜心所悦也(虚記切易六五之吉有喜也徐邈讀)
末喜桀后也(音嬉春秋傳夏以末喜)喜酒食也(音饎詩田畯至喜)
壴(中句切)嘉美也(古牙切)嘉樂佳樂也(戶嫁切春秋傳公賦嘉樂)彭
鼔聲也(蒲庚切)彭旁也(步郎切易匪其彭无咎)
豈(邱里切)豈曷也(邱里切)豈樂也(音愷詩孔燕豈弟)
皿(毋永切)盛大也(承正切)盛黍稷在器也(音成)盍何不也
(胡閤切)盍旦夜鳴求旦鳥也(苦曷切禮相彼盍旦又苦蓋切)
血(呼決切)䘏憂也(辛聿切)䘏玉采也(音瑟詩卹彼玉瓚鄭康成讀)䘏勿
搔摩也(蘇没切禮國中以策篲䘏勿)
青(倉經切)青東方色也(倉經切)青青葉茂也(子零切詩其葉青青)
皀(皮及切又許良切)旣已也(居毅切)旣饋食也(許旣切禮既禀稱事所以勸百
工也)旣及也(其器切禮旣比則讀法又斤乙切)
食(乘力切)飽厭也(博巧切)飽裹也(音苞杜子春說禮租飽茅裹肉也)
亼(秦入切)舍居也(始夜切)舍放也(音捨鄭康成說禮施舍謂不給役繇役也)舍
置也(音釋禮春入學舍菜)合閉也(戶閤切)合并也(古盍切)合浹也
(音洽禮春液角則合)
倉(七剛切)倉穀藏也(七剛切)倉喪也(音創詩倉兄填兮)
入(人汁切)內中也(奴對切)內入也(音納禮内金示和)內所以入鑿
者也(如說切鄭康成說禮調其鑿内而合之)
缶(方九切)缺破也(苦穴切)缺冠後也(音&KR0008;鄭康成說禮首絰象緇布冠之缺項
又屈絹切)
矢(式視切)䠶發弓弩矢也(神夜切)射指的命中也(神亦切)無
射律也(音亦禮季秋之月律中無射)僕射官也(音夜古者尚武故以射命官後語轉
為此音)
冂(古熒切)央久也中也(扵良切)央央鮮明也(音英詩旂旐央央)
亯(許兩切)亨嘉之會也(許庚切)亨瀹也(普庚切禮内饔掌割亨又普孟切)
亨獻也(許兩切)
&KR2759;(胡口切)覃長味也(徒南切)覃利也(音剡詩以我覃耜又以廉切)
畗(滂逼切)良善也(吕張切)方良木石之怪也(音兩禮方相氏敺方良)
来(洛哀切)来至也(洛哀切)来撫安也(音賚詩序萬民離散不安其居而能勞来
還定安集之)来賜也(力之切禮来女孝孫又力代切)
夊(楚危切)夏大也(胡雅切)夏木也(古雅切禮夏楚二物收其威也)致至
也(陟利切)致密也(直吏切詩傳盬不攻致也)
韋(宇非切)韋皮也(宇非切)韋違行也(音回書薄韋辳父)
久(舉友切)久緩也(舉友切)久塞也(居祐切禮幂用疏希久之)
桀(渠列切)桀磔也(渠列切)桀桀驕也(居竭切詩維莠桀桀又居謁切)
木(莫卜切)棣栘也(徒帝大内二切)棣棣威儀閑習也(音代詩威儀棣棣又
徒帝切)柂架也(弋支切禮不同柂架)柂落也(池尒切)枝木别生條
也(章移切)枝分也(其宜切)樞戶軸也(昌朱切)樞荎也(烏侯切榆
别名詩山有樞)桴木皮也(方于切詩箋附木桴)桴擊鼓木也(縛謀切禮土鼓
蕢桴)柎側骨也(方輔切禮扵挺臂中有柎焉)柎足也(甫無切)榆柎古
醫也(音附鄭康成說禮岐伯榆柎皆古之善醫)枯槀也(苦孤切)枯山榆也
(音姑易枯楊生稊鄭康成讀)枯木也(音戶鄭康成說禮肅慎氏貢枯矢今文作楛)栽植
也(祖才切)栽築板也(才代切春秋傳水昏正而栽又音再)條桑枝落
也(暢遥切蠶詩蠶月條桑)條小枝也(徒彫切)條除也(音滌周官有條狼氏)
條纓飾也(音絛禮革路龍勒條纓五就鄭康成讀)橋水梁也(其驕切)橋
枯也(音槁詩山有橋松)梗陽晉地也(古杏切)梗禦也(音亢禮招梗檜
襍又古猛切亦音更)枹叢木也(必茅切詩傳樸枹木)枹擊鼓杖也(音桴春秋
傳右援枹而鼓)枳橘屬也(音止禮橘踰淮而北為枳)枳木也(居氏切鄭康成說禮
蔆椇椇枳椇也)梢木也(所交切)梢水漱齧也(息遥切鄭康成說禮梢溝水漱
齧之溝)桃果也(徒刀切)桃歃也(忒高切禮二手執桃匕枋以挹湆)槎枯
木也(仕加切)槎衺斫也(仕雅切春秋傳山不槎)杷枋也(補訝切)杷
收麥器也枇杷木也(白加切)横東西也(戶觥切)横闌木
也(古曠切鄭康成說禮嶡俎謂中足為横距之象)横彊也(華孟切杜預春秋傳季氏彊横)
榮桐木也(永兵切)榮屋梠兩耑起者也(音營禮升自東榮鄭衆讀)休
美也(虚虬切)休止也(許求切)休煦也(音煦禮夫角之本蹙扵□而休扵氣)
杼機之持緯者也(直吕切)杼栩也(食汝切詩傳栩杼也又治與切)槁
枯也(苦老切)槁勞也(音犒周官有槁人)杜赤棠也(徒古切)杜蒯
(晉人也音屠又如字)果木實也(古火切)果酌鬯也(音祼禮大賓客則攝而載
果)果東龜也(魯火切禮東龜曰果屬)枸檵杞也(古厚切詩傳杞枸檵)枸
枳枸也(俱甫切詩南山有枸)椹質也(知林切禮王弓弧弓以授射甲革椹質)椹
桑實也(食荏切)校木囚也(古孝切)校疾也(古飽切禮&KR0795;兵同彊舉圍欲細
細則校鄭康成讀又侯巧切)校几足也(苦交切禮拂几授校又戶交胡飽二切)校木
闌也(戶教切以木為闌格曰校故凡居處有闌衛皆謂之校)檐荷也(都濫切詩箋檐
負天之多禄)檐屋㮰也(以占切春秋傳壊廟之道易檐可也)柄柯也(彼病切)
柄持也(音秉禮大臣柄權扵外)柚持繒者也(直六切)柚橘屬也
(由究切)梏手械也(古沃切)梏大也(古岳切詩有梏德行四國順之)桎
足械也(之實切)桎礙也(張履之實二切)柴薪蒸也(士皆切)柴積
也(子賜切詩助我舉柴又才寄切)樸木素也(普角切)樸枹木也(音卜詩棫
樸)樸屬附箸堅固也(蒲木切禮凡察車之道欲其樸屬而微至)樂五聲
八音總名也(五角切)樂悦也(盧各切)樂欲也(五教切)樂治也
(療音詩泌之洋洋可以樂飢)椑棺也(蒲歷切)椑隋圜也(薄兮切禮句兵椑)
格至也(古伯切)扞格堅也(戶白切禮時過然後學則扞格而不入)杓
挹器也(市各切)杓枋也(逋招切鄭康成說禮招搖星在北斗杓端又必遥切)椁
葬之木□也(音郭)椁器也(宅耕切鄭康成說禮用金石作槍富椎椁之屬)柞
木也(在洛切)柞除木也(側伯切詩載芟載柞)極中也(其力切)極誅
也(音殛詩後予極焉)植立也(承力切)植樹也(除力切鄭康成說禮植口虡又
值置二音)植蠶槌也(直吏切)植置也(音置書植璧秉珪又食力切)彙類
也(音胃)彙美也(古偉字)橈曲也(乃教切)橈動也(乃飽呼勞二音)
槷危也(五結切)槷榝也(蘇結切)
才(昨哉切)才能也(昨哉切)才始也(音載)
出(尺律切)出進也(尺律切)出去也(音黜春秋傳何故出君)
&KR1832;(普活切)索糾繩也(蘇各切)索盡也求也(史伯切)
&KR1136;(是為切)垂俯也(是為切)垂古之巧工也(音瑞鄭衆說禮垂之竹矢又常
隹切)
&KR0990;(戶瓜切)華榮也(戶瓜切)華艸木之&KR0990;也(呼瓜切)華西嶽也
(胡化切)華不正也(苦蛙切禮形方氏掌王封疆無有華離之地)
稽(古兮切)稽留也考也(古兮切)稽首拜首至地也(康禮切)
巢(鉏交切)巢鳥居木也(鉏交切)南巢國也(吕交切又鉏交切)
㯻(胡本切)橐囊也(他各切)橐臯淮南地也(章夜切春秋傳哀公會吳于橐
臯又音託)槖蘆草可染者也(音妒鄭康成說禮染艸之物茅蒐槖蘆豕首紫茢之属)
口(羽非切)團圜也(度官切)團柩車也(市專切禮團車又市轉切)回曲
也(戶恢切)回繞也(胡猥切春秋傳右回梅山又如字)
六藝之一錄卷二百四十四
