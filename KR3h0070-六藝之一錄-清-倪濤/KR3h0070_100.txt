欽定四庫全書
六藝之一錄卷一百一錢唐倪濤撰
石刻文字七十七
宋王象之輿地碑目
臨安府碑記
吳大帝黃武二年刻字在栗山
東晉孫文度鐫石銘在富陽縣之鷄籠山義熙八年
立
隠士郭文碑在臨安縣湖州刺史孫彭立
天竺靈隠二寺記臨安志云寺記陸鴻漸文僧遵式
立復州圖經云陸羽嘗過錢唐撰天竺靈隠二寺記
冷泉亭記唐長慶二年白居易文
西湖石函記唐史長慶四年白居易文
胥山碑銘元和十年盧元輔文王遹書
佛說尊勝陀羅尼咒牛僧孺八分書
唐龍興寺碑即今祥符寺也景龍四年盧季詢書
華嚴元覺法師碑禇庭誨書
任道真題李涉碣後(舊在祥符寺)
皋亭神祠牛僧孺書
唐徑山禪師碑九域志云崔元輪李吉甫詞
唐和州刺史凌準墓誌在新城縣唐柳宗元文
餘杭縣令劉允恭德政碑晏公類要云劉令蒞事詳
明臨下清簡人懷其惠吏畏其威
陳允昇德政碑晏公類要云在餘杭縣唐大歷四年
立中書舍人李紓文
前縣令李復碑晏公類要云在餘杭縣上元二年立
祕書郎蔣志文
赤松銘晏公類要云在富陽縣又云赤松子駕鶴停
此山
唐縣令丁君德政碑晏公類要云在於?縣西市内
唐麟德二年立
石壁法華經記在廣化寺唐元稹文
真聖觀碑在天慶觀開元二年刻
梁簡文石像記在靈隠寺
司空相國詩在靈隠寺
唐嵩嶽大師影堂記在靈隠寺
鳥窠禪師塔銘在定業院
唐白舍人鳥窠禪師問荅頌在定業院
唐宣宗悼安國寺悟空禪師碑在鹽官縣
悟空禪師行業碑唐咸通二年盧求文
淨明院功業碑在臨安錢肅王書
崇覺院錢武肅開山碑在臨安縣
錢王建興教寺記在本寺
吳越王立功碑在臨安縣乾化三年立
吳越王生祠碑在臨安縣李淇撰乾化三年立
錢塘龍王廟碑錢塘有西湖廣潤龍王廟碑云錢鏐
正明二年建
觀音尊聖幢在九里松寶大二年建
貢院前橋柱刻云寶正六年歲在辛夘造此錢王三
年號曰天寶曰寶大曰寶正皆錢王年號也又臨安
府石屋崇化寺尊勝幢云時天寶四年歲次辛未以
正月考之非唐之天寶乃錢王之年號耳蓋梁以丁
夘簒唐武肅是歲猶稱唐天祐四年戊辰乃自稱年
號曰天寶元年則天寶四年辛未乃梁之乾化元年
也事見洪邁隨筆又通鑑唐明宗天成二年吳越王
錢鏐以中國喪亂朝會不通乃改元寶正其後復通
中國乃諱而弗稱
杜太師稜築城記在新城縣寶大元年羅隠文
羅給事墓誌在新城開平四年沈松文
吳越武肅王神道碑在臨安縣楊凝式撰長興二年
立
龍興寺華嚴經石記寶歷三年九月二十五日蘇州
刺史白居易撰寺僧南操立
胥山銘集古錄云唐盧元輔撰王遹書山有子胥廟
故以為名元和十年立在杭州
元覽法師碑集古錄唐徐安正撰禇庭誨書碑以開
元二十三年立在杭州
嘉興府碑記
秦始皇碑九州要記云始皇登秦望山以望海今始
皇碑在嘉興縣北
六里山石刻在海鹽刻云天冊元年旃蒙協洽之歲
孟冬陽月日惟壬寅朔石篢神遣忽自開發拾得青
玉璽蔣文吳直黃帝共三十八字
秀道者塔碑張伯玉百韻詩序云今有塔銘存焉
東漢烈士沈光書迹石刻張伯玉百韻詩注云在聖
果寺
周氏墓碑在海鹽唐正元十四年汝南縣君周氏墓
誌銘附於嘉興縣東界海鹽縣齊景鄉
寶花尼寺碑今碑刻猶存僅可讀大歷丙申歲夏五
月七日
崇福團寺記在崇德縣西八十步有唐無著禪師贊
寧碑記
陸府君碑在海鹽縣北五十五里當湖寺近得一石
刻乃唐吳郡陸府君墓銘
齊景公廟碑在海鹽縣齊景鄉唐貞元十四年汝南
縣君周氏墓誌銘附於嘉興縣東界海鹽縣齊景公
鄉
華亭吳征北將軍碑
宣城内史碑
嘉禾王總管守城記侯渙文
曹史君廟記吳感文
高史君廟記崔拱臣文
靈光寺僧靈祐塔銘沈亞之文
寶雲寺碑在華亭縣南三十五里大唐蘇州華亭縣
顧亭林市新創清雲禪院記大中十四年歲在庚辰
吳興沈瑊述并書又亭林法雲寺感夢伽藍神記又
開運元年造寺成二僧夢云梁朝侍郎至忽見紫衣
曰此吾故宅也明夜復夢云但尋古碑文為據明旦
求之果有碑文云寺南高基顧野王曾於此修輿地
志遂建屋立像曰顧侍郎祠慶歷六年記云
資聖院碑在嘉興縣唐宣宗書字額尚存
萬年宫額天祐元年武肅王重書額見存
天慶觀碑掘得二小石刻其一北極殿記知州宋坦
雍熙三年記并銘解九皋擬徐鉉茅山許長史并銘
為之
石篆書三十六字吳歸命侯天冊元年刻在海鹽之
六里鄉
開元宫梁朝繪七寶上帝像乾道中開齋堂掘得二
小石刻其一北極殿記知州宋坦記
嘉禾記并詩郡守張元成序
武原志即海鹽圖經令蘇養直序
雲間志華亭令偕編
安吉州碑記
漢故梁相費府君碑在墨妙亭集古錄隸釋不著書
撰人名氏碑不載其鄉里及刻石年月
漢故堂邑令費君碑在墨妙亭又一碑亦在號三費
碑
漢費鳳碑集古錄云漢石勩撰隸書不著名氏文悉
為五字句亦無年月
吳大帝廟碑吳赤烏年立晁公武合州廳壁記云
刺史廳壁記始於唐而顧况元吉之文最為著按湖
州所記五百餘人而名德如謝安石顔清臣之徒傑
然表見於史籍者凡數十公故其地冠簮之盛常數
天下三分之一
白蘋洲五亭記在墨妙亭唐白居易撰馬纉書開成
四年建又見金石錄
白蘋亭記在墨妙亭唐李直方撰史鎬書元和元年
作
白蘋洲記在州大廳壁中中和五年刺史孫儲撰王
溥書
湖州紀功記在甲仗庫元和中紀刺史辛秘平李錡
也
吳文皇帝廟碑在廟中唐安定中胡季良撰太和中
立
大寧寺建功德碑在報恩寺韓罩撰徐浩書大歷六
年建
袁高茶山述在墨妙亭唐于頔撰徐璹書述刺史袁
高所作茶山詩集古錄云唐袁高撰徐璹書湖州之
顧渚山歲修茶貢高為刺史而作是詩其後于頔得
之於壊垣為之序而刻之正元七年立又碑隂
李吉甫撰貞元十年建
烏程令韋公德政碑在烏程縣治唐至德二年沈務
本撰沈仲昌書
沈府君墓銘在墨妙亭乾元元年韋卓撰并書
胡夫人墓銘在墨妙亭天復三年于景休撰并書
金氏墓銘在墨妙亭李翊述并書
吳氏墓銘在墨妙亭太和九年胡季良書
斷碑二在墨妙亭一咸通五年于僧翰書一乾元元
年鄔彤書
唐太光和尚神異碑在烏程法華寺乾寧中李紳書
唐丞相李紳墓碑在烏程山裏乾寧三年立
唐太光和尚道蹟碑在烏程法華寺
唐吳興邱氏墓碑在烏程縣西霅水鄉林谷元和四
年立
唐古山索靖廟碑在烏程本廟
唐重置興國寺碑在歸安縣無為寺
唐永興僧伽和尚碑在歸安縣鹿苑寺元和九年立
唐永興寺冥道記在歸安縣鹿苑寺咸通四年
崔祐甫銘崔植誥長興縣崔趙村在罨畫溪之右
崔即唐相祐甫之後家藏韓愈所作祐甫墓銘又藏
崔植崔逖等誥數軸
陳周弘正報德寺碑在長興縣大雄寺
陳徐陵報德寺塔銘在長興縣大雄寺子院
陳孝義寺碑晏公類要云徐陵撰在卞山下今在墨
妙亭
唐太宗御製聖教序在墨妙亭
唐開元皇帝封文宣王詔在州學
勅天下放生池碑舊在文宣王廟今在魯公祠集古
錄云唐顔真卿撰并書肅宗乾元二年詔天下自山
南至浙西臨江置放生池八十一所真卿為天下放
生池銘池上之碑以大歷八年立
顔真卿集唐肅宗御書題碑額集古錄云肅宗批荅
御書顔真卿表以上元元年上碑以大歷九年立集
古錄云乞御書批額碑隂記顔真卿貶不果立至大
歷中為湖州刺史始追建於州之駱駝橋東集批荅
御書字以為額又序其事於批荅碑隂以大歷九年
刻
勅書褒戰功記在甲仗庫前唐憲宗賜刺史辛秘及
慰問將士詔書
封崇孔宣父故事在州學元和四年記
德本寺碑在文宣王碑隂胡季良撰
文宣王新廟碑在州學唐大中間鄭言撰并書記刺
史令狐綯作
射堂記在墨妙亭集古錄云唐顔真卿撰并書碑石
缺不可考以大歷十二年立又云右射堂記顔真卿
所書刻于石者
項王廟碑隂集古錄云顔氏殘碑唐顔真卿書并項
王碑隂記附殘缺不全而事迹可見碑隂真卿重建
項羽廟碑以唐大歷七年間刻
項王蔬食文在墨妙亭
干祿字書碑二一在墨妙亭一在魯公祠集古錄湖
州顔魯公石記云唐人筆記見於今者惟公最多其
在湖州所書為世所傳者惟干祿字書放生池尚多
見于人家而干祿字書乃楊漢公摹其真本以訛缺
遂不復傳獨予集錄有之惟好古之士能知前人用
意之深則其湮沈磨滅之餘蓋尤為可惜也
湖州石記集古錄云碑字殘闕不見年月及書人姓
名驗其字畫蓋顔魯公書也
石柱碑舊在烏程縣西南三十里之杼山今在墨妙
亭又斷碑二亦載顔真卿書
晉吳興太守謝公碑在墨妙亭唐裴清撰僧道銑書
大歷七年建
太守歴官記在墨妙亭自晉王逸少洎陳任忠凡四
十四人
湖州刺史題名記唐光德元年李紓撰後記正元十
六年顧况撰又後題正元十七年刺史李詞
靈皎城山寺碑在長興縣慈氏院元和中撰
唐沙門靈皎魚陂明禪師塔銘在長興縣空隠院
晉謝太傅塘碑舊碑在謝公鄉顔真卿取舊史遺文
刻石而書其隂今碑在墨妙亭
唐大慈寺鐘記在本寺唐縣令韓章撰
吳興雜錄唐志張文規作
吳興記山謙之作
吳興錄韋昭作
吳興山墟名張元之作又云晉吳興太守王韶之撰
三吳土地記顧長生作
吳興志陸羽作
吳興統記景德中湖州攝長史左文質纂
吳興詩集熙寧中知州事孫覺裒次自晉至唐詩凡
二百首
武康土地記沈常擬
餘英志慶元中進士劉曈撰
吳興詩金大亮序
吳興續圖經紹興中編
吳興志舊編淳熙中教授周世南撰
平江府碑記
朱衣墓碣在吳縣西穹窿山碑已漫滅其可讀者云
世居下邳自平始二年避地至此
包山神景觀林屋洞碑唐開成三年建
報恩寺惠敏律師碑銘台州刺史張諫撰蘇州刺史
元錫書
天台大德元浩和尚靈塔頌太原少尹崔恭撰
城隍廟碑吳郡志云城隍廟其初春申君也唐碑具
在
孟郊張祐留題吳郡志云崑山古上方有孟郊張祐
留題
畫龍記在長洲縣廳事李紳記
周先生住山碑在洞庭山唐令狐楚撰
楞伽寺石記在吳縣横山下山巔有塔隨時所建石
記存焉旁有巨井石欄欄側有隋人記刻
龍興寺碑在吳縣西南紹興間瓦礫中得房琯所作
寺碑
興福寺記在常熟縣西北九里唐寺記云始于齊始
興五年按齊無始興年號但有延興中興二號皆止
一年流傳之誤如此旣是唐碑姑存之
寶積寺塔在横山下山頂有塔隋人所書塔銘碑石
全好字畫秀整而絶類虞禇
顔真卿虎邱詩刻唐詩紀事二十四卷吳門有清遠
道士周恭子遊虎邱山其辭自商周歴近代抑二千
年來矣鬼神耶隠士耶莫能測也辭藻健拔魯公愛
之刻於巖際
江總碑唐詩紀事三十卷苗發送司空曙之蘇州詩
云若到仁霞寺應看江總碑
寶花寺碑集古錄一百四十五唐鄒儒立撰于頓書
陸齊望有女為尼齊望捨宅為寺子謂等以永正二
年造寺始成立此碑在蘇州長興縣
春申君廟記集古錄三百二十八趙居正撰史惟則
八分書并篆額碑以天寶十年立於蘇州
重玄寺法華院石壁經碑文太和三年春郡守白居
易記
南禪院千佛堂轉輪經石記開成二年二月一日白
樂天撰
皇甫湜顧况詩集序序云吳中山泉氣狀英淑怪麗
太湖異石洞庭朱實華亭清唳與虎邱天竺諸佛寺
鈎綿秀絶君出其中間翕清輕以為性吸冷淡以為
質唿鮮榮以為詞偏得於逸歌長句駿發踔厲往往
若穿天心出月脇意外驚人語非尋常所能及最為
快也李杜已死非君誰與况字逋翁
常熟唐古碣韓皋元和三年
松陸集陸龜蒙圖經李宗諤修定
續志朱長文編新志范成大編見言行錄
松江詩集何拔撰松江詩後集胡份序
重廣松江集石處道序
常州碑記
陽羡山封禪碑雲麓漫抄云吳志天璽元年吳興陽
羡山有空石長十餘丈曰石室郡表為瑞遣兼司徒
董朝兼太常周處封禪國山大赦改明年為天紀即
前所云水洞是也山後有封禪碑土人目曰囤碑以
其石圓入出如米廪云其字畫竒古歲久多磨滅
隋陳司徒告身集古錄隋大業十一年陳果仁告身
妻軫静捨宅造寺無書人名氏捨宅疏稱明政二年
者李子通年號也今在武烈帝廟
吳國山碑集古錄云不著撰人名蘇建篆歸命碑天
冊元年得玉璽刊石告禪于國山之隂其所述瑞應
凡千有二百餘事
善權寺詩靈巖瀑布記集古錄云羊士諤遊善權寺
詩康仲雍游靈巖瀑布記鄭薰雪霽開溝詩附善權
寺詩元和十三年刻李飛書在常州
無錫銘毘陵志無錫縣下曰樵者於山下得銘云有
錫兵天下争無錫寧天下清有錫珍天下弊無錫文
天下濟
唐賀蘭夫人墓誌集古錄云正元九年唐陸贄撰或
曰贄書也題曰秘書監陸公夫人墓誌銘而贄自稱
姪曾孫
唐東山亭記韋夏卿撰
張公洞唐人留題
唐李相家山碣在慧山中唐相文肅公紳常業於此
因名李相家山乾符末孫渭南尉直史館睿立此記
事見晏公類要
韓熙載靈洞觀記
登仙觀碑
晉右將軍曹横墓碑在晉陵縣東三十五里有徐鍇
碑云晉右將軍曹横所葬因名横山
鎮江府碑記
季札廟碑九域志云吳季札廟内有唐刺史某人刊
夫子十字碑
吳季子銘集古錄云篆書凡十字曰嗚呼有吳延陵
季子之墓張從申記以為孔子書碑文湮没玄宗命
殷仲容摹搨大歷十四年蕭定重刻于石并貞元二
年鄭播謁孔子廟題名建中元年盧國遷建碑記及
從申書附
梁招隠刹銘集古錄云梁晉安王蕭綱撰不著書人
名氏梁招隠刹銘王所建也王後即位為簡文帝碑
以普通三年立
梁太祖文皇帝神道碑在丹徒縣之三城巷文帝陵
下鎮江志云歐公集古錄以為宋文帝碑非也蓋宋
文帝自葬蔣山見於沈約宋書明甚第見此八字與
宋文帝諡號偶同遂指為宋帝而不知其為梁武帝
之父追尊之號亦同
唐蔣防鹿跑泉詩晏公類要云在丹徒縣東南七里
招隠寺舊經云宋戴顒嘗居於此後以宅為寺有張
祐留題詩有鹿跑泉唐蔣防為泉銘尚存
李德裕玉蘂花詩類要云在丹徒縣東南七里招隠
寺寺内有李德裕玉蘂花詩刊石在焉
紫府觀記在金壇縣馬跡山有唐上元令王仲康記
集仙觀記在丹徒縣東南二十五里有廣明初士人
張彦為之記
唐忠烈公新廟記在廟内顧雲文
唐魏法師碑在仁静觀胡楚賓文
洞虚觀記舊在延陵縣陶村陶隠居之故廬也有長
慶中石記存焉
唐戴叔倫神道碑在金壇縣南三里梁肅為神道碑
唐祐順王廟先天碑在府治後圃即漢荆王劉賈廟
也有唐先天二年石刻
武烈帝廟碑廟在城南一里即隋司徒陳果仁之廟
也唐封為武烈帝命徐鉉作碑
唐潤州陁羅尼經幢歐陽公集古錄云右陀羅尼經
幢今在潤州寶墨亭中唐雲陽野夫王奐之書字畫
頗為世所重
瘞鶴銘歐陽公集古錄云華陽真逸撰刻於焦山之
足常為江水所没好事者伺水落時摸而傳之往時
祇得其數字云鶴夀不知其幾而已余所得六十餘
字獨為多也按潤州圖經云為王羲之書字亦竒特
然不類羲之筆法而類顔魯公不知何人書也華陽
真逸是顧况道號今不敢遂以為况者以碑無年月
不知何時疑前後有人同斯號者也
麒麟碑寰宇記云梁簡文帝陵有麒麟碑尚存
岑植德政碑集古錄云唐張景毓撰僧翹微書碑以
景龍二年立在潤州
太清宫鐘銘集古錄云唐馮宿撰柳公權書太和五
年刻在永興華中允墓誌附碑石漫滅咸通八年立
下泊宫記集古錄云唐王師簡撰道士任參元書下
泊故茅君宅也在三茅山下元和中薛華修以為宫
并立茅君像焉以元和九年立記
韓晉公春秋通例刻石陸龜蒙作皇甫先生傳云正
元中韓晉公嘗進春秋通例刻之于石注云今在潤
州文宣王廟
顔魯公問李太保大夫乞米帖并范仲淹題跋石本
在延陵季札廟中
練胡碑雲麓漫抄云練胡碑南唐時立
唐潤州圖經鎮江志云唐孫處元所作也
舊記唐山謙之劉損之孫處元皆作
鎮江志熊克編潤州集曾牧序
嚴州碑記
朱買臣祠堂記唐太守李頻撰
靈巖記集古錄不著書人名氏大歷十二年刻石
睦州大廳記集古錄凡二本其一唐元和七年李道
古撰其一皇朝刁衎撰自唐顯慶至中和刺史一百
一十五人皇朝太平興國中知州事二人題名書皆
一體不著名字雍熙二年刻
浙東觀察判官廳壁記李元賓文
睦州錄事參軍廳壁記元和八年皇甫湜撰
桐廬縣篆額江南徐鉉篆張伯玉曰士大夫仕東南
者至桐廬則見徐君之篆
范仲淹釣臺記容齋五筆云范文正公守嚴作嚴先
生祠堂記其歌詞曰雲山蒼蒼江水泱泱先生之德
山高水長旣成以示南豐李泰伯泰伯請換德字作
風字公凝坐頓首殆欲下拜
新定志紹聖間太守董弅編并序淳熙中太守陳公
亮重修劉文(闕)作序
嚴陵志紹聖間董弅編并序
江隂軍碑記
季子墓銘有十大字云嗚呼有吳延陵季子之墓按
歐陽公集古錄云季子墓銘相傳以為孔子所書張
從申記云舊石湮没開元中玄宗命殷仲容摸搨其
書以傳然則開元之前已有本矣
崇聖院銅鐘銘唐太子弘冀所置題云賜江隂崇聖
院今在乾明寺
通元觀銅鐘銘唐開元十五年陳郡袁懷先撰
季子神賽雨記石文唐天寶五載趙晉甫撰張&KR4330;書
重建興建寺碑唐太和二年郁羣老撰今在慈雲寺
天祐二年築城記見祥符圖經
釣臺寺石幢由里山之東堂有碑刻二經幢磨滅不
審歲月
武烈大帝廟碑在天慶觀之西有顧雲為銘南唐封
為武烈大帝命徐鉉撰碑文頃歲修廟得唐侯象所
立碣于地云皇唐長州江隂縣司徒陳公廟碣銘其
文字漫滅不可讀
南唐重光院銘乃今能仁院僧自西撰題云大唐都
省江隂縣重光院保大三年銘
光瑛院瑞像殿記南唐保大六年僧崇肇撰今在明
教院
招隠院鐘樓記南唐保大十一年丁道弘撰今在悟
空寺
明教院釋迦殿記天聖三年范仲淹撰
文宣王廟記景祐三年范仲淹撰
紹興府碑記
薦嚴寺碑在諸曁之薦嚴寺開元二十一年康希銑
撰徐嶠之書
秦望山法華寺碑在天衣寺開元二十三年李邕撰
并書
元嚴禪師戒壇碑在天衣寺天寶十五年徐浩書
康希銑墓碑在山隂蘭亭其碑顔魯公撰并書
會稽山永興公祠堂碣貞元元年
大覺禪師國一影堂碑在府城大慶寺貞元元年
貞元題名在府治卧龍山磨崖
復禹衮冕并修廟記在禹廟元和元年碑隂有薛苹
祈雨唱和詩
建南鎮碣記元和十年孟簡撰
禹廟題名元和十一年張良祐孟簡等十一人
崔(闕)謁禹廟詩元和十一年又宋之問等詩附
又題名三人元和十一年鄭逋劉茂孫
庾肩吾孟簡禹廟詩元和十年
禹穴碑元稹銘寶歴景年禹穴碑隂元稹并寮
屬十一人
元威明陽明洞天詩太和三年立石龍瑞宫
白居易陽明洞天詩太和三年
寧賁禪師塔銘太和二年建塔在山隂昭福寺
修龍宫寺碑在嵊縣太和九年李紳撰
題法華寺詩李紳撰歐陽公集古錄云李紳自序云
太和甲寅遊寺刻石詳自序所言似紳自書然以瑞
州題名較之字體殊不類甲寅太和八年也
古羅漢塔記開成二年建在餘姚縣
奚獎尊聖經開成四年建在餘姚縣
奚獎尊聖經行書序會昌元年建在戒珠寺
靈應廟碑會昌元年建在錢清鎮祠下
京兆阿史那夫人墓誌會昌三年石在府城
大中禹跡寺勅碑立在本寺
勅賜大中聖夀寺額六字柳公權書
戒珠寺記咸通三年
平察微墓誌咸通三年石在諸曁縣
大慶寺尼粥田記咸通三年
大慶寺復寺記咸通十一年立容齋隨筆云孫汝玉
記
王鋗書尊聖經咸通十三年在戒珠寺
王修已書尊聖經咸通十五年在禹跡寺
王右軍祠堂記無歲月在戒珠寺
吳越武肅王廟碑廟在府南四里乃皮日休之子光
業詞也
吳越忠懿王貽書石刻在會稽縣南十里之雍熙院
越王碑九域志
江淹碑晏公類要云在州北八里
元儼律師碑集古錄云唐萬齊融撰徐浩書天寶十
五年立
戒珠寺碑集古錄云唐趙璘撰貝靈該八分書會昌
中廢宣宗初復立碑以咸通元年立
法華寺詩集古錄云唐李紳撰徐浩書太和八年刻
石
薛苹唱和詩集古錄云唐薛苹詩不著書人名氏崔
述等凡十七首
秦刻石劍南詩藁登鵝鼻山至絶頂訪秦刻石有詩
沃州山禪院記晉宋以來有羅漢僧西天竺人帛道
猷居焉次有高僧竺法?支道林居焉又有乾興淵
支遁開成藴崇實光識裴藏濟度逞印凡一十八僧
居焉高士名人有戴逵王洽劉恢許元度殷融郗超
孫綽栢彦表王敬仁何次道王文度謝長霞袁彦伯
王濛衛玠謝萬石蔡叔子王羲之凡十八人或遊焉
或止焉
六藝之一錄卷一百一
