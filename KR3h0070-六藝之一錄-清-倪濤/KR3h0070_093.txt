欽定四庫全書
六藝之一錄卷九十四錢唐倪濤撰
石刻文字七十
宋刻三(銘記)
新開肥河記
在廬州開寳四年立(輿地碑目)
五縣均田記
在廬州開寳四年立(輿地碑目)
䨇檜堂記
開寳間吳越刺史慎知禮撰在衢州府(輿地紀勝)
南新縣記
太平興國八年知臨安縣事盧之翰撰(成化杭州府志)
䨇溪院記
右䨇溪院記徐鉉書鉉與其弟鍇皆能八分小篆而
筆法頗少力其在江南皆以文翰知名號二徐為學
者所宗盖五代干戈之亂儒學道喪而二君能自奮
然為當時名臣而中國既苦于兵四方僭偽割裂皆
褊廹擾攘不暇獨江南麤有文物而二君者優游其
間及宋興違命侯來朝二徐得為王臣中朝人士皆
傾慕其風采盖亦有以過人者故特錄其書爾若小
篆則與鉉同時有王文秉者其筆甚精勁然其人無
足稱也治平元年上元日書(集古錄)
涵碧橋記
大中祥符五年兩浙水陸轉運使陳堯佐撰(成化杭州府志)
金繩院記
大中祥符中觀察推官關杞撰(寳慶四明志)
衣錦亭記
天禧間張君房作以馬亮兩守鄉國故名(輿地碑日)
嚴子陵釣臺記
卲餗丹陽人以篆顯于天聖間范文正公作釣臺記
請之書曰先生篆高出四海或能枉神筆于片石則
嚴子陵之風復千百年未冺餗為之篆至今為竒觀
(墨池編)
魯浦亭記
天聖六年正月秘書丞黃鑑撰(至元嘉禾志)
宣德軍節度判官廳壁記
天聖八年大理司直節度判官張侁撰(吳興掌故錄)
儀鳳橋記
天聖二年鄭戢撰(吳興掌故錄)
浮玉亭記
天聖四年鄭戢撰安吉尹希古書刻在亭中(吳興掌故錄)
重修仙華館記
天聖七年十月張蒙撰(浦江縣志)
参雲亭記
慶歷七年台州守元絳撰(赤城志)
台州新造刻漏記
皇祐壬辰三月馬仲甫記此碑今亡其半(林逄吉赤城集)
䨇門記
至和二年莆田蔡㐮撰(成化杭州府志)
夢野亭記
在復州景祐五年郡守王琪撰(輿地碑目)
有美堂記
嘉祐四年歐陽修撰蔡㐮書(成化杭州府志)
右字大如錢隸題美茂宋世稱能書者四家獨盛然
四家之中蘇醖藉黃流麗米峭拔皆令人歛衽而蔡
公又獨以渾厚居其上豈非以莊嚴簡重望之如有
德之士而自令人心服雖欲凌駕其上而自不能者
哉(蒼潤軒碑䟦)
秀野堂記
嘉祐己亥五月竹忩常棠記兩浙路轉運司王常棣
書(澉浦志)
吳興倅廳題名記
嘉祐六年秘書省秘書郎通判軍州章衡撰(吳興掌故)
衆樂亭記
嘉祐六年丹陽卲亢撰(延祐四明志)
清暑堂記
治平二年莆田蔡㐮撰并書(成化杭州府志)
杭州府治記
杭州府治舊在鳳凰山之右至和元年郡守孫沔重
建蔡端明㐮撰記并書刻石于門之右今石刻在和
寧門内(咸淳臨安志)
萬安橋記
蔡㐮書萬安天下第一橋君謨此書雄偉遒麗當與
橋争勝結法全自顔平原來惟策法用虞永興耳晝
錦堂差近之荔枝茶譜不足道也瑯琊王世貞(弇州山人
藁)
王元美云萬安天下第一橋君謨此書雄偉遒麗當
與橋争勝結法全自顔平原惟策法用虞永興耳余
觀此書雄偉遒麗實有之而結似平原無其緊密策
似永興無其秀逸時代為之非君謨罪也(石墨鐫華)
元鄭杓子經著衍極取古今十三人謂蔡公書起五
季之衰萬安為摩崖之苖裔可謂確論盖大書不難
于矩矱而難于得天真趣今以此觀之只似作蠅頭
小楷此固其過人者耶(玄牘紀)
晝錦堂記
右宋歐陽文忠作晝錦堂記蔡君謨書君謨書甚重
于當時刻石四方多矣今余家獨有此碑得之錢習
禮檢討云(東里續集)
韓魏公以上相作晝錦堂于相州時歐陽文忠以参
政為之記而蔡忠惠以三司使書之時稱三絶又謂
忠惠每一字必寫數十赫蹏竢合作而後用之以故
書成特精絶世所謂百衲碑者是也今觀其用筆特
遒勁偉麗出入清臣誠懸間而不無段師琵琶之謂
然自宋書家當以㐮為首云(弇州山人藁)
蔡忠惠公書此記凡一字數十更存其合者纔得顔
碑什七耳今日得宋搨徐季海書洺州府君碑以其
意為此如黃金鑄范少伯一鑄而就止以速成自喜
不計工拙也(書畫眼)
六井記
熙寧七年太常博士通判杭州蘇軾撰(成化杭州府志)
龍井記
高郵秦觀撰鄭丞相清之䟦(咸淳臨安記)
淳化縣重興古渠記
元豐元年仲冬殿中丞方仲謀記(嚴陵志)
銷暑樓記
元祐五年吕升卿撰并書(吳興掌故集)
京兆府新移石經記
右京兆府府學新移石經記一帙乃宋元祐五年黎
持為文安宜之正書以紀吕公移碑之故者吕公此
舉真光明俊偉有功斯石余嘗兩觀石本慨想蔡中
郎&KR1839;軌然後知斯記之作所關者大(玄牘紀)
歲寒橋記
元祐中瀛州防禦推官知縣事徐評撰(成化杭州府志)
玉峰軒記
吕大防總管永興軍創軒于興教寺陳正舉為之記
大防名在青史與弟大忠等考禮定約至今傳藍田
吕氏鄉約不替獨以軒以記哉今軒已亡記猶在寺
壁文與書俱不足稱也(石墨鐫華)
醉翁亭記
此宋學士蘇公東坡之筆趙子固家藏舊物也今為
伯田馮先生所得余在京時嘗見此卷於高仁卿家
前後有子固印識今業已乏想為俗工裁去詎謂神
物而灾亦見侵如是然而字畫未損猶幸甚耳夫有
志于法書者心力已竭而不能進見古名書則長一
倍余見此豈止一倍而已不識伯田之所自得又幾
何元貞二年四月一日持來求䟦聊為書之吳興趙
孟頫(珊瑚網)
新鄭公家藏蘇書醉翁亭記今刻之石結法遒美氣
韻生動極有旭素屋漏痕意苐不類蘇長公余見蘇
行草不少唯渴筆一二得似耳正書遂無毫髮且公
此書既不登石不應復用前䟦豈公沒後有王逸老
者居恒欲出懷素上乃其筆邪或南渡諸公如陸務
觀張温甫輩覩瑯琊石刻戲書之邪又念三君不辦
此妙境令人怳怳䟦尾趙吳興小愞慢而疎不應稱
宋及趙子固并沈啓南吳原博䟦恐亦未為真耳區
區不能隨人悲笑因記於此以俟夫識者(弇州山人藁)
此新鄭公得之徽廢邸者公命摹刻摹者文夀承故
能縱横自如字字不失真態其真蹟一入江陵再入
大内今世所傳乃摹本耳王元美再三致疑初以為
不似公書公没後有王逸老者自欲出懷素上或是
其筆又或陸務觀張温甫輩戲為之后又云渴筆縱
筆拂策磔掠有折釵股屋漏痕法以為公興到書則
又不類又云趙吳興宋昌裔沈啓南吳原博䟦是入
石時夀承作此伎俩無一真者當盡割去之以備一
家余蓄有此帖亦時展玩其中無一筆類長公者但
此君筆法雖不能盡脫宋習却勝長公何不自顯姓
名而署長公耶殆不可曉然謂或為長公興到書則
斷無是理也諸䟦非真亦似有據苐無從証之(石墨鐫華)
蘇軾書羅池銘
東坡公書柳子厚羅池銘辭遒勁古雅是其書中第
一碑内步有新船秋鶴與飛昔人證之已明無足論
者子厚英秀鬱鬱未吐没為明神亦是常理獨怪嫚
客死當是附伾文態未洗盡耳(弇州山人藁)
乳母銘
此刻在黃州近有人於土中得之盖子瞻親書于石
者以故比之他書尤淳古遒勁其用墨過豐則顔平
原之遺軌也(弇州續藁)
黃庭堅書戒石銘
右宋黃文節公庭堅書戒石銘有吕忠穆公頤浩題
識戒石銘本蜀王孟昶所作宋太宗摘其中四句令
天下郡縣皆刻石寘公署之前覆以小亭長吏坐則
正對之此盖高宗紹興二年六月復頒庭堅所書摹
本於郡縣命長吏刻石置坐右是時軍旅之務方殷
廟堂日不暇給而能用意于此可見君相急于所重
而民心所以不去宋也忠穆前年九月自開府儀同
三司拜少保尚書左僕射同中書門下平章事兼知
樞密院事是年四月奉詔都督江淮荆浙諸軍事如
鎮江開府七月召還此當是還朝後所題於今二百
九十有五年矣當時郡縣所刻石者今多不存余猶
及見士大夫家所藏建康及紹興石刻拓本此本莫
䆒所出而忠穆九世孫大理少卿升間以見示為書
其後以歸之(東里集)
魯公碑隂記
米芾行書宋世書稱蔡蘇黃米然南宫雖自晉唐諸
名家出而其法亦少變焉此帙筆勢猶端謹無怒張
穠纖之失其亦因魯公而變之者與(蒼潤軒碑䟦)
蕪湖縣學記
米顛大言于書家少所許可而自作此札側筆縱筆
雖極雄傑不免粗疎王元美乃稱其有千金蹀躞過
都歴塊之氣恐未敢信也(石墨鐫華)
此碑在米書中最為瓌瑋吾鄉嚴子寅酷愛南宫書
每日臨千百字敝則更易一帖此本不知是第幾次
装者今歸元白余得厭觀之遂書以記(蒼潤軒碑䟦)
米芾書龍井記
天水尹希賓嘗蓄米老所書秦太虚龍井記石本字
畫雄放但其文惜多缺處其子寬因錄全文于前以
便讀者託吾友史明古求余題之尹君之意雖為故
物重然亦重乎米書而又不無重乎太虚之文也君
如重其文則太虚又嘗有龍井題名記及東坡䟦語
更錄以附于後則不獨全龍井之文且并龍井之事
全矣余方與明古約同遊杭預期日月而龍井者杭
之勝處也至則當按記文所載次第登覽亦將為數
語以續古人歸其為君再書以附之(匏翁家藏集)
劉次莊戲魚堂記
劉御史書最妙小楷其原盖出王大令禇河南而能
兼採羣書為一家雖體本媚弱行草差劣然求之今
世亦非多有此帙所錄魚記最善其後數刻皆不逮
也石蒼舒書雖有骨氣而失于麤俗視劉遠矣(東觀餘論)
安民堂記
宋卲䶵行書安民堂記與梁彦道碑右卲䶵書二碑
其一前有飛白安民二字乃仁宗書以賜錢晦者世
稱飛白始自蔡中郎而右軍稱善然今都不可見書
學者即此觀之亦可以見其飛翥之遺意矣按書䶵
字仲恭丹陽人曾知蘇州工正行字體清勁二書可
稱能品嘉靖甲寅四月七日題(蒼潤齊碑跋)
章惇草堂寺題記
子厚與子瞻遊而題此書亦用卧筆間用渴筆遊絲
法亦遒逸可存也(石墨鐫華)
蘇元老龍洞記
元老深得君家卧筆法此記亦似之石泐不可讀間
有存者數字耳(石墨鐫華)
蔡京草堂寺題記
蔡太師故非端人而書自不惡此自龍圖閣出知永
興軍祀高觀潭題者考其時與章子厚相繼而至書
雖遜子厚乃两人濟惡政當同觀(石墨鐫華)
卞育遊山記
在靈巖寺元祐壬申(金石文字記)
女兒渡浮梁記
紹聖三年彭城劉澡文(蘭溪縣志)
郭思遊山記
在靈巖寺大觀戊子(金石文字記)
思政堂記
鄭彦文撰在乾州(天下金石志)
無私堂記
石月先生撰政和三年在萊州(天下金石志)
西湖塘記
政和五年正月倪尚忠撰(浦江縣志)
南下湖水利記
餘杭縣丞成無玷撰宣和五年四月朔立(成化杭州府志)
勅書樓記
宣化六年進士倪鏜文(蘭溪縣志)
望雲橋記
宣和二年南城曾峴文(蘭溪縣志)
錦溪館記
宣和辛丑四月陳曄記(嚴陵志)
罷湖田碑記
紹興二年七月主管臨安府洞霄宫方元若記(上虞縣志)
鹽官縣令續題名記
紹興九年三月秘閣修撰張九成撰并書(海寧縣志)
三江亭記
紹興十年正月潘良貴撰(延祐四明志)
仇待制鄉飲酒置田記
紹興十一年正月王伯庠撰(至正四明志)
逸老堂記
紹興十四年八月莫將撰(延祐四明志)
富陽縣放生池記
紹興二十年縣尉韓彦端撰并書(成化杭州府志)
重建經綸閣記
紹興二十五年二月徐度撰(延祐四明志)
通濟橋記
紹興二十二年縣尉詹叔善文(蘭溪縣志)
两浙轉運司題名記
紹興三十二年副使陳輝撰淳祐中大監吳子良續
記(咸淳臨安志)
晝簾堂記
紹興壬午閠二月趙省撰(延祐四明志)
夀聖院記
紹興丁丑十一月陸游記(紹興府志)
湘山正路記
紹興二十三年唐時撰儀真進士李昌國書并篆額
(蔣擢湘山事状)
朱孝子墓亭記
紹興二十六年全州教授黃次元撰通判全州軍事
主管學事王次山書并題盖(湘山事状)
竻竹亭城記
紹興二十年郡守黃濟遣人取竻竹以為城胡賓為
記(廖演新昌集)
通判北廳壁題名記
乾道元年通判吳堅常撰吳革續記(咸淳臨安志)
憧憧橋記
乾道五年侍御王伯庠撰(寳慶四明志)
廣生堂記
乾道元年九月朱翌撰(至正四明續志)
拄笏軒記
乾道三年十二月周莘記(淳安縣志)
東陽縣石洞記
乾道八年潼川王棶記(石洞遺芳集)
處州通濟堰記
乾道間郡守范成大重修自為記(括蒼彙紀)
湘山法堂記
乾道辛邜州學教授信安祝禹珪書(湘山事状)
霞起堂記
淳熙三年台州守尤袤記(赤城志)
節愛堂記
淳熙四年守尤袤記(赤城志)
嚴州守社壇記
淳熙七年四月知南劔軍州事羅願記(嚴陵志)
無倦堂記
淳熙十一年倪思撰(仁和縣志)
仰高亭記
淳熙十一年九月陳申撰(海寧縣志)
景行堂記
淳熙十二年八月新安朱熹記(衢州府志)
重修石岡陡門記
淳熙十二年三月陳傅良撰(瑞安縣志)
温州重修南塘記
淳熙十四年三月陳傅良撰(温州府志)
休寧縣明倫堂記
右在休寧縣乃淳熙甲寅卲補之記并書不甚佳(玄牘
紀)
修河漊記
孝宗時直學士程文昌撰待制沈樞書(吳興掌故集)
海鹽新修學記
紹熙三年謝諤記并書(至元嘉禾志)
嚴州重修百丈橋記
慶元五年十二月胡朝穎記(嚴陵志)
重修南下湖塘記
宋徐安國撰慶元丙辰正月立(成化杭州府志)
建慶元縣經始記
嘉泰元年十月知縣富嘉謀記(慶元縣志)
通判東廳題名記
嘉泰元年趙師石撰姚岩續記(成化杭州府志)
青溪橋記
嘉泰三年七月楊嗣起撰(台州府志)
富陽縣主簿廳題名記
嘉泰癸亥鄮縣汪之剛撰姑蘇范之柔書(廖瑜杭州府碑碣目)
安養院記
開禧二年正月石宗萬記(嚴陵志)
昌化縣新亭記
開禧三年三衢徐冠撰(咸淳臨安志)
淳安縣嘉定橋記
嘉定元年五月信安鄭湜記(嚴陵志)
豐暇堂記
嘉定元年劉天益撰(平陽縣志)
两浙轉運司主管帳司廳壁記
嘉定十年四月李冲撰(咸淳臨安志)
增造貢院記
嘉定十四年樓少卿觀記(赤城志)
鎮海樓記
寳慶二年武岡倅李劉撰(寳慶四明志)
蘭溪縣悅濟橋記
寳慶丙戌推官沈唐老文(蘭溪縣志)
仁和縣治廳壁記
紹定五年喬魯公行簡記(咸淳臨安志)
長水三教院記
紹定六年三月吏部尚書陸德輿撰(嘉興府志)
臨安府城南廂廳壁記
嘉定十一年六月鄭湜作寳慶丙戌七月程珌續(咸淳
臨安志)
臨安府重建直司記
紹定己丑十二月徐愿撰(咸淳臨安志)
臨安府教授題名記
慶元戊午七月楊萬里記(咸淳臨安志)
湘山甲亭記
慶元丙辰歴陽張孝忠王臣書(湘山事状)
湘山鐘樓記
嘉定辛巳太府少卿林岊記慶元府府學教授韓補
書(湘山事状)
崇德縣刻漏圖記
嘉定八年嘉興府司戶參軍權縣事趙與衮書(至元嘉禾
志)
永和隄記
紹定庚寅陽月參政許應龍記(咸淳臨安志)
餘杭縣治廳壁記
紹定癸巳七月洪忠文咨䕫撰(咸淳臨安志)
會心樓記
紹定辛邜洪咨䕫撰(咸淳臨安志)
廣惠院記
紹定辛邜七月權發遣嘉興軍府事吳潛撰(至元嘉禾志)
崇德縣樓記
紹定二年四月行秘書省校書郎吳潛撰(至元嘉禾志)
浙江安撫司主管機宜文字廳壁記
端平三年十月太學正湯中撰(成化杭州府志)
重建奉國軍門記
嘉熙二年觀文殿大學士鄭清之撰(寳慶四明志)
修社稷壇記
嘉熙元年正月耤田令趙汝騰撰(浦江縣志)
青溪橋記
淳祐六年華文閣直學士王遂記(嚴陵志)
浙江安撫司僉廳壁記
淳祐十二年趙與&KR0696;記景定二年王應鳳續(成化杭州府志)
淳安縣重建譙樓記
淳祐丁未寳章閣待制程公許記(嚴陵志)
修刻漏記
淳祐丙午三月虞兟記(嚴陵志)
淳安縣平糴倉記
淳祐甲辰郡博士桂錫孫記(嚴陵志)
廣惠院記
寳祐五年觀文殿大學士判慶元軍府事吳潛撰(開慶
四明續志)
鄞縣高橋記
寳祐五年七月寳謨閣直學士袁商撰朝散大夫趙
隆孫書主管建康府崇佑觀豐芑篆盖(開慶四明續志)
慈溪縣廣利橋記
寳祐六年七月朝奉郎桂錫孫記朝奉郎孫囦書朝
請大夫程士龍篆盖通直郎知慶元府慈谿縣事周
棟立石(開慶四明續志)
建康府新安樂廬記
馮元演撰寳祐五年知府馬光祖建以拯道路疾病
之無所歸者(金陵古金石考)
修逸老堂記
開慶元年七月觀文殿大學士判慶元軍府事吳潛
撰直秘閣致仕張即之書直寳章閣趙汝楳題盖(開慶
四明續志)
平橋水則記
開慶元年三月吳潛撰(開慶四明續志)
夀昌縣創定安寨記
景定庚申通判曹元發撰
寄收庫記
咸淳八年盧尚書鉞撰(咸淳臨安志)
嘉興推廳記
咸淳己巳三月永嘉王持垕書(弘治嘉興府志)
建德縣進士登科記
咸淳庚午長至知建德縣余植記(建德縣志)
救荒記
主管建昌軍仙都觀黃宗仁記并書知臨安府浙西
安撫使潛說友題盖知建德縣余植立石(建德縣志)
孝行記
咸淳七年知建德縣余植記(建德縣志)
無歲月
忘歸亭記陳師道撰在興安州(天下金石志)
子隐堂記梅摯撰(天下金石志)
相儒堂記程元鳳立在徽州府(天下金石志)
薰風樓記陳堯叟奉敕撰在蒲州(天下金石志)
江漢堂記晁補之撰在慶陽府(天下金石志)
東坡墨妙亭記蔣燦書(吳興掌故集)
高座寺雨花臺記馬光祖文并書(金陵古金石攷)
於潛縣儒學重修記縣人吳度撰東平郝德新書潘
容篆額(杭州府碑碣目)
石彦政吏隐堂記張安祖書字雖未足名家然清宛
不俗亦宋人中之平實者(墨林快事)
蓮花井記范令光撰(咸淳臨安志)
三賢堂記程侍郎珌撰(咸淳臨安志)
豐儲倉記著作佐郎林應辰記(咸淳臨安志)
咸淳倉記吏部侍郎兼直學士馮夢得記(咸淳臨安志)
捍海塘石隄記丁寳臣作(咸淳臨安志)
於潛浮溪橋記李教授廷忠撰(咸淳臨安志)
修渙堂記知嘉興軍府四明史宅之撰(至元嘉禾志)
迎春橋記通判軍州胥偃撰(吳興掌故集)
隐德堂記奉化丞諸葛興撰(寳慶四明志)
甬江樓記吕祖儉撰(至正四明續志)
義莊記樓鑰撰(延祐四明志)
義田莊先賢祠記王應麟撰(延祐四明志)
台州重修城記吕祖謙撰(宋林逄吉赤城集)
台州重修社稷壇記樓鑰撰(赤城集)
重建中津橋記高文虎撰(赤城集)
桐山石橋記羅適撰(赤城集)
重修桐山橋記唐仲友撰(赤城集)
委羽山記謝伋撰(赤城集)
玉霄亭記尤袤撰(赤城志)
劉阮洞記宋鄭志道撰(天台方外志)
應心泉記宋賀允中撰(天台方外志)
習養瀑泉記宋陳㐮撰(天台方外志)
萬年覽衆亭記宋福建轉運副使賀允中撰(天台方外志)
清如堂記馬光祖建取勅書一清如水之語名之梁
椅撰記(金陵古金石攷)
籌思堂記邊惇德撰(金陵古金石攷)
四老堂記韓元吉撰(金陵古金石攷)
忠宣堂記劉宰撰籌思四老忠宣皆宋轉運司内建
(金陵古金石志)
飛泳堂記楊邁撰在江東運管廳(金陵古金石攷)
戲綵堂記知建康府王埜撰在轉運司真德秀將母
出使葺而名之(金陵古金石攷)
東冶亭記知上元縣梅摯撰(金陵古金石攷)
史正志新亭記正志以蔡寬夫宅基貢院重建新亭
東冶亭二水亭(金陵古金石攷)
二水亭記知建康府史正志撰(金陵古金石攷)
此君亭記亭在華藏寺盖竹所也(金陵古金石攷)
賞心亭記蕭山則撰亭在下水門之城上下臨秦淮
丁謂建(金陵古金石攷)
風亭記張伯玉撰戚氏志亭在斗門橋側折柳亭東
葉清臣建所謂水館也(金陵古金石攷)
翠微亭記知建康府吳淵撰亭在清凉寺後四望山
上淳祐十二年總領陳綺建(金陵古金石攷)
川泳軒記周必大撰(金陵古金石攷)
存愛軒記周師成撰(金陵古金石攷)
高齋記胡宿撰在南唐舊子城月臺上下臨濬濠北
面覆舟南對長干西望冶城立齋其上(金陵古金石攷)
學齋記杜尚書杲撰(金陵古金石攷)
敬齋銘傅行簡撰(金陵古金石攷)
元時敏江寧涼館記米芾書吕升卿建(金陵古金石攷)
繡春園記宋端平二年重建高定子為之記(金陵古金石攷)
使華園記政足園記戴桷撰二園在宋總領所内(金陵
古金石攷)
東南佳麗樓記李衢撰樓在古銀作坊名賞花樓馬
光祖重建即今江寧縣地也(金陵古金石攷)
青溪閣記朝奉郎張椿撰知府史正志移放生池於
青溪建青溪閣(金陵古金石攷)
青溪先賢堂記周應合撰(金陵古金石攷)
義井記知江寧府李廸撰在天禧寺側即金報恩寺
鎮淮飲虹二橋記梁椅撰(金陵古金石攷)
重修鎮淮飲虹二橋記一劉叔向撰一知建康府
邱崈撰(金陵古金石攷)
補錄
放生池德生堂記高文虎撰(咸淳臨安志)
高文虎字炳如號為博學名儒疾程文浮誕其為少
司成專以藏頭策問試士問目必曰有某人某字者
士不能應但以也字對者士之憤高也久矣會京尹
趙師&KR0759;奏請盡以西湖為祝聖池禁捕魚者作亭池
上甚偉穹碑略摩雲高實為記其文有曰鳥獸魚鱉
咸若商歴以興既以鋟之石石本流傳殆不可揜改
商為夏隐然猶有刊跡無名子作為詞以謔之云高
文虎稱伶俐萬苦千辛作放生亭記從頭沒一句說作
官家盡把太保歸美這老子忒無廉耻不知潤筆能
幾夏王說不是商王那禽獸魚鱉是你然無名子之
嘲胡可深信今詳載其記于後云盖商字特筆誤而
或者乘間而詆之耳
記曰皇帝踐阼之五年乾坤清夷瀛宇寧謐施仁霑
澤損賦薄刑所以養民本迓天休德至渥也而又勵
精圖政尊賢除能功亮績熙大小咸舉乃時駐蹕寔
惟錢塘命尹神臯聿嚴厥選權尚書工部侍郎臣趙
師&KR0759;以材學獻力宣聲一時昨拜大農兼治天府凡
厥董寮卲農振兵束吏至于簿書期會金穀缿筩以
及郊兵之供宫庭之入百司庶府之須紀綱規目肅
肅具叙兹表治行擢登從班其在四年十月七日師
&KR0759;嘗奏曰臣仰稽聖代龍興舊因西湖為放生池者
天禧中太子太保判杭州王欽若之所請也西湖利
害難弛者五放生之舊盖居其一者元祐中龍圖閣
學士知杭州蘇軾之議也紹興明詔適廣至恩化育
所覃罟戈有禁淳熙慶夀申飭淵謨蓄殖既昌福應
攸侈當奉三宫之康福緜萬世之本支所宜日長月
滋益多祉福顧今穹碑混于草莾條禁墮于姦豪甚
非所以奉寬大勤首善也謀以誕聖之期同致華封
之祝在嚴戒令謹隄防籞囿宫林禁當並飭富強挾
貴在所必行庶廸帝心用蕃國本制曰可于是相攸
度阯近接城闉左涵右通作亭五楹前有臺榭揭名
德生以侈上賜又作亭三楹俯納湖浸祝經縱鱗所
臨也又作亭三楹内(缺)山址舊刻新銘所峙也植以
華表乘之嘉名奉詢畫者錢唐尉扈武也亭成之日
都人聚觀和氣懽聲盤薄無際祝皇之夀與天並崇
祝皇之基與地同久盖自兹始猗歟盛哉竊惟宋受
天命列聖重光一以寬仁守為家法兵不輕用刑不
妄施雨露所涵舟車所至渗漉亭育潤澤豐美况于
萬物乎然鳥獸魚鱉咸若夏歴以興澤及鳥獸昆蟲
周家以盛有天下者發政施仁未有不本諸此師&KR0759;
誠能推廣旨意形于告猷迄俾恩流與宋無極詩云
天保定爾以莫不興如山如阜如岡如陵如川之方
至以莫不增維時有之臣既書其事復繫以銘曰天
賜宋命世世以仁宋媚于天文武聖神維天曰生皇
矣旻旻我其受之代天牧人刑不濫施兵不妄陳孰
尸天府永保乂民皇帝聖明膺圖闡珍曰宋家法仁
厚如春惟曰圖回是憲是遵慈薰惠洽廣莫奫淪孰
尸天府告猷有臣謂昔有池西湖之津羅罭所窺防
禁弗申廣上之德封奏諄諄師&KR0759;稽首惟恭惟寅勒
石湖阯作亭湖濱露囊金監率時縉紳與厥耆老戾
止鱗鱗鳶飛魚躍整翰膏鱗天欲海涵贅取蕃蠢凡
百都人姦宄化醇欽上之惠捐罟棄緡仁民之心愛
物是均民物一致天人之因人頌皇帝德冠羣倫奉
承三宫八千歲春子孫繩繩螽斯振振倘不備考
以記則後人必以無名子之言為信矣(葉紹翁四朝聞見錄)
六藝之一錄卷九十四
