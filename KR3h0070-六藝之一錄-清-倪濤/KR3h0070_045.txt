欽定四庫全書
六藝之一錄卷四十六錢塘倪濤撰
石刻文字二十二
漢元儒先生婁夀碑
先生諱夀字元考南陽隆人也曾祖父□春秋以大夫
侍講至五官中郎將祖父大常博士徵朱□司馬親父
安貧守賤不可榮以禄先生童孩多奇岐嶷有志捥&KR0034;
傳業好學不猒不脩廉隅不飭小行温然而恭慨然而
義善與人交久而能敬榮沮溺之耦耕甘山林之杳藹遁
世無悶恬佚淨漠徲&KR1795;衡門下學上達有朋自遠冕紳莘
莘朝夕講習樂以忘憂郡縣禮請終不回顧高位厚禄固
不動心蔍絳大布之衣□&KR0008;蔬菜之食蓬戶茅宇棬樞&KR0034;
牖樂天知命確乎其不可拔也是以守道識真之主(士字)高
尚其事鄉䣊州鄰(闕)親□懷年七十有八熹平三年正月
甲子不禄國人乃相與論□處諡刻石作銘其詞曰
皇矣先生□□惟明優於春秋元嚜有成知賤為貴與
世無争□洟衡門禮儀滋醇窮下不苟知我者天身歿
聲鬯千載作珍緜之日月與金石存
右元儒婁先生碑篆額今在光化軍婁君名夀以靈
帝熹平三年卒國人相與論德處詞諡之曰元儒先
生猶陳寔之文範法真之元德也隸釋又有忠惠父
魯峻碑亦非諡扵朝者羣下私相諡非古也末流之
弊故更相標榜三君八顧之目紛然而竒禍作矣碑
首所篆婁字頗異圖經謂之翟先生碑歐陽公問之
王洙原叔以李陽冰篆文證之始知元儒為婁姓西
漢紀從官給事官司馬中者注云宫之外門為司馬
門盖今之皇城門也東漢志宫掖門凡七每門一司
馬考之扵碑元賓為蒼龍司馬沈君為北屯司馬則
主南宫門者劉曜為朱爵司馬靈臺碑管遵為東明
司馬則主北宫門者婁君之祖為朱爵司馬而書作朱
□者猶帝堯碑以繼作□校官碑以剗作戔省其文
也又有兩脩字皆作攸殆亦類此夫不脩廉隅不飭
小行居今則為過舉作文者乃以講婁君之美何也
書不云乎不矜細行終累大德漢儒其何擇焉(隸釋)
□音大奚切□音與而切蔍即麤字□即糲字□
即愛字□即懷字(同上)
右漢元儒婁先生碑云先生諱夀字元考南陽隆人
也祖太常博士父安貧守賤不可榮以禄先生童孩
多竒岐嶷有志好學不厭不飭小行善與人交久而
能敬榮沮溺之耦耕甘山林之杳藹又曰有朋自遠
冕紳莘莘講習不倦年七十有八熹平三年二月甲
子不禄今光化軍乾德縣圖經載此碑景祐中余自
夷陵貶所再遷乾德令按圖求碑而夀有墓在糓城
界中余率縣學生親拜其墓見此碑在墓側遂據圖
經遷碑還縣立扵敇書樓下至今在焉(集古錄)
右隸書不著書撰人名字先生名夀字元考南陽人
隐居不仕以教授為業延熹中立在光化軍乾德縣
夀墓之側(集古錄目)
熹平三年正月立(金石錄目)
元儒婁先生碑在襄州(金石略)
右漢元儒先生婁夀碑集古錄云在光化軍乾德縣
予自夷陵貶所再遷乾德令夀有墓在榖城界中而
碑在墓側遂遷碑還縣立於勅書樓下則碑在當時
得免於毁棄者歐陽公之力也隸釋云元儒先生盖
國人私諡猶陳寔之文範法真之元德而其末流之
弊更相標榜三君八顧之目紛然而竒禍作矣予謂
漢人之好標榜其罹禍固宜然自漢至今千有餘年
而私諡不廢亦未聞有罹禍者此又不可以執一論
也光化軍即今襄陽府之光化縣而乾德亦其地云
(金薤琳琅)
婁夀碑隂
故五官掾婁(闕)伯三百故守長史掾夏光淵二百故從
事(闕)張千故府掾(闕)子(闕)二百故五官掾陳季高三
百故府掾終衆五百故督郵終仲行千故從事終□嚮
二百故督郵終伯康千故督郵范仲隱五百故府掾婁
伯胤五千故校官祭酒婁就五百故府掾陳德賢四百
故府掾終□興二百處□夏仲高二百處□夏&KR0970;高二
百處□婁元(闕)三百處□終永梁二百處□婁元(闕)三
百處□張彦(闕)二百處□婁□都二百故守葉令終文
勝二百故督郵陳瑋公二百故督郵婁□生五百故府
掾婁仲絢二百故府掾婁敬(闕)百處士(闕)仲順二百
處士吕和&KR0690;二百處士豐子能三百處士婁宣卿二百
處士夏伯明四百處士陳子讓二百處士馮永南三百
處士鄧□敬二百處士婁(闕)臺五百處士婁&KR0970;碧五百
故從事南郡許孔□三百故從事(闕)陽(闕)故五官掾(闕)
都尹紂(闕)五百故督郵(闕)仲(闕)儀二百故督郵(闕)
百故督郵(闕)處士鄧超(闕)處士(闕)郁(闕)處
士友趙文宏三百處士汝南(闕)處士(闕)百處士
(闕)處士(闕)二百處士(闕)二百處士(闕)君
(闕)百處士(闕)舉(闕)百處士(闕)明百處士(闕)二
百
右婁夀碑隂可見者五十四人漫滅者四人其稱南
郡汝南者二人餘盖南陽人也此碑在光化而歐趙
不云有隂初若可疑盖漢人立碑多有隂往往推拓
者略而棄之好古之士身在他壤無自而知也婁先
生南陽人而此有葉令又其間姓婁之可見者十有
二人以前碑合之大小與中穿適相等然後知為婁
君碑隂決也諸人所書者皆其字(隸釋)
梁相費汎碑
梁相諱汎字仲慮此邦之人也其先季文為魯大夫有
功封費因&KR2601;為姓秦項兵起避墜于此遂留家焉世業
稼穡好學禮樂大漢之(闕)官司相繼絶而復續至梁府
君以孝友至行聞於鄉邑仕更郡右寋□貭直&KR0965;公履
法察孝廉除郎中屯騎司馬遷蕭令□民如子先教後
罰流元默之化奉以忠信守以敦篤&KR0965;位九年百姓移
風苛慝不作姦寇不發變争路銷推讓道生三年不斷
獄禎祥感應時沛有蝗獨不入界由此顯名國以状聞
朝廷嘉諸拜梁相宣慈惠(闕)不帥自正當&KR0034;台階延究
曷耇被病遜位春秋八十卒二子&KR0034;(闕)鳳由宰府至堂
邑令政九江太守適孫&KR0008;感奚斯之義刊銘元石旌勒
厥美俾(闕)覽焉其辭曰
□□顯祖厥德懿鑠播勛扵前□碩基業遺愛扵民福
流後□庶(闕)昌(闕)&KR0965;堂(闕)室功烈休矣末昆勠力
右漢故梁相費府君之碑篆額今在湖州費君名汎
堂邑令鳳九江太守政之父也鳳以威宗熹平中卒
碑載費君二子所終之官此盖其孫&KR0008;所立故其銘
有穆穆顯祖之句鳳碑云孝孫字元宰生不識考妣
追惟厥祖恩蓬首斬衰杖則鳳之子已蚤卒此所謂
&KR0008;乃九江之子得鳳畝一金之産者左氏傳魯僖公
賜季友汶陽之田及費碑作季文誤也趙氏曰費有
兩姓音讀不同源流亦異其一音蜚嬴姓出於伯翳
史記所載費昌費中楚費無極漢費長房其後也其
一音祕姬姓出於季友琅邪費氏及梁相者其後也
(隸釋)
碑以寋□(鄂)為謇諤&KR2601;即氏字墜即地字(同上)
右漢梁相費府君碑其名字若云諱况字仲慮而况
疑為汎慮疑為寬其官閥可見者為蕭令九年沛有
蝗獨不入其界國以狀聞朝廷嘉諸拜梁相春秋八
十卒其銘頗簡而文字麄完云□□顯祖厥德懿鑠
播勛於前丕碩基業遺愛於民福流後胙自此磨滅
不可識者八字其卒章云功烈休矣來昆戮力而穆
字為□古文多然(集古錄)
右隸書不著書撰人名字君名况字仲慮官至梁相
碑不載其鄉里及刻石年月在今南京(集古錄目)
右費汎碑在湖州其額題漢故梁相費君之碑碑云
梁相諱汎字仲慮此邦之人也其先季文為魯大夫
有功封費因以為姓秦項兵起避地於此遂留家馬
余家所收姓氏文字粗備以諸書參考頗多牴牾不
合姓苑云費氏禹後漢有長房蜀志有丞相禕又云
今瑯琊亦有此姓音父位反李利涉編古命氏云費
氏出自魯桓公少子季友有勲於社稷賜汶陽之田
封邑於費子孫氏焉漢有費將軍其後有費忠費柔
適蜀為寧蜀人忠之孫徙於荆州後遷江夏忠十代
孫奕奕孫禕又家於蜀晉平蜀禕之子承復歸江夏
林寶元和姓纂云費氏亦音祕史記紂幸臣費中夏
禹之後楚有無極漢有直蜀有禕晉有詩又云瑯琊
費氏直之後也陳湘姓林云費氏音蜚夏禹之後余
嘗考之此字有兩姓音讀不同源流亦異其一音蜚
嬴姓出扵伯翳史記所載費昌費中楚費無極漢費
將軍費直費長房蜀費禕之徒是其後也其一音祕
姬姓出扵魯季友姓苑所載瑯琊費氏而此碑所謂
梁相費君是其後也然則姓苑姓纂姓林皆云夏禹
之後姓纂又云亦音秘及謂瑯琊費氏為直之後皆
其差誤而編古命氏以費將軍費禕之徒出扵魯季
友亦非也余又按春秋僖公賜季友汶陽之田及費
而左傳亦以謂季友有功於魯受費以為上卿今以
為季文有功封費者盖碑之誤(金石錄)
堂邑令費鳳碑
惟熹平六年歲&KR1749;于大㐬无射之月堂邑令費君寢疾
卒嗚呼哀哉於是夫人元弟故(闕)守卜(闕)追而誄
之其辭曰
君體履柔龢温其如玉脩孝友乎閨閾執忠謇於王室
立迹州郡仕更右職舉直措枉疆衛(闕)㒃貢孝三署勛
譽有則出宰近甸民懷厥德色斯輕翔翻然高絜王人
述職分(闕)班爵台(闕)招助鼎調物退巳進弟不營榮
禄栖遲歴稔項領滯畜彰土不庭黔民作虐命君(闕)
政化(闕)行從善遷□三暮(朞字)致道有恥且&KR1749;收守旌功
轉左堂邑垂拱不言而民帥伏三時之間卒以(闕)洽旻
天不弔命也早歿春秋六十六□儀瘁傷泣涕連漉豈
愛我躬命不可贖臨終迷(闕)内發祖業良田畝直
一金推子弟息辭位讓財行義高邵卓不可及名實相
副有始有卒(闕)人善&KR2774;兮切惻(闕)
故吏故鄣施業字世堅義民堂邑□忠忠年十有一年
慈考早隕喪以備於禮制蓬首而(闕)壤而消辟地
(闕)行母氏以(闕)而悼傷服(闕)菲五五縗杖
其未除廣陵之郡守東海(闕)聞寢疾而終卒凡百普
悲(闕)舜化比屋之餘慶随(闕)棺柩車哀以而逆
之祖載已畢訖還返其故鄉君(闕)其節操悲其有(闕)
每以(闕)其老親忠(闕)君厚德念
君之仁恩聞君之隕隧剥斷而丰酸復截縗麻杖(闕)君之柩棺扶號
而竭(闕)泣涕其(闕)甫扵岐山(闕)其
從之迷君而到官上書而□(厲字)君盡&KR1371;息之(闕)君
之(闕)君(闕)三(闕)扵山(闕)列種嘉竒
樹特為之潤鮮忠業與(闕)猶君恩使然雖君有大化
孰能爾者難子喪之終(闕)思其顔而(闕)死可贖不
愛(闕)人今君扵彼卓□而超倫吏民慕高蹤來者
其如雨偉名建□石垂示扵(闕)門下功曹徐侃字元節
主簿吕嘉字元(闕)主史陳信字聖舉主記史(闕)忠字建
臺門下游激(闕)字叔騰門下賊曹(闕)字聖臺門下
史曹助字仲臺(闕)史吕常字孝讓從掾位徐超字元賞
右漢故堂邑令費君之碑篆額今在湖州費君名鳳
自郎中嘗宰新平故鄣堂邑三邑以靈帝熹平六年
卒其妻之弟卜君追誄之乃作此碑碑中無名字見
之石君詩碑云祖業良田畝直一金推予弟息此固
可嘉至扵退已進弟不營榮禄則又人之所難其云
行義高邵卓不可及名實相副有始有卒信哉此云
黎儀瘁傷孔宙碑亦云乃綏三縣黎儀以康黎則黎
老之稱儀則讀如旄倪之倪也誄之後載施業戚忠
二人竭力送終之事業者鄣土之故吏忠者堂邑之
義民皆費君之舊部也其辭皆五言石磨滅文不相
屬初叙戚忠早喪慈考母服未除有廣陵之役聞訃
來奔祖載還鄉及泉隧有期復截縗杖扶號柩棺列
種竒木建立磐石此其大略也菲五五者居喪菲食
二十五月也岐山者其地名其後有門下功曹題名
者九人
碑以執為執格于大荒有耻且格皆不从木(同上)
右堂邑令費君碑云惟熹平六年無射之月堂邑令
費君寢疾卒嗚呼哀哉扵是夫人元弟卜胤追而誄
之其後有銘詩碑所述費君事不甚詳悉而其名字
世次官秩具載于碑隂今附扵後(金石錄)
右漢堂邑令費君碑乃君夫人之弟卜胤所撰盖誄
辭也辭之後載鄣土故吏施業堂邑義民戚忠皆竭
力送終而忠之所行尤為卓絶攷之費君歿時忠有
廣陵之役既聞訃來奔祖載還鄉及葬有期復截縗
麻俯號柩前列植邱木誠可謂之義矣漢去古未遠
故民俗之厚如此若後世其可得哉(金薤琳琅)
費鳳别碑
君&KR0008;家中孫曰陵石&KR0008;字子才載馳載驅來奔于喪庭
肝磪意悲感切傷心瞻彼碑誄懷之好音司馬慕藺相
南容復白珪仰之以彌高鑽之而彌堅不堪□且思叙
詩之一篇庶&KR0146;昔子夏起夫子之所言其辭曰
君諱鳳字伯蕭梁相之元子九江太守之長兄也世德
襲爵銀□相亞□遐祖之鴻軌拓前代之休蹤邈逸越
而難繼非羣愚之所頌仁義本扵心慈孝著扵性言不
失䓦術行不越矩度清潔曒爾&KR0034;而不滓恤憂矜厄施
而不記由近及遠靡不覆載故能闡令名而雲騰揚盛
聲而風布踐郡右職三貢獻計辟州式部忠以衛上&KR2641;
安二年吳郡太守東海郭君以君有逶蛇之節自公之
操年世一舉孝廉拜郎中除陳國新平長神化風靡惠
以流下静而為治匪煩匪擾乾乾日□矜此黔首功成
事就色斯高舉宰司委職位思賢以自輔元懿守謙虚
白駒以&KR0034;隉丹陽有越寇渂(闕)命君討理之試
守故鄣長盖危亂有不讓又畏此之□□(闕)而(闕)牧
爰止其師旅鴧若飛鷹□□若夫虓虎彊者綏以德弱
者以仁撫簡在上帝心功訓而特紀轓輿宰堂邑朞月
而致道視(闕)遂據亐卿尹中表之恩情兄弟與
甥&KR0008;樢與女蘿性樂松之茂好聞君顯令名舉宗為歡
喜不□奄忽終蔵形而匿景耕夫釋耒耜桑婦投鉤莒
道阻而且長望遠淚如雨莢馬循大路搴裳而涉洧□
□黍離思黃鳥集于䠂惴惴之臨穴送君扵厚土嗟
嗟悲且傷每食歌不飽夫人篤舊好不㕥存亡改文平
感渭陽悽愴益以甚諸姑咸璧踊爰及君伯姊孝孫字
元宰生不識考妣追惟厥祖恩蓬首斬縗杖世所不能
為流稱於鄉黨見吾若君存剥裂而不已壹别會無期
相去三千里絶翰永忼慨泣下不可止
右費鳳别碑刻舅家中孫甘陵石&KR0008;詩一篇其辭云
瞻彼碑誄懷之好音謂卜君所作也其詩先叙世系
歷官繼以韻語六十句其三句六言餘皆五言石君
盖鳳之中表也所述兄弟甥舅諸姑伯姊夫人孝孫
悲傷哀痛之意宛轉凄切費氏父子三碑合並列扵
吳興校官之壁不知者指此為碑隂趙氏亦有斯誤
其中□而不滓盖用涅而不緇鴧若飛鷹鵕錿若夫
虓虎盖用&KR0008;彼飛隼闞如虓虎其字有不同者若非
假借則是傳授異也(隸釋)
碑以磪為摧以&KR0146;為幾以逶蛇為委蛇以&KR0034;為逐
以基為朞以□為躃(同上)
右漢費鳳碑云字伯蕭梁相之元子也漢安二年舉
孝廉拜郎中除陳國新平長又云試守故鄣長其文
班班可見而卒葬年夀皆不載其後悉為五言韻語
其略曰不悟奄忽終蔵形而匿景耕夫釋耒耜桑女
投鉤筥道阻而且長起坐淚如雨其文既非工故不
悉錄(集古錄)
右石&KR0008;撰隸書不著書人名氏鳳字伯蕭漢安中歷
守故鄣堂邑長&KR0008;自稱鳳舅家中孫文悉為五字句
不著所立年月(集古錄目)
右費君碑隂云君諱鳳字伯蕭梁相之元子九江太
守之長兄也世德襲爵銀艾相亞又云君踐郡右職
三貢獻計漢安二年吳郡太守東海郭君以君有委
蛇之節自公之操年卅一舉孝廉拜郎中除陳國新
平長遂宰堂邑其後為五字韻語詞頗古雅而時時
殘缺不可次叙其前題君舅家中孫甘陵石&KR0008;字子
才所述云(金石錄)
伯蕭碑隂者石子才之所作也子才甘陵人自稱君
舅家中孫瞻彼碑誄不堪哀思而叙之以詩也其詩
有云中表之恩情兄弟共甥舅蔦與女蘿性樂松之
茂好聞君顯令名舉宗為歡喜不悟奄忽終蔵形而
匿景又云策馬循大道褰裳而涉洧惴惴之臨穴送
君於厚土末又云一別會無期相去三千里絶翰永
忼慨泣下不可止賢哉石君不遠三千里而會中表
之喪也今之人以貴陵賤以富忽貧薄恩敗禮喜不
慶憂不弔者幾何人也嗚呼觀此碑者情友親厚之
心可以悠然而生矣(集古後錄)
右漢堂邑令費鳳別碑歐陽公直以為費鳳碑趙明
誠則以為費鳳碑隂隸釋謂費氏父子三碑並列於
吳興校官盖鳳之父汎為梁相有碑而鳳亦自有碑
此則鳳中表石勛字子才之所述也集古後錄謂勛
不遠三千里而會中表之喪觀此情友親厚之心可
以悠然而生則隸釋所稱別碑為是三碑今皆不存
此予得之四明豐解元坊宋榻本也(金薤琳琅)
堂邑令費君碑熹平六年立有碑隂在湖州(金石略)
酸棗令劉熊碑(水經注作酸棗令劉孟陽碑集古錄作俞鄉侯季子碑)
君諱熊字孟(闕)廣陵海西人也厥祖天皇大帝垂精接
感䔍生聖明(闕)仍其則子孫亨之分源而流枝葉扶䟽
出王别胤受爵列土封侯載德相繼不顯(闕)
光武皇帝之元孫廣陵王之孫俞鄉侯之季子也誕生
照明岐㠜踰絶長(闕)柴守約履勤體聖心叡敦
五經之瑋圖兼古業覈其妙行脩言道(闕)宜
京夏莫不師卬六籍五典如源如&KR3110;既練州郡卷舒委
随忠貞(闕)效官(闕)出省揚土流化南城政猶北辰
衆&KR0034;所從三祀有成来臻我邦循東(闕)之惠抑(闕)禮官
賞進厲頑約之以禮博之以文政教始初慎徽五典勤
恤民&KR0907;(闕)心顧下(闕)仁恩如冬日威猛烈炎夏貪究
革情清脩勸慕德惠潛流鬯芳旁布尤愍縣(闕)濟濟之
儀孜孜之踰帥&KR0146;後學致之&KR0146;泮草上之風莫不嚮應
悅誨日新砥(闕)素七業勃然而興咸居今而好古雖
未盡道善必有所由處民之秉彛實我劉父其人魯無
君子斯言取㫋允我劉父言善誘人講禮習聆匪徒豐
學屢獲有年載克成神民恊欣兩不相傷故德友歸焉
自古在昔先民有作洪勲則甄盛德(闕)刻表諸来世垂
之㒺極裦賢表善揚幽拔徹式序在位量能授宜官無
曠事(闕)為正㕥卒為更愍念烝民勞苦不均為作正
彈造設門更富者不獨逸樂貧者得順四時積和感暢
歲為豐穰賦稅不煩實我劉父吏民愛若慈父畏若神
明悔(闕)令德清越孤竹德牟産竒誠宜裦顯照其憲則
乃相(闕)咨度諏詢采摭謠言刊(闕)詩三章其辭曰
清和穆鑠實惟乾□惟&KR1772;降靈䔍生我君服骨叡聖允
鍾厥醇誕生岐㠜言協典墳懿德震燿孝行通神動履
規繩文彰彪繽成是正服以道德民
有父子然後有君臣理財正辭束帛戔戔(闕)夢刻像鶴
鳴一震天臨保漢實生(闕)勲明試賦授夷夏巳親嘉錫
來撫潛化如神其神伊何靈不傷人
猗歟明哲秉道之樞養(闕)之福惟德之隅淵乎其長渙
乎成功(闕)暇民豫新我(闕)通用行則達以誘我邦賴兹
劉父用說其&KR0034;澤零年豐黔首歌頌
右酸棗令劉熊碑篆額石一行微有棗令劉字則知
所題非十即八也碑云出省揚土流化南城三祀有
成来臻我邦則酸棗非始仕之地碑美其勤恤民隱
恩威並行帥厲後學善誘日新至叙力後之事尤詳
其辭云以卒為更愍念烝民勞苦不均為作正彈造
設門更富者不獨逸樂貧者得順四時積和歲豐賦
稅不煩可見劉君兹事尤為民便故百姓以劉父稱
之碑之所以作也以卒為更之上有為正二字而闕
其餘董仲舒云月為更卒已復為正小民安得不困
注云更卒謂給郡縣一月而更者正卒謂給中都官
者西京更有三品後雖改易官不得人則害常自若
也水經云酸棗城有縣令劉孟碑今碑損其一字歐
陽公不知碑在酸棗無以名其官遂謂之俞鄉侯季
子碑趙氏云光武子廣陵王荆以譴死李利涉編古
命氏云荆生俞鄉侯平平生彪襲封據此熊當為彪
之弟然則扵光武乃其曾孫而曰元孫碑之誤也唐
王建題此碑詩云蒼苔滿字土埋龜風雨消磨絶妙
辭不向圖經中舊見無人知是蔡邕碑元祐中蘇邁
書胡戢之語謂此與劉寬碑同建詩為不誣予謂此
固漢隸之上品似非中郎筆法其文有云七業勃然
而興咸居今而好古其詩則曰有父子然後有君臣
文律如此難以謂之絶妙辭也(隸釋)
碑以亨為享&KR0907;為隱究為宄踰為諭偶為隅鶴在
鳴上省文作寉(同上)
酸棗縣城内有後漢酸棗令劉孟陽碑(水經注)
右漢俞鄉侯季子碑云君諱熊字孟下闕一字廣陵
海西人也厥祖天皇大帝垂精接感篤生聖明子孫
享之分源而流枝葉扶疎出王別胤受爵列土封侯
載德君光武皇帝之元孫廣陵王之孫俞鄉侯之季子
也繇是而後文字缺滅其稍稍可讀者時得其一二
云六籍五典如源如泉既練州郡卷舒委随化流南
城政猶北辰三祀有成來臻我邦仁恩如冬日威猛
烈炎夏吏民愛若慈父畏如神明其後又云採摭謠
言作詩三章據碑文無卒葬年月而其辭若此似是
德政碑按後漢書光武皇帝子曰廣陵思王荆荆子
元夀等四人皆封鄉侯史略而不載其名俞鄉侯者
不知為誰思王荆之第幾子也天皇大帝之語自漢
以來有矣(集古錄)
右隸書不著書撰人名氏君名熊字孟孟下缺一字
廣陵海西人漢之宗室父封俞鄉侯此其德政碑也
但曰來居此邦而不書其郡縣之名不著所立年月
在今揚州(集古錄目)
右劉熊碑在今酸棗縣云君諱熊字孟孟下闕一字
按酈道元水經酸棗城内有漢縣令劉孟陽碑今據
碑熊實為此縣令然則所闕一字當從水經為陽也
碑文云君光武皇帝之元孫廣陵王之孫俞鄉侯之
季子也按後漢書光武皇帝之子廣陵思王荆以譴
死顯宗封其子元夀為廣陵侯又封元夀弟三人皆
為鄉侯而李利涉編古命氏唐書宰相世系表皆云
荆生俞鄉元侯平平生彪襲封今據熊當為彪之弟
然則扵光武乃其曾孫而云元孫者疑碑誤(金石錄)
漢酸棗令劉熊碑在本縣古城内按其文熊字孟陽
仕酸棗令百姓刻石紀績有隂記立碑故吏姓名(天下
碑錄)
酸棗令劉熊紀績碑有碑隂在東京(金石略)
右漢酸棗令劉熊碑集古錄作俞鄉侯季子碑且謂
碑云君諱熊字孟下缺一字復引後漢書光武子曰
廣陵思王荆荆子元夀等四人皆封鄉侯而不載其
名俞鄉侯者不知為誰金石錄引酈道元水經注云
酸棗城内有漢縣令劉孟陽碑則所缺一字當從水
經為陽又引李利涉編古命氏及唐宰相世系表皆
云荆王生俞鄉元侯平平生彪襲封則熊當為彪之
弟乃光武曾孫而曰元孫者碑之誤也隸釋謂歐陽
公不知碑在酸棗無以名其官遂謂之俞鄉侯季子
碑而引王建題此碑詩云不向圖經中舊見無人知
是蔡邕碑而又疑其非中郎筆法予則以為建生扵
唐其云蔡邕碑者盖本之圖經而非鑿空而言洪氏
不當扵此而疑之也(金薤琳瑯)
劉熊碑隂
故徵試博士(下闕)故華長蘇真(下闕)故華長戴燿(下闕)故上計
(下闕)故郎中計宏叔寵三百故兖州從事仇審季(下闕)三百
故(下闕)事君仇方孟飭三百故外黃守令尹松大德五百
故雍邱守令李保世德三百故雍邱守令(下闕)穆元憲三
百故外黃守令李卓卓異三百故守東昏長蘇勝德陽
二百故五百掾王暹宜孟三百故雍邱守令王習叔河
三百故督郵左位宣高二百故督郵李&KR3195;景德二百故
督郵李徽景臺二百故督郵蘇翔山甫二百故督郵楊
荗季曾二百故督郵顔亮光祖二百故郡曹史李豫妙
高二百故郡曹史顔詩惠祖二百故郡曹史楊虎世直
二百故郡曹史王仁公直二百故郡曹史王貢叔臺二
百故郡曹史蘇憲憲(下闕)二百故郡曹史仇惟彦成二百
故郡列掾李表憲臺二百故郡文學李義子仁二百故
浚儀守丞李璜伯瓌二百故(下闕)守丞仇邵景傳二百
故陳留守尉樊殖仲舉二百故河隄從事(下闕)萬世(下闕)
故河隄從事李備彦(下闕)故兖州書佐尹雒彦真
五百故雍邱守尉李謙子山二百故外黃守尉誠咸升
卓二百故功曹尹慎元節二百故功曹邴&KR0034;世高二百
故功曹蘇信君咨二百故功曹馬昂卓舉二百故功曹
三頌季寧二百故功曹尹真元真二百故功曹馬汜解
卿三百故功曹蘇僑文睢二百故功曹蘇(下闕)景真二百
故功曹楊(下闕)仲紀二百故功曹毛儀&KR0008;方二百故功曹
李儒公林二百故功曹蘇奉奉祖二百故功曹皮周睢
真二百故功曹楊芬伯曾二百故功曹顔&KR1169;孝舉二百
故功曹&KR0907;備山祖三百故功曹常周彦周二百故功曹
田宣宣孟三百故功曹仇(下闕)彦博二百故功曹左鳳彦
皇五百故功曹李性孝慈三百故功曹李護子讓三百
故主簿衛宣宣臺二百故主簿張芝(下闕)真二百(闕一人)從
掾位李奉奉明二百從掾位(下闕)子然三百從掾位尹
彬睢方三百從掾位王東公舉三百從掾位左宜扶風
二百從掾位景殖叔敬二百從掾位張除叔(下闕)二百從
掾位張臨(下闕)二百從掾位李榮彦德二百從掾位左
脩敬祖三百從掾位宋盖季甫三百從掾位馬萌子明
二百從掾位陳揖文讓二百從掾位彭來叔祖二百從
掾撏横公節三三百處士宋仲慱(闕)三百處士許宗文祖
二百處士李相成祖二百處士王鳳德升三百處士焦
鳳德皇二百處士顔(闕)子禮五百處士尹官&KR1035;高二百
處士蘇位雲臺五百處士李勝子才三百處士紀珪孝
范三百處士董悝彦臺五百處士蘇瑋孔彦五百處士
屈孔子瑋三百處士李綝奉和三百處士(闕)彦宜五
百處士尹茂孔才四百處士尹瑋彦璜五百處士尹德
横五五百處士殷郁(闕)德二百處士李禮公儀三百處
士邵畺孔才五百處士崔鵠孝才五百處士(闕)昭明
三百處士殷經德明三百處士䧺稠景直五百處士韓
庠元序五百處士君&KR0008;孝讓五百處士尹雄雲臺二百
處士許將彦榮五百處士玉(闕)德讓五百處士殷□彦
直五百處士殷沉元像二百處士楊商子翼三百處士
蘇豔彦公三百處士桃詩彦雲五百處士馬儀彦周三
百處士馬郡彦朝五百處士公(闕)雲五百處士曹長
顯才五百處士(闕)仲章五百處士(闕)博五百處
士王&KR0008;叔璜五百處士馬順德(闕)三百處士(闕)
五百處士樊(下闕)處士(下闕)處士蘇穆公臺(闕)百處士(闕)
德(闕)百處士蘇恩公(闕)五百處士杜(闕)彦璜五百處
士左儀德祖二百張(闕)子讓五百處士張(闕)元表三百
處士(闕)三百處士杜(闕)子惠五百好學尹(闕)
二百好學韓彫子(闕)百好學魯庠子序二百好學
李泉叔(闕)二百好學閰仲叔明二百好學誠(闕)密二
百好學張章子章二百好學寇高彦高二百好學䧺就
子成二百好學江(闕)敬臺二百好學毛郃文和二百好
學焦寄子琚二百好學李恭敬讓二百好學宋茂彦(闕)
二百好學宋憲萬歲二百好學稽詳子季二百好學趙
穉景(闕)二百好學張武彦成二百好學焦方子政二百
好學(下闕)好學(下闕)好學蘇(下闕)好學許禮文燿(已下石皆下闕)好學
程當子(闕)好學李墨子(闕)好學李仲叔仲好學尹朝子
(闕)好學(闕)子(闕)好學左重彦松好學李漢子漢好學
李泰子好學尹倕好學衛阿子好學江真好
學趙子賢好學李㙒子㙒好學吉甫好學張侣
叔好學撏子和好學李周子周好學王福子禄好
學翟馮子德行蘇倉子盈好學好好好
右劉熊碑隂其可見者百八十人不書郡吏皆酸棗
人也其稱故華長雍邱令之類則邑之薦紳大夫也
其稱故郡文學故督郵之類則嘗吏扵郡者也其稱
從掾位則酸棗之吏而不稱故吏則可見劉君之在
官也處士之後有好學四十餘人必泮宫之後進以
處士為丈人行者其間有德行一人必是嘗貢孝察
廉者(隸釋)
槀長蔡湛頌
君諱湛字子德河内脩武人也其先(闕)周封叔(闕)葉
文王采食蔡(闕)&KR0767;其氏麻世卿尹有功王室
迄扵大漢繼踐繁隆内任台翼外作股肱元初之(闕)
擾攘君&KR0690;銜詔東掃其難宰化(闕)苻守吳郡再在(闕)
(闕)復牧青州風聲所加(闕)&KR0034;愛樹之美湛&KR0767;其中
子也少耽七典(闕)碩材(闕)州郡名寶鄉黨辟州從
事上(闕)舉孝廉以疾辭讓應司徒府除廣川長公
事去官復辟大尉以熹平四年六月乙夘詔書除(闕)
政也躬清絜以革穢班五禮以齊衆官&KR0767;不勞民
亦無事於斯(闕)孝翕習而帥(闕)蕭滌而雲消爾
乃來幽秀扵巖列嘯(闕)扵閭閰欽耆賢以(闕)命(闕)齊
俗以殊禮(闕)良(闕)足而思節為惡迎化而移心(闕)
□清和而琬琰時雨應氣而投間嘉祥臻(闕)生
年榖豐儲歲有其成遠隣附就戶口增前視事三年遷
高邑令吏民追思如(闕)朝夕思焉夫播禮以正俗少
律以擿姦無為而稱治盪盪有功(闕)飛陶唐氏其孰能
(闕)乎鄭産密豹之徒殆不及矣盖良君興遺愛民
(闕)栞銘樹古今之通義也扵是吏(闕)栗尹等相與
合會立碑起頌刊石焉其辭曰
穆穆蔡君國之俊綱應禮(闕)不降其光乃就台鼎厲
足高(闕)協美公門衮職是望(闕)賦廣川不挫其芳乃旋
色厲更迹惟良舒羽來臨我國是煌靡(闕)不(闕)网□不
通民用寧(闕)風俗以康三載勲最功蹬王府命作高邑
臨拜州(闕)吏民追思乃銘其叙昭示(闕)裔亦孔之表君
德含宏有君子道四焉
聖朝明哲以爵寵賢光和四年十二月甲(闕)詔書拜并
州刺史光和四年七月七日丁(闕二字)
右漢故槀長蔡君之頌隸額在真定有隂靈帝光和
四年立蔡君名湛治槀三載而遷高邑吏民思其惠
政故栗尹等共刊斯石頌後又志其并州之除盖續
書也(隸釋)
碑以盪為湯飛為非&KR0984;即歷字&KR1545;即布字&KR0767;即則
字&KR1871;即厲字□即禱字(同上)
右漢槀長蔡君頌碑在鎮府故天章閣待制楊畋嘗
為余言漢時隸書在者此為最佳畋自言平生唯學
此字余不甚識隸書因畋言遽遣人之常山求得之
遂入扵錄(集古錄)
右不著書撰人名字為隸書君名湛字子德河内脩
武人碑以光和中立在鎮府(集古錄目)
右藁長蔡君頌云君諱湛字子德河内脩武人也又
云舉孝廉辭讓應司徒府除廣川長復辟太尉熹平
四年六月詔書其下斷缺似是叙述遷藁長及在官
政績又云三年遷高邑令吏民追思扵是故吏栗尹
等相與合會立碑起頌刊斯石焉其後有銘最後題
光和四年十二月詔書遷并州刺史其大略如此其
他文字殘缺不可考矣(金石錄)
漢藁城縣長蔡湛碑在本縣西二十五里光和四年
立(天下碑錄)
藁城長蔡湛碑有碑隂光和四年鎮州(金石略)
蔡湛碑隂
右蔡湛碑隂載出錢人名有故吏賤民議民故三老
處士義民其稱故吏義民之類他漢碑多有之唯議
民賤民獨見扵此碑然莫詳其義(金石錄)
溧陽長潘乾校官碑
盖漢三百八十有七載(闕)于(闕)銘功著斯金石
畀誄曰
溧陽長潘君諱乾字元卓陳國長平人盖楚大𫝊潘崇
之末緒也君稟資南(闕)之(闕)德之絶操髫髦(闕)
敏(闕)學典謨祖講詩易剖演奥藝外覽百家衆(闕)□聖
抱不測之謀秉高世之介屈私趨公即仕佐上郡位既
重孔武赳箸疾惡義形從風征暴執訊獲首除曲阿尉
禽姦戔&KR0008;寇息善歡履菰竹之廉蹈公儀之絜察廉除
兹初&KR0146;清肅賦仁義之風(闕)之迹垂化放虖岐周
流愛雙虖(闕)親賢寳□進直&KR0146;慝&KR1545;政優優令儀令
色獄無呼嗟之冤□無叩匈之結矜孤頥老表孝貞節
重義輕利制戶六百有無正繇不□自畢百姓心歡官
不失實扵是遠人聆聲景附樂受一㕓既來安之(闕)役
三年惟泮宫之教反(闕)俗之禮構脩學宫宗懿招德既
安且寧干侯用張&KR0146;&KR0034;用&KR1981;發彼有的睢容(闕)閑鍾磬
縣矣于肖樂焉乃作叙曰翼翼聖慈惠我&KR0034;蒸貽我潘
君平兹溧陽彬文赳武扶弱抑彊(闕)刈骾雄流惡顯忠
咨疑元老師臤作朋脩學童冠琢質繡章實天生德有
漢將興尚旦在昔我君&KR1285;今(闕)此龜艾遂尹三梁永世
支百民人所彰子子孫孫卑尒熾昌
丞沛國銍趙勲字□伯左尉河内汲蕫竝字公&KR0146;右尉
豫章南昌程陽字孝遂
時將作吏名戶曹掾楊淮議曹掾李就議&KR1311;掾栢檜戶
&KR1311;史賀(闕)從掾位侯祖主記史吳超門下史吳訓門下
史吳翔門下史時球
光和四年十月己丑朔廿一日己酉造
右校官之碑隸額靈帝光和四年溧陽為其長潘君
作紹興十三年溧水尉喻仲遠得之固城湖中碑今
在溧水縣潘君名乾自曲阿尉來宰溧陽興學官講
賓射碑頌所由作也其間用字剗省其刀賢去其貝
干侯用張者周禮士以三耦射豻侯大射禮用干字
尚旦在昔者似謂太公周公也(隸釋)
碑以&KR0034;為黎卑為俾從即從字&KR0146;即厲
字□即垂字□即智字□即退字□即野字□即責字□即
蔓字&KR0146;即房字(同上)
漢校官碑宋紹興十一年溧水尉喻仲遠得扵固城
湖濱置之官舍今在孔廟之大門右長樂陳長方雖
嘗碑其所得本末釋文則未之見碑以靈帝光和四
年歲在辛酉造距今凡一千一百五十三年番陽洪
景伯先生出字為之釋謂挈為契&KR0034;為黎畀為俾&KR0008;
為野&KR0034;為責剗去其刀賢去其貝干侯與豻侯通尚
旦為周公太公可謂精審有據其餘不可辨者尚有
二十七字今觀首行自三百字以下上斯字凡十有
六字比之洪氏作釋文時又皆不可攷且如第三行
之字之下是禱字禱下缺一字有天字敏之上是克
字衆之下是儁字退之下是慝字役之上為復反之
下為失此之下為即皆隱隱可見洪氏悉以為闕又
如既安且寧則以為㠯寧梅檜則以為桓檜豈當時
誤扵墨本而然耶溧陽志至謂元卓為元貞是又以
名乾而傅會也禧承乏扵茲暇日與士友曹國傑摩
娑久之得其二三因以洪先生釋文列扵上僣附所
見扵其下勒諸樂石以補前脩之所未及者餘尚俟
博雅君子云至順四年龍在癸酉夏五月文學掾濟
隂單禧謹識
右漢溧陽長潘乾校官碑在今南畿溧水縣學盖溧
水即漢溧陽地也予初得此碑而不知其有釋文近
始得之乃元至順四年校官單禧所為而刻之者也
禧謂此碑宋紹興中縣尉喻仲遠得扵固城湖濱置
之官舍則其得免扵毁棄仲遠之力也禧又有跋謂
考訂碑文與隸釋不同者二十七字而復辨溧陽志
之失可謂有功扵文字者故備錄之(金薤琳瑯)
溧陽長潘乾校官碑八分書光和四年十月宋趙彦
衛雲麓漫鈔曰范曄後漢書永平十年閏月甲午南
廵狩幸南陽祠章陵日北至又祠舊宅禮畢召校官
弟子作雅樂奏鹿鳴帝自御塤箎和之以娛嘉賓則
東漢時縣有校官矣都穆金薤琳瑯曰碑在今南
畿溧水縣學溧水即漢溧陽也有元至順四年單禧
釋文考正碑文與隸釋不同者十餘字(金石文字記)
六藝之一錄卷四十六
