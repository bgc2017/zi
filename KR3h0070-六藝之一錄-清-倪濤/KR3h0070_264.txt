欽定四庫全書
六藝之一錄卷三百六錢唐倪濤撰
古今書論
書法(永字之圖八法八病字式)永嘉姜立綱著
永字八法始於隸書自崔張鍾王傳授一字貫通萬
字墨道之最要也側勒努趯策掠啄磔古名也點横
直鈎挑撇拂捺今名也
八法
側側須三作用鋒向右而勢向左
忌其牛頭
勒勒宜首尾藏鋒用筆欲横而勢欲欹
忌其垂担
努努貴彎行曲扭如挺千斤之力
忌其蜂腰
趯趯宜輕挫潜生以起快峻之鋒
忌其鶴膝
策策須仰鋒上揭而貴乎遲留
忌其丁頭
掠掠須肥徤悠揚而宜乎舒暢
忌其鼠尾
啄啄法之妙在卧側潜進以速歛其鋒芒
忌其斷柴
磔磔法之妙在險横過以開揭其勢
忌其撒箒
八病
牛頭鼠尾蜂腰
鶴膝竹節菱角
折木柴担
(乾覆)官宫宗室宇宙宣守
(乾覆者若天之包羅萬物點畫皆藏於蓋頭之下勿使張弛過外)
(坤載)且里豆正至上生立
(坤載者如地之生植萬物點畫皆立於横勒之上不可使上有齊其大)
(日傍)晴昭映昨暘暉旺曜
(日傍者右直微露柱而左挑微開以短潔為貴讓右字長大迎合成式)
(月伴)朏朓臘臘朦朧朠朊
(月伴者左撇用攸揚讓出而勾微短上相撘處求密不可開露其口)
(平金)銓錫鐸釧鐶鐘鉉鎮
(平金者金字中直上不可露頭否則有稜角參差不齊之狀)
(柱木)植梅柳楊松梧柯桐
(柱木者下不必用勾微露鋒釯左撇稍望下垂中直不可過於長出)
(躍水)清泗澤淮漢浪滄浩
(躍水者空上點中點微糸帶下力起纖對上點之胷有似於草帖法用之)
(直火)燦煩煉燈燭煌煒
(直火者中撇用攸揚微直下三點則促攢一處以迎合其右)
(厚土)地壤垣墇填塌堨場
(厚上者上下横務疎疎其排體製微長筆畫稍重似高阜之象)
(三才)累覃桑蒀素曼&KR0034;奎
(三才者如天地人也三停務求均布不可使上下相欺雖長不失其製)
(分邑)邦邯郭耶郊郡邵邢
(分邑者若藩分守也務上齊而左右均布側下存中一轉勿使露出鋒芒)
(尚文)斐赦教敦敢救敵敖
(尚文者如理寓文也文字少故假攴為文務右拂稍促而右捺垂出攸長)
(蠶頭)不風扁瓜丹戾聖&KR1691;
(蠶頭者落筆如蠶頭微露鋒芒小字不用無害亦大家數之一出漢之八分書也)
(尚變)或易鄙歷節甚勝久
(尚變晉人法也晉書入神變易有度如或之腹易之目鄙之首歷之足自覺殊常)
(崇正)永斷寡夢以而翰象
(崇正姜公法也姜公字畫不苟如正人端士束帶止朝嚴整流動學者心契而宗之)
(兩並)顛順願顥頟潁頗門
(兩並者貴乎均不可使彼此相欺而有相親之象)
(三並)辨弼衙鄉卿辯粥術
(三並者兩邊相齊而中微短空其下如二人攜物之狀)
(下左)功列刑外刊攻政改
(下左者勢不可齊而右微長左字安於上下之中若抱物之象)
(下右)劭加助切勑動勤勍
(下右者勢不可並取其二三落筆左字上長而右字下長若坐立論談之狀)
(密攢)羸繼躡讐&KR0034;簫□㸑
(密攅者貴乎清畫宜瘦而不至於露骨貴乎塞畫宜實而不至於糢糊)
(疎攢)人大三小乙十子千
(疎攢者横欲其向上作肩彎欲其悠揚存中横不可失於垂擔彎不可失於鶴膝)
(當長)自婁有書常鶯臺鼉
(當長者微窄勢不可矮務疎排意在筆先不可因其字之長而過長之)
(當矮)工的曰二六白一凶
(當矮者務促布微闊短潔勢不可長不可因其字之單而更矮之)
(當肥)土山丘斤可古牛丁
(當肥者筆畫稍重似平直簡易若雄壯勇敢不可流於&KR0146;瘇)
(當瘦)卜月内耳孑干貝目
(當瘦者貴乎長而窄不可短而開落筆微重精潔下柱用筆微轉作柱頭佳)
(當大)毊馨&KR0034;囊饗嚮響懿
(當大者筆畫求健左撇對其右捺務必相襯不可失於狂野)
(重)吕昌圭棗炎畺冐出
(重者一體而兩字其重也上微小而下微大以載其上則字有凖矣)
(走)夫失矢尺夭奔矣天
(走者勢如奔途寫者因字成象不可死捺以促其攸揚之態)
(笑)勸觀器嚚靈囂噪嚴
(笑者口字用顔筆刊刻方整畫横潔素而上下流動若大笑之狀)
(立)卓章旱翠牟幸率辛
(立者用筆畫暢逹若長途中行者暫憩之狀橫向上而微露鋒芒)
(四顧)四五因回畐固困囹
(四顧者落筆畫畫向裏而有求彎之狀知此者則字精入神矣)
(巧搆)篆飛彝辭鵬所費逸
(巧搆者結畫俏簇而不犯其重俗同者異之勾贅者别之)
(迎點)劒歲戚北徽心兼縣
(迎點者帖意也蓋微激其點糸帶其上以迎合其右見其有活動之意)
(密鼻)齆齁齈䶑䶐&KR0008;&KR0008;劓
(密鼻者三疊下漸大也上微長中微方下微開左撇右柱似步武之象)
(减捺)遨鏊根覆遐叕遠森
(减捺者字無再捺善書犯之俗也捺重者可不思而去之乎)
(讓左)新則期獻劃剿劉剽
(譲左者左大而右小也當因其大而制其小不可使小而同其大不過均而已)
(讓右)林羽兢棘比赫竹弱
(讓右者右微大而微小其左也一體兩字而成左貼於右而右似有相欺之象)
(包點)馬鳥為烏鷹鷺鶿寫
(包點者側下微直而勾微綽纖對二點露一點在外藏三點在内占其上橫)
(布點)然默熟黑僉無黟熊
(布點者初點纖向裏與二點相向三點與四點相向微糸相聯合式)
(角點)曾羊羹酋姜羕並羌
(角點者上兩點上開下合如牛角之象不可使彼上而此下右撇纖着下字)
(左偏)戸少多力尹右尸夕
(左偏者欲其攸揚而似倒針之狀不可短促以奪其攸揚)
(右偏)毛八屯也弋已巴乞
(右偏者或右勾右捺向在不可促短以局其勢環彎處不可露死氣見)
(踢勾)夀爵尊專朱東棠業
(踢勾者如左邊開遠者用之勾微向外力起以成其結搆之趣)
(綽勾)于予遊預豫乎擘學
(綽勾者大家數之一也用筆微垂下而倒或勾犯其重者而用之也)
(包勾)句旬匈匍匋匊勻勿
(包勾者如擕其物勢不可過於屈勾微綽纖對其上撇纖方襯)
(上長)售盡集龔塗唇壓導
(上長者下必促凑畫如一氣而成不可使下疎而上密)
(下長)身事才繁求首絜華
(下長者下必攸長不可短促雖過於長者不害其為體)
(另撘)表長畏辰氏民良展
(另撘者左下柱出筆力起纖迎於上右拂相纖内捺出務求均布)
(减撇)窮退掌芻産御竊竅
(减撇者撇有贅而省之使人不能一目而知凡遇字有重撇者思之)
(减點)秘桃箋箭屬嬰鬢漏
(减點者點而重者去也字無限量學無終窮可去不可去而斟酌之於心則得矣)
(上平)明胡朗辟頥期習帶
(上平者但取其上之平而不較其下右字微起去其落頤之病)
(下平)細紀能紅貽貼蟊蠢
(下平者取其下之平而不論其上之參差右邊微上去其太脫之病)
(雨蓋)露雲霞震霧霹霑電
(雨蓋者篆意也古人取其意而宛轉之間纖向右點胷中四點圓潔合式)
(中勾)胄霄育青肩肯冐肖
(中勾者如兩直近而用之其勢下微起勾狀露鋒芒去其閉塞之病)
(存中)及乃都廓携盈孕秀
(存中者轉側藏其鋒於中也點畫撇捺舉筆皆然取其最見名之落筆圓轉神速得之)
(三折)之延建廷廵&KR0146;筵㢠廻
(三折者古法也落筆曲脛存中中露鋒芒而尾捺纖出名曰禹門三級浪也)
(垂針)車巾市申帝師斗引
(垂針者書中之妙當垂針而不垂針者俗也蓋字之勢當長而左右微短者用之)
(中柱)中率即甲平命印年
(中柱者不可垂針而誤垂針者俗也蓋字之上左右微大者用之)
(起拂)水永衣承化武成威
(起拂者凡撇在右為拂在左為撇數字當高起似舒臂之狀)
(露空)司井弗川州弟子叔
(露空者筆勢單灑稜角參差不整之䫉凡字之法有内外此内有整處學者心契之)
(穩脚)寳實賞賢賓貴賃賀
(穩脚者左撇微直右點頭纖向上如人正面佇立泰山不動之象)
(扁牛)特物犢牲牸觕犧牣
(扁牛者上撇短促下挑頭垂下力起纖到右肩下住而中直不可用勾)
(藏撇)諸銘羅䛻睹贍鶴虧
(藏撇者取其字之方整撇藏於字之裏而不露其鋒出以合其式)
(讓撇)纏波鑪綸瞻曠臧塘
(讓撇者如撇勢不可短左邊當促而中撇攸揚出其左字外合式)
(灑撇)居鹿厓厚原厘厲殿
(灑撇者務攸揚擺脫於一字之外相撘處不可開其口撇過於本身合式)
(重撇)徙彷彿徐德徢往徘
(重撇者上撇微倒頭向裏二撇頭頂胷攸長垂下以迎其右)
(疊戈)殘踐牋錢棧碊&KR0008;淺
(疊戈者二戈相重上戈微小下戈微大下戈用點在上戈之勾則是上戈無勾)
(冐食)餂飫餘餅飯餉餔館
(胃食者食上人字排開左撇微長右點住如冐覆前若點頭之狀)
(連彡)衫彫彬形彰影彩彤
(連彡者必中撇之頭頂上撇之胷下撇亦然撇纖各長於下)
(躱撇)皮夏及夋麦疲友㚇
(躱撇者撇有重再撇用攸揚宛轉纖向初撇之胷諱其排牙之病)
(短巾)帆帙帕帨帕帽幅帳
(短巾者左右短潔而中直下柱上不可大出以迎其右)
(背車)輇輬輆䡔輕軒輪軸
(背車者上横微短田用方整刊刻下横微開以合其式)
(布角)解觧觚觥觫觔斛&KR0008;
(布角者上撇纖抵下撇頭右曲下抵中直頭右直勾微短讓出左撇以迎右)
(篆革)鞋靴鞅鞘靳勒鞍靮
(篆革者革字中横兩頭不露鋒芒中口四角用雕刻下横微開而中下柱)
(高皿)孟盤盖益杯盆盪盔
(高皿者字高而開兩肩排四直務均布不可使有疎密偏置之病)
(上目)盱眩眛眠眸眺睡睜
(上目者目字微上也右直微柱左挑微露頭四面雕刻潔素以迎其右則得式)
(側方)旖旗旌旛旆旒旄旋
(側方者勢如欹也點似底頭下曲微彎踢力起纖向上橫而撇稍垂勾外合式)
(半矛)務矜䂎&KR0008;&KR0008;&KR0008;&KR0008;&KR0008;
(半矛者點直安於上曲末中橫近上對上曲安下下纖與左横齊形如縮脛之狀)
(月心)應憲意愛懇慮慇懃
(月心者上畫填密下用心大必野放下微用筆淺湊如月之新升方襯)
(竪心)悅惻怍懼惟性恪情
(竪心者左點外圓而内直纖向上微開右點纖占中直微上橫安則合式)
(傍舟)般舷舫舴舨&KR0657;&KR0008;舡
(傍舟者上撇倒左撇頭接上撇纖上橫次上撇過露其胷兩點挑藏右直中)
(排齒)齡齟齠齖䶗䶙&KR0008;齰
(排齒者亂中而取其靜密中而置其疎右字附合而空其上下則合式)
(縮糸)經絨綱紹絲綽縫織
(縮糸者上曲微開下曲微進點微連讓上以迎右字之狀)
(如耳)限降陣陴陪障隂陳
(如耳者用存中一轉不可露鋒芒上下短促潔素則合式)
(高口)呌嘯呼啼咏味唱吸
(高口者口字高上與右邊同齊用四角雕刻以迎合其右字)
(妙欠)次歌欬欲欺歎軟歇
(妙欠者用二撇倒向左中撇頭接其右拂之尾以㓗素為式)
(蓋网)置詈署罷罹罸罡罟
(蓋网者上横強勒過力側下如兩蓋同二點再畫不必接右按下方合勿傷其體)
(硬子)孔孫孺孩&KR0008;孤孜&KR0008;
(硬子者曲下存中硬直下力起左撇微近勾起微纖過直以合其式)
(卓分)匣匠匡匧匜匽匱區
(卓分者大家數之一也相搭處如良工巧匠作器頭密而尾微開徐徐而露其分)
(兼弓)弭弡彌彊弶強張弦
(兼弓者集衆家而成也上曲力下二曲再出筆三曲就本身微露跡直下勾起合式)
(參豸)豹豺貂貊貍貉豼貅
(參豸者上撇微倒下撇包二點於中中直微曲勾對中撇纖三四撇漸長下合式)
(傾言)論語談話議謫誘記
(傾言者如言下三畫都要彎裹下口字左直往裏倒迎合右邊字但言倣此)
(欹女)嬌好娘妤婕妯姓娥
(欹女者蓋右不露其出鋒左挑纖藏右肩下右撇用攸揚纖對上挑頭)
(合馬)馴駒馳騁駟驄驅騾
(合馬者轉下微直勾微綽外用二點藏二點於中點安上橫空其下)
(趨衣)禮祀視裕禋裙衲褲
(趨衣者點如仰視起横與左撇者相齊下點與左肩相並若歛衣負隅之狀)
(踢玉)環瑶珮玲玘琦璜瑞
(踢玉者玉傍下用左挑向上以迎其右玉字空其下則合式)
(平石)破硃砂磷磯確硯研
(平石者右字微下左字微起撇用攸揚灑出以迎結其右則合其式)
(仗禾)積秩種稠稼稻秧私
(仗禾者禾用下横左讓出與下纖相對右點與右肩相齊以合其右)
(藏䖝)蟻&KR1109;蚊蜈蛇螳蠏蚶
(藏䖝者䖝字上務用撇蓋其頭中微開直上不可太出點安於右側末左挑微出)
(偕酉)配釀&KR0755;醇醉酧醲酬
(偕酉者酉字上横不可短而露兩肩左直微輕而右微重則得合其式)
(立人)位仙但休作低倫信
(立人者上撇不可太長中柱安於撇胷如人趨侍之狀)
(右佳)雞雜難離雅雉雕&KR0008;
(右佳者上撇微倒而點安於撇下以短促為貴下空其柱)
(右骨)體骸髓&KR0008;䯇&KR0008;骼骰
(右骨者上曲從右轉下中蓋右點纖向左點頭下月不可用撇右直用中勾力起)
(曲犬)猶獨犯狎狡猾猫狂
(曲犬者上撇微倒中直頭自撇左直下力起勾纖向上撇纖中撇自分出)
(象魚)鱗鰕鱔鱘鯽鯖鰉鯨
(象魚者初撇尾至田角住下初點纖向裏點各合二以迎上下短促合式)
(晉心)忽思恐恩恕忠恣悠
(晉心者初點外環而内直中彎至上字盡力起三點當高置纖向字裏迎中點纖)
(硬彎)丸凡鳳凰瓦染煢氣
(硬彎者筆畫用微轉不可太彎下勾微開踢起若挽千鈞之象也)
(帖意)幾舊此采撰幽譬爰
(帖意者如幾之弋撰之共幽之山爰之工皆帖内傳流古法故置之)
(補滿)國圖爾園圃㒺圓隷
(補滿者若國之安點爾之布爻罔之下亡隸之置畫皆補滿之意)
兩丙豐輿亘曲與興
(開展兩肩者上開下微進中作字貴均直兩邊務相櫬而右微起則合式)
等蔞筌苛箧蔓箕藿
(竹草左下者左邊按住而右邊微下着字以蓋其下如頂物之象)
還迷邇遐遥送遷近
(點了中之者遇走之則單點了字存中而攸揚捺出則曲其脛纖向上出)
史吏臾丈又受余又
(曲頭刀尾者必露其頭方作曲脛存中而攸揚捺出若頭相撘處不必用)
見兒元充克兄兊免
(躍相均者右撇若曲針攸揚右勾圓活彎求其相不可使左右有不齊之病)
冠完宅党毫亮冗寬
(上蓋下躍者上右按點纖對其右點下右曲勾纖對其右蓋頭則合式)
寺侍詩得待峙&KR0008;時
(三畫中長者如待如得務中畫特出而上下畫横相齊不然則失體)
交文各冬吝父爻乂
(丫向正中者乂不可大而分必對其中撇捺下必齊平合式)
奏奉春秦泰椿臻舂
(三畫中短者左邊各讓其下右邊上下相對而中畫短藏於中而撇捺自中横分出)
(向)䪕卯歸卯尉韜&KR0008;贑
(向者字意相合而右微大如二人論談道義並立互言之狀)
(背)耗靚覩馥馪聽殷瓠
(背者兩相馳遁而必背相靠者如二人分别各相辭手之狀)
閣闕閵[門@龠]閬闌闑關
(門字上開者如門中字畫填密則上開而字塞其中門兩旁亦如上闊)
間聞閒閏閭悶開閃
(門字上閉者門中字畫疎單則閉其上求其相均而已空處亦同前目)
(方)用周甬爽矞岡備商
(方者四面整飭而大體長但右直用筆微昂而下勾力起則字無不方矣)
(圓)鑾必樂轡&KR0034;鸞欒&KR0034;
(圓者如必字撇不可長點不可占如樂字白不可闊糸不可展餘類可推矣)
(右書法者乃太僕寺卿姜立綱先生之筆也觀其點畫形體端莊嚴肅士大夫品其有正人君子立
朝之象噫豈虚譽哉後之君子即此是學因其筆而得其心法其心正則筆正如正人君子則其為
益不小矣豈特為六藝之一而已哉前翰林院待詔將仕佐郎兼修國史長洲文徵明䟦)
六藝之一錄卷三百六
