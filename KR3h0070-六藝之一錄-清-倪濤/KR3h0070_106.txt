欽定四庫全書
六藝之一錄卷一百七錢唐倪濤撰
石刻文字八十三
宋王象之輿地碑目
南劍州碑記
仙書石在劍浦縣之東蕭坑之前或指為仙書
湆澹院留題在劍浦妙峰閣上有蔡襄題字及李孝
彦草書賈清詩曰溪聲灘外急草色雨中深客意自
南北山光無古今
虎頭巖記在將樂縣南龜山楊時為之記
鎮國廟中碑見古迹門
寳華院記在將樂縣南十五里有偽閩王氏鑄銅鐘
銘
天王院留題在沙縣壁間有唐韓偓題詩
延平志廖挺編胡舜舉序
尤溪縣新學記朱晦翁文
邵武軍碑記
王氏石銘夷堅志云邵武人危氏者大觀二年葬其
親于郡西塔院下路傍踰月雨過墳側隠然有痕掘
之得銀酒杯二銅汞缶及鏡銘一又得埋銘石其文
曰琅琊王氏女江南熙載妻丙申閏七月葬在石城
西諸器皆依古而制度精巧非世工可及
吏隠堂銘葉儀鳳撰樵溪之水清潄玉樵嵐之山翠
可掬溪水之湄山之足上有寒梅擁修竹
武陽志高光編葛隲序
樵川集黃璋序
李丞相祠堂記在軍學中朱晦翁文
興化軍碑記
石敢當碑慶歷中張緯宰莆田再新縣治得一石銘
其文曰石敢當鎮百鬼壓灾殃官吏福百姓康風教
盛禮樂張唐大歷五年縣令鄭押字記今人家用碑
石書曰石敢當三字鎮于門盖此風之所流傳云
仙篆石在莆田縣北十里陳崖山巨石坦平文跡縱
横若篆書方翥陳岩詩云蟲文鳥篆不可識如讀岣
嶁神禹碑
石碑在莆田縣南十里嶺上有石平闊數尺上有鳥
跡書文不可曉
中峯庵記曾開天台庵記云南山廣化寺有庵百餘
區簷楹相摩軒檻層出如中峯瑞泉天台號為絶景
成都府碑記
漢蜀太守何君造尊揵閣碑容齋隨筆云在成都府
其末云建武中元(缺)年
漢王渙墓碑在新都縣北五里渙字稚子東漢循吏
也冢前有二石闕其一題漢故兖州刺史雒陽令王
君稚子之闕其一題云漢先靈侍御史河内縣令王
君稚子之闕
漢文翁學生題名集古錄不著書人名氏文翁題可
見者凡一百十二人碑在益州
漢文翁石柱記集古錄云漢隸不著書撰人名氏永
初中火灾被焚惟廟内兩石闕存太守高朕重立又
于其東别築周公禮殿碑以初平五年立在益州
殿柱記先儒謂鍾會書非也鍾會是魏咸熙元年始
入蜀距漢興平初&KR1124;已七十一年不應追書也今在
禮殿
東漢學殿歲月記繫年錄云紹興六年成都教授范
仲殳奏疏言本府學殿建于東漢之初平漢人以大
隸記其修築歲月刻于東楹至今九百四十三年盡
天下棟宇之古無過于此者
高宗皇帝御書大成殿榜繫年錄云紹興六年上書
大成殿榜賜成都府學
左存生題名歐陽公集古錄謂為晉宋間碑
晉益州刺史羅君碑在碑隂
晉朱齡石刻宋高祖檄譙縱文在石室
館學廟堂碑唐永徽元年賀公亮撰集古錄謂不著
書撰人名氏不同
州學廟堂頌唐神龍二年史燾撰
唐平蠻碑集古錄云唐蕭晉用撰開元十九年刻石
紀功在成都昭烈帝廟又容齋隨筆云成都有唐平
蠻碑開元十九年南蠻為邊患明皇遣内常侍高守
信為南道招慰處置使以討之拔其九城此事新舊
唐書及野史皆不載肅宗以魚朝恩為觀軍容處置
使憲宗用吐突承瓘為招討使議者譏其以中人主
兵柄不知明皇用守信有以啟之也
先主廟碑貞元四年蘇端撰在昭烈帝廟中
韋臯寳國寺記貞元中立
叚文昌元和中律師銘共為一碑見在府學
蠶市記韋南康文在葉陽縣寳律寺寺有南康像最
得其真
武侯碑隂記集古錄云唐崔備撰元和二年武元衡
刻及其僚屬題名于武侯廟碑隂
古柏行長慶四年叚文昌文
重寫前益州五長史真記李文饒撰云益州草堂寺
列畫前長史一十四人代稱絶迹余嘗于數公子孫
之家獲見圖畫乃知草堂繪事靡不造真者余以精
舍甚古貌像將傾乃選其功德尤盛者五人模于郡
之廳事
資福院記集古錄云唐李德裕撰長慶二年立石
諸葛武侯碑在昭烈帝廟中元和四年裴度撰柳公
綽書
總管大學碑周益州刺史齊國公宇文憲頌德碑也
石室贊唐維州刺史鄭藏林撰大歷十年殿中侍御
史李樞篆
修文宣王廟碣會昌五年裴坦撰
唐柳公權書金剛經在城嘉祐禪院
唐僧大辯修功德碑元和十五年立在文殊閣
唐韋南康碑二並在大慈寺福殿中
石本九經在府學容齋隨筆云皆孟昶時所刻其書
淵世民三字皆闕畫高祖太宗之諱也
龍興寺碑容齋隨筆云乃前蜀王氏時所立及唐諸
帝名皆半闕云
高駢築城記唐中和四年翰林王徽記在城中信相
院
孟知祥修城記後唐天成二年李旻記
唐明皇追諡孔子冊文本朝太平興國五年府尹辛
仲甫立石
十賢贊今存其七姚崇贊冉伯牛宋璟贊冉有源乾
曜贊閔子騫韋抗贊子貢陸餘慶贊子路盧從愿贊
子游裴璀贊子夏
觀政閣記秦漢至唐領太守刺史節度使之職有政
績可考而畫像存焉得二十八人者别圖于(缺)門而
榜曰觀政吕大防觀政閣記成都志云畫像存者二
十有八人李求文翁王遵張堪第五倫廉范种嵩李
膺高朕諸葛亮王濬高儉陸象先蘇頲嚴武翟寧韋
臯高崇文武元衡叚文昌李德裕楊嗣復杜琮魏驀
牛叢夏侯孜高駢陳敬瑄
文翁等畫像十贊宋祁撰祠之内圖文翁嚴君平鄭
子真司馬相如揚子雲蜀中先賢凡九人及公之像
而十
蘇文忠公留題成都志云極樂院有蘇文忠公壁間
留題至和丙申季春二十八日眉陽蘇軾與弟蘇轍
來觀盧楞迦筆跡今存
成都古今前後記眉山人孫汝聽修成都古今前後
記六十卷見眉州江鄉志
趙清獻公成都記見張有成光福寺記
成都志袁說友序
重慶府碑記
蜀先主碑在晉源縣西南二里唐房琯文
唐李伯藥碑在江原縣之萬歲寺文字殘缺
唐開元碑唐天寳八年碑在晉源常清觀鮮于仲通
文
唐開元皇帝送趙仙甫尊師歸蜀詩碑見在新津縣
寳真觀
唐樊知遷碑在江原縣淨居寺唐顔師古文今額殘
缺
翠圍山碑在永康之翠圍寺文字殘缺
萬歲寺碑碑記具存見萬歲寺注
善頌堂留題見趙抃註
范公鎮留題在太平院范公入蜀遊岷山過此紀行
于寺之閣云熙寧八年三月遊青城四月趨峨眉俱
過此與百世相見百朋百嘉侍行蜀郡(缺)公記
法天寺留題見法天寺注
蜀州刺史廳壁記唐紀事詩云貞元十四年皇甫澈
刺蜀州時賦四相詩序云蜀州刺史廳壁記云居相
位者前後四公謨明弼諧遷轉歴此顧己無取忝跡
于斯景行遺美庶將來君子知聖朝之德云爾
眉州碑記
漢刻黃龍甘露之碑在鼓山之黃龍鎮
楊洪碑漢犍為太守楊洪碑在鼓山縣北小板橋楊
中云五十年前餘洪字其他皆磨滅不可考究今三
字亦無餘矣
北平山碑在鼓山縣之北平山大書北平山治之碑
餘不可讀碑隂書大唐上元二年道士施仕衡等數
字
南康郡王紀功碑唐貞元十三年建碑元在龍興寺
乃皇太子誦書天聖五年移在州衙門外
唐眉州剏羅城記唐大順三年盧極撰文
眉州新移彭山縣記唐會昌五年樓旦撰文
唐丹稜縣龍鶴山成鍊師植松碑唐天寳元年歲次
庚寅建
城東貢院佛殿中唐碑及五代碑城東寺殿宇建于
唐時今為貢院中有古碑二堵
象耳山李白留題夜来月下卧醒花影零亂滿人襟
袖疑如濯魄于冰壺也李白書
杜子美兩川夔峽諸詩石刻黃庭堅書詳見大雅堂
下
夷獠誓碑寰宇記云在洪雅縣市中
大池院題去眉山縣一十里蘇文忠公嘗過之今柱
上有手書自老翁井還偶憩治平丁未十二月七日
子瞻凡十八字
州園十詠紹興間邵傅
眉山古志孫汝聽編
通義編萬安國編
江鄕志張伯虞編劉光祖序
簡州碑記
後周宇文泰紀功碑碑在本州界首云泰數遣都督
入蜀一治石岡縣一治懷遠縣見簡州記
郡守壁記名氏唐貞觀十三年見劉左史折柳筆記
韋南康紀功之碑在州治頒春亭側碑甚巨乃御製
皇太子臣誦奉勅書
唐乾符修城碑在州之城隍廟
天光觀唐碑觀在陽安縣東三十里有唐碑可讀者
云太和初三洞道士王道賜因張文舉施地基剏建
羅漢院石刻在陽安縣有僧繼暉斬木開基而崖石
呈露見石鐫羅漢等像有碑曰唐興元元年禪師道
明鐫刻以為禪宫
靈巖院石刻在平泉縣西南二十五里院中石刻字
乃元和長慶間
周文王廟碑在陽安縣西北七十五里即後周高祖
文帝之廟舊碑題額云大周(缺)碑元年歲次丁丑
造元年即後周閔帝之初元也今刻石猶存焉
北巖院碑院有唐碑其歲月乃大歷時重修云
聖居院碑唐中和年建
嘉定府碑記
漢楊仲暢墓碑墓在夾江縣東十里墓前兩石闕其
左有書故益州太守楊府君諱德字仲暢墓道十六
字
漢和帝時開道碑在夾江縣西蜀郡青衣越嶲道界
中有永和七年永和八年等字
漢靈帝時張道陵碑在洪雅縣易俗鄉上有嘉平二
年三月三日等字
沐州古碑唐垂拱三年玉津令馬元慶等殺馬口夷
賊紀功今存
李德裕石闕舊市鎮有之灘曰墨崖其上有唐李德
裕領重兵過此凡九字
孝女碑在犍為清溪口楊洪山下東漢永建中孝女
叔先雄以父泥和墜湍水尸喪不歸雄于父溺處自
投水死後五日與父尸相持浮江上郡表言為雄立
碑國朝元祐中重立
都安王廟碑碑載隋開皇九年置青衣縣後周保定
二年置青州宣州二年始為嘉州
靈鷲山碑唐貞元中僧乾光為其師道真(缺)宗彛
撰碑而碑刻于長慶中
韋南康大像碑在凌雲寺大像之左
郭璞移水記記謂世主播遷戎羯亂華于是優游笑
傲放意山水間仍于嘉州城東百步烏尤山鑿書巖
而蘇子由詩亦指其注爾雅于此史謂無入蜀之文
謹按移水記有嘉州二字則非璞之手筆恐後人之
附會耳蓋嘉州之名始于後周而自周以前止曰漢
嘉郡曰龍游縣耳安得有所謂嘉州哉或者後人追
書則未可知耳當攷
張無盡沐川寨記其略云南蠻東北接境常挾吐蕃
以為中國患蓋其路一出大渡河一出沐川源一出
馬湖江等其狹邪之徑曰榮涇曰入面菁曰黑水曰
頼因曰龍水曰隂川而沐川之路常為嘯集之地
申孝友西南會要孝友論唐自開元之際始為南詔
之憂蓋六台詔而南詔最強連吐蕃而蜀患乃酷降
及太和之際李德裕作籌邊樓南詔頗有所憚而蜀
賴之以安今西南諸蕃自祖宗以來以迄于今阻隔
大蕃之要道實為蜀郡之藩籬自致雲吐之三蕃不
復疥疽于中國今邊夷近屬雖衆且微然而勢合則
強力分則弱必離其黨使不得親分其勢使不得不
弱斯可矣
嘉定志郭公益編續志林潔己編
嘉定許岑參編
雅州碑記
漢巴郡太守治道記其碑在榮經縣西三十里建武
中元二年立
羊竇道碑在岩道縣東三十里漢(缺)初六年碑也
漢故檢校巴郡太守樊府君碑建安十年三月上旬
造
高孝廉墓碑在岩道縣東二十里按其碑年月乃漢
建安十四年高君兄弟皆孝廉有二大闕其一曰故
益州太守武隂令上計吏舉孝廉諸部從事高頣字
貫方其一曰漢故益州太守隂平都尉武陽令北府
丞舉孝廉高君實字貫光又一大碑其首云故益州
太守高君之碑
蜀邛崍關開路記天寳六年章仇兼瓊記
龍興寺碑在州城外有唐咸通四年再建龍興寺碑
吳行魯撰又有二蘇先生之墨跡亦在本寺
平羌江䋲橋碑在岩道縣平羌橋有唐咸通十年上
官璞所撰碑字亦隸體今在江瀆廟
兩面碑在廬山縣南五里與府君碑甚近碑面與背
皆有篆文歲久訛闕不可讀或辨其文曰廬山縣碑
尊徤閣記建武中元二年其碑在榮經縣西三十里
景峈懸崖間巽岩李燾有跋以辨正年譜且言按後
漢紀建武二十三年為夏四月改曰中元無建武字
又按祭祀志改建武二十三年為建武中元元年以
此知記與志合而紀失建武之二字矣
李白月下帖在郡治
魯直木蘭歌帖在郡治
魯直梁父吟帖在郡治
楊凝式詩帖在郡治
雅安志李嗣文序
威州碑記
鼓角樓記唐維州軍事判官高測文乾符五年十月
十五日維州刺史李光置
天寳寺碑唐咸通六年建軍事判官陶師文
伏波廟碑唐咸通八年左武衛兵曹參軍崔遠文
茂州碑記
唐迴車院碑唐刺史蓋巨源撰大中十三年立
唐刺史題梁黃唐梁記有寳歷元年刺史竇季餘大
中十三年刺史劉成師咸通三年刺史蓋巨源題
張延賞修城記按董守兩路記載唐大歷十四年吐
蕃大下火焚郊館興元元年張延賞重修其後别駕
大夫修建滅堡壁雉堞
茂州治平寺碑寺舊在城外緣叛羌董阿丹焚元豐
初移入城
滋茂池善應廟碑無盡居士張商英文其神或𫝊姓
吳或𫝊姓郭頗有異同
西山記紹聖中茂州曹奮所作
更生閣記政和丁酉倅貳跨鼇先生李新目擊靜州
之變記載其事甚詳
圖經郡守史憲序
隆州碑記
漢黃龍甘露之碑在籍縣江口上銳下方其狀如鐘
大書漢黃龍甘露之碑七字餘不可讀其可識者郡
臣將軍位號蓋為龍紀也
艷陽洞石碑在洞之顛書曰艷陽仙洞四字字體兼
篆不知何代書旁有欵識歲久磨滅東南貴人見此
碑本寳而藏之以為真漢隸也
唐金剛經碑在佛龕山磨崖唐貞觀中率更令歐陽
詢書
道超和尚精德碑在古城山平等寺天寳四年薛兼
金撰
開國王碑在唱車山貞元元年桂平令王覺記
張天師靈廟碑元和十五年知陵州李正卿撰
貴平縣牟尚書墓記唐同光五年陳貴民領州事
文宣王廟碑在貴平縣縣學長慶五年刺史李正卿
撰尹太階書
龍興寺大藏經碑見在報恩寺開成四年吳商撰
篆字心經碑在小大悲閣咸通七年仇溥撰并書
修大悲堂記在小大悲閣景福元年僧承徽記
黃帝書隂符記在至道觀咸通十五年冲書
古大悲堂碑在報恩寺乾符三年周宋莒撰
超覺寺記明二年刺史蕭&KR0008;記
龍華院山門路記在籍縣天復七年立今為觀音院
唐節度使楊公墓碑隆州井研縣道旁有石刻云唐
銀青光禄大夫檢校御史中丞上柱國節度使楊公
墓其旁多楊姓乃其子孫也
靈泉院碑在本寺後唐同光三年立
僧曉微碑在寳林院西蜀明德元年立又有顯教大
師碑廣政四年立
鐡騎將軍碑在歸安鎮偽蜀廣政二年立
寳峰院記在貴平縣西北四十里院内有王羲之記
王氏廬墓銘
飛泉山碑其碑有二並在仁夀縣東飛泉山
飛泉山院碑唐神龍元年立在超覺寺
玉堂硯銘文與可將赴陵州孫洙巨源以玉堂大硯
贈之文同屬蘇子瞻為之銘陵州在高山上難得水
蔡君謨法帖東坡多心經
文與可書千字文並在州治
永康軍碑記
漢石刻治道記距紫屏三里許道旁有漢石刻二皆
治道記也其一曰建平五年者孝哀時刻也其一曰
永平元年者孝明時石刻也在范公平磨崖之西
鬼界古碑在鬼域山下昔天師驅鬼于絶域有鬼界
古碑字畫磨滅不知何代矣
天師戒鬼筆述在大龍橋側深一十三丈闊三十丈
晉㙛在郡西鉢兒泉因墾地得一塼上有晉太康年
號
隋薛道衡磨崖碑在玉女洞後有磨崖碑云刺史薛
道衡撰或又云薛曾
唐貞觀十三年韋作觀魚記在軍城五里北山朝天
寺
唐崇德廟記唐李德裕鎮蜀時建崇德廟命叚全
暐為記
唐元和十四年寳幢院記在青城海晏寺
唐僖宗中和年改海晏寺記在本寺
唐觀音院記在青城縣東南九里有唐乾符二年記
青城山碑在常道觀軒轅石龕之下隋大業七年立
太常博士隂道
玄宗真容碑在六時巖下
修丈人殿祝文碣進士任璠文在丈人觀殿上
置丈人觀碑徐大亨文在丈人觀三門下
紀符瑞碣甘遺榮八分書在丈人觀三門之右
修諸觀功德記鄭敖書在丈人觀大殿之右
延慶觀移觀手詔碑在延慶觀後絶峯之上石龕中
開元十二年立
唐吳行魯碑在鬭鷄臺有古碑尚存但字畫磨滅
蓋唐大中十一年治隸彭州時長史吳行魯所建
碑也
玉壘關碑唐大中十年白敏中帥蜀日建關旁有大
碑即幕府陳可度頌功德之碑
獠澤水石記路次石門崖壁鐫吳行魯大中奉使巡
邊行見獠澤水石記
唐人徐浩書金剛經道江天宫院有唐人徐浩書金
剛經全帙今刻之石
杜光庭重修冲妙觀記在青城縣一里冲妙觀
韓擇木八分書延慶觀靈寳真人五符幢下其下記
銘乃開元十二年立
蜀嘉王宗夀墨跡偽蜀王建宗子嘉王宗夀與能仁
院僧卯往来書札二十餘簡存于院墨跡宛然如新
迎祥寺鐘樓刻字在導江縣北迎祥寺鐘樓刻字内
有(缺)不記年月觀其首有節度押衙字即為唐末
五代間刻也寺有老泉為記東坡所書碑刻俱存
青城山甲記唐杜光庭編
青城山乙記范仲立編
永康志教授張增編
石泉軍碑記(闕)
瀘州碑記
蕭齊碑在丁公崖磨滅難考
唐高宗安樂山取丹經詔碑在安樂山
唐高宗賜進經道士詔碑在安樂山
劉真人藏經碑在安樂山
唐真如寺碑在州北真如寺
唐蘇公甘泉碑在乾州南門有唐乾元中都督蘇元
開井記
黃太史砥柱銘碑在高寺
大像記醉僧圖詩黃太史三碑并在開福寺
尹吉甫祠堂記許元為之記曰父老相傳周尹吉甫
實生此地見于圖經舊矣陳帥損之作清穆堂以祠
之嘗觀酈道元水經注江陽異聞與華陽國志頗類
其載揚雄琴清英叙伯竒流放并子安之操附之江
陽揚雄蜀人也其說必有據
吏隠閣記治平四年鄧太師綰作邑于瀘川作吏隠
閣曰瀘之合江邑居之南輔清漢而上六七里曰安
樂山世𫝊隋開皇劉珍先生登真之地杜光庭為
之𫝊李淑為之記開皇所置三觀其一尚在乃命道
士作劉真人祠堂因名其閣曰吏隠閣
鏡硯銘黃太史銘曰瀘川之桂林有石黟黑瀘川之
人不能有而富義有之以為硯則宜筆而受墨唐安有
任君從簡之硯面為鏡而背三足形駭天下若山林
不若而不得訪諸禹也
瀘州平夷記熙寧中范百祿撰今在江安縣之偶住
亭
劉真人傳杜光庭撰
合江縣安樂山騰清三觀記皇祐己丑李淑撰
江陽志教授李濬撰
江陽譜永嘉曹叔遠編集
潼川府碑記
晉雲南太守叚宗仲德政碑宗仲有德政墓在通泉
縣碑在墓下
唐護聖寺鐘銘唐龍紀二年節度使顧彦暉鑄有銘
甘泉寺誓犀碑李雍書
李義府碑寰宇記在永泰縣北
馬元直開元中誥圖經元直在唐為餘州刺史家有
開元中誥
陳拾遺與趙彦昭郭元振題壁圖經載杜甫題陳拾
遺詩跋
唐薛稷書慧普寺薛道衡之孫魏鄭公之甥也以書
名天下慧普寺三字方三尺筆畫雄健在邇泉夀聖
寺聚古堂
梓州官僚磨崖贊唐武后時司法參軍楊炯作在北
崖字十六七磨滅不可讀
游仙觀老君碑田真人殿記在中江縣集虚觀蜀廣
政六年碑
王勃庾信護聖寺碑在城北護聖寺
彌勒院記李商隠書
甘泉亭碑李潮八分書並在城北護聖寺水陸淨土
岩北
劉蛻文塚碑在城南長夀寺兜率院之崖壁
精舍四證堂碑
道興觀碑
道士胡君新井碣銘並見李義山集
蓮花漏記天聖中燕公肅守梓州日置仍自為之記
梓潼古今記淳熙間郪令孫汝聰作
梓潼風俗譜元祐間教授石慶嗣作
舊圖經李宗諤序新潼川志劉甲序
遂寧府碑記
唐張九宗題記在府東崇元觀其字圓勁有虞禇風
骨
唐覺苑寺鑄鐘記在蓬溪縣覺苑寺唐元和十二年
遂州刺史張宗撰鑄鐘記并書
唐劉纂文宣王廟記碑後唐天成四年
唐磨崖金剛經圖在長江縣南二十里
唐天復四年禪林碑在鶴鳴山福勝寺李仁表文
唐賈島詩碑在長江縣
蜀安國寺碑在州羅城外有永平二年碑
後唐武信軍軍衙記廣政間歐陽炯文
卞高五十六體篆字碑在小溪縣之長夑院
蜀明德四年碑在小溪山嚮尼寺
金地院孝童孝女碑在青石縣九節鎮
遂寧好閬中志載熙寧中遂寧守向公著遂寧好十
章寄閬守鄭公申鄭答以南隆好十章
遂寧志馬崇文撰
順寧府碑記
漢車騎崖石刻郡國志云後漢車騎將軍馮緄于此
鐫崖刻石十餘處寰宇記在流溪縣
相如故宅石記在相如縣之西南光聖佛寺漫不可
讀父老尚知其為唐陳子昂之文
二良牧碑馬肩孟撰載唐二刺史事碑在郡事醋庫
之側
唐朱鳳山觀銘長史息袁玘文在山上
唐金泉山仙居述唐太和五年果州刺史韋公肅文
在山上
唐鄭慶詩刻在金泉山上
唐誥刻在金泉山
偽蜀刺史徐光溥詩刻在金泉山
唐移縣碑在南充縣門大中年立文字磨滅不可詳
辨
唐王維送楊長史赴果州詩在郡治
唐屈突公德政碑在西川縣資福寺河南府陸渾尉
崔晟撰
唐仙林觀碑在西充縣列真觀唐中書侍郎趙彦昭
撰
唐程仙師蟬蛻偈皂莢碑在西充縣降真觀
唐圭峰禪師𫝊法碑在西充縣金蓮院
唐相如縣石龕佛像記在縣治縣令陳子良撰
偽蜀誓火碑永平五年建在州北廣川廟中
永興節度使王彦超重修行成思堂石刻不著姓今
附後作堂在姑孰把麾来果山男子四方志萬里如
目前振振佳公子性行純于天既知仁有本自應枝
葉繁宣尼語參孝推廣十八篇君能擴充之九思極
其全道行身亦立揚名顯其先回觀廬墓人卑卑何
足言
謝寰山靈泉碑謝真人父諱寰所居名謝寰山山有
院名靈泉有一唐碑字多訛缺
耆舊錄自漢紀信以下三十六人並見學錄蒲士龍
所編耆舊錄又有趙嗣業趙昌藻游問為之贊并繪
像于鄕賢堂又自隠逸王公宇以下一十四人在
耆舊錄外亦繪像于鄕賢堂又復搜訪自王綰以下
二十餘士悉繫干左而其右游公仲鴻𫝊紀趙忠定
紹熙甲寅始末甚詳
開漢志郡守朱繁開漢志序云紀將軍加封誥詞有
云實開漢業故建樓命曰開漢郡志名編亦曰開漢
於理亦無礙而郡志序云又以開漢命郡象之竊詳
州名郡名皆朝廷所賜不應擅改今九域志苐曰南
充郡尚朝廷所以命也未請于朝以求改命而自稱
曰開漢于理未安云
資州碑記
漢永建五年漢安修棧道記在内江縣界磨崖字今
已磨滅
陳君德政碑陳君失其名漢永建五年為漢安長有
碑在獠井埧層崖之腹字雖磨滅然尚可考
隋勅改羅漢院碑隋初勅改羅漢院碑今在法雲院
唐開元棲神山略記在法鉢池前刺史房渙文
唐顔魯公書中興頌碑二一在東崖一在西崖
河相弘農碑在資陽縣王褒墓左
王褒墓石表西漢王褒墓在資陽縣北二十五里碑
字已磨滅
三仙磨崖題名在資陽縣三江鎮碑云貞元十四年
十月十日杜錫崔熊席夔三人同游
洗公石馬塔院記滴水巖結界記鄭綱詩
在北巖及寧國寺
陳圖南詩在得道山并邵傅跋
崇夀觀碑唐天寳二年建玄宗御書額見有石刻乃
唐御史中丞宋渾文碑已磨滅
杜光庭醮壇山北席院記
王師閔西巖龍潭瀑布詩在龍水
李渭北巖詩盧并北巖詩張公瑾北巖詩在龍
水
重修北巖記唐邵泰文
裴晉公自贊在靈虚院
靈仙觀碑西漢王褒宅在資陽縣西駟馬里今改為
靈仙觀碑碣洗硯池尚存焉
唐裴瞻墓碑記唐左僕射裴瞻墓在盤石縣北五里
有世譜碑記藏于寳靈院
唐韋臯紀功碑碑在郡市心居民室下紹興丁巳穴
土有碑石太守命工取其石重徹民屋不果止錄其
文乃御製紀功碑銘并序皇太子書碑面殘缺不全
惟碑隂乃開成元年臯從孫鋌為本州守日紀述其
文具全遂復覆之
安夷軍詩碑紹興十六年内江令董昌齡移徙新市
平縣基土中得小碑一片有詩云戰馬向風嘶荒雞
隔水啼終日隨征旆何時罷鼓鼙
青松亭記在州治唐乾符四年西川節度使成都尹
高駢記并書
毗沙門天王讃紹興壬戌郡守邵博得碑城北隅唐
羊士諤為刺史撰并書
資中志扈自中編李折序
普州碑記
唐樓巖山寺讃銘序唐開元戊辰前刺史弘農楊公
珪博陵崔元讓及刺史房公失其名
唐老君應現碑唐開元觀唐老君應現碑開元二十
九年岳陽郡奉勅建大宋淳化二年重鐫
唐紫極宫碑集古錄唐樂闡撰賈島書樂彦融(缺)
碑以會昌元年立在普州
唐西巖禪師受戒序普州刺史韋忠開元十年建
普慈志郡守楊泰之序
郡北小千佛院記普慈志云在開皇十三年
唐宣宗賜浪仙墨制在大中八年
賈浪仙墓表字浪仙燕人廣明庚子東蜀從事上谷
侯圭表曰於戲有唐詩流賈君之墓
賈島墓銘集古錄云唐蘇絳撰馮贄書碑以會昌四
年立在普州
聶公真龕記在靈居山軍事判官何光遠撰廣政四
年建
茗山平寇錄見普慈志
合州碑記
唐令長新戒在赤水縣開元二十四年立玄宗嘗擇
縣令百六十三人賜以丁寧之戒其後為縣者皆以
戒刻石集古錄取焉景祐中令重刻之今非唐故物
矣
古書巖在巴川縣巖間隠隠如篆文不可讀
石門彌陀像在石門縣之北巖唐開元二十三年州
别駕張釗為刺史孫希莊作
祭龍多山題名天寳十四年十月十一日大中大夫
守巴川郡太守真寧縣開國男上柱國賜紫金魚袋
韋藏鋒集制醮祭
涪内水石鏡題名大唐大歷十年三月三日石出
時兵甲息黎庶歸六氣調五種熟刺史兼侍御史王
珽記
盧舍那佛二菩薩記在石(缺)縣三北岩唐長慶二年
刺史劉温作
集聖院記在赤水之龍多山唐咸通間李嵇作
季子墓銘在巴川縣相𫝊以為孔子所書張從申記
云舊石湮沒玄宗命殷仲容榻本𫝊之大歷中再刻
此從申所記也此刻未知何人所模
濮巖銘距城三里元祐五年郡守劉象功磨崖
唐孫樵龍多山錄舊刻刓缺元祐七年劉象功再書
遒勁可喜
龍多山鷲臺院石刻紹興三十二年十一月縉雲馮
時行記
將軍祠石刻在龍門山東八里印土院有將軍祠石
刻云故唐將也迯難山中而死葬山隂或曰戰國人
也歲春夏民以車蓋迎其神至水上張幄致饗
唐永泰二年石刻在化度院在縣西五十里石刻但
云永泰二年按水泰齊明帝唐代宗年號齊永泰止
五月而唐永泰二年十一月始改大歷故知為唐無
疑
鴈塔題名在赤水縣廨宣和間柳瑊始刻置長安慈
恩寺蓋搨本也
活樂鄉校記沿浩江四十里郡人度正立太子廟士
之向學者有所依歸又自為之記
墊江志郡守任逢編
榮州碑記
大周聖德勒石文碑在州衙子城門外長慶三年立
韋綨撰
州縣碑偽蜀司倉參軍荀延慶撰
真義侯碑在本廟唐元和二年遷舊經云即古獨孤
白馬蜀將二人也
唐刺史薛高丘磨崖碑在榮德山唐開元二十年刺
史薛高丘磨崖碑今字畫已磨滅
榮隠山修道觀石碑在本山上
榮黎山古寺碑在本山上
唐元符元年禱雨碑在榮黎山上
榮德山薛刺史磨崖碑在山半
靖難侯廟碑在本廟内
圖經隆興元年李燾為守教官勾演編
昌州碑記
演教院碑在昌州舊基院有斷碑載唐咸通歲縣令
唐允中
淨土院碑在昌元縣東四十里碑云唐太和五年建
石佛寺記在永川縣東二十里方舟李公石為之記
唐韋君碑在北山乾寧二年靖南令胡密所作
吳季子墓碑在北山相𫝊以為孔子書開元中殷仲
容奉詔摹搨大歷中蕭定刊之潤州張從申為之題
其後
高祖大風歌碑在北山
古文孝經在北山元二十二章與今文十八章小異
按今文先出于漢初而古文與尚書同出于孔子壊
宅今文已盛而古文獨不得列之學官惟孔安國馬
融為之𫝊及明皇注今文十八章孝經為古文者益
微矣司馬光范祖禹皆曾繳進光謂始藏之時去古
未遠其書最真祖禹又為之說亦云古文庶得其正
六經圖碑在郡學郡人楊甲鼎卿所著也
六十四卦象碑在昌元縣
畫維摩石碑紹興間北山刻云郡之惠因寺藏經壁
隂有水墨畫文殊詣維摩問疾一堵意全相妙合經
所說恐浸漫滅故刻石于此
靖南志太守黎伯巽序
渠州碑記
䨇石闕在大竹縣北一里其一鐫云漢謁者北屯司
馬左都侯沈府君其一鐫云漢新豐令交阯都尉府
君其闕上各鐫出屋宇禽獸飛走之像又有單石闕
二相去䨇石闕一里其中鐫彫物像與此同
三聖碑係唐睿宗御製文今在縣南州學内
道德經碑在城北紫極觀唐咸通中州刺史程夀
建立
後漢車騎將軍馮緄墓誌銘墓在大竹縣古寳城雙
石闕西南一丈二尺按後漢書馮緄宕渠人也墓銘
碑尚在碑額篆云車騎將軍馮公之墓銘碑文作隸
書字猶可辨也
公府建置碑開寳三年張琪記乾德六年許允修創
大唐渠江縣冲相寺碑碑立于會昌之後
古賓城碑九域志云流江古賓城有古碑文字磨滅
宕渠志無編集人姓名無郡守題名無仙佛詩章等
文
叙州碑記
晉張麟夫人墓表在慶符縣南一百六十里
韋南康紀功碑在江西舊州治岸溉元和五年立碑
隂載南康謝賜表碑至今字畫大半磨滅
定誇湖唐碑在城東門外有唐碑存焉有曰山蒼蒼
煙際横(缺)渺渺湖水平其餘漫滅不可攷
唐都督戎州李通破賊碑在州南一百里今碑字亦
殘缺
大唐南詔王碑在石門界唐貞元七年袁滋題
唐古戎道記在州治之對天蒼山崖壁間唐人所書
筆畫勁正唐乾封二年詹君秀修復此道而為之記
唐黎幹墓表在州西岸石馬溪之上今石馬尚存
唐張九宗修花臺寺記元和五年張九宗書
金箱谷在宣化上流三十里吳季成所卜築在山之
阿有山谷老人所書盤谷序虔州學記碑刻
山谷悟軒石刻在南溪縣資聖院
懷安軍碑記
漢張子陽碑漢幽州刺史牂牁太守張子陽碑在唐
化鎮㳂五里許乃張子陽墓東漢順帝永建四年造
唐昌利觀記在昌利山延祥觀開元中金堂尉沛國
武犍撰
王頭陀塔銘在雲頂山塔院貞元十五年薛倕撰
如舜禪師碑銘在金堂龍槐院唐節度使杜琮撰
支提石塔記在三學山唐節度使叚文昌撰
鸚鵡舍利塔記在三學山韋臯撰
為八戒和尚謝復三學山精舍表李商隠撰
放生記誓文在中江岸上太和二年令狐紃撰
杜光庭功德記在三學山
楊浦夀昌寺記在郎中山
三學山飛石記邑宰張西撰
叚醫故宅舊碑後漢隠士叚醫故宅今郡城内天慶
觀是也有叚隠居李真人二像有舊碑字畫磨滅不
可辨
金堂尉沛國武犍碑在金堂縣東延祥觀唐開元中
立
金淵志郡守韓植序
廣安軍碑記
廣安軍碑在皛然山有晉太康八年文
廣安志嘉定改元郡守廖唐英序
長寧軍記錄文
五代偽蜀勅牒武成三年牒淯井鎮羈縻十州五團
土都虞候羅元審武成三年牒淯井鎮羈縻土刺史
羅元楚永平元年牒土兵馬司羅元審
國朝所給誥勅嘉祐三年給長寧夷人頭首斗盖充
土刺史誥國朝所給誥劄甚多今姑錄其一或補以
官資則告上曰每年添鹽若干斤練若干疋更不依
律令支給請受
祥符平夷始末
慶歷皇祐平夷略
熙寧經制諸夷本末
元豐平乞弟本末
范中書百禄誓夷熙寧七年平五囤蠻作文以誓之
其碑在今之報恩寺
范榮公進誓平夷文表
趙招討平晏夷賀捷文表
長寧志嘉定己卯教授賀寅東序
小桃源銅牌見小桃源下
梅聖俞春雪詩歸田錄載蘇子瞻嘗于淯井監得夷
人所賣蠻布弓衣其文織成梅聖俞春雪詩蓋其名
重𫝊于炎敫
富順監碑記
漢董孝子墓表聖燈山之(缺)有董孝子墓墓表云漢
益州刺史廣平郡侯董孝子
磨崖碑皇宋皇祐七年知監張齊古題云南山城郭
㳂灘數里羣峯重疊一佛獨立容相端正真如塑出
高聳數丈古代留迹後倚林翠前瞰江碧圖記謂聖
佛
中巖普覺院天禧丁丑賜院名康定二年翰林學士
李淑撰
咸平奬諭李處榮勅守臣黃裳跋章聖皇帝錄邦人
丁處榮殄殱均賊之功擢榮州長史勅書藏其家
石燈臺讃郡人王光明儒家舊收公用燈臺刻石燈
臺讃一首并序進士元銳撰元和中(缺)伯良能書富
義縣令孟公才
冨順志郡守楊汝為序
六藝之一錄卷一百七
