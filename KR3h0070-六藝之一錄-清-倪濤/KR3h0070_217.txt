欽定四庫全書
六藝之一錄卷二百五十九錢唐倪濤撰
古今書體九十一
方以智(密之)通雅
六書形聲轉假說
用修曰六書當分六體班固云象形象事象意象聲假
借轉注是也四象為經假借轉注為緯漁仲論假借是
以偏㫄諧聲為轉注則非老从七音化考从丂音巧非
反考為老也毛晃蕭楚程端禮王栢皆駁叔重張謙中
曰假借者因其聲借其義如甲折借為甲乙兵甲轉注
者轉其聲注其義如賁敦七音弱侯曰轉注為六書之
變而趙古則所云雙音並義旁音協音又轉注之變也
漢時碑記過於通如漯□芊陽形刑陸睦之類說字家
過於别如同詷合佮敆詥之分叔重主分别者也加以
附入舛牴益多夾漈乃明假借撝謙楊焦乃明轉注凡
夫復主考老以偏旁為轉注拘矣請通論之人所貴者
心而不離五官始造文字皆意也而不離五者則當以
意為第一然先形事者以就可見者起意也名為五官
用時並用名為六書一字並存如見日月之事即指日
月之事即有日月之聲而指為日月之意即會焉特以
因形立事附聲見意而意多字少轉借為多總言之惟
形聲兩端而意在其中意事與形聲為兩端而轉借寓
焉
說文㮣論
庾元威云許慎穿鑿賈氏乃奏說文同時鄭氏即駁之
何待少温漁仲辛泉合溪子才敏甫輩乎孫徐尊許尤
多回穴姑槩論之以俟明者有草無□有□無妙有□
無頻無躐而通作獵猶有說也有□鐂而無□(漢姓可遺但訓
殺乎)無妥而綏从妥無春而有□□(□即春萶蠢从之)無蹤而車
部有䡮無跬而趡下讀若跬無□而有□(與專切則是鳶說文亦不
載鳶)無希而禾部有稀俛凂勉冕皆免聲而無免各部引
□聲而無□即非紕謬豈無傳訛其他通用異筆輒乃
複載而複訓之鼓□□䰜不應為二(此猶㜽子首&KR1315;耳漢令作□或作□
與□䰜同)鞠分為五(鞠□□□□)企别為四(企□舉踵也□多指也□頃也)躇又
有□逪□又有□(引書□咨)徐本覛復有脈踐有□俴涅湼
雙從兩吁重出孌攣訛□發鳩無涷(楊去奢按水經無涷惟漳出上黨長
子發鳩山)妴□何分於婉孚保互引古文其解字立義更多
牽彊麥為金生火死故从來有穗从文逐為遯走頫从
逃省臼為合爪止為取象于艸勞為熒火燒門舟竟兩
岸為亙變形登天為真至孫徐之妄析造音尤不知所
據矣古自傳疑抄或錯簡必為曲說何益說文本多惤
令所加雲勝所注(宋僧)楚金所繫今皆遺失固當因他書
搜集之備參攷也守殘何為
說文引逸周書有竘匠士分民之祘周書維緢有稽緢
旄絲也戔戔巧言自是遺文可無論矣引易噬乾□(揚雄
說从胏)乘馬驙如引傳癹夷藴崇之以備陳三愙孟子滰
淅詩既禡既禂周書王三宿三祭三㓃(當故切)此或古文
他如因亢龍作忼因再三瀆作黷其牛掣作觢豐其屋
作寷的顙作馰五品不遜作愻藻火粉米作璪□䋛剛
塞作㥶缾罄作□諼艸作□啟予之足作跢立卓作&KR1390;
□敵王所愾作鎎費誓作䉾(凡夫引用宏兹莱)諒闇作&KR2963;瘖叢
脞作䐝(鉉作□)會弁作䯤弁我興受其敗作䢙襍而不越
作&KR2781;既微且衝作□曾點作□言偃作㫃有能俾又作
□我之弗辟作□菲飲食作□秣馬作□常伯作敀弼
成五服作邶䙝裘長作絬衣長(又載䙝&KR0591;媟)毁宗躐行作□
惟家之索作&KR2526;壹戎衣作□彜倫攸斁作殬服牛乘馬
作□瑟彼玉瓚作璱振振鷺作䟴衣裳□□信誓&KR1556;&KR1556;
冕旒作瑬含玉作琀率循作䢦將率作&KR3121;枯骨作骷厖
涼作□潰爛作□大夫死曰䘚作□黧黑作□神主作
□朞作稘石作□肰作嘫之類不可勝數皆因有一義
即專一字以别之又如引□畎澮距川川訓引作濬袾
字引静女其袾&KR0008;字又引其&KR0008;(又有&KR2673;衣好也)秩秩或引詩□
□□□秩秩夭或引作袄又引作□几几引作掔又引
作已□(而隴切)□獵韋□或作□引鳥獸□毛□衣亦引
□毛汜引詩江有汜洍又引江有洍□䓄□三字通言
江夏亭名訓愉為薄而引私覿之愉愉訓坫為屛必誤
重上文之樹塞(朱子曾以此問程大昌)夕惕若夤乃合艮之列夤
詔志峯免諸叙注有之而無其文可謂之不漏乎大氐
漢以後名多事起稱謂易淆故稍别之或轉其音晉唐
所加附錄牴牾爰歴凡將訓纂皆沒漢籍惟此巋然因
以攷古自是苑囿歴代辨論今可集成金石漢碑之通
何必彊合說文重複之文又何必彊分乎學者但當依
石經史漢旁證諸家以通古人比時義耳同文盛事有
正韻在
趙䆠光長箋也必作殹注必作丶好作□像作襐畢作
縪重作緟方作匚入作臸姑論其一二□籀為□本匜
器(音迻)因用助詞加匜别之匚本是筐古方作口大簡故
借方(舊說方舟作□智按方本旁字象□視人形古方旁聲近耳士□禮握手緇纁裹牢中旁寸注旁為
方荀子方皇周浹方音旁)今不借數千年所常用之也與方而乃新
借殹與匚乎
說文漏略李巽岩歎之如直翁伯厚考異所引多非今
本合溪動引唐本蜀本徐本吳正儀之說文亦不同正
當輯之而凡夫於六書故所引尚書之亮皆不信别書
所引則似未過目也大約止翻字書未淹經史如旅於
泰山不知旅與臚通故為祭名不知夏屋為房俎不知
&KR0008;餔鼔之出爾雅不知襐飾之出急就章外戚傳日月
為易乃漢儒說虞翻主之吾衍不從凡夫但云周伯琦
改日月為易豈知伯琦抄合溪之說乎极字以懷素改
為負笈而不知負笈先見于李郃疻痏見内經薛宣傳
而乃以翻胃釋痏旪用見五行志而笑宋人之舌則未
讀漢書也米襄陽天馬賦籋雲出天馬歌而乃訝籋字
則未見樂苑與漢志也琅玕似珠而欲改株則未見素
問也既泥五十作䘚亦不知乃劉元城之說則未見易
解也茜酒是鄭司農說而不引以證則未見周禮注疏
也改子雲令升之姓彊責昌黎名愈之非寧知悆愈古
義姓苑昭然哉又可訝者史傳百家從不援引而數引
渚宫舊事(後周余知古著)何其獨愛此書也如引渚宫茹黃之
狗則吕覽甚詳何不引吕覽耶惟論門法可取而改音
又失䫻颶颶之訛主臣皇恐之艸猶可存證專精□扁
之法是其所長
韻會小補字彙盛行舛誤不少姑舉一二魏了翁曰左
傳齊無豸魯無鳩為好對襄十六年宣子曰匄在此敢
使魯無鳩乎宣十七年范武子曰使郤子逞其志庶有
豸乎韻會小補曰鳩有紙音春秋傳庶有鳩乎徐邈讀
按此則大誤矣酈食其傳握齱增韻誤見握&KR0008;之本而
直翁升菴引之吳越春秋甘蜜九欓直翁誤作丸欓以
證越椒子謙誕生皆對本抄載他如漢書于越不攷徇
高誘之于越(王會於越納伯厚云定哀三書于越注於發語詞荀子亦是於越高誘注吕覽訛耳)
列子墨杘不攷竟收墨屎之訛(顧遯園因作嚜尿共作一笑)漆城光
光踵升菴(攷諸本俱是漆城蕩蕩)天命不諂仍書林(昭二十六王子朝曰天命
不諂二十七子家曰天命不慆音叨□□从□)噫歐陽歸田錄有論打字本
謫耿切當是滴耿切今見字彙竟云打音滴更舛矣何
異鮦音紂紅反而今音紂乎智按打从丁二王艸等作
才乃借打字也今都瓦切耶與邪同耶乃後作字彙耶
反音斜非矣目部&KR0008;引莊子以&KR0008;合驩耳部又有胹亦
引莊子此句其實莊子以胹合驩音兒與宰夫胹熊蹯
同熟和也何况明星晰晰之借為㫼麾城摲邑之訛為
搟䇾言嗁唬載其出於何本襃□爪仉詳其詳於何因
乎
古籒用篆不必改楷說
魏華甫熊與可以篆寓隸體王師魯賞蘭臺碑為書法
取態也□□臩&KR2242;(禹益囧虺)之類王起&KR0034;&KR0034;(泰丙)劉杳&KR2517;酒(&KR2517;音
震楊音郗)識之則已藏弆亦可藏㧁(攷陳遵傳作藏去字書加弆鄭氏作㧁)&KR1636;
粕不若糟魄(見莊子)䀌傷内奰可矣䀌哭喜奰可乎如康
作□(石鼔譯)即作□(弟子職執即注作□)□作□(董逌用堌□)□作□□
作□□作□□作□□作□□作□(曶攀奏長克申)字彙例收
欲篆則篆改楷失矣周禮之飌柝邍&KR0596;(風析原拜)史漢之□
㵒&KR1007;䬠(遷沸朝霏)尚且不必獺祭况緯書之覞□□庡(耀莽吟扆)
碑本之&KR2185;漯昭隔乎(郙閣碑&KR2185;漯即潮溼泰山碑昭隔内外史記作昭融宋人必从碑本)
金石古籒摹印則雅複篆漢隸可用顔署文以析理叙
事詩以比興陶情所貴流動入人自深餖飣奇古反傷
體致
古篆隨意增減說
六書略云古今殊文者如黃帝貨貨作斤帝嚳貨貨作
□高陽貨貨作忻又作&KR0146;之類是也有一代殊文者如
太昊金昊作□又作□高陽金高作□又作□又作□
堯泉堯作□又作□又作□之類是也有諸國殊文者
如晉姜鼎通作□虢姜鼎通作□宋公鼎公作□魯公
鼎公作□之類是也嶧泰之篆□□□漢碑□□□
之皆一篇間作可知古篆或複或減時出新意矣六書
統言庚拜作子孫尊彝佳寶等字多至百計豈非三代
之增減倍於鍾王乎秦一於秦漢漸别之晉唐乃嚴好
事家倣碑隸者皆陸顔所指為俗書者也以古文正小
篆之失直至夾漈乃得大端□□□□(牙目舟車)由縱而橫
□□□□(犬豖龜离)各還本象後来楊戴周趙魏王吳朱皆
因此推論今用以屬文則不可存以沂源則有合者安
得謂後人不如前人哉
推論
止戈受辛皆一時隨意之言如賦詩斷章取所求耳後
之推論豈可少哉平之从水(古作□)亙之從月(古有互左蒼嶼曰亘
从日主舟非)者之為穗(□古穗象形)□之象形(古冕與弁皆象形)□□从
車(或謂从□士)□之為簴(象形)□之為跽(亦作□)□之象髮(古亢从人
上聲)□之為呵(象呵气)□之為腎(古□即腎與□皆象形□今□)少温之論
首虫(首&KR1315;頁一字□□䖝一字)漁仲之論武戊(从亾戊)季昭之論古乿
(手治□也乿為古治)辛泉之載□□(□即漢□即著表著也)合溪之論㿝□
(□象簫形㿝音香因鍾鼎㿝旁知之)伯温之言□亞(□本為岸之交會處借為辰宿古文作□
子才以為七政亞惡一字)子才之論&KR0146;亥寬完(丙从&KR0146;亥為荄作豕象形完本寬字相易)
沂原以□為儺(喧除里中之意鼉嚲从之)總要反身為臣(□即身字)鬱儀
之言□狊(□即病字狊从□□即秬鬯之&KR0034;)皆有補於前人不能盡引
姑舉大端若疑之省文為□□之如射相儗画即為畫
寸即通又由義因田温从□日(今从□)斷䒶&KR2271;□㕦之訛
决剬利迣迾之别因用之从才而知□為古琱□為官
守而知官从宦省(戴作□魏朱从之吾衍駁之)家因伏几之形而轉
从豕牙犬(伯温與牢並論)毌□音貫而知毌為古冠屋履从□
而義非从尸卧古作尸而監非从卧春□華卉其原相
因□(日)□(星)(圓)□(圍稍方刓)其形初變因毌煛音囧而足
知&KR2843;為臦訛因觜觿巂㷼而雋巂之象鳥尾推至□(音主
又音丸丸即圓)丶(音點)丨(音丅丅點聲形相轉)一之始正可相商
方言說
劉歆取方言書曰詔問遒人軒使歲八月循路采童謠
歌戲欲頗得其最目因從事郝隆求之但有其目聞子
雲採取先代絶言異國殊詞非子澹雅沈鬱不能成此
欲騐考坐知雄曰先代輶軒奏籍皆藏周秦之室嚴君
平林閭深好訓詁猶見輶使所奏言君平財有千言耳
是固國職而好學者增訪也北史劉延明亦著方言蘇
林曰如今秘書學外國書也漢北海劉熙作釋名吳韋
昭作辨釋名北史李鉉正經注中謬字曰字辨永徽中
符璽郎顔揚庭上父師古刊謬正俗唐祭酒李涪亦有
刊誤服虔通俗文阮孝緒云李虔蓋俗說也愚者曰古
今方言亦變矣左傳鬭穀於菟虎也高誘注淮南楚人
謂恨不得為柸治謂牢曰霤招魂餘聲為些去聲陳涉
傳夥頥貨殖傳果隋注今語為果搖服虔曰楚人謂橋
曰圯音頤蘇林曰南方人謂抱小兒為面雍樹如淳曰
齊人以不知為邱章懷謂漢以蜀為叟水經注謂冡為
琴之類今皆無此鄉語方言所載大半與今不合即郭
璞所云㤿憸䦧穀們渾肥䑋&KR0008;憡遽矜黠姞了戾胎&KR3000;
律䠇等語亦在彷彿間世說朴近如所云寧馨爾馨何
乃訇&KR0146;瓦弔俱無此聲於江南則聲與讀兩相轉耳其
可推者些去為平乃訇為郡行是也愚歴考古今音
義可知鄉談隨世變而改矣不攷世變之言豈能通古
今之詁而是正名物乎
漢以来傳注每用方言黨所也踊豫也㤜狂也昉適也
於諸置也如即不如讀伐長言之殷如衣帨為紛觓為
鼔祭為墮渜作湪疾為戚衡如椵絼為雉地堅為&KR0982;湯
熱為觀浩酒曰滌穿地曰竁蛤灰為叉灰土釜為牟器
禿&KR0034;楬櫫繩緘杯杅掉磬挾提脾肶烏翅轉轔伏兔胡
孑侏大等皆以此訓解後世卷帙浩汗何暇於察邇言
間見才老讀務為蒙新都讀日如熱京山轉母為模豈
無稽者乎欲通古義先通古音聲音之道與天地轉歲
差自東而西地氣自南而北方言之變猶之草木移接
之變也歴代訓詁䜟緯歌謠小說即具各時之音聲惟
留心者察焉
附方言釋
㤿憸方言晉衛曰㤿(㤿憸多意氣也)
&KR0008;憡憡刺痛也自關而西或曰憡(&KR0008;憡小痛也音策)
遽矜奄遽也秦晉或曰矜或曰遽(謂遽矜也)
楚鄭曰蒍或曰姡(言黠姡也今建平郡人呼狡為姡胡刮反)
軫戾也(相了戾也)
胎&KR3000;半聾梁益之間謂之䏁(言胎&KR3000;煩憒也音宰)
䠇膂力也東齊曰䠇(律䠇多力貌)
宋衞之間凡怒而噎噫謂之脅䦧(脅䦧猶䦧穀也)
□渾(□言瓌瑋也們渾肥滿狐本反)
梁益之間肥□謂之䑋(肥䑋多肉)
哀公六年公羊傳於諸其家(何休注於諸寘也齊人語也)
周禮介婦注雖有勤勞不敢掉磬(庾氏云齊人謂之差訐崔氏曰北海
人謂相激之事為掉磬)
小學大略
小學有訓詁之學有字書之學有音韻之學從事蒼
雅說文固當旁採諸家之辯難則上自鐘鼎石經碑
帖以至印章欵識皆所當究心者謹略論其源流以
便省覽
歐陽永叔曰八歲入小學習六甲四方書數至
成童後授經學以次第後大也爾雅出於漢世
正名物講說資之於是有訓詁之學文字既興
隨世轉易趣便三蒼始志字法許氏作說文於
是有偏傍之學篆隸古文為體各異學者務極
其能於是有字書之學五聲異律清濁相生而
孫炎始作字音於是有音韻之學永叔以偏傍
字書為二則以字書為筆法智以筆法乃字學
之緒餘故明六書之源流謂之字書之學吳敬
甫分三家一曰體制二曰訓詁三曰音韻胡元
瑞言小學一端門徑十數有博于文者義者音
者蹟者考者評者古今博洽蔑能相兼其可易
哉
困學紀聞云誠齋云畫非卦也伏羲之字也乾鑿度
以八卦之畫為古文天地風山水火雷澤字此是推
原而暗合耳真誥曰三皇之世演八會之文為龍鳳
之章雲篆之跡凡書分破二道壊真從易配别分支
乃為六十四種之書而竺典言造書凡三人曰梵曰
伽盧曰蒼頡梵者光音天人也以梵天之書傳於印
度其書右行伽盧創書於西域其書左行其季蒼頡
居中夏其書下行王弇州笑之智曰聲明之原起於
西方理自闇合左右兩行而季下行復上殆表緣因
中道乎
自蒼頡創六字周保氏教六書秦有大篆小篆符
書蟲書摹印署書殳書隸書之八體漢興有尉律
學課最為尚書史書字或不正輒舉劾焉大篆十
五篇宣王太史史籀著也蒼頡一篇又云七章秦
李斯作爰歷六章車府令趙高作博學七章太史
令胡母敬作所謂秦篆即小篆也秦官獄繁多以
趣約易下杜人程邈為衙獄吏得罪繫雲陽獄獄
中作篆始皇出以為御史使定書世人以邈徒隸
謂之隸書新莽甄豐改定之時止有六書一曰古
文孔壁科斗文字北平侯張蒼獻春秋左氏傳書
體與孔壁類者也二曰奇字即古文異者隋唐志
有古文奇字二卷衞宏為之序三曰篆書小篆也
四曰佐書秦隸也五曰繆篆以摹印也六曰鳥蟲
以幡信也漢閭里書師合蒼頡爰歷博學三篇斷
六十字為一章武帝時司馬相如作凡將篇無複
字元帝黃門令史游作急就章成章將作大匠李
長作元尚篇皆蒼頡中正字也元始中召天下通
小學者以百數各令記事未央庭中杜鄴爰禮秦
近曾此被賞蒼頡多古字俗師失其讀宣帝時徵
齊人能正讀張敞從受之揚雄取諸家有用者作
訓纂易蒼頡重復之字凡八十九章班固復續揚
雄作十三章今皆不存而張竦家之學傳至外孫
之子杜林為作訓隋志云梁有蒼頡二卷漢司空
杜林注亡
急就有曹夀解顔之推崔浩豆盧氏注北史劉
芳亦作急就篇續注音義證三卷陸暐擬急就
篇為悟蒙章而顔之推孫師古解訓為善今有
全本相傳是吳皇象寫亦有筆改以洞為&KR2902;之
類
考工記注蒼頡篇有鞄&KR0034;又曰有柯欘安紀注春秋
釋文文選廣韻注曲禮疏皆引蒼頡篇藝文類聚引
凡將篇云鐘磬竽笙筑坎侯蜀都賦注引凡將篇曰
黃潤纖美宜制禪史記正義引訓纂云戶扈鄠三字
一也
後魏書江式祖強上書三十餘法延昌三年式表甚詳
欲撰集古來文字以許氏說文為主上篆下隸其書竟
未能成愚考隸書即今楷書淳化帖有邈天得一以清
一則甚明也黃伯思皆以為偽然體本楷式後人摹倣
耳徐鉉曰賈魴作三蒼之書皆為隸字隸字始廣而篆
籀轉微誤以八分為隸則自歐陽修作集古錄耳自是
凡漢石刻皆目為漢隸東魏大覺寺碑題曰隸書今楷
字也千文曰杜藁鍾隸唐孫過庭草書譜曰元常專精
於隸書伯英尤工於草體二美逸少兼之此以真行為
隸也八分者書苑曰蔡琰言割程隸八分取二分割李
篆字二分取八分或曰邕有八體各分其一也漢石經
乃蔡邕八分書鍾繇善八分太山銘有隼尾波章草以
章帝名或以急就名若淳化首則詎可信乎北海敬王
睦善史書世以為楷則永平中帝遣驛馬令作草書尺
牘十首杜伯度張芝昶崔子玉所善者也文選鶴書注
蕭子良古今篆隸文體曰鶴頭書與偃波書俱詔版所
用在漢謂之尺一簡自秦廢古文漢教學童并藁書楷
書懸針垂露飛白偃波鶴頭芝英倒薤等二十餘種之
勢因事生變也李陽冰云秦始皇時王次仲制八分書
蕭子良曰漢靈時上谷王次仲與秦人同姓名作八分
書元常謂章程書始為楷法云出新意者言鍾王增減
筆法也由今考論古篆即有新意錯綜取態增減矣其
稱最古者頡墓禹碑孔壁汲冢石鼓壇刻比干季札墓
秦篆則詛楚文斯篆則嶧泰會稽是也歐陽修始為集
古而劉攽呂大臨趙明誠王楚黃伯思董逌宗子克繼
夏竦薛尚功洪适葉夢得王球蔡珪吾衍楊慎都穆陳
鉅徐獻忠王家瑞趙崡田汝耔朱雲等俱事編集而印
章之篆則自蕭子良合刻符摹印之體宋宣和譜之楊
克一王厚之顔叔夏姜䕫趙孟頫皆有譜錄班班可考
至書法筆勢則又小學中之緒餘矣
雅蒼者概言五雅三蒼也揚雄答劉歆以爾雅為游夏
之徒所記謂為周公書者因劉向以史佚教其子以爾
雅三朝記孔子曰爾雅以觀于古足以辨言矣元命包
曰子夏問夫子作春秋不以初哉首基為始何是以知
為周公所造也竇攸豹鼠之對其業乃顯由今論之周
公吐哺用人之長安知非彼時集之而卜商弟子㳂加
乎叔孫通梁文有增補者猶神農本草而别錄大觀補
之也有犍為文學注及劉歆李巡孫炎樊光郭璞等注
陸德明母昭裔音義邢昺疏今注疏主郭邢小爾雅乃
陳涉博士孔鮒撰揚雄方言劉熙釋名皆倣釋詁而作
者也廣雅乃魏博士張揖著隋曹憲為之音解避煬帝
諱更名博雅唐志有劉伯莊續爾雅一卷梁劉杳撰要
雅李商隠蜀爾雅劉温潤羌爾雅皆取其名耳宋元豐
中陸佃為埤雅羅願作爾雅翼鄭樵有爾雅注饘糊襺
袍古多通音譏之非是其曰峩峩丁丁之不達物情則
果然矣謂其釋離騷涷雨呼草木笋茭為江南人或後
補者豈足概全書乎隋志言郭璞注三蒼漢和帝永元
中郎中賈魴叔郎作滂喜篇為蒼頡訓纂之下卷曰三
蒼又張揖撰埤蒼樊恭撰廣蒼說文繫傳以蒼頡爰歴
博學為三蒼并訓纂為四篇吳敬甫謂史游急就倣爾
雅作非也乃倣凡將皆從三蒼一例者列字而無訓
唐志蔡邕勸學篇二卷聖皇章一卷班固太甲篇在
昔篇各一卷崔瑗飛龍篇合篆草勢三卷黃初篇一
卷陸機吳章篇一卷晉陽方少學集十卷朱嗣卿幼
學篇一卷束晢發蒙記一卷顧愷之發蒙啓疑記各
三卷王羲之小學篇一卷葛洪要用字苑一卷馮幹
括字苑十三卷宋顔延之詁幼文三卷荀楷廣詁幼
文一卷易晉卦疏引蔡邕勸學篇云鼫鼠五能不
能成一技術初學記引項峻始學篇曹植飛龍篇南
史劉杳傳引何承天纂文葛洪字苑後漢志注引顔
延之幼詁文選注引顧愷之啓蒙記顔延之纂要郭
忠恕佩觿集一序言前人之誤甚詳然亦未觀其通
也
漢石經靈帝熙平四年所立洛陽記曰太學在洛陽城
南開陽門外講堂長十丈廣二丈堂前石經四部本碑
凡四十六枚西行尚書周易公羊傳十六碑存十二碑
毁南行禮記十五碑悉崩壊東行論語三碑毁禮記碑
上有諫議大夫馬日磾議郎蔡邕名為古文科斗小篆
八分書隋志三字石經尚書九卷又五卷春秋三卷唐
志三字石經尚書古篆三卷春秋古篆書十二卷又蔡
邕今字石經論語二卷水經注曰漢光和六年刻石鏤
碑載五經立大學講堂東側又熹平二年蔡邕自書丹
於碑使工鐫之豈兩刻耶智以為范史之熹平其經始
也水經之光和其告成也魏陳畱邯鄲淳特善蒼雅說
文衞恒曰正始中又建三字石經於漢碑西即淳所書
(又言左傳正義石經古文虞作□魯作&KR2590;)趙明誠金石錄曰石經字蔡邕小
字八分書後漢書儒林傳序云為古文篆隸三體者非
也蓋邕所書乃八分而三體石經乃魏時所建也洪适
隸續曰石經見於范史帝紀及儒林宦者傳皆云五經
蔡邕張馴傳則曰六經惟儒林傳云為古文篆隸三體
書法三字石經唐志所載古篆兩種與隋志所書異同
其目又有一字石經相承以為七經正字東魏末武定
四年自洛陽徙於鄴至河陽投於水至鄴者不滿大半
此高澄遷洛陽漢魏石經五十二碑於鄴齊皇建元年
列學館周大象元年徙洛陽隋開皇六年又自鄴載入
長安置於祕書内省議欲補輯立於國學隋亂事寢營
建之司用為柱礎貞觀初魏徵始收聚之十不存一矣
一字石經者易一卷尚書六卷魯詩六卷儀禮九卷春
秋九卷公羊傳九卷論語一卷典論一卷魏明帝有詔
先帝典論刊石與石經并以永示來世晉裴頠轉祭酒
奏修國學刻石寫經世說新語注稽康寫石經古文於
太學後魏孝文太和十七年九月幸太學觀石經神龜
元年祭酒崔光請命博士李郁等補漢所立石經之殘
缺唐開元著錄所載今字石經易篆三卷書五卷鄭元
書八卷毛詩三卷儀禮四卷左傳經十卷公羊傳九卷
蔡邕今字論語二卷三字石經尚書古義三卷左傳古
義十二卷合五十九卷由此觀之則所稱一字石經者
皆補立今字也字說曰天寶中刻九經於長安禮記以
月令為首從李林甫請也此其命衞包改古文之時乎
大歴十一年司業張參承詔定諸經鑱石文宗太和七
年鄭覃以宰相領祭酒建言準漢舊事鏤石太學乃表
周墀崔球張次宗孔温業等是正其文刻於石唐元度
覆定開成二年冬石經成其曰九經字樣則唐玄度請
附以通古文者也後唐長興三年令以西京石經本抄
寫刻板頒天下命馬鎬陳觀田敏詳勘後周廣順三年
字樣版成田敏上之蜀相母昭裔取唐太和本琢石於
成都學宫與後唐本不無小異乾道晁公武參二本著
考異亦刻於石張&KR2115;又為注文考異焉宋石經七十五
卷楊南仲書具真篆二體石室十三經即孟蜀所鐫者
故周易後書廣政辛亥惟三傳至皇祐方畢故公羊傳
後書大宋皇祐元年己丑九月工畢周易孫逢吉書尚
書周德正書周禮孫羽吉書毛詩儀禮禮記張紹文書
論語爾雅張德釗書春秋經傳公穀孝經孟子不書題
人至和石經者至和元年命皇姪右屯衞大將軍克繼
書國子監石經以上所寫石經論語書石帝從其請嘉
祐石經者仁宗命國監取易詩書周禮禮記春秋孝經
為篆隸二體刻石兩楹嘉祐三年王洙薦大理丞楊南
仲石經有勞草澤章友直篆石經畢詔補將作監友直
不願仕賜銀絹同篆殿中丞張次立與堂除紹興御書
石經者紹興十三年内出御書左氏及史記列傳宣示
館職又内出御書周易毛詩尚書上又書論語孟子皆
刊石立太學首善閣及大成殿後之廊廡淳熙四年詔
知臨安府趙磻老於太學建閣置碑閣下墨本閣上以
光堯石經之閣為名是則石經本固已多矣胡三省曰
既以七經為蔡邕書矣又云魏立一字石經乃其誤也
范曄時三體石經與熹平所鐫並列於學宫故史筆誤
書其後人襲其偽錯或不見石刻無以考正趙氏雖以
一字為中郎所書而未見三體者歐陽氏以三體為漢
碑而未嘗見一字者近世方勺作泊宅編載其弟匋所
跋石經亦為范史隋志所惑指三體為漢字至公羊碑
有馬日磾等名乃云世用其所正定之本因存其名豈
非謬論北史江式云魏邯鄲淳以書教皇子建三字石
經於漢碑西按此碑以正始年中立漢書云元嘉元年
度尚命邯鄲淳作曹娥碑時淳已弱冠自元嘉至正始
亦九十餘年式以三字為魏碑則是謂之邯鄲淳所書
非也智按式依衞恒說耳今在陝西榻来者動即一車
且經向拱韓縝之厄或有補者總非其舊嗟乎是又何
可據乎筆麈曰唐文宗以宰相鄭覃判國子祭酒創立
石壁九經即今陜西石經也孟蜀母昭裔刻石經有注
故知今是鄭書升菴曰朱子論語注引石經者謂孟蜀
石經也宋淳化刻於汴京然亦有掘碑舊榻如長睿彦
遠伯厚所載毋劮母兄之殘文者亦有如賈虞石經大
學東溟信之汝稷駁之者又見夫温陵黃虞稷俞邰有
石經攷言張孟奇以熹平四年為謝承書石經則誤矣
承三國人嘗著後漢書也西安石經金至大中省幕王
公琛元駱天驤兩修立之
說文分别部居十四篇九千三百五十三文立於一耑
畢終於亥永元庚子孟陬演贊其志安帝建光元年九
月二十慎子冲上之前以詔書校東觀教小黃門孟生
李喜等詔召冲詣朱雀右掖門賜布四十匹㡉令呂忱
因之作字林陳顧野王因之作玉篇陸法言采為切韻
孫愐廣之後蜀林罕撮為偏旁小說梁有演說文庾儼
默注宋雍熙三年右散騎徐鉉等獻新挍定說文三十
卷反切異同以孫愐為定元豐詔知禮院王子韶置局
光禄丞陸佃同修五年賜銀幣百而書不行鉉弟鍇作
說文繫傳朱翺反切當時稱之熙寧中李行中制字源
吳淑正儀撰正義張有作復古編僧曇域包希魯倪鏜
許謙皆有補說智按說文有唐本蜀本二徐本中有新
附今字學家但執鉉本殘書又未淹貫經籍何從知其
漏與複乎智决之曰泝其原當因古籀而推之備小篆
當遍考諸籍以補之慶同文當因正韻箋而詳載其源
流焉通此則無書不可讀而字學家紛然者皆土苴矣
隋志張揖古今字詁三卷難字誤字各一卷揖魏天
和中為博士周氏雜字解詁四卷晉呂忱字林七卷
吳恭字林音義五卷晉王延文字音七卷何承天纂
文三卷戴規辨字一卷阮孝緒文字集略六卷左校
令李登聲類十卷晉安復令呂静韻集六卷静忱弟
也張諒四聲韻林二十八卷段弘韻集八卷羣玉典
韻五卷陽休之韻略一卷夏侯詠四聲韻略十三卷
梁太傅沈約四聲一卷李槩音譜四卷周研聲韻四
十卷陸法言合之作切韻五卷陳左將軍顧野王玉
篇三十一卷唐志趙氏韻篇十二卷陸慈切韻五卷
蕭鈞韻音二十卷孫愐唐韻五卷又武元之韻銓十
五卷玄宗韻英五卷李舟切韻十卷顔真卿韻海鏡
源三百六十卷釋皎然編也釋智猷辨體補修加字
切韻五卷
先儒音止譬况孫炎始為反切晉謝安舉徐邈專撰定
五經音義隋仁壽中陸法言切韻取之韻纂則秦王俊
召學士為之桂苑珠叢則唐曹憲與諸儒撰者太宗有
奇難字輒問憲具為注諸葛穎撰略要後魏字統則陽
尼造其從孫承慶撰成陸德明經典釋文三十卷其總
集也大氐自呂静夏侯該周思言李季節杜臺卿等各
有乖互唐儀鳳二年多田縣丞郭知元拾遺緒正朱箋
而孫愐因之天寶十載書成號曰唐韻唐開元文字音
義三十卷韻英五卷則玄宗天寶十四載四月付集賢
院張九齡所奏呂證鄭欽甘暉衞包音釋者干禄字書
顔元孫撰從子真卿書號顔氏字樣婁機廣之以四聲
為次具俗通正三體宋乾德四年陳鄂受詔編韻對天
禧五年鄂之孫僧溥上雍熙召句中正等定正景德四
年頒行邱雍亦定韻略祥符元年改為大宋重修廣韻
景祐元年詔直史館宋祁鄭戩王洙刊修廣韻為廣略
命知制誥丁度李淑詳定寶元二年書成若吳棫韻補
乃集恊古韻者王安石字說則臆解耳崇文目有程迥
古韻通式劉熙古切韻拾玉舒知雄獻字母圖陳淳作
字義李濤劉鎔錢承志皆有集音賈昌朝曾請禮部韻
略窄韻十三聽學者通用又作羣經音辨康定刊行紹
興十一年進士黃啓宗隨韻補輯十四年楊朴上禮部
韻括遺三十二年毛晃上增修互注韻略張貴謨上補
遺乾道中郟升卿撰韻類熊忠舉要王文郁劉淵皆有
韻略元韓道昇道昭有改併五音集韻黃公紹韻會撮
孟蜀之書林韻會也當時孫吾與因之方日升因為小
補
辨許氏者鄭氏顔之推已然矣李陽冰刊定說文鄭漁
仲六書略七音略益從而辨證之詳論假借推古文正
小篆之失元楊桓作六書統門人劉泰暢之永嘉戴侗
起而訓定是非相半周伯琦正訛大半侗書也孫季昭
示兒編趙叔向肯綮錄則時取一端論說耳當時趙古
則著六書本義魏校著六書精藴造形附理王應電因
作同文備攷吳元滿有&KR1140;原正義六書分類宗夾漈而
更創之楊升菴有轉注古音略字說六書索隠朱謀㙔
焦竑間論皆拾前人之辨况李士龍張位朱光家程至
善輩乎諸家推論字原者不肯並列聽人折衷乃盡廢
以往獨立臆說徒亂學者耳目反不如恪守陳迹為愈
矣趙䆠光說文長箋止守徐鉉本痛詆鄭戴魏吳升菴
為臆而亡殹之類猶臆也烏知說文新附非盡許氏書
又烏知許氏之未盡漢學耶郝楚望一掃而通之又過
矣古自可通今不必通學者要當知其原委耳閩綏安
謝兆申序朱鬱儀奇字曰楊桓統而博薛尚功釋道泰
韻鐘鼎而不辨王楚黃伯思博古而不釋羅更翁呂大
防王球考古集古而弗倫徐鍇張有趙古則膠舊而好
彊魏校王應電吳元滿徇臆而立變惟朱公忠古而理
智按其書亦未會通經史如以紗沙當從□而謂少聲
不近則全不知古音轉注之原委以名從□為鳥至夕
而鳴噪則全未見古命名通用為一字也又何異武子
之以竄為寫子才之以蘭造□乎
等韻之學元和時釋神珙始顯唐元和陽甯公南陽釋
處忠撰元和韻譜其九弄反紐圖序略曰沈約創紐字
圖皆以平聲碎尋難見唐陽甯公南陽釋處忠撰元和
韻補乃列五圓圖為五聲圖又列二方圖為九弄圖傍
紐者皆是雙聲正在一紐之中傍出四聲之外云崇文
目有三十六字母圖僧守温撰四聲等第圖僧宗彦撰
切韻指元論王道宗撰焦弱侯引釋廣宣諸經音義序
曰說文在漢字止九千韻集出唐言增三萬自佛教東
翻六百餘載梵筴中積三千餘㢧隨部出音聞之往說
殷鑒羣錄未曰大觀元應法師校讎勘閱由半字滿字
之教也智騫造衆經音及蒼雅字苑宏叙周贍皂素共
推其所定楚詞音朱子取之相淨著天竺字源以華梵
對翻景祐中進仁宗御製序之鑒聿為韻總歐陽永叔
序之曰必待乎用心專者而能之然後儒者有以取焉
指掌圖乃治平四年司馬光上者四十五卷文三萬一
千三百一十九因為指掌圖以字母總三百八十四聲
别為二十圖遞用則名音和傍求則名類隔同歸一母
則為雙聲同出一韻則為叠韻同韻而分兩切者謂之
憑切同音而分兩韻者為之憑韻無字則點窠以足之
謂之寄聲韻闕則引鄰以寓之謂之寄韻鄭樵有字始
連環有象類書又論梵書隋史載後漢得西域諸書以
十四字貫一切音文省義廣謂之婆羅門書龍龕手鑑
遼僧行均撰兼釋華梵智光後題統和丁酉時至道三
年也黃公紹韻會則論音一本温公者趙䆠光遵許太
泥而論法門之病則甚得理陳藎謨黃極韻圖則發源
邵子而聲字取正韻者也郝氏但刪為十二韻要之切
法呂獨抱李士龍約之甚便西域音多中原多不用也
又當合悉曇等子與大西耳目資通之
中原音韻高安周德清著以答蕭存存托張漢英作詞
之問也學士虞集序之其平聲分陰陽前所未發也入
聲派入三聲者廣其韻耳張萱謂之北雅智謂北人未
嘗無入聲也洪武正韻宋濓王僎趙壎孫蕡等定正本
高安而存入聲依三衢毛居正論字畫楊時偉箋之王
應電曰正韻以小篆正楷書之譌而未嘗以古文正小
篆之謬且嚴於章奏而略於經史故刀筆之吏或所玩
習而經生學士多未識知愚者曰世豈無暢楊去奢與
范仲闇之志者乎崇禎辛巳桐城方以智密之編
宋景濓遣子仲珩受業于趙撝謙故仲珩較正韻用
其說趙卒於嶺表有門人柴廣進作聲音文字通鄺
氏取之老父後采其說所論定者說文止是小篆加
别尚有晉唐增厠之譌非攷古不能泝原非博洽旁
通不能知古知其故矣仍遵正韻徵用則十三經史
漢是藝林也同聲易簡惟是音和門法支離乃不達
前人方言而附會者耳
襍學攷究類略(内摘錄三則)
温公曰備萬物之體用莫過于字包衆字之形聲莫過
於韻是理事名物之辨當管庫也正韻注取毛晃孫吾
與韻會取黃公紹黃取孟昶書林而子謙補之字彙抄
之大約字書㳂集未淹經史何怪其舛漏訛謬耶今遵
正韻箋詳考諸家上收金石古今辨難皆决其下此小
學必不可少者也
近代魏校王應電吳元滿朱謀㙔因鄭樵戴侗周伯琦
而造附古文二徐鍇鉉張有郭忠恕二趙撝謙䆠光柴
廣進李士龍專守說文古人寄託通用後加分别今不
可不知其故臨文通九經史漢而槩依正韻已矣署書
行槀取態不拘字從篆始方知畫沙印泥之妙
沈約知四聲珙温補七音德清明陰陽士龍竝濁複呂
(坤)張位約字母愚者徧攷經籍證出歴代之方言始知
其所以訛所以通耳音定填字倫論不淆豈人力哉今
日定序正韻為萬世宗免王伯良音路未清之議固楊
去奢之志乎
六藝之一錄卷二百五十九
