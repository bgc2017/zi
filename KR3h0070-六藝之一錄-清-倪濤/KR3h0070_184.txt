欽定四庫全書
六藝之一錄卷二百十五錢唐倪濤撰
古今書體四十七
六書精藴第六下篇
(艸倉老切植物之弱者易生而根不固故但象其莖葉而不著其根雨露之所濡甘苦齊結實也小篆作
艸生意索矣)
(屯陟倫切塞意也物生之初元气包固難解也象屮穿地始出而未申形因屯有聚義借為屯聚之屯徒
渾切)
(屮丑列切艸生上逹也逹則氣通塞意亡矣故从艸而省其半象莖葉上布之形)
(芔詡鬼切艸之華可以為服者象叢生而盛之形其中特起者有厭其傑也禹貢島夷芔服又為百艸吐
華總稱)
(芸于分切芳艸能辟螙者从艸云聲月令仲冬芸始生蓋感一昜气也)
(葽於宵切遠志也有小毒能補心血从艸要聲詩云四月秀葽)
(藥以灼切治病總名从艸艸部居多也經載藥性謂之本艸从樂人病則憂病去則有喜也)
(艾五蓋切炙治百病痛而後病安故从艸从乂為意又治也艾冇懲創意借為怨艾之意艾蒼白色又借
為耆艾之艾老人頭髮半白也秊艾則有止意故又借為未艾之艾)
(莊側霜切荒野所居也以艸多壮盛為意因盛意借為莊敬之莊共已而額盛也)
(藴於粉切德深厚而内蔵也遠取諸物从艸从温會意艸濕而積薰烝鬱鬱熱乃大作混為一气)
(苛寒哥切艸有小毒大則寬簡小則繁細未見大害而下無所&KR0034;冣乖政體故託物為形聲)
(营區中切血中气藥也諧宫聲後人或从弓弓無轉聲营者鞠窮之合聲)
(芃蒲東切艸木半盛叢起也芃與凡不叶何以諧凡為聲凡一名蓬以蓬聲諧之也)
(莠與久切變苗艸也初生絶與苗類亦同吐華而實大異从艸从秀言其秀亦與苗同然實艸類不可以
食者也)
(薉汚廢切蕪襍也惡臭也莠盛而苗薉故从艸从歲以歲多艸取意傷其為無年也俗書从禾作穢非)
(莖胡耕切艸之枝柱也風過之則靡靡而隨能直上而不能特立取于巠以會意巠勢直逹性亦委隨者
也)
(蔕都計切華當也是為物之命根連屬生气不斷如兒臍帶系于母□也故从艸从帶小篆从帝作蒂其
木逹連體之義乎)
(□溥活切艸木長盛貎生气之動滿盈勢不可遏象新葉从上㨨出舊葉兩旁迸開之形)
(㞢貞而切進而往也艸木得天地之進气日向于盛矣象已出地蕃秀之形借為語詞)
(币作荅切布密也艸木得天地之退气復歸其根故从倒㞢為義象根在地下而連結周密形㞢者萬物
之出順而申也有&KR2326;義焉币者萬物之入逆而屈也有聚義焉)
(根古恩切木之天元也从帀从㞢者何地下若無知許根地上那有如許枝葉哉小篆作□艮聲)
(㞢真而切靈艸也色如雲□象竒秀之形何以不著其根與凡卉等曰靈㞢無根也後人混而用□嫌于
無别復制□字代之愚按□形甚竒本不相混世俗傳寫自譌耳)
(蘭離閑切國香也制字者特表其德與凡卉異下象根中象葉分布上象一榦一華形小篆从艸闌聲)
(竹陟匊切中虚外直有卩間然隆冬積雪百艸萎死獨立不改其操象勁挺形其葉參差整整不亂省文
作□)
(筍昔允切竹萌也曷以从旬曰筍生句有六日成竹長與母齊人知其速肖莫知其疾也俗書作笋)
(笑私玅切竹受風也从竹从夭會意竹之受風則夭矯形瘠不詘也借為笑樂之笑)
(木莫卜切生气所發逹也故于五行其德為仁中直象榦下象根氐深固上象旁枝曲而有分形)
(本布□切木之直根縵根總名也取一在木下為意象生气歸根也)
(末莫撥切木之標也取一在木上為意生气散于千枝萬葉本深末乃楙也末蔑聲相通故又借為蔑義)
(枝旨而切自榦而分者象屮又岐形何多岐也枝復生枝愈分則愈細而繁矣古文既隱隸書混用□或
加以木作□)
(支撑柱也从□持半竹小助也可大正之未可諺云支吾曲盡其義)
(才鉏哉切性之良能也天之生才人固當自盡其才也物之有用莫如木故取伐木而去其根枝邦工持
尺量度為意)
(材祖來切木未成而先為人所才則是加烖于木也合而成字其意自明俗書才材互用非)
(掄龍旾切从厶从林會意選才也小篆作□)
(柏博陌切木堅而香最為難朽木皆向昜惟柏西指故特从白禀西方嚴凝之气者也)
(某莫桮切先旾而華與歲寒松柏同操其實多酸善生津液先王用以和鬻蓋有出于酸之外矣从木从
甘表其天全之味轉為某人之某莫后切小篆以□代某别制□代梅不知梅本从木从&KR0034;會意大枝曰
條細枝曰□可以指數者也)
(杏何等切實大而甘味則差薄不若㭉味圅畜有餘故从某轉注而省其中)
(李力子切珍果而多實从木从子為意借為行李又為刑獄李與理通臯陶之後以理為氏□為李氏)
(柰尼帶切珍果也艸木華實萬有不同匪曰發然後異也柰有青黃白三種制字者于夲下無别其種不
同矣借為□義小篆譌而从示何所取義别作奈借義亦不知矣)
(棃連脂切快果也善消毒而寒中使人洞泄从□取其宣通亦因以戒也)
(果古火切木實也外象形渾天之體中象形微長者肖人之體也果有成義借為果敢果斷□與□形
相似而易譌以義求之□之象神●之象仁迥然别矣从田□之譌也)
(不五列切木肄也生气未盡而復萌从木而省象中榦折而枝旁達形枝庶謂不子取其旁生借為妖不
以其不正也)
(來與涉切艸木之餘以自覆固因以為文也象交互附綴木上亂而不亂形俗作葉非)
(束七賜切木芒也末之窮和氣至是亦散矣从木象末衺銳形易以傷物還能自傷故曰揣而銳之不可
長保)
(格古陌切揆正也因致日命其名字義从木从各何取于囱之交□曰厶木為匡其形孔方可以作式矣
物邇而義遠也格有止義轉注以手作挌扞也格徦音同易混□从彳从叚來假自遠而至也感假神降
而至也假徦形似亦易以混)
(相息諒切王佐也惟不自用故能用天下之才制字者取邦工掄才為意从目从木隨才而器使之也轉
而為交相之相息良切又轉為相羊之相從容自得也)
(析之列切中斷也木斷而殊則本末俱脱而死矣故从本而中斷之从斤于旁以指其事借而為曲析之
析自析曰析食列切俗从手非)
(□光的切判木也从木而中分直指其事而惜才之意存其中矣鼎字下从此)
(爿疾芊切逆木之性也大才不堪小用分裂之則枉其才故因半木取意凡戕牆諧此為聲)
(片匹見切判木之半才小用各有所宜也从爿轉注觀爿片之義可與言知人善使矣)
(束式竹切歛物而小之也从木从口以指其事收則積聚放則散亂人情物理咸如是矣)
(柬古限切選擇也从束从八木既就束隨吾區分回視散亂時其難易何如簡與柬音同而義小異覈實
自少選擇乃精俗作揀非)
(□□八切去之力也人之惡不能除者病根未拔也从□从木并其根而□之是之謂克已别作拔)
(樞昌朱切北極謂之天樞太一有常居而周天轉運由之人心尊極萬物皆我役近而易見者莫如戸樞)
(故从木从區會意區也者虚而受軸轉物而不轉于物者也借為木名)
(機居衣切主發謂之機握其要也故力不勞从木幾聲機出于巧思過則機械變詐生焉)
(極渠力切屋棟也當屋正中故有中義在屋最上故有至義取于亟者以建極之難因取盡力為意也天
樞謂之北極君德謂之皇極惟太極超乎形氣本無可名以其為天地萬物之祖彊而名之極有窮盡義
借為威用六極之極)
(桑息狼切蠶食葉木古人立文以所重取義是故象衆手寽取形表其濟世大功也)
(木匹刃切刳枲也枲已漚而中斷之出其莖骨棄于屮又而取其皮从□从□象其事也)
(林匹□切細擘枲皮也諺呼林絲从㒳木指其纖微狀)
(&KR0034;新子切牡麻也麻牡者不實植物或有雌雄感于侌昜气也从辟从林會意小篆厭其繁也變而作□
辟省从台于義何居)
(麻莫遐切枲之雌者从林从广以治于屋下為意古者吉凶之服皆以麻為禮)
(葛格褐切蔓生艸治之為夏服以采葛取意特从曷轉聲牽纏交錯莫可如何也)
(菜倉代切茹以充食者也从艸从采為意天之于人也五穀為養五畜為益五果為助五菜為□人亦何
功而食乎)
(□山徂切菜食也榖氣為主肉若菜輔之以下食也菜易消入胃先化為水榖食為之□通从艸从□其
逹養生之道乎)
(韭莒有切□菜之延久者歸心安五臟象培壅根本苗葉生生用之不竭也)
(瓜古華切蔓食之甘者古人于畺場種之不使有隙地屮又象引蔓中象結實下象垂形)
(瓞徒結切瓜瓞也近本而生其瓜尚小氣行未長也正如祖宗積德子孫蕃盛也从瓜立類□象初蔓形)
(㼌魯果切瓜末大于本气行愈長力愈重也象初小後大形)
(桼戚悉切木液可以固物取黍者函兩筩于木中液&KR0008;而下从木八象兩筩□象&KR0008;下形漢隸借用為七
浴混用漆乃雍州水名出岐山至武功入渭)
(皂□蚤切橡擽之實也象有斗承實形觀于□而知物各圅一生理觀于□而知總是一氣□連也皂可
以染黑因謂黑色為皂因而借為輿皂之皂)
(禾乎戈切榖也自苗至實總稱天生嘉榖以育民也古人深知稼穡故其文象秱長穗重下垂形天時人
事齊者也小篆省文作□孑然如稗一似不知農事者)
(秝狼激切立苗䟽也植之勻&KR0146;長楙且碩順物之天乃亦有年从二禾相竝為意)
(稷子弋切五榖首種食之主也从禾从□會意勸力田也□者取人進而力田天生粒食非人功不成南
人謂稷為穄蓋承北音不當别贅穄字小篆加又作畟从畟作□于義反晦)
(黍暑雨切禾之高而黏者从禾立類下象其粒總而更結多舊說黍也可為酒从禾入水鑿哉而乃託諸
夫子之言乎)
(&KR0034;虚良切芳臭也鼻受之而通于心从□易知也何取于黍盖黍者和气所鍾天然自&KR0034;尤異于艸木之)
(芳矣故祭祀黍曰&KR0034;合古義不傳□譌而从甘味从口入與臭胡能相及耳聲目色亦各職其職耳)
(□方六切&KR0034;之芬也□聲&KR0008;取重義)
(稻徒皓切澤土所生芒種也古者為之醪醴以治疾用稻取其气完也祭祀稻曰嘉□為之畦以種也从
舀取□治意)
(良今别作梁龍張切榖之美而多芒者象其實上下有芒□以象其莖也因美意借為善良之良天然之
美也小篆變體作□失其本義故專用為善良之良)
(秬臼許切黑黍一稃而二米者也象一函二形小篆从禾作□)
(苗糜鑣切禾始生也从禾半出田上為意舊从艸非夫害嘉穀者艸也去之惟恐不亟矣从艸立類大害
于義今特改而正諸苗生于種因之為苗裔之苗)
(秊泥臤切榖歲一熟故謂歲為年古人憂民之憂樂民之樂恒願年豐故从禾从千會意千盈數也
私息夷切古者方里而井井九百畆其中為公田八家皆私百畆同養公田从禾从厶會意私與厶皆以
物我相形得名實則大異私者據已分所當得以義為利也厶者惟知冇已放于利而行也因義借為姊
妹之夫曰私古今異稱不可復用)
(委於詭切遺物以與人也詩云彼有遺秉此有滯穗伊寡婦之利古之仁俗也制字者因取以明意指禾
在前女自後拾之借而為委任之意卑之以政不復侵之也委随者喪其所守也原委
者水所歸往也委積者收蔵其餘也)
(穜之勇切子穀也各函一造化而未發故从禾从童會意穜可穜故轉為播穜之穜之用切俗書與種混
種乃榖名先穜後熟者也从禾重聲)
(秀息就切禾吐華也何以从□曰艸木英華吐矣則不復圅惟禾書開而夜復合其包蔵完固也故生意
完垕異常因義借為俊秀之秀)
(穗徐醉切禾成實相□結也何以象兩岐形曰此豐年之象也瑞禾瑞麥和气攸鍾秱長而穗大其有餘
不盡者復从莖卩間㨨穎而出樛連上生瑞莫大焉字形流動小篆作□)
(榖古速切米帶殼者何以不从米从禾著禾功成也)
(程直真切法令品式也數从心起密微則應天律數禾十二秒當一分度量衡受法于黃鍾以子榖秬黍
為定从禾从呈取立法示人萬物可得而準矣道路曰程里之數也)
(來力&KR1308;切又力支切詩云貽我來牟帝命率育共文从禾小變象其形立而不垂稻頫麥卬侌昜異气也
借為往來之求義無所因聲實相感也來之則為去聲)
(厺區據切往而不反也古人不忍忘本字義近取諸身从大从□口太張則气有出無入非所以還元也
借為四聲之去轉上聲區許切气微收故為蔵去而不去也平聲)
(尗式竹切榖食之莢生者象附莖梗下垂形有春秋二種若麥與禾凡隙地皆可穜此天生之以助民食
也尗與示似義則大異示山巔也故取上小為意)
□(齊徂兮切物相等也何以象一高而兩下形曰此于不齊中見其齊也禾麥先得气者桀而出後發者差
卑至于日至皆熟矣上平若一引而申之為齊聖純一也為齊治均一也齊之則為齊量去聲調若一也
同意相受轉為齊衰下平也為齊戒致一也别从示作□)
□(生師庚切活也流行而出氣之流動也天地之大德曰生可指而易見者宜莫如艸然一有萌焉勃乎其
不可遏故象屮穿土上逹形)
□(死息子切氣散而終有生所不免者字意从人从歺若使人畏惡之又若哀其自取之者此古人因事設
戒也)
□(葬則浪切蔵也奉安親之遺體人道送死為大从死从一反于土也上下復藉以艸此指上古時事也)
□(丰孚容切生意滿盈也象根本入地深厚而其上枝葉繁盛之形省文作□借為□彩之□俗混用□非)
□(出尺律切發而向外从㞢而曾益象華英互出形造化為之盡泄矣華落乃向于實)
□(入日執切反而向内也與出意相反象木根入地形此巽入之義也)
□(&KR1136;是為切艸木初生其勢皆上起盛則重而下墜歸根之漸也象枝葉向下形此侌昜升降之理俗書混
用邊垂之垂不知□本从土而諧&KR1136;聲也小篆作□)
□(乇闥各切依附也正人如松栢壬正不阿衺人如艸木柔弱者必有所依附一以象地下象其根上象斜
倚曲盡依附之情状矣俗作托非)
□(丩居黝切延蔓也瓜藤之屬不能自生纏繞他物乃得上引象牽連糾棼之形)
□(&KR1887;戸感切圅惢也艸木華盛者其琲&KR0008;包固密甚象其圅蓄形俗書作䓿非)
□(華呼瓜切惢萼綴聯一气貫穿華向榮而上敷將結乃垂下華落而實離離矣不象其上敷而象垂下形
因示人歛華就實也俗作花非轉為光華之華胡瓜切道德充盛也無本則為浮華之華因之為華夏之
華中國禮樂明備也轉而重則為華嶽之華胡化切俗作□非華既開則離披故又轉為華離之華苦瓜
切周禮形方氏正其□畺無有華離之地)
□(□今通用實入質切譬若大樹百果絫絫總一生氣貫徹耳其上為四小綴于木之屮又者各一太極
也其下為一大蔵于木之根者統體一太極也)
□(□逆各切華下跗也象子與母氣相連形俗書作萼非)
□(耑多官切開始也艸木生氣歸蔵于根一混沌也發而有萌焉微露生意一開闢之初也是故一以象地
其下象根上象初萌形不直出者又以象鬱塞而未申也小篆變體其下从□取妍甚矣其不知本也)
□(端正也立必正方故取諸身以立為意而諧耑聲凡玄端端車端衰皆取正義發耑履耑則取始義俗混
用端非)
□(了盧皎切畢也天下之事終不可了古人唤醒人心目欲其加&KR1247;斷之功故象藤蔓末之形因義用為語
畢詞小篆作□)
□(每莫賄切蕃育也从母从屮可以觀氣化焉可以觀形化焉借為屢也凡也彌望青蒼也皆因□生義也)
□(&KR2502;都瀆切完厚也古語生之育之亭之毒之制字者从生从母會意轉為胎毒之毒杜谷切蕰熱也借為
毒藥之毒受氣偏甚也後人第知毒之為害不善也詎知其為篤義乃大善也)
□(□馮貢切神鳥也其雌皇□鳴中六律皇中六吕太和之會也羽備五色氣盛而文明也聖人在上則至
覽德暉而下之也取來儀為義故象翔集形小篆作□本取鳥在風中反成凡鳥後人一指摘之形神俱
失矣)
□(□今通借皇胡光切从小鳥在旁取□將雛為意俗書因鳳而制凰字故□之義隱)
□(焉於㦥切黃□也象乘風而上翼如垂天之雲□縹緲而高逝世固不得而常有也因轉為不可知之詞
於乾切亦為語已詞尤虔切别作鶠以□之尊而頫从鳥立類何以正名百物乎然則鸑鷟何以从鳥曰
此□雛也)
□(□殊倫切天文朱鳥也南方火位其德為文明凡鳥不足以當之赤□謂之□故以取象制字者合□鳥
為意□即□之建首也記稱□鷃鳥之微者也後人得其聲而失其義以鷃代焉以□代□鷃即鶠彊為
差别也)
□(鸞盧官切□之亞也赤質而五彩皆備鳴中五音王道和平則至象其飛欲冲天之形君子在車則聞鸞
和車聲中于樂節也小篆作鸞抑之使从鳥立類可乎)
□(鳥尼了切羽蟲總名象其飛形飛鳥得氣常先治亂者占候焉變體作□)
□(籠盧容切蓄鳥具指鳥在囗中因事而設教戒也大丈夫若栖栖富貴俛首受制于人譬若鳥飛籠中何
不求超脱也舊譌為日音義俱失今特正是之)
□(鷇古豆切鳥之哺雛也从鳥出殼為意)
□(梟堅堯切不孝鳥也古者日至捕梟磔之以威其類指鳥首在木上以儆世也)
□(鷄古兮切司晨鳥也凡鳥騫腹善飛鷄畜鳥也而腹大故从奚祭祀鷄曰翰音貴其聲也小篆从佳作□
伏雌尾誠短獨不見雄鷄尾長而文乎)
□(喌之六切鷄得食呼其雛也母不自食故不象其俯啄特象引頸且顧且呼曲盡情状矣人效其聲以呼
鷄則應天機相為感也後人不知□本義别制□字代之但知人呼鷄聲也)
□(鳺文几切華虫也似難五彩不象其文明从鳥从夫會意旌其直也雉飛高丈其長三之故借為城築之
鴙小篆从佳一似不知物性者鴙尾而短其誰為長)
□(鴡子余切王鴡也从鳥且聲鴡鳩摯而有别生定耦弗亂耦並而游弗狎也俗書从佳作雎)
□(佳米歸切鳥之短尾者總名其首也長則尾也縮而利于飛象其形借為發語詞月歸切古文多若此在
書則用惟詩則用維易則用唯皆假借也三字皆諧佳聲)
□(隼息允切鷙鳥也詩云鴥彼飛隼其飛戾天从一見其孤高之勢鷙鳥不羣也)
□(雔渠尤切嘉耦也象兩佳相順而和反雔為□直流切怨耦也象兩佳相向而鬥从言从□為□爭辯也
从口从雔為□去聲言應口也)
□(雥徂合切參錯也从佳立意二相匹為䨇三佳則亂羣矣俗書作雜非)
□(□於京切角鳥也从佳立類从□取其卂也从人随人之指踨也俗書作□□亦甚矣)
(雁五晏切昜烏也木落南翔冰泮北征从佳在厂下宿于水厓其从人何曰取執摯奠摯為意貴雁也)
(鴈偽物也䳘酷似雁而德不然故凡以偽亂真者曰鴈从雁轉注以鳥言其似是而非戒人徇名而失實
也俗作贋非)
(寉下各切夀鳥也林外謂之□从佳在□下翔集于野也字亦冇遠舉意俗書不知寉義復贅為鶴非)
(於哀都切孝鳥也自破卵哺百日而能飛反哺父母亦百日古之立文者旌其孝以勸世故象大鳥旁一
小鳥如反哺形變而作於亦象反哺形而義稍晦借為歎美詞)
(烏小篆从烏而去其目象純黑難辨形義則淺矣今但當為烏黑之烏)
(雅烏加切惡聲鳥鳴則人以為不祥矣从佳□聲雅冣安步為閒雅之雅五下切俗書因借而迷其初别
作鴉非)
(舄七雀總積二切喜鳥也因其喿聲近似以名之象開口報喜形借為屨舄之舄俗書作鵲从鳥昔聲)
(雀即約切小鳥善耗穿屋而巢竊穀而稀飲制字者舉其不善以為世戒象歛翼入穴形蹤跡奄昧可知
矣制器者象其形以為□尚其不飲以為世勸一善之微亦莫之遺小篆从小佳義則淺矣)
(燕於甸切玄鳥也&KR1335;泥垒巢依人而居象籋口短翅岐尾形借為燕饗之燕又轉為燕代之燕平聲小篆
變體作□)
(萑胡官切妖鳥也鴟類而貓首所鳴其民有禍象首有角而毛芃起望而知其為弗祥矣蒦从此會意除
惡也)
(卵盧管切天如鳥卵白矣地如鳥卵黃矣一物各一乾坤也卵形本此象混沌剖判之形)
(爪側狡切鳥指也象前三指張布上象其距也人之手指用事而足指不用鳥之致用在前指故後指獨
短猛獸亦有爪乃其兵也反□為勿諸兩切鳥之連指者也今通用掌乃人之手心因取執掌之義人畜
不當混用)
(□覆手取物也从□轉注其音與爪同形易以譌人畜混用久矣愚特為之闡幽□□之屬从此為母□
以一手擇而取之□以二手掬而取之一指其物也□譌而為□以此俗書作捋三其手矣)
(孚方无切中誠結于心也取鳥衰卵為意爪其子□擾動之使煖氣均也轉為方尤切卵氣升動也)
(羽弋渚切又芊茹切鳥長毛也象附兩翼而生□者翮本也屮又各三者鳥飛其力在六翮也借為五聲
之羽水音也)
(習席入切鳥數飛也鳥飛以羽其从□者羽安能自飛必冇使其形者氣是也氣由鼻出入小鳥氣短無
力不能遠飛故數飛以自□引其氣使長也月令□乃學習噫人當如之何)
(者陟慮切鳥飛高□也从習轉注以□取天機發舒之義自□諧而平聲則為□諧而上聲則為□皆一
聲而宛轉也轉為止野切則為指物之詞别从羽作翥非)
(毛草匏切鳥獸之衣也主于蔽體自適而止華彩若飾一似章德象生而向上之形)
(秃汀谷切天髠也人病此則不文不取他義而从人从毛無根以見意明雖微物必有根也舊傳从人木
聲于義膚淺而小篆从禾鑿亦甚矣)
(飛甫微切鳥之飛乘風而上也象首向上毛羽閒張順風披靡之形小篆變體作飛頗失其真)
(至脂利切不取極其所往而取來歸故象鳥飛下屬地形重反本也小篆省作□□□皆重二至□職日
切並至也窒諧聲□杜結切連至也□諧聲)
(不逋殁切弗可也共義為非理詞其形則取象于鳥之飛知進而不知退與易飛鳥遺之音不宜上宜下
同意不與至意相反至反本也不過分也又方久切與否同孚勿切與弗同)
(雄羽弓切鳥夫也羣雌孤雄其勢特出衆頫受制二雄不並木以栖因用為英雄之雄出于人羣也从佳
弘聲弓譌而从□□亦从弘譌而从□□本張弓取□為意非聲也)
(雌七移切鳥妻也从佳此聲雄若矜豪剛昜之體雌也卑伏隂柔之質也内剛外柔庶幾知雄守雌哉)
(牡莫后切獸父也从士□為意取其天真未破時从土無謂蓋傳寫而譌壯者稱士□亦猶幼者謂之童
牛矣)
(牝毗忍切獸母也隂不能獨立必也附麗于昜故从七為意所以尊昜也)
(鹿渠之切神獸也其牝麐聖王之瑞弗履生艸弗踐生虫角端有肉弗觸象其形愚嘗觀古畫圖鹿獨角
而反顧仁&KR0034;也廌獨角而直貾義烈也古文如畫能傳神矣□也兩角而岐後世乃誤以鹿為□别作□
字代之以鹿之頫而从□為類不亦孛理也哉愚特表鹿本文□□難辨亦頗是正之)
(慶離珍切从□从攵坤黃中之德也亦象其曜後也唐史言□之來一□引羣□從光華不可正眡文可
知矣鹿譌从□于文無所取義因譌而从吝聲後世混用□乃大牝鹿也)
(廌宅買切義獸也象獨角而直躬形獬豸觸邪窮竒助不直者善惡氣類相感冇如是夫)
(□盧谷切獸之相友者食則呼其類而鳴象兩角而岐□以冬至角解麋以夏至角解歲久則角多枝小
篆省作□遂與□混今特删以正之)
(麀於尤切牝鹿也古之人明于物性特象其無角形剛柔之别也从匕者羣牝以一牡為主尊卑之義也)
(□倉胡切心不精暴其氣也何取乎三□曰□善通督脉其為息也微人逐之急其行超忽氣息為之茀
然故取為意静專則精微動擾則麤急人心物理皆如是矣)
(&KR0034;許救切毛虫總名象頭角及身尾後足形艸木倒生故無知鳥&KR0034;衡生有知而蠢矣小篆變體作□)
(牛語求切大畜也得坤之順故能任重聖人穿牛鼻而教始為世用象頭角三□形由後眡前見其二足
與尾)
(牟莫浮切牛鳴聲也□象其聲氣出遲而舒傳曰聽宫如牛鳴盎中言其重濁應宫也借為侵牟之牟)
(牽苦堅切以索引牛也□象索一象軛處事也)
(物文弗切凡形于天地間者皆物其聲色貎象各有類可以辨識也凡畜牲以毛物辨之牛大牲也故从
牛而諧勿聲)
(牲㕜庚切凡大祭君親殺牲重其事也養而未殺曰牲取生為意則知殺乃不獲已焉耳)
(告古祿切教之□也人生莫不可教而不可以不□教也如牛生三歲而教以盡其所能其角好觸則為
之輻衡易曰童牛之告元吉今俗書作牿是二牛矣轉為報告之告古到切)
(芉與章切芻畜也性□&KR0008;觸而易制質本柔也由高眡見耳角足尾其形宛然祥取以羊為牲祭而受福
故羊兼徐揚切)
(芈彌爾切芉鳴其聲細象聲氣上出而微傳曰聽商聲如離羣羊)
(羔古豪切芉兒也象芉下羣小羊旌其跪乳之孝以勸世小篆譌而从火是惟取乎烹䰜也)
(&KR1586;古瓦切彊戾也愚而好自用也牛角向内芉角外反性好鬥狠故从芉省象角反戾而□取形託物取
義也)
(□古淮切好異也小知自私規占便宜也世稱小黠詎知大迷从&KR1586;从北象其性與人殊為世大戒也俗
書混用□非)
(□彌列切目不明也萬物之神在目羊目大而無神故取為意孟子曰存乎人者莫良於眸子此無他取
諸其神也或从末聲諧作昧于義淺哉小篆作苜)
(蔑莫結切眡有如無也生心害目匪惰則驕字意从戌从□所以儆之也戌者察物于幽微今也漫不加
省患之來無日矣)
(馬莫下切貴畜也得乾之健故能致遠下象其足奔軼絶塵上象卬首振巤形其神駿可想也)
(馭魚據切約馬使受節制也从馬从又直指其事)
(御牛據切駕車也其義為統而進為行為侍為用皆因御生義也使之行則行止則止節制在吾字意較
然可知轉與迓同以車迎之詩云百兩迓之卸从此省止不行也)
(騶資尤切秣馬之所从馬从芻指其事也古之畜馬孳息皆官牧之王安石始以民養馬馬耗而民亦困
矣)
(驛芉益切置騎傳送也从馬睪聲)
(篤東瀆切厚而有力也遲頓不敏非勇則弗前篤敬篤行皆努力也故取策馬為意何以从竹竹者策之
建首也)
(驕莒么切自高也滿而矜害德莫大焉从馬从喬馬卬首不肯受控勒驕之意也又馬高六尺曰驕)
(驥几利切良馬也冀北之産多良故从冀會意子曰驥不稱其力稱其德也)
(犬苦泫切狗之有縣蹏者犬俊逸善知人意故象其弭耳卷尾戀主形古語見犬之字如畫犬也)
(㹜疑斤切争言無大體也犬好争無故自相吠故從兩犬為意)
(尤于求切犬之小者形如貍奴善知人意無所用而人喜之其文自□而省象曲足首弱形借為過也甚
也凡能移人者謂之尤物戒人玩物喪志也)
(狌渠王切彊昜氣也何取諸犬曰犬躁畜也得陽之偏春夏之交木火用事陽氣過盛犬往往發狂走也
聖門所取狂獧何以例从犬曰此借意也)
(猒衣炎切飽于欲也人欲無猒故取于飲食為戒甘于犬肉一飽而足戒人無貪多也因轉為于豓切俗
作&KR0034;非又通用為厭亦非也厭从厂猒聲弋涉切鎮伏之意别作壓非)
(默密北切静而無言也夜深人定惟犬尚嘐以犬从□中夜犬寂不聞聲羣動得息默意可想)
(狀助浪切體物之性情也必求諸若有若無之間擬諸其形容而後得其真盖有出于形之外者何取諸
犬為形聲曰犬善迹獸無中&KR0008;有)
(獄魚欲切辠人□也从貫索星象圜土也从言从㹜訟者如犬爭吠此亡身之地亦回心之地也)
(豕式示切豢畜也蠢甚而躁汚濁是好象恒頫首而尾竭形其諸下愚乎一受其成形不亡以待盡者)
(豚徒䰟切豕小而肥用以養老者也老者非肉不飽从豕指手持肉進之因事而教民以孝也)
(□疑既切刲豕而瞪命也从豕从辛不禁其苦也六畜之就死惟豕嗁聲怒甚而悲故取為意)
(㒸徐醉切樂其得生也从豕从八者何豕之將刲嗁聲孔悲釋而弗殺其喜可知八象氣之舒也)
(彖通貫切豕走說也象露其身散越可知二彖並走曰&KR0008;放縱也息利切兩彖並列借為屠&KR0008;因之為列)
&KR0008;今通用肆)
(彖天地法象示人也古人體之為心畫合己亥二文已純陽☰象也亥純隂☷象也與易同意易會日月
而□圅乾坤言乎其全體也文王作易謂之□辭今通用彖而□不傳)
(能奴登切人有才力也凡以才能見稱必其持重有定力獸堅中則多力而猛以其骨彊也故命名曰能
而作字者託以取意上象引氣下象蹻足其不从骨从肉者能属富脂其撲臕也以習勞也因其堅忍轉
為寧能之能尼帶切俗作耐非又轉為奴臺切用以為三足鼈名)
(熋胡容切能屬冬則蟄居伏其力也春而升木引氣宣其力也从能立類其从火謂何曰象事以明物也
猛獸不可力取則縻以知周官穴氏掌攻蟄獸各以其物火之服猛之道也)
(罷逋眉切熊屬憨而有力猛獸難與力爭勝亦不武惟設网罟困之指在网中取意
因示服猛之道也取困義轉為蒲眉切力□也罷則可以息故轉為皮罵切)
(象徐兩切南越巨獸天之縣象也若成形然而實無形氣輕清也象巨而蠢命名者胡乃與天象同稱制
字者又借象以明天象何曰此託物取義也象蠢而圅靈體具十二肖肉惟鼻是其本肉其膽在足随四
時轉運故其獨文為衡形□其四足隱然四象備矣前象鼻形象之致用在鼻捷于手然此廢形而用氣
也)
(鼠書吕切耗䖝貪而畏人畫伏夜動善齧物首常前郤不定人之夷猶者謂之首鼠象其□首張口而顧
望形)
(兔湯故切狡獸善走不以走取象象其垂尾縮足反顧望月形兔為卯神感月而孕隂陽之精互蔵其宅
已)
(㲋丑略切似兔青色而大□無取于眡月故其文似兔而小變象捷足善走之形)
(免母辯切脱也兔善逸故从兔而省之因以象脫去之形又因脱之義故婦人生子曰免身轉而為袒免
之免讀若問因免冠之意也)
(冤於袁切屈也憂煩也取兔在冂下愁屈不獲申為意冂者网之建首也)
(逸夷質切脱去而樂也兔善走故取以明意网而獲兔則為□兔走弗獲則為逸古人好生之心也)
(爰兩元切木處而人立其性慈仁善通臂从爪从□从□象其通臂形借為爰引之爰後人不知爰贅而
以虫非其類矣)
(爲于媯切母猴也其母子慈愛至篤象大猴旁一小猴形獮猴似爰而小亦木處而人立而性不仁矣
好擾害物其所居物無寧者因其好動借為作為之為教戒存其中矣因借而轉為有所為之為去聲)
(豸莊皆切惡獸也亦知桀以報本乃其一善象高前廣後而長尾其味開張貪而好殺也琵譌而為廌别
从才作豺小篆變體作□汎指為長□獸失之矣)
(師申之切獸之王也魁首而聳尾怒則威在齒喜則咸在尾象戲躍卷尾形蔵殺也隸借師俗作獅非)
(虎火五切山獸猛而有咸國之將帥似之象其蹲踞正坐形上象卬首下象其兩脅開張也小篆變體作
□俗書下从人兼不可訓)
(臨蒲□切剛惡池酷害人也不取為虣品取禁□之意故从虎从&KR1061;人猛如虎者當以武治也後人混用
暴而□之義晦)
(虔渠焉切殺害也虎殺物也先撲象虎張四足撲物形以威重之義借為虔共之虔小篆从文蓋取四畫
交之失其義矣)
(虤虎覽切虎鬥怒聲从二虎立意盛氣作咸聲憾山谷俗書用闞非闞乃窺望也别作喊亦非)
(虐逆約切殘忍害物也無側隱之心者非人故从虎爪為意或加人作□取于虎殘害人意亦不仁矣借
為病名寒熱進退為害也别从□作瘧)
(虞元俱切山澤之守也象其要害處以見義周官有山虞澤虞後世主苑囿史謂之虞人因守險借為憂
虞虞度之虞从虎首立類而諧吳聲以防虎為義古文深遠矣)
(虎讀與虞同仁獸也白虎黑文食自死肉不殺形魁然虎而德則鹿也其文从鹿从虎變體象卷尾而大
坐形尾長過身則身以之舒遲盡去肅殺世俗但知借虞故本義遂晦)
(角古嶽切又盧谷切角剛而銳故好觸象上銳下大中有肉理形猛獸有爪牙則去其角造化乘除也引
為角勝負之角轉為角斗甬之角角較聲相通義亦相近借為五聲之角木音芒甲觸土而出也小篆上
从刀于義為淺)
(革古核切更易也去故為新四時之革于鳥獸驗之革者脱去細毛更生□毛象走獸露體形帝王應天
順人因時受命曰革重造宇宙一新也因希革義皮去毛而未熟治曰革小篆變體作革蓋未逹斯義也)
(韋羽非切革之已柔者用以束物枉戾上下象其束形以義之未明也復諧囗聲于中借為韋背之韋因
其形相背也古人剛佩韋以自□柔佩弦以自急矣小篆變體作□但象相背形从□作□者取形相背
也)
(皮薄麋切植物則冇殼動物則有皮矣各包裏一造化于内也古人食禽獸之肉因衣其皮故遠取諸物
从□从□象事剝獸革者自首揭而至尾上象角以為識也凡皮已非全體故有破碎之義諧聲多為蒲
禾切小篆省作□)
(咼古瓦切屠割獸肉也字从骨省指肉去而骨獨存也)
(歺五割切工治骨而殘之其形乃象筋屬子骨之形小篆作□从冎省)
(虫持中切蠢動總名不象其申而象其蟠曲形本其始生也)
(䖵公渾切細虫總名虫類好聚而多从二虫明意今通用昆)
(蟲持中切虫之濕生化生者熱氣所烝其聚常衆因為□結之義从三虫象其夥也爞諧蟲聲亦兼熱意
詩云蕰隆爞爞)
(蟄直立切虫遇冬伏蔵也執取固意冬者一歲之夜其猶混沌是故木歸其根蟄虫坯戶也)
(蠢尺尹切春氣發生蟄虫咸振動而氣猶未舒故為難意為無知貎从䖵从春為意)
(蛻輸芮切虫解殼也一蛻則一加長何取于兊和解之意將蛻則骨肉俱融已蛻則骨肉俱柔也)
(蠶昨圅切妊絲虫也生民之衣于是出是故先王重焉王后親𧖟以勸天下織象瞑起之形荀子曰三起
三頫事乃大已噫𧖟為物微而功被天下博矣小篆作𧖟是同于衆生也其于正名百物□矣)
(□呼骨切一𧖟所吐也象其口初吐襍于形氣之間若冇若無其在人心曰幾愚者漫不之省因而生□
略之義今别作忽亦作&KR1865;因之而生□怳義今作惚二其心矣借為書思對命之□臣見于君執以備遺
忘也今别作笏皆因失其本義也)
(蟻魚綺切有君臣之義一拳之宫與衆共之矣一粒之粟亦與衆食之矣是可以為世勸别从豈聲作螘
孰若从義以旌其君臣之倫哉)
(螽孚容切□虫也从䖵夆聲螽有君臣之義王居螽臺衆螽環繞以衙日兩衙應朝矣觀于螽微物君臣
一倫炯炯獨明此實天啟後人螽□混為一字忍使忠臣與暴客為伍耶)
(□螫虫圅精育毒好辛螫人其房倒縣與螽若一類而善惡邈乎遠矣从螽轉注以竹象其尾有毒也)
(□莫狄切百華之精螽采而釀成與衆齊力與衆共食遇竒花以首觸而受之以共王其忠義有如此
者其房閉蔵固甚恐泄氣也亦以防他物侵也鼏象其房聲意兩得俗書作蜜)
(□昌兮切物蠢而甚無知無能从虫从止是謂活死)
(蟥乎光切□也吏治貪殘則生羣而飛食百榖艸木荑葉因色黃命名制字者因以為意又螭蟥亦通用
蟥俗書作蝗大誤皇至尊也詎可諧此烖孽哉)
(蠱教戸切壊極也人有惑志天下有積敝皆蠱也莫甚于女惑之蝕莫敝于風俗之敗故字義取蠱生皿
中)
(虺許偉切蛇屈未申吳語云為虺弗摧為蛇將若何言杜其漸象蟠曲形蝮形短亦通用虺舊作□蓋傳
寫之譌)
(□時遮切毒虫也凶人隂狠者似之以□而長上象其首與膻下象蜿蜒垂尾形□匿茻中莫知其處轉
為在彼之稱湯何切□屬紆行轉為委□之□從容自得也唐何延知二切俗書别从虫作蛇非)
(巴伯皆切食象它也象吞物形)
(蛟古爻切似龍而毒頸有白纓冇足而無角交眉連生尾有肉環束物則貫以首故名曰蛟从它从交為
意俗从虫非)
(魚語俱切水虫總名魚潛物也動則見其天機象其鼓巤揚䰇形小篆變體作□)
(魯狼古切氣遲頓難通也从魚从□者何曰魚之鼻也小氣行孔艱故其歔歙以口人之魯與逹相反)
(漁語俱切取魚也从人入水取魚象其事也小篆省作□)
(鱻相然切&KR0008;魚美好也古者魚不滿尺人猶未忍食但見其攸揚自得而已从三魚會意因用之為鱻薧
之鱻)
(□公渾切魚子也&KR0008;甚而夥復有包裹之其文自□而變亦象从混沌剖開之形)
(鱗離珍切魚甲也象密比形魚之有鱗也衛外以自固且以為飾如鳥之有羽獸之有毛也别作□从魚
□聲)
(□莫杏切大腹虫始生為科斗墨體長尾漸縮以為皤腹一體而互變可以悟萬事屈申矣象首尾&KR0008;而
腹廣形龜聲不息仡若致力轉為黽勉之黽心欲為而力不逮也縻隕切小篆作黽从□非其類也凡廣
腹虫从此為字母)
(□烏瓜切黽屬从□好生于艸澤盛處怒腹善鳴以其無節也故見謂之淫聲)
(貝邦妹切海中介虫其為物也&KR2639;哉而其質有文平而闊者象其腹形古人貨貝而寳龜故制字从貝為
母)
(貨呼卧切轉運財也生民之道一曰食二曰貨从貝从□會意小篆作□)
(貢古宋切獻功也下承上也古者任民以九職以九貢致其財惟服食器用無異物焉从工从貝會意)
(賦方布切上取下也古之賦出于井田財賦則什一之税是已兵賦則邱乘之法是已从貝从&KR1061;為意)
(賜息至切上錫下也錫取易義賜無取乎易也錫與賜同意又同聲也可以相受故从錫類注以貝而成
賜)
(責側格切理財正辭禁民為非也从貝从束者人多貪頑無恥上以大義正之生羞惡之心若負芒束借
而為責任為責望轉而為側賣切富者假貸而收其息也俗别作債)
(負房九防付二切恃也从人在□上以多財驕人之意借為負欠負荷之負小篆省作□)
(買莫蠏切市人物也从网从貝网市利之意商賈逐利易生貪心制字者因以為戒)
(夃攻乎公土二切買物于市也以其所有易其所無固人所不免也古人因事而設教戒从夕多省較利
于纖微也从□費辭也彼此冇難義俗書夃沽混用沽乃襍以濫惡也)
(貪汀含切欲物也貪夫殉財死不忍舍含者以物實死人口故从含建首類注以貝而成貪儆世深矣)
(賁必轡切飾也古人懼文之勝是故以質轉注勿問可知其从卉者取百卉吐華錯若繪繡以明天地自
然之文也賁有盛義轉為廣賁之賁房吻切又為虎賁旅賁之賁逋昆切)
(龜居追切神物也背穹象天腹平法地文若刻畫具隂陽五行天之章也其神在甲聖人卜之以紹天明
象行龜形龜行則申頸露足曳尾全見其身變體作龜巜□為類小篆仍之)
(蓍式脂切神物也形如龍頭鳳尾太古未有蓍伏羲作易幽感神明而生先天而天不違也从竹取其直
節相類从耆言其耆年能先知也譌从艸非筮因□立類从艸則失建□之義)
(龍盧容切神物也變化莫測囦居而天行出則雲烝而雨下土象頭角聳□而身蜿蜒乘雲氣而上之形)
(龖徒合切震怖也取二龍並飛立意以明威靈盛赫見者奪氣也)
(龔居容切謹慤也从共从龍龍與寵同詩云為龍為光居寵而能共其位愈崇其心愈下則何危懼之有)
(龕枮含切龍窟也从合取蟄而坯戶之意)
六藝之一錄卷二百十五
