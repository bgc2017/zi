欽定四庫全書
六藝之一錄卷一百四十三錢唐倪濤撰
法帖論述十三
淳化秘閣法帖考正卷第九
晉王獻之書一
王獻之字子敬右軍第七子起家秘書郎歴中書令
卒贈侍中特進光禄大夫太宰帖目當稱東晉特進
光禄大夫王獻之書
右軍書雖鳳翥龍翔實則左規右矩所以無妙不臻
大令則離而二之規矩者過於專謹翔舞者過於縱
逸所以右軍風流漸以澌薄子昂得其專謹元章得
其縱逸皆於大令各得一體然皆能絶詣其極所以
能名一時傳後世此卷大令諸行帖風格清勁已拔
子昂之髓後卷諸行草則元章底本盡露矣雖不及
右軍猶堪陶鑄米趙王元美謂大令散朗多姿已逗
露李北海米元章趙文敏消息可謂善鑒
相過帖此帖韻殊清迥自是子敬存意書米元章以
為無名人偽作殆是臆决長睿云借非獻之韻自可
賞亦以米說為過未嘗暫□當是掇字施作撥殆
無□處施作寘顧作冥□流施作滻顧作灌既已往
□顧云當作員然文義當是矣皆未可據以為定闕
疑為得
諸舍帖□問慰情當是比問劉顧作以非
永嘉帖此與上諸舍帖筆勢不同上適行盡劉顧合
上作一帖誤鵝還慰意下五行與永嘉四行筆勢正
同且文意相屬定當是一帖顧反分作二帖尤誤
眞壽鵝皆當是王謝子弟小字長睿云鵝者如袁羊
顧虎之類或以此鵝即逸少所愛之鵝甚可鄙笑按
右軍有鵝差不甚懸心一帖當是一人王氏子弟多
以禽名為小字如鶻不佳鵝還慰姊意之類其賤之
深正愛之甚也巳□向發宜作當言鵝還今正當
發分張傷懷也下□復憂懸亦同大令鴨頭丸帖二
當字皆如此書顧作嘗非
諸女帖何日□□上□轉筆圓下□轉筆稍方上當
是至下當是慰言阮新婦以何日至至則慰姊目下
也目下之末一帖有君書二字按此帖下當有亡失
二王帖多不可讀而王侍書又了不關意苟以成卷
遂至首尾脱失不復成章者不可勝數如七卷所收
右軍龍保等帖皆十七帖中所有烜赫在人耳目前
者王著乖離舛謬大率類此昔人有閣帖如土苴之
論推理殆不為過
授衣帖長睿云授衣帖歴世所傳自為一卷官帖中
亡其帖尾政在此耳下尚有當今可復使不萬全不
願其以多算難易得之便自可令不為因絫耳比者
忉怛當不可言當不可言獻之死罪共四十三字官
帖亡之又其間多有燥筆及魚食處而官帖不復依
本所失多矣按長睿所見當非大觀正本僕於仁和
湯懷清少宰家借得亮字不全本對挍因絫作因累
當不可言只作當可言無不字於當可旁各加一點
於言下亦加一點末死下無罪字與長睿異絳帖則
與長睿同惟以因絫為因參則異耳又絳帖自當今
下四十三字筆法差瘦與前不同大觀則前後如一
一帖而三刻互異如此果將何所為據乎脚及□
痛氣當作脚及耳痛氣言脚與耳皆有痛氣也劉顧
釋作可文義不可通又□字與帖末□字長短雖不
同筆法自一當以耳為正顧釋誤先大惡大字不乃
為患患字俱模失政當作正正乃家諱故右軍父子
多以政為正說已見第六卷
安和帖此帖龍蛇宛轉絶有竒致然於右軍風度亦
不免少漓矣蓋已開顛素之先要之自謹入縱由正
入竒風會遷流自然有此然愈縱愈竒亦愈以薄矣
窮必思反志古之士所以貴復其初也體復□□
當是體復何如何字筆尾少帶與如字接故有似必
耳顧誤作何必誤□有佳□當是行有佳酒行黃諫
作何酒次莊作治俱非大觀帖尾有獻之兩字字
亦微大施謂别用摹入按古帖凡作名處多有異態
右軍帖中如此者不可勝舉此蓋官帖失摹非大觀
移掇也
姑比日帖此帖及下思戀歲終兩帖馮涿州家快雪
帖亦模入而淳化雄厚快雪清迥各有勝處快雪常
别一模本然古帖多失真即此亦可推見獻之白
一本之下無白字按古帖多以獨點遠帶下為白此
帶之字連下或者不省故失之耳右軍帖帶下者多
有□服散當是以已字右軍多作以說見第六卷顧
作比亦通顧汝和云比驎張堪小字
思戀帖奉□無復日當是奉見劉顧誤作奉兄
節過歲終帖漸復□帖正作先劉釋是施作充顧作
克皆非
願餘餘帖施云此帖前段已亡無文義可考育與
倪亦當是王謝子弟小字□心懸字首多一折當是
筆帶上来模者偶重耳然懸字左傍是倒首理亦無
誤
適奉帖適奉以下四行劉次莊别為一帖最是顧誤
合為一
夏節近帖再拜上文義當有獻之二字模失之耳噉
復□少文義當是噉復多少然書法却是知亦緣勾
模有誤
思戀帖無往不□文義當是無往不至言思戀無所
不至也至與禊帖羣賢畢至書法正同唯起筆多一
小折與願餘帖懸字同皆由模失劉顧皆釋作慰按
草法慰作□起亦無折仍當以至為長
歲盡帖獻之亦□憒當是惡憒言歲盡感懷胸殊惡
憒也或作忌作忘俱未是勿□□□□□勿當是勿
勿晉人多以倉皇為勿筆勢偶短耳劉作匆非匆匆
乃近世語晉士無此□□當是謹白□□□當是諸
不具顧作勿謹拜䟽不具皆失之□乃拜字古帖再
拜多作再□或作行非
衛軍帖衛軍王恢也或稱王薈按王薈以疾卒於官
贈衛將軍帖云衛軍猶未平和則薈尚未卒不應遽
稱衛軍考晉書王劭第三子恢為右衛將軍此稱衛
軍定當是恢况下僕射正為王劭則衛軍為恢無疑
冠□□懸企□當是首劉作告非吾家欎岡齋
亦收此帖筆法與此不同字之大小亦異當别是一
模本
靜息帖長睿云頼消息内外極生冷内外二字本行
旁注故字差小而昧者摹填著行中非也當依本為
勝諸帖中此例甚多如十七帖中令人遠想慨然孔
琳之帖恨恨脚中轉劇等字本皆側注後人摹以入
行殊失格體至於蘭亭叙古本二十八行第十四行
間接紙處特闊梁舍人徐僧權於其旁著名當時謂
之押縫梁御府法書皆如此而此帖僧下亡權字世
人乃云僧者曾之誤因模入行中讀為曾不知老之
將至非也考晉書逸少本傳及書錄第十卷皆載此叙俱
無曾字益可是正乃知善摹帖者勿問其黵滅注闕横斜
大小一放其本而不小異乃不失真矣今法帖多妄更易
至以注字入行大小既殊體不綴屬後人從而效之一
行之中洪纖頓異號子母體如第五卷偽智果書是
也每一觀之使人深慨又云礜石深是可疑事兄
憙患散輙發&KR0146;散者寒熱散之類散中蓋用礜石是
性極熱有毒故云深可疑也劉表在荆州與王粲登
障山見一岡不生草木粲曰此必古冢其人在世服
生礜石氣蒸出外故草木焦滅鑿看果礜石滿塋又
今洛水冬月不冰古人謂之温洛下亦有礜石今取
此石置甕中水亦不冰又鸛伏卵以助煖氣其酷烈
如此
姊性纏綿帖施宿釋注云自姊性纏綿下載續帖第
二卷右軍部中字體一同按帖中明有獻之字其非
右軍不問可知續帖誤也又前行宜思之也下有獻
之字文義已完此兩行當别是一帖且筆法與前不
類的的無疑顧合上作一帖誤姊性帖兩□字皆
是當或誤作常
鄱陽帖鄱陽庾冰也冰既輔政懼權盛求出遂除都
督江荆等州軍事江州刺史鄱陽屬江州郡故稱鄱
陽也冰七子倩柔以海西公廢桓温䧟以武陵王黨
殺之蕰於廣州飲鴆卒希以討桓温故城䧟被擒希
邈及子姪五人斬於建康市惟友及蕰諸子獲全所
謂鄱陽一門艱故至此坐視其滅盡使人悲熟者也
子高未詳
阮新婦帖勉與免同□乃當字大令凡書當字多如
此劉顧作常誤
奉對帖羲獻兩世皆為郄氏聟羲之郄鑒壻獻之郗
曇壻獻之以選尚新安公主遂與郗離婚此帖當是
離婚後書孝武帝太元十一年獻之以吳興太守徵
拜中書令遇疾請道士上章法應首過獻之云不覺
餘事唯憶與郗家離婚按王謝為江左名族獻之又
名父之子乃不能以禮自守怵於富貴自絶糟糠為
終身之疚此帖云方欲與姊偕老豈謂乖别至此唯
當絶氣雖未嘗不深以自訟然一誤莫反悔亦何及
觀其字畫草草多失法度即當年媿恨之意可知然
猶知自訟故猶有可尚處考晉書重熙止一子名恢
此帖稱方欲與姊偕老定當為與恢書或即與妻長
睿但云當是與郗家帖未之深考耳長睿云郗氏
自太尉鑒後為江左名族其姓讀如絺繡之絺而世
人以俗書郗字作郄因讀為郤詵之郤非也郤詵乃
春秋晉大夫郤縠之後郄鑒乃漢御史大夫郗慮之
後姓原既異音讀迥殊後世因俗書相亂遂不復辨
亦近代氏族及小學不講之故也觸□□暢劉作
觸頗不可解或作觸額當可通觸額合歡睡也□字
右闕中一筆當由鉤摹失誤後見姊姊字可證□顧
作别為是長睿作反亦通或誤作列□□當是纏綿
顧作俯仰誤□顧正作當劉誤作常
夏日帖思道徽之子楨之也小字思道□□當是
奈何奈何中加一拂當帶下作點模者失之耳顧但
作奈何失之
思戀帖奉見帖明是奉見或作奉具誤□還帖是信
還顧云作還亦誤
白東帖倉卒□當是倉卒乏劉誤作今娛帖本作娛
劉譌作誤不乃□不惡上失一小畫
發吳興帖顧云□□二字特小似以旁注摹入行者
按□□當是纏感劉顧作經感非告風疾告字差小
亦旁注模入五王本楷書吾字□王本草書興字
□當是復一作後非故□當是云劉顧作故足亦非
視華視字左上失一點
昨遂不奉别帖黃山谷云昨遂不奉恨深帖有秦漢
篆筆中令自言故應不同真不虚耳中令書中有相
勞苦語極佳讀之了不可解者當是牋素敗逸遂多
闕耳觀其可讀者知其爾耳米元章專治中令書皆
以意附會解說成理故似杜元凱春秋癖耶長睿
云昨遂不奉恨深此近世人語非子敬書按此帖載
王方慶萬歲通天進帖中為王氏歴世傳寳墨跡豈
有偽理長睿每以辭語明顯者為非二王書臆决無
據又此帖唐摹墨跡今藏武英殿曩在京時嘗得見
之不奉下紙破碎尚有别悵二字猶存其半淳化□
之深字唐摹本作深淳化作深大觀承之皆誤又通
體字形雖具而精神氣骨無復十一淳化信土苴矣
腎氣丸帖比服服字作&KR0008;大觀作服當以大觀為正
齊劑通前漢藝文志百藥齊和正作齊此書齊字以
中筆帶下當字淳化模失大觀殊楚楚也
先夜帖此帖乃大令倣右軍筆法者故竟體有似處
然縱逸之氣故時露□□二字相混無别當由模誤
顧作湯酒亦臆决□字首筆當帶下别字來本書與
刻帖行列處長短不侔故越行中斷耳大觀正依本
玄度帖長睿云玄度帖米以為無名人作僕謂此真
晉人語筆勢疎緩大令書則非帖云仁祖欲請為軍
司按獻之以晉孝武太元十一年年四十三卒上推
謝尚於穆帝升平元年卒時獻之方年十三請軍司
又在升平前大令是時纔十許歲安得巳作書論時
事殆是穆帝時人偽作第十卷玄度何來遲亦此類
按世說新語注獻之卒於孝武帝太元十三年考本
傳謝安以太元十年乙酉卒獻之䟽請加禮未幾遇
疾卒於官若如十三年之說則去安之卒已三年不
得云未幾遇疾卒矣當以長睿之言為正玄度許
詢也興公孫綽也齡即脩齡王胡之也仁祖謝尚也
諸□當是吳劉作吾或作從誤
慕容帖米云亦無名人偽按此兩帖與第七卷前右
軍諸帖當是一手偽書頼字左半鉤模小失
薄冷益部兩帖黃山谷云薄冷以下至消息二十八
字是歐陽率更書不但得之筆法其語氣似隋唐間
人元章云薄冷益郎兩帖並歐陽率更書長睿
云米以薄冷益部二帖為歐陽率更書實然但米誤
以益部為益郎耳益部耆舊傳蓋借陳壽所著益部
耆舊傳也寫取了字筆末引長當是寫取耳顧作
了恐未是求□□次按書法信下當有叠字劉但作
求信次非
餳大佳帖餳大佳下兩行當别為一帖非直文義不
屬筆勢亦小異要之亦是率更書
前告帖此與前玄度兩帖皆一手偽書米鍳良是又
鉤模多失筆家□當是家從舊釋誤作信非直晉人
不以信為書信之信觀其草法亦是從不是信也德
遠□字中失一小畫所致□字本一重筆有飛白今
分為二永□觀其筆勢疑當是永□失中一畫何可
□□□疑當是何可與恐永問末當有闕文耳作
之下今永門恐未必是存疑為可
欎欎帖此左思詠史詩後少地勢使之然六句長睿
云乃後人集大令書此帖鉤模失誤全不成字而
筆力委瑣全非大令風骨長睿目為集大令書猶是
過則之論
仲宗黃門二帖此二帖深謹中有游行自在之致格
韻絶類右軍當是大令倣右軍書乃大令帖中最上
之作長睿以為亦王氏書非大令鑒未是又獻之無
子此云諸兒禍變無常當是諸從之有禍變者按
獻之兄徽之為黃門侍郎後獻之月餘卒此云黃門
隕背當别是一人晉書王彬傳長子彭之嗣位至黃
門郎彭之為獻之從叔或當是彭之也
外甥帖□當是令劉作念非□當是知劉作欲非□
篤更字上多一點當是鉤模有誤
思戀帖此帖重見本卷帖末少靜字文既少異筆法
亦頗不同一帖兩刻且見本卷乃不及覺不省當年
何便至此又不省歴代何以都不省覺乃傳寶至此
泉本不復此三行宜矣此卷凡有三思戀帖第一
帖雖與後二帖不同然詞意則一後二帖中字大半
第一帖所有應是後人簡括第一帖偽為之
冠軍帖此帖重見十卷而字勢大小絶不相同燋□
可□後作燋悚可言此作燋㥩字書無㥩字乃鉤模
之誤當以悚為正可□當作可言劉顧作耳悞
可不必帖此帖前有闕文三行别是一帖劉合下諸
舍四行作一帖誤且第三行勞下明有空地其非一
帖决矣
諸舍二帖首行八字與後塞仰以下十八字筆勢不
同當是兩帖泉本無下十八字亦有見但脱失可惜
耳
淳化祕閣法帖考正卷第十
晉王獻之書二
前卷偽帖最少止玄度等數帖耳此卷偽者過半惟
月終及尊體復何如二帖風韻與前卷同疾得損服
油等三四帖倣右軍新婦鴨頭丸等帖風力圓勁為
大令真筆餘皆俗手偽書為沿門擉黑者開先路就
中鵝羣一帖筆力猶鬱勁遒發可觀然去子敬風流
亦以遠矣
桓江州帖自此至慶等已至十帖皆是偽書元章謂
是張長史以其草法狂縱故有此目實臆决也長睿
云米以為張長史雖未必然要非大令書也此帖亦
不至惡但縱任近俗無晉世清韻耳按此十帖與第
二卷張芝知汝殊愁同出一手韻濁體俗不惟非大
令亦斷斷不是張長史長史雖狂縱然自有一段逸
氣此殊滯下乃俗手習顛素者偽為二王帖語耳王
元美謂長史去此尚三舍恐是大令創草此元美震
於其名不敢更為異同之論耳若大令果作如此書
雖兩晉低手之末亦不堪位置何緣便與右軍齊名
此與第六卷右軍適欲遣書等帖又不同彼糾繞
無勁骨此猶是圓渾故當别是一手然學之不己定
可沿門擉黑長睿云張彦遠右軍帖錄有此語此
亡其半上有知汝欲來下云云凡九十字亦見續帖
逸少部中結字殊應規矩蓋王氏子弟臨逸少書勝
此遠矣按張彦遠法書要錄所載右軍書語並無此
帖大令書語中有之亦分作兩帖不省長睿所見又
何云也或當别是一書耶桓江州桓玄也或稱桓
沖按沖以孝武寧康元年都督揚豫江州軍事不得
專稱江州桓玄以安帝隆安四年領荆州刺史玄固
求江州朝廷不能違則江州當是桓玄玄之領江州
後大令之卒十有二年則此帖之偽正不待證之筆
法决知非是矣東□張彦遠作改□當是枋文壽
承云疑借作船舫之舫東改枋恐是當時船名言當
具東改枋三四迎汝也或作攻未詳無湖地名晉書
地理志作無湖無上無草按無字即繁蕪之無本不
應有草□乃湖字劉作御黃作仰皆非信還□當
是一一張彦遠正作一一顧作具非□當是白陳誤
作自□當是比□□疑當是紀若顧作絶欲可疑未
識字勾模有誤大抵此帖文多斷續不可曉本是偽
書亦不足深辨也張彦遠法書要錄所載與此小
異改枋下重一枋字末句比作書欲不能成之亦與
帖有異同當是鈎模脱誤
疾不退帖語同六卷說已見前而書法彼此不同如
此决知偽作無疑也此豈常下□□筆法當是至
至然以第六卷證之當是憂憂筆駛誤耳肌色上大
觀有云字□當是竦或誤作疎消息以上五行與
上文義相屬當是一帖劉次莊正合為一□□施作
頭頂劉顧作頭項疑當是誤攻言恒患投劑誤攻耳
鐡石兩帖鐡石或云是殷鐡石東坡云梁武帝使殷
鐡石臨右軍書而此帖有與鐡石共書語恐非二王
書字亦不甚工覽者可細辨也按右軍亦有鐡石今
出求救帖皆是偽書前兩帖□字俱當是頃二王
帖凡頃字俱作□若須字便作□左上多一點□於
當年若作達字上多一小畫若作遲字中又多一折
若以上小畫為一字作一達亦未必是存疑為可不
知□得一散懷文義定當是那模搨時失一小折耳
作邦非
玄度帖長睿云玄度何來遲亦似逸少語其字皆長
史藏真輩偽作或自書二王帖中語耳如第二卷知
汝殊愁及藏真長史部中諸帖一手也□□當是常
復顧作當謂非多感下大觀多共字□豈須言當是
卿或作公非後面得□送亦是卿也過半□定當是
半日模搨失耳□當是喻顧作呱非□明是一十顧
云當合作卑非所以致□陽當是□陽以地名故右
從邑模搨時失一折耳泉本正有之顧作歎陽非帖
後有諸□乃是歎也又何物近道兩行按文義大觀
模誤顧乃謂大觀改正亦非□劉顧作貪黃諫作奕
忽動小行帖□字山谷作晝以為筆誤成十是也自
不□□當是自不可已竟似何則亦由筆誤□□還
當是岐當還岐人名也岐當二字以筆駛故亦不甚
應模矩
委曲帖委曲以下六行筆意更縱且行間亦微有空
當别為一帖□字模誤□勝常正是想顧作於誤向
達都向是失左筆但恐作□恐與第二卷張芝帖且
字同則知此上數帖與張芝帖同為一手偽作無疑
矣元章云已上八帖大唐左衛長史張旭書
慶等巳至帖宋曹之格寶晉齋帖有子敬十二月割
至帖至慶等大軍止共三十二字董玄宰戲鴻堂帖
以為辭意相屬以置此帖之前合為一帖信是有見
□道尋去按書法當是直道劉顧作宜誤戲鴻本作
還道與□全不同此當模誤分□□言當是分張可
言帶上張字末一折作可字首筆古帖中往往多如
此劉顧不知此義釋作分張少言誤以上諸偽帖
書既狂怪文義又斷續不可通而王侍書以置子敬
卷首豈以此諸帖為子敬竒絶之作耶第六卷適欲
遣書等帖亦以置右軍之首見亦如此侍書真偽莫
辨雅俗不分一至於此宜其為米黃二公掊擊盡也
元章謂已上諸帖為張長史書吾於卷首已辨之
矣獨於委曲帖下書以上八帖為唐張旭書豈以此
一帖為大令耶此帖書狂韻俗與前數帖同而帖中
□字上帖但字與第二卷張旭帖中□字如出一手
不必問其他即此一字已脚手全見矣其同為偽跡
無疑
新婦服地黃湯帖未還□□□字可疑劉作何顧作
可俱未確絳帖亦收此帖與淳化殊不同絳本云
獻之自吾鄱陽東歸新婦遂不佳服地黃湯來眠食
尚未復常憂懸不去心阿姨所患得差否前所論事
想必及也明當與君相見耶獻之按新婦帖有唐人
摹本與淳化正同當以淳化為正絳本所收乃是後
人集大令書鄱陽東歸集鄱陽歸鄉帖語阿姨所患
得差否集阿姨帖語明當與君相見集鴨頭丸帖語
皆集十卷大令書當是偽帖
鴨頭丸帖此帖真跡萬歷間藏新安吳用卿家刻餘
清帖中信是大令合作宋思陵題為右軍且為之贊
柯九思等亦未敢有異論恐俱誤
阿姨帖按此阿姨帖及後豹奴鄱陽等八九帖皆豐
潤工穏然乏大令超軼之妙與右軍夫人平康等帖
同出一手恐亦是代書人作僕此論似駭人意然正
有見
豹奴帖長睿云豹奴桓嗣也王氏甥故二王帖中時
及之如云豹奴晩歸家之類然此豹奴惟省一書帖
亦後人依倣僕謂阿姨以下諸帖為一手偽作此
豹奴帖筆意充裕與前後諸帖同出一手長睿目為
後人依倣益可信鄙見之非妄矣然此諸帖格韻猶
正與前桓江州等帖不同故是偽書中合作
孫權據江東帖此與第五卷孤不度德及董卓以來
兩帖皆無名人書蜀志諸葛亮傳中語此帖正接董
卓帖後王侍書不省以前二叚為古法帖以此一叚
為大令帖又於帖首妄加七月二日獻之白七字本
書魏志何得以為大令尺牘真不直一笑也世字
中闕一筆蓋避唐太宗諱則此帖乃唐人所模唐時
書法極重乃亦胡亂傳寫如此王侍書不為削奪乃
列之官帖中既偽於前又誤於後不謂古人竟亦有
爾深可怪也□乃盡字章草法故爾次莊誤作建
長睿云西連巴蜀與用武之國連武二字章草體差
相亂模者謬置之其下按蜀志失主字帖末信義著
於四海下諸葛語尚未竟而忽以來之大國誠難至
也八字盡之此與帖首七月二日獻之白七字同其
謬妄如此何屺瞻云來當是封亦臆見
鄱陽帖散騎王敬和洽也歴散騎中書郎
疾得損帖大令此帖乃倣右軍然英儁本色故自不
乏
極熱帖□□□悶下兩點或連上作悶悶或連下軍
事作悶暈皆可通
患膿帖此下四行與上極熱帖筆法既殊文義亦不
相屬當别是一帖又筆法柔滑應是偽作按長睿
以此兩帖皆近世俗言字勢亦不至佳為非王氏帖
吾前言長睿每以辭語顯直為非二王恐非定論大
抵世愈降則文益多何緣希此消息君有好藥等語
便非大令耶此論書法但當以字為主此極熱兩帖
與上鄱陽阿姨等帖筆法氣韻皆同而此更柔滑以
此而言長睿目為非王氏帖故當斷以不疑耳
冠軍帖米云此帖偽大觀以此重第九卷故不著
服油帖長睿以不至絶艱辛也為近世俗言非王氏
帖按此大令倣右軍書圓渾變化直擬乃父為大令
帖中最上之作長睿不能書故不善鑒耳
阿姑帖阿姑帖同上豹奴鄱陽一手書□當是知一
作欲非
舍内帖分□當是分違右軍行至吳帖違字亦如此
劉作分連顧作分遣皆非
復面帖此與上冠軍帖皆一手書筆直韻弱擬大令
之面貌而亡其神采信是偽作長睿以為宋齊人書
恐尚是過論言□按書法是居字一作首帖前有
首字作□與此不同作居為是末□□當是一一作
耳作具皆非
還此帖米以此下兩帖為偽按此皆大令擬右軍書
得西問帖尤是合作米鑒過也領軍王洽也穆帝
徵拜領軍按庾亮曾為中領軍庾冰亦為領軍將軍
然皆在大令前此領軍定當是洽丹陽庾和也升平
中代孔嚴為丹陽尹和於太和初亦代王恪為中領
軍然不應一人兩稱决知領軍非庾和也鄱陽見前
卷故□風當是苦風帖後疾□字同此作在非作
者亦非亦□得當是亦云得作足得非
得西問帖□復云何當是寇作寢非右軍桓公摧寇
帖□字正如此
月終帖此帖米以為偽按此與前卷永嘉授衣等帖
筆法正同皆大令極矜練之作米目為偽恐是過
東家帖此帖與前豹奴帖鄱陽帖同出一手
昨日諸願帖□字誤從目鈎模有失□當是冷作洽
誤常□故爾□□當是常惡公故爾怏怏言&KR0894;
之創不差胸次常惡想公亦當怏怏古人文字簡質
如此顧作常念筆法不合□一作憒憒亦通昨來
□下當是昨來復下澄齋誤以昨為作次莊誤以復
為腹皆非殊□文義當是殊乏言以昨下故殊乏也
筆駛有似口耳顧云疑作口非石□丸的字中少一
點模搨失耳泉本有之當以泉本為正□□□當是
冀得力亦緣筆駛故有似何字顧謂當作乏尤非□
□當是謹白劉顧作謹謹亦誤
不審尊體帖米以此帖為羊欣書尤為臆决此與上
月終帖皆大令合作米以前帖為偽此竟云羊欣自
異其鑒不可解□當是者作告作去皆非
㛐等更惡帖此與前阿姑東家等帖筆法正同長睿
云亦王氏書非大令可謂至鑒携其長幼□汝帖
正作詣顧誤作諸大都可□當是大都可耳前卷授
衣帖兩耳字俱如此書顧作可可亦誤
鄱陽歸鄉帖此帖重見五卷米亦以為羊欣書按此
與前不審尊體帖筆法不同而亦以為羊欣不知何
據又米於第五卷帖注云子敬而此乃云羊欣自異
其鑒亦不可解此帖與東家㛐更惡等帖大略相
同此更率而滑矣定是偽書
海鹽諸舍帖黃山谷云右軍寫經換鵝時子敬尚幼
少未必能作此簡此是好事者為之耳如貞觀初楊
師道輩可作此字元章云偽帖長睿云前軰謂此
墨帖乃大令真跡筆勢險遠如從空中數丈外擲下
此非僕之所敢知也此書殊不惡但怒張狂勁無晉
諸賢韻味又帖中詞云崇虚劉道士鵝羣並復歸也
獻之等須向彼謝之蓋以逸少嘗書道德經換鵝山
隂曇壤村道士舉羣贈之故傅會作此帖耳崇虚館
乃宋明帝泰始四年建後子敬五十餘年何得已稱
之又魏收釋老志太和十五年詔立道家寺於桑乾
之隂名崇虚寺去晉愈遠矣其偽不疑海□筆法
當是海監顧作海鹽按晉書地理吳郡有海鹽縣大
令父子家於會稽去海鹽為近定當是也崇字鉤模
有誤
敬祖帖此帖重見五卷字亦微異
法帖考正叙
宋太宗淳化中出内府所藏古帖詔侍書王著釐定勒
成十卷名曰淳化祕閣法帖真偽雜出錯亂失序識者
病焉然以刻自天府臣下不敢妄有訾毁故自淳化後
無一人異論者米元章始以所見創為區别黃長睿因
之更據史書考其紕繆所見益精而字畫淆偽未暇是
正明嘉靖中上海顧汝和本米黃末盡之指細意校勘
雖其板本皴裂字畫剝食處亦必異同並載無有遺失
自米黃後閣帖釋文無有詳到如汝和者康熙間義門
何太史焯更以姜白石絳帖平增註其上同年徐太史
葆光又復旁搜博採益增其舊年來余抱疴掩關時時
臨寫偶有所見輒復條疏積今五年漸以成帙於是發
意博取羣書詳悉考鏡事辭參錯必補正之即字畫淆
譌亦援前規備為詳訂於是閣帖十卷異同是非皆有
據依名曰淳化祕閣法帖考正其鄙見所不及考索所
未備者闕之以俟質之解人或得或失幸有以教我雍
正庚戌冬十有一月朔奉直大夫吏部員外即琅邪王
澍書於二泉之聽松菴
六藝之一錄卷一百四十三
