欽定四庫全書
六藝之一錄續編卷七錢唐倪濤撰
武林磨崖續攷
仁和趙氏小山堂拓本
武林諸山磨崖載於西湖志者已錄於前集一百十
卷矣志中頗有遺漏今依小山堂所藏拓本是正之
以補湖志之譌缺云
南山
賈似道題名
咸淳三年九月二十八日賈似道領客束元嚞史有
之廖瑩中黃公紹王庭來游子德生諸孫蕃世侍(楷書
四行字徑二寸)
王廷老等題名(在水樂洞湖志止載石屋一刻)
睢陽王廷老伯敭錢塘吳君平常甫大名王頤正甫
昭武上官塏彦明臨川王安上純甫同游熙寧癸丑七
月己未(正書五行字徑一寸五分)
祖無擇等題名
祖無擇沈振元居中□光熙寧乙酉孟秋晦日偕游
(篆書五行字徑七寸)
朱文公題名
紹熙甲寅閏十月癸未朱仲晦南歸重游鄭君次山
園亭周覽巖壑之勝裵回久之林□之余方叔朱耀
卿吳宣之趙□父王伯紀陳秀彦季良仲喻可中□
來(行書十六行字徑二寸文右行)
梁安世題名
梁安世次張鄭□次山來淳熙癸卯□月初四日(正書
五行字徑一寸五分)
游茂先題名
建安游茂先行按浙東晩宿慈嚴元符二年八月二
十六日(行書二行字徑二寸文右行)
周之祥等題名
元祐癸酉八月二十一日周之祥履中何志同彦時
黃策子虚來游(正書四行字徑二寸四分)
尚絅題名
尚絅字中裳(正書二行平列字徑九寸)左有二月十五日五字
右有辛卯題三字
錢武肅王排衙石詩刻(在鳳凰山頂)
王(上半段已斷止存一王字)
南一劍定長鯨
帝匡扶立正聲
輝爭不仗神明
建瑶壇禮玉京
常爇不曾停
恒傳寳藏經
今為顯真靈
來鎮上清(正書九行)
(字徑二寸上半截已斷失止存下半截四十三字)
右摩崖縱橫俱三尺二寸上半斜缺詩前有序十
行每行二十二字行書字徑一寸前半漫漶不可識
讀至第八行下截有仙聖所居必有禎祥之事
特現(十二字)第九行下截有址已周宫庭旋建聊題
諷詠以(十二字)第十行下截有之首□此上宫七言
八韻十字(湖志云七言八句者誤也)
御教場石刻四通
一磨崖縱一尺二寸橫尺一寸正書四行每行六字
漫漶已甚惟二行登□亭石衖四字三行元豐己
未四字尚存
一磨崖縱三尺三寸橫二尺五寸餘正書六行每行
十二字字徑三寸惟首行淳祐乙巳夏秋之交八字
次行□雨靡神不告五字四行亭啟祈三字甚明餘
俱漫漶不可識
一磨崖縱二尺四寸橫二尺三寸行楷七行每行八
字字徑二寸五分其文曰□□□年仲冬□□□□
會□□者□□轉運使蔣□□□□舉鹽香周□民
望轉運判官□偉紹□知軍州事蔡□□□□
一磨崖縱一尺八寸橫一尺正書皇宫墻三字字徑
五寸
佛說四十二章經跋(以下二段係西湖所刪者今補錄於左)
維祖宗盛時文物彬彬欝然有典謨之風是時搢紳
鉅儒若富公弼賈公昌朝輩分寫金剛經刻琢堅珉
三十二分至今蛟龍蛇蜃翺翔踴躍挹之而疑其飛
去也恭惟盛時文章制作上跨三代下峙兩漢道術
竒士輩推明盛典命智曇法師復六和塔以折海勢
各分寫四十二章經鐫石龕山下作江河湖間曠代
絶無而僅有一勝事蓋散則一大藏演之不足聚則
四十二章藏之有餘其言與大易莊老相表裏旨哉
淡而不隱中而不濫也迦葉竺法譯於前智圓訓扵
中駱偃序扵後咸未足以盡其大哉惟衆賢舉墜典
而一新之故夷齊雖仁得孔子而德益彰是經雖微
妙宏深際盛時而理益明其趨一也時聖宋紹興已
卯冬十一月旦跋西蜀布衣武翃撰
觀世音經像贊
贊曰真觀清淨觀廣大智慧觀悲觀及慈觀常願常
瞻仰歎佛功德上祝今上皇帝聖夀無疆二聖早還
京闕天眷共保千祥四海晏清兵戈永息風調雨順
國泰民安法界衆生同霑利樂時紹興二年歲次壬
子中元日記
北山
龍泓洞鑿佛題名
□山清信弟子滕□□□□□敬捨淨財於石室鐫
造彌陀□尊觀音勢至伏□身恐有多劫冤愆今生
故悞伏願□不□之勝因滌累劫之債□時廣順元
年歲次辛亥四月三日鐫記(小楷八行字可五分)
大元國杭州佛國山佛像贊
永福楊總統江淮馳重望於靈鷲山中向飛來峯上
鑿破磨崖石現出黃金像佛名無量夀佛身含萬象
無量亦無邊一切人瞻仰樹此功德幢無能為比狀
入此大施門喜有大丞相省府衆名官相繼來稱賞
自一佛二佛悉起模畫樣花木四時春可以作供養
猿鳥四時啼可以作回向日月無盡燈烟雲無盡藏
華雨而紛紛國風而蕩蕩願祝聖明君與佛夀無量
為法界衆生盡除煩惱障我作如是說此語即非妄
至元二十六年重陽日住靈隱虎巖□伏謹述□大
都海雲易菴子安書丹
元僧楊璉真伽兇燄肆毒神人共憤乃刻已像襍諸
佛中明太守陳公鑿去其頭大快人意而像贊猶存
尚為名山之玷今備錄其詞以識惡跡亦冀後之君
子擊而去之爾覽者勿與題名諸刻一例觀也
飛來峰鑿佛題名六通
靈隱禪寺伏承大功德主開府儀同三司上柱國江
浙等處行尚□□左丞相□□荅失蠻布施金□□
重裝佛國山諸佛菩薩聖像所集洪因端爲祝延□
皇帝萬歲萬歲萬萬歲皇太后皇后齊年皇太子千
秋仍祈風調雨順國泰民安者至大三年九月日住
持僧□□謹題
大元國□□榮祿大夫行宣政院使□□夫人謹發
誠心□捨淨財命工鐫造□金剛手菩薩聖像一尊
端為祝延聖夀萬安保佑院使夫人福禄增榮夀命
延遠家眷安和子孫昌齡至元二十九年閏六月日
建
□□大將軍前淮安萬戶府□□管軍□楊□仝妻
朱氏發心施財命工鐫造阿彌陀佛觀音大勢至聖
像三尊祝延皇帝聖夀萬歲□至元二十□□□□
丙午日吉辰建
大元國功德主徐僧錄□□等命捨淨財鐫造毗盧
遮那佛文殊師利菩薩普賢菩薩三尊端為祝延皇
帝萬安四恩三有齊登覺岸者至元二十九年八月
八日宣授杭州路僧錄徐□□潭州路僧錄李□□
大元國大功德主資政大夫行宣政院使楊□謹發
誠心□捨淨財命工鐫造多聞天王聖像一尊端為
祝延皇帝萬歲國泰民安法輪常轉四恩緫報三有
遍□法界衆生齊□佛道者至正壬寅二十九年七
月仲秋吉日題
緫統所董□特發誠心施財命工刊造觀音聖像上
荅洪恩以祈福祿增長夀年綿遠者大元戊子三月
吉日題
賈似道題名(在龍泓洞)
咸淳丁卯十月十八日賈似道以歲事禱上竺回憩
於此客束元嚞俞昕張濡黃公紹王庭從子德生侍
期而不至者廖瑩中(正書六行字徑六寸)
蘇子容等題名(在飛來峰)
蘇子容李端臣蘇浩然彭知權蘇□之曹潛夫熙寧
□□六月初九日游(正書五行字徑二寸)
□公□題名(在飛來峰)
□公□□卿楊□□之慶歷六年七月十二日來(正書
四行字徑三寸)
蘇子容等題名(在飛來峰)
子容濟翁□聖潛夫潛叔元卿平叔守道熙寧丙辰
八月癸巳自淨慈南□下天竺過靈鷲遂游靈隱而
歸(正書二行字徑一寸五分)
搏雲二大字(在飛來峰)
搏雲華亭孫克弘書(篆書字徑八寸欵正書徑二寸)
賈似道題名(在天竺)
賈似道比以歲事禱靈隱迄幸有年飯僧已因過此
山吳子聦束元嚞邱復亨俞昕廖瑩中張濡黃公紹
王庭從焉子德生諸孫蕃世侍僧法照德寧時舉妙
寧俱咸淳三年歲丁卯十月望(隸書九行字徑四寸)
欵賓臺三大字(在天竺)
欵賓臺(正書字徑八寸)
卧雲二大字
卧雲(正書字徑一尺)
靈洞二大字
靈洞(隸書廣二尺長三尺)
才翁題名
才翁題名洞中(正書二行字徑三寸)
趙伯衛題名
趙伯衛牧□游□□興己卯□月十七日(正書字徑一寸五分
年月字徑一寸)
清虚洞天四大字
清虚洞天(篆書字徑一尺)
開襟二大字
開襟(正書字徑一尺)
東坡寳成院賞牡丹詩(在吳山寳成寺中)
蘇子瞻賞牡丹詩春風小院却來時壁間唯見使
君詩應問使君何處去凴君說與春風知年年歲歲
何窮已花似去年人老矣去年崔護若重來前度劉
郎在千里熙寧壬子芳春吉旦東坡題(正書六行字徑三寸)
六藝之一錄續編卷七
