欽定四庫全書
六藝之一錄卷二百七十七錢唐倪濤撰
歴朝書論七
元陳繹曾翰林要訣
第一執筆法
擫大指骨下節下端用力欲直如提千鈞
捺食指著中指旁(此上二指主力)
鈎中指著指尖鈎筆下
揭名指著指外爪肉際揭筆上
抵名指揭筆中指抵住
拒中指鈎筆名指拒定(此上二指主轉運)
導小指引名指過右
送小指送名指過左(此上一指主來往)
右名撥鐙法撥者筆管著中指名指尖員活易轉動
也鐙即馬鐙筆管直則虎口間如馬鐙也足踏馬鐙
淺則易出入手執筆管淺則易轉動也
右指法
枕腕以左手枕右手腕
提腕肘著案而虚提手腕
懸腕懸著空中最有力
右腕法
大凡學書指欲實掌欲虚管欲直心欲員
右手法
撮管以撥鐙指法撮管頭大字草書宜用之書壁尤
佳
&KR1911;管以大指小指倒垂執管&KR1911;三指攅之就地書大
幅屏障
捻管大指與中三指捻管頭書之側立案左書長幅
釣字
握管四指中節握管沈著有力書誥勅牓疏
右變法
第二血法
蹲七分三折管直心員
駐七分力到水聚
提三分大指下節骨竦水下
捺九分力滿
過十分疾過
搶各有分數員蹲直搶偏蹲側搶出鋒空搶
衂三分三搖筆殺力
字生於墨墨生於水水者字之血也筆尖受水一點
已枯矣水墨皆藏於副豪之内蹲之則水下駐之則
水聚提之則水皆入紙矣捺以勻之搶以殺之補之
衂以員之過貴乎疾如飛鳥驚蛇力到自然不可少
凝滯仍不得重改
第三骨法
提竦大指下節骨下端提尾駐飛
縱和大指下節骨下臼蹲首駐捺衂過
字無骨為字之骨者大指下節骨是也提之則字中
骨健矣縱之則字中骨有轉軸而活絡矣提者大指
下節骨下端小竦動也縱者骨下節轉軸中筋絡稍
和緩也
第四筋法
藏首尾蹲搶(解藏度二字則無死筆活處在筋也)
度中間空中飛度
字之筋筆鋒是也斷處藏之連處度之藏者首尾蹲
搶是也度者空中打勢飛度筆意也
右字法(一畫亦要藏度不專是斷處連處)
中指下貫上左貫右筆中柔
名指上貫下右貫左筆中韌
右指法
第五肉法
捺滿
提飛
字之肉筆豪是也疎處捺滿密處提飛平處捺滿險
處提飛捺滿即肥提飛即瘦肥者豪端分數足也瘦
者豪端分數省也
右字法
筆字一寸蹲七釐提五釐捺九釐畫一分以是為率
清勁遞減三釐初學提活蹲輕則肉員老成提緊蹲
重則肉䟐&KR0146;(如萬歲枯藤䟐&KR0146;也季海筆在畫中力出字外用此也)
紙強弱有分數筆力臨時斟酌之水太漬則肉散太
燥則肉枯乾研墨則濕點筆濕研墨則乾點筆墨太
濃則肉滯太淡則肉薄麤即多累積則不勻
磨墨之法重按輕推遠行近折
硯池寬面細每夕一洗則水墨調勻血肉得所端石
惟取細潤停水歙石惟取縝澀發墨兼之斯為寳矣
凡磨墨不得用硯池水令墨滯筆沍須以水滴汲新水
臨時斟酌之
凡書不得自磨墨令手顫筋骨大強是大忌也
初學須用佳紙令後不怯須用惡筆令後不擇筆
右用筆分數通論紙墨硯等
第六平法
偃一首搶下尾搶上
仰一首搶上尾搶下
平一首搶平尾搶平
勒一上平中仰下偃空中遠搶以殺其力如勒馬之用
韁也凡尾提處觀其筆燥濕何如燥則駐蹲捺而實搶
以補之其次蹲而不捺其次駐而不蹲其次提而不駐
即實搶之濕則提起即空搶可也
凡平畫忌如算子終篇展玩不見横畫始是書法
第七直法
垂露丨首搶上尾搶上分四停各半之
懸針丨首搶上尾搶下空出分五停上二下一
鄉□首搶左上右右上左尾搶左上左右上右偏蹲偏
駐側搶側過分五停上二下二
背□與鄕反
努亅首搶右築鋒尾搶上左衂訖趯出分七停上一下
一藏趯亦可
&KR1899;丨首搶中心上出字分盡處空中落下畫分盡處蹲
之尾搶上出空中力盡止垂露懸針鄉背努等筆皆有
之肥瘠以字分為稱長短隨偏傍所宜用
第八員法
側丶點之變無窮皆帶側勢蹲之首尾相顧自成三過
筆有偃仰鄉背飛伏立等勢柳葉鼠矢蹲䲭栗子等形
散水氵上側中偃下仰横二停以四停上内一中外二
下自外四至内三
聯飛灬四點相隨偃前以後横(起偃煞横)
烈火灬外相鄕而偃内相隨而仰
曾頭丷對向貴從上開下閤
其脚八相背貴横上閤下開
啄丿點首撇尾左出微仰如鳥喙之啄物
掠丿點首撇尾右出微仰如篦之掠髮
撇背撇丿首員蹲過作懸針法左出鄉撇丿首偏蹲右
顧左轉作向䜿尾懸針左出如手前後撇物
波乀從乀五停首一中三尾一横□五停首一中二尾
二大體作仰畫不蹲以鋒傍裹空蹲三面力到順指
敧下力滿微駐出三過筆中又有三過如水波之起
伏
拔乀先作左撇飛筆側打鋒不蹲順勢敧下力滿微駐
仰出三過筆如手拔物
逴辶上點如右足立定取力下屈如右股三折取勢下
拔如右足之逴溝壑
策丿重提輕蹲員鋒左出勢盡仰收如鞭之策馬力在
著物處
磔□偏蹲偏駐疾過緩出首尾自藏須先作上啄取勢
如裂帛力在裂外
挫□因前筆衂出或上或下皆衂法也
打丶提鋒空中打下乃點法之長者
打勾冫右打反趯抱腹
趯下亅前筆末蹲鋒提趯抱身貴短
背抛乚鄉&KR1899;仰勒反趯趯貴寬員或仰背偃或作垂露
平或作懸針平或作員趯如背手抛物
大背抛&KR2151;仰勒衂左努挑或偃勒衂右背挑長短屈伸
各隨字形
挑乚右背&KR1899;仰勒反趯趯貴抱腹而清
戈乚提空中斫下勢盡乚或仰趯抱身乚或收趯歸腹
丶或反趯鄕左大體如鄉右豎而左右顧盼反趯之
勢欲飛有斫戈築戈有反戈有飛戈
勾裹&KR1525;偃勒鄉&KR1899;趯或仰勒背&KR1899;趯勾努勒努趯或偃
鄉或仰背
雙包乃左先作鄉撇撇尾停筆取勢飛筆隨勢包撇勢
&KR1899;打間對撇首打背隨勒尾平撇尾
雙裹乃阝法與雙包同但自撇首偏蹲取勢勢遠則勒
短裹撇
平方匚上平旁向下偃匚或上仰旁背下平
飛方匚上飛平旁飛向下飛偃飛者空中飛筆緊提轉
腕疾出也
第九方法
八面俱滿者方可提飛□
九宫八面點畫皆拱中心□
結搆隨字點畫多少疎密各有停分作九九八十一
分界畫均布之先於鍾王虞顔法帖上以朱界畫印
印訖視帖中字畫分數一一臨擬仍欲察其屈伸變
換本意秋豪勿使差失四家字體既熟方可旁及諸
家法帖字大以小印分數蹙之法帖字小以大印分
數展之雖以黃庭樂毅展為方丈可也又朱界畫印
印紙或棐板漆之取許慎說文偏旁字樣一依法區
處務要簡易精熟外妍美而内遒健各各自佳矣
均方長者目兩減闊罒短者罒兩減長目小者口四
減字形回雖有長短闊狹小大行中須留空地仍須
寫空中勢須偏著右或亦各一方(分窠法)
第十分布法
布方中展員則疏者均方中蹙員則密者均方點畫
孤單者展一畫大人卜之類是也重并者蹙之一旁
棗轉影欒嶽麓森之類是也古者所無不得擅寫
映帶凡偏傍不相稱者屈伸點畫以避之太繁者減
除之太疎者補續之必古人有樣乃可用耳
變換字之中點畫重并者隨宜屈伸以變換之點不
變謂之布棋畫不變謂之布算子若一馬三册是也
字之中偏旁重并者隨宜開閤而變換化之間合間
開之類林晶炎焱是也
體樣隨字變體隨體識樣字形有孤單重併并累攅
積之體須據許氏說文為主而分布之一二為孤日
月為單棗炎為重林竝為竝轉影為并晶焱為累墅
樣為攅㸑鬱為積以此為例廣推求之
字間對者宜疏疏者宜密
行白對者宜等間者宜半
篇段平起伏六分之一平其三起最後二分伏平者
員穏而平畫多也起者振動而仰畫多也伏者收斂
而多偃畫也
第十一變法
情喜怒哀樂各有分數喜即氣和而字舒怒則氣麤
而字險哀即氣鬱而字斂樂則氣平而字麗情有重
輕則字之斂舒險麗亦有淺深變化無窮
氣清和肅壯奇麗古澹互有出入者是窗明几淨氣
自然清筆墨不滯氣自然和山水仙隠氣自然肅珍
怪豪傑氣自然奇佳麗園池氣自然麗造化上古氣
自然古幽貞閑適氣自然澹八種交相為用變化又
無窮矣
形字形八面迭遞增換一面變形凡八變兩面變形
凡五十六變三面以上變化不可勝數矣
勢形不變而勢所趨背各有情態勢者以一為主而
七面之勢傾鄉之也
第十二法書
真鍾繇力命尅捷宣示王羲之樂毅畫讃黃庭告誓
霜寒王獻之洛神六朝不知名氏曹娥羊叔子遺教
序陶弘景瘞鶴舊館壇智永千文虞世南孔子廟碑
歐陽詢九成宫化度寺虞恭公褚遂良哀册聖教張
旭郎官顔真卿麻姑壇放生池中興頌干禄字東方
朔柳公權陀羅尼
行鍾繇丙舍吳人羸頓雪寒長風羲之蘭亭極寒苦
熱官奴快雪來禽奉橘聖教序開元寺十七帖獻之
地黃歲終衛軍授衣阿姨鵝羣歲盡夏日奉對思戀
天寳吳興黃門山隂東家轉勝相過鵝還觸事夏節
恨深黃耆礜石駱驛月内尊體謝安八月五日褚遂
良枯樹賦李邕嶽麓娑羅樹張從申玄靜
淳化法帖諸帖之祖王著模刻深得古意不見真蹟
得此足矣
絳帖淳化之子潘師旦模刻骨法清勁足正王著肉
勝之失然駿馬露骨又未免羸瘠之憾
潭帖淳化之子寳月大師模風韻和雅血肉停勻但
形勢俱員頗乏峭健之氣
大觀帖淳化之弟蔡京模刻京沉酣富貴恣意麤率
筆偏手縱非復古意頼刻手精工猶勝他帖耳
太清樓續閣帖劉燾模勒工夫精致亞於淳化肥而
多骨求備於王著乃失之麤硬遂少風韻
戲魚堂帖劉次莊模在淳化翻刻中頗為有骨格者
淡墨搨尤佳
武岡脩内司福州帖皆有可觀鼎帖石硬而刻手不
精雖博而乏古意
星鳳樓帖曹士冕模刻工緻有餘清而不濃亞於太
清續帖也
玉麟堂帖吳琚模刻濃而不清多雜米家筆仗
寳晉齋帖曹之格模刻星鳳之子在諸帖為最下今
佳帖難得學者頼此得見晉唐人髣髴耳
百一帖王萬慶模刻筆意清遒雅有勝趣恨刻手不
精妙耳
二王帖摉拾二王書行草小帖略備但本非能書人
模勒故博而不精
右十二章大要筆圓字方傍密間豁血濃骨老筋藏
肉潔筆筆造古意字字有來歴日臨名書毋吝紙筆
工夫精熟久自得之矣(翰林要訣)
書法三昧
楷書雖出於漢魏未見於三代其原要從篆隸而變故
其點畫波磔横縱直曲員銳端側豈徒然而為哉其中
必有法矣夫分上而分下辨左而辨右宜偏宜中或藏
或露有起而有止當向而當背其俯仰其收駐其推讓
其迴折先後開合之次序大小長短之類聚必使其相
稱相應然後體始成而少合乎古人變楷初意耳不然
字勢雖可愛而無法可尚不過一楷書俗吏耳如涪翁
所云此編名書法三昧不知撰者誰氏其言或本於古
人之已言而書則未有能盡知也前元時見於都下館
閣名臣家漁陽吳興巴西康里常寳愛之參政周伯琦
來吳中久而人方知其有是編其歸鄱陽也人始得而
相傳之乃知諸公之所寳愛果然也古人論書云一須
人品高二須師法古是書之法學者習之固當熟之於
手必先修諸德以熟之於身德而熟之於身書之於手
如是而為書焉其容止之可觀進退之可度隠然自見
於毫楮之間端嚴而不刻温厚而難犯如鄧志弘之論
蔡端明始可以為善書矣臨池君子其謂然乎金華胡
翰仲申父識
書法三昧歌
執筆之法實指空拳運筆之法意在筆先
八法立勢永字精研一字體態側倚取妍
仰覆向背開合折旋垂縮留放肥瘦方員
畫分篆隸鋒别正偏藏鋒聚氣結構綰牽
習與俱化心手悠然凡兹三昧參透幽玄
苟非知者不可以傳
一下筆
下筆之初有折鋒有搭鋒凡作字第一多是折鋒第二
三字多是搭鋒承上筆勢故耳若一字之間右邊多是
折鋒應在左邊故也又有平起如隸藏鋒如篆大要折
搭多精神平藏善含蓄則妙矣
二布置
布置如中字孤單則居中龍字相並則分左右為二停
衝字則分縱為三停雲字則分上下為二停凡四方八
面點畫皆拱中心喉嚨呼吸字左短口欲上齊和扣如
知字右短口欲下齊大要先主後賓承上接下左右相
應以大包小以少附多太繁則減省太少則增益如此
而成一字自然可觀謂如宣尚高向等字須迴展右肩
如其實貝真等字則長舒左足如月丹用周等字則復
峻拔一角如見目冈内等字則潜虚半腹如無字四豎
則上開下合四點則上合下開如工並字畫則上仰下
覆如三字則上畫仰中畫平下畫覆與畺字同如爻字
則上捺留下畫放茶字則上捺放下捺留如并字則右
縮左垂斤字則右垂左縮上下亦然如毚字則下免字
除二撆懸字則除系左點譬字則除上口盛字則除成
字中勾如神字加一點&KR0605;字加一畫册門字須自立向
背八州字皆潜相嘱視如字或止一畫一點者須大書
以成其獨立之勢如昌吕爻棗等字須上小林棘羽竹
等字須左促之類難以枚舉以此類推則隨字立意位
置則知結體之大槩矣
三運用
夫作字之要下筆須沉著雖一點一畫之間皆須三過
其筆方為書法蓋一點微如粟米亦分三過向背俯仰
之勢一字有一字之起止朝揖顧盼一行有一行之首
尾接下承上之意此乃古人不傳之妙宜加察焉
點之祖(凡點之類倣此)
點之祖丶蹲鴟之勢此三過側法也起自中而末鋒自
中出也點有尖秃斜正隨字勢而用之丶仰三角點丶
覆三角點用於勢當仰覆者氵旁三角點用於直波點
水丶直三角點丶直四角點用於宀□丷亂四角點起
於蘭亭茂字用於立羊羔美等字乀長鼠矢點用於長
吏使更丶短鼠矢點用於夹奚契灬三往一復點用於
下四點灬向背點兩旁分八字相向與中帶相背立勢
灬寬横波灬促横波點皆用於下四點灬急雁陣灬緩
雁陣點燕然樵三字外不可用□□順兩對點用於雨
巫飛明等字□拗兩對點用於米雨兆率等字上小字
用於光當尚堂等字字下小字用於示系等字上八字
用於曾公下八字用於具只丶垂膽點用於宁字穴字
□顧盼點用於州字心字小開三點用於系□斂三點
用於孚氵横三點用於龍也
畫之祖(凡畫之類倣此)
畫之祖一勒法也狀如算子便不是書其法初落筆鋒
向左急勒回向右横過至末復駐鋒折回其勢首尾俱
低中高拱覆舟樣故曰勒常患平智永虞世南上而鍾
王多用篆法為畫歐陽褚薛多用隸法為畫祕訣云横
畫須直入筆鋒䜿畫須横入筆鋒此不傳之樞機也
䜿畫之祖(凡直落筆倣此)
䜿畫之祖丨努法也柳云努過直而力敗其法初横入
筆向上行而少駐復引鋒下行勢須作凸胸而立至末
復駐鋒向上此垂露也末鋒駐而不收引而伸之此懸
針也大要畫多則分仰覆以别其勢䜿多則分向背以
成其體目字之䜿向也門字之䜿背也川字中䜿直左
右之䜿相背冊字中二䜿直左右之䜿相背圖字六䜿
相向皆須分向背以避鋪算子也
鈎之祖(凡鈎之類倣此)
鈎之祖亅趯法也柳云趯宜存而勢生其法蹲鋒上出
險勢旁分然亦須分三體左如氏長字須長趯以應右
右如門丹字須長趯以應左中如東乘字趯須朝上又有亅
棘針短而有力亅蠆尾如丁亭寧字皆用之丨蟹爪殊
字用之字字皆隨體變化也
短畫之祖(凡策之類倣此)
短畫之祖&KR0320;策法也其法仰筆䟐鋒輕擡而進有如鞭
策之勢故言策不言勒異於勒者勒則兩頭下中高策
則兩頭高中下唐太宗云策者仰策仰收柳云策仰收
而暗揭如其天夫才之類凡短畫皆為策也
撆之祖(凡撆腕之類倣此)
撆之祖丿掠法也柳云掠左出而鋒輕顔云掠髣髴以
宜肥其法曰此乃斜懸針而末鋒飛起也宜出鋒處送
筆力到而勻不可半途撆出則無力而瘦弱如大夫右
字之類是也又謂之腕須直下筆而彎出之如左字用
&KR1664;須斜硬右字用&KR1664;須腕轉也
短撆之祖(凡啄之類倣此)
短撆之祖丿啄法也水永字皆用之其法下筆駐鋒後
即出名啄柳云啄倉皇而疾掩凡字之短撆皆用之丿
隼尾也如立亻頭上撆是也如鷹隼之立乎柱首也彡
䜿三撆者則須分勢如三字之畫為仰平覆也此則上
撆平中撆斜下撆直狀如柳穿魚也
捺之祖(凡磔之類倣此)
捺之祖□磔法也今人作捺多是兩駐雖曰三過其實
不知此法也其法首搶起中駐而右行末駐筆蹲鋒而
出如蘭葉之狀皆含蓄而不露最為高也柳云磔䟐趞
以開撑□又有欣字燕尾者乃急就章之波法也如水
之自泉口流出其下遇石激而過故謂之激石波也
右上項側勒努趯策掠啄磔八法備矣書法運用盡矣
但於側倚取妍擔夫争道血脈聯屬雄健嫵媚體態横
生出入乎八法之外者又須詳論非紙筆可形容用力
熟嫻自詣閫奥至此不幾其神乎
四為學綱目
書法綱目萬字俱全
凡學必有要若網在綱有條而不紊永字者衆字之
綱領也識乎此則千萬字在是矣
三靜法地五動象天
地靜也故以不變者法焉天動也故以變者法焉
次及條目變點方員
變者如高低長短闊狹其變無窮也點者下筆成點
而後行也方者自方員者自員如置筯於案而非匾
鋒也
俯仰向背沉瑩清權
有俯仰向背者則俯仰向背無則為之俯仰向背沉
者下筆不浮刻入紙中也瑩者如孤月流天無雲翳
也清者非謂瘦與寒也肥者亦有清氣也在參古帖
而得之權者如鬢□無點之類是也
拗者讓者引焉疑焉
拗者爾東我西而不失於相順讓者要還他地位隨
時處宜而措之也引如左詹等字引而伸之疑如有
伏兵疑不敢動如帝帶等類是也
鳥立木上雁在天邊
鳥立木上仁行之類是也雁在天邊燕然樵之類是
也
掬特員起
掬者從本身掬出也故其上欲員□字是也特者特
筆寫也故其上欲起口字是也二者相須為用也
搶摺迴聯
搶者策類也摺則筆鋒飛動翻而非硬直也迴則有
虚迴實迴聯則有虚聯實聯二者不可偏廢也
齊努磋駐
齊者勒類也努者䜿畫也磋者左右揭腕也駐者如
駐馬無往而非此道也
屋漏蜿蜒
屋漏痕者不見起止之迹也
烏絲闌者蔡襄所耑
烏絲闌者鋒正則兩旁如界也
復有八忌切意精研枯槁生硬輕重纏綿内外是縱左
右非堅枯槁則無潤澤生硬則無軟美輕重則不典
纏緜則不瑩内縱者腹肚闊外縱者手脚不停分而
長左為左揭腕右為右揭腕皆不可無力
知所趨舍為書中仙
趨所當法避所當忌則為盡善
五大結搆
雲空上勾之應下如鳥視胷
九見腕勾之應上須折鋒而起
門月右勾應左半斜以銳為精
來東中勾應上隨縮鋒而微露
長民左勾應右須盡趯其鋒
黍委上下之撆點有隂陽之分不分則無上下相承
之意
術衝三排之直者卓然中立而不倚其左右有拱揖
之情
畺三三排之横畫者截然中處而不乖其上下有仰
覆之别
其目四畫之字上下反其情而二三但取順
然無四點之字左右要成八字中帶可就上不可就
下
皿罒四柱之字左右上開下合
炎茶兩捺之字或上點或下點各宜所重
反及兩撆之字先長而斜硬後差短而腕轉
廬多此等字先腕轉而後斜硬
口曰不可横長須下畫長承直末
臣巨欲直左而右旁短直應之
旬匊此等字裏面字與勾齊方稱
馬長如此短畫不得與長畫相黏
衣良捺應右鈎須略平起
莫矢此等字下畫宜長撆短不轉而點取下之長短
用之
思志心在下者欲折右足左寬方稱
見貝此等字須右長直畫作小棘刺中畫短不可相
黏欲其員淨勻平而啄短出以點承長直而為之終
遠還凡之遶裏面字上大下小方稱
雖難此等字直畫微向左以避右邊之勢
鳥烏屈脚之勢如角弓之張
門周須初撆首尾向外次努首尾向右
同國初直畫首尾向右平畫仰次直畫首尾向左
戔森重勾之字在乎先縮鋒而後出鋒作趯以應捺
亦同
作行左短而右長
於佳右短而左長
自因左䜿短而右勾微長
亦馬點之重并亦必屈伸以變換之不變謂之布棋
三冊畫之重并者必隨宜屈伸仰覆向背以變之否
則如布算
□薑繁雜者必求古人佳樣用之古無則不可擅寫
邊爾太繁者宜減除之
倉食上面不可寫波
上下直畫宜短點皆近上
是足卜字居中下撆須横而波啄之中又名三牽綰
法也
攵初啄而畫頭接其尾中復以波上接掠而終之
心初點向裏横戈斜平勾向内而收中點取高勢欲
黏第三點第三點又須與勾高不可下
風兩邊悉宜員名曰金剪刀
柔下面木字左右須與直齊
者日字不宜正對土字
十横畫較長直畫宜短
七横畫較長直畫轉而復回
和偏少者伸點畫以就之
氊偏礙者屈鈎以避之
井字之孤单者展一畫以書之
□字之重并者蹙一畫以書之
畫九畫之字必須下筆勁淨疎密停勻照映為佳當
疎不疎反成寒乞當密不密反成寬疎相揖相背發
於左者映於右起於上者伏於下此不易之法也
&KR0605;太疎者補續之仍必有古人佳樣乃可寫
左畫短而斜硬其撆
右畫長而腕轉其撆
大横畫微短撆就畫上直下至畫下方腕轉向左波
首微出於畫上大要波首暗接連腕末鋒則血脈連
屬
六結構逕庭(一作形勢)
錯綜横暫驚堅壟分疆龍細路諸詩
三勻湘游衞轍識疎排分衣之大十
縝密傑密墳蘇飜短方則向短江和
長方崖喜蒼翠壽讓横垂暮喜幸矣
讓直即印恒叩郎讓右收改波號虢
讓左鑿缺對頤鄴天覆宇宫宁亨守
地載血且蓋益正承上更天夫夬央
蓋下今合含令僉上尖卷在存奉奄
下尖動助多少人隔水湍流波清激
散水沙汰江河濁二分裏表衷裘裳
上平峻峰頌飡雄下平春眷合舂奉
從腕虱風夙汎飛横腕先光見乞元
從撆厥居戸左彦横撆又义大支少
從波及友尺反愛横波還之遠趣連
從戈伐成哉載茂横戈心必恐恕悲
勻畫青書高臺畺陽畫大在辰天王
隂畫下不言六丁平畫量童景皇黃
趯勾列則乘制爭綽勾乎于亭手寧
齊撆大合今夫奉尖撆庭戸延見冗
肥古七曰八公瘦身亨事牟了
員比由心白回向目自尚圓内
背飛北風斤非邑部郎鄉都邦
卩仰即印卿御
迴右肩高雪兩向禹舒左足其貝只寳賢
右占地祠獨猶懷隅左占地敬亂彰彫歟
中占地華壼賣堂蕪上占地雲雪宇宙宦
下占地我衣是大芝柳葉點足復走是吏
栗子點家方底亶父翻捺點火秋金卷来
瓜子點亦失矢小尔
七發筆先後
龜先□次□次□次㐅□先□次乚次臼
肅先肀次□次□飛先□次□
興先同次□次□次□母先□次□
留先□次□次田必先□次□或先□次
□□
馬先丨次□次丨次灬斵先□次□次□次一
次斤
歐先□次乚次欠齋先□次□次示次□
美先美次丷畞先十次田次久
門先丨次□次□次□聚先丅次□次□次□
匡先主次乚無先□次□次灬
鼠先臼次□次□次&KR2151;右先丿次□有字同
鼎先目次□次□長先丨次□次□
書先□次丨次曰臣先丨次□
將先丨次冫次寽分先□次□
烏先□次丨次□
八名人字體
此段舊有五百餘字集漢魏以来諸帖中之破體者以
其傳寫失真已久又不注其所出恐誤後學故不錄大
率破體悉從篆隸而出學者須自詳考其法果合於篆
隸者取之出乎俗筆者去之豈可不知辨哉洪武十五
年三月十八日識(書法三昧)
六藝之一錄卷二百七十七
