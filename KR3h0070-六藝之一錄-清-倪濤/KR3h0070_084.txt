欽定四庫全書
六藝之一錄卷八十五錢唐倪濤撰
石刻文字六十一
唐刻(記釋氏)
法門寺記
無撰人名氏沈季範正書貞觀十一年二月立(復齋碑錄)
舍利寳函記
篆書無姓名久視元年七月(金石錄)
修寳應寺記
員(缺)撰僧智清書咸亨元年(京兆金石錄)
鄭惠王石塔記
行書咸亨四年今在潞安府(金石文字記)
悟本寺記
在故臨津縣范陽盧照鄰撰文不著書人名氏(輿地碑目)
陽武縣李行忠佛堂記
無撰人姓名唐李固徽書景雲元年十一月建(復齋碑錄)
貞法師旌德記
八分書無書撰人姓名開元十八年十二月(金石錄)
源公石幢記
封利建撰賀遂回八分書開元二十一年(金石錄)
山頂石浮圖後記
王守泰行書開元二十八年四月今在房山縣記金
仙公主奏賜譯經四千餘卷并范陽縣東南五十里
上㘺村趙襄子淀中麥田莊并果園一所及環山林
麓(金石文字記)
蒙山寺記
李瑗撰上官燦行書天寳五年十一月(金石錄)
百家巖寺記
崔禹錫撰劉軫行書天寳七年九月(金石錄)
石佛堂記
開元十二年孫義龍撰并行草書今在臨城縣李莊
(金石文字記)
少林寺還天王師子記
天寳十四載正書今在少林寺碑載久視年間僧義
奬等状及武后口勅碑小非名筆故諸錄遺之葉井
叔官於登封而石刻記亦不載余至少林周行廊廡
見此石嵌置東廡壁間亟搨得之知考古必須親閱
也(金石文字記)
大德禪師遷葬記
沙門義宣撰行書乾元二年二月今在西安府華嚴
寺(金石文字記)
八關齋會記
顔真卿撰并書崔倬補書大歷七年立(金石錄)
右八關齋碑顔魯公書唐河南節度使田神功寝疾
宋州刺史徐尚等為禳祈報恩者也唐書神功傳亦
槩見其事碑在今歸德州城外僧寺中永樂丁酉秋
進士尹崇高奉使河南為余致此本而每行下缺四
字盖打碑時為夏潦時所淹也(東里續集)
唐世藩鎮跋扈之患所不忍言只如此碑乃因田公
之病而為之者當時所費不下千萬然當時烜耀於
此者今已皆澌滅而田公之事獨以魯公之書而傳
余嘗評此書在顔碑中最為竒偉盖以其氣象森嚴
而又不窘束故爾(玄牘紀)
右顔魯公書字徑可二寸許方整遒勁中别具姿態
真蠶頭鼠尾得意時筆也此書不甚名世而其格不
在東方家廟下然非餘子所及也(弇州山人藁)
此宋州將吏為節度使田神功項疾愈作齋會也神
功故非良臣徐尚等媚其主帥非佳事而魯公為撰
為書何也乃其字法大徑三寸許方整遒勁不減曼
倩讚家廟碑(石墨鐫華)
刺史崔倬叙顔魯公石幢事曰會昌中有詔大除佛
寺凡堂堂室宇關於佛祠者掊滅無遺分遣御史覆
視之州縣祇畏至於碑幢銘鏤贊述之類亦皆毁瘞
此州(缺)元寺先有太師魯國顔公以郡守僚吏州人
等為連帥田氏八關齋會鐫紀大幢亦鑿缺仆埋因
訪其遺文於前刺史唐氏之家得其模本命工補刻
大中五年正月一日(金石文字記)
八關齋會始于宋齊之間通鑑齊武帝永明元年上
於華林國設八關齋胡三省註曰釋氏之戒一不殺
生二不偷盜三不邪淫四不妄語五不飲酒食肉六
不得著花鬘瓔珞香油塗身歌舞倡伎故往觀聽七
不得坐高廣大牀八不得過齋後喫食已上八戒故
為八關雜錄名義云八戒者俗衆所受一日一夜戒
也謂八戒一齋通為八關齋明以禁防為義也(同上)
顔真卿撰并書大歷七年今在歸德府南門亭内(同上)
福田寺經藏記
大歷中立崔龜從文(輿地碑目)
寳歷寺記
貞元三年崔祐甫撰在滁州(輿地碑目)
嘉祥寺大覺禪師影堂記
崔元翰撰羊士諤書貞元九年(諸道石刻錄)
徑山大覺禪師國一影堂記
崔元翰撰羊士諤正書貞元九年二月八日立(復齋碑錄)
菩薩戒石壇記
長爪請問經附沙門大觀述屈賁正書貞元十一年
二月(金石錄)
會善寺戒壇記
陸長源撰陸郢書貞元十一年七月(金石錄)
少林寺厨庫記
顧少連撰崔溉正書貞元十四年(金石錄)
靈隠寺東峯新亭記
馮宿撰釋乾覺正書貞元十七年十一月建在蘭溪
(復齋碑錄)
鸚鵡舍利塔記
韋臯撰并行書貞元十九年八月(金石錄)
韋臯寳國寺記
貞元中立(輿地碑目)
天台佛隴禪林寺記
陳讓撰徐放書元和六年五月立在天台(復齋碑錄)
慈恩寺梵夾經記
武庭秀撰周仲諲書元和八年(京兆金石錄)
東山愛同兩寺義食堂畫壁記
馮審撰顔顒書篆額元和四年五月福州(諸道石刻錄)
支提石塔記
在三學山節度使段文昌撰元和八年(輿地碑目)
會善寺記
王凝撰并八分書元和九年八月(金石錄)
會林寺新修軒廊記
元和十一年西京(金石略)
草衣寺記
在信州城下南巖權德輿撰(輿地碑目)
卞山普廣寺養山記
吳國怦撰吳士良行書吳仁傑篆額元和十四年三
月(復齋碑錄)
果業寺開洞谷記
元傑撰不著書人名氏湞陽果業寺之東有石洞谷
嘗有方士學道于其中其石座丹竈猶存歲久荒廢
無復有跡傑與寺僧智捷復開其路以元和十一年
立此記(集古錄目)
寳幢院記
元和十四年立在青城海晏寺(輿地碑目)
柳州重復大雲寺記
柳宗元撰正書無名篆額憲宗時立(復齋碑錄)
盧舍那佛二菩薩記
在石照縣三北巖長慶二年刺史劉温作(輿地碑目)
開元寺新修法華院記
在北京城内開元寺張若撰李系正書長慶四年建
(訪碑錄)
石壁法華經記
元稹文在廣化寺長慶中立(輿地碑目)
重嚴寺記
在興國軍景德寺大和元年舒元輿撰(輿地碑目)
清泉寺大藏經記
韓杼材撰并行書劉蔚篆太和二年九月(金石錄)
瘞舍利記
李德裕撰太和三年二月十五日立(復齋碑錄)
大明寺賢聖冥通齋記
沙門鴻本書僧良建篆額太和元年十月(復齋碑錄)
東林大師真堂記
倪匡明書并篆額太和三年(諸道石刻錄)
東山聖泉法華院記
太和四年劉軻記在福州(輿地碑目)
棲霞寺齋會記
太和五年在應天府(天下金石志)
阿育王寺常住田記
萬齊融撰范的行書太和七年十二月刺史于季友
重立元碑乃徐嶠之書(復齋碑錄)
今在鄞縣育王寺碑載寺田興廢始末開元中祕書
正字郎萬齊融撰文趙州刺史徐嶠之書碑燬太和
中復立明州刺史于季友作後記屬處士范的重書
之鄭氏金石略載的所書有五碑則固有名當時者
碑末有季友與的唱酬二律可補唐風之遺(金石文字記)
春城院佛殿記
劉慥撰鄭師仁八分書太和九年五月(金石錄)
開元寺修功德記
在北京府城内李輈撰崔弁書張肱篆額太和丁未
歲(訪碑錄)
修阿羅漢塔記
沙門知白述王辭正書開成二年九月八日立在餘
姚(復齋碑錄)
國慶寺經藏記
在廬陵開成四年郭京記(輿地碑目)
毗沙門天王祠堂記
開成丁巳郢州刺史崔耿撰(輿地碑目)
福田寺經藏院記
崔從龜撰僧元孚書會昌二年立(復齋碑錄)
重藏舍利記
會昌六年采師倫正書(金石表)
今在京師憫忠寺此初復佛寺之文(金石文字記)
廣福院佛殿記
會昌三年王欽說記(輿地碑目)
三聖蘭若鏡燈記
楊智遠撰屈師穆八分書并古文篆額大中五年七
月(復齋碑錄)
攝山栖霞寺賢聖會記
釋善言撰周士牟行書并題額大中五年九月立(復齋
碑錄)
新造上生院記
李貽孫撰正書無名氏大中六年四月立在神光寺
(復齋碑錄)
護國寺觀音院記
段成式撰柳公權書大中七年(京兆金石錄)
安國寺産業記
僧正言撰大中五年刻于大達法師碑隂(京兆金石錄)
杜順和尚行記
大中六年杜殷撰董景仁草書(金石表)
興聖寺記
撰人姓名殘缺李袞正書大中十年(金石錄)
經藏院碑隂記
撫州刺史蔡京撰正書無名氏大中十四年五月(諸道
石刻錄)
新剙法雲禪院記
沈瑊述并行書大中十四年十月記在華亭顧葶林
市(復齋碑錄)
戒珠寺記
衢州刺史趙璘撰貝靈該八分寺以會昌中被廢宣
宗初復立碑以咸通元年正月立(集古錄目)
禪惠院記
在當塗縣禪嶽山咸通二年刻石(輿地碑目)
三祖大師碑隂記
咸通二年張彦遠撰(輿地碑目)
延慶院記
蔣係撰魏修正書咸通三年八月立碑隂勅牒二咸
通二年趙韜正書(復齋碑錄)
大慶寺衆尼粥田記
裴澹撰王隨正書并篆額咸通三年十月立(復齋碑錄)
永興寺冥道記
在歸安縣鹿苑寺咸通四年(輿地碑目)
應福寺彌勒佛記
咸通四年立在定遠縣乾明寺(輿地碑目)
報德寺新建尊勝寳幢記
蕭徵撰張時&KR0788;正書咸通四年四月十六日記在長
興(復齋碑錄)
重置興國寺冥陽齋社記
沙門簡章述并書篆額咸通四年八月立在烏程(復齋
碑錄)
懷安縣天王堂記
咸通六年何蟾記(輿地碑目)
僧伽殿記
不著書撰人名氏僧伽殿潘昉等所立并題名數十
人碑以咸通七年立(集古錄目)
建天王堂記
盧標撰咸通七年立(諸道石刻錄)
大慶寺復寺記
貝靈該八分書并篆額咸通十一年二月二十日立
(復齋碑錄)
千佛寺無相法師護珠塔記
僧靈澈撰毛知微書咸通十二年(京兆金石錄)
寳豐院記
乾符四年朱朴撰(輿地碑目)
開元寺修塔記
僧法諲撰并正書廣明二年立(京兆金石錄)
水心院石幢記
在蕪湖縣廣明間刻(輿地碑目)
壁州山寺記
中和癸夘丞相鄭畋作(輿地碑目)
德州山院塔記
在咸寧院中初三年剙(輿地碑目)
光興寺記
譚匡合撰龍紀二年立在海鹽(復齋碑錄)
憫忠寺重藏舍利記
景福元年南叙述記知常書今在本寺舍利塔一
燔於太和八年一燼於中和二年至是僧復嚴葬舍
利於憫忠寺觀音像前南叙述記知常書之碑中所
云隴西大王令公者李匡威也匡威欲遷舍利於閣
内至拜疏於朝請發封壤詔可而後行當時崇重法
寳如是(金石文字記)
雲漢廣福教院記
在慈溪縣光化二年楊適撰(輿地碑目)
龍華院山門路記
在隆州天復元年立(輿地碑目)
新興寺藏記
天祐二年僧浩澄撰在宣城縣(輿地碑目)
定光塔記
黃滔撰進士劉瑊書并篆額天祐二年立在福州(諸道
石刻錄)
補
御史臺精舍記
崔湜撰梁昇卿八分書開元十一年(金石錄)
御史臺精舍記崔湜撰梁昇卿書讀其文則湜於佛
可為篤信者矣唐書列傳云桓彦範等當國畏武三
思乃使湜隂伺其姦而三思恩寵日盛湜反以彦範
等計告之遂勸三思速殺彦範等以絶人望因薦其
外兄周利正以害彦範等又云湜貶襄州刺史以譙
王事當死頼劉幽求張說救護得免後為宰相陷幽
求嶺表諷周利貞殺之不果又與太平公主逐張說
其餘傾邪險惡不可勝紀世言佛之徒能以禍福怖
小人使不為惡又為虛語矣以斯記之言驗湜所為
可知也故錄之於此其碑首題名多知名士小字頗
佳可愛也(集古錄)
御史臺精舍記唐中書舍人崔湜撰梁昇卿八分書漢承秦
制御史為丞相貳其後以寺隸之憲法所在也然立精舍
以居其致一於此可見矣書傳所見最先包咸東海立精
舍教授在西漢末顧湜謂此佛之所舍昔漢處摩騰洛陽
西建精舍為始誤也按釋書以靜居為精舍致一為精不
使雜也古之齋心服形其居必有可默存者今人猶闢屋
為齋謂如齋戒以守其獨不可以精舍名之此亦過也蕭
摩之請造興塔寺精舍詣二千石庾子輿造佛寺因立精
舍嶺南源明僧舍住弇䄖山栖雲精舍此皆諸梵所居然
居生立學昔傳此名豈致道之所居惟精一而後得之邪
昔魏武嘗曰譙東五十里築精舍秋夏讀書其後徐庶折
節學問唐僧淵立精舍豫章阮孝緒以一鹿車為精舍徐
伯珍立精舍蒙山陳實立精舍講授張郡戴顒立黃鵠山
竹林精舍張漢直其弟出精舍數里遇之則古人於其居
也以是名之凡以求致一於學者故以名自警觀其朝夕
處之可不思以致其精耶後世知釋氏所居為精舍便以
為精舍皆寺也湜之嗜利蔑學其可責以此哉(廣川書跋)
漢史列傳具載包咸劉淑檀敷李充所立精舍而唐
御史臺精舍史闕弗錄盖彼四人者皆以講授諸生
則此以奉浮屠氏故略之耳幸有此碑可存當時故
事也(黃文獻公集)
觀此足見唐世法網之寬然在上者若無真心泣罪
人之意則精舍即見地獄餓鬼而罪人匍匐階下方
且望之奪魄此書與夷齊碑結體相類唐人隸書可
觀者也(玄牘記)
此梁昇卿追書崔湜文湜人品殊汚人齒頰而昇卿
尚追書其文何也豈唐世重佞佛湜之立精舍于御
史臺適投時好耶但昇卿分隸聲動一時東封朝覲
碑史册稱之今觀此碑名不虚耳(石墨鐫華)
大泉寺新三門記
右鄉貢進士姚謩撰文釋齊操行書乃唐開成三年
所立者今在句容崇明寺山門内按志大泉寺在句
容縣東北五十里乃宋開明二年邑人顔繼祖捨宅
為之者今移置縣北唐巷村碑隂有崇明寺莊功德
記則元符庚辰山陽李潛書是此碑自元符時已移
在崇明故題為崇明爾但不知今之崇明可即志所
謂唐巷村否爾碑兩旁尚有鐫記惜不及觀操所書
有岳麓遺意潛書不甚佳篆額上刻大士像精妙絶
倫戊午十一月二十日記(玄牘紀)
延慶院經藏記
趙璘撰裴光遠八分書咸通九年六月建在襄州(復齋
碑錄)
重修法門寺塔廟記
薛昌緒撰王仁恭楷書天祐十九年立在扶風縣(金石
表)
移毗盧佛記
秦韜玉撰盧朋龜正書鄭弘業書名銜李輝篆額(京兆
金石錄)
大顛禪師壁記
大顛名寳通壁記歴叙其所居并退之請大顛三書
無書人名氏(集古錄目)
無書跋及不載歲月者
律藏院戒壇記顔真卿書撫州(金石略)
嶽麓山寺記李邕書潭州(金石略)
唐塔記劉禹錫書(金石略)
天童山贊功德記范的書明州(金石略)
靖居寺記吉州(金石略)
崇福團寺記在崇德縣(輿地碑目)
無著禪師贊寧碑記在崇德縣(輿地碑目)
東能仁院水陸會記在蕪湖縣(輿地碑目)
建磚浮圖記許静金隸書(墨池編)
開元寺講堂記盧中敏書(墨池編)
天竺寺新鐘及樓記釋戒成書(墨池編)
衆香寺南亭記李記書(墨池編)
永泰寺修古塔記無書撰人名氏(墨池編)
開元寺千佛記唐崔行功嘗書開元寺千佛記(石墨鐫華)
重修栢谷寺記李愚撰正書今在潞安府(金石文字記)
唐刻(記道家)
岱岳觀造像記
正書顯慶六年二月泰山之東南麓王母池有唐
岱岳觀今存小殿三楹土人稱為老君堂其前有碑
二高八尺許上施石盖合而束之其石每面作四五
層每層文一首或二首皆唐時建醮造像之記周環
讀之得顯慶六年一首儀鳳三年一首天授二年一
首萬夀通天二年一首聖歷元年一首久視二年一
首長安元年一首四年二首神龜元年一首景龍二
年一首三年一首景雲二年三首開元八年一首大
歷七年一首建中元年一首其空處又有唐代人題
名書法不一東側面有詩一首其下題名西側面題
名亦有詩一首中二側面皆無字唐碑存於泰山者
唯此及玄宗泰山銘蘇頲東封朝覲頌二文皆磨崖
刻於山上而此碑在山下以小而雙束故不仆書非
名筆故摹拓者少而獨完至今因歎唐時六帝一后
修齋建醮凡二十許共此二碑亦異乎近代之每歲
一碑以勞人而災石者矣但不知趙德甫金石錄何
以不收恐古人碑記失傳者正多耳碑下為積土所
壅予來游數四最後募人發地二尺下而觀之乃得
其全文云碑凡大周年者天作而地作埊人作&KR1655;
聖作□臣作□年作□月作□亦作&KR0146;(韻會以&KR0146;為生字誤考此
碑及順陵碑&KR0146;字並是月字)日作□星作正作□授作□(契苾明碑
授作□)初作□唯□字無可考疑是應字凡數字作壹
貳叄肆捌玖等字皆武后所改及自制字(金石文字記)
鬱林觀東嵓壁記
崔逸文八分書無姓名開元七年正月(金石錄)
集州紫極宫記
開元二年牛仙客作(輿地碑目)
貞法師旌德記
八分書無書撰人姓名開元十八年十二月(金石錄)
昌利觀記
在懷安軍延祥觀開元中金堂尉沛國武揵撰(輿地碑目)
玉真公主受道祥應記
蔡瑋撰蕭誠行書天寳二年(金石錄)
玄都觀碑隂記
道士裴朏撰道士盧曉八分書天寳十載(京兆金石錄)
麻姑仙壇記
顔魯公撰并正書大歷六年四月(金石錄)
右麻姑仙壇記顔真卿撰并書顔公忠義之節皎如
日月為人尊嚴剛勁象其筆畫而不免惑於神仙之
說釋老之為斯民患也深矣(集古錄)
右唐麻姑仙壇記顔魯公撰并書在撫州又有一本
字絶小世亦以為魯公書騐其筆法殊不類故正字
陳無已謂余嘗見黃魯直言乃慶歷中一學佛者所
書魯直猶能道其姓名無已不能記也小字本今錄
於後使覽者詳其真偽焉(金石錄)
小字麻姑仙壇記
右小字麻姑壇記顔真卿撰并書或疑非魯公書魯
公喜書大字余家所藏顔氏碑最多未嘗有小字者
惟干禄字書注最為小字而其體法與此記不同盖
干禄之注持重舒和而不局蹙此記遒峻緊結尤為
精悍此所以或者疑之也余初亦頗以為惑及把玩
久之筆畫巨細皆有法愈看愈佳然後知非魯公不
能書也故聊誌之以釋疑者(集古錄)
右唐小字麻姑壇記顔真卿撰并書在今江西南城
縣之麻姑山歐陽公謂或者疑其非真而復以為筆
墨有法非魯公不能書也趙明誠謂陳無已嘗見黃
魯直言此乃慶歷中一學佛者所書魯直能道其名
及觀陸放翁云魯公麻姑壇記有大小二本盖用羊
叔子峴山故事通志金石略載魯公書亦有小字麻
姑壇記則歐公之疑與魯直之言又似不足信元柳
待制道傳云麻姑壇碑小字楷法尤精緊比聞舊石
焚毁山中雖重刻無復當時筆意則亦以小字為顔
書但謂石已不存非也吳文正公云麻姑碑在吾鄉
舊為雷所破重刻至再字體浸失其真則被焚者乃
臨川大字本而南城之石至今固無恙也(金薤琳瑯)
三茅君下泊宫記
黃洞元撰盧士元書貞元十五年立(諸道石刻錄)
華陽洞主王軌先生記
王宗書貞元中立江寧府(金石略)
修下泊宫記
浙西觀察判官王師簡撰道士任參元書下泊故茅
君宅也在三茅山下元和中浙西觀察使薛苹修以
為宫并立三茅君像以元和九年立此碑(集古錄目)
紫陽觀常住莊園等記
長慶二年八月立在茅山玉晨觀(復齋碑錄)
資福院記
長慶二年立李德裕撰(輿地碑目)
洞虛觀記
在延陵縣陶村陶隠居之故廬也有長慶中石記存
焉(輿地碑目)
三像記
李德裕撰并八分書寳歷二年八月(金石錄)
八分書與崇元聖祖院記一體書李德裕既建聖祖
院并立玄元皇帝孔子尹喜三像援引傳記事迹作
此記以寳歷三年刻(集古錄目)
茅山三像記李德裕撰德裕自號上清玄都大洞三
景弟子上為九廟聖主次為七代先靈下為一切含
識敬造老君孔子尹真人像三軀此固俚巷庸鄙人
之所常為德裕為之有不足怪然以孔子與老君為
伍而又居其下此豈止德裕之獨可罪耶今史記載
孔子問禮於老耼耼戒孔子去其驕氣多欲而孔子
歎其道猶龍之語著于耳目自漢以來未有以為非
者豈止德裕之罪哉(集古錄)
沖虚真人廟記
劉三復撰李德裕八分書太和元年十二月(金石錄)
靈寳院記
太和三年雲水道士吕子元書兼篆額(劉大彬茅山志)
修仙都觀記
段文昌撰李師復正書太和四年正月記(復齋碑錄)
左真人仙堂記
張虚白撰襲真子書(金石錄)開成三年立(輿地碑目)
新修紫極宫記
賈島撰正書無姓名會昌元年三月(金石錄)
樂公修紫極宫記賈島書普州(金石略)
紫極宫記
王維真書會昌四年夀州(金石略)
巴州紫極宫記
大中元年軍事判官進士蕭珦記(輿地碑目)
棲霞觀碑
在象山縣大中元年孫諫卿撰(輿地碑目)
集聖院記
在赤水縣之龍多山咸通間李嵇作(輿地碑目)
仙壇記
咸通中劉史撰(輿地碑目)
常州興道觀新建齋堂記
道士周漢賓撰并正書薤葉篆額乾符四年七月建
(輿地碑目)
仙都觀修齋靈感記
段成式撰李騰書咸通四年五月立(復齋碑錄)
扶風公創造仙都觀
蹇宗儒撰尹翃正書并題額咸通四年十一月記(復齋
碑錄)
仙都觀老君石像記
馮涯撰尹翃正書并題額咸通五年七月記(復齋碑錄)
仙都觀新建南樓記
柳駢撰楊珪書咸通五年四月記乾符二年七月建
(復齋碑錄)
天台導元院記
張仁穎撰道士葉瓊秀書道士葉孤雲八分書額文
德元年十一月立(復齋碑錄)
補
龍瑞宫記
賀知章撰并正書開元二年立(諸道石刻錄)
無歲月及書跋
魏夫人上昇記顔真卿書撫州(金石略)
聖像應見記蘇靈芝書廣信軍(金石略)
桃源修壇記甘從福書鼎州(金石略)
紫府觀記在金壇縣馬跡山唐上元令王仲康記(輿地
碑目)
虯山觀記無書撰人名氏(墨池編)
太清宫齋醮記無書撰人名氏(墨池編)
簡寂觀改修靈寳殿記御史大夫王路撰(輿地碑目)
簡寂觀修立石路記掌元帥表奏徐憲撰(輿地碑目)
棲霞觀記在靖安載劉懿真登仙事鄭安靖為之記
(輿地碑目)
六藝之一錄卷八十五
