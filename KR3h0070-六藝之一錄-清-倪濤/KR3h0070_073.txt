欽定四庫全書
六藝之一錄卷七十四錢唐倪濤撰
石刻文字五十
唐碑(宫閫)
長廣長公主墓誌
正書無書撰人姓名貞觀二十三年正月(金石錄)
房仁裕母李夫人碑
八分書無書撰人姓名永徽三年二月(金石錄)
光化縣主墓誌
正書無書撰人姓名永徽三年三月(金石錄)
蘭陵長公主碑
李義府撰正書無姓名顯慶四年十月(金石錄)
吏部尚書兼知中書門下事李義府撰慶州刺史駙
馬都尉竇懷哲書公主名淑字麗真太宗之第十九
女碑以顯慶四年十月立在百城寺中(集古錄目)
右唐蘭陵長公主碑李義府撰據唐書列傳公主太
宗第十二女而碑云第十九女盖傳誤也(金石錄)
凉國太夫人郁久閭氏碑
許敬宗撰殷仲容八分書顯慶四年十月(金石錄)
清河公主碑
李儼撰暢整正書麟德元年十月(金石錄)
右唐清河公主碑公主太宗女也碑云下嫁程知節
之子處亮知節碑及唐史知節列傳元和姓纂所載
皆同惟公主列傳作懷亮非是唐史一書而首尾自
相乖戾者甚衆非特此也(金石錄)
紀國先妃陸氏碑
正書無書撰人姓名乾封元年十二月(金石錄)
鄭國夫人武氏碑
李安期撰殷仲容八分書乾封三年二月(金石錄)
司列少常伯李安期撰前戎衛兵曹參軍殷仲容八
分書夫人名順字(缺)則大原受陽人武后之妹司衛
卿賀蘭安石之妻封韓國夫人追贈鄭國碑以乾封
三年立(集古錄目)
陽翟侯夫人陸氏墓誌
周思茂撰正書無姓名開耀二年正月(金石錄)
右唐陽翟侯夫人陸氏墓誌陽翟侯者禇遂賢也元
和姓纂及唐書宰相世系表載遂賢一子兼藝為永
州司功今此誌云二子兼善兼愛而無兼藝兼善兼
愛二子姓纂唐史漏落容有之惟兼藝墓誌不書者
何也豈非唐表誤乎(金石錄)
太常卿裴君妻韋氏墓誌
正書無書撰人姓名咸亨四年七月(金石錄)
歐陽詢夫人徐氏墓誌
鄧玄廷撰子通正書武后文明元年二月(金石錄)
右唐歐陽詢妻徐氏墓誌云徐始以夫恩封渤海縣
君尋加渤海郡夫人最後以子恩封渤海太縣君按
本朝之制婦人既封郡君或郡夫人再以子貴加恩
則直封為郡太君郡太夫人不復為縣太君矣今徐
既以夫貴封夫人後以子恩纔封為太縣君盖一時
之制如此又不曰縣太君而曰太縣君與今名號亦
異也唐世婦人封邑次叙史家不載偶見於此志耳
(金石錄)
魏叔瑜夫人王氏墓誌
無撰人姓名子華正書神龍三年十一月(金石錄)
右唐王夫人墓誌夫人魏叔瑜妻華之母也誌無書
撰人姓名騐其筆法盖華自書華以草隸擅名一時
然石刻見於今者絶少此誌世尤罕傳云(金石錄)
韋公夫人王氏墓誌
正書無書撰人姓名開元二年十二月(金石錄)
尹孝子妻韋夫人墓誌
正書無書撰人姓名開元二年十二月(金石錄)
陳延喜妻穆氏墓誌
齊望之撰蕭元皎正書開元六年正月(金石錄)
鄭國夫人鄭氏碑
崔日用撰徐嶠之正書開元六年十月(金石錄)
寧州司馬閻公夫人武倩墓誌
無書撰人名氏開元六年(京兆金石錄)
諫議大夫李公妻焦夫人墓誌
王勃撰并書開元中立(京兆金石錄)
凉國長公主碑
蘇頲撰明皇八分書開元十二年八月(金石錄詳見御製)
汝陽王長女墓誌
寧王撰崔庭玉行書開元十九年六月(金石錄)
右唐汝陽王長女墓誌寧王撰唐史及諸書汝陽王
名皆為璡而此誌獨作淳誌寧王自作不應差謬按
寧王諸子與玄宗子名皆從玉疑汝陽王先名淳後
改為璡唐史不載耳玄宗諸子初名從水後改從玉
(金石錄)
代國長公主碑
鄭萬鈞撰并行書開元二十二年十二月(金石錄)
右唐代國長公主碑云公主睿宗第四女也新舊史
以為第五女盖史誤碑云公主壻鄭萬鈞撰(金石錄)
代國長公主睿宗第四女也名華字花婉以開元廿
二年六月廿九日薨下嫁鄭萬鈞碑稱蒲樗奕碁盡
得微妙箜篌阮咸隔簾隨手有若天授雖述其心靈
聰敏實乖詩人無非無儀唐主多驕恣罔終良有以
也碑字極得禇河南楷法因見唐代宏文之治源本
流發非如今世杜撰也(金石史)
扶陽郡太常韋夫人碑
韓休撰八分書姓名殘缺開元二十五年四月(金石錄)
襄陽縣主武氏墓誌
開元二十六年不著書撰人名姓(京兆金石錄)
長孫君夫人李氏墓誌
正書無書撰人姓名開元二十七年八月(金石錄)
高安長公主碑
蘇頲撰蘇詵隸書開元中立(一云五年京兆金石錄)
裴夫人誌
天寳四年裴夫人誌辭翰瀟灑固多清思惜乎不見
其名氏石在長安之萬年矮槐文亦佳在亳州法相
寺二者皆後得故續附於此(六一題跋)
河東郡君裴夫人誌不著書撰人名氏左衛中郎將
李從一之妻封河東郡君碑以天寳四年立(集古錄目)
康公夫人許氏墓誌
王壽撰禇庭誨正書天寳五載五月立(復齋碑錄)
薛氏追贈夫人碑
房琯撰王曾八分書天寳六年二月(金石錄)
清河郡太夫人張氏墓誌
天寳九載索元愛撰男林有鑒楷書今在咸陽縣(金石文字記)
滎陽王妣朱氏墓誌
梁孝偉撰韓擇木正書天寳十一年七月(金石錄)
右唐朱氏墓誌韓擇木書擇木以八分名家石刻存
者尚多而此誌獨為正書筆法清勁可愛擇木正書
見於世者惟此耳(金石錄)
鉅鹿郡夫人魏氏墓誌
李楨撰薛邕八分書天寳十一年九月(金石錄)
東光縣主碑
李華撰徐浩八分書天寳十一年又三月(金石錄)
杜夫人碑
翟頥撰徐浩正書天寳十一年十月(金石錄)
長孫公崔夫人墓誌
行書無書撰人姓名天寳十二年八月(金石錄)
玉真公主墓誌
王縉撰姪粲行書至德元年建巳月十二日葬萬年
縣寕安里鳳栖原(復齋碑錄)
王縉撰姪粲書元年建巳月(金石錄)
右唐玉真公主墓誌王縉撰誌云公主法號無上真
字玄玄天寳中更賜號曰持盈而唐史但言字持盈
爾誌又云中宗時封昌興縣主睿宗時昌興公主後
改封玉真進為長公主唐史但云封崇昌縣主而以
崇昌為昌興者皆其缺誤誌又云元年建辰月卒而
史以為卒於寳應中亦非也此於史學皆至淺末不
足道然著之要見唐史多謬誤耳(金石錄)
贈婕妤河内董氏墓誌
常衮撰至德元年(京兆金石錄)
贈常侍徐君妻魯郡太夫人高氏誌
從姪徐繼初撰從姪徐崟行書上元十四年立(京兆金石
錄)
顔氏妻孫夫人墓誌
孟利貞撰上元中立(京兆金石錄)
楊思勖妻虢國夫人南宫氏碑
陶翰撰子楚玉行書大歷五年(京兆金石錄)
滎陽鄭氏墓誌
李益撰大歷六年(京兆金石錄)
郭子儀夫人李氏碑
韓雲卿撰史惟則八分書并篆額大歷六年五月(金石
錄)
右唐凉國夫人李氏碑李郭子儀夫人也碑韓雲卿
撰史惟則八分書并篆額文詞頗簡古而字畫工妙
可喜或云碑今亡矣故世罕傳雲卿乃退之叔父科
斗書後記所謂大歷中以文詞獨行中朝者(金石錄)
章仇公夫人魏氏墓誌
李楨撰薛邕八分書大歷十一年九月(金石錄)
肅宗女和政公主碑
顔真卿撰吴通微行書大歷十一年(京兆金石錄)
霍國夫人王氏碑
中書侍郎平章事楊綰撰右散騎常侍蕭昕書夫人
姓王氏郭子儀之妻碑以大歷十三年立(集古錄目)
玄宗賢妃盧氏墓誌
顔真卿撰吴通微書大歷中立(京兆金石錄)
扶陽郡君韋氏墓誌
杜黃裳撰正書無姓名建中四年二月(金石錄)
贈秘書監蕭晉妻陸氏墓誌
李胄撰興元元年(京兆金石錄)
咸宜公主碑
鄜坊節度掌書記武元衡撰蘇州常熟縣令袁中孚
書將作少監集賢院學士李陽冰篆額公主玄宗之
第十八女降秘書監崔嵩碑以興元元年立(集古錄目)
穎川郡夫人陳氏墓志
張奢撰韓秀弼八分書貞元八年(京兆金石錄)
杜府君夫人韋氏墓誌
貞元十年李宣撰姪成均行書(金石文字記)
常州司倉陳玄志妻張淑墓誌
韋涇撰并正書元和四年(京兆金石錄)
元稹妻韋氏墓誌
韓愈撰沈傳師正書元和四年(諸道石刻錄)
昭懿公主碑
諫議大夫孟簡撰權知吏部郎中皇甫鎛書公主代
宗之女諱昇平字昇平出嫁左散騎常侍郭曖號昇
平大長公主追贈虢國諡曰昭懿碑以元和四年立
(集古錄目)
元和中孟簡撰皇甫鏄書公主代宗女也號昇平公
主嫁郭氏公主之號自漢始有謂天子之女禮不自
主婚(集本作胥)以公主之因以為名爾後世號某國公主
者雖實不以國公為主而名猶不失其義唐世始别
擇姓名以加之如昇平之類是也已失其本義矣今
此碑乃云諱昇平公主斯莫可曉也已(集古錄)
高崇文妻楚國夫人陳氏碑
段文昌撰張肅書段全緯篆額元和十二年(京兆金石錄)
衛州刺史李公妻馬氏墓誌
元和十三年無書撰人姓名(京兆金石錄)
東莞臧君夫人周氏墓誌
張師素撰無書人名氏元和十三年三月立在義興
(復齋碑錄)
段文昌妻武氏墓誌
段文昌撰男斯立正書元和十四年(京兆金石錄)
穎州庾府君夫人徐氏墓誌
在泰州務本坊乾道六年得石乃唐元和十一年刻
(輿地碑目)
監察御史王叔雅妻薛瓌墓誌
薛公幹撰長慶三年(京兆金石錄)
絳州刺史李君夫人京兆杜氏墓誌
從弟宣猷撰大和五年葬於襄陽後記李公諱齊用
大和九年卒祔於夫人塋孫亞夫記(復齋碑錄)
安公令嬪吴夫人墓誌
處士胡季良述并書大和九年五月(復齋碑錄)
循州司馬杜元穎妻裴氏墓誌
婿韋慤撰并正書開成三年(京兆金石錄)
憲宗女莊淑大長公主碑
杜牧撰柳公權正書開成四年(京兆金石錄)
德宗女憲穆公主碑
柳公權正書開成五年(京兆金石錄)
蘇夫人墓誌
柳公權書蘇夫人墓誌近世注杜詩者數十家無一
字一義可取盖欲注杜詩須去少陵地位不大遠乃
可下語不然則勿注可也今諸家徒欲以口耳之學
揣摩得之可乎書家以鍾王為宗亦須升鍾王之堂
乃可置論耳爾來書法中絶求柳誠懸輩尚不可得
書其可遽論哉然予為此言非獨觸人亦不善自為
地矣覽者當粲然一笑也嘉定元年四月己酉陸游
書(渭南集)
沛郡朱夫人墓誌
處士丁厚之撰正書無姓名大中九年九月(復齋碑錄)
范處士妻蔡氏墓誌
鄉貢進士李矩撰大中二年(諸道石刻錄)
平盧節度孫公妻滎陽郡君鄭氏墓誌
任繕撰大中四年(京兆金石錄)
贈太子少保胡洙妻曹氏墓誌
王自牧撰殷玄珪正書大中十年(京兆金石錄)
順宗女濮陽長公主碑
柳公權撰并正書大中九年(京兆金石錄)
宣宗女齊國恭懷公主碑
董景仁書毛伯貞篆額大中九年(京兆金石錄)
鄭恒夫人崔氏墓誌銘
大中十二年十二月秦貫撰正書此即今世所傳崔
鶯鶯者也年七十六有子六人與鄭合葬此銘得之
魏縣土中足辨會真記之誣而志墓之功於是為不
細矣(金石文字記)
處士馮湍妻金夫人墓誌
無書撰姓名大中十二年十二月(復齋碑錄)
楊滌妻張氏墓誌
滌自撰并正書行書銘大中十三年五月(金石錄)
唐姚華妻蔣夫人墓誌
無書撰姓名大中十四年九月(復齋碑錄)
沈公夫人馮氏墓誌
前天平軍節度副使羅洙撰前左威衛兵曹參軍李
昌辭書夫人姓馮氏名靖冀州長樂人適吏部侍郎
沈傳師又以其子詢故封至齊國太夫人碑以咸通
九年立(集古錄目)
懿宗女衛國文懿公主碑(金石錄作同昌公主)
韋保衡撰柳仲年正書并篆額咸通十二年二月(集古
錄目)
浙東觀察判官裴墠妻蕭煥墓誌
裴墠撰咸通十二年(京兆金石錄)
武寧軍書記王戩妻李氏墓誌
王戩撰并正書乾符三年(京兆金石錄)
胡夫人墓志
天復三年京兆于景休撰并書(輿地碑目)
安定胡應夫人清河張氏墓誌
于景休撰行書天復四年正月(復齋碑錄)
補
溧陽貞義女碑
李白撰無書人姓名在溧陽縣(天下金石志)
饒娥碑
饒娥字瓊真饒州樂平人生小家勤於織紝頗自修
整父勣漁於江遇風濤舟覆屍不出娥年十四哭水
上不食三日而死俄大震電水蟲多死父尸浮出鄉
人異之歸賵具禮葬其父及娥鄱水之隂縣令魏仲
光碣其墓建中初黜陟使鄭叔則表旌其閭河東柳
宗元為立碑云(唐書本傳)
賀蘭夫人墓誌
兵部尚書陸䞇撰據碑前書姪曾孫䞇其下不完疑
亦䞇所書也夫人河南人秘書監陸齊望之妻封滎
陽縣君碑以貞元七年立(集古錄目)
右賀蘭夫人墓誌唐陸䞇撰或云䞇書也題云秘書
監陸公夫人墓誌銘而䞇自稱姪曾孫此石在常州
(集古錄)
有錄無說者
太夫人京兆杜氏碑徐浩書西京(金石錄)
岑夫人碑顔真卿書吉州(金石略)
彭城郡太夫人劉氏碑徐嶠之書西京(金石略)
宜城公主碑在西安(天下金石志)
董淑妻岑夫人墓誌大歷中吉州(金石略)
胡府君夫人朱氏墓誌大和七年在鄂州(輿地碑目)
姜夫人墓誌開成三年在鄂州(輿地碑目)
京兆阿史那夫人墓誌會昌二年在紹興府(輿地碑目)
杜夫人墓誌光化二年在臨海縣(輿地碑目)
六藝之一錄卷七十四
