欽定四庫全書
六藝之一錄卷二百五十七錢唐倪濤撰
古今書體八十九
朱謙甫六書解義(原有註釋義多不暢故别錄而分解)
一曰象形謂寫其迹也如日字象日中从一陽數月
字象月中从二隂數田字用十中象井田形體之制
屮字象物初出有枝莖之類是也
二曰指事謂直著其事如人言為信人目為見兩戶
相向為門兩手齊下為拜之類是也
三曰會意謂从意之所向而會通之因合文以成其
意義如止戈為武人為為偽力田為男持帚為婦之類
是也
四曰諧聲謂本一字以定其體而附他字以諧其聲
如江河左从水以定其體而諧聲在右鵝鴨右从鳥
以定其體而諧聲在左裠裳諧聲在上簾箔諧聲在
下園圃諧聲在内徽輿諧聲在外之類是也
五曰轉注謂一字數義展轉注釋可通用也如長久
之長又轉為上聲而注其長幼之義則莫敢爭先又
轉為去聲而注其長餘之義則人知多寡而行止之
轉注為德行為周行他可類推己
六曰假借謂本無其字但有其聲因借聲意而用之
如能豪獸也今借為才能賢能之類此聲借也如内
外之内借作收内之内伯仲之伯借作王伯之伯有
惡可惡曰惡有好(上聲)可好曰好之類此意借也如占
卜之假為占奪女子之借為爾女肉骨假為肉好(肉音
受)房舍假為取舍但借聲不借義也
李元祉六書大略
一曰象形日月之類是也日中乙者神光閃爍也月中
二者隂之滓也篆書作日全月半者隂陽大分也
二曰假借其說不一如庶本適庶之庶以庶出則衆多
因借為衆庶之庶庶出勝無嗣又借為庶幾之庶若
行復字皆有四用亦假借也如气本古氣字氣从火
出出必炎上象炎上形凡求乞者必于上因借為求
乞字气乞古實一字後世楷省作乞凡此類皆有義
之假借若財本貨財字借為財成之財汝本水名借
為爾汝之爾此則無義之假借也
三曰指事史聿之類是也史指手持中公天下之是非
也聿古筆字故書畫字从之指手持平竹點漆書簡
也指事者直指作事而言或有以像形會意字解作
指事者微不致思耳史聿字从手者即古右手也像
右手之形說文通訓作手
四曰會意恖念之類是也恖从心从囟囟音信凡有所
思則氣運於頂門素問曰人頂門骨空自囟至心如
絲相貫不絶念起於頃刻故从今心會意
五曰轉注反&KR1247;(古絶字)為㡭(古繼字)倒杲為杳之類是也若
考老字亦曰轉注則二字上同而下異
六曰諧聲沐浴之類是也二字皆从水定形與意而諧
木與谷為聲諧聲字有本聲近聲之别木為本聲浴
則近聲也
顧迴瀾六書字義
象形
甲(太一經其字取象人頭釋名甲似物有孚甲以自禦)帶(象係佩帶形帶有巾从重巾)北
(乖戾也象兩人相背形)爭(爪手相曳象爭形)牽(从玄牢象牽牛索形)&KR0708;(音徹象&KR0708;
木初生之形)蠧(上象形俗蟊蠧非)囙(象子未成形俗作包露其下形非義也)牖(
从甬通暢意从戸象一扇形)晶(象三形)㡀(衣敗不補从巾仌象破碎形)弱(撓也
上象撓曲形)倉(穀藏也从食省口象倉形)躳(呂古膂字象脊骨之形)灯(音丁燈火
也象丁形)丑(手械又加丨象手械形)屯(象&KR0708;木初生貫地形屯卦音真屯聚音屯作屯
□□無攷)母(从女象褱子形兩點象乳一曰女加冠裳曰母)兒(象小兒頭匃未合形)五
(五為中數二象天地又象交互)共(兩手相交上衡之形)米(穬實也顆粒也十其稃彙開而米見
也㐅象米形)力(象人竦身作力形)雨(水从雲下一象天冂象水霝其間)刃(刀作
距象刀有刃形)攵(安行也象人曳杖形)閉(闔門象加扃犍形)田(外囗象所至之岸十
者經地之法)爲(母猴也首从爪中象抱子形好爪下腹下其四足也)紃(从川以文如川流之
形也)&KR1570;(左右兩岸中象水形)巫(象兩人舞工中之形)胄(下从月象形甲胄字)坐
(象兩人土上對坐形)率(大索也上下象絞器旁象添麻絮之形)医(音意盛弩矢象器形)
交(从乂象交形)甍(耎同治皮者以瓦為竈而反覆熏之瓦穴北反覆之形也)八(别也象分
别相背形)土(土生萬物二象地之上地之中中物出之形)門(象兩戸相向形)魚(魚尾
與燕相似下象尾非撒火也)目(重瞳象形)象(象耳牙四足之形)九(陽之變也象其
屈曲究盡之形初畫起於東气之始也屈曲究盡終歸西北乾位所動也)而(頰毛也象毛形)勺
(象形中有實)巤(象髮在囟上及毛髮巤&KR2151;之形)乎(从兮象聲上揚之形也)壺(亜象
形从士象其蓋)禿(禿人無髮象禾形)卜(象炙龜形)尩(象曲脛之形)貝(下象
垂足形)斗(象形有柄)鎧(鋀字)四(象四分形口象四方八者别也)旁(从二方象
㫄達之形)卝(刂象鑿破混沌八象批沙見金)牟(牛鳴象氣上出形)芊(音米芊鳴象氣
上出)芉(不作王上象角下象足尾形孔子曰牛芉之字以形舉也)㲋(兔頭鹿足字象形)
鼠(上象齒下象腹爪尾形)彈(雞鴨卵象形單行丸也弓以打丸俗蛋字誤)囱(象形)
井(象九區形)匡(受物器象形正三方也)臼(象掬手形)臼(象形)埈(菌曰雞埈
字當从此鳥飛斂足菌形如之)㫅(旌旗柱也从丨象形)甹(說文樹之條也从弓由象枝條華菡
形)豕(彘也象毛足尾形)戉(亅音厥象形)芝(篆作㞢象芝草形)木(篆作
出象形)肙(从米胃為太倉何所不内獨从米重榖氣也隸作胃)丫(凡物有岐頭皆作丫象形)
臣(象鞠躬形反其身象北面也)互(收䋲器也象形)&KR0146;(若張侯而解其下綱矢集其上之形)
大(天大地大人亦大故大象人形)石(从口在&KR1763;下象半掩半露之形)桼(取桼者擁兩筒於木
液滴而下故从木入水象形)帶(象佩形帀即古佩字)毛(象毛形)㚟(音綽獸似兔象
形)㚟(古民象形)丏(不見也象壅蔽形)身(象人身之形)孑(象無臂形)
鬥(兩士負兵象鬥形)豸(廌同象張喙噬物形)斤(斧也象形)巢(从木象形)广
(因岩為木故但一邊下象宫室之形)厹(音蹂獸蹄也儿离禽禹禼類从)高(象臺觀高之形)
瓜(厶象瓜實外瓜蔓也)仌(象冰初凝之理如此冰省筆也)幺(小也象子初生形)㐮
(雨衣象形)耑(象物初生之形而根也)日(太陽不虧从日一象形)尗(豆性引蔓故从
上有岐枝非上下之上小象根也)鳥(廣韻象形)亼(三合也从入象三合之形)又(右手
象形)手(拳也象形)缶(象形作缶非)秀(象禾實下垂形)只(語己詞象氣下引形)
几(古文竒字象形)㐭(象屋形中有戶牖以防蒸熱)卩(象半分形)彖(說文走豕也象
形)&KR1351;(音殳象形)火(南方之行炎而上象形)晉(脊也象形)&KR5344;(壅蔽也从九象
左右皆蔽之形)&KR1664;(說文左手也象形)戈(从弋一横之象形)嘼(獸之可畜者上从口
象形)丁(夏時萬物丁壯成實象形丁承丙象人心)鋄(忙范切馬首飾象形夋字同)&KR1315;
(首字象形)了(从子無臂象&KR0146;然形)
假借
壹(專也合也誠也醇也輩也又閉塞也借作大一字)貳(副也重也疑也敵也離心也借作大二字)
參(音森又丑林切又覃感戡三韻借作大三字)肆(陳也次也緩也放也恣也遂也踞也市舍也借
作大四字)伍(人姓也參伍也行伍也借作大五字)陸(高也厚也水陸陸梁又姓也借作大六字)
㭍(桼同木名借作大七字)捌(無齒杷也扒同借作大八字)玖(黑玉石借作大九字)
拾(收也掇也斂也決拾也捃拾也借作大十字)
(上十字於本義全不相蒙蓋後人恐文書册籍私有曾減改移故特假大字用之此字之借音不顧義者也)
干(冐犯也借作干禄干盾干涯支干等字)升(升斗也借作升降布縷字無點)寡(寡婦寡則
少借作多寡字)要(求也借作去聲)刀(刀劎借作舟名又借作刀斗字)斤(斧斤借作斤兩
字)約(从系固束之也从勺省之也借為約信字)子(子有生義借作子丑字天開於子也)
匆(竈突也借作匆遽字)忌(刻也借作忌諱字)姑(舅姑父嚴而姑慈借作姑息字)襲
(以衣蔽裘也因蔽之義借為襲取字)介(耿介也借作賓介介胄等字)泉(水源也借作泉貨字)
予(與也借作余字)石(有重大之義借作鈞石字)己(我也借作戊己字)穆(深遠也借
作昭穆)方(精藴云本舟名借作方始方術邊方等字)牙(齒牙借為萌牙官牙字官牙同衙)
壴(音注借作豎立字)卝(古文礦字借作總角之卝)渠(河渠借作詎)&KR1014;(石鼔文吾
字借作我)豬(借作渚)澤(借作釋)欠(注疏志倦則欠借作少欠)麤(說文鹿行
超遠借作粗細之麤)範(从木曰模从竹曰笵今作模範乃借用)柑(橘也借作馬銜)戊
(兵器即矛字後借戊己字小篆制矛以别之訓為茂後避唐諱音武又音務)耘(借用芸)猶
(借用由)穎(本禾穗借作穎悟)凋(借作彫)畔(叛同借作田畔)尟(經書借用
鮮)習(鳥數飛也借作習學字)監(本作鑑借監臨字)朝(音招借作朝廷朝會)
嵞(又峹借作塗山當塗)霸(从雨从月魄也原為伯字恐與侯伯字相混借作五霸及霸上)頌
(古容字魯仲連傳作從頌後借為歌頌字而頌作容)縣(倒首從系為縣掛字借作府縣及加心作懸失
本義矣)紅(音工女紅也借作紅白字)野(古墅字田下有土後借作田野字)秩(从禾
形也从失聲也本再生稻刈而重出光後相繼故借作秩序字)序(東西廡也故字从广借作次序字)
尼(古夷字借作尼)徼(邊徼字借作徼倖)帤(本帑字借作帑藏字)醼(借用燕)
非(古飛字象形因聲借為是非字小篆作飛以别之)䖝(字原云古蟲字後借為虺蛇字小篆制蟲
以别之)云(山川气也後借為云說字小篆加雨作雲)且(古俎字後借為淺野子余二切加半
仌作俎)鬲(鬲音歷鼎屬借為革音)用(古鏞字鐘也借為作用字别作庸與鏞通後又借為
墉)壬(負壬也前後皆器物而中以横木壬之後借為壬癸作任以别之)&KR3121;(將帥也今从簡
借用帥非本義)帥(本巾帨字借為將帥字經典釋文將帥有音帥師無音)辛(薪借為庚辛字
而作薪以别之)朋(本音鳳非&KR1398;非&KR1834;非月非円故邪書之鳳飛羣鳥相隨故借為朋黨之朋)汝
(水名借作爾汝字)恉(意恉也與甘旨手指字異)冥(日入地中冥時借作去聲為暝)宔
(本神宔借作主)䰅(即須字因借作所須字今作䰅有髟矣又加鬚贅)弔(酉陽雜俎弔矢貫弓
也古者葬棄中野禮貫而弔防鳥獸之害俗借作弔卷弔冊用是索取之義矣)稟(古廩字借作禀白字)
前(音剪交刀剪物自後而前古以前為意俗借為前後字加刀作剪不可改矣)查(槎同水上浮木
借為稽查字韻會作楂贅)盔(盂也借名鐵胄)鐲(鉦也借名釧屬)綽(寬綽借為巡綽)
尊(壺尊借為尊卑)柰(果也借為柰何)而(耏同借為助語)求(裘字借為干求)舊
(怪鴟借為新舊)難(鳥也借為難易)康(糠字借作康寧)掌(手心借為職掌)永(歌永
借為永久)攷(攷核借同考字)省(減省借為省察)能(獸也借為賢能)灑(灑埽借為
灑落)帝(花帝借為帝王)酋(醳酒借作酋虜)英(花萼借為英俊)雄(猛獸借為英雄)
豪(毛之銳者借為賢豪)傑(苗之長者借為人傑)秉(禾束也从手持之借為秉執字)討
(究有罪也从言聲其罪从寸用法也借為討論字)訌(借用虹詩實虹小子)眚(目病生翳也目
不受一塵而有所生于中會意借為災眚字)橦(字樣云本音同借為木橦字)豈(音凱樂也
借為非然之詞)煩(心躁則火上炎首為拂鬱借為煩擾字)别(从刀冎借為離别字)示
(从亍音主从八音旗古者號令于民以旗招集故借為招示字)久(象人脛後有趾借為長久字)
㫺(乾肉也取肉日以晞之借為今昔字以腊為㫺)焉(黃鳥也借為語已詞又借為起語詞因借而借
者也)業(與牒同借為事業字此借音不借義者也)華(本音花借作中華光華字此叶音借義之
假借也)勿(此州里促民事之旗今借用勿又借為密勿此借音不借義者)舃(纂文云古鵲字
古人行不欲如鵲故借作舃履字以為行戒)率(捕鳥睪借為率服字)常(帬常也與裳同借作
尋常大常字)準(古之為量者以水定其槩此天下之至平也故从水一云隼所宿樹人以其高下
徵旱澇故从準借為折衷字)矜(矛柄也因音借為矜憐字又借為莊矜字又作䂍與鰥同然詩爰及
矜人哀此鰥寡則矜之非鰥明矣)薶(猛獸匿草中以俟搏也借為埋藏字)配(以麯孽水米劑
量適宜成酒借為配匹字)績(緝麻也麻功不昜借為功績字)布(上象織縷交互下象幅形借為
布置字)飾(儀禮祭必用巾以潔手故从食而執巾借為修飾字)篤(馬行策而後進借為篤行
字)奪(大佳力能敵人自了脫去借為予奪字)匱(藏物器以物之貴者藏則少借為匱乏字)
午(古杵字借為子午字别加木作杵)最(戰功居先借為至極之稱)佚(从失人借為佚民以
賢人失而在下也)甄(甄陶字居延切後孫堅名與甄叶江左諱之故借之人切後有苻堅楊堅皆避
其名)堪(地突也借為堪可字)內(自外入中為內後借為衲又借為納)乾(乾坤後借為乾
音干没字)熏(或借作薰)姍(假借作訕笑字)湆(幽濕也音與泣同借作汁)箾(朔簫
二音古字借用)夜(掖同又借作液)投(音豆一借為逗合之逗一借為句讀之讀一借為酘酒之
酘原字頭三字皆假借字)洗(洗腆之洗酥典切借為洗馬之洗)支(黃支木漢書借用巵杜甫
又加木作梔)象(此南越大獸人未見其形徒見圖寫故借為形象字)我(本戈名借為爾我字)
齊(借用作齋)鶡(鳥名本鳻借作鶡)流(水行也水行無定借為流蕩字)木(植物也以
其朴實借為木訥字)萬(蚉一作萬其類以萬計借為千萬字)精(米青為精借為精神精怪字)
音(鹿死不擇音蔭也古字借用平音)衰(蘇禾切借為衰朽字)
會意
妊(孕也从女从壬會意)弄(从玉手有敬恭意)旭(九陽數从日得九而旭之意明)統
(萬法歸一曰統治絲者合衆絲而成功从充絲取包舉之意)丞(其義則上得下助其文則為下承上
手持卩以一承之取奉持贊助之意也)客(以各取專席之意)屋(从至取歸來之意)
炎(精藴云火上火取氣上烝意)熒(取燈燭之光照于室中意外二火餘光出戸也)背(人肖
天地背隂抱陽其背猶天地之北也故从北从月立意天北極不動人背亦不動)剌(狼達切从刀破
束物會意)耒(用力則入土深故以手推木為意)秋(禾以火王而止金王而死故以禾火會意)
祀(已即已字取四時祀事一終意)銜(馬銜所以制馬之行會意)疆(从三畍畫之意从弓士正
其境畍也)央(人在門中不偏之意)札(取木一片意)卧(从人臣取曲躬意)厥
(人主疾也無使小民饑寒則厥不作故以逆氣喻之屰逆也欠氣也會意)馭(以手制馬會意)役
(戍邊也彳行役也以殳禦侮意)寬(从萈諧聲从宀屋大有容意)鹹(諧聲會意)鼜(音戚
本作鼜夜戒守鼔也取軍旅憂戚意)磊(三石會意)吹(氣通于腎開中而以腎出氣意)使
(吏服役于人會意)恬(神安也心通于舌神寧舌甘躁則舌苦心舌相得則恬會意)昷(以皿
食囚會意)連(物行相連莫如車循轍迹會意)諾(从若順从其所言意)吏(吏為治人之官
以執中不偏守一不變意)後(幼者行不能前故从幼省从夊在後之意)濯(洗之潔也从翟鳥澣
羽于水其潔尤甚意)柱(以屋主會意)槈(从辰乘天時也从寸用力漸進之意五經文
字云經典相承作耨)拙(从屈省手屈不能為之意故巧从工拙从屈)惸(子未出旬無父不能
成立哀苦無告意)憲(縣法示人也丰所畫之法冂所縣象巍也从心目接目警心意)宫(从宀
深屋也从吕人脊也取脊在身中意)先(从㞢之於人上先意也)會(从入四曰合衆會通意)
甛(从甘味箸于舌會意)卹(血當愛卩有吝卹意)右(手口交作相助之意)冓(造室者先
立鷹架則棟柱不傾象結搆意)弇(从合从手象覆之意)劾(彈劾根誅而力去意)勞(用力
冂中而火光徹外夜以繼日勞意也)圍(守之也口圜土也復从韋有固守意)吸(飲也从及飲連
屬意)公(从八厶私也以剖破己私會意)寡(从宀从頒頒分少之意)慙(心中自愧如斬
之意)涸(天地之氣固結則水收束之意)溢(凡物可加惟水盡量則止皿有横水加水則溢以益
為盈溢意)勮(虎豕相鬭會力竭意六書統云豕及三百觔能與虎鬭)亙(舟得水為至活惟竟
於兩岸則有止意)輕(五御惟逐水田為險故輕車从巠以逐水巠捷會意)戴(从載省从共衆
共戴意)產(物生而精華露于上也从生即上而知下所生之意)府(以付托人守之之意)
瑞(諸侯以玉為信从耑顓壹憑據意)隓(音隳敗城阜也从二左衆共敗之地道以右為尊左亦有
敗意)勝(舟有隙則不勝載从券以舟無罅隙能盡其力意)憚(从孤單心有畏意)忌
(从心存己私會意)恨(有忿不發而止于心意)醋(醋成于酒故以昔酒象意)諧(和也
所言皆合為諧和意)滕(舟浮水上有隙則沈从&KR2790;水取無隙升于水上意)厓(山水旁可升者
从圭升降意)色(从人卩發各巾節意)路(周禮路可容三軌从各取人共由而各不同會意)
臨(品衆也衆口喧从卧以静制動取卧治意)敕(从束攵督使斂束意)蕣(蕣花朝開暮落取瞬
息之意)換(古換字一人在穴上一人在穴中兩人奉物相易意小篆加手是三手當从奐)城
(盛也以受人物會意)閑(閑闌也以木距門意)啓(以言開發人也从戸開明之意)别(从
刀力所以解也會意)絢(从目綵色奪目意)設(殳以敺人从殳以言使人意)改(从己
己私意攵教之改自巳之過也有自鞭筴之意)缶(象底蓋从十盈缶之意)迹(人所行我亦行
之意)山(三峯出地中峯獨起意)匡(从王一正君而國定也从匚入于規矩意)純(从屯
絲初出不以染采會意)襍(說文綵相合也从集取錯襍意今作雜配字之失)劣(力少會意)
幼(年少力微會意)噫(發于意形于口會意)裒(从臼取而聚之意)希(細葛布从布又
从又倍其功會細之意)竈(以土為之而中从空故从穴土高也从黽象大腹意)委(以遺禾在
前而象女拾取之意)稔(農念念在禾穀熟遂所念之意)竝(从兩人各正立無相假相下意)
促(有疾而迫也人足相及會意)&KR0008;(以一身之支會意)監(皿指其物臥而守之為監意)
賢(賢者在位故从臣臣以任事為賢故从又象伏身王事之意一云从貝言寳之如貝意)徹(生子
者自免腹能行以至教之成人皆為通徹之意)胤(从人幺肉一脈相傳意)侃(从人口巛正言
無壅意)好(从一女一子與易少男少女為咸同意)覺(學而心悟也从見發其冡而明悟之
意)制(木物過盛从刂以金尅木取裁制之意也)旅(从二人在㫃下乃以㫃致民意又祭名
宜作祣又國有故而祭曰㫃使神托宿於此也)卑(在甲下又居&KR1664;為卑下意)圖(囗包舉天下形
勢也中上囗王圻也下二囗方伯所統之州中一畫一統之意)聶(聽之審察也凡事三則亂一在上則
治一耳在二耳之上審察之意猶一口在二口之上分别之意)翏(鳥高飛也从羽从彡以羽長美為高
飛意)灰(火从手火既烕可以執持意)彠(蒦商度也蒦从尋亦度也會意)拘(止也物去
手能止之意)孝(老省从子承老意)狊(从犬目會意)息(氣息从自出會意)
勰(同思之和會意)畏(鬼頭虎爪可畏會意)梟(从鳥首在木上會意)瞢(从目从旬旬目
數搖也會意)咠(言順理有次第也从言出無逆于耳意)工(从丨貫于上下二畫一象為人
而取法于天地意一象以人而輔相天地不及意)刷(凡除穢輕則巾拂重則刀刮从尸者使隱處皆
潔意)窶(一母一女在穴中不能有為空乏之意)倚(人好奇而偏倚之意又取數奇獨立不能
成之意)置(赦罪人也从直以罪人得直而捨置之意)伏(从犬性猛戾降伏于人意又音步鳥
抱卵也)病(輕曰疾重曰病凡病屬邪火从丙火盛意)灋(平之如水廌所以觸不直者去之會
意)省(人之妄動者目為之使从目少為減省意)臬(門橜出入由之故以自木立意)茜
(从茜卝西會意周禮甸師供蕭茅蕭或作□或讀為縮郊特牲縮酒用茅)粤(宷審字也其聲氣舒久故
从亏會意)顧(从隹小鳥善顧會意)□(碁□岳同碁心及四角各據一子為五□言不可動搖意)
䣊(音黨以俗尚相同會意)□(頭骨也虎頭巖嵒故从虍囱會意)海(愚謂海為水之所歸
如母為子之所歸會意)里(一里之中田土相連會意)睡(从目从垂會意)嫁(方言女自
家而出謂之嫁)誼(言合宜也)灮(火在人上)撮(手取其最)屈(尾不掉也)貧
(分貝則貧)婢(女卑為婢)忠(中心為忠)恕(如心為恕)朗(月明為朗)信(人言
為信)愼(眞心為愼)見(目人為見)雀(小隹為雀)訟(言之於公)悲(心之所非)
㕜(从手持中)颺(風所揚也)呀(張口見牙)窞(从穴臽入)妁(斟酌二姓)供
(从衆共役)亾(人入于&KR2122;)泬(水从泬出)拜(兩手下地)譍(以言對也)囚(人在
圜中)整(束攵使正)閤(門常合也)抱(手之所包)玨(二王相合)盥(皿以貯水
兩手臼之)恭(心手相一敬德之容)窺(規規穴中所見無幾)境(疆土至此而竟也)
定(家正而後定也)祊(多方以求神所在也)粗(米从且苟且也)犇(三牛羣佚衝突之勢)
耆(至也至於老境也)尤(犬子从犬曲其足)宗(从宀象屋示古祗字)重(人在車上
行乎平土)半(物中分也牛大可分)嫺(雅也閒雅若女子也)妻(齊也又持事供職也)
短(籌畫俎豆之矢不長)退(日夕乞出是退也)冤(兔在屋下益見冤屈)腳(以其坐時
郤在後也)試(从式考其合法否)仁(二兩儀也人得為仁)義(从美省謂美在我也)
跪(兩膝隱也體危□也)珩(从玉行以别行止也)蜀(横目句身䖝入其腹)宋(居也木成
室以凥也)議(言相)直(十目見&KR2122;是直也)讎(人之仇怨如鳥有言)載(年也年運
而往之意)知(口有所出如矢破的)&KR0854;(从子八指其左右扶持也从人人相&KR0854;也)柬(區别
大小美惡从八者於束中分别之也)婣(回水也女子有歸宗之義不忘本也)旋(从□疋足也旋
疋為旋人足為旌旗也)師(从&KR0935;依險而居从帀經營周迊也)童(禮成童始學御以車在土
上立而御之)始(从胎省初也女懷胎生民之始)盾(盾以捍蔽身目&KR1763;象其器十所執之處也)
巠(水糸也巛上有一水之正脈工以疏鑿之)籒(音紂讀書也从竹簡冊也从㩅手執而心畱意也)
丙(位南方萬物炳然隂灮以起陽氣將虧从一入門一者陽也)十(數之具也一為東西丨為南北
四方中央具矣)辱(寸在辰下失耕時於封疆上戮之房星為辰田侯也)露(天地交感天一之水
有雲不生隔天气也)聲(八音皆聲而石聲精詣入耳以殳擊聲而耳聽之)繅(繹繭為絲巛絲
之緒也从果引絲之緒抽拔而出也)兮(語有所稽未便言也言兮則語常駐氣越兮也)輦(取人
夫挽引意)甚(男女相匹甚樂意)居(居處皆法古之意)猒(从甘犬肉易飽之意)
解(刀判牛角會意)友(从二又相交意)內(自冂而入會意)宰(从辠省辠人在屋下執事
意)瞑(从目冥音)処(从几夊得几而止意)妾(立女侍側意)馨(从磬音磬从黍
从自今譌黍作禾自作甘大失本義)晩(晩當作□日西為□然不可改矣)谾(字林云谷空皃)
體(人之全身骨身之幹也从禮而省所以固人肌膚之會筋骸之束會意)㬪(理官決事三日得宜
乃行周禮有三宥三刺之法故从三日會意)孤(瓜聲也子不見父瓜瓜而泣會意)正(守一
以止)旦(日出地也)昧(日未明也)男(力田為男)婦(女帚為婦)林(木并為林)
森(木簇為森)武(止戈為武)苗(田中草)孕(上从人人有孕似之)牧(養牛人會
意)羶(古作羴三羊相羵則臭會意)
指事
肁(始也从聿指其所事从戸者作室必先畫式以後規矩皆因之)服(舟之進止往來由乎人故以指
事)騶(秣馬之所从馬从芻直指其事也)輸(舟車轉運也以車行陸俞行水指所轉輸之事)
匃(有求于人也□事急遽未免有假貸故以人亾指事)招(以手持卩為信以言告之象招之事)
伐(執戈繫人象伐之事)編(次序簡冊也从糸貫扁指事)付(以手持物與人象付之事也)
蓋(草覆蓋之指事也)穿(牙通穴也指事)武(殺以止殺象其事為止戈)畫(象田四畍
聿所以畫之事也)□(古梁字从兩木一中横象从水指事)母(似女中一畫能有守也指事)
折(从斤斷草指事)刃(刀象形加一點指事)莧(莖葉皆高大可見古从皆指事)□(象形
指事)巴(蛇也字中一丨象所吞也指事)
原字之所从
誾(内言貴和故从門言)男(古問庶人之長幼曰能耕與未以男子用力於田也故从田力)孫
(从系系續也孫以續子故从系)教(从爻从子以身教而使子孫效之也不率教者治故从攴)書
(聿古筆字故書从聿)成(中从丁故齊書蕭道成稱戊丁之人)勖(音旭勉也勉其事冒犯而為之
故从冒力)審(審覆也宷别也能包覆而釆别之故从宀釆)染(水木所以取色染至九則色不
變故从水木九)覈(言掩覆中而明白之故从覀敫)風(東方風回而百䖝作又風入生䖝故从□
䖝)冥(十六日而月始虧幽也故从日六)□(篆作文以吝於改過為□故从吝)□
(息也人卧則舌息故从舌息)涅(土在水日煮之則黑故从日汢)叙(以手治其余故从又余)
羌(西戎牧芉人牽者當前則不行故从芉在人上)幾(&KR1448;古幽字戍守者當察幾微之間故从戍&KR1448;)
□(从人穴目文人與目隔穴經營而見之後指使以求之故高宗傅說以□求得之)秏(禾不成立
有芒毛為秏故从禾毛)咸(守口不妄言如防塞之意故从戌口)隆(豐大也生而不已必豐大
也故从生)竂(同竂竂小窗故从穴)存(子而才則可常存故从才子)杜(才足以集事則
常在大塊中而不亾故字从才土)冠(上从冂冠為元服故从元有法制故从寸)元(元者善之
長也人君體元居正故不書一年一月而曰元年正月元太初之中氣能固其元為完具之完殘其所固為
寇賊之寇)謠(䚻同肉言也出自胸臆故童子歌曰童謠)檉(天將雨檉先起氣應之故从聖)
梧(梧櫜卾皆五故从五)桑(衆手所采故从叒)菖(冬至後五旬七日菖生為百草之先故从
昌)菘(菜名四時常見有松之操故从松)葵(天與有十日葵與之終始故从葵癸)蕭
(香蒿可以祭故从肅臭達牆屋故曰蕭牆)莞(燈心也葉本末圓直如一故从完)礬(葉染黃不
礬而成故名花)麻(胡麻出大宛故得胡名)藍(月令仲夏無刈藍以染傷陽氣也故从監)
藕(偶生每節一葉一花故从耦)蔗(蔗以節生不由本故从庶草)蔦(鳥食草實而生故名
字皆从鳥)藥(人病則憂治愈則樂故从樂)菽(種出山戎故名戎菽)草(草叢生故从二
&KR0708;)□(旨□草名文似綬故从鷊草)莽(犬逐兔莽中故从犬茻)薊(薊門多薊故名
地似罽布之形故字作□)□(木立死者妨他木生長為木之□故从□)瓜(天象有敗瓜瓠瓜以
占菜之多寡瓜乃菜類故不从草)厤(音歷立苗欲疏故从秝)鳱□(雁字師曠禽經以水
言集于河干故从干以山言集于山陵故从厈)蟹(□隨潮解甲生新故从蟹)□(音弊似犬有文
故从文)麈(大鹿羣鹿隨之視麈尾為準故从主从鹿)蟻(有君臣之義故从義)&KR0146;(鷙鳥
隨人指縱故从人取其迅故从疾)鱧(鱧首北向有禮膽獨甘故从豊)雉(死不犯分有自衞之
道故都城曰雉雉飛不過二丈故有百雉七十五十之制)鱮(性旅行故从與)鮏(鯹物生魚尤甚
故从魚生)鰝(鰕長二三丈豎須高於水故从高)鰻(有雄無雌以影漫鯉而生故从曼名鰻)
□(魚人从又手取魚也字从虎諺稱善漁者為魚虎)鴿(凡鳥雄乘雌鴿雌乘雄其好合故从合)
麝(鹿以香來射故从射)馬(日精為王月數十二馬十二月而生王者駕馬故以王為馬頭)驥
(冀北多良馬故从冀)豫(豫象屬故从象)甤(畜類豕生最多故从生豕)猴(猴善候故从侯)
麤(鹿性麤故从三鹿)□(□性疑不可合羣故从孤)羣(羊好羣故从羊)獨(犬好獨故
獨从犬)羆(猛獸人力難制故以罒羅之以火攻之)羔(火畜故从火)猨(猿善援性
緩故从爰)猫(鼠害苗猫能捕鼠故从苗)羸(羊以瘦為病故从羊)鶘(鵜鶘頷有胡故从胡)
蠅(蠅好交前足象絞繩故从黽)雖(虫名从唯故作口)強(虫名从弘故作厶)□
(張晏注瓠瓢也然从虫與瓢不劦故揚子方言从□)驚(馬性多驚故驚駭字从馬)聾(龍耳不聰
故从龍)慶(吉禮鹿皮為贄故从鹿)逸(兔善跳逸故从免)螽(終也至冬而終故名)
錦(釋名云作之工重其價如金故从金)仙(遷入山也故从人旁山又作屳入山為屳)閒(音諫
門當夜閉而見月是閒隙也故从月)奴(奴以供事故从又)愁(秋氣慘故从秋)窮(身處
穴中困不遇時故謂之窮)睎(希望也人有希冀則見于目故从目)錢(金止一半而為殺人之物
故从兩戈)殘(兵多則殘故戈从兩)利(利以禾得有利必有害故刀隨其後也)帤(鳥尾
曰帤人以妻為帤為人之後也烏尾鳥之後故俱名帤)卮(節飲食故从卩)廉(堂垂也有分辨
意故不苟取曰廉)憂(心憂見于面故从頁)奸(男犯女干名義故从干女)哀(悲傷見於
衣故从衣口)加(用力而聲助則力曾故从力口)行(左步為彳右步為亍故合為行)浮
(物之浮水者莫如鳥以陽中之陽也鳥卯初亦沈惟抱之將出則浮故从孚)禖(月令注以高禖為神
故从示)香(五榖之香氣和而養人故从禾从甘)僉(書僉曰衆口一詞故字合衆人之口)
和(和者隂陽冲和之氣口甘禾故从禾口)淪(回流也物以淪回而没故為淪没字)歆(神食
氣也鬼神無形涉于聲氣之間故从音欠)精(字以米為義米脫粟而色黃赤再春則有微青色故从米
青)銅(銅與金相似故字同金)垠(地有止處故从艮)雩(旱而禱雨从雨亏嗟吁以
求也)繭(□象蠶室糹所吐也蠶有大功而以身殉焉古人不忍故象蛹作飛出之狀)贜(吏受
贜故以臣自戕為文)沙(土堅細如石在水旁水過則滲而涸故从水少水少則沙見也)汃(音彬
天下水皆東流此水西流故从分省)班(分瑞玉也刀以割制之故从刂)威(女子自守之嚴如戌
守邊故从戌)姻(壻家女所因女因媒而親父母因女而親故从因女)嫌(疑也女避疑故从女)
耕(古者井田故从井)盟(盟與監同義曰神明監之故从血)□(糸音密蠶口所吐合乃成
□故从兩糸)衡(行諧聲也卄音拱楅衡加于牛角故从角)鰥(鰥夫不寐魚目不閉故从魚)
孚(鳥以爪孚卵皆如其期故為孚信字)如(女子从父教从夫命故从口)容(屋與谷皆所以
盛受故从穴谷)東(木屬東日生於東故从日木)西(古栖字日在西而鳥栖故以為東西字)
名(夕冥也冥不相見故从口)乖(背也故从北)休(李無實曰休故从木)薰(草能受煙
故从草)歟(說文安氣也故从欠)郎(此字因邑名而立故从邑)靑(靑為東方木色木生
火故从丹)詞(王言也有司代王言故从司)均(公平也專埴者以均為之則造化在手而器成
如一故从土勻)□(上仄哭字哭亾曰□下从亾死而謂亾緣孝子不忍死親之心若失之然故从亾)
哭(哭聲不一故从兩口古作□省故从犬)□(懶也懶人如瓜不能自立又常在屋下故从瓜宀)
箋(古紀事以竹編次為之故从竹)□(古雷字自子至卯積四陽而雷乃發聲故从四田隂陽回薄故
又从兩回)夷(東夷似華而未純志不㤀殺故从大持弓)誣(妄以惡事加人而䧟之巫言不實故
从巫)新(木乃斵削而成器為之一新故从斤木)□(从□持杵臨臼舂用力多故从兩手)
□(春麥去皮□用力少故从單午)□(水涯人所賓附頻蹙不前而止故从頁涉)媿(女子羞惡
之心尤甚故从女)星(日分而為星故从日生)儀(度也人可為法度故从人)□(夭曲
也□走則曲其跳故从夭)原(本作□人所登故从辶登而止故从夊原田也故从田尔疋作原)
囂(聲也氣出頭上故从頁)鞭(古以鞭扑人亦以驅馬故从革後代以竹故筴箠从竹)辜
(罪也與孤負字異有自新意故从辛)生(象屮木出土故从屮土)相(易緯文地可觀者莫如目
故从目木)衍(水寬平也水遇闊則行而寬平故从水行)履(舟載物履載人故从彳舟夊)
字(孳也相生不窮故从子)戒(防不虞故从手持戈)虐(虎頭反爪故曰□)企(人高
於已舉踵及之故从人止)婦(持帚婦人事故从女)辯(罪人相訟故从言辡)狎(習也說文
犬可習故从犬)没(凡入水有所取也故从又)□(正目怒視故从眞目)㿿(即雅字酒器也
故稱㿿量)歲(秦以十月為歲首故从步戍)捋(手取也故从爪)庫(說文兵車藏也天文
有府庫器莫大於車故从車)念(人之念非憶既往則想將來故从今心以見在者念之)閥
(以門第自矜故从門从伐)署(有所屬故从罒)□(音吸傷痛也故从血)昏(隂禮以夕為期
故日在下合二姓之好故从氏)系(一氣相承故从一糸)古(識前言也古無文字口相傳故从口)
計(籌也十為物成數故从言十)□(二人舉物同行故象四手)旱(人傷天地之和而召災故
干在日下)小(原作小恐與心混故加鉤)□(過飲發狂如鬼可醜故从酉鬼)判(物中解也
故从半)僞(人僞之非天真故人爲爲僞)闕(門觀也中闕而為道故云)泗(水名其原
有四故名)想(物未生而形相在心故从相)罷(从罒罪也有賢能而入罒即貰遣之故周禮有
議能之辟)叶(音韻相和也故从十口)邸(氏安止也諸侯來朝有湯沐邑故从阝)□(
逆者惡貫始終故上下皆反)嫁(女以男為家故从家)醉(飲者常始乎治而卒乎亂故从酉卒
欲防于未亂也又曰各卒其量故从卒)禮(豊祭器也禮莫重於祭故从示)殿(大堂也有鎮意
故軍後曰殿)白(二隂數也物入隂色則為白故从入合二)□(正譌曰从黑未明也然二十五
家為□故又从里)赤(南方一星最赤名大火故从&KR2960;)牧(畜獸之人牧其所執也六畜牛為最
故字从牛)外(唐六典占卜法外卦為悔夕卜得之故从夕卜)告(告廟用牲故从牛口)酖
(从沈酒之溺人甚於水故从酉)姑(古者婦學于姑既没則稱聞之先姑故从女古)妣(比于父之
德故祭考妣同几筵)籥(躍也气躍而出春分之音萬物振躍故取夘地之竹為籥)寸(忖也有法
度可忖故法度字从寸)䯸(次第髮之短長而編之故从次)守(&KR0854;家貴以法度自守故从寸)
斬(古人以車戰故取戰而斬首)俗(山谷之人少文故俗)釡(□有釡釡有父故稱子之賢曰
□□)孔(契賜姓子成湯字天乙後代以子加乙是為孔氏)恖(今作思心有一絲通于囟音信
人致思則首為之俯故篆从囟)毅(勇决也執殳為不可犯豕聲剛而譟故从豕)貸(借用財物
以他物代償故从代)看(手加目上則明專故从手)肭(从日月之月内从肉省不作内)願
(未得而思則首俯既得而足則首肯故从頁)殺(又斬首也為殺意殺之非一故从殳操計術以致人
于死故从术)洛(居地之中多方所會故从各)坦(山川有險惟土平易故从土隂雨夜晦路
覺險阻故从旦)忍(不仁之人果于殺若刀劍然故从心上刃)厈(&KR1763;山崖水涯上出通稱干水涯
也故从干)夙(欲夙興必前夕齋戒故从夕)諂(凡以言諂人者必䧟人于驕隋故从臽)
盜(盜先起欲心然後為盗故从㳄皿不作次)祝(祭祀之贊詞者故从示人口)盪(滌器水熱
方潔故从湯)節(飲食易過故从艮竹多節故从竹卩能制下故从卩)被(古人衣鳥獸之皮故
从衣作被)百(以十乘十復自一始故从白一)宅(人托身于宅故从乇)薉(地襍水草則荒
故从草或从水)板(以可反覆故从反)邑(邑有城郭故从口有大小故从□)嫉(惡勝
己之意女之爭色尤甚故从女)性(性生也既生曰性故从心生)姓(古因所生之地以賜姓生
必有女故从女生)友(兩手相友有佐佑意故从兩手)士(經世書有十人之人士十人之人乎
故从十一數始於一終於十孔子曰推十合一為士)命(萬物天所命萬事君所命故从口令)
禁(壇墠樹木本戒不使犯故从林示)墓(葬親之處心所永慕故云墓从莫者以土上惟茻而日照
之)態(心能其事始有態度故从心能)竟(曲盡為竟曲終而樂人退故从音人)讟(象衆
怨故从二言)閏(周禮王出居寢門故从王門)否(口不許也不可意見于言故从口不)
㕦(明化切魚大口曰㕦故从大口)黛(烕去眉以此之故从代)醬(食用醬如軍之須將取率
領而道進之也故从將)理(玉之脈理渾然天成故取以為形聲)冒(貪冒若目無所見故从曰
目)弱(弱物併故字从兩)烕(火墓在戌至戌而烕故从戌火)□(雨可掃故从彗)
狩(火田也放火燒草守其下風故从守此狩獵總名冬獵大於三時故名狩)典(大冊故从册)
察(祭祀必天質明明察故从祭)□(□出地氣故从坤省)冶(銷也遭熱則流遇冷即合與冰
同志故从冫)狀(形狀相類莫若犬故从犬)吝(吝者文之以口故从文口)輿(同車共載
衆劦力如一人也故从□)夕(从半月月初生則莫見西方故半月為夕)夗(夗卧也人卧于夜故
从夕)若(手采口嘗故从&KR1664;口)坐(古席地而坐故从土地上設席故曰豆間之地)富(古貴
務農故富从田一口者有田之入食貴寡也)處(止也得几則止故从几)貨(化清經曰貨化
也變化反易之物故从化)□(弜其兩切強也正弓之器□他念切舌貌舌柔而弜強以柔从剛故為輔
弼之意)粥(弜氣升之状故从弜)獄(犬所以守故从犬)售(對晩父為售子母再適父
之讎人然有口不能言故从售)眢(廢井井無水如目無精故从目)寇(盜乘無備雖有備而敢犯
故从完攵)瞽(目但有朕漫若鼓皮故从目瞽)□(戶有□如鳥有□故从□)膳(庖人味必
求善故从善)有(精藴云月晦魄死若無矣朏而復生明故取&KR1664;月&KR5387;者月生於西也)怒(若強
弩之發而目張起當以心節之故从心)岱(白虎通東山為萬物更代之處故从代)嗣(諸侯
嗣國有司讀冊故从司口冊)□(精藴云从久久道化成也若以攵是但知禁民不知反已烏乎正故
宜从久)臭(禽走臭知其臭者犬也自知臭故从自犬)□(窮理罪人以言審之以竹杖之故从
人言从竹)職(記而主之也記必先於聽故从耳)舌(舌與口有相干故从干)屬(从尾
省屬有連屬意若尾在身故从尾)田(古音與陳同故陳敬仲奔齊以田為氏)銕(鐵同古作
銕王安石曰金能夷物莫如銕故作夷)缺(器破也故从缶)暇(君子無暇人自寬叚曰尚有來
日故从日叚)韭(音久菜也韭在地上一種久生故得久音)誻(多言誻誻如水之流故从水)
兌(易兌為口故从口)窣(穴中卒出故从穴卒)蘜(埤雅蘜如聚金鞠而不落故从鞠)
蟄(驚蟄字如執其虫使不得動故从執虫)黍(黍可為酒故从禾从水)闋(事已閉門故从
門)愚(禺獸之愚者故从禺)席(待賓非一人故从庶省)宸(帝居北辰之宫曰辰故从
宀辰)救(以有求而開示故从求攴)便(人有不便更之故从人更)則(貝古貨物則節也取
用貴有節刀所以裁制故从刀)廛(一畝半一家居之古者三畝為里一畝半為半里故从里八土八半
也)黑(以大火上出物之黑者莫如煙煤故从□)諫(善諫之言入耳不頌故从東)戌
(九月辰名於時衆隂盛而孤陽獨存故从戊函一為意)□(从手持巾掃門内也故从□巾)疾
(疾來急者故从矢)旐(釋名龜蛇曰旐龜知氣兆之吉凶故建之察事宜之形兆也)鸞(形似
鳳及長五彩漸變故字从變省)
六藝之一錄卷二百五十七
