欽定四庫全書
六藝之一錄卷四十三錢唐倪濤撰
石刻文字十九
漢荆州刺史度尚碑
君諱尚字博平其先出自顓頊與楚同姓熊嚴之後(闕)
和之純貭秉黃中之匹性替舍淵藪仁隆春煖義高秋
雲行絜冰霜忼慨壯癘臨休(下闕)
休譽固已著矣及其□牧必招振賢才抽拔幽逸選召
所任極當世之秀士養民有(下闕)
令聞彌崇暉光日新可謂盛德者已初奉歲計拜郎中
除上□長&KR0034;化澘洞百姓(下闕)
數縣恩信並宣令行禁止以從父憂去官更舉孝廉為
右校令是時南蠻蠢動擢拜(下闕)
醜殊俗□服遠人用綏封右鄉侯遷遼東太守旬月之
間薉貉寧輯會楊賊畔於(下闕)
拜中郎將&KR0008;敵制勝威謀合神持重瀀&KR0715;營平深入則
輕冠軍附士渥於李廣御衆(下闕)
同滋味必達井辨幕然後飲舍惠以厚下說以犯難是
故所征輙勉師徒無頓(下闕)
寇殄殪干戈載戢走馬以糞□貪厥重復拜荆州刺史
以故秩居□書尉薦因賜(下闕)
之荆域號慕雖周人之思召伯弗此踰也扵是故吏感
清廟之頌歎祈父之詩乃(下闕)
曰於惟我侯允懿允明文武是該有忠有貞□初發藻
在彼上虞邁種厥德(下闕)
矣匪&KR0008;是榮無&KR0034;不&KR0008;帝揚厥聲俾作配(闕)往撫于荆
撫荆惟何南□是(下闕)
邦家&KR0008;(截字)彼海外□莫匪嘉天生我侯實為民望心乎
其愛四方是卬如何不永(下闕)
而不㱙芳烈遺子
永康元年歲在鶉尾龍集丁未時惟(闕)歲(下闕)
右漢故荆州刺史度侯之碑篆額威宗永康元年立
度君名尚山陽湖陸人漢書本傳尚自郎中為上虞
長文安令長沙賊起荆州刺史劉度敗走詔公卿舉
代者尚書朱穆舉尚自右校令為荆州刺史寇定封
右鄉侯遷桂陽太守明年召還荆兵復亂以尚為中
郎將討平之復為荆州刺史坐誣奏張磐諸廷尉對
以先有功得原後為遼東太守年五十延熹九年卒
傳載其事甚詳此碑既以荆牧題其首又不見宰文
安守桂陽及初拜荆州事其守遼東又先後不同盖
此碑石下一叚殘闕事有遺失上虞之下既有闕文
而後云數縣令行禁止必其間嘗治文安也右校之
下載南蠻蠢動而擢拜下闕文其後云復為荆州刺
史則知拜字之下乃初拜荆州也荆域號慕如思召
伯之上闕文恐是守遼東事但封侯之後碑云守遼
東而傳作桂陽二說不同羣賊十年逋誅最後深蔵
桂陽山谷間尚多設方略始能翦除恐或就守其攘
不可得而辨也碑中不見度君所終歲月末有題字
一行云永康元年丁未盖是記立碑之歲即延熹九
年之次年也尚自荆牧坐累起家作守故碑以荆州
題之此碑在湖陵荒野政和壬辰廵檢王當世見之
始遷扵官廨其後邑令滕君欲徙碑扵沛舟三載而
三覆繼因大水漲沒不出乙未年劉宗儀攝事乃能
立之使星亭云(隸釋)
碑以瀀為優替即智字&KR0008;即料字&KR0034;即克字&KR0008;即
禄字□即夏字□即績字(同上)
右度尚碑其首題曰漢故荆州刺史度侯之碑碑云
其先出自顓頊與楚同姓熊(下闕一字)之後又曰統國法
度其下殘闕不可辨按元和姓纂度姓但云古掌度
之官因以命氏不言其與楚同姓也又范曄後漢書
列傳度尚自右校令擢為荆州刺史破長沙零陵賊
以功封右鄉侯遷桂陽太守徵還京師以中郎將破
賊胡蘭等後為荆州刺史後為遼東太守卒扵官今
以碑考之云封右鄉侯遷遼東太守拜右中郎將復
拜荆州刺史以故秩名盖尚未嘗為桂陽太守而曰
卒於遼東者皆史之誤余每得前代名臣碑板以校
史傳其官閥歲月少有同者以此知石刻為可寶也
(金石錄)
右漢荆州刺史度尚碑尚後漢書有傳碑在今徐州
州治盖成化間吾鄉顧君崇善以工部郎中管理河
道見其淪扵湖陵城閘出之遂置扵此按酈道元水
經注云湖陵城東有度尚碑則自漢至晉自晉至今
而此碑未嘗徙也又隸釋云政和中廵檢王當世見
其在湖陵荒野遷之官廨後邑令滕君欲徙碑扵沛
舟載而覆沉沒不出又其後劉宗儀攝令乃立之扵
使星亭然不知此碑何年復淪入水中今惟存其首
云漢荆州刺史度侯之碑九字其餘文字悉皆漫滅
特頑然片石而已盖閘水撞激日久其字之不存宜
也(金薤琳瑯)
太尉楊震碑
(闕)字伯起(闕)
氏為聖漢龍興楊憙佐命克項扵(闕)錫(闕)
公侯之胄必復其始是以神祇降祉乃生于公□
履忠貞恂美且仁博學甄徹靡道不該又明尚書歐陽
河洛緯度窮神知變與聖同符鴻漸衡門羣英雲集咸
共飲酌其流者有踰三千至德通洞天爵不應貽我三
魚以章□德遠近由是知為亦世繼明而出者矣州郡
虛已競以禮招大將軍辟舉茂才除襄城令遷荆州刺
史東萊涿郡太守所在先陽春以&KR1545;化後秋霜以宣威
寬猛唯中五教時序功洽三邦聞于帝京徵旋本朝歴
太僕太常遂究司徒太尉立朝正色恪勤竭忠無德不
旌靡惡不刑將訓品物以濟大清而青蠅嫉正醜直實
繁橫共構譖慷慨暴薨于時羣后卿士凡百棃萌靡不
欷歔垂涕悼其為忠獲罪乾臨孔昭神鳥送葬王室感
悟姦佞伏辜公功乃伸追錄元勲&KR0034;書慰勞&KR0608;賵有加
除二子郎中長子牧富波侯相次讓趙常山相次秉實
能纘修復登上司陪陵京師次奉黃門侍郎牧子統金
城太守沛相讓子著高陽令皆以宰府為官奉遵先訓
易世不替天鍾嘉□永世□極統之門人汝南陳熾等
緣左三義一頌有清廟故敢慕奚斯之追述樹元石于
墳道其辭曰
穆穆楊公命世而生乃台吐燿乃&KR1772;降精明明天子實
公是匡冥冥六合實公是光謇謇其直皦皦其清懿矣
盛德萬世垂榮勒勲金石日月同炯
右漢故太尉楊公神道碑銘篆額楊公名震洪農華
隂人安帝時為司徒垂四載為太尉閱半載以延光
三年卒楊氏墓在陜州閿鄉所存隸碑凡四此碑乃
其孫沛相統之門人汝南陳熾等所立碑中載楊秉
陪陵則威宗延熹八年事也沛相以靈帝建寧元年
卒此碑盖建寧以後所刻者去楊公物故時已四十
餘年矣碑載其諸子官秩凡四人而傳云震五子誤
也今之門下士旦握權則獻䛕飾詐靡所不至夕失
勢則相忘扵江湖矣沛君已死而門人為其禰廟立
碑漢人風義後世不可跂及奚斯所作盖謂作廟此
及張納費汎碑皆誤用碑以棃為黎(隸釋)
右漢楊震碑首題云漢故太尉楊公神道碑銘文字
殘缺首尾不完其可見而僅成文者云聖漢龍興神
祇降祉乃生扵公又云窮神知變與聖同符鴻漸衡
門羣英雲集又云貽我三魚以章懿德又云大將軍
辟舉茂材除襄城令遷荆州刺史東萊涿郡太守又
云司徒太尉立朝正色恪勤竭忠其餘字存者多而
不復成文矣(集古錄)
右隸書不著書撰人名氏其前不完碑首題曰漢太
尉楊公神道碑銘震安帝時位至太尉碑在陜府閿
鄉縣(集古目錄)
書太尉楊震碑并隂云漢既衰敝士俗流扵容說俗
儒不知名義所處震扵此時拔然自振流俗間以直
節峻行激發汙濁天下矯首向風知名節為重持禄
保寵有願死而不忍為者孔子曰志士仁人無求生
以害仁當震之發大難奮大義直指利害吾知震之
死者非不幸也觀其門生故吏可謂衆矣而高舒楊
倫輩方且率天下而禍仁義以抗言為直以犯難為
義以殺身為仁至摩礪激訐以進斷者為得事君之
道其觸機投穽以陷患害相趣而不顧卒成黨禍而
漢以亡夫為名節者本以成身吾見其身之禍求以
治國家而國家卒以亡矣盖行仁義而不知其道者
也(廣川書跋)
太尉楊震碑并碑隂題名華州(金石略)
楊震碑隂
河東孫定博河東唯彦淵河東刀仲凱汝南張伯玉河
間劉公顯河間賈伯錡河間劉子顯博陵劉顯祖中山
劉文章彭城閭□□成中山石元密山陽趙敬德山陽
趙輔邦山陽&KR1540;子則魏郡刑升高魏郡劉揚先河南楊
中和洪農輔子文彭城劉德祖沛國朱彦祖沛國朱季
優沛國兒伯玉(闕)儀公(闕)中山張升舉
平原翟伯真勃海高文镹甘陵傅君璋河南張真明魯
國朱登高汝南尹仲宗汝南周升舉汝南陳世則汝南
端滿公彭城虞泰伯河東馮德時涿郡張子岐陳留董
公憙河内樊公琦河内張世輔河内張子威河内涅君
興漢陽張孟考東郡劉季義魏郡岐伯犀(闕)
汝南(闕)憲長汝南袁子□汝南張文靈勃海黃仲博勃
海楊伯耳(牙字)勃海吳仲犀勃海公玉子舉河南馬子才
河南閔通遠河南趙公軼南陽衛彦公南陽程輔時南
陽董仲譎穎川史季濟河東楊仲夏河東上官仲祖河
東杜輔漢河東張通國河東馬國興河東陳彦光河東
姚德卿河東陽成惠明廣漢楊茂遂常山(闕)常馬
適(闕)太原吳瑋高北海齎安祖太原劉文高中山張仲
妙中山孫仲成中山劉瑋起中山齊叔謙扶風郭子仁
扶風馬伯超魏郡信成君嚴魏郡孫子臺魏郡石垚興
魏郡郭子睢魏郡郭子尚馮翊賈仲謙馮翊孫元鳳馮
翊孫升國馮翊劉彦長馮翊楊季明馮翊趙子惠馮翊
虔建侯馮翊蘇文夏京兆田元矩(闕)京兆左
元臺太原杜叔茂太原韓孝達梁國富公輔梁國劉伯
恪山陽李仲聲南陽王文徽甘陵張伯寳甘陵董季(闕)
甘陵趙公(闕)甘陵宋&KR0970;(闕)甘陵韓漢(闕)甘陵馬公(闕)甘
陵田&KR0034;(闕)甘陵王仲(闕)鉅鹿游望(闕)鉅鹿趙仲茂鉅鹿
三川宣(闕)陳留田季舉陳留王升臺東郡雄君舉東郡
高伯德東郡樊世舉河東任升明(闕)馮翊(闕)
山陽苗元&KR1540;洪農薄君明魏郡張世則汝南張季
(闕)汝南(闕)宣則南陽(闕)孔伯勃海宋王□勃海吳公士
南陽楊仲寧魏郡李子承馮翊張子則河南南宫進明
京兆袁子方河東(闕)文伉馮翊救□卿勃海刑公節勃
海孫叔(闕)勃海李公山勃海綦母仲魏勃海吳子謙勃
海邢伯德勃海石季博安平(闕)漢賢(闕)博(闕)
右文寵甘陵閻季臺甘陵公孫世博甘陵□君威甘陵
傅子觀魏郡郭子堅魏郡馮伯海魏郡劉仲顯魏郡王
伯密魏郡焦仲違涿郡古師子操汝南井□博汝南尹
仲恭汝南薛景賓汝南區德榮汝南季文度汝南孫子
斌汝南費卓成汝南何輔興汝南謝季升南陽衛伯光
南陽真仲忽南陽真孝祖河南魯妙才濟隂(闕)鉅
鹿宋文臺太原王子廉魏郡李升山勃海紀雒&KR0970;魏郡
劉子祐魏郡劉建昌馮翊頊文幾河東董子翼汝南(闕)
仲祖汝南鄭孝慈汝南張季方汝南文伯思勃海王顯
臺南陽左孝伯甘陵韓仲昭魏郡尹君房魏郡沐季興
潁川解子則潁川王仲方潁川燕仲智潁川虞公彦潁
川劉伯瑜博陵季李臺博陵李輔政(闕)鉅鹿
魯子仁河間李伯浮河間趙季臺河間劉德和平原陶
□輔漢平原劉子忠安平吳顯博安平嚴子夏陳留耿
子高南陽陳子才
右楊震碑隂可識者百九十餘人皆其孫之門生也
歲月相距又遠故不名漢碑刑形邢三字多互用此
碑有刑升高刑公節疑若借用作邢却又有邢伯德
豈刑自一姓乎(隸釋)
&KR1540;即師字□即胥字(同上)
後漢楊震碑隂題名者二百九十人其餘磨滅不完
者又十餘人余家所錄漢碑隂題名頗多或稱故吏
門生弟子或稱從事曹掾之類其人皆著州縣邑里
名字甚詳獨此碑所書簡略直云河間賈伯錡博陵
劉顯祖之類凡百九十人者皆然疑其所書皆是字
爾盖後漢時人見扵史傳者未嘗有名兩字者也漢
隸世所難得幸而在者多殘滅不完獨此碑刻畫完
具而隸法尤精妙甚可喜也(集古錄)
沛相楊統碑
君諱(闕)冨波君之(闕)子也(闕)天(闕)
性少有令聞敦(闕)孝㠯勑内(闕)名行㠯脩外紹(闕)烈
隆構厥基既仕州郡會孝順帝(闕)西廵㠯掾史召見帝
嘉其忠臣之苗噐其璵璠之質詔拜郎中遷常山長史
換楗為府丞君雖詘而就之㠯順時政非其好也廼翻
然輕舉臯司累辟應亐司徒州察茂才遷鮦陽侯相金
城太守德㠯化圻民威㠯懷殊俗慕義者不肅而成帥
服者變袵而屬疆易不争障塞無事功顯不伐委而復
為直南蠻蠢迪□師出征㠯君文武備兼廟勝屼戰拜
車騎將軍從事軍還策勲復以疾辭後□徵拜議郎五
官中郎將沛相天吏之治副當神人秩禮之選舉不踰
賢故望大和則俟生毓晞嚴霜則畏辜戮欣悅竦慄寬
猛必衷遭貴戚專權不稱請求考績不論徵遠議官年
五十六建寧元年三月癸丑遘疾而卒朝廷愍惜百僚
歎傷(闕)民徦爾莫不隕涕故吏戴條等追左三之分感
秦人之哀□從贖其無由庶考斯之頌儀□鑴石立碑
□銘鴻烈光亐□載俾永不滅其辭曰
明明楊君懿鑠其德其德伊何&KR0034;忠&KR0034;力勤止厥身帥
(闕)靡革謩兹䓦猶道㠯經國班化黎元既清且寧武稜
攜□文懷徦冥遠人斯服□□充庭剛&KR0034;□得㠯和㠯
平勲速藐矣莫與争光甘棠遺愛東征企皇念彼恭人
惄焉永傷立言不□先民所臧載名金石貽□无疆
右漢故沛相楊君之碑篆額碑缺不知其名髴髣有
富波君字按楊震碑云長子牧富波侯相牧子統金
城太守沛相則知此為楊統碑也順帝以其忠臣之
苗特召為郎歴常山長史犍為府丞鮦陽侯相金城
太守車騎將軍從事議郎五官中郎將沛相以靈帝
建寧元年卒故吏戴條等共立此碑其從昆弟高陽
令著碑隂題名所云沛君者即統也此碑辭翰俱妙
以百寮作百遼以遐邇作徦爾震子孫名見于史
者數人富波相及其孫衛尉竒皆在焉統居其中而
不見錄亦史策之闕遺也(隸釋)
&KR0008;即璵字□即績字□即願字&KR0034;即克
字□即貳字速即迹字(同上)
右漢沛相楊君碑在閿鄉楊震墓側碑首尾不完失
其名字按後漢書震及中子秉秉子賜賜子彪皆有
傳又云震長子牧冨波相牧孫竒侍中竒子亮陽城
亭侯又云少子奉奉子敷敷子衆蓩亭侯又有彪子
脩楊氏子孫載扵史傳者止此爾不知沛相為何人
也碑云孝順皇帝西廵以掾史召見拜郎中遷常山
長史換犍為府丞宰司累辟應扵司徒州察茂才遷
鮦陽侯相後拜議郎五官中郎將沛相年五十六建
寧元年六月癸丑遘疾而卒其終始尚可見而惜其
名字亡矣(集古錄)
右不著書撰人名氏楊君震之後也孝順帝時以掾
史召拜郎中累遷沛相建寧中&KR0816;碑為隸字首尾不
完失其名字矣碑在閿鄉震墓側(集古錄目)
右沛相楊君碑歐陽公集古錄云碑首尾不完失其
名字余按楊震碑沛相名統震長子富波侯相牧之
子也(金石錄)
沛相楊君碑建寧三年立有碑隂(金石略又有金城太守楊統碑在
華州者即是此碑誤分為二也)
楊統碑隂
故(闕)郎中令(闕)戴(闕)字叔(闕)故吏懷陵圉令相蔣
禧字武仲故吏宜禄長蕭劉瑞字仲祐故吏孝廉杼秋
劉旭字子明故吏大官目(甘字)丞譙曹臻字建國故辭曹
史鄲公孫銀字山祺故門下書佐豐韓純字子敬故門
下書佐豐畢珮字廣世故門下書佐鄲孟縱字河洛故
決曹書佐鄲公孫畼字元畼故吏贊陳俊字仲顯故吏
蘄夏陽字儀公故吏蘄兒銀字伯玉故吏杼秋劉順字
予選故吏沛周儀字帛民
右楊統碑隂凡十五人不稱郡皆沛人也贊即酇盖
是借用前史已嘗書倪寬為兒此有兒銀乃知兩京
之所通用(隸釋)
楊氏世葬閿鄉墓皆有碑今存者四余集錄皆得之
太尉沛相高陽繁陽令也此碑隂不知為何人碑文
字殘缺其僅存者十五人又滅其一其在者十四人
(集古錄)
繁陽令楊君碑
(上闕二十九字)弟富波君之少子也生姿令喆長履忠孝立仁
行道實體彌隆世授尚書為國師傳君述而好古少傳
祖業兼苞載藉靡不周覽英儒仰則景附其高應禮州
郡仍奉貢覲寮類徦爾僉服歸稱大駕省方為郡功曹
召見專對□壓帝心擢拜郎中除右都侯閑整宫衛闈
闥肅焉遷繁陽令崇德尚儉㠯興政化和毓威恩㠯移
風俗壄無姦回宿不命閽教學吏士精横侍者常百餘
人咸訓典誨帥導㠯鄰遠歸懷爰集疆場州郡嘉異並
上絶逋大司農劉佑犆復表□將有命授會叔父大尉
公薨委榮輕舉投□如遺吏民攀轅老弱軔輪追慕跋
涉盖二千餘人續留守闕上書歴年運穀萬斛助官振
貧㠯乞還君自非慈愛孰能若兹有司聳昧莫能識察
君潔己㠯□不愉□求趨功顯弗有□入亐林處靖衡
門童冠如雲故乃名問俞高休聲益著三府競辟五入
宰朝常登茂御復紹祖烈旻穹不惠年五十一熹平三
年三月己丑卒國失其良民望永絶京□凡百靡不愍
悼故吏臣隸呌天訴&KR2297;嗟乎何及哀矣慛傷感惟既歿
德之隆者莫盛不□廼共追□厥勲鑴石示後俾延&KR0034;
軨□不翳&KR2370;其辭曰
惟&KR1772;降靈於我明君膺天鍾慶誕德孔醇温恭博敏貞
皦藐倫帝嘉忠懿乃詔寵光俾候禁宫夙夜是勤命出
作宰清風穆神委蔑成勲赴義長逝民思遺愛奔告亐
&KR0034;頎不審真莫肯慰揚□&KR0008;樂志縉紳仰從三公並招
當為國暉夀不(闕)早葉隕林朋徒潺湲士女愴悲□
百其身皇不□予銘頌元石(下闕)
右漢故繁陽令楊君之碑銘篆額逸其名楊君者太
尉震之孫富波相牧之子太尉秉之猶子沛相統之
親昆弟高陽令著之從昆弟也自郎中除右都侯遷
繁陽令以熹帝熹平三年卒漢公卿二千石父母之
喪不得奔赴荀爽對策詳矣度尚及楊君皆以朞喪
去官可見漢代位高而創鉅者反奪情廢禮也守令
有美政百姓愛之如父母攀車截鐙不忍其去者固
有之楊君之行老弱跋涉其衆至扵二千餘人守闕
上書其久至扵歴年繁陽在河之北去漢京七百餘
里運穀助官乞還令君其多至扵萬斛此事則未之
前聞史氏罔羅脫略至後世不得其名惜哉今之俗
或投匭以借留或列陳扵外臺盖有欺而不實者此
之輸粟萬斛則其出扵誠心也作碑者再三歎惋斯
事其文云有司聳昧莫能識察(說文云生而聾曰聳)其詩又云
頎不審真莫肯慰揚嗚呼政令委靡淑慝無所甄别
在位者情憒如聾瞽熹平之間不特此一事也(隸釋)
碑以徦爾作遐邇犆作特黻作紱俞作愈軨作齡
□即克字速即迹字㛃即潔字復即退字&KR2297;即地
字□即乃字&KR0034;即墜字(同上)
右漢繁陽令楊君碑首尾不完文字磨滅可識者四
百三十字不可識者六十一字碑云君遭叔父太尉
薨委榮輕舉吏民攀轅守闕上書運穀萬斛助官賑
貧以贖君還又云君富波君之子按漢書楊震子牧
為富波相君乃牧子也叔父太尉者秉也出米乞令
前世所無惜其名字磨滅不可見矣(集古錄)
右漢隸不著書撰人名氏殘缺不完不見其名字其
可見者曰富波君之小子據楊震碑考之富波侯相
名牧震之子也碑在陜府閿鄉(集古錄目)
繁陽令碑隂
故功曹史(下闕)故功曹史成功豫伯舉故功曹史王月伯
師故功曹史(闕)元祐故功曹史王俊叔嚴處士功曹王
休季盛處士功曹申璆&KR0970;厚處士功曹公乘儀元表處
士功曹王(闕)伯尹故民張掖季助故民王詳子琦故民張
順顯臺故民張商伯瑋故功曹史張叡孔明故功曹史
王備仲載故功曹史王升志賢故功曹史魏&KR1545;&KR0034;興故
功曹史董尚叔海故功曹史成功(闕)珪處士功曹(闕)
譽顯甫處士功曹程琦叔(闕)處士功曹馮(闕)子珪故功
曹史(下闕)故功曹史魏(闕)故功曹史樊曜子珪故功
曹史程(闕)伯盛故功曹史王&KR3113;伯載故民□陵長沮子
輔故吏成功(闕)&KR0970;厚故主簿張合元考故功曹史董[莫-大+羽]
元政故功曹史良堅子石故吏杜茂彦才故吏韓冰君
政故功曹史馮億仲載故吏馮㺩敬祖故吏馮烈元軌
故吏(闕)義仲盛故吏王宫子行故功曹史劉璜子雲故
功曹史樊充國榮故功曹史張琰子□故吏滕屠琰季
嚴處士功曹(闕)尹仲(闕)故民馮(闕)&KR0970;(闕)故民富宏(闕)祖
故吏申俊叔遂故吏張遂季祐故吏尹貴仲持故吏張
立仲德故吏李義元綱故吏張時子節故吏魯(闕)文長
故吏馮种元妙故門下史魏昱元夏故吏申貞子明故
吏申根叔德故吏申巨妙才故吏滕屠曜子節故吏成
功宜元助故吏常曜少賢故吏申徹世政故吏申甫伯
舉故吏申宏仲(闕)故吏申肜叔(闕)故吏王廉仲讓故吏
申龢仲訓故吏申真仲真故民叚肅子恭故民樊興子
上故民吳方季遠至孝涅䕫君威故吏宋連建興故吏
張讚&KR0970;議故吏張烈仲考故吏張純子淑故民馮嘉叔
祉故民侯臨伯宏故民雯進仲進故吏叚寅季馮故吏
邵騰文光故吏程&KR1169;叔表故吏本嚴伯俊故吏許貞元
表故吏關敏(闕)安故民周演少平故吏申曾伯德故吏
武奐季整故(闕)君(闕)處□逯瓌德瑋處士張進子
明處士范譚子亮故民趙表元顯故民&KR0008;副&KR0970;豪故民
&KR0008;愔子才故民劉影顯方故民張運季方故吏程勅伯
嚴故吏王襃景博故吏程周仲密故吏叚術元藝故吏
馬盛盛明故吏成功連建賢處士黃虔子敬故吏鞠像
伯嚴故吏叚官元顯故民杜忠文政故民李冰元固故
民王叔子助故民公乘柱漢舉故民(闕)伯觀故民叚
&KR0034;元穎故吏薛誼升舉故吏焦武文伯
故民薛恬仲&KR0034;故民張隗子皇故吏駱盛進興故吏梁平子衡故民周
普子助故吏程瑋伯珪故民李&KR0034;元高故民武普伯讓
故民王僉子嚴故民王貞伯亮故民楊方子遠故民王
祥伯慎故門下史楊直子璜故門下佐公孫夀元夀故
門下佐路熾子盛故門下佐杜良伯信故門下佐鄧澄元
景故小史(闕)魯子衛故民(下闕)典作者馬子明
右繁陽令碑隂凡百三十有四人不書郡邑皆繁陽
之人也嘗仕扵異邦惟一朗陵長亦稱故民者桑梓
之敬也帝紀安帝威宗獻帝皆嘗詔公卿郡國舉至
孝之士列傳荀爽趙咨崔寔皆嘗為九卿本郡所舉
此有至孝沮夔盖是此科歐公論韓𠡠云前世見扵
史傳未有名𠡠者此碑又有程𠡠則漢代不獨一韓
𠡠也范史及韓碑所用𠡠字甚多是時盖上下通用
非若後世有鸞臺鳳閣之拘雖𠡠本音徠(去聲)然韓字
叔節程字伯嚴詳其義皆當讀與飭同非勞徠之徠
也(隸釋)
右楊君碑隂題名凡一百三十一人有稱故吏者故
民者處士者故功曹史者故門下佐者類例不一似
當時人各隨意書之而文字磨滅僅可讀其姓名字
俱完可識者八十三人其餘或在或亡盖後漢楊震
墓域中碑也楊氏墓在閿鄉有碑數廳皆漢世所立
余家集錄得其四震及沛相繁陽高陽令碑并得碑
隂題名然得時參錯不知為何碑之隂也其名氏可
見者當時皆無所稱述顧其人亦不足考究第以漢
隸真蹟金石所傳者至今類多磨滅可惜故錄之爾
治平元年三月晦日書(集古錄)
高陽令楊著碑
(闕)之情窮七道之薁(闕)綜書藉
(闕)賢仕郡歴五官掾功曹司隸從事仍辟太尉遷
定穎侯相特以儒學詔書𠡠留定經東觀順元□之指
蠲㦄世之疑天子異焉擢□議郎遷高陽令德以柔民
刑以威姦是以□庶愛若冬日畏如□旻恩洽化&KR1545;未
壆有成頎甫班□方授銀符聞母氏疾病孝烝内發醳
榮投&KR0008;步出城寺衣不暇帶車不俟駕載馳(闕)躬親
嘗禱追䢨曾參繼迹樂正百行之主扵斯為盛復辟司
徒舉治劇□思善侯相遭從兄沛相憂篤義忘寵飄然
輕舉位淹名顯敷聞于下宜榦帝室佐國輔臣上天不
惠不我悐(□字)遺年五十有三(闕)年十月廿八日壬
寅卒凡百隕涕縉紳摧傷門徒小子喪兹師范悲將焉
告卬叫穹倉感三成之義惟銘勒之制皆所以紀盛德
傳無窮者也若兹不刊後哲曷聞故樹斯石以昭厥勲
其辭曰
元乾鐘德于我楊君其德伊何如玉如瑩烝烝其孝恂
恂其仁躬尚節儉(闕)文綱紀
典謩(闕四字)
右漢故高陽令楊君之碑篆額楊君名著太尉震之
孫常山相讓之子碑缺其名得之于震碑仕歴司隸
從事議郎高陽令思善侯相年五十三而卒石損亡
其年漢之王國相則秩二千石侯國相纔與令長等
耳思善者汝南之小國碑首題以高陽者蕞爾國不
若壯哉縣也楊震碑亦稱著為高陽爾晉宣温薦譙
秀表云敦在三之節李善引國語欒共子之言曰人
生扵三事之如一謂父生之君食之師教之也漢代
銘誌類皆門人所立故用此語者頗多逢盛碑云感
激三成一列同義楊震碑云緣在三義一楊統碑云
追在三之分此碑云感三成之義三楊碑皆用之同
出晉語也詩以圻父作祈父此云頎甫盖又借用(隸釋)
碑以未基為未朞醳榮為釋榮投□為投紱師范
為師範穹倉為穹蒼□即拜字□即秋字䢨即蹤
字(同上)
右高陽令楊君碑首尾不完而文字尚可識云司隸
從事定潁侯相最後為善侯相善上一字磨滅不可
識盖其中間嘗為高陽令而碑首不書最後官者不
詳其義也按楊震碑高陽令著震孫也今碑在震墓
側(集古錄)
右漢隸不著書撰人名氏首尾不完不見名字據碑
嘗為高陽令最後為善(上一字闕)侯相而碑額但曰高陽
令楊君碑據楊震碑高陽令名著震孫也碑在陜府
閿鄉(集古錄目)
楊著碑隂
(闕)孫甫(闕)鉅鹿時稚明魏郡公孫世陽魏郡□□明
魏郡申(闕)魏郡吳(闕)中山張季興彭城丁季珍五
東郡楊卓成(闕)秋河東(闕)子河河東李順英中
山李景持博陵信都晏(闕)和南陽李長龍南陽吕武康
(闕)千(闕)河東杜仲異河東李子
嚴五博陵王仲臺五博陵(闕)公義河内馬仲思魏郡李
孟賢(闕)許元賓平原孫伯仁右後公門生(闕)汝南陳
萬昌汝南尹仲恭勃海高文镹勃海孫叔直河東孫定
博彭城閭□世成彭城劉德祖涿郡張子竒馮翊上官
孝蘭馮翊于元歴魯國朱登高北海齊安祖東郡劉季
義河間(闕)河間劉子顯
右四人五百
右沛君門生
河東常仲嘗河東任镹河河東相里文調河東枝彦光
河東侯子宣
右人五百
河東楊公博河東賞威立河東盧文式河東盧叔□河
東盧子辯河東(闕)文和河東常文則河東楊景鴻河東
常德寅會稽李子義廣漢古世宏魏郡扈子明(闕)
右三人沛君坐
右楊著碑隂其間有沛君門生者沛相統也後公門
生者太尉秉也楊震拜于前故以秉為後沛君者著
之從兄後公者著之季父後公之薨其猶子繁陽君
委榮而投紱高陽君以沛相之喪亦棄官而歸一門
孝義如此宜其門人事之如一伐石立表無彼此之
分非皆著之門生也故不名(隸釋)
右不著書人名氏碑首尾不完今可見者四十餘人
各有所出錢數楊氏數世皆葬閿鄉此碑有後公門
生者又有稱沛君門生者不知何人碑隂也後公義
不可知沛君所謂沛相者也碑在陜府閿鄉(集古錄目)
右高陽令楊君碑隂歐陽公集古錄云余家集錄得
楊震墓域中漢碑四震及沛相繁陽高陽令碑并得
碑隂題名然得時參錯不知為何碑之隂也集古所
有余盡得之又各以碑隂附于碑後其曰懷陵圉令
蔣禧字武仲者沛相碑隂也其曰故吏故民故功曹
史故門下佐者繁陽令碑隂也其曰右後公門生右
沛君門生者高陽令碑隂也(金石錄)
冀州從事張表碑
君諱表字元異系帝高辛爰暨后稷張仲孝友雅藝攸
載天挺留侯應期佐治與漢龍興誕發神謀君其胤也
懿烈純德繼踵相承于來我君亦邦之雄兼才伯知高
朗令螎該覽羣緯靡不究窮初仕郡為督郵鷹撮霆擊
威德日隆糾剔荷忒抵拂頑詾屬城祇肅千里折中入
為主簿含謨吐忠委蛇公門謇謇匪躬將美匡醜對颺休
光歷五官掾功曹山立時行貢真絀偽遏漸防萌后
臧其勛俾守犂陽□身帥下神化變通方伯術職嘉君
義剛旌命&KR2024;任比國用寧遂播芳譽有馥其馨當陟台
階注紀□庭□榘未合實命不同度時否泰盤桓利貞
(闕)歸斯服舍之則蔵□脩陶父怡志岳陽恬静湛泊匪
偟時榮春秋六十四以建寧元年三月癸巳寢疾而終
其年十有一月丙寅克葬僉以為洪德宜演述□載彌
以新功烈不讚紀後來無所聞扵是刊石勒銘以示後
昆其辭曰
於穆君兮煥流芳闡洪軌兮休烈彰令德攸兮宣重光
仕郡州兮廸民康宜圭臣兮為棟梁旻不淑兮降淪霜
&KR0008;芝華兮殱彦良伊喆人兮夀不將世雖短兮名悠長
位雖少兮功悠揚伐松栢兮構斯堂鏤金石兮夐不忘
萬子孫兮永烝嘗
右故冀州從事張君之碑篆額在冀州張君名表靈
帝建寧元年卒此碑皆作四言韻語其末四句又五
言云洪德宜演述億載彌以新功烈不讚紀後來無
所聞與費鳳碑文體相類碑云張仲孝友雅藝攸載
者指詩為雅藝也后臧其勛俾守犂陽者帝美其功
使官扵冀也犂陽讀為黎陽歐陽公謂鷹撮盧擊是
以狗喻人擊上一字石損其半予初刻此碑失扵深
考徐而察之乃鷹撮霆擊非盧擊也郭仲竒為司隸
從事碑云鷹偫電擊意與此同(隸釋)
碑以荷為苛詾為□螎即融字&KR0008;即忒字□即退
字攸即脩字□即億字(同上)
右漢冀州從事張表碑云君諱表字元異其碑首題
云漢故冀州從事張君碑而文為韻語叙其官閥不
甚詳但云春秋六十四以建寧元年三月癸巳寢疾
而終其辭有云仕郡為督郵鷹撮盧擊是以狗喻人
也又有畔桓利貞之語盖漢人猶質不嫌取類扵鷹
犬畔桓疑是盤桓漢時文字簡少假借爾(集古錄)
右漢隸不著書撰人名氏表字元異嘗為冀州從事
後去官不仕而終碑以建寧中立在冀州(集古錄目)
建寧元年十二月立(金石錄)
碑云君諱表字元異系帝高辛爰暨后稷(云云)春秋
六十四以建寧元年三月終其年十有一月丙寅葬
(復齋碑錄)
建寧元年立諸道錄云在澶州府衙都廳上集古金
石隸釋云在冀州(漢隸字原)
竹邑侯相張夀碑
君諱夀字仲吾其先盖㬜大夫張老之裔世載(闕)勲遵
帥紀律不忝厥緒為冠帶理義之宗君孝友恭懿明允
䔍信敦悅經睢習父東光君業兼綜六藝博物多識略
涉傳記矯取其用股肱州郡匡國達賢登善濟可登斑
叙優能正躬帥陪臨疑獨照確然不撓有□甫之風舉
孝廉除郎中給事謁者贊衛王臺婁(闕)忠謇上嘉其節
仍授命莢匡其京輦昭德塞違内平外成舉無遺愆遷
竹邑侯相明德慎罰縣奉采土遭江楊劇賊上下(闕)征
役賦彌□萌于(闕)戈杼軸罄殫君下車崇尚儉節躬自
菲薄儲偫非法悉無所留并官相領省倉(闕)小府御史
朝無姦官□無滛寇教民樹藝三農九榖稼嗇滋殖國
無災祥歲聿豐穰皤白之老率其子弟以循仁義蛑賊
不起厲疾不行視事□載黔首樂化戶口增多國寧民
殷功刊王府將授轓邦對揚其勛功曹周憐前將放濫
君徹澄清憐顧愆悔過督郵周紘承會表問君常懷色
斯舍無宿儲□用高逝老弱相擕攀援持車千人以上
沛相名君駱驛要請君捐禄收名固執不顧民無所卬
國違所頼上下同□州郡聞知旌兮禮招復為從事&KR0008;
&KR0008;虎視不折其節辟司徒府進退以禮舍弘内圥□(闕)
晧爾&KR3818;天不&KR0008;遘□無瘳年八十建寧元年五月辛酉
卒嗚呼哀哉夫積□純固者為天人所鍾功假扵民者
叙左銘典扵(闕)㑓(闕)訪諸儒林刊石樹碑式昭令徽其
辭曰
亮元德扵我君膺清茂體懿純超三署垂令(闕)甄聲號
(闕)憲臺矯王業弻紫微彈羣司清公(闕)緩薄賦牧邦畿
棃烝殿(闕)荒饑感良臣哀其靈朅輕舉(闕)來征民歎思
暨輿人宰府命遂□(闕)名振射(闕)彌闡垂令紀永不
刊弓骨德流後昆
右漢故竹邑侯相張君之碑隸額張君名夀以孝廉
為郎嘗相竹邑靈帝建寧元年卒張君治功曹周憐
之過反為督郵周紘所窘至扵捐禄而歸此風古今
一也前史多以牟為蟊海廟碑嘗借侔字(隸釋)
右漢竹邑侯相張夀碑云君諱夀字仲吾其先晉大
夫張老盛德之裔孝友恭懿明允篤信博物多識獵
涉傳記臨疑獨照確然不撓有孔甫之風舉孝廉除
郎中給事謁者遷竹邑侯相年八十建寧元年五月
辛酉卒其大略可見者如此其餘殘缺或在或亡亦
班班可讀耳(集古錄)
右漢隸不著書撰人名氏夀字仲吾官至竹邑侯相
碑以建寧元年立(集古錄目)
建寧元年五月立(金石錄)
在單州成武縣城内墓南(天下碑錄)
竹邑侯相張夀碑八分書建寧元年五月今在城武
縣土人截為後人碑趺止存二百餘字(金石文字記)
堵陽長謁者劉君碑
建寧元年立(金石錄)
建寧元年立子山字也其名疑是松字(漢隸字原)
六藝之一錄卷四十三
