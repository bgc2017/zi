欽定四庫全書
六藝之一錄卷一百六十錢唐倪濤撰
法帖論述三十
珊瑚網
唐摹蘭亭墨蹟
朱光裔李之儀觀元豐五年三月二十七日
李秬王景通同觀戊戌七日
王景脩張泰寧同觀
元豐四年孟春十日又同張保清馮澤縱觀文安王景
脩題
仇伯玉朱光庭石蒼舒觀元豐五年四月廿八日
定武舊帖在人間者已如晨星矣此又落落若啓明者
耶元貞元年夏六月僕將歸吴興叔亮内翰以此卷求
是正為鑒定如右甲寅日甲寅人趙孟頫書
右唐賢摹晉右軍蘭亭宴集序字法秀逸墨彩豔發竒
麗超絶動心駭目此定是唐太宗朝供奉搨書人直宏
文館馮承素等奉聖旨于蘭亭真跡上䨇勾所摹與米
元章賺于蘇才翁家禇河南檢校搨賜本張氏石刻對
之更無少異米老論精妙數字皆具有之毫鋩轉折纖
微備盡下真蹟一等予家舊藏趙摹搨本雖結體間有
小異而義類良是然各有絶勝處要之俱是一時名手
摹書前後二小半印神龍二字即唐中宗年號貞觀中
太宗自書貞觀二字成二小印開元中明皇自書開元
二字作一小印神龍中中宗亦書神龍二字為一小印
此印在貞觀後開元前是御府印書者張彦遠名畫記
唐貞觀開元書印及晉宋至唐公卿貴戚之家私印一
一詳載獨無此印盖猶搜訪未盡也予觀唐摹蘭亭甚
衆皆無唐代印跋未若此帖唐印宛然真跡入昭陵搨
本中擇其絶肖似者秘之内府此本乃是餘皆分賜皇
太子諸王中宗是文皇帝孫内殿所秘信為最善本宜
切近真也至元癸巳獲于楊左轄都尉家傳是尚方資
送物是年二月甲午重装于錢塘甘泉坊僦居快雪齋
壬子日易跋贊曰
神龍天子文皇孫寳章小璽餘半痕鸞飛離離舞秦雲
龍驚蕩蕩跳天門明光宮中春曦溫玉案卷舒娱至尊
六百餘年今幸存小臣寧敢比璵璠金城郭天錫祐
之平生真賞
君家禊帖許甲乙和璧隋珠價相敵神龍貞觀若未遠
趙葛馮湯總名迹主人熊魚兩兼愛彼短此長俱有得
三百二十有七字字字龍蛇怒騰擲嗟予到手眼生障
有數存焉豈人力吾聞神龍之初黃庭樂毅真跡尚無
恙此帖猶為時所惜况今相去又千載古帖消磨萬無
一有餘不足貴相通欲抱竒書求博易鮮于樞題
長樂許將熙寧丙辰孟冬開封府西亝閱
臨川王安禮黃慶基同閱元豐庚申閏月十日喬氏
簣成中山甫印
至元甲午三月廿日巴西鄧文原觀
唐摹蘭亭余見凡三本其一在宜興吴氏後有宋初諸
名公題語李范菴每過荆溪必求一觀今其子孫亦不
輕出示人其一藏吴中陳緝熙氏當時已刻石傳世陳
好鈎摹遂搨數本亂真而又分散諸跋為可惜耳其三
即此神龍本也嘉靖初豐考功存禮嘗手摹使章正甫
刻石於烏鎮王氏然予未見真跡惟孫鳴岐抄得郭祐
之詩跋鮮于伯機長句每慨然欲思一見而不可得蓋
往來于懷者五十餘年矣今子京項君以重價購于王
氏遂令人持至吴中索余題語因得縱觀以償夙夜之
願若其摹搨之精鈎填之妙信非馮承素諸公不能也
子京好古博雅精于鑒賞嗜古人書法如嗜飲食每得
竒書不復論價故東南名蹟多歸之然所蓄雖多吾又
知其不能出此卷之上也萬歷丁丑孟秋七月三日茂
苑文嘉書
揭傒斯跋静心本蘭亭
右定武蘭亭禊飲叙當以此為第一真古今絶品至元
三年歲在丁丑四月初吉揭傒斯書
康里巙跋静心本蘭亭
右定武蘭亭乃神妙之本其寳藏之不可輕易與人也
康里巙題(此二跋皆在趙承旨十六跋本張天雨王蒙二跋别錄在前)
定武蘭亭卷趙子固所藏落水本
昔中原雲擾定李生獲禊帖真刻嘗以墨本投韓忠獻
韓公索之急乃摹刻送官其後宋景文始得李本藏之
公庫至薛師正出守紹彭又從而易之盖自韓宋以來
士大夫得之是邦者真贋已相亂矣東陽周致肅以此
卷相視題識由高平范公而下皆宋名臣其必識真本
矣乎鄜劉汶書
薛紹彭自為一書辨定武石刻號稱詳密李學究本最
所寳惜當時士大夫家有此刻者可僂指數而蘇才翁
所蓄則錢惟演家物也後陳季常得之後曾覿得之最
後子固得之嘗江行覆舟入水瀕死猶手之高出水面
不置曰吾性命可棄也而此帖不可棄其見寳惜如此
子固死遂流落江東予聞諸陳子山張伯雨云此卷意
度與今御府所藏唐人響搨本蓋相似而周君自言得
之江東印章題跋其可徵其為李本何疑哉洪武四年
歲在辛亥冬十一月癸巳眉山蘇伯衡識
禊帖綜聞
宋喻璆跋榮次新所藏本
世人於蘭亭肥瘦二本互有去取余獨以為飛燕太真
俱是國色未可以已所好惡為高下也頃歲楊公盤齋
為余言薛道祖是其姻道祖在中山得蘭亭石本於公
厨歸宣和中有旨索取薛氏父子通夕摹搨意欲取捷
覆紙三重併摹之故字畫肥瘦不同始余知肥瘦本未
易高下既有聞楊公之說顧猶未敢斷以為一本也淳
熙戊申汪季路自江南從事秩滿過錫山舟中出所藏
本謂余曰本有肥瘦之異當以孰為勝余以所見與所
聞楊公者告之季路笑曰摹打有不同耳非有二本也
不然豈應毫髮無不相似耶是余之所見未為不然而
盤齋之言猶季路之精鑒為不可及也余因與季路他
日視蘭亭叙肥本墨必淡瘦本墨必濃墨之濃淡亦致
肥瘦之一端也因相與大笑蘭亭自是無遁形矣世人
又於湍流帶右四字完缺者亦要致去取而不知摹打
之時有前後此尤可鄙壬子首夏東平榮公俾余識於
其所藏本之後喻璆
葛謙跋唐摹本蘭亭
逸少筆蹟如優鉢曇花近世罕見雖古人響搨亦乏善
本盖臨書不在於點畫排比之工而在於得筆意脫或
昧此譬如垂絶人神氣都喪形體雖具奚為也此本得
之於許昌靳氏其家襲藏無慮百餘年萬歲殿舊物無
疑觀其筆蹟遒潤緊快分明懔然有生氣若出乎右軍
之手决非趙模韓道政等所為非虞永興則禇河南筆
也深於書者當自知之昔人論宋文帝書以為工夫不
及羊欣而天然過之臨書而得天然意必知為名筆葛
謙
向子諲題高宗臨蘭亭賜本
臣子諲伏蒙聖恩以臨晉王羲之蘭亭叙為賜臣拜手
稽首恭惟皇帝陛下聖學高妙出于天縱不獨有龍跳
虎卧之勢盖書為心畫心正則筆正其發為訓誥誓命
之文回造化于掌握豈微臣形容之所能盡昔唐文皇
留意此書嘗命韓道政等臨摹分賜貴近陛下方撥亂
反正有周宣漢光中興之略萬機之暇手不釋卷或游
戱于翰墨將見神武聖功過文皇遠甚如臣愚陋乃獲
拜宸章之寵事越前古曷稱所蒙聯珠合璧光輝蔀屋
有榮耀者焉刻諸堅石俾子孫世守之紹興七年三月
己巳右朝請大夫充秘閣修撰發遣兩浙路計度轉運
使公事臣向子諲謹題
右向氏所刻賜本高皇帝臨此帖不一此紹興
七年所書也領字從山又缺三字盖臨甲袠第
二本云下鈐游佀章
元許可翁跋宋高宗臨蘭亭賜陳康伯本并詩
明陵四十年間時和歲豐萬機之暇從事翰墨亦聖學
游藝之一端紹興十九年此何時也蘭亭有感予于是
重有感焉許有壬題
伏梁墨妙懲艱得但許臨摹入鐫刻可憐片石本無脛
乃逐兵塵走南北德光不惜身為羓席&KR1032;晉物歸其家
遂令此石贋俱售何如荒煬初不有江左善書豈無人
不觀其字觀其身高標峻誓抗塵表蘭亭宜擅千年春
夷門不見長安日却從晉主效銜璧購亭又至瑪瑙亭
轉使高人薄蕭翼力能全璧無相如天下不復知同書
中原廣陵幾秋草歸宿無真存莫保家雞野鶩争賞音
移形蛻影争千金更疑摹印幾千百不聞舒賦劖其隂
米狂哆然稱博古定武雖真猶不數人間真蹟竟茫茫
支機石亦淪風雨至正癸巳六月上弦安陽許有壬
元旴江揭右民題玉版蘭亭詩
臨池舊眼被昏遮玉版摩挲字隔紗忽憶昔年觀定本
絶勝枕舊與梅花
胡翰跋米臨蘭亭
米南宮論蘭亭禊帖毫髮無遺至其所自書乃縱横若
此盖出入規矩晩年筆也南宮嘗言善書得一筆已獨
有四面故其對帖臨倣者與真無辨而任意揮洒者入
妙自得人鮮及焉余昔見黃文獻公恨未及以此質之
姑識于公手跋之後金華胡翰時洪武甲寅仲春望日
方希直題蕭翼賺蘭亭圖
唐史稱侍臣請集太宗文章太宗不許曰人主患無德
政文章何為因斯言而觀其用心豈欲以區區翰墨傳
世者哉而于蘭亭一紙之微乃設詐謀命翼賺取于辨
才溺于嗜好之篤顧與中主無異何其惑也然以人主
之尊不以威廹勢取而委曲求之于一老僧其用心亦
厚矣玩之沒身納諸陵寝石函鐵匣錮于山陵之下其
藏護亦固矣而數百年之後不免為有力者所發則夫
世之縱意非可欲取之不遺餘力而謂可以守而不失
者豈非大惑也哉此可見為天下所同欲之物苟非其
所宜有雖人主不能長守惟不溺于物者乃能不為物
所累圖之工否不足論而斯理觀者所宜識也圖今蓄
於蕭君彦祥彦祥好學之士其尚以是觀之十七年二
月六日方孝孺書
家藏宋搨蘭亭叙跋
張懷瓘品行書推右軍第一姜䕫以蘭亭記又右軍行
書之第一自唐以來臨摹家咸宗之及攷張彦遠所釋
二王記札右軍行書不下三十餘紙非不各擅精妍而
意匠筆先韻浮影表無如兹廿八行之美備者也竇臮
書賦留連于興酣延之紀原咄嗟其神助亶不誣耳余
所藏宋搨禊帖十有二本雖填影手限鐫刻工懸木石
質分楮墨拓異未必盡探驪額而優孟衣冠具在尚可
即似求真竊嘗疑之右軍醒後所書數百十本唐初應
傳播人間即遜禊日染翰當不在禇歐諸公下臨摹家
曷無一及者豈右軍續書行欵體勢規規初本亦如今
臨搨相因久而莫辨遂無别錄可參證異同耶然其有
意無意之妙在諸本亦各有所得當時用筆果有如袁
裒所謂内擫而收歛故森嚴有法者乎抑堯章所貴濃
纖間出血脉相連筋骨老健風神灑落者乎世不能不
第一右軍行書行書獨能不第一兹廿八行哉昔人云
莊子善用虛能以其虛虛天下之實太史公善用實能
以其實實天下之虛余于蘭亭叙書法亦云蜀秀巖隠
史胡世安識
書家藏舊跋蘭亭卷後
此卷前本風神超俊次本氣骨莊凝摹刻雅稱致佳趙
文敏十三跋今僅存五細玩之盖于禊帖大有觧會因
而擬之以成其變化者豐道生謂趙公深入右軍之室
但結構匾闊近俗以此與王不同識破此病學其筆法
而于結構則專取太清樓脩内司星鳳樓所刻二王佳
帖及集書諸刻宗之則其密邇永和豈但虎賁之于中
郎而已此可謂深知文敏者若兹卷結構幾幾乎從心
不踰矩矣豐考功而在寧復有遺議歟蜀仙井菊潭安
題
跋别集舊搨蘭亭帖
首本字完與米元章所購蘇氏本筆法略彷彿但嶺字
無山向之及痛字不缺是異耳疑亦褚河南所臨搨次
本淡末鈐章久不可辨首行少會字其他字畫亦微有
闕白處十二行世字至十六行將字有斜裂痕丰神隐
秀當亦沿𣲖定武三本在二本伯仲間而筋骨勻潤韻
致悠閒似勝之苐非初搨耳皆莫能考其所自出岷峨
逸史處静甫安書于燕都蜀館之客竹居
竇臮述書賦
窮極奥旨逸少之始虎變而百獸跧風加而衆草靡肯
綮遊刃神明合理雖興酣蘭亭墨仰池水武未盡善韶
乃盡美猶以為登泰山之崇高知羣阜之迤邐逮乎作
程昭彰褒貶無方穠不短纖不長信古今之獨立豈末
學而能揚
唐武平一法書記
太宗于右軍之書特留睿賞貞觀初下詔購求殆盡遺
逸萬機之暇備加執玩蘭亭樂毅尤聞寳重嘗令湯普
徹等搨蘭亭賜梁公房元齡以下八人普徹竊搨以出
故在外傳之
宋姜䕫續書譜
夫臨摹之際毫髮失真則精神頓異所貴詳謹世所有
蘭亭何翅數十而定武為最佳然定武有數樣今取諸
本參之位置長短小大無有不同而肥瘠剛柔工拙要妙
之處如人之面無有一同者以此知定武雖石刻又未
必得真蹟之風神矣字書全以風神超邁為主刻之金
石其可苟哉
字有藏鋒出鋒之異粲然盈楮欲其首尾相應上下相
接為佳黃庭小楷與樂毅論不同東方畫讃又與蘭亭
殊指一時下筆各有其勢固應爾也
明觧縉書學詳說
昔右軍之叙蘭亭字既盡美尤善布置所謂增一分太
長虧一分太短魚鬛鳥翅花鬚蝶芒油然粲然各止其
其所縱横曲折無不如意毫髮之間真無遺憾近時惟
趙文敏公深得其旨而詹逸菴之于署書亦然學者當
視其精微得之
宋曾鞏後耳目志
脩禊序崇山峻領漢書張耳傳南有五領之戍領字不
從山與嶺同黃長睿校真誥中云領山領也凡山有脊
脊有路可越如馬之項領故古但作領字
安載按史記李延年善歌為變新聲而上方興天地祠
欲造樂詩歌弦之延年善承意弦次初詩因知此序弦
字所自本非誤筆也并識之
王栐燕翼貽謀錄
太宗皇帝命内侍裴愈與山隂令李易直訪王羲之蘭
亭舊跡其流杯脩禊處在越州僧子謙因請建寺于舊
地以藏御札至至道二年二月壬辰詔從子謙請賜寺
名天章仍以御書賜之
陸務觀老學菴筆記
史丞相言高廟嘗臨蘭亭賜壽皇於建邸後有批字云
可依此臨五百本來看蓋兩宮篤學如此
一角編
跋宋搨定武淳化二本
蘭亭無下搨宋搨乃致佳矣此二本以前本為上以其
神采煥然紙墨精好當時定武損本也次本為淳化刻
余生平所未見意亦秋壑所藏各種之一耳戊戌仲春
觀於長安旅舍因題董其昌書
周幼聞跋家藏舊搨蘭亭
右宋紙本亦嘉興錢梅仙先生故物余既購曹娥帖彼
人復以此帖歸余筆法少遜何氏然風神氣韻似勝國
子監刻也高七寸六分闊三寸七分有朱文錢嘏印信
印善本委角印彭城壺盧印嘏字方印白文洛陽忠孝
家長方印
元吴仲圭臨蘭亭跋
定武蘭亭月江子固各擁善本但月江墨氣欠佳子固
兩字缺左未為全璧今友兄仲圭妙合二家手自登石
真連城之希寳也倪瓉記
趙文敏文衡山臨蘭亭合卷跋
趙文敏蘭亭真蹟
子昂臨
白宋箋紙本高七尺五寸闊三寸七分末紙祇闊三
寸一分有朱文趙氏圖印大雅長印趙氏子昂方印
文衡山蘭亭真蹟
暇日偶與子傳言及古蘭亭戱為寫此雖乏形似而典
則猶存觀者當求之驪黃牝牡之外也癸卯四月十七
日徵明記
宣德鏡面紙本高七寸五分闊三寸八分有朱文徵
明聯珠小印
趙吴興一生書蘭亭叙不知幾百本即余所見己及三
四十卷矣然皆定武肥本筆法徵仲不甚學蘭亭而善
學蘭亭以其不相似此與吴興所得各有門庭若以不
相似為得髓又是癡人前說夢也董其昌書
吴孝甫所藏定武損本蘭亭不一而足是卷前後二搨
較然殊觀無容低昂孝甫又以趙文敏文徵仲手蹟葺
為合璧遂成重器當必有好事者據舷欲溺以購之也
戊戌六月八日得觀於長安因識之周祖
蘭亭善本世所罕覩此二搨濃淡異致皆有古色暎人
眉睫趙文二公筆意亦分濃淡而韻致洒然於書學可謂
功深力到矣彙集成卷上下千載間相繼美信可寳也
朱之蕃書
古今臨蘭亭而得右軍筆意者惟趙吴興一人而已余
往年有吴興得意蘭亭一本乃為仇伯壽臨者筆意飛
動無一畫非右軍忽爾失去反覆思之數年常形于夢
寐今春偶有客擕吴興臨蘭亭本來售者展眎之與余
昔所藏者無異因知子昂平生臨蘭亭工夫最多得意
者故不一而足耳值空囊未能購得無何為吾友吴孝
甫得之物各有主豈不信然孝甫製成一卷前列定武
墨本後續以文徵仲臨本遂成三絶嗟嗟此帖誠得其
所矣孝甫見秋風起將買棹南還余故藉觀久之書數
字識之以為他日之話柄云明萬歴戊戌重九日濠梁
朱宗吉跋於竹館中
右寳晉册新安一巨姓託其轉售於余余觀前後二搨
古澤古香迸露楮墨趙文二蹟復精神奕奕遂罄數年
硯田易之原装作横卷余按割紋乃是册頁因仍其舊
法用宣德紙装潢舊香柟木面贊曰魚弄新姿鶴鎩晴
翮命輕孟堅計賺蕭翼前定武石後淳化刻趙也升堂
文不踐迹識昌繼祖殿蕃詳吉多幸兼收永保勿失雍
正己酉(闕)月(闕)日錢塘周二學
式古堂書畫彙攷蘭亭叙目
開皇蘭亭本(趙孟籲觀周馳觀袁裒觀吾衍觀游景仁題吴文貴觀孫
承澤題曹溶題)
别本蘭亭姜白石題摹右軍真蹟本(姜䕫識玉識)
定武蘭亭古本(許將閱王安禮黃慶基同閱朱光裔李之儀觀李秬王景通
同觀王景脩張太寧同觀張保清馮澤縱觀王景脩題王容題炳五題王守誠觀并
重識願學齋書危素識熊夢祥書張紳識倪瓉詩高啓題王彝識張適外錄
蘭亭博議)
神龍蘭亭叙(外錄珊瑚網二則)
定武蘭亭卷(趙子固藏落水本范仲淹題蘇子美觀郭雍書鄧襄題米友
仁觀蘭亭紀臨傳劉汶書杜本觀許大同識吴鍈觀胡翰姜焴同觀蘇伯衡識
鄭濤記王猷定觀項聖謨記)
定武蘭亭本(山谷二跋)
宋御府搨定武蘭亭卷(宋高宗題游景仁墨蹟題何處恬書)
宋搨禇摹蘭亭米跋本(米芾審定游景仁墨蹟題)
宋搨定武不損本
定武禊帖五字未損本(滎芑跋陳繹曾書王士熙詩陳繹曾詩六
研齋筆記)
定武蘭亭五字不損本(寅亮存存齋同覽貫通彭惠廸張觀國米芾同
觀寅亮勤中孟堅沖道信道同觀疇齋三題趙孟頫書鄧文原孟籲王一初同觀劉致
觀袁桷書貢奎觀元明善記崔濬尹彬同觀岳至記吴善跋張仲壽二題張丑)
定武蘭亭薛師正正本(五字不損會字全存少剥王肯堂跋)
宋搨劉貴妃并内侍張延禮蘭亭合卷(宋摺裱游景仁墨
蹟三跋)
宋搨蘭亭卷(宋摺裱臨江王摹本游景仁墨蹟題機)
定武損本蘭亭僧茂宗作圖合本(傅朋觀孫覿覽俞鎮觀
鄧文原柯九思跋韓性文徵明識竹齋王佐跋珊瑚網)
定武蘭亭趙承旨十六跋静心本(上有王曉印章五字損本彦
升持國和叔次道同觀施商輔俞松記趙孟頫十六跋揭傒斯題康里巙題張天
雨王蒙書珊瑚網)
定武蘭亭趙子昂十三跋獨孤本(五字已損趙子昂十三跋)
定武真搨蘭亭卷(王順伯藏本朱熹題李大性定之黃犖書何剡丁
端祖喬行簡趙崇憲滕強恕楊汝明陳貴謙真德秀同觀張鈞劉爚任希夷薛極薛紱胡榘趙希
昔同觀李日華)
毛仲益所藏蘭亭叙(陸游書)
成都石本蘭亭集序(廣川書䟦)
復州裂本蘭亭(卷首錢霅川作賺蘭亭圖錢選詩趙子崧觀珊瑚網)
蘭亭舊刻并賺蘭亭圖合本(吴景文藏柯九思觀趙雍巖觀
干文傳題鄭元祐題錢良右陳方題焦粲釋祖偁詩福聚題知玉成鄭僖陸
友題張淵題俞焯詩黃公望陳深書釋若舟書釋廷俊題鄭元善觀張遜題
李纉識高元復梅屋道人書古)
宋搨玉枕蘭亭(孫承澤題黃機題)
玉枕蘭亭帖(王禕跋王佐記珊瑚網二則)
玉枕蘭亭福州本(陳衎跋徐渤跋周密志雅堂雜抄)
宋淮海桑世昌蘭亭博議
元陶宗儀蘭亭諸刻考
明胡若思蘭亭諸本考
蘭亭墨蹟
禇摹禊帖(易簡題章惇觀富弼觀范仲淹題襄題堯臣題沈遘章岵晏崇
共觀裴煜題當世題薛嗣昌題許彦先觀范純粹范子竒題純老彦祖巨源成伯
子雍完夫正仲子中敏甫子瞻子由同觀呂大防觀葛蘋米芾蘇寳米友仁跋徐珵
題李應禎題米襄陽志林弇州山人藁)
褚摹王羲之蘭亭帖(蘇太簡題簽米芾贊蘇氏重装范仲淹題王堯
臣觀米黻記劉涇觀龔開王申同觀朱葵觀羅應龍楊載觀白珽觀仇儿舒穆張
翥吴霖同觀張澤之書張雨重觀程嗣翁觀陳敬宗題髮僧上振四跋)
褚登善臨蘭亭帖(王文惠公藏本米芾審定蘭亭考)
唐摹禊序墨蹟(神龍本許將閱王安禮黃慶基同閱朱光裔李之儀觀李
秬王景通同觀王景脩張太寧同觀張保清馮澤縱觀王景脩題仇伯玉朱光庭石蒼舒
觀趙孟頫書郭天錫跋并贊鮮于樞題鄧文原觀文嘉書)
褚臨右軍曲水序(世稱天歷蘭亭王世貞)
右軍禊帖(張洎藏本南唐後主書)
蔡忠惠臨禊帖
范文度摹禊帖(蔡襄歐陽脩書滁山醉翁題歐陽脩又書山谷題尤袤)
秦少游臨禊序(書畫舫)
薛紹彭臨蘭亭序(危素題虞集書王世貞跋書畫舫)
宋高宗臨蘭亭序(陸務觀筆記)
宋思陵臨禊序(孝宗書書畫舫)
宋高宗臨賜禊帖(賜陳康伯本許有王題許有壬詩)
思陵御書晉王羲之修禊序(賜呂頥浩本頥浩書并謝表)
趙文敏臨禊帖并圖合卷(子昂記)
松雪臨定武蘭亭本并記(劉致觀)
趙文敏摹蘭亭序并題(吴寬跋周天球記藏青老人毛五雲褚勉盧志
愛觀富世觀)
趙承旨臨禊帖(師道題趙孟籲題仇遠跋)
趙集賢臨蘭亭卷(士竒書士竒載題蘭亭居士識)
張仲壽臨定武蘭亭本并識(全璡觀王敬方觀)
俞紫芝臨定武禊帖并詩(陳繼儒書項子京真賞)
董文敏書禊序卷
禊帖類林目錄
第一卷本事門
王右軍蘭亭脩禊詩叙
王右軍謝安石以下十一人各成四言五言詩一
首
郗曇王豐之以下十五人各成詩一首
孫興公蘭亭後序
蘭亭紀事七則(通典一則三朝國史一則燕翼貽謀錄一則天章異聞一則
羊欣筆陣圖一則王師範右軍祠堂碑一則李兼蘭亭禊序歲月考一則)
祓禊典故六則(風俗通一則顔延年曲水詩序一則漢書二則荆楚歲時記
續齊諧記各一則)
禊叙評論五則(山樵夜話一則王得臣麈史一則陵陽室中語一則晁氏評
一則陳謙跋一則)
蘭亭詩話四則(黃伯思跋唐人書蘭亭詩胡明仲跋羅長卿所藏蘭亭詩葛常
之蘭亭詩論黃徹䂬溪詩話一則)
禊叙字辨(黃伯思辨傍註僧字不是曾字之悮姜堯章蘭亭偏傍攷曾宏文蘭亭審
訣歌曾鞏論領字胡世安論弦字王佐論各處摹本)
第二卷紀述門
唐太宗得蘭亭真本始末
何延之蘭亭記劉餗蘭亭傳記
韋述集賢記秦淮海題跋
趙彦衛雲麓漫抄(前叚)錢希白南部新書
鄭文寳南唐近事曾宏父蘭亭記跋語
周越法書苑一則張舜民畫墁錄
晁補之題記一則王銍蘭亭記跋
宋姜白石禊序跋汪珂玉論蘭亭記
定武石刻始末
黃山谷跋蘭亭一則趙秷仲古跋一則
何薳春渚紀聞何子楚跋語
趙彦衛雲麓漫抄(後段)蔡絛孫氏蘭亭本傳
畢少董蘭亭跋榮次新記蘭亭一則
揮麈錄一則王明清論蘭亭記
曾宏父高宗宸翰跋趙希鵠洞天清錄一則
汪珂玉論定武刻本
第三卷圖畫門
宋李心傳記徽宗御題王維蘭亭圖卷
宋濓記蘭亭觴咏圖黃溍跋蘭亭圖
王佐蘭亭禊圖記
吴傅朋跋閻立本畫蕭翼賺蘭亭圖
支仲元畫蕭翼賺蘭亭圖
郭若虛志蕭翼說蘭亭圖
李漢老跋田務本藏蕭翼賺蘭亭圖
李心傳題蕭翼取蘭亭圖
王疇若題蕭翼取蘭亭詩
錢舜舉賺蘭亭圖詩
宋濓跋蕭翼賺蘭亭圖
方希直題蕭翼賺蘭亭圖
吴景文藏蕭翼賺蘭亭圖(詩跋六則)
蕭翼題雲門詩二首
高似孫桑世昌二跋
黃山谷跋王右軍斫鱠圖
蘇東坡跋王右軍斫鱠圖
第四卷詩贊門
法書要錄二王書語中蘭亭詩五首
宋太宗御書前人詩一首
宋高宗復古殿贊韓忠獻詩話一則
蘇東坡墨妙亭詩西溪叢話一則
唐人經蘭亭故池聯句蘇欒城山隂陳迹詩
華鎮會稽咏古詩
黃山谷詩二首(題楊凝式書贈邱十四)
蘇易簡題家藏蘭亭詩
蔣之竒墨妙亭詩薛道祖詩一首
米襄陽詩四首(題劉滛所收唐搨本詩題永徽中橅本詩跋致柔定武本詩寳晉
齋詩)
米襄陽米姓秘玩贊(有跋)
薛紹彭題唐搨硬黃本詩
李大異跋游氏本詩無名氏題定武本詩
王仲衡題袁氏本詩陸務觀詩二首
楊誠齋題袁起巖本詩薛季同觀畢氏本詩
田秀實題畢少董本詩
陳齊之跋王沂公本詩三首
袁起巖題王順伯本詩
樓攻媿題汪季路本詩樓攻媿題袁起巖本詩
樓攻媿題羅春伯本詩劉度過蘭亭書堂詩
高祖之右軍祠堂詩王龜齡會稽詩
羅頌詩一首王容詩二首
桑氏筆記宮詞一首趙彦衛詩一首
葛立方紀事詩葉時跋蘭亭考詩二首
樓鑰跋蘭亭考詩二首黃由跋蘭亭考詩一首
楊長孺跋蘭亭考詩二首
曾宏父刊禊圖後詩(有序)
許有壬跋高宗臨蘭亭詩
揭右民跋玉版蘭亭詩
第五卷鑒賞門
武平一徐氏法書記孫過庭書譜
張彦遠法書要錄竇臮述書賦
宋高宗翰墨志三則
宋高宗跋宗室子晝定武本
宋高宗御書一則宋孝宗還從臣所進本
歐陽文忠集古錄一則
蔡端明(襄)題王公和所藏本
蘇文忠(軾)題河朔本蘭亭後一則又題蘭亭記一則
黃文節(庭堅)題跋九則(為張熙載書跋重刻天字不全本跋棠梨板本跋
唐本蘭亭書王右軍蘭亭草後跋淡墨碑銘書周密彦東坡帖又跋蘭亭二則)
米襄陽題跋三則(跋三米蘭亭跋宗室叔盎本刻唐本蘭亭手簡)
李姑溪(之儀)跋薛氏本
董廣川(逌)跋二則(跋定武本跋成都蘭亭)
曾彦思(伋)跋周延雋本吴傅朋(說)跋王沂公本
張澹巖(澄)跋定武本二則
(朱震范冲)跋司業汪逵本尤(闕裒)跋汪氏藏本
許及之書定武本後郭冲晦(雍)書褚蘭亭一則
葛(闕立方)跋洪慶善本
王誠之(信)刻蔡君謨跋本記(二)
榮次新題跋二則(書家藏本跋蘭亭三本)
王順伯(厚之)跋四則(跋薛道祖籖題本跋長興施氏本跋定武蘭亭跋高續
古藏本)
袁起巖(說友)題跋三則(跋王順伯本一則題王順伯本一則題汪季路本一則)
尤延之(袤)題跋五則(跋楊檉藏本跋王順伯所藏第一本跋王順伯所藏第
二本跋王仲言所藏本跋汪季路所藏山隂馮氏本)
沈虞卿(揆)題跋四則(跋王順伯所藏本題定武本二則跋王沂公本)
第六卷鑒賞門(二)
王仲言(明清)題跋三則(跋榮氏所藏本題越州紙本題玉照紙本)
龔(闕惇頥)跋榮氏所藏本
李(闕耆俊)跋王嘉叟本
周(闕勛)書薛道祖本後
喻(闕璆)䟦榮次新所藏本
陸務觀(游)題跋八則(跋王順伯本跋陳伯予所藏本跋毛仲益所藏本
跋施武子所藏本跋韓立道所藏本跋孟逵所藏本跋蘭亭叙跋岐簡獻王所藏本)
朱文公(熹)題跋三則(跋蘭亭叙一則題蘭亭叙一則題陳舍人蘭亭一則)
陸象山(九淵)跋王順伯所藏本
洪容齋題跋二則(跋定武本一則跋王順伯别本一則)
周益公題䟦三則(跋劉仲威所藏本跋游氏藏禊帖題禊帖一則)
京(闕鏜)跋定武帖施(闕宿)跋定武帖
蔡山父(闕)跋陶安世古本
李(闕處全)題定武舊本李(闕成季)題唐刻蘭亭
李漢老(邴)書于適道蘭亭
韓駒曾馯軒王承可三題蘭亭合卷
元勛(不伐)題趙明遠本朱(闕翼)題蘭亭一則
蔡(闕安強)跋蘭亭張(闕澄)題定武本
張巨山(嵲)題跋二則(題定武本跋毛明仲本)
朱(闕惇儒)題跋二則(跋定武本題馮達道本)
樓攻媿(鑰)題跋五則(跋王順伯本跋王伯常本跋清閟居士本跋黃子
耕本跋蘭亭考)
李(闕處權)跋姚偓本鄭恭老(伯肅)跋定武本
沈約之(端節)跋定武本李(闕洪)刻定武本跋
周紫芝題定武本張(闕頠)跋楊伯時本
曾樂道(槃)題跋二則(跋李中甫本題五字不全本)
衛(闕涇)題定武本
南陽子厚題胡公謹藏本
杜符卿(闕)題定武本
司馬遵道題末後空一行本
康惟章(闕)論定武蘭亭康(闕復)論蘭亭
李(闕兼)蘭亭輯錄小叙
鞏(闕豊)述蔡山父論蘭亭
陳(闕傅良)跋王順伯本
葉水心(適)跋二則(跋游帖跋蘭亭考)
羅(闕點)跋定武帖高(闕文虎)蘭亭考叙
第七卷鑒賞門(三)
宋唐卿(闕)跋知白藏本葉天啓(肇)跋王彦昭本
錢中叟(及之)跋薛伯常本魯長卿(闕)蘭亭會妙跋
魯伯秀(之茂)跋家藏本
范石湖(成大)書所收定武本
楊誠齋(萬里)跋曾氏本詹體仁(闕)跋定武本
張堯臣(闕)跋杜可升本鄭裕齋(价)跋鄭䨇槐本
姜白石(䕫)跋童道人本三則(跋蕭千巖藏山谷題字本)
劉光朝(闕)跋王子敬贈本
劉後村(闕)跋林竹溪禊帖三則
李秀巖(心傳)題跋十五則(題魯雲林藏本題姜堯章藏本書洪内相題本
題劉明達藏本題高宗賜鄭諶本書范文正公本再題文正公本跋歐陽文忠公藏本
跋王沂公本跋曾公叙藏賜本跋曾魯公所藏本跋榮次新所藏賜本跋袁起巖賦長
篇跋王順伯所藏本跋葉石林所藏定武斷石本)
王(闕栢)記考二則(默成蘭亭記考蘭亭)
姜白石藏本有四諸名人題跋
其一(黃庭堅題周翰觀白石自跋)其二(閻孝寬王晉之
葛次顔題白石有跋)其三(單丙文跋)其四(白石有跋)
沈伯愚藏本六跋(吴說朱敦頥沈虞卿二則范成大李心傳)
俞壽翁(松)藏本三跋(米元暉徐兢唐季度)
俞壽翁藏本四跋(蘇東坡賀方回田畫楊書思趙滂潘牥)
俞壽翁家藏不損本十三跋(詹阜民趙師夏題陸游跋陳讜題
曾㬇觀常叔度徐淵子題林成季等觀張嗣古題倪正甫跋李&KR0811;真德秀任希夷題
向若冰識)
沈虞卿兩經題名本(一洪景盧十人題名洪景盧記又尤袤以下十四人題名)
第八卷鑒賞門(四)
蘭亭定武本題跋(許將閱王安禮黃慶基同閱朱光裔李之儀觀李秬王
景通同觀王景修張太寧同觀王景修又題仇伯玉朱光庭石蒼舒觀王容二詩王守
誠觀吴炳自記計七則危素跋熊夢祥書張紳識倪瓉詩高啟題王彝識張適跋)
吴景文舊蘭亭舊刻題跋(柯九思觀趙雍題石民瞻題干文傳題
鄭元祐賺蘭亭圖詩錢良右題陳方題集粲題釋日章詩福聚白雲題知玉成題
鄭禧題陸友題張淵題俞煒題黃公望題陳深題)
五字損本蘭亭題跋(吴說題孫覿覽俞鎮跋鄧文原跋柯九思跋韓
性跋文徵明識)
静心定武本蘭亭題跋(彦升記持國和叔次道同觀施商輔記趙文
敏十六跋揭傒斯跋康里巙跋張天雨跋黃鶴山樵王蒙跋)
獨孤定武本蘭亭(趙文敏十三跋宋克書王鏊跋)
趙子固落水蘭亭題跋(劉汶跋蘇伯衡跋宋濓跋)
雲烟過眼錄載落水蘭亭
輟耕錄載落水蘭亭共二則
戴叔能(良)跋定武本方正學(孝孺)跋定武本
胡若思(儼)跋定武本王竹齋(佐)跋定武本
王弇州(世貞)跋蘭亭十則董文敏(其昌)跋蘭亭七則
胡世安(闕)跋家藏蘭亭三則
汪(闕珂玉)定武蘭亭記
孫退翁(承澤)記定武肥瘦本二則
第九卷臨摹門(一)
蔡端明題唐搨賜本三則
蘇東坡跋官本法帖
黃山谷題跋二則(跋周紹邃家摹本題范氏摹本)
米襄陽題跋八則(蘇耆家三本米姓秘玩蘇激家藏蘭摹本題禇河南摹
禊帖題泗南山杜氏摹本蘭亭二則汪氏藏三米蘭亭題陸柬之摹本蘭亭)
馮普徹等摹蘭亭蘇易簡家摹本蘭亭
褚河南摹禊帖題跋(蘇易簡詩章惇觀富弼觀范仲淹題蔡襄題
王堯臣題沈遘章岵晏崇觀裴煜題馮當世題薛嗣昌題許彦先題范純粹范子竒
題純老彦祖巨源子雍完夫正重子中敏甫子瞻子由同觀呂大防觀葛蘋米芾蘇寳
米友仁跋徐珵題李應禎題)
陸柬之臨蘭亭五詩跋(宋敏求書陳繹題蘇軾題轍同觀黃伯思
書蘭亭詩後)
陸柬之臨蘭亭跋劉秦妹臨蘭亭
李伯時跋褚河南臨本
米元暉題蘇國老家藏摹本
樵隠夜話跋顔魯公臨本
陸務觀跋唐人響搨本葛謙跋唐摹蘭亭
陳齊之跋唐人摹本
吴傅朋跋唐僧智永懷仁臨前後序
王誠之刻蔡君謨跋唐搨賜蘭亭本跋
唐賜韓王元嘉蘭亭摹本跋(其一崔液題其二李後主題其三徐鉉識
其四史應物題樓鑰跋李氏所藏墨蹟桑世昌書一則)
司業汪氏藏唐人臨本四卷(題跋計二十則)
秘閣唐人鈎摹蘭亭三本(題跋計四十一則)
第十卷臨摹門(二)
唐摹蘭亭真蹟(朱光裔李之儀觀李秬王景通同觀王景脩張太寧同觀仇
伯玉朱光庭石蒼舒觀趙孟頫書郭天錫跋并贊鮮于樞題詩許將熙閱王安禮黃慶
基同閱喬簣成鄧文原觀文嘉跋)
范文度摹本蘭亭石刻跋(蔡襄題司馬光公實觀公著觀王珪題
宋敏求題寬夫題蘇軾題轍同觀桑世昌石刻跋呂公著觀韓絳題韓維題許公
堂題桑世昌跋補歐陽公跋)
宋徽宗御書臨蘭亭(李心傳跋)
宋高宗臨賜蘭亭記
呂頥浩書高宗御書修禊序後又謝表一通
高宗臨蘭亭賜本(向子諲跋)高宗臨定武本(李心傳跋)
宋孝宗書思陵臨禊序後
憲聖皇后臨蘭亭本記
陳長方跋李西臺臨本
晁子綺跋秦少游臨蘭亭
高疎寮題喻工部臨蘭亭
李秀巖跋薛道祖臨蘭亭
虞伯生跋薛道祖臨蘭亭
危素跋薛道祖臨蘭亭胡翰跋米襄陽臨蘭亭
黃溍跋米襄陽臨蘭亭
祝枝山跋米襄陽臨蘭亭
戴叔良跋趙文敏臨蘭亭
趙文敏臨蘭亭諸本題跋(一本吴寬跋周天球記藏青老人毛五雲
禇勉盧志愛觀富弼觀一本師道題趙孟籲題仇遠跋一本楊士竒書士竒載題
蘭亭居士識)
趙文敏文衡山臨蘭亭合卷(董其昌跋周祖識朱之蕃書朱宗
吉識周二學跋)
倪雲林跋吴仲圭臨蘭亭
余允文題褚河南臨本胡若思書蘭亭模本後
王弇州跋禇河南臨本董思白論褚河南臨本
第十一卷傳刻門
宋桑澤民蘭亭博議記傳刻六十一種
元陶宗儀蘭亭集刻一百一十七種
元袁清容䟽平生所見本九種
明胡若思蘭亭諸本考十一種
附錄蘭亭諸刻
大業石本龍神蘭亭
淳化本玉枕本
悦生堂本玉板蘭亭
東陽本金陵清凉本
江隂邱氏本穎上本
永樂内府本國子監本
十種蘭亭周邸蘭亭
第十二卷
永字八法依蘭亭考本而以禁經翰林要訣
墨池編書苑菁華書史會要諸書所載詳
略異同註明于下
附錄歐陽率更八法顔魯公八法頌柳柳州
八法頌
六藝之一錄卷一百六十
