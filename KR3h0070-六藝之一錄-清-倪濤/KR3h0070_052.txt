欽定四庫全書
六藝之一錄卷五十三錢塘倪濤撰
石刻文字二十九
建平郫縣碑
建平者哀帝之紀年其五年已改為元夀矣此云建
平五年者與周公禮殿碑相類殆蜀道未知改元耳
此碑却無篆體乃西京之佐書也(隸續)
建平五年立乾道初始出在永康過紫屛二里道傍
其石三面高卑凸㘭刻隨其勢即蔡迨刻記所謂范
功平磨崖碑也復齋碑目作建平范功平治道碑(漢隸
字原)
蜀郡守何君閣道碑
蜀郡太守平陵何君遣掾臨卭舒鮪將徒治道造尊楗
閣袤五十五丈用功千一百九十八日建武中元二年
六月就道史任□陳春主
右蜀郡太守何君閣道碑光武中元二年刻此碑蜀
中近出毘陵胡世將承公好蔵金石刻紹興己未年
帥蜀尚未見之東漢隸書斯為之首字法方勁古意
有餘如瞻冠章甫而衣縫掖者使人起敬不暇雖敗
筆成冡未易窺其籓籬也蜀人以為尊楗閣碑棧路
謂之閣道非樓閣之閣也卭僰九折坂蓋其地華陽
國志云道至險有長嶺楊母閣之峻昔楊氏倡造作
閣故名焉范書光武之紀年二曰建武曰中元祭祀
志云以建武三十二年為建武中元元年宋莒公紀
年通譜云紀志俱出范氏而所載不同必傳寫脫誤
學者失於精審以意刪去梁武帝大同大通俱有中
字是亦憲章於此司馬公作通鑑不取其說葉夢得
少藴避暑錄云韓玉汝家有一銅枓其銘曰新始建
國天鳳上戊六年紹興中郭浩知金州田夫耕得一
鉦其銘云新始建國地皇上戊二年予案王莾始建
國之後改天鳳又改地皇二器與碑特相類殆莾漢
之際習俗相尚以即位初元冠於新歴之上故此碑
有建武中元之文漢志亦采取一時所記失於筆削
爾東夷傳云建武中元二年倭奴國奉貢蓋與志同
(隸釋)
開通褒斜道碑
永平九年立在興元府紹興甲寅帥章德茂得之於
褒斜谷中(漢隸字原)
南安長王君平鄉道碑
永平八年立嘉州夾江縣涇口磨崖復齋碑目作平
鄉明亭開道碑(漢隸字原)
青衣尉趙孟麟羊竇道碑
羊□道舊故南上高山下入深谷危駿回遠百姓患
苦永初六年青衣尉南安趙孟麟&KR0034;易由此道濱江平
澤無盗賊差近廿里騎馬儋覓水弱得過除去危難行
人萬姓莫不蒙恩傳于無究乎
維世青衣尉趙君故治所書佐郡督&KR0008;隨牒除到□六
日郡召守蜀鐡□長積四月治狀刅明徙守成都今後
還歸尉□羊竇故道高危君虔窑(穿字)崖易道盗賊徵止
老弱往來無患時典(典字)主通道者積谿故吏梁&KR0008;捕盗
賊王留百姓過者皆蒙恩君延夀萬年
書此盛巨永元十一月九日造
右青衣尉趙君羊竇道碑亦近歲始出於眉山趙君
字孟麟以安帝永初六年穿崖易道行人去危即安
故刊石以志其事字畫甚拙非何君閣道碑之比嘉
州夾江縣又有磨崖四百餘字云平鄉明亭大道北
與茂陽西與青衣越嶲通界回曲危險扶風王君為
民興利除害遣掾何章修治故書崖以頌之蓋和帝
永元八年也筆札亦拙又崖石增長字體失真無可
取者(隸釋)
碑以徵為懲駿即峻字&KR0034;即更字儋即襜字□即過
字(仝上)
永初六年立在眉州墨寶云在嚴道縣東三十里(漢隸
字原)
漢安長陳君閣道碑
永建五年立在資州内江縣(漢隸字原)
廣漢長王君治石路碑
表
惟右部官國之珍寶衝路危險俠石&KR0034;岩(闕)道人馬(闕)
行為民隆害歷世瓕久靡有留心長廣漢(闕)
王君建和二年冬任掾楊(闕)攻&KR0008;(治字)破壤又從涂口繇
平(闕三字)井間道至别鹽得□危就安功夫九百餘日成
就通逹永傳億歲無窮記(瓕即彌字)
弟子楊子欽為□(闕)定遠(闕六字)造
右廣漢長王君治石路碑以一表字題其上溝洫志
武帝穿漕渠令齊人水工徐伯表注為廵行而表記
之與此蓋同意王君攻治崖路危險去民隆害褾表
其事文不滿百在今漢州威宗建和二年楊子欽所
作(隸釋)
建和二年立在漢州隸書表字為額(漢隸字原)
馮君開道碑
馮君開道碑威宗和平元年刻凡六十九字紀其披
山開道人民歡悅之利末有曹史孔固三人題名(隸續)
冠蓋里碑
金城縣有太山山下有廟漢未多士其中刺史二千
石卿長數十人朱軒華蓋同會於廟下荆州刺史行
部見之雅歎其盛號為冠蓋里而刻石銘之此碑於
永嘉中始為人所毁其餘文尚有可傳者其辭曰峨
峨南嶽烈烈離明寔敷俊乂君子以生惟此君子作
漢之英德為龍光聲化鶴鳴(水經注)
闕林山碑
沔水南徑闕林山東本郡陸道之所由山東有二碑
其一即記闕林山文曰君國者不躋高堙下先時或
斷山岡以通平道民多病守長冠軍張仲踰乃與邦
人築斷故山道作此銘(水經注)
王君造四縣邸碑
沙水逕陳城北故陳國也城内有漢相王君造四縣
邸碑文字剥缺不可悉識其略曰唯茲陳國故曰淮
陽郡云云清惠著聞為百姓畏愛求養賢士千有餘
人賜與田宅吏舍自損俸錢助之成邸五官掾西華
陳騏等二百十五人以延熹二年云云故其頌曰修
德立功四縣内附今碑之左右遺墉尚存基礎猶在
時人不復尋其碑證云孔子廟學非也(水經注)
蜀郡屬國辛通逹李仲會造橋碑
惟延熹龍在甲辰三月甲子傷民秉集㳙□扶㩦(闕)
憂造此&KR0034;橋(闕)之(闕)基改奢就儉莫不安之以五月甲
午竟領道楊(闕)荷杜仁領道楊瑗(闕)叙惪勒石文不
能歎一以襃賢君其辭曰
(闕)㦱邦乾川垂極(闕)土埶(闕)汜反側位□角精崖
崖山&KR1772;水(闕)汶江漂(闕)滿濁道(闕)□阜棧格陵陵地側
居(闕)新(闕)桓竟(闕)官(闕)夷羌虜賊頃年畔厲有道則
服有(闕)隘吏民(闕)栗赫赫
皇辟矜哀下民命彼喉舌拜㦱
明君惟君至惪應甫及申(闕)恩裏貧其知如(闕)漢(闕)
謀謨若神小閤
明府協同斷金西征鄙國撫育犂元除煩省苛公劉之
仁單甫牧英不忍戰民恤彼(闕)戲險登陵橋壊求正
歲歲(闕)津(闕)滿首(闕七字)呵逆㳅沈深往往覆没傷害
行人四縣衝衝老弱所湛耿耿實勞(闕二字)慰㦘(闕三字)日
稯閔比之艱記吉領道杜沂楊瑗作莋橋梁帥爾徒屯
待事楊(闕三字)守古荷賊曹掾杜仁至孝殷懃雖不(闕四字)
出神祇祐助橋遂考萌兆頼祉子子孫孫百榖豐穰
内外靖安必(闕三字)㦱
君高遷取公(闕)侯福㳅後昆萬夀無疆干禄億年(闕)
亂曰(闕)我君明且(闕)兮徠儀于國(闕三字)兮吏民河潤
受靈福兮莫不慕化心如結兮(闕十字)鼎足期不逝兮(闕)
領道(闕八字)漢嘉楊瑗字(闕)領南部道橋掾軍功卒史
漢嘉杜沂字祖長漢嘉盟掾(闕)荷吏代誦從吏杜閏
荷吏省義工王文宰義工喬義工王漢期義工
(闕三字)義徒漢嘉杜時(下闕)
右蜀郡屬國辛李二君造橋碑今在雅州碑首刻二
人冠帶相向而坐一器居中如豆登之狀後有二人
折腰低首雙垂其袖若胡舞者其上横行有數字惟
府卿明府四字不毁二人之下又横刻十有六字兼
篆隸之體曰蜀郡屬國明府穎川陽翟辛君字通□
卿犍為李君字仲曾其下三字不可曉漢碑無如是
模式者首行云惟延熹龍在甲辰蓋威宗延熹七年
也石損字拙頗難想象其辭初云造此橋末云橋遂
考又云橋壊求正又云帥徒屯作橋梁而官屬有領
南部道橋掾則知此為造橋碑也其辭云扶携濟舟
又日逆流況深往往覆没又云四縣衝衝老弱所湛
則知此橋跨據川險也其云赫赫皇辟矜哀下民命
彼喉舌拜我明君惟君至德應甫及申者頌辛君也
其云西征鄙國撫育犂元除煩省苛公劉之仁者頌
李君也中有協同斷金之句則知李為辛之佐也二
君遣杜沂楊瑗三四軰董此役起三月甲子以五月
甲午竟改奢就儉萌兆頼祉故勒石褒嘆而掾史及
義工義徒數人皆題其名于後惟二人稱荷吏而杜
仁稱荷賊曹掾所不可解鄰邑雖有荷節或有遣吏
助之又不應獨用一字也漢志屬國置都尉一人丞
一人又注引應劭云大縣有丞左右尉所謂命卿三
人小縣一丞一尉者命卿二人隸刻有武開明碑終
於吳郡府丞其子榮碑中書吳郡府卿沈子琚碑有
云縣丞犍為王卿諱某字季河据此及碑則漢人蓋
有稱其丞為卿者此碑不顯題辛君為都尉而謂之
明府則李君稱卿蓋是屬國丞也蜀人謂此為神水
閣碑考其文則謀謨若神是絶句下文二字其水似
小其閣似閤特未能判今摘三語而強名之非也(隸釋)
□即逹字自即舟字襃即襃字犂即黎字(仝上)
廣漢太守沈子琚緜竹江堰碑
熹平五年五月辛酉朔一日辛酉緜&KR0008;縣南(闕)川(闕)宫
(闕)黃(闕一字)化出家錢建(下闕)漢世誠明廣被四表南域□
居蠻夷(闕五字)戕賊(闕)連(闕)百姓被(下闕)三年十月廣漢大
守穎川長墅縣沈君諱(闕)字子琚緜&KR0008;令安定樊君諱
(闕)以四年三月到官視事到官之初移風(闕三字)占世土
百姓吏民皆有(闕二字)之(闕五字)弱不安躬耕者少漑田□
㐬諸縣漰灉(闕)以陂田(下闕)誠道(闕五字)施以周卲之化疾
犯王憲(闕)意吏民(闕四字)君遣(下闕)悉(闕)其本息繕作漰灉
化開渠口成而山足(闕)崔(闕)下(下闕)君遣掾(闕三字)鄭施都
求掾儀尹便且(闕)水曹掾王(闕)史(下闕)刑世章&KR0034;功又破
截崖足開(闕)本(闕二字)民(闕五字)池(闕四字)甫田千(下闕)難就昜
水田池中通利便好水未(闕)田即到下(闕)緜&KR0008;(闕)足(闕四
字)消散五稼豐茂(闕)民歸附永(闕三字)辭曰聖帝明明(闕)
蘭(闕)郡(闕二字)望(下闕)川(闕五字)欲行之兮(闕四字)以威德兮輔
(闕三字)夏(闕二字)後兮(下闕)時成(闕)兮(闕)甚(下闕)
縣丞犍為屬國王卿諱(闕)字季河宣陽(闕五字)水曹史杜
慈字子仁共章(闕三字)
右廣漢太守沈子琚緜竹江堰碑今在漢州靈帝熹
平五年立沈君字子琚其名不可辨碑載沈君以熹
平三年十月到郡緜竹令樊君以次年三月到縣雖
石多剥缺文句斷續其間指意猶可推尋蓋二人相
繼到官俱以移風惠民為意碑稱其視事之初百姓
躬耕者少漑田丘荒有遣都水掾水曹史等姓名有
繕作漰澭之句又有陂田及渠口之事末云水由池
中通利便好五稼豐茂人民歸附所紀蓋水利之事
也蜀人謂之緜竹江堰碑姑因其名云碑以長墅
為長社(隸釋)
熹平五年立在漢州墨寶云在緜竹縣緜江堰側光
武廟中(漢隸字原)
都鄉正衛彈碑
(闕四字)國(闕六字)公(闕)伯子(闕)吕(闕二十四字)其(闕十六字)國(闕)勞用
民(闕九字)於一(闕十字)相扶助卒(闕)曰(闕二十五字)不彊迄亐中
平二年正月(闕)令(闕)國寧陵(闕)君諱脩字(闕十四字)中(闕)以
府丞董察(闕)撫昆陽承(闕)亂之餘(闕)稱聖烈(闕)有林
官凡處(闕)循(闕六字)軫既到庶(闕)亐(闕二字)愍夫繇役之不
(闕)乃(闕)惟(闕三字)聖之(闕二字)亐有(闕)㠯(闕二字)忠於是乎輕
賦(闕)斂調(闕二字)富結單言府斑蕫科例收其(闕四字)之目
臨時慕□不煩居民時大守東郡&KR0034;褢丞濟隂華林優
䘏民隱欽若是由(闕五字)郡校劉(闕)為民約(闕三字)無窮
自是之後黎民用寧吏無荷擾之煩野無愁痛之(闕二字)
因民所利斯所謂惠康之榮(闕)景均之(闕三字)也政之(闕二
字)□是乎成役之艱苦於是(闕)頌曰(闕三字)命徛歟
我君敦詩說禮寧德亐民底(闕)輕賦帥約孔均繇役㠯
(闕二字)士不(闕六字)我好爵聿懷多(闕)明德惟馨民㠯□(闕二
字)耕千耦梵梵&KR0927;稷亐骨(闕二字)永(闕)不(闕五字)中明慧通
(闕)若五大夫服厲(闕四字)為(闕)掌領(闕)書(闕四字)單錢復不
(闕)吏(闕五字)若其(闕)勸𨗳有功(闕)
時(闕)范秩字元睢尉曹掾都(闕)字漢□史張芑字子
才有秩定陵杜則字孝(闕七字)守字國寶陳(闕四字)
右都鄉正衛彈碑隸額文十一行頌四行張芑杜則
數人題名二行靈帝中平二年立在汝州昆陽城中
水經魯陽縣有南陽都鄉正衛為碑平氏縣有南陽
都鄉正衛彈勸碑此則其一也趙氏誤認䘙為街遂
云莫曉其為何碑予初得已翦貼本續後始獲全碑
考其文則縣令寧陵君承昆陽喪亂之餘愍繇役之
害結單言府斑董科例收其舊直臨時募顧不煩居
民太守東郡王瓌丞濟隂華林優恤民隱為之立約
自是之後吏無苛擾之煩野無愁痛之聲其大略如
此又云因民所利斯所謂惠康之政又有輕賦歛及
役艱苦之語頌則美其輕賦均約蓋是紀述守令繇
役條教也前書食貨志月為更卒已復為正注云更
卒謂給郡縣一月而更者正卒謂給中都官者衛宏
漢官舊儀民年二十三為正一歲為衛士一歲爲材
官習射御騎馳戰陣又云民給正衛材官年五十六
老衰乃得免為民酸棗令劉熊碑云愍念蒸民勞苦
不均為作正彈造設門更此云都鄉正衛彈者與劉
君碑(下缺隸釋)
碑以棃為黎荷為苛梵梵為芃芃顔即顧字瓌即
瓌字㙒即野字(仝上)
澧水西北流逕平氏縣故城東北城内有南陽都鄉
正街彈勸碑(水經注)
右都鄉正街彈碑在汝州界故昆陽城中文字磨滅
不可考究其歲月略可見蓋中平二年正月而其額
題都鄉正街彈碑莫知其為何碑也(金石錄)
中平二年立在汶州水經云平氏縣城内有南陽都
鄉正衛彈勸碑又魯陽縣有南陽都鄉正衛為碑舊
錄作衛彈在葉縣金石錄作街彈在汝州界昆陽城
中文字磨滅不可考隸釋作衛彈以金石作街彈為
誤(漢隸字原)
益州太守城壩碑
(上闕)夫(闕)矣君之先也肇自軒轅以臻亐君(闕)行布光
燿八(闕)君纂厥緒(闕二字)之(下闕)衎然斿學魯衞師孔子
門鈎深河雒綜覽典墳於忠報君以禮招歷(下闕)公(闕)
獨立君臨危授命廼□波遡回(闕)君(闕二字)二百餘人(闕三
字)請(闕四字)尚書(下闕)漢中先零沈(闕)羌攻(闕三字)皆犯(闕十
一字)之好(闕)所鄉風靡(闕二字)汁(闕四字)四方會聚萬有餘人
牧守(闕四字)寺(闕)後使者高(闕二字)君子二督(闕二字)擊治之
所苦史(闕)故(闕五字)分(闕二字)遣徐福漢龍(闕二字)皆虛不實
(闕二字)不(闕)君(闕)移(闕)收捕(闕四字)蜀之(闕)郭(闕)師徒(闕七字)
三府交命遂就大尉歷臺(下闕)八(闕二字)益州郡縣十八
(下闕)十年三司集議(闕)君(闕)謀首露(闕)之(闕)有詔拜君
益州大守(下闕)沛水(下闕)流邑無蔽日之宇路無禽鳥
之跡(闕三字)所加(下闕)仁慈藜首愛(下闕)師以徇亐衆收
葬路殍(闕)育孤(闕)至亐玄月以(下闕)又(闕)悉(闕)所(闕二字)
小有(闕)人(闕)扶携老小弘類而至(闕)人(闕四字)&KR0008;寡衆(下闕)
十有八□(闕)復(闕)火此殘益州(闕三字)賴(闕四字)有(闕二字)十
二(下闕)之前(闕二字)悉亡(闕三字)之後六(下闕)二(闕)廿(闕二字)方
三百里旬月之間(下闕)木(下闕)大圍二尺(闕四字)災(闕)&KR0263;
(下闕)&KR0715;(闕三字)二百餘人因(闕四字)功後世(下闕)
右無名碑蜀人謂之城壩碑末有方三百里圍二尺
字及用人用日數似是記板築事首云肇自軒轅以
臻于君則紀其族系也游學魯衛師孔氏門鉤深河
雒綜覽典墳則美其問學也自此歷官皆刓缺多叙
討擊寇攘鳩集流散之事有先零氐羌攻犯及四方
會聚萬有餘人之語三司集議以其有謀詔拜益州
太守餘或句有可讀而上下文不相屬矣(隸釋)
洛陽北界碑
洛縣河水之南岸有一碑北面題云洛陽北界上舊
有河平侯祠祠前有碑今不知所在(水經注)
石門銘
滎陽有浚儀渠建寧四年於敖城西北壘石為門以
遏渠口謂之石門西去河三里石銘云建寧四年十
一月黃場石也而主吏姓名磨滅不可復識(水經注)
冀州北界碑
代郡靈丘縣高氏山有石銘題云冀州北界世謂之
石門陘(水經注)
幽冀二州界石文
北平縣界有漢熹平四年幽冀二州以戊子詔書遣
冀州從事王球幽州從事張昭郡縣分境立石標界
具揭石文也(水經注)
大石嶺碑
新城縣大石山上有大石嶺碑河南隱士通明以漢
靈帝中平六年八月戊辰於山堂立碑文字淺鄙殆
不可尋(水經注)
洛陽橋石柱銘
洛陽建春門石橋建兩石柱橋之右柱銘曰陽嘉四
年乙酉壬申詔書以城下漕渠東通河濟南引江淮
方貢委輸所由而至使中謁者魏郡清淵馬憲監作
石橋梁柱敦勅工匠盡要妙之巧攢立重石累高周
距橋工路博流通萬里云河南尹邳崇㠕丞勃海重
合雙福水曹掾中牟任防史王蔭史趙興將作吏睢
陽申翔道橋掾成臯卑國洛陽令江雙丞平陽降監
掾王騰之主石作右北平山仲三月起作八月畢成
(水經)
洛陽南界碑
汝南出南山北流逕石碣東柱側刊云河南界又有
一碣題云洛陽南界碑柱相對旣無年月竟不知何
代所表也(水經注)
鄭陂頌碑
鄭渾為沛郡太守於蕭相二縣興陂堰民頼其利刻
石頌之號曰鄭陂(水經注)
梧臺里碑
系水北逕臨淄城西北而西流逕梧宫南昔楚使聘
齊王齊王饗之梧宫即是宫矣其地猶名梧臺里臺
甚層秀東西一百餘步南北如減即古梧宫之臺臺
東即闕子所謂宋愚人得燕石處臺西有石社碑碑
猶存漢靈帝熹平五年立其題曰梧臺里(水經注)
曲江瀧中碑
瀧水南逕曲紅縣東又云縣昔號曲紅山名也瀧中
有碑(水經注)
古司馬城鐡碑
在金鄉縣東南四十里云漢浮陽侯司馬耀所封邑
(天下碑錄)
河東地界石記
延熹四年立(金石略)
首山復民碑首山復戸姓名
二碑元年月其字畫皆東漢人書附于漢碑之次(金石
錄)
麒麟鳳凰碑
麒麟
鳳凰
右麒麟鳳凰碑凡二石其像高二尺餘圖寫甚有生
意所題四字頗大漢代鳳凰集郡國頻有之惟麟不
多見爾此刻亦猶李翕黃龍白鹿碑之類也又有山
陽麟鳳碑二物共一石其像小於此碑像下有贊云
天有竒鳥名曰鳳凰時下有德民富國昌黃龍嘉禾
皆不隱蔵漢德巍巍分布宣揚又云天有竒獸名曰
麒麟時下有德安國富民忠臣竭節義以修身闕愆
采善明明我君碑隂有記云永建元年山陽太守河
内孫君新刻瑞像最後有銘辭皆篆文也胡承公云
其石兩旁有隸書六十九字趙氏但得其篆予所蔵
亦然(隸釋)
右漢麟鳳贊其上刻麟鳳像各為贊附于下又别有
記云永建(闕)年秋七月山陽太守河内孫君新刻瑞
像麟鳳最後有銘銘凡五句句九字按漢史安帝時
頻有鳳凰麒麟之瑞而順帝永建中則無之不知孫
君刻此碑何謂也(金石錄)
濟州碑隂有記云永建元年山陽太守河内孫君新
刻瑞像米元章畫史謂此圖半篆半隸題詩云非篆
非科璞已凋
中部碑
(上闕二字)祭酒謝俊(下闕)主記(闕三字)叔規主簿(闕二字)子(闕)門
(闕)史李慈世(闕二字)曹掾任(下闕)右(下闕)曹(下闕)水曹(下闕)
周(下闕)祭(下闕)武功(下闕)史(下闕)伯(下闕)臺(下闕)盛舉
(下闕)王元陽(下闕)長尊(下闕)門下功曹(下闕)門下游徼
(下闕)主記史(下闕)門下賊曹(下闕)史(闕)球(下闕)掾卓(下闕)
掾(闕三字)宣(下闕)曹掾黃(闕三字)章右金曹掾慶暠元(下闕)
甫(下闕)法曹(闕)周順(下闕)曹掾(闕二字)子能右賊曹掾(下闕)
胡真(下闕)兵曹掾文雒(闕二字)功曹史謝陽(闕二字)右戸曹
史陳(闕三字)右金曹史王(闕二字)法曹史(闕二字)子慎右賊曹
史王(闕)叔(闕)兵曹史(下闕)供曹史(下闕)尉曹史(下闕)中
倉曹史任烝(下闕)曹史(闕二字)舉(下闕)史張(闕)元(下闕)曹
史(闕二字)元寸(闕二字)畫夫鄭憲德曈校官主(闕)師周(闕)子
堅校官祭酒(闕)□升舉(闕)部書掾(闕)任定英茂(闕)里
祭酒任(下闕)陽里祭酒李元升(下闕)新安(闕)里祭酒(闕)
郡(闕二字)卓(下闕)威(闕)里祭酒卓世(下闕)明(闕二字)里祭酒
解(下闕)永安里祭酒(下闕)安昌里祭酒楊邦(下闕)宜遷
里祭酒韓子(下闕)中東里祭酒(闕)海明(下闕)西賈里祭
酒任仲禮(下闕)高陽里祭酒王畼德(下闕)營里祭酒(闕)
德(下闕)中文營里祭酒周升(下闕)營里祭酒張永(下闕)
右中部碑隸額今在均州凡題名五十餘人如漢世
碑隂而有額謂之中部殊不可曉石理漫滅名字㢙
有存者所稱諸曹掾史功曹主簿與它碑同其間游
徼嗇夫各一人祭酒十六人其一人曰校官祭酒餘
則里祭酒也游徼嗇夫漢縣皆有之凡此諸曹史蓋
縣吏也成都左右生碑有文學祭酒則此之校官祭
酒也如淳曰祭祠時唯尊長者以酒沃酹胡廣曰古
者賓客得主人饌則老者一人舉酒以祭地凡官名
祭酒皆一位之元長也西京以宗室為劉氏祭酒著
節老臣如蘇武亦有此稱東京擇博士聰明有威重
者一人為祭酒此碑所書里祭酒雖未詳所出殆是
閭里高年如鄉三老之類者(隸釋)
在均州額三字曰中部碑碑云諸曹掾史功曹主簿
嗇夫者蓋縣吏如漢世碑隂謂之中部未曉(漢隸字原)
是邦雄桀碑
是邦(闕)峻(闕)生雄桀遇則國良失(闕八字)羌畔戾(闕)動干
戈州郡時無賦發君設資寶俱謁(闕五字)不(闕)人命義(闕二
字)晉陽侯苖由彼適梁楗為武陽世(闕七字)迄君(闕)知(闕二
字)郡舉貢(闕五字)捉(闕十字)思(闕五字)聲隂陽爕節百榖滋&KR0034;
洽遠存(闕三字)應(闕七字)凶孽(闕二字)楚荆大史(闕二字)君將出
征遠(闕六字)人(闕十字)千君以(闕三字)賨布(闕四字)率(闕)羣(闕八字)
五年政崇(闕)平道不拾遺(闕六字)九(闕十三字)為中興勲少(闕四
字)不義(闕四字)紀其辭曰
(上闕二字)兮(闕二字)兮(闕四字)伯(闕)德行光(闕)愛之風(闕三字)畏(下闕)
右無名碑以天禄為額其下刻一牛首又有碑隂上
朱鳥而下玄武其中則没字碑也此碑之首云是邦
峻生雄桀峻之上下各闕一字蓋言其山川孕秀也
其間有晉陽侯苗由彼適梁犍為武陽之句疑其姓
楊而家犍為也其初云畔羌動干戈州郡無賦發君
設貲寶當是出家財以禦寇也其中又有君將出征
及賨布字亦是破賊之事碑今在西州字畫類李翊
碑&KR0034;即盈字(隸釋)
仲秋下旬碑
(上闕)&KR0008;元成(下闕)氏之宗功冠當世(下闕)烈&KR0263;&KR0008;厥問鎬揔(下闕)
淵隩發明慮□事頽鄉(下闕)蛾附遐邇睎風嘉爯卓(闕)執
般桓辭病&KR0263;降(下闕)方□淹瘵絫載和(下闕)紀涒(闕)仲秋下
旬□日年(下闕)□峘羣儒咨嗟凡(下闕)其&KR2386;辭白(上闕)大眀爰
茲衰微三命縮贏悲彼(下闕)幽&KR0034;背爾嬪儷孤&KR0008;禪煢歍
歑&KR2386;哉(下闕)徵嘉斯(闕)榮歍歑&KR2386;哉
右無名碑字畫清逸頗類故吏所立劉寬碑但石損
字缺所餘無幾其云紀涒者歲在涒灘也仲秋下旬
粤日辛者所終月日也淹瘵累載者久苦沉疴也三
命縮贏者嘗選貢也背爾嬪儷孤嗣禪煢者有妻帑
也爾雅父為考母為妣嬪婦也郭璞注引詩書大傷
厥考心聿嬪于京明非死異稱冀州郭從事碑哀哀
考妣追惟霣靈卜商號咷喪子失明此碑背爾嬪儷
皆祖爾雅之說禮記生曰父母妻死曰考妣嬪後人
自當為二親避獨不以故妻為嬪者豈以妃嬪之故
乎(隸釋)
碑以蛾為蟻禪為單
在綿州額五字上二字不可辨第三楊字第四元字
第五似秀字而不明復齊碑目作楊元君仲秋下旬
碑墨寶云俗以為文處茂碑未詳(漢隸字原)
黃龍甘露碑
墨寶云建安二十四年黃龍見武陽赤城蜀人以為
劉氏瑞應凡二碑大小不侔碑首皆有黃龍甘露之
碑六字其内無一可辨在眉州彭山縣即漢武陽縣
地也碑首有十九字又一小碑亦題黃龍甘露之碑
其首云惟建安二十四年六月餘皆磨滅本朝人題
云時以甲辰歲治平元年三月二十七日轉移此碑
碑隂亦多漫滅存者上兩横每横三十人名隸釋云
崇寧中為王時彦所磨以刻其說(漢隸字原)
真道冡地碑
真道冡地碑延熹七年真道以錢八千從真敖兄弟
市此地廣二十二丈其文戒約後世作冡取土方隅
但得宿山居留不得爭訟舍地怖之以天神誅疾勸
之以勉從孝道戒之以不得違犯先人之約字札紊
碎不能盡述(隸續)
延熹七年立在萬州(漢隸字原)
鄭子眞宅舍殘碑
(上闕一字)所居宅舍一區□百萬(下闕)故鄭子真地中起舍一
區作錢(下闕)故鄭子真舍中起舍一區七萬(下闕)故潘
蓋&KR0008;舍并二區十一(下闕)故吕子近&KR0008;一區五萬
故像&KR0008;舍一區二萬五千(闕)扶母舍一區萬二千
(闕二字)鳳&KR0008;一區三萬(闕二字)車舍一區萬(闕二字)奉&KR0008;
一區二萬(闕二字)子信舍一區萬
熹平四年(下闕)月丁酉朔(下闕)桃為後(下闕)弟(下闕)郎中(下闕)賊曹
(下闕)左都字彦和兼椽史(下闕)胡恩真道史胡&KR1583;(下闕)文
(下闕)文(下闕)陳景玄雄等實(下闕)千九百八十其二百(下闕)舍宅奴婢
財物及臺為(下闕)妻無適嗣祖傳婢(下闕)宜(下闕)分臺祖餘財
物所得(下闕)未知財事(下闕)舉(下闕)為領(下闕)姉(下闕)精魂未蔵而
有怨(下闕)春秋之義五讓為首兼(下闕)
右鄭子真宅舍殘碑所存其上數十字餘石碎矣首
云所居宅舍一區直百萬繼云故鄭子真地中起舍
一區七萬凡宅舍十有二區其次有辭語有歲月云
平四年上存四點必熹平也官吏有郎中及賊曹與
掾史又有左都字彦和及胡恩胡陽陳景等姓名似
是官為檢校之文其中有宅舍奴婢財物之句其云
妻無適嗣又云未知財事其前有為後二字則知旋
立嬰孺為嗣也其云精魂未蔵而有怨上有一字從
女當是其母則知其親物故未久也末云春秋之義
五遜為首所以戒其宗姓或女兄弟之類息爭窒訟
也碑今在蜀中&KR0008;即樓字(隸釋)
熹平四年立在雲安軍(漢隸字原)
舜子巷義井碑
縣邑(闕二字)宫前以宛(闕)氾(闕二字)衣(闕)去古(下闕)踰彊者
(闕二字)弱者(下闕)訾(下闕)鄉(下闕)任然(下闕)丁吉(闕二字)守
府(下闕)如縣記利廣興(闕)中(下闕)記(下闕)百(下闕)光和
三年(闕)月(下闕)縣(下闕)發(下闕)州(下闕)計市馬(下闕)四
萬(下闕)辭常(下闕)大(闕)木(闕三字)會(闕三字)百萬分(下闕)
升(下闕)
右舜子巷義井碑凡二十三行行三十七字石理皴
剥僅有五十餘字依約可辨其間有光和三年知為
漢碑也其始有縣邑二字蓋是叙述其事未有四
萬及百萬等字則是紀其所費也中有彊者弱者之
文當是彊者損其財弱者輸其力也据水經云義井
出隨城東南常湧溢而津注冬夏不異下流與溠水
合又南注于溳則此非穿鑿之井故工役之費至五
十餘萬碑在隨之舜子巷元祐丁夘年郡守許覺之
始徙于後圃識其隂云五大夫秦爵也秦距今數千
百年漢東故物獨此尚存又刻詩一篇於碑之額云
一千二百餘年外萬事銷磨不可尋舜子井泉誰記
古隨人閭巷祇知今隸書字雜科䖝體民爵名存樂
石隂登覽時來醒醉目猶勝他物在園林予謂秦人
刻石皆用篆許君不能詳視碑中光和紀年遂指此
為秦碑非也(隸釋)
義井碑在隨州石皆皴剥字畫難辨可見者有光和
三年字知為漢碑許覺之元祐中為郡守以五大夫
為秦爵題詩其上指為秦碑誤矣金石錄作魏殘碑
(漢隸字原)
魏殘碑碑隂有五大夫姓名(金石錄)
義井碑隂
右義井碑隂稱五大夫者三十一人稱分子者六十
人摩滅者數人題名之下又有數十字盖是紀事之
辭殘缺無成文者漢承秦制爵十二級其九爵曰五
大夫帝紀安帝永初三年三公以國用不足奏令使
人入錢榖得為關内侯虎賁羽林郎五大夫緹騎營
士又靈帝光和元年初開西邸賣官自關内侯虎賁
羽林入錢各有差則知漢末以貲受爵比屋皆然此
碑五大夫所以若是之衆也惟分子未詳榖梁曰燕
周之分子也注云燕召康公之後分子謂周之别子
孫也景北海碑鴞梟不鳴分子還養盖用家富子壯
則出分之語謂惡逆之鳥鉗喙無聲外爨之息歸奉
三牲也耿勲碑修治狹道分子效力謂正丁巳供差
徭分子亦來助役此碑分子似指土豪出分之子三
碑皆與榖梁合(隸釋)
五大夫碑在梁山軍界上字尤漫滅然字乃漢隸(輿地
碑目)
劉讓閣道題字
建寧元年十月上旬工楗為劉讓造
右劉讓所題十六字相傳云在蜀中閣道建寧者靈
帝年號
漢碑書犍為之犍皆作楗(隸釋)
詔賜功臣家字
詔賜功臣家
右詔賜功臣家五大字今在蜀中似是漢人所書其
事不可詳也(隸釋)
張休涯涘銘
磨崖險路銘四言十四句威宗延熹二年三月刻末
有張休姓名姑以名其碑謂此山高擬泰山險比劍
道上眡彼蒼相去能幾行人過茲鮮不垂涕十數年
前蔵碑者得之蜀人今尤延之李仲南家有之(隸續)
張休崕涘銘延熹二年立或作磨崖險路銘(漢隸字原)
窆石銘
順帝永建元年五月(金石錄)
元祐二年永城下得石如豐碑其上刻銘曰沛國臨
濉時窆石室永建六年五月十五日太歲在未所遭
作大吉利時窆石室候來歸我有之按永建漢順帝
即位之元其年為辛未則謂太歲在未是也傳曰窆
噐豐碑之屬然古之制公室視豐碑三家視桓楹而
周制及竁以度為丘隧共喪之窆噐盖豐碑謂斵大
木為碑形如石而窆為横木盖豐碑之上所以下紼
其噐不得同者古者君封以衡大夫以緘衡則以木
横之棺傍緘則直以紼繫之不得以木横其上也鄭
衆曰窆謂葬下棺也讀如汜祭之汜左氏謂之傰檀
弓謂之封昔人謂其聲同也盖周漢之聲與今自異
其事可得考之於此嘗謂墓之有銘在漢則杜鄴甄
豐然樹之於外其後如繆襲輩刻官代納之壙中皆
在永建後然刻銘墓中不知何時而於所見者永城
窆石最先他銘志得之知其所由來遠也(廣川書䟦)
六藝之一錄卷五十三
