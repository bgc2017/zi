欽定四庫全書
六藝之一錄卷一百六錢唐倪濤撰
石刻文字八十二
宋王象之輿地碑目
循州碑記
唐威惠紀功碑有靈應錄在本廟唐儀鳳中刻
白鹿石刻白鹿山唐開元二十三年二白鹿出見于
此山因以為號時雷鄉縣令杜楚賓靳斯永記此石
刻之文已後立于龍川縣治
張曲江遺筆興寧縣學二字乃曲江公書模自博羅
有年矣
霍山記國朝至和二年司法朱何作記云大略峰巒
三百七十二如九佛跡峯志心樓峯仙殿前峯白牛
塔峯大獨石峯皆峰之特秀者其靈勝如旃檀彌勒
之像文殊印迹之所石臼搗藥之聲孚丘煉丹之竈
靈迹之尤著廟塔有荅蒙靈龕寺
循陽志翁韶序
連州碑記
梁廖冲飛昇碑刺史(缺)防立
劉禹錫&KR0550;壁記在郡治元和十一年立
連州燕喜亭記韓昌黎
南雄州碑記
張九齡開大庾嶺記在大庾嶺上
唐元傑開東嶺洞谷銘唐詩紀事云元傑有(缺)陽果
業寺開東嶺洞谷銘并序云
保昌志教授曾恕序
唐修路銘唐給事中蘇(缺)撰
修大庾嶺奏本朝廣南東路蔡抗奏
四并堂記并箴太守潘俠新修推官蔡瑱記
道院記太守李(缺)新修(缺)彤記
封州碑記(闕)
英德府碑記
衡州刺史蘭欽德碑在縣城梁天監(缺)年立湘東王
蕭繹文其文斷裂字跡磨滅莫考
南巖亭刻記於石壁集古錄云唐李蕃撰周夔又作
到難一篇同刻李蕃書元和六年立在真陽縣真陽
志云元和七年立唐李蕃文
果業寺開洞谷記集古錄云唐元傑撰元和十一年
立
涵暉谷石壁上刻唐元傑刻景德三年郡守王仲達
于石壁間得元傑所刻開洞谷銘及涵暉等字因建
宣聖祠及置書院于谷中
唐人刻煮茗臺字在涵暉谷
唐人刻石到難篇周夔文在碧落洞
南偽漢盤御室記在碧落洞乾和七年鍾允章書
碧落洞楷書三字乃鄧克柔書隸書三字乃潘侍書
浛充縣開元佛寺佛頂心經字畫遒勁似虞柳所書
圖經無編集人姓名
肇慶府碑記
唐法華寺詩大和八年集古錄云右法華寺詩唐越
州刺史李紳撰其後自序題云太和甲寅歲遊寺刻
詩于壁詳自序所言似紳自書然以端州題名較之
字體殊不類
唐李邕端州石室記開元十五年集古錄云端州石
室記唐李邕撰不著書人名氏考其筆迹似張廷珪
所書
李文饒題名集古錄云唐李德裕題名字為八分稱
丙辰歲題者開成元年也在滁州并朗州刺史温造
長慶三年桃源宫題名端州司馬李紳長慶四年石
室題名附造題名石鼎州坤題名
端州陞興慶軍詔元符三年十月宋徽宗即位未改
元詔曰維高要之奥區乃南國之舊壤土風淳厚民
物殷繁朕誕受多方紹承大統顧啟封于兹土實賜
履于先朝茅土之榮是為基命節旄之重宜錫隆名
可賜端州為興慶軍
郭祥正遊石室記記云洞開其上則七山建斗司天
之(缺)古其下則淵泉不流停碧一柸窺之則毛髮(缺)
酌之則煩心灰四傍皆石乳(缺)龍中敞圓蓋窈窕萬
丈莫窮其崖
李習之題桄榔亭李習之題名翺與監察御史韋君
詞皆自東京如嶺南約偕行翺居信安四十餘日比
及江西韋君亦前行矣上桄榔亭見韋紀姓名且有
念吾之言
唐李邕石室記
唐盧鋌陳氏忠孝兩全記
余襄公梁寺丞墓表
嵩臺記繆瑜撰嵩臺集繆瑜編
新州碑記
唐光府君清德碑在新興縣
竻竹城記(缺)以為城環袤一千二百八十
丈胡寅為記見新昌集
龍山集不知編集人姓名
新昌集廖演集
南恩州碑記
瑞靈山古碑見仙釋門鼍山志黃曄序
惠州碑記
唐博士佛跡記有巨人跡在湯泉之東瀑布之西散
於岩石之上深者二寸許
瑞像記五代偽劉時僧惠進作瑞像記立于中閣院
殿側
圖經教授余嘉序新圖經郡文學黃以寧序
潮州碑記
韓退之題名集古錄云唐韓愈元和四年題名在齊
源并大顛壁記附
韓文公廟碑東坡文
李公亭記唐貞元三年立
金山石刻金山有始開金城山及韓山祠記郡中題
名並刊于石
招韓辭陳文惠公為韓公祠為文以招之名曰招韓
辭
古瀛集三帙凡著述之關于州者常侯緯命編為集
潮州圖經郡守常緯序新圖經教授陳宗&KR0008;
序
德慶府碑記
圖經李宗諤編
梅州碑記
州學記滕侯元發守郡學生食不給民有爭公田二
十年不決者侯曰學無糧而以良田飽頑民乎乃請
為學田學者作新田詩以美之
三賢堂記元符初元城劉先生以論事謫于梅至建
中靖國初去徙于衡蓋在梅二年有竒立像于文公
之側與程為三
續學記南海屬郡潮為大潮之屬邑(缺)鄒為大五季
偽劉陞其地曰敬州國初避諱以梅易敬周必大記
鼎剏貢院記周必大記
靜江府碑記
桂林石瑞唐太宗時桂州獻石瑞文上有字曰聖主
大吉子孫立千歲
韓雲卿平蠻頌九域志云唐李靖為嶺南安撫大使
有平蠻頌碑韓雲卿文李陽冰篆額
訾家洲亭石記訾氏所居訾氏亭記柳宗元文
隠山六峒記唐韋宗卿
陽朔縣廳壁記唐吳武陵撰
全義縣復北門記柳宗元撰
修堯舜二祠祭器碑唐趙觀文撰
新開隠山記吳武陵撰
隠山六峒詩賦叙碑唐李渤撰
重修靈渠記唐刺史魚孟威撰
唐衡嶽道士李彌明詩刻在唐帝祠
饗軍堂記柳宗元
唐大歷磨崖在舜祠
虞帝廟碑唐陽冰李氏篆
桂頌范成大所作也桂林以桂名顧弗植桂成大始
收之賓植之正夏堂植已而去郡為之祠冀後之人
勿剪伐事見賓州安城志
桂林志鮑國序桂林編黃豈編劉褒序
桂海范石湖序嶺外代答周喜序
容州碑記
元刺史奏免科率狀在郡齋
唐盧藏用碑開元四年舊在景星寺今在報恩寺
十洞記吳元美
普寧志司法梁日成
唐刺史題名序郡守陶弼
王慶曾思元堂詩碑見斷碑門
象州碑記
石羊山大字石羊山在武仙縣上有六行大字隠約
如草書四旁皆鮮路可達莫能辨其真土人相傳為
仙人留題
象郡志丁世英序
仙岩石刻詳見景物上仙岩下
邕州碑記
天威經新鑿海𣲖咸通九年淨海軍營書記裴釧撰
唐銅柱銘在左右江其刻云銅柱折交人滅
建武志尹安中編樂公明序
太宗平蠻碑余靖文
邕州馬退山茅亭記柳子厚文
邕管雜記長編雍熙二年上覽邕管雜記歎其風俗
乖異詔嶺南諸州民嫁娶喪葬衣服制度委所在長
吏漸加戒厲俾遵條式
昭州碑記
唐明皇丹霄驛詩刻驛前南面架危橋久欲登臨畏
路遥今日偶然尋得到直從平地上丹霄此明皇丹
霄驛詩也
南漢銅佛識報恩光孝寺殿貯銅佛一軀趺坐蓮花
中五代偽劉時所鑄高一丈二尺闊六尺座高七尺
縱廣一丈巨梅圍五寸(缺)稱之金蘭寳障皆銅所範
妙極精巧後有識云維大漢天寳四年
玉臼泉石刻在昭平縣龍門峽上有龍門峽玉臼泉
六大字
鄒道卿祠堂記南軒文
五瘴說梅摯作刻石在梅公亭云今觀瘴說謂仕有
五瘴以急催暴歛為賦租之瘴良惡不白為獄訟之
瘴昏晨酣宴為飲食之瘴侵牟民利為貨財之瘴盛
陳姬妾為帷簿之瘴其意以為有一于此雖在朝罪
有不可逭矧其瀕海之地(缺)嶺之區耶
得志軒記鄒浩
張夢立字序鄒浩昭潭志韋楫編
梧州碑記
元結冰井銘井在州北一里唐大歷十三年容州經
略使元結過郡目曰冰井又為銘刻石泉上銘曰火
山無火冰井無冰(缺)甘寒可凝鑄金磨石篆
刻此銘置之井上彰厥後生
吳武陵墓石刻在桂芳橋上有石刻云咸通二年七
月五日吳武陵之墓
蒼梧志薛誠之編
蒼梧集見集賢堂下無編集人姓名
藤州碑記(闕)
潯州碑記
南海乾和白石秀林之記乾和二年歲次乙酉奉敕
鐫石玉皇儀像侍衛九軀并修金籙齋慶讃記臣吳
可一撰
余襄公學記在慶歷中詳見修貢院記
潯江記教授黃鍾序
白石洞陽明觀記景祐二年立
陳坦然墓記余襄公撰
龔州廳壁記潘陽石瑊撰
太守題名記大觀二年郡守張浙文
貴州碑記
懷澤志教授譚景光序
柳州碑記
柳州文宣王新修廟碑柳子厚文
黃柑堂碑在黃柑堂柳子厚所題詩刻今存
柳州山水記柳子厚文
乾明寺碑柳子厚来刺是邦而建寺有碑
東亭記大雲寺碑並柳子厚文碑見存
柳侯遺碑學有夫子廟碑盖子厚親筆久仆無聞淳
熙已酉太守趙彦禮復得舊碑于學宫草莽間遂龕
于郡治明秀堂
羅池廟碑韓文公作集古錄云長慶元年立
靈泉寺磨崖碑王安中
重修學記汪藻文
横州碑記(闕)
融州碑記
唐平蠻刻大觀元年
玉融志楊昱
天下第一真仙之巖張于湖書
賓州碑記
韋厥碑賀誠洞去縣四十里蓋韋厥所隠之洞也碑
乃廖州刺史韋敬辨所造
葛仙巖三大字在州西十五里葛仙巖
安城志吳遠編
化州碑記
石亭碑去城六七里因陵鐡寇平紀功刻于道左連
山廖顒立歲久碑已斷今郡守劉伋取石于雷陽重
刊焉
唐羅州刺史馮士歲并吳川郡夫人墓記二碑
陵水志劉奕序
譙國夫人廟碑有行狀刊于碑碣蓋高涼洗氏之女
也
高州碑記
誠敬夫人廟碑石極古礲錯雖不平整而其光瑩然
遇天日清明迫而視之可洞見人物往来影像其舊
傳以此碑乃鑑石所製
圖經教授劉棠序
雷州碑記
伏波將軍廟碑東坡文有兩伏波前伏波指路博德
後伏波指馬援也
雷州新學記嘉祐八年余襄公文
李丞相留題余謫萬安行次雷陽適海南黎寇猖獗
艱阻留寓天寧丈室累月聞官軍既敗賊即日戒行
南渡次瓊筦不三日祇奉德音蒙恩聽還往返才十
一日復天寧舊館建炎三年歲次己酉李綱伯紀書
威武廟碑隂記故翰林蘇公謫儋州既北歸作漢伏
波將軍廟碑迨今踰三十年未克建立綱以罪謫居
萬安遣子宗之攝祭默禱于神異時倘得生還當書
蘇公所作碑刻石廟中以答神貺時建炎三年李丞
相綱文
雷州城記胡銓文
南軒先生修學記前記在乾道六年再記在淳熙四
年
欽州碑記
烏雷廟記自唐以來所有碑記今猶存廟在城外半
里
州學記南軒張栻撰
寧越郡志慶元改元郡守林會序又僉判廖演序
廉州碑記
鬱林州碑記
隠仙巖留題在南流縣壁上有元和十四年來遊字
餘不可攷
唐乾符中碑北戍灘在博白縣西南一百里馬門灘
之下唐咸通末安南都護高駢既平蠻接詔歸闕自
海路由合浦而上經是灘險不可行又中伏巨石駢
因留俸錢遺海門防遏使楊俊營治之至今舟楫通
行人無艱阻乾符中俊立碑以紀其事碑今存焉
鬱林圖志舊記李宗鄂序新志施坤序
宜州碑記(闕)
賀州碑記
龍母廟秦古碑在蒼梧門外神乃秦人碑備述靈異
蘇許公烈女碑在廟中
廣陽島石刻碧雲巖在冨川縣一里岩洞邃深石壁
絶高處有石眼成三字曰廣陽島遠望分明近視如
絮狀
幽州丹甑記太和五年季郃撰
惠澤侯廟碑在廟中
瓊州碑記
乘桴浮於海賦建炎元年李丞相綱自澧移謫萬安
軍已渡海至瓊而德音聽還想必是渡海而作也
瓊州學記朱晦翁作見晦翁集
瓊州志義大初序
昌化軍碑記
六無帖東坡謫儋州貽書江浙士友云食無肉出無
友居無屋病無醫冬無炭夏無寒泉見瓊筐
峻靈王廟碑東坡文
萬安軍碑記
瓊州華遠館題壁李丞相綱以建炎二年自澧州移
萬安軍十一月二十有五日南渡次瓊管後三日祇
奉德音聽還以十二月五日北歸寓華遠館凡十日
載惟自唐以來宰相有罪謫海上者多矣得生還者
以一二數又皆積年始内徙而今者往返曾不踰旬
天恩寬大感極而繼之以泣云
吉陽軍碑記(闕)
福州碑記
閩遷新社記集古錄唐濮陽宁撰書為八分以大中
十年立
懷道闍黎頌集古錄唐李邕撰并書碑以開元二十
五年立
永福縣無名篆古號仙篆集古錄云在福州永福縣
觀音院後山下世俗傳以為仙篆人亦有道家之言
譯之曰勤道守三一中有不死術亦莫知其是也今
作三岩院
重興院碑在蒜嶺西有石碑勒石馬泉三字
水際香積院記院在水際里天成三年記刻石今存
安國寺碑長興元年閩王所立
李陽冰篆在神光寺般若臺記刻于華嚴頂與新驛
記縉雲城隍記鏡水忘歸臺銘世俗爭寳之以為四
絶云
上生院記在州西南烏石山大中六年
西院大律師碑在閩縣大乘愛同寺于頔書
羅漢堂記在大乘愛同寺顔顒書
賈島章敬國師碑在閩縣方山寺
懷一塔碑皇甫政撰在閩縣聖泉院
開元中勅書在連江縣光化寺
南澗天王石像記貞元六年歐陽詹撰
毬場山亭記元和八年馮審記
東山聖泉法華院記大和四年劉軻記
懷安縣天王堂記咸通六年何蟾記
大姥山記乾符六年高林嵩撰
恩賜瑯琊郡王德政碑乾寧三年王敓撰
重修忠懿王廟碑天復元年錢昱撰
永福縣高蓋名山院碑乾封歲王蟾撰自開元勅書
以下並在長樂集
新修神光寺碑長樂集咸通五年李勲撰
雪峰寺無字碑有客題詩云一片如雲紫翠間風吹
日炙蘚花斑莫言箇裏無文字正要當人著眼看
雪峯真覺大師碑唐僖宗時黃滔撰
烏石宣威感應王廟碑銘用契丹年號陳妃撰并序
長樂志云會同十年封長樂志又云年號史闕東陽
志義烏縣真如院碑吳越會同十年建洪邁隨筆載
錢氏有年號三曰天寳寳大保正而無會同年號象
之謹按通鑑晉天福三年歲在戊戌契丹主耶律德
光即位改元會同至後漢天福十二年丁未整整十
年蓋是歲福州陷于吳越錢氏是時錢氏不整年號
只用中原正朔契丹入汴故用契丹年號二浙既同
會同年號是年福州乃改屬吳越故福州亦用會同
年號
薛老峰碑在州西烏石山頂夾起三峯曰向陽峰咸
通中侯官令薛逢創亭在其間仍倒書薛老峰三字
光禄堂碑在侯官法祥寺有石巋然鐫光禄臺碑四
字
甘棠院記在州治錢氏有士曰錢昱為太守作記開
寳七年
建善寺碑在長溪縣建隆四年吳謹辭撰
太原灘留題陳武休後序云永福太原灘有太原二
字不知何代人書
天寳狀元䜟碑夷堅志云福州福清縣石竹山乾道
三年居民夜半聞山上有聲如震雷明旦山頂有大
石方九丈飛落半腰間縣士季槐云山下舊有碑曰
天寳石移狀元來期龍爪花紅狀元西東邑境有石
名曰天寳是歲永福人蕭國梁魁天下永福在福清
西又三年興化鄭僑繼之正在福清之東
閩中名士錄寰宇記云自唐設科舉場此邦才子登
科者甚衆黃璞纂而為錄
閩中記慶歷三年林世矩序
長樂志梁克家編
建寧府碑記
唐貞觀中石刻在湛盧山松溪縣二十里
分水嶺銘在崇安縣鐫于岩石上
集公山石刻在建陽縣北江先生側嘗聚徒讀書側
與羣弟子相繼登第如葉祖洽游酢乃其尤顯者有
山齋題名
勝果院記天聖中章得象記
乘風堂記北苑鳳凰山高處有石鐫為碣字大尺許
端勁有體慶歷戊子高適記
甌粤銘李綱序云惟甌粤之民好鬭相挺為亂及王
師削平其徒盡殱議者謂甌俗生子僅留一二餘悉
溺之所殺幾何因果報應理固宜然二說雖殊實相
表裏原其不明君臣之義蓋緣不篤父子之恩平居
于父子之間無虎狼之仁則臨變故之際責其守節
而不為亂豈可得哉於所厚者薄則無所不薄因果
報應又不論也藥石之言明著勸戒
建安志張叔春序
游先生祠堂詞朱熹文
泉州碑記
唐暨克華州廳壁記趙煜記
席相新六曹都堂記貞元十一年歐陽詹撰今謂之
僉廳
席相北樓記唐貞元初歐陽詹撰
二公亭記唐歐陽詹撰
桃林場記大中十三年盛均撰
焉懿公壁記元和二年馬摠撰
王氏刺史廳壁記保大五年黃滔撰
永春縣記開寳二年立又有江公望多暇亭記刻于
碑隂
惠安靈光院記天聖八年蔡襄撰
萬安橋記莆陽蔡襄記并書
高士峰石篆延福寺中有西峰即唐徵君居處有石
篆題曰高士峯
柳公權書晉江縣瑞峯院有閣榜曰贍部靈源之閣
相傳柳公權書而鳥雀不敢集其上
清源集卓命從事李方子輯為四十卷真德秀序
泉州刺史之數蔣雝王詹事祠堂記本朝建隆改元
至嘉祐刺史卓然可稱者端明蔡公一人自嘉祐六
年至乾道刺史卓然可稱者(缺)學王公一人
泉州進士題名鄭俠序
唐相李深之題名吕夏卿同岩大廷者閱書北臺看
唐相李深之題名慨然作詩云一篇諫論手曾開七
字題名覆綠苔莫道元和最多士幾人曾訟左軍來
清源集
泉山集陳從易有泉山集二十卷事略
漳州碑記
唐王諷三平太師碑唐沈懷遠碑咸通二年
晉亭碑張登詩云瀟洒晉亭碑
陳元光威烈廟碑唐垂拱二年
漳州登科記元祐七年
清源集乾道間郡守林孝澤編
五代僧楚熙糧料歷蔡如松崚山南北二峯靈跡記
幽巖山狀如伏龜五代僧楚熙居之有陳洪進月給
糧料歷藏于岩中
汀州碑記
唐中丞伍公墓誌正明元年舍人張策撰
鄞江志慶元戊午昭武李臯詮次林仲文序
鄞江集林仲文序
六藝之一錄卷一百六
