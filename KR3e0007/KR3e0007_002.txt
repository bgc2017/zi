新編金匱要略方論卷之中
尚書司封郎中充秘閣校理(臣)林億等詮次
晉王叔和集
漢張仲景述
五臟風寒積聚病脉證幷治第十一
論二首脉證十七條方二首
肺中風者口燥而喘身運而重冐而腫脹肺中寒吐
濁涕肺死臟浮之虚按之弱如葱葉下無根者死
肝中風者頭目瞤两脇痛行常傴令人嗜甘肝中寒
者两臂不舉舌本燥喜太息胸中痛不得轉側食則吐
而汗出也(脉經千金云時盗汗欬食巳吐其汁)肝死臟浮之弱按之如
索不来或曲如蛇行者死肝着其人當𣣔蹈其胸上
先未苦時但𣣔飲熱旋復花湯主之(臣億等校諸夲旋復花湯方皆同)
心中風者翕翕發熱不能起心中饑食即嘔吐心中
寒者其人苦病心如噉蒜狀劇者心痛徹背背痛徹心
譬如蠱注其脉浮者自吐乃愈心傷者其人劳倦即
頭面赤而下重心中痛而自煩發熱當臍跳其脉弦此
爲心臟傷所致也心死臟浮之實如麻豆按之益躁
疾者死邪哭使魂魄不安者血氣少也血氣少者属
於心心氣虚者其人則畏合目𣣔眠夢遠行而精神離
散魂魄妄行隂氣衰者爲癲陽氣衰者爲狂
脾中風者翕翕發熱形如醉人腹中煩重皮目瞤瞤而
短氣脾死臟浮之大堅按之如覆杯㓗㓗狀如搖者
死(臣億等計五藏各有中風中寒今脾只載中風腎中風中寒俱不載者以古文簡亂極多去右旣遠無文)
(可以𥙷綴也)
趺陽脉浮而濇浮則胸氣強濇則小便數浮濇相摶大
便則堅其脾爲約麻子仁丸主之
麻子仁丸方
麻子仁(二升)芍藥(半斤)枳實(一斤)
大黃(一斤)厚朴(一尺)杏仁(一升)
右六味末之煉蜜和丸梧子大飲服十丸日三
以知爲度
腎着之病其人身體重腰中冷如坐水中形如水狀反
不渴小便自利飲食如故病属下焦身劳汗出衣(一作表)
裏冷濕久久得之腰以下冷痛腹重如帶五千錢乾姜
苓术湯主之
甘草乾姜茯苓白术湯方
甘草白术(各二两)乾姜
茯苓(各四两)
右四味以水五升煮取三升分温三服腰中即
温
腎死臟浮之堅按之亂如轉丸益下入尺中者死
問曰三噍竭部上噍竭善噫何謂也師曰上焦受中焦
氣未和不能消榖故能噫耳下焦竭即遺溺失便其氣
不和不能自禁制不湏治久則愈
師曰熱在上焦者因欬為肺痿熱在中焦者則爲堅熱
在下焦者則尿血亦令淋秘不通大腸有寒者多鶩溏
有熱者便腸垢小腸有寒者其人下重便血有熱者必
痔
問曰病者積有聚有㯏氣何謂也師曰積者藏病也終
不移聚者府病也發作有時展轉痛移為可治㯏氣者
脇下痛按之則愈復發為㯏氣諸積大法脉来細而附
骨者乃積也寸口積在胸中微出寸口積在喉中關上
積在臍傍上關上積在心下微下關積在小腹尺中積
在氣衝脉出左積在左脉出右積在右脉两出積在中
央各以其部處之
痰飲欬嗽病脉證幷治第十二
論一首脉證二十一條方十九首
問曰夫飲有四何謂也師曰有痰飲有懸飲有溢飲有
支飲問曰四飲何以爲異師曰其人素盛今瘦水走
腸間瀝瀝有聲謂之痰飲飲後水流在脇下欬唾引痛
謂之懸飲飲水流行歸於四肢當汗出而不汗出身體
疼重謂之溢飲欬逆倚息短氣不得卧其形如腫謂之
支飲水在心心下堅築短氣惡水不𣣔飲水在肺
吐涎沫𣣔飲水水在脾少氣身重水在肝脇下支
滿嚏而痛水在腎心下悸夫心下有留飲其人背
寒冷如水大留飲者脇下痛引缺杯欬嗽則輒已(一作)
(轉甚)胸中有留飲其人短氣而渴四肢歷節痛脉沉者
有留飲膈上病痰滿喘欬吐發則寒熱背痛腰疼目
泣自出其人振振身瞤劇必有伏飲夫病人飲水多
必暴喘滿凡食少飲多水停心下甚者則悸微者短氣
脉䨇弦者寒也皆大下後虚脉偏弦者飲也肺飲
不弦但苦喘短氣支飲亦喘而不能卧加短氣其脉
平也病痰飲者當以温藥和之
心下有痰飲胸脇支滿目眩用後方
茯桂甘白湯方
茯苓(四两)桂枝白术(各三两)
甘草(二两)
右四味以水六升煮取三升分温三服小便則
利
夫短氣有微飲當從小便去之苓桂术甘湯主之(方見上)
腎氣丸亦主之(方見胸氣中)
病者脉伏其人𣣔自利利反快雖利心下續堅滿此爲
留飲𣣔去故也甘遂半夏湯主之
甘遂半夏湯方
甘遂(大者三枚)半夏(十二枚以水一升煮取半升去滓)
芍藥(五枚)甘草(如指大一枚炙一本作無)
右四味以水二升煮取半升去滓以蜜半升和
藥汁煎取八合頓服之
脉浮而細滑傷飲脉弦數有寒飲冬夏難治脉沉
而弦者懸飲内痛病懸飲者十棗湯主之
十棗湯方
芫花(熬)甘遂大戟(各等分)
右三味搗篩以水一升五合先煮肥大棗十枚
取九合去滓内藥末強人服一錢匕羸人服半
錢平旦服不下者明日更加半錢得快下後糜
粥自養
病溢飲者當發其汗大青龍湯主之小青龍湯亦主
之
大青龍湯方
麻黃(六两去節)桂枝(二两去皮)甘草(二两炙)
杏仁(四十箇去皮尖)生姜(三两)大棗(十二枚)
石膏(如鷄子大研)
右七味以水九升先煮麻黃减二升去上沫内
諸藥煮取三升去滓温服一升取微似汗汗多
者温粉粉之
小青龍湯方
麻黃(去節三两)芍藥(三两)五味子(半斤)
乾姜(三两)甘草(三两炙)細辛(三两)
桂枝(三两去皮)半夏(半升湯洗)
右八味以水一斗先煮麻黃减二升去上沫内
諸藥煮取三升去滓温服一升
膈間支飲其人喘滿心下痞堅面色墨黑其脉沉緊得
之數十日醫吐下之不愈术防己湯主之虚者即愈實
者三日復發復愈不愈者宜术防巳湯去石膏加茯苓
芒硝湯主之
术防巳湯方
术防巳(三两)石膏(十二枚鷄子大)桂枝(二两)
人參(四两)
右四味以水六升煮取二升分温再服
术防巳加茯苓芒硝湯方
术防巳桂枝(各二两)人參
芒硝(三合)茯苓(各四两)
右五味以水六升煮取二升去滓内芒硝再微
前分温再服微利則愈
心下有支飲其人若冐眩澤瀉湯主之
澤瀉湯方
澤瀉(五两)白术(二两)
右二味以水二升煮取一升分温再服
支飲胸滿者厚朴大黃湯主之
厚朴大黃湯方
厚朴(一尺)大黃(六两)枳實(四两)
右三味以水五升煮取二升分温再服
支飲不得息葶藶大棗瀉肺湯主之(方見肺癰中)
嘔家本渴渴者爲𣣔解今反不渴心下有支飲故也小
半夏湯主之(千金云小半夏湯加茯苓)
小半夏湯方
半夏(一升)生姜(半斤)
右二味以水七升煮取一升半分温再服
腹滿口舌乾燥此腸間有水氣巳椒藶黃丸主之
防椒葶黃丸方
防巳椒目葶藶(熬)
大黃(各一两)
右四味末之蜜丸如梧子大先食飲服一丸日
三服稍增口中有津液渴者加芒硝半两
卒嘔吐心下痞膈間有水眩悸者半夏加茯苓湯主之
小半夏加茯苓湯方
半夏(一升)生姜(半斤)茯苓(三两一法四两)
右三味水七升煮取一升五合分温再服
假令瘦人臍下有悸吐涎沬而此水也五苓散主之
五苓散方
澤瀉(一两一分)猪苓(三分去皮)茯苓(三分)
白术(三分)桂(二分去皮)
右五味爲末白飲服方寸匕日三服多飲暖水
汗出愈
附方
外臺茯苓飲治心胸中有停痰宿水自吐出
水後心胸間虚氣滿不能食消痰氣令能食
茯苓人參白术(各三两)
枳實(二两)橘皮(二两半)生姜(四两)
右六味水六升煮取一升八合分温三服如人
行八九里進之
欬家其脉弦爲有水十棗湯主之(方見上)
夫有支飲家欬煩胸中痛者不卒死至一百日一歲宜
十棗湯(方見上)
人欬數歲其脉弱者可治實大數者死其脉虚者必若
冐其人本有支飲在胸中故也治屬飲家
欬逆倚息不得卧小青龍湯主之(方見上文肺癰中)
青龍湯下巳多唾口燥寸脉沉尺脉微手足厥逆氣從
小腹上衝胸咽手足痺其面翕然熱如醉狀因復下流
隂股小便難時復冐者與茯苓桂枝五味甘草湯治其
氣衝
桂苓五味甘草湯方
茯苓(四两)桂枝(四两去皮)甘草(炙三两)
五味子(半升)
右四味以水八升煮取三升去滓分三温服
衝氣即低而反更欬胸滿者用桂苓五味甘草湯去桂
加生姜細辛以治其欬滿
苓甘五味姜辛湯方
茯苓(四两)甘草乾姜
細辛(各三两)五味(半升)
右五味以水八升煮取三升去滓温服半升日
三服
欬滿即止而更復渴衝氣復發者以細辛乾姜爲熱藥
也服之當遂滿而渴反止者為支飲也支飲者法當冐
冐者必嘔嘔者復内半夏以去其水
桂苓味甘去桂四姜辛夏湯方
茯苓(四两)甘草細辛
乾姜(各二两)五味半夏(各半升)
右六味以水八升煮取三升去滓温服半升日
三服
水去嘔止其人形腫者加杏仁主之其證應内麻黃以
其人遂痺故不内之若逆而内之者必厥所以然者以
其人血虚麻黃發其陽故也
苓芍姜味辛夏仁湯
茯苓(四两)甘草(三两)五味(半升)
乾姜(三两)細辛(三两)半夏(半升)
杏仁(半升去皮尖)
右七味以水一斗煮取三升去滓温服半升日
三服
若面熱如醉此爲冐熱上衝熏其面加大黃以利之
茯甘姜味辛夏仁黃湯
茯苓(四两)甘草(三两)五味(半升)
乾姜(三两)細辛(三两)半夏(半升)
杏仁(半升)大黃(三两)
右八味以水一斗煮取三升去滓温服半升日
三服
先渴後嘔爲水停心下此属飲家小半夏茯苓湯主之
(方見上)
消渴小便利淋病脉證并治第十三
脉證九條方六首
厥隂之爲病消渴氣上衝心心中疼熱熱而不欲食食
即吐下之不肯止寸口脉浮而運浮即爲虚運即爲
勞虚則衞氣不足勞則榮氣竭跌陽脉浮而數浮即爲
氣數即消榖而大堅(乙作緊)氣盛則溲數數數即堅堅數
相摶即為消渴
男子消渴小便反多以飲一斗小便一斗腎氣丸主之
(方見脚氣中)
脉浮小便不利微熱消渴者宜利小便發汗五苓散主
之
渴𣣔飲水水入則吐者名曰水逆五苓散主之
渴𣣔飲水不止者文蛤散主之
文蛤散方
文蛤(四两)
右一味杵爲散以沸湯五合和服方寸匕
淋之爲病小便如粟狀小腹弦急痛引臍中趺陽脉
數胃中有熱即滿榖引食大便必堅小便即數淋家
不可發汗發汗則必便血
小便不利者有水氣其人若渴用後丸主之
括蔞瞿麥丸
括蔞根(二两)茯苓薯蕷(各三两)
附子(一枚炮)瞿麥(一两)
右五味末之煉蜜丸梧子大飲服三丸日三服
不知增至七八丸以小便利腹中温為知
小便不利蒲灰散主之滑石白魚散茯苓戎鹽湯並主
之
蒲灰散方
蒲灰(七分)滑石(二分)
右二味杵爲散飲服方寸匕日三服
滑石白魚散
滑石(二分)亂髮(二分燒)白魚(二分)
右三味杵為散飲服半錢匙日三服
茯苓戎鹽湯方
茯苓(半斤)白术(二两)戎鹽(弹丸大一枚)
右三味
渴𣣔飲水口乾若燥者白虎加人參湯主之(方見中&KR2109;中)
脉浮發熱渴𣣔飲水小便不利者猪苓湯主之
猪苓湯方
猪苓(去皮)茯苓阿膠
滑石澤瀉(各一两)
右五味以水四升先煮四味取二升去滓内膠
洋消温服七合日三服
水氣病脉證幷治第十四
論七首脉證五條方十首
師曰病有風水有皮水有正水有石水有黃汗風水其
脉自浮外證骨節疼痛惡風皮水其脉亦浮外證腑腫
按之没指不惡風其腹如鼓不渴當發其汗正水其脉
沉遲外證自喘石水其脉自沉外證腹滿不喘黃汗其
脉沉遲身發熱胸滿四肢頭面腫攵不愈必致癰膿
脉浮而洪浮則爲風洪則為氣風氣相摶風強則為隱
疹身體為痒痒為泄風久為痂癩氣強則為水難以俛
仰風氣相擊身體洪腫汗出則愈惡風則虚此為風水
不惡風者小便通利上焦有寒其口多涎此為黃汗
寸口脉沉滑者中有水氣面目腫大有熱名曰風水視
人之目褁上微擁如蚕新卧起状其頸脉動時時欬按
其手足上䧟而不起者風水太陽病脉浮而緊法當
骨節疼痛及不疼身體反重而酸其人不渴汗出即愈
此爲風水惡寒者此爲極虚發汗得之渴而不惡寒者
此爲皮水身腫而冷状如周痺胸中窒不能食反聚痛
暮躁不得眠此為黃汗痛在骨節欬而喘不渴者此為
脾脹其状如腫發汗即愈然諸病此者渴而下利小便
數者皆不可發汗裏水者一身面目黃腫其脉沉小
便不利故令病水假如小便自利此亡津液故令渴也
越婢加术湯主之(方見下)趺陽脉當伏今反緊本自有
寒疝瘕腹中痛醫反下之下之即胸滿短氣趺陽脉
當伏今反數本自有熱消糓小便數今反不利此𣣔作
水寸口脉浮而遲浮脉則熱遲脉則潜熱潜相摶名
曰沈趺陽脉浮而數浮脉即熱數脉即止熱止相摶名
曰伏沈伏相摶名曰水沈則絡脉虚伏則小便難虚難
相摶水走皮膚即爲水矣寸口脉弦而緊弦則衛氣
不行即惡寒水不沾流走於腸間少隂脉緊而沉緊
則爲痛沉則為水小便即難脉得諸沉當責有水身體
腫重水病脉出者死夫水病人目下有卧蚕面目鮮
澤脉伏其人消渴病水腹水小便不利其脉沉絶者有
水可下之
問曰病下利後渴飲小便不利腹滿因腫者何也荅曰
此法當病水若小便自利及汗出者自當愈心水者
其身重而少氣不得卧煩而燥其人隂腫肝水者其
腹大不能自轉則脇下腹痛時時津液微生小便續通
脉水者其身腫小便難時下鴨溏脾水者其腹大
四肢苦重津液不生但若少氣小便難腎水者其腹
大臍腫腰痛不得溺隂下濕如牛鼻上汗其足逆冷面
反瘦師曰諸有水者腰以下腫當利小便腰以上腫
當發汗乃愈師曰寸口脉沉而遲沉則為水遲則為
寒寒水相摶趺陽脉伏水榖不化脾氣衰則䳱溏胃氣
衰則身腫少陽脉卑少隂脉細男子則小便不利婦人
則經水不通經為血血不利則為水名曰血分
問曰病者苦水面目身體四肢皆腫小便不利脉之不
言水反言胸中痛氣上衝咽状如炙肉當微欬喘審如
師言其脉何類師曰寸口脉沉而緊沉為水緊為寒沉
緊相摶結在關元始時當微年盛不覺陽衰之後荣衛
相干陽損隂盛結寒微動腎氣上衝喉咽塞噎脇下急
痛醫以為留飲而大下之氣擊不去其病不除後重吐
之胃家虚煩咽燥𣣔飲水小便不利水糓不化面目手
足浮腫又與葶藶丸下水當時如小差食飲過度腫復
如前胸脇苦痛象苦奔㹠其水揚溢則浮咳喘逆當先
攻擊衞氣令止乃治欬欬止其喘自差先治新病病當
在後
風水脉浮身重汗出惡風者防已黃耆湯主之腹痛加
芍藥
防已黃耆湯方
防巳(一两)黃耆(一两一分)白术(三分)
甘草(半两炙)
右剉每服五錢匕生姜四片棗一枚水盞半煎
取八分去滓温服良久再服
風水急風一身悉腫脉浮不渴續自汗出無大熱越婢
湯主之
越婢湯方
麻黃(六两)石膏(半斤)生姜(三两)
大棗(十五枚)甘草(二两)
右五味以水六升先煮麻黃去上沫内諸藥煮
取三升分温三服惡風者加附子一枚(炮)
風水加术四兩(古今錄驗)
皮水為病四肢腫水氣在皮膚中四肢聶聶動者防已
茯苓湯主之
防巳茯苓湯
防已(三两)黃耆(三两)桂枝(三两)
茯苓(六两)甘草(二两)
右五味以水六升煮取二升分温三服
裏水越婢加术湯主之甘草麻黃湯亦主之
越婢加术湯(見上於内加白术四两又見脚氣中)
甘草麻黃湯
甘草(二两)麻黃(四两)
右二味以水五升先煮麻黃去上沫内甘草煮
取三升温服一升重覆汗出不汗再服慎風寒
水之為病其脉沈小属小隂浮者為風無水虚脹者為
氣水其汗即已脉沈者宜麻黃附子湯浮者宜杏子湯
麻黃附子湯方
麻黃(三两)甘草(二两)附子(一枚炮)
右三味以水七升先煮麻黃去上沫内諸藥煮
取二升半温服八分日三服
杏子湯(未見恐是麻黃杏仁甘草石膏湯)
厥而皮水者蒲灰散主之(方見上)
問曰黃汗之為病身體腫(一作重)發熱汗出而渴状如風
水汗沾衣色正黃如藥汁脉自沉何從得之師曰以汗
出入水中浴水從汗孔入得之宜耆芍桂酒湯主之
黃耆桂苦酒湯
黃耆(五两)芍藥(三两)桂枝(三两)
右三味以苦酒一升水七升相和煮取三升温
服一升當心煩服至六七日乃解若心煩不止
者以苦酒阻故也(一方用美酒醃代苦酒)
黃汗之病两脛自冷假令發熱此属歷節食已汗出又
身常暮盗汗出者此劳氣也若汗出巳反發熱者久久
其身必甲錯發熱不止者必生惡瘡若身重汗出巳輙
輕者久久必身瞤即胸中痛又從腰以上必汗出不無
汗腰髖弛痛如有物在皮中状劇者不能食身疼重煩
燥小便不利為黃汗桂枝加黃耆湯主之
桂枝加黃耆湯方
桂枝芍藥(各三两)甘草(二两)
生姜(三两)大棗(十二枚)黃耆(二两)
右六味以水八升煑取三升温服一升湏臾飲
熱稀粥一升餘以助藥力温服取微汗若不汗
更服
師曰寸口脉遲而濇遲則爲寒濇爲血不足趺陽脉微
而遲微則爲氣遲則爲寒寒氣不足則手足逆冷手足
逆冷則荣衞不利荣衞不利則腹滿脇鳴相逐氣轉膀
胱荣衞俱劳陽不通即身冷氣不通即骨痛陽前通則
惡寒隂前通則痺不仁隂陽相得其氣乃行大氣一轉
其氣乃散實則失氣虚則遺尿名曰氣分
氣分心下堅大如盤邊如旋杯水飲用後方主之
桂姜草棗黃辛附湯方
桂枝生姜(三两)甘草(二两)
大棗(十二枚)麻黃細辛(各二两)
附子(一枚炮)
右七味以水七升煮麻黃去上沬内諸藥煮取
二升分温三服當汗出如䖝行皮中即愈
心下堅大如盤邊如旋盤水飲所作枳术湯主之
枳术湯方
枳實(七枚)白术(二两)
右二味以水五升煮取三升分温三服腹中耎
即當
附方
外臺防巳黃耆湯治風水脉浮為在表其人
或頭汗出表無他病病者但下重從腰以上
為和腰以下當腫及隂難以屈伸(方見氣濕中)
黃疸病脉證幷治第十五
論二首脉證十四條方七首
寸口脉浮而緩浮則為風緩則為痺痺非中風四肢苦
煩脾色必黃瘀熱以行趺陽脉堅而數數則為熱熱
則消榖緊則為寒食即為滿尺脉浮爲傷腎趺陽脉緊
為傷脾風寒相摶食榖即昡榖氣不消胃中苦渴渴氣
下流不便不通隂被其寒熱流膀胱身體盡黃名曰糓
疸額上黑微汗出手足中熱薄暮即發膀胱急小便自
利名曰女劳疸腹如水状不治心中懊憹而熱不能食
時𣣔吐名曰酒疸陽明病脉遲者食難用炮炮則發
煩頭痃小便必難此𣣔作榖疸雖下之腹滿如故所以
然者脉遲故也夫病酒黃疸必小便不利其候心中
熱足下熱是其證也酒黃疸者或無熱請言了腹滿
𣣔吐鼻燥其脉浮者先吐之沉弦者先下之酒疸心
中熱𣣔嘔者吐之愈酒疸下之久久爲黑疸目青面
黑心中如噉蒜韲状大便正黑皮膚瓜之不仁其脉浮
弱雖黑微黃故知之
師曰病黃疸發熱煩喘胸滿口燥有以病發時火劫其
汗两熱所得然黃家所得從濕得之一身盡發熱面黃
肚熱熱在裏當下之脙沉渴𣣔飲水小便不利者皆
發黃腹滿舌痿黃燥不得睡属黃家(右痿疑作心痿)黃疸
之病當以十八日為期治之十日以上瘥反極為難治
疸而渴者其疸難治疸而不渴者其疸可治發於隂
部其人必嘔陽部其人振寒而發熱也
榖疸之為病寒熱不食食即頭眩心胸不安攵久發黃
為榖疸&KR0818;陳湯主之
&KR0818;陳湯方
&KR0818;陳蒿(六两)梔子(十四枚)大黃(二两)
右三味以水一斗先煮茵陳減六升内三味煮
取三升去滓分温三服小便當利尿如皂角汁
状色正赤一宿腹減黃從小便去也
黃家日晡時發熱面反惡寒此為女劳得之腣胱急少
腹滿身盡黃額上黑足下熱因作黑疸其腹脹如水状
大便必黑時溏此女劳之病非水也腹滿者難治用後
方
消礬散方
消石礬石(燒等分)
右二味為末以大麥粥汁和服方寸匕日三服
病隨大小便去小便正黃大便正黑是候也
酒黃疸心中懊憹或熱痛梔子大黃湯主之
梔子大黃湯方
梔子(十四枚)大黃(二两)枳實(五枚)
豉(一升)
右四味以水六升煮取二升分温三服
諸病黃家但利其小便假令脉浮當以汗解之宜桂枝
加黃耆湯主之(方見水病中)
諸黃用後方
猪膏髮煎
猪膏(半斤)亂髮(如鷄子大三枚)
右二味和膏中煎之髮消藥成分再服病從小
便出
黃疸病茵陳五苓散主之(一本云茵陳湯及五苓散並主之)
茵陳五苓散
茵陳稿末(十分)五苓散(五分方見痰飲中)
右二物和先食飲方寸匕日三服
黃疸腹滿小便不利而赤自汗出此爲表和裏實當下
之宜大黃滑石湯
大黃滑石湯
大黃黃檗滑石(各四两)
梔子(十五枚)
右四味以水六升煑取二升去滓内滑石更煮
取一升頓服
黃疸病小便色不變𣣔自利腹滿而喘不可除熱熱除
必噦噦者小半夏湯主之(方見消&KR2109;中)
諸劳腹痛而嘔者宜柴胡湯(必小柴胡湯方見嘔吐中)
男子黃小便自利當與虚劳小建中湯(方見虚劳中)
附方
苽蒂湯治諸黃(方見暍病中)
千金麻黃醇酒湯治黃疸
麻黃(三两)
右一味以美清酒五升煮取二升半頓服盡冬
月用酒春月用水煮之
驚悸吐衂下血胸滿瘀血病脉證治第十六
脉證十二條方五首
寸口脉動而弱動即為驚弱則為悸師曰夫脉浮目
睛暈黃衂未止暈黃去目睛急了知衂今止又曰從
春至夏衂者太陽從秋至冬衂者陽明衂家不可汗
汗出必額上䧟脉緊急直視不能眴不得眠病人面
無色無寒熱脉沉弦者衂浮弱手按之絶者下血煩欬
者必吐血夫吐血欬逆上氣其脉數而有熱不得卧
者死夫酒客欬者必致吐血此因極飲過度所致也
寸口脉弦而大弦則為减大則為芤减則為寒芤則
為虚寒虚相擊此名曰革婦人則半産漏下男子則亡
血亡血不可發其表汗出則寒慄而振病人胸滿
唇痿舌青口燥但𣣔嗽水不𣣔嚥無寒熱脉微大来遲
腹不滿其人言我滿為有瘀血病者如熱状煩滿口
乾燥而渴其脉反無熱此為隂状是瘀血也當下之
火邪者桂枝去芍藥加蜀&KR0238;牡蠣龍骨捄逆湯主之
桂枝捄逆湯方
桂枝(二两去皮)甘草(三两炙)生姜(六两)
牡蠣(五两熬)龍骨(四两)大棗(十二枚)
蜀&KR0238;(三两洗去腥)
右為末以水一斗二升先煮蜀&KR0238;減二升内諸
藥後取三升去滓温服一升
心下悸者半夏麻黃丸主之
半夏麻黃丸方
半夏麻黃(等分)
右二味末之煉蜜和丸小豆大飲服三丸日三
吐血不止者後湯主之
栢葉湯
栢葉乾姜(各三两)艾(三把)
右三味以水五升取馬通汁一升合煮取一升
分温再服
下血先便後血此遠血也黃土湯主之
黃土湯方(亦主吐血衂血)
甘草乾地黃白术
附子(炮)阿膠黃苓(各三两)
竈中黃土(半斤)
右七味以水八升煮取三升分温二服
下血先血後便此近血也赤小豆當歸散主之(方見孤惑中)
心氣不足吐血衂血用後方
瀉心湯(亦治霍亂)
大黃(二两)黃連黃芩(各一两)
右三味以水三升煮取一升頓服之
嘔吐噦下利病脉證治第十七
論一首脉證二十七條方二十三首
夫嘔家有癰膿不可治嘔膿盡自愈先嘔却渴者此
為𣣔解先渴却嘔者為水停心下此属飲家嘔家本渴
今反不渴者以心下有支飲故也此属支飲問曰病
人脉數數為熱當消數引食而反吐者何也師曰以發
其汗令陽微膈氣虚脉乃數數為客熱不能消榖胃中
虚冷故也脉弦者虚也胃氣無餘朝食暮吐變為胃反
寒在於上醫反下之令脉反弦故名曰虚寸口脉微
而數微則無氣無氣則荣虚荣虚則血不足血不足則
胸中冷趺陽脉浮而濇浮則為虚虚則傷脾脾傷則
不磨朝食暮吐暮食朝吐宿榖不化名曰胃反脉緊而
濇其病難治
病人𣣔吐者不可下之
噦而腹滿視其前後知何部不利利之即愈
嘔而胸滿者用後方
茱萸湯
吳茱萸(一升)人參(三两)生姜(六两)
大棗(十二枚)
右四味以水五升煮取三升温服七合日三服
乾嘔吐涎沬頭痛者茱萸湯主之(方見上)
嘔而腸鳴心下痞者用後方
半夏瀉心湯
半夏(半升洗)黃芩乾姜
人參(各三两)黃連(一两)大棗(十二枚)
甘草(三两炙)
右七味以水一斗煮取六升去滓再煮取三升
温服一升日三
乾嘔而利者用後方
黃芩加半夏生姜湯方
黃芩(三两)甘草(二两炙)芍藥(三两)
半夏(半斤)生姜(四两)大棗(二十枚)
右六味以水一斗煮取三升去滓温服一升日
再夜一服
諸嘔吐糓不得下者小半夏湯主之(方見痰飲中)
嘔吐而病在膈上後思水者解急與之思水者用後方
猪苓散
猪苓茯苓白术(各等分)
右三味杵為散飲服方寸匕日三
嘔而脉弱小便復利身有微熱見厥者難治用後方
四逆湯
附子(七箇生用)乾姜(一两半)甘草(二两炙)
右三味以水三升煮取一升二合去滓分温再
服強人可大附子一枚乾姜三两
嘔而發熱者用後方
小柴胡湯方
柴胡(半斤)黃芩(三两)人參(三两)
甘草(二两)半夏(半斤)生姜(三两)
大棗(十二枚)
右七味以水一斗二升煮取六升去滓再煎取
三升温服一升日三
胃反嘔吐者大半夏湯主之(千金云治胃反不受食食入即多吐外臺云治嘔心)
(下痞鞭者)
大半夏湯方
半夏(二升洗完用)人參(三两)白蜜(一升)
右三味以水一斗二升和蜜揚之二百四十遍
煮取二升半温服一升餘分再服
食巳即吐者用後方(外臺治吐水)
大黃甘草湯方
大黃(四两)甘草(一两)
右二味以水三升煮取一升分温再服
胃反吐而渴𣣔飲水者用後方
茯苓澤瀉湯(外臺治消渴脉絶胃反吐食之有小麥一升)
茯苓(半斤)澤瀉(四两)甘草(二两)
桂枝(二两)白术(三两)生姜(四两)
右六味以水一斗煮取三升内澤瀉再煮取二
升半温服八合日三
吐後渴飲得水而貪飲者文蛤湯主之兼主微風脉者
頭痛
文蛤湯
文蛤(五两)麻黃甘草
生姜(各三两)石膏(五两)杏仁(五十箇)
大棗(十二枚)
右七味以水六升煮取二升温服一升汗出即
愈
乾嘔吐逆吐涎沫用後方
半夏乾姜散
半夏乾姜(等分)
右二味杵為散取方寸匕漿水一升半煎取七
合頓服之
病人胸中似喘不喘似嘔不嘔似噦不噦徹心中憤憤
然無奈用後方
生姜半夏湯
半夏(半斤)生姜汁(一升)
右二味以水三升煮半夏取二升内生姜汁煮
取一升半小冷分四服日三夜一服止停後服
乾嘔噦若手足厥者橘皮湯主之
橘皮湯
橘皮(四两)生姜(半斤)
右二味以水七升煮取三升温服一升下咽即
愈
噦逆者橘皮竹茹湯主之
橘皮竹茹湯
橘皮(二升)竹茹(二升)大棗(三十枚)
生姜(半斤)甘草(五两)人參(一两)
右六味以水一斗煮取三升温服一升日三服
夫六府氣絶於外者手足寒上氣脚縮五臟氣絶於内
者利不禁下甚者手足不仁下利脉沉弦者下重脉
大者爲未止脉微弱數者爲𣣔自止雖發熱不死下
利手足厥冷無脉者炙之不濕若脉不還反微喘者死
少隂負趺陽者爲順也下利有微熱而渴脉弱者今
自愈下利脉數有微熱汗出今自愈設脉緊爲未解
下利脉數而渴者今自愈設不差必清膿血以有熱
故也下利脉反弦發熱身汗者自愈下利氣者當
利其小便下利寸脉反浮數尺中自濇者必清膿血
下利清榖不可攻其表汗出必脹滿下利脉沉而
遲其人面少赤身有微執下利清榖者必欝胃汗出而
解病人必微熱所以然者其面戴陽下虚故也下利
後脉絶手足厥冷晬時脉還手足温者生脉不還者死
下利腹脹滿身體疼痛者先温其裏乃攻其表温裏
宜四逆湯攻表宜桂枝湯
四逆湯(方見上)
桂枝湯
桂枝(三两去皮)芍藥(三两)甘草(三两炙)
生姜(三两)大棗(十二枚)
右五味㕮咀以水七升微火煮取三升去滓適
寒温服一升服已湏臾啜稀粥一升巳助藥力
温覆令一時許遍身熱熱微似有汗者益佳不
可令如水淋漓若一服汗出病差停後服
下利三部脉皆平按之心下堅者急下之宜大承湯
下利脉遲而滑者實也利未𣣔止急下之宜大承氣湯
下利脉反滑者當有所去下乃愈宜大承氣湯下
利巳差至其年月日時復發者以病不盡故也當下之
宜大承氣湯
大承氣湯(見痓病中)
下利譫語者有燥屎也小承氣湯主之
小承氣湯
大黃(四两)厚朴(二两炙)枳實(大者三枚炙)
右三味以水四升煮取一升二合去滓分温二
服(得利則止)
下利便膿血者桃花湯主之
桃花湯
赤石脂(一升一半剉一半篩末)乾姜(一两)
粳米(一升)
右三味以水七升煮米令熟去滓温七合内赤
石脂末方寸匕日三服若一服愈餘勿服
熱利重下者白頭翁湯主之
白頭翁湯
白頭翁(二两)黃連黃栢
秦皮(各三两)
右四味以水七升煮取二升去滓温服一升不
愈更服
下利後更煩桉之心下濡者爲虚煩也梔子豉湯主之
梔子豉湯
梔子(十四枚)香豉(四合)
右二味以水四升先煮梔子得二升半内豉煮
取一升半去滓分二服温進一服得吐則止
下利清榖裏寒外熱汗出而厥者通脉四逆湯主之
通脉四逆湯方
附子(大者一枚生用)乾姜(三两強者四两)甘草(二两炙)
右三味以水三升煮取一升一合去滓分温再
服
下利肺痛紫參湯主之
紫參湯方
紫參(半斤)甘草(三两)
右二味以水五升先煮紫參取二升内甘草煮
取一升半分温三服(疑非仲景方)
氣利訶梨勒散主之
訶梨勒散方
訶梨勒(十枚)
右一味為散粥飲和頓服(疑非仲景方)
附方
千金翼小承氣湯治大便不通噦數譫語(方見上)
外臺黃芩湯治乾嘔下利
黃芩人參乾姜(各三两)
桂枝(一两)大棗(十二枚)半夏(半升)
右六味以水七升煮取三升温分三服
瘡癰腸癰浸淫病脉證幷治第十八
論一首脉證三條方五首
諸浮數脉應當發熱而反洒淅惡寒若有痛處當發其
癰師曰諸癰腫𣣔知有膿無膿以手掩腫上熱者為有
膿不熱者為無膿
腸癰之為病其身甲錯腹皮急按之濡如腫狀腹無積
飛身而熱脉數此為膿内有癰膿薏苡附子敗醬散主
之
薏苡附子敗醬散方
薏苡仁(十分)附子(二分)敗醬(五分)
右三味杵為末取方寸匕以水二升煎减半頓
服(小便當下)
腸癰者小腹腫痞按之即痛如淋小便自調時時發熱
自汗出復惡寒其脉遲緊者膿未成可下之當有血脉
洪數者膿巳成不可下也大黃牡丹湯主之
大黃牡丹湯方
大黃(四两)牡丹(一两)桃仁(五十箇)
瓜子(半升)芒消(三合)
右五味以水六升煮取一升去滓内芒消丹煎
沸頓服之有膿當下如先膿當下血
問曰寸口脉浮微而澁然當亡血若汗出設不汗者云
何荅曰若身有瘡被刀斧所傷亡血故也
病金瘡王不留行散主之
王不留行散
王不留行(十分八月採)蒴藋細葉(十分七月七日採)
桑東南根(自皮十分三月三日採)甘草(十八分)
川椒(三分除日及閉口者汁)黃芩(二分)
乾姜(二分)芍藥(二分)
厚朴(二分)
右九味桑根皮以上三味燒灰存性勿令灰過
各别杵篩合治之爲散服方寸匕小瘡即粉之
大瘡但服之産後亦可服如風寒桑東根勿取
之前三物皆隂乾百日
排膿散方
枳實(十六枚)芍藥(六分)桔梗(一分)
右三味杵爲散取鷄子黃一枚以藥散與鷄黃
相等揉和煎如薄粥温服一升差即止
蚘厥者當吐蚘令病者静而復時煩此爲藏寒蚘上入
膈故煩湏臾復止得食而嘔又煩者蚘聞食臭出其人
當自吐蚘
蚘厥者烏梅丸主之
烏梅丸方
烏梅(三百箇)細辛(六两)乾姜(十两)
黃連(一斤)當歸(四两)附子(六两炮)
川椒(四两去汁)桂枝(六两)人參
黃蘗(各六两)
右十味異搗篩合治之以苦酒漬烏梅一宿去
核蒸之五升米下飯熟擣成泥和藥令相得内
臼中與蜜杵五千下丸如梧子大先食飲服十
丸三服稍加至二十丸禁生冷潰臭等食
新編金匱要略方論卷之中
