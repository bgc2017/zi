海錄碎事卷十三上宋葉庭珪撰
鬼神道釋部
仙門
浮玉
陸龜蒙詩入雲構浮玉宛與崑閬匹注太湖乃仙家浮
玉之北宅也
金桉
茅君授神仙職衆賓皆至忽然自有青縑帳於屋下敷
數重白氊金桉玉杯人皆醉飽
三易腸
長房升仙雞犬皆去唯鼠惡其不净鼠自悔一月三易
腸
默仙
五君詠嵇中散云形解驗默仙
洪崖肩
左挹浮丘袖右拍洪崖肩(郭景純詩)
風餐
風餐委松宿雲卧恣天行冠霞登綵閣解玉飲椒庭(鮑)
(明遠詩)
煙客
矯掌望煙客注煙客仙人也(盧諶詩)
濛汜迫
永得安期術豈愁濛汜迫(盧諶詩)
蟪蛄窟
今王毋遷大道之重下降蟪蛄之窟
阿環
阿環上元夫人名也
赤霜袍
上元夫人服赤霜之袍又戴九靈夜光之冠又帶六山
火玉之佩
琳華綬流黃劔
上元夫人垂鳳文琳華之綬又腰流黃揮精之劔
螺肝鳳胏
螺肝鳳胏徒號鮮腴鶴寢犀階空稱巨麗言神仙也
潛遁藕絲
隨脩羅潛遁藕絲投蠻氏共棲蝸角(段成式)
萼綠華
萼綠華九疑山中仙女降羊權家可二十許上下皆青
衣(真誥)
牽牛河
濯足玉女池鼓枻牽牛河
水官筆
適足以握水官之筆鳴三官之鼓言為所考罰也
萬椿
上論九玄之逸度下紀萬椿之大生言仙經如此
玉佩金鐺
仙道有玉佩金鐺以登太極又有流金之鈴以攝鬼神
又有神虎之符
流金鈴
神虎符(並見上)
碧藕白橘
碧藕白橘穆王會王母於瑤池之上
天上苦人
天上苦人彭祖問白石先生曰何不服藥仙去曰天上
至尊相奉至難更苦人間耳
嚂嘘
玉女投壺每一投千二百梟設有不入者天為之嚂嘘
嚂呼監反開口笑也
瞳子方
李根兩目瞳子皆方仙經云八百歲則瞳子方
四十九妻
彭祖喪四十九妻五十四子
李常在
有姓李人世世人見之不知其名因號李常在
唾盤成獺
劉綱唾盤成李其妻樊夫人唾盤成獺食之
仙臺郎
侯道華晨起飛在松頂揮手謝衆曰玉皇詔我為仙臺
郎今去矣
三王喬
一王子晉王喬二葉令王喬三服肉芝王喬皆神仙也
玉局
桓帝永夀中太上降成都其地化出玉局坐升之授道
陵以要道
白蝙蝠精
葉法善言張果是混沌初分白蝙蝠精
鶴信
脞說張君房夢仙詩仙山望不及鶴信遣誰通
雲和笙
王母降漢武帝仙家自設廚置酒侍女王登拊八瑯之
璈董雙成吹雲和之笙許飛瓊鼔震虚之簧婉陵華拊
五靈之石范成君擊湘隂之磬段安香作九天之鈞衆
聲激朗虚音駭空又命侍女安法嬰歌玄雲之曲
授飛龜
庾信遊仙詩玉京傳相業太一授飛龜
籛鏗
神仙傳彭祖姓籛名鏗又云在家道士黃瓊籛鏗之倫
也
善爽鬼
死為善爽鬼仙之儔也
玄丘
鼻有玄山腹有玄丘仙相也
闈編郎
太極眞仙中莊周為闈編郎
飯為蜂
三洞瓊綱曰吐飯為蜂鍊金凝液
九天臺
漢宫閣疏云神明臺武帝造有九室今謂之九天臺常
置九天道士百人
雌蛟啼
李沈夢仙謠云九氣真翁騎白犀臨池静聽雌蛟啼
仙障
陶弘景云仙障有九名居其一使吾不白日升天盖三
朝有浮名乎
朱陵
陸龜蒙傷顧道士詩云多應白簡迎將去即是朱陵鍊
更生度人經云魂度朱陵受練更生
雷公吏
張籍送胡鍊師歸王屋詩云鍊成雲母休煩爨召得雷
公當吏兵
三清驥
道士劉愛道謂潘師正曰三清驥者非爾誰當乘之
龍泥
庾信步虚詞云龍泥印玉筴天火煉真文
珠光
賜葉法善詔云金骨外聳珠光内應
偷兒
荔枝碧桃争得比枉令方朔號偷兒
倚酒
太霄經云朱仲嘗於會稽賣珠漢高后時人仲以素書
倚酒於女几家几盜寫學其術女几陳市上酒婦也
青精飯
神仙傳鄧伯元王玄甫俱在霍山服青精飯
杜蘭香
曺松有玉女杜蘭香下嫁張碩詩
金條脱
曺松詩藍絲重勒金條脱留與人間許侍中
碧玉花
曺松有穆王宴王母於九光流霞館詩不知白馬紅韁
解偷喫東田碧玉花
五色麟
李九齡上清詞東皇近日慵遊宴閑煞瑤池五色麟
丹繒宇
梁簡文升仙歌丹繒碧林字綠玉黃金篇
太真
楊通幽道士遊神馭氣至蓬萊最高山上多樓閣西廂
有戸東向署曰玉妃太真院叩戸雙鬟童女出應門
卷龜食蛤
神仙傳燕人盧敖見若士焉卷龜殼而食蛤蟹舉臂而
竦身敖仰而視之不見乃止
石髓
仙經云神仙五百歲輒開其洞中有石髓取而服之夀
齊天地王烈入山嘗遇食之以語嵇康康取之化為青
石烈曰叔夜命薄不合仙耶
青鳥
漢武故事七月七日上於承華殿忽有一青鳥集殿前
須臾王母至
朱鳥窗
王母降漢武帝承華殿東方朔於朱鳥牖中竊視之王
母視朔顧上曰此兒久被斥逐尋當還
射的山鶴
會稽記射的山南有白鶴山此鶴為仙人取箭
玉酒
瀛洲有藴玉石高千丈出泉如酒味甘名玉酒又名玉
膏飲之長生
連金泥
鳳麟洲仙家取鳳啄麟角煎作膠名集弦膠或名連金
泥能續弓弩斷弦劔折亦能連之
種芝
方丈山仙家數千萬耕田種芝草課計頃畝如種稻狀
羣仙不欲登天者皆往來其上
扶桑椹
扶桑有椹樹兩兩同根偶生更相依倚是以名為扶桑
仙人食其椹皆作金光之色飛翔玄虚椹色赤九千歲
始一生
閬風巔
崑崙山三角其一正北干星辰之輝曰閬風巔其一正
西曰玄圃臺其一正東名崑崙宫其一處有金臺五所
玉樓十二
廣樂
穆天子傳觴天子於盤石之上天子乃奏廣樂
王母謠
王母為天子謠曰白雲在天山陵自出道里悠遠山川
間之將子無死尚能復來天子答之曰予歸東土和治
諸夏萬民平均吾願見汝比及三年將復而野
隔兩塵
異人丁約隱於卒伍韋子威師之丁謂韋曰郎君得道
尚隔兩塵問其故約曰儒謂之世釋謂之劫道謂之塵
馬郎婦
釋氏書昔有賢女馬郎婦於金沙灘上施一切人淫凡
與交者永絶其淫死葬後一梵僧來云求我侣掘開乃
鎖子骨梵僧以杖挑起升雲而去
碧落侍郎
神仙傳沈羲將飛昇忽拜為碧落侍郎乃仙去
肉馬
我帝愛神仙燒金得紫煙廏中皆肉馬不解上青天
蘂淵瓊池
真誥靈妃歌曰月中生蘂淵日中有瓊池
瓊宙碧宇
孔緯七列曰蓬萊瀛洲瓊宙碧宇
圓海
十洲記圓海水色正黑謂之冥海惟飛仙能到其處
瑤池翠水
集仙錄王母所居龜臺閣閬風之苑有城千里玉樓十
二左帶瑶池右環翠水非飇車羽輪不可到
琳宫
衆聖集琳宫(出空洞靈章經)
雲裝
雲裝煙駕(出江淹詩)
雲腴
仙方有九品其四曰朱光碧雲之腴
智瓊
魏濟北從事弦超夜夢神女自稱上天玉女名姓公智
瓊下嫁從事三五夕一來能隠其形不能隠其聲一旦
别去
八景與
玄一真人曰八景龍輿可得乘之
金衣鶴
李白書云謹使金衣䨥鶴銜飛雲錦書于孟公
夀鶴衣
衣青霞夀鶴之衣
桂實如橘
天地運度經太山北有桂樹青腰玉女三千人守之實
赤如橘食之仙官來迎常有九色飛鳳寳光朱雀鳴集
于此
秀眉公
秀眉公餌茯苓得仙(神仙傳)
脱空王老
屢于人間蟬蛻人謂之脱空王老莫知其年歲
麒麟客
麒麟客張茂實家傭僕也自言適與厄會須傭作以償
之一日辭去乘青麟上仙掌
赤松子
顔師古漢書注云赤松子神農時為雨師服水土能入
火自燒至崑山上西王母石室隨風雨上下炎帝少女
追之亦得仙去又黃初平亦號赤松子
虚轅
真誥朱關内真以雲車虚轅相適
玉巵娘子
玉巵娘子王母第三女崔書生遇之
小仙
張果謝王老曰小仙不敢專俟仙伯宫耳
承露盤
元鼎元年起柏梁臺作承露盤高二十丈上有仙人掌
以承露和玉屑以飲之云可長生
阿母傳
王可交遇神仙與二栗食之絶食後賣藥時言藥則壺
公授酒則餘杭(阿母傳)
雲為衢
勸君跨仙竹日下雲為衢
樊夫人
劉綱之妻樊夫人劉與試術事事不如臨升天劉登皂
莢木乃飛夫人平坐而入雲中(女仙傳)
勤力新婦
楊敬真適同村王清奉箕箒供農父之職甚謹夫目之
為勤力新婦後得仙去(女仙傳)
黃銀
吕仙翁詩道成瓦礫是黃銀
癡龍
洛下有洞穴有人誤墜其中見宫殿人物凡九處又有
大羊羊髯有珠取食以不飢張華曰此地仙九館也大
羊乃癡龍耳
斥仙
曼都為斥仙人見抱朴子
心拜
仙誌曰凡脩行太一之事真人之道不得有所拜但心
拜而已不形屈也
玉壺十二
王遠字方平住蔡經家後去十餘年七月七日來威儀
如大將軍持玉壺十二皆以蠟封其口(神仙傳)
青赤丸
孫博以赤丸投軍中須臾火起將青丸投之乃火滅
白羊公
黃盧子以法授白羊公此公常乘白羊故以為號
沙海
仙人甯封食飛魚而死二百年後復生世呼甯先生其
游沙海頌云青蕖的爍千載舒百年暫死食飛魚
擲巾為橋
有崔生者入山遇仙女為妻久之還家得隠形符乃潛
宫禁中為術士所知追捕甚急生逃還山中追者在後
隔澗見其妻告之妻擲其領巾成五色虹橋生過即滅
追不及矣(唐逸史)
太白酒星
成都有鬻酒家每有紗帽杖藜四人來飲愛說孫思邈
因奏其事明皇問思邈對曰此太白酒星每遊人間世
飲酒也(唐逸史)
脈望
何佩常於古書中得一髮捲規四寸許四環無端用力
絶之兩端滴水投之於火亦作髮氣不知何物也後與
方士言之驚嘆曰君不得仙命也此名脈望蠧魚三食
神仙字則化而為此夜持當天從規中望星使立降可
求丹度世(酉陽雜俎)
紙驢
張果常乘一白驢日行百里夜即疊之置於箱篋中乃
紙(明皇雜錄)
赤烏公
赤烏公彭祖弟子服金汋而升太極
碧落仙
國言玄元聖家尋碧落仙
上漢查
庭養冲天鶴溪流上漢查(王維詩)
星中官
為復便作星中官為復且作人間官
六丁直
赤城開門六丁直陳陶仙人詞
廬君
匡俗於此仙去其廬尚在故謂之廬山漢武封俗為大
明公稱為廬君
鶴履
盧耼為廣州治中從事有仙術嘗元會至曉不至及朝
列化為白鶴迴翔欲下威儀以箒拂之得隻履耼乃驚
還就列
流精闕
流精闕在崑崙山西王母所居
白銀宫
史記三神山在海中黃金白銀為宫闕
紫煙客
金華牧羊兒乃是紫煙客
赤玉舄
東留赤玉舄更上蓬山路
三丘
問三丘乎勾芒注三丘謂蓬萊方丈瀛洲也
不死牀
構不死而為牀崑崙山有不死樹構以為牀
升龍轡
梁武帝游仙詩蕭史暫徘徊待我升龍轡
五滋液
郭璞遊仙詩呼吸五滋液妙氣盈胷懷
老童
慕老童於騩山山海經騩山神耆童居之其音常如鐘
磬
不死國
曲論曰與螭龍並駕適不死之國
冠霞
冠霞登綵閣解玉飲椒庭注冠霞冠謂從仙也解玉佩
謂去位綵閣椒庭皆仙居
丹泉術
始整丹泉術終覿紫芳心抱朴子黃帝南到員隴米若
乾之華飲丹巒之泉
鶴上人
徒霜鏡中髮羞彼鶴上人
解帶仙
太白真人遺帶散法服白粉一刀圭即死既斂失尸所
在但存餘衣是為白日解帶之仙
赤莧仙人
明州奉化縣有赤莧山云赤莧仙人嘗居於此
易遷童初
易遷童初二宫名是男女之堂館也羣仙所居
不死鄉
金庭有不死之鄉在桐柏山之中
貫月查
王子年拾遺記堯時有巨查浮于西海查上有光若星
月常繞四海十二年一周天名貫月查又名挂星查羽
仙棲息其上
子胥水仙
子胥死使人捐于大江口勇士抱之乃有遺鄙發憤馳
勝氣若奔馬威如萬物歸神大海彷彿之微音兆若在
後世稱述蓋子胥水仙也
鞭爛鞍朽
異苑曰有人山行見洞中二老翁摴蒲以馬策挂地觀
之俄鞭爛鞍朽與樵人爛柯事相類
玉京子
安期跨蛇以朝玉京因名玉京子(傳竒)
三神鶴
三茅傳中詩曰茅山連金陵江湖接下流三神為白鶴
各在一山頭
白雲車
司馬承禎天降車上有字賜承禎尸解去白雲滿庭號
白雲先生車為白雲車(尚書故實)
紫雲娘
魯敢遇仙女曰常見紫雲娘誦君佳句
青羊肆
老氏授關令喜以道德經曰汝脩行千日功成入蜀可
於青羊肆中相尋至期見老子再生人家已三歲授以
玉冊金書
鳳仙橋
鶯仙橋在涪城縣又有鳳仙橋
碧霞觴
許碏徧遊名山所至題字云自尋偃子到此忽作一詩
云閬苑花前是醉鄉誤翻王母碧霞觴羣仙拍手嫌輕
薄謫向人間作酒狂後於市酒樓乘雲而去(嘉話)
耕耘五德
耕耘五德朝種暮獲注翼氏風角五德東方甲南方丙
西方庚北方壬中戊種五色禾於此而耕耘也此言仙
事
北酆落死
北酆落死名南斗上生籍
鶴上仙
客有鶴上仙飛飛凌太清
天墉城
崑崙山有積金為城名天墉城面方千里上有玉樓十
二也(東方朔十洲記)
神馬遶日
方朔遊吉雲之野得神馬乘以遶日三匝朝出暮入關
猶未開洞冥記神異經云東極有五雲之澤其國有吉
慶之事則雲氣五色著草木屋室皆如其色
蘂珠宫
學道北海仙傳書蘂珠宫
白玉京
天上白玉京十二樓五城仙人撫我頂結髮受長生(李)
(白歌)
二室三花
二室凌青天三花含紫煙
金高南山
身騎白黿不敢度金高南山置君顧
虎鼓瑟
虎鼔瑟兮鸞迴車仙之人兮列如麻
天仙人
攀花弄秀色遠贈天仙人(李白詩)
李騰空
送妻尋廬岳道士李騰空子應到碧山家水舂雲碓風
掃石楠花(李白詩)
天帝外臣
余素愛寳訣為三十六天帝之外臣白自謂
華陽館主
華陽館主陶隠居也
瑤筍
道書瑤筍千年生一芽
天厨
劉安昇仙見上帝誤稱寡人謫守天厨(出抱朴子)
殊庭
上臨渤海將臣望祀蓬萊之屬幾至殊庭焉注殊庭蓬
萊中仙人庭也幾讀曰冀
隠玉壺
白頭仙人隠玉壺
紫霞貴
冷然紫霞貴果得錦囊術
道門
鴻寳書
漢淮南王有枕中鴻寳書言神仙術
六戊書
太陽六戊之書
七試皆過
張道陵弟子趙昇七試皆過乃授肘後丹經
大慶月
正月上元七月中元十月下元皆大慶六日長齋誦度
人妙經福及上世身得神仙
三官譴
隂符經序云非道器抱朴純元之士慎勿傳之令子有
罪為三官罷譴
&KR2310;&KR2163;臺
道書太上閑居&KR2310;&KR2163;之臺
紫桂宫
漢武内傳王子登紫桂宫見太上丈人
明霞館
元始天王於明霞之館下教以授三天玉童
劫仞臺
度人經云劫仞臺者玉清九仞之臺也彼中以劫數仞
崇玄館
唐武宗立崇玄館置吏鑄印以處廣成先生劉玄靖
神虎
七千神虎窮蹈藉之姿九百毒龍恣貪殘之害(出李商)
(隠齋文)
怪牒
神經怪牒(漢書方術傳序)
雲珠笈
集仙錄上元夫人勅侍女李方明出丹瓊之函披雲珠
之笈出玉佩金鐺經傳司命茅君
南和繒
黃帝符圖經以南和之繒書金簡之文
雲笈
解雲笈發瓊函
蘂書
西華宫有琅簡蘂書
虎書
太素三元宫有雲瓊九變虎書
玉京
飛昇金闕遊宴玉京
北府
下離北府上入南宫南宫朱也
日帝
珠囊云命與月俱年隨日帝生
五靈符
新拜天官上玉都紫皇親授五靈符
金英函
禹封五符秘以金英之函檢以玄都之印
青詞
李肇翰林志凡道觀薦青詞文用青藤紙朱字謂之青
詞
赤章
沈約病呼道士奏赤章於天
紫書
紫書儻可傳銘骨誓相學
青笞篇
時餐食蛾蘂屢讀青笞篇
紫霞篇
朗詠紫霞篇清開蘂珠宫
含丹照白
羡君紫書常滿案含丹照白霞色爛
瓊笈妙韞
漢武内傳上元夫人語帝曰阿母今以瓊笈妙韞發紫
臺之文賜汝八會之書可謂至珍至寳上帝之玄觀矣
道士門
紫荷巾
曹唐送羽人歸羅浮云風前整頓紫荷巾
熊鬚冠
張籍送鍾師詩獨戴熊鬚冠暫出唯將鶴尾扇同行
步虚
異苑云魏陳思王遊山忽聞空裏有誦經聲清遠逌亮
解音者則而寫之為神仙聲道士效之作步虚也
九光霞
萬里洞中朝玉帝九光霞外宿天壇元微之詩小有洞天
周萬里
大藥資
洞仙傳晉中興已來名山道士合大藥得仙者衆
雲華唱
一覩雲華唱欣承道德篇(趙彦昭應制)
花姑
洛水有女道士黃虚微年逾八十貌如嬰孺號花姑(列)
(仙傳)
聲璅璅
道經云合口誦經聲璅璅眼中流淚珠子䂺
古仙
道經古仙合心將元化并
丹臺名
題紫陽先生壁復聞紫陽客早署丹臺名
佛門
天中天
淨飯王嚴駕抱太子謁自在天神廟神像起禮拜太子
足王驚嘆曰我子於天神中更為尊勝宜字天中天即
佛第二小字也(本行經)
化菩薩
上方界佛土有國名衆香佛名香積以衆香鉢盛満香
飯與化菩薩(維摩經)
水中月
諸法皆妄見如夢如燄如水中月如鏡中像
兩足尊
普雨妙法應羣心彼兩足尊宜往見
人中月
或有見初生妙色如金山住是最後身永作人中月謂
佛也(華嚴經)
金粟後身
金粟後身李白自謂也維摩亦為過去金粟如來
化胡
于闐國西五百里有北摩寺俗云老氏化胡成佛之所
初老子至此白日昇天與羣胡辭訣云我暫遊天上尋
當下生其後出天竺化為胡王太子自稱曰佛因立此
寺焉
佛日道月
或問三教優劣士謙曰佛日也道月也儒五星也
一麻一麥
佛在深山日食一麻一麥端坐六年
琉璃咽
三昧經佛咽喉如琉璃筒
珊瑚舌
大智論佛舌色相如珊瑚色
珠火眉
瓔珞經佛眉如珠火
金精髮
大集經佛不以惡事加衆生故得髮色金精相
法王根
動是法王苖寂是法王根
如來别名
最勝田真實天九仙師天中天皆如來别名
最上良田
佛為一切衆生種植善根净心之主為一切衆生發生
福德最上良田
無礙月
昔有如來無礙月佛號也
儒童菩薩
清淨法行經云佛遣三弟子震旦教化儒童菩薩彼稱
孔丘淨光菩薩彼稱顔回摩訶迦葉彼稱老子
僧門
壊色衣
梵言袈裟此云壞色衣言非五方正色
石點頭
雲居膺云學佛邊事是錯用心假饒解千經萬論講得
天花落石點頭亦不干自己事
葛藤社
葛藤社(出傳燈錄)
火宅僧
僧之有室家者謂之火宅僧
白業
達磨謂南天竺王曰汝當勤修白業護持三寳
方袍
泉州龜洋慧忠禪師屬唐武宗廢教例為白衣作偈云
多年塵事謾騰騰雖著方袍未是僧今日脩行依善慧
滿頭留髮待燃燈(僧寳傳)
支郎
魏高僧支謙博覽經籍兩眼多白而晴黃時人謂曰支
郎眼中黃形軀雖細是智囊
醉髠
可朋好飲能詩自號醉髠
黑衣宰相
南史文帝嘗寵沙門慧琳元嘉中遂參權要勢侔宰輔
孔顗嘆曰今日遂有黑衣宰相可謂冠屨失所矣
談義林
慧嚴慧議並住東安學行精時鬭場寺多禪僧都下語
曰鬭場禪師窟東安談義林
膜拜
乃膜拜而受注今之胡禮佛舉手加頭稱南膜拜者即
此音摸
腰裝
送僧頂笠衝殘葉腰裝歇暮灣
淨住子
齊竟陵王子良撰淨住子注云梵語菩薩此云淨住是
佛之子故謂之子
方袍平叔
高僧肇法師制四論呈劉遺民歎曰不意方袍復有平
叔
赤髭
佛陁耶舍此云覺明罽賓人為人赤髭故時號赤髭耶
舍
詩家奴
廖融贈僧詩甚多常曰僧是詩家奴一人贈一篇且帶
圖行東西南北耳
力穡身田
力穡身田救焚心宅(段成式送僧)
會稽二清東陽二軋
江南多名僧會稽有清江清晝婺州有軋俊軋輔時號
會稽二清東陽二軋
髮透漆
蘇師和尚在香雲山遷化邑人漆其頂其髮透漆而生
在普州
談重玄
黃金師子承高坐白玉麈尾談重玄
僧英
江濆遇聞聲道崖乃僧英道道崖僧名
護禪
鳥聚疑聞法龍參若護禪
道門秀
卓絶道門秀談玄乃支公(别浮屠談皓)
開士
衡岳有開士楞嚴經云十六開士悟圓通
梵行先生
梵行先生佛之稱僧
薙草開林
薙草開林置經行之室薙芟也
鶴抛枝
送僧詩咽浪注瓶魚躍澗倚松搖錫鶴抛枝
第一位
著僧迦梨當願衆生入第一位得不動法
佛種
於衆生田中下佛種子是故能令佛種不斷
海英嶽靈
海英嶽靈誕彼開士(葉和尚讚)
刀齊尺量
刀齊尺量扇迷陳語(誌公讚)
飯一麻
秦系題僧房簷前朝暮雨添花八十真僧飯一麻
無上士
釋曇崇修禪觀時號無上士
義龍
齊釋惠榮精於講辨號義龍
枯木衆
石霜慶緒禪師學衆有長坐不卧屹若林朽天下謂枯
木衆
禪窟
如會住湖南東寺號禪窟
如綿入棘
赤髭見羅什被姚興妻之姬媵曰什如綿入棘
不作漢語
高坐道人不作漢語或問此意簡文曰以簡應對之煩
坐傳云和尚胡名尸棃密西域人也
掌光
道昂慧解夙成掌中嘗有光不勞燈燭
杯度
晉杯度者不知姓名常乘木杯度水因名
法中龍象
法中龍象波羅提
獨眼龍
獨眼龍婺州明昭德謙禪師
律虎
律虎陳釋法願
人中師子
人中師子晉天竺法師佛馱斯那
僧中鸞鳳
僧中鸞鳳光綂律師流支三藏
釋門瑚璉
釋門瑚璉智聚法師
法門領袖
法門領袖玄奘法師
文句無前
後魏釋法正與僧建齊名時人目建為文句無前目正
為入微獨步二人為義會之友
降鉢王何
王濛見支道林宿構數百言欲其品題讀竟徐曰與君
别來多時君語了不長進濛退謂人曰支公乃降鉢之
王何也
白足阿練
長安道人曇始甚有神異足白於面天下咸稱白足阿
練(出法苑珠林)
甘露門
佛大勝多與菩提達磨並化時號二甘露門
黑衣二傑
齊高僧僧惠與玄暢法師號黑衣二傑
天下半
陳釋真觀通禮詩儒道羣經又涉琴碁沙門洪偃稱其
具八能時人語曰錢塘有真觀當天下一半
宗門
九帶禪
浮山遠錄公編禪家為九帶集故山谷贈清隠禪師詩
云參得浮山九帶禪
聲前句後
匡真禪師云聲前薦得孤負平生句後投機殊乖道體
合轍
閉門造車出門合轍
羚羊挂角
雪峯云我若東道西道汝則尋言逐句我若羚羊挂角
汝向什麽處捫摹
參同契
石頭著參同契一篇辭旨幽濬
一句子
藥山云我有一句子未嘗說向人
赤脚趕兔
風穴云赤脚趕兔著靴人喫肉
癡禪狂慧
守默之癡禪尋文之狂慧
三玄門
臨濟云夫一句語須具三玄門一玄門須具三要有權
有用汝等諸人作麽會
趙州關
須知有不涉關者
石頭路
石頭路滑躂倒也無
點凡
還丹一粒點鐵成金至理一言點凡成聖
無縫合
杏山見石室碓米曰行者不易貧道難消室曰無心椀
子盛將來無縫合盤合將去說甚難消
無縫塔
造一無縫塔
法舟
師寂滅兮法舟傾
菩提樹
華嚴經菩提樹金剛為身琉璃為幹摩尼為果
捏目
傳燈錄但如捏目妄起空華
三墨七儒
王融回向詩云三墨紛紜殊不會七儒委蔚未曾并
年涯
僧問洞山得見和尚本來師如何得見曰年涯相似即
無阻矣
本來師(見上)
眉上眉
璘和尚因事頌云个中生解會眉上更安眉
䟐趚
賣鞋老婆足䟐趚上郎擊下七迹反
妙期
肇法師云山川雖邈妙期
選佛場
禪客謂丹霞曰今江西馬大師出世是選佛之場
海錄碎事卷十三上
海錄碎事卷十三下宋葉庭珪撰
梵語門
菴摩羅果
菴摩羅果即廣州餘甘
母陀羅手
母陀羅手亦云吉祥手即結決定印也
尸羅
尸羅唐言戒
毗梨耶
毗梨耶唐言忍辱
祗夜伽陀
祗夜伽陀唐言諷誦
彌戾車
彌戾車華言惡見
跋難陁龍
跋難陁龍唐言賢喜也無耳能聽
芬陁利
梵語芬陁利此言白蓮花涅槃經云如來之身非胎所
汚如芬陁利花本身清淨故
優曇花
阿含經當觀如來出世如優曇鉢羅花言此花之難值
佛亦如之
支提
有舍利名塔無舍利名支提滅惡生善處也
阿闍梨
阿闍梨華言軌範師又云悦衆
檀越
心中初求最後檀越以為齋主注梵語檀波羅蜜華言
布施既行布施然後越生死此岸到菩提彼岸
旃陀羅
旃陀羅華言嚴熾惡業復云不律儀者則畋獵漁捕屠
兒之類
毗羅眡子
毗羅眡子注此苦行外道淘糟飲汁拔髮灰身六師之
中第三師也
經門
七滿八平
十論經佛身七處滿持地經佛表裏八處平滿
三獸渡河
婆沙論三獸渡河兔浮水上馬及一半象窮底喻薩緣
覺聲聞所得有淺深也
二諦
弘明集昭明太子荅問二諦一真諦二俗諦真諦曰第
一義諦俗諦亦曰世諦
惠水
昭明啟云甘露入頂惠水灌心
心燈意蘂
晉安王書伏承淨名法廣親承金口辭珍鹿苑理性鷲
山豈止心燈夜炳亦乃意蘂晨飛
六度
登六度舟入三昧海(陳宣帝懴文)
水鳥樹林
水鳥樹林皆說法出經土木瓦礫助發機(傳燈錄)
旃檀林
旃檀林中必無雜樹
智慧劍
以智慧劍破煩惱賊(金光明經)
此岸
不此岸不彼岸不中流而化衆生
解脱漿
甘露法之食解脱味為漿
八正路
象馬五通馳大乘以為車調御以一心遊於八正路
八解池
八解之浴池定水湛然滿布以七淨華浴於無垢人
法喜妻
智度菩薩母方便以為父一切衆導師無不由是生法
喜以為妻慈悲心為女善心誠實男畢竟空寂舍
智寳
不入煩惱大海則不能得一切智寳
五欲淤泥
菩薩示有妻妾綵女而常樂遠離五欲淤泥
焦穀牙
菩薩觀衆生如智者見水中月如水中泡如焦穀牙如
空中鳥迹如石女兒
法施會
夫大施會不當如汝所設當為法施之會何用是財施
會為
無盡燈
有法門名無盡燈無盡者譬如一燈然百千燈冥者皆
明明終不盡夫一菩薩開導百千衆生令發阿耨多羅
三藐三菩提心於其道意亦不滅盡是名無盡燈
聚沬
是身如聚沬不可撮摩如芭蕉中無有堅
禪悦味
維摩詰雖復飲食而以禪悅為味已上並維摩經
智鑰
名相關鏁非智鑰不能開
軟語
維摩經大富梵行所言誠諦常以軟語眷屬不離
金篦
老杜詩金篦定刮眼鏡象未離詮涅槃經云如目盲人
為治盲故遣詣良醫即以金篦刮其眼膜
千花蔵
李紳詩貝葉千花蔵檀林萬寳篇
鷄一飛
阿含經人夀萬歲時此閻浮州極大豐樂多有人民村
邑相近如鷄一飛
徙多河
裝法師西域傳阿那婆荅多池在香山之南大雪山之
北出清冷水屬南贍部州北面頗眡師子口流出徙多
河潛流下地出積石山是為中國之河源
悲田
供父母曰恩田供佛僧曰敬田供貧病曰悲田總名曰
福田(見法論)
障火
障火焚心印魔風颺劫灰
愛酪沙彌
經云愛酪沙彌生念愛心後生酪中作虫
懈慢國
菩薩處胎經云過此西方十二億那由他有懈慢國快
樂安穏人欲往生阿彌陁佛國若從此國過人多染著
即願生其中遂不得到阿彌陁佛國若人見此不貪不
愛即得越過至安樂國此懈慢國亦曰疑城人遥見此
城謂是極樂便生愛著
安樂國
疑城(同見上)
五濁
彌陁經五濁惡世劫濁見濁煩惱濁衆生濁命濁屍中
作虫嬉戲往來不離其所
重障山
此諸會衆已離一切煩惱心垢及其餘習摧重障山見
佛無礙
妙法燈
如來法王出世間能然照世妙法燈
智慧燈
又照世智慧燈
解脱海
此智蔵王解脱海
憍慢幢
妙光幢天王得摧滅一切憍慢幢解脱門
慢高山
一切衆生慢高山十力摧殄悉無餘
欲海
欲海漂淪具衆苦
大福海
一切衆生福德力佛毛孔中皆顯現現已令歸大福海
業海
業海廣大不思議
三明六入
氣茂三明情超六入三明謂天眼明宿命明漏盡明六
入謂眼入色耳入聲鼻入香舌入味身入觸意入法也
一無
釋二名之同出消一無於三幡
三幅
三幅注色一也色空二也觀三也
斷見
若定空則歸斷見若實有則落常情若有處所則成其
境
無一相
無一相故遠離同緣無多相故遠離異緣以此義故名
為真如
癡猿捉月
癡猿捉月渴鹿馳燄無而横計枉入苦輪
苦輪見(上)
道非心外
道非心外佛即心中
歡喜海
佛昔修治歡喜海
法炬
佛於闇障衆生海為現法炬大光明
無邊法雨
普發迅流主河神得普雨無邊法雨解脱門
願光明
以願光明淨世間
布華如雲
布華如雲主林神
生芽發曜
主林神得增長種種淨信芽解脱門
淨信芽見(上)
慈惠根
華林妙髻主山神得修習慈惠根解脱門
開華匝地
開華匝地主山神
一牛吼
尼連河側去人間五里一牛吼地
大雲
演一切法如布大雲一一毛端悉能容受
辨才
辨才如海廣大無盡
普賢願海
恒以所得普賢願海令一切衆生智身具足
出離雲
雨無量諸出離雲令諸衆生永度生死
慧炬慈雲
法華經世尊以智慧為燈炬又内典如來慈悲心如彼
大雲蔭潤世界
劫燼
李紳法華寺色塵知有數劫燼豈無年
小枝小葉
嚴維法華寺聮句得法小枝小葉懷人如玉如金
西方齋社
遠法師與晉朝諸賢修淨土業結社白蓮又與道安雷
次宗劉遺民共結西方齋社
補蹠翁
六度經云昔察微王謂補蹠翁孰最樂乎曰王樂也使
之攝統權治握統萬機勞役其心王復問樂乎曰萬事
勞心非如補蹠巧拙隨意
意馬心牛
意馬已成於寳馬心牛頓作於白牛
火珠熟米
北蔚單越人先世脩無我所觀報生彼國夀千年衣食
自然粳米七寸火珠熟之
三毒
見棘刺樹當願衆生疾得剪除三毒之刺
善意浴
若見流水當願衆生得善意浴洗除惑垢
五欲圃中
五欲圃中耘除愛草
善鎧
常服善鎧趍無師法見著甲胄云
禪悦食
若飯食時當願衆生禪悅為食法喜充滿
正法樓
升正法樓徹見一切
善見藥
譬如有藥名為善見衆生見者衆毒悉除
夜摩天
夜摩天此名時分天為此天元日月晦明以蓮花開為
晝合為夜
世間燈
已成兩足尊而作世間燈
大智炬
如來以大智炬燒邪見幢
心蛇
調伏心蛇令入道果
苦惱芽
心識策使遊戲六塵種苦惱芽無能制者
大悲乳
如來慈母育衆生普飲衆生大悲乳
上藥勝醫
施法藥中為上藥療病醫中為勝醫
聖月
聖月慈光照六趣
妙香樓
佛入涅槃荼毗安置寳棺其上
德香
如來身雖入涅槃德香芬馥
佛意
棄逐佛意隨逐魔意
諸佛如影
一切法界如幻諸佛如影菩薩行如夢佛說法如響言
菩薩無着作是念
船師
譬如船師不住此岸不住彼岸不住中流而能運度此
岸衆生至於彼岸
清涼法地
菩薩為一切世間清涼法地
廣長舌
菩薩以廣長舌於一音中現無量音應時說法
無邊文句
菩薩得無邊文句無盡義無礙門陁羅尼故作礙辨無
盡
無二語
得三世諸佛無二語
增上心
復生如是增上心
愚癡膜
已決一切愚癡膜
功德岸
已到一切功德岸
十無盡辨
辨才無盡義辨無盡法辨詞辨無盡無礙辨歡喜光明
辨訓釋辨無邊辨
十波羅蜜
十行各以一波羅蜜為體一擅波羅蜜二戒三忍四精
進五禪六般若七方便八願九力十智
竭盡施
隨其所有一切皆捨乃至盡命亦無所恡是名竭盡施
分減施
不專自受要與衆生普得充飽
無熱天
無熱天無煩天並三十三天之數
十無盡蔵
信蔵戒蔵慙蔵愧蔵多聞蔵施蔵慧蔵念蔵持蔵辨蔵
合論云此十無盡蔵成前十行之法使令無盡成後十
迴向之法使令向進令使行門不津
能開悟香
能開悟香頗薰一切令其聞者諸根寂静
天箜篌
天蠡天鼓天箜篌天牟陁羅天自在樂如天樂也
悲宫智殿
悲宫智殿含攝衆生
苦本
永除苦藴永斷苦本
覆世界
覆世界如胡蜂窠等是
香世界
香山香海香河香樹
香莊嚴
香莊嚴華莊嚴
智慧冠
願一切衆生以智慧冠莊嚴其首為一切法自在之王
掩室摩竭
掩室摩竭用啟息言之津杜口毘耶以通得意之路肇
論釋迦掩室於摩竭淨名杜口於毘耶謂維摩詰也
不二法門
文殊問維摩詰曰何等為不二門維摩詰默然無言文
殊師利曰善哉乃至無有文字言語是真入不二法門
也
四流六度
彼岸者引之於有則高謝四流推之於無則俯弘六度
欲流有流無明流見流此四流也施以廣仁義持戒以
守信忍辱以為謹精進以思敬禪定以守静知慧以通
理此六度也
五衍車
憑五衍之軾拯溺逝川注如來乘五衍之安車五衍五
乘也一人二天三聲聞四辟支五菩薩
玄關幽鍵
玄關幽鍵感而遂通遙源浚波酌而不竭
佛衣雙樹
佛衣雙樹脱屣金沙言如來寂滅也
絶細頽綱
並振頹綱俱維絶細
法雲慧日
蔭法雲於真際則火宅晨涼曜慧日於康衢則重昏夜
曉
五輪指
如來舉金色臂屈五輪指(楞嚴經)
光明拳
如來舉臂屈指為光明拳
戒舟慈棹
若乘戒舟鼓以慈棹而不能横截風濤逹登彼岸者無
此理也
五分香
不聞聖賢五分之香不聞三乘四攝等香
少水魚
是日已過命亦隨減如少水魚斯有何樂
聚智糧
欲升彼岸必聚智糧具戒足
一妙涅槃
誓出二種生死志求一妙涅槃
道長世短
道長世短功被身没
革凡成聖
梁武詔老子周公孔子等止是世間之善不能革凡成
聖
九十六種
大經中說道有九十六種唯佛一道是於正道其餘九
十五種名為邪道
一樁
永不貪著名聞利養
大力田
令一切衆生成就平等清淨大悲為諸施太大力田故
煩惱睡
令一切衆生於煩惱睡眠中得覺悟故
甘露滅
太子出彼王城入於山中六年苦行證甘露滅
應器
佛初成道未有應器四大天王各令妙工選取寳石造
成鉢已來獻於佛
三火
貪火既爾嗔癡亦然三火熾盛由我為本欲滅三火當
斷我本
黑白業
一切衆生作黑業者黑業相續作白業者白業不斷
金剛一杵
佛欲下生吹大法螺振大法音一切難調自然降伏為
說偈言師子一吼衆獸伏金剛一杵羣峯碎修羅無數
一輪降世間黑暗一日破
佛燈後焰
辟支有二種其根利者種無佛因此無佛世作佛燈後
焰
前塵
種種形象無非前塵又一切世間大小内外諸所事業
各屬前塵
恒河
從阿耨達池師子口流出其河周圍四十里其中沙細
如麫亦云金沙河也
亭主
譬如有客寄宿旅亭暫止便去終不常住而掌亭人都
無所去名為亭主
第二月
如第二月非是月影注如小兒捏目見有第二月捻却
手後但是一輪明月
八還
明還日輪暗還黑月通還戸牖壅還牆宇緣還分别頑
靈還空蔚&KR0958;還塵清明還霽
空果
觀相無妄無可指陳猶邀空花結為空果
迷雲
唯願如來開我迷雲
發妙
譬如琴瑟箜篌琵琶雖有妙音若無妙音終不能發
鷄園
我在鹿苑及在鷄園注世尊曾在鹿苑野中為塵玉教
主羣鹿無優王造伽藍名鷄園
野馬
猶如野馬熠熠清擾注原壟頭陽燄非是隙塵
惠我三昧
阿難言常自思惟無勞我修將謂如來惠我三昧
兜羅綿手
箋云兜羅樹上出綿佛手柔軟似之又佛手有網縵之
相
白月
於白月晝手執方珠承月中水又云白月則光黑月便
暗箋云白月月半前黑月月半後
性火
如來蔵中性火真空性空真火又言性水性風性色皆
如上文
無目
阿那律陁無目而見箋云唐言如意也得半頭天眼觀
三千大千世界如觀掌中庵摩羅果
四纏
則汝身中堅相為地潤濕為水煖觸為火動搖為風由
此四纏
樂眠睡
阿那律陁常樂眠睡如來呵責為畜生類啼泣自責七
日不眠失其雙目箋云如來呵云咄咄胡為寐甕螺蚌
類一睡百千年佛出無由值西國記阿那律被佛呵以
竹抨眼七日則失其雙目
眼之食
箋云睡是眼之食既七日不眠眼則枯
音聲輪
富樓那云世尊知我有大辨才以音聲輪教我發揚我
於佛前助佛轉輪因師子吼成阿羅漢箋云音聲如輪
能碾破一切邪魔外道
性業遮業
注二百五十二條戒殺盜染大妄語是性其餘俱是遮
戒
作橋梁
持地菩薩言我念往昔時為比丘於一切要路津口田
地險我皆平填或作橋梁時國大王延佛設齋我於爾
時平地待佛毗舍如來摩頂謂我當平心地
月光童子
月光童子修習水精後得亡身與千香界諸香水海性
合真空無二無别
百蚊蚋
世界内衆如一器内置百蚊蚋啾啾亂鳴于分寸中鼓
發狂丙
一人專志
一人專憶一人專志如是二人若逢不逢或見不見
倒聞機
大衆及阿難旋汝倒聞機返聞聞自性性成無上道
食馬麥
佛往昔因中毁僧言食馬麥後成佛猶償夙債夏三月
安居猶食馬麥
愛見魔
若大妄語成愛見魔
三苦海
三苦海三塗也
欲火
十方如來色目行淫同名欲火菩薩見欲如避火坑色
目稱謂也
貪水
如來色目多求同名貪水菩薩見貪如避瘴海
讒虎
如來色目怨謗同名讒虎菩薩見枉如遭霹靂
嚼蠟
我無欲心應汝行事於横陳時味如嚼蠟命終之後生
越化地名樂變化天嚼蠟言無味横陳言同被也
寳媛
寳媛箋云妙裝嚴之美女(已上並楞嚴經)
鬼神門(祠廟附)
竒相
蜀王建時大霖雨禱於竒相之祠注云古史震蒙氏之
女竊黃帝玄珠沈江而死為此神上應鎮宿旁及牛宿
郭璞江賦曰竒相得道而宅神即今江瀆廟是也
元神
告成大報受釐元神釐福元大也
靈脩
指九天以為正兮夫唯靈脩之故也靈神脩長言神明
長久之道以喻君(騷經)
土伯
土伯九約其角觺觺約屈也(騷經)
雷郎
民家女或為神所依即呼為雷郎子曰雷子
鬼市
海邊人有鬼市半夜而合鷄鳴而散人從乞多得異物
金天王
玄宗次華隂嶽神數里迎謁上封金天王
媪神
漢書惟泰元尊媪神蕃釐經紀天地作成四時注媪地
神也(齋房歌)
馮夷
馮夷漢書注河伯也
鬼區神場
馬融賦導鬼區經神場(漢書)
西明公
夏啟為東明公文王為西召公為南季札為北主四方
鬼
冰夷
河伯人面乘兩龍一曰馮夷一曰冰夷河圖言姓吕名
夷
殄九嬰
堯使羿殄九嬰於凶水北狄之地有凶水九嬰水怪也
(淮南子)
含雷
相如大人賦曰左玄冥而右含雷注天上造化神名
牛頭阿旁
阿音遏旁步浪反皆鬼使名梁武懴言百萬之衆牛頭
阿旁是也
杯篿
香火徼福杯篿乞靈篿音專楚人謂折竹卜曰篿
楓子鬼
聞說南方事悲君重竄身山村楓子鬼江廟石郎神(司)
(空曙送流人)
竹郎祠
韓翃送人赴辰州功成易地日應見竹郎祠
健兒祠
朱遵為晉原縣功曺公孫述僭號引兵拒述戰死或云
遵死之後猶退立以手捫蜀郡頭故俗號其廟健兒祠
(圖經)
烏河廟
諸葛琮餘杭人為河間太守既罷還卒見神於巫能為
人求雨因此立祠亢旱禱祈必應俗云有烏雲入天河
必降雨故號為烏河廟
木居士
祠堂在耒陽縣舊有文穿殘木一截泝水而來極類人
形見夢於人求立祠宇韓退之謫貶潮州過此有詩後
遭火爇塑居士像存焉
佽非廟
明州有佽非廟本州所編九域志乃引淮南子所謂荆
有佽飛不知淮南子之佽飛實飛走之飛非是非之非
叶聖王
叶聖王廟在合州舊經云蜀將張飛之廟也又有戴聖
王廟亦為蜀將之廟也
大蚶廟
在泉州惠安縣昔嘗海溢有物尾如屋乘潮而來主人
異之為立祠焉
堯山廟
堯山廟在英州舊為堯帝祠以傳考之堯未嘗至此宜
以岧嶤得名
金姑聲
或問鬼所惡荅云最惡金姑聲閩人謂破竹聲為金姑
聲
桃根印
塚上桃根為印可召鬼
梅姑
丹陽縣有梅姑廟言始生時能著履行水上(法苑珠林)
招祗祠
拾遺錄周昭王有二女一曰嬋娟王遊江漢與二女俱
溺至今人思之立祠于江上號招祗之祠每歲禊飲于
祠前以時果蘭葉五綵沈於水中以為故事
錦羽兒
有人夜行一彩禽觸馬首翌日遇鬼乃莊宗時女樂笛
部頭云已遣錦羽兒相迎(青瑣高議)
流桂泉
南中有一泉多有桂葉流出因名流桂泉後乃立屋其
上為漢祖廟而祀之又有子胥廟者其像分其鬚謂之
五鬚亦並有靈應也
六丁
老君六甲符圖云丁卯神司馬卿丁丑神趙子壬丁亥
神張文通丁酉神臧文公丁未神石叔通丁巳神崔石
卿(黃庭經)
扶老勾欄
漢顧成廟設扶老勾欄(古今注)
姚姬
襄陽耆舊傳云赤帝女姚姬未行而卒葬于巫山之陽
故曰巫山之女
朝雲廟
楚王夢神女為立廟號曰朝雲(宋玉賦)
顧成廟
文帝自為廟制度卑狹若顧望而成也景帝廟號德陽
武帝廟號龍淵昭帝廟號徘徊宣帝廟號樂遊元帝廟
號長夀成帝廟號陽池
室夫人
秦文公作陳室祠注陳倉縣有室夫人祠一歲二歲與
葉君合葉君神來時天為之殷殷雷鳴雉為之雊
雲中君
漢置祠祀官女巫其晉巫祠東君雲中君族人炊之屬
注東君日雲中君雲族人炊皆古主炊母之神也炊
謂饎爨
施糜
荆巫祠施糜之屬注其先嘗施設糜粥也
泰一
亳人繆忌奏祠泰一方曰天神貴者泰一泰一佐曰五
帝
種祠
劉向曰家人尚不欲絶種祠注家人謂庶人之家也種
祠繼嗣所傳祠
金馬碧雞
益州有金馬碧雞之神注金形似馬碧形似雞(西漢志)
荆鬼越機
吕氏春秋荆人鬼越人機
風馬
靈之下若風馬左蒼龍右白虎(齋房歌)
后土富媪
坤為母故稱媪莫富於地故稱富
泰元尊
泰元尊天神也
騎沓沓
神之行旌容容騎沓沓(上並齋房歌)
茅旌
茅旌送山鬼瓦鼓迎田神(梅聖俞野田行)
佛家奴
施肩吾寺宿為五通所撓作詩云五通本是佛家奴身
著青衣一足無
白馬將軍
白馬將軍祠在梓潼縣舊經云龐統字士元自號白馬
將軍
射烏神
江寧縣北五十里有射烏神廟俗以為羿廟
鹽神炭神
李嗣昭守上黨為汴人所圍城中鹽炭盡嗣昭禱天地
俄而地生鹹取以煎鹽甚美又復掘得石炭晉王自將
解圍躬奠其地立二廟曰鹽神炭神
塑九子母
九華山舊為九子山李太白易之今有九子廟塑像九
子母
妖幻門
猫鬼
獨孤陀家事猫鬼每以子日夜祀之言子者鼠也其猫
鬼每殺人者所死家財物潛移於畜猫鬼家陀常索酒
其妻曰無錢可沽陀因謂婢徐阿尼曰可令猫鬼向越
公家令我足錢也
眩人
漢書大宛以梨軒眩人獻於漢注幻人也即今吞刀吐
火植瓜種樹屠人截馬之類也
寺宇門
翠尖
周朴資聖塔詩平潮晚影沉青底遠岳危欄等翠尖
招提
高僧傳天竺國有伽藍名招提
高標
杜甫登慈恩寺塔高標跨蒼天烈風無時休蜀都賦陽
烏回翼乎高摽
廜㢝
廜㢝庵也音蘇
定泉
李紳詩地無塵染多靈草室鑒真空有定泉
甘露
甘露李德裕書以資穆皇之冥福
甘露門
唐寶慶中節度使李德裕建因甘露降得名
倒影塔
成都安福寺塔有倒影在寺之西院
餵生臺
薛逢遊廢寺草荒留客院泥卧餵生臺
寳坊
内典給孤長者側布黃金造伽藍金即寳也今寺宇悉
曰寳坊
青蓮宫
方城寺作怡然青蓮宫永願恣遊眺
宫觀門
千秋觀
賀知章辭官入道捨宅為千秋觀後改為天長觀
碧湘宫
潭州有碧湘門因馬氏碧湘宫得名
丈人觀
在青城縣青城山記云昔甯封先生栖於此巖之上黃
帝築壇拜為五岳丈人晉代置觀焉
玉華宫
在南充縣唐神龍元年道士郭玄休經茲地見黃雲赤
霧晃耀前後三日但聞斤斧之聲暨霧散雲斂于元真
觀廢基二十步後山之上有一宫化出上聞其事賜為
玉華宫屬果州
星楠觀
真多市有楠木其竅若七星之狀李八百妺躡其竅而
上仙後立星楠觀
許遊宫
岝㟧山在餘杭縣上有許遊宫言是許邁隠居
三皈觀
廣州開元寺昔外國僧伽摩來南海駐錫值郭璞南遊
至此地號為三皈觀
鳷鵲觀
李白金陵懷古詩臺傾鳷鵲觀宫没鳳凰樓别殿思清
暑芳園罷樂遊
上蘭觀
西都賦遂繞酆鄗歴上蘭三輔黃圖上林有上蘭觀
屬玉觀
漢書宣帝紀行幸長楊宫屬玉觀
三雍
東都賦盛三雍之上儀漢書成帝時河間獻王來朝對
三雍宫應劭曰辟雝明堂靈臺也
望仙宫
沈休文詩復立望仙宫注云漢武帝所造
迎風觀
迎風觀在鄴(出地理書)
祈年觀
沈休文詩既表祈年觀注云秦穆公所造
静壇
在江寧縣宋侍中周捨立帝問曰其壇何如對曰鹿巾
黃帔其數甚多白簡朱衣來者罕至
五仙觀
在廣州城内昔南越有五仙乘五色羊手執五穗遊于
城不知所往因立祠焉
祥源觀
天禧二年拱聖宫真武廟有泉湧飲之愈疾詔就建觀
以祥源為名
養生門
茯苓讚
宋王微作讚云皓苓下居彤紛上薈中狀鷄鳬具位龜
蔡
解臚
抱朴子云淳于解臚而理腦
緩童年
鮑昭黃精詩土肪閟中經水芝韜内籍室餌緩童年命
藥驅衰歴
收雲刮眼
收雲刮眼沃雪回髭言能卻老
人勞
養生經曰魚勞則尾赤人勞則髭白
鍊神為寳
李固疏養身者以鍊神為寳
琴心三疊
黃庭經曰端于蘂宫十九年琴心三疊化胎仙注三疊
琴心三丹田也
雌一
父曰泥九母曰雌一注云明堂中有君臣洞房有夫婦
丹田中有父母雌無為故曰一(黃庭經)
三叟
應璩老詩住車問三叟何以得此夀上叟前致辭量腹
節所受下叟前致詞暮卧不覆首只說二叟(古樂府)
滅度根
青童大君云欲植滅度根當拔先死栽(真誥)
許玉斧
王夫人謂長史云火棗交梨我當與山中許道士不以
與人間許長史玉斧者長史之子名也(上)
服日月芒
日有九芒月有十芒方諸宫有服日月芒法(上)
服霧
霧者金石之盈氣山澤者水火之精華(上)
千秋栢子
陶太白陟芙蓉峯遇毛女毛髮翠潤曰我秦之宫人餌
松脂栢子如此以萬歲松脂千歲栢子分遺(傳竒)
碧柰花
九華真妃詩云俯嗽雲瓶津仰掇碧柰花(真詰)
服日實
日者霞之實霞者日之精君唯聞服日實未見知餐霞
之精者也(真誥)
日薄年
閑存三氣研諸妙精故能迴日薄之年反為童嬰月
术散
术散除疾是爾所宜次食飢飯兼穀勿違益髓除患肌
膚充肥清靈真人授許玉斧之詩
三靈英
咀嚼三靈英吐吸九神芒紫微夫人與許玉斧詩
九神芒(見上)
玉醴金漿
玉醴金漿騰飛之藥不比於金丹也
守雄
虚和可守雄蕭蕭可守雌蕭蕭者單景獨往也
孩中顔
豈若易翁質反此孩中顔
三關
為道當令三關恒調是根精固骨之道口為心關足為
地關手為人關
&KR0008;雙白
為道當存五神於體五神者兩手兩足及頭是也頭恒
想青手恒白則去仙近矣學道者當巾夫咏青大歴&KR0008;
雙白侗二赤此五神之事也
按天馬
清晨按天馬馬手也
損筭
食猪犬肉計食一斤損筭百日
故氣
人卧室宇當令潔盛則受靈氣否則受故氣注謂塵濁
不正之氣
還年
梁肅言卻老術曰還年之一路
善言良藥
孟說嘗謂所親曰若能保身養性者常須善言莫離口
良藥莫離手
餌石臨喪
餌石臨喪經方明忌長孫無忌諫太宗欲臨高士廉喪
澹泊湯
曺植釋愁文吾之所病者愁玄虚先生將贈子以無為
之藥給子以澹泊之湯刺子以虚無之針灸子以淳朴
之方衆愁忽然不辭而去
五倉神
化色五倉之術者注思身中有五色腹中有五倉神五
色存則不死五倉存則不飢
紫河車
深心紫河車與我特相宜謂學仙也
還頽年
冀飡圓丘草欲以還頹年
還白法
真誥靈妃云眼者身之鏡耳者體之牖妾有磨鏡之石
決牖之術面者神之庭髮者腦之華妾有童面之經還
白之法
娛神遺年
娛神遺年永年之術
注耳
收精注耳
翦糇糧
秋菊兼糇糧菊可以餐故也
鍊五石
安期鍊五石
琅玕實
朝食琅玕實夕飲玉池津
補三關
天邊有仙藥為我補三關(施肩吾詩)
留年藥續命芝
丹田自種留年藥玄谷長生續命芝(施肩吾)
保命方
世人誰不愛年長所欲皆非保命方(上)
丹竈紅蕖
陳陶豫章江樓詩終日章江催白髮何年丹竈見紅蕖
啖榆
啖榆則瞑不欲覺出博物志養生論豆令人重榆令人
瞑
從衰得白
至於措身失理亡之於微成損積損成衰從衰得白從
白得老從老得終白謂白髮也
赤須子
赤須子食松實齒落更生秦穆公時人
食蓬蔂
列仙傳昌容者常山道士稱殷王女食蓬蔂根得道二
百餘歲氣色不衰
叩金梁
鳴天鼔飲玉漿蕩華池叩金梁
九年易形
王母謂漢武曰子但愛精握固閉氣吞液一年易氣二
年易脈四年易肉五年易髓六年易筋七年易骨八年
易髮九年易形
非仙才
王母言漢武形慢神穢三尸狡亂恐非仙才
上士别牀
上士别牀中士異被服藥百裹不如獨卧彭祖之言
未央丸
墨子遇神人授以素書未央丸長生不死
肉芝
益州北平有白蝦蟆謂之肉芝服之成仙
紅景丹
欲箋紫微志唯食紅景丹
天鼓
學道之人須鳴天鼔以召衆神左相叩為天鐘右相叩
為天磬上下相叩為天鼔
南燭草
唐高宗幸嵩山至逍遙谷見室中大瓠問潘師正字子
真荅曰中有青䭀昔西城王若以南燭草為之服食得
道上乃命道士葉法善往江東造青䭀飯
參同契
魏伯陽吳興人作參同契以論作丹之意
去三尸
劉根遇異人告之曰必欲長生先亡三尸人身中有神
皆欲人生而三尸欲人死人死則神變而尸成鬼子息
祭祀得歆享之人夢與惡人鬭争者皆尸與神戰也
養神芝
十洲記祖洲有不死草一葉可活一人人死三日内覆
之登時活生瓊田中又名養神芝
真术
劉商居士有鬻术者善價得之後遇人曰劉君已賜真
术矣服之得仙(神仙傳)
金液
高丘子服金液以升太清也
山圖
丹砂赩熾出其坂蜜房郁毓被其阜山圖采而得道赤
斧服而不朽二人皆神仙
赤斧
赤斧巴人能鍊丹砂身體毛髮皆赤
咀石菌
咀石菌之流英石菌芝草也
掇丹荑
掇丹荑丹芝也草之初生曰荑
金光草
願喫金光草夀與天齊傾
金鵝藥
時餐金鵝藥一云金鵝蘂屢讀青苔篇
霞子元丹
吾與霞子元丹煙子元演氣激道合結神仙交二人白
友也(李白)
風生獸
炎洲上有風生獸取其腦和菊花服之夀五百歲
金丹道
日夜名山側果得金丹道(江淹集)
柏葉仙
田鸞華山見黃冠枯樹曰此長生藥也教以服食之法
後得道夢朝上清列皆呼為柏葉仙人
石子
以石為糧世號白石子
青公
萊州圖經隋世有二人居牢山食松久之面色與松同
人呼為青翁今山中青翁觀乃故居也
正一郎中
茅君傳句曲山有神芝名曰鷰胎芝紫色狀如鷰欲飛
食一株為大清仙正一郎中
怪異門
科斗郎君
來君綽亡命夜遇二人自稱科斗郎君姓威名威汙蠖
言我本田氏出于齊威王亦猶桓丁之類及曉唯見汚
池邊大螾長數尺及有蝸螺丁子初有三人一稱蝸兒
輕紅輕素
曺惠得二木偶忽自言曰輕紅輕素轉眄馳走悉無異
人一日輕素自言盧山神欲索素作舞姬願君賜粉黛
曺令工人為之輕素喜曰此度非論舞伎亦當彼夫人
橘中樂
巴邛人園中霜後有兩大橘如三斗盎剖開各有二叟
相對象戲亦不驚動相與决賭一叟曰君輸我海龍王
女髲髮十兩智瓊額黃十二枚紫綃帔一副綘臺山霞
室散二庾瀛洲玉塵九斛龍縞韈八緉一叟曰橘中之
樂不減商山言訖俱失之
龍根脯
又一叟曰僕飢虚矣當取龍根脯食之
借蠐螬領
刁俊朝妻患癭大如數斛之囊旁有孔吐白煙結為屯
雲雨則立降一日乃攜刀欲拆看忽然自裂有一猱跳
騰而出妻遂冥然明日有黃冠叩門曰吾昨日癭中猱
也本是老獼猴精解致風雨與漢江鬼愁潭蛟覘船舫
俾覆之以求餱糧昨者天誅蛟搜索黨與故借夫人蠐
螬之領亡匿性命今于鳳凰山神處求得起亡膏請君
塗之刁如其言妻復活
起亡膏(見上)
神和國
李元死見古弼自稱遠祖令負囊至神和國已而復活
自稱知和子
庇生顧總
顧總為小吏厭苦之忽見二人稱王粲徐幹謂總前生
是劉楨為侍中以納賂金謫為小吏因誦楨卒後篇籍
中所無者縣宰見總言狀大驚曰不可使劉公幹為小
吏即解遣以賓禮待之時人曰死劉楨猶庇生顧總
嬌羞娘
幹又曰公在坤明國家累悉無恙賢小娘子嬌羞娘有
詩奉憶云憶爺抛女不歸家不能作侍中為小吏就辛
苦棄榮華願爺相念早相見與兒買李市甘瓜
匿影囊
董慎為太山府君遣黃衣使者召作錄事及到使者曰
冥司幽秘恐或漏泄向請左曺匿影布囊盛之
降雪起風
若祈滕六降雪巽二起風即蕭至忠不獵矣
炎沙罰
老父見葉靖能曰某室蔵之龍守也千歲無失乃獲稍
遷苟或失之即受炎沙之罰
胡行周
裴重元遇老狐自稱胡秀才名曰胡行周
烏將軍
晉汾間有烏將軍能禍福人鄉人每歲擇處女之美者
嫁焉郭代公殺之乃塜間大猪精也已上幽怪錄牛僧
孺所撰
捧筆奴
誇郎見封平仲叱一小童曰捧筆奴又見姓王人曰淮
指一妓曰石崇妓仙娥娘名稱亞於綠珠二人皆鬼也
仙娥娘(見上)
吕走夭年
申宗一名觀從燕于謹征梁元帝夢青衣曰吕走夭年
人向主夀占者曰吕走迴字人向主夀字豈子住乃夀
乎
玉龍子
唐太宗於晉陽宫中得之不過數寸而温潤精巧非人
間所有玄宗每虔誠祈禱必致霖雨後密勅投南内龍
池西蜀之狩渡渭水左右濯手於沙中得之上驚異
虎生角
述異記漢中有虎生角道家云虎千載則生牙蛻而生
角
甄仲舒
鄒湛見一人自稱甄仲舒湛曰必予舍西土瓦中人掘
之果得死者
放伯裘
搜神記陳裴為酒泉太守將行卜者曰遠諸侯放伯裘
則無害既到官侍醫有張侯直醫有王侯心悟此為諸
侯乃遠之一日夜有物來被上以被冒取欲殺之鬼曰
我千歲狐也字伯裘若赦我當相報有急難但呼我字
乃放之後有事輙以語裴一日白事云北界有賊騐之
果然時呼裴為聖府君
犬歌
梁貞明中朱休之家犬歌曰言我不能歌聽我歌梅花
今年故復可明年當奈何來年果兵亂城陷
石媚虬
樹萱錄王縉少時在嵩陽觀肄業忽見四叟來訪往往
說玄黃未判之事徵其名氏一曰木巢南一曰材大師
一曰孫文尉一曰石媚虬言訖化為巨猿而去
禍斗
義興吳堪為縣吏臨荆溪忽得一大螺已而化為女子
號螺婦縣令聞而求之堪不從乃以事虐堪曰令要蝦
蟆毛鬼臂二物不獲置罪堪語螺婦即致之令乃謬語
曰更要禍斗堪不曉又語螺婦曰此獸也須臾牽至如
犬而食火糞亦為火令取火試之忽遺糞燒縣宇令死
之
妙花
有鄭繼超者路人赴官西蜀道遇田參軍與俱行田多
聲妓臨别以一名妓贈鄭名妙花甚美麗鄭罷官赴調
京師見田參軍者備問妙花且云居西洛鄭後歸里妙
花告别曰某非人乃狐耳問田參軍曰亦狐也將復從
田君鄭送之郊化為狐而去(洞微志)
柳將軍
有人於古宅遇柳將軍者驗之乃一株枯柳也(宣室志)
管子文
有書生謁李林甫云管子文後化為筆(大唐遺事)
真真
聞竒錄唐趙顔於畫工處得一軟障圖畫一美人甚麗
顔曰如何令生工曰余神畫也此亦有名曰真真呼名
百日即應如其言應諾而下日與之合久生一子友人
知之以為妖贈之寳劔使斬之真真泣曰某南嶽地仙
也君呼妾來今又疑妾不可住即攜子却上軟障圖諦
眎之障上亦添一孩兒矣
賣鬼
搜神記宗定伯夜逢鬼擔上頭肩至宛市化為羊賣之
得錢千五百
黃秀為熊
黃秀入山化為熊其子見之問所以答曰天譴如此
芙蓉館
慶歴中有朝士赴朝見美女三十餘人兩兩並馬丁度
觀文按轡其後問其人曰吾迎芙蓉館主未幾丁卒
海童邀路
若乃負穢臨深虚誓愆祈則有海童邀路馬銜當蹊謂
言不忠信則水怪必害之海童馬御水怪也(海賦)
鼉精
有人見郭璞睡形變鼉云是鼉精(江賦注)
海錄碎事卷十三下
