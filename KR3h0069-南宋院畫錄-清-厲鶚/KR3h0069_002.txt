南宋院畫錄卷二
錢唐厲鶚輯
李唐
李唐字晞古河陽三城人徽宗朝補入畫院建炎間太
尉邵宏淵薦之奉旨授成忠郎畫院待詔賜金帶時年
近八十善畫人物山水筆意不凡尤工畫牛高宗雅重
之嘗題長夏江寺卷云李唐可比唐李思訓(圖繪寳鑑)
李唐字晞古河南人宋徽宗曾補入畫院高宗時在潛
邸唐嘗獲趋事建炎南渡中原擾攘唐遂渡江如杭夤
緣得幸高宗仍入畫院山水人物最工畫牛次之余家
舊有唐畫胡笳十八拍高宗親書劉商辭按拍留空絹
俾唐圖寫亦嘗見高宗稱歎其畫晉文公復國圖有以
見高宗推愛唐畫也(畫繼補遺)
政和中徽宗立畫院召諸名工必摘唐人詩句試之嘗
以竹鎻橋邊賣酒家為題衆皆向酒家上著工夫惟李
唐但於橋頭竹外挂一酒帘上喜其得鎻字意(繪事微言)
李唐山水大劈斧皴𢃄披麻頭水筆作人物屋宇描畫
整齊畫水尤覺得勢與衆不同南渡以来推為獨步自
成家數(元饒自然山水家法)
李唐河陽人亂後至臨安年已八十光堯極喜其山水
(畫繼)
李唐山水初法李思訓其後變化多喜作長圖大障其
名大劈斧皴水不用魚鱗紋有盤渦動盪之勢觀者神
驚目眩此其妙也(格古要論)
李晞古樹石李龍眠人物畫史中俱列妙品(珊瑚網)
李唐尤工畫牛得戴嵩遺法(清河書畫舫)
喬逹之簣成號中山所藏李唐晉文公復國圖一卷又
一卷高宗題并三御璽人物樹石絶類伯時尋常李唐
為院畫忽之乃知名下無虚士也(烟雲過眼錄)
王子慶嘗得李唐所畫晉文公復國圖一卷本有下卷
今止有上卷乃思陵御題上有乾卦印下有希世藏小
印其所作人物樹木之類絶似李伯時所作自成一家
信知名下無虚士而予則未見也(志雅堂雜鈔)
喬仲山家晉文公復國圖筆意竒古雖近代人實有古
人之風行書亦佳(鮮於樞困學齋雜錄)
李唐晉文公復國圖上卷一名晉公子奔狄圖趙松雪
有詩附錄於此杌隉居蒲日艱難奔狄時天方興霸者
數子實從之歲久丹青暗人賢簡册悲至今綿上路猶
憶介之推(清河書畫舫)
張丑銘心籍詩晞古丹青得正傳晉文歸國寫前賢院
人雅有昂霄意何事聲名次大年(真蹟日錄)
郡城楊氏藏李唐春江不老圖小幅上有雙龍瓢印(都穆)
(鐵網珊瑚)
李唐春江不老圖古松據大石欲攫峽口崩灘滙為怒
濤凌岸直上百步未已於諸畫中最為獅子吼(弇州山人續集)
吳惟遠有李唐風雨歸牛圖大幅桃園圖(暖姝由筆)
李晞古陳思王南皮讌集圖(畫題)
吳新宇藏李唐七賢過關圖卷絹本淺絳色有樓鑰黃
溍䟦尾收藏得地精采煥然亦南渡竒蹟(真蹟日錄)
旴𣅿陳明之藏李唐桃源圖(同上)
韓君啟藏李唐風雨歸舟圖絹本淺絳色烘染極佳人
物差大後有吕志學黃鉞二䟦太史存良公之故物也
(同上)
李唐袁安卧雪圖宋高宗䟦(南陽名畫表)
尊生齋收桃林縱牧圖李晞古筆不知者謂為戴嵩殊
可笑也(清河書畫舫)
李唐南畝饁耕圖一長夏江村圖一(繪事備考)
李唐問禮圖放牧圖雪塢幽居圖擊桐圖四景人物山
水共十一軸(嚴氏書畫記)
李唐高逸圖采薇圖晉文公春秋圖三笑圖香山九老
圖長江雪霽圖濟河圖溪山深秀圖獨釣圖歸莊圖古
木寒鴉圖皆手卷(同上)
李唐長夏江寺圖卷今在吳郡朱氏前有高宗御題後
有開封趙與懃印真筆妙品上上(清河書畫舫)
李唐晉文公復國圖卷在嚴氏即文休承所謂晉文春
秋者也按雲烟過眼錄云云公謹叙次如此休承豈亦
未見前書耶(同上)
李唐三生圖作牛背牧童李源欠身揖之又一卷作船
子相對孕婦錦襠器汲與前合(王世懋澹圃畫品)
李唐三生後生圖元虞伯生等䟦(南陽名畫表)
李唐長夏江寺圖晚霞横月圖清暁卷舒圖烟林春牧
圖江隄呼渡圖江天暮雪圖列子乘風圖采薇圖賀監
游湖圖雪溪停棹圖盧仝烹茶圖宋宗室蘭坡趙都承
與懃家藏(書畫彙考)
李唐八仙慶夀圖春夏秋冬四景山水圖毛良舜臣書
畫樓所藏(無聲詩)
松郡顧光禄家藏李唐畫月團初碾瀹花甆對幅(妮古錄)
李晞古畫高宗題(係秦觀詩)月團初碾瀹花甆啜罷呼兒課
楚詞風定小軒無落葉青蟲相對吐秋絲(書畫彙考)
李唐雪山樓閣圖滄浪濯足圖文徵仲曾倣之(同上)
李唐山隂圖宋高宗䟦王子猷雪夜訪戴圖寒江漁舫
圖宋高宗䟦江山勝景圖前元人䟦雪塢幽居圖宋高
宗題(南陽名畫表)
李唐春牧圖牛欲前行童子力挽之勢甚竒内寫二大
樹蒼然(東圖元覽)
李唐梅竹幽禽圖小絹畫一幅甚剥落精彩尚在戊寅
春正月二十五日汪爾張出示予(吳其貞書畫記)
李唐海山圖絹畫一卷古雅效李思訓草橋圖絹畫一
卷畫法逼似夏珪(同上)
李唐秋江潮汐圖絹畫圖之右角畫松風樓閣觀潮之
意左邊皆烟水潮浪如山奔舟楫浮沉出沒使觀者神
情震駭(同上)
李唐高士鼓琴圖絹畫一幅一人坐古木下對泉鼓琴
覺泉音琴聲在耳神品也上有項墨林賞鑒圖書觀於
嘉興守李公署中甲午三月九日(同上)
李唐枯木寒鴉圖絹畫一卷畫法蒼秀草中尚有剰雪
盖得景趣真意為妙品卷後沈麟題又附宋昌裔秋風
詩一首在杭州六月望觀於紹興吕錦城手(同上)
李唐風雨歸牛圖絹畫一幅一株點葉樹為風雨將吹
倒於地有一牛乘順風而奔氣韻如真為神品惜上面
殘破此圖得之敬樞兄時己夘正月二十一日(同上)
李唐夜遊圖大絹畫一卷畫法高簡樹木特勝墨色淋
漓氣運渾厚神品也觀於揚州王晉公寓舍(同上)
李唐牧牛圖絹畫一幅樹下有水牛欲右行而牧童欲
牽左轉兩下努力相持使觀者亦自費力得於紹興李
氏(同上)
李唐萬松宫闕圖絹畫一大幅畫羣松於壑内兩邊斗
立方塊峻峯左低而右高左有水流下松壑而出右有
水流下宫闕而出下段石坡皆為斧劈皴上段峯頂盖
用側筆直皴畫法清潤結搆高妙為李之神品在杭城
得於紹興王氏家人手己酉十二月三日(同上)
李唐雪溪捕漁圖絹畫一幅運筆蒼健氣韻生動為宋
代神品觀於紹興朱九老家辛亥五月之望(同上)
李唐雪天運糧圖一小幅畫法縱横草草而成多得天
趣識三字曰李唐畫(同上)
戊子嘉平月王仲和憲副出觀李希古萬松金闕圖(韻石)
(齋筆談)
明皇擊梧圖一卷今在歙吳司成遠處長幾一丈前四
五寸絹損甚無欵後有虞伯生䟦為李唐然簡古勁峻
似馬遠(東圖元覽)
戊戌十二月三十日鬱金堂始挂畫取李唐雪景(快雪堂集)
己亥十二月二十八日項五官邀叙閱李唐江南小景
又夷齊采薇圖所未見者(同上)
李唐風帆圖團扇絹本淡色江山松石三舟挂帆中流
乘風潮平兩岸闊風正一帆懸宋孝宗對題描金雲龍
圓牋朱文御書之寳竹居俠如士介三印(珊瑚網)
李晞古秋山策蹇圖團扇絹本遥山遠水耶吾望其色
浮浮然玉水題(同上)
李唐青林盤礴圖團扇絹本(同上)
李河陽携琴訪友圖團扇絹本傳稱李老筆意不凡年
近八十猶待詔畫院是烟雲供飬亦可作地行仙也樂
卿識於葯房(同上)
李唐山齋幽話圖團扇絹本竹扉臨石澗紅樹隔虚亭
危岫如雲壓離騷對坐聽(同上)
李唐深山避暑圖(張泰階寳繪錄)
李唐傅巖圖(同上)
任士林李唐春牧圖詩春氣熏人未耕作江草青青牛
齒白牛饑草細随意嚼老翁曲膝睡亦著蓬頭不記笠
抛却午樹當風夢搖落夢裏牛繩猶在握昨夜囤頭牛
食薄(松鄉集)
袁桷李唐牛詩䆉稏原空蟋蟀吟秋来乞得自由身
平蕪又見鱗鱗綠復與田翁共苦辛(清容居士集)
張昱題李唐香山九老圖有宋高宗御題二律詩兩
疏誰是見機還終始君臣似此難宸翰昭回雲漢上衣
冠彷彿畫圖間常時諸老琴尊會盡是同朝鴛鷺班風
采拜辭雲陛下白雲千載在香山(張光弼詩集)
虞集李唐山水䟦後来畫者略無用筆故不足觀此
畫乃直如書字正得古象形之意甚為可嘉(元文類)
李唐長江雨霽圖䟦李唐山水落筆老蒼所恨乏古
意耳然自南渡以来未有能及者為可寳也(子昂瑚鐵網珊)
李唐長江雨霽圖詩烟雨樓臺掩映間畫圖渾是浙
江山中原板蕩誰回首只有春随雁北還至正癸亥八
月三日題於破楚門之宴館蓆帽山人王逢幽人避
俗老江湖誰寫高標入畫圖安得與君同海上釣竿和
露拂珊瑚江邊漁者李應庚日暮空林新雨過茅堂
咫尺寄巖阿携琴若到王門去輸與寒江一釣蓑張雨
雨過江村雲尚濕翠微深處客方歸白鷗飛盡漁歌
起小艇溟濛帶落暉于庭江雨晚初霽楚天清景秋
林深木葉暗山遠烟光浮欹斜露草閣隠約認漁舟撫
卷北平下令人思遠遊顧安金銀樓閣擁林花無數
雲山帶晚霞鐘鼔不聞人境寂風光都屬釣魚家永嘉
祖平風雨横江白日昏寒林飛葉近前村馬行天際
人驚墮龍起空中艇欲騰虚閣不妨閒自倚牽蘿常在
待誰捫舊遊夢斷今看盡思得新詩寫石根吴郡顧敬
故國江山入暮秋烟波留得後人愁古今不預興亡
事只有滄浪獨釣舟吳僧竗聲斷厓雜樹綠參差水
面軒窗近夕暉挾策為誰能遠望不知秋露濕人衣蒋
堂草草衣冠已渡南李生飛墨潑烟嵐晚雲欲雨江
天黑應有蛟龍起碧潭遂昌山樵一天風雨暗江南
道上行人冒翠嵐何似滄浪老漁父蕭蕭蓑笠釣寒潭
孟柟石徑﨑嶇客路難亂山空翠襲衣寒争如漁父
秋江上萬頃烟波一釣竿雲灘王朝臣巖阿雨過綠
生烟江闊雲低不夜天厓石漫鐫元祐字畫圖猶記紹
興年朱德潤濕雲著樹易為雨古樨欹澗不知秋南
山真意無人領大江吞天浮釣舟鐵篴長江雨霽見
前山老樹如雲蒼莽間景物壮年曾歴過白頭奔走未
知還黃溍(同上)
李唐虎溪三笑圖䟦余嘗游匡山至虎溪未入東林
寺首見一亭扁曰三笑因問其故謂晉遠師以陶淵明
陸修静且語且行握手相忘遂犯送客不過虎溪之戒
乃相顧各掀髯而去觀李唐此圖千載遺風具存人生不
與路為讎二三子何哂之有紹興庚午季春十一日陳
夀題(續書畫題䟦記)
仇遠題李待詔虎溪三笑圖詩偶然行過溪橋正自
不值一笑三人必有我師不笑不足為道人生一笑
良難莫問是同是别青山相對無言溪聲出廣長舌(山村)
(遺槀)
胡長孺題李待詔虎溪三笑圖詩元亮纘孔業修静
研躭玄遠公學瞿曇高居著幽禪人異道豈殊萬散
一固全目擊輒有得參差各囅然胡為老緇褐笑舞喜
欲顛謾道遺其身襟袖猶蹁躚彼酣適酒趣尚不醒者
傳俗吏浪自苦窺管恃知天(石塘集)
李晞古關山旅行圖
劍閣賦咸陽之南直望五千里見雲峯之崔嵬前有
劍閣横斷倚青天而中開上則松風蕭颯瑟䫻有巴猿
兮相哀旁則飛湍走壑灑石濆谷洶湧而驚雷送佳人
兮此去復何時以歸来望夫君以安極我沉吟以太息
視滄溟之東注悲白日之西匿鴻别燕兮秋聲雲愁秦
而暝色若明月出於劍閣兮與君兩鄉對酒日相憶丹
丘柯九思書
右李唐所畫關山行旅圖樹石蒼勁全用焦墨而布置
深遠人物生動盖法洪谷子筆也唐為紹興間畫院待
詔高宗雅愛之嘗題其畫卷云李唐可比唐李思訓今
於姚子章處得見此圖益信其不謬也至正甲申四月
朔日紫芝山人俞和書(寳繪錄)
余早歲即寄興繪事吾友唐子畏同志互相推讓商確
謂李晞古為南宋畫院之冠其丘壑布置雖唐人亦未
有過之者若余輩初學不可不專力於斯何也盖布置
為畫體之大規矩苟無布置何以成章而益知晞古為
後進之凖惜子畏已矣無從商確吾友某君持示此卷
不勝歎賞奚啻饑渴之於飲食欣然援筆漫書其後嘉
靖癸巳二月五日文徵明識於晤言室(同上)
南渡畫院中人固多而惟李晞古為最體格具&KR0640;古人
若取法荆關盖可見矣近来士人有畫院之議豈足謂
深知晞古者哉一日子章持示漫書數語於左為晞古
壮氣至正九年初冬梅道人吳鎮識䟦
鄭東題李唐秋江山圖詩萬壑霜飛木葉丹石橋流
水暮生寒却疑二月天台裏一路桃花送馬鞍(鄭氏聯璧集)
前人題李唐牧牛圖詩羡殺田翁不出村羣牛坡上
散如雲買牛何日同渠牧短笛時吹向樹根(同上)
劉崧題李唐牧牛圖詩天寒放牛遲野曠風獵獵獨
来長林下吹火燒山藥山氣日夕昏獨歸愁路遠猶
戀草青青遲回下長坂(槎翁集)
于立題李唐牧牛圖詩雨足秧田放牧時溪南溪北
草離離長歌叩角無人聽閒卧斜陽把笛吹(玉山草堂雅集)
董逌李唐摹邢和璞悟房次律圖䟦畢文簡公得唐
本邢和璞房琯前世事和璞神凝似悟琯沉思如真有
想者久之則亦有若悟也璞悟以怕琯悟以欲此其異
也乃掊師得永師還師德書以信其說此畫深觀其隠
而能得其趣决非常工所能知也崇寕二年其孫完官
於潞子莆田方宙召畫人李唐摹為别本以藏屬予書
其後曰惟公深逹佛慧得死生說求入無倪則變滅起
伏不足論也觀師德為唐臣深功隠德及物多矣智如
梁公猶不能知其善藏深矣世豈得而窺耶再出而為
房琯以名德顯世任宰柄此何怪哉若為正因者不遇
正果則非理之常也永禪師入總持三昧能為一切無
礙與世脗合不離圓融而後其道為和璞知道之所假
果無有二也世人信羊叔子探環而未信永禪師事豈
以非出於史官而僅為稗說遽有分邪此又不求於理
者之論也昔曇彦與元度同造二墖於會稽元度亡後
彦若有待者異世為蕭詧王荆之岳陽實二十年来領
越州曰許元度来也遂搖手命入室席地以三昧力加
被王忽悟造墖事殆如今日事此豈可誣哉昔人記崔
彦武圜澤再生事皆謂不忘願力故以願求者可坐而
待之誠得此說者可以知願力堅固如精金之不可改
雖百鍊而性存者也(廣川畫䟦)
劉因題宋高宗題李唐秋江圖詩秋江吞天雲拍水
濤借西風扶不起斷雲分雨入江村回首龍沙幾千里
澹菴老筆搖江聲髣髴阿唐慘淡情千秋萬古青山恨
不見歸舟一葉横(静脩集)
李晞古村莊圖
春江溶漾柳絲長修竹桃花處士莊征艦何来集成市
馳驅塵土為誰忙晞古丹青獨擅長箇中全勝輞川
莊焚香静對山窗下忘却長安市裏忙李唐為南宋
畫院待詔冠絶一時高宗深愛重之嘗見其畫卷題云
李唐可比唐李思訓在當時已自貴重况今日乎至正
乙巳八月晦日從德輔先生齋頭得見此圖漫題若此
俞和識(寳繪錄)
徐一䕫李唐扁鵲授方圖䟦此圖相傳為李唐規模
扁鵲與長桑君授方大意一人在古樹間南向坐有授
受状似是長桑君一人坐於樹旁回視坐樹間者頗恭
似是扁鵲旁有水波沄沄即所謂上池水也太史公紀
長桑君授禁方於扁鵲其事甚秘世莫得而知不知唐
生千載之下乃能得其髣髴如此海昌郭子振氏得此
圖甚加秘重請余識之(始豐類藁)
李唐畫宋高宗題恩沾長夀酒歸遺同心人滿酌共
君醉一杯千萬春賜王提舉并賜長夀酒(珊瑚網)
朱德潤李唐村社醉歸圖詩村南村北賽田祖夾岸
綠楊聞社鼔醉翁晚跨㹀牛歸老婦倚門兒引路信知
擊壤自堯民季世龔黃不如古披圖昨日過水南縣吏
科徭日旁午(存復齋集)
熊明遇題李唐敬亭山圖詩太白風流采石寒宣州
猶剰敬亭看樓臺幾換新官主野圃時供過客歡古木
依依迷暗草長橋瀝瀝瀉鳴湍李唐圖在鮫綃上萬古
誰歌蜀道難(綠雪樓集)
李唐伯夷叔齊采薇圖䟦宋高宗南渡萃天下精藝
良工畫師者亦與焉院畫之名盖始諸此自時厥後凡
應奉待詔所作總目為院畫而李唐其首選也唐河陽
人在宣靖間已著名入院後遂乃盡變前人之學而學
焉世謂東都以上作者為高古良有以夫余總角時見
鄉里七八十老人猶能道古語謂唐初至杭無所知者
貨楮畫以自給日甚困有中使識其筆曰待詔作也唐
因投謁中使奏聞而唐之畫杭人即貴之唐嘗有詩曰
雪裏烟村雨裏灘為之如易作之難早知不入時人眼
多買胭脂畫牡丹可槩見矣至正壬寅余獲此於沈恒
氏愛其雖變於古而不遠於古似去古詳而不弱於繁
且意在箴規表夷齊不臣於周者為南渡降臣發也嗚
呼深哉昔米南宫嗜畫病世無真李成乃擬無李論以
去其惑余他日見唐畫太多率皆抱南宫之憾而此畫
者所謂吾無間然者也因書顛末於左且以告夫来者
是歲九月既望鄉貢進士錢唐宋杞之記(續書畫題䟦記)
張羽題李唐畫袁安卧雪圖詩袁生抱高節處順以
安時杜門不出仕自與塵世辭歲暮多嚴風積雪盈路
岐擁爐獨高卧中心還自怡縣令何所問下車叩茅茨
問君胡不出答云恒苦饑慎守固窮志相干豈其宜此
事復已久𬗟焉獨馳思披圖三歎息高風如在茲嗟彼
後之人汲汲循其私(静居集)
莫廷韓李唐關山雪霽圖䟦李唐關山雪霽圖一卷
人物樹石筆勢蒼古衝寒涉險之態曲盡其妙非後人
所能髣髴也題欵著枯幹中甚竒精密幾不能辨此卷
不經好事賞鑒猶然泥沙令入薛米諸人手必傾囊見
珍矣予嘗見臨本一於都下貴戚家装潢絶冨金玉璀
璨意極寳惜顧非真蹟使葉公信好龍恐此卷終當化
去(莫廷韓集)
郭礎李唐畫䟦李唐畫法古厚中自有生氣欲動不
必專以界畫為工後人則步步邯鄲雖以江南第一風
流才子為之猶有遺恨况其下焉者乎吾每欲為古人
解嘲(畫法年紀)
張寧李唐畫卷䟦嘉興通判易公所藏李唐畫卷山
水䟽廓樹石淹爛峯巒徑路林橋野屋蓊欝蒼茫得沿
洄起伏近遠之勢其間人物境界景色畊樵漁叟鳬鷺
汀沙上下相暎展玩間欲使人忘其為畫但筆意甚遠
而楮墨不周恐有斷裂不完非全稿也予嘗見唐畫淺
色山水皴法有抹斷而無皴紋用筆甚老簡人物却甚
精到對面欲語高宗嘗稱其可比李思訓此則化小斧
劈為皴泉木皆相等惟水涘側筆如飛白状殊不侔也
豈自古名家固多變筆而不變法耶珍重珍重(方洲集)
謝常桂軒詩集題李唐雪景隂飈萬壑聲吼虎厓溜
懸冰雲擁塢千株老樹獨槎牙積雪不消從太古巢傾
凍鵠棲難定枝濕清猿啼更苦蟠根瘦幹鐵石堅豈比
羣材畏斤斧天寒曠野行人絶尚有嬾殘能步武樓臺
縹緲玉芙蓉梨花散作天花舞携琴邀我賦新詩陡覺
清寒生肺腑篝燈展玩吸梅香窗月微明輪半吐
宋犖䟦李晞古長夏江寺卷南宋李晞古長夏江寺
余見凡三卷其一為遷安劉總憲魯所藏余曩曾購得
筆墨渾厚神采奕奕上有高宗題云李唐可比唐李思
訓乃從来烜赫名蹟也旋為有力者負之而趨迄今悵
惘其一無高宗題殘缺已甚余見於梁相國棠村先生
座上所謂素絲斷續不忍看已作蝴蝶飛聫翩殊無可
憶此卷䧺峭幽邃寫出江山之勝以泥金點苔尤為竒
創流傳有緒詳董文敏䟦中品在劉氏卷下梁氏卷上
亦希世之珍也康熙甲申正月余從嶺南得之足以豪
矣装池竟漫為䟦尾(西陂類藁)
朱彛尊李唐長夏江寺圖䟦康熙乙丑二月納蘭侍
衛容若購得李唐著色山水卷邀余題籖唐字晞古河
陽人宣和中曾直畫院南渡後入臨安年已八十授待
詔觀其畫法古雅深厚宜為思陵所賞卷首題曰長夏
江寺卷尾題曰李唐可比李思訓按宋人著色山水多
以思訓為宗蓋春山薄而秋山疎惟夏山利用丹墨比
之思訓可謂知言也(曝書亭集)
陳廷敬李唐長夏江寺圖於
大内見之宋高宗題云李唐可比唐思訓花石綱殘艮岳空
湖光金粉畫難工那知零落風烟外卻閉金函玉牘中(午亭文編)
高士竒觀李唐長夏江寺圖卷詩山下深江千頃碧
山腰松栝勢百尺古寺樓臺杳靄間濃隂覆地晝掩關
遠岸蒲帆疾如馬何不此地銷長夏李唐清興殊激昂
山盤水闊開洪荒炎風撲面氣蒸鬱展卷颯颯生微凉
(苑西集)
張英題李唐長夏江寺圖詩一幅鵝溪絹色陳祗今
書畫兩精神墨光透紙釵痕字筆陣横秋斧劈皴翠
華消息斷河汾遥望蒼梧隔暮雲畫譜宣和才誤却何
堪重話李將軍(存誠堂集)
鄒迪光李晞古夷齊采薇圖䟦評繪事者謂宋之晞
古似唐之思訓而人物兼擅畫牛更精此卷夷齊采薇
圖二人對語酷有生態一樹離竒偃蹇一樹葉欲脫不
脫信腕揮運自生妙理真大匠手也當時之評固無虚
語(石語齋集)
劉宗古
劉宗古汴人宣和間待詔成忠郎畫人物山水佛像靖
康亂流落江左紹興二年進車輅式稱旨復職除提舉
車輅院事(圖繪寳鑑)
劉宗古工畫人物長於傅染不施背粉而正面自有神
采(繪事備考)
劉宗古畫之傳世者松下奕棋圖一仕女圖一詩女圖
一(同上)
楊士賢
楊士賢宣和待詔紹興間至錢唐復舊職賜金𢃄工畫
山水人物師郭熙多作小景山水林木挺勁似亦可取
峯石水口雄健之筆遠不逮熙(圖繪寳鑑)
楊士賢山水開精舍圖一(繪事備考)
楊士賢雪景小山水初見以為劉松年然士賢徽宗時
人乃知松年之筆實師士賢(東圖元覽)
余家舊有楊士賢畫一雪景横卷高宗題作溪風飄雪
(畫繼補遺)
楊士賢遥岑烟靄圖團扇絹本淡色江山村嶼有乘騎
者有捕魚者荷戴度橋者上方遥岑烟樹隱隱梵刹
楊士賢遥岑烟靄圖坐對終日方知古人用筆之妙直
擬化工元宰習靜軒卬(珊瑚網)
楊士賢秋山松屋圖團扇絹本楊待詔多作小景勁
挺可取是圖石壁古松偃蓋屋宇幽人兩兩相對廣除
竹樹蕭疎間懸泉縈階下而遠山一抹長空極目無盡
誰云雄偉不逮郭熙耶(同上)
陶宗儀題楊士賢風雨歸舟圖詩山雨溪風晚未休
蕭蕭落葉滿汀洲漁船罷釣歸何處眼底狂瀾正可愁
(南村集)
前人題楊士賢雪林行旅圖詩積雪凝寒晝不消璚
林琪樹聳孤標寄言逆旅休辭倦西崦人家路尚遥
(同上)
朱宗吉楊士賢畫䟦楊士賢愛作小景寸天尺地水
郭山村幽思冥搜神遊三昧(顧炳畫譜)
李迪
李迪河陽人宣和莅職畫院授成忠郎紹興間復職畫
院副使賜金帶歴事孝光朝工畫花鳥竹石頗有生意
山水小景不逮(圖繪寳鑑)
李迪雪禽圖絹畫一幅雙鈎雪竹一鳩集於枯木上作
寒冷状尤精俊如生氣韻絶倫神品也識八字曰淳熙
丁未歲李迪畫(吳其貞書畫記)
李迪枯木幽禽圖畫法高古後有高季迪等四人題識
是南宋大内之物(同上)
李迪亦畫犬(畫史會要)
李迪畫之𫝊世者海棠睡起圖一湖石海棠圖一帶雨
海棠圖一碧桃垂絲圖二水仙咏梅圖二元圃秋香圖
一折枝杏花圖一折枝花圖五遠水圖一喚渡圖一溪
山圖一(繪事備考)
嘉興王庭槐藏李迪猿三幅(寓意編)
李迪宣父像花鳥十二幅又獐圖百犬圖手卷(嚴氏書畫記)
李迪寒塘鸂鶒圖一幅不甚大絹精密光滑如紙(東圖元覧)
李迪枸把鶺鴒圖方絹本著色帶雪枸把朱實纍纍草
際鶺鴒翹翹欲起(珊瑚網)
李迪鷹熊圖方絹本淺色峭壁荒巖鷹熊顧盼隠隠動
犄角之機圖右古印莫辨李迪寫花木鳥獸尤出人
意表此圖是矣其昌觀(同上)
李迪古木竹石圖方絹本著色綠隂高樹石竹叢生睿
思東閣都省書畫二印(同上)
李迪寒塘鸂鶒圖方絹本著色梅花修竹掩映山塘石
上鸂鶒枝頭小鳥隠約飛鳴丁雲鵬題二印(同上)
李迪楓林石壁圖小斗方絹本迪在孝光朝大有時名
觀此何山水小景有不迨耶汪砢玉(同上)
李迪庾元規南樓明月圖(錢江畫題)
李迪牧羊圖雪景花禽圖毛良書畫樓藏(無聲詩)
李迪花鳥竹石小品生意浮動睹之不覺起濠濮間想
也(顧炳畫譜)
凌雲翰題李迪猿抱子攀蘿過别枝滿身秋露濕金絲
冷泉不復聞清嘯把燭觀圖有所思(柘軒集)
鎦績題李迪畫蘆雁詩遠别胡天趁稻粱秋風吹斷
不成行夜深獨宿江南渚夢怯黃蘆葉上霜(嵩陽集)
高啟題李迪畫犬詩護兒偏吠客花下卧晴莎莫出
東原獵春来兔乳多(青丘集)
李安忠(一作中瑛子公茂附見别見)
李安忠居宣和畫院歴官成忠郎紹興間復職畫院賜
金帶工花鳥走獸差高於迪尤工捉勒山水平平(圖繪寳錄)
李公茂安忠之子世其家學然不逮父(同上)
李安忠畫之傳世者宜春苑馴獅圖一(繪事備考)
馬臻題李安忠雪岸寒鴉圖詩北風萬里吹石裂古
樹槎牙摧朽鐵羣烏啞啞如苦饑倦飛還向空林歇孤
村荒寒得食遠日暮沙邊啄殘雪回情訢意各有態羡
殺畫師心更切我嘗記得天隨詩至今讀之心激越婦
女衣襟便佞態始得金籠日提挈老烏老烏爾身毛羽
黑離離况復人間厭爾啼何不飛鳴丈人屋丈人屋頭
春柳綠(霞外集)
李安忠逐羊圖小絹畫一幅氣色佳維揚江孟明家觀
(吳其貞書畫記)
李安忠牧羊圖小絹畫一幅精彩如新羣羊食草於坡
上有一牧童上樹捕八哥一牧童在樹下張望意思種
種類生觀於崑山李(闕)手癸卯正月望日(同上)
李安忠工畫捉勒得其鷙攫及畏避之状(畫繼補遺)
虞堪題李安忠猿鵲圖詩啼猿靈鵲賦難工峽月河
星思未窮誰向楚臺悲寂寞想趨巖殿却如風(鼔枻槀)
吳師道䟦李安忠畫鼠盗果圖徐崇嗣嘗畫茄鼠圖
今李安忠畫鼠啖荔支盖同一機軸世之可畫物甚多
而彼乃用意於鼠亦異矣使觀之者變憎為玩豈非筆
墨之妙足以移人也哉(吳禮部集)
蘇漢臣(子晉卿附見瑛别見)
蘇漢臣開封人宣和畫院待詔師劉宗古釋道人物臻
妙尤善嬰兒紹興間復官孝宗隆興初補佛像稱旨授
承信郎(圖繪寳鑑)
蘇晉卿漢臣子工佛像(續圖繪寳鑑)
士女之工在於得其閨閣之態唐周昉張萱五代杜霄
周文矩下及蘇漢臣輩皆得其妙不在施朱傅粉鏤金
佩玉以飾為工(畫鑒)
蘇漢臣畫之傳世者栴檀香佛像一香積如来像一熾
盛光佛像一日月珠幢像一鬘華菩薩像一智積菩薩
像一獻花龍女圖一獻珠龍女圖一彌勒佛像二摩㬋
羅像一藥义將圖一功德林圖一揭諦神像一薝葡林
圖一太上像二青元圖二飛仙圖二羣仙圖二仙藥圖
三仙跡圖十二(繪事備考)
蘇漢臣擊樂圖絹畫鏡面一人滿身樂器二嬰兒撫肩
觀其擊樂用筆清勁逼似唐人此圖得之歙人汪無方
(吳其貞書畫記)
蘇漢臣嬰兒鬭蟋蟀圖絹畫一大幅丹墨如新畫法工
細(同上)
至大戊申十一月廿四日客長興陳元善来約趙文卿
及余至其家觀蘇漢臣孩兒四幅具酒三勺(郭天錫日記真蹟)
蘇漢臣金母臨宴龍女獻珠水鉢降龍仕女圖四軸嬰
戲貨郎八軸(嚴氏書畫記)
蘇漢臣貨郎圖手卷(同上)
蘇漢臣嬰兒戲浴圖蘇漢臣作嬰兒深得其状貌而
更盡神情亦以其專心為之也此幅婉媚清麗尤可賞
玩宜其稱隆於紹隆間也梅道人吳鎮題(寳繪錄)
余家蔵蘇漢臣貨郎擔其閨人兩兩妝束即宋詞平頭
鞋子䨇鸞小也又二嬰鬭促織三孺子放風筝(珊瑚網)
漢臣嬰兒鬭蟋蟀圖團扇絹本著色桂樹菊花石闌外
嬰孺四蹲踞鬭蟋蟀天機爛漫(書畫彙考)
劉宫保子大蘇漢臣戱嬰一卷長丈餘絹如新(東圖元覽)
西湖五聖廟有蘇漢臣畫壁顯應觀舊有蕭照山水及
蘇漢臣畫水壁今不復存矣(武林舊事)
章允恭蘇漢臣浴嬰圖跋漢臣製作極工其寫嬰兒
著色鮮潤體度如生熟玩之不啻相與言色者可謂神
矣(顧炳畫譜)
純皇好玩名畫古器南京西華門舊有二黑漆圓櫝振
之中空有聲盖國初巨室之藉入者以不可啓視故棄
於此守閽小内史張本穴而窺之一為王維傅色山水
一為蘇漢臣所繪宋高宗瑞應圖本以王畫送安寧蘇
畫送黃賜皆太監坐厰守備者未幾寧死賜攫得之並
以獻上賞賚甚厚(雙槐歲抄)
侯恪題蘇漢臣鷸蚌圖詩秋風瑟瑟蘆花白秋山如
洗澗泉碧夕陽遠挂楓樹林鷸蚌無心相逼迫蓑衣漁
子罷垂綸却看手取如有神人生萬事皆如此誰為此
圖蘇漢臣(侯太史詩集)
汪砢玉蘇漢臣子卿持節圖跋開封蘇承信畫師劉
宗古製作極工人物尤著色鮮潤體度如生而有嫌以
筆端微滯者豈未見其寫意草草如此圖者耶(珊瑚網)
蘇晉卿畫之傳世者如意輪菩薩像一寳檀花菩薩像
一金剛手菩薩像一(繪事備考)
陳奕禧題蘇漢臣捕魚圖詩春波暖入湖中棹荻港
凉生雨後燈名利兩忘争似爾休論吕望與嚴陵(春藹堂集)
田雯題蘇漢臣畫詩十歲嬰兒妙入神水邊遊戲見
天真翻嫌點爾童心减冠者何須五六人(山䕬詩選)
朱銳(弟森附見)
朱銳河北人宣和待詔紹興復職授廸功郎工山水人
物師王維尤好寫騾網雪獵圖形容布置曲盡其妙筆
法類張敦禮(圖繪寳鑑)
朱森銳之弟亦工山水人物布置行筆俱不逮兄(同上)
朱銳畫之傳世者溪山秋霽圖一雪獵圖二水閣暁寒
圖二騾網圖二溪山雪霽圖二盤車圖二運糧圖二(繪事)
(偹考)
程季白齋樓觀朱銳雪中騾網種種&KR0655;備(珊瑚網)
朱銳訪戴圖團扇絹本淡色雪後江山村莊蕭瑟一客
篷窗引望若指揮長年發棹圖左右角下長圓朱文印
莫辨明安國玩黔寧王子子孫孫永保之二印朱
銳學王右丞多雪岡盤車之屬此圖筆法高簡非李唐
所能夢見董其昌(書畫彙考)
朱銳雪景待渡圖毛良書畫樓藏(無聲詩)
朱銳雪莊行騎圖團扇絹本淡色雪中山水一人乘騎
循山莊行蒼頭後随一童子前導若尋幽探勝者(書畫彙考)
朱銳雪莊飬馬圖絹畫一幅絹質剥落與江孟明家雪
山運糧圖無異觀於吳門王其長家甲午四月六日(吳其)
(貞書畫記)
朱銳雪山運糧圖絹畫鏡面一頁畫一輣車前車有三
牛後車有二人共有五車夫坡上有數株古樹枝幹垂
下皆為雪所壓也山背有村店人家畫法精細文秀之
甚為銳超妙入神之作(同上)
朱銳秋山駝車圖絹畫一幅氣色佳(同上)
宋寧宗楊皇后題朱銳雪景册詩雪吹醉面不知寒
信脚千山與萬山天甃瓊階三十里更飛柳絮與君看
題朱銳册賜大少保坤卦圓印(書畫題䟦記)
趙孟頫題朱銳雪景詩塵埃困人恒作惡開卷驚看
雪滿樓安得眼前有此屋仍呼陶謝與同遊(松雪齋集)
文徵明題朱迪功雪景圖詩宣和待詔朱迪功一時
畫雪推精工筆蹤遠法王摩詰更說盤車妙無敵此圖
似寫窮途客僕馬蕭蕭有羈色凍雲壓巖巖欲沉喬木
封玉寒森森山根滅沒逕路絶客子欲行愁雪深雪深
雲寒不可渡景色蒼茫野雲暮誰與擁盖獨臨淵豈是
行吟覓新句古来繪事不易言正在位置經營間朱君
此畫妙有骨一笑千金豈論直(珊瑚網)
李端
李端汴人宣和待詔紹興間復官賜金帶作梨花鳩子
得法(圖繪寳鑑)
李端京師人偏工梨花鳩子作扇圖極形似亂離後卒
於杭(畫繼)
李端畫之傳世者梨花鳩子圖一(繪事備考)
王冕題李端秋山圖詩前年放船九江口秋風獵獵
吹蒲柳買魚沽酒待明月不知江上青山走三更吹笛
欲喚人漙漙白露侵衣襟故鄉遥遥書斷絶空見過雁
如飛雲去年却下七里灘秋水滿江秋月寒子陵先生
釣魚處荒臺直起青雲端先生不愛漢庭官自與山水
相盤桓至今高節敦廉頑清風凛凛誰能攀泊舟登岸
行復止小逕分岐通草市石林掩映樹青紅正與今年
畫相似茅廬半住林木裏白狗黃鷄小如蟻翁媪無言
童稚閒可是太平風俗美清溪水落魚蟹新東隣釀熟
呼西隣相牽相把意思真親密不異朱陳民李端筆力
能巧妙寫我舊日經行到豈是老瞢眩水墨不覺掀髯
發長嘯殷家大樓蒼江頭留我十日風雨秋觸景感動
旅邸愁便欲卜築山之幽斷橋流水無人處添種梅花
三百樹直待雪晴冰滿路騎驢相逐尋詩去(竹齋集)
張浹(無畫跡可考)
張浹宣和待詔人物山水師郭熙紹興間復官賜金帶
(圖繪寳鑑)
顧亮(無畫蹟可考)
顧亮一作諒宣和待詔師郭熙人物山水與張浹同流
落江左宫觀寺院畫壁餬口紹興間復官賜金帶(圖繪寳鑑)
郭熙善得烟雲出沒峯巒隠顯之態後世楊士賢顧亮
皆學之(畫鍳)
顧亮能作大幅巨畫善布置好作盤車圖(畫繼補遺)
李從訓(子章附見見養子嵩别)
李從訓宣和待詔紹興間復官補承直郎畫院待詔賜
金帶工畫道釋人物花鳥位置不凡傅彩精妙高出流
輩(圖繪寳鑑)
李章杭人從訓之後善畫人物著色山水(同上)
李從訓畫之𫝊世者宜男圖一蠲忿圖一合歡圖一雀
圖四鳩圖二(繪事備考)
閻仲(子次安附見無畫跡可考次子次平别見)
閻仲宣和時王宫待詔工人物絳色山水尤工畫牛紹
興間補承直郎畫院待詔賜金帶筆力頗麤俗(圖繪寶鑑)
閻次安仲子畫山水窠石(同上)
周儀(無畫蹟可考)
周儀不知何許人徽宗朝畫院祗候善寫人物世傳千
里晞遠常師之謹守法度甚雅潔(畫斷補遺)
周儀宣和待詔善畫人物謹守法度清秀入格承應摹
唐畫有可觀紹興年復官賜金帶(圖繪寳鑑)
焦錫(無畫蹟可考)
焦錫宣和院人紹興間復為畫院待詔賜金帶(圖繪寳鑑)
胡舜臣張著(俱無畫蹟可考)
胡舜臣張著與張浹顧亮俱善山水並師郭熙又同為
畫院待詔各得熙之一偏浹善著色著精傅染皴法而
重山叠嶂頗覺繁冗惟舜臣謹密有法高出二人亮能
作大幅巨軸皆未易才也(繪事備考)
南宋院畫錄卷二
