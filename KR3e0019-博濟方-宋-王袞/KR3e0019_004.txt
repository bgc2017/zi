博濟方卷四宋王衮編
胎産
大凡婦人懷孕當入月即當豫備所須及合用湯藥仍
知逐月吉凶方面免臨事忽遽以至不周如産婦但腹
痛而未腰疼者即未産候也凡生産有坐産卧産各須
平正其身不得稍有傴曲即令兒生失道如未是其時
切不可上草太早及強&KR0008;氣用力衝擊於兒以致生疾
切忌産時傍人不得揮霍恐驚動産母只可令一兩老
成并親屬人扶持令行或不能行即須且立直候兒逼
生方可得正産或正卧切忌上草太早生病極多子母
纔分莫問兒女速與童子小便一盞及逐惡血藥一服
下得令便卧且候移時背靠軟物仰卧立膝高搘牀頭
厚鋪裀褥遮障孔隙免有賊風所傷仍須三日内常令
産婦鼻内聞猛醋烟以備血暈也又不得教熟睡頻喚
省緣氣血全虚恐生昏亂凡在一七日内唯頻服童子
小便醇酒各半盞煎令沸放温服日五七劑及食白淡
粥二七日食淡膂肉三七日漸食滋味一月内菜實生
冷恚怒嗔愁並皆不可稍染微痾即成大病一百日内
氣血未和勿恃平寧便為無事往往自恣輒成大病凡
十二月産帳及藏胎衣但向月德月空上皆可假令正
月即月德在丙月空在壬上坐産婦丙上藏胎衣如壬
位不便即於丙上安之亦得但於集聖歷日上撿看備
詳也
藿香散安胎和氣利胷膈治噎塞阻食
藿香人參茯苓(去皮)白芷甘草威靈
仙桔梗
右七味各等分杵為末每服二錢水一盞生薑三
片同煎六分温服
阿膠散治姙傷寒安胎出汗
大獨頭蒜(一顆以秋瓜蔓褁了外用黃泥固濟定以炭火二斤燒令通赤放冷打開)
(取出細研如未有瓜蔓但只以瓜根半兩代之)羌活獨活蒼术
(米泔浸一宿去粗皮焙)紫菀白术人參附子(炮去)
(皮臍)阿膠(真好者已上各一分)甘草(半兩炙)
右一十味都𢷬為細末每服一大錢水一盞入連
鬚䓤白一寸同煎至七分温服如人行十里許連
二服至三服末後一服吃了便以冷水漱口一二
十遍漱罷以衣微蓋汗出大妙
催方滑胎散治疼痛
槐子(炒)麥糵(炒)貝母(炒)滑石當歸(炒各)
(等分)
右五味同為細末每於未産月十日前每日空心
用温酒下二錢
滑胎散産前服
牽牛子(一兩)赤土(少許)
右二味研令極細母覺陣頻時煎榆白皮湯調下
一錢
又方
用臘月兔頭腦髓一箇攤於紙上均剪作符子
於上面書生字一箇覺陣頻動時於母釵子股
上夾定燈焰上燒灰盞子盛了煎丁香酒調下
治子死胎中方
黃明乳香(不限多少)
右於端午時或歲除夜收豬心血相和研為丸如
雞豆大以紅絹袋盛掛於門上如患者以冷酒磨
下一丸
備急丹治産後惡血衝心或胎衣不下腹中血塊等
用錦文新大黃一兩杵羅為末用頭醋半斤同
熬成膏丸如梧桐子患者用温醋湯七分一盞
化五丸服之須臾取下亦治馬墜内損者
香桂散治産後臍下疼痛不止(産寶諸方作當歸散)
當歸川芎(各一分)官桂(去皮半兩)
右三味同為細末分作三服每服酒一盞煎三五
沸更入童便少許同煎至七分温服甚者不過再
服必瘥
金黃散治産後惡血攻心時發燥
蒲黃(半兩)延胡索(一兩)桂心(一分)
右三味杵為細末每服一錢用烏梅湯放冷調下
金花散治逐惡物止腹疼
桂心(去皮)威靈仙白芷當歸牡丹皮(各等)
(分)
右五味同杵為末每服二錢煎麴湯調下大凡婦
人産後更須常體問産婦如所出惡物多即不須
再三下之過即血虚氣極煩悶暈亂而生病焉如
覺比常少及不行切須急攻之緣血隨氣行上掩
於心故令煩悶而心滿急二者為異切在審詳蓋
産婦體虚切不得妄亂進與湯散如别無狀候但
與調氣治血湯散最妙
没藥丸治産後心胷煩燥惡血不快
没藥蠻薑延胡索乾漆當歸牛膝
牡丹皮桂心(去皮)乾薑(各等分)
右九味同為細末醋煮麫糊為丸如桐子大煎麴
湯下十丸至十五丸不拘時
延胡散治産後血渴不止
延胡索鬱金乾葛官桂(去皮)青橘(去白)
枳殼(各等分)
右六味並以好醋浸一宿炙乾杵為細末每服一
錢冷橘皮湯下不過三服差
常山飲治産後血海虚乘熱發狂悶亂作時
常山石膏大黃(煨)甘草(炮)鼈甲(醋炙)
柴胡(去皮)
右六味各等分為末每服三錢水二盞煎至一盞
放冷服兼治室女體熱紅脈不行
芸薹散治産後心腹諸疾
芸薹(以紙襯炒)當歸官桂赤芍藥(各等分)
右四味為末每服二錢煖酒下赶下惡物
蓬莪茂散治産後血海氣虚腹臟疼痛心胷疰悶每
遇紅脈行或多或少及有塊積者
蓬莪茂當歸(細切炒)大黃(紙褁慢火煨候紙黃住)桃
仁(去尖麩炒黃色各一兩)桂心芎藭牡丹皮木
香延胡索(炒用)赤芍藥(各半兩)
右一十味𢷬為細末每服一錢温酒調下午前臨
卧各一服
大聖通真丸
馬鳴退(二兩灰秤)人參(一兩去蘆)甘草(二兩炮)防風
(一兩一分去蘆)當歸(二分炙)芍藥(二兩)桔梗(三兩)石
膏(二兩研如粉)白芷(一兩一分)乾薑(一兩炮)附子(一兩)
(炮)芎藭(一兩)藁本(一兩)澤蘭(二兩一分)白蕪荑
(一兩)川椒(三兩出汗取紅秤)栢子仁(一兩)石茱萸(一兩)
(一分醋炒)蟬退(二兩炒)蒼术(一兩炒)白薇(一兩)白
术(一兩)厚朴(一兩一分入生薑汁塗炙令香熱)木香黃耆
牛膝(各一兩本法原不用此三味好事者加之亦得)
右二十六味𢷬羅為末煉蜜為丸如彈子大每日
空心茶酒任下療八風十二脾寒氣乳風血瘀
又治胎不安子在腹中死兼療萬無不效如胎
不安服一丸便止如娠時臨月日服一丸至産
不知楚痛消去寒熱如産衣復發惡露中風兼
傷寒汗不出以麻黃三分去根節杵末酒煎下藥
丸汗出如多更進一丸便止腸堅積聚朝暮進
一丸隂中痛月經不調不過三丸即差又絶
産無子朝暮服之輒因有子四肢脹滿洩利嘔
吐不能飲食赤白痢如因産惡物積於大腸中風
口噤不語挑開口研酒化一丸灌之即愈男子
女人萬病悉皆治之言有所療說不具盡若阻道
途有疾輕重以意服兼治傷寒
大聖散治婦人産前産後一切疾患大能安胎和氣
或子死腹中㽲刺疼痛産後血暈血癖血滯血崩勞
血入四肢應是血臟患者并胎衣不下及傷寒嘔吐
遍身生瘡經候不調赤白帶下乳生惡氣欬嗽寒熱
氣撮四肢室女紅脈不調並宜服之如或子臓虚冷
頻頻墮胎及孕娠後乖違將攝因依成疾並可服之
若能常服和悦顔色血海安寧飲食進美舉止康強
丈夫服之亦療五勞七傷(蘇沈良方名澤蘭散)
澤蘭(九分使嫩者不用根)白术(三分米泔浸切作片子以麩炒令黃色)
人參(三分)白芷(三分濕紙裹煨過)藁本(二分去蘆)川椒
(一兩只取三分紅皮用)厚朴(一兩去皮薑汁炙)桔梗(一兩)生
乾地黃(一兩半)吳茱萸(四分洗炒)卷栢(四分不用根)
防風(一兩)白茯苓(一兩去皮)當歸(七分洗去苗)芍藥
(七分)川芎(七分微炒)甘草(七分炙黃色)栢子仁(一兩生用)
石膏(二兩研細水飛過)乾薑(三分炮)肉桂(五分去皮不見火)
白薇(二分去土)川烏頭(三分炮去皮臍)黃耆(三分)白蕪
荑(七分揀擇只用仁子)五味子(三分)丹參(三分)細辛(一兩)
阿膠(半兩研炒令虚别杵)
右二十九味並揀擇令淨分兩為末每日空心以
熱酒調下一錢如婦人一切疾病但請服之神妙
(蘇沈良方云予家婦人女子羸弱多疾者服此藥悉差往往有子)
二十四味萬靈丸治婦人産前産後諸疾并三十六
種冷血風氣等病
人參(半兩)茯苓(三分去皮)當歸官桂(去皮)牛膝
(去苗)吳白芷木香藁本麻黃(去節)細辛
甘草(炙)芎藭黑附子(炮)蘭香菜(如無菜只用子)
(亦得)左山寒水石防風桔梗赤參蟬
退(以上各半兩去土)芍藥牡丹皮(各三分)馬鳴退
(一兩炙)沉香(一分)石茱萸(一分)
右件同為細末煉蜜為丸如彈子大每日空心用
酒化一丸治八風十二疝乳中風淋血聚并治
胎不安若死在腹中不過三丸生下死胎生
衣不出一丸便出産後腹内絞痛繞臍下如刀
刺相似者一丸便止産前産後赤白痢并帶下
及嘔逆心氣煩滿服一丸立差如懷胎入産月
但一日一服至生産時不覺痛産時傷寒中風
體如板者用熱煎麻黃湯下一丸立止經信不
通或頻併來或白喫食無味瘦惡乍熱面赤唇焦
手足煩疼遍身如黑點生血斑凡婦人一切疾病
但服此藥必有功效
保生丸治産前産後血氣風冷及是婦人所患一切
疾病並皆理療神驗
金釵石斛(一分别杵)秦芁官桂(去皮)乾地黃
貝母防風糯米甘草(炮)乾薑(炮)細
辛(已上各一分)當歸蜀椒(去黑子只用皮)大麻仁
大豆卷(黑豆皮是)黃芩(已上各二分)石膏(明淨者)麒
麟竭没藥龍腦(各一錢半)
右一十九味並須州土新好者大分細𢷬羅為末
煉蜜六兩熱須入水一分同煉令水盡和藥為丸
先杵五百下後丸如彈子大勻可成七十二丸用
湯使治病狀如後産前産後血氣頭旋身戰可
用薄荷酒下月信不通當歸酒下赤白帶下
温酒下婦人臨産難産胎衣不下子死腹中横
産倒死死絶不語但看頭熱氣在取一丸用芎棗
湯研灌口中但入喉立甦神妙産後惡血不盡
臍腹疼痛嘔吐發熱憎寒煩悶月候不調或多或
少皮膚虚腫産血不止虚勞中風口噤不語半身
不遂産前産後赤白痢大便祕澁血渴血暈狂語
見鬼頭痛面色痿黃漸成勞瘦飲食無味已上病
狀並無灰酒研下一丸服至五七丸臨産五臓不
痛男女易生其神驗難述催生當歸酒下産
後中風血暈生地黃汗同煎十沸研藥一丸灌之
立瘥禦風但五日一度嚼爛一丸空心熱酒下
或浴後嚼一丸温酒下小兒天瘹驚風薄荷酒
下一丸分作三服中風不語身忽如板用消梨
好瓤薄荷同研熱服一丸灌之了衣被蓋但汗出
相次揭衣被便當風坐卧立瘥其婦人身邊一
切諸疾但只以温酒及當歸薄荷同研一丸立瘥
産寶諸方云忌生冷油膩魚雞等物湯酒入口
温熱得所但未産以前與産後一臘好依方合一
法博濟方中用麒麟竭没藥破血産前不可服若
合只依太醫局此方除三味合之分兩亦同産前
後亦可通服也初産作小丸服之一法初産了五
七日間氣虚蜜藥纔下散胷膈間恐發虚熱凡合
一料以糯糊丸半料糯糊丸者初産至兩臘可服
丸如桐子大分一二十六服
阿膠丸治産前産後神妙
真阿膠(四斤火炙令熱為末)蛇脱皮(一條燒灰)熟艾(半兩燒灰)
敗筆(一管用頭燒灰)大麥花(少許炙乾如無此花以麥蘖上牙子代之亦得)
(為細末)
右五味一處研令細以軟粳米飯為丸如雞豆大
如丸時黏手以少許麫為丸婦人有身十箇月
滿足者有諸般疾病用井花水磨下一丸産後
有病用通靈散一字醋湯磨下一丸此藥大安
胎臓如築打著及死胎在腹中用醋湯下一丸
産前欬噎用千金散子一字熱水調下一丸産
前産後被血衝心用黃散子半錢醋湯調下一丸
産後遺瀝不止用燒鹽半錢無灰酒下一丸
難産者三日至五日服此立下用通靈散子醋湯
下一丸如婦産時衣先下未見兒足踏衣生用
通靈散子一字調下一丸如兒先下衣未見須
臾用醋湯下一丸如刺前後心用通靈散子一
字調下一丸如漿破後經三五日不生用黃散
子一錢酒調下一丸産前産後痢醋湯下一丸
血氣用艾枝煎湯下一丸罌粟炒令黃為末
是千金散真阿膠炙令黃為末是黃散子蛇
蜕衣燒灰為末是通靈散子
琥珀散治産前産後血氣不和及一切疾
當歸(一兩微炒)川芎(一兩)赤芍藥(二兩)蓬莪茂(一兩)
(煨)
右為末每服二錢空心温酒下如腰腹痛加陳橘
皮一兩去白乾薑半兩炮同和勻如不喫酒以水
一盞同煎至七分温服
經氣雜證
白薇丸治婦人無子或月水斷續不勻及上焦虚熱
下部冷憊飲食減少肢體黃瘁凡有心腹一切疾病
和劑局方名小白薇丸治婦人衝任虚損子藏受
寒久無子息及斷續不産此因上熱下冷百病滋生
或月水崩下帶漏五色腰腹疼重面黃肌瘦或因産
乳不能將護路厠太早或久坐濕地並冷風從下入
血藏既虚風邪内乘或月水當行失於調攝傷動胞
絡隂陽不和上焦虚陽壅燥下藏邪冷結伏致使月
孕不成冷極傷敗月水不勻飲食減少夜多盜汗面
生䵟黯齒搖髮落脚膝疼重舉動少力並宜服之
白薇乾熟地黃川椒(去目及閉口者微炒去汗)白龍
骨(各一兩)車前子當歸(剉碎炒)芎藭蛇牀
子細辛乾薑(炮裂碎各半兩)藁本白芷覆
盆子官桂(去皮)菖蒲白茯苓(去皮)遠志(去心)
人參(去蘆)桃仁(湯浸去皮尖雙仁麩炒黃)卷栢(各三分)麥
門冬(一兩半去心焙)
右二十一味同杵為細末煉蜜為丸如桐子大每
日空心及晩食前温酒下三十丸(局方云常服壯筋骨益氣血暖)
(下藏除風冷令人有子)
鼈甲丸治婦人月經不調肌肉黃瘁脇下積氣結硬
時發刺疼漸成勞狀
鼈甲(去裙襕醋炙黃)官桂(去皮)荆三稜(醋淬急炒)牡丹
皮牛膝(去苗)訶子皮琥珀川大黃(煨)
桃仁(麩炒去皮尖)土瓜根(各等分)
右一十味同為細末煉蜜為丸如桐子大煎桃仁
湯下十五丸破血癥氣塊尤妙
桃仁煎治月水不調阻滯不通
桃仁(二兩湯浸去皮尖雙仁麩炒微黃)川大黃(二兩)蝱蟲(一兩)
(炒黑色去翅足頭用)川朴硝(二兩)
右四味同為細末用醋五升入銅銀鐺内以慢火
熬成膏可丸丸如桐子大當日晩不喫晩食五更
初以温酒吞下一丸不嚼破至明日午際取下如
赤豆水或似羊肝蝦蟆衣其病下了即一丸分作
二服未下再服候鮮紅即住服仍以調氣湯散補
之
延胡索散治婦人血氣走作疼痛不可忍者及月水
不調面色萎黃喫食減少及生産後諸疾並皆治之
延胡索(生用)荆三稜(生用)蓬莪茂(酒浸少時)當歸
(去蘆酒浸焙乾各一兩)
右四味同為細末每服二錢空心温酒下如血氣
發甚者及月水不勻並用童子小便酒紅花同煎
調下只三服差矣
當歸煎丸治婦人久積血氣時發刺痛肌瘦力乏月
候不勻
川當歸(去土二兩)檳榔赤芍藥牡丹皮延
胡索(各半兩)
右五味先將當歸用米醋一升二合慢火熬成膏
入衆末和為丸如桐子大每服二十丸温酒下空
心日午服
澤蘭丸治婦人血海虚損肌肉黃瘁喫食進退月水
不勻四肢倦悶(聖濟總錄治乍多乍少或斷或續或湛或濁)
澤蘭(一兩)附子(一兩炮)當歸牛膝牡丹皮
芍藥(各半兩)人參陳橘厚朴(去皮生薑汁炒令香)
細辛乾薑(炮)蛇牀(各一兩半)黃耆乳香
白术蓯蓉(酒浸炙)官桂(去皮各三分)川芎(半兩)
遠志(去心半兩)
右一十九味同為細末煉蜜和丸如桐子大空心
温酒下十五丸米飲亦得
沈香鼈甲散治室女榮衛不調經候凝滯或時頭目
昏悶上膈積涎肢體不利五心虚煩飲食進退多困
少力
木香(一兩)沉香(三分)鼈甲(九肋者一枚淨去裙襕醋炙令黃香用一)
(兩半)常山(一兩)當歸(去土并苗一兩)柴胡(去苗一兩)人
參(去苗一兩)白茯苓(去黑皮一兩)官桂(去粗皮一兩)青
橘(去瓤一兩)陳橘(去瓤一兩)生地黃(一兩)半夏(一兩以湯)
(洗七遍去滑止)檳榔(三分)甘草(三分炙)
右一十五味各製好了焙令乾同搗羅為末每服
二錢水一盞又入生薑三片同煎至七分去滓温
服空心日午臨卧各一服(御藥院方内有麥門冬一兩無官桂一味)
乾柿煎丸治衝任久虚下漏不時連年未止變生多
病夜有盜汗欬嗽痰涎頭項多痛百節酸疼血海虚
冷面生䵟&KR0845;臍腹刺疼全不喫食日漸瘦弱懷姙不
牢或無娠孕並宜服之
好乾柿(十箇去蓋細切)沉香(一兩杵為末用好酒三升浸香柿子兩伏時)
(銀器中文武火熬成膏乳鉢内研如糊次入下諸藥)禹餘糧石(四兩紫色者不)
(用夾黃燒通赤入頭醋内淬十度杵為末研令細入諸藥内)白术(一兩)吳
茱萸(一兩湯浸一宿去浮者慢火焙)川烏頭(一兩酒浸一宿炮裂去皮臍)
乾薑(半兩炮)地龍(二兩槌碎去土於新瓦上慢火炒令黃色)陳橘
皮(去白一兩)
右七味𢷬為末入前藥膏和令得所入臼内杵一
二千下取出為丸如桐子大每服十丸至十五丸
温酒下醋湯下亦得如患多倦少力全不思食
粥飲下如欲姙娠服不過兩月必有空心食前
服
人參荆芥煮散治婦人血風勞氣攻刺疼痛四肢無
力不思飲食多困黃瘦胷膈痞滿經水不利心多怔
忪
荆芥(四兩只用穗)柴胡(去苗)秦芁(並洗去泥)肉豆蔲
(去殼)白芷黃耆鼈甲(洗淨醋炙黃)桔梗官
桂(去粗皮各二兩)當歸(洗去泥)芎藭蓬莪茂麥
門冬(去心)芍藥人參茯苓(去皮)海桐皮
枳殼(麩炒去瓤)甘草(炙)乾地黃酸棗仁(去皮)
木香(各一兩)沉香(半兩)檳榔(半兩)
右二十四味並杵羅為末每服二錢水一盞生薑
三片烏梅二箇同煎至七分温服一日二服如
覺臟腑熱即空心服小便多即食後卧時服
如患有氣塊血塊立得消亦治丈夫風勞病其功
不可盡述
香甲散治婦人血風虚勞四肢少力肌肉黃瘁多困
減食遍身酸疼真邪相擊心腹撮痛
木香(三分)鼈甲(去皮肉醋炙令香二兩)牡丹皮紅芍
藥陳橘皮(去白)官桂(去皮)人參茯苓熟
乾地黃秦芁柴胡(去苗)白术當歸(炒)
黑附子(炮製去皮臍各一兩)乾薑(三分炮製)甘草(半兩炙)
右一十六味同為末每服二錢水一盞入生薑三
片棗二枚同煎至七分去滓稍熱服如煩渴心
燥更入烏梅一兩同杵為末
大香甲丸治婦人血臟風虚冷氣肌肉黃瘦飲食進
退經候不勻心腹多脹漸變如勞補血海調氣
沉香(半兩)鼈甲(湯浸去裙襕炙令黃香用一兩)柴胡(去蘆半兩)
人參(半兩)桔梗(半兩)茯苓(去皮半兩)川芎(半兩)藿
香(半兩葉)羌活(半兩)木香(半兩)陳橘皮(去白半兩)
牡丹皮(半兩)安息香(半兩)荆三稜(半兩炮)厚朴
(薑汁炙令香半兩)當歸(半兩)官桂(去皮半兩)附子(炮去皮臍)
(半兩)牛膝(去苗半兩)桃仁(湯浸去皮尖半兩)和皮大腹
子(一分)
右二十一味各洗擇淨焙乾為末分一半每服二
錢水一盞入生薑黑梅各少許同煎至八分温服
餘一半更入
乾漆(一分)阿魏(半兩)赤芍藥(一分)
右同為末煉蜜為丸如梧桐子大每服二十丸至
三十丸空心煎烏梅地黃湯下與散子相間服
金花散治室女骨蒸熱勞
藿香(一分)零陵香(一分)蓮子心(二分)延胡索
芍藥香白芷川芎當歸官桂(去皮各一分)
晩蠶蛾(二分)
右一十味同搗羅為散每服温酒調下一錢一日
二服
枳殼飲子治婦人手足煩熱夜卧多汗肌肉黃瘁經
候不勻四肢煩倦心胷滿悶狀似勞氣
商州枳殼(二兩麩炒去白)半夏(一兩湯洗七遍以生薑汁浸三宿用麩炒)
(令黃)紅芍藥(一兩)柴胡(去苗一兩半)黃芩(一兩半)
右五味同為細末每服二錢水一盞生薑一塊擘
破棗二枚同煎至八分去滓温服候五心煩熱及
身體壯熱潮熱退方住服
當歸散治婦人血風攻疰百骨節酸疼皮膚虚腫筋
脈拘急或生癮疹寒熱不時飲食無味
延胡索當歸(去蘆)蒲黃(炒)京芎乾地黃
赤芍藥澤蘭蓬莪茂(炮)天麻地榆(醋炒)
(焙乾)肉桂(去皮)滑石(桂府出者炒先研細)
右一十一味皆等分唯地榆減諸藥之半各依法
修製了杵羅為細末每服一錢半温酒調下或薄
荷茶清調下亦得如手脚冷卒患血氣奔心撮
痛炒生薑酒調下二錢
牡丹皮散治婦人血風攻疰頭目疼痛遍身煩疼口
苦舌乾多困少力或發寒熱狀似傷寒
牡丹皮赤芍藥(各二兩)川芎(一兩半)羌活(一兩)
(半)甘菊防風(各二兩)半夏(一兩半湯浸洗七度炒令黃)
甘草(一兩炙)
右八味同為細末每服二錢水一盞薑二片薄荷
十葉煎至七分稍熱服
狼毒丸治婦人血風攻疰腰脚及背膊疼痛四肢煩
倦麻痺兼療丈夫元臟風攻遍身痛筋脈拘急腰脚
無力
天南星狼毒海桐皮黑附子(炮各等分)
(又一法更加牛膝一味焙用之以酒浸一宿亦妙)
右四味各用童子小便浸安著盞子四隻内浸一
宿漉出控乾杵為末酒糊為丸如梧桐子大每日
空心以獖豬膽汗十餘滴炒葱一根簽酒下二十
丸只酒亦得如有孕不可服之
牡丹皮散治婦人脾血臟冷氣不和心胷煩悶不思
飲食四肢無力頭昏身體痛
牡丹皮芍藥白芷乾薑(各一分)當歸
延胡索陳橘皮(去瓤)官桂(去皮)烏藥苦杖
紅花川芎(各半兩)
右十二味並生杵為末每服一錢半用生薑二片
酒水各半盞同煎至七分温服如初生産後每
日三服一七日後漸減服數如喫藥後腹内些小
疼痛請不怪如喫至滿月永無病生
赤芍藥散治婦人氣血不和心胷煩悶不思飲食四
肢少力頭目昏眩身體疼痛
牡丹皮白茯苓紅芍藥吳白芷甘草
(各一兩)柴胡(二兩半去苗)
右六味為末每服二錢水一盞入薑棗同煎至七
分温服食後臨卧各一服
勝金丹治婦人血海虚冷臍腹冷疼肌肉黃瘦飲食
進退時多困倦四肢發煩産前産後諸疾但依法服
食大效
大黃(三兩用米醋浸兩宿以竹刀子細切於瓶上蒸九度研為糊)當歸(半兩)
蒲黃(半兩)官桂(去皮半兩)赤芍藥(半兩)乾地黃(半兩)
(醋微炒)劉寄奴(一分略炒)芫花(一分醋炒令黃色於銀器内炒不得)
(犯鐡器)蓬莪茂(半兩炮)川芎(半兩)延胡索(半兩於銀)
(器内炒)杜牛膝(半兩)地龍(去土醋内炒過半兩)
右十二味並同為末傾入大黃膏内搜和為丸如
雞豆大每日早晨臨卧用温酒化下一丸如産
前有疾以炒生薑酒化下一丸産後只用温酒化
下一丸月數未多即且莫服此藥
黑靈散治婦人遠年血氣甚者
穿山甲(半箇)黑鯉魚皮(半箇)小兒髮(半兩)皂莢
(不蛀者三錠)
右四味同入於甆瓶子内用鹽泥固濟先用文武
火燒次用大火煅之令赤熱放冷取出研細每服
半錢温酒調下
順氣木香丸治婦人血氣攻刺手足疼痛冷痺心腹
久積掙刺口吐冷涎面目青黃色發歇有時
黃芫花(一兩)巴豆(七箇用醋半椀浸一宿於銚内煮盡醋炒紫色)延
胡索秦艽桑蛾(各半兩)官桂(一分)木香(一分)
右七味為末醋煮麫為丸如綠豆大每服十丸熱
酒下
没藥散治婦人急血氣疼痛不可忍者
没藥紅花(揀淨)延胡索(洗)當歸(洗去土各等分)
右四味為細末每服二錢以酒半盞童子小便半
盞相和勻赤燒稱鎚或小鈐子淬過後調下常服
只用温酒一盞亦得
伏龍散治婦人赤白帶下久患不差肌瘦黃瘁多困
乏力
棕櫚(不以多少燒灰纔火著急以盆蓋蔭令火住)屋梁上塵(懸長者如)
(無以竈頭上空虚者抄於銚子内炒令烟盡於淨地上放冷出火毒)伏龍肝(於鍋)
(竈直下去取赤土炒令烟盡用)
右三味等分研和令勻入龍腦麝香各少許每服
二錢温酒調下鹽醋湯亦得患十年者可半月瘥
大琥珀丸治婦人百病
木香(二兩細切微炒)琥珀(二兩生用)北亭(一兩以熟湯化為水澄去)
(砂石取青者白磁器内熬成粉)京芎(二兩炒)官桂(一兩去粗皮不見火)
當歸(一兩去蘆略炒)白僵蠶(一兩揀直者去絲取淨用生薑自然汁於白椀)
(内焙乾)没藥(一兩生用)薑黃(一兩略炒)蟬殼(一兩去塵土瓜)
(面洗淨用之)
右一十味並依法修事稱定分兩一處為末别以
乳香一兩用水磨盡香在水内入少白麫為糊丸
如菉豆大以好生硃砂一兩半麝香一錢為衣將
硃砂麝香末分為三度上之貴色勻也治婦人室
女百病常服五丸温酒湯亦得久病十五丸至二
十丸日兩服赤白帶下煎荆芥酒下經脈不
通虎杖京芎蜜同煎酒下心氣痛不可忍生薑
醋湯下上喘欬嗽訶子人參煎湯下五勞烏
梅鼈甲葱白煎酒下血邪發狂磨刀水磨生犀
下用鉛白霜亦得四肢瘙痒遍體生瘡及五痔
何首烏煎酒下血海積冷腹中絞痛食後氣脹
腰脚無力炒薑酒下血暈悶亂童子小便酒各
半盞煎沸放温下血山崩白艾葉煎酒下臨
産作陣血閉悶亂胎息不順子死腹中生衣不下
及要催生並用生雞子清一個熱酒調下小産
産後敗血奔心口噤舌強寒熱發渴頭面浮腫坐
卧不得百節酸疼用生地黃生薑汗各少許入童
子小便各半盞同煎三五沸去滓温服下産後
中風用川烏頭二個炮裂去皮臍白僵蠶少許一
處為末酒煎半盞下産後淋瀝不止口苦盜汗
乾荷葉阿膠煎酒下頭面及四肢腫痛伸縮拘
急延胡索酒下血癥結塊刺痛難忍當歸煎酒
下赤白等痢熱陳米飲下有孕不得服之
二十六味牡丹煎丸治婦人血刺血痃上搶血塊走
注心胸疼痛血海虚冷臍下膨脹小腹滿悶腿膝無
力血多血少背膊悶倦血氣皴裂手足麻脾身體振
掉腰脊傴僂月經不調或清或濁赤白帶下血山崩
漏面色痿黃身生癮疹腹内虚鳴面生䵟黯手足熱
疼併筋攣骨疼兩肋攀急起坐托壁腰背牽掣舒展
不得陳自明管見良方云治婦人衝任本虚小腹
挾寒或因産勞損子臟風寒搏於血氣結生瘕聚塊
硬發歇背項強急手足麻痺或瘀滯澁閉小腹疼痛
寒熱盜汗四肢酸痛羸乏少力心多驚悸不能飲食
牡丹皮(一兩)黑附子(一兩炮)牛膝(酒浸一宿一兩)藁
本(去土用細稍一兩)五味子(一兩生)人參(一兩)白茯
苓(去皮一兩)白术(一兩)官桂(去皮一兩)當歸(一兩)續
斷(細者一兩)赤芍藥(一兩)木香(一兩)檳榔(二兩)熟
乾地黃(二兩)乾薑(半兩)山茱萸(半兩)延胡索(半兩)
白芷(一兩)縮砂仁(半兩)石斛(三兩)乾薯蕷(一兩)
澤瀉(一兩)羌活(二兩)&KR1181;薢(一兩末同炒熱)龍骨(二兩細研)
(水飛過)
右二十六味並各州土新好者洗淨令焙乾杵為
細末煉蜜為丸如桐子大如是血熱及夜多煩
燥不用附子山茱萸&KR1181;薢乾薑此四味却入柴胡
黃連甘草牽牛子四味柴胡去苗一兩甘草一兩
餘各半兩為末同和每服十丸至二十丸温酒下
醋湯亦得空心臨卧各一服不嚼並無所忌
驚癎
安神丸治小兒驚風搐搦化涎鎮神
使君子(兩枚以麪裹於慢火中煨候麪熟為度去麪用之)水銀(一錢結砂)
(子)香細墨(一錢)蘆薈(一錢)真熊膽(一錢)辰砂
(一錢)臘茶(一錢)天竺黃(半錢)青黛(半錢)蝎梢(三七)
(箇)乳香(一錢)龍腦(一錢)輕粉(二錢)寒食麪(一錢)
(半)
右十四味同研令勻細滴水和為丸如菉豆大每
服一丸薄荷蜜水化下如小兒稍覺驚著化半丸
與喫若能常服永無驚疾
延壽散治小兒驚搐不定或因驚風已經取下此病
再作氣粗喘促
雞舌香(大者三枚)硃砂(半錢)五靈脂(一錢半)黃耆
(一錢末)
右四味同研為細末每服半錢用研糯米泔調下
如孩子小只服一字
神效龍腦膏治小兒驚風搐搦痰塞在心戴眼直視
或眼不開口噤四肢或冷或熱大便或秘或泄
生龍腦(一錢用柳木槌子研以熟腦代亦得)膩粉(一分)水銀(半兩)
(用臘茶半錢好酥一塊如棗大以水銀一處揩磨調和殺研之)天南星(二錢先去)
(皮臍濕紙裹熟灰内煨炮取去為末同研)石腦油(冬天用半兩夏天用一分將前)
(末同研候油入和調硬軟得所)
右四味為末以石腦油和丸如菉豆大一歲二歲
三歲四歲一服一丸二丸煎乳香湯下不得化破
服後三五頓食久取下惡物痰涎大有奇功
桃紅丸治小兒慢驚墜涎安蟲其狀多因久患脾胃
虚弱風邪中入而作此疾
綠礬(一兩半)赤脚烏(半兩)
右二味同為細末作稠麪糊為丸如菉豆大每服
用温米飲下三丸次喫補虚丸
補虚丸
新羅白附子(一兩湯洗去皮)大半夏(一兩)
右二味各用白湯浸三日每日換水三度取出焙
乾為末以生薑自然汁著兩錢薑末煮糊和為丸
如菉豆大每服三丸温粟米飲下
牛黃硃砂丸治小兒慢驚風搐搦及天瘹似癎者
蝎梢(二七箇)牛黃(半錢)麝香(半兩)黑附子尖(三箇)
雄黃(少許)硃砂(一錢)巴豆(一粒好者燈上燒令皮焦剝去皮用肉)
右七味一處研令勻如粉以蒜蒸餅和為丸如蘿
蔔子大濃煎荆芥湯下一丸以衣被蓋少時汗出
可愈如天瘹搐搦開口不得者便用苦柳草蒜
入鹽同杵塗藥一丸在兒後心上以前蒜蒸下餅
子蓋之用手帛子繫定後更服一丸化破入麝香
少許以煎湯下之覺口内蒜氣渾身汗出立差用
端午日合忌雞犬婦人見
如聖青金丸治小兒體熱忽發吐逆夜驚啼荏苒不
解或祕或泄變成慢驚或為疳疾等狀定搐搦療疳
病墜痰涎鎮心神
龍腦(一錢)麝香(一分)香墨(一錢半)膩粉(一錢)白
麪(三錢)使君子(兩箇以白麪裹慢火煨令熟)青黛(二錢)金
箔銀箔(各一十片如無少用)
右九味同研令細滴井水和丸如雞豆大患慢驚
用薄荷水化下一丸服訖須臾便睡睡立愈後更
服三兩服如些些小驚者及急驚只服半丸以下
慢驚隨大便取下涎一合以來神效
睡驚丸治小兒慢驚風身體壯熱手足微瘈(見栖真子嬰童)
(寶鑑)
白龍腦硃砂(末各一錢)香墨(末)青黛(末)蘆
薈(末各一錢)膩粉(一錢)使君子(兩箇)
右件以寒食麪為糊丸如桐子大用薄荷水化一
丸
厚朴散治小兒外傷風冷解肌
厚朴(去皮以薑汁塗炙令香)蒼术陳橘皮(去瓤各一兩)
乾薑(三分)甘草(半兩)
右件同為細末每服一錢水一盞入薑錢二片棗
一枚同煎至六分熱服
鉛白霜丸治小兒驚風傷寒四五日未得汗搖頭撲
手上竄多啼叫不睡喫水無休
鉛白霜(半兩)硃砂馬牙硝人參天竺黃
(各半兩)山梔子(一兩)甘草(半兩炙)
右七味為末煉蜜為丸如桐子大每服一丸冷熱
蜜湯化下
青黛丸治小兒驚食硬氣
青黛(一分)木香豆蔲檳榔(各一分)麝香(一錢)
續隨子(一兩去皮)蝦䗫(三箇燒存性)
右七味同為細末煉蜜為丸如菉豆大每服五丸
薄荷湯下
紫霜散治小兒驚涎壅熱睡中驚搐驚叫解心臟安
神魂
硃砂(一兩半好者)鐵粉(半錢)鉛霜(一錢)天竺黃(一錢)
龍腦(半錢以上五味並同細研)甘草(一錢炙)人參(一分)使
君子(一錢麪裹煨)
右後三味先研為末細羅了却入前五味同研令
極細和勻後以銀器或新磁器内貯之服一字蜜
水調下看小兒大小加減用之
真珠丸治小兒驚熱有痰及多温壯夜卧不穏喫食
過多
天南星(末研一錢)巴豆(二十四枚去心膜以水浸一宿研細不出油用)
右二味先研巴豆令熟次下南星以糯米粥和為
九如菉豆大隨兒年歲服之瀉痢用米飲下
取食葱湯下如膈上有食即吐出如在中腕即瀉
下驚悸薄荷荆芥湯下
金化散治小兒驚熱化痰利膈
川大黃(濕紙裹煨)乾葛甘草(炙)川甜硝(别研細各)
(等分)
右同為細末每服半錢水一盞煎至六分食後温
服
小硃砂丸治小兒驚積鎮心臟化痰涎
硃砂(一錢細研)巴豆(三十粒去皮膜出油盡)半夏(湯洗七遍研為)
(末抄二大錢)杏仁(五枚於熱灰内炮湯退皮尖)
右四味一處同研令細勻以麪糊和丸如菉豆大
二歲只服一丸荆芥薄荷湯下三歲加一丸五歲
服三丸如有驚伏在即行盡仍舊藥出如無驚藥
丸更不下甚妙而復穏
辰砂丸治小兒壯熱驚積在内壅併痰涎及妳癖取
虚中積轉驚
辰砂(一兩)定粉(半錢)粉霜(一錢半)膩粉(一錢)麝
香(少許)白丁香(半字)
右六味同研為細末用粟米飯和為丸如菉豆大
捻作餅子慢火内微炮令紫色用粟米飲化下一
丸微利為度
錢湯丸治小兒驚積壯熱
烏牙皂角灰(一錢)硃砂(一錢)天南星末(半錢)滑
石(末一錢)輕粉(三錢好者)巴豆(二十四粒去皮尖)
右六味同研至細以寒食麪為糊和丸如菉豆大
每服一歲二歲二丸三歲三丸煎錢湯下臨卧服
延壽丹治小兒驚癎及大人卒中惡風涎潮昏重口
眼喎斜四肢痑曳口噤不省大效
辰錦砂膩粉鐵焰粉白附子(各二兩)蛇
黃(用醋浸少時以大火煅過)大附子(炮各九兩)天南星(生淨洗)
羌活巴豆(搥碎用新水浸逐日換水浸七日後以紙裹壓出油用)牛
膝(去苗酒浸焙)蝎梢(各三兩)生金生銀(各别研一分)
麝香真牛黃(各别研一兩一分)
右一十五味同研和為細末以蜜和粟米飲搜和
為丸如雞豆大每中惡風痑緩及五般癎疾薄荷
酒磨下一丸老人半丸小兒驚癎十歲以上一丸
分四服四歲以下一丸分五服新生孩兒一丸分
七服並用密水磨下如中風者髮直面如桃花
色口眼俱閉喉中作聲汗出如油及汗出不流多
要下泄或瀉血者並是惡候更不用服唯口噤眼
開者藥下立差如患纏喉風壅塞氣息不通將
絶者急化一丸生薑薄荷酒下必效
雙丸子治小兒癱瘓一切風痰傷寒小兒驚風等
天麻(輕炙)天南星(炮過)蠶蛾蝎梢(須是鋒全者)
生犀(鎊末)羚羊角(鎊末)硃砂(别研)藿香葉白
檀香烏蛇(酒浸去皮骨輕炙)零陵香(各一兩)天雄
(尖)麝香(各半兩)牛黃(一分)雄黃(一錢)狐肝(一具)
(水煮薄切焙乾别杵)烏鵶(一隻去觜爪腸肚於瓦罐内燒為灰别研羅入諸藥末内)
右一十七味並揀擇淨分兩稱足依法修製𢷬了
然後更細研令勻煉蜜為和硬軟得所却於石上
槌三百下用垍器盛每服二丸薄荷湯下大人白
豆大小兒菉豆大卒患併三服癱瘓中風用膩
粉三大錢水調同藥化下小兒驚風金銀薄荷
湯下婦人血風并産前産後中風手足灣曲當
歸紅花酒下傷寒豆淋酒下三五丸
透冰丹治一切風毒上攻心胸不利口舌乾澀風虚
痰壅不思飲食及風毒下注腰脚疼痛脾虚體黃腎
敗骨弱疏痰利膈治癱瘓等一切風疾小兒驚風
川大黃益智子(去皮)茯苓(去皮)茯神(去皮木)
蔓荆子(去花葉)威靈&KR0726;(去土)天麻&KR0726;靈脾(去梗)
吳白芷山梔子(七稜小者為上去皮各一兩)麝香(一分别研)
細墨(一分别研太醫局方燒用醋淬研)川烏頭(四兩生用去皮臍太醫局)
(方用河水浸半月三日一換水切作片焙乾鹽一兩炒黃去鹽)
右並生為末入麝香墨拌勻蜜搜和入臼内杵一
萬下丸如桐子大每服薄荷汁温酒下二丸如
卒中研四丸用皂角白礬温水下立效癱瘓風
每日服三五丸常服一丸茶酒任下小兒驚風
入膩粉少許薄荷汁化半丸灌之瘰&KR1349;葱茶清
下一丸忌動風毒物
神寶丹治大人小兒一切風疾但服此藥無不應效
自然銅(半斤)金星礬石禹餘糧石石膏(以上)
(各一兩)
右四味用炭火煅通赤傾在釅醋内淬如此凡一
七度了放乾後都𢷬羅為末入在甆盆内以湯淘
洗二十度候浮盡上面黑汗澄淨了只收在底真
實藥於甆器内慢火逼盡水脈後細研乃用諸藥
如後
蔓荆子威靈僊茯苓(去皮)天竺黃天仙
藤白僵蠶鉛白霜蛜&KR1417;(去毒尖炒)白蒺藜
旋覆花莽草犀角(剉)半夏(湯洗去涎七度麩炒黃色)
藿香(以上各一分)桑螵蛸瓜蔕(各二七箇)赤小豆
(四十九粒)人參檳榔(半生半熟各半兩)劒脊烏蛇(酒浸)
(去皮骨炙黃用肉一兩)真虎骨(一兩酒浸炙黃)白龍砂(以白犬先)
(繫定將粟米餧三日取其第三日糞淘取粟米焙乾用一兩)
右件修製𢷬羅了再用下項藥
好硃砂(一兩飛)牛黃龍腦(各一分)麝香膩
粉乳香(各少許)
右六味研殺如塵用前藥攪和令勻用槐膠水煮
麪糊和得所入鐵臼𢷬熟丸如彈子大焙乾每一
粒豆淋酒磨下作十服每五服後浸皂角水磨下
服之小兒患斟酌大小以意加減與服用薄荷金
銀湯磨下神效不可具述
神效雄黃丸治小兒五般癎牛癎即牛聲馬癎即馬
嘶狗癎即狗吠羊癎即羊鳴雞癎即雞鳴五癎病者
五藏相引邪氣盈起寒厥反張手顫口吐沫須臾如
甦復作此方與錢氏五色丸同但博濟水銀用八
分耳
五色丸
硃砂(半兩研)水銀(一分一作二兩)真珠(一兩研末)鉛(三兩)
(同水銀熬)
右煉蜜為丸如麻子大每服三四丸煎金銀薄荷
湯下
疳積
金瓜圓治小兒疳熱身多壯熱黃瘦久服肥孩兒解
饑
黃連黃檗甘草(微炮)青橘皮(去白各等分)
右四味同為細末研入麝香少許和勻以獖豬膽
和却入膽内盛用線子繫定於石器内漿水煮五
七沸取出風裏釣一宿取出為丸如菉豆大每服
五七丸米飲下漸加至十丸
至聖青金丹治小兒一十五種風疾五般疳氣變蒸
寒熱便痢棗花糞脚細肚脹肚上青筋頭髮稀疎多
喫泥土撏眉毛咬指甲四肢羸瘦疳蛔咬心瀉痢頻
併饒驚多嗽疳蝕口鼻赤白瘡疳眼雀目此悉皆治
療入口大有神效
青黛(上細好者二分研)雄黃(二分研)龍腦(少許研)硃
砂(一錢研)膩粉(一分)胡黃連(二分)熊膽(一分用温水入)
(化藥)白附子(二枚)蘆薈(一分研)麝香(半錢研)蟾
酥(一皂子大)水銀(一皂子大)鉛霜(少許)
右十三味細研杵羅為末後再都入乳鉢内細研
令勻用獖豬膽一枚取汁熬過浸蒸餅少許為丸
如黃米大曝乾於磁器内收密封或要旋取每服
二丸各依湯使如後小兒患驚風天&KR0146;戴上眼
睛手足搐搦狀候多端但取葯一丸用温水化破
滴入鼻中令嚏噴三五遍後眼睛自然放下搐搦
亦定更用薄荷湯化下二丸久患五疳四肢小
肚高撏眉喫土咬指甲髮稀疎肚上青筋粥飲下
二丸小兒變蒸寒熱薄荷湯下二丸化破服
小兒久患瀉痢米飲湯下二丸小兒久患疳蚘
咬心苦楝子煎湯下二丸小兒患鼻下赤爛口
齒疳蟲并口瘡等用兒孩子妳汁研二丸塗在患
處小兒患疳眼雀目用白羊子肝一枚以竹刀
子批開内藥二丸在羊肝子内以麻縷子纏定用
淘米泔水内煮令熟空腹喫仍令乳母常忌毒魚
大蒜雞鴨豬肉等此藥小兒常隔三兩日喫永
無病不染横夭之疾凡有患但與服必有功效
蚵蚾黃連丸治小兒疳食氣頭面虚腫腹内泄瀉面
色痿黃頭髮作穗心腹脹滿肚上青筋
疥蝦蟆(十枚洗去腹肚以酒浸炙令黃香即住)木香(一分)胡黃
連(半兩)黃連(半兩九節者)沉香(一分)丁香(一分)麝
香(少許)木鼈(半兩燒令烟盡用)乾薑(一錢燒令存性用)巴
豆(二十二粒以水淘洗去心膜并油並以紙裹用重物壓去油再研如麫止)
右十味細杵羅為末以水浸蒸餅為丸如蘿蔔子
大空心臨卧米飲下一丸三歲以上二丸至三丸
忌粘滑物
方治小兒走馬疳蝕透損骨者及小可攻蝕用之必
效
用大天南星一枚當心剜作坑子安好雄黃一
塊在内用麥麫裹火内燒候雄黃鎔作汁以盞
子合定出火毒一宿去麫研為細末入好麝香
少許掃在瘡上
秋霜散治小兒走馬疳蝕唇頰齒牙浮動宣露口臭
至妙
信砒(一分)粉霜(半錢)膩粉(半錢)麝香(少許)
右四味同研令細如粉每用時以指頭拈一粟米
許揩在患處牙齦上立效
麝香丸治小兒疳熱化食壓驚
麝香青黛雷丸鶴蝨管仲黃連(各一)
(兩)扁豆(一十四箇油煎去皮)
右七味除麝香青黛外一處杵羅為細末於乳鉢
内再研和勻用獖豬膽汁和蒸餅為丸如菉豆大
每服五七丸空心日午米飲下看兒大小加減如
常服尤妙
青黛散治小兒疳熱殺蟲
青黛(半兩好者細研)宣連(一錢半為末)苦楝根(三兩細切炮乾)
(為末)雄黃(一分通者别研)硃砂(一分好者别研)麝香(一分依上)
(别研)夜明砂(半兩别研)川大黃(半兩細剉蒸三度焙乾為末取用)
蕪荑(半兩别研)
右九味為細末每服看兒大小服一錢半錢如若
用蜜水調下日再服米飲調下亦可此宜常服
萬金散治小兒疳蚘咬心痛面伏地卧口吐清水痰
涎
白檳榔(半分)苦楝根石榴根皮鶴虱藜
蘆
右五味同為末空心熱茶調下一錢更臨時看兒
大小加減藥忌餳糖黏滑食凡疳在内即眼澀肚
脹痢色無定或如靛青日漸瘦弱此乃内疳之候
若鼻下赤爛自揉鼻頭上有瘡瘡不著痂漸漸
遶耳生瘡頭大項細此腦疳之候若唇被蝕齒
作五色或峭黑口下疳白瘡上腭孔子口中臭氣
唇齒槁爛此乃口疳之候若下部開張痢下膿
血有時赤爛痛不可忍痢下又無度臭不可聞此
是患疳之候
萬壽方治小兒疳氣羸瘦腹大頸小頭髮稀疎臟腑不
調或瀉秘
乾蝸牛(半兩)乾蚯蚓(半兩)蛇蜕皮(一分)乾蝦蟇
(三箇)使君子(五箇炮)麝香(一分)
右上四味入罐子内封閉口炭火燒通赤同後二
味研細取為丸如菉豆大每服五丸米飲下一日
二服
胡連丸治小兒疳瀉痢等極妙
胡黃連丁香蜜陀僧(各半兩)肉豆蔲(一箇)
右件同研細入麝香一分和勻次入菉豆末少許
同水和為丸如麻子大兒三歲以下一丸三歲以
上五丸孩子腦疳鼻癢及赤爛黃連湯下脾
虚羸瘦泄痢四肢虚腫青州棗湯下肝疳眼澀
生瘡甘草湯下骨疳冷地卧愛食土紫蘇茶湯
調下常服米飲下肺疳上氣急喘橘皮湯下
筋疳瀉血鹽湯下蟲疳及瀉無定生薑湯下
雜病
真珠散治小兒吐妳及霍亂吐瀉不止
石亭脂(抄一錢匕)白滑石(抄三錢匕)
右二味同研千餘遍看兒大小生薑糯米泔調下
一字立差
乳香丸治小兒霍亂吐瀉不定
半夏(半兩湯洗七遍生薑汁炒黃)乳香砂仁(各一錢研)
右三味為末麫糊為丸如菉豆大每服五丸米飲
下日三服
方治小兒未及周歲吐瀉不止此乳母氣血動榮或
熱奶傷胃致有痰涎
雄黃(好者少許)大黃五靈脂(各等分)
右三味同研為細末每服一字磨刀水調下
香朴散治小兒脾痛兼和氣止瀉及腹肋刺痛起止
疼痛不思飲食
厚朴(一兩)木香(一分)麥糪(一分炒)神麯(一分炒)
青橘(去白一分)陳橘(去白一分)
右六味同為細末每服半錢温水調下
煅金液丹治小兒三五歲患無辜瀉痢亦可服
硫黃(一名石亭脂一名金液取三五兩至十兩並煅得舶上黃為第一餘黃並使得但無)
(夾襍為上碎碾入罐子内可及八九分無妨)
右件藥取煅藥罐子一箇盛藥在内下蓋子了採
狗蹄草一大握(本名石龍芮)木鑑草一大握(稻田中生一莖四花)
(如田字亦名水田草獨莖生)將二草入鐵臼内爛𢷬更入一掬
黃土同杵勻如泥(若無上件二草且只使益母草代之亦可)便將裹藥
罐子底下并周匝可厚五六分只至口縫不裹然
後置於平地上四面簇炭五六斤上面安熟火一
斤以來燒之直候火燒藥罐子九分來通赤專看
口縫處有碧焰子起便急手撥炭火急將柴灰三
斗都蓋勿令氣燄出直候冷撥灰取出刮去泥土
(以上是煅一度訣也度度依此煅之)第二度依前法杵藥草裹固煅
之如前法煅五度若火候得所煅出如熟雞子香
即是候也若急要服只煅兩度亦可服之(煅度數多者為)
(妙)煅度數足便於淨地上埋爐子一宿(出火毒凡逐度煅了)
(刮去下面砂石尤妙)又取出爐子於銚子著水煮一二十沸
然後敲破爐子取藥杵爛更入乳鉢内點煎水研
爛如泥並無粗者却研令乾每一兩藥用蒸餅一
兩以來浸握出水了入藥内和合更於茶臼内杵
令勻如麫可丸如梧桐子大日晒乾孩子留末子
細研以米飲調以盂子灌之夜啼心驚妳傷有痰
涎者並速研藥一分以來令服之日二服自然便
效逐下積物多多與服並無忌若三五歲患無辜
瀉痢並服得
烏龍散治小兒秋後瀉痢久患不差大腸滑泄
龍骨黃丹定粉豬指甲子(各等分)
右四味同入一磁器罐子内安藥以物塞口用火
煅令通赤放冷取出研為末每服半錢米飲調下
使君子丸治小兒臟腑虚滑及疳瘦下痢腹脹不思
飲食
使君子(一兩麫裹煨以麫黃為度)甘草(半兩炙)厚朴(半兩去皮)
(薑汁炙令香)陳橘皮(去白一分)青黛(半兩如是夾驚及帶熱瀉即入)
(此一味如只是臓腑不調不用此味)訶子(半兩半生半煨去核用)
右件同為細末煉蜜為丸如雞豆大三歲以上每
服一丸米飲化下兒年百日以上三歲以下每服
半丸乳汁或清米飲化下
胡黃連丸治小兒疳痢瀉痢等極妙
胡黃連(半兩)肉豆蔲(一箇)檳榔(一枚)丁香(半兩)
訶子(二枚以一枚煨一枚生用)紅雪(一兩)蜜陀僧(半兩)
右七味同研細末入麝香一分和勻次入菉豆末
少許同水和為丸如麻子大兒三歲以下一丸三
歲以上五丸孩子腦疳鼻痒及爛黃連湯下脾
胃羸瘦泄痢四肢虚腫青州棗湯下肝疳眼澀
生瘡甘草湯下骨疳冷地卧愛食土紫蘇茶調
下常服米飲子下肺疳上氣急喘橘皮湯下
筋疳瀉血鹽湯下疳蟲及瀉無定生薑湯下
如聖散治小兒多時瀉痢眼生醫膜并疳眼翳
蛇蜕皮(二條各長二尺用紙燭燒炭研)榖精草(一兩去根土)蟬
殼(一分去足)黑附子(末二錢去臍子)石决明(一分)定粉
(四錢)
右件前三味先𢷬羅為末次入諸藥研為散每服
一字半羊子肝一具切破糝末用麻皮線纏米泔
煮熟先熏眼後與喫如未能喫食研汁灌之
木香丸治小兒調中順氣補虚
草豆蔲(五箇和皮)人參茯苓防風藿香
陳橘皮(去白各一兩)
右六味同為細末每服一字或半錢薑鹽米飲調
下
葶藶丸治小兒妳食衝脾傷風欬嗽墜涎
甜葶藶(一兩紙上炒過)牽牛子(一兩爁熟)漢防己(一兩爁熟)
大杏仁(一兩去皮尖炒熟研)
右三味先𢷬羅為末入杏仁同研用煮棗肉再杵
為劑丸如菉豆大每服三丸至五丸淡生薑湯吞
下一日二服
燒青丸治小兒妳癖食癖每至午後時作寒熱微有
欬嗽脇肋癖硬
輕粉(二錢)玄精石(一分)粉霜(一錢)硇砂(一錢)白
麫(三兩)
右五味同細研滴水和為餅子以文武火燒熟為
度再研滴水和丸如黃米大每服七丸漿水下三
歲以下服五丸
肉湯丸治小兒瘕呷咳不止
銅青大黃豬牙皂角(各為末各炒一錢)
右三味同研令細用油餅麫和為丸如小豆大每
服五七丸煎豬肉湯下忌酸鹹
龍腦膏治小兒風熱咽喉腫疼塞悶生瘡搔頭燥悶
及蟲咬心痛
龍腦(半錢)白礬(一分銚子内煉過煎却礬汁泣乾為度)玄明粉
(一錢)蟬殼(三十箇去足研末炒)蛇退皮(一條長二尺鐡器上&KR1020;焦為度)
(旋除下黑者生者再煿須緊按實著鐵器焦後研為末)牛黃(研半字)
右六味一處煉研入砂糖少許和為劑丸桐子大
冷水化一丸
方治小兒牙宣常有鮮血不止牙齦臭爛者
雌黃(炒一大錢)麝香(炒半錢)
右件同研至細先用紙條子以生油塗之然後糝
末在上少用末剪作小片子尖看大小用插在爛
動處一服差
丹砂丸消除積滯化胃久伏積聚
巴豆(一分去皮以米醋煮一二十沸却入新水内洗七遍淨去膜并心及乳鉢内一向研)
(如粉量出油)豆蔲(四箇為末)木香硃砂(研細各一分)
右同研令細以麫糊和為丸如菘菜子大每服三
五丸小兒一丸酒食所傷鹽湯下温水亦得
小兒疳氣肚脹腹聚米飲下
抵聖丸治下虚中積久曾取轉不得者
犀角(鎊末二錢)蝎梢(三七箇)銀末硃砂(各一兩)
巴豆(二十八枚去皮膜)莞花(二錢同巴豆用好醋二盞煮令醋盡揀出巴豆)
(以冷水浸洗控乾再炒令乾𢷬末取二分用)
右同為細末再研如麫將巴豆别研如糊和勻以
水煮麫糊為丸如小菉豆大如小兒因驚積聚
黏滑毒物在於脾胃累曾取下變成虚積棗湯下
體熱困悶眼合不開黃連甘草薄荷桃仁湯化
膩粉一字許下一歲以上三歲以下二丸小可
只一丸米飲下大人喫食吐逆心腹脹滿夜有
盜汗日漸羸瘦用薑棗湯下婦人血氣米醋湯
下五七丸更在臨時約其虚實加減用之張氏家
𫝊方名紫金丹
香葛散治小兒上焦虚熱喫水不止
枇杷子(炒過)乾薑胡黃連甘草黑參
麥門冬(各等分)
右六件同為細末每服一錢水一盞生薑一片煎
至七分後更入蜜少許再煎至五分放温食後服
犀角散治小兒骨熱晩後多發熱面赤五心煩悶四
肢無力飲食減少夜多盜汗面色痿黃
犀角(鎊末)柴胡(去蘆)枳殼(麩炒去瓤)麥門冬(去心)
茯苓(去皮)芍藥大黃桑白皮人參(以上各一)
(分)黃耆鼈甲(一箇九肋醋炙令黃)
右十一味同為細末每服半錢用桃仁九箇漿水
煮麥門冬一十九箇去心共桃仁同研令細入水
一盞與藥同煎至六分去滓温服早食後卧各一
服亦治大人盜汗
靈砂丹治衆疾及小兒瘹風
硃砂(半兩)大附子(炮)青橘(去白)杏仁(去皮尖各一兩)
巴豆(以水五升慢火煮三十沸春冬用一百箇秋夏用五十枚)
右先將巴豆以水五升煮令油出水盡為度細研
與衆藥末和以粳米飯和為丸如豌豆大小兒
瘹風桃柳枝一握煎下小兒肚脹石榴湯下
小兒及患人相度虚實加減服一方用麫薑一
兩炮
金鏇散治大人小兒衆疾
白附子(炮)木香肉豆蔲(去皮)肉桂(取心)大
黃(生)桔梗吳茱萸(麩炒)白蕪荑(取仁)芍藥
川芎(淨)知母白茯苓當歸豬牙皂角
(去皮生)白僵蠶(二分直者)檳榔(二箇一箇生箇熟)巴豆
(去皮日日換湯浸二七日又用麥麩水煮一日細研)黃連(取淨各二兩)
右十八味同杵羅為細末入巴豆於乳鉢内同研
令勻然後入磁器中密封候至一七日後每用一
字湯使如後卒中風羊髓酒下頭旋菊花酒下血
淋大黃湯下腰膝病醋湯下吐血竹茹湯下腸風
背隂繁柳草自然汁入熟酒又槲葉燒灰調酒下
寸白蟲先喫牛脯後以蕪荑湯下霍亂吐瀉新汲
水下肺氣喘杏仁湯下小兒一切疾米飲下小兒
齁蜜湯下小兒誤吞錢膩粉湯下小兒天瘹風以
蟬殼燒灰入小便調下
靈寶丸治小兒瘡疥及三十六種風疾服之必愈
天麻(鄲州者洗)天南星白附子(新羅者)獨活
白僵蠶川烏頭(炮)羌活(洗)乾蝎(全者各一兩)
牛黃龍腦(各一分細研旋入)麝香(半兩細研旋入)
右十一味各要上好藥淨洗日内曬乾不用近火
杵為細末煉蜜為丸如豌豆大諸色風疾薄荷温
酒下五丸女人血風更入少當歸末温酒下如癱
瘓風下牀不得先用白礬半兩為末葱十莖煎湯
温浴後用薄荷汁温酒下三十丸衣被蓋出汗别
服補藥如是男子婦人疥癬瘰&KR1349;並須依前法澡
浴服三十丸出汗當日必差小兒瘡疥亦須如常
浴每一歲一丸並須出汗並差忌熱麫豬肉魚毒
物等
治斑瘡方
用臘月兔兒活血以蒸餅相和丸如粟米大每
服五丸無根水送下食乳者乳汁送下
解毒必勝散治瘡疱將出未能勻徧透肌
用牛蒡子不限多少炒令熟杵為細末每服一
錢入荆芥二穗水一盞同煎至七分放温與服
如瘡疹已出更與服亦妙
博濟方卷四
