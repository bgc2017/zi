博濟方卷一宋王袞編
傷寒
人參煑散治内傷寒冷外傷寒氣嘔吐煩熱頭疼身
不疼及氣虚傷寒
人參(一兩)白术(三分)陳橘皮(去白)乾薑(炮)杏仁(去皮尖)
甘草(炙)枳殼(各半兩)芍藥(三分)蠻薑(一分聖濟總錄作高良薑)
右九味同為末每服二錢生薑五片棗二枚水一
盞煎至七分熱服再以稀粥助之汗出差
金沸草散治傷寒壯熱風氣壅盛頭目心胸不利婦
人血風朝發丈夫風氣上攻狀如中脘有痰令人壮
熱頭疼項筋緊急時發寒熱皆類傷風有寒氣則出
汗如風盛則觧利
荆芥穗(四兩)旋覆花(三兩)前胡(三兩)麻黃(去節三兩)甘草(一兩炙)
半夏(一兩洗净薑汁略浸)赤芍藥(一兩)
右七味同為末每服二錢水一盞入生薑棗同煎
至六分熱服如汗出併三服陳自眀管見良方但
頭不疼項不強為異耳
石膏散治傷寒頭疼不可忍者
石膏(一兩)麻黃(一兩去根節)何首烏(半兩)乾葛(三分)
右為末每服二錢薑一片水一盞同煎至八分温
服
太一散治傷寒頭痛
大附子(一兩炮去皮臍)甘草(半兩生)石葦(半兩去毛)石膏(二兩)
滑石(二兩)
右五味同為細末每服二錢葱白薄荷茶調
人參訶子散治傷寒氣不順食嘔胸膈不利有時泄
瀉
人參乾葛厚朴(去皮)地黃(各二分)
丁香(一分)訶子(七枚)豆蔲(一箇去皮)
右七味同為末水一盞末二錢入生薑棗同煎熱
服
沉香散治傷寒嘔結痞心胸真氣虚弱脉息沉細正
氣補元奪命
沉香舶上茴香青橘皮(去白)胡椒
蓽澄茄川楝子陳橘皮(去白各一兩)
右七味同生杵為末如患者但得心頭有氣未斷
亦服之每服二錢葱白三莖各長一寸擘破入酒
并童子小便各半盞煎至六分放温和滓服患重
者不過三兩服氣正脉生
柴胡散治傷寒日數過多心中氣悶或發疼痛狂言
不定狂躁不得睡大小便不通
柴胡(一兩去苗)大黃(一兩)朴硝(一兩)甘草(半兩)
枳殼(一兩去瓤)
右五味為末每服三大錢水二盞煎至六分温服
一日只二服不可多服候大小便通即自然汗出
或當此候喫下毒氣藥通利即不用服柴胡散或
狂言須服大有奇效
陷胸散治心胸悶結喘不定服之自汗出
大黃(一兩半)甘草(半兩)枳殼(半兩去瓤)
右三味為末每服三錢水七分盞煎二三沸温和
滓服汗出為度六日内多使此散如無證不用
豆蔲散治兩感傷寒結胷壯熱惡寒飲食不下大小腸
祕塞陰毒昏沉臍下水結撮痛四肢逆冷心躁不省人
事食癥結聚心下逆滿坐卧不得
肉豆蔲(二枚)麻黃(去根一分)木香(一分)白术(一分)
吴茱萸(一銖)附子(八銖炮去皮)乾薑(二銖炮)桂心(三銖)
蛜&KR1417;(五箇糯米炒令黃去米)訶黎勒(二枚炮)㯽榔(二枚)
當歸(一分)青橘皮(二七片)茯苓(去皮八銖)甘草(一分炙)
大黃(八銖濕紙裏煨)
右十六味同為細末每服三錢棗三枚水一盞煎
至七分食後熱服盖覆若胸腹内痛空心服必效
如稍溏利無妨
金針丸治傷寒結胷氣送并手足冷吐嘔不定
陽起石不灰木阿魏(各半兩)
巴豆(二十五粒去皮心不去油)杏仁(二十五枚去皮尖)
右五味同為細末用軟粟米飯為丸如彈子大每
服取一丸穿一眼子於燈上燒煙絶為末以生薑
米飲調服之以利為效
僊茅丸治傷寒結胸及惡候者大效
僊茅(一分)貫衆(半兩)黑附子(半兩去皮)蓽撥(一分)
巴豆(半兩去皮心)甘草(少許)乾薑(半兩)
右七味同為細末麫糊為丸如梧桐子大下結胸
生薑棗湯下一丸五七日患者更打破一丸同前
湯下如常傷寒只用冷漿水下如轉後湏用
順氣微表藥服之汗出差
人參散治傷寒和氣温中安神䰟(五日内服)
人參茯苓(去皮)白术(米泔浸一宿)陳橘皮(去瓤各一)
(兩)
右四味杵為末每服二錢水一中盞生薑二片煎
至六分温服之一日三服
順氣散治傷寒脾胃氣不和汗前汗後嘔逆腹脹虚
氣攻刺心脇疼痛及治欬𠻳(見羅適傷寒救俗方)
厚朴(去麄皮薑汁浸炒黃)茴香(炒)陳皮(浸去瓤焙)枳殼(湯浸去瓤麩炒)
(黃)川芎(炒)桔梗蒼术(米泔浸一宿炒)白芷(炒)
甘草(炙)麻黃(去節)杏仁(去皮尖炒)
右各等分為末杏仁别研一處和勻每服二錢葱
白三寸薑二片棗二枚同煎至七分熱服此藥調
理傷寒汗後氣虚甚有奇效凡病人若手足逆冷
嘔惡有陰毒傷寒之證急併三五服自然回陽順
氣汗出如服了覺身熱汗久未行却併服金沸散
表之年老傷寒不問陰陽二毒並先服順氣散三
兩服後方服金沸散表汗又少壮者若是陽毒竝
先表汗後用此藥調氣若被風雨逼濕竝宜服之
返陰丹治傷寒厥逆
太陰玄精石(一兩)硫黃(一兩)硝石(一兩各為末)膩粉(半兩)
右四味依次第布在乾熨斗内用紙盖覆慢火煨
久候藥上有黃牙生起便止傾乳鉢内閉氣細研
五七百下用蒸餅為丸如皂子大若傷寒脉候微
細四肢逆冷者及曾經轉瀉者煎艾湯約一盞先
熱吃艾湯一半細嚼一丸以湯下之湏臾汗出便
差重者二丸必愈神妙
正元散觧傷寒(聖濟總錄云治傷寒陰證脉候沉細)
麻黃(去節)陳橘皮(去白炙)大黃(生)甘草(炙)
乾薑(炮)茱萸官桂(去麄皮)芍藥(生)
附子(炮去皮臍)半夏(湯洗七遍)
右十味唯麻黃多於衆藥一倍餘藥減用一半同
𢷬為末每服一大錢水一盞入生薑三片棗一枚
煎至七分熱服如出汗湏候汗乾可去盖覆凡
纔覺傷寒四肢頭目骨節疼痛便服此藥如人行
五里許再服或連喫三服立見汗出便差若患
陰毒傷寒更入退陰散半錢同煎或傷冷傷食頭
昏氣滿及心腹諸疾服之無有不見效者
退陰湯
川烏頭(炮)乾薑(各半兩)
右二味同為粗散炒令轉色放冷再𢷬細末每服
一錢水一盞鹽一捻煎半盞去滓温服此藥大
治陰毒傷寒手足逆冷脉息沉細頭痛腰重連喫
三服若小小傷冷每服一字入正元散鹽一捻
若陰毒傷寒欬逆煎一服細細熱呷乃止
奪命丹治陰陽二毒衝心
硃砂(二兩)金箔(八十片)膩粉(半兩)黃蠟(三兩)
巴豆(八十箇紙裹出油)
右五味同為末煉蠟和丸如雞豆大每服以膩粉
一錢米飲一盞調下如人行一里藥性動下惡物
如藥在其中取出掘一地坑埋三伏時取出除却
上面黑物以麝香裹養之如更用之擘為兩處重
為丸一粒可療五七人神聖之功卒難序述
風證
燒肝散治三十六種風二十四般冷五勞七傷一切
痢疾脾胃久虚不思飲食四肢無力起止甚難小便
赤澀累年口瘡久醫不差俱依此法服之必愈
茵蔯犀角石斛柴胡(去苗)
白术芍藥(各半兩)乾薑防風
桔梗紫蘇白蕪荑人參
胡椒吴茱萸官桂(去皮各一兩)
右一十五味同為末以羊肝一具如無即獖豬肝
代之分作三分淨洗去血脉脂膜細用末五錢葱
白一莖細切相和以濕紙三五重裹之後掘地坑
内以火燒令香熟每日空心生薑湯下大叚冷勞
不過三服見效
骨碎補丸治風虚攻疰徧身筋骨疼痛坐卧不能飲
食减少行步無力元氣耗損
威靈僊草烏頭(各半兩)白附子荆芥(各一兩)
牛膝(一兩)自然銅(醋内淬半兩)半夏(湯洗七遍半兩)
蓯蓉(一兩酒浸切作片焙)沒藥(一分)地龍(一分去土)
縮砂(半兩去皮)骨碎補(半兩去毛)
右一十二味同𢷬為末酒煮糊為丸如桐子大每
服五十丸臨卧空心茶酒任下服至十日覺皮膚
間微微行之是藥效婦人以醋湯或當歸酒下
馬藺花煎丸治元臟虚風壅熱上攻下疰脚氣等
馬藺花(一兩)大附子(一兩泡去皮臍切同馬藺花以水一升半煮水乾焙)
芫花(一兩)大附子(春夏二十二粒秋冬三十八粒擘破和殼同芫花用醋一)
(升半煑醋乾焙)白附子(一兩)陳橘皮(一兩去瓤)羌活(一兩)
破故紙(一兩)牽牛子(半兩)㯽榔(半兩)
右十味為末醋麫糊為丸如梧桐子大食前服或
卧時空心加減自五丸加服丈夫艾鹽湯下婦人
橘皮湯下
草還丹治風順氣調利三焦眀耳目益真元壮筋骨
駐顔容保生延夀
僊茅川羌活紫花白术防風(去頭)
金毛狗脊(去毛)茯苓(去皮以上各一兩)九節石菖蒲
乾薑白牽牛(各一兩半)葳靈僊(二錢)何首烏
蒼术(各一兩)
右十二味各要新好者洗澤淨焙乾竝生用細杵
為末以白生砂蜜和為劑再入臼杵三千下鍊熟
丸如桐子大每服十五丸至二十丸冷水下不嚼
婦人月候不通紅花酒下半月見效
牛膝煎丸大治下元氣虛冷氣流注脚膝無力行步
不能状如軟風補益真元
川烏頭(五兩逐日三度換水浸令透軟去皮臍細切用好酒三升漸漸下熬成膏更細)
(研)木瓜(三箇下面剜去取瓤核將好艾先熟杵為末入在木瓜内填實蒸熟細研如泥)
(止)海桐皮牛膝(去蘆)羌活(去蘆)巴戟
蓯蓉(各一兩半)青鹽(細研)青橘皮(去白)舶上茴香
金毛狗脊(去毛)蓽蔛(各二兩)
右一十味杵羅為末以前二味膏攪和令勻相度
莫令硬丸如桐子大每日空心温酒或鹽湯下三
十丸勿嚼
牛膝海桐皮煎丸治腎臓風并腎俞氣時有上攻耳
目頭面背膊及流注手臂腰脚筋絡頑麻疼痛或時
無力耳作蟬鳴以至重聽大壮筋骨補元氣
牛膝(半斤)海桐皮(半斤二味細剉杵為末用好酒五升於銀石器内熬成膏)
附子(二兩炮去皮臍)赤箭(一兩)川烏頭(二兩炮去皮臍)川苦練
(一兩)五加皮(一兩)虎腦骨(四兩塗酥炙令黃色)大黃(二兩半)
桃仁(二兩去皮尖以麩炒黃色)赤芍藥(一兩)肉桂(一兩去皮)
當歸(一兩)麻黃(一兩去根節)地龍(一兩去土微炒)川芎(二兩)
木香獨活沒藥(研)乳香(研)
防風(去蘆)骨碎補麒麟竭舶上茴香
沉香乾蝎天南星(生用各一兩)麝香(半兩研)
&KR1288;砂(半兩研飛過)
右二十九味修事净同為末再研令勻細後入前
膏内和勻再杵三二千下丸如梧桐子大每日空
心温酒或鹹湯下十丸忌生冷油膩毒物等
天雄沉香煎丸治下元積冷傷憊陽事不能筋骨無
力或成下墜及小腸氣痛并腎臟風毒攻疰脾胃不
和腰脚沉重
天雄(四兩生用)防風(二兩生用)緊黑小豆(二兩净拭生用)漢椒(四兩)附
子(四兩生用)草烏頭(四兩生用)牛膝(二兩)沉香天麻(各二兩生)
(用已上九味以無灰酒一斗於銀鍋内慢火煨不得令大沸酒盡為度焙令乾)官桂(三兩去皮)肉
蓯蓉(三兩酒浸去土炙熟)紫巴戟(二兩去心)丁香木香
羌活乾薑(各一兩)
右一十六味同杵為末煉蜜丸如桐子大每日空
心温酒下二十丸加至三十丸此藥兼眀耳目雄
氣海駐顔色
金粉丸治風冷氣流疰脚脚疼痛行步艱難久患
不差
川烏頭(一兩每箇擘開作兩片)牛膝(一兩去苗酒浸細切之)何首烏(一兩)
(擘破)
右三味用大豆一斗淘揀净先入一半在甑内次
下此三味在内更用餘大豆盖之蒸可半日許取
出藥於篩子内陰乾為末别入地黃金粉一兩拌
和勻以酒煑麫糊為丸如梧桐子大空心木瓜酒
下二十丸至三十丸
紫金丹治腎臓風上攻下疰虚腫疼痛補暖丹田大
進飲食及療婦人血風血氣流注筋骨疼痛或發寒
熱口苦舌乾四肢煩倦血海久虚兼化痰涎
黑附子(半兩炮去皮臍)丁香(半兩)硇砂(半兩)縮砂(去皮半兩)
當歸(半兩)天南星(半兩炮)半夏(半兩)肉荳蔲(五箇)
自然銅(一兩火煆於醋内焠七遍)木香(半兩)青箱子(半兩)
防葵(半兩)硃砂(半兩)水銀(一分)
右一十四味先將水銀硃砂硇砂三味同細研餘
即一處為細末和均以醋麫糊為丸如梧桐子大
薄荷茶下十丸或薄荷酒下亦得日二服
勞證
夫勞者牢固也勞傷也經曰五勞六極七傷皆因榮衛
不調血氣虚損或房或酒或大病愈後有失調理因變
證候其状極多不能備舉大抵春夏劇秋冬差
鹿茸丸治虚勞傷憊腰脚疼痛少力精神不爽飲食
減退駐顔益氣
附子(一兩炮去皮臍)鹿茸(二兩去毛塗酥炙微黃)蓯蓉(一兩酒浸一宿去皮)
(炙乾)巴戟(一兩去心)防風(三分去蘆)當歸(一兩)羌活(三分)桂心
(三分去皮)萆薢(三分剉)酸棗仁(三分微炒)牛膝(一兩去苗)木香(三分)
白蒺藜(三分去刺微炒)石斛(一兩去根剉)補骨脂(一兩微炒)白茯苓
(一兩去皮)桃仁(一兩湯浸去皮尖雙仁麩炒微黃)
右一十七味同為細末煉蜜為丸如梧桐子大每
日空心及晩食前以温酒下二十丸
鱉甲散治五心煩熱飲食減少狀似勞氣
鱉甲(一兩半醋炙)常山(一兩生)大黃(一兩炮)甘草(三分半生半熟)
石膏(一兩)柴胡(一兩去蘆炒)
右六味杵為末每服二錢水一盞小麥一把煎至
七分去滓温服却將二服滓再煎至一服神效
神效喝起散治丈夫女人背脾勞倦肢節酸疼多困
少力飲食無味面黃體瘦或發寒熱
鱉甲(淨洗醋炙令黃)柴胡(去苗)秦芁牡丹皮附子(炮去)
(皮臍各等分)
右五味同為末每服三錢用獖豬石子一箇去筋
膜以葱白一寸椒末一錢同研如糊入碗與藥相
和用童子小便一小盞煎三五沸入藥末攪勻盞
盖子盖之放温服
人參半夏丸治患勞氣心胸煩悶痰涎壅塞不思飲
食頭目昏眩
半夏(一兩湯洗二七次)大腹皮(二枚)人參(三分)茯苓(一兩去皮)
前胡(三分去苗)橘皮(三分去白)枇杷葉(三分去毛炙)鱉甲(三分醋炙)
(令黃)柴胡(三分去苗)芍藥(半兩)
右一十味同為散每服三錢水一中盞半生薑三
片同煎至七分温服
羌活煑散治風勞攻疰四肢背胛酸疼上焦虚熱心
胸躁悶面無顔色四肢昏沉多困少力元藏虚憊腰
脚沉重日漸羸瘦冷氣時攻腸脇疗刺脹滿酒後痰
唾稠多(聖濟總錄作羌活湯用棗二枚葱白二寸)
羌活(二兩)荆芥(二兩去梗)附子(二兩去皮臍)秦芁(二兩去蘆)人參(一兩)
麻黃(二兩去節)茯苓(一兩去皮)牛膝(二兩酒浸一宿)白蒺藜(二兩酒浸一宿)
(焙)沉香(一兩)牡丹皮(一兩)當歸(一兩)半夏(一兩薑汁浸一宿)漢
防己官桂(各一兩去皮)甘草(一兩)鹿茸(酥炙)萆薢(一兩薑汁浸)
右一十五味同𢷬為末每服二錢水一盞棗二枚
葱白一寸煎至七分温服空心午前臨卧各一服
忌動風物
沉香鱉甲煮散治脾腎風勞氣攻疰背膊四肢煩倦
百骨節酸疼喫食減少心胸不快涕唾稠粘多困少
力面色黑黃肌膚瘦瘁
沉香木香人參黃耆牛膝(去苗)茯苓
紫巴戟(去心)川當歸秦芁(去蘆)柴胡(去蘆)荆芥(各半)
(兩)半夏(生薑汁浸二宿炒令黃色半兩)桂心(一兩不得近火去皮)附子(一兩)
(炮去皮臍)羌活(三分)乾地黃(三分)乾蝎(一分生)鱉甲(一兩醋炙令黃)
肉豆蔲(四枚去殼)
右件洗擇焙乾杵羅為末每服二錢用水一大盞
葱白二寸薑三片棗二枚同煎七分空心夜卧日
午食前各一服忌毒物
金花丸治急熱勞煩躁羸面目痿黃頭痛眼澀多困
少力
黃芩黃連(宣州者)川大黃(各一兩)
右件為末煉蜜為丸如梧桐子大每日空心食後
温水下十五丸二十丸
治鬼交多饒驚魘
川楝子(十箇炮)胡蘆巴(一分)舶上茴香(一兩)柴胡(半兩)
附子(一箇炮去皮臍)宣連(半兩)鱉甲(一箇醋炙令黃)
右件同杵為末煑麫糊為丸如梧桐子大每服五
丸茶酒任下
青蒿煎丸治骨蒸勞
青蒿(一斤切淨洗去土)甘草(一兩炙黃色為末)杏仁(一兩湯浸去皮尖别)
(研)柴胡(一兩去蘆為末銀州者)鱉甲(一兩半醋浸炙令黃赤色為末)蜜(二合)
右先用童子小便五升煎青蒿取一升去蒿滓入
小淨鍋子内再煎如稀餳入酥少許及蜜藥末等
熬成膏可丸如梧桐子大每日空心温酒下二十
丸漸加至三十丸忌豬肉熱麫莧菜胡荽等毒
物
橘皮煎丸治冷勞瘦疾目暗手足攣急形容枯悴食
不消化腹脹不能納食食物無味面黃力弱積年腸
風痔疾痃癖氣一切勞病女人血癥氣塊赤白帶下
子宫冷甚宿水露血治五種膈氣冷膈熱膈氣膈思
憂膈四肢無力饒睡此藥大能通利五藏眀目去一
切風冷
陳橘皮(一斤去瓤净洗)官桂(去皮)乾薑(炮)川當歸(炙以上四味别)
(羅細)附子(炮去皮臍)京三稜(炮)萆薢(已上三味别杵羅)神麯(各六)
(兩)烏頭(炮水煮三五沸)木香(各一兩)川椒(去子炒出汗一兩)大麥
蘖(四兩)厚朴(去皮薑汁炙已上六味别杵羅留出半兩蘖末)
右件用無灰好酒四升先煎上四味如人行十里
更下次三味又如人行十里次入下六味又添酒
兩碗煎成膏取出以留出者麥蘖末相和勻再𢷬
一千下為劑丸如梧桐子大每日空心以茶酒任
下二十丸至三十丸午時再服忌生葱鹽䜴此藥
煎若用銀石鍋極妙如無即取熟使鐺盡洗無油
膩先於鐺抹真酥次下酒及下藥用慢火煎不住
以銀匙攪直候如膏取出於净盤中勻攤候硬軟
得所攪了衆手為九曬乾此藥如久服即補氣壮
真元駐顔色進飲食
燒肝散治丈夫女人五勞七傷胸膈滿悶飲食少味
脚膝無力大腸虚滑或即口内生瘡牙齒宣露及偏
療婦人風血氣塊者
肉豆蔲(三箇和皮)官桂(三分去皮)香白芷(半兩)當歸破故
紙人參茯苓桔梗(各半兩)
右八味為末每服四錢羊肝四兩批作片子糝藥
在上令勻以刀背微槌以南粉塗濕紙裹文武火
燒令香熟為度放冷用米飲嚼下
沉香散治丈夫女人五勞七傷熱無力小便黃赤喫
食無味心多驚悸骨節酸疼心胸痞悶兩脇疼痛
散滯氣
沉香㯽榔大附子(炮去皮臍)人參(去蘆)黃耆枳
殼(去瓤麩炒)乾薑(炮各半兩)柴胡(去苗一兩)雀腦芎(用半兩)訶子
(炮去核)甘草五味子(各一兩)半夏(二兩用漿水煮三十沸細切小)
(片子焙乾用之)草豆蔲(三分炮去皮用)
右件為末每服二大錢水一盞生薑一片棗子二
枚同煎至七分温服日可三服
柴胡膏治五勞七傷肢體煩倦日漸消瘦行步稍難
飲食不進
柴胡(半兩去蘆)紅芍藥(一兩一分)蒺藜根(一兩一分)青橘皮
川附子(炮)吴茱萸陳橘皮(各半兩)青木香(一分)烏
鷄(毛隻净去骨皮腸肚唯擇肉)
右八味為末入烏鷄肉内再杵成膏於甆器内收
貯每食前用鹹酒一盞膏一匙頭調服常令患人
有酒容只服兩日便見效騐
大柴胡鱉甲散
柴胡(去蘆)秦芁常山貝母甘草山梔子
烏梅豉心鱉甲(醋炙)黃芩(各一兩)生薑(半兩)大黃
(半兩)桃枝柳枝葱白薤白(各一握)糯米(一合)
右一十七味杵為末分作八貼用水一升酒一盞
同煎至八分作三服早午晚日三服兩貼滓併煎
作一服此方累醫較人大叚瘦者即喫藥大效
炙肝散治男子五勞七傷手足酸疼四肢煩倦多患
口瘡咽喉不利心胸痞滿不思飲食久積瀉痢脚膝
浮腫日漸消瘦
柳桂吴白芷羌活(温水洗浸過)獨活芍藥(各一兩)
白术(半兩)蠻薑(半兩)訶子皮(七箇好者)
右杵為末每服用獖豬肝一具净除筋膜切如柳
葉状換水七遍控乾用藥末十錢鹹一分同拌令
勻作丸串子以慢火炙熟空心任意服之以生薑
粥下之
延夀散治男子女人少童等𫝊尸諸勞𠻳寒熱百般
變候並宜出却蒸汗勞蟲永去根本
牡丹皮附子(炮去皮臍)柴胡(去苗)秦芁(去苗)鱉甲(酒浸炙令)
(赤色各半兩)
右五味同為細末入人中白半兩同研以甆器盛
之每服用豬石子一枚葱白椒末同一處細剉如
膏入藥末三錢匙拌和以童子小便一盞水半盞
同煎令沸温服其法人貼體著皂紗衫一領服後
衣物盖覆令惡汗出粘膩盡出仍脱皂衫揩拭身
乾避風將息每七一度服後汗輕即住皂衣遂以
皂角湯泡洗安息香烘乾末後用了即棄於十字
路中或長流水内永差
養正膏治𫝊尸出汗取辟蟲邪
鱉甲(一兩醋浸炙令黃净去裙杵碎)天靈盖(用七匙頭大一片淨洗酥塗炙令黃)
(色)桃仁(四十九箇去皮尖)青蒿(一握)淡豉(三七粒)葱白(二莖)安
息香(一分)柳桃桑枝(各七莖長各七寸許)
右八味隔夜以水一升浸至五更煎取半升再以
童子小便半升同煎取四合又用㯽榔一箇為末
麝香一錢七將所煎藥去滓調下至日高二丈時
放温頓服以衣盖汗出審看十指汗出如藕絲五
色臭汗汗出後仍瀉下蟲状惡物盡甚者旬日再
服永效
延齡膏治一切勞
蝦蟇鶴骨丁香棗葉鰻鱺豬牙皂
角木香(各等分)麝香(别研細少許)
右為末用羊腸大者盛之纏定兩頭於飯甑上蒸
熟為度取出候冷以竹刀子割開同腸研細再入
麝香同研令勻為丸如梧桐子大每日到辰巳間
用茅香熟水吞下一百丸更看病人強弱漸漸服
之須得一度喫盡一百丸後以衣被盖之出汗病
甚者略露面其蟲逡巡從汗出屍蟲如麥麩大餘
者皆微壯出盡汗後病人其身體輕快十去三四
也候汗乾後即一時換却原著衣服并卧物等
初服藥見當時隨藥便盡吐出並不住即難療
或一百丸存六七十丸猶可醫别以新藥補數如
藥全住疾無不退服藥後忌一切動勞等物此藥
病甚者喫及兩服至三服即永除根本一服後别
用喫無觸忌治勞煑散三五服為妙初出汗頻換
手帕揩之約兩炊飯久腸勞隨瀉下一度别用盆
一箇盛之其蟲皆微壮浮在上面動服藥後如不
吐甚妙也一生永忌觸犯之藥苦參人參空青麥
門冬烏頭切忌服之
鬼哭飲子治一切勞
阿魏(一分童子小便磨使一處)東引桃枝(小者一大握搥碎)甘草(大者三寸)
(搥碎)青蒿(一大握如用其子只一兩半)㯽榔(一兩為末)葱白(二寸并根用)
右用童子小便二升浸桃枝甘草青蒿葱白四味
一宿来日五更初煎取六合去滓然後入阿魏更
煎兩沸分為二服每服臨喫時入㯽榔末半兩同
煎如覺心頭惡必吐吐後更進第二服如是服前
一服後心頭安穏即須進第二服必然通轉當下
必見惡物服時仍不得令人與患者面對恐惡蟲飛
入人口鼻内此藥如是女人患須是男子面向
北與煎如男子患却須女人向北與煎仍忌猫狗
見患者春喫二服秋喫三服每年五服勞蟲並盡
即去病根
血證
順中散治肺臓壅熱毒則胸膈壅滯血與氣皆逆
行上於肺肺壅不利故令人吐血不止朝夕不住發寒
熱氣喘促紅物至多頻頻嘔吐漸至勞劣
檳榔(一枚好者)大黃(半兩)甘草(半兩)木香(半兩)白牽牛子(半兩)
茴香(半兩)青橘皮(半兩湯浸去白焙)
右件同杵為末每服一錢用木香煎湯下或木香
酒下亦得如作常服茶酒任下一字如曾中藥毒
嘔逆黑血至多不能飲食服此順中散亦能觧毒
止血
治暴吐血不止方
用人參一味為末每服一大錢以鷄子青投新
水半盞調下
雌黃丸治吐血衂血
雌黃(一兩用小磁合子内盛上用不灰木末一錢雲母末一錢蚯蚓糞一錢水飛黃丹一錢滴)
(水令水和勻作餅子盖頭石脂鏁口灰半椀盖合子上用三斤炭燒如不聞藥香未得住火如聞香)
(即住火為度放冷取出净去上面櫃子藥滓令净研為細末入下二味)馬兜鈴子(去皮)
甘草(此二味候雌黃燒下秤約及錢許餘只各用四錢半)
右件同研為末煉蜜為丸如皂子大以綿裹一丸
含化
漢防己散治咯血
漢防己萬州黃蘖(各一兩)
右件同細𢷬為末每服一錢水一盞小麥二十粒
同煎七分食後温服
盜汗
煎麥散治榮衛不調夜多盜汗四肢煩疼飲食進退
肌瘦面黃
大鱉甲(二兩醋煮三五十沸後淨去裙襴别令好醋煑令香)銀州柴胡(二兩去苗)
玄參(二兩)乾漆(一兩炒)秦芁(二兩去土)人參(一兩)茯苓(一兩去皮)
乾葛(一兩)大川烏頭(一兩炮製去皮臍)
右件為末每服二錢先用小麥三七粒煎湯一盞
去麥同煎至七分温服食後或臨卧時服之如久
患後亦宜服此以退其勞倦調順經絡
如智散治五心虚煩夜多盜汗面色黃瘁四肢少力
多困少睡飲食不進
萎蕤川芎青橘皮(去白)肉桂(去皮)當歸(去須)木鱉子
羌活秦芁柴胡(去苗)烏梅黃耆(已上各一兩)甘
草(如五心發熱即減半兩無用一兩)
右同杵為末每服一錢水一盞入青蒿頭子七枚
同煎至七分去滓温服若冬月無青蒿以薑棗代
煎之
地骨皮散治骨蒸壮熱肌肉減瘦多困少力夜多盜
汗
地骨皮(水洗)秦芁(水淨洗)柴胡(去蘆)枳殼(去白麩炒香熟用)知
母(生用)當歸(去蘆)鱉甲(去裙襴醋炙令黃色)
右各等分為末每服二大錢水一大盞桃柳枝頭
各七箇薑錢三片烏梅一箇同煎至七分去滓温
服每日空心臨卧各一服
博濟方卷一
