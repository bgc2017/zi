博濟方卷二宋王衮編
上焦證
人參荆芥散治上焦壅滯頭目昏眩涕唾稠粘心胷
煩懣
人參柴胡(去苗)羌活荆芥旋覆花甘
菊桑白皮(各等分)
右七味同杵為末每服二錢水一盞煎七分食後
臨臥温服
利膈散治上焦風壅多患咽喉胷膈不利
荆芥穗子(青乾净好者)鼠粘子(各一兩)甘草(三分炮過)
白牽牛(二兩炒令香熟)
右為末每服一錢入鹽點兼治風牙疼以三末入
川椒一粒鹽二錢煎熱熱含冷吐出
白蒺藜散治上焦虚熱頭目昏疼或眼赤腫心胷煩
悶
地骨皮(去土)白蒺藜(去皮)旋覆花山茵蔯
白菊(只有菊花亦得已上各半兩)鼠粘子石膏(各一兩)
右七味並生同杵為末每服一錢食後茶清調下
日進三服
金花散治心腹壅熱薰蒸上焦致口氣生瘡連年不
差
黃連(半兩炒令稍焦赤色如年少即加一分許)人參(半兩)枳殼(半兩)
(去白麩炒令微黃)甘草(半兩炙微赤)半夏(半兩拍破以漉薑汁浸一宿)
(出焙乾)
右五味為末每服一錢生薑三片煎六分食後臨
臥温服
白龍丹治上焦風壅化痰涎利胷膈逐風祕
雷丸末(二錢)甘遂末(三錢)牽牛(一兩杵取末六錢不用再羅者)
龍腦(少許)粉霜(四錢)輕粉(四錢入白麫少許三味同研令勻細滴水)
(和作餅子於慢火内煨令熟放冷再研令細)
右同為細末研令勻青州棗煑熟取肉和為丸如
菉豆大每服五七丸温漿水下如一切風癎驚
搐涎滯並以漿下七丸及至十丸如小兒痰熱
及渴不止頭疼但頻少與服自然消除大人風
氣壅盛上焦不利最宜服此更在臨時酌其加减
香芎散治上焦風壅中脘有痰頭目昏暗心煩口乾
利膈化痰涎
旋覆花(一兩)細辛(一兩去葉)川芎(二兩)甘草(半兩炙)
獨活羌活(各半兩)皂角(二挺燒存性)
右七味同杵為細末每服一大錢水一盞煎至六
分食後臨臥熱服
犀角散治上焦壅熱咽膈腫疼不利
鼠粘子(一兩銚子内以文武火隔紙炒令香為度)甘草(一分)荆芥
(半兩)
右三味同為細末每服一錢水五分一盞煎令沸
去滓温服大利胷膈
中焦證
沉香散治脾元氣不和中焦痞悶氣滯噎塞進食和
氣
沉香木香青橘(去白)陳橘(去白)郁李仁(湯浸)
(去皮别研)人參(各用一兩)豆蔲檳榔肉桂(去皮)
甘草(炙)乾薑(炮製各半兩)
右十一味同為末每服一大錢水一盞煎至七分
温服不以時候
四倍散治脾元氣不和大補虚損
訶子(一兩煨)人參(二兩)白茯苓(去皮四兩)白术(半斤)
右四味同為細末每服二錢水一盞入生薑棗子
同煎至六分去滓温服空心食前服如早晨常服
有大功效
白豆蔲散補中益氣調順脾元心胷滿悶不思飲食
上熱下冷
白豆蔲仁(半兩)肉豆蔲仁(三箇)白术(一兩)肉桂
(去皮半兩)青橘皮(去瓤半兩)厚朴(去皮薑汁炙半兩)甘草
(三分炙)
右七味同為末每服二錢水一盞生薑二片粟米
少許棗二枚同煎至七分去滓熱服大妙
木香通真散治中脘氣不和心胷滿悶氣刺脇肋飲
食無味和氣
木香(半兩)人參(一兩)官桂(一兩半去皮)川芎(一兩)
陳橘皮(二兩去皮)桃仁(一兩麩炒去皮尖)茯苓(一兩去皮)
青橘皮(一兩去白)神麯(一兩)茴香(一兩用舶上者)厚朴
(一兩半用生薑汁塗炙令黃)檳榔(半兩女人喫即入也)
右十二味除桃仁叧研外餘並𢷬羅為末入桃仁
拌和令勻每服一錢水一盞鹽少許同煎七分温
服不拘時候大能和順脾元氣
賺氣散治氣調和脾胃(御藥院云治心胷痞悶腹脇虚脹飲食减少氣不宣通)
荆三稜(五兩)白术(三兩)蓬莪茂(五兩煨熱杵末)木香
(半兩)枳殼(去白一兩麩炒)
右五味同為末每服二錢生薑三片水一盞煎六
分温服如和脾胃即更入棗同煎若解傷寒
併三兩服汗出立差
下焦證
燒石子茴香散治下焦虚冷臍腹撮疼心胷痞脹和
元氣進飲食
舶上茴香川附子(炮去皮臍)官桂(去皮)川椒(去目)
木香胡椒陳橘(去白)紫巴戟(去心)乾薑(炮各)
(半兩)荆三稜(一兩煨)
右一十味同杵為細末每服用獖豬石子一對切
去筋膜切作薄片以末二錢入葱絲少許鹽半錢
濕紙裹煨熟餌訖以酒或粥飯壓之須臾臍下暖
甚妙
牛膝煎丸治男子下元虚冷傷憊筋骨衰弱遍身瘾
疹及風氣上攻下疰疼痛不可忍者
牛膝(五兩去苗切作細叚用好酒浸三日取出細研如麵糊用酒於銅銀甆噐内慢火熬)
(成膏為度)附子(炮去皮臍)川芎虎骨(酥炙黃色各三兩)
破故紙葫蘆巴蓯蓉(酒浸三日細切焙各四兩)巴戟
(去心生用)仙靈脾(去莖幹生用各一兩)
右八味各修事淨一處杵為細末用牛膝膏和合
入臼杵令軟硬得所丸如小彈子大如是難丸更
入少許熟蜜同丸每日早晨及夜卧温酒化下一
丸嚼下亦得志意服一月永無風氣攻疰及癮疹
自然肢體安暢
補骨脂丸治脾腎久冷積氣成塊或發疼痛補暖
大木瓜(一箇去皮瓤入硇砂一兩去砂石蒸令熟研爛)補骨脂(炒)
蘹香子薯蕷官桂(去皮)青橘(去白)木香
檳榔(已上各一兩)荆三稜(半兩醋浸一宿炒令黃)肉豆蔲
(半兩去殼)
右九味為末用木瓜為丸如梧桐子大每日空心
鹽湯下二十丸温酒亦得
硇砂丸治男子元臓虚憊積冷(聖濟總錄名羊骨煎丸治腎藏虚冷不思)
(飲食倦怠無巴戟有白术)
羊脛骨(一條去净肉用硇砂二兩醋二升同煎旋煎旋蘸骨炙焦黃以醋盡為度焙乾)
沉香木香白檳榔官桂(去皮)人參牛
膝(去苗)茯苓薯蕷郁李仁附子(炮)巴
戟(去心)丁香蓯蓉(已上各一兩)石斛(半兩)阿魏
(半分同麵三兩先將醋化搜作餅子炙黃)
右十六味並杵羅為末用酒煑麵糊為丸如梧桐
子大每日空心鹽酒或鹽湯下二十丸
三焦總治
麻仁丸治三焦不和蔵腑虛冷胷膈疰悶大便祕結
麻仁(四兩先以温水浴懸在井中五日令生芽日曬退皮取仁)大黃(四兩二兩)
(蒸二兩生用)白檳榔(一兩半煨半生)薯蕷(一兩半)官桂
(去皮一兩半)羌活(一兩半)山茱萸(一兩半)郁李仁
(四兩)兔絲子(一兩半酒浸一宿後炒黃)木香(二兩)枳殼(去瓤)
(麩炒令黃)車前子防風(各一兩半)
右十三味同為細末鍊蜜為丸如梧桐子大每服
十五丸至二十丸臨卧温水下
三焦散治三焦不和榮衛不調肢體煩倦頭目昏疼
飲食無味多困少力寒熱痰壅頭旋
前胡柴胡(各去苗)桔梗羌活獨活人
參枳殼(去瓤麩炒)鼈甲(去裙襴醋浸炙黃各一兩)旋覆花
(一兩半)甘草(半兩炙)石膏(一分如頭疼旋入)
右十一味為細末每服一錢半至二錢水一盞煎
至七分温服解傷寒發汗入麻黃一兩去節同
杵為末如上焦多壅熱入地骨皮一兩半
麥門冬散治三焦不利心肺多壅痰涎併積口舌乾
燥咽嗌腫疼肌體黃瘁氣血不調
麥門冬(去心半兩)桔梗半夏(各一分)赤芍藥(半兩)
菊花(一分)蔓荆子(一分)甘草(半兩)前胡防風
款冬花桑白皮(各半兩)杏仁(一分)五味子(一分)
(用新者)白术(一分)貝母升麻(各半兩)
右十六味各洗擇令净焙杵羅為末食後夜卧各
進一服每服二錢水七分盞生薑一片同煎至三
分去滓温服大益心肺
牛黃甘露丸治三焦渴疾飲水無度舌上皴裂肌肉
黃瘦精神減退小便多腹脇脹
硃砂(一兩成塊者)牛黃(一分)鐵粉(半兩)胡桐律(半兩)
犀角(半兩鎊)葳蕤(半兩)麝香(一分)銀箔(五十片)
鉛白霜(半兩)丁香(半兩)地龍(半兩)知母(半兩)宣
連(一兩)麥門冬(去心半兩)檳榔牡蠣苦參
石膏錫藺紙甘草(炙)白稨豆(各半兩慢火炒)
生栝樓根(一兩杵研細)金箔(一百三十片)
右二十三味除栝樓根别杵同為細末煉蜜和臨
和時即入金箔及生栝樓根一處和勻為丸如豌
豆大空心金箔三片銀箔三片碎研米飲下十丸
漸加至二十丸飯後臨卧各一服日近輕者當日
止重者三日止十日後只空心一服夜後一服用
金銀箔各一片一月日外只用温漿水下五十丸
其藥合二月至九月即用生栝樓根九月後只用
煉蜜和為丸亦得忌鹹酸炙&KR1020;魚酒等
利膈丸治三焦不順胷膈壅塞頭昏目眩涕唾痰涎
精神不爽
牽牛子(四兩一半生一半熟)不蛀皂角(塗酥炙令香熟用二兩)
右二味為末以生薑自然汁煑糊為丸如梧桐子
大每服二十丸荆芥薑湯下
神妙沉香丸消化滯氣調順三焦空胷膈理脾元大
能化酒食毒
丁香(一分)沉香(一分)乳香(一錢半)阿魏(少許)舶
上茴香(半兩炒)肉桂(半兩去麄皮)檳榔(二枚冬加二枚)
肉豆蔲(二枚夏加二枚)蓽撥(半兩)巴豆(十五箇去皮心不出油别)
(研)
右杵為細末研入巴豆阿魏令勻煑白米飯為丸
如菉豆大每服五丸生薑湯下如胷膈氣不和
及元臓冷氣上攻迷悶加至十丸温酒下常服
茶湯任下要微動以意加服之
橘香散調順三焦平和胃氣順氣
白术(四兩米泔浸一宿淨洗)陳橘皮(二兩去白)茯苓(二兩去皮)
甘草(二兩炙)附子(一兩炮)乾薑(半兩炮)
右𢷬為末每服二錢水一中盞薑二片棗一枚同
煎至七分温服如覺傷寒入荆芥煎服
五藏證治
茯神丸治心肺壅熱口苦舌乾涕唾稠黏胷膈煩悶
不思飲食肢體倦怠或發煩熱狀似骨蒸
茯苓(二兩去皮木)柴胡(一兩半去苗)黃耆(一兩半)桔
梗鼈甲(二兩醋炙令黃)人參白前(各一兩)枳殼
(一兩半炙去白)生乾地黃(二兩)赤芍藥(一兩半)
右十味杵為細末煉蜜為丸如梧桐子大每食後
生薑湯下十丸臨時更加减服
金花散治心肺積熱咽喉不利口舌生瘡心胷煩悶
痰涎併多
菉豆粉(四兩)雄黃(三分)甘草末(七錢)朴硝(五錢)
甜硝(五錢)白豆蔲(半兩)生腦子(半錢)麝香(半錢)
右八味杵為末旋滴生蜜少許研令勻入甆器内
收貯每服半錢用薄荷水調下小兒驚亦宜服之
潤肺散治肺氣壅滯咳嗽不已
甜葶藶(一兩銚子内紙襯慢火炒熟用)肉桂(一兩)馬兜鈴(大者)
(二枚微炒用)
右三味杵為細末每服一錢水一盞煎至七分放
温食後時時呷一口可自早至午服盡或臨卧温
水調一字或半字亦得
黃耆散治肺臓壅塞咳嗽涕唾稠黏咽喉不利
黃耆(去蘆蒸出擘破於槐砧上碎剉一兩)甘草(半兩炙)柴胡(一兩)
(去蘆以布拭去土淨剉勿犯鐵器)人參(一兩)秦艽(一兩須是於脚下左)
(文裂者為秦以布拭却毛)川升麻(半兩)山梔子(一兩如雀腦者去皮)
(以甘草水浸一宿焙用)黃芩(一兩)地骨皮(半兩)茯苓(赤者)
(以水中澄去浮者炒用一兩)
右十味同杵為末以瓷器内盛貯每服三錢水一
盞同煎至六分去滓温服食後服之
蛤蚧散治患肺痿咳嗽即肺壅嗽
蛤蚧(一對新好者用湯洗十遍慢火内炙令香研細末)人參茯苓
(去皮)知母貝母(去心煨過湯洗)桑白皮(已上各二兩)
甘草(五兩炙)大杏仁(六兩湯去皮尖爛煑令香取出研)
右八味同為細末入杏仁拌勻却麄羅再篩過研
細為妙每服半錢入生薑二片酥少許水八分沸
熱服如以湯點頻服亦妙
鵝梨煎丸治脾肺風攻皮膚成瘡癬㿋痒大化痰涎
解壅熱
鵝梨(十箇大者去皮核)薄荷(一斤)皂夾(十挺肥大不蛀者已上三)
(味於酸漿水中揉取自然汁濾去滓)杏仁(四兩去皮尖爛研將杏仁膏並前自然汁)
(同於銀石器内慢火熬成膏後别入藥末)防風(去蘆)白蒺藜(微炒去刺)
天麻(炙令通黃色各二兩)甘草(一兩炮)威靈仙(一兩去泥)
右九味杵羅為細末入前膏内搜和為丸如梧桐
子大每服食後用温漿水下十五丸至二十丸臨
卧時再服
救生丹治遠年日近肺氣喘急坐卧不能(總錄内作鉛丹)
鷄内金(三七枚鷄肫内兩片黃皮是也旋取去却穀食淨洗隂乾每夜露七宿)
甜葶藶(半兩洗焙)黑牽牛子(半兩用瓦上煿令下焦)黃丹
(半兩亦如砒信製)信砒(一分别研細每夜露七宿至晚收於床下)半夏
(一分洗净焙生用)
右六味為細末煑青州棗大者十二枚去皮核搗
和為丸如乾即入淡醋少許丸如菉豆大以硃砂
為衣食後臨卧温葱茶下七丸甚者十丸不過三
五服立效須忌大冷大熱毒食等
杏仁丸治肺氣喘急者由肺乘於風邪則肺脹脹則肺
不利經絡澁氣道不宣則上氣逆喘或息鳴
馬兜鈴杏仁(去皮尖)蟬蛻(各半兩為末)砒霜(一分)
右為細末煑棗二十枚去皮核和藥末為丸如梧
桐子大空心薄荷湯下二丸妙
紫蘇膏治肺痿勞嗽喘促涕唾稠黏咽膈不利
生地黃(三兩)生薑(二兩與地黃相和研布絞取汁)生天門冬
(半斤)生麥門冬(一斤)杏仁(三兩生研入)紫蘇子(二兩)
(炒研)生牛蒡(四兩)生玄參(一斤)
右八味洗令净剉碎同研令如泥蘇子杏仁投於
地黃汁内更以細物濾絞汁去滓於銀石器内盛
用煉蜜五兩半真酥二兩安於炊飯甑上蒸一飯
久於净器内收不以時候抄一小匙嚥之如久服
大益心肺滑潤肌膚補助榮衛忌生冷豬肉
秦芁散治肺痿勞咳嗽不止時覺寒熱涕唾稠濁
秦芁(炙)紫胡(去蘆)貝母(炮)桔梗(炮)麻黃
(各一兩)甘草(三分炙)訶子(一兩半煨去核用肉稱)陳橘
皮(一兩去白)
右八味同為末每服二錢空心晚食前用小便一
盞烏梅一箇同煎三五沸温服
華蓋散治肺感寒氣有痰咳嗽久療不差
紫蘇子(炒)麻黃(去根節)杏仁(去皮尖)陳橘皮
(去白)桑白皮赤茯苓(去皮各一兩)甘草(半兩炙)
右七味同為末每服二錢水一盞煎至六分食後
温服
豆蔲湯治脾胃虚弱不思飲食吐嘔滿悶胷膈不利
心腹痛
草豆蔲(去皮用肉八兩)生薑(和皮切作片子用一斤)甘草(四兩)
(剉碎)
右三味勻和入銀器内用水過藥三指許慢火熬
令水盡取出焙乾杵為末每服一錢點之夏月煎
之作冷湯服亦妙
十味人參散調理榮衛進飲食解利經絡去久滯風
邪
人參厚朴(薑汁炙)官桂(去皮)甘草(炙)杏仁
(去皮尖)白术乾薑(炮)茯苓(去皮)麻黃(去根節倍)
(加用)陳橘皮(去瓤)
右各等分為末每服二錢水一盞入薑棗煎七分
熱服如纔覺吹着不安連二三服汗出立愈
平胃散治脾胃氣不和不思飲食
厚朴(去麄皮薑汁塗炙令香净二兩半)甘草(一兩半炙)陳橘皮
(去瓤二兩半)人參(去蘆一兩)蒼术(米泔水浸二日刮去皮四兩)
茯苓(去皮一兩)
右六味杵為末每服一大錢水一盞入生薑棗子
同煎七分去滓温服空心服之或杵細末用白蜜
為丸如梧桐子大每服十丸鹽湯嚼下空心服治
氣利膈進食平胃丸也如做湯入鹽點服亦曰白
术湯此藥本無人參茯苓二味好事君子加之
丁沉丸治脾胃一切氣不和吐逆不思飲食霍亂不
止心腹刺痛膨悶膈噎塞久積虚氣傷酒痰逆婦人
血氣及月候不調理中
丁香沉香木香檳榔白豆蔲雲南
根(各半兩)肉豆蔲(去皮)甘草(炙)青橘(去白各半兩)
人參茯苓(各二兩)吳白术(四兩)官桂(一分)乾
薑(一分炮)訶子(一兩去核)丁香皮(半兩)柳桂(一分)
金釵石斛(一分)玄參(一兩半)麝香(一錢研)
右二十味同為細末續入麝香和勻煉蜜為丸如
酸棗大每服半丸或一丸爛嚼炒生薑橘皮鹽湯
下温酒亦得婦人炒生薑橘皮醋湯下
草豆蔲散治脾胃氣不和霍亂不止酒食所傷兼患
脾洩能和一切冷氣
厚朴(二兩去皮用生薑三兩取汁浸炙汁盡為度)草豆蔲(和皮一兩)
乾薑(一兩炮)白术(一兩炮黃色)訶子(一兩炮去瓤細切炒用二)
(兩)
右杵羅為末每服二錢霍亂冷米飲下或酒調下
脾痛不可忍者炒生薑酒下三錢餘即如湯煎
服
椒朴丸治脾胃虚乏伏積冷氣喫食不消多困羸瘦
面黃口淡不思飲食
梓州厚朴(去皮用十兩以薑汁炙令香細剉)漢椒(揀净十兩)鹽
花(十兩)黑附子(二兩炮去皮臍剉碎)
右以水十椀於銀石器内以文武火熬候水盡為
度焙乾同研為末煉蜜并糯米粉同為糊和丸如
梧桐子大每服二十丸至三十丸空心温酒下
如大腸滑洩生薑米飲下
藿香散治胃氣消食定霍亂止嘔逆進飲食化冷痰
藿香(一兩)厚朴(一兩去麄皮薑汁炙令香熟)甘草(三分炙)
青橘皮(三分湯去瓤細切麫炒)官桂(半兩去麄皮)乾薑(一兩)
(半炮)枇杷葉(一分炙去毛)
右七味同為末每服二錢水一盞入生薑二片棗
一枚同煎七分服
丁香散暖脾助胃止心腹痛進食定嘔逆治瀉痢
肉豆蔲(去皮)人參(各半兩)白茯苓(去皮)蒼术(三分)
厚朴(去皮薑汁炙令香半兩)青木香(半兩)荆三稜(炮半兩)
乾薑(炮剉半兩)吳茱萸丁香(各一分)芍藥(半兩炙)
甘草(一分)
右十二味同杵細末每日空心食前米飲調下二
錢
蓽澄茄散治脾元虚冷氣不和胷不快腹肚膨脹氣
刺氣痛元氣㽲疼不思飲食酒色過度面黃口淡
蓽澄茄(半兩炒)荆三稜(二兩炮趁熱杵)陳橘皮(二兩去瓤)
甘草(二兩炮)丁香(二兩)香附子(三兩炒)蠻薑(一兩)
(一分)厚朴(一兩去皮薑汁炙令黃香)舶上茴香(二兩)官桂
(二兩去皮)桔梗(一兩)白鹽(十二兩揀擇净炒研細後入)阿魏
(皂子大一塊麫裹煨麫黃為度去麵别研細旋入諸藥)
右十三味同為末細研和令勻每服一大錢入生
薑二片水八分盞煎五七沸熱喫如作湯入薑錢
點之大療中酒兼其味甚佳
香蘇散治肝亢風盛刑於脾胃致多飱洩調順中脘
平和胃氣
紫蘇葉(一分揀擇净焙乾)肉豆蔲(一分去殼)天雄(一分剉碎)
(以鹽一分同炒令黃色住)青橘皮(去白一分)蠻薑(半分炮)白
术(半兩細剉微炒黃色)縮砂仁(一分)川芎甘草(各一分炙)
右九味為細末每服二錢水一盞生薑三片同煎
五分温服日進三服
柴胡散治榮衛不順體熱黃瘦筋骨疼痛多困少力
飲食進退
柴胡(去蘆二兩)鼈甲(二兩醋浸一宿炙令黃)甘草知母
(各一兩)秦芁(一兩半)
右五味杵為末每服二錢水八分琖棗二枚煎六
分熱服
烏頭丸補煖水藏壯筋骨縮小便大治風
川烏頭(一斤用東流河水浸二七日每日三度換水日滿取出去黑皮并臍尖切作柳)
(葉片子入牽牛子一合用炒候香熟即去牽子不用)舶上茴香(二兩别杵為末)
青鹽(五兩别研)川椒(五兩揀去子)牛膝(五兩細切以好酒浸一七)
(日爛研)陳橘皮(去白二兩)
右六味依法修製了用牛膝膏拌和勻入臼再杵
千下丸如桐子大每日空心鹽湯温酒任下十五
丸至二十丸(牛膝雖酒浸後爛研與諸末拌和恐難得細或只將牛膝浸日足後焙乾)
(為末却將浸牛膝酒煑糊和末為丸亦得若更服利膈湯散最相宜也)
諸氣
夫人之生禀於榮衛人之本皆係於氣氣若和平邪正
不能干犯氣若盛衰百病由是生焉故怒則氣上喜則
氣緩悲則氣消恐則氣下寒則氣收聚熱則腠理開而
氣洩憂則氣亂勞則氣耗思則氣結經曰九氣七氣及
言諸氣者皆不出於此也診其脉寸口伏胷中逆氣是
諸氣上衝胷中故面胕腫喘息如脉浮大不治上氣脉
躁而喘者屬肺肺脹欲作風水發汗即愈其脉若虚寧
得伏匿者生牢強者死喘息低不得者其脉滑手足温
即生如脉濇及手足冷脉數者亦死謂其形損故也至
於五積六聚癥瘕癖塊皆由隂陽不和臓腑虚弱受於
風邪搏於臓腑之氣所為也腑者六腑也臓者五臓也
臓為隂腑為陽陽浮而動隂沉而静是故五臓積癥發
不離其部上下有所窮已聚瘕者六腑所成痛無常處
上下無所留止蓋由臟腑受邪初未能為疾留滯不散
乃成癥瘕也
丁沉香丸治一切氣不和心腹疰悶氣脹胷膈噎塞
不利及積冷氣或時攻衝脾胃氣逆不思飲食霍亂
不止臟腑滑洩酒食所傷醋心不消冷痰併多大效
甘草(炒)官桂(去皮)沉香丁香木香檳
榔訶子(炮去核各半兩)人參(一兩半)白术(四兩剉碎炒令)
(黃色)肉豆蔲(半兩去皮)青橘皮(去瓤半兩)白豆蔲(去皮)
(半兩)
右一十二味同為細末煉蜜為丸如小彈子大每
服一丸生薑湯嚼下
阿魏丸治丈夫婦人一切氣攻刺疼痛呼吸不得大
腸滑洩
阿魏(一兩半)當歸(半兩細切醋炒)官桂(半兩)陳橘皮
(半兩去白細切醋炒)白芨(三分)木香(三分)吳白芷(半兩)
附子(半兩炮去皮臍)乾薑(一兩炮)蓬莪荗(一兩)吳茱
萸(半兩醋炒)延胡索(半兩剉碎醋炒)川芎(半兩剉醋炒)肉
豆蔲硃砂(各三分研細為末)
右除阿魏硃砂外同杵為細末以頭醋半升浸阿
魏經宿用生袋取汁煑麫糊為丸如梧桐子大以
硃砂為衣每服五丸温酒下橘皮湯亦得婦人醋
湯下
小丁沉丸治一切氣疾開胃口消酒食毒
甘草(一兩炮)縮砂(一兩去皮)白芷(一兩炒令黃)陳橘
皮(四兩去白)益智(一兩)丁香(半兩)生薑(一斤細切入青鹽四)
(兩拌令勻入合和經一宿焙乾)沉香(一兩)木香(半兩)舶上茴
香(半兩炒)阿魏(一兩用醋半斤煎為膏入諸末在内)麝香(少許)
右一十二味杵為末醋煑麫糊為丸如鷄豆用硃
砂為衣空心喫酒或鹽薑湯嚼下一二丸大化酒
食毒和氣
塌氣散治虚氣攻衝心胷滿悶元氣冷疼及一切氣
不調順
舶上茴香(炒)枳殼(去白麩炒)茯苓(去皮)人參(各一)
(兩)乾薑(半兩炮)陳橘皮(去白二兩)青橘皮(去白二兩)
甘草(半兩炙)蒼术(半兩)丁香(一分)高良薑(一分)
右一十一味同杵為末每服一錢水一盞入生薑
棗同煎至七分熱服入鹽如茶點服亦得
撞氣丸治一切氣
木香(半兩)荆三稜(一兩炮)青橘皮(一兩去白)胡椒
(一兩)官桂(一兩去皮)乾薑(半兩炮)茴香(一兩炒)甘
草(一兩炮)檳榔(一枚炮)木爪末(一兩)阿魏(一錢用白)
(麫和煨熱用)
右一十一味𢷬羅為末用蒸餅先水浸過後和為
丸如彈子大硃砂為衣每服一丸鹽湯嚼下
乳香丸散滯氣消酒食利胷膈化痰和順元氣止冷
氣攻刺
乳香沉香没藥木香硃砂(細研)枳殼
(去白)蓬莪茂烏頭(炮)檳榔(各一兩)芫花(醋炒)
(令赤)狼毒(醋熬)乾漆(炒各半兩)阿魏(一分)青橘皮
(去白三分)
右一十四味同杵為末以硇砂一兩半用水飛過
去砂石以川楝子肉四兩為末同以好醋熬成膏
入在前末和勻可丸如豌豆大每服十丸十五丸
温酒或薑湯鹽湯任下亦得
桂枝丸治氣利胷膈進飲食充肌膚療心疼腹痛若
宿酒後服妙
檳榔(三箇大者)牽牛(三兩以一半麩内炒一半生用)官桂(三兩去皮)
青橘皮(二兩去白)陳橘皮(二兩去白)乾薑(三兩炮)
右六味同為細末煑醋麫糊為丸如菉豆大每服
十五丸茶酒任下如婦人心腹疼即醋湯下
男子用茴香湯下
勝金丸治一切氣不和及女人血氣腫化積滯消酒
食
芫花大戟甘遂荆三稜牽牛乾漆
青橘皮(去白)陳橘皮(去白)巴豆(各半兩)硇砂
膽礬(各一分)
右除硇砂膽礬外餘並用生薑半斤𢷬碎入好醋
一升浸一宿取出薑不用控乾焙令乾為末醋化
硇砂并膽礬煑麫糊攪和為丸如豌豆大消酒食
及常服茶酒任下三五丸婦人心氣痛醋湯下
水氣及一切氣腫并痢疾生薑酒下一切氣
不和生薑湯下
五積散治一切氣
蒼术(二十兩)桔梗(十兩)陳橘皮(六兩去白)吳白芷
(三兩)厚朴(二兩去皮)枳殼(四兩麩炒去瓤以桂一處杵為末)官
桂(去皮春夏用三兩秋冬用四兩)芍藥(一兩)白茯苓(一兩去皮)
當歸(二兩去土)人參(二兩)川芎(一兩半)甘草(三兩)
半夏(一兩洗七遍)乾薑(春夏用一兩半秋冬二兩)麻黃(去節根春)
(夏用二兩秋冬用三兩)
右各洗擇净焙乾除官桂枳殼别杵外諸藥同為
粗末分作六分於大鐵鍋内以文武火炒令微赤
黃熟為度不可令焦須是勻取出以净紙襯安板
床下候冷勿令塵土侵却入前枳殼官桂末和勻
於密器内收貯若隂氣傷寒手足逆冷或睡裏
虚驚及虚汗不止脉氣沉細面青或手足冷心多
嘔逆宜入順元散一錢同煎熱服或婦人産前
胎不安及傷腹痛只依常法以末二錢水一盞煎
至七分服如生産痛陣疎及艱難經兩三日不
生胎死腹中或産母困頓無力産戸乾即入順元
散同煎以水七分酒煎數十沸相次喫兩服其産
母便省有力其血氣内和便自有痛陣胎死者不
至三服其順元散多少量産母虚實用之神效
或是傷寒徧身煩熱頭疼每服更入葱白一莖豉
七粒同煎服之連喫三服出汗陽毒不宜或脾
胃不和内傷冷食渾身疼痛頭昏無力或痰逆或
胷膈不利氣壅或多噎塞飲食不可及元氣攻刺
兩脇疼痛及女人血海久冷月候不勻走疰腹痛
經不行者並如常法煎服順元散
順元散
川烏頭(二兩炮去皮臍)附子(一兩炮去皮臍)天南星(一兩炮)
右三味同為細末每服入前散子用之
豆蔲散和一切氣及疎轉後用之亦得
肉豆蔲(三箇)官桂(一分去皮)川芎(一分)香附子(二十)
(一箇炮過)陳橘皮(去白一兩)甘草(三分炮)零陵香(一分)
右七味同為散每服一錢水一盞薑棗同煎六分
温服不拘時丈夫女人老少並宜服之
治項氣方
豬靨(二七箇於瓦上&KR1020;乾)甘草(一兩)桑白皮(一兩)黃檗
(少許)石榴根皮(一兩醋炒)膩粉(一十五文)刺椿根頭
皮(一兩)
右七味同為散每服二錢以陳米飲調下空心卧
服忌生冷油膩動風物
磁石丸治諸氣腫大有妙效次用補藥
羌活陳橘皮木香澤瀉附子(炮去皮臍)
檳榔白术赤茯苓(去皮)肉蓯蓉訶子(炮去)
(皮用)官桂(去皮新辣者)黃耆(别研取細末)鼈甲(醋炙令黃)
烏頭(炮)椒紅桑白皮(别杵羅為末不用筋滓)上好
磁石(脇鐵多者燒赤入醋中淬十遍細研水飛過至細為妙)
右一十七味各半兩為末用羊石子或獖豬石子
去筋膜生細研和末再杵一二千下如硬更入少
酒糊丸如梧桐子大焙乾空心日午温酒下二十
丸至三十丸切忌房室并鹽藏諸毒物須至百日
外
分氣丸消滯氣利胷膈止心疼化酒食毒治腹脇脹
滿
荆三稜(醋浸一宿切作片子焙乾用)牽牛(微炒)大戟(各三兩細)
(剉炒令紫色)芫花(二兩醋炒)甘遂(二兩槌碎炒令黃色住)官
桂(去皮一兩)
右同杵為細末以醋煑糊為丸如菉豆大每服十
丸煎陳橘皮湯下不嚼破如大段腹脹膨滿氣滯
如要行動漸加丸數併喫三兩服以微利為度
搜癥丸治結氣
硇砂川烏頭官桂乾漆(各半兩)
右𢷬為細末用青州棗煨熟取肉為丸如菉豆大
每棗肉一箇用巴豆五枚一處同杵二十下每服
五丸木爪酒下
七聖散治氣
厚朴(四兩去皮後剉細用薑汁浸一宿炒令紫黑色)生薑(二斤洗净細切作片)
(子日曬乾别炒令紫黑色)甘草(二兩細剉炒令紫黑色)陳橘皮(去皮)
(六兩炒令勻)草豆蔲(二兩炮後剉細更炒令勻)
右各炒了更同炒令勻同為細末常服二錢入鹽
少許點喫忽患脾氣等疾每服三錢薑二片棗一
枚水一盞同煎至六分温服婦人冷血氣亦宜
服忽氣瀉及氣痛等疾並宜服食凡疎轉後並
宜以此補治之
補隂丹治男子本藏氣婦人血氣一切氣疾及産後
一切血臟病患宜服之
硃砂(去石)硇砂(去石)延胡索半夏(湯浸七遍)芫
花(醋浸炒黃色)木香斑猫(去翅足酒浸後炒令焦黑止各半兩)
海蛤荆三稜蓬莪茂大附子(炮去皮臍)舶
上茴香川苦楝子(醋浸炒黃)青橘皮(各一兩)肉
豆蔲(三枚)檳榔(三枚)
右一十六味搗羅為細末酒煑麵糊為丸如梧桐
子大每服五七丸女人用醋湯丈夫用温酒或鹽
湯下空心臨卧各一服此藥大健脾元能療小
腸氣膀胱氣刺疼痛婦人産後惡物不盡變作血
瘕者並宜服之
葱白散治一切冷氣不和及本臟膀胱氣攻衝疼痛
大治婦人産前産後腹痛胎不安或血刺者兼能治
血臟宿冷百骨節倦疼肌瘦怯弱傷勞帶癖服久盡
除但婦人一切疾病最宜服之
川芎當歸枳殼(去白麩炒)厚朴(去皮薑汁炙)青
橘皮(去白)官桂(去皮)乾薑(炮)舶上茴香(炒)
苦楝子芍藥木香神麯(炒)麥蘖(炒)
荆三稜(炮)蓬莪茂(醋浸一宿焙)人參茯苓(去皮)
(各用一兩)乾地黃(一兩)訶子(半兩去核)大黃(半兩二味相度)
(用之)
右二十味同杵為末每有患者三平錢常服只二
錢用葱白二寸擘破水一盞同煎至七分入鹽半
錢和滓熱服内訶子大黃二味或有用者或不用
者蓋相度病狀可入即入此二味多不全用若須
入大黃即服時不須入鹽也
丁香煑散治一切冷氣攻衝心胷不利不思飲食腹
脇刺痛口舌無味
丁香(一兩三分)蓬莪茂(二兩)蓽澄茄(一兩半)藿香
(一兩半)沉香(一兩)訶子(二兩去核)前胡(一兩)人參
(一兩)京芎(一兩)木香(三分)檳榔(七箇)豆蔲(去皮七箇)
枳殼(一兩三分炒令黃色)芍藥(半兩)當歸(三分)麝香(半兩)
右一十六味同𢷬為末每服一錢水一盞煎至五
分熱服大治吐逆及酒後嘔吐不止胷膈悶不思
飲食
丁沉煎丸(又名蓽澄茄丸)治心腹冷氣不和絞刺痛疼大效
蓽澄茄(新者)沉香木香丁香肉豆蔲(去皮)
檳榔茴香(炒)川苦楝子高良薑官桂
(去皮)當歸(净洗去土切細焙乾)蓬莪茂(各一兩)
右十二味都杵羅為末用附子二兩炮烏頭二兩
炮别杵為末用米醋五升浸硇砂一兩經一宿澄
去砂石以此醋煑附子烏頭為糊溲和前藥末為
劑杵三五百下為丸如彈子大每服一丸細嚼
丈夫炒生薑鹽湯下婦人炒生薑醋湯下有
孕不可服但心腹諸疾服之必差
大阿魏丸治男子女人一切冷氣霍亂吐瀉元氣將
脫四肢厥冷本臟氣上攻築心疼悶絶不知人事及
治傷冷傷寒或氣虚夾隂氣傷寒並見先服此用正
真氣
阿魏(一兩半以醋化入白麫三兩匙同和為餅子炙令黃)硫黃(一兩半别研如)
(粉)青木香(一兩)附子(一兩半炮)石菖蒲(一兩半並以米)
(泔浸一宿炒)檳榔白术(各一兩炒)乾薑(半兩生)桃
仁(三分麩炒去皮尖别研細)當歸(三分)訶子(一兩炮去核)厚
朴(三分去粗皮以生薑汁塗炙净稱)
右一十二味除硫黃桃仁外同細杵為末次入硫
黃桃仁同研令勻以稀麵糊為丸如梧桐子大每
服十丸温酒鹽湯任下女人醋湯下並用空心
服如常服即大壯元氣進食駐顔
理中丸治一切冷氣攻刺疼痛心腹脹滿胃冷吐逆
臍腹撮疼
阿魏(一分用白麫兩匙醋和作餅子炙令黃熟)荆三稜(煨)蓬莪
茂(煨)甘草(炙)青橘皮(去白)陳橘皮(去瓤)乾
薑(炮)乾木瓜官桂(去皮)白术(各一兩)
右一十味杵羅為末用麫糊為丸如櫻桃大以好
硃砂為衣每服一丸嚼破煎生薑木瓜鹽湯下
如婦人血臟氣攻刺即用炒當歸生薑湯嚼下一
丸一切氣痛但服此藥必效
順氣散調順冷氣解利傷寒
吳茱萸(洗令净春夏用一分秋冬用半兩)麻黃(一兩去節)人參
(半兩)訶子(半兩煨去核稱)大黃(三分)官桂(一兩去皮)厚
朴(一兩去皮薑汁炙)乾薑(半兩炮)陳橘皮(一兩去白)甘
草(一兩炙)
右一十味同為末每服一平錢水一中盞薑二片
棗一箇同煎六分通口服如外傷風邪即先服
此藥三服次喫發汗丸散必效
蓽澄茄丸治丈夫元陽虚冷氣上衝心胷滿悶腸脇
雷鳴或多攻刺嘔逆膨脹
沉香丁香木香舶上茴香(各半兩)烏藥
(一兩)白芷(一兩一分)胡盧根(三分)蓽澄茄(一分)
右八味同為末煉蜜為丸如彈子大每服一丸薑
鹽湯嚼下
硇砂木香丸治丈夫婦人一切冷氣攻刺疼痛或成
積聚隠見不常發則㽲刺
巴豆(一兩去皮以紙出油盡為度别研)硇砂(半兩别研細後入巴豆時入諸)
(藥中)附子(一枚炮去皮臍)官桂(去皮)茱萸(炒)木香
荆三稜(炒)舶上茴香乾薑(炮)丁香(各一分)
右一十味同為末用乾柿一枚洗過輕蒸令軟和
末丸如菉豆大取食利胷膈氣淡茶下十丸
女人血氣及諸般氣艾酒下丈夫臟腑氣葱酒
下化痰津液下酌其虚實加減丸數
七香丸消化酒食毒破心胷冷氣攻刺疼痛
丁香(二分)官桂(一分)青橘皮(半兩)縮砂(半兩去皮)
木香(一分)檳榔(三枚)巴豆(二十粒去皮膜以紙裹出油用)
右七味為末醋糊為丸如菉豆大每服十丸十五
丸薑湯茶酒任下
勝金丸治冷熱氣不和不思飲食或腹痛㽲刺
小梔子川烏頭(各等分)
右同生杵為細末酒糊為丸如梧桐子大每服十
五丸炒生薑湯下如小腸氣痛炒茴香葱酒下二
十丸
沉香蓽澄茄散治一切冷氣不和及膀胱小腸氣疾
常服即大妙能補護四十歲已上者宜服之
蓽澄茄沉香胡盧巴(微炒)破故紙(微炒)官
桂(去皮)舶上茴香(微炒)川苦楝子(炮搥破去核用肉)
木香紫巴戟(穿心者已上各一兩)黑附子(炮製去皮臍用四兩)
桃仁(麫炒去皮尖用二兩)川烏頭(半兩泡去皮臍)
右一十二味同杵為細末每服二錢水一大盞入
鹽同煎至八分温服又小腸一切氣痛服之有效
如空心入鹽點半錢熱服
救生丹消酒食化滯氣空利胷膈
丁香(一分)肉桂(一分去皮)大甘草(七錢炒存性)麫薑
(半兩燒存性)木香(一分)巴豆(十五箇去殼油煎令黑色為度)
右六味杵為細末以酒煑麫糊為丸如菉豆大茶
酒送下三二丸
硇砂丸消久積食治心腹腸滿胷膈不利痰實胃噎
硇砂(炒者稱二錢平)狼毒(剉碎醋拌微炒乾用一兩)芫花(醋浸一宿)
(炒黃色一兩)乾漆(一兩)鼈甲(醋炙黃香一兩)硫黃(一分細研)
(如粉)巴豆(一十五枚去皮膜以醋一升煑令紫色)
右件杵羅為細末入研了藥一處同和令勻煑麵
糊為丸豌豆大每服三丸食後臨卧温生薑湯下
萬金丸消化積滯調三焦空利胷膈定氣刺疼痛腹
脇脹疼冷氣攻疰婦人血氣小兒夜啼胃冷痰涎並
宜服之
舶上硫黃(一分)巴豆(去皮稱半兩二味同以生絹袋子盛於漿水内用文)
(武火煑一伏時放冷别研令細)柴胡(半兩去苗)附子(一兩炮)乾
薑(半兩)桔梗(一分)青黛(半兩)當歸(一分)陳橘皮
(去白一分)
右九味同為細末以麵為丸如小豆大每服二丸
至三丸温水下婦人血氣醋湯下小兒夜啼
常服一丸温水下水瀉生熟水下血淋地榆
湯下白痢乾薑湯下痰涎併多生薑湯下
一切氣疾煎生薑橘皮湯下並不以時候服
三稜丸治積年五藏氣塊積滯
荆三稜石三稜(二味釅醋浸一宿取出切杵為末醋熬成膏)鷄
瓜三稜(炮)青橘皮(去白)厚朴(去皮薑汁塗炙)硇砂
(以温水飛過熬成霜)巴豆(出油去皮膜已上各半兩)檳榔(二箇生用一箇)
(炮用一箇)肉豆蔲(一箇去殼)木香(一分)乾漆(一分炒)
右一十一味入於膏子内和𢷬一千下丸如菉豆
大每服五丸如氣痛茴香湯下臍下氣塊神
麯湯下心膈氣禹餘粮湯下左脇塊柴胡湯
下右脇木香湯下血氣塊當歸酒下血氣
痛赤芍葯湯下五七丸
氣針丸治久積風壅疎利滯氣空胷膈止刺疼
牽牛(二兩一半生一半炒)木香青橘皮(去白)川大黃
(微炮)檳榔(各一兩)
右五味為末煉蜜為丸如梧桐子大每服十五丸
至二十丸以温水下
三稜丸治積聚氣塊及和脾胃或心腹滿悶噎塞者
荆三稜(三兩擘破以好醋三升用文武火煑令盡為度勿於鐵器中)枳殼
(去瓤麩炒一兩)木香(一兩)青橘皮(去白一兩)檳榔(一兩)
官桂(去皮一兩)甘草(二兩炮)
右七味同杵為末每服一大錢水一盞煎至七分
去滓温服如患在膈上即食後服之
膈噎
通關散治五膈氣噎塞妨悶遍身虚腫涕唾稠濁不
下飲食
麥蘖(三錢)馬兜鈴(三錢)訶子(一枚)芫花(三錢漿水浸微)
(炒)硃砂(一錢)白丁香(三錢)硇砂(二錢飛去砂石)黃
丹(一錢)白礬鉛白霜(各一錢)
右一十味同研令至細勻每服一錢半入膩粉兩
文鷄子一箇去黃只取清調末却入鷄子殼内用
濕紙裹慢火煨熟放冷爛嚼臘茶湯下臨卧服之
來日逐下黑惡物永差如小可噎閉依法服一錢
必效
半夏散治五膈氣噎心胷不利涕唾稠粘飲食進退
半夏(半兩薑汁浸一宿焙乾)厚朴(半兩去皮薑汁炙)枇杷葉
(炙去毛半兩)肉豆蔲(一箇去殼)母丁香(二十五枚)青丁
香(一塊棗大)
右六味為細末每服一錢水八分盞煎六和滓熱
服酒後服尤妙也
檳榔散治胷膈注悶噎塞不快不思飲食大治脾胃
一切病并腎膈氣醒酒化氣
檳榔木香人參甘草(炙)乾薑(炮)官
桂(去皮)青橘皮(去白)白术(米泔浸一宿焙乾)荆三稜
(擘破煨)神麯(炒)厚朴(去皮用薑湯炙令香黃色已上等分)
右十一味杵為末每服點半錢入鹽少許如患
脾胃病并腎膈氣每服一錢入鹽湯服甚妙
蓽撥散治噎疾
虎頭王字骨(酥炙額骨是也)蓽撥(微焙)人參(去蘆)羚
角屑(已上各等分)
右四味為末每服二錢温水調下臨卧食後服
博濟方卷二
