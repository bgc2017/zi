鍼灸甲乙經卷三
晉皇甫謐撰
緫計六百五十四穴單四十八穴
雙三百零八穴
頭直鼻中髮際傍行至頭維凡七穴第一
神庭曲差本神頭維
頭直鼻中入髮際一寸循督脈却行至風府凡八穴第
上星𩕄會前頂百會後頂
強間腦戶風戶
頭直俠督脈各一寸五分却行至玉枕凡一十穴第三
五處承光通天絡却玉枕
頭直目上入髮際五分却行至腦空凡十穴第四
臨泣正營承靈目窗腦空
頭緣耳上却行至完骨凡十二穴第五
天衡率谷竅隂曲鬢浮白
完骨
頭自髮際中央傍行凡五穴第六
瘖門風池天柱
背自第一椎循督脈下行至脊觝凡十一穴第七
大椎陶道身柱神道至陽
筋縮脊中懸樞命門腰俞
長強
背自第一椎兩傍俠脊各一寸五分下至節凡四十一
穴第八
大杼風門肺俞心俞膈俞
肝俞膽俞脾俞胃俞腎俞
三焦俞大腸俞小腸俞膀胱俞上&KR1038;
中膂俞白環俞中&KR1038;次&KR1038;下&KR1038;
會陽
背自第二椎兩傍俠脊各三寸行至二十一椎下兩傍
俠脊凡二十六穴第九
附分魄戶神堂譩譆膈關
魂門陽綱意舍胃倉志室
胞盲盲門秩邊
面凡二十九穴第十
懸顱頷厭懸釐陽白攅竹
絲竹空睛明禾&KR1038;瞳子&KR1038;承泣
四白顴&KR1038;素&KR1038;迎香巨&KR1038;
地倉水溝兑骨齗交承漿
頰車大迎
耳前後凡二十穴第十一
上關聽會下關耳門禾&KR1038;
顱息角孫瘈脈聽宫翳風
頸凡十七穴第十二
廉泉水突扶突天窗天牗
天容人迎氣舍天鼎
肩凡二十六穴第十三
肩井肩貞巨骨天&KR1038;肩顒
肩&KR1038;臑俞秉風天宗肩外俞
肩中俞曲垣臑會缺盆
胸自天突循任脈下行至中庭凡七穴第十四
天突璇璣華蓋玉堂膻中
中庭紫宫
胸自輸府俠任脈兩傍各二寸下行至步廊凡十二穴
第十五
輸府彧中神藏靈墟神封
步廊
胸自氣戶俠輸府兩傍各二寸下行至乳根凡十二穴
第十六
氣戶庫房屋翳膺窗乳中
乳根
胸自雲門俠氣戶兩傍各二寸下行至食竇凡十二穴
第十七
雲門中府周榮天谿食竇
胸鄉
腋脇下凡八穴第十八
淵腋轍筋大包天池
腹自鳩尾循任脈下行至會隂凡十五穴第十九
鳩尾巨闕上脘中脘建里
下脘水分臍中隂交氣海
石門關元中極曲骨會隂
腹自幽門俠巨闕兩傍各半寸循衝脈下行至横骨凡
二十一穴第二十
幽門通谷四滿氣穴石關
商曲隂都中注盲俞大赫
横骨
腹自不容俠幽門兩傍各一寸五分至氣衝凡二十三
穴第二十一
不容梁門關門太乙承滿
水道歸來滑肉門天樞外陵
大巨氣衝
腹自期門上直兩乳俠不容兩傍各一寸五分下行至
衝門凡十四穴第二十二
期門日月腹哀大横腹屈
府舍衝門
腹自章門下行至居&KR1038;凡十二穴第二十三
章門京門維道帶脈五樞
居&KR1038;
手太隂及臂凡一十八穴第二十四
少商魚際太淵經渠列缺
孔最尺澤俠白天府
手厥隂心主及臂凡一十六穴第二十五
中衝勞宫大陵内關間使
郄門曲澤天泉
手少隂及臂凡一十六穴第二十六
少衝少府神門隂郄通里
靈道極泉少海
手陽明及臂凡二十八穴第二十七
商陽二間三間合谷陽谿
偏歴温溜下廉上廉三里
曲池肘&KR1038;五里臂臑
手少陽及臂凡二十四穴第二十八
關衝腋門中渚陽池四瀆
天井外關支溝會宗三陽絡
清泠淵消濼
手太陽凡一十六穴第二十九
少澤前谷後谿脘骨陽谷
養老支正少海
足太隂及股凡二十二穴第三十
隠白大都太白公孫漏谷
隂陵泉地機商丘三隂交血海
箕門
足厥隂及股凡二十二穴第三十一
大敦行間太衝中封蠡溝
中都膝關曲泉隂包五里
隂廉
足少隂及股并隂蹻隂維凡二十穴第三十二
涌泉然谷大谿水泉復溜
交信大鍾照海築賓隂谷
足陽明及股凡三十穴第三十三
厲兑内庭陷谷衝陽解谿
豐隂隂市伏兔巨虚下廉
條口上廉三里犢鼻梁丘
髀關
足少陽及股并陽維四穴凡二十八穴第三十四
竅隂俠谿地五會臨泣陽輔
陽交陽陵泉丘墟懸鍾光明
外丘陽關中瀆環跳
足太陽及股并陽蹻六穴凡三十四穴第三十五
至隂通谷束骨京骨申脈
金門僕參飛揚承山承筋
合陽委中浮郄崑崙跗陽
殷門承扶
頭直鼻中髮際傍行至頭維凡七穴第一
黃帝問曰氣穴三百六十五以應一歲願聞孫絡谿谷
亦各有應乎岐伯對曰孫絡谿谷三百六十五穴會以
應一歲以洒(素問作溢)奇邪以通榮衛肉之大會為谷肉之
小會為谿肉分之間谿谷之會以行榮衛以舍(素問作會)大
氣也
神庭在髮際直鼻督脈足太陽陽明之會禁不可刺令
人癲疾目失精灸三壯
曲差一名鼻衝俠神庭兩傍各一寸五分在髮際足太
陽脈氣所發正頭取之刺入三分灸五壯
本神在曲差兩傍各一寸五分在髮際(入曰直耳上髮際四分)足
少陽陽維之會刺入三分灸三壯
頭維在額角髮際俠本神兩傍各一寸五分足少陽陽
維之會刺入五分禁不可灸
頭直鼻中入髮際一寸循督脈却行至風府凡八
穴第二
上星一穴在顱上直鼻中央入髮際一寸陷者中可容
豆督脈氣所發刺入三分留六呼灸三壯
𩕄會在上星後一寸骨間陷者中督脈氣所發刺入四
分灸五壯
前頂在𩕄會後一寸五分骨間陷者中督脈氣所發刺
入四分灸五壯
百會一名三陽五會在前頂後一寸五分頂中央旋毛
中陷可容指督脈足太陽之會刺入三分灸三壯
後頂一名交衝在百會後一寸五分枕骨上督脈氣所
發刺入四分灸五壯
強間一名大羽在後頂後一寸五分督脈氣所發刺入
三分灸五壯
腦戶一名匝風一名會額在跳骨上強間後一寸五分
督脈足太陽之會此别腦之會不可灸令人瘖(素問禁刺論云)
(刺頭中腦戶入腦立死經王冰註云灸五壯令又骨空論云不可妄灸銅人云禁不可灸灸之人瘂)
風府一名舌本在頂上入髮際一寸大筋内穴穴中疾
言其肉立起言休其肉立下督脈陽維之會禁不可灸
灸之令人瘖刺入四分留三呼
頭直俠督脈各一寸五分却行至玉枕凡十穴第
三
五處在督脈傍去上星一寸五分足太陽脈氣所發刺
入三分不可灸(素問水熱穴註云灸三壯)
承光在五處後二寸足太陽脈氣所發刺入三分禁不
可灸
通天一名天臼在承光後一寸五分足太陽脈氣所發
刺入三分留七呼灸三壯
絡却一名強陽一名腦蓋在通天後一寸三分足太陽
脈氣所發刺入三分留五呼灸三壯
玉枕在絡却後七分俠腦戶傍一寸三分起肉枕骨入
髮際三寸足太陽脈氣所發刺入三分留三呼灸三壯
頭直目上入髮際五分却行至腦空凡十穴第四
臨泣當目上眥直入髮際五分陷者中足太陽少陽陽
維之會刺入三分留七呼灸五壯
目窗一名至榮在臨泣後一寸足少陽陽維之會刺入
三分灸五壯
正營在目窗後一寸足少陽陽維之會刺入三分灸五
壯
承靈在正營後一寸五分足少陽陽維之會刺入三分
灸五壯
腦空一名顳(音熱)顬(音儒)在承靈後一寸五分俠玉枕骨下
陷者中足少陽陽維之會刺入四分灸五壯(素問氣府論註云使)
(枕骨後枕骨上)
頭緣耳上却行至完骨凡十二穴第五
天衝在耳上如前三分刺入三分灸三壯(氣府論註云足太陽少陽)
(之會)
率谷在耳上入髮際一寸五分足太陽少陽之會嚼而
取之刺入四分灸三壯
曲鬢在耳上入髮際曲隅陷者中鼓頷有空足太陽少
陽之會刺入三分灸三壯
浮白在耳後入髮際一寸足太陽少陽之會刺入三分
灸二壯(氣穴註云灸三壯刺入三分)
竅隂在完骨上枕骨下搖動應手足太陽少陽之會刺
入四分灸五壯(氣穴註云灸三壯刺入三分)
完骨在耳後入髮際四分足太陽少陽之會刺入二分
留七呼灸七壯(氣穴註云刺入三分灸三壯)
頭自髮際中央傍行凡五穴第六
瘖門一名舌横一名舌厭在後髮際宛宛中入繫舌本
督脈陽維之會仰頭取之刺入四分不可灸灸之令人
瘖(氣府論註云去風府一寸)
天柱在俠項後髮際大筋外廉陷者中足太陽脈氣所
發刺入二分留六呼灸三壯
風池在顳顬後髮際陷者中足少陽陽維之會刺入三
分留三呼灸三壯(氣府論註云在後陷者中按之引耳手足少陽脈之會刺入四分)
背自第一椎循督脈行至脊骶凡十一穴第七(氣府)
(論註云第六椎下有靈臺十椎下有中樞十六椎下有陽關)
大椎在第一椎陷者中三陽督脈之會刺入五分灸九
壯
陶道在大椎節下間督脈足太陽之會俛而取之刺入
五分留五呼灸五壯
身柱在第三椎節下間督脈氣所發俛而取之刺入五
分留五呼灸三壯(氣府論註云灸五壯)
神道在第五椎節下間督脈氣所發俛而取之刺入五
分留五呼灸三壯(氣府論註云灸五壯)
至陽在第七椎節下間督脈氣所發俛而取之刺入五
分灸三壯
筋縮在第九椎節下間督脈氣所發俛而取之刺入五
分灸三壯(氣府論註云灸五壯)
脊中在第十一椎節下間督脈氣所發俛而取之刺入
五分不可灸灸則令人痿
懸樞在第十三椎節下間督脈氣所發伏而取之刺入
三分灸三壯
命門一名屬累在十四椎節下間督脈氣所發伏而取
之刺入五分灸三壯
腰俞一名背解一名髓空一名腰戶在第二十一椎節
下間督脈氣所發刺入二分留七呼灸五壯(氣府論註云刺入三)
(分熱註水穴註同熱穴註作二寸繆刺論同)
長強一名氣之隂郄督脈别絡在脊骶端少隂所結刺
入三分留七呼灸三壯(氣府論註及水穴註云刺入二分)
背自第一椎兩傍俠脊各一寸五分下至節凡四
十一穴第八
凡五藏之腧出於背者按其處應在中而痛解乃其腧
也灸之則可刺之則不可盛則瀉之虚則補之以火補
之者無吹其火須自滅也以火瀉之者疾吹其火拊其
艾須其火滅也
大杼在項第一椎下兩傍各一寸五分陷者中足太陽
手太陽之會刺入三分留七呼灸七壯(氣穴論註云督脈别絡手足太)
(陽三脈之會)
風門熱府在第二椎下兩傍各一寸五分督脈足太陽
之會刺入五分留五呼灸三壯
肺俞在第三椎下兩傍各一寸五分刺入三分留七呼
灸三壯(氣府論註云五藏腧並足太陽脈之會)
心俞在第五椎下兩傍各一寸五分針入三分留七呼
禁灸
膈俞在第七椎下兩傍各一寸五分針入三分留七呼
灸三壯
肝俞在第九椎下兩傍各一寸五分針入三分留六呼
灸三壯
膽俞在第十椎下兩傍各一寸五分足太陽脈所發正
坐取之刺入五分灸三壯(氣府論註云留七呼痺論云膽胃三焦大小腸膀胱俞並)
(足太陽脈氣所發)
脾俞在第十一椎下兩傍各一寸五分刺入三分留七
呼灸三壯
胃俞在第十二椎下兩傍各一寸五分刺入三分留七
呼灸三壯
三焦俞在第十三椎下兩傍各一寸五分足太陽脈氣
所發刺入五分灸三壯
腎俞在第十四椎下兩傍各一寸五分刺入三分留七
呼灸三壯
大腸俞在第十六椎下兩傍各一寸五分刺入三分留
六呼灸三壯
小腸俞在第十八椎下兩傍各一寸五分刺入三分留
六呼灸三壯
膀胱俞在第十九椎下兩傍各一寸五分刺入三分留
六呼灸三壯
中膂俞在第二十椎下兩傍各一寸五分俠脊胂而起
刺入三分留六呼灸三壯
白環俞在第二十一椎下兩傍各一寸五分足太陽脈
氣所發伏而取之刺入八分得氣則瀉瀉訖多補之不
宜灸(水穴註云刺入五分灸三壯自大腸腸腧至此五穴並足太陽脈氣所發)
上&KR1038;在第一空腰髁下一寸俠脊陷者中足太陽少陽
之絡刺入三分留七呼灸三壯
次&KR1038;在第二空俠脊陷者中刺入三分留七呼灸三壯
(銅人經云刺入三分灸七壯)
中&KR1038;在第三空俠脊陷者中刺入二寸留十呼灸三壯
(銅人經云針入二分)
下&KR1038;在第四空俠脊陷者中刺入二寸留十呼灸三壯
(銅人經云針入三分少素問繆刺論云足太陽厥隂陽所結)
會陽一名利機在隂毛骨兩傍督脈氣所發刺入八分
灸五壯(氣府註云灸三壯)
背自第二椎兩傍俠脊各三寸行至二十一椎下
兩傍俠脊凡二十六穴第九
附分在第二椎下附項内廉兩傍各三寸足太陽之會
刺入八分灸五壯
魄戶在第三椎下兩傍各三寸足太陽脈氣所發刺入
三分灸五壯
神堂在第五椎下兩傍各三寸陷者中足太陽脈氣所
發刺入三分灸五壯
譩譆在肩髆内廉俠第六椎下兩傍各三寸以手痛按
之病者言譩譆是穴足太陽脈氣所發刺入六分灸五
壯(骨空註云令病人呼譩譆之言則指下動矣灸三壯)
膈關在第七椎下兩傍各三寸陷者中足太陽脈氣所
發正坐開肩取之刺入五分灸三壯(氣府論註云灸五壯)
魂門在第九椎下兩傍各三寸陷者中足太陽脈氣所
發正坐取之刺入五分灸五壯
陽綱在第十椎下兩傍各三寸陷者中足太陽脈氣所
發正坐取之刺入五分灸三壯
意舍在第十一椎下兩傍各三寸陷者中足太陽脈氣
所發刺入五分灸三壯
胃倉在第十二椎下兩傍各三寸陷者中足太陽脈氣
所發刺入五分灸三壯
盲門在第十三椎下兩傍各三寸入肘間足太陽脈氣
所發刺入五分灸三壯(經云與鳩尾相值)
志室在第十四椎下兩傍各三寸陷者中足太陽脈氣
所發正坐取之刺入五分灸三壯(氣府註云灸五壯)
胞盲在第十九椎下兩傍各三寸陷者中足太陽脈氣
所發伏而取之刺入五分灸三壯(氣府註云灸五壯)
秩邊在第二十一椎下兩傍各三寸陷者中足太陽脈
氣所發伏而取之刺入五分灸三壯
面凡二十九穴第十
懸顱在曲周顳顬中足少陽脈氣所發刺入三分留七
呼灸三壯(氣府註云曲周上顳顬中)
頷厭在曲周顳顬上廉手少陽足陽明之會刺入七分
留七呼灸三壯(氣府註云在曲周顳顬之上刺深令人耳無聞)
懸釐在曲周顳顬下廉手足少陽陽明之會刺入三分
留七呼灸三壯(氣府註云曲周之上顳顬之下)
陽白在眉上一寸直瞳子足少陽陽維之會刺入三分
灸三壯(氣府註云足陽明隂維二脈之會會今詳陽明之經不到於此又隂維不與陽明疑素問註)
(非是)
攅竹一名員在一名始光一名夜光又名明光在眉頭
陷者中足太陽脈氣所發刺入三分留六呼灸三壯
絲竹空一名巨&KR1038;在眉後陷者中足少陽脈氣所發刺
入三分留三呼不宜灸灸之不幸令人目小及盲(氣府論註)
(云手少陽又云留六呼)
睛明一名汩孔在目内眥外手足太陽足陽明之會刺
入六分留六呼灸三壯(氣府論註云手足太陽足陽明隂陽蹻五脈之會)
瞳子&KR1038;在目外去眥五分手太陽手足少陽之會刺入
三分灸三壯
承泣一名鼷穴一名面&KR1038;在目下七分直目瞳子陽蹻
任脈足陽明之會刺入三分不可灸
四白在目下一寸向頄骨(即顴骨)顴空足陽明脈氣所發
刺入三分灸七壯(氣府論註云刺入四分不可灸)
顴&KR1038;一名兑骨在面頄骨下廉陷者中手少陽太陽之
會刺入三分
素&KR1038;一名面王在鼻柱上端督脈氣所發刺入三分禁
灸
迎香一名衝陽在禾&KR1038;上鼻下孔傍手足陽明之會刺
入三分
巨&KR1038;在俠鼻孔傍八分直瞳子蹻脈足陽明之會刺入
三分
禾&KR1038;在直鼻孔下俠谿水溝傍五分手陽明脈氣所發
刺入三分
水溝在鼻柱下人中督脈手足陽明之會直唇取之刺
入三分留七呼灸三壯
兑在唇上端手陽明脈氣所發刺入三分留六呼灸
三壯
齗交在唇内齒上齗縫中刺入三分灸三壯(氣府論註云任督脈)
(二經之會)
地倉一名會維俠口傍四分如近下是蹻脈手足陽明
之會刺入三分
承漿一名天池在頥前唇之下足陽明任脈之會開口
取之刺入三分留六呼灸三壯(氣府論註云作五呼)
頰車在耳下曲頰端陷者中開口有孔足陽明脈氣所
發刺入三分灸三壯
大迎一名髓孔在曲頷前一寸三分骨陷者中動脈足
太陽脈氣所發刺入三分留七呼灸三壯
耳前後凡二十穴第十一
上關一名客主人在耳前上廉起骨端開口有孔手少
陽足陽明之會刺入三分留七呼灸三壯刺太深令人
耳無聞(氣府論註云手足太陽少陽足陽明三脈之會氣穴刺註與甲乙經同)
下關在客主人下耳前&KR0978;脈下空下廉合口有孔張口
即閉足陽明少陽之會刺入三分留七呼灸三壯耳中
有乾&KR0008;(音適)抵不可灸(&KR0008;抵一作適之不可灸一作針久留針)
耳門在耳前起肉當耳缺者刺入三分留三呼灸三壯
禾&KR1038;在耳前兑髮下横動脈手足少陽手太陽之會刺
入三分灸三壯(氣府論註云手足少陽二脈之會)
聽會在耳前陷者中張口得之動脈應手少陽脈氣所
發刺入四分灸三壯(繆刺註云正當手陽明脈之分)
聽宫在耳中珠子大明如赤小豆手足少陽手太陽之
會刺入三分灸三壯(氣穴註云刺入一分)
角孫在耳廓中間開口有孔手足少陽手陽明之會刺
入三分灸三壯(氣府論註云在耳上廓表之間髮際之下手太陽手足少陽三脈之會)
瘈脈一名資脈在耳本後雞足青絡脈刺出血如豆汁
刺入一分灸三壯
顱息在耳後間青絡脈足少陽脈氣所發刺入一分出
血多則殺人灸三壯
翳風在耳後陷者中按之引耳中手足少陽之會刺入
四分灸三壯
頸凡十七穴第十二
廉泉一名本池在頷下結喉上舌本下隂維任脈之會
刺入二分留三呼灸三壯(氣府論註云刺入三分)
人迎一名天五會在頸大脈動應手俠結喉以候五藏
氣足陽明脈氣所發禁不可灸刺入四分過深不幸殺
人(素問隂陽類論註云人迎在結喉旁一寸五分動脈應手)
天窗一名窗籠在曲頰下扶突後動脈應手陷者中手
太陽脈氣所發刺入六分灸三壯
天牗在頸筋間缺盆上天容後天柱前完骨後髮際上
手少陽脈氣所發刺入一分灸三壯
天容在耳曲頰後手少陽脈氣所發刺入一寸灸三壯
水突一名水門在頸大筋前直人迎下氣舍上足陽明
脈氣所發刺入一寸灸三壯
氣舍在頸直人迎下俠天突陷者中足陽明脈氣所發
刺入三分灸五壯
扶突在人迎後一寸五分手陽明脈氣所發刺入三分
灸三壯(鍼經云在氣舍後一寸五分)
天鼎在缺盆上直扶突氣舍後一寸五分手陽明脈氣
所發刺入四分灸三壯(氣府論註云在氣舍後半寸)
肩凡二十六穴第十三
肩井在肩上陷者中缺盆上大骨前手少陽陽維之會
刺入五分灸三壯(氣府論註云灸三壯)
肩貞在肩曲胛下兩骨解間肩髃後陷者中手太陽脈
氣所發刺入八分灸三壯
巨骨在肩端上行兩义骨間陷者中手陽明蹻脈之會
刺入一寸五分灸五壯(氣府論註云灸三壯)
天&KR1038;在肩缺盆中毖骨之間陷者中手少陽陽維之會
刺入八分灸三壯
肩髃在肩端兩骨間手陽明蹻脈之會刺入六分留六
呼灸三壯
肩&KR1038;在肩端臑上斜舉臂取之刺入七分灸三壯(氣府論註)
(云手少陽脈氣所發)
臑腧在肩臑後大骨下胛上廉陷者中手太陽陽維蹻
脈之會舉臂取之刺入八分灸三壯
秉風俠人&KR1038;在外肩上小髃骨後舉臂有空手陽明太
陽手足少陽之會舉臂取之刺入五分灸五壯(氣府論註云灸)
(三壯)
天宗在秉風後大骨下陷者中手太陽脈氣所發刺入
五分留六呼灸三壯
肩外俞在肩甲上廉去脊三寸陷者中刺入六分灸三
壯
肩中俞在肩甲内廉去脊二寸陷者中刺入三分留七
呼灸三壯
曲垣在肩中央曲甲陷者中按之動脈應手刺入八九
分灸十壯
缺盆一名天蓋在肩上横骨陷者中刺入三分留七呼
灸三壯刺太深令人逆息(骨空論註云手陽明脈氣所發氣府論註云足陽明脈)
(氣所發)
臑會一名臑&KR1038;在臂前廉去肩頭三寸手陽明之絡刺
入五分灸五壯(氣府論註云手陽明手少陽結脈之會)
胷自天突循任脈下行至中庭凡七穴第十四
天突一名玉戶在頸結喉下二寸(氣府論註云五寸)中央宛宛
中隂維任脈之會低頭取之刺入一寸留七呼灸三壯
(氣府論註云灸五壯)
璇璣在天突下一寸中央陷者中任脈氣所發仰頭取
之刺入三分灸五壯
華蓋在璇璣下一寸陷者中任脈氣所發仰頭取之刺
入三分灸五壯
紫宫在華蓋下一寸六分陷者中任脈氣所發仰頭取
之刺入三分灸五壯
玉堂一名玉英在紫宫下一寸六分陷者中任脈氣所
發仰頭取之刺入三分灸五壯
膻中一名元兒在玉堂下一寸六分陷者中任脈氣所
發仰而取之刺入三分灸五壯
中庭在膻中下一寸六分陷者中任脈氣所發仰而取
之刺入三分灸五壯
胷自輸府俠任脈兩傍各二寸下行至步廊凡十
二穴第十五
輸府在巨骨下去璇璣傍各二寸陷者中足少隂脈氣
所發仰而取之刺入四分灸五壯
彧中在輸府下一寸六分陷者中足少隂脈氣所發仰
而取之刺入四分灸五壯
神藏在彧中下一寸六分陷者中足少隂脈氣所發仰
而取之刺入四分灸五壯
靈墟在神藏下一寸六分陷者中足少隂脈氣所發仰
而取之刺入四分灸五壯
神封在靈墟下一寸六分陷者中足少隂脈氣所發仰
而取之刺入四分灸五壯
步廊在神封下一寸六分陷者中足少隂脈氣所發仰
而取之刺入四分灸五壯
胷自氣戶俠輸府兩傍各二寸下行至乳根凡十
二穴第十六
氣戶在巨骨下輸府兩傍各二寸陷者中足陽明脈氣
所發仰而取之刺入四分灸五壯(氣府論註云去膺窗上四寸八分灸三壯)
庫房在氣戶下一寸六分陷者中足陽明脈氣所發仰
而取之刺入四分灸五壯(氣府論註云灸三壯)
屋翳在庫房下一寸六分刺入四分灸五壯(氣府論註云在氣戶)
(下三寸二分灸三壯)
膺窗在屋翳下一寸六分刺入四分灸三壯(氣府論註云在胷兩)
(傍俠中行各四寸巨骨下四寸八分陷者中足陽明脈氣所發仰而取之)
乳中禁不可刺灸灸刺之不幸生蝕瘡瘡中有膿血清
汁者可治瘡中有息肉若蝕瘡者死
乳根在乳下一寸六分陷者中足陽明脈氣所發仰而
取之刺入四分灸五壯(氣府論註云灸三壯)
胷自雲門俠氣戶兩傍各二寸下行至食竇凡十
二穴第十七
雲門在巨骨下氣戶兩傍各二寸陷者中動脈應手太
隂脈氣所發舉臂取之刺入七分灸五壯刺太深令人
逆息(氣府論註云在巨骨下任脈兩傍各六寸刺熱穴論註云手太陽脈氣所發)
中府肺之募也一名膺中俞在雲門下一寸乳上三肋
間陷者中動脈應手仰而取之手太隂之會刺入三分
留五呼灸五壯
周營在中府下一寸六分陷者中足太隂脈氣所發仰
而取之刺入四分灸五壯
胷鄉在周榮下一寸六分陷者中足太隂脈氣所發仰
而取之刺入四分灸五壯
天谿在胷鄉下一寸六分陷者中足太隂脈氣所發仰
而取之刺入四分灸五壯
食竇在天谿下一寸六分陷者中足太隂脈氣所發仰
而取之刺入四分灸五壯(氣穴論註云手太隂脈氣所發)
腋脇下凡八穴第十八
淵腋在腋下三寸宛宛中舉臂取之刺入三分不可灸
灸之不幸生腫蝕馬刀傷内潰者死寒熱生馬瘍可治
(氣穴論註云足少陽脈氣所發)
大包在淵腋下三寸脾之大絡布胷脇中出九肋間及
季脇端别絡諸隂者刺入三分灸三壯
輒筋在腋下三寸復前行一寸著脇足少陽脈氣所發
刺入六分灸三壯
天池一名天會在乳後一寸(氣府論註云二寸)腋下三寸著脇
直掖撅肋間手厥隂足少陽脈之會(少作手心足陽脈之會)刺入
七分灸三壯(氣府論註云刺入三分)
腹自鳩尾循任脈下行至會隂凡十五穴第十九
鳩尾一名尾翳一名&KR1075;骭在臆前敝骨下五分任脈之
别不可灸刺(鳩尾蓋心上人無蔽骨者當從上岐骨度下行一寸半氣府論註云一寸為鳩尾)
(處若不為鳩尾處則針巨闕者中心人有鳩尾短者少饒令強一寸)
巨闕心募也在鳩尾下一寸任脈氣所發刺入六分留
七呼灸五壯(氣府論註云刺入一寸六分)
上脘在巨闕下一寸五分去蔽骨三寸任脈足陽明手
太陽之會刺入八分灸五壯
中脘一名太倉胃募也在上脘下一寸居心蔽骨與臍
之中手太陽少陽足陽明所生任脈之會刺入二分灸
七壯(九卷云&KR1075;骭至臍八寸太倉居其中為臍上四寸吕廣撰募腧經云太倉在臍上三寸非也)
建里在中脘下一寸刺入五分留十呼灸五壯(氣府論註云刺)
(入六分留七呼)
下脘在建里下一寸足太隂任脈之會刺入一寸灸五
壯
臍中禁不可刺刺之令人惡瘍遺矢者死不治
水分在下脘下一寸臍上一寸任脈氣所發刺入一寸
灸五壯
隂交一名少關一名横戶在臍下一寸任脈氣衝之會
刺入八分灸五壯
氣海一名脖胦一名下盲在臍下一寸五分任脈氣所
發刺入一寸三分灸五壯
石門三焦募也一名利機一名精露一名丹田一名命
門在臍下二寸任脈氣所發刺入五分留十呼灸三壯
女子禁不可刺灸中央不幸使人絶子(氣府論註云刺入六分留七呼)
(灸五壯)
關元小腸募也一名次門在臍下三寸足三隂任脈之
會刺入二寸留七呼灸七壯(氣府論註云刺入一寸二分)
中極膀胱募也一名氣原一名玉泉在臍下四寸足三
隂任脈之會刺入二寸留七呼灸三壯(氣府論註云刺入一寸二分)
曲骨在横骨上中極下一寸毛際陷者中動脈應手任
脈足厥隂之會刺入一寸五分留七呼灸三壯(氣府論註云自)
(鳩尾至曲骨十四穴並任脈氣所發)
會隂一名屏翳在大便前小便後兩隂之間任脈别絡
俠督脈衝脈之會刺入二寸留三呼灸三壯(氣府論註云留七呼)
腹自幽門俠巨闕兩傍各半寸循衝脈下行至横
骨凡二十一穴第二十
幽門一名上門在巨闕兩傍各五分陷者中衝脈足少
隂之會刺入五分灸五壯(氣府論註云刺入一寸)
通谷在幽門下一寸陷者中衝脈足少隂之會刺入五
分灸五壯(氣府論註云刺入一寸)
隂都一名食宫在通谷下一寸衝脈足少隂之會刺入
一寸灸五壯
石關在隂都下一寸衝脈足少隂之會刺入一寸灸五
壯
商曲在石關下一寸衝脈足少隂之會刺入一寸灸五
壯
盲俞在商曲下一寸直臍傍五分衝脈足少隂之會刺
入一寸灸五壯
中注在盲俞下五分衝脈足少隂之會刺入一寸灸五
壯(素問水穴論註云在臍下五分兩旁相去任脈各五分)
四滿一名髓府在中注下一寸衝脈足少隂之會刺入
一寸灸五壯
氣穴一名胞門一名子戶在四滿下一寸衝脈足少隂
之會刺入一寸灸五壯
大赫一名隂維一名隂關在氣穴下一寸衝脈足少隂
之會刺入一寸灸五壯
横骨一名下極在大赫下一寸衝脈足少隂之會刺入
一寸灸五壯
腹自不容俠幽門兩傍各一寸五分至氣衝凡二
十三穴第二十一
不容在幽門傍各一寸五分去任脈三寸至兩肋端相
去四寸足陽明脈氣所發刺入五分灸五壯(氣府論註云刺入八)
(分上又云下至太乙各下相去一寸)
承滿在不容下一寸足陽明脈氣所發刺入八分灸五
壯
梁門在承滿下一寸足陽明脈氣所發刺入八分灸五
壯
關門在梁門下太乙上足陽明脈中間穴外延足陽明
脈氣所發刺入八分灸五壯
太乙在關門下一寸足陽明脈氣所發刺入八分灸五
壯
滑肉門在太乙下一寸足陽明脈氣所發刺入八分灸
五壯
天樞大腸募也一名長谿一名谷門去盲俞一寸五分
俠臍兩傍各二寸陷者中足陽明脈氣所發刺入五分
留七呼灸五壯(氣府論註云在滑肉門下一寸正當臍)
外陵在天樞下大巨上足陽明脈氣所發刺入八分灸
五壯(氣府論註云在天樞下一寸各水穴論註云在臍下一寸兩傍去衝脈一寸五分)
大巨一名腋門在長谿下二寸足陽明脈氣所發刺入
八分灸五壯(氣府論註云在外陵下一寸)
水道在大巨下三寸足陽明脈氣所發刺入二寸五分
灸五壯
歸來一名谿穴在水道下二寸刺入八分灸五壯(水穴論註)
(云足陽明脈氣所發)
氣衝在歸來下鼠鼷上一寸動脈應手足陽明脈氣所
發刺入三分留七呼灸三壯灸之不幸使人不得息(氣府)
(論註云在腹臍下横骨兩端鼠鼷上一寸寸刺禁論註云在腹下俠臍兩傍相去四寸鼠鼷上一動脈應手)
(兩骨空註云在毛際傍鼠鼷上一寸)
腹自期門上直兩乳俠不容兩傍各一寸五分下
行至衝門凡十四穴第二十二
期門肝募也在第二肋端不容傍各一寸五分上直兩
乳足太隂厥隂隂維之會舉臂取之刺入四分灸五壯
日月膽募也在期門下一寸五分足太隂少陽之會刺
入七分灸五壯(氣府論註云在第三肋端横直心蔽骨傍各二寸五分上直兩乳)
腹哀在日月下一寸五分足太隂隂維之會刺入七分
灸五壯
大横在腹哀下三寸直臍傍足太隂隂維之會刺入七
分灸五壯
腹屈一名腹結在太横下一寸三分刺入七分灸五壯
府舍在腹結下三寸足太隂隂維厥隂之會此脈上下
入腹絡胷結心肺從脇上至肩比太隂郄三隂陽明支
别刺入七分灸五壯
衝門一名慈宫上去大横五寸在府舍下横骨兩端約
文中動脈足太隂厥隂之會刺入七分灸五壯
腹自章門下行至居&KR1038;凡十二穴第二十三
章門脾募也一名長平一名脇&KR1038;在大横外直臍季脇
端足厥隂少陽之會側卧屈上足伸下足舉臂取之刺
入八分留六呼灸三壯
帶脈在季脇下一寸八分刺入六分灸五壯(氣府論註云足少陽)
(帶脈二經之會)
五樞在帶脈下三寸一曰在水道傍一寸五分刺入一
寸灸五壯(氣府論註云足少陽帶脈二經之會)
京門腎募也一名氣府一名氣俞在□骨下腰中挾脊
季肋下一寸八分刺入三分留七呼灸三壯
維道一名外樞在章門下五寸三分足少陽帶脈之會
刺入八分灸三壯
居&KR1038;在章門下八寸三分監骨上陷者中陽蹻足少陽
之會刺入八分灸三壯(氣府論註云監骨作骼骨)
手太隂及臂凡一十八穴第二十四
黃帝問曰願聞五藏六府所出之處岐伯對曰五藏五
俞五五二十五俞六府六俞六六三十六俞經脈十二
絡脈十五凡二十七氣上下行所出為井所溜為滎所
注為俞所過為原所行為經所入為合别而言之則所
注為俞摠而言之則手太隂井也滎也原也經也合也
皆為之俞非此六者謂之間凡穴手太隂之脈出於
大指之端内側循白肉際至本節後太淵留以澹外屈
本指以下(一作本於上節)内屈與諸隂絡會於魚際數脈並注
(疑此處有缺文)其氣滑利伏行壅骨之下外屈(一本下有出字)於寸口
而行上至於肘内廉入於大筋之下内屈上行臑隂入
腋下内屈走肺此順行逆數之屈折也
肺出少商少商者木也在手大指端内側去爪甲如韮
葉手太隂脈之所出也為井刺入一分留一呼灸一壯
(氣府論註作三壯)
魚際者火也在手大指本節後内側散脈中手太隂脈
之所溜也為滎刺入二分留三呼灸三壯
太淵者水也在掌後陷者中手太隂脈之所注也為俞
刺入二分留二呼灸三壯
經渠者金也在寸口陷者中手太隂之所行也為經刺
入三分留三呼不可灸灸之傷人神明
列缺手太隂之絡去腕上一寸五分别走陽明者刺入
三分留三呼灸五壯
孔最手太隂之郄去腕七寸專(此處缺文)金二七水之父母
刺入三分留三呼灸五壯
天澤者水也在肘中約上動脈手太隂之所入也為合
刺入三分灸五壯(素問氣穴論註云留三呼)
俠白在天府下去肘五寸動脈中手太隂之别刺入四
分留三呼灸五壯
天府在腋下三寸臂臑内廉動脈中手太隂脈氣所發
禁不可灸灸之令人逆氣刺入四分留三呼
手厥隂心主及臂凡一十六穴第二十五
手心主之脈出于中指之端内屈中指内廉以上留於
掌中伏(一本下有行字)行兩骨之間外屈兩筋之間骨肉之際
其氣滑利上二寸外屈(一本下有出字)行兩筋之間上至肘内
廉入於小筋之下(一本下有留字)兩骨之會上入於胸中内絡
心胞
心主出中衝中衝者木也在手中指之端去爪甲如韭
葉陷者中手心主脈之所出也為井刺入一分留三呼
灸一壯
勞宫者火也一名五里在掌中央動脈中手心主脈之
所溜也為滎刺入三分留六呼灸三壯
大陵者土也在掌後兩筋間陷者中手心主脈之所注
也為俞刺入六分留七呼灸三壯
内關手心主絡在掌後去腕二寸别走少陽刺入二分
灸五壯
間使者金也在掌後三寸兩筋間陷者中手心主脈之
所行也為經刺入六分留七呼灸三壯
郄門手心主郄去腕五寸刺入三分灸三壯
曲澤者水也在肘内廉下陷者中屈肘得之手心主脈
之所入也為合留七呼灸三壯
天泉一名天温在曲腋下去臂二寸舉臂取之刺入六
分灸三壯
手少隂及臂凡一十六穴第二十六
黃帝問曰手少隂之脈獨無俞何也岐伯對曰少隂者
心脈也心者五藏六府之大主也為帝王精神之舍也
其藏堅固邪弗能容也容之則心傷心傷則神去神去
則死矣故諸邪之在於心者皆在心之包絡包絡者心
主之脈也故獨無俞焉曰少隂脈獨無俞者心不病
乎曰其外經脈病而藏不病故獨取其經於掌後兑骨
之端其餘脈出入曲折皆如手少隂(少隂少字宜作太字同人經作厥字)
心主之脈行也故本俞者皆因其氣之實虚疾徐以取
之是謂因衝而瀉因衰而補如是者邪氣得去真氣堅
固是謂因天之叙
心出少衝少衝者木也一名經始在手小指内廉之端
去爪甲如韭葉手少隂脈之所出也為井刺入一分留
一呼灸一壯少隂八穴其七有治一無治者邪弗能容
也故曰無俞焉
少府者火也在小指本節後陷者中直勞宫手少隂脈
之所溜也為滎刺入三分
神門者土也一名兑衝一名中都在掌後兑骨之端陷
者中手少隂脈之所注也為俞刺入三分留七呼灸三
壯(素問隂陽論註云神門在掌後五分當小指間)
手少隂郄在掌後脈中去腕五分刺入三分灸三壯(隂陽)
(論註云當小指之後)
通里手少隂經在腕後一寸别走太陽刺入三分灸三
壯
靈道者金也在掌後一寸五分或曰一寸手少隂脈之
所行也為經刺入三寸灸三壯
少海者水也一名曲節在肘内廉節後陷者中動脈應
手手少隂脈之所入也為合刺入五分灸三壯
極泉在腋下筋間動脈入胸中手少隂脈氣所發刺入
三分灸五壯
手陽明及臂凡二十八穴第二十七
大腸合手陽明出於商陽商陽者金也一名絶陽在手
大指次指内側去爪甲如韭葉手陽明脈之所出也為
井刺入一分留一呼灸三壯
二間者水也一名間谷在手大指次指本節前内側陷
者中手陽明脈之所溜也為滎刺入三分留六呼灸三
壯
三間者木也一名少谷在手大指次指本節後内側陷
者中手陽明脈之所注也為俞刺入三分留三呼灸三
壯
合谷一名虎口在手大指次指間手陽明脈之所過也
為原刺入三分留六呼灸三壯
陽谿者火也一名中魁在腕中上側兩傍間陷者中手
陽明脈之所行也為經刺入三分留七呼灸三壯
偏歴手陽明絡在腕後三寸别走太隂者刺入三分留
七呼灸三壯
温溜一名逆注一名蛇頭手陽明郄在腕後少士五寸
大士六寸刺入三分灸三壯(大士少士謂大人小兒也)
下廉在輔骨下去上廉一寸恐(疑誤)輔齊兑肉其分外邪
刺入五分留五呼灸三壯
上廉在三里下一寸其分抵陽之會外邪刺入五分灸
五壯
手三里在曲池下二寸按之肉起兑肉之端刺入三分
灸三壯
曲池者土也在肘外輔骨肘骨之中手陽明脈之所入
也為合以手按胷取之刺入五寸留七呼灸三壯
肘&KR1038;在肘大骨外廉陷者中刺入四分灸三壯
五里在肘上三寸行向裏大脈中央禁不可刺灸三壯
臂臑在肘上七分膕肉端手陽明絡之會刺入三分灸
三壯
手少陽及臂凡二十四穴第二十八
三焦上合手少陽出於關衝關衝者金也在手小指次
指之端去爪甲角如韭葉手少陽脈之所出也為井刺
入一分留三呼灸三壯
腋門者水也在小指次指間陷者中手少陽脈之所溜
也為滎刺入三分灸三壯
中渚者木也在手小指次指本節後陷者中手少陽脈
之所注也為俞刺入二分留三呼灸三壯
陽池一名别陽在手表上腕上陷者中手少陽脈之所
過也為原刺入二分留三呼灸五壯(同人經云不可灸)
外關手少陽絡在腕後二寸陷者中别走心者刺入三
分留七呼灸三壯
支溝者火也在腕後三寸兩骨之間陷者中手少陽脈
之所行也為經刺入二分留七呼灸三壯
三陽絡在臂上大交脈支溝上一寸不可刺灸五壯
四瀆在肘前五寸外廉陷者中刺入六分留七呼灸三
壯
天井者土也在肘外大骨之後兩筋間陷者中屈肘得
之手少陽脈之所入也為合刺入一分留七呼灸三壯
清泠淵在肘上一寸(一本作二寸)伸肘舉臂取之刺入三分
灸三壯
消濼在肩下臂外開腋斜肘分下胻(一本無胻字)刺入六分
灸三壯(氣府論註云手少陽脈之會)
會宗二穴手少陽郄在腕後三寸空中刺入三分灸三
壯
手太陽凡一十六穴第二十九
小腸上合手太陽出於少澤少澤者金也一名小吉在
手小指之端去爪甲一分陷者中手太陽脈之所出也
為井刺入一分留二呼灸一壯
前谷者水也在手小指外側本節前陷者中手太陽脈
之所溜也為滎刺入一分留三呼灸三壯
後谿者木也在手小指外側本節後陷者中手太陽脈
之所注也為俞刺入二分留二呼灸一壯
腕骨在手外側腕前起骨下陷者中手太陽脈之所過
也為原刺入二分留三呼灸三壯
陽谷者火也在手外側腕中兑骨下陷者中手太陽脈
之所行也為經刺入二分留二呼灸三壯(氣府論註云留三呼)
養老手太陽郄在手踝骨上一空腕後一寸陷者中刺
入三分灸三壯
支正手太陽絡在肘後(一本作腕後)五寸别走少隂者刺入
三分留七呼灸三壯
小海者土也在肘内大骨外去肘端五分陷者中屈肘
乃得之手太陽脈之所入也為合刺入二分留七呼灸
七壯(氣穴論註作少海)
足太隂及股凡二十二穴第三十
脾在隠白隠白者木也在足大指端内側去爪甲如韭
葉足太隂脈之所出也為井刺入一分留三呼灸三壯
大都者火也在足大指本節後陷者中足太隂脈之所
溜也為滎刺入三分留七呼灸一壯
太白者土也在足内側核骨下陷者中足太隂脈之所
注也為俞刺入三分留七呼灸三壯
公孫在足大指本節後一寸别走陽明太隂絡也刺入
四分留二十呼灸三壯
商丘者金也在足内踝下微前陷者中足太隂脈之所
行也為經刺入三分留七呼灸三壯(氣穴論註云刺入四分)
三隂交在内踝上三寸骨下陷者中足太隂厥隂少隂
之會刺入三分留七呼灸三壯
漏谷在内踝上六寸骨下陷者中足太隂絡刺入三分
留七呼灸三壯
地機一名脾舍足太隂郄别走上一寸空在膝下五寸
刺入三分灸三壯
隂陵泉者水也在膝下内側輔骨下陷者中伸足乃得
之足太隂脈之所入也為合刺入五分留七呼灸三壯
血海在膝臏上内廉白肉際二寸半足太隂脈氣所發
刺入五分灸五壯
箕門在魚腹土越兩筋間動脈應手太隂内市足太隂
脈氣所發刺入三分留六呼灸三壯(素問三部九候論註云直五里下寬)
(鞏足單衣沉取乃得之動脈應於手)
足厥隂及股凡二十二穴第三十一
肝出大敦大敦者木也在足大指端去爪甲如韭葉及
三毛中足厥隂脈之所出也為井刺入三分留十呼灸
三壯
行間者火也在足大指間動脈陷者中足厥隂之所溜
也為滎刺入六分留十呼灸三壯
太衝者土也在足大指本節後二寸或曰一寸五分陷
者中足厥隂脈之所注也為俞刺入三分留十呼灸三
壯(素問刺腰痛論註云在足大指本節後内間二寸陷者中動脈應手)
中封者金也在足内踝前一寸仰足取之陷者中伸足
乃得之足厥隂脈之所注也為經刺入四分留七呼灸
三壯(氣穴論註云在内踝前一寸五分)
蠡溝足厥隂之絡在足内踝上五寸别走少陽刺入二
分留三呼灸三壯
中都足厥隂郄在内踝上七寸䯒中與少隂相直刺入
三分留六呼灸五壯
膝關在犢鼻下二寸陷者中足厥隂脈氣所發刺入四
分灸五壯
曲泉者水也在膝内輔骨下大筋上小筋下陷者中屈
膝得之足厥隂脈之所入也為合刺入六分留十呼灸
三壯
隂包在膝上四寸股内廉兩筋間足厥隂别走(此處有缺)刺
入六分灸三壯
五里在隂廉下去氣衝三寸隂股中動脈刺入六分灸
五壯(外臺秘要作去氣衝三寸去外廉二寸)
隂廉在羊矢下去氣衝二寸動脈中刺入八分灸三壯
足少隂及股并隂蹻隂維凡二十穴第三十二
腎出湧泉湧泉者木也一名地衝在足心陷者中屈足
捲指宛宛中足少隂脈之所出也為井刺入三分留三
呼灸三壯
然谷者火也一名龍淵在足内踝前起大骨下陷者中
足少隂脈之所溜也為滎刺入三分留三呼灸三壯刺
之多見血使人立饑欲食
太谿者土也在足内踝後跟骨上動脈陷者中足少隂
脈之所注也為俞刺入三分留七呼灸三壯
大鍾在足跟後衝中别走太陽足少隂絡刺入二分留
七呼灸三壯(素問水熱穴論註云在内踝後應刺腰痛論註云在足跟後衝中動脈手)
照海隂蹻脈所生在足内踝下一寸刺入四分留六呼
灸三壯
水泉足少隂郄去太谿下一寸在足内踝下刺入四分
灸五壯
復溜者金也一名伏白一名昌陽在足内踝上二寸陷
者中足少隂脈之所行也為經刺入三分留三呼灸五
壯(刺腰痛論註云在内踝上二寸動脈)
交信在足内踝上二寸少隂前太隂後筋骨間隂蹻之
郄刺入四分留三呼灸三壯
築賓隂維之郄在足内踝上腨分中刺入三分灸五壯
(刺腰痛論註云在内踝後)
隂谷者水也在膝下内輔骨後大筋之下小筋之上按
之應手屈膝得之足少隂脈之所入也為合刺入四分
灸三壯
足陽明及股凡三十穴第三十三
胃出厲兑厲兑者金也在足大指次指之端去爪甲角
如韭葉足陽明脈之所出也為井刺入一分留一呼灸
三壯
内庭者水也在足大指次指外間陷者中足陽明脈之
所溜也為滎刺入三分留二十呼灸三壯(氣穴論註云留十呼灸三)
(壯)
陷谷者木也在足大指次指間本節後陷者中去内庭
二寸足陽明脈之所注也為俞刺入五分留七呼灸三
壯
衝陽一名會原在足趺上五寸骨間動脈上去陷谷三
寸足陽明脈之所過也為原刺入三分留十呼灸三壯
解谿者火也在衝陽後一寸五分腕上陷者中足陽明
脈之所行也為經刺入五分留五呼灸三壯(氣穴論註云二寸五)
(分三刺瘧論註云寸五分)
豐隆足陽明絡也在外踝上八寸下廉胻外廉陷者中
别走太隂者刺入三分灸三壯
巨虚下廉足陽明與小腸合在上廉下三寸刺入三分
灸三壯(氣穴論註云足陽明脈氣所發)
條口在下廉上一寸足陽明脈氣所發刺入八分灸三
壯
巨虚上廉足陽明與大腸合在三里下三寸刺入八分
灸三壯(氣穴論註云在犢鼻下六寸足陽明脈氣所發)
三里土也在膝下三寸䟰外廉足陽明脈氣所入也為
合刺入一寸五分留七呼灸三壯(素問云在膝下三寸胻外廉兩筋間分間)
犢鼻在膝下胻上俠解大筋中足陽明脈氣所發刺入
六分灸三壯
梁丘足陽明郄在膝上二寸刺入三分灸三壯
隂市一名隂鼎在膝上三寸伏兔下若拜而取之足陽
明脈氣所發刺入三分留七呼禁不可灸(刺腰痛論註云伏兔下陷)
(者中灸三壯)
伏兔在膝上六寸起肉間足陽明脈氣所發刺入五分
禁不可灸
髀關在膝上伏兔後交分中刺入六分灸三壯
足少陽及股并陽維四穴凡二十八穴第三十四
膽出於竅隂竅隂者金也在足小指次指之端去爪甲
如韭葉足少陽脈之所出也為井刺入三分留三呼灸
三壯(氣穴論註作一呼)
俠谿者水也在足小指次指二岐骨間本節前陷者中
足少陽脈之所溜也為滎刺入三分留三呼灸三壯
地五會在足小指次指本節後間陷者中刺入三分不
可灸灸之令人瘦不出三年死
臨泣者木也在足小指次指本節後間陷者中去俠谿
一寸五分足少陽脈之所注也為俞刺入二分灸三壯
丘墟在足外廉踝下如前陷者中去臨泣一寸足少陽
脈之所過也為原刺入五分留七呼灸三壯
懸鍾在足外踝上三寸動者脈中足三陽絡按之陽明
脈絶乃取之刺入六分留七呼灸五壯
光明足少陽絡在足外踝上五寸别走厥隂者刺入六
分留七呼灸五壯(骨空論註云刺入七分留十呼)
外丘足少陽郄少陽所生在内踝上七寸刺入三分灸
三壯
陽輔者火也在足外踝上四寸(氣穴論註無四寸二字)輔骨前絶
骨端如前三分去丘墟七寸足少陽脈之所行也為經
刺入五分留七呼灸三壯
陽交一名别陽一名足&KR1038;陽維之郄在外踝上七寸斜
屬三陽分肉間刺入六分留七呼灸三壯
陽陵泉者土也在膝下一寸䯒外廉陷者中足少陽脈
之所入也為合刺入六分留十呼灸三壯
陽關在陽陵泉上三寸犢鼻外陷者中刺入五分禁不
可灸
中犢在髀骨外膝上五寸分肉間陷者中足少陽脈氣
所發也刺入五分留七呼灸五壯
環跳在髀樞中側卧伸下足屈上足取之足少陽脈氣
所發刺入一寸留二十呼灸五十壯(氣穴論註云髀樞後足少陽太陽二)
(脈之會灸三壯)
足太陽及股并陽蹻六穴凡三十四穴第三十五
膀胱出於至隂至隂者金也在足小指外側去爪甲如
韭葉足太陽脈之所出也為井刺入三分留五呼灸五
壯
通谷者水也在足小指外側本節前陷者中足太陽脈
之所溜也為滎刺入二分留五呼灸三壯
束骨者木也在足小指外側本節後陷者中足太陽脈
之所注也為俞刺入三分灸三壯(氣穴論註云本節後赤白肉際)
京骨在足外側大骨下赤白肉際陷者中按而得之足
太陽脈之所過也為原刺入三分留七呼灸三壯
申脈陽蹻所生也在足外踝下陷者中容爪甲許刺入
三分留六呼灸三壯(刺腰痛論註云外踝下五分)
金門在足太陽郄一空在足外踝下一名關梁陽維所
别屬也刺入三分灸三壯
僕參一名安邪在跟骨下陷者中拱足得之足太陽脈
之所行也為經刺入五分留十呼灸三壯(刺腰痛論註云陷者中細)
(脈動應手)
跗陽陽蹻之郄在足外踝上三寸太陽前少陽後筋骨
間刺入六分留七呼灸三壯(氣穴論註作付陽)
飛揚一名厥陽在足外踝上七寸足太陽絡别走少隂
者刺入三分灸三壯
承山一名魚腹一名肉柱在兑腨腸下分肉間陷者中
刺入七分灸三壯
承筋一名腨腸一名直腸在腨腸中央陷者中足太陽
脈氣所發禁不可刺灸三壯(刺腰痛論註云在臑中央)
合陽在膝約文中央下二寸刺入六分灸五壯
委中者土也在膕中央約文中動脈足太陽脈之所入
也為合刺入五分留七呼灸三壯(素問骨空論註云膕謂膝解之後曲脚之)
(中背面取之膝刺腰痛論註云在足後屈處)
崑崙火也在足外踝後跟骨上陷中細脈動應手足太
陽脈之所行也為經刺入五分留十呼灸三壯
委陽三焦下輔俞也在足太陽之前少陽之後出於膕
中外廉兩筋間承扶下六寸此足太陽之别絡也刺入
七分留五呼灸三壯屈身而取之
浮郄在委陽上一寸屈膝得之刺入五分灸三壯
殷門在肉郄下六寸刺入五分留七呼灸三壯
承扶一名肉郄一名隂關一名皮部在尻臀下股隂腫
上約文中刺入二寸留七呼灸三壯
欲令灸發者灸履&KR0008;(音偏)熨之三日即發
鍼灸甲乙經卷三
