歷算全書卷五十九
宣城梅文鼎撰
少廣拾遺
開方求廉率作法本原圖
自開平方至開八乘方
古圖附說
圖最上書一者本數也本數者即大方也大方無隅無
乘除之可言而數從此起也次並列(一一)者方邊也西法
謂之根數即一十一也左一即本數因有次商而進位
成一十為初商之根右單一為次商之根既有根數即
有平冪故第三層者幂積也西法謂之面即一百二
十一也左一百為初商自乘之幂即大方積也右單一
為次商自乘之幂即隅積也小平方也中二十則兩廉
積也並長方也
如圖大小兩方幂以
一角相聫必得兩廉
以輔之而其方始全
故平方廉積二也
第四層者立方積也西法謂之體積即一千三百三十
一也左一千初商再乘之積大立方也右單一為次商
再乘之積隅積也小立方也中三百三十皆廉積也三
百為三平廉積扁立方也三十為三長廉積長立方也
如圖析觀之則初商大立方體與次商隅積小立方體
相連於一角必得三平廉之扁立方體補於大立方之三
面又有三長廉之長立方體補於小立方之三面及三
平廉之隙而方體始全故立方之廉積有二等而其數
各三也
第五層者三乘方也即一萬四千六百四十一也左
一萬者大三乘方也初商方積也右單一者小三乘方
也次商隅積也大方積既以三乘之故而積陞至萬小
隅雖三乘仍單一也其相隔已三位故必有第一廉(舊名)
(方法)為千數第二廉(舊名上廉)為百數第三廉(舊名下廉)為十數以
補之其數始足其理亦如平方立方也三乘方以上不
可為圖諸書有強為之圖者非也然其理則有可言者
焉以其相生之序言之則皆加一筭法也初商次商如
十與一而其幂則如百與一故于(一一)之下各加(一一)即成
如十一之自乘也此平方率也又以十一乘之成
即立方率也又以一十乘之成即三乘方率四乘以
上凖此加之皆加一法也曰若是則諸乘方皆以十一
逓乘而得非十一者何以處之曰根非十一而其理皆
如十與一何則凡增一乘積陞一等而亦增一廉廉與
廉之積亦皆如十與一也
冪(音覓周禮冪人掌共巾冪說文覆也開平方四邊俱等中函縱横之積亦如覆物之巾有經緯縷文)
(故謂之冪亦謂之面)幂(同上省文也見張参五經文字算書或小寫作□)
廉率立成附說
凡開方一位除盡者無廉隅也廉隅皆生於次商次商
之根必小于初商一等而其小隅之體𫝑必與初商之
大方同狀(如再乘之隅即小立方三乘方之隅即小三乘方)此可借初商表而
降等求之不必更立隅法也廉法則不然每增一乘則
廉增一等(如平方但有廉立方則有平廉長廉三乘方則有三種廉四乘方則有四種廉其廉之等)
(並與其乘數同增)而廉亦加多(如平方只二廉立方則平廉長廉各三三乘方則三種廉共有)
(十四乘以上則更增而多如圖所列)此廉率所由立也
問廉既有等(如平方廉為十立方廉為十為百之類)而今廉率只作單數
用何也曰此廉之數也非廉之積也廉積有等則既於
其次序分之矣挨次乘之其等自見(如第一廉必小于初商大方一等第)
(二廉又小一等其最末之廉必大于小隅一等各乘方皆如是)若同一等中應各有若
干廉必先知之而後可用故立成中所列皆單數
問古圖以右為隅法其序自左而右今廉率之序自右
而左何也曰既皆作單數用則左右一也今依筆算自
右而左便於取用故也(廉法相生之序左右同數如立方平廉三長廉亦三也三乘方)
(第一廉四第三廉亦四也其近大方有若干廉則其近小隅亦有若干廉故左右並同可以左為初商大方右)
(為小隅亦可以右為大方而左為小隅此亦見古圖之妙也)
問舊有方法廉法之目今㮣曰廉法何也曰開方法有
方有廉有隅其初商自乘即方也次商自乘即隅也方
與隅之間次商初商相乘而得者皆廉也舊以立方之
平廉有似扁方故名之方法而三乘方因之遂又有上
廉下廉之目故不如一切去之但以一二三四為序較
畫一耳
問平方之廉皆平幂也立方之平廉長廉皆體積也不
知三乘方以上之廉積亦能與方隅並狀乎曰凡諸乘
方之廉積無不與方隅之乘數等也試以三乘方言之
其第一廉有四皆初商之再乘積而又以次商根乘之
是三乘也其第二廉有六皆初商自乘之平幂也而又
以次商之平幂乘之第三廉有四皆初商之根數而又
以次商之立積乘之皆三乘也又以四乘方言之其第
一廉有五皆初商三乘積也又乘次商根是四乘也其
第二廉有十皆初商再乘積也又以乘次商幂亦四乘
也其第三廉亦十皆初商幂積也又以乘次商再乘積
其第四廉有五皆初商根也又以乘次商之三乘積皆
四乘也五乘方以上俱如是觀後算例自明
諸乘方根同而積不同本易知也惟根之一者積同
為一似乎無别矣然有幂積之一有體積之一有三
乘以上諸乘方之一雖曰積同為一其實不同也今
以方根之為单一為一十為一百者為例如右
因有續商故方根以十數見例方積以尾定位無
次商者去尾用之則方根只為單數
多(如第一廉用初商立積二廉則初商幂逓減以至三廉則初商只用根)近小隅者次
商乘之遍數多(如第一廉只用次商根第二廉則次商亦用幂三廉則逓加而用次商立)
(積)各乘方皆如是
開諸乘方大法
諸乘方法惟平方為用最多因有專法今自平方立方
推之三乘以上至於多乘而通為一法是為大法(諸乘方大)
(法可以開平方而平方專法不可以開諸乘方)
總法凡諸乘方皆先列實次作點分段次查表
以定初商次求廉隅以定續商
列實之法依勿菴筆算作平行兩直線以設積紀于
右直線之右皆自上而下至單數止無單數者作存
其位
作點分段之法皆于原積末位單數作一點起(凡減隅積)
(必至單位故分段之法以此為宗同文算指但言起末位殊混)依各乘方宜以若干位
為一段即隔若干位點之(或作實點丶或作虚點□俱可然虚點尤便以減商積時有借)
(上位之點免凌雜也)如平方以每兩位為一段則隔一位點之立
方以三位為一段則隔兩位點之乃至十二乘方以十
三位為一段則隔十二位點之並同一法
謹案作點分段其用有二一以定開方有若干次也如
有一點則只開一次有兩點則開二次三點則開三次
之類一以定開方所得為何等數也如只有一點則初
商即單數二點則初商是十數三點則初商是百數之
類是故初商減積必至於最上點而止也次商減積必
至于次點而止也每開一次必減積一次而所減之數
必各盡于其作點之位亦可以驗開方之無誤也又最上
點以上初商實也次點以上次商實也每商皆以點位
截實此法於初商尤為扼要
又案開方分段古人舊法之精錢塘吴信民九章比類
山隂周述學歷宗算會悉著其說而同文算指西鏡錄
本其意以作點定之施於筆算為極善也(鼎于三十年前見同文算)
(指作點之法驚嘆其竒後讀諸書始知其有所祖述非西人創也)
初商之法皆以最上一點截原積若干位為初商實
乃查初商表視本乘方下數有與實相同或較小於
實者錄之紀于左線之左(皆以表數末位對右線上原實最上點紀之)是為
初商應減之積即于本表旁行查方根紀于左線之
右(皆對所紀表數首位進一位紀之)是為初商數
以初商應減之積(左行所紀)與初商實(右行最上點所截原實)對位相
減(皆以左減右須依筆算從小數減起如左行減數大右行實數反小而不及減則作點于上一位借十數)
(減之)減不盡者為餘實以待續商
凡原實有二點則初商為十數而有次商有三點初商
為百數而有次商及三商以上倣論如實只一點則初
商即是單數無續商
次商之法皆以第二點截餘實為次商實
凡初商皆為方積次商以後則有廉積隅積
先求廉率查廉率立成本乘方廉率有若干等等有
若干數平列之為若干行謂之定率(如平方只一種廉其定率二立方有)
(二種廉曰平廉曰長廉其定率並三若三乘方則有三種廉曰一廉曰二廉曰三廉其定率曰四四六曰四詳)
(後式)每增一乘即廉增一等而定率增一行(有廉之等有廉之數如平)
(方有二廉立方有三平廉三長廉此廉之數也平方之兩廉同積共為一等立方之三平廉同積為一等三長)
(廉同積為一等共為二等此廉之等也廉率中兼此二義)
求廉汎積以各廉定率乘初商應有各數各依本乘
方減小一等用之廉多者又遞減挨次乘之至根數止
是為汎積(有初商數即各帶有自乘冪積二乘立積乃至三乘以上各積是為應有各數也今求汎)
(積當依本乘方減小一等用之如平方只用根數立方用初商冪積乃至十二乘方用初商十一乘此為減小)
(一等也至第二廉則立方用初商根三乘方用初商再乘乃至十二乘方用初商十乘此為廉多者二廉以上)
(又逓減挨次乘之也逓減至初商根則為末後一廉矣故曰至根數止)
求㳄商數以汎積約餘實得之
求廉定積以各廉汎積乘次商數廉多者逓增一等
挨次乘之至本乘方減小一等止是為定積(凡第一廉汎積皆乘)
(次商根而得定積有第二廉則以次商自乘積乘之有三廉則以次商立方積乘之是為逓增一等也然增不)
(得至本乘方但增至本乘方減小一等數即為末後一廉矣)
求隅積以次商數查初商表各依本乘方取之(以次商對)
(横行根數以本乘方對直行縱横相遇得之)列于廉積之後一行是為隅積
(小隅體勢並同初商大方如平方則隅即小平方立方則隅即小立方三乘方之隅亦為小三乘方四乘以上)
(並同故可借初商表用之)
求廉隅共積以所得各廉定積及隅積用併法併之
即得
求次商定數以所得廉隅共積紀左線之左(又在表數之左)
(以末位對第二點紀之為次商應減之數)與次商實(右行第二點所截)對位相減(以左)
(減右)減不盡者又為餘實以待三商遂紀次商數于初商
之下為次商定數如廉隅共積大于次商實不及減
則改次商至及減而止乃為次商定數
三商以後並同上法
不論三商四商乃至多商其廉定率不變但求汎積時
三商則並初商次商兩位商數合而用之四商則併前
三次商數皆取其應有各數以乘定率而得汎積亦如
上法之用初商其求定積則三商即用三商之數四
商即用四商之數以乘汎積而得定積亦如上法之用
次商餘法並同次商
審位之法凡廉汎積大於餘實或僅相等而無隅
不能商一數是次商為位也即紀位於先商之次
而併下一點餘實為續商餘實
次商單一之法凡汎積與實僅同而有隅一是商得
一數也即以汎積為定積不必更乘次商(惟單一則然若商得一十)
(一百一千仍須如法乘之)
開平方(即一乘方)
設平方積三千三百四十四萬三千八十九問方
根若干
答曰五千七百八十三
列實法(先作兩直綫次以方積三三四四三八九列)
(右綫之右)作點(法於實末位單數作一點起逆上每)
(隔一位點之有四點宜商四次初商是千)初商法曰
(用最上一點截原實兩位三三為初商實查表有小於實三三)
(者是二五其方根五即以五為初商對實首上一位書于左綫之右却以表數二五對實三三書左綫之)
(左與原實對減先於實次位減五實係三不足減作點借上一數為十三減去五餘八改書八于實三之)
(右次於實首減二原實是三因借下去一只得二減盡乃作綫抹去三三存八以待次商亦于左作綫抹)
(去減數二五)
求次商用第二點上餘實八四四為次商實
隅次商自乘四九
廉隅共積併得七四九
次商法曰(置廉率立成内定率二乘初商五千得一萬為汎積乃約實作七百定為次商即以)
(汎積乘之得定積七百萬再用次商自乘為隅其積四十九萬併定積成七百四十九萬即廉隅共積也)
(俱如式列之于是將次商七續書初商五之下又將共積七四九對實八四四書左綫之左以減實餘九)
(五乃作綫抹去八四四亦于左作綫抹去七四九)
求三商用第三點上餘實九五三為三商實
隅三商自乘六四
廉隅共廉併得九一八四
三商法曰(復置定率二以乘初商次商合數五千七百得一萬一千四百為汎積乃約實作八)
(十為三商即以泛積乘之得定積九十一萬二千三商亦自乘為隅得積六千四百以併定積成九十一)
(萬八千四百為廉隅共積俱如式列之再將三商八十挨書次商七百之下而以其廉隅積九一八四對)
(實九五三書于左綫之左去減實餘三四六即改書之以待四商作綫抹去九五三左亦作綫抺去)
(九一八四)
求四商用第四點上餘實三四六八九為四商實
隅四商自乘九
廉隅共積併得三四六八九
四商法曰(用定率二乘初商次商三商合數五千七百八十得一萬一千五百六十為泛積乃)
(約實可商三定為四商即以泛積乘之得定積三萬四千六百八十四商三自乘得九為隅積併定積成三)
(萬四千六百八十九是為廉隅共積各如式列訖再將四商三挨書于三商八十之下而以其廉隅積三)
(四六八九對第四點實書于左綫之左就以減四商實恰盡乃作綫抹去之左減數亦抺去)
初商五千有四點故初商是千位
次商七百
三商八十
四商單三
凡開得平方根五七千百八十三
還原法置方根五千七百八十三自乘得積三千
三百四十四萬三千八十九合原積
開立方(即再乘方)
設立方積一千七萬七千六百九十六尺問每
面方若干
答曰二百一十六尺
依法列實作點(自末位單數作一點起逆)
(上每隔兩位點之有三點宜商三次)
求初商(用最上一點截原實兩位一為初商實查初)
(商表有小于一者是八其方根二即以二定為初商對實)
(首上一位書左綫之右而以其積數八對實一書左綫之左對減初商實餘二改書之以待次商)
初商二百尺(有三點初商是百)
求次商用第二點上餘實二七七為次商實
依法求得次商一十尺(書于初商二百之下而以其廉隅共積一百二十六萬一)
(千減㳄商實餘八一六改書之以待三商)
求三商用第三點上餘實八一六六九六為三商
實
隅三商再乘二一六
廉隅共積併得八一六六九六
依法求得三商六尺(續書次商一十之下而以廉隅共積八十一萬六千六百九十)
(六減三商實恰盡)
凡開得立方根二百一十六尺
還原置方根(二百一十六尺)自之得(四萬六千六百五十六尺)為平幂
又置平幂以方根乘之得一千七萬七千六百
九十六合原數
開三乘方
設三乘方積一億三千六百四萬八千八百九十
六問方根若干
答曰一百八
依法列實作點(自末位單數作一點)
(起逆上每隔三位點之)
求初商用最上一點截實
首位一為初商實
凡積一者其根亦一不必查表竟以一為初商(其積與實)
(對減恰盡)
初商一百(有三點初商是百)
求次商用第二點餘實三六四為次商實
隅次商三乘一
廉隅共積併得四六四一
依法求得廉隅共積四千六百四十一萬為次商一
十之積大於次商實不及減是無次商也法于初商
一百下書
求三商用第三點合上第二點餘實三六四八
八九六共八位為三商實(三商減積至末位第三點故合八位為其實)
凡求三商當合初商次商兩數乘定率以求泛積今
次商故只用初商數
隅三商自乘三次四九六
廉隅共積併得三六四八八九六
依法求得三商八(續書次商之下而以其廉隅共積三千六百四萬八千八百九)
(十六與餘實相減恰盡)
凡開得三乘方根一百八
還原置方根(一八)自乘得(一一六六四)為平幂平幂又
自乘得一億三千六百四萬八千八百九十六合
原積
或以方根一百八自乘三次亦同
開方簡法置三乘方積(一三六四八八九六)以平方法開
之得(一一六六四)再置(一一六六四)以平方開之得方根一百
八合問
開四乘方
設四乘方積一十三億五千一十二萬五千一百
七問方根若干
答曰六十七
依法列實作點(自末位單數作一點)
(起逆上每隔四位點之共兩點宜商兩次)
求初商用最上一點截原
實一三五一為初商實(查表有七)
(七七六小于實其根六即以六為初商而以其積七七七六對減初商實餘五七二五改書之以待次商)
初商六十(有兩點初商是十)
求次商用第二點上餘實五七二五二五一七
為次商實
隅次商四乘一八六七
廉隅共積併得五七二五二五一七
依法求得次商七(書于初商六十之下而以廉隅共積五億七千二百五十二萬五千)
(一百七減次商實恰盡)凡開得四乘方根六十七
還原置方根(六十七)自乘四次得積一十三億五千
一十二萬五千一百七合原數
開五乘方
設五乘方積一兆七千五百九十六萬二千八百七
十八億一百萬問方根若干
答曰五百一十
列實(數以單位)
(為根今原積尾位是)
(百萬故補六列之)
作點(自末單位)
(上作一點起逆上每隔五位點之)求初商(用最上一點截原實五位一七五九六為初商)
(實入表得五為初商對實首上一位錄左綫右即以其積數對實列左綫左相減餘一九七一改書之以)
(待次商)初商求到五百(有三點故初商是百)
求次商(用第二點上餘實一九七一二八七八一為次商實)
隅次商五乘一
廉隅共積併得一九七一二八七八一
依法求得次商一十(書初商五百之下再將廉隅共積一千九百七十一萬二千七)
(百七十八億一百萬去減次商實恰盡)
原實三點宜有三商而次商已減實盡無可商作
于次商下
凡開得五乘方根五百一十
還原置方根(五百一十)自乘五次復得一兆七千五
百九十六萬二千八百七十八億一百萬合原積
開六乘方
設六乘方積三百四十三億五千九百七十三萬八
千三百六十八問方根若干
答曰三十二
依法列實作點(自末位單數作)
(點起逆上每隔六位點之共兩點宜商兩次)
求初商用最上點截原
實三四三五為初商實(查表)
(得三為初商書左綫右而以其積數二一八七書左綫之左對減初商實餘一二四八改書以待續續商)
初商三十(有兩點故初商是十)
求次商用第二點上餘實(一二四八九七三八三六八)為次商實
隅次商六乘一二八
廉隅共積併得一二四八九七三八三六八
依法求得次商二(書初商三十之下再以廉隅共積與次商實對減恰盡)
凡開得六乘方根三十二
還原置方根(三十二)自乘六次得積(三四三五九七三八三六八)
合原數
開七乘方
設七乘方積一千一百億七千五百三十一萬
四千一百七十六問方根若干
答曰二十四
依法列實作點(自末位單)
(數作點起逆上每隔七位再作一點)
求初商用最上點截
原實一一為初商
實(查表得二為初商即以二書左綫之右而以其積二五六書左綫之左對減初商實餘八四四改書)
(之以待續商)
初商二十(有兩點初商是十)
求次商用第二點上餘實(八四四七五三一四一七六)為次商
實
廉隅共積併得八四四七五三一四一七六
依法求得次商四(書初商二十之下再將廉隅共積八四四七五三一四一七六與次)
(商實對減恰盡)
凡開得七乘方根二十四
還原置方根(二十四)自乘七次復得(一一七五三一四一七六)
合原數
或以根(二十四)自乘得(五百七十六)為平幂平幂又自乘得
(三十三萬一千七百七十六)為三乘方積三乘方積又自乘得(一一)
(七五三一四一七六)亦合原數
開方簡法置設積(一一七五三一四一七六)以平方法開之
得(三三一七七六)又置為實以三乘方法開之得方根二十
四
或置設積(一一七五三一四一七六)用平方法連開三次亦得
方根二十四
開八乘方
設八乘方積一千六百二十八萬四千一百三十五
億九千七百九十一萬四百四十九問方根
答曰四十九
列實(法同前)
作點(自末位單數作)
(點起逆上每隔八位點之)
求初商(用最上一)
(點截原實一六二八四一三為初商實查表得八乘綫方積二六二一四四其根四即以四定為初商書左)
(右而以其積數書左綫左對減初商實餘一三六六二六九以待次商)
初商四十(有兩點初商是十)
求次商用第二點上餘實(一三六六二六九五九七九一四四九)為
次商實
隅次商八乘三八七四二四八九
廉隅共積併得一三六六二六九五九七九一四四九
依法求得次商九(書初商四十之下再將廉隅共積對減次商實恰盡)
凡開得八乘方根四十九
還原置方根(四十四)自乘八次復得(一六二八四一三五九七九一)
(四四九)合原積
開九乘方
設九乘方積八十三兆九千二百九十九萬三千六
百五十八億六千八百三十四萬二百二十四問
方根若干
答曰六十二
列實(法同前)
作點(自末位單數作)
(點起逆上每隔九位點之)
求初商(如法用最上一點原積八位截為初商實查表得九乘方根六即以六為初商而以其積)
(數六四六六一七六減初商實餘二三四六三七六待續商各如法書之)
初商六十(冇兩點初商是十)
求次商用第二點上餘實二三四六三七六五
八六八三四二二四為次商實
隅次商九乘一二四
廉隅共積併得二三四六三七六五八六八三四二二四
依法求到次商二(書于初商六十之下乃以其廉隅共積二十三兆四千六百三十七)
(萬六千五十八億六千八百三十四萬二百二十四減次商實恰盡)
凡開得九乘方根六十二
又法置九乘方積(八三九二九九三六五八六八三四二二四)以平方
法開之得(九一六一三二八三二)為四乘方積再以四乘方
法開之得方根(六十二)
或置九乘方積(八三九二九九三六五八六八三四二二四)以四乘方開
之得(八三四四)再以平方開之得方根(六十二)並同
還原以方根(六十二)自乘九次得原積
或以原根(六十二)自乘四次得(九一六一三二八三二)為四乘方
積再以四乘積四乘得原積亦同
開十乘方
設十乘方積七千四百三十億八百三十七萬
六百八十八問方根
答曰一十二
依法列實作點(自末位單)
(數作一點起逆上每隔十位再作一點)
求初商(用最上點截實首位七為初商)
(實查表得十乘方根一定為初商即以其積一)
(減初商實七餘六改書之以待續商)
初商一十(有二點初商是十)
求次商用第二點上餘實六四三八三七
六八八為實
隅次商十乘二四八
廉隅共積併得六四三八三七六八八
依法求得次商二(書初商一十之下再將廉隅共積減次商實恰盡)
還原置方根(一十二)自乘十次復得七千四百三十
億八百三十七萬六百八十八合原積
又法置方根(一十二)自乘(一四四)為平幂平幂自乘(二)
(七三六)為三乘方積三乘方又自乘得(四二九九八一六九六)為
七乘方積再以根再乘之立積(一七二八)乘之得十乘方
積
開十一乘方
設十一乘方積七千三百五十五萬八千二百七十
五億一千一百三十八萬六千六百四十一問方根
若干
答曰二十一
列實(法同前)
作點(自末位單數作點起)
(逆上每隔十一位點之)
求初商用最上一點截實七三五五為初商實查
表得十一乘方根二定為初商(以其積四九六對減初商實餘三二五)
(九以俟續商皆各如法書之)
初商二十(有二點初商是十)
求初商用第二點上餘實(三二五九八二七五一一三八六六四一)為
次商實
廉隅共積併得三二五九八二七五一一三八六六四一
依法求得次商一(書初商二十之下其廉隅共積三千二百五十九萬八千二百七十)
(五億一千一百三十八萬六千六百四十一減餘實恰盡)
凡開得十一乘方根二十一
還原用方根(二十一)自乘十一次復得原積
又法置方根自乘再乘得(九二六一)為立方積立方積
自乘得(八五七六六一二一)為五乘方積五乘方積又自乘得
十一乘方原積
開方簡法置設積(七三五五八二七五一一三八六六四一)以平方法
開之得五乘方積(八五七六六一二一)又置為實以五乘方法
開之得根二十一
開十二乘方
設十二乘方積一十五兆四千四百七十二萬三千
七百七十七億三千九百一十一萬九千四百六十
一問方根若干
依法列實作點(自末位單數作點起逆上隔十二位點之)
求初商用最上一點截原實一五四四七為初商
實查表得十二乘積(八一九二)其方根二即以二定為初
商(其積數與實對減餘七二五五再俟續商)
求初商用第二點上餘實七二五五三三七七七
三九一一九四六一為次商實
廉隅共積併得七二五五二三七七七三九一一九四六一
依法求得次商一(書于初商二十之下再將廉隅共積七兆二千五百五十二萬三千)
(七百七十七億三千九百一十一萬九千四百有六十一以減餘實恰盡)
凡開得十二乘方根二十一
還原置方根二十一自乘十二次復得原積
或以方根(二十一)自乘得(四四一)再乘得(九二六一)三乘得(一九)
(四四八一)為三乘方積即以三乘方積自乘得(三七八二二八五九)
(三六一)再自乘得(七三五五八二七五一一三八六六四一)為十一乘方積
又置為實而以方根(二十一)乘之得十二乘原積
又法以方根自乘再乘得(九二六一)為立方積就以立
方積自乘三次得(七三五五八二七五一一三八六六四一)為十一乘方
積如前再以方根乘之亦得原積
又法以根(二十一)自乘之平方(四四一)為法自乘四次
得九乘方積(一六六七九八八九七八二一)再以根(二十一)再乘之
立方(九二六一)乘之得十二乘原積並同
論諸乘方簡法
凡開平方二次即三乘方也是為方之方開平方立方
各一次五乘方也可名為立方之平方亦可名為平方
之立方
開平方三次七乘方也或三乘方平方各開一次亦同
可名為平方之三乘亦可名為三乘方之平方
開立方二次八乘方也可名為立方之立方
開四乘方平方各一次九乘方也可名為四乘方之平
方
開平方二次立方一次十一乘方也或三乘方立方各
一次亦同可名為三乘方之立方亦可名為立方之三
乘方
按惟四乘方六乘方十乘方不能借用他法同文算
指謂四乘方開二次為六乘方又謂四乘方開三次
為十乘方非也且四乘方平方各一次已為九乘方
矣安得有開四乘方二次而反為六乘開四乘方三
次而止為十乘乎必不然矣
演諸乘方逓增通法
平方積自乘為三乘方立方積自乘為五乘方三
乘方積自乘為七乘方四乘方積自乘為九乘方
五乘方積自乘為十一乘方六乘方積自乘為十三
乘方七乘方積自乘為十五乘方八乘方積自乘
為十七乘方九乘方積自乘為十九乘方十乘方
積自乘為二十一乘方十一乘方積自乘為二十三
乘方十二乘方積自乘為二十五乘方十三乘方
積自乘為二十七乘方十四乘方積自乘為二十九
乘方十五乘方積自乘為三十一乘方(以上並超兩位)
平方積再自乘為五乘方立方積再乘為八乘方
三乘方積再乘為十一乘方四乘方積再乘為十四
乘方五乘方積再乘為十七乘方六乘方積再乘
為二十乘方七乘方積再乘為二十三乘方八乘
方積再乘為二十六乘方九乘方積再乘為二十九
乘十乘方積再乘為三十二乘方(以上並超三位)
平方積自乘三次為七乘方立方積自乘三次為十
一乘方三乘方積自乘三次為十五乘方四乘方
積自乘三次為十九乘方五乘方積自乘三次為二
十三乘方六乘方積自乘三次為二十七乘方七
乘方積自乘三次為三十一乘方(以上並超四位)
平方積四乘為九乘方立方積四乘為十四乘方
三乘方積四乘為十九乘方四乘方積四乘為二十
四乘方五乘方積四乘為二十九乘方(以上並超五位)
平方積五乘為十一乘方立方積五乘為十七乘方
三乘方積五乘為二十三乘方四乘方積五乘為
五十九乘方(以上並超六位)
平方積六乘為十三乘方立方積六乘為二十乘方
三乘方積六乘為二十七乘方四乘方積六乘為
三十四乘方(以上並超七位)
平方積七乘為十五乘方立方積七乘為二十三乘
方三乘方積七乘為三十一乘方(以上並超八位)
平方積八乘為十七乘方立方積八乘為二十六乘
方三乘方積八乘為三十五乘方(以上並超九位)
平方積九乘為十九乘方立方積九乘為二十九乘
方(以上並超十位)
(平方至十二乘方已有初商表其十三乘以後不及詳列推以根之為二為三者演之至三十二乘以見)
(其意)
根二(至三十二乘則有十位)根三(至三十二乘則有十六位)
(十三乘)一六三八四四七八二九六九
(十四乘)三二七六八一四三四八九七
(十五乘)六五五三六四三四六七二一
(十六乘)一三一七二一二九一四一六三
(十七乘)二六二一四四三八七四二四八九
(十八乘)五二四二八八一一六二二六一四六七
(十九乘)一四八五七六三四八六七八四四一
(二十乘)二九七一五二一四六三五三二三
(二十一乘)四一九四三四三一三八一五九六九
(二十二乘)八三八八六八九四一四三一七八八二七
(二十三乘)一六七七七二一六二八二四二九五三六四八一
(二十四乘)三三五五四四三二八四七二八八六九四四三
(二十五乘)六七一八八六四二五四一八六五八二八三二九
(二十六乘)一三四二一七七二八七六二五五九七四八四九八七
(二十七乘)二六八四三五四五六二二八七六七九二四五四九六一
(二十八乘)五三六八七九一二六八六三三七七三六四八八三
(二十九乘)一七三七四一八二四二五八九一一三二九四六四九
(三十乘)二一四七四八三六四八六一七六七三三九六二八三九四七
(三十一乘)四二九四九六七二九六一八五三二一八八八五一八四一
(三十二乘)八五八九九三四五九二五五五九六五六六五五五五二三
附開多乘方求次商捷法
列實作點截實求初商如常法既得初商減一等自乘
為廉積(加五乘方則用四乘)又以本乘方數加一為廉數(如五乘方則用)
(六)廉數乘廉積得數為法以除餘實為次商遂合初商
次商數依本乘方數乘之(如五乘方亦自乘五次)得積合原數定
所得為方根(如原積數少不及減則改次商及減而止)
假如三乘方積五百七十六萬四千八百一問方根
若干
答曰四十九
如法於初商表取三乘方積二五六
減原實定初商為四十餘實(三二四八)
(一)為次商實法置初商四自乘
再乘得(六四)為廉積(本方三乘故廉積用再乘為減一等)又以四為
廉數(三乘方故用四為廉數為加一數)廉數乘廉積得(二五六)為法
以除次商實得九為次商(得數可進一十因欲存第二廉以下廉隅積數不得)
(滿除只商作九數待酌)遂合初商次商共四十九依法自乘得
(二四一)又以(二四一)自乘得(五七六四八一)以較原實相同減
盡即定四十九為三乘方根
歷算全書卷五十九
