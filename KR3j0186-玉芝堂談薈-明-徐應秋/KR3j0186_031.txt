欽定四庫全書
玉芝堂談薈卷三十一
明徐應秋撰
字音通用
古聲有通用者如益為翳契為卨臯為咎君牙為君雅
班史以龜兹為丘慈范史以龜兹為屈且審食其為異
基趙食其謂食其是也古字有通用者如陶為繇垂為
倕鯀為鮌虺為儡紂為受下馬之為蝦蟆琵琶之為聲
婆古今人表以君疇為尹夀孟喜以箕子為美兹是也
又龍可作寵毛詩既見君子為龍為光是也耐可作能
漢碑柔遠耐邇是也是可作視荀子是其庭可以搏鼠
是也視可作示漢書視其節儉飛可作非蔡君頌飛陶
唐其孰能若是是也遁可作廵漢書平當逡遁有恥是
也太可作世太子為世子太室為世室是也厲可作癘
衛方碑砥仁癘義帝堯碑癘我以仁是也宗可作尊尊
盧氏是為宗盧賈逵以宗盟為尊盟榖梁以伯宗為伯
尊是也左襄二十五年子産對晉云庸以元女大姬配
胡公而封諸陳以備三恪恪當讀為客恪客古通用又
衛侯入逆于門者顉之而已說文顉低頭也徐云低頭
以應也今作頷昭十三年芊姓有亂必季實立今氏書
有乜姓而無芊姓諸韻書乜芊二字同音皆訓羊出聲
則知芊即古乜字昭二十五年隠民多取食焉國語勤
恤民隠而除其害也詩如有隠憂隠當讀為殷古通用
又公徒釋甲執冰而踞冰讀為棚箭房之盖冰棚古通
用定三年唐成公有兩肅爽馬爽讀為霜爽霜古通用
論語多見其不知量也多當為袛正義云古袛字孟子
河海之于行潦潦讀為澇潦澇古通用素問脉泣而血
虚又云寒氣入經而稽遲泣而不行又云食多鹹則脉
凝泣而變色泣讀為澁泣澁古通用漢書兵難隃度隃
讀為遥即古遥字呂紀未敢訟言誅之訟讀為公古公
字思玄賦顝羈旅而無友兮顝讀為獨顝獨古通用百卉
含蘤蘤讀為花古花字秦方士徐市又作徐福市讀為
黻古黻字司馬長卿大人賦仙仙有凌雲之氣仙讀為
飄仙飄古通用
敦字十二音
楊用修曰敦有九音灰韻音堆詆也詩敦彼獨宿注獨
宿不移貌賓戲欲從堥敦而度高乎泰山堥敦皆小丘
名元韻音惇大也姓敦名洽衛之醜人又音豚敦煌郡
名寒韻音團聚貌詩敦彼行葦蕭韻音雕畫弓天子弓
也一作弴凖韻音凖布帛幅廣也周禮内宰出其度量
敦制阮韻音遯左傳渾敦隊韻音對器名周禮珠槃玉
敦願韻音頓竪也又太歲在子曰困敦號韻音導覆燾
一作敦周禮司几筵每敦一几陳士元曰敦有十二音
一都昆切音墩怒也袛也誰何也又勉也廹也詩王事
敦我取廹義又衛有醜人敦洽仙人有敦圍是也一徒
官切音團聚也詩敦彼行葦有敦瓜苦是也一都回切
音堆丘阜也賓戲欲從堥敦是也又獨處不移貌詩敦彼
獨宿是也一丁聊切音雕義同詩敦琢其章是也又與
弴同天子弴弓詩作敦弓是也一都内切音對器名盂
瓿之屬周禮珠槃玉敦是也一都困切音頓堅也太歲
在子曰困敦在午曰敦牂困讀羣牂讀贓一杜到切音
導覆幬也周禮敦一几是也一之尹切音凖布帛幅廣
也一徒損切音伅義同倱伅不慧也一徒渾切音豚大
也郡名燉煌是也一他昆切音燉義同憞溷一惡也一
徒對切音隊與懟同怨也此十有二音並無董治之義
朱子注孟子使虞敦匠事為董治作棺之事或以方言
為解耳又軍後曰敦逸周書武順解一卒居前曰開一
卒居後曰敦亦音堆
苴字十四音
字音不可不細辨如句有四音虞韻音拘須句地名尤
韻音篝句吴地名高句麗遼東國名句踐越王宥韻音
遘句當又姓遇韻音據章句又句容縣名屈字有四一
屈原人名屈産河東地名九勿切音與匊同尺蠖之屈
與屈信之屈曲勿切音與趜同漢書賈誼傳用之無度
物力必屈渠勿切音與倔強之倔同玉藻君命屈狄通
作闕翟后服刻繪為衣不畫也空字亦有四音平聲音
枯公切說文虚也天曰太空紗名方空是也上聲音孔
考工記函人視其鑚空舜紀穿為匿空旁出莊子礨空
之在天澤注小穴也張騫傳樓蘭姑師小國當空道大
宛傳張騫鑿空是也去聲音控詩不宜空我師論語其
庶乎屢空揚子酒誥之篇俄空焉是也入聲音屈古者
穴地穿崖而居謂之土空司空官名周禮注司空主國
空地以居民是也差有七音支韻音义宜切不齊也差
汝參差皆韻音釵使也詩榖旦于差夫差吴王名歌韻
音磋禮記御者差沐淛米瀋為沐也景差人名麻韻音义不
相值也差錯個韻音挫足跌也過也周禮注有差分重
差之說賁字有七音彼義切易卦名也陸德明云彼為
反徐廣云甫寄反李軌云府甕反傅氏云古班字王肅
符文切禮記廣賁之音作而民剛毅荀子下比周賁潰
以離上矣音父吻切又沸也榖梁傳覆酒于地而賁反
方問切禮記賁軍之將義與僨同又音肥周勃為襄賁
令地在東海史黥布傳趙將賁赫又音墳大也尚書用
宏兹賁淮南子鼈三足曰能龜二足曰賁食之殺人骨
肉皆化為水又音奔尚書虎賁三千周禮虎賁氏又音
番山海經桂林八樹在賁隅又音渾韓文注陸渾山古
作陸賁又與墳同古文禹貢厥土黑賁注土膏脉起也
以此証之不止七音矣苴字有十四音一切閭切麻也
子閭切苴杖也又子旅切賈誼傳冠雖敝不以苴履師
古曰苴者履中之藉也又布交切天苴地名在益州見
史記注又子邪切菜壤也一曰獵場又似嗟切苴咩城
在雲南又鉏加切詩傳曰木中傅草也水草曰苴一作
&KR0034;又作浾今作渣非又都買切土苴不精細也又側不
切糞草也又側魚切說文曰酢菜也又莊俱切姓也漢
有苴氏又則吾切茅藉祭又將預切糟魄也又子余切
苞苴囊貨也
離有十五義
字義之多者莫如離離别通訓也卦名見易黃離倉庚
見說文大琴曰離見爾雅流離鳥名見毛詩註長離鳳
雛也又纖離良馬名見李斯書侏離夷語也見史記陸
離衆貌參差也見文選木名見孔子世家水名見地理
志人姓見氏族志江離草名接離冠名此皆字書已引
者又公羊傳二人會曰離會謂各是所是各非所非不
能定也此離與二鳥離立之離同又艾字有十七義艾
說文冰臺也即今灸艾一曰老也禮記曲禮五十曰艾
屈原九歌舞幼艾注艾長也幼艾猶言少長爾雅艾歷
也郭璞曰長者多所更歷也詩朕未有艾又養也爾雅
頤艾育養也詩福禄艾之方言汝潁梁宋之間謂養為
艾又美好也孟子知好色則慕少艾戰國策公子年謂
趙王與幼艾高誘註云艾美女也又過半也詩夜未艾
注久也又詩或肅或艾毛云治也又止也息也左傳襄
九年大勞未艾又安也詩保艾爾后又豕也左傳艾豭
是也金履祥云艾一說白也一說半白也少艾謂少年
方半也趙岐孟子註艾幼好也又懲創也魏相傳無所
懲艾是已又修治也孟子私淑艾是已一曰邑名在南
昌又姓又切字廣韻割也刻也近也廹也增韻又急也
又刀批也博雅治骨謂切又苟且曰一切如以刀切物
苟取整齊不顧長短縱横又大槩曰一切又&KR1018;切也剴
切也又反切一韻之字相摩以成聲謂之切又門限曰
切漢昭陽宫切皆銅沓冐黃金塗
委蛇十二變
洪景盧曰歐公樂郊詩云有山在其東有水出逶夷近
歲丁朝佐辨正謂其字參古今之變必有所據予因其
說而悉索之此二字凡十二變一曰委蛇本詩羔羊退
食自公委蛇委蛇毛公注行可從跡也陸司農曰魚属
連行蛇属紆行委蛇義盖取此鄭箋委蛇自得之貌委
于危反蛇音移左傳引此句杜注云順貌蘇秦傳委蛇
蒲伏索隠曰面掩地而進若蛇行也莊子載齊威公澤
中所見其名亦同莊子司馬彪注委蛇泥鰌也管子注
委蛇澤鬼名二曰委他詩君子偕老委委佗佗毛注委
委者行可委曲從迹也佗者德平易也三曰委迱韓詩
釋上文云公正貌說文逶迤斜去貌一作□陀四曰倭
遲詩四牡騑騑周道倭遲注歷遠之貌五曰倭夷韓詩
之文也六曰威夷潘岳詩迴谿縈折阻峻阪路威夷孫
綽天台山賦既克隮于九折路威夷而修通李善注引
韓詩周道威夷薛君曰威夷險也七曰委移離騷經載
雲旗之委蛇一本作委移注雲旗委移長也八曰逶移
劉向九歎遵江曲之逶移九曰逶蛇後漢費鳳碑君有
逶蛇之節十曰蜲蛇張衡西京賦女娥坐而長歌聲清
暢而蜲蛇李善注蜲蛇聲餘詰曲也十一曰&KR0146;迤漢逢
盛碑當遂&KR0146;迆立號建基十二曰威遲劉夢得詩柳動
御溝清威遲堤上行韓公南海廟碑蜿蜿蛇蛇亦然也
則歐公正用韓詩朝佐不暇尋繹之爾然又考韓退之
詩有委陀交結後漢邳肜傳有委陀還旅李鉉字辨又
作㣦&KR0008;則此字盖十四變矣又今人用碌碌字本出老
子碌碌如玉落落如石孫緬唐韻引此句及王弼别本
以為琭琭又史記毛遂傳公等錄錄因人成事唐韻以
為娽娽漢書錄錄未有竒節顔師古註錄錄猶鹿鹿言
在凡庶之中也馬援傳今更共陸陸莊子漁父篇禄禄
而受變于俗後生或不盡知
凝脂讀佞
詩膚如凝脂唐詩日照凝紅香白樂天詩落絮無風凝
不飛又舞繁紅袖凝歌切翠眉愁又舞急紅腰凝歌遲
翠黛低徐翰臣詞重省别時淚漬羅巾猶凝張子野詞
蓮臺香蠟殘痕凝高賓王詞想蓴汀水雲愁凝柳耆卿
詞遍天邊亂雲愁凝俱讀佞杜子美詩忽忽窮愁泥殺
人元微之憶内詩顧我無衣搜畫匣泥他沽酒拔金釵
杜牧之登紅華樓詩為郡異鄉能泥酒非烟傳郎心應
似琴心怨脉脉春心更泥誰楊乘詩晝泥琴聲夜泥書
元豨文原贈妓詩銀燈影裏泥人嬌柳耆卿詞泥讙邀
寵最難禁泥俱讀擬嵇康琴賦春蘭被其東沙棠植其
西涓子宅其后玉醴涌其前趙壹窮鳥賦幸賴大賢我
矜我憐昔濟我東今振我西魏明帝凉風夕起悲彼秋
蟬變形易色隨風東西曹子建飛蓬篇驚朕接我出故
歸彼中田當南而更北謂東而反西漢樂章象載瑜白
集西食甘露飲榮泉文西俱讀先唐詩錢唐蘇小小人
道最夭邪又長安女兒雙髻鴉隨風趁蝶學夭邪宋詞
杏靨夭邪榆錢薄淡張仲宗詞薄劣東風夭邪柳絮明
朝重覓吹笙路碧雲香雨小樓空春光已到銷魂處夭
俱讀歪樂天詩羌管吹楊柳燕姬酌蒲桃銀含鑿落盞
金屑琵琶槽秦再思昨日施僧裙帶上斷腸猶繫琵琶
絃又四絃不似琵琶聲亂寫真珠細撼鈴又忽聞水上
琵琶聲又燭淚連盤疊蒲桃又對東溪野枇杷張祐詩
生摘枇杷酸空樓一曲琵琶聲白樂天詩四十着緋軍
司馬男兒官職未蹉跎一為州司馬三見歲重陽武
元衡惟有白鬚張司馬不言名利尚相從蒲桃之蒲琵琶之
琵司馬之司俱從去聲又相字作入聲為問長安月誰教不
相離是也相字下自注云思必切唐詩三十六所春宫
殿一一香風透管絃又綠漲東西南北水紅闌三百九
十橋又春城三百九十橋夾岸朱樓夾柳條又煩君一
日殷勤意示我十年感遇詩十俱音諶作平聲唐彦謙
雨詩燈檠昏魚目薰罏咽麝臍檠作去聲王建贈李僕
射詩每日城南空挑戰以挑作上聲贈田侍中歸鎮詩
綠忩紅燈酒初新以燈作去聲李山甫赴舉别所知黃
祖不憐鸚鵡客誌公偏賞麒麟兒以麒為去聲元微之
春遊篇欲終心懶慢轉恐意闌散以散為平聲劉刪詩
回艫乘𣲖水舉帆逐分風張曲江詩征鞍稅北渚歸帆
指南郵趙東曦詩帝城馳夢想歸帆滿風飇包何詩錦
帆乘風轉金裝照地新孟浩然詩嶺北回征帆巴東問
故人徐安貞詩暮雨衣猶濕春風帆正開帆字作梵音
杜少陵詩遠投錦江波投音豆
字音異讀
瀧水之瀧(音雙)句讀之讀(音豆)肅爽之爽(音霜)月氏之氏(音攴)甪
里之甪(音禄)汨羅之汨(音博縣名)又汨羅之汨(音密水名)不其之其
(音基)吞姓之吞(音天)魯般之般(音班)先零之零(音憐)樊於期之於
(音烏)赤市之市(音芾)獻尊之獻(音荷)姑射之射(音益)滹池之池(音駝)
令居之令(音連邑名)寧馨之寧(音寗)彊埸之埸(音易)選懦之懦(音軟)
盟津之盟(音孟)國土之土(音度)繒繳之繳(音勺)繁延夀之繁(音皤)
方與縣之方(音防)枹鼓之枹(音孚)單于之單(音禪)綸巾之綸(音關)
犧尊之犧(音授)率更之率(音律)平反之反(音番)牢愁之愁(音曹)風
裁之裁(去聲)奉朝請之請(去聲)尸解之解(音□)衆生之衆(音中)落
魄之魄(音拓)隠几之隠(音印)提撕之撕(音西)滑稽之滑(音骨)服匿
之服(音避)椎結之結(音髻)濡水之濡(音丸)休屠之屠(音儲)莫囂之
囂(音敖)酒鎗之鎗攙槍之槍(俱音鐺)戲下之戲(音摩)釐公受釐
之釐(音僖)旁魄之魄(音薄)旖旎之旎(音儺)天苴之苴(音巴)褒余之
余(音斜)玄端之端(音冕)妖蠱之蠱(音冶)三紅之紅(音降)鬱隆之鬱
(音藴)日施之施(音移)須搖之搖(音臾)伊帆之帆(音祈)旖施之施(音旎)
柴池之柴(音差)操差之操(音參)斗獻之獻(音希)無虞之虞(音閭)義
堂之義(音儀)遁廵之遁(音逡)烰火之烰(音庖)翩幅之幅(音翻)餘汗
之汗(音干)烏亘之亘(音桓)輪邊之邊(音扁)宛拳之宛(音欝)團焦之
焦(音標)揣靡之靡(音摩)華聊之聊(音騮)中盾之盾(音允)淫預之淫
(音□)川攔之攔(音楝)炫爚之爚(音燿)倜倡之倡(音悵)欝壘之壘(音律)
都龐之龐(音龍)觜星之觜(音崔)臯比之比(音皮)沙羡之羡(音□)費
褘之費(音蜚)虔劉之劉(音廬)宛句之句(音劬)倪来之来(音黎)商顔
之顔(音崖)負尾之負(音陪山名)涒漢之漢(音灘)井幹之幹(音韓)關弓
之關(音灣)羡門之羡(音延)溠水之溠(音磋)茄下之茄(音荷)烏秺之
烏(音鴉)洛陽令諸於之諸(音遮)角亢之亢(音&KR0008;)陳蔡不羹之羹
(音郎)僕區之區(音甌)洓水之洓(音溲)汜勝之汜(音帆)隋星之隋(音妥)
票姚之姚(音鷂)伍員之員(音運)越席之越(音活)隆凖之凖(音拙)假
借之假(音嫁)巢縣之巢(音剿)高麗之麗(音犂)數竒之竒(音基)龍且
之且(音苴)孟賁之賁(音奔)桑乾之乾(音干)烏號之號(音豪)委積之
積(音恣)鼓吹之吹(音翠)溺儒冠之溺(音尿)華山之華(音化)長物之
長(音仗)走曠之走(音奏)倉卒之卒(音椊)曳&KR3726;之曳(音洩)楚些之些
(音梭)鹽筴之筴(音策)&KR1779;為之&KR1779;(音虔)母追之母(音牟)獵較之較(音角)
逕庭之庭(音聽)阿誰之阿(音遏)汗衊之衊(音抺)騷除之騷(音掃)大
纛之纛(音到)徙縣之徙(音斯)龍兊之兊(音奪趙地)虹縣之虹(音綘)會
稽之會(音貴)天姥之姥(音母)逗留之留(音溜)盤飱之飱(音孫)一抔
之抔(音□)骨朵之朵(音都)仰給之仰(音釀)揖厭之厭(音葉推手曰揖引手
曰厭)共張之共(音公陳設也)屈軼之軼(音佚)結襪之結(音繫)一切之
切(音砌)百揆之揆(音跪)貪冒之冒(音墨)契丹之契(音乞)洗馬之洗
(音先)訑慢之訑(音誕)
禁天高上天
周宣帝自稱天元皇帝禁人有天高上天之稱改高姓
為姜九族高祖為長祖宋政和中禁人以龍天君王帝
上聖皇玉主等為名字故毛友龍但名友句龍如淵稱
句如淵葉天將但名將樂天作但名作方天仕改名大
仕方天若改名元若衛上達賜名仲逹葛君仲改名師
仲周綱字君舉改字元舉俞聖求改名應求程瑀字伯
玉改字伯禹宣和中詔罷前禁云洪武三年禁革小民
毋以天國君臣聖神堯舜禹湯文武周漢晉唐宋等國
號為名字正統十年進士登科錄凡天字皆作䒶云出
内閣意景泰中幸太學謝表内閣自為之中有管窺霄蠡
測海句盖亦避天字也時有識者詫其事正德初逆瑾
擅政禁民不得用天等字為名如郎中方天雨但名雨
參議倪天民但名民未幾瑾誅識者謂無天之罪已兆
于此
五色賦
唐寇豹與謝觀同在崔裔孫門下以才藻知名豹謂觀
曰君白賦有何佳語觀曰曉入梁王之苑雪滿羣山夜
登庾亮之樓月明千里觀謂豹曰君胡不作赤賦豹曰
田單破齊之日火燎平原武王伐紂之年血流標杵文
山效之作黑賦孫臏啣枚之際半夜失蹤逹摩面壁以
来九年閉目座中一客賦青曰帝女之望巫陽遠山過
雨王孫之别南浦芳草連天一客賦黃曰杜甫柴門之
外雨漲春流衛青油幕之前沙含夕照文山評月明千
里得白之神曰火曰血不免着跡或改之曰孫綽賦天
台景赤城霞起而建標杜牧詠江南春十里鶯啼而映
綠又賦黃曰靈均之嘆木葉秋老洞庭淵明之啜落英
霜清彭澤楊用修改黑賦周庭之列畢蘇裳如蟻陣陳
閣之迎張孔鬢似鴉翎予嘗從友生小集席間以五色
字在下者為令除花名外如槐花黃舉子忙文選熟秀
才綠枇杷黃醫者忙橘子黃醫者藏樹頭紅田裏空塗
額之蜂黃寫書之蒸青汗青王夷甫口中雌黃老
子有牝牡驪黃字法有飛白粧飾有鉛紅蛾綠智瓊額
黃七命菜黃之鮐注菜黃地名校書有鉛黃奏疏有貼
黃飲酒有舉白浮白東坡詩仍須煩素手自點葉家白
(建溪茶名)馬病有玄黃珍味有熊白燕翠星名有太白嫦娥
奔月占于有黃唐書諸道歲進閹兒號私白列子執雕
虎力士名有中黃抱朴子黃帝適東岱而奉中黃樂府
有解紅曲云百戲罷五音清解紅一曲教新成馬名有
騰黃翠黃飛黃吉黃腹丹又女工為女紅馬名炤夜白
大杖名孟青大枷名彌尾青鳥名有海東青元朝鴈佳
名昔寳赤河間王馬追風赤又馬名有龍驤赤奔虹赤
發電赤什代赤颯露紫翔麟紫蘢菘白騰霜白旋風白
橘譜有海紅宋世馬有好頭赤姜堯章吹洞簫度曲妓
小紅輙歌而和之崔氏青衣名輕紅閬州參軍黃涉婢
曰笑春紅昭宋末供奉琵琶樂工有關小紅漢王靈孝
為雌狐所魅名阿紫清異錄雪名冷飛白犀角之佳者
名鷄昧白米之佳者名竹根黃稻名有回頭黃異聞總
錄太原府二龍威靈甚著廟貌特雄常化形為青蛇人
目為大青小青又聰道人結廬入和山東峰二虎為之
衛名大青小青王公權家酒名荔枝綠藥名有曾青空
青半黃雄黃雌黃蛇黃包肜天竺黃水脂碧骰子名六
赤鳥名有十二紅九旗中有大赤武王懸紂頭于太白
酒器有大白單雄信槍名寒骨白北俗罷任以花枝挂
彩曰長紅木有男青女青冬青珠有結綠元時雙調曲
名有呼圖哩巴石林燕語表章略舉事目與日月道里見
于前及封皮者謂之引黃曹明善曾作詞剌巴延名岷
江綠金史有阿里白謂以物與人而人已愛物也清異
錄香附子湖人謂之回頭青宣和間染色有太師青義
渠貢馬有玆白錢名有紫紺元朝侍御之最親者有云
都齊快行人號珪齊官名有達嚕噶齊司閽者曰巴勒
噶齊珮櫜鞬侍左右者曰浩爾齊佩弓矢守禦者曰和
托齊牧馬圉人曰阿克塔齊主服御者曰舒固爾齊主酒
者曰達喇齊主膳者曰博囉齊主潼者曰哈喇齊佩刀
守禦者曰鄂德齊奏樂者曰呼喇齊諸部族軍曰特摩
齊典文史者曰必且齊捕獵者曰齊哩克齊譯文史者曰
克哷穆爾齊主馬者曰摩哩齊牧駱駝者曰特默齊牧羊
者曰和尼齊忠勇之士曰巴圖爾齊驛𫝊文簿為烏拉齊
張志和奴婢各一人一名漁童一名樵青佛書有帝青酉
陽雜俎有劄青談圃芡名水流黃清異錄木香名大通
綠青鹽名小帝青蘆薈別名鬼丹㯽榔名洗瘴丹瓜蔞
根名地白山海經有瑤碧白丹黑丹禹貢有砮丹建安
能仁院茶名石巖白韋巨源食品有貴妃紅胭脂暈品
有萬金紅小春紅大春紅穆宗建殿閣以縹青和丹砂
末名長慶赤酒名有珍珠紅荔枝譜有陳紫江綠方家
紅何家紅法石白奪先紅馬先白郎官紅一品紅洞中
紅星毬紅瑞堂紅麝囊紅玉堂紅七夕紅馬家綠嘉客
紅藍家紅周家紅玳瑁紅又考五色之目爾雅一染謂
之縓再染謂之竀三染謂之纁此三染者皆丹汁染之
考工記云三入為纁五入為緅七入為緇爾雅與考工
記皆不言四入六入士冠禮有朱紘之文鄭注朱則四
入者是更以纁入赤汁而為朱也淮南子以湼染紺則
黑于湼即黑色也纁若入赤汁則為朱若不入赤汁而
入黑汁則為紺矣以此緅入黑汁則為緅相類之色若
更以此緅入黑汁則為玄是六入為玄故士冠禮注亦
云玄六入也更以此玄入黑汁則為緇是七入為緇玄
緇亦相類之色說文云紺帛染青揚赤色緅綘色廣雅
碧縹紺繰&KR0008;緅總蒼青也肜丹朱赩纁綘&KR0008;灼赫緹&KR0008;
赤也斢黊䵎黇&KR0008;黅&KR3313;䵋黃也□皛晢皢皬皭皚的皏
㿣皤皎翯㓗白也黝黦黯黶默䵡&KR1580;皂&KR3172;湼玄□緇墨
黸黮蕉黎黔□黴䆀䵳黚滇黳黗黲黟黑也近黑曰弋
似綠色曰校赤多白少為縉帛青白色曰縹淺黃色曰
緗白色曰鵫青色為葱皂色為袀又有天縹淺綘女貞
黃天水碧退紅不皂環濟要略間色有五紺紅縹紫流
黃又青别為蒼赤别為朱析朱為緋黃别為黅白别為
縞黑别為玄又逸雅青白赤黃黑為五方正色白加青
為碧為西方間色白加赤為紅為南方間色黑加赤為
紫為北方間色青加黃為綠為東方間色黃加黑為流
黃為中央間色佛經尼羅青也阿羅那赤也盧醯咀迦
沙野同叔羅白也迦茶黑也一曰訖里瑟拏黑也健陀
羅黃也羅差紫也冰迦羅蒼也
玉東西
王岐公宫詞碧桃花下試枰碁誤算籌先一着低輸却
鈿釵䨇翡翠可勝重勸玉東西曾南豐集齊地寒甚夜
霧凝于木上飄滿階庭尤為可愛遂作詩曰園林初日
静無風霧淞花開樹樹同記得集英深殿裏舞人齊插
玉瓏鬆開禧間韓侂胄以用兵啟釁中外憂憤史彌遠
定計擁至玉津園側殺之高九萬有詩弔之曰拂曉官
家簿錄時未曾吹徹玉參差傍人不忍聽鸚鵡猶向金
籠喚太師元張思廉太真明皇並笛圖黑奴絃索花奴
鼓諢奴撫掌閹奴舞阿嬌自品玉&KR0785;瓏御手夷猶親按
譜玉東西玉瓏鬆玉參差玉&KR0785;瓏名皆雅可對金跳脱
錦屠蘇銀鑿落玉太古金叵羅玉逍遥紫都勝銀含稜
紅叱撥金騕褭金僕姑綠莊嚴紫風流廬山僧舍有麝
囊花一叢色正紫如丁香號紫風流
麯塵絲
白居易詩須教碧玉羞眉黛莫與紅桃作麯塵元稹詩
麯塵溪上素紅枝影在溪流未落時劉禹錫詩鳳闕輕
遮翡翠闈龍池遥望麴塵絲白詩又有晴沙金屑色春
水麴塵波湯添勺水煎魚眼未下刀圭攢麴塵元詩又
有紅羅著壓逐時新杏子花紗嫩麴塵楊巨源詩江邊
楊柳麴塵絲温庭筠詩一尺深紅朦麴塵又裊翠藏烟
拂暖波舞裙新染麯塵羅稽含南方草木狀鶴子草蔓
生其花麴塵色周禮皇后六服有鞠衣鄭玄注鞠衣黃
桑色如麴塵盖淡黃色也
芙蓉命名最多
芙蓉蓮花也一名荷一名芙蕖一名菡萏根為藕莖為
茄葉為蕸實為蓮蓬心為么荷又為的又為意命名最
多而取象亦廣有芙蓉峰(在衡山)芙蓉嶺(在婺源)芙蓉渚(地名)
芙蓉城(仙女所居)芙蓉岡(在韶州)芙蓉江(在靖州)芙蓉洞(在福州)芙
蓉堤(在濟南)芙蓉橋(在濟南曾鞏有詩)芙蓉溪(在羅紋山下出見)芙蓉亭
(同上)芙蓉郭(唐詩十里芙蓉郭)芙蓉村(楊鐵崖有芙蓉村詩)芙蓉縣(安南縣名永樂
中立)芙蓉驛(在鴈宕)芙蓉山(唐劉長卿有宿芙蓉山詩)芙蓉水(柳子厚詩驚風亂颭
芙蓉水)芙蓉池(霅川有芙蓉池魏文帝亦有詩)芙蓉沼(李懷遠詩前對芙蓉沼)芙蓉
園(漢時園在洛陽唐亦有之)芙蓉浦(張昌宗詩折桂芙蓉浦)芙蓉館(石曼卿為芙蓉館主)
芙蓉闕(王維詩芙蓉闕下會千官)芙蓉殿(魏時建唐詩芙蓉殿上中元日)芙蓉艦(見三
十國春秋)芙蓉觀(在福寧)芙蓉院(在福州)芙蓉堂(六朝有芙蓉堂)芙蓉
苑(唐時在曲江)芙蓉涇(吴興程文簡□)芙蓉樓(京口城西北樓名芙蓉唐詩何况芙蓉樓
上客)芙蓉軒(宋鄧肅有芙蓉軒詩)芙蓉壁(唐詩横雲炤染芙蓉壁)芙蓉塔(古墓芙蓉
塔)芙蓉閣(金陵有芙蓉閣)芙蓉島(舒生遇女子歌曰餞客先到芙蓉島)芙蓉邏(在嶺
南)芙蓉波(李賀詩曲沼芙蓉波)芙蓉坡(在連城縣)芙蓉障(庾肩吾游仙童子隠芙蓉
之行障)芙蓉劔(薛燭造)芙蓉冠(仙人衛叔卿冠)芙蓉燈(西亰丁諼作)芙蓉
楫(温廷筠詩日上芙蓉楫)芙蓉梁(温廷筠詩芙蓉持作梁)芙蓉枕(孟浩然詩漸看春逼
芙蓉枕)芙蓉帶(說文)芙蓉車(曹植詞芙蓉車兮桂衡)芙蓉湖(宋胡宿有芙蓉湖泛
舟詩)芙蓉臺(福寧有芙蓉臺)芙蓉漏(逹公弟子造)芙蓉粉(薛濤養紙)芙蓉香
(見葉廷珪香譜)芙蓉巾(太玄玉女戴紫華芙蓉巾)芙蓉旂(韓退之詩手把芙蓉旂)芙蓉
幢(庾肩吾啟隠芙蓉之行幢)芙蓉丹(庾肩吾啓丹媿芙蓉)芙蓉髻(魏文帝令宮人梳芙蓉髻)
芙蓉杯(王摩詰詩置此芙蓉杯)芙蓉裀(蔡天錫詩)芙蓉菊(見菊譜)芙蓉脂
(芙蓉脂肉綠雲□)芙蓉鏡(李固言芙蓉鏡下及第)芙蓉幕(王儉事)芙蓉匣(何都
廵古鏡銘白玉芙蓉匣)芙蓉帳(唐詩芙蓉帳裏奈君何)芙蓉褥(杜詩褥隠繡芙蓉)芙
蓉裳(楚詞集芙蓉以為裳)芙蓉砂(砂大者為芙蓉見李德裕詩)芙蓉湯(芙蓉可為湯食
之見遵生八箋)芙蓉酒(庾肩吾啟類芙蓉之十酒)芙蓉面(唐詩芙蓉如面柳如眉)芙蓉
顔(古詩嬌顔千歲芙蓉色)芙蓉姿(美人出南國一一芙蓉姿)芙蓉質(羅鄴詩妾有芙蓉質)
芙蓉腮(唐詩芙蓉花腮柳葉眼)芙蓉衫(小袴謂之芙蓉衫見方言)芙蓉鷗(隨宦者劉
繼詮獻芙蓉鷗二十四隻)芙蓉屏(小說有芙蓉屏記)芙蓉府(劉夢得詩歸路芙蓉府)以
上八十餘種其他花木未有及此者也
折計數目語
史傳間有折計數目語如七八五十六見馬融傳三七
二十一見蘇秦傳九九八十一見國策顔率語五七三
十五見通典六六三十六見魚經三九二十七七九六
十三三八二十四四八三十二俱見齊書七九六十三
八九七十二見考異郵八八六十四見漢書律歷志五
九四十五五為音四九三十六六為律見家語又杜預
左傳八佾注有八八六十四人六六三十六人四六二
十四人晉灼注漢志亦有二八十六三四十二六八四
十八八八六十四之語朱子繫詞注四九三十六四七
二十八四八三十二四六二十四又吴下田家志有一
九二九相喚不出手三九二十七籬頭吹篳篥四九三
十六夜眠如鷺宿五九四十五太陽當門戶六九五十
四貧兒争意氣七九六十三布衲兩頭擔八九七十二
猫兒尋隂地九九八十一犁耙一齊出用修曾引之又
三夏以后語一九二九扇子不離手三九二十七飲水
甜如蜜四九三十六拭汗如出浴五九四十五頭帶黃
葉舞六九五十四乘凉入佛寺七九六十三牀頭尋被
單八九七十二思量盖夹被九九八十一家家打炭塹
見宛委編一年三百六十日見施肩吾詩十年三千六
百日見北齊謠言百年三萬六千日見李白詩
文海披沙今文書一字至十字皆用同音畫多者以
防作偽其中壹貳音義俱同肆伍陸玖拾音同義異
叄字字書所無盖以參字微變之古語勿貳以二勿
參以三考工記參分其股漢志參分横一則參亦可
作三也㭍字亦無字按束晢賦朝列九鼎之奉夕宿
桼娥之房桼即古七字太玄七政亦作桼政奈何不
作桼乎捌字見急就章農器也
楊用修謝華啟秀以佛書心竅九百六十對醫書毛
孔八萬四千又以天皇萬八千歲對封禪七十二君
又以南朝四百八十對北魏一萬三千俱寺數也又
以盛弘之荆州記瞿塘一千二百里對未莊峡程記
荆門四百五十灘
陳心叔字略一或作弌又作□又壹作壼又作夁又
作□並古二古作弍又貳一作㒃一作□並古六一
作矣一作&KR0008;並古七一作㭍一作柒並俗四一作亖
又作&KR0034;又作□並古肆一作□又作&KR0034;又作
□又作&KR0008;又作&KR0008;並古
空同子曰時甲子五日一周周六而成月月甲子兩
月一周周六而成歲歲甲子六十歲一周周六而為
三百六十倮蟲三百六十毛蟲三百六十羽蟲三百
六十介蟲三百六十鱗魚三百六十皆六之則也木
水用陽六甲六壬火用六丁而土金不用
石刻古文
司馬季德碑釋文云自三蒼滂喜亡(李斯作蒼頡萹揚雄作訓纂萹貫魴
作滂喜萹名曰三蒼漢章帝時郎中以隸字寫三蒼隸法始此)小學不絶如綫字書行
于今者萹莫加于類萹韻莫善于集韻所載隸古以石
刻校之則攟摭尚多脫略隸法皆以悠作悠此碑又省
作悠稽之萹韻咸無焉聊因論此擬急就一章云滂喜
悠悠&KR0870;□繼(滂喜悠悠獨無繼出袁良孫叔敖司馬君鄭固劉寬楊厥碑)□□□□
昘□□(隸法乖離眆中世出繁陽令無極山張納孔耽袁逢戚伯著富春丞碑)騁□□新
&KR0034;&KR0034;&KR0034;(騁異争新墜筆意出周憬楊著韓勅孔耽繁陽令戚伯著樊毅碑)&KR0008;□□□載
□□(斷據圖籍載一二出楊厥孟郁靈臺元賀魯峻祝睦平輿令碑)&KR2601;&KR0034;&KR0034;(氏羲□出費汛老子
清河相碑)&KR0008;□□(邦舜禹出鄭固帝堯孔宙碑)□□&KR0008;(終春秋出孔宙孔謙楊著碑)&KR0008;
□魯(陳鄒魯出楊震孔宙袁良碑)戔暴羸(剗暴嬴出潘乾孔宙郭仲竒碑)□&KR0146;□(禽覇
楚出孔躭魯峻袁良碑)&KR0034;穻□(基宇恢出劉修孔躭靈臺碑)啓&KR0008;䟭(啟劉祚出逢耽周憬
耽睦碑)睾□&KR0034;(臯䕫棄出范鎮劉寬郯令碑)□□□(朝弼聚出楊厥張夀孫叔敖碑)&KR1907;
葉□(觧葉曹出逢童華山亭北海相碑)□□呂(衮孟呂出王純景謁者孟郁碑)□&KR2415;禮
(秉典禮出帝堯祝睦孔和碑)垂律□(垂律度出孔耽樊敏孟郁碑)偄□顯(儒術顯出魯峻
孟郁郭仲竒碑)□&KR0008;屢(寳祚屢出熊君度尚李翕碑)□□霜露星電&KR0008;(風雲霜露
星電輝出夏承郭仲竒衡方李翕高彪周憬孟郁碑)□□□□□□彝(簠籩壺兕璵鼎彛出
孔宙韓□楊統三公山孫根碑)&KR0034;□&KR0034;&KR0008;□&KR0034;犧(黍稷香馥薦血犧出三公山史晨袁
逢祝睦靈臺帝堯碑)滌&KR0008;□(缺)□&KR0034;&KR0146;(滌齊蠲禱靈響歸出蔡湛淮二孔彪帝堯孟郁孔和
碑隂)&KR0008;□&KR0034;魷鳩麟□(鳥獸鼠蚌鳩麟龜出孔耽樊喜唐公房靈臺唐扶孔宙戚伯著碑)
道邊□□□過䢫(道□通逹遭過隨出高彪劉修唐扶送恩武梁馮煥劉熊碑)□深
□□&KR0034;出□(測深闚奥表出之出袁良孔謙吴公韓勅唐扶孔耽戚伯著碑)凡此之類
皆非假借字書所不應棄蔡伯喈奉熹平之詔列鴻都
之碑晩學咸所取正未嘗一字好竒也今之書者事不
師古乃緣手隨筆變點畫篹偏旁以取異尚怪為能間
有所據不過魏晉以後字體爾此膏肓之疾也
奕棋
博物志云堯造圍棋丹朱喜之彼王中郎之坐隠支道
人之手談雅語也尹文子之喻音劉中壘之兵法正語
也杜夫子之禆聖教班蘭臺之象地則效天文通王道
夸語也若奕之有品啟自劉宋盛于泰始至宰相論評
人主制决噫亦盛矣古善奕者孟氏稱奕秋西京雜記
稱杜夫子吴錄抱朴子稱嚴子卿馬綏明漢末馮翊山
子道王九真郭豊善奕曹太祖皆與争能晉季敬豫與
濟陽江霦為中興士大夫第一是時北燕羅騰獨步當
時北平樂抄繼起齊名迨宋文帝酷有斯好羊玄保至
以賭得宣城郡(其品第三)吴郡禇胤七歲入品及長冠絶當
時坐從父崇期反累死何尚之特以絶藝為請嗣是湘
柬王用建安王休仁為圍碁大中正品彭城王抗第一
會稽褚思莊夏赤松次之即抗神速思莊巧遲抗取勢
赤松鬭子微有異耳魏有范寗兒偕使者李彪来復一
戰而勝王抗梁武帝用湘東例命到漑朱异司其凡而
沈約為之序當時如宋之徐羡之羊玄保何尚之齊之
蕭曄子良柳世隆惲及漑异軰皆為士大夫錚錚唐之
奕以開元王積薪為第一得法于孤山老姥婦姑又有
待詔滑能品最高至為上帝所取顧師言大中初行子
至三十三着勝神頭國王(一曰日本國王)鎮神頭勢今尚在宋
興品高者為江右劉仲甫積薪之時有李憨角仲甫時
有王憨子角然李憨見輕而王憨見忌最後三衢祝不
疑高仲甫一道許河東晉士明高仲甫兩道許明興江
隂相子先稱國手靳人樓得逹勝之又有一遊僧亦勝
之正德中李文正東陽楊文襄一清喬莊簡宇諸公皆
好奕而四明范洪重洪之後永嘉鮑一中重鮑生晚不
及與洪角而格勝之其郡李冲晚出遂與鮑雁行周源
又晚出于李徐希聖又晚出于周皆駸駸角鮑此所謂
永嘉𣲖也婺汪曙不及鮑者一子程汝亮晚出勝之此
所謂徽𣲖也顔倫善决局不差一道足跡徧天下無能
當者而李釡時養晚出遂與之角倫護名不復肯應乃
游吴中此所謂京師𣲖也今後進中閩有陳生蔡生越
有岑生揚有方生鼎立
棋訣卞子京遇棋仙束帶拜金鑄紫堂仙仍坐于席
上勝克之利萬不失一止戈集人能盡數天星則徧
知棋勢
程氏演繁露圍棋十九道合枰為棋子三百六十一
而李善註韋昭博奕論枯棋三百引邯鄲淳藝經曰
棋局縱横各十七道合二百八十九道白黑棋子合
一百五十枚則漢棋十七道也唐柳子厚記石棋局
自然成文十有八道可奕是唐奕十八道也
集異記王積薪蜀中夜聞孤姥婦媳奕名鄧艾開蜀
勢杜陽篇顧思顔三十三下勝日本國王子號鎮神
頭勢
僧一行本不解奕因會燕公宅觀王積薪一局遂與
之敵笑謂燕公曰此但争先耳程明道觀國手奕棋
便能對局曰此河圖數也
象戱
象戲為周武帝造按後周天和四年帝製象經成殿上
集百寮講說隋經藉志周武帝象經王褒註王裕註何
晏註又有象經發題義據御覽所載一天文二地理三
隂陽四時令云云似與今象戲不侔惟唐玄怪錄所記
岑順夢有金象將軍與天那賊戰馬斜行三路卒横行
一路須臾車進砲石亂下後家人發掘東壁下乃古冢
有象戲局車馬具焉此雖文士寓談實類今時象戲至
宋晁無咎更為十九路用子九十八今司馬温公七國棋
縱横十九路周處中幷四路其譜尚𫝊雖名象戲實圍
棋局耳庾信有象戲賦又有進象經表詳其文義與今
象戲迥然不侔
投壺百嬌
玉女投壺每投十枝百二十梟設有出不入者天帝為
之㗨噓梟一作嬌神異經東王公與玉女投壺千二百
嬌嬌音尻楊大年詩書題柱史藏三尺壺矢誰同賽百
嬌謝無逸詞䨇粲枕百嬌壺雜藝編投壺實以豆恐大
矢躍也今則以躍為貴謂之驍有倚竿帶劍狼壺豹尾
龍首之名其妙者有蓮花驍西京雜記郭舍人一箭能
七十餘驍顔光祿載汝南周瑰會稽賀徽並四十餘驍
古傳投壺之工者王胡之閉目賀革置障石崇妓隔屏
風薛脊或背坐反投而無不中今之投壺名最多有春
睡聽琴倒插卷簾鴈啣蘆翻胡等項不下三十餘種
格五
漢吾丘夀王以善格五召待詔註云格五簺也說文曰
行碁相塞謂之簺鮑玄簺經曰簺有四采塞白乘五是
也乘五至五即格不得行故云格五塞先代反又世俗
有蹙融之戲謂以奕局取一道人各行五棋即所謂格
五也唐資暇集謂融宜作戎此戲出于黃帝蹙融意在
軍戎也又引庾元咸言蹙戎者即今之蹙鞠也其說甚
佳然謂出于黃帝則誤東方朔傳郡國狗馬蹴踘劒客
輻輳童氏漢書枚臯傳蹵鞠刻鏤又霍去病傳尚穿域
蹋踘劉向别錄作蹋鞠顔師古注云鞠以韋為之中實
以毛蹵蹋為戲樂也徐堅云鞠即古毬字則蹙鞠非蹙
融明矣西京雜記云漢成帝好蹙鞠群臣以蹙鞠為勞
體非至尊所宜家君作彈棋以獻又唐薛嵩好蹙鞠劉
銅勸止之曰為樂甚衆何必乘危皆謂蹙鞠為勞動則
明知非蹙戎也
六博
古樂府井公能六博玉女善投壺盖因井星形如博局
而附會之曹子建詩仙人攬六着對博泰山隅齊陸瑜
詩九仙會歡賞六博具娱神王子深詩誰能攬六着還
須訪井公庾子山藏書凡幾代看博已千年陳張正見
詩已見玉女笑投壺復覩仙童欣六博盖三代已有之
大博則六着小博則二焭其法今不𫝊矣魏晉時始有
五木之名梟盧雉犢塞也其制亦不可考但史載劉裕
與諸人戲餘並黑犢以還劉毅擲得雉及祐擲四子皆
黑一子跳躍未定裕厲聲喝之即成盧又曹景宗擲得
盧遽取一子反之曰異事遂作塞則盧與犢塞皆差一
子耳大約黑而純一色者為盧相半者為雉黑而有雜
色者為犢塞以今骰子譬之則渾四為梟渾六為盧四
六相半為雉其他雜色則犢塞耳今之樗蒲朱窩云起
自宋沙除紅譜一云楊廉夫所作然其用有十五子四
子三子之異視古法彌簡矣按國史補洛陽令崔師本
好為古文摴蒱其法三分其子三百六十限以二關人
執六馬其骰五枚分上為黑下為白黑者刻二為犢白者
刻二為雉擲之全黑乃為盧其彩十六二雉三黑為雉
其彩十四二犢三白為犢其彩十全白為白其彩八四
者貴彩也開為十二塞為十一塔為五秃為四梟為二
撅為三貴彩得連擲得打馬得過關餘彩則否新加進
六兩彩
白打錢
白打戲名王建詩寒食内人嘗白打庫中先散與金錢
韋莊詩内官初賜清明火上相閒分白打錢按白打徒
摶也武藝共十八般一弓二弩三鎗四刀五劒六矛七
盾八斧九鉞十戟十一鞭十二簡十三槁十四&KR0034;十五
乂十六杷頭十七綿䋲套索十八白打
長行
國史補云今之博戲有長行最盛其具有局有子黑黃
各十五擲彩之骰有二其法生于握槊變于䨇陸天后
嘗夢䨇陸不勝狄梁公言宫中無子是也後人新意長
行出焉又有小䨇六圍透大點小點遊談鳳翼之名然
無如長行也監險易者喻時事焉適變通者方易象焉
王公大人頗或耽翫至于廢慶吊忘寢食及博徒用之
于是彊各爭勝謂之撩零假借分畫謂之囊家什一而
取謂之乞頭有通宵而戰者有破産而輸者其工者近
有譚鎬崔師本首出圍棋次于長行其工者近有韋延
祐楊芃首出如彈棋之戲甚古法雖設鮮有為之其工者
近有吉逹高越首出焉按右李肇所言則唐之長行正
與今䨇陸合而李以為生于握槊變于䨇陸則唐之䨇
陸或反與今不同而洪氏譜䨇合而為一尚似未妥總
之三者亦小在仝異之間非必相懸絶也乃唐人長行
之戲至盛于圍棋則理之不可喻者彈棋第聞漢晉
間據此知唐人亦能之柳子厚彈棋說今載圍棋譜中
非也
六赤
李洞集有贈龍州李郎中先夢六赤因打葉子詩紅蠟
香烟撥畫楹梅花落盡庾樓清光輝圓魄啣山冷彩鏤
方牙着腕輕寳帖牽来獅子鎮金盆引出鳳凰傾徵黃
喜兆莊周夢六赤重新擲印成六赤者古之瓊畟今之
骰子也唐人骰子凡四點當加緋者或篏相思子温庭
筠詩玲瓏投子安紅豆入骨相思知也無并四枚篏一
面則唐投子將近方寸矣與今稍不類又今骰子么四
皆緋宣室志東都空宅張秀才夜深欹枕有二物展轉
地上每一物各有二十一眼内四眼剡如火色相馳逐明
日搜之得骰子一䨇則古時第四為緋耳萬花谷古者
飲酒擊博其形似箭長五寸其數六刻以牙為之頭類
鶴故名六鶴齊飛宋齊以降有骰子之制即六鶴之變
也劉禹錫觀博序主人陳握槊之器于廡下有博齒其
製用骨觚稜四均鏤以朱墨耦而合數以骰子為博齒
其名甚新胡應麟曰今骰子六面二十一點正與唐仝
或笑骰子既方安得無六面者是不知外國骰子有四
面而無么六者見洪氏譜䨇又有二面者古五木皆骰
子類也不知起于何時或謂列言投瓊孔稱博奕然穆
天子𫝊王與并公博又在孔列之先潘氏紀聞骰子飾
四以朱者因明皇與貴妃彩戰將北惟重四可轉敗為
勝上擲而連呼叱之骰子宛轉良久而成重四上大悦
顧高力士令賜四緋因之遂不易清異錄博徒隠語以
骰子為惺惺二十一唐宋居士說擲骰子呪云伊帝揭
帝彌揭羅帝念滿十萬遍彩隨呼而成
葉子
咸定錄云唐李郃為賀州刺史與妓人葉茂連江行因
撰骰子選謂之葉子咸通以来天下尚之不知正應本
朝年祚正體書葉子乃二十世李自武德至天祐恰二
十世鄭氏經籍目編金葉子格一卷新定編金葉子格
一卷俱不題撰人姓名又有擊蒙小葉子格一卷題李
煜妃周氏撰彩選格則有骰子選格二卷漢官儀彩選
格一卷新彩選二卷文武彩選尋仙彩選諸格自為類
歸田錄云葉子格自唐中世有之說者云因人有姓葉
號子青者撰此格因以為名此說非也唐人藏書皆作
卷軸其后有葉子其制似今策子骰子格本備簡用故
亦以葉子寫之今其格世或有之而人無知者按李易
安打馬序云長行葉子博塞彈棋世無𫝊者藏酒摴蒱
䨇蹙融今漸廢絶大小象戲奕棋止可容二人獨彩選
打馬特為閨房襍戲常恨采選叢繁勞于簡閱能通者
少難遇勁敵打馬簡要又苦無文據此則葉子與采
選迥然不同矣然李稱采選叢繁難遇勁敵而房千里
骰子選格序稱以穴骼䨇䨇為戲更投局上以數多少
為進身職官之差又似今之升官圖何也
六么
碧溪漫志六么一名綠腰元微之琵琶歌逡廵彈得六
么徹霜刀破竹無殘節沈亞之歌者乘記云合韻奏腰
又誌盧金蘭墓云為綠腰玉樹之舞唐史上蕃𫝊云奏
凉州胡渭綠腰雜曲叚安節琵琶錄云綠腰本錄要也
樂工進曲上命錄其要者白樂天楊柳枝詞六么水調
家家唱白雪梅花處處吹又樂世篇管急絃繁拍漸稠
綠腰宛轉曲終頭誠知樂世聲聲樂老病人軀未免愁
註云樂世一名六么王建宫詞琵琶先抹六么頭然則
六么綠腰盖同義而字偶别用耳
彈棋
王建宫詞彈棋玉指兩參差階局臨虚鬭着危先打角
頭紅子落上三金子半邊垂彈棋兩人對局白黑棋各
六先列棋相當更相彈也西京雜記成帝好蹴鞠羣臣
以蹴踘為勞劉向作彈棋以獻帝大悦賜青羔裘紫綺
履彈棋經序則以漢武帝好蹴踘而東方朔上彈棋焉
世說魏文帝于此伎特妙用手巾拂之無不中者有客
自云能帝使為之客着葛巾拂棋妙逾于帝呂進伯謂
其形似香爐然中央高四周低與香爐全不似也弘農
楊牢六歲詠彈棋局云魁形下方天頂突二十四寸窗
中月盖其製方二尺有四寸其中央高者獨圓耳
累棋蠟鳳
陸儼山曰古之摴蒱陸博今皆不𫝊漢魏所尚彈棋今
亦不復見滕元霄自叙少時以累棋蠟鳳為戲不知所
謂蠟鳳者又何事耳黃山谷小詞又有打揭之戲至謂
小五出来跋翻和九若要十一花下苑管十三不如十
二似有譜者雖無益之事覽之茫然殊以博洽為媿又
今人以䨇陸子壘高為勝王建宫詞有云分明閑坐賭
櫻桃休却投壺玉腕勞各把沉香䨇陸子局中鬭壘阿
誰高
打馬
李易安云打馬之戲與握槊兩相似但彼䨇則不擊而
此多逢寡即擊如叠至十九馬而遇二十馬即被擊矣
一夫當關則他騎不能過又可以反而擊人之單騎行
至函谷關則非叠十騎不能過至飛龍苑則非二十騎
不得過非正本采不得行而臨終尚有打塹一局所謂
行百里者半九十也此戲今不𫝊
握槊
握槊博塞也韓文棋槊以相娱棋為子槊為局一曰棋
圍棋也奕也槊握槊即今䨇陸也續事始謂陳思製洪
遵譜䨇謂北史胡王弟為握槊之戲洪以握槊長行波
羅䨇陸四名為一恐未然唐人小說近有長行之戲生
于握槊變于䨇陸則握槊非䨇陸矣
四維戲
四維戲者衛尉摯侯所造也畫紙為局截木為棋收象
元一分而為二立太極之正統班五常之列位剛柔異
而作配趨舍同而從類或盤紆詰曲連延絡繹或間不
容髮舍棋則獲圍成未合驕棋先出九道並列專都獨
畢見東晉李尤賦又有夹食二人黃黑各七十棋横列
于前第四道上甲乙迭推二棋夹一為食見藝經又悁
悶先悶其位以十二時相從文曰同有文章虎不如龍
豕者何為未如兔宫王孫盡分乃造黃鍾犬往兢馬非
類相從羊奔蛇穴牛入鷄籠亦見藝經又儒棋後魏侍
中游藝肇性謙不兢造儒棋其法知一禮二仁三義四
智五信六白黑半方五分長寸善六敬七德八忠九順
十方局尺五周道四十其用三十六四維之道通而棋
謙退為上見後魏書
唐人戲劇
唐人詩中往往有紀當時戲劇如弄鉢頭張祐詩曰兩
邊角子羊門裏猶學容兒弄鉢頭長竿張祐詩曰傾城
人看長竿出一拔初成趙解愁劉晏詩惟有長竿妙入
神椀舞張祐詩曰揭手便拈金椀舞上皇驚笑悖拏兒
熱戲祐詩熱戲争心劇火燒銅鎚暗執不相饒弄老人
顧况詩此生不復為年少今日從他弄老人弄郤翁伯
盧綸詩何須更看郤翁伯即我此身如此人簸錢王建
詩暫向玉花階上坐簸錢贏得兩三籌宫棋建詩宫棋
布局不依經黑白分明子數停廵收張籍詩趁行移手
廵收盡數數看誰得最多弄參軍薛能詩此日楊花初
似雪女兒弦管弄參軍弄化生能詩芙蓉殿上中元日
水拍銀盆弄化生弄猢猻羅隠詩何如買取猢猻弄一
笑君王便著緋
金龍戲格
郝冲上官儀虞譚法各有投壺經張承賦有投壺圖卜
恕有投壺新律司馬光有投壺新格王趯有投壺禮格
劉仁敏有傾壺集徐泓王子冲沈敞及晉趙王舍人馬
朗各有棋勢梁武有棋評柳惲有天監棋品范汪有圍
棋九品序錄韋珽有棋圖有奕棋經有棋經要略劉仲甫
有忘憂集張學士有棋經唐績有棋圖徐鉉有棋圖義
例有棋勢楊希璨有四聲角圖宋太宗有棋圖邵綱有
博塞經魏文帝有皇博經鮑宏有小博經隋煬帝有二
儀博經吕才有大博經董叔經有博經周武帝王褒何
宴有象經王裕有注象經尹洙晁補之有象戲格司馬
光有古局象棋圖盧還京有摴蒱經王子京有摴蒱經
唐李翺有五木經梁冀有彈棋經魏丁廙有彈棋賦徐
廣有彈棋譜張柬之有彈棋經王子京有彈棋圖有䨇
陸格張直佐有打毬儀注查同章有打毬要略唐李邰
有骰子彩選格宋劉蒙叟有彩選格有尋仙彩選楊億
有文班彩選格趙明遠有皇宋進士彩選尹洙張訪有
宋朝文武彩選王慎修有宣和彩選洪濛子有選仙格
又有選佛圖偽唐李後主妃周氏有擊蒙小葉子格有
編金葉子格有小葉子例劉蒙叟有葉子格謝景初宋
廸有打馬格李易安有打馬圖朱河有除紅譜顧箬溪
有牌譜袁太冲有胟陣篇通志又有趙昌言捉卧甕人
格曹氏樗滿滿席歡又有旋棋格謀戲格釣鰲圖採珠
局格金龍戲格玉燭詩欵飲集改令式盡歡格角力記
玉芝堂談薈卷三十一
