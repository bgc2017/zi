通雅卷十二明方以智撰
天文(隂陽)
□昜者一易之音也一而已日月為易加一為昜而
覆云為□一也易也□昜也皆卷舌之喉音也即音可
知其原矣加&KR0671;為山之隂陽鑿度作□&KR0008;
手足三隂陽參兩而倍之也五運周六气乘為三十而
倍之也一隂厥隂二隂少隂三隂太隂一陽少陽二
陽陽明三陽太陽是隂陽二而參之手足各三則十二
經矣天五地六而鬼臾區曰天以六為節地以五為制
示本一也五六乘為三十凡千四百四十气而又兩之
為六十則甲子一周大輪元會細輪呼吸皆此幾矣
運气先舉丹黅用五六之中數而表坤艮也新洛隂洛
用八九之環維而表乾巽也向以三月辰龍月建為
化智按十數中于五六而戊巳當之河漢在天經井尾
為坤艮今見西圖首尾相銜此一徵也先舉丹天黅天
戊己之分火土終始化气而相生次序也是河圖之寅
申丑未開幾也坤土補夏季而四時環生然君火耗而
相火用事坤土補不足對衝艮土以制有餘歲中歲限
之符也心不用而用包絡與命門曰心主曰小心亦是
一證靈樞九宫八風篇曰太一常以冬至居叶蟄宫四
十六日明日居天留如是而倉門隂洛上天玄委倉果
新洛周而復始居叶蟄矣太一日游日從一處至九日
復反于一如是無已智按洛書巽順射乾分剛柔卦此
以新洛隂洛稱之表乾巽也是洛書之己亥辰戌開幾
也鄭玄注鑿度張衡傳注皆言太一下行九宫為洛書
數玄宗時術士言遯甲九宫貴神司水旱請立壇即今
歷書三白圖法一六八為白二黑三綠四碧五黃七赤
九紫亦以四時一周論之
陽隴隂隴子午之橋起關也内經言夜半隂隴日中
陽隴而脉行應之猶言擁起為隴而過此漸平迤也莊
子曰于是橋起
堪輿一作堪餘龕輿古言歲時方□者也保章氏注
曰堪輿雖有郡國所入度非古數也疏曰古黃帝時堪
輿亡後代有堪輿者雖非古數時有可言占夢注天地
之會建厭所處之辰今八會其遺象也疏曰堪輿大會
有八小會亦有八堪輿天老曰假令正月陽建于寅隂
建在戊張逸問厭對之義答曰案堪輿黃帝問天老事
云四月陽建于已破于亥隂建于未破于癸是為陽破
隂隂破陽故四月有癸亥為隂陽交會十月丁巳為隂
陽交會藝文志有堪輿金匱十四卷注許慎云堪天道
輿地道也孟康曰堪輿神名造圖宅書者公羊疏引堪
輿云九月日體在大火日者傳楮先生云孝武時問其
日取婦堪輿家曰不可後漢王景參衆家數術堪輿日
相集為大衍玄基唐吕才曰按堪輿黃帝對天老始言
五姓後魏殷紹以黃帝四序經文撮要為四姓堪輿引
漢志注堪輿天地總名猶言龕輿也龕與堪戡並通楊
子劉龕南陽劉峻辯命論龕亂在武功陸澄用龕&KR2544;郭
璞用堪黎即戡也蕭子顯南齊書拯溺龕㬥即戡㬥可
證隋志八會堪餘一卷堪餘歷二卷即堪輿今則專指
風水稱引郭璞葬經謂之形家
叢辰日苑日者家言也漢藝文志有鍾律叢辰日苑
按日者傳曰叢辰家曰大凶蓋六壬以日干為主小則
選擇者流也吳越春秋有六壬課如伍子胥金匱第八
及范蠡玉門第一即六壬竒門之徵
陽九百六有三說漢書律歷志九戹四千五百歲為
一元一元之中九度陽戹五隂戹四陽為旱隂為水一
說九七五三皆陽數也故曰陽九之戹劉琨表曰陽九
之會其數四千六百一十七萬為一元初入元百六歲
有戹故曰百六之會董卓傳百六有戹遇剝成災靈寳
運度經三千三百年為小陽九小百六也九千九百年
為大陽九大百六也天厄謂之陽九地虧謂之百六洪
景盧疑之者則王湜太乙肘後備檢云四百五十六年
為一陽九二百八十八秊為一百六者也大氐太乙論
隂陽之阨自是一數託之陽九百六乃𫝊會其名耳邵
子元會運世又是一法以秊月日辰為確証以三百六
十自乘為數符
許慎解干支之字皆因氣候直時書之說也書史言
相如作凡將篇妙辯六律測尋二氣采日辰之禽屈伸
其體升伏其勢象四時之氣為之興降曰氣候直時書
又後漢東陽公徐安子搜諸史籕得十二時書皆象神
形也王偣目有十二時書許慎說文于干支諸字必有
曲說隂陽之氣可見當時好立此義久矣或曰干支初
為閼逢困敦等稱並無甲子之名之字而術家專以此
配五行談生剋不推其原安得不惑哉
十二生肖即十二時書而為之說也方言以十二生
肖配十二辰為人命所屬莫知所起周宇文護母留齊
貽書護曰昔在武川鎮生汝兄弟大者屬鼠次者屬兔
身屬蛇當時已有此語北方人每以十二生肖配秊為
號所謂狗兒秊羊兒秊者豈皆譯語邪或曰皆不全之
物子(鼠目少光齒利)丑(牛少齒四蹄足生骨四肢實兩交剪蹄也)寅(虎短項五爪最利)卯(兔缺)
(唇四蹄耳長)辰(龍虧聰五爪耳小)巳(蛇無足雙舌)午(馬虧膽獨蹄圓蹄也)未(羊乙木上視虧)
(瞳四蹄)申(猴虧脾五爪)酉(雞隠形無外腎虧小腸四爪)戍(犬虧大腸善走)亥(猪無筋謂無總)
(筋也)王逵非之曰子為隠極幽潛隠晦配鼠藏迹午為陽
極顯易剛健配馬快行丑為隂俯而慈愛配牛䑛犢未
為陽仰而秉禮配羊跪乳寅三陽陽勝則㬥配虎性㬥
申三隂隂勝則黠配猴性黠卯酉為日月二門二肖皆
一竅兔䑛雄毛則孕感而不交也雞合踏而無形交而
不感也辰巳陽起而變化龍為盛蛇次之故龍蛇配辰
巳龍蛇者變化之物也戌亥隂斂而拘守狗為盛猪次
之故狗猪配戌亥狗猪者圈守之物也
子卯因桀紂也斷屠月因帝釋之察也月忌避中宫也
時日之忌固小道也世俗亦有所自來子卯謂之疾
月又有往亡日劉裕李愬皆以往亡日成功檀弓曰子
卯不樂蓋本於桀紂之事唐朝新格又以正月五月九
月為忌月至今仕宦上任避之此本無謂房玄齡等損
益隋律亦存之以不行刑謂之斷屠月此佛書智論言
帝釋以三五九月察南贍部洲也月忌以洛書一二三
四五數之五值中宫至十四二十三皆值中宫故避之
納甲有數說蠡海集曰乾坤父母總攝内外上下故
子午丑未配甲壬乙癸而六子長中少從上下生以位
配之(乾甲子坤乙未)(艮丙辰戌兑丁巳亥)(坎戊寅申離己卯酉)(震庚子午巽辛丑未)
(乾壬午坤癸未)京房易傳所謂繫爻制爻義爻寳爻專爻即今
之火珠林也其納甲用乾納甲壬之說虞翻曰日月縣
天成八卦象三日暮震象月出庚八日兑象月見丁十
五日乾象月盈甲壬十六日旦巽象月退辛二十三日
艮象月消丙三十日坤象月滅乙晦夕朔旦則坎象水
流戊日中則離離象火就巳戊已土位象見于中日月
相推而明生焉魏伯陽參同契則不列壬癸今堪輿家
用之
音起于西商故納音甲子首金猶六十律旋相為宫法
也凡氣始于東方而右行音起于西方而左行隂陽
相錯而生變化所謂氣始東方者四時始于木右行傳
火火傳土土傳金金傳水所謂音始西方者五音始金
左旋傳火火傳木木傳水水傳土(納音與易納甲同法乾紀甲而坤紀癸始)
(于乾而終于坤納音始于金金乾也終于土土坤也)輟耕本于筆談瑞桂堂暇錄
所載即王逵說也今法曰納音按支位隔八相生分三
合三元依序排列首金者金聲最清也其位為羽羽五
音初輪之音也觀天氣倚乎地則十二干順布用地支
六氣尊六甲以為頭逐地而右轉察地位負乎天則十
二支逆排用天干五運列五子以為首隨天而左旋堪
輿家曰干支相因遁演成六十施于羅經内盤名曰地
紀用于土圭外盤名曰天紀重六十而百二名曰分金
皆宗納音五行也訣云六旬甲子妙絶玄七七抽除地
與天五減零求生數理納音得此幾人傳此則又非王
陶所說者智按漢志有五音竒胲用兵刑德一行以定
八山即古吹律聽軍定姓之法觸幾于微至之門也抱
朴子曰黃帝審攻戰納音古有之
日精在氐房言東方也月精在昴畢言西方也若谷
曰日一星在房之西氐之東日者陽宗之精也為雞二
足為烏三足雞在日中而烏之精為星以司太陽之行
度月一星在昴之南畢之北月者隂宗之精也為兔四
足為蟾蜍三足兔在月中而蟾蜍之精為星以司太隂
之行度亦猶太白在亢歲星在室辰星在星熒惑在心
填星在南斗為五星居廟也智按星家有此說然推其
理謂日生東方氐房東七宿之中也月生西方昴畢西
七宿之中也後遂鑿附其說
天文(月令)
周公月令因夏小正呂覽因月令淮南因呂覽記有異
同非後人筆也陸德明以為呂氏春秋後人所刪蔡
邕王肅以為周公所作先儒以贊傑俊遂賢良行爵出
禄非太尉之職太尉秦官決非周公之書予謂不然月
令之書自大撓作甲子占斗所建伶倫制十二律以節
四時之度堯命羲和敬授人時分四仲以定中星驗之
于人占之于鳥獸應之于事終以允釐咸熙此夏時之
所由起夏小正之書辭簡理明固已備月令之體周以
農開國猶以時令為先務大概具見七月周公制禮作
樂得無一代之成書使此書盡出不韋之手不應以十
二令為紀各以數釋解釋于後合為六十一篇太尉固
秦官所命冡宰司徒司空司馬與太史樂正樂師澤人
虞人四監之類皆周官也不韋不過改周司馬為太尉
耳蓋贊俊傑遂賢良與行爵出禄雖非太尉之職而設
儀辨位進賢興功制畿内封則大司馬之任也大率周
公增益夏小正不韋增益周公之書其間豈得無改竄
淮南時則訓比吕氏十二紀又有異同此可為證戴埴
鼠璞極重月令唐明皇有御刪月令李林甫注多異同
蓋唐有讀時令之典即月令也宋賈昌朝撰時令十二
卷一行議李淳風專用吕氏春秋柳子厚言月令分行
政事之謬今取七十二候之說分配以七十二卦則月
令未可全非也智按古人舉配□之端幾而推行化裁
寓矣一切法皆可環之若不列言將土塊耶章俊卿考
索以月令為然七修類稿曰七十二候後魏載之于歷
欲民知驗氣序也陳澔注多謬說康成亦多譌處王砅
著素問亦引吕令與今世行吕氏春秋及歷迥有不同
如雷乃發聲下有芍藥榮田鼠化鴽下有牡丹華王瓜
生作箭生苦菜秀作吳葵華麥秋至作小暑至半夏生
下有木槿榮蟄虫坏戶下有景天華通卦驗亦引物候
而其書亡智按郎瑛以五技為鼫鼠以螻蟈好夜出而
皆指螻蛄既辯鳴鵙非蝦䗫矣而復引博勞惡鳥即梟
鶡旦作鵕䴊之類不必然矣雉呴于朝若呴于鼎之類
果雌雄交鳴邪王砅唐太僕令自號啓玄子陳晁皆作
砅本草六書故月令廣義皆引作冰何子元曰月令章
句豕韋孟春立春驚蟄降婁之次雨水春分至後漢志
始依今序又漢以前穀雨為三月節清明為三月中
歲以紀天步故始于仲冬秊以序人事故始于孟春
升菴引陸賈十二遂元瑞辯之六書索隠直引尚書四
時成㒸以㒸為古歲歲乃秦字十月為首故從戍步也
焦弱侯引爾雅夏曰歲取歲星木生于亥而周于戌也
釋名云歲越也越古限也智謂劉熙從戊以聲取義曹
子建平原公主詠城闕之詩以日踰歲况我愛子神光
嘗滅則鄉音讀歲為薛耳陸佃曰禾千為秊步戌為歲
秊取禾一熟歲期兩稔故步至戌謂之歲九月建戌也
智謂古呼稔字如秊蓋稔有念音故轉平聲蓋古尚書
&KR0008;丁度韻作&KR0008;耳宋奉先歷曰歷法布步歲之法以冬
至斗建所抵至明秊冬至所得辰刻襄杪謂之斗分故
歲文從步戊戌者斗魁所抵也要論之戌聲耳陸佃取
一熟兩稔義已支矣禾生春成于秋春作夏長秋斂冬
藏人事周而復始故秊從禾四時周為一秊也歲以紀
天步故始于仲冬秊以序人事故始于孟春周官太史
掌正歲秊以序事此歲年之辯也鄭玄以正歲為孟春
夏之正月也正月為仲冬周之正月也于始和不得其
說則曰言始和者猶若改造云爾于凌人不得其說則
又曰以季冬為正歲可謂強矣孫氏曰堯典成歲舜典
歲二月東巡狩則唐虞不特曰載禹貢十三載乃同則
夏不特曰歲太甲曰三年復歸于亳則商不特曰祀洪
範惟十有三祀周禮三歲計郡吏則周不特曰秊也蓋
載以始一歲而終歲以星一周祀以祭一歲徧秊以禾
一熟當時或班詔用之示改朔之意史官紀文則可通
矣改月聚訟亦此故也猶知府知縣不得稱守令也
鼎銘十有亖月之文曾南豐以為複篆董彦遠以自即
位之月數也劉原父得商洛鼎銘曰惟十有亖月傍
死魄曾南豐曰古如作&KR0034;人作&KR0034;此亖特二字耳董逌
曰或謂周十四月為夏二月元命包曰夏以十二月為
正管子有十三月令人之魯二十四月魯梁之民歸齊
二十八月萊呂之君請復之語邢子才曰四十二月之
科一依恒式彼自其君即位後以月為數其時則已再
改秊矣此亦一說也智按王厚之印譜漢關内侯印作
&KR0034;此作&KR0034;當時刻南豐跋語誤&KR0034;為&KR0034;耳原治編曰古
器銘云十有三月十有四月十有九月或云正月乙子
或曰丁子呂與叔考古圖謂嗣王踰年未改元故以月
數乙子即甲子丁子即丙子世質人淳取其同類彦遠
曰用其剛必取柔以成之今術猶然
歲陽歲名異同閼逢(甲史記作焉逢淮南作閼蓬)旃蒙(乙史記作端蒙)柔
兆(丙史記作游兆)強圉(丁史記作強梧音予)著雍(戊著直略切淮南作著雝)屠維(巳史記以)
(戊作徒維以乙作祝犂與爾雅抵梧)上章(庚史記作商横)重光(辛重平聲史記作昭陽)玄&KR1580;
(壬史記作横艾升菴引作玄弋穀城引漢碑作玄墨)昭陽(癸史記作尚章而反以昭陽在辛不知誰是)
攝提格(寅)單閼(卯音蟬焉又音丹遏史記作亶安安音焉升菴引作蟬焉楚望引漢丹陽)
(麟鳳瑞像圖銘龍起嬋嫣三月季春)執徐(辰淮南作執除)大荒落(已史記一作芒落履按一本作)
(大荒駱)敦牂(午)協洽(未史記作汁洽履按一本作叶洽)涒灘(申涒湯昆反升菴引史記)
(作芮漢又作涒漢)作噩(酉淮南引作鄂升菴載籀文作詺作&KR0008;作咢漢志亦曰作詻履按史曰作鄂)
&KR0146;茂(戌&KR0146;音掩升菴引史記作䁆茂今按作淹漢志作掩茂)大淵獻(亥)困敦(子敦音頓)
赤奮若(丑)爾雅以干為歲陽支為歲名今人多雜稱之
漢人各記其所傳或馮臆決故多錯舛劉曜時玉文曰
噩酉小衰困囂喪謂酉與子也
窉月即寎月三月為寎直翁曰郭璞音丙故收上聲
孫炎音况病切按疏音孚柄切鄭樵音柄唐韻引爾雅
三月為窉或曰自正至三月甲乙丙也余未敢必之寎
實古病字
且月猶焦月爾雅六月為且邢音子余切漁仲從之
京山以為焦月蓋因上林賦巴且即巴蕉知古音通六
月盛熱故曰焦
霜月朽月九月也博南引宋詩九月不虚為朽月謂
多霑也漢韓敕修孔廟器碑霜月之靈九月也永叔笑
其不成語或曰稱菊月竹醉月與韓鄂浴蘭月不尤可
笑乎
來月亦曰明月月晦曰提月左傳明月言後一月也
公羊傳提月六鶂退飛提月者何逮是月也何休注提
月邊也魯人語也
大月良月皆十月也後九月秦歸閏于終也吕覽任
地篇草諯大月高誘注曰大月孟冬月也諯字無訓智
疑長笛賦冬雪揣封之揣音團秦以十月為首故曰大
月韓鄂以十月為良月引傳曰使以十月入良月也就
盈數焉秦二年後九月即歸餘于終之法也高后文帝
時屢書後九月則漢猶未改秦歷也
橘滁言歲將除也李石引十二月得丙曰橘滁智按
爾雅作十二月為涂注涂音徒愚謂當音除蓋謂歲將
除也故李石竟作橘滁又按通鑑修堂涂亦音除即今
滁州此可證也
唐有兩除夜謂除歲與冬住也老學菴曰陳師錫家
享儀謂冬至前一日為冬住廣記盧項傳是夕冬至除
夜乃知唐冬至前一日亦謂除夜詩日月其除去聲陳
氏𫝊其語耳
八神謂八引也轉注略曰易通卦驗冬至日置八神
樹八尺之表神讀作引言八引者樹杙于地四維四中
引繩以正之故名引智按禮其慎也注作引應田縣鼔
注田為胤即&KR0615;信亦謂伸足證神之為引
吁荼言長養也尚書大𫝊曰南方者何任方也夏者
假也吁荼萬物養之外也吁荼讀曰嘘舒
山谷以恢台釋長贏山谷䟦希圓禹廟詩高閣無恢
台直言無暑氣耳楚辭恢台之長夏恢大也台胎也爾
雅曰夏為長贏即恢台也高閣無長贏可乎智按恢台
猶說文灰炱也言火氣也猶炎燀也文選注引國語曰
水無沉氣火無炎燀音初延切蜀王衍立當面廚烹燀
傅毅舞賦舒恢炱之廣度其義大也而字以炱蓋火氣
發揚即有動盪廣大之意希圓詩自不佳然于恢炱之
本訓郤合山谷主大胎之說反謬
遷方西方也前漢志少隂者遷方白虎通云西者遷
方也萬物遷落也郊祀歌象載瑜白集西食甘露飲榮
泉先俞山即西隃則知漢時讀西為遷故毛晃收入先
韻音遷余謂當音先如洗在薺韻又在銑韻也說文有
拪字遷迻也可證西之先音凡夫竟欲改餘糧栖畞為
栖畞則不必耳
隂溼之色曰黴&KR0008;黴&KR0008;音梅軫一作霉&KR0008;溼氣著衣
物生斑沫也&KR0008;又作&KR0034;沴埤雅以梅子黃時雨曰黃梅
雨人遂以黴天為梅天今韻會是之四時纂要云閩人
以入夏逢庚入梅芒種逢壬出梅今江淮以芒種逢丙
始入小暑逢未乃出
溽暑曰宛暍荀子曰夏不宛暍宛讀作藴詩我心菀
結菀音藴亦可音愠集韻亦作惌又省作宛倉公傳宛
篤不發有菀者柳音鬱淮南子六月天子衣菀黃苑菀
藴宛皆相通假大宛及宛縣則音鴛暍受暑也内經曰
中暍重暍
太惢秋祀也升菴引管子秋至而禾熟天子祀于太
惢惢與葳𬎼音義同草木葳垂也今廣韻分蕊惢為二
而六書索隱復以&KR0146;為古昊字太惢乃太昊也則何以
又音蕊而訓葳垂乎以式言古多複篆如星作品累作
畾飍焱之類天有五帝星心宿其一也為天子之心心
中一星曰天王其次舍曰大火秋為七月流火之候而
東方宿屬木金令克木故祀之惢乃心宿之聚象也姑
存其說又按古太字亦作□從三太可以為惢即心字
之證
揫斂一作&KR1195;斂□斂漢書歷志秋&KR1195;也物&KR1195;斂乃成
合溪引作□即揫字將由切禮記鄉飲酒秋之為言愁
也注讀曰揫說文束也增韻斂也升菴引宋人秋日書
啓金&KR1195;秩序玉宇敷凉吾嘗笑升菴愛此等前人用金
商白商既可杜撰金&KR1195;則亦可以白揫素揫矣或者讓
前人杜撰而我用之乎
觱發一作畢發㓖冹栗烈一作䬆颲栗冽考異一之
日觱發說文作畢發詩攷作㓖冹二之日栗烈說文作
䬆颲董氏作栗冽智按說文未引詩但䬆讀若栗以此
知之轉注略謂栗亦有冽音
時雨曰澍&KR0034;雨即淫雨小春月内三雨曰藥雨繁露
曰雨幸大澍易林曰沾洽時澍陸機要覽夏澍名錦雨
說文□久雨也胡男切&KR2822;霎小雨也南陽謂霖&KR0034;&KR0034;鉏
箴切陳士元韻注古月令□雨早降即淫雨霑雨&KR0034;也
今人曰入霑亦曰入液太玄經溟沐即霢霂歲時記小
春月内三雨則百蟲飲而藏蟄呼為藥雨實義則液雨
也江隣幾雜志同州民謂沾足為爛雨梁益記稱大漏
天小漏天皆謂霖淫也杜詩鼓角漏天東升菴言蜀九
月曰汃月
青旛土牛著于漢志其理則宋人論之矣漢禮儀志
立春日令吏服青䙡立青旛施土牛耕人于門外陳氏
曰土勝水牛善耕勝水故可勝寒氣善耕故可以示農
耕之早晚後世土牛法以歲十幹色為首甲乙青丙丁
赤之類也十二支色為身寅卯青巳午赤之類也納音
色為腹以立春日幹色為角耳尾支色為脛納音色為
蹄宋景祐元年以土牛經四篇頒天下丁度為序
膢臘謂秋膢冬臘也祈穀食新曰膢類竒云膢臘皆
獵取禽獸以祭之名膢以立秋臘以十二月韓非子曰
山居而谷汲者膢臘而相遺以水後志貙膢以八月一
作貙劉
蜡臘在歲終報神而祭祖也伊耆始蜡蜡索也陳祥
道曰蜡所以報本反始息老送終也王玄冕而有司皮
弁素服葛帶榛杖牲醴疈辜樂六莖豳頌土鼓舞兵舞
帗舞夏曰嘉平殷曰清祀周曰大蜡秦始謂之臘魏紀
曰王者各以其行盛日為祖衰日為臘漢火德用午祖
戍臘王肅曰魏未社丑臘今謂臘癸祖先一事玉燭寳
典曰蜡者報百神臘者祭先祖同日而異祭也前朝四
孟享廟戶竈霤門井分五時又于歲暮享廟命官兼祭
五祀蓋本月令臘享五祀也蜡祭缺焉而各俗尚儺
臘明言臘明日也天文志魏鮮集臘明正月旦決八
風上文言候歲始或冬至日産氣始萌臘明日人衆卒
歲壹食飲食發陽氣言臘之明日也
重三猶重九也張說大集以三月三日為重三九日
之節以九九為長久也修禊謂之戒浴司巫註疏一月
有三巳據上旬之巳而為祓除之事見今三月三日水
上戒浴束晳舉羽觴隨波是也
寒食有三說漢有龍忌唐猶鈔火則因司烜徇火之故
事也荆楚歲時記云冬至百五日曰寒食連昌宫詞
初過寒食一百六特出宫中許然燭後遂以三月三當
之謂之冷節桓談新論太原郡民以隆冬禁煙五日周
舉傳以介子推之故太原有龍忌之禁一月寒食舉以
盛冬去火損殘民命乃作書置廟而俗改則此節在仲
冬淮南龍忌注中國謂鬼神日忌北塞南越謂之避龍
初學記載琴操注介子推以五月五日焚厄晉又禁民
間不得舉火一作子綏則此說有三按惟晉乘及新序
言子推焚死事殆不足信晉乘傅會劉向耳孟竒以左
傳火記為信焚火之說則始于司烜氏仲春以木鐸徇
火禁于國中注云為季春將出火也今寒食適當其時
後人緣飾遂為别說實以息舊火出新火後世遂沿之
劉向亦多集戰國雜家之說如申生雉經而說苑以為
伏劒之類是也魏武令不許絶火輦下記言唐寒食鈔
火虎臣泰之皆言鈔火□人家火其罰甚嚴清明尚食
乃鑽火洪洲曰介子推姓王名光
清明出遊曰&KR0008;脚宋清明禁衛作樂四出曰&KR0008;脚(&KR0008;音靸)
四月有開煮東京記宋時點檢所以四月開煮作臺
閣妓樂戲大酺也
上已五日皆躤柳文昌雜錄曰五日走馬謂之躤柳
焦氏類林作籍音札元美作躇柳演繁露曰壬辰三月
三閱李顯忠軍嘗折柳插毬場走馬射斷之曰躤柳音
藉呼若乍其矢鏃最闊取其斷也其蹛林之故事乎
冬節有關撲夢華錄京師重冬節更新衣享先祖官
放關撲一如年節池苑内亦縱人關撲有以一笏撲三
十笏者以上數名皆踵五代時人雜習大半譯語猶之
寄庫陶里樺也
下元有寄庫午日有討賽咿唲上已有陶里樺通考
曰十月十五日一時進垜國主與押番臣僚望木葉山
奠酒拜番字書狀同焚曰寄庫木葉山在薊州馬蘭外
諸山明初三衛地也遼史爇節午日曰討賽咿唲上已
日射雉為樂曰陶里樺陳無功引作陶里化六月十八
宴國舅族曰&KR2757;里&KR0008;郎瑛曰金元正月十六日放偷猶
今之走街也
除日焚柴曰籸盆月令通考吳中風俗除日送舊神
焚松柴謂籸盆或曰以松栢桃杏爇火曰生盆孫愐曰
籸粉滓也韻會曰粥凝歲時雜記除夕作蕡燭以麻籸
濃油如庭燎律有元日油籸之義今籸盆也或作□音
莘青藤曰俗謂之喪盆或燒冬青樹武林舊事南郊用
之又元夕有蕡燭籸盆
以亥日為市曰亥市青箱雜記蜀有亥市亥音皆言
如痎瘧間日一發也諱痎故曰亥市徐筠水志曰荆吳
俗取寅申巳亥日集于市又分寧縣本常州亥市智按
吳曾曰豫章古漁父詩云魚收亥日妻到市醉卧水痕
船信風張藉江南曲云江村亥日長為市落帆度橋來
浦裏後見李淳風易鏡占漁獵勝負篇云取魚卦宜二
水又云魚宜見水忌土蓋亥子屬水乃知魚收亥日所
自
天文(農時)
勞田及時摩勞也歐陽公通進上書云久廢之地其
利數倍于勞田本六韜勞地之勞諸刻作榮田適姚叔
祥得臨川曾得之較本益知為勞田叔祥因著歐文考
異又齊民要術云春耕尋于勞(古曰耰今曰勞說文曰耰摩田器今人亦名勞)
(曰摩鄙語曰耕田摩勞也)秋耕待白背勞(秋多風若不尋勞地必虛燥諺曰耕而不勞不如作)
(□蓋天澤難遇喜天時故也)凡秋耕欲深春夏欲淺犁欲廉勞欲再
(再勞地熟旱亦保澤也)後漢書劉般傳區種法增耕法言上農區
田區土壅禾根也御覧汜勝之奏曰湯有旱災伊尹為
區田智按區近漚聲
藉艿藉艸也艿乃仍字時征切張華博物志趙襄子
狩于中山藉艿燔林唐裴延齡妄言長安得陂艿數百
頃艿乃舊艸未芟而新艸生也世說言新亭藉卉亦藉
艸意也青藤路史曰燒田中艸木曰熂爐汲冡周書曰
如艸既薙厥聚其猶有綴艿
&KR1937;殺&KR3046;翳也齊民要術曰凡山澤開荒皆七月芟人
之艸亁而焚之林木大者&KR1937;殺之葉死不扇便任耕種
三歲後根莖枯朽焚而耕之中為穀田&KR1937;烏莖切此即
所謂菑也从甾艸詩其菑其翳一作&KR3046;荀子曰周公身
如&KR0856;菑爾雅曰木立死曰&KR3046;借義與栽通又為災害之
甾
冒橛土長也月令艸木萌動注農書曰土長冒橛陳
根可拔耕者急發國語土乃脈發注亦引之漢書藝文
志農書有九家百一十四篇鄭玄所引農書先師以為
汜勝之書也漢書注成帝時為議郎使教田三輔也土
長冒橛者謂置橛以俟土智按橛謂直立則正可通解
耳急發即撥也一作垡焦弱侯曰耕起土塊曰垡
樹嫁木介也唐書寧王憲疾時寒甚疑霜封樹謂之
樹介春秋雨木冰曰木介即樹介也言象介胄也憲見
而嘆曰此俗謂樹嫁者也諺曰樹嫁逹官怕吾其死矣
今問竒集直注木介之介音駕凡夫曰嫁樹當為犗樹
俗訛為嫁此并不知木介耳
騸樹接樹也月令廣義有騸樹法崔寔月令正月接
樹則古有之矣接則實大而甘美俞宗本有種樹書言
接樹法甚詳
宿麥言隔歲種也夷下謂麥後種禾豆也國史補言
五月有麥信月令孟夏麥秋至白安石師曰今山東呼
麥熟為麥秋薙氏注鄭司農云今俗間謂麥下為夷下
言芟夷其麥以其下種禾豆也汜勝之曰子欲富黃金
覆為壅麥根也夏至後七十日寒地可種宿麥說文曰
春麥為㯔此芮切猶言穏也
通雅卷十二
