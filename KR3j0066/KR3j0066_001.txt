通雅卷一明方以智撰
疑始(專論古篆古音)
(副墨洛誦推至疑始始作此者自有其故不可不知不可不疑也世變遠矣字變則易形音變)
(者轉也變極反本且以今日之音徵唐宋徵兩漢徵三代古人多引方言以左證經傳方言者)
(自然之氣也以音通古義之原也若後世已成之義則諸儒辯難已著典要但須考耳)
古寤即悟悟字不見六經昉于西乾乎黃帝經云神
乎神耳不聞目不明心開而志光慧然獨悟若風吹雲
然不必此也子思曰吾嘗深有思而莫之得也于學則
寤焉寤即悟也悟者吾心也邵子曰天之大寤在夏此
與復見天地之心顯南面而看北面矣
貞即真真字六經不見昉于莊子亦昉于黃帝之經
許慎說文以真為化形登天支矣愚按慎獨之慎從真
何謂真非古有乎正亦平聲貞與真通篆作鼑因貞悔
而設也古作&KR0034;則貞真之通明矣文王于剥復之後不
曰貞卦而曰無妄亦可參也因真有妄覺妄歸真果然
無妄真亦不立慎獨之中安得不研幾至此乎大畜天
衢一多相貫之薪火正因也柴廣進曰真從正聲善從
神聲體從理聲用從容聲專從中聲通從同聲即此聲
明一端亦可引觸
學教覺俱從爻學字本于孝聲生于覺孝覺始于爻
交而爻則二乂也乂古五字一畫倍之而交午也古孝
從爻從子作&KR2429;謂子效父也效孝通矣古&KR2429;即通為學
以人子而交古今孝天地也加冂冋之也臼左右手奉
之也古&KR2429;即通為教加攴也後作斆禮記引說命曰學
學半非其通乎從教發聲則覺之聲也小篆乃分别&KR2429;
從老部耳可信學也者覺悟交通誦習躬效而兼言之
者也心外無物物外無心道以法用法以道用全用全
體吾人本具者也悟從吾心吾從五而口自問之中乂
加二為五此一用二之交格交貫者也吾所從來請從
此入
宗尊一字禮有宗從宀從示藏神祇而尊之于室中
也孝經宗祀注尊祀也宗尊同音古帝尊盧氏一作宗
盧左傳伯宗公羊作伯尊禋于六宗宗亦為尊宗彝乃
尊彝賈逵以宗盟為尊盟也升菴曰儀禮注布八十縷
為一宗宗古升字也按古音升作宗易彖傳曰天險不
可升也與以剛中也叶是其證智按中叶軍如風别即
分别之類耳因不失其親亦可宗也吾人所最親切者
在何處耶是何因耶莊子曰以天為宗以德為本以道
為門兆于變化謂之聖人提宗實見于此子思提於穆
之天命而標未發之中然不急口曰我以何為宗也仲
尼不鐸悟而鐸學孟子道性善明仁義切切人道不得
不爾後世談道之病躁于標宗而行解不相應則管東
溟所謂高標絶學導浮啟偽者也時至機發又不得已
惟在開千古眼發大願力者因邪撥正綸而彌之
□□一字疑惑也□其切從子從止幼子多惑會意
矣聲徐鍇曰矣古文矢正訛作□說文又曰矣鋒也孫
氏昨木切□字亦&KR1813;其切說文曰語未定也伯温曰從
□古化字變化未定會意智以為即□之省文也周□
生豆銘曰□□□□□□朱雲亦載王庶子碑作□郭
昭卿字指作□存乂切韵作□省文作□魏子才創□
為□字吳元滿作□以為佁佁即癡字古疑實有疑癡
凝嶷四聲然以為佁惜他無足證也趙凡夫泥□訓語
未定而□訓惑則凡遇疑詞斷之當用□字不知未定
之訓即是惑意且許氏說文亦自用疑無用□者其為
重文更何俟辯或以□為擬
有吳無㕦古人少家麻音皆入他韻智前論之詳矣
詩曰不吳不敖吳音話亦家麻入&KR1813;模之一端也何承
天以為話當作㕦從大口訛為吳此由不知古音吳從
口從□亦人身卬首之形話言之義其所當然何為復
造㕦字乎楚金好鑿惟此為是王仲行知天吳鋘斧之
音誤已見談藪戴合溪乃更主承天之說生立㕦字後
人且引魤&KR1813;為㕦&KR1813;愈支離矣吳之為㕦猶角本有禄
音而復造甪字也王伯厚博矣而詩考亦引說文作不
㕦不敖豈未見徐氏本邪張子厚理窟專主㕦字之說
楊升菴信之乃云吳自吳㕦自㕦並戴就傳之鋘斧亦
作&KR0008;甚可咲也吳慎之知㕦字而又曰謬音吳為華此
不知古漢相轉處耳
有角無甪角古音禄詩以叶屋東方以叶足仲長統
以叶俗升菴曰宋史崔偓佺對真宗分刀下用與一撇
者咲其不考古而作傳者亦盲弱侯曾以對壬辰主考
陳玉壘而歎士俗不可醫可謂明著矣智按孫愐唐韻
載甪于沃韻云又音覺韻學大成莫如唐韻而郭恕先
佩觿乃致辯角甪為兩字因而王伯厚之博洽作姓氏
急就亦分角甪而不知其誤此猶在前如近代李士龍
朱光家張位程至善各著字書以此自任李士龍之音
義便考又弱侯序而刻之者經升菴弱侯累辯明析而
諸公仍復斷斷以角甪為二此何故邪升菴言宋史崔
偓佺傳事見東郭事略宋史無崔傳升菴滇南書所記
憶一時失考耳
有繇無繇繇之有宙音始於顔師古其說曰左傳始
作繇曰漢典引五繇前文紀注占謂其繇本作籀字籀
乃史籀之名後因以大篆為籀文或者占辭亦籀文也
方子謙曰韻會原注又尤宥韻而宥韻字誤作&KR2271;集韻
本作繇近見周啓明考誤云&KR2271;繇二字不同蕭宥二韻
當各出按說文止有從系作繇字書並無&KR2271;字子謙之
辯可謂明甚今見梅氏字彙分出&KR2271;字議之且確此類
正誤後學不得不為提出智方謂左傳所稱占辭之繇
者仍是謂其來由之詞耳以古史之名為篆書之名因
而為占詞之名殊不必也又况分作此□字乎說文作
繇隨從也漢朱龜碑作□省作繇推原毋母亦屬周秦
間分别之學又况窀&KR0034;仝㒰底㡳圯圯之類乎然世變
既繁不得不爾所以合所以分皆當知之世以六書為
細故復古編佩觿集之所以分原在所忽又何由詳所
以合乎如吾所論道本易簡
免讀為婫之原檀弓免焉之免注鄭氏曰以布廣寸
從頂中而前交于額又卻回繞髻别作絻音問管子夏
三月五政其三政曰禁扇去笠毋扱免注云禁扱衽免
袒者不欲惡盛陽之氣也信如此說則禁扇去笠何為
盖不過作其敬耳免謂免冠也後世相沿稱五服為袒
免唐有議袒免禮宋有詔宗族袒免之後不復推恩袒
免之内以試出仕袒袒其衣免免其冠今之始喪者披
髮以布裹頭是其遺也如此則止當讀勉音何必更音
問問之音盖鄉語謂以布蒙頭也陳書婫以鴨肉數臠
胡三省曰江東以物蒙頭曰婫此其漢人之遺音乎程
泰之確言免不當音問董彦遠戴合溪皆然郝公主之
推其原盖漢時事變義起不得不分别故未分字先分
音取其易記耳
汶㟭文免之音汶有三音岷多作汶注去聲遼東汶
城讀如文此皆各處方言分别耳按汶書作岷注在齊
南魯北境上晉書成帝紀濟岷太守劉闓降于石勒㟭
山導江亦作㟭以岷山為北㟭汶上為南㟭可知古人
皆讀汶如民轉而讀文文音近氲轉而為問故免亦讀
敏敏轉而穏故分免為穏因轉而讀免為婫淮南子芻
狗之始文以青黃纏以綺繡注文纏皆去聲此文字即
婫字免字音義
封别為堋窆禮記縣棺而封請似機封皆讀為窆字
窆方騐切下棺封土也亦作堋封之為義以手封土易
曰不封不樹其義甚明後人好分别而借音則止當用
堋廣川書跋曰元祐二年永城下得石如豐碑其上刻
銘曰沛國臨濉時窆石室永建六年鄭眾曰窆謂葬下
棺也讀如氾祭之氾左氏謂之傰檀弓謂之封昔人謂
其聲同也盖周漢之聲與今自異嘗謂墓誌有銘在漢
則杜鄴甄豐然樹之于外其後如繆襲輩刻官代納之
壙中皆在永建後然刻銘墓中不知何時而于所見者
永城窆石最先由此言之則窆音方騐切乃漢末方言
之訛者也智按賈公彦改音窆方騐切又載劉音窆後
人止知仲師讀氾音梵耳不知古泛亦通渢凡亦生風
故泛駕造覂字音捧吕后傳自起泛孝惠巵徐廣音捧
今欲别封則轉聲為堋可也正合仲師之訓
犧獻不當音娑須不當音班準不當音拙魄不當音拓
犧尊音娑五歌韻收之此緣鄭氏注周禮犧尊故也
康成注禮器云畫作鳳凰尾婆娑然故音娑此何所據
直是臆說耳南史劉杳傳曰刻木為鳥獸鑿頂及背以
出納酒魏時魯郡得齊子尾送女器永嘉中賊曹嶷于
青州發齊景公冡得二樽亦為牛象阮諶三禮圖畫為
牛象王肅主此說按此則直作本音原無娑音五歌韻
不當收入矣董彦遠黃長睿言從首受酒後復合之非
鑿背以此斥阮諶劉杳之誤智謂古器不拘豈無有鑿
背者如今寳鴨之類乎董黃偶見一種耳其可咲者孫
愐收歌韻而今日韻書不敢刪去陳皓集禮記注尚依
鄭氏之謬說周獻豆亦曰刻畫鳳羽故名夫物之婆娑
豈必鳳羽邪郊特牲曰醆酒涚于清汁獻涚于醆酒注
汁獻讀如汁挲言為摩娑秬鬯及鬱金之汁夫可獻神
者曰汁獻甚通而乃以摩娑改獻為挲乎山草堂必知
其誤而讀書通載犧獻為娑且云右軍父子以此名試
問右軍七子何以處操之徽之乎可以一咲笏大夫以
魚須文竹陸德明音須為班而疏引庾氏說以鮫魚須
成文與應氏說合駁之明矣而字彙須字尚收班音正
如濌從重顔氏家訓㔾明辯玉篇之誤收䵬矣而各書
尚載䵬字也以準音拙者服虔音漢高傳隆準而誤也
盖臆與䪼通䪼字見素問文穎即以服應二說為非矣
以皇象之碑觀之則拙乃當日之方言相混也準字本
之允切以水取平也考工記權之然後準之或曰寇萊
公為相行文書者改之或曰蔡京家諱也然唐韻及顔
氏干禄書巳並出準准二字以准為俗書漢酈食其傳
落魄鄭氏音薄應劭如字今問竒集乃音落拓而指南
從之總因編書者胷無考核就便抄襲耳字彙因韻會
韻會因唐韻玉篇經史諸儒之辯論全未寓目也近日
方公禹修因張洪陽作問竒廣誤皆此類吾獨訝焦氏
刊誤如顔之推駁曲逆不當音去遇明矣而焦仍音去
遇王元美載台台為二字王焦讀書人何乃與凡夫謙
甫隨行逐隊邪
鮦誤音紂汝南郡有鮦陽縣應劭曰在鮦水之陽孟
康曰鮦音紂紅反襄四年左傳猶在繁陽注在鮦陽縣
南鮦音紂每訝其竒後漢書隂興子慶封鮦陽侯注鮦
音紂孫愐東韻鮦字下云又直蒙直柳二切字彙鮦丈
九切此皆地理志注之音紂紅而訛失其下紅反二字
也戴氏定為徒紅篆蛹二切韻會補定音冡則緣紂紅而
改為上聲也鮦從同自音同推因古人口齒同重相混
如種穜通用衝衝鐘鍾皆是一聲後漢書引爞爞為炯
炯可證今人所爭而是正者皆守晉唐之音釋也
橐臯之音拓姑九江郡有橐臯縣孟康曰音拓姑此
或因春秋洛姑而誤及橐臯耳(春秋橐臯注在淮南浚道東南乃浚遒縣也今)
(廬州府巢縣有拓臯河疑即橐臯)或當時有此方言而今變邪恐是訛
音然未如鮦有紂紅反之確證故不敢□
羹音郎之原左傳楚城陳蔡不羹注羹音郎漢書作
更盖古八庚多通七陽更字讀如岡岡又訛轉為郎耳
諸公但知楚詞皆讀羹為郎而不知其為更古人韻粗
更郎相近則直音為郎或此之故
繁不必音鞶左傳曰曲縣繁纓又曰其可以旌繁乎
繁讀如鞶周禮曰王之玉路錫樊纓金路鉤樊纓象路
朱樊纓康成曰樊讀如鞶盖繁本附袁切絲采繁縟也
或作絣馬之飾有繁纓亦借用樊字何必讀為鞶乎說
文繁馬髦飾也&KR0034;聲按繁通用樊字則當音樊明矣鞶
乃鄭氏泥而不通處也繁則有婆音繁延夀繁欽之姓
音婆一作緐
選音刷之原乃音算也蕭望之傳張敞曰有金選之
名應劭曰選音刷師古以選作鋝智考之因史記其罰
百率即百鍰鍰即鋝也漢末讀刷如率故以刷音之若
今人刷在札韻則益遠矣其實選豈音率乃算字之訛
古選算通音如漢書武帝詔引詩九變復貫知言之選
音算叶貫齊語選具左傳鍼懼選于寡君并與算同公
孫賀傳贊引斗筲之人何足選即論語何足算也韓進
學解不可選記謂算記其曰率者算之要也今唐韻韻
會諸字書不但不知此義并不載金選有刷音矣當是
以刷為選聲轉入耳
麤之於觕等之於埓此不可一也世之學古者皆以
觕即麤字此緣陸孫而誤也廣韻麤麄□觕皆收為一
字俗作粗韻會因之引公羊傳曰觕者曰侵精者曰伐
殊不知觕乃粗義而非粗音也即如麤為草履&KR0008;為皮
&KR0008;惡其音同粗皆後人所造漢書蓻文志曰庶得麤觕
一處用二粗字有是理邪考公羊傳注觕音才古反是
也廣韻卻以俗作之粗為徂古切此則當時鄉語矣世
人亦讀埓為等淮南子等埓用在一處則亦蓺文志之
麤觕也埓當音鋝又按說文繈觕纇也箋云觕當是觸
誤智按纇訓絲節則觕為粗意何疑古盖各造粗字至
漢分之麤為塵起之粗平聲觕為一切之粗上聲故班
固連用之耳然古人有連用則異聲分用則同字者亦
當辯
丘之于區斗之于主扰之于揄此可通者也刊謬正
俗曰曲禮不諱嫌名謂宇與禹丘與區宇禹合矣丘之
與區今呼則異然尋古語其聲亦同陸機詩暜厥丘宇
又晉宫閣名所載若干區者别為若干丘今江淮田野人
猶謂田丘為區俗書驅字作駈亦遺音也楚元王傳謂
空為丘王武傳訓丘為區桓十二年曲池公羊作歐蛇
則讀曲為區讀歐亦如區也溝洫志涇水一石歌其泥
數斗與長我禾黍叶韻古文易日中見斗作主鄭氏注
酌以大斗音主儀禮有枓&KR0008;音主枓斟水器也亦與㪺
通詩賓載手仇讀為㪺即主音之轉也周官舂人女舂
扰二人康成注引詩或舂或扰詩本作揄可知虞尤韻
通矣丘區聲通故區有甌音楚有僕區之法晏子言豆
區釜鍾皆音甌韻瑞收僕區于虞韻誤矣蘇武傳區脱
邊外空土室也一作甌脱平阜之圩曰甌臾亦作區臾
故鬼臾區取以為號博物志甘泉歌千人唱萬人謳金
陵下餘石大如&KR0034;土屋可以知區脱為當時之語
沴不當音戾沴字本當音章忍切其義則戾也妖氣
也說文水不利也孫氏音郎計切與戾為一字又即盭
字故今人有用沴戾沴盭者博古之士皆咲之以為是
重用戾戾也不知沴原從㐱㐱乃止忍切故軫胗畛紾
袗&KR0008;駗診皆以㐱諧聲說文引詩㐱髮如雲與&KR3582;通&KR3582;
新生羽而飛也由此論之沴何從獨有戾音乎類篇曰
沴㲽溼相著也黴&KR0008;之&KR0008;亦作沴其音可知說文廣韻
但以沴有戾義遂入霽韻此明是前人之誤而後人泥
古不覺耳
古我義字通台余吾我一聲陳球碑釋文曰漢人隷
法有所謂省文如爵之為□鶴之為寉是也經傳多書
蟻作蛾似亦是省文左傳蛾析戴記蛾子時術列子末
聚禽獸蟲蛾黃帝紀淳化鳥獸蟲蛾元帝紀白蛾羣飛
蔽日長楊賦扶服蛾伏皆讀蛾為蟻隷釋仲秋下甸碑
有蛾附之句此云蜂聚蛾動亦蟻省也魯峻碑釋文曰
周官注云儀義二字古皆音俄詩以實惟我儀協在彼
中河樂且有儀恊在彼中阿太玄亦以各遵其儀協不
偏不頗徐廣音檥船作蛾漢碑凡蓼莪皆作蓼儀此碑
又作蓼莪智因此益知台之為我也按義說文本云宜
竒切故韻補專辯此音今凡夫乃改宜竒作宜寄而謂
韻補之誤此直不知古音耳古余台一聲而余亦通吾
如騶虞亦作騶吾魚山亦作吾山是也石古文□即戊
字吾我一聲之轉吾從□古五字作□因作□可證也
吳氏以反身為臣以□為身是矣而以我篆作□與子
才之□則太造盖□□本戟名古作□可推以聲借吾
而吾轉為烏可之音耳□古文戈則古之我當是□形
或從勿作□義即我加羊鹵簿儀刀儀鍠沿起自漢豈
非古之遺稱其曰威儀之鍠者本臆說也可咲元美列
台台二字台音苔台音怡陋至此乎周易豫怠叶來來
音犁怠音怡國語得時勿怠時不再來亦然乃推知古
人怠怡一字一音而二義也專以怡悦為事則懈怠矣
後因我台之台有三台之音則怡有怠音分别之學既
起專以怡為悦而怠為懈耳按顔氏刊謬正俗曰世因
鄭氏云予余古今字皆讀予為余爾雅并列說文一以
為予相推予也一曰余詞之舒也各有意義非古今字
别也考詩叶韻予皆上聲郭忠恕亦曰予本無余音後
人讀之也智按古實相通曰予一人義既為余則聲亦
隨之矣古以余為斜故以予為余俣衙讀語與可平聲
牙讀互此其證矣說文專主分别有不得不如此□說
者
以似巳之原趙撝謙曰分隷有匕(音比)無七(音化)有&KR1664;無
□有冖(音羃)無冂(音坰)有禾無禾(音稽)循而至於支攴(普木反)同
書殳(音殊)□(音沒)竝作□(音秦)□(音泰)□(音奉)萅(音春)之首無異己巳
(音似)弓(胡感反)㔾(音節)之體莫别好古君子論至於此豈直三
嘆而已哉智按胡感切者作□以作□巳時之巳作□
卩作□李斯作□加人說文唐本作□而徐本作□李
陽冰曰□為蛇象形借為巳止之巳反巳為㠯用也劉
勰曰子思弟子於穆不似音訛之異此非子思弟子之
訛乃後人所見本□書加人之□則為似矣王右軍帖
此心以馳于彼俱用以為已可證敬甫分□□□
㪅叜相近蔡邕明堂論三老五更應作五叟嫂字女
旁叟今亦作㛐以此騐知應為叟也此說最是而當時
諸儒斷然不从何其執邪後且有議伯喈者說文繫傳
云蔡邕碩學而云色絲為絶殊不知絶字糸旁為刀刀
下為巴(即卪字音節□字則从人下卪)郭恕先引李陽冰曰蔡中郎以
豐作豊李丞相持朿作亦(今焦弱侯引將朿作采)按色絲乃古
人取巧之說毋論其果伯喈也自止戈為武止干為戰
古人亦隨文就形猶之歌詩斷章豈似章句家之泥耶
豐之于豊乃是隷筆從省耳丁固夢井中生枽以為四
十八字東方曰朔來朔來知為棗郭璞言永昌二日一
行言兩角女子為安此可據以為典要而責之哉升菴
且引漢時隷書棗字从二來盖似來而非也引史游作
&KR0034;困學紀聞言列子禾□子伯㝛于田更更亦老之稱
升菴取之則伯厚與升菴皆不從蔡說智曰安知列子
之更非叟誤乎按列子有張湛注湛注曰更當作叟此
足以為伯喈之助盖更乃&KR0034;即鞭字見說文从人持攴
加畫作□或作㪅取丙聲古文之打鞭讀頂丙丙轉為
扁故更又轉鞭也古叟作叜象老人持杖形與父同意
叜象老人瘦形不必鑿說故瘦从之叜形與㪅近其訛
復何待言伯喈豈無見而發此論乎倉公大小溲後遂
作大小便此與晉人㛐帖俱可亙證注列子者晉張湛
非白馬生復諫之張湛也
𢋫本為續纛本為□說文續訓下賡古文續从庚貝
臣鉉等曰今俗作古行切此甚無謂急當還本音者而
古已讀庚謂其形近也□徒到切翳也舞也詩左執翿
後人遂作纛而讀若毒則愈遠矣弱侯刊誤作纛智按
从毐得音耳毐本音歹世說林公曰檀越既以載纛貧
道何為不執鍮盖以盜偷會意是晉人猶讀纛為道也
温不當从囚□从昷□烏渾切㬉也字書韻會等書
皆曰凡昷之字从囚从皿智以為从囚者非正當从日
作温見日自温此是正理从囚實無義也史記有曣㬈
字揚雄傳作晏温謂日晏而温㬈乃人增加耳篆日或
作&KR0146;或作&KR0146;明或作□皆由取筆太簡故增畫以取遒
態昷遂有从□者皆日之訛也
伯百从白百白聲說文曰百从白古作□从自白亦
自也今子才作□謂自一至百也鑿矣合溪曰伯从人
白聲百亦當以白為聲鐘鼎文凡百皆通作白以白為
自鑿而不通然古文白亦作□又是鼻此則敬甫子才
作□者近之
丁字有尾非字升菴丹鉛總錄莊子曰丁字有尾以
證古有隷筆外集又云世人謂曲波為尾丁子二字左
行曲波亦是尾也觀此則莊子之時巳有八分書不始
于秦王次仲矣此已大誤智按莊子末篇言惠施厤物
之意曰惠施以此為大觀于天下而曉辯者天下之辯
者相與樂之卵有毛雞三足郢有天下犬可以為羊馬
有卵丁子有尾火不熱山出口此皆言物理變化本無
定形定名自我言之無所不可耳舊注丁子有尾丁子
蝌斗也爾雅名活東蝦蟆也初生正如丁有尾及長則
有足無尾楊復所刻莊子注甚確而廬陵羅勉道著莊
子循本乃云丁字子字即有尾與荀子之鉤有&KR0008;卵有
毛同夫曰鉤有&KR0008;謂鉤有倒&KR0008;也若鉤&KR0008;為字尾則卵
毛何字乎莊子上下文犬為羊馬有卵火不熱山出口
何字乎升菴亦云李頤注云丁字曲波此注者之謬也
不能辯前注之謬但欲取□一節之論而引之不論其
通與不矣即以字論小篆作□古作●丁父丁卣作一
戊丁爵作□汗簡作□則直下即為尾矣豈必左右波
邪陳晦伯作正楊一書專辯升菴之失而此一條反云
曲波非向右也以此駁升菴升菴服否元美巵言亦因
王楙以不識丁為个或即十字引莊子丁子有尾左引
非右引又秦苻堅載記秦州别駕姜平子詩丁字直而
不曲則元美亦未細讀莊子者也焦弱侯筆乘莊子此
語論字尾其作莊子翼且刪去舊注此何見乎或曰惠
施反言此正語乎或曰施呼蛙為丁子謂蛙有尾指後
而見初也若謂丁字子字有尾亦正誤矣
&KR0008;乃&KR0008;之譌&KR0008;乃&KR2345;之譌茶經曰其馨&KR0008;也注香至
美曰&KR0008;音備徧考無此字洪芻香譜曰香至美曰&KR0008;智
見惟孫愐收&KR0008;字香至美也音使則茶經之&KR0008;確為&KR0008;
字無疑其音備者則使轉去聲而方言記訛耳然說文
有&KR2345;列也音肄豈孫愐收之誤从史邪
咼本音□周禮華離注華讀為&KR0992;哨之&KR0992;&KR0992;邪離絶
也即今歪字說文□不正也故董逌言程邈四簡篆書
□扁應勢弱侯引國語䦱門而與之言䦱音□今按韻
會&KR0992;在淮韻而䦱音委說文闢門也當與撝通此弱侯
見集韻有&KR0146;字耳陳水南引作闖門更誤矣今字學指
南合䦱&KR0992;為一而無□字智按魏武帝陽為面喎此正
音歪盖說文咼口戾不正也□乃鬲屬鍋也亦借其音
不如用咼字為正白樂天自夭斜為歪則是未看說文
又不記孟德事而隨用俗說之字耳今字彙又收噅以
為喎字按噅見文心雕龍引綠圖噅噅與雉雉叶不必
用也
&KR2031;因于黦黦因于涴涴因于宛宛有鬱音韋莊應天
長詞云想得此時情更切淚沾紅䄂&KR2031;字書並無此字
惟元詞中馬驟&KR2031;人語喧北音作平韋詞意則涴而叶
韻必轉入智按乃黦字耳黦見唐韻於月切盖以古宛
有菀音从鬱轉越詩菀柳苑結荀子宛暍是也此等字
正無所事用之然升菴提出又未正其源流故及之古
以涴為汚古今文詁云三染絳為黦亦謂其汚也汚勿
鬱亦此一聲相轉耳
無通為无亾勿毋莫末沒毛耗蔑微靡不曼瞀盖一聲
之轉也反有為無易經無俱作无一曰从天天炁虛
無也又通作亾論語亾而為有與無同又通作勿論語
非禮勿視又通作毋論語毋意毋必書無逸史魯世家
作毋逸洪範無偏無黨史宋世家作毋偏毋黨春申君
傳毋望之福毋望之禍凡史記無多作毋又通作莫莫
毋無聲近相通詩莫敢不來享俱與無同又通作末論
語末由也已禮記文王世子末有原皆與無通又通作
沒盡也論語文王既沒沒階俗謂無為沒南齊豫章王
嶷臨終召諸子曰吾無後當共相勉厲即沒後又通作
毛後漢馮衍傳饑者毛食注與無同毛晃音耗為毛佩
觿集曰河北謂無曰毛智按河北讀沒為門鋪切而江
楚廣東則呼無曰毛黃綽幡賜緋毛魚袋則信古有此
語矣無又通作蔑左傳蔑以加于此史孔子世家蔑由
也巳又通作微詩微我弗顧國語戰也微謀又微我晉
不戰矣又通作靡詩靡不有初楊子曰刺客之靡者也
月令靡草死皆與微同細草也又通作不詩不識不知
又通作曼楊子寡見篇曼是為也注無同言學者無如
是為之又漢書高帝紀韓王信將有曼邱臣注曼邱與
毋邱同智按毋邱自是貫邱而當時口語與注者之語
皆以無曼毋聲近亙通也字从無與從曼同如蔓菁作
蕪菁後漢桓帝永興二年詔郡國種蕪菁助食即蔓菁
又通作瞀不明皃莊子伯昏瞀人列子之齊遇伯昏無
人射措杯水於肘上無人即瞀人智又按盧仝詩左道
官雖樂剛腸得健無功名生地獄禮教死夭囚自注無
&KR0034;侯切盖讀無如牟也今字以毋从禁止母从二乳乃
字書家說也古盖母轉為沒沒轉為無耳此郝公所彙
因而詳之謂其相轉則然謂其共是一字則不可也故
竝舉相類者數則附于左方其始本一音也因有一音
則借一字配之學者知此原委則解書省力可免費辭
辯之者曰字之紛也即緣通與借耳若事屬一字字各
一義如遠西因事乃合音因音而成字不重不共不尤
愈乎
爾你而若乃一聲之轉爾又為尔尔又音寧禮切俗
作你猶兒之有倪音也祖禰為姓亦音你
徒特獨但第同聲相轉第亦用地丙吉傳西曹地忍
之
欸唉噯&KR2850;欸烏開切又於解於亥於皆三切楚辭曰
欸秋冬之緒風當平聲亞父曰唉當去聲又作&KR2850;方言
曰欸&KR2850;然也孫氏唉讀若埃又欸乃搖櫓聲詳釋詁條
又為飽聲亦作噯古皆从伊轉艾故噫僾有二音可即
以此推之
喑啞伊優嘻噫史記項王喑啞叱咤漢書作意烏喑
於今切啞倚下切又乙格切震卦啞啞笑聲也又於加
切東方朔伊優亞或因為歐啞伊啞優亞今用喑噁噁
从烏音古亞惡通也嘻許其切嘻嘻微笑聲噫嘻歎聲
也開聲為嗚呼啞呀闔聲為噫嘻嘻或作&KR2511;&KR2234;譆嚱誒
亦通作戲太白蜀道難首用之噫又於介切飽食息也
今有讀五噫為於介者誤也亙見釋詁
謳歐嘔古皆通用謳字古用謳謂气出而歌也俗亦
作謌字猶之謳也說文歐吐也謳齊歌也通亦作嘔平
聲朱買臣歌嘔道中嘔吐亦作歐上聲漢書曰歐泄霍
亂張良傳欲歐之音嘔謂拳歐也
欨昫呴煦姁咻歆翕歙呷欱皆内氣也欷歔欨呼呵
皆出氣也欱别作哈&KR0008;歔别作噓欨况于切温吹也欨
呵為陽吹呼為隂欲㬉者欨之欲凉者吹之以氣㬉物
為欨去聲亦通作昫又作呴煦記曰煦嫗覆育萬物鄭
曰體曰嫗氣曰煦漢書愉愉呴呴又借用休傳曰民人
痛疾而或噢休之亦作咻又作姁漢書曰言語姁姁亙
見釋詁
培&KR0008;坯陪四字書傳多亙用培篆作&KR0008;為栽培蒲枚
切又為培塿薄口切晉語松柏不生埤部靡切埤本避
支切為埤益培塿一作部婁&KR0008;步枚切以土封罅隙也
記曰坏墻垣又蟄蟲坯戸亦作阫莊子曰日中穴陪又
步侯切坯舗枚切塼□土也塼瓦之未燒者為坯俱从
□論見不字下
晅㬉煗煖亙用煖本與暖同皆乃管切在上聲旱韻
而大宗師煖然似春音暄豈漢末音異邪諼諠皆音喧
宜煖之从爰當有暄音也暄又作晅皆許元切按書傳
晅㬉煖煗多亙用大氐从耎者當乃管切从爰从亘者
當許元况晚切煖暄之相通則以意通
歉嗛慊謙惬嫌經傳多亙用孟子曰吾何慊乎哉晉
語曰嗛嗛之德不足就也榖梁傳曰一榖不升謂之嗛
則以慊嗛為歉孟子曰不慊于心則餒莊子曰必齕齧
俛列盡去而後慊史記曰先生以為慊于志則又以慊
為愜大學自謙則又以謙為愜漢書曰嗛讓而弗發也
則又以嗛為謙說文曰慊疑也荀子曰臭之而無嗛于
鼻漢書亦曰偷得避慊之便則又以慊嗛為嫌大氐古
書雖多通用亦有傳寫錯亙者歉嗛皆若簟切歉氣餒
也廣韻又作苦減切嗛猿藏食處慊亦同音為慊恨&KR0008;
苦感切歉之甚也&KR0008;别作歁&KR0008;&KR0008;
來釐厲瀨同聲隠十一年會時來公羊作祁黎左文
作郲注滎陽縣東有釐城鄭地也釐音來此不知來字
古音黎又豈知釐音來之故史記亡賴注江湖謂無利
入於家曰亡賴猶言亡俚石瀨亦作厲漢南越傳下厲
將軍與東越傳下瀨將軍同瀨鄉亦作厲鄉有老子祠
莊子厲即癩字&KR0008;敦銘□□釋文作受釐从□則古釐
殆从□字永叔言鄧乂碑即艾書乂用三德一作艾用
三德盖古佳來皆與齊微通
俚聊賴相通季布傳其畫無俚之至耳晉灼曰無所
聊賴今或言無聊無賴小補引朱子楚辭後語曰孟子
不理于口漢書無俚之至皆訓為賴則理固有賴音也
此不知古賴有利音而改理音賴鄂州曰來牟又為釐
麰說文來麰一來二縫秠一稃二米則秠即來牟也智
按爾雅疏引鄭志答張逸曰秠稃皆皮古今語耳公紹
以鄭解失實劉向封事貽我釐麰古者來釐秠三字相
通方言江淮謂之□北燕謂之&KR3206;關西謂之貍彼雖說
獸而以一名通三音則此物亦然
啐嚌㗱噍咀嚼同聲義㗱即入切粒食曰噍肉食曰
嚼啐子内切又子律切小歠也亦作&KR0008;嚌在詣切飲沾
唇至齒也又啑子狎切亦作□唼&KR0008;噆作答切亦作𠯗
&KR3725;皆欶也吮欶从唇啑噆从唇舌
惟維唯通用其本義惟思之專也維繩索匡繫也唯
為應之速父命唯而不喏因為口開翕皃詩其魚唯唯
喏即諾也鍾鼎文惟皆作□本音追借用為口聲曰伊
曰侯曰猗曰繄皆其聲詳見釋詁雉噫條下
擾撓攪聲義相沿擾篆从□尔沼切指□紛繞也因
生馴擾之義書曰敷五典擾兆民撓女巧切以手斡旋
物也攪古巧切旋攪抄翻也擾又尼交切搔也俗作&KR0008;
&KR0008;又女教切撓之而曲也撓與撓通
敲&KR0008;&KR0008;聲義相因輕重如其聲敲口交切說文横擊
也擊頭也又作摮公羊傳曰以斗摮而殺之或又作搞
攷苦老切&KR0008;擊也通作考詩曰子有鍾鼓弗鼔弗考&KR0008;
即叩又作扣噭若厚切又去聲小擊也說文曰扣牽馬
也此乃惑于扣馬之說
貉貈狢貊獏多錯亙用辯者曰說文曰貉北方豸種
盖以此為蠻貊之貊矣貈似狐善睡引論語狐貈之厚
以居舟聲鉉曰舟非聲字林亦曰貈似狐善睡郭氏曰
牝名□乃考切江東通呼為独&KR2328;音烏郎山吏切以為
各非貊音舟非貉音固也貈之為貉盖本爾雅貈子貆
注乎各切也貉之與貊古音相借如掩骼音各又音格
顔氏曰角有支曰觡記曰角觡生亦古百路洛二切且
安見蠻貊之稱非因北地多狐貉而稱之乎北地多此
種常夜入人家取食人氣弱者為彼所攝氣而去人能
嚇之則彼忽然不見色白有尾小如狗智在京師曾五
更醒而見之一喝不見北人謂之皮狐子又曰&KR0008;之讀
若媷盖北人讀貉字入聲轉而成薅音耳敬甫以貌即
貊
圭蠲涓同聲蠲古絃切說文曰馬蠲也明堂月令曰
腐草為蠲此盖指蠋耳書傳用為蠲潔與圭涓通詩曰
吉蠲為饎禮曰哀子圭為而哀薦之漢有中涓涓人師
古曰涓潔也主知潔清灑掃之事周禮曰除其不蠲因
為蠲除蠲赦蠲免吕尊師篇務輕煗必蠲潔注絜一作
祭蠲讀曰圭
榭序豫音相近而轉也屋無室曰榭亦謂之序禮又
作豫臺上之屋四達亦曰榭鄉射禮曰豫則鉤楹内堂
則由楹外又曰序則物當棟堂則物當楣序淺而堂深
也豫序也西廊也序又借為次序與叙同用為文序
簀第榨同聲而迮笮窄措因之簀阻戹切牀先用簀
也屋椽上必用窄窄之後安瓦今人曰棧即爾雅所謂
筄也筄羊昭切壓酒者曰笮又讀側嫁切與榨通本作
泲第亦簀也篆作□迮窄措見謰語
□湁潗湒霵霫雭漝□□子集切小雨不輟也醫書
言□□汗出因作□&KR0034;其聲相近者有湁潗湒霵霫雭
漝□子入阻&KR1390;七入丑入似入仕戢是汁色&KR1390;失入直
&KR1390;凡數音相如賦湁潗鼎沸郭璞曰水微轉細涌皃說
文曰湒雨下也一曰沸涌皃濈和也湁湒沸也盖即以
湒為潗孫愐曰□汗出兒&KR0034;水溼湒雨皃霵雨下又暴
雨□霫大雨也潗泉出漝水皃雭小雨聲諸書一義而
有數字一字而有數音形容雙聲率不過假借何必強
為分析乎
仆踣僨三聲合一而匍伏百服因之僨夫問切踣覆
也仆夫遇切僨仆同聲其義一也古無仆字又暜小芳
豆二切别作踣䞳莊子注音踣為匐今在職韻亦音蒲
北切餘見謰語
喉胡嚨一音之轉喉前咽後又謂之胡金日磾捽胡
投莽何羅漢童謠曰士買馬君具車請為諸君鼔嚨胡
哇嘔噦咯喀各象其義聲咯古通作殼吉角切大喀
也
柄秉柲柲兵媚切柄也考工記曰戈柲六尺有六寸
盖柄柲同聲皆秉之轉也周禮柄作棅古未有柄字士
喪禮弓有柲鄭氏曰弓檠也引詩竹柲緄&KR0008;升菴以柲
為今之攢竹極確漢時曰積竹
綏緌妥多亙用揉染擩撋挼捼皆相轉之聲記曰&KR0034;
車綏旌陸氏耳隹切此以綏為緌者也記曰執天子之
器上衡國君平衡大夫則綏之又曰國君綏視大夫衡
視康成皆讀為妥此以綏為妥者也楚詞揉方為圓揉
轉為染染轉為撋撋轉為擩擩轉為挼挼轉為捼士虞
取菹擩于醢謂入醢中染之以祭左傳染指于鼎與擩
同詩注煩撋之與擩同或作㨎作捼擩之與撋猶需之
與輭也捼之與挼如緌之與綏也挼音搓又音那
不有十四音不方于切詩云鄂不韡韡鄭氏曰承華
者曰鄂不當作柎柎鄂足也夾漈曰不象華萼蒂形與尃
通疏柎作跗又作趺故束晳用白華絳趺唐詩紅萼青
趺因之又俯九切說文曰不鳥飛上翔不下來也亦
作否借為否詞又平聲孫愐甫鳩切又否卦音痞
德明備美切孫愐符鄙切否痞同音古切尚疎其拘者
又守門法備美符鄙皆輕重交亙門也韻會小補又
宥韻方副切弗也又分勿切音弗又沃韻逋沃切
項安世家說曰孫奕言浮否押詩賦可也官吏指揮鄉
校教訓必以逋骨切呼之陳正敏云舉世同辭必有自
始逋骨一切殆不可廢廣韻勿韻不與弗同而禮部韻
不出此音徒見佛書作弗聲讀今以司馬温公切韻
指掌圖考之明舉一杯字以發聲信乎有此音矣本四
音禮韻有二廣韻有三蒙古韻略于逋入聲襮下收不
音與卜同自正敏說而始疑自温公圖而音始定故表
出之智按陳項謂四音則尚未收鄂不直翁收之章道
常言有七音謂北人讀不為幫鋪反與否浮弗卜尃痞
為七韻會小補有八音細論逋骨亦用門法未□今
讀故戴氏作布沒切依沈韻布沒切如今揚州人語矣
其布木乎逋骨布木二音韻腳不同曉然易别或唐宋
先有逋骨之音而温公乃定為杯入以正之子謙曰昌
黎子為俗用多故剏&KR1390;幫母則當時俱有數音而韻書
守舊不收耳又轉注略曰悲虬切與彪同晉有汲郡
人不準又讀為比孫愐卑履切阮籍詩願為雙飛鳥
不翼共翶翔不翼即比翼蘇氏又采才老諸說何用不
臧不臧即否臧盖恕先之說否塞之否與比聲近宜其
借也智按論語予所否者論衡引作鄙荀子賦篇簡然
易知而致有理者與君子所敬而小人所不者與謂小
人所鄙也盖古人口齒如此今依中原定音痞貧弭切
音比邊美切不用門法使人易知又考此字有攀悲
切通為丕張參曰石經作㔻六書總要不或作□則丕
乃□之轉形㔻乃丕之通丕也書曰丕顯丕承詩曰不
顯不承舊說以為豈不顯乎仍是豈不韡韡乎之見解
耳秦和鍾銘曰不顯皇祖詛楚文曰不顯大沈久湫不
顯大神巫咸不顯大神亞駝此最可騐者爾雅左顧不
類右倪不若注不發聲也淮南杯治之杯亦發語音呸
可亙證也大誥爾丕克遠省陳士元曰丕馬融作不
又讀上聲又按丕與負背通書曰是有丕子之責于
天史記作負子索隠引鄭氏曰丕讀為負石經尚書亦
作負子京山尚書辯解丕子之責注作背正以古負背
一字也按史記鯀負命毁族注作背命淮南女媧氏背
方州抱圓天文子作負方州負郭即背郭杜詩背郭堂
成蔭白茅以此證知丕亦讀背背即不之第三聲也
又爾雅佳其鳺䲹古作夫不詩疏亦引夫不本草亦載
小鳩皆曰佳曰夫不不音鋪以說文之鋪鼓後訛為布
穀今俗呼勃以此知之則有十四音彪比二音升菴
所出丕背鋪三音則自直翁韻會升菴古音弘家韻輯
道常大成子謙小補皆未收入以不知不顯即丕顯負
背丕不相通布穀鋪鼓夫不一鳥也細推本原則發口
之不音坏者乃音之母凡坏&KR0008;□杯□皆从之借象華
不與否辭而鳥不下來乃許氏之說也諧聲之字惟□
从華不絶無从鳥不與否辭者以此推知不字為母
賁字十四音陸德明釋文云彼偽反徐廣甫寄反
李軌府瓫反傅氏云古斑字王肅符文切似與
李軌同然瓫文異韻隂陽亦分今據訓詁故仍分列之
古文尚書黑賁用宏兹賁淮南鼈三足曰能龜二足曰
賁人食化為水俱音墳禮記廣賁之音作而民剛毅
荀子下比周賁潰以離上矣音父吻切與郭象注馮氣
之馮同猶憤也又沸也穀梁傳覆酒于地而賁又方
問切禮記賁軍之將與僨同劉昌宗讀虎賁為奮又
音肥周勃為襄賁令地在東海史黥布傳趙將賁赫
又音奔虎賁氏舍則守王閑閑梐枑也又音潘山海
經桂林八樹作賁隅今廣東番禺讀潘集韻韻補音
孚袁切則為蕃字又音陸韓文注陸渾山古作賁渾
集韻引山海經賁渾山即陸渾智按昭十七荀吳滅陸
渾之戎公羊作賁渾可證又與濆通叔弓敗莒師于
蚡泉音分穀梁作賁泉公羊作濆濆泉者直泉也按濟
志濆泉即湓泉湓音匹問切據唐韻濆噴一字暜魂切
今中原讀噴去聲即與湓同郝氏曰淮南子賁海即
渤海子謙言賁星一作孛星升菴言釋文賁有七音當
有九音智按釋文止有五音今考有十四音一曰賁渾
因□字而訛
敦有十七音筆乘問竒集皆云敦有九音今小補列
十四音日月燈抄之灰韻音堆詆也詩敦琢其旅敦
彼獨宿注獨處不移皃賓戲欲從堥敦而度高乎泰山
堥敦皆小邱名元韻音惇大也姓敦名洽衛之醜人
又音豚敦煌郡名詩鋪敦淮濆鄭箋音屯寒韻音
團聚皃詩敦彼行葦蕭韻音雕畫弓天子弓也一作
弴準韻音準布帛幅廣也周禮内宰出其度量敦制
阮韻音遯左傳渾敦隊韻音對器名周禮珠槃玉
敦願韻音頓䜿也又太歲在子曰困敦智又按爾雅
敦邱注引詩至于頓邱號韻音導覆也覆燾一作敦
周禮司几筵每敦一几鄭氏讀皓韻陸德明讀敦一
几尤韻劉昌宗讀敦一几直由切又他昆切與憝同
則又可音懟子謙載真韻殊倫切與敦同鄭氏引
淳制又先韻都伭切凡十七音盖古人亦未必是
以淳制即純音準純轉真韻而敦亦隨之每敦一几音
燾而燾又音倒音紬則自燾字音也此皆漢人之強而
後人無特見姑且从之至音都伭切乃以東坡賢叶敦
遂改此音子謙不知賢叶忻如天叶人之類也
苴有十七音升菴弱侯曰苴有十四音日月燈曰十
五音子謙十四音今有十七音苴子余切有子麻
莊俱切漢時姓宗蘇切茅苴藉祭也與蒩通布交
切天苴地名在益州見史記注又天苴與巴同鋤
加切水中浮草子邪切菜壤似嗟切苴&KR0034;城名
再吕切履中草薦側下切糞草才野切慢也將
預切糟魄也側魯切說文酢菜也又平聲臻余切
亦酢菜也水草曰苴一作&KR0034;又作浾今作渣非是又
有直家切之音又都賈切土苴不精細也張□曰
川䖃苴音鮓智按焦弱侯所載子余切之包苴即子
閭切之苴杖乃一音二義也若吕豫石所編曰七余切
麻子也又曰子余切有子麻也音義豈有二乎今巳刪
二公之同者而乃多至十七音以中原音韻增入時運
所轉之音車遮家麻兩分兩轉加古之為魚模韻讀之
則三處通平上去入三通分輕重查鮓嗟菹租祖之例
呼之則三十音矣凡字皆有隂陽平上去五聲轉一韻
即有十聲但古人未盡借用今方言未盡呼及也我故
曰音有一定之轉而字隨填入無如後世定為典要則
不得不重考究以通古今耳
擐拴㩊㩱之因顔之推曰王制臝股肱鄭氏注㩊衣
出其臂脛今書皆作擐甲之擐國子博士玄該云擐當
作㩊音宣擐是穿著之名非出臂之義智按㩊不别見
古書何因而有宣聲誕生書前載□為古文受字秦惠
文王詛楚文應□皇天上帝智見金石文載鐘鼎有□
說文受从&KR1528;舟省聲師毛卣作□秦鍾志作□豈可以
意改作楷書□字今㩊加手耳何不作授字讀邪誕生
亦收㩱字子略切掆也捎也擇也再考孫愐于爵字後
載古□字作□又載㩱字捎也捎亦鞲衣可通者必是
㩱字然則前人之宣音或當如世俗所呼拴字乎而㩊
自是孫愐之㩱拴音當近霜關反俗謂拴衣是也升菴
載賈生攌若囚拘蘇林音欺全反智謂漢晉時方言相
通耳董仲舒日朘月削孟康朘音揎謂轉蹇踧也俗語
謂縮朒為朘縮升菴嘗不知章衡陳振孫用揎釀字智
以孟康解合之詳見諺原則此語自漢至今用之古作
揎今呼拴轉注曰俗有裸袖揎拳之語東坡詩玉腕半
揎雲碧袖則揎正拴字
殍音从孚野客叢談曰沈存中筆談云唐士人專以
小詩著名而讀書滅裂如樂天詩俱化為餓殍作夫字
押杜牧之杜秋娘詩厭飫不能飴飴乃餳非飲食也晉
王薈以私粟作粥飴饑者郄鑒甚窮鄉人共飴之飴字
豈不作飲食用然考晉音乃音嗣非貽字也牧之用作
貽字必别有所據又觀後漢許揚傳舉謠歌曰飴我大
豆烹芋魁飴字無音乃知牧之用字有所祖也餓殍之
殍作夫字用按唐韻敷字下收之撫俱切又平表切皆
餓死也是則殍字有二音樂天所押盖从唐韻之平聲
者二字皆有所據存中自不深考安可以讀書滅裂非
之揚雄箴曰野有餓殕智按古用飴為飼字與飤同晉
盛彦傳婢使蠐螬炙飴之與王薈飴饑者飤同謂之借
音則可殍之音孚則本音孚之與保古當通聲說文曰
□古文□□从人从□省又曰□古文孚从□按□既
从古文孚孚又从古文□前氏譏其錯戾以㜽與孚字
相近故致差耳殍茅□以□為聲桴莩浮以孚為聲智
論其原古从□从孚一義故相借詳見下
包孚乾干安焉亶單耑□之原包藨聲近禮記苞履
不入公門儀禮疏屨者藨蒯之菲也相如賦苞荔注苞
藨也魚胞俗呼魚膘麃以鹿走俗呼跑馬肥俗呼臕故
就今之方言可推古之方言惟人遵字說之音釋反不
察本來大原委耳如葭莩之莩何以又為餓莩之莩此
何解邪餓脬如莩後别作殍殍本音孚後别為標存中
咲白香山寧知此故邪古包與孚通包从□象子在胞
中易中孚象鳥孚子从爪从子京山曰元氣動于子妊
于㔾也竹中膜亦曰孚生意在中孚包于外故包通孚
字从包與从孚同如脬與胞桴與枹莩與苞浮與泡捊
與抱之類亙通左傳隠九年及莒盟于浮來公穀作包
來包犧一作庖犧炮犧即伏羲孚俯付伏可知古呼包
如孚矣浮从孚中原音韻收入魚模而沈韻在尤故吳
人議德清此皆習字書之訓而忘其本耳說文&KR2380;古文
飽□古文保□又引古文孚後人譏之盖本同原相因
即許氏亦未之知也人知乾有干音而不知虔亦有干
音詩是&KR0856;是遷方斵是虔謂山木斵&KR0856;之使乾燥也今
贛州即古虔州猶虔有干音京山又云乾从龍省虔以
虎變自咲字說之鑿而亦效之邪古讀乾卦亦如干繫
詞為乾卦可證也虔之以干猶干之與閒个之與介壇
之與墠也南史周顒傳䱇脯即鱓魚鱓又作鱣楊震三
鱣是也今作鱔盖䄠與袒禪與䄠殫與勯飦與饘之類
皆然也安之與焉猶干虔之喉音也吕覽其主安重其
主安輕與焉同禮三年問焉使倍之故再期也荀子禮
論作案使倍之即安使也又吕覽月令季春天子焉乘
舟淮南作天子烏乘舟注烏猶安也在傳趙簡子家臣
董安于韓非子十過篇董安于簡主之才臣儲說七術
董閼于趙上地守即安于也故知閼本音遏其平聲為
安閼氏為焉氏閼逢一作焉逢是也六書統以□為焉
字此據舊金石釋文音安為焉也安之于閼猶何之為
朅也轉注古音引行夫焉介之焉音夷音夷則居字首
音烟則居字末此拘矣焉本鳶字借與安焉相轉其音
夷者注書之方言也耑□摶團揣縳捲漙湍輲輇輴之
轉猶安焉干乾也耑古□字車从專為轉从耑為輲惴
慱从心□□从&KR1390;漙湍从水篿篅从竹其音亦相借如
禮輲車注團也通作輴音春而大夫之輴鄭注改作輇
音船莊子輇才諷說注音權則又一變矣大司徒其民
專而長音團漢五行志蜺再重赤而專亦團字賈捐之
棄珠崖議顓顓獨居大海注圜皃與團同新序以百金
與摶黍示兒子考工記摶身而鴻即團身賈誼賦何足
控揣即控摶長笛賦冬雪揣封乎其枝謂摶聚封閉也
爾雅十羽謂之縳百羽謂之緷縳舊音團今音捲緷即
緄也莊子摶扶搖而上舊音團今音捲故揣之音轉為
捶或作垂改反如圌山本即團字今讀為垂又讀為殊
為船皆方言轉變也平隂陽上去入共五聲京山謂入
聲後增一聲非也陽起而隂收中國以平統之西字父
多入入聲簡而多轉中國上古固以入聲分諸聲又能
以諸聲轉入用之不似今日中原之無入聲也入無餘
聲聲短則音准入聲之餘聲皆平聲也方言開口便有
餘聲故入最易混試舉一二如滑稽銅歴之即隔荆尸
授師孑之即戟劉懷真傳劣通車軸胡藩劣容指之即
略素問凝□之音濇此本聲易知也如提之音擲以攴
止至擲也提本音持持與支近史記冒絮提文帝蕭該
音抵吳王濞傳引博局提吳太子索隠音底其實提即
擲也夏無且以藥囊提荆軻淮南說林握火提人俱與
擲同古文作擿非音謫也革之即㪅以㪅之即革也管
子山權篇丁氏婦革築室賦籍藏龜注革更也吕覽子
肉也我肉也尚胡革求肉而為魏策吾巳許秦不可革
矣俱與㪅同語植其杖與檀弓行並植于晉國音置與
贄音至同莊子贄然至則又轉入聲至則執之去聲也
摯贄質鷙通用吕覽月令孟春行冬令霜雪大鷙即大
至也他如由之為笛因由有丢音丢入則笛矣笛又作
篴古笛逐聲近也故車軸象形从之猶倜之為俶蕭之
从肅也杓之為標則勺轉平與標叶馬援都布注即答
布毋轉為沒沒移而莫啞之音厄惡之音烏州之為祝
嗟之為咤捭豚之音擘趣之為促故知卑陬為迫促亦
在人因此推彼勿以叔然休文横據胸中以為典故則
可以推經傳屬文之原矣
□本隠也加殳轉為殷勤殷色六書正偽竟曰反身
為依而廢依字此大謬矣子才主之智按經傳及金石古
文無作依字用者不過古方言有依聲耳中庸壹戎衣
注疏衣讀為殷聲之誤也齊人言殷聲如衣吕覽慎大
篇湯為天子夏民親郼如夏注郼如衣兖州人謂殷
曰衣又吕覽憤勢篇湯其無郼武其無岐豐也郼殷舊
封國名升菴特取郼之為殷智按不韋之稱郼乃稱殷
之封邑豈以郼為殷字哉然呼殷為衣漢時有此方言
明矣虞夏商周氏者頗多今姓有衣者殷之胄歟元命
包曰□靡返□音隠退也即□字今字書又有作殷者
皆因訛故别耳而趙氏本義朱氏竒字乃从伯琦之說
可咲戴氏亦倚謹切轉身也智推論轉身即是隠義詩
殷其雷注疏音隠相如賦雷殷殷吕覽殷殷皆音隠漢
劉熙碑民隠作民殷可證其轉十五刪之殷者猶隠之
為暗隂之為韽也史漢稱古文未改皆用依字扆亦从
衣負依通用此最明顯衣即有依身之聲義矣乃反舍
之而因古人一處之方言穿鑿定說以為典要哉
鉶鈃一字鉶戸經切盛粥器也又作鈃漢書歠土刑
單作刑鈃經天切說文曰似鐘而頸長字林曰似小鐘
而長頸一曰似壺而大莊子曰求鈃鐘也以束縳按二
字多亙亂莊子宋鈃即孟子所謂宋牼牼鈃聲相近郭
象讀為堅而鈃鐘之鈃讀為鉶皆誤也智按古硎亦作
研則鉶鈃之通用可知鈃之為硜為牼則借耳
委不從禾隖毁切說文曰委隨也从女从禾戴氏曰
按鐘鼎文皆作□乃从□省竟改委作□則不必矣
受訛為紂□从&KR1528;秦鐘□文作□師毛卣文作□尚
書皆作商王受他經傳皆从紂一人不應兩名且自商
紂之外皆無用紂字者盖受之訛也方言以為緧緧即
鞦敬甫則以□為爰爰當从于省得聲為是
遯以豖聲說文从豚省徐鍇曰豚走而豕追之不通
甚矣且遯已从遯逐乃豖聲漁仲猶不知此而以逐列
于第三之例
胥疋雅相通之原□所菹切說文曰足也从止上象
腓腸弟子職曰問疋何止古文以為詩大疋字或曰胥
字足字一曰疋記也或曰大疋即大胥小胥也升菴又
引三㿿爵音雅智按古無家麻韻疋有胥音胥有斜音
或曰古雅字省作牙牙訛為疋也胥訛為骨故胥母山
訛為骨母七發弭節五子之山通厲骨母之場韓非子
曰蓇之骨今折矣即胥字鬱儀以正為華夏之夏
止即趾象足掌形二止為步說文曰下基也象草木
出有址故以止為足按足辵走步之屬皆从止止乃足
非取象于草
通雅卷一
