通雅卷四十九明方以智撰
諺原
(叔然作反切本出于俚里常言宋景文筆記之如鯽澑為就突欒為團鯽令為精窟籠為孔不)
(可勝舉訛失日已遠矣然相沿各有其原考之于古頗有闇合方音乃天地間自然而轉者上)
(古之變為漢晉漢晉之變為宋元勢也記諺原者因此推之若弱侯俗書刊誤取諸篇海此亦)
(山谷之用諺語仁寳之載宋雜字耳或者方言取輶軒語亦歸造字合之乎范至能之列&KR0034;&KR2970;)
(何子元之記&KR0034;頼是猶欲存遠方之事實者也)
鍫鎌今人呼鍫必呼秌蕭切及見鍫字反讀為秋音
呼刈穫之鈎刀為鎌刀音近廉及見鎌字反讀若縑詩
曰以薅荼蓼漢律曰疁田茠草唐書陸龜蒙茠刺無休
人皆知芟草為茠茠音近蒿與薅同及見薅字反讀若
耨甚矣世人讀書之浮也木鍫曰杴虚嚴切今俗亦呼
之急就注有曲把䒩鍬下瓜切前未見此字亦顔氏所
耳熟之鄉語也
風山西人鄉語皆讀若分吾鄉涇縣旌德呼風亦為
分向嘗咲之六書故本載專戎專今二切則可為汾晉
旌涇解嘲周禮司寇傳别注鄭司農曰辨讀為風别之
别謂分别也轉注略音孚金切引詩騷風叶林招魂楓
叶心可證
賸以證切用餘也鄭䍐逹字子賸賸羡聲義相近說
文作□曰物相增加也一曰送也新唐書每用賸字
&KR0008;所監切今以屋東西榮柱外之字為&KR0008;智見工匠
謂屋兩頭為山猶其遺聲實是&KR0008;字
樁朱江切說文新附曰橛弋也橛短曰□今人通稱
之東越曰榸樁皆切&KR0034;瞿月切莊子曰處身若橛朱枸
橛樁皆木之已翦伐者又為門閫今泊船釘樁繫纜亦
呼為橛唐宫中女優有弄假官戲其綠衣秉簡者謂之
將軍樁
通喚呻喚轉為生含小顔正俗匡謬曰太原俗呼痛
而呻吟為通喚周書痛癏是其義江南謂呻唤關中謂
呻恫今江北謂痛楚作聲為生含
袱房六切類篇曰梁也今人以木枋附大木之上為
袱浙人亦以梁為袱江北曰壓袱
槮所禁切積柴水中以聚魚而取之俗至今曰槮坑
說文木長貎不足了此孫氏所今切又作滲罧爾雅曰
槮謂之涔郭云今作罧者升菴引最詳
栝他念切進火木也又作㮇梄俗至今呼之□柏之
棔从□此从舌
筅蘇典切析木為帚以洒洗也今船上必有此物曰
担筅正是此字
簁所宜所皆二切治粒物别粗細也即今世俗之篩
字又作籭簛又作倚切說文曰簁箄竹器也籭可以取
粗去細廣韵簁籮也今人亦曰籮篩
簏盧木切說文曰竹高匧也别作箓今人作盝杭州
鄉語至今呼簏即遇小紙匣亦呼之曰紙簏國語曰市
無赤米而囷鹿空虚圓曰囷方曰鹿方則有角角鹿通
也
筧吉典切續竹通水也古單作建所謂建瓴也亦作
梘今屋前合卷棚必以梘去&KR0034;流水曰梘溝深山取水
曰筧水各處至今呼之延平有水老筧水以給一城人
家
彈牽船上水曳牽即牽字去聲其竹索謂之彈子大
者曰纜音轉昵洽切即笝字合韻作䈫笚又有&KR0034;字亦
竹索也自莫切說文曰&KR0034;筊也漢有卭筰杜詩架竹為
長橋連笮動裊那即筰也
&KR0034;䉭滂丁力巤切類篇曰舟車蓬也粗箔也音近枰
與片聲義相轉今韻書無此字而江湖船上時時稱之
或單稱船倉中蹋足隔貨者曰䉭或作笭䉭訛為筌&KR3106;
簆□簆丘候切織所以貫經而前郤之者也至今呼
之䈏方六切織所以張其幅俗又名柺
婫公渾切陳蒨饋米鴨千頭人以荷葉裹飯婫以鴨
肉數臠今江東人猶謂以物蒙頭曰婫與檀弓免焉之
聲近字彙以婫為女字則未考陳鑑也淮南文以青黃
注文音問即免義互見疑始
艇小舟也廣東人至今呼之蛋戸之船曰蛋艇高梢
四櫓者曰高尾艇艇即艓也杜詩曰最能行貧窮取給
行艓子張善安遣刺客乘魚艓殺黃州總管周法明此
楚稱也舸則大船小舸曰□今有誤用者
酵通鑑起麵餅鴨&KR0796;起麵餅亦謂卷餅程大昌曰起
麵餅入教麫中今書作酵
弶其亮切施弧于道以罥鳥獸曰弶今山中人尚為
之俗呼強子強去聲
緝□緁刺說文績緝互訓戴氏曰緝緶衣縫也漢時
鄉談呼作緁賈生曰緁以偏諸是也緶毗連切緁衣也
俗今作上聲績則績麻專用緝則古通用刺史記刺繡
文是也
絛組紃合縷以為紘纓綎綬之屬園曰組扁曰紃鄭玄
曰絛也音叨今俗皆以束腰絲辮為縧
疿方吠切素問曰汙出見濕乃生痤疿痤昨禾切說
文曰痤小腫也一曰族纍唐韻痤癤也今俗通以觸熱
膚生細疹曰疿子
頓唐劉世讓曰突厥數寇良以馬邑為之中頓注頓
是食也置食之所曰頓猶今言中火也俗總以一飱為
一頓北史農為中軍寳為後軍相去各一頓
&KR1430;麋鹿魚為菹注今益州有鹿&KR1430;&KR1430;於為切疏將鹿
肉畜之&KR1430;爛今俗謂之煨爛正於為切
&KR1464;此即饘粥之饘然又音贊内則小切狼臅膏以與
&KR0008;米為酏注狼胸臆中膏也以煎&KR0008;米則似今膏&KR1464;矣
此周禮酏食也今俗亦以膠粘之食為贊或以醬䤈贊
物皆當是&KR1464;字
㢅集韻曰弄厦也一作㢅唐韻㢅屏也南史鬱林行
至西弄殺之今江北謂長㢅廣昌亦然
醭普木切酒上白也至今通呼之酒覈為糟醴醅為
酒釀至今造酒蒸米時呼為釀飯酒厚曰釅皆至今稱
蹲徂尊切曲股立也又作&KR2230;詩蹲蹲舞我或作墫以
但尊之音正今之通語也或謂之敦詩之蹲蹲或音七
倫切至左傳蹲甲而射之則音攢又作躦類篇曰聚足
貎其實蹲甲之義亦當如字郭璞注山海經以踆為古
蹲字
泔沽三切潘也說文曰周謂潘曰泔今人通謂米泔
水又戸感切漢書曰秬鬯泔淡
妗巨今切亦作&KR0008;今人謂舅之妻曰&KR0008;說文曰&KR2618;妗
也孫氏尹廉切妗&KR2618;也一曰善笑貎孫氏火沾切鄉語
呼妗婆音近黥婆說文作媻奢也一曰小妻也徐鉉曰
俗作婆非其實未必非以古有婆娑字即可推用今南
人以老而統事者呼為婆以說文之奢言之唐竇從一
為國奢蓋謂乳母之夫得毋其遺意乎張耒明道襍志
曰王聖美言經傳無嬸與妗字考其說嬸字乃世母二
合妗字乃舅母二合也智按說文有妗或古有此語而
借用此字
温㬮和煦而不烈也孫愐曰㬮奴案切按說文&KR0008;讀
若水温㬮乃昆切今俗語以水㬉而不甚熱曰温㬮寔
乃昆之音也
仞而震切周尺八尺為仞度高深以仞長短以尋度
地以步傳曰仞溝洫借為識仞之仞漢書孟喜不肻仞
趙賓說今俗相傳作認
謷莊子曰謷乎大哉謷有甚意今楚黃人謂事之甚
者曰謷亦此意也
楥說文楥履法也所劵切鞋工木胎為楥頭改作楦
至今呼之
鞔說文曰履空也徐曰履空履□也吕覽曰宋子罕
之南家為鞔縵樂之縵與此同音今人謂作鞋底曰鞔
底釘鼓皮曰鞔鼓靴履破而補空隙曰䩩子裁衣餘帛
曰帵子俱音剜
&KR0008;音虧今消皮家亦曰&KR0008;皮此字見周禮鮑人卷而
摶之欲其無迤也注謂革不&KR0008;今凢&KR0008;帽&KR0008;鼓皆謂之
&KR0008;
詨韻會曰吳人謂呌呼為詨者虚交切或作謼引田
蚡傳謼服謝罪智以為古但有号字因而為號本平聲
詨即號也如謼服之謼即是呼字或書作嘑謼耳班伯
曰式號式謼可證也集韵詨亦作謞又作誟䜎通作嗃
脬披交切倉公傳風癉客脬此即今人所呼胞字謂
溺胞即膀胱也
抛古通用摽抱今人謂擲曰抛按公羊傳曹子摽劍
而去之左傳長木之斃無不摽也史記褚先生傳抱之
江中並與抛同集韵又作&KR0008;元美又作&KR0008;
耗有毛音毛晃收耗入毛字下曰無也引漢書靡有
孑遺耗矣通作毛後漢馮衍傳饑者毛食佩觹集曰河
朔謂無曰毛智按今北人無言毛者不過呼没字如門
鋪切之聲耳湖廣江西廣東則謂無曰毛此蓋没字之
轉也毛晃音耗為毛黃繙綽曰賜緋毛魚袋故附說于
此亦足為江廣解嘲也
罷休吳曾曰吳人有此語吳王闔閭語孫武曰將軍
罷休其本諸此
寧&KR0008;寧馨此呼語詞吳曾定以為不佳語山濤宋王
太后皆以兒為非馨此說迂矣今云能亨可平可仄古
人筆之于書嘗假借字
阿堵猶今之這箇也不可定指為錢顧愷之正在阿
堵中張謂詩家無阿堵物門有寧馨兒亦就事作語也
馬永卿懶真子曰阿堵猶今所謂兀底也寧馨猶今云
恁地也
磨鋊音裕今人有此語五音譜磨&KR0146;漸消曰鋊
䈾師交切說文陳畱謂飯帚曰䈾或曰飯器或作筲
一曰宋魏謂箸桶為筲今則有□箕之名合之古飯器
之語是已飯帚則今之刷箸也
笪音妲郭璞曰江東謂蘧蒢直文而粗者為笪斜文
為䉬音廢一名筕篖今䉬與筕篖籧篨之名皆不言而
篾笪之名至今呼之大約以垂而遮雨暘者謂之篾笪
仰屋承塵為筕篖亦謂搪隔籧篨則今之蘆蓆榖簟之
類耳
折雜記實見間而折入注承席也形如牀無足疏云
折猶&KR0146;也方鑿連木為之今人或以竹連之呼為牀折
子其木匡穿藤者則曰藤替子
趽說文趽曲脛馬也讀與彭同凡夫曰方言謂匍匐
曰趽江北則近杷字借曲脛小犬曰矮趽狗又曰蟹趽
狗
拜謂之屈後轉為抯或轉為踽詩勿翦勿拜注拜屈
也今南人謂婦人拜曰屈升菴曰俗謂折斷為屈而廣
韻作抯讀為屈者反說文有踽字長箋言婦人相見半
跪為禮曰踽此吳門方語耳或謂之處又謂之扶扶
&KR2270;說文&KR2270;帛騅色引詩曰毳衣如&KR2270;今詩作菼合溪
以為即今毯字騅色謂其蒼黑雜色也
磊䇏長箋曰□磊䇏重聚也丁罪切今吳方言有之
凡事物煩積而無條理曰磊䇏智按今方語皆作累堆
累字平聲
沓套避暑錄話晏元獻平居不棄一紙雖封皮亦十
百為沓猶今之言一套也鄭氏以韘為沓亦套之意也
世說注羅友二百五十沓烏樏宋志金輅有金鍍銅套
筒諾皋記言大蝦蟆扶二筆錔謂筆套也升菴引元微
之詩韜字為套韓韻載後唐與梁戰于胡盧套凡夫曰
說文礲大長谷也俗誤以大長二字為套互見器用書
袠下
踏趿吳曾曰俗有踏趿語自唐以然酉陽雜俎錢知
買卜為韵語曰足人踏趿不肯下錢升菴以為臘䨿字
姓䨿者嫌非字改作䪞
今以□為矬古以㾨為矮說文矮短人也小補曰通
作竒後漢書童謠見一竒人言欲上天古文作㾨智按
古皆來作支微如僾俙即依俙哀有衣音之類桂海雜
志今桂林俗以&KR0034;為矮字張子賢言有物黑而矬肥京
師里語曰形容短矮曰□報國寺松横枝號曰矬松文
選有□脆之語唐書王伾傳形容遳陋音七禾切
雕當宋景文曰人謂作事無據曰没雕當智按今語
曰不的當即此聲也漢有雕悍之語唐以來有勾當之
語故合之
匾甌謂之&KR1812;匹結切今世多匾酒杯為&KR1812;按演繁露
載御前賜茶不用建盞用大湯&KR1812;色白東坡詩云病貪
賜茗浮銅葉銅葉指&KR1812;也
乃渹猶云那行也世說真長見王導曰何乃渹劉出
曰惟聞吳語程大昌按玉篇言渹虛觥反今鄉俗狀涼
冷之狀曰冷渹此解非也八庚與七陽通渹當作亨康
切吳人之聲嘗有之意以為何如則曰那行行字亦音
亨康切老學菴筆記曰閣門促人曰那行是即何乃渹
之聲也
胍&KR1975;骨朵宋景文筆記曰關中人以腹大為胍&KR1975;音
孤都俗謂杖頭大者曰胍&KR1975;後訛為骨朵今北京呼花
蕊亦曰胍&KR1975;
乖刺東方朔謂吾強乖刺而無當杜預謂陛下無乖
刺之心刺音盧逹切王㮊曰今人有此語余鄉罵人喎
刺亦乖刺之轉宋子京謂俗以不循理曰乖角
顧手牢漢志官與牢盆蘇林曰牢價直也今世言顧
手牢如淳曰盆鬻鹽盆也郤掃編曰今炙鹽之盤也按
今亦有顧手勞酬勞之語應作勞字古借聲用後漢應
奉傳牢賞謂資給也
跐蹈跐淺氏切又側氏阻買二切大步也列子曰躇
步跐蹈莊子跳黃泉而登大皇以今鄉語考之阻買之
音為近俗便書作踹字
捘即拶左傳捘衛侯之手祖寸切今訛為祖簡切徐
文長言拶當是捘
屎說文&KR0146;迻也斯氏切屎古文徙今省作屎或作&KR2522;
古但用矢溺
摟羅即婁羅黃朝英曰梁元帝詞云城内網雀摟羅
蘇鄂曰騾大曰摟騾顧歡傳云蹲夷之儀婁羅之辨五
代史劉銖傳云諸君可謂婁羅兒矣
坐草郎英曰今諺謂臨産曰坐草起自晉也按陳仲
弓為太丘長出捕盜聞民有坐草不起子者回車治之
筐當說文槶筐當也古悔切韓子曰玉巵無當言無
底也今人猶有此語
打夜狐跳鬼唐敬宗自捕狐狸謂之打夜狐今民稱
跳鬼為打夜狐訛為野胡
王八青藤山人曰因五代時王建盜驪販鹽人罵王
八賊見五代史
鷄素本鷄斯文長曰鷄斯之制以約髮近小荷包云
雞素相沿誤也智按雞斯即笄縰或因其名而改亦未
可知然或是鷄嗉鷄以嗉盛食此以盛物故云六韜云
太公等求得鷄斯之乘鷄斯蓋國名豈其國佩此囊邪
撅頭即掘頭巵言曰王僧虔用掘筆幽明錄云磨十
指垂掘搜神記荀序得撅頭船張志和漁父詞用撅頭
船撅掘通
&KR0992;邪即歪斜周禮形方氏正其封疆無有乖離之地
注乖讀為&KR0992;哨之&KR0992;正之使不&KR0992;邪離絶&KR0992;苦蛙切古
無麻韵正合今之歪音弱侯以䦱音歪智以當用咼孟
德陽喎可證也說文又有&KR0008;字董逌言&KR0008;匾樂天作天
詳見卷首
純音袞儀禮青絇繶注絇言拘也以為行戒鼻在屨
頭繶縫中紃也純緣也純音袞猶今言袞邊蓋因于此
末厥猶言短後也何樓活絡之轉語也劉貢父詩話
今人呼秃狗為厥尾衣短後亦曰厥故歐公記陶尚書
詩語末厥兵何子元曰末厥可對卑凢字又曰世語虚
偽為何樓始于京師有何家樓其下皆行濫貨此非也
智以為活絡一轉耳莊列橛株焦弱侯曰短木曰榾柮
即橛之轉語也方言曰&KR3404;短也郭璞曰蹶&KR3404;短小兒音
剟
說文有喫古通用食焦弱侯曰漢書攻苦敷淡俗作
喫杜詩樓頭喫酒樓上卧皆當作敷智以敷即擊字按
漢書作攻苦食啖其言敷畜者言繫畜也說文已有喫
字吃乃口吃吃也古通用食今閩中呼即甲切廣東呼
亦甲切江右呼怯甲切
不耐煩不耐煩三字見宋書庾登之弟仲文博
阿誰漢詩曰家中有阿誰又見三國志龐統傳
囋周密曰俗以人語煩數曰&KR3499;蓋囋也音贊荀子問
一以告二謂之囋注囋即讚字智以从口从言本通&KR3499;
乃儳言聲也密又曰今人書感激曰磯感引孟子是不
可磯也智謂是極感字周以廬陵鄉語耳
絮方言以濡滯不決為絮史浩兩鈔摘腴曰富鄭公
偶疑不決韓魏公曰公又絮劉夷叔詞云休絮休絮我
自明朝歸去
顐即諢吕氏童蒙訓摘總龜詩話顐即諢今打顐是
也唐元結議曰諧臣顐官怡愉天顔李栖筠傳娼優襍
諢貞一不往唐有險諢詩文長又引方言云們渾肥滿
也渾去聲則古通用渾字而後别為顐
&KR3377;說文&KR3377;晝食也襍韻用□今嶺南作劇半本啖飯
食曰&KR3377;午
沙魂隣幾襍志曰[門@里]俗呼野人為沙魂永叔戲吳長
文披沙而揀金又嘗戲馬遵舊日沙而不哨今人訛為
厮諢
欺負引韓延壽傳待下吏恩施厚而約誓明或欺負
之者延壽痛自刻責
底有篤音江北人呼物之底其音近篤呼凡物之底
下則曰篤下按郭璞東海外大壑讚曰寫溢洞穴暵昏
龍燭爰有大壑號為無底列子無底之谷名曰歸墟韻
會屋韻有底都木切即此音
渴睡言貉睡也晝睡為黃嬭韻補襧或作嬭唐人呼
晝睡漢為黃嬭朱子語錄言秦兵曹瞌睡眉公讀書鏡
引胡旦謂吕文穆作渴睡漢懶真子載舉人求易韻事
曰老人渴睡實當用貉睡言貉好睡也
賗即劵升菴曰文字指歸云支取貨契曰賗今倉庫
收帖曰串子或作劵
袔袖袖掖也掖袖曰袔袖滇雲之稱用之或曰鶴袖
縍襖襋衱縍音傍吳人謂&KR0008;(音螭)絮曰縍襖今北方呼
襋衱今訛作一撤
子細北史源思禮傳為政當舉大綱何必太子細也
杜詩野橋分子細
了蔦魏明帝使公卿負土修凌雲臺公卿鶽&KR0008;其面
了蔦其衣了蔦本作了鳥升菴謂其義鄙媟男子之私
也了蔦字書作&KR0008;頫智按方言佻抗縣也郭注曰了佻
縣物丁小反胡身之注鑑曰船長曰䑠鵃衣長曰䘨&KR2344;
謂其形窵窱也其為隂稱或非古語漢廣川王傳㭬其
隂中伏生書傳言椓因見昭烈戲張裕曰諸毛繞涿居
乎則漢人謂勢為涿猶說文之也為女隂也止有此二
處可證其文言之則皆曰隂曰私嫪毒以其隂秘辛言
私處墳起是也漁仲以上古指了殆未必然
舞弄列子鄧析顧其徒曰為若舞彼來者奚若注云
世或謂相嘲調為舞弄智按自史漢舞知舞文即是舞
弄意
響卜一曰鏡聽李郭王建俱有鏡聽詞即今聽響卜
也南楚曰街卜以鏡置胸而出聽之
外後日老學菴曰後三日為外後日意其俗語耳偶
讀唐逸史裴老傳乃有此語裴大歷中人也今以後日
之後為老外後日
餪女侯鯖錄曰世嫁女三日送食曰煖女唐韵有餪
正云嫁女送食也初產子曰首子亦用萌字
踙䟠升菴曰吳越春秋太子友諫曰黃雀盈綠林徘
徊枝隂&KR0008;&KR0008;微進欲啄螳螂按字書及說文無&KR0008;&KR0008;字
玉篇有踙䟠字踙細行兩足不相過䟠急行而輕也於
義亦合當音聶越今蜀滇之間有此語
將牢即把穏晉載記後秦諸將謂姚萇曰若値魏武
王不令苻登至今陛下將牢大過耳將牢猶俗言把穏
五代史莊宗亦有持牢之語
無萬數賓退錄曰諺云無萬數出漢成帝紀語黃溍
筆記按繹山碑世無萬數則秦時有此語矣藝經捐悶
周公作今桐城謂無萬數曰悶數物背曰幕筭其實曰
羃悶是羃幕之聲
□說文炮肉以微火温肉也烏痕切今俗有此稱
&KR0034;&KR0034;盧本切疃&KR0034;行無廉隅也俗戲體肥者為&KR0034;子
今亦呼笨子如南史笨伯是也朱子嘗語之
觰觰竹家切張貎俗云觰開
耵聹耵聹耳垢也耵都挺切聹乃挺切
牢愁轉為勞慒牢愁聊慒離騷揚子字異而義同
艐艐船著沙不行也口个切升菴曰諺云乾艐若今
小硬物手足挺背曰艐亦音屇義亦通屇从人横于凷
上
令日即另日戰國策趙燕拜武靈王戎服之賜曰敬
循衣服以待令日即異日也注謂令為善非
勝常猶萬福老學菴筆記王廣津宫詞云見人忘郤
道勝常勝常猶今言萬福也前輩尺牘有云尊候勝常
者勝字平聲
無寫猶言無甚也寫之為音猶些也得亡猶言無他否
也方言沅澧之原凡言相憐哀謂之嘳或謂之無寫
江濱謂之思皆相見驩喜有得亡之意九嶷湘潭之間
謂之人兮智以兮思嘳寫皆餘聲也古人相見曰無恙
無他即得亡之意也猶曰得無有他乎或曰無甚甚轉
為申駕反吳中見故舊皆有此語餘音或近思或近些
寫即些之轉也武林見人則相呼一聲皖麻之間憐人
曰兒那南楚或曰人那可想人兮之遺
脇䦧蓋斂口歙嗅之聲也方言怒而噎噫謂之脇䦧
郭璞曰脇䦧猶䦧糓也按噎噫謂含怒而出氣也今人
懼而斂口之聲曰歙嗅嗅見廣韵與翕欻相近說文&KR2758;
翕氣也歙縮鼻也故知其原本一聲也莊子生者喑醷
物也謂鬱悶于中之狀噎噫與喑醷同意
褰踧猶朘縮也今謂之揎蹙楊氏引宋章衡得象之
孫嘉祐大魁著編年運歷其序曰諸家淺陋揎釀又陳
振孫因革禮䟦云繁簡失中以揎釀目之不知何物智
按此語載在通考晁氏作張衡誤董子曰日朘月削孟
康曰朘音揎謂轉褰踧也俗謂縮肭為朘縮則褰踧猶
揎蹙也以此解揎釀或是揎攘之義
快謂之愃方言逞苦了快也郭曰今江東人呼快為
愃相緣反考今江東語惟以風快為風愃行路快者謂
之愃燥愃音上聲燥如掃去聲
坎㰤即欷㰤顧遯園以談笑曰欷㰤音希哈智按韻
會㰤大笑也又關中謂權卧為㰤一曰&KR2511;㰤不意俱音
丘駕切又箇韵㰤㰤大笑也當是亨下反說文&KR2511;&KR2511;戲
笑兒蓋許氏以欷為歎聲故别作&KR2511;字
曰斟曰職猶今之言著也方言相益又少曰不斟病
少愈而加劇亦曰不斟或曰何斟吳越間相愛憐者謂
之憐職郭注曰猶言斟酌也以俗徵之蓋如今言不著
耳江右則謂著如之字皖舒則如職字吳中則如子字
不論何語皆有此聲如坐曰坐著之類是也
覗方言竊視曰䀡曰覗曰督督音麗曹參傳伺得魏
勃即覗字今動曰闚覗江北則呼覗如雌說文䙻覷闚
觀也其因方言而立者乎
&KR3483;憨唐韵有憨字愚也按方言紛怡喜也或曰巸已
&KR3483;或也沅澧間凡言或如此者曰&KR3483;如是郭璞注曰此
亦憨聲之轉智以憨從酣來酣古通用甘莊子甘寢注
音酣秘辛建和元年保林吳姁自言愚憨則漢桓時已
有憨字唐詩紀事虞世南嘲袁寳兒垂肩嚲袖太憨生
玷捶&KR0008;敠莊子捶鉤者注玷捶鉤之輕重玷音點捶
音朵故今有此語澹園曰以手稱量物之輕重曰&KR0008;敠
智按此二字乃字書所作焦音顛掇則白下之方言也
䟫即䠆一作牚今作撑俗呼撑為雌爭反按考工䟫
之注仲師讀如牚距之牚方言跪為之䠆&KR2915;言䠆距如
堥堆也古牟母堥務冒皆通則古文用䟫漢時用䠆與
牚明矣
綿藥即眠藥疑耀曰兩粵溪洞毒藥傅弩矢曰綿藥
按子雲方言凡飲藥而毒東齊海岱謂之眠乃知綿藥
當作眠藥智謂方言之眠蓋指瞑眩之瞑也古眠多作
瞑應讀去聲
黃六疑耀曰今京師勾欄中諢以紿人者曰黃六蓋
必黃巢兄弟六人也
東西齊豫章王嶷傳嶷謂上曰南山萬歲殆似貎言
以臣所懷願陛下極壽百年上曰百年亦何可得止得
東西一百於事亦濟則謂物曰東西
透水王孫傳透水死者千餘人羊侃傳侯景欲透水
羊鵾抽斬之按意即是泅水而書作透字問竒廣以為
六朝赴水之方言成式言婆羅遮以透索為戲謂走索
方言逹獡透驚也郭注獡音鑠透音式六反則透當如
突孫愐收透于屋韻可證
晵晝轉注略曰陸粲曰吳中雨而晝止曰晵如牽去
聲諺曰晵晝不如晚晴說文晵即啓或曰今江北謂雨
中日出曰日生毛
鋪頒鋪排方言東齊曰鋪頒猶秦晉言抖藪也郭曰
謂斗藪舉索物也鋪音敷今謂治辦鋪設亦有鋪扮鋪
排之語是其轉聲唐韵抖擻即斗藪文丞相荅謝教授
寒簷積雨抖擻無悰
紛母方言廣大謂之恒慨東甌謂之蔘綏或謂之羞
繹紛母林氏曰紛吾既有此内美分謹存其說大抵皆
餘聲如怒曰魏盈展物曰勃舒今猶有此聲
狡姡讉詒方言膠譎詐也郭曰汝南人謂欺為讉(託回)
(反)或曰詒音殆智按漢高紀紿為謁是也膠乃狡聲郭
又曰建平人呼狡為姡(胡刮反)今俗曰姡毒
&KR0034;頼餘冬序錄言雲南夷俗牒言誣陷人曰&KR0034;頼之
事&KR0034;因灌智謂灌乃潑字之訛今人猶有潑頼之語京
師謂物之行濫者曰&KR0034;頼亦潑頼之轉北人不能呼潑
字入聲故呼如彭蓋之音或曰建武有地名瀨湃亦&KR0034;
頼之翻語
山岐曰岔水岐曰汊二音同金陵地名有岔口顧公
引作䟕路口韓公曹成王碑行跐汊川是也又路之岐
道亦曰䟕唐詩枯木岩前䟕路多
倰僜蔑楔人不省事曰倰僜新睡起曰□□木不方
正曰櫗楔作事不方正曰㩢揳人不方正曰㒝偰皆此
二音而别之
儱侗直行曰徿㣚未成器曰儱侗身不端正曰䡁&KR0008;
衣寬曰襱&KR0008;按儱侗字唐禪師嘗用之知是唐諺
&KR1498;貫物木丁曰栓關門機曰&KR1498;法帖譜系淳化帖有
銀錠&KR1498;痕焦氏音删非當作淳山切
尲尬弱侯曰不恰好曰尲尬今反云不尲尬誤智按
今蓋曰不間界也又按說文烏光切从大象偏曲之
形故箋作尤作尣者周伯温之說也
靦面慚曰靦音腆詩云有靦面目范蠡曰雖靦然人
面實禽獸也
鉋木工平木之器曰推鉋音㬥一曰鉋子與圉人刷
馬之鉋字同器異釋名曰鉋鐁音斯言鐁彌之使平也
詇以言託人曰詇一作咉俗作央
㑗偅婦人懷孕曰有㑗又曰㑗偅音申重集韵㑗偅
妊也
目郭曰眶一作匡史記淮南王安傳云淚滿匡而横
流字書因淚闌干遂以闌干為眼眶郎瑛取之然則北
斗闌干何以解邪此皆言横斜之狀也
連枷今作連耞打糓之器曰&KR2272;夾焦氏曰正韻作連
耞智按說文柫連枷也
划船撑小舟曰划音華今俗呼小舟為划子按漢有
戈船將軍音划合溪主之漁仲划胡瓜切舟進篙謂之
划今通志刻作進竿古麻與歌通當轉華音漢武紀南
粵傳皆云置戈師古以張晏之說謂以戈置船下以驅
蛟鼉此則謬矣
&KR1933;夾魚小網曰&KR1933;一作罱音覽孫愐上聲收罱而說
文有㘝女洽切後人加四耳
䊝&KR1281;舂䑔說文䊝&KR1281;散之也今作撤䊝即屑舂米曰
䑔見唐韻音罰
因梯蠶作□字移蠶就寬曰□音揥一作□又作&KR0008;
俗呼體蠶體揥音近而訛而揥亦楴之訛因語而造
㡩帶大帶曰㡩帶又稱舞風帶或作鸞帶俗省作帟
非帟音亦
奲廣雅奲音扯敞闊無收束也莊子作奓今江右以
去聲呼之
予亦謂之過辰州人謂以物予人曰過此語有自按
唐詩紀事元稹自述曰延英引對碧衣郎江硯宣毫各
别牀天子下簾親考試宫人手裡過茶湯此過予意雲
溪友議載此詩為元公秀字紫芝者作其江硯為紅硯
某因于厶么因于麽老學菴筆記曰今人書厶以為
俗糓梁桓二年蔡侯鄭伯會于鄧范寗注曰鄧厶地陸
德明釋文曰不知其國故云厶地智按稗海刻此作么
吳士元所修監本作某蓋放翁亦不知厶之因麽也麽
者言甚麽也厶近省簡故借某某古梅字母畆每馬聲
皆通轉故今京師曰作麽讀如麻江北與楚皆曰麽事
讀如母而南都但言甚蘇杭讀甚為申駕反中州亦有
此聲而秦晉之咱則怎之轉也
亄&KR0034;□飵俱見方言巨源曰貪而欲得為亄音意慳
而不肯為&KR0034;武計切□魯意切偷視窺覘呼警其人飵
宗壓切閩人呼食飯為飵飰智謂&KR0034;乃嗇之古文
銃䨻仁寳言山谷集有奊&KR2633;(齓契)銃䨻(蒲併切)蜀語也奊
&KR2633;見說文奊胡結切頭衺骪態也&KR2633;古屑切頭傾也仁
寳未考說文何為蜀語顧隣初曰俗以捧物不敬曰奊
&KR2633;
&KR0034;&KR0034;音軒遮七修類槀載宋刻雜字以二字為軒遮
之狀
桂海雜字范成大桂海雜志曰邊遠俗陋牒訴劵約
專用土俗書桂林諸邑皆然今姑記臨桂數字雖甚鄙
野而偏傍亦有依附&KR0034;(音矮)不長也&KR2970;(音穏)坐于門中穏也
&KR0034;(亦音穏)大坐亦穏也仦(音嫋)小兒也奀(音動)人瘦弱也&KR0034;(終也)人
亡絶也&KR0034;(音臘)不能舉足也&KR0008;(音大)女大及姊也&KR3234;(音磡)山石
之巖窟也閂(音□)門横關也
俗書刊誤所載皆前人分别之學累加臆造者弱侯一
槩收之耳鼻病曰㿬&KR0008;(音巴查)不淨曰㛺贓(㛺音奄)虚脹
曰㠮(音掤)大目曰䀰(音谷)又曰睔(音倫)目小曰&KR0034;(彌邪切)骨鯁在
喉曰䯊(若假反)尾下孔竅曰豚一作&KR0146;(音篤)鼓釘曰&KR0008;(音顙)蓋
屋版曰楻(音皇)俗呼望版晃版旺版濺水上衣曰灒(音贊)撑
屋使不欹邪曰牮(音箭)造屋承桁條之木曰枅枋(枅音機)小
兒吐乳曰哯(音峴)風中楊糓去穢曰&KR0008;(音封)穢言曰迦譟(音爪)
(皂)爪有□□(音斯燒)大口曰奲(音撦)鐵束物曰□(即鋦)物穿曰
䆔(音冲)掘出汁曰䍤(上聲)切草刀曰鉶(扎)物未精曰&KR0008;&KR0008;(去聲)
補不足曰找(爪)船上鐵猫曰&KR0008;鎡漆光曰&KR0146;(去聲)或作釉
小兒留髮曰䯾(周)簡妝曰&KR0146;粧耳垂曰耷皮寬曰㿴(俱音)
(荅)猪發土曰&KR0008;厥門鍵曰釕吊屋梁曰庝(今呼洞)積物曰
積儹手足生堅皮曰&KR0008;(音淄今呼疹)泥坐瓦曰&KR0034;(五化切)布列
曰㧳(擺)手足指紋曰腡(羅)牛犢曰㹙(於博切)納頭水中曰
&KR0008;(杌)羨財曰&KR0008;(音朴)以財相酬曰䝵(音步)謀人財物曰&KR0008;(音戰)
以財問卜曰䝪(音醑又音漏)開張畫繒曰&KR0034;(音甑)物完曰囫圇
(音笏侖)斬金之小鑿曰鏨(音暫又上聲音揝俗訛音)與人交易更換財
物曰嬥換(嬥音窕)以拳觸人曰&KR0008;(丑皆切)又曰&KR0034;身腫曰□
(音泡)打鼓邊曰&KR0034;(音雜)偷視曰渻(音挲)赤子曰&KR3045;兒(&KR3045;音牙)俗稱
魚以三十斤為一□(□音砲)去渣曰潷(音泌)
顧鄰初客座贅語所載詮俗以言兩挑之使動或鬭
䦧焉曰&KR0008;(如&KR0008;燈之&KR0008;)物寬緩不帖帖者曰&KR0008;(音囊去聲)南都言
人物之長曰媌條不聰敏曰勺鐸(音詔道)敗事曰郎當人
之谿刻曰趷落(音各拉)曰窶數
通雅卷四十九
