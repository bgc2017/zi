通雅卷三明方以智撰
釋詁(綴集)
(爾雅分釋詁釋言釋訓始以一言釋一言前人已悉矣無所事曳踵也今合三者為一凡屬文)
(所常用而歴代忽略之者為折衷其音義云爾事起於綴集故先類之敢以比輯略乎詩文諸)
(體則别有論叙此不悉也可與書札金石文字條通閱)
執禮乃蓺禮也論語詩書執禮傳者云禮獨言執者
以人所執守而言似費分疏陸文裕公曰即埶字埶藝
古通用所謂游於藝也執禮之文無再見况子不語怪
力亂神與此章亙相發各是四者古稱六經亦謂之六
藝此之雅言或是詩書禮樂耳盖易具性命子所罕言
樂一埶也故又曰成於樂智按說文埶種也從坴□引
詩曰我埶黍稷魚祭切王子侯表宛朐侯埶師古曰埶
音藝魯公倣右軍東方朔碑改作藝以此益確文裕之
言敬甫作埶注疏本作子所雅言詩書執禮皆雅音也
注孔鄭曰讀先生典法必正言其音其義乃全不可有
所避諱揭衷熙曰記者盖謂詩書執禮皆雅常之言故
夫子亦雅常言之
固實即故實固籍即故籍或曰故志或曰故事楚語
莊王使士亹傅太子葴問於申叔時曰教之故志周語
樊穆仲曰魯侯□事行刑必問於遺訓而咨於故實史
世家作固實趙牛贊諫曰國有固籍兵有常經晉士伯
曰吾視諸故府檀弓曰夫魯有初注初謂故事也魏相
傳甚稱上意好觀漢故事及便宜章奏晁錯傳為太常
掌故應劭曰主故事侯霸張純郭賀皆以曉習故事稱
野同錄曰用虛于實即事顯理此治心之薪火也感而
遂通天下之故子輿曰苟求其故此故之原
雅故雅言訓故也爾雅者藏遠于邇而以深厚訓之也
孟堅叙傳曰函雅故通古今張晏曰包含雅訓之故
也管子曰聖人博聞多見蓄道以待物知其故乃不惑
心必函外以為内本通而兩忘也申公為魯故韓嬰為
韓故皆訓故也通作詁爾雅第一篇曰釋詁爾邇也雅
正也常也子思所謂訓詞深厚也薰化其燥而遠鄙倍
也史遷首提雅馴知言哉鄺氏曰雅者□昜宐一之音
也故者古文也烏雅通轉而一與五之通聲可知其原
矣詩說大小疋即雅正也戴周魏吳故从古久說文从
攴故使為也古久不已複乎詛楚文久湫即古湫或合
久古以成篆隷从古文許氏增故耳說文古故也徐曰
十口所傳是前言也則古已函詁義而故乃故□也□
即舊字在今連用可用訓故單用則爾雅之詁正矣凡
夫且以叶為古智按叶从日作旪見漢五行志省作叶
耳□古文古字朱氏以為鼔象建鼓之形加古諧聲按
□即固
離經者丽經而時習也離辭者學文而摛詞也句度者
句&KR0008;也倍文者背書也通而聲之曰誦睦于物而熟之
曰讀日月為易四時和于春秋礼本大一而麗器曰禮
象樂在&KR1607;曰樂持志曰詩筆著曰書學記離經辯句
謂麗于六經使時習之先辯其句讀也徐邈音豆馬融
□察度于句投丁度作句&KR0008;皇甫茂正云讀書未知句
度下視服杜度即讀所謂句心也大司樂注曰興于詩
者以善物喻善事道以書者言古以剴今也倍文曰諷
以聲節之曰誦發□曰言達述曰語疏曰倍文者謂不
開讀之誦亦背文又加吟咏如文王世子春誦智按倍
背古通柴氏曰誦從通省□古睦字□音育聲通于誦
緣熟于讀也教學詳前鄺氏曰&KR0034;順雙手而日月相循
曰習猶學之爻□(音挶)也元鄧錡曰習坎從二月一日作
□訛為羽表月有明暗而日統之習伏眾神所謂繼明
而享其不習也鄭厚曰包□□為易此變易不易本恉
也虞翻主漢儒日月為易凡夫謂伯琦改已陋而定主
蜥蜴羲自畫卦不能命一易字乎禮運曰本于大一故
古作礼禮取文茂耳即噐是道履其體理也樂象形好
樂(音要)悦樂(音洛)中和之生機成于樂也志所之而時持之
曰詩聿即筆說文書著也璿璣鈴曰書如也如其心也
春熏也秋揫也生殺仁義用二貞一表冬夏酷寒暑之
日少而春秋和平之用多也姚義曰春秋斷物志定而
後及也恐人尅刻也易以知命而後及也恐人玄虛也
故藏罕言于雅言而詩尤易興書先釋詁三物一貫六
深自造矣史記屬書離辭猶屬文攡藻也子雲作攡古
丽即麗潛草曰火麗薪而用其光安于竈而享其熟物
之功心物交格而享其通所謂麗正麗澤也用在繼明
分辯之所謂攡也以斯文藏性天聖人所以大畜古今
之神而安萬世之竈乎
雋永者味旨也蒯通著書八十一篇曰雋永說文曰
雋肥肉也从弓以射佳曰雋永言其味長也許冲曰達
神恉得旨而甘别加從心也按雋是鳥尾象形从弓鑿
矣陸羽茶經其第一者為雋永又為姓漢有雋不疑雋
舍又地名下雋屬長沙今辰州沅陵縣并□昌之崇陽
通城皆下雋地也顔師古於雋不疑傳音徂兗反於蒯
通傳音字兗反其聲近翦俗讀俊者固非讀忝者亦未
正也公羊曰得雋曰克今本為㒞雋與俊通子峻切别
作㒞傳曰壺何為焉其以中㒞也後漢朱雋字公偉今
通鑑書作儁加山者譌耳巂戸圭切而越巂則音髓此
合溪所以復附將遂切于雋也王子侯表柳康侯□無
音當是雋字智細思說文進从藺省則藺从誰乎盖从
雋省聲也古當讀俊翦隨讀耳雋有翦音猶平有便音
甄有堅音竣有全音也試問狻猊何以音酸鵕䴊何以
音俊乎盖古夂音隨象形孫氏音上聲□夋从之轉而
為俊梭酸竣四音漢人注書偶以方言注之後人别無
所考遂據為定案既知其原委仍之可也
曰比輯曰整比曰讎比皆謂讎對排比而綴輯之也
儒林傳公孫弘比輯其義唐志玄宗命馬懷素禇無量
曰内庫篇卷錯亂卿為朕排比乃敕於東都乾元殿東
箱部彙整比開元八□命元行冲整比羣書宋咸平元
□詔朱昂杜鎬與劉承珪整比三館秘閣書籍陸魯望讎
比勤勤比輯整比舊皆去聲猶字櫛句比之比高誘序
淮南言朝晡事畢比方注解則音上聲按後漢東觀讎
校注讎對也則比亦對也輯又與楫揖集緝通用如漢
輯濯令即楫櫂兒寬傳統楫羣元注楫輯集三字同詩
揖揖即緝緝史記注以揖志為輯京山積集竝通
攈摭采獲也或作&KR2805;摭攟拓捃摭通作捃拾刑法志
蕭何攈摭秦法注攈九問反摭之石反孫愐與捃字同
收入問韻音居運切攈又作&KR2805;攟與捃皆一字史記□
表捃摭春秋蓺文志楊僕捃摭遺紀奏兵錄范冉捃拾
自資韻會引刑法志作&KR2805;摭集韻曰摭古作摕本作拓
唐書用攟拓一作&KR0008;拾柴氏&KR0008;□以古庶作□也夏侯
建左右采獲淮南聘善易九人從之采獲履曰猶采掇
掎摭而得也采从爪木俗加手
分占分其所口占也漢陳遵口占書增韻曰隠度其
辭口以授人曰口占與流民自占之占同音皆章豔切
去聲唐王劇當五王出閣劇召五吏分占其辭粲然東
漢虞延占拜可觀謂拜起致詞有儀度也唐張薦字孝
舉占對詳敏三使絶域源乾曜占對有序蘇頲於後閣
口所占授隂氏分占占拜皆收入平聲或曰五吏分占
分其口占而書之也
青史言汗青也蓺文志有青史子五十七篇風俗通
引青史子書大戴禮保傅篇青史氏之記曰古者胎教
隋志有梁青史子一卷文心雕龍云青史曲綴於街談
新書載青史氏言就於蔞室一則即胎教之文也古者
殺竹青以成文曰汗青以削刀書之元美曰汗灸去其
汗故不蠧此青史所由名也北史言劉向受詔校書每
一書竟輒言臣向書長水校尉臣恭書太常博士書中
外書合若干本以相比較然後殺青列子定著八篇或
字誤以盡為進以賢為形及在新書有棧校讎從中書
已定以殺青書風俗通曰劉向典校書籍皆先書竹為
易刊定可繕寫者以上素也吳祐傳父恢欲殺青簡寫
經書祐諫止注謂汗青孔子韋編三絶顔淵鐡鏑三折
皆指竹書揚雄鉛槧亦書竹板者也
曰流别曰種别言區别其流裔也摯虞撰古今文章
類聚區分為三十卷名曰流别集隋志總集類文章流
别等一百七部二千二百十三卷謝混流别本十二卷
孔甯續流别三卷自劉子政有别錄歆乃集六藝羣書
種别為七略言各種分别也孟堅曰亦六經之支與流
裔遂有流别之稱唐集庫分為三曰楚辭曰别集曰總
集子厚但以為文有二道著述者流比興者流汪藻曰
左屈稍與經分至後世流别而為六也去經愈遠矣
閒編言閒厠而編之也楚元王傳後載歆責讓博士
書言孝成帝陳發秘藏校理舊文得此三事以考學官
所傳經或脱簡傳或閒編師古曰脱簡遺失也閒古莧
反閒編謂舊編爛絶前後錯亂也智按古但有閒後人
增間因閒厠其間遂為去聲
淹中佚禮也稷下書天口駢也北史云淹中稷下八
儒三墨之異漢書禮古經出魯淹中蘇林曰里名智謂
即弇中哀十四□失道於弇中注狹路也論衡謂宣帝
時河内女子壊老屋得佚禮即劉歆所欲&KR1390;逸禮也道
家田子二十五篇名駢游稷下號天口駢吕覽作陳駢
盖古田陳通音或曰華嚴柂茶字母第九韻兹列可證
連叢孔臧續孔叢子也以為孔甲盤盂非矣邯鄲書
目曰孔叢子一名盤盂取事雜也嘉祐四年宋咸上注
賜三品服子止云孔鮒撰孔臧以所著□與書謂之連
叢漢志儒家雜家各載之又云鮒或名甲而田蚡學盤
盂書注應劭曰黃帝史孔甲銘也文選注引七略云盤
盂書黃帝史孔甲為之而人遂以附會孔叢子直齋言
其記問篇子思與孔子問荅孟子言魯繆公與子思同
時則孔子沒且七十年矣元瑞謂孔氏子孫雜記其先
世之言行也宋景濓因咸注而以為咸偽作又疑之太
過矣伯魚卒在孔子前則子思無不見孔子者史記表
不足信也
中黃子慕黃帝問道於中黃之名也伯厚載書目唐
嚴從撰中黃子三卷開元中著作郎按抱朴子言黃帝
到青丘見紫府先生見中黃子受九品之方水經注引
作九加之方嚴從慕此名耳
聱隅子因聱書而作也聱隅子歔欷瑣微論十卷晁
氏曰黃晞撰序曰聱隅者枿物之名智考晞蜀人嘉祐
韓琦薦為太學助教又按唐沈顔有聱書十卷說文聱
不聽也五交切退之用詰曲聱牙
類書始於皇覽通考類書始於梁元帝同姓名錄晁
氏曰齊梁喜徵事類書之起當在此時智按唐志類事
之書始於皇覽而直齋止於祖珽李徵撰修文殿御覽
不引前有皇覽類苑徧略等書則世已無其書皆并合
入新編内矣考魏志劉劭傳黃初中受詔集羣書以類
相從號皇覽魏略云常侍王象撰八百餘萬字隋志雜
家皇覽百二十卷繆卜等撰何承天徐爰合之蕭□抄
之而史記注皇覽記先代冡墓是魏人王象繆襲等撰
則當時亦止就修文御覽等書引用未及核其全書也
宋李昉等太平御覽楊億等册府元龜各千卷然御覽
之類見一字相同則連引之而本類之應有者反不載
於雜書多引而見正史與注疏中者往往遺漏册府愛
抄文章三十一部千一百四門各序尚有可觀者近時
永樂大典洪洲云命解縉纂集初名文獻大成復命姚
廣孝劉季箎等徵四方宿儒增輯二萬二千九百卷仁
寳曰胡廣王洪等輯大典目錄六十卷其表文載蟫精
雋中盖創見書也弘治中曾重抄之今散失矣履按永
樂大典藏于文樓嘉靖中火上亟命捄得免復命儒臣
摹抄隆慶元□始竟萬歷中因三殿火書遂亡
成相助力之歌也荀子有成相三章相者助也舉重
勸力以申其邪許噓喻之聲也史所謂五羖大夫死而
舂者不相杵是已淮南王有成相篇漢藝文志有成相
雜辭十一篇正如荀卿之說託此以諷諭也東坡志林
曰不解成相為何語乃引及治樂以相訊也此大誤矣
樂記治樂以相訊疾以雅相與雅皆二樂噐相以糠實
其中
佹詩盖譎諫之意也荀子曰天下不治請陳佹詩佹
即詭詭譎其詞以為諷也僖九年晉侯詭諸卒左氏作
佹諸公穀作詭李百藥佹得不死相如□連卷欐佹猶
考工之菑爪不相佹也皆與詭同方子謙小補失載佹
詩亦不知佹即詭字周禮大司樂大傀異烖言大怪也
傀劉音詭盖从鬼當先有詭音後轉為怪
屏風格詞頭式也漢□帝令相如視草唐以後除命
皆有詞頭其制敕有底有宣有案詳書札類博物志太
原以北生屏風草依岸而生故帖舊文屬稿者曰屏風
草履按别錄屏風草即防風東軒筆錄曰人言陶穀宣
力太祖有葫蘆之誚周必大玉堂雜記□值未詳其體
院吏必以片紙錄舊作謂之屏風兒何子元曰此所謂
葫蘆樣邪人以屏風語為納被祭魚比者非
障車文却扇詩皆催妝也柯古言北朝婚禮設青蘆
夫家領百餘人挾車呼新婦子催出來唐遂有催妝之
語中宗時守歲以乳媪配竇從一令誦却扇詩數首三
省曰即催妝詩李義山代董秀才却扇詩云莫將畫扇
出帷來此中須教桂花開孟竒言唐天祐中南平王鍾
傅女適江夏杜洪子時又昏暝令人走乞障車文於湯
篔篔命小吏四人執紙倚馬而成即催妝也
何論試題也宋韻略載進士所習有何論一首陸務
觀云施肩吾及第敕亦列其所習何論一首何論者如
三傑佐漢孰優四科取士何先智謂如今吏部考假之
類假如者設為趙甲錢乙之事而判之
竒侅一作竒胲竒咳竒賌兼垓兼晐胲存皆以兼該&KR1390;
義也賌猶該也莊子胲而存言該備也漢藝文志有
五音竒胲用兵二十三卷五音竒胲刑德二十一卷淮
南子兵略訓明於星辰日月之運刑德竒胲之數注竒
賌竒秘非常術也史記倉公傳教唐安以竒咳即竒胲
盖謂竒秘兼賌也說文侅竒侅非常也垓曰兼垓晐曰
兼胲而該曰軍中約也讀若心中滿該故凡夫用兼晐
虛舟子曰漆園寓言游心歸于極物而止西乾本藏表
法而滑疑以護其神非大竒咳邪遣放消心知則不惑
流演軌革易占也卦影圖占也子止言周易流演五
卷唐道士成玄英撰演九宫直□月日或曰釋仁英撰
又易軌一卷偽蜀蒲乾貫撰專言流演智謂本於京君
明隨有逆刺唐有錯卦即其書也元祐八□高麗進書
有京氏周易占十卷伯厚以為即隋志之占十二卷也
景迂曰前是小王變四千九十六卦後有管輅定乾之
軌七百六卦復有入坤之軌六百七十二知之者可以
語邵子三易矣智按伯厚言焦小黃盖漢書焦贛補小
黃令舉最當遷增秩畱卒於小黃漢陳畱郡有小黃外
黃縣晁氏未必訛今吳中刻易傳皆訛作小王以土語
黃王不分也京管以來遂行軌革之說孟竒以分野猶
軌革之分爻通考火珠林一卷即京氏法軌革之道又
有卦影東坡志林曰費孝先言得之眉山老人壊一竹
牀書定年月當壊遂師之老人授以易軌革卦影東軒
筆錄曰孝先常為李璋作卦影為五鳳五圖後驗獨王
平甫不喜曰卦影驗於事後何足問邪今推背圖之類
也李筌傳驪山老母之言百言演道百言演法百言演
術此所傳隂符元義也春秋有演孔圖宋五行志言劉
向廣演洪範皆因大衍而流為此名
聿斯星算家言也宋史蓺文志有都利聿斯經四門
經陳振孫曰唐待詔陳用輔撰聿斯歌青羅布衣王希
明撰貴與未判原委按唐志都門聿斯經二卷本梵書
唐貞元初有都利術士李彌乾至京推十一星行歷知
人命貴賤陳輔修之即文殊所說宿曜經宋楚衍劉熙
古皆明聿斯說珞琭三命吕才言本季主而李虛中論
之晁氏曰小運本說文空亡本史記叢辰日苑有自來
矣人溺禍福反不安命聖人在隂陽中能轉隂陽所貴
知命豈指此哉俗餬口而已
旋式抱隂陽式法也靈棋經棋即占局之棋也羅經本
㫄羅也方圓圖大式也日者傳旋式正棋周禮太史
抱天時鄭司農云抱式以知天時蓺文志有羡門式法
隋志有黃帝式經三十六用一卷唐李鼎祚有連珠明
鏡式經唐六典三式曰雷公太一六壬其局以楓木為
天棗心為地刻十二神下布十二辰月令正義按隂陽
式法梁元帝洞林序曰羡門五將韓終六壬後漢高彪
傳太一五將三門注太一式今之所謂三式則太一竒
門六壬也通考靈棋經東方朔撰又云張良劉安晉顔
幼明宋何承天注唐李遠叙曰棋者即旋式正棋之棋
也南史載靈棋經之繇羅經亦式也所謂㫄羅日月星
辰也河洛方圓圖非太式乎潛草曰神無方準不亂環
中四旋㫄羅本具洪範嚮威徵紀稽疑易示吉凶貞勝
因濟平時以静正通神明而問則受命如嚮物物皆蓍
龜也觸其端機何思何慮須信心自本靈誠自不爽末
世捷術紿人而汨陳矣
萬畢言萬灋畢於此也唐志淮南正萬畢術一卷龜
策傳禇先生云臣為即時見萬畢石朱方此即漢之䢣
興輕舉倒景黃冶淖溺五倉之術也厚齋曰唐隂陽家
有王燦吕才二家他如白澤圖黃帝集靈□王須臾淮
南萬畢周宣占夢咸著於篇潛草曰劉向獻黃冶而下
獄退之戒服食而斃于硫何如范文正卻化金東坡勘
破致夢之黃衣邪
岐黃曰内經言身内也内業篇言大道也内景者黃庭
之義疏也靈素今號内經管子内業篇專言道故詹
以元謂老子出于管子智按漢志别有内業篇盖古有
是書而管老取之乎六一題跋曰黃庭經永和中刻石
世傳右軍書而筆法非右軍今道藏别有三十六章曰
内景而謂此一篇為外景盖内景者乃此一篇之義疏
也流俗有中景尤為繁雜余一本得於殿中丞裴造者
周益公題向薌林家藏曰山谷書南華玉篇即内景也
後漢方技言内學為秘術讖緯之事今日内事專指容
成等術惪曰儒合内外而出世小乘掃外重内故曰内
典關尹曰聖人知内外之本合故或言内或言外
玉帳兵書也斗擊厭勝之方□也子美送嚴□入朝
云空畱玉帳術愁殺錦城人王洙云兵書也智按唐蓺
文志有金匱絳囊玉帳經一卷筆乘按顔之推觀我□
云守金城之湯池轉絳宫之玉帳又袁㔬遁甲專征□
云或倚直使之游宫或居貴神之玉帳玉帳乃兵家厭
勝之方□出於黃帝遁甲以月建前三□取之如正月
建寅則已為玉帳李白司馬將軍歌身居玉帳臨河魁
戍為河魁謂玉帳在戍也漢志曰推刑德順斗擊因五
勝智按歷謂冬至斗建曰斗分戍為河魁斗魁所抵也
此即斗擊之說
接要即捷要魏□紀注抄集諸家兵法名曰接要接
與捷通鄭伯捷公羊作接可證
黃伯思校讎師春非杜預所言之師春也黃長睿校
讎師春五篇乃汲篆古文杜預言别有一卷集老氏卜
筮事而伯思所見全異紀諸國世次及十二公歲星所
在并律吕諡法等末乃書易象變卦則預所見非全書
也師春乃鈔集人名也其書䜌乃宋景公名與宋公䜌
餗鼎合謂是西晉人集錄元瑞曰伯思說與通考陳氏
說同然紀年即今冠以竹書者而黃以師春當之亦大
鹵莽矣智按升菴所稱瑣語亦不得見不過所引數條
此師春一卷何以獨全杜預所見或尚是真伯思所見
則後人附之者瑣語固妄生封繳書可知也自周末至
晉歴年近六百安得竹簡無恙邪
雞次之典乃離次之典也楚策昭王反郢五官失法
蒙穀獻雞次之典而百姓治注一作離次之典當以離
次為正古離猶麗也次次第也一曰書有畔官離次因
&KR1390;法治之遂為書名
諾皋有三說夷堅之支甲支癸猶續俎之支動支植也
天咫玉格壺史貝編亦猶金海玉海甘&KR0871;樹萱金荃蘭
畹也吳曾言姚寬以左傳獻子諾巫皋事晁伯道談
助云取寄生木咒曰諾皋能隠形抱朴子言諾皋太隂
名見遁甲經陶九成言續集有支動支植因悟干支之
支夷堅志有支甲支癸正取此也成式篇名天咫玉格
壺史貝編皆&KR1390;名造語宋人多駭其稱按天咫言七曜
事玉格言玉檢事壺史言道術貝編言釋門梁□帝撰
金海張融撰玉海朱遵度麗藻三曰玉海九流應麟效
之李商隠作甘&KR0871;子言悦口也温飛卿詞名金荃荃蓀
也元好問詩金荃怨曲蘭畹詞唐人詞曲集名蘭畹如
王銍樹萱錄設怪以忘憂耳唐劉餗樂府解題曰淮南
大山小山猶詩之大雅小雅也而高濮陽謂為人名按
既云安與蘇飛李尚左吳田由雷被毛被伍被晉昌八
人則八公指此矣大山小山或是篇名如支甲支癸之
類未可知也
秘辛猶令丙也令丙猶令甲令乙也漢秘辛一卷亦
以次第名唐之甲歷則奏鈔底案也樊南甲乙集則李
義山之四六也叢書甲乙丙丁則陸魯望之□澤集也
江東生甲乙集則羅昭諫之詩也丁卯集許渾詩也渾
居丁卯橋而名荀勗因鄭默中經㪅著新簿即分甲乙
丙丁伯厚載景部丁部此唐諱丙也北史孫惠蔚依盧
㫤撰者即北魏甲乙新錄也宋以甲乙名書者多
齊諧即莊夷堅即列齊諧夷堅皆古志怪之名後人
或作續齊諧說洪邁遂作夷堅志胡元瑞曰志怪小說
率以祖齊諧夷堅然齊諧即莊夷堅即列升菴言張華
作博物志漢前已有博物記元瑞因類書有載博物記
言魏郭后事證非漢人夫安知漢前不㪅有博物記邪
茂先續之耳李石又續之如廣客談通本輟耕錄皆鈔
之贊寧物類相感志十卷說郛載一卷曰東坡著今見
曹明仲格古要論全抄之
脞說猶叢談也目叢脞之語也揣篇摩篇附會蘇秦摩
燕烏者也捭闔訛為押闔越絶疑傳越紐揣摩通作揣
靡小說家或曰叢談或曰脞說許慎引叢□徐鉉作
脞从目智按脞為肉之紛脞从目反曲鬼谷子有揣篇
摩篇捭闔篇人或信蘇秦揣摩本此鬼谷即鬼庾區曾
知為無是公乎偽作者因秦揣摩成而附會耳前人四
六曰誰傳洞歴懶解王鈇押闔不藉聊蒼圉弋難拘堅
白空藏越紐之姓字何論駕辯之宫商且隠櫟園閒抄
朮序按七略縱横家有聊蒼一篇晏子有圉弋篇鶡冠
子有王鈇近迭篇論衡引周長生洞歷十卷記故事或
以為趙曄神淵張衡算罔之類非也越紐即越絶升菴
曾言之而元瑞駁之其實絶紐文近大招伏戲駕辯楚
勞商只注伏羲造瑟始造此曲皮日休詩白月半忩抄
朮序道藏有紫微夫人撰朮序巵言據之押闔襲用久
矣智按乃捭闔之訛排而奪之闔而閉之也
副寫謂副書也文選家有副書指班斿傳賜以秘書
之副春官内掌書王命遂貳之注康成曰副寫藏之今
稱正本副本
廋辭讔喻謂隠書也離合詩井謎商燈其流也晉語
有秦客廋辭於朝注廋隠也新序曰齊宣王發隠書而
讀之東方朔曰乃與為𨼆耳漢志有隠書十八篇吕審
應篇成公賈之讔喻高注曰讔語劉勰曰讔者隠也還
社喻□井叔儀歌佩玉伍舉言大鳥齊客言海魚莊姬
託龍尾臧文書羊裘皆隠也吳虎臣言廋辭起於春秋
傳范□子廋辭於朝東坡和王定國詩巧語屢曾遭薏
苡廋詞聊復託芎窮宋□康時歙人汪東叟若海遊張
叔夜幕作麟書亦廋辭也胡元瑞以隠書為隠士之書
非矣孔融作離合詩曹娥碑隂八字參同契後序與越
絶書隠袁康吳平皆後漢人伎倆也此後如大明寺壁東
坡硯盖遂為商謎燈牌矣謎見玉篇鮑照有井謎京師
記有商燈皆隠語也智按曹娥上虞人舊說曹孟德不
及楊修三十里孫權據越曹何以至因楊修知雞肋而
附會耳或曰榻碑也解此等事别有機穎非關博學鄭
欽悦之解鍾山銘新唐書采小說而載之商洛隠者非
創名乎沈存中嘗謂李嗣真□車一鐸求得砧石者妄
也張率㪅叩潤州玉磬而東掘應閏者欺也一人傳虛
眾人傳實
會稡會蕞其語本於會最轉為會撮櫽栝言隠括也或
作□□馬永卿曰鄭虔著書目為會粹老杜哀台州
司戶詩云薈蕞何技癢後人乃誤呼為會粹智按古有
此語霽韻入泰韻莊子項椎為會撮音轉入聲謂其會
撮而起也虔之書名則本爾雅序云會稡舊說劉向别
錄曰鐸椒抄撮八卷授虞卿三國志桓範抄撮漢書劉
之遴亦言撮搜猶之會稡也字本作萃虔本傳蘇源明
名其書為會稡柴氏曰會撮合音為括因有隠括荀子
櫽括之側多曲本揉邪者為櫽正方者曰括故今祖構
編書家亦曰櫽括成書後漢鄧訓傳考量隠括魏書張
吾貴傳隠括兩家異同即櫽栝凡論文曰删拾曰采掇
曰鉤䤨曰刊落皆喻言也士安所云祖構以匠喻士衡
所云警策以馬喻也崖穴喻深隠也鞶悦喻表飾也揚
子曰學者繡其鞶悦猶相如之言合纂組也後漢儒林
贊曰繁其章條穿求崖穴猶子幹之言回穴也子長曰
欲自彫琢即琱篆鹽鐡論畫脂鏤冰關尹曰吹影鏤塵
言鑿空也因客泥升菴譏窈窕為宫室非為女容故舉
此以解之又按括篆以□
騷□之末用亂用歌或用訊或用誶或用歎字曰文行
文曰言成篇曰章然古可通也屈原用亂曰賈生用
誶曰史記作訊曰劉向用歎曰此猶章句論解之家在
漢曰故曰林曰微曰箋曰注曰疏曰解曰通然後人各
以意名書千百其變而楚詞尚守此數法歴至今日三
李楊王無别創者其曰永言之道近於性情乎國語指
那頌卒章為亂辭摘小宛首章為篇目左傳所引數章
之末謂之卒章一章之末句亦謂之卒章一句謂之一
言一字亦謂之一言盖古人不拘也
連珠始於韓子文章辯體連珠體陸機演之陳證黃
芳劉祥梁□帝謝靈運皆作未知所始北史李先傳魏
帝召先讀韓子二十二篇任彦升文章緣起謂連珠之
名始於揚雄非也沈約劉勰皆言雄始韓子比事初&KR1390;
此名而組織短章之體則子雲也勰曰雄覃思文閣碎
文瑣語筆為連珠是可想已三輔決錄注趙岐擬前代
連珠之書四十章上之韓說奏連珠蔡邕𫝊毅劉珍皆
著連珠漢時已盛人止見文選演連珠而定體耳或作
聯珠竇氏聯珠集則詩也五竇之父叔向字遺直左拾
遺出為潥水令唐書稱其以詩自名詩苑類格上官儀
云蕭蕭赫赫為連珠對
二十四名詩之流也十二體博學宏辭之科也□二十
體□林衡鑒所析也三十六體儷偶之體也元稹樂
府古題序詩之流為二十四名曰□曰頌曰銘曰贊曰
文曰誄曰箴曰詩曰行曰咏曰吟曰題曰怨曰歎曰章
曰篇曰操曰引曰謠曰謳曰歌曰曲曰詞曰調博學宏
辭十二體曰制曰誥曰詔曰表曰露布曰檄曰箴曰銘
曰記曰贊曰頌曰序范文正公□林衡鑑析二十門分
其體勢如叙事紀功假象體物㫄喻雙關之類是也李
之儀姑溪集以過對語為律半格唐書用儷偶相夸號
三十六體以李商隠温庭筠段成式三人皆行第十六
金鑾密記唐翰林學士入院試文曰五題謂□詩制書
批答也蓺文志杜元穎五題一卷
歇後影略尊題建除百一宫體香奩皆因體而名也
鮑明遠有建除詩號建除體應璩有百一詩號百一體
宫體起於徐摛和凝作香奩托名韓偓而弱侯猶為偓
惜則王建宫詞趙與峕何復為沾沾十詩邪元和體長
慶體則以□號名也淵明詩再喜見友于杜亦用之到
藎傳得毋假手於貽厥乎六朝用盇各則百之語皆歇
後也鄭棨特以歇後詩名耳當時應久有此語賈島有
影略句韓退之喜之韻語陽秋曰作文強此弱彼謂之
尊題鍾常侍詩品嵇康良有鑿裁司空表聖言賈島附
於寒澁因徐彦伯之澁體也謂其不流便耳流便言清
便也任昉傳用事過多不得流便世說言洮洮清便言
洮汰世故而清且便也嚴羽儀卿曰玉臺體因徐陵所
序玉臺集之纖艷而名西崑體即温李及本朝楊劉諸
公而名又謂文選古詩為選體七言句句一韻者柏梁
體起漢□也八病之外又有折腰聫句轆轤又有退韻
回文反覆扇對探題詩格固多杜云或看翡翠蘭苕上
未掣鯨魚碧海中真能詩者豈斤斤此乎
險諢覆窠猶曼倩之口諧少孺之&KR1308;笑也楊詩品云
吳均詩秋風瀧白水鴈足印黃沙為沈約所笑唐人以
此為險諢句太平廣記有伊風子詩時謂之覆窠體猶
云打油也杜公謂之俳諧體唐人有張打油北夢瑣言
有胡釘鉸詩
書不盡信明其理事文氣時變而無逃矣矞宇嵬瑣謑
髁弔詭各視其才不為所惑可也淵明歎六籍無一
親敢輕議乎梅鷟之駁古文尚書安石之廢麟經永叔
不信文言楊簡且疑繫詞不必矣周末文勝諸子各造
一竒即托者亦可觀漢出之七十二緯則無足取因仲
尼傾盖有子華因柱史出關有尹喜鬻文鶡冠之類往
往而然葛洪之托劉歆衛元嵩之托蘇源明趙蕤之托
關朗慶虬之托相如又奚似何法盛之于郗紹宋齊邱
之于譚峭邪元瑞謂王士元補庚桑而元美不知也王
褘言吾子行作乘檮杌與晏子相似元瑞亦未之知也
智以為俶詭連犿各出於才不能忍知其隠劣而顯勝
不為所惑斯已矣亦視其有開必先之理事何者實長
耳不必概以阮逸毛漸宋咸孫定戴師愈李筌一例而
讞也於忽操是王禹偁擬作宋文粹載之亦猶蘇□妻
答詩李陵答□書也人生而静四語升菴謂出鬻子豈
知子書摭禮記乎文言四語永叔謂先見于穆姜豈知
傳取文言措筆乎王銍信之作龍城錄托名於柳猶杜
註之托名於蘇也周輝所得之□碌即魏泰托名聖俞
之碧雲騢也李德裕門人作周秦行紀以構竒章有之
乎大抵小說可一覽而置之其志怪頻襲者尤無謂洪
何必夷堅胡何必集異苑邪搆虛驚愚劉知幾早歎之
矣矞宇嵬瑣荀子之非諸子也矞譎也宇大言也嵬竒
怪也瑣細也莊子言弔譎猶釣竒也慎到謑髁謑言詼
諧也髁言炙轂輠之滑也參云理本易簡盡于聖經事
則宜詳後世尤貴辯當而攷究之家水落石出于已甚
勞後學有益此其功苦豈與冒虛者搆詞者較難易哉
天地律歴質測其故醫藥小學别紀存野要非會通者
亦不能也咏歌題跋陶情自娛足矣至於淫狂詭誕疊
架相襲絶無竒也何不以雅馴為至樂
七略七志七錄相因荀勗始為四部而後因之劉歆
七略首曰輯略曰六藝曰諸子曰詩□曰兵書曰術數
曰方術王儉七志一經典二諸子三文翰四軍書五隂
陽六術藝七圖譜及佛道二家名七而九又作九篇條
列阮孝緒七錄一經典二紀傳三子兵四文集五伎術
六佛七道魏荀勗始因鄭默中經為新簿分四部甲六
藝小學乙諸子兵術丙史記皇覽丁詩□圖讚至唐而
史居子上次經佛老附子而終之以集定為四庫元載
當國增為十二庫仍四部也宋相沿襲景德二□龍圖
閣下列六閣則四部加天文圖畫也鄭氏通志略十二
類一經二禮三樂四小學五史六子七星數八五行九
藝術十醫十一類書十二文又總天下古今書籍為羣
玉會記三十卷又作求書闕記七卷外記十卷今馬氏
通考竝遺此數名馬氏於經籍分四部經十二類一易
二書三詩四禮五春秋六論語七孟子八孝經九樂十
䜟緯十一儀注十二小學史十三類一正史二編秊三
起居四雜史五傳記六故事七職官八地理九刑法十
時令十一譜錄十二史鈔十三史評子二十類一儒二
道三法四名五墨六縱横七雜家八小說九農十天文
十一歴算十二五行十三占筮十四刑法十五兵十六
醫十七神仙十八佛十九類書二十雜藝集四類一别
二詩三歌四總集藏書家皆四部法而獻臣邯鄲圖書
志於四部外又增四焉共成十志莆田鄭寅仍為七錄
又按陸子淵目一曰經二曰性理書三曰史四曰古書
五曰子六曰文七曰詩八曰類書九曰雜史十曰諸志
十一曰韻書十二曰小學醫藥十三曰雜流又特為一
錄以次宸章目曰制書
西漢三萬三千九十卷(劉歆七略總目舊唐書九十作九百非據班志所省十家又增)
(入五六家)東漢萬三千二百六十九卷(班藝文志原注本七略增入劉向揚雄等)
(三家然尚有杜林并蹴踘二三家省伊尹墨子兵類十家光□遷都書籍二千餘兩諸家以為三倍于前固非)
(實錄而時少篹輯范史無志惜哉)晉二萬九千九百四十五卷(荀勖四部目見)
(隋志序)東晉三千一十四卷(李克校定)孝□增益三萬餘卷(徐度)
(校見崇文目序)劉宋四千五百八十二卷(謝靈運校此據舊唐書)隋志以
為六萬齊萬五千七十四卷(王検校)永明增益萬八千一
卷(謝朏王亮修)梁二萬三千百六卷(任昉部集文裕云梁□時公私七萬餘)梁
晉通增集三萬餘卷(阮孝緒七目錄)隋志萬五千(見牛弘表)大業中
三萬七千(柳誓校總嘉則殿書三十七萬卷正本止此隋志作正本八萬九千陸文裕以為七萬七)
(千餘)唐開元中八萬二千三百八十四卷(新唐書序)開成中五
萬六千四百餘(舊唐志叙載)宋慶歷中三萬六百六十九(崇文)
(總目太平初正副止八萬)淳熙中四萬四千八十六(陳騤四庫目載考諸史藝文志)
(往往與當時書目相左或所記之異也洪容齊謂御覽引用一千六百九十種與姚鉉所類多不全有而中興)
(乃多於崇文盖增新籍也)桓譚新論言漢梁子初楊子林手錄萬卷
梁任昉四萬唐蘇弁二萬李泌三萬皆存總目而阮孝
緒之四萬類例足徵宋世家藏各目俱不見惟尤延之
遂初堂目今傳若說郛節本則寥寥矣李淑二萬三千
三百八十田鎬三萬晁陳二目最善見馬氏書晁氏二
萬四千五百南陽井度傳錄蜀中書甚富舉以與公□
遂作讀書志周密謂陳直齋宦中得五姓之書乃能至
五萬一千八十卷又言前代杜兼萬卷韋述二萬卷吳
兢西齋萬三千四百周密家亦有四萬濮安懿王之子
宗綽蓄書七萬卷南都王仲四萬三千餘曾南豐及李
氏山房亦一二萬葉少藴之十萬複也近來藏書家大
約不過五萬上下今時刊本多但有其資亦易集也因
撮其數於此令後人一覽而興懷焉
古今書籍之大厄有十而小厄不與焉其曰八水二火
者誤也牛弘謂五厄秦火也王莽也漢末也永嘉南
渡也周師入郢也後又有五厄大業也天寳也廣明也
□康也紹定也大業時燼於廣陵見通考僖宗廣明黃
巢稱齊厄水者董卓遷都載舟西上罹宼沈溺僅數船
存此見舊唐書經籍志後序又隋嘉則殿書亂後存八
萬卷王世充平命宋遵貴舟載之經砥柱漂沒風浪十
僅二三見隋志王伯厚引之此厄不在十厄之内隋志
又云齊末兵火延燒秘閣梁初任昉殷鈞復部集之此
亦一厄也祥符八秊三館火玉堂逢辰錄亦記榮王宫
火典籍都盡焚屋宇二千餘閒陳振孫曰唐末五代之
僅存又厄於此亦一厄也合此論之朝廷書籍之厄凡
十有三魏了翁言江元叔所藏為僕竊入於安陸張氏
者亦焚宋宣獻書元符中焚晁文元累世之書政和甲
午焚李□叔言宋緩家藏書為火所盡周密亦言無不
厄於兵火者其家藏亦失王仲言云葉少緼藏書於霅
川丁卯與宅俱焚而李泰發家書亦是歲火物聚必災
亦其理也
智每歎藏書難讀書難編論尤難漢隋唐之志皆因
朝廷之力此王堯臣陳騤所以易從事也宋士夫藏
書如李淑宋緩尤袤晁子止陳振孫之輩皆稱好事
各有書目閒為評叙較唐吳兢西齋杜信東齋為盛
矣夾漈之略貴與之考此至今昭昭者也夾漈言前
人編錄有見名不見實者有見前不見後者以雜史
上下分為二家隋唐二志不成條理崇文目評廣記
云博采分門則何以異於御覽又譏孟堅之無倫類
不知班依子駿之舊也貴與乃痛詆之以竊通典之
細注而疎於田□等夫七音六書前所未發經制之
事俱有成文彼詳於難者耳夾漈之卓犖豈可沒哉
編志依通典猶漢書取史記史記取國策世本不得
不相因也以董無心為墨氏弟子玉格入譜錄樹萱
入草木則誠為少室山房所笑矣貴與所編之經籍
考但取公□直齋二錄中亦未免重誤何以議人如
李濟翁之資暇一云李匡義一云李匡文文乃義之
訛也渚宫故事云後周余知古撰又渚宫舊事云唐
知古撰載荆楚事此晁氏少載其姓而以其書言事
止於唐也西夏須知一卷晁云劉温潤守延州編蕃
爾雅一卷不載姓名而别條又有羌爾雅元端亦並
載之不知其即蕃爾雅也按宋史藝文志直載劉温
潤蕃爾雅此應據崇文目也編秊通載晁氏曰有朝
張衡撰又見别條斷論亦作張衡按衡乃得象之孫
嘉裕二年進士第一則是章衡浦城人矣黃長睿譏
王堯臣之失而不知張萬福酈炎皆有同名書史緣
羊欣之目而附會學士陳遵程懿卜原治篇遂據之
王洪洲自云補通考之漏而自漏不免又多以宋人
書置元人之後升菴以示兒編為孫慥以抄書者為
王融猶云刻誤如玉海筆叢之母照尢襄也而叙母
照為母昭裔後引管寧别傳以證幼安銀鉤之語無
乃如晦伯之所料乎曩在都門有聞見略記少為廷
尉公所藏家君從璽卿還逐日課之所有經史諸監
本諸子百家及諸大類書文集表表者皆具但無異
書及宋元諸經解小說天下志書未全耳秊二十出
遊徧訪諸藏書家就抄其目許借者借之欲走越就
祁公之四部又以家信返止與卧子定交問其所藏
書正不必異書也流寓白門收焦顧兩家之遺吳中
所刻小說亦多方選古今詩風從事文集終日諧際
潦倒詩酒僕僕中偶然過目而已固常自恨通籍後
即值老父在西曹不與宴會掩寓則讀書又與鞏鴻
圖吳恭順往來所收金石古文漢唐碑搨生平未見
之書舉其副悉以相遺或得抄之因以所見錄其大
略不必盡我所藏也其宋唐以上有名無書者輒列
其名或他書所稱引如升菴弱侯輩所載皆别記條
目或好事家藏有論叙者因而記之概之曰聞大約
異書多偽亦無大書如永樂大典俱不可得見然吾
家藏亦自足枕籍也詎知流離至此盡棄不問追憶
所記彷彿夢中嗟乎若天許我還故鄉抱少伯之漆
書畢朱虛之木搨欲求尋常書册盈尺皆難况其異
乎嗟乎生平雅志在經史而不自我先如此從刀箭
之隙伏窮谷之中偷朝不及夕之蔭以誓一旦之鼎
鑊隨筆雜記作挂一漏萬之小說家言豈不悲哉愚
道人今秊三十六矣讀書固有命
通雅卷三
