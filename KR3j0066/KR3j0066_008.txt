通雅卷八明方以智撰
釋詁(謰語)
踊躍一作甬龠涌趯踊䟑李尋𫝊涌趯隂邪裴光遠
集綴作踊䟑或省作甬龠
粃謬即紕繆盧植𫝊周禮諸經特多粃謬唐于志寧
𫝊本草紕繆四百餘物姚文燮云&KR3250;語用䚹謬
儗㤰即疑怍荀子儒效篇卒然起一方則舉統類而
應之無所儗㤰注謂疑滯慚怍也禺山用疑㤰
&KR0719;㮚即悚慄沈約宋書孝義龔潁𫝊追懼紕妄内憎
&KR0719;㮚㮚即栗&KR0719;即悚見漢書刑法志
罷敝一作疲憊罷敝田叔𫝊士卒罷敝他處作疲憊漢
書西域𫝊杜欽說王鳳罷弊所恃
瀸濇即漸漬淮南要略訓内洽五藏瀸濇肌膚即漸
漬也朱穆𫝊當以天地順道漸漬其心
綢繆一作蜩蟉蓋纏緜之轉也大人賦綢繆偃蹇漢
書作蜩蟉
裒尅即掊克捊取即裒取南齊書竟陵王子良守宰
相繼務在裒尅即詩之掊克鄭氏註易捊取謂裒取其
多也
媟黷即䙝凟貫瀆即慣黷枚皐𫝊媟黷爰延𫝊上下
媟黷即䙝瀆後人減作凟與四瀆别左傳貫瀆鬼神宋
魏泰用慣黷
昏怓通作讙嘵賈公彥于大司馬注引詩以謹讙嘵
退之嘗用讙呶
作說與鑿說通王莽𫝊其文爾雅依託皆為作說作
與鑿同京山說
襍厝即襍錯舉厝即舉錯漢志秦五方襍厝注即錯
劉氏𫝊為陛下惜此舉厝敗材傷錦
忸忕與狃恃通後漢西羌𫝊傅育死忸忕邊利章懷
注忕時制切猶狃恃也
剹流即周流張衡用剹流智謂樛轉周可知古人亦
呼周為樛矣
虚霩即虛廓淮南道始虛霩即廓古霍廓豁聲近相
借高誘以為虛霍可徵
蜰遯蜚遯即肥遯見西溪引古易京山引作蜰遯若
飛即蜚乃嘗見者如蜚龍刺蜚之類
威用通作畏用洪範威用六極史宋世家引作畏用
書天明畏即明威詩蠻荆來威畏也
無㙬無圻即無垠楚辭其大無垠淮南蘆苻之厚通
於無㙬又曰四達無竟通于無圻皆與垠同
南&KR0008;南偽即南訛史記引書平秩南譌王莽𫝊南偽
註訛同詩尚寐無吪亦訛字
雞斯通作筓纚禮記親始死雞斯徒跣注作筓纚京
山音腮第二聲
諟正即是正陳姚察研覈古今諟正文字即是正蜀
志來敏是正文字
相迿即相徇公羊𫝊推刃之道也朋友相衛而不相
迿也音巡注曰先也按即徇字
厈執即斥執穀梁𫝊曰晉侯厈執又曰以晉侯而厈
執曹伯惡之也范注厈即斥
踶跂與忮懻通馬蹄篇踶跂為義音直氏丘氏反按
即漢書忮懻字
級兆即綴兆樂書級兆疾徐樂記作綴兆言舞者之
行位兆節也張氏引石經作級兆
葆祠即寶祠葆就即保就畱侯𫝊葆祠黃石注葆與
寶通西南夷𫝊稍令犍為自葆就漢書作保就史記九
鼎保玉魯世家無墜天之降葆命光武紀珍珤萬倍皆
寶字古文寶字過百以古器存者多足徵三代時書法
自以意造然訛失不少
顓巳即專巳漢志沛楚之失急疾顓巳劉歆書專巳
守殘五行志顓斷即專斷字書有□斷
祝□即呪詛漢五行志劉屈釐復坐祝□要斬□即
詛祝有喌音故借為呪呪字從梵書出
衰城即蓑城定元年晉人執宋仲幾于京師公羊曰
仲幾之罪何不蓑城也何休注曰若今以草衣城是也
漢志曰宋中幾忘尊天子之心而不衰城師古曰衰城
謂以差次受功賦也一曰讀若蓑師古未見公羊邪漢
時公羊先盛志正引公羊𫝊若謂蓑城之義不安則公
羊高揣摩之說也林鉞取差次之解
&KR3752;□即冀幸□&KR1710;即希覬說文覬㰟□也㰟□也居
气切與冀同而冀為地名故&KR1390;㰟字因左氏用覬覦又
收覬字而不知其合文王世子注大夫勤于朝州里&KR1710;
于邑按是爰神契語穎達曰□&KR1710;慕之即希覬也集韻
驥亦作&KR1710;因韓勑碑故人用希冀與希&KR1710;同其用冀幸
則常語也轉注略誤記州里為卿士
緒正即序正張蒼緒正律歷作程品即序正或用敘
代序爾雅緒序也用緒與紬金匱之紬同東坡祖諱序
凡序作敘
財察即裁察財哀即裁哀張安世𫝊財哀深辭言裁
奪哀憐之也古纔才裁財通用酷吏𫝊上財察漢書作
裁察史魏其𫝊令財取為用晁錯𫝊資財即資材
廉裾即廉倨貴居即貴倨趙禹文深為人廉裾注裾
即倨郅都𫝊條侯至貴居也居讀倨呂覽懷寵篇無道
据傲即倨傲
解后一作邂逅迦逅解遘太玄迎首迎父迦逅注迦
與邂同古用解后别之加辵說文載邂逅釋文見此解
遘解逅不固之貌
闊達即豁達後漢馬武𫝊嗜酒闊達敢言即豁達漢
書辨知闊達即謂豁達有大度也史記齊世家其民闊
達多匿知通鑑孫策闊達聽受善於用人
失&KR0008;即失策鶡冠子邪臣失&KR0008;即策字古策多作筴
黃帝推筴漢書天授漢筴史記龜筴又曰諸靈數㓨莫
或汝信書譜云真行書須略知篆文如刺之與㓨蓋漢
人相承以刺為夾
襐飭即襐飾顏注急就襐飾刻畫無等雙襐音象襐
飾盛服飾也山谷曰襐未筓冠之首飾端拱本作襐飭
古飭飾通漢書平后𫝊立國將軍成新公孫建世子襐
飾將毉往問疾后大怒師古曰在兩耳後刻鏤為之音
丈又音象當以盛飾之解為正說文襐飾也因此收之
凡夫並不引急就漢書止創論形象當用襐引易象者
襐也既陋又妄
布濩即布護相如賦布濩閎澤郭璞曰布濩猶布露
也封禪書汜布護之師古曰言布遍也
才須即才諝鄭氏注易歸妹以須謂有才須之稱即
才諝也
削蔑即消滅易釋文楚俗有削蔑之言削或謂消荀
蔑作滅
敗&KR0008;敗□即敗穢視其理欲其易也注無敗薉也本
作敗&KR0008;
淫緬即淫湎易林淫緬無測有同文者作淫湎
皯䵴即䵟暈佛書天女顏色端妙無諸皯䵴升菴曰
與䵟暈同
華&KR2902;即華洞急就章乘風懸鍾華洞樂皇象書洞作
&KR2902;音同猶通也
宛拳即夗卷稸積即畜積見老子指歸舊解宛拳作
鬱拳蓋夗卷也說文蓄□□一作□蓄當作畜謂&KR0034;畜
元田相因也君平用稸積
詆訶作呧呀鹵莽作□&KR0008;集韻所載皆詞賦家用此
類甚多不能盡引
戟挶通為拮据說文有戟挶之語即拮据之通聲也
露袒一作路亶路單荀子路亶新序路單皆即露袒
凡夫云當用膻他如淮南天下訟見之高誘注曰即公
見也漢書王商𫝊周勃就國卒無怵悐憂即怵惕王褒
𫝊虞侍即娛侍考工鄭注周密致也疏密緻易林詘指
韓詩外傳詘身俱屈字老子憺怕即澹泊唐人亦用淡
薄谷永疏將軍忘湛漸之義與沈潛同儀禮栗階注栗
即歷公羊曰少遼緩之祭仲之權也即聊緩三王世家
愚憧而不逮事即愚戇諸侯王表姍笑盪滅即訕笑西
域𫝊翔實即詳實漢武悼李夫人賦樔絶即勦絶禮記
石經九秢即九齡班固𫝊注仱抹譯語即禁韎淮南子
手柿即手撥梁冀𫝊洞精儻眄即矘盼管子吏□□以
買譽即攘奪墨子圍心即違心管子詘信浧濡即澄濡
釋文陸鄭皆以頻顣即嚬慼大約古多轉假後多增加
綴文之士隨手通書推論之家分别專主中有異而同
同而異者不能盡引在學者因此而通之通之仍遵正
韻好古屬文經史連引可也
岣嶁本作句婁人句婁謂其形也因之龜有句婁山
有句婁言其背高也大禹岣嶁碑即南嶽也岣共于居
侯果羽古后四切婁龍朱郎侯隴丑郎豆四切史記注
音苟樓問奇音兩去聲此皆各以其方言形容之聲而
言猶巃嵸蘢蓯可平可上也東坡書單道開𫝊後言稚
川乞岣嶁按葛洪乞勾漏令非衡山也抑此字可通用
邪
培塿通作部婁附婁抔摟古文用部婁其本字為培
塿上聲史記甌寠注裴側之地一曰抔摟也抔摟即培
塿之轉說文引古文左氏附婁無松柏郝氏則以為通
于蓓蕾蒲盧總指其敦然一堆之狀裴側亦以培側通
聲
崔巍一作陮隗&KR2844;隗㟸隗或用畏隹平聲亦上聲崔
别作㠑陮&KR2844;嵬别作隗廆畏莊子山林之畏隹乃倒用
嵬崔也司馬注隹如崔字可知皆聲通形狀之辭也轉
注略漢書崔嵬作㟸隗轉為嵯峨又為嵯㕒㕒别作㠖
甘泉賦雲譎波詭嶊嶉而成觀舊注嶊嶉□聲余以為
即崔嵬
崢嶸或為崝嵤嶒巆外聲為崚峋轉為嶙峋峻嶟崚嶒
說文嶸崝嶸也高唐賦俯視崝嶸揚子似紫宮之崢
巆又甘泉岭巆嶙峋集韻嶸亦作嵤又作峵&KR1478;崢或作
嶒廣韻載峻嶟崚嶒
崎嶇一作踦區陭䧢&KR0008;㠊踦&KR1764;&KR0008;䧢說文區踦區藏
匿也晉書顧榮𫝊崎嶇艱險之中劉琨𫝊史臣贊踦&KR1764;
汾晉契闊獯戎宋書廬江王褘𫝊徼倖&KR0008;䧢僅得自免
巀嶪一作嶻嶭轉為岌嶪節彼南山借用節依字書
作□楷作岊三都賦用之說文□本音蘖通作嶭&KR1885;轉
為屴崱崒硉鬱嵂嵽(徒結切)嵲(五結切)皆是意也巀今作嶻
嶔崟一作䃢碒轉為欽巖欽嵒又轉為嵁巖嵌巖又轉
巉嵒磛巖公羊𫝊殽之嶔巖穀梁曰巖唫之下音欽
增韻嶔崟或從石韻略嵌巖山險貌莊子處嵁巖之下
嵁音丘銜切則與嵌同音矣嶃嵒之嵒乃古巖字嶃牀
咸切即是巉巖漢相如𫝊嶄巖尖銳貌杜詩虎飢下巉
嵒說文碞磛碞也韻會載嵒嵒總之侵覃鹽咸聲皆相
通或詞賦家隨用者韻書因而收之計敏夫載李洞贈
無可將法𫝊來穿泱漭把詩吟去入嵌岩
㝩㝗□崀山宀可通今武岡新寧有崀山□之為空
因寶康瓠之注也廣韻分㝩㝗為宮室空㝩崀為山谷
空爾雅作&KR0008;又作漮空也水阜山宀皆可通用蓋康空
一聲皆屬溪母今正韻孔字猶用康董切為音和此為
確證長門賦委參差以槺梁注槺與㝩同則槺梁即是
㝩㝗
磝磽一作嶅碻敖鄗磽确一作䂭埆左傳晉師在敖
鄗之閒說文引嶅鄗說苑嶢埆之地呂覽䂭埆磽别作
塙确别作㙾礐硞
閜砢一作&KR0146;&KR3560;相如賦抗衡閜砢言顆砢也韓次公
用&KR0146;&KR3560;其聲本于磊砢選賦用之此皆磊落之轉音也
遂有磊硌字磊又作礨&KR0008;&KR1235;說文□磊即陲&KR1041;
谽&KR3708;一作㟏岈本于唅呀唅(虚甘切)呀(虛牙切)張口中空
貌因之以空谷為谽谺上林賦用之懷英用㟏岈
砰磅一作硑硼訇礚一作渹&KR0008;或以磞硑硼&KR0008;皆砰
字此蓋與磅聲相借訇實與轟同音&KR1503;又與䃜硜互通
他如島字漢書作□堤或為隄□為塢渚為陼䂥瑉砇
通為一字其曰渚不當從陼隗當從嵬字家說也
澎湃一作滂㵒滂沛澎濞文選上林賦洶涌澎湃史
記作洶涌滂㵒又與滂沛通司馬彪又引澎濞
渟瀯一作濎瀯音亭營上聲甘泉賦梁弱水之濎瀯
杜篤賦洛水之渟瀯唐韻迥韻有濎曰濎濘而無瀯字
復有汫濙字小水也庚韻有濴波迴貌濴從二水則複
當以瀯為是孫陸失載耳
泓潧或用噌吰通作噌&KR0008;王沈釋時論空囂者以泓
噌為雅量當在蒸韻今附鎗下其以噌吰為鐘音噌&KR0008;
為市人聲無所别也東坡石鐘記用噌吰
較若一作講若顜若覯若較然元美嘗譏升菴譏温
公改帷帳作幄改斠若作較不知較與幄乃漢書改也
智按今凌以棟本曹參𫝊作講若畫一注曰或作較史
記作顜若注徐廣音古項反一音較漢書作講一作覯
以此證之以棟本之講若非訛矣元美所見温公所取
皆别本也較若之較亦音角與詩猗重較同音延篤𫝊
闇於大較律歷志大搉常數亦大較也蓋本音角轉為
去耳大較猶大略也孝經注疏辜較猶梗槩也孔光𫝊
較然甚明升菴作斠則以公紹引說文斠平斗斛也從
斗冓聲徐曰斠量之通作較今說文無徐曰以下之語
公紹取孟蜀書林韻會本此乃書林所引蜀本說文也
按古但作角禮角斗斛角即斠字
沱若一作池若沲若&KR0034;若易出涕沱若荀作池若一
作沲若古本作&KR0034;
&KR0832;然猶介然僴然即撊然漢書文帝詔曰朕既不能
遠德故&KR0832;然念外人之有非注&KR0832;然猶介然不安貌京
山主之韻書收入撊然下形音似近而義則介然近矣
按說文&KR0832;愉也戶間切僴撊武貌于此文不合蓋古介
與閒近孟子閒於齊楚即介於齊楚解嘲范雎界涇陽
謂離閒秦王兄弟也左个即左閒古閒與个與介與干
皆互通今人猶有閒介之言王叔文王伾僩然自得即
左傳之撊然宋子京本說文也荀子曰陋者俄且僩注
晉魏謂猛為僩古閒即間而平去又通
繟然與坦然嘽然互通老子繟然而善謀焦氏翼曰
繟音闡王作坦嚴作默不如作繟為長智按王輔嗣注
作坦然者亦通蓋單與亶古通猶嬗之于禪儃之于嘽
也嘽音單亦音善緩也其音嘽以緩故唐人用嘽然
嘸然即憮然韓信𫝊嘸然陽應嘸文府切不精明也
孫愐憮然失意說文憮不動也韻書失收嘸字
傀然魁然即塊然客難曰魁然無徒注即塊然陳湯
𫝊耿育訟曰使湯塊然荀子傀然獨立天地之閒而不
畏注塊同
㞕然猶肸然武帝紀用事八神㞕然若有聞注㞕與
屑同按說文㞕即屑以無屑字故人謂屑俗其實當從
肖也㞕從䏌當音肸事神之意當是肸然
踹然即揣然鶡冠子濫首不足益以累重嚖意為摸
踹然其為分等也即揣然言善揣度也
殺然與洒然通倉公𫝊望之殺然黃徐廣曰音蘇葛
反一曰今北人呼殺為沙上聲
窢然即侐然莊子其風窢然注音闃按今無窢字即
是閾字古文作&KR0146;䦗侐唐人用侐然是也閺鄉乃音聞
從&KR2138;此從狊
懼然即瞿然去聲䀠本雙目視人瞿瞿之意荀𫝊懼
然顧化注即瞿然東方朔王莽申屠剛袁安𫝊用懼然
皆注驚也與瞿同
翛然削然即蕭然莊削然反琴而絃歌注即蕭然又
大宗師翛然而往
舍然奭然猶釋然秋水篇奭然四解淪于不測即釋
然列子天瑞篇其人舍然大喜即釋然
烝然通作塵如詩烝然罩罩鄭箋引作塵如古如即
然也
率然即颯然風賦颯然而至非有先生論率然高舉
遠集吳地注率然即颯然
礭然确然即確然宋書良吏陸徽𫝊确然守志不求
聞達與確然同崔寔言辨而确即確也魏書辛雄𫝊不
能礭然守正論者譏之即確
疑然譺然即嶷然儀禮婦人疑立于席西舊註疑然
立定之貌即嶷然褚先生補龜筴齋戒以待譺然注音
嶷
巋然魏然即巍然莊子魏然即巍然又天下篇巋然
而有餘注亦作魏與巍同張有為林攄書碑以巍魏一
字林以為非謙中曰巍一字二音說文所無手可斷字
不必書也
偘然即侃然北史李雄𫝊當官正直偘然有不可犯
之色吳志虞翻𫝊傍聽鐘鼔侃然之樂
蕭然即騷然食貨志江淮之間蕭然有煩費矣師古
曰蕭然猶騷然故知騷屑之聲本蕭索也
嘳然芔然即喟然史上林賦喟然興道而遷義漢書
作芔然芔即卉與喟聲通晏子春秋襍上退朝而乘嘳
然而嘆喟同
扢然即慨然讓王篇子路扢然執干而舞即慨然此
京山說蓋气古氣字轉气凡曰乞與則音氣古從气從
旡從乞互通故知扢即慨也
葦然即煟然漢書王莽𫝊葦然注變動貌唐書煟然
或作蔚然蔚又音鬱
惄然□然即蹙然說文□惄然也孟子曾西□然梁
氏曰古人借聲漢儒論義故各附會之如易戚嗟若子
夏𫝊作嘁子六反韓氏集韻作□宜閒居襍編之顣然
&KR2627;然皆可用也彼用蹙然謂其蹙蹙之容也
芒然即茫然趙世家丈人芒然莊子芒乎即茫乎列
子恾然無以應總以艸生芒忽而通滄茫也恾為今之
忙
府然即俯然管子腐儒府然若渠堰注即俯然
䵱然猶赩然方言䵱色也郭璞曰䵱然赤色貌音奭
按白虎通引韎韐有赩即有奭故知相通赩謂赤色也
唐人有赫赤之語湛若曰赩又與赫㦦通赫蹏亦作赩
蹄
傫然即纍然僓然即頽然趙世家傫然退之用纍然
僓然見外物篇孫愐一作頽墤㢈
鏗爾一作愌爾莞爾一作□爾唍爾䫉爾考異曰集
韻引論語作愌爾捨瑟而作智按愌與鏗轉假無因恐
是誤記莞爾而連文於捨瑟乎集韻莞字下或作莧作
唍莧為莧陸即莞陸也唍則專主笑矣鏗字下無引愌
爾之語後見王伯厚藝文志注引之必别見一本又文
選注李善引論語莞爾而笑依說文當作䫉爾趙氏以
莧爾為正
帥尒即率爾甘泉賦帥尒隂閉霅然陽開即率爾
皤如一作燔如波如槃如賁如皤如鄭陸作燔荀作
波董作槃
翰如一作寒如賁白馬翰如一作寒如音同借書也
艴如孛如即勃如考異色勃如也說文作艴如又作
孛如
俛焉一作強焉儳焉表記俛焉日有孳孳陸德明作
強焉熊安生作儳焉智謂俛儳不相通因形而訛(燮按自較若至)
(此皆若然焉爾之類長箋助語之然作嘫)
□奓即宣侈&KR0008;&KR0008;即婚婣龔夤即恭寅寴&KR1741;即親巡&KR0008;
&KR0008;即親戚詛楚大沈久湫文兩邦&KR0034;□(若壹)絆以&KR0008;&KR0008;(女在)
(右旁)袗以齊盟曰□萬子孫毋相為不利今楚王熊相康
回無道淫失眈亂□奓競從變輸(渝)盟刺内之&KR0767;□䖈
不姑(巫咸亞駝並作辜)刑戮孕□幽刺&KR0008;&KR0008;兼俖十八世之詛
盟率者侯之兵任烕我百□逑取&KR1803;(我)邊城新&KR1609;及&KR0008;
今又悉興其□張矜&KR0034;(音府巫咸本作□)怒飾甲底兵等語秦
和鐘銘龔夤天命即恭寅古以龍為寵故加於共上耳
秦泰山刻寴&KR1741;遠黎彥遠音親鄰刻誤耳徐敦立音親
巡以史記親巡遠方黎民合之為是凡此等字不可輕
用張平子用心奓彼是漢人聽其取合我輩在數千年
之下勦襲一字便覺席地冠毋追不情甚矣曩在北都
見有寫親家作寴家者何不取亞駝作&KR0008;家邪書津作
□以說文流涉皆二水長箋創作□字而效之耳受長
箋之毒深矣
㯏香即馨香百□即百穀俱見山海經此結構異耳無
奇也他如穆天子𫝊□□即長寶山䧙即山陵歕玉即
噴玉乾坤鑿度□□即隂陽元命包倔弜即倔強亢倉
子㸘物即萬物古文易歸匨即歸藏初□即初坤歸藏
易今作初奭訛也古作巛□愚者曰金石鐘鼎如晉姜
鼎孟姜敦之用祈綰綽三詛楚之枼萬子孫秦權之不
壹歉欵泰碑之摶心揖志明載于史記或見釋于諸家
即山海經穆天子𫝊中峚山歕玉亦自可用若鑿度之
□□亢倉之㸘物不必矣故列以為例
陖陗即峻峭□□即牽挽焦弱侯言漢碑陖陗即峻
峭捺□即牽挽智按古自山土皆通如陭䧢即崎嶇之
類也捺□恐訛考隸釋惟唐扶頌以牽作□又言□即
致□即肴&KR0008;即盤□即敏&KR0008;即就中有訛筆按嚴訢碑
作□郭究碑作□今作□非矣□是□之訛西狹頌作
□非矣□不知所出西狹作□逢盛作敏就但作就楚
相作□江原長作就今&KR0008;非矣大氐翻刻之誤也
&KR2185;漯即潮溼平慘即平燥郙閣號萬柱碑永叔嘗疑
醳散關之&KR2185;漯徙朝陽之平慘彦遠曰古字濕作□又
作漯故漢人濕又作漯則漯即借濕燥通作慘蓋喿與
□同體醳則易也至謂遭遇隤納則以傾隤地壊自納
于淵漢人文陋不足道然用字亦本古也升菴以醳為
釋甚是智按古人形相似則隨筆用之漯濕溼㶟互通
而後漢熊喬碑顯亦作&KR0008;余嘗謂伯喈碑文最無古意
况其下乎郡邑之撰文書碑者不盡皆漢之學者何足
責也慕古太甚雖古之敗筆訛文皆奉之若神工沮頡
復生能無笑邪
翛翬即蕭暉衛覬華山碑神樂其靜翛翬無形注翛
翬與蕭暉通黃庭經姹女窈窕翳霄暉
錮辭當是固辭六一跋後漢鄭固碑逡遁退讓以疾
錮辭錮當作固又疑謂疾已錮而辭又熊君碑高頤碑
歐陽作歐羊北齊石浮圖記黑太即黑闥
識方即職方永叔跋漢樊毅華嶽碑以職方氏為識
方氏蓋當時周禮之學如此
比蹤作比縱外黃令碑莫與比縱魯峻碑亦用比縱
郭仲奇碑徽縱淳于表碑銘縱先軌皆以縱為蹤
黎庶作犂庶菞庶帝堯碑作犂庶禮器碑作菞庶或
作蔾庶他如繁陽令碑犁儀瘁傷儀讀如旄倪之倪吳
仲山碑張壽碑作蓼儀即蓼莪洪适載劉熙碑民殷即
民隠楊引漢碑景&KR1943;丙&KR0034;即景響楚相碑涿摩即硺磨
郙閣碑壅藹即壅遏楊統碑駱驛即絡繹范鎮碑&KR0008;□
即鴛雛譙敏碑覃恩即譚恩苞苴即苞組高頤碑後昆
作後緄費鳳碑遮幾作遮&KR0146;郭仲奇碑奈何作奈□㜰
的即鑠灼唐扶頌典墳作典□桐柏庿碑庭堅作霆堅
張掖作長掖愚者曰嘗以急就隸文□□即圖籍偄□
即儒術之類今好奇者采以屬文毋乃強乎列國有各
國之書宜其不同古人凡事通省故多借用漢人當秦
焚之後師承鈔筆各守所𫝊又郡邑之儒生安能博考
偶爾為文就便襍陳以意出之今人生諸儒辨别之後
字有可通有不必通者經𫝊史漢或連引其文可也何
必特搜殘缺之碑取漢之無名鄉里之臆筆施之篇什
以為奥内乎然博雅者以備參考
一簣通作一匱一凷一㙺論語考異載作匱而簣實
凷班固𫝊注作一匱按漢王莽𫝊綱紀咸張成在一匱
是也此似與匱通史記紬石室金匱漢書同京山引蔡
邕譯誨九河盈溢非一凷所防又後漢書馬昭序為山
霞高不終一㙺古與臾□塊魁俱通
旅占即臚占儀禮士冠禮東面旅占古文旅作臚智
按旅弓即臚弓旅于泰山祭名謂臚也升菴亦不知此
義而凡夫以旅于泰山為師旅可笑
左股作左般明夷于左股馬融王肅皆作左般云日
隨天左旋也姚作右槃智按古從舟從月相近漢碑盤
或作股史記股股之獸即班班可證
盇簪之簪或作貸□撍臧宗戠捷攢豫四朋盍簪簪
字古文作貸一作□京蜀作撍馬作臧荀作宗虞作戠
叢合也希聲作捷速也李鼎祚曰舊讀作攢升菴取戠
涇□即淫朋洪範無有淫朋石經作涇□見周應賓
刻本故書多作傰如邦傰類是也
平章一作便章辯章平秩一作□秩平豒便程辯秩
今文尚書辯章史記作便章馬融作□秩說文平豒史
記便程漢書及尚書大𫝊作辯秩
有□即有蠢勱相即邁相洮沬即洮頮庶訧即庶獄貿
遷即楙遷審核即審覈伯厚載漢儒引書之異姑載
數端
勗簡即楙簡予其楙簡相爾石經作勗簡周本刻作
勖說文引勗哉夫子乃誤記為楙字曰從力冒聲下云
許玉切則附會勗音或勗即古楙字而漢儒讀束者以
勗寡人禮記作以畜寡人注是魯詩故有束音
勗建即楙建乃劮乃憲既延即乃逸乃諺既誕毋兄即
無皇鮮光即耿光此蔡邕石經殘碑字
懲忿一作徵忿證忿室欲一作恎浴懫欲瘠欲窒欲
鄭劉易本作懫孟作恎陸作瘠蜀本懲作證陸懲作徵
拖紳或作紽紳拕紳扡紳考異曰加朝服拖紳說文
作紽龔勝𫝊作拕正韻作扡
三嗅或作三戛三臭三嗅而作石經作戛云鳴也爾
雅作臭云舒兩翼也智按爾雅無此文或云三噫之訛
韓愈作嗚
扶尹浮筠膚姇即孚尹古文禮記作膚姇旁達或作
扶尹鄭注孚尹作浮筠采色
嚚庸即嚚訟尚書嚚訟可乎馬融本作嚚庸古訟頌
皆音容故庸與訟通聲
藁飫即犒飫尚書有藁飫篇升菴謂藁即犒竝以周
官槀人為犒姑存疑
字微即孳尾轉注略史夏紀引鳥獸字微即孳尾尾
生即微生可證古音
掌這即掌訝周禮掌訝古本作掌這後人用這為遮
去聲故恕先譏之今人下筆既不遠鄙避這寫者寫遮
亦不必也
鞠凶即吉凶劉向引詩日月鞠凶古吉音鵠故與鞠
近
耗斁即秅斁耗射即耗殬石經秅斁下上繁露作耗
射說文耗殬
執傹即執競周禮注引詩執傹傹又為僵荀子曰可
吹而傹也
端頤即朵頤伯厚曰集韻引易觀我端頤京房作瑞
頤者訛
滂池即滂沱史記引俾滂池矣說文引淲沱北流可
以互證
竹䪐即竹秘周禮注作竹䪐儀禮注作竹秘
謐我即溢我廣韻引誐以謐我古假音我或音古
載發即載旆荀子引作載發說文引作載坺以旆叶
撥也
小疋宵雅即小雅禮記作宵雅申培詩作小疋大疋
朋淫作堋淫朋來作崩來京氏易崩來无咎自上下
者為崩書朋淫于家漢儒引作堋淫
&KR2885;之水即揚之水□衣即綠衣□斯即螽斯見詩𫝊
相𫝊子貢所述
儀饇即宜饇曣晛即見晛釋文引如食儀饇曣晛聿
消
渥赭渥沰釋文引詩顏如渥沰韓詩外傳作渥赭此
借義矣
靡腜即靡膴釋文引詩民雖靡腜猶言無幾何也
祠兵即治兵左傳莊八年治兵公作祠兵古治平聲
近祠
官女宦女即貫女詩攷補遺引三歲官女石經三歲
宦女借聲讀慣
旪用即協用漢書五行志向言洪範曰旪用五紀說
文劦部協古文作旪從日十或作叶又與汁通周禮注
卿士汁日禮記注黑帝汁光紀文選西京賦五緯相汁
皆叶字謩勳即謨訓尹吉即尹告他如考異石經鎖鎖
婣婭周禮婣即姻字五經文字詩秉心無倞即無競董
氏及韓詩引古之人無擇即無斁楚辭章句引肆筵設
机即設席韓詩釋文作綠&KR1512;文選注作綠䓯即綠竹周
禮注及集韻引其鎛斯㨄即斯趙子夏𫝊盱豫作紆豫
京作汙姚作旴薛君章句列女𫝊引詩如燬作如&KR1754;尚
書考異大&KR0034;即大誥鄭氏說涉級即拾級儒行徐作隕
獲即隕穫漢書引栞木即刊木天畏棐忱馬本作匪諶
釋文誰之永號作咏號用乂讎斂馬作稠斂沈潛剛克
左傳作沈漸陸釋文藴&KR0034;作煴隆韓詩輖飢即調飢漢
書鬺之即觴之顏注曰鬺烹也儀禮疏引詩軷涉即跋
涉釋文引詩二矛重鷮即重喬石經子䘳即子衿孟子
趙注引七月鳴鴃即鳴鵙漢書小卞即小弁音盤釋文
引烝在□薪即栗薪左傳鬷假即奏假子夏易𫝊抍馬
即拯馬白虎通引韎韐有赩即有奭王肅告公用圭作
桓圭鄭氏注易桴多即裒多算德即撰德廣韻引詩勿
剪勿扒釋文韓詩勿剗勿伐申培詩說寴臺即新臺左
大眚公羊作省左渝平公羊作輸平如此類者不可勝
紀愚者曰說文所引經𫝊異文前已舉之曩者嘗列十
三經之異同以便參證今失其本書少難編略舉大槩
而已此類皆古人各書所𫝊可以徵當日之音其中沿
失原自不少學者因此旁考可也
□會即要會□始即終始漢志作□即□之訛也韓
氏收□於亞部作□尤可笑矣他如□秃即得失排□
即排斥□□即□戾□□即提攜□愁即憂愁惠㤅即
惠愛□□即率由□&KR3355;即散亂宷眎即審視□旋即周
旋叚借即假借鬼□即鬼神□咨即疇咨分&KR0034;即分别
偁謂即稱謂□細即微細中□即中逵□匋即甄陶□
□即勇敢褱袌即懷抱□從即徒從䢐往即徂往饕飻
即饕餮□□即敷施迻予即移予以說文之字為此等
之語不能悉載舉此見端其許氏自連語則猶可引耳
别見條論如升菴所引說文襁䙗襁□今無此字如所
引䭈□乃合說文之字耳則不勝合也即此二字□鬻
飦粥□□皆可吾故曰若此類不必用也又如集韻祉
䨒即徵羽李商隠字略㷖&KR0008;即㷖曜鼎韻飛□即飛揚
裴光遠集綴甡&KR0034;即性情復古編集說文□□即周匝
&KR0034;&KR2622;即廉纖王仲宣詩莊馗即莊逵周禮注玄黦即玄
纁字林□园即流蘇奇字略斑□即斑闌周成難字緧
□即秋千六書統表□即表著六書故□言即訛言廣
川書跋堌□即古冡此皆撮合字書之字而編之者好
奇者勿貪此為陸離魏華甫熊與可以篆寓隸體智謂
圖書碑署可也名諱欲免雷同可也
鉤章棘句所謂生割謷牙者也唐人組織初汨没于
綺藻若修武者殆放古隸之通體召陵之訓而陶鑄采
獲者乎紹述已險澀矣然以竝銑溪虬戶所勝多多宋
景文規橅修武識者猶或少之用古人足矣則今日而
造者誠所不必也如退之文苗薅髮櫛(韓弘碑苗薅而髮櫛之幾盡不)
(一揃刈不足令震駴)目擩耳染(房啓銘目擩耳染不學以能)□目訹心刃迎縷
解鉤章棘句間見層出(貞曜銘)曹誅五畀(曹成王碑大選江州羣能著&KR1348;)
(王親教之摶力句卒贏越之法曹誅五畀著職各任其&KR1348;也嬴越謂秦與句踐也曹朋曹也有罪連坐五謂什)
(伍也有獲則分畀之此篇退之造字可謂奇琢)變索(倣子長之能索索盡也温公采之)噎喑(張徹)
(墓銘曰世顧慕以行子揭揭也噎喑以為生子獨割也我銘以貞之不肖者之呾也噎喑二字古無合者言人)
(喑噁以聲音笑貌度日呾音獺相呵也呾噠語不止也莊子嗒然同聲蓋失聲而唾之意)他如喁噞
(水急則魚噞韓用喁噞)瘢痆(女黠切韓詩視傷悼瘢痆)婠妠(女刮切小兒肥貌韓用巴豔收婠妠)
窋窡(張滑切穴中見也韓用闖竇楔窋窡)此類甚多皆對廣韻鈔撮而又
顛倒用之故意謷牙鹿門以為生割甚為退之不取也
若樊宗師絳守園池記陴&KR0008;孤顛(句)跒倔玄武踞(句)穹
鞠覷&KR1849;(句)㢲&KR0008;間(句)黃原玦天(句)墆捩蹴墉(句)險而不
妥袁淑謂王景元訴屈豈相遠哉黃長睿言段柯古靖
居寺碑雖不似樊紹述之甚亦軋軋難句矣新唐書幸
不至是然亦好造其有本者亦自雅也漢如亭伯用紛
繷公理用騫短仲任用瀧漉孔才用鹻&KR2861;已讓西京人
况六朝以後乎但深心於經𫝊史漢自能辨之如元澹
𫝊鈔掇整次芟礱宂脞李淳風詆摭張藴古上箴挺切
陸贄蹈□王伾遳陋顏師古踵領歐陽詢寢侻啖助甘
足疏糗縫䘺屬綴摭訕三家春秋憑私臆決孫平子為
博士所合軋見迮于禮官房琯𫝊箝索戎情儒學𫝊鉏
纇要荒風纚露沐銳情經術秀艾負素煟然勃興踵堂
八千餘人紆侈袂曳方履誾誾秩秩帝又讎正繆□稡
為義疏玄宗博彙羣書禄山之禍一為炎埃官幐私楮
喪脱幾盡文藝𫝊唐初絺句繪章揣合低卬玄宗時稍
厭雕瑑大歷貞元輩出擩嚌道真涵泳聖渥韓愈倡之
宗元翺湜和之排逐百家抵轢晉魏上軋漢周矣必簡
𫝊後曰恃華者質反好麗者壯違人得一槩皆自名所
長至甫渾涵汪洋千彙萬狀他人不足甫乃厭餘殘膏
賸馥沾丐後人愈推曰光燄萬丈長豈不信哉亦是題
跋小品石塘曰後來以朴近幽折為趣較若勝之至其
末流趨於亡俚蘇黃小品皆具胷中藴藉深厚偶爾流
衍無其學問而欲倉卒效尤自謂能創非餖飣則鬼鬽
耳
嗟咨一作齎咨&KR1818;資易齎咨與嗟咨同太玄樂首哭
泣之&KR1818;資即嗟咨
酬酢一作醻醋讐柞詶昨說文作□醋戰國策著之
盤盂屬之讐柞周禮注作詶昨說文以酢為今之醋醋
為酬酢蓋酢從作作有做音做有助音故祚從之
旗翼與期頤通百年曰期頤荀子壽于旗翼
通雅卷八
