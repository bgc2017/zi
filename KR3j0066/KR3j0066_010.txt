通雅卷十明方以智撰
釋詁(重言)
泜泜猶蚩蚩也蚩蚩即癡癡&KR2511;&KR2511;即嘻嘻其合欪欪者
非矣詩言蚩蚩即癡癡之聲義也蔡邕釋誨曰泜泜
庶類含甘吮滋直借此聲魏明帝紀注張飛謂秦宜祿
人奪汝妻而為之長乃蚩蚩若是蘇茂相弘家韻輯載
詩垊之欪欪今作蚩蘇氏皆抄南都所刻升菴字說止
載&KR2511;&KR2511;省作㰞或以為咥字又載欪欪同上而楊鳳亭
編其祖學乃□載㰞㰞欪欪下注氓之蚩蚩智按伯厚
詩攷周應賓所刻陳應城九經考異□無此語說文&KR2511;
字訓&KR2511;&KR2511;戲笑貌从欠之聲許其切欪字咄欪無慙丑
律切丑律之音近咥唐人收在質韻而收&KR2511;于嘻下智
故定以為&KR2511;&KR2511;即嘻嘻升菴竟以欪欪作嘻嘻未敢安
也字家雜說臆改者何限可通則存以俟證否則當辯
正之如成化閒唐韻本嘻下之&KR2511;刻作欮亦欲列欮欮
邪以咥為蚩止見韻寳又答李仁夫舉之咥之平聲亦
可通蚩然無古引助證且&KR2511;&KR2511;出說文本訓而欪字未
嘗連疊經史又無用者不過生合見竒耳圣圣嗀嗀其
類也因蚩通咥因欪似&KR2511;遂作欪欪智以士生後世人
人横造濔漫何極而博雅前輩復誤之故不得不為白
其原委
條條怊怊猶刀刀之聲也皮日休悼賈浮沅波之滃
洫兮或漾棹以夷猶望靈君之没所兮䚔其心之怊怊
怊與猶叶按莊子刀刀之翏翏注翏亦音留則刀亦音
丢蕭尤二韻無不相轉蕭音修凡从攸者有條修二音
聊勞皆音留升菴曰爾雅條條秩秩智也條音由余亦
以為然蓋丢轉入為笛笛之从由本此此未可與拘膠
刻舟之人道也
嗃嗃一作確確熇熇謞謞考異家人嗃嗃荀作確確
劉作熇熇爾雅謞謞音虚各反則亦嗃嗃聲義从言从
口何分乎
滌滌一作&KR2267;&KR2267;菽菽濯濯言滌盡也踧踧通作儵儵狄
狄躍躍趯趯㣙㣙悐悐言行躅也轉其聲則為浟浟逐
逐宗吾本說文引詩踧踧山川又&KR2267;&KR2267;同上釋文引
詩菽菽山川智按說文&KR2267;草旱盡也詩&KR2267;&KR2267;山川詩攷
攷異所引俱同其楊氏誤記邪說文亦引踧踧周道楊
又引爾雅注儵儵周道孟子若彼濯濯與滌同詩躍躍
□兔音剔韓詩史記□引作趯趯翟本有狄聲儵从條
猶鯈之音條也條之入為滌故知為一說文行㣙㣙也
音狄荀子狄狄然莫莫然楚辭記潏潏其前後兮悼來
者之悐悐與惕通然此詳文意乃是行貌攸攸逐逐見
攸攸條下
蹇蹇一作謇謇晉王豹傳引王臣謇謇徐鉉曰俗作
謇非則楚辭之博蹇亦誤李德裕述夢詩盡規徒謇謇
凡夫遇說文分别之佮詥□例則定從之如遇說文偶漏
之謇則定不許用非通論也
威威一作畏畏康誥威威顯民漢書作畏畏天明畏
即天明威可證
&KR0616;&KR0616;即往往子雲賦&KR0616;&KR0616;離宫般以相燭兮又作&KR0008;
子雲傳横江湖以南&KR0008;師古曰&KR0616;即往燭猶屬也吳王
傳往往而有董仲舒咸宣匈奴傳皆用之釋名作暀蓋
古往从□而彳與□又相通从□土非山也今作山下
王亦訛
彊彊通作姜姜韓詩作鵲之姜姜禮記注姜姜賁鬭
惡貌聱隅子用強強
發發因作鱍鱍鮁鮁韓詩引鱣鮪鱍鱍庶姜䡾䡾釋
文亦然說文作鮁鮁凡夫作癹癹
糾糾膠膠詩糾糾葛屨升菴云讀如藥名秦艽之艽
音交詩注糾糾猶繚繚也今有繚繚繞繞之語智按莊
子膠膠擾擾舊說膠膠猶攪攪以此觀之膠膠與糾糾
固通聲也然升菴止謂糾讀如艽不知艽本音糾以糾
訛為糺故唐本草有秦糺今神農本經艽音九出秦中
羅紋交糾者佳故方言轉為交後周書屢有糺發如以
彪蕭入尤韻例之則膠亦可讀糾明矣後漢書注引糾
糾武夫則與□□亦通莊子又用撓撓以遊無端注撓
音擾弱侯言莊子之膠擾古語也
緍緍猶泯泯也與民民綿綿通轉莊子喙鳴與天地
為合其合緍緍(咸巾切)循本曰如千絲之合也音咸巾則
讀為訢矣因訢合之字也口義謂緍緍即泯泯言無道
也吕覽衆庶泯泯常武詩綿綿翼翼韓詩釋文引作民
民翼翼
逮逮與棣棣通禮記與漢書注引詩威儀逮逮朱稷
注引威儀棣棣不可算也古棣逮聲近江左呼堤為埭
南史何胤傳北埭之遊是也今嶺南以堤為埭
濌濌重沓也誻誻若水流沓沓也一作譶譶&KR0689;&KR0689;龘龘
濌託合切音與闥同顔氏家訓兗州號羊曼為濌伯
此字更無音訓梁孝元曰惟張簡憲呼為遝自爾遵之
又有濌濌語蓋無所不施無所不容之意也顧野王从
黑故廣韻遂收䵬此取重沓黑無義也荀子誻誻然而
沸謂多言也又作&KR0689;詩註疏作噂噂&KR0689;&KR0689;亦是多言意
元命包曰倔弜胥執&KR0816;誩胥縶直譶譶曲㗊㗊倔音臻
到切弜音竒&KR0816;音懲誩音竒兩切譶音蟄㗊音戢倔剛
弜強&KR0816;罪也誩爭譶訢㗊諠也字多不見字書緯書多
偽作以此見奥耳今諸家譶皆音沓左思賦澀譶澩㺒
正音沓則譶譶即濌濌也三言言其多亦重沓之意柳
子厚乞巧沓沓騫騫吳曾引程季明嘲熱客詩&KR0689;&KR0689;吟
何多元美引字書有龘龘今蜀呼屐曰踏踏集韻又佯
䜚䜚孟子以沓沓解泄泄而說文引詩竟作無然呭呭
荀子辯利非以言是則謂之詍注引詩無然詍詍爾雅
洩洩注引此詩集韻亦作㖂䛖此非詩有别本直是前
人以意通之耳沓从水曰
㗲㗲嘖嘖也法言曰通諸人之嚍嚍莫如言注猶憤
憤也宋吳本作㗲㗲禮韻新制但引揚子作㗲㗲廣韻
又有㦎字㦎㦎快辨也出音譜何遜詩蘧居向北闕㦎
㦎不道車集韻或作咟升菴故造咟咟神女賦即姽嫿
干幽静韻會姽字下引作姽嬧左思賦用以韰倮為嬧
而韻書竟無嬧字嬧是嫿訛
訔訔訢訢言言齗齗齦齦訔訔争辨也子雲曰後世
之訔訔即誾誾謂和悦而諍而石奮傳僮僕訢訢或作
言言公紹收入誾字下禮記三爵而言言斯康成曰和
敬貌無爭辨之義其兼爭辨者乃齗齗也齗即齦地里
志洙泗之間齗齗如也幼者患苦長者憤愧自守故讓
渡曰魯道衰按此乃傅會之言太玄爭首爭射齦齦劉
向傳朝臣齗齗顔注忿嫉貌齗自有咬牙爭辨之義用
為雙聲則隨人以聲取矣齦齦齗齗之聲亦因狺狺來
見九辨子美用㹞㹞堅之氏曰離騷□□其詈余从狺
狺來猶古信有伸音
譨譨喁喁諵諵含口之一聲也㗃㗃嚾嚾滿口喧喧之
聲也䜄䜄諄諄而緩也呿呿卧聲也局局聲欲出口也
喅喅鬱鬱之聲寣寣小兒號也契契唌唌歎也王逸
九思曰令尹兮謷謷羣司兮譨譨哀哉淈淈上下同流
廣韻諵諵喁喁也諵諛則怒言也檄巴蜀曰喁喁嚮風
荀子曰嚾嚾然不知其非也即喧喧也喧本作吅雚从
吅从萑漢書曰五門讙讙但聞豚聲即嚾嚾也揚子著
古昔之㗃㗃或作㖧㖧荀子眾積䜄䜄乎說文語諄䜄
也公紹曰呿呿臥而呿呿也莊子曰局局然笑說文音
聲喅喅也余六切寣小兒號寣寣也火滑切契契欺結
切讀气者非唌唌以然切梁鴻適吳詩咸先佞兮唌唌
韻會唌唌讒急貌又音顛說文唌歎也
啍啍即諄諄一作訰訰通作忳忳莊子悦夫啍啍即
諄諄也中庸注引詩誨爾忳忳亦作訰訰陸德明讀諄
諄為去聲㔬茂傳勞心諄諄今當以平聲為近王伯厚
詩攷抑篇作訰訰
譻譻謍謍小聲也或作嚶嚶借作營營瀯瀯說文引
詩謍謍青蠅小聲也張衡賦鳴玉鸞之譻譻廣韻曰譻
&KR1585;小聲揚子曰&KR1585;言敗俗直翁以譻譻即嚶嚶唐文粹
瀯瀯之聲與耳謀則亦借用謍謍也
嘵嘵憢憢譊譊後漢儒林贊譊譊之學各習其師蜀
志孟光與來敏爭左氏常譊譊讙咋今人用作嘵嘵伯
厚詩攷作維音憢憢因爾雅也
□□或作&KR0034;&KR0034;說文曰銛善自用之意引書今汝懖
懖古文作□从&KR0008;耳今本作聒聒篆从□音括若墨子
五錐銛銛者先挫則从舌息廉切
捷捷截截即誱誱也諓諓乃戔戔之轉也咠咠乃聶聶
□□之原也書截截善諞言諞即辨字韻會截字下
不引尚書截截以公羊之諓諓為正也何不據說文之
&KR0914;&KR0914;善諞言乎說文引書曰戔戔巧言今無此書智以
公羊曰諓諓善竫言自是从戔戔得音與息夫之棧棧
子夏之殘殘同玩音尖上聲不必附尚書之截截也截
截與詩之捷捷通廣韻作誱誱是也說文又引詩咠咠
幡幡聶語也今人作囁囁即聶聶也咠从口耳聶从三
耳會意最確自以聶聶為聲或加口或加言爾雅之楓
欇欇亦狀其聲也卙卙蠶盛貌當即□字畫訛徐氏不
敢合而聽其分列耳論見後
卙卙揖揖緝緝相通說文蠶盛曰卙卙盛也又有□
字引詩辭之□矣今詩作緝吳氏曰卙亦音子入切即
是□字如詩用宜爾子孫揖揖兮即是緝緝揖緝本二
音尚通用況卙現音緝蠶盛一事古人何必特為一字
又況經史子傳從無用之者乎荀子狀蠶以呥呥□□
即裸呥即&KR0008;東方朔曰蠶之狀啄呥呥似馬色斑斑似
虎董逌用作喙&KR0008;&KR0008;類馬色邠邠類虎今吳中刻作䐓
䐓誤矣
嗝嗝即喀喀列子據地而吐之喀喀然伏而死今醫
學作咯咯王文考王孫賦或嗝嗝而&KR2203;&KR2203;嗝嗝即喀喀
也升菴又引嗀嗀即&KR2203;&KR0008;出說文智按說文嗀即左傳
㱿之之㱿未有疊字升菴之意亦倣退之則何不作㱿□
為更古邪
邑邑刺刺抑抑戚戚也節節足足唧唧嘖嘖迹迹屑屑
僁僁轉為□□力力皆此聲也短長說曰亞父歸彭
城邑邑刺刺唇燥吻涸邑邑本當作悒悒說文不安也
史記安能邑邑待十數百年管子焉能去刺刺而為咢
咢乎焦弱侯音七迹切秦和鍾銘刺刺□□正篆作□
或為唈嗚唈也成帝贊可為烏邑皆通用也莊子俋俋
乎耕而不顧音雖同義則為行貌勇貌張湯阿邑人主
唐書用阿匼遏合切謟諛迎合也刺字从朿七賜切轉
音七刺刺借其聲猶慽慽也俗以刺音辣非隂復春曰
韓退之送殷員外文入直三省顧婢子語刺刺不□舊
音盧達切非今收入陌韻此蓋與唶唶通矣世說和嶠
踢嬲不得休晉書作刺促不得休刺亦音七程子止以
刺刺音辣則猶守舊說也如古樂府□□力力晉太初
課惻惻力力皆一聲之轉天老言鳳鳴節節足足本取
說文爵節節足足用之猶唧唧嘖嘖也嚴羽滄浪詩話
曰木蘭歌促織何唧唧文苑英華作唧唧何切切又作
歴歴樂府作唧唧復唧唧樂天詩嘖嘖雀引雛凡此皆
以聲取方言迹迹屑屑不安也江沅曰迹迹秦晉曰屑
屑或曰塞塞省省蓋迹迹即刺刺之聲也郭璞注爾雅
音聲僁僁音屑即屑屑也廣韻僁僁呻吟也先結切
胡胡呼呼猶譆譆出出也蘇鶚杜陽雜編代宗廣德
元年夢黃衣童歌中五之德方峩峩胡胡呼呼可柰何
左傳呌于廟中譆譆出出當作嘻嘻咄咄皆是狀鬼神
之聲說文引春秋傳曰誒誒出出謂譆譆為火狀者非
易家人嘻嘻張作嬉嬉陸作喜喜說文&KR2511;&KR2511;即嘻嘻見
前
阿阿則則猶喎喎惻惻也又作側側測測李端叔姑
溪集云楚令尹子西將死家老則立子玉為之後子玉
直則則於是遂定昭奚恤過宋人有饋彘肩者昭奚恤
阿阿以謝爾後阿阿則則更為歎息聲楊元發偶有所
系屢詰之輒阿阿則則湛若作喎喎惻惻智按毛傳畟
畟猶測測也喎喎字見焦弱侯刊誤或曰華嚴字母以
阿阿為第一音
㗔㗔嘕嘕傿傿子謙曰方言曰㗔㗔歡貌集韻或作
嘕則嘕㗔一字矣一曰嘕嘕笑貌大招宜笑嘕只宋玉
嫣然一笑嫣即嘕也漢書又用傿傿青藤路史曰蔫蔫
者菸也此音同而别一義
哅哅匈匈兇兇凶凶洶洶詾詾恟恟吕覽曰中主以
之哅哅也止善賢主以之哅哅也&KR1390;功與訩同通作匈
漢高帝紀天下匈匈勞苦數載注喧擾也亦作訩趙雲
謂公孫瓚曰天下訩訩未知孰是通作凶蔡邕傳凶凶
道路荀莊皆用匈匈翟方進傳羣下兇兇晉宣帝紀天
下洶洶易林争訟恟恟或作詾詾
喋之聲分為聶聶帖帖魏其沾沾自喜正義曰自整
頓貌音帖智以為音帖即與呫呫通矣唐書王叔文呫
呫小人張釋之傳喋喋利口史記作諜諜人見為利口
即訓喋喋為多言見呫呫小人與呫囁耳語即訓呫呫
為小貎詀諵音占詀讘音帖此因用者假借故音者亦
兩存之大抵口旁言旁多相通也有謂中行說謂漢使
顧無多辭令喋喋而佔佔冠固何當喋喋佔佔□用而
升菴乃以呫呫即喋喋母乃複乎不知喋自借呫而呫
佔沾本音占此緣正義誤音魏其佔佔自喜為帖帖耳
黃公紹&KR2233;衣動貌集韻或作袩亦作佔漢匈奴傳佔佔
注師古曰衣裳之貌通作襜韓詩風條坐襜襜楚辭裳
襜襜而含風升菴竟造&KR2233;&KR2233;方岳貢問竒廣云諜諜一
作&KR0008;&KR0008;乃諜省作諜訛作&KR0008;得非見麻沙本乎說文子
路盛服孔子曰是襜襜者何也注襜音籖此前人口齒
不明耳退之用帖帖則从帖服&KR1390;義細論占有詹貼二
音荀子詹唯則節莊子詹詹从□从言謂沾沾而言也
从文减則作呫其音貼者聑也音業者聶也从文减亦
作呫蓋占之入聲為折而帖攝聲近故借用之其後字
書乃定呫為入聲而佔沾平聲耳慎之曰聑訛為貼襜
既與佔通則詹詹豈不與沾沾通乎
裾裾猶褏褏也班固敘傳曰樂安裒裒匡衡封樂安
侯言其儀象開盛也與褎通漢詔子大夫褎然為舉首
詩曰褎如充耳褎由救切本義禾盛貌詩所云實種實
褎也毛氏曰盛服也鄭氏曰褎然塞耳如聾聾者多笑
朱因曰褎多笑貌此說皆不通矣盛則是也褎即䄂字
因有領袖之稱荀子曰由是裾裾注衣盛貌與班固用
褎褎皆以裾袖重言之以見其威儀之盛此古人下字
法
庚庚猶伉伉也說文秋時萬物庚庚有實漢文卜曰
大横庚庚言文伉起也庚庚有實正言其伉伉而盛起
也後漢書難經伉伉劉太常亦言其名盛起之意庚桑
即亢倉可證升菴引堪輿言甲甲喜晴庚庚喜雨又引
譚子化書東家之魚可名庚庚西家之魚可名策策將
以湊庚庚乎智按化書言庚氏以竹為凭欄辛氏為木
欄其聲似之是庚氏之魚可名策策辛氏之魚可名堂
堂所引亦誤
□□豑豑祑祑雖見說文然皆未指以為秩秩也說
文于□字曰讀若詩□□大猷直質切大也于□字訓
&KR0034;也讀若詩威儀祑祑直質切于豑訓曰爵之次第也
虞書曰平豑東作直質切箋引詩左右豑豑趙凡夫意
但以豑為爵□之秩當作豑而秩秩德音秩秩斯干仍
有原字以人謂說文引詩□□大猷與威儀秩秩皆非
也智按說文本為諸家因殘補凑之書其曰讀若某字
者或因上文而誤書耳既曰□□豑豑為秩秩矣又曰
讀若詩威儀秩秩豈非衣旁禾旁相似而誤乎以凡夫
酷尊許氏者而猶不信况今日哉駢書彙抄恐誤後人
故表之唐儒學𫝊序誾誾秩秩黃公紹引作誾誾秋秋
今亦將以秋秋列秩秩條乎九經考異止載□□而不
載豑豑袟袟敬甫引&KR0008;&KR0008;大猷則臆說也
沛沛猶㤄㤄也升菴引說文引白華詩視我㤄㤄即
邁邁今按說文無白華字而韓詩亦作視我㤄㤄或以
為逸詩然㤄與邁近其實邁邁雋永狀去去而不相顧
也漢王符自敘贊曰歷數冉冉庚辛或際雖懼終徂愚
猶沛沛即㤄㤄也或解為詩經胡不旆旆之旆猶國策
之心搖搖如懸旌也旌旌猶旆旆也王褒九懷過萬里
分旌旌
穲穲䅻䅻&KR0034;&KR0034;因離離而設也問竒廣引離離䅻䅻
為一蓋因彼黍離離韻會載說文引詩禾黍䅻䅻今說
文無此字王伯厚亦謂說文引詩䅻䅻孫愐收穲云穲
穲黍稷行列也而䅻字下則曰長沙人謂禾二把曰䅻此
或見别本亦或古人誤不可不詳考如升菴言說文引
四牡&KR0034;&KR0034;抄詩攷耳今止有䮸無&KR0034;或别載當考之
陳氏攷異又言說文作䅻䅻而不載孫愐之穲穲伯厚
之䅻䅻
墨墨嚜嚜默默脈脈屈原曰于嗟墨墨戰國策曰墨
墨之化匡衡傳嚜嚜不自安十九首脈脈不得語或作
脉脉
皞皞翯翯皓皓皜皜顥顥灝灝昦昦上林賦翯翯乎
滈滈楚辭太白顥顥詩白石皓皓古多通用皆上聲今
或去聲又因昦作昊至皞从日从皋俗用臯久故加白
作皞誤矣
矻矻仡仡猶搰搰也與汲汲劫劫通轉矻屰訖苦忽
二切多石不夷也漢書王褒傳終日矻矻言用力狀也
說文馬行仡仡引詩崇墉圪圪書曰仡仡勇夫仡仡亦
言用力勇貌聲固相通耳言凝立不動之狀曰屹或曰
嶷嶷亦魚力切皆此聲也矻之有苦忽切者則又與搰
通莊子曰搰搰然用力甚多郭象曰用力貌古忽切吳
語曰狐埋而狐搰之韋昭曰發也則與掘同又作&KR0008;篆
作荀子曰太古薄葬故不&KR0008;楊倞曰穿也吕覽曰水
之性清土者&KR0008;之高誘曰濁亂也若韓退之諍臣論孜
孜矻矻韻會以為揚子禹湯文武汲汲之汲未知是否
又韓文人皆劫劫智謂此劫劫乃汲汲之意說文欲去
以力脅之曰劫退之深于古而好古嘗自以意用之而
闇有古意然吾不願人學其臆造也柳州仡仡還環正
用力貌坡公御試策曰矻矻乎難入或以為岌岌危貌
蓋亦言其費力無用也升菴于搰搰下又列圣圣此字
無用之者不過因月韻中有圣字汝潁謂致力于地曰
圣从□从土則因而重之若然則同音同義有䯇字抇
字何不曰䯇䯇抇抇乎大凡字書竒字無連文經𫝊子
史未用則多是俗所累别增加者用自不必
懤懤怞怞九懷永余思兮怞怞又楚辭懼吾心兮懤
懤音抽憂也皆從中心且妯生意
怦怦當如㤣㤣九歌心怦怦兮評直心急也中直也
曼倩七諫比干恲恲兮靈樞經曰㤣腹憹痛㤣音烹愐
亦以暜耕切怦
□□猶躳躳也史記魯世家□□如畏即謹懾之意
音窮故平水韻增有窮字曲躳也本因□字音窮又曰
與㑋通則北人讀曲為平耳實則曲躬之狀子厚佩韋
賦退□□而莫服升菴字說亦作□□複矣音去聲則
依劉淵之音也智謂□不必音窮而况去聲乎趙德甫
言令狐先廟碑劉禹錫撰碑本有□若奉盈弘家本作
□□若奉盈轉道昭訛作匔匔
沇沇猶原原也沇沇水流貌集韻作渷古作沿漢郊
祀歌沇沇四塞蘇氏引作允允文選沇沇溶溶孟堅原
原本本學問如水之源木之本也孟子原原而來說文
引作謜謜姚孝寧說猶沿沿而來
娖娖一作齪齪&KR1029;&KR1029;漢書言陶青劉含等&KR1029;&KR1029;廉謹
備員而已史記作娖娖然貨殖傳復言鄒魯&KR1029;&KR1029;乃以
分用見竒邪文中子齪齪焉自保音測角切齒相近聲
娖辯也酈食其傳握齱好荷禮注荷與苛同急促也齱
音與&KR1029;同義亦&KR1029;&KR1029;之意急促二字不足以盡之今江
北江左鄉語皆以握齱二字之音為俗垢塵濁之稱或
曰&KR1029;&KR1029;从蹙蹙来龍龕曰娖本作娕或作&KR0008;□使好竒者
又將列&KR0008;&KR0008;□□矣
豤豤猶款款也款款一作歀歀㱁㱁謱謱猶慺慺也款
款通為灌灌懽懽之聲劉向傳豤豤欲奸死亾之誅
注誠款意詩注灌灌猶款款也豤即&KR3389;字俗或作懇記
曰頎乎其至也亦音豤意亦正同頎本音渠衣切說文
箋引悃悃㱁㱁即款款庾亮表悾悾屢陳丹款悾悾誠
也慺慺龍珠切悦也一曰慺慺恭謹貌楊賜傳伯獻慺
慺注音力侯切猶言竭其貇貇款款也又有用縷縷者
亦覼縷之意也覼本作覶音羅柳子厚嘗用之說文有
謰謰拏也謱亦力侯切謱謱語不休也謱覶語煩也管
子婁婁然不忍水旱言歴歴也爾雅懽懽愮愮憂無告
也疏引老夫灌灌毛傳云灌灌猶款款也灌灌音義同
俗作欵誤
慅慅懆懆草草操操詩勞人艸艸京山謂即慅慅懆
懆智按詩異同補遺引巷伯草草作慅慅而念子懆懆
亦通慘慘抑篇我心慘慘五經文字引我心懆懆蓋即
一聲也京山未引諸證故為廣之然草草二字終以如
字為有怨歎此乃漢人分别增造者猶洞簫賦加心作
愺字也又按考異慘慘劬勞陸本一作操操益知古从
喿與从參通
衎衎侃侃偘偘唐薛延陀傳偘偘不干虚譽與侃侃
同南史羊偘即侃字後漢樊宏傳樊準每讌會則論難
衎衎注和樂貌袁安傳誾誾衎衎蜀志楊戲贊費賓伯
當官理任衎衎辯舉□與侃侃同前書張子高衎衎亦
是此意蓋敞任職本侃侃也又按唐韻侃衎二字同收
旱韻侃強也又侃侃訓和樂貌可知古為一矣京山又
以坎坎鼔我亦和樂也則竷竷欿欿□可合
蔚蔚鬱鬱菀菀仲長統昌言彼之蔚蔚皆匈詈腹詛
幸我之不成注即鬱十九首鬱鬱園中柳古本作菀菀
楊氏引洛中何菀菀蓋詩有菀者柳菀結荀子宛暍管
子鬱下班氏序傳蔚為詞宗淮南五藏無蔚氣皆讀鬱
字易林域域牧牧憂和相伴猶鬱鬱穆穆也
曀曀㙪㙪翳翳晏子星之昭昭不如月之曀曀與文
選張協詩翳翳結繁隂森森散雨足同董氏解詩曰㙪
㙪其隂天隂塵也說文亦引㙪㙪其隂
&KR0008;&KR0008;洸洸皆本光光秦和鐘銘其音&KR0008;&KR0008;雝雝孔煌
此言其聲之大也詩言武夫洸洸言其狀多而動容也
韻會以為當作僙僙集韻或作恍或作趪鹽鐵論引詩
武夫潢潢平子賦猛簴趪趪郭憲語曰關東觥觥郭子
横此正與趪趪僙僙通以觥即古周禮之觵字古庚皆
陽韻也方子謙小補載史記優旃曰漆城光光升菴亦
引史記漆城光光音曠又引後漢書天下光光劉子相
選詩光光大使古樂府月明光光星欲墮蘇氏亦引漆
城光光智按史記監本皆作漆城蕩蕩寇來不能上絶
無作光光者豈所見異本或類書誤引邪謂光光有去
聲則可
廣廣&KR0034;&KR0034;懬懬漢書燕王歌横術何廣廣兮注音曠
莊二十八年狄之廣莫注狄人曠絶之地洛陽廣莫門
取廣莫風言曠漠也說文懬廣也大也湛若作懬懬淮
南曰將軍之心滔滔如春&KR0034;&KR0034;如夏湫瀑如秋典凝如
冬&KR0034;音壙或作懬前書光帝紀眾僚久懬師古曰空也
古曠字亦通作壙武帝賦託沈隂以壙久韋玄成賦五
世壙僚荀子敬謀無壙又通作廣前五行志師出過時
兹用廣荀子人主胡不廣然注讀若曠
鑿鑿猶言齒齒也凡有鑿可枘之處與齟齬之狀皆
名為齒鑿或音造莊子音槽古人常並言如習鑿齒取
以為名是也退之柳碑白石齒齒劉勰引錄圖曰嘽嘽
噅噅紛紛雉雉猶齒齒也古讀雉上聲而噅字字書音
□與䦱喎同此疑為䃣字䃣古毁字也又按揚子孔子
雉噫注雉噫猶歌歎之聲梁鴻五噫字可平可去雉與
噅皆形容其聲緯書雖偽造然可以察漢人之方言以
證古音之轉變故載之
頊頊旭旭莊子子貢卑陬失色頊頊然不自得行三
十里而後愈頊頊一本作旭旭說文頭頊頊謹貌黃公
紹曰旭旭驕蹇貌通作頊今頊為敬謹則與驕蹇相去
遠矣此當取其聲貌也子雲嘻嘻旭旭正狀讙合之聲
頊頊則言其貌也輕其聲為旭旭重其聲為屬屬禮記
洞洞屬屬是也淮南作洞洞灟灟高誘曰洞音同灟音
钃
軒軒猶言僊僊也莊子僊僊乎歸矣說苑辨哉士乎
僊僊者乎詩屢舞僊僊注僊僊軒舉也内經軒軒儲儲
莊子軒軒然笑淮南子曰軒軒然方迎風而舞蘇弘家
引世說軒軒韶舉李白軒軒霞舉凡夫曰壘字曰軒軒本
當用仚仚又溷讀□㒨不知軒軒古與僊僊聲近而義
則軒軒者如車前之軒軒昂昂然也然古讀僊僊當如
軒軒弱侯以大人賦僊僊有凌雲之氣讀為飄飄僊古
通用智謂此未必然蓋翩僊翩字與飄字相轉有之耳
柳答問用蹮蹮
㦛㦛即與與通為于于吾吾因而有成行之魚魚衙衙
敘傳曰長倩懙懙弋於切說文作㦛余吕切趣步㦛
㦛也丁度作&KR0034;故駢字有&KR0034;&KR0034;黃公紹曰與與如也舒
也威儀適中也玉篇曰謹謹貌智謂懙懙舒徐有餘之
貌郊祀歌旉與萬物言開舒也黍稷與與平聲謂其舒
而有餘也其聲則與于于魚魚衙衙相通莊子其臥徐
徐其覺于于注自足貌又行貌韓文于于然而來通作
吾吾因行貌而成行列者謂之魚魚衙衙左傳曰暇豫
之吾吾不如烏烏則于于之意也九辨曰通飛廉之衙
衙則謂成行也故退之用魚魚皇甫湜為元次山作詩
曰石屏&KR1390;衙衙溪口揚素瀨說文曰芋猶吁吁驚辭也
亦从此聲
槃槃猶般般也晉語曰大才槃槃謝家安謂其般般
也古言班班今言般般禮記通解曰弁猶槃槃然
嗛嗛猶慊慊也晉語曰嗛嗛之德不足就也嗛嗛上
聲少之也後漢志桓帝時尾畢逋之謠云以錢為室金
為堂石上慊慊舂黃粱言永樂太后好聚金錢慊慊常
若不足漢志合于易之嗛嗛則謙謙矣
姁姁即嘔嘔呴呴喣喣吕覽諭大篇燕雀處堂子母
姁姁務大篇又曰區區相樂注即呴呴漢書韓信傳言
語姁姁史記作嘔嘔東方傳愉愉呴呴與禮記煦嫗之
煦同易林候時煦煦吳志注魏三公奏孫權少蒙翼卵
昫伏之恩昫與呴同子厚與顧十郎書蜂附蟻合喣喣
趄趄
澤澤釋釋郝郝詩其耕澤澤注猶釋釋也爾雅郝郝
注引此詩郝从赤故音近之澤有鐸音郝亦近之古人
無往不通也
彌彌言甚甚也楊震傳彌彌滋甚注彌彌猶稍稍韋
孟在鄒詩彌彌其失岌岌其國智謂彌彌言益甚也榖
梁傳爰婁傳君子聞之曰夫甚甚之辭焉
適適猶恜恜也莊子適適然驚規規然自失也顔氏
家訓曰卜得惡卦反令恜恜音適惕也此字别無所見
須知即莊子之適適借聲用之
□□宀宀緜緜說文矏目旁薄緻宀宀也武延切□
字□□不見也聲義皆同别本遂有□□韻會音緜集
韻作矏矏或作□通作&KR1531;大招曰靡顔膩理遺視矏些
方言曰□瞳之子曰□戴氏引作&KR1531;&KR1531;郭璞曰□邈也
與䫵同
瞡瞡猶睽睽也或作䁤䁤轉作睆睆睴睴荀子曰學
者之見瞡瞡然即莊子之規規韓文之睽睽也規从見
已有目意裴松之論郭修規規然糜身於非所亦謂小
見也睽睽(今音匱)張目貌易林曰六目睽睽退之曰萬目
睽睽章黼韻作&KR0008;&KR0008;一作瞡唐韻瞡去聲凡兩見而紙
韻有䁤火癸切則阮藉莊論之奕奕然步䁤䁤然視也
莊子睆睆然在纏繳之中睆睆窮視貌睴睴大出目九
峯問禾山遠來睴睴(音衮)隨衆即睆睆一聲也凡目周章
曰睢睢張目望視曰盱盱恨視曰盻盻(下計切)淮南曰其
行蹎蹎其視瞑瞑臥倨倨興眄眄眄即盻瞑瞑侗然得
和也文選目矎矎而喪精即夐加目上聲章孟曰睮睮
諂夫睮睮諂視也
眐眐猶瞪瞪也楚辭魂眐眐以寄獨兮孫愐庚韻收
眐獨視貌其實即瞪瞪莊子瞠若漢書趙后傳曰憆也
皆丑庚切直視貌與瞪訓同韻會又作瞠上林曰留視
瞠眙注直視貌湛若載瞠瞠瞋瞋
練練之聲因于爛爛其義則以練狀之江淹麗色賦
色練練而欲奪吳均詩練練坡中月杜詩練練峯上雪
此言其白而豔也聲本于爛爛古樂府東方欲明星爛
爛古漣亦為瀾欄亦音楝連石音爛石外其聲則為燦
爛内其聲則為㶑灧
恂恂逡逡遜遜祝睦碑云鄉黨逡逡劉修碑云鄉黨
遜遜如也史記李將軍悛悛如鄙人漢書作恂恂唐人
用循循李膺傳注引夫子恂恂然善誘人可徵通用
蕩蕩湯湯盪盪惕惕四書考異魯論作君子坦湯湯
凡夫據說文作蕩蕩古湯蕩盪通漢天文志四星若合
是謂大湯即盪詩蕩蕩上帝爾雅版版盪盪僻也注引
此詩謂邪辟亂濁鄭熊番禺記壻先飲一杯曰盪風音
湯隋大業末童謠上山喫鹿獐下山喫牛羊忽聞官軍
至提刀向前盪則通音古矣
愈愈庾庾瘐瘐詩異同補遺載正月憂心愈愈作瘐
瘐不詳所出按爾雅瘐瘐病也注引此詩今見陳氏引
爾雅瘐瘐按說文有瘉徐鉉曰今作愈非而說文又引
周書有疾不愈愈謂瘳也交相為瘉豈得為瘳至憂心
愈愈本謂甚甚也爾雅有後人增者見愈為憂病即作
瘐字而傳者或省作庾耳鬱儀曰愈乃古豫字
赫赫燚燚燚燚赫赫宗周考異引讀詩記作燚燚智
按鄺氏依說文作燚燚易林赫赫則嚇嚇也郎顗傳引
赫赫王命考異曰即肅肅說郛嬾真子漢大守䓇䓇即
赫赫
泥泥苨苨柅柅文選總莖柅柅注引維葉柅柅張揖
作苨苨
淠淠一作渒渒韓詩外傳作雚葦渒渒周氏本引其
畀从□□而與□混邪
平平便便辯辯采菽詩平平左右左傳引作便蕃韓
詩作便便京山曰論語便便言即辯辯言尚書平章作
辯章剝牀以辨牀面版與平同漢武紀便門橋即平門
古音通也
&KR0856;&KR0856;□□&KR0856;从&KR1247;斤□古文□亦古文从□□古文
□字周書曰□□猗集韻作□伯厚引作□□至九思
曰鹿蹊兮&KR1811;&KR1811;則曈曈也有短儻二音辛泉曰□旨兗
切朱氏以為剸字蓋古專耑相通而耑又轉通&KR0856;也
綏綏通作夊夊隨隨有狐綏綏齊詩作夊夊解見下
方内經隨隨然亦夊夊之音義也
&KR0146;&KR0146;□□當作&KR0146;&KR0146;通聲為畟畟謖謖肅肅蹜蹜宿宿
粟粟說文□行□□也讀若僕义卜切蓋即畟畟之
聲也俱从夊夊來夊楚危切本訓行遲曳夊夊象人兩
脛有所躧也世說謖謖如松下風與肅肅通儀禮尸謖
謂神去尸起也有收縮疾速兩義□字轉形即夋字古
未見有用□者說文蓋以此當蹜蹜玉藻舉前曳踵蹜
蹜如也馬作宿宿易林有頭無目赫赫粟粟與縮縮同
六書總要□音㜅行&KR0008;&KR0008;而遲也小篆作&KR0008;梅氏音局
升菴引□□音僕明是說文之□又載□□行迅也與
夙同按□見唐韻即老子之䘒而說文作朘乃董仲舒
之日朘月削孟康音揎者也大氐字書疑揣傳訛一字
嘗作數字升菴瞥見即引之豈暇辨哉
翩翩篇篇偏偏泰卦翩翩陸德明釋文作篇篇子夏
傳作翩翩向本同云輕舉貌古文作偏偏
徐徐荼荼余余子夏易傳困卦作來荼荼王肅作余
余釋文徐徐疑懼貌馬云安行
疉疉&KR0008;&KR0008;叠叠易林曰軥軥&KR0008;&KR0008;歲莫編敝又曰疉
疉累累蘇頌言荳蔲花叠叠作朵不散俗从省文宐作
宐也鄺氏作&KR0034;&KR0034;此因古文竒字作□揚雄作㬪魏氏
作品吳氏作□足徵象形通義耳畾□為累□為晶星
或云□為疉俱不必用
昂昂仰仰卭卭盎盎周禮保氏注引軍旅之容闞闞
仰仰即卜居之昂昂韓詩外傳用盎盎然亦是昂昂卷
阿詩作卭卭
都都俞俞顓顓頊頊裵裵回回馮馮翊翊烟烟煴煴萋
萋且且岐岐嶷嶷町町疃疃婆婆娑娑猶猶與與㔬㔬
犖犖掣掣曳曳剝剝啄啄文文章章皆可因成語而重
之齊侯鏄鐘銘釋文外内開闢都都俞俞又齊鈇鎬
鐘銘亦有内外傳詞都都俞俞之文篆作□□將楷作
&KR0008;&KR0008;&KR0034;&KR0034;邪此古人因都俞而叠用之者也說文訓顓
頊字頭顓顓謹貌頭頊頊謹貌後如關尹子以裴回作
裵裵回回韓詩外傳以馮翊作馮馮翊翊班固以絪緼
用烟烟煴煴故升菴亦造□□□□詩箋疏以萋且作
萋萋且且以岐嶷作岐岐嶷嶷王充論衡有町町如荆
軻之廬石鼓文原陘既垣彊理疃疃則町疃亦可叠用
黃庭經金鈴朱帶坐婆婆文選修初服之娑娑則婆娑
亦可叠用淮南兵略訓擊其猶猶陵其與與史記此其
犖犖大者楚詞用㔬㔬唐陳京傳㔬㔬特異則㔬犖可
叠用海賦曰或掣掣曳曳于倮人之國韓退之剥啄行
用剥剥啄啄樊紹述綘守園池記用文文章章王建夢
看梨花雲歌云薄薄落落霧不分皆成語而叠之
麤麤負負忍忍變變驅驅起起報報復復具具色色味
味非叠其聲而形容之也管子曰心之所慮非特知
于麤麤也言麤而又麤也後漢張步答蘇茂曰負負無
可言者負而又負也後漢崔琦𫝊情懷忍忍言忍之又
忍也王令言曰變變韓詩外傳孔子曰驅驅鄭玄夢孔
子告之曰𧺫起猶唯唯否否也巴志曰漢桓時郡守貪
國人刺之曰錢錢何難得令我獨憔悴又曰温温亂國
民業業仰前修錢錢重呼之温温重祝之耳墨子曰報
報之反墨墨之化言此報彼而彼又報此也匡衡傳所
更或不可行而復復之注下復扶目反馬永卿曰中興
頌云復復指期非謂復兩京用二復字也荀子曰具具
而王具具而霸言具其所具也列子有色色味味者言
有所以為色味者重玄也三略世能祖祖鮮能下下言
祖其祖也升菴云司馬法驕驕懾懾人人正正辭辭火
火不知何解智按一火與一火猶之人其人也軍法十
人為火有火長
溱溱漉漉汗出也厭厭聶聶脈澁而足也招招迢迢也
喘喘累累言其實也責責辟辟急也朁朁滑也憺憺動
也烏烏稷稷言氣至而應也俱見内經累累如循琅
玕曰心平厭厭聶聶如落榆莢曰肺平耎弱招招如揭
長竿末稍曰肝平如雞踐地曰脾平喘喘累累如鈎按
之益堅曰腎平其真肝脈至責責然如刃真腎脈至辟
辟然如彈石真心脈至如循薏苡子真肺脈至如似毛
羽中人真脾脈至弱而乍數乍疏是也肺腎脾毛折乃
死診以平旦經脈未盛絡脈調勻定息五動曰平人又
曰見其烏烏氣至也見其稷稷氣應也此言九鍼也又
曰木形則佗佗然遺遺然隨隨然推推然括括然火形
則核核然肌肌然慆慆然鮫鮫然頤頤然土形則敦敦
然婉婉然吹吹然樞樞然兀兀然金形則錞錞然廉廉
然脱脱然監監然嚴嚴然水形則延延然頰頰然紆紆
然絜絜然安安然又曰太隂之人其狀黮黮然黑色念
然下意臨臨然長大膕然末僂少隂之人其狀清然竊
然太陽之人其狀軒軒儲儲隂陽和平之人其狀委委
然隨隨然顒顒然愉愉然&KR0008;&KR0008;然豆豆然衆人皆曰君
子此黃帝時之疊聲是疊字最初法也或曰靈樞果黃
帝言乎然為秦漢前筆明矣
儻儻猶儃儃也迭迭猶軼軼也旬旬言聚而視也逃逃
言驚而獝也茁茁言乙軋之速也停停言樸遫不長也
關尹子曰心儻儻物迭迭鳥獸俄旬旬俄逃逃艸木
俄茁茁俄停停舊說牽晦蓋言心自適而物往來忽静
忽動忽疾忽遲之貌皆聽其自然也此雖偽書然見前
人用字法智按旬本是旬即眴字如荀子綴綴然瞀瞀
然是子弟之容也&KR0008;儢然離離然䀯䀯然瞑瞑然是學
者之嵬也子書善用疊聲宗吾本未引當補之
員員言頭暈也岑岑指其痛上顛頂也内經頭痛員
員正謂作暈故今人言頭懸漢書許皇后曰我頭岑岑
謂顛頂上痛以岑字狀之子美伏枕詩行藥病涔涔用
此加水
大大猶夫夫乃古篆借用也秦碑斯篆大夫作大大
彦遠德甫曰古文相似者則借之猶禮記之夫夫也太
玄用赤子扶扶讀如夫夫則以幼小相扶起義
欠欠欯欯气也通俗文曰張口運气謂之欠欯詩終
風注嚏作欯今俗云欠欠欯欯欯或作呿莊子曰呿而
不合
納納包容也說文絲溼納納也裴遜之詩納納如海
流杜詩納納乾坤大正取諸此然劉子政九歎曰裳䄡
䄡而含風衣納納而掩露蓋謂其縫綊納納何必言絲
溼乎叔重在子政後二百餘年當以子政為是漸子曰
直可省作内内通作呐呐
邴邴崔崔言喜而不能止也文成張本莊子大宗師
篇邴邴乎其似喜也崔崔乎其不得已也邴地名當是
㑂㑂崔猶催也㑂古仿字左傳祊公榖作邴會于防公
羊亦作邴可證从方从丙古有通音丙指南方火位也
吳氏作□
悢悢猶眷眷也悢力仗切後漢陳蕃傳天之于漢悢
悢不已韻略悢悢悲也又眷眷也抱朴子黃髮終否而
不悢悢也按河梁詩悢悢不能辭有含語難吐之意五
臣本陸機表不能不悢悢韋左司詩還當守故扄悢悢
乖幽素問竒廣又載惊惊&KR0008;&KR0008;則抄升菴升菴以集韻
又作&KR0008;&KR0008;而重之耳小明睠睠懷顧文選注引作眷眷
洛神賦執眷眷之款實
昔昔夜夜也列子昔昔夢為國君樂府有昔昔鹽曲
即勞勞渚也昔為夜故為往昔之義曰通昔曰在昔疇
昔是也昔篆作㫺乾肉也上取諸肉从日以晞之借為
古昔之昔又曰昔夕同聲義亦同當通作夕
曾曾猶言伶伶也本通層層許冲後敘自言曾曾小
子吾氏賦曾曾撓波則為層層相如賦坌入曾宫子雲
用增宫蓋因層而有增義曾象層也借為助詞許氏未
知而傳其說
生生猶進進也孔安國注生生曰進進于善又曰進
進皆自用功德按說文生字訓曰進也則孔正與許合
折折矩折之容也禮記吉事欲其折折爾舊注音提
提因好人媞媞而附會之此蓋言磬折威儀從容盤辟
之容也淮南子矩折之容言方步迂緩也管子内業篇
折折乎如在于側忽忽乎如將不得亦以媞媞解之乎
而轉注略復收折于齊韻則□非注疏之音矣
鼕鼕淵淵簡簡坎坎逢逢咽咽&KR2107;&KR2107;堂堂鼔聲也&KR0034;&KR0034;
即鼕鼕淵淵本作&KR1570;&KR1570;囦囦因作鼘鼘咽咽因作鼘鼘
逢逢作䩼䩼韸韸坎坎本作竷竷通作欿欿秦女休
篇鼕鼕擊鼔赦書下至今各處方言呼之徒冬切說文
&KR0034;鼓聲也徒冬切孫愐作&KR2280;二冬有䩼集韻韸韸&KR0034;說
文引詩竷竷鼓我靈樞經&KR2107;&KR2107;然不堅唐有側堂堂撓
堂堂之曲皆鼔聲堂與鏜通音湯文選闛鞈是也淵淵
咽咽逢逢堂堂皆狀鼔聲或分簡簡坎坎為擊鼔外緣
之聲詩異同補遺引欿欿伐輪總皆假借以形容其聲
鳳鳳熊熊鶴鶴鹿鹿魚魚雅雅皆借物物而狀之山
海經南望崑侖其光熊熊其氣魂魂魂魂猶營營解見
身體類升菴引牟子曰鳳鳳列敘蒼蒼舛度鳳鳳讀梵
梵通史繳大鳳于青丘音梵謂鳳字當从馬作&KR0146;太怪
亦當作颿吳越春秋越王夫人歌颿颿兮獨往白鳥鶴
鶴狀其色也鹿鹿狀其蹗蹗也退之文魚魚雅雅行成
陳也蓋因鐃歌朱鷺魚以烏烏與鴉一聲雅即鴉字又
本衙衙吾吾之音以合之故雖杜撰而直同爾雅如法
言之儀儀師師即以威儀師表狀麟鳳也
以鱗鱗狀鱗次猶儠儠之狀鬛起也巤巤言分張毅毅
言&KR0008;&KR1390;也九歌曰魚鱗鱗兮媵予鮑昭詩鱗鱗夕雲
起獵獵曉風遒說文長壯儠儠也引長儠者相今文為
鬛又訓髮巤巤字林髮鬛鬛也石鼔文邋邋即躐躐也
日者傳獵纓言馬鬛分張也崔駰逹旨作擸纓注持也
非矣筆乘載瓢本漢書述云淮隂毅毅仗劔周章毅毅
本于豙毛怒&KR0008;也
蟫蟫蝡蝡狀其動也馬融廣成頌蝡蝡蟫蟫物動貌
蟫蠧書蛃魚也馬懷素傳文籍盈漫炱朽蟫斷蟫音淫
說文冘淫淫行貌今用蟫蟫與淫淫同蝡音耎即軟字
淮南子曰藜藿之生蝡蝡然日數寸北魏呼柔然為蠕
蠕即蝡蝡北齊書作茹茹唐禇遂良傳苪芮興突厥亡
茹茹芮芮即蠕蠕
獶獶獜獜獡獡獷獷以犬狀之也說文獜獜引盧令
令獡犬獡獡而附人也南楚相驚曰獡讀若愬式略切
獷犬獷獷不可附也古猛切㺒犬獶獶咳吠也女交切
用此者班固敘傳曰獷獷亡秦滅我聖文
瀌瀌一作麃麃熝熝駓駓伾伾&KR1750;&KR1750;俟俟一作騃騃駿
駿考異陸作麃一作熝說文作伾馬融傳注作駓韓
詩作駓駓駿駿智按薛君章句作&KR1750;&KR1750;騃騃駿恐騃之
訛
秋秋蹌蹌之轉聲也子雲賦秋秋蹌蹌以聲得之猶
之鏘鏘將將瑲瑲鎗鎗鶬鶬皆鸞玉之聲也說文引書
鳥獸牄牄引詩管磬&KR0034;&KR0034;文選注引詩應門嶈嶈考異
却未引及荀子鳳凰秋秋注猶蹌蹌公紹引唐儒學傳
敘誾誾秋秋亦此意也送其聲為啾啾今按監本唐書
作誾誾秩秩
嘊嘊牙牙也管子齊人東郭謠曰東郭有犬嘊嘊日
夕欲噬我猳西郭北郭重言之嘊嘊即牙牙音義皆同
曹爽傳臺中三狗謠二狗崖柴不可當崖柴音牙义司
空圖文女則牙牙學語男則㕍㕍成行此牙牙猶鴉鴉
言其聲也
跦跦几几左傳鸜鵒跦跦其字正合說文之&KR3941;曰鳥
之短羽飛&KR3941;&KR3941;也孫愐收作几俗多混几故用殳殳淮
南作䟝䟝
朱朱猶喌喌也角角猶喔喔也伽藍記曰沙門寳公
曰把粟與雞呼朱朱猶喌喌程大昌曰紹興中有詩曰
呼雞作朱朱呼犬作盧盧古人尢與虞有相借者喌又
音祝故喔喔為雞聲王建詩城頭山雞鳴角角讀如喔
喔退之詩角角雄雉鳴轉注略云角音谷劉夢得詩城
中晨雞喔喔鳴
關關&KR1683;&KR1683;雚雚古文竒字曰□古&KR1683;字鳥和鳴&KR1683;&KR1683;
然也即關關雎鳩之關湛若曰關關或作&KR0146;&KR0146;訛也當
是雚雚
周周鵙鵙唶唶嘖嘖嚌嚌哠哠啞啞楂楂鳥聲也周
周銜羽之鳥即其聲也周从口可證說文啁則嘲也爾
雅行扈唶唶宵扈嘖嘖論語疏公冶長知鳥語唶唶嘖
嘖白蓮水邊有車覆粟則唶唶即節節之聲嘖嘖即足
足之聲也說文總言雀鳴而好事者專屬鳳鳴反陋鳳
矣子建師古不知鵠為何鳥而謂鵠鵠之聲即哠哠也
鵙鵙鵙鳴也班彪北征賦鵾雞鳴以嚌嚌李太白用啞
啞用烏烏啞啞引弓射之樂府也退之用鳥鳴聲楂楂
重鴉之聲也此類甚多又如鳥獸竒名蛩蛩(跳兔)禺禺(魚牛)
狪狪(秦山獸)蠻蠻(即鶼鶼)羅羅(北海青獸)生生(欺羽)精精(海獸)&KR2624;&KR2624;(即狒)
(狒)&KR0008;&KR0008;(秦戲山獸)獙獙(姑逢山獸)濩濩(青丘鳥)䰽䰽(敦水魚)鰼鰼(嚻水魚)
鮯鮯(魚)之類神名如林林央央人名如七七八八同同
小小青青好好田田錢錢之類俱不可勝載至若衣佩
之聲容山野之气色水泉風雨花木烟月之間學者讀
書既深隨意綴之俱是古人所已用生千載下正不必
古人不用者然後用也石鼓文䟏䟏&KR1788;&KR1788;&KR0008;&KR0008;騝騝駻
駻&KR0008;&KR0008;䮯䮯可謂竒僻其有旁證確釋者掇拾賦頌可
也入詩古文能免滯累哉
說文疉字頵頵(頭頵頵犬也烏倫切)闛闛(盛皃)&KR0008;&KR0008;(面瘦淺&KR0008;&KR0008;也)腆腆
(設膳腆腆多也)肯肯(骨間肉肯肯箸也)□□(小頭□□也已恚切)詽詽(諍語詽詽呼堅切)
□□(短人&KR1390;□□皃傍下切)&KR0008;&KR0008;(行不正也則个切)䭹䭹(馬怒皃即今行行如也吾浪切)
&KR2896;&KR2896;(鳥肥大&KR2896;&KR2896;也)豸豸(獸長脊行豸豸然也池爾切)㛍㛍(得志㛍㛍呼帖切)媕媕
(女有心媕媕)□□(小人皃)橢橢(車笭中橢橢器也徒果切)朵朵(樹木垂朵朵也丁果切)
芮芮(草生皃而銳切)甬甬(草木華甬甬然)蔽蔽(小草也必袂切)鈴鈴(雷餘聲鈴鈴挺出萬)
(物也)倝倝(日始出光倝倝也俗作□非)其引書鳥獸牄牄引詩其葉溱
溱威儀佖佖鸞聲鉞鉞風雨湝湝四牡輨輨騯騯棘人
臠臠衣裳&KR0008;&KR0008;伐木所所墫墫竷竷信誓&KR1556;&KR1556;前列亦
多采之故不具載若秩秩三借尚屬疑詞桃之夭夭作
枖枖又作&KR0008;&KR0008;赤舄几几作掔掔又作巳已必有一誤
愉薄也引私覿愉愉如也則已誤以媮薄之偷作愉矣
引書曰来就惎惎音忌此皆前人有者不敢幷而義相
通者必分之故往往冗列其引誤或後傳寫誤耳不則
與夕惕若寅同病無疑矣安知非釋文之檀車張張太
平御覧之簡簡黃鳥乎大氐秦焚漢興之時諸家師傳
已異抄寫又異分别之學起而增加遇四牡管管作痯
痯彭彭作騯騯孟子原原作謜謜尚桓桓作狟狟纖纖
作㩥㩥自左傳引戰戰矜矜漢書引有車轔轔歙歙推
推韓薛釋文注疏所引異字皆當時所分别者許氏取
而載之耳余前論之甚詳好古汲汲一經前人手筆自
當存之以備觀覽然如信誓旦旦言每旦而信誓也依
說文作&KR1556;&KR1556;反無意致凡夫又欲以惕惕改蕩蕩䚎䚎
改倀倀驚驚羍羍換兢兢業業則更不必矣
捪捪一作&KR0008;&KR0008;&KR0008;&KR0008;㳚㳚趙凡夫箋說&KR0008;本作奯音
近豁王伯厚載薉薉一作㳚㳚
通雅卷十
