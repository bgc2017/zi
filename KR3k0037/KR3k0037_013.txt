六帖補卷十三宋楊伯嵒撰
文儒書畫
文
七子(魏文典論曰今之文人魯國孔融廣陵陳琳山陽王粲北海徐幹陳留阮瑀汝南應瑒東平劉楨斯)
(七子者學無所遺)
西江文石(五代史王仁裕少夢顧西江水見水沙石皆篆文其後文思日進焉)
吞文石(五鹿充宗受學于弘成子少時嘗有人過已授以文石大如燕卵成子吞之遂大明悟為世通)
(儒及後病吐出此石以授充宗又為碩學雜記)
凌顏轢謝(北史王暉素器重温子昇嘗云江左文人宋有顏謝梁有任沈子昇丨丨丨丨含任吐沈)
(乃顏延之謝靈運沈約任昉)
王有養炬謝有覽舉(王泰為黃門侍郎每預朝宴刻燭賦詩文不加點梁武帝深贊歎沈)
(約常曰丨丨丨丨丨丨丨丨養泰小字炬筠小字南史王泰傳)
魏使欲見王融曲水詩(魏使房景高謂王融曰在北聞主客曲水詩序勝延年願一見)
(後日朱异又謂融曰覽王生詩序用見齊王之盛初齊武帝以融才辯乃使兼主客)
吳富體(唐富嘉謨先是文士撰碑頌皆以徐庾為宗氣調漸劣嘉謨與吳少微屬詞皆以經典為本文)
(體一變稱為丨丨丨嘉謨作雙龍泉頌少微撰崇福鍾銘作者推重之)
字中挾風霜(淮南王安著鴻烈二十卷號淮南子自云丨丨皆丨丨丨揚子雲以為一出一入)
為文法古(裴子野字幾原為文典而速不尚靡麗制多法古典今文體異當時或有詆訶者及其末)
(翕然重之或問其為文速者答云人皆成于手我獨成于心)
吳均體(吳均字叔庠文體清拔有古氣好事者效之謂為丨丨丨)
疑倩(陳思王植字子建善屬文太祖嘗曰汝倩人邪植曰言出為論下筆成章顧當面試奈何倩人時銅)
(雀臺新成太祖悉將諸子登臺使各為賦植援筆立成太祖甚異之)
下筆不休(傅毅字武仲為蘭臺令史能屬文丨丨丨能自丨)
夢青鏤管筆(紀少瑜字幼㻛十三能文嘗丨陸倕以一束丨丨丨丨授之云我以此筆猶可用卿)
(自擇取其善其文由此遂進見南史)
夢大筆如椽(王珣轉左僕射領太子詹事丨人以丨丨丨丨與之既覺語人云此當有大手筆事)
(俄帝崩哀册諡議皆珣所草見注)
典論評文(王仲宣長于詞賦徐偉長時有逸氣然非粲匹也如粲之初征登樓槐賦征思幹之玄猿)
(漏巵圓扇橘賦雖張蔡不過也然於他文未能稱是陳孔璋阮元瑜之章表書記今之雋匹也應德連和而不)
(壯劉公幹壯而不密孔文舉文氣高妙有過人者然不能持論理不勝詞至於雜以嘲戲及其所善揚班之儔)
(也災又文帝為太子嘗與吳質書曰昔年疾疫親故罹其徐陳應劉一時俱逝觀古今文人類不護細行鮮)
(能以名節自立而偉長獨懷文抱質恬淡寡欲有箕山之志可謂彬彬君子矣著中論二十餘篇辭義典雅足)
(傳於後德連常斐然有述作意其才學足以著書美志不遂良可痛惜孔璋章表殊健微為繁富公幹有逸氣)
(但未遒耳至五言詩妙絶當時元瑜書記翩翩致足樂也仲宣獨自善於詞賦惜體弱不起其文至於所善古)
(人無以遠過也王粲傳)
紫微降光(抱朴子仲尼春秋成丨丨丨丨)
塗歸(盧玄雜說詔勅有不便於事塗却進之謂之丨丨)
露板(封氏見聞記丨丨乃露布之别名)
批風(坡詩但知抹月丨丨)
儒
江東儒宗(賀循字彥先經學第一為丨丨丨丨)
閱書觀(三國遺錄魏文帝為丨丨丨云為當代所宗讀書滿五千卷者登此觀登者六人)
十八文星(唐太宗既平寇亂留意儒學乃起文學館以待四方之士于時房玄齡杜如晦于志寧蘇)
(世長薛收褚亮姚思廉陸德明孔穎達李元道李守素虞世南蔡允恭顏相時許敬宗薛元敬蓋文逹蘇勉及)
(薛收卒復以劉孝基代之並圖其狀貌題名字爵里命褚亮為贊號十八學士並給珍膳分為三番更宿於閣)
(下時人慕為登瀛洲贊曰丨丨丨丨連暉炳耀)
得父膏腴(齊武帝問王儉當今誰能為五言儉曰謝朏丨丨丨丨朏莊之子)
署戸(北齊崔廉字岐叔少與盧思道善自恃才地大署其戸曰不讀五千書無入此室)
江右潘陸江左顏謝(議者以顏延之謝靈運自潘岳陸機之後文士莫及丨丨稱丨丨丨)
(丨稱丨丨)
姆指之無二字(白樂天其始生七月能展書丨丨丨丨丨丨試百數不差九歲暗識聲律其篤)
(于文章蓋天禀然)
間氣布衣(皮日休傲誕自號丨丨丨丨)
周禮庫(李培博學禮樂之事人多咨之號丨丨丨)
呵叱木偶(王弼注周易刻木為鄭玄象見其所誤輒丨丨之)
魏使欲見王錫張纉(梁武帝普通初魏始連和使劉善明來聘敕中書舍人朱异接之善)
(明氣調甚高酒酣謂异曰南國辯學如中書者幾人异曰异所以得接賓宴乃職是司若以才辯相尚則不容)
(見使善明乃曰王錫張纉比間所聞者何可見异具啟聞敕即使南苑設宴錫與纉异四人而已善明造席徧)
(論經史兼以嘲㖸錫纉随方酬對無所稽考疑滯善明甚相歎挹他日謂异曰一日之間得見二賢實副所望)
書籍
石倉(曹曾收元下書積石為倉以藏書謂之丨丨)
班固真本(蕭琛字彥瑜為宣城太守有北僧南渡唯齎一瓢中有漢書序僧云三輔舊書相傳以為)
(丨丨丨丨琛固求得之其書多有異今者而紙異亦古文字如龍舉之例非隸非篆琛秘之)
班史質錢(謝僑字國美僑素貧嘗一朝無食其子啟欲以丨丨丨丨答曰寧餓死豈可以此充食乎)
好抄書(王筠自叙云余少好抄書老而彌篤習與性成不覺筆倦愛左氏春秋吟諷常為口食廣略去)
(取凡三過五抄餘經及周官儀禮國語爾雅山海經本草並再抄子史諸集皆一遍未嘗倩人假手躬自抄錄)
(大小百餘卷不足傳之好事蓋以備遺忘而已)
竊所著書(郗紹作晉中興書數以示何法盛法盛有意欲圖之謂紹曰卿名位貴逹不復俟有此延)
(譽我寒士無聞于時賴有注述流聲于後宜以為意紹不與至書成在齋内厨中法盛詣紹紹不在直入竊書)
(去紹還失之無復兼本于是遂行何書)
巾箱五經(齊高帝第十一子鈎常手自細書寫五經部為一卷置于丨丨中以備遺忘侍讀賀玠曰)
(殿下家自有墳索復何須蠅頭細書别藏巾箱中答曰丨丨中有丨丨於檢閱既易且一經手寫則永不忘諸)
(王聞而争效焉丨丨丨丨自此而始也)
周官為羣經源本(沈峻宇士嵩博通五經尤長三經陸倕與徐勉書薦峻曰凡聖賢所講之)
(書必以周官立義則丨丨書實丨丨丨丨丨峻特精此書時聞講肄劉嵓沈宏之徒北面受業人無間言勉奏)
(峻兼五經博士)
以被覆書(虞龢少時好學居貧屋漏恐濕墳典乃丨丨丨丨書獲全而被沾濕時人以和比高)
鬻異書(麴昭好書有丨丨丨者母顧笥中金歎曰何愛此不使子有異聞乎盡持易之昭歷司膳卿頗)
(能辭章昭本高昌五弟智湛之子也出西域高昌傳)
給紙墨筆材(玄宗時創集賢書院學士通籍出入既而太府月給蜀郡麻紙五十番季給上谷墨)
(三百六十六丸歲給河間景城清河博平四郡兔一千五百皮為筆材兩都皆聚書四部以甲乙丙丁為次列)
(經史子集四庫其本乃有正有副軸帶帙籤皆異色以别之)
殺青寫書(吳祐字季英父恢為南海太守祐年十二随役到官恢欲丨丨簡以丨經丨祐諫曰大人)
(逾越五嶺遠在海濱其俗誠陋然舊多珍怪上為國家所疑下為權戚所望此書若成則載之兼兩昔馬援以)
(薏苡興謗王陽以衣囊激名嫌疑之間誠先賢所慎恢乃止)
酉陽逸典(梁湘東王訪丨丨之丨丨荆州記小酉山上石穴中有書千卷相傳秦人于此學因留之)
鐡筩九徑(諸集拾遺令狐綯以四寸丨丨經不及寸中藏小卷書丨丨並足字極精細)
讀書博記
對聖賢(狄仁傑為兒時門人有被害者吏就詰衆争辯對仁傑誦書不置吏誚之答曰黃卷中方與聖)
(賢對何暇偶俗吏語耶)
不觀閱武(晉虞溥字允源專心墳籍時疆場閱武人争視之溥末嘗寓目)
嗜漢書(郝處晉丨丨丨崔略暗誦)
讀未見書(章帝詔黃香詣觀丨所丨丨丨)
行秘書(國朝雜事唐太宗嘗出行有司諸載副書以從帝曰不須世南丨丨丨也薨哭之慟曰石渠東)
(觀之中無復人矣)
好讀書(南史徐廣性丨丨丨年過八十猶歲讀五經一遍撰晉紀表上之)
暗寫漢書五行志(陸倕字佐公少勤學所讀一遍必誦於口嘗借人漢書失五行志四卷暗)
(寫還之略無遺脱)
皮裏晉書(劉諒字求信好學有文才尤悉晉代故事時人號曰丨丨丨丨)
黃嬭(金樓子梁人呼書卷丨丨言其怡神養性如乳媪也)
編樹(王子年拾遺記蘇秦張儀丨丨假食於遒剥樹皮編為書帙)
書股掌(王子年拾遺記張儀蘇秦同志好學造翦髮而鬻之以相養或傭力寫書遇見墳典行逢所題)
(記以墨丨丨及丨夜還而寫之)
性不好
不好讀史(劉敏元字道充厲已修學?心易太玄丨丨丨丨常謂同志曰誦書當味義根何為費功)
(於浮辭之文易者義之源太玄理之門能明此者即吾師也)
言談不嘗及老莊(晉范宣博綜衆書丨丨丨丨丨丨丨客有問人生與憂俱生不知此語何)
(出宣云出莊子至樂篇客曰君言不讀老莊何由識此宣笑曰小時嘗一覽時人莫測也)
不學
酒甕飯囊(金樓子禰衡云荀彧可強與言餘皆丨丨丨丨)
行尸走肉(王子年拾遺任來臨終誡曰夫人好學雖死若存不學者雖存謂丨丨丨丨)
謬誤
陶隂(劉歆七略曰古文多誤以見為典以丨為丨)
杖杜(李林甫謂韋陟曰此云丨丨何也韋俯首不敢言蓋誤以毛詩杕杜為丨丨)
各字卜殺(友會叢談知晉州焦敏謂國子監印九經不真曰只如周易丨丨為甚却總丨丨)
賦
集遊士為賦(梁孝王遊忘憂之舘丨諸丨丨各使丨丨枚乘為柳賦路喬如為鶴賦公孫詭為文)
(鶴賦鄒陽為酒賦公孫乘為月賦羊勝為屏賦韓安國為几賦不成鄒陽代作鄒陽安國罰酒三升枚乘路喬)
(如絹人五匹雜記)
賦枯魚(南史卞彬字士蔚有才擯廢不得仕為丨丨之丨以喻意)
夾蛇龜賦(皮日休曾謁歸融尚書不見因譔丨丨丨丨譏其不出頭也歸氏子亦譔皮&KR0008;鞋遞相譏)
(謗皮後為湖南倅甚傲誕自號閒氣布衣)
芍藥賦(王筠年十六作丨丨丨甚美)
鸚鵡賦(黃祖大會賓客人有獻丨丨者祖舉巵于禰衡曰願先生丨之以娛佳賓衡攬筆而成詞甚佳)
(麗)
螢火賦(吳宗室孫柏之孫名臣字顯世文士傳曰丞相學有文章作丨丨丨行於世)
一片宫商(前進士沈光有洞庭樂府韋八座岫謂賢曰此賦乃丨丨丨丨也)
不道鹽(王融字思光作海賦字詞詭激獨與衆異後以示顧愷之愷之曰卿此賦足超玄虛但恨丨丨)
(丨耳融即求筆注曰漉沙掃白熬波出素積雪中春飛霜署路此四句後所足)
夢黃衣翁(司馬相如將獻賦未知所為丨一丨丨丨謂之曰可為大人賦遂作大人賦言神仙之事)
(以獻之賜錦四疋注見西京雜記)
著蚤蝨蝸蟲蝦蟇等賦(卞彬險拔有才而與物多忤仕既不遂乃丨丨丨丨丨丨丨丨)
(丨皆大有指斥其蚤蝨賦序曰余居貧布衣十年不製一袍之緼兼攝性懈惰懶事皮膚澡刷不謹澣沐失時)
(四體㲰㲰加以臭穢故葦蓆蓬纓之間蚤蝨猥流淫癢渭濩無時恕肉探探攫撮日不替手有諺言朝生暮孫)
(若吾之蝨者无湯沐之慮絶相弔之憂晏聚乎久袴爛布之裳復不勤之討捕孫孫子子三十五歲馬其略言)
(皆實錄也蟇賦云紆青拖紫名為蛤魚世謂此令僕也)
詩
草木十詠(沈約嘗於郊居宅閣齋請王筠丨丨丨丨書之壁皆直寫文詞不加篇題約謂人曰此詩)
(指物程形無假題署並見筠本傳)
敗船詠(南史江祿字彥遐撰丨丨丨以自喻)
初發芙蓉(顏延之與謝靈運以辭采齊名延之嘗問鮑照已與靈運優劣照曰謝五言如丨丨丨丨)
(自然可愛君詩若鋪錦列綉亦雕繢滿眼)
譏劉詩(薛許州能以詩道為已任還劉德仁卷有詩云百首如一首卷初如卷終丨丨不能變態陸之)
(比也)
灞橋風雪中(鄭綮雖有詩名本无廊廟之望昭宗時登庸中外驚駭或曰近有新詩否曰詩思在)
(丨丨丨丨丨驢子上此何處以得之蓋言平生苦心也瑣言)
盧延讓詩(丨丨丨業丨二十五學究登第卷中有句云狐衝官道過狗刺店門開張相賞之又有餓)
(猫臨鼠穴嚵犬䑛魚砧之句為中丞公見賞又有栗爆燒氊破猫跳觸鼎翻為蜀王建所賞公謂人曰平生得)
(謁公卿不意得力於猫兒狗子盧後入翰林閣筆數日罷)
老僧贈句(本寺志宋之問至江南遊靈隠寺夜月極明長廊行吟曰鷲嶺鬱岧嶤龍宫鏁寂寥第二)
(搜奇覃思終不如意有丨丨點長明燈坐大禪座曰何不云樓觀滄海日門對浙江潮之問愕然捫蘿登塔遠)
(刳木取泉遥霜薄花更發冰輕葉未雕待入天台路看予渡石橋僧所丨丨乃為一篇警策遲明訪之則不復)
(見寺僧有知者曰此駱賓王也)
沈三兄詩(國史纂異沈佺期以工詩著名張說嘗曰丨丨丨丨直須還他第一)
䨥聲疊韻(王元謨問謝莊何者為之丨丨何者為之丨丨答曰互護為丨丨磝碻為丨丨其捷速若)
(此)
日限一篇(張率字士簡常丨丨為詩丨丨或數日不作則追補之年十六向作二千餘首有虞作則)
(名訥見而詆之率乃一旦焚之更為詩示焉託云沈約訥便句句嗟稱无字不善率曰此吾作訥慙而退)
書壁扇(柳惲少工篇什為詩云庭臯木葉下隴首秋雲飛王融見而嗟賞因丨齋丨及所執白團丨)
追步惠連(謝貞字元正年七歲嘗為春日閒居詩從舅王筠見之謂所親曰至如風定花猶落乃丨)
(丨丨丨矣)
詩人韓翃(韓翃拜待制有兩韓翃其一為刺史宰臣請孰與德宗曰與丨丨丨丨)
絶去翰墨畦逕(李賀七歲能詞章韓愈皇甫湜始聞未信過其家使賀賦詩援筆輒就如素搆)
(自目曰高軒過二人大驚自是有名辭尚奇詭所得皆警邁丨丨丨丨丨丨當時無能效者樂府數十篇雲韶)
(諸工皆合之管絃)
詩人冠冕(玄宗朝嘗登朝元閣賦詩羣臣屬和帝以席豫詩最工詔曰丨丨之丨丨也)
上官體(上官儀工詩其詞綺錯婉媚及貴顯之後人多效之謂其為丨丨丨)
劉洞獻詩(丨丨世居建陽遊學入廬山師事陳貺學詩長於五言江南後主立以詩百餘篇因左右)
(獻之後主素聞其名喜而覽之其首篇乃石城懷古之句云石城古岸頭一望思悠悠幾許六朝事不禁江水)
(流後主掩卷為之改容遂不復讀其餘者洞羇旅二年俟召對不報遂南還廬陵與夏寳松相善為倡和儔侣)
(然洞之詩格清而意古語新而理粹常自謂得閬仙之遺態但恨不與同時言詩也開寳中卒於吉陽山有遺)
(集行於世)
觀畫山水圖書(沈彬少好讀書能詩唐末離亂客游湘湖隠雲陽山十年尋歸鄉里訪名山洞)
(府慕松喬之道先主移鎮金陵旁搜隠逸彬赴辟命彬知其欲取揚氏獻丨丨丨丨丨丨云須知手筆安排定)
(不怕山河整頓難先主覽之而喜授校書郎)
三刻(梁武帝燕筆光殿命羣臣賦詩獨詔沆為二百字丨丨便成沆於坐立奏之其文甚美南史劉沆傳)
用彊韻(王筠作詩能丨丨丨每公宴並作詞必妍靡沈約嘗啟上言晚来名家無先筠者)
罰酒(南史蕭介字茂鏡初武帝總延進二十餘人置酒賦詩臧質以詩不成罰酒一斗質飲盡顏色自若)
(談笑怡然介染翰便成文無加點帝兩美之曰臧質之飲蕭介之文即席之美也)
許洞(北夢瑣言唐許崇有洞庭詩甚美人謂丨丨)
詩中虎(北夢瑣言錄羅鄴牡丹詩買來池舘恐無地開到子孫能幾家人謂丨丨丨)
撲凸奇(翰林志宋白和易簡詩曰勞君贈我古風詩逋翁所謂丨丨丨)
野狐落(詩話宋次道為丨丨丨詩以丨丨丨對五鳳樓丨丨丨唐宫名宫人所聚也)
玉匣子(南唐野史劉昭禹常論詩曰五言如四十箇賢人亂著一字如屠沽不得覓句如掘得丨丨丨)
(有底必有蓋但精心必獲其寳)
朱絲欄(李白嘗召入賦宫體詩下筆醉甚上令宫人張丨丨以丨筆)
碑刻
斷私碑(裴松之字世斯晉義熙初為尚書祠部郎松之以世立私碑有乖事寶上表陳之以為諸欲立)
(碑者宜悉令言上為朝議所評然後聽之庶可防无徵顯彰茂實由是普丨之)
闇誦(王粲與人共行讀道邊碑人問曰卿能丨丨乎曰能因使背而誦之不失一字)
讀蔡邕碑(黃祖常與衡俱遊共丨丨丨所作丨文祖愛其詞還恨不繕寫衡曰吾雖一覽猶能識之)
(唯其中右缺一字為不明爾因書出之祖馳使寫碑還校如衡所書莫不歎服)
葬玉埋香(法書苑玉谿篇事王蜀時秦州節度使王承休築城獲瓦棺中有石刻曰隋開皇三年渭)
(州刺史張崇妻王氏銘云云有深深丨丨鬱鬱丨丨之語)
書翰
赴急(張伯英所造蔡邕云秦作丨丨之書今之草書是也)
八分(秦羽人上谷王次仲所作以隸草作楷法字字方丨丨也)
婉約(劉德升字君嗣桓靈世造行書擅名風流丨丨獨步)
行書(後漢潁川劉德升所作魏鍾元常善行押書是也後王羲之獻之並造其極焉)
倒薤(周顒少從外氏臧質家得衛恒散隸書法學之甚工何胤以丨丨書求得顒換之顒笑答云天下有)
(道丘不與易南史本傳)
草賢(崔瑗書如危峯阻日孤松一枝善章草王隠謂之丨丨)
雕羽(袁昂評師宜官書如丨丨未息翩翩自逝漢靈時人)
亞聖(伯英弟張昶字文舒草類伯英時人謂之丨丨)
卧畫穿被(鍾繇問韋誕求蔡邕筆法不與之乃自搥胸嘔血太祖以五靈丹救之誕死使人盜掘其)
(墓遂得之丨丨丨丨善三色書最好八分真書絶筆剛柔備焉點畫多竒趣古雅有餘秦漢以來一人而已)
入木三分(羲之晉帝時祭北邙文羲之書已而欲改易命工人削之丨丨丨丨三十三書蘭亭三十)
(七書黃庭)
庾翼效羲之(羲之自書表與穆帝丨丨丨寫一毫不異乃題復答羲之羲之初不覺更詳看乃曰)
(小人亂真與孫綽四十人遊山隂用蠶繭紙鼠鬚筆遒媚勁健絶代所無法書要錄)
聖三昧(長沙僧懷素好草書自言丨丨丨)
二寳(謝靈運詩書兼獨絶每文竟手自寫之文帝稱為丨丨)
書問
鄭大穆致于頔書(雲溪友議鄭大穆郎中判金州致書于司徒頔鄭傲睨自若曰分千樹一)
(葉之影即為濃隂減四海數滴之泉便為膏澤)
勿報小紙書(何曾性奢豪人以小紙為書勅記室勿報)
閒慢緘題(蔣堂侍郎告老姑蘇有僧將游錢塘求吕濟叔書公作詩曰告老于君惟掩戸年來無事)
(老江干吾師莫訝無書法丨丨丨丨必不看濟叔見詩厚遇其僧且以書謝焉)
字字有委曲(李白詩行數雖不多丨丨丨丨丨)
裹相思(段成式送紙温庭筠詩云三十六鱗充使時數番猶得丨丨丨)
畫
雲漢北風圖(博物志曰劉褒漢桓帝時人曾畫丨丨丨人見之覺熱又盡丨丨丨人見之覺寒)
張志和善丹青(丨丨丨丨丨丨翦素寫景須臾五本花木禽鳥山水景象竒絶蹤跡顔真卿與)
(諸客傳玩歎服後真卿東遊平望驛志和酒酣水戲鋪蓆水上獨坐飲酌有玄鶴隨處其上尋於水濱揮手以)
(謝真卿而去)
畫鰡魚得獺(魏明帝遊洛水見白獺不可得徐邈曰獺嗜鰡魚不避死乃畫之懸於岸羣獺競來)
(皆捕之齊諧記)
畫龍不點睛(張僧繇梁吴人於金陵安樂寺畫四龍不點睛云點之即飛去人以為妄固請點之)
(須臾雷電破壁二龍乘雲騰上天二龍未點者在)
畫馬蹄齧(北齊楊子華丨丨壁上夜聞丨丨長鳴如索水草圖龍於壁雲氣縈集號為畫聖名畫記)
水聲(李思訓開元中諸衛將軍得山水之妙玄宗召畫大同殿兼畫掩障異日詔曰卿所畫掩障夜聞丨)
(丨通神之妙)
六帖補卷十三
