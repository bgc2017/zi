六帖補卷十五宋楊伯嵒撰
服用器皿
巾帽
白綸巾(晉簡文作相謝萬為從事萬著丨丨丨鶴&KR0769;裘共談移日晉謝萬傳)
側帽(隋獨狐信為秦州刺史因獵日暮入城風吹帽簷側及旦人争丨丨效之北史本傳)
加琪(通典隋制冠通用烏漆紗帽上安金梁上丨丨天子十二以珠為之一品九琪二品八琪下六品各)
(殺其一以玉為之)
武家樣(唐武德初始用巾子初尚平頭小樣至武后内宴賜羣臣高頭巾呼丨丨諸王丨)
翼善冠(貞觀中太宗服丨丨丨貴臣服進德冠)
鹿皮巾(梁武帝與何點有舊及踐祚手詔論舊賜以丨丨丨等召之點以巾褐引入華林園帝贈以詩)
(後徵為侍中捋帝鬚曰乃欲臣老子辭疾不起何點傳)
角巾東路(羊祜與從弟琇書曰既定邊事乃丨丨丨丨歸故里為容棺之墟以白士而居重位何能)
(不以盛滿受責乎疎廣吾師乎祜傳)
垂雲笠(唐洪崖先生張氳所製)
拒風冠(南齊永明中高麗使至冠丨丨丨曰古弁遺像)
重戴(春明退朝錄國朝兩省并尚書省郎並出入丨丨初兩制亦然王黃門罷内翰知滁州謝表臣有丨)
(丨在首朝章被身是也又類說云丨丨者大裁帽也本野夫田叟之服以皂為之後魏孝文帝自雲中徙代以)
(賜百竂五代以來惟御史服之淳化初宰臣學士臺省官皆令服之)
衣
三褚衣(漢文帝使陸賈遺南越尉佗上褚五十衣中褚五十衣下褚五十衣注以綿裝曰褚上中下者)
(綿之多寡厚薄也)
齊三服官(漢書詔罷三服官注丨有丨丨丨春獻冠夏獻綃冬紈素元帝紀)
五銖衣(岑文本山亭避署午時忽報上清童子至則衣服纖異細密如霞云此上清丨丨之丨文本曰)
(聞六銖者天人之衣何丨丨丨童子曰五銖其輕者)
冬初尚衣葛衫(袁充少警悟年十餘歲其父黨至門時丨丨袁丨丨丨丨客戲充曰袁郎子絺)
(兮綌兮凄其以風充答曰惟絺與綌服之無斁以是大見嗟賞隋袁充傳注)
著百戲衣(魏樂良王名萬夀曾孫忠孝武汎舟天泉池命宗室諸王陪宴忠性好衣服遂著紅羅襦)
(綉作領碧袖袴錦為緣帝謂曰朝廷衣冠乃有常式何為丨丨丨丨忠曰臣少來所好情存綺羅儛服是臣所)
(願帝曰人之無良乃至此乎)
須捷(揚雄方言曰南楚人貧衣被醜弊謂之丨丨后山詩貧可留丨丨恩當記扊扅)
心織(翰林志曰王勃能文諸貴遺之金帛盈積人謂勃筆耕而食丨丨而衣)
絞了(拾遺漁總具曰笭箵漁服曰丨丨)
龍頷髯所織(樹萱錄李贏遇神女遺以疋素云蛟鬚所織後胡人以三百萬易之曰此丨丨丨丨)
(丨三十小劫方斷一綜)
齊桓紫衣(天監中策秀才文云紫衣賤服猶化齊風長纓鄙好且變鄒俗注齊桓公好服紫一國好)
(之公患之管仲曰君何不自誡勿衣也公曰諾其明日國中莫有衣者鄒君好長纓一國人好之公患之因自)
(斷之國人亦不服文選)
袍
青霜袍(漢武内傳上元夫人見王母服丨丨丨鳳文華林之綬)
八字袍(武后内出綉袍以賜文武三品以上官其袍紋各有戒諸王則飾以磐石宰相飾以鳳池尚書)
(飾以對雁左右衛將軍飾以對麒麟以襟各為八字回文曰忠直貞正崇慶榮職)
還取遺袍(張允濟仕齊為武陽令有行人夜發遺袍道中行十餘里乃悟人曰吾境未曾拾遺可還)
(取之既而得袍舉政尤異遷高陽郡丞唐循吏傳)
宫錦袍(李白懇求還山帝賜金放還白浮游四方嘗乘月與崔宗之自采石至金陵著丨丨丨坐舟中)
(旁若無人後代宗立以左拾遺召而白已卒唐本傳)
帶
金犀毗(漢文帝遺匈奴黃金飾具帶一黃丨丨丨一注犀毗胡帶鈎也又班固與竇憲牋云丨丨丨復)
(賜固犀毗金帶此將軍所服也)
海西(漢陽嘉三年疎勒王獻丨丨青石金魏略)
金校(吴陸遜破曺休上以丨丨帶賜之)
十三環珮(戰國策魯仲連謂田單曰將軍丨丨丨丨金𢃄而馳乎淄澠之間)
鉤絡(吴錄曰丨丨者革帶世名為鈎帶)
玉帶(李勣為并州長史入朝張文瓘與僚屬二人皆餞勣贈二人以佩刀丨丨而不及文瓘文瓘以疑請)
(勣曰子無為嫌某猶豫少決故贈以刀欲其果於斷某放誕少檢故贈以帶俾其守約若子才無施不可焉用)
(贈見文瓘傳)
金鈎(梁吉士瞻浚荆州庫池得金革鈎隠起篆象文曰錫爾丨丨既公且侯士瞻妻夏侯詳女乃竊與詳)
(詳佩之至湘州刺史南史本傳)
正緳(莊子山木篇莊子衣大布而補之丨丨係履而遇魏王王曰何先生之憊也莊子曰貧也非憊也緳)
(賢節反帶也)
印綬魚袋
紫艾綬(魏略太祖調尉安帝留飲賜丨丨丨注)
印綬易餅(太祖調丁裴曰丨丨何在曰丨丨已矣)
詔賜緋魚(鄭裔綽自給事中貶商州刺史時猶衣綠因丨丨丨丨後由祕書監遷浙江觀察使終太)
(子少保本傳)
玉佩(摯虞決疑妙注漢末喪亂絶無丨丨魏王粲識舊珮始復作今之玉佩受法于粲)
纍纍若若(漢書石顯傳顯與中書僕牢梁少府五鹿充宗結為黨友諸附倚者皆得寵位民歌曰牢)
(耶石耶五鹿客耶印何丨丨綬丨丨耶)
玉符(酉陽雜俎古者安平用璧興事用圭成功用璋邊鄙用&KR0008;戰鬭用璩圍城用環灾旱用㻽大旱用龍)
(龍節也大喪則用琮)
釵
玉燕釵(武帝起招仙閣中夜有神女乘黑鶴集于閣上將曙留一玉釵而去帝賜趙婕妤至元鳳中宫)
(人猶見此釵共謀碎之及視釵匣中惟見白燕自匣中出直上天後宫人作玉釵者因名丨丨丨言其吉祥也)
琥珀釧(齊東昏潘妃丨丨丨一隻直百七十萬見本紀)
履
紋履(曺植冬至獻丨丨)
登山屐(謝靈運在會稽登山陟嶺著木屐上山則去前齒下山則去後齒)
綠絲屩(齊東昏宫人皆著丨丨丨屩)
六合鞾(隋制皇帝貴臣多服黃文紋綾袍烏紗帽九環帶烏皮丨丨丨天子亦如之惟帶加十三環以)
(為差異見唐志)
鄰人認屐(沈麟字嘗行路丨丨丨其所著丨麟曰自卿屐耶即跣而返鄰人得屐送前者還之麟曰)
(非卿屐耶笑而受之南史本傳)
二儀履(本仲尼者唐侍御史郭翰以贈洪崖先生張氲)
裙
裙如羊腸(皇甫隆為燉煌太守燉煌俗婦人作丨攣縮丨丨丨用布一疋隆禁改之其所省不貲魏)
(志)
紫羅香囊(謝玄少好佩丨丨丨丨叔父安患之而不欲傷其意因戲賭取即焚之)
袴
償袴(陳重同舍郎有告寧者悞持同舍郎袴以去主疑重所取重不自鳴竟買袴以償之後寧者歸以袴)
(還主其事乃得顯)
刺文袴(謝尚脱略細行不為流俗之事好衣丨丨丨諸父責之而自改遂知名)
弊袴(韓昭俟有丨丨命蔵之曰吾必待有功者)
窮袴(古樂府詩護惜加丨丨隄防托守宫二字漢時語今襠袴是也見冷齋夜話)
枕席簟褥衾
豹頭白澤宜男枕(韋庶人妹七姨嫁將軍馮太和常為丨丨枕以避邪丨丨枕以避鬼伏熊)
(枕以丨丨)
蔗心席(唐潁川郡貢丨丨丨)
蘇薰席(南賓郡忠州普安郡劍州貢丨丨丨廣陵郡揚州貢莞席)
文犀簟(漢時跋勒國獻丨丨四頭角表有光名曰明犀暗中亦有光曰暗犀織皮為簟如錦綉之紋謂)
(之丨丨丨)
雲茵霓蓐(武夷記武夷君殿中鋪丨丨紫丨丨)
夢褥席(南史柳慶遠從父兄世隆嘗謂遠曰吾昔丨太尉以丨丨見賜吾遂亞台司適又夢以吾褥席)
(與汝汝必光我宗族世隆拜光禄大夫侍中慶遠累遷侍中)
紅線毯(唐貞元中宣州進開樣加絲毯白樂天樂府諷諭詞云披香殿廣十丈餘紅線織成可殿鋪綵)
(絲茸茸香拂拂線軟花虛不勝物美人踏上歌舞來羅襪綉鞋随步没太原毯澁毳縷硬蜀都褥薄錦花冷不)
(如此毯温且柔年年十月來宣州宣城太守加樣織自謂為臣能竭力百夫同擔進宫中線厚絲多卷不得宣)
(城太守知不知一丈紅毯千兩絲地不知寒人要暖少奪人衣作地衣)
百幅被(裴之横嘗嘆曰大丈夫富貴必作丨丨丨後為吴興太守乃作焉南史)
簾帳屏几杖拂扇
夏侯妓衣(梁夏侯亶性儉率晚年頗好音樂有妓妾無衣每客至隔簾奏樂世謂簾為丨丨丨丨)
却寒簾(丨丨丨類玳瑁有紫色云丨丨烏骨所為廣記)
紫茸雲帳(成帝開遠條舘令趙飛燕居之賜丨丨丨氣丨飛燕外傳)
青毯帳(樂天有丨丨丨可以禦寒)
清防(顔延年詩注丨丨屏也)
棐几(王羲之嘗詣門人家見卓丨丨滑净因書之父誤刮去門生驚懊晉本傳)
延年杖(魏文帝引太尉楊彪待以客禮賜公丨丨丨及憑几見彪傳注)
木上座(佛印出遊或問誰伴舉杖曰丨丨丨傳燈)
龍髯拂(元載有丨丨丨色如爛椹可長三尺削水精以為柄刻紅玉以為環紐或風雨晦冥臨流沾濕)
(則光鱗之屬悉俯伏而至引水於空中成瀑布未嘗輒斷上甚異之載遂進焉)
白鷺羽扇(南史張融弱冠道士陸修靖以丨丨丨塵尾丨遺之曰此既異物以奉異人)
龜甲屏(郭子横洞冥記漢武起神明臺上設金牀象席雜玉為丨丨丨)
麟鬚拂(漢武帝神壇上以丨丨之丨霜蛾赴火者洞冥記)
舟車
艓子(音葉杜詩富豪有錢駕大舸貧窮取給行丨丨)
追鋒車(司馬仲逹為魏有詔召三日之間詔五至乃乘丨丨丨注云丨丨傳丨取其急遽)
金鳳轄(北堂書鈔漢宣帝賜霍光丨丨丨)
下澤車(馬援從容謂官屬曰吾從弟少游嘗哀吾慷慨多大志曰士生一世但取衣食裁足乘丨丨丨)
(騎欵段馬為郡掾吏守墳墓鄉里稱善人斯可矣注周禮車人為車行澤者短轂後漢本傳)
百裝鳳輦(漢成帝以丨丨丨毛步丨迎趙合德雞跖集)
杯盤
鴛鴦杯(張易之與李迥同飲以丨丨丨共飲取其常相逐也雞跖集)
鸂鶒卮(李存勖克用長子年十一從克用破王行瑜遣獻捷于京師昭宗異其狀貌賜以丨丨丨翡翠)
(盤而撫其背曰兒有竒表後當富貴五代唐本紀)
舞胡子(朝野僉載北齊蘭陵王有巧思為丨丨丨)
竹罌(襄陽耆舊傳南雍州辛居士名宜仲截丨為丨酌酒曰吾性甚愛竹及酒遂令二物並耳)
成德器(諸集拾遺有人自稱丨丨丨從人求酒或擊之乃一破酒瓮也)
伯雅仲雅季雅(拾遺典論劉表貴驕好酒為三爵大曰丨丨受七升次曰丨丨受五升小曰丨)
(丨受三升又見侯鯖集閬州三雅集池說)
青田壺(崔豹古今注曰丨丨丨出烏孫國大如五六升以盛水俄頃成酒)
雜
奉熨斗(李渾起家周左侍上士尉遲迥反於鄴時李穆在并州隋文慮其為迥之所誘遣渾乘驛往諭)
(心腹穆遽令渾入京丨丨丨曰願執柄以熨天下也帝大悦)
仲尼車與履(魯國孔子尚有丨丨丨冠明德盛者先靈遠也)
巾机之法盤盂之誡衣銘鏡銘觴銘(黃帝作丨丨丨丨太甲有丨丨丨丨)
(太公隂謀曰武王丨之丨曰桑蠶女工難得新捐故後必有寒丨丨曰以鏡自照者見形容以人自照者見吉)
(凶丨丨曰樂極則悲沈湎致非社稷為危朱穆傳注)
香童(王元寳刻檀香為童子捧香篆于賓客之前)
照袋(先人談錄以烏為衣四方有盖五代士人用之)
箕舌(金樓子倨齒榼耳丨丨屩鼻)
六帖補卷十五
