六帖補目錄類書類
卷一
天文
天日
月星
天河風
雲雨
淫雨祈雨
露甘露
霧霜
雪雹
雷霹靂
電虹蜺
霞
卷二
地理
地地動
山石
溪澗丘水
泉洲渚
海川淵灣渡
井池塘
埭州
里道路
卷三
節令氣候
歲月晨夜
寒暑
卷四
帝后妃嬪(太子公主附)
帝詔令
后妃嬪太子公主
卷五
官職名稱
卷六
人品題(小字易姓更名附)
卷七
宗族親黨
宗族祖孫
父子子
叔姪兄弟
嫂妻
壻外氏
舅甥朋友
門生賓客
卷八
聲音笑貌
聲音諂佞
笑貌身體髮膚
年甲
卷九
宫室城郭
宫殿門戸
堂宅
樓臺亭
園囿城郭
橋道(驛舖附)墳墓
卷十
草木花果
草木
花果
卷十一
鳥獸蟲魚
飛鳥走獸
蟲魚
卷十二
文房四寶(香棋投壺附)
筆硯
墨紙
香棋
投壺
卷十三
文儒書畫
文儒
書籍讀書博記
性不好不藏書
不學謬悞
賦詩
碑刻書翰
書問畫
卷十四
武勇器械
武勇器械
卷十五
服用器皿
巾帽衣
袍帶
印綬魚袋釵
履裙
袴枕席簟褥衾
簾帳屏几杖披扇
舟車杯盤
雜
卷十六
酒茗肴蔬
酒茗
肴蔬
鹽醬
卷十七
寶貨米穀
寶玉
珠玻璃
水晶錢
富貧
絲帛米穀
粟豆
麻田
卷十八
道釋隱卜
道仙
女仙釋
𨼆卜
方術神
鬼
卷十九
養生療病
養生病
醫藥
丹
卷二十
伶樂婢皂
伶樂歌
舞婢
皂
(臣)等謹案六帖補二十卷宋楊伯嵓撰伯嵓
字彦瞻號泳齋自署代郡人考宋南渡後代
郡舊地久入扵金盖其祖籍也淳祐間嘗以
工部郎守衢州而周密雲烟過眼錄有記伯
嵓所藏宣和御畫諸條列於高克恭胡詠之
後疑其入元尚存也是編以增補白居易六
帖孔傳續六帖所未備凡二十類中多割引
宋人詩句徵事頗不詳賅盖二書所有即不
複見又書中所載古事多不著明出處未免
嫌扵無徵然虞世南北堂書鈔已多如此六
帖復往往有之盖因仍舊例未及改作其失
亦有由也吕午序稱其能知雲璈字出太平
廣記然廣記實引漢武内傳伯嵓不舉本書
而僅舉類書之名知其學亦捃摭之功故往
往不得事始特其扵白孔二家拾遺補闕不
為無功而宋代軼事遺文亦頗藉以有考見
以視明代類書餖飣稗販者固尚為近古矣
乾隆四十一年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
六帖補原序
類書之便於撿閱惟白居易氏六帖最備大扺皆載唐
以前事至皇朝紹興初有孔傳世文宣聖四十七代孫
也復為孔氏六帖繼之故於舊事獨詳今百餘年莫有
增者泳齋楊君伯喦乃輯白氏孔氏之遺而為之補泳
齋楊和王曾孫而刻志好學多見異書下筆皆驚人語
予嘗為寮寓郊關外復出關時一相覓高談袞袞與夫
長篇短章更倡迭和有疑事質之嘗叩雲璈璈字所出
即答以太平廣記攷之果然一日出所輯六帖補相示
凢二十卷搜竒拔異事富語新如入建章宫千門萬戸
使心洞目駭應接不暇是可不與二氏六帖並行乎泳
齋曰幸為我序篇首昔束晳補亡詩乃其自作於亡詩
何補今所補六帖字字皆有依據其補於二氏為多泳
齋作九經補韻尤精詳非博聞強記不能也竊意西墅
君子堂前草必生書帶魚生墨頭午將問諸園丁壬寅
二月十五日竹坡吕午序
