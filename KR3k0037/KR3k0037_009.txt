六帖補卷九宋楊伯嵒撰
宫室城郭
宫殿
三雲殿(漢成帝設雲帳雲幄雲幕於甘泉紫殿世謂之丨丨丨)
更營宫室(謝安欲丨丨丨丨王彪之曰彊寇未殄正是休兵飬士之時何可大興工力勞櫌百姓耶)
(安曰宫室不壯後世為人無能彪之曰任天下事當保國寧家朝政惟允豈以修屋宇為能哉安無奪之故終)
(彪之世不改營焉)
冰廳(唐呼祠部為丨丨言其清冷也)
瑋豐樓之閈閎(左太冲魏都賦丨丨丨丨丨丨起建安而首立注云鄴城東有都亭城東亦有)
(都道北有大邸起樓門臨道建安中所立也左傳曰高其閈閎以侍賓客)
門戶
朱白門(梁胡僧祐將軍攻侯景於荆峽臨行謂其子曰汝可開兩門一門抹朱一門抹白吉則由朱凶)
(則由白吾不捷不歸也)
白下門(按唐會要及地理志武德三年更江寧縣曰歸化八年又更曰金陵又更金陵曰丨丨則丨丨)
(縣始於此一說謂本江乘縣之白石壘以其地帶江山之勝故為城于此曰丨丨城東門謂之丨丨丨正其往)
(路也)
靈瑣(丨神丨門鏤文如連瑣以青畫之則曰青瑣)
鵠籥(北史禁門籥曰丨丨)
堂
東堂(郄詵舉賢良對策為天下第一拜議郎遷通州刺史武帝於丨丨會送問詵曰卿以自為何如對曰)
(臣對策為第一猶桂林一枝崑山片玉帝笑)
浮玉北堂(太湖是仙家丨丨之丨丨)
聽筝堂(晉武帝命宴謝安宅命安侍坐使桓伊吹笛為一弄畢又拾筝按金縢曲此堂基至今樵牧者)
(不敢近)
龜礎(任昉述異記吳王時堂柱礎皆刻伏龜)
宅
商里宅(光武攻懷州未下使鮑永說下之賜永洛陽丨丨丨)
夾清漳(南史劉繪與張融周顒雅有風則時人為之語曰三人共宅丨丨丨張南周北劉中央)
廣路(王濬字士治常起宅開門前路廣數十步人或謂之何太過濬曰吾欲使容長戟旗旛衆咸笑之)
立馬烏衣巷(紀瞻丨丨於丨丨丨館宇崇麗園池竹木有足賞翫瞻奉飬甚厚)
過馬廳(春明退朝錄北都使宅舊有丨丨丨按唐韓偓詩云外使進鷹初得試中官過馬不教嘶)
樓臺
平臺(漢梁孝王始治宫室為複道自宫連屬於丨丨一十餘里招延賢士)
辟風臺(拾遺記趙飛燕體輕恐暴風漢成帝為築丨丨之丨)
美農臺(興元府有丨丨丨漢中記曰漢太守桓宣每登以勸農)
翻經臺(九域圖南康軍有丨丨東西丨乃謝靈運丨丨之所)
聰明臺(牛僧孺其祖仕交廣罷秩還至郴衡門為山賊剽略惟僧孺母子獲全遂亡入江南止于廬陵)
(禾山焉逮長為母所訓遂習先業縣之北有山名聰明源源下有古臺古老傳為丨丨丨其下有湧水曰聰明)
(泉古今學者皆能成業僧孺乃舍其上而肄業逮十數年間轉有文譽會其母死葬于縣之西南才德鄉既詣)
(長安以文投韓愈皇甫湜大為知遇由是聲華蔚然擢上第不十數年為相江南錄彭昌傳)
賢士臺(燕昭王為郭隗築臺今在幽州燕王故城中士人呼為丨丨丨亦謂之招賢臺)
華陽樓(陶弘景字通明號華陽陶隠居築三層樓通明處其上弟子居其中賓客至其下與物遂絶)
齊雲樓(陳後主禎明三年作丨丨丨楊循詩云上界笙歌下界聞縷金羅袖鬱金裙倚欄紅粉如花面)
(不見巫山空暮雲)
月觀(徐湛之注見風亭)
亭
風亭(宋徐湛之為南兖州刺史廣陵城舊有高樓南望鍾山城湛之更起丨丨月觀招集文士盡遊玩之美也)
二十四亭(洛陽記曰城内都亭)
精思亭(李德裕所居安邑里舊有院號起草亭曰丨丨每計大事則處其中雖左右侍御不得預此所)
(以處事詳審卒為良臣)
孟亭(樊澤為節度使時浩然墓碑壞澤乃更為刻碑鳳林山南封寵其墓初王維過郢州畫浩然像于刺)
(史亭因曰浩然亭咸通中刺史鄭緘謂賢者名不可斥更署曰丨丨)
自雨亭(王鉷既誅有司籍第舍數日不能遍至以寳鈿為井幹引泉激霤號丨丨丨)
半隠亭(王龜字大年高簡知書傳無貴胄氣常以光福第賓客多更住永達里林木窮僻構丨丨丨以)
(自適)
竹西亭(揚州有丨丨丨)
浣花亭(華陽風俗錄丨丨丨在州之西南江流至清之所杜甫宅在焉注)
怡亭(歐陽集古錄跋云丨丨銘李陽冰篆裴虬撰銘在武昌江中有小島亭在其上銘刻于島石)
金谷比蘭亭(越州山隂縣有蘭渚蘭亭王羲之與群賢於此祓禊作蘭亭記或以潘岳金谷詩序)
(方其文以羲之比石崇羲之間而甚喜焉)
園囿
輞川别墅(王維與弟縉皆篤志奉佛食不葷衣不文維别墅在丨丨地竒勝有華子岡欹湖竹里館)
(柳浪茱萸沜辛夷塢與裴迪遊其中賦詩相酬為樂母亡表輞川等俱為寺)
辟疆園(王獻之常經吳郡聞顧丨丨有名而先不相識乘平肩輿經入時辟疆方集賓友獻之遊歴)
(既畢傍若無人辟疆勃然數之曰傲主人非禮也以貴驕士非道也失是二者不足齒之傖耳便驅出門獻之)
(傲如也不以屑意)
東園(徐勉之中年聊于東田開營小園政欲穿池種樹少寄清賞)
李園(房陵定山有朱仲丨丨二十六所潘岳閑居賦云房陵朱仲之李)
杏園(在南海中洲中多杏海上人云仙人種杏處漢時常有人舟行遇風泊此洲五六日食杏故免死洲中有冬杏)
蓼園(長沙定王故宫有丨丨真定王故園也)
苜蓿園(張騫丨丨丨今在洛中苜蓿本胡中菜也張騫始于西戎得之西戎乃月氏國)
梧桐園(在梧宫本吳王夫差舊園也一名琴川)
平泉莊(唐李德裕莊多有竒石)
池藥(諸集拾遺今園中藥欄欄即藥藥即欄猶言圍援非花藥之欄也漢宣帝詔曰丨丨注云以竹䋲連)
(綿為禁藥)
城郭
鐵甕城(潤州城號鐵甕城吳孫權所築杜牧詩曰城高丨丨横強弩)
避狼城(幽王時牛化為虎羊化為狼洛陽有丨丨丨云幽王時群羊為狼食人為築城避之今洛中有)
(狼村是其處也)
麋鹿城(趙王故城俗呼為丨丨丨)
花錦城(蜀先主常以美言㗖勇悍莫敵輩曰西川號丨丨一旦收復玉帛子女資我兒輩快活也)
依龜築城(戎幕閑談李德裕曰蜀傳張儀築城成都城屢頽壊時有龜周行旋走至是丨丨行路丨)
(之丨果成嘗聞龜殼猶在城中昨詢耆舊言節度使高崇文截為腰帶袴矣)
匹練繞叢花(宋武帝三月三日登八公山劉安故臺城郭如丨丨之丨丨丨)
橋道(驛舖附)
插天蝶蝀駕海鯨鯢(鄭毅夫長橋詩丨丨丨丨玉腰闊丨丨丨丨金背高)
何公橋(東坡詩云疏為玉虹隠為金堤直闌横檻百賈所栖注)
銷魂橋(長安東灞陵有橋於此多送别故云丨丨丨)
二十四街(洛陽丨丨丨丨一亭十二城門門一亭出漢志)
盤紆交亙(沈約詩野徑既丨丨荒阡每丨丨)
折柳(見盡情注)
籌筆驛(在蜀道中孔明籌畫此山水秀壯見杜牧之詩注)
相思舖(鄜州東五百里有水名相思河岸有郵置亦曰丨丨丨)
廣成𫝊藁街邸(史記藺相如奉璧入秦秦舍相如丨丨丨漢書郅支首懸丨丨蠻夷丨間)
墳墓
生金筍(桂林風土記陳思膺本名聿修冨州人博學開元中有客求宿厚待之明日將去乃曰吾識地)
(理此州上里地形貴不可言聿修同詣其處視之客曰若葬此地可世世為郡守又詣一處曰葬此地可以一)
(世為都督聿修後數載喪親以都督地葬之他日拜墓忽見其池丨丨丨甚衆後為桂州都督)
墳墓(墓謂塋域墳謂築土見謝夷吾傳墓不起墳注)
神道(墓開前道建石柱以為標為之丨丨見中山簡王焉傳)
蓬顆(西漢傳云使其後世曾不得丨丨蔽冢而托葬焉師古曰言土塊上生蓬耳)
青冢(昭君墓也琴操注昭君伏毒而死單于舉葬之胡中多白草而此冢獨青)
六帖補卷九
