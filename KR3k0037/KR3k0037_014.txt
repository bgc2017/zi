六帖補卷十四宋楊伯嵒撰
武勇器械
武勇
一身都是膽(趙子龍射曹瞞軍死者甚衆引去先主明日自來視戰處曰子龍丨丨丨丨丨)
劉胡止兒啼(劉胡討罰諸蠻討無不捷蠻甚畏憚之小兒啼語云劉胡來便止)
名怖兒形愈瘧(南史桓康膂力絶人恣行暴害江南人畏之以其名怖小兒病瘧者寫形帖床)
(壁無不立愈)
李鵶兒(李克用少驍勇軍中號曰丨丨丨其一目眇及其貴也號獨眼龍威名蓋代北)
鐡小兒(魏長孫承業宣武時假鎮南大將軍諸子驍勇果梁將裴邃頗難之號曰丨丨丨)
立馬上與人角騁(傅叔偉膂力過人彎弓三百斤左右馳射能丨丨丨丨丨丨丨見者以為)
(得永武而不得永文北史傅永傳)
與霹靂鬭(薛孤延少驍勇嘗從神武閱馬於北牧道逢大雨雷震地火燒浮屠神武令延視之延案)
(矟直前大呼繞浮屠走火遂滅延還鬚及馬尾俱焦神武歎其勇决曰延乃能與丨丨丨北史)
著翅人(韓果嘗破稽胡北山稽胡懼果勁勇趫捷為號曰丨丨丨周文聞之笑曰著翅之名寧減飛將)
(北史)
肉飛仙(沈光少驍勇初建禪定寺其中幡竿高十餘丈適值繩絶人反力難之光謂僧曰當為上繩僧)
(驚喜光取索口銜拍竿而上直至龍頭繫繩畢手足皆放透空而下以手掌拓地倒行十餘步觀者目駭時人)
(號丨丨丨)
鐡猛獸(周文嘗與齊神武遇於芒山蔡祐時著光明鎧甲所向無敵齊人咸曰此丨丨丨也咸避之)
血染甲裳(耿豪少粗獷有武藝沙苑之戰豪殺甚多丨丨丨丨盡赤周文嘆曰觀其鎧甲足以驗之)
(不須論級數也進爵為公北史本傳)
自請滅賊(馬隆字孝興少而智勇好立名節武帝有西顧之憂臨朝而嘆曰誰能為我討此虜通涼)
(州者乎朝臣莫對隆進陛下若能任臣即能平之必能滅賊何謂不任顧卿方略何如爾後果滅涼州焉)
撲殺健胡(庾東以勇力聞晉武帝時有西域健胡矯捷無敵晉人莫敢與校帝募勇士惟東應選遂)
(丨丨之名震殊俗其子庾闌)
紫旗團(蜀先主起自利閬號親騎軍皆拳勇之士四百人分為十團皆執紫旗凡遇戰前軍敗麾丨丨)
(丨以赴之莫不披靡未嘗挫衂)
黑雲都(楊行密有銳士五千衣以黑繒黑甲號丨丨丨)
飛燕黑山(張燕常山人黃巾起燕合聚少年為群盜萬人本姓楮改名張燕慄將捷速過人軍中號)
(為丨丨衆至百萬號為丨丨後助公孫瓚與袁紹争冀州見臧洪傳注)
曳落河(回鶻傳同羅貞觀中遣使入朝久之請内屬安禄山反劫其兵用之號丨丨丨猶言健兒云)
虎癡(魏志許褚字仲康長八尺餘腰十圍容貌雄毅勇力絶人常逆拽牛尾倒行百餘步遷武衛中郎將)
(因軍中以褚力如虎而癡故號曰丨丨是以馬超問曹操曰公有丨丨者安在)
器械
兩刃刀(闞稜貌魁雄善用丨丨丨其長文名曰拍刀一揮殺數人前無堅對)
三百觔弓(祭彤有勇力能貫丨丨丨丨虜每犯塞常為士卒鋒)
雙戟八十斤(魏典韋形貌魁梧膂力絶人每戰鬭常先登陷陣好持大丨丨每長刀等軍中為之)
(語曰悵下壯士有典君提一丨丨丨丨丨)
向日金鱗開(李賀詩云甲光丨丨丨丨丨)
蘭錡(漢書兵器架也)
甲鱗下(尚書大傳曰武王伐紂戰於牧野紂之車九裂紂之丨丨丨賀於武王也)
鑄兔腎(昆吾山有獸如兔食銅鐡膽腎皆如鐡吴國武庫中兵刃俱盡而封署如故得雙兔殺之有鐡)
(腎膽方知兵器為兔所食鑄腎為二劍雄曰干將雌曰鏌鎁)
弓聲如霹靂(長孫晟隋文時為秦州行軍總管取王廣節度出討逹頭斬首千餘級王大喜引晟)
(入内同宴極懽有突厥逹官來降亦預坐說言突厥之内大畏長孫總管聞其丨丨就丨丨丨見其走馬稱為)
(電閃王笑曰將軍震怒威行域外遂與雷電為比一何壯哉師旋授上開府儀同三司北史)
綉質(武庫賦曰弓則烏號越棘繁弱角端象弭丨丨晢附文身)
谿子弩(淮南子烏號之弓丨丨之丨不能無弦而射)
鶴膝(吴郡賦家有丨丨戸有犀渠丨丨矛也牙服有丨丨者)
勁矛雄劒(史記趙良曰屈盧之丨丨干將之丨丨)
寒骨白(雜俎單雄信幼植一棗年十八斷為鎗桿堅重無與比者號丨丨丨)
善勝寳勝(陶貞白二刀名往往飛螣如二蛇)
龍虎吟(拾遺記顓頊有曳影之劍騰空而行若四方有兵此劍飛起指其方則尅未用之常於匣中如)
(丨丨之丨)
警惡刀(楊元琰有此刀出入佩之前有猛獸賊盜則鏗然有聲)
六帖補卷十四
