六帖補卷十七宋楊伯嵒撰
寶貨米穀
寶
寶母(原化記魏生得一美石後有胡人見之曰此丨丨也每月朢設壇海濱置石其上可得美珠)
青甆椀(祕閣閒談歸州巴東縣下巖穴院主僧臨江閒步見沙際有丨丨丨光潔攜歸置佛像前折花)
(於中明日花滿其中明日以米及金銀置之皆然自是寺宇佛像宏麗置常住莊田一日率弟子過江視田莊)
(取椀擲水中弟子驚問之師曰今寺中百事全傋伏臘無闕爾等守此足矣吾故棄之不欲使爾肆意增罪累)
(也)
紫金液(宣室志韋思元求鍊金之術一日有居士辛銳来謁病癰潰血且甚韋方會食居士溺筵上客)
(怒皆起銳亦去視其溺乃丨丨丨客有解者曰居士金精也驗其名氏信矣)
紫磨金(林邑記上金為丨丨丨)
金鹿銀麕(穆天子傳天子北征曹奴之人觴天子於泮水之上賜丨丨丨丨)
朱提銀(丨丨丨重八兩為一流地理志犍為郡丨丨出丨朱音銖提音時)
唾金(任昉述異記鄠縣渡口有黃衣丨人登舟及岸連丨舟中皆成精)
辱金(酉陽雜俎金曾在丘墓及為釵釧者謂之丨丨不可合煉陶隠居說)
烽火樹(雜俎漢宫有珊瑚高一丈二尺三柯四百餘枝夜有光焰號丨丨丨)
玉
昌城蘂長安英(漢武内傳王母云丨丨玉丨又丨丨一名青丘仙草靈藥甘液玉丨靡所不有)
餐玉法(李預羨古人丨丨丨乃採訪藍田得若環璧雜器形者大小百餘皆光潤可愛預七十椎為屑)
(食之經年云有效驗及死體色不變其妻以玉珠二枚含之口間謂曰君自云餐玉有騐何不受含言訖齒啟)
(内珠因噓之口無穢氣北史)
珠
摩尼(珠也子美曰唯有丨丨珠可照濁水源法苑珠林兜率天雨丨丨珠)
消暑珠(務成子於寒山之員水之中得黑蚌於高崖之上至燕昭王時其國進之王以瑤璋之水洗其)
(泥得其珠此則千年一生王每懷之當隆暑自涼名曰丨丨丨亦名招涼)
紅珠(琥珀别名見博物志)
淚珠(洞冥記跋勒國人常有鮫人宿其舍既去泣别所□丨皆成丨)
磥砢珠税珠(拾遺沈懷遠南越志珠一寸謂之大品珠大底而平如覆釡謂之璫珠次曰走珠次)
(曰滑珠次曰丨丨丨次曰丨丨)
水晶
水玉(相如賦丨丨磊砢水晶也)
瑪瑙鍾(梁王蕭詧曾獻丨丨丨周文執之顧丞郎曰能執摴蒱頭得盧者便與鍾已經數人不得頃至)
(薛端乃執摴蒱頭而言曰非為此鍾但思露其誠耳便擲之五子皆黑文帝大悦即以賜之北史)
瑪瑙(王子年拾遺記石類也今善别馬者死則破其腦視之其色如血者日行萬里黃者千里青者嘶聞)
(數百里黑者五百里白者多力而駑)
玻璃
千歲積冰(酉陽雜俎丨丨丨丨結為玻璃)
錢
阿堵物(王衍妻郭氏聚斂無厭衍疾郭之貪鄙故口未嘗言錢郭欲試之令婢以錢繞床使不得行衍)
(晨起見錢謂左右之婢曰舉丨丨丨耶)
風浮水飄(漢公孫述始作鐵錢魏文帝穀帛相貿劉備以一當百孫權以一當千治道陵夷則有鵝)
(眼綖環之别王綱解紐又有丨丨丨丨之異名目繁雜不能徧舉)
富錢男錢(梁武帝時有豐貨錢徑一寸重四銖代人謂之丨丨藏之令人富也布泉錢徑一寸重四)
(銖半代人謂之丨丨云婦人佩之即生男也)
裁皮糊紙(隋大業以後錢轉惡薄每千輕至一斤或翦鐵葉丨丨丨丨以為錢相雜用之)
未嘗語財利(崔遊字子相恬靜謙退自少及長口丨丨丨及丨丨晉儒林傳記)
萊子荇葉(宋廢帝景和中鑄二銖錢文曰景和形式轉細官錢每出人間即模效之而大小厚薄皆)
(不及也無輪郭不模剪鑿者謂之丨丨尤薄輕者謂之丨丨市井通用之先是沈慶之啟通私鑄由是錢貨亂)
(敗一干長不盈三寸大小稱此為鵝眼錢劣於此者謂之綖環錢入水不沈隨手破碎市井不復料數十萬錢)
(不盈掬斗米一萬商貨不行)
富
富窟(王元寶好客宅中起堂甚壮榜曰禮賢時呼其宅為王氏丨丨)
以縑繫樹(獨異志明皇問富人王元寶家財多少對曰丨一丨丨陛下南山一丨南山樹盡臣縑未)
(窮)
天子南庫(市舶錄金山珠海丨丨丨丨)
貧
貧在膏肓(幽怪錄杜子春落魄資産蕩盡有老人屢與錢曰此而不痊丨丨丨丨矣)
家具少於車(孟郊詩借車載家具丨丨丨丨丨)
須捷(見前)
絲帛
鏡花綾(魯郡兖州貢)
獨窠綾(傅陵郡定州貢丨丨丨又貢兩窠細綾瑞綾)
龜子綾(澧陽郡澧州貢)
水紋綾(丹陽郡潤州貢丨丨丨)
重連綾(閬州貢)
白編綾(餘杭郡杭州貢丨丨越州亦貢此物)
遺綿一斤(郭元平字長恭稟至行許瑤之罷建安郡丞還家以綿一斤遺之不受瑤乃自往曰今歲)
(遇寒而建綿好以此奉尊上耳元平乃拜而受之)
受絲不啟封(袁毅嘗為鬲令貪濁而多賂遺公卿求虚譽亦遺山濤絲百斤濤不欲異於時流乃)
(受而置於閣上後毅事露凡所受賂皆見推撿濤乃取絲付吏積年塵埃封印如初)
鵝溪絹(蜀東川丨丨出畫丨)
兩手持絹(魏靈太后幸左藏王公嬪主從者百餘人皆令任力負布絹即以賜之多者二百匹少者)
(百餘唯長樂公主丨丨丨丨二十疋而出示不異衆而巳時陳留公李崇章武王融以所負多顛仆於地至傷)
(腰折股見官政門)
木貝(林邑國出吉貝吉貝者樹名其花盛時如鵝毛抽其緒紡之作布亦染成五色織為斑布)
香全布(堅密如冰紈握之一片滿身皆香婦人帶之彌為芬馥見草木部)
米穀
長腰米(丨丨糯丨釀酒極佳坡詩勸君多揀丨丨丨消破亭中百斛泉)
通腸米(南楚新聞荆南孫孺之亂米斗四十千持金寳換易才得一撮一合謂之丨丨丨言飢不可食)
(他物惟煎米飲之可以稍通腸胃)
香稻紅蓮(陸魯望詩遙為晚花吟白菊近炊丨丨識丨丨)
雀鼠耗(張率為新安太守遣家童載米三千石還吳及至耗大半率問故答曰丨丨丨率笑而言曰壮)
(哉鼠雀竟不研問)
散穀(北史李士謙家富以賑施為務凶年丨丨至萬石)
穀父蠶母(續仙傳三川饑青衣童語人曰可相率祈謝丨丨丨丨當致豐穫)
八穗書(韋續云神農因嘉禾作丨丨丨)
稻孫(穫再生者名丨丨見稻經)
吳中稻色(上品為九里香青齊頭上稈青齊頭白早珠兒晚珠兒早撒晚撒丁錢撒丁錢二家種其)
(下金成同早黃皮晚黃皮師姑秔紅蓮有上下色次則籼音仙餘杭西多鵝兒黃下馬看其下則八月烏泰州)
(紅白金成赤金成吳興山中謂之箭子宜早赤口烏口秤駭此二字疑䆉稏之誤也其早則候蟬鳴占城稻六)
(十日子七十日子自占城而下必多蒸穀始成米晚則冷水結霜下青雪裡搤此種至十月後始刈入春方礱)
(治初刈時粒粒中斷積久始堅混為一糯則金釵黃皮早晚及光頭與矮雲九里香婺州為多專供御炊金釵)
(長腰於釀酒最宜雲墅談雋注)
聚穀給宗族(廖扶字文起明天文識緯逆知歲荒為丨丨數千斛悉用丨丨丨斂葬遭疫死亡不)
(能自收者號北郭先生)
粟
野生(宗高祖之初年當晉饑之後即位以来江表二千餘里丨粟丨焉)
粟千斛(樂天罷刑部侍郎時有丨丨丨書一車)
夢西籬粟(劉殷夜丨人謂之曰丨丨有丨寤而掘之得粟十五鍾銘曰七年粟百石以賜孝子劉殷)
(自是食之七載方盡時人嘉其至性通感)
黃金易粟(王莽末年天下旱蝗丨丨一斤丨丨一斛至建武二年野穀旅生麻麥尤盛野蠶成繭被)
(於山阜人收其利)
豆
豆逼(顔氏家訓曰吾見地上小光問何物有蜀豎就視答是丨丨耳乃小豆也蜀土呼粒為逼時莫之解)
(按三蒼說文此字白下為皆訓粒通俗文者方力反觀書未徧勿妄雌黃)
麻
通明麻(食者行不待燭歴代寶櫝曰宣帝時外國貢)
田
廣收八方園田(王戎性好興利丨丨丨丨丨丨水碓周徧天下積寔聚庫不知紀極每自執牙)
(籌晝夜算記恒若不足而又吝儉不自奉養人謂之膏肓之疾)
職田(北史蘇孝慈隋文時為工部尚書先是以百僚供費不足臺省府寺咸置廨錢收息取給孝慈以為)
(官與百姓争利非宜表請公卿以下給丨丨各有差上並納焉)
續命田(宋元嘉末青州饑荒人相食劉善明有粟開倉救鄉里多全濟百姓呼其家田為丨丨丨)
雄田(南越志交趾田膏腴號丨丨)
潮田(番禺雜記以丨水溉丨名丨丨)
六帖補卷十七
