劇談錄小說家𩔖(異聞之屬)
提要
(臣)等謹案劇談錄三卷唐康駢撰王定保
摭言作唐駢蓋傳寫之訛故也唐書藝文
志作康軿以其字駕言證之二字義皆相合
未詳孰是然諸書引之皆作駢疑亦唐志誤
也駢池陽人乾符四年登進士第官至崇文
館校書即是書成於乾寕二年皆記天寳以
來𤨏事亦間以議論附之凡四十條今以太
平廣記勘之一一相合非當時全部收入即
後人從廣記抄合也此本末有臨安府陳道
人書籍舗刊行字蓋猶影抄宋本如潘將軍
一條注中疑為潘鶻硉字今本劍俠傳從廣
記剽掇此條訛為潘鶴碎遂不可觧知此本
為善矣其中載元微之年老擢第執贄謁
李賀一條古夫于亭雜錄辨之曰案元擢第
既非遲暮于賀亦稱前輩詎容執䞇造門反
邅輕薄小說之不根如此其論最當然稗官
所述半出傳聞真偽互陳其風自古未可全
以為據亦未可全以為誣在讀者考證其得
失耳不以是廢此一家也乾隆四十一年十
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
劇談錄目錄小說家𩔖二(異聞之屬)
卷上
宣宗夜召翰林學士
劉平見安祿山魑魅
王鮪活崔相公歌妓
御史灘
渾令公李西平爇朱泚雲梯
潘將軍失珠
李鄴侯救竇庭芝
續坤蹶馬
龍待詔相笏
孟才人善歌
袁相雪換金縣令
郭鄩見窮鬼
裴晉公天津橋遇老人
狄惟謙請雨
王侍中題詩
道流相夏侯譙公
華山龍移湫
田膨郎偷玉枕
洛中大水
李朱崖知白令公
卷下
劉相國宅
李相國宅
慈恩寺牡丹
管萬敵遇壯士
張季宏逢惡新婦
玉蘂院眞人降
宰相布施
崔道樞食井魚
洛中豪士
鳳翔府舉兵討賊
老君廟畫
白傅乘舟
嚴史君遇終南山𨼆者
韋顓梟鳴
命相日雨雹
李生見神物遺酒
說方士
廣謫仙怨詞
含元殿
曲江
眞身
元相國謁李賀
