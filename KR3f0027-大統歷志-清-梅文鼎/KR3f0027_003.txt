大統歷志卷三
宣城梅文鼎撰
黃道每度晝夜刻立成
右歷草所載每度晝夜刻分乃授時原定大都晷漏
大都者燕京也夏至晝冬至夜極長六十一刻八十
四分冬至晝夏至夜極短三十八刻一十六分元史
有云六十二刻者就整數耳明既都燕不知遵用惟
正統己巳年奏准頒歷用六十一刻而羣然非之士
大夫既未攷諸元史疇人子弟失其官守又不能執
歷草以爭遂旋行而罷終明之世皆用南京之軌漏
而已
太陽盈縮平立定三差之原
冬至前後盈初縮末限八十八日九十一刻(就整)離為六
段每段各得一十四日八十二刻(就整)各段寔測日躔度
數與平行相較以為積差
各置其段積差以其段積日除之為各段日平差
平差與後段日平差相減為一差置一差與後段一差相減
為二差
日平差一差二差
置第一段日平差四百七十六分二十五秒為泛平積
第一段二差一分三十八秒去減第一段一差三十八分四
十五秒餘三十七分七秒為泛平積差另置第一段二差
一分三十八秒折半得六十九秒為泛立積差
以泛平積差三十七分七秒加入泛平積四百七十六分二
十五秒共得五百一十三分三十一秒為定差
以泛立積差六十九秒去減泛平積差三十七分七秒
餘三十六分三十八秒為寔段日一十四日八十二刻為法除
之得二分四十六秒為平差
置泛立積差六十九秒為寔段日一十四日八十二刻為法除
兩次得三十一微為立差
盈初縮末三差用數
立差三十一微
平差二分四十六秒
定差五百一十三分
夏至前後縮初盈末限九十三日七十一刻(就整)離為六段
每段各得一十五日六十二刻(就整)各段寔測日躔度數與平行
相較以為積差
推日平差一差二差術與盈初縮末同
日平差一差二差
置第一段日平差四百五十一分九十二秒為泛平積
以第二差一分三十三秒去減第一段一差三十六分四十七
秒餘三十五分一十四秒為泛平積差另置第一段二差一
分三十三秒折半得六十六秒五十微為泛立積差
以泛平積差三十五分一十四秒加入泛平積四百五十一分
九十二秒共四百八十七分六秒為定差
以泛立積差六十六秒五十微去減泛平差三十五分一十四
秒餘三十四分四十七秒五十微為寔段日一十五日六二為
法除之得二分二十一秒為平差
置泛立積差六十六秒五十微為寔段日一十五日六二為法
除二次得二十七微為立差
縮初盈末三差用數
立差二十七微
平差二分二十一秒
定差四百八十七分六秒
凡求盈縮皆以入歷初末日乘立差得數以加平差再以初末
日乘之得數以減定差餘數以初末日乘之為盈縮積
凡盈歷以八十八日九九二二五為限縮歷以九十三日
七一二二五為限在其限以下為初以上轉減半歲周餘
為末盈初八十八日九九二二五是從冬至後順推縮
末亦八十八日九九二二五是從冬至前逆溯其距冬至
同故其盈積同縮初九十二日七一二二五是從夏至
後順推盈末亦九十三日七一二二五是從夏至前逆溯
其距夏至同故其縮積同
凡布立成盈初縮末置立差三十一微以六因之得一秒八
十六微為加分立差置平差二分四十六秒倍之得四分九
十二秒加入加分立差得四分九十三秒八十六微為平立合
差置定差五百一十三分三十二秒内減平差二分四十六
秒再減立差三十一微餘五百一十分八十五秒六十九微
為加分
縮初盈末置立差二十七微以六因之得一秒六十二微為加
分立差置平差二分二十一秒倍之得四分四十二秒加入
加分立差得四分四十三秒六十二微為並立合差置定差
四百八十七分六秒内減平差二分二十一秒再減立差二
十七微餘四百八十四分八十四秒七十三微為加分
以上所推皆初日之數其推次日皆以加分立差累加平立
合差為次日平立合差以平立合差減其日加分為次日加
分盈縮並同
其加分累積之即盈縮積其數並見立成
太陰遲疾平立定三差之原
太陰轉周二十七日五十五刻四六測分四象象各七
段四象二十八段每段十二限每象八十四限凡三百
三十六限而四象一周以四象為法除轉周日得每象
六日八八八六五以分七段每段下實測月行遲疾之
數與平行相較以求積差
積限積差
各置其段積差以其段積限為法除之為各段限平差置
各段限平差與後段相減為一差置一差與後段一差相減
為二差
限平差一差二差
第七段六分四五六四
置第一段限平差一十分七二六為泛平積置第一段一
差四十七秒七六以第一段二差九秒三六減之餘三十八秒
四十微為泛平積差另置第一段二差九秒三十六微折半
得四秒六十八微為泛立積差
以泛平積差三十八秒四十微加泛平積一十分七二得一
十二分一十一秒為定差
置泛平積差三十八秒四十微以泛立積差四秒六十八微減
之餘三十三秒七十二微為寔以十二限為法除之得二秒
十一微為平差
置泛立積差四秒六十八微為寔十二限為法除二次得三微
二十五纖為立差
太陰遲疾三差用數
立差三微二十五纖
平差二秒八十一微
定差一十一秒一十一
凡求遲疾皆以入歷日乘十二限二十分以在八十四限以下
為初以上轉減一百六十八限餘為末各以初末限乘立差得
數以加平差再以初末限乘之得數以減定差餘以初末限
乘之為遲疾積
其初限是從最遲最疾處順推至後末限是從最遲最疾處
逆溯至前其距最遲疾處同故其積度同
月與日立法同但太陽以定氣立限故盈縮異數大陰以平
行立限故遲疾同原
布立成法置立差三微二十五纖以六因之得一十九微五
十纖為損益立差置平差二秒八十一微倍之得五秒六十
二微再加積益立差一十九微五十纖共得五秒八十一微為
初限平立合差自此以損益立差累加之即每日平立合差
至八十限下積至二十一秒四一五為平立合差之極八十一
限下差一秒七八九八十二限下一秒七八八至八十二
限下平立合差與益分中分為益分之終八十四限下差亦與
損分中分為損分之始至八十六限下差亦二十一秒四一五
自此以損益立差累減之即每限平立合差至末限與初限周
置定差一十一分一十一秒内減平差二秒八十一微再減
立差三微二十五纖餘一十一分八秒一十五微七十五纖
為加分定差即初限損益分置損益分以其限平立合差益
減損加之即為次限損益分
以益分積之損分減之便為其下遲疾度
以八百二十分為一限日率加八百二十分為每限日率(以上俱詳)
(立成)
五星平立定三差之原
凡五星各以寔測分其行度為八段以求積差略如日月法
木星
立差二微三十六纖加
平差二秒五十九微一十二纖減
定差一十分八十九秒七十微
積日積差
各置其段所測積差度分為寔以段日為法除之為泛平差
各以泛平差與次段泛平差相較為泛平較
又以泛較與次段泛平較相較為泛立較
置第一段泛平較三十九秒(一六二一)減其下泛立較六秒二四二
二餘三十二秒九一九九為初段平立較加初段泛平差一十
分五六七八一共得一十分八十九秒七十微為定差
(秒置萬位)
置初段平立較差三十二秒九十九九内減泛立較之半三秒
一二一一餘二十九秒七九八八以段一十一日五十刻除之
得二秒五十九微一十二纖為平差
置泛立差之半三秒一二一一以段日為法除二次得二微三
十六纖為立差
以上為木星平立定三差之原
火星盈初縮末
立差一十一微三十五纖減
平差八十三秒一十一微八十九纖減
定差八十八分四十七秒八十四微
積日
一段七日六十刻
二段一十五日二十五刻
三段二十二日八十七刻五十分
四段三十日五十刻
五段三十八日一十二刻五十分
六段四十五日七十五刻
七段五十三日三十七刻五十分
八段六十一日
積差
一段六度二六八二五一二二八一八五五九三七五
二段一十一度六一七五七四三五九三七五
三段一十六度二五九六三七九二五一九五(三一二五)
四段一十九度六六九一三六二一二五
五段二十二度二七九八九一四七六七四(二一八七五)
六段二十四度一六八二二八六三二八一二五
七段二十五度三三一五五六二四九二六(一五六二五)
八段二十五度六一九五一五六六
泛平差
一段八十二分六五七三四八四三七五
二段七十六分六六七二六一六七五
三段七十分五八八五八一九三七五
四段六十四分一八二九六九二五
五段五十八分四三九五九六九三七五
六段五十二分八二七一二九一八七五
七段四十七分三四七一七七九八四三七五
八段四十一分九九九二六
泛平較
一段六分一二九八四七二九六八七五
二段六分七八六八七八一二五
三段五分八七五八八八八五九三七五
四段五分七四三九九六四六二五
五段五分六一一九三四二一八七五
六段五分四七九九五一二三一二五
七段五分三四七九七一九八四三七五
泛立較
一段一十三秒一九七九二一八七五
二段一十三秒一九七九二一八七五
三段一十三秒一九七九二一八七五
四段一十三秒一九七九二一八七五
五段一十三秒一九七九二一八七五
六段一十三秒一九七九二一八七五
泛平較前多後小應扣泛立較取初段下泛平較六分一三九
八四七二九六八七五加泛立較一十三秒一九七九二一八
七五得六分二七一八二六五一五六二五為初日下半立較
置初段泛平差八十二分二十秒六五七三四八四三七
五加初日下立平較六分二七一八二六五一五六二五得八
十八分四十七秒八十四微為盈初縮末定差
置初日下平立較六分二七一八二六五一五六二五加泛立
較之半六秒五九八九六九三七五得六分三三七八一六
一二五為寔以一段下積日而一得八十三秒一十一微八十
九纖為盈初縮末平差
置泛立較之半六秒五九八九六九三七五以一段十七日
六十二刻五十分為法除二次得一十一微三十五纖為盈初
縮末立差
火星縮初盈末
立差八微五十一纖
平差三秒二微三十五纖損減
定差二十九分九十七秒六十三微
積日
一段一十五日二十五刻
二段三十日五十刻
三段四十五日七十五刻
四段六十一日
五段七十六日二十五刻
六段九十一日五十刻
七段一百六日七十五刻
八段一百二十二日
積差
一段四度五三一二五一八五七九六八七五
二段九度一二九六一四五一二五
三段十三度五三一六七九一七七三七五
四段一十七度四七八九七五四
五段二十度八四三六六三六六四六二五
六段二十三度四三一三三六二四一二五
七段二十五度九二四三五二八三四六八七五
八段二十五度六一八三七四七二
泛平差
一段二十九分七一三一二六九三七五
二段二十九分八四五七七五二五
三段二十九分五七八三五五六二五
四段二十八分六五四六四
五段二十七分三三三九五一五六二五
六段二十五分六一八一七七五
七段二十三分五六二六二五六二五
八段二十分九九八六八六
泛平較
一段一十三秒二六四八三一二五
二段二十六秒八四一八八七五
三段九十二秒四二九一六二五
四段一分三二一一二四三七五
五段一分七一五九三三八一二五
六段二分一一一七五五一八七五
七段二分五七五七六五六二五
泛立較
一段一十三秒五七六九七七五
二段六十五秒五八七二九七五
三段三十九秒五八二一三七五
四段三十九秒四八二一三七五
五段三十九秒三八五一三七三
六段三十九秒五八二一三七五
七段(闕)
取泛立較均停者三十九秒五八二一三七五以較一段下泛
平較一十三秒二六四八三一二五餘二十六秒三一七三
六二五為較較以加一段下泛平差二十九分七一三一二六
九三七五得二十九分九十七秒六十三微為縮初盈末定差
置較較二十六秒三一七三六二五以一段日一十五日
二十五刻而一得一秒七二五七二五再置泛立較之半一十
九秒七九一六八七五以段日而一得一秒二九七七七五
兩數并得三秒二微三十五纖為縮初盈末平差置泛立
較之半一十九秒七九一六八七五以段日一十五日二五
為法除二次得八微五十一纖為縮初盈末立差
以上為火星平立定三差之原
土星盈歷
立差二微八十三纖扣
平差四秒一十微二十二纖減
定差一十五分一十四秒六十一微
積日積差
一段一十一日五十刻一度六八三二四五八二(八七五)
置第一段下泛平較内減其下泛立較餘五十秒九一七九
七五為平立較以平立較加本段泛平差得一十五分一十四
秒六十一微為盈定差
置平立較内減泛立較之半三秒七四二六七五餘四十七秒
一七五三以一段日十一日五十刻而一得四秒一十微二
十二纖為盈平差
置泛立數之半以一段日除二次得二微八十三纖為盈立差
土星縮歷
立差三微三十一纖加
平差一秒五十一微二十六纖减
定差一十一分一秒七十五微
積日
置一段泛平較内減其下泛立較餘二十一秒七七二三七五
為平立較以平立較加入本段泛平差得一十一分一秒七
十五微為縮定差
置平立較内減泛立較之半四秒三七七四七五餘一十七秒
三九四九以一段日一十一日五十刻為法除之得一秒五十
一微二十六纖為縮平差
置泛立較之半以一段日為法除得三微三十一纖為縮立差
以上為土星平立定三差之原
金星
立差一微四十一纖加
平差三纖減
定差三分五十一秒五十五微
積日積差
置一段下泛平較與其泛立較相減餘一秒八六八一七五為
平立較以加泛立差得三分五十一秒五十五微為定差
置平立較與泛立數之半一秒八六四七二五相減餘三十四
纖以段日一十一日五十刻為法除之得三纖為平差
置泛立較之半以段日為法除二次得一微四十一纖為立差
以上為金星平立定三差之原
水星
立差一微四十一纖加
平差二十一微六十五纖減
定差三分八十七秒七十微
積日
泛平差泛平較泛立較
術同金星求得定差三分八十七秒七十微平差二十一微六
十五纖立差一微四十一纖
以上為水星平立定三差之原
右五星皆以立差為秒平差為本定差為總五星各以段次
因秒木土金水四星併本惟火星較本各以積日而積五星
皆較總又各以積日乘之得各寔測之度分
五星積日皆以度率除周日得三百六十五度二十五分太
各以四分之一為象限惟火星用象限之一減象限為盈初
縮末限加象限為縮初盈末限其命度為日者為各取盈縮歷
乘除之便其寔積日之數即積度也
大統歷志卷三
