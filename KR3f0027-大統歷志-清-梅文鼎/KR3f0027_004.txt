大統歷志卷四
宣城梅文鼎撰
立成
既有法原則數可紀矣故立成次之立成云者依法以日月
五星盈縮遲疾之數預為排定以便推步取用也元志歷經
步七政盈縮遲疾皆有二術其一術以三差立算者即布立
成法也其又術云以其下盈縮分乘入限分萬約之以加其
下盈縮積者用立成法也而遺立成未載無從入算今依大
統歷通軌具錄之其目有四曰太陽盈縮曰太隂遲疾曰晝
夜刻曰五星盈縮(餘詳法原及推步二卷歷按元史至元十七年授時歷成十九年王恂卒時雖頒然立成之數尚皆未)
(有定稿郭守敬比類篇次整齊分秒裁為二卷而今欽天監本載嘉議大夫太史令臣王怐奉敕撰意者王先冇稿而郭卒成之者歟)
大統歷依授時算立成上
太陽冬至前後二象盈初縮末限(置八十七日下消息分六分五五六八内減初)
(日四分九三八六餘一分六一八二為寔八十七日為法除之得一八六為每日之差)
(置本限八十八度九九二二五加入盈積度二度四千一十四分恰合得九十一度三一六二五為周歲一象之)
(度)
太陽夏至前後二象縮初盈末限(置九十二日下消息分五分九二六六内減初日四分四)
(三六二餘一分四九四為寔九十二日為法除之得一六二為每日之差)
(置本限平行九十三度七一二二五減去縮積度二度四千一十四分亦恰合得九十一度三二六二五為周歲)
(一象之度)
布立成法(先依歷經盈縮招差各以其日平差立差求到每日盈縮積次以相挨兩日盈縮積相減餘為每日盈縮)
(加分以其日加分盈加縮減一度即每日日行度又以相挨兩日加分相減餘為每日消息分再置末日消息分以初日分減)
(之餘為寔求日日數為法法除寔即自然得每日消息之差也)
覆騐法(各以其日消息分減其日加分以加其日加分加其日加分亦即得先日加分也累積每日加分得其日盈縮)
(積以其日盈縮積减去先日加分亦即得先日盈縮積也各又法盈初置立差三十一縮初置立差二十七各六因之得消)
(息之差)
勿菴補求盈縮末日法(既有初入末之日其次朔弦望但以望策累減即得次朔望以弦策減之亦得)
(弦此法用之寫算尤妙歲既逓減訖乃取所得末日加其原列盈縮日即合半周則知不誤也丙寅十月)
高麗史歷志扵授時歷經後載有日行盈縮月行遲疾五星盈
縮立成俱同遂不細鈔惟盈縮立成後有語二條今錄於此
盈初縮末限以初日行分至八十八日計得九十一度四一
四二七此盈初冬至休初日行分自一日至後八十八日計
得九十一度三五三四二此縮末秋分
縮初盈末限以初日行分至九十三日計得九十一度五九八
七一七此縮初夏至休初日行分自一日至後九十三日計
得九十一度六四七二一此盈末春分
太隂限數遲疾度(十分定三子單分定二子十秒定一子單秒不定)
(置月平行一十三度三六八七五以每限日行分八百二十分為法乘之又以萬約之得數一度九六二三七五是為)
(每限月平行度也復置在位以各限損益分加减之如在疾歷則益者加之損者減之如在遲歷則益者减之損者加之)
(即各得每限月行遲疾度數也數止秒秒以下有零數不拘多少俱收為秒)(勿菴註)
(又法置小轉中一十三日七七七三以月平行度為法乘之得數一百八十四度一八五二七九三七五為寔以一百六)
(十八限為法除之得一度九六三四九四是為每限月平行度也復以各限損益分加减之即各得其限遲疾行度)
(也數止秒秒以下棄不用)(此法較親加减同)
布立成法(依歷經垜叠招差各以平差立差求到各限遲疾度次以相挨兩限遲疾度相减餘為每限損益分次各)
(以其限損益分加减每限月平行一度九六三四九四得為各限疾遲行度也秒以下數不用其加减法在疾益加損减)
(在遲反之其八十三四限另有變率求差之法)
勿菴補求限數法(以所得遲疾日及今與立成日率相比而取其日率相似而略少者用之即得所用限數)
(也不必以十二限二十分乘此法甚捷又免退一限减之煩丙寅十月初十日記)
欽天監秘本
遲疾行度之法度歌曰天根一度九分六三
三九七五齊(法曰先置天根之數)損益加減為分秒各限行度自然知(法曰)
(加者加入天根之内减者置天根之數减其損益分也)八十三限前皆益疾加遲減是端
的八十四限後皆損疾減遲加更莫疑
又加減差之法十百
大統歷志卷四
