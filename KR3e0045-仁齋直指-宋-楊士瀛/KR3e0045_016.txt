欽定四庫全書
仁齋直指卷十六宋楊士瀛撰
明朱崇正附遺
五疸
五疸論
濕與熱鬱蒸於脾面目肢體為之發黃此即疸也疸之
名有五發熱不渴身腫而汗汗如黃蘖汁者曰黃汗此
胃中蓄熱汗出浴水得之已食如飢但欲安卧小便如
黃蘖汁者曰黃疸此酒麫炙&KR1020;藴熱瘀滯得之食則腹
滿怫鬱眩暈心忪而不自安者曰榖疸此失飢大嚼遽
飽衝脾得之其或飲酒常多進食常少醖熱入水大醉
當風以致中心懊疼足脛腫滿是之謂酒疸大勞淫慾
大熱交接袵席未幾遽就浴室以致發熱惡寒小腹滿
急是之謂色疸五者雖不同其為黃則一自本自根未
有非熱非濕而能致病者也濕也熱也又豈無輕重之
别乎濕氣勝則如薰黃而晦熱氣勝則如橘黃而明蓋
脾主肌肉土色尚黃濕熱内蒸或重或輕不容揜於外矣
自其濕熱瘀而傷血此又為血證發黃何以明之疸證之
黃小便不利血證之黃則小便自利耳况夫脾受濕熱鬱
而不行亦有腹脹之候治法綱領大要疏導濕熱於大小
便之中人徒見茵陳湯五苓散黃連圓三黃圓輩隨試輒
效則目之以尋常不思單陽無隂病勢已極疸而不渴猶
可用工疸而復渴其或腹澎全濟者鮮甚則寸口無脈鼻出
冷氣與夫形如烟熏搖頭直視為心絶環口黧黑油汗發黃
為脾絶此皆倉扁所望而驚者也孰謂黑疸之能有瘳乎
脾與腎俱病為黑疸色疸一名女勞身黃額黑疸
脈緩大順弦急而堅逆已食如飢胃熱消榖
五疸證治
薑蜜湯諸疸通用或小便出血或小便如血用之皆效
蜜半盞薑錢拾片新汲水一碗煎服逐日常進兩服小
便漸白而疸遂瘥
桂枝黃耆湯治黃汗自出發熱身腫小便不利
白芍藥(壹兩半)辣桂甘草(炙各壹兩)
黃耆(炙貳兩)黃芩(半兩)
右剉散每服肆錢水盞半薑伍片棗叄枚煎服覆取
微汗未汗再服
必效散黃疸通用
葶藶子(隔紙炒)龍膽草山梔仁
山茵蔯黃芩(等分)
右麄末每服叄錢新水煎服
一清飲疸證發熱諸熱通用
柴胡(叁兩)赤伏苓(貳兩)桑白皮(製)
川芎(壹兩)甘草(炙半兩)
右剉每服叄錢薑棗煎服
茵蔯湯治濕熱瘀而發黃小便秘澁頭汗而渴(方見濕門)
五苓散疸證通用(方見飲水門)吞酒蒸黃連圓(方在後)治濕熱
發疸或煎茵蔯湯調下亦得
山茵蔯散治黃疸大小便秘澁
梔子(壹兩)茵蔯(壹兩)枳實(製㭍枚)
赤伏苓葶藶甘草(炙各壹分)
右剉每服叄錢薑叄片煎服
甘露飲(見積熱門)加山梔柴胡同煎吞黃連阿膠圓(方見嗽門)治
鬱熱發疸小便秘澁
柴胡甘草湯治熱疸
柴胡(壹兩)甘草(壹分剉細)白茅根(壹握)
右件以水貳椀煎㭍分時時服壹日盡
生髮方治疸
生髮燒灰存性為末新汲水調方寸匕日叄服
紅圓子治榖疸腹滿眩運怫鬱怔忪酒疸通用二陳
湯加縮砂煎下(並見瘧類)
辰砂妙香散治飲酒行事酒熱瘀於心經致成黃疸
伏苓伏神(去木)山藥(炒)
遠志(水浸去心酒炒)黃耆(炙各壹兩)人參
甘草(炙)北梗(各半兩)木香
辰砂(别研各叁錢)麝香(壹錢重)
右細末每服貳錢加辰砂少許用茵陳煎湯調下日
叄服
酒蒸黃連圓治酒疸
黃連去鬚淨肆兩略碎以酒洒醃壹宿日乾為末粟
米糊為圓桐子大每服叄肆拾圓以二陳湯加乾葛
茵蔯入薑棗煎送下
當歸白术湯治酒疸發黃心下飲結妨滿
伏苓(壹兩半)當歸黃芩
茵蔯(各半兩)白术枳殼(製)
甘草(炙)杏仁(去皮麩炒)前胡
乾葛(各壹兩)半夏(製叁分)
右剉散每服叄錢水盞半薑㭍片食前煎服凡酒疸
熱疸大便秘者可三黃湯(見積熱門)
六物湯治酒疸肚脹
蓽撥荆芥穗不蛀川練子(連皮核用)
生薑母軟烏梅甘草
右件等分於石臼中搗細用磁器盛以自已滿腹小
便去其首尾取中間小便浸藥兩重紗蓋露星壹宿
拂明飲其清汁續用車前子山茵蔯竹園荽煎湯乘
熱調五苓散服自覺黃水從小便出而肚不脹妙
土瓜方治酒疸熱疸土瓜𢷬取汁恁服
小兔絲子圓治色疸
兔絲子(伍兩洗酒浸叁宿研捏餅焙)石蓮肉(貳兩)
白伏苓(壹兩)山藥(壹兩留壹半打糊)
右為末山藥糊圓桐子大每伍拾圓用芎藭湯多加
伏苓煎湯下(方見血類)
四君子湯(加劑)治色疸
人參(壹兩)白伏苓(壹兩)白术(壹兩)
甘草(炙半兩)加黃耆(炙)白芍藥
白扁豆(製各壹兩)
右剉細每服叄錢薑伍片棗貳枚煎服
觧熱方
生車前草最治黃疸解諸熱淋研細井水調下
又方
車前子炒末之米飲調立止洞泄
附諸賢論
此事難知云色如重火黃乃濕病也一身盡痛色如橘
子黃乃黃病也一身不痛乾黃燥也小便自利四肢不
沉重渴而引飲者梔子蘖皮湯濕黃脾也小便不利四
肢沉重似渴不欲飲者大茵蔯湯若大便自利而黃者
茵蔯梔子黃連三物湯往來寒熱一身盡黃者小柴胡
加山梔子湯略例云内感傷寒勞役形體飲食失節中
州變寒之病生黃非傷壊之而得只用建中理中大建
中足矣不必用茵陳也
附諸方
茵蔯大黃湯治傷寒大熱發黃面目悉黃小便赤
茵蔯蒿梔子柴胡
栢皮黃芩升麻
大黃(炒各壹兩)龍膽草(半兩)
右為粗末每服伍錢水煎服
茵蔯五苓散(局方)治傷寒或伏暑發黃小便不利煩渴(方見
濕門)
加减五苓散(濟生方)治飲食伏暑鬱發為疸煩渴引飲小
便不利
茵蔯赤伏苓(去皮)猪苓(去皮)
白术澤瀉(各等分)
右㕮咀每服肆錢水壹盞薑伍片煎捌分温服不拘
時
葛根湯(濟生方)治酒疸
枳實(去白)梔子仁豆䜴(各壹兩)
甘草(炙半兩)葛根(貳兩)
右㕮咀每服肆錢水壹盞煎捌分温服不拘時
伏苓滲濕湯治黃疸寒熱嘔逆渴飲冷水身體面目俱
黃小便不利
白伏苓(伍分)茵蔯(陸分)猪苓
澤瀉黃連黃芩
梔子漢防己白术
蒼术陳皮青皮
枳實(麩炒各叁分)
右㕮咀每服水貳鍾煎至壹鍾去滓食前温服
小温中丸治疸又能去食積
蒼术川芎香附
神麯針砂(醋炒紅)
春加芎夏加苦參或黃連冬加吳茱萸或乾薑
大温中丸治食積與黃腫又可借為制肝燥脾之用脾
虛者以參术芍藥陳皮甘草作湯使
陳皮蒼术厚朴
三稜蓬术青皮(各伍兩)
香附(壹斤)甘草針砂(醋炒紅各貳兩)
右為末醋糊丸空心薑塩湯下午後飯食可酒下忌
大肉果菜
搐藥瓜蒂散(拔粹方)治黃疸遍身如金色累效
瓜蒂(貳錢)母丁香(壹錢)黍米(肆拾玖粒)
赤小豆(伍分)
右先將瓜蒂為末次入三味再碾至夜令病人先含
水壹口次將藥半字搐入鼻内待下或吐去水便睡
至半夜或次入取下黃水直候利水止即服黃連散
或茵蔯五苓散病輕者五日病重者半月見效
黃連散(拔粹方)治黃疸大小便秘澁臟腑壅熱
黃連(貳兩)川大黃(好酒拌炒貳兩)黃芩(去黑心)
炙甘草(各壹兩)
右為極細末每服貳錢食後温水調下日叄服
一方治黃腫及積滯浮腫
皂礬(半斤醋煮乾)膠棗仁(二斤煮去皮核)平胃散(肆兩)
右用棗搗爛入礬丸如梧桐子大以平胃散為衣每
服叄伍拾丸臨卧以温酒送下
針砂圓治黃病助脾去濕
用針砂不拘多少以水擂盡&KR0008;淘洗白色為妙就用
米醋於鐵銚内浸過壹指深炒乾再炒叄伍次候銚
内通紅方可取出又用陳粳米半升隔夜以水浸次
日漉起於臼内搗為粉就作成塊如鴨蛋大入釡中
煮如粉劑又以生熟相停再杵調粘為度却入百草
霜炒過壹兩半針砂貳兩半於粉内仍搗數百下為
丸如梧桐子大每服伍拾丸用五加皮牛膝根木瓜
浸酒吞下初服若泄瀉其病源去也
腎疸湯(東垣方)治腎疸目黃甚至渾身黃小便赤遺(方見秘澁
門)
一方治遍身黃不浮腫手足怠倦
針砂(用水擂净醋煮)陳皮(去白炒)蒼术(米泔水净焙乾)
青皮(去白炒各肆兩)青礬(炒令赤黑陸兩)飛羅麫(炒黃)
百草霜(炒)三稜(煨)莪术(煨各貳兩)
右為末麫糊丸如梧桐子每服叄拾丸米湯温酒任
下
綠礬丸治黃胖
針砂(貳兩炒醋汁)綠礬(肆兩薑汁煮)五倍子
神麯(各半斤)
右為末大棗半斤取肉為丸此方神效但愈後宜忌
食蕎麥母猪肉諸毒物若犯之即死余嘗見一人服
此藥後二年下因食所犯忽無故而就死
一方治黃胖
用明亮綠礬壹斤鍋内鎔化次下多年黃陳米肆升
慢火煮炒約壹時許烟盡為度攤於地上出火毒為
末另用蒼术壹斤貳兩米泔水浸壹晝夜刮淨剉晒
乾為末壹斤和前藥以陳米醋為丸如梧桐子大每
服㭍捌拾丸空心臨卧温酒送下陳米湯亦可忌糯
米麫生冷
一方
用絲瓜全者燒灰為末病因麫傷麫湯下因酒傷酒
調下
針灸法至陽一穴(在第七推下灸二七壯治渾身發黃榖疸酒疸黃汗心中痛女勞疸發熱)
脾俞二穴(在十一推下)胃俞二穴(在十二推下)膽俞(在十推下已上各開寸半)
百勞一穴(在第一推骨尖上)中脘一穴三里二穴(穴法見前)
諸淋
諸淋方論
諸淋所發皆腎虛而膀胱生熱也水火不交心腎氣鬱
遂使隂陽乖舛清濁相干蓄在下焦故膀胱裏急膏血
砂石從小便道出焉於是有欲出不出淋&KR0377;不斷之狀
甚者窒塞其間則令人悶絶矣大凡小腸有氣則小便
脹小腸有血則小便澁小腸有熱則小便痛痛者為血
淋不痛者為尿血敗精結者為沙精結散者為膏金石結
者為石揣本揆原各從其類也執劑之法並用流行滯
氣疎利小便清觧邪熱其於調平心火又三者之綱領
焉心清則小便自利心平則血不妄行最不可姑息用
補氣得補而愈脹血得補而愈澁熱得補而愈盛水竇
不行加之榖道閉遏未見其有能生者也雖然腎氣虚
弱囊中受寒亦有挾冷而小便淋澁者其狀先寒戰而
後溲便蓋冷氣與正氣交爭冷氣勝則寒戰而成淋正
氣勝則寒戰觧而得便溺也况又有胞系轉戾之不通
者乎是不可以無辯胞轉證候臍下急痛小便不通凡
強忍小便或尿急疾走或飽食忍尿飽食走馬忍尿入
房使水氣上逆氣廹於胞故屈戾而不得舒張也胞落即
殂
諸淋證治
消石散治諸淋
消石白者為細末每服貳錢血淋山梔仁煎湯調
下熱淋小便赤而淋&KR0377;臍下急痛新水調下或黃
芩煎湯下氣淋小腹脹滿尿後常有餘瀝木通煎
湯下石淋莖内痛割尿不能出尿中有沙石令人
悶絶此證將消石用抄紙隔炒紙焦為度再研細蜀
葵子叄拾粒打開煎湯下
二神散治諸淋急痛
黃色海金沙(㭍錢半)滑石(半兩)
右為細末每服貳錢半多用燈心木通麥門冬草新
水煎入蜜調下
五淋散治諸淋
赤伏苓赤芍藥山梔仁
生甘草(各叄分)當歸黃芩(各貳分)
右為細末每服貳錢半水壹盞煎至捌分空腹服或
以五苓散和之用竹園尿門冬草蔥頭燈心煎湯調
下
車前子散治諸淋小便痛不可忍
車前子(不炒半兩)淡竹葉荆芥穗
赤伏苓燈心(各貳錢半)
右件分作兩劑多用新汲水煎恁意服荆芥通竅
血餘散治諸血下(見血類)白茅花燈心各壹握新汲水煎
湯調下若血淋婦人髮更好加海金砂佐之切不可用
百草霜蓮蓬止澁之劑
黃芩一物湯治血淋熱痛
黃芩細剉新水煎通口服
八正散治熱淋(方見積熱門)
琥珀飲治尿血
琥珀為細末每服貳錢燈心壹握腦荷少許煎湯調
下
增味導赤散血淋尿血通用
生乾地黃(洗晒)木通黃芩
生甘草車前子(不炒)山梔仁
川芎赤芍藥(已上等分)
右件為末每服叄錢入竹葉拾葉薑叄片煎服
車前草方治小腸有熱血淋急痛
生車前草洗淨臼内搗細每服准壹盞許井水調濾
清汁食前服若沙石淋則以煆寒水石為末和之新水
調下
瞿麥湯血淋尿血通用
爛滑石赤芍藥瞿麥穗
車前子(不炒)赤伏苓石韋(去毛)
桑白皮(炒)阿膠(炒酥)黃芩
生乾地黃(洗焙)甘草(炙)白茅根(已上並等分晒乾)
右為細末每服貳錢入生髮燒灰壹錢沸湯調下如
無茅根止用茅花
海金散治血淋沙淋小便澁痛
黃爛浮石於草隂地為末每服貳錢生甘草煎湯調
下亦治小腸氣莖縮囊腫用木通燈心赤伏苓麥門
冬煎湯調下
五苓散治尿血(方見水飲門)内加辰砂少許用燈心壹握新
水煎湯調下
伏苓調血湯治酒麫過度房勞後小便下血
半赤伏苓(壹兩)赤芍藥川芎
半夏麯(各半兩)前胡柴胡
青皮枳殼北梗
桑白皮(炒)白茅根燈心
甘草(炙各貳錢半)
右剉細每服叄錢薑伍片蜜貳匙新水煎服
薑蜜湯治小便出血(方見疸門)加白茅根煎
甘豆湯治血淋諸淋小便痛不可忍(方具積熱門)
導赤圓治心腎氣鬱膀胱有熱小便淋痛及諸熱壅滯
生乾地黃(洗焙)木通(去節各貳兩)山梔仁(叁兩)
赤伏苓(壹兩半)赤芍藥滑石(各壹兩)
大黃(濕紙褁煨叁兩半)
右為末煉蜜圓桐子大每服貳拾圓食後煎導赤散
送下熟水亦得
秋石圓治濁氣干清精散而成膏淋黃赤白黯如肥膏
油蜜之狀
白伏苓(壹兩)桑螵蛸(蜜炙)鹿角膠(搗碎炒黃焦末之)
秋石(各半兩)
右末研和糕糊圓桐子大每服伍拾圓人參煎湯下
滑石散治沙石淋痛割
爛滑石爛石膏(各半兩)石韋(去毛)
瞿麥穗木通(去節)蜀葵子(各叁錢)
右細末每服貳錢半用葱頭貳片燈心壹握新水壹
大盞蜜貳匙煎湯調下
鵬砂散治沙石淋急痛
鵬砂(細研)琥珀赤伏苓
蜀葵子陳橘皮(不去白等分)
右末每服貳錢半用葱頭貳片去心麥門冬貳拾壹
粒蜜貳匙新水煎取清汁調下或菉豆水浸和皮研
清汁調下
木香湯治冷氣凝滯小便淋澁作痛身體冷清
木香木通㯽榔
舶上茴香(焙)當歸赤芍藥
青皮(去白)澤瀉辣桂
橘紅甘草(炙)
右剉散每服叄錢薑五片煎服
沙石淋方
黑豆(壹百貳拾粒)粉草(壹寸生剉)
右以新水煎乘熱入滑石末壹錢調和空腹服
附諸方
琥珀散(宣明方)治五淋沙石淋
滑石琥珀(各壹兩)木通
當歸木香鬱金
萹竹(各半兩)
右為末每服伍錢以蘆葦葉煎湯空心調服如無蘆
葦葉以竹葉煎湯送下
參苓琥珀湯治淋莖中痛不可忍相引脇下痛
人參(伍分)伏苓(肆分)川練子(炒壹錢)
琥珀(叁分)生甘草(壹錢)玄胡索(㭍分)
澤瀉柴胡當歸梢
加青皮黃栢(各叁分)
右作壹服水壹鍾半煎至㭍分空心温服
石葦散治婦人小便卒淋澁
石葦黃芩木通
榆栢皮瞿子瞿麥穗
甘草(各等分)
右㕮咀每服捌錢水壹鍾半薑叄片煎至捌分去滓
食前服
五淋散治膀胱有熱水道不通淋瀝不宣臍腹急痛或
尿如豆汁便如沙石淋膏尿血並宜服
山茵蔯(貳兩去梗)淡竹葉(肆兩)木通(去節)
滑石甘草(炙各陸兩)山梔仁(炒拾肆兩)
赤伏苓(去皮)赤芍藥(各半斤)
右㕮咀每服叄錢水壹鍾煎服(一方加當歸除木通滑石)
地膚子散(濟生方)治諸病後體虚觸熱熱結下焦遂成淋
病小便赤澁數起少出
猪苓地膚子知母
黃芩海藻通草
瞿麥枳實(炒)升麻
葵子
右㕮咀每半兩水煎入薑
丹溪方治氣虛而淋者
八物湯加黃茋虎杖甘草煎湯服諸藥中可加牛膝
老人虛寒者八味丸或六味地黃丸為要藥
清心蓮子飲(和濟方)治上盛下虛心火炎上口苦咽乾煩
渴微熱小便赤澁或欲成淋並皆治之(方見漏濁門)
八味丸
六味地黃丸(並見虚勞門)
針灸法隂谷二穴(在膫内轉骨後大筋下小筋上按之有動脉是穴灸二七壯治小便淋閉
作痛隂囊腫痒)三隂交二穴(在踝上三寸按之有動脉是穴治小便淋閉不通七般疝氣)
仁齋直指卷十六
