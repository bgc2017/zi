欽定四庫全書
仁齋直指卷二十三宋楊士瀛撰
明朱崇正附遺
腸癰
腸癰論
癰發於外人可得見者猶為危急之疾而况隐伏腸間
痛無定處人不可得而見者乎盖癰疽五發在外則為
發背發腦發眉發鬚發頥在内則為腸癰心癰腎癰肺
癰臍癰等患治之得法尚庶幾焉一着少差枰碁去矣
何則腸癰為病身皮甲錯腹皮緊急如腫之狀而按之
濡體無閧熱腹無積聚者此積隂冷之所致也當以温
藥調之發熱無汗洒淅惡寒小腹腫強而按之痛小便
澁數其候如淋者此内結熱之所致也當以凉劑利之
其脉遲緊膿未成者可下其脉洪數膿已成者不可下
甚者腹肚脹大轉側聞有水聲或遶臍生瘡膿汁穿出
或臍中常常出膿或大便屢下膿血凡此皆為惡證其
間寒熱氣急煩渴驚悸嘔惡唾膿咳嗽痰涎自汗自利
如尋常發癰之狀亦類有此婦人尤多得之但恐世俗
不識其證耳抑余聞焉内經有曰息貴病有人得之二
三年遍身微腫其後大腸與臍俱出膿血遂至不救此
亦腸癰類也又可不審思而明辨之乎
腸癰證治
牡丹散治腸癰冷證腹濡而痛時時利膿
人參牡丹皮白伏苓
天麻黃耆木香
當歸川芎辣桂
桃仁(浸去皮炒各三分)白芷薏苡仁
甘草(炙各二分)
右末每服三錢井水煎食前服
木通散治腸癰熱證腹痛而強發熱惡寒小便似淋濃
未成者用此
木通薏苡仁葶藶(炒)
甘草(炙)川升麻北梗
桃仁(侵去皮炒)赤伏苓牡丹皮(各一兩)
生乾地黃甜瓜子敗醬
赤芍藥(各一兩半)大黃(半兩)朴消(一分)
右剉為散每服三錢井水一盞半薑五片煎服
四聖散治腸癰癰疽便毒神效
生黃瓜蔞(一枚去皮)粉草末(四錢)沒藥末(三錢)
乳香末(一錢)
右件用好紅酒二大椀慢火煎至一椀分作兩服兩
日服盡大便順導惡物妙若乾瓜蔞則用兩枚
薏苡湯治腸癰冷熱證通用(方見血類)加北梗甘草煎服
究原排膿内補散治腸癰冷證及癰疽等患
人參當歸川芎
厚朴(薑製)防風北梗(焙)
白芷辣桂黃耆(炙)
甘草(炙)白伏苓(等分)
右為末每服三錢温酒調下如不飲酒南木香煎湯
下諸癰熱證黃瓜蔞煎湯下
雲母膏治内外一切癰腫結毒冷熱證通用藥料四十
件(修製法度詳見和劑方)每服一錢圓如梧桐子大冷證以酒送
下熱證甘草煎湯送下又肺癰胷膈間隐痛而咯膿
血鯹氣上衝濃煎北梗甘草湯送下服畢皆就枕
蠟礬丸治諸癰腫毒痔瘻惡瘡(方見痔門)
燒棗散治腸癰
乾棗(連核燒存性)川百藥煎(研細等用)
右為末每服一錢米飲調下
附諸方
秘傳薏苡仁湯治腸癰腹中&KR0146;痛煩毒不安或脹滿不
食小便澁婦人産後虚熱多有此病縱非是癰證疑
似間便可服
薏苡仁(五錢)牡丹皮桃仁(去皮尖炒各三錢)
瓜仁(四錢)
右㕮咀分二貼每貼水二盞煎八分去滓温服
一方治肚癰便癰
牽牛末(一兩)大黃(半兩)牛旁子(二錢半)
補骨脂(一錢二分半)
右為細末冷蜜水調空心服每二錢加芒硝妙
牡丹湯治腸癰小便腫否按之即痛如淋或小便自調
時時發熱自汗出復惡寒其脉遲緊者膿未成可下
之當有血洪數者膿已成不可下
大黃(蒸)桃仁(去皮尖各五錢)牡丹(一錢一字)
瓜蔞實(三錢)芒硝(三錢三分包)
右㕮咀作一服煎去滓入芒硝再煎沸頻服未效再
服敗毒散(方見傷寒門)
神效托裏散(和劑方)治癰疽發背腸癰奶癰無名毒腫毒
作疼痛增寒壯熱類若傷寒不問老幼虚人並治之
忍冬草(去梗)黃耆(各五兩去蘆)當歸(八兩二錢)
甘草(炙八錢)
右為細末每服二錢酒一盞半煎至一盞病上食後
病下食前少頃再進滓外傅未成内消已成即潰也
一方治腹内癰腫
大黃(一兩取末四錢半)破故紙(一兩取末二錢)牛旁子(一兩取末一錢)
牽牛(一兩取末二錢半)
右和作二服蜜水調空心服以利為度
丹溪云
大腸有痰積死血流注用桃仁承氣湯加連翹秦芁
近肛門破入風者難治防風之類
桃仁承氣湯(方見血門)
腸風
腸風論
腸胃不虚邪氣無從而入人惟坐卧風濕醉飽房勞生
冷停寒酒麫積熱以致榮血失道滲入大腸此腸風臟
毒之所由作也挾熱下血清而色鮮腹中有痛挾冷下
血濁而色黯腹内略疼清則為腸風濁則為臟毒有先
便而後血者其來也遠有先血而後便者其來也近世
俗糞前糞後之說非也治法大要先當解散腸胃風邪
熱者與敗毒散冷者與不換金正氣散風邪既去然後
隨其冷熱而對治之或曰血遇熱則行止血多有凉藥
如地榆散蘖皮湯黃連阿膠丸酒蒸黃連丸輩施之熱
證固當然爾其或陽虚隂走正氣不得歸元則用木香
理中湯附子理中湯震靈丹黑錫丹輩如之何而廢之
要之芎歸湯一劑又調血之上品熱者如伏苓槐花冷
者加伏苓木香此則自根自本之論也雖然精氣血氣
生於榖氣靖惟大腸下血大抵以胃藥收功真料四君
子湯參苓白术散以枳殼散小烏沉湯和之胃氣一回
血自循於經絡矣抑猶有說焉腸風之與虫痔特介乎
毫芒之間腸風之血自腸中來虫痔之血肛門邊傍别
一小竅射如血線是也迨夫肛門既脱腐血浸淫於其
間則俱化為虫蠧蝕腸口滴血淋漓自此又不能約而
收之矣善調理者尤當以蕪荑艾葉苦練根輩為之化
虫血屬於心雖曰川芎當歸主血當以伏苓伏神佐
之前輩止血亦不用甘草但增棗入藥用
腸風證治
敗毒散不換金正氣散(方並見寒類)
地榆散治腸風熱證下血
地榆黃連茜根
黃芩伏神(各半兩)梔子仁(一分)
右麄末每服三錢薤白五寸同煎服又蘖皮湯(方見瀉類
通用)
酒蒸黃連圓(方見疸門)黃連阿膠丸(方見嗽門)伏苓伏神煎湯下
治諸下血腹痛痛即是血多服為佳附子理中湯(方見寒類)
理中湯(方見瀉類)内加木香治虚冷腸風芎歸湯(方見血類)熱
證加伏苓槐花冷證加伏苓木香
小烏沉湯
香附(杵去皮毛焙二兩)天台烏藥(去心一兩)甘草(炒一分)
右為末每一錢鹽點服枳殼散正方不用加藥參苓
白术散(方並見虚勞門)四君子湯(疽門)四件夾和薑棗煎服治
諸下血
烏荆圓治腸風下血諸風抽攣
川烏頭(一兩炮去皮)荆芥穗(二兩)
右為末醋麺糊圓如桐子大每服二十圓枳殼散下
不換金正氣散加川芎當歸同煎吞白圓子(方見身疼門)治
腸風及便血妙
四君子湯加製白扁豆黃耆治腸風五痔下血痿黃乏
力
猪臟圓治大人小兒大便下血日久多食易飢腹不痛
裏不急名曰野雞先用海螵蛸炙黃去皮取白者為末
以木賊草煎湯調下服之三日後用淨黃連二兩剉碎
嫩猪臟二尺去肥以黃連塞滿猪臟繫兩頭煑十分爛
研細添糕糊圓如桐子大每服三五十圓米飲下
橄㰖散治腸風臟毒久不止
橄㰖核於燈燭上燒存性研為末每服二錢用陳米
飲食前調下
蒜連圓一名金屑萬應丸治腸風臟毒(方見血類)法製香
附方并黑散子治腸風臟毒(方見血門類)
黑玉丹治腸風痔瘻等疾
棕䕡頭髮(以皂角水洗淨各二兩)
刺蝟皮槐角(各三兩)牛角髓(四兩已上並燒存性)
生油麻雷圓(各一兩)苦練根(一兩一分)
乳香(半兩)麝香(二錢)猪蹄甲(四十九箇燒)
榼藤子(炒香一兩一分)
右為末酒麺糊圓桐子大每服五十圓食前米飲下
腸風黑散治腸風下血腹痛
敗棕頭髮木饅頭
木賊(各燒存性)槐角(炒)枳殼(製各一分)
甘草(炒焦)烏梅肉(炒各半分)
右為末每服二錢陳米飲乘熱調下
木賊散治腸風下血
木賊(去節炒一兩)木饅頭(炒)枳殼(製)
槐角(炒)茯苓荆芥(各半兩)
右為末每二錢濃煎棗湯調下
槐角圓治傷風瀉血脱肛
槐角(一兩)防風地榆
當歸枳殼(製)木賊
茯神(各半兩)
右末酒麫糊圓桐子大每服三十圓米飲下
真人飬臟湯(方見瀉類)加生槐花治腸風冷熱不調下血
黑聖散治腸風臟毒痔瘻及諸下血
當歸川芎茯苓
地榆槐花(焙)敗棕
艾葉(燒存性)百草霜
右件等分為末每服二錢食前陳米飲調下
鯽魚方治腸風血痔及下痢膿血
大活鯽魚一箇不去鱗肚下穿一孔去其腸穢入透
明白礬一塊如金橘大以敗棕皮重包外用厚紙褁
先煨令香熟去紙於熨斗内燒帶生存性為末每服
一錢空心温米飲調下
震靈丹(方見瀉類)玉華白丹(方見痢類)治臟腑虚損大腸不收久
作腸風下血二藥夾用煎不換金正氣散加川芎空心
嚥下
黃龍圓治傷酒臟毒及暑瀉熱瀉
黃連淨八兩用酒一大升煑乾研細水麫糊為圓如
桐子大每服四五十圓陳米飲湯下
消風散治腸風米飲調下吞烏荆圓酒蒸黃連圓隨意
(方見頭風門)
腸風久血方
吳茱萸(淨半兩盪七次炒過)黃連(去鬚七錢)
右為末陳米糊圓桐子大每服五十圓陳米飲下食
前服
又方
茅花敗荷葉敗棕(各半兩燒存性)
香附(杵淨一兩炒鹽和一半炒焦一半略炒)
右為末食前米飲調下二錢
腸風方
香附(一兩製)枳殼(三分)當歸
川芎(各半兩)槐花(炒)甘草(炙各一分)
右為麄末每服三錢新水一盞半薑棗煎食前服
附諸方
加减四物湯治腸風下血不止
側栢葉生地黃當歸(酒浸去蘆)
川芎(各一兩)枳殼(去白炒)荆芥穗
槐花(炒)甘草(炙各半兩)
右㕮咀每服四錢水一鍾薑三片烏梅少許同煎空
心温服
腸風黑散(和劑方)治腸風下血或在糞前後並皆治之
荆芥(二兩)亂髮槐花
槐角(各一兩燒)甘草(炙)蝟皮(炒各兩半)
枳殼(去白二兩炒一兩)
右將所燒藥同入甆瓶内鹽泥固濟燒存三分性出
火毒同甘草枳殼搗羅為末每服三錢水一鍾煎七
分空心服
結隂丹(拔粹方)治腸風下血臟毒下血諸大便血疾
枳殼(去穰麸炒)葳靈仙黃耆
陳皮(去白)椿根白皮何首烏
荆芥穗(各半兩)
右為末酒糊丸如梧子大每服五七十丸陳米飲入
醋少許煎過要放温水送下
黃連貫衆散(張子和方)治腸風下血
黃連雞冠花貫衆
大黃烏梅肉枳殼
荆芥(各一兩)甘草(炙七錢五分)
右為末每服二錢温米飲下食前
一方治臟毒下血
用黃連四兩酒浸春秋五日夏三日冬七日晒乾為
末以烏梅肉六兩同搗為膏丸如梧子大每二三十
丸空心白湯下
一方治腸風下血
滑石當歸生芐
黃芩蒼术(各等分)
右以水煎服或以蒼术生芐不犯鐵器為末丸服
一方治腸風臟毒
用茄蒂燒灰存性為末米飲調下二錢小兒服半錢
諸痔
諸痔論
臟腑本虚外傷風濕内藴熱毒醉飽交接多慾自戕以
故氣血下墜結聚肛門宿滯不散而衝突為痔也肛邊
發露肉珠狀如鼠乳時時滴潰膿血曰牡痔肛邊生瘡
腫痛突出一枚數日膿潰即散曰牝痔腸口顆顆發㿔
且痛且癢出血淋瀝曰脉痔腸内結核有血寒熱往來
登溷脱肛曰腸痔若血痔則每遇大便清血隨下而不
止若酒痔則每遇飲酒發動瘡腫而血流若氣痔則憂
恐鬱怒適臨乎前立見腫痛大便艱難強力則肛出而
不收矣此諸痔之外證然也治法總要大抵以解熱調
血順氣先之蓋熱則血傷血傷則經滯經滯則氣不運
行氣與血俱滯乘虚而墜入大腸此其所以為痔也諸
痔出血肛門間别有小竅下如血線不與便物共道痔
久不愈必至穿穴瘡口不合漏無已時此則變而為瘻
矣前乎治法之外抑猶有說焉腸風臟毒之與痔瘻同
出而異名也歲積月累淫蝕腸頭濕爛可畏此果何物
致然哉虫是也其間執劑乂當為之化虫不然古書何
以謂之虫痔氣血下墜衝突為痔既不能坐又不容
行立行立則愈墜矣惟高枕偃仰心平氣定其腫自收
諸痔證治
清心湯素問云諸痛癢瘡皆屬於心心主血熱諸痔受
病之源也此藥主之
黃連(淨一兩)茯神(去木)微赤茯苓(各半兩)
右為末煉蜜圓如桐子大每服一百圓食前米飲下
患痔只是喫白米稀粥䟽其腸胃
黃連阿膠圓治諸痔解熱調血(方見嗽門)用枳殼散送下(方見
虛勞門)或黑豆煎湯下解裏熱先用此追風毒剉散治
諸痔藴熱腫痛大便不通加枳殼煎(方見脚氣門)
清凉飲治諸痔熱證大便秘結
當歸赤芍藥甘草(炙)
大黃(米丄蒸晒等分)
右為粗末每服二錢新水煎服
五痔散治諸痔不問冷熱内外
鱉甲(醋浸炙焦)蝟皮(剉碎炒焦)猪甲(剉碎炒焦)
蜂房(炒各半兩)蛇皮(一條燒並各存性)
右為末入麝少許每服一錢半食前米飲調下
聖圓子諸痔通用
榼籐子(重一兩者三箇去穰酥炙)猪牙皂角(二兩醋炙)
蝟皮(一箇炙令焦)大皂莢刺(二兩燒各存性用)
没藥(别硏)槐角(各三分)麝(少許)
右為末酒麫稀糊圓桐子大每服三十圓枳殼散送下
雞峯烏金散治痔漏
穿山甲刺蝟皮黃牛角心(各碎炒黃)
猪牙皂角槐子皂莢刺
枳殼貫衆阿膠(各等分再夾和)
牛角蝟皮山甲(同炒黑)
右為末每服一錢半用胡桃肉研爛併調酒食前服
大腸有熱荆芥泡湯調下漏血不止當歸煎湯調下
槐角圓治諸痔及腸風下血脱肛
槐角(去梗一兩)防風地榆
當歸枳殼(麸炒)黃芩(各半兩)
右為末酒麫稀糊圓梧桐子大每服三十圓米飲下
蝟皮圓治諸痔出血裏急疼痛
槐花(微炒)艾葉(炒黃)枳殼(製)
地榆當歸川芎
黃耆白芍藥白礬(煆)
貫衆(各半兩)蝟皮(一兩炙焦)頭髮(燒三錢各存性)
猪後蹄垂甲(十枚炙焦)盈尺皂角(一錠去弦核醋炙黃)
右為細末煉蜜圓桐子大每服五十圓食前米飲下
收痔圓諸痔通用
透明阿膠(炒酥)黃連(淨)貫衆(各半兩)
盈尺皂角(去弦核醋炙焦)蝟皮(炙焦)
蜂房(炒焦)蛇皮(略炒)皂角刺(略炒)
穿山甲(插入熱火灰中令焦)猪後蹄垂甲(燒已上各存性)
當歸川芎槐花(並用二錢半)
右為末米醋煑麫糊圓桐子大每服七十圓調氣用
枳殼散下消血熱荆芥煎湯下食前服
蠟礬圓治諸痔諸癰惡瘡便毒
明白礬煆為末鎔蠟圓桐子大每服七圓温熟水下
猪甲散治諸痔
猪後蹄垂甲(不拘多少燒存性)
右為末陳米飲調二錢空心服
青蛙圓治諸痔
青色蛙(長脚者取一箇燒存性)
右為末雪糕圓桐子大每服十五圓空心先喫飯二匙次
以胡桃肉切細煎湯調枳殼散送下若産婦發痔裏急
作疼用黑豆一百粒陳米一合夾煎湯下亦先喫飯二匙
穿山甲散治痔肛邊生鼠乳或成瘡痛
穿山甲(横取後叚尾根盡處一兩炙焦存性)鱉甲(半兩酒炙酥)
麝(半錢細研)
右為末每服一錢半用䗶茶半匙夹和沸湯調下防
風煎調亦得留滓傅痔又方單用穿山甲
地榆散治痔生瘡腫痛
地榆黃耆枳殼
㯽榔川芎黃芩
赤芍藥槐花羌活(各半兩)
白歛蜂房(炒焦)甘草(炙各一分)
右剉每服三錢新水煎服
皂刺圓治痔痛而復癢
皂莢刺(二兩燒煙盡存性)防風
槐花(各三分)蛇床白礬(煆)
白蒺䔧(炒去刺)枳殼(製)羌活(各半兩)
蜂房(炒焦)五倍子(各一分)
右為末醋調菉豆粉為糊圓如小豆大每服五十圓以
苦練根煎湯下仍用童子熱尿入白礬末澆洗肛門
皂角煎圓治内痔腸頭裏面生核寒熱往來
滿尺皂角(三錠去弦核醋炙)刺蝟皮(一兩炙黃)
白礬(煆一兩)猪後蹄垂甲(十枚燒存性)
桃仁(浸去皮尖)川芎北梗
甘葶藶(炒焦各半兩)薏苡白芷
右為末煉蜜圓如桐子大每五十圓桑白皮煎湯下
仍以藩籬草根煎湯熏洗
芎歸圓治痔下血不止
川芎當歸黃耆
神麯(炒)地榆槐花(微炒各半兩)
阿膠(炒酥)荆芥穗木賊
頭髮(燒存性各一分)
右末煉蜜圓桐子大每服五十圓食前米飲下
乾葛湯治酒痔
白乾葛枳殼(炒)半夏(製)
伏苓生乾地黃杏仁(各半兩)
黃芩甘草(各一分)
右剉碎每服三錢黑豆百粒薑五片白梅一箇煎服
橘皮湯治氣痔
橘皮枳殼(炒)川芎
槐花(炒各半兩)㯽榔木香
桃仁(浸去皮尖)紫蘇莖葉香附
甘草(炙各二錢半)
右剉每三錢薑棗煎服
代赭石圓治痔變為瘻膿血不止
代赭石(煆醋淬研)磁石(煑米醋數沸蘸七次硏)白礬(煆)
牡蠣灰龍骨(研)蝟皮(炙焦)
皂莢刺(燒)猪後蹄垂甲(燒各存性)赤石脂
川椒(焙)木賊蜂房(炒)
右件等分細末神麯糊圓小豆大每服五十圓食前艾
并生薑煎湯下漏血處以熟艾揉和血竭塞日三換
荆枳湯治氣滯發痔
荆芥穗枳殼(炒)槐花
香附紫蘇莖葉甘草(炙等分)
右為末每服二錢米湯調下
芎歸湯(方具載血類)加伏苓槐花微炒治産婦諸痔
傅痔方治腸口熱腫朴消二錢鵬砂半錢末之乾摻又大
黃滑石等分末之井水調傅又朴硝五倍子等末傅之
止血方
明血竭末傅之通用方猪後蹄垂甲燒灰傅又
水浸熊膽汁以筆傅又鴨觜青膽礬煆為末用清
蜜調筆傅可以消脱又雞子一箇煮熟去黃取白
切焙明礬煆白歛各一錢同末傅有孔用紙撚蘸入
熏洗方
槐花荆芥枳殼艾葉水煎入白礬熏洗又木鱉七枚
取仁硏土礬末二錢少水煎熏兩三次又藩籬草根
煎湯先熏後洗藩籬花似小芙蓉又蝟皮三指許艾
葉一團如燒香法置長桶中坐熏三次凡痔發於肛内
者湏用熏洗若腸口腫熱朴硝末新汲水調常常淋之
治諸痔方凡痔皆因酒麫炙煿蓄熱傷血惡血結聚於
下焦不得䟽通於是下墜而為痔患痔之人下部留蓄
血熱多致大小便不通小腹結急纔得一通又復閉塞
且有潄水之證此下焦留蓄血熱明矣其下焦蓄血亦
以尺脉洪盛見之合用逐瘀湯主治須得大小便通快
患處即以明白礬泡湯温洗仍以葱湯再沃次用桐殼
灰穿山甲尾閭炙焦地膽去翅足秫米炒各一分為細
末入膽礬少許研和酒調以筆蘸傅少頃痛来以葱湯
沃去凖一時許前藥又增些膽礬若痛又以葱湯沃之
又等一時藥中又增些膽礬並如前法一日三次用前
藥其膽礬又以漸加多於第一日矣後日三次用煎藥
其膽礬又以漸加多於第二日矣痛則沃之以葱湯三
日以還更不用藥只是明礬泡湯與白湯相間淋洗日
三四次十餘日自然成痂如柿乾之狀無膽礬以綠礬
代之
逐瘀湯通利大小便取下黑物
川芎白芷生乾地黃
赤芍藥五靈脂枳殼(製)
阿膠(炒)蓬莪术茯苓
茯神木通生甘草(各一分)
實大黃(生用)桃仁(盪去皮焙各一分半)
右剉散每三錢井水一椀薑三片蜜三匙煎服以利
為度瘀血作痛通用
治痔五聖丹
䧺黃葉子雌黃朴硝
綠礬明白礬(各半兩)
右件各别磕碎以銀窩一入䧺黃二入雌黃三入朴
硝四入綠礬五入白礬圓瓦片盖定炭火煆一日夜
看青煙出盡有紅煙上方好候冷取出紙襯頓地上
用盆盖出火毒一日夜入乳香沒藥末各一錢同研
極細每抄一匙煎甘草湯調傅外用雞羽掃藥末盖
之日二次夜一次自然乾硬而脱逐日須用葱白煎
湯入朴硝温洗軟帛拭乾然後傅藥治痔猪膽膏
猪膽七枚各取汁以建盞盛炭火熬成膏用單紙攤
傅湏先用槐根取白皮煎湯温洗然後傅藥
熏痔方
五倍子日乾如燒香法置長桶内坐燻患處自然收
縮
治痔方
紫荆皮新水煎食前服又方白芷末用米飲調食
前服又方赤蜈蚣焙乾為末入腦以津唾調傅青
紗上貼或朴硝末摻亦得又方五倍子焙黃剉碎
每用一兩井水三大椀煎乘熱熏先拭乾爛石膏燒
紅椀覆地出毒細末傅
附諸方
乾葛湯治每遇飲酒發動痔瘡腫痛而流血
乾葛枳殼(炒)半夏
茯苓生苄杏仁(各半兩)
黃芩甘草(炙各二錢半)
右剉每服三錢黑豆一百粒薑三片白梅一箇水煎
服
橘皮丸治因憂思恐怒適臨於前痔瘡發作腫痛大便
難強努則肛出幷皆治之
橘皮枳殼(炒)川芎
槐花(炒各半兩)㯽榔木香
桃仁(炒去皮)紫蘇莖葉香附
甘草(炙各二錢半)
右剉每服三錢薑棗煎服
地黃丸治五痔滋隂必用之
地黃(酒蒸熟一兩六錢)槐花(炒)黃栢(炒)
杜仲(炒)白芷(各一兩)山藥
山茱萸(取肉)獨活(各八錢)澤瀉
牡丹皮(各六錢)茯苓(六錢)黃耆(一兩半)
白附子(二錢)
右為末煉蜜丸如梧子大每服五十丸空心米湯服
下
五灰散(三因方)治五種痔瘡不問内外並宜服之
鱉甲(治牡痔)蝟皮(治牡痔)蜂房(冶脉痔)
蛇螁(治氣痔)猪左足懸蹄甲(治腸庤各等分)
右燒存性隨證倍用一分為末井花水調二錢空心
臨臥時服之
一方治熱痔疼痛不可忍者
用鮮枸把根數莖杵爛煎湯熏洗其痛立止
四物湯(方見虛勞門)
解毒湯(方見積熱門)
灸法用大蒜一片頭垢捻成餅子先安頭垢餅於痔上
外安蒜艾灸之
便毒
便毒論
腎為作強之官所藏者志也男女大慾不能以直遂其
志故敗精搏血留聚中途而結為便毒矣夫人脚腿與
小腹合縫之間精氣所出之道路也或觸景而動心或
夢泄而不泄既不得偶合隂陽又不能忘情息念精與
血交滯其不為腫結也幾希便毒處所上不在腹下不
在腿介乎兩者之中是也嘗怪世俗無知纔覺有便毒
證狀必以為熱氣所攻每每薄衣露足遂使寒邪乘之
熱氣轉不得散日復一日敗精宿血愈聚而愈結焉不
思一身宗筋上絡於舌本下聚於隂器筋得寒則急急
則縮甚至傴僂而不獲伸於斯時也百藥並陳亦難責
效况復從事於寒凉者乎治法散寒利熱泄其腎邪活
其血脉是為捷徑外此老人氣滯亦或有之
便毒證治
雙解散治便毒内藴熱氣外挾寒邪精血交滯腫結疼
痛
辣桂川大黃(生)白芍藥
澤瀉牽牛(炒取末)桃仁(去皮炒乾各一分)
甘草(半分)
右為粗末每服三錢薑五片食前煎服日兩服先小
便快熱從小便出後大便利皆是稠毒
連翹湯治便毒腫結
連翹獨活川升麻
射干木通桑寄生
赤茯苓甘草(炙各七錢半)大黃(生用)
木香乳香沉香(各半兩)
右剉細每服三錢慢火煎服
復元通氣散便毒初發用此方
穿山甲(酒浸炙焦二兩)天花粉(酒浸一宿焙)白芷
舶上茴香(炒)白牽牛末(炒)延胡索(擦去皮)
南木香當歸甘草(炙各一兩)
青木香(半兩)
右為細末每服二錢温酒調食前服不飲酒南木香
煎湯下
退毒飲治便毒腫結
穿山甲(半兩蘸法醋炙焦)木猪苓(三錢法醋微炙)
右為末每服二錢食前老酒調下次以法醋煮肥皂
研膏𫝊之妙
五苓散疎利小便以泄敗精(方見飲水門)用葱二莖煎湯調
下追風毒剉散治便毒熱證大便秘結(方見脚氣門)又清
凉飲通用(方見痔門)和劑流氣飲治便毒大便不通加生
大黃食前服(方見脹滿門)究原排膿内補散便毒已消常
服之(方見腸癰門)潰處以白斂白及沒藥乳香血竭為末傅
之蠟礬圓治腫核痔漏諸癰(方見痔門)四聖散治便毒癰
疽腸癰神效(方見腸癰門)
傅方治便毒腫痛
䧺黃乳香(各二錢半重)黃栢(一錢)
右為細末分作兩服以新水調傅自平
皂角膏治癰疽便毒等
皂角一條長尺以上者槌碎法醋煮爛研成膏傅之
屢效
膠方便毒初發
水膠用水溶開塗傅若便毒已大而軟則用魚鰾膠
於熱湯中煮軟乘熱研爛傅之或要換藥以熱湯洗
去
蕉葉方治便毒
蕉弓葉乾者焙焦為末法醋生薑自然汁等分調傅
又方
紫背草研醋調傅
附諸方
秘傳蟬退散治便毒初起疼痛服之神效
蟬退(去土並頭足)楓由蟲(炙死各二錢)蜈蚣(三條燒存性)
䧺黃(三分)
右件共為細末分三服用好酒煎一二沸食前服忌
食諸熱毒物
秘傳獨聖散治一切便毒連連作痛更不腫起名曰隂
毒服之立應
取活蜈蚣一二條用炭火燒存性為末用好酒調
服食前下
雙解散治便毒内藴熱氣外挾寒邪精血交錯腫結疼
痛
辣桂大黃白芍藥
澤瀉牽牛(炒搗研)桃仁(去皮各二錢半)甘草(五分)乾薑(一錢)
右㕮咀分二貼每服用水二盞煎七分食前服
一方治便毒初發以生薑一大塊米醋一合以薑蘸醋磨取千步峰泥敷之即散(千步峯泥地上人經行日久其泥突起者是)
附疳瘡方
秘傳鳳凰衣散治疳瘡腫痛神效
鳳凰衣(即包雞子壳内衣是也不以多少)輕粉
冰片(各少許)
右為極細末傅患處效
麝香輕粉散治血疳隂蝕臁瘡耳疳一切惡瘡
輕粉麝香(各五分)乳香
沒藥明礬(各一兩)
右為細末乾貼
一方治下疳瘡
蜜陀僧黃連黃栢
輕粉(各等分)
右為細末以鹽艾湯沃洗乾摻
附妬精瘡方
津調散治妬精瘡膿汁淋漓臭爛
黃連欵花(等分)
右為末以地骨皮蛇床子煎湯洗絹帛挹乾津調藥敷
歌曰
隂瘡痒痛黃汁注輕粉石膏濕乾傅
不然細研生白礬冷水洗之根亦去
又
臘茶五倍末同調摻傅隂瘡便可消
更有一般官局藥水銀和粉玉龍膏
又
婦人交接妬精瘡地龍蛇床作洗湯
細研黃連欵冬末唾津調傅是良方
仁齋直指卷二十三
