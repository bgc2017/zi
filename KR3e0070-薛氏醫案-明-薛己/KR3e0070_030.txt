薛氏醫案卷三十
明薛已訂
婦人良方
婦人熱勞論第一
婦人熱勞由心肺壅熱傷於氣血以致心神煩躁頰赤
頭疼眼澁唇乾口舌生瘡神思昏倦四肢壯熱飲食無
味肢體酸疼心怔盗汗肌膚日瘦或寒熱往來當審其
所因調補氣血其病自愈矣
愚按前症乃壯火食氣虚火煎熬真陰之所致也王
太僕云如大寒而甚熱之不熱是無火也熱來復去
晝見夜伏夜發晝止是無火也當治其心如大熱而
甚寒之不寒是無水也熱動復止倏忽往來時動時
止是無水也當助其腎心盛則生熱腎盛則生寒腎
虚則寒動於中心虚則熱收於内竊謂前症若肝脾
血虚用四物參术肝脾鬱怒小柴胡合四物湯脾胃
氣虚補中益氣湯肝脾血虚加味逍遥散肝經風熱
加味小柴胡湯心經血虛天王補心丹肺經氣虛人
參補肺湯肝經血虛加味四物湯大抵午前熱屬氣
分用清心蓮子飲午後熱屬血分用四物參术丹皮
熱從左邊起肝火也實則四物龍膽山梔虚則四物
參术黃茋熱從臍下起陰火也四物參术黃栢知母
酒拌炒黑五味麥門肉桂如不應急用加减八味丸
不時而熱或無定處或從脚心起此無根虚火也用
加减八味丸及十全大補湯加麥門五味主之
附治驗
一婦人經行不調飲食少思日晡熱甚余以爲肝脾
氣血俱虛用十全大補加山茱山藥丹皮麥門五味
而愈次年秋寒熱如瘧仍用前藥而愈
一婦人生育多胎月經不調兩足發熱年餘其身亦
熱勞則足痠痛又年許唇腫裂痛又半年唇裂見血
形體瘦倦飲食無味月水不行此氣血俱衰之症彼
誤用通經丸等藥復傷氣血遂致不起惜哉
黃茋散治發熱羸瘦心燥口乾不欲飲食或盗汗晡
熱
人參黃芩(炒焦)當歸(各三錢)柴胡(五分)黃茋(炒)地骨皮
白茯苓麥門冬(去心)生地黃白芍藥(炒各一錢)甘
草(炒三分)
右水薑煎
猪肚丸治熱勞羸瘦
柴胡赤茯苓人參黃茋(各一兩)黃連(炒三兩)地
骨皮木香(各五錢)桃仁(去皮尖)鼈甲(各一兩)
右爲末用嫩猪肚一枚入藥縫合蒸熟研爛丸桐子
大每服三五十丸食前米飲下日二服
附方
清心蓮子飲治熱在氣分口乾小便白濁夜間安靜
晝則發熱又治口舌生瘡或口苦咽乾煩躁作渴小
便赤澁下淋不止或莖中作痛
黃芩(炒)麥門冬(去心)地骨皮車前子(炒)甘草(各一錢半)
石蓮肉茯苓黃茋(炒)柴胡(去苗)人參(各一錢)
右每服五錢水煎
補中益氣湯
加味四物湯
四物湯(三方見二十四卷第六論)
加味小柴胡湯
小柴胡湯(二方見二十四卷第二論)
十全大補湯
加味逍遥散(二方見二十四卷第四論)
天王補心丹寧心保神益血固精壯力強志令人不
忘清三焦化痰涎祛煩熱除驚悸療咽乾育養心神
人參(去蘆)茯苓玄參丹參桔梗遠志(各五錢)
當歸(酒浸)五味麥門冬(去心)天門冬栢子仁酸
棗仁(炒各一兩)生地黃(四兩)
右爲末煉蜜丸桐子大用硃砂爲衣每服二三十丸
臨卧竹葉煎湯送下一方多石菖蒲熟地黃杜仲百
部茯神甘草此方内天麥門冬玄參生地雖能降火
生血化痰然其性沉寒損傷脾胃尅伐生氣若人飲
食少思大便不實者不宜用
人參補肺湯(方見二十四卷第十二論)
加减八味丸(方見二十四卷第十一論)
婦人客熱方論第二
婦人客熱由元氣虛而外熱乘之以致口燥心煩四肢
壯熱肌肉消瘦治法當審其因而調補之
愚按前症若客邪所侵用補中益氣加川芎防風肝
虚血少六味地黃丸胃火飲冷錢氏瀉黃散胃虚飲
湯七味白术散潮熱時熱八珍湯晡熱内熱逍搖散
發熱體倦補中益氣湯恚怒發熱小柴胡湯鬱怒發
熱加味歸脾湯寅卯酉戌時熱升陽益陰湯
附治驗
一婦人素有胃火服清胃散而安後因勞役躁渴内
熱肌肉消瘦月經不行此胃火消爍陰血用逍遥散
加丹皮炒梔以清胃熱用八珍湯加茯神遠志以養
脾血元氣充足而經自行矣
麥門冬散治四肢倦痛煩悶不食或寒熱往來
麥門冬(去心)柴胡赤茯苓羚羊角(鎊)赤芍藥
桑白皮(炒)黃茋(炒各四分)生地黃甘草(炒各三分)
右薑水煎
附方
補中益氣湯(方見二十四卷第六論)
六味丸(方見二十四卷第十一論)
瀉黃散(方見五卷第三論)
七味白术散(方見二十一卷第二論)
八珍湯
加味歸脾湯
逍遥散(三方見二十四卷第四論)
小柴胡湯(方見二十四卷第二論)
升陽益胃湯(方見三卷第九論)
清胃散(方見二十四卷首論)
婦人寒熱方論第三
經曰陽不足則先寒後熱陰不足則先熱後寒皆由勞
傷氣血陰陽不調寒熱如瘧也當分氣血虚實而治之
愚按前症若寸口脉微名曰陽不足則陰氣上入於
陽中用補中益氣湯若尺部脉弱名曰陰不足則陽
氣下陷入陰中用益陰腎氣丸若因氣血俱虛用八
珍湯若因怒動肝火用小柴胡湯若陰陽俱不足則
氣血不歸其本部以致寒熱交爭也
附治驗
一婦人年六十有四久鬱怒頭痛寒熱春間乳内時
痛服流氣飲之類益甚時有血如經行又大驚恐飲
食不進夜寐不寧兩乳腫脹兩脇焮痛午後色赤余
以爲肝脾鬱怒火燥先以逍遥散加酒炒黑龍膽一
錢山梔一錢五分服二劑腫痛頓愈又二劑全愈再
用歸脾湯加炒梔貝母諸症悉愈
地骨皮散治血風氣虛時作寒熱或晡熱内熱
柴胡地骨皮(各一兩)桑白皮(炒)枳殼(麩炒)前胡黃
茋(炒各五分)白茯苓五加皮人參甘草桂心
白芍藥(各三分)
右薑水煎服
柴胡散治寒熱體痛口乾心煩飲食少思肌體消瘦
柴胡黃茋(炒)赤茯苓白术(各一錢)人參地骨
皮枳殼(麩炒)生地黃苦梗桑白皮(炒)赤芍藥
(各三分)鼈甲(炙二錢)麥門冬(去心一錢)甘草(三分)
右水薑煎服
益陽腎氣丸治諸臟虧損發熱晡熱潮熱盗汗或寒
熱往來五心煩熱或口乾作渴月經不調或筋骨痠
倦飲食少思或頭目不清痰氣上壅咳嗽晡甚胸膈
痞悶或小便赤數兩足熱痛或脚足痿軟肢體作痛
等症此壯水之主以制陽光之劑也
澤瀉茯苓生地(酒拌杵膏)牡丹皮山藥茱萸
(肉)當歸五味子(炒杵)熟地(自製杵膏)
右爲末入二膏加煉蜜丸桐子大硃砂爲衣每服五
十丸空心淡鹽湯下
補中益氣湯(方見二十四卷第六論)
六味丸(方見二十四卷第二論)
小柴胡湯(方見二十四卷第二論)
八珍湯
逍遥散
歸脾湯(三方見二十四卷第四論)
寡婦寒熱如瘧方論第四
倉公傳與禇氏論皆云師尼寡婦獨陰無陽慾心萌而
不遂是以懨懨成病以致乍寒乍熱而類瘧狀久則爲
勞又有經閉白淫痰逆頭風膈氣痞悶面䵟瘦瘠等證
皆寡婦之病診其脉獨肝脉弦出寸口而上魚際皆血
盛而致經云男子精盛則思室女人血盛則懷胎觀其
精血思過半矣
愚按前症若肝脉弦出魚際用生地黃丸血虛佐以
四物湯若兼怒動肝火而寒熱佐以加味逍遥散若
虧損肝經而寒熱佐以八珍湯若虧損元氣而寒熱
佐以補中益氣湯若鬱傷脾氣而寒熱佐以濟生歸
脾湯
附治驗
一寡婦不時寒熱脉上魚際此血盛之症用小柴胡
湯加生地黃治之而愈但畏風寒此脾胃氣虚用加
味歸脾補中益氣二湯兼服而止
一婦人因夫久出經商發寒熱月經旬日方止服降
火凉血藥内熱益甚自汗盗汗月經頻數余曰内熱
自汗乃脾氣虚弱也月經頻數乃血不歸脾也用歸
脾湯六味丸而愈
一室女寒熱肝脉弦長而出寸口用小柴胡湯加生
地烏梅治之而愈既嫁而諸症悉痊
一室女久患寒熱月經失期以小柴胡湯加生地治
之少愈更以生地黃丸而痊
生地黃丸許學士云有一師尼惡風體倦乍寒乍熱
面赤心煩大小柴胡湯雜進其病益劇予診視之曰
三部脉無寒邪但肝脉弦長而上魚際服此丸而愈
柴胡秦芁黃芩(各半兩)赤芍藥(一兩)生地黃(二兩酒濕)
(杵膏)
右爲末煉蜜丸桐子大每服三十丸烏梅湯下日三
服
附方
補中益氣湯
四物湯(二方見二十四卷第六論)
加味逍遥散
八珍湯
加味歸脾湯
歸脾湯(四方見二十四卷第四論)
小柴胡湯(方見二十四卷第二論)
六味丸(方見二十四卷第十一論)
婦人惡寒方論第五
婦人惡寒有陰陽二證發熱而惡寒者發於陽也無熱
而惡寒者發於陰也發於陽者脉浮數宜解表發於陰
者脉沉細宜温裏凡惡寒不可過覆衣被及近火熱若
寒熱相摶令人寒甚若寒氣入腹血室結聚最難治療
愚按前症若怠惰嗜卧洒淅惡寒乃陽不能伸發用
升陽益胃湯若勞傷形氣而惡寒乃無陽以護衛
用補中益氣湯若飲食傷脾胃而惡寒乃元氣虛損
用六君子湯若加煩躁妄言或欲飲水仍進前劑但
加薑桂若體倦煩渴頭痛自汗用補中益氣加五味
麥門東垣云晝則發熱惡寒是陰氣上溢於陽分也
夜則惡寒是陰血自旺於陰分也海藏云六月大熱
之氣反得大寒之症當捨時從症治以薑桂之類丹
溪云久病惡寒乃痰鬱於脾抑遏陽氣不得外泄治
當解鬱
附方
升陽益胃湯(方見三卷第九論)
補中益氣湯
六君子湯(二方見二十四卷第六論)
婦人血風煩悶方論第六
婦人血風煩悶由勞傷氣虚而風邪乘之血氣不和以
致肢節熱疼口乾不卧而煩悶也當調補元氣爲主
愚按前症多屬肝脾血虚發熱當參照前寒熱方論
主治
赤芍藥散治煩悶不食體倦頭眩身體疼痛等症
赤芍藥(酒炒)白茯苓(各一錢)甘草(炒)柴胡(各五分)
右薑棗水煎
婦人血風攻脾不食方論第七
夫脾爲中州意智之臟也諸經皆賴其養與胃爲表裏
胃主司納脾主腐化若勞傷真氣外邪乘之諸症生焉
愚按經云胃乃脾之剛脾乃胃之柔傷胃則脾無所
禀受傷脾則不能爲胃運化是以脾胃爲之表裏藉
飲食以滋養百脉者也竊謂前症若飲食所傷六君
子湯勞役所傷補中益氣湯若風寒所傷用人參理
中湯木旺乘土六君加柴胡嘔吐腹痛或大便不實
前湯加木香胸膈虚痞或肚腹不利六君子湯鬱怒
傷損肝脾歸脾湯命門火衰八味仍審諸經錯雜之
邪而治之假如不能食而肌肉削乃脾胃經本病右
關脉緩而弱乃脾胃之本脉若見弦緊或四肢滿閉
淋溲便難轉筋此肝之脾胃病也若兼洪大或肌熱
煩熱面赤此心之脾胃病也若兼浮澁或氣短而急
咳嗽痰盛此肺之脾胃病也若兼況細或善恐善欠
此腎之脾胃病也各當於本經藥中加兼症之藥此
東垣先生之治法也
治附驗方藥
一婦人停食飽悶或用人參養胃湯木香檳榔丸而
泄瀉吐痰腹中成塊又與二陳黃連厚朴反加腹脹
不食余以爲脾胃氣虚不能消磨用補中益氣加茯
苓半夏五十餘劑脾胃健而諸症痊
一婦人飲食每用碗許若稍加非大便不實必吞酸
噯腐或用二陳黃連枳實反加内熱作嘔余曰此末
傳寒中不信仍作火治虚症悉至月經不止余用六
君加炮薑木香數劑諸症漸退又以補中益氣加炮
薑木香茯苓半夏數劑全愈後因飲食勞倦兼以怒
氣飲食頓少元氣頓怯仍用前藥更加發熱脉洪大
按之而虚兩尺如無此命門火衰用補中益氣加薑
桂及八味丸兼服兩月餘諸症尋愈此症若因中氣
虛弱用人參理中湯或六君子加木香炮薑不應用
左金丸或越鞠丸虚寒加附子理中湯無有不愈
一婦人飲食後或腹脹或吞酸自服枳术丸飲食日
少胸膈痞滿腿内酸痛畏見風寒或用養胃湯腿痛
浮腫益盛月經不行余以爲鬱結所傷脾虚濕熱下
注侵晨用四君芎歸二陳午後以前湯送越鞠丸諸
症漸愈又用歸脾八珍二湯兼服兩月餘而經行
一婦人胸滿少食或腹脹吞酸或經候不調此中氣
虚而不能施化也用補中益氣加砂仁香附煨薑而
飲食進更以六君芎歸貝母桔梗而經自調
一婦人年三十餘忽不進食日飲清茶水菓三年餘
矣余謂脾氣鬱結用歸脾湯加吳茱萸四劑遂飲食
如常若人脾腎虚而不飲食當以四神丸治之
一婦人不進飲食二年矣日飲清茶菓品之類肝脾
二脉弦浮按之微而結滯余謂肝脾氣鬱用六君木
香吳茱下痰積甚多飲食頓進形體始瘦卧床月餘
仍服六君之類而康
越鞠丸治鬱傷氣滯以致胸膈痞悶或肚腹膨脹或
咽喉不清或痰氣不爽或飲食少思或吞酸不腐宜
用此藥清之若人脾胃虚弱用六君子湯爲主大凡
中氣虚弱變症百出難以名狀但用四君補其脾胃
元氣漸復諸症自退若用治病之藥則誤矣
香附蒼术(炒)川芎梔子(炒)神麯(炒)山查(各等分)
右爲末用神麯糊丸菉豆大每服六七十丸食遠白
湯送下
四君子湯
六君子湯
補中益氣湯(三方見二十四卷第六論)
八味丸(方見二十四卷第十一論)
人參養胃湯(方見七卷第六論)
二陳湯
左金丸(方見七卷第十七論)
人參理中湯
附子理中湯(二方見二十卷第六論)
歸脾湯
八珍湯(二方見二十四卷第四論)
二神丸
四神丸(二方見八卷第八論)
婦人夢與鬼交方論第八
人禀五行秀氣而生承五臟神氣而養若調理失節血
氣虚衰則鬼邪干其正隱避而不欲見人時獨言笑或
時悲泣是其候也脉息遲伏或如鳥啄或綿綿而來不
知度數面顔不變亦其候也
愚按前症多由七情虧損心血神無所護而然也宜
用安神定志等藥則正氣復而神自安若脉來乍大
乍小乍短乍長亦爲鬼祟也宜灸鬼哭穴(以患人兩手拇指相)
(並用線緊扎當合縫處半肉半甲間灼艾灸七壮若果是邪祟病者即乞求免灸云我自去矣)
茯神散治妄有所見言語雜亂時或昏昧痰熱
茯神(一兩半炒)茯苓人參石菖蒲(各一錢)赤小豆(五分)
右水煎服
桃仁丸治與鬼魅交通
辰砂(另研)檳榔當歸桃仁(各三錢)水銀(一錢棗肉一個研令)
(星盡)麝香阿魏(麵褁煨)沉香(各半兩)
右爲末煉蜜丸桐子大每服十丸空心桃仁湯下
辟瘟丹
虎頭骨(二兩)硃砂雄黃雌黃鬼臼皂莢
蕪荑仁鬼箭羽藜蘆(各一兩)
右爲末煉蜜丸彈子大囊盛一丸男左女右繫臂上
及用一丸當病人戶前燒之一切邪鬼不敢近
妙香散治心氣不足精神恍惚夢與鬼交語言錯亂
先服此以補氣血鎮心安神然後以前方治之(方見)
(三卷第十三論)
婦人傷寒傷風方論第九
傷寒之症若氣口脉緊盛即下之人迎緊盛即汗之左
關浮緊亦當發其汗若犯胃熱譫語喜忘小腹滿小便
自利用扺當湯胃實譫語用承氣湯脉緊無汗名傷寒
脉緩有汗爲傷風熱病脉洪大爲中暑用香薷飲脉細
弱爲中暍用白虎湯胃實用承氣湯傷寒先服黃龍湯
不分男女但姙娠用藥宜清涼不可輕用桂枝半夏桃
仁朴硝等類凡用藥病稍退則止不可盡劑此爲大法
愚按前症當宗仲景先生治法但胎前産後須以安
胎補益爲主須臨症審之
黃龍湯即小柴胡湯去半夏
桂枝紅花湯治傷寒發熱口燥舌乾經脉不來
桂枝芍藥甘草(炒各一錢)紅花(二錢)
右薑棗水煎服良久再進汗出可解
黃芩芍藥湯治婦人内熱口燥咽乾腹滿不食
黃芩(炒)芍藥(酒炒)白术(各一錢)熟地黃(自製一錢)
右水煎寒加生薑
當歸湯治傷寒喘急煩燥或戰而作寒此陰陽俱虚
不可下宜服此藥
柴胡(一錢)白术(炒七分)人參甘草赤芍藥當歸
(各五分)五味子(杵炒)木通(各三分)
右水薑棗煎
瀉心三黃湯治傷寒六七日内有燥屎大便秘結譫
語目赤毒氣閉塞
大黃(煨)黃芩(炒)黃連(炒各一錢)
右水煎服取微利如目赤睛疼加赤茯苓竹葉
燒裩散治女子病新瘥與男子交者名曰陰易其症
則裡急胯痛頭重不舉目中生花或頭面烘熱耳中
蟬鳴胸中煩悶甚者百節解散用男子舊裩襠着左
腹者剪取一塊燒灰每日三服白湯下男子病則以
女人者如不應用參附湯
婦人熱入血室方論第十
婦人傷寒傷風發熱經水適來晝則安静暮則譫語有
如瘧狀此爲熱入血室治者無犯胃氣及上二焦宜服
小柴胡湯若脉遲身凉當刺期門穴下針病人五吸停
針良久徐徐出針凡針期門穴必瀉勿補肥人二寸瘦
人寸半也
愚按前症若因勞役或怒氣發熱適遇經行而患前
症者亦用小柴胡加生地黃治之血虚用四物加柴
胡若病既愈而熱未已或元氣素弱並用補中益氣
湯脾氣素鬱用濟生歸脾湯血氣素虚用十全大補
湯
附治驗
一婦人經行感冐風邪晝則安静夜則譫語此熱入
血室也用小柴胡加生地治之頓安但内熱頭暈用
補中益氣加蔓荆子而愈後因怒惱寒熱譫語胸脇
脹痛小便頻數月經先期此肝火血熱妄行用加味
逍遥加生地黃而愈
一婦人因怒寒熱頭痛譫語妄言至夜益甚月經暴
至此怒動肝火用加味逍遥散加生地黃治之神思
頓清又用補中益氣湯而痊
一婦人經行感冐譫語或用發散寒凉之劑前症益
甚月經不止肚腹作痛嘔吐不食痰涎自出此熱入
血室而藥復傷胃也用香砂六君及歸脾而痊
乾薑柴胡湯治婦人傷寒經脉方來熱入血室寒熱
如瘧或狂言見鬼
柴胡(一錢)桂枝(三分)括蔞根(五分)牡蠣(煅)乾薑(炮)甘草(炒各)
(二分)
右水煎汗出而愈
海蛤散治婦人傷寒血結胸膈宜服此藥及針期門
穴
海蛤滑石(煅水飛)甘草(各二分)芒硝(一兩)
右爲末每服二錢用鷄子清調下小腸通利其結血
自散更用桂枝紅花湯發其汗則愈(方見前)
附方
小柴胡湯(方見二十四卷第二論)
四物湯
香砂六君子湯
補中益氣湯(三方見二十四卷第六論)
歸脾湯
十全大補湯
加味逍遥散(三方見二十四卷第四論)
婦人咳嗽方論第十一
夫肺爲四臟之華蓋内統諸經之氣外司腠理皮毛若
外邪入於肺中故令咳嗽當以脉息辨之浮而弦者起
於風濡而弱者起於濕洪而數者起於熱遲而澁者起
於寒風者散之濕者燥之熱者凉之寒者温之虚者補
之
愚按丹溪云春是木氣上升夏是火氣炎上秋是濕
熱傷肺冬是風寒外來當發散行痰開腠理用二陳
湯加麻黃桔梗杏仁痰飲隨症加藥勞嗽宜四物加
竹瀝薑汁乾咳嗽難治此症乃痰鬱火邪也用苦梗
開之夏用補陰降火不已則成勞上半日多嗽者胃
火也用貝母石膏午後嗽者陰虚也用四物加炒黑
黃栢知母黃昏嗽者火氣浮於肺也用五味子五棓
子五更嗽者飲食之火流於肺也以貝母軟石膏肺
脹而嗽或左或右不得眠此痰挾瘀血氣滯而病宜
養血疎肝清痰用四物加桃仁訶子青皮竹瀝之類
嗽而脇下痛宜疏肝氣以青皮挾痰實者白芥子之
類血礙氣作嗽者桃仁大黃薑汁丸服治嗽多用生
薑以其辛散故也痰因火動逆上作嗽者先治火次
治痰以知母止嗽清肺滋陰降火夜嗽用清陰分之
劑若嗽多用粟殼不必疑但要去病根此乃收後藥
也竊謂前症午前嗽屬胃火盛用竹葉石膏湯胃氣
虚用補中益氣加炒山梔午後嗽屬陰血虚用四物
黃栢知母二味酒拌炒黑腎水虚用六味地黃丸黃
昏嗽用四物五味麥門并前丸五更嗽用六君子不
得眠及内脹而痛用六味地黃補中益氣若因氣虚
腠理不密六淫所浸當去外邪而實脾土若因心火
太過當伐肝木而滋肺金若因肺金氣虚當補脾土
而生肺氣若因腎水虧損虚火炎上當補肺腎以滋
化源大抵風邪胃火此實熱爲患易治惟肺腎虧損
此真臟爲患最難調治
附治驗
一婦人素勤苦冬初咳𠻳發熱吐血盗汗遍身作痛
或寒熱往來用化痰降火之藥口噤筋攣此血本虚
而藥復損之耳余用八味丸爲主佐以補中益氣麥
門五味山藥年餘而痊
一婦人咳嗽發熱嘔吐痰涎日夜約五六碗喘咳胸
痞燥渴不食崩血如湧此脾土虚寒用八味丸及附
子理中湯而愈(全見女科撮要)
一婦人不得於姑患嗽胸膈不利飲食無味此脾肺
俱傷痰鬱於中也先用歸脾湯加山梔撫芎貝母桔
梗諸症漸愈後以六君加芎歸桔梗間服全愈
一婦人咳𠻳早間吐痰甚多夜間喘急不寐余謂早
間多痰乃脾虚飲食所化夜間喘急乃肺虚陰火上
衝用補中益氣加麥門五味而愈
一婦人患咳嗽脇痛發熱日晡益甚余曰此肝脾虚
熱而傷肺也用加味逍遥散加熟地治之而愈後因
怒氣勞役前症仍作兼太陽痛或寒熱往來或咳嗽
遺尿此肺氣虚而尿脬失制也仍用前散及地黃丸
而瘥
一婦人久咳嗽而色痿黃或時㿠白肢體倦怠飲食
少思稍多則瀉此脾土虛而不能生肺金朝用補中
益氣湯夕用六君子湯爲主間佐以八珍湯三月餘
漸愈後感寒邪喘嗽胸腹作脹飲食不入四肢逆冷
此中氣尚虚不能充皮毛肥腠理司開闔之所致也
遂用六君加生薑桔梗而愈
附方
法製清氣化痰丸順氣快脾化痰消食
半夏南星(去皮尖)白礬皂角乾薑(各四兩)
右先將白礬等三味用水五碗煎取水三碗却入半
夏二味浸二日再煑至半夏南星無白點爲度晒乾
陳皮青皮紫蘇子蘿蔔子(炒另研)杏仁(去皮尖炒)
(研)葛根神麯(炒)麥蘖(炒)山查子香附子
右爲末蒸餅丸桐子大每服五七十丸臨卧茶湯任
下
茯苓湯治胸中有痰飲吐水心胸虚滿不能進食
茯苓人參白术(炒各三兩)枳實(炒二兩)橘皮(二兩半)生
薑(四兩)
右用水六升煑取二升分三服
加减小柴胡湯治咳嗽寒熱往來
柴胡半夏黃芩(炒各一錢)甘草(炒)乾薑(炮各五分)五味
(炒杵三分)
右水煎服
黃連解毒湯治一切實火喘咳脉洪大或狂言煩躁
口乾飲冷喘急鄭聲目睛赤痛
黃連黃芩梔子黃栢(各二錢)
右水煎服
梔子仁湯治喘咳發熱潮熱發狂煩躁面赤咽痛
梔子仁赤芍藥大青知母(各一錢)升麻黃
芩石膏甘草杏仁(各二錢)柴胡(二錢五分)豆豉(百粒)
右水煎服
麥門冬湯治火熱乘肺咳嗽有血胸脇脹滿五心煩
熱
麥門冬(去心)桑白皮(炒)生地黃(各一錢)半夏紫苑
桔梗淡竹葉麻黃(各七分)五味子(杵)甘草(各五分)
右薑水煎服
二陳湯(方見二十四卷第六論)
竹葉石膏湯(方見十三卷第十論)
補中益氣湯
四物湯
六君子湯(三方見二十)(卷第六論)
六味丸
八味丸(二方見二十四卷第十一論)
附子理中湯(方見二十卷第八論)
歸脾湯
加味逍遥散
八珍湯(三方見二十四卷第四論)
咳嗽用温藥方論第十二(初虞世)
經曰微寒爲嗽寒甚爲腸澼古人立方多用乾薑桂心
細辛之屬若熱在上焦而咳虚則爲肺痿實則爲肺癰
或因氣血不足或因酒色厚味或因重亡津液燥氣焚
金故脉數發熱咳嗽膿血宜辛温建中之屬若用柴胡
鼈甲門冬葶藶等藥則誤矣
愚按丹溪云陰分嗽者多屬陰虚肺脹不得眠者難
治肺痿專主補氣養血清金肺氣有餘者宜瀉之以
桑白皮爲主半夏茯苓佐之瀉其有餘補其不足肺
燥者當潤之屬熱者桔梗大力子知母鷄子清聲啞
者屬寒細辛半夏生薑肺虚者人參膏阿膠爲主陰
不足者六味地黃爲要藥或知母茯苓湯陰虚氣喘
四物加陳皮甘草以降其氣補其陰竊謂前症嗽而
鼻塞聲重風邪傷肺也用參蘇飲面赤喘嗽火尅肺
也人參平肺散寒熱交作肝氣不和也四君加知母
柴胡桔梗咳喘短氣肺虚也人參補肺湯體倦少食
脾虚也參术補脾湯口乾咽燥虚火上炎也六味丸
大凡發熱喘嗽或咳唾膿血飲食不入急補脾肺滋
腎水多有得生者脉浮大而面色赤者皆難治脉浮
短濇者可療
參蘇飲治外感風寒咳嗽氣逆血藴上焦發熱氣促
或咳血&KR0008;血或痰嗽不止加黃芩山梔名加味參蘇
飲
人參紫蘇(葉去梗)半夏(姜汁拌炒)茯苓陳皮桔梗
葛根前胡枳殼(麩炒各一錢)甘草(炙五分)
右薑水煎服
金沸草散治肺經受風頭目昏疼咳嗽聲重涕唾稠
粘
荆芥穗(一錢)前胡麻黃旋覆花(各七分)甘草(炙)赤
芍藥半夏(各五分)
右生薑棗水煎服
定喘湯治痰喘胸滿坐卧不安聲重鼻塞頭昏
半夏麯明阿膠(炒)甘草(炒各五分)罌粟殼(一錢製)五味
子(杵炒)桑白皮(炒)麻黃(去節)人參(各三分)
右薑三片烏梅半箇水煎臨卧服
金不換正氣散治肺胃虚弱咳嗽不已喘滿涎盛
杏仁(製)甘草枳殼(各五分)罌粟殼(一錢製)
右生薑烏梅水煎
錄驗橘皮湯治肺傷冷濕咳嗽喉中作聲上氣頭痛
陳皮紫苑麻黃杏仁(製)當歸(各一錢)桂心
甘草(炒)黃芩(各五分炒)
右水煎
華蓋散治肺感寒邪咳嗽聲重胸膈煩滿頭目昏眩
蘇子(炒)陳皮赤茯苓桑白皮(炒)麻黃(各一錢)甘
草(五分)
右薑水煎服
千金五味子湯治咳嗽皮膚乾燥唾中有血胸脇疼
痛
五味子(杵炒)桔梗(炒)紫苑甘草(炒)續斷(各一錢)竹茹
(三錢)赤小豆(一撮)生地黃桑白皮(各五錢)
右水煎服
知母茯苓湯治咳嗽不已往來寒熱自汗喘促或肺
痿
知母茯苓(各一兩)五味子(杵)人參薄荷半夏
柴胡白术款花桔梗麥門冬(去心)黃芩
(炒各五錢)川芎阿膠甘草(炙各三錢)
右每服一兩薑水煎
小青龍湯治肺感寒咳嗽喘息加杏仁煎有汗去麻
黃細辛發熱頭疼脉沉細或嘔或欬或利或噎或小
便不利小腹滿脹喘𠻳之聖藥
瀉白散
桔梗湯
人參平肺散
人參補肺湯
參术補脾湯(五方見二十四卷第十二論)
六味丸(方見二十四卷第十一論)
四物湯
四君子湯(二方見二十四卷第六論)
勞嗽方論第十三
經曰感於寒微則爲咳甚則爲泄蓋肺主氣合於皮毛
邪傷皮毛則咳爲肺病傳於各臟以時受邪肺爲嫩臟
邪易傷而難治其嗽有肺心脾腎肝風寒支飲膽之十
種亦有勞嗽者華陀謂之邪嗽孫真人謂之注嗽此因
酒色過度勞傷肺經重者咯唾膿血輕者時發時瘥或
先嘔血而後嗽或先咳嗽而吐血此又挾邪傳疰孫真
人用通氣丸夢與鬼交用四滿丸蛤蚧天靈蓋桃柳枝
安息香之類若肺中有蟲入喉痒嗽須以藥含化其蟲
即死嗽即止
愚按仲景先生云咳而兩脇痛不能轉側兩胠滿屬於
肝臟用小柴胡湯咳而嘔苦水屬膽腑黃芩半夏生
薑湯咳而喉中如梗狀甚則咽腫喉閉屬心臟桔梗
湯咳而大便失氣屬小腸腑芍藥甘草湯咳而右胠
痛陰引肩背甚則不可動動則咳劇屬脾臟升麻湯
咳而嘔嘔甚則出長蟲屬胃腑烏梅丸咳而喘息有
聲甚則唾血屬肺臟升麻湯咳而失屎屬大腸肺麻
黃附子細辛湯咳而遺溺屬膀胱茯苓半夏湯咳而
不止三焦受之其狀腹滿不食涕唾面目浮腫氣逆
異功散用之對証其效如神仍參五卷看
附治驗
一婦人患前症晡熱内熱寒熱往來作渴盗汗小便
頻數其經兩三月一行此肝脾氣血虚損用八珍湯
六味丸各六十餘劑諸症漸愈其經兩月一行仍用
前二藥間以加味逍遥散各三十餘劑後恚怒適經
行去血過多諸症悉至飲食少思腹脹氣促用十全
大補湯數服漸愈仍用前藥調補漸愈復因喪子胸
腹不利食少内熱盗汗便血無寐用加味歸脾湯仍
兼前藥而愈
一婦人患前症不時發熱或時寒熱或用清熱之劑
其熱益甚盗汗口乾兩足如炙遍身皆熱昏憒如醉
良久熱止方甦或晡熱至旦方止此陰血虛而陽氣
弱也余朝用六味丸料夕用十全大補湯月餘諸症
稍愈更兼以補中益氣湯兩月餘而愈
深師四滿丸治上氣嗽飲嗽燥嗽冷嗽邪嗽謂之五
嗽
乾薑(炮)桂心躑躅花芎藭紫苑(各二兩)芫花
根皮(二分)蜈蚣(一枚去頭足炙)細辛甘草(炙)鬼督郵人
參半夏(洗各一兩)
右爲末煉蜜丸大豆許每服五丸米飲下日三服未
應加至七八丸
温金散治勞嗽喘悶咯痰中有血(方見前勞瘵類)
阿膠丸治勞嗽并嗽血咯血(方見前勞瘵類下補遺)
團魚丸治骨蒸勞嗽累效
貝母前胡知母杏仁柴胡(各等分)生團魚
(二箇)
右藥與魚同煑熟取肉連汁食之將藥焙乾爲末用
骨更煑汁一盞和藥丸梧子大每服二十丸煎黃茋
六一湯空心送下病既安仍服黃茋六一湯調理
附方
地骨皮散
知母(炒)柴胡甘草(炒)人參地骨皮茯苓
半夏(姜製各一錢)
右薑水煎服
海藏紫苑散治咳中有血虚勞肺痿
人參紫苑知母(炒)貝母桔梗(炒)茯苓阿
膠(炒各一錢)五味子(杵三分)甘草(炙五分)
右薑水煎服
參术調中湯瀉熱補氣止嗽定喘和脾胃進飲食
黃茋(四分)桑白皮(五分)人參炙甘草青皮白茯
苓白术(各三分)五味子(杵五分)地骨皮麥門冬
陳皮(各五分)
右水煎服
二陳湯治脾胃虚弱中脘停痰或嘔吐惡心或頭目
不清飲食少思(方見二十四卷第五論)
異功散(方見二十四卷第五論)
六味丸(方見二十四卷第十一論)
八珍湯
加味逍遥散
十全大補湯
加味歸脾湯(四方見二十四卷第四論)
補中益氣湯(方見二十四卷第六論)
喘滿方論第十四
岐伯曰夜行則喘出於腎淫氣病肺有所墮恐喘出於
肝淫氣害脾有所驚恐喘出於肺淫氣傷心度水跌仆
喘出於腎與骨皆因外邪所感而致太陽病則脉浮無
汗而喘用麻黃湯陽明病則汗出腹滿喘而潮熱承氣
湯表邪未解喘促汗出葛根黃芩湯微喘桂枝厚朴杏
仁湯汗出而喘麻黃杏仁甘草石膏湯表邪未解小青
龍湯去麻黃加杏仁感寒伏熱而喘九寳湯氣鬱痰盛
喘促四七湯涎多而喘千緡湯不得卧而喘神秘湯寒
熱喘咳棗膏丸上氣喘促神授湯上盛下弱吞黑錫丹
若四肢逆冷脉息沉細或寸或尺小胸脹冷汗大便頻
數上氣喘促此虚極挾寒之陰症急用返陰丹
愚按東垣云肺金受邪由脾胃虚弱不能生肺乃所
生受病故咳嗽氣短氣上皮毛不能禦寒精神少而
渴情慘不樂皆陽氣不足陰氣有餘也治法若肺氣
虚弱用四君枳殼半夏脾虚不能生肺補中益氣湯
七情氣結四七湯脾經鬱結歸脾湯脾氣虚弱人參
補肺散肺經火盛人參平肺散腎水敗濁六味丸真
陽虚損八味丸或兼小便不利爲害尤速非二丸不
能救仍與前十一十二論互用
附治驗
一婦人傷風寒作喘或用表散愈而復患仍用前藥
其症益甚飲食少思胸腹不利此因脾肺氣虚也予
先用六君子湯加桔梗漸愈又用補中益氣湯全愈
一婦人患前症屬命門火虚不能生脾土用補中益
氣湯八味地黃丸而痊後復患其喘益甚用前藥不
應遂用黑錫丹二服喘止仍用前二藥而諸症痊凡
屬邪氣有餘者其症易識治效亦速其屬元氣不足
者變症不一效非可以旦夕期也
神秘湯治水氣乘肺作喘或支飲喘滿痰嗽不食
陳皮(去白)紫蘇葉人參桑白皮生薑(各一錢)
右水煎服
千緡湯
半夏(七枚炮製)甘草(炙一寸)生薑(如指大)皂角(去皮尖弦一寸)
右薑水煎服
棗膏丸治息賁在右脇下大如杯令人灑淅寒熱喘
咳
甜葶藶(炒研)陳皮苦梗(各等分)
右為末煮棗肉丸桐子大每服數丸白湯下許學士
云余常停飲水積食已必嚏漸喘覺肺系急服此良
驗
神授湯治上氣喘急不得卧
橘紅苦梗紫蘇人參(各一錢)五味子(杵炒三分)
右薑水煎服
九寳湯治伏熱咳嗽喘急虛勞自汗者不可服
薄荷紫蘇大腹皮(洗)甘草(炒)杏仁(去皮尖)陳皮
(各一錢)
右薑十片烏梅一箇水煎
四磨湯治七情鬱結上氣喘急滿悶痰涎上湧
人參㯽榔沉香烏藥
右四味各濃磨白沸湯少許温服
五味子湯治咳嗽皮膚乾燥唾中有血胸脇疼痛
五味子(杵炒)桔梗(炒)紫苑甘草(炒)續斷(各五分)竹茹
(一錢)赤小豆(一撮)生地黃(二錢)桑白皮(二錢炒)
右水煎服
附方
六君子湯
四君子湯
補中益氣湯(三方見二十四卷第六論)
四七湯(方見十一卷第七論)
歸脾湯(方見二十四卷第四論)
人參補脾散
人參平肺散(二方見二十四卷第六論)
六味丸
八味丸(二方見二十四卷第十一論)
黑錫丹(方見四卷第四論)
婦人風痰積飲咳嗽方論第十五
婦人脾胃虛弱風邪外侵以致痰滯咳嗽眼昏頭眩經
云九竅不利腸胃之所生也無擇云凡屬風熱三生飲
化痰丸屬寒冷金沸草散屬暑熱消暑丸屬氣鬱四七
湯在上瓜蒂散吐之在下控涎丹利之仍觀人之勇怯
脉之虛實
愚按前症若肝經恚怒用小柴胡湯肝經風熱用釣
藤散肝腎氣虛用川芎散脾經鬱結用濟生歸脾湯
鬱怒傷肝脾用加味逍遥散脾虚痰逆用白术半夏
天麻湯脾氣虚弱用六君子益氣湯肺氣鬱滯用二
陳貝母桔梗陰虧水泛六味地黃腎虚陰火加减八
味丸腎虚火不歸源八味地黃丸仍與前按互相用
之
附治驗
一婦人内熱口乾勞則頭暈吐痰帶下或用化痰理
氣藥前症益甚肢體或麻又用祛風化痰藥肢體常
麻手足或冷或熱此脾土不能生肺金也余用補中
益氣加茯苓半夏炮薑二十餘劑漸愈又用加味逍
遥散三十餘劑全愈後因怒吐痰胸痞或用清氣化
痰丸食少痰甚胸脇脹滿脉或浮大或微細余以六
君倍用參术少加木香而康
一婦人咳嗽脇痛或用止𠻳化痰降火等藥久不愈
更加内熱晡熱若兩脇或小腹内熱其咳益甚小便
自遺余曰此屬肝經血虚火動用六味丸加五味子
滋腎水以生肝血用補中益氣生脾土以滋肺金而
尋愈
旋覆花湯治風痰嘔逆飲食不下頭目昏悶等症
旋覆花枇杷葉川芎細辛赤茯苓(各一錢)
前胡(一錢五分)
右水薑棗煎
大半夏湯治痰飲脾胃不和咳嗽嘔吐飲食不入
半夏白茯苓生薑(各二錢)
右薑水煎服胃痞加陳皮如不應四七湯亦善
導痰湯治痰涎壅盛胸膈痞塞或咳嗽惡心飲食少
思
半夏(二錢)南星枳實(麩炒)茯苓橘紅(一錢)甘草(五分)
右薑十片水煎
附方
川芎散治肝腎氣虛頭風眩運
小川芎山藥白茯苓甘菊花人參(各五錢)
山茱萸(肉一兩)
右每服一兩食前空心水煎服或為末酒調日三服
小柴胡湯(方見二十四卷第二論)
釣藤散(方見四卷第四論)
歸脾湯
加味逍遥散(二方見二十四卷第五論)
白术半夏天麻湯(方見四卷第五論)
六君子湯
補中益氣湯(二方見二十四卷第六論)
二陳湯(方見後)
六味丸
八味丸(三方見二十四卷第十一論)
婦人心胷嘈雜方論第十六
婦人嘈雜此脾胃鬱火亡其津液淚汗而成用猪血炒
食之乃以血導血而使之歸源爾旋覆花湯尤善
愚按前症若因食鬱用六君山查山梔若因胃熱用
二陳薑炒芩連若因六鬱用越鞠丸若因氣滯用四
七湯桔梗枳殼大抵此症屬病氣元氣俱不足須用
六君爲主少佐以治痰之藥若以火治之必變吞酸
中滿
附治驗
一婦人飲食少思胸中嘈雜頭暈吐痰此中氣虚而
有熱用六君子湯加炒黑山梔桔梗而愈後因勞碌
頭暈發熱吐痰不食用補中益氣加半夏茯苓天麻
而痊
一婦人中脘嘈雜口中辛辣或咳嗽吐痰發喘面色
或白或赤此脾氣虚而肺中伏火也用六君子加山
梔桔梗柴胡及炒黑片芩治之尋愈
一婦人嘈雜吞酸飲食少思大便不實此脾氣虚寒
而下陷用補中益氣湯加茯苓半夏炮薑漸愈又常
服人參理中丸則安
一婦人飲食後嘈雜吞酸此食鬱爲痰用六君子湯
送越鞠丸漸愈又用加味歸脾湯而痊後因怒兩脇
脹痛中脘作酸用四君湯送左金丸漸安仍用六君
子湯送越鞠丸而瘥
旋覆花湯治脾胃虚寒中脘停痰汪洋嘈雜腸鳴多
睡嘔吐不食脇肋脹痛脉沉遲弦細
旋覆花細辛橘紅桂心人參甘草(炒)
苦梗白芍藥半夏(各五分)赤茯苓(三分)
右薑水煎服
余治婦人心胸嘈雜用茯苓補心湯治之而愈(方見前)
附方
補中益氣湯
四君子湯
六君子湯(三方見二十四卷第六論)
二陳湯(方見二十四卷第五論)
越鞠丸(方見前第七論)
四七湯(方見十卷第七論)
歸脾湯(方見二十四卷第四論)
人參理中湯(方見二十卷第八論)
薛氏醫案卷三十
