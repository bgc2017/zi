薛氏醫案卷四十
明薛已訂
婦人良方
坐月門(姙娠疾病既明須知坐月避忌故以次之)
産寳方周頲序第一
頲聞至靈者人最重者命人皆知命之重而不知養
命之方以致年未衰邁疾病攻奪倉卒尋醫多致有
誤况婦人病惟産難為急子母命懸片時故産二三胎
者臟腑未衰血氣未减疾病易治若産育過多復自乳
子血氣愈傷尤難治若産後血氣未復胃氣益傷諸症
蜂起此古人所以專著産乳方論余故徧採産寳等方
兼拾昝氏之遺作為論說萃為一編刊行于世以救危
急云時丁巳歲秋八月吉日周頲謹序
將護孕婦論第二
凡姙娠至臨月當安神静慮時當步履不可多睡飽食
過飲酒醴雜藥宜先貼産圖依位密鋪床帳預請老練
穩婆備辦湯藥器物欲産時不可多人喧閧愴惶但用
老婦二人扶行及凭物站立若見漿水腰腹痛甚是胎
離其經令産母仰卧令兒轉身頭向産門用藥催生坐
草若心煩用水調服白蜜一匙覺飢吃麋粥少許勿令
饑渴恐乏其力不可強服催藥早於坐草慎之
愚按前論當慎守之此先哲好生之德防患於未萌
者也仁哉
滑胎例第三
凡姙娠十月宜服滑胎湯藥
滑胎枳殼散令胎瘦産易河陽公主每産累日不下南
山道人進此方
商州枳殼(麩炒二兩)粉草(炒一兩)
右為末每服二錢空心沸湯調日三服凡孕六七月
宜服之温隠居加當歸廣木香各等分
易産兼治諸疾下氣寬膈
枳殼(麩炒五兩)甘草(一兩半)香附子(三兩炒去毛)
右為末每服二錢用白湯調服
内補丸治姙婦衝任脉虛補血安胎
熟地黃(二兩用生地酒拌蒸熟杵膏)當歸(一兩炒為末)
右為末和丸梧子大每服三四十丸温酒或滚湯下
許學士云大率姙娠唯在抑陽助隂然胎前藥唯惡
羣隊隂陽錯雜别生他病唯枳殼散所以抑陽四物
湯所以助陰爾然枳殼散其味多寒若單服恐致胎
寒腹痛更以内補丸佐之則陽不至強隂不至弱隂
陽調和有益胎嗣此前人未嘗論及也
易産滑胎車前子為末或酒或飲服寸匙詩云芣苡能
令婦人樂有子矣陸機註云治婦人産難愚詳孔子
序詩云樂然則生易於生育即此謂也
神寢丸臨月服之神效(蘄州施少卿方蘄州徐太丞傳)
通明乳香(半兩别研)枳殼(一兩麩炒)
右為末煉蜜丸梧子大每服三十丸空心温酒下
榆白皮散治姙娠滑胎易生
榆白皮甘草(各二兩)葵子(一兩)
右為末每服五錢水煎
孕及九月將産猪肚一具煮爛徐徐自食盡易産
保元散治寬氣進食瘦胎易産或居處失宜頓仆胎
動若胎痛胎漏兼服佛手散(見通用方)
香附(四兩)山藥(二兩)砂仁(一兩)木香(四兩)粉草(一兩)益智紫蘇
葉(各半兩)
右為末每服二錢白湯調下
神寢丸枳殼散見前此三藥入月宜常服
保産無憂散治姙婦身居安逸口厭甘肥憂樂不常
食物不節致胞胎肥厚根蒂堅牢入月服之則易生
矣
當歸川芎白芍藥枳殼(麩炒)乳香(各三錢)
木香甘草血餘(即髮灰以獖猪心血和之各一錢半)
右為末每服三錢水煎日二服神效
月空方位例第四(出太平聖惠方外臺秘要同)
正月三月五月七月九月十一月在丙壬
二月四月六月八月十月十二月在甲庚
逐月安産藏衣忌向方位第五
凡安産藏衣方位並於卧閤内分布太平聖惠方云凡
姙婦初入月便寫産圖一本以朱書某月某日空貼在
某位如正月在丙壬可於壬位安産婦床帳丙位藏衣
之類貼産房北壁若值閏月只看節氣用之又云每
月産圖有雷公招搖運鬼力士天狗軒轅大時咸池豐
隆吳時白虎大夫天候狂虎凡此十三神並從月建易
其位所謂月空者按内經云月廓空無寫主冰注云
論月輪中空日也即非十三神之數今太平聖惠方以
六陽月在丙壬以六隂月在甲庚正如外臺所言正月
在丙壬至十二月在甲庚之類其理一也但外臺言之
詳聖惠言之簡今人多從其簡或云凡逐月安産藏衣
並向月德月空方位所有十三神殺並從節氣更換若
交次月節便作次月用書産圖者非也假如正月十四
日立春若姙婦十三日乳卧豈可作去年十二月用必
依月分用之乃是若依節氣使換則天德月德所在差
矣然月空與任謂之中天空頗相類議者以為天空者
非十三神之數盖課中有天乙貴人其位無可與對者
故此空是謂天空值此神百事不宜止宜安産婦床
帳藏衣之類耳集聖歷云天德正月在丁二月在坤
三月在壬四月在辛五月在乾六月在甲七月在癸
八月在艮九月在丙十月在乙十一月在㢲十二月在
天又堪輿歷有遊年白虎殺神在太歲後一辰如太歲
夘則白虎在寅餘倣此推之若産及藏衣犯之則母子
皆不利
王子亨云難産逆生論稱犯一切神殺固有是理然
亦有自然難産兒自逆生者及有産腸俱下者産已
則復如故此非疾病所致血氣所主天下之理盖有
不可窮詰者亦宜知之
安産藏衣十三神吉凶方位
藏安運雷招斬咸豐天狂天大白
衣産鬼公搖轅池隆狗虎侯夫虎
吉吉力大吴
方方士時時
正月壬丙艮寅寅夘辰辰辰午申酉戌
二月坤(甲寅)乾亥夘子丑未巳酉巳戌亥
三月丙壬坤申辰酉戌戌午子寅亥子
四月甲庚㢲己巳午未丑未酉亥子丑
五月丙壬艮寅午夘辰辰申子申丑寅
六月庚甲乾亥未子丑未酉夘巳寅夘
七月丙壬坤申申(子酉)戌戌戌子寅夘辰
八月(庚艮)甲㢲己酉(酉午)戌丑亥夘亥辰巳
九月丙壬艮寅戌夘辰辰子午申巳午
十月庚甲乾亥亥子丑未丑夘巳午未
十一月(壬㢲)丙坤申子酉戌戌寅午寅未申
十二月庚甲㢲巳丑午未丑夘酉亥申酉
推婦人行年法第六
生氣方産婦宜向之坐卧及産帳向之開門大吉
反支月遇此月即鋪灰上用牛皮或馬驢皮訖鋪草
勿令惡血汚地吉
禍害月不得於其上産又不得向之二便避之大吉
絶命方不得於其上産又不得向之大小便避之大
吉
懸尸日遇此日産不得攀繩宜懸馬轡攀之大吉
閉肚方臨月至滿月並不得向之大小便及棄不
淨之水謹之吉
八㽵方産帳不得向之開門忌之大吉
生反禍絶懸閉八産卧宜
氣支害命尸肚㽵母宜喚
方月方方日方方
十三歲行年在庚申坤(正七月)離㢲(辰戌日)
在正西偏北辛在正東偏北甲黃色衣西南首
西南方黃衣師看産
十四歲行年在己未(二八月)坤兊(夘酉日)
在正北偏西壬在正北偏東癸赤色衣正南首
正南方赤衣師看産
十五歲行年在戊午坎(三九月)乾艮(丑未日)
在正東偏北甲在正北偏西壬黑色衣正北首
正北方黑衣師看産
十六歲行年在丁巳震(四十月)艮乾(丑未日)
在正東偏北甲在正西偏北辛青色衣正東首
正東方青衣師看産
十七歲行年在丙辰艮(五十月)震艮(子午日)
在正東偏南乙在正南偏南庚黃色衣東北首
東北方黃衣師看産
十八歲行年在乙夘乾(六十二月)坎震(己亥日)
在正南偏東丙在正南偏西丁白色衣西北首
西北方白衣師看産
十九歲行年在甲寅兊(正七月)㢲離(辰戌日)
在正南偏西丁在正南偏東丙白色衣正西首
正西方白衣師看産
二十歲行年在癸丑㢲(二八月)兊坤(夘酉日)
在正西偏南庚在正東偏南乙青色衣東南首
東南方黃衣師看産
二十一歲行年在壬子坤(三九月)離㢲(寅申日)
在正西偏北辛在正東偏北甲黃色衣西南首
西南方黃衣師看産
二十二歲行年在辛亥離(四十月)坤兊(丑未日)
在正北偏西壬在正北偏東癸赤色衣正南首
正南方赤衣師看産
二十三歲行年在庚戌坎(五十一月)乾艮(子午日)
在正北偏東癸在正北偏西壬黑色衣正北首
正北方黑衣師看産
二十四歲行年在己酉震(六十二月)艮乾(己亥日)
在正東偏北甲在正西偏北辛青色衣正東首
正東方青衣師看産
二十五歲行年在戊申艮(正七月)震坎(辰戌日)
在正東偏南乙在正西偏南庚黃色衣東北首
東北方黃衣師看産
二十六歲行年在丁未乾(二八月)坎震(夘酉日)
在正南偏東丙在正南偏西丁白色衣西北首
西北方白衣師看産
二十七歲行年在丙午兊(三九月)㢲離(寅申日)
在正南偏西丁在正南偏東丙白色衣正西首
正西方白衣師看産
二十八歲行年在乙巳㢲(四十月)兊坤(丑未日)
在正西偏南庚在正東偏北乙青色衣東南首
東南方青衣師看産
二十九歲行年在甲辰坤(五十一月)離㢲(子午日)
在正西偏北辛在正東偏南甲黃色衣西南首
西南方黃衣師看産
三十歲行年在癸夘離(六十二月)坤兊(己亥日)
在正北偏西壬在正北偏東癸赤色衣正南首
正南方赤衣師看産
三十一歲行年在壬寅坎(正七月)乾艮(辰戌日)
在正北偏東癸在正北偏西壬黑色衣正北首
正北方黑衣師看産
三十二歲行年在辛丑震(二八月)艮乾(夘酉日)
在正東偏北甲在正西偏北辛青色衣正東首
正東方青衣師看産
三十三歲行年在庚子艮(三九月)震坎(寅申日)
在正東偏南乙在正西偏南庚黃色衣東北首
東北方黃衣師看産
三十四歲行年在己亥乾(四十月)坎震(丑未日)
在正南偏東丙在正南偏西丁白色衣西北首
西北方白衣師看産
三十五歲行年在戊戌兊(五十一月)㢲離(子午日)
在正南偏西丁在正南偏東丙白色衣正西首
正西方白衣師看産
三十六歲行年在丁酉㢲(六十二月)兊坤(己亥日)
在正西偏南庚在正東偏南乙青色衣東南首
東南方青衣師看産
三十七歲行年在丙申坤(正七月)離㢲(辰戌日)
在正西偏北辛在正東偏東甲黃色衣西南首
西南方黃衣師看産
三十八歲行年在乙未離(二八月)坤兊(夘酉日)
在正北偏西壬在正北偏東癸赤色衣正南首
正南方赤衣師看産
三十九歲行年在甲午坎(三九月)乾艮(寅丑日)
在西北偏東癸在正北偏西壬黑色衣正北首
正北方黑衣師看産
四十歲行年在癸巳震(四十月)艮乾(丑未日)
在正東偏北甲在正西偏北辛青色衣正東首
正東方青衣師看産
四十一歲行年在壬辰艮(五十一月)震坎(子午日)
在正東偏南乙在正西偏南庚黃色衣東北首
東北方黃衣師看産
四十二歲行年在辛夘乾(六十二月)坎震(己亥日)
在正南偏東丙在正南偏西丁白色衣西北首
西北方白衣師看産
四十三歲行年在庚寅兊(正七月)㢲離(辰戌日)
在正南偏西丁在正南偏東丙白色衣正西首
正西方白衣師看産
四十四歲行年在己丑㢲(二八月)兊坤(夘酉日)
在正西偏南庚在正東偏南乙青色衣東南首
東南方青衣師看産
四十五歲行年在戊子坤(三九月)離㢲(寅申日)
在正西偏北辛在正東偏北甲黃色衣西南首
西南方黃衣師看産
四十六歲行年在丁亥離(四十月)坤兊(丑未日)
在正北偏西壬在正北偏東癸赤色衣正南首
正南方赤衣師看産
四十七歲行年在丙戌坎(五十一月)乾艮(子午日)
在正北偏東癸在正北偏西壬黑色衣正北首
正北方黑衣師看産
四十八歲行年在乙酉震(六十二月)艮乾(己亥日)
在正東偏北甲在正西偏北辛青色衣正東首
正東方青衣師看産
四十九歲行年在甲申艮(正七月)震坎(辰戌日)
在正東偏南乙在正西偏南庚黃色衣東北首
東北方黃衣師看産坐産時更用後法
體玄子借地法第七
東借十步西借十步南借十步
北借十步上借十步下借十步
壁方之中四十餘步安産借地或有穢汚或有東海神
王或有西海神王或有南海神王或有北海神王或有
日遊將軍白虎大夫遠去十丈軒轅招搖舉高十文天
符地軸入地十丈令地空閒産婦某氏安居無所妨碍
無所畏忌諸神擁護百邪速去急急如律令勅(前項借地法於)
(入月一日朱書一本貼産婦房内墻壁上更不須避忌神殺也)
禁草法第八鋪草及氊褥訖即呪曰
鐵鐵湯湯非公所當是王一言得之銅一言得之鐵母
子相生俱篾鐵急急如律令
禁水法第九欲産時貯水呪曰
南無三寳水
水在井中為井水水在河中為河水
水在器中為淨水水在法中為真水
自知非真莫當真水
以淨持濁以正治邪日遊月殺五士將軍
青龍白虎朱雀玄武招搖天狗軒轅女媧
天吞地吞懸尸閉肚六甲禁諱十二神王
土符伏神各安所在不得動静不得忌干
若有動静若有忌干施以神呪當攝汝形
阿佉尼阿毗羅莫多梨娑地梨娑訶
入月預備藥物第十
愚按前所預備内佛手保氣枳殼榆皮黑神大聖蕊
石七散神寢保生理中三丸催生黑虎二丹及催生
神符又葵子生地黃羌活竹茹烏梅雌雄石燕丼草海
馬銜鐵大棗陳皮薑錢黑豆白蜜無灰酒童子小便酸
醋白米湯瓶鍋銚斷臍線剪之類可謂周恤之至矣内
花蕊石散為血入胞衣脹大不能下或惡露上攻不能
甦醒佛手散治血虚之危症加味芎歸湯治交骨不開
萆麻子治胎衣不能上下失笑散治惡露腹痛不省人
事蜡油調滑石塗入産門為滑胎之藥清魂散治血暈
等症平胃散朴硝水銀為腐化死胎之劑八珍湯補血
氣虚損已上諸方皆為緊要之藥必不可缺其斷臍帶
先用線近臍札緊帛裹咬臍如天氣風寒或難産母子
勞傷元氣者先札臍帶以油紙撚燒斷此又為迴生起
死之要法也故治者當審其宜不可槩信而用之
催生靈符第十一
靈符宜以水飛硃砂書之貼於房内北壁上至坐蓐之時
將符以針劄就盞内化之温水調服
治産難横生逆産胞衣不下靈符見後(出聖惠方局方同)
謹按前所著方論圖向符訣一帙自夫人泛視之似為
迂遠然艱於得子者恒相質問則惟此書為要屢試有
明驗也余每觀其護孕之方極為曲當易産之藥悉有
根據至於圖向之趨避吉凶所關符訣之玄微神妙顯
用其誠有得於諸先哲者乎不然王太僕諸公深於奥
理者也豈謬論耶則是書也誠姙娠良方家戶之所當
珍藏考究者使舍此而施治於姙婦鮮不有誤矣觀者
勿以為迂遠云
薛氏醫案卷四十
