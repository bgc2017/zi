鍼灸資生經卷六
耳鳴
上關下關四白百會顱息翳風耳門頷厭
天窗陽谿關衝掖門中渚主耳鳴聾(千)天容
聽會聽宫中渚主聾䏆䏆若蟬鳴腕骨陽谷
肩貞竅隂俠谿主頷痛引耳䏆䏆耳鳴無所聞
前谷後谿主耳鳴仍取偏歴太陵商陽主耳中
風聾鳴刺一分留一呼灸三壯左取右右取左如食頃
明下云療耳鳴聾百會治耳鳴耳聾(銅)絡却治
頭旋耳鳴(銅)浮白治耳鳴䏆䏆無所聞和髎治耳
中䏆䏆(見牙關急)上關治耳中如蟬聲(見偏風)耳門治耳
鳴如蟬聲(見停耳)聽會聽宫治耳蟬聲(見耳聾)瘈脉
治頭風耳鳴偏歴陽谿商陽(見熱病無汗)絡却(見頭)
(旋)腕骨前谷治耳鳴頷厭(見風眩)療耳鳴(明)肩貞
主耳鳴無聞(甲身傷寒寒熱)頷厭療耳鳴(見偏頭痛)
人之耳鳴醫者皆以爲腎虛所致是則然矣然亦有
用氣而得者用心而得者不可一槩論也若欲無此
患盖亦不使腎至於虛且不使氣不用心可也或微
微耳鳴止用葱管寘在耳中令氣透自不鳴矣
耳痛
上關下關四白百會顱息翳風耳門(鳴下)
(同)曲池頷厭天窗陽谿關衝掖門中渚
主耳痛少商主耳前痛瘈脉完骨主頭風耳後
痛(見頭風頭痛)
耳聾
天牖(又主耳不聰)四瀆主耳暴聾(千)外關會宗主耳
渾渾淳淳聾無所聞商陽主耳中風聾鳴(見耳鳴)天
牖主耳不聰明下云療暴聾上關等主耳鳴聾(見耳)
(鳴)商陽(見熱病無汗)陽谷(明同)百會治耳鳴耳聾(銅)束
骨(見腰僂)翳風上關後谿顱顖治耳聾風池
治耳塞腎俞治耳聾腎虛(見勞瘵)聽會治耳聾耳中
如蟬聲聽宫治耳聾如物填塞無所聞耳中䏆䏆(明云)
(䁸䁸䏆䏆蟬鳴也)外關天窗(明下同)治耳鳴聾無所聞竅
隂治卒聾不聞人語三陽絡液門治耳暴聾(見瘧)
四瀆治暴氣耳聾中渚治頭痛耳聾會宗治耳聾
(見風癎)俠谿治頰頷腫耳聾&KR0909;痛不可轉痛無常處
明下云療耳鳴聾浮白療耳聾(銅作鳴)䏆䏆無所聞(明)
玉枕(見目痛)療耳聾上關療耳聾狀如蟬聲下云耳鳴
聾顱息療小兒耳聾(見喘)耳門翳風腦空療耳
聾鳴(下)外關聽會療耳淳淳渾渾聾無聞葦筒
灸耳病(見中風不語)肩貞主耳聾(千)耳聾刺足少隂(見心)
(恍惚)天牖療暴聾(明見瘰&KR0659;)
耳聾有用氣得者氣快則通傷寒用衣被擁塞得者
病去漸愈鄕人用劄耳草取汁滴用新羅白草煑粥
食亦騐云
停耳(生瘡)
下關治停耳有膿汁出(銅)耳門治耳有膿汁出生瘡
䏄耳停耳耳鳴(明有聾字)如蟬聲重聽無所聞風池治耳
塞聽宫治耳如物填塞停耳膿出上關日三壯至
二百(千翼)
有二婦人耳久膿出予以晉礬火煅候汁乾研細令
挑少許入耳覺耳漸重而愈本事方紅綿散止用白
礬煅用
目痛(目瞑)
陽白主目瞳子痛癢(千見不明)大衝主下眥痛(又云治婦人)
大衝陽谷崑崙主目急痛赤腫曲泉主目赤腫
痛陽谿陽谷主目痛赤俠谿主外眥赤痛逆寒
泣出目癢二間主目眥風池腦戶(明同)玉枕
風府上星主目痛不能視先取譩譆後取天牖風池
照海主目痛視如見星天柱陶道崑崙主目如
脫頭維太陵主目痛如脫(見頭痛)三閒(明同)前谷
主目急痛陽白治頭目痛目眵(銅)目窗治頭面浮
腫痛引目外眥上赤痛忽頭旋目䀮䀮遠視不明上
星腦戶治目睛痛不能遠視玉枕治目痛不能視
明下云目痛如脫天柱療頭風目如脫(明)心俞
隂蹻療目痛飛揚陽谷療頭眩眼痛玉枕療目
内攣系急痛失枕頭重項痛風眩目痛頭寒多汗耳聾
鼻塞小兒三五歲兩眼每至春秋生白翳遮童子痛
不可忍灸九椎節上一壯小兒熱毒風盛眼睛痛灸
手中指本節頭三壯名拳尖四白主目痛僻戾目不
明(千)齗交主目痛不明下廉主眼痛眼急痛不
可遠視灸當陽隨年壯前谷主目痛(見目淚)風癢赤
痛人中近鼻柱灸二壯通理百會後頂療頭目
痛(並見頭痛)崑崙主目如拔(千見瘧)陶道治頭重目瞑(銅與明同)
大迎治目不得閉(見面腫)風門治傷寒目瞑(見傷寒雜病)
天柱治目瞑視腦空療頭風目瞑(明)銅云腦風頭痛
天府療頭眩目瞑遠視䀮䀮目窗主目瞑遠視䀮䀮(千)
承漿主目瞑身汗出
目微澁痛或兩旁生小米珠頻去其睫自愈不必鍼
灸
目上視(眼目瞤動)
申脉主目反上視若赤痛從内眥始(千)陽白上星
本神大都曲泉俠谿三閒前谷攅竹
玉枕主目系急目上插絲竹空前頂主目上插
憎風寒神庭(見風癎)𩕄會(見驚癎)治目上不識人肝
俞治目上視(見欬逆)筋縮療目轉上及目瞪(明下見驚癎)
臨泣主兒癎反視(千見驚癎)肝俞療目上視(明下見不明)筋
縮治目轉上垂(銅見癲癎)治眼戴睛上插眼反戴眼(並見中風)
承泣(銅見目淚)主目瞤動與項口相引甲乙云目瞤動與頭
口參相引喎僻口不能言顴髎治口喎面赤目黃眼
瞤動不止䪼腫齒痛地倉治眼瞤動不止目不得閉
(見口喎)攅竹治眼臉瞤動(見目不明)目不明淚出目眩瞢
瞳子癢遠視䀮䀮昏夜無見目瞤動(餘同上承泣)刺承泣
目淚出
掖門(明下云目澁䀮䀮頭痛泣出)前谷後谿腕骨神庭
百會天柱風池心俞天牖主目泣出肝俞
等主目淚出多眵䁾(見目翳)俠谿主泣出目癢(見目痛)
承泣主目淚出行閒(見口喎)神庭治目淚出(銅見鼻涕)
臨泣治多淚(見翳)齗交治目淚眵汁内眥赤痒痛生白
翳風池治目淚出欠氣多睛明治氣眼冷淚(見眼翳)
承泣治目瞤冷淚(見口喎)頭維治風淚出(見目瞤)腕骨
治目冷淚生翳行閒(口喎)魚際療目泣出(明)心俞
療目䀮䀮淚出(下)精明主目遠視不明惡風目淚出
增寒頭痛目眩瞢内眥赤痛遠視䀮䀮無見眥癢痛淫
膚白翳(千)目淚出刺承泣(見目瞤)前谷主目痛泣出
甚者如脫行閒治目淚出(見口喎)
予用真熊膽治人目疾(赤爛翳淚皆除神效)
目眩
通谷治頭重目眩善驚引鼽衂頸項痛目䀮䀮(銅)神
庭(見鼻涕)上關(見瘈瘲)涌泉譩譆(見肩背痛)束骨(見腰偻)
魚際大都(見腹滿)治目眩本神治目眩頸項強急痛
胷脇相引不得轉側飛揚(見歴節風)肺俞治頭目眩(見&KR0909;)
(滿)肝俞治目眩循眉痛(見欬逆)絲竹空治目眩頭痛
目赤視物䀮䀮風癎目戴上不識人眼睫毛倒發狂吐
涎沬發卽無時天府治目眩遠視䀮䀮支正三
焦俞治目眩頭痛(見腹脹)風池治目眩若(見傷寒無汗)風
門治身熱目眩(見風勞)臨泣治目眩枕骨合顱痛惡寒
風府治頭痛頸項急目眩神庭治頭風目眩淚出
上星治目眩(明下同)睛痛不能遠視前頂五處治
頭風目眩目戴上(見瘈瘲)臨泣治目眩鼻塞目生白翳
四白治頭痛目眩(明同)眼白翳微風目瞤動不息前
關療風赤眼頭痛目眩目澁(明)四白(銅同)涌泉大
杼療頭痛目眩束骨療頭痛目眩(下又云療風赤胎赤兩目眥爛)
身熱肌肉動前谷療目眩淫淫攅竹療頭目風眩
眉頭痛鼽衂目䀮䀮無遠見(下)𩕄會療頭目眩歧
伯灸頭旋目眩及頭偏痛不可忍牽眼䀮䀮不遠視灸
兩眼小眥上髮際各一壯立差率谷主醉酒風熱發
兩目眩痛(千)大都主目眩承漿前頂天柱
腦空目窗主目眩瞑天柱陶道(明下同)崑崙主
目眩目如脫又云瘧多汗目如脫項如拔崑崙主之
大敦主目不欲視太息神庭水溝主頭痛目
不可視承泣主目眩(見目不明)通理百會療頭目眩
疼(明)後頂療目眩痛(下見目不明)臨泣中渚治目眩(銅並)
(見目翳)頷厭主目眩(千見偏頭)
目不明(又目䀮䀮)(目暗)(目眇)
腎俞偏歴後頂治目䀮䀮(銅)攅竹治目䀮䀮視
物不明眼中赤(明作熱)痛及臉瞤動又云三度以細稜鍼
刺之目大明養老合谷曲差(明同)治目視不明
肩中俞治寒熱目視不明風池(見目痛)五處治目不明
目窗治忽頭旋目䀮䀮遠視不明又云三度刺目
不明復溜(見脊)肝俞治起則目䀮䀮(見欬逆)頭維治
偏痛目視物不明三里治目不明人年三十以上不
灸三里令氣上衝目明下云令氣上眼暗所以三里下
氣也水泉治婦人目䀮䀮不能遠視頷厭療目無
所見(明見風眩)攅竹(見頭風)腎俞(下見勞)崑崙療目䀮䀮
後頂療目不明惡風寒頭目眩痛(下)肝俞療目生
白翳(解谿同)氣短唾血目上視多怒狂衂目䀮䀮脇堂
療目黃遠視䀮䀮天牖主目不明(千)天柱陶道
崑崙主目不明目如脫承泣主目不明淚出目眩
瞢瞳子癢遠視䀮䀮昏夜無見(甲乙)陽白主目瞳子痛
癢遠視䀮䀮昏夜無見腎俞胃俞心俞百會
内關復溜太泉腕骨中渚(明下同)攅竹
精明委中崑崙天柱本神大杼頷厭
通谷曲泉後頂絲竹空主目䀮䀮不明惡風寒
(千)風池等主目痛不能視(見目痛)肝虛目不明灸肝
俞二百壯小兒斟酌可灸一二七壯小兒妳澼目
不明灸肩中俞各二十壯(明)
千金方戒人喪明之由云生食五辛接熱食飲
刺頭出血過多極目遠視夜讀注書久處烟
火博奕不休日没後讀書飲酒不已熱餐
麫食抄寫多年雕鏤細作泣淚過多房室
不節數向日月輪看月下讀書夜視星月
極目瞻視山川草木(十八件)又有馳騁田獵冒涉風霜
迎風追獸日夜不息者並是傷目之由也其讀書博
弈等過度患目者名肝勞若欲治之非三年閉目不
視不可得差徒自瀉肝及作諸治終是無效本事方
云讀書之苦傷肝損目誠然晉范寗嘗苦目痛就張
湛求方湛戲之曰云云用損讀書一减思慮二專内
視三簡外觀四旦早起五夜早眠六凡六物熬以神
火下以氣藴蓄於胷中七日然後納諸方寸修之一
時近能數其目睫遠視尺箠之餘長服不已動見墻
壁之外非但明目乃亦延年審如是而行之非可謂
之嘲戲亦竒方也以其勸戒人有理姑備載之以示
後人
眼暗灸大椎數節第十當脊中安脊二百壯以多爲佳
最驗(千)明堂云人年三十以上若不灸三里令氣上衝
目明下云眼暗
千金方云讀書博弈等過度患目者名肝勞若欲治
之非三年閉目不視不可得差徒自瀉肝及作諸治
終是無效則是目者不可使之勞也古人蓋有養之
之法如彭眞人龜年常患目疾不計晝夜瞪目注視
以去昏暗閉之少頃依法再行積功而視秋毫徐眞
人甲常患目疾暗室五坐運睛旋還八十一數閉目
集神再運不數而神光自現狀如金輪永除昏暗施
眞人自記歌亦云運睛除目暗(此見抱朴子)皆養之之法
也若用藥則地黃元羊肝元等與用當歸芍藥黃連
等分為末以雪水煎濃汁乘熱頻洗者最佳云(見旣效方)
腦空治癲風引目眇(見腦痛)
目翳膜(白翳)(睊目)(&KR0008;目)
至隂主目翳(千)丘墟主目翳瞳子不見後谿主眥
爛有翳又主目赤有翳前谷京骨主目中白翳
京骨主目反白白翳從内眥始肝俞上星風池
精明齗交承泣四白巨窌瞳子窌主目
淚出多眵䁾内眥赤痛癢生白膚翳承光治目生白
膜(銅)臨泣治目生白膜多淚又治目眩生白翳睛
明治攀睛翳膜覆瞳子惡風淚出目内眥痒痛小兒雀
目疳眼大人氣眼冷淚&KR0008;目視物不明大眥努肉侵睛
明云膚翳白膜覆瞳子眼暗雀目冷淚巨髎治白翳
覆瞳子(見青盲)少澤治目上膚翳覆瞳子丘墟(見腋腫)
瞳子髎治目中翳膜(見青盲)中渚治目眩生翳膜
臨泣腕骨齗交(並見目淚)肝俞(見欬逆)四白(見目眩)
關衝前谷治目生白翳至隂治目生翳太淵治
目生白翳(明下同)眼眥赤筋缺盆中引痛陽谿治目風
赤爛有翳角孫治目生膚髮至隂療目翳䀮䀮
合谷療目不明生白翳(下)張仲文療風眼卒生翳膜
兩目痛不可忍灸手中指本節頭節閒尖上三壯炷如
麥左灸右右灸左前谿主目中白翳(千)觧谿主白
膜覆珠子無所見目卒生翳灸大指節横文三壯左
灸右右灸左良肝俞觧谿療目生白翳(明下見目不明)
水溝主睊目上關(見青盲)偏歴主&KR0008;目䀮䀮
予遊學會稽絶早觀書辰牌方食久之患目澁倦遊
而歸同舍遺以鹽精數次揩目而疾除鹽精且爾則
青鹽之能治目固也古方蓋用青鹽揩牙因掬在手
洗目而目明云(鹽精乃鹽倉地下之精英)
目赤(目黃)(目青)
懸釐治目兊眥赤痛(銅)攅竹治眼赤痛(見目不明)風池
治目内眥赤痛氣發耳塞目不明崑崙太淵陽
谿治目赤(見目翳)俠谿治目外眥赤目眩液門治目
赤澁千云主目澁暴變内關治目赤支滿目窗(見目)
(痛)太陵治目赤(見傷寒無汗)上星肝俞主内眥赤痛
癢(千)支溝主女人脊急目赤申脉(見目痛)火衝等
曲泉陽谿(並見目痛)主赤痛腫束骨(千同)京骨治内
眥赤爛(銅)前關療風赤眼(明見目眩)小兒二三歲忽兩
眼大小眥俱赤灸手大指次指閒後寸半口䧟中各三
壯目赤痛從目眥始取隂蹻(千)精明(見淚)後谿
目窗(見目痛)瞳子髎(見翳)主目赤肝勞邪氣眼赤當陽百
壯風癢赤灸人中(見目痛)腦戶膽俞意舍陽
綱(並見腹脹)治目黃(銅)中管太陵主目黃振寒(千)勞
宫(銅司)主黃疸目黃期門治目青而嘔(千同)太泉主目
中白睛青(千)
青盲(雀目)(疳眼)
商陽巨窌上關承光瞳子窌絡却主青盲
無所見期門太泉主目青(見目痛)絡却治青風内
障目無所見(銅)巨髎治青盲無所見遠視䀮䀮白翳
覆瞳子瞳子髎治青盲目無見遠視䀮䀮目中翳膜
頭痛目外眥赤痛商陽治青盲右取左左取右(見頷腫)
小兒目澁怕明狀如青盲灸中渚各一壯(明)小兒
疳眼灸合谷各一壯睛明治疳眼(銅)睛明治小兒
雀目疳眼明云療眼暗雀目冷淚肝俞主熱病差後
食五辛多患眼暗如雀目(千)小兒雀目夜不見物灸
手大指甲後一寸内廉横文頭白肉際各一壯(單方云雀腦血)
(點效)
口眼喎(餘見中風)(偏風不語)
承泣四白巨窌上關大迎(銅同)顴骨強閒
風池迎香水溝主口喎僻不能言(千)頰車顴
窌主口僻痛惡風寒不可嚼水溝齗交主口不能禁
水漿喎僻風頭耳後痛煩心足不收失履口喎僻完
骨主之(甲)上關下關治偏風口目喎(並見偏風)承光
治口喎鼻多清涕風眩頭痛(銅)通天治口喎鼻多清
涕衂血頭重列缺完骨治口面喎(並見偏風)翳風治
口眼(明下作吻)喎斜失欠脫頷口噤不開吃不能言頰腫牙
車痛承漿治偏風口喎(明下同)巨髎治瘈瘲口喎
顴髎治口喎眼瞤動(見眼瞤)承泣治口眼喎斜目瞤面
葉葉動牽口眼目視䀮䀮冷淚眼眥赤痛(明同)地倉治
偏風口喎目不得閉失音不語飲食不收水漿漏落眼
瞤動不止病左治右右治左文如麄釵脚大若大口轉喎却
灸承漿七七壯愈行閒治口喎四支逆冷嗌乾煩渴瞋不
欲視目淚出太息通谷治失欠口喎食飲善嘔暴啞不能
言(明下同)大淵治口噼(見心痛)温溜偏歴二閒(明下云口眼斜)
内庭治口喎衝陽治偏風口眼喎肘腫齒齲痛發寒熱
和窌(見鼻涕)療口噼(明)列缺(下同)地倉(見偏風)療口喎巨窌
療面風寒鼻凖上腫癰痛招摇視瞻瘈瘲口噼地倉療偏
風口喎失音不言不得飲水食漏落脉瞤動灸風中脉口眼
喎斜其狀喎向右者謂左邊脉中風而緩宜灸左喎左灸右
炷如麥粒各二七壯頻灸取盡風氣聽會頰車地倉各三穴
口瘖啞(舌不能言)(餘見中風失音)
合谷水溝主瘖(千見口噤)承泣等(見口喎)地倉(明同)大迎
魚際通理(見風痙)主不能言腦戶等主瘖不能言
(見瘈瘲)孔最瘖門療失音(明見下)風府(下同)承漿(下)療
瘖不能言翳風通理療暴瘖不能言(下)聽宫(明同)治
失聲(銅)頰車治失音(見口噤)隂郗治失音不能言閒使
(見狂)合谷主瘖不能言(千見口噤)天鼎治暴瘖氣哽明下
云暴瘖咽腫食不下喉鳴(銅)靈道(見心痛)天突(明下)
天窗(明下同)治暴瘖不能言口噤(見頰腫)支溝(見口噤)通
谷(見口喎)三陽絡治暴瘂(明下同)頰車治牙關不開口
噤不語(明下同)失音牙關痛頷頰腫(明同)日月治言語不
正(見悲)小兒五六歲不語者心氣不足舌本無力發轉
難心俞三壯或足兩踝各三壯(千)廉泉(明同)然谷(甲乙)
(作通谷)隂谷主舌下腫難言舌縱涎出(千)風府主舌
緩瘖(明下同)不能言舌急語難支溝天窗扶突
曲鬢靈道主暴瘖不能言復溜主舌卷不能言
通理主不能言魚際主痙上氣失瘖不能言瘂門
治頸項強舌緩不能言(銅)明云失音不能言舌急
瘂門一名舌横一名舌厭督脉陽維之會入繫舌本
則是穴也其舌本所繫歟凡舌緩不能言者宜治此
廉泉治舌下腫難言舌瘲涎出欬𠻳上氣喘息嘔沫口
噤舌根急縮下食難(銅)
廉泉一名舌本蓋舌之根本也故能治舌下腫難言
舌縱涎出舌根急縮諸病與千金方所療略同凡有
此等疾者宜鍼灸此
大迎治舌強不能言翳風主不能言(千見瘈瘲)
舌強(自吐舌)(重舌)
中衝治舌強(銅見心痛)隂谷治舌縱涎下煩逆溺難小腹
急引隂痛股内廉痛天突治舌下急(見唾血)然谷治
舌縱(千作瘲)觧谿主口痛齧舌(千)天突主俠舌縫脉
青魚際主舌上黃身熱魚際治舌上黃(銅見寒熱)竅
隂治舌強(見喉痹)廉泉治舌根急縮(見不能言)陽谷療吐
舌戾頸(明見狂言)小兒吐舌(並見風癎)治小兒舌強嗍妳不
得(下見口噤)治小兒重舌灸行閒隨年壯又灸兩足外踝
上三壯滑肉門(見狂)少海(癲癎)温溜療吐舌(見狂)大
迎治舌強(銅見瘂)築賓(見狂言)太一治吐舌(見癲狂)衝
關主舌卷(千見心煩)陽谿等(見癲狂)二閒等(見驚)飛揚等
温溜等(並見癲狂)主吐舌瘂門主舌強風府主舌急
隂谷主舌瘲廉泉治舌縱舌根急縮(並見口瘂)
口緩(頻欠伸)(失欠)
地倉大迎主口緩不收不能言(千)合谷水溝主
唇吻不收(見口噤)失欠頰車蹉灸背第五椎一日二七壯
滿三日未差灸氣衝二百壯胸前喉下申骨中是亦名
氣堂又灸三隂交百壯三報之通理主數欠頻伸(見心)
(痛)下關大迎翳風主口失欠下牙齒痛内庭
主喜頻伸數欠惡聞人音(銅同)漏谷主強欠(見腸鳴)太
淵治數欠不得息(見風痙)經渠治數欠(見欬逆)風池治
目淚出欠氣多脾俞治黃疸喜欠不嗜食(千同)衝陽
主傷寒病振寒而欠翳風(見口喎下同)通谷治失欠(見口)
(喎)風府主舌緩(千見口瘂)瘂門治舌緩(見口瘂)崑崙主
口閉翳風主不能言(千並見瘈瘲)小兒喜欠上關(見上)
(關門)
有婦人藏燥悲泣數欠金櫃有大棗湯謾合服愈(方見)
(本事)
齒齲
角孫療齒牙不嚼物齲痛腫(明)耳門療齒齲三閒
陽谷衝陽(見口喎)内庭厲兊四瀆液門
陽谷上關(下同)治齒齲痛(銅)少海治齒齲痛又治齒
寒腦風頭痛合谷偏歴三陽絡(明下云療齒痛)耳門
治齒齲三閒大迎正營治齒齲痛完骨治齒
齲(見癲疾)兊端目窗正營耳門治唇吻強上齒
齲痛(千)厲兊三閒衝陽偏歴小海合谷
内庭復溜主齲齒曲鬢主齒齲下關大迎
翳風完骨主牙齒齲痛
傳曰唇亡齒寒謂前齒非牙也說文云齲齒蠧也謂
齒蠧而痛也其不因齲蠧而痛者蓋風寒入腦髓爾
素問謂大寒至腦髓故頭痛齒亦痛當以此治之
口舌乾苦(口熱臭)
膽俞商陽小腸俞主口舌乾食飲不下勞宫
少澤三閒太衝主口熱口乾口爛大谿少澤
主咽乾口熱唾如膠曲澤章門主口乾少隂主舌
卷口乾陽陵泉主口苦嗌中介介然關衝(又見心煩)等
主舌卷口乾(見喉痺)曲澤治身熱煩渴口乾(銅)三閒
(見瘧)肺俞(見勞瘵)不容(見痃癖)章門(見腸鳴)商陽(見瘧)
竅隂(見喉痹)兊端治口乾(銅)膽俞治口苦舌乾(見腹脹)
明下云口舌乾食不下復溜(見脊)大鍾(見淋)尺澤治
舌乾(見喉痹)下廉治唇乾涎出不覺(見飱洩)少衝(見傷寒)
大鍾(見淋)治口中熱肝俞曲澤(見唾血)少澤療口
乾(明)曲澤療口乾(明傷寒)勞宫治大小人口中腥臭
胷脇支滿(銅)千云主老小口中腫腥臭明下云療小兒齗
爛臭(見口疳)少衝治口熱咽酸(見傷寒)
口齒疳瘡(牙齒齗腫)(牙關急)
承漿治口齒疳蝕生瘡(銅)承漿療口中生瘡(明)小
兒口有瘡蝕齗爛臭穢衝人灸勞宫各一壯(下)天衝
治牙齗腫(銅)角孫治齒齗腫小兒疳濕瘡(見瘡)
史記齊大夫病齲齒太倉公灸其左太陽明脉即為
苦参湯日潄三升出入五六日病已得之風及卧開
口食而不潄餘見齒齲
完骨主牙車急(中風)翳風治牙車痛(見口喎)下關治牙
車脫(見喉風)水溝(見癲疾)上關(見牙疼)頰車(見口噤)治牙
關不開(銅)和髎治牙車引急頭重痛耳中䏆䏆頷頰
腫聽會治牙車脫臼相離三寸明云牙車急痛不得
嚼食(餘見中風偏風)
齒噤(口噤)(餘見中風)
天容廉泉魄戶氣舍譩譆扶突主欬逆上
氣喘息嘔沫齒噤(千)然谷治初生兒臍風口噤痿厥
洞洩(銅)曲鬢(明下見頸項)治口噤不能言(見頰頷)天窗(見頰)
(腫)翳風治口噤(見口喎)廉泉治口噤舌根縮(見舌腫)
合谷(見唇頰)列缺(見偏風)頰車(見口瘂)和髎治口噤不
開大迎治風痙口噤(見風痙)支溝治口噤不開暴瘂不
能言外關内庭三里商丘大泉主僻噤(甲云)
(口僻刺大泉引而下之)齗交上關大迎翳風主口噤不
開引鼻中合谷水溝(明下同)主唇吻不收瘖不能言
口噤商丘曲鬢主口噤(並千)承漿療面風口不開
生瘡(明)下云療口噤廉泉療齗噤(見少氣)兊端療口
噤鼓頷(下)翳風療口噤不開禾窌療口不可開及
尸厥小兒生二七日内著噤不吮妳多啼者是客風
中於臍循流至心脾二藏之經使舌強唇痙嗍妳不得
此疾新施方藥不望十全大抵以去客風無過灸承漿
七壯灸頰車各二壯
牙疼
大迎顴窌聽會曲池主齒痛惡寒(千)浮白主
牙齒痛不能言陽谷正營主上牙齒痛陽谷
掖門商陽二閒四瀆主下牙齒痛角孫頰
車主牙齒不能嚼(明同)風齒疼痛灸外踝上高骨前交
脉二壯又以線量手中指至掌後横文折爲四分量
横文後當臂中灸二壯隨左右
有老婦人舊患牙疼人教將兩手掌交义以中指頭
盡處爲穴灸七壯永不疼恐是外關穴也穴在手少
陽去腕後二寸陷中泉司梢子妻舊亦患牙疼人爲
灸手外踝穴近前些子遂永不疼但不知千金所謂
外踝上者指足外踝耶手外踝耶識者當辨之
翳風治牙車痛(銅見口喎)大迎治牙疼頰頷腫(見風痙)曲
鬢治頰頷痛引牙車不得開(詳見頰頷)正營治牙齒痛唇
吻急強齒齲痛陽谿懸顱手三里治齒痛(見頭)
商陽治齒痛惡寒(見頷腫)兊端治齒齗痛小海治寒
熱齒齗痛風眩頸項痛上關(銅同)療風牙疼牙車不開
口噤嚼物鳴(明)厥隂俞療牙痛(見欬逆)
良方灸牙疼法隨左右所患肩尖微近後骨縫中小舉
臂取之當骨觧陷中灸五壯予親灸數人皆愈灸畢項
大痛良久乃定永不發予親病齒痛百方治不驗用此
法差
辛幼舊患傷寒方愈食青梅旣而牙疼甚有道人為
之灸屈手大指本節後陷中灸三壯初灸覺病牙癢
再灸覺牙有聲三壯疼止今二十年矣恐陽谿穴也
(銅云治齒痛手陽明脉入齒縫中左疼灸右右疼灸左)
鼻塞不利(鼻不聞香臭)
曲差上星迎香素窌水溝齗交通天
禾窌風府主鼻窒喘息不利鼻喎僻多涕&KR0864;衂有瘡
承靈等主鼻窒喘息不通(見鼻衂)厲兊京骨前
谷主鼻不利涕黃齗交主息肉不利(見息肉)天柱主
不知香臭中管主鼻閒焦臭眉衝療頭痛鼻塞(明)
玉枕(見目痛)百會(見風癎)明堂(見鼻涕)當陽臨泣(見風)
(眩)療鼻塞迎香療鼻息不聞香臭風府療鼻不得
息天牖療鼻塞不聞香臭(下)至隂(見頭重)治鼻塞
上星(明下同)百會𩕄會(明同)承光治鼻塞不聞香臭若
是鼻塞灸𩕄會日七壯至四日漸退五日頓愈(銅)臨
泣(見風眩明同)通天治鼻塞悶步郎治鼻塞不通(明同)
臨泣治目眩鼻塞前谷齗交治鼻塞不利承靈
治鼽衂息不利素髎治鼻塞息肉不消多涕生瘡
按銅人云素髎穴諸方闕治療法千金治鼻塞息肉
不消多涕生瘡而今之千金止云主鼻喎僻多涕鼽
衂有瘡又云主鼻窒喘息下利與此文稍異豈古今
本不同耶
厲兊治惡風鼻不利水溝等主不知香臭(千見鼻涕)
鼻有息肉(孔生瘡)
齗交主鼻中息肉不利鼻頭額頞中痛鼻中有蝕瘡(千)
曲差等主鼽衂有瘡(見鼻塞)腦空主癘鼻(見鼻痛)鼻
中息肉灸上星二百壯又灸俠上星两傍相去三寸
各百壯迎香治鼻有息肉不聞香臭衂血(銅)齗交
治鼻中息肉蝕瘡素髎治息肉不消多涕生瘡禾
窌(見鼻涕)療衂血有瘡(明)巨窌療鼻凖上腫癰痛(見口喎)
(單方歌云狗頭灰方寸丁香半錢上細研吹鼻中息肉化爲水)
鼻涕出(鼻乾)(鼻啑)
小兒多涕是腦門被冷風拍着及肺寒也灸𩕄會三壯
(明)明堂療頭風多鼻涕鼻塞禾窌療鼻窒口僻鼻
多清涕出不可止鼽衂有瘡(下同)崑崙療鼻衂多涕
風門療鼻衂不止鼻垂清涕(下)禾髎治鼻洞涕生瘡
(銅)風門治鼻鼽出清涕(見傷寒雜症)通天承光治口
喎鼻多清涕(並見口喎)前頂治小兒鼻多清涕(見癎)神庭
治頭風目眩鼻出清涕不止自淚出神庭攅竹
迎香風門合谷至隂通谷主鼻&KR0864;清涕出(千)
曲差等主鼻喎僻多涕(見鼻塞)復溜主涎出鼻痛
水溝天牖主鼻不收涕不知香臭厲兊京骨
前谷主涕黃(千見鼻塞)素髎治多涕(千見鼻塞)鼻中乾鼻衂
等凡二十二病皆灸絶骨五十壯(見上氣)
&KR0034;母氏久病鼻乾有冷氣問諸醫者醫者亦不曉但
云病去日愈旣而病去亦不愈也後因灸絶骨而漸
愈&KR0034;亦嘗患此偶絶骨微疼而着艾鼻乾亦失去初
不知是灸絶骨之力後閱千金方有此證始知鼻乾
之去因絶骨也若鼻涕多宜灸𩕄會前頂大人小兒
之病初無以異焉耳
風門五處主時時啑不已(千)頷厭療好啑(明)風
門治多啑(銅見傷寒)本事方許知可自停飲食已必啑服棗
膏丸愈(時暫啑添衣項上愈)
鼻痛(其餘見鼻瘡)
腦空竅隂主鼻管疸發爲癘鼻(千)復溜主涎出鼻
中痛巨髎治面風寒鼻䪼上腫壅痛(銅)肝俞主鼻
中酸(千)齗交主額頞中痛(見息肉)巨窌療鼻凖上腫
癰痛(見口喎)鬼擊鼻出血(灸人中并水分隂交見鬼擊)
鼻衂
神庭等主鼻&KR0864;(千見鼻涕)曲差等主&KR0864;衂有瘡(見鼻塞)承
靈(銅同)風池風門譩譆後谿主鼻衂窒喘息不
通中管三閒偏歴厲兊承筋(銅同)京骨
崑崙承山飛揚隐白主頭熱鼽衂京骨(銅同)
申脉主衂不止淋濼郄門主衂血嘔血隱白委
中主衂血劇不止涌泉主衂不止水溝天牖主
鼻鼽不得息及衂不止(甲乙)天府治衂血不止鍼四分
(銅)上髎後谿風府治鼻衂瘂門治諸陽熱氣
盛衂血不止通天治衂血頭重禾髎兊端勞
宫治衂血不止曲泉隱白譩譆(見肩背痛)隂郄
迎香治衂血(見息肉)偏歴合谷上閒(明下同)崑崙
通谷(見目眩)治&KR0864;衂曲泉治衂血喘呼小腹痛攻咽
喉太溪(見唾血)隱白(見腹脹)風門(見涕出)兊端腦
空療衂血不止禾窌(見鼻涕)療&KR0864;衂有瘡(明)攅竹療
&KR0864;衂(下見頭風)巨窌療鼻準上腫癰痛(見口喎)治口鼻出血
不止名腦衂灸上星五十壯(集效)徐德占教衂者急灸
項後髮際兩筋間宛宛中三壯立定蓋血自此入腦注
鼻中常人以綿勒頸後尚可止衂此灸决效無疑(良)
腦衂灸上星五十壯(千見唾血)
&KR0034;母氏忽患鼻衂急取藥服凡平昔與人服有效者
皆不效因閱集效方(本出千金)云口鼻出血不止名腦衂
灸上星五十壯尚疑頭上不宜多灸止灸七壯而止
次日復作再灸十四壯而愈有人鼻常出膿血予教
灸𩕄會亦愈則知𩕄會上星皆治鼻衂云
鼻衂等灸絶骨(千見上氣)前谷治衂血(銅見𠻳)譩譆治温
瘧肩背痛目眩鼻衂喘逆腹脹肩膊内廉痛不得俯仰
風門治鼻&KR0864;(見傷寒)衂時癢癢便灸足大指節横理三
毛中十壯劇者百壯衂不止灸之并治隂卵腫(千)又
灸風府一穴四壯不止又灸或灸涌泉各百壯
咽喉腫痛(生瘡)
風府治咽喉痛(銅)膽俞治咽痛食不下(見腹脹)風府
(明同)天窗勞宫主喉嗌痛(千)中渚支溝内庭
(千云咽中引痛)主嗌痛涌泉大鍾主咽中痛不可食閒
使(中作行間)主嗌中如扼(銅云如鯾)膝關治喉咽痛(銅見風痺)天
窗(明下同)治喉痛水突主喉咽腫前谷照海中
封主嗌偏腫不可咽(千)中封等主喉腫(見隂痿縮)然谷
大谿主嗌内腫氣走咽喉不能言喉腫胷脇支滿灸尺
澤百壯人迎治咽喉癰腫(見欬逆上氣)太谿(見唾血)中
渚治咽腫璇璣治喉痹咽腫水漿不下液門治咽
外腫寒厥臂痛不能上下然谷治咽内腫水突
氣舍治咽腫(上氣)天突治喉中生瘡不得下食(銅明云療喉中)
(熱瘡)璇璣療喉痹咽癰水漿不下
喉咽鳴(雜病)
扶突天突大谿主喉鳴暴忤氣哽(千)少商大
衝經渠主喉中鳴魚際主喉中焦乾咽冷聲破灸
天瞿五十壯(見上氣)天突扶突治喉中如水雞聲(銅)
天喉治喉中作聲(見&KR0909;痛)大鍾(見淋)大包主喉鳴(見膈)
(痛)天突治喉内如水雞聲(明見劳)下云喉中鳴翕翕(見頸)
(腫)陽陵泉天池(見上氣)亶中療喉鳴(明下見膈痛)小
兒喉中鳴嚥乳不利灸璇璣三壯掖門四瀆主呼
吸短氣咽中如息肉狀少府蠡溝主嗌中有氣如
息肉狀(銅同)然谷太谿主嗌内腫氣走咽喉風池
主喉咽僂引項攣不收
咽喉乾
極泉太淵(見心痛)偏歴(見喉痺)太衝(見疝)太突治咽
乾(銅見唾血)魚際治喉乾燥寒慄鼓頷欬引尻痛溺出嘔
血行間治咽乾煩渴(見口喎)神門治咽乾不嗜食(見煩)
(心)照海治嗌乾(明同)四支惰善悲不樂少衝治咽酸
(見傷寒千同)魚際療喉焦乾(明見肘痛)太谿少澤主咽乾
(千見口乾)復溜照海太衝中封主嗌乾
喉痹
凡喉痹脇中暴逆先取衝脉後取三里云門各瀉之又
刺手小指端出血立已(千)三里温溜(明下同)曲池
中渚豐隆(銅同)主喉痹不能言神門合谷風
池主喉痹完骨天牖前谷主喉痹頸項腫不可
俛仰頰腫引耳後璇璣鳩尾主喉痹咽腫水漿不
下天鼎氣舍鬲俞主喉痹哽噎咽腫不得消食
飲不下涌泉(明同)然谷主喉痹哽咽寒熱中府
陽交主喉痹&KR0909;滿塞寒熱天容缺盆(明同)大杼
膈俞云門尺澤二閒厲兊涌泉然谷主
喉痹哽噎寒熱三間(明同銅同)陽谿主喉痹咽如哽
天突主喉痹咽乾急大陵偏歴主喉痹嗌乾關
衝(銅同)竅隂少澤主喉痹舌卷口乾喉痹氣逆欬𠻳
口中涎唾灸肺俞七壯亦可隨年(壯至百壯)陽輔陽交
(並見膝痛)厲兊下廉然谷經渠完骨膈俞
缺盆氣舍(見欬逆)云門(見&KR0909;滿)陽谿合谷温溜
中府浮白治喉痹(銅)大杼治喉痹煩滿天容
治喉痹寒熱咽中如鯁天鼎治喉痹咽腫不得食飲
食不下喉鳴前谷治頷腫喉痹二閒治喉痹頷腫
肩背痛振寒曲池治喉痹不能言竅隂治喉痹舌
強口乾肘不舉少澤治喉痹舌強口乾心煩太陵
治喉痹口乾身熱頭痛短氣&KR0909;脇痛浮白療寒熱喉
痹(明)膈俞經渠療喉痹二閒療喉痹咽如有物
傷忍振寒下云喉痹咽腫多卧善睡小兒急喉痹灸
天突一壯(下)(有毉者說藥不下喉當以曲竹管灌藥效)
唇頰腫痛(頣頷腫)
合谷主唇吻不收(千見口緩)緊唇灸虎口男左女右又灸
承漿三壯三閒療唇口乾(明見瘧)下廉治唇乾涎出
(銅見飱洩)光明(銅同)足臨泣(明下同)主喜齧頰巨窌天
窗主頰腫痛(明同)京骨陽谷主自齧唇腕骨等主
頷痛(見耳鳴)迎香治唇腫痛(銅見偏風)正營治牙痛唇吻
急強上關(明下同)兊端治唇吻強大迎治唇吻瞤
動(見面腫)膺窗太衝治唇腫俠谿(見耳聾)和髎(見牙)
(關)頰車治頷頰腫(見口噤)曲鬢治頰頷腫引牙車不
得開急痛口噤不能言完骨治頰腫大迎治頰頷
腫(見風痙)翳風治脫頷頰腫(見口喎)腕骨陽谷治頸
項腫寒熱支正治頷腫手三里治頰頷腫瘰癧
少商治腮頷腫成君綽忽顋頷腫大如升甄權鍼此立
愈商陽治頥頷腫齒痛惡寒肩背急相引缺盆痛目
青盲灸三壯右取左左取右食頃立已完骨等主頰
腫(千見喉痹)攅竹等主頰痛(見面痛)角孫主頸項柱滿
兊端等主唇吻強(見齒齲)足臨泣療胷膈滿悶腋下腫
善齧頰(明下)水溝療面腫唇動葉葉肺風狀如蟲行(明)
李襲興稱武德中出鎮潞州甄權以新撰明堂示予
時有刺史成君綽忽頸腫如數升喉中閉塞水粒不
下三日矣余屈權救之鍼其右手次指之端如食頃
氣息卽通明日飲噉如故(千金翼)按銅人云少商穴在
手大指端内側去爪甲角如韮葉成君綽顋頷腫大
如升(云云同上)甄權鍼之立愈病狀少異功效實同但李
云次指端銅人云大指端未知其孰是果鍼少商當
在大指端也姑兩存之以俟識者
頸項強(急腫)
腕骨陽谷治頸項腫寒熱(銅)丘墟治頸腫(見腋腫)
大迎治寒熱頸痛瘰癧消濼(見風痹)竅隂治項痛(見癰)
(疽)風門治傷寒頸項強(見傷寒雜病)京骨(見足麻)大杼
治頸項強不可俛仰(見瘧明同)魄戶(見勞瘵)肩井治頸項
不得顧(見肩痛)天牖後谿治項強不得顧完骨(見偏)
(風)頷厭治頸項痛本神治頸項強痛(見目眩)風池
治痎瘧頸項痛不得顧通天治頸項轉側難頰車
大椎氣舍(見欬逆)腦空治頸項強不得顧天柱治
頸項筋急不得顧人迎治項氣悶腫食不下後頂
外丘治頸項痛惡風寒齗交風府治頸項急不
得顧(見目眩)臂臑(見瘰&KR0659;)強閒治頸項強(見頭痛)少澤
(明同)前谷後谿陽谷完骨崑崙小海攅
竹主項強急痛不可顧(千)消濼本神通天強
間風府瘖門天柱風池齗交天衝陶
道外丘通谷玉枕主項如拔不可左右顧明云
天柱(見目眩)強間(見頭痛)療項如拔下云天柱療項如拔
(見腦痛)天容前谷角孫腕骨支正主頸腫項
療不可顧天容主頸項癰不能言飛揚涌泉
頷厭後頂主頸項疼歴節汗出角孫主頸項注滿
浮白療頸項癰腫(銅同)不能言及癭肩不舉(明)曲差
療心煩滿汗不出頭項痛身熱目視不明通天療項
痛重暫起僵仆瘖門療項強不得顧玉枕(見目痛)
完骨(見風眩)療項痛風府療頭(明有痛)項急不可傾側
陽谷療脇痛頸腫寒熱天突療身寒熱頸腫喉中鳴
翕翕胷中氣鯁鯁(下)天井療頸項及肩背痛(見千肘)
曲鬢療頸項強不得顧引牙齒痛口噤不能言
頭風(頭眩)(又見頭旋)
五處療頭眩風悶(明)百會(見癎)腦空(見目眩)天柱(見腦)
(痛)療頭風神聰療頭風目眩狂亂風癎左主如花右
主如果前頂療頭風熱痛頭腫風癎後頂療風眩
目䀮䀮額顱上痛上星療頭風目眩(下)前頂治頭
風目眩面赤(明下作皮)腫(銅)下廉五處(見目眩)神庭(見鼻)
(涕)治頭風神庭主風頭眩善嘔煩滿(千)天牖風
門(明下同)崑崙關元關衝主風眩頭痛前頂
後頂頷厭主風眩偏頭痛上星主風頭眩顔清
𩕄會主風頭眩頭痛顔清完骨主風頭耳後痛(瘈脉同)
煩心(銅同)付陽主痿厥風頭重痛俠谿主胷中寒如
風狀頭眩兩頰痛腎俞攅竹承光絲竹空
瘈脉和窌主風頭痛上星主風頭引頷痛合谷
五處主風頭熱天牖療頭風面腫(下作目眩)項強不得
轉(明)𩕄會治頭風生白屑多睡(明同)鍼佳以油鹽揩髮
根頭風永除(銅)頭風腫痒鍼眉衝(許)通理百會
療頭目眩痛(明)陽谷療頭眩(見狂)
素問論頭痛本於大寒内至骨髓則頭風者亦本於
風寒入腦髓耶本事方論婦人患頭風者十居其半
或者婦人無巾以禦風寒焉耳男子間有患之者非
頭上少髮必其𩕄會前頂之秃髮也欲炙頭風宜先
𩕄會百會前頂等穴其頭風連目痛者當灸上星神
聰後頂等穴予嘗自灸驗教人灸亦驗云
本事云下虛者腎虚也腎厥則頭痛(宜玉眞圓上虚者肝虛也肝厥則頭)
(暈宜鈎藤散)
頭痛(偏頭痛)(餘見傷寒頭痛)
觧谿(見中風)承光(明同)治風眩頭痛嘔吐心煩(銅)膽俞
治頭痛振寒汗不出大杼治頭痛振寒(見瘧)瘂門治
頭痛風汗不出合谷天池(見膈)絲竹空(見目眩)魚
際(見寒熱)四白(見目眩)天衝三焦俞(見腹脹)風池(見傷)
(寒無汗)治頭痛神道治寒(明下作身)熱頭痛進退痎瘧恍惚
悲愁(明同)健忘驚悸陽谿治厥逆頭痛&KR0909;滿不得息
豐隆治厥頭痛面浮腫風逆四支腫身濕至隂治鼻
塞頭重風寒從足小指起脉痹上下𢃄胸脇痛無常轉
筋寒熱汗不出煩心青靈治頭痛振寒目黃脇痛
強閒治腦旋目運頭痛不可忍煩心嘔吐涎沫發無時
項強不可顧崑崙治頭痛肩背急風府治頭痛頸
項急不得顧目眩曲差治頭項痛顱息療身熱頭
痛不可反側(明)魚際療頭痛甚汗不出腦戶(見面腫)
療頭痛百會通理療頭目眩痛(下)中衝(見傷寒)
命門(上同)療身熱如火頭痛如破(明下)温留療寒熱頭痛
善噦衂肩不舉率谷痛醉後酒風發頭重皮膚腫兩
角眩痛小兒食時頭痛(千同)及五心熱灸譩譆各一壯
天柱陶道大杼(一作本神)孔最後谿主頭痛(千)
腦戶腦空通天主頭重痛頭維大陵主頭
痛如破目痛如脫(甲云噦逆煩滿嘔吐汗流)竅隂強閒(明同)主頭
痛如椎刺不可動目窗中渚完骨命門豐
隆大白外丘通谷京骨臨泣小海承
筋陽陵泉主頭痛寒熱汗出不惡寒神庭水溝
主寒熱頭痛喘渴目不可視消濼主寒熱痺頭痛
五處等主頭痛(見瘈瘲)崑崙觧谿曲泉飛揚
前谷少澤通理主頭眩痛若頭痛筋攣骨重少
氣噦噫滿時驚不嗜卧欬𠻳煩冤其脉舉之則弦按之
石堅由腎氣不足而内著其氣逆而上行謂之腎厥宜
灸關元百壯服玉真丸(指)若頭痛連齒時發時止連年
不已此由風寒留於骨髓髓以腦爲主腦逆故頭痛齒
亦痛宜白附子散灸曲鬢七壮左痛灸左右痛灸右
少海(見齒齲)完骨治頭痛(銅見心煩)千云主風頭耳後痛腦
空等天衝主癲疾頭痛(千見癲)
素問嘗論有數歲頭痛不已者大寒内至骨髓髓以
腦爲主腦逆故頭痛齒亦痛名曰厥逆頭痛亦有腎
厥肝厥頭痛者如本事方所謂下虛者腎虛也腎厥
則頭痛上虛者肝虛也肝厥則頭暈是也皆可隨證
治之若眞頭疼則朝發夕死夕發朝死矣(詳見難經疏)人
而患此亦末如之何要之亦有所自其在根本不固
耶若欲着艾湏先百會𩕄會等穴而丹田氣海等穴
尤所當灸以補養之毋使至於此極可也
前頂等主風眩偏頭痛(千見頭風)懸釐治頭偏痛(見傷寒寒熱)
懸釐主偏頭痛引目外眥(見傷寒頭痛)頷厭療風(銅云頭風)
眩目無見偏頭痛引目外眥急耳鳴好啑頸痛(明)岐
伯灸偏頭痛(見目眩)後頂治頭偏痛(銅)玉枕主頭半
寒痛(千)甲云頭眩目痛頭半寒正營治頭項偏痛
懸顱治熱病煩滿汗不出頭偏痛引目外眥赤身熱齒
痛(明同)懸釐治頭偏痛煩心不欲食(並銅)
腦痛(腦風)
強閒治腦旋(銅見頭痛)天柱治頭旋腦痛明下云療頭風
腦重目如脫項如拔項強痛不顧玉枕治腦風疼不
可忍承靈治腦風頭痛惡風寒腦空治腦風頭痛
不可忍目瞑心悸發卽爲癲風引目眇上廉治腦風
頭痛率谷治腦兩角強痛(見痰)瘖門療頭風腦疼
風池(見面腫)療腦疼小兒𩕄開不合灸臍上下各五分
二穴各三壯灸瘡未合𩕄先合矣(下)少海治腦風(銅見)
(齒齲)凡口鼻出血不止名腦衂上星五十壯(千)
有士人患腦熱疼甚則自牀投下以腦柱地或得冷
水粗得而疼終不已服諸藥不效人教灸𩕄會而愈
熱疼且可灸况冷疼乎凡腦痛腦旋腦瀉先宜灸𩕄
會而強閒等穴蓋其次也
頭旋(頭重)
目窗治忽頭旋(銅見目痛)絡却治頭旋耳鳴天柱治頭
旋(見腦痛)岐伯灸頭旋(見目眩)申脉治坐如在舟車中
(銅見腰脚)
母氏隨&KR0034;赴任爲江風所吹自覺頭動摇如在舟車
上如是半年乃大吐痰偏服痰藥并灸頭風諸穴方
愈
治頭風摇動灸腦後玉枕中間七壯(千翼)玉枕療失枕
頭重(明見目痛)下云療頭重如石百會療頭重(見風癎)百
會療腦重鼻塞頭目眩疼(下)陶道療頭重目眩率
谷(見頭痛)療頭重付陽(見頭風)腦戶等主頭重痛(千見頭痛)
至隂治頭重(銅見頭痛)天柱療腦重(明下見腦)瘂門(見癲)
通天(見鼻衂)付陽(見風痹)治頭重(銅)腎俞治頭重(見勞)
頭重風勞腦戶五壯頭重不能勝灸腦戶下寸半(千翼)
頭腫
腦戶治頭腫(銅)前頂療頭風熱痛頭腫大腫極即以
三稜鍼刺之繞寸已下其頭痛腫立差(明)上星療頭
風頭腫皮腫面虚鼻塞頭痛𩕄會療頭皮腫生白屑
完骨治頭面腫(銅見癲)腦戶治頭腫公孫主頭面
腫完骨等主頭面氣腫(並見水腫)
頂腫痛
曲差治頂痛(銅)前頂治小兒驚癎頂腫(見驚癎)
澧陽有士人之子驚風後頂腫醫以半夏南星爲細
末新水調傅而愈若灸則宜灸前頂等穴云
面腫(餘見水腫)
巨窌主面惡風寒頰腫痛(千)上星天牖治頭風面
虛腫(銅)𩕄會治目眩面腫(明下云面赤暴腫)前頂治面赤
腫目窗治頭面浮腫痛引目外眥上赤痛完骨治
頭面浮腫水溝治面腫唇動狀如蟲行又云風水面
腫鍼此穴出水盡頓愈迎香治面痒腫(見偏風)大迎
治風壅面浮腫目不得閉唇吻瞤動不止鍼之頓愈
合谷治面腫唇吻不收瘖不能言口噤不開温溜治
面虛腫豐隆(見頂痛)承漿陽交(見膝痛)治面腫厲
兊治寒瘧面腫足䯒寒陷谷(見水腫)治面目浮腫百
會治飲酒面赤(明見風癎)觧谿治頭風面赤腦戶治面
赤腫頭痛(明)厲兊療面浮腫水溝(見肺風)天牖療
面腫陷谷療頭面虛腫風池療肺風面赤目視䀮
䀮項強不得顧面腫皮軟腦疼上星𩕄會前頂
腦戶風池主面赤腫(千)陷谷上星𩕄會
前頂(並見水腫)公孫治卒面腫(銅見狂言)陷谷等陽陵泉等
天樞等中府等觧谿主面腫(並見水腫)
有人因入水得水腫四支皆腫面亦腫人爲灸水分
并氣海翌朝視其面如削矣恐面腫亦可灸水分云
面痛(面赤)(面黑)
攅竹齗交玉枕主面赤頰中痛(千)中渚主顳顬
痛頷顱主熱痛面赤懸釐主面皮赤痛腎俞内
關主面赤熱天窗天突主面皮熱腦戶治面赤
目黃(銅)懸顱治面膚赤痛行閒主面蒼黑(千)太
衝主面塵黑支溝(見欬)閒使(見狂)掖門(見驚)主面赤
解谿主面赤(見風)氣海療冷病面黑(明下)腎俞療面黃
黑(並見勞)關衝主面黑(見風)
鍼灸資生經卷六
