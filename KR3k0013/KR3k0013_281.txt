册府元龜卷二百八十一宋王欽若等撰
宗室部
領鎮第四
後魏南安惠王禎景穆帝子孝文即位除凉州鎮都大
將尋以綏撫有能加都督西戎諸軍事征西大將軍領
護西域校尉儀同三司凉州刺史徵為内都大官出為
使持節侍中本將軍開府長安鎮都大將雍州刺史後以
罪削除封爵以庶人歸第孝文南伐禎從至雒及議遷
都禎首從大計帝以禎議定遷都復封爵出為鎮北大
將軍相州刺史
禎子獻武王英孝文時為平北將軍武川鎮都大將假
魏公未幾遷都督梁益寧三州諸軍事安南將軍領護西
戎校尉仇池鎮都大將梁州刺史尋鎮荆州
英子文莊王熙自光禄勲除平西將軍東秦州刺史進
號安西將軍尋以本將軍授相州刺史
熙弟誘自衛尉少卿出為右將軍南秦州刺史
英孫魯郡王肅莊帝初除散騎常侍出為後將軍廣州
刺史後除衛將軍肆州刺史
城陽康王長夀景穆帝子自征西大將軍外都大官出
為沃野鎮都大將在鎮甚有威名
長夀子懷王鸞孝文時自外都大官出為持節都督河
西諸軍事征西大將軍領護西戎校尉凉州鎮都大將
改鎮立州以鸞為凉州刺史姑臧鎮都大將後除使持
節征南大將軍都督豫荆郢三州河内山陽東郡諸軍
事又除冠軍將軍河内太守轉并州刺史宣武初除平
東將軍青州刺史轉安北將軍定州刺史
鸞子文獻王徽孝明時除右將軍凉州刺史徽以徑途
阻遠固請不行除散騎常侍其年除後將軍并州刺史
加安北將軍拜安西將軍秦州刺史詔書旦至夕發徽
以將之秦部請詣闕恭授仍表啓固陳請不之職莊帝
踐祚拜司州牧
徽次兄顯恭為荆州刺史莊帝既殺爾朱榮乃除顯恭使
持節都督晉建南汾三州諸軍事鎮西將軍兼尚書左
僕射西北道行臺晉州刺史
安定靖王休景穆帝子孝文初庫莫奚寇邊以休為使
持節侍中都督諸軍事征東大將軍領護東夷校尉儀
同三司和龍鎮將休撫防有方賊乃欵附入為中都大
官蠕蠕犯塞出為使持節征北大將軍撫冥鎮大將
休子爕宣武初襲拜太中大夫除征虜將軍華州刺史
後為豳州刺史
爕弟永平為征虜將軍南州刺史
永平弟東萊王貴平莊帝時除平北將軍南相州刺史
廢帝時以本任官行青州事還除車騎將軍加散騎常
侍出為青州刺史
章武王彬景穆帝孫繼章武敬王後出為使持節都督
東秦豳夏三州諸軍事鎮西大將軍西戎校尉統萬鎮都
大將朔州刺史是時吐京胡反詔彬持節假平北將軍
行汾州事率并泗之衆往討之胡平仍除征虜將軍汾
州刺史
彬子融為征虜將軍别將南討大摧梁衆于時揚州刺
史元嵩為奴所害勅融行揚州事尋除假節征虜將軍
并州刺史又為宗正卿以本官行瀛州事遇疾不行未
幾除散騎常侍平東將軍青州刺史還為秘書監遷撫
軍將軍領河南尹
融弟東安王凝莊帝時除持節安東將軍兖州刺史轉
濟州刺史
樂陵密王思譽景穆帝孫繼樂陵康王胡兒後孝文時
為鎮北大將軍北征大都將後除使持節本將軍領護
匈奴校尉都督中軍都將出為使持節鎮東大將軍
和龍鎮都大將營州刺史領護東夷校尉
思譽子惠王景略宣武時襲封拜驍騎將軍除持節冠
軍將軍幽州刺史
景略弟洪略為中軍將軍行東雍州刺史
陽平莊王順景穆帝孫自懷朔鎮大將除朔州刺史景
明元年薨於青州刺史
頥弟廣陵康侯衍為梁州刺史轉徐州刺史卒於雍州
刺史衍弟欽為司州牧
濟陰王欝景穆帝孫位開府為徐州刺史
欝弟之子静王誕累遷齊州刺史
欝弟麗字寶掌宣武時拜雍州刺史遷冀州刺史
汝陰威王逞景穆帝孫卒於齊州刺史
逞子慶和為東豫州刺史
逞弟汎自元士稍遷營州刺史
汎弟脩義自元士為齊州刺史又遷秦州雍州刺史
廣平文貞王匡景穆帝孫繼廣平殤王雒侯後宣武親
政除肆州刺史遷恒州刺史後為光禄大夫兼宗正卿
出為兖州刺史又除平州刺史徙青州刺史尋為關右
都督兼尚書行臺
安樂王長樂文成第二子獻文承明元年以太尉出為
定州刺史
長樂子詮襲爵宣武初為凉州刺史後除定州刺史
詮子鑒襲爵後除相州刺史
齊郡王子琛繼河間王若後宣武時拜定州刺史孝明
時為都官尚書出為秦州刺史
安豐王猛文成第六子孝文太和中加侍中出為鎮都
大將營州刺史
猛子延明襲爵孝明時為豫州刺史遷都督徐州刺史
咸陽王禧獻文第二子孝文太和中自侍中驃騎大將
軍中都大官出為使持節開府冀州刺史孝文餞於南
郊後禧朝京師將還州孝文親餞之賦詩叙意加禧都
督冀相兖東兖南豫東荆六州諸軍事有司奏冀州人
蘇僧瓘等三千人稱禧清明有惠政請世胙冀州詔曰
利建雖古未必今宜經野繇君理非下請邑采之封自
有别式入除司州牧都督司豫荆郢雒東荆六州諸軍
事開府如故
趙郡王幹獻文第三子孝文太和中自車騎將軍左光
禄大夫領吏部尚書拜使持節都督南豫郢東荆三州
諸軍事征南大將軍開府豫州刺史及帝南伐以幹為
使持節車騎大將軍都督關右諸軍事給銅虎符十别
賜詩書尋除都督冀定瀛三州諸軍事征東大將軍冀
州刺史開府如故後轉特進司州牧
幹子謐自太子中庶子出為冠軍將軍岐州刺史以罪
罷州還除大司農卿又除散騎常侍平北將軍幽州刺
史
謐兄諶累遷後將軍肆州刺史固辭不拜後為黃門侍
郎進號安南將軍光禄大夫出為散騎常侍中軍將軍
相州刺史
諶弟譚自羽林監出為高陽太守為政嚴斷孝明初入
為直閣將軍遷光禄少卿行南兖州事除征虜將軍涇
州刺史又為安西將軍秦州刺史
廣陵王羽獻文第五子孝文遷都之後北蕃入夷多有
未悟羽鎮撫代京内外肅然及車駕南伐羽進號衞將
軍除使持節都督青齊光南青四州諸軍事征東大將
軍開府青州刺史孝明即位遷司州牧
羽子欣孝明時自通直散騎常侍北中郎將出為冠軍
將軍荆州刺史轉征虜將軍齊州刺史欣在二州頗得
人和出帝時加太師開府襲封廣陵王除太傅司州牧
高陽王雍獻文子孝文太和中自散騎常侍除使持節
鎮北將軍相州刺史常侍如故宣武初遷使持節都督
冀相瀛三州諸軍事征北大將軍開府冀州刺史雍在
二州微有聲稱入拜驃騎大將軍司州牧
雍子端自散騎常侍出為安東將軍青州刺史時梁武
遣將寇逼徐揚除端撫軍將軍金紫光禄大夫使持節
東南道大使處分軍機事平拜鎮軍將軍兖州刺史
端弟誕孝静初拜侍中車騎大將軍儀同三司司州牧
北海王詳獻文子孝文太和中累加侍中秘書監趙郡
王幹薨以詳行司州牧
詳子顥自都官尚書出除散騎常侍撫軍將軍徐州刺
史尋為御史弹奏除名其後賊帥宿勤明達叱千騏驎
等寇亂豳華諸州乃復顥王爵以本將軍加使持節假
征西將軍都督華豳東秦諸軍事兼左僕射西道行臺
以功進號征西將軍為侍中驃騎大將軍開府儀同三
司相州刺史
顥弟瑱自黃門郎出除平北將軍相州刺史
彭城王勰獻文子孝文太和中從征沔北除使持節都
督南征諸軍事中軍大將軍開府孝明時為使持節侍
中都督冀定幽瀛營安平七州諸軍事驃騎大將軍開
府定州刺史又以本官領揚州刺史
勰子劭起家宗正少卿除使持節假散騎常侍平東將
軍青州刺史
劭子韶襲爵武定末為司州牧
劭兄子直累遷給事黃門侍郎出為冠軍將軍梁州刺
史
京兆王愉孝文子太和末拜都督徐州刺史宣武初為
護軍將軍遷中書監出為冀州刺史
北齊平秦王歸彦神武族弟武成時為司徙威權振主
乃拜太宰冀州刺史
任城王湝神武子武平初遷太師司州牧出為冀州刺
史加太宰遷右丞相都督青州刺史
隋義城公處綱高祖族父開皇中以右領軍將軍出拜
蒲州刺史吏民悅之進位大將軍遷秦州總管
滕穆王瓉高祖母弟開皇初拜雍州牧
瓉子綸開皇初拜邵州刺史
衞昭王爽高祖異母弟開皇中拜雍州牧累遷左領軍
大將軍權領并州總管轉梁州總管所治甚有聲
河間王弘高祖從祖弟開皇初自右衛大將軍出拜寧
州總管後數載還京未幾拜蒲州刺史得以便宜從事
每晉王入朝弘輙領揚州總管晉王歸藩復還蒲州在
官十餘年風教大治
弘子嗣郇王慶累遷滎陽郡太守頗有治績
秦孝王俊高祖第三子開皇二年拜柱國河南道行臺
尚書令雒州刺史三年遷秦州總管隴州諸州盡隸焉
平陳之後領揚州總管一十四州諸軍事頗有令聞高祖
聞而大悅降璽書奬勵焉
蜀王秀高祖第四子開皇元年拜益州刺史總管二十
四州諸軍事十二年入為内史令右領軍大將軍尋復
出鎮於蜀
漢王諒高祖第五子開皇十二年為雍州牧累加左衞
大將軍十七年出為并州總管帝幸温湯而送之自山
以東至於滄海南抵黃河五十二州盡隸焉特許以便
宜不拘律令
蔡王智積高祖弟整之子開皇初襲王爵加開府儀同
三司授同州刺史儀衞資送甚盛二十年徵還大業七
年授弘農太守
觀德王雄高祖族子大業中檢校鄭州刺史歲餘授懷
州刺史尋拜京兆尹
唐永安王孝基高祖從父弟武德初拜陜州總管
廬江王瑗高祖從父兄子武德元年拜信州總管九年
累遷幽州大都督
襄邑王神符高祖從父弟武德四年累遷并州總管九
年遷揚州大都督
魏郡公文暕神符少子也歷幽州都督
膠東公道彦高祖從父弟神通之子武德中授隴州刺
史貞觀初轉湘州都督後遷岷州都督
吳國公孝逸道彦之弟高宗末為益州大都督府長史
光宅初為左王鈐衛大將軍揚州行軍大總管
郇國公孝協高祖從父弟叔良之子貞觀中累遷魏州
刺史
孝斌孝協弟官至原州都督府長史
襄武王琛高祖從父兄安之子武德中歷蒲絳二州總管
及宋金剛陷澮州時稽胡多叛轉琛為隰州總管以鎮之
河間王孝恭琛之弟也武德二年授信州總管三年以
平蕭銑功遷荆州大總管又以平輔公祏功拜揚州大
都督貞觀初除觀州刺史與長孫無忌等代襲刺史
孝恭弟濟北郡王瑊武德中為始州刺史
瑊弟漢陽公瓌武德中代孝恭為荆州都督貞觀四年
拜宜州刺史
譙國公崇義孝恭子也歴蒲同二州刺史益州大都府
長史甚有威名
崇義弟晦乾封中累除營州都督以善政聞
淮陽王道玄高祖從父兄子也武德中從太宗討王世
充東都平拜雒州總管及府廢改授雒州刺史
武都郡王道明道玄之弟也卒於鄆城刺史
江夏王道宗道玄從父弟也武德五年授靈州總管貞
觀元年徵拜鴻臚卿大將經略突厥入拜靈州都督十
二年坐贓免十三年起為茂州都督未行轉晉州刺史
盧國公景恒道宗子也官至湘州刺史
渤海王奉慈高祖兄子高宗顯慶中累遷原州都督
巢王元吉高祖子武德元年授并州總管并州為劉武
周所䧟元吉拜稷州刺史六年加隰州總管
荆王元景高祖第六子武德八年授安州都督貞觀初
遷雍州牧十年授荆州都督久之轉鄜州刺史
漢王元昌高祖第七子也貞觀五年授華州刺史轉梁
州刺史
鄷王元亨高祖第八子也貞觀二年拜金州刺史
徐王元禮高祖第十子貞觀六年授鄭州刺史遷徐州都
督十七年轉絳州刺史永徽四年加司徒兼潞州刺史
韓王元嘉高祖第十一子也貞觀六年授潞州刺史十
年加本州都督高宗末轉澤州刺史太后臨朝授定州
刺史
武陵郡王誼元嘉之次子也官至濮州刺史
彭王元則高祖第十二子也貞觀七年授豫州刺史十
年除遂州都督十七年拜澧州刺史
鄭王元懿高祖第十三子也貞觀七年授兖州刺史歴
鄭潞絳三州刺史
嗣鄭王敬元懿之子也官至鄂州刺史
霍王元軌高祖第十四子也貞觀元年拜夀州刺史十
年授絳州刺史尋轉徐州刺史二十三年為定州刺史
垂拱初自司徒出為湘州刺史轉青州刺史子緒為金
州刺史
虢王鳳高祖第十五子也貞觀七年授鄧州刺史歷虢
豫青三州刺史
平陽郡王翼鳳之長子也官至光州刺史
定襄郡公宏鳳第三子也則天初為曹州刺史
東莞郡公融鳳第五子也垂拱初為申州刺史
道王元慶高祖第十六子也貞觀九年拜趙州刺史十
年授豫州刺史永徽四年歴滑徐沁衞四州刺史
臨淮王誘元慶之子也為澧州刺史
誘弟詢為夀州刺史
鄧王元裕高祖第十七子也貞觀中歴鄧梁黃三州刺
史高宗時乂歴夀襄二州刺史兖州都督
舒王元名高祖第十八子也貞觀十一年拜夀州刺史
後歴許滑宋三州轉石州刺史在州二十年垂拱年除
青州又除鄭州轉滑州刺史
豫章王亶元名子也為江州刺史
魯王靈夔高祖第十九子貞觀十年授幽州都督十四
年授兖州都督永徽六年轉隆州刺史後歴襄絳滑定
等州刺史垂拱元年授邢州刺史
嗣魯王道堅靈夔孫也歴果龍吉冀洛汾滄等七州刺
史開元二十二年檢校魏州刺史未行改汴州刺史
江王元祥高祖第二十子也貞觀十一年授蘇州刺史
高宗時歴金鄜鄭三州刺史
永嘉王晫元祥之子永隆中為復州刺史
密王元曉高祖第二十一子也貞觀九年授虢州刺史
二十三年轉潞州刺史永徽中歴宣徐二州刺史
滕王元嬰高祖第二十二子也貞觀十五年授金州刺
史永徽中遷蘇州刺史尋轉洪州都督歴夀隆二州刺
史梁州都督
吳王恪太宗子武德二年授益州大都督以年幼不之
官貞觀十二年授安州都督高宗即位拜梁州都督
成王千里恪長子也初名仁永昌元年授襄州刺史後
改名千里歴唐廬許衞蒲五州刺史神龍初拜左金吾
大將軍兼領益州大都督廣州大都督五府經略安撫
大使
張掖郡王琨仁之弟也則天朝歴淄衞宋鄭梁幽六州
刺史
信安郡王禕琨之子也景雲元年為德蔡衞等州刺史
開元後轉蜀濮等州刺史丁母憂起復授瀛州刺史十
五年服除授朔方節度副大使知節度事尋遷節度使
坐事出為衢州刺史歴滑懷二州刺史
嗣吳王祗禕之弟也天寳末為陳留太守持節充河南
道節度採訪使
濮王泰太宗第四子也貞觀二年授揚州大都督七年
轉鄜州大都督並不之官除雍州牧十年遥領湘州都
督
齊王祐太宗第五子貞觀初授幽州都督
蜀王愔太宗第六子貞觀七年授襄州刺史十年轉益
州都督十三年除岐州刺史
蔣王惲大宗第七子貞觀八年授洛州刺史十年拜安
州都督永徽三年除梁州都督後歴遂湘二州刺史
越王貞太宗第八子貞觀七年授徐州都督十年除揚
州都督十七年轉湘州刺史永徽四年授安州都督咸
亨中復轉湘州刺史則天臨朝除蔡州刺史
琅邪王冲貞長子也歴密濟博三州刺史
紀王慎太宗第十子貞觀七年授秦州都督十七年遷
襄州刺史永徽元年拜左衞將軍二年授荆州都督累
除邢州刺史文明元年轉貞州刺史
嗣紀王澄慎少子也歴德瀛冀三州刺史
趙王福太宗第十三子貞觀十八年授秦州都督二十
三年累除梁州都督
曹王明太宗第十四子也顯慶中授梁州都督後歴虢
蔡蘇三州刺史
燕王忠高宗長子永徽元年拜雍州牧顯慶元年廢忠
為梁王授梁州都督其年轉房州刺史
原王孝高宗第二子也永徽三年拜并州都督顯慶三
年累除遂州刺史
澤王上金高宗第三子也永徽三年遥授益州大都督
乾封元年累轉夀州刺史有罪免削至永隆二年二月
為沔州刺史文明元年為蘇州刺史垂拱元年改陳州
刺史永昌元年為遂州刺史
許王素節高宗第四子永徽中自雍州牧轉岐州刺史
被讒出為申州刺史永隆元年轉岳州刺史累除舒州
刺史
邠王守禮章懷太子次子也睿宗景雲二年帶光禄卿
兼幽州刺史轉左金吾衞大將軍遥領單于大都護開
元初歴虢隴㐮晉滑等六州刺史
漢中王瑀讓皇帝之次子也玄宗幸蜀加漢中郡太守
棣王琰玄宗第四子也開元十五年遥領太原牧太原
以北諸軍節度大使天寳元年六月遥領兼武威郡都
督河西隴右經略節度大使
鄂王瑶玄宗第五子也開元十二年遥領幽州都督河
北道節度大使
光王琚玄宗第八子也開元十二年遥領廣州都督五
府經略大使
儀王璲玄宗第十二子也開元十五年授河南牧
潁王璬玄宗第十三子也開元十五年遥領安東都護
平盧軍節度大使安禄山叛除蜀郡都督劒南節度大
使
永王璘玄宗第六子也開元十五年遥領荆州大都督
天寳十五載六月玄宗幸蜀至漢中郡下詔以璘為山
南東路及嶺南黔中江南西路四道節度採訪等使江
陵大都督
夀王瑁玄宗第十八子也開元十五年遥領益州大都
督劒南節度大使
延王玢玄宗第二十子也開元十五年遥領安西大都
護磧西節度大使
盛王琦玄宗第二十一子也開元十五年遥領揚州大
都督及玄宗幸蜀在路除琦為廣陵大都督仍領江南
東路及淮南河南等路節度度支採訪等都使
豐王珙玄宗第二十六子也玄宗幸蜀至扶風郡授珙
武威郡都督仍領河西隴右安西北庭等路節度採訪
都使珙竟不行
彭王僅肅宗第五子也至德三年除僅充河東節度大
使
兖王僴肅宗第六子也乾元三年領河北節度大使
涇王侹肅宗第七子也乾元三年領隴右節度大使
睦王述代宗第三子大歴十年二月詔充嶺南節度使
營田五府經略觀察處置等大使
丹王逾代宗第五子大歴十年二月詔領渭北鄜坊節
度大使
韓王廻代宗第七子大歴十二年二月除汴宋等節度
觀察處置等大使
鄜王造代宗第十三子大歴十二年二月除昭義軍節
度觀察處置等大使
舒王誼代宗第三子照靖太子邈之子也建中元年領
四鎮北庭行軍涇原節度大使三年詔為揚州大都督持
節荆襄江西沔鄂等道節度兼諸軍行營兵馬元帥
通王諶德宗第三子貞元九年十月領宣武軍節度大
使汴宋等州觀察度支營田等使王不出閣十一年為
河東節度大使亦不出閣
虔王諒德宗第四子貞元二年領蔡州節度大使申光
蔡觀察等使十年領朔方靈鹽節度大使靈州大都督
十一年十月以諒領橫海節度大使滄景觀察等使王
不出閣十六年以諒領徐州節度大使徐泗濠觀察處
置等使
建王恪本名審憲宗第七子也元和元年八月授開府
儀同三司鄆州大都督充平盧軍淄青等州節度營田
觀察處置陸運海軍押新羅渤海兩蕃等使
梁郴王友裕太祖長子也唐昭宗景福中太祖令權知
許州乾寧二年加檢校司空尋為武寧軍節度留後四
年太祖下東平改天平留後加檢校司徒光啓元年再
領許州天復初為奉國軍節度留後太祖兼鎮河中以
友裕為護國軍節度留後尋遷華州節度使加檢校太
保興德尹
廣王全昱太祖長兄也庶人簒位授宋州節度使
惠王友能全昱第二子也末帝時鎮陳州
鄧王友誨全昱第三子也末帝時鎮陜州
後唐睦王存乂莊宗異母弟也同光中歴鄜州節度使
魏王繼岌莊宗子也莊宗即位於魏州以繼岌充北都
留守及以鎮州為北都又命為留守
秦王從榮明宗第二子也明宗踐阼天成初授鄴都留
守天雄軍節度使三年移北京留守充河東節度使四
年入為河南尹
末帝長子重吉閔帝嗣位出為亳州團練使
晉高祖幼子重睿開運二年領秦州三年春移領許州
廣王敬威之弟贇高祖從父弟也帝即位遥領忠州刺
史天福中歴曹州防禦使河陽節度使開運二年九月
出鎮鄧州
韓王暉高祖從弟也天福二年遥授濠州刺史遷曹州
防禦使
漢高祖建號晉陽以弟崇為特進檢校太尉行太原尹
漢祖將南幸以崇為北京留守尋加同平章事
蔡王信高祖之從弟也國初為侍衛馬軍都指揮使兼
義成軍節度使尋移鎮許州
册府元龜卷二百八十一
