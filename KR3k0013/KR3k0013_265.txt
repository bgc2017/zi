册府元龜卷二百六十五宋王欽若等撰
宗室部
封建第四
北齊廣平公盛高祖從叔祖高祖起兵於信都以盛為
中軍大都督封廣平公
永安王浚高祖第三子東魏元象中封永安郡公天保
元年進爵為王
平陽王淹高祖第四子東魏元象中封陽平郡公天保
元年進爵為王
彭城王浟高祖第五子東魏元象二年封長樂郡公天
保元年封彭城王
上黨王渙高祖第七子東魏元象中封平原郡公天保
元年封王
襄城王淯高祖第八子東魏元象中封章武郡公天保
元年封王
任城王湝高祖第十子天保元年封
高陽王湜高祖第十一子天保元年封
慱陵王濟高祖第十二子天保元年封
華山王凝高祖第十三子天保元年封新平郡王九年
改封安定十五年封華山
馮翊王潤高祖第十四子天保初封
漢陽王洽高祖第十五子天保元年封
清河王岳高祖從父弟後魏太昌初封清河郡公食邑
二千戸天保元年進封
平秦王歸彦高祖族弟天保元年封
武興王普歸彦兄子天保元年封
襄樂王顯高祖從祖弟天保元年封
廣武王長弼高祖從祖兄子天保元年以宗室封
上雒王思宗高祖從子天保初封
河南王孝瑜文襄長子東魏封河南郡公天保元年進
爵為王
廣寧王孝珩文襄第二子天保元年封
河間王孝琬文襄第三子天保元年封
蘭陵王長恭一名孝瓘文襄第四子
安德王延宗文襄第五子為文襄所愛年十二文襄嘗
問欲作何王對曰欲作衝天王文襄問楊愔曰天下無
此郡名願使安於德於是封安德焉
漁陽王紹信文襄第六子
太原王紹德文宣第二子
范陽王紹義文宣第三子初封廣陽徙封范陽
西河王紹仁文宣第四子
隴西王紹廉文宣第五子初封長樂後改焉
樂陵王百年孝昭第二子大寧中封
汝南王彦理孝昭子武平初封
始平王彦德城陽王彦基定陽王彦康汝南王彦忠並
孝昭子與汝南同受封
南陽王綽武成第二子初名融字君明出後漢陽王河
清二年改封南陽别為漢陽置後
琅邪王儼武成第三子天統二年封東平王後改封
齊安王廓武成第四子天統二年封
北平王貞武成第五子天統二年封
高平王仁英武成第六子天統二年封
淮南王仁光武成第七子天統二年封
西河王仁機樂平王仁邕潁川王仁儉安樂王仁雅丹
陽王仁直東海王仁謙並武成子天統三年封
後周晉公護太祖兄子魏帝初封池水縣伯邑五百戸
太統初進爵中山公增邑通前一千戸孝閔踐祚封晉
國公邑萬戸(護子會封譚國公至封莒國公静封崇業公澡封昌城公乾嘉封正平公)
衛王直太祖子西魏封秦郡公武成初進封衛公建德
三年進爵為王
齊王憲太祖子西魏封安城郡公明帝即位進爵齊國
公邑萬戸建德三年進爵為王(憲子貴封安定郡公質河間郡王寳中坦公乾)
(禧安城公乾河龍溷公)
趙王昭太祖子西魏封正平郡公武成初進封趙國公
建德三年進爵為王大象元年詔以雒州襄國郡邑萬
戸為趙國(昭子員封慶德公貫封永康王乾封甌越公)
譙王儉太祖子武成初封譙國公建德三年進爵為王
陳王純太祖子也武成初封陳國公建德三年進爵為
王大象元年詔以濟南郡邑萬戸為陳國
越王盛太祖子武成初封越國公建德三年進爵為王
大象元年詔以豊州武當安昌二郡邑萬戶為越國
代王達太祖子武成初封代國公建德三年進爵為王
大象元年詔以潞州上黨郡邑萬戸為代國
冀國公通太祖子武成初封
滕王逌太祖子武成初封滕國公建德三年進爵為王
大象元年詔以荆州新野郡邑萬戸為滕國
安化王深太祖族子西魏累封長樂縣侯武成元年改
封汝南郡公慶太祖族子從武帝克并州以功封豳公
廣太祖兄子遵之子初封蔡公邑萬戶武帝時封豳公
紀王康孝閔帝子保定初封紀國公建德初進爵為王
畢王賢明帝子保定四年封畢公建德三年進爵為王
酆王貞明帝子初封酆國公建德三年進爵為王
漢王贊武帝子初封漢國公建德三年進爵為王
秦王贄曹王允道王充蔡王先荆王元俱並武帝子萊
王衍郢王術皆宣帝子大象二年封
隋滕王瓚一名慧高祖母弟周世以太祖軍功封竟陵
郡公高祖作相進邵國公及受禪立為滕王(子坦封竟陵郡公)
衛王爽高祖異母弟也開皇初立為衛王二年賜爽實
食梁安縣千戸
河間王弘高祖從祖弟高祖為丞相嘗置左右委心腹
賜爵永康縣公開皇初進爵郡公尋贈其父為柱國尚
書令河間郡公其年立弘為河間王
觀德王雄高祖族子在周封武陽縣公邑千戶大象中
進爵邗國公邑五千戸高祖受禪進封廣平王食邑五
千戸以邘公别封一子雄請封弟士貴許之尋改封清
漳王仁壽初高祖曰清漳之名未允聲望命職方進地
圖上指安德郡以示羣臣曰此號足為明德相稱於是
改封安德王大業中改封觀德王
雄弟遂寧子達在周封遂寧縣男高祖受禪進爵為子
高陽郡公智明開封縣公智才並高祖弟慗之子開皇
元年封
秦王俊高祖第三子開皇元年十一月封(俊子湛大業初封濟北侯)
蜀王秀高祖第四子開皇元年立為越王未幾徙封於
蜀
漢王諒一名傑高祖第五子開皇元年封
齊王&KR0788;煬帝第二子開皇中立為豫章王食邑千戸煬
帝即位進封齊王增邑四千戸
趙王杲煬帝小子年七歲以大業九年封
長寧王儼廢太子勇長子六歲封儼弟平原王裕安城
王筠安平王嶷襄城王恪高陽王該建安王詔潁川王
煚皆勇子也並開皇六年封
燕王倓越王侗並元德太子昭子大業二年封
唐平原王白駧國之宗室隋末封黃瓜公高祖武德元
年受禪改封
永安王孝基高祖從父弟隋末封蜀郡公武德元年改
封
淮南王神通高祖從父弟武德元年封永康王尋改封
貞觀元年賜實封五百戸
神通子膠東王道彦高祖受禪封義興郡公武德五年
進封膠東王
道彦弟高密王孝察淄川王孝同廣平王孝慈河間王
孝友清河王孝節膠西王孝義貞觀初降爵為公(初高祖受禪以)
(天下未定廣封宗室以威天下皇從弟及姪年始孩童者數十人皆封為郡王太宗即位因舉宗正屬籍問侍)
(臣曰徧封宗子於天下便乎尚書右僕射封德彛對曰歴觀往古封王者今最為多兩漢已降惟封帝子及親)
(兄弟若宗室既遠者非有大功如周之郇滕漢之賈澤並不得濫封所以别親疎也先朝敦睦九族一切封王)
(爵命既隆多給力役盖以天下為私殊非至公馭物之道太宗曰朕理天下本為百姓非欲勞百姓以養已之)
(親也於是宗室率以屬疏降爵郡公惟有功者數十人封王是時道彦等隨例降爵神通幼子孝逸初封梁郡)
(公光宅元年平徐敬業改封吴國公)
襄邑王神符神通弟也義寧初封安吉郡公武德元年
進封襄邑郡公(神符次子德懋武德初封臨川郡王少子文暉魏郡王後例降為公)
長平王叔良高祖從父弟也義寧初封長平郡公武德
元年進爵為王
叔良弟新興王德良武德初封
德良弟長樂王幼良武德初封
襄武王琛高祖從父兄子也義寧初封襄武郡公武德
元年進爵為王
琛弟河間王孝恭初封趙郡公武德二年進爵為王九
年賜實封邑千二百戸貞觀初以功臣之例封河間郡
王
孝恭弟濟北郡王瑊武德中封
瑊弟漢陽郡公環武德元年封漢陽郡公五年進爵為
王太宗即位例降爵為公
廬江王瑗高祖從父兄子武德元年封
淮陽王道玄高祖從父兄子武德元年封
江夏王道宗道玄從父弟武德元年封雒陽郡公武德
五年授靈州總管梁師都據夏州遣弟引突厥兵數萬
至其城下道宗閉門拒守伺隙而戰賊徒大破高祖聞
而嘉之謂左僕射裴寂等曰道宗今能守邊以寡制衆
若魏任城王彰臨戎却敵道宗勇敢有同於彼遂封為
任城王貞觀三年以功賜實封六百戸十二年改江夏
王(道宗子景常封廬國公)
隴西王博乂渤海王奉慈皆高祖兄子武德元年封
巢王元吉高祖第四子義師起封姑臧郡公尋進封齊
國公武德元年進爵為王(元吉子梁郡王承業漁陽王承鑾普安王承奬江夏王承)
(裕義陽王承度)
荆王元景高祖第六子武德三年封趙王貞觀十年徙
封
漢王元昌高祖第七子武德三年封為魯王貞觀十年
改封
酆王元亨高祖第八子武德三年封
周王元方高祖第九子武德四年封
徐王元禮高祖第十子武德四年封鄭王貞觀六年賜
實封七百戸徙封
韓王元嘉高祖第十一子武德四年封宋王五年徙封
徐王貞觀六年賜實封七百戸十年改封(元嘉子潁川王訓武陵王)
(誼黃公譔)
彭王元則高祖第十二子武德四年封荆王貞觀十年
改封
鄭王元懿高祖第十三子也武德四年封滕王貞觀七
年賜實封六百戸十年改封
霍王元軌高祖第十四子武德六年封蜀王八年徙封
吴王貞觀七年賜實封六百戸十年改封
虢王元鳳高祖第十五子武德六年封豳王貞觀七年
賜實封六百戸十年徙封虢王(元鳳子定襄郡公宏東菀郡公融)
道王元慶高祖第十六子武德六年封漢王八年改封
陳王貞觀九年賜實封八百戸十年改封
鄧王元裕高祖第十七子貞觀五年封鄶王十一年改
封
舒王元名高祖第十八子貞觀五年封譙王十一年徙
封(元名子豫章王亶)
魯王靈䕫高祖第十九子貞觀五年封魏王十年改封
燕王賜實封八百戸十四年改封(靈䕫子清河王詵范陽王藹)
江王元祥高祖第二十子也貞觀五年封許王十一年
徙封
密王元曉高祖第二十一子也貞觀五年封
滕王元嬰高祖第二十二子也貞觀十二年封
太原王承宗安陸王承道河東王承德武安王承訓汝
南王承明鉅鹿王承義(並為隠太子子史闕封年月)
吴王恪太宗第三子武德三年封長沙郡王貞觀初改
為漢王十年徙封
恪子成王千里初名仁永徽中恪被誅流于嶺表尋封
為鬱林縣侯中興初進封成王千里弟歸政郡王璄中
興初封
濮王泰太宗第四子武德三年封宜都郡王四年進封
衛王貞觀二年改封越王十年徙封魏王十七年降封
東萊郡王尋改封為順陽王二十一年進封濮王
齊王祐太宗第五子武德八年封宜陽王其年改封楚
王貞觀二年徙封燕王十年改封齊王
蜀王愔太宗第六子貞觀五年封梁王十年改封
蔣王惲太宗第七子貞觀五年封郯王十年改封(惲子蔡國)
(公煌)
越王貞太宗第八子貞觀五年封漢王十年改封原王
尋徙封越王
紀王慎太宗第十子貞觀五年封申王十年改封(慎子東平)
(王續義陽王琮楚國公督襄郡公秀廣化郡公獻建平郡公欽)
江王囂太宗第十一子貞觀五年封
代王簡太宗第十二子貞觀五年封
趙王福太宗第十三子貞觀十三年封
曹王明太宗第十四子貞觀三十一年封
原王孝高宗第二子永徽元年封
澤王上金高宗第三子永徽元年封杞王乾封元年有
罪削封邑仍於灃安置文明元年封畢王尋又改封澤
王
許王素節高宗第四子永徽二年封雍王年十二改封
郇王為則天䜛嫉出為申州刺史則天誣以贓賄降封
鄱陽郡王仍於袁州安置文明元年封葛王尋又改封
許王
安樂郡王光順高宗太子賢長子天授中封安樂郡王
光順弟守義永安郡王文明中封犍為郡王垂拱四年
徙封
守義弟邠王守禮本名光仁初封嗣雍王神龍元年進
封邠王(守禮子廣武郡王承宏開元初封燉煌郡王承宷至德二年封)
譙王重福中宗第二子初封唐昌王聖歷三年徙封平
安王長安四年進封譙王
襄王重茂中宗第四子聖歷三年封北海王神龍初進
封温王為韋庶人所立韋氏敗茂遜位景雲二年改封
襄王遷於集州
湖陽王宗暉中宗太子重俊子開元初封
寧王憲本名成噐睿宗長子初封永平郡王長壽二年
改封壽春郡王中宗即位改封蔡王加實封通舊七百
戶固辭不敢當依舊為夀春郡王唐隆元年進封宋王
開元四年封寧王(憲子汝陽郡王璡濟隂郡王莊同安郡王珣開元初封蒼梧郡開國公玠)
(晉昌郡開國公珽魏郡開國公琯文安郡開國公瓘並天寳十一載封漢中王瑀初封隴西郡公天寳十五載)
(從玄宗幸蜀至漢中因封漢中王)
申王撝本名承義睿宗第二子垂拱三年封常山王尋
改封衡陽郡王睿宗踐祚進封申王
岐王範本名隆範睿宗第四子初封鄭王尋改封衛王
長夀二年徙封巴陵郡王睿宗踐祚進封岐王(範子河東郡王)
(瑾)
薛王業本名隆業睿宗第五子垂拱三年封趙王長壽
二年改封中山郡王又改封彭城郡王睿宗即位進封
薛王(業子樂安郡王瑗滎陽王瑒)
汝南王隆悌睿宗第六子則天時封王
慶王琮玄宗長子景雲元年封許昌郡王先天元年進
封郯王開元十三年改封慶王(琮子鄭國公儆天寳十載封)
新平郡王儼平原郡王伸皆玄宗第四子瑛之子也並
開元二十八年封
棣王琰玄宗第四子開元二年封&KR2306;王十二年改封棣
王(琰子汝南郡王僎宜都王濟南王儁宋國公僑)
豐王瑶玄宗第五子開元二年封
榮王琬玄宗第六子開元二年封鄄王十二年封榮王
(琬子濟隂王俌北平王偕)
光王琚玄宗第八子開元十三年封
儀王璲玄宗第十一子開元十三年封(璲子虢國公供廣陵王僆臨川)
(王侁)
穎王璬玄宗第十三子開元十三年封(璬子滎陽郡王伸高邑郡王僝)
(楚國公俔䕫國公僔)
永王璘玄宗第十四子開元十三年封(璘子襄城郡王偒餘姚郡王儹)
(莒國公偵郕國公儇)
夀王瑁玄宗第十八子開元十三年封(瑁子德陽郡王僾濟陽郡王伓)
(廣陽郡王倛薛國公伉滕國公侑國子祭酒傑)
延王玢玄宗第二十子開元十三年封(玢子彭城郡王倬平陽郡王&KR2720;)
(魯國公倞荆國公偃)
盛王琦玄宗第二十一子開元十三年封(琦子真定郡王償武都郡)
(王佩徐國公俗許國公係)
濟王環玄宗第二十二子開元十三年封(環子永嘉郡王傃平樂郡)
(王俛沛國公佴)
信王瑝玄宗第二十三子開元十三年封(瑝子新安郡王佟晉陵郡)
(王倜吴國公保越國公伋)
義王玭玄宗第二十四子開元十三年封(玭子舞陽郡王儀高密郡)
(王僇曹國公佳魏國公傛)
陳王珪玄宗第二十五子開元二十三年封(珪子臨淮郡王佗安)
(陽郡王佼安南郡王倫代國公俘)
豐王珙玄宗第二十六子開元二十三年封(珙子齊安郡王佻宜)
(春郡王伷鄄國公佽江國公侚)
恒王瑱玄宗第二十七子開元二十八年封
凉王璿玄宗第二十九子開元二十三年封(璿子瀘陽郡王仂安)
(定郡王仕蒲國公侣鄭國公侳)
汴王璥玄宗第三十子開元二十五年封
越王係本名儋肅宗第二子天寳中封南陽郡王至德
二年進封趙王乾元元年封(係子武威郡王建興道郡王逌齊國公逾並元年建)
(丑月封)
建寧郡王倓肅宗第三子天寳中封(代宗即位贈倓齊王大歷中追謚承)
(天皇帝)
西平郡王佖肅宗第四子天寳中封(寳應中追封衛王)
彭王僅肅宗第五子天寳中封新城郡王至德二年進
封(僅子常山郡王鎮元年建丑月封)
兖王僴肅宗第六子天寳中封潁川郡王至德二年進
封
涇王侹肅宗第七子天寳中封東陽郡王至德二年進
封
鄆王榮肅宗第八子天寳中封靈昌郡王(寳應中追封鄆王)
襄王僙肅宗第九子至德二年封
杞王倕肅宗第十子至德二年封
召王偲肅宗第十一子至德二年封
興王佋肅宗第十二子至德二年封(上元元年追贈太子)
定王侗肅宗第十三子至德二年封
宋王僖肅宗第十四子初封淮陽王(後追封宋王)
鄭王邈代宗第二子肅宗元年建丑月封益昌郡王寳
歴元年改封大歴九年贈昭靖太子
睦王述代宗第四子大歴十年封(述子汝源郡王調貞元四年封)
丹王逾代宗第五子大歴十年封郴王建中四年改封
(逾子寧朔郡王訪貞元四年封)
恩王連代宗第六子大歷十年封(連子景成郡王誨貞元四年封)
韓王迥代宗第七子初封延慶郡王母曰獨孤皇后以
母寵既生而受封寳應二年封韓王(迥子安康郡王諧元和元年封)
簡王遘代宗第八子大歷十年封鄜王建中四年改封
(遘子恩平郡王誕貞元四年封)
益王廼代宗第九子大歷十四年封
隋王迅代宗第十子大歷十二年封
蜀王遡代宗第十二子大歷十四年封
忻王造代宗第十三子大歷十年封(造子武威郡王諸貞元四年封)
韶王暹代宗第十四子大歷十年封(暹子晉昌郡王詡貞元四年封)
嘉王運代宗第十五子大歷十年封(運子新安郡王訢貞元四年封)
端王遇代宗第十六子大歷十年封(遇子新興郡王誠貞元四年封)
循王遹代宗第十七子大歷十年封(遹子平樂郡王護貞元四年封)
恭王通代宗第十八子大歷十年封
原王逵代宗第十九子大歷十年封
雅王逸代宗第二十子大歷十年封
舒王誼代宗太子邈之子以其最幼德宗憐之命為巳
子大歷十四年封舒王建中四年改封晉王貞元元年
復封舒王(誼子寧塞郡王涉貞元四年封)
通王諶德宗第三子大歷十四年封
虔王諒德宗第四子大歷十四年封
肅王詳德宗第五子大歷十四年封
邕王謜順宗之子德宗愛之命為子貞元四年封
資王謙德宗第七子大歷十四年封
代王諲德宗第八子本封晉雲郡王(追封代王)
昭王誡德宗第九子貞元二十一年封
欽王諤德宗第十子順宗即位封
珍王諴德宗第十一子順宗即位封
郯王經本名渙順宗第二子貞元四年封建康郡王二
十一年進封
均王緯本名沔順宗第三子貞元四年封洋川郡王二
十一年進封
溆王縱本名洵順宗第四子貞元四年封臨淮郡王二
十一年進封
莒王紓本名浼順宗第五子貞元四年封弘農郡王二
十一年進封
密王綢本名泳順宗第六子貞元四年封漢東郡王二
十一年進封
郇王總本名湜順宗第七子貞元四年封晉陵郡王二
十一年進封
邵王約本名溆順宗第八子初貞元四年封高平郡王
二十一年進封
宋王結本名滋順宗第九子貞元四年封雲安郡王二
十一年進封
集王緗本名淮順宗第十子初封宣城郡王貞元二十
一年進封
冀王絿本名湑順宗第十一子貞元四年封德陽郡王
二十一年進封
和王綺本名浥順宗第十二子貞元四年封河東郡王
二十一年進封
衡王絢順宗第十三子貞元二十一年封
欽王績順宗第十四子貞元二十一年封
會王纁順宗第十五子貞元二十一年封
福王綰順宗第十六子母莊憲王皇后憲宗同出貞元
四年封河東郡王二十一年封
珍王繕本名況順宗第十七子貞元四年封雒交郡王
貞元二十一年進封
撫王紘順宗第十八子貞元二十一年封
岳王緄順宗第十九子貞元二十一年封
袁王紳順宗第二十子貞元二十一年封
桂王綸順宗第二十一子貞元二十一年封
翼王繟順宗第二十二子貞元二十一年封
蘄王緝順宗第二十三子咸通八年封(臣欽若等按順宗永貞至懿宗)
(咸通凡六十一歲始受封史臣之誤也)
澧王惲本名寬憲宗第二子貞元二十一年封同安郡
王元和元年進封(惲子東陽郡王漢安陸郡王源臨川郡王演一作潢太和八年同封)
深王悰本名察憲宗第四子貞元二十一年封彭城郡
王元和元年進封(悰子河内郡王潭吴興郡王淑淑一作叔太和八年封)
洋王忻本名寰憲宗第五子貞元二十一年封高密郡
王元和元年進封(忻子潁川郡王沛太和八年封)
絳王悟本名寮憲宗第六子貞元二十一年封文安元
和元年進封(悟子新安郡王洙高平郡王滂太和八年封)
建王恪本名審憲宗第七子元和元年封
鄜王憬憲宗子(臣欽若等曰此復不言行第者史闕)長慶元年封(憬子平陽郡公)
(溥太和八年封)
瓊王悦憲宗子長慶元年封(悦子河間郡王津)
沔王恂憲宗子長慶元年封(恂子晉陵郡王瀛)
婺王懌憲宗子長慶元年封(懌子新平郡王清)
茂王愔憲宗子長慶元年封(愔子武功郡王潓)
淄王恊憲宗第十四子長慶元年封(恊子許昌郡王澣馮翊郡王渙)
衢王澹憲宗子長慶元年封(澹子晉平郡王涉)
澶王悦憲宗子長慶元年封(悦子鴈門郡王濘)
棣王惴憲宗子大中六年封
彭王愓憲宗子大中三年封
信王憻憲宗子大中十四年封
榮王㥽憲宗子咸通三年封
漳王湊穆宗第六子長慶初封
安王溶穆宗第八子長慶元年封
晉悼懷王普敬宗長子寳歷元年封
梁王休復敬宗第二子開成二年封
襄王執中敬宗第三子開成二年封
樂平郡王宷執中第三子開成三年封
紀王言揚敬宗第四子開成二年封
宣城郡王儼敬宗太子成美子開成三年封
蔣王宗儉文宗第二子開成二年封
杞王峻武宗子開成五年封
益王峴兖王岐德王嶧昌王嵯並武宗子會昌二年封
雍王漢宣宗子也會昌六年封
雅王涇宣宗第二子大中元年封
䕫王滋宣宗第三子會昌六年封
慶王沂宣宗第四子會昌六年封
濮王澤宣宗第五子大中二年封
鄂王潤宣宗第六子大中五年封
懷王洽宣宗第七子大中八年封
昭王汭宣宗第八子大中八年封
康王汶宣宗第九子大中八年封
衛王灌宣宗子大中十一年封
廣王澭宣宗子大中十一年封
魏王佾懿宗子咸通三年封
凉王侹懿宗子咸通三年封
蜀王佶懿宗子咸通三年封
威王偘懿宗子咸通六年封
吉王保懿宗子咸通十三年封
睦王倚懿宗子咸通十三年封
建王震僖宗子中和元年封
益王陞僖宗子光啓三年封
德王裕昭宗長子大順二年封
棣王祤昭宗第三子乾寧二年封
虔王禊昭宗第五子乾寧二年封
沂王禋昭宗第六子乾寧二年封
遂王禕昭宗第七子乾寧二年封
景王祕昭宗第八子乾寧四年封
祁王祺昭宗第十子乾寧四年封
雅王禎昭宗第十一子乾寧四年封
瓊王祥昭宗第十二子乾寧四年封
梁廣王全昱太祖長兄也開平元年封子衡王友諒惠
王友能邵王友誨並與父同受封
郢王友珪太祖子開平元年封
福王友璋太祖子開平元年封
賀王友雍太祖子開平元年封
建王友徽太祖子開平元年封
康王友孜太祖子乾化三年封
後唐永王存覇莊宗第二弟同光三年封
邕王存美莊宗第三弟同光三年封
申王存渥莊宗第四弟同光三年封
睦王存乂莊宗第五弟同光三年封
通王存確莊宗第六弟同光三年封
雅王存紀莊宗第七弟同光三年封
魏王繼岌莊宗子同光三年封
秦王從榮明宗第二子長興元年封
許王從益明宗幼子長興四年封
兖王從温明宗猶子長興四年封
洋王從璋明宗猶子長興四年封
雍王從美末帝次子清泰元年封(臣欽若等曰自晉至周三代宗室皆授節)
(將而無王爵其追封領鎮各具逐門)
册府元龜卷二百六十五
