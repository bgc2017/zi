中星譜
胡亶撰
晝四十二刻十二分夜五十三刻三分
雨水正月中晝四十二刻十分夜五十三刻五分
日入酉初一刻五分昏酉正三刻十一分
日出卯正二刻十分旦卯初初刻四分
驚蟄二月節晝四十五刻五分夜五十刻十分
日入酉初二刻十分昏戌初初刻十四分
日出卯正一刻五分旦寅正三刻一分
春分二月中晝四十八刻夜四十八刻
日入酉正初刻昏戌初二刻五分
日出卯正初刻旦寅正一刻十分
清明三月節晝五十刻十分夜四十五刻五分
日入酉正一刻五分昏戌初三刻十三分
日出卯初二刻十分旦寅正初刻二分
穀雨三月中晝五十三刻三分夜四十二刻十二分
日入酉正二刻九分昏戌正一刻七分
日出卯初一刻六分旦寅初二刻八分
立夏四月節晝五十五刻九分夜四十刻六分
日入酉正三刻十二分昏戌正三刻二分
日出卯初初刻三分旦寅初初刻十三分
小滿四月中晝五十七刻九分夜三十八刻六分
日入戌初初刻十二分昏亥初初刻十二分
日出寅正三刻三分旦丑正三刻三分
芒種五月節晝五十八刻十四分夜三十七刻一分
日入戌初一刻七分昏亥初一刻十二分
日出寅正二刻八分旦丑正二刻三分
夏至五月中晝五十九刻七分夜三十六刻八分
日入戌初一刻十一分昏亥初二刻五分
日出寅正二刻四分旦丑正一刻十分
小暑六月節晝五十八刻十四分夜三十七刻一分
日入戌初一刻七分昏亥初一刻十二分
日出寅正二刻八分旦丑正二刻三分
大暑六月中晝五十七刻九分夜三十八刻六分
日入戌初初刻十二分昏亥初初刻十二分
日出寅正三刻三分旦丑正三刻三分
立秋七月節晝五十五刻九分夜四十刻六分
日入酉正三刻十二分昏戌正三刻二分
日出卯初初刻三分旦寅初初刻十三分
處暑七月中晝五十三刻三分夜四十二刻十二分
日入酉正二刻九分昏戌正一刻七分
日出卯初一刻六分旦寅初二刻八分
白露八月節晝五十刻十分夜四十五刻五分
日入酉正一刻五分昏戌初三刻十三分
日出卯初二刻十分旦寅正初刻二分
秋分八月中晝四十八刻夜四十八刻
日入酉正初刻昏戌初二刻五分
日出卯正初刻旦寅正一刻十分
寒露九月節晝四十五刻五分夜五十刻十分
日入酉初二刻十分昏戌初初刻十四分
日出卯正一刻五分旦寅正三刻一分
霜降九月中晝四十二刻十分夜五十三刻五分
日入酉初一刻五分昏酉正三刻十一分
日出卯正二刻十分旦卯初初刻四分
立冬十月節晝四十刻六分夜五十五刻九分
日入酉初初刻三分昏酉正二刻十分
日出卯正三刻十二分旦卯初一刻五分
小雪十月中晝三十八刻六分夜五十七刻九分
日入申正三刻三分昏酉正一刻十三分
日出辰初初刻十二分旦卯初二刻二分
大雪十一月節晝三十七刻一分夜五十八刻十四分
日入申正二刻八分昏酉正一刻五分
日出辰初一刻七分旦卯初二刻十分
冬至十一月中晝三十六刻八分夜五十九刻七分
日入申正二刻四分昏酉正一刻二分
日出辰初一刻十一分旦卯初二刻十三分
小寒十二月節晝三十七刻一分夜五十八刻十四分
日入申正二刻八分昏酉正一刻五分
日出辰初一刻七分旦卯初二刻十分
大寒十二月中晝三十八刻六分夜五十七刻九分
日入申正三刻三分昏酉正一刻十三分
日出辰初初刻十二分旦卯初二刻二分
大星經緯度分
右十二宫者經度也赤道南北者緯度也俱以平度三百六
十度每度百分計算(說見星圖發凡此係戊辰歲監局測定距今四十年經度約應東移半度強)
(緯度亦應稍有所移苐圖譜所據者赤道而星之東移乃循黃道須憑儀器方可測確記此以備考驗)
昏旦中宿度分
右分註首行京師宿度也次行附記浙省宿度也俱以日度
三百六十五度四分度之一每度百分計算按各節氣所
歷中宿度分多寡懸殊此緣日出入遲早及昏旦參差所生
天運自然但以仰觀不忒為密合不可強齊也數有竒零歷
家約分二名不及度者謂之弱過度者謂之強或以過度分
三名過未及半曰少過半曰太適半曰半皆約略之辭也少
字俱去聲
星圖發凡
一圖内近紫微垣之圈常見界圈也距北極三十六度次大腰
圈赤道圈也距北極九十度距常見圈五十四度又大腰圈
斜絡赤道者黃道圈也半在赤道外相距最遠處二十三度
半強半在赤道内相距最遠處亦二十三度半強次邊大圈
常隐界圈也北距赤道五十四度南距南極亦三十六度繞
南極諸星既屬常隐不見又赤道向南極與向北極同理形
勢皆宜漸狹而入平面之圖不能不漸闊故愈南愈不可圖
止及與常見圈對待之五十四度而止(常見常隐度數就中州言之亦係歷代相)
(沿舊法蓋北極出地各處不同如順天出地四十度常見亦四十度浙省出地三十度常見亦三十度南極入地理同)
一古法分周天為三百六十五度四分度之一蓋依太陽右旋
行天一周為三百六十五日四分日之一是為一歲故即以
日行之度為天度也苐拘此數則以分象分宫測太隂測五
星處處皆有竒零紛糅難算况四分日之一自古迄今分數
漸減又非定論乎新法簡捷周天止畫三百六十度名曰平
度仍存古法名曰日度一切起算皆用平度若欲兼考日度
者以乘除法通之一算即得今遵而兩用之其記二十八宿
度分用日度三百六十五度二十五分列於内圍其記十二
宫次度分用平度三百六十度列於外圍二法會通算法附
載於後握算即可互知
一圖内分二十八經線(直線為經)者二十八宿之距線也十二宫次
亦應有十二經線慮涉繁雜止於各圈際用短界線識之亦
自可明
一天體渾圓經度三百六十緯度亦三百六十(如經度有五度四分度之一即)
(緯度亦須有之故知平度為簡)今將緯線(横線為緯凡圍圈皆緯也)寄畫井宿經線之上
以便稽考此緯線近北較數向南較疏者緣入圖南面經度
漸闊不得不小疏其緯以應之不然即撱形成扁不相肖似
矣在天度實係平均非有疏數也
一常見圈内有十字線子午卯酉線也
一本法經度從春分戌宫初度起自一度右旋以至三百六十
度為亥宫之末今每宫各註一十二十三十度理亦同也
一緯度俱從赤道起算向北自一十二十以至九十(即本圖中心)向
南自一十二十以至五十四(即常隐界圈)
一欲考各星經度分用長界尺(長線亦可)從圖心引貫本星中央視
界尺末端切某宫度分即本星之經度分欲考緯度分亦如
前法用長尺或線從心引抵本星中央視本星離赤道或南
或北若干分寸識之即用所識之分寸為度移向緯線依南
北量之即本星緯度分
一圖内恒星有古志有而今無者如器府天籥之屬有古志多
而今少者如羽林積卒之屬歷指稱據今實測如此然測星
時或遇夜氣有明暗應俟更加詳驗(内有星不分明仍存聯線者亦備查補之意)
一恒星有古志無而新增者歷指稱經緯分明不得不為附益
今亦不能悉載止載四等以上大星凡圖内無名并無聯線
者是也間亦有并載小星者如女宿東南二星天乳北星之
屬查别圖有作正者并存以備考
一各星悉依圖表惟八魁九星撿晉隋二志及步天歌宋靈臺
秘苑位置實當在此歷指以為不類譯從火鳥名色今寧從
舊又南門西星歷指譯入馬尾而以赤道南五十九度在常
隐界内之星作南門查五十九度中土所不能見何緣歷代
誌之亦為釐正自餘即小有較訂皆據古今歷圖不敢憑臆
進退毫末
一古志以列宿分四象所謂東方蒼龍七宿之類蓋昔賢所定
先天方位也天行不息每日必有適當方位之一刻瞬息即
移求其昏時如方位者一歲止有一夕(次日即移一度)按堯典日中
星鳥以殷仲春是其時矣(朱鳥既在南蒼龍必在東白虎必在西元武必在北也)昔賢
似據此定之今時則星鳥以季春昏中其象設不變而時令
浸移故尊其說為先天方位可也實則東南西北刻刻運旋
在某星左即為東在某星右即為西而主北辰為言則常見
界外衆星皆可謂之南也
一本圖名總圖者以别南北兩分圖也按分圖一以北極為心
一以南極為心皆以赤道為邊界在總圖赤道以内諸星與
北圖形體無異若赤道以外諸星則宜狹反廣不如南圖之
合天象也今另繪周天經緯度二小圖又將南圖尾箕斗相
連三宿形模并繪於後以明其意然跨赤道各星在分圖剖
開為二頗煩比擬總圖則聯屬無間蓋二法各有所宜也
一本圖分宫分宿俱依赤道為主蓋所考者恒星與七政循赤
道西行度分以審其中也與時憲七政躔度歷過宫移宿不
能皆同蓋七政歷依黃道為主所考者七政循黃道東行度
分故也赤道宫次從赤極(即本圖中心)出經線黃道宫次從黃極
(距赤極二十三度半強)出經線惟二至同一線二分惟交處同線本末
亦異其餘宫次悉參差非一欲因此知彼須用句股算法并
從黃道圖察之
一天左旋(即西行)日月五星右旋(即東行)從來歷家定說自晉虞喜
覺有歲差而歷術漸密然歲差緣於恒星東行則實自時憲
歷指發之足擴前賢之己悟而未備也苐歷家舊說皆云天
無體即以恒星為天左旋之體今恒星既有東行則孰為主
左旋者曰此在恒星天之表非人瞻矚所及歷指名之曰宗
動天宋儒云從太虛空裏觀那天理亦符也
一圖内恒星約三百座總計一千一百五十七星内第一大者
十四星第二五十一星第三一百八十四星第四三百九十
三星第五二百二十二星第六二百九十三星外又新增無
名一百二十六星(大星在羣星中光燦不同晚先見晨後隐語云落落如晨星大抵一二三等星也)
一天度廣遠難以道里數計苐就人目而論如兩星相距一度
在圖鱗接者仰視在天相離亦不盈尺古法以月與五星行
近恒星七寸以内始名曰犯亦謂同在一度之内故也(此指周天)
(均度言其經度與緯度同理不主分宫分宿中間廣而兩端銳之度也)
一以上各說止從本圖及中星譜所及者述其大略圖譜之外
為說尚繁不遑縷述
附平度日度會通算法
如先有平度分欲知日度分以日度三百六十五度二十五分
為實以平度三百六十度為法除之得日度一度一分四十
五秒八十三微零準平度一度凡遇各宫宿之平度分以一
一四五八三乘之即得日度分如先有日度分欲知平度分以
平度三百六十度為實以日度三百六十五度二十五分為法
除之得平度九十八分五十六秒二十六微零準日度一度凡
遇各宫宿之日度分以九八五六二六乘之即得平度分其理
同也(如新法度下之分秒微等遞以六十計即須先將分秒微等數俱通六為十次併入度下總乘之)
渾球不可圖於平面故剖為二以圖之朱子云天如圓匣赤道
是圓匣合縫處是矣圖雖有二應作一渾圖觀斯經緯曉然也
中星譜
