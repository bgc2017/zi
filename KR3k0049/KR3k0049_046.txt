天中記卷四十六
明陳耀文撰
菜
菜䔩䔩者菜茹之緫名詩韓奕云其䔩維何維筍及蒲
毛傳云䔩菜殽也凡菜之可食者名為䟽也(爾雅註)
菜之美菜之美者崑崙之蘋夀木之華指姑之東中容
之國有赤木玄木之葉焉餘瞀之南巔極之崖有菜其
名曰嘉樹其色若碧陽華之芸雲夢之芹具區之菁(吕覧)
蕰藻周鄭交惡君子曰苟有明信澗谿沼沚之毛蘋蘩
蕰藻之菜可薦於鬼神可羞於王公(左隠)
桾菜奪畚楚文王伐鄧使王子革王子靈共捃菜二子
出採見老丈人載畚乞焉不與摶而奪之王聞之令皆
拘二子將殺之大夫辭曰取畚信有罪然殺之非其罪
也君若何殺之言卒丈人造軍而言曰鄧為無道故伐
之今君公子子之摶而奪吾畚無道甚於鄧呼天而號
君聞之群臣恐君見之曰討有罪而横奪非所以禁暴
也恃力虐老非所以教幼也愛子弃法非所以保國也
私二子滅三行非所以從政也丈人舍之矣謝之軍門
之外耳(說苑)
賜田楚莊王賜虞丘子菜田三百號曰國老以孫叔敖
為令尹(上)
擇菜宣尼窮於陳蔡之間顔回擇菜(莊子)
金菜始皇聞鬼谷先生言因遣徐福入海求金菜玉蔬
並一寸椹(金樓子)
不窺園董仲舒專精於述古年至六十餘不窺園中菜
(桓譚新論)
琅菜西王母謂仙之上藥有碧海之琅菜(漢武内傳)
老母求菜劉平與母俱匿野澤中平朝出求食逢餓賊
將烹之平叩頭曰令但有老母求菜老母待平為命願
得先歸食母畢還就死涕泣賊見其至誠哀而遣之平
還既食母訖因白曰属與賊期義不可欺還還諸賊衆
皆大驚相謂曰常聞義士乃今見之子去矣吾不忍食
子於是得全(後漢)
蔬食菜羔崔瑗愛士好賓客盛修餚膳殚極滋味不問
餘産居常蔬食菜羔而已(上)
竊菜拔遺汝南鐘南嚴府君少時鄉居有入其園竊菜
者明日拔菜悉遺鄉里鄉里人相約無復取菜者(謝承書)
前種還外彭城刁躍字子卿為漁陽相前相所種菜悉
付還外(上)
非耕不食丁密蒼梧人非家織布不衣非已耕種菜菓
不食(廣州先賢傳)
竊菜為橋袁下字叔隰陬慮人種菜一園左右竊取度
清瀆下乃為之撟其敦義如此(山東六賢傳)
耑蹄菜趙咨使魏魏人曰聞江東有耑蹄菜作若為食
咨曰當得倉鰷以作羔(吳書)
鬼目菜孫皓天紀三年有鬼目菜生二人黃耉家依緣
棗樹長丈餘莖廣四寸厚三分又有買菜生三人吳平
家高四尺厚三分如枇杷形上廣尺八寸下莖廣五寸
兩邊生葉綠色東觀案圖名鬼目作芝草買菜作平慮
草遂以耉為侍芝郎平為平慮郎(□志)
仙蔬咸寧四年立芳蔬園於金墉城東多種異菜有菜
名曰芸薇類有三種紫色者最繁味辛其根爛漫春夏
葉密秋蘂冬馥其實若珠五色随時而盛一名芸芝其
色紫為上蔬其味辛色黃為中蔬其味甘色青者為下
蔬其味鹹常以三蔬充御膳其葉可以藉飲食以供宗
廟祭祀亦止人渴飢宫人採帶其莖葉香氣歴日不歇
(拾遺記)
食唯鹽菜皇甫謐姑子梁柳為城陽太守或勸謐餞之
謐曰柳為布衣時過吾吾送迎不出門食不過鹽菜貧
不以酒肉為禮也今而送之是貴城陽太守而賤梁柳
也豈中古人之道哉(晉書)
挑菜傷指范宣挑菜傷指大啼曰身體髮膚不敢毁傷
故啼
灌園鬻菜邵續為石勒所執身灌園鬻菜以供衣食勒
屢遣察之歎曰此真高人矣不如是安足貴乎嘉其清
若賜糓帛每臨朝嗟嘆以厲群官(普書)
燕用菜果桓温性儉每燕唯下七奠柈菜果而已(上)
食不過菜吳隠之母喪哀毁嘗食鹹葅以其味旨轍而
葉之及為廣州清操喻勵常食不過菜及乾魚而已帷
帳器服皆付外庫時人頗謂其矯然亦始終不易(上)
采拔更生晉永嘉五年曲陽縣民黃慶宅左右有園東
南廣數丈每種菜輙鮮異雖加采拔更生夜嘗有白光
似懸絹道士傅德占使人掘之獲尺三玉印文曰長承
萬福(齊書)
設菜葅宗慤以軍功封洮陽侯先是鄉人庾業家甚富
豪侯服玉食與賓客相對膳必方丈而為慤設粟飯菜
葅謂客曰宗軍人慣噉麄食慤致飽而退初無異辭至
是業為慤長史帶梁郡慤待之甚厚不以昔事為嫌(宋書)
菜園供啖柳元景為三公時在朝勲貴多事産業唯元
景獨無所營南岸有數十畆菜園守園人賣得錢二萬
送還宅元景怒曰我立此菜園以供家中啖耳乃復賣
以取錢奪百姓之利耶乃以錢乞守園人(上)
&KR0146;醬調菜王玄謨柳元景桓護之雖並比人而玄謨獨
受老傖之目凡諸稱謂四方書䟽亦如之嘗謂玄謨昨
四時詩曰堇茶供春膳粟漿充夏飡&KR0146;醬調秋菜白醝
觧冬寒(上)
設菜羔朱修之姉在鄉里饑寒不立修之貴為刺史未
曾供贍嘗往視姉姉為設菜羔麄飯以激之(上)
蔬食自悲宜都王鏗生三歲喪母及有識問母所在左
右告以早亡便思慕蔬食自悲不識母(齊書)
食老葉江泌性仁孝食菜不食心以其有生意唯食老
葉而已(上)
竊園迯隠沈道虔辟州府凡十二命皆不就有竊園菜
者外還見之仍自迯隠待竊者去後乃出(南史隠□傳)
菜蔬三盞武帝大官常膳唯以菜蔬几桉所陳不過三
盞(梁書)
與妃種菜梁蕭棟字吉豫章安王㩲之子也侯景以法
駕迎棟時棟與其妃執鋤種菜忽然見逼駭愕久之(典略)
百里奉母甄琛母曹氏有孝性夫氏去家路踰百里每
得魚肉菜菓珍羔口實者必令僮僕走奉其母乃後食
焉(後魏書)
飯菜精㓗高閭曾造胡叟短褐曳柴從田歸舍為閭設
濁酒蔬食皆手自辨集其舘字卑陋園疇褊局而飯菜
精㓗醯醬調美見其二妾並年衰跛眇衣布穿弊閭見
其貧約以物直十餘疋贈之亦無辭媿(上)
麥飯蔬食盧義僖性清儉不營財利雖居顯位每至困
乏麥飯蔬食欣然甘之(上)
清風園北齊主以鄴清風園賜穆提婆於是官無蔬菜
賖買於人負錢三百萬其人訴焉斛律光曰此園賜提
婆一家足不賜提婆百官足(三國典略)
買菜出境庫狄士文為吳州刺史性清苦不受公料家
無餘財其子嘗噉官厨士文枷之繫獄累日杖之一百
步送還京師僮隷無敢出門所買菜必於出境凡有出
入皆封署其門親故絶迹慶弔不通(上)
蔬菲賜菓姚察陳亡入陏詔授秘書丞别勅成梁陳二
代史又勅於朱華門長參文帝知察蔬菲别日召入内
殿賜菓菜指謂朝臣曰朕聞姚察學行當今無此我平
陳唯得此一人(陳書)
種蔬坑上太宗回次易州界司馬陳元疇令百姓種蔬
坑上而微火煦之欲其速生以擬供進太宗聞之責其
謟媚詔免官(唐書)
佛土菜太宗時徤逹獻佛土菜一莖五葉花赤中心正
黃而蘂子紫色泥㜑羅獻波稜菜葉類紅藍實如蒺䔧
火爇之能益食味又有酢菜状似芹而味香渾提葱其
状猶葱而甘辛(上)
司農鬻菜高宗時司農欲以冬藏餘菜賣之百姓以墨
勅示僕射蘇良嗣良嗣判曰昔公儀休相魯拔去園葵
况臨御萬邦而販蔬鬻菜事遂不行(上)
鬻菜自潤王界為刑部尚書性貪恡不常在公乃鬻公
廨菜園收其價錢以自潤甚為時論所醜(上)
數杯盧懷慎日晏設食菜數杯(上)
旦一蔬食李輔國矯制遷明皇於西宫帝戚戚不樂且
一蔬食
山谷多薺高力士逐於巫山山谷多薺而人不之食因
為詩寄意兩京作斤賣五溪無人採夷夏雖有殊氣味
終不改(明皇雜錄)
中書園蔬中書園蔬日給於衆官者主事白常衮减其
數崔祐甫怒訶主事主事曰此相公之命祐甫太詬曰
門下侍郎安得理中書之蔬叱左右棓主事而拽之自
是與常衮不平(唐書)
三宫冬菜貞元七年冬司農卿李謨免官初司農當供
三宫冬菜二千車以度支給車直稍錢又阻雨菜敗謨
以度支為辭上責其不先聞故免之先是模奏司農菜
不足請京兆府市之尹薛珏萬年令韋彤乃禁人私賣
上命奪珏俸一月彤俸三月(上)
園蔬自閱貞元中奚陟為中書舍人以所得雜給均分
省内官又躬親庶務下至園蔬皆悉自點閱人以為難
而陟處之無倦(上)
掇蔬供御渾瑊帝狩奉天朱泚兵薄城人心危惴或夜
縋出掇蔬本以供御(上)
啖肉可繼裴休有饋鹿者諸生共薦之休不食曰疏食
猶不足今一啖肉後何以繼(上)
半堂食吳初朝中大臣多蔬食月為十齋齋之明日太
官具晚膳始復常珍謂之半堂食至是果盡割淮南之
地去唐土封疆之半(九國志)
交菜根汪信民嘗言人常咬得菜根則百事可做胡康
侯聞之擊節嘆賞(門見錄)
孟娘菜江淮有孟娘菜並益肉食(酉陽雜爼)
生菜不食殺君之室雖生羔菜有義之士弗食(尚書大傳)古
叛逆之國潴其宫室以為汗池名曰丘墟雖生菜而民
不食(漢張疎奏)
紫菜吳郡邊海諸山悉生紫菜(魏王花木志)
葅檝葅荆揚州人謂葅為檝(古今注)
盗菜轉身徐孝隷性仁孝嘗在園中晝卧見人盗菜徐
徐轉身向裏恐偷者見之仁孝退讓皆此類也(大業拾遺)
悉成荷花菜品中蕪菁菘芥之類遇旱其標多結成花
或如蓮花或作龍蛇之形此常性無足怪者熙寧中李
賓客及之知潤州園中菜花悉成荷花仍各有一佛坐
于花中形如雕刻莫知其數暴乾之其相依然或云李
氏之家奉佛甚謹故有此異
韭
豐本韭曰豊本(曲禮)
韭根韭根曰荄(通俗文)
霍山爾雅曰霍山韭註說文云菜名一種而久者故謂
之韭象形在一之上一地也生山中者名藿韓詩云六
月食鬱及藿是也
一種久生青韭華韭菜一種久而生也象形在地上也
(說文)
堯韭舜榮聖王之世功濟天下者堯也天星降精于庭
為韭感而為菖蒲焉(典術)金鹽玉豉堯韭舜榮梁太子賫
河南菜啓云堯韭未儔姬歜非喻(梁元帝玄覧賦)
沃韭市處者僕妾膾灸而食市饒也壅泉沃韭纖屨之
士從兄弟室父往而不得粗糒焉非愛其僕妾惡其室
父也此其饒羡之與不足也(魯連子)
灌韭衛有一夫負缶入井灌韭終日一區鄧晳過教之
曰有機重後輕前命曰桔槹終日訖九百區丈夫曰有
智必有機心我非不知不欲為也(說苑)
厭葱韭徐無鬼見武侯武侯曰先生居山林食芋票厭
葱韭今老欲于酒肉之味耶無鬼曰君為萬乘之主以
苦一國之民以養耳目鼻口夫神者不自許也夫神者
好和而惡姦夫姦病也故勞之唯君所病之何也(莊子)
畦韭龔遂為渤海太守勸民務農桑令口種一樹榆百
本䪥五十本葱一畦韭(漢書)
陳韭為羔成都王圍京邑城中無菜採陳韭芥以為羔
(晉書後略)
𢷬韭雜麥石崇為客作豆粥咄嗟便辨每冬得韭䓑□
王愷每以此事為恨乃密貨崇帳下問其所以荅云豆
至難煑豫作熟末客來但作白粥以投之耳韭䓑□是
𢷬韭根雜以麥苗耳(晉書)
剪韭温嶠滅王敦先是童謠曰剪韭剪韭斷楊柳河東
小子令我與子以為賊如韭柳尋得復生也(上)
早韭周顒隠鐘山王儉謂曰卿在山中何所食荅曰赤
菜白鹽綠葵紫蓼又問何者最佳曰春初早韭秋暮晚
菘(齊書)
二十七種庾杲之字景行為世租征虜功曹清貧自業
食唯有韭葅[卄瀹]韭生韭雜菜或戲之曰誰言庾即貧食
鮭嘗有二十七種三韭言三九也(上)
寒月韭芽北齊大上後宫無限衣皆珠玉一女歲費萬
金寒月盡食韭芽(三國世略)
赤韭西王母曰仙之次藥有八阮赤韭(漢武内傳)
野韭交州平樂山多龍穴傍生野韭人往乞者神許則
風吹制分随偃而拔不得過越不偃而拔輙凶也(水)
為莧老韭為莧老&KR0008;為猿(列子)秦姚興及後周宣帝大象
中葱皆化為韭說者以為戰伐之祥昜稽覧圖云政道
得則隂物變為陽鄭康成注云若葱變為韭是也
韭剪復生小民髮如韭剪復生頭如鷄割復鳴吏不必
可畏後來必可輕柰何欲望致州厝乎(三論)
韭不入園諸葛亮教張君嗣曰去婦不顧門荽韭不入
園以婦人之性荽韭之情猶有所恥想忠壯者意何所之
葱
葱葱有四種曰冬葱漢葱胡葱茖葱又有一種樓葱亦
冬葱類也江南人呼為龍角葱言其苖有八角故云耳
凡葱皆能殺虫魚毒食品所不可缺也葱初生名葱針
夏葱曰小冬葱曰大
進食處末凡進食之禮葱㳿處末(曲禮)
玄都綺葱西王母曰仙人上藥有玄都綺葱(漢武内傳)
火生温氣召信臣為少府先是太官園種冬生葱韭菜
葱覆以屋廡晝夜㸐火待温氣乃生信臣奏罷之(漢書)
設葱食井丹信陽侯隂就使人要劫之丹至就故為設
麥飯葱葉之食丹推去之曰以君侯能供甘旨故來相
過何其薄乎更置盛饌乃食(後漢)
妻子葱菜孔奮字君魚為姑臧長時天下亂河西獨安
前長居官數月輙致貲産奮在姑臧四歲財物不增唯
老母極膳妻子但食葱菜或嘲奮曰置脂膏中不能自
潤(東見漢記)
拔葱曹公既與先主語失言會天震雷先主曰賢人言
迅雷風烈必變良有以也曹公亦悔失言使其窺之見
其拔葱公曰大耳公未覺也其夜先主急去(華陽國志)
種葱免官十年有司奏太常謝澹遣四人還家種葱菜
免官(義熙起居注)
長流灌葱居洛陽城十里内有園菜欲以當課聽引其
長流灌紫葱(晉書)
葱虫害人石勒時石聦將叛佛圖澄戒勒曰今年葱中
有虫害人百姓無食葱俄而聦走(上)
葱化為韭姚興種葱皆化為韭其後兵戈日甚(後秦書)宣
帝大象年左衛園中葱變作韭(後周書)
販葱吕僧珍拜南兖州刺史從父兄子宏以販葱為業
僧珍既至乃棄業求州官僧珍曰吾荷國重恩無以報
效汝等自有常分豈可妄求叨越當速反葱肆耳(梁書)
縮地新野趙真家園中所種葱未經抽拔忽一日盡縮
入地後經歲餘貞之兄弟自相分散(續搜神記)
葱䕘葱嶺在燉煌西八十里其山高大上生葱故曰葱
嶺也河源潜發其嶺分為二水一水西經休修國國在
葱嶺中(西河舊事)休修國居葱嶺東其山多大葱(郭義恭廣志)
辛香天門山上有葱所種畦隴悉成行人拔取者悉絶
若請神而求即不拔自出竒異辛香(春秋元命苞)
菜之伯神仙消金玉漿法䓤者菜之伯雖臭而有用消
金玉錫石也又以冬至日取葫蘆盛葱汁根茎埋干庭
中到夏至發之盡為水以漬金玉銀青石各三分自消
矣曝令乾如飴可休粮久服神仙亦曰金漿也(三洞要錄)
盤盞葱盤盞葱趙魏間有之幾如拄杖粗但盈尺耳(淸異)
水晶葱金柑玉板笋銀杏水晶葱吉州土産也
絶本末為君子擇葱薤則絶其本末(少儀)
蒜
□菜蒜菜之美者雲夢之葷菜(說文)
解毒孫炎云黃帝登蒚山遭蕕芋草毒將死得蒜乃嚙
之觧毒乃收植之能殺䖝魚之毒攝諸腥羶氣葫又稱
胡蒜陸法言切韻曰張騫使西域得大蒜胡荽則此物
漢始有之以自胡中來故名胡蒜耳
越王餘蒜越王餘蒜生南海水中如竹筭子長尺許白
者似骨黑者如角古云越王曾於舟中作籌有餘者棄
之水而生(異苑)
蒜付從事李恂為充州刺史所種園小麥胡蒜悉付從
事無所留(東觀漢記)江夏費遂字子竒為揚州刺丈悉出前
刺史所種小麥胡蒜付從事(謝承後漢書)
受蒜不食太原閔仲叔者代稱節士雖同黨之澡清自
以弗及也同黨見其含蔌飲水遺之生蒜仲叔曰我欲
省煩耳今更作煩耶受而不食(後漢高士傳)
豉蒜共筩平陵范氏南陽舊語曰前隧大夫范仲公鹽
豉蒜顆共一筩言其廉儉也(三輔决錄)顆當音魏顆之顆北
土通呼為一段為一顆蒜是俗間常語耳故陳王崔鷂
賦曰頭如蒜顆目似擘椒(顔氏家訓)
蒜食惜餘袁子曰吾常與陳子息於鄴東門外見一老
父方坐而食其子投之蒜食少有餘欲棄則惜欲持去
則暑遂盡食於是太辛螫其腸胃兩目盡赤陳子笑之
吾謂曰子之家中牛羊數千而不敢食天暑有&KR0008;死者
而後食之病之子軀亦猶是也(袁子正書)
供至尊蒜成都王穎奉惠帝還洛陽道中於客舍作食
宫人持斗餘粳米飯以供至尊大蒜鹽豉到獲嘉市麄
米飯瓦盂盛之天子噉兩盂燥蒜數株鹽豉而已(晉四王起事)
種蒜得馬郄詵母病苦車及亡不欲車載乃養鷄種蒜
得馬八匹輿棺至家(王隠晉書)
欲蒜摇指豫章王大會賓僚張融食灸始畢人便去融
欲求鹽蒜口終不言方摇食指半日乃息(齊書)
設蒜顧食邵陵王使賊煞何智通後以計擒賊智通子
敞之割肉炙食之即載出新亭四面火炙之燋熟敞之
以車載錢設鹽蒜顧百姓食之撤一臠賞錢一千徒黨
并食肉遂盡(梁書)
持蒜報讎梁廬陵王蕭續在荆州時常遣從事量括民
田南陽樂孟卿亦充一使公府舍人韋破虜發遣試勅
失王本意及孟卿以數誤得罪破虜惶懼不敢引愆但
誑孟卿云自當為公分雪無勞訴也數日之間遂斬於
市孟卿號呌無由自陳唯語人以紙筆随殮死後少日
破虜在&KR3421;上看牛忽見孟卿挈頭而入持一碗蒜虀與
之破虜驚呼奔走不獲已而服之因而病未幾乃卒(冤報記)
蒜盡不住唐咸亨四年洛州司戶唐望之冬集記至五
品進止未出間僧有來覓初不相識延之共坐少項間
曰貧道出家人得飲食亦少以公名故闇相記能設一
頓編否司戶欣然即處分買魚此僧云看有蒜否司戶
家人云蒜盡僧云蒜盡去也即起留之云蒜盡遣得買
僧云蒜既盡不可更狂苦留不止司戶果無疾暴亡(廣五)
(行記)
十子一株蒜茆蒜也俗語謂之小蒜胡國有蒜十子共
為一株二蘀褁之名為胡蒜尤辛於小蒜俗人謂之大
蒜(古今注)
西戎潘尼鈞賦曰西戎之蒜南夷之姜
大宛延篤與李文德書曰五折張騫大宛之蒜
五葷西方以大蒜小蒜興渠慈葱茖葱列為五葷以為
熟之則發媱生噉增恚皆有損于性情故絶而不食道
家五葷乃謂韭蒜芸臺胡荽薤也無茖葱等(尔雅翼)葷而
非辛阿魏是也辛而非葷薑芥是也是葷復是辛五辛
是也梵網經云五辛者一葱二薤三韭四蒜五興渠(翻譯)
(名義)釋慧日云僧徒多述五辛中興渠成云曇臺胡荽或
云阿魏唯净土集云土辛此土有四闕於興渠梵語稍
訛正云形具餘國不見逥至于闐方得見也根麄如細
蔓菁根而白其臭如蒜彼國人種取根食也于時冬天
到彼不見枝葉薹荽非五辛所食無罪日親見為驗(唐高)
(僧傳)
薤
鴻薈薤似韭而無實雖辛而不葷五藏養生者服之可
以安神養氣有赤白二種白者補而美赤者主金創不
結子爾雅曰薤鴻薈本草衍義曰薤葉如金燈葉差狹
而更光故古人言薤露者以其光滑難竚也說文曰薤
菜山中者名蓻什草曰葝山薤也
服薤且古言服薤者惟商時務光故列仙𫝊云務光剪
薤以入清泠之淵今有薤葉篆𫝊者以為務光所作
薤置屏前龐參為南陽太守郡人任棠者有竒節隠居
教授參到先侯之棠不與言但以薤一本水一盂置戶
屏前抱孫見伏戶下主簿白以為倨參思其微矣良久
曰棠是欲曉太守也水者欲吾清也拔大本薤欲吾擊
強宗也抱兒當戶欲吾開門恤孤也於是歎息而還參
在職果在柳強助弱以惠政得人(後漢)
不與不食李孚字子憲為諸生常種薤欲以成汁有求
索不與一莖亦不自食時人謂之能行意(魏略)
掎蒸薤桓公座有恭軍掎蒸薤不時觧共食者又不助
而掎終不食舉座皆笑(世說)
噉薤留白蘇峻亂庾公南奔見陶侃侃雅相重及食庾
噉薤因留白陶問用此何為庾云故可種侃嘆曰非惟
風流兼有為政之實(上)
菜芝夫物英華之美者莫如芝故蓮曰水芝芋曰土芝
蜜曰衆口芝薤曰菜芝(爾雅翼)
芥
介鷄季郈之雞鬭季氏介其雞郈氏為之金距(左昭二十五)
𢷬芥子播其羽也
拾芥夏侯勝謂諸生曰士病不明經術經術苟明取青
紫如拾地芥爾(漢書)
芥死蓼虫蓼虫在蓼則生在芥則死非蓼仁而芥賊也
本不可失也(魏子)
種芥篇尹都尉書有種芥葵蓼韮葱諸篇(劉尚别錄)
芥壁生足唐孟館嘗入嶺表置芥菜置壁下忘食數日
皆生四足有首尾能行走大如螳蝍但腰細身長(嶺南物志)
高五六尺南土芥高者五六尺子如鷄卯廣州人以巨
芥為醎𦵔埋地中有三十年者貴尚親賓以相餉遺(上)
蔓菁變芥廣州地熱種麥則苗而不實北人將蔓菁子
就彼種者出土即變為芥(嶺表錄異)
水蘇芥𦵔一名水蘇一名勞祖(吳氏本草)
菜茹之美芥似菘而有毛味極辛辣其類甚多似菘者
名青芥有紫芥莖葉皆紫作虀食之最美有白芥子麤
大色白如梁米舊云從西戎來謂之白胡芥其餘南芥
旋芥花芥石芥皆菜茹之美者(尔雅翼)
葖
蘆菔葖蘆萉爾雅釋曰紫花菘也俗呼温菘似蕪菁大
根一名葖俗呼雹突一名蘆菔今謂之蘿蔔紫花菘温
菘皆南人所呼吳人呼楚菘廣南人呼秦菘方言曰蕪
菁紫者謂之蘆菔(尔雅翼)
拔根而食劉盆子在長安時掖庭中宫女猶有數百千
人自更始敗後封閉殿内拔庭中蘆菔根捕池魚而食
之(後漢)
鬻根張威陏文受禅遷青州刺史在州頗事産業遣家
奴於人聞鬻菔其奴緣此侵擾百姓上深加譴責坐廢
於家(北史)
病無真藥理世不用賢猶治病無真藥當用人參反得
蘿菔根(正論)
解熱昔有婆羅門僧東來見食麥麺者云此大熱何以
食之及見食中有蘿菔曰頼有此以觧之耳自此相𫝊
食麺必食蘿菔(尔雅翼)
葑
蕪菁蕪菁亦作蔓菁塞北名九英一名湏一名薞蕪一
名葑蓯禮坊記注云葑蔓菁也陳宋之間謂之葑陸璣
云葑蕪菁幽州人謂之芥方言云蘴蕘蕪菁也陳楚謂
之蘴齊魯謂之堯關西謂之蕪菁趙魏之部謂之大芥
春食苗夏食心秋食莖冬食根菜之最益人者惟此耳
多種可以備飢歲
菜美菜之美者具區之菁(吕覽)
助食桓帝永興二年詔司隷曰湟水為災五榖不登令
所傷郡國皆種蕪菁以助民食(東觀漢記)
閉門種菁劉備歸曹公曹公使親近覘視諸將有賓客
酒食者輙因事害之備時閉門將人種蕪菁公使人窺
門即去備謂張飛曰吾豈種菜者乎曹公聞有疑意不
可復留是夜輕馬而去(吳□)
催人種菘陸遜諸葛瑾攻襄陽遜遣親人韓扁賫表奉
報扁還遇抄瑾聞之欲急去遜方催人種荳菘與諸將
圍棋以示閑暇(吳錄)
留飯設菘武陵王胤性清簡尚書令王儉詣胤胤留儉
設飯盤中菘菜鮑魚而已儉重其真率為食菘魚盡歡
而去(齊書)
晩菘周顒清貧寡慾終日疏食雖有妻子獨處山舍甚
機辨文惠太子問顒菜食何味最勝顒曰春初早韭秋
末晩菘(上)
盗菘為橋范元琰家貧唯以園疏為業嘗出行見人盗
其菘菜元琰遽退走毋問其故具以状荅問盗者為誰
荅曰向所以退畏其媿恥今啓其名願勿泄也于是母
子秘之或有涉溝盗其笋者元琰伐木為橋以度之自
是盗者大慚一鄉無復草竊(梁書)
木盤菁葅孟卿為趙郡太守政尚寬和權豪無犯山中
老人曾以㹠酒饋之信和顔接引殷勤勞問乃自出酒
以鐡鐺温之素木盤菁蕪葅而已(北史)
金釵股仲冬是月也菜結蕪菁葵等雜菜浸之並為醎
葅有得其和者並作金釵色今南人作醎葅以糯米熬
搗為末并研胡蔴汁和釀之石笮令熟葅既甜脆汁亦
酸美呼其莖為金釵股醒酒所宜也(荆楚歲時記)
諸葛菜巂州界緣山野間有菜大葉而粗莖其根若大
蘿蔔土人蒸煑其根葉而食之可以療飢名之謂諸葛
菜云武侯南征用此菜蒔於山中以濟軍食亦猶廣都
縣山櫪林謂之諸葛木也(雲南記)諸葛所止令兵士獨種
蔓菁者取其絻出甲者生㗖一也葉舒可煑食二也久
居随以滋長三也棄去不惜四也回則易尋而採之五
也冬有根可斸食六也比諸蔬属其利不亦慱乎三蜀
之人今呼蔓菁為諸葛菜江陵亦然(劉賓客嘉話)
薺
薺薺菜菜甚小自生園圃其實曰蒫爾雅云蒫薺實詩
曰其甘如薺謂此菜之美也故以薺為薺菜也
甘味薺以美冬水氣也薺甘味也乘於水氣故美者甘
勝寒也薺之言濟所以濟大水也(春秋繁露)
山谷多薺高力士逐于巫山山谷多薺而人不之食因
為詩寄意兩京作斤賣五溪無人採夷夏雖有殊氣味
終不改(明皇雜錄)
艾刈薺薺觧小而引大了淺而伸深以牛刀割鷄長殳
劉薺(物論)
葵
不樹葵桓公北伐山戎出冬葵布之天下桓公憂北郭
民貧管子請禁去市三百步者不得樹葵菜此則亦有
以相及也(管子)
馬佚食葵魯監門女相從績中夜而泣其偶問其故曰
宋桓司馬得罪於宋出於魯馬佚食吾園葵是歲吾園
人亡一年之利越攻吳諸侯畏其威魯往獻女吾姉&KR0008;
馬兄往視之道畏而死由此觀之禍與福相及也(韓詩外傳)
魯國失葵魯漆室有女過時未適人倚柱而哭隣婦謂
曰何哭之悲也欲嫁乎女曰吾憂魯君老而太子少也
婦曰此魯大夫憂焉女曰昔有晉客舍吾家繫馬於園
馬佚踐吾園葵使吾終歲不厭葵未隣女奔亡倩吾兄
追霧出以求溺流而死使吾終身無兄吾聞河潤九里
漸如三百步今魯國微弱禍將及人三年魯果亂(列女傳)
葵能衞足齊慶克通於聲孟子鮑牽見之告國武子武
子召慶克謂之夫人訴之乃則鮑牽仲尼曰趙莊子之
智不如葵葵猶能衛其足(左成下)
食茹拔葵公儀休為魯相食茹而美拔去園葵也(史記)
賣葵虧體江統上天子書曰今西園賣葵菜藍子鷄麫
之属虧敗國體貶損令門(晉書)
書葵得偷彭城王攸字子深少孤獨種葵三畆數被人
盗之攸密令人書葵葉下明旦市中看之遂得偷者(北齊)
冬得生葵丁次都不知何許人也為遼東丁氏作人丁
氏嘗使買葵冬得生葵問冬何得有葵云從日南買來
(列仙傳)
傾葵聖人之於道猶葵之於日雖不能終始哉其鄉之
者誠也(淮南)若葵藿之傾葉太陽雖不為之逥光終向之
者誠也(選曹子建求通親親表)
蘬廣雅曰蘬葵也注丘軌切齊民要術云蘬丘葵也疑
誤
胡葵廣志曰其花紫赤
冬葵陶隠居曰似秋種葵覆養經冬至春作子謂之冬
葵本草圖經云苗葉作菜茹更甘美
蜀葵爾雅所謂菺戎葵者也郭璞云如木㨷華戎蜀蓋
其所自因以名之花有五色有紅者又號一丈紅
錦葵錦葵花小葉圓
終葵終葵一名落葵一名天葵一名繁露一名承露一
名藤葵爾雅所謂蔠葵蘩露是也郭璞云大莖小葉紫
黃色陶隠居云人家多種之葉惟可&KR1339;鮓子紫色女人
以漬粉𫝊面為假色俗呼為胡燕脂蜀本圖經云蔓生
葉圓厚如杏葉子如五味子生青熟黑所在有之食療
云其子令人面鮮華可愛取蒸烈日中曝乾挼去皮取
仁細研和白密𫝊之甚驗
落葵人食落葵為向所齧作瘡則不瘥或至死(𫝊物志)
龍葵本草唐本註云即關河間謂之苦菜者葉圓花白
子若牛李子生青熟黑旦堪煑食不任生噉孟詵云其
味苦挼去汁食之食醫心䭗云龍葵作羔粥食之並得
圖經云惟北方有之北人謂之苦葵葉圓似排風而無
毛
莬葵爾雅曰莃莬葵郭璞註云頗似葵而小葉状如藜
有毛汋啖之滑廣志云免葵淪之可食本草唐本註云
苗如龍苪葉光澤花白似梅莖紫色煑汁極滑堪食劉
禹錫所謂動摇春風者也
荆葵荆葵一名芘芣爾雅曰荍蚍衃是也郭璞註云似
葵紫色陸璣云似蕪菁華紫綠色可食微苦
錢葵錢葵叢低又一種千葉可愛
鳬葵馬融𫝊曰桂荏鳬葵葉圓似蓴生水中一名水葵
蒲葵蒲葵可食葉似葵而大中作扇謝安取蒲葵扇中
者捉之是也
露葵顔氏家訓云蔡朗父諱純遂呼蓴菜為露葵王維
詩云松下清齋折露葵意謂帶露之葵不指蓴菜蓋蓴
菜非輞川所有宋玉諷賦云烹露葵之羔曹植七啓云
霜蓄露葵語並在蔡朗前亦不指蓴菜
楚葵楚葵即水中芹菜
澤葵澤葵即莓苔鮑昭蕪城賦澤葵依井是也
鴨脚葵今世葵有紫莖白莖二種種别復有大小之殊
又有鴨脚葵也(齊民要術)别有鴨脚肫耳(鮑明遠葵賦)
冬葵崔寔曰六月六日可種葵中伏後可種冬葵九月
作葵菹乾葵家政法曰正月種葵(上)陶隠居云以種種
葵覆養經冬至春作子謂之冬葵(本草)
陳葵陳葵子微火炒令爆叱散着熟地中遍踏之朝種
暮生遠不過宿陳葵子秋種覆蓋令經冬不死至春有
子是也(博物志)
百菜主葵葉為百菜主其心傷人俗呼為西王母菜食
之益人(本草)
占牛馬黃帝問師曠曰欲知何牛馬貴賤秋葵下小葵
生牛馬貴大葵不䖝牛馬賤(師曠占)
摘葵古者葵稱露葵又終葵一名繁露今摘葵必待露
解語曰觸露不搯葵日中不剪韭各有宜也(爾雅翼)潘岳
閑居賦曰綠葵含露白薤負霜
夢城生葵符堅將欲南師夢葵生城内明以問婦婦曰
若征軍遠出難為將也(異苑)
蓴
蓴字本作蒓水葵也圖經云蓴乃菜之上味生水中葉
似鳬葵三月至八月莖細如釵股短長随水淺深名蓴
絲味甘而體軟霜降後萌在泥中粗短名瑰黃味苦而
體澁又有石蓴似紫菜青色
蓴龜蓴菜之根絶美江東人謂之蓴龜(酉陽雜俎)
雉尾蓴四月蓴生莖而未葉名為雉尾蓴五月蓴葉舒
長名絲蓴入七八月不中食有蝸蟲故也又至十月冰
凍蟲死雖老猶可食(雞跖集)
思蓴張翰晉惠朝齊王冏辟為東曹掾謂顧榮曰吾本
山林間人無望于時子善以明防前以知慮後榮曰吾
亦與子采南山蕨飲三江水耳翰因見秋風起乃思吳
中菰菜蓴羔鱸魚膾嘆曰人生貴得適志耳何能羈宦
數千里以要名爵乎遂命駕而歸(晉書)
千里蓴羔陸機請王武子武子前置數斛羊酪指以示
陸曰卿江東何以敵此陸云有千里蓴羔但未下鹽豉
耳(世說)齊高帝設蓴膾崔祖思曰此味故為南北所推
沈文季曰千里蓴羔豈關魯衛然則千里蓋吳中地名
前人以比末下鹽豉皆地名無疑也(㝢簡)世說新語陸
機(云云)鹽豉耳觀但耳二字語意自眀魯三異乃謂末
字誤書為未而以末下為地名欲與千里對言是未
嘗閱世說新語也(墅談)
斷蓴陶子鏘母嗜蓴母没終不味蓴
客須蓴鱧丹陽張承先家有鬼長為取他物會有客湏
蓴二斗鱧魚二十頭鬼將一小兒置驃騎令小兒睡眼
覺看藍中已有魚鱧(集異記)
獺船載蓴河東常醜奴泛湖邊拔蒲暮宿空舍時日暮
見一女姿容極美乘船載蓴至舍寄住變而為獺(幽明錄)
採蓴供食沈顗字處默逢兵荒與家人并日而食或有
餽其梁肉者閉門不受惟採蓴菜供食以樵採自資(南齊)
呼為露葵梁世有蔡朗父諱蓴既不涉學遂呼蓴為露
葵面墻之徒逓相倣效承聖中遣一士大夫聘齊齊主
各即李恕問梁使曰江南有露葵否荅曰露葵是蓴江
南所出卿今食者綠葵菜耳(頗氏家訓)
蘘荷
香脆急就章云老菁蘘荷冬日藏顔師古注蘘荷一名
蓴苴莖葉似薑其根香而脆可以為葅又辟蠱毒
嘉草本草云葉似初生甘蕉根似薑芽性好隂在木下
生者尤美中蠱者服其汁卧其葉即呼蠱主姓名周禮
庶氏以嘉草除蠱毒宗懍謂嘉草即此也柳子厚種白
蘘荷詩庶氏有嘉草攻檜事久冺注引本草
隂地種蘘荷似葍苴而白葍苴色紫花生根中花未敗
時可食久置則銷爛不為實矣葉似姜宜隂翳地種之
(古今注)蘘荷宜隂時藿向陽(潘安仁閑居賦)
葍蒩說文一名葍蒩古今注紫者曰葍蒩白者曰蘘荷
解毒用白蘘荷陶隠居葍作覆
攻蠱蒋士有傭客得疾下血醫以中蠱乃密以蘘荷根
布席下不使知乃狂言曰食我蠱者乃張小人也乃呼
小小亡去今世攻蠱多用蘘荷根往往驗蘘荷或謂嘉
草(搜神記)人得蠱取蘘荷葉着卧席下不使知立呼蠱姓
名(葛洪方)
花似美蓉馬融廣成頌芝荋堇荳蘘荷芉渠章懷注曰
蘘荷苗似薑根花紅紫似美蓉可食其葉似初生甘䉀
根似薑芽其葉冬枯其根為菹亦可醬中藏古之為味
者雜用膾炙切蘘荷以為香是為珍味(爾雅翼)
預知子預知子傳云取二枚綴衣領上遇蠱毒物則聞
其有聲當便知之故名預知子(上)
落蘇美茄也錢王有子跛足以聲相近故止呼落蘇(酉陽)
紫茄常餌蔡樽為吳興太守不飲郡井水齋前自種白
莧紫茄以為常餌詔褒其清加信武將軍(梁書)
崑崙紫苽四年改胡床為交牀改胡瓜為白露苽改茄
子為崑崙紫苽(大業拾遺錄)
樹高二丈南土無霜雪生物不復凋枯種茄子十年不
死生子皆攀緣摘之樹高至二丈(嶺南異物志)
梯樹摘南中草菜經冬不衰故蔬園之中栽種茄子宿
根有二三年漸長枝翰乃為大樹每夏秋熟則梯樹摘
之三年後樹漸老子稀即伐去别栽嫩者(嶺表錄異)
茄子故事茄子本蓮莖名革遐反今呼伽未知所自成
式因就節下食有茄子數蔕偶問張周封故事張去一
名落蘇事具本草成式記得隠侯行園詩云寒瓜方卧
隴秋菰正滿陂紫茄紛爛漫綠芋鬱參差嶺南茄子宿
根成樹高五六尺姚向曾為南選使親見之(酉陽雜俎)
茄子浦水經云石頭西對蔡浦浦長百里上有大荻浦
下有茄子浦(上)
子大如瓜蘇門荅剌國有大茄樹高丈餘經三四年不
瘁子大如西瓜重十餘斤人以梯摘之(志)
薑
禦濕姜禦濕之菜也(援神契說文)
璇星散璇星散為姜風土失得逆時則姜有翼辛而不
臭也(春秋運斗樞)
辛不因地宋玉因其友見楚相待之無以無以異讓其
友其友曰夫妻桂因地而生不因地而辛女因媒而嫁
不因媒而親(韓詩外傳)
楊樸和之美者楊樸之姜招摇之桂越駱之菌(吕鑒)
蜀薑孫權嘗使介象作變化種菜瓜百菓皆立生可食
先主論鱠魚何者最美象曰鯔魚為上先主曰論近道
魚耳此出海口安可得乎象曰可得耳乃令人於殿庭
中作方坑汲水滿之并求釣象餌之垂綸於坑中不過
項刻得鯔魚先主大驚喜問象曰可食否象曰故為陛
下取安敢取不可食之物乃使厨下切之先主曰聞蜀
薑作虀至佳此間薑永不及也恨此時無此薑爾象曰
蜀薑豈不易得願差所使行者并付以直象自書一符
以青竹丈使行人閉目騎杖杖止便買薑買薑畢復閉
目此人承其言騎杖須臾已到成都不知是何處問人
人言是蜀市乃買薑于時吳使張温市見之問曰與帝
買薑於是甚驚作書寄象此人買薑畢捉書騎竹扙閉
目復須臾已還吳厨切膾亦適了也(神仙傳)
付信得薑即中喬翻於洋渚遇神人意欲啖薑而市無
之神人以絹數疋并書一牒付信入市門南下任意所
之須臾得薑數斗還以問神人神人曰問李先生當知
我(李先生傳)
煞薑伏波將軍唐資傳蜀人煞薑法先洒掃别麄細為
三軰盛着籠中作沸湯沒籠着湯中湏臾取一片横截
斷視其熱否薑既熱訖便内着甖中細𢷬米末以覆上
令薑不見訖以向湯令復沸使相掩消息視甖中當自
沸沸便隂乾之(博物志)
罷郡獻薑孔秀之為臨川太守在任清約罷郡還獻乾
薑二斤武帝嫌其少知琇之清乃嘆息(齊書)
未嘗食薑周捨占對辨捷嘗居直廬語及嗜好裴子野
言從來未嘗食薑捨應聲曰孔稱不撤裴乃不嘗一座
皆悦(梁書)
解毒唐崔鉉暴亡梁新聞之診之曰食毒僕曰常好食
竹雞多食半夏苗必是半夏毒命生薑捩汁灌之即活
千畦萬家之城千畦薑韭其人與千戶侯等(史)
不知滋味倭國有薑不知其滋味(魏志)
姙娠不啖姙娠者不可啖生薑令兒盈指(博物志)
匏
苦葉匏有苦葉匏瓠也葉小可為羔揚州人恒食至八
月葉即苦故云苦葉(陸機毛詩疏義)
苦匏共濟諸侯伐秦及涇莫濟叔向見叔孫穆子穆子
曰豹之業及匏有苦葉矣不知其它叔向□召舟虞與
司馬曰夫苦匏不材與人共濟而已是行也魯人以莒
人先濟諸侯從之(魯語)
瓠落惠子曰魏王貽我大瓠之種我樹之成而實五石
以盛水漿其堅不能自舉剖之以為瓢則瓠落無所容
非不大也吾為其無用而剖之莊子曰夫子固拙於用
大也(莊子)
貽瓠羔魏文侯見箕季牆壊不治問其故曰不時又逢
瓠羔文侯曰牆壊不築教民無奪民農功貽我瓠羔教
我無多歛百姓(新序)
繋狗頸杜預病癭吳人惮其智計以瓠繫狗之頸每大
樹以癭輙研使白題曰杜預頸及城平盡捕殺之(晉書)
甘瓠脯祖逖在河南百姓感悦嘗置酒大會耆老中坐
流涕曰吾等老矣更得父母死將何恨乃歌曰幸哉遺
黎免俘虜三辰既朗遇慈父玄酒忘勞甘瓠脯何以詠
恩歌且舞其得人心如此(上)
求飲留瓠徐文伯曾祖熙好黃老隠於秦望山有過求
飲留一瓠瓢與之曰君子孫宜以道術救世當得二千
石熙開之乃扁鵲醫經一卷(宋書)
大瓠為籠卞彬性好飲酒瓠臺瓠勺炕皮為肴着帛冠
十二年不改易以大瓠為籠什物多諸詭異自號卜田
居(齊書)
瓠破子苦強練師不知何許人所至之處人皆敬而信
之晉公護未誅之前曾手持一大瓠到護門外扺而破
之乃大言曰瓠破子苦未幾而護誅諸子並伏法(後周書)
垂瓠城今豫州汝南郡城西北汝水左出西北流又屈
而東轉又西南會汝形若垂瓠耆老云城取名焉(水經)
刃磨瓠傷干將之刃未磨瓜瓠不能傷(論衡)
華名實少婦人疎孕者子活乳數者子死譬若瓠華多
實少(上)
燒穰殺瓠燒穰殺瓠俗說家人燒黍穰則使田中瓠苦
死也(風俗通)
用汁朱崖澹耳無水唯種大瓠藤斷其汁用之亦足(太康)
(地記)
不備國貧一年之計莫若樹榖十年之計莫若樹木終
身之計莫若樹人瓜瓠葷菜不備國之貧也(管子)
牛踐子苦匏瓠牛踐苗則子苦(草木子)
匏可為笙匏瓠也壺盧匏之無柄者也瓠有柄曰懸匏
可為笙曲沃者尤善秋乃可用用則漆其裏(古今注)
中流千金賤生於無所用中流失舡一壼千金壺即匏
也(鶡冠子)
壺盧
外澤内麄張裔字君嗣如瓠壺外雖澤而内實麄(蜀志)
瓠盧有月齊武成帝皇后胡氏安定人魏中書令兖州
刺史延之女也母盧氏范陽道約女也初懷孕有胡僧
來諸門曰此宅瓠盧中有月既而生后(三國典略)
長柄壺盧陸士衡初入洛諮張公所宜曰詣劉道真是
其一既往劉尚哀制中性耆酒禮畢初無他言唯問東
吳有長柄壺盧卿得種來否陸兄弟殊入望乃云悔去
(世說)
胡盧笙胡盧笙交阯人多取無柄之瓠割而為笙上安
十三黃吹之音韻清響雅合律吕(嶺表錄異)
芹
獻芹宋國有田夫常衣緼黂自曝於日顧謂其妻曰負
日之暄人莫知者以獻吾君將有重賞里之富室告之
曰昔人有美戎菽甘枲莖芹萍子者對鄉豪稱之鄉豪
取而嘗之蜇於口慘於腹衆哂而怨之其人大慙子此
類也(列子)野人美芹願獻之至尊(吕子覽)
荇
脆美爾雅莕接余其葉苻陸璣云白莖葉紫亦色正圓
徑寸餘浮在水上根在水底與水澡淺等大如釵股上
青下白鬻其白莖以苦酒浸之脆美可案酒顔之推云
荇先儒解釋皆云水草圓葉細莖随水淺深今是水悉
有之黃花似蓴江南俗亦呼為猪蓴或呼為荇菜而河
北俗人多不識之慱士皆以參差者是莧菜呼人莧為
人荇亦可笑矣
胡荽
胡荽胡荽曰胡□井州人呼為香荽為石勒諱也
撤葫荽冲晦處士李退夫者為事矯怪居京師北郊一
日種葫荽俗傳主人口誦猥語則茂退夫撤薑密誦曰
夫婦之道人倫之正時不絶于口忽有客至命其子畢
之子執餘種曰大人已曾上聞皇祐中館閣中或談論
則曰宜撒葫荽一巡(江南野錄)
蕨
蕨蕨一名&KR2240;莾牙也四皓食之而夀夷齊食之而夭搜
神記曰郗鑒鎮丹徒二月出獵有甲士折一枝食之覺
心中淡淡成病後吐一小蛇垂之屋前漸成乾蕨此物
不可生食草木疏曰周秦曰蕨齊魯曰&KR2240;
薇
薇薇生水傍葉如萍爾雅云薇垂水三秦記夷齊食之
三年顔色不變武王戒之乃不食而死然詩云采薇者
乃金櫻芽也
紫菜
紫菜吳郡緣海記曰郡中海邊諸山悉生紫菜吳賦云
綸組紫綘是也注紫紫菜也生海水中正青附石生取
乾之則紫色臨海常獻之
苦買
苦買義熙二年有苦買菜生揚州營士陳蓋家莖高四
尺六寸廣二尺二寸是後歲多征伐人民疾苦故苦買
者買苦也(晉書安帝記)唐景龍二年郿縣民王上賓家有苦
買菜高三尺餘上廣尺餘厚二分(真珠船)近長沙地名白
鶴樓民家圃内有苦買菜開蓮花七日方謝
鬼目
似梅飲酒鬼目似梅南人以飲酒(廣志)
柔嘉鬼目樹大者如李小者如鴨子二月花色仍蓮著
實七八月熟其色黃味酸以密煑之滋味柔嘉交趾武
平興古九真有之也(南方草物状)
為漿鬼目益知直尔不可噉可為漿也(裴淵廣州記)
味酢鬼目樹似棠梨葉葉如楮皮白樹高大如木瓜而
小耶傾不周正味酢九月熟又有草昧子亦如之亦可
為糝用其草似鬼目(王微廣州記)
鹿角猴葵色赤生石上南越謂之鹿角(南越志)
羅勒步廊山有一樹如桃而氣是羅□土人謂為山羅
勒也(遊名山志)
葙葙根以為菹香辛(廣志)
優殿合浦有菜名優殿以豆醬汁茹食之甚香美可食
(南方草木状)
雍雍菜生水中可以為菹也(廣州記)
冬風東風菜陸生置肥肉作羔味如酪香氣似馬蘭(上)
糓字林曰糓菜生水中
蔊菜音䍐味辛
䔇胡對反吕氏春秋曰菜之美者有雲夢之荳
荶似蒜生水中
菹菜紫色有藤
萴菜葉似竹生水傍
&KR0034;菜繤菜似蕨
&KR0034;菜似蕨生水中
葟菜似蕨生水邊
䕭菜徐鹽反似䓠荃菜也一曰深草
蓶菜音唯以烏韭而黃
䓠菜他合反生水中
&KR1538;菜根似芋可食又云署預别名
羞菜安南有羞菜蔓生水上甘美可食人過池中以手
指尔羞否即時憔悴羞色待其人去漸青如初
遂詩云言採其遂毛云惡菜也詩義疏曰今羊蹄似蘆
菔菳赤煑如茹滑而不美多噉令人下痢齒陽謂之遂
一名蓚(齊民要術)
睡菜睡菜五六月生田塘中葉類茨菰根如藕梢土人
採根為鹽葅或云食之好睡
六合葵憲宗時有處士伊柳玄解縝髮童顔氣息香潔
帝知其異人遂令密詔入宫内舘於九華之室每日親
自訪問頗加敬仰因問之曰先生春秋高而顔色不老
何也玄解曰臣家于海上種靈草食之故得然也即於
衣間出三等藥實為帝種於殿前一曰雙麟芝二曰六
合葵三曰萬根藤六合葵色紅而葉類於莪葵始生六
莖其上合為一株其生十二葉内出二十四花花如桃
花而一朵千葉一葉六影其成實如相思子
蘇爾雅曰蘇桂荏也方言曰周鄭之間謂之公&KR0034;湘沅
之間謂之&KR0034;蘇之小者謂之薰葇
蓼長沙定王故宫有蓼園云定王故園也菜之辛者謂
之蓼(任昉述異記)
組綸吳都賦云綸組紫菜爾雅注云綸似綸組似組綸
乃有秩嗇夫所帶紏青絲綸揚子所謂五兩之綸半通
之銅者也組綬也海中草生采理有象之者因以名焉
蘋苹䓑其大者蘋葉正四方中折如十字根生水底葉
敷水上不若小浮萍之無根而漂浮也故韓詩曰沈者
曰蘋浮者曰薸薸音瓢即小萍也蘋亦不沈但比萍則
有根不浮游爾五月有花白色故謂之白蘋吕氏春秋
曰菜之美者崑崙之蘋萍焉陸璣詩莪疏曰可糁蒸為
茹(爾雅翼)
鹽
鹽池鹽醎也鹽池河東鹽池袤五十里廣六十周一百
四十里鹵西方鹹也東方謂之斥西方謂之鹵醝醎也
河内謂之鹹(說文)䴛&KR0008;&KR0008;&KR3380;鹽也(廣雅)
大夏鹽和之美者大夏之鹽(吕覽)
虎形僖三十年冬王使周公閱來䏂饗有昌歜白黑形
鹽辭曰國君文足昭也武可畏也則有備物之饗以象
其德薦五味羞嘉糓鹽虎形以獻其功吾何以堪之(左)
守圉齊有渠展之鹽燕有遼東之煑十口之家十人䑛
鹽百口之家百人䑛鹽凡食鹽之數一月丈夫五升少
半婦人三升少半嬰兒二升少半鹽之重升加分耗而
釡百升加十耗而釡千君伐葅薪煑泲水為鹽正而積
之三萬鍾至陽春農事方作令民無得築垣牆毋得繕
冢墓丈夫毋得治宫室立臺榭北海之衆無得聚庸而
煑鹽然鹽之賈必四什倍君以四十之賈循河濟之流
南輸梁趙宋衛濮陽悪食無鹽則腫守圉之本其用鹽
獨重君伐葅薪煑泲水以籍於天下然則天下不减矣
(管子)
糴鹽桓公成鹽三萬六千鍾令使糴之得成金萬一千
餘斤(上)桓公通齊國之魚鹽于東萊(國語)
載鹽秦穆公使賈人載鹽百里奚使將車(世說)
宿沙煑宿沙瞿子善煑鹽使煑滔沙雖十宿沙不能得
也(魯連子)宿沙作煑鹽(世本)宿沙衛齊靈公臣齊濱海故衛
為魚鹽之利(宋志)
魚鹽之地張儀說趙王曰今日楚與秦為兄弟之國而
韓魏稱為藩臣齊獻魚鹽之地斷趙之右臂(春秋後語)
穿井煑鹽宣帝地節中始穿井數十所煑鹽(蜀王本紀)
牢盆募民月給費用官器作煑鹽官牢盆(史記)
海水為鹽吳東海水為鹽國用饒足(漢書)
盗起獨完賈復為縣掾迎鹽河東會盗賊起等軰放欺
其鹽復獨完還致縣中(東觀漢記)
河東載鹽第五倫自以久為官不逹遂將家属客河東
變姓名自稱王伯齊載鹽往來又太原上黨所過輙為
糞除而去(後漢)
道州所開陵州井乃東漢張道陵所開曰狼毒井有毒
龍藏井中及鹽神玉女二十為崇天師以道力驅出毒
龍禁玉女于井下然後人獲鹽泉之利(郡志)
國之大寶衛凱與荀彧書曰夫鹽國之大寶也自亂以
來放散宜如舊置使者監賣以其直盗市犁牛若有歸
民以供給之(魏志)
賜鹽周喪朱桓卒家無餘財孫權賜鹽五千斛以周喪
事(吳志)
府尉主鹽先主定益州置鹽府尉主鹽鉄之利(蜀志)
食餅知鹽生衛倫以即應會于京師過予而論及于味
倫稱魏故侍中劉子揚食餅知鹽生精味之至也予曰
昔師曠織勞薪易牙别淄澠子揚之妙抑未乎倫曰晉
師曠易牙古之精也魏之子揚今之妙也予何間焉(皇甫)
(諡玄晏春秋)
味鹽生晉符朗元逹識味會稽王道子設食食之極江
左精饌食記問曰關内食熟若此朗曰皆好惟鹽味少
生即問宰夫果如其言(襄景春秦書)
貿鹽自供郭文子文舉隠居吳興無餘杭大辟山中桓
著鹿裘葛巾不飲酒食肉區種菽麥採草葉木實貿鹽
以自供人或酧下價者亦即與之(晉書)
求鹽摇指豫章王大會賓僚張融食炙始行畢行炙人
便去融欲求鹽蒜口終不言方食摇指半日乃息(宋書)
喪不食鹽崔慰祖父喪不食鹽母曰汝既無兄弟又未
有子息毁不滅性故當不進肴羞耳如何去鹽吾今亦
不食矣慰祖不得已從之(齊書)
九種世祖南伐遣李孝伯賜劉義恭等鹽各九種并胡
鼓季孝伯曰有後詔凡此諸鹽各有所宜白鹽食鹽主
上自所食黑鹽治腹脹氣刮取末之六銖以酒下胡鹽
治目痛戎鹽治諸瘡赤鹽駮鹽臰鹽馬齒鹽四種非食
鹽(後魏書)
鹽數十斛沮渠蒙遜平酒泉於宋繇室德書數千卷鹽
米數十斛而已蒙遜嘆曰孤不喜尅李氏欣得宋繇耳
揾鹽大鹹侯景䧟臺城晏集其黨又召僧道取肉揾鹽
以進景問曰好不景荅所根大鹹僧通曰不鹹則爛及
景死王僧辨截其二乎送齊宣又傳首往江陵果以鹽
五斛置腹中送于建康暴之于市百姓争取屠膾羔食
皆盡(梁書)
竈官崔暹奏請海沂煑鹽有利軍國文襄以問崔昂昂
曰亦既官煑斷之竈官力雖多不及人廣諸淮開市薄
為竈稅私館給彼此有宜朝廷從之(北齊)
不食水病房景伯母亡居喪不食鹽菜因此遂為水病
積年不愈(上)
状如方印武德中長安古城鹽渠水生鹽色紅白味甘
状如方印(唐書)
廢井生鹽左右神策鹽州行營節度使胡鹽昌皆表奏
初城鹽州鹵中獲壤土又置烽堡水路逥遠即時有酒
廢鹽井悉生鹽事符聖德可謂天讃請宣付史館制可
正鹽官灋劉晏正鹽官灋以禆用度
地産瑞鹽韓滉判度支方是時潦敗河中鹽滉奏地産
瑞鹽此土德之瑞帝疑遣諫議大夫蒋鎮廉状鎮畏滉
還乃賀帝且請置祠號寶應靈慶池
官自鬻鹽韋處厚再遷中書舍人張平叔以言利得幸
以帝建言官自鬻鹽寵天下之財宰相不能詰下群臣
議處厚發下難誚其迂謬平叔愧縮遂寢
三萬斛劉晏京師鹽暴貴詔取三萬斛以膽關中自揚
州四旬至都人以為神
官無遺利初摧鹽起於第五琦及劉晏伐其任法術精
密官無遺利初歲入錢六十萬貫李歲十倍而人無厭
苦大歷末通計一歲征賦所入而鹽醝當天下大半之
賦
致鹽靈座李晟既薨城鹽州復故池以新鹽賜宰相帝
思晟乃致鹽靈座
佐軍食王仲榮中人田令孜怒重榮據鹽池之饒于時
巨寇甫定國用大乏諸軍無所仰而令孜為神策軍使
建言請二池領属鹽鐡佐軍食重榮不許奏言故事歲
輸鹽三千乘于有司則斤所餘以贍軍天子遣使者輸
旨不聽
蛤垜鹽池李師古棣州有蛤垜鹽池歲産鹽數十萬斛
李長卿以州入朱滔獨蛤垜為李納所據以專利後德
棣入武王俊納乃築壘德州南跨河以守蛤垜謂之三
汊
煑海取鹽鄭畋請以嶺南鹽鐡委廣州節度使韋荷歲
煑海取鹽四十萬緡市虔吉米以贍安
具舟以載杜中立以蔭為義武節度使舊傜車三千乘
歲輓鹽海瀕民苦之中立置飛雪將數百人具舟以載
自是民以勞軍食足矣
鹽屯姜師度為河中尹安邑鹽屯涸廢師度大發卒洫
引其流置鹽屯公私收利不貲
條上新法盧弘正初兩池鹽法弊得費不相償弘正使
判官司空與檢鈎釐正條上新法即表與兩池使自是
課入歲倍用度頼之
計口授鹽盧商為蘇州刺史吏以鹽法求羸貲民愈困
商令計口授鹽無常額人便之
㩁鹽司空與當大中時盧弘正管鹽鐡表為安邑兩池
㩁鹽使先是法疏闊吏輕觸禁與為立約數十條莫不
以為宜
火井煑鹽臨卭火井諸葛亮往視之後火益盛以盤貯
水煑之則得鹽後人以火投井中火即滅至今不然(博物志)
倒鹽江中姚彪至武昌遇風與沈浙渚守風粮盡用江
遣人從彪貸鹽百斛彪得書不荅勑左右倒鹽百斛着
江水中曰明吾不惜所與耳(笑林)
顆白似玉高昌國遣使貢鹽二顆顆大如斗状白似玉
帝以其自萬里絶域而來献數年方逹命杰公迓之謂
其使曰鹽一顆是南燒羊山月望收之者一是北燒羊
山非月望收之者使者具陳鹽奉王急命故非時尔因
問紫鹽䃜珀云自中路遭北涼所奪不敢言之帝問杰
公曰群物之異對曰南燒羊山鹽文理粗北燒羊山鹽
文理密月望收之者明徹如冰以毡槖煑之可驗交河
之間平磧中掘深數尺有末鹽如紅如紫色鮮味甘食
之止痛更深一丈下有䃜珀黑逾純漆或大如車輪末
而服之攻婦人小腸癓瘕諸疾彼國珍異必當致貢是
以知之(渠四公子記)
酸水如雨陵州鹽井隂氣襲人入者輙死侯雨入井則
随雨施王後人以木盤貯水鑿竅酸水如雨點於井上(筆談)
至華鹽胡中有鹽瑩澈如水晶謂之玉華鹽(金樓于)白鹽
崖有鹽如水精謂之君王鹽(酉陽雜俎)盤中只有水晶鹽
石子鹽河東有印成鹽西方石子鹽胡中青鹽五原紫
鹽波斯之鹽也(廣志)
五色鹽按鹽有赤鹽紫鹽黑鹽青鹽黃鹽亦有如虎如
印如繖如石如水晶状者(北戶錄)北狄有青鹽五原有紫
鹽(𫝊物志)天竺國有黑鹽(續漢書)西海南有青鹽紫鹽池鹽
方寸半食味甚美(西域記)
紅鹽恩州有鹽場色如絳雪驗之即由煎時染成差可
愛也五代于闐晉天福二年遣使來貢紅鹽
桃花鹽鄭公虔云琴湖池桃花鹽色如桃花随月盈縮
在張掖西北
鹽花山龍巢山旁有鹽池水色白上有紫菱四邊青泥
十一月中池左右十餘里地草上如霜彌日不什嘗之
乃鹽味世謂之鹽花山(襄記)
石鹽天竺有水其名恒源一號新陶水特甘香下有石
鹽状如石英白如水精味過香鹵萬國畢仰(由州異物志)
傘子鹽蜀瞿灘有鹽井一百所巴川資以自給粒大者
方寸中央隆起形如張傘名曰傘子鹽有不制者形亦
必方異于常鹽矣晉書地道記云入湯口四十三里有
石煑以為鹽石大者如升小者如拳煑之水竭鹽成(水經注)
為枕高昌國出赤鹽其味甚美復有白鹽其形如玉高
昌人取以為枕貢之中國(後魏書)
鹽澤朔方縣有大鹽池其鹽大而青白名曰青鹽又曰
戎鹽入藥用漢置典官(魏土地記)
炭神李嗣昭守上黨為汴人所圍城中鹽炭盡嗣昭告
天地俄而地生鹹取以煎鹽其美又復掘得石炭晉王
自將解圍躬奠其地立二廟曰鹽神炭神(海錄)
歲給萬三千石高保融明宗時歲給以鹽萬三千石後
不復給及世宗平淮故命奉州給之(南平世家)
鹽池減水宋真宗祥符間解州鹽池减水帝遣使持詔
至州祈禱使至夜夢城隍告曰鹽池涸者患在主鹽池
之神蚩尤也昔蚩尤與軒轅帝争戰帝殺之至今遺跡
尚存聞朝廷創立祖殿蚩尤懷讐故竭鹽池耳使者聞
神語覺回奏於帝既而蚩尤數數搆患形諸夢寐群臣
具奏遣使信州龍虎山語天師至闕下舉英勇一將制
之天師奉旨召來即蜀關將軍乃真君也召至現形帝
故喻之乃命往解州勦除蚩尤鹽池如故帝遣王欽若
賫詔至王泉山致享祠下以謝神貺復新其廟賜額曰
義勇武安王徽宗朝加封崇寧至道真君(吳郡關柌宋刻)
穴湧鹽訶陵最富有穴自湧鹽
鹽田鄯善之東龍城之西南地廣十里皆為鹽曰行人
所經牛馬皆布氈卧焉(酉陽)
龍城累棋姜頼之墟今稱龍城恒溪無道以感庭上帝
赫怒溢海盪傾剛鹵千里蒺䔧之形其下有鹽累棋而
生(涼州異物志)
三色鹽山二岳三色為質者者如丹黑者如漆小大從
意鏤之寫物作獸辟惡佩之為吉戎鹽可以療疾(上)
鹹石汶山越雋煑鹽法各異汶山有鹹石先以水潰既
而煎之越雋先燒炭以鹽井水沷炭刮取鹽(益州記)
北海南海之貝北海之鹽(尸子)
清池鹽有清池鹽正四方廣半寸其形扶疎似有人耕
池旁地取池水波種之去勿逥頋即生此鹽(金樓子)
石鹽漲海州有湾中常出自白鹽嶧嶧如灣細石子天
竺國有新陶水水甘美下有石鹽白如水精(南州異物志)
郇瑕延篤與季文德書云晉國郇瑕氏之鹽
江夏崔駰慱徒論云江夏之鹽
鹽生於水鹽體因於水故或水但于水故或與土雜産
于地多則于海濱但未必千里相此耳煑鹽與海同河
東有印成鹽而方有石水鹽皆生於水北胡中有青鹽
五原有紫鹽波斯國有白鹽如細石子(廣志)
百事之鹽鹽人掌鹽之政令以共百事之鹽祭祀共其
苦鹽散鹽賓客共其形鹽散鹽王之膳羞共餄鹽后及
世子亦如之凡齊事鬻鹽以待戒令(周礼)
油
煎油無煙煎油水氣盡無煙不復沸則還冷得水而燄
起飛散(慱物志)
從風灌炬孫權至合肥新城滿寵馳往赴募壮士數十
人折松為炬灌以麻油從上風放火燒殘攻具(魏志)
多持油炬黃初三年車駕幸宛使夏侯尚率諸軍與曹
真共圍江陵權將諸葛瑾與尚軍對江權度入江中渚
而分水軍於江中尚夜多持油船將步騎萬餘人於下
流潜渡攻瑾諸軍夾江燒其舟船水陸並攻破之(上)
麻膏火燃元康三年武庫火檢校是工匠盗庫中恐罪
乃投燭着麻膏中火燃(王隠晉書)
儲油縱火齊王冏起義孫秀多歛葦炬益儲麻油於殿
省為縱火具(上)
油灌髮瘕宫人患腰痛牽心發則氣絶徐文伯視之曰
髮瘕以油灌之吐物如髮引之長三尺頭已成蛇能動
滛懸之滴盡唯一髮(木草)
减油滅火沈約年十三而遭家難潜竄會赦乃免既而
流寓孤貧篤志好學晝夜不釋卷毋恐其以勞生疾常
遣减油滅火(梁書)
積油二百張纉為湘州刺史州境大寧曉好積聚多寫
書數萬卷有油二百斛采千石他物稱是(上)
灌油擲馿侯景攻臺城為曲項木馿攻城吞石不能制
羊侃作雉尾炬施鐡鍦以油灌之擲馿上焚俄盡
剥面油煎初侯景既南奔魏相高澄命先剥景妻子面
皮悉以油煎殺之
灌木益火衛史王真作亂率其黨襲肅章門不得入乃
縱火燒之尉遲運懼火盡真黨得盡乃取油灌木以益
大火勢轉盛真不得進乃退(後周書)
柰和凎燥柰油柰實和之以凎繪上燥而發之形似油
也杏油亦如之(釋名)
醬
成於鹽醬成於鹽而醎於鹽夫物之變有時而重(風俗通)
雷不作醬雷不作醬俗說令人腹内雷聲按子路感雷
精而生尚剛好勇死衛人醢之孔子覆醢每聞雷心惻
怛耳(上)
覆瓿劉歆謂楊雄云今學有禄利然尚不能明易又如
玄何吾恐後覆醬瓿也(漢書)
用醬濡鷄醢醬實蓼濡魚卯醬食蓼濡鼈醢醬實蓼魚
膾芥醬麋腥醢醬(禮記)
豆醬惡雷作豆醬惡聞雷此欲使人急作不欲積久(論衡)
覆瓮陸機入洛欲為三都賦聞左思作之撫掌而笑與
弟書云此間有傖父欲作三都賦須其成當以覆醬&KR0034;
耳(世說)
匏醬調菜孝武嘗謂王玄謨作四時詩云匏醬調秋菜
白醝解冬寒(宋書)
吐餐覆醬阮孝緒外兄王晏貴顯屢至門孝緒度之必
至顛覆聞其笳管穿籬逃匿不與相見曾會醬美問之
云是王家所得便吐餐覆醬及晏誅親戚咸為之懼孝
緒曰親而不黨唯坐之及竟獲免(上)
醬美唾中鄙人有得脠醬而美之及飯惡與人共食即
少唾其中而共者因涕其醬遂弃而俱不得食焉彼亡
新王朗欲取天下時乃樂與人分之及已得而重愛不
肯與是昔唾脠之類(恒譚新論)
神藥醬西王母謂帝曰神藥上有連珠雲醬玉津金醬
中有元靈之(漢武内傳)
魚腸醬漢武帝逐夷至於海濱聞有香氣而不見物令
人推求乃是漁父造魚腸于坑中以土覆之香氣上逹
取而食之以為滋味逐夷得此物因名之置魚腸醬也
(齊民要術□□法)
蒟醬武帝使唐蒙使南越南越食蒟醬如桑椹取食為
醬
魚醬晉武帝與山濤書兼致魚醬一斗
十二香漿十二香醬以沈香等油煎成服之(神仙食經)
勺藥之醬枚乘七發曰熊蹯之&KR3322;勺藥之醬韋昭上林
賦注曰勺藥和齊鹹酸美味也
醋
醯人醯人掌共五齊七菹凡醯物以共祭祀之齊菹凡
醯醬之物賓客亦如之王舉則共齊菹醯物六十罋共
后及世子之醬齊菹賓客之禮共醯五十罋凡事共醯
(周禮)
華池左味陶隠居云醋俗呼為苦酒丹家又加餘物謂
為華池左味
苦酒魏名臣奏曰中書監劉放曰官飯苦酒與百姓争
錐刀之末宜其息絶
苦酒城吳王築城以&KR0008;醯醢今俗人呼苦酒城(吳錄地理志)
風林鳴醋西王母謂帝曰仙藥有風林鳴醋(漢武内傳)
灌鼻初薛仁杲拔泰州召富人磔於猛火之上或以醯
灌鼻求其金寶(唐書)
注鼻來俊臣鞠囚不問輕重皆注醯干鼻
誤進任迪簡萬年人舉進士初為天德軍使李景略判
官性重厚嘗有軍立行酒者誤以醯進迪簡知誤以景
略性嚴慮坐主酒者乃勉強飲盡之而為容其過以酒
薄白景略請換之於是軍中皆感悦
芥醋愈疾有少年眼中常見一鏡子趙卿侯之曰來晨
以魚膾奉候及期延於闑内從容久飢侯客退方得攀
接俄而臺上施一甌芥醋更無他味少年飢甚聞芥醋
杳輕啜之逡巡再啜遂覺匈中豁然眼花不見卿云君
喫魚膾膾太多芥醋不快故權誑而愈其疾也(北夢𤨏言)
醋泥傳瘡孫光憲家婢抱小兒不覺落炭火上便以醋
泥傳之無痕(木草)
醢
醢人醢人掌肆豆之實朝事之豆其實韭菹醯醢昌本
麋臡菁菹鹿臡醯食之豆其食葵菹蠃醢䐷折醯醢蜃
蚔醢豚拍魚醢加豆之實芹菹兔醢深蒲醯醢箈菹鴈
醢筍菹魚醢(周禮)
凡事共醢醢人為王及后世子共其内羞王舉則共醢
六十罋以五齊七醢七菹三臡實之賓客之禮共醢五
十罋(上)
覆醢孔子哭子路于中庭有人弔者夫子拜之既哭進
使者而問故使者曰醢之矣逐命覆醢
作醢崔寔四民月令曰五月一日可作醢
東里弘君舉食檄曰東里獨姥之醢
羹
羔爾雅曰肉謂之羔說文曰羔五味和粥也
五味和合五味者各稱一族之名和合一鼎名曰羔猶
威重廉平恩合而為信也(奏子)
雉羔彭鏗斟雉帝何饗受夀永多夫何長鏗好和滋味
進雉羔于堯堯饗之而錫以夀考至八百歲莊子以為
上及有虞下及五伯是也(天問)
鵠羔緣鵠餙玉后帝是饗言伊尹始仕因緣烹鵠鳥之
羔修玉鼎以事湯湯賢之遂以為相(上)
熊羔紆王怒熊羔不熟而殺庖人(新序)
食子羔文王長子曰伯邑考紂烹以為羔以賜文王曰
聖人不食其子羔文王得而食之紂曰誰謂西伯聖者
與食其子羔而不知(帝王世紀)
羔羊不遍中山君享犬司馬子期在焉羔羊不遍子期
怒走楚說王伐中山中山君王有二人挈矛随後問之
曰臣父嘗餓且死之君下壺飱哺臣之父故來死君也
中山君曰吾與一碗羊羔亡國以一壺飱得二士死(國策)
羔中生肝昭僖侯之時宰人上食而羔中有生肝焉昭
侯召宰人而誚之曰汝何為置生肝羔中宰人曰竊以
為有欲去上食宰也(韓子)
母作羔方陸續詣詔獄其母至京師餉食續對餉泣曰
續母來使者問其故荅曰續母作羔截肉未嘗不方斷
葱寸寸無不同是知毋來(謝承後漢書)
啖羔無鹽陶&KR0008;字公超啖蕪菁羔無鹽(上)
菜羔不給桓温表王濬之孫曰濬今有三孫年出六十
室如懸磬餬口江濱四節蒸嘗菜不給(晉書)
嘗膳魚羔湘州刺史王僧虔引樂頥之為主簿以同僚
非人棄官去吏部郎庾杲之嘗往侯頥之為設食唯枯
魚菜葅杲之曰我不能食此毋聞之自出嘗膳魚羔數
種杲之曰鄉過於茅季偉我非郭林宗(南史)
羊羔絶味毛修之被禽入魏敬事嵩山道士冠謙之在
魏大武帝信敬營護之故不死修之嘗為羊羔薦魏尚
書尚書以為&KR0008;味獻之太武大悦以為太官令被寵遂
為尚書封南君公太官令常如故(宋書)
歠羔寫&KR0909;宋末齊高帝輔政劉彦節知運祚將遷密懷
異圖及沈攸之舉兵齊高入屯朝堂袁燦鎮石頭潜與
彦節及諸大將黃回茅謀夜會石頭詰旦乃發彦節素
怯恇擾不自安晡後便自丹陽郡車載婦女盡室奔石
頭臨去婦蕭氏孫勸令彦食歠羔瀉&KR0909;中手振不自禁
南北所推高祖既為齊王置酒為樂羔膾既至崔祖思
曰此味故為南北所推侍中沈文季曰羔膾吳食非祖
思所解祖思曰炰鼈膾鯉似非勾吳之詩文季曰千里
蓴羔豈關魯衛之說王甚悦曰蓴羔故應還沈(齊書)
毋羔食盡朱緒無行毋病積年忽思菰羔緒妻到市買
菰為羔欲奉毋緒曰病後安能食先嘗之遂併食盡毋
怒曰我病欲此羔如何必併啖盡天若有知當令汝哽
怨緒聞心中芥介然即吐血明日而死(上)
羔胷前翻蕭勵為廣州(一束)史微為太子左衛率勵性率
儉而器度寬裕左右嘗將羔正胷前翻之顔色不異徐
呼更衣後(梁書)
盗羔不食趙琰字叔起嘗送子冀州聘室過路旁主人
設羊羔琰方知盗殺卒辭不食(魏書)
羔不還直彭城王攸為滄州刺史顯沃縣主簿張逹嘗
詣州投人舍食鷄羔察知之守令畢集攸對衆謂逹曰
食羔何不還價直也逹即伏罪合境號為神明(上)
須肉為羔魏元忠前後三坐弃市偶得不死復舊官因
侍宴后曰卿累謗鑠何邪對曰臣猶鹿也羅織之吏如
獵者苟湏臣肉為之羔爾(唐書)
藜羔盧照隣字昇之客東龍門山布衣藜羔
甘露羔李林甫子壻鄭平為戶部外即一日林甫就院
省女因邀之見其鬢髮班白謂平曰上明日當賜甘露
羔鄭即其食此羔縱華皓亦必鬢黑明日果有中使至
林甫第賜食因以羔與平食一夕鬢黑(明皇雜錄)
不二羔胾柳玭嘗述家計曰余舊府高公先君兄弟三
人俱居清列非速客不二羔□夕食齕蔔瓠而已皆保
重名於世
調羔李白召見金鑾殿論當世事帝賜食親為調羔
馬齒羔唐代宗崩德宗即位食馬齒羔不設鹽酪注馬
齒菜名今馬齒莧也一名五行草以其葉青梗赤花黃
根白子黑也(監)
五味晉平公問於叔向曰昔者齊桓公九合諸侯一匡
天下不識其君之力乎其臣之力乎師曠侍曰臣請譬
之以五味管仲善斷割之顯朋善煎熬之賓胥無善齊
和之羔以熟矣奉而進之而君不食誰能彊之亦君之
力也(新序)
糲餐瓠羔魏文侯見箕季日晏進糲餐之食瓜瓠之羔
文侯語其僕曰食我以糲餐者季豈不能具五味哉教
我無多歛於百姓以省飲食之養也(上)
啜羔投漿太宰子朱食侍於令尹子國子國啜羔而熱
投漿而沃之明日子朱辭官曰令尹輕行而簡禮其辱
人不難明日伏即尹怒曰笞之三百(淮南)
烹猴楚有烹猴而召其鄰人以為狗羔也而甘之後聞
其猴也據地而吐之瀉盡其食此味始知味者也(淮南修務)
羔中有髮昭帝時大官上食羔中有髮切中有土令承
坐不謹敬皆論(風俗通)
杯羔二萬李德裕奢侈每食一杯羔其費約錢二萬雜
珠玉寶貝雄黃硃砂煎汁為之過三煎即棄其滓(獨異志)
猴頭羔民皆好啖猴頭羔雖五肉臛不能及之其俗言
寧自負人千石之票不願負人猴頭羔臛(臨海水物志)
不錄羔嶺表錄異曰交趾之人重不錄羔羔以羊鹿鷄
猪内和骨同一釡煑之令極肥濃漉去肉進之葱薑調
以五味貯以盆器置之盤中羔中有觜銀銀杓可受一
升即揖讓多自主人先舉即滿斟一杓内觜入鼻仰首
徐傾之飲盡傳杓如酒巡行之喫羔了然續以諸饌謂
之不錄會(亦呼為先惱也)交趾人或經營事務彌纔縫推要但
備此者會無不諧者(安南錄異圖鑿穿心飛頭鼻飲者皆遺風也)
象鼻炙廣之属城循州雷州皆産里象牙小而紅土人
捕之争食其鼻云肥脆偏堪為羔(北戶錄)
和羔齊公曰和與同異乎晏子曰異和如羔焉水火醯
醢鹽梅以烹肉魚燀(炊也)之以薪宰夫和之齊之以味濟
其不及以洩其過君子食之以平其心君臣亦然故詩
曰亦有和羔既戒既平先王之濟五味和五聲也以乎
其心成其政也以水濟水誰能食之(昭二十)
露葵羔主人女為臣炊彫胡之飯烹露葵之羔披白縠
之单杉垂珠步摇來排臣戶(相如諷賦)
臛
臛臛肉羔(說文)臛者嵩也香氣嵩高也(釋名)
黃領臛虞悰家富於財而善為滋味豫章王嶷盛饌享
賓謂悰曰餚羞有所遺否悰曰何曾食䟽有黃頷臛恨
無之(齊書)
土肉為臛九真太守陶璜立郡築城於土穴中得一白
色形似蚕蛹無頭長數十丈大餘圍軟軟動莫能名割
腹有肉如猪豚遂以為臛甚香羔璜啖一杯三軍盡食
(劉欣期交州記)
膾
膾牛與羊魚之腥聶而切之為膾(少儀)膾春葱秋用芥豚
春用韭秋用蓼肉腥細者為膾者大為軒(内則)
切散會和膾細切肉也(說文)膾會也細切肉散分其赤白
異㘦之乃會和之也(釋名)
魚須膾伍子胥伐楚未還闔閭治魚作膾過時不至免
臭猶須子胥之至也三師到闔閭膾而食之不知其臰
後王重作之其味如故人作魚須膾者闔閭之時造也
(吳越春秋)
膾成虫陳登得&KR0909;中煩滿面赤不食華佗為脈曰府君
胃中有虫數升欲成肉疽腥物所為也即將湯二升先
服一升期須盡服之食須吐出三升許䖝赤頭皆動半
身猶是生魚膾也(魏志)
泉鯉供膳姜詩妻事姑姑嗜魚膾又不能獨味妻與詩
常力作供膾呼隣母共食其含側忽有泉常出鯉魚一
雙以供二母之膳(烈女傳)
船上膾具桓車騎冲在荆州張玄為侍中使至江陵路
經陽岐俄見一人持小籠生魚逕來造船云有魚欲寄
作膾張乃維船而納之問其姓字云是劉遺民(鱗之)張素
聞其名大相欣待既知張御命問謝安王文度並佳不
張甚欲語言劉子無意既進膾便去云向得此魚觀君
船上當有膾具是故來耳於是便去(世說)
郎官鱠江南人喜作鱠名郎官鱠因張翰思鱠得名(海物)
(異名記)
乾膾六年吳郡獻海鮸乾膾四瓶瓶容一斗浸一斗可
得經尺面盤并奏作乾膾法帝以示群臣云昔術人介
象於殿庭鈞得海魚此幼化耳亦何足珍異今日之會
乃是真海魚所作求自數千里亦是一時竒味即出數
盤以賜近臣(大業拾遺)
金虀玉鱠南人魚鱠以細縷金橙拌之號曰金虀玉鱠
隋時吳郡獻松江鱠煬帝曰所謂金薺玉鱠東南佳味
也(陏唐住話南部煙花錄)
魚鱠吳中以魚作膾苽菓為美魚白如玉菜黃若金稱
為金羔玉膾一時珍食(春秋佐助)吳昭德善造鱸鱠時人朝
之曰鱠若值吳縷細花鋪若非遇吳費醋及葫江東呼
蒜為葫東坡云吳興庖人斫鱸鱠亦足一笑鄉土以此
為盛饌製時鋪成花草鸞鳳或詩句詞章務臻其妙造
虀亦甚得法謂之金虀玉膾
飛刀和鼎李綱在東宫建成常往温湯綱時以疾不從
有進生魚於建成者將召饔人作鱠時唐儉趙元楷在
座各自贊能為鱠建成從之既而謂曰飛刀鱠鯉調和
鼎食公實有之至於審諭弼諧固属於李綱矣(舊唐)
五色鱠陸希聲妻余媚娘能饌五色鱠妙不可及(本傳)
鱠手刀子安禄山所賜有鯽魚并鱠手刀子(酉陽)
縠薄絲縷進士叚碩常識南孝廉者善斫膾縠薄絲縷
輕可吹起操刀響捷若合節奏因會客衒技先起魚架
之忽暴風雨雷震一聲膾悉化為胡蝶飛去南驚懼遂
折刀誓不復作(上)
歿因食膾邢州人和璞嘗謂房琯曰君歿之時必因食
魚膾既歿之後當以梓木為棺然不得歿於君之私弟
不處出館不處玄檀佛寺不處親友之家其後讉於閬
州寄居州人之紫極宫卧疾數日刺史忽具鱠邀房於
群齊房亦欣然命駕既歸暴卒州主命攅櫝於宫中棺
得梓木為之(明皇雜錄)
蓬池鱠李德裕述夢詩荷淨蓬池鱠凡學士初上賊食
悉是蓬池魚鱠
鯽魚膾膾莫先於鯽魚鯿魴鯛鱸次之鱭魿黃竹五種
為下其他皆強為(膳夫錄)
瓜臛八月雨後瓜菜生於洿下地中作羔臛甚美(春秘期佐助)
脯
乾燥相摶脯摶也乾燥相摶着也修縮也乾燥縮也(釋名)
鬼侯紂脯鬼矦以享諸矦
切脯約友散宜生閱夭南宫适三子者學乎太公見三
子知三子之為賢遂酌酒切脯約為朋友(尚書大傳)
袵受魯昭公出奔齊侯使高子執簞食四脡脯公稽首
以袵受(公羊傳)
每朝設脯鬭子文三舍令尹無一日之積成王聞子文
之朝不及夕也於是乎每朝設脯一束&KR0008;一筐以羞子
文至于今令尹秩之成王每出子文之祿必逃王止而
後復(國語)
餓人與脯趙宣子將之絳見翳桑之下有餓人宣孟與
脯二胊拜受不敢食問其故曰臣有母持以遺之宣孟
更賜之二束遂去(吕覽)
獻蒲為脯二世時趙高用事乃先獻蒲為脯指鹿為馬
以驗群臣(風俗通古今注)野蒲變而為脯(西征賦)
胃脯濁氏以胃脯而連騎(貨殖傳)晉灼曰今太官常以十
月作沸湯燖羊胃以末椒薑坋之暴使燥是也
束脯餉軍左慈詣劉表請餉軍有酒一斗器盛脯一束
而十人共舉不勝慈乃自出取之以刀削脯投地請百
人奉酒及脯以賜兵士酒三杯脯一片食之如常脯味
凡萬餘人皆周足而器中酒如故脯亦不盡坐上又有
賓客千人皆得大醉(葛洪神仙傳)
麒麟脯王遠至蔡經家與麻姑共設餚膳擘脯而行去
是麒麟脯(上)
粮雜人脯初太祖乏食程昱掠其本縣供三旬粮頗雜
以人脯由是失朝望故位不至公也(世說)
失脯衣償桑虞嘗行宿寄逆旅同舍失脯疑虞為盗虞
默然無言便解衣償之主人曰此數失魚鷄鴨多是狐
狸偷君何以疑人乃將脯往山家問尋求果得之客求
還衣虞投之不頋(晉書)
盗脯推獲彭城王攸為滄州刺史有一人從函州來驢
䭾鹿脯至滄州界脚痛行遲偶會一人為伴遂盗馿及
脯去明旦告州乃令左右及府僚吏分布鹿脯不限其
至日見識之推獲盗者(北齊)
紅虬脯同昌公主上贈御饌有紅虬脯非虬也但貯於
盤中則虬健如紅絲高一尺以筋抑之無三數分撤即
復其故(杜陽編)
贈王績性嗜酒杜之松歲時贈脯
供滋膳元行冲狄仁傑器之嘗謂仁傑曰下之事上譬
富家儲積以自資也脯腊膎胰以供滋膳
削脯傷指代宗睿真皇后沈氏河南為史思明所没遂
失后所在德宗即位令州縣物色咨訪高力士女頗能
言禁中事與女官李真一嘗從后游年状差似后嘗削
脯哺帝傷左指高以剖瓜傷指
酥酪
醍醐陶隠居云佛書稱乳成酪酪成酥酥成醍醐醍醐
乃酪酥之精華
太玄之酪西王母謂帝曰仙藥内有太玄之酪(漢武内𫝊)
指酪陸機詣王武子武子有數斛羊酪指以示機曰東
吳何以敵此機曰千里蓴羔未下鹽豉(郭子語林)
食酪而病陸玩詣王道王公食以酪陸還遂病明日與
王牋云昨食酪小過通夜委頓民雖吳人幾為傖鬼(世說)
強食酪吳人至京為設食者有酪蘇未知是何扵也強
而食歸吐遂至困頓謂其子曰與傖人同死亦無所恨
然汝故宜慎之(笑林)
賜酪尚書令荀最既久羸毁可賜乳酪太官随日給之
(晉起居注語)
分餉讓皇帝憲帝待益厚凡四方所獻酒酪皆分餉之
馬酪安禄山其所賜有馬酪(酉陽雜俎)
珍味穆贊兄弟俱有令譽而和粹世以滋味目之贊俗
而有格為酥質美而多入為酥員為醍醐賞為乳腐近
代士大夫言家法者以穆氏為高(舊唐)
銀餅宣宗賜韋澳孫宏銀餅餤食之甚美皆乳酪膏腴
之所為(摭言)
瓊膏乳懿宗迎佛骨入内道場薦瓊膏乳訶陵國所獻
也(杜陽雜編)
湩酪回鶻駮馬國資湩酪以食
婦人食酪南蠻有望蠻婦人食乳酪
粟沃以酪五代仲雲國其食栗沃以酪
乳作汁駱澤也乳作汁所使人肥澤也(釋名)
炙
炙炙炙也炙於火上也脯炙以餳蜜豉汁淹之脯脯然
也釜炙於釜汁中和熟之也䐄銜也銜炙細蜜肉和以
薑椒鹽豉已乃以肉銜裡其表而炙之也貊炙全體炙
之各自以刀割出於胡貊之為也(釋名)
上炙髮繞文公之時宰臣上炙而髮繞之文公召宰人
而譙之曰女欲寡人之哽耶奚為以髮繞炙宰人&KR0008;首
再拜請曰有死罪三援礪砥刀利猶干將也切肉肉斷
而髮不斷臣之罪一也援木而貫臠而不見髮臣之罪
二也奉熾爐炭火盡赤紅而炙熟而髮不燒臣之罪三
也堂下得無微有疾臣者乎公曰善乃召其堂下而譙
之果然乃誅之一曰晉平公觴客云云(韓非子)
魚炙屈到嗜芰有疾曰祭我必以芰及祥宗老將薦芰
屈建命去之曰其祭典士有豚犬之奠庶人有魚炙之
薦(國語)
争食吳王闔閭女嬌恣嘗與王争食魚炙怨恚而死(風土記)
髮寘炙中陳正字叔方為太官令與黃門侍即有隙因
進御食以髮寘炙中光武見之怒將斬正正曰臣當萬
死者三山炭增冶吐炎燋膚爛肉而髮不銷臣罪一也
匣出佩刀砥礪而虧肌截骨曾不能斷髮臣罪二也臣
少事眼目書奏章表猶讀五經具御食臣與丞及庖人
六目齊視豈不如黃門兩目臣罪三也制赦之(謝承後漢書)
欲炙之色顧榮與同僚宴飲見執炙者状貌不凡有欲
炙之色榮割炙啖之曰豈有終日執之不知其味及趙
王倫敗榮被執其人為督率救榮得免
黃雀炙王祥後母病欲黃雀炙乃有黃雀數枚飛入其
幕因以供母(孝子傳)
牛心炙王羲之年十三謁周顗顗異之時重牛心炙座
客未噉顗割羲之於是始知名(晉書)
啖鵝炙陽桂之役詔檄久之未就齊高帝引江淹入中
書省先賜酒食淹素能飲啖食鵝炙垂盡進酒數升訖
文誥亦辨(齊書)
炙肉籖眼煬帝初在藩魚俱羅弟贊以左右從累遷大
都督及帝嗣位拜車騎將軍贊性凶暴雪其部下令左
右炙肉遇不中意以籖刺瞎其眼有温者不適者立斷
其舌(陏書)
駞峯炙將軍曲良翰能為驢騣駞峯炙甚美(酉陽雜俎)
牛炙杜甫字子美客來陽游岳祠大水遽至涉旬不得
食縣令具舟迎之令嘗饋牛炙白酒送杜甫後漂寓湘
潭間羈旅鷦&KR0008;於衡州来陽縣頗為令長所厭甫投詩
於宰宰遂致牛炙白酒以遺甫甫飲過多一夕而卒集
中猶有贈聶來陽詩也(明皇雜錄)
消靈炙同昌公主上賜饌則有消靈炙消靈炙者一羊
之肉取之四兩雖經暑毒終不臭敗(杜陽編)
杏炙鼃炙飲食有杏炙鼃炙
鱟炙鱟魚其形如龜十二足子如麻子可為醬色黑足
似蟹在腹雌負雄而行南方作炙噉之(劉欣期交州記)
鯖
醒酒鯖鮓武帝幸芳林園就虞悰求味悰獻粣及雜餚
數十與大官鼎味不及也上就悰求諸飲食方悰秘不
出上醉后體不怏悰乃獻醒酒鯖鮓一方而已(南史三十七)
五侯鯖婁護字君卿歷游五侯之門每侯五侯各遣餉
之君卿口厭滋味乃試合五侯所饋之鯖而食甚美世
所謂五侯鯖蓋君卿之為也(語林)或云護兼善五侯不偏
食故合而為鯖(小說)五侯不相能賓客不得來往婁護即
辨傳食五侯間各得其歡心竸致竒膳護乃合以為鯖
世稱五侯鯖以為竒味焉(西京雜記)鯖音征煎和之名
鮓
鮓鮓葅也以鹽米釀之如葅熟而食之也(釋名)
還母孟仁為鹽池司馬自能結綱子以捕魚作鮓寄母
還之曰汝為魚官而以鮓寄我非避嫌也(吳志)陶侃少時
作魚梁吏常以一坩鮓餉母母封鮓付反書責侃曰汝
為吏以官物見餉非唯不能益吾乃以增吾憂也(世說)
至市買鮓費長房又能縮地脈坐客在家至市買鮓刻
日之間人見之千里外者數處(列異傳)
十斛鮓蘇峻上成帝十斛鮓(陶侃故事)
坩鮓送婦謝玄與婦曰昨出釣獲魚作一坩鮓今奉送
湖鯉肥美十二年六月吳郡獻大湖鯉腴膳四十坩純
以鯉坩為之計一坩䱹用鯉魚三百頭肥羔之極冠於
鱣鯖(大業拾遺)
野猪鮓安禄山恩寵莫北其所賜品目有野猪鮓有馬
酪(酉阻雜俎)
養池魚昭宗至鳳翔帝輟所御膳賜韓全誨等茂貞食
鮓美帝曰此後池魚茂貞曰臣養魚以侯天子聞者皆
駭(韓全誨傳)
嗜鮓陳陶所居不與俗接唯嗜鮓一㗖或至十臠(江南野吏)
鱘鮓潤州土貢鱘鮓(地理志)
秋鯖仲秋月取折頭鯉子去鱗破腹使膂割為漸米爛
燥之以赤&KR1045;米飯鹽酒令糝之鎮不苦重踰月乃熟是
謂秋鯖(慱物志)
八珍
八珍食醫掌王之八珍(周礼天官)八珍者淳熬也淳母也炮
豚𢷬珍也漬也熬也糝也肝膋也炮牂也先儒不數糝
而分炮豚炮牂為二皆非也后世八珍則曰龍肝鳳髄
兔胎鯉尾鶚炙猩唇熊掌酥酪蝉以羊脂為之(吕希哲雜記)
張悦詩云玉榮飛千日瓊筵麗八珍(雞集)
北八珍醍醐麆沆野駝蹄鹿唇駝乳糜天鵝炙紫玉漿
玄玉漿也玄玉漿即馬妳子(輟耕錄)
三群之蟲伊尹對湯曰天子然後可具夫三群之蟲水
居者腥獲食者臊草食者羶(吕氏春秋)
肉物肉之美者猩猩之唇貛貛(鳥)之灸雋觾之翠𫐠蕩
(獸)之&KR1158;(音椀)旅象之約(旄牛也)沃鳳之丸(沃西方國九古夘字)魚之美
者洞庭之鱄東海之&KR0008;醴水朱鼇蒮水之魚名曰鰩其
状若鯉而有翼常從西海夜飛游于東海
食物黃鳥食之止妬鮆魚食之止驕鶌居食之不飢酸
餘食之不醉鮨魚食之已狂人魚食之已癡
珍食宋景公待善星文者設以珍食施以寶衣其食則
有渠滄之鳬前以桂髄叢庭之鷃蒸以密沫淇漳之鱧
脯以青茄九江珠穟爨以蘭蘇華清夏潔灑以纖縞華
清井之澄華也(拾遺記)
寒李善選注云寒今&KR1648;肉也寒與韓同劉熙什名曰韓
羊韓兔韓鷄本出于韓國所為鹽鉄論曰煎魚切肝羊
淹鷄寒崔駰傳亦有鷄寒曹植文寒鶬蒸麑名都篇膾
鯉臇胎鰕寒鼈灸熊蟠資暇錄合之湆肉謂之寒廣韻
曰煑肉熟食曰&KR1648;
嘉物江皋綠箷之筍洞庭紫鬛之魚昆山龍胎之脯玄
圃鳳足之葅千里蓴羔萬丈名膾(梁吳筠移)安定噎鳩之麥
洛陽董德之糜河東長若之葱隴西舐背之犢抱罕赤
髄之羊張掖北門之豉洞庭負霜之橘仇池連蔕之椒
調以濟北之鹽剉以新豊之鷄(餅說)犓牛之腴肥狗之和
熊蟠之臑芍藥之醬薄耆之灸鮮鯉之膾秋黃之蘇白
露之茹山梁之粲豢豹之胎楚苗之食安胡之飯(土發)芳
菰精粺霜蓄露葵玄熊素膚肥豢濃肌山鵽斤鷃珠翠
之珍寒芳苓之巢穴膾西海之飛鱗臛江東之潜替&KR0008;
漢南之鳴鶉(七啓)晨鳬露鵠霜鵽黃雀封熊之蟠翰音之
跖䴏髀猩唇髦殘象白靈淵之蓬萊黃之鮐丹穴之鷚
玄豹之胎(七命)&KR0008;牛之股凝脂之飯
調和久而不弊熟而不爛甘而不噮酸而不酷醎而不
减辛而不烈澹而不薄肥而不&KR3419;
和之羔和之美者陽樸之薑招摇之桂越駱之菌鱣鮪
之醢大夏之鹽宰楬之露其色如玉長澤之卯
飯之美飯之美者玄山之禾不周之稻陽山之穄南海
之秬(以上并吕氏春秋本末篇)冀野之梁會稽之菰(雜俎)大梁之黍(七命)
遠味桀紂欲長樂以苦百姓珍怪遠味必南海之薑北
海之鹽西海之菁東海之鯨禍天下厚矣
武夷食味武夷山神人八月十五日會村人酒行命食
或云□(軟)即水苔也或云緗蕤即荇也或云石虭(一作蛸)
䑎即小蟹也或云沙虹鮓即蝦也或云河祇脯即乾魚
也味皆甘美(諸山記)
禁臠肉晉元帝始鎮建業每得一豚以為珍膳項上一
臠尤美輙以薦帝群臣未嘗敢食時呼為禁臠肉(劉琨𫝊)
寒具晉人飲食中有寒具乃令環餅也桓玄嘗收書盡
聚客觀之客有食寒具者不濯手熱書畫汚之自是不
設&KR2571;&KR0008;亦名寒具也(雞跖集)
鴨㔅南齊宫中語云趙鬼食鴨㔅諸鬼盡著調俗間以
細剉肉粽以薑桂曰㔅(南史)
熱洛河唐明皇命射生官射鹿取血煎鹿腸食之謂之
熱洛河(廣氏雜記)
食在火候貞元中有一將軍家出飰食每說物無不堪
喫唯在火候善均五味嘗取敗障泥胡祿修理食之其
味極佳(酉陽雜俎)
食料前定韓晉公滉在中書嘗召一吏不時至怒將撻
之吏曰某有所属不得遽至乞寬其罪晉公曰宰相之
吏更属何人吏曰某不幸兼属隂司晉公以為不誠怒
曰既属隂司有所何主吏曰某主二品以上食料晉公
公曰若然某明日當以何食吏曰此非細事不可顯之
請䟽于紙過後為驗乃恕之而繋其吏明日遽有詔命
既對適遇太官進食有糕糜一器上以一半賜晉公食
之美又賜之既退而腹脹歸私第召醫者視之曰食物
所擁宜服少橘皮湯至夜可啖漿水粥明旦疾愈思前
夕吏言召之視其書皆如其說因復問人間之食皆有
籍耶荅曰三品以上日支五品以上而有權位者旬支
凡六品至九品者季支其有不食祿者歲支(前定錄逸史李栖筠)
(事相同)
嗜味李令問開元中為秘書監頗事飲饌取味慘毒病
毒有甲仗數百人隨一火車入門聞堂中人誦經甲仗
人迴避良久一朱衣鬼徑來踏開聲如震雷自内挟不
問出擲火車中載之而去(靈怪集)
嗜鷄合肥人劉最好食鷄每刖雙足置木櫃中膏肉瀝
盡乃烹之謂之去腥後最病瘍既愈後(闕)
中每巾&KR0808;必傷血肉被而痛楚積歲而卒(徐鉉稽神錄)
食鮑即寢杜邠飲食洪轉既飽即寢人有諫非攝生之
理公曰君不見布囊盛米放倒即慢(南部新書)
素麟脂班螭髓謝玄卿遇神仙設素麟脂班螭髄(續神仙傳)
鵝毛廷恩州出鵝毛脡乃鹽藏其味絶美其細如針
義恭云小魚一斤千頭未之過也
肉食者鄙齊師伐我曹劌請見其鄉人曰肉食者謀之
劌曰肉食者鄙未能遠謀(左傳)
九飣食唐御厨進食用九飣食以牙盤九杖装食味干
其間置上前亦謂之香食(盧氏雜說)
腹腴魚腹下肥肉也禮記少儀云冬右腴夏右鰭注冬
氣在上腴腹下也夏氣在下鰭春也
匹製貔貍刀約使契丹有詩云餞行三匹製密賜十貔
貍匹製以小大甖為之如黃漆貔貍形如鼠而大北狄
以為珍膳(古今詩話)
雩肉南蠻室利佛逝有獸類野豕角如山羊名曰雩肉
味美以饋膳
穎知食物曹元理明筭術嘗過其友人陳廣漢廣漢為
之取酒鹿脯數片元理筭曰藷蔗二十五區應收一千
五百三十六枚蹲䲭三十七畆應收六百七十三石以
牛産二百犢萬鷄將五萬雛羊豕鵝鴨皆道其數果蓏
肴䔩悉知其所乃曰此資業之廣何供饋之偏耶廣漢
慙曰有倉卒客無倉卒主元理曰俎上蒸豚一頭厨中
荔枝一柈皆可為設廣漢再拜謝&KR0034;自入取之盡日為
歡(西京雜記)又趙逹嘗過故知家故知具酒食紿曰倉卒乏
酒肴如何逹取盤中雙箸再三從横之乃言卿東壁下
有美酒一斛又有鹿肉三斤何以辭無主人慙曰知卿
善射有無特欲相試耳(吳志)
求餘鵝晉庾悦嘗食鵝劉毅字希樂求其餘不應毅御
之義熙中奪悦豫章解其軍府使人微示其旨悦忿懼
而死
熱洛河哥舒翰素與安祿山安思順不平帝每欲勸解
之會三人俱來朝帝使驃騎大將軍高力士宴城東翰
等皆集詔尚食生擊鹿取血瀹賜為熱洛河以賜之
珍味饋從官崔日用為芮城尉則天幸長安路次陜州
宗楚客時為刺史日用祇供頓事廣求珍味稱楚客之
命偏饋從官楚客知而大加賞歎盛稱薦之(舊史)
諸王修事翰林學士每遇賜食有物若畢羅形麤大滋
味香美呼為諸王修事(盧氏雜說)
名食今衣冠家名食有蕭家餫飩漉去其湯不肥可以
瀹茗庾家粽子白營如玉韓約能作櫻桃饆饠其色不
變又能造冷胡突鱠鱧魚臆連蒸麞麞皮索餅(酉陽雜俎)
酒餚之最梁劉孝儀食鯖鮓曰五侯九伯今盡征之魏
使崔劼李騫在坐劼曰中丞之任未應已得分陜騫曰
若然中丞四履當至穆陸孝儀曰鄴中鹿尾乃酒餚之
最劼曰生魚熊掌孟子所稱雞跖猩唇吕氏所向鹿尾
乃有竒味竟不載書籍每用為恨孝儀曰寔自如此或
古今好尚不同梁賀季曰青州蠏黃乃為鄭氏所記此
物不書未解所以騫曰鄭亦稱益州鹿&KR1430;但未是尾耳
䱉議何胤侈于味食必方丈後稍欲去其甚者猶食白
魚䱉腊糖蟹使門人議之學士鍾𡵻議曰䱉之就腊驟
于屈伸蠏之將糖躁擾彌甚仁人用意深懷惻怛至于
車螯□蠣眉目内缺慙渾淪之竒唇吻外緘非金人之
慎不榮不悴曾草木之不若無馨無臭與瓦礫而何異
故宜長充庖厨永為口實(上)
䱉表後梁韋林京兆人南遷于襄陽天保中為舍人涉
獵有寸藻善劇談嘗為䱉表以譏刺時人其詞曰臣䱉
言伏見除書以臣為糝熬將軍油於校尉臛州刺史脯
腊如故肅承將命含灰屏息憑籠臨鼎載戰載兢臣美
愧夏鱣味慙冬鯉常恐鮐腹之譏懼貽鼈巖之誚是以
𠻳流湖㡳枕石泥中不意高賞殊臨曲蒙鈞拔遂得超
昇綺席沗預玉盤遠厠玳筵猥頒象箸澤單紫腴恩加
黃腹方當鳴薑動桂&KR0008;蘇佩欓輕瓢纔動則樞盤如烟
濃汁暫停則蘭餚成列宛轉綠虀之中逍遥朱唇之内
銜恩噬澤九殞弗辭無任屏營之誠謹詣銅鐺門奉表
致謝以聞詔荅曰省表具悉卿池沼縉紳陂渠俊乂穿
蒲入荇肥滑有聞允堪兹選無勞致謝(上)
視肉海隅荒郊之外林石之間地生視肉形如牛肝有
兩大眼食之盡更生如故其土人所感
豆腐世傳豆腐本淮南王術
粥
烹榖黃帝始烹縠為粥(周禮)鬻糜也餬饘也(爾雅)糜煑使糜
爛也粥濯於糜粥然也寒粥米投寒水中也(釋名)
啜粥聲聞周時尹氏貴盛五世不别會食數千人遭飢
荒羅鼎作粥啜聲聞數里食訖失三十人乃在鑊中齕
取燋粥而已(錄異)
為粥與餓公叔文子卒其子請謚於君君曰昔者魏國
凶飢夫子為粥與國之餓者是亦惠乎(礼記)
天下逹禮悼公文之喪李昭子問於敬子曰為喪何食
敬子曰食粥天下之逹禮也(上)
深室納饘晉人執衛侯歸之于京師寘深室寗子納槖
饘焉(左傳)
食鬻非禮齊晏桓子卒晏嬰麤纕斬苴經帶杖管屨食
鬻君倚蘆寢苦枕單其老曰非大夫之禮也(上)
餬口正考父鼎銘云饘於是粥於是以餬余口(上)
恃粥左師觸龍見趙太后曰食無衰乎太后曰恃粥耳
(史記)
嗜粥中實楊盧侯趙章病淳于意侯其脈曰迵風迵風
者五日而死後七日乃死曰其人嗜粥故中藏實實故
過期
蕪蔞豆粥光武為王郎追至蕪蔞亭馮異上豆粥一椀
明日上謂諸將曰昨得公孫豆粥飢寒俱解(浚漢)
朝暮送粥楚儵事後母致孝及母卒哀思過禮毁病不
自支世祖常遣中黃門朝暮送饘粥(上)
致糜粥曹褒遷將作大匠上聞褒病遣使致醫藥麋粥
(東覌漢記)
賦粥無差高陽陸續仕郡戶曹史時飢荒太守尹興使
續於都亭賦民饘粥續悉之簡閱其人訊以名氏事畢
興問所食幾何續因口說六百人皆分别姓字無有差
謬興異之(謝承後漢書)
廪賦不實帝在長安榖一斛五十餘萬帝使侍御史侯
汶出太倉米豆為飢民作糜粥死者不絶帝疑廪賦不
實勅取米豆五升於御前作糜得滿兩盆詔杖汶五十
(漢文帝傳)
薄粥共啜臧洪為青州刺史為袁紹所圍粮食已盡初
尚掘鼠煑筋角後無可復食厨有米三升主簿啓進内
稍以為糜粥洪歎曰吾獨食此何為命作薄粥與共啜
之(九州春秋)
粥流沾胷曹爽等令李勝辭司馬宣王并伺察焉宣王
見勝自陳無他勞效横馬蒙時思當為本州詣閣拜辭
不悟加恩得蒙引見宣王令兩婢侍衣衣落復上指口
言渴求飲婢進粥宣王持杯飲粥粥皆流出沾胷勝愍
然者久之(魏末傳)
作糜食飢李夀作糜以食飢者而不自名(吳錄)
食粥感戴朱桓除餘姚長遇疫癘糓食荒貴桓分部良
吏隠親醫藥食粥相繼士民感戴之(上)
熱食白粥郄嘉賓三伏之月詣謝公炎暑重赫雖當風
交扇猶霑汗流離謝著故練衣食熱白粥郄謝曰自非
若體幾不堪此(世說)
作粥以待賊杜弢下蜀人飢陶侃多作粥以待之於是
悉降(王隠晉書)
麄粥不下桓玄敗走承石進以麄粥咽不能下(晉安帝記)
屑麹供帝愍帝建興四年十月京師饑甚米斗金二兩
人相食死者太半太倉有麹數十䴵麹允屑為粥以供
帝(晉記)
鬼喜偷粥劉他苟家在夏口忽有鬼來喜偷食劉即於
他家煑冶葛取二升汁密齎還家向夜令舉家糜食餘
一既因寫冶葛汁著中於几上以瓮覄至人定後聞鬼
發瓮啖糜湏臾在屋頭吐至四更中寂然於此遂絶也
(續搜神記)
藿糜自噉王東亭當之吳郡就汰公宿别汰公說豆藿
糜自噉大甌東亭有難色汰公強進半甌(俗說)
出財為粥王薈為吳郡内史其年大飢薈出私財為百
姓饘粥(别傳)
進粥不彈戴顒與兄彀並隠遁有名中書令王綏嘗携
客之彀彀等方進豆粥綏曰聞卿善琴試欲一聽彀不
荅綏恨而去(宋書)
數合為粥何子平大明末東土飢荒繼以師旅家有大
喪八年不得營葬畫夜號哭常如袒括之日冬不衣絮
暑不清涼一日以數合米為粥不進鹽菜(上)
后夢與粥宣孝陳皇后高帝高帝年二歲乳人乏乳后
夢人兩甌麻粥與之覺而驚乳因此豊足(齊書)
日止溢米昭明太子統母丁貴殯薨水漿不入口每哭
慟絶武帝命中書舍人顧恊宣旨曰毁不滅性聖人之
制不勝喪比於不孝有我在那得自毁如此耶即強進
飲粥太子奉勅乃進數合自是至葬日進麥粥一升武
帝又勑曰聞汝新進過少轉嬴瘐我比更無病症為汝
胷中亦圮塞成疾故應加饘粥不使我恒懸心雖屢奉
勑勸逼終喪日止一溢米不嘗菜菓之味(梁書)
食毋餘粥張弘策幼以孝聞母嘗有疾五日不食弘策
亦不食母強為進粥弘策乃食母所餘(上)
饘粥於路蕭景為南州刺史會年荒計口振恤又為饘
粥於路以賦之
散俸為粥任昉為義興太守歲荒散私俸米豆為粥活
三千餘人
為粥稱惠王志天監初為丹陽尹時年飢每旦為粥於
郡門以賦百姓衆悉稱惠
廬墓食粥劉覽字孝智十六通老易位中書郎以所生
母憂廬于墓再春不嘗鹽酪食麥粥而已
無米食菜河南孝廉秦綿遭母喪送葬不忍復還卿人
為作庵仍止其中若遇有米食粥無米食菜而已
旬方為粥庾沙彌母劉氏亡水漿不入口累目初進大
麥薄飲經十年旬方為薄粥終喪不食鹽酢
日食麥粥張昭弟乾字玄明聦敏好學亦有至性父卒
兄弟日唯食一升麥屑粥(陳書)
賜御粥崔浩道武季年威風嚴峻官省左右以微過待
罪莫不迯避隠匿自下皆變獨浩恭勤不怠或終日不
歸帝知之輙命賜以御粥(後魏書)
出米為粥薛真度為豫州刺史景明初豫州大飢真度
輙表曰别出食米五十斛為粥救甚者詔曰真度所表
甚有憂濟百姓之意宜在極恤也(上)
感言進粥文明太后崩孝文五日不食楊椿諫曰聖人
之禮毁不滅性縱陛下欲自賢於萬代其若宗廟何帝
感其言乃進一粥(上)
州門造粥楊逸為光州刺吏時災儉連歲逸欲以倉票
賑給而所司懼罪不敢逸曰國以人為本人以食為命
假令以此獲戾吾所甘心遂出粟然後中表右僕射元
羅以下謂公儲難闕並執不許尚書令臨淮王或以為
宜貸二萬詔聽貸五萬逸既出粟之後其老小殘疾不
能自存活者又於州門造粥飼之將死而得濟者以萬
數帝聞而善逸
家粟造粥韋朏字遵顯少有志業年十八辟州主簿時
属歲儉朏以家粟造粥以飼飢人所活甚衆
食粥和親房景遠字升遐重然諾好施與歲儉分贍宗
親人於通衢以粥食餓者存濟甚衆平原劉郁行逕兖
境忽遇劫賊已殺十餘人次至郁郁曰與君鄉近何忍
見殺賊曰若言鄉里親親是誰郁曰齊州主簿房陽是
我姨兄陽是遠小字賊曰食其粥得活何得殺其親遂
還衣服蒙活者二十餘人
施粥於路李搔妹曰法行幼出家為尼後遭歲大儉施
糜粥於路
罄資為粥李士謙遇年飢多有死者士謙罄家資為之
糜粥賴以全活者萬計
為姊煮粥李勣既貴其姉病必親為煑粥火&KR0034;其鬚姉
曰僕妾多矣何自苦若是勣對曰豈為無人耶顧姉年
老勣亦年老雖欲久為姉煑粥豈可得乎(唐新語)
白粥吕方毅葬母通人即餘令以白粥玄酒生芻祭路
隅
屑榆陽城歲飢屏跡不過隣里屑榆為粥講論不輟(新唐)
天子食粥昭宗在鳳翔為梁兵所圍天子食粥
食不托昭宗幸鳳翔梁軍圍之中人相與邀遮李茂貞
來路以為生昭宗謂茂貞曰朕與六宫皆一日食粥一
日食不托安得不與梁和乎(五代史)
玉屑飯太和中有二人遊嵩山迷路見一人衣㓗白枕
一樸物方眠二人且問所自因開襆兩褁授與二人曰
分食此雖不足長生可一生無疾乃起與二人指路(酉陽)
青精飯杜詩豈無青精飯使我顔色好青精飯一名南
天燭又曰墨飯草以其可染墨飯也道家謂之青精飯
仙經云服草木之正氣與神通食青燭之津命不復隕
神仙傳鄧伯元王玄甫俱在霍山服青精飯
呼食為頭晉元帝謝賜功德淨饌一頭又謝齎功德食
一頭又劉孝威謝賜果食一頭(北頭錄)
餅
麵餈餅麵餈也(說文)餅謂之飩或謂之餦或謂之餛(方言)餅
并也溲麫使合并也胡餅作之大漫沍也亦言以胡麻
著上也蒸餅湯餅蝎餅髄餅金餅索餅之属皆隨形而
名之也(釋名)
食胡餅靈帝好胡餅京師皆食胡餅後董卓擁胡兵破
京師之應(續漢書)
賣餅累紫莽之世賣餅小人皆得等級斗筲之徒兼金
累紫楊子雲磪然忠貞之節形矣(枹朴子)
遺母笥餅光武問第五倫曰卿為市掾人遺卿母一笥
餅卿從外來見之奪母曰探口中餅出有之乎倫對曰
實無此衆人以臣愚蔽故為出此言耳
改名胡餅石勒諱胡胡物皆改名胡餅曰摶鑪石虎改
曰麻餅(趙錄)
遺餅不受王悦之為吏部隣省有會同者遺悦之餅一
甌辭不受曰此費誠小然少來不願當之(宋書)
賣餅家嚴翰字公仲學問特善春秋公羊司隷鍾繇不
好公平而好左氏謂左氏為太官而謂公羊為賣餅家
(魏志)
餅作十字何曾性奢豪務在華侈幃帳車服窮極綺麗
厨膳滋味過於王者每燕見不食大食官所設而不命
取其食蒸餅上不坼作十字不食
惠餅充日王歡躭學貧窶或人惠蒸餅一顆以充一日
妻子常有菜色(晉陽秋)
水引餅何戢為司徒左長史太祖為領軍與戲來往復
置歡宴上好水引餅戢令婦女躬自執事以設上焉(齊書)
圻裂方食石虎好食蒸餅常以乾棗胡桃瓤為心蒸之
便坼裂方食及為冉關所簒幽廢思其不裂者不可得
(趙錄)
設豆餅庫狄連冬至日親表稱賀其妻為設豆餅連問
此豆餅何處得來妻對曰於食中减連大怒(北齊書)
拭手王羆鎮河東日嘗有臺使至為設食使乃使裂去
薄餅緣羆怒曰耕種收穫其功已深春爨造成用力不
少爾之選擇當是未飢命左右撤之使者大慙(比史)宇文
士及嘗割肉以餅拭手太宗屢目陽若不省徐㗖之其
機悟率類此(唐書)李英公為相有鄉人過宅為設食客去
餅緣公責之客大慙(南部新書)肅宗為太子時嘗侍膳尚食
置熟俎有羊臂臑上顧使太子割肅宗既割餘汚漫在
刃以餅㓗之上熟視不懌肅宗徐舉餅啖之上甚悦謂
太子曰福當如是愛惜(柳氏舊聞)鄭瀚以儉素自居尹河南
召甥姪與之會食有蒸餅鄭孫去其皮而後食之澣大
嗟怒謂曰皮之與中何以異也僕嘗病澆俗驕侈自奉
柰何嚚浮甚於五侯家綺真乳臭兒也耶因引手取所
棄者鄭孫錯愕失據噐而奉之瀚盡食之
取浮上揉米屑王世充秦王𫝊城塹而守之世充糧具
盡人相食至以水泊泥去礫取浮上揉米屑為餅
籠餅侯思止懶不治業詭狠無良以告變拜游擊將軍
遷左臺御史嘗命作籠餅謂膳者曰與我縮䓗作之故
時人號為縮䓗侍御
以珠易餅賀知章嘗謁賣藥王老問黃白術持一大珠
遺之老人得珠即令易餅與賀食賀心念寶珠何以市
餅口不敢言老叟乃曰慳吝未除術何由成(原化記)
餅師寧王宅畔有賣餅者妻甚美王厚遺其夫而取之
經歲問曰頗憶餅師否召之使見淚下如雨(本事集)
不暇唱渭城劉伯芻巷口有鬻餅者每當鑪謳歌一旦
劉怜其貧貸以萬錢自是不聞歌聲心計轉麄不睱唱
渭城矣
䄂中盛胡餅楊國忠自入市衣䄂中盛胡餅
餅棄竇中武惠妃生日上與諸公主按舞於萬歲樓下
上乘步輦從複道窺見衛士食畢以餅餌棄水竇中上
大怒命高力士枝殺之上方震怒左右莫敢言者寧王
從容謂上曰從椱道窺見獲衛士之過而殺之恐人臣
不能自安又失大体陛下志在勤儉愛物惡弃於地柰
何性命至重重於踐飱者乎上蹶然大悟遽然赦之(明皇)
(雜錄)
棄餅垣外楊瑶光歷沔綏二州刺史姆饋(闕)子以餅妻
偽受而棄之垣外人咨其廉
賣餅黃巢復入京師於時畿民柵山谷自保不得耕士
人或賣餅自業
五色餅刻木蓮花藉禽獸形按成之累積五色(酉陽雜俎)
玉英粉有道人持湯餅語人曰此玉英粉食之七日當
羽化(廣異記)
五色飲隋仁夀間籌禪師常在内供養造五色飲以扶
芳葉為青飲祓禊根為赤飲酪漿為白飲烏梅為玄飲
江□(音桂)為黃飲
五香飲又作五香飲第一沈香飲次檀香飲次澤蘭香
飲次丁香飲次甘松香飲皆有别法以香為主
四時飲尚食直長謝諷造淮南玉食經有四時飲春以
桃夏以酪秋以蓮實冬以枸杞(俱大業雜記)
蜜
兼採蜜蜂以兼採為味(張璠易注序)
百草花蜜蜂百草花所作也(韻集)
紫蜜西王母曰太上之藥有中華紫蜜雲山朱蜜(漢武故事)
石蜜石蜜一名飴(本草經)天竺國出石蜜(續漢書)
白蜜世祖與朱祐共買蜜合藥後上追念之即賜祐曰
蜜一石問何如在長安共買蜜乎(東覌漢記)
絶粮無蜜袁術為雷簿等所拒士衆絶粮時盛水暑欲
得蜜漿又無蜜在床歎息良久乃大咤曰袁術至於此
乎(吳書)
蜜中鼠矢孫亮使黃門至中藏取蜜漬梅蜜中有鼠失
召問藏吏曰黃門從汝求蜜耶吏曰向求蜜實不敢與
黃門不服亮曰此易知耳令破鼠矢矢裡燥亮曰若久
在蜜中中外當俱濕裏燥必是黃門所為黃門首服(吳歷)
白蜜供服陶弘景永明十年脫朝服掛神武門上表求
禄詔許之賜以米帛勅所在月給茯苓五斤白蜜二斤
以供其服餌(齊書)
蜜領任昉為新安太守郡有蜜嶺及楊梅舊為太守所
採昉以冐儉多物故即時停絶(梁書)
蜜巖勿封𫝊昭為臨海太守郡有蜜巖前後太守皆自
封固專收其利昭以周文之囿與百姓共之大可喻小
乃教勿封(上)
刺蜜高昌國遣使貢刺蜜帝命杰公迓之謂其使曰刺
蜜是鹽城所生非南平城者使者曰其年風災刺蜜不
熟故尔帝問杰公對曰南平城羊刺無葉其蜜色明白
而味耳鹽城羊刺葉大其蜜色青而味薄以是知蜜之
偽耳(梁四公記)
和炭楊國忠家以炭屑和蜜塑成雙鳳(開元遺事)
鸞蜂蜜貞元八年吳明國貢鸞蜂蜜其蜂之聲有如鸞
鳳而身被五色大者可重十餘斤為窼於深巖峻嶺間
大者占地一二畝國人採其蜜不過二合如過度則有
風雷之異若悞螫人則生倉以石上菖蒲根𫝊之即愈
其蜜色碧常貯之於白土杞表裏徹如碧琉璃久食之
令人長夀顔如童子髮白者應時而黑(杜陽編)
紅蜜同昌公主疾既甚醫者欲難其藥餌奏云得紅蜜
食之可愈上令内庫得紅蜜數石本兜離國所貢也
竹蜜蜀中有竹蜜蜂好於青竹上結窠窠大如鷄子有
蔕長尺許窠與蜜並紺色可愛甘倍於常蜜
液蜜為人崔彦曾署張佛筵液蜜為人
刻廬西域自拂菻西南度磧二千里有國曰磨鄰曰老
勃薩刻石蜜為廬如轝状
兒啖西域康者生兒以石蜜啖之置膠於掌欲長而甘
言持珤若黏云
粳沃以蜜仲雲國其食粳沃以蜜(五代)
煎石蜜蕃胡國出石蜜中國貴之上遣使止摩伽池國
取其法令楊州煎諸蔗之汁於中厨自造焉色味逾於
西域所出(唐書)交阯草滋大者數寸煎之凝如冰破如博
暴謂之石蜜(異物志)
蜜岡郡東有山百姓呼曰蜜岡焉(王孚安成記)
百房赤馬山有蜜房二百所羅綴相望因名百房(荆州圖記)
甘柘變凝蜜之滋甜如浮萍之類非假石之名實出甘
柘變而凝輕(涼州異物志)
百花醴蜜劉根墨子枕中記鈔曰百花醴蜜
少餳沙餳石蜜遠國貢儲(張衡七辨)
西垂之産沙餳西垂之産(盛公子與劉頒書)
炊金饌玉駱賓王謂盛饌為炊金饌玉(拾遺)
天中記卷四十六
