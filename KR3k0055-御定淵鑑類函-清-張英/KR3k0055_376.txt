欽定四庫全書
御定淵鑑類函卷三百七十一
服飾部二(纓衣簪中貂蟬單法服帶袍朱衣衣)
纓一
增釋名曰纓頸也自上而下繫于頸也說文曰纓冠
系也禮記曰玄冠朱組纓天子之冠也玄冠丹組纓
諸侯之齊冠也玄冠綦組纓士之齊冠也又曰子事
父母冠緌纓婦事舅姑衿纓綦屨(注下纓香囊也)孟子曰有
孺子歌曰滄浪之水清兮可以濯我纓又曰今有同
室之人鬭者救之雖被髮纓冠而救之可也鄉鄰有鬭
者被髮纓冠而往救之則惑也雖閉戶可也晉陸機
詩曰冠冕無醜士長纓皆俊民晉成公綏七唱曰瓊
弁曜首玉纓照目宋謝靈運七濟曰翠緌媚纓朱裳
妍形劉梁七舉曰華組之纓從風紛紜山海經曰
拘纓之國一手把纓
纓二
增管子曰桓公親郊管仲詘纓捷袵莊子曰原子居
衛正冠而纓絶振衿而肘見言其貧也漢書曰江充
見犬臺宫冠蟬纚步搖冠飛翮之纓張晏曰冠蟬纚小
步則搖纓隨冠而動若鳥翮然也
纓三
原美人絶終軍請(說苑曰楚莊王賜羣臣酒日暮酒酣燈滅有引美人之衣者美人援)
(絶其冠纓而告王取火來視王曰賜人酒使醉失禮奈何欲顯婦人之節而辱士乎乃命左右曰今日與寡人)
(飲不絶纓者不歡羣臣百餘皆絶去其冠纓而上火卒盡歡而罷史記曰終軍字子雲濟南人上書請受長)
(纓必羈南越王而致之闕下乃使使越越王舉國内屬)增著大頭拔長髮(後魏)
(書曰李彪嘗使齊著大頭纓纓裾至腰張翮笑之曰北國士大夫帽裾亦有等級否彪曰上士至腰中士至膝)
(下士徒盖髮而已關晉書曰石季龍子儀陽公鑒時鎮關中役煩賦重失右之和其女官李松勸鑒文武有)
(長髮者拔為冠纓餘以給宫人季龍聞之大怒以其右僕射張離為雍州刺史以察之信然徵鑒還鄴收松下)
(廷尉)
纓四
原飛羽(漢舊儀曰乘輿冠高山冠飛羽之纓)蟬翼(徐幹齊都賦曰纖纚細纓輕配蟬翼自尊)
(及卑須此元服)玄纓(尉繚子曰天子玄冠玄纓諸侯素冠素纓自大夫以下皆皂冠皂纓)增
香纓(香譜曰香纓以五綵為之婦參舅姑所持者)原塵纓(北山移文曰今見解蘭縛塵纓)
獵纓(史記曰賈誼獵纓整衿攬也顧又崔駰達指曰有事則褰裳而濡足挂冠不無事則獵纓整)
(衿)玉纓(左傳曰瓊弁玉纓又見纓一)珠纓(三禮圖曰珠纓翠緌又黃庭堅詩曰青)
(林多露綴珠纓)斷纓(韓子曰鄒君好服長纓左右皆作纓甚貴鄒君患之問左右對曰君服之百姓)
(亦多服故貴鄒君因自斷其纓國中皆不服長纓)濯纓(詳纓一同漁父歌)增鞶纓
(左傳曰鞶厲游纓昭其數也注纓馬膺前索帶)繁纓(左傳曰衛仲叔于奚請曲縣繁纓以朝許之)
(禮記禮有以少為貴者大路繁纓一就)原死結纓(衛蒯聵入輙出奔季路入太子懼下石乞)
(孟黶敵子路以戈擊之斷纓子路曰君子死冠不免結纓而死)笑絶纓(史記曰淳于髠仰天大笑)
(冠纓索絶)青組纓(儀禮士冠禮曰緇布冠缺頂青組纓屬于缺)曼胡纓(莊子曰昔)
(趙惠文王喜劒太子患之募左右孰能說王左右曰莊子當能太子乃使人以千金奉莊子莊子不受與使者)
(俱往太子曰我王所見唯劒士蓬頭突鬢冠曼胡之纓短後之衣瞋目而語難王悅之今大夫必儒服而見王)
(事必大逆莊子曰請為劒服)增泣淚濕纓(石崇王明君辭曰泣淚濕珠纓)傾耳
拂纓(張景陽七命曰王子拂纓而傾耳)原以為首飾(後漢輿服志曰聖人見鳥獸有)
(冠角&KR0971;胡之制遂作冠冕纓緌以為首飾凡十二章)斑其相紛(楚辭曰士女雜坐亂而不分些)
(放敶組纓斑其相紛些注云言男女共坐除去威嚴放其冠纓舒敶印綬斑然相亂不可整理)
簪一
增釋名曰簪連也所以簪冠于髮也史記李斯上書
曰宛珠之簪傅璣之珥漢董巴輿服志曰公卿列侯
中二千石夫人紺繒幗黃金龍首銜白珠魚髮長尺為
簪又曰皇后謁廟假結步搖簪珥步搖以黃金為山
題貫白珠為桂枝相繆一爵九華熊虎赤羆天鹿辟邪
南山豐大特六獸詩所謂副笄六珈者諸爵獸皆以翡
翠為毛羽金題白珠璫繞以翡翠為華云貴人助蠶制
大手結墨瑇瑁又加簪珥長公主加步搖公主大手結
皆有簪珥漢鐃歌曲曰有所思兮乃在大海南何以
遺之䨇珠玳瑁簪
簪二
增漢書劉向列女傳曰周宣姜后齊女也宣王常晏起
姜后脫簪珥待罪于永巷漢佞幸傳曰景帝沒入鄧
通家財一簪不得著身漢書曰武帝從館陶公主飲
上曰願謁主人公主乃下殿去簪珥徒跣頓首謝自引
董君董君隨主前伏殿下西京雜記曰武帝過李夫
人就取玉簪搔頭宫中爭效之玉價倍貴東觀漢記
曰梁統與杜林書曰君非隗囂不降志辱身至簪蒿席
草不食其粟魏書曰司馬芝為河南尹時門下循行
疑門幹盜簪芝曰物有相似而難分者循行何惜一簪
輕傷同類乎梁書曰羊侃家妓孫荆玉能反腰至地
銜得席上玉簪後魏書曰胡太后幸闕口温水登雞
頭山自射象牙簪一發能即中之
簪三
原鳳凰玳瑁(後漢書輿服志曰太皇太后皇太后入廟服紺上皂下蠶青上縹下皆深衣制)
(隠領袖緣以絛剪氂蔮簪珥耳璫垂珠簪以瑇瑁為擿長一尺端為華勝上為鳳凰爵以翡翠為毛羽下有白)
(珠垂黃金鑷左右一横簪之以安蔮結諸簪珥皆同制其擿冇等級焉班固與竇憲牋曰將軍哀憐賜以玉)
(躬所喜玳瑁簪又詳簪一)增哭亡分飲(文選陸機演連珠曰少原之婦哭其亡簪)
(注韓詩外傳曰孔子出遊少原之野有婦人中澤而哭甚哀孔子怪之使弟子問焉婦人對曰向日刈蓍薪而)
(亡吾蓍簪是以哀孔子曰刈蓍薪而亡蓍簪有何悲也婦人曰非悲亡簪吾所以悲者不忘故也神仙傳曰)
(左慈能分杯飲酒曹公聞試之慈拔簪以畫杯即中斷分為兩向平陳紀曰籌禪師簪置藥中七日能分杯)
(一邊飲一邊尚滿)破魚驅鳥(幽明錄曰孫權時南方遣使獻簪過宫亭湖廬山君廟請)
(福神下教求簪吏曰簪獻天子必乞哀念神云臨入石頭當相還吏遂去逹石頭有三尺鯉魚跳入船吏破腹)
(得之見吳均續齊諧記曰東海蔣潛嘗至不其縣于野林中一死人鳥來食之輙見一小兒長三尺許來驅)
(鳥乃起去?乃往視之見有犀導乃拔取衆鳥爭集無復驅者)貫玉螭射象牙(郭子)
(横洞冥記曰帝好微行于長安城西夜見一玉螭遊于路董謁曰昔桀媚末嬉于膝上以金簪貫玉螭腹為戲)
(弄今螭腹有金穿痕安知非此耶下詳簪二)
簪四
增角簪(唐六典曰凡王公第一品角簪導)牙簪(又曰凡百官弁服牙簪導)投簪
(文選詩曰聊以投吾簪海北山移文曰昔聞投簪逸岸)盍簪(易曰勿疑朋盍簪盍合也簪疾也速)
(也)纓簪(李白詩曰京國會纓簪)朝簪(王安石詩曰君方困旅食吾亦誤朝簪)
對華簪(錢起詩曰羞將白髮對華簪)夢好簪(詳見下)有遺簪(淳于髠曰)
(前有墮耳後有遺簪髠竊樂此可飲一石)不勝簪(杜甫詩曰白頭搔更短渾欲不勝簪)石
磨簪(顧况詩曰井裏引銀瓶銀瓶欲上絲䋲絶石上磨玉簪玉簪欲成中央折)雪滿簪(蘇軾)
(詩曰憔悴雲孫雪滿簪又曰白髮新來已上簪)墜玉簪(白蓮詩曰昨夜三更裏姮娥墜玉簪又)
(韓愈詩曰山為碧玉篸與簪同)擲玳簪(王禹偁筍詩曰田文死後賓朋散抛擲三千玳瑁簪)
原黑犀簪(班固與弟超書令遺仲叔玳瑁黑犀簪耳又諸葛恢集詔荅恢曰今送一犀導小物然)
(是情發于中而寄乎物)通犀簪(江表傳曰魏文帝遣使于吳求通犀簪羣臣曰貢有常典魏所)
(求非法宜勿與孫權曰彼在諒闇之中而所求若此寧可復與言禮皆備以付使)趙相誘楚
(史記曰趙相平原君使楚誘楚為玳瑁簪或曰趙平原君使人于春申君趙使欲誇楚為玳瑁簪春申君客三)
(千餘人上客皆玳簪躡珠履趙使大慙)楚相駭齊(淮南子曰楚將子發好伎道之士有善為)
(偷者往見子發子發禮之無幾何齊伐楚子發將軍當之兵三却齊師逾強于是善偷者夜出取幘明夕取枕)
(明夕又取簪悉歸之齊帥大駭今夕不去楚軍恐取我首還師而去之)夏禹墮不掇(鹽鐵)
(論曰禹治洪水身親其勞澤行路宿過門不入當此之時簪墮不掇冠挂不顧而暇耕乎)周主求
不得(韓子曰周主亡玉簪令吏求之三日不能得也周主令人求而得之家人之屋間周主曰吾知吏之)
(不事事也求簪三日不得之吾令人求之不移日而得之于是吏皆聳懼以為君神明也)張華遺
慕容(燕書曰高祖慕容廆童兒時往見晉安北將軍張華華雅有人鑒謂高祖曰君後為經世之噐匡難)
(濟時者也脫所著幘簪以遺之慇懃而别)班固遺仲叔(詳上)笄者今之簪
(儀禮士冠禮曰皮弁笄鄭注云笄今之簪有笄者屈組為紘垂為飾無笄)簪者己之尊(夢書)
(曰簪為身簪者己之尊也夢著好簪身之喜歡也)
貂蟬一
原應劭漢官儀曰侍中金蟬左貂金取堅剛百陶不耗
蟬居高食潔口在腋下貂内勁悍而外温潤增徐廣
車服雜注曰蟬取清高飲露而不食貂取紫蔚温潤而
光彩不彰灼又曰武官皆惠文冠本趙服也一名武
弁凡侍臣加貂蟬愚謂北土涼寒本以貂皮煖附施于
冠因遂變而成飾也董巴輿服志曰侍中冠武弁大
冠加金璫附蟬為文貂尾為飾侍中則左貂常侍則右
貂原漢書曰谷永對策曰昔龍筦納言而帝命惟允
四輔既備成王靡有過事誠敕正左右齋栗之臣戴金
貂之飾執常伯之職皆使學先王之道知君臣之義
增崔豹古今注曰貂蟬冠貴服也貂者取其有文而不
煥外柔而易内剛而勁蟬者取其清虛而識時變在位
者有文而不自耀有武而不示人清虛自牧識時而動
文選曹植曰戴蟬珥貂劉楨荅魏文帝啟曰貂鼲
之尾挂侍臣之幘原庾闡三都賦曰金貂連映鳴珮
鏘鏘潘岳秋興賦曰登春臺之熙熙珥金貂之烱烱
增成公綏七唱曰金璫煌煌貂珥峨峨原應璩詩
曰當宁總庶事縣鞀垂法憲脫珥且納言貂璫表武弁
增孫楚會王侍中座上詩曰顯允君子時惟英邵元
貂左移華蟬增曜左思賦曰藹藹列侍金貂齊光
唐百官志曰散騎常侍分左右隸門下中書省皆黃金
璫附貂蟬尾左散騎與侍中為左貂右散騎與中書令
為右貂謂之八貂文獻通考曰宋制中書門下省冠
加籠巾貂蟬(注云籠巾編藤漆之塗金銀飾玳瑁蟬一金蟬六御玉)宋史輿服
志曰元豐二年詳定朝會儀注所言貂蟬籠巾七梁冠
為第一等蟬舊以玳瑁為蝴蝶状今請改為黃金附蟬
宰相親王使相三師三公服之
貂蟬二
增應劭漢官儀曰貂蟬趙服昔趙武靈王所服也其後
秦始皇破趙得其冠以賜侍中高祖滅秦亦復如之後
侍中皇權參乘問貂璫何法不知其說復問地震云不
為灾還宫左遷議郎又曰中常侍秦官也漢興或用
士人銀璫左貂世祖以來專用宦者右貂金璫原漢
書曰燕剌王旦招來郡國姦人賦斂銅鐵作甲兵數閱
其車騎材官卒建旌旗鼔車旄頭先敺郎中侍從者著
貂羽黃金附蟬又曰劉向上封事曰今王氏一姓乘
朱輪華轂者二十三人皆青紫貂蟬充盈幄内增又
曰王莽簒位更漢制黑貂為黃貂又改漢正朔臘日太
后命其官屬黑貂至漢家正臘日獨與其左右相對飲
酒食肉原後漢書曰朱穆上疏曰建武以後乃悉用
宦者自延平以來浸益貴盛假貂璫之飾處常伯之任
三輔決錄曰杜陵韋伯考鬻書力養親既登常伯貂
璫煌煌承事尤謹增晉書曰劉聰破洛城將懷帝還
平陽作赦書以六月十一日破洛羣王束手軍門貂蟬
羽葆以充王府齊書曰王儉以朝儀草創衣服制則
未有定凖議曰漢景六年梁王入朝中郎謁者金貂出
入殿門又曰何戢為侍中上欲轉戢領選問尚書褚
淵以戢資重欲加散騎常侍褚淵曰宋時王球從侍中
中書令作吏部尚書資與戢相似領選之職方昔小輕
不容頓加常侍聖旨每以蟬冕不宜過多臣與王儉既
左珥若復加戢則八座遂有三貂若帖以驍游亦不為
小廼以戢為吏部尚書加驍騎將軍梁書曰帝臨軒
冠太子于太極殿舊制太子著遠遊冠金貂蟬翠緌纓
至是詔加金博山又曰王規為晉安王長史王立為
太子仍為散騎常侍太子中庶子侍東宫太子賜以所
服貂蟬
貂蟬三
增盈坐置案(晉書曰趙王倫簒位同謀者咸超階越級不可勝紀至于奴卒厠役亦加以爵)
(位每朝會貂蟬盈坐故時諺曰貂不足狗尾續重蕭子顯齊書曰侍中世為親近職魏晉選用稍增華宋文)
(帝元嘉中王曇首殷景仁等並為侍中情任親密景仁與帝接席共話貂拂帝帝手拔貂置案上語畢復手插)
(之)換酒柈肉(晉書曰阮孚字遥集為安東府參軍蓬髮飲酒不以正務攖心後拜散騎)
(常侍性既嗜酒常以金貂換酒為所司劾彈帝宥之王齊書曰武陵昭王武帝即位歴中書祠部尚書或言)
(有非常之相以此自負武帝聞之故無寵未嘗處以方岳常于御座侍宴醉伏地貂杪肉柈帝笑曰肉汙貂對)
(曰陛下愛羽毛而疎骨肉帝不悅)七葉貂八座貂(左太沖詩曰金張藉舊業七葉)
(珥漢貂二下詳貂蟬)江淹休徵朱弁嘉兆(齊書曰江淹累遷秘書監侍中)
(衛尉卿初淹年十三孤貧常採薪以養母曾于樵所得貂蟬一具將鬻以供養其母曰此故汝之休徵也汝才)
(行若此豈長貧賤邪留待得侍中著之至是果如母言梁書曰朱弁除中書郎秋日始拜有飛蟬正集弁武)
(冠上時人咸謂珥蟬之兆後果如其言)
貂蟬四
增公孫内服(西京雜記曰公孫弘起家徒步為丞相故人高賀從之弘食以脫粟飯覆以布被賀)
(怨曰何用故人富貴為脫粟布被我自有之弘大慙賀告人曰公孫弘内服貂蟬外衣麻枲豈可以示天下于)
(是朝廷疑其矯焉)敬兒投地(齊書曰張敬兒被收脫貂冠投地曰用此物誤我)戲
周盤龍(齊書曰周盤龍為東平太守求解職許之還為散騎常侍武帝戲之曰卿著貂蟬何如兜鍪盤)
(龍曰此貂蟬從兜鍪中生耳)戲陸雲公(又曰陸雲公善奕棋嘗夜侍武帝冠觸燭火帝笑謂)
(曰燭燒卿貂盖帝將用為侍中故以此戲之)女尚書加(後魏書曰神龜元年詔加女侍中貂)
(蟬同外侍中之飾任城王澄上表諫曰高祖世宗皆有女侍中官未見綴金蟬于象揥珥鼲貂于鬢髮江南偽)
(晉穆何后有女尚書而加貂蟬此乃衰亂之世妖妄之服請依常儀追還前詔帝從之)女侍中
著(鄴中記曰石虎出征計所得婦人美色萬餘選為女侍中著貂璫直皇后)
貂蟬五
原賦陳江總華貂賦曰領軍新安殿下以副貂垂錫仰
銘恩澤謹題小賦貴豐貂于挹婁飾惠文而見求標侍
臣之密設曜毛采之温柔拜文㮰而影度陪武帳而香
浮隨玉珩之近遠共金璫之去留仰太山之千仞開谷
中之鄙吝撤君子之寳飾榮小人之蓬鬢蔑置醴之殊
私誇賜田之薄潤顧朽拙之微躬早遊藝而不工逄河
間之好古自隗始而恩隆諒維鵜之有媿庶懷昔而克
終增唐侯洌貂蟬冠賦曰冠表朝容飾崇工製示勁
悍而貂文既緝彰清高而蟬翼斯綴所以發宰臣之盛
改武弁之弊配紫綬而增華入黃樞而轉麗突爾將戴
翹然可觀糅輕毛而絲絡鬭微殼而花攅引雜錯之光
足見乎以文為貴分動搖之影誠誡夫居危如安麗則
無挂新而莫彈彩列如星衛女何榮于會弁用當謁帝
齊相堪嗤于濯冠所以類鼠咸收如螗必取示威無假
于鶡戴呈巧豈矜于鷸聚影麗華簪光聫垂組乍臨天
陛澤鮮而日照如濡時受王言質薄而風搖自舞鄙舊
規于却敵笑遠適于章甫貂之貴誰憂換酒于晉臣蟬
之清是用加金于漢主故能堅逾鐵柱妙奪玉纓非不
足之時狗尾何續從有緌而用蜩甲如生柔而輔曲潔
以從輕灼灼而自為首飾烱烱而能使心清至矣哉蟬
者食潔居高貂者内温外悍盡飾斯在齊光不散發令
姿于綴者王何以尊藉舊業而珥焉金張益煥將進賢
而並美與友讓以相資承柱後之名是表裏無違者冠
侍中之首欲使人皆見之道光漢冊事合秦賜冠乎用
之斯以明義
原啟梁元帝謝東宫賚貂蟬啟曰挹婁之毳曲降鴻恩
麗水之珍復蒙殊奬東平紫貂之賜非聞煖額中山黃
金之錫豈曰附蟬坐變仲尼之容增暉允南之貎
法服一
增釋名曰衮卷也畫卷龍于衣也書曰帝曰予欲觀
古人之象日月星辰山龍華蟲作會宗彝藻火粉米黼
黻絺繡以五采彰施于五色作服汝明原又武成曰
華夏蠻貊㒺不率俾孔傳云冕服采章曰華大國曰夏
增尚書大傳曰山龍青華蟲黃宗彝黑粉米白藻火
赤天子五服說文曰天子享先王衮龍繡于下幡一
龍蟠阿上嚮詩曰九罭之魚鱒魴我覯之子衮衣繡
裳又曰君子來朝何錫予之雖無予之路車乘馬又
何予之玄衮及黼又曰衮職有闕維仲山甫補之
禮記曰一命緼黻黝衡再命赤黻黝衡三命赤黻葱衡
又曰有以文為貴者天子龍卷諸侯黼大夫黻士玄
衣纁裳又郊特牲曰祭之日王被衮以象天戴冕藻
十有二旒則天數也又明堂位曰衮冕立于阼周
禮春官上司服曰王之吉服享先王則衮冕又夏官
下曰節服氏掌祭禮朝覲衮冕六人維王之太常原
又内司服職掌王后之六服禕衣揄狄闕狄鞠衣展衣
緣衣鄭注曰狄當為翟雉名伊洛而南素質五色皆備
成章曰翬王后之服刻繒為之形而采畫之綴于衣以
為文章禕衣畫翬者也增儀禮曰天子衮冕負斧扆
原孝經曰非先王之法服不敢服鄭注云天子服日
月星辰諸侯服山龍華蟲大夫服藻火士服粉米增
環濟要略曰白與黑謂之黼黑與青謂之黻青與赤謂
之文赤與白謂之章五色備謂之繡諸侯去日月星辰
服山龍華蟲卿大夫去山龍華蟲服藻火粉米穀梁
傳序曰一字之褒賞榮華衮片言之貶誅深斧鉞董
巴輿服志曰行大射禮于辟雍公卿諸侯大夫行禮者
冠委貌衣玄端素裳執事者冠弁衣緇麻衣皂領袖下
素裳漢禮儀志曰立春京師百官衣青立夏衣赤先
立秋十八日衣黃立秋衣白立冬衣皂冬至衣絳名為
五時服吳澄三禮考内司服注曰漢世后有圭衣者
盖亦三翟之遺俗歟原陳留風俗記曰襄邑縣睢渙
之間出文章故有黻藻絺繡日月華蟲以奉天子
法服二
增六韜曰昔堯帝王天下黼衣絓履不敝盡不更為也
孟子曰舜被袗衣論語子曰禹惡衣服而致美乎
黻冕左傳曰諸侯伐楚許穆公卒于師凡諸侯薨于
朝會加一等死王事加二等于是以衮斂原摯虞決
疑要注曰秦除衮冕之制唯為玄衣絳裳一具而已漢
興亦如之中興後明帝永平中使諸儒案古文依圖書
始復造冕衮火龍黼黻以奉祀郊廟董巴輿服志曰
漢承秦故至顯宗初服旒冕衣裳文章赤舄絇履以祠
天地養三老五更于三雍增漢書曰齊國有三服官
春獻冠幘縱為首服紈素為冬服輕綃為夏服又曰
韋孟詩云肅肅我祖家自豕韋衮衣朱黻四牡龍旂
傅子曰魏明帝疑三公衮冕之服似天子減其采章
晉書曰元康六年詔曰魏以來皇后蠶服皆以文繡非
古義也今宜純服青以為永制後秦記曰姚襄夢弟
萇著衮服上御座謂官屬曰此兒或能大起吾族齊
書曰陸澄兼左丞泰始六年詔皇太子朝賀復衮冕九
章澄與議曹郎丘仲起議服冕以朝實著經文秦除六
冕漢明還備魏晉以來不欲令臣下服冕故位公者加
侍官今皇太子禮絶羣臣宜遵聖王盛典革近代之制
文獻通考曰梁天監七年周舍議按禮有虞氏皇而
祭深衣而養老鄭玄曰皇是畫鳳皇羽也又按禮如衮
冕則衮是衣有虞氏言皇皇亦是衣今衮衣宜畫鳳皇
以示差降又曰梁武帝曰禮王祀昊天服大裘而冕
大裘不存其于質敬恐有未盡五經博士陸瑋等並云
王祀昊天服大裘明諸臣禮不得同自魏以來皆用衮
服今請依古更制大裘詔可瑋等又按鄭玄注司服云
大裘羔裘也既無所出未為可據按六冕之服皆玄上
纁下今宜以繒為之其制式如裘其裳以纁皆無文繡
詔可又曰後周設司服之官掌皇帝十二服祀昊天
上帝則蒼衣五方上帝則隨方色朝日用青衣祭皇地
祗用黃衣夕月服素衣神州社稷用玄衣享先王加元
服納后朝諸侯則十二章享諸先帝食三老五更耕藉
等自龍以下九章祀星辰視朝大射饗羣臣等八章羣
祀臨下學入道法門燕射養庶老適諸侯家七章其九
章以下衣重衮山鷩裳重黼黻俱十有二等通以升龍
為領褾廵兵即戎則靺韋為衣裳田獵則皮弁白布衣
而素裳也諸侯之服九章服之章數隨冕而降其一其
八章以下衣重藻粉米裳重黼黻俱九等皆以山為領
褾諸侯服八章而下俱八等皆以華蟲為領褾諸伯皆
七章而下俱七等以火為領褾諸子服六章俱六等皆
以宗彝為領褾諸男服五章皆以藻為領褾三公之服
有九章有六衣重藻與粉米裳重黼黻俱為九等皆以
宗彝為領褾三孤之服有八章有五衣重藻與粉米裳
重黼黻為八等公卿服有七章有四衣重粉米裳重黼
黻為七等皆以粉米為領褾大夫之服有六章有三衣
重粉米裳重黼黻為六等中大夫之服有五章有三衣
重粉米為五等下大夫服有四章有三衣重粉米為四
等士則祀弁爵弁玄冠服皆玄衣其裳上士以玄中士
以黃下士雜裳庶士玄冠服其在官府吏之屬服緇衣
裳唐六典曰後周皇后衣十二等翟衣六從祀郊禖
享先皇服翬衣祭隂社朝命婦服褕衣獻繭服鷩衣采
桑服鳪衣聽女教服□衣歸寧服□衣以翬雉為領褾
臨婦學燕命婦蒼衣春齋祭還青衣桑還黃衣秋祭素
衣冬玄衣又曰隋煬帝令牛弘等制皇后服四等褘
衣以翬翟五綵重行十二等唐舊記曰三品以上服
紫四品深緋五品淺緋六品深綠七品淺綠八品深青
九品淺青庶人服黃一品以上文官並帶手巾刀子礪
石武官欲帶聽之九月百寮具新服宴之唐書曰代
宗時渤海質子盜衮龍服捕得之詞云慕中國衣服上
赦之又通考曰宋徽宗大觀元年議禮局言大社太
學獻官祝禮皆以法服奉祠至郡邑則用常服乞降祭
服詔頒制度于州郡然未明製造至政和間始詔州縣
冠服形製詭異令禮制局造樣頒下轉運司製造以給
州縣焉又曰宋高宗紹興元年宗祀明堂僅有朝服
十三副祭服六十二副乃命工部增造祭服六十三副
及贊者樂舞之服金史輿服志曰五品以上官趨朝
則朝服赴省則展皂凡朝參主寳主符展紫閤門六尚
遇朝參侍立則服本品服若宮中當直則服窄紫元
史輿服志曰成宗大德九年置冠服于法服庫收掌法
服二百九十有九公服二百八十窄紫二百九十有五
法服三
原五采九章(董巴輿服志曰後世聖人觀翬翟之文榮華之色乃染帛以效之始作五采成)
(以為服鄭儀禮覲禮曰侯氏禆冕釋幣于禰天子衮冕負斧依注云衮衣禆之上也繢之繡之為九章其龍)
(天子有升龍有降龍衣此衣而冠冕南向而立以俟諸侯見)增象取乾坤制應
規矩(易曰黃帝堯舜垂衣裳而天下治盖取諸乾坤母禮曰古者深衣盖有制度以應規矩繩權衡短)
(見膚長母被土)
法服四
增鷩衣(天子六服大裘衮衣及下四衣是也釋名曰鷩山雉也鷩憋也性急憋不可生必自殺故畫其)
(形于衣以象人執耿介之節也三禮圖曰王祭先公及饗射之服也)毳衣(釋名曰毳芮也畫藻文于)
(衣象水草之毳芮温暖而潔也三禮圖曰王祀四望山川服也)絺衣(周禮曰王之吉服祭社稷則絺)
(冕)玄衣(周禮曰王之吉服祭羣小祀玄冕)原禕衣(三禮圖曰王后以從王祭先王)
(之服也詳以下王后六服法服一)揄狄(又曰王后從王祭先公之服也刻青翟形采畫雉綴于衣)
(是也)鞠衣(又曰王后親桑之服也孤之妻服以從助祭其鞠衣之色象桑始生)闕翟(又曰)
(王后從祭羣小祀服也刻赤繒為翟形而衣不采畫綴于衣也)展衣(又曰王后以禮見王及賓客之)
(服也卿大夫之妻服以助君祭)緣衣(又曰王后御于王之服以從君助祭者也)玄上纁
下(蔡邕獨斷曰天子公卿特進列侯祀天地明堂衣玄上纁下日月六章)皂上絳下(徐野)
(民車服雜注曰漢明帝始案古禮備其服章天子郊廟衣畫而裳繡為日月星辰山龍華蟲藻火粉米之類)
縹絹上下(董巴輿服志曰公卿列侯中二千石夫人助蠶者縹絹上下皆深衣制也)皂
絹上下(徐野民車服雜注曰公卿特進列侯大夫卿世婦佐祭服皂絹上下)副其德章
其功(後漢書輿服志曰德盛者文縟故聖人處乎天子之位服玉藻邃延日月升龍山車金根飾黃屋左)
(纛所以副其德章其功也)顯其仁光其能(又曰賢仁佐聖封國愛民黼黻文繡降龍路車)
(所以顯其仁光其能也)
法服五
原啟梁陸倕為息纉謝敇賜朝服啟曰玄冕素帶出自
禁財朱&KR0807;青緺降于皇府輝燭鄰黨震耀街衢姻族移
聽朋儕改矚非臣璅弱所能陳報
增議齊王儉公府長史朝服議曰春秋國語云貌者情
之華服者心之文巖廊盛禮衣冠為大是故軍國異容
内外殊序而自頃承用每有乖違府職掌人教四方是
則臣居毘佐志在當官永言先典載懷夕惕按晉令公
府長史官品第六銅印墨綬朝服進賢兩梁冠掾屬官
品第七朝服進賢一梁冠晉官表注亦與令同而今長
史掾屬但著朱衣而已此則公違明文積習成謬謂宜
依舊制長史兩梁冠掾屬一梁冠並同備朝服中單韋
舄率由舊章若所上蒙允并請班司徒二府及諸儀同
三府通為永準又尋舊事司徒公府領兵者職僚悉同
降朝不領兵者主簿祭酒中單韋舄並備令史以下唯
著玄衣令府既開公謹遵此制其或有置臺位者玄服
為宜案令稱謹有兼官皆從重官之例尋内官為重其
署臺位者悉宜著位之服不在玄服之例若置諸卿寺
位兼府職者雖三品而卿寺為卑則宜依公府玄衣之
制服章事重禮儀所先請臺詳服又議曰自頃服章
多闕有違前準近議依今文被報不宜改革又稱左丞
劉議按令文凡有朝服今多闕亡然則文存服損非唯
鉉佐用捨既久即為舊章如下旨伏尋皇宋受終每因
晉舊制律令條章同規在昔若事有宜必合懲改則當
上關詔書下由朝議縣諸日月垂則後昆豈得因外府
之乖謬以為盛宋之興典用晉氏之律令而謂其儀為
穨法哉順違從失非所望于高議申明舊典何改革之
可論又左丞引令史之闕服以為鉉佐之明比夫名位
不同禮數異等令史從省或有權宜逹官簡略為失彌
重又主簿祭酒備服于王庭長史掾屬朱衣以就列于
是倫比自成矛盾此而可忍孰而可安將引令以遵舊
臺據失以為例研詳符旨良所未譬當官而行何強之
有制令昭然守以無二
袍一
增釋名曰袍丈夫著下至跗者袍苞也内衣也說文
曰以絮曰繭繭以緼曰袍禮記玉藻曰纊為繭緼為
袍身章撮要曰袍長褐也纊為繭緼為袍或曰周公
抱成王宴居故施袍詩曰豈曰無衣與子同袍論
語子曰衣敝緼袍與衣狐貉者立而不恥者其由也與
續漢書曰三老五更皆服都祿大袍漢輿服志曰
公主貴人妃以上得著錦繡羅縠十二色綠袍文獻
通考曰後漢永平二年詔宗廟以下祠祀皆皂繒袍
又曰晉制釋奠先聖則皂紗袍唐六典曰袍之制有
五一曰青袍二曰緋袍三曰黃袍四曰白袍五曰皂袍
唐書曰諸衛大將軍中郎以下給袍者皆易其繡文
千牛衛以瑞牛左右衛以瑞馬驍衛以虎武衛以鷹威
衛以豹領軍衛以白澤金吾衛以辟邪又曰其後以
紫為三品之服金玉帶銙十三緋為四品之服金帶銙
十一淺緋為五品之服金帶銙十深綠為六品之服淺
綠為七品之服皆銀帶銙九深青為八品之服淺青為
九品之服皆鍮石帶銙八黃為流外官及庶人之服銅
鐵帶銙七既而天子袍衫皆用赤黃遂禁臣民服又
通考曰宋制天子之服赭黃淡黃䄞袍衫紅袍常朝則
服之窄袍便坐視事則服之遼史志曰小祀皇帝紅
克絲龜文袍金史輿服志曰大定十五年制曰袍不
加襴非古也遂命文資官公服皆加襴元史輿服志
曰窄袖袍制以羅或絁
袍二
增墨子曰楚莊王鮮冠緼紐纓絳衣博袍以理其國政
也合璧曰孔子衣逄掖之衣逄掖其袖合而縫大近
似今袍也下至賤夫小吏皆通制袍單衣皂綠領袍中
衣為朝服莊子曰曾子居衛緼袍無裏十年不制衣
鹽鐵論曰原憲之縕袍賢于季孫之狐貉說苑曰
子思居衛縕袍無裏田子方遺狐白之裘恐其不受謂
之曰吾假人遂㤀之子思竟不受原史記曰秦相范
睢與魏人須賈有隙及賈使秦雎自稱張祿先生往詣
賈賈見其寒取一綈袍以賜之及雎數賈罪曰爾得不
死者以綈袍戀戀有故人之意也增漢書曰文帝遺
單于繡裕長襦錦袷袍各一又曰袁安為光禄勲至
清粗袍糲食原漢武内傳曰上元夫人降武帝服赤
霜之袍雲采亂色非錦非繡不可得名袁山松後漢
書曰靈帝欲以羊續為太尉時拜三公者輸東園禮錢
千萬令中使督之續乃坐使者于單席舉緼袍以示之
曰臣之所資惟斯而已故不登公位增又曰桓鸞字
始春鄢弟也少立志行縕袍糟食不求盈餘以濁世恥
不肯仕魏略曰薛夏字宣聲黃初中為秘書丞帝與
夏推論書傳未嘗不終日也帝見其衣薄解御袍以賜
之蜀志曰彭羕字永年姿性驕傲多所輕忽唯敬同
郡秦宓薦之于太守許靖曰竊見處士綿竹秦宓應山
甫之德履雋生之直枕石潄流吟咏緼袍也王隠晉
書曰武帝賜桓伊錢百萬袍裏千端又曰江東賜涼
州刺史張駿真金印大袍又曰鄭沖以儒雅為德蒞
職無幹局之譽簞食緼袍不營資産世以此重之又
曰慕容沖進逼苻堅堅送一領錦袍遺沖曰古者兵交
使在其間今送一袍以明本懷原續搜神記曰郭璞
自占其凶終嘗行建康逄一趨走少年即脫新絲袍與
之此人不解其意璞曰身命卒當在君手故逆相屬耳
及當死果此人行刑旁人皆為屬求利璞曰我托之久
矣此人為之歔欷哽咽增文獻通考曰晉明帝泰始
四年詔以朱紗袍為聽政之服齊書曰卞彬蚤蝨賦
序曰余居貧布衣十年不製一袍之縕有生所託資其
寒暑無與易之為之多病起居甚疎庸寢敗絮不能自
釋梁書曰侯景將為亂時謠曰青袍白馬夀陽來後
景軍悉著青袍景乘白馬又曰臨賀王正德侯景之
亂正德為平北將軍屯朱雀航景至正德乃北向望闕
三拜歔欷流涕引賊入宣陽門與景交揖馬上退據左
衛府先是其軍皆著絳袍袍裏皆碧至是悉反之賊以
正德為天子唐六典曰自隋文帝制柘黃袍以聽朝
至今遂以為常唐輿服志曰太尉長孫無忌議凡服
袍者下加襴紫緋綠皆視其品庶人以白唐書曰武
后出緋紫單羅銘襟背袍以賜文武臣其袍各有烱戒
諸王則飾以盤石及鹿宰相飾以鳳池尚書飾以對雁
左右將軍飾以麒麟左右武衛飾以對虎左右鷹揚飾
以鷹左右千牛飾以牛左右豹韜飾以獅子左右金吾
飾以象又銘其襟背作八字廻文焉又曰肅宗為皇
太子受冊當被絳紗袍太子以為與皇帝同稱辭不敢
當下百官議帝手敕改為朱明服又曰薛平能守法
度理身儉薄一綠袍十年不易恩加朱紱然後解去
鍾岐良吏傳曰袁彭字伯楚為南陽太守政以清潔糲
食緼袍不改其操
袍三
增無裏加襴(上詳袍二二下詳袍一袍)赤霜綠雲(上詳袍二古)
(詩曰姮娥剪就綠雲袍待來蟾宫布與換)鬱金明珠(鬱金袍御袍也唐詩曰日華浮動鬱)
(金袍俠李白詩曰玉帶明珠袍又客之服也落日明珠袍)奪貂服繭(唐明皇召李白)
(作樂章白佯醉不起帝曰賦成以貂豹錦袍與卿白起援筆而成帝故戲之不與白奪其袍帝笑而與之杜甫)
(嘗贈詩曰筆落驚風雨詩成泣鬼神龍舟移棹晩獸錦奪袍新宋程伊川嘗服繭袍)金獸
雲鶴(劉義恭啟事曰賜臣金獸袍珍製巧飾賜四王遺事曰惠帝與成都王自鄴還洛陽既至中書監)
(盧志雲鶴綾袍一領)金字繡文(雞跖集曰唐永夀中敕賜岳牧金銀字袍又狄仁傑轉幽)
(州都督武后賜紫袍龜帶自製金字十二于袍以旌其忠下詳袍一)金烏寳雞(唐書)
(曰禁中有金烏錦袍二玄宗幸温泉與貴妃衣之目酉陽雜爼曰安禄山恩寵莫比賜賚無數其所賜品有)
(金鸞紫羅緋羅立馬寳雞袍一名玉雞)覆學士嫁宮人(唐書曰韋綬德宗時為翰)
(林學士帝常幸其院會綬方寢學士鄭絪欲馳告之帝不許時大寒以西蜀錦袍覆之而去又曰開元中賜)
(邊衣製自宫中有軍校袍中得一詩曰留意多添線含情更著綿今生已過了重結後生緣持書白帥帥以聞)
(明皇問之有一宫人自言萬死即以嫁得詩者曰與汝結今生緣)解贈范睢奪賜
之問(上詳袍二袍雞跖集曰宋之問獻詩武后奪東方虬錦以賜之杜甫詩曰詩成奪錦袍)
袍四
原珠袍(搜神記曰有談生四十無婦讀書通夕不寐夜有女子姿色無比求為生妻經三年生一兒祝)
(云慎勿以火照我後三年可照耳生不能忍私照之自腰上肉如人腰以下乃枯骨耳後婦求去將生入華堂)
(曲奥室以珠袍贈之生至市賣袍睢陽王識是女袍收栲談生生具對視兒果似女)增金袍(杜甫)
(詩曰金袍映玉羈)原丹紗(鄴中記曰石虎臨軒大會著丹紗袍或作青龍袍)碧紗
(虞譚筆記曰泰寧二年詔贈大夫碧紗袍)增紋袍(宋文鑑宋祁謝衣襖表曰緘褚紋袍)聯
袍(西京雜記枚乘柳賦曰俊乂英髦列襟聫袍)履袍鞾袍(宋史輿服志曰繫履則曰)
(履袍服鞾則曰鞾袍)青袍(杜甫詩曰春草隨青袍又曰江草亂青袍)赭袍(歐陽修詩曰玉)
(殿光中認赭袍)長袍(文獻通考曰唐明皇開元四年二月制軍將在陣賞借緋紫本是從戎缺袴之)
(服一得之後遂别造長袍遞相倣效自今以後衙内宜專命殿中侍御史糾察)窄袍(詳袍一)
恩袍(宋仁廟賜詩曰恩袍草色動)戰袍(宋曹彬詩曰羞著團花舊戰袍又黃庭堅詩曰不踏)
(金門著戰袍)寒袍(杜甫詩曰使君贈寒袍)布袍(神仙𫝊曰太傅楊駿迎孫登共語不)
(答復以布袍賜之受之出門從人借刀斷袍上下異處駿問又大讙人以為狂後乃知駿當誅)宫錦
袍(李白本傳夜月乘舟采石衣宫錦袍顧瞻笑傲旁若無人)蜀襭袍(即韋綬事詳袍三)
鬱輪袍(廣林記曰唐王維微時為岐王所賞作琵琶曲名鬱輪袍貴戚大愛之遂因緣為京兆解首)
(蘇軾詩曰新曲翻從玉連鎻舊聲終愛鬱輪袍)絳綾袍(東宫舊事曰太子納妃有絳綾袍一領)
(又齊諧記曰餘杭縣有民家近山嘗一夕其民與父母入山至更餘忽見一人著絳綾袍云是聞山王)
賜十萬袍(唐史曰哥舒翰不䘏士士訴衣服穿空帝製袍十萬賜軍翰藏之)夢十郎
袍(揮麈前錄曰曾文肅帥定一日晨起忽語諸子曰吾必為宰相然須南遷啟其所以公曰吾昨夕夢衣十)
(郎綠袍北向謝恩豈非他日貶司戶之徵乎後十年果登庸既為蔡元長所擠降廉州司戶參軍敕到取幼子)
(&KR2645;朝服以拜命果符前夢十郎即&KR2645;也)還得遺袍(唐允濟為武陽令有人夜遺袍行十里乃)
(覺人曰吾境未嘗拾遺還取之果得)引覆巳袍(開元遺事曰安禄山李林甫稍厚之引至中書)
(覆以巳袍)黃袍加身(宋太祖次陳橋驛軍士直逼寢所願輔太尉為天子帝驚起披衣未及對)
(黃袍已加身矣)錦袍放生(劉義恭啟事曰詔旨以赦日所制綾紋錦布袍放生古具袍垂賜)
(又唐詩曰簾外春寒賜錦袍)原流霞羽袍(真人三君内傳曰太上丈人著流霞羽袍芙蓉)
(之冠)羅縠錦袍(魏武帝與楊彪書曰今遺足下貴室錯彩羅縠錦袍一領)增紫袍
主事(雜錄曰侍郎韋見素張倚與本曹郎趨走堂下抱案牘楊國忠顧女弟曰紫袍二主事何如皆大噱)
紫袍秘監(白居易初授秘監詩曰紫袍新秘監白首舊書生鬢雪人間夀腰金世上榮)
原葛袍示使(古今善言曰靈帝用南陽太守羊續為三司而求賂續乃出葛袍以示使者時人謠)
(曰天下清苦羊續祖異又詳袍二與此稍)增縕袍與立(詳袍一)不棄綠
袍(唐楊炎自貶道州還家人以綠袍木簡棄之炎止之曰吾嶺上一逐吏超登上台豈可常哉且有非常之)
(福必有非常之禍安可棄是乎)悉著白袍(陳慶之攻魏麾下悉著白袍所向披靡謠曰千軍萬)
(里避白袍)原賜尚書皂袍(後漢書曰藥崧者河内人為郎嘗直臺上無被帝每夜入臺輙)
(見崧甚嘉之自此詔大官賜尚書以下帷被皂袍)給將士韋袍(劉弘教曰將士寒窮者皆)
(本部為之增給一韋袍)倪寬若僕妾(鹽鐵論曰倪寬袍若僕妾食若傭夫)馬后
極粗疎(東觀漢記曰明德馬后袍極粗疎諸王望見乃以為綺)
袍五
原詩古樂府曰白紵寳如月輕如雲色似銀製以為袍
餘作巾袍以光軀巾拂塵又古詩曰青袍似青草長
條隨風舒增唐白居易詩曰吾年五十加朝散爾亦
今年賜服章齒髮恰同知命歲官銜俱是客曹郎榮𫝊
錦帳花聫萼彩戲綾袍雁趁行大抵著緋宜老大莫嫌
秋髮數莖霜
原賦陳江總山水納袍賦曰皇儲監國餘辰勞謙終宴
有令以納袍降賜何以奉揚恩德因題此賦濫時來之
寵沐振長纓以祗肅奉性與之文章侍相娱之絲竹解
女蘿之山帶佩流霞之羽服裁縫則萬壑縈體鍼鏤則
千巖映目圖島嶼之削成寫淪漣之徑復埒符采于雕
煥並芬芳于蘭菊憫四選之徂遷軫百慮之廻邅霜飛
空而浸霧雁照月而猜弦聽風鐘之易近對水霤之疎
懸若董衣之百結同衛服之十年嗟斑鬢之已颯愧冶
袖之為妍謝銜珠之有報荷墜履之無捐
原牋晉劉謐之與天公牋曰體戰身噤脫衣凍坐賴詹
公借袍南越送火
增啟梁庾信謝趙王賚白羅袍袴啟曰程據上表空論
雉頭王恭入雪虚稱鶴氅未有懸機巧綜變躡竒文鳳
不去而恒飛花雖寒而不落披千金之暫暖棄百結之
長寒永無黃葛之嗟方見青綾之重對天山之積雪尚
得開襟冒廣樂之長風猶當揮汗白龜報主終自無期
黃雀謝恩竟知何日原陳周弘正謝東宫賜縠袍啟
曰或儔名麗辭等質輕霧或色華少海用寳叢臺或粲
彼三英縫兹五緎品頒歲襲綠奪春耕蒿席可充縕袍
易足
增議唐蕭嵩太子服絳紗袍議曰開元二十六年肅宗
升為皇太子受冊太常所撰儀注有服絳紗袍之文太
子以為與皇帝所服同因上表辭不敢當請有以易之
玄宗令百官詳議嵩與裴耀卿等奏議之曰臣等謹按
衣服令云皇太子具服有遠遊冠三梁加金附蟬九首
施珠翠黑介幘髮纓綏犀簪一導絳紗袍白紗中單皂
領褾襈白裙襦方心曲領絳紗蔽膝革帶劒珮綬等謁
廟還宫元日冬至朔日入朝釋奠則服之其絳紗袍則
是冠衣之内一物之數與裙襦劒珮等無别至于貴賤
之差尊卑之異則冠為首飾名制有殊并珠旒及衣裳
采章之數多少有别自外不可事事差異亦有上下通
服名制是同禮重則其服禮輕則從省今以至敬之情
有所未敢衣服不可減省稱謂須更變名望所撰儀注
不以絳紗袍為稱但稱為具服則尊卑有差謙光成德
謹議
朱衣一
增文獻通考曰皇太子舊有五時朝服自梁天監之後
則衣服諸王朝服朱衣開國公侯伯子男並朝服紗朱
衣直閣將軍諸殿主帥朱衣又曰隋制后服四等其
四曰朱衣以緋羅為之宴見賓客則服之唐六典曰
隋煬帝令牛弘等制皇后服祭及朝青衣朱服皆參准
宋太始及梁陳故事又曰侍御史大事則冠法冠衣
朱衣纁裳白紗中單以彈之宋史輿服志曰開元禮
導駕官並朱衣冠朱衣今朝服也
朱衣二
增墨子曰楚莊王絳衣博袍東觀漢記曰光武起義
衣絳單衣赤幘初伯升之起諸家子弟皆曰伯升殺我
及見上絳衣大冠乃驚曰謹厚者亦復為之原班彪
奏事曰可選師傅將相子孫好學有行者以備絳衣舍
人語林曰何晏字平叔美姿容面絶白魏文帝疑其
傅粉夏月以熱餅噉之大汗出随以朱衣自拭面色轉
皎然帝始信之增晉義熙起居注曰安帝自荆州至
新亭詔曰諸侍官戎行之時不備朱服悉令袴褶從也
宋元嘉起居注曰治書待御史朱興啟彈朝請向騰
之坐同僚會故員外散騎侍郎楊珍之喪侍兵唱變服
然後唱衆官下陪位而騰之著單衣于朱衣上于禮有
虧請免所居官詔可齊書曰吕安國為右衛將軍給
事中後改封湘鄉侯武帝即位累遷光禄大夫加散騎
常侍安國欣有官授謂其子曰汝後勿袴褶驅使單衣
猶恨不稱當為朱衣也
朱衣三
增點頭拭面(宋書曰歐陽修知貢舉每考卷坐後覺有朱衣人點頭然後其文入格下詳)
(朱衣二)見戲被彈(梁書曰陳隨伯之入魏時元會胡緭戲為詩曰帽上著籠冠袴上著)
(朱衣不知是今是不知非昔非下詳朱衣二)
朱衣四
原朱衣縞帶(神異經曰西荒有一人不讀五經而意合不觀天文而心通不能禮拜而精當天賜)
(其衣男朱衣縞帶委貌冠女碧衣戴金勝皆無縫)朱衣玉質(詳朱衣五)
朱衣五
原詩晉郭璞詩曰把梓生南荆竒才應世出擢穎盖漢
陽鴻聲駭皇室遂應四科運朱衣耀玉質
中衣
增僭禮(禮記郊特牲曰繡黼丹朱中衣大夫之僭禮也)還錢(會稽典錄曰鄭弘為縣嗇夫民)
(有弟負兄錢未還嫂詣弘訴弘賣中單為叔還錢兄聞之慙遣婦齎錢還弘不受)原釋奠絳
緣(徐野民車服注曰天子好禮釋奠中衣以褘絳緣其領袖又文獻通考曰梁制釋奠先聖有絳緣中衣)
朝服皂緣(晉令曰朝服皂緣中單衣中又通考曰梁制朝服有皂緣衣)增絳緣
領袖(董巴漢輿服志曰祭宗廟玄絳領袖為中衣絳袴又通考曰後漢永平二年初詔五岳四瀆山川)
(宗廟社稷諸秩祠皆絳緣領袖為中衣即又曰梁天監三年何佟之議公卿以祭服裏有中衣今中單也從)
(漢從夏侯氏說祭服絳緣領袖為中衣絳袴襪示其赤心奉神也今中衣絳緣足有所明無俟于袴既非聖法)
(謂不可施遂依議除之)皂緣領袖(魏官儀曰皂緣領袖中單)
單衣一
增釋名曰單衣言無裏也方言曰單衣江淮南楚之
間謂之袷關之東西謂之單衣趙楚之間謂之左衣古
謂之深衣是也應劭漢官儀曰謁者皆著緗幘大冠
白絹單衣文獻通考曰梁制拜陵則箋布單衣又有
白帢單衣以代古之疑縗唐六典曰隋初皇后褘衣
有青紗内單又曰隋煬帝令牛弘等制皇后服有素
衣内單又曰天子拜陵之服白紗單衣又曰凡百
官朝服陪祭朝會大事服絳紗單衣
單衣二
增漢書趙王彭祖為人巧佞持詭辨以中人每二千石
至彭祖衣皂布單衣自迎之原東觀漢記曰光武起
義兵攻南陽暮聞冢上有哭聲後有人著大冠絳單衣
增後漢書曰陳留尹苞字延博與同郡范史雲善二
人俱貧出入共一單衣到人門外苞年長先著單衣前
入須臾出解與史雲魏志曰明帝徵管寧為光禄勲
辭不就詔問青州刺史程喜寧守節高乎審疾尫頓邪
喜上言寧相著皂帽布襦袴而裠隨時單複出入閨庭
能自任杖不須扶持四時祭祀輙自力強改加衣服著
絮巾故在遼東所有白布單衣親薦饌饋跪拜成禮
王隠晉書曰桓溫廢東海王王著白袷單衣步下西堂
羣臣拜辭莫不歔欷又曰簡文初立于朝堂著平巾
幘單衣拜受璽綬又曰王導因蘇峻平後帑藏空竭
庫中唯有練數十萬疋賣之不售而國用不足導患之
與朝賢俱制練單衣于是士庶翕然傚服練遂貴端至
一金梁書曰劉雲静母亡時天寒静身衣單布衣廬
于厝所晝夜哭不絶聲又曰張稷為吳郡太守就僕
射徵道由吳鄉人候稷者滿水陸稷單衣輕&KR0724;徑還都
下人莫之識
單衣三
原虎文狐尾(董巴輿服志曰虎賁騎皆衣虎文單衣襄邑歲獻織成虎文梁冀别傳曰冀)
(作狐尾單衣上短下長)絳紈增白越(班固與竇憲牋曰將軍賜以絳紈單衣以魯縞)
(之質被服鸞鳳之彩飾單魏文帝列傳曰吳選曹令史劉卓夢見一人以白越衣與之曰汝著衫汙火浣便)
(潔也卓覺果有衫在側汙輙火浣之)有餘可絶(别傳邊讓才辯俊逸孔融薦于魏武帝曰)
(邊讓為九州之被則不足為單衣襜褕則有餘王燕太子丹傳曰荆軻左手把秦王袖右手碪其胷秦謂曰)
(乞聽琴聲而死乃召姬人鼔琴琴聲曰羅縠單衣可掣而絶)原寬饒離地寗戚
至骭(漢書曰盖寬饒左遷為衛司馬未出殿門斷其單衣短令離地躬行卒廬三齊志略曰齊桓公夜)
(迎客寗戚叩牛角歌曰短布單衣適至骭終朝飯牛至夜半)增與從子㛰為其
父市(世說曰王戎性儉為其從子㛰與一單衣後更責之陳留耆舊傳曰吳祐為膠東相嗇夫孫性斂)
(富民錢五百為父市單衣父恐便以單衣詣門自謝祐以單衣與其父)
單衣四
原紗縠(漢官儀曰虎賁中郎衣紗縠單衣充又輿服志曰羽林左監著紗縠單衣又江衣紗縠單)
(衣曲裾後垂)越布(後漢書曰陸續會稽人世為族姓祖父閎建武中為尚書令美姿貌喜著越布)
(單衣光武見而好之自是常敕會稽郡獻越布)紺單衣(冢墓記曰舜葬零陵葬時冒以紺單衣)
黃單衣(魏志曰車離國有大人長三丈餘鬚長三尺二寸白髮著黃單衣冠黃巾)增待
賓客(楊彪别𫝊曰魏文帝令彪著巾單衣待以賓客之禮)補車幰(王隠晉書曰梁孝王彤宣)
(帝子將單衣補車幰以此為清參軍王銓曰晏嬰大官稱清者以為待食七百家也公無此費宜美衣服使内)
(外相稱彤有慙色)競服生(搜神記曰永嘉已來士大夫競服生單衣識者怪之曰此古練纕之)
(布諸大夫所以服天子其後懷愍晏駕)得施絹(馬融遺令曰穿中除五時衣但得施絳絹單衣)
赤布單衣(拾遺記曰漢末羽山之民獻赤布梁冀製為衣謂之單衣)黃絹單衣
(趙書曰石勒參軍周承為館陶令斷官絹數百疋獄以八座議宥之後每設大會使俳兒著介幘黃絹單衣優)
(問曰汝何官答曰我本為館陶令斗藪單衣曰正坐取是故入汝軰以為笑本)單衣入室(仲長)
(統昌言曰薊子訓不知何郡人到陳公舍自云今日當死陳公與之一單衣著入室寢日中果死)單衣
滿市(神仙𫝊曰曹公欲殺左慈將出市忽失慈所在乃閉市索之𫝊曰一目眇著葛巾幘單衣正爾是俄)
(一市中數萬人皆眇一目著葛巾幘單衣竟不知所取)原公孫制都布(後漢書曰馬援)
(為隗囂使公孫述述盛陳陛衛以延援入交拜禮畢使出就館更為援制都布單衣)梁冀作火
浣(傅子曰梁冀作火浣布單衣會賓客行酒而汚之偽怒解衣而燒之垢盡火滅粲然潔白)王隠
朝著作省(徐野民車服雜注曰元帝召陳郡王隠待詔著單衣絳幘朝于著作郎之省)禰
衡坐大營門(後漢禰衡𫝊曰孔融宣曹操意衡許往融見曹說衡狂疾今求得自謝操喜敕門者)
(有客便通衡乃著布單衣疎巾手持三尺桃杖坐大營門以杖箠地大罵吏白外有狂生坐于營門言語悖逆)
(請收案罪操怒謂融曰禰衡孺子殺之猶雀鼠耳顧此人素有虚名遠近將謂孤不能容之今送與劉表視當)
(何如于是遣八騎送之)
帶一
增釋名曰帶蔕也著于身如物蔕也說文曰帶紳也
男子鞶帶婦人絲帶象繫佩之形帶必有巾故從巾也
易曰或錫之鞶帶終朝三褫之詩曰容兮遂兮垂
帶悸兮又曰彼都人士垂帶而厲匪伊垂之帶則有
餘又曰淑人君子其帶伊絲禮記玉藻曰天子素
帶朱裏終辟諸侯素帶終辟大夫素帶辟垂士練帶率
下辟居士錦帶弟子縞帶又曰大夫大帶四寸雜帶
君朱綠大夫玄華士緇辟二寸再繚四寸又曰革帶
博二寸文獻通考曰革帶古之鞶帶也文武衆官牧
守丞令下及騶寺皆服之其有囊綬則以綴于革帶其
戎服則以皮絡帶代之陳氏禮書曰古者革帶大帶
皆謂之鞶内則所謂男鞶革帶也春秋傳所謂鞶厲大
帶也易言鞶帶揚子言鞶帨以至許慎服虔杜預之徒
皆以鞶為帶晉書曰自公主封君以上皆帶綬以綵
組為緄帶唐書曰天授二年改佩為魚龜其後三品
以上龜袋飾以金四品以銀五品以銅中宗初罷龜帶
復給以魚郡王賜玉亦佩金魚帶景龍中令特進佩魚
又曰高宗咸亨三年敇五品以上賜新魚帶並飾以
銀三品以上賜金装刀子礪石一具上元中又敕文武
官三品以金玉帶四品五品並金帶六品七品並銀帶
八品九品並瑜石帶庶人銅鐵帶文武並帶手巾筭袋
刀子礪石武官欲帶亦聽之九月百官具新服上宴于
麟德殿又曰景龍中詔衣紫者魚帶以金飾之衣緋
者以銀飾之散職命魚又曰開元中駙馬都尉從五
品假紫金魚帶都督刺史品卑者假緋魚帶五品以上
檢校試判官皆佩魚又曰腰帶搢垂頭于下名曰䤩
尾取順下之義一品二品銙以金六品以上以犀九品
以上銀庶人以鐵唐六典曰天子乘馬之服有眞珠
寳鈿帶又曰平巾幘之服武官及衛官起梁帶輿
服志曰唐因隋制天子常服有九還帶程氏演繁露
曰韓退之詩不知官高卑玉帶垂金魚若從國朝言之
則極品有不得兼者然唐制不爾也唐制五品以上皆
金帶至三品則兼金玉帶通鑑明皇開元初敇百官所
服帶三品以上聽飾以玉是退之之客皆三品之上亦
足詫矣宋朝玉帶雖出特賜須得閤門關子許服方敢
用以朝謁則體益以重然唐裴晉公得特賜乃于闐玉
也暨病亟具表返諸上方其自占辭曰内府之珍先朝
所賜既不合將歸地下又不敢留在人間謹以上進不
知故事當進如隨身魚符之類邪抑晉公自以意剏此
舉也宋朝親王皆服玉帶元豐中剏造玉魚賜嘉岐二
王易去金魚不用自此遂為親王故事又前世所未有
者文獻通考曰宋腰帶之制恩賜有金毬路荔枝師
蠻海捷寳藏金塗天王八仙犀牛寳瓶荔枝師蠻海捷
雙鹿行虎窪面束帶之制有金荔枝師蠻戲童海捷犀
牛胡荽鳳子寳花金塗犀牛雙鹿野馬胡荽犀有上等
次等以牯㹀為别太平興國七年正月翰林學士承旨
李昉等奏曰奉詔詳定車服制度案禮部式飾以金玉
之類盖腰帶之制也今請從三品以上服玉帶四品以
上服金帶以下升朝官雖未升朝已賜紫緋内職諸軍
將校並服紅鞓金塗銀排方雖升朝著綠者公服上不
得繫銀帶餘官服黑銀方團胯及犀角帶貢士及胥吏
工商庶人服鐵角帶恩賜者不用此制荔枝帶本是内
出以賜將相在于庶僚豈可僭服望非恩賜者官至三
品乃得服之景德三年詔出入内庭不許服假通犀帶
大中祥符五年詔曰方團金帶優寵輔臣今文武庶官
及伎術之流率以金銀倣效甚紊彝制自今除恩賜外
悉禁之宋史輿服志曰端拱中詔作瑞草地毬路文
方團胯帶副以金魚賜中書樞密院文臣又曰元豐
五年詔三師三公宰相執政開府儀同三司節度使嘗
任宰相者觀文殿學士以上金毯文方團帶佩魚觀文
殿學士至寳文閣直學士節度使御史大夫中丞六曹
尚書侍郎散騎常侍御僊花帶又曰大觀二年詔中
書舍人諫議大夫侍制殿中少監紅鞓犀帶不佩魚
揮麈餘話曰政和建艮岳靈壁縣貢一巨石高二十餘
丈舟載至京師毁水門樓以千人夫舁之不動祐陵親
灑宸翰云慶雲萬態竒峯仍以金帶一條掛其上石遂
可移又通考曰紹興元年詔已給賜者不再賜遷除
合加魚袋者賜之三年詔侍從金帶于左藏庫關借管
軍帶御噐械朝謝武臣朝辭賜金帶並許繫宗室正任
及殿庭供職横行亦如之其花犀帶非宗室不許服經
筵進講終篇講官賜金帶象簡鞍馬前宰執不帶職者
同庶官復職者亦許繫笏頭毬文金帶又曰乾道八
年詔中書舍人左右諫議大夫龍圖閣至敷文閣待制
權侍郎服紅鞓排方黑犀帶仍佩魚又曰淳熙三年
詔武臣知州軍官未陞朝者依文臣守倅借服色例權
繫紅鞓角帶回日依舊又曰宋慶元二年皇后受冊
寳排設逍遥平輦人員各一人有鍍金銀柘枝帶輦官
二十七人有鍍金海捷帶輿服志曰宋制天子服素
大帶朱裏青羅四紳帶二遼史志曰朝服臣僚繫䩞
鞢帶以黃紅色絛裹革為之用金玉水晶靛石綴飾謂
之盤紫金史輿服志曰金人之常服其束帶曰吐鶻
又曰大定二年制百官趨朝赴省並須裹帶元史
輿服志曰全涼帶一紅羅裹鏤金為之
帶二
原穆天子𫝊曰天子北征舍于珠澤珠澤獻白玉酒食
天子賜黃金之環三十朱帶貝飾三十西征至赤烏氏
赤烏氏先出自周宗乃賜赤烏之人貝帶五十戰國
策曰魯仲連謂田單曰將軍東有夜邑之奉西有菑上
之娱黃金横帶而騁乎淄澠之間有生之樂無死之心
所以不勝者也史記曰文帝遺匈奴黃金飾貝帶一
黃金犀毘增楚漢春秋曰北郭先生獻帶於淮隂侯
曰牛為人任用力盡猶不置其革東觀漢記曰楊賜
拜太常詔賜自所服冠幘綬玉兼革帶原魏略曰疎
勒王獻大秦赤石帶一枚增又曰漢陽嘉三年疎勒
王獻海西青石金帶三國典略曰文帝賜劉楨廓落
帶其後將死欲取以為殉因與楨書曰夫物因人而貴
故在賤者之所不御至尊之側楨荅曰荆山之璞耀元
后之寳隨侯之珠燭衆女之妍南垠之金登窈窕之首
鼲鼯之尾綴侍臣之幘此皆伏朽壊之下潛汙泥之中
而揚光千載之上發采疇昔之外楨所帶無他妙飾若
實殊異尚可納也原吳書曰陸遜破曹休于石亭上
脫御金校帶以賜遜又親以帶之為鈎絡帶吳錄曰
鈎絡者革帶也增吳時外國𫝊曰扶南人悉著鈎絡
帶齊書曰張融形貌短醜精神清徹王敬則見融革
帶寬洽將至骼謂曰革帶太急融曰既非步吏急帶何
為鄴中記曰石虎皇后女騎腰中著金環參鏤帶
後周書曰達奚武性貪為大司寇庫有萬釘寶帶取之
晉公護因以賜之又曰隋文帝作相李穆曰周德既
衰愚智共悉天時若此豈能違天乃遣使謁文帝幷上
十三環金帶蓋天子服也以微申其意李德林𫝊曰
隋開皇元年敕令德林與于翼高熲等同修律令賜九
鐶金帶唐書曰馬植進中書侍郎初左軍中尉馬元
䞇為宣宗寵信賜通天犀帶而植素與元䞇善元䞇以
賜帶遺之他日植對便殿帝識其帶以詰植植震恐具
言狀于是罷為天平軍節度使又曰唐張文瓘為幷
州參軍時長史李勣入朝文瓘與僚屬二人皆餞勣贈
二人佩刀玉帶而不及文瓘勣曰子無為嫌若某猶豫
少決故贈以刀欲其果于決斷某放誕少檢故贈以帶
俾其守約束子才無施不可焉用贈之唐會要曰德
宗詔曰貞元之間頃來賜衣文綵不常非制也朕今思
之宜有定制節度使宜以緩帶取其武毅以靖封内觀
察使宜以雁銜威儀取其行列有序冀牧人有威儀也
威儀瑞草也摭言曰裴晉公質狀眇小相者曰郎君
若不至貴即當餓死一日遊香山寺有婦人以父被罪
假得玉帶三犀帶一以賂津要置于欄楯忘收而去度
得而授之後相者曰必有隂德及物前途萬里非某所
知也唐書曰裴度拜淮西宣慰招討處置使入對延
英曰主憂臣辱義在必死賊未授首臣無還期帝壯之
為流涕及行帝賜通天御帶又曰唐敬宗時南昌進
夜明犀製為寳帶光照百步又曰鄭畋進司空賜以
犀帶突厥𫝊曰唐天寳初賜拔悉密紫文袍金鈿帶
又曰統葉護可汗獻萬釘寳鈿金帶可汗拜蘇祿左
羽林大將軍賜銀袍鈿帶魚袋七事五代史曰鳳翔
李永吉初朝京師蘇逢吉以永吉故秦王從曮子家世
王侯當有竒貨使人告永吉許以一州而求其先世玉
帶永吉以無為解逢吉乃使人市一玉帶直數千緡責
永吉償之既而不得州又曰安重榮既僭侈以為金
魚帶不足貴刻玉為魚佩之却掃編曰宋制執政以
上始服毬文帶佩魚侍從之臣止服遇仙帶世謂之横
金元豐官制始詔六曹尚書翰林學士並服遇仙帶佩
魚故東坡謝翰林學士表曰寳帶重金佩元豐之新渥
蓋謂是也然武臣節度使班翰林學士上六曹尚書下
至令止横金迨拜太尉則毬文佩魚蓋恩禮親執政故
也揮麈錄曰宋韓佃夫使金國見金主所繫犀帶明
透如圓鏡狀光彩絢目金主云此石晉少主歸獻邪律
氏者唐世所寳日月帶也老學菴筆記曰宋王介甫
所賜玉帶號玉抱肚真宗時趙德明所貢也紹興中王
氏猶藏之曾孫璹始復進入禁中文獻通考曰宋神
宗熙寧六年收復熙河等州帝御紫宸殿宰臣王安石
率羣臣稱賀上遂解所服玉帶賜焉又曰熙寧八年
岐王顥嘉王頵言蒙賜方團玉帶著為朝儀乞寳藏于
家不敢服用帝不許命工别琢玉帶以賜之顥等固辭
不聽請加佩金魚以别嫌詔以魚賜之親王佩玉魚自
此始又曰高宗紹興四年四川制置使京鏜因任賜
金帶又曰孝宗乾道三年姜詵以曹臣賜金遇仙花
帶後權工部侍郎詔依本班服繫又曰乾道八年詔
左諫議大夫姚憲嘗為侍郎賜金帶令依舊服繫著為
例又曰寧宗淳熙元年幸玉津園燕射保信軍節度
使鄭藻起居舍人王卿月等中的賜襲衣金帶
帶三
增黃銀紅玉(唐杜如晦薨太宗賜房元齡黃銀帶曰如晦與公同輔朕今獨見公泫然流涕)
(曰世傳黃銀鬼神畏之更取為帶遣送其家明皇雜錄曰上自解紅玉帶以賜寧王)紫金
白玉(雜錄曰上以紫金帶賜岐王蓋昔高宗破高麗所得開元中高麗遣使來朝宴内殿因從容言于内)
(臣曰本國自亡此帶歲荒民散干戈屢起幸在内帑賜見足矣上聞之命封付其使又曰穆宗以白玉帶)
(楊元卿)星像月影(續夷堅志曰韓魏公犀帶一片乃鹿銜花已為竒絶至孝宗夀光中)
(以萬緡賂海商得犀一片乃南極老人星像尤為至寳龍江夢餘錄曰張九成蓄一犀帶中有月影遥望則)
(見其貴重在通天犀之上也)得相殺商(唐書曰王播自淮南還獻玉帶十有三遂得再)
(相洞九國志曰海商有鬻犀帶者直數百萬晝夜有光照一室楚馬希聲殺商而取之逾月光遂滅)
辟塵離水(李司封宗易言石駙馬寳吉知陳州其州廨一皆新之每毁舊屋則坐下風塵自分)
(去人皆驚怪蓋其所服帶乃辟塵犀也通僧贊傳載曰江西鍾氏既滅子匡範歸武肅獻雲鶴天離水犀帶)
(一云元宗御玩遺在西門門客獻鍾鍾常寳之武肅得帶賜錢二萬緡因登碧波亭命與許彦方擊楫而行水)
(開七尺許至瑞石山岸大為驚賞)茱萸蓮花(六朝詩曰空結茱萸帶又曰蓮花帶緩)
(腰)芙蓉蒲桃(又曰芙蓉帶兮石榴□又風捲蒲桃帶)金繞腰玉
抱肚(白居易詩曰銀魚金帶繞腰光下詳帶二)
帶四
原朱帶(詳帶二)寳帶(苟勖荅王琛書曰陶丘神廟有鮮卑金頭寳帶二枚)玉帶
(楚辭曰撫余珮兮繽紛高太息兮自憐注云持我玉帶相糾結也歎放也)貝帶(史記曰閎儒婉佞貴)
(幸與上卧起故惠帝時郎中皆貝帶傅脂粉)增韐帶(禮記士喪禮曰韐帶搢笏)原緇
帶(禮記士冠禮曰朝服緇帶注緇黑繒)增緩帶(晉羊祐在軍輕裘緩帶又唐諺曰一人在朝)
(百人緩帶一人貴而親友榮也)簪帶(晉傅元捧白簡整簪帶又詩曰簪帶奉鳴球)腰帶
(唐詩曰百寳妝腰帶)襟帶(滕王閣序曰襟三江而帶五湖又曰限衣帶水)錦帶(詳帶)
(一驄又鮑明遠結客少年場行曰馬金絡頭錦帶佩吳鈎)氊帶(鮑昭擬古詩曰氊帶佩雙鞬)
革帶(詳帶一為又應璩詩曰革帶新繩履舄穿無底)韋帶(布衣韋帶)束帶
(子曰赤也束帶立于朝能又陶潛吏白應束帶見督郵淵明曰吾不為五斗米折腰)飛帶(趙帶)
(飛參差燕裾合復離美人飾也)河帶(史記曰黃河如帶)山帶(廬山記曰廬山香爐峯有)
(氣若香烟天將雨白雲冠峯號山帶)書帶(漢鄭元教授山下生草如薤葉因名書帶草)博
帶(峩冠博帶嵦又廣雅云蟹雄曰狼雌曰博帶)割玉(李賀詩曰密裝腰鞓割方玉)縷
金(南詔衣縫紫錦罽縷金帶)合歡(六朝詩曰繡帶合歡結)連環(詩曰金帶連環束戰)
(袍)鎖蓮(瑯嬛記曰季女贈賢夫以棄絲鎖蓮之帶)女蘿(楚辭曰若有人兮山之阿被薜)
(荔兮帶女蘿)萱草帶(晉石崇待客茶以驚雷莢自奉以萱草帶)柘枝帶(詳帶一)
遺元翼(唐李愬以玉帶遺牛元翼)獻從簡(萇從簡陳州人許州富人有玉帶欲之而)
(不可得遣二卒夜入其家殺而取之卒夜踰垣隠木間見其夫婦相敬如賓二卒歎曰吾公欲奪其寳而害斯)
(人吾必不免因躍出而告之使其速以帶獻遂踰垣而去)賜楊素(隋楊素𫝊曰上賜素以萬釘寳)
(帶)賜李靖(孔六帖曰李靖五代孫彦芳其家舊物有靖破蕭銑時所賜于闐玉帶)唐
鎬賭帶(南唐近事曰嚴續相公歌姬唐鎬給事通天犀帶皆一代尤物因出姬帶呼盧唐采大勝乃酌)
(酒命美人歌一曲而别嚴遂悵然與之)李訓講易(杜陽編曰文宗朝李訓講周易頗協上意)
(時方盛夏遂命取水玉腰帶以賜之)封敖草制(唐封敖字碩夫雅為李德裕所器會昌初除翰)
(林學士德裕以平劉積功進太尉敖草制云謀與吾同言不他惑德裕解玉帶以贈之)解賜金
帶(五代康延孝以百騎奔莊宗莊宗解所御金帶賜之)不買玉帶(名臣遺事曰宋王文正公)
(旦有貨玉帶者持以及門旦弟因以呈公公曰何如弟曰甚佳公命弟繋之曰還見佳否弟曰繫之安得自見)
(公曰玉名石也得不重乎自負重而使觀者稱好無乃勞也我腰間不稱此物亟還之故平生所服止于賜帶)
原西域腰帶(魏略曰文帝時西域來獻紫球腰帶)大秦絡帶(吳時外國傳曰)
(大秦國人皆著袴褶絡帶)增革帶移孔(梁沈休文約老病革帶移孔)原絡帶
在腰(述異記曰夏侯祖忻為兖州刺史喪于官沈僧榮代之祖忻見形詣僧榮沈牀上有織成寳飾絡帶)
(夏侯曰此帶殊好豈能見與沈曰甚善夏侯曰卿直許中不見關必以為施可命焚與沈對前燒視此帶已在)
(夏侯腰矣)金剛鮮卑(東觀漢記曰鄭遵破匈奴于是上賜金剛鮮卑緄帶一貝金銀帶各一)
犀比金頭(班固與竇憲將軍牋曰復賜固犀比金頭帶曰將軍所自服也)增守城
縈帶(陳琳𫝊曰公輸般為高雲梯攻宋墨子見楚王曰請令般設攻宋之具臣請縈帶守之般九攻不能)
(入遂輟兵)鎮山留帶(佛印名了元饒州人時住金山寺東坡入方丈見之師云内翰何來此間)
(無坐處公云借和尚四大用作禪牀師云山僧有一轉語内翰言下即荅當從所謂否則願留玉帶鎮山門東)
(坡解帶置几上師云四大本空五藴非有内翰欲十何處中公擬議未即荅忽呼侍者收玉帶永鎮山門公笑)
(而與之師取衲裙相報)笏頭金帶(宋仁宗皇祐二年賜致仕太子太傅杜衍少師任布襲衣)
(笏頭金帶)方團金帶(同時王貽永同平章事李昭亮易昭德節皆賜方團金帶)請帶
弗與(魯昭元年晉樂王鮒欲求貨于叔孫使請帶焉弗與召使者裂裳帛而與之曰帶其褊矣言帶褊盡)
(裂裳示不相逆)束帶不休(唐崔元綜同平章事坐政事堂束帶終日不休偃)
帶五
原表晉王衍謝表曰蒙賜臣單衣紫綃金革帶臣謹佩
服終矢弗諼增宋蘇軾謝賜對衣金帶馬表曰漢官
三服已分密麗之珍唐監八坊復下權竒之駿拜嘉甚
寵省己何功伏念臣受材迂疎賦命寒蹇幼師季路止
服緼袍長慕少游欲乘下澤目眩重金之耀神驚四牡
之良俛仰自惟周章失次此蓋伏遇皇帝陛下憂勤黎
庶寤寐儁賢故損廐車之儲以廣英雄之彀致兹孱陋
亦被寵光臣敢不求稱于衷益鞭其後薄德盛服當戒
維鵜之篇強力安邦庶幾有駜之頌
原啓梁劉孝儀謝晉安王賜銀裝絲帶啓曰雕鏤新竒
織製精潔越中玉女不得關思上方名匠莫能議巧人
情駭觀如見買臣之綬望貌移姿似逢子訓之術增
周庾信謝趙王賚犀帶等啓曰奉教垂賚犀裝帶錢十
貫魏君寳帶特賜劉楨趙王國租偏資裴楷貫藏文馬
如燒安息之銀帶插通犀似獵雲南之獸北郭騷之長
貧是所甘愜南宫敬之載寳殊非念望花開四照惟見
其榮鼇載三山深知其重昔沈羲將盡逢司命而還生
士燮行埋值仙人而更活今日慈矜斯之謂矣馬前驅
而導路或以識恩雞未曉而開關容能報主謹啓
御定淵鑑類函卷三百七十一
