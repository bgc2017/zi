欽定四庫全書
御定淵鑑𩔖函卷九十
設官部三十(諸卿總載常少卿附常太常卿少卿太丞太官屬)
諸卿總載一
原杜氏通典曰夏制九卿(記曰夏后氏官百天子有三公九卿也亦有六卿殷周皆)
殷亦九卿(伊尹曰三公調隂陽九卿通寒暑)周之九卿即少師少傅
少保冡宰司徒宗伯司馬司宼司空(三代諸卿雖名號不同然其官職相)
(沿與周不異)漢以太常光祿勲衛尉太僕廷尉大鴻臚宗正
大司農少府謂之九寺大卿後漢九卿而分屬三司(太常)
(光祿勲衛尉三卿並太尉所部太僕廷尉大鴻臚三卿並司徒所部宗正大司農少府三卿並司空所部)多
進為三公各有署曹掾史隨事為員九卿有疾使者臨
問加賜錢布(尚書令陳忠常欲褒崇大臣故奏建此禮)魏九卿與漢同(九卿名數)
(與漢同)晉以太常等九卿(即漢九卿)兼將作大匠太后三卿大
長秋皆為列卿各置丞功曹主簿五官等員太康四年
增九卿禮秩(元帝以賀循為太常而散騎常侍如故循以九卿舊不加官唯拜太常而已)宋
齊及梁初皆因舊制(宋卿尹皆銀章青綬進賢两梁冠佩水蒼玉衛尉則武冠晉服制以)
(九卿皆文冠乃進賢两梁冠非舊也)梁武帝天監七年以太常卿加置宗
正卿以大司農為司農卿三卿是為春卿加置太府卿
以少府為少府卿加置太僕卿三卿是為夏卿以衛尉
為衛尉卿廷尉為廷尉卿將作大匠為大匠卿三卿是
為秋卿以光祿勲為光祿卿大鴻臚為鴻臚卿都水使
者為大舟卿三卿是為冬卿凡十二卿皆置丞及功曹
主簿後魏又以太常光祿勲衛尉謂之三卿太僕廷尉
大鴻臚宗正大司農少府為六卿各有少卿(太和十五年初置少)
(卿官掌同太卿)北齊以太常光祿衛尉宗正太僕大理鴻臚司
農太府是為九寺(晉荀勖曰九寺可并於尚書後魏亦有三府九寺則九卿稱寺久矣然通)
(異名不連官號其官寺連稱自北齊始也)置卿少卿丞各一人各有功曹五
官主簿錄事等員隋九寺與北齊同(自昔三代以上分置六卿比司百官)
(至秦及漢雖事不師古猶制度未繁後漢有三公九卿而尚書之任又益重矣魏晉以降職制日增後周依周)
(禮制六官而年代短促人情相習已久不能革其視聽故隋氏復廢六官多依北齊之制官職重設庶務煩滯)
(加六尚書似周之六卿又更别立寺監則戶部與太府分地官司徒職事禮部與太常分春官宗伯職事刑部)
(與大理分秋官司寇職事工部與將作分冬官司空職事其餘百司之任多𩔖於斯欲求理要實在簡省)煬
帝降光祿以下八寺卿階品於太常而少卿各加置二
人(始開皇中諸司署唯典掌受納至煬帝署令為判首取二卿同判丞唯知檢局令闕丞判)唐九寺
與北齊同卿各一人少卿各二人丞以下有差龍朔二
年改九寺之名凡卿皆加正(若太常卿為奉常正卿他皆若此)後各復
舊初學記曰案釋名云卿慶也言萬物皆慶頼之也
又卿章也言貴盛章著也案古者天子諸侯皆名執政
大臣曰正卿自周以來始有三公九卿之號大率九卿
多秦漢官也漢世雖號九卿其官無卿字至梁始加卿
字其後並因之梁又象四時置十二卿陳氏因之後魏
依南齊以前置九卿又各加少卿焉北齊隋因之(歷代九卿)
(廢置不同自漢以來皆數少府北齊及隋則不數後漢省衛尉東晉及宋齊省太僕齊宋以前無太府)
增文獻通考曰宋初雖有九卿皆以為命官之品秩而
無職事元豐正名始有職掌中興併省冗職除太常寺
大理寺不罷外宗正以太常兼而衛尉太僕併兵部太
府司農併戸部光祿鴻臚併禮部紹興復置宗正太府
司農餘遂廢
諸卿總載二
原法河括海(春秋漢含孳曰三公象五嶽九卿法河海二十七大夫法山陵謝承後漢書)
(曰李淑諫更始曰夫三公上應垣宿九卿下括河海)龜鈕犀印(漢官儀曰卿秩中二千石)
(孝武皇帝元狩二年令通官印方寸大小官印五分王公侯金二千石銀印龜鈕司馬彪漢書曰二千石以)
(下至四百石佩䨇印皆以黑犀)藻衣花綬(漢官儀曰衣裳公侯華蟲卿大夫藻衣又曰卿)
(秩中二千石綬青地桃花三彩)緹扇朱轓(續漢書曰卿以下有騑者緹扇汗青翅尾又)
(曰秩中二千石皆皂盖朱轓)九列六命(六卿卿周禮王之六命)增建旜
帶綬(周禮春官司常掌九旗之物名及國之大閱贊司馬頒旗物王建大常諸侯建旗孤卿建旜)
(東漢馬防位至九卿身帶三綬寵貴至盛也)執珪佩玉(上詳總載三九東漢左雄言)
(卿位亞三事班在六官行有佩玉之節)原參三槐位九棘(帝王世紀曰九卿者)
(所以參三公也又周禮曰面三槐三公位焉注又曰朝士掌外朝之法左九棘孤卿大夫位焉鄭元曰樹棘)
(以為位者取其赤心而外刺象赤心三刺)民之主君之佐(左𫝊國卿君之貳民之主)
(也佐又曰君之卿是為股肱)辭高位治大官(左𫝊齊侯使敬仲為卿辭曰羈旅之)
(臣敢辱高位以速官謗治國語晉悼公使張老為卿辭曰臣不如魏絳之智能大官若在卿位内外必平)
四時不失六卿分掌(說苑曰九卿者不失四時通於地理舉於九卿韋昭辨)
(釋名曰六卿分掌諸官卿孤不掌傑然特立也)周倡九牧漢置十二(尚書周官)
(六卿分職各率其屬以倡九牧阜成兆民孔傳曰卿官大夫士法其所分各率其屬治其所分之職以倡導九)
(州牧伯為政大成兆民之性命皆能其官則政治理也劉熙釋名曰漢十二卿一曰太常二曰太府三曰太)
(僕曰衛尉四曰光祿勲五曰宗正六曰執金吾七曰大司農八曰少府九曰大鴻臚十曰廷尉十一曰大長秋)
(十二曰將作大匠)章善明理背邪向正(白虎通曰卿之為言彰也彰善明理)
(也當應劭漢官儀曰卿彰也言背邪向正彰有道德)馬安四至段宏再登
(漢書曰汲黯姊子司馬安少與汲黯並為太子洗馬安文深巧善宦四至九卿又曰濮陽段宏始事蓋侯信)
(信任宏官亦再至九卿)惟月之位代天之工(白帖)
諸卿總載三
原掌建邦治經綸國體(王㫤課事曰卿考課一曰掌建邦國制治二曰九卿時序以考)
(事典三曰經綸國體以考奏議四曰共屬衆職以考總攝五曰明慎用刑以留考獄也)通不通
利不利(說苑曰九卿者不失四時通溝渠補隄防種樹木美五榖於是通於地理者也而通不通利不)
(利如是者舉焉)賤不臨貴以為上卿(說苑曰齊桓公使管仲治國管仲對曰賤不能)
(臨貴桓公以為上卿而國不治桓公曰何故管仲對曰貧不能使富桓公賜之齊國市之一年而國不治桓公)
(曰何故對曰疎不能制親桓公立以為仲父齊國大安遂霸天下)知其君子以為上
卿(又曰秦繆公見百里奚牛肥問對曰臣飲食之以時使之不以暴有險先後之以身是以肥也繆公知其)
(君子以為上卿)三珪(莊子楚昭王延屠羊說以三珪之位司馬彪曰諸侯三卿皆執三珪)再
見(史記虞卿䯀屩擔䔲一說趙孝成王賜金百鎰再見以為上卿)卿才增在於德
(九卿之事常在於德)成其天(天子立三公九卿所以順成其天道)列侯參議(𩔖要)
(古之上卿次公一等至於西漢每與列侯參決朝議)一國之高(淮南子舉一國之高以為九卿)
明白名卿(東觀漢記牟容為大司農性明白號曰名卿)徇虛忘實(天中記曰)
(唐麟德二年將有事於泰山有司議依舊禮皆以太常卿為亞獻光祿卿為終獻劉祥道駮曰昔在三代六卿)
(位重故得佐祠漢魏以來權歸臺省九卿皆為常伯屬官今登封大禮不以八座行事而用九卿無乃徇虛名)
(而忘事實乎高宗從其議竟以司徒徐王元禮為亞獻祥道為終獻)長慶名卿(唐列𫝊韋洪景)
(以直道進議論持正有守當時風教所倚賴為長慶名卿)膺名稱重(續通典唐長慶元年給事)
(韋洪景封還駙馬劉士經為太僕卿制惟月膺名象河稱重)
太常卿一
原杜氏通典曰今太常者亦唐虞伯夷典三禮兼䕫典
樂之任也周宗伯為春官掌邦禮秦改曰奉常漢初曰
太常欲令國家盛太社稷常存故稱太常(顔師古曰太常者王之旌)
(也畫日月馬王者有大事則建以行禮官主奉持之故曰奉常後改為太尊大之義也)惠帝更名
奉常景帝六年更名太常後漢秩與漢同每祭祀前奏
其禮儀及行事贊天子每選試博士奏其能否大射養
老大喪皆奏其禮儀每月前晦察行陵廟助祭則平冕
七旒漢舊常以列侯忠孝敬愼者居之後漢不必侯也
舊制陵縣悉屬歲舉孝廉後漢則否(桓榮及子郁皆為太常初榮受尚書)
(章句減其煩辭後郁又刪定由是有桓君大小太常章句)建安中為奉常魏黃初元
年改為太常魏晉皆銀章青綬進賢兩梁冠絳朝服佩
水蒼玉(魏夏侯元為太常多所任改)宋齊皆有之舊用列曹尚書好
遷選曹尚書領護梁視金紫光祿大夫陳因之後魏為
上卿兼置少卿官(周禮有小宗伯中大夫二人即其任)北齊曰太常寺置
卿及少卿丞各一人掌陵廟羣祀禮樂儀制天文術數
衣冠之屬後周建六官置大宗伯卿一人(掌邦禮以佐皇帝和邦國)
是為春官隋曰太常與北齊同煬帝加置少卿二人唐
因之龍朔二年改太常為奉常(少卿及丞隋寺名光祿以下諸寺準此)咸
亨元年復舊光宅元年改太常為司禮神龍初復舊卿
一人掌禮儀祭祀總判寺事少卿二人通判(餘寺少卿職並同太)
(常少卿本一員神龍中加一員)領丞一人主簿二人博士四人太祝三
人奉禮即協律即各二人齋即五百五十二人(其餘小吏各有)
(差)郊社太公廟太樂鼓吹太醫太卜廩犧等署各有令
(其郊社及太公廟兩京皆有)初學記曰案太常漢官也宋百官春
秋云在昔唐虞伯夷作秩宗典三禮周則春官宗伯掌
禮樂並其任也漢曰太常(如淳曰當典也常典三禮故曰太常)王莽改曰
秩宗東漢又曰太常(五代史百官志云)至梁加卿字曰太常卿
其後因之增文獻通考曰宋初太常寺皆以禁林之
長主判(續會要曰皆以兩制充)而禮院自有判院同判院祥符中
祥瑞繁縟别建禮儀院輔臣主判而知制誥為知院天
禧末罷知院天聖中省禮儀院而寺與禮院事舊不相
兼康定元年置判寺同判寺並兼禮儀事元豐正名始
專其職焉卿掌禮樂郊廟社稷壇壝陵寢之事(禮之名有五吉)
(賓軍嘉凶皆掌其制度儀式祭祀有大祠有中祠有小祠其犠牲幣玉酒薦獻器服名辨其等掌樂偉樂舞樂)
(章凡親祠及四孟月朝獻景靈宫郊祀太廟掌贊相禮儀升降之節及朝會燕饗上壽封冊之儀若禮樂有損)
(益及祀典神祗爵號與封襲繼嗣之事當考定者擬上於禮部凡太醫政令以時頒行)元祐詔太
常寺置長貳餘寺監長貳並互置中興併省寺監獨存
太常又命太常兼宗正紹興復隆興元年詔光祿寺併
歸太常寺兼領掌社稷及武成王廟諸壇齋官習樂之
事丞一員罷卿舊不除人(紹興二十五年除張扶執政以為言遂改宗正復言之乃)
(除祭酒開禧間忽除陳讜俄亦改祕書監)少卿元祐初除吕純禮御史論門
蔭得官不可任奉常於是外補建炎初併省冗職詔太
常少卿一員兼宗正少卿(宋初太常少卿博士寺丞俱為寄禄官少卿後來為朝議)
(大夫博士承議即丞奉議即)續文獻通考曰遼南面太常寺官曰
太常寺卿曰太常少卿曰太常寺丞曰太常寺主簿其
下有博士贊引太祝奉禮即協律即其所屬大樂署有
署令署丞鼓吹署亦有署令署丞法物庫掌圖籍有法
物庫使法物庫副使金太常寺皇統三年正月始置太
廟廩犧郊社諸陵大樂等署隸焉卿一員少卿一員丞
一員掌禮樂郊廟社稷祠祀之事博士二員掌檢討典
禮閱官一員檢討二員太祝掌奉祀神主奉禮即掌設
版位執儀行事協律即掌以麾節樂調和律吕監視音
調元置太常禮儀院掌大禮樂祭饗宗廟社稷封贈諡
號等事仁宗復太常禮儀院為太常大歷二年定置院
使二員同知二員僉院二員同僉官二員院判二員經
歷一員都事一員照磨兼管勾承發架閣一員屬官博
士二員奉禮即二員奉禮兼檢討一員協律即二員太
祝十員禮直管勾一員明初置太常司設卿少卿司丞
其屬有博士典簿協律即贊禮即司樂太祝等官職專
祭祀之事洪武三十年改司為寺永樂十九年定鼎北
京在留都省加南京二字正卿少卿多用科目出身者
推陞北寺間用樂舞生累資陞至卿寺甚或加禮部侍
郎尙書掌寺事至隆慶改元乃重推甲科出身者補任
本寺卿一人少卿二人提督四夷館少卿一人其屬典
簿二人博士二人神樂觀提點一人知觀二人協律郎
二人贊禮郎九人司樂二十二人天地朝日夕月各壇
祠祭署祈榖殿祠祭署諸陵十二祠祭署各奉祀一人
祀丞一人吏目一人吏十一人卿掌祭祀禮樂之事總
其官屬籍其政令以聽禮部少卿寺丞為之貳凡天神
地祗人鬼歲祭有常先歲孟冬進明年祭日帝御奉天
殿受之頒諸司凡帝祭贊相禮儀大臣攝事亦如之若
祭先期請省牲大祀帝先省大臣繼省之進版銅人上
殿奏齋戒示諸司凡薦新品物移光祿寺凡國有冊封
冠婚營繕出師歲時旱澇大災難請告郊廟社稷凡新
王之國若朝還謁辭於寢廟凡祭滌器㸑理香燭玉帛
整拂神幄必恭潔凡玉三等(曰蒼玉曰黃琮曰玉制)帛五等(曰郊祀曰)
(奉先曰展親曰禮神曰報功)牲四等(曰犢曰牛曰太牢曰少牢)樂四等(曰九奏曰八奏曰七)
(奏曰六奏)凡舞二(曰文舞曰武舞)凡樂器不徙凡陵園之祭無樂凡
祭掌燎看燎讀祝奏禮對引司香進俎舉麾陳設收支
導引設位典儀通贊奉帛執爵司尊司罍洗卿貳屬各
供其事凡宴會率其屬奏樂提督四夷舘隸翰林院典
簿典勾校金榖察視禮數省署文移博士講習禮文請
帝填名祝版大禮導贊其儀神樂觀提點知樂領樂生
舞生而時教肄之進退其考贊禮即設君臣之位以奉
祭祀之禮拜跪之節皆贊導焉而承𫝊之協律郎司樂
考協雅樂凡舞人韻聲人籍覈其名數而審肄之凡淫
聲過聲凶聲慢聲舞失節者皆禁糾之凡帝至祀所夜
警晨嚴凡祭先期演樂太和殿凡大祀樂生七十二人
舞生一百三十二人凡壇署典守壇場殿宇厨庫林木
時灑埽之以共其祀事陵署亦如之犧牲所凡三視牲
牢咸有數養而滌之籍田收榖納於神倉供五齋三酒
之用穰藁飼牲(穆宗隆慶中革太常寺協律即等官四十八員存者二十九員從禮部疏寺卿)
(陳慶上䟽固爭以郊壇典禮煩重今㮣擬裁革未免闕人廢事請下禮部熟計部議復持前說上報可於是吏)
(部奏革協律即等官慶内益不平乃上疏謂本寺非部所屬何得擅主裁革禮部亦言國家設六部分理天下)
(諸務為政事根柢今以本部理太常之事為侵擾則戸部之於錢糧兵部之於士馬皆為侵擾矣惟聖明獨斷)
(以一政體疏並下吏部吏部覆太常所掌乃祠部一事固不可槩為部屬亦難謂全無統屬其公移往來宜各)
(仍舊帝從之)
太常卿二
原漢書曰太常秦官掌宗廟禮儀漢書觧詁曰太常
掌社稷郊畤事重職尊故在九卿之首衛宏古文官
書曰太常主導贊助祭皆平冕七旒元上纁下畫華蟲
七章漢陵屬三輔太常月一行史記曰叔孫通為奉
常賜金五百斤通因進言曰諸弟子儒生隨臣久矣與
共為儀願陛下官之高帝悉以為即通出皆以五百金
賜諸生諸生曰叔孫生聖人也知當世務增冊府元
龜曰漢趙典桓帝時為太常以諫諍違旨免官就國會
帝喪時禁藩國諸侯不得奔弔典慨然曰身從衣褐之
中致位上列且烏鳥反哺報德況於上邪遂觧印綬符
策付縣馳到京師州郡及大鴻臚并執處其罪而公卿
百僚嘉典之義表請以租自贖詔許之原華嶠後漢
書曰劉愷為太常論議常引正大義諸儒為之語曰難
經伉伉劉太常東觀漢記曰桓榮為太常上幸太常
府榮東面坐設几會賓子郁以明經復為太常增後
漢書曰桓榮拜太常榮初遭倉卒與族人桓元卿同饑
厄而榮講誦不息元卿嗤榮曰但自苦氣力何時復施
用乎榮笑不應及為太常元卿歎曰我農家子豈意學
之為利乃若是哉又曰靈帝欲以羊續為太尉時拜
三公者皆輸東園禮錢千萬令中使督之名為左騶其
所之往輙迎致禮敬厚加賜賂續乃坐使人於單席舉
縕袍以示之曰臣之所資惟斯而已左騶白之帝不悅
以此故不登位而徵為太常又曰楊賜以病罷居無
何拜太常詔賜御府衣一襲所服冠幘綬玉壺革帶金
錯鈎佩原應劭漢官儀曰北海周澤字雉都為太常
恒齋有疾其妻憐其年老被病闚内問之澤大怒以為
干齋掾史叩頭爭之不聽遂收送詔獄并自劾謝論者
譏其激發不實又諺曰居世不諧為太常妻一歲三百
六十日三百五十九日齋一日不齋醉如泥既作事復
低迷增冊府元龜曰後漢楊震為太常先是博士選
舉多不以實震舉薦明經名士陳留楊倫等顯傳學業
諸儒稱之又曰徐璆獻帝末為太常璆少履清高立
朝正色稱揚後進惟恐不及又曰蜀杜瓊字伯瑜為
太常為人静默少言闔門自守不與世事蔣琬費褘等
皆器重之魏書曰常林從光祿勲為太常晉宣王以
林鄉邑耆老每為之拜或謂林曰司馬公貴重君宜止
之林曰司馬公自欲敦長幼之序以為後生之法貴非
吾所制也言者慙而蹜踖又曰邢顒字子昂時人稱
德行堂堂邢子昂文帝以為太常卿冊府元龜曰魏
陳泰字元伯高貴鄉公時為太常及司馬文王會朝臣
謀廢立泰不至使其舅荀覬召之垂涕而入文王謂曰
元伯何以處我對曰誅賈充以謝天下文王曰不可為
更思其次泰曰但見其進不見其次文王乃不復問
魏志王朗𫝊曰西京太常行陵赤車千乘益部耆舊
𫝊曰趙典字仲任為太常雖身處上卿而布被瓦器
臧榮緒晉書曰咸熙五年詔曰華表(字偉容)清賢履道内
貞外順歷位忠恪言行不玷其以表為太常卿傅暢
晉贊曰劉寔為太常與諸博士窮道義以理趣冊府
元龜曰晉蔡謨成帝時為太常彭城王綰上言樂賢堂
有先帝生畫佛象經歷寇難而此堂猶存宜勅作頌帝
下其議謨曰佛者夷狄之俗非經典之制先帝量同天
地多才多藝聊因暇時而畫此象至於雅好佛道所未
承聞又曰王彪之為太常領崇德衛尉時或謂簡文
曰武陵第中大修器仗將謀非常也簡文以問彪之彪
之曰武陵王志意盡於馳騁田獵耳願深静之以懷異
同者弗復以此為言簡文甚悅東齊記事曰燕龍圖
肅判太常建言今之樂太高始下詔求知音者北齊
書曰趙彦深拜太常卿不脫朝服先入見母跪陳幼小
孤露蒙訓至此母子相泣久之北史曰李元忠嘗為
太常卿後自中書令復求為太常以其有音樂而多美
酒故神武欲用為僕射文襄言其放達常醉不可委以
臺閣其子聞之請節酒元忠曰我謂作僕射不勝飲酒
樂爾愛僕射時宜勿飲酒後周書曰長孫紹遠為太
常廣召工人制樂器土木絲竹各得其宜惟黃鐘不調
紹遠每以為意常因退朝經韓使君佛寺前過浮圖三
層之上有鳴鐸焉忽聞其音雅合宫調取而配奏方始
克諧冊府元龜曰隋牛宏為太常卿時議置明堂詔
宏條上故事文帝甚敬重之時楊素恃才矜功輕侮朝
士惟見宏未常不改容自肅又曰唐王雅為太常卿
宋申錫獄自内起宰相重臣無敢言者雅與京兆尹崔
琯上疏請付外考驗其事由是獄情少緩申錫止於貶
官内外翕然推重之又曰杜黃裳為太常卿時順宗
即位王叔文竊權黃裳終不造其門後語其子壻韋執
誼令率百官請皇太子出以安人情執誼遽曰丈人纔
得一官寧可復開口議禁中事也黃裳勃然曰黃裳受
恩三朝豈可以一官見賣拂衣而去唐書曰竇誕為
太常奏用音聲博士皆為大樂鼔吹官僚於後彈胡琵
琶胡人白胡達竹伯夷積勞計考並至大官自是以聲
伎入流品者盖以百數宋史禮樂志曰宋太祖乾德
二年以雅樂聲高近於哀思不合中和詔判太常寺和
峴改定峴以王朴律準較洛陽司天臺影表石尺制律
吕音始和暢宋實錄曰賈黃中判太常禮院每詳定
典禮損益得中職略曰宋天聖同禮院王暉言開國
以來禮儀沿革文字重複編成六十卷名禮閣新義
又曰治平修禮書百卷名曰太常因革禮初歐陽修同
判太常寺奏禮院文字散失請差官編修嘉祐張洞奏
用姚闢蘇洵編纂至是成書東都事略曰英宗即位
中書奏請尊濮安懿王禮詔令禮官檢詳典禮以聞范
鎮時判太常寺上言漢宣帝於昭帝為孫光武於平帝
為祖則其父容可稱皇考而議者猶非之今陛下既考
仁宗又考濮王則其失非特漢宣光武之比矣又曰
楊傑元豐中官太常者連數任一時禮文之事傑與討
論又曰熙寧初劉攽知太常禮院會建言講官願得
坐講下太常議攽曰侍臣侍見天子應對顧問日討論
不可安坐自若避席立語乃古今常禮時議者不一卒
如攽言言行錄曰劉敞判太常兼禮儀事上初即位
有疾皇太后臨朝疾愈乃歸政適有小人言二宫不歡
諫者或訐而過直敞謂當以義理感諷兩宫時進讀史
記至堯授舜以天下敞因諫說舜至側微堯禪以位非
有他道惟其孝友之德光於上下上知其以諷諫也慈
夀聞之亦大喜元史徐世隆𫝊曰世隆中統初為燕
京等路宣撫使宣撫使罷世隆還東平請增宫縣大樂
文武二舞令舊工教習以備大祀制可除世隆太常卿
以掌之
太常卿三
原拜子奏妻(後漢桓榮從少傅遷太常明帝即位尊以師禮拜子為郎周澤)增
閒職清選(齊書曰張環以雍州刺史拜太常自謂閒職白居易制立國之本禮樂為先今之)
(太常兼掌其事歷代迄今謂之清選)容臺禮寺(𩔖要太常曰容臺寺天中記唐曰司禮)
(又曰禮院)原掌神祗典天地(周禮春官宗伯之職掌建邦之天神人鬼地祗之禮)
(以佐王建保邦國鄭注建立也立天神地祗人鬼之禮者謂祀之祭之享之禮吉禮是也保安也所以立安邦)
(國者也掌晉中興書曰元帝建武元年詔曰太常職典天地兼宗廟其為任可謂重矣是以古今選建未嘗)
(不妙簡時望兼收儒雅遠通天人洽暢神祗)立郊廟掌禮儀(尚書孔傳曰秩宗郊)
(廟之官秩序也禮百官志曰太常掌儀)定儀法言禮樂(史記叔孫通𫝊曰惠帝即)
(位乃謂通曰先帝園陵寢廟羣臣莫習徙通為奉常定宗廟儀法及稍定漢諸儀法皆通所論著也續漢書)
(張奮拜太常上疏言漢當改作禮樂圖書著明王者治定制禮功成作樂謹條禮樂異議三事願下有司以時)
(者定)增作𩔖禮起朝儀(合璧事𩔖曰魏鄭公常以小戴禮綜彙不倫更作𩔖禮一)
(十篇帝美其書叔孫通)有四院下六曹(六帖曰唐制藏大享之祭服兼四院一曰)
(太府院藏瑞應及代國所藏之寳禘祫則陳於闕庭二曰御衣院藏天子祭服三曰樂縣院藏六樂之器四曰)
(神廟院藏御廩及諸器参山堂肆考曰唐崔日知遷太常卿以歷年久每朝士集嘗與尚書同判時人號為)
(尚書裏行一說宋朝太常在六曹尚書之下與尚書丞郎同幕次故謂之尚書裏行)相百里
戴七旒(上見後表赤𩔖要戴元冕之七旒驅車之千乘)中華殿望省樓
(國朝纂異曰唐令狐德棻為卿高宗召宰相坐中華殿問王伯孰先德葉對以清心簡事為本又曰崔日知)
(恨不居八座為太常卿起樓與尚書省相對人謂之崔公望省樓)𫝊父業陳母訓
(山堂肆考漢桓榮子郁𫝊父業亦為太常下詳卿二)原舜咨秩宗秦曰奉
常(應劭漢官儀曰古官也舜典帝曰咨伯夷汝作秩宗百官公卿表曰太常古官云伯夷也漢百官公卿)
(表曰太常卿一人秦奉常也)增造廬特賜賣宅自給(晉中興書曰賀循字)
(彦先拜太常中宗踐阼下令曰循冰清玉潔行為俗表位處上卿而居身服物盖周形而已屋纔庇風雨孤常)
(造其廬特為慨然其賜六尺牀薦席褥并錢二十萬以表至德魏志曰和洽字陽正為太常清貧賣田宅以)
(自給明帝聞之加賜榖帛)孫通賜金桓榮設几(史記曰高祖滅秦已登尊號羣)
(臣飲争功醉或妄呼拔劒擊柱高祖患之於是叔孫通進說遂設緜蕝野外習之月餘通曰可試觀上使行禮)
(畢復置法酒無敢誼譁失禮者高祖曰吾乃今日知為皇帝之貴也拜通太常賜金五百斤華嶠後漢書曰)
(桓榮字春卿以少傅遷太常明帝即位尊以師禮甚見親重拜之乘輿每常幸太常府令榮東面坐設几杖會)
(百官)還第攝事干齋怒妻(晉起居注曰安帝二年太常臨川王寳啟府舍窄狹)
(不足移家母鍾年高違離靡寧乞還第攝事詔聽之下詳卿二)宗官典禮常臣
司宗(周禮春官注曰唐虞歷三代以宗官典國之禮漢之太常是也下見揚雄箴)六樂九
儀三牲七祀(上詳卿五五張鷟曰聖朝道方萬古業降百祥輯瑞而禮羣卿薦三牲而尊)
(七祀八通鬼道俱申滌濯之誠七里神壇並被嚴宗之貺故使白鶴揚彩向清廟而歸飛赤鴈呈姿對祠宫而)
(振羽)選童按樂為母導輿(山堂肆考曰唐王涯字廣津文宗時拜太常帝以樂)
(府之音鄭衛太甚欲聞古樂命涯詢於舊工取開元雅樂選樂童按之命曰棃園樂上悅又曰唐崔邠字處)
(仁為太常卿故事太常始視事大閱四部樂都人縱觀邠乃自第去帽親導母輿都人榮之)終無
折衷多所釐正(晉後略曰成奉位至太常好生異議終無折衷言行錄曰曾肇同知太)
(常禮院肇在職多所釐正上親祀皇地祗於北郊盖自肇發之)濮安典禮溫成廟
制(上詳卿二廟言行錄曰宋韓維知太常禮院先是温成皇后立用樂維上疏乞詔有司議廟制以明陛)
(下不私後宫之意)議講官禮獻旋宫圖(上詳卿二音事略宋太常寺律官)
(田琮以上所御九絃琴五絃阮并協律以旋宫相生之法畫為圖獻上上善之)原官屬稱有
恩朝野歎淵學(漢書杜有陵為太常治諸陵縣官屬稱其有恩晉中興會稽錄曰賀循)
(字彦先拜太常與刁協同議先朝舊事以此校循所奏無不符同朝野咸歎循之淵學)洽神人
和上下統百官諧萬民(尚書周官宗伯掌邦禮洽神人和上下孔𫝊曰主國禮治)
(天神地祗人鬼之事國之五禮如上尊下卑等别者也周禮曰三曰禮典以和邦國以統百官以諧萬民鄭)
(注云禮典宗伯之職也)當文明之代居禮樂之司(白帖)
太常卿四
原杜業數言得失(漢書杜業有才能以列侯選為太常數言得失不事權貴後坐法免)
周澤數有直言(東觀漢記曰周澤少修高節耿介特立拜太常果敢直言數有據争朝廷嘉其)
(清庶)桓榮東面几杖天子親自執經(華嶠後漢書曰桓榮遷太常明帝令)
(榮東面坐設几杖天子親自執經既罷悉以大官供具賜太常家其恩禮若此)設職官科限
(續漢書張奐拜太常卿設職官科限素有清節當可否之間強禦不可奪也)常引正大義
(詳卿二)韓暨多所匡政(魏志韓暨字公至遷太常時新都洛陽制度未備暨多所匡政)
坐宗廟事免(魏志王肅遷太常時大將軍曹爽專權任用何晏鄧颺等肅與太尉蒋濟司農)
(桓範論及時政肅正色曰此輩即弘恭石顯之屬復稱說邪爽聞之戒何晏等曰當共慎之公卿已比諸君前)
(世惡人矣坐宗廟事免)增以侍中出(肆考曰魏城陽王徽與黃門侍即徐紇毁侍中元順)
(出為太常卿順奉辭時紇侍側順指之曰此魏之宰嚭魏國不亡此終不死紇脅肩而出順叱之曰爾刀筆小)
(才止堪供几案之用豈應污辱門下斁我彛倫因振衣而起太后默然)原王祥南面几
杖帝北面乞言(晉書曰王祥拜太常天子幸太學命祥為三老祥南面几杖以師道自居天子)
(北面乞言祥乃陳明王聖帝君臣政化之要以訓帝百辟聞之莫不砥礪)以太廟事免(晉書)
(張華為太常以太廟棟折免官徐廣晉諸公贊曰張華為廟地發屋)柔而能整(晉書曰鄭默字)
(思元遷太常山濤欲舉一親為博士謂默曰卿以尹翁歸令吾不敢復言默為人敦重柔而能整皆此𩔖也)
儒素有學(山公啓事云彭權儒素有學宜太常選)病不能從(晉書曰鄧攸為)
(太常時帝南郊攸病不能從車駕過攸問疾攸力病出拜有司奏攸不堪行郊而拜左道坐免攸每有進退無)
(喜愠之色久之遷尚書左僕射)虞松考正舊儀(晉起居注元康六年以後不常親郊社制)
(度廢弛太常虞松考正舊儀無不悉備)賀循議兄弟不為後(晉中興書曰賀循拜)
(太常時宗廟始建舊儀多闕或以為惠懷二帝應各為世則潁川世數過七宜在迭毁事下太常循議以為禮)
(兄弟不相為後不得以承代為世)蔡謨奏宜臨軒作樂(又曰濟陽蔡謨拜太常咸)
(寧四年臨軒門下奏非祭祀燕享則無設樂謨奏宜有金石顯宗納焉臨軒作樂自此始也)增諫
徵散樂(山堂肆考曰初齊高緯之世有魚龍山車等戲謂之散樂隋煬帝徵之太常卿高隸諫不聽退)
(謂丞李懿曰周天元以好樂而亡殷鑒不遠)捉筆賦詩(唐職林楊師道字景猷太宗時為太)
(常卿賜宴帝曰聞公每酣捉筆賦詩如宿搆試為朕為之師道再拜少選輒成一坐嗟伏)請籩豆
皆加(合璧事𩔖曰唐韋縚開元時遷太常卿唐興禮文雖具至顯慶中許敬宗建言籩豆已多縚建言請)
(宗廟籩豆皆加十二)以祭酒遷(山堂肆考曰唐元載秉政忌楊綰奏為祭酒天下清議悉歸於)
(綰乃遷綰為太常充禮儀使郊廟禮廢綰振起之)禮樂之司(劉賓客集為杜佑謝男師損等)
(授官表曰太常實禮樂之司非儒者勿復)聲樂之司(韓愈為權德輿墓碑本寺禮儀聲樂之司)
(官屬亦妙選才也)仰三珪(權德輿酬太常詩正名推五字貴仕仰三珪)彭年該
洽(筆談宋陳彭年博學於書史禮文尤所詳練常攝太常卿導乘輿誤行黃道上有司止之彭年正色回顧)
(曰自有典故禮曹素畏其該洽不復詰問)論輕假中官(山堂肆考曰司馬光知禮院時中官)
(凌允言死詔特給鹵簿光論名器不可假人允言近習之臣非有元勲大勞而贈三公給鹵簿其為繁纓不亦)
(大乎)總政兼夷䕫事(樂城趙君錫制太常總禮樂之政兼伯夷后䕫之事)奉龍
旂(張文潜詩平生秉周禮投老奉龍旂)請專配上帝(東都事略曰宋趙君錫同知太常禮)
(院時近臣有請英宗於明堂配昊天上帝及五帝君錫與禮官建言專配上帝以稱嚴父之意)請别
建置(明宣宗實錄曰宣德七年太常寺奏永樂中本寺寄處故元萬壽宫承慶堂祭器神帛品物皆貯於)
(内請别建置帝諭工部尚書吳中曰太常專奉神明亟尋潔淨之居徙之)改書堂扁(春明夢餘)
(錄曰明太常寺在皇城西後府之南東向中為崇正堂後堂左右為官舍堂後為香帛庫庫北為浴堂南為柴)
(庫右為祭器庫又明一統志曰太常寺在後府南典簿廳附焉外有神樂觀犧牲所各祠祭署亦隸之)
太常卿五
原詩宋顔延之贈王太常僧逹詩曰玉水記方流璇源
載圓折蓄寳每希聲雖秘猶彰徹聆龍&KR1353;九淵聞鳳窺
丹穴歷聽豈多士巋(一作唯)然覯時(一作世)哲舒文廣國華
敷言遠朝烈德煇灼邦懋芳風被鄉耊側同幽人居郊
扉常晝閉林閭時晏開亟廻長者轍庭昏見野隂山明
望松雪静惟浹羣化徂生入窮節豫往誠歡歇悲來非
樂闋屬美謝繁翰遥懷具短劄增唐杜審言送鄭卿
入京詩曰帝坐蓬萊殿思追社稷臣長安遥向日宗伯
正乘春杜甫贈太常卿張均詩曰氣得神仙迥恩承
雨露低相門清議衆儒術大名齊軒冕羅天闕琳琅識
介珪伶官詩必誦䕫樂典猶稽健筆凌鸚鵡銛鋒瑩鸊
鵜友于皆挺拔公望各端倪通籍踰青瑣亨衢照紫泥
靈虬傳夕箭歸馬散霜蹄能事聞重譯嘉謨及遠黎弼
諧方一展班序更何躋明高啟夜宿太常齋宫詩曰
鳥散廟堧空清香肅閟宫太常齋禁密列祖享儀崇井
叩銅瓶月墀鳴玉佩風聽鐘候車駕庭燎已燑燑
增制唐蘇頲行姜皎太常卿制曰命卿之貴以象冬春
化人之本孰踰禮樂殿中監姜皎學皆為已聞義思齊
忠以事君立言成則自立屯險爰憑翊戴鳴謙滿於視
聽好讓存於終始故可銘之鼎彝光我簮紱在昔唐典
惟清乃命洎於周官以和為重宜守太常卿勲封如故
常衮行楊綰太常卿制曰舜以伯夷作秩宗漢以列
侯掌郊廟至於圜丘大射之制禮官博士之論莫不綜
詳得失而折衷焉故事職尊冠九卿之首朝議大夫楊
綰常在於道亦周於仁文以君子之言生知聖人之意
廼者崇進名儒俾其宣明師訓講求三代稽合五經濟
濟諸生誨之不倦飽於道德之富成其禮譲之風況恭
儉忠信守而彌固一時模表清議所高固可以處楊震
桓榮之位領曲臺太子之重勉思厥服以稱任賢元
稹行趙宗儒太常卿制曰昔叔孫通徒以緜蕞草具之
功遂獲封侯之賞況朕始見天地朝祖宗哀勵祗嚴不
克是懼惟爾肇自清廟逮予還宫贊導法儀踰於四百
俛伏趨數訖無尤違夫何叔孫用是為比顧此沖昧實
頼老成不有甄升孰明勤藎奉常正秩左揆兼榮六樂
九儀興替在此無忘勖率以厚人倫
原贊晉潘岳故太常任府君畫贊曰堂堂我君鑒象開
慶逸德宣猷含真履素味道無悶守終純固弓輿爰集
撫翼清舉翰飛公庭龍升天路初掌萬國流化千里遂
管祕籍辨章舊史入登常伯出作卿士外内惟允庶績
咸理中節日新令問不已濟濟儒林翼翼國子孫綽
太常碑贊曰海岱協靈育此多士峩峩君侯東國之紀
金德發耀英風劭起文齊游夏行儔魯史有邈其升令
問不已人亦有言德崇譽高束帛旣賁旌節仍招儀刑
朝堂流風丹霄將振華衮永煥皇朝
原箴漢揚雄(初學記作崔駰)太常箴曰翼翼太常實為宗伯穆
穆靈祗寢廟奕奕稱秩元祀班於羣神我祀既祗我粢
孔蠲匪愆匪忒公尸攸宜弗祈弗求惟德之報不矯不
誣庶無罪悔無曰我材輕身恃筮東鄰之犧牛不如西
鄰之麥魚秦殞望夷隠斃鍾巫常臣司宗敢告執書
增明宣宗太常寺箴曰為國之要事神理民太常典祀
式交百神昔予祖考致嚴祀享厥有純誠敬恭恊相朕
承丕緒思用允廸爾祗爾肅以輔以翼儀度必飭粢盛
必潔無黷無慢凛乎對越事神之本惟心之虔豈直臨
事平居有嚴神之鑒矣來歆來止神之歆矣民之福矣
無曰冥寞洋洋有臨汝惟懋哉其慎其欽
原墓志梁元帝太常卿陸倕墓志銘曰如金有鑛如竹
有筠體二方擬知十可鄰兩升鳳詔三侍龍樓南皮朝
宴西園夜遊詞鋒飇竪逸氣雲浮日往月來暑流寒襲
東耀方遠北芒已及墜露曉團悲風暮急沈約太常
卿任昉墓志銘曰天才俊逸文雅宏備心為學府辭同
錦肆含華振藻鬱焉高致川谿望歸巖阿待闕幽光忽
斷窮燈黯滅爾有令問蘭薰無絶
原表梁陸倕為王光祿轉太常讓表曰昔者楚德方盛
孫叔濯衣漢道克隆(一作昌)王陽結綬故拜命無辭受爵
不讓況宗卿清重歷𨕖所難漢晉以降莫非素範辭爵
則桓郁張奮讓封則丁鴻劉愷潘尼之文雅深純華表
之從容退默自此迄兹風流繼軌以臣況之曾無等級
陳沈炯為周宏正讓太常表臣聞玉舄(一作為)雕楹不
取材於蟠木丹朱繡黼豈襲冕於蘿薜何則適用各有
所宜朝野不可一旨叔孫之分定禮儀(一作野外定禮)倍資典
實刁協之躬為唱引豈易其儀賓主闕對(一作九賓闕相)封禪
失儀責以司存云誰之咎況南史執簡轉見違才君舉
必書尤難妄冒增唐高郢謝再除太常卿充禮儀使
表曰秩宗之任典司三禮奉常之𨕖班列九卿前古以
來用人為重非有望實不宜謬居臣昔叨此官已為負
乘之懼今復再歴信增濡翼之憂況專職禮儀别蒙委
遇眀時大禮方奉郊禋未學謏聞何徵損益飲冰斯切
俟駕靡遑
原傳梁王僧孺太常敬子任府君𫝊曰恥一物之不知
惜寸隂之徒靡下帷閉戸投斧懸梁雖元晏書淫文勝
經溢康成之忽忘所往公叔之顛墜硎岸無以異也若
夫大才卓爾動稱絶妙辭賦極其清深筆記尤盡典實
若聞金石似注河海少孺速而未工長卿工而未速孟
堅辭不逮理平子意不及文孔璋傷於健仲宣病於弱
其有集論尚書窮文質之敏駐馬停信極舋舋之功莫
尚於斯焉君職等曹張聲高左陸時乃高闢雪宫廣開
雲殿秋窗春戸冬燠夏清九醖斯浮百羞並薦雲銷月
朗聿兹遊客朋來旅見辭人才子辯圃學林莫不含毫
咀思爭高競敏乃整袂端襟翰飛紙落豪人貴仕先達
後進莫不心服貎慚神氣將索顧余不敏厠夫君子之
末可稱冥契是為神交二三君子唯以從游日暮亭號
昭仁庶子雲咫尺康成斯在借此嘉言將無絶乎千載
增序宋楊傑太常祠祭總要序曰凡太常典禮少府共
服器光祿共酒齊黍稷果實醯醢將作共明水明火太
府共香幣太僕共牛羊司農共豕俎有司應命人或為
之騷然熙寧四年冬詔以諸寺監祠事隸於太常所以
肅奉神之禮也太常初置主簿傑首被命至局之日寺
監羣吏各執故習惘然不知祭酒之聫事傑乃集諸司
所職為旁通一卷以示之於是上知其綱下知其目大
事從其長小事則專達郊廟羣祀煥然易明有司百執
各揚其職職事相聫罔不修舉命曰熙寧太常祠祭總
要云
增劄子宋張孝祥太常劄子曰陛下祗見郊廟靡愛圭
幣懷柔百神獨聲詩之薦未稱明德伏覩太常所奏樂
章第其篇叙則有詳略之不同稽之文義則或違牾之
弗協三歲之祝祠四時之常祀率用此也而習熟所傳
有司弗議臣甚懼焉恭惟真宗仁宗實始親制薦饗樂
章所以申景鑠宣至和假三靈之驩者炳然與日星較
著而當時輔臣奉詔而作者亦皆依末光垂典册雅頌
所編不足道也臣愚欲望聖慈深詔邇臣取凡太常樂
章更定篇次標列部分具以奏御陛下萬幾之暇用列
聖故事擇宗廟郊禖親祠所用駿發睿思肆筆而成其
餘命大臣與兩制儒館之士一新撰述裒為成書下之
太常庶幾追繼韶濩施之無窮
太常少卿一
增六典曰凡有事於宗廟少卿率太祝齋郎入薦香燭
整拂神幄出入神主將享則與良醖令實樽罍後魏
書曰景明初班職令太常少卿第四品上第一清𨕖明
禮兼天文隂陽者為之又曰元順為太常少卿以父
憂去職哭泣歐血身自負土時年二十五便有白髮免
喪抽去不復更生世人以為孝所致北史曰魏斛斯
徵字士亮為少卿博覽羣書尤精三禮兼觧音律自魏
雅樂久廢徵博采遺逸其樂始備樂有錞于者近代絶
無此器或自蜀得之皆莫識徵見之曰此錞于樂也遂
依干寳周禮注為芒筒振之其聲極清衆乃歎服三
國典略曰齊太常少卿袁聿脩與廵省河南兖州刺史
邢邵為故舊邵嘗於省中呼聿脩為清即至是送紬為
信聿脩不受與邵書曰瓜田李下古人所謹邵報書曰
昔為清郎今為清卿矣山堂肆考曰唐太宗使少卿
祖孝孫以樂律授宫中音樂伎不進數被讓王珪與溫
彦博同諫曰孝孫脩謹士陛下使教女樂又責誚之臣
竊以為不可職林曰唐于休烈為少卿恭儉温仁親
賢下士又曰元澹字行沖景雲中授少卿行沖以系
出拓䟦恨史無編乃撰魏典二十篇學者向之有人得
銅器似琵琶人莫能辨行沖曰此阮咸所作也雅樂家
遂謂之阮咸冊府元龜曰唐李勉為太常少卿肅宗
時將大用勉會李輔國恃寵欲勉降禮於已勉不之屈
竟為所抑分紀曰唐韋萬石上元中遷少卿當時郊
廟樂調及讌會雜樂皆萬石增損之時謂稱職職林
曰鄭肅元和中轉太常少卿肅能為古文而尤長於經
學博士以下必就肅決之據經條答唐書曰馮定字
介夫為少卿文宗每聽樂詔奉常習開元霓裳羽衣舞
以雲韶樂和之舞曲成定總樂工閱於庭定立於其間
文宗以其端嚴若植問知其姓氏因吟其送客西江詩
賜以禁中瑞錦詔悉所著以上遂遷諫議大夫事文
𩔖聚曰宋張載字子厚嘉祐三年登第熙寧二年賜對
除崇文舘校書同知太常禮院事分紀曰宋英宗賜
少卿孔叔謩金紫叔謩以勞當遷上不欲以卿監當筦
庫之務故有賜後以為例又曰鮮于侁字子駿元祐
初為少卿會罷太祝侁言神考釐定官制太常設奉禮
太祝誠不可廢乞復置仍請自朝廷𨕖有學行者授之
職詔從之元史列𫝊曰王約使高麗還報稱旨除太
常少卿尋詔約同宗正御史讞獄京師約辭職在清廟
帝不允吾學編曰盧原質寧海人洪武二十八年陞
太常少卿事建文帝屢有建白靖難後召見不屈死之
又曰廖昇洪武二十九年擢太常少卿建文元年勅
修高皇實錄昇及翰林侍講學士高㢲志為副總裁昇
博雅有史才朗達負氣聞忠誠伯茹常等自龍潭還慟
哭與家人訣自縊死明詩小𫝊曰李開先嘉靖中擢
太常少卿會九廟災上疏自陳竟罷歸歸而治田産蓄
聲伎徵歌度曲為新聲小令搊彈放歌自謂馬東籬張
小山無以過也
太常少卿二
增清卿高𨕖(上詳少卿一卿曲阜集行范育太常少卿制太常貳尤為高𨕖臺省侍從多)
(出此途)諷中令遷諫議(唐職林曰薛稷遷太常少卿會鍾紹京為中書令稷諷使)
(讓因入言於帝曰紹本胥史素無才望今特以勲進師長百僚恐非朝廷具瞻之美帝然之遂許讓中書令)
(下詳少卿一)閑廏稍備經學尤長(山堂肆考曰唐姜時轉太常少卿時國馬)
(缺乏請以詔書市馬六胡州卒得馬三千閑廏稍備下詳少卿一)專任禮樂特賜
金紫(曲阜集温益除太常少卿制奉常巨卿不常置為之少者益專寺任禮樂之事皆取決焉下詳少)
(卿一)請輟遊幸議定配享(山堂肆考曰宋呂公著嘉祐中同判太常寺數言濮)
(王在殯及請讌北使毋用樂上元輟遊幸廢温成皇后廟多見聽用又曰宋秦觀撰鮮于侁行狀鮮于侁為)
(太常少卿會議神宗配享功臣或欲用王荆公吳文惠者侁曰冨文忠勲德天下具知宜配享其議遂定)
俾居卿副必謹擇人(公是集行呂務簡制俾居列卿之副聞見近錄曰神宗詔執)
(政詣天章閣議官制除目至太常少卿帝曰此必謹擇人可除范純仁王鞏)
太常少卿三
增詩唐杜牧送崔少卿詩曰帝命詩書將壇登禮樂卿
三邊要高枕萬里得長城對客猶裦博填門已旆旌腰
間五綬貴天下一家榮野水差新燕芳郊弄夏鸎别風
嘶玉勒殘日望金莖榆塞孤煙媚銀川綠草明戈矛虓
虎士弓箭落鵰兵魏絳言堪採陳湯事偶成若湏垂竹
帛静勝是功名柳宗元賀宏農公詩曰響切晨趨佩
煙濃近侍香司儀六禮洽論將七兵揚合樂來儀鳳尊
祠重餼羊卿材優柱石公器擅巖廊
增制唐孫逖行韋恒太常少卿制曰神清氣爽識遠心
微周才可以求備雅望期於必復自登近密已積歲年
淑慎有恒閑和易退奉常之亞稱職為難宜回夕拜之
榮俾在春官之屬白居易行陳中師太常少卿制曰
筮仕立身皆有本末不背俗以矯迹不趨時以沽名從
容中道自致聞望如玉在佩動必有聲為時所稱何用
不可朕以立國之本禮樂為先今之太常兼掌其事貳
兹職者不亦重乎歷代迄今謂之清𨕖往服是命行覩
有成
增記唐獨孤及太常少卿廳壁記曰太常掌玉帛鐘鼓
等威文物以報本乎天地神祗人鬼凢吉凶軍賓嘉之
禮唐虞謂之秩宗周謂之宗伯秦謂之奉常漢謂之太
常其掌一也後魏始建少卿官少小也用别二卿大小
之序亦猶宗伯有小宗伯列國有上卿下卿郡有守丞
亦位亞一等以少參長而佐其成務焉故事自御史中
丞給事中中書舍人遷秩為亞卿者必於是司故官因
職雄地以人貴餘八卿不敢與太常齒云
太常丞一
原杜氏通典曰太常丞秦置一人漢多以博士議郎為
之後漢凡諸丞皆掌行禮及祭祀小事總署曹事舉廟
中非法皆銅印墨綬進賢兩梁冠(職官要錄曰晉宋九卿丞皆進賢一梁冠)
(介幘皂衣銅印黃綬齊梁墨綬)歷代皆有梁舊用員外郎遷尚書郎天
監七年改視尚書郎陳因之後魏北齊亦有之隋有二
人唐因之分判寺事(餘寺丞職並同)增文獻通考曰宋皇祐
中詔特差近上知禮官一員兼丞事建炎三年省紹興
復置續文獻通考曰遼金元皆有之明太常丞二人
正六品
太常丞二
增推高畏直(職林曰温輔國居鄴薛嵩薦於朝授太常丞輔國一謝嵩即去屏處郊野世推)
(其高太山堂肆考曰宋石待問眉山人少以詩賦名累官至常丞時丁謂畏其直錢易竒其文楊億李諤服)
(其議論)贊郊禮記夷曲(胡文恭行王珪制丞諸樂卿贊我郊禮唐職林曰天后)
(時李嗣真為太常丞聞東夷三曲一遍授胡琴弹之無一聲遺忘)論聖學撰廟碑
(宋李浩行状曰浩孝宗即位以太常丞召至闕首論聖學以為人主務學則其餘嗜好無間而入矣明詩小)
(𫝊曰張羽洪武初舉賢良不出徵起廷對稱旨擢太常司丞兼翰林院同掌文淵閣事十六年帝親藁滁陽王)
(事實命羽撰廟碑當時以大制作推重如此)廵視壇壝參總禮樂(中興系年)
(錄曰太常丞一人以禮樂久次官高者充掌檢校樂器廵視壇壝南豐擬制曰丞於奉常參總禮樂之事)
請復廟享詔閱工器(山堂肆考曰宋范希純為太常丞舊制太廟薦享逐室設)
(常食一牙盤元豐四年奏罷之希純奏請復舊制易其名曰薦羞又曰宋紹興十一年時太樂廢詔太常丞)
(周執羔輯舊聞閱工器而樂始備)原谷永數言得失覆之決定疑
議(漢書曰谷永為太常丞數上疏言得失建始三年冬日食地震同日俱發詔舉方正直言極諫之士太常)
(陽城侯劉慶忌舉永待詔公車對策與杜欽俱為上第皆以其書示後宫陶氏家𫝊曰陶覆之為太常丞凡)
(宗廟疑議多所决定時人為之語曰定禮決疑問陶覆之)
太常丞三
原秩比千石總署曹事(續漢書百官志曰太常丞一人秩比千石總署三曹事)
增五禮六樂自出(王氏彙苑曰漢太常丞以博士議郎為之蓋五禮六樂所自出)脩七
祀(又曰唐因隋太常丞凡享太廟則修七祀於西門之内)居官不妄進取(言行錄曰宋陳)
(堯佐居官不妄進取為太常丞十三年不遷)
太常官屬(主簿署博士吹奉禮郎醫協律郎郊社鼓署太署)
(太卜署廩犧署)
原杜氏通典曰主簿漢有之(漢鹵簿之制太常駕四馬主簿前車八乘)魏晉
亦有焉梁天監七年十二卿各置主簿一人陳因之北
齊有功曹五官主簿二人(歷代諸主簿多說在列卿篇)唐置二人掌
付事勾稽省署抄目監印給紙筆等事(餘寺主簿並同職)增
文獻通考曰宋皇祐中宋祁乞增置一員勾檢在寺文
書及掌出納遂除胡瑗後省不置元豐正名初除王子
竒建炎三年省紹興十年復置(言行錄曰宋李浩除太常寺簿輪對陳無逸之)
(戒且論宿衛大將恩寵太過高宗感其言宿將旋就第宋自秦檜扼塞言路士風寢衰至是浩與王十朋馮方)
(查籥胡憲始相繼有所開陳時號五賢聞者興起太學之士至為五賢詩以述其事)續文獻通
考曰元無明有典簿二人(詳太常卿)原杜氏通典曰博士
魏官也魏文帝初置晉因之掌引導乘輿王公以下應
追諡者則博士議定之(秦有博士數十人兩漢太常屬官皆有博士掌以五經教子弟)
(則今國子博士是也)端委佩玉朝之大典必於詢度歷代皆有隋
有四人唐因之甚為清𨕖資位與補闕同掌撰五禮儀
注導引乘輿贊相祭祀定誄諡及守祧廟開閉埳室及
祥瑞之事(中宗將為韋后父鄷王陵廟各置五品令太常博士楊孚曰興寧永康陵尚置七品令鄷)
(王不可上踰先帝尚又勅武氏崇恩廟齋郎以五品子充孚曰太廟齋郎取七品以下子武氏不宜取五品)
(也上曰太廟可凖崇恩置孚曰崇恩為太廟之臣太廟為崇恩之君以臣準君猶為僣逆以君準臣奈天下何)
(事皆寝)增文獻通考曰宋祥符中置博士二人後四員
元豐正名初除何洵直博士掌講定五禮儀式有改革
則據經審議凡於法應諡考其行狀撰定諡文有祠事
則監視儀物掌凡贊道之事中興省丞簿而太常博士
如故紹興九年諫議大夫曾統言祖宗朝太常博士四
員今見一員添置一員隆興元年從王太寳等議并省
博士一員續文獻通考曰遼金皆有博士元博士二
員正七品明博士二員(詳卿一)原杜氏通典曰奉禮郎
漢大鴻臚有理禮郎四十七人晉理禮郎四人屬太常
令後魏理禮郎四人北齊有奉禮郎三十人屬鴻臚寺
之司儀署後周有理禮中士下士各一人隋有奉禮郎
十六人屬太常寺煬帝減置六人唐初有理禮郎四員
掌設板位執儀行事至永徽二年以廟諱改為奉禮郎
開元二十三年減二員(奉禮本名理禮國家撰五代史志至永徽七年乃成于時此官)
(已改故隋書百官志謂北齊及隋理禮皆為奉禮奉禮之名雖見於前史其改始自永徽)增文獻
通考曰宋奉禮郎品秩見前掌奉幣帛授初獻官大禮
則設親祠板位太祝掌讀冊授搏黍以嘏告飲福則進
爵酌酒受其虚爵續文獻通考曰遼有奉禮郎金奉
禮郎從八品元奉禮郎二員又有奉禮兼檢討一員並
從八品明有贊禮郎九人(掌詳卿一)原杜氏通典曰協律
郎漢曰協律都尉李延年為之(武帝以李延年善新聲故為此官)後漢
亦有之魏杜䕫亦為之(魏武平荆州初得杜䕫知音識舊樂故為此官)晉改為
協律校尉後魏有協律郎又有協律中郎北齊及隋協
律郎皆二人唐因之掌舉麾節樂調和律吕監試樂人
典課增文獻通考曰宋協律郎朝宴親郊則遣官攝
事崇寧後協律郎隸大晟府又有按協聲律製撰文字
韻譜等官以京朝官𨕖人或白衣士人通樂律者為之
續文獻通考曰遼及金元皆有之明協律郎二人(掌並)
(詳卿一)原杜氏通典曰兩京郊社署周官有典祀掌以
時祭祀秦漢有太祝令丞屬奉常景帝改為祠祀武帝
更曰廟祀後漢祠祀屬少府魏晉有太祝令丞宋曰明
堂令丞掌祀五帝之事齊有太祝及明堂二令梁有明
堂太社二令並屬太常北齊太廟令兼領郊祀崇虚二
丞(郊祀掌五郊羣神崇虚掌五嶽四凟神)後周有司郊上士中士司社中
士下士隋太常寺置郊社署令丞各一人唐因之掌郊
社明堂祠祀祈禱及茅土衣冠等事增文獻通考曰
宋嘉祐元年置郊社令命石祖元為之熙寧元年郊社
局令張伯世言局有郊社名而不主四郊之事於是始
主四郊壇壝之事(按唐六典兩京郊社局令各一人掌五郊社稷明堂之位然則郊社令通)
(管五郊之事乞自今兼令勾當四郊壇壝之事使得廵視提舉所貴官正其名郊兆寬潔從之郊社令掌廵視)
(四郊及社稷之壇壝掌凡埽除之事祭祀則省牲)渡江初闕紹興十九年始除
韓彦直為太社令請給並依五監主簿例續文獻通
考曰金郊社署隸太常承安三年設祝史齋郎百六十
人作班祇儤使周年一替大安元年奏兼武成王廟署
令一員丞一員掌社稷祠祀祈禱並廳舍祭器等物元
郊祀署屬太常秩從六品大德元年始置令二員丞一
員明洪武二十四年設各祠祭署奉祀祀丞(詳卿一)原
杜氏通典曰鼓吹署周禮有鼓人掌六鼓四金之音後
漢有承華令典黃門鼓吹屬少府晉置鼓吹令丞屬太
常元帝省太樂并鼓吹哀帝復省鼓吹而存太樂梁有
鼓吹令丞又有清商署北齊鼓吹令丞及清商部並屬
太常隋有鼓吹清商二令丞至煬帝罷清商署唐鼓吹
署令丞各一人所掌頗與太樂同增文獻通考曰宋
鼓吹局令一人丞一人崇寧後隸大晟府(詳見太樂署)續
文獻通考曰遼鼓吹署有令丞金太樂署兼鼓吹署(詳太)
(樂)元無明亦不置原杜氏通典曰太醫署周官有
醫師上士下士掌醫之政令秦兩漢有太醫令丞(漢官儀曰)
(太醫令周官也秩千石丞三百石)亦主醫藥屬少府(後漢又有藥丞有醫士長)魏因
之晉銅印墨綬進賢一梁冠絳朝服而屬宗正過江省
宗正而屬門下省宋齊隸侍中梁陳因之後魏有太醫
博士助教北齊又曰太醫令丞後周太醫下大夫隋太
醫署令二人唐因之主醫藥針灸按摩呪禁各有博士
(武德中關中多骨蒸病得之必死遞相染此許允宗每療皆愈或謂曰何不著書以貽將來荅曰醫乃意也在)
(人思慮有脈候幽隱苦其難别意之所解口莫能宣古之名手唯是别脈然後識病之源藥有正相當者唯須)
(單用一味直攻彼病立即可愈今人不能别脈莫識病源以情意度多用藥味譬之於獵不知兔處多發人馬)
(空廣遮圍或冀一人偶然逢也如此療病不亦疎乎旣不可言故無著述甄權貞觀中百餘歲撰脈經針方)
(明堂人形圖其弟立亦逹醫術撰本草音義七卷古今錄驗方五十卷)增文獻通考曰
五代時有翰林醫官使宋制翰林醫官院使副各二人
並領院事以尚藥奉御充或有加諸司使者直院四人
尚藥奉御六人醫官醫學祗候無定員掌供奉醫藥及
承詔視療衆疾之事典二人徽宗時置翰林院勾當官
一員以内侍省押班都知充總天文書藝圖畫醫官四
局崇寧元年詔醫官有勞轉皇城使實及五年方許除
遥郡刺史又七年除遥郡團練又十年以上方許除遥
郡防禦使醫官有和安成和成安成全大夫(舊為軍器庫使)保
安大夫(舊為西綾錦使)保和大夫(舊為𣙜易使)翰林良醫(舊為翰林醫官使)
和安成和成安成全郎(舊為軍器庫副使)保和郎(舊為西綾錦副使)保
安郎(舊為𣙜易副使)翰林醫正(舊為翰林醫官副使)翰林醫官翰林醫效
翰林醫痊翰林醫愈翰林醫證翰林醫診翰林醫候翰
林醫學舊諸司使副有醫官使及副使盖自太醫丞直
院轉醫官副使叙遷年格一同武官但為東班使額耳
(謂自法酒庫以上至皇城使)政和初既易武階而醫官之名亦遂易
焉凡十有四階立和安大夫視榷易使以上翰林良醫
視醫官使其和安即以下視東副使若醫官副使則以
醫正易之(官制舊典曰此名皆大臣所撰無所稽據傳曰登高能賦可以為大夫今乃以雜流為之)
(可見當時大臣之不學也)續文獻通考曰元世祖中統元年置宣
差提點太醫院事給銀印掌醫事製奉御藥物領各屬
醫職不隸太常院至治二年定制院使十二員同知僉
院同僉院判各二員經歴都事各一員照磨兼承發架
閣庫一員吏不錄所屬八諸路惠民藥局成宗元貞三
年置初太祖於燕京等十路置局官給銀五百錠為本
月營子錢以備藥物擇良醫主之以療貧民世祖末年
以失陷官本罷之後復置令各路正官提調醫學提舉
司至元九年置掌考校諸路醫生課藝試驗提舉一員
副提舉一員明初置醫學提舉司洪武十四年更設太
醫院令丞吏目御醫如文職授散官嘉靖中定本院院
使一人院判二人其屬吏目一人御醫十八人所屬衙
門惠民藥局大使一人副使一人生藥庫大使一人副
使一人吏九人院使掌醫療之法院判為之貳(按元明太醫院)
(俱不屬太常而别為一銜今姑附此)原杜氏通典曰太卜署殷官太卜
為六太周官太卜掌三兆之法秦漢有太卜令後漢并
於太史自後無聞後魏有太卜博士北齊有太卜局丞
後周有太卜大夫小卜上士龜占中士隋曰太卜令丞
一人唐因之增文獻通考曰宋以太卜隸司天臺然
不置專官原杜氏通典曰廪犧署周禮有牧人掌牧
六牲以供祭祀秦漢内史左馮翊廪犧令丞並掌犧牲
鴈騖後屬大司農後漢河南尹屬官有廪犧丞魏晉宋
齊梁陳後魏北齊隋皆有之唐令丞各一人掌犧牲粢
盛之事增文獻通考曰宋廪犧屬光祿寺有牛羊司
供應所掌大中小祀之牲牷及大官宴享膳羞之用監
官三人以諸司使副及三班使臣充監棧圈三人以三
班使臣充
太常主簿
增深禮樂檢文書(中興會要曰宋紹興十二年太常少卿王賞言本寺主簿劉榮強記)
(洽聞又深禮樂所有討論文字欲令共同討論從之下見前官制)與聞禮樂稽考
簿書(職略曰龍溪除蘇良治制簿領雖卑然隸於太常與聞禮樂之事非他官比也下見四朝志)
太常博士一
增六典曰太常博士掌辨五禮之儀式本先王之法制
通變隨時而損益焉世說新語曰張憑舉孝廉詣劉
真長還船湏臾真長至遣覓張孝廉船同旅惋愕即同
載詣撫軍劉前進謂撫軍曰今日為公得一太常博士
妙𨕖既前撫軍與之話言咨嗟稱善曰張憑勃窣為理
窟即用為太常博士通略曰唐貞觀時祖孝孫增換
樂律不能決温彦博曰吕才天悟絶人聞見一接輙究
其妙王珪魏徵稱才製尺八十三枚與律諧契唐書
曰裴守貞授博士高宗將封嵩山詔禮官議射牲守貞
奏曰據周禮國語郊祀天地自射其牲漢武封泰山令
侍中儒生射牲至於餘祀無射牲之文職林曰袁利
正高宗時為博士上疏諫以為前殿路門非命婦宴會
倡優進御之所帝納之𫝊詔曰卿奕世忠鯁能抗疏規
朕之失乃賜物百段冊府元龜曰唐韓思復則天朝
為太常博士定南郊儀注去太妃鼔吹排羣邪守大體
國家頼之山堂肆考曰唐紹為太常博士中宗時始
郊祭祝欽明知韋后能制天子欲迎諂之即奏以皇后
亞獻安樂公主終獻紹以為非引誼固争詔禮官集議
衆皆曲意同徇欽明紹獨抗言不可諸儒壯其節合
璧事𩔖曰唐尹知章遷太常博士中宗時議以涼武昭
王為七廟始祖知章議武昭遠世非王業所因乃止
又曰唐陳正節遷太常博士玄宗奉昭成皇后祔睿宗
室而欲以肅明皇后并升焉正節奏言廟必有配一帝
一后禮之正也昭成皇后有太姒之德升配睿宗肅明
皇后既非子貴宜在别廟於是留主儀坤廟詔隸太廟
毋置官孔帖曰裴寬改太常博士禮部建言忌日享
廟應用樂寬自以情立議曰廟尊忌卑則作樂廟卑忌
尊則備而不奏中書令張說善之請如寬議分紀曰
唐張薦貞元中帝親郊時更兵亂禮物殘替為參綴典
儀略如舊章又曰王彦威淹識古今典禮求為太常
散吏卿知其經生補檢討官彦威采隋唐凡禮沿革皆
條次彙分號元和新禮上之拜博士又曰陸亘為博
士寺有禮吏孟真久於其事凡吉凶六儀祀官不能達
率訪真真倚以倨横元和冊皇太子真參議偃蹇亘榜
逐之胥吏失色山堂肆考曰宋和峴字晦之凝子也
授太常博士從祀南郊峴贊導乘輿進退閒雅太祖謂
近侍曰誰氏之子何相禮之明辨乎左右以峴閥閱對
尋拜刑部員外郎兼判太常寺吕東萊集曰王居正
字剛中為太常博士朝廷懲創王氏邪說之禍會故相
韓忠彦議諡居正云熙寧初闢近臣坐講之請有功名
教宜諡曰文禮而韓氏子乃以故事未有以禮為諡者
謁宰相求改居正卒不改東都事略曰常安民字希
古為成都教授上書論強國之本曰勸忠厚勵名節元
祐公卿薦其才召為太常博士元史列傳曰虞集除
太常博士丞相拜珠方為其院使間從集問禮器祭義
甚悉集為言先王制作以及古今因革治亂之由拜珠
歎息益信儒者有用又曰王守誠性好學從鄧文原
虞集遊文辭日進泰定中為太常博士續編太常集禮
若干卷以進又曰李好文泰定中除太常博士會盗
竊太廟神主好文言在禮神主當以木為之金玉祭器
宜貯之别室又言往年有詔為集禮而乃令各省及各
郡縣纂修宜其久不成也白長院自𨕖僚屬數人仍請
出架閣文牘以資采錄三年書成名曰太常集禮
太常博士二
增明練清雅(唐李吉甫貞元中為博士時年尚少明練典故雍洛靈異錄曰開元中以太)
(常禮儀聲樂之司屬亦擇才博士尤為清𨕖)明沿革具儀法(職官分紀曰崔龜從)
(太和初為博士最明禮家沿革時享宗廟敬宗祝版稱皇帝孝弟龜從議以兄弟無稱孝之義宜去孝弟兩字)
(從之又稱九宫不過列宿不容為大祠詔皆可其議九宫遂為中祠下見後杜牧制)補容典
考功行(唐職林曰僖宗時商盈孫為博士喪亂之後制度彤紊追補容典皆盈孫折衷又昭宗將)
(謁郊廟有司不知樂縣制度盈孫按周法以算數此晏殊䫫要令狐楚曰叔孫通起帝典於桴鼔之中自以)
(還鴻生碩儒若賈誼董仲舒公孫宏罔不以此進元帝詔丞相御史明於古今通逹國體者徵為博士今行能)
(在臣右者知其班末禄寡莫不以博士為媿臣獨以為榮詳曲臺之儀法考庶僚之功行太常三卿始涖事博)
(士無參集之禮)引誼固争據禮以對(上詳博士一親唐續通典曰德宗郊柳)
(冕攝博士據禮以對太子嘉異)改集禮院撰明堂儀(唐續通典曰令狐綯守兵)
(侍同平章事其日南省上事故事送上而同列必先集於少府監時白敏中崔龜從皆為太常博士至相位欲)
(榮其舊署乃改集太常禮院因名為集禮院龜從手筆志其事分紀曰唐韋叔夏為太常博士撰立明堂儀)
(注衆咸推服)博士入相郎中兼職(續通典崔龜從記曰博士重官也由此𨕖)
(者繼登三事而又並時同位者相望元和初權德輿李吉甫同在相位長慶中竇易直在中書杜元預提印使)
(西蜀今僕射相公始與鄭文簡肅中與韋公琮同居中書予復叨重委因志所同以遺他日亦以知博士之𨕖)
(為重焉時令狐綯父楚亦以博士入相時人榮之下詳博士三)獲黃鍾樂造方
域圖(合璧事𩔖曰唐李嗣真為博士訪獲黃鍾衆樂遂和又曰唐吕才為博士造方城圖)持
議不俚諡法得正(分紀曰唐吕才累遷太常博士帝病隂陽家所傳書多繆偽淺惡世)
(益拘畏命才與宿學老師刪落煩訛掇可用者為五十三篇合舊書四十七凡百篇詔頒天下才於持議儒而)
(不俚云易下詳後白居制)俾專戎檄退賜御書(九國志曰南唐高越為博)
(士淮上兵起召賜金紫俾專掌戎府檄書下詳博士一)安民力學倪濤能文
(東都事略曰常安民幼穎悟力學元祐公卿薦為太常博士又曰倪濤字巨濟能文有操履舉進士為太常)
(博士)撰進禮書上言時事(通略曰元祐五年太常博士陳詳道以所撰禮書進)
(給事中范祖禹言其精密過於聶崇義詔兩制詳之上山堂肆考曰宋劉庠遷博士英宗以災異求直言庠)
(書論時事遂除監察御史裏行)議論激切進退閑雅(山堂肆考曰張九成除太)
(常博士陛對以正心術用人才收兵權為說議論激切上深奬歎下詳博士一)作千字文
定五禮式(山堂肆考曰宋崇寧中米芾為博士奉詔以黃庭堅小楷書作于字文以獻又曰)
(元豊初除何□直博士掌講定五禮儀式有改革據經酌議)
太常博士三
增贊儀(六典曰大祭祀則與卿以導贊其儀)妙𨕖(職官分紀)禮官(合璧事𩔖曰漢)
(時謂博士為禮官亦有稱官大夫者)大典詢度(晉書博士之職端委佩玉朝之大典必詢)
(度焉)兼職(唐職林曰裴&KR0581;通古今祀儀為太常博士及至郎中每兼其職)分務專治
(職林曰楊收言漢制總羣官而聽曰省分務而專治曰寺太常藏天子之旂常今旂常田車隸太僕非是)
才稱其官(分紀曰唐裴守眞授太常博士善容典時謂才稱其職)修舉墜典(事文)
(𩔖聚曰柳子厚為陳京慶復行狀云公為博士舉疵禮修墜典)問不虛酬(孔帖曰崔龜從遷太)
(常博士問不虛酬)改封衍聖(事略曰宋祖無擇為博士至和二年詔封孔子孫宗愿為文宣)
(公無擇言唐開元中謚孔子為文宣王又以其後為文宣公是以祖諡而加後嗣也遂改封宗愿為衍聖公)
太常博士四
增制唐蘇頲行陳貞節太常博士制曰卞寳輝光楚材
翹秀窮禮經之奥博踐詞律之風雅參名列侍每獻昌
言掌事奉常宜銓令典白居易行鄭涵等太常博士
制曰早以文行久從吏職軰流之間頗為淹滯況雅有
學識進修不已禮官方缺宜當此𨕖凡朝廷禮制或損
益有疑中外諡議或褒貶不決爾為博士皆得正之
杜牧行蕭硯太常博士制曰禮至則無怨樂至則不争
揖讓而理天下者禮樂是也今國家上法三代下採兩
漢質文隆殺皆有舊章今命博士非欲草具儀法但使
提舉考習而已著作佐郎蕭硯富有文學默守恬退爾
其為我折衷輕重詳校疑似使祝宗卜史之徒不敢以
近習欺爾斯則可矣
御定淵鑑𩔖函卷九十
