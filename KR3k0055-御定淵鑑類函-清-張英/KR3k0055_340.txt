欽定四庫全書
御定淵鑑類函卷三百三十五
州郡部二(河南道隴右道)(關内道山南道)(河東道劒南道)(河北道淮南道)
(江南道嶺南道)
河南道一
原案河南道者即禹貢豫徐青兖四州之域(案尚書兖州西北距)
(河謂古九河也九河填塞今之河北博德滄棣等州即古兖州之地今為河北道矣)北距河東至
海南及淮西至荆山盡其地也河南府周地也風雨
之所交也隂陽之所和也日至之景尺有五寸謂之地
中昔周公營洛邑至平王居之宋州宋地也(古豫州域)古
商丘也閼伯之墟周封微子是為宋也(漢書地理志云房心為豫州宋)
(之分野)漢代梁孝王都之青州齊地也古爽鳩氏之墟
周封太公於營丘為齊也(今臨淄縣)兖州魯地也(魯今曲阜縣也)
(漢書地理志云奎婁為魯屬古徐州)古少昊氏之墟周封周公後為魯侯
陳州陳地也(古豫州域)平王東遷鄭武公居之今鄭(新)其後
韓哀侯滅鄭而居其地(韓貞子初都河之平陽哀侯徙)北焉東自豫許略
汝鄧面西得河南府之陽翟福昌新安盡韓地也(案漢書地)
(理志陳韓鄭並角亢氐之分野)汴州魏地也魏初居河北(魏絳徙居安邑)惠
王以安邑近秦乃徙都焉(今汴州大梁城是也)得河南滑州之境
分得韓之鄭豫等數州之東界屬於魏也(地理志云魏觜觿參之分)
(野)
河南道二
原帝臺天室(山海經云鼓鐘之山帝臺之所以觴百神也郭璞注云舉觴燕會則於此山也)
(在伊闕西南遠史記曰周武王曰我南望岳鄙粤瞻伊洛無天室營周居於洛邑而後去之)馬坂
龍門(戴延之西征記曰次前至黃馬坂去計素緒十里易乾鑿度曰禹鑿龍門闢伊闕)邙
阜洛川(西山記邙山西連東垣亘阜相屬洛曹植洛神賦曰容與乎陽林流盼乎川)八
關四塞(酈道元水經注曰漢靈帝以何進為大將軍將五營士屯都亭置伊闕函谷廣城大谷轘)
(轅旋門平津孟津等八關都尉津洛陽記曰左成皋右函谷前有伊闕却背孟此四塞之固)轘轅
郟鄏(闞駰十三洲志曰轘轅道凡十二曲也今在緱氏縣東南左傳曰成王定鼎於郟鄏)
九坂三川(穆天子傳曰天子西升九坂郭璞注新安縣十里有九坂史記曰秦襄公初以周)
(地置三川郡)金谷銅駞(郭緣生述征記曰金谷谷也地有金水自太白源南流經此谷)
(注糓水東華延雋洛陽記曰兩銅駝在宫之南街西相向高九尺謂之銅駝街)三塗九
谷(左傳曰四岳三塗九州之險晉杜預釋例曰三塗陸渾山名張衡東京賦曰濯龍芳林九谷八谿)
方湖曲洛(酈道元水經注曰華林園景陽山北經方湖湖中趣御座石前建蓬萊山穆天子)
(𫝊曰東遊於黃凙宿於曲洛)&KR0922;澤芝田(劉澄之宋永初山川記曰&KR0922;澤地名去王城二)
(十四里駟曹植洛神賦曰稅駕乎蘅皋秣乎芝田以上河南府)牛蘭狐聚(酈道元水)
(經注曰牛蘭水出魯陽縣北牛蘭山漢書曰梁縣有&KR1222;狐之聚)黃陂白水(水經注曰)
(黃山積為黃陂入白水亭城西南以上汝州)虢國虞城(漢書曰陜州虢國也又曰周)
(封太伯後是為虞公謂之虞城)茅津柏谷(杜預云茅津在太陽縣西漢武故事曰帝微)
(行至於柏谷以上陜州)石隄金匱(水經注曰石隄山下有祠遁甲開山圖曰熊耳山)
(有金匱石室)鳩里鴻關(漢衛太子東走西湖藏金鳩里水經注曰漢闕亭東有鴻關)
(虢以上州)北利西平(十三州志曰北利城今在上蔡崔鴻後燕書曰西平縣屬汝)
(陰)龍泉羊澗(後漢書曰平興泉有二龍焉澗十三州記曰武帝時有白羊出谿中)
(以上豫州)西唐南郭(後漢書曰高鳳隱西唐山置周地圖記曰後魏於南郭城中南陽)
(郡)蓼國謝城(漢書曰湖陽縣故蓼國上荆州記曰棘縣有謝城以唐州)胡
國陶丘(漢書云汝隂縣故胡國鄉晉書曰汝隂縣有陶丘)汝墳潁浸(毛詩)
(曰汝墳道化行也曰荆州其浸潁淇)(周禮曰正南以上潁州)炎都楚徙(帝王世紀)
(曰神農初都陳徙漢書云楚頃襄王東於陳)鷄水狐丘(水經注洧水南出謂之鷄籠水)
(狐左𫝊楚侵陳克丘汝上陳州)二潁五都(成公綏賦曰俯臨二潁魏略曰以長安)
(譙許昌鄴洛陽為五都)方城曲洧(左傳曰楚國方城以為城又曰諸侯伐鄭至於曲)
(洧許以上州)蕩渠原圃(水經注曰隂溝出陽武縣之蕩渠左傳曰鄭有原圃猶秦之)
(有具圃)踐土鴻溝(左傳晉文公作王宫於踐土注云鄭地漢書於滎陽下别河東南)
(為鴻溝州以上鄭)逢澤汴渠(漢書曰逢澤在開封東北史記曰秦孝公使公子會諸侯)
(於逢澤南西征記曰倉垣城臨汴渠)羊湖沙海(述征記曰汴南董生引汴水自羊湖)
(沙戰國策曰梁君欲得九鼎謀於海之上為日久矣以上汴州)金隄石濟(漢書曰河)
(決東郡所築號曰金隄石述征記曰河有一積石謂之濟)蒲邑桃城(左傳曰齊侯衛)
(侯胥命於蒲注曰蒲甯殖邑也滑續漢書曰桃城在燕縣南以上州)譙國瀨鄉(晉書)
(曰譙國魏明帝分置鄉瀨鄉記云老子祠在瀨)麥丘桑邑(桓譚新論曰齊桓公行見)
(麥丘人北水經注曰山桑邑俗謂之平城以上亳州)商丘景亳(左傳曰閼伯居商丘)
(景又曰湯有亳之盟)棘壁桐門(漢書曰吳楚七國反先擊破梁棘壁左傳曰楚圍)
(宋門於桐門以上宋州)清水梁山(述征記曰鉅野縣有清水又曰梁山漈清水更屬)
(岱宗)無盬陽穀(漢書云無盬縣近東平國鄆左傳齊侯會於陽榖以上州)渮
澤葵丘(尚書曰導菏澤被孟瀦葵左傳曰齊桓公會諸侯于丘)五丈三鬷
(水經注曰渮水俗謂之五丈溝州尚書曰湯遂伐三鬷以上曹)穀林瓠子(吕氏春秋)
(曰堯葬穀林以漢書曰河決瓠子堤上濮州)秦亭盧邑(左傳曰魯築亭於秦杜預)
(注云范縣西北有秦亭齊又曰高弱以盧叛杜預注曰盧高氏邑)狼水魚山(水經注曰)
(狼水出大鑑山狼谿西北流經穀城西魚漢書曰武帝瓠子歌曰吾山平兮鉅野溢注吾山即山也西征記)
(魚山北臨河以上濟州)萊邑蒲臺(水經注曰萊蕪縣昔齊景公滅萊萊人播北谷邑落)
(荒蕪故曰萊蕪臺三齊略記曰海側有臺高八丈秦始皇於下縈蒲繫馬因名蒲臺)甲山
籠水(水經注曰萌水出於甲山泉述征記曰梁鄒城西有籠水或云齊之孝婦涌發於宅内以籠覆水)
(所以名曰籠水以上淄州)濟河洙泗(尚書曰濟河惟兖州吾禮記曾子謂子夏曰)
(與汝事夫子於洙泗之間)鳬嶧龜蒙(毛詩曰保有鳬嶧遂荒徐宅又曰奄有龜蒙遂荒)
(大東州以上兖)石堰金輿(晏謨齊記曰石塞堰武帝時造述征記曰朗公金輿山)
(孤峰瓌秀實神嶺也)華泉歴井(左傳曰逢丑父使齊頃公下如華泉取飲續征記曰歴)
(山有井無底與城西南涌泉相通以上齊州)郳城費邑(左傳曰郳黎來朝杜預注曰東)
(海昌盧縣東北有郳城後又曰費伯帥師城郎瑯琊費縣也為季氏邑)大峴叟岡(伍緝)
(之從征記曰大峴直度山二十五里澗壑洞地崖坂峭曲四嶽三塗不過是也水經注曰小叟岡有水二源)
(䨇會東導一川以上沂州)表海營丘(左傳曰吴季札聞歌齊之聲曰表東海者其太)
(公乎父史記曰武王封師尚於齊營丘也)天齊地鏡(漢書曰齊所以為齊者以天齊)
(也蘇林注天中齊也影顧野王輿述志曰宋文帝時青州城南地遠望倒如水謂之地鏡以上青州)
龍溝鵠壟(續述征記曰彭城水五溝到龍溝五里祥張華博物志曰徐君宫人生卵以為不)
(棄之水濱有犬名鵠蒼銜卵以歸遂生兒為偃王後鵠蒼臨死生角而九尾實黃龍也葬之徐里中見有狗壟)
(存焉)西楚北陵(漢書曰項羽自立為西楚覇王都彭城晉書太康地志有北陵縣屬下)
(邳徐以上州)邸閣濠梁(西征記曰宿預城下邸之中路舊邸閣述征記曰濠汜水分)
(也其水注泗有舊魚梁莊子遊於濠梁則此地也)白樓朱矢(侯滔北城記曰下邳城韓)
(信所都也中城吕布所守南臨白門樓朱博物志曰徐偃王欲行覇上國乃溝通陳蔡之間得弓彤矢以)
(丄密州)龍臺馬耳(三齊略志曰平昌門内有臺高六丈神龍出入於其中故名龍臺城)
(上水經注曰馬耳山高百丈有石並舉雙聳如馬耳)柴阜焦原(齊地記柴阜榛棘森)
(然故云柴阜邴原葬於其東莫尸子曰莒有焦原者廣尋五十步臨百仞之谿莒國敢近者有羽士見於莒)
(子獨却行齊踵以上登州)聖石僊祠(齊記曰萊山之隂有大石其中有人出處云是)
(古聖人從此而出人漢書曰不其縣有太一仙祠九所)三山九穴(漢書曰曲城縣有三)
(山九齊記云九目山有穴以上萊州)呂母固田横島(後漢王莽末有吕母者其)
(子為縣宰所殺母散財以招少年共殺宰而入海中今案其固見存在東海縣北漢書曰高祖定天下田横)
(懼誅乃與從屬五百人入海居島中)僊士石始皇碑(崔琰述征賦曰郁非山有僊士)
(石室乃往觀焉見一道人尺王隱晉書曰海中去岸百五十步有秦始皇碑闊五厚三尺八寸以上海州)
關内道一
原案關内道者在禹貢雍州之域(案雍州自隴而西分為隴右道)東自
同華略河而北西自岐龍原會極於北垂盡其地也京
兆府挾灃㶚據函崤(班固西都賦曰左據函谷二崤之阻又曰挾灃灞據龍首)得百
二方千里周都酆鎬秦都咸陽漢都長安今武功縣后
稷所封也(史記后稷封於粲是也)豳州昔公劉所居也華州
古鄭國也(鄭元詩譜曰周宣王封其弟於咸林是為鄭國)岐州秦德公初居
之所也夏州赫連氏之都也
關内道二
原四塞八川(漢書婁敬云關中被山帶河四塞之固相如上林賦曰蕩蕩乎八川灃滈澇)
(潏涇渭㶚滻)神皋福地(西京賦曰實惟奥區神皋名遁甲開山圖曰驪山西有阜凉)
(風原雍州之福地)金城石柱(漢書曰關中金城千里屬三輔舊事曰石柱以南南京)
(兆北屬扶風)細柳長楊(漢書曰周亞夫軍細柳漢宫名有長楊宫)溫水
滄池(三秦記曰渭水橋西有温水池長安記曰建章宫有太液滄)雞頭鶉首
(雍州記曰雞頭山在鄠縣地史記曰天賜秦穆公鶉首之)漢京秦里(西都賦曰弘我)
(以漢京里西京賦曰秦其朔)丹水黃山(山海經曰南山多黃丹水出焉西京賦曰繞)
(黃山而款牛首以上京兆府)桃塞柏原(左𫝊曰晉侯使詹嘉守桃林之塞注杜預曰今)
(潼關是也柏水經注曰灌水於孤之原西流)蒲池學市(水經注華山上靈泉名蒲池)
(高士傳云張楷隱華山學者從之成市以上華州)韓原姚谷(古今地名云韓武子食采)
(於韓原屬後漢書云姚谷白水)塹洛分華(史記曰秦簡公塹洛蒲城縣東長城是也)
(都後漢書曰孝明帝分華山置武鄉郡以上同州)蒲谷柏城(水經注曰蒲谷水源)
(出中部縣柏又曰瀦水流經城)丹川烏水(又曰蒲水南自洛川縣流入丹陽川又)
(曰烏川水源出汾川縣西北以上丹州)青牛白帝(錄異𫝊曰秦文公伐雍州南山文梓)
(樹有青牛走出灃水中白史記曰秦文公作鄜畤以祭帝)漆水桐池(水經注曰漆水)
(出漆谿交又曰桐池水東北流入三水以上岐州)岐下梁丘(史記曰古公亶父止)
(扵岐下西水經注曰梁丘谷水南注於涇)芹川芮水(又曰宜禄縣北有芹川又曰)
(芮水流入涇以上豳州)烏亭昆壤(漢烏氏縣王莽改為烏亭宋初山川記曰安定昆)
(戎舊壤也州以上涇)隴水吳山(三秦記曰俗歌云隴頭水地道記曰汧陽縣屬秦)
(國吳山在西以上隴州)芹谷柞亭(水經注曰芹谷水出羅川縣東子午山續漢書曰)
(汾陽縣有五柞亭以上寧州)兔川雞水(水經注曰兔川西南流洛水又曰烏雞水出)
(西流入洛州以上慶)藍山那邑(十六國春秋云赫連定登於可藍山史記曰那戎)
(邑也州以上原)白水蒲川(水經注曰白水源出汾水嶺西又曰小蒲川水東南流)
(入坊州上鄜州)(以)神泉障龍尾谿(又曰龍尾水出神泉障又有龍尾谿以)
(上延州)渌蓮池青鹽澤(十六國春秋云赫連勃勃田於三交至渌池而還漢書)
(曰朔方郡青鹽澤在南)典農城懷渾障(水經注云河水經典農城又東北經懷渾)
(障靈以上州)濛水鷄山(又云朔方縣有濛水紫河山續漢書曰將軍竇憲出鷄鹿)
(以上勝州)
河東道一
原案河東道者禹貢冀州之域也舜置十二州分冀州
為幽州幷州今河東道即幷冀兩州之地西南距河北
盡朔垂悉其地河東本堯之所都周成王封其弟叔
虞其子爕是為晉侯及三家分晉自蒲州略河東至懷
州屬魏(懷州今屬河北道)自澤潞而南至衞州盡太原府已北
屬趙太原府昔高辛氏子實沈及金天氏子臺駘之
所居也又為唐國帝堯為唐侯所都(鄭元詩譜曰唐者帝堯舊都地後徙)
(平陽)蒲州帝舜所都(太康地記云舜都安邑是也)絳州晉獻公遷
都之地
河東道二
原堯墟禹跡(鄭玄詩譜曰成王封母弟叔虞於堯之故墟皇甫謐帝王世紀曰禹自安邑)
(都晉陽曾孫帝相遷帝丘子少康中興還乎舊都復禹之跡)太夏中都(春秋地名云晉)
(太康一名太夏原後魏書曰中都屬太郡)六名五尉(春秋地名云晉太鹵太原太夏)
(太墟晉陽太康六名其實一也左晉太康地志曰幷州部太原六部又有護匈奴中郎部右部中部南部北)
(部五都尉)蒿垣葦澤(春秋後語云張孟談謂趙襄子曰臣聞董安于之在晉陽公宫之垣)
(皆荻蒿縣後魏書云石艾有葦澤)潛丘渦水(爾雅曰晉有潛丘郭璞注云在太原晉陽)
(縣出水經注曰洞渦水平樂縣西北)祁墓介祠(後漢書云晉陽有祁奚墓又曰晉)
(陽有介子推祠以上幷州)涑水滌山(水經注云涑川水在桑泉縣界晉地道記曰)
(靁首山一名滌山)臼亭虞坂(左傳曰公子重耳取臼亭杜預注曰河東觧縣有臼亭)
(戰國策曰騏驥駕鹽車上虞坂今安邑縣界以上蒲州)玉璧天井(後魏大統四年東道)
(行臺王思政表築玉壁城今在後山縣水水經注曰天井水經堯城西流入汾)棗澗桐
鄉(水經注曰乾棗澗水北出入石人嶺下南流俗謂扶蘇水漢書武帝將幸緱氏至在邑桐鄉在聞喜縣)
(界絳以上州)千畝五城(左𫝊曰晉穆侯以條之役生太子命之曰仇其弟以千畝之戰)
(生命之曰成師郡後魏書云晉州領五城是也)襄陵狐谷(後漢襄陸屬河東郡水)
(經注曰平河水出晉陽縣西壺口山東經狐谷亭以上晉州)漳川冀浸(周禮曰冀州其)
(川曰漳鄭元注云出長安之十三州志曰潞水出潞縣冀州浸)赤壤黃山(上黨訖曰)
(高平赤壤其地阻險百姓不居上後魏輿圖曰黃山在壺關縣東以潞州)舜澤晉山
(墨子曰舜漁於雷澤在護澤縣西山後魏輿圖曰司馬山在晉城縣北晉代祠此因以為名)孟門
午臺(左傳曰齊侯伐晉入孟門登太行澤水經注曰午臺亭在晉城縣界以上州)石
室鐵騎(後魏輿圖風土記曰太原郡山有石室方丈四壁文字篆書人不能識十六國春秋曰)
(石勅當生之時此山上草木雙為鐡騎形)青谷黃巖(水經注曰清水源出武鄉縣西名青)
(谷水西又曰黃巖水源出送山縣黃岡下以上宜州)漚澤汾關(吕氏春秋曰大昭又)
(名漚澤休水經注曰鸛雀津汾關名也介之西南俗謂之雀鼠谷)八門六壁(十六國春)
(秋云劉元海造將攻西河城築營自固有八門城高九尺後魏書曰太武帝討胡賊於六壁城有六白因以)
(為名州以上汾)紫川黃谷(水經注曰紫川水源出隰川縣東紫谷也黃櫨水出隰川)
(縣東北黃櫨谷以上隰州)夏屋僊都(史記曰趙襄子北登夏屋誘代王徐廣注云夏)
(屋山名人水經注曰晉永嘉中雁門百姓避亂入五臺山見僊為之先驅因而不返尋訪莫知所在俗人以)
(是山為僊都以上代州)三會九原(水經注曰三會水東流入滹沱水在定襄縣界又)
(曰三會水出九原縣西其山經九原城)靈丘聖阜(後魏書曰天平二年置恒州寄居秀)
(容縣城領靈丘等八縣上水經注曰滹沱水東流聖人阜北阜下有水泉側石有手跡西又有二脚跡以)
(上忻州)葦州梅嶺(十三州記曰代郡故城盧植說初置築時方就板幹夜自移西南五)
(十里大澤中自設結葦為九門於是就以為城周旋七里今案在飛狐縣界土地記曰鹵地東州四十八里)
(有梅嶺焉)萊水拜山(用禮曰萊州萊水鄭元注萊冰出廣昌史記曰趙襄子姊為代王)
(夫人襄子殺代王遂興兵平代地其姊聞之泣而呼天磨笄自殺代人憐之號所死山為磨筓山今案在飛狐)
(縣界州以上蔚)如渾水紇眞山(水經注曰如渾水水經方山又曰紇真山夏)
(積雪鳥雀死者一日千數)熒臺火井(又曰火山似火從地中出故名熒臺又曰火山上)
(有火井州以上嵐)壺山風穴(漢書曰壺口山在北屋東南水經注曰北屋縣故城西)
(十里有風山其山有穴如輪風氣蕭瑟常不止以上朔州)永石單于(晉太康地記曰)
(西河國惠帝末陷於劉元海至石勒時置永石郡後魏改為離石郡十六國春秋云離石單于所徙之庭)
(以上石州)
河北道一
原案河北道者即禹貢冀州之域舜置十二州分冀州
為幽州幷州分青州為營州而幽冀營等三州及兖州
之北界今並為河北道南距河東至海北盡幽營悉其
地河北本殷之舊都(在衞州)周滅殷分其甸内為三國弼
鄘衞是也至衛懿公為狄所滅其地屬晉趙韓魏三家
分晉而懷屬魏(漢書地理志云魏分晉得河内即今懷州也)自衛相洛趙貝
冀北盡恒山東至海其地屬趙幽平已北東至海屬燕
洺州邯鄲為趙國(史記趙敬侯所都)相州為鄴魏武帝後趙石
季龍前燕慕容儁自薊徙北齊文宣帝並都之(幽州曰燕召公)
(之所封也營州前燕慕容皝都之)
河北道二
原分晉接燕(漢書曰趙分晉有信都鉅鹿清河盧毓冀州論曰冀州北接燕代)南
宫北部(漢書曰南宫縣屬信都國祭許愼說文曰冀州北部以月朝作食為膢以上冀州)
三臺九殿(陸翽鄴中記曰魏武於鄴城西北立三臺中臺名銅雀臺南名金獸臺北名冰)
(井臺夫又曰石季龍自襄國至鄴二百里輒立一宫宫有一人侍婢數十凡季龍所起内外大小殿九臺觀)
(行宫四十四所)紫陌赤橋(水經注曰滏陽縣有紫陌浮圖十里造生墓於此鄴中記曰)
(鄴城東七里有赤橋之宫以上相州)軹縣苑鄉(史記曰秦昭襄伐魏取軹縣水經)
(注曰丹水經苑鄉之城)平津陸阜(晉陽秋曰造河橋于富平津即河陽津也水經注)
(曰陸津阜南有皇母馬鳴二泉東南合注於吳陂以上懷州)商墟虞險(史記曰成王伐)
(管叔以殷餘人封康叔為衛君居故商墟也水北征道里簿曰巄頭城故虞國之險湛水流其後清流其前)
蘇嶺餳盆(十道志曰蘇門山一名蘇嶺孫登所隱處也又曰餳盆水一名盆泉源出縣)
(西北三十里彎屈似盆其味如醴因以為名以上衛州)鷄澤狗山(左傳襄公三年六月)
(會單頃公及諸侯同盟於鷄澤洛水經注曰狗山頂上有狗跡今在臨縣西)塘泉研冢
(水經注曰洛水東北流經廣平縣故城東水積於大澤之中為登泉南北四十里東西二十里亦謂之黃塘泉)
(冢鄴中記曰邯鄲城西南十里子岡上有如研子形俗謂之研子冢以上洛州)斥丘平
邑(續漢書曰斥丘縣屬魏郡昌竹書曰晉烈公八年趙城平邑今在樂縣東北)沙鹿石
臺(左傳云沙鹿崩杜預注云晉地也元城東南有沙鹿山水經注曰武陽縣城有一石臺大城門外又有)
(故臺號曰武陽臺以上魏州)蓼水蘇亭(水經注曰蓼水出襄國漢書曰襄國有蘇人)
(亭)百巖千步(洺州記曰龍岡縣西北有百巖山步水經注曰洺水一名漳水俗名千)
(邢以上州)柏亭槐水(水經注曰洺水東經柏陽亭今按柏暢亭故城在房子縣西)
(又曰槐水出黃石山今在元氏縣界)石柱珪碑(水經注曰平房城南門夾道有兩石柱翼)
(路若闕焉建又曰漢明帝北廻詔高邑於光武即位所石壇立珪頭碑以上趙州)善陸
清河(漢書曰鄃縣漢清河郡王莽曰善陸縣晉地道記曰清河國凡領清河等六)胥陸
甘泉(漢書曰東陽縣屬清河郡王莽曰胥陸眞十二州志曰歴城夲周之甘泉西地以上州)
重丘浮水(左傳曰諸侯同盟于重丘今在聊城縣東南水經注云浮水出聊城東北泛則津)
(注耗則輟流)堂邑靈城(漢高祖封陳嬰為堂邑侯州又靈城屬清河郡以上博)
胥國宛鄉(漢武帝封河間獻王子讓為胥侯鄉水經注云浮水東北經高城縣之宛城)
(今在鹽城縣界)千童百薄(應劭注漢書曰千童縣靈帝改曰饒安水經注曰滈河東北)
(經冨平故北城分為二水南水為長聚溝東注海北水為百薄溝東北注海以上滄州)馬頰河
龍額縣(爾雅云九河名有馬頰上廣下狹伏如馬頰漢平原郡領龍額縣)管輅冢
曼倩祠(魏志曰平原縣有管輅冢上漢書安德縣有東方朔祠以德州)新館
輿亭(漢武帝封中山靖王子未央為新館侯亭續漢書曰北新縣東二十里有樊輿)樊城
柏國(漢書曰武帝封中山靖王子為樊輿侯故城在清苑縣東南又曰武帝時趙敬肅王子然吉)
(為柏陵侯今清苑縣南有侯國故城以上瀛州)僊巖天井(晉太康地記曰行唐縣西)
(北有僊人巖井水經注曰派水歴天澤雨)馬觀鴻關(水經注曰黑水東北有谿中山)
(王故宫處簡文造釣臺戲馬之觀鴻又曰定水東流歴山俗謂是處為戲頭即晉書所謂上關以上定州)
輪井核山(水經注曰行唐城有大井若輪水沸騰不測又曰派水北流經大核山)
夫城女廟(晉太康地記云行唐縣北二十里有如夫城水經注曰行唐城北門側有玉女神)
(廟廟前碑云趙武靈王營斯邑城彌載不立聖女發歎百堵皆興不日而就以上恒州)寧臺
歴室(史記曰燕昭王伐齊得寶器設祭於寧臺故戰國策曰樂毅與燕惠王書曰大吕陳于元英丘反)
(於歴室並薊州界)仲理金伯雍璧(神僊傳曰仲理居元終山中含神丹作黃金五)
(千斤以救百姓之搜神記曰楊伯雍汲水作義漿有一人就飲以石遺伯雍種遂生白璧其處地可一頃名)
(曰玉田州以上幽)桑谷芻谿(水經注曰三城水經伏陵山南與石門水合有桑谷之名)
(蓋沿出桑谿故也水又鮑丘水東南流龍芻谿注之)三城七渡(水經注曰鮑丘水南)
(流合三城水渡又曰水經漁陽故城南合七水以上檀州)阪泉轡野(史記曰軒轅及)
(炎帝戰於阪泉之野帝周書曰蚩尤逐二帝爭涿鹿之野赤帝大懼乃說黃執蚩尤殺之於中冀名曰絶轡)
(野)覆釜裂溝(後魏輿圖風土記曰潘城西北三里有歴山形似覆釡因以為名水經)
(注曰傳言昔時地裂遂成溝壑有水俗謂之分家水今懷戎縣東北有地裂以上媯州)劒石
刀巖(水經注曰徐州東北經郎山西衆崖競舉若鳥翅立石嶄巖似劒又曰漆水南經藏刀山層巖璧)
(立直上干霄)窮魚丘巨馬水(竹書曰晉荀瑶伐中山窮魚之丘水經注曰巨馬)
(即漆水州以上易)素河黃洛(水經注曰素河水出今皮縣藍山又曰黃洛水出盧龍)
(山)元水藍山(水經注曰元水出肥如縣元谿九後魏輿圖風土記曰盧縣西三十里)
(有藍山州以上平)長谷平川(十六國春秋曰馮跋弟弘為亂而跋驚死弘葬之長谷陵)
(川水經注曰高平水出西北平川)狼河龍苑(魏氏土地記曰狼河附黃龍城東北下)
(十六國春秋云慕容熙光始三年築龍騰苑起景雲臺以上營州)
隴右道一
原按隴右道者禹貢為雍州之域(雍州自岐隴已北為關内道自隴而南并)
(得禹貢梁州之北地為隴右道)自隴而西盡其地也秦州有秦亭秦
之先非子為周孝王養馬於汧渭之間孝王封之附庸
邑於秦也涼州漢武威郡故匈奴休屠王地也前涼
張軌後涼呂光北涼沮渠蒙遜並都之甘州漢張掖
郡故匈奴昆邪王地也西秦乞伏乾歸都之子熾盤徙
都於河州肅州漢酒泉郡前涼張軌西涼李暠北涼
沮渠蒙遜並都之西州漢車師國之高昌壁也(昔漢武遣)
(兵西討師旅頓弊其中尤困者因住焉其地形高尚人物昌盛因名高昌也)
隴右道二
原天水神泉(漢書曰天水郡武帝時置合水經注曰渭水東南與神泉也)黑城
朱圉(酈道元水經注曰黑水出黑城北西南經黑城西抵渭川又曰尚書西傾朱圉鳥鼠至於太)
(華秦以上州)艾亭荆谷(漢書曰騎都尉居密艾亭流水經注曰荆頭川水荆谷北注)
(渭川)鷄聚馬谿(漢書曰襄武縣有五鷄聚南水經注曰渭水東南流經首陽縣左則天)
(馬谿水參差翼注以上渭州)百頃四山(沙州記曰仇池三號百頃上有百頃池壁立百)
(仞一人守道萬夫莫向十沈約宋書曰楊盛襲位分四山氐羌為二部以上成州)馬氐
狼種(應劭注漢書曰武都郡故白馬羌氐州漢書曰參狼種武都羌是也以上武)臨洮
望曲(漢書曰臨洮縣屬隴西郡水東流經甘根亭歴望曲)(水經注曰洮以上岷州)洮
水墊江(沙州記曰洮水出強臺山即洮水源山南即墊江源)(又曰山東以上洮州)積
石銷銅(尚書曰導河自積石城水經注曰離水北經銷銅西)榆城麻壘
(水經注曰離水東北經榆城谿水注之以秦州記曰枹罕城西有麻壘壘中可容萬衆上河州)鷰
崖鹿塞(仇池記曰武興城下有鷰子崖是十三州記曰鹿塞在蒼松縣南十里也)龜
觀鳥城(十六國春秋曰前涼張元靚時右將軍宋熙請取天龜觀壞以為宅西河記曰姑臧匈)
(奴故曰蓋藏城也城不方有頭尾兩翅名蓋鳥城以上涼州)柳谷蘭池(習鑿齒漢魏春)
(秋曰大柳谷夜激波滿溢其聲如雷王隱晉書曰蘭池縣屬隴西郡)合黎臨澤(尚書)
(曰導弱水至於合黎東十三州記曰昭武蘇有臨澤亭在其以上甘州)狄道夷鎮
(漢書曰狄道縣屬隴西郡防周地圖記曰臨洮郡城後魏大和中築置夷城鎮羌要路以上蘭州)
漆水金泉(張華博物志曰延壽縣南山石泉注為溝其水有脂挹取若著器中正黑如不凝膏)
(然之極明但不可食此方人謂之石漆酒應劭漢官義曰酒泉城下有金泉味若)酒泉脂
水(漢書曰酒泉郡武帝太初元年開肉博物志曰酒泉延壽縣南有山泉其水有脂如煑炙以上肅州)
鷄谷龍城(水經注曰湟水東流鷄谷水北流注之又曰湟水出塞外輕藍池北又東南)
(經龍夷城)白土川卑禾海(水經注曰白土川水出白土城西北下十三州記曰臨)
(羌縣西有卑禾海謂之青海以上鄯州)效穀宜禾(漢書曰效穀縣屬燉煌郡晉太康)
(地記曰宜禾縣屬燉煌郡)龍堆魚澤(漢書曰燉煌正西關外有白龍堆十三州志曰效)
(糓縣故魚澤障以上沙州)天山帝江(漢書曰使貳師將軍出酒泉擊左賢王於天山)
(丹山海經曰天山多金玉有神鳥狀如黃囊赤如火六足四翼渾無面目是識歌舞實惟帝江)地
膏腴田沃衍(後漢書曰順帝時以伊吾舊膏腴地傍近西域復令開設屯田置伊吾司馬一)
(人田西河舊事曰繞蒲海肥美良水草沃衍以上伊州)車師國田地縣(漢書)
(曰車師前王國居交河城立地輿志曰晉咸和二年置高昌郡田地縣)交河城高昌
壁(漢書曰交河城有交河水分流繞城下居十三州志曰高昌壁故屬燉煌有長谷在東都尉之以上)
(西州)
隴右道三
原歌後魏溫子昇涼州樂歌曰遠遊武威郡遥望姑臧
城車馬相交錯歌吹日縱横又歌曰路出玉門關城
接龍城坂但事絃歌樂誰道山川遠
山南道一
原案山南道者禹貢荆梁二州之域也(今案荆州之南界屬江南道東)
(界入淮南道梁州自劒閣而南為劒南道具北垂又入隴右道)北距荆華二山之陽絕
漢水而南至江西距劒閣盡其地也荆州楚文王始
都之(江陵記曰楚文王始自丹陽徙都於郢今城北城南是也)褒州古褒國也是
為媯墟(案水經注曰漢水東經媯墟在金牛縣界皇甫謐國都城記曰褒城故城在縣東二百步)
襄州禹貢荆豫二州之界鄧州後漢之南都也光武
起焉
山南道二
原南荆西楚(周禮曰正南曰荆州郡史記曰自淮北沛陳汝南南為西楚)雲澤
景洲(春秋文耀鉤曰大别以東至雲澤九江衡山荆州今案即雲夢澤也吳志曰魏將夏侯尚圍)
(南郡作浮橋度量景洲今在江陵縣界以上荆州)南峴北津(荆州記曰襄陽本楚之下)
(邑桓谿帶其西峴山亘其南北習鑿齒襄陽記曰襄城本楚國之津)習池葛井(襄陽)
(記曰峴山南八百步西下道北步有習家魚池累梁州記曰諸葛亮宅有井深四丈餘口廣一尺五寸甎如)
(初襄以上州)厲鄉舂邑(左傳曰楚伐齊齊師伐厲以救之杜預注曰隨縣北有厲鄉)
(漢帝曰元帝以舂陵卑濕割蔡際之白水二鄉為舂陵侯邑)隨國唐鄉(左傳曰鬭伯比)
(言於楚子曰漢東之國隨為大杜預注曰隨國今義陽隨縣是也又曰晉楚戰於邲唐侯為左拒杜預注曰)
(唐屬楚小國義陽安昌縣東南上唐鄉是也以上隨州)馬水鼉湖(南雍州記曰龍居縣)
(南有馬水有荆州記曰沔陽縣東二十里鼉湖以上復州)獸牙狼尾(宜都山川記曰)
(獸牙山有石壁其文黃赤色有牙齒形曰縣去山四十里别從狼尾灘下南崖)(句將山記以上峽州)
黃龍白帝(荆州記曰峽之首北岸曰白鹽峰中黃龍灘水沿泝所忌水經注曰白帝山北接)
(緣馬嶺南接赤甲山)九坂三谿(荆州記曰寒山九坂最為峭險又曰三谿水南流數里)
(南注大江州以上夔)涪陵陽闕(漢書曰巴郡領涪陵縣復晉太康地記曰李雄亂)
(於陽闕更置墊江縣亦屬巴郡案今州即古巴郡)明月峽縉雲山(華陽國志曰巴)
(郡江州有明月峽峽首南峯石壁有圓孔形如明月因以為名縉雲山相傳云黃帝於上合神丹藥故山得)
(名焉州以上渝)龍蹊牛道(道家雜記曰張魯女曾浣衣於山下有白霧蒙身遂孕恥)
(之自縊臨死謂婢曰死後破吾腹婢依其言破得龍子一雙遂入漢水女殯於山頂龍子後數遊母墓前遂成)
(蹊徑尾十三州志曰秦王未知蜀道乃刻石牛五頭置金於下言此天牛能糞金蜀人信之乃令五丁共引)
(牛成道今在褒城縣界)讓水廉川(梁州記曰梁西南十里有讓水水經注曰廉水出)
(巴嶺山北流廉川今在南鄭縣界以上梁州)駱谷龍亭(水經注曰路谷水源出駱谷南)
(流儻梁州記曰龍城縣屬城郡以上洋州)黃花川紫柏坂(水經注曰大散水西)
(流入黃花川紫華陽國志曰梁泉縣東八十里有柏坂以上鳳州)武關文邑(史記)
(曰秦昭王遺楚懷王書曰願與君會武關面約結盟今在商洛縣界水經注曰洛水東北過文邑在洺南縣)
(商以上州)金水錫山(漢水記曰金水郡領金岡縣本金城郡後魏改之梁州記曰)
(後魏華陽金城二郡為忠城郡領鄉亭錫城金川三縣)虞舜祠漢高廟(水經注曰)
(西城縣故城内有虞舜祠陽縣南山下有漢高帝廟)(梁州記曰洵以上金州)梅谿棘
水(南雍州記曰南陽縣七里有梅谿聚水經注曰棘水經新野縣歴黃郵)五壟六門
(周地圖記曰五壟山有五梁漢延相接曰六門堰西三里澭湍邵信臣所作也以上鄧州)熊川
龍井(南荆州記曰豐利郡領豐利熊川陽川三縣以水經注曰漢水又東為龍潭下臨龍井渚)
(上均州)景山粉水(山海經曰荆山之首曰景山其上多金玉水經注曰粉水導東流)
(經上粉縣)雁塞狼山(荆州圖副記曰雁浮山雁塞也上水經注曰夷水導源狼山以)
(房州)鳴水泉街(後魏書曰落叢郡武都鳴水二縣屬東益州水經注曰泉街水出河池)
(東南入沮縣以上興州)金谿銅水(梁州記曰益昌縣東山西北有金銅谿谿出金因以)
(為名山益州記曰葭萌縣南十里有刀鐶赤銅水出焉以上利州)銅梁石戶(左思)
(蜀都賦曰外負銅梁宕渠戶益州記曰龍盤山南有石長三十丈高五丈當中有及扉若人掩閉古老以為)
(玉女房州以上合)
劒南道一
原劒南道者圖經曰禹貢梁州之域也自劒閣而南分
為益州是為劒南道(梁州劒閣之東而分屬山南隴右二道)其始王則有
蠶叢杜宇後其地屬秦前漢末公孫述居之後漢末劉
備居之
劒南道二
原蠶叢杜宇(並見叙事)石鏡銅梁(蜀王妃卒葬以石鏡表墓詳益州)
(下詳山南道以上益州)銀水金山(華陽國志曰涪陵有孱山水其源有銀鑛益州記)
(曰金山東臨澗水光照映川以上綿州)飛梁絶澗(華陽國志曰諸葛亮相蜀鑿石架空)
(為飛梁閣道即古劒閣道也臨益州記曰姜維抗魏會故壘其山峭壁千尺下絶澗以上劒州)南
池西水(益州記曰南池在閬中縣東南八里州又西水縣本秦閬中縣之地以上閬)
郪道射洪(蜀志曰姜維等聞諸葛瞻破乃引軍由廣漢郪道以審虛實水經注曰涪江水又)
(東南至射洪今在射洪縣界以上梓州)龍鶴山魚蛇水(華陽國志曰丹陽縣西北)
(十五里有龍鶴山神益州記曰魚蛇水東北自陵州界入青縣介以上眉州)隅山陵
井(益州記曰東隅西隅南隅三山相對州又曰三隅山去陵井一里以上陵)金堂水
銅宫山(華陽國志曰新都縣有金堂山水通於巴漢出益州記曰五城縣西南六十里有銅宫山高)
(衆峰州以上簡)昆井郵谿(益州記曰南充縣西南六十里有昆井鹽井又曰雞郵)
(神在相如縣束次北下步有雞郵谿因此而為名以上果州)錦山綿水(華陽國志曰合)
(江北有綾錦山謂水經注曰綿水至江陽縣方山下入江之綿口以上瀘州)卭水鄧
山(山海經曰峽山卭水出焉其陽多黃金上漢書云文帝賜鄧通卭道銅山得擅鑄錢以雅州)
温穴曲池(華陽國志曰温水穴冬夏常熱今應劭注漢書云蘇初縣西北有泥池案曲池是)
(也嶲以上州)伏犀灘騰龍水(益州記曰伏犀灘東南六十里有黃魚像岸今在僰)
(道縣界谿又曰龍騰谿水源出南縣以上戎州)
淮南道一
原淮南道者在禹貢為揚州之域又得荆州之東界(今案)
(掦州之東偏為江南道南偏為嶺南道)自淮以南略江而西盡其地也今
揚州漢廣陵郡更名江都吳王濞居之廣陵厲王江都
易王並居之廬州古廬子國烈王都之南巢之地(尚書)
(曰成湯放桀於南巢)壽州楚考烈王都之
淮南道二
原南兖東陽(輿地志曰高兖州宋文帝元嘉八年始割江淮間為境居於廣陵又曰廣陵)
(郡楚漢之際為東陽郡)釣臺輿浦(西征記曰雷陂有臺高二丈南兖州記曰以為吳王)
(濞之釣臺也守南兖州記曰輿浦朝夕恒濁一朝清澈太范邈表以為瑞以上揚州)射陂
鹽瀆(漢書曰廣陵王相勝之奏奪王射陂草田賦與貧人又曰鹽瀆屬臨淮郡以上楚州)豐
浦苞湖(水經注曰江水北合烏江縣之豐浦上通湖池又曰次得隂塘水同受皇后湖湖水連)
(接苞湖西翼潭湖)横津洞浦(吳志曰孫堅經略江東掦州刺史劉繇遣將樊熊于糜屯)
(横津築擊破之曰魏志曰魏使曹休張遼伐吳出洞口酈道元注水經江上左對洞口江浦以上和州)
禹聚秦墟(帝王世紀曰禹會塗山揚州之域當塗縣有禹聚水經注曰洛澗北歴秦墟)
(下注淮)鵲甫亭馬丘聚(水經注曰掦州之域西北流經鵲甫亭南續漢書云當)
(塗有馬丘聚徐鳳反於此以上濠州)廬國舒城(應劭注漢書曰廬江郡故廬子國)
(又曰廬江大縣東有舒城)桐鄉巢邑(漢書曰朱邑為桐鄉嗇夫廉平有恩惠病且死囑其)
(子曰桐鄉人愛我必葬我於桐鄉為疆城巢輿地志曰楚名曰巢邑)(左傳曰楚以上廬州)趙屯
城周瑜廟(水經注曰破虜磯東有趙屯城内有倉以又曰江水對雷州之北側有周瑜廟)
(上舒州)鑊里鼓川(吴志曰吳使孫綝大發卒屯鑊里水經注曰泚水東北右會踖鼔)
(川水)洞臺隠室(黃庭經注曰霍山下有洞臺方二百里有二門其中有五香芝飛華之實)
(山水經注曰八公有隱室石井)羊頭澗龍泉陂(水經注曰肥水左合羊頭谿水)
(受芍陂謂之羊頭澗疇伏㴞正淮論曰彼壽陽者視龍泉之良萬頃以上壽州)翻車積
布(史記曰九江王英布於翻車水北以築翻車城磯水經注曰江水又東經積布山南俗謂之積布)
黃石青林(水經注曰江之右岸有黃石山江水經由其北即黃石之磯又曰江水左得青林)
(口水積為湖謂之青林湖以上蘄州)蓼縣蔣城(左傳曰楚公子爕滅蓼杜預注曰安)
(豐有蓼縣曰又曰凡蔣邢茅胙祭周公之胤也杜預注弋陽期思縣蒋鄉城是也)弦子都
虞丘郭(左傳曰楚人伐弦弦子奔黃十三州志曰□城古弦子都也水經注曰弋陽郡東有虞丘郭)
(南有伍子胥廟並光州)石城天井(水經注曰師水經石城山山甚高峻又曰義陽郡)
(南十五步對門有天井周百餘步)九塞三關(淮南子曰何謂九塞大汾冥阨荆苑方城)
(豪阪井陘今疵句注居庸也塞齊志曰後魏置平靖關於義陽故云義陽有三關之此其一焉以上申州)
楚邑新城(漢水記曰自漢口入二百里得涓口有村入三百里得鄭城楚邑也輿地志)
(安陸縣東有新城桓温征石季龍所築南臨涓水以上安州)龜頭山龍驤水
(水經注曰舉水出龜頭山口又曰江之左岸會龍驤水)沌陽鎮象山城(水經注曰)
(晉永嘉六年王敦以陶侃為荆州鎮於沌陽居輿地志曰臨江數十里象山上有城吳江夏太守所也以)
(上沔州)
江南道一
原按江南道者即禹貢揚州之域又得荆州之南界(揚州)
(自江已北為淮南道自嶺而南為嶺南道)北距江東際海南至嶺盡其地也
蘇州為吳泰伯之墟(地理志曰吳地斗之分野)泰伯卒仲雍立傳
國至曾孫周章武王克殷因而封之也越州為越夏
少康封少子無餘以奉禹祠(地理志曰越地牽牛婺女之分野)潤州
春秋之朱方江寧縣楚之金陵邑也吳晉宋齊梁陳六
代都之
江南道二
原東府西州(山謙之丹陽記曰東府城地則晉簡文為會稽王時第東則丞相會稽王道子)
(府道子領揚州故俗稱東府俗又曰揚州廨王敦所創開東南西三門謂之西州)孫陵蔣
廟(丹陽記曰蔣陵因山以為名吳大帝陵也輿地志曰臺當孫陵曲衍之旁故蔣陵亭亦名孫陵亭又曰)
(蔣子文為秣陵尉常自言已將死當為神後為賊所殺故吏忽見子文乘白馬如平生孫權發使封子文而為)
(都中侯立廟鍾山因改為蔣山以上潤州)扈瀆鹽田(吳都記曰松江東瀉海口名曰)
(扈瀆輿地志曰扈業者濱海漁捕之名插竹列於海中以繩編之向岸張兩翼潮上即沒潮落即出魚隨潮礙)
(竹不得去名之曰扈鹽又曰海濱廣斥鹽田相望吳煑海為即鹽官縣境也)包山于隧
(元中記曰吳西具區澤中有包山有洞庭室有戰國策曰越王散卒三千擒夫差於于隧吳縣西北地名于)
(隧是也州以上蘇)横山長瀆(左傳曰楚子重伐吳克鳩兹於横山注曰在烏程南横古)
(衡字通用大吳興記曰河口出東濱谿西帶長瀆)若下嵎中(吳錄云長城若下酒有若)
(谿南曰上若北曰下若並有村村人取若下水以釀酒醇美勝雲陽吳興記曰風渚南三十里曰嵎中即嵎)
(山也州以上湖)西部東安(漢書曰錢塘西部都尉居之吳志曰黃武五年丹陽會)
(稽吴都山寇攻沒諸縣乃分三郡之要害地置東安郡居富春)樹呼龜人化鶴(異苑)
(曰孫權時獲一大龜持獻吳王夜宿越里繫船於大桑樹樹呼龜曰元緒奚事爾耶龜曰行不擇日今方見烹)
(雖然盡南方之柴不能潰我此幽明錄曰孫鍾以種瓜為業有二少年詣鍾乞瓜曰山下善可作冢當為定)
(墓鍾隨下山二十步二人悉化成白鶴飛入空中即孫賢所葬地以上杭州)横峴長塘
(風土記曰㟄山多縱石而有大横峴以承衆流輿地志曰洮湖即長塘湖)蒼蛟谿白
獺穴(孔氏志怪云義興有白額獸谿渚長橋有蒼蛟幷周處為三害周處風土記曰長橋下有白獺若)
(將有兵獺出穴口四望而嘷舊言有神以上常州)慈姥舒姑(丹陽記曰江寧南有慈母)
(山積石臨江生簫管竹俗呼為鼓吹山江寧謂之慈姥山在當塗縣北宣城記曰登蓋山百步有泉昔有舒)
(氏女與父析薪於此山忽坐泉處牽挽不動父遽告家比來惟見清泉湛然因名舒姑泉)鼈洲
牛渚(江記曰江中有鼈洲長三里與蕪湖洲相接續漢書曰秣陵南有牛渚以上宣州)玉
山石蓋(郭璞注山海經曰玉山浙江水出其邊十輿地志曰歙縣靈山甚高峻有圓石高數丈)
(有石蓋)二礫三姑(輿地志曰黟縣南有五硍二礫兩邊皆壇石中央有溝裁五尺許水)
(甚懸迅礫音歴硍下根反遇又曰黟縣東有靈山山有三峰名為三姑山三年一野火自燒百姓放火輒降)
(雨不然州以上歙)賀齊城嚴陵瀨(吴志曰吴大帝使賀齊擊黟歙山賊定新立都)
(郡輿地志曰郡城賀齊所創也為東觀漢記曰嚴光字子陵隱於富春後人名其釣處嚴陵瀨以上睦州)
銅釜石甑(異苑曰吳時軍士五百人破湖得銅釡發之水便暴出即五百人湖也東陽)
(記曰崑崙山頂有一孤石可高三千丈其形似甑人謂之石甑以上婺州)蓮鑊梅池
(鄱陽記曰弋陽嶺上多密巖宋元嘉中有人見其巖内三鐵鑊鑊各容百斛中生蓮華他日往尋不知所在)
(宋永初山川記曰廣陵縣東有梅池)夫岡子石(鄱陽記曰鄱陽西有望夫岡昔縣人陳明)
(與梅氏為姻未成而妖魅詐迎婦去明詣卜者決云西北行五十里求之明如言見一大穴深遠無底以繩懸)
(入致得其婦乃令婦先出而明所將鄰人秦文遂不取明其妻乃自誓執志登此岡首而望其夫因以名焉)
(又曰九子石在弋陽水左岸間相去數十步石形似印以上饒州)石帆玉笥(會稽志曰)
(射的北有石帆壁立臨水漫石宜山遙望芃芃有似張帆又名玉笥山又曰石簣山)鏡水銅
谿(輿地志曰山隂南湖縈帶郊郭白水翠巖互相映發若鏡若圖故王逸少云山隂上路行如在鏡中遊)
(會稽志曰昔歐冶子涸若耶之谿而出銅破赤堇之山而出錫以上越州)丹洞赤城
(登眞隱訣云赤城山下有丹洞在三十六洞天之數其山足丹名山略記云赤城山一名燒山東卿司命君)
(所居洞周㢠廻三百里上有玉清平天)金庭玉室(道書曰天台山其上八重視之如一中有)
(金庭不死之鄉玉許邁與王逸少書曰自山至臨海多有金堂室仙人芝草以上台州)東甌
西隗(漢書曰惠帝立閩君搖為東海王都甌陽永嘉記曰西隗山東接安固西接松)矛
峴劒峰(永嘉記曰塵嶼有盧隈又有矛峴去盧隈二十五里輿地志曰樓石山三石並高百丈)
(杪如劒峰州以上括)彭澤淺源(漢書曰彭澤縣屬豫章郡彭蠡澤在西尚書曰過)
(九江至於敷淺源)廬山盆水(廬山記曰匡俗出於周威王時生而神靈隱淪潛景廬於)
(此山俗稱廬君故山取號焉灌潯陽記曰盆水出青盆山因以為名帶山雙流而右潯陽東北流入江以)
(上江州)銅精劒窟(豫章記曰西山周廻三百里此山時有夜光遠望如火氣輿地志曰)
(此為銅之精光也劒又曰豐城縣獄後有雷孔章掘神窟方七八丈)然石熱泉(宋永)
(初山川記曰建城縣西有羊山有然石色黃白而理疎以水灌之便熱可煑物故謂之然石又曰皮縣有熱)
(泉如湯以生物投之須臾爛熟以上洪州)茨野落亭(安城記曰昔豫章太守賈萌與)
(安城侯張普爭境戰於新茨之野即茲地也紫又曰郡渚江川發源同會落亭石上有芝草下有磨金)
山都木客(異物志曰廬陵大山之間有山都似人裸身見人便走自有男女可長四五尺能叢)
(相喚常在幽昧之中似魑魅鬼物厠又曰廬陵有木客鳥大如鵲千百為羣不與衆鳥相云是木客所化)
(以上吉州)金鷄石雁(南康記曰雩都縣有金鷄石傍有穴宋永初中見金鷄棲翔此穴頗)
(時飛鳴至又曰覆笥山平湖中有石雁浮在水每炎氣代序則飛翔若知感候)松闕&KR0922;
潭(輿地志曰歸美山有石城高數丈有二石夾左右石形似松儼如雙闕南康記曰梓潭昔有梓樹臣圍)
(葉廣丈餘垂柯數畆吴王伐樹作船使童男女挽之船自飛下水童女皆溺死至今潭中時有歌唱之音以)
(上虔州)甘渚蜜巖(臨川記曰東興人家曾以木甑沈井中乃流出逹樊谿甘渚得之此)
(泉穴相通也笠又曰五章山絶巖險峭有蜜蜂依之為房其形如望者皆懸磴數丈然後得至其所)
石人楓鬼(臨川記曰虛谷東英巨山巖内有石人坐盤石上體上塵穢則興風濕潤則致雨晴)
(日便舉體鮮潔朗然玉淨俗又曰麻姑山上人登之有物人形眼鼻口面無臂脚名之楓子鬼也以上撫)
(州)米砂雪壁(安城記曰鍾山臨水阻峽春夏則湍洑沸涌濆上白砂如米兩岸各十餘)
(斛呼曰米砂以之候歲若一岸偏饒則其方豐穰若殷斌石室記曰第三室高十餘丈者麤相似皆素壁雪)
(則萬象森羅)宜春水羅霄山(吴錄曰宜春泉水地道記曰宜春縣出美酒隨歲貢)
(上井安城記曰羅霄山有石井天旱祠之以木投中即雨至井溢木出雨乃至以上袁州)鸚洲
鳳闕(輿地志曰夏口江中有鸚鵡洲集武昌記曰城東南角有岡名鳳闕吳時有鳳之因以為名)
鄂渚樊山(離騷云乘鄂渚而反顧以武昌記曰樊口之東有樊山上鄂州)湘
山沅水(史記曰秦始皇浮江至湘山於水經注曰沅水注洞庭湖中方會江也)地道
江門(湘中記曰君山有地道郭璞江賦曰爰有包山洞庭巴陵地道山海經曰洞庭山帝女居之)
(其上沅灃之交瀟湘之淵在九江之門以上岳州)楂渚橘洲(湘中記曰楂渚對岸古城)
(孫權遣程普所立夏輿地志曰橘洲在郡南對南津常看如下及至水懷山渚洲皆沒橘洲獨在)昭
潭羽瀨(湘州記曰岳陽有昭潭其下無底湘水最深處又曰石子山西有小谿水石映澈名之)
(羽瀨昔關羽南征頓此山下因以為名以上潭州)青壇紫蓋(湘州記曰祝融峰上有青)
(玉壇方五丈有蓋香峰行道處紫異苑曰衡山有峰名曰華蓋又一名盖)寶洞僊宫
(南岳記曰衡山者太虛之寶洞清又曰流丹崖南五里得僊人宫道士休糧絶糓身輕虚便得入此宫以)
(上衡州)菁口蘭巖(湘州記曰都谿又西北流入營水謂之菁口王韶之神異記曰蘭)
(巖山其路危阻廻絶人迹登其山有石路松林焉杳然便是雲霞中館宇矣)九疑山五
會水(山海經曰蒼梧之丘九疑之山舜所葬也水經山注曰都谿水出舂陵縣左與五谿俱會縣有五)
(山有一谿五水會於縣門故云都谿以上永州)茹谿灃浦(荆州記曰茹谿源出茹龍)
(水水極清澈澧離騷云遺余佩兮浦)天帚松梁(荆州圖副記曰天門角上石生倒垂)
(下一竹拂謂之天帚射吳錄曰松梁山山石間開處容數十丈其高以弩之不及其上以上澧州)
熱石温泉(輿地志曰臨武縣山有熱石置物其上立焦荆州記曰郴縣温泉下流有田資以)
(漑灌常十二月下種至明年三月新穀便登)僊人祠義帝廟(輿地志曰馬嶺山有)
(僊人蘇耽壇耽至孝一朝忽辭母曰受生應僊當違供養涕泗鳴咽百姓立壇祠之湘州記曰郴縣南有義)
(帝廟百姓祭之漢書曰項羽尊楚懷王以為義帝以上郴州)龍池鶴澤(武陵記曰謝承)
(為武陵郡守時有黃龍見於郡東水中拜表上賀因號龍池劉義慶世說曰晉羊祜鎮荆州於江陵澤中得)
(鶴教其舞動以樂賓友)鼎口風門(沅川記曰沅川水名鼎口昔有神鼎出乎其間武)
(陵記曰風門山有石門去地百餘丈將欲風起此門隱隱有黑氣上須臾有黑風競起以上朗州)葱
嶺茗山(沅川記曰沅川有孤山巖石崔嵬上有葱如人所種人時往取援輒斷絶請神而求不挽)
(自出武陵記謂之葱嶺松荆川圖副曰茗山九嶺嶮峻木多杉獸多熊豹)龍門鹿穴
(水經注曰有獨母水南出龍門人荆州記曰宋元嘉初武谿蠻人射鹿逐入石穴纔容入穴見其傍有梯因)
(上梯谿然開朗桑果蔚然行人翶翔亦不以怪此蠻於路所樹為記其後茫茫無復髣髴以上辰州)
石牀雲水(湘州記曰文斤山上有石牀方高一丈四面綠竹扶疎常隨風委拂水經注曰邵)
(陵水東會雲泉以上邵州)浪水舞谿(水經注曰浪水出武陵鐔城北界山谷荆州記)
(謂之浪谿接荆州記曰舞谿東流注沅西牀牁以上巫州)銅柱石門(周地圖記曰江)
(中有銅柱灘門又曰均提東十三里至石東有石鼓)清臺神窟(史記曰巴蜀寡婦清)
(其先得丹穴家富不訾清能守其業秦皇帝以為貞婦為築女懷清臺益州記曰黃葛峽有相思崖芳泉周)
(灌俗謂之神窟以上涪州)牂牁桂浦(漢武帝平南夷置牂牁郡又曰牂牁郡有桂)
(浦關)天井石關(華陽國志曰牂牁郡上當天井故多雨潦又曰且蘭縣西南有地名石)
(潼關牁以上牂)
江南道三
原箴(名原闕)潤州箴曰洋洋潤州江川秀遠蔣廟鍾山
孫陵曲衍江寧之邑楚曰金陵吳晉梁宋六代都興
嶺南道一
原案敘嶺南道者禹貢揚州之南境其地皆粤之分(地理)
(志云今蒼梧蔚林合浦交趾九眞日本南海皆粤分)自嶺而南至海盡其地(廣州故南)
(海郡秦末南海尉趙佗王有其地)
嶺南道二
原蒲澗蘭湖(南越志曰熙安縣東北有菖蒲澗咸安中姚成甫嘗澗側遇一丈人曰此菖蒲)
(安期先生所餌可以忘老西又曰番禺北有芝蘭湖並注海)貪泉湞水(晉中興書曰舊)
(云往廣州飲貪泉失廉潔之性吴隱之為刺史自酌貪泉隱之題石門為詩曰石門有貪泉一飲懷千金試使)
(夷齊飲終當不易心章漢書曰樓船將軍楊僕出豫下湞水)二山八桂(南越志曰番禺)
(縣有番禺二山因以為名以山海經曰桂林有八樹在番禺東上廣州)潮穴泉山
(潮州記曰斯谿西通淮水其穴若井或枯涸彌年或一日十盈十竭若潮水焉又曰泉山有峭壁高竦連阜)
(湎屬石泉懸注瀑布飛流以上連州)錢石玉山(湘州記曰曲江縣東有錢石山其狀)
(四方若臺榭其南有石三面壁峭其上有錢故謂之錢石又曰曲江縣東有玉山卉木滋茂泉石澄潤相傳)
(云昔有人采玉處)石臺銀甕(始興記曰勞口東岸有石四方而高可百餘仞其状若臺)
(銀又曰林水源出盤石山羅列十甕皆蓋以青盆中悉餅有人過之得開觀而不可取取輒失路迷悶欲死)
(韶以上州)龍川牛嶺(漢書曰龍川縣屬南海郡帶南越志曰羅浮山有石樓右牛)
(嶺山左據龍尾以上循州)文貝錦蛇(南越志曰潮陽南有小水注海濱帶層山其中)
(多文貝可以觧毒瀵輿地志曰龍溪謂之盤龍蛇青黑色赤帶錦文隨瀆水而入於海有毒傷人輒死以)
(上潮州)素女青牛(發蒙記曰侯官謝端曾於海上得一大螺中有美女云我天漢中白)
(水素女天矜卿貧令我為卿妻其南越志曰綏安縣北有連山昔越王建德伐木為船大千石以童男女三)
(千牽之既而入船俱墜於潭時聞附船有唱喚督進之聲往往有青牛馳廻與船俱蓋神靈之至)靈
江神草(輿地志曰從餘姚至海三十里過温麻江有一江名靈江道書云霍山上有神草三十)
(四種州以上泉)建安將樂(吴志曰永安三年以會稽南郡為建安郡吴錄云將樂)
(縣屬建安郡以上建州)石室嵩臺(南越志曰高安石室自生風峒南北二門狀若人功)
(意者以為僊都土又曰高要有竦石廣六十餘丈高二百許仞人謂之嵩臺以上端州)端石
岑珠(吴錄曰端谿有端山山有五色石石上多香水南越志曰端谿俚人岑班入山遇一寳珠徑)
(五寸取還夜光明照燭俚人甚懼以火燒之雖小損猶照一室以上康州)香林綸木
(南越志曰盆元縣利山上多香林綿又曰威寧縣有穿州其上多綸木似穀皮可以為以上岡州)
蒼梧斑石(漢書曰蒼梧郡武帝元鼎六年開斑輿地志曰廣信縣之壽鄉有孤嵓嵓有石石)
(皆五色州以上梧)圍洲合浦(交州記曰合浦八十里有圍洲周廻百里漢書曰合浦)
(郡武帝元鼎六年開以上廉州)賀水冨川(湘州記曰臨水經臨賀縣東又南至郡左)
(合賀水郡漢書冨川縣屬蒼梧以上賀州)二鼓三田(輿地志曰後漢周敞為交趾刺)
(史伐龍山木以為鼓以下分鼓給桂林郡上分鼓給交趾郡擊一鼓則二鼓皆鳴廣志曰南方地氣暑熱一)
(歲田三熟冬種春熟春種夏熟秋種冬熟以上交州)蘇嶠麻嶺(南越志曰寧浦郡東)
(南有蘇摩嶠即屈璆道理記曰沙麻領在寧浦郡南郡嶺之北垠以上横州)樹止竹
梁(林邑記曰狼野人居無室依樹宿止柱南征八郡志曰糞泠縣有大竹數圍實中任屋梁覆用之則當)
(瓦峰以上州)蟻漆鷄潮(吴錄云居風縣有蟻絮藤人視土中知有蟻因墾發以木皮插)
(其上則蟻出緣而生漆每輿地志曰移風縣有潮鷄鳴長且清如吹角潮至則鳴一名林鷄)石坻
金屐(南越志曰馬援鑿通九真山又積石為坻以遏海波由是不復過漲海又曰軍安縣女子趙)
(嫗嘗在山中聚結羣黨攻掠郡縣著金箱齒屐恒居象頭鬭戰以上愛州)咸驩都沃
(漢書曰咸驩縣屬九眞郡以晉太康地志云都沃縣屬九德郡上驩州)極外海中
(交廣二州記曰珠崖在大海中南極之外吴時復置太守住徐聞縣遙撫之漢書曰武帝立珠崖郡在南方)
(大海中居廣袤千里)巢居椎紒(廣志云珠崖人皆巢居被珠崖傳曰男女皆椎紒或髮)
(徒跣紒音髻以上崖州)儋耳鏤頰(漢書曰武帝元鼎六年定越以為儋耳郡張晏注曰)
(儋耳鏤其頰及上連耳匡分為數支状似鷄腸纍纍下垂以上儋州)文魮朱鼈(南越)
(志曰海中有文魮鳥頭尾鳴似磬而生玉珠又曰海中多朱鼈狀如肺有四眼六脚而吐)&KR1411;馬
水犀(南越志曰平定縣東巨海有&KR1411;馬似馬牛尾一角又曰平定縣巨海有水犀似牛其出入有)
(光水為之開以上高州)
御定淵鑑類函卷三百三十五
