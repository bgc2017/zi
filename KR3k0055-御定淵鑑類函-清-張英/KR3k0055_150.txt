欽定四庫全書
御定淵鑑𩔖函卷一百四十五
政術部二十四(勸賞舉賞戰功和賞諫臣死賞政績賞賢賞戎賞事)
(辭賞賜禄僭賞利俸禄世禄不兼)
勸賞一
原賜魏絳歌鐘給周瑜鼓吹(左氏記江表傳)賜車盖以
勸有德賜牀帳以顯節義(漢書循吏傳襄陽記云)增獻納
儉素(冊府元龜曰貞觀十二年三月皇孫誕育宴五品以上於東宫帝極歡謂侍臣曰貞觀以前從我平)
(天下周旋艱險房玄齡之功無所與讓貞觀之後盡心於我獻納忠讜安國利民犯顔正諫弼朕之違者惟魏)
(徵而已於是親解佩刀以賜二人儉又曰高宗龍朔元年幸司空李勣第歎其服用素恩賜極厚)立
木懸金(史記曰商君變法恐人未信乃立木於市南門募人徙至北門者賞五十金有一人徙之)
(遂與五十金以示其不欺也著又曰吕不韋為相稱仲父食客三千人使其客人人所聞集論以為八覧六)
(論十二紀二十餘萬言以為備天地萬物古今之事號曰吕氏春秋布咸陽市門懸千金其上延諸侯游士賓)
(客有能增損一字者予千金)盡節輕死(孔帖曰鄭俌唐中宗時歴右補闕默啜入寇上)
(疏以為治内可以及外賞罸明則士盡節能又曰魏元忠上封事賞者禮之基禮崇則謀夫竭其賞厚則義)
(士輕其死)物百叚絹百尺(冊府元龜曰高祖武德二年始平人宗士朓負米一石委)
(於太倉而去云少益軍國高祖嘉之賚物百段明又曰後唐李愚為中書侍郎平章事長興四年愚病宗令)
(中使宣問所居寝室蕭然四壁病榻敝氊而已帝曰嘻宰相月俸幾何而委頓如此詔賜絹百尺錢百千幃帳)
(什物一十三事)麥千石絹十匹(冊府元龜曰劉瞻為浩州刺史時劉武周連年為寇)
(鄰城悉䧟維瞻獨守高祖遣使勞苦之賜帛三萬匹米麥千石頒其將士又曰開元五年勅蒲州童子吳豸)
(之薄綴小篇兼紀古事不稍優異無申奬勸宜賜其父絹十匹令更習學使有成就)特存社稷
以成光寵(冊府元龜曰蕭瑀武德初為内史令奏便宜數十條多見納用高祖手勅曰得公之)
(言特存社稷今賚黃金一函以報智者勿為推退也惟又曰開元七年皇太子入國學行齒胄禮詔曰儒道)
(百王之政元良乃萬國之貞屬太學舉賢賓庭貢士當其謁講故行齒奠所以弘風闡教尚德尊師宜有頒錫)
(以成光寵)固守清儉不營産業(冊府元龜曰王丘為禮部尚書致仕丘雖歴要)
(職固守清儉未嘗受人餽遺第宅輿馬稱為敝陋致仕之後藥餌殆將不給帝聞而下制曰王丘夙負良才累)
(升茂秩聞其家道屢空醫藥靡給特操若斯古人何遠且優賢之義方冊所先周給之宜激勸攸在其俸祿一)
(事已上並宜全給四又曰盧懷慎為黃門監清儉不營産業玄宗幸東都門博士張星上言懷慎忠清始終)
(不虧不加寵贈無以勸善乃詔賜其家物百段米粟二百石)
勸賞二
原賞于國(易)賞必加功(商書)崇德(武成)賞一人而千
萬人喜(太公金匱)無賞士不往(三略曰軍無財士不來軍無賞士不往又曰賞者士)
(之所死)輔義為上賞報功(禮記大傳)先賞後罰(禮記)慶
賞賜予民之所好誅罰殺戮民之所惡(韓非子子罕謂宋君)賜
之千金(管子)晉侯行賞狐偃為首(史記晉世家曰晉侯渡河北歸國行賞狐)
(偃為首或曰城濮之事先軫之謀文公曰城濮之事偃說我毋失信先軫曰軍事勝為右吾用之以勝然此一)
(時之利偃言萬世之功奈何以一時之利而加萬世功乎是以先之)進賢受上賞(鶡冠子)
賜舟人田(尸子)古之治民者勸賞而畏刑(左傳蔡聲子)
為政者不賞私勞不罰私惡(左氏)賜汶陽田(左氏)賞一
人而天下勸(傅子)賞者貴信(韓非子云公孫鞅治秦)襄子賞功
高赫為首(韓子)賜雲夢田(宋玉集小言賦)賞重則民移(吕氏春秋)
教我以善為次賞數舉吾過為末賞(並吕覧)有功
必賞士死赴厚賞(新語)賜衣冠見(淮南子)賜獨坐(顧啟)
(期)賜高盖車(淮南先生)賜齊軿車(吳志)增勸功勸勇(孔帖)
(云陳子昂八科六勸賞臣聞勞臣不賞不可勸功死士不賞不可勸勇)弘益思遠(冊府元龜)
(云開元二十年北廵狩祀后土詔裴光庭蕭嵩弼亮朕躬弘益思遠不有優異何殊等夷加階賜爵之外各與)
(一子官仍各賜物三百匹)兼賜少物(又云鄭少微為刑部侍郎開元二十五年玄宗因聽政問)
(京師囚徒有司奏有五十人怡然有喜色下詔曰日者叢棘之地烏鵲來巢雖化源自遠亦欽䘏使然其鄭少)
(微等一十七人各賜一中上考仍兼賜少物以存勸賞)表忠節(又云張建封為徐泗節度使貞)
(元十三年入覲將還令高品中使齎嘗所執鞭以賜之曰以卿忠貞節義歲寒不移此鞭以朕久執用故以賜)
(卿表卿忠節也建封又獻詩一首以自警勵)一級賞千萬(孔帖云竇易直字宗元為宣歙)
(浙西觀察使時江淮旱漕物淹積不前部將王國清謀亂易直械國清送獄其黨數千羣讙入獄簒取之易直)
(登樓令曰能誅亂者一級賞千萬衆喜反縳為亂者二百餘人易直悉斬之)賜裘帽(長編云太)
(祖將帥發京師時京師大雪上設氊帷於講武殿衣紫貂裘帽曰我如此尚覺寒西征將帥衝犯雪霰何以堪)
(處即賜裘帽遣中黃門驛齎以賜王全斌全斌拜賜感泣)賞以酬勞(合璧事𩔖云太祖時臣下)
(立功當遷上素嫌其人趙普曰賞以酬勞古今之通義也陛下豈得以喜怒專之上悟可其奏)賜第
一區(翰苑新書云康定間高懌自號安業處士寇凖聞其名薦之辭不起後文彦博言懌經術該通有高)
(世之行可勵風俗賜第一區)鼔舞豪傑(合璧事𩔖云蘇軾言凡為天下國家當愛惜名器則)
(斗升之禄足以鼔舞豪傑否則日拜卿相而人不勸)
賞戰功一
原視功昭福(凡賞無常輕重視功子孫不忘召舊福也)狄臣千室畢
萬百乘(晉侯賞桓子狄臣千室亦賞士伯以瓜衍之縣曰吾獲狄土子之功也微子吾喪伯氏矣注獲)
(狄土救伯氏之功伯氏謂林父也牖畢萬匹夫也七戰皆獲有馬百乘死於下)于奚請曲
縣皮初補太守(衛孫桓子與齊戰敗新築人仲叔于奚救孫桓子桓子是以免衛人賞之)
(以邑辭請曲縣繁纓以朝許之初劉弘為荆州奏皮初有戰功請補襄陽太守朝廷以雖有功襄陽是名郡)
(宜慎𨕖不可授功)獻俘命為侯伯平羌更受勲賞(晉侯獻楚俘於)
(王王命為侯伯司晉馬隆字孝興募人討羌梁州平將加將士勲賞有奏隆將士皆先加顯爵不應更受楊)
(珧駁曰前少加爵命為引誘也今軍完不得以前授塞後功從之)有勲而不廢有
績而不載(加重賞也冊載謂書功於)奉之以土田撫之以彝
器(奉賜也鉞弓旌斧)旌之以車服明之以文章(戎輅之服文章旌)
(旗也)捷無虚月賞不踰時臣節在勞國章懋賞
不酬盡敵之功何勸能軍之善增銀瓶鐵劵
(冊府元龜曰元和十五年邠寧節度使李光顔來朝帝以光顔功冠諸將及徐泗李愬克平淮夷故皆召赴闕)
(帝御麟德殿宴光顔及愬各賜錦綵五百匹銀瓶盤等五事衣一襲馬一匹又曰郭崇韜自莊宗嗣位為中)
(門使擒王彦章誅梁氏降叚凝皆崇韜贊成其功也莊宗至汴州拜侍中兼樞密使及郊禮畢以崇韜兼領鎮)
(冀節度使進封郡公賜鐵劵)金皿銀帶(孔帖曰泉男生字元德擒高麗詔遣子齎手制)
(金皿即遼水賜勞還進右衛大將軍賜寳器陽冊府元龜曰後唐明宗天成三年招討王晏球獻曲之捷令)
(殿直陳知隠押銀腰帶鞍轡賜北面立功將校)帷帳米粟(孔帖曰令狐彰字伯陽移壁杏)
(園渡思明遣薛岌以兵劫彰彰諭衆以大義皆死力破岌兵潰圍出以麾下數百入朝賜甲第帷帳什器拜滑)
(亳魏博節度使賜又曰李祐以功遷神武將軍田宅米穀)金甲寳帶(孔帖曰張長遜)
(値討薛舉不待命輙引兵會賜錦袍金甲軍合璧事𩔖曰契苾明征吐蕃以戰多進左威衛大將賜錦袍寳)
(帶他物繁夥)破吐蕃下武強(冊府元龜曰開元九年郭知運進封太原郡公賜物)
(三百匹錢三十萬銀四百兩白道恭進封清凉縣公賜物二百匹錢二十萬銀二百兩杜賓客封建平縣開國)
(男賜物二百叚銀二百兩錢二十萬並賞破吐蕃之功也又曰元和十一年正月詔討鎮州王承宗乙亥幽)
(州奏破下武強縣二月以内庫繒絹四萬匹賞幽魏戰士)輒引兵先陷陣(上詳金甲)
(注使册府元龜曰乾化元年帝駐相州以左親騎指揮張仙右雲騎指揮使宋鐸嘗身先䧟陣各賜帛)
降世充平公祏(唐書曰太宗敗竇建德於虎牢執之王世充乃降六月凱旋太宗獻俘於)
(廟高祖賜衮冕金輅雙璧黃金六千斤前後鼔吹九部之樂班劒四十人冊府元龜曰河間王孝恭高祖從)
(父兄子也平輔公祏璽書襃賞賜甲第一區女樂二部奴婢七百人)太常備樂有司
供饌(冊府元龜曰德宗興元元年副元帥李晟討朱泚既收復京城以露布聞帝覧之感泣曰天生李晟)
(為社稷萬人不為朕也拜晟司徒賜永崇里第及涇陽上田延平門林園女樂八人晟入所賜里第帝令宰相)
(及諸將會送是日特賜京兆府供饌具鼔吹迎導集宴又令太常教坊備樂又曰詔靈州大都督渾瑊入所)
(賜太寧里第特賜女樂五人及錦綵銀器等物仍令宰相節將會送有司備樂供饌)淮陽陷陣
江夏斬關(冊府元龜曰淮陽王道元高祖從父兄子也從太宗擊宋金剛先登䧟陣時年十五)
(太宗壮之賞物千叚還又曰太宗親征高麗江夏王道宗請將百騎覘賊往期一月遂秣馬束兵備歴險阻)
(及還賊已引兵過長城斷其路道宗斬關而出如期謁見太宗歎曰賁育之勇何以過此賜金五十斤絹千匹)
扶珪綴組縮衣節口(韓愈聖德詩曰扶珪綴組帛堆其家粟塞其庾杜牧燕)
(將錄曰今天子縮衣節口以賞戰士)賞懸香餌令布疾雷(柳宗元文)
賞戰功二
增彤弓(詩序云彤弓天子賞有功諸侯也)原門征(耏班敗狄宋以門賞之使食其征)
命服(鄭伯賞入陳之功賜子展先輅三命之服先八邑賜子産次輅再命之服先六邑)軍
賞(不踰月)死事(死王事者賞之)次賞(矢石之難汗馬之勞)厚賞(功多者)
增言賊虚實(孔帖云劉世讓授總管率兵拒薛舉與弟寳皆殁於賊秦王方屯高墌世讓密)
(遣寶間走王言賊虛實高祖悅賜其家帛千匹)下廻洛城(册府元龜曰黃君漢武德初為行軍)
(總管後從太宗擊東都别下廻雒城及東都平賜黃金百兩雜綵千叚)黃金瓶(唐書秦瓊傳云)
(從破尉遲敬德功多帝賜以黃金瓶)賜御膳(冊府元龜云江夏王道宗為吏部尚書太宗討高麗)
(為前鋒大破賊兵太宗深加賞勞賜奴婢四十人道宗在陣損足太宗親為之針賜以御膳)賜宫
女(又云長孫順德自起義兵拜統軍從平霍邑破臨汾下絳郡俱有戰功太宗踐祚特賜以宫女)金
銀一篋(孔帖云尉遲敬德單雄信騎直趨王敬德大呼横刺雄信墜乃翼王出賜金銀一箧)拔
太原倉(又云竇宗從劉文静擊屈突通進兵下陜縣拔太原倉賜物五百段)平江南(又云)
(李靖平江南賜物千叚奴婢百人馬百匹)脫衣解馬(又云羅士信有所獲悉散戲下有功者脫)
(衣解馬賜之)十三人破賊萬(又云王君廓從戰東都詔勞之曰爾以十三人破賊萬自)
(古以少制衆無有也賜雜綵一百叚)廷中乘馬(又云王君廓鎮幽州擊突厥俘斬二千帝賜所)
(乘馬令自廷中乘以出)女樂一部(又云竇抗東都平賜女樂一部)賜宫人(又云)
(李君羡從破宋金剛于介休加驃騎將軍賜宫人)賜上駟(冊府元龜曰梁建方為右武衛將軍)
(貞觀二十二年擊松州蠻破之振旅而還太宗勞其勤瘁賜以上駟)賜宜君田(孔帖云元結祖)
(仁基從太宗征遼以功賜宜君田二十頃)不可勝紀(冊府元龜曰蘇定方前後滅三國皆生擒)
(其主賞賜珍寳不可勝紀)名馬錦綵(又云曲環天寳末為果毅别將德宗嗣位吐番大寇劒南)
(詔環以邠隴兵五千馳救收七盤城威武軍及維茂二州西戎奔遁還加太子賓客賜以名馬錦綵)宮
錦十雙(冊府元龜曰張萬福代宗時為和州刺史賊將康自觀擁兵而東萬福追而殺之代宗發詔以)
(勞之賜衣一襲宫錦十雙)殫私財(孔帖曰馬燧字洵美田悦反初將戰燧約衆勝則以家資賞至)
(是殫私財賜麾下德宗嘉之詔出度支錢五千萬償其財)命珪相印(韓愈賀裴晉公詩云西來)
(騎火照山紅夜宿桃林臘月中手把命珪兼相印一時重疊賞元功)别出器幣緡錢(合璧)
(事𩔖云太祖開寳九年召随州留守王全斌授武寧軍節度初全斌以伐蜀私取財物貶秩至是太祖謂曰朕)
(以金陵未下嘗慮平吳諸將恣行貪暴今江南既平還卿旄鉞又别出器幣緡錢數萬賜之)賜排
陣使(翰苑新書云真宗親征澶淵幸北寨勞軍召排陣使李繼隆石保吉宴射行宫亭賜襲衣金帶鞍馬)
解御帶(治跡統𩔖云皇祐中孫沔為將平儂智高還自嶺南帝問勞解所服御帶賜之)
賞諫臣一
原拘介不言貪昧妄舉(晉王沈字處道遷豫州下教曰能陳長吏可否說百姓所)
(患者有賞言刺史得失倍賞主簿禇碧曰上好下應今示以賞恐拘介之士憚賞不言貪昧之人慕利而妄舉)
(沈從之)不匡具訓能弼宜遵(伊訓臣下不匡其刑墨具訓于蒙士注臣不正)
(君服墨刑賞能弼其違宜遵典)增魏徵諫南仲疏(册府元龜曰貞觀六年長)
(樂公主將出降上以公主皇后所生特愛之勅有司資送倍於永嘉長公主魏徵諫曰昔漢明帝欲封皇子曰)
(我子豈得與先帝子比皆令半楚淮陽今資送公主得無異於明帝之意乎上善其言入告皇后后歎曰引禮)
(義以抑人主之情真社稷之臣也因請遣中使齎錢四百緡絹四百匹以賜徵又曰姚南仲為右補闕大歴)
(中將葬貞懿皇后代宗恩寵所屬令繕陵寝邇章敬寺後行幸近地左右莫敢言南仲具疏非宜代宗覧表歎)
(息立從其議賜緋魚袋特加五階宣付史臣)大寳箴廻文銘(冊府元龜曰張藴古)
(貞觀初自記室直中書省以太宗即位上大寳箴深存規戒太宗嘉納之賜以束帛焉又曰周世宗顯德二)
(年太子少保王仁裕進廻文金鏡銘上善之賜帛百匹)錦百叚金十斤(冊府元龜)
(曰袁利貞為太常博士永隆二年王公以下及朝集使以太子初立獻食勅於宣政殿會百官及命婦利貞上)
(疏曰前殿正寝非命婦宴會之處象闕路門非倡優進御之所帝從之改向辭德殿至會日帝使侍郎薛元超)
(謂利貞曰卿門承忠鯁能抗疏直言不加厚賜無以奬勸賜百叚錦綵又曰商侑為刑部尚書初鹽鐵度支)
(使屬官悉得以罪人私置牢院而州縣不聞知歲千百數不時决侑奏許糾列所繫申本道觀察使并具獄上)
(聞許之賜黃金十斤以酬直言)宜相告也何處得來(冊府元龜曰元宗東廵謂)
(璟曰卿為朕股肱耳目今將廵雒邑為别歴時所有嘉猷宜相告也璟因極言得失特賜綵帛宋史歐陽修)
(傳曰修論事切直人視之如仇帝獨奬其敢言面賜五品服顧侍臣曰如歐陽修者何處得來)承璀
立碑守一築墳(冊府元龜曰憲宗元和十五年翰林學士司勲郎中李絳面論吐突承璀)
(於軍中立聖政碑非舊制不可許帝初甚怒色變絳前語不已詞旨懇切因泣下上大開悟遂以絳為中書舍)
(人學士如前亟命軍中曳去所立碑曰微絳言不知此為損我翼日又面賜紫衣金魚親為絳擇良笏又曰)
(宋璟開元初侍中時開府儀同三司王仁皎卒及將築墳皎子駙馬都尉守一請同昭成皇后父竇孝諶故事)
(其墳高五丈一尺璟及蘇頲請一依禮式帝從之謂璟等曰朕每事嘗欲正身以成綱紀至於妻子情豈有私)
(然人所難言亦在於此卿等乃能再三堅執成朕美事乃遣使齎綵練四百匹分賜之)更無反
逆頗有箴規(冊府元龜曰姚元崇為夏官侍郎萬歲通天二年則天謂侍臣曰近者朝臣多)
(被周興來俊臣等推勘相牽咸自承服不有冤濫耶元崇對曰自垂拱已後被告身死者皆是自誣今日已後)
(臣以微軀及一門百口保見在内外官更無反逆者則天大悦曰前宰相皆順成其事䧟朕為淫刑之主聞卿)
(所說甚合朕心使高品官送銀千兩賜之下又曰魏知古玄宗時為侍中先天元年獵於驪山之知古上詩)
(諫手詔曰卿所進獵渭濱十韻三復研精良增美歎頗有箴規儆予不逮今賜物五十叚以申勸奬)如
此鹽酒報以藥石(玉海曰後魏崔浩論事賜御縹醪十觚水精戎鹽一兩曰朕味卿言)
(如此鹽酒乳孔帖曰高馮授太子右庶子數上書言得失帝賜鍾一劑曰而進藥石之言朕以藥石報之)
賞諫臣二
原威王三賞(齊威王令下曰有能面折寡人者受上賞獻書諫者受中賞謗議於市朝而聞者受)
(下賞)增由此重郅都(史記云郅都者楊人也孝景時都為中郎將敢直言嘗從入上林賈)
(姬如厠野彘卒入厠上目都都不行上欲自持兵救賈姬都伏上前曰亡一姬復一姬進陛下縱自輕奈宗廟)
(太后何上還彘亦去太后聞之賜都金百斤由此重郅都)原張實三賞(晉張實字安遜下令)
(國中曰有面刺孤者酬以束帛翰墨陳孤過者荅以筐篚謗言於市者致以羊米)增無所諱
(孔帖云孫伏伽武德初上言事帝大悦曰伏伽至誠慷慨據義懇切指朕失無所諱其以伏伽為治書侍御史)
(賜帛三百匹)明珠照乘豈比來言(冊府元龜云薛收為陜東道大行臺武德六年)
(以本官兼文學舘學士嘗上書諫獵太宗手詔曰覧讀所陳實悟心膽明珠照乘豈比来言今賜卿黃金四十)
(錠以酬雅意)不宜以東西為限(孔帖云帝語山東及關中人意有同異行成曰天子)
(以四海為家不宜以東西為限是示人以隘矣帝稱善賜錢十萬)有臣如此朕何憂
(孔帖云李大亮嘗有臺使見名鷹諷大亮獻之大亮密表曰陛下絶畋獵久矣而使者求鷹信陛下意耶太宗)
(報書曰有臣如此朕何憂古人以一言之重訂千金今賜胡瓶雖無千鎰乃朕所自御)朝夕瞻
仰(政要云貞觀三年魏徵上書賜金甕一口十三年上疏漸不克終十條太宗謂曰列為屏障朝夕瞻仰賜)
(黃金十斤廏馬二匹)得公言社稷所頼(孔帖云蕭瑀字文遷遷内史令孜孜抑過繩違)
(無所憚上便宜每見納用手詔曰得公言社稷所頼朕既寳之賜黃金函)有回天之力(唐書)
(太宗治洛陽殿張玄素上書當務儉約薄賦斂以身先之向平東都陛下曾觀廣殿皆撤毁之天下翕然一口)
(歌頌豈有初惡侈縻而後好雕麗哉今民力未及隋日而役殘創之人臣恐陛下之過甚於煬帝詔罷役賜綵)
(二百匹魏徵聞玄素言歎曰張公論事有回天之力可謂仁人之言哉)直言未忘(合璧事𩔖)
(云唐休璟授酒泉郡公帝謂曰初欲召公計事以有北狄憂前日直言今未忘也封邑戶三百)減廏
馬千匹(又云張文瓘龍朔中為東臺侍郎時初造蓬萊上陽合璧等宫征討四夷廏馬萬餘匹倉庫漸)
(虛文瓘進言曰昔秦王漢武多造宫室致使土分瓦解戶口減半百姓不堪其敝殷鑒不遠近在隋朝臣願稍)
(安撫之無使生怨帝深納其言於是減廏馬千匹賜文瓘繒錦百段)諫捕鵁鶄(孔帖云倪若水)
(為汴州刺史玄宗嘗遣中官往淮南捕鵁鶄上疏諫手詔答曰言念忠讜深用慰喜賜物四十叚用答至言)
賜酴醿酒(唐書李絳傳云江淮歲儉民荐饑有御史還奏不為災絳曰方隅皆陛下大臣奏孰)
(不實而御史苟悅陛下帝謂左右曰絳言骨鯁真宰相也遣使者賜酴醿酒)何愛一官(孔帖)
(云魏謩為拾遺屢有獻納詔曰謩雖居位日淺朕何愛一官增直臣之氣其以謩為右補闕)賜白
玉帶(資治通鑑穆宗紀云初朝廷易置魏鎮帥左金吾將軍楊元卿上言以為非便又詣宰相深陳利害)
(及鎮州亂上賜元卿白玉帶)地震上疏(又云後唐明宗長興二年北京地震左補闕李詳上)
(疏帝甚嘉之賜詳四品章服)論事無所避(治跡統𩔖云慶歴中賜諫院王素三品服余靖)
(蔡襄歐陽脩五品服而諭之曰卿等皆朕所自擇論事無所避故有是賜)
賞政績一
原汝南之帛遼東之錢(漢書鳳凰集於新蔡詔賜汝南太守帛百匹東觀漢記)
(祭彤為遼東太守三十年衣無副儲世祖嘉其功賜錢百萬)增榦局公平(冊府元龜)
(曰宇文節為禮部尚書右丞明習法令以榦局見稱時江夏王道宗嘗以私事託於節遂奏之太宗大悅賜絹)
(二百匹好又曰鄭王元懿高宗子總章中為絳州刺史元懿頗學屢斷大獄甚有公平之譽高宗特降璽書)
(褒美賜物三百匹)三品五階(冊府元龜曰韋堅天寳元年為陜西太守充水陸運使及)
(江淮租庸轉運等使堅以漕運通於京師歲益鉅萬乃召水工於苑東望春樓下穿潭以通舟楫既成而玄宗)
(親幸望春張樂宴羣臣堅素備山東船數百艘於潭側每船皆標榜曰某郡船船中悉貯本郡貨物連亘數里)
(觀者如堵帝甚歡詔特加三品風又曰崔灌為豐州刺史下車削去煩苛以安人為務化大行流亡襁負而)
(至增戶數萬有司以聞代宗寳應二年優詔特加五階仍賜兩季俸禄)瑞錦銀章(孔帖)
(曰王方慶遷廣州都督議者謂治廣未有如方慶者號第一下詔賜瑞錦雜綵以著善政冊府元龜曰王正)
(雅為萬年縣令當穆宗時京邑號為難理正雅抑強扶弱政甚有聲帝命以緋衣銀章就縣宣賜)衣
一副絹百匹(冊府元龜曰魏知古玄宗先天中罷相往東都知吏部尚書事深以為稱職手)
(制曰卿以宰臣往知大𨕖官人之委情寄尤切遂能端本革弊忘私徇公朕遠聞之益用嘉歎今賜衣一副聊)
(以示懷事又曰徐堅為集賢院學士開元中勅堅等纂經史要及歴代文章以類相從欲令皇太子簡事綴)
(文玄宗自定名為初學記撰成以獻賜堅等絹百匹)興利除苛(漢書曰召信臣為南陽太)
(守戶口增倍盗賊獄訟衰止吏民親愛號之曰召父荆州刺史奏信臣為百姓興利郡以殷富賜黃金十斤遷)
(河南太守治冊府元龜曰後唐孫岳天成初為潁州刺史潁久不賦斂煩碎民不聊生岳至州召屬邑長吏)
(里閭胥吏親問疾苦除正賦外其餘苛賦名目一切罷之明宗加岳簡校太保奬能政也)開漕瀆
移州城(册府元龜曰孟簡憲宗元和中為常州刺史始到郡開漕古孟瀆長四十一里得沃壤四)
(千餘頃觀察使舉其課最就賜金紫壊又曰晉華温琪為棣州刺史以州城每年為河水所表請移於便地)
(朝廷許焉作畢使立紀功碑)太宗賜書玄宗題贊(冊府元龜曰李大亮為凉)
(州都督以惠政聞太宗賜荀悅漢紀一部下書曰此書叙致既明論議深博極為政之體今以賜卿宜加尋閱)
(次又曰盧奐為陜州刺史開元二十四年玄宗幸京師陜城頓審其能政於其廳事題贊而去曰專城之重)
(分陜之雄人多惠愛性實謙冲亦既利物存乎匪躬斯為國寳不墜家風奐懷慎之子)
賞政績二
原厥有成績嘉乃丕績(並書)增封之萬家(史記云威王召即墨)
(大夫而語之曰自子之居即墨也毁言日至然吾使人視即墨田野闢民人給官無留事東方以寧是子不事)
(吾左右以求譽也封之萬家)遷秩賜金(漢書云宣帝時二千石有治理效輒以璽書勉勵遷)
(秩賜金)賜秩中二千石(玉海云黃霸守潁川連貶秩詔以八百石居官治如前賜秩中)
(二千石)賜黃金二十斤(漢書云嚴延年為涿郡太守大姓西高氏東高氏自郡吏以下)
(皆畏之賓客放為盗賊發輒入高氏延年遣使分考兩高窮竟其姦誅殺各數十人郡中震恐道不拾遺三歲)
(遷河南太守賜黃金二十斤)原賜關内侯(漢王成為膠東相治甚有聲宣帝褒之下詔曰)
(蓋聞有功不賞有罪不誅雖唐虞不能化天下今膠東相成勞來不怠流民自占八萬餘口治有異等之效其)
(賜成爵關内侯秩二千石)賜三公服(郭賀字喬卿為荆州刺史有殊政顯宗巡狩特見嗟嘆賜)
(以三公之服黼黻冕旒行部去襜帷以彰有德民見榮之)增賜爵關内侯(魏志云杜畿為)
(河東太守十六年治常為天下最文帝即位賜爵關内侯)獨立使君(冊府元龜曰裴俠為河北)
(郡守嘗與諸牧守俱謁太祖太祖命俠别立謂諸牧守曰裴俠清慎奉公為天下之最有如俠者可與之俱立)
(衆皆默然無敢應者帝乃厚賜俠車馬衣服號為獨立使君)政績可紀(又曰尉遲綱為陜州)
(刺史太祖以綱政績可紀賜帛千叚榖六千斛錢二十萬)因來朝賜帛(又曰令狐熙為汴州)
(刺史下車禁遊食決滯獄令行禁止稱為良政高祖嘉之因其來朝賜帛三百叚)賜口味(又云)
(樊子蓋開皇中為武威太守以善政聞車駕西廵還謂之曰人道公清定如此否子蓋謝曰臣豈敢言清止是)
(小心不敢納賄耳賜之口味百餘斛)賜馬一匹(冊府元龜云李大亮高祖武德初為土門令勸)
(以墾闢歲因大稔時太宗居藩撫廵北境聞而嘉之賜馬一匹)有善政(又云王甫武德初為醴泉)
(縣令有善政賜帛五十叚)賜金背鏡(唐書高季輔傳云為侍郎善銓叙人物太宗賜金背鏡况)
(其清鑒)以善政聞(又云徐王元禮高祖子貞觀十七年為絳州刺史以善政聞太宗降璽書)
(勞勉賜以銀綵)璽書勞問(又云營州都督河間王孝恭子也乾封中以善政聞璽書勞問賜物)
(三百叚)表清節(又云韋崇德為葉縣令高宗咸亨二年幸許汝等州詔賜崇德絹百匹表清節)
(也)治術為諸使最(玉海云畢搆字隆擇按察劒南睿宗嘉搆脩潔獨行有古人風其治)
(術又為諸使最乃賜璽書袍帶)奏課為天下第一(冊府元龜云盧從愿開元四年為蔡)
(州刺史為政嚴簡按察使奏課為天下第一降璽書勞問賜絹百匹)賞廵察之功(又云信安)
(郡王褘與嗣魯王道堅牛仙客等為諸道採訪使開元二十四年各賜一子官賞其廵察之勞也)賜
緋魚袋(又云韋滌為涇陽令德宗貞元二年詔曰滌有禦災之術有字物之方人不流亡事皆辦集古)
(之循良何以邁此可檢校工部員外郎賜緋魚袋并賜衣一襲絹一百匹馬一匹)廢池珠生
(孔帖云馬植字存之為安南都護州部廢池珠復生以政最遷檢校左散騎常侍)表其政(又云)
(李從晦出為常州刺史鎮海軍節度使李琢表其政賜金紫)上治狀(又云盧玽擢廬州刺史淮)
(南節度使杜佑上治狀賜金紫服)郡中清静(玉海云杜延年為北郡太守郡中清靜賜黃金)
(二十斤)
賞舉賢一
原錫有功賞無知(大戴禮古者諸侯貢士三適謂之有功加錫九錫漢封陳平為戶)
(牖侯辭曰非魏無知臣安得進乃賞無知)胥臣之舉郤缺漢高之賞鄂
君(晉襄公賞胥臣先茅之縣曰舉郤缺之功也何羣臣爭功鄂君曰蕭何功第一曹參次之帝曰蕭雖有)
(功待鄂千秋而後明封鄂千秋為平安侯)急賢懋賞臣能進賢君
必懋賞難廢先茅之典請旌刈楚之功蔽賢失
德則必有刑舉善援能如何無賞
賞舉賢二
增拜河東太守(史記云秦王使謁者王稽於魏王稽載范睢入秦言曰魏有張祿先生天下辨)
(士也昭王拜范睢為相召王稽拜河東太守)古既有之今亦宜然(晉應詹疏云凡)
(有所用宜隨其能否而與舉主同乎褒貶則人有慎舉之恭官無廢職之吝昔冀缺有功胥臣蒙先茅之賞子)
(玉敗軍子文受蒍賈之責古既有之今亦宜然)舉主之賞亦當非次(杜氏通典云北)
(齊孝昭皇帝皇建二年詔内外執事官每三年之内各舉一人所舉人必主事立功禆益時政不限年之遠近)
(舉主之賞亦當非次被舉之人别當擢受)常何舉得其人(冊府元龜云唐常何貞觀初為)
(中郎將馬周至京師舍於何家於時太宗正開上書之路周為陳便宜二十餘事何奏之太宗怪而問焉答曰)
(此非臣所發乃臣之家客馬周也召見與語深悦之授監察御史以何舉得其人賜帛百匹)臨終
薦賢(又云劉恭甫為吏部侍郎臨終上表薦賢太宗甚嘉悼之賜絹二百五十匹)
賞和戎
原賜魏絳金石樂(晉侯以樂賜魏絳曰子教寡人和諸戎狄以正諸華夏八年之中九合諸)
(侯如樂之和無所不諧請與子樂之辭曰夫和戎狄國之福也臣何力之有焉公曰賞國之典也子其受之魏)
(絳始有金石之樂)封侯公平國君(漢高使侯公說項羽乃約與漢中分天下歸太公吕)
(后乃封侯公為平國君言能平於邦國也)拜中大夫(漢高使陸賈賜尉佗為南越王佗魋結箕)
(踞見賈賈說之曰天子憐百姓勞苦授君印剖符通使君宜郊迎北面稱臣佗乃蹶然謝賈留與飲數月卒拜)
(佗為南越王稱臣奉漢約歸報帝悦拜賈為大中大夫)徵馮夫人(漢楚王侍者馮嫽能史書)
(習事嘗持漢節行賞賜於城郭諸國敬信之號曰馮夫人宣帝徵馮夫人問狀使夫人錦車持節)增
進封郡王(冊府元龜云唐襄武郡公琛高祖為唐王時使突厥結和親還高祖大悦進封為郡王)
金奏之錫(又云鄭元璹貞觀中使&KR0691;厥說頡利引軍還太宗致書慰之曰知公已共可汗結和)
(遂使邊庭停警烽火不然和戎之功豈止魏絳金奏之錫故當非遠)
賞死事
原飬老饗孤(周禮養死政之老注謂死王事者之父母禮記春饗孤子注死王事者之子)
死封疆衛社稷(禮記君子聽磬聲則思死封疆之臣童汪錡能執干戈以衛社稷)
蹈白刃袵金革(蹈白刃而死厭衽金革死而不)斂加二等
服以三襚(凡諸侯死王事加二等於是有以衮斂注衮上公服齊侯令曰得弊無存尸者以五家)
(免乃得其尸公三襚之與之犀軒直盖親推之注云三襚先以士服次大夫服次卿服犀軒輕車直蓋高蓋也)
賜子車服飬兒羽林(陳成子屬孤子三日朝設乘車兩馬繫五色召顔涿聚之)
(子晉賜之曰車服而朝無廢前勞隰之役汝父死焉注會死事者之子三日朝以禮之羽林孤兒死王事者)
(之子養於羽林教之五兵也)利禄必先親戚為後(子云利祿先死者而後生)
(者則民不偝先亡者則民可托注言不偷於死者則生者信之魏祖令將士絶無後者為求親戚為後授土)
(田給耕牛置師教為立廟也)死明臣節賞表主恩不酬繼死
之功何勸將來之善智者不背時而棄利勇士
不怯死而滅名增太尉司空(冊府元龜云吕希倩為左龍武大將軍建)
(中四年德宗避難於奉天朱泚攻城東西南三面渾瑊率詔召突將三百人分道連戰殺傷太甚力屈而退希)
(倩死之贈太尉賜實封三百戸而又曰高重傑為將軍奉天之難泚賊攻城重傑力戰死贈司空實封三百)
(戶)致祭境上追建邑封(孔帖曰周曾傳吕賁康秀琳梁興朝賈樂卿侯仙欽)
(皆死希烈之難贈賁秀琳尚書左右僕射興朝等皆秩尚書遣蕭昕致祭境上命李勉哥舒曜訪其家子孫雖)
(三世有罪常降一等表又曰李翰所善張廵死節肅宗未及知翰傳廵功狀上之曰臣聞聖主褒死難之士)
(養死事之孤或親推輀車或追建邑封厚死以慰生撫存以答亡君不遺其臣臣亦不背其君也)
辭賞賜一
原委珠辭劒(後漢鍾離意字子阿為尚書時交趾太守坐贜詔以其寶物班賜羣臣意得珠)
(璣悉委地不拜云云帝歎之不漢景帝賜衛綰劒綰曰先帝賜劒六敢奉詔)辭飲逃賞
(齊公孫青聘衛衛侯以為有禮齊侯徧飲諸大夫酒曰二三子之教也苑何忌辭曰與於青之賞必及於其罰)
(注言青有善既受賞後青有罪亦當同受其罰也下申包胥事)又何賞不受功
(莊子楚昭王失國屠羊說走而從王反國賞從者賞及屠羊屠羊曰大王失國說失屠羊大王反國說亦反屠)
(羊之肆又何賞之有魯連不受功而去)不受鄁殿反賜環璧(齊侯與晏子鄁)
(殿其鄙六十邑也不受曰慶氏之邑足欲故亡吾邑不足欲也不受鄁殿非惡富也恐失富也左傳子家子)
(反賜環璧於府人)辭有先登強而後受(齊侯賞黎彌彌辭曰有先登者臣從)
(之晳幘而衣貍製無公賜公冶冕服辭固強之而後受及將死曰我死必以冕服斂非德賞也言公畏季氏)
(而賞我)請還所賜終讓不受(陳平請封漢王所賜輸官詳賞賜周仁景帝)
(再幸其家所賜甚多終讓不受)子産不敢及包胥又何求(子産辭賞曰臣)
(不敢及賞也楚昭反國賞功臣申包胥曰吾為君君既定矣又何求遂逃賞)祭彤臨終悉
上鄭弘臨沒悉還(後漢祭彤字次孫臨終謂子曰吾蒙國恩而微績不立不可無功受)
(賞吾死後汝悉簿上所得賜物身效死前行悉後漢鄭弘字巨君為太尉帝詰讓弘收上印綬臨没還賜物)
增基跡不墮生日不記(冊府元龜云于志寧永徽元年為左僕射嘗與右僕)
(射張行成中書高季輔俱蒙賜地志寧奏曰臣代居關右周魏以來基跡不墮行成等新營莊宅尚少田園於)
(臣之餘乞申私讓帝嘉其意乃分賜行成及季輔道又曰周馮道初仕晉平章事少帝遣中使就中書賜生)
(辰器幣道以幼屬亂離早喪父母不記生日堅讓不受)非是為國奈何受寵
(冊府元龜曰隋王頒梁太尉僧辨之子其父為陳武帝所殺頒既入隋為開府獻取陳之策及陳平有司錄其)
(戰功將加柱國賜物五千段頒固辭曰臣緣國威靈得雪怨恥本心徇私非是為國所加官賞終不敢當又)
(曰張茂昭為義武軍節度使貞元二十年來朝及還鎮錫以女樂二人及門不使下車三表辭讓帝未之許茂)
(昭言於中使曰二女樂咸自宫禁非臣下所宜目覩入覲乃臣下常禮奈何受此寵錫以啓倖門帝乃許之又)
(所賜安仁里第三讓不受)自全吾志不足過賞(册府元龜曰權臯玄宗時為監)
(察御史丁憂家洪州浙西節度使顔真卿表為行軍司馬詔徵為起居舍人以疾辭嘗曰本自全吾志此豈受)
(賞之名耶萬孔帖曰張萬福許杲過楚州大掠節度使韋元甫使福追討未至杲為其將康自勸所逐自勸)
(循淮抄而東萬福倍道追殺之盡還所剽於民元甫將厚賞士萬福曰官健坐仰衣食無所事今一小煩之不)
(足過賞請用三之一帝下詔褒美)宜從臣始豈特臣功(唐書曰郭子儀拜尚)
(書令確讓且言自用兵以來僭賞者多至兼數官冒進無恥今兇醜略平乃作法審官之時宜從老臣始五)
(代史周太祖本紀曰趙思綰王景從相次降隱帝勞威以玉帶威辭曰臣事先帝見功臣多矣未嘗以玉帶賜)
(之臣幸得破賊豈特臣之功皆將相之賢有以安社稷撫内外故臣得以專事征伐隱帝於是悉召楊邠史洪)
(肇等皆賜以玉帶)王暖不取宫人茂昭不受女樂(孔帖曰王暖玄)
(宗以宫人賜知運等暖獨不敢取曰臣之事君猶子事父詎有嘗近帷掖而臣子敢當乎誓死以免下詳奈)
(何受寵注)
辭賞賜二
增不言禄(左傳云晉侯賞從亡者介之推不言祿曰獻公之子九人惟君在矣天未絶晉必將有主)
(主晉祀者非君而誰天實置之而二三子以為己力不亦誣乎)賞一人以慚萬夫義
者不取(新序云佛肸以中牟叛置鼎於庭致士大夫曰與吾者受邑不吾與者烹大夫皆從之至田基)
(曰義死不避斧鉞之罪義窮不受軒冕之服無義而生不仁而富不如烹褰衣將就鼎佛肸脱屨而生之趙氏)
(聞其叛也攻而取之聞田基不肯與也求而賞之田基曰賞一人以慚萬夫義者不取也我受賞使中牟之士)
(懷恥吾去矣遂之楚)不敢當三萬戸(史記留侯世家云漢六年正月封功臣良未嘗有戰)
(鬭功高帝曰運籌帷幄中决勝千里外子房功也自擇齊三萬戶良曰始臣起下邳與上會留此天以臣授陛)
(下陛下用臣計幸而時中臣願封留足矣不敢當三萬戸)初不服用(經濟𩔖編云晉元帝以賀)
(循清貧下令曰偱冰清玉潔行為俗表位處上卿而居身服物周形而已屋室財庇風雨孤近造其廬以為慨)
(然其賜六尺牀薦褥并錢二十萬以表至德循讓不許不得已留之初不服用)人臣豈敢當
此(玉海云開寳元年董遵誨為通遠軍使嘗遣外弟劉綜來貢馬及還上觧所服真珠盤龍衣使齎賜之綜)
(曰遵誨人臣豈敢當此賜)救災守臣職(經濟𩔖編云宋仁宗時河北京東大水流民就食青)
(州富弼勸所部民出粟益以官廩得公私廬舍十餘萬區散處其人以便薪水官吏自前資待缺寄居者皆給)
(其祿使即民所聚選老弱病瘠者廪之仍書其勞約他日為奏山林陂澤之利可資以生者聽民擅取死者為)
(大冡葬之及麥大熟民各以遠近受糧而歸凡活五十餘萬人立法簡便周盡天下傳以為式帝遣使褒嘉拜)
(禮部侍郎弼曰救災守臣職也固辭不受)臣職也何勞而受賜(元順帝命危素註爾)
(雅較君臣政要及進賜金素曰臣職也何勞而受賜不敢奉詔尋有宫人之賜素曰臣有糟糠妻在大江之南)
(無所用之亦不受)
僭賞一
原小不受大僭則及淫(君子不以小言受大祿不以大言受小祿祿賞也僭則)
(懼及淫人詳賞賜)無功受禄無能受賜(詩伐檀刺貪也在位貪鄙無功受祿)
(云云蜀漢鄧通無他能文帝愛之賞賜至多復賜郡銅山得私鑄錢鄧氏錢因滿天下)賞奸
利淫(傳曰上賞其奸介之推)不祥無當(賞不酬功刑不應罪不祥莫大焉月令)
(無有不當)苟所賞之不當則何勸於將來策勲必在
於有勞頒賞亦期於無僭竊功而進明君不賞
竊菜而祀明神不享增僧尼倡優(冊府元龜曰開元卜三年封禪)
(禮畢至東都京兆父老及道士僧尼三百餘人詣闕拜賀共賜帛三百匹又曰穆宗即位九月幸魚藻宫大)
(張樂觀競渡貴戚左右洎倡優角觝市肆百戲皆厚頒賜賚)驟賜横及(孔帖曰玄宗貴)
(妃楊氏諸姨上食樂作帝驟賜左右不貲由是愈見寵賜諸姨錢歲百萬為脂粉費冊府元龜曰寳歷二年)
(賜僧維真絹五十匹維真以異術出入禁署故横及焉)不貲太過(孔帖曰蕭至忠疏陛)
(下降不貲之澤近戚有無涯之請魚册府元龜曰明宗天成元年賜湯隂主簿柳承翰緋以帝赴難時經過)
(供頓之勞也然主簿賜緋賞典太過)玉玦牙緋(謝承後漢書曰馮魴為侍中稍遷衛尉能)
(取悦當時為安帝所寵帝幸其府留飲十日賜駭犀玉具綏玉玦孔帖曰沈佺期為弄辭上悅賜牙緋)
爾何功士不及(五代史曰帝始聽樂賜教坊使等王帶錦袍往謝史弘肇肇怒曰健兒為)
(國征行者未有徧賜爾曹何功敢當此乎悉取所賜還官孔帖曰康承訓謬言大破南詔加檢校右僕射子)
(弟冐賞而士不及怨言讙流詳見詐功)金繒已溢束帛不免(孔帖杜牧曰戰)
(小勝則張皇其功奔奏獻狀以邀賞或一日再賜一月累封凱歌未還書品已崇爵命極矣田宫廣矣金繒溢)
(矣子孫官矣肯外死勤於我哉此賞厚之過於又辛替否疏曰陛下倍百行賞倍十增官金銀不供印束帛)
(不充於錫)
僭賞二
增婦翁與女壻(冊府元龜曰張垍尚明皇女寧親公主為翰林學士以主壻特深寵異許於禁)
(中置内宅賞賜珍玩不可勝數時兄均亦供奉翰林院嘗以所賜示均均戲謂曰此婦翁與女壻非天子賜學)
(士也)何以處奔軍之將(孔帖云李絳字深之吐突承璀討王承宗無功還加開府儀同)
(三司絳奏承璀喪師當抵罪今寵以崇秩後有奔軍之將蹈利干賞陛下何以處之)爵賞稍易
人且偷(孔帖云蔣伸字大直宣宗雅信伸每見必咨得失伸言比爵賞稍易人且偷帝愕然曰偷則亂)
(矣伸曰否非遽亂但人有覬心亂由是生)昵寵優人(又云帝薄於德眤寵優人李可及神策中)
(尉西門季元謂可及曰汝以巧佞惑天子當族滅嘗見其受賜謂曰今載以官車後籍没亦當爾)
俸禄一
增山堂考索曰孟子論周室制禄大抵自上農夫食九
人積之孔子使原思為宰與之粟九百而孟子為齊卿
其禄十萬鍾然則自古至秦漢無不以榖粟制禄也漢
吏禄賦於民上自三公而下至百石吏吏禄各有差其
見於百官表之注者皆以榖計也至廣律則謂丞相大
將軍俸錢月六萬是則漢禄榖多而錢少如貢禹拜諫
大夫秩八百石俸錢月九千二百又拜光祿大夫秩二
千石俸錢萬二千盖寬饒以太中大夫為司隸校尉俸
錢月數千當時亦不以為禄厚加之節臘有賜士大夫
足以飬廉而無冒恥干利之態惟小官卑秩稍禄既薄
而賞賜不及焉則不能以自奉宣帝憫小吏之勤事於
是益吏百石以下奉十五哀帝又益吏二百石以下奉
自是小吏稍稍優裕至平帝時諸吏之初除者皆食半
俸滿一歲為真得食全俸比二千石以上致仕者三分
故禄以一與之大抵亦高爵厚禄者損之耳光武中興
其千石以上減於西京舊制六百石以下增於舊秩故
西京千石月九十斛東京減為八十西京比六百石六
十斛東京減為五十五則是光武之減吏禄乃所以益
小吏之俸也唐俸禄職田變而為地又未幾而罷罷而
又置職田公廨本錢有俸有料有賜或年給季給月給
日給春秋給其後無事則增加軍興則半給其後愈增
愈重天寳數倍於開元大歴數倍於天寳建中又倍於
大歴大歴中權臣月俸有至九十萬者刺史亦至十萬
自此以後大率外官俸錢重於内官有自方鎮為八座
至謂罷權有自左丞貶歙州刺史家人恨降之晚宋祖
宗留意飬賢前代俸給未有實數也而今給以實數前
代俸給未有實錢也而今給以實錢省官益俸見於開
寳優禄飬賢見於雍熙在祥符則加之在寳元則不減
其為士大夫慮至悉也然此皆天子意也非臣子自為
身計也自元豐諸臣以省俸之名欺其君以增俸之實
豐其身寄禄官有俸錢職事官又有職錢所以入者厚
矣以元豐之制比之元祐最為優異而奚以省言也雖
曰五品降為六品七品降為八品然此特章服爾議請
減蔭及用舊品而又奚以省言也元祐稍減於元豐而
紹聖復沿於元豐其切於已計如此哉然此猶未至於
極也崇觀奸臣自奉過度俸錢職錢之外又有食料等
錢有言之者則以減俸非治世事之說止之竭膏血之
私奉谿壑之欲君子為之寒心焉中興以來一洗陋政
其謂增損得其道矣然嘗考之祖宗之制可為後世法
者非一而其大要有三一曰優小吏二曰優外臣三曰
優故老𨕖人之俸熙寧增之小官之俸紹興又增之非
優小吏乎小吏加優則廉節立矣均給外官職田見於
慶歴按支外官供給見於紹興非優外官乎外官加優
則輕外之患去矣淳化中致仕給半俸景祐中致仕俸
給如分司官非優故老乎故老加優則待賢之意篤而
來者知勸矣元史曰官必有禄所以飬廉也元初未
置禄秩世祖即位之初首命給之内而朝臣百司外而
路府州縣微而府史胥徒莫不有禄大德中以外有司
有職田於是無職田者復益之以俸米所以飬官者不
亦厚乎
俸禄二
增山堂考索曰周制自天子至下士凡六等諸侯國君
十卿禄(食二千八百八十人)卿四大夫禄(食二百八十八人)大夫倍上士
(食七十二人)上士倍中士(食三十六人)中士倍下士(食十八人)下士與
庶人在官者同(食九人)次國之卿(食二百一十六人)君食(二千一百六十)
(人)小國之卿(食百四十四人)君食(千四百四十人)次國之卿命於君者
亦如小國之卿管子曰桓公為賦禄之制賦禄以粟
案田而税山堂考索曰漢制自中二千石至百石凡
十三等中二千石(月俸百八十斛)二千石(百二十斛)至百石(十六斛)
玉海曰漢元帝建昭二年益三河郡太守秩成帝綏和
元年益大司馬大司空奉如丞相山堂考索曰後漢
大將軍三公月俸三百五十斛至建武二十六年增百
官俸永初四年又減百官及州郡縣俸各有差又曰
凡諸受俸皆半錢半榖延平中定制中二千石(月俸錢九千米)
(七十二斛)眞二千石(錢六千五百米三十六斛)比二千石(錢五千米三十四斛)千石
(錢四千米三十斛)六百石(錢三千五百米二十一斛)四百石(錢二千五百米十五斛)三
百石(錢二千米十二斛)二百石(錢一千米九斛)百石(錢八百米四斛八斗)臘及立
春更頒賜有差晉書曰武帝泰始三年詔曰古者以
德詔爵以庸制禄雖下士猶食上農今在位者禄不代
耕非崇化之本也其議增吏俸山堂考索曰宋州郡
秩俸随土所出無有定凖有父母祖父母年登七十者
並給見錢通典曰梁武帝天監初定九品令帝於品
下注一品秩為萬石第二第三品為中二千石第四第
五品為二千石及侯景亂國用常褊京官文武月惟别
得廪食多遥帶一郡縣官而取其禄秩焉山堂考索
曰後魏初無禄秩至孝文太和八年始頒俸禄罷諸商
人以簡民事增調三匹榖一斛九升以為官司之禄均
調為二匹之賦禄行之後贓滿一匹者死又曰北齊
官秩一品每歲八百匹從一品七百匹二品六百匹從
二品五百匹三品四百匹從三品三百匹四品二百四
十匹從四品二百匹五品一百六十匹從五品一百二
十匹六品一百匹從六品八十匹七品六十匹從七品
四十匹八品三十六匹從八品三十二匹九品二十八
匹從九品二十四匹禄率一分以帛一分以粟一分以
錢通典曰後周制禄秩下士一百二十五石中士以
上至於大夫各倍之上大夫是為四千石卿二分孤三
分公四分各益其一公因盈數為一萬石其九秩一百
二十石八秩至於七秩每二衰六分而下各去其一二
秩一秩為四十石又曰隋京官正一品禄九百石其
下每以百石為差至正四品是為三百石從四品二百
五十石其下每以五十石為差至正六品是為一百石
從六品九十石以下每以十石為差至從八品是為五
十石食封及官不判事者并九品皆不給禄刺史太守
縣令則計戸而給禄各以戶數為九等之差唐書曰
武德中百官及州縣皆有公廨田供公私之費其後以
用度不足京官有俸賜而已諸司置公廨本錢以貿易
取息貞觀十二年罷之十五年復置公廨本錢以令史
主之禇遂良諫乃罷復詔給百官俸永徽元年以租脚
直為百官俸料山堂考索曰唐武德中外官無禄貞
觀二年制有上考者乃給禄其後遂定給俸之制(以民地租)
(充之)京官正一品(米七百石錢九千八百)從一品(六百石)正二品(米五百石)
(錢八千)從二品(米四百六十石)正三品(米四百石錢六千一百)從三品(米三百六)
(十石)正四品(米三百石錢四千二百)從四品(米二百六十石)正五品(米二百石錢三)
(千六百)從五品(米百六十石)正六品(米百石錢二千四百)從六品(米九十石)正
七品(米八十石錢二千一百)從七品(米七十石)正八品(米六十七石錢一千六百)從
八品(米六十二石)正九品(米五十七石錢一千三百)從九品(米五十七石)其在
外文武官九品以上凖官皆降京官一等給册府元
龜曰高宗永徽元年詔文武五品以上解官充侍者宜
準致仕例給以半禄并賜縑帛通鑑綱目曰開元六
年始加賦以給官俸祕書少監崔沔請計州縣官俸常
賦之外微有所加以給之唐書曰開元十年罷天下
公廨本錢復税戸以給百官十八年復籍税錢為本收
贏以給外官復置公廨本錢資治通鑑曰二十四年
初分月給百官俸錢册府元龜曰貞元三年敇京官
宜加給料錢初張延賞減黜官員人人骨怨是年李泌
作相請復之以從人欲孔帖曰楊綰同平章事定府
州官月廪使優狹相均會要曰宋太祖乾德四年詔
州縣之職民政是親自來所請料錢多是折以他物既
將貨易未免擾人豈惟傷廉抑亦犯禁且民為邦本祿
以代耕俸給苟或不充官吏何以知勸應天下令錄簿
尉判司等宜準漢乾祐三年勅復於中等無色役戶内
置俸戶據本官所請料錢折支物色每一貫文給與兩
戶貨賣逐戶每月輸錢五百文除二稅外與免役玉
海曰開寳三年減州縣官而益俸又曰太平興國元
年詔罷兩京及諸道俸戶月俸並以官物給之合璧
事𩔖曰二年詔劔南諸州幕職官於常俸外月更給錢
五千仍許依州縣官例分舊俸之半於鄉里給其父母
妻子又曰七年詔刑部大理寺官自郎中已上月俸
增支二分見錢員外郎已下全支實俸山堂考索曰
雍熙四年詔曰王者設班爵以馭貴差祿秩以飬賢顧
其稍食宜在優豐應内外文武臣僚等折支俸錢舊以
八分為十分支給自今並以實價給之合璧事類曰
端拱元年詔今州縣之吏最為親民俸祿至微先是除
西川東廣南外諸道州府幕職州縣官俸錢三分中二
分給以他物自今以緡錢給其半餘以他物充玉海
曰景德三年增畿縣俸合璧事類曰天聖九年詔吏
給職田所以惠飬廉節也比詔有司皆從停罷勤事之
吏禄薄不足自飬朕甚愍焉其議復職田又曰慶歴
四年詔廵檢縣尉月俸並特給見錢玉海曰熙寧三
年始制天下吏禄而設重法以絶請託之弊又曰四
年增令錄曹官簿尉俸
俸禄三
原是荷爾康(詩百祿是荷又福祿爾康)稍食秩膳(周禮均其稍食稍食)
(祿廩也秩天子諸侯有膳)厚賢底德(厚賢倍祿底祿以德)斗食寸
禄(薛宣字貢君為大司農斗食注祿少計日一斗為數)助婚贍貧(任延為九真太守駱)
(越舊無婚姻延以年齒相配貧者省俸助成之出黃香為魏郡守分俸祿賞賜班贍貧者豐富之家各義榖)
(云)辭宰粟給吏錢(原思為之宰與之粟九百辭子曰毋以與爾鄰里鄉黨乎注祿)
(法所當受無得讓吏盖寬饒廉直志在奉公俸錢半以給人為耳目之事)士倍禄民
興讓(禮記武王克殷庶民弛政庶士倍祿祿貴人而賤祿則民興譲言尚賢而不吝位)非后
不食則君有饋(書惟賢非后不食食祿也獻禮記仕而未有祿者君有饋焉曰使焉曰)
(寡君見在臣位與祿同也君有饋臣之道也)以制其食以勸其從(制其等級)
(以傳制為祿位勸其從也)益游徼禄益小吏俸(趙廣漢為京兆奏請益長)
(安游徼獄吏秩百石注增秩以勵其行也其後百石吏皆差自重不敢枉法妄繋人漢宣帝詔今小吏勤事)
(而俸薄欲其無侵漁百姓難矣其益吏百石以上俸什五注云舊一石者則益五斗也)伐冰之
家上農之祿(有采地不畜牛羊夫周禮上農夫食九人凡下士祿上農禄足以代其耕也)
馭貴馭富受大受小(周禮太宰以八柄馭羣臣一曰爵以馭其貴二曰禄以馭)
(其富爵公侯伯子男至於大夫士也下見前僭賞)人浮於食禄當其位(禮記)
(君子與其使食浮於人寕使人浮於食食禄也浮過也言寕使己才過於禄不使禄過其才示不貪也月令)
(行爵出禄必當其位)位定而禄事成乃食(禮記位定然後禄之下詳以功詔)
(禄注)亦奉一囊粟纔留一月糧(東方朔曰侏儒長三尺奉一囊粟錢二百)
(四十臣朔長九尺亦奉一囊粟錢二百四十云云者第五倫為會稽守俸纔留一月糧餘皆與民之貧羸)
始聞刈楚之榮俄見伐檀之刺雖禄不期侈懼
膏粱之易驕而食不充虚豈匏瓜而可繫增少給
倍俸(孔帖曰常衮始當國先是百官俸寡議增給之時韓滉司度支與衮皆任情輕重滉惡司業張)
(參衮惡詹事趙惎皆少給之太子文學為洗馬副衮姻家任文學者其給乃在洗馬之上又曰孔戣拜嶺南)
(節度使先是屬刺史俸率三萬又不時給皆取部中自衣食戣乃倍其俸約不得為貪暴稍以法䋲之)
上疏封詔(孔帖曰朱朴改著作郎乾寧初太府少卿李元實欲取中外九品以上官兩月俸助)
(軍興朴上疏執不可而止俸又曰崔植時皇甫鏄判度支建言減百官廩植封還詔書)貿易
出舉(上詳第二條足孔帖曰高季輔上言公侯勲戚之家邑入俸稍以奉養而貸息出舉争求什一下)
(民化之競為錐刀宜加懲革)勸士貴人(禮曰忠信重祿所以勸士也又曰貴人而賤)
(禄則民興讓)責功推恩(唐書源乾曜傳曰議者言國執政不崇異無以責功詔中書門)
(下共食實封戶堂封自此始於宋史真宗祥符五年詔眷惟多士共贊昌期念盡瘁在公宜推恩於賦祿今)
(定加文武職官月俸)貶秩益俸(玉海曰制秩之權有三或升秩以答勲勞或加秩以示恩)
(義或貶秩以責功效蘇武為典屬國升中二千石蓋升秩之例霍光增符璽郎秩二等盖加秩之例黃覇還潁)
(川太守官以八百石居貶秩一䓁盖貶秩之例下詳第二條)不宜辭奈何言(冊府)
(元龜曰常衮代宗大歴中掌樞務頗求清儉之稱故事每日出内厨食以賜宰相家可食十數人衮特請罷之)
(又將固讓堂厨同列以為不可而止議者以為重禄厚賜所以優賢不能當辭位不宜辭禄食又曰周世宗)
(顯德四年司空李糓扶疾見於便殿請辭禄位帝怡然以勉之且曰譬如家冇四子一子有疾棄而不養非父)
(之道也朕君臨萬方卿處輔相之位君臣之間分義斯在奈何以祿俸為言哉糓愧謝而退)賜博
士給司徒(上詳第二條裴冊府元龜曰文宗開成四年詔曰司徒度盛有勲烈累任台衡以)
(疾恙未任謝上湏加優異其俸料宜起今日便付給所司)
俸禄四
原不家食(易)退食自公祿不期侈(侈不與禄為期而自然侈)
不當(月令季秋收秩禄之不當注不當私所增加也)營禄(營其寵禄)干禄難
得易禄易祿難畜(禮記曰非時不見不亦難得乎非義不合不亦難畜乎先勞而後祿不亦)
(易祿乎)以功詔禄(以功詔禄以久為奠食食稍也既爵乃禄之者事成乃食之)以
庸制禄(周禮)增司禄(又云地官司祿中士四人下士八人)書社三百(荀子)
(云管仲書社三百)原不言(傳介之推不言禄禄亦不及)後其食(事君敬其事而)
(後其食食祿也)什九在外什一在内(史記魏成子食禄於魏什九在外什一在内是)
(以東得卜子夏田子方段干木君皆師之)增食田六百畛(戰國策云葉公子高食田六百)
(畛)以相秩居淮陽(漢書云汲黯以諸侯相秩居淮陽)原父子不受
(張安世字少孺以父子封侯在位太盛乃辭不受詔都内别藏張氏無名錢以至於得數百萬計上)妻
子不及(周堪仕郡縣俸祿不及妻子皆以供賓客)羊陟計日受俸(陟為河南尹云)
(云)楊秉計日受禄(楊秉字叔節豫州刺史清儉計日受禄餘俸不入私門)桓
帝減公卿已下俸(貸王侯相占賣關内侯)增頗減隋制(唐書云武德元)
(年文武官給禄頗減隋制一品七百石至從九品三十石皆以歲給之外官則否)諸王俸給
薄(孔帖云諸王俸給薄於帝子至數寠乏大臣莫敢言黃門侍郎褚遂良為太宗從容言之不能行)
給功臣二十六家(冊府元龜云神龍二年制功臣段志玄等二十六家所食實封並依舊給)
復太平舊制(玉海云楊綰定州府官月廪兵興從權宜官品同而禄例差江淮大州月千緡)
(而山劔上州刺史止數十緡及此始復太平舊制)折為布帛(孔帖云陸贄請但據羣臣月俸)
(等各依錢數多少折為布帛定數某官給俸絹若干匹明立條例便為常制)致仕者以他
充(玉海云淳化元年詔曾任文武職事官恩許致仕者俸以他物充於所在州縣攴給)始議增
給(又云自唐貞元四年定百官俸至天祐中止給其半梁開平三年始全給唐同光復虚折周顯德三年復)
(給實錢宋朝約後唐所定數真宗承二聖恭儉之餘始議增給)
俸祿五
增表唐高季輔表曰仕以應務亦以代耕外官卑品猶
未得禄既離鄉井理必貧煎但妻子之愛賢逹其猶戀
懷饑寒之加夷惠罕全其行若不䘏其匱乏難欲俾其
清儉凡在末品中庸者多正恐廵察歲出輶軒繼軌不
能肅其侵漁何以求其政術今戸口漸殷倉廪已實斟
量給禄使得飬親然後督以嚴科責其報效則庶官畢
力物議斯免
世祿一
原鮮克由禮謂非不朽(書世禄之家鮮克由禮氏傳范匄之祖自虞為陶唐夏)
(為御龍氏商為豕韋氏周為唐杜氏晉主夏盟為范氏其不朽之謂乎穆叔子曰此之謂世祿非不朽也)
增膏粱華腴(唐柳芳氏族論曰三世有三公曰膏粱有令僕曰華腴)三世僕
射八葉宰相(錦繡萬花谷云唐高士廉遷右僕射三世居此官人榮之又曰梁蕭氏興江)
(左實冇功在民厥終無大惡以浸微而亡故餘祉及其後裔自瑀逮遘凡八葉宰相名德相望世家之盛古未)
(冇也)闊步緩視保貴持寵(列子曰子華之門徒皆世族也縞衣乘軒闊步緩視)
(履藝文類聚曰惟金張子弟世忠篤故保貴持寵祚鍾昆嗣)相門有相卿門有
卿(史記孟嘗君曰文聞將門必有將相門必有相王沉釋時論曰公門有公卿門有卿)三世
僕射四世司徒(記纂淵海曰晉謝安子琰琰子混三世僕射唐書曰袁明遠祖滂為漢)
(司徒自滂至明凡十二世其間位司徒司空者四世)袁安四世荀氏六代(山堂)
(肆考曰東漢汝南袁安為司徒子敞為司空孫湯為太尉湯子逢為司空逢弟隗為司徒四世五公又曰荀)
(氏家傳惟我之先至於有晉文物盈朝衮衣暐曄六代九公不亦偉乎)五世執政三
葉為相(山堂肆考曰宋五世執政一家吕文穆蒙正與從子文靖公夷簡夷簡子惠穆公公弼正獻公)
(公著及曾孫舜徒五世俱執政也彌又曰孝宗朝史浩字直翁寕宗朝浩子彌遠理宗朝遠子嵩之三葉皆)
(為相)四世五吏部三代四學士(山堂肆考曰劉宋謝莊與子朏朏子瀹瀹)
(子覽覽孫温四世五人為吏部孫又曰于志寕字仲謐太宗時十八學士中一人也曾休烈休烈二子益肅)
(三代四學士)鍾石享於祖考帶礪傳於子孫(唐文粹)張
氏之七葉貂蟬楊家之四世台衮(李翰王侍郎贊曰魯三桓之子孫鄭)
(七穆之宗族晉之欒范齊之國高張氏之七葉貂蟬楊家之四世台衮)王氏之琪珪玘
瓘器盡璠璵韓氏之綜絳縝維才皆經緯(錦繡萬花谷曰翰林)
(學士彭乘不訓子弟范宗翰上啓責之云云)
世禄二
增賞延(尚書云罰弗及嗣賞延于世)文王治岐(孟子云文王治岐仕者世禄)
不世官(春秋胡傳云帝王不以私愛害公選故仕者世禄不世官)世爵乃世禄世
禄或世爵(文獻通考葉氏云古者卿大夫有功德則出封為諸侯是在外世爵者乃内之世祿臣也)
(諸侯有功德亦入為公卿是内之世祿者或在外之世爵諸侯也)世篤忠貞(尚書云王曰君)
(牙惟乃祖乃父世篤忠貞服勞王家厥有成績紀于太常)世其官邑(詩疏云古者臣有世功世)
(其官邑)譏世卿(公羊傳云春秋譏世卿)原守官之嗣(左傳匄也先君守官)
(之嗣注范宣子言嗣先君之守官)執政之嗣(子産曰孔張君之昆孫執政之嗣也為嗣大夫)
增號萬石君(史記云石奮為諸侯相奮長子建次子甲次子乙次子慶皆以馴行孝謹官皆)
(至二千石於是景帝曰石君及四子皆二千石人臣尊寵乃集其門號奮為萬石君)原以子為
郎(漢徵馮唐年九十不能為官乃以唐子遂為郎遂字王孫)增世及之私(范曄論云漢迄)
(孝武宰輔五世莫非公侯遂使縉紳道塞賢能蔽壅朝有世及之私下有抱關之怨)原為子求
官(桑弘羊自以為國興筦𣙜之利伐其功為子弟求官不得怨霍光謀反遂誅滅)父任子為
郎(漢公卿子多以父任為郎王吉曰禹湯不用二公之世而舉臯陶伊尹請除任子令)增中二
千石十四人(錦繡萬花谷云鄧禹自中興後累世寵貴中二千石十四人)能守家
風(記纂淵海云東京楊氏累代宰相為漢名族袁氏車馬衣服極奢僭能守家風為世所貴不及楊氏也)
傳龜襲紫(漢書云)公慚卿卿慚長(山堂肆考云漢太丘長陳實子鴻臚)
(紀紀子司空羣羣子僕射泰四世仕於漢魏二朝而其德小減時人語曰太丘四世公慚卿卿慚長)四
世為本郡(又云畢安敬仕元魏為兖州刺史子元賓元賓子祖暉祖暉子又雲四世為本郡太守)
三世掌制誥(唐書云自李德林至百藥安期三世掌制誥)大許小許(杜牧)
(集云大許公為相於武后朝小許公佐玄宗)三相張家(孔帖云張嘉貞張延賞張弘靖皆為)
(相世號三相張家)三世金吾(山堂肆考曰唐田仁會與子歸道歸道子延賞三世並為金吾)
(大將軍)父子俱擁旄節(元稹田弘正墓碑云近世勲尤貴盛者無如李郭然汾陽西平)
(猶不得父子並為節度而□正父子俱擁旄節)
禄不兼利
原織蒲拔葵(臧文仲妾織蒲仲尼曰不仁之史記公儀休相魯茹羹拔園葵而棄見家織)
(布出妻焚機曰欲令農夫女工安所售其貨乎)免官爵勵廉恥(貢禹欲約近臣自諸)
(曹郎侍中以上家無問私販賣與人爭利犯者輙免官削爵不得仕宦魏王昶陳五事欲令官食祿勵以廉)
(恥不私與百姓争利)伐冰不畜受禄不爭(禮伐冰之家不畜牛羊董仲舒曰)
(天之分與其齒者去其角傳其翼者兩其足是受大者不得取小故受禄之家不與人争利)田則
不漁仕則不稼增不市樵米罷鬻園蔬(孔帖曰尹知章)
(轉國子博士未嘗問産業其子欲廣市樵米為歲中計知章曰如爾計則貧人何以取資且吾尚應奪民利耶)
(直問竒類林曰曾䡗知福州無職田歲鬻園蔬收其入常三四十萬䡗曰太守與民争利可乎罷之)
不動於末各有所專(董仲舒天人策曰古之所予祿者不食於力不動於末然後利)
(可均布而民可家足專陸贄奏議曰國之紀網在於制度商農工賈各有所凡在食禄之家不得與人爭利)
(此王者所以節財力勵廉隅也)
御定淵鑑類函卷一百四十五
