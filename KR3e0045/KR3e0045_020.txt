欽定四庫全書
仁齋直指卷二十宋楊士瀛撰
明朱崇正附遺
眼目
眼目方論
眼者五臟六腑之精華如日月麗天著明而不可揜者
也其首尾赤眥屬心其滿眼白睛屬肺其烏睛圓大屬
肝其上下肉胞屬脾而中間黑瞳一點如漆者腎實主
之是雖五臟各有證應然論其所主則瞳子之關係重
焉何以言之目者肝之外候也肝取木腎取水水能生
木子肝母腎焉有子母而能相離者哉故肝腎之氣充
則精彩光明肝腎之氣乏則昏蒙暈眩烏輪赤暈刺痛
浮漿此肝熱也膽生清淚枯黃遶睛此肝虛也瞳人開
大淡白𥚹斜此腎虚也瞳人焦小或帶微黃此腎熱也
一虚一實以此驗之然人知肝腎之氣相依而行孰知
心者神之舍又所以為肝腎之副焉所謂一而二二而
三者也何則心主血肝藏血血能生熱凡熱衝發於眼
皆當清心凉肝又不可固執水生木之說特眼者輕膜
裹水照徹四方遡源反本非天一之水又果孰為之主
宰乎析而論之則拘急牽颼瞳青胞白癢而清淚不赤
不疼是之謂風眼烏輪突起胞硬腫紅眵淚濕漿裏熱
刺痛是之謂熱眼眼渾而淚胞腫而軟上壅䑃朧酸澁
微赤是之謂氣眼其或風與熱并則癢而浮赤風與氣
摶則癢澁昏沉血熱交聚故生淫膚粟肉紅縷偷針之
類氣血不至故有𦕈視胞垂雀眼盲障之形淡紫而隐
紅者為虚熱鮮紅而妬赤者為實熱兩眥呈露生弩肉
者此心熱血旺白睛紅膜如紙傘者此氣滯血凝熱證
瞳人内湧白睛帶濕色浮而赤也冷證瞳人青綠白睛
枯槁氣沉而濁也眼熱經久復為風冷所乘則赤爛眼
中不赤但為痰飲所注則作疼肝氣不順而挟熱所以
羞明熱氣蓄聚而傷飽所以胞合吁此外證之大概然
爾五臟不可闕一脾與肺獨無預何耶曰白睛帶赤或
紅筋者其熱在肺上胞下胞或目唇間如疥點者其熱
在脾脾主味也五味之秀飬諸中則精華發見於外肺
主氣也水火升降榮衛流轉非氣孰能使之前所謂五
臟各有證應者於此又可推矣雖然眼之為患多生於
熱其間用藥大抵以清心凉肝調血順氣為先有如腎
家惡燥設遇虚證亦不過以當歸地黃輩潤飬之輕用
温藥不可也况夫肺能發燥肝亦好潤古方率用杏仁
柿乾飴糖砂蜜為佐果非潤益之意乎至於退翳一節
尤關利害凡翳起於肺家受熱輕則䑃朧重則生翳眞
珠翳狀如碎米者易散梅花翳狀如梅花葉者難消雖
翳自熱生然治法先退翳而後退熱者謂熱極生翳若
先去赤熱則血為之水而翳不能去其有赤眼與之凉
藥過多又且滌之以水不反掌而冰凝眼特一團水耳
水性清澄尤不可規規於點洗喜怒失節嗜慾無度窮
役眼力泣涕過傷淩寒衝風當暑冒日不避煙火飲啖
熱多此皆患生于腑臟者也專事點洗可乎哉有能静
坐澄神愛護目力放懷息慮心逸日休調和飲食以飬
之斟酌藥餌以平之明察秋毫斷可必矣諺曰眼不點
不害耳不斡不聾請以為戒(風眼腫則軟熱眼腫則硬)
眼目證治
人參羌活散治風眼熱眼澁癢昏䑃
羌活獨活柴胡
人參川芎枳殼(麸炒)
茯苓(各半兩)前胡北梗
天麻地骨皮甘草(炙各二錢半)
右末每服一錢半荆芥煎湯調下
菊花散(方在後)夹和亦得
敗毒散(方見傷寒類)加荆芥性效同
消風散(方見頭風門)治眼風癢昏澁荆芥煎湯下
治眼壅熱赤腫方
山茵陳車前子
右煎湯下本門川芎茶調散通用食後臨卧服
磨光散治諸風攻眼消磨翳膜
沙苑蒺䔧(形如羊腎慢火略炒杵去刺)防風
羌活甘草(鹽水炙)石决明(搗碎研水飛過)
草决明蟬蜕(去足)蛇皮(剪碎和麻油新瓦炒)
川芎(各半兩)甘菊
右末每一錢半用麥門冬去心煎湯下食後臨卧服
菩薩散治風毒攻眼昏淚颼癢
蒼术(日換童尿浸二宿挫晒)防風
白蒺䔧(炒搗去刺各二兩)荆芥穗(一兩半)
甘草(鹽水炙七錢半)
右末每服一錢入鹽少許沸湯點下或用消風散夹
和尤佳
羌活散治風氣攻眼昏澁淚花
羌活川芎天麻
旋覆花甘菊藳本
防風蟬殼(洗晒)細辛
杏仁(浸去皮各一兩)甘草(半兩炙)
右為末每二錢新水略煎服
菊花散治肝受風毒眼目昏䑃漸生翳膜
蟬殼(去足)木賊(去節童尿浸一宿晒)白蒺䔧(炒搗去刺)
羌活(各三兩)甘菊(去萼四兩)荆芥穗
甘草(炙各二兩)
右末每服二錢食後茶清下
白蒺䔧散治腎經風毒攻眼昏淚澁癢
白蒺䔧(炒搗去刺)防風甘草
生直僵蠶(炒去絲觜各一兩)
白南星(一兩半用黑豆二合青鹽半兩水煑透焙去鹽豆)
甘菊(去萼一兩半)
右末每二錢沸湯少鹽點下
開明散風毒氣眼朦澁障膜通用
蒺䔧(炒去刺)防風羌活
川芎天麻茯苓
蟬殼(去足)蒼术(童尿浸一宿焙各半兩)
華隂細辛荆芥荒蔚子
甘草(炙各一分)甘菊(去萼二兩)
右末每二錢鹽一點食後沸湯調下
海明散治風眼昏淚翳膜
川芎(一兩)蒼术(童尿浸一宿去皮焙)木賊(去節童尿浸晒)
蟬殼(洗晒)蛇皮(皂角水洗新瓦焙)羌活
防風茺蔚子楮實
地骨皮荆芥穗旋覆花
白蒺䔧(炒去刺)爛石膏細辛
杏仁(浸去皮晒)甘草(鹽水炙各半兩)全蝎(五枚)
右細末每服一錢半食後臨卧服或秦皮煎湯下
蟬花無比散治風眼氣眼昏淚癢翳膜或頭風牽引眼
小胞爛
石决明(用東流水入鹽煑一伏時搗研如粉)當歸
防風羌活(各三兩)蟬殼(洗晒)
甘草(炙各二兩)蛇皮(皂角水洗新瓦焙)荆芥
細辛(各一兩)茯苓(四兩)蒺䔧(炒去刺八兩)
芍藥蒼术(童尿浸二宿去皮切晒各十兩)
右細末每二錢食後米泔茶清任下
蟬花散治風眼熱眼昏澁腫疼漸生翳膜
蟬殼(洗晒)甘菊川芎
防風羌活山梔仁
白蒺䔧(炒去刺)草决明(炒)荆芥穗
蔓荆子榖精草(洗晒)蜜蒙花
木賊(去節童尿浸晒)蒼术(米泔浸焙)甘草(炙等分)
右末每二錢食後米泔茶清任下
治眼流氣飲治風熱攻眼赤腫
荆芥穗梔子仁牛蒡子(炒)
蔓荆子甘菊細辛
甘草(炙)防風白蒺䔧(炒去刺)
玄參川芎大黃
黃芩木賊(去節童尿浸晒)草决明(各一兩)
蒼术(米泔浸一宿焙二兩)
右末每服二錢食後臨卧紫蘇煎湯調下或蜜湯下
千金漏蘆湯治熱眼赤腫朦霧
白及漏蘆黃芩
麻黃(去節)川升麻芍藥
白微枳殼(麫炒)大黃
甘草(炙等分)
右粗末每三錢新水煎熱服以通利為度
八珍飲治熱眼腫痛
車前子龍膽草榖精草
仙靈脾威靈仙藁本(各半兩)
荆芥穗秦皮甘草(炙各二錢半)
右細剉每服二錢食後煎服
黃連解毒湯治諸熱眼赤腫羞明冐暑飲酒患眼通用
黃連(去鬚搗碎色紅者隨意新水浸半日)
右以磁椀盛重湯烑食後服滓再烑
瀉肝散治肝熱赤眼腫痛
梔子仁荆芥大黃
甘草(等分)
右剉每服二錢水煎食後服
洗肝散肝盛風熱攻眼赤腫眵淚浮霧蔽明
當歸川芎防風
羌活山梔仁薄荷葉
大黃(焙)甘草(炙等分)
右末每服二錢食後荆芥泡湯調下
治眼痛方
當歸鬚木賊蓽撥
右末茶水調舌浸出涎
消毒麻仁圓治肝熱風毒攻眼赤痛
大黃(生五兩)山梔仁(十兩)杏仁(去皮晒二兩)
右末煉蜜圓桐子大每服三四十圓臨卧温湯下
龍膽散治肝熱烏睛浮腫赤暈昏疼
龍膽草梔子仁(各二錢)防風
川芎玄參荆芥
山茵蔯甘菊(去萼)楮實
甘草(各一錢)
右末每服一錢半食後茶清調下
和劑流氣飲加川芎治氣眼浮軟上壅䑃朧加蒺䔧治
風眼牽颼昏淚澁癢(方見脹滿類)調消風散尤佳(方見頭風門)
楮實散治肝熱生翳亦治氣翳細點者
楮實子(研細)
右以蜜湯調下食後服亦治小兒翳眼
遠志圓清心益肝明目退翳
人參茯神(去木)蘆薈(研)
琥珀蔓荆子(各半兩)川芎
生地黃熟地黃(洗焙)茺蔚子
蟬殼(洗晒各一兩)車前子細辛
白蒺䔧(炒去刺)遠志(水浸去心晒乾薑汁蘸焙各七錢半)
全蝎(伍枚)
右細末煉蜜圓桐子大每五十圓空心粥飲下臨卧
石菖蒲湯下
麥黃湯治熱眼赤痛
車前子麥門冬(去心)生地黃(洗晒等分)
右剉每服三錢新水入蜜同煎食後服加川芎尤好
生地黃圓明目活血消去瘀肉
人參防風(各半兩)當歸
川芎生地黃乾白蒺䔧(炒去刺各一兩)
全蝎(五尾)
右晒為末煉蜜圓桐子大每五十圓食後薄茶下加
羚羊角半兩尤佳
朱僧熱翳方
蟬殼(洗晒半兩)蒺䔧(炒搗去刺半兩)防風
羌活木賊(去節童尿浸一宿晒)川芎
細辛秦皮楮實
荆芥藁本甘菊
甘草(各二錢半)
右末每服一錢薄茶調下
道人開障散治諸障翳
蛇退(洗焙煎細)蟬退(洗焙)黃連(去鬚各半兩)
綠豆(一兩)甘草(生二錢)
右剉細每服二錢食後臨卧新水煎服
杏仁方治肝腎風虚瞳人帶青潤澤臟腑洗垢開光能
驅風明目
真杏仁(水浸五枚去皮尖)
右五更初就床端坐勿言勿唾息慮澄神嚼杏仁一
粒勿嚥逐一細嚼至五粒俟津液滿口分為三嚥直
入肝腎惟在久而成功
花草膏治患眼腫痛澁癢昏淚羞明
羯羊膽(一枚飯上蒸熟)
右以冬蜜研和入朱砂末少許頻研成膏食後臨卧
匙抄少許含嚥亦可點目
夏枯草散治眼痛痒翳膜
夏枯草大香附(杵淨童尿浸一宿晒)
木賊(去節童尿浸晒)蠶退紙(炒焦存性)細辛
連翹川芎當歸鬚
赤芍藥蟬殼(洗晒各半兩)甘草(微炙)
腦荷(各二錢半)
右末每二錢茶清米泔任下無蠶紙以夜明砂代用
神授錢太師方治一切眼疾昏翳通用
木賊(去節童尿浸一宿晒)甘草(生)川芎
榖精草蒺䔧(炒杵去刺)蟬殼(洗晒)
荆芥羌活防風
旋覆花蜜蒙花(等分)
右末每二錢秦皮煎湯調下
鹽术散治内外障
蒼术(四兩日換米泔浸七日刮去皮細切入青鹽一兩同炒黃去鹽不用)
木賊(去節二兩童尿浸一宿晒)
右搗為末每一錢温米泔調下或滲入飲食中任服
仙木飲治眼中翳膜
蒼术(童尿換浸二宿洗淨晒乾一兩一分)木賊(去節童尿浸一宿晒)
蟬殼(去足)白蛇皮(皂角水洗焙)白蒺䔧(炒去刺)
榖精草防風羌活
川芎杏仁(去皮)甘草(生焙各一分)
右末每一錢食後蜜湯調下
觀音圓治内外障失明或欲結青光内障或赤脉疼痛
悉療之
血竭熊膽(研各二錢)人參
蛇退(皂角水洗新瓦焙各半兩)木賊(去節童尿浸晒)
蒼术(童尿浸二宿晒)威靈仙鷹爪黃連(去鬚)
地骨皮(洗晒)蔓荆子茺蔚子
車前子川芎當歸
羌活蟬退(洗晒)石决明(煆存半生各一兩)
蠶退紙(二十幅炒焦)
右細末用羯羊肝一具去筋膜慢火煮半生熟帶血
性和藥同搗以粟米粉用肝汁煮糊圓桐子大每七
八十圓温米泔下或石菖蒲煎湯下食後常服
羊肝圓解熱消血明目
黃連(淨為末二兩)杏仁(去皮半兩)白羊子肝一具(去筋膜)
右件臼内搗細衆手圓桐子大每七十粒食後臨卧
温米泔下日三服
大仙飲治内外障翳目睛疼痛
石决明(煆存半生)明爛石膏(生)川芎
木賊(去節童尿浸一夜晒各一兩)杏仁(浸去皮半兩)
甘草(炙二錢)
右細末每二錢燈心薄荷少許煎服食後臨卧
前麓開翳散治眼生翳障神效
白蒺䔧(炒搗去刺)蒼术(洗童尿換浸二宿晒各一兩)
蟬殼(洗晒)蛇退(去頭尾及脊上一線皮不堪用皂角水洗新瓦焙)
菜花蛇皮好川芎杏仁(水浸去皮)
防風羌活白芷(各半兩)
華隂細辛獨活(各四錢)白附子(生)
明爛石膏荆芥穗眞蚌粉(各三錢)
右細末每服一錢半沸湯點茶清調以舌浸於藥中
良久毒涎自出又别換藥食後臨卧服仍用點翳膏
真珠退翳散
白澤石膏烏賊骨真蚌粉(等分)
小珠(少許)
右細末每一錢第二米泔調食後臨卧常服
退翳散治眼中翳膜瘡豆翳眼通用
真蛤粉(研一兩)細榖精草(日乾細末一兩)
右夹和每服二錢生猪肝三指大竹刀切開藏藥捲
束麻繩扎米泔一椀煮肝熟食後臨卧細嚼以汁下
五退散治内障眼
蟬退蛇退蠶紙
烏雞卵殼男子髮(等分)
右夹燒存性研細末每一錢和羊肝湯喫不時常服
還睛圓治眼目昏翳
蟬殼(洗□)蒼术(童尿換浸二宿焙)熟地黃(洗焙)
川芎白蒺䔧(炒杵去刺各一兩)
茺蔚子羌活防風
木賊(去節童尿浸一宿晒)甘菊荆芥
蔓荆子杏仁(浸去皮焙)兔絲子(研酒浸)
石决明(煆各半生)蛇皮(酒浸洗淨焙各半兩)
右細末煉蜜圓彈子大每一圓食後細嚼茶下
明眼生熟地黃圓治腎氣衰弱肝受虚熱眼生黑花
生地黃熟地黃(各一斤半)淨石斛(炒)
枳殼(麸炒各六兩)羌活防風
牛膝(各四兩)甘菊(去萼一斤)杏仁(去皮焙十兩)
右末煉蜜圓桐子大每五十粒空心食前鹽湯下或
蒺䔧煎湯下
駐景圓治肝腎俱虚眼目昏翳
兔絲子(酒浸研五兩)熟地黃(洗晒)車前子(各三兩)
右末煉蜜圓桐子大每五十粒食前鹽湯下或白茯
苓石菖蒲煎湯下本方加枸把子一兩半尤佳
山藥圓(見漏濁門)駐景圓明眼地黃圓菊睛圓(見本門)
右四藥夹和每服百粒食前鹽湯下或大流氣飲下
治腎虚瞳人開大淡白昏矇凡人五更初腎氣開纔
一言語咳唾腎氣即合當腎開時静默進前藥百粒
功效勝常
菊睛圓治肝腎氣虚日暗黑花
蓯蓉(酒浸洗焙二兩)枸杞子(三兩)甘菊(去萼四兩焙)
川巴戟(去心酒浸晒一兩)
右細末煉蜜圓桐子大每五七十粒食前鹽湯下余
太宰方加熟地黃二兩淨或用駐景圓對交服
千金神麯圓升降水火明眼目血心腎
磁石(燒紅碎法醋以碎為度研細無聲二兩)朱砂(一兩研細)
神麯(炒二兩)加沈香(半兩)
右細末别用生神麯水調濃煮糊圓桐子大每服三
十粒空心鹽湯下磁石法水入腎朱砂法火入心濟
以沈香是則升降水火
湯泡散治肝虚風熱攻眼赤腫羞明漸形翳膜
當歸赤芍藥黃連(去鬚等分)
右末每用二錢極沸湯泡乘熱先熏後洗冷則再煖
用日兩三次又方沸湯入白鹽少許閉目沃洗鹽亦
散血
水淋法治眼睛腫脹突出新汲水沃眼中頻數換水眼
睛自入仍以麥門冬桑白皮山梔仁煎湯通口服之
黃連滴眼方治熱眼赤腫疼痛
鷹爪黃連(淨二錢)乾艾葉(少許)真杏仁(一箇去皮)
右同搗碎新汲水浸一日夜濾清汁仰卧以帛蘸滴
入眼中鼻内見苦味即藥透也或新水浸黃連磁器
盛重湯烑濃汁以熟艾燒存性入藥用
滌風散治風毒攻眼赤腫癢疼
黃連(去鬚)蔓荆子(各半兩)五倍子(三錢)
右剉細分三次新水煎濾清汁以手沃洗效
立消膏治浮翳粟翳霧膜遮睛
雪白鹽(淨器中生研少許)
右以大燈草蘸鹽輕手指定浮翳就點凡三次不疼
痛勿驚恐屢效
薑液膏治眼風癢冷淚爛眩有虫
生薑母(一塊)以銀簮插入即拔出點眼頭尾效
南鵬砂散治弩肉瘀突
南鵬砂(色黃)腦子(少許研細)
右以燈草蘸點其上玄參麥門冬煎湯調洗心散服
爛眩方治爛眩風綠色爐甘石燒紅淬童尿凡三次出
火毒一日夜研細末夹黃連末用童尿浸取清汁點眼
胞仍取覆盆子軟葉入男兒乳汁研為圓置眼眥頭引
虫自出
甘石散治風眼流淚不止
綠爐甘石烏賊骨(等分)
右細末入腦少許點目井口淚自收二藥燥腦和之
前麓點翳膏
朱砂(二錢)南鵬砂(一錢半)蕤仁(二十一粒用抄紙去油乾為度)
真珠爛石膏(各半錢)熊膽(一字)
麝(少許)
右細末用冬蜜研和於䂪内蒸得粘入角罐收用時
煎秦皮汁調銅筋點於眼眥頭淚出為效
傅眼方治患眼赤腫閉合
土朱(二分)爛石膏(一分)
右末新水入蜜調𫝊眼頭尾及太陽處仍以山梔煎
湯調治眼流氣飲服一泄而愈(方見前)
雀盲散治遇夜目不能視建昌軍螺兒蚌粉三錢為末
䧺猪肝一葉竹刀披開納蚌粉於中麻線扎第二米泔
煮七分熟又别蘸蚌粉細嚼以汁送下無蚌粉以夜明
砂代用夜明砂治内外障纏入猪肝煮帶生和汁細嚼
效
治偷針方脾間積熱兼宿食不消則偷針秦皮剉細夹
砂糖水煎調大黃末少許利之
鱔血方治小兒豆瘡入眼生翳鱔魚繫其尾而垂之從
項下割破些少取生血點翳白鱔尤佳若翳已凝即用
南鵬砂以燈心蘸點仍用威靈仙仙靈脾洗晒等為末
每一錢第二米泔調服
通關散
細辛川芎腦荷
蔓荆子(等分)
右為末每半錢搐入鼻又頭風門消風散加細辛皆
可通關(小兒泔眼不開諸泔方論在後)
附諸方
石膏羌活散(宣明方)治久患雙目不覩光明遠年近日内
外氣障風昏暗拳毛倒睫一切眼疾
羌活(治腦熱頭風)蜜蒙花(治羞明怕日)木賊(退翳障)
香白芷(清利頭目)乾菜子荆芥穗(治目中生瘡)
細辛(二味起倒睫)蔴子(起拳毛)川芎(治頭風)
蒼术(閉鬱行氣)甘菊花(明目去風)石膏
黃芩(二味洗心退熱)藁本(治偏正頭風)甘草(和諸藥各等分)
右為末每服一錢至二錢食後臨卧用蜜水一盞調
下或茶清亦可日進三服至十日漸明至二十日大
驗此方醫數十餘人矣後人加當歸枸把子梔子仁
連翹柴胡薄荷葉防風天麻桔梗(各等分為小丸服)
上清丸(秘方)治風熱上壅眼目昏花迎風冷淚羞明赤爛
羚羊角犀角黃連
厚朴(各一兩)牛黃黃芩
川芎羌活蟬退
白芷菊花大黃
防風草决明地膚子
滑石(各五錢)生地黃熟地黃(各七錢)
牽牛(八錢半)
右為末煉蜜丸如梧桐子大
清神益氣湯(東垣方)治因脾胃虚損黃證之人誤服瀉肝
散致目疾
茯苓升麻陳皮
生甘草芍藥白术(各二分)
五味子麥門冬澤瀉
蒼术防風(各三分)黃栢
青皮(各一分)人參生薑(五分)
右剉水煎服
救苦湯治赤腫苦痛
桂枝連翹紅花
細辛歸身甘草(各五分)
蒼术草龍膽(各七分)羌活
黃芩麻黃柴胡
防風藁本黃連
黃栢生地黃知母(各一錢)
芍藥(二錢)
右剉水煎服
經驗神仙退雲丸治一切翳暈内外障昏無睛屢效
川歸川芎木賊(各一兩半去節)
犀角枳實黃連
蟬退薄荷(各半兩)瓜蔞根(六錢)
甘菊蛇退蜜蒙花
荆芥地骨皮(各三兩)白蒺䔧
乾地黃(二兩)
右蜜為丸飲下婦人當歸湯下有氣木香湯下
羊肝丸治一切目病不間障盲
黃連(一兩)白乳羊肝甘菊
防風薄荷荆芥
羌活川芎川歸(各二錢)
右為末羊肝杵丸水下
助陽和血補氣湯(衛生寶鑑)治眼發後上熱白睛紅多眼淚
無疼痛而瘾澁難開此服苦寒藥太過而真氣不能
通九竅故眼昏花不明宜助陽和血補氣
防風(七分)黃耆(二錢)甘草(炙)
蔓荆子(各一錢)當歸身白芷
升麻柴胡(各五分)
右㕮咀作一服水一鍾半煎一鍾臨卧通口服忌風
寒及食冷物
蔓荆湯(聖惠方)治勞役飲食不節内障眼疾此方立效
黃耆人參(各一兩)蔓荆子(二錢半)
甘草(炙八錢)白芍藥(二錢)黃栢(三錢酒浸晒四次)
右㕮咀每服五錢水二盞食後臨卧温服
車前散(曾氏家𫝊)肝經積熱上攻眼目逆順生翳血灌瞳人
羞明多淚
蜜蒙花(去枝)甘菊花(去枝葉)白蒺䔧(炒去刺)
羌活粉草草决明
車前子(各炒)黃芩龍膽草(洗各等分)
右為末每服二錢食後飯湯調下
四物龍膽湯(拔粹方)治目赤暴發作雲翳疼痛不可忍者
當歸川芎芍藥
地黃(各五錢)羌活(三錢)草龍膽(二錢)
防風(三錢)防己(二錢)
右㕮咀每服八錢水一鍾半煎八分食後通口服
東垣熟乾地黃丸治血少神勞腎虚眼目昏黑
熟地黃(一兩)生地黃(一兩五錢)柴胡(八錢)
天門冬甘草(炙)枳殼
地骨皮黃連五味子(各三錢)
人參(三錢)當歸身(酒蒸焙乾)黃芩(各五錢)
右為末煉蜜丸如菉豆大每服百丸茶清下
决明散治眼青盲内障方
桔梗羚羊角大黃
紫决明當歸川芎
瞿麥(用花)生地黃木賊
羌活防風赤芍藥
石决明(火煆)青相子車前子
蟬退白芷細辛
蔓荆子蒺䔧(炒)香附子
玄參瞿麥(各半兩)
右㕮咀每服四錢水一鍾半煎至一鍾通口服立效
加
黃連猪苓杏仁
犀角蛇退菊花
旋覆花木通山梔子
丹砂空清殼(水)甘草
飬肝丸治肝血不足眼目昏花或生眵淚久視無力
當歸(酒浸)車前子(酒蒸)防風
白芍藥葳𬎼仁(湯泡去皮)熟地黃(酒蒸焙)
川芎楮實子(各等分)
右為細末煉蜜為丸如桐子大每服七十丸食後白
湯下又婦人血虚目疾日宜服
益隂腎氣丸(東垣方)此壯水之主以鎮陽光
熟地黃(三兩)牡丹皮(五錢)生地黃(四兩酒制炒)
澤瀉(二錢半)當歸尾(去上酒製)山茱萸(各半兩)
茯苓(二錢半)柴胡五味子
乾山藥(各五錢)
右件為細末煉蜜為丸如桐子大硃砂為衣每服五
七十丸空心鹽湯送下
地芝丸治目不能遠視能近視或亦妨近視
生地黃(焙乾秤)天門冬(去心秤各四兩)枳殼(麸炒去穰秤)
甘菊花(去枝秤各二兩)
右為細末煉蜜為丸如桐子大茶清送下百丸温酒
亦可
定志丸治眼不能近視反能遠視者(方見驚悸門)
秘𫝊程東陽光明散屢用神效
水銀(五錢)鉛錫(三錢一方五錢)枯礬
炒鹽炒硝(各五錢)
治翳膜加鵬砂硇砂(各一錢)
右五味共研為末入於陽城礶内用鐵燈盞盖之再
用鉄線扎定外用舊草鞋燒灰和鹽泥固濟用文武
火升之勿令泄氣鉄燈盞上常常用水漬之依法三
炷官香時退火候冷輕手開礶取下靈氣雪白重五
錢者為佳用磁礶收貯入後爐甘石煆煉聽用
羊腦爐甘石一兩用搥熟黃泥包封甘石在内再將
前靈氣五分摻於泥上再用青鹽合黃泥搥熟又裹
於外故蜜晒乾用髻條鐵線團圍縳定用炭火煆紅
用童便漬之依法七次取出去土將爐甘石研為極
細末點之立效或加冰片少許
又方治赤眼爛眩風神效
防風連翹荆芥
黃芩黃栢生地黃
海漂硝羌活黃連
當歸(各一兩)
右㕮咀用水五椀煎熟去滓再熬成膏入面粉一兩
銅綠三錢前靈氣五分氣脚三分共為細末入膏和
成條子每用二三錢井水&KR0008;化重湯煆温淋洗三次
立愈神效
秘𫝊神仙撥雲散點開翳膜如神
真珠鵬砂石燕子(炒過各一分)
冰片(三釐)硇砂(升過)牙硝(炒過)
石蟹牛黃(各半分)
右為極細末點開再用後方末藥點之神效
又方
乳香(製過)没藥(製各五分)輕粉(五釐)
石燕子(一箇醋浸九次)青鹽(温紙包燒一分)珍珠(温紙包燒過)
琥珀(放豆腐内煑五次用)血結(各三分)䧺黃
雄膽(用箬焙乾)硃砂(各二分)枯礬
胆礬(各五釐)海漂硝(三釐)白丁香(三粒水洗過)
爐甘石(火煆童便瀆七次一錢)
右研極細末加冰片少許點之神效
服藥方
蜜蒙花生地黃甘菊花
梔子仁黃栢黃芩
木賊知母木通
川芎藁本甘草
石决明黃連陳皮
草决明龍膽草枳殼
當歸白附子柴胡
桔梗(各等分)
右㕮咀用水二鍾煎食後服
又末藥方服之神效
防風木香川芎
黃連黃芩白荳蔲
菊花川椒瓜蔞仁
秦皮蜜蒙花羚羊角
犀角枸把子蟬退
枳殼(各等分)
右為末每服一錢茶清調下
秘𫝊受仙方復明膏
黃連(一斤净細剉碎)赤芍藥(半兩洗净)當歸(一兩洗淨)
杏仁(三七粒)黃栢皮(一兩去粗)
右剉碎安銅銚内用水滿浸文武火熬至茶鍾鍾半
一次二次三次熬至一茶鍾熬至九次次用磁器盛
藥水於内攪動取大半椀藥水煆紅爐甘石九次吃
將乾為度爐甘石雖用茶褐色者(土十分輕者為佳)用乳鉢
細研為末用密絹羅羅之再研二十分細用製了净
朴硝三錢重(除用三分)製了爐甘石末(一兩半重)
硃砂(一錢重)片腦(二錢重)
前五味用信白紙好綿濾過洗銅銚净於内慢火熬
不可吹灰塵在内切忌諸般厭穢之事用竹篦子不
住手攪之休令銚底焦了再括下乳鉢中乳得十分
均上殼如常法立效
補隂圓治腎虚眼目昏暗(方見虚勞門)
防風通聖散治風熱眼痛頭目昏眩(方見中風門)
明日流氣飲治一切眼疾疼痛神效
大黃(炮)牛蒡子(炒)川芎
菊花(去枝)細辛(去苗)白蒺䔧(炒去刺)
防風(去蘆)玄參(去蘆)山梔(去殼)
黃芩甘草(炙)蔓荆子
荆芥(去梗)木賊(去節各一兩)草决明(一兩五錢)
蒼术(米泔浸二兩)
右為細末臨睡酒服二錢
秘𫝊神應眼藥
製爐甘石(十兩)黃連黃栢
薄荷(各三兩)甘草(一兩)朴硝(二兩)
右五味㕮咀用水數碗煎熟濾去滓用鉢頭盛之將
爐甘石研細入銀窩内火煆深紅傾入藥水内就研
飛過淨末聽用
水銀(一兩)黑鉛(一錢已上二味配作一塊)
白鵬砂(一錢)硇砂(五分)食鹽(一兩用白水煮炒乾)
枯白礬(一兩)皂礬(二錢)火硝(蘿蔔汁提過七錢五分)
右八味同一處入陽城礶内用鹽泥固濟於蜜升打
一炷官香候冷取出聽用將前製爐甘石研細再入
五兩在陽城礶底次將前靈氣七錢五分亦研細上
又安甘石五兩盖定亦嚴封固打一炷官香冷定出
火毒研極細紙羅過如點翳膜加白鵬砂五錢硇一
錢五分火硝一錢五分照前製過名曰捲簾散如點
昏䑃加冰片名曰光明散
至寶琥珀錠子
爐甘石(童便煅七次)府丹(各四兩水飛過)鵬砂(四錢)
琥珀硇砂珍珠
硃砂明礬熊膽
輕粉海漂硝净皮硝
䧺黃乳香沒藥(各四錢)
冰片(五分)麝香(四分)
右為極細末又黃連黃栢黃芩白蒺䔧梔子仁穀精
草菊花各一兩五錢訶子三箇共味㕮咀滚水浸一
晝夜銅器熬成老膏又蜜一斤六兩熬成老膏滴水
成珠去火為度同煎成膏和均下前末藥令勻梨子
三箇取汁通和前藥成錠子用乳汁銀簮蘸點一切
眼疾如神
倒睫拳毛
因邪風攻入脾經致使兩皮風痒不住雙手背揉目
久赤爛拳毛入眼内將木龞子去殼搥爛用絲綿包
撚成條左患塞右鼻右患塞左其毛自分上下次服
五退散
五退散
蟬退(二錢)猪退(四錢)蠶蜕(三錢)
穿山甲(炙焦五錢)防風(二兩去蘆)荆芥(一兩半)
石决明川烏(炮去皮臍)草决明(炒各五錢)
甘草(三錢)蛇蛻(醋煮竹筒盛焙乾一錢五分)
右為末每服二錢鹽湯送下
針法攅竹二穴(在兩眉頭内尖䧟中是穴宜以細三稜針刺之宣洩熱氣三度刺目大明)
絲竹空二穴(在兩眉後尖髮際䧟中針三分宜瀉不宜補禁炙)
灸法三里二穴(穴法見前治眼目昏暗)
風翳在左灸右手中指本節頭骨上灸五壯炷如
小麦大右患灸左
仁齋直指卷二十
