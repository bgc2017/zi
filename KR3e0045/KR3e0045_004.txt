欽定四庫全書
仁齋直指卷四宋楊士瀛撰
明朱崇正附遺
風緩(附痿証)
風緩方論
風緩者風邪深入而手足為之緩弛也夫人四肢百脈
逢寒則攣急遇熱則柔緩病在陽經氣行遲而關以縱
病在陰經氣行疾而關以收此物理之常然也然脾主
肌肉四肢胃為水榖海所以流布水榖之氣周養一身
脾胃既虚肢體失其所養於是風邪襲虚由腠理而入
肌肉由肌肉而入脾胃安得不為之緩廢乎若曰驅風
之劑與助胃之劑不同亦顧吾活法用之何如耳抑余
聞人之一身筋骨為壯肝主筋腎主骨肝腎氣虚風邪
襲之亦有肢體緩弱之證然則先散其風而後益之於
此尤當加意
風緩證治
排風湯續命湯(方見風類)加製半夏雞心大檳榔增薑煎先
以此散風毒邪氣
蘇合香圓用沸湯泡生薑汁調開吞真料白圓子二十
圓日二服治手足風緩或白圓子安腎圓夾用食前服
(方見嗽門身疼門水飲門)
不換金正氣散(方見寒類)加川芎官桂煎食前吞安腎圓治
脾胃肝腎俱虚風入四體筋骨緩弱不仁仍早辰常服
炒黑豆淋酒
大聖一粒金丹治中風昏仆舌彊涎潮癱瘓偏枯頑痒
麻痺癲癎倒地閉目作聲項彊反張口噤直視
大川烏(炮)大附子(炮去皮臍)新羅白附子(炮各二兩)
川五靈脂白僵蠶(炒去絲觜)白蒺䔧(炒去刺各一兩)
白礬(枯)朱砂沒藥
麝香(别研各半兩)
右細末合和用松煙墨半兩新汲水磨汁搜圓每兩
作六圓金箔二百片為衣令自乾每服一圓以生薑
半兩取自然汁磨開温酒半盞調服蓋取微汗為效
大鐡彈圓治中風癱緩口眼喎斜筋骨攣疼肢體麻木
自然銅(燒紅醋淬七次一兩半)虎脛骨(酒浸炙黃)
當歸(酒浸焙)白附子(炮)川烏(炮去皮臍)
五靈脂(炒)麻黃(去節各一兩)沒藥
乳香全蝎(焙)安息香
白芷直僵蠶(炒去絲各半兩)烏蛇肉(酒浸焙乾三分)
木鼈(二十一箇去殼炒熟)朱砂麝香(各一分)
右為末以酒煮安息香入飛白麫為糊圓彈子大每
一圓温酒磨下
蝎附散治肝腎氣虚風入筋骨手足緩弱
小附子(去皮)生草烏頭(炮去皮臍)蒼术(炒)
牛膝(酒浸焙)川芎當歸
天麻(各半兩)防己白芷
黃耆(蜜炙)全蝎(焙各一分)
右末每一錢黑豆淋酒調下兼用核桃肉研酒下食
前服
四斤圓治風寒濕毒與血氣摶筋骨緩弱四肢酸疼痒
痺
宣木瓜(去穰切焙)天麻(剉)牛膝(剉焙)
蓯蓉(洗切焙四味各一斤用好酒五升浸三日)熟附子
虎骨(酥炙各二兩)
右為末用浸藥酒調麫糊圓桐子大每服三四十圓
食前温酒或豆淋酒下
又方加當歸三分乳香沒藥五靈脂各半兩麝香一錢
名大四斤圓用木瓜煎湯下亦治脚氣
虎骨酒治諸風緩弱及歴節風骨節酸疼
虎脛骨(酥炙黃)
右搥碎如米每骨一升以酒三升浸五日空心服一
盞冷則煖之
鐵骨丹鐵彈圓(方並見風類)治諸風緩弛其他用藥風類甚
詳也矣
附痿證
痿證方論
内經曰肺熱乘焦五臟因而受之發為痿蹶心氣熱生
脈痿故脛縱不任地肝氣熱為筋痿故宗筋弛縱脾氣
熱生肉痿故痺而不任腎氣熱生骨痿故足不任身然
治痿獨取陽明陽明者五臟六腑之海主潤宗筋宗筋
主束骨而利機關也云云故陽明則宗筋縱帶脈不引
故足痿不用也或曰手陽明大腸經肺之腑也足陽明
胃經脾之腑也治痿之法取陽明一經何也願明以告
我丹溪先生曰内經云諸痿生於肺熱只此一句便見
治法大意經曰東方實西方虚瀉南方補北方此固是
就生尅言補瀉而大經大法不外於此東方木肝也西
方金肺也南方火心也北方水腎也五行之中惟火有
二腎雖有二水居其一陽常有餘陰常不足故經曰一
水不勝二火理之必然肺金體燥而居上主氣畏火者
也脾土性濕而居中主四肢畏木者也火性炎上若嗜
慾無節則水失所養火寡于畏而侮所勝肺得火邪而
熱矣木性剛急肺受熱則金失所養木寡于畏而侮所
勝脾得木邪而傷矣肺熱則不能管攝一身脾傷則四
肢不能為用而諸痿之病作矣瀉南方則肺經清而東
方不實何脾傷之有補北方則心火降而西方不虚何
肺熱之有故陽明實則宗筋潤能束骨而利機關矣治
痿之法無出於此駱隆吉亦曰風火既熾當滋腎水東
垣先生取黃柏為君黃芪等補藥之輔佐以治諸痿而
無一定之方有兼痰積者有濕多者有熱多者有濕熱
相半者有挾氣者臨病製方其善於治痿者乎雖然藥
中肯綮矣若將理失宜聖毉不治也天産作陽厚味發
熱先哲格言但是患痿之人若不淡薄食味吾知其必
不能安全也
丹溪云痿證斷不可作風治而用風藥有濕熱濕痰氣
虚血虚瘀血濕熱東垣健步丸加燥滋降隂火藥蒼
术黃芩黃柏牛膝之類濕痰二陳湯加蒼术白术黃
芩黃柏竹瀝薑汁氣虚四君子湯加黃芩黃柏蒼术
之類血虛四物湯加黃柏蒼术煎送補陰丸(方見虛損門)
亦有食積死血妨礙不得下降者大率屬熱用參术
四物湯黃柏之類
清燥湯(東垣方)治温熱成痿以燥金受温熱之邪是絶寒
水生化之源絶則腎虧痿厥之病大作腰以下痿軟
癱瘓不能動
黃茋(一錢半)蒼术(一錢)白术
橘皮澤瀉五味子(九箇)
人參白茯苓升麻(各三分)
麥門冬當歸身生地黃
麯末豬苓酒黃柏(各二分)
柴胡黃連甘草(炙各一分)
右㕮咀每半兩水煎空心熱服
健步圓治膝中無力伸而不得屈屈而不得伸腰背腿
脚沈重行步艱難
羌活柴胡(各半兩)防風(三錢)
川烏頭(一錢)炒滑石炙甘草(各半兩)
防己(一兩)苦參(一錢酒製)肉桂(半錢)
瓜蔞根(半兩酒製)澤瀉(三錢)
右為末酒糊圓如桐子大每服七十圓煎愈風湯空
心送下
愈風湯(方見風門)
二陳湯(方見瘧門)四君子湯四物湯(方並見虛勞門)
謹按風痿之别痛則為風不痛則為痿經曰痛則為
實不痛則為虚曰風曰痿虚實二者而已矣東垣曰
氣盛病盛氣衰病衰何則人之氣血充實而風寒客
於經絡之間則邪正交攻而疼痛作矣人之氣血弱
虚而痰火起于手足之内則正不能勝邪而痿痺作
矣丹溪先生曰痿症切不可作風治而用風藥蓋以
風為實而痿為虚也曰散邪曰補虚豈可紊亂矣乎
歷節風(附痺証)
歷節風方論
歷節風之狀短氣自汗頭眩欲吐手指攣曲身體魁瘰
其腫如脱漸至摧落其痛如掣不能屈伸蓋由飲酒當
風汗出入水或體虚膚空掩護不謹以致風寒濕之邪
徧歷關節與血氣搏而有斯疾也其痛如掣者為寒多
其腫如脱者為濕多肢節間黃汗出者為風多遍身走
癢徹骨疼痛晝静夜劇發如蟲嚙者謂之白虎歷節治
法當以温藥解其風寒濕之毒或用和平則獨活寄生
湯輩可也其白虎歷節遊走癢痛蟲實為之况夫脾主
肌肉虚則為癢遇癢而進飲食尚庶幾焉而蟲亦饜飫
其間不至於頻頻嚙也書曰若藥弗瞑眩厥疾弗瘳似
此證候一名厲風須當大作湯圓未可拘以平常淺近
之劑
歴節風證治
虎骨散治白虎歷節走注痒痛不得屈伸
虎脛骨(酒炙黃一兩半)白花蛇(酒浸取肉炙黃)天麻
自然銅(用醋淬七次)防風白附子(炮)
檳榔官桂當歸
羌活牛膝白芷
川芎僵蠶(炒去絲各一兩)全蝎(焙)
地龍(去土)乳香沒藥
雄黃(各半兩)麝香(一分)
右末每服二錢食前以煖豆淋酒調下
雄麝圓治歷節風骨節疼痛攣急痺頑
安息香五靈脂天麻(各一兩半)
地龍(淨)白僵蠶(微炒各三分)全蝎(微炒)
雄黃(各半兩)麝香(一分)烏蛇(酒淨取肉炙)
天雄(炮去皮臍)當歸川烏(炮去皮臍)
川芎南星(炮)官桂
虎脛骨(酒炙黃各一兩)川獨活(二兩)
右末煉蜜杵圓桐子大每服十五圓食前温酒下
海桐皮散治歷節走注骨節疼痛
獨活萆薢(鹽水浸焙)川芎
當歸(各三分)桃仁(去皮焙)天麻
辣桂牛膝麻黃(去節)
枳殼(製)海桐皮白芍藥
川烏(炮去皮臍)松節防風
杜仲(薑製)甘草(炙各半兩)麝香(一分)
虎脛骨(酒炙黃一兩)
右麄末每服二錢薑五片棗二枚食前煎服
獨活寄生湯治歷節風亦治脚氣(方見腰疼門)
麝香圓治白虎歷節遊走癢痛狀如蟲嚙(方見風類)
虎骨酒治歷節諸風百節疼痛(方見風緩門)
硫黃酒治惡風頭面肢體[病-丙+(穩-禾)]疹尫羸
透明鋒芒硫黃
右每服三錢乳鉢内研細入醇酒再研空心飲其清
者滓又研細入酒飲之連日如是硫黃能殺惡蟲自
大便下
必用歴節厲風方治手指攣曲骨節間痛甚
萆麻子(去皮二兩)黃連(去鬚剉如豆一兩)
右用新水二升於磁瓶内浸二藥蜜封七日取出逐
日侵晨面東以浸藥水吞萆麻仁一粒七日後添兩
粒微利不妨以療大風亦效
返魂追命再造散治大風厲風
川大黃(錦紋皺者一兩)獨生皂角刺(一兩半)
右末每服二錢臨夜冷酒調下以淨桶伺候泄蟲如
蟲口黑色乃是多年蟲口赤色是為方近三數日又
進一服直候無蟲則絶根也([病-丙+(穩-禾)]疹若喫醋則風疹食人)
神授圓治風寒濕合而為痺遍身或半身麻木不仁最
能殺蟲(方見虚勞門)用增味五痺湯下空心服(方見風類)
白虎風走注癢痛方
雞子揩患處呪三遍願送糞堆頭蓋白虎是糞神愛
喫雞子患者下飯用黃脚雞為妙亦可抱雞來壓之
其癢自止
麝香圓治白虎風歴節風遊走疼痛遍身瘙癢狀如蟲
齧晝静夜劇(方見風類)
附諸方
四炒散治歴節痛風走注
威靈仙(酒浸五錢)羊角灰(二錢)白芥子(一錢)
蒼耳(一錢半一云蒼术)
右為末每服一錢生薑一大片擂汁入湯調服
洗藥方治一切風氣濕氣足脛羸腫疼痛並皆有效
荆芥番白草防風
蒼耳草苦參地榆
青藤威靈仙麻黃
蒼术生蔥煨鹽(各一兩)
右件用水一桶煎熱於桶内薰蒸痛處出微汗待湯
稍温再洗痛處一二次覺痛減如或貧者只用杔柳
榆桑椿六件梪枝煎湯洗之亦有神效
大補元丸
人參(去蘆二兩)黃芪(去蘆四兩)白术(四兩泔浸)
當歸(酒洗二兩)生地黃(酒洗三兩)陳皮(去白二兩)
白芍(酒炒一兩)黃柏(酒炒二兩)知母(酒炒二兩)
山藥(二兩)山茱萸(淨肉二兩)枸杞(二兩)
牛膝(酒洗二兩)杜仲(薑汁炒一兩五錢)遠智(去心二兩)
石菖蒲(去毛二兩)巴戟(去心三兩)破故紙(炒二兩)
兔系子(炒二兩)桔梗(二兩)
右件共為細末煉蜜為丸如梧桐子大每服七八十
丸用白滚湯送下或淡酒薑湯清米飲送下亦可
祛風丸
防風(去蘆)防己(二兩)荆芥(二兩)
當歸(酒洗二兩)川芎(二兩)生地黃(酒洗三兩)
陳皮(去白)白术(炒)桑寄生
薏苡仁(各二兩)梔子仁(一兩)牙皂(二兩)
何首烏(二兩)川烏(二箇)白芍藥(酒炒)
羌活獨活黃苓(酒炒各一兩半)
半夏(便煮)木瓜青藤
牛膝(酒洗)沈香白荳蔲(各二兩)
木香(一兩)桂枝(一兩)光烏(酒浸去皮二兩)
右件共為細末酒打米糊為丸如梧桐子大每日五
更時用清茶送下七八十丸少許時再服前大補元
丸
愈風化痰丸
何首烏(酒浸)僵蠶光烏(酒浸去皮)
全蝎南星(薑製)半夏(便煮)
桑寄生荆芥牙皂(瓦炒)
破故紙(炒)陳皮(去白)兔絲子(炒各二兩)
地黃(去土八兩)木香(一兩)沈香(一兩半)
白芍藥(酒炒)川烏(酒浸去皮)天麻(一兩二錢)
黃芩(酒炒二兩)防風(去蘆)漢防己
白术(炒)當歸(酒洗各二兩)羌活
獨活(各一兩五錢)杜仲(薑汁炒四兩)巴戟(去心三兩)
右件共為細末酒打米糊為丸如梧桐子大每服一
百丸空心食前酒送下日服二次
諸風應效酒治一切諸般風氣濕痺遍身骨節疼痛紫
白癜風神效
當歸川芎何首烏(各三錢)
蒼术(四錢)白芷苦參
防風胡麻石南藤
石連藤殭蠶(各二錢)細辛(一錢)
川山甲黃柏知母
白芍藥生地黃牛膝
白术藁本木瓜
大風子威靈仙羌活(各二錢)
川烏(一錢)八角風五加皮
紫荆皮(各二錢)木香(一錢半)薏苡仁(三錢)
右件共為粗末用好酒一壜將藥用絹袋之懸於亮
口下用文武火煮一二時辰取出放於濕泥去火毒
住二三日再服每服加後末藥入内飲之量力而用
末藥方於後
入酒末藥方每服煎藥一鍾加此末藥八分入酒服之
烏藥白芷木香
荆芥甘草何首烏
川烏青藤藁本
天麻金銀花蒼术
全蝎細辛防風
草烏川芎人參
當歸石斛麻黃
兩頭尖
右件共為細末入煎藥酒服之效
又煮酒方治一切腫風白虎歴節疼痛
當歸(三錢六分)川芎(一錢八分)蒼术(六錢)
白术(九錢)白芍藥(一錢半)枳殼(九分)
生地黃(一錢二分)半夏(一錢半)甘草(九分)
烏藥(一錢半)麻黃(三錢)茯苓(二錢半)
防己陳皮木通
薏苡仁(各一錢八分)五加皮(一錢半)木香(六分)
桑寄生(一錢二分)黃苓(一錢八分)羌活(一錢二分)
獨活(一錢二分)牛膝木瓜(一錢八分)
海風藤(三錢)蘇葉(二錢四分)
右件共為粗末煮法照前
秘傳煮酒應效方治諸風氣歴節插腿風年高者亦可
服神效
當歸人參茯苓
烏藥砂仁杏仁
川烏草烏何首烏
五加皮枸把子川椒(已上各二錢半)
木香牛膝枳殼
乾薑虎骨香附子
白芷厚樸麥門冬(去心)
陳皮(去白)白术川芎
麻黃獨活羌活
半夏肉桂白芍藥
生地黃&KR0827;地黃防風
天門冬五味子小茴香
細辛(巳上各一錢半)蒼术破故紙
甘草(各五錢)核桃肉紅荳
酥油(各五錢五分)蜜(八兩)沈香(一錢五分)
葡萄(二錢)荆芥地骨皮
山茱萸巴戟知母(各一錢五分)
右為細末分作二袋用礶盛酒袋懸於礶内封灌口
安喎内煮&KR0827;過五七日方用每服隨量飲病在上食
後服病在下食前服
金刀如聖散治三十六種風七十二般氣口眼歪斜半
身不遂遍身遊風白虎歴節疼痛立效
川烏(炮)草烏(炮各四兩)硃砂(另研)
雄黃(另研)荆芥麻黃(去根)
天麻當歸何首烏
細辛石斛(去蘆)人參
全蝎(去足)川芎甘草
防風(已上各五錢)蒼术(泔浸炒一兩)
右研為細末每服五分臨臥温茶送下如病長者初
服三分徐徐加至七分看人肥瘦大小加減
又法治証同前
蒼术(泔浸炒一兩半)防風(去蘆)細辛
荆芥穗何首烏蟬退
全蝎硃砂(另研)白僵蠶(水洗微炒)
麻黃(去根)藁本當歸(酒洗)
天麻(各一錢七分)人參川芎
石斛(去根各三錢三分)川烏(煨)草烏(煨各一錢三分)
乳香沒藥烏藥
青藤(各二錢)白芷(五錢七分)甘草(微炒一兩)
兩頭尖(一錢)雄黃(一錢另研)蜂房(二錢五分)
白芍藥(一錢五分)
右為極細末臨臥時用温茶送下諒人虚實有力者
服八分起至一錢止老弱者只服五六分止
羌活湯治白虎歴節風毒注骨髄疼痛不定(方見痺門)
烏頭湯治歴節痛不可伸屈
川烏(一枚用蜜四合煮二合去烏)甘草(炙)
麻黃(去節)芍藥黃茋(各等分)
右水煎蜜一合再煎至八分去渣空心服最治脚氣
不可屈伸
附痺症
痺証方論
袖珍方曰凡痺疾病目有五種筋痺脈痺骨痺皮痺肌
痺是也多由體虚之人腠理空疎為風寒濕三氣所侵
不能隨時驅散流注經絡久而為痺病者也風多則引
注寒多掣痛濕多則重着治之當辯其所感風寒濕三
氣注於何部分其表裏須從偏勝者主之藥餌如有此
証治之宜早為貴乎
五痺湯(和劑方)治風寒濕之氣各留肌體手足緩弱麻頑
不仁
羌活白术防己(各一兩)
片子薑黃(一兩洗去灰土)甘草(微炙半兩)
右㕮咀每服四錢水一盞半薑七片煎八分去柤病
在上食後服病在下食前服
防風湯(宣明方)風寒濕三氣合為痺風氣勝者行痺上下
左右無留随所至作防風湯主之治行痺行走無
定
防風甘草當歸
赤茯苓(去皮)杏仁(去皮炒熟)桂(各一兩)
黃芩秦芁葛根(各三錢)
麻黃(去節半兩)
右為末每服五錢酒水各二盞棗三枚薑伍片煎至
一盞温服
茯苓湯(宣明方)寒氣勝者為痛痺大宜宣通陰寒為痛宜
通氣温經而愈茯苓湯加減主之治痛脾四肢疼
痛拘倦浮腫
赤茯苓(去皮)桑白皮(各二兩)防風
官桂川芎芍藥
麻黃(去節各一兩半)
右為末每服五錢水一盞棗一枚煎至八分温服以
薑粥投之汗泄為度效矣
茯苓川芎湯(宣明方)濕氣勝者為著痺濕地水氣甚重著
而不去多汗而濡者茯苓川芎湯主之治著痺留
注不去四肢麻木拘攣浮腫
赤茯苓桑白皮防風
官桂川芎麻黃
芍藥當歸甘草(炙各五分)
右為末每服四錢半水二盞棗三枚同煎至一盞去
滓空心温服如欲出汗以粥投之
蠲痺湯(濟生方)治手足冷痺腰腿沈重及身體煩疼背項
拘急
當歸(去蘆酒洗)赤芍藥黃茋(去蘆)
防風(去蘆)片子薑黃羌活(各一兩半)
甘草(炙半兩)
右㕮咀每服四錢水一盞半薑五片棗一枚煎八分
去柤温服
防風湯(濟生方)治血痺皮膚不仁
川當歸(去蘆洗)赤茯苓(去皮)川獨活(各一兩)
甘草(炙半兩)防風(一兩)赤芍藥
黃芩(各一兩)杏仁(去皮尖半兩)秦芁(去蘆一兩)
桂心(不見火半兩)
右㕮咀每服四錢水一盞薑五片煎七分去柤温服
不拘時
續斷丸(本事方)治風濕流注四肢浮腫肌肉麻痺
當歸(炒)川續斷萆薢(各一兩)
川芎(七錢半)乳香(半兩)天麻
防風附子(各一兩)沒藥(半兩)
右為末煉蜜丸如梧桐子大每服四十丸温酒呆飲
任下
黃耆酒(濟生方)治風濕痒痛筋脈攣急或身體頑痺
當歸(去蘆)雲母粉茵芋葉
白术虎骨萆薢
木香(不見火)仙靈皮川續斷
甘草(炙)白芍藥黃蓍(去蘆)
防風(去蘆)官桂(不見火)天麻
石斛(去根各一兩)
右㕮咀用絹袋盛以好酒一斗浸之春五夏三秋七
冬十日每服一盞温暖服之常令酒氣相續為佳
茯苓湯(濟寸方)治停蓄支飲手足麻痺多睡眩冒
半夏(湯洗七次)赤茯苓(去皮)陳皮(各一兩)
枳實(去穰麩炒)桔梗(去蘆)甘草(炙各半兩)
右㕮咀每服四錢水一盞半薑七片煎七分温服
損續斷丸(本事方)治寒濕之氣痺滯關節麻木疼痛
人參防風鹿角膠
白术(炮各七兩)麥門冬乾地黃
黃茋續斷薏苡仁
山芋牡丹皮桂心
山茱萸白茯苓石斛(各二兩)
右為末煉蜜丸如梧桐子大每服五十丸温酒空心
下
羌活湯(濟生方)治白虎歴節風毒攻注骨節疼痛發作不
定
羌活(去蘆二兩)附子(炮皮臍)秦芁(去蘆)
桂心木香(不見火)川芎
當歸(去蘆)牛膝(川者去蘆酒洗)甘草(炙各半兩)
桃仁(去皮尖麩炒)骨碎補防風(去乂各一兩)
右㕮咀每服四錢水一盞半薑五片煎七分温服
虎骨散(濟生方)治白虎風肢節疼痛發則不可忍(方見白虎歴節
風門)
謹按痺病蓋因風寒温三氣客於經絡為病不一或
為痛或為痒或為麻痺不仁或為手足緩弱所以然
者有新久輕重之分有温痰死血之異濟生防風湯
茯苓湯所治已露端倪也學者細心求之仁齋先生
不言痺病盖已中風白虎歴節風條内矣但所言病
之見証古人所言病之原因即中庸費隠之義也
脚氣
脚氣方論
腎司於下一身之根本繫焉脚者腎之外候也夫人為
嗜慾所戕苦不自覺腎氣内虚真元不守凡驟立冷地
久坐卑濕暴熱濯水凌晨履霜感受四氣於冥冥之中
不為脚氣者鮮矣脚氣為病雖起於足實周乎身或壯
熱頭痛或身體冷疼或百節拘攣或十指走注或轉筋
急痛或小腹不仁以至胷滿喘息煩悶怔忪昏潰羞明
誤忘錯語腹痛下利嘔噦痰涎食氣惡聞見食即吐大
便小便多是秘澁自腿至膝自脛及踝屈弱頑痺攣急
酸疼或焮不焮或腫不腫皆其候也其自汗惡風無汗
惡寒乍寒乍熱傳足六經外證與傷寒類焉但卒然脚
痛為異耳治法究其所自來挾風者遊走有汗挾寒者
掣痛攣疼挾暑者大渴熱煩挾濕者腫滿重滯其間四
氣兼有則惟其多者解之對病施藥固在權衡然古人
以此名為緩風謂其感於風毒所致則總治之法大要
疏導大便使毒氣得泄而後愈但分劑不可過焉其補
湯淋洗皆醫家之大戒也雖然脚氣治法以疏利毒氣
為先盖慮乎氣實而死矣然表裏之有異經冷熱之有
異證或因他病而後發或致他病之續生又不可以不
通其變所謂寒則温之熱則寒之在表則散在裏則下
太虚氣乏扶養其中凝陰藴毒為之温利是又胷中之
活法矣其或療治不早使毒氣入復衝心攻築作痛喘
滿上氣嘔吐異常此則漸入頓深或者自貽奄忽
脚氣證治
二十四味輕脚圓治脚氣通用
當歸(酒浸曬)川芎萆薢(鹽水煮乾)
羌活杜仲(薑製炒)石南葉
薏苡仁大雞心檳榔華陰細辛
枳殼(各一兩)蒼术(炒)五加皮
防風獨活續斷(洗曬)
牛膝(酒浸曬)威靈仙海桐皮
木香木瓜麻黃(去節)
川五靈脂沒藥(别研各三分)滴乳香(半兩)
右細末酒浸雪糕為圓桐子大每服五十圓細剉辣
桂荆芥穗食前煎湯下或枳殼木瓜煎湯下
木瓜散脚氣通用
大腹紫蘇羌活
木香茯苓陳皮
甘草(炙各半兩)宣木瓜乾(一兩)
右細末每三錢薑棗煎服
降氣湯脚氣通用
半夏(製)真蘇子(微炒各五兩)當歸
厚樸(製)甘草(炙)北前胡(各二兩)
肉桂陳皮(各三兩)
右剉散每三錢薑五片棗兩枚煎服如無蘇子以蘇
葉二兩代之
檳榔散治風毒脚氣腫痛
橘葉杉木節(各一握)
右童子尿一盞醇酒半盞煎六分濾清乘熱調檳榔
末二錢食前服排風湯通用(方見風類)
生木瓜圓脚氣通用
宣州生木瓜(就蒂切一蓋取出穰以生艾葉塞蒲合蓋竹針插定蒸透去艾其木瓜去
皮研爛)
右入五積散末和圓桐子大日乾每服七十圓食前
醇酒下
止嘔湯治脚氣嘔逆吐瀉轉筋
宣木瓜一味細剉每服四錢新水煎服神效
檳榔一物湯治脚氣攻注手足不能舉
雞心大檳榔
右末每服三錢用紫蘇七葉連梗橘皮一全箇不去
白薑五片煎湯乘熱調下治脚氣衝心痛悶用童尿
煎服治脚心串痛温酒調下
海桐皮酒治風毒脚氣膝脛疼痛
海桐皮五加皮川獨活
枳殼(製)防風杜仲(薑製炒)
牛膝(酒浸曬)薏苡仁(炒各一兩半)生地黃(二兩半)
右末用綿褁以醇酒一斗春浸七日秋浸十四日每
日空心温服一盞午前一盞
杉節湯治脚氣攻心痛悶脹滿不食
青皮陳皮天台烏藥
雞心檳榔宣木瓜乾杉木節
半夏(製)枳殼(製)縮砂仁
赤茯苓(各半兩)丁香茴香(微炒)
大腹皮紫蘇子(微炒)羅蔔子(微炒)
北梗甘草(炙各一分)
右剉每三錢薑五片煎
三和散加木香枳殼(方見水飲門)和劑流風散(方見脹滿門)
分氣紫蘇飲(方見喘門)烏藥順氣散(方見中風門)脚氣通用
枳殼散疏導毒氣
枳殼(製五兩)甘草(炙一兩半)
右末每服二錢濃煎木瓜湯調下如要(闕)利更加麻
仁
脾約圓治脚氣大便秘澁
麻仁(别研)杏仁(浸去皮炒各五兩半)枳實(製)
厚樸(製)芍藥(各半斤)大黃(一斤蒸切曬)
右末煉蜜圓桐子大每二十圓食後熟水下或敗毒
散加大黃通用
大黃湯治脚氣風熱煩悶發渴大便不通
木香大黃(各半兩)黑豆(一兩)
升麻(三分)
右剉每服三錢烏梅二箇新水煎服
追風毒剉散治脚氣熱多證疎泄風毒
羌活(一兩)雞心檳榔防風
桑白皮(炒各半兩)郁李仁(炒)大黃(生各一分)
右剉散每服三錢黑豆百粒煎服熱甚大便秘更加
大黃
敗毒散(方見寒類)治脚氣熱證或自汗惡風則加桂無汗惡
寒則加去節麻黃又治風濕脚氣發熱焮腫加蒼术檳
榔大黃微利為效
竹茹湯治脚氣胃熱煩燥嘔吐(方見積熱門)加烏梅煎
豆蘇(方見血類)加生甘草治熱證脚氣
木香飲治脚氣入腹攻心嘔悶
南木香甘草(炙)青木香
吳茱萸(盪洗七次炒乾各半兩)宣木瓜
真橘皮紫蘇莖葉雞心檳榔(各一兩)
右剉散每服三錢薑五片烏梅一枚煎服
降氣湯(方見前)吞養正丹(方見痼冷門)治脚氣衝心築痛嘔吐
涎沫和劑流氣飲通用(方見脹滿門)
椒瓜圓治脚氣寒證
大生木瓜(就蒂切蓋以正川椒去目碾末納實其中用竹鈄插其蓋炊熟)
右研二味為圓桐子大每四十圓温酒下扶虛用核
桃肉煎湯下
越婢湯治脚氣風多證
麻黃(去節一兩半)爛石膏(二兩)白术(一兩)
熟附子甘草(炙各半兩)
右剉散每服三錢薑五片棗一枚煎服
小續命多用薑片治脚氣寒多證加獨活治脚氣風多
證(方見風類)
乾薑甘草湯(方見脾疼門)加製吳茱萸官桂治寒證脚氣
香薷剉散加木瓜煎吞消暑圓治暑證脚氣(方並見暑門)
獨活寄生湯加陳皮治風證脚氣無熱者皆可服最除
風毒消惡血(方見腰疼門)
石南圓治風毒脚腫生瘡或筋攣痛重
石南葉薏苡仁杏仁(浸去皮微炒)
牽牛(炒&KR0836;)大腹子(連皮用)川芎
川續斷赤芍藥赤小豆
陳皮當歸麻黃(去節各二兩)
五加皮牛膝(各三兩)宣木瓜
獨活萆薢杜仲(薑製炒各四兩)
右細末以酒浸蒸餅研糊圓桐子大每服三十圓煎
木瓜湯下
加劑除濕湯加檳榔(方見濕門)五苓散(方見水飲門)治脚氣渴多
證
換腿圓治風濕脚氣緩弱痺痛上攻肩背
石南葉南星(炮)石斛(酒浸曬)
牛膝(酒浸曬)羌活薏苡仁(炒)
防風萆薢黃耆(蜜炙)
天麻當歸(酒浸曬)續斷(各一兩半)
檳榔(二兩半)宣木瓜(四兩)加蒼术(炒)
川芎(各一兩半)
右末酒麫稀糊圓桐子大每五十圓食前橘皮煎湯
下
獨活湯
羌活麻黃(去節)熟附子
生地薑川芎牛膝
白芍藥白茯苓黃耆(蜜炙)
人參杜仲(薑製炒)甘草(炙)
辣桂當歸白术
木香(等分)
右麄末每服三錢薑五片棗二枚同煎吞活血應痛
圓
活血應痛圓
蒼术(炒六兩)香附(炒杵净七兩)威靈仙(二兩)
草烏頭(二十四兩炮去皮臍)陳皮(五兩半)
狗脊(燎去毛四兩)沒藥(一兩别研)
右末酒麫稀糊圓桐子大每服二十圓用獨活湯下
治腎受風冷脚氣酸疼及久痢登厠風冷入于腸胃
以致兩脚削小成鼓槌風而痢又不止用此兩藥俱
效
不老地仙丹治腎臟風毒輕脚壯筋
當歸牛膝蓯蓉(各酒浸焙乾)
虎骨(酒炙黃)真川椒(去目出汗)川萆薢(鹽水煮乾)
蒺䔧(炒搗去刺)川芎(各一兩)白附子(炮)
黃耆(蜜炙)圓白南星(炮)何首烏
羌活獨活杜仲(薑製炒)
沒藥(别研三分)防風赤小豆
地龍(去土)茴香(炒)木鼈子(去油)
血竭乳香(别研各半兩)
右細末河麫稀糊圓桐子大每服四十圓木瓜橘皮
煎湯下
烏蛇圓治風寒脚氣隠痛痒痺
烏蛇(四兩酒浸取肉焙)虎骨(䤃浸洗淨酒炙二兩)石斛(令作末)
黃松柏節(酒浸研)巴戟(去心)蓯蓉(酒浸焙)
官桂防風獨活
續斷五加皮薏苡仁
當歸木香川芎(各半兩)
乳香生乾薑(各二分)
右末酒麫稀糊圓桐子大每服四十圓木瓜橘皮煎
湯下
慈濟圓治脚氣遊走兩足轉上腰腿疼痛不能轉側
宣木瓜(二兩)川烏(炮去皮臍)黃耆
蒺䔧(炒去刺)當歸防風
萆薢牛膝天台烏藥(各一兩)
赤小豆茴香(炒)地龍(去土)
老白膠(研篩)川五靈脂(各三分)
右細末酒麫稀糊圓桐子大圓數四十食前紫蘇湯
送下
四斤圓治脚氣緩弱隠疼及腎虚感受風寒濕痺(方見風緩
門)
大流氣飲加當歸下(方見脹滿門)
虎骨散(方見歴節門)脚氣筋急掣痛用木瓜橘皮煎湯調下
金液丹(方見脾疼門)治凝陰藴毒温而利之養正丹通用以
枳殼木瓜檳榔煎湯下
二陳湯加檳榔細辛製枳殼治脚氣痰多證(方見瘧門)無熱
者二陳湯下養正丹艾瓜圓(方見腎氣門)
脚痛緩弱患在風濕風證以烏藥順氣散加麻黃白芷
主之濕證以不換金正氣散加茯苓生乾薑主之一匕
收功容易事也若夫腎虚為病脚弱而痛又當何如曰
腎主骨故爾惟安腎圓最良以不換金正氣散送下仍
夾和白圓子佐之余每見脚氣緩弱人多服四斤圓亦
安腎圓輩也然則腎氣充則骨氣彊骨氣彊則無緩弱
之患治法要當究其原
附諸方
麻黃左經湯(三因方)治風寒暑温流注足太陽經腰足攣
痺關節重痛增寒發熱無汗惡寒或自汗惡風頭痛
眩暈
麻黃(去節)乾葛細辛
白术(米泔浸)茯苓防己
桂心(不見火)羌活甘草(炙)
防風(各等分)
右為末每服四錢水一盞薑三片棗一枚煎空心服
自汗去麻黃加肉桂芍藥重者加白术陳皮無汗減
桂加杏仁澤瀉並各等分
半夏左經湯(三因方)治之小腸經為風寒暑濕流注發熱
腰脇疼痛頭目眩暈嘔吐不食
半夏(湯洗七次)乾葛細辛
白术麥門冬柴胡
茯苓桂心(不見火)防風
乾薑(炮)黃芩小草
甘草(炙各等分)
右㕮咀每服四錢水一盞薑三片棗一枚煎七分空
心服熱悶加竹瀝喘急加杏仁桑白皮
大黃左經湯(三因方)治風寒暑濕流注足陽明經使腰脚
赤腫痛不可行大小便秘或惡聞食氣喘滿自汗
細辛(去苗)茯苓羌活
大黃(蒸)甘草(炙)前胡
枳殼(去穰炒)厚樸(去皮炒)黃芩
杏仁(去皮尖别研各等分)
右㕮咀每服四錢水一盞薑三片棗一枚煎七分空
心熱服腹痛加芍藥秘結加阿膠喘急加桑白皮紫
蘇小便澁少加澤瀉四肢瘡瘍浸淫加升麻並等分
大料神秘左經湯(三因方)治風寒暑温流注三陽經腰足
拘攣大小便秘澁喘滿煩悶並皆治之
半夏(湯洗七次)乾葛細辛
麻黃(去節)麥門冬(去心)小草(即遠志苗)
白薑厚樸(薑製炒)茯苓
防己枳殼(去穰炒)甘草(炙)
桂心羌活防風
柴胡黃芩
右㕮咀每服四錢水一盞薑三片棗一枚煎服自汗
加牡蠣白术去麻黃黃腫加澤瀉木通熱甚無汗減
桂加橘皮前胡升麻腹痛或利去黃芩加芍藥附子
大便秘加大黃竹瀝喘滿加杏仁藥白皮紫蘇竝等
分對證加減尤宜審之
六物附子湯(三因方)治四氣流注於足太陰經骨節煩疼
四肢拘急自汗短氣小便不利手足或時浮腫
附子(炮去皮臍)桂心防己(各四兩)
甘草(炙二兩)白术(三兩)
右㕮咀每服四錢水一盞薑七片煎六分食前温服
當歸拈痛湯(拔粹方)治濕熱為病肢節煩疼肩背沈重胸
不利及遍身疼痛下疰于足脛痛不可忍
羌活甘草(炙)黃芩(酒浸)
茵蔯(酒炒各五錢)人參(去蘆)升麻
苦參(酒洗)葛根蒼术(各二錢)
防風(去蘆)當歸身知母(酒洗)
茯芩(炒)澤瀉豬苓(各三勺)
白术(一勺半)
右㕮咀每服一兩水二盞煎至一盞去滓空心服
烏藥平氣湯(三因方)治脚氣上攻頭目昏眩脚膝酸疼行
步艱苦諸氣不和喘滿迫促並皆治之
茯神(去木)甘草(炙)白芷
當歸白术川芎
五味子紫蘇子乾木瓜
人參烏藥(去木各等分)
右㕮咀每服四錢水一盞薑五片棗二枚煎七分温
服
東垣羌活導滯湯治脚氣初發一身盡痛或股節腫痛
便溺阻隔先以此藥導之後用當歸拈痛湯
羌活獨活防己
當歸(各三錢)大黃(酒浸煨一兩)枳實(炒二錢)
右㕮咀每服五錢或七錢水煎服
金匱八味丸治足少陰經脚氣入腹腹脹疼痛上氣喘
急腎經虚寒所致也此證最急以腎乘心水尅火死
不旋踵(方見補損門)
加味敗毒散治足三陽經受熱毒氣流注脚踝上焮赤
腫痛寒熱如瘧自汗惡風或無汗惡寒
羌活獨活前胡
柴胡枳殼桔梗
甘草人參茯苓
川芎大黃蒼术(等分)
右㕮咀每半兩入薑煎
五積散(和劑方)治寒濕流注兩脚酸疼有兼痰氣者用之
尤宜内加木瓜(方見中寒門)
徤步丸(方見痿)
生苄(半兩)歸尾芍藥
陳皮蒼术牛膝(各一兩)
吳茱萸條芩(各半兩)桂枝(二錢)
大腹子(三箇)
右為末蒸餅丸如梧子大每服一百丸空心煎白术
木通湯下
防己飲(丹溪方)
白术木通防己
檳榔川芎甘草稍
犀角蒼术(鹽炒)生苄
黃柏(各酒炒)
大便實加桃仁小便澁加杜牛膝有熱加黃芩黃連
大熱及時令熱加石膏有痰加竹瀝薑汁如常腫者
專主乎濕熱先生别有方
脚氣治例
心法附錄曰脚氣有濕熱有食積流注有風濕有寒温
勝濕以仙术白术防己川芎為主或六物附子湯
或當歸拈痛湯脚氣氣鬱甚者舟車丸除濕丹有
飲者東垣開結導飲丸脚氣解表用麻黃左經湯
等藥隨經選用有兼痰氣寒濕者五積散加木瓜
若雙解以大黃左經湯東垣羌活導滯湯
若理血以八味丸或四物加羌活天麻又或四物加
黃柏南星或健步丸
若疎風養血用獨活寄生湯最效春夏氣溢腫而
痛者用香蘇散加五加皮木瓜檳榔川練子熱而
紅腫者敗毒散加木瓜蒼术秋冬已後用五積散
加木瓜牛膝㯽榔吴茱萸
附足跟痛
丹溪曰有痰有血熱血熱四物加黃柏知母牛膝
之類有痰唾者五積散加木瓜
四物湯(方見補損門)
五積散(方見中寒門)
舟車丸
除濕丹(俱見濕類)
開結導飲丸(方見痰涎門)
治脚轉筋疼痛攣急用松節二兩剉細乳香一錢以銀
石器内慢火略炒焦存性研細每服一錢至二錢木瓜
酒調下
治脚氣筋骨疼痛用金銀花為末每服二錢熱酒調下
或剉碎同木瓜白芍藥官桂當歸甘草酒水各半鍾煎
去滓空心熱服
仁齋直指卷四
