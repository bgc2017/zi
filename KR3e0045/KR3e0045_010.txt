欽定四庫全書
仁齋直指卷十宋楊士瀛撰
明朱崇正附遺
漏濁
漏濁方論
精之主宰在心精之藏制在腎凡人酒色無度思慮過
情心腎氣虛不能管攝往往小便頻數漏濁之所由生
也因小便而出者曰尿精因見聞而出者曰漏精心不
足而挾熱者為赤濁心不足而腎冷者為白濁隂不升
陽不降上下乖暌是以有清濁不分之證藥法品量條
列于下要必體認之精而後發用之審歟外此又有脾
精不禁小便漏濁淋瀝不止手足力乏腰背酸疼盍用
蒼术等劑以斂脾精斂脾謂何精生於榖也
漏濁證治
約精圓治小便中泄精不止
白龍骨(貳兩研細)新韭子(冬霜後採者壹斤好酒浸壹宿次日搗細)
右末酒調糯米為糊圓桐子大每服叄拾圓空心塩
湯下
蓮子六一湯治心熱赤濁
石蓮肉(連心用陸兩)甘草(炙壹兩)
右末每服貳錢食後燈心壹小撮煎湯調下
清心蓮子飲治心中客熱煩燥赤濁肥脂
石蓮肉白伏苓(各壹兩)益智仁
遠志(水浸取肉薑製炒)麥門冬(去心)人參(各半兩)
石昌蒲車前子白术
澤瀉甘草(微炙各壹分)
右剉散每服叄錢添燈心壹握煎服有熱加薄荷
辰砂妙香散(方見疸門)蠟苓圓(方見消渴門)治小便赤濁又五苓
散(方見水飲門)可夾和辰砂妙香散每服壹錢用燈心并去
心麥門冬煎湯調下男女通用
雞清圓便濁通用
圓白半夏(生)
右為末用雞子清圓桐子大稍乾以木猪苓末夾和
慢火同炒圓子裂為度留木猪苓末養藥磁器密收
每叁拾圓食前白伏苓煎湯下或用鹽湯
寧志膏調平心氣赤白濁通用(方見心疼門)
十四友圓治心虛便濁(方見驚悸門)
妙應圓赤白濁通用
真龍骨辰砂厚牡蠣(以腐草鞋重包插定
火煅並研細)石昌蒲(各貳錢半)白伏苓
益智仁石蓮肉縮砂仁(各叁錢半)
川練子(蒸去皮取肉焙)桑螵蛸(瓦上焙)兔絲子(酒浸一宿焙杵各半兩)
右末以山藥碎炒末為糊圓桐子大每伍拾圓日間
煎人參酸棗仁湯下臨卧粳米湯下
遠志圓治心氣不足遺精白濁
遠志(水浸取肉薑淹焙乾)山藥(炒熟)地黃(洗曬)
天門冬(去心)龍齒(研細各壹闕半)麥門冬(去心)
北五味子車前子(略炒)白伏苓
伏神(去木)地骨皮(各壹兩貳錢半)辣桂(陸錢壹字)
右末煉蜜圓桐子大每五十圓食前粳米湯下
伏兔丹赤白濁通用(方見消渴門)赤濁燈心煎湯下白濁白
伏苓煎湯下
平補圓治腎虛心熱小便急而數澁而瀝如水竇欲滲
之狀又且油濁(方見消渴門)兼用辰砂妙香散佐之(方見疸門)
牡蠣圓治精氣不禁白濁夢遺
圓白半夏(壹兩盪洗拾次每箇作兩片以木猪苓去皮貳兩為麄末同半夏慢火炒黃放
地出火毒壹宿)
右未用木猪苓入煅過厚牡蠣粉壹兩同末以山藥
糊圓桐子大留木猪苓養藥磁器密收每叁拾圓伏
苓煎湯下
金櫻子圓治諸虛漏精白濁
真龍骨厚牡蠣(煅)桑螵蛸(各壹兩)
右以雄黑豆壹盞淘濕將前叁件置豆上蒸半日去
豆焙叄件為末入白伏苓壹兩末金櫻子肆拾玖枚
去刺幷穰蒂洗淨搥碎磁器内入水一盞煮濃汁濾
清調伏苓末為糊圓桐子大每叄拾圓食前用益智
伍枚連殼搥碎北五味子拾粒縮砂仁叄箇煎湯下
小兔絲子圓用北五味子煎湯下治諸虛白濁(方見疸門)
桑螵蛸散治心腎不和小便白濁或如米泔或為夢泄
桑螵蛸(蒸過略焙)遠志(水浸取肉曬薑汁和焙)
石昌蒲人參白伏神
當歸龍骨(别研)鼈甲(炙黃各半兩)
甘草(炙貳錢)
右為末每服貳錢人參伏苓煎湯調下夜卧服
生料四君子湯(方見疽門)生料五苓散(方見水飲門)貳藥夾和每
服貳錢用燈心壹撮同煎服治小便白濁
龍齒補心湯治諸虛不足虛熱潮來心神驚惕睡卧不
寧小便油濁
龍齒(煆别研)人參當歸(酒浸壹宿焙)
熟地黃(洗焙)北梗(焙)酸棗仁(炒)
白伏苓白伏神(去木)遠志(水浸取肉曬薑汁淹焙)
枳殼(去穰麩炒)麥門冬(去心)半夏麯
白术甘草(炙各半兩)肉桂(貳錢半)
綿黃耆(㭍錢半蜜炙)
右麄末每服叄錢水盞半薑五片粳米一小撮同煎
不時服臨卧服
煉鹽方治漏精白濁
雪白鹽(入磁瓶内築十分實以瓦蓋頂黃泥塗封火煆壹日取出放隂地上壹夜密器收)
白伏苓山藥(炒各壹兩)
右為末入塩壹兩研和用沸湯浸棗取肉研夾煉蜜
再研為圓桐子大每服叄拾圓空心棗湯下蓋欲甘
以濟鹹脾腎兩得也
山藥圓
乾山藥(貳兩)北五味子蓯蓉(酒浸焙各肆兩)
兔絲子(酒浸散研焙三兩)牛膝(酒浸焙)澤瀉
熟地黃(洗)山茱萸伏神(去木)
巴戟(去心)赤石脂(各壹兩)杜仲(剉薑汁淹炒壹兩)
右末煉蜜圓桐子大常服叄拾圓鹽湯下
安腎圓(方見水飲門)白圓子(方見身疼門)山藥圓(方見前)三藥夾和
每服㭍拾圓食前煎雙和湯送下(方見虛勞門)治虛勞羸瘦
浮膩白濁
還少丹治心腎俱虛漏精白濁(方見虛勞類)
鹿茸益精圓治心虛腎冷漏精白濁
鹿茸(去皮酥炙微黃)桑螵蛸(瓦上焙)肉蓯蓉
當歸巴戟(去心)兔絲子(酒浸軟研)
杜仲(截碎薑汁淹炒斷絲)川練子(蒸去皮取肉焙)益智仁
禹餘粮(煆紅醋淬以碎為度各叄分)韭子(微炒)
故紙(炒)山茱萸赤石脂
龍骨(别研各貳分)滴乳香(壹分)
右細末酒調糯米糊圓桐子大每㭍拾圓食前白伏
苓煎湯下
家韭子圓治陽氣衰敗白濁遺精
家韭子(陸兩炒)鹿茸(肆兩酥炙)蓯蓉(酒浸焙)
牛膝熟地黃(洗曬)當歸(各貳兩)
巴戟(去心)兔絲子(酒浸研焙各壹兩半)
杜仲(剉薑淹炒)石斛桂心
乾薑(生各一兩)
右末酒調糯米為糊圓桐子大每服㭍拾圓空心塩
湯下亦治胞冷遺尿
震靈丹治腎經虛憊漏濁不止(方見瀉門)用二陳湯加白伏
苓送下(方見瘧類)
白圓子治隂陽不調清濁相干小便渾濁(方見身疼門)用伏
苓湯送下
分清飲治思慮過度清濁相干小便白濁
益智仁(壹兩醋浸壹)川萆薢石昌蒲(去毛)
天台烏藥白伏苓(各壹兩)甘草(肆錢)
右為末每貳錢塩少許同煎食前服
蒼术難名丹治元陽氣衰脾精不禁漏濁淋瀝腰痛力
疲
蒼术(杵去麄皮壹斤米泔浸壹日夜焙乾)舶上茴香(炒)
川練子(蒸去皮取肉焙乾各叁兩)川烏(炮去皮臍)
故紙(炒)白伏苓龍骨(别研各貳兩)
右末酒麫糊圓桐子大朱砂為衣每服伍拾圓空心
縮砂煎湯下粳米湯下蒼术收斂脾精
附諸方
妙應圓治赤白濁
真龍骨辰砂石昌蒲(各貳錢半)
川練子(取肉半兩)白伏苓益智仁
石蓮肉縮砂仁(各壹錢半)桑螵蛸(瓦上焙)
兔絲子(酒浸一宿焙各半兩)牡蠣(破草鞋包火煅細研三錢)
右以山藥碎炒為糊丸如桐子大每服五拾丸間日
煎人參酸棗仁湯下臨卧粳米飲湯下
遠志圓(濟生方)治因事有驚心神不定夜夢驚堕小便白濁
遠志(去心煮汁奄)石昌蒲(各貳兩)伏神(去木)
白伏苓(去皮)人參龍齒(各壹兩)
右為末煉蜜丸梧子大以辰砂為衣每服㭍拾丸熱
湯下
一方治心經伏暑小便赤濁
人參白术赤伏苓(去皮)
香薷澤瀉木猪苓(去皮)
蓮肉麥門冬(去心各等分)
右㕮咀每服肆錢水壹盞煎服
一方治小便白濁出髓條
酸棗仁(炒)白术白伏苓
破故紙人參益智(洗净)
大茴香左顧牡蠣(童便煆各等分)
右為末加青塩酒丸如梧子大每服叄拾丸温酒米
飲任下
秘傳金鎻思仙丹治男子嗜慾過多精氣不固澁以去
脱之劑
蓮花蕊拾兩(煖無毒鎮心忌硫黃蒜)石蓮子拾兩(味甘平温
無毒經秋正黑次水者是也本功益氣安心澁精止痛取淨粉用)
鷄頭實拾兩(味甘平無毒益精氣強志取其實并中子搗爛曝乾再搗篩取净粉)
右以金櫻子三斤取霜後半黃者木臼中轉杵却刺
勿損擘為兩片去水淘淨爛搗入大鍋以水煎不絶
火約水耗半取出濾過重煎如稀餳市肆乾者焙之
用水浸軟去子煎令如法入前藥末和丸桐子大每
服叄拾丸空心塩湯下
針灸法隂交一穴(在臍下一寸)氣海一穴(在臍下一寸半)關元(在臍下三
寸)
夢泄
夢泄方論
邪客於隂神不守舍故心有所感夢而後泄也其候有
三年少氣盛鰥曠矜持強制情慾不自覺知此泄如瓶
之滿而溢者也人或有之是為無病勿藥可矣心家氣
虛不能主宰或心受熱陽氣不收此泄如瓶之側而出
者也人多有之其病猶輕合用和平之劑臟腑積弱真
元久虧心不攝念腎不攝精此泄如瓶之罅而漏者也
人少有之其病最重須當大作補湯或謂夢泄尤甚於
房勞此世俗習聞其說也獨不觀證候之有重輕乎外
此又有一輩神氣消靡怪異横生風邪乘其虛鬼氣干
其正往往與妖魅交通是又厄運之不可曉者也法藥
相助誠哉是言
夢泄證治
伏苓圓治心虛夢泄
白伏苓
右為末每服肆錢粳米湯調下間用温熟水調下空
心食前臨卧日叄服
蓮子六一湯雞清圓(方見漏濁門)辰砂妙香散(方見疸門)治心熱
夢泄並用燈心一握煎湯下
鹿角散治臟腑久虛夢泄
鹿角屑鹿茸(去皮酥炙各壹兩)白伏苓(叄分)
人參白伏神桑螵蛸(蒸焙)
芎藭當歸故紙(炒)
龍骨(别研)新韭子(酒浸壹宿焙各半兩)
栢子仁(去殼)甘草(炙各一分)
右末每服叄錢半薑伍片棗叄枚粳米百粒食前煎
服
還少丹(方見虛勞門)鹿茸益精圓家韭子圓(方見漏濁門)大補虚
損夢遺用十補湯送下(方見痼冷門)間用滴乳香末泡湯下
震靈丹封固下焦治夢泄不止(方見瀉門)空心人參北五味
子煎湯下
附諸方
秘傳龍骨鎻精丹
白龍骨(煆貳兩半)牡蠣(煆貳兩)知母(伍錢)
黃栢(陸錢)猪苓(伍錢)人參(去蘆壹兩)
遠志(甘草湯煮去心壹兩半)
右為細末酒糊為丸如梧桐子大每服肆伍拾丸空
心鹽酒或鹽湯送下
固精圓治心神不安腎虛自泄精
知母(炒)黃栢(酒炒各壹兩)牡蠣(煅)
龍骨(煅)芡實蓮蕊
伏苓遠志(去心)山茱萸(肉各叁錢)
右為末煮山藥糊丸梧子大硃砂為衣服五十丸
芡實圓(濟生方)治思慮傷心疲勞傷腎心腎不交精元不
固面少顔色驚悸健忘小便赤澁遺精白濁足脛酸疼
耳聾目暗
芡實(蒸去皮)蓮花鬚(貳兩)伏神(去木)
山茱萸肉龍骨(生用)五味子
枸把子熟地黃(酒蒸)韭子(炒)
肉蓯蓉(酒洗)川牛膝(去蘆酒洗)紫石英(煅㭍次各壹兩)
右為末酒煮山藥為丸如梧子大每服㭍拾丸空心
鹽湯下
玉鎖丹(御藥院方)治精氣虛滑遺泄不禁
龍骨蓮花蕊雞頭實
烏梅肉(各等分)
右為末用熟山藥去皮為膏和丸小豆大每服叁拾
丸空心米飲下
秘𫝊金鎖思仙丹桑螵蛸散(並見漏濁門)
仁齋直指卷十
