欽定四庫全書
仁齋直指卷十四宋楊士瀛撰
明朱崇正附遺
瀉痢
瀉痢方論
痢與瀉名目不同而感受之源一也風邪得之鼻壅惡
風腰背強痛寒邪得之面慘惡寒肢體拘攣受暑得之
面垢背寒自汗發渴受温得之一身盡痛重着浮黃或
停冷則淒清腸鳴或藴熱則發熱煩燥冷熱不調者乍
澁乍溏飲食傷飽者注下酸臭諸有積以肚熱纏痛推
之諸有氣以狀如蟹渤驗之究其受病之源决之對病
之劑大要以散風邪行滯氣開胃脘為先不可遽用肉
豆蔲苛子白术輩以補住寒邪不可遽投罌粟殼龍骨
牡蠣輩以閉澁腸胃邪氣得補而愈盛補之愈盛而愈
作不為纏擾撮痛則為裏急後重所以日夕淹延而未
已也痢之赤白其赤者熱乘於血血滲大腸則赤也若
風邪挾熱則所下黃而赤焉其白者冷搏腸間津液凝
滯則白也若寒邪併之則所下白而黑焉冷熱相交故
赤白相半重者狀若膿涕而血雜之輕者白涕中間微
有赤縷是也内挾風邪故清血流注或濕毒乘虛入腸
胃之間則下如豆汁或有瘀血是也論者以手足寒為
冷手足温為熱於理甚當亦當合赤白而並觀之庶乎
其的矣雖然風寒暑濕感之於外者也其有大嚼傷飽
宿酒漿醯醢以成積滯房闥縱情加奔走勞役以耗精
血此非病生於内者乎必明白内外而權度之則受病
淺深用藥輕重知有定嚮矣毋槩曰無積不成痢下
痢壯熱須用敗毒散加陳米間與五苓散黃連阿膠丸
下痢雖曰有積有暑如用藥不效即是腸胃有風邪
熱者赤者與敗毒散冷者白者不換金正氣散加木香
瀉痢證治
敗毒散治風邪寒邪壯熱下痢(方見寒類)陳米飲調五苓散
佐之(方見水飲門)
不換金正氣散治風邪寒邪冷證下痢(方見寒類)
治要除濕湯(方見吐瀉門)加官桂木香治風寒冷證下痢加
乾薑伏苓治傷濕下痢仍以五苓散利其小便
理中湯(方見瀉門)加厚朴木香伏苓治濕冷下痢
艾薑丸治濕冷下痢膿血腹痛婦人下血
乾艾葉(肆兩炒焦存性)川白薑(壹分炮)
右為末醋煮麫糊丸桐子大每㭍拾丸食前清米飲
下
人參豆蔲散冷證瀉痢通用
木香厚朴(製)蒼术(米泔浸曬)
乾薑(炮)肉豆蔲(生各貳兩)半夏麯
陳皮阿膠(炒各肆兩)縮砂
甘草(炒各貳兩半)罌粟殼(去筋萼醋淹炒肆兩)
右剉每叄錢薑棗煎食前服
香薷剉散五物香薷湯六和湯(方見暑門)治傷暑下痢五苓
散佐之
升麻湯
升麻白芍藥甘草(炙各拾兩)
白乾葛(拾伍兩)
右麄末每叄錢薑叄片同煎吞感應丸治傷暑下痢
纏痛
黃連阿膠丸(方見嗽門)蘖皮湯(方見瀉門)治熱證發熱下痢亦治
暑痢
香連丸治冷熱不調瀉痢
黃連(壹兩用茱萸半兩炒去茱萸不用)木香(壹分)
右取香連為末醋糊丸桐子大每叄拾丸米飲下前
戊己丸通用
真人養臟湯治冷熱不調下痢(方見瀉門)依前法用之
三稜散治食積下痢腹痛(方見瀉門)依前法用之
感應丸(方見諸氣門)觧毒雄黃丸(方見積熱門)治諸積下痢用五
苓散送下
和劑流氣飲大異香散五膈寬中散(方見諸氣門)治諸氣痢
牛乳湯治氣痢泄如蟹渤
蓽撥末(貳錢)牛乳(半升)
右同煎减半空腹服
茱連丸治赤白下痢
吳茱萸(揀净)黃連(去鬚半寸一截同炒熟分為二處)
右各碾末醋麫糊丸桐子大赤痢專服黃連白痢專
服茱萸赤白併服或多或少以意增减每服㭍拾丸
陳米飲下以愈為度
胃風湯治風冷客入腸胃泄下鮮血及腸胃濕毒下如
豆汁或下瘀血
人參白伏苓川芎
當歸辣桂白术
白芍藥(等分)
右剉每服叄錢粟米百餘粒同煎食前熱服腹痛加
木香
肉蔲散治冷證久痢不止(方見瀉門)
附子理中湯薑附湯(方見寒類)术附湯(方見濕類)治虚損久痢四
肢厥冷以意擇用
禁口痢方
石蓮肉(日乾)
右為末每服貳錢陳米飲調下便覺思食仍以日照
東方壁土炒真橘皮為末薑棗略煎佐之
斷下湯止赤白痢
伏苓白术(各壹錢)甘草(半錢)
草果(連皮壹枝)大罌粟殼(拾肆枝去筋萼剪碎醋浸炒燥)
加木香(半錢)
右為麄末分作兩服每服薑伍片大棗叄箇大烏梅
叄箇食前煎服固腸散(方見瀉門)通用
玉華白丹治臟腑久虚止瀉止痢
陽起石(入乾鍋煆通紅酒淬頓隂地令乾莫見日)白石脂(煆紅)
左顧牡蠣(塩泥周濟煆紅取白者各半兩)鍾乳粉(壹兩)
右研極細如粉和畢糯米糊圓空心米飲下渴者人
參湯下亦治腸風下血又震靈丹(方見瀉門)通用
赤石脂禹餘粮湯治瀉痢諸藥不效以此固其下焦
赤石脂(剉小塊)禹餘粮(煆醋淬以碎為度)
右等分夾和每服肆錢空心煎温服
瀉痢須要衣服周密恐傷風冷凡藴熱血痢裏急而痛
甚雖已疎通蕩滌然其痛不减者非熱亦非積也榮血
虧少陽剛勝隂故爾用藥當以川芎為佐榮血一調其
痛立止
附諸方
防風芍藥湯(拔粹方)治泄痢飱泄身熱脉弦腹痛而渴及
頭痛微汗
防風芍藥黃芩(各壹兩)
右㕮咀每服壹兩水貳鍾煎至壹鍾去滓食前通口
服
經驗栢皮湯治傷寒下痢亦治久血熱痢
蘖皮(叁兩)黃芩(貳兩)黃連(壹兩)
右㕮咀每服壹兩水貳鍾煎至壹鍾去滓通口服腹
痛加山梔子小便不利加赤伏苓阿膠煎服
芍藥蘖皮湯(子和方)治一切温熱惡心痢頻併窘痛無問
膿血
芍藥黃蘖(各壹兩)當歸
黃連(各半兩)
右為末水丸豆大温水下叄肆拾丸等服忌油膩生
冷熱物
黃連香薷飲治感暑下痢鮮血
清暑益氣湯治暑病内傷下痢不思飲食發熱(並見暑門)
白术芍藥湯(機要方)治老人奉養太過飲食傷脾時或瀉
痢
錢氏白术散治氣血俱虛之人或瀉或痢(並見泄瀉門)
蒼术芍藥湯(粹粹方)治痢疾痛甚者
蒼术(貳兩)芍藥(壹兩)黃芩
官桂(各伍錢)
右㕮咀每壹兩水貳鍾煎至壹鍾温服
芍藥黃芩湯(拔粹方)治泄痢腹痛或後重身熱久不愈脉
洪疾者及下痢膿血稠粘
黃芩芍藥(各壹兩)甘草(炙半兩)
右㕮咀每服壹兩水貳鍾煎至壹鍾去滓通口服食
前
調胃承氣湯小承氣湯大承氣湯(俱見傷寒門)
四物湯(保命集)治下痢純血
川芎當歸(酒洗)白芍藥
生地黃槐花黃連
御米殼(等分)
右㕮咀水煎服
地榆芍藥湯(拔粹方)治泄痢膿血乃至脫肛
蒼术(捌兩)地榆(貳兩)卷栢
芍藥(各叁兩)
右㕮咀每服壹兩水貳鍾煎至壹鍾食前通口服
阿膠梅連丸(宣明方)治下痢無問久新赤白靑黑疼痛諸
証
金井阿膠(净草灰炒透明白别研細)赤伏苓
烏梅肉(去核炒)赤芍藥黃栢(剉炒)
黃連(去鬚)乾薑(炮)當歸(酒洗各等分)
右為細末入阿膠研勻水丸梧子大温米飲下拾丸
食前連夜伍陸服小兒丸如菉豆大忌油膩脂肥諸
物
石榴皮散(經驗方)治暴瀉不止及痢赤白
用酸石榴皮燒存性不以多少空心米飲調下貳錢
保和丸專治脾虛因積作後重者不可下用此消導(方見
積聚門)
秘傳香連丸治男婦小兒諸般痢疾作痛並久痢虛脱
濃血不止者服之神效如初痢一二日之間不可服恐
攔住積滯熱毒他証愈劇反為咎矣
川黃連(酒潤炒伍兩)木香白豆蔲(各壹兩半)
乳香沒藥(各伍錢)
右為細末麫糊丸如彈子大每服壹丸赤者甘草湯
&KR0008;下白者生薑湯下
黃連湯治痢疾
黃連滑石生地黃
白芍藥蒼术台术
當歸青皮條黃芩(各等分)
右㕮咀每服㭍錢水貳盞煎捌分去滓食遠温服
大柴胡湯治下痢舌黃口燥胷滿作渴身熱腹脹譫語
此必有燥屎宜下後服木香黃連苦堅之三乙承氣湯
暑毒温熱傷後下痢膿血宜服二方(見傷寒門)
針灸法見前泄瀉門詳施
脱肛
脱肛方論
四十八難曰病之虛實出者為虛入者為實肛門之脱
非虛無故然哉蓋惟實則温温則内氣充而有所蓄惟
虛則寒寒則内氣餒而不能收而况大腸之厚薄膏脂
之瘠肥亦視夫内氣之虛實何如耳大凡脫肛須以温
湯澆令和軟然後摩挲而入治法以温斂行之其有産
婦用力過多及小兒呌號弩氣久痢不止風邪襲虛亦
有此證凡腸頭作癢即是腹中有蟲生艾苦練根煎
湯熏洗仍以乾艾生薑煎服其脫肛腸風痔漏者登溷
不可用舊紙若包褁湯藥雜物尤不可用纔有一毫染
汚其間立見痛腫如此急以温湯滌之患在肛腸登溷
後須用一洗
脫肛證治
蝟皮散治肛門脫出不收
蝟皮(壹箇火内燒令焦黃存性)磁石(半兩法醋煎數沸焦磁石㭍次為末)
辣桂(叄錢)鱉頭(壹枚慢火炙令焦黃)
右細末每服貳錢食前米飲調下仍以破草鞋底炙
上面熨按令入
鱉頭散治脱肛
鱉頭(慢火炙焦黃)
右為末塗傅腸頭用軟紙襯輕輕按入仍以方寸匕
食前米飲調下
磁石散治脫肛
磁石(半兩焦入煎沸醋中凡㭍次)
右為末每服壹錢空心米飲調下
香荆散治脫肛
大香附荆芥穗(各半兩)縮砂(貳錢半)
右末每服叄錢食前新水煎數沸即服小兒通用
釣腸丸治大腸空冷脫肛不收及腸風諸痔
白礬(枯)綠礬(枯)訶子(煨取肉)
枳殼(去穰麩炒)白附子生南星
生半夏生附子(去皮臍已上各壹兩)
黃瓜蔞(壹箇燒存性)蝟皮(壹箇剉碎磁鑵燒存性)
雞冠花(剉炒貳兩半)胡桃仁(㭍箇不用油者鑵内燒存性)
右細末醋煮麫糊丸桐子大每服貳拾丸空心温酒
下或枳殼散送下
縮砂湯治大腸虛而浹熱脫肛紅腫
縮砂黃連木賊
右末每貳錢米飲調下
黃連阿膠丸(方見嗽門)治腸虛為暑熱所攻脫肛紅腫肛門
熱痛仍以荆芥穗朴硝泡湯温洗次用薄荷煎鵬砂丸
津液調傅
鐡粉散治大腸本虛風毒客熱乘之脫肛紅腫
鐡粉(研細)
右入白斂末夾和傅之即按入
蒲黃膏治脫肛熱痛
生蒲黃以猪膏和𫝊即按入
桑螺膏治脫肛
桑&KR0008;上緣桑螺子(燒存性)
右末以猪膏和塗雨後緣桑者佳
橡斗膏治脫肛
橡斗子燒存性猪脂和傅
木賊散治脫肛不熱
木賊燒存性為末糝以帛按入
獨虎散治脫肛不收五倍子半兩末井水叄椀入磁瓶
慢火煎半續入朴硝荆芥穗各壹錢乘熱熏洗仍以五
倍子末傅之
石灰方治大腸積冷久年脫肛
石灰炒熱以帛包褁肛坐其上冷又别換仍以海
螵蛸末傅
敗毒散小兒痢後風邪入大腸脫肛不收以此散風邪
加陳米煎(方見寒類)
桑葉方
黃皮桑&KR0008;取葉叄升煎帶温
右以布盛罨小兒肛門輕手按入次用門臼中細塵
綿包撲之
小兒灸法百會穴直取前後髮際折中横取兩耳尖折
中在順之中心端正螺毛處是也兩手握蒜炙灸則肛
腸自收
濕䘌證蟲蝕肛門咽乾唇瘡齒晦(方見活人總括)
附諸方
二靈散治久痢腸胃俱虛肛門自下
龍骨(煆伍錢)木賊(燒存性貳錢伍分)
右為末摻托之
一方治脫肛用五倍子為末每用叄錢入白礬壹塊水
貳碗煎洗
一方用蔓陀羅花子連殼壹對橡斗拾陸箇搗碎水煎
叄伍沸入朴硝熱洗其肛自收
一方用浮萍為末乾貼患處
針灸法命門一穴(在十四推下灸二七壯治大腸虛冷脫肛不收)長強一穴(在尾
閭骨尖底灸二七壯治痢腸風痔漏脱肛不收)
仁齋直指卷十四
