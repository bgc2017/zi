欽定四庫全書
仁齋直指卷十九宋楊士瀛撰
明朱崇正附遺
腎臟風癢
腎癢方論
實則為痛虚則為癢癢之出於骨虚也明矣腎屬足少
隂之經囊間濕癢謂之腎臟風世所共知也孰知宗筋
聚於隂器足厥隂之肝系焉惟腎主虚惟肝主風人之
精血不充内為嗜慾所耗外為風冷所乘風毒濕氣皆
從虚入囊間其有不濕癢者乎脚下其有不瘡瘍者乎
療治之法先當䟽散風邪流行濕毒夫然後以芎歸活
血與細辛蒺䔧驅風數輩潤飬而平治之若欲遽用川
烏故紙燥烈之劑吾恐攔住内邪病無由愈間有患者
為酒麫炙&KR1020;所傷腎虚而挟熱如猪肚黃連蒸為圓子
又不可無其或不施藥餌一切從事於熱湯雖沃之暫
止然真氣愈泄肝腎愈虚或者未知攸濟
腎癢證治
宣風散疎肝腎風
大雞心㯽榔(二箇)橘皮(半兩)牽牛(生取末一兩炒取末一兩)
甘草(焙三錢)
右末每服二錢蜜湯調下
不換金正氣散去肝腎濕氣(方見傷寒類)
青木香圓疎𨗳腎經風水(方見水飲門)病人腎虚挟邪浮腫
多用安腎圓少用青木香圓夹和鹽湯下屢效安腎圓
(方見水飲門)
活血驅風散治肝腎風毒腎囊濕癢脚下瘡癬
當歸川芎白芷
華隂細辛白蒺䔧(炒去刺)桃仁(浸去皮焙)
白芍藥半夏(製)塊潤
五靈脂甘草(生各三錢)蒼术(炒)
杜仲(薑汁炙炒去絲)辣桂天麻
薏苡橘紅㯽榔
厚朴(製)枳殼(製)
右細剉每服三錢水盞半薑錢五片棗二枚煎七分
濾清煖熱入乳香末少許食前服乳香以佐心氣使
心腎相交或有熱證去乳香加黑豆煎
蒺䔧散治㿗風上攻耳鳴目眩下注隂濕瘡癢
蒺䔧(炒杵刺)草烏頭(水浸三日逐日換水去皮晒各半兩)
白芷白附(生)蒼术(炒)
荆芥穗(各二錢半)
右㬠末米糊圓桐子大每三十圓上則茶清下則鹽
酒服
烏荆圓治肝腎風癢(方見腸風門)
神授圓治外腎濕癢(方見虚勞門)
莖物腫爛淫汁方
大腹皮(一斤)
右夹苦參荆芥煎湯温洗拭以津唾塗次用油髮燒
存性入些白及末傅逐日煎湯密室洗換藥或用乳
香龍骨散仍服蠟礬圓并髮灰用米飲調下
莖頭三五孔小漏瘡出血微膿妙方
油髮燒存性灰𫝊乾則津唾調仍以米湯調髮灰
食前服
乳香龍骨散治外腎濕癢淫爛如㿐
龍骨石膏(生)五倍子(各一分)
白及乳香黃革丹(各半分)
麝(少許)
右細末先以苦參大腹皮紫蘇莖葉煎湯温洗後傅
隂汗濕癢方
爐甘石(綠者一分)眞蚌粉黃連
五倍子(各半分)
右細末摻先以蜂房大腹皮煎湯温洗
又爐甘石方(見諸瘡門)
妬精瘡隂蝕瘡方
油髮灰青黛(乾等分)
右為末入些麝或摻或津唾調傅
又青紙方(見妬精瘡中)
大學治腎臟風發瘡疥方
雞心㯽榔(一大箇破開以黃革月一錢合在内濕紙褁煨)
明硫黃(研二錢)生革丹(一錢)全蝎
右同末入輕粉半錢麝少許於磁器收每用少許麻
油調抹兩掌先以鼻臭男以兩掌揜外腎女以兩掌
掩兩乳各睡至醒次日又如此用藥屢效
又方用大紅川椒去目水蘸濕半日夹生杏仁研膏擦
手如上法亦驗
附諸方
龍膽瀉肝湯治隂部時復濕癢及臊臭
柴胡澤瀉(各一錢)車前子
木通(各五分)生地黃當歸尾
草龍膽(各三分)
右件㕮咀如麻豆大都作一服水三大盞煎至一盞
去滓稍熱空心宿食消盡服之更以美膳壓之
柴胡勝濕湯治兩外腎冷兩脾樞隂汗前隂痿隂囊濕
癢臊氣
生甘草酒黃栢(各二錢)柴胡
當歸尾(各一錢)紅花(少許)草龍膽
麻黃根羌活漢防己(各一錢)
五味子(三箇)升麻澤瀉(各一錢半)
茯苓(一錢)
右件剉如麻豆大都作一服水三大盞煎至一盞去
滓温服食前忌酒濕麵房事
補肝湯(東垣方)前隂如冰冷并隂汗兩脚痿飲無力
黃耆(七分)人參葛根
白茯苓(各三分)升麻(四分)柴胡
羌活當歸身連翹
炒黃蘖澤瀉蒼术
麹末知母防風
陳皮(各二分)炙甘草(半分)猪苓(四分)
右件剉如麻豆大都作一服水二盞煎至一盞去滓
稍熱服空心食前忌酒濕麵
一方治腎囊濕瘡
蜜陀僧乾薑滑石
右為末擦上
又方先用吳茱萸煎湯洗
吳茱萸(半兩)寒水石(三錢)黃栢(二錢)
樟腦蛇床子(半兩)輕粉
硫黃(二錢)白礬㯽榔
白芷(各三錢)
右為末麻油調搽
頭風
頭風方論
足大陽者頭之經也六經傷寒惟太陽受病最多盖頭
居其上當風寒之衝一有間隙則若項若腦若耳若鼻
風邪乘虚皆得而入之矣况復櫛沐取凉飽食仰卧之
不謹乎頭風為病不必須有偏正頭疼之證但自頸項
以上耳目口鼻眉稜之間或有一處不若吾之體焉皆
其漸也有頭疼有頭運有頭皮頑厚不自覺知有口舌
不仁莫知滋味或耳聾或頭汗或目痛或眉稜上下掣
痛或鼻中聞香極香聞臭極臭或只呵欠而作冒眩之
狀凡此皆頭風證也治法大要有熱證者消風散用防
風荆芥煎湯下無熱證者追風散用薄茶清下又有素
患頭風之人或因傷風寒暑濕依證調理已獲輕安未
幾頭風發作則不必拘泥前藥當以頭風和平之劑療
之其或病軀老弱先患頭風復感寒邪自汗不止此等
用藥無附子又不可也若夫太陽項強一證無汗惡風
則為表實合用葛根湯汗出惡風則為表虚合用桂枝
葛根湯是又感受風邪在頭風界限之内者也入水捕
魚入林捕兔要必知其所在斯可矣(婦人月候適行輒敢㧧篦多成頭風
痒痛滿頭如水泡之狀)
頭風證治
消風散治頭目昏痛鼻塞冒運
人參羌活川芎
白茯苓白僵蠶(炒)霍香葉
荆芥穗防風甘草(炒)
蟬殼(各二兩)厚朴(製)陳皮(各半兩)
右末每服二錢防風荆芥煎湯調下
追風散治偏正頭風疼痛面上遊風狀若虫行
川烏(炮去皮尖)軟石膏(煆)白僵蠶(炒去觜絲)
川芎防風荆芥
甘草(炙各一兩)南星(炮)白附子(炮)
羌活天麻全蝎
地龍(去土)白芷(各半兩)草烏(炮去皮尖)
沒藥乳香䧺黃(並研各一分)
右為末每服半錢入好茶少許沸湯調食後臨睡服
川芎茶調散治諸風上攻偏正頭疼
川芎荆芥穗(各二兩)香附(去毛)
薄荷(各四兩)白芷羌活
細辛甘草(炙各一兩)防風(三分)
右末每服二錢食後茶清調下
究原抽刀散治頭風掣痛
川烏(切片薑汁浸晒)䧺黃蟬退(去頭足各半兩)
川芎細辛(各一兩)
右末每服半錢食後臨卧茶清調下
芎芷散治頭風風壅
川芎白芷荆芥穗
軟石膏(煆等分)
右末每服一錢食後沸湯調下
香芷散治頭面諸風
新白芷(剉以蘿蔔汁浸日乾)
右末沸湯調食後服或以些子搐入鼻左用右右用
左屢效
又方
新白芷(洗晒)
右為末煉蜜圓彈子大每一圓食後荆芥湯嚼下妙
二陳湯(方見暑門)加荆芥治頭風兼治痰壅酒壅
如聖餅子治偏正頭疼痛連腦項吐逆惡心耳聾目暗
川烏(炮去皮尖)南星川白薑(各一兩)
川芎甘草(各二兩)天麻
防風半夏(重洗去滑生各半兩)
右末蒸餅糊圓雞頭大捻作餅日乾每服五餅同荆
芥二穗細嚼薑湯下
細辛湯治諸頭疼及痰厥飲厥腎厥氣厥等證但發熱
者不可服
附子(生)烏頭(生)南星
乾薑川芎細辛(各一兩)
甘草(三分)
右剉散每服三錢薑五片茶芽少許熟煎空心服
活人書葛根湯治太陽病頸項強無汗惡風為表實
葛根(一兩)麻黃(去節三分)官桂
芍藥甘草(炙各半兩)
右剉散每服四錢薑五片大棗一枚煎服
桂枝葛根湯治太陽病頸項強汗出惡風為表虚
桂枝芍藥甘草(各七錢)
葛根(一兩三錢)
右剉散每服四錢薑五片大棗一枚煎服
頭風方
川芎天麻(各半兩)細辛(華隂者去苗土)
爛石膏荆芥穗白芷梢
甘草(微炙各二錢)全蝎(炙五箇)
右末白湯或茶凊調食後臨卧服消風散加蟬殼白
圓子加朱砂薑汁湯下皆要藥
附諸方
川芎散(拔粹方)治偏頭痛頭風神效
甘菊花石膏川芎(各三錢)
右為末每服一錢茶清調下一方有白僵蠶六錢生
用
菊花茶調散治諸風頭目昏重偏正頭痛頭風鼻塞
菊花川芎荆芥穗
羌活甘草白芷(各二兩)
細辛(一兩洗淨)防風(去蘆一兩半)蟬蜕
殭蠶薄荷(各五錢)
右為末每服二錢食後用茶清調下
又方
片芩(酒炒五錢)蒼术(二錢半)羌活
蒼耳川芎生甘草
酒黃連(各一錢半)半夏麯(炒三錢半)
右為末服法同前
附東垣頭痛論
金匱真言論云東風生於春病在肝俞在頸項故春氣
者病在頭又諸陽會於頭面如足太陽膀胱之脉起於
目内眥上額交顛上入絡腦還出别下項病衝頭痛又
足少陽膽之脉起於目銳眥上抵頭角病則頭角額痛
夫風從上受之風寒傷上邪從外入客於經絡令人振
寒頭痛身重惡寒治在風池風府調其隂陽不足則補
有餘則瀉汗之則愈此傷寒頭痛也頭痛耳鳴九竅不
利者腸胃之所生乃氣虚頭痛也心煩頭痛者病在鬲
中過在手巨陽少隂乃濕熱頭痛也如氣上不下頭痛
癲疾者下虚上實也過在足少隂巨陽甚則入腎寒濕
頭痛也如痛半寒痛者先取手少陽陽明後取足少陽
陽明此偏頭痛也有真頭痛者甚則腦盡痛手足寒至
節死不治有厥逆頭痛者所犯大寒内至骨髓髓者以
腦為主腦逆故令頭痛齒亦痛凡頭痛皆以風藥治之
者總其大體而言之也高顛之上惟風可到故味之薄
者隂中之陽乃自地升天者也然亦有三隂三陽之異
故太陽頭痛惡風脉浮緊川芎羌活獨活麻黃之類為
主少陽經頭痛脉弦細往来寒熱柴胡為主陽明頭痛
自汗發熱惡寒脉浮緩長實者升麻葛根石膏白芷為
主太隂頭痛必有痰體重或腹痛為痰癖其脉沉緩蒼
术半夏南星為主少隂經頭痛三隂三陽經不流行而足
寒氣逆為寒厥其脉沈細麻黃附子細辛為主厥隂頭
痛項痛或痰吐涎沬厥冷其脉浮緩吳茱萸湯主之諸
血虚頭痛當歸川芎為主諸氣虛頭痛人參黃耆為主
為主者主治也兼見何證以佐使藥治之此立方之大
法也氣血俱虛頭痛者於調中益氣湯中少加川芎蔓
荆子細辛其效如神半夏白术天麻湯治痰厥頭痛藥
也青空膏乃風濕熱頭痛藥也羌活附子湯厥逆頭痛
藥也如温氣在頭者以苦吐之不可熱方而治
加减三五七散(和劑方)治八風五痺肢體不仁大治風寒
入腦陽虚頭痛畏聞人聲目旋運轉耳内蟬鳴應有
温痺脚氣緩弱並皆治之
山茱萸(去核)乾薑(泡)茯苓(去皮各三兩)
細辛(一兩半)防風(去蘆四兩)附子(三箇半炮去皮臍)
右為細末每服温酒食前調服
仲景麻黃湯治太陽傷寒頭痛無汗
桂枝湯治太陽傷風頭痛有汗(並見傷寒門)
定風餅子(秘方)治偏正頭痛(方見傷風門)
川芎散(聖惠方)治頭風偏正頭痛
羌活細辛川芎
香附子槐花甘草(炙)
石膏荆芥穗薄荷
菊花茵陳防風
右為末每服二錢茶清調食後服忌動風物
清空膏治偏正頭痛年深不愈者又治風温熱頭上壅
及腦痛除血虚頭痛不治餘皆治之
川芎(五錢)柴胡(七錢)黃連(酒炒)
防風羌活(各一兩)炙甘草(一兩五錢)
細挺子黃芩(三兩去皮一半酒製一半炒)
右為末每服二錢熱盞内入茶少許湯調如膏抹在
口内少用白湯送下臨卧如苦頭痛每服加細辛二
分痰厥頭痛脉緩减羌活防風川芎甘草加半夏一
兩五錢如偏正頭痛服之不愈减羌活防風川芎一
半加柴胡一倍如發熱惡熱口渴此陽明頭痛只與
白虎湯加吳白芷(白虎湯方見暑門)
一方治傷風减風一切頭痛
甘菊(一兩)細辛(半兩)甘草(七錢半)
白芷香附子羌活
薄荷(各兩)二荆芥(二十枚)茵蔯(半兩)
蒼术(泔浸)川芎(各兩)
右為末每服二錢茶清調下婦人産後當歸石膏末
調下
寶鑑石膏散治頭疼
川芎石膏白芷(各等分)
右為末每服四錢熱茶清調下
豆粉丸(聖惠方)治風熱頭疼
川芎細辛甘草
白芷豆粉(各二錢半)薄荷
石膏(各半兩)朴硝(二錢)
右為細末煉蜜和丸如彈子大石膏末為衣每服一
丸細嚼茶清下
徹清膏
蔓荆子細辛(各一分)薄荷葉
川芎(各二分)生甘草炙甘草(各五分)
藁本(一錢)
右為末茶清調二錢下
半夏白术天麻湯治脾胃証已經服疎風丸下二三次
元証不瘳增以吐逆痰唾稠粘眼黑頭旋目不敢開
頭苦痛如裂四肢厥冷不得安卧此氣虛頭痛也
黃栢(二分酒洗)乾薑(三分)澤瀉
白茯苓天麻黃耆
人參蒼术(各五分)炒神麯
白术(各一錢)麥芽半夏(湯洗)
陳皮(各一錢半)
右每服五錢水煎熱服
順氣和中湯治氣虚頭痛此藥升陽補氣頭痛自愈
黃耆(一錢半)人參(一錢)甘草(炙七分)
白术陳皮當歸
芍藥(各二分)升麻柴胡(各一分)
細辛蔓荆子川芎(各二分)
右作一服水煎食後服亦治氣血俱虚頭痛
安神湯治頭旋眼黑頭痛
羌活(一兩)防風(二錢半)柴胡
升麻(各半兩)黃蘖(酒製一兩)知母(酒製一兩)
生地黃(半兩)黃耆(二兩)炙甘草
生甘草(各二錢)
右件每服秤半兩水二盞煎至一盞半加蔓荆子半
錢川芎三分再煎至一盞去滓臨卧熱服
芎歸湯治血虚頭痛
川芎當歸(各等分)
右每服五錢水煎服
調中益氣湯治氣血俱虚頭痛(方見脾胃門)
内加川芎三分蔓荆子三分細辛二分
眉眶痛
丹溪云眉眶痛者屬風熱與痰作風痰治類痛風
一方
黃芩(酒浸炒)白芷
右為末茶清調二錢
選竒湯治眉骨痛不可忍大有效
羌活防風甘草(各二錢)
酒黃芩(一錢冬月不用)
右每服三錢水一鍾煎七分食後温服
一方治頭痛連眼痛此風痰上攻須用白芷開
雨前茶川芎白芷
防風藳本細辛
當歸
右用水煎服
仁齋直指卷十九
