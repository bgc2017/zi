卜法詳考卷八
禮部侍郎胡煦撰
五行占
甲乙屬金以甲乙為財若首起高昂旺相洪潤求財大
利占名亦為有助占文書則不利若低伏衰朽則利
文而不利財
以丙丁為官若平直洪潤動而旺相求官大利占文
書亦為有助占兄弟則不利若低伏衰朽則利兄弟
而不利官
以戊為父巳為母若平直洪潤動而旺相大利文書
父母之占占兄弟亦為有助占子孫則不利若低伏
衰朽則利子孫而不利父母
以庚為兄辛為弟此爻動而旺相則事多虚詐或有
耗財比劫之患唯平静衰朽為吉若動旺占子孫兄
弟為宜若低伏休囚則利占財而不利兄弟
以壬癸為子孫又為歸著之爻若足起高昂洪潤旺
相諸事有喜凡占皆可成終唯不利占官占子孫最
利占財亦為有助若休囚枯朽則子孫老陰不利
丙丁屬火以甲乙為父母若首高而昂起或旺相洪潤
文書父母之占斯為大利占兄弟亦為有助占子孫
則不利若低伏衰朽則利子孫而不利父母
以丙為兄丁為弟此爻動而旺相則事多虚詐或有
耗財比劫之患唯平静衰朽為吉若動旺則占子孫
兄弟為宜若低伏休囚則利占財而不利兄弟
以戊為男已為女若平直洪潤動而旺相占子孫大
利占財亦為有助若休囚枯朽則利功名而不利子
孫
以庚辛為財若平直洪潤動而旺相求財大利占名
亦為有助占文書則不利若休囚枯朽則利文而不
利財
以壬癸為官若足起高昂洪潤旺相占名大利諸事
皆可有成占文書亦為有助占兄弟則不利若低伏
衰朽則利兄弟而不利官
凡財官旺動大利求官占財雖得微有損耗占兄弟則
不利也
凡官文動旺大利文書制詔之占占官必有遷轉占子
孫則不利也
凡父兄動旺大利兄弟恐多虚詐家宅定有遷移占財
則不利也
凡兄弟子孫動旺利占子孫恐有口舌争奪占官則不
利也
凡子財動旺大利占財凡事有喜文書父母之占則不
利也
凡腰金兜財之五行悉如此占皆以向千里者為甲乙
向外者為壬癸中間以次排列
洪範五行占
洪範五行先儒止傳其圖未有占法今採諸占之論
五行者附于其後古法直者木也銳者火也横者
土也圓者金也曲者水也而直銳横圓曲五者亦各
各具有兼形如曲而又曲銳而又銳或直而圓或横
而曲秘本所云金形帶火金中變木之類是也又有
因所見之宫位而定者如甲乙金兆而上見木形則
為金中之木丙丁火兆而上見土形則為火中之土
是也
甲乙五行
箭發離弓金形也旺于甲乙之宫故求名利求財不利
巨龍遊海與化龍形皆尾上帶火在金鄉為官故皆利
求名
華蓋土形也在金鄉為文書故宜建造又鎮静安逸之
象故占囚則遇赦占捕捉則難獲
金上立木土又蓋頭皆生所尅者也行人未至病人有
憂防盗賊捕捉遠捕近獲商賈水陸防危
金中帶水遲當有成婚病不宜經商有險行人有病泄
氣也
金中變火行人即歸暴病有變久病危謀事有阻婚姻
不諧回頭尅也
掩墻直木也主有阻隔諸事不宜經商途中有阻見貴
逢于道路産難有憂却生貴子行人立至不至有虚
驚信至為所尅者回頭逼也
金兆化水身又無力名利皆空行人未動生産大凶泄
氣也
仙人過橋唯占病凶占陰宅大利後嗣
仙人上馬諸事吉宜占陰宅不宜占病
穿心六害家宅主訟服不寧防失脫有唆訟名利皆空
經商有阻歲占則一年不利
仰月形利上半月不利下半月亦不利占病
覆月形凡事多反覆功名難成久病凶在甲乙為兄弟
金中帶火有喜訟無凶病輕無禍以五行論則兄弟無
能以六神論則白虎被尅
瀝水金有說無成
掩墻金諸事宜速不宜緩
金中變木主大富訟有虚驚
掛龍金求財薄得
丙丁五行
金水形在丙丁為傷元氣諸事難全名利西南吉行人
未至宜緩而不宜急有始無終之象
丙丁化金火為三起伏先遲後速之象有人借肩得力
病凶行人至脫貨防虛詐公訟辯脫
純金在丙丁之鄉為財名利皆吉婚姻和美官訟得理
行人未至有信來
螣蛇卦諸事進退有人唆扇病凶經營四時宜往旺方
仍防口舌
金火形左火右金相背皆主六親不和多争鬭逆上返
理
箭不離弓金土合形也持勢之象也須防暗箭行人未
至
揚旗形宜速不宜遲利公不利私防水火盗賊脫貨利
占病不利
困鰍帶瀝漤買賣久後得利官陞病危
兩金重叠利私不利公利小人不利君子陰毒之象主
事重叠艱難方可遂意
猛虎伏岡形類重金微帶火也不利公防陰毒停塌利
私商不利利出師病顛狂行人未至
鵓鴿駝鈴火形帶火旺于本宫商賈皆吉凶禍消行人
信至公幹有阻病有祟
重叠丙丁謂二釘也主父子兄弟同登功名雙勝求一
得二家宅豐盈事多重喜若帶休囚則有兩失或舊
事相纏比肩不足占病有重厄
烏鵲帶箭名利俱空求謁不通病久危
天羅地網繫難出病纏繞防陰小欺妒若兩頭有空吉
凶皆不成
牛頭火行人阻病凶
天井水交加紊亂不利經營
雲梯獨步利謁貴求名不利婚姻及占病求財
丙丁腰金五行
匙挑形土不成土木不成木者也主有憂
木兆身空失物難尋
足虚頭回求無所得
風吹燭臺主虚驚
乂天乂地凶
風擺荷水漾荷弄珠荷托人幹事防有損失
騰上木作事但有虚聲
兩鬼扶身不利求謀有人中阻
軟橋若柱主得人扶助若或木弱必至終衰
黃蘭形利春夏不利秋冬
牛頭火甚凶公私皆不利行人被阻
天井水主交加紊亂
插花枝名利皆吉婚姻和美唯不宜身枯體弱
杖鼓形不宜占病
掃脚枝名利皆有阻婚主生離唯託人可成事
帆䉔形名利皆吉
浮木生枝事事多阻
倒木無根諸事不利
木兆化金求財無行人未歸所謀不成
木横倒形主多煩腦行人不來
風摇木財防損失求望虚勞
倚壁卦内外皆可怕
獨土公私皆吉更利農桑
三安三合公私皆吉更利農桑
亂絲形多虚驚
成林木大利求財
倒龍形失脫易尋
毛葉形諸事吉更利求名
分類總占
天時
凡占晴雨洪大精明輕清明淨者主晴昏蒙&KR0377;漤者主
雨身沉頭重者主雪摺折交加則主雷及風交加生枝
亦主風
占晴則足開首仰者晴横吉安者不晴横吉内外自横
者不晴横吉下有柱晴載晴横吉内外相應自橋揄仰
上柱足足肣者晴(載字或當是戴)
占雨則首仰有外外高内下者雨横吉俯仰者雨首仰
足開横吉安者不雨又首仰足肣有内無外及内高外
下者不雨亦不甚霽横吉上有仰下有柱者不雨不霽
根格不雨
年歲
占豐儉首仰足開有内内外自橋外自垂者熟又横吉
内外自橋者熟首仰足肣内高外下者大熟横吉上有
仰下有柱大熟横吉揄仰熟横吉内外相應自橋揄仰
上柱足足肣不大熟載熟根格中熟首仰足肣有内無
外者不熟足肣首仰有外横吉安者不熟横吉下有柱
不熟首仰足肣身折内外相應不熟
占災疫身正首仰足開與横吉安者無疫横吉内外自
橋者無疫首仰足開有内者有小疫横吉揄仰有疫首
仰足肣身折内外相應者有疫若首仰足肣有内無外
身節折有疆外者疫首仰足肣内高外下者疫横吉上
有仰下有柱者吉横吉下有柱無疫根格有疫無傷横
吉内外相應自橋揄仰上柱足足肣有疫
占有兵首仰足肣有内無外及横吉安者無兵首仰足
開有内者無兵横吉内外自橋者無兵横吉上有仰下
有柱者無兵横吉下有柱無兵載無兵首仰足開身作
外疆者有兵首仰足肣内高外下歲中有兵不至首仰
足肣身折内外相應有兵不至横吉内外相應自橋揄
仰上柱足足肣有兵不會
蠶桑
最喜健旺及頭尖足大不宜庚辛發動主有僵災
木為食葉宜旺相不宜休囚
一為種子二為蠶室蠶婦三為蠶身四為筐五為繭子
及絲皆以旺衰占其凶吉
龍為一眠為種雀為二眠勾為三眠虎為繭武為絲
家宅
身鄉平直洪潤穏重頭高足管并横吉安者大吉横吉
上有仰下有柱者吉横吉揄仰吉首仰足開有内居家
室不吉首仰足肣有内無外居家多災首仰足肣内高
外下居家室多憂病載有憂外高内下不吉首仰足肣
身折内外相應不吉
枝生枯躁或兼鬼動或蛇頭開口或頭白昏蒙皆不宜
也又枝生于首主多是非且恐乏嗣
凡占家宅以身為基身穏財豐大吉足管多財蛇頭開
口則主交争
凡占家宅以戊巳為中庭甲乙為門丙丁為神堂庚辛
為厨竈壬癸為溝瀆為井遠則以甲乙為林木丙丁為
道路戊已為丘陵庚辛為窰竈壬癸為池井
又以五行論生尅羽音不宜土形徵音不宜水形宫音
不宜金形商音不宜火形角音不宜金形
又有人宅相尅之說以日辰為人人尅宅吉宅尅人凶
居家
卜居家吉否身正横吉安者吉横吉内外自橋者吉横
吉下有柱吉根格吉横吉内外相應自橋揄仰上柱足
足肣吉身節折首仰足開有内者不吉狐狢宜居宅宜
娶婦嫁女横吉揄仰首俯可居家娶婦嫁女
遷移
卜遷移能否最利頭高不宜枝生亦不宜鬼動亦不宜
身宫窈窕足開有肣首仰者必遷足肣横吉安者不遷
婚姻
婚姻皆占二方宜頭足俱齊二邊停勻相配者成兩邊
無力或參差者不成陽旺陰衰則尅妻陰旺陽衰則尅
夫兩卦相懸又兼促斷則男孤女寡或有望門之愆或
主破財
財為婦官為夫財官鬪叠主琴瑟不和父主公姑子主
嗣息皆不可有傷子孫蒙折女多産厄子孫落空主乏
嗣
枝兆交雜則女帶疾其形枯朽官鬼生枝則男主癆疾
或喉中有疾足漏枝主不敬親夫伯母姑姨有争鬭漏
身枝主有腋氣頭足俱起主女家改換年庚身分清明
則無變異足直而發主人口散
甲乙洪潤主語言伶利并髮美甲乙高則有氣伏則多
滯&KR0377;漤則無智而好酒促斷震動非齒損帶破則面麻
也丙丁旺而促主腹病齒疎髮黃或有氣性或目大
色赤有氣疾戊巳洪潤身形廣大主仁慈多態若促
動主血災或脾氣不和或黃病有疥癩庚辛洪潤主
面圓色白多威或多語言壬癸不宜動乃水性也唯
清明不動主貞潔動主貌醜而黑立性不定喜怒不常
若暗昧主再嫁若低動主泛濫少子
胎産
占胎孕以父母為孕婦以子孫為小兒宜身光體潤父
母旺相孕婦大利子孫旺相小兒大吉亦不宜空亡父
母空傷孕婦子孫空傷小兒
財爻亦不宜旺動若旺動或促斷則孕婦不利
凡占産期静則應遲動則應速
凡占男女以旺相為男休囚為女(宜以陽干為男陰干為女)
仕宦科名
凡占仕宦科名皆宜健旺洪潤若頭足相當官爻旺相
者大吉若健旺生枝即主陞擢唯不宜子孫發動亦不
宜官鬼休囚亦不宜父母空亡若得龍虎鳳鶴之形定
主侯王將相若得靈芝木兆亦主君臣會合
占陞遷横吉安者不遷首仰足開有内雖陞遷居官不
久首仰足肣徙官聞言不徙横吉内外自橋官陞首仰
足開内高外下官不徙居官有憂無傷也横吉上有仰
下有柱不徙横吉揄仰不徙横吉下有柱吉載徙官吉
根格不徙首仰足肣身折内外相應不徙
居官
卜居官吉否身正横吉安者大吉横吉下有柱吉不久
外高内下不吉首仰足肣身折内外相應不吉横吉内
外相應自橋揄仰上柱足足肣吉身節折首仰足開者
不吉首仰足肣有内無外聞言不徙居官有憂首仰足
肣内外自隨不安
求財
凡占求財或買賣物件及漁獵宜健旺生枝洪潤精明
有氣又宜財位豐隆頭見足發或首足開内自橋内外
相應者必得横吉内外自橋者得載得首仰足肣内外
自隨或足肣有外或首仰足肣外高内下或首仰足肣
有内無外者不得首仰足開有内者不得首仰足肣内
外自隨者不得横吉内外自舉求財物得而少又足肣
横吉安者一日得過一日即不得横吉上有仰下有柱
不得横吉揄仰不得横吉下有柱不得横吉内外相應
自橋揄仰上柱足足肣不得根格不得首仰足肣身折
内外相應不得首俯足肣身節折不得内格外垂不得
内高外下疾輕足發不得内自舉外來正足發得横吉
上柱内外自舉足肣得横吉上柱外内自舉柱足以作
有求得挺詐有外不得挺詐有内不得挺詐内外自舉
得狐狢不得狐徹不得挺詐内外自垂不得横吉揄仰
首俯不得頭平足管招人談論柱徹亦不得又不宜頭
伏身空及財爻帶折亦不宜足起頭低及休囚蛀折
白虎爻興必主口舌争訟玄武爻動防盗賊
弟兄爻動主耗折官鬼爻動主有官非唯占貴財及追
贓始利
請謁
請謁人横吉内外自橋者得載得横吉揄仰不得横吉
下有柱不得根格不得首仰足肣身折内外相應不得
内格外垂見人不見横吉内外相應自橋揄仰上柱足
足肣不得横吉安不得首仰足肣有内無外請謁人不
行行亦不得善言首仰足肣内高外下不吉首仰足肣
内外自隨不得
見貴
卜見貴吉否不宜官空若足開首仰身正内自橋者吉
横吉内外自橋者吉横吉上有仰下有柱吉横吉揄仰
吉横吉下有柱吉載吉横吉内外相應自橋揄仰上柱
足足肣吉横吉内外自舉見吉内高外下疾輕足發不
見吉外格見吉内自舉外來正足發見吉首仰身節折
足肣有外者不吉首仰足肣内高外下不吉根格不遇
首仰足肣身折内外相應有喜首仰足肣外高内下吉
横吉上柱内外自舉足肣不見横吉上柱内外自舉柱
足以作不見挺詐有内不見狐狢不見狐徹不見首仰
足肣身節折不見挺詐内外自垂不見
店肆
店肆之財頭昂足發大利如頭直足落財雖安穏主買
賣遲延
投行
凡占投行以財爻為本以身為地頭以弟兄為牙行白
虎動主口舌玄武動主盗賊唯合夥宜兄弟旺相而發
動
田財
田土之財以甲乙為種丙丁為秧戊巳為田庚辛為禾
稼收成壬癸為倉庫積聚頭足身三處宜健旺精明不
宜休囚折促横吉安歲稼不熟
玄武昏蒙瀝漤定主有水丙丁亂動枯燥定主有旱朱
雀白虎兩動主有蝗蟲
兄弟發動及鬭壘主有官訟
出行
凡占出行喜正直洪潤不宜碎雜形垂亦不宜身促枝
横主途中不吉
所往之方不宜空亡如往南不宜火空往東不宜木空
之類又如求財不宜財空見貴求官不宜官空之類若
時值空亡萬事無成
問行不行首仰足開者行柱轍行首仰足肣有内無外
者不行横吉安亦不行横吉上柱内外自舉足肣不行
横吉上柱外内自舉足肣不行横吉上柱外内自舉柱
足以作不行挺詐有外不行挺詐有内不行挺詐内外
自舉行横吉下有柱不行首仰足開有内者行横吉内
外自橋者行載行頭見足發内外相應行首仰足肣内
外自隨行内高外下疾輕足發行内自舉外來正足發
行首仰足肣内高外下者不行横吉上有仰下有柱不
行横吉揄仰不行根格不行外高内下者不行首仰足
肣身折内外相應不行内格外垂不行横吉内外相應
自橋揄仰上柱足足肣不行横吉内外自舉不行外格
不行狐狢不行狐徹不行首仰足肣身節折不行挺詐
内外自垂不行
頭野身空者宜出外頭回身就者宜歸家
卜行遇盗否首仰足高身節折外高内下者遇横吉内
外自橋者遇首仰足肣内高外下者遇横吉内外相應
自橋揄仰上柱足足肣遇足肣横吉安内高外下者不
遇首仰足開有内者不遇横吉上有仰下有柱者不遇
横吉下有柱不遇載不遇根格不遇首仰足肣身折内
外相應凶
行人
凡卜行人首仰足開有内者來柱轍來横吉内外自橋
者來内高外下疾輕足發者來首仰足肣内高外下者
來載來頭見足發内外相應者來首仰足肣内外自隨
不來横吉上柱外内自舉足肣不來首仰足肣身節折
不來横吉安者過食時不至則不來横吉上有仰下有
柱不來横吉揄仰不來横吉下有柱不來根格不來横
吉内外相應自橋揄仰上柱足足肣不來首仰足肣有
内無外者不來首仰足肣外高内下不來首仰足肣身
折内外相應不來内格外垂不來横吉内外自舉不來
外格不來内自舉外來正足發來横吉上柱外内自舉
柱足以作不來挺詐有外不來挺詐有内不來挺詐内
外自舉來狐狢不來狐徹不來挺詐内外自垂不來
用爻發動干合日至若頭尖足動主行客思歸若頭野
身空足爻摺折主遷轉他處
疾病
凡占疾病首仰足肣者愈横吉安者即愈柱轍亦愈首
仰足肣内高外下者愈首仰足肣有内無外病甚亦愈
横吉上有仰下有柱病久而愈横吉揄仰愈横吉下有
柱愈又曰過一日無瘳危横吉内外相應自橋揄仰上
柱足足肣愈横吉内外自舉久而愈載愈根格不死頭
見足發内外相應愈首上開内外交駭身節折者不吉
首仰足開有内病篤而危横吉内外自横者危首仰足
肣外高内下病久危狐徹危内格外垂危狐狢危外格
危内自舉外來正久而愈横吉上柱外内自舉柱足以
作危而愈挺詐有外病數起挺詐有内病數起挺詐内
外自舉愈首仰足肣身折内外相應病甚亦愈首仰足
肣内外自隨愈内高外下疾輕足發愈首俯足肣身節
折危挺詐内外自垂久而難起横吉揄仰首俯難起不
危横吉上柱載正身節折内外自舉閱一日危横吉上
柱足肣内自舉外自垂閱一日危首俯足詐有外無内
即危
凡甲乙發枝主頭痛或肝氣病或脾胃飲食不進驚恐
怪異俱從外來或由寺觀而得或由東方而得丙丁
發枝或口瘡或咽㗋腫痛或赤眼或促氣咳𠻳戊巳
發枝或主脾家受病或驚搐或腎水受傷庚辛發枝
或多咳𠻳或肝氣不足或多血症壬癸發枝或心虚
膽怯或泄瀉或腎水不足
占病四象
占老陽病喜首平直高昂不宜首衰伏低垂
占老陰病喜足平直高昂不宜足拖伏低垂
占少陽病喜丙丁平直洪潤不宜輕微摺折生枝
占少陰病喜庚辛平直洪潤不宜輕微摺折生枝
詞訟
凡占詞訟六爻不動足爻平直主無訟足起頭低亦主
無訟若足管其事難了
我訟彼喜官鬼旺彼訟我喜子孫旺官鬼衰
凡詞訟皆占二方若頭足齊平兩卦相似主和解兩邊
無力其訟不成若左邊旺相高起強壯者我勝右邊旺
相高起強壯者彼勝若兩邊動旺防有毆鬭若一邊生
枝者其禍莫測
若身爻逢蛀白虎又動三鄉皆損其禍莫測
若逢插花枝必主被勘若身上生枝且逢白虎主有血
光之災
木兆生蓋頭枝主鄰人硬證若帶箭者亦不利
若坐漏身枝更主牽連多人
繫禁
卜繫者求出足開首仰有外者出有内者亦出柱徹出
横吉安者不出輕者可出過一日不出久無傷也首仰
足肣有内無外者不出久亦無傷首仰足肣内高外下
者不出横吉上有仰下有柱不出横吉揄仰不出横吉
内外自橋者無罪横吉下有柱出横吉内外相應自橋
揄仰上柱足足肣繫不抵罪横吉上柱内自舉足肣不
出無傷横吉上柱外内自舉柱足以作繫留無傷旋出
載出根格繫久無傷外高内下無傷頭見足發内外相
應出首仰足肣身折内外相應久不出内格外垂不出
横吉内外自舉久不出内高外下疾輕足發者不出外
格不出不吉内自舉外來正足發不出挺詐有外繫有
罪挺詐有内罪無傷繫出挺詐内外自舉繫無罪狐狢
繫留無罪難出狐徹繫留有抵罪首俯足肣身節折繫
留有罪挺詐内外自垂無罪難出横吉揄仰首俯難出
捕盗
凡占捕盗宜官衰不宜官旺我旺他衰則盗可得我衰
他旺則盗不得兩邊無力賊亦不得柱徹亦不得
頭伏足伏賊必埋藏
白虎旺興防鬭敵有血光之災上下俱興亦防鬭敵
若休囚蛀折生枝賊必走脫若旺相生枝并上下有蕾
定有報信人
問贓
問贓以財為主若財氣旺相必當發露或主財有變遷
財氣休囚必落空亡
察賊
問賊所在之方官屬甲乙必在東方官屬丙丁必在南
方
問賊徒何狀青龍直而長朱雀赤而尖之類又以五行
辨之木直金圓之類
逃亡
凡捕逃亡首仰足肣内外相應者得横吉内外自橋者
得載得首仰足開横吉安者不得首仰足肣有内無外
者不得失財物亦不出横吉上有仰下有柱不得横吉
揄仰不得横吉下有柱不得横吉内外相應自橋揄仰
上柱足足肣不得根格不得首仰足肣身折内外相應
不得
征伐
凡征伐以内為我外為人亦開兩方占之宜首仰足開
身正内自橋外下者勝首仰足肣内高外下者勝首仰
足肣身折内外相應者勝横吉上柱外内自舉柱足以
作可以舉兵若足肣首仰身折内下外高者不勝横吉
内外自橋則合交相等横吉上有仰下有柱擊伐不行
行亦不見横吉揄仰不行行不見横吉下有柱不合根
格不合
擊盗
卜擊盗見不見首仰足肣有外者見足開有仰有内者
不見横吉安擊盗不行行亦不遇載相見不相合首仰
足肣有内無外行不遇盗聞盗來内自驚不來
防盗
卜盗來不來若外高内下足肣首仰者來横吉内外自
橋者來横吉下有柱來載來首仰足肣身折内外相應
來足開首仰有内來若横吉安者不來横吉上有仰下
有柱者不來横吉揄仰不來首仰足肣有内無外者不
來根格聞盗不來
憂疑
卜憂疑柱徹無憂首仰足肣外高内下有憂無傷狐狢
有憂不憂
陰宅
凡占陰宅宜健活沉重而肥秀又宜安吉又宜土位無
傷餘皆不吉
釋象
輕清者身静而細也(宜占脫事宜求晴不宜求雨)
平者頭足無高下也
直者不曲不斜也
伏者首足垂下也
重者身低伏也
高者首起也
低者首垂也
垂者伏也低也
臨者亦首低也
野者首向外不回顧也
就者首向内而不背也
回者首高而再轉也
戴白者首之白也
纖活者動而健也
有情者回顧而和順也
昂者身起也仰也
瀝漤者如水下滲也(主事遲滯宜占田財占病主重)
渾者蒙也
蒙昧者暗不明也(暗主作事暗損)
休囚者枯朽也
旺相者洪潤也
洪潤者明静而澤也
拗者乖違也
乖違者不依鄉也(或首不向千里也)
静者六爻不動也
摺者回叠也(摺多進退迂廻)
折者斷也(折則旺中有損)
顛狂者起伏之甚驟也又起伏大也
衰者細微而無力也
震者大動也
驛者微動也(一云與健同)
豁者開發也(宜脫事宜走不宜止)
發者大起也
落者足垂垂也
滯者足下重也(凡事遲滯不宜脫事)
蕾者如叠蕾也
綿者續也
蛀者如蟲蛀木也
昂者欲上也
促者摺折也
縱横者枝亂也
窈窕者進退之形也
枝者生枝也
浮者微起也(與發同占)
脫者落也又發不管也
漏亦落也枝下垂也
管者肣也
肣者管也平伏而清也(難脫易成)
剛者堅也
齊者平也
夾絲者中破也
拖者枝生外也
墜者枝生内也
橋者下弓也
揄者上弓也
横者平也
柱者上直也
挺詐者中有餘也
狐狢者厚而不辨也
狐徹者厚而中通也
凡言吉者高仰旺相洪潤明健纖活有情鈐管平直圓
實剛震輕清浮發豁落回就皆是也
凡言凶者低伏臨垂脫落而漏蒙昧而暗&KR0377;漤窕窈縱
横摺折夾絲拖墜休囚拗折枯朽顛狂衰野滯蛀戴白
而出皆是也
補甲乙釋象
(缺)金者身圓枝亦圓也
旺相者高仰振起也
落者低下也
窕窈者細微也
有氣者高昂振起也
無氣者休囚枯朽也
三起者首身足皆高起也
三伏者首身足皆低垂也
箭發離弓者有弓而無箭也
箭不離弓者有弓有箭金土之合也
巨龍遊海者金水帶火而動盪也
龍口者雙火帶金水也
華蓋者土上立木又蓋之以土也
金上立木乃土上立雙木又蓋之以土也
金中帶水既圓而微曲也
金中變火首圓而尾尖也
掩墻者立木而逼千里也
金兆化水圓少而曲多也
仙人過橋中隆起而上立木也
仙人上馬中稍凹而上立木也
穿心六害者木土交加也
仰月形首起足起之金也
覆月形首伏足伏之金也
金中帶火體圓而尾微尖也
瀝水金掩月而邊高邊低足微曲也
掩墻金體圓而逼近千里若繫馬于柱也
金中變木體圓而足直立也
掛龍金首掛于上屈曲如龍也
補丙丁釋象
金水形圓而尖也
丙丁化金火既圓而尖三起伏也
純金體圓也
螣蛇夾絲纏綿水土之雜也
金火形此左火而右金異體之金火也
箭不離弓金土合形也
揚旗形金中發火似揚旗也
困鰍帶&KR0377;漤土兼水也
兩金重叠金形生金枝也
猛虎伏岡與重金略同微帶火也
鵓鴿駞鈴金形帶火也
重叠丙丁謂二釘也
烏鵲帶箭重金而枝大于身自下斜生也
天羅地網金木合形也
牛頭火兩火上出如牛角也
天井水土木交加如井字也
雲梯獨步其形如梯土木之雜也
丙丁腰金釋象
匙挑形土不成土木不成木也
木兆身空木火土雜亂而無序也
無根木木之截足者也
足虚頭回火之強土之弱也
風吹燭臺木火土金之雜也
乂天乂地木之岐頭帶火者也
風擺荷水漾荷弄珠荷弱木而上摇也
騰上木直木而上帶火也
兩鬼扶身豎立若合而兩相背也
軟橋若柱橋金而柱木也
黃蘭形木柔而上覆以金也
牛頭火木上岐而銳如牛角也
天井水土木交加如井字也
杖鼓者雙木而一起一落也
掃脚枝斜生于足者也
帆䉔者火枝上生而測注也
浮木生枝木横而枝生也
倒木無根木横而截足也
木兆化金下直而上圓也
木横倒者無根而斜也
風搖者木交加而雜亂也
倚壁者靠墻雙木也
獨土者横吉之象也
三合者上木斜而下形如口也與三安同
亂絲者交加煩雜如亂絲然也
成林者木直立而不一也
倒龍者木上掛如倒龍也
毛葉者如雞毛之插于地也
補甲乙丙丁兜財釋象
仰月形金中發火也
順風船仰月生枝如船載物也
擔肩者仰月而兩頭略垂金中帶水也
縮脚者如鳥飛而縮脚金中帶水火亦名鯽魚戲藻
漏身漏財枝之下漏也
卧蠶食葉身如蠶枝如葉也
撐門如棒或如針也
金雞獨立如鷄立木上金木火之雜也
子克母枝大如身也
公孫同數枝與身大小均也
背靠木木立而金背也
父子相背所生之枝外向也
飛鳥入林翅尾首全具如飛鳥之投林也
捧鬚出洞如鑰之能出鎖鬚也
枝動者木上生枝而搖搖不定也
補聫占釋象
釣竿者木斜而帶水也
金形化水者首圓而足曲也
金火純金金形而首尾皆火也
兩乖形左右夾絲而足又開張也
魚尾者足開如魚尾也
瀝水者水形如覆月也
丙丁甲乙相停則人我皆吉也
丙丁欺甲乙則人勝而我負也
甲乙高于丙丁則我勝而人負也
蛛絲形如蛛網也
絞車夀龜鼈兒與蛛絲略同皆不常有者也
龍虎鳳鶴其形與生物相肖皆不常有者也
卜法詳考卷八
