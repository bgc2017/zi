卜法詳考卷六
禮部侍郎胡煦撰
謹案上左甲乙金兆也上右丙丁火兆也中左腰金水兆也
中右腰金木兆也其下則兜財之火位亦左甲乙而右丙丁
俱以向千里者為頭其論十干俱自甲乙頭數至壬癸足
腰金甲乙形(作水論)
頭高足低事事不宜頭高足直諸事利益
頭高足伏人情和睦頭高足垂莫信是非
頭高足管求財必滿頭低足低好事成非
頭低足直求謀可息頭低足伏小病便哭
頭低足汎喪事速辦頭低足落諸事莫作
頭細足垂閒是閒非頭低身仰是非日長
頭高足高謀望虚勞頭直足高宜尋結交
頭直足低事不廢機頭直足直求財利益
頭直足管財利貨緩頭直足摇虚詐動飄
頭低足管正好憂疑頭曲足曲事多反覆
頭伏身高足後垂官訟不可托相知
頭伏身低足又低病人官訟必遲遲
頭直身滯足還落官病無凶朋友托
頭高身旺足又發所謀行用皆脫滑
頭高身滯足高飄行藏必定見蹊蹺
頭直身伏足又伏即利求財俱不足
頭伏身起卦高稍病者驚狂訟得招
頭仰身高足又發見貴求官必通達
此後當為腰金丙丁形
頭高足高口舌多招頭高足低陰人是非
頭高足起諸事莫理頭高足直多施見識
頭高足伏官災不速頭高足滯莫争閒氣
頭高足飄諸事蹊蹺頭低足高舉川自勞
頭低足低無是無非頭低足管憂疑傷感
頭低足揚老病堪傷頭直足直官訟有力
頭直足低閒事莫攜頭直足仰莫聽水響
頭細足細求財莫去頭大足大家財破敗
頭直足發顯利屋宅頭直足飄信息勞叨
頭伏身平足更平求財求利可經營
頭高身低足後垂利見官豪絶是非
頭低身旺足後發脫事除憂訟無責
頭直身高足又灣求官求事後艱難
兜財形(當曰兜財甲乙形作火論)
頭直足仰諸事吉祥財貨有利官事無傷
頭高足高官事多招求財有利病者俱消
頭直足直占病不利官事口息求財少遂
頭直足伏女病則哭財貨無利官事全無
頭低足低好事成非病人見凶財無官息
頭低足豁財貨利活頭曲足曲諸事不足
頭低足直老病危哭頭高足直諸事利益
頭直身直足仰功名利求財有官事不宜
頭低足飄諸事蹊蹺求官杖責老病難逃
頭高足仰上生枝名成利就病者危
頭直足高下漏枝件件多不宜
頭大足尖求財莫貪婚姻難就功名未全
頭高身重足起洪潤旺相第一休囚摺折諸事不宜
頭直身直足尖休囚破敗病洪潤旺相吉
兜財丙丁(作火論)
頭直足仰婚姻吉祥功名大利占病無妨
頭高足高官事多招功名大貴老病陽凶
頭直身足又直無是無非財官俱無占病凶危
頭直足伏財官皆無功名不利女病皆哭
頭低足低好事成非病者災凶名利不宜
頭高足豁財利不活功名大利病者求藥
頭高足曲病人便哭官事牽纏功名不足
頭低身直足飄諸事莫理
頭高足直諸事利益
頭直身直足仰官事刑傷功名大利財利平常
頭低足飄諸事蹊蹺
頭高足起上生枝諸般皆吉病非宜
頭直足高下生枝諸事不宜仔細推
頭大足尖功名不全求財莫去占病遲延
頭高身重足起旺相件件吉
頭直身沈足尖財利不全
以下分類總斷
晴雨詩斷身沈頭重等歌
身沈頭重多飛雪摺折交加雷電風
晴霽輕清蒙則霧紛紛大雨出龍宮
其二
洪大精明天必晴交加枝兆定風生
昏蒙瀝漤應多雨目巧心通龜顯靈
陽宅
若卜遷移新舊基最利頭高戲水魚
但恐枝生兼鬼動身宫窈窕莫遷居
其二
若卜基地看身鄉身穩財豐有剩粮
足管才興添十倍蛇頭開口主争嚷
其三
宅逢頭白及昏蒙此有邪神占地宫
人若居之家道廢自然金寳漸消鎔
其四
甲乙為門首丙丁是神堂戊巳中庭位庚辛厨竈方
壬癸為溝壑上下看低昂洪潤皆為吉不動鬼神鄉
枯燥枝交集丙丁獨發張親朋無阻碍必定火為殃
其五
甲乙坐頭枝門庭多是非鬼魂財作怪三代恐無兒
橋勢來東畔新舊兩家基外道有神禍禳之方始宜
其六
占宅音兆要相生相克之時主鬭争
來人與日皆如此仔細推排此五行
羽音不宜土形徵音不宜水形之類是也大凡以光為宅日
辰為人人尅宅為吉宅尅人凶(光字誤)
其七
甲乙為林木丙丁道路鄉戊巳邱陵位庚辛窰竈方
壬癸為池井次第看興亡更與六神訣内外兩參詳
隂宅
健活生枝向陽利身沈不動宜陰地
肥主豪強怪主淫秀主才子多清義
其二
安葬卜兆大元微凶吉憑龜仔細推
一切皆由心目巧時人熟讀玉靈書
其三
六神配入五鄉中陽月從頭數至終
陰身之邊逆如上看何禍位斷其凶(此即前卷論六神之法)
其四
卦兆來人與日辰三邊各屬細推論
其中無土難為塚匹配陰陽不可純
婚姻
占婚兩卦要豐隆頭足相齊喜氣融
兩卦相懸并足斷孤兒寡女望門凶
其二
合婚兩卦宜精巧陽旺陰衰妻尅早
陰旺陽衰還損夫兩卦一樣同偕老
其三
兩卦有情魚水相依心齊福至夫婦齊眉
子孫孝義世代無危人物不俗上吉夫妻
其四
占婚最緊問三堂父子財官不可傷
父母公姑才是婦官為夫主子為郎
其五
枝兆交雜為帶疾卦形凶勢必傷身
枯朽定招勞瘵病兩邊無力不為真
其六
甲乙洪潤怕足豁語言伶利多聰達
相裏無殘成後生分明好頂青絲髮
其七
若卜丙丁嫌足軟二邊生疑有轉變
官鬼生枝是病人喉中有疾多哮喘
其八
若卜木兆怕身空更加蒙折在其中
媳婦雖然容貌好娘家切忌有私通
其九
卦變木兆怕頭縮膽氣雄豪心性惡
劈面生枝宜急用最有心機難測度
其十
上脉邊占對倒龍二邊低足更堪言
再觀上下無長短琴瑟和諧至老全
其十一
卦形有氣怕足漏伯母姑姨有般鬭
不敬親夫有外情血氣不和少清秀
其十二
偷年改日頭足起身分清明無變異
面赤紛紛帶紫堂頭男養得多欣喜
其十三
問身最怕漏身枝男女各宜腋氣隨
面帶芙蓉身窈窕房幃事緊亦多兒
其十四
卦形相稱足以直勢帶發而主變更
婚後須當人口散男行俱在别營生
其十五
頭高有氣伏多滯漤而無智酒才多
蹙斷震動貌竒古齒損帶破面皮麻
其十六
丙丁旺促主腹病齒疎髮黃多氣性
不然目大色赤紅氣疾時時有發定
其十七
戊巳洪潤身廣大巧眉仁慈多體態
促動之時起血災脾氣不和黃病疥
其十八
庚辛洪潤面方圓色白多威快語言
久足相當多富足相違血氣脈瘡聫
其十九
壬癸爻動女多淫貌惡面烏有配音
若更暗蒙須再嫁清明不動潔貞心
其二十
元武發動其人黑色多淫貌配立性不定喜怒不常有
外情其爻常在足若低動多泛濫少子更蒙昧如遍野
桃花必非貞女或再嫁者亦然如足洪潤清明不動者
是貞潔之女也
人元婚姻章
古者男子二十而冠三十而娶女子十四歲而笄二十
而嫁蓋取男女全體之象合婚之法審二姓之無傷論
五行之有氣其理一也上可以繼祖宗下可以續後嗣
夫妻久遠卦形無異然後乃灼候其形彰觀其形勢強
弱何如貴乎兩兆豐隆頭足兩稱乃大義也必推三堂
為要上要推父母爻為公姑中推財官爻為夫婦下驗
子孫爻為嗣續如妨公姑無公姑者女子必有疾財官
鬭疊是乃官鬼夫妻琴瑟欠和子孫蒙折女多産厄子
孫落空必無後嗣枝兆縱横必生異疾或來歴不明者
有之兩卦相懸促斷男孤女寡或有望門之愆破財狼
籍之患其夀夭賢愚貌顔善惡百般情狀皆可推之妙
在心目之巧歟經曰財爻為婦鬼為夫不犯空亡終是
吉也蓋合婚之法理無十全但得七八分為上吉五六
分為中平妨公姑無公姑者則不妨所忌媒妁飾言本
主偷年改月不通女氏之名以致卦形乖張枯朽暗昧
貯處推之初以觀頭為面部丙丁為眼部戊巳為胸腹
庚辛為血壬癸為手足看何處動者(謹按開龜四兆註四體静逢日之干)
(為動)辨騐有無疾病相貌妍醜斷其吉凶兩卦相似洪潤
興隆上吉夫妻則進進而不廢或有相虧則斟酌而用
之不可一途而取不可一例而推略舉數端宜推識之
求財
返上如烟凶禍至三低胖換休臨水
蹺踦無象必遭殃健旺生枝財倍喜
其二
公幹之財旺鬼爻頭平足管論多招
精明有氣皆平穩財位豐隆禄自超
其三
公幹之財鬼若衰昏蒙静折事多乖
頭伏身空財損折白虎爻興争訟來
其四
求財切忌本身空足起頭低事不中
又怕枝兆相尅戰千回見貴不相逢
其五
一切求財財要旺子孫爻旺十分財弟兄官鬼不須動
白虎爻驚口舌來元武動時防盜賊休囚蛀折定生災
清明旺相兼洪潤旺處生枝是福財
其六
給贓索逋財二樣給贓須仗鬼旺相
索逋反此細推詳其餘斷法皆同上
其七
開張店庫事不同足發頭昂道路通
頭直足落雖安穩買賣遲延反不中
其八
財爻為本身為地兄弟爻為掌事人
白虎發兮多口舌元武動兮生賊情
其九(金枝克木)
欲問神龜求一財身宫洪潤十分媒
金枝便是刀砧動身洪空亡惹禍胎
其十
賭采鬭勝卦形穩震頭足乖違疑狂蒙静
頭旺身空百無一稱三空震動定中未勝
其十一
占財須要探其情恐有穿窬歹意人
販賣公私并作偽其中斷法放圖明
田財
甲乙為種丙丁秧戊巳田邱是本鄉
庚辛禾稼秋收位壬癸冬藏倉庫強
其二
種田須看頭身足惟怕休囚兼折足
若然健旺及精明管取一年多五榖
其三
元武昏蒙兼瀝漤斷定年中有水災
丙丁亂動兼枯燥大旱焦乾從此來
其四
朱雀白虎兩爻動其年可斷有蝗虫
兄弟爻發鬭壘者因事交加到訟宫
春蠶
占蠶健旺有春才足大頭尖是福媒
問禍皆依占病訣庚辛發動主僵災
其二
一種二室并蠶婦三是蠶身四筐足
五為繭子及抽絲若問食葉木爻主
龍為一眠為種雀為二眠勾為三眠蛇為四眠虎為繭武為絲
出行
頭野身空出外優頭回身就主歸求潤榮象正多財寳
碎雜形乖定不周甲已申酉最為頭乙庚午未不須求
丙辛辰巳何勞問丁壬寅夘一場憂戊癸不須逢子丑
時值空亡萬事休
其二
出行最忌往空方身促枝横主路傷
甲已申酉來截路日辰扶克始相當
其三
欲問行商何日歸須于干上察時期
心中明朗卦形震隴頭頻聽馬蹻嘶
其四
頭纖足動身宫靠行客思歸可應期
頭野身空足摺折變遷他處未回歸
求官
進士求官及問名卦爻健旺潤洪情頭足相當官鬼旺
足開應變矜而成
其二
健旺生枝就任陞休囚有患在中庭
子孫若動官難顯父母爻空職不成
其三科舉功名
卦訟求官騐正形怪竒異路得功名(皆取官爻旺相第一)
龍虎鳳鶴侯王相雜類興隆孫子榮
其四
靈芝木兆君臣會異路功名封相位
舉子黃甲有陞除三人同步丹墀貴
胎孕
父母爻為孕婦人子孫爻是小兒身
父母旺相孕婦吉子孫旺相小兒榮
其二
孕産成娩兩不同孕婦安而産室空
成卦只宜占孕事娩爻可待産時通
其三
休囚為陰旺屬陽胞中男女可分張子落空房小兒死
父母空兮孕婦亡父母子孫俱旺相小兒孕婦盡無妨
静則應遲動則速限期禱祝日推詳
其四
巨龍遊海凶中吉猛虎伏岡吉内凶
頭尖足映無殃禍福德交加子必重
其五
胎孕大利攛火鎗身光體滑無凶禍
財爻亂動促斷凶依法推之隨處可
詞訟
我訟他人曰興訟他人訟我曰被訟興訟喜要官鬼旺
被訟却喜官衰用彼此須觀兩卦中兩卦相似事和同
左邊動旺吾先勝右起豐隆他有功
其二
訟言勝負分爾我我訟他人官旺可
他人訟我官鬼平若旺生枝定招禍
其三
頭旺身滯并足落蒙昧之時囹圄惡
兩形相似一般般必定遷延難解脫(凡詞訟皆占二方)
其四
身蛀虎動有虚驚三鄉皆損禍非輕
六爻不動足平直公訟無興門戶清
其五
偶然鬭毆惡興公足起頭低事不中
三形動旺防鬭敵兩邊無力總成空
其六
見官不用插花枝纔插花枝被勘追
身復有枝生白虎血光纏染帶憂悲
其七
木兆生枝來蓋頭三隣門戶有冤讐
暗中帶箭交加發進退纏綿難罷休
其八
身下生枝來漏身留連牽惹别途侵
若還足管終難了頭抱官鄉案吏嗔
捕盜
捕盜須觀官鬼鄉兩邊衰旺要分張
我衰他旺應難得我旺他衰定是強
其二
問贓必要看財鄉財動之時遷變贓
旺動必然當發露休囚財氣落空亡
其三
旺處生枝并有蕾定知報信有人來
休囚蛀折生枝起走透難尋更莫猜
其四
白虎旺動防抵敵血光之患定無疑
若問其方看動位甲乙居東依例推
其五
前爻發動利于公後象高強私却通
上下俱興防鬭敵兩邊無力總成空
其六
若問神財有走失財安足管未能出
戊巳生枝賊走親五鄉精細談虚實
其七
頭伏足伏賊埋贓似有不發欲變贓
枝頭高昂不能出枝若低頭在近旁
其八
若問賊徒人物樣便把六神為貌相
推詳木火水土金便識住居并所向
其九
大凡走失不宜占誠恐宫司有滯粘
何故吉凶明不得一人歡喜一人嫌
疾病
甲乙枝爻若發動憂疑悞食兼頭疼
驚恐怪異從外來寺觀看花東方從
其二
丙丁枝爻若發起口瘡赤眼并促氣
若不失飢并食傷咽喉有疾難醫治
其三
戊衰生枝兼有曲脾家受喜防驚搐(其下當有己庚辛壬癸或遺亡也)
卜法詳考卷六
