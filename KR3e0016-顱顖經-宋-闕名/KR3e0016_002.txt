顱𩕄經卷下
火丹證治
黃帝問歧伯曰後生少稚多被惡疾丹毒二品若何分
之歧伯曰陽解百年一十已上為毒一十已下為丹丹
毒一也隨其大小分别之治之有毒至依方萬無一差
喻人間男女皆遭丹毒至依此枉死者復何限哉良由
信邪師之語仍被恐之愚昧之人勿與下手請依方用
之今出此圖形狀如後
伊火丹從兩脇起
神竈丹從肚起
尿竈丹從踝起
胡吹竈丹從陰囊上起
天火丹從腹背遍身起
天雷丹從頭項起
熛火丹從背甲起
胡漏竈丹從臍中起
廢竈丹從曲臂起
神氣丹從頭背上起
土竈丹從陰踝起
朱黃丹赤豆色遍身上起
螢火丹從且起
野竈丹從背脊起
鬼火丹從面上起
伊火丹從兩脇起
右用豬糞燒灰并鐵槽中泥拌調塗之日三
神竈丹從肚起
右用土蜂窠杏仁膩粉生油調塗立差
尿竈丹從踝起
右用屋四角頭茅草燒灰使雞子白調塗之
胡吹竈丹從陰囊上起
右用水茄窠下泥和苦酒塗之
天火丹從腹背遍身起
右用樺皮白末和生油調塗之亦用赤石脂羊脂調
塗之
天雷丹從頭項起
右用陰乾蔥赤末拌脂塗又用竈下土雞子白調塗
胡漏竈丹從臍中起
右用屋漏水調竈中土塗之
廢竈丹從曲臂起
右用屋四角茅草灰雞子白調塗之
神氣丹從頭背上起
右用牯牛骨燒灰羊脂塗之
土竈丹從陰踝起
右用屋四角茅草竈横麻及雞子白調塗之
朱黃丹赤豆色徧身上起
右用慎火草擣汁和酒調塗之
螢火丹從耳起
右用慎火草擣汁塗之聖惠以醋調塗
野竈丹從背脊起
右用柔香茸蒴&KR0034;赤小豆末塗之立差
鬼火丹從面上起
右用竈下土雞子白調塗之立差
雜證
平和飲子小兒初生可日與之
人參茯苓甘草(炙)
升麻(已上各一分)
右以水一白盞煎至一合半已來時時與之乳母忌
油膩滿月及百晬以來加之臨時冷加白术熱加(缺)
各半錢
又方治孩子臍中不乾
白礬(一錢煅過)龍骨(一分)
右為細末入麝香少許每次使拭臍乾糝之用帕裏
避風
青木香散治孩子陰囊或如疝腫脹
狐陰(一雙炙)蒺藜(炒)地膚子
昆布枳殼(炒)槐子(炒各一分)
右為末一歲二歲空心米飲下一錢
又方治孩子蛔蟲咬心痛面伏地卧口吐清水痰涎
檳榔苦棟根鶴蝨(炒各半兩)
右為末空心熱茶下一錢以意加减忌粘食
杏仁丸治孩子或渴此是蛔蟲傷
杏仁(去皮尖)膩粉(各一分)
右為末每用唾丸空心米飲茶任下二丸
又方治孩子赤遊腫或如丹煩渴渾身赤瘤壯熱
菉豆粉鉛白霜
右細研蕓薹汁調塗之
又方取鉛霜法將鉛來於石上打令薄掘地作坑可
鉛片大以杵擣坑實滿坑着醋以鉛盖定經一宿去
取霜如珠子大和藥使之如煩渴以後服解熱飲子
又方
麥門冬小蘆根竹葉
乾葛漏蘆犀角屑
右用水四合藥半兩煎一合無問食前後徐徐與之
消石散治孩兒身上無故腫但覺肉色赤熱
消石大黃菉豆(各等分)
右為末每用時隨腫大小取莙薘根研汁調塗腫上
如有惡物即看有點子以膏貼之四面以散子熁之
若無莙薘根即用雞子白或車前根葉亦得
又方治孩子胎中受風長後或滿身生瘡沸癢如疹
癆或如飢飽痒瘡
葱白硝臭黃
硫黃(各等分)
右用油半兩燒令熱下少許蠟先剥葱白三莖細切
待油熱即潑葱上細研續下硫黃臭黃硝更研之旋
塗
茴香散治孩兒赤眼并胎熱及疳障多淚
茴香冬青膽(陰乾)生甘草
右為細末每洗眼時取藥一分水一盞煎十沸後温
洗之或孩兒長大即加藥并水
引子方孩兒用藥洗眼後可更服之
知母黃芩青箱子
地蛹子秦皮車前草
山梔子獨活(各等分)
右藥以水五合煎二合去滓温服忌食如常
又方治孩子聤耳
白礬(半兩燒過)龍骨鉛丹(燒各一分)
麝香(少許)
右為末以綿裹竹枝子淨探膿水以一小豆大藥傅
之别以綿裹塞填之勿令見風
又方治小兒聤耳
石硫黃(製)
右為細末以糝耳中日一夜一
又方治孩子小便不通
茯苓通草冬瓜子
車前子(各等分)
右以水四合藥半兩煎一合半作二服忌油膩
側柏散治孩兒風熱
側柏鬱金天麻(酒浸一宿)
乾蝎天南星地黃(去土)
子芩大黃(已上各半兩)
右為末治風及驚温酒下退熱每夜熟水下半錢
柴胡引子治小兒行遲小兒自小傷抱脚纖細無力
行止不得或骨熱疳勞肌肉消瘦
柴胡鼈甲(米醋塗炙)知母
桔梗枳殼(麩炒去瓤)玄參
升麻
右藥等分並細剉每日煎時三歲以下取藥半兩水
五合煎二合去滓分兩服空心食前後各一服忌毒
物飲後用澡浴方
澡浴方
苦參茯苓皮蒼术
桑白皮白礬(各半兩)蔥白(少許)
右藥剉細每浴時取一兩沸水二升浸藥後通温與
兒浴之避風於温處妙
又方治小兒數歲不能行
取葬家未開戶盗其飯食來以哺之不過三日便
起行勿令人知之
