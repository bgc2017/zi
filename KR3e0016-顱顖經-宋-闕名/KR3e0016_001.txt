顱𩕄經卷上
脉法
凡孩子三歲已下呼為純陽元氣未𣪚若有脉候即須
於一寸取之不得同大人分寸其脉候未來呼之脉來
三至吸之脉來三至呼吸定息一至此為無患矣所言
定息呼氣未出吸氣未入定息之中又至此是平和也
若以大人脉五至取之即差矣如此七至已上即為有
氣或脉浮如弓之張弦此為有風並可依後方合藥治
之或七至已下此為冷候亦宜依後方合藥療之或診
候取平或忽而不見沉浮不定伏益根平者此為神鬼
之病且合求祟續宜使藥或桃柳枝湯浴煎飲子為使
一兩顆桃心
孩子脉呼吸十五至已上三至以下皆死矣
病證
初生小兒鵝口撮噤並是出胎客風着顱臍致有此可
以小艾灸三壯及烙之愈
初生小兒至夜啼者是有瘀血腹痛夜乘陰而痛則啼
初生小兒一月内乳痢如膠是母寒氣傷胃所致也
初生小兒一月内乳痢如血是母胷有滯熱所作也
初生小兒一月内兩眼赤者是在胎之時母喫灸煿熱
麫壅滯氣入胎中熏兒腦所致也
小兒温熱皆因從氣熱而搏胃氣然若下之平氣即愈
氣虚則生驚而變癎
小兒驚癎一從虚邪客熱相搏而生其候當用補飬安
和即愈加以性冷及太過即死
小兒噦逆吐皆胃氣虚逆氣客於藏氣而作當和胃飬
氣至如下冷即極小兒霍亂吐逆皆胃氣與陰陽氣上
下交爭而作當用分和補藥調飬即愈餘皆死
小兒客忤無辜皆因客入所觸及暴露星月小兒嫩弱
所以此候多惡
小兒一眼青揉癢是肝疳二齒焦是骨疳三肉色鼻中
乾是肺疳四皮乾肉裂是筋疳五髮焦黃是血疳六舌
上生瘡是心疳七愛喫泥土是脾疳孩子肌膚肥實皮
膚白無故煩渴此自小妳猛衝損肺但依後方内用甘
草人參合飲子若氣急甚胷脹起鼻連眼下臉青色呻
吟之聲者此必死之兆不得與藥
孩子利如泔靛者難效利如鵝鴨血者脾已爛損不宜
與藥
孩子凡有諸色疾苦但眼瞼下垂牽必定死矣
孩子瘧皆難效或發無時即口噤咬牙作聲此必死矣
呼為瀝瘠疳瘧亦名為鎻腸疳
孩子渴喫乳食夜啼作聲此即是腹肚痛
孩子無故摇頭此是腦頂風
孩子喫乳食皆出此是脾冷
孩子無故肚大項細四肢消瘦筋脉骨節起自是小來
少乳嚼食與喫早成骨熱疳勞先宜與保童丸吃續與
柴胡鼈甲引子(保童丸方見一切疳門中柴胡飲子方見行遲門中)
孩兒頭面胷膊肌厚臂脛細瘦行走遲者是小兒抱損
孩子鼻流清涕或鼻下赤痒此是腦中鼻中疳極宜用
後方青黛散吹鼻兼傅下赤爛處(方見疳疾吹鼻門中)
已前並診候孩子疾狀孩子氣脉未調蔵府脆薄腠理
開疎看脉以時依方用藥
孩子或夏中熱時因乳母沐浴多使冷水妳得冷氣血
脉皆伏見孩兒氣未定便與妳使孩子多胃毒及赤白
兩般惡痢此乃是妳母之過凡浴後可令定息良久候
氣定揉與之即全無患
師巫燒錢乳毋須預祝之勿令着水噴兒皆令驚熱入
心轉成患害切細慎之
凡孩子自生但任陰陽推移即每六十日一度變蒸此
骨節長來四肢發熱或不下食乳遇如此之時上唇有
珠子如粟粒大此呼為變蒸珠子以後方退熱飲子療
之不宜别與方藥(幼幼新書注云顱𩕄經以六十日為一變巢氏病源以三十二日為一變)
(說有不同故兼存之)
驚癎癲證治
牛黃丸治小兒胎驚及癎或心熱
牛黃龍齒馬牙硝
鐵焰粉(各一分)
右為細末鍊蜜丸如梧桐子大每日乳食前熟水調
破一丸灌下令母忌口
又牛黃丸治孩子驚熱入心擬成癎疾面色不定啼
哭不出潮熱無度不吃乳食大段眼翻露白手足逆
冷呼喚不應
牛黃(研)大黃獨活(各一分)
琥珀(炙别研)升麻菉豆粉
大麻仁(别研各半兩)
右為末蜜丸如梧子大空心熟水下一丸頓服之食
後再服一丸至十歲加金銀箔各五片忌煿炙毒物
虎睛丸治孩兒風癎驚啼不喫乳
虎睛(一隻)犀角子芩(各等分)
梔子仁大黃(各十分)
右五味為細末鍊蜜丸如梧子大驚啼不喫妳乳汁
下七丸風癎米飲下五丸至七丸兒小减丸數取利
為度忌毒物若有虚熱加知母六分
又虎睛丸治小兒孩子二十四種驚癎壯熱抽掣脚
手嘔吐夜啼眼腫
虎睛(一隻聖惠用一對)梔子仁茯苓(各二分)
牛黃(少許聖惠用半兩)人参(一分聖惠用一兩)鈎藤
大黃(各四分)犀角(末一分聖惠用二兩)黃芩(一分聖惠用一兩)
蛇退(七寸燒灰分聖惠用一)
右為末蜜丸如黍米大空心熟水下隨年丸輕者一
服重者三服妳汁下亦得聖惠熟水下妳母忌一切
生冷油膩毒物
廣利方治孩子驚癎不知迷悶嚼舌仰目
牛黃(一大豆)
右為細末研和蜜水服之
二十二味虎睛丸治孩子從一歲至大癲發無時口
出白沫小便淋瀝不利
虎睛(一隻生眼佳曝乾酒浸令黃色)真珠
蜂房(各三錢)麻黃(二分去節)鈎藤(三分)
鐵精防葵大黃
子芩龍齒銀屑
梔子仁羌活(各四分)柴胡
升麻白蘚皮雷丸(燒令赤)
人參(各三分)細辛(一分半)蛇皮(五寸炙)
石膏(五分)蚱蟬(四枚去翅足炙)
右為末蜜丸如赤豆大四五歲五丸日再服大兒十
丸濃煎米飲下忌生冷油膩
疳痢證治
保童丸治小兒孩子諸色疳候或腹内虚脹驚癎頭
髮立常咬手指脊疳疳勞臂脛細弱倚立不得及鼻
下常赤清涕流涎不止舌上生瘡腦疳口疳腹上筋
脉
虎睛(半隻)硃砂麝香(各一錢)
牛黃龍腦巴豆
芎藭桔梗枳殼
檀香茯神人參
當歸羌活代赭
鶴虱白术(各半兩)
右為細末下香砂巴豆令勻鍊蜜丸如梧子大一歲
至五歲每日一丸十歲每日兩丸並空心米飲下但
稍知孩子病甚即加藥與之孩子未較妳母忌生冷
油膩灸煿毒魚大蒜米醋
又方治孩子疳痢諸色疳并一十五種病狀一腹大
二皮膚黑黃三骨節麤四眼赤五口赤六鼻中生瘡
七頭髮黃八咬指甲九愛喫土十愛喫甜物十一身
熱十二頭大十三臍凸十四項細十五面無光並宜
常服保童丸方
硃砂牛黃麝香
蟾酥(各少許)阿魏(二分)
右先將硃砂於淨器中研如粉入諸藥一時以蒸餅
為丸忌羊血生冷等
又方治孩子疳氣或釀肚脹上筋脉頭大項細喫物
不知足夜中即起腹内長鳴
大黃(一兩)陳橘皮(二兩酸醋二合浸二日曬乾)
蜣蜋(二十箇去翅足子熱燒醋安之以杯盖地上去火毒候冷取出炒過)
右為末蜜丸如梧子大每日空心熟水下十丸忌
如常
紫雪圓方治小兒五疳兼腹肚虚脹疳氣煩悶或時
燥渴
大黃黃連代赭(各二分)
硃砂麝香(各少許)杏仁(去皮尖别研)
肉豆䓻巴荳(去皮以冷水浸别研各一兩)
右為細末蜜丸如梧子大每服空心米飲湯下一圓五
歲十歲只可服五丸臨時加減忌冷水油膩炙煿
硃砂丸治孩子疳痢辨蟲顔色定吉凶
硃砂(半石蓮大)阿魏(如硃砂大)蝙蝠血(三兩滴)
蟾酥(少許)
右為細末和少許口脂調先以桃柳枝煎湯浴兒後
看小兒大小以菉豆大填兒臍中後用紙片向臍中
貼之用青衣盖兒看蟲出來黃色輕青黑色重
青黛散治孩子鼻流清涕或鼻下赤癢
青黛(一錢)蘆會地龍(各半錢)
硃砂(一字七)瓜蔕(半錢)細辛(一錢)
宣連(半錢)
右為細末和合吹鼻中入麝香少許
保童丸
硃砂麝香新蟾酥(各等分)
右研合成劑合子内盛丸如麻子大又於一合子内
浸一丸以筯頭點入鼻中亦名問命丸但孩子病甚
即與吹之或得七噴可以治之五噴即甚三兩噴即
死矣此不可深著水浸臨時入水亦不畏
盖腦散治孩子腦疳鼻癢毛髮作穗面色赤
地榆(炙)蝦䗫(燒各一分)蝸牛殼(二十一箇)
青黛石蜜(各二分)麝香
右為末吹鼻當有黃水出忌甜物
胡黃連丸治孩子熱疳
胡黃連蟾酥(各等分)
右為末蜜丸如菉豆大五歲熟水送下二丸
調中丸治孩子諸疳或熱攻衝心肺氣急晝夜有汗
日漸羸瘦不吃乳食
柴胡茯苓人參
木香桂心大黃(濕紙裏煨)
枳殼甘草(炙)鱉甲(醋炙各等分)
右為末蜜丸如桐子大每歲兩丸至五歲三丸熟水
下忌如常
地黃煎方治孩子疳勞肺氣熱欬𠻳四肢漸瘦心肺
乾
生地黃汁(五兩)酥生薑汁
蜜(各一兩)鹿角膠(半兩)
右先將地黃汁安鍋内慢火煎手不住攪約五六沸
下酥又五六沸下蜜次下膠又下薑汁慢火煎候如
稀餳即住火每食後兩度共與一匙頭忌毒物
又方治孩兒疳蝕口齒齒齦宣露臭穢不可近
葶藶(炒)梧桐律(等分)
右為末以臘月豬脂調微煎作膏取柳木筋子綿褁
微微揾藥時烙
又方治孩子疳蝕脣鼻及諸瘡
硫黃乾漆文蛤
右等分燒灰稍煙盡研為末入麝子少許以帛拭瘡
膿血後用藥乾糝之立效
又方治孩子初患諸色痢及微有疳氣
右用枳實不限多少炒令黑拗破看内外相似為散
空心米飲下半錢以歲加減服之忌如常
又方治孩子赤白痢
阿膠赤石脂枳殼(麩炒)
龍骨訶子(炮半熟去核各半兩)白术
右為末一歲二歲空心米飲下半錢
又方治孩子冷毒疳痢白膿疳靛日加瘦弱不喫食
腹痛
青木香(一分)黃連(半兩)
右為末蜜丸如梧子大一歲以上空心熟水下一丸
三歲五歲服二丸藥性熱者不宜多服忌生冷
温脾散治孩子水瀉利并脾冷食乳不消喫妳頻吐
附子乾薑甘草(炮剉各半兩)
白术(一兩)
右為末空心米飲下半錢忌鮮魚毒物
顱𩕄經卷上考證
第一頁後二行三行原本依後方同藥治之按後方
已佚謹簽出聲明
第二頁前一行以小艾灸三壯原本脱艾字謹增
第五頁前六行灌字原本訛蒲謹校正
第七頁前三行注生眼訛在眼謹校正
十二頁前七行稀餳原本訛稀錫謹校正
