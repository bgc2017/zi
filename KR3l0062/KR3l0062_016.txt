揮麈後錄卷之十一
(百七六)汝隂王明清
孫仲益每爲人作墓碑得潤筆甚冨所以家益豐有
爲晉陵主簿者父死欲仲益作誌銘先遣人逹意
于孫云文成縑帛艮粟各當以千濡毫也仲益忻
然落筆且溢美之旣刻就遂寒前盟以紙筆龍涎
建茗代其數且作啓以謝之仲益極不堪即以駢
驪之詞報之略云米五斗而作傳絹千匹以成碑
古或有之今未見也立道旁碣雖無愧詞䛕墓中
(百七七)人遂成虚語(翟無逸云)
韓璜叔夏爲司諫奉使江外回赴堂白事徐康國爲
兩浙漕亦以職事入謁中書康國自謂踐掦之久
率多傲忽旣詣省候于廊廡以待朝退一綠衣少
年巳先在焉天尚未辨明康國初不知爲叔夏也
貌慢之偃然坐胡床雙展兩足于火踏子之上目
視雲霄久之始問曰足下前任何處綠衣曰乍脫
州縣時方事之殷外方多以獻利害得審察之命
因以求任使者康國疑爲此等易之曰朝廷多
事之際隨材授官乍脫州縣者未易遽干要除有
堂吏過與之揖康國且詫于綠衣曰此某中奉也
某在此儻非諸公調護亦焉能久安耶語未終丞
相下馬遣直省吏致意康國曰適以韓司諫奉使
廻得旨有所問未及接見吏引綠衣以登回首
揖康國而趍康國始知爲諫官驚悵恐怖脚蹙踏
子飜空灰火滿地皇灼而退是時有流言劉剛據
金陵叛剛知之束身星馳詣闕自明適康國翌
日再造有黮袍後生武士復在焉康國反前日之
轍先揖而問之曰適從何來武士曰來自建康康
國遽問曰聞劉剛巳反公來時如何武士作色曰
吾即劉剛吾豈反者想公欲反耳康國又慚而去
越數日竟爲叔夏彈其交結堂吏臣所目覩而罷
(外舅云百七八)
傳崧卿子駿以都司奉使二浙回行在所時王唐翁
張全真爲參政子駿旣至堂中諸公問以部使者
郡太守治狀子駿曰浙東提點刑獄王翿殊不職
次欲啓知明州張汝舟始悟適犯唐公諱矣思所
以避之卒然白明州張守尤無狀頃刻之間二執
(百七九)政姓名俱及之(錢德載二)
范擇善(同)宣和中登第得江西教官自當塗奉雙親
之官其父至上饒而殂寓于道旁之蕭寺中進退
彷徨主僧憐之云寺後山半適有一穴不若就葬
之不但免般挈之勞而老僧平日留心風水此地
朝揖絶勝誠爲吉壤擇善從之即其地而殯之其
後擇善驟貴登政府乃謀歸袝于其祖兆請朝假
以往改卜時老僧尚在力勸不從才徙之後擇善
以飛語得罪于秦會之未還闕言者希指攻之云
同以迁葬爲名謁告于外搔擾州縣迁謫而死(趙)
(宣明云百八十)
季漢老與秦會之賀進維垣啓云推赤心於腹中君
旣同於光武有大勲於天下相自比於姬公秦答
之云君旣同於光武仰歸美報上之誠相自比于
(百八一)姬公其敢犯貪天之戒漢老得之皇恐者累月
建炎末范覺民當軸下討論之制論崇觀以來汎濫
受賞迁擢與夫入仕之人官曹殽乱宜從鐫汰自
此僥倖之徒屏迹不敢出紹興辛酉御史廼言以
謂方事之殷從軍之人多有受前日之濫賞者願
亟罷此文以安反側詔從之盖是時秦會之初
用事也先是宣和初鄭達夫爲相逹夫與會之俱
華陽王氏婿會之以其兄楚材梓嘱于逹夫會傅
墨卿使高麗逹夫俾楚材以傔從墨卿𥙷下班祗
應泊回即以献頌直赴殿試祐陵實錄亦略
載之又王顯道以逹夫婿冒寵位中大夫祕閣
脩撰且會之夫人同包也金彦行安節爲諫官嘗
陳其事于會之䟽中二人擯跡累年至是御史希
會之之旨以爲之地繇此二人俱彼峻用不及一
歲皆登從班
建炎末先人爲樞密院編脩官被旨專一纂集
(百八二)祖宗兵制書成進呈高宗皇帝覧之稱善諭
宰臣范覺民宗尹云王某所進兵制甚佳朕連夕
觀之爲目痛可改官與陛擢差遣賜其書名曰樞
庭備撿時秦會之爲參知政事素與先人議論不
同雖更秩然自此去國矣王鈇字承可會之舅
氏王本觀復之子會之心𣣔用之薦于上謂有
史才名適與先人偏旁相似上忽問云豈非脩兵
制者乎會之即應之云是也詔再除樞属徐獻
之琛亦王氏甥與會之爲中表而師川之族弟會
之知高宗眷念師川不替一日奏事啓上云
徐俯身後伶俜可憐有弟琛能承兄之業願陛
下錄用之上從其請其後承可獻之皆爲貳卿
(百八三)會之並緣罔上率皆類此
紹興巳未周敦義葵爲侍御史梁仲謨汝嘉爲戶部
尚書敦義欲論之甫属藁而泄其事于仲謨時秦
會之秉鈞仲謨致懇欵于會之會之領略之是夕
敦義牒閣門明朝有封事求對翌日會之奏事即
擬除敦義爲左史天意未允敦義方侍引會之
下殿即喻閤門云周葵巳得旨除起居郎隔下
又明日敦義立螭直前愬之高宗喻會之云周
葵遽易之何也會之云周葵位長言路碌碌無所
建明且進退百官臣之職也儻以臣黜陟不公願
先去位上云不須如此是日批出周葵與郡遂
出守霅川秦含怒未巳思多方誤之未幾易守平
江會李仲永椿年爲浙漕應辦北使會之喻意仲
永使爲之所仲永之回即入奏敦義在郡錫燕虜
使飲食臭腐致行人有詞講和之初不宜如此敦
義落職罷郡謝表云雖宰夫是供各司其職耳然
(百八四)王事有闕是誰之過歟自是投閑十五年
紹興庚申秋虜人敗約復取河南故地秦會之在相
位蹤迹頗危時馮濟川檝爲貳卿一日相見告之
云金人背盟我之去就未可卜如前此元老大臣
皆不足慮獨君鄕衮未測淵衷如何公其爲我探
之翌日濟川求對啓上云金寇長駈犯淮勢須
興師如張某者當且以戎機付之高宗正色曰
寧至覆國不用此人濟川亟以告秦秦且喜且感
濟川云適觀天意檝必被逐願乞瀘川以爲晝
繍至晩批出馮檝令與外任遂以檝爲待制帥瀘
(百八五)南在任凢十二年(張文老云)
方公美庭實興化人其父宣和中嘗爲廣南提學以
卒公美後登科至紹興間自省郎爲廣東提刑以
母憂去官服闋復除是職公美辤以不忍往秦會
之不樂降旨趣行公美強勉之官謝上表云三
舍教育先臣之遺愛尚存一笑平反慈母之音容
(百八六)未遠讀者哀之巳而竟没於嶺外(蘇少連云)
馬子約(純)紹興中爲江西漕時梁企道楊祖爲帥每
強盗勑下貸命必配潮州喻部吏至郊外即投之
江中如此者屢矣子約云使其合死則自正刑典
以其罪止於流故赦其生猶或自新旣断之後即
平人尔倘如此與殺無罪之人何以異乎二公由
此不咸後以它事交愬于朝俱罷去初熙寧中子
約父處厚默知登州建言乞减放沙門島罪人處
厚時未有嗣夢天錫一子當壽八十仕至諫議大
夫前人巳記之矣子約隆興初以太中大夫致仕
(百八七)壽八十一而終太中蓋官制前諫議大夫也
紹興丁夘歲明清從朱三十五丈希真乞先人文集
序引文旣成矣出以相示其中有云公受今維垣
益公深知倚用而不及明清讀至此啓云竊有疑
焉朱丈云敦儒與先丈皆秦會之所不喜此文傳
播逹其聞聽無此等語至掇禍明清云歐陽文忠
與王深父書云吾徒作事豈爲一時當要之後世
(百八八)爲如何也朱丈歎伏除去之
近有名家子知邵州時辛永宗爲湖南緫管駐劄郡
下永宗兄弟早侍上有眷秦會之方自虜中來
歸與冨季申争寵指諸辛爲黨會之深嫉之及會
之登師垣旣竄其兄企宗道宗邵守迎合按永宗
冒請全俸合計以贓會之得所申大喜下本郡閱
實焉永宗實以嘗立軍功許給有御札非僞守
先以計取得之以送秦矣秦旣當路無從辯白竟
凖以盗論流端州盡籍其家以責欠選郡僚之苛
酷者使錄橐一簪不得與償旣及數猶謂所遣官
云前赴其家燕集以某器勸酒今乃不見豈隱之
(百八九)邪殘刻有如是者(吕稽中)
紹興壬戍罷三大帥兵柄時韓王世忠爲樞密使語
馬帥解潜曰雖云講和虜性難測不若姑留大軍
之半于江之北觀其釁公其爲我草奏以陳此事
解用其指爲劄子韓上之巳而付出秦會之語韓
云何不素告我而遽爲是邪韓覺秦詞色稍異倉
卒皇恐即云世忠不識字此乃解潜爲之使某上
耳秦大怒翌日貶潜單州團練副使南安軍安置
(百九十)竟死嶺外(張子韶云)
榮茂世薿爲湖北漕置司鄂州有都統司統制官王
俊以其舊主帥岳飛父子不世狀詣茂世陳首茂
云我職掌漕計它無所預却之俊遂從緫領汪叔
詹陳其事汪即日上聞奏會之得之藉以興羅織
之獄殺岳父子知茂世不受理深怨之而高宗
於茂世有霸府之舊秦屢加害而不從秦死榮竟
登從班汪訐岳之後獄方竟而殂豈非命歟(榮次新云)
舅氏曾宏父生長綺紈而風流醖藉聞于薦紳長於
(百九一)歌詩膾炙人口紹興中守黃州有雙鬟小顰者頗
慧黠宏父令誦東坡先生赤壁前後二賦客至代
謳人多稱之見于謝景思所叙刊行詞策後歸上
饒時鄭頋道吕居仁晁恭道俱爲寓客日夕往來
杯酒流行頋道教其小獲亦爲此技宏父頋鄭笑
曰此真所謂效顰也後來士大夫家與夫尊爼之
間悉轉而爲鄭衛之音不獨二賦而巳明清兄弟
兒時先妣製道服先人云須異於俗人者乃佳舊
見黃太史魯直所服絶勝時在臨安呼匠者教令
染之久之始就名之曰山谷褐數十年來則人人
(百九二)斆之幾遍國中矣
秦會之爲相高宗忽問陳桷好士人今何在可惜
閑却當與一差遣會之乃繆以元承爲對云今從
韓世忠辟爲宣司參議官元承季任適同姓名
上笑云非也好士人豈肯從軍耶因此遂召用(仲)
(舅云百九三)
姚宏字令聲越人也父舜明廷暉嘗任戶待令聲少
有才名吕元直爲相薦爲刪定官以憂去秦會之
當國婁求官不報張如瑩(澄)與令聲爲中表令聲
托爲扣之秦云廷暉與某靖康末俱位栢臺上書
粘罕乞存趙氏拉其連銜持牘去經夕復見歸竟
不僉名此老純直非狡獪者聞皆宏之謀也繇是
薄其爲人如瑩以告令聲令聲曰不然先人當日
固書名矣今世所傳秦所上書與當來者大不同
更易其語以掠美名用此誑人以僕嘗見之所以
見忌巳而言逹于秦秦大怒思有以害之會令聲
更秩調知衢州江山縣適當亢旱有廵檢者自言
能以法致雷雨試之果然而邑民訟其以妖術惑
衆追赴大理竟死獄中初令聲宣和中在上庠有
僧妙應者能知人休咎語令聲云君不得以令終
候端午日伍子胥廟中見石榴花開則竒禍至矣
令聲初任監杭州稅任三載足迹不敢登吳山將
赴江山也自其諸曁所居趍越來訪帥憲旣歸出
城數里值大風雨亟愒路旁一小廟中見庭下榴
花盛開妍甚可愛詢祝史云此伍子胥廟其日乃
五月五日令聲慘然登車未幾遂罹其酷弟寬字
令威問學詳博注史記行於世三乘九流無所不
通紹興辛巳歲完顔亮舉國寇淮江浙震恐令威
云木德所照當必無它故詔書云歲星臨於吳
分者是也高宗幸金陵以其言驗令除郎召
對奏事之際得疾仆於榻前徐五丈敦立戲云
太史當奏客星犯帝座甚急上念之亟用其弟
(百九四)憲于朝憲無它材能不逮二兄後登政府命也
熊叔雅彦詩伯通之孫早有文名紹興初入館權郎
秦會之秉釣指爲趙元鎮客擯不用者十年慈
寧回鑾會之以功陞維垣叔雅以啓賀之云大風
動地不移存趙之心白刃在前獨奮安劉之略會
之大喜起知永州巳而擢漕湖北其後王日嚴曮
爲少蓬權直禁林會之加恩取其聮入制詞中翌
日即除禮部侍郎甲戌歲策士于庭有引此以對
(百九五)大問者遂魁天下(薛仲藏云)
外舅方務德有聞見手記近事凢六條今悉錄之錢
遹爲侍御史有長子之喪聞曾文肅失眷亟上彈
章旣施行然後謁告尋遷中執法吳伯舉天用當
制其詞云思蹇蹇以匪躬遂&KR0561;&KR0561;而弗子未幾擊
吳罷去鄭亨仲云臘寇犯浦江境上遹具衣冠迎
拜道左對渠魁痛毀時政以倖苟免寇謂遹受
朝廷爵秩之厚如此乃敢首爲訕上之言亟命其
徒殺之亨仲居浦江目覩其事汪彦章詔旨中作
(百九六)遹傳亦甚詆之
李孝廣崇寧間爲成都漕以點檢卭州士人費又韋
直方私試試卷詞理謗訕龐汝翼課冊係元祐學
術譏詆元豐政事上聞三人並竄廣南孝廣迁官
後紹興庚戌孝廣之子倞属疾于婺州謂有妖孽
招路時中治之時中始不肯言倞託親舊扣問其
詳時中云有一費乂者獨不肯但巳且莫知其故
尋以告倞倞云若𡭗某疾不復起矣因自道向來
(百九七)費乂等事寔倞以告其父後乂軰俱客死于路
政和初方允迪將就廷試前期聞御注老子新頒
賜宰執欲得之以備對會允迪與薛肇胡有連亟
從問之乃云無有也一日入薛書室試啓書篋忽
見之盡能記憶泪廷試果發問毛逹可友得對策
大喜即欲置魁選而強隱季淵明爲參詳官力争
謂其間贊聖德處有一二語病必欲置十名之
後逹可尤力辨旣而中夜思之時中人絡繹於諸
公間万一轉而上聞非徒無益乃議寘十二名猶
在甲科是時陳彦方以術得幸又令使預占今歲
甲科幾人彦云七人而中人軰欲神其說密喻主
司僅取此數旣而傳崧卿以上舍薜尚友盛并以
執政子皆寘甲科卒取十人允迪乃在乙科第四
(百九八)允迪即外舅之仲父也
紹興初經從嚴陵邢鈐轄招飯時老璫趙舜輔在焉
坐間邢趙相語云頗記吾曹同在延福宫時事否
趙唯唯因叩其事邢云一日梁師成譚稹坐于延
福宫門下二人寔從主管西城所李彦者過門下
馬致禮于譚梁甚恭旣去譚謂梁早來聞玉音否
可畏哉趙問梁何言荅云適見李彦於榻前納西
城所羡餘三百万緍上頋彦云李彦李彦莫教做
弄一火大賊來斫却你頭後怎柰何不數年彦果
(百九九)以横歛被誅
孟富文庾爲戶部侍郎紹興辛亥之歲邊遽少寕廟
堂與一二從官共議以謂不若乘時間隙分遣諸
將削平諸路盗賊其方張不易擒者莫如閩之范
汝爲乃以命韓世忠而世忠在諸將雖號勇銳然
病其難制或爲州縣之害當選從官中有風力者
一人置宣撫使世忠副之以行而在廷寔囏其選
衆乃謂孟人物旣厖厚且嘗爲韓所薦首迁本部
尚書遣之又以爲韓官巳高亦非尚書所能令乃
欲以爲同簽書上意巳定時洪成季擬爲禮部
尚書吕丞相以孟除與成季參預之命同進上留
擬狀值連數日假告而巳甚播初沈必先爲侍御
史時嘗擊去成季至是沈召還舊列成季亦復爲
宗伯以吕丞相初拜未欲論也至是聞將大用亟
奏成季罷去上意以謂二相初拜薦二執政其
一巳先擊去其一萬一又有議之者二相俱不安
矣遂亟批出冨文除參知政事盖適記前日除冨
文誤當成季所擬官二相亦恐紛紛不復申前說
也然亦議定俟閩中使還即罷之而會逢多事在位
(二百)獨久凡三年然後去國
紹興壬戌夏顯仁皇后自虜中南歸詔遣參知
政事王慶曾次翁與后弟違淵迓于境上時虜
主亦遣其近臣與内侍凢五軰護后行旣次燕
山虜人憚於暑行后察其意虞有他變稱疾請
于虜少須秋凉進發虜許之因稱貸于虜之副使
得黃金三百星且約至對境倍息以還后旣得
金營辦佛事之餘盡以犒從者悉皆懽然途中無
間言由此力也旣將抵境上虜必欲先得所負然
後以后歸我后遣人喻指于韋淵淵詞曰
朝廷遣大臣在焉可徵索之遂詢于王初王之行
也事之纖粟悉受頥指于秦丞相獨此偶出不料
虜人趣金甚急王雖所賫甚厚然心懼秦疑其私
相結納歸欲攘其位必貽秦怒堅執不肯償相持
界上者凡三日九重初不知曲折但與先報
后渡淮之日旣愆期張俊爲樞密使請備邊憂慮
百出人情洶洶謂虜巳背盟中變矣秦適以疾在
告朝廷遂爲備邊計中外大恐時王以江東
轉運副使爲奉迎提舉一行事務從王知事急力
爲王言之不從乃自裒其隨行所有僅及其數
以與之虜人喜后即日南度疑懼釋然而王不
預也王歸白秦以謂所以然者以未始禀命故不
敢專秦以王爲畏巳果大喜巳而后泣訴于上
王某大臣不顧國家利害如此萬一虜生它計于
數日間則使我母子不相見矣上震怒欲暴其
罪而誅之初樓炤仲輝自樞府以母憂去位終制
起帥浙東儲之欲命謝于虜廷至是秦爲王營捄
回護謂宜遣柄臣往謝之於是輟仲輝之行以爲
報謝使以避上怒逮歸上怒稍霽然終悪之
秦喻使辝位遂以職名奉祠巳而引年安居于四
明秦終憐之餽問不絶秦之擅國凡居政府者莫
不以微過忤其指例以罪行獨王以此情好不替
王卒特爲開陳贈䘏加厚諸子與壻親戚族人添
差浙東者又數人以便其私議者謂秦居政府二
(二百一)十年間終始不貳者獨見王一人而巳
曾文清吉父孔毅父之甥也早從學于毅父文清以
蔭入仕大觀初以銓試合格五百人爲魁用故事
賜進士出身紹興中明清以啓贄見云傳經外氏
早侍仲尼之間居提筆文埸曾寵平津之爲首文
清讀之喜曰可謂着題矣後與明清詩云吾宗擇
壻得羲之令子傳家又絶竒甥舅從來多酷似弟
兄如此信難爲徐敦立覧之笑云此廼用前日之
(二百二)啓爲體脩報耳
孫立者壽春人少爲盗敗露竄伏淝河中覺有物隱
然抱持而出乃木匣一啓視之銅印一顆云壽州
兵馬鈐轄之印印背云太平興國八年鑄後三十
年以從軍之勞差充安豐軍鈐轄安豐即昔日壽
(二百三)州也遂用此明清爲判官日親見之
楊原仲愿秦會之腹心爲之鷹犬凢與會之異論者
駈除殆盡以此致位二府出守宣城王公明與原
仲爲中表原仲爲之經營舉削改官得知蘄水縣
往謝原仲𣢾集醉中戲語原仲云昔嘗於吕丞相
處得公頃歲所與渠書其間頗及秦之短尚記憶
否公明初出無心也原仲聞之色如死灰即索之
云偶巳焚之原仲自此疑公明慮其以告秦出入
起居跬步略不暫捨夜則多以人隂加防守公明
婁求歸而不從深以爲苦如此者幾歲原仲移帥
建業途中亦如是焉旣抵金陵館于玉麟堂後宇
諸司大合樂開燕守卒軰往觀優戲稍怠公明忽
覩客船䌫于隔岸亟與其親僕絜囊喚而登之遁
去會散原仲呼之則巳遠矣即遣人四散往訪之
(二百四)邈不可得原仲憂撓成疾而斃(蘇訓直云)
魏道弼(良臣)與秦會之有鄕曲共學之舊秦旣得志
引登禁路道弼恃其久要一日啓于秦曰某昨夕
不寐偶思量得一事非晩郊祀如遷客之久在
遐方者可囙赦内徙以召和氣秦曰足下今作何
官道弼云備員吏部侍郎奏復曰且管了銓曹職
事不須胡思乱量翌日降旨魏良臣與郡出守
(二百五)池州巳而罷去世言秦有度量恐未必然也
建中靖國初陸農師執政時天下奏案率不貸命農
師語時相云罪疑惟輕所以讞上一門引領以望
其生今一切從死所傷多矣時相然其言自是有
末减者乾道初忽降旨揮云法令禁姦理宜畫
一比年以來旁緣出入引例爲弊殊失刑政之中
應今後犯罪者有司並據情欵直引條法定斷
更不奏裁是時外舅方務德爲刑部侍郎入議云
切詳今來旨揮今後犯罪者有司並據情𣢾直
條法定斷更不奏裁切恐其間有情重法輕
情輕法重情理可憫刑名疑慮命官犯罪議親貴
之類州郡難以一切定斷今來除並不得將例冊
引用外其有載在勑律條令明言合奏裁事件
欲乞並依建隆二年二月五日勑文參詳到事
理施行得旨從請二者皆仁人之言其利博哉
明清頃焉不自度量嘗以聞見漫緝小帙曰揮
麈錄輒以鏤板正疑審是于師友之前久矣竊
伏自念平昔以來父祖談訓親交話言中心藏
之尚餘不少始者乏思慮筆之簡編傳信之際
或招怨尤今復惟之侵尋晩景倘弃而不錄恐
一旦溘先朝露則俱墯渺茫誠爲可惜若夫於
其中間善有可勸悪有可戒出於無心可也豈
在於因噎而廢食朝謁之暇濡毫紀之㧾一百
七十條無一事一字無所從來釐爲六卷名之
曰揮麈後錄尚容思索嗣列于左紹熙甲寅上
元日汝隂王明清書于武林官舍半山樓古
之史官小事書于簡牘所謂廣記備言者在此
東漢以後傳記益衆皆以爲史筆之資然而詮
擇不精疑信相半紬書者病之汝隂王仲言家
傳史學三世矣族黨交游無非一時名公巨人
平日談論皆後學之所未聞者渡江以來簡冊
散亡老成凋落於是有攷焉曩嘗筆其所聞爲
揮麈錄旣又續之所記益廣其間雅徤之文著
述之體誠有所自來也儻使遂一家之言當不
愧實錄云海陵王禹錫謹書
揮麈後錄卷之十一
