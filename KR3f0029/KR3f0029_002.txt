中西經星同異考卷下
宣城梅文鼏撰
東方蒼龍七宿
角宿(去大角十度去極八十八度大角在紫微垣南門外三十七度)
角(二星增五星西外)平道(二星)
天田(二星增二星西外)進賢(一星星外增五星屬太微垣西三)
周鼎(三星太微西屬)天門(二星增二星西外)
平星(二星增一星一作屏星西外)庫樓(十星星外增一星西八)
柱(十五星西九星)衡(四星作平衡西一)
南門(二星一星屬亢西分)馬腹(古無星外增一星西三)
古歌曰
兩星南北正直著中有平道上天田
總是黑星兩相連别有一烏名進賢
平道右畔獨淵然最上三星周鼎形
角下天門左平星雙雙横於庫樓上
庫樓十星屈曲明樓中柱有十五星
三三相著如鼎形其中四星别名衡
南門樓外兩星横
西歌曰
角宿兩星南最巨中間平道黑星二
左右九點無名星天田二小角上對
其頂正向搖光星天門兩黑角下是
平星兩白不甚平庫樓七星展屏似
樓内五小名平衡樓間六小作三柱
樓下馬腹三星明南門小星當腹處
亢宿(去角十度去極九十一度)
亢(四星增三星西外)大角(一星增一星西外)
折威(七星西無)右攝提(三星星西四)
左攝提(三星增一星西外)頓頏(二星頓頏分一星屬騎官西作)
陽門(二星)
古歌曰
四星恰似彎弓狀大角一星直上明
折威七個亢下横大角左右攝提星
二三相對如鼎形折威下左頓頏星
兩個斜安黃色精頏西二星號陽門
色若頓頏直下存
西歌曰
亢宿四星兩端黑左邊無名附兩粒
亢下大角懸明珠角上玄戈與斗直
玄戈斜帶梗河三惟有南星光欲滴
角東四星左攝提垂下一星芒熠熠
角西四星右攝提迤北第三獨異色
角下四小曰亢池形如方勝欹斜立
亢下遙遙此頓頏四星微遜陽門白
庫樓東角右來侵南門最明近南極
氐宿(去亢五度去極九十八度)
氐(四星增五星西外)天乳(一星天市垣作巴增星西列)
招搖(一星增一星西外)梗河(三星星外增五星屬亢西七)
帝席(三星西無)亢池(六星星屬亢西四)
騎官(二十七星内三車騎一頓頏西十四星)陣車(三星)
車騎(三星騎官西入)天輻(二星)
騎陣將軍(一星)
古歌曰
四星似斗側量米天乳氐上一黑星
世人不識稱無名一箇招搖梗河上
梗河横列三星上帝席三黑河之西
亢池六星近攝提氐下衆星騎官出
騎官之衆二十七三三相聚十欠一
陣車氐下騎官次騎官下三車騎位
天幅兩星立騎傍將軍陣裏振威霜
西歌曰
氐宿四明側斗形無名五點雜來侵
上與七公明耀對類公北有招搖星
兩星上與玄戈友下左復與貫索親
索外無名多纍纍直下正當天市秦
氐下二小陣車是天幅亦與車同輪
平三平二皆車騎一明二暗騎將軍
房宿(去氐五度去極一百八度)
房(四星增二星西外)鍵閉(一星)
鈎鈐(二星星西一)罸(三星作伐西一)
西咸(四星一名右咸池西五星外增三星)東咸(四星一名左咸池西外增一星)
日(一星增一星西外)從官(二星)
古歌曰
四星直下主明堂鍵閉一黃斜向上
鈎鈐兩箇近其傍罸有三星直鈐上
兩咸夾罸似房狀房下一星號為日
從官兩箇日下出
西歌曰(房心尾共歌)
諺傳夏夜有星象儼如巨人冠進賢
口鼻四星即房宿二三頗明下闇然
當頭一點鈎鈐是鈐畔一微鍵閉言
頭上雙星近者日冠前曲四是西咸
沖冠三暗稱為伐冠後四黑名東咸
當腹兩點積卒是稍前相似名從官
心宿(去房三度十三度去極一百)
心(三星增二星西外)積卒(十二星屬房西二星)
古歌曰
三星中央色最深下有積卒共十二
三三相聚心下是
西歌曰
更有心三最明顯中巨旁微當背肩
尾宿(去心五度去極一百二十二度)
尾(九星增一星西外)龜(五星星西四)
天江(四星星外增二星西五)傅說(一星氣西作)
魚(一星)神宫(一星)
古歌曰
九星如鈎蒼龍尾下頭五點號龜星
尾上天江四横是尾東一星名傅說
傅說東畔一魚子尾西一室是神宫
所以列在后妃中
西歌曰
接星是尾九點曲卓如衣角飄風前
神宫一星尾内坐傅說獨立尾之尖
天江六點當河隙魚星一點遊江邊
龜星有五三略見西去三星河外緣
巨人側身向西北其上正當天市垣
箕宿(去尾四度去極一百十六度)
箕(四星)天舌(二星西無)
木杵(三星星外增一星屬尾西二)糠粃(一星)
古歌曰
四星其狀似簸箕天舌二星箕口是
箕下三星木杵隨箕前一點是糠粃
明則歲豐暗為饑
西歌曰
箕星有四明相等大口如箕正向西
當前一點糠粃黑何年簸向河之湄
北方玄武七宿
斗宿(去箕闕度去極一百十度)
斗(六星)建星(六星增一星西外)
天弁(九星)鼈(十四星星西十三)
天雞(二星增一星西外)天籥(八星西無)
狗國(四星)天淵(十星以中六星作氣西圖)
狗(二星增一星西外)農丈人(一星西無)
古歌曰
六星其狀如北斗魁上建星六相等
天弁建上三三九斗下圓安十四星
雖然名鼈貫索形天雞建下雙黑星
天籥柄前八黃精狗國四方雞下生
天淵十星鼈東邊更有兩狗斗魁前
農家丈人斗下眠天淵十黃狗色玄
西歌曰
箕背六星名斗宿北斗相方柄不如
斗下曲圍十三點形肖其名鼈似龜
天淵四微鼈所向狗國小方淵上圍
國外雙鳥名曰狗其傍相似立天雞
斗背六星稱作建下五微星若仰盂
河中九點天弁斜兩&KR0585;中高若髻堆
弁上三星建河鼔中星獨巨三之魁
鼔下四星天桴卧鼔傍各竪左右旗
左旗曲七星皆小右旗亦七三揚輝
奚仲四微臨輦道正在天津角上居
牛宿(去箕半度去極一百十度)
牛(六星增二星内三星作氣西外)天田(九星西無)
九坎(九星星屬女西四)河鼓(三星星外增七星西四)
織女(三星星外增一星屬天市西四)左旗(九星六星外增七星西十)
右旗(九星星外增二星西八)天桴(四星無西表)
羅堰(三星星西二)漸臺(四星增二星屬天西外)
輦道(五星星屬天市垣西四)波斯(古無一星歌無西十)
古歌曰
六星近在河岸頭頭上雖然有兩角
腹下從來欠一脚牛下九黑是天田
田下三三九坎連牛上直建三河鼓
鼔上三星號織女左旗右旗各九星
河鼔兩畔右邊明更有四黃名天桴
河鼔之下如連珠羅堰三烏牛東居
漸臺四星似口形輦道東足連五下
輦道漸臺在河滸欲得見時近織女
西歌曰
牛宿六星大小半一巨居中上下齊
牛前二小名羅堰堰上匏瓜四粒珠
匏下五星名敗瓜一粒等匏餘並微
匏上跨河名天津四明二小一更欹
天津之下十三小總屬無名不必疑
女宿(去牛五度去極一百度)
女(四星亦曰嬃女西外增二星)趙(二星星西一)
周(二星星西一)秦(二星星西一)
代(二星星西一)韓(一星)
魏(一星)齊(一星)
晉(一星無西歌)楚(一星)
燕(一星)鄭(一星)
越(一星)離珠(五星西無)
匏瓜(五星瓠瓜屬牛西作)敗瓜(五星牛西屬)
天津(九星十八星外增五星屬牛西二)奚仲(四星星屬牛歌無西七)
扶筐(七星星外增一星屬紫微垣西四)平衡(古無星表無西三)
古歌曰
四星如箕主嫁娶十二諸侯在下陳
先從趙國向東論東西兩周次二秦
雍州南下雙雁門代國向西二縉紳
韓魏一齊晉北輪楚之一國魏西屯
楚城南畔獨燕軍燕西一郡與齊隣
齊北兩邑平原君欲知鄭在越下存
十六黃星細區分五箇離珠女上勻
敗瓜之上匏瓜生兩瓜各五匏瓜明
天津九箇彈弓形兩星入牛河中横
四箇奚仲天津上七箇仲側扶筐星
西歌曰
女宿三微一稍白非方非斜形不侔
右方數起趙與越周楚鄭齊燕一流
並楚為秦並周代鄭星方在魏之頭
魏韓相並望齊楚十星皆晦此舒眸
下爲九坎四可見平衡三白微難求
離瑜三點均且直坎下四微散不收
虚宿(去女七度去極八十七度)
虚(二星)司命(二星)
司禄(二星無西歌)司危(二星星西一)
司非(二星)哭(二星危西屬)
泣(二星危西屬)天壘城(十三星外增二星西五星)
敗臼(四星星西二)離瑜(三星星屬女西二)
古歌曰
上下各一如連珠命禄危非虚上呈
虚危之下哭泣星哭泣雙雙下壘城
天壘團圓十三星敗臼四星城下横
臼西三箇離瑜明
西歌曰
虚宿兩星南最明南下圍三天壘城
城下四方壁壘陣五顆獨有四顆清
壁陣東行十三點彼端亦作小方形
陣頭之下天錢繞稀微四點圓難成
錢下二箇名敗臼臼下雙珠莫可名
虚東一小名司命司危司非虚上承
人星只有三星確六星車府射天津
府上騰蛇六圍一兩尾八星遙對分
危宿(去虚六度去極八十三度)
危(三星增一星西外)人星(五星星屬虚西四)
杵(三星星西一)臼(四星星西三)
車府(七星星外增三星屬虚西五)天鈎(九星星屬紫微垣西六)
造父(五星星屬紫微垣西六)墳墓(四星)
虚梁(四星)天錢(十星虚西屬)
蓋屋(二星星西一)
古歌曰
三星不直曲為之危上五黑號人星
人左三四杵曲形人上七烏號車府
府上天鈎九黃精鈎下五鵶字造父
危下四星號墳墓墓下四星斜虚梁
十箇天錢梁下黃墓傍兩星名蓋屋
身著皂衣危下宿
西歌曰
危宿三星若罄折中間一點光微奪
危下微光蓋屋名屋西三星墳墓接
三箇晦明各自異四小虚梁墓左貼
墓下雙烏哭泣臨一同土公墳後歇
壘壁十二南横遮羽林軍士縱横列
軍前統御有天綱北落師門光更烈
危端臼杵四星懸其南敗臼半邊缺
室宿(去危十五度去極八十度)
室(二星一作營室西外增一星)離宫(六星)
雷電(六星增一星一作電霆西外)壘壁陣(十二星西屬虚)
羽林軍(四十五星星内三鈇鉞屬危西二十六)鈇鉞(三星羽林軍西屬)
北落師門(一星危西屬)八魁(九星西無)
天綱(一星危表無西屬)土公吏(二星星歌無西一)
螣蛇(二十二星星外增一星屬虚西一十六)
古歌曰
兩星上有離宫出繞室三雙有六星
下頭六箇雷電形壘壁陣次十二星
十二兩頭大似升陣下分布羽林軍
四十五卒三為羣東西兩下多難論
仔細歷歷看區分三粒黃金名鈇鉞
一顆珍珠北落門門東八魁九箇子
門西一宿天綱是電傍兩黑土公吏
螣蛇室上二十二
西歌曰
室宿兩箇光耀同無名一箇頂上冲
室傍雙星共三座或小或大皆離宫
雷霆六星惟右大霹靂曲五半朦朧
雲雨平方四點小鈇鉞三小羽林中
上頭直與螣蛇接其下復與火鳥逢
壁宿(去室十五度去極七十九度)
壁(二星一作東壁西外增三星)霹靂(五星增三星西外)
雲雨(四星)天廐(十星星西三)
鈇鑕(五星星屬奎西七)土公(二星星西三)
火烏(古無星表作火烏西十)
古歌曰
兩星下頭是霹靂霹靂五星横著行
雲雨次之口四方壁上天廐十圓黃
鈇鑕五星羽林傍土公兩黑壁下藏
西歌曰
壁宿二明與室似其上三星圍天廐
廐上一顆附路稱其中正與王良對
陣上雙烏有土公火鳥十星兩翼細
西方白虎七宿
奎宿(去壁上星四度去極七十七度奎娄在紫微北門外三十六度)
奎(十六星一星外增四星西二十)外屏(七星增二星西外)
天溷(七星星西四)土司空(一星星西二)
軍南門(一星婁西屬)閣道(六星星外增二星屬紫微垣西九)
附路(一星紫微垣西屬)王良(五星星屬紫微垣西六)
策(一星增一星屬紫微垣西外)水委(古無星西三)
古歌曰
腰細頭尖似破鞋一十六星繞鞋生
外屏七烏奎下横屏下七箇天溷成
司空右畔土之精奎上一宿軍南門
河中六個閣道形附路一星道傍明
五箇吐花王良星良星近上一策名
天策天溷與外屏一十五星皆不明
西歌曰
奎宿十六連勝形東北一星芒獨異
奎尖上與閣道通奎下七星外屏樹
屏間五點不甚明兩箇揚輝屏盡處
六箇天倉曲繞屏天溷二黑倉右附
溷下一明土司空鈇鑕五小倉前地
水委三星南極横其左一星最明巨
婁宿(去奎大星八度去極七十度)
婁(三星星外增三星西五)左更(五星星外增一星西六)
右更(五星)天倉(六星八星外增一星屬奎西十)
天庾(三星)大將軍(十一星星西作天大將軍十九外增三星)
古歌曰
三星不勻近一頭左更右更烏夾婁
天倉六箇婁下頭天庾三星倉東脚
婁上十一將軍侯
西歌曰
婁三不均光甚均上疎下密雜星臨
右更左更各五點並若懸弧兩翼分
當頭數點弦弧似其名總曰天將軍
弧中一𣲖光殊顯弧背一黑軍南門
天庾三點天倉下芻藁六星左獨明
胃宿(去娄八度去極七十度)
胃(三星增二星西外)天廪(四星星外增一星西七)
天囷(十三星星西十七)大陵(八星五星外增三星西十)
天船(九星一星外增三星西十)積尸(一星)
積水(一星)
古歌曰
三星鼎足河之次天廪左下斜四丁
廪西十三天囷名胃上一鈎八大陵
九箇天船陵上生兩星背貼一般形
積尸積水各中心
西歌曰
胃宿三星聚一隅無名兩點胃之餘
胃下左更四點小更西天廪四星除
天囷十三圍乙狀右下三星光頗殊
曲環十六當天苑北顯南微正背西
更有天園十三點東經五宿勢尤紓
天陵繞八中更朗當陵之中名積尸
天船雜七與陵背船中積水看欲無
昴宿(去胃十二度去極七十度)
昴(七星)河(一星天阿西作)
月(一星)太隂(五星天隂西作)
芻&KR2208;(六星四星入天苑屬婁西分)天苑(十六星四西内四星即芻&KR2208;西三十星外增五星屬胃)
卷舌(六星星外增二星西九)天讒(一星)
礪石(四星增一星西外)
古歌曰
七星一聚實不少河西月東各一星
河下太隂五黃精隂下六烏芻藁營
營南十六天苑形河裏六星名卷舌
舌中黑點天讒星礪石舌傍斜四丁
西歌曰
昴宿七星天讒下亂落圓珠一簇竒
其上六箇垂卷舌天讒一點舌尖居
天阿點附天隂上天隂五星皆隱微
昴東孤月光如晦礪石四小拱舌疲
廩囷積米堪飽胃讒阿西去致横屍
畢宿(大星去昴十二度去極七十八度)
畢(八星)附耳(一星)
天街(二星增一星西外)天節(八星一星外增一星西十)
諸王(六星星外增一星西八)天高(四星增一星西外)
九州殊域(九星九州七星外增二星西作)五車(五星一星外增六星西十)
柱(九星西柱三星東柱三星南柱三星西作)天潢(五星)
咸池(三星西無)天關(一星星外增二星西二)
參旗(九星一星外增一星西十)九斿(九星星西八)
天園(十三星西屬胃)
古歌曰
恰似瓜又八星出附耳畢股一星光
天街兩星畢背傍天節耳下八烏幢
畢上横列六諸王王下四皂天高星
節下團圓九州城畢口斜對五車口
東西三柱任縱横車中五箇天潢精
潢畔咸池三黑星天關一星車脚邊
參旗九箇參車間旗下直建九斿連
斿下十三烏天園九斿天園參脚邊
西歌曰
畢宿八星如小網左角一珠光獨朗
珠邊一顆名附耳天節九小畢居上
九州殊域畢之南團圓七點依稀像
畢上天街三箇斜街上五車截河往
五車皆明右左巨天潢五星小中放
潢傍三柱柱各三河中細密如指掌
車下横六名諸王天高四小斜方状
下垂九點曰參旗旗下九斿與旗倣
觜宿(去畢十四度去極八十三度西序在參後)
觜(三星一名觜觹西外增二星)座旗(九星井西屬)
司怪(四星)
古歌曰
三星相近作參蘂觜上座旗直指天
尊卑之位九相連司怪曲立座旗邊
四鵶大近井鉞前
西歌曰
觜宿三小當參上觜上天關一顆招
司怪四星明晦半水火相同莫混瞧
參宿(去觜半度去極八十五度西序在觜前)
參(七星十四星外增五星西二)伐(三星星外增二星西四)
玉井(四星星外增一星西五)軍井(四星)
屏星(二星星西六)厠(四星星外增一星西六)
屎(一星)
古歌曰
總有七星觜相侵兩肩雙足三爲心
伐星三小足裏深玉井四星右足隂
屏星兩扇井南襟軍井四星屏上吟
左足下四天厠臨厠下一物天屎沉
西歌曰
參宿七星明燭宵兩肩兩足三為腰
參伐下垂三四點玉井四星右足交
玉井下方曰軍井屏星二點井南標
四顆厠星屏左立屎星一點厠下抛
丈人子孫各連二老人最巨南望遙
南方朱鳥七宿
井宿(去參五度去極七十二度)
井(八星)鉞(一星增一星屬參歌無西外)
北河(三星增五星西外)南河(三星增九星西外)
天罇(三星無西歌)五諸侯(五星星西七)
積水(一星無西表)積薪(一星增四星西外)
水府(四星增二星屬觜西外)水位(四星增五星西外)
四瀆(四星星外增一星西八)軍市(十三星外增四星西五星)
野雞精(一星星西二)孫(二星增一星屬參西外)
子(二星增一星屬參西外)丈人(二星參西屬)
闕邱(二星增一星西外)天狼(一星增四星西外)
弧矢(九星增十八星西外)老人(一星增二星西外)
古歌曰
八星行列河中净一星名鉞井邊安
兩河各三南北正天罇三星井上頭
罇上横列五諸侯侯上北河西積水
欲覓積薪東畔是銊下四星名水府
水位東邊四星序四瀆横列南河裏
南河下頭是軍市軍市團圓十三星
中有一箇野雞精孫子丈人市下列
各立兩星從東說闕邱三箇南河東
邱下一狼光蓬葺左畔九箇彎弧弓
一矢擬射頑狼胷有箇老人南極中
春秋出入夀無窮
西歌曰
井宿八星形似井座旗六黑垂其頂
旗東五小皆無名貼旗斜下四星整
左斜五點五諸侯其上北河兩明並
河上一顆名積水河左斜方爟星命
河下一微名積薪南河似與北河證
水位四小若仰盂上下數顆難考訂
井下四星名四瀆闕邱之一與河映
天狼最巨當共南一矢加弧一矢剩
軍市一白野雞傍老人獨向天南炳
弧矢十星儼張弧内外無名難究竟
鬼宿(去井二十度去極六十六度)
鬼(四星一名輿鬼)積尸氣(一星氣西作)
爟(四星一名爟位星屬井西七星外增二)天狗(七星柳西屬)
外厨(六星星外增四星西五)天社(六星星外增五星屬柳西七)
天紀(一星天記屬星西作)
古歌曰
四星册方似木櫃中央白者積尸氣
鬼上四星名爟位天狗七烏鬼下是
外厨六間柳星次天社六個弧東倚
社東一宿名天紀
西歌曰
鬼宿四星方似櫃中間一白積尸氣
其下五小爲外厨五隅五小居其内
柳宿(去鬼一度去極七十二度)
柳(八星增一星西外)酒旗(三星增七星西外)
古歌曰
八星曲頭垂似柳近上三星號爲酒
享宴大酺五星守
西歌曰
柳宿曲八名垂柳其上無名三點繫
酒旗斜三宿上飄其上却與文昌對
天狗盤七當其南天社七横星頗巨
星宿(去柳七度去極八十八度)
星(七星三星外增一星西十)軒轅(十六星七西二十五星外增星屬張)
御女(一星歌無西屬張)内平(四星星作内屏屬張西三)
天相(三星星屬張西六)稷(五星無西表)
古歌曰
七星如鈎柳下生星上十七軒轅形
軒轅東頭四内平平下三箇名天相
相下稷星横五靈
西歌曰
星宿十星大小異中間一巨首尾細
垂頭曲尾如蝎形其上一白名天記
記下天稷五箇星南隅一顆與記類
張宿(去星六度去極九十九度)
張(六星星外增五星西七)天廟(十四星西無)
古歌曰
六星似軫在星傍下頭惟有天廟廊
一十四星册四方長垣少微雖向上
數星倚在太微傍太尊一星直上黃
西歌曰
張宿六星芒甚小中如方勝兩角弔
軒轅大星當其顛一十五星龍天矯
小方内屏轅上居轅下御女一星杳
宿端天相有三星向右一顆光頗皎
三台三座上猶明相與雁行行天道
台北二小名天牢一點太尊牢左照
翼宿(去張一度去極九十七度)
翼(二十二星)東甌(五星無西表)
馬尾(古無星外增一星西四)
古歌曰
二十二星最難識上五下五横著行
中星六箇恰似張更有六星在何處
三三相連張畔附必若不能分處所
更請向前看野取五箇黑星翼下頭
欲知名字是東甌
西歌曰
翼宿微星二十二上横五星下無異
其中六箇似張星兩端各有三顆繫
東甌五小在其南青邱三箇翼下寄
邱南馬尾横三星上端一箇尤明巨
軫宿(去翼三度去極一百四度在太微南門外十六度)
軫(四星增一星西外)長沙(一星)
左轄(一星)右轄(一星)
軍門(二星西無)土司空(四星西無)
青邱(七星星屬翼西三)器府(三十二星西無)
古歌曰
四星似張翼相近中有一箇長沙星
左轄右轄東西附軍門兩黃近翼星
門西四箇土司空門東七烏青邱從
青邱之下名器府器府之星三十二
以上便是太微宫黃道向上看取是
西歌曰
軫宿四珠不等方長沙一黑中間藏
左名二轄肩之附一顆無名南向光
南極諸星(據歷書及儀象志)
鳥喙(古無星西七)鶴(古無二星西十)
孔雀(古無八星西十)異雀(古無二星西十)
三角形(古無星外增二星西三)蜜蜂(古無星西四)
十字架(古無星西四)小斗(古無星西九)
南船(古無星西五)海石(古無星西五)
海山(古無星西六)夾白(古無星西三)
附白(古無星外增一星西一)金魚(古無星西五)
飛魚(古無星西七)蛇首(古無星西四)
蛇腹(古無星西四)蛇尾(古無星西七)
補歌曰
南極諸星中未志壁奎之下鳥喙是
鳥喙朗朗七星明其上即是鶴十二
喙東十八孔雀星異雀十二近南極
孔雀之上即波斯三角形上房心次
蜜蜂四星三角東軫翼盡頭架十字
小斗九星南船南南船五星海州識
南船左右十一星海石五星海山六
附白夾白黃極邊夾白三星附白一
金魚五尾七飛魚蛇首蛇腹星各四
欲知蛇尾又七星上邊即是婁奎壁
此星原非見界星利氏西來始能述
經天該中亦未言今據歷書為補足
中西經星同異考卷下
