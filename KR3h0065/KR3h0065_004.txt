繪事備考卷四
湖廣按察使王毓賢撰
五代
南唐後主李煜字重光自稱鍾峰隠居能文章善書畫
筆勢顫掣樛木遒勁如寒松霜竹謂之金錯刀寫山
水人物禽鳥墨竹皆俊爽不羣故能出入風雅以書
畫擅名畫之傳世者
自在觀音像一雲龍風虎圖一
柘竹雙禽圖一柘枝寒禽圖一
秋枝披霜圖一寫生鵪鶉圖一
竹禽圖一棘雀圖一
色竹圖一
吳越王錢鏐開國東南位隆尚父而經理之暇喜寫墨
竹英姿颯爽亦有雄風
東丹王突欲本契丹天皇王兀欲之弟號人皇王後唐
長興二年投歸中國明宗賜姓名李贊華善畫蕃馬
凡寫人物衣服皆從本國制度馬尚豐肥鞍勒華美
而乏高壯之氣畫之傳世者
雙騎圖一獵騎圖一
雪騎圖一番騎圖六
人騎圖二射騎圖一
千角鹿圖一女真獵騎圖一
吉首並驅騎圖一
錢鏵字輔軒武肅王弟也善丹青
于兢為梁相國善畫牡丹幼時覩書舍檻中花命筆倣
之未浹旬而神備枝葉渾成與檻中無異也遂得重
名於時貴顯後不復含毫惟奉詔旨與親命偶一為
之耳
趙巖梁駙馬都尉也善畫人馬格勢超逸非時流所能
及畫之傳世者
調馬圖一臂鷹人物圖一
五陵按鷹圖一鍾馗彈碁圖一
漢書西域傳圖一
劉彦齊善畫竹嘗作風折竹孟宗湘妃等圖具有清致
其間人物則假手於胡翼尤能鑒别圖繪百不失一
焉仕梁為左千牛衞將軍
袁㠖河南登封人善畫魚窮極變態得噞喁游泳之状
非世俗所畫庖中物也仕唐為侍衞親軍指揮使畫
之傳世者
蟹圖一游魚圖六
羣魚圖一戲魚圖二
魚蟹圖一魚蝦圖二
竹石圖一筍竹圖三
竹穿魚圖一寫生鱸魚圖一
羅塞翁錢塘令隠之子錢尚父時為吳中從事工畫羊
世罕其匹亦自矜貴不能多得畫之傳世者
海物圖一牧牛圖一
胡擢善状花鳥氣韻高遠頗好吟詠嘗謂其弟曰吾思
苦於三峽聞猿故四時翎毛花果卓冠於時畫之傳
世者
鸂鶒圖一全株石榴圖一
桃花圖二木瓜錦棠圖一
單葉月季花圖二折枝花圖一
寫生折枝花圖一雜花圖一
胡翼字鵬雲工佛道人物至於車馬樓臺無施不妙都
尉趙巖禮遇之延致東館有秦樓吳宫盤車洗馬迴
紋豐稔等圖尤好臨摹古今名筆而以安定鵬雲印
記識之傳世者
秦樓吳宫圖六盤車圖二
王殷工佛道士女尤善外國人物與胡翼並為趙巖所
禮他人不敢望也畫之傳世者
老子度關圖一職貢圖二
游春士女圖一貢奉圖五
&KR0034;林風俗圖一&KR0034;林士女圖一
&KR0034;林婦女圖一
李羣工畫人物為時所稱畫之傳世者
赤松圖二孟說舉鼎圖一
醉客圖一
燕筠工畫天王師周昉深得其法天王而外未見所傳
傳世者
行道天王圖二天王圖一
杜霄工畫士女大有周昉筆意曲眉豐頰姿致天然藴
藉風流得之平素不易至也畫之傳世者
撲蝶圖八撲蝶士女圖一
撲蝶詩女圖二游行士女圖一
吳王避暑圖一鞦韆士女圖一
李玄應與弟玄審並工蕃馬專學胡瓌畫之傳世者
蕃樂飲會圖一放馬圖一
&KR0034;林人馬圖一
道士厲歸真異人也善畫牛虎兼工鷙禽雀竹皆有竒
思嘗游南昌信果觀有夾紵像為玄宗時所作體製
精妙每患雀鴿糞穢其上歸真乃畫一鷂於壁間自
是無復雀鴿栖止矣畫之傳世者
雲龍圖一乳虎圖一
牧牛圖七乳牛圖五
貓竹圖一筍竹圖一
鵲竹圖二宿禽圖一
渡水牧牛圖二蔓瓜圖一
江堤牧放圖一渡水牛圖一
柏林水牛圖一筍竹乳兔圖一
牧放顧影牛圖一蜂蝶鵲竹圖一
李靄之華隂人工畫山水有江湖之思鄴帥羅中令厚
禮之特建一亭顔曰金波為揮毫之所世稱金波李
處士焉畫之傳世者
賣藥修琹圖一歸山圖二
野人荷酒圖一貓圖一
藥苗戲貓圖一醉貓圖三
藥苗雛貓圖一蠆貓圖一
子母戲貓圖三子母貓圖一
阮郜工畫人物士女得纖妍淑婉之態然而圖繪甚少
畫之傳世者
女仙圖一游春士女圖三
韋道豐江夏人善寫人物寒林思致竒癖不拘小節每
經歲月方成一圖當代珍之
朱簡章工畫人物屋木畫之傳世者
胡笳十八拍圖二禹治水圖一
鳳樓十八怨圖二神仙傳圖四
烟波漁父圖一
王喬士工佛道人物尤愛畫地蔵菩薩十王像凡百餘
本傳世
張吉之京兆人善寫犬馬兼工花鳥其畫犬有韓盧宋
㹱之神無顧兔吠厖之態傳世者
旅獒圖一
鄭唐卿善畫人物兼工寫貌
關同長安人畫山水師荆浩晚年殆勝於荆脱略毫楮
筆愈簡而氣愈壯景愈少而意愈長深造古澹之境
林石規仿畢宏有枝無榦然人物非其所長多倩胡
翼為之畫之傳世者
秋山圖二十二秋晚烟嵐圖二
江山漁艇圖二江山行船圖二
春山蕭寺圖一秋山霜霽圖四
關山老木圖四秋山樓觀圖四
秋山楓木圖一秋山漁樂圖四
秋江早行圖二秋峯聳秀圖二
羣峯秋色圖三竒峯高寺圖二
山舍謳歌圖一山隂行人圖一
崦嵫待月圖一林藪逍遙圖一
巖隈高偃圖一嘯傲烟霞圖一
岸曲醉吟圖一霧鎖重關圖四
窠石平遠圖一楓木峭壁圖一
石岸古松圖一松木高士圖一
故實山水圖一夏雨初晴圖二
仙山圖四關山圖一
溪山圖一崇山圖一
山水圖一山城圖一
巨峯圖一竒峯圖一
晴峯圖一函關圖一
危棧圖一石淙圖一
雲巖圖一平橋圖一
山隂讌蘭亭圖四峻極圖三
支仲元鳳翔人畫人物極工筆法師顧陸細緊有力清
潤多姿畫之傳世者
太上傳法圖一太上度關圖一
商山四皓圖一四皓圍碁圖一
堯民擊壤圖一林石碁會圖一
松下奕碁圖二會碁圖一
三教像一五星圖一
三仙圖一七賢圖二
勘書圖一碁會圖二
太上誡尹喜圖一圍碁圖一
蕭翼賺蘭亭圖一
朱瑤字温琪畫學吳道子
梅行思江夏人善畫鬭雞名聞天下兼工人物仕南唐
為翰林待詔畫之傳世者
河嶽精靈圖一謝女詠雪圖一
寇豹騎牛圖二牡丹雞圖一
萱草雞圖二引雛雞圖五
子母雞圖三負雛雞圖一
雞圖十三野雞圖一
籠雞圖六鬭雞圖六
蜀葵子母雞圖一
郭乾暉北海營丘人世稱為郭將軍工畫鷙鳥雜禽疎
篁槁木格律蒼勁巧變鋒出古今未有其比畫之傳
世者
叢竹柘鷂圖二柘條鵲鷂圖一
老木禽鷂圖二古木鷹鵲圖一
竹石百勞圖二鷂搦百勞圖一
藂棘百勞圖二柘竹雜禽圖一
柘竹鷂子圖一柘竹野鵲圖二
柘竹噪鵲圖一柘條鵪鷂圖三
柘條鷂子圖一柘林鵲鷂圖四
柘林鶉鷂圖一梨花鷂禽圖一
蘆棘鶉鷂圖一野雞鵪鶉圖一
枯枿雞鷹圖四竹木雞鷹圖二
寫生鵪鶉圖一古木鷓鴣圖四
俊禽犇兔圖二蒼鷹捕貍圖二
古木鷂子圖一鷙禽圖一
雞鷹圖六棘兔圖二
棘鶉圖一棘蘆圖一
秋兔圖一棘雉圖一
噪禽圖一鶉鷂圖八
鷓鷂圖六蒼鷹圖一
鵪鶉圖一野雞圖一
鷂子圖一野鴨圖一
雞圖一鷹圖一
鶻鷂圖一貓圖一
鵲鷂圖四鶻圖一
架上鷂子圖十六
郭乾祐乾暉之弟工花鳥所學不相上下畫之傳世者
顧蜂貓圖一野鶻圖一
秋棘俊禽圖一
鍾隠天台人善畫鷙禽荆棘能以墨色淺深分其向背
郭乾暉初秘筆法不以傳人隠乃變姓名師事之服
勤累月乾暉不知也一日乘興畫鷂子於壁上乾暉
一見驚異曰子非鍾隠乎因再拜具道所以乾暉因
善遇之盡以畫訣授隠遂得盛名於世焉兼工山水
人物畫之傳世者
周處斬蛟圖一寒蘆鶉鷂圖二
古木雞鷹圖三田犬逐兔圖二
藂棘寒鶉圖一秋汀鶉鷂圖二
藂棘百勞圖一柘枿鶉鷂圖一
霜林鶉鷂圖四柘條&KR0034;鵲圖一
棘兔百勞圖一柘條雙禽圖一
柘條山鵲圖一柘條百勞圖一
游仙松石圖二鷂子竹石圖二
古木竹梢圖一鷂子百勞圖一
棗棘鶉鷂圖一竹石小兔圖一
架上鷹圖二子母兔圖一
古木鷂圖一雞鷹圖四
馴雉圖二會禽圖一
鶺鴒圖一架&KR0034;圖一
噪禽圖一雙禽圖一
架鷂圖三鷹兔圖一
躍兔圖一柘雀圖一
鶉鷂圖四竹兔圖一
鷙禽圖一飛鷂圖一
鷂子圖二雙鷂圖二
柘鵲圖一顧兔圖一
小兔圖一秋兔圖一
棘雀圖一鶻圖一
郭權江南人師鍾隠所畫卷軸甚富
史瓊工雉兔竹石畫之傳世者
竹下引雛野雞圖二兔園雪景圖一
程凝善畫竹鶴兼長遠水傳世者
折竹孤鶴圖二六鶴圖一
湖灘遠水圖一
王道古工竹雀畫之傳世者
四時雀竹圖一鬭雀圖一
引雛雀圖一
李坡南昌人惟善畫竹氣韻飄逸不求小巧而淡宕多
姿傳世者
折竹圖二風竹圖二
冒雪疎篁圖一叢竹圖二
唐垓善畫野禽生菜水族諸物世稱精妙傳世者
柘棘野禽圖十生菜圖一
魚蝦海物圖二
王道求工畫佛道鬼神人物始宗周昉後學盧稜伽多
寫外國人馬神龍怪獸當時名手無不敬服畫之傳
世者
十六羅漢像二挾鬼鍾馗圖一
茀林獅子圖一
宋卓工畫佛道專學吳生不事傅彩有白畫菩薩粉本
坐神諸像
富玫工畫佛道傳世者
彌勒内院圖一白衣觀音像二
觀珠地蔵像二慈恩法師像一
左禮成&KR1726;人工釋道人物每一畫出人争購之傳世者
二十四化圖一十真人像一
天官圖一地官圖一
水官圖一
王偉工畫佛道相國寺殿壁是其迹也
黃延浩工寫人物畫之傳世者
明皇吹玉笛圖一五王同幄圖一
乞巧圖一春園宴會圖二
張質定州人工畫田家風物傳世者
村田鼓笛圖二村社踏歌圖一
韓求李祝並工佛道學吳道子得其神情陜郊龍興
寺壁是二人分畫者也
張圖字仲謀河南洛陽人少穎悟好丹青潑墨山水不
由師授自然精妙尤長於大像凡畫必用濃墨粗筆
如草書顫掣飛動勢極毫放至於手面服飾儀物則
用細筆輕色描寫詳慎無一敧側之處真絶技也曾
仕梁掌行軍糧籍世稱為張將軍
朱繇長安人工畫釋道得吳道子筆法而時參以己意
千變萬化動人耳目畫之傳世者
元始天尊像一問疾維摩圖二
無量夀佛像二五方如來像一
兜率佛鋪圖一文殊菩薩像四
降靈文殊像一行道菩薩像五
香花菩薩像一寳檀菩薩像一
北門天王像二菩薩像二
捧塔天王像一帝釋圖一
天地水三官像三西方圖一
南北斗星真像一高僧像一
觀世音菩薩像三善神像七
金剛手菩薩像一天王像二
釋迦佛像四大悲像二
藥師佛像二維摩像二
揭帝神像四金星像一
地獄變相圖一木星像二
護法神像六水星像二
天蓬像二火星像三
土星像一佛像二
李昇成都人工畫人物尤善山水初得張璪山水一軸
玩之曰未盡善也乃匠心獨運度越前賢得其畫者
往往誤稱王右丞焉畫之傳世者
採芝太上像一六甲神像六
太上度關圖一武陵溪圖一
葛洪移居圖一滕王閣圖五
仙山故實圖一避暑宫圖五
行道天王像二仙山圖一
渡海天王像一出峽圖一
吳王避暑圖一遠山圖一
姑蘇集會圖一山水圖一
江上避暑圖一故實人物圖二
青城峨眉圖二江上清樂圖一
滕王閣宴會圖一十六羅漢像十六
象耳山大悲真像一天王像一
杜楷成都人工畫山水多作枯木斷崖雲林烟岫之景
思致頗遠傳世者
秋日并州路詩意圖一翠屏金沙圖二
杜子瓌華陽人工畫佛道尤精傅彩調硃研粉别有竒
姿嘗於成都龍華寺畫毘盧像坐赤圓光中碧蓮花
上其圓光如初出日輪融淡無蹟一時名手無不歎
服畫之傳世者
釋迦文佛像一彌勒佛像一
大悲佛鋪圖一五方如來像一
大力明王像二大悲像二
白衣觀音像一觀音像一
文殊菩薩像一寳檀像一
如意輪菩薩像一寳印菩薩像一
毘盧遮那佛像一
杜弘義蜀郡晉平人工畫佛像羅漢嘗施水陸功德於
成都寳歷寺
房從真成都人工畫人物蕃馬仕王蜀為翰林待詔嘗
畫諸葛武侯渡瀘水圖於蜀官殿壁人馬執戴生動
如神蜀主過之輒歎賞移日畫之傳世者
番族卓歇圖一卓歇圖二
調馬打毬圖一捕魚圖一
寫明皇帝真一薛濤題詩圖一
寫西域人馬圖一
宋藝蜀郡人工寫貌仕王蜀為翰林待詔
阮知晦蜀郡人工寫貌善畫貴戚子女王蜀時待詔翰
林寫先主像為第一
杜齯龜其先秦人避地居蜀博學強識工畫羅漢兼長
寫貌始師常粲其後自成一家仕王蜀為翰林待詔
畫之傳世者
佛因地圖一孔雀明王像一
慈氏菩薩像一普賢菩薩像一
淨名居士像一托塔天王像一
天地水三官像三善神像二
黃筌字要叔成都人十七歲已有名事王蜀為翰林待
詔至孟蜀時加檢校少府監賜金紫累遷如京副使
雅善丹青花鳥師刁光山水師李昇人物龍水師孫
遇全該六法遠過三師可謂集諸家之大成曠百代
而獨步矣畫之傳世者
靈草圖一寫生玳瑁圖三
水墨湖灘風竹圖三山石牡丹圖一
寫李思訓踏錦圖三桃花雛雀圖一
夾竹海棠錦雞圖二桃竹鸂鶒圖一
竹石金盆鵓鴿圖三桃竹湖石圖二
鵓鴿引雛雀竹圖一桃竹錦雞圖二
寫薛稷雙鶴圖一海棠鵓鴿圖一
瑪瑙盆鵓鴿圖一海棠鸚鵡圖一
躑躅義燕兒圖一牡丹鵓鴿圖七
太湖石牡丹圖一芍藥家鴿圖一
紅蕉下水鶴圖二芍藥黃鶯圖一
芍藥鳩子圖二入莧黃鶯圖一
牡丹戲貓圖三春龍出蟄圖一
梨花鴝鵒圖一夏陂乳牛圖一
秋山詩意圖四荷花鷺鷥圖一
芙蓉鸂鶒圖三秋塘鸂鶒圖四
水石鷺鷥圖一芙蓉鳩子圖一
芙蓉雙禽圖三萱草野雉圖三
筍竹野雞圖一萱草山鷓圖一
水葒鸂鶒圖一蘆花鸂鶒圖二
戲水鸂鶒圖一竹石鳩子圖二
竹石黃鸝圖一花石錦雞圖一
寫瑞榮荷圖一躑躅戴勝圖一
筍竹碧青圖二芙蓉鷺鷥圖一
霜林雞鴈圖二湖灘烟鷺圖二
藥苗雙雀圖一湖灘水石圖三
戲貓桃石圖一竹堤雙鷺圖一
筍竹鶉雀圖一筍竹雛雀圖一
雪竹文禽圖二雪竹雙禽圖二
雪竹鳩子圖一雪竹錦鷄圖二
雪竹雙雉圖一雪禽雙雉圖二
雪景花禽圖二雪竹山鷓圖二
雪雀鴛鴦圖一雪景噪雀圖一
雪景鵪鶉圖一雪雀啄木圖一
雪景柘雀圖一雪景雀兔圖一
雪景宿禽圖一竹石鴛鴦圖一
山茶鶉雀圖一寒菊蜀禽圖一
寫生錦雞圖一寫生雜禽圖一
躑躅錦雞圖三柘竹鷯子圖一
躑躅山鷓圖一蜂蝶花禽圖一
雲出山腰圖二竹石寒鷺圖三
南極老人像一寫十真人像一
秋山夀星圖一鷂子鵪鶉圖一
没骨花枝圖一柘條鷯子圖一
寫生山鷓圖一柘竹雀蝶圖一
鸂鶒竹燕圖一竹石綉纓圖一
鷓鷂百勞圖一詩意山水圖五
架上角鷹圖二架上皂鵰圖一
雪景鶉雀圖一竹石雙禽圖二
蘆花鸂鶒圖二水石雙鷺圖二
山茶雪雀圖二架上御鷹圖一
觀音菩薩像一自在觀音像二
葛洪移居圖二勘書人物圖一
袁安卧雪圖三莊惠觀魚圖二
搜山天王像一春日羣仙圖二
秋陂躍兔圖二秋景山水圖二
雲水秋山圖四寫瑞白兔圖一
寫生碎金圖一寫鍾馗氏圖一
山石貓犬圖一竹石小貓圖一
螻蟈戲貓圖一藥苗小兔圖一
子母戲貓圖一藥苗戴勝圖一
溪山垂綸圖一牡丹鶴圖二
瑞芍藥圖一梳翎鶴圖一
折枝花圖一捕雀貓圖一
逐雀貓圖一引雛雀圖一
架山鶻圖三白山鷓圖二
銜花鹿圖一出山佛像一
長夀仙圖一七才子圖一
寫生龜圖一玉步搖圖二
出陂龍圖一出水龜圖一
躍水龍圖一子母貓圖一
食魚貓圖一牡丹圖二
夏山圖二雪山圖二
雪雉圖二雪雀圖四
雪兔圖四寒鷺圖一
寒禽圖一竹鶴圖三
六鶴圖二雙鶴圖一
獨鶴圖一雙鷺圖一
水禽圖三鷓鴣圖一
野雉圖三蟬蝶圖一
鳩雀圖一角鷹圖二
白鴿圖一白鶻圖一
禽雀圖一鵪鶉圖一
宿雀圖一野鶉圖一
蜀禽圖一秋鴨圖一
竹鴨圖二竹雀圖三
錦雞圖三白鷹圖一
鵓鴿圖三御鷹圖一
三清像三星官像二
夀星像三皂鵰圖二
鷄鷹圖五錦棠圖一
秋鷺圖一老鶴圖一
雀鴨圖一鶻兔圖三
鵰狐圖一真官像一
勘書圖二山居圖一
春色圖七秋岸圖二
竹石圖四竹蘆圖一
雲龍圖一獵犬圖一
汀石圖一騎從圖二
墨竹圖一雲巖圖二
躍犬圖一昇龍圖一
醉仙圖一歸山圖一
天台圖一草堂圖二
桃石圖一歸牧圖一
溪石圖一草蟲圖一
閣道圖一山橋圖一
雙鹿圖一碎金圖二
貓犬圖一
許真君拔宅成仙圖一
太湖石海棠鷂子圖一
黃居寳字辭玉筌次子畫得家傳之秘兼以八分書得
名於時仕蜀為待詔歴官水部員外郎其畫石文理
縱横夾砂夾石稜角峭厲如虎如虬畫之傳世者
竹石金盆戲鴿圖三牡丹貓雀圖一
夾竹桃花鸚鵡圖一杏花戴勝圖二
牡丹太湖石圖一桃竹鵓鴿圖一
竹岸鴛鴦圖一錦棠竹鶴圖二
躑躅錦雞圖二紅蕉山鵲圖一
折枝芙蓉圖一雀竹雙鳬圖一
柘竹山鷓圖一筍石雙鶴圖一
筍竹湖石圖一山居雪霽圖一
江山密雪圖一山石小禽圖一
夾竹桃花圖一牡丹雙鶴圖二
荷花鷺鷥圖一架上角鷹圖一
架上銅觜圖一架上鶻圖一
顧步鶴圖一梳翎鶴圖一
雪兔圖一春山圖二
千春圖一秋江圖一
竹鶴圖一重屏圖一
雙鶴圖一雛貓圖一
寒菊圖一
黃居實筌三子紹興秘閣中有所畫會禽圖而諸書不
載其名
黃居亮亦筌子畫法如其父兄後世鮮有知者
高從遇道興之子習父業有才名嘗於蜀宫大安樓下
畫天王仗隊極為精妙仕孟蜀為翰林待詔
阮惟德知晦之子習父業善畫宫闈禁苑富貴之事仕
孟蜀為翰林待詔畫之傳世者
宫中夜宴圖二按舞圖二
熨帛圖二
杜敬安齯龜之子工畫佛像尤善傅彩名畫錄載為杜
子瓌之子未知孰是
趙元德長安人工畫佛道鬼神山水屋木時值喪亂得
隋唐名手畫樣百餘本晨夕臨摹遂臻博雅之極致
焉
趙忠義元德之子雖承父訓宛若生知仕孟蜀為翰林
待詔嘗奉命畫玉泉寺圖作地架一座低昂疊拱向
背無失後主命匠氏校之曾無毫黍差忒
蒲師訓蜀人畫山水師房從真業成攜所作詣從真辨
之歎曰子之所得非吾所及也寫鬼神兵仗冠冕幢
葆皆盡其妙
蒲延昌師訓之子工畫佛道神鬼尤精獅子運筆勁利
著色不繁父子同為孟蜀翰林待詔
張玫成都人工畫人物士女兼長寫貌仕孟蜀為翰林
祗候畫之傳世者
按樂圖一長門醉客圖一
搗衣圖一
徐德昌成都人工畫人物士女墨彩輕媚為時所稱官
孟蜀翰林祗候
周行通成都人工畫鬼神人馬鷹犬嬰孩精彩夐絶於
時畫之傳世者
李陵送蘇武圖一奪馬圖一
支遁三雋圖一
張玄簡州金水石城山人善畫羅漢名播海内當世所
稱金水張家羅漢是也畫之傳世者
大阿羅漢圖三十二釋迦佛像一
羅漢像五十五
孔嵩蜀人善畫龍兼工蟬雀與黃筌並師刁處士俱得
其傳
丘文播廣漢人工佛道人物兼善山水尤精畫牛時稱
妙筆子仁慶長於花雀畫之傳世者
文會圖四豐稔圖一
六逸圖四三笑圖一
牧牛圖三逸牛圖一
乳牛圖二水牛圖一
維摩化身圖一七才子圖二
維摩示疾圖一松下逍遙圖一
田家移居圖一渡水僧圖一
驪山老母像一
丘文曉文播之弟亦工人物畫之傳世者
渡水羅漢像一牧牛圖二
故實人物圖一
趙才蜀人工畫鬼神人物亦長甲騎
滕昌祐字勝華其先吳人避地入蜀志趣高潔初不以
婚宦為意工畫花鳥蟬蝶折枝生菜傅彩鮮澤皆有
生意尤好畫鵝察其動静之神形於筆墨未嘗專藉
師資也畫之傳世者
寫生折枝花圖二芙蓉貓圖一
百合花川禽圖一藥苗鵝圖一
太平雀牡丹圖一茴香鵝圖一
牡丹睡鵝圖二梳翎鵝圖一
芙蓉睡鵝圖一芙蓉雙鶉圖一
芙蓉雙禽圖一拒霜鶺鴒圖一
拒霜花鵝圖二拒霜花鴨圖二
慈竹芙蓉圖一蟬蝶芙蓉圖一
芙蓉川禽圖一湖石牡丹圖一
龜鶴牡丹圖四茴香睡鵝圖一
藂竹百合圖一古木雙雉圖一
&KR1696;竹山鷓圖一茴香戲貓圖一
山茶家鷯圖一卧枝芙蓉圖一
夾竹梨花圖一竹枝牽牛圖一
寫生芙蓉圖二&KR1696;竹拒霜圖一
水際鵝圖一竹穿魚圖一
戲蓼魚圖一梅花鵝圖二
戲水魚圖一芙蓉花圖二
萱草兔圖一鸂鶒圖一
梨花龜圖二竹鶴圖一
家鵝圖一牡丹圖一
梅花圖一寒菊圖一
鵝圖三
姜道隠漢州什邡人齠齓好畫及長不事産業布衣芒
履隨身筆墨而已嘗於淨衆寺畫山水松石趙廷隠
見之贈以十縑道隠置僧堂中拂衣而去
楊元真石城山張玄外孫也工畫佛道精於布色始居
蜀召還鄴中
董從誨成都人家本業儒游藝繪事佛道人物舉筆即
工
張景思蜀人工畫佛道
跋異汧陽人善畫佛道神鬼尤工大像
王仁夀汝南宛人工畫佛道鬼神兼長鞍馬初師王殷
後精吳法相國寺有淨土彌勒下生二壁最為莊嚴
畫之傳世者
征遼圖一千里明駞圖一
獵渭圖一
衞賢京兆人江南李氏時為内供奉長於樓臺人物初
師尹繼昭後仿吳體其畫高崖巨石渾厚可取而皴
法不老畫林木雖勁挺而枝梢不稱論者以此少之
然其妙處亦不易及也有春江釣叟圖李後主親題
漁父詞二首在上畫之傳世者
黔婁先生圖一老萊子圖一
楚狂接輿圖一王仲孺圖一
閘口盤車圖一於陵子圖一
雪岡盤車圖一梁伯鸞圖一
竹林高士圖一羅漢圖一
雪江高居圖一溪居圖一
雪景樓觀圖一雪宫圖一
雪景山居圖二山居圖一
渡水羅漢像一嵓僧圖一
神仙事跡圖二蜀道圖二
盤車圖二
朱悰與衞賢並師尹繼昭皆得其法
曹仲元建康豐城人江南李氏時為翰林待詔工畫佛
道鬼神初學吳道子不成棄去改為細密之筆名重
於時畫之傳世者
九曜像一三官像三
佛會圖三釋迦佛像二
地蔵圖一彌勒佛像二
大悲像二觀音像十二
普賢像一無量夀佛像一
五十三佛像一白衣觀音像三
五方如來像一慈氏菩薩像一
玩蓮菩薩像一文殊菩薩像一
如意輪菩薩像一孔雀明王像一
摩利攴天菩薩像二
陶守立池陽人世業儒南唐保大間累舉不第隠居齊
山閉門却掃以詩酒丹青自娛工畫佛道鬼神山川
人物至於臺閣車馬無不精妙畫之傳世者
九華草堂圖一山程早行圖一
金山水閣圖一十六羅漢像二
清凉寺海水圖一
竹夢松建康溧陽人工畫人物子女宫殿臺閣仕南唐
為東川别駕
丁謙晉陵義興人工畫竹兼善寫蔬果宋寇忠愍家蔵
有畫蔥一軸李後主題丁謙二字在上墨蹟如新畫
之傳世者
寫生蓮藕圖一
何遇江南人善畫林石屋木筆摹衞賢深得其趣
施璘京兆藍田人工畫竹
陸晃嘉禾人工畫人物多寫田家風景性疎野沈湎於
酒遇筆即圖略不經意當其合作人不能及描法甚
細而有力然粗率可議者亦多瑕瑜不相掩也畫之
傳世者
玉皇上帝像一太上像一
長生保命真君像一天官像一
九天定命真君像一星官像一
天曹益算真君像一散聖圖一
天曹掌錄真君像一列曜圖二
天曹解厄真君像一道釋像一
九天司命真君像一孔聖像一
九天度厄真君像一四暢圖四
天曹賜福真君像一五老圖一
天曹掌算真君像一六逸圖一
明皇宴樂圖一水仙圖三
開元避暑圖三按樂圖一
五王避暑圖三烹茶圖一
火龍烹茶圖一綉線圖一
山隂會仙圖四勘書圖一
神仙事迹圖一古木圖一
故實人物圖一春江漁樂圖二
三仙圍碁圖一田戲人物圖一
葛仙翁飛錢出井圖二
僧貫休俗姓姜氏婺州蘭溪人初以詩得名道行高卓
入蜀為王衍所禮賜紫衣號禪月大師善畫唯羅漢
最著圖寫多作梵相形容清古蓋以入定觀想而得
之者真本在豫章西山雲堂院供養凡遇亢旱郡將
迎請祈雨無不應驗畫之傳世者
維摩像一須菩提像一
高僧像一天竺高僧像一
羅漢像二十六
李文才華陽人工畫人物山水兼善寫真時以為周昉
之亞
程承辯眉州彭山人工畫人物鬼神
高太沖江南人工寫貌仕南唐為翰林待詔傳李中主
真得其神采
朱澄與高太沖同在翰林合畫雪宴圖時稱妙手
李仁章并州人學吳道子工畫鬼神議者謂非盧稜伽
不足以當之
胡嚴徵石晉天福時人善畫人物
王耕吳越人善花鳥尤工牡丹
成處士逸其名江南人善寫真
錢侒吳越文穆王傳瓘養子官秀州刺史獨工畫藝他
無所好
李夫人西蜀名家女善屬文工書畫郭崇韜伐蜀得之
夫人以其武弁抑鬱不樂嘗於月下獨坐南軒見竹
影婆娑可喜因揮毫濡墨摹著窗紙上明日視之生
意具足於是人皆效之遂有墨竹
童氏江南人畫學王齊翰工道釋人物兼善寫真童以
婦人而擅丹青故當時縉紳閨壼往往求其寫照畫
之傳世者
六隠圖一
僧楚安漢州什邡人善畫山水筆蹤甚細每於扇面寫
姑蘇臺滕王閣千山萬水盡在目前然虧六法非大
手筆也
僧𫝊古四明人以龍水得名於時畫之傳世者
滚霧戲波龍圖二戲雲雙龍圖一
穿石戲浪龍圖二戲水龍圖四
吟霧戲水龍圖二出洞龍圖一
湧霧出波龍圖二翫珠龍圖二
吟霧躍波龍圖一出水龍圖一
爬山躍霧龍圖二祥龍圖一
踴霧戲水龍圖一吟龍圖一
穿石出波龍圖二戲龍圖一
穿山弄濤龍圖二坐龍圖一
出水戲珠龍圖一戲水龍圖一
僧智藴河南人工畫佛像人物雒中天宫寺毘盧像廣
愛寺定光佛像福先寺三災變相皆其蹟也周廣順
中進舞鍾馗圖於朝賜以紫衣
僧德符善畫松柏氣韻瀟爽嘗在相國寺灌頂院畫一
松一柏觀者如市士大夫留題者凡數百篇當時推
重如此
僧令宗丘文播弟也工山水人物佛像天王
僧藴能浙江人工雜畫佛像
道士李夀儀邛州人學張簡卿筆法多畫道門尊像時
人呼為李水墨
繪事備考卷四
