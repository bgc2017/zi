性理羣書句解卷十一
宋熊節撰
熊剛大註
圖
太極圖(此圖明太極生隂陽隂陽生五行五行化生男女萬物聖人則為民物之主焉)
濓溪先生
朱子曰(文公云)(太極)此所謂無極而太極也(是所言無定極)
(之中而有至定極之理)所以動而陽静而隂之本體也(所以為動而生)
(陽静而生隂本然之體也)然非有以離乎隂陽也(然又不能出乎隂陽之外)即
隂陽而指其本體(就隂陽中推出本然之體)不離乎隂陽而為言
耳(不外隂陽而為言也)□(隂動陽静)此(太極)之動而陽静而隂
也(此即太極之動而生陽静而生隂也)中(太極)者其本體也(中樣小圈是即太極)
(之本□陽體動)者陽之動也(陽動即所謂動而陽)(太極)之用所以
行也(動者為用故為□隂太極之用行静)者隂之静也(隂静即所謂静而隂)
(太極)之體所以立也(静者為體故為□隂中太極之體立之陽)者(□陽動)之
根也(乃陽動之所□陽中由以生也之隂)者(□隂静)之根也(乃隂静之所由以生)
(也水火)土(金五木行)此陽變隂合(是隂陽動静變合)而生水火木金
土也(而生水火木金土之五行)□(陽變)者陽之變也(陽變者陽之變動也)□(隂合)
者隂之合也(隂合者隂之凝合也)水隂盛故居右(左陽右隂水乃隂之盛故)
(居於右之上)火陽盛故居左(火乃陽之盛故居於左之上)木陽穉故次
火(木陽之少故次於火)金隂穉故次水(金隂之少故次於水)土冲氣故居
中(土為中氣故居中央)而水火之□(根隂根陽)交系於上(而水火之交相)
(系屬於左右之上)隂根陽陽根隂也(水為隂根于陽動火為陽根于隂静)水而
木(由水而木)木而火(由木而火)火而土(由火而土)土而金(由土而金)金而
復水(由金而又水)如環無端(如環之轉初無端倪)五氣布(是五行之氣順布)
四時行也(木主春火主夏金主秋水主冬四時以行)(太極)□(隂静陽動)
(水火)土(金五木行)五行一隂陽(是五行之運只一隂陽之理)五殊二實(其名)
(則有金木水火土五者之殊其本則不外乎隂陽二氣之實)無餘欠也(既無有餘又無不足)
隂陽一太極(隂陽之運又只是太極之理)精粗本末(太極為精隂陽為粗太極)
(為木五行為末)無彼此也(同是一理無彼此之間)太極本無極(太極之理本無)
(形狀)上天之載(即上天之道)無聲臭也(無聲可聞無臭可接)五行之生
(五行既生)各一其性(其性各一如火燥水溼金柔木剛土實之類)氣殊質異(其氣)
(既殊其質亦異)各一其極(各其一太極)無假借也(自然而然非有所相)
(假借)□(真精妙合)此無極二五(此無極之理二氣五行之精)所以妙合
而無間也(所以妙於凝合無間斷也)(乾道成男坤道成女)乾男坤女(乾屬陽父)
(道也故成男坤屬隂母道也故成女)以氣化者言也(以氣之變化不可見者言)各一
其性(乾健坤順故男剛女柔各具一性)而男女一太極也(是為男女各一太極)
(萬物化生)萬物化生(天下萬物化化生生)以形化者言也(亦有是氣則有)
(是形以形之變化可見者言)各一其性(飛潜動植性各一性)而萬物一太極
也(是萬物各一太極此以上引說解判圖體此以下據圖推盡說意)惟人也(只有生而為人)
得其秀而最靈(禀二氣五行之秀而其心為最靈)則所謂人極者
(則凡所言人之極)於是乎在矣(於此乎在蓋人心是即太極)然形(但人之形質)
(□)隂之為也(凝合一定者隂之所為)神(人之□精神)陽之發也(運用不息)
(者陽之發達)五性(五常之性曰仁曰水義曰禮曰智曰信火)土(金五木行)之德也(是即)
(禀五行之理以為性木神則仁金神則義水神則智火神則禮土神則信五者之德蓋無不善)善惡
(天地之道陽貴隂賤善惡猶言貴賤也)男女之分也(陽而貴者為男隂而賤者為女男女)
(之所由分也)萬事(事有萬變)萬物之象也(是萬物形著之象)此天下之
動(此凡天下之動)所以紛綸交錯(所以紛擾錯雜)而吉凶悔吝(吉者動之)
(善凶者吉之反悔者吉之未成吝者凶之未成)所由以生也(自此而生)惟聖人者
(於此聖人)有又得夫秀之精一(又有得二氣五行之秀至精而不雜至一而不二)
而有以全乎(太極)之體用者也(自有以全乎是極之全體大用)是以
一動一静(所以或動或静)各臻其極(各詣至理之極)而天下之故(天下)
(之事)常感通於寂然不動之中(常感而通之於此心凝寂不動之中)蓋中
也仁也(中為禮曰禮曰仁)感也(禮屬夏仁屬春造化流行發育之象乃感之事)所謂
(□)陽也(是謂陽也)(太極)之用所以行也(動者為用即太極之用行)正也
義也(正為智曰智曰義)寂也(正屬冬義屬秋造化揫歛收藏之時乃寂之事)所謂(□)
隂也(是謂隂也)(太極)之體所以立也(静者為體即太隂之體立)中正仁
義(禮智仁義)渾然全體(乃渾淪全具之本體)而静者常為主焉(静者常為)
(主於中)則人極於是乎立(則人之道自此而立)而(太極)□(隂陽)
(水火)土(金木)天地日月(天地之大日月之明)四時鬼神(四時之運行鬼神之變化)
有所不能違矣(自不能違乎此)君子之戒謹恐懼(君子於事常戒謹心)
(常恐懼)所以修此而吉也(所以修此道而吉吉以得福言也)小人之放
僻邪侈(小人放縱非僻淫邪驕侈)所以悖此而凶也(所以違悖此道而凶凶以)
(取禍言也)天地人之道(三才之道)各一極也(各一太極)陽也剛也
仁也(隂陽以氣言剛柔以質言仁義以理言陽之氣剛之質仁之理)所謂(□)陽也(是所)
(言陽也)物之始也(萬物之所資以始者)隂也柔也義也(隂之氣柔之質義之)
(理)所謂(□)隂也(是所言隂也)物之終也(萬物之所資以成者)此所謂
易也(是所謂易)而三極之道立焉(而天地人三才之道賴此以立)實則一
(太極)也(其分雖有三者之殊實則同一太極)故曰(故言)易有太極(變易之中有至)
(極之理)□(隂陽)之謂也(隂陽之中指出本體而言者也)
無極而太極(無定極之中而有至定極之理)太極動而生陽(太極之有動静即天)
(命之流行故方其動也則為陽故曰生陽)動極而静(動之極而復静)静而生隂(及其静也)
(則為隂故曰生隂)静極復動(静之極又復動)一動一静(曰動曰静)互為其根
(静極則為動之根動極則為静之根交互為根運行不息)分隂分陽(静則隂之體立而隂以分動則)
(陽之用行而陽以分)兩儀立焉(於是乎兩儀體立定分不可移矣兩儀此一一是也)
陽變隂合(迨夫陽變動而交於隂隂凝合而交於陽)而生水火木金土(陽變交隂)
(則生水金水隂也金亦隂也隂合於陽則生火木火陽也木亦陽也土則居中而旺於四者)五氣順
布(自是五行之氣順序而布)四時行焉(木行於春萬物以生火行於夏萬物以齊金行於秋萬物)
(以遂水行於冬萬物以藏土則交旺於四時而四時行矣)
五行一隂陽也(然推而上之五行異質四時異氣皆不外乎隂陽)隂陽一太極
也(隂陽異分動静異時皆不能離乎太極)太極本無極也(至於所以為太極者又無聲臭)
(之可言不離乎性之本體)五行之生也(天下無性外之物故金木水火土五者之生)各一
其性(質具於地氣行於天隨其所禀燥溼剛柔不同故各一其性則渾然太極之全體無不各具於一物)
(之中而性之無所不在又可見矣)
無極之真(性無不在故無極之理真而無妄)二五之精(隂陽五行之氣精而不二)妙
合而凝(有是理方有是氣有是氣則載是理故理與氣混融無間是所謂妙合而凝者)乾道成
男(然又各以其類陽而健者成男則乾父之道)坤道成女(隂而順者成女則坤母之道也是人)
(物之始以氣定而生者也)二氣交感(隂陽二氣凝聚成形形交氣感)化生萬物(遂以形化)
(而生人若物)萬物生生(人物生生)而變化無窮焉(而變化之道始無窮盡矣)
惟人也得其秀而最靈(故隂陽五行氣質交運而人之所禀獨得其秀而其心為最靈)
(所謂天地之性也)形既生矣(及形體已具)神發知矣(神氣之發心知之啟)五性
感動而善惡分(五常之性感物而動陽善隂惡各矣以類分是又有生之後氣質之性)萬事
出矣(故五性之殊散為萬事皆出於此)
聖人定之以中正仁義(中禮也禮者天理之節文節則無太過文則無不及便是中智)
(屬正先儒皆以正訓之性正則知得是是非非確然不易蓋人禀隂陽五行之秀氣以生而聖人之生又得其)
(秀之秀者是以行之也中處之也正發之也仁裁之也義莫不有以全夫太極動静之德而無所虧凡天下之)
(欲動情勝利害相攻者於此乎定矣周子此言中正仁義通書又言仁義中正中正居先者聖人以此而定人)
(即禮先樂後之意自明而誠者事也仁義居先者聖人與太極合德渾然本性之妙自誠而明者事也)而
主静(然聖人全動静之德而常主於静静即太極之本體主乎是則能無欲推之酬酢事物之變而能一)
(天下之動矣)立人極焉(人之道豈不賴此有立乎)故聖人與天地合其德
(天地日月四時鬼神皆不能外乎太極隂陽五行之理聖人一身兼具此理者也與天地合德是其德性純全)
(即太極之渾融中庸所謂如天地之無不持載無不覆幬是也)與日月合其明(與日月合明是)
(其智晳昭融即隂陽之昭著中庸所謂如日月之代明是也)與四時合其序(與四時合序是)
(其誠通誠復即五行之順布中庸所謂如四時之錯行是也)與鬼神合其吉凶(與鬼神合)
(吉凶是其存神過化即四時變化而行鬼神中庸所謂禍福先至必先知之故至誠如神是也聖人太極之全)
(體一動一静無適而非中正仁義之極則闡此以定夫人豈非斯民所賴以宗主於我耶)
君子修之吉(君子而未至於聖人地位惟修此道所以為善)小人悖之凶(小人不知)
(而或悖此道所以為凶修之悖之亦在敬肆之間耳)
故曰(故言)立天之道(天道之所以立)曰隂與陽(曰隂曰陽以氣言也蓋行於天者二)
(氣迭運故以隂陽言)立地之道(地道之所以立)曰柔與剛(曰柔曰剛以質言也蓋具於地)
(者體質可見故以柔剛言)立人之道(人道之所以立)曰仁與義(曰仁曰義以理言也蓋具)
(於心者實理全備故以仁義言陽也剛也仁也物之始也隂也柔也義也物之終也)又曰(又言)原始
反終(推原其始復反其終)故知死生之說(原始則知生之說反終則知死之說可以觀變)
(化不窮之妙矣)
大哉易也(易之為書廣大悉備)斯其至矣(語其至極則此圖盡之其指豈不深哉)
性理羣書句解卷十一
