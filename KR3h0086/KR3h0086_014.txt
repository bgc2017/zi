欽定四庫全書
續考古圖卷四
宋吕大臨撰
崇寧三年甲申歲孟冬月應天府崇福院掘地得古鐘
六枚以宋公鐘又獲於宋地宜為朝廷符瑞尋上進焉
刻文六字
按六鍾形制文飾皆同形扁而銳不垂六鐘各殺一寸
為羌每鐘皆刻曰宋公成之䪫鐘字形漫滅僅可識焉
按宋自微子開二十六世平公成立平公鐘此鐘故刻
曰宋公成之䪫鐘六䪫自是帝顓頊之樂也第一鐘以
黍尺校之鐘體高二尺懸高五寸舞間徑一尺四寸銑
間徑一尺七寸第二鐘體高一尺九寸懸高五寸舞間
徑一尺二寸銑間徑一尺五寸第三鐘體高一尺八寸
懸高五寸舞間徑一尺二寸銑間徑一尺四寸第四鐘
體高一尺七寸懸高五寸舞間徑一尺一寸銑間徑一
尺四寸第五鐘體高一尺六寸懸高五寸舞間徑一尺
三寸第六鐘體高一尺五寸懸高五寸舞間徑九寸銑
間徑一尺二寸按周備六代之樂惟闕六(缺)
五英惟歆武然則周德既衰諸侯各備古樂既有歆
武則宋宜有六莖也
寳用
考邑寳鼎孫孫子子
永揚天子休用作文
日修大夫始敢對
在邦始錫友日考
獻工錫曼錫章王
宫宀王在邦宫始
錫友□王在&KR0987;
王在龢宫大夫始
佳三月初吉甲寅
趙承規(茂曾)所收刻文於内凡六十五字得於永興醴
泉之甘北以黍尺之總高二尺口廣一尺四寸七分耳
高四寸足高六寸腹深一尺五寸容一石四斗
趙承規所收刻文四十七字於内以黍尺量校之總高
八寸三分口廣七寸四分深四寸六分耳高一寸五分
足高二寸一分容一斗一升五合
張才元所收刻六字於内文曰舟虔作旅車敦以黍尺
校之高五寸半口徑七寸腹徑一尺足徑六寸半深四
寸半容一斗五升
趙承規所收刻文於内以黍尺校之總高一尺二分口
廣四寸八分流長三寸三分腹圍二尺三寸六分足高
三寸七分深七寸容漢二斗二升五合
王晉玉所收刻字六於内曰舟虔作旅車敦以黍尺量
之口徑六寸深五寸容一斗三升兩耳作牛頭按刻丈
作舟虔蓋舟通用為周字當是周家𡭗
松島吳氏衍所收刻文於内曰王伯作寳&KR4501;五字以黍
尺校之高八寸半口從廣五寸擴廣七寸深三寸半容
七升
丁伯容所收刻文二十於底内以黍尺校之總高三寸
半口徑一尺六寸耳高二寸足口徑尺二寸腹深二寸
容二升
張才元所收刻文六字於口内曰作父丁寳鼎其形三
角不圓以黍尺量校之口徑五寸半高五寸半耳高一
寸腹深四容五升半
丁伯容宏所收刻文四於内舟虔旅鼎以黍尺校之高
七寸口徑六寸一分深三寸五分已上張才元王晉玉
丁伯容三器皆周虔所作器得於洛
楚氏(朝)宗所收刻文底外足間凡二十二字文曰律斤
衡蘭注水匜容一升建國元年正月癸酉朔日制以黍
尺量校之口徑四寸足徑二寸三分深一寸五分流一
寸半容一升
榮子維輯所收刻文四字於内曰作實尊彝以黍尺量
校之口徑一尺通高八寸深六寸半容二斗
姚義夫(雄)所收刻文三十二字於内制度尺量未詳
佳王廿有三年九月王
在宗周王令放䜌荆司
九陂䜌作朕皇考&KR0008;薦
尊鼎䜌用享考于朕皇
考用錫康豫魯休屯右
眉夀永命靈舟其萬年
無疆䜌子子孫永寳用享
崇寧初商州得古鼎刻文甚完凡六十三字乃周鼎也
尋上之朝廷制度未考
趙仲忽周臣所收無稜刻字於足底以黍尺校之高一
尺一寸半口徑六寸八分足口徑四寸深八寸
趙周臣所收無銘刻制作甚精有柄有流蓋盉也三足
中空無蓋以黍尺校量之身高八寸半流長三寸半縱
廣六寸横徑五寸容四升半
趙周臣所收刻文四於口内惟父癸可辯以黍尺量校
之高八寸半耳高一寸八分口徑八寸腹深六寸
趙周臣所收底蓋各刻十六字文同但蓋文皆左刻疑
悮刻文曰㲾詈中&KR0008;父作中姜敦子子孫孫永寳用享
孝以黍尺校之身高九寸蓋三寸半口徑八寸半腹徑
尺三寸腹深六寸
趙周臣所收刻文三於耳下
趙周臣所收二卣形制相似花文小不同字刻無異底
蓋各有刻以黍尺校之并蓋高一尺二寸梁高六寸口
徑七寸闊四寸腹徑一尺深八寸
續考古圖卷四
