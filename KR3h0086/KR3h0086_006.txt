欽定四庫全書
考古圖卷六
宋吕大臨編
右得於河内俓尺深二寸足高寸半銘三十有三字
按此器與饋盒二物皆曰卭仲之孫伯戔自作同得於
河内太行山石室中
右不知所從得銘五字形制未傳
按此器盤也文云作疑古盤字象形
右得於藍田俓四寸有半深二寸七分容二升銘十有
二字
按弡字依前弡仲簠當作張匜余支移爾二切左傳奉
匜沃盥器也說文杯匜有柄
右得於京兆高三寸八分深二寸七分縮八寸六分容
一升五合銘四字
右得於京兆高四寸八分縮尺衡六寸一分深三寸有
半足二寸有半容四升銘十有七字
右不知所從得高四寸七分深二寸七分縮九寸三分
衡五寸一分容三升二合無銘識為牛首衡柄下為四
牛足
按公食大夫禮具盤匜君尊不就洗也士虞禮特牲少
牢饋食皆設盤匜尸尊不就洗也匜水錯于盤中南流
流匜所以注水也沃尸盥者一人奉盤者東面執匜者
西面淳沃此用匜之事也婦人之侍君子亦用之晉公
子重耳使懷嬴奉匜沃盥今所圖數匜有季姬仲姞者
是也有謂之旅匜者少者賤者為所尊貴執事非一人
共用斯器故曰旅足多象牛順事也
右不知所從得深六寸俓尺有二寸半容斗有六升銘
十有五字
右容七升無銘識餘未考
按識文盂飰器也禮記玉藻浴出杅履蒯席浴器亦曰
杅則大小不一也荀子曰槃圜則水圜盂方則水方則
方圜不一也
右得於婺之蘭溪重一斤六兩
李氏錄云商書曰若虞機張往省括于度則釋孔氏注
謂機有度以凖望此機在度以銀約之為五寸以省括
以凖望世俗謂之望山子但立人物而無尺寸盖凖省
之法不傳元祐三年春北使射于玉津園其首所用弩
有度豈彼中尚存其法耶
右得於壽陽紫金山漢淮南王之故宫以前所圖古弩
機之度度之刃廣寸半内長四寸半胡長六寸援七寸
半胡有銘六字蟲鳥書黃金文
李氏錄云考工記冶氏為戟廣寸有半内三之胡四之
援(鄭司農云援直刃也胡其子)五之倨句中矩今所度正應考工戟
胡横貫之胡中矩則援之外句磬折也鄭氏云戈曰句
子戟一曰雞鳴子横插之微斜向上也揚雄方言曰句
子戟楚謂之戈王莽時甄豐文字部六曰蟲鳥書以題
幡信晉王愔文字志亦有蟲書象形張懷瓘書錄云往
在翰林見古鐘二枚高二尺許有古文三百餘字紀夏
禹功績皆紫金鈿似大篆神彩驚人盖三代鈿金為篆
其精類如此
右得於京師以博為寸其長尺重三兩
李氏錄云考工記築氏為削長尺博寸合六而成視鄭
氏註云書刀以滅青削槧如仲尼作春秋筆削是也少
儀曰削授拊注拊謂把蓋授人削者以把也
考古圖卷六
