欽定四庫全書
考古圖卷五
宋吕大臨編
右得於新鄭高七寸五分縮五寸有半衡二寸有半深
三寸柱高二寸足高三寸容一合有半銘一字在左柱
二字在腹當耳上一字人形者與父己彛同亦疑為子
字
右得於壽陽紫金山高七寸縮六寸衡二寸有半足高
三寸容四合銘二字在腹當耳(已下有□亦恐是舉字)
右容四合銘三字在耳餘未攷
右不知所從得高寸七分深三寸縮四寸九分衡二寸
六分銘一字在腹當耳
以上四器形制文飾相似謂之舉者舉亦爵觶之名因
獻酬而舉之故名其器曰舉如杜蕢洗而揚觶以飲平
公因謂之杜舉是也鄉飲酒記凡舉爵三作而不從爵
知獻必舉爵也主人舉者主人所舉獻賓之爵也今禮
圖所載爵皆于雀背負琖經傳所不見固疑不然今觀
是器前若噣後若尾足脩而銳其全體有象于雀其名
又曰舉其量有容升者則可謂之爵無疑(梓人為飲器
爵一升父丁爵容二合半乃古一升)今兩柱為耳所以反爵于坫如鼎敦盖以
二物為足也
右二器得於洛陽量度未考一有銘二字一有銘一字
按此二爵與前所圖父丁以下三爵形制大同而質少
文飾士虞禮三獻主人洗慶爵慶則無足主婦洗足爵
有足而無文賓長洗繶爵繶則如屨之繶其文在中也
(屨有絇繶純絇以絲綦純緣口繶綖底縫故在中)言父爵有足無文盖足爵也
單爵及後篆帶爵環腹有篆飾如帶盖清爵也繶爵猶
未純古如前三爵口腹間編為篆飾乃吉爵也
右不知所從得高五寸四分深三寸二分縮五寸三分
衡二寸有半柱高寸有二分足高二寸有半容三合有
半銘一字在左柱(解見前)
右不知所從得高四寸一分縮六寸三分深二寸九分
柱高二寸容三合無銘識
按此器與諸爵文飾不甚精外唇前後平兩柱極短三
足如箸上大而下細形質小異
右得於鄴郡亶甲城高八寸四分深五寸六分俓四寸
四分容一升無銘識
右得於京師高尺有一分口俓五寸有半深六寸有半
足俓二寸深三寸有半容六合足半之李氏錄云此
器口可容二爵(前所圖父丁爵)足容一爵禮圖所謂二升曰觚
(出韓詩外傳)也腹作四稜削之可以為圜故曰破觚為圜足
之四稜漢宫鳳闕取以為角隅(今四隅乃安獸處)故曰上觚稜
而棲金爵下為四象禮所謂象觚也愚按論語子曰觚
不觚觚哉觚哉疑即此也
右容三升銘二字在足餘未考
按此器與前觚形制略相似其容受有加與禮書不合
姑附于後
右熙寧中得於扶風高五寸八分深一寸半俓四寸八
分容六合半銘三十字有盖
蔡博士云按齊世家言太公之卒百有餘年子丁公吕
伋始立如□公以下三世至孝公始見於史自吕伋十
四世矣餘文不可攷然知為齊豆無疑
右不知所從得并盖高九寸深三寸有半俓五寸有半
容二升無銘識
按此豆其盖與齊豆異
右不知所從得高六寸有半面俓五寸深四分無銘識
按公食大夫禮大羹湇實于鐙鐙文以金即金豆也爾
雅瓦豆謂之豋則金豆不嫌同名漢制多有行鐙形制
類此其中有丶(音主)以為燈炷而加膏油為說文主字作
生亦象鐙形古之燎燭皆以薪蒸未有膏蜜厥後知膏
油可以供照為丶於鐙而用之因名曰鐙愚按詩于豆
于豋注豆木豆豋瓦豆也字上从肉與登字不同
右得於京兆高五寸八分深四寸俓五寸二分容三升
四合銘十有四字按盉不見于經說文曰盉調味也
盖整和五味以共調也洛陽匠獲一器形制類此名曰
單□作從彛盖為彛陪設是器已附見于彛屬
右得於河内太行石室中有盖高五寸有半俓七寸有
半容四升有半銘三十有一字在唇十有四字在盖
李氏錄云說文卭在濟隂(玉篇云在山陽)饙□飲也瓿甂也大
口而卑用食又皿部有盫(烏合切)覆盖也徐鉉謂今俗作
&KR0034;非是細詳□字音頭酉足而加於皿定非瓿字乃是
饙盫以捧連湯飯而加覆盖爾商末器以字非模範中
來故也
右得於京師高五寸有半深四寸八分俓五寸二分可
容六升有半無銘識
按此器文銘有圜乳龍文獸面與孔文父飲鼎相似内
有二鼻必以貫提梁不知何器說文云瓿甌也大口而
卑用食疑為此器姑以瓿名之
右不知所從得高九寸深八寸俓三寸七分容斗有一
升無銘識
按秘閣所藏此器及小方壺皆二器謂之壺甒則比常
器為小疑皆明器也此器制度亦大口而卑與龍文瓿
略相似但二環在外為異
考古圖卷五
