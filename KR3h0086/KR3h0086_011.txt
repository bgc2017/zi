欽定四庫全書
續考古圖卷一
宋吕大臨編
此玉尺范忠獻家所收以秬黍合周制乃周尺也
按書曰同律度量衡度所以度長短凡五謂分寸尺丈
引也凡世惟用尺者取其五度之中析之可以見分寸
積之可以見丈引所以歴世因而不改也按度以周制
為準後世因革不同增損或異周制以子穀秬黍中者
一黍之廣為分十分為寸十寸為尺十尺為丈十丈為
引而五度審矣晉泰始中中書監荀勖按太樂久音不
和始知後漢至魏尺長於古尺四分有餘荀乃依周制耳
銅權二一在河南李善初家一東明王氏所藏形製略
同權高二寸徑寸有九分容合重六兩名百有二字王
氏權又有平陽斤三字考此權刻詞則秦二世所刻丞
相綰者王綰也斯李斯也去病馮去病也
按權所以施於衡然後稱物平施知輕重也五權謂銖
兩斤鈞石也以小大輕重為差圜而環之令肉倍好周
旋無端周而復始無窮已也五權之制各有差次按此
權乃斤權也故有刻平陽斤者所用斤權也内外八&KR0994;
而好圜外皆刻詞所以防磨鑢也
銅虎符得之於咸陽以黍尺校之長二寸五分頭高一
寸身高八分重一兩五分半虎形背文云與濟隂太守
為合符肚肋上云濟隂右二皆篆書䧟銀其隂面有二
方銅柱隱起二分許所以合同處也按漢文帝二年九
月初與郡守為銅虎符竹使符注符以代珪璋從簡易
也銅虎符苐一至苐五國家當發兵遣使至郡合符符
合乃聽受之鐫刻篆書與郡守為合符者各分其半右
留京師左以與之按通典曹州漢宣帝更名定陶後為
濟隂郡後漢因之普魏以䧏屢易隋後為濟隂郡考此
符篆刻即漢銅虎符也
銅魚符得之於潘勉之驗之乃唐銅魚符也以今黍尺
校之長一寸六分闊五分重二錢符之雄者其陽刻作
魚鱗形其陰面上隠起一同字下刻廉州第一皆楷書
也按唐書志高祖入長安罷竹使符班銀莬符其後改
為銅魚符以起軍旅易守長京都留守折衝府捉兵鎮
守之所及左右金吾宫苑總監皆給之畿内則左三右
一畿則左五右一左者進内右者進外始第一周而復
始
右得之於西洛尼寺井中龜身長黍尺之二寸半容漢
二合半長四寸徑三寸半
按此龜以貯墨汁掌以援筆細處可以懸繋疑行路所
用硯也或云軍行所用然觀其制作似非上古所為但
適用為可取爾
右得之於西洛有名刻云叔高作旅簋其萬年子子孫
孫永永保用凡十五字
按簋深周尺七寸腹徑九寸口徑四寸半耳闊一寸刻
銘於上容漢一斗八升
右得之興平竈釡甑突凡四物以黍尺校之竈長八寸
半口徑三寸甑口徑六寸深三寸四分足高二寸突為
龍頭高四寸釡徑六寸深二寸半無銘識
右咸陽張詢殿直家得於長陵蕭城中旁有刻字云武
安侯家銅鈁一容一石二升重四十二斤第一按田蚡
孝景王皇后母弟生長陵武帝即位蚡以舅封為武安
侯此鈁則漢器也說云鈁(府良切)方鐘也鈁身高黍尺之
二尺一寸五分腹闊一尺三寸五分足高二寸八分口
徑七寸五分容今斗四升重今秤十六斤
楊與權家所收形製正與余所有旅簋同文曰河東所
造三斗銅鹿釡重十二斤長信賜館陶家第二凡二十
一字得於扈深黍尺七寸半腹一尺一寸口徑五寸半
字在腹上容漢三斗一升按長信太后宫名故前漢孝
元傅昭儀尊為太后置左右詹事食邑如長信宫中宫
又成帝母太皇太后本稱長信宫是也館陶家即公主
家按前漢文武帝女嫖為館陶長公主後漢世家第三
女紅夫封館陶公主肅宗時為子求郎者也此器未詳
前後漢
右得之於西洛刻文於兩柱曰文考命作高黍尺八寸
半柱高一寸半深四寸足高三寸長七寸闊三寸三分
容漢一升
楊與權所收銅龜口銜小杯塗金背上注水即杯中水
滿可以濡筆龜身長黍尺之三寸高二寸闊二寸容一
合半杯長寸半闊七分
長安百姓王懷慶得之底蓋全白玉為之廬江李伯時
所收銅鳳奩形製略同碾作雲龍異獸之狀三足熊負
之高黍尺一尺一寸當今省尺八寸五分也身深六寸
蓋高四寸口徑七寸八分當今六寸以今秤校之重八
十四兩
張才元㥠所得銅彛刻文於腹内旁口徑黍尺之八寸
五分耳高二寸腹深四寸五分足高二寸五分容漢一
斗五升
張才元所得銅虎彝刻文於底内口徑黍尺之八寸高
五寸八分容漢一斗三升兩邊作虎頭腹方文圓乳
張才元所收圓乳方文烏銅尊無文刻凡九十乳製作
甚精與新平張氏所收者略同口徑黍尺之一尺五分
腹深四寸五分容漢一斗八升足容四升
王師文康功家亦有一烏銅尊正相似口徑一尺一寸
通高七寸八分腹深五寸八分足高二寸容漢二斗亦
方文圓乳凡百二十乳乳皆平
張才元所收黃金塗刻文於腹外凡四十二字文曰綏
和元年供王昌為湯官造三十練銅黃塗壺容二斗重
十二斤八兩塗工記護(缺)掾臨主帀右丞回守令寶省
口徑黍尺之五寸腹徑一尺高一尺足高二寸腹容如
所刻足容三升前漢成帝二十五段綏和元年
續考古圖卷一
