欽定四庫全書
考古圖卷四
宋吕大臨編
右得於鄴高七寸腹俓三寸有竒口俓少差蓋底皆有
銘銘皆廿有六字
按河亶甲居相即鄴郡其文又稱九祀為商器無疑云
兄癸者商以兄弟相及之辭也故祀其先王或稱祖如
祖丁卣之類或稱父若父辛旅彝之類或稱兄若此彝
之類商人質無諡皆以甲乙記之
右得於河南河清高五寸有半深四寸三分縮三寸二
分衡三寸九分銘二十九字
按此器與商癸彝相似必有提梁今不存初河濱岸崩
聞得十數物今所存者此彝外尚有五物形制多不同
今列於後皆曰單作從彝疑五物者為此彝陪設故謂
之從彝以器銘不著其名故皆附於後
又有□字當作□蓋隸古字筆畫必有少差(音誑又音冏)愚
按廣韻誑字下但作臦冏字下却同當止音冏
右高二寸有半深二寸二分縮四寸衡五寸容一升三
合銘五字
按此器若簠屬
右量度未考銘五字
右高三寸八分深三寸二分徑五寸六分容二升三勺
銘五字
右高七寸七分深三寸七分徑五寸有半容二升一合
銘五字
按此器與伯㝅盉全相似盉調味器也戶戈胡臥二切
右高九寸七分深五寸蔽下又深二寸三分徑七寸九
分容五升二合蔽下又容一升七合足中空銘五字
右得於河南河清高六寸一分深五寸一分徑五寸有
半容二升二合銘三字
右不知所從得高七寸二分深四寸俓縮四寸衡三寸
容三升有半銘七字
按此器與單□父癸彝相類兩耳之間皆犬首為飾公
食大夫禮云士設爼魚右牛南腊腸胃亞之亞者在正
爼之次則此彝之設亦在其次矣
右得於京兆高尺有一寸半深九寸有半俓五寸三分
容斗有六升銘六字
按此器與諸彝小異兩耳及腹間為鼻皆有垂環文有
□字从三口而一覆在下不知何字或云為品字
右得於京兆高六寸七分深五寸三分俓六寸二分容
二升七合銘三十有二字
按此器略如今禮圖所載其腹文為象禮有象尊而不
聞象彝疑記有脫略
右不知所從得高五寸有半俓七寸四分容五升七合
銘五字
右不知所從得高五寸徑八寸容四升銘一字
按此器與前相類
右得於新鄭高四寸四分深三寸五分俓六寸容三升
六合銘三字
按此器與&KR2938;彝五彝相類兩耳飾以虎首蓋虎彝也司
尊彝四時之間祀追享朝享祼用虎彝蜼彝皆有舟
右不知所從得蓋存俓五寸一分高寸有七分深寸有
三分銘四字
按此器似敦而蓋文曰尊彝如&KR2938;彝五彝虎彝之類面
俓略相近皆無蓋此獨有蓋皆未可考
右所從得及度量皆未考銘六字
按此器與前圖二癸彝父辛彝相類必有提梁今不存
當名曰彝
李氏錄云銘之可辨者祖丁商之十四帝祖丁也上為
兩目中為兕牛下為兩冊純作畫象時方尚質故也至
周有黃目尊犧尊蓋法始於此而分以名尊廣備禮乎
右得於壽陽紫金山其蓋得於維之硖石下縮六寸衡
八寸高尺有一寸深六寸五分容一升五合銘五字
右得於京兆高尺有二寸深九寸七分俓三寸四分容
六升一合銘四字
按以上二器雖大小不同其形制與二癸彝父辛彝相
類當名曰彝推父己之稱皆商器也語在父己鬲篇自
祖丁彝而下三彝字純作畫象蓋造書之始其象形者
如此後世彌文漸更筆畫此便於書其文有若大小人
形者蓋謂孫與子小者孫大者子如稱子孫永寳用之
類未詳若足迹者如以□□手形之為左右也李氏又
有一罍為左足跡疑古之左右字如此
右得於京兆高四寸四分深三寸徑五寸半容二升有
半銘三字
右得於京兆高七寸六分深三寸縮五寸三分衡四寸
六分容二升二合銘六字
右得於洛郊銘四十字
右不知所從得高八寸九分深八寸八分縮四寸衡三
寸有半容八升七合銘二十有一字
按此器三耳必有提梁今不存其文作□&KR0008;二字上从
㫃从從下字从卣从比未知何字推其義當作從卣所
加於比未詳樂氏宋大夫則宋器也詩書所稱卣所以
盛賜鬯也爾雅曰卣中尊也其制大於彝彝亦盛鬯如
二癸彝父辛彝之類皆與卣相似
右不知所從得高八寸有半俓五寸容三升四合底蓋
有銘銘皆一字
按此器文飾與樂司徒相似而有提梁其異者兩耳而
已銘曰田疑人名
右得於龍游高七寸徑三寸衡四寸有半容六升銘三
字
按此器文作立戈狀未詳
右得於京師高五寸九分俓縮三寸衡一寸有半容六
合銘三字
按此器作人持戈形人如己丁敦文戈如父己卣文未
詳其義
右不知所從得高五寸九分俓縮三寸衡二寸有半容
六合銘五字
按廬江李氏所藏人形父己卣文作北字又為大小二
人形相重此器亦然惟改□為□疑皆析字父己之文
省也彼曰父己此曰父乙蓋兄弟行也
右不知所從得高七寸深四寸一分俓衡三寸三分縮
二寸八分容八合有半銘三字
按父己即其名或字云木者恐氏族也
右銘五字餘未考
按所圖古器有□作父辛旅彝有單□作父癸旅彝有
鬲文曰父丁有彝文曰父己曰主父己曰父丁有卣文
曰祖丁又有鬲文曰父己而李氏錄又記所傳有曰父
甲者有曰父乙者如父丁又稱惟王六祀則凡稱甲乙
以祖父加之者疑皆商器也商人尚質為其祖考作祭
器者猶稱父也李氏所蔵主父己彝有足跡此卣亦然
疑一人所作也其形制與丁父鬲略相似
右得於彭澤馬山洞穴中量度未考無銘識
按此器亦三耳與樂司徒卣相類但文縟而煩差細今
法相院僧傳摹其器以示人有誤指為陶淵明酒壺
右得於岐山高尺有六寸深尺有二寸半俓五寸有半
容二斗三升銘五十有七字
按周禮籩人掌朝事之籩醢人掌朝事之豆司尊彝祼
皆用彝春祠夏禴朝踐兩獻尊秋嘗冬烝朝獻用兩著
尊追享朝享朝踐用兩大尊再獻用兩山尊四時之祀
惟烝嘗饋食祠禴追朝皆不饋食止有籩豆之薦故謂
之朝踐詩云籩豆有踐踐行列也朝踐即朝事也其籩
加䵄蕡故知不饋食也既祼然後迎尸尸入乃薦朝事
之籩豆而有獻此朝事所用尊也祠禴朝踐用獻尊追
朝朝踐用大尊先儒謂獻讀為犧音莎云飾以翡翠不
知何所據大尊為瓦大也今觀此尊環頸飾以山而腹
文若龍蛇相蟠糾謂之山尊則追朝再獻所用非朝事
也又非犧尊瓦大皆不可考竊意獻尊不以為飾名尊
則斯尊也或是其物中中者二仲也後中者尊在後列
而居中也
右不知所從得高尺有一寸俓三寸有半深七寸有半
容九升四合無銘識
按司尊彝眷祠夏禴再獻用兩象尊鄭衆謂象尊以象
鳳凰或曰以象骨飾之阮諶禮圖曰畫象形於尊腹王
肅以為犧象尊為牛象之形背上負尊魏太和中青州
掘得齊大夫送女器為牛形背上負尊先儒之說既不
同乃為立象之形於蓋上又與先儒之解不同
右所從得及度量皆未考無銘識
按此器形制與&KR2938;彝虎彝相似而無耳蓋尊屬
右得於鄴高九寸八分徑九寸六分深七寸六分容六
升二合有足跡文一
聞此器在洹水之濱亶甲墓旁得之司尊彝祭祀祼皆
有彝獻皆有尊酢皆有罍彝為上尊罍金下尊上者宜
小下者宜大此器形制與師艅彝略相似而容受加大
蓋罍屬也詩云我姑酌彼金罍罍亦用金也環頸之文
與後所圖獸環細文三壺相似㦯以為象山形謂之山
罍然比之中中朝事尊之頸文則彼之山形著此不甚
似也但其文極細物相頗多中有右足跡又圈之與主
父巳足跡彝相似語在本篇
右所從得及度量皆未考無銘識
按周禮司宫尊於東楹之西兩方壺此器無文飾挟腹
兩鼻皆銜方環
右得於壽陽紫金山高尺有一寸四分俓三寸七分深
九寸容斗有一升無銘識
右得於乾之永壽高尺俓三寸二分深八寸七分容七
升二合無銘識
右不知所從得有蓋為三鹿形高尺有四分俓三寸三
分容六升二合無銘識
按此三器形制文飾全相似但大小精粗有差古文壺
字作□象形此器類之當名為壺
右末審所得以黍尺黍量校之俓一尺四分深九寸一
分容六斗四升無銘識
皇祐中議樂官阮逸胡瑗等云明堂位有著尊注云著
地無足舊題曰鬴鬴無脰而有足曰壺尊有脰春秋傳
所謂尊以魯壺是也今按此器有脰無文飾腹為獸面
挾肩兩耳著地無足據有脰則可名為壺尊著地無足
則可名著尊
右得於河濱高九寸口俓二寸三分腹俓四寸深六寸
二分容升有三合無銘識
按此器形制文飾與父己人形彝足跡彝相類而差小
必同時物也其形類而有提故謂之挈壺
右所從得及度量皆未考無銘識
按此器似方壺而口頸不方
右得於京師高尺有四寸半深尺有二寸半徑七寸六
分容二斗七升銘三十五字
李氏錄云周景王燕晉文伯尊以魯壺用饗也周官司
尊彝烝嘗饋獻用兩壺尊用祀也公食大夫禮門内用
兩圜壺坊記曰敬則用祭器故祀饗兼用也
右不知所從得高五寸六分深五寸四分俓二寸一分
容升有四合無銘識有蓋
按此器形制甚小疑是明器
右不知所從得高尺深八寸八分俓二寸二分容八升
無銘識
右不知所從得高二尺五寸深二尺俓八寸八分容一
斛
右無銘識
一得於京兆容五升七合(吕氏)
一不知所從得(文氏)
餘未考
右不知所從得高一尺六分深九寸俓二寸二分容八
升無銘識
考古圖卷四
