右三鼎皆得於京師
庚鼎高六寸有半深三寸有半俓五寸三分容二升有
半
辛鼎高八寸深四寸有半俓七寸容五升
癸鼎高九寸有半深五寸俓八寸容一斗
銘皆有一字在其腹(權度量皆用今大府法有云黍尺黍量者各識其下)
按史記夏商未有諡其君皆以甲乙為號則此三鼎疑
皆夏商之器
李氏錄云自庚至癸一體每變以大而文有加庚癸二
字與說文小異許愼云庚者秋時萬物庚庚有實今庚
作□無垂實之象此□字乃有之今癸作□具四屮而
此□字一屮三包癸次丑而居寅之前有紐而未引達
之象又癸鼎文作龍虎中有獸面蓋饕餮之象吕氏春
秋曰周鼎著饕餮有首無身食人未咽害及其身春秋
左氏傳縉雲氏有不才子貪于飲食冒于貨賄天下之
民謂之饕餮古者鑄鼎象物以知神姦鼎有此象蓋示
飲食之戒又按陶隠居刀劍錄云夏孔甲鑄劍一名曰
甲銘止一字
太常博士豫章楊南仲釋
隹惟(古字多省偏旁鄭司農說周禮云四者書二二但為義又云立位同字古文春秋經位為立是也)
王九月乙亥晉姜曰余隹(同上)司(嗣)&KR0008;(朕)先姑君晉邦余
不叟□(今作敢者籀文省進取也以&KR1528;故叟疑為□)妄寧巠(經)□(疑雝)明德宣邳(疑□
省隸作䘏)我□用□庅辝辟□(疑作母□从女而象乳子形故疑為母而□讀為䋣)□
久灮剿虔不□(疑㒸字讀為墜)譄諸(魯字古作□即旅字古文旅作未而□者字用□為
聲蓋古文魯旅□二字通用故疑譄為諸)□(覃)享(享)&KR0935;(師)□我萬民□□我
沪(疑易字易者篆文蜥蜴形故沪疑為易而讀為錫賜皆以聲假借也)鹵(鹵或胷字省中象鹽形胷胃上
象胃中榖形故疑鹵胃二字)賚千㒳勿灋文侯□令□(疑卑字卑者从斗在甲下
斗今但用左古者尚右故斗在甲下為卑故□疑為卑亦忠借為俾讀)□(疑毌字讀為貫毌音冠象穿貫
寳貨形貫字从二□或即毌字今毛詩有串夷字俗用為串穿之串說文不載豈非□字之省也故疑讀為貫)
俑(通凢从辶彳古字多通用)弘征□(疑䋣字)湯□□(受)久□金用□(作)
寳□(□)鼎用康□(疑西夏字古語二字相属者多為一字書之若秦鐘銘有□小子亖方四
方之字是也&KR1214;古西字故疑為兩字)汝妥(妥讀為綏說文無妥字蓋古綏字省糸爾其後相承讀如婿故
疑為綏)褱□□君子晉姜用□(疑旂字讀為祈聲□音偃石鼓文皆作□古之旌旂
悉載於車故疑□即旂字而以車借讀為旂近嘗有得敦藍田者二銘皆用□萬壽之文故知其然也)□
□釁(疑釁字讀為眉釁今音為許刃而虋芑之虋音門用之為聲詩鳬鷖在釁又省為亹易係辭又讀如
尾釁門尾眉聲相近又古者字音多與今異徐鉉所謂如皀亦音□釁亦音門乃辨音仍它皆傚此是也豈釁
眉古亦同音歟秦鐘銘亦有此字)□□□□為(為者母猴也从瓜而象其形故疑為爲)亟
(極)萬年無彊(疆)用亯(享)用德㽙(疑允字字書所無而於文勢宜為允蓋用甽省
聲也)保□(其)孫子三□是利(它字不可識者猶十一二皆今所不傳以小篆參求之不
能彷彿以今揆之其間或當時書者鑄器者不能無謬誤矣)
右得於韓城俓尺有七寸四分高尺有二寸半深七寸
六分容四斗二升銘百有二十一字
右得于上雒俓尺有七分高八寸八分深五寸八分容
斗有八升銘四十有一字
按惟王十有四月古器多有是文或云十有三月或云
十有九月疑嗣王居憂雖踰年未改元故以月數也□
雝或宫名如西雝之類集古云雝公不知為何人原父
謂古丁寧通用蓋古字簡略以意求之則得爾
右銘一字餘未考古蠆字全象蠆形疑人名若公孫蠆
之類周景王十三年鄭獻公蠆立
右銘十字餘未考
按㜏姓祝融之後亦作妘說文云籀文作□
右得於扶風量度未考銘二字曰東宫
右銘十四字餘未考
按此器銘謂之鼎而制度乃類尊壺之屬疑古人制器
規模亦有出入不一者不然則或文同而音異皆未可
考
右元祐丙寅春新鄭野人耕而得之高七寸有半深三
寸一分縮六寸衡四寸有半容二升有半無銘識
按此器與東宫方鼎相似
李氏錄云春秋左氏傳晉侯賜鄭子産莒之二方鼎今
得之新鄭蓋鄭鼎也
右不知所從得以黍尺黍量校之深八寸六分俓尺有
八寸容一斛無銘識
按今禮圖所載牛羊豕鼎各以其首飾其足此鼎之足
以牛首為飾蓋牛鼎也
右所從得及度量皆未考無銘識鼎口及足皆以雲氣
為飾
右所從得及度量皆未考無銘識鼎腹有饕餮象文皆
隠出
右所從得及度量皆未考無銘識
右得於京兆高尺有三分深八寸有半俓尺有三寸半
容四斗三升有半銘三十有一字
按此器銘云作飤&KR2218;&KR2218;字字書所不載其形制則鼎也
字體與鄦子鐘相似蓋周末接戰國之物
右得於京兆惟盖存俓七寸高二寸銘八字
按釬字疑作銒省(音刑)王子吳飤&KR2218;從鼎此從金又干字
與幵字筆畫相似而不類亦未可考
右得於鄴郡亶甲城高五寸八分深三寸七分俓五寸
二分容二升銘二字
按鼎銘乙下一字不可識考其形制文字及所從得蓋
商器也
右得於鄴郡漳河之濱高五寸有半深三
寸四分俓四寸有半容二升一合銘一字
按鼎銘一字竒古不可識亦商器也愚謂銘字疑作戊
盖乙鼎庚鼎之屬
考古圖卷一
