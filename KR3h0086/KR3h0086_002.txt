欽定四庫全書
考古圖卷二
宋吕大臨編
右不知所從得高五寸有半深三寸二分俓四寸有半
容二升銘三字
李氏錄云爾雅款足曰鬲此器自腹所容通足間若股
膊然三體合為一丁父所作商器也虢叔鬲及祕閣所
藏二周高鬲有闊足為款者有自下空為款者皆圜而
不分三體與此少異
右無銘識餘未考
右得於郟城高五寸七分深二寸九分俓二寸有半容
二升有半銘三字
右不知所從得高四寸有半深二寸六分俓五寸有半
容升有七合重二斤十兩銘五字
右熙寧中得於鳳翔盩厔高三寸八分深三寸二分俓
五寸六分容二升銘十有二字
按周憬功勲銘内鴻字工作丄疑此作丄旅鬲
右得於京兆高一尺深五寸八分俓四寸容五升銘二
字按此器銘有□字李氏所藏父已卣有北字乃其
半皆不可攷古文鑛字作北似近之其制有款足故名
曰鬲萁文皆隠起作獸面亦饕餮象亦有柄有流流口
作牛首盖有連環系于柄與他鬲小異
右二器不知所從得以黍尺黍量校之大者深尺有一
分徑尺有四寸耳高四寸圜唇厚半寸容一斛次者深
八寸九分徑尺有二寸半耳高三寸容五斗足皆中空
有界篆方乳曲文為飾無銘識
按周禮陶人為甗鬲實五觳又豆實三而成觳四升為
豆觳容斗二升五之則六斗皇祐中詔定大樂有司校
之皆與周官不合
右得於河南河清高四寸七分深三寸二分俓四寸六
分容一升六合
右不知所從得高七寸七分深五寸六分俓三寸八分
容三升半無銘識
右不知所從得銘八字形制未傳
右不知所從得以黍尺黍量校之俓有三寸八分(有唇而無
劃記)自口至底隔深六寸八分耳高三寸足皆中空容二
斗甗容三斗六升銘六字
按周禮陶人為甗實二鬴四升為豆四豆為區四區為
鬴鬴容六斗四升二鬴則斛有二斗八升
皇祐中詔定大樂有司校之與周官不合文曰旅甗者
旅食所用燕禮司官尊于東楹之西兩方壺公尊瓦大
兩有豐士旅食于門西兩圜壺言旅者以别公尊與堂
上尊也餘器皆然故此圖所謂有旅彛旅鬲旅簋旅卣
旅匜皆此義也愚按甗說文云無㡳甑也魚軒語偃語
蹇魚蹇四切
右得於好畤以黍尺黍(缺)
右不知所從得甗口俓尺底隔俓六寸自口至底隔深
七寸有半下有三角鼎鼎口俓六寸深四寸足高三寸
中實上下皆有耳形制與圜旅甗相似無銘識
右所從得及度量皆未考無銘識足有文
按此器與匕鬲略相似
右所從得及度量皆未考無銘識
按此器與伯勲父圜旅甗相似
右得於京師高六寸有半深五寸徑五寸容二升一合
銘六字
按古甗皆下體連鬲此器殊小未知所用銘文惟辨字
餘不可訓釋
右得於滎陽高七寸深四寸二分口俓五寸有半腹俓
六寸有半容四升無銘識文極細巧多為物象不可圖
寫
按爾雅䰝謂之鬵甑文云鼎大上小下若甑曰鬵
考古圖卷二
