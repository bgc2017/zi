古今合璧事類備要續集卷十一
宋謝維新撰
類姓門
朱沛國角音
古今姓纂(顓頊之後周封曹挾於邾乃楚所滅子孫去邑以朱為氏一云舜臣朱彪之後齊有)
(朱毛漢有中邑侯朱進隐陵侯朱濞吳郡漢功臣又都昌侯朱軫軫至買臣會稽太守)
事類折角(前朱雲字游魯人與五鹿充宗論易連拄五鹿君諸儒語曰五鹿嶽嶽朱雲丨其丨由是)
(為博士)折檻(朱雲願賜尚方斬馬劒斷佞臣張禹上令叱出雲攀丨殿丨)艾薪(朱買臣字翁子)
(吳人常丨丨樵賣以給食擔束薪行且誦書)當貴(前朱買臣拜會稽太守上謂之曰冨貴不歸故鄕如)
(衣繡夜行年五十丨冨丨)治第一(朱邑字仲卿廬江舒人也學賢良為大司農丞遷北海太守丨行丨)
(丨入為大司農並同上)詔稱揚(後朱暉卒天子憫惜下丨丨丨曰大司農邑廉潔守節退食自公亡)
(疆外之交束脩之餽可謂淑人君子賜邑子黃金百斤以奉祭祀)歌彊直(朱暉字文季南陽人為臨)
(淮太守使人畏愛丨曰丨丨自遂)謚文忠(朱穆字公肅常感時澆薄乃作崇厚論又著絶交論亦矯)
(時之作為冀州刺史部令長聞穆濟河解印綬去者四十餘人卒丨為丨丨先生)金印紫綬(吳朱)
(治字君理察孝兼州辟從事後拜安國將軍丨丨丨丨)金玉山海(梁朱异字彦和徧覽五經尤明)
(禮易明山賓表薦异云丨丨萬文緣涉未登丨丨千尋窺映不測)珥貂鹵簿(朱异為太子博士居)
(權要三十餘年自員外常侍至侍中四官皆丨丨自右衞率至領軍四職並驅丨丨並同上)輕財好
施(唐朱據字子範吳郡人有姿貌膂力丨丨丨丨尚公主拜左將軍不虚接士丨丨丨丨)隐居養
親(朱仁軌字德容敬則之兄丨丨丨丨常誨子弟曰終身讓路不枉百步終身讓畔不失一叚有赤烏白雀)
(棲所居樹)謚為孝友(朱仁軌卒表半千等共丨丨丨丨先生)世被旌顯(朱敬則字少連)
(亳州人以孝義丨丨丨丨一門六闕相望)吏畏人悅(朱季南陽人丨丨其威丨丨其惠肅宗召拜僕)
(射上便宜報曰補公家之空不累清白之素斯善美之士也)篤學曰小萬卷(皇朝朱昂字學)
(之其先京兆人父葆光寓潭州遂家于衡山昂少丨丨有朱遵度者時謂之萬卷目昂曰丨丨丨)幽棲
自號退叟(朱昂買竒書於所居為二亭曰知止曰丨丨丨丨曰丨丨又朱昂卒門人謚之曰正裕先)
(生)告老比漢二䟽(朱昂弟協仕為主客郎中雍王府翊善其後以丨丨而歸時人以丨丨丨)
(丨)念母為朱孝子(朱夀昌字康叔揚州天長人生七歲父守長安出其母劉氏嫁民間母子)
(不相知者五十年壽昌既仕而丨丨之不見也行四方求之不已行次同州得焉劉氏時年七十餘矣由是天)
(下皆知其孝母卒泣涕幾喪明有白烏集其墓上後為司農少卿東坡有丨丨丨詩云此事今无古)春風
中坐一月(朱光庭見明道子汝歸曰光庭如在丨丨丨丨了丨个丨)晦庵晩號滄洲
(朱松字喬年徽之婺源人儒學决科翰林學士綦處厚薦于朝為尚書郎子熹字元晦初居建之崇安立書室)
(曰紫陽書堂後居建陽號雲谷老人亦曰丨丨丨丨丨丨)
秦天水徵音
古今姓纂(顓頊嬴姓之後伯益裔孫非子周孝王封之於秦隴西秦亭是也至始皇滅六國子)
(嬰降漢子孫以國為氏又魯有秦堇父生丕兹及秦並秦祖人秦商楚人秦冉秦非並仲尼弟子)
事類萬石(後漢秦彭字伯平扶風人與羣從同時為二千石者五人三輔號曰丨丨秦氏遷三陽太)
(守百姓懷愛莫有欺犯奸吏跼蹐无所容詐轉穎川太守仍有鳳凰麒麟嘉禾甘露之瑞集其郡境)簞瓢
(蜀秦宓字子軌始慕肥遯之高曝背田畝之中誦顔氏之丨丨原憲之蓬戶後為益州别駕遷大司農)賜
黃金瓶(唐秦瓊字叔寳以字顯濟州歴城人始為隋將來護兒帳内護兒曰是子才而武豈久處貧賤)
(邪後降高祖拜馬軍緫管破尉遲敬德功多帝丨以丨丨丨)圖凌煙閣(秦瓊卒太宗詔有司琢石)
(為人馬立墓側以旌戰功丨形丨丨丨高宗遣使致祭名臣者七人叔寳與焉皆終始著名者也)文集
長於議論(本朝秦觀字少游揚州高郵人有丨丨四十卷丨丨丨丨文麗而思深)為相專
主和議(秦檜紹興丨丨十八年丨丨與金人丨丨子填亦舉進士第一)
尤吳興徵音
古今姓纂(或曰尤游同稱或曰尤乃石姓之誤乘訛𫝊襲因以為姓或曰尤起於仇仇者怨之)
(義尤亦怨之義皆無所據者也)
事類閩人避諱(丨丨丨王審知諱而沈氏去水而姓尤)寧國多尤(本朝江東丨丨)
(丨有諸丨仕宦有至翰林尚書八座者)
許高陽羽音
古今姓纂(姜姓炎帝之後周武王封其裔孫文叔於許後為楚所滅子孫分散以國為氏晉有)
(許偃楚有許伯鄭有許瑕)
事類太岳(左夫許丨丨之後又詩崧高維嶽注四岳申甫齊許皆其後也)旦評(後漢許劭字子蔣汝)
(南平輿人少峻名節好人倫多所賞識與從兄靖俱有高名好共覈論人物每月輒更其品題故汝南俗有月)
(丨丨)二龍(許劭兄虔亦知名汝南人稱平輿淵有丨丨)五經(許慎字叔重博學經籍時人語曰丨)
(丨無雙許叔重)英偉(蜀許靖字文休少知名有人倫臧否之稱丨才丨士智略足以計事倜儻瑰偉有當)
(世之具)勇力(魏許禇字仲康勇力絶人一手逆曳牛尾行百餘步淮汝陳梁間聞之皆畏憚軍中以褚)
(力如虎而癡故號曰虎癡又曰虎侯遷武衞將軍)經史笥(南史許懋字昭哲為國子博士號為丨丨)
(丨)長鬚公(北史許悙字秀良遷殿中尚書惇美鬚下垂至帶省中號丨丨丨)稱神童(許善)
(心字務本多聞默識為當時所稱謂為丨丨仕隋除秘書丞嘗製神雀頌文不加點筆不停毫)有禮學
(唐許孟容方勁丨丨丨每所折衷咸得其正好提拔士天下清議歸之)門下論駁(許孟容字公範)
(京兆人自袁高争盧杞後凡十八年丨丨无議可否者至孟容數丨丨四方知天子開納多士浩然想見其風)
制誥豐美(許景先常州人學手筆俊拔茂才異等連中知丨丨以雅厚稱張說曰許舍人之文雖乏)
(峻峯激流然詞旨丨丨得中和之氣)進士第一(本朝許將字冲元福州閩縣人舉丨丨丨丨元祐臣)
(僚惇卞奏乞發司馬光墓將獨无言哲宗問曰卿不言何也將曰發人之墓非盛德事哲宗曰朕意與卿同乃)
(不從)
何盧兆商音
古今姓纂(周成王弟唐叔虞裔孫韓王安為秦所滅子孫分散江淮間音以韓為何遂為何氏)
事類無赫名(前漢何武字君公蜀郡郫縣人所居丨丨丨去後常見思功名略比薛宣)有心
思(後何休字劭公質樸訥口稚丨丨丨精研六經世儒无及者作公羊墨守左氏膏盲榖梁廢疾)酷似
舅(晉何无忌劉牢之之甥丨丨其丨)務華侈(何曾字穎考丨在丨丨帷帳車服窮極綺麗日食萬)
(錢猶曰无下筯處)稱清白(何昌㝢字儼望尚之弟子少獨立不羣所交必當世清名是以風流籍甚)
(歷湘東南郡二太守皆以清白稱)舊德宗臣(何曾位太傅進太宰侍中明朗高亮執心弘毅可謂)
(丨丨老成國之丨丨者也)一代偉人(何烱字士光十五從徹受業一朞並通五經章句從戢曰此子非止)
(吾門之寳亦為丨丨丨丨也)清公第一(何達字義方為武昌太守奉錢无所取所至皆生立祠遷)
(東陽太守疾強冨如仇讎視貧細如子弟特為豪右畏憚丨丨實為天下丨丨)撰史年老(宋何承天)
(初為尚書祠部郎性剛愎不能屈意朝右後除著作佐郎丨國丨時丨已丨而諸佐郎並年少荀伯子嘲之常)
(呼為妳母)白楊何妥(何妥字栖鳳少機警八歲遊國子學時蕭眘亦有雋才住青楊巷妥住白楊巷)
(時語曰世有兩雋丨丨丨丨青楊蕭眘史)叱賊何蕃(唐何蕃和州人朱泚反諸生將從其亂蕃正色)
(叱不聽故六館士旡受其汙者)言夏竦回佞(本朝何郯字垩從成都人擢侍御史知雜上䟽丨宰)
(相陳執中寡學參政丁度輕脱樞密使丨丨丨丨皆不協人望不當在此位章累上言不已仁宗正色)舉
進士第一(何㮚字文縝仙監人丨丨丨丨丨)在虜營題詩(何㮚在虜中不食而死年)
(三十九後有自丨丨還者言㮚死狀始贈觀文殿大學士丨丨丨丨丨云念念通前劫依依返舊魂人生會有)
(死遺恨滿乾坤)以太傅就第(何執中字伯通虔州龍泉人政和六年以丨丨丨丨朝朔望徽宗曰)
(自相位得謝古難其人本朝數十年无此事執中曰唯張士遜以太傅鄧國公就第徽宗曰當時恩禮恐未)
(必爾其眷遇如此)東坡教誨(何頡之字斯舉黃岡人自號樗叟篤學善屬文丨丨先生謫居齊安)
(斯舉少年因侍丨丨)
吕河東羽音
古今姓纂(炎帝姜姓之後虞夏之際封吕今南陽宛縣西亭是也至周失國子孫氏焉)
事類四嶽(吕尚東海上人其先祖嘗為丨丨有功封於吕尚其苗裔也本姓姜氏從其封姓故曰吕)
(尚號曰太公望史記)六韜(太公丨丨曰文王將田史編布卜曰田於渭陽非龍非彲非虎非羆兆得公侯)
(天遺汝師以之佐昌施及三王文王曰兆致是乎文王乃齋三日田於渭陽卒見太公坐茅以漁乃載與俱歸)
(立為師詩曰維師尚父時維鷹揚同上)更刮目(吳吕蒙字子明孫權謂蒙宜學問以自開益後魯肅)
(過蒙言議拊蒙背曰吾謂大弟但有武略耳今者學識英博非復吳下阿蒙蒙曰士别三日即丨丨丨相待)
寧久貧(吕範字子衡有容觀姿貌邑人劉氏家冨女美範求之女母嫌欲勿與劉氏曰觀吕子衡丨當)
(丨丨者邪遂與之婚)府君清明(吕蒙字子明歸魏拜鉅鹿太守百姓頌之曰時惟丨丨克丨克丨緝)
(我荒土人胥樂生願夀無疆以享長齡)姿儀瓌秀(唐吕元膺字景夫鄆州人丨丨丨丨有器識游)
(京師謁故相齊映映歎曰吾不及職婁郝殆斯人類乎)有台宰望(吕元膺正色立朝丨丨丨丨處)
(事裁宜人服其有體)號連錦書(吕尚字子回工草隸一筆環寫百字若縈髮然世丨丨丨丨)奏
美人賦(吕向開元十年召入翰林時帝歲遣使采擇天下姝好内之後宫號花鳥使向因丨丨丨丨以)
(諷)擢進士第(吕温字和叔渭之子從陸贄治春秋梁肅為文章丨丨丨丨藻翰精富一時流輩推尚)
國朝三居相(本朝吕蒙正字壁功河南人丨丨以來丨丨丨位唯趙普與蒙正)有姪宰
相才(吕蒙正真宗問曰卿諸子孰可用蒙正對曰諸子皆不足用丨丨夷簡丨丨丨也)當對秉
鈞軸(吕夷簡字坦夫河南人王曾為知制誥一日至中書見宰相王旦旦謂曾曰君識吕夷簡否曾曰不)
(曾也旦曰其人器識遠大君其善交之異日丨與君丨丨丨丨曾曰公何以知之旦曰以其奏請得之如不稅)
(農器是也)此子公輔器(吕公著字晦叔宰相夷簡子識慮深遠有度量夷簡嘗曰此子丨丨丨也)
(又宋興大臣以三公平章軍國者四而二人則公著父子也)推廣祖宗法(吕大防字微仲京兆)
(藍田人拜左僕射兼門下侍郎哲宗朝因丨丨丨丨家丨以進曰祖宗家法甚多自三伐以後唯本朝百二十)
(年中外无事盎由祖宗所立家法最善)為管庫幾十年(吕希哲字原明前後丨丨丨者丨丨)
(丨)因詩窮耽禪病(吕本中字居仁申公之孫舜徒右丞之子少學山谷為詩自成一家平生)
(丨丨以丨丨丨而丨清癯如不勝衣有孟浩然跨驢之相一室蕭然凝塵滿席裕如也每以前路資糧為念嘗)
(有詩云病知前路資粮少老覺平生事業非)精史學號東萊(吕祖謙字伯恭淳熙中與晦翁)
(南軒相酬答丨於丨丨丨丨丨先生)
施吳興徵音
古今姓纂(魯惠公子施父尾生施伯伯孫傾叔生孝叔惠公五代孫也因氏之漢有博士施讎)
事類殷民七族(左丨丨丨丨陶氏施氏封畛之略以共王職)論經同異(前施讎字)
(長卿沛人從田王孫受易梁丘賀薦之拜為博士與五經諸儒丨丨丨丨於石渠閣)明閑吏職(施文)
(慶陳後主以為中書舍人丨丨丨丨心筭口占應時條理大被親幸南史)
張清河商音
古今姓纂(黃帝弟五子青陽生揮為弓正觀弧星始制弓矢主祀弧星因姓張氏)
事類孝友(侯誰在矣張仲丨丨詩)侯奄(晉悼公即位張老為丨丨左)筭歷(前漢張蒼)
(陽武人也封為北平侯自秦時為柱下史明習天下圖書記籍又善用丨律丨)受書(張良其先韓人也丨)
(丨於圮上老父)帝師(張良以三寸舌為丨者丨封萬戶位列侯)運籌(張良丨丨帷幄中决勝千里外)
借箸(張良丨丨畫籌)辟榖(張良願棄人間事從赤松子遊乃學丨丨道引輕身)結襪(張釋之字)
(季堵陽人為王生丨丨)記書(張安世字子孺以父仕為郎丨亡丨三篋上竒其才)封侯(張安世宿)
(衞忠正勤勞國家以定策功拜大司馬車騎將軍領尚書事薦舉莫見其迹父子丨丨功臣之世惟有張氏親)
(近遺寵比於外戚)能吏(張武為梁相以柱後惠文彈治其治亦有迹丨丨也)枹鼓(張敞字子高何)
(東平陽人詔守京兆尹丨丨稀鳴市無盜賊又為婦畫眉長安𫝊京兆眉膴)絲竹(張禹字子文後堂理)
(丨丨管絃弟子彭宣戴崇禹親愛崇將入後堂飲食宣來見於便坐未嘗得至後堂)白馬生(後漢張湛)
(字子孝扶風人光武臨朝或有惰容湛輒陳諫其失常乘白馬帝每見湛輒言丨丨丨且復諫矣)張曾
子(張霸字伯饒成都人數歲而知孝讓鄕人號為丨丨丨)號聖童(張堪字君游南陽人年十六志)
(美行厲諸儒號曰丨丨後拜漁陽太守百姓歌曰桑無附枝麥穗兩岐張君為政樂不可支)謂草聖
(張芝字伯英好草書丨之丨丨)千里駒(張敷字景胤宋武帝召見竒之曰真丨丨丨也)明故事
(張純字伯仁京兆人宿衞十有餘年封武始侯在朝歷世丨習丨丨自郊廟婚冠喪紀禮儀多所正定)埋
車輪(張綱字文紀漢安初遣八使循行風俗綱獨丨其丨丨於洛陽都亭曰豺狼當路安問狐貍)作
渾儀(張衡字平子南陽人通五經貫六藝拜郎中遷為太史令丨丨天丨著靈憲筭罔論)馬金不
入(張奐字然明遷安定屬國都尉羌豪師感其恩德上馬二十匹先零酋長又遺金鐻八杖受之而召主簿)
(以酒酹地曰使丨如羊不以入廐使丨如粟丨以丨懷悉以還之)折車布囊(張堪為蜀郡太守去)
(之日乘丨轅丨丨被丨而已)弘雅英秀(吳張温字惠恕吳郡人少脩節操容貌竒偉當今無軰丨)
(丨之素丨丨之德文章之采論議之辯卓躒冠羣煒曄曜世世人未有及之者)容貌務嚴(吳張昭字)
(子布忠謇亮直有大臣節丨丨丨丨有威風舉邦憚之)征東將軍(魏張遼字文遠與孫權戰於合)
(肥衝壘突圍吳人奪氣拜丨丨丨丨詔曰合肥之役以步卒八百破賊十萬自古用兵未之有也)為世
虎臣(蜀張飛字翼德雄壯威猛稱萬人之敵丨丨丨丨)博學有文(晉張載字孟陽丨丨丨丨)
(章為著作郎著西蜀銘作濛汜賦為名流之所挹)博物洽聞(張華字茂先強記默識四海之内若)
(指諸掌丨丨丨丨世無與比)江東步兵(張翰字季鷹吳人也有清才善屬文號為丨丨丨丨)吳
中蓴鱸(張翰齊王冏辟為東曹掾翰謂同郡顧榮曰天丨紛紛吾亦與子採南山蕨飲二江水耳翰因)
(秋風起乃思丨丨菰菜丨羹丨魚膾曰人生貴得適志何能羈官數千里以要名爵乎遂命駕而歸)論事
回天(唐張玄素蒲州人貞觀中詔𤼵卒治洛陽官且東幸玄素上書魏證聞玄素言歎曰張公丨丨有丨)
(丨之力可謂仁人之言哉)用必盡節(張東之字㿻將襄州人令狐德棻以王佐期之武后謂仁傑曰)
(荆州長史張柬之雖老宰相才也丨之丨丨丨於國)長史政績(張仁愿華州人有文武材神龍中兼)
(洛州長史先是賈敦頥為丨丨有丨丨時人語曰有前洛賈後張)江淮知名(張萬福魏州人李正)
(己反為濠州刺史上謂曰先帝改爾名政所以褒也朕謂丨丨草木亦丨卿威丨)九州惠愛(張萬)
(福詔圖形凌煙閣卒年九十自始終禄食七十年未嘗一日言病凡丨丨皆有丨丨)七歲屬文(張九)
(齡字子壽韶州曲江人丨丨知丨丨十二以書干廣州刺史王方慶歎曰是必致遠擢進士始調校書郎以道)
(學伊吕科策高第為左拾遺)千秋鑑錄(張九齡初千秋節公卿並獻寳鑑九齡上事鑒號丨丨金)
(丨丨以神諷諭)為修書使(張說字道濟洛陽人上置麗正書院聚文學之士或修書或侍講以張說)
(丨丨丨丨供給優厚陸堅以為無益於國欲奏罷之說曰自古國家無事莫不崇宫室廣聲色今天子獨延禮)
(文儒𤼵揮典籍所益者大所損者微陸子何不達也上聞之重說而薄堅)賦朝天行(張建封字本立)
(鄧州人十三年來朝帝不待日召見延英殿帝眷遇異等建封丨丨丨丨以獻)文瑞朝廷(張鷟字文)
(成薦之祖早慧絶倫為兒時夢紫文大鳥五色成文止其廷大父曰五色赤文鳳也紫文鸑鷟也若爾殆以丨)
(章丨丨丨乎遂命以名)文猶青錢(張鷟員半千稱鷟丨辭丨丨銅丨萬選萬中號青錢學士屬文)
(下筆輒成晩進莫不𫝊記新羅日本使至必出金寳購其文)長於樂府(張籍字文昌和州人第進)
(士韓愈薦為國子博士排釋老籍為詩丨丨丨丨多警句)三戟張家(張儉字師約京兆人兄弟三人)
(門皆立戟號丨丨丨丨)號鳴珂里(張喜祐有幹略嘉貞為相任金吾衞將軍昆弟每上朝軒蓋騶)
(道盈閭卷時丨丨所居坊曰丨丨)文武兼資(張闇字季權代鳳翔帝曰丨丨丨丨望重内外無易卿者)
(帝幸奉天鎰罄家資自獻行在)體局方正(炫張行成字德立定州人劉曰行成丨丨丨丨廊廟才也)
今之管簫(張文瓘字稚圭闕州人貞觀初第明經補并州參軍時李勣為長史歎曰稚圭丨丨丨丨)
(吾所不及)比之嚴光(張志和善圖山水酒酣或擊筑吹笛砥筆輟成常撰漁歌憲宗圖真求其歌不)
(能致李德裕稱志和隐而有名顯上而無事不窮不達嚴光之比並同)自號玄真(張志和著玄真子亦)
(以自號又著太易十五篇其卦三百六十五)自稱釣徒(張志和字子同婺州人母夢楓生腹中而)
(産志和待詔翰林後居江湖丨丨煙波丨丨)甲戌進士第一(張孝祥字安國紹興丨丨擢丨)
(丨丨丨)
古今合璧事類備要續集卷十一
