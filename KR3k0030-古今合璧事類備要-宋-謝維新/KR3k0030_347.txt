古今合璧事類備要外集卷四十七
宋謝維新撰
鹽醯門
鹽
食品須知(鹽鹹味水潤下所作也然有二類或引池而化或煑海煑井及煮鹻而成引池而化)
(者周官所謂監鹽也今謂之顆鹽煮海與井與鹻而成者周官所謂散鹽也今謂之末鹽夫所謂引池為)
(鹽者曰陜西解州解與安邑兩池墾地為畦引水沃之水耗而鹽即成籍民給役謂之畦戸煮海為鹽者)
(曰京東河北淮南兩浙福建廣南凡六路其煮鹽之地曰亭場民曰亭戶或謂之竈戶戶有鹽丁歲課入)
(官受錢或折租賦兩浙又役軍士煮焉煮井則川陜四路大為監小為井監則置官井則募士民或役衙)
(前主之煮鹻則河東并州永利監凡課鹽末鹽皆以五斤為斗其他胡中鹽出於木或出於石而夏鹽出)
(於池然其色又有不同者或青或白或紅或紫或黑不可以不辨其味味有不同者或甜或苦不可以不)
(别其狀乂有不能不異者或熬波或結沙不可以不察其方言又有不能以強同者東方謂之斥西方謂)
(之鹵河内謂之鹹尤不可以不之知然皆食肴之將也其可闕諸)
事類苦鹽(丨丨不煉治之鹽祭祀用之)散鹽(丨丨煉治之)飴鹽(王者膳羞供丨丨鹽)
(之甜者今戎鹽有之)鬻鹽(凡齋事供丨丨練治者)厥貢鹽(禹貢丨丨丨絺書)爾惟鹽
(說命若作和羹丨丨丨梅)虎形鹽(王使周公閱來聘享有昌歜白黑形鹽辭曰國君文足昭也武)
(可畏也則有備物之饗以象其德薦五味羞嘉穀鹽丨丨以獻其功吾何以饗之)驥駕鹽(騏丨丨丨)
(車上虞阪遇伯樂而長鳴)齊糶鹽(丨桓公問何以為國管子曰惟官山海可耳海王之國謹正鹽筴十)
(口之家十人食丨百口之家百人食丨公乃使丨之得成金萬觔管子海王論)吳煮鹽(漢丨王濞東丨)
(海水為丨本傳)官與牢盆(漢武帝財用匱竭孔僅咸陽言山海天地之藏願募民因官器作鬻鹽丨)
(丨丨丨注牢盆者廪食也古名廪為丨丨煮鹽丨也前食貨志)條上新法(盧弘正初兩池鹽法弊費)
(不相償弘正使判官司空輿檢鈎釐正丨丨丨丨即表為兩池使自是顆入歲倍用度賴之同上)道陵
所開(陵州井乃東漢張丨丨丨丨曰狼毒井有毒龍藏井中及鹽神玉女十二為祟陵乃以道力驅出毒)
(龍禁玉女於井下然後人獲鹹泉之利郡志)玉女為祟(見上文)鹽味少生(晉符朗元)
(達識味會稽王道子設食食之極闕左精饌食訖問曰關内食孰若此朗曰比丨丨丨丨即問宰夫果如)
(其言)鹽如何去(齊崔慰祖喪父不食丨母曰汝既無兄弟又未有子毁不滅性故當不進肴羞耳丨)
(丨丨丨吾今亦不食矣慰祖不得已從之)置飛雪將(杜中立以蔭為義武節度使舊傜車三千乘歲)
(闕具舟闕民苦之中立丨丨丨丨數百人)置寳應池(韓滉判度)
(支方是時潦敗河中鹽滉奏地産瑞鹽帝疑遣諫議大夫滉還乃賀之且闕丨丨靈慶)
(丨)鹽如冰精(白鹽崖有丨丨丨丨名為君王鹽酉陽雜俎)鹽如張傘(朐䏰縣鹽井有)
(丨方寸中央隆起丨丨丨名曰傘子丨同上)酸水如(闕者輒死隂氣襲人入候雨入井則)
(隨雨施工點設於井)(木盤滿中貯水底鑿小竅終日不絶)
鹹泉如瀑(大寧之井丨丨出於山竇有丨飛丨民間分而)所開
(中州蒲江縣乃祥符中民丨丨丨丨自慶歴皇祐以來始創筒井用圜刀鑿井數十丈以巨竹大)
(節牝牡相銜為井以隔横入淡底而竅其竹之差小者出入井水為桶無)(又以)
(出入水中氣自呼吸而啓閉之一筒致水數斗闕械利之所在人既不知漢書有水韝法惟)
(蜀中治鐡用之大略似鹽井取水筒太子賢不識妄以意解非也東坡志林)張融海賦(漉沙結白)
(熬波出素積雪中春飛霜暑路)柳宗元晉問(柳先生曰猗氏之鹽晉寳之大也人之賴之與榖同)
(化若神造非人力之功也但至其所則見溝塍畦畹之交錯輪囷若稼若圃敞兮均均渙兮鱗鱗邐瀰紛屬不)
(知其垠俄然决源釀流交灌互澍若枝若股委屈延布脉寫膏浸潗濕滑汨彌高掩&KR0763;漫壠冒塊决决没没遠)
(近混會抵值隄防瀴瀛霈濊偃然成淵漭馬成川觀之者徒見浩浩之水而莫知其所以及神液隂漉甘鹵密)
(起孕靈富媪不愛其美無聲無形熛結迅詭廻眸一瞬積雪百里皛皛幕析奮僨離析鍜圭椎璧眩轉的皪)
(乍似隕星及地眀滅相射冰裂雹碎巃嵸增益大者印亘纍小者珠剖湧者如坻㘭者如浮日晶熠煜螢駭電走)
(步盈車方尺數斗於是裒歛合集舉而堆之皓皓乎懸圃之巍巍皦乎溔乎狂山太白之淋漓駭變化之神竒)
(卒不可推也然後驢羸牛馬之運西出秦壠南過樊鄧北極燕代東逾周宋家獲作鹹之利人被六氣之用和)
(鈞兵食以征以貢其賚天下也與海分功可謂有濟矣若是如何吳子曰魏絳之言曰近寳則公室乃貧豈謂)
(是耶雖然此可以為利民矣而未為民利也先生曰願聞民利吳子曰安其常而得其所欲服其教而便於已)
(百貨通行而不知所自來老幼親戚相保而無德之者不苦兵刑不疾賦力所謂民利民自利者是也)
詩集鹽商婦(丨丨丨多金帛不事田農與蠶績南北東西不失家風水為鄉船作宅本是楊州小)
(家女嫁得江西大商客綠鬟一去金釵多皓𤾂肥來銀釧窄前呼蒼頭後叱婢問爾因何得如此婿作鹽商十)
(五年不屬州縣屬天子每年鹽課納官時少入官家多入私官家利薄私家厚鹽鐡尚書遠不知何况江頭魚)
(米賤紅鱠黃橙香稻飯飽食濃粧倚柂樓兩朵紅腮花欲綻丨丨丨有幸嫁鹽商終朝美飲食終歲好衣裳好)
(衣美食有來處亦須慚媿桑弘羊桑弘羊死已久非獨漢朝今亦有白居易)
醯
食品須知(醯酸味亦曰醋釀米糟為之也食品中用之所以殺腥肉及其氣亦所以釀菜而柔)
(之者也以濟百味)
事類實諸醯(肉腥細者為膾大者為軒去聲或者麋鹿魚為菹麕為辟雞野豕為軒兔為宛脾切)
(葱若薤丨丨丨以柔之記内則)和用醯(膾春用葱秋用芥豚春用韭秋用蓼脂用葱骨用薤三牲用藙)
(丨丨丨)調以醯(炮取豚若將之丨刲之刳之云云丨丨醢)食以醯(清取牛肉必新殺者)
(薄切之必絶其理湛諸美酒期朝而丨之丨醢丨醷並同上)供醯物(醯人女醯掌丨五虀七葅凡丨)
(醬之丨王后則丨虀葅丨丨六十甕供及世子之醬醯)若醯雞(莊子詳見蟲門)若和羹(王曰)
(來汝說云云丨作丨丨爾惟鹽梅云鹽鹹梅醋羹須鹹醋以和之書)乞諸鄰(子曰孰謂微生高直)
(或乞醯焉丨丨其丨而與之語)王母仙藥(西丨丨謂帝曰丨丨有風林鳴酸漢武内傳)官販
苦酒(中書監劉放曰丨丨丨丨與百姓争錐刀之末請停苦酒注醋也魏名臣傳)飲醯衉血
(任迪簡李景略表佐其軍嘗宴客而行酒者誤進醯景略用法嚴迪簡不忍其死丨為釂辭以它辭請易之歸)
(衉血不以聞軍中悅其長者)注醯于鼻(來俊臣鞠囚不問輕重皆丨丨丨丨)唐風貴重
(丨世丨俗丨丨桃花酸晉公遺語)聖善常貯(唐舊說丨丨寺閤丨丨數十甕恐為蛟龍所伏致雷)
(國史補)柳宗元與李睦州書(醯敖倉之粟以為酸)沈亞之上李諫議
書(真偽難鬻梅醯之質類而不為也又醯醢之具必越海逾陸而趍君之指矣)
詩集食常苦(丨梅丨丨酸古詩)斟不調(貪食以忘軀丨丨丨鹽醯韓)
醢附醬
食品須知(醢肉醬雜骨者曰臡音促)
事類夏后享(見龍門)女奴曉(醢人職女醯二十人注謂丨丨丨醢者)醢千瓿
(通邑大都丨醬丨丨比千乘之家史記)醢百罋(晉襄公葬其夫人醯丨丨丨)醢長萬(宋人)
(丨南宫丨丨左)醢子路(孔子哭子路於中庭既而問使者曰丨之矣遂命覆醢禮)醢彭越(往年)
(丨丨丨前陳狶傳)掌醢署(丨丨丨令一人丞二人丨供丨醯之物一曰鹿醢二曰兔醢三曰羊醢四)
(曰魚醢百官志)
醬膳夫掌(丨丨丨王饋食醬百有十二罋禮)天子執(食三老五更丨丨丨醬而饋)孔
子食(丨丨不得其醬不丨語)張氏賣(丨丨丨醬而踰侈貨殖傳)食蒟醬(武帝使唐蒙使)
(南越南越丨丨丨如桑椹取實為醬)致魚醬(晉武帝與山濤書兼丨丨丨一斗)榆莢醬(丨丨)
(丨曰&KR0008;通白虎)芍藥醬(丨丨之丨枚乘七發)玉津金醬(西王母謂帝曰神藥上有連珠)
(之醬丨丨丨丨中有元靈之醬漢武内傳)沉香油醬(十二香醬以丨丨等丨煎成服之神仙食經)
太玄覆瓿(揚雄作丨丨經劉歆見之曰今學有禄利尚不能易又如太玄吾恐後人丨醬丨注瓿小)
(罌也音部)進鹿尾醬(禄山丨丨丨丨禄山事跡)重葫蘆醬(唐世風俗貴丨丨丨丨晉公遺)
(語)梁劉孝儀謝蝦醬啟(龍醬𫝊甘退誠可陋虹醢稱遺追覺失言)
詩集姦臣競(丨丨丨沮醢杜北征)
古今合璧事類備要外集卷四十七
