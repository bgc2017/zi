古今合璧事類備要後集卷二十一
宋謝維新撰
給舍門
中書舍人
歴代㳂革(漢尚書郎直宿建禮門奏事明光殿下筆為詔誥出語為誥令乃令中書舍人也通)
(典注魏置中書通事舍人東晉省以中書侍郎一人直西省即侍郎兼其職而掌其詔命宋初復置通事)
(舍人四員入直閣内出宣詔命凡有陳奏皆舍人特入參决於中自是中書侍郎之任輕矣齊永平初中)
(書通舍人四員各住一省時謂之四戶權傾天下與給事中為一流梁用人殊簡以才能不限資地多以)
(佗官兼領後除通事字直曰中書舍人自是詔誥之任舍人專之魏晉已來詔誥皆中書令及中書侍郎)
(掌之後魏有舍人省後周小史上士二人隋内史舍人八員煬帝减四人後改為内書舍人唐武德三年)
(改中書舍人置六員自永淳以來天下文章道德臺閣髦彦無不以文章逹故中書舍人為文士之極任)
(朝廷之盛選諸官莫比焉通典中書舍人掌侍進奏議表章凡詔旨制整璽書冊命皆起草進畫既下則)
(署行百司奏議文武考課皆預裁焉以一人知制誥顓進畫給食于政事堂其餘分署制敕以六省分押)
(尚書六曹又云分押六司佐宰相判按同署職林龍朔改西臺舍人光宅改鳳閣舍人開元紫微舍人又)
(曰紫微省唐會要國朝中書舍人為所遷官實不書任職復置知制誥及直舍人院故事入西閣皆中)
(召試制誥三篇惟梁周翰不召試而授焉其後薛映梁鼎楊億陳堯佐歐陽修亦如此例按長編薛映梁)
(鼎皆召試翌日與億並命會要誤也元豐五年曾鞏陸佃並試中書舍人自是始正官名續會要遂以中)
(書舍人判後省之事分案五曰上案掌冊禮及朝會所行事曰下案掌受付文書曰制誥案堂書記制詞)
(及試吏校其功過曰諫官案掌受諸司關報文書曰記注案掌錄記注其雜務則隨所分案掌之元祐初)
(以蘇軾直舍人院有司言自宫制行舍人院廢今為中書後省於是改為權中書舍人遂為故事後詔舍)
(人各簽諸房文字其命詞則輪日分草續會要中興置中書後省以中書舍人為長官六員常除二員一)
(員領吏房乃兵工房一員領吏房右選及禮刑房中興會要嘉泰四年李季章壁以宗正少卿權中書舍)
(人而中字犯祖諱李章辭有旨權以直舍人院繫銜乃受命不知舍人院廢已久矣盖大臣失於討論也)
(朝野雜記)
事類雞木(魏晉世語曰劉放孫賀共典樞要夏侯献曹肇心内不平殿中有丨棲丨二人相謂此亦)
(久矣其能復幾指謂中書監劉放中書令孫賀初學記)鳳池(晉荀勖自中書監為尚書令人賀之乃發)
(恚曰奪我丨凰丨何賀之有本傳)忠謹(晉劉超遷中書舍人時臺省創建内外多事超出納書命以丨)
(丨稱本傳)廉靜(南齊傅昭為中書通事舍人時居此職者皆權傾天下獨昭丨丨無所干預器服率陋明)
(帝聞之賜漆合燭盤勑曰卿有占風故賜以古物南史)文敏(前蜀庾楷進中書舍人時署百司誥命填)
(委皆有典則人服其敏分紀)文速(梁裴子野掌詔誥或問其為丨丨者子野荅曰人皆成於手我獨成)
(於心職林)瑞柳(中書省有柳樹中枯死興元車駕還京其樹再生人謂之丨丨舍人院誌)焚草(高郢)
(為中書舍人九年家無制草或問之曰前輩皆有制集公獨焚之何也荅曰王言不可存於私室林)閤
老(唐楊綰為中書舍人故事舍人年久者為丨丨其公廨雜料獨取五之四至綰悉均給之本傳)清官
(南詔謂詞臣曰丨平丨南越志)三才(唐魏收兼中舍與温子升邢子才齊譽世稱丨丨魏收傳)四俊
(張嘉賓為中書令薦中書苗延嗣吕太工等四人皆位清要日與議政事時號令君丨丨張嘉正傳)四禁
(唐故事漏泄稽緩違失妄誤謂之丨丨分紀)七制(唐制故事王言之制有丨冊書丨書慰勞制書發日)
(勑勑牒勑旨論事勑書晏公類要)蘇賈(賈曾開元初拜中舍與蘇晉同掌制誥皆以文辭稱出本傳)
常楊(楊炎為中書舍人與常衮並掌綸誥衮長於除書傳炎善於德音自開元以來詔誥之美時稱丨丨本)
大手筆(唐李嶠朝廷每有丨丨丨令嶠為之聀林)宿老文(唐李嶠字巨山為鳳閣舍人立冊大)
(號令多主為之嶠富才思然其仕前與王勃楊盈川接中與崔融蘇味道齊名晚諸人没而為文章宿老一時)
(學者取法焉本傳)舍人樣(徐堅聖歴中楊再思王方慶為東都留守引堅為判官表奏專委之方慶)
(嘗稱曰掌綸誥之選也再思曰此鳳閣丨丨丨聀林)學者法(見前宿老文注)上五事(高馮為中)
(書舍人列丨丨丨唐本傳)發十難(唐韋處厚穆宗時為中書舍人時張平叔以便侫進欲糶塩處厚丨)
(丨丨以詰之帝乃知害民平叔始疎斥本傳)海内共推(虞世南拜内史舍人柳顧博學罕所推許)
(至是與世基相見嘆曰丨丨當丨丨此一人唐本傳)同僚共推(鄭畋薦中書舍人咸通十年討徐方)
(書詔旁午畋洒翰泉湧動無滯思同僚閣筆推之本傳又陸扆拜中書舍人扆文思敏速初無思慮揮翰如飛)
(文理俱惬丨丨丨丨其能出本傳)為代言最(唐孫逖典詔誥丨丨丨丨而逖尤精密張九齡視其)
(草欲易一字卒不能也聀林)有應猝長(常衮文采瞻蔚長於應猝譽重一時唐本傳)冊奏
之工(顔師古迁中舍專掌機密時軍國多務凡制誥皆成其手丨丨丨丨時無及者本傳)誥命之
授(岑文本善職而敏速成策令叢遽勑吏六七人泚筆丨丨丨丨咸無遺意職林)執筆分占(王勃)
(長授中為鳳閣舍人壽春等五王出閣有司具儀忘載冊文勃召五吏丨丨丨其辭粲然本傳)獨成於
心(見文速注)皆成其手(見册奏之工注)一代詞宗(唐吏部郎中張九齡丨丨丨丨為中)
(書令引韋陟為中書共梁涉對掌文誥時人以為美談聀官分紀)一朝大手(武德及開元中有顔)
(侍陳叔逹蘇頲云大手筆掌書王命故一朝言語焕成文章唐大詔令)一人辦事(孫處約為中書)
(舍人累年中令杜正倫奏請更授一舍人與處約同知制誥高宗曰處約丨丨足丨我丨何須多也唐會要)
兩省獨直(權德輿字載之為起居舍人歲中兼知制誥進中書舍人獨直兩省數日一還舍乃上言)
(左右掖垣承天子誥命奉行詳覆各有攸司舊制分曹十員以相防檢大抵事有所壅則吏得為非四方聞者)
(或以朝廷為之士要重之司不宜久廢帝曰非不知卿之勞但擇如卿者未得其人耳本傳)五花判
事(唐故事中省有軍國政事則中書舍人各執所見雜署其名謂之丨丨丨丨中選一人明練事者知機密)
(謂之解事舍人通鑑)六押分司(李泌曰給舍分司押事故舍人謂之六押李泌傳)著三足記(唐盧景亮)
(嘗謂人君足食足兵而又得士天下可為也乃自軒轅以來至唐掇治道之要丨書丨丨丨職林)撰五經訓(徐邈在西省丨)
(正丨丨音丨學者宗之本傳)出寶圖賦(崔融為文華婉當時未有軰者朝廷大手筆多勑妄之其洛丨丨丨丨尤工唐書)
上清暑賦(崔仁師太宗時幸翠微宫丨丨丨丨以諷帝賜帛五十叚唐職林)唐陣雄帥(唐蘇)
(頲工文辭張九齡嘗覽頲文卷謂同列曰蘇生之俊瞻無敵真丨丨之丨丨也蘇頲傳)文場元帥
(張九齡號詞人之冠又號丨丨丨丨本傳)文士極任(唐自永淳以來天下文章道盛臺閣髦彦無不)
(以文章逹故中書舍人為丨丨之丨丨朝廷之盛選諸官莫比焉通典)人物精鑒(裴垍為中舍李)
(吉甫執政以情謂垍曰比日丨丨吾懵不及知丨丨為我言之垍即䟽三十許人吉甫薦于朝裴垍傳)文
思温雅(唐王仲舒自職方郎中知制誥丨丨丨丨制誥所出人皆傳寫職官分紀)文詞贍給
(唐徐浩肅宗時拜中書舍人時天下事殷詔令多出於浩浩屬詞膽給文工楷隸肅宗悦其能加兼尚書右丞)
(元宗傳位誥冊皆浩為之參掌兩宫文翰寵遇莫比職官分紀)文有古風(王仲舒穆宗立每言仲舒)
(之丨可喜最宜為誥丨丨丨召為舍人既至視同列率新進少年居不樂曰豈可復治筆硯於其間哉行状)
論準古誼(齊澣字洗心開元初姚崇為相用為給事中中書舍人丨駁及誥詔皆援丨丨丨朝廷大)
(政必咨之時號解事舍人本傳)出納書命(見前忠謹注)潤色訓誥(唐順宗除裴度中書)
(舍人制曰度以茂學懿文丨丨丨丨體要典麗甚得其宜施之四方朕命惟允况中立不倚道直氣平介然風)
(規有光近侍臺官滿歲班列當遷綸閣之職所宜其授唐大詔令)掌書王命(見前一朝大命注)
封還詞頭(長慶元年中書舍人白居易奏獨孤朗岳州刺史温造朗州刺史李豐澧州刺史王鎰郢)
(州刺史令臣撰詞四人出官詞頭臣以封訖未敢撰進伏待勑旨穆宗實錄)屢獻讜言(蘇晉先天)
(中為中舍丨丨丨丨天子嘉允本傳)當納諫諍(唐柳公權為中書舍人充翰林書詔學士文宗便殿)
(語及漢文恭儉帝舉袂曰此澣濯者三矣公權曰人主丨進賢退不肖丨丨丨明賞罰以澣濯之衣乃小節爾)
(文宗謂之曰極知舍人不合作諫議以卿言事有諍臣紀風采也翌日降制以為諫議大夫知制誥學士如故分)
敷奏機辯(馬周字賓王為中書舍人善丨丨丨丨明銳動中事會丨丨丨丨時譽歸之岑文本曰吾)
(見周論事多矣一字不可加一言不可减唐本傳)居官鯁正(宋璟為中書舍人丨丨丨丨本傳)
草詔賜錦(封敖為學士拜中書舍人文思敏速武宗深重之嘗丨陣傷邊將丨警句云傷居爾體痛)
(在朕躬帝覽而善之丨之宫丨分紀)納言賜錦(高鉞為中書舍人入見帝因勸躬親以示憂勤帝丨)
(其丨丨丨綵同上)特報藥石(唐太宗時中舍人季輔上封事丨丨鍾乳一劑曰卿進丨丨之言故)
(以藥石報之本傳)除賜金紫(吐突承璀於軍中立聖政碑李絳以為不可許憲宗初甚怒絳語不)
(已上卒大開悟故除絳中書舍人翌日又面賜絳紫衣金魚上親為綘擇良笏勉之曰爾時無易此心續通典)
賜以古物(見前廉靜注)不納私財(唐敬宗初登極路隋拜中書舍人翰林學士仍賜金)
(有金帛謝除制者叱而却之曰吾以公事接私財耶終無所納分紀)訪逮政事(崔琳明政事開元中)
(與高仲舒同為中書舍人侍中宋璟親禮之每所訪逮嘗曰古事問仲舒今事問琳本傳)咨訪政事
(故事政事中書堂有門盖宰相時適中書舍人院丨丨丨丨以自廣也及常衮相塞絶其門以示尊大不相往)
(來續通典)一家書命(楊嗣復除中舍制貞元中汝父為中書舍人甚稱厥職今使汝繼書吾命成一)
(家言堂搆國華在於此舉唐大詔令)三世居職(孫簡知制誥進中書舍人初逖掌誥至代宗時族祖)
(宿又居職逮簡凡三世通典)三世掌制(唐李德林李百藥李安期丨丨丨丨誥職林)三世
掌書(唐張嘉正武后時進中書舍人崔湜輕之後與議事正出其上湜驚曰此終其坐後十年而為中書)
(令子延賞延賞子弘靖丨丨丨丨命又唐徐堅祖孝德父齊聃及堅三世為中書舍人皇朝衣冠無此為比又)
(徐嶠父子自祖及孫三世為中書舍人又王徽字昭文曾祖檡從昆弟四人至鳳閣舍人者三人故號三世舍)
(人集賢紀注)父子同在(蘇廷碩為中書舍人時父瓌同中書門下三品丨丨丨丨禁筦朝廷榮之)
(元宗平内難書詔填委獨廷碩在太極後閤口所占授功状百緒輕重無差書史白曰丐公徐之不然手脱腕)
(矣李嶠曰舍人思若湧泉本傳)父子繼美(唐賈至天寶末為中書舍人肅公即位於靈武上皇遣至)
(為傳位冊文上皇覽之嘆曰昔先帝遜位於朕冊文則卿之先父所為今朕以神器大寶付儲君卿又當演誥)
(累朝盛典出卿丨丨之手可謂丨丨矣聀林)叔姪對掌(封氏自太和世居兩制舜卿從子德昭時)
(為翰林舜卿時為中舍丨丨丨丨誥命當時以為榮封敖傳)兄弟相代(韋思謙二子承慶嗣立承)
(慶解鳳閣舍人武后謂嗣立曰爾父嘗稱二子忠孝今使卿丨丨自丨丨即拜鳳閣舍人唐本傳又南漢趙光)
(裔以膳部郎中知制誥時兄光逢為翰林學士兄弟對掌内外制時論榮之九國志)西掖八年(唐權)
(德輿四歲能為詩後為中書舍人居丨丨丨丨間獨掌者數歲職官分紀)中書元年(見前焚草注)
鳳閣舍人(唐光宅中改為丨丨丨丨分紀)紫微舍人(開元中改為丨丨丨丨又曰丨丨省)
(同上)斵䆫舍人(楊滔為中書時催作制勑令將鑰匙出無林本可檢乃丨丨取得本號時丨丨丨丨職)
湧泉舍人(見前父子同在注)宰相判官(中舍時為丨丨丨丨唐盧氏雜記)中書
盤石(薛元超道衡孫也為中書舍人丨丨省一丨丨初道衡為内史侍郎嘗踞而革制元超再見此石未)
(嘗不泫然流涕唐本傳)得中和氣(許景先為中書舍人以文翰見稱中書令張說嘗稱曰許舍人)
(之文雖無峻峯激流嶄絶之勢然属辭豐美丨丨丨丨唐本傳)有元和風(南唐韓熙載為和州)
(司馬久之召為中書舍人乃始親職制誥典雅丨丨丨之丨九國志)有宰相器(後周范質漢初加中)
(書舍人戸部侍郎周祖征三叛每朝廷遣使齎詔處分軍事皆合機宜周祖問誰為此辭使者以質對周祖歎)
(曰宰相器也)推高綸省(除中書舍人李文為學士云綸省雅高文館記)式光禁職(自列)
(内朝兼司誥命事煩而益密職久而彌精寵以正名丨丨丨丨白居易集崔羣舍人制)鳳藻騰文
(自可曳裾紫禁伏奏青規助朝廷之光輝贊明時之喉舌芝泥發彩宣丨丨而丨丨蘭檢浮香潤龍縑而動色)
(注内禁地以青規畫故曰青規漢儀天子制詔以紫芝為泥以封又蘭英為檢紫芝為泥黃縑為制勑也文粹)
(張鷟奏)龍池揮翰(司言鳳綍揮翰龍池陳拾遺集為陳舍人遜官表)雞木深嚴(鳳池)
(清切丨丨丨丨文粹張鷟奏)龍縑潤動(見前鳳藻騰文注)垂為訓誥(而能芟繁詞剗)
(弊句使吾文章言語與三代同風引之而為綸綍丨之而丨丨丨秉筆者莫敢爭能白居易集元稹舍人制)
使書誥命(勑以辭藻可丨丨丨丨而專右席白居易集庾敬休知制誥制)回五字妙(綸闈)
(丨丨丨之丨五字謂中書舍人也裴休制詞又禁垣揮翰丨丨日宣王澹自中書除待制)鼓三變文
(丨丨丨之丨潤色王度李吉甫制詞)十年正任(張洎計偕之歲為潤帥燕王冀所薦首竭韓熙載一)
(見待之如故舊謂洎曰子好一中書舍人頃之韓主文柄洎亦擢第不丨丨間果丨綸闈之丨職官分紀)一
月遂罷(真宗祥符九年知制誥樂黃目知開封初黃目入召試上以黃目久任外任外官止試制誥二篇)
(西閣不丨丨丨丨長編)訓誥程範(宋敏求知制誥丨辭丨命皆有丨丨言行錄)詔詞激
烈(劉珙謚忠肅兼中書舍人會金人渝盟天子悉師比向以雪讎耻復疆土一時丨檄多出公手丨氣丨丨)
(聞者感或至泣下朱文公撰行狀)分日命詞(元豐詔中舍分領六房隨所領命詞後復分日會要)
一日追封(劉敞字原父在西掖時丨丨丨丨皇子公主九人敞府下直為之立馬却坐一揮九制數)
(千言已就神宗實錄)更置百官(曾鞏擢中書舍人属新官制遂掌書命於是丨丨丨丨舊舍人無在)
(者已試即入院方除目填委占紙肆書初若不經意午漏盡授草院吏上馬去凡除郎御史數十人所以本法)
(意原職守而為之訓勑者人人不同咸有新趣而衍裕雅重自成一家言行錄)徧討羣籍(至道中和)
(㠓知制誥㠓之直中書每草詔必閉戸精思丨丨丨丨而後成沙州表求經藏碑詔㠓撰以賜之㠓遣厮借佛)
(書數千卷人傳以為笑國史)經宿進碑(國朝初王祐拜史舍史館受詔撰普照王碑經宿上進中)
(外驚其神速事略)盡午授草(見上占紙肆書注)天下所知(陳文惠公堯佐天聖初知)
(制誥故事知制誥者先試兵文辭天子以公文學丨丨丨丨不復命試自國朝以來不試知制誥者唯楊億及)
(公二人而已言行錄)時輩推許(吕溱傳溱開敏善議論一丨名丨丨丨然喜自貴重見賓客不及數)
(言時號曰七字舍人云國史)文章獨步(王禹偁能属文太宗方奬拔文士召拜右拾遺禹偁上端)
(拱箴以為誡尋知制誥上嘗稱之曰王禹偁丨丨當今天下丨丨言行錄)詔檄一手(見前詔詞激烈)
(注)常楊不逮(鄭戩字天休知制誥訓詞深雅時謂丨丨丨丨也事略)楊陳同稱(陳從)
(易字簡夫知制誥與楊大雅同在西掖時謂之楊陳同上)有常楊風(鄭戩因文定公李廸薦其才累)
(為知制誥訓詞深雅丨丨丨丨)有元白風(謝絳字希深權知制誥文章典雅丨丨丨丨並同上)有
三代風(曾鞏擢中書舍人不俟入謝論使就職時自三省至百執事選授一新除吏日至數十人舉其)
(職事以戒辭約義盡論者謂丨丨丨之丨上亦數稱其典雅言行錄)有西漢風(王珪知制誥其文典)
(麗丨丨丨丨嘉初為翰林學士事略)不試而命(國朝之制必先試而後命有國以來丨丨丨丨者纔)
(三人楊億陳堯佐及修忝其一爾歐陽公歸田賦)有試不除(執事官差除皆除目先下惟中書舍)
(人宰相得言朝退遣直省官召請都堂面傳旨召試被命者致辭丞相謝之直省官徑引入中書省前期侍郎)
(廳設幕次几案於中就坐少頃本省吏房主首持丞相封題目來即就試中書具食罷侍郎致茶果是日宰相)
(住省俟納卷始上馬翌日進呈除目方下盖召試之制也有思遲不即就者往往過期或為留内門然已不稱)
(職矣嘉祐間丨丨而丨丨改天章閣待制者石林燕語)蘇劉免試(元祐元年起居舍人丨軾擢為)
(中書舍人十二月直龍圖閣丨攽為中書舍人並免試會要)楊錢免試(元豐七年十月詔起居郎)
(丨景略左司郎中丨勰並為中書舍人二人奉使高麗方還在道並擢之同上)一佛出世(太宗嘗云)
(朝廷每除一舍人六親相賀諺云丨丨丨丨國史)三人及第(孫抃夜中夢明䆫下草制詔其後第)
(丨丨丨丨知制誥如夢云分紀)父子繼作(王旦拜右正言知制誥父祐以清名久掌書命不十年旦)
(繼其任時論美之錢若水有人倫鑒與之同列每曰王君凌霄聳壑梁棟之材非吾所及也分紀)父子
掌誥(丨丨丨丨巨初至熙寧元年凡九家李文正昌武王兵部文正王思獻安簡見文元文莊錢希白修)
(懿梁翰林莊肅呂文靖中裕宋宣獻公敏求蘇儀甫子容春明退朝錄)出領外藩(雍熙四年以右)
(補闕知制誥范景為工部郎中知京兆府知制誥丨丨丨丨自是始也四朝會要)始除簽樞(中書)
(故事小兩制未有除執政者乾道二年蔣子禮䒥始自中書舍人丨丨書丨密院事朝野雜記)後省振
職(洪适為翰林學士仍兼中書舍人輔臣奏自來無翰苑下兼西掖者上曰洪某在丨丨甚丨丨且要其整)
(頓綱紀故事給舍繳駁施行者皆封付三省秦塤提舉太平宫某奏秦檜欺天盜權戕害忠直當錮其子孫即)
(時御筆依奏乃封付某明日召對上曰所論甚當異日有繳奏只批勑進來不湏聯章盤州老人小傳)少
卿兼權(直舍人院祖宗時有之嘉泰四年李季章壁以宗正少卿權中書舍人朝野雜記)閣長
壓角(舍人院每知制誥上事設紫褥於庭面北拜聽丨丨立褥之東北方謂之丨丨長宗衮作掖垣叢誌)
(而不解其事按唐舊書亦無聞焉唯裴廷裕正陵遺事云舍人上事知印宰相當壓角則其禮相傳自唐也予)
(為舍人日邵興宗入院不疑為舍人丨丨丨丨而時議美之同上)給事等服(霍端友傳徽宗時為)
(中書舍人服金紫故事唯服黑角帶帝顧見之曰丨丨舍人丨耳而丨飾相絶如是始命犀帶佩魚四朝國史)
親篆榜閣(寶元元年七月新作舍人閣上親篆其榜曰紫微閣仁宗實錄又劉攽字貢父元祐中拜)
(中書舍人請復古制建紫薇閣於西省四朝國史劉攽傳)命典王府(曾鞏元豐為中書時哲宗為延)
(安郡王丨鞏丨丨丨牋奏故事翰林掌之上特命鞏會要)上端拱箴(見前文章獨步注)獻皇
極箴(治平元年知制誥祖無擇丨丨丨丨賜詔奬之職官分紀)賜服金紫(彭汝礪元祐中拜中)
(書舍人丨丨丨丨詞命雅錄正人以為有古人風言行)始命犀帶(見前給事等服注)賜燭歸
院(丁未錄夕時上神宗召知制誥鄭毅天獬對内東門小殿命草吳奎知青州張方平參知政事制丨雙丨)
(送丨舍人丨二府無知者明旦且進草遂付中書出誥國史)賜宴和詩(太宗皇帝留心儒林旌賞)
(文翰時綸閣之士始丨赴曲丨或令丨丨舍人從遊宴自此始也職官分紀)失却君房(真廟時日)
(本國入貢求本國神光寺記舍人辭不工令學士張君房代之張退食多潜飲市樓掖垣求之不得大窘時种)
(放以司諫歸華山楊大年為閒忙令云世上何人最號閒司諫拂衣歸華山世上何人最號忙紫微丨丨張丨)
(丨湘山野錄)見稱若水(見前父子繼任注)連名繳奏(林大中遷中書舍人風裁如臺)
(中時侂胃來見公接之無他語使人通問因願内交又笑却之彭龜年抗論侂胄甚有旨龜年除職與郡公在)
(西掖楼鑰樓攻媿在𤨏闥丨丨上䟽又同丨丨撰行狀)兩上章論(曾文昭公肇元祐初遷中書舍)
(人門下郎郎韓維面奏范百禄所為不正黜維知鄧州公不草制丨丨丨丨之言行錄)富弼繳詞
頭(富鄭公知制誥制下遂復國之封鄭公繳還詞頭封命遂寢唐制唯給事中得封還詔書中書舍人繳詞)
(頭盖自鄭公始龍川志)蔡齊繳詞頭(舊制執政除罷皆宣麻吕惠公弼因争新法求去王安石)
(隂沮之乃使舍人院命詞丨丨掌外制丨丨丨丨舉典故論之安石勸上内批令後樞密罷更不宣麻丁未錄)
抑中人進官(胡銓兼中書舍人有旨以中人李綽等嘗典發軍書無誤谷進官一列公不奉詔綽)
(等泣訴上曰胡銓不肯楊誠齋撰行狀)繳内侍升職(陳傳良字君舉除中書舍人封還詞頭遇)
(事輙發張子仁建節陳源除内侍侍省押班率逢原升都統源供職自如而詞命不行終不得俸逢源先被宣)
(劄已自書銜公執奏再三終不奉詔此二事無敢嬰其鋒者公神色不動來則繳奏旁觀者為之寒心樓攻媿)
(撰行錄)獨當内外制(洪适除中書舍人内直如故方羽檄交馳書詔填委或夜召或細札咨訪)
(公丨丨丨丨丨時時奉詔草制如乞防虞海道降詔親征多出公手大用之意已定周益公撰行狀)累知
制誥職(見前有常楊風注)熙寧三舍人(李定除御史宋敏求蘇頌相繼封還詞命次至)
(大臨亦還之世稱為丨丨丨丨丨四朝國史李大臨傳)元豐二奉使(見前楊錢免試注)封
還邊帥詞頭(王巖叟除中書舍人滕元發自太原易許昌公封還詞頭言今以走馬承受一言便)
(易詞頭此風寖長非委任安邊之福命遂寢同上錄)不草宦者除制(劉敞知制誥宦者石金彬)
(正除觀察使公封還詞頭不草制其命遂止同上)未三十知制誥(本朝丨丨丨丨丨丨者蘇)
(太簡二十六吳元中二十七晏元獻宋宣獻王懿恪張安國皆二十八王文正夏文莊皆三十朝野雜記)不
十年繼父任(見前父子繼任注)内臺股肱之司(東西置省是陛下丨丨丨丨丨)
(丨晏公類要)西臺政事之地(丨丨本丨丨丨丨内史專誥命之文職略初寮除賈安宅制)
參典王命之官(丨丨丨丨丨丨於今號為淸選曲阜制)首聞萬機之微(内史)
(列属西省丨丨丨丨丨丨先朝董正治官始備六員之目初寮有張叔夜制)先朝始備其員
(見上注)内史未行而議(政令之出公卿為朕行之臺諫為朕言之方其未行丨丨舍人得聞)
(其議與其既行而後言孰詞若丨丨丨丨之哉奕城制)内朝裁寬大之語(三殿丨丨日趨翔於)
(文陛六飛法從時陪扈於属軍常瞻咫尺之光專丨丨丨丨丨楊文公集)内史專誥命之文
(見前西臺政事注)歐陽回鄭錢二舍人書(顯奉制恩陞華禁掖誕膺聖選式協輿談)
(朝廷之體居嚴王者之居淵默德澤宣布必使入人心之深號令發揮而能鼔天下之動惟是代言之任實資)
(博古之英伏惟某官履行敦方材猷敏茂藹一鄕之佳譽掩衆俊以名科通逹古今固已優游於儒學出入侍)
(從是宜顧問於清閒果被僉俞並同典訓竦萬方之視聽追三代之文章遂陞榮塗益奮賢業共慶得人之盛)
(方深竊抃之私遽辱謙撝特貽誨翰感銘之素敷叙奚殫)歐陽回諫院吳舍人充書
(光奉制恩入司書命得人為盛輿頌同欣伏惟某官器稟純明道探淵藴清名峻望獨映於一時碩學高文素)
(推於羣彦果被上心之柬進膺寵命之華紅藥翻階直禁垣之清切紫荷持槖擁法從以雍容文章追三代之)
(風號令警四方之聽允歸鴻筆增重本朝顧惟枯朽之退藏方與縉紳而竊抃豈期謙眷特枉誨函感服之私)
(敷言罔既)歐陽回李舍人書(顧膺寵命入直禁垣臺閣得賢縉紳共慶舍人器涵閎遠德藴)
(純深講仁義之淵源極天水之精祲備言語侍從之列承清間顧問之榮時望蔚然輿談久屬果被上心之東)
(進司書命之嚴惟帝制之烜明必訓辭之深厚金相玉振焕三代之文章雷動風行警四方之耳目遂歸鴻筆)
(增重本朝顧惟襄病之餘敢辱眷勤之貺遽先惠問益認撝謙感服欣愉敷陳罔既)
詩集紫薇(絲綸閣下文章靜鐘鼓樓中刻漏長獨坐黃昏誰是伴紫薇花對丨丨郎白居易又西掖)
(重雲關禁署北山疎雨點朝衣千門柳色連青𤨏三殿花香入紫薇岑參西省即事)紅藥(紫薇肅陰隂彤)
(庭赫弘敝風動萬年枝日華承露掌玲瓏結綺綫深沉映朱網丨丨當階翻蒼苔依砌上兹言翔鳳池鳴佩多)
(清響選謝元直中書省又紫泥初熟詔書成紅葉翻階畫影清屋瓦生煙宫漏永時聞幽鳥自呼名古詩)
薇省(西掖深沉大帝居紫丨西丨掌文書天閽啓鑰趨朝後侍史焚香起草初古詩上李舍人)松
䆫(綠丨丨對鳳池開履跡衣香遍上台天意皆從紫毫出宸心盡向紫烟來非時玉案呈宣旨每日金階謝)
(賜回蜀王建詩)西省(今年寒食夜丨丨鳳池頭誠知視草貴未免對花愁白居易中書連直)西垣
(東壁圖書府丨丨翰墨林張說)白玉堂(上君丨丨丨注謂中書也杜甫贈張九齡)青𤨏闥(巢君)
(綠梧樹舞君丨丨丨或言鳳池環禁林仙閣霧沉坐深沉璇題激流日珠㻜綿清陰郁穆帝言重熒煌台)
(鳳張丹戺翮月弄紫庭音徐彦伯贈舍人古意又西掖謁所知赤墀高閣自從容玉女䆫扉報曙鐘日麗九門)
(青𤨏闥雨晴雙闕翠微峯毫端蕙露滋仙草琴上薰風入禁松荀令鳳池春婉娔好將餘潤變魚龍温庭筠)
紫宸裏(躍鱗龍鳳池揮毫丨丨丨申伯王中書郎)丹禁靜(清切丨丨丨浩蕩文河注上官儀酬)
(薛舍人詩)鳳凰池(獨有丨丨丨上客陽春一曲和應難岑參和賈舍人)彩筆批詔(太微西掖)
(鳳池邊西閣凌空為起煙丨丨時丨尺一丨直廬深在九重天古詩柬同舍人分班曉入鸞翔閣直閣旁連浴)
(鳳池彩筆閑批五色詔好風時動萬年枝古詩和宗人見賀)彩筆代言(拜命大西垣偏承聖主恩)
(黃扉陪漢制丨丨丨堯丨古詩和李舍人)煙携滿袖(朝罷香丨丨丨丨詩成珠玉在揮毫欲知世掌)
(絲綸美池上于今有鳳毛杜甫和賈舍人詩)冰破滿渠(墻下春渠入禁溝渠丨初丨丨丨浮鳳池)
(近日長先暖流到池邊更不流韓退之寄第三閣老兼呈白馮二閣老)聯飛仙掖(丨丨丨丨舊心)
(明古詩與渠大束)對草帝綸(夜開金鑰詔詞臣丨御抽毫丨丨丨湏信朝家重儒術一時同榜用)
(三人王荆公題中書院壁)學問文章(討論潤色今為美丨丨丨丨老更醇同上上西垣舍人)一
宫要稱三字(丨丨早丨丨丨丨注三字謂知制誥陳后山又摛毫終要居三字出郡終湏借一麾)
(王禹偁)一時同榜三人(見前注)
古今合璧事類備要後集卷二十一
