古今合璧事類備要别集卷六十
宋謝維新撰
蔬門
薺
格物總論(薺類亦多比是今人可食者葉可作葅羹亦佳詩所謂其甘如薺是也食之利五臓)
(云)
事類草可食(綠薺丨丨丨本草)葉可葅(丨丨作丨羹詩云誰謂茶苦其甘如薺是也同)
(上)夏侯湛賦(見芳薺之時生彼畦疇而獨繁鑚重冰而獨茂蒙嚴霜而發鮮)卞伯玉賦
(有淒淒之綠薺方滋繁於中丘)
詩集誰謂苦(時危始識不世才丨丨荼丨甘如薺杜)爛蒸香(丨丨丨薺白魚肥坡)煮
山羹(時澆麥田求野薺強為僧舍丨丨丨坡)助滋味(小著鹽醢丨丨丨微加薑桂發精神風爐)
(歙鉢窮家活妙訣何曾肯授人陸放翁)天所賜(舍東種早韭生計似庾郎舍西種小果戲學蠶叢鄉)
(惟薺丨丨丨青青被陵岡珍美屏鹽酪耿介凌雪霜采擷無闕日烹飫有祕方候火地壚煖加糝沙鉢香尚嫌)
(雜笋蕨而況汚膏粱炊梗及煮䴵得此生輝光吾饞甚易足捫腹喜欲狂一掃萬錢食終老稽山傍放翁食薺)
春來美(日日思歸飽蕨薇丨丨薺丨忽忘歸傳誇真欲嫌荼苦自笑何時得瓠肥同前)
蕨附薇
格物總論(薇蕨也根如紫草莖有青紫色末如小兒拳春二三月採山中人作茹食之)
事類采西山(武王已平殷伯夷叔齊恥之義不食周粟隠于首陽山丨薇而食之及餓且死作歌)
(曰登彼丨丨兮采其薇矣以暴易暴兮不知其非矣神農虞夏忽焉没兮我安適歸矣吁嗟徂兮命之衰矣遂)
(餓死于首陽山注薇蕨也史伯夷傳)采南山(晉齊王冏秉政張翰謂顧榮曰天下紛紛未已吾本山林)
(人無望于時久矣宜丨丨丨蕨飲三江水晉書)蛇成蕨(郄鑒鎮丹徒二月出獵有甲士折一枝食之覺)
(心中淡淡成疾後吐一小丨懸屋前漸乾丨丨遂明此物不可生食搜神記)伯夷采薇歌(見前)
詩集疾採(山中丨丨薇杜)饑採(丨捉丨蕨筐白樂天)北山蕨(秋風吹几杖不厭丨丨丨)
(杜)西山蕨(飢食丨丨丨山谷)争復茹(丨丨丨藜蕨韓)思歸飽(日日丨丨丨蕨薇放)
(翁)小兒拳(蕨牙已作丨丨丨百氏集)小兒臂(庖鳳烹龍世浪傳猩唇熊掌我無緣只逢笋蕨)
(杯盤日便是山林富貴天云云丨丨紫丨未開拳只嫌嶺外無珍饌一味春蔬不直錢楊廷秀)採蕨女
(石間丨丨丨鬻菜輸官曺杜)采蕨人(西山丨丨丨蓬首尚傾國懷哉遠莫致引脛勢已塞頃筐忽墮)
(前此意豈易得良遇不可遲枯笻有餘力朱文公)
萵苣
格物總論(苣數種有苦苣有白苣又有紫苣皆可食葉有白毛為白苣紫色為紫苣苦味為苦)
(苣即野苣也又名褊苣今人家常食者白苣江外嶺南吴人無白苣嘗植野苣以供厨僎生食之所謂萵)
(苣也)
事類不甲拆(既雨已秋堂下小畦植萵苣向二旬矣而萵苣丨丨丨傷時君子或晚得微禄轗軻)
(不進云)送菜闕(園官丨丨把本丨數日矧苦苣馬齒掩乎嘉蔬傷小人害君子菜不足道也並杜詩)
(序)
詩集藉以綺(苣兮蔬之常隨事宜其子破塊數席間荷鋤功易止兩旬不甲拆空惜埋泥滓野莧)
(迷汝來宗此實于此此輩豈無秋亦蒙寒露委翻然出地連滋蔓戶庭毁因知邪干正掩抑至没齒云云)刺
如針(清晨蒙菜把常荷地主恩守者愆實數略有其名存苦苣丨丨丨云云乃知苦苣輩傾奪蕙草根並)
(杜)
菠薐
格物總論(菠薐外國種莖微紫葉圓而長綠色性冷食之利五臓通腸胃與蛆魚同食佳)
事類頗陵語訛(本西國中自丨丨國將其子來丨丨爾劉禹錫錄嘉話)
詩集鐵甲(北方苦寒今未已雪底菠薐如丨丨坡)金鏃(丨丨因形製臨軒發永歡時危思擷)
(佩客客莫紉蘭屏山)
莧
格物總論(莧數種有馬齒有鼠齒又有所謂糠莧赤莧白莧紫莧紅莧人莧惟人白二莧入藥)
(用餘皆作&KR0034;茹)
事類馬齒(野莧丨丨莧也杜詩注)鼈化(不可以莧菜與鼈同食則生丨癥試以鼈甲如豆片)
(大者以莧菜封裹之置於土坑内上以土蓋之一宿盡變成鼈也圖注禾草)齋前自種(蔡撙為吳)
(興守丨丨丨丨白莧詔褒其清南史)
詩集葉亦繁(馬齒丨丨丨)迷汝來(野莧丨丨丨杜全篇見苣門)腸肚集(三年)
(國子師丨丨丨藜莧韓愈)胡顔入(莧也無所施丨丨丨筐篚杜)
蒿
格物總論(蒿多種一名蔞蒿一名同蒿一名邪蒿邪蒿根葉似青蒿細軟味辛温作羹食良宜)
(與胡荽同食同蒿不及也)
事類有不正名(北齊邢峙為博士授太子經厨進食有菜曰邪蒿峙命去之曰菜丨丨丨之丨)
(非殿下所宜食顯祖嘉之通鑑)
詩集煮節(澗蔬丨蒿丨坡)掇芳(爛蒸香薺白魚肥碎點青蒿涼餅滑宿酒初消春睡起細履幽)
(畦丨丨粹)滿地(竹外桃花三兩枝春江水暖鴨先知蔞蒿丨丨蘆芽短正是河豚欲上時同上)
胡荽
格物總論(胡荽根苗莖葉皆細可同邪蒿食及作羹良并人呼為香荽冬蔬也今有一種名石)
(胡荽亦名鵝不食草止堪入藥用非此)
事類撒一巡(冲晦處士李退夫者為事矯怪居京師北郊一日種胡荽俗傳王人口誦猥語則茂)
(皇祐館閣中或談論則曰宜丨胡荽丨丨江南野錄)
詩集(闕)
藜藿
格物總論(秦荻藜生于菜中最香美生下濕地所在而有藿豆葉也)
事類藜羹(孔子厄於陳蔡丨丨不糁莊子)藿食(子路事見前米注)如七牢(吕龜蒙復)
(友生書讀古聖人書每㴠咀義味獨坐日是案上一杯藜羹丨五鼎丨丨饋於左右笠澤叢書)太史公
自序(啜糲粱之食藜藿之羹)王子淵得賢頌(羹藜含糗者不足與論牢之滋味)
詩集常乏斟(藜羹丨丨丨淵明)試問甘(丨丨丨藜藿未可羡輕肥)飱詎糁(盤丨)
(丨丨藜)園但蒿(寂寞天寳後丨蘆丨丨藜並杜)
蕪菁
格物總論(蕪菁即蘿蔔其葉謂之蕪菁一名蔓菁也以菘小董根微辛)
事類諸葛菜(丨丨亮所止必令兵士種蔓菁者取其纔出甲生啖一也葉舒可煮食二也久居隨)
(以滋長三也棄去不惜四也回則易尋而采之五也冬有根可煮食六也比諸蔬其利不亦博乎三蜀之人呼)
(蔓菁為丨丨丨劉得夢)
詩集蕪菁花(黃黃丨丨丨韓昌黎)蘆菔根(中有丨丨丨尚含曉露清坡)苗過茁
(蕪菁丨丨丨張文潜)根生葉(蔓菁宿丨已丨丨坡)淨如練(全城上酥丨丨丨注食之蘆菔也谷)
甜底冰(雪白蘆菔非蘆菔喫來自是辢底玉花葉蔓菁非蔓菁喫來自是丨丨丨楊誠齋)近蔕
微青(密壤深根蔕風霜已飽經如何純白質丨丨染丨丨屛山)
巢菜
格物總論(巢蜀菜一名漂搖草一名野蠶豆一名元修菜)
事類種之東坡下(菜之美者有吾鄉之巢故人元修嗜之余亦嗜之元修云使孔北海見當)
(復云吾家菜耶因謂之元修菜余去鄉十有五年思而不可得見元修適自蜀來見余於黃乃作是詩使歸致)
(其子丨丨丨丨之丨坡詩注)如在醴泉時(蜀蔬有兩巢大巢豌豆之不實者小巢生稻畦中東)
(坡所謂元修菜是也吳中絶多漂搖草草一名野蠶豆但人不知取食耳予小舟過梅市得之始以作羹風味)
(宛丨丨丨丨蟇頤丨也放翁詩序)
詩集苗葉(彼美君家菜鋪田綠茸茸夏莢圓且小槐芽細而豐種之秋雨餘擢秀繁霜中欲花而未)
(萼一一如青蟲是時青裙女採擷何匆匆烝之復湘之香色蔚其&KR0008;點酒下鹽豉縷橙芼薑葱那知鷄與豚但)
(恐放筯空春盡丨丨老耕翻烟雨叢潤隨甘澤化暖作青泥融始終不我負力與糞壤同我老忘家舍楚音變)
(兒童此物獨嫵媚終年擊余胷君歸致其子囊盛勿函封張騫移苜蓿適用如葵菘馬援載薏苡羅生等蒿蓬)
(懸知東坡下脊鹵化千鍾長使齊安人持此說兩翁)豌巢(昏昏霧兩暗衡茅兒水隨宜治酒殽便覺此身)
(如在蜀一盤龍餅是豌巢陸放翁蜀中雜彘肉作巢饅頭甚佳)風爐煮(冷落無人佐客庖庾郎三九困)
(譏嘲此行怱似蟆洋路自繼丨丨丨卜巢)
苜蓿
格物總論(苜蓿北人甚重江南人不甚食以其無味也然此菜名外國别有所謂苜蓿草也非)
(此)
事類張騫採(大宛馬嗜苜蓿漢使張騫因採葡萄苜蓿歸種博物志)薛令詩(閩川長溪)
(縣丨丨之登第開元中為東宫侍讀官作苜蓿詩以自歎元宗至東宫見其詩舉筆續之啄木觜距長鳳凰毛)
(羽短若嫌松桂寒任逐桑榆暖薛遂謝病歸坡詩注)
詩集天馬&KR1335;(丨丨常丨苜蓿花李白)宛馬肥(丨丨總丨春苜蓿還同楚客詠江蘺李商)
(隠)苜蓿多(秋山丨丨丨杜)苜蓿長(朝日上團團照見先生盤盤中何所有丨丨丨闌干飯澁)
(匙難綰羹稀箸覺寬只宜謀旦夕何由保歲寒薛令之)
葵
格物總論(葵數種此菜葵也葉為百菜主味甘美性滑利夏末種至秋採之者謂之秋葵秋種)
(至冬採之者謂之冬葵至春作子可入藥用)
事類何所食(周顒事見菘注)今所食(蔡朗事見蓴注)
詩集香宜配(丨丨丨綠葵杜)
蓴
格物總論(蓴生水中葉似鳬葵春夏生莖而未葉名雉蓴細長肥滑至八月葉舒長名絲蓴九)
(月至十一月名猪蓴又曰龜蓴又有石蓴絲繁者諸菜之中蓴為第一)
事類思鱸鱠(晉張翰吳人為大司馬東曹掾見秋風起乃丨吳中菰菜蓴羹丨丨曰人生貴適志)
(何能羈官數千里以要名爵乎遂命駕而歸本傳)敵羊酪(王武子食前有羊酪問陸雲曰吳中何以)
(丨此雲答曰千里蓴羹未下鹽豉世說)呼為露(有蔡朗者父諱純遂丨蓴菜丨丨丨面牆之徒逓相)
(倣效有士人聘齊主客郎李恕問曰江南有露葵否答曰露葵是蓴菜水鄉所出今所食者綠葵耳顔氏家訓)
虞贊元西征記(蓴羹不糁鱸魚自香)
詩集蓴絲熟(枯豉丨丨丨白樂又豉化丨丨丨杜)蓴絲弱弱(強飯丨丨丨端居茗續煎)
(杜)羹蓴滑(丨煮秋丨丨杜)羹蓴弱(煮丨秋丨丨白樂天)還鄉念(丨丨丨蓴菜劉長)
一官輕(丨丨已久丨鑪蓴坡)煮龍涎(蓴羹鮮滑丨丨丨盧贊元)割龍髯(鮫人直下白龍)
(潭丨得丨公滑碧丨曉起相傳蘂珠闕夜來失却水晶簾一杯淡煮宜醒酒千里何須下豉鹽可是士衡殺風)
(景却將羶膩比清纖楊誠齋)晚筋落盤空(我夢扁舟震澤風蓴羹丨丨丨丨丨那知嶺表炎蒸)
(地也有青絲滿碧籠張于湖)
瓠
格物總論(瓠亦瓜也一曰匏籐生數種葉大盈尺實青白色大尺圍長二尺許有毛又一種葫)
(蘆樣皆中有瓤瓤中子不計其數今一種名絲瓜一名天羅絮一名布瓜綠深色有紋及斑斑點子有長)
(二三尺者又一種名稍瓜形稍類絲瓜然色白味不及也又一種名冬瓜大三尺圍長四五尺有毛綠色)
(生自然白粉瓜莫此之大也)
事類瓠不成(仲冬行秋令則瓜丨丨丨月令)匏不食(吾豈丨瓜也哉焉能繫而丨丨論語)
七月食瓜(詩七月)八月斷壺(同前)魏王遺瓠(惠王謂莊子曰丨丨丨我大丨)
(之種注大瓠者言護落無所不容也莊子)張蒼如瓠(丨丨身長大肥白丨丨)如壺不
足殺(蜀先主以張裔為益州太守徑往至郡雍闓趦趄不賓假鬼教曰張府君如瓠壷外雖澤而内實粗)
(不足殺令縳與吳張裔傳)去毛莫拗折(盧懷謹為相詐儉召客食曰爛蒸丨丨丨丨丨項客疑鵝)
(鴨已而下栗米飯一器胡蘆一枚而已唐史)
詩集結白花(束薪已零落瓠葉轉蕭疎幸丨丨丨了寧&KR0008;青蔓除杜子美)上它條(笑殺)
(桑根甘瓠黃亂他桑葉丨丨丨向人更逞瘦藏巧却到桑梢掛一瓢楊誠齋)須上屋(匏瓠放他丨丨)
(丨名賢集)中有齒(溉釜熟輪囷香清味仍美一線醉瓊瑶丨丨佳人丨所山)
茄
格物總論(茄叢生枝莖高二三尺葉大如掌四五月結實大於拳有蔕中有瓤瓤中有子凡三)
(色或青或紫或白本草一名洛蘇)
事類自種(蔡撙為吳興守齋前丨丨白莧紫茄詔褒其清南史)改名(隋煬帝丨丨茄子為崑崙)
(紫瓜芝用錄)問故事(段成式食茄子偶丨張周封茄子丨丨張云具食療本草雜爼)張浮休
頌(身纍百贅頸附千疣采之不勤茹之頗柔)
詩集色勝銀(藜藿盤中生精神珍蔬長蔕丨丨丨朝來鹽醯飽滋味已覺瓜瓠謾輪囷谷謝送銀)
(茄)粟嚼冰(白金作顆非椎成中有萬丨丨丨丨戎州夏畦少蔬供感君來&KR0008;在僧家)白銀色
(君家水茄丨丨丨殊勝埧裹紫彭亨蜀人生疎不下筯吾與北人俱眼明並同前)紫皮膚(青丨丨丨)
(類宰官光圓頭腦作腮看如何緇俗偏同嗜入口元來摠一般鄭安晚)濃黛抹(映葉乳茄丨丨丨張)
(文潜)得銀色(畦丁收盡垂露實葉底猶藏十二三待丨丨丨已成殼更當乞種過江南谷謝送銀茄)
薑
格物總論(薑苗高三尺葉似箭竹葉而長兩兩相對苗青根黃無花實八九月採根為茹味辢)
(今所在有之)
事類孔不撤(丨子丨丨薑食不多食論語)裴不嘗(梁周舍占對辯捷嘗與裴子野語及)
(嗜好子野云從來未嘗食薑舍應聲曰孔稱不撤丨乃丨丨一座皆悦南史)到老愈辢(秦會之使)
(人諭宴亨復宴答曰為我謝秦公薑桂之性丨丨丨丨長編)
詩集醃費糟丘(名園萬家城千畦等封侯斸當燕去前丨芽丨丨丨無筯偃王笑有味三閭羞)
(寄入翰林席聖以不撒優又寄蓬門下作賦誰肯休唯我廣文舍免為虀鹽仇劉公漢家裔才學歆向儔胷懷)
(飽經史辨論出九州曾不奉權貴但與故人投贈辛非贈甘此意當自求梅聖俞謝劉原父糟薑)似勻
粧指(新芽肌理膩映日淨如空恰丨丨丨丨柔尖淺帶紅屏山)論去穢功(薑云能損心此謗誰)
(與雪請丨丨丨丨神明看朝撤朱文公)
古今合璧事類備要别集卷六十
