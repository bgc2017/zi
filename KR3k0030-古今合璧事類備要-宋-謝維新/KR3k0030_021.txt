古今合璧事類備要前集卷二十一
宋謝維新撰
帝屬門
太上皇
事類有尊(故雖天子必丨丨也言有父也孝經)至養(尊親之丨莫大乎以天下丨為天子父尊)
(之至也以天下養養之至也孟萬章)尊稱(太上極丨之丨皇君也天子之父故號曰皇不預治國不欲言)
(帝也漢紀注)懿號(強我丨丨不若使我為有道之君加我虚尊不若處我於無過之地唐穆宗詔)追
尊上皇(秦丨丨莊㐮王為太丨丨)請上尊號(漢高祖詔曰人之至親莫親於父子故父有天)
(下傳歸於子子有天下尊歸於父此人道之極也朕被堅執銳帥士卒平暴亂立諸侯偃兵息民天下大安此)
(皆太公之教訓也朕為皇帝而太公未有號今上尊太公曰太上皇漢高紀)擁篲迎門(上五日一)
(朝太公太公家令曰皇帝雖子人主也太公雖父人臣也奈何令人主拜人臣如此則威重不行後上朝太公)
(丨丨丨丨卻行上大驚下扶太公太公曰帝人主奈何以我亂天下法帝心善家令言同上)置酒奉
巵(淮南王等朝未央宫丨丨前殿上丨玉丨為太上皇夀曰始大人常以臣亡賴不能治産業不如仲力今)
(某之業所就孰與仲多殿上羣臣皆稱萬歲大笑為樂)優游恭巳(魏顯祖傳位於太子詔曰朕希)
(心玄古志存澹泊爰命儲宫踐升大位朕得丨丨丨丨栖心浩然羣臣謹上尊號曰太上皇帝通鑑)逍遥
晚歲(唐高祖謂裴寂曰公為宗臣我為太上皇丨丨丨丨不亦善乎)奉觴未央(太宗從上皇置)
(酒故漢未央宫上命突厥頡利可汗起舞曰胡越一家自古未有帝丨丨上夀曰今四夷入臣皆陛下教誨上)
(皇大說)置酒凌煙(太宗朝突厥可汗至長安上御順天樓盛陳文物引見上皇聞擒頡利歎曰吾)
(付託得人復何憂哉丨丨丨丨閣公卿迭起為夀)諫幸九成(太宗詔幸九成宫馬周上疏曰太上)
(皇春秋高今所幸宫去京三百里萬一太上皇思感欲見陛下何以逮之今兹本為避暑行太上留熱處而陛)
(下走凉處温清之道臣所未安)受朝太極(睿宗先天元年立皇子為皇帝以聽大事自尊為太上皇)
(以聽小事五日丨丨於丨丨殿本紀)徙居甘露(天寶十五載皇太子即位於靈武上號曰太上至道)
(聖皇天帝上元元年丨丨丨丨殿同上)迎拜南樓(肅宗復兩京上皇自蜀歸至咸陽上備法駕丨)
(上皇丨舞丨丨之下南部新書)置酒長慶(元宗居興慶宫帝自複道來起居太上皇亦間至大明宫)
(每丨丨丨丨樓南俯大道或父老過之皆拜舞而去本輔國錄)受賀興慶(太上皇於興慶宫丨朝丨)
(皇帝上尊號曰應朝聖夀太上皇韓文順宗實錄)御德夀宫(紹興三十二年六月丙子高宗降詔)
(内禪上即皇帝位太上皇移丨丨丨丨皇帝攀戀垂泣步出祥曦殿門冒雨扶駕至宫門弗肯止太上麾謝再)
(三令左右扶掖以還國史)御重華宫(淳熙十六年正月辛亥上宣諭周必大等曰朕年來稍覺倦勤)
(旬日間禪位于皇太子退就休養以畢高宗三年之制二月壬戍詔皇太子即位朕移丨丨丨丨)
皇太后
事類極域中尊(禀靈作合誕聖表祥徽號丨丨丨之丨慈仁為天下之母劉禹錫賀表)為
天下母(丨丨丨之丨育天下之君孫抃赦文)帝母星娥(帝少昊母曰丨丨處璇宫初學記)
文母太姒(大姜者太王之妃賢而有色生太伯仲雍王季三子皆賢太王有事必咨謀焉太任者王)
(季之妃端慤誠莊唯德之行及其有娠目不視惡色耳不聽淫聲而生文王太姒者文王之妃號曰文母思媚)
(太姜太任旦夕勤勞以進婦道文王理外文母理内古烈女傳思齊太任丨王之丨思媚周姜京室之婦丨丨)
(嗣徽音則百斯男詩大雅)秦制稱號(漢興因秦之稱號帝母稱皇太后祖母稱太皇太后漢書)漢
制稱宫(帝祖母稱長信宫帝母稱長樂宫漢官儀哀帝尊其祖母帝太太后為皇太太后稱永信宫帝)
(太后稱中安宫而成帝母太皇太后本稱長信宫外戚傳)居長信宫(成帝母王太后丨丨丨丨即元)
(后也漢書)謚光烈后(漢世母后無謚至於明帝始建光烈之稱蔡邕益議)乘紫罽車(太皇)
(太后皇太后法駕皆御金根車玉輅非駕法則丨丨丨軿丨後漢書)橫玳瑁簮(皇后太后簮以玳瑁)
(長一尺端為花勝左右各一橫簮之續漢書)齊蹤虞妃(太后丨丨丨丨比跡任姒晉劉毅傳)嗣
徽太任(正位長信丨丨丨丨邦家之光感慰斯至李吉甫賀表)受冊宫門(光膺令典丨丨)
(丨丨懽心始自於内朝孝理遂形於寰海皇太后夙贊先皇弼成至化誕生明聖纉繼鴻休華胥實贊於軒圖)
(文母有光於周道韓文)尊臨長樂(天慈廣被坤道内寧丨丨丨丨之嚴已光於慈訓養極九州之)
(富未盡於孝心同上)建萬安宫(本朝咸平二年為皇太后丨宫以丨丨丨萬安殿為名會要太宗明)
(德皇后也)為慈夀殿(治平元年以皇太后所居丨丨丨宫丨)建二宫殿(熙寧元年太皇)
(太后居慶夀宫建慶夀萃德二殿皇太后居寶慈宫建寳慈姒徽二殿並同上)乘大安輦(天聖間帝)
(太后將同幸慈孝寺欲以大安輦前帝行魯宗道曰婦人有三從在家從父嫁從夫夫歿從子太后命輦後乘)
(輿行長編)
皇太后聽政太后稱制(惠帝崩吕丨丨臨朝丨丨乃立兄子吕台禄産台子通四人為)
(王封諸吕六人為列侯太后崩上將軍禄相國産顓兵政恐為大臣所誅因謀作亂)女主臨朝(自古)
(雖主幼時艱王家多釁必委成冢宰簡求忠賢未有專任婦人斷割重器唯秦芉太后始攝政事故穣侯權重)
(於昭王家富於嬴國漢仍其謬知過莫改東京皇統屢絶權歸丨丨外立者四帝丨丨者六后莫不定策帷帟)
(委事父兄貪孩童以久其政抑明賢以專其威後漢后妃紀)含飴弄孫(後漢明德馬皇后云吾為)
(天下母而身服大練食不求甘欲率下也但吾當丨丨丨丨不能復關政)減服撤膳(殤帝立和熹鄧)
(后臨朝常以鬼神難徵淫祀無福乃詔有司減大官導官尚方内者服御珍膳靡麗難成之功)親嘗稱
制(長樂太后丨丨丨丨坤育天下陳球傳)不許聽政(魏文帝著令丨丨母后丨丨黃初三年詔)
(曰夫婦人與政亂之本也自今以後羣臣不得奏事太后后族之家不得當輔政之任又不得横受茅土之爵)
(以此詔傳後世有背違天丅共誅之三國志宋高祖遺詔曰後世若有幼主朝事一委宰相母后不煩臨朝)
抱帝臨軒(晉康帝崩穆帝即位時年二歲皇太后設白紗幃於太極殿丨丨丨丨晉書)臨朝
改號(唐高宗晚病風不支天下事一付武后進號曰天后中宗即位天后稱皇太后廢帝為廬陵王自丨)
(丨因丨國丨周自稱聖神皇帝欲以武三思為太子賴狄仁傑言卒復唐嗣)臨朝决事(章聖久不)
(豫莊獻太后欲自丨丨令上居東宫於資善堂丨丨王曾再貳鈞軸語惟演曰皇帝幼冲非中宫不得獨立中)
(宫非倚皇儲之重則人心不附矣惟演入白之由是兩宫益親言行錄)垂簾聽政(章獻明肅太后)
(權處分軍國事獨斷儀式久而未定丁謂欲每議大政則皇太后坐後殿朝執政朔望則皇帝坐前殿朝羣臣)
(其餘庶務獨令入内押班雷允恭附奏傳命中書樞密院平决之王沂公曾時判禮儀院乃采用蔡邕獨斷所)
(編東漢故事皇帝在左母后在右同殿丨丨中書樞密院以次奏事如儀人心乃定王文正筆錄)制令
稱予(初丁謂定太后稱予至是中書議每下丨丨丨丨便殿處分事稱吾詔止稱吾會要)輿服見
廟(明肅太后從謁太祖詔禮官草儀佞者密請曰陛下垂簾尊稱山呼及丨丨皆王者制度豈當以后服丨)
(祖宗耶遂下詔服衮冕諫疏交上薛簡肅公立朝謇諤不文其談簾外口奏曰陛下大謁之日還作漢兒拜耶)
(女兒拜耶明肅無答是夕報罷澠水燕談)奏燔儀制(章獻明肅太后遺詔尊楊太妃為太后禁中與)
(皇帝同議軍國事閤門促班賀於内東門御史丞蔡文忠公戒臺吏毋追班乃白宰相曰上奉先太后十餘年)
(今始躬親政事豈宜以女后相繼耶上聞遂命刪去同議政語朝廷服其亮皇朝類苑章獻太后崩章惠太后)
(欲踵之臨朝龐籍為殿中侍御史丨丨閤門所掌垂簾丨丨以沮其謀仁宗始專萬幾)令撤座簾
(仁宗晏駕英宗即位以憂得疾大臣議請慈聖光獻太后垂簾聽政及英廟巳安韓魏公琦諷后請還政後數)
(日批出云某日更不御殿魏公亟令搭簾坐乃白上遂别議太后儀制)請還御寶(曹后稱制日韓)
(琦欲還政天子而御寶在太后閤皇帝行幸即隨駕琦因丨具索狀祈雨比乘輿丨丨丨更不入太后閤即於)
(簾前具述皇帝聖德都人瞻仰無不懽慰且言天下事久煩聖慮太后怒曰教做也由相公不教做也由相公)
(琦獨立簾外不去及得一言有久意即再拜駕起遂促儀鸞司拆簾上自此親政孫公談圃)復用舊
法(英宗母宣仁聖烈皇后高氏神宗即位尊為皇太后與皇帝御延和殿垂簾聽政當元豐末垂簾聽政保)
(佑哲宗起司馬光為宰相天下歸心臨朝九年復祖宗法每有號令天下人謂之快活條貫華夷稱女中堯舜)
(長編)權同聽政(哲宗皇帝母曰欽成皇后朱氏神宗寝疾彌留王珪奏請宣仁聖烈皇太后丨丨丨)
(丨神宗首肯太皇太后垂簾於福寕殿立哲宗為皇太子神宗崩奉遺制即位尊皇太后曰太皇太后皇后曰)
(皇太后)不御正牙(哲宗崩皇太后坐福寕殿垂簾徽宗入即皇帝位於福寕殿奉遺制皇太后權)
(同處分軍國大事元祐二年皇太后詔曰祥禫既終典策告具有司遵用章獻明肅皇后故事予當受冊於文)
(德殿顧予凉薄實有慙德將來受冊可止就崇政殿諭執政曰母后臨朝非國家盛事文德殿天子正牙豈女)
(主所當御乎)
皇后
事類陰禮(内宰以丨丨教六宫注六宫謂后也周禮)内治(聽天下之丨丨以明章婦順故天下)
(内和而家理昏義)副笄(君子偕老丨丨六珈注副者后夫人之首飾)彤管(静女其孌貽我丨丨)
(彤管有煒說懌女美注古者后夫人必有史彤管之法史不記過其罪殺之后妃羣妾以禮御於君所女史書)
(其日月授之以環以進退之生子月辰則以金環退之當御者以銀環進之著於左手既御著於右手事無大)
(小記以成法並詩)椒房(皇后稱丨丨取其實蔓延盈升以椒塗室取温暖除惡氣也猶天子朱泥殿上)
(曰丹墀漢官儀)星軒(壺政穆宣宣房昭理坤則順成丨丨潤飾注儀禮有房中樂后夫人諷誦以事君子)
(丨丨軒轅星也顔延之宋文后哀冊)掌服(内司服丨后之六丨禕衣榆狄闕狄鞠衣展衣禄衣周禮)親
蠶(天子親耕以共粢盛王后丨丨以共祭服穀粱傳)輔君德(丨成丨丨爕理陰政南史后妃論)
配皇極(作丨丨丨齊體紫宸象玉牀之連後宫喻金波之合義璧晉后妃序)潙汭作嬪(有鰥)
(在下曰虞舜帝曰我其試哉女于時觀厥刑于二女釐降二女于丨丨嬪于虞書)關雎正始(丨丨)
(后妃之德也所以風天下而正夫婦也周南召南丨丨之道王化之基是以關雎樂得淑女以配君子憂在進)
(賢不淫其色哀窈窕思賢才而無傷善之心焉是關雎之義也詩序)葛覃儉節(丨丨后妃之本也后)
(妃在父母家則志在於女功之事躬丨丨用服澣濯之衣尊敬師傳化天下以婦道也詩)卷耳憂勤
(丨丨后妃之志也又當輔佐君子求賢審官知臣下之勤勞内有進賢之志而無險陂私謁之心朝夕思念至)
(于丨丨也)曰嬪于京(摯仲氏任自彼殷商來嫁于周丨丨丨丨乃及王季維德之行)親迎于
渭(文王初載天作之合在洽之陽在渭之涘文王嘉止大邦有子大邦有子俔天之妹文定厥祥丨丨丨丨)
(造舟為梁不顯其光有命自天命此文王于周于京纉女維莘長子維行篤生武王保佑命爾爕伐大商並同)
(上)脫簮待罪(周宣王夜卧而晏起姜后既出乃丨丨珥丨丨使其傅母通言於宣王曰妾之淫心)
(見矣至使君王失禮而罪起亂之興從婢子起敢請罪王曰寡人不德實自有過非夫人之罪也遂復姜后而)
(勤於政事早朝晏退卒成中興之名國語)拊膝諫王(鍾離春者齊無塩邑之女也為人極醜自詣宣)
(王願乞一見宣王召見之乃舉手丨丨曰殆哉殆哉宣王曰願聞命對曰今西有横秦之患南有強楚之讐春)
(秋四子壯勇不立一殆也漸臺五層萬民疲困二殆也賢者伏匿山林謟䛕強於左右三殆也酒漿流湎以夜)
(繼日女樂俳優縱橫大笑四殆也宣王喟然而嘆拜無塩女以為王后列女傳)願奉箕箒(單父人吕)
(公好相人見高祖狀貌甚敬重之曰臣有息女丨丨丨丨妾卒與劉季即吕后也前高帝紀)當貯金
屋(武帝為膠東王年數歲長公主抱問曰兒欲得婦不曰欲得指女阿嬌好不笑曰若得阿嬌丨作金屋丨)
(之漢武故事)求劍見意(漢宣帝與許后起微賤及即位大臣議立后難之帝乃下詔丨故丨大臣)
(知旨遂立許后字平君本傳)剖石得文(元后在家常有白燕銜白石墮后績筐中后自丨其丨其)
(文曰母天下西京雜記)夢月入懷(春秋沙麓崩注陰盛而崩元城建公曰沙麓崩六百四十五年)
(宜有聖女興漢王賀字翁孺正值其地日月當之賀生禁禁生元后元后母李妊政君丨丨丨丨政君元后小)
(字也元后母天下自元成哀平四帝至王莽揚雄作表太陰之精沙麓之靈作合於漢配元生成元后傳)捫
天知吉(和熹鄧皇后和帝后也太傅禹之孫嘗夢丨丨蕩蕩正青若有鍾乳狀乃仰漱飲之以訊諸占)
(夢言堯夢攀天而上湯夢及天而咶之斯皆聖王之别占吉不可言)娶陰麗華(漢光武陰皇后南陽)
(人名麗華初光武聞后美心悦之後至長安見執金吾車騎甚盛因歎曰仕宦當作執金吾丨妻當得丨丨丨)
(即位立為后本紀)立鄧貴人(漢有司奏建長秋宫帝曰皇后之尊與朕同體承宗廟母天下豈易)
(哉惟鄧貴人德冠後庭乃可當之漢書長秋者秋陰之始取其長而欲其久也)乘雲母車(漢魏故事)
(皇后親蠶禮着十二笄步搖丨畫丨丨安丨駕六騩馬初學記)衣大練服(馬后丨丨丨丨裙不加緣)
(後漢書和帝鄧后初入掖庭獨着素粧服無飾其衣有與陰后同色者即時解易若並時進見則不敢正坐離)
(立行則僂身自卑帝歎曰修德之勞乃如是乎同上)見相知貴(順帝梁后初入掖庭相工茅通見后)
(再拜賀曰此所謂日角偃月相之極貴臣所未嘗見也同上晉簡文帝無子令善相者以諸愛妾示之皆云)
(非其人時李后為宫人在織坊中形長而色黑皆謂之崑崙既至相者驚曰此其人也帝召之侍寝后數夢兩)
(龍枕膝日月入懷帝聞而異焉遂生孝武帝)探籌定選(順帝欲立后而貴人有寵者四人欲丨丨)
(以神丨丨通鑑)少年見竒(魏文帝郭后少而父竒之曰此吾女中王也遂以女王為名魏志)生
時有異(宋后以漢延熹一年生有黃氣滿室卜者曰此吉祥也同上齊高帝劉后桓氏夢吞玉勝丨)
(后丨丨紫光滿室南史)納采生齒(晉成帝杜皇后預之曾孫成帝拜為皇后少有姿色長猶無齒)
(有求婚者輒中止及帝丨丨之日一夜齒盡生)有衣覆寢(甄后幼時每寢寐家中髣髴見如丨人持)
(玉丨丨其上者常共怪之九歲喜書視字輙識數用諸兄筆研兄謂后言汝當習女工用書為學作博士耶后)
(言古賢女未有不學前世成敗以為巳誠不知書何由見之同上)金璽盤螭(皇后之璽金螭武鈕)
(漢書儀皇后有丨丨丨丨鈕文曰皇后之璽隋志)畫屏孔雀(唐高祖竇氏父毅常曰此女有竒相)
(何可妄與人因丨二孔雀丨間請昏者使射二矢陰約中目則許之射者閱數十皆不合高祖最後射中各一)
(目遂歸於帝唐書)遺書奏聞(唐太宗長孫皇后少好讀書正位中宫務崇節儉上嘗與之議賞罰)
(后辭曰牝雞之晨惟家之索妾婦人安敢豫聞政后嘗采自古婦人得失事著為女則三十卷及崩官司奏聞)
(上覽之悲慟以示羣臣曰皇后此書足以垂範百世朕非不知天命而為此無益之悲但入宫不復聞規諫之)
(言失一良佐故不能忘懷耳)奉詔冊立(高宗欲立武昭儀為皇后畏大臣異議未决召勣等計之)
(勣稱疾不至帝後密訪勣答曰此陛下家事無須問外人帝意遂定而王皇后廢詔勣與于志寕奉冊立武氏)
私謁撓權(肅宗立皇后張氏稍與政事與李輔國相助多以丨丨丨丨帝不能制遷太上皇后西内)
(皆張后謀也寶應元年張后惡李輔國欲圖之程元振得其謀以告輔國乃幽后於别殿是夕肅宗崩)殿
上預政(中宗復位桓彦範上書曰伏見陛下臨朝視政皇后必施帷丨丨丨聞丨事臣愚謂古帝王謀)
(及婦人皆破國亡身傾輈繼路伏願上以社稷為重令皇后無居正殿干外朝並同上)正位宫闈
(章獻明肅太后成都華陽人少隨父下峽至玉泉寺有長老善相人謂其父曰君貴人也及見后大驚曰君之)
(貴以此女也盍進京師乎贈以金百兩至京師真宗判南京因張耆納后宫中帝即位為才人進宸妃丨丨丨)
(丨聲滿天下仁宗即位以太皇后垂簾聽政時玉泉長老已居長蘆矣聞見錄)肅清禁庭(仁宗皇后)
(曹氏侍女有與皇衣卒亂者事覺當誅求哀於帝左右帝欲赦之后具衣冠見帝固請誅之帝曰痛杖之足以)
(懲矣后不可曰如此無以丨丨丨丨帝命后坐后立幾辰帝乃許之)皇后服飾(國朝皇后玉冊用珉)
(玉簡五十寳用金方一寸五分盤螭鈕皇后服首飾花十二銖褘衣青紗中單黼領羅縠褾襈蔽膝大帶加青)
(衣革帶青韈舄白玉雙佩黑組大綬會要)皇后告冊(立皇后當降制誕告不裝告身而用冊本朝諸)
(后皆止用告景祐元年立后用冊後皆循之)
妃
事類好逑(關雎后妃之德也窈窕淑女君子丨丨詩)相成(雞鳴思賢妃也陳賢妃正女夙夜警)
(戒丨丨之道馬齊詩)正妃(中宫天極星後有四星其一為丨丨史記)貴妃(宋孝武孝建三年初置丨)
(丨南史)太妃(魏以來諸王之母為丨丨)淑妃(魏明帝置丨丨齊允明中奏丨丨舊擬九棘以淑為)
(温恭之稱妃為亞后之名進同貴妃加比三司南史)隋三夫人(丨煬帝參詳故典故自制美名有德)
(妃為丨丨丨北史)唐正一品(丨内官有貴妃丨丨丨唐百官志唐制皇后而下有貴妃淑妃德妃)
(賢妃是為夫人昭容昭儀昭媛修容修儀修媛充儀充容充媛是為九嬪婕妤美人才人各九合二十七是代)
(世婦寳林御女采女各二十七合八十一是代御妻自餘六尚分典乘輿服御皆有員次後世改復不常開元)
(時以后下復有四妃非是乃置惠麗華六妃六儀四美人七才人而尚宫尚儀尚服各三參合前號大抵踵周)
(官相損益云唐后妃傳序)謠誦楊妃(楊貴妃寵幸時謠曰男不封侯女作妃君看女却作門楣楊妃)
(外傳)詔立張妃(肅宗立張貴妃為后詔曰總紳清禁執纉彤闈柔儀冠於六宮惠問光於四海中參)
(鶴鼎嘗親主饋之勞外當熊檻每徇忘軀之節唐書)為半面粧(梁元帝徐妃無容質以帝眇一目每)
(知帝將至必丨丨丨丨以俟帝帝見則大怒而出南史)號花見羞(唐明宗淑妃王氏丨丨丨丨五)
(代史)貴妃冊印(國朝丨丨丨用竹簡長一尺一寸闊一寸用二十四枚丨用金方一寸龜鈕紫綬會)
(要)貴妃服飾(服以褕翟之衣青質表紗中單黼領朱褾襈蔽膝大帶以青加革帶青韈青舄玉佩)
(錦綬首飾用花釵寳鈿凖花之數施二博鬢同上)
宫嬪
事類貫寵(丨魚以宫人丨無不利象曰以宫人寵終旡尤也易剥卦)餘星(中宫天極後四星其)
(一為正妃丨三丨後宫之屬史)六宫(丨丨鄭注前一宫後一宫也五者后一宫三夫人一宫九嬪一宫二)
(十七世婦一宫八十一御妻一宫凡百三十人周禮)九御(以陰禮教六宫以陰禮教九嬪以婦職之法教)
(丨丨内宰)齊多内寵(丨桓公丨丨丨有如夫人者六人左傳)漢號内職(漢因秦制正嫡)
(曰皇后其餘内職有夫人美人良人八子七子長使少使之號武帝加婕妤娙娥容華充衣元帝加昭儀又有)
(五官順常无涓共和娛靈寳林良使夜者之小職漢外戚傳)美人綵女(光武中興並省前制正嫡)
(之外唯立貴人丨丨丨丨之號范氏後漢書)昭華修儀(魏武帝因西漢置夫人昭儀婕妤容華美)
(人文帝增貴嬪淑媛修容順成良人明帝增淑妃丨丨丨丨魏志)不妄登車(齊孝公孟姬葉氏之)
(女從孝公遊車奔姬墮車碎孝公使駟馬立車載姬姬泣曰妾聞妃下堂必從傅母保阿進退則鳴玉佩環今)
(立車无軿非敢受命列女傳)能諫遊獵(楚莊王夫人樊姬王好獵姬數諫不止乃不食禽獸之肉)
(二年王感之而勤政事列女傳越姬楚昭王之姬越王勾踐女也昭王讌遊越姬從謂姬曰樂乎對曰樂則樂)
(矣而不可久也王曰願與子生死若此姬曰君之樂遊要妾以死不敢聞命列子)棄魚自喻(魏王)
(與龍陽君共船而釣得十餘魚而棄之泣下曰臣始得魚甚喜後得益多而大欲棄前所得也今臣得拂枕席)
(爵至人君四海之内美人甚多聞臣得幸畢褰裳而趍臣亦同所得魚將棄矣得無涕乎王乃令曰敢言美人)
(者族)掩鼻進讒(魏王遺楚美人王悦之夫人鄭褏知王之悦之也愛之甚於王王曰婦人所以事夫)
(者色也而妬者其情也今鄭褏知寡人之所悦其愛甚於寡人此孝子所以事親忠臣所以事君也鄭褏既知)
(王以為不妬因謂美人曰王愛子甚矣然惡子之鼻子見王必掩其鼻美人從之王謂鄭褏曰美人見寡人必)
(丨其丨何也對曰似惡聞王之臭王曰悍哉今劓之)賜象牙簟(武帝以象牙簟丨夫人)取玉
搔頭(武帝過李夫人就丨丨簮丨丨自此宮人搔頭皆用玉焉)善舞見幸(漢武帝李夫人本以)
(倡進兄延年生知音丨歌丨每為新聲延年侍上起舞歌曰北方有佳人絶世而獨立一顧傾人城再顧傾人)
(國寕不知傾城國佳人不再得帝歎息曰善哉世豈有此人乎平陽主因言延年有女弟上乃召見之實妙麗)
(善舞由是幸生一男是為昌邑哀王漢書)圖形遣嫁(王嬙字昭君正穣女漢元帝時匈奴入朝詔以)
(昭君配之號寕胡閼氏一說元帝後宫人既多不得常見乃使畫工丨其丨按圖召幸宫人皆賂畫工多者十)
(萬金少者不減五萬金昭君自恃其貌獨不與及匈奴入朝選宫人配之昭君以圖當行入辭光彩射人竦動)
(左右天子重信外國悔恨不及窮案其事有畫工毛延夀為人形老少必得其真安陵陳敞新豐劉白龔寬並)
(工狗馬衆勢人形不逮延夀杜陵楊望樊青尤工布色皆同日棄市籍其資財漢人憐昭君遠嫁為作歌詩後)
(昭君服毒死舉國葬之胡中胡地白草而此草獨青故曰青塜漢書)當難直前(漢元帝幸虎圈鬪獸)
(熊突出圈攀檻欲上馮婕妤直前當熊而立上問何故對曰猛獸得人而止妾恐熊至御坐故身當之漢書)
同輦固辭(成帝初即位班婕妤選入後宫成帝遊後庭嘗欲與班婕妤同輦載婕妤辭曰觀古圖畫)
(賢聖之君皆有名臣在側三代昏主乃有嬖妾乃欲丨丨得無近似乎上善其言而止)為新興髻
(馮萬金善歌世事江都王王孫女嫁江都中尉趙曼萬金又事曼因與主通曼有疾不能近婦人主有身恐乃)
(稱疾居王宫一産二女歸之萬金長曰宜主次曰合德遂冒姓趙氏宜主聰悟善行氣術長而纖細舉止翩然)
(謂之飛燕合德膚滑出浴不濡善歌知音皆絶色也樊嬺進言合德容貌帝召入宫合德新沐膏九逥沉水香)
(丨卷髮號丨丨丨為薄眉號遠山黛施小朱號慵來粧左右嘖嘖嗟賞帝謂合德為温柔鄉曰吾老是鄉矣不)
(能效武帝求白雲鄉也宣帝時披香博士淖方成白髮教授宫中號淖夫人在帝後唾曰此禍水也滅火必矣)
號留仙裙(成帝微行過河陽主家悦歌舞者趙飛燕召入宫大幸有女弟復召入俱為婕妤欲立飛)
(燕為皇后諫大夫劉輔上言里語曰腐木不可以為柱人婢不可以為主書奏收繫獄後論為鬼薪成帝步太)
(液池起瀛洲榭后歌歸風送遠之曲以文犀箸擊玉甌酒酣風起后揚袖曰仙乎仙乎去故而新帝令左右持)
(其裾久之風止裙為之皺后曰帝恩我使仙去不得他日宫姝或襞裙而皺丨丨丨丨外傳)丹脂點
頰(吳孫和悦鄧夫人嘗置膝上和弄水精如意誤傷夫人頰血洿袴帶醫者曰得白獺髓雜玉與琥珀屑當)
(滅痕及差有赤點更益其妍諸嬖人更以丨丨丨丨以要寵拾遺記)絳紗繫臂(晉武胡貴嬪名芳鎮)
(軍胡奮女也帝多簡良家子以充内職自擇美者以丨丨丨丨芳既入選下殿號泣左右止之曰陛下聞聲芳)
(曰死且不畏何畏陛下帝每有顧問不飾言辭率爾而答進退方雅始有專房之寵帝嘗與樗蒲争失遂傷上)
(指帝怒曰此固將種也芳曰北伐公孫西距諸葛非將種而何帝慙)乘車恣宴(晉武帝多内寵平吳)
(之後復納孫皓宫人數千自此掖庭殆將萬計而並寵者甚衆帝莫知其所適常丨羊丨丨其所之至便丨寢)
(宫人乃取竹葉插戶以鹽汁洒地而引帝車)聞鍾早起(齊武帝以内深隐不聞端門鼓漏聲置鍾)
(於景陽樓上應五鼔及三鼔宫人丨丨聲丨丨粧飾)可信六人(魏明帝耽于内寵婦官秩名擬百官)
(之數自貴人以下至掖庭洒掃者凡數千人選女子知書丨付丨者丨丨以為女尚書使典外奏事處當畫可)
最寵四人(魏文帝宫中有丨所丨者曰莫瓊樹薛夜來請尚衣收巧笑丨丨日夕在側瓊樹乃製蟬)
(鬢縹緲如蟬翼巧笑以妬錦絲作紫粉拂面尚衣能歌舞夜來善為衣裳一時冠絶古今注)增置大
儀(國朝舊制皇后以下有貴妃德妃賢妃舊有寳林御女采女國朝不置景德二年丨丨丨丨會要)並
從一品(祥符二年特置貴人六年詔曰眷言壼教實係國風辨彤管之等威既存舊典益紫庭之位號)
(亦著前聞爰考典章用新班秩今增置淑儀順儀順容婉儀丨丨丨丨在昭儀之上乾興元年置貴儀在淑儀)
(之上同上)
詩集越女(丨丨顔如花越王聞浣紗因微不自寵獻作吳王娃山藪半蔵匿苧蘿更蒙遮一行霸勾)
(踐再笑傾夫差豔色奪人常效顰亦相夸一朝還舊都靚粧還若邪鳥驚入松網魚畏沉荷花始覺冶容妄方)
(悟羣心邪宋之問浣紗篇杜牧之詩西子下姑蘇一船逐鴟夷此詩言復還姑蘇)阿嬌(漢帝重丨丨貯)
(之黃金屋咳唾落九天隨風生珠玉寵極愛還歇妬深情却疎長門一步地不肯漸迴車雨落不上天水覆最)
(難收君情與妾意各自東西流昔日芙蓉花今成斷腸草以色事他人能得幾時好李太白妾薄命)李夫
人(漢武帝初喪丨丨丨夫人病時不肯别死後留得生前恩君恩不盡念未巳甘泉殿裏令寫真丹青畫出)
(竟何益不言不笑愁殺人又令方士合靈藥玉釡煎煉金爐焚九華帳深夜悄悄反䰟香降夫人䰟夫人之䰟)
(在何許香煙引到焚香處既來何苦不須臾縹緲悠揚還滅去去何速兮來何遲是耶非耶兩不知翠蛾髣髴)
(平生貌不似昭陽寝疾時䰟之不來君心苦䰟之來兮君亦悲背燈隔帳不得詔安用暫來還見違傷心不獨)
(漢武帝自古及今皆若斯君不見穆王三日哭重璧臺前傷盛姬又不見秦陵一掬淚馬嵬坡下念楊妃縱令)
(妍姿豔質化為土此恨長在無銷期生亦惑死亦惑凡物惑人忘不得人非木石皆有情不如不遇傾城色白)
(居易)王昭君(自矜妖豔色不顧丹青人那知粉繢能相負却使容華翻誤身上馬辭君家驕虜玉顔對)
(人啼不語北風雁急浮雲秋萬里獨見黃河流纖腰不復漢宫寵雙蛾長向胡天愁琵琶絃中苦調多蕭蕭羌)
(笛聲相和誰憐一曲傳樂府能使千秋傷綺羅劉長卿)明妃曲(漢宫有佳人天子初未識一朝隨漢)
(使遠嫁單于國絶色天下無一失難再得雖然殺畫工於事竟何益耳目所及尚如此萬里安能制夷狄漢計)
(誠已拙女色難自誇明妃去時淚洒向枝上花狂風日暮起飄泊落誰家紅顔勝人多薄命莫怨春風當自嗟)
(歐陽永叔)明妃引(漢宫有女顔如玉淺畫愁眉遠山綠披香殿裏夜吹笙未央宫中朝理曲絳紗蒙籠)
(雙蠟燭簫鼔聲傳春漏促玉輦三更别院歸夜深月照黃金屋莓苔滿院無行迹摠為君王未相識天上天仙)
(骨格别人間畫工畫不得嫣然一笑金輿側玉貌三千歛顔色羅幃繡戶掩香風一朝返嫁單于國金鳳羅衣)
(為誰縷長袖弓彎不堪舞一别昭陽舊院花淚洒臙脂作紅雨回頭不見雲間闕黃河半渡新冰滑馬蹄已踏)
(遼羯塵天邊尚掛長門月黃沙不似長安道薄暮微雲映衰草胡兒馬上鳴胡笳綠鬢紅顔為君老西風蕭蕭)
(易水寒啼痕不斷幾闌干年年看盡南飛雁一去天涯竟不還少年將軍健如虎日夕撞鍾搥大鼓寳刀生澁)
(旌旗卷漢宫嫁盡嬋娟女寂寞邊城日將暮三尺角弓調白羽安得猛士霍嫖姚縳取呼韓作編戸邢居實十)
(四歲作)
古今合璧事類備要前集卷二十一
