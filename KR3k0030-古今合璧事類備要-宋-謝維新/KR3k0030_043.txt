古今合璧事類備要前集卷四十三
宋謝維新撰
儒業門
習學
事類就將(日丨月丨學有緝熙於光明詩周頌)聚辨(君子學以丨之問以丨之乾卦)夜不寢(吾嘗終日)
(不食終丨丨丨以思無益不如學也論語)月無忘(日知其所亡月丨丨其所能可謂好學也已同上)學無所
息(子貢倦於丨告於仲尼曰願有所息仲尼白生丨丨丨望其壙睪如也宰如也墳如也鬲如也則知所息矣列子)學
當其可(大學之法禁於未發之謂豫丨丨丨之謂時不陵節而施之謂遜相觀而善之謂摩此四者教之所由興也記)
(大學)藏修遊息(丨焉丨焉丨焉丨焉夫然故安其學而親其師樂其友而信其道記學記)切磋琢磨(詩云)
(如丨如丨如丨如丨道學也記大學)三年通一(古之學者耕且養三年通一經今之學者非獨為其華藻也又從而)
(綉其鞶悦揚子)九年大成(古者比年入學七年視論學取友謂之小成丨丨知類通逹強立而不反謂之大成)
孟母徙舍(丨軻丨其丨近墓孟子少嬉遊於墓間為其事孟母曰此非吾所以處子也乃去舍市旁乃為賈人衒賣)
(之事又曰此非吾所以處子也復徙舍學宫之傍其嬉戲乃設爼豆揖遜進退孟母曰此真可以居吾子遂居焉列女傳)樂
妻斷織(後丨羊子尋師學一年而歸妻跪問其故樂羊子曰久行懷思丨乃引刀趨機而言曰此織生自蠶繭成於機)
(杼一絲而累至於丈匹若斷斯機也則無成功夫子積學中道而歸何異丨斯丨乎羊子感其言七歲不反本傳)康成
經袖(漢鄭丨丨人以為丨丨晉王嘉拾遺記)竇威書癡(丨丨家世貴子弟皆喜武力獨威尚文諸兄詆為丨丨本)
(傳)維翰鐵硯(桑維翰初舉進士主司惡其姓以為桑與喪同音人有勸其不必舉進士可以從他求仕丨丨乃著日出)
(扶桑賦以見志又鑄丨丨以示人曰硯弊則改卒以進士及第五代史本傳)充宗文石(五鹿丨丨受學於弘成子成子)
(少時嘗有人授以文石大如燕卵成子吞之遂為通儒後成子病吐出文石以授充宗又為名學西京雜記)荀子寒冰
(學不可以已青出於藍而青於藍冰水為之而寒於水荀子)李謐青藍(李謐初事小學博士龍蟠後蟠遂就謐請業門)
(生為之語曰丨成丨藍謝青師何常在明經北史)禇不觀龍(禇無量家濱臨平湖有龍出人皆走觀無量尚幼讀書若)
(不聞衆異之長成名本傳)裴不食鹿(裴休方兒講經著書經年不出戶有饋鹿者諸生共薦之休曰不食猶不足今一啖)
(肉後何以繼本傳)董子下帷(前漢董仲舒下帷發憤潜心大業三年不窺園圃本傳)劉晝閉戶(丨丨愛學)
(服膺無倦常丨丨讀書北史本傳又孫敬閉戸讀書本傳)截蒲書字(前路温舒牧羊於大澤中截蒲以書太守見而竒之)
(本傳)編柳寫經(孫敬字文寳入學丨丨為簡以丨丨史本傳)護雞漂麥(後高鳳自旦讀書至夜不息妻曝麥)
(於庭令鳳丨丨時暴雨鳳讀書不覺水丨其丨史本傳)囊螢照書(晉車武子精勤不倦博覽多通家貧無油夏月練丨)
(盛數十丨火以丨丨本傳)穿壁引光(前康衡勤學家貧無燭鄰舍有燭而不逮乃丨丨丨其丨而讀之西京記)然薪
不寐(晉畢諴夜丨丨讀書母䘏其疲奪火使寐不肯息又侯瑾家貧曉薪柴以讀書並本傳)隨月握卷(江泌少貧)
(夜讀書丨丨光光斜丨丨升屋本傳)映雪讀書(孫康家貧無油常冬月丨丨丨丨孫氏世錄)帶經而鋤(兒寬)
(丨丨丨丨休息輒讀誦本傳)滅火而誦(沈約家貧篤志學書一夜必十卷母恐其勞生疾常遣減油丨丨而晝之所讀夜輒丨之遂博)
(通諸史本傳)不窺家園(後漢桓榮少學長安精力不倦十五年丨丨丨丨本傳)不事盥櫛(唐虞世南)
(與兄世基同受學于顧野王餘十年精思不懈至累旬不盥櫛唐史)至老不厭(唐蔣乂結髮志學丨丨丨丨雖甚寒)
(暑卷不釋手唐史)雖夜不寐(劉向專精思於京術晝讀書傳夜觀星宿或不寐漢史)求免貧賤(寗越)
(少時苦耕友人謂曰君學十五年可免貧賤越曰它食吾不食它寢吾不寢如此十五年可以成矣遂學成吕氏春秋)冀
取青紫(前夏侯勝謂諸生曰士病不明經術經術苟明取青紫如拾地芥耳學經不明不如歸耕漢書本傳)引錐
刺股(蘇秦讀書欲睡丨丨自丨其丨血流至踝史)夢鑿破心(尹知章少年未通丨人持巨丨丨其心若丙劑)
(焉驚悟志思開敏遂明六經唐本傳)吞易三友(吳虞翻立易法奏曰郡史陳桃夢臣與道士布易六爻撓其三以飲)
(臣臣乞盡丨之道士言丨道在天丨丨足矣)得書十車(晉束晢博學多文汲郡人盗發魏襄王墓或言安釐)
(王家丨竹丨數丨丨漆書皆科斗字而晳隨宜分釋皆有義證晉本傳)書牛背字(陸羽潜以竹畫牛背為字得張)
(衡南都賦不能讀危坐效羣兒囁嚅若誦狀師拘之令薙草當其記文字懵懵若有過因歎田歲月往矣奈何不知因亡)
(去本傳)咀熊膽兒(柳仲郢幼嗜學母嘗和熊膽丸使夜咀嚥以助勤焉唐本傳)取瓜鎮心(鄭灼苦心)
(熱瓜時輙偃丨丨以丨丨起便誦讀篤志如此南史本傳)圓木警枕(司馬温公以丨丨為丨丨少睡則枕轉而覺乃)
(起讀書范祖禹集)唯好讀書(錢思公言一生丨丨丨丨坐則讀經史卧則讀小說上厠則閱小辭未嘗頂刻釋卷)
(歸田錄)唯勤讀書(頃歲孫莘識歐陽文忠公嘗乘間以文字問之曰無他術丨丨丨丨而多為文自工世患作文)
(少又懶讀書每一篇出即求過人如此鮮有至者疵病不必待人指摘多作自能見之公以其嘗試者告人故知有味蘇東坡)
(雜記)未嘗釋卷(范質自從仕丨丨丨丨人或勉之質曰昔嘗有異人與吾言它日必當大用苟如是言無學術何以)
(處之本朝蒙求)坐不讀書(王荆公初參政下視廟堂如無人一旦行新法怒目諸公曰此軰丨丨丨丨耳趙清簡公)
(同參知政事獨折之曰君言失矣如臯夔稷契之時有何書可讀荆公默然邵氏後錄)
詩集簡編(燈火稍可親丨丨可卷舒韓文)詩書(語及君臣際丨丨滿腹中杜甫丨丨勤乃有不勤腹空虚韓文)
(公)讀五車(富貴必從勤苦得男兒湏丨丨丨書杜甫)破萬卷(讀書丨丨丨下筆如有神同上)讀書眼
(丨丨丨如月罅隙靡不照東坡請天還我讀書眼願載軒轅望鼎湖山谷)
博學
事類經笥(許懋號丨史丨又後漢邊詔云腹便便五千卷並本傳)書厨(齊陸澄博覧王儉曰陸公丨丨也南)
(史五史朱遵度博學號幕府丨丨也十國紀年)書麓(李邕淹貫古今然不能屬文故時號丨丨本傳)武庫(晉杜預朝)
(野號曰杜丨丨本傳)學府(傅昭博及今古世稱為丨丨本傳)書倉(曹曾積石為倉以藏書號曹氏丨丨拾遺記)
五總龜(唐商踐猷號丨丨丨龜一千年五聚問無不知本傳)九經庫(唐谷律那號丨丨丨儒林傳隋房暉遠號)
(五經庫隋本傳)寫屏風(虞世南太宗嘗命丨烈女傳於丨丨於時無本世南暗疏之無一字謬)識錞于(北史)
(斛斯徵博覧樂有錞于者近代絶無此噐有自蜀得之莫丨斯徵見之曰此錞于也遂依干寳周禮注為芒筒振之其聲極清)
(衆乃歎服按南齊王鑑為益州刺史廣漢人段祖以錞于獻鑑錞于者古禮噐也高三尺六寸六分圍三尺四寸圓如筒色黑)
(如漆甚薄上有銅馬以䋲懸焉令去地尺餘灌之以水又以噐盛水於下芒莖當心跪柱以手振芒則聲如雷良久乃絶古以)
(節樂也職官分紀)辨中山銘(梁任昉大同四年七月於中山得銘曰龜言土筮言水甸服黃鍾啟靈祉瘞在三上)
(庚墮遇七中巳六千三百浹辰交二九重三四百圮當時莫能辨因戒諸子世世訪人五世孫升之寫以授鄭欽說行三十里)
(語曰甸服五百者黃鍾十一也由大同四年却數漢建武四年凡五百一十一年葬以三月十日庚寅三上庚也圮於七月十)
(二日己巳七中巳也浹辰交二建武四年至大同四年七月十六日六千三百一十二日故曰六百三十浹辰交二九十八重)
(三六也建武四年三月十日距大同四年七月十二日十八萬六千四百日故曰二九重三四百圯升之大驚唐本傳)驗
古鼎銘(五代張同居洛陽浚井得古鼎銘曰魏黃初元年春二月同以為竒其子策年十三啟曰漢建安二十五年曹)
(公薨改元建康是歲十月文帝受禪又改黃初元年無二月銘何謬耶同大異之五代史張策傳)石函金簡(吳王)
(伐石治宫室於合石之中得紫文金簡之書不能讀使使者問仲尼而欺仲尼曰吳王閑居有赤雀衡書以置殿上不知其義)
(故遠咨呈仲尼曰此乃靈寳之方長生之法禹之所服隐在水邦年齊天地朝於紫庭者也禹將仙化封之名山石函之中今)
(乃赤雀銜之殆天授也抱朴子)鼠獄鷄碑(丁用晦序云學慚丨丨智乏丨丨芝田錄)覽袐閣書(唐李邕願)
(一見袐書李嶠曰祕閣萬卷書豈時日能習耶邕固請乃假直袐書未幾辭去嶠驚試問奥篇隐帙了辨如響本傳)閱市
肆書(王充家貧常於洛陽市肆閱所賣書一見輙能誦憶遂博通諸家本傳)門庭著紙(左思博覽欲作三都)
(賦遂搆思十稔丨丨墻溷皆丨丨筆遇得一句便書記之晉書本傳)戸牖置筆(王充著論衡閉戶潜思丨丨牆壁各)
(丨刀丨遇得即書後本傳)柳璨篋子(唐丨丨遷左拾遺公卿朝野託為牋奏時譽日洽以其摶目為柳丨丨職官分)
(紀)楊公衲被(丨文丨億為文章所用故事常令子姪檢出處每叚用小片紙錄之綴粘所錄而蓄之時人謂之衲)
(被焉吕氏家塾記)安世三篋(漢武帝幸河東亡書三篋詔問知者唯張安世識之具得其事後得亡書校無所遺)
(上竒之本傳)張華十卷(丨丨讀三十車書作博物志四百卷武帝以為繁只作丨丨殷文圭啓注)夜遇太
乙(劉向校書天禄閣夜暗獨坐誦書有老人黃衣植青藜杖叩問而進乃吹杖端煙火因以見向說開闢以前向因受五行)
(洪範之文至曙而去向請問其姓名曰我乃太乙之精天帝閵卯金之子博學下而觀焉乃出懷中竹牒有天文地圖之書悉)
(以授之漢本傳)夜視鎮星(劉原父學問廣博無書不通自浮屠老子以及山經地志隂陽卜筮醫藥天文略皆䆒知)
(嘗與吕臻濟叔同在禮部丨丨丨丨指曰於漢當得上不乃得女居數日使者言宫中兩夫人當就舘數日果生兩公主劉原)
(父行狀)隸事奪物(陸澄好學博覽王儉在尚書省出巾箱几案雜物澄服色令學士丨丨事多者與之人人各得一兩)
(後來更出諸人所不知事名數條并舊物奪去南史)玩物喪志(謝顯道云嘗錄古人善行别作一册明道先生曰是)
(丨丨丨丨胡安國云謝先生初以記問為學自負該博對明道舉史書成篇不遺一字明道曰賢却記得許多可謂丨丨丨丨)
(謝聞此語汗流浹背及看明道讀史又却逐行看過謝甚不服後來省悟却將此事作話頭接引博學之士近思錄)誤行
黃道(江南陳彭年禮文詳練歸朝列於侍從朝廷郊廟禮儀多委彭年援引故事頗為該洽嘗攝太常卿導駕丨丨丨丨)
(上有司止之彭年正色回顧曰自有典故禮曹素畏其該洽不敢詰問筆談)奉還束帛(夏英公鎮襄陽遇赦賜致)
(仕高年束帛時胡太監且瞽廢在襄英公選縑十疋贈之胡得縑以手捫之曰寄語舍人何寡聞如此奉還五疋請檢韓詩外)
(傳及服虔賈誼諸侯所觧束帛自可見証英公檢之果見三代束帛束脩之制十挺之脯其實一束也束帛則卷其帛為二端)
(五疋遂見十端夏少沮湘山野錄)
詩集青藜(不知太乙遊何處定把丨丨獨照空王介甫戲劉貢父詩)
幼悟
事類國噐(房元齡幼警敏高孝基謂裴矩曰僕觀人多矣未有如此郎者當為國噐但恨不見其聳壑昂霄耳本傳)
竒童(李泌七歲知為文玄宗禁中有員俶者九歲升坐詞辨注射坐人皆驚帝異之曰半千孫固當然因問童子豈有類)
(若者俶跪曰臣舅子李泌帝即馳召之泌既至帝方與張說觀奕因使說試其能請賦方圓動静泌曰願聞其略說曰方若碁)
(局圓若碁子動若碁生静若棋死泌即答曰方若行義圓若用智動若騁材静若得意說因賀得竒童李泌傳)山東英
妙(漢終軍年十八號終童西征賦云終童丨丨之丨丨漢書)洛陽年少(賈誼洛陽人以能誦詩書屬文稱於一郡)
(河南守吴公言誼年少頗通諸家之書文帝召為博士時誼年二十餘最為少每詔令議下諸老先生未能言誼盡為對本傳)
刻舟秤象(曹操有象欲秤之不可得子蒼舒曰載於舟刻其木以他物較之即知輕重乃從之魏志)當路辨
李(王戎七歲丨丨有李羣兒競取王戎獨不取曰李當路而繁必苦李也果然晉本傳)對聖賢語(狄仁傑為兒時)
(門人有被害者吏就詰衆争辨對仁傑誦書不置吏責之答曰黃卷中方與聖賢對語何暇偶俗吏語耶唐本傳)指之
無字(白居易生七月能展書丨丨丨二丨雖試百數不差本傳)通春秋經(荀爽字慈明十二能丨丨丨論語兄)
(弟八人潁川曰荀氏八龍慈明無䨇本傳)引春秋經(李百藥七歲能文父友陸義等共讀徐陵文有刈琅瑘之稲之)
(語歎不得其事百藥進曰春秋鄅子藉稻杜預注在琅瑘客大驚本傳)號甘露頂(唐裴敬彛能文章性謹敏宗族)
(重之丨丨丨丨本傳)賦高軒過(李賀七歲能詞章韓愈皇甫湜始聞未信過其家使丨詩援筆輙就目曰丨丨丨二人大)
(驚自是有名唐本傳)元獻文采(晏丨丨公殊父本撫州弓手晏幼能文李虚已知徐州一見竒之薦於楊大年以聞)
(時年十三真宗面試時賦疑其宿著明日再試文采愈美上大竒之即除秘書省正字令於龍圖閣讀書師陳彭年張文節薦)
(之召至闕下值御試進士便令就試公一見題曰臣十日前已作此賦有草尚在乞别命題上極愛其不隐卒至大用筆談又)
(温公實錄)溫公手叚(司馬丨丨稚時與羣兒戲於庭有大甕一兒足跌墜水中羣兒皆棄去公則以石擊甕水迸出)
(兒得不死盖其活人丨丨已見齠齡中至今京濟間多為小兒擊甕圖冷齋夜話)
詩集詠鳳凰(七齡思即壯開口丨丨丨九齡書大字有成作一囊脱略小兒輩結交皆老蒼杜甫)對鸚鵡
(王禹偁年七八歲已能文文簡公從軍事始知之留在子弟中講學一日太守席上出詩句云丨丨能言争似鳳坐客皆未有)
(對文簡寫之屏間禹偁書其下曰蜘蛛雖巧不如蠶公歎息經緯之才遂加以衣冠呼為小友至公及入相禹偁已掌書命矣詩)
(話)吟華山詩(寇準八歲丨丨丨丨只有天在上更無山與齊其師謂準父曰賢郎怎不作宰相陳輔之詩詁)用
觸藩事(楊收十三善屬文关人多造門觀賦詩至壓其藩收嘲之曰爾非羸角者何用觸吾藩本傳)贈神童
詩(本朝賈黃中以七歲神童及第李昉贈詩曰七歲神童古所難賈家門戸有衣冠七人科第排頭上五部經書誦舌端見)
(榜不知名字貴登筵未識管絃歡從今稳上青雲去萬里誰能測羽翰聞見錄)
文章
事類三易(沈約曰文章當從丨丨易見字易識字易讀誦也闕)三多(學者當取丨丨看讀多持論多)
(著述多談苑)雄師(張九齡為文陣丨丨玉堂遺事)司命(韓退之文章丨丨李太白文序)繡虎(曹植七步成章)
(號丨丨玉箱雜記)文虎(謝希深以啟謁楊大年第四句扇上曰此丨中丨也歸田錄)錦繡腸(李白送仲弟令)
(聞序曰心肝五臟皆錦繡耶不然何開口成文下筆霧散也文集)錦繡堆(謝廷皓以詞賦著名號丨丨丨摭言)白
地錦(孫興公云曹毗丨丨明光丨裁為負販袴非無文采酷無裁製世說)急水船(唐裴延裕在内廷文思敏)
(捷號下水船梁太祖受禪張洎為學士號上水船又號急灘頭上丨丨扛本傳)號腹藁(王勃作滕王閣序都督遣吏伺)
(之一再出語益竒都督矍然曰天才也每屬文磨墨數升則酣飲引被覆面卧及寤援筆成篇不易一字時丨丨丨本傳)愈
頭風(陳琳作易草成呈魏太祖太祖先苦頭風是日疾發卧讀琳所製起曰此愈吾病魏典略)夢紫鸑鷟(唐張)
(鷟為兒時丨丨文大鳥五色止於庭太公曰赤文鳳也紫文丨丨也汝殆以文瑞朝廷乎本傳)夢五色鳥(羅含丨吞)
(丨丨丨自後頓有文章六帖晉傳)夢吐白鳳(揚雄作甘泉賦成丨丨丨丨漢書)夢吞金龜(五代劉贊)
(文思遲乃檮乾象乞文才一夕丨丨小丨丨自後大有文思孟氏朝為學士有玉堂集一日吐金龜投水中不久卒牧竪聞談)
夢吞丹篆(韓文公少時夢人與丹篆一卷強吞之傍一人拊掌而笑覺後胸中如物噎後見孟郊乃夢中傍笑者異)
(人傳)夢授青管(紀少瑜嘗夢陸陲以一束靑鏤管筆授之曰卿自擇其善者其文因此大進青箱雜記)夢人
索錦(江淹嘗夢張景陽曰前以匹錦相寄今可見還淹探懷中得數尺與之其人恚曰那得割截都盡顧見丘遲謂曰餘)
(此數尺以遺君自此淹文章躓矣本傳)夢人遺墨(王勃嘗丨丨丨以丸丨盈䄂自是文章日進酉陽雜俎)夢
筆生花(李白少時丨丨頭生花自是才思瞻逸天寳遺事)夢筆如椽(王珣為桓温掾嘗丨人以大丨如丨)
(與之既覺曰此當有大手筆事俄而武帝崩哀册謚議皆珣所草史本傳)夢五色筆(江淹丨人授丨丨丨由是文藻)
(日新後夢郭璞曰吾有筆在卿處可見還淹乃探囊中得五色筆以還之爾後絶無美句南史本傳)夢五色雲
(張迥少年苦吟未有所得丨丨丨丨從天而下取一團吞之遂精雅道郡閣雅談)夢浣腸胃(五代周仁裕夢剖其)
(腸胃引江水浣之自是文性陡高有詩百卷號西江集本傳)夢腸反胃(揚雄作賦有丨丨之談曹植為文有丨丨)
(之論言勞神也金櫻子一云金樓子)夢吐五臓(桓潭子曰揚雄作甘泉賦成丨丨丨丨在地)夢飲江水
(五代王仁裕少丨丨西丨丨見石背有篆文自後文思日進五代史)赤虹化玉(孔子修春秋製孝經既成而向北斗)
(告偹忽有丨丨自天而下丨為黃丨刻文孔子授之搜神記)青衣取書(唐王遠知善易知人生死作易摠十五卷)
(一日雷雨雲霧中一老人叱遠知曰所泄者書何在上帝命吾攝六丁追取遠知據地傍有六人青衣已捧書立矣老人責曰)
(上方禁文自有飛天保衞金科秘藏玄都何者輙藏箱帙遠知曰青丘元老𫝊授也出異人記韓文注詳見柳子厚龍城錄)
五典笙簧(丨丨為丨丨三墳為金玉出抱朴子)五經鼔吹(孫綽重張衡左思賦每云三都二京丨丨之丨)
(丨也晉書)文如傾河(唐崔評王勃文章宏博非常人所及盧照鄰楊盈川可以企之不然盈川丨丨丨丨優於盧而)
(不減於王)思若湧泉(唐蘇廷碩為中書舍人元宗平内難書詔填委獨廷碩口授輕重無差書吏曰丐公徐之不然)
(手腕脫矣中書令李嶠曰舍人思若湧泉吾所不及本傳)字挾風霜(淮南王劉安撰洪烈二十一篇云丨中皆丨丨)
(丨西京雜記)篇連月露(連篇累牘不出月露之形積案盈箱盡是風雲之狀隋李諤上書)飛兔越山
(清辭妙句炎絶煥景譬猶丨丨丨丨越海龍驥所不追况駑馬可得而齊足哉陳琳荅陳阿王牋)游魚銜釣(沈辭)
(拂悅若丨丨丨丨而出重淵之深浮藻聯翩若翰鳥纓激而墜層雲之峻陸士衡賦)干將莫邪(李邕文名天下盧藏)
(用嘗謂如丨丨丨丨難與爭鋒虞傷缺耳本傳)玉珮瓊琚(丨丨丨丨大放厥辭不善為斵血指汗顔巧匠傍觀縮手)
(袖間韓愈祭子厚文)天心月脅(顧況集序云逸歌長句駿發淖厲往往穿丨丨出丨丨意外驚人語非尋常所能及)
(也皇甫湜作)錦心繡口(抽黃對白啽哢飛走駢四儷六丨丨丨丨柳子厚乞巧文)驅濤湧雲(建武以還)
(文卑質喪儷花闘葉顛倒相尚及兄之為思動鬼神開合怪駭丨丨丨丨包劉越嬴並武同殷李翺祭退之文)拔地倚
天(玉川子月蝕詩韓吏部進學觧莫不丨丨丨丨句句欲活讀之如赤手摶長蛇不施鞚勒騎生馬孫樵書)日光玉
潔(退之為文汗瀾卓踔淵泫澄深詭然而蛟龍翔蔚然而龍鳳躍鏘然而韶鈞鳴丨丨丨丨周情孔思千態萬貎洞視萬古)
(李漢韓文序)金聲玉振(正始魏齊王年號時何晏好莊老作道德論及文賦王洵好論儒道文詞不如晏天下翕)
(然宗之名理之學盛行後晉衛玠與王敦相見敦謂謝鯤曰昔王輔嗣吐丨丨於中朝此子復丨丨於江表微言緒絶而復傳)
(不意永嘉之末復聞正始之音衛玠傳)横騖别驅(愈以六經之文為諸儒倡障隄末流反刓以樸剗偽以真當其)
(所得粹然一出於正刊落塵言丨丨丨丨汪洋大肆要之無牴牾聖人韓退之贊)同工異曲(沉浸醲郁含英咀華)
(上窺姚姒渾渾無涯下逮莊騷太史所錄子雲相如丨丨丨丨韓文)茹古涵今(丨丨丨丨無有端涯渾渾灝灝不可)
(窺校及其酣放毫曲快字凌紙怪發鯨鏗春麗驚耀天下然而栗密窈眇章妥句適精能之至入神出天嗚呼極矣皇甫湜誌)
(退之墓)養根俟實(丨其根而丨其丨加其膏而希其光根之茂者其實遂膏之沃者其光曄學之二十年矣始者)
(非三代兩漢之書不敢觀非聖人之志不敢存處若忘行若遺儼乎其若思茫乎其若迷當其取於心而注於手也唯陳言之)
(務去戞戞乎其難哉如是者亦有年乃徐有得也當其取於心注於手也汨汨然其來矣如是者亦有年然後浩乎其沛然矣)
(然後肆焉韓退之書)末茂聲宏(本深而末茂形大而丨丨行峻而言厲心醇而氣和昭晰者無疑優游者有餘體不)
(備不可以成人辭不足不可以成文韓荅尉遲書)芒寒色正(天下之士争執所長與時而奮粲然如繁星麗天而)
(丨丨丨丨人望而敬者五行而已同上)雲垂海立(杜甫朝獻太清宫賦云九天之丨下丨四丨之水皆丨王立之)
(詩話)海涵地負(樊宗師墓誌其富若生蓄萬物必具丨丨丨丨放恣横縱無所統紀然不煩繩削而自合也退之文)
短篇大章(其文引物連類窮情盡變宫商相宣金石諧和寂寥乎丨丨舂容乎丨丨韓序)正聲勁氣(故文)
(章言語變化若雷霆浩瀚若江漢丨丨諧韶濩丨丨沮金石豐而不餘一言約而不失一詞韓上于頔書)山林臺閣
(夏英公嘗以文謁盛度度曰子文章有舘閣氣異日必顯歐公云文章雖出於心術之間而實有兩等有丨丨草野之文有朝)
(廷丨丨之文山林之文其氣枯槁道不得行著書立言者所尚也臺閣之文其氣溫潤豐縟乃得位於時者所尚也王安國嘗)
(語余曰文章雖是官樣官樣豈亦謂有館閣氣耶歸田錄)羈旅草野(和平之音淡薄而愁思之聲要妙懽愉之辭難)
(工而窮苦之言易好也是故文章嘗發於丨丨丨丨若王公貴人氣得志滿非性能而好之則不暇以為韓文)大慙大
好(時時應事作俗下語下筆令人慙及示人人以為好小慙以為小好丨丨必以為丨丨不知古文真何用於今世也韓與)
(馮宿書)煩句煩字(公羊稱郤克眇季孫行父秃季孫良夫跛齊使跛者逆跛者禿者逆禿者眇者逆眇者宜除跛)
(者以下字但云各以類逆者即見其為丨丨也張蒼傳去年老口中無齒今盍去年及口中可以成句而三字妄加此為丨丨)
(劉知幾史通)倚馬作文(桓温北征鮮卑喚袁虎丨丨前丨露布丨手不輟筆李白嘗曰請日試萬言倚馬可待世)
(以倚馬事為李白事非也學林下又晉史)憑几吟賦(温庭筠敏於為文未嘗起草燈燭下籠袖丨丨每賦一韻一吟)
(而已摭言)獻頌受賜(王翊乾亨初拜中書舍人昭陽殿成朝丨賦丨又白龍頌每賜予稍緩必揚言曰吾賦字字作)
(金聲何丨丨之晚也職官分紀)作碑索酬(裴度修福先寺將立碑求白居易為碑皇甫湜為從事在坐怒曰近捨湜)
(而遠徵居易信獲戾於門下矣裴謝之因請之湜飲酒揮毫立就明日獻之裴亦竒之因以車馬噐易約千緍酬之湜怒曰何)
(待之薄也其碑三千字每字三匹絹更減五錢不得裴聞之笑依數酬之湜受之無媿也出唐間史)文章老宿(唐李)
(嶠前與王揚接中與崔融蘇味道齊名諸人沒而嶠為丨丨丨丨本傳)文章大手(蘇頲封許公張說燕國公以丨)
(丨顯時號燕許丨丨筆本傳)卓冠一時(侍從酬奉則李嶠宋之問沈佺期王維制策則常衮楊炎陸贄權德輿王)
(仲舒李德裕言詩則杜甫李白元稹白居易劉禹錫譎怪則李賀杜甫李商隠皆卓然以所長為一時冠唐文藝傳)獨步
當世(歐陽公之於文天才有餘豐約中度雍容俯仰不動聲色而義理自勝短章大論施無不可有欲效之不詭則俗不)
(滛則陋終不可及是以丨丨丨丨求之古人亦不可多得神道碑)文江學海(天下之人始知丨有丨而丨有丨識)
(於人而際於天文粹集序)文海藻江(潘岳贊機丨喻丨潘丨如江機謂陸機也潘傳)敏速如飛(唐李)
(巨川乾符中以刀筆從王重榮為書記時車駕在蜀賊據京師軍書奏請堆積巨川文思丨丨翰動丨丨唐史)沐浴乃
見(李迪為舉子時從种放明逸先生學將試京師携明逸書見柳開仲塗以文卷為贄與謁俱入久之仲塗出曰讀君之文)
(湏丨丨丨敢丨因留之門下一日仲塗自出題令迪與諸子門下客同賦賦成驚曰君必魁天下為宰相令門下客與諸子拜)
(之聞見錄)羞稱曹陸(閻士和事蕭穎士穎士死著論稱穎士所長以為聞蕭氏風者五尺童子丨丨丨丨唐文藝傳)
耻後王楊(王勃與楊炯盧照鄰駱賓王皆以文章齊名天下稱王楊盧駱號四傑烱嘗曰吾媿在盧前耻居王後議)
(者信然唐文藝傳)衙官屈宋(杜審言云吾之文可使屈宋作衙官本傳)奴僕命騷(使賀未死少加以理)
(丨丨丨丨可也杜牧李賀集序)孫樵真訣(丨丨與王霖書曰嘗得為文丨丨於來無擇無擇得於皇甫持正持正得)
(於韓退之然樵未嘗與人言及文章懼得罪於時本傳)彦伯澁體(唐徐丨丨為文多求新竒以鳳閣為鶠閣龍門)
(為虬戶金谷為銑溪玉山為瓊岳以芻狗為卉犬以竹馬為篠驂後進效之謂丨丨朝野僉載)君苖焚硯(晉陸雲與)
(兄機書曰有丨丨見兄文欲丨筆硯本傳)鍾繇閣筆(魏王粲才高丨丨王朗等丨丨不敢措手魏志)孫帳下
兒(劉表自作書與孫伯符以示禰衡衡嗤之曰如是之作欲使丨郎丨丨丨看之耶將使張子布見之耶魏典略)黃絹
幼婦(會稽上虞長尚度使邯鄲淳作曹娥碑其背蔡邕題八字曰丨丨丨丨外孫韲臼楊修見曰黃絹為色絲絶字也幼)
(婦為少女妙字也外孫為女子好字也韲臼為受辛辭字也乃絶妙好辭後漢)怪怪竒竒(不專一能丨丨丨丨不可)
(時施秪以自娛韓送窮文)炳炳烈烈(韓愈神道碑七歲屬文悦古學業孔子孟軻而後其文秀人偉生多從之游俗)
(遂化服丨丨丨丨為唐之章皇甫湜作)與時高下(八音與政通而文章丨丨丨丨三代之文至戰國而病涉秦漢)
(復起漢之文至列國而病唐興復起夫政龐而土裂三光五岳之氣分大音不完故也混一而後大振劉禹錫柳文序)為
文竒古(李商隠初丨丨丨丨及在令狐楚府楚本工章奏因授其學商隠儷偶而繁縟過之時温庭筠段成式俱用是)
(相誇號三十六體本傳)漢士文章(昔有論相如子雲不是正氣以為譎諫之文賈誼鋪陳帝王之道以為化成之)
(文司馬遷為財成之文董仲舒劉向之徒為通儒之文文藝傳)唐人文章(唐有天下文章無慮三變高祖太宗沿江)
(左餘風絺章繪句揣合低昂故王楊為之伯玄宗好經術羣臣稍厭雕琢崇雅黜浮氣益雄渾則燕許擅其宗大歷正元間美)
(才輩出嚅嚌道真涵泳聖涯於是韓愈倡之柳宗元李翺皇甫湜和之排逐百家法度整嚴抵轢晉魏上軋漢周唐之文完然)
(為一王法此其極也唐文藝序)論唐人文(張說與徐堅論近世文章說曰李嶠無施薛稷崔融宋之問之文如良金美玉)
(不可富嘉謀如孤峰絶岸壁立萬仞濃雲鬱興震雷具發誠可畏也若施之廊廟駭矣閻朝隠如麗服靚粧燕歌趙舞觀者忘)
(疲若類之風雅則罪人矣堅問今世說曰韓休之文如太羔元酒有典則而薄滋味許景先如豐肌膩體雖濃華可愛而乏風)
(骨張九齡如輕縑素練實濟時用而窘邊幅王翰如瓊杯玉斝雖爛然可珍而多玷缺堅謂篤論王勃又許景先能文張說曰)
(許舍人文雖乏峻峯激流而詞旨豐美得中和之氣)論韓愈文(孫覺謂涯西碑序如書銘如詩秦少游謂退之元和)
(聖德詩與淮西碑如两手蘇子由云退之作元和聖德詩哀劉闢之死曰婉婉子赤豆立傴僂牽頭曳足先斷腰膂次及其徒)
(體骸撑拄末及取闢駭汗如雨揮刀紛紜争切膾脯此李斯頌秦所不忍言何其陋也)論子厚文(柳文如峻峯絶)
(壁壁立千仞間見層出森望於時蒼煙查靄之外望之者不能躋躋之者不能踰老泉)韓文擬體(祭竹林神文其)
(體疑出於書祈太湖神文其體疑出於國語吊武侍御文其體疑出於離騷其哀歐陽詹獨孤申叔之文疑合於莊子内篇賈)
(誼鵬賦之體韓文)柳文擬體(天對則祖屈平之天問其乞巧之文則擬揚雄之逐貧先友記則法家語七十二子)
(解柳文)論韓歐文(孟子之文語約而意深不為巉刻斬絶之言而鋒不可犯韓子之文如長江大河渾浩流轉魚)
(黿蛟龍萬怪皇惑而柳絶蔽掩不使自露而人望見其淵然之光蒼然之色亦自畏避不敢迫視歐陽之文紆餘委備往復萬)
(折而條達疏暢無所間斷氣盡語極急言竭論而容與閑易無艱難辛苦之態此三者皆斷然自為一家之文也惟李翺之文)
(其味黯然而長其原油然而幽俯仰揖遜有執事之態陸贄之文遣言指意切近的當有執事之意盖贄之文非孟子韓子之)
(文乃歐陽之文老泉)論李韓文(侯希聲以謂李觀之文詞勝理韓愈之文理勝詞出李觀傳)論歐蘇文
(歐公之文和氣多英氣少蘇公之文英氣多和氣少詩話)論魯直文(東坡嘗言魯直雜文多法蘭亭文集)蘇東
坡文(坡云吾之文如萬斛泉源不擇地而出在平地滔滔汨汩雖一日千里無難及其與石曲折隨物賦形而不可知也)
(所可知者常行於所當行常止於所可止如是而已矣坡文東坡中制科王荆公問吕申公曰見蘇軾制策否申公稱之荆公)
(曰全類戰國文章若安石為考官必黜之故荆公後修英宗實錄謂蘇明允有戰國縱横之學邵氏後錄東坡作表忠觀碑荆)
(公置坐隅葉致遠楊德逄在坐公曰斯作絶似西漢坐客歎譽不已公曰西漢誰人可擬德逄曰王褒盖易之也公曰不可草)
(草德逄復曰司馬相如揚雄之流乎公曰相如子雲未見其叙事典贍若此也直湏與子長馳騁上下坐客悚然曰畢竟似子)
(長何語公徐曰楚漢以來諸侯王年表也潘子岳詩話)曾南豐文(南豐文章之標鷙奔放雄渾瓌偉若三軍之期)
(猛獸之扶江湖之波濤烟雲之姿狀一何竒也王震南豐文序)夏楊之文(夏英公言楊文公之文如錦繡屏公但無骨)
(耳議者謂英公之文如泉水迅急至於汪洋則不及文公也東齋記)陳無已擬策(山谷高吟交臂老杜至古文每)
(推無已無已親炙南豐擬試二策正似董辭嚴過公孫秦會之書)宋景文修史(丨丨丨公丨唐丨好以艱深之)
(辭文淺易之說歐公思有以諷之一日大書其壁曰宵寐匪貞札闥洪休宋見之曰非夜夢不祥題門大吉耶何必求異如此)
(歐公曰李静傳云震雷無暇掩聪亦是類也宋公慙而退今所謂震霆不及掩耳者係再改)
詩集熖長(李杜文章在光丨萬文丨平生千萬篇金薤垂琳瑯山官勑六丁雷電下取將流落人間者太上一毫芒)
(邵氏後錄)星破(似開孤月口說破落星心孟郊詩說破星心如鷄鳴東坡詩)扛龍鼎(文章日娱戲金石日擊撞)
(龍文百斛鼎筆力可獨扛韓文)造鳳樓(韓浦韓泊能為古文泊常輕浦語人曰吾兄為文譬如繩縳草舍庇風雨而已)
(予之文丨五丨丨手浦聞其言作詩與泊曰十樣蠻牋出益州寄來新自浣溪頭老兄得此全無用助爾添修五鳳樓談苑)
古今合璧事類備要前集卷四十三
