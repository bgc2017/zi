古今合璧事類備要後集卷四十六
宋謝維新撰
東宫官門
太子賓客
歴代㳂革(晉愍懷太子在東宮選人臣子弟有名稱者以為賓友唐太子賓客四人正三品掌)
(侍從規諫贊相禮儀宴會則上齒百官志正觀十八年以宰相兼賓客開元定員四人國朝天禧四年參)
(政任中正樞副錢惟演參政王曾並兼太子賓客執政兼東宫官自此始職官分紀)
事類調護(夫望優四皓然後能丨丨春闈白居易趙昌制)左右(李固言將作監王堪坐治太廟)
(不謹改太子賓客固言上還制書曰陛下當以名臣丨丨太子堪以漫官斤居調護地非所宜)安車(唐攸)
(緒中宗初降封巢國公遣杜謹盈齎書以丨丨召拜太子賓客告祈遷山詔可)授經(鄭肅開成二年詔拜)
(吏部侍郎以肅嘗侍太子言論正典復令兼太子賓客為東宫丨丨既而太子失寵上有廢斥意肅召見詳陳)
(天下夫本不可輕動意上改容嘉之唐書)如師傅禮(國朝至道元年尚書左丞李至禮部侍郎李沆)
(兼太子賓客見皇太子丨丨丨之丨上召謂至等曰朕以太子仁孝賢則今立為儲貳以為國本當須正人)
(輔之卿等可盡心調護若動皆用禮必須贊成如事稍有未當不當隨順至於禮樂詩書之道可以禆益太子)
(者皆卿等素習不假朕多訓也)以為宰相(李文定公參知政事時仁皇為太子文定為賓客一日召)
(對滋福殿方相之固辭職太子出謝蒙恩丨賓客丨丨丨真宗顧謂曰尚可辭也乃拜吏部侍郎兼太子太傅)
(同中書門下平章事)柳子厚先友記(元全柔河南人氣象甚偉好以德報怨恢然者也為大官)
(有土地入為太子賓客皇甫政河南人有威儀由浙東廉使為太子賓客柳宗元曰先君之所與友凡天下)
(善士舉集焉信譲而大顯道博而無雜今之世言交者以為端敢悉書所尤厚者附兹右以銘于背如右)
太子詹事
歴代㳂革(秦宫應邵曰詹省也給也漢因之掌太子家位在長秋上成帝鴻嘉三年省魏復置)
(詹事領東宫衆務晉或置或否齊置府領官屬梁陳任摠宫朝後魏有太子左右詹事北齊東宫衆事無)
(大小皆統之唐置詹事府詹事一人正三品少詹事一人正四品上掌統三事十率府之改内外衆務糾)
(彈非違總判府事置少詹事以貳之龍朔改端尹少尹咸通復垂拱改宫尹神龍復通典至國朝東宫官)
(有詹事仁宗升儲置詹事二人神宗升儲置詹事二人欽宗升儲置詹事二人多以它官兼充及登位亦)
(省兩朝國史志)
事類儲端(丨丨任顯東西兩晉兹選特難注太子詹事也沈納齊安陛碑)宫端(江總為丨)
(丨分紀)揣司(丨丨之任王莽表)端任(尚居丨丨之榮李藩太子詹事制)彈肅(詹事丨丨)
(一宫王昏答徐&KR0008;書)審喻(李綱為太子詹事太子嘗遊有進魚者太子使膾之唐儉趙元鼎自言其能太)
(子曰持刀膾腥和鼎味公等善之若弼諧丨丨則屬綱矣唐書)以經授(孔霸宣帝時丨丨丨太子為詹)
(事漢書)有功領(謝琰征羌丨丨為輔國將軍丨太子詹事晉書)品第三(丨丨丨銀章青綬擬)
(尚書令位視領將軍同上乂魏詹事丨丨丨掌東宫内外庶務)三千石(秩丨丨丨晉公卿六帖)多
其正(唐馮定改太子詹事鄭覃兼太子少師上曰欲會尚書省定據禮當集詹事府論者丨丨丨)問
其言(劉憲遷太子詹事時玄宗在東宫雅意墳史憲曰陛下儲副非以尋常摘意要通大意而已侍讀褚)
(元亮經明行修宜召丨以察丨丨)妙選賢才(晉武帝以王恭為太陽尹領太子詹事恭讓表曰今)
(日王儲始建四方是式總司之任崇替所由宜丨丨丨丨盡一時之勝晉起居注)必俟材英(弼諧)
(儲副丨丨丨丨總務宫端尤資忠量唐李寬太子詹事册)學問過人(晉王恭領詹事丨丨清操丨丨)
有才無實(陳後主在東宫欲以江摠為詹事孔奐曰江摠丨潘陸之丨而丨園綺之丨輔弼儲貳切)
(謂非宜)儲端華重(梁陸倕除詹事允讓表云丨丨丨丨實異書司分紀)肅事東朝(嗣許)
(王太子詹事制云彈違是屬宜丨丨於丨丨)漢選竇卿(丨朝丨德禮儀俊於丨丨)晉任謝
琰(丨代丨賢光榮歸於丨丨並同上)裁斷事上(晉卞壺遷太子詹事代稱壼丨丨朝實忠於丨)
(丨)彈肅任賢(博望斷裁之規輿情僉屬承華丨丨之寄丨丨斯在唐大詔令李寬太子詹事册)
駕紫谷英(皇太子霞褰青殿日晃春宫丨丨丨之丨振洛笙之響器上白雲韻同明月何以延芳芝)
(苑插羽瓊林竇嬰戚貴於西京陸曄風嘉於東國伊人之美方曰可舉孔雅圭表)指搘牀龜(張說)
(女嫁盧氏嘗為舅盧公求官候父下朝而問焉父不語但丨丨丨丨而示之女歸告其夫曰舅得詹事矣本傳)
宫坊清班(丨丨丨丨白集行張偉謝)龍樓上寮(丨丨丨丨宋榮制)代為詹事
(鄭鏦字利用為太子詹事鏦卒弟丨丨丨丨)員為詹事(嚴挺之徙絳州帝顧林甫曰挺之安在此)
(其材可用林甫召其弟損之曰天子視絳州厚要當以事自解歸見上且大用因給挺之使稱疾林甫即奏挺)
(之春秋高有疾幸得閒官自養帝恨叱久之乃以為丨丨丨丨詔歸東都)四上書諫(唐桃珽遷詹事)
(兼左庶子節愍太子稍失道珽凡丨丨丨中宗嘉嘆焉)舊長史除(唐高宗為皇太子轉李勣太子)
(詹事右弼率太宗謂曰我兒新登儲貳卿丨丨丨故有此丨雖屈階資可勿怪也)羊琇願為而
匪獲(晉丨丨少與武帝同年相愛嘗謂帝曰若得天下用我為領護軍太子詹事武帝即位琇但左衛將)
(軍不可詹事也)謝琰有功而後領(見前有功領下注)柳子厚祭楊詹事
文(卿雲輪囷天漢昭回自然物外寧雜塵埃公稟間氣心靈洞開翺翔自得誰屑群猜孝友忠信聞于九垓)
(擒華發藻其動如雷世榮甲科亦矜顯處公之俊德有而不顧御史之選朝之所注公勤于養投刻引去時任)
(方隅威刑是務公施其惠亦莫有還京兆之難下多怨怒或由以黜瓦石盈路公捍其強仁及童孺左遷而出)
(擁道牽慕道峻多謗德優見憎煩言既詆倚法斯繩南過九疑東逾秣陵顛沛三載天書乃徵入𫝊王國嘉聲)
(聿興詹事東宫致政是膺年唯始至道則彌勵頡頏今古優游德藝實期濬𤼵再光文陛誰謂昊天遽兹降厲)
太子庶子
歴代㳂革(周禮諸子掌國子之倅國有大事則帥國子而攷於大子唯所用之禮記聘義作庶)
(子古者天子有庶子之官職諸侯卿大夫士之庶子之卒掌其戒令與其教治庶子猶諸子周禮諸子之)
(官司馬屬有大事則仕國子而致於太子唯所用之秦置中庶子員漢庶子為太子少傅屬官後漢員五)
(人晉有中庶子庶子各四人末中庶子與功高中舍人一人共掌其坊之政令庶子掌侍從左右與功高)
(通事舍人一人共掌其坊之禁令隋有左右庶子唐龍朔中改左庶子為左中護右庶子為右中護咸享)
(中復故掌侍從贊相駁正啓奏右庶子掌侍從獻納啓奏通典六典糾正違闕儐相威儀我國朝東宫官)
(有左右庶子舊制不常設每諸闈之建隨宜置官以備僚宷多以他官兼領仁宗升儲置二人仁宗升儲)
(置二人欽宗升儲置一人四朝志乾道中庶子諭德除左不除右孝宗會要七年詔庶子諭德輪日入宫)
(仍同供故事)
事類肅敬(漢王商字子威為太子中庶子以丨丨見稱前漢)清白(魏鮑勛丨丨有高節知名)
(當為中庶子在東宫正色不撓)賓儲(晉陸禕碑云委戈執笏入丨皇丨西田錄)要任(晉武帝置中庶)
(子四人一宫晉起居注)通詩(漢馮野王丨丨以父任為太子中庶子前漢)盡諫(蜀後主立太子)
(璿以霍戈為中庶子太子好騎射出入戈輔引古義丨言規丨得切磋之體)輔相(唐常衮庶子制云丨)
(丨東禁)翼贊(唐休景右庶子制云巨源諸老仍參丨丨之榮)諫苑(于志寧為右庶子以承乾數虧)
(禮度志在正救撰丨丨二十卷諷之太宗大悅類要)典儀(肅宗在東宫孔寅中庶子經學博該識舊丨朝)
(丨禮制)春宫(唐房喬方太子入丨丨拜右庶子正觀初遷中書令唐書)侍讀(唐王方慶拜左庶子)
(進封公奉入同職事三品兼丨太子丨書)中護(唐龍朔三年改門下坊為左春坊典書坊為右春坊左庶)
(子為左丨丨右庶子為右丨丨)公望(唐錢徽在左庶子韓武以賂結公卿遺徽二十萬不納時稱有丨丨)
宫相(賢哉丨丨唐李陽冰作李庶子新泉銘)寵蒙恬(秦丨丨丨恬輔太子扶蘇白氏帖)導
孔演(晉丨丨丨演傳經學並為庶子同上)修宫政(柳宗元為柳渾相國行狀云拜右庶子奉翊儲)
(宫丨其丨丨)尹宫坊(姜公輔左庶子制云俾丨丨丨陸集)官清密(孫登為太子時太傅張温)
(言於孫權曰中庶子丨最丨丨切開近對宜用雋選於是乃用陳長為中庶子吳志)久承華(王瑒父冲)
(嘗為瑒辭領中庶子文帝謂冲曰所以丨留瑒於丨丨正欲使太子微有瑒風云耳陳書)宜宫職(齊袁)
(粲言於帝曰臣觀張緒有正始遺風丨為丨丨後轉中庶子齊書)難儲選(陶伉遷中庶子曰君少而)
(好學善談元理尤明詩易以孝聞於時儲選殊難其人特召君焉陶氏家𫝊)衛太子家(國家故事)
(選公卿列侯子孫丨丨丨丨為中庶班彪牋)稱陪臣事(鄭默為中庶子朝廷以為太子官屬宜丨)
(丨丨默上言官臣皆受命天朝不得同藩國丨遂施行晉書)沈静復素(晉武帝咸寧元年詔皇甫)
(謐丨丨丨丨守學好古其以謐為太子中庶子晉起居注)端居守道(趙宗儒字秉文罷相為右庶子)
(丨丨丨丨德宗嘉之遷吏部侍郎召見勞之曰知卿閉關六年故有此拜)身任公卿(隋太子勇宴宫)
(臣左庶子唐令則自請奏琵琶又歌武媚娘之曲太子洗馬李綱白舅曰令則丨丨丨丨職當調護乃於宴坐)
(自比倡優請正其罪唐太子制)日直東宫(劉泪與岑文本馬周遞丨丨丨丨)輔殿下道
(隋劉行本為左庶子太子嘗得良乘令行本馬行本正色而進曰至尊致臣於庶子之位者欲令丨導丨丨以)
(正丨非殿下弄臣太子慚而止又唐太宗謂于志寧曰今太子幼卿當輔以正道太子承乾數有過惡于志寧)
(止之以諷)授太子經(歐陽地餘字長賓為中庶子丨皇丨丨丨)職授八舍(丨丨丨丨八次)
(八舍之職環濟要略注庶子謂八舍之職)班同三舍(丨丨丨丨擬侍中中書侍郎班次同又唐休璟)
(自夏官尚書授左庶子制云宜輟五曹之務俾同生舍之班)入侍儲幄(顔含受命天朝丨丨丨丨)
(同上)侍讀東宫(崔神基長安中轉太子右庶子時突厥使者入見有司移文召太子神基諫曰今大)
(子非朝朔望而别喚者請降墨敕詔與詹事更日丨丨丨丨並同上)進藥石言(高季輔為右庶子上)
(疏切諫時攻得失特賜鍾乳一劑曰丨丨丨之丨故以藥答報)諫寺人用(太子承乾左右多任宦官)
(于志寧丨曰專柔便佞出納禍福伊吏敗易牙敗齊趙高亡秦張讓傾漢近高齊任鄧長顒陳德信齊卒傾覆)
(殿下皆用丨丨輕忽高班凌轢貴仕品命失序經紀不立太子不悦)以宰相兼(唐宋璟丨丨丨丨庶)
(子)以太守參(中庶子闕宜得俊茂者欲以濟隂劉儀城陽丨丨石崇丨選)命職中庶
(郭子儀家𫝊曰詔以公弟為左庶子公作讓表曰况儲宫丨丨丨丨為重)位列龍樓(唐宋申鍚制云)
(丨丨丨丨大詔令)與典機劇(唐許敬宗高宗在東宫遷太子右庶子太子監國定州敬宗丨高士)
(廉丨丨丨)屏居恬静(唐趙宗儒罷為太子右庶子丨丨丨丨奉朝請而已)未有斥太子
名(唐正方慶奏人臣於太子丨丨丨丨丨丨者稱皇太子不名今東宫門殿名多嫌觸當一改之詔可晉山)
(濤啓事)輟卿以佐太子(杜正倫傳帝詔正倫曰吾兒幼未有就德我嘗物物戒之故丨丨於)
(朝丨丨丨丨)諫議兼右庶子(國朝張士遜仁宗為皇太子遷右丨丨大夫丨右丨丨又為賓)
(客既而兩府大臣皆領東宫官東都事略)判官兼左庶子(楊徽之字仲猷真宗為開封尹妙選)
(僚屬召徽之為府丨丨丨丨丨丨同上)咨訪參與機密(晏元獻殊字同叔遷左庶子公佐佑)
(東宫真宗所以丨丨多以方才小紙細書問之由是丨丨丨丨凡所對必以藁進示不洩言行槀)
詩集東曹長(寄言丨丨丨當知幽獨心白集寄皇甫庶子)
太子諭德
歴代㳂革(唐龍朔中左右春坊置左右諭德各一人正四品下掌諭皇太子以道德隨事諷贊)
(皇太子朝宫臣列侍左右階出入騎從至國朝東宫官有左右諭德建儲則置否則闕仁宗神宗欽宗升)
(儲皆置二人並宫官兼四朝志乾道置一人惟除左不除右孝宗會要)
事類東寮(唐德宗拜崔芊為諭德芊對東宫曰臣不識朝廷典故見陛下合稱臣否東宫曰卿是丨)
(丨自合知也)清班(東宫之有諭德猶上臺之有騎省丨丨優秩所選非輕白集元稹)東朝諭
導(丨丨丨丨杜牧除郭錥制)宫府贊諭(就列丨丨申丨丨之美白居易行崔承寵詩)楊汝
礪兼(楊礪字丨丨真宗為襄王以礪為記室王甚重之東宫逮丨右諭德真宗即位召入翰林為學士東)
(都事略)陳彦升擢(丨丨字丨丨神宗為穎王薦為王府記室參軍神宗為皇太子擢右諭德同上)
忠實可大用(仁宗在東宫魯質肅公宗道為諭德一日真宗召使者及門而公不在移時乃在肆)
(中飲歸中使遽光入白乃與公約曰上若怪公來遲當托何事公曰但以實告中使曰然則得罪公曰飲酒人)
(之常情欺君臣子之大節中使嗟嘆而去真宗果問使者具如公對自以竒公以為丨丨丨丨丨)召入
為翰林(見前楊厲兼下注)蘇軾御書贊(天禧中仁宗皇帝在東宫故太傅鄧國張文懿)
(公諱士遜為太子諭德上親書十二字以賜之曰寅毫天地弼予一人又曰日新其德公曾孫假承務郎臣欽)
(臣以屬翰林學士臣蘇軾為之頌二篇其一曰於皇仁宗恭已無為以天為心以臣為師其相鄧公履信思順)
(天下頌之以退為進嗚呼休哉寅亮天地弼予一人其二曰惟一故新惟新故一一故不流新故無斁伊尹暨)
(湯咸有一德周雖舊邦於乎休哉日新其德)
詩集直道(丨丨侍太子昌言沃宸聰)
太子侍讀侍講
歴代㳂革(唐太宗為晉王府有侍講及為太子亦置焉其後或置或否開元初十王宅引辭學)
(士書者入教亦為侍讀職林分紀而無侍講聖朝始置焉職略神宗升儲置侍讀侍講各一人會要乾道)
(七年禮部太常言討論東宫開講儀宫僚遇講讀詹事以下至讀讀官上堂並用賓禮參見如延英儀講)
(罷復位續會要)
事類儒素(晉王紹宗遷秘書少監仍侍皇太子讀書紹宗性澹雅以丨丨見稱當時王廷之士咸敬)
(慕之)讜直(唐吕元英為同州刺史及申謝論奏辟辭氣激切上嘉之謂宰臣曰品元英有丨言丨氣宜留)
(給事左右仍兼太子侍講)高峻(唐李敬元博覽群書高宗在東宮馬啓薦之因召入崇賢館兼領侍讀仍)
(借御書讀敬元風格丨丨有不可犯之色)講授(唐蕭德言丨丨經史尤精左氏春秋好屬文晩年尤篤志)
(於學每開五經必盥濯束帶危坐對之高宗為晉王詔德言丨經丨業及升春宫仍兼侍讀)諫刻薄
(晉庾亮侍講東宫元帝方任刑法以韓子賜太子亮丨以為申韓丨丨傷化賜足留心太子納焉晉書)掌
講導(太子侍讀丨丨丨經學唐書)進詩纂(唐許叔牙少精毛詩禮記正觀初累授晉王文學兼)
(侍讀高宗昇東宫遷太子洗馬仍兼侍讀嘗丨毛丨丨義十卷皇太子賜帛二百叚令寫本付司經局)著
宫訓(丁公著充太子侍讀丨丨丨十卷穆宗即位遷工部侍郎寵春宫之舊也)侍讀經(陳夷行充)
(翰林學士兼充皇太子侍讀詔五日一入長生院丨太子丨丨)翊絃誦(丨丨丨於春闈佩長纓於鶴籥)
(唐太詔令許敬宗册)露門博士(沈重字子厚天和六年授驃騎大將軍開府儀同三司丨丨丨丨仍)
(於露門館為皇太子講論語北史)露門教授(樂遜宇遵賢保定中詔魯公斌畢公賢俱受業尋授)
(湖州刺史還朝張皇太子諫議復在丨丨丨丨北史)獻龍樓箴(唐歸登有文學為東宫侍讀丨丨丨)
(丨以諷)撰翼善記(唐褚无量玄宗在春宫兼侍讀嘗丨丨丨丨以進之)為造腰輿(褚無)
(量為侍讀年老丨丨丨丨令内給使與於便殿同上)題太子笏(王起文宗時為皇太子侍讀帝丨詩)
(丨丨丨以賜又詔畫像便殿號當世仲尼並同上)兩宫恩顧(徐岱字處仁充皇太子及舒王侍讀)
(承丨丨丨丨時無與比)俱見親敬(元宗在春宫張說褚無量丨為侍讀深丨丨丨)𤼵揮啓
迪(則天命張說等敕云朕往在儲宫旁求儒雅如張說褚無量等為朕侍讀咸能丨丨丨丨執經尊道)經
義輔導(憲宗謂侍臣曰凡講讀者當以丨丨丨丨太子納之軌物)問安西宫(韋温兼太子侍)
(讀晨至少陽院午見莊恪太子曰殿下盛年宜早起學周文王為太子雞鳴時丨丨丨丨太子幼不能行其言)
(遂稱疾)就聘嵩山(孔述睿孤隠於嵩山德宗以諫議大夫元纁水帛就嵩山以禮聘睿既至召見)
(便殿以為皇太子侍讀特賜廐馬第宅)學問操履(國朝孝宗乾道八年以劉焞為太子司業兼太)
(子侍讀先是上謂輔臣曰古人以教子為重其事備見於文王世子須當多置僚屬博選忠良使左右前後㒺)
(匪正人一薛居州亦無益也又曰舊來官屬幾人虞允文等奏詹事二人庶子諭德兼講讀者二人上曰宜增)
(置二員誰可當此選者允文奏李彦穎劉焞二人上曰焞有丨丨彦穎有丨丨皆好國史)忠義剛正
(臣楊萬里以丨丨丨丨受知孝宗皇帝淳熙間御筆親擢先臣為太子侍講凡先臣有所奏陳嘉納如流楊長)
(孺奏表)遷右補闕(郭質𫝊太子任京尹得侍讀藩邸太宗即位擢質著作郎兼皇子侍讀丨丨丨)
(丨東都事略)擢工部郎(孫固𫝊神宗為穎王以固侍講王府東宫建為太子侍讀神宗即位丨丨)
(丨丨同上)柳子厚陸侍讀墓表(孔子作春秋千五百年以名為𫝊者王家今用其三焉秉)
(觚牘焦思慮以為論注疏說者千百人矣攻訐狠怒以辭氣相擊排冒没者其為書處則充棟宇出則汗馬牛)
(或合而隠或乘而顯後之學者窮老盡氣左視右顧莫得而本則專其所學以訾其所異黨枯竹護朽骨以至)
(於父子傷夷君臣詆悖者前世多有之甚矣聖人之難知世有矣郡人陸先生質以其師友天水啖助洎趙匡)
(能知聖人之旨故春秋之言及是而光明使庸人小童皆可積學以入聖人之道𫝊聖人之教是其德豈不侈)
(大矣哉先主既讀書得制作之本而獲其師反於是合古今散同異聯之以言累之以文盖講道者二十年書)
(而志之者又十餘年其事大備為春秋集注十篇辨疑七篇微情二篇明章大中𤼵露公器其道以生一本作)
(聖人為主以堯舜為的包羅旁魄膠轇上下而不出於正其法以文武為首以周公為翼揖遜升降好惡喜怒)
(而不過乎物既成必授世之聰明之士使陳而明之故其書出焉而先生為臣儒用是為天子争臣尚書郎國)
(子博士給事中皇太子侍讀皆得其道刺二州守人知仁永貞年侍東宫言其所學為古書臣圖以獻而道達)
(乎上是歲嗣天子踐祚而理尊優師儒先生以疾聞終曰于京師陸淳宇元冲避憲宗諱改賜名質門人私諡)
(文通先生)
太子春坊
歴代㳂革(北齊有門下坊庶子領之典書坊庶子領之隋門下坊置左庶子典書坊置右庶子)
(唐龍朔中改門下坊曰左春坊左庶子中允司議郎左諭德左贊善大夫崇文館學士校書郎洗馬文學)
(校書正字等隸焉典春坊曰右春坊右庶子中舍人太子舍人右諭德右贊善大夫太子通事舍人家令)
(率更令等穎焉及本朝建儲闈即置仁宗神宗升儲並以内臣為左右春坊勾當左右春坊事中興不置)
(孝宗乾道元年立皇太子置左右春坊二員同左右春坊二員孝宗會要注又朱文公語錄或問東宫宮)
(屬曰唐六典載太子東宫官制甚詳如一小朝廷置詹事以統衆務則猶朝廷之尚書也置左右二春坊)
(以領衆局則猶朝廷之中書門下省也左右春坊又皆設官又各師其屬之意崇文館猶朝廷之館閣贊)
(善大夫猶朝廷之諫議大夫其官職一視朝廷而為之隆殺此等制度猶好今之東官官屬極苟簡左右)
(春坊舊制選賢德者為之今遂用武弁之小有才者其次惟有講讀數員而已如贊善大夫諸官又但為)
(階官非實有職業神宗以唐六典改官制當時亦有不曾討論者如東宫官屬之不備是也舊嘗入劄論)
(東宫官制疎略宜倣舊損益之不改)
事類儲宷(寶歷三年詔長慶以來兩河用兵偏禆立勲擢寘周行率以丨丨王官雜補之)列局
(太和四年左庶子孫革奏青宫丨丨護翼元和)備坊寀(丨儲丨之丨胡文恭行趙沐制)
資善堂
歴代沿革(資善堂翊善贊讓紹興五年六月初置以命朱子開范元長時孝宗以建國公就傅)
(故也其後孝宗出閣就第而信王幼亦命近臣踵為之開禧元年七月皇弟初封榮王命程少逸左史兼)
(贊讀少逸以祖諱辭乃命軍器監趙子中夢極兼領其不稱皇府而以資善繫銜盖以未出閤之故朝野)
(雜記)
事類極選得人(本朝趙鼎一日上語鼎曰欲令孝宗御諱出閤選官教之用范冲朱震為翊善)
(朝論二人為丨天下之丨上謂鼎曰臺諫語及資善之建皆朱震范仲天生此二人為今日資善之用可謂丨)
(丨矣趙鼎事實)日陳正道(婁机字彦發諡忠簡為資善小學教授時皇太子為惠國公丨丨正言丨)
(丨又以累朝事親修身治國愛民四字手書以獻寘之左右朝夕觀省樓攻媿集)
古今合璧事類備要後集卷四十六
