古今合璧事類備要前集卷十三
宋謝維新撰
時令門
春(尚書大傳云春出也言萬物之所出也)
事類陽中(春為丨丨萬物以生前漢律歷志)歲始(春者丨之丨也公羊傳又後漢明帝紀春者丨之丨)
(也始得其正則三時有成)有脚(人謂宋璟為丨丨陽春言所至之處如陽春及物也開元遺事)為規(春蠢)
(也物蠢生乃動運木曲直仁者生生者圜故丨丨也前律歷志)四時之首(春者丨丨丨丨孔子家語)一年之
計(一日之計在于晨丨丨丨丨在于春纂要)養生之首(春者開闢之端丨丨丨丨公羊注)布德之
元(方春東作丨丨丨丨陽氣開發養導萬物後郎顗傳)青陽開動(丨丨丨丨根荄以遂漢郊杞歌)木德
周行(春方生風風生木其德敷和敷和之紀丨丨丨丨陽舒隂布五化宣平素問)萬物莩甲(方春生養丨丨)
(丨丨丨宜助萌陽以肓時物後章帝紀)百卉含英(開歲發春兮丨丨丨丨後)日行東陸(丨丨丨丨謂之)
(春漢律歴志)斗指東方(斗柄東指而天下皆春鶡冠子元魏黎季明曰招搖東指天下識其春北史)太
昊執規(東方之神丨丨乘震丨丨司春漢書)女夷鼔歌(丨丨丨丨以司天和以養百榖禽獸草木)
(女夷主春夏長養之神淮南子)龍精戒旦(震宫初動木德惟仁丨丨丨丨鳥歷司春隋青帝歌)勾芒
御辰(青陽司侯丨丨丨丨晉律歷志)光風轉蕙(玄鳥司春蒼龍登歲節物變柳丨丨丨丨出文選)遲
日采蘩(春日遲遲采蘩祁祁毛詩)報春作聲(顧渚山中有鳥如鴝鵒而小蒼黃色每至正月)
(二月作聲云春起也至三月四月作聲云春去也採茶人呼為報春鳥顧渚山記)倉庚有鳴(春日)
(載陽有鳴倉庚毛詩)夏禹省耕(春省耕而補不足夏諺曰吾王不遊吾何以休孟子)漢文議
貸(詔曰方春和時草木羣生皆有以自樂而吾百姓莫之省憂其議所以賑貸之漢文紀)武后詔
花(天授二年臘將遊上苑遣宣詔曰明朝遊上苑火急報春知花須連夜發莫待曉風吹凌晨名花瑞草布)
(苑而開若有神助卓異記)明皇判柳(唐明王嘗遇二月旦小殿柳杏將吐嘆曰對此景物豈可不與)
(判斷之呼高力士取羯鼓縱擊一曲名春光好回顧柳杏皆發笑曰不喚我作天公可乎羯鼓錄)上苑
擲錢(内庭嬪妃每至春時于禁中結伴擲金錢為戲開元遺事)曲江挑餤(春遊之家以脂粉作)
(紅餤竿上成雙挑挂夾雜畫帶前引車馬曲江春宴錄)燕谷吹律(丨有寒丨不生黍稷鄒衍丨丨)
(暖氣乃至草木乃生劉向别錄)隋園剪綵(隋煬帝築西苑宫木秋冬凋落剪綵為花葉綴於條常如)
(陽春隋書)御史括香(唐穆宗宫中花開以重頂帳蒙蔽置惜花丨丨掌之號曰丨丨玉麈集)士
女鬭花(長安士女春時各頂戴插以竒花多者為勝用千金市名花植之中庭以備春時之鬭天寳遺)
(事)為探春宴(都人士女正月半乘車跨馬郊野中丨丨丨之丨同上)作移春檻(楊國)
(忠子弟春時移名花植木檻中下設輪脚挽以綵絙所至自號移春檻開元遺事)剪花粧獅(曲江)
(貴家遊賞丨百丨丨成丨子互相送遺曲江錄)吞花卧酒(虞松方春以謂握月擔風且留後日丨丨)
(丨丨不可過時曲江宴錄)
詩集春寒(春雲漢漠雪欲落東風和冷驚羅幕漸看遠水綠生漪未放小桃紅入萼東坡)春暖
(東風吹暖氣消散入晴天漸變池塘色欲生楊柳煙陳羽)春意(新年變物華丨丨已堪嘉霽色初含柳餘)
(寒尚勒花風絲飛蕩漾林鳥弄交加獨有無悰者誰知老可嗟歐陽修)春態(盡道春多雨傷催花易空)
(不知丨丨度尤在綠隂中饒德操)春静(輕花細葉滿林端昨夜春風晚色寒黃鳥不堪愁裏聽綠楊宜)
(向雨中看宋齊)春霽(一夕輕霄落萬絲霽光浮瓦碧参差有情芍藥含春淚無力薔薇卧曉枝秦觀)春
晴(鳴鳩乳燕寂無聲日射西窗潑眼明午醉醒來無一事只將春睡賞丨丨東坡)春曉(内人曉起怯春)
(寒輕揭珠簾看牡丹一把柳絲收不得和煙搭在玉闌干徐仲雅)春晝(東風吹綠原頭草草色雨餘晴)
(更好堂前簾静燕初忙江上麥齊蚕欲老腐儒飽食欣自傳日長但酣丨丨眠戶屢無人足清絶覺來幽響落)
(山泉韓子蒼)春夜(金爐香燼漏聲殘剪剪輕風陣陣寒春色惱入眠不得月移花影上闌干王介甫)
春事(東風着物猶未驚忽聽林間鳴䲴鳴嫰水生波光泛泛燒㾗破暖漸青青農家且喜春耕足未曉呼)
(兒飲黃犢誰家躍馬來探春却笑瀾翻啼布榖韓子蒼)春興(雪花初着鴛鴦瓦疊嶂疎竹入圖畫春工不作)
(兩樣心盡遣根荄赴陶冶我昔年少曾買春着盡榆錢不多價春應索價來覓人客氣今猶不相下待領春風)
(歸去家家山却冇療愁花隣公大叚作春計小囿裁花今數世但憎赤脚婢惱人要逐了鬟同拾翠盧驤)春
感(春風小院却來時憑君說與春風知年年歲歲無窮已花似去年人老矣明年崔護若重來前度劉郎去)
(千里東坡)春閒(冉冉春行暮菲菲物競華鶯猶求舊友燕不背貧家室有賢人酒門無長者車醉眠聊)
(自適歸夢到天涯王安石)春遊(春山多勝事賞玩夜忘歸掬水月在手弄花香滿衣興來無遠近欲去惜)
(芳菲南望鳴鍾處樓臺深翠微于良史)春宴(春風東來忽相過金樽綠酒生微波落花紛紛稍覺多美)
(人欲醉朱顔酡李太白)春睡(春力着人丨丨重葉底黃鸝鳴自送綠幕朱欄日觀眀回廊側戶風簾動)
(寇萊公)尋春(卧聞百舌呼春風起尋花柳村村同城南古寺修竹合小房曲檻欹深紅病眼不羞雲母)
(亂鬢絲強理茶煙中東坡)藏春(年抛造化甄陶外春在先生杖屨中楊柳長齊低戸暗櫻桃爛熟滴階紅)
(題蔵春塢)傷春(粘天芳草綠蒙茸久客傷心望不窮山色自随人遠近鶯聲只在水西東俞師郝)花
木(百花開盡牡丹拆十雨初晴太液春梁周翰)花柳(野棠開未落山櫻發欲然韓持國花濃春寺静)
(竹細野池幽杜甫梨花院落溶溶月柳絮池塘淡淡風晏殊花明柳暗繞天愁上盡重城更上樓李義山一路)
(翠煙垂柳葉滿川紅雨落花村王元之爐烟添柳重宫漏出花遲楊巨仲柳塘春水漫花塢夕陽遲王維水堤)
(烟報柳山寺雪驚梅蕭遇黎花千樹雪楊柳萬條烟岑參花深不辨蝶柳暗欲迷橋韓持國柳絲遮綠浪花片)
(落青苔司空曙夜月琉璃地春風柳色天思仙)花草(雨暗棃花春自老烟沉芳草夢猶寒孔方平草煖雲)
(昏萬里春宫花拂拂送行人李賀簷垂冰筯晴先滴草屈金鈎綠未回石曼卿遲日江山麗春風花草香草)
(敵虚嵐翠花禁冷葉紅杜甫紅稠屋角花碧秀墻頭草文選綠攪寒蕪出紅争暖樹歸王介甫孤村芳草遠斜)
(日杏花飛寇萊公)魚鳥(白鳩之白誰與鄰霜衣雪襟誠可珍首農之政鳴陽春李白不緣啼鳥春饒舌)
(玉瑣仙郎那得知白樂天池面白魚吹落絮葉間青杏褪枯花山谷暖漾魚遺子晴游鹿引䴢吳子華風暖鳥)
(聲碎日高花影重杜荀鶴感時花濺淚恨别鳥驚心杜甫興闌啼鳥喚坐久落花多王維)鶯燕(樓臺側畔)
(楊花過簾幕中間燕子飛司空曙人間簾幕燕相語風暖園林柳半黃張文潜)蜂蝶(藹藹花蕊亂飛飛蜂)
(蝶多風輕蜂蝶喜花暖蜜蜂喧唐杜甫)園林(春林着雨綠自足野水漾花紅不知朱希眞若欠春風買)
(花債故園支與綠苔錢山谷彎環淺水碧依舊自在好花紅斬新石&KR1026;犬眠花影地牛牧雨聲坡李堪林花女)
(頰紅春水瓜頭綠后山)遊玩(紫陌亂嘶紅叱撥綠楊高映盡鞦韆韋莊細雨來時䴢角解春風歸去馬)
(蹄香謝無逸)雜詠(畫成烟景垂楊色滴破春愁厭酒聲鄭谷半夜溪聲來枕上一山春色到窗前楊蟠)
(竹霧曉籠銜嶺日蘋風暖送過江春白樂天花匠礙寒應束手酒龍多病為垂頭陸龜蒙悄聞快快流冰水盡)
(放青青入燒痕東坡晴沙金屑色春水麯塵波樂天雨吟春破碎貧飯客凋零李白海月隨帆落溪花遶驛流)
(李堪山秀白雲膩溪光紅粉鮮杜牧故國寒濤闊春城夜夢長希晝看雲野思亂遇雨春衫薄山谷江動月移)
(石溪虛雲傍花杜甫一家千里外百舌五更頭顧况日脚金波碎峯頭細點繁樂天曉楚山雲滿春吳小樹低)
(古詩)
孟春(正月建寅寅津也謂生物之津途也一云陬月)
事類孟陬(攝提恊度丨丨順紀類要正月為陬爾雅)端月(正月為丨丨其一日為元日玉燭寳)
(典)建寅(孟春者日月會于諏訾而斗丨丨之辰也月令注招搖指寅淮南子)在木(其日立春盛德)
(丨丨月令)太簇(正月丨丨太簇正聲聲為商故為金奏所以佐陽發出滯伏也國語禮記律中丨丨)營
室(孟春之月日在丨丨月令)解凍(是月也東風丨丨月令)發榮(臘月寒盡温風丨丨劉禹錫賦)
草木萌(天氣下降地氣上騰天地和同丨丨丨動月令)蟄蟲振(丨丨始丨魚上冰同上)受
月政(天子以孟春正月上辛日於南郊總丨十二丨之丨還藏于祖廟月取一政頒於明堂唐禮樂志)
垂治法(正月之吉始和乃丨丨象之丨於象魏周禮)耕帝籍(乃擇元辰天子親載耒耜帥三)
(公九卿諸侯大夫躬丨丨丨月令)布農事(王命丨丨丨命田舍東郊同上)享先農(皇帝孟春)
(吉日丨丨丨遂以耕籍唐禮樂志)祈上帝(天子以元日丨榖于丨丨月令)下寬書(立春之日)
(丨丨大之丨後禮儀志)布德惠(孟春丨丨和令行度施丨月令)遒人徇路(每歲孟春丨丨)
(以木鐸丨于丨書)樂正習舞(命丨丨入學丨丨注為仲春將釋菜月令)探春都城(上元)
(收燈畢都人争先出城丨丨大抵丨丨左近皆是園囿百里之内無閴地並縱遊人賞翫夢華錄)遊春
斜川(辛丑正月五日天氣澄和風物閑美與二三隣曲同遊斜川淵明集)
詩集初春(聞道春還未相識走旁寒梅探消息昨夜東風入武陽陌頭楊柳黃金色李白)新春
(上樓迎春丨丨歸暗黃着柳宫漏遲薄薄淡靄弄野姿寒淥幽風生短絲李賀)早春(力疾坐清曉時來悲)
(丨丨轉添愁伴客更覺老隨人紅入桃花嫩青歸柳葉新望鄉應未已四海尚風塵杜)春淺(東郊欲尋)
(春未見鶯花迹春風在流水鳬鴈先拍拍孤帆信溶漾弄此半篙碧東坡)漏春光(侵凌雪色還萱草丨)
(泄丨丨有柳條唐杜甫)報消息(先遣陽和丨丨丨續教啼鳥說來由樂天)芳草地(水連丨丨)
(江南丨煙隔寒梅嶺上春林逋)落梅村(水生挑萊渚烟濕丨丨丨東坡)新桺色(茶褐園林丨丨)
(丨鹿台田地落梅香太白)落梅寒(初陽弄色明高柳殘雪留寒伴落梅劉原父)
仲春(二月建夘夘茂也謂陽氣生而孳茂也一云如月)
事類仲陽(二月為丨丨纂要)令月(仲春丨丨時和氣清原隰欎茂百草滋榮文選)夾鍾
(律中丨丨注仲春氣至則丨丨之律應月令)星鳥(日中丨丨以殷仲春注日中為春分之日鳥南方朱)
(鳥七宿殷正也春分之昏鳥星畢見書)開冰(天子乃鮮羔丨丨先薦寢廟月令)逆暑(仲春晝擊)
(土鼔吹幽詩以丨丨禮)日在奎(仲春之月丨丨丨昏弧中旦建星中月令)斗建卯(日月會于)
(降婁而丨丨丨之辰同上注招搖指夘淮南子)日夜分(是月也丨丨丨月令)中和節(唐德宗欲)
(以二月名節李泌請以二月朔為丨丨丨唐書)始雨水(丨丨丨桃始華倉庚鳴鷹化為鳩禮記月令)
離寒暑(二月初吉載丨丨丨毛詩)鶗鴂鳴(丨丨春分丨則衆芳生唐韻)元鳥至(丨丨)
(丨以太牢祠于高禖月令)蟄啓戸(雷乃發聲始電丨虫咸動丨丨始出同上)鳥孳尾(厥民析丨)
(獸丨丨書)省囹圄(命冇司丨丨丨去桎梏母肆掠止獄訟月令)同度量(丨丨丨鈞衡石角斗)
(甬正權概同上)修火禁(秋官司烜氏仲春以木鐸丨丨丨於國中周禮)進農書(唐二月朔中和)
(節日百官丨丨丨以示務本李泌傳)平東作(分命羲仲宅嵎夷曰𤾉谷寅賓出日丨秩丨丨書)蠶
北郊(天官内宰中春詔后帥命婦始丨于丨丨以為祭服周禮)元日命社(擇丨丨丨民丨月令)
上丁釋菜(丨丨命樂正習舞丨丨天子親往視之同上)
詩集春暖(春風過柳綠如繅晴日蒸紅出小桃池暖水香魚沒處一環清浪湧亭臯王介甫)春
晝(白晝結成芳草夢起來幽興有新詩風簾不動黃鸝語坐見庭花日影移寇平仲)春院(院落簾垂)
(春日長懶情天氣牡丹香細看月面天然白不及姚家宫樣黃謝无逸)春曲(邢鳳之子夢一婦人歌踏)
(丨丨曰踏陽春人間二月雨和塵陽春踏盡秋風起愁盡人間白髮人異聞錄)煙花(秦城樓閣丨丨裏漢)
(主山河錦繡中唐杜甫)風濤(春江不可渡二月已丨丨杜)鳥聲(新年丨丨千枝囀二月楊花滿)
(路飛隋庾信)花信(幾點社公雨一番丨丨風山谷)百舌語(百舌來何處重重祇報春杜)九
扈鳴(丨丨丨已晚楚鄉農事春柳)
季春(三月建辰辰震也謂時物盡震動而長也一云㝛月)
事類載陽(春日丨丨注三月也東京賦)維暮(丨丨之春毛詩)日在胃(季春之月丨丨)
(丨月令)斗建辰(日月會于大梁而丨丨丨之辰月令注招搖指辰淮南子)律姑洗(丨中丨丨)
(注季春氣至則姑洗之律應)星牽牛(昏七丨中旦丨丨中)桐始華(丨丨丨田鼠化為鴽虹始)
(見萍始生並月令)鶯亂鳴(暮春三月江南草長雜花生樹羣丨丨丨南史臨川王宏書)榆莢
雨(三月丨丨丨初學記)楝花風(江南自初春至初夏五日一番風候謂之花信風梅花風最先丨丨)
(丨最後凡二十四番風以為寒絶也東臯雜錄)青陽謝(丨丨告丨朱明肇受文選潘安仁賦)白日
飛(余心縹緲兮與春風而飄揚飄揚兮無恨念隹期兮莫展惜餘春之將闌每為恨而不淺春每歸兮花開)
(花已闌兮春改嘆長河之流春送馳波於東海春不留兮時已失老衰颯而情逾極恨不得掛長䋲于青天繫)
(西飛之白日李白賦)渭水為樂(習習兮春風岸柳動兮渚花落春冉冉其將盡予何為而不樂白居)
(易泛渭賦)蘭亭修禊(永和九年暮春之初會于會稽之丨丨丨丨事也流觴曲水暢叙幽情王羲之)
(蘭亭序)天子薦鮪(丨丨乃丨丨於寢廟月令)司爟出火(夏官丨丨季春丨丨禮)
詩集晩春(蒲芽荇帶繞清池錦纜牽船水拍堤好是寒烟疎雨裏遠峯青處子規啼曲闌干外雨)
(垂垂羅幕風輕燕子飛獨倚危樓思往事落紅撩亂點春衣荳蔻枝頭春事休風吹萬點只供愁杜鵑啼破三)
(更月夢繞雲開百尺樓晚門前楊柳暗沙汀雨濕東風未放晴點點落花春事青青芳草暮愁生並謝無逸)
(殘花不待惡風吹細雨浮花半出籬籬瞻外行入錯回首黃鸝飛上綠楊枝王民)遊春(傾城追逐艷陽天上)
(已清眀節序連桃李光隂足駘蕩湖山風月更鮮研谷中荅響飄新曲波底粧光颺綵舡遲日未西人已醉綠)
(楊柔弱舞鞭韆楊繪)賞春(安樂窩中三月期老來纔會惜芳菲自知一賞有分付誰譲萬金無子遺美酒)
(飲教微醉後好花看到半開時這般意思難為說只恐人間都未知邵堯夫)搜春(千林欲暗稲秧而三)
(月尚寒花信風九節老笻應不惜步随流水看殘紅俞師郝)惜春(丨丨連日醉昏昏醒後衣裳見酒㾗)
(細水浮花歸别浦斷雲含雨入孤村人閑易有芳時恨地勝難招自古魂慙愧流鶯相厚意清晨猶為别西園韓渥)
留春(古今春過知多少人不丨丨頭白早君欲丨丨心可知為君更賦丨丨詩丨丨莫只留花住花老春)
(風亦随去孰若芝蘭香不歇亭下長如二三月楊次公)傷春(幾家臺榭鳳城東野水平分處處通眼見)
(落花留不得此時多少恨春風元稹)悲春(一年春事又成空擁鼻微吟半醉中夾道桃花三月暮馬啼無)
(處避殘紅張公舉二月已破三月來漸老逢春能幾回莫思身外無窮事且盡樽前有限杯)春静(晝静)
(簾疎燕語頻雙雙闘雀動階塵柴扉日暮随風揜落盡閑花不見人元稹)春深(草樹知春不及歸百)
(般紅紫闘芳菲楊花榆莢無才思惟解漫天作雪飛退之)春老(獨倚闌干玩野塘俄驚節物老春光綠楊)
(隂密鶯將懶紅杏枝空蝶不忙詩思誛㳂芳草遠茶甌微帶落花香那堪風雨頻催促公子王孫亦斷腸僧惠)
(洪)春暮(九十日春猶幾日不堪風雨競吹花舞英逐水向何處泛泛斜溪傍晚霞梅堯臣)春殘
(三月看無也殘春猶可嗟園林欲向夕風雨又吹花影亂衝人蝶聲煩遶塹蛙那堪傍楊柳飛絮滿鄰家僧齊)
(已)春餘(江樹青山日欲斜長郊草色綠無涯遊人不管春將盡空遣庭前踏落花歐陽公)春盡
(綠暗連村柳紅明委地花盡梁初着燕廢沼已鳴蛙后山陂麥連雲惨淡黃綠隂門巷不多凉更無一片桃花)
(在借問春歸有底忙王介甫)春去(滿城風雨滿城塵紫盖藏紅謾惜春丨丨自應無覓處可憐多少惜)
(花人同上)春過(丨光丨眼只須臾榆荚楊花掃地無却憶菩提湖上寺綠荷擎雨看疎珠僧梵崇)春
恨(侵階草色連朝雨滿地梨花昨夜風蜀魄不來春寂寞楚魂吟夜月朦朧寇萊公)鶯花(丨聲不斷)
(春光老丨影長隨日脚斜石曼卿蚕月桑葉青丨時柳丨白唐詩)蠶麥(紫椹知丨老黃雲見丨秋山谷)
(繭收松上雪麥刈隴頭雲洪龜父)桑斧(丨丨科春色漁歌唱夕陽王文惠)柳綿(丨逕雨沾丨竹)
(齋風隕籜山谷)白日落花(落花遊絲白日静鳴鳩亂燕青春深杜)碧雲芳草(惆悵一年)
(春又去丨丨丨丨兩依依唐韋莊)千點落花(丨丨丨丨亂春思杜宇一聲生客愁謝無逸)一
聲啼鳥(丨丨丨丨禁門静滿院落花春日長王文惠)綠戰紅酣(江邊石上誰知處丨丨丨)
(丨别是春太白)花眀柳暗(丨丨丨丨一溪水日薄雲濃三月天洪眀)啼鳥落花(厭聽丨丨)
(夢醒後慵掃丨丨春盡時熊皎)晚溪春樹(一溪晚綠浮鸂鶒萬樹春風呌杜鵑李宗諤)春在
落花(午夜夢飛滄海外一年丨丨丨丨中許彦國)風秀芳草(東丨無迹丨丨丨野鳥不言銜)
(落花李若水)
夏(前律歷志云夏假也言物假大乃宣平也)
事類祝融(火正曰丨丨祝甚也融明也言夏時物氣甚明也三禮)炎帝(其帝丨丨其神祝融)
(月令)大火(丨丨颺光炎氣酷烈後繁欽賦)炎節(風曰炎風節曰丨丨纂要)離位(丨丨克明火中)
(宵見峰雲暮起景風晨扇文粹)南方(丨丨曰日其時曰夏其氣曰陽管子)陽上(夏者丨氣在丨隂氣)
(在下張純傳夏者丨氣畢丨故萬物長管子)火王(夏則丨丨其精在天温暖之氣養生百木苟爽傳)
景風(夏至曰丨丨白虎通)畏日(趙盾夏日之日也注夏日可畏左傳)凱風(勾芒在辰丨丨入律)
(選張九齡賦)暑雨(夏丨丨小民亦惟曰怨咨書)旉輿(朱明盛長丨丨萬物旉華就寔既阜既昌)
(漢郊祀歌)長養(陽常居大夏以生育丨丨為事董仲舒策)光眀(夏為朱明注氣赤而丨丨出爾雅)
鬱陶(何太陽之赫曦兮乃丨丨以興熱束晉夏侯湛賦)赤道(日之行夏南從丨丨長育萬物月為)
(之佐禮記月令注)南陸(日行丨丨謂之夏後天文志)斗指南(斗柄南指而天下皆夏出鶡冠)
(子)德在火(其日立夏盛丨丨丨月令)炎帝執衡(丨丨乘離丨丨司夏魏相傳)祝融
司節(林鍾紀度丨丨丨丨後繁欽暑賦)萬物相見(離也者明也丨丨皆丨丨南方之卦也周)
(易)五榖乃登(九暑乃至時雨乃䧏丨丨百果丨丨此謂日德管子)虞琴解愠(丨舜弹五)
(絃之丨造南風之詩曰南風之薰兮可以解吾民之愠兮南風之時兮可以阜吾民之財兮家語)周官
陳謨(夏宗陳天下之謨䟽夏物盛大形軆皆異可分别故陳天下諸侯謀之是非夏見曰宗禮)暑日
環爐(王仲都至夏大丨丨使曝坐又丨以十丨火口不言熱而身無汗出桓譚新論)清風高卧
(陶淵明嘗言夏月虚閑高卧北窗之下清風颯然自謂羲皇上人本傳)拂紫龍髯(元載有紫龍髯)
(拂色如爛椹長三尺水晶為柄清冷夜則蚊蝟不敢進拂之有聲鷄犬無不驚逸劇談錄)浸白龍水
(李德裕為相方盛暑燕賓以金盤貯水浸白龍皮置于坐末凄然都無暑氣白龍皮新羅所獻本得于海中劇)
(談錄)服六壬符(夏日丨丨丨六癸丨或玄水丸飛霜散暑不能浸也抱朴子)運七輪扇
(漢長安巧工丁緩作七輪扇連續七輪大皆逕丈一人運之滿堂寒西京雜記)宴蒲萄園(唐高)
(宗時天子饗會夏丨丨丨丨賜朱櫻宰相學士從行給翔麟馬帝賦詩學士屬和李適傳)飲碧筩酒
(魏鄭公徵三伏之際率賓僚避暑于使君林取大蓮葉盛酒以簮刺葉令與柄通屈莖輪困如象鼻焉持翕之)
(名碧筩酒雞跖集)水沉朱李(魏文帝與吴質書曰浮甘瓜于清泉沉朱李于寒水史書)竹作
青奴(黃魯直以竹夫人憩臂休膝非夫人之職改集曰竹奴又謂冬夏青青之所長又曰青奴本)
詩集夏日(唐文宗與柳公權聫句文宗曰人皆苦炎熱我愛丅丨長公權曰薰風自南來殿閣生微)
(凉本傳)夏寢(南州溽暑醉如酒隠几熟眠開北牖日午獨覺無餘聲山童隔竹敲茶臼柳子厚竹風烟)
(静午隂凉飯罷呼童起北窗試拂横床供晝寢且容幽夢遶清江謝无逸日長惟有睡相宜半脱紗巾落紈扇)
(芳草不鉏當砌長珍禽獨下無人見覺來身世都無夢坐見枕㾗猶着面古詩)夏暑(雷霆空霹靂雲雨竟)
(虚無炎赫衣流汗低垂氣不蘇乞為寒水玉願作冷秋菰何似兒童歲風凉出舞雩杜)夏雨(登樓迸盛)
(暑萬室正埃塵對面雷嗔樹當階雨趁人簷疎珠網重地濕燕泥新坐久清風起荷香滿四鄰裴說夏日對雨)
夏凉(急雨高槐暮微風新竹凉要湏携麈尾來此據胡床稍稍雲生砌低低月度墻平生興不淺衰謝意)
(俱忘僧善權)炎氛(綠樹丨丨滿朱樓夏景長李嶠)畏景(曲池煎丨丨高閣絶微飈唐王言)江
幽(清江一曲抱村流長夏丨村事事丨杜)窗冷(炎威不到軒丨外丨氣常存枕簟中王觀)荷净
(竹深留客處丨丨納凉時杜)竹寒(我有江隂丨能令朱夏丨杜工部)松風(水退池中熱風生松)
(下凉太白)荷氣(野日草光合水風丨丨浮山谷)槐氣(丨花滿院丨松子落階聲樂天)竹花(魚傾)
(荷葉露鳥散丨林丨盧綸)鳴蟬(白水滿塘雙鷺下綠楊深處一丨丨東坡)飛鷺(漠漠水田丨白丨隂)
(隂夏木囀黃鸝王摩詰)湖天(虹收千嶂雨丨展半江丨唐僧)石井(思霑道暍黃梅雨敢望宫恩丨)
(丨冰杜)移床(罷扇風生竹丨丨月過庭李義山)卷箔(丨丨未生單簟月凭欄初過一襟風東坡)
薤簟凉(笛愁春盡梅花裏簟冷秋生薤葉中注蘄州出笛并薤葉簟樂天寄李蘄州閒窗雨過苔花潤)
(小簟風來薤葉凉陸龜蒙)菌閣潤(石枕凉生丨丨虛已應梅丨入圖書林逋)八尺簟(一庭鳥跡)
(天書怪丨丨丨紋人字寒李若水)一幅巾(輕紗丨丨丨小簟八尺床無客盡日静無風終夜凉樂天)
琉璃簟(蘄州笛竹天下知鄭君所寳仍瑰竒㩦來當晝不得卧一府傳看黃丨丨體堅色淨又藏節滿)
(眼凝滑無瑕疵誰謂故人知我意卷送八尺含風漪呼奴掃地鋪未了光彩照耀驚童兒青蠅側翅蚤虱避肅)
(肅疑有清風吹倒身甘寢百疾愈却願天日長炎曦韓愈)白葛衣(紫李黃瓜村路杳烏紗丨丨道丨凉)
(東坡)
孟夏(四月建己巳起也物至此時而畢起也一云余月)
事類純乾(今孟夏丨丨用事隂氣未作後鄭興傳)正陽(四月維夏運臻丨丨和風穆而扇物)
(麥含露而飛芒傅元述賦陽德用事和氣皆暢建巳之月是也故謂丨丨之月西京雜記)中吕(律中丨丨)
(注孟夏氣至則丨丨之律應月令)南交(申命羲叔宅丨丨注春與夏交書)翼中(昏丨丨旦婺女)
(中禮記月令)龍見(丨丨而雩注丨丨建巳之月萬物始盛故祭天為百姓祈膏雨左傳)權輿(今始)
(夏百榖丨丨陽氣胎養之時魯恭云)恢台(收丨丨之孟夏注丨大也丨即胎也言夏氣大而育物也楚詞)
秀葽(四月丨丨詩)登麥(農乃丨丨天子以彘嘗麥先薦寢廟記月令)獻繭(蚕事畢后妃丨)
(卜乃收繭梲以給郊廟之服同上)始絺(是月也天子丨丨同上)麥秋(百榖各以初生為春熟為)
(秋故丨以孟夏為卜禮記月令章句)梅雨(今江湘二浙四五月間梅欲黃落則水潤土溽柱磉皆汗蒸鬱)
(成雨埤雅閩人以立夏後逄庚日為入梅芒㮔後逢壬日為出梅)日在畢(孟夏之月丨丨丨月令)
辰建巳(日月會于實沈而斗建巳之辰月令注招搖指巳淮南子)青陽謝(丨丨吉丨未眀肇受)
(選)赤氣眀(夏氣赤而光明爾雅)王瓜生(螻蟈鳴蚯蚓出丨丨丨苦菜秀月令)盧橘熟
(丨丨夏丨選上林賦)勞農民(命野虞出行田原為天子丨丨勸丨毋或失時月令)遂賢良(命太)
(尉贊俊傑丨丨丨行爵出祿必當其位同上)浴佛日(周昭王二十四年甲寅四月八日中天竺國淨)
(飯王妃摩耶氏生太子悉達多三十五歲于菩提場中成無上道號曰佛世尊以周穆王五十二年二月十五)
(日于拘尸羅國娑羅雙樹間入湼槃大慧禅師浴佛上堂語云今朝正是四月八淨飯王宫生悉達吐出九龍)
(天外來捧足七蓮從地發佛運統紀)
(四月八日佛生日京師十大禅院各有浴拂齋會煎香糖水相遺名曰浴佛水夢華錄)
詩集早夏(嘒嘒新蝉綠葉遮一聲臨晚到山家未應春色全歸去猶有芳叢刺史花僧惠洪)首
夏(丨丨木隂薄清和自一時筍抽八九尺荷生三四枝新服裁蟬翼舊扇拂蛛絲莎徑熱未劇晨昏來往宜)
(温公集)初夏(長養薰風拂曉吹漸開荷芰與薔薇青蟲也學莊周夢化作南園蛺蝶飛徐寅石梁茅屋)
(有彎碕流水濺濺度兩岐晴日暖風生麥氣綠隂幽草勝花時王介甫木末北山煙冉冉草根南澗水泠冷繅)
(成白雪桑重綠割盡黃雲稻正青同上)夏日(綠樹隂濃丨丨長樓臺例影入池塘水晶簾動微風起滿)
(架薔薇一院香高駢)麥秋(丨隴風來聲浪浮霏微小雨似深丨野亭終日捲簾坐清樾對啼黃栗留譚知)
(柔荷葉初開笋漸抽東坡南蕩正堪遊無端隴上翛翛丨横起風寒占作丨王介甫生物趍功日夜流園林纔)
(夏丨先丨綠隂黃鳥北窗簟付與來禽安石榴山谷)蜂静(垂柳隂隂日初永蔗漿酪紛金盤冷簾幕低垂)
(紫燕忙蜜脾已滿黃丨丨高樓起睡翠局顰披破斜紅未肯勻玉腕半揎雲䄂碧樓前知有斷腸人魏彦琛)
(係東坡作)燕飛(出簾飛小燕映戶落殘花舞䄂飄輕榖歌扇掩輕紗蘭房本宜夜不畏日光斜同上)墮
紅(曉凉暮凉樹如盖千山濃綠生雲外依微香雨青氛氲膩葉盤花照曲門金塘閑水滛碧漪老景沉重無)
(驚飛丨丨殘萼暗参差李賀樂辭)衆綠(潄井消午醉掃花坐晚香丨丨結夏幄老紅駐春光文潜)梅
熟(南京西浦道四月熟黃梅湛湛長江去冥冥細雨來杜)竹凉(麥隨風裏熟梅逐雨中黃衫含蕉葉)
(氣扇動丨花丨庾子山)梅黃(丨丨雨撲地水白鶴横天山谷)麥細(圓荷浮小葉細麥落輕花杜)
柳老(丨丨抛綿後梅酸着骨時李炳)麥香(桑疇雨過羅紈膩丨隴風來餅餌中東坡)綠隂(枕簟)
(丨丨花謝後軒窗清景月明時俞秀老)黃麥(綠樹連村暗丨花入丨稀司空圖)餘花(魚戲新荷)
(動鳥散丨丨落元暉)老葉(新篁未没鶴丨丨初翳蝉東坡)麥月(洛下丨秋丨江南梅雨天樂天)槐
午(麥天晨氣潤丨日丨隂清趙師民)竹粉(丨丨千腰白桃皮半顯紅太白)蒲刀(荷翻紫盖搖波)
(面丨蓄青丨插水溺施肩吾)松花(鳥栖丨隕丨風下竹觧籜山谷)麥穗(四月丨丨如馬尾湯餅在)
(眼紛可喜徐師川)
仲夏(五月建午午長也言物皆長大也一云臯月)
事類鶉首(日月會子丨丨月令注)蕤賓(律中丨丨注仲夏氣至則丨丨之律應)昏亢
(丨丨中旦危中並月令)星火(日永丨丨以正仲夏注永長也謂夏至之日火蒼龍之中星以正仲夏之)
(氣節尚書)南訛(平秩丨丨敬致注平序南方化育之事同上)長至(日丨丨隂陽争君子齋戒處必)
(掩身月令)蜩鳴(五月鳴蜩詩)鹿解(丨角丨蟬始嗚半夏生木堇榮月令)斯螽動(五月丨丨)
(丨股詩)螳蜋生(小暑至丨丨丨鵙始鳴反舌無聲月令)日在井(仲夏之月丨丨東丨同上)
斗建午(丨丨丨之辰也月令注招搖指午淮南子)雨濯枝(仲夏濯枝注此節有大丨名丨丨風)
(土記)風扇暑(仲夏長丨丨丨注此節東南嘗有黃雀風故俗名曰長風同上)處臺榭(是月也可)
(以居高明可以遠眺望可以升山陵可以丨丨丨月令)均琴瑟(命樂師修鞀鞞鼓丨丨丨管簫調笙)
(竽竾笙)祈榖實(以丨丨丨農乃登黍天子乃以雛嘗黍)班馬政(挺重囚丨丨丨並月令)
禁火舉(日夏至禁舉大火鼔鑄消冶皆止後禮儀志)命雩祀(命有司為民祈祀山川百源大)
(雩帝用盛樂乃丨百縣丨丨百辟卿士有益於民者注陽氣盛而常旱雩吁嗟求雨之祭也月令)中夏
教茇(大司馬丨丨丨丨舍如振旅之陳注苃舍草止之地軍有草止之法周禮)五月渡瀘
(丨丨丨丨深入不毛諸葛亮出師表)
詩集夏晝(院僻簾深晝景虛輕風時見動竿烏池中綠滿魚留子庭下隂多燕引雛雨後看兒爭墜)
(果天晴因客曝殘書幽棲未免牽塵界身世相忘在酒壺蘇子美)凉殿(雕玉押簾上輕榖籠虛門井汲)
(鉛華水扇織鴛鴦文廻雪舞丨丨甘露洗空綠羅袖從徊翔香汗沾寳粟李賀樂辭)藕汀(春蒲獵獵弄輕)
(柔欲立蜻蜓不自由五月臨平山下路丨花無數滿丨洲岑參)井榴開(風簾燕引五六子露丨丨丨三)
(四花黃孝先)翠篠静(風含丨丨娟娟丨雨裛紅蕖冉冉香杜)
季夏(六月建未未味也謂萬物向成有滋味也一云旦月)
事類林鍾(律中丨丨注季夏氣至則丨丨之律應月令)鶉火(日月會于丨丨同上)積陽
(惟林鍾之季月重陽積而上升王粲暑賦)煩暑(季月丨丨流金爍石南史梁元帝與武陵王書)暑徂
(六月徂暑詩)土潤(丨丨溽暑大雨時行燒薙行水可以糞田疇可以美土疆月令)日在柳(丨丨)
(丨昏火中旦奎中同上)斗建未(丨丨丨之辰月令注招搖指未淮南子)蟋蟀居壁(温風)
(始至丨丨丨丨鷹乃學習腐草為螢月令)莎鷄振羽(六月丨丨丨丨詩)登龜取黿(命魚)
(師伐蛟取鼉丨丨丨丨月令)食䖇及薁(六月丨丨丨丨詩)宣王北伐(六月丨丨丨丨)
(也六月棲棲戎車既飭玁狁孔熾我是用急詩)
詩集夏晚(流火稍西傾夕影遍層城高天澄遠色秋氣入蟬聲薛道衡)夏日(裁生羅伐湘竹)
(披拂疎霜簟秋玉炎炎紅鏡東方開暈如車輪上徘徊啾啾赤帝騎龍來李賀樂辭)落紅蓮(蓮蕩落紅)
(衣泉泓數白石山谷)殘菡萏(凉雨打低丨丨丨急風吹散小蜻蜓盧延讓)
古今合璧事類備要前集卷十三
