古今合璧事類備要外集卷三十七
宋謝維新撰
服飾門
佩(附綬組)
服飾總論(佩衷之旗也古者以玉為之貫以組綬衝牙居中央以前後觸也天子白玉玄組綬)
(公侯以玄玉朱組綬大夫水蒼玉緇組綬世子瑜玉綦組綬士瓀而兖反玫武巾反縕赤黃色組綬凡帶)
(必有佩玉右應徵角象事與民宜勞左應宮商象君與物宜逸趍以采齊行以肆夏周□中規折還中矩)
(進則揖之少俛見於前退則掦之少仰見於後故在車則聞和鸞之聲行則鳴玉故非辟之心無自而入)
(焉惟居喪則不佩此古之所以為佩也三代同之五霸迭興戰攻不息佩非戰器於是解而去之留其繫)
(璲以為章表故詩曰鞙鞙佩璲此之謂也然自佩之既廢秦乃以采組連結於璲光明章表轉相結受故)
(謂之綬漢承泰制用而弗改後加之以璽印佩刀之飾迨至於唐又復佩龜備魚矣至我朝未之改也然)
(如取乎佩魚者非事觀美也亦以明貴賤應召命而防其姦詐者然爾組亦綬也亦以帶璽總絲而為之)
(佩佩上設以衡衡上設銀鉤衡之下凡三直垂下中以雙璜在獸面之兩旁下設雙滴在衝牙之兩旁三)
(道各穿以藥玉珠間之其琚瑀雙璜衝牙滴子並以珉玉又一說以金塗銀為之)
(綬以紅花錦為之下以青絲網施以雙銀環衡衡命緼韍黝衡再命赤韍黝衡三命赤韍蔥)
事類成德(觽所以解結成人之佩也人君能成人之事雖童子猶佩觽早成其德也詩芃蘭注)表
意(所以必有佩者表意見所能故修道無窮即佩環能本道德即佩琨能決嫌疑即佩玦是以見其所佩即)
(知其能故農夫即佩其耒耜工匠佩其斧婦人佩其針縷亦佩玉也白虎通)銀佩(子思丨丨鹽鐵論)
玉佩(天子佩白玉而玄組綬公侯佩山玄玉而朱組綬大夫佩水蒼玉而緇組綬士佩瑌玫而緼組綬世)
(子佩瑜玉而綦組綬注云山玄水蒼玉之文也綬者所以貫佩玉相承受之)鞙鞙(丨丨佩璲不以其長)
(注璲瑞玉詩大東)將將(將翺將翔佩玉丨丨有女同車)雙璜(佩玉上有蔥衡下有丨丨衡牙蠙珠)
(以納其間禮玉府又見下)半璧(凡玉佩衝長五寸博一寸下有雙璜璜徑三寸衝牙蠙珠玉納其間上下)
(為衡丨丨為璜璜中横衝牙以蒼珠為瑀三禮圖)三道(下垂丨丨之斿以穿珠左右對垂兩璜當中有)
(衝牙用觸之使鳴以為行節注珠用琚瑀似玉者也璜半璧也牙以玉為之兩頭銳而似牙用衝其左右)
(禮外傳)行有聲(丨步則丨環珮之丨記玉藻)行有度(佩玉之儺注儺丨丨節丨詩竹竿)
童佩觽(芃蘭刺惠公也驕而無禮大夫刺之芃蘭之支丨子丨丨雖則佩觽能不我知容兮遂兮垂帶)
(悸兮芃蘭之葉丨子丨韘雖則佩韘能不我甲詩衛風)我佩玖(丘中有麻思賢也莊王不明賢人放)
(逐國人思之而作是詩也云云丘中有李彼留之子貽丨丨丨詩王國風)佩其象揥(葛屨刺褊也云)
(云好人提提宛然左辟丨丨丨丨詩魏風)佩之金玦(太子帥師公衣之偏衣丨丨丨丨狐突歎曰佩)
(衷之旗也用其衷則佩之度今丨以金玦弃其衷也左閔二年)衛姬解佩(齊威公霸諸侯朝之衛獨)
(不至公謀伐衛丨丨脱簪珥丨環丨再拜請衛之罪公說許諾劉向列女傳)大夫捨佩(子産死鄭)
(丨丨丨丨玦孔叢子)蔡侯獻佩(見前裘注)五伯解去(丨丨迭興戰兵不息佩非戰器韍非)
(兵旗於是丨丨佩留其係燧以見章表後輿服志)二女解贈(江濱丨丨不知何許人步朓江濱逢)
(鄭交甫桃之不知神人也女遂丨佩丨之交甫受佩而去數十步空懷無佩女亦不見)佩玉蘂兮
(吳申叔儀乞糧於公孫有山氏曰丨丨丨丨余無所繫之注蘂然服飾備也已屬無以繫佩言吳子不恤下左)
(哀十三年)佩玉璆然(孔子入見衛靈公夫人南子北面稽首夫人自絺帷中再拜環丨丨聲丨丨白)
(氏帖)佩韋自戒(西門豹性剛急丨丨以丨丨)佩弦自誓(董安于性寬緩丨丨以丨丨並)
(後范丹傳)孔佩象環(丨子丨丨丨而玄組綬記玉藻)由佩&KR0008;豚(子路性鄙好勇力冠雄雞)
(冠丨丨丨丨凌暴孔子史)紉蘭為佩(丨秋丨以丨丨屈原)連蕙為佩(丨丨若以丨丨過&KR0008;)
(肆而失音楚詞)幷相六國(蘇秦為從約長丨丨丨丨云云歎曰且使我有雒陽負郭田二頃吾豈能)
(佩六國相印乎史本傳)欲立六國(漢王用酈生之言丨丨丨丨後曰趣刻印先生因行佩之漢本)
(傳)漢祖佩璽(秦始皇藍田玉璽螭獸鈕在六璽之外文曰受天之命皇帝夀昌丨高丨丨之)明
帝佩璽(丨丨採周官記禮更服衮章天子冠通天而丨玉丨並晉輿服志又孝明帝乃為大佩衝牙雙)
(瑀璜皆以白玉乘輿落以白珠公卿諸侯以采絲漢輿服志)舉佩玦三(沛公見項王鴻門項留沛)
(公飲范增數目項王丨所丨丨以示之者丨項玉默然不應范增出謂項莊曰君王為人不忍史本紀)得
珮珂五(于闐德宗即位遣朱如玉之安西求玉於于闐丨丨丨丨孔六帖)佩紫羅囊(謝玄)
(常丨丨丨香丨安患之而不欲傷其意因獻賭取焚之玄遂止)佩霹靂木(玄宗皇后王氏帝欲廢后)
(后兄守之懼為求猒勝浮屠明悟教祭北斗取霹靂木刻天地文及帝諱合佩之孔六帖)屈平楚詞
(指佘玦兮江中遺佘佩兮灃浦)柳宗元弔屈原(沉璜瘞珮兮孰幽而不光)杜牧之晩
晴賦(倒冠落佩兮與世闊疎)
綬貫玉(綬者所以丨佩丨相承受之記玉藻注)帶璽(組綬也所以丨丨前高祖紀注)結
於腰(蔡澤懷金印丨紫綬丨丨言其足矣)佩在腰(假印綬而官不給鞶囊得自具作但假印不假)
(綬者不得佩綬鞶古制也漢世有鞶囊者丨丨丨間或謂之綬囊晉輿服志)佩緺行謝(齊東郭先)
(生武帝時詔公車貧困行雪中履有上無下足盡踐地道中人笑之及拜二千石丨青丨出宫門丨丨主人榮)
(華道路諺曰相馬失之瘦相公失之貧此之謂也)解綬以帶(李世與任光同奉世祖世祖自丨所)
(佩丨丨丨後本傳)蕭朱為友(丨育哀帝時執金吾少與陳咸丨博丨丨著名當世往者有王陽貢)
(公故長安語曰丨丨結綬王貢彈冠言其相薦達也前本傳)牢石兼官(石顯與中書僕射牢梁少)
(府五鹿充宗結為黨友諸附倚者皆得寵位民歌之曰丨邪丨邪五鹿客邪印何纍纍綬若若邪言其丨丨據)
(勢也前本傳)懷其印綬(朱買臣拜會稽太守丨丨丨丨而入會稽郡前本傳)陳其印綬
(桓榮為少傅大會諸生丨丨車馬丨丨曰今日所蒙稽古之力也可不勉哉後本傳)先佩印綬(黃憲)
(陳蕃為三公臨朝嘆曰叔度若在吾不敢丨丨丨丨矣本傳)許上印綬(裴寂遷左僕射帝置酒含)
(章殿歡甚寂頓首曰始陛下發太原約天下已定丨丨丨丨今四海晏安願賜骸骨歸田里孔六帖)加以
絲綟(丨世充自為太尉尚書令丨黃門印絲綟綬)
䋎采就(典絲□組就之物注丨色成曰丨禮天官)紕織(紕者所以丨組也詩干旄汪)垂
三組(漢王僕為主爵都尉又為樓船將軍并封侯懷銀黃丨丨丨)丈二組(淮南王安上書陛下)
(以方寸之印丨丨之丨填撫方外前嚴助傳)
詩集佩聲隨(劒丨丨丨玉墀步杜早朝大明宮)佩聲歸(丨丨丨到鳳凰池王維謝賈至)
帶垂玉(丨丨蒼玉佩韓)花迎劒(丨丨丨佩星初落岑參和賈至)晨趍佩(響切丨丨丨柳)
(宗元獻弘農公)時聞佩(丨丨雜丨聲珊珊杜鄭駙馬宅)
綬青綬(未換銀丨丨唯添雪白頭)茜綬(笑我青袍故饒君丨丨新)腰間紅綬(丨丨)
(丨丨繫未穩)鵲㘅紅綬(丨丨丨丨繞身飛並白樂天集)
魚袋
服飾總論(魚袋古之算袋也謂之章服魏文帝朝易以龜袋取其先知歸順之義唐改以魚袋)
(取其合魚符之義也自一品至六品以下皆佩唐初卿大夫殁追取魚袋永徽中生平在官用為褒飾亡)
(殁追收情所不忍五品以下亡殁隨身魚袋不追國朝惟綠紫三等而紫袍者除武臣外文官之制其制)
(有六庶僚黑角帶佩金魚未至侍從而特賜帶者為荔枝五子不佩魚大觀制中書舍人諫議待制權侍)
(郎紅鞓黑犀帶佩魚權尚書御史中丞資政殿端明殿閣學士直學士正侍郎給事中金御仙花不佩魚)
(謂之横金元豐制翰林學士以上尚書御仙花帶佩魚謂之重金執政官宰相方團毬文帶佩魚俗謂之)
(笏頭其叙如此若猛進躐得者則不然彼武臣節度使班翰林學士上六曹尚書下至今止横金迄拜太)
(尉則恩禮視執政毬文佩魚矣又文官借服者不佩魚故繫銜止稱借紫借緋及政和中王詔延素始建)
(請借服皆佩魚如賜者從之然差敇止仍舊云可特差某職任仍借緋或借紫而已而其後繫銜者多自)
(稱借紫金魚袋若借緋魚袋然終無所據也書曰天命有德五服五章哉夫豈濫予者耶)
事類三品金(隨身魚符者以明貴賤應召命皆盛以魚袋丨丨以上飾以金五品以上飾以銀)
五品銀(高宗給丨丨以上隨身魚丨袋以防召命之詐出内必合之三品以上金飾袋)改魚為
龜(天授二年佩丨皆丨丨其後三品以龜袋飾以金四品以銀五品以銅)罷龜給魚(中宗初丨)
(丨袋復丨以丨)都督刺史(垂拱中丨丨丨丨始賜魚)郡王嗣王(中宗初丨丨丨丨亦佩金)
(魚袋)特進散官(景龍中令丨丨丨丨佩魚自此始然員外試檢校官猶不佩魚)衣紫金飾
(景雲中詔丨丨者丨丨丨之衣緋者以銀飾之)衣緋銀飾(見上注)假紫魚袋(開元初駙)
(者都尉從五品者丨丨金丨丨)假緋魚袋(都督刺史品卑者丨丨丨丨)五品佩魚(丨丨)
(以上檢校試判官皆丨丨)致仕佩魚(中書張嘉貞奏丨丨者丨丨終身並唐輿服志)賞以魚
袋(衡州有唐開元二十年所建南嶽真君碑衡州司馬趙頤貞撰荆州兵曹蕭誠書末云别駕丨魚袋上柱)
(國光大晊賞魚袋之名不可曉它處未之見也容齋隨筆)賞兼魚袋(百官丨緋紫必丨丨丨謂之章)
(服當開元時服朱紫佩魚者衆)賜佩帶魚(可汗拜蘇禄左羽林大將軍丨銀袍錢丨丨袋七事)刻
玉為魚(五代安重榮既奢侈以為金魚袋丨丨丨丨佩之孔六帖)
詩集繞腰光(銀魚金帶丨丨丨白樂天)隨步躍(魚綴白金丨丨丨鵲銜紅綬繞身飛)腰
佩銀龜(丨丨丨丨朱兩輪)新授銅符(丨丨丨丨未著緋並同上)銀章付老翁
(杜詩)金紫稱長年(魚佩葺鱗光照地鵲㘅瑞帶勢冲天莫嫌鬢上些些白丨丨由來丨丨丨白樂)
(天喜劉蘇州恩賜金紫)腰金世上榮(紫袍新袐監白首舊書生鬢雪人間夀丨丨丨丨丨白樂)
(天初授袐監賜金紫)玉帶懸金魚(韓)五十佩銀章(李)爾亦今年賜
(吾年五十加朝散丨丨丨丨丨服章齒髮恰同知命歲官曹俱是客曹郎榮傳銀帳花聮萼彩動銀袍鴈趁行)
(緋多以鴈㘅瑞草為之大抵著緋宜老大莫嫌秋鬢數莖霜白賀行簡賜章服)苦為君王惜(平生)
(師友兩相知丨丨丨丨丨一衣刺已爭來爭不得青蠅猶傍太陽飛楊廷秀䟦澹庵先生繳張欽夫賜章服答)
(詔)抱來皆佩黃金魚(秦韜玉京人父為左千牛將軍韜玉有詞藻有公子行云階前莎綠)
(毬不捲銀龜噴香挽不斷亂花織錦柳撚絲粧點池臺畫屏展主人功業傳國初六親聮絡駞朝車鬭雞走狗)
(家無事丨丨丨丨丨丨丨却笑儒生把書卷學得顔回忍饑面為田令孜擢用未幾遂至丞郎出摭言)
古今合璧事類備要外集卷三十七
