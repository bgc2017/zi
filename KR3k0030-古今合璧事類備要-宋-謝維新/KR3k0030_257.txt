古今合璧事類備要别集卷五十一
宋謝維新撰
衆木門
㯃
格物總論(㯃樹身如柿葉亦近似其汁可以髹物以竹筒釘入木中取之人多種於山谷間云)
事類樹漆(丨之榛栗椅桐梓丨詩)有漆(山丨丨又阪丨丨同上)為傲吏(莊子嘗丨)
(漆園吏楚成王聘之欲以為相謂使者曰了去無汚我故曰丨丨)為黏散(樊阿從華佗求方可服食)
(有益於人者佗以㯃葉丨青丨丨與之後漢方藝傳)皆得用(樊宏父嘗欲作器物先種梓㯃時人嗤之)
(積以歲月丨丨其丨向之笑者咸求假焉貲至鉅萬追爵諡為夀張敬侯本傳)自謂堅(雷義與陳重為)
(友時人語曰膠漆自謂堅不如雷與陳本傳)
詩集有谷(近聞西枝西丨丨杉㯃稠杜)數株(古人非傲吏自闕經世務偶寄一微官婆娑丨)
(丨樹王維)樊侯種(丨丨丨梓漆坡)南華憂(舊聞丨丨仙作吏漆園裏應悟見割丨嗒然空隠几)
(朱文公漆園)
桑(附)(柘)
格物總論(桑樹大者𢾗圍高一二丈許皮麤枝榦修竦春正二月抽條發葉葉大者盈尺有刻)
(缺面深綠而光柘樹高大如桑然枝條婀娜葉大僅如掌耳)
事類土既蠶(濟河惟兖州云云桑丨丨丨是降丘宅土注地高曰丘大水云民下丘居平土就桑)
(書禹貢)亳有祥(丨丨丨桑榖共生于朝七日而大拱白六帖)遵微行(丨彼丨丨爰求柔桑)
(詩豳七月)伐遠揚(蚕月條柔取彼斧戕以丨丨丨同上)飛鴞食(翩彼丨丨集于泮林丨我桑黮)
(懷我好音泮水)戴勝降(季春之月命野虞無伐桑柘丨丨丨于桑具曲植蘧箱后妃齋戒親東鄉躬桑)
(禁婦女毋觀省婦使以勸蚕事記月令)繫苞桑(其亡其亡丨于丨丨易否卦)有公桑
(古者天子諸侯必丨丨丨蠶室近川而為之築宫仞有三尺棘墻而外閉夫人世婦之吉者使入蠶室奉種入)
(于川桑于公桑風戾以食之注戾燥也蠶性惡濕記)宅植桑(宅不毛者有里布注謂不植桑麻也欲令)
(丨丨丨麻則無税賦以勸之不植桑麻之毛者則罰以二十五家之税布周禮)墻下桑(五畆之宅植丨)
(丨以丨孟子)伊尹生(丨丨丨於空桑列子)舅犯謀(晉公子重耳出奔齊齊桓公妻之行將丨)
(丨丨於桑下蠶妾在其上聞之以告姜氏姜氏殺之謂公子曰子有四方之志其聞之者吾殺之矣左傳)見
桑婦(晉文公會欲伐衛公子鉏仰而笑公問之曰臣之鄰人有送其妻適私家者道丨丨丨悦而與言然)
(顧其妻亦有招之者矣臣切笑此公悟其言引師還未至而有伐其北鄙者列子)採桑女(齊瘤女東)
(郭丨丨之丨項有大瘤閔王遊至東郭百姓盡觀惟瘤女採桑如故王怪問之對曰受父母教採桑不受教觀)
(王王曰此竒女悦而聘迎之劉向列女傳)壤宜桑(齊帶山海膏丨千里丨丨庥與千戶侯等史貨殖傳)
畝植桑(子產開丨丨丨鄭人訾謗韓非子)與餓人食(見報德門注)贈美人金
(魯秋胡子納妻五日而官於陳後歸未至家見路旁有美婦方採桑秋胡悦之下車願託桑隂下婦人採桑不)
(顧胡曰力田不如逢年力桑不如見郎今吾有金願與夫人而婦人不受胡乃歸母呼其婦乃向採桑者也數)
(胡之罪而自投于河列女傳)與邊女爭(吳公子光伐楚拔之居巢鍾離初楚邊邑卑氏之處女與)
(吳邊邑之女爭桑二家女相怒喧兩國楚邊邑長聞之怒而攻吳之邊邑吳王怒遂伐楚兩都國語)作陌
上歌(邯鄲有美女姓秦名羅敷為邑人王仁妻仁後為趙王家令羅敷出採桑陌上趙王登臺見而悦之)
(因飲酒欲奪焉羅敷善彈箏丨丨丨桑之丨以自明雀豹古今注)桑下馴雉(魯恭為中牟令雉馴)
(于桑下後漢本傳)桑以食蠶(汝南尹昆為汝隂縣功曹令新到官問曰園中有丨丨丨丨何如昆)
(曰非初至所當務謝承後漢書)取葚異器(蔡君仲汝南人至孝王莽亂人相食君仲丨桑丨赤黑丨)
(丨賊問所以荅曰黑者供母赤者自食賊義之遺米二斗後漢書)依樹為棟(陳留申屠蟠耻無義)
(士遂閉門養志蓬戶萊室丨大桑丨以丨棟梁同上)探樹得環(羊祜五歲時令乳母於東家桑樹中)
(丨得金環白帖)遥望如車(蜀先主舍東南角南有桑高丈餘丨丨丨小丨蓋先主曰吾必當乘此羽)
(葆車蓋叔父曰勿望言以滅吾門蜀志)横出如蓋(齊太祖在武進其宅南有桑樹高三丈丨丨四)
(枝丨車丨太祖年數歲遊其下從兄謂之曰此桑為汝生也北史)德操採桑(龐士元師事司馬德)
(操不矜少名衆莫知之丨丨蠶月躬採桑後園士元助之因與談世廢興其言如神遂移日忘飱德操於是異)
(之三國志)何祗夢桑(何祗丨丨生井中趙直占曰桑字四十八君夀不過此矣後果然史書)桑
枯復生(賈循母亡將葬宅有枯桑一夕再生人以為瑞孔帖)桑蔭未徙(尉遅敬德丨丨丨丨)
(而大功立本贊)設扶桑葚(謝玄卿遇神仙丨丨丨丹丨續仙傳)罵大桑木(五代會同二年)
(契丹南掠邢洛磁至于安陽河焚掠殆盡契丹見大桑木丨曰吾知紫披襖出自汝身吾豈容汝活耶束薪於)
(木而焚之史)上桑條歌(中宗庶人韋氏太史迦葉志忠丨丨丨丨十二篇言后當受命六帖)作
桑木想(裴休得桑木根曰若作沉香想更無異想雖對沉水香反丨丨丨丨終不聞香諸相從心起雲)
(仙散錄)陸機桑賦(綠葉興而盈尺崇條蔓而增尋)
詩集提籠採(洛陽城東路桃李生路傍不知誰家子丨丨行丨桑纖手折其枝花落何飄揚高秋)
(八九月白露變為霜終年會飄墜安得久馨香何如盛年去䞁如永相忘吾欲竟此曲此曲愁人腸歸來酌美)
(酒挾琴上高堂後漢宋少侯)出門望(丨自薊北丨遥丨湖池桑枝枝自相值葉葉自相當春色映空)
(來先發院邊梅寄語採桑伴訝今春日短枝高攀不及細葉籠難滿梁簡文帝)須葉滿(今日開和景處)
(處動春心桂筐丨丨丨息倦重枝隂梁主臺卿)連枝瘦(賤妾愚不堪採桑渭城南帶減丨丨丨髮亂鳳)
(凰簮無由報君信流涕向春蠶梁吳筠)但道長(野外罕人事窮巷寡輪鞅白日掩荆扉虛室絶塵想)
(時復墟曲中披草共來往相見無雜言丨丨桑麻丨桑麻日已長土物日以廣常恐霜霰至零落同草莽陶淵)
(明)所業在(代耕本非望丨丨丨田桑躬親未曾替寒餒嘗糟糠豈期過滿腹但願飽粳糧御冬足大)
(布麤絺以應陽正爾不能得哀哉亦可傷人皆盡獲宜拙生失其方理也可柰何且為陶一觴前人)浮滄
海(種桑長江邊三月望當採枝條始欲茂忽值山河改柯葉自採折根株丨丨丨春蠶既無食寒衣欲誰待)
(本不植高原今日復何悔前人)起寒煙(桑柘丨丨丨謝眺)深雨露(桑麻丨丨丨杜)綠如
雲(桑柘丨丨丨)葉如雨(桑柘丨丨丨飛藿共徘徊並杜)低綠枝(春桑丨丨丨李白)羅
平蕪(桑柘丨丨丨同上)韋曲有(自斷此身休問天丨丨幸丨桑麻田杜)宅邊有(丨丨)
(丨桑葉張籍)三年望(見前注)一村煙(丨丨桑柘一村丨張籍)野蠶食(丨丨丨葉還成)
(繭同上)野雉驕(桑間葚熟麥齊腰鶯語惺愡丨丨丨張文潜)
樂府葉齊如沃(雨過園林觸處落紅凝綠正桑丨丨丨丨嬌羞只恐人偷目背立牆隂慢展纖)
(纖玉馬聽啼鳩幾聲耳邊相促念蠶饑四眠初熟勸路傍立莫踟蹰是那口裏道秋胡曲錦纏頭張古洲)
古今合璧事類備要别集卷五十一
