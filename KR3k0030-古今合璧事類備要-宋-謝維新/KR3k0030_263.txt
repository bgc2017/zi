古今合璧事類備要别集卷五十七
宋謝維新撰
榖門
榖(附)(禾梁)(嘉禾粟)(稼穡粳)(黍稷秫)(稻米)
格物總論(榖種之美者也其為種也不一攷之前載有言三穀者粱稻菽是也有言五穀者麻)
(黍稷麥豆是也有言六穀者稻黍稷粱麥苽是也有言九穀者稷&KR1045;黍稻麻大小豆大小麥是也有言百)
(穀者又包舉三穀各二十種為六十蔬果之實助榖各二十是也蓋人食之則飽不再食則饑未有不資)
(以為生者也此其為種信美矣此其為種信乎其不一矣然不種則不生不耕則不穫故古者重榖而務)
(農焉種以時而生以時耕以時而穫以時人事盡焉地力興焉天時應焉苗而秀秀而實昔春而種者一)
(粒耳今秋而收者萬顆也昔春而入土者升斗耳今秋而登場者倉箱也國與民俱足獨不在此乎故聖)
(王必貴五榖而賤金玉)
事類農殖(丨丨嘉榖吕刑)始播(其丨丨百穀詩七月)為有年(五穀皆熟丨丨丨榖粱)
不違時(丨丨農丨穀不可勝食也孟)榖不升(一丨丨丨曰歉二丨丨丨曰饑三丨丨丨曰饉)
(四丨丨丨曰荒五丨丨丨曰大侵大侵則君上食不兼味臺榭不塗百官布而不制鬼神亦禱而不祠穀粱)
穀不收(一丨丨丨謂之饉二丨丨丨謂之旱三丨丨丨謂之凶四丨丨丨謂之匱五丨丨丨謂之饑饉)
(九穀不熟謂之大侵大侵則大夫以下損禄五分之一旱則二凶則三匱則四饑饉大侵則盡禄廩而已墨子)
炎帝播(丨丨大庭氏下為地皇作耒耜丨百穀曰神農月令疏)神農殖(丨丨氏之治天下也)
(甘雨以時五穀蕃丨淮王術)黃帝藝(丨丨丨五穀史記)播百榖(舜曰棄黎民阻饑汝后稷)
(丨時丨丨舜典)殖五榖(厲山氏之子能丨丨丨故祀以為稷禮記)五皆熟(魯威公三年丨穀丨)
(丨為有年)五蕃熟(淳于髠滑稽多辯齊威王八年楚伐齊齊使髠之趙請救齎金百斤車馬千駟髠仰)
(天大笑冠纓索絕王曰先生少之乎髠曰臣今者從東方來見道旁穰田者操一豚蹄酒一盂祝曰甌窶滿篝)
(汚邪滿車丨榖丨丨穰穰滿家臣見其所持者狹所欲者奢故笑之齊王乃益黃金千鎰白璧十雙車馬百乘)
(髠至趙予精兵十萬楚聞之引兵去史記)問幾何(漢文帝丨丞相勃曰天下錢穀一歲出入丨丨勃謝)
(不知又問左丞相平平曰各有主者陛下問錢穀責治粟内史本傳)患不足(魏太祖丨廩穀丨丨私謂)
(主者曰何如荅曰以小斛量之太祖曰善其後軍中謂太祖欺衆太祖謂主者曰特當借汝死以厭衆不然不)
(可解遂斬于軍中魏志)今使典(諸葛亮聞孫恪伐徐以書與陸遜曰家兄年老而性疎丨丨丨糧穀)
(者軍之要最也僕在遠切用不安江表傳)
禾八月熟(禾嘉穀也二月始生丨丨而丨得時之中故謂之禾說文)十月納(丨丨丨禾稼黍)
(稷重穋禾麻菽麥注禾者總名黍稷稻苽粱皆名為禾麻與菽麥則無禾稱七月)滋液以生(禾者)
(銜丨丨丨丨春秋說題)莽鹵而報(丨丨而種之禾亦丨丨丨丨之滅裂而耰之禾亦滅裂而報之)
(莊)異畝同穎(唐叔得禾丨丨丨丨獻諸天子書)乃雨反風(秋大熟未穫天大雷電以)
(風禾盡偃王與大夫盡弁以啓金藤之書王出郊天丨丨丨丨禾則盡起金滕)成周之禾(隠三年鄭)
(祭足取丨丨丨丨左)北里之禾(管仲說威公曰古之封禪丨丨丨丨所以為盛注北里地名史)取
禾三百(不稼不穡胡丨丨丨丨囷兮又胡丨丨丨丨㕓兮伐檀)見禾三變(孔子丨丨之丨)
(丨注三變始於粟粟生苖苖成於穗淮汎論訓)
嘉禾異莖同穗(成王時有苖丨丨而生丨為一丨人有上之者王召周公而問之公曰三苖為)
(一穗抑天下其和為一乎尚書大傳)一莖九穗(光武生於濟陽縣舍是歲縣界有嘉禾生丨丨丨丨)
(因名曰秀本紀又和帝元年嘉禾生濟隂城陽丨丨丨丨古今注)魯恭庭中(丨丨拜中牟令嘉禾)
(生恭便坐丨丨本傳)洛陽家田(後魏許謙居丨丨為鴈門太守洛陽丨丨三生嘉禾異畝同穎本傳)
會稽生嘉禾(赤烏七年丨丨言嘉禾丨改年為丨丨吳志)豫州獻嘉禾(初太子生)
(之歲丨丨丨丨丨乃更名豫唐代宗紀)曹子建嘉禾頌(野多滯穗畝有餘糧六穗慙稱於漢)
(臣異畝耻書於周典)柳子厚嘉禾表(嘉穀順成靈貺昭格天人合應遐邇同心伏惟皇帝陛下)
(睿謀廣運神化旁行植物知仁祥圖應聖靈嶽不愆於贊佑燕谷用遂於生成豐稔既均知朔南之被澤休嘉)
(克叶見天地之同和六穗慙稱於漢臣異畝耻書於周典自中形外均慶同歡)
稼穡實為稼(禾之秀丨者丨丨一曰在野曰稼說文)歛曰穡(土爰稼穡注種曰稼丨丨)
(丨書洪範)稼既同(我丨丨丨豳七月)稼維寳(稼丨丨丨代食維好桑柔)服田力(若農)
(丨丨丨穡乃亦有秋盤庚)大田多(丨丨丨稼詩大田)
黍稷薌合(黍曰丨丨曲禮)明馨(稷曰丨丨同上)仲夏登(丨丨之月農乃丨黍記月令)
大暑種(以丨丨而丨故謂之黍說文)農夫慶(黍稷稻粱丨丨之丨甫田)天子食(孟冬)
(之月丨丨丨黍與彘月令)雛嘗黍(天子以丨丨丨月令)豕宜稷(牛宜梌羊宜黍丨丨丨犬宜粱)
(内則)彼稷之苖(彼黍離離丨丨丨丨詩)五榖之長(稷丨丨丨丨也說文)稻粱白
黍(飯黍稷丨丨丨丨黃粱楈樵内則)秬秠黑黍(丨黑黍一名栕黍丨一稃二米秠是丨丨之中)
(一稃有二米者爾雅)祭以為盛(孔子侍坐於魯哀公設桃具黍孔子對曰夫黍者五榖之長也丨先)
(王丨丨上丨果有六而桃為下祭先王不得入於廟丘聞之也君子以賤雪貴不聞以貴雪賤今以五穀之長)
(雪果菰之下是侵上雪下也家語)傳名為谷(鄒衍在燕有谷地美而寒不生五榖鄒子吹律而溫)
(至今丨丨丨黍丨列子)見盗割者(隋季士謙望丨丨丨其禾黍丨默而避之家僮執盗者士謙曰)
(窮困所致放之本傳)
稻紫芒(有丨丨稻廣雅)赤穬(丨丨白米稻)稻穗(丨丨謂之禾)稻屬(秔丨丨)稻
孫(稻已割而復抽曰丨丨並同上)嘉蔬(祭宗廟之禮稻曰丨丨禮記)新稉(魏文帝與羣臣書曰)
(江表惟長沙有好米何時丨丨稻出邪風吹之五里聞香魏志)十月穫(丨丨丨稻詩豳七月)五里
香(見前)慙送以還(夏香有盗刈稻者香助收之盗者丨丨丨丨香香不受會稽典)歎不得
事(李百藥隋内史德林之子七歲能屬文父友陸又等共讀徐陵文有刈琅琊之稻之語丨丨丨其丨百藥)
(進曰春秋鄅藉稻杜預謂在琅琊客大驚本傳)
粱虋赤苖(丨丨丨今之赤粱粟)芑白苖(丨丨丨今之白粱粟並爾雅疏)米微青(青粱)
(殼穗有毛粒青丨亦丨丨而細於黃白粱同上)榖俱麤(黃粱穗大毛長其丨米丨丨於白粱而收子少)
殼扁長(白粱穗亦大而長丨麤丨丨不如粟圓也並本草)
粟為粢(粢稷今江東人呼粟丨丨爾雅)比粱(粟米畬田種之甚易春粒細香美陳者或呼為粢大)
(氐人多種粟而少種粱以其損地力而收穫少耳粟米丨丨乃細而圓本草)天雨(神農之時丨丨粟神)
(農耕而種之然後五穀興周書)春頒(凢用粟丨丨而秋歛之禮旅師)不食(武王平商天下宗周伯夷)
(叔齊耻之義丨丨周粟隠於首陽山采薇而食史記)發大賚(丨鉅橋之粟丨丨于四海書武成)餼
國人(鄭饑而未及麥民病子皮以子展之命丨丨丨粟戶一鍾左襄二十九)餼夫子(季桓子以)
(粟十種丨丨丨受而頒諸門人之無者子貢曰季孫以夫子之貧也而致粟今而施矣乃厥意乎子曰吾受而)
(不辭為季孫惠受而惠非一人不亦宜乎家語)母請粟(子華使於齊冉子為其丨丨丨子曰與之釡請)
(益曰與之庾冉子與之粟五秉語六)友饋粟(子思居貧其丨丨之丨者受二車焉或獻以樽酒束脩子)
(思曰為費而不當也或曰子取人粟而辭酒是辭□而受多於義無名於分則不全行之何也子思曰然不幸)
(而貧至於困乏將絕先人之祀夫所以受粟焉周之也酒脯則所飲燕也方為食而乃飲燕非義也度義而行)
(之可也家語)原思辭(丨丨為之宰冉子與之粟九百丨子曰母以與爾鄰里鄉黨乎語六)北郭
受(丨丨騷見晏子託以養母晏子分倉粟府金遺之騷辭金丨粟管子)莊周貸(丨丨往丨粟於監河)
(侯曰諾我以金貸子周忿然曰若乃言不如早索我於枯魚之肆矣說苑)高平貸(丨丨王遺使者從魏)
(文侯丨粟文侯曰須吾租粟至乃可也使者曰如魚張口待水上呼吸間若待決淮河之水必求吾於枯魚之)
(肆矣說苑)無食粟馬(季文子丨丨丨之丨左襄五年)無食粟鴈(鄒穆公有令食鳬鴈者必)
(以秕無敢以粟鳬鴈丨丨而以石丨易一石秕其費甚矣請以粟食之公曰非爾所知也夫百姓飼牛而耕曝)
(背而耘勤而不敢墮者豈為鳥獸食哉粟米人之上食也柰何其以養鳥汝知小計而不知大害韓非子)以
小斗受(田釐子乞為齊大夫收賦税於民丨丨丨丨之其粟予民以大斗行隂德於民由是得齊衆心)
(惠子)以大斗出(田乞卒子常立復脩釐子之政丨丨丨丨貸以小斗受齊人歌之同上)以金
生粟(商君丨丨丨丨遂致金粟西生倉府西實國是以強史記)獨倉窖粟(有任氏為倉吏秦敗)
(豪傑爭取金玉而任丨丨丨丨楚漢相距滎陽民不得耕其米踊貴是時豪傑金玉盡歸任氏以此起富同上)
據敖倉粟(酈食其說高祖曰敖倉天下轉輸久矣急丨丨丨之丨本傳)發河南粟(河内)
(失火上使汲黯往視之還報曰河内人或父子相食臣謹丨丨丨倉丨以賑貧乏汲黯傳)大倉紅粟
(孝武元狩六年丨丨之粟紅腐而不可食賈捐之傳)長安黑粟(宣帝地節三年丨丨雨丨丨古今注)
一斗可舂(淮南王死民歌曰丨丨粟尚丨丨兄弟二人不相容本傳)一囊飽死(東方朔曰)
(侏儒長三尺餘俸丨丨粟錢三百四十臣朔長九尺餘亦一囊粟錢三百四十侏儒丨欲丨臣朔饑欲死也本)
(傳)入粟拜爵(晁錯建策令民丨丨塞下丨丨本傳又見下文)入粟除罪(錯說文帝曰方)
(今之路莫若使民務農務農在於貴粟貴粟之道在於以粟為賞罰令天下丨丨縣官得以拜爵丨丨本紀)
治粟内史(見前報門問幾何注)搜粟都尉(武帝末年悔征伐下詔以趙過為丨丨丨丨本)
(紀)
粳稌屬(秔丨丨也秔稻不粘者然秔稻與糯稻甚相類粘與不粘異耳本草)稻屬(秔丨丨也說文)
所常食(粳米即人丨丨丨米有白赤大小異族四五種同一類也本草)有再熟(秔丨丨丨之稻)
(吳都賦)呼為秈(丨秔丨丨本草)三十畝種(陶淵明為彭澤令公田悉令種秫稻妻子固請)
(種秔乃使二百五十畝種秫丨丨丨丨粳宋書)
秫稻黏為&KR2009;(江東呼糯為&KR2009;&KR2009;力亂反詳見前)稻粘為秫(丨之丨者丨丨古今注)
公田悉種(見上注)
米負米(子路見於孔子曰昔者由也事二親之時常食藜藿之食為親丨丨百里之外親殁之後南遊)
(於楚從車百乘積粟萬鍾欲食藜藿為親丨丨不可得也家語)索米(東方朔言臣若無用宜棄捐無丨長)
(安丨本傳)指一囷(周瑜為居巢長將數百人過魯肅家并求資糧肅家有囷米各三千斛乃丨丨丨與)
(瑜瑜益知其竒也遂相親結僑札之分本傳)為五斗(淵明為彭澤令郡遣督郵至軍吏白應束帶見)
(之潜歎曰我不能丨丨丨米折腰向鄉里小兒即日解印綬賦歸去來以遂其志本傳)齎米空還
(吳全琮父柔為桂陽守使琮丨丨數千斛至吳交易琮皆賑給士大夫丨船而丨柔竒之本傳)送米不
須(王脩齡貧乏陶胡奴為鳥程令丨丨一船荅曰王脩齡饑自就謝仁祖索食丨丨陶胡奴送來世說)餉
米不煩(齊劉懷惠為齊郡守人有丨新丨一斛者懷惠出所食麥飯示之曰食有餘幸丨丨此世說)
米耗不問(梁張率為新安太守遣家童載丨三千石還宅及至遂丨其半率問其故荅曰鼠雀耗率)
(笑曰壯哉鼠雀竟丨丨梁書)米恣取足(梁庾詵嘗乘舟從山舍還載丨百五十石有人寄載三十)
(石至宅寄載者曰君三十石我百五十石詵默然不辨丨其丨丨世說)于宗見侮(梁沈絢少貧丨)
(丨黨得米數百斛為宗人所侮覆米而去及貴不以為憾梁書)行旅不賫(唐太宗貞觀初戶不及三)
(百萬絹一匹易粟一斗至四年米斗三四錢人行數千里不賫糧本傳)舉家食粥(顏魯公乞米於)
(魯大夫帖云拙於生事丨丨丨丨而已數月今又罄乏實用憂煎法帖)為奴易酒(陽城嘗絶糧遣)
(奴求米奴以米易酒醉卧於路城與弟迎之奴未醒城負以歸及覺痛咎謝城曰寒而飲何害焉本傳)
詩集舊榖(丨丨猶儲今陶淵明)佳榖(丨丨垂金穎陸機)榖價(蠶麥俱收丨丨平放翁)
榖實(開塍放餘水經霜丨將丨郭功父)九穗(既多丨丨穀復有三秀芝芝以保萬夀穀以豐東菑)
(宋景文)
禾未秀(父耕原上田子斸山下荒六月禾丨丨官家已收倉鉏田當日午汗滴禾下土誰念盤中餐粒)
(粒皆辛苦二月賣新絲五月糴秋穀醫得眼下瘡剜却心頭肉我願君王心化作光明燭不照綺羅筵只照逃)
(亡屋聶夷中田家)願稔(麻麥聞熟刈蠶成繰莫遅更看田中禾稂莠時去之幸此赤日長農事莫敢違)
(丨言一歲丨不受三冬饑郭功父田家)盈囷(田事今去休官輸亦已足刈禾既丨丨採薪又盈屋同上)
百把(出裹一簞飯歸收丨丨禾勤勞解堪忍餘暇更吟哦歲惡增吾囷家貧頼汝多村醪莫辭醉羹芋學)
(岷峨陸放翁)禾把減(井字行都整花香遠已甜穗肥黃俯首芒動紫掀髯風攪平雲障聲鬆缺月鎌)
(不愁丨丨丨高廪却愁添誠齋)禾蒔匝(田夫抛秧田婦接小兒抛秧大兒插笠是兜鍪蓑是甲雨從頭)
(上濕到胛喚集朝餐歇半霎低頭折腰只不荅秧根未牢丨丨丨照管鵝兒與鷄鴨誠齋插秧歌)根土
烈(晚禾不及秀日炙丨丨丨踏車邀湖水車得衆湖竭張文潜)
稼穡買居依(丨丨丨稼穡戮力東林隈不言春作苦常恐負所依陶淵明)
黍稷催釀(衰年丨丨黍杜)力耕(禾黍不陽艷競㘽桃李春翻令丨丨者變作賣花人名賢集)
連山種(歌元豐十日五日一雨風麥行千里不見土丨丨沒雲皆丨黍水秧緜緜復多稌龍骨長乾挂)
(梁梧荆公)今秋熟(丨年丨應丨過從飽鷄黍坡)
稻鸚粒(香稻啄殘丨鵡丨杜)鹿米(丨丨麠芽白白樂天)擔肩赬(刈稻丨丨丨韓昌黎)流
脂白(稻米丨丨粟米丨杜)共比屋(稉稻丨丨丨)佇聞香(東渚雨今足丨丨秔稻丨)官
鷄輸(丨丨丨稻粱並同上)北鴈戀(南思洞庭水丨想丨門關稻粱俱可丨飛去復飛還陳周弘正)
(詠鴈)稻翻起(嘗丨雪丨丨杜)稻义牙(荒畦九月丨丨丨李賀)六月多(東屯大江北百)
(頃平若按丨丨丨新稻千畦碧泉亂插秧適云已引溜加溉灌更僕往方塘决渠當斷岸公私各地著浸潤無)
(天旱主守問家臣分明見溪畔竿竿烱翠羽剡剡生銀漢鷗鳥鏡裹來關山雪邊看秋苽成黑米精鑿傳白餐)
(玉粒定晨炊紅鮮任霞散終然添旅食作苦期壯觀遺穗及衆多我倉戒滋蔓杜)三秋末(香稻丨丨)
(丨平田百頃間喜無多屋宇幸不礙雲山御裌侵寒氣嘗新破旅顏紅鮮終日有玉粒未吾慳)炊能白
(稻米丨丨丨秋葵煮復新誰云滑易飽老藉軟俱勻種幸房州熟苗同伊闕春無勞映渠盌自有色如銀)子
粒紅(復作歸田去猶殘穫稻功築場連蟻宂拾穗喜村童落杵先輝白除芒丨丨丨加餐可扶老倉庾慰)
(飄蓬並同上)陂雨細(稻丨丨丨豐年候陸放翁)塍霜報(厭丨丨稻丨年豐宋景文)八九
折(旱稻如倒戈十潜穗丨丨丨張文)
粱舂得細(白露黃粱熟分張素有期已應丨丨丨頗覺寄來遲云云老人他日愛政想滑流匙)求
未足(稻粱丨丨丨)新炊間(丨丨丨黃粱並杜)
粟春種(丨丨一粒粟秋收萬顆子四海無閒田農夫猶餓死李紳)地宜(瘐丨翻丨粟)雲鋤
(丨嶼丨畬粟放翁)鳥雀肥(丨丨苦丨舂粟菽杜)
稉甌貯香(白丨丨丨稉李頎)玉炊香(淅丨丨丨秔韓)半濕搗(柴扉臨野碓丨丨丨)
(香稉杜)隨土宜(田田時雨足鞭牛務深耕選種丨丨丨播植糯與粳郭功父)今年熟(丨丨)
(粳丨稻苦遅庶見霜風來幾時霜風來時雨如瀉把頭出菌鎌生衣眼枯淚盡雨不盡忍見黃穗卧青泥茒苫)
(一月壠上宿天晴穫稻隨車歸汗流肩頳載入市價賤乞與如糠粞賣牛納税折屋炊慮淺不及明年饑官今)
(要錢不要米西北萬里招羌兒龔黃滿朝人更苦不如却作河伯婦東坡田婦歎)玉粒輸(鞭地如鏡)
(築我場簸礱丨丨丨官倉九月野空天欲霜甑中初喜炊粳香放翁)
秫舂作酒(丨秫丨美丨陶潜)植與秔(播丨糯丨丨郭功父)供留客(種秫丨丨丨陸)
(放翁)
米白粲(秋菰成黑米精鑿儲丨丨杜)紅鮮(丨丨終日有玉粒未吾慳又玉粒足晨炊丨丨任霞)
(散同上)古人供(丨丨丨飯米杜酬高使君)鄰僧送(至今丨丨乞米丨韓贈盧仝)助饙
餾(乞米丨丨丨荆公)與乞食(舉家鳴鵝鴈突冷無晨炊大貧丐小貧安能不相嗤幸存顏氏帖况)
(有陶公詩乞米丨丨丨皆是前人為梅堯臣貸米於如晦)送乞鄰僧(盧同不出僧流俗我卜郊居避)
(俗僧今有鄰僧來乞米我今丨米丨丨丨王荆公送米與法惠)先舂年計(臘中儲蓄百事利第一丨)
(丨丨丨米羣呼步碓滿門庭運杵成風雷動地篩勻箕健無粞糠百斛只費三日忙齊頭圓㓗箭子長隔籬耀)
(日雪生光土倉瓦龕分蓋藏不蠧不腐常清香去年薄收飯不足今年頓首炊白玉春耕有種夏有糧接到明)
(年秋刈熟鄰叟來看還嗟嗟貧人一飽不可賖官租私債紛如麻有米冬舂能幾家范石湖冬春)
古今合璧事類備要别集卷五十七
