古今合璧事類備要續集卷十二
宋謝維新撰
類姓門
孔魯國角音
古今姓纂(子姓殷王帝乙長子微子啓受封於宋弟微仲衍曾孫愍公生弗父何生宋父周生)
(世父勝生正考父生孔父加子孫以王父字為氏孔父生子火金金生睪夷父父生防叔仕魯為大夫生)
(相夏夏生鄒紇紇生丘字仲尼三歲父卒年十九娶宋亓官氏一歲生鯉字伯魚孔子為魯司寇攝相事)
(居鄒邑平鄕闕里魯哀公十六年卒年七十二伯魚年五十先仲尼卒伯魚生伋字子思為魯穆公師作)
(中庸及子思子四十七篇以祖業授弟子孟軻等伋生子上白白生子家求求生箕箕生穿穿生謙謙生)
(鮒以弟子襄為嗣值秦難藏其家書于屋壁襄生忠忠生武武生延年及安國延年生霸號褒成君霸生)
(福福生房房生均封褒成侯王莽敗失國世子復封均子志為褒成侯志生損襲爵徙封褒亭侯損卒子)
(皠嗣皠卒子元嗣无子以弟之子羡襲爵魏時封宗聖侯羡生震晉時徙封奉聖亭侯震生嶷嶷生撫撫)
(生榖榖生鮮宋時襲封奉聖侯鮮生乘後魏封為崇聖大夫乘生靈珍靈珍襲爵改封崇聖侯靈珍生文)
(泰文泰生渠北齊改封恭聖侯後周追封孔子為鄒國公以渠襲封渠生長孫隋封長孫為鄒國公長孫)
(生嗣哲改封紹聖侯嗣哲生德倫唐封褒聖侯德倫生崇基襲崇基生璲之明皇詔追謚孔子為文宣王)
(改封褒聖侯璲之襲文宣公璲之生萱襲封萱生齊卿齊卿生惟防惟防生榮自璲之至榮五世並襲封)
(文宣公榮生振振生昭儉自榮至昭儉三世歲給封絹以供禮享昭儉生光嗣光嗣生仁玉後唐時襲文)
(宣公至周時為曲阜令宜仁玉子也乾德中至闕上書述其家世詔以為曲阜簿襲封文宣公未幾通判)
(密州太宗北征受詔督軍糧涉巨馬河溺死年四十六子延世字茂先以父死為曲阜簿改曲阜令襲封)
(文宣公詔轉運使兖州長吏待以賓禮卒年三十八延世子聖佑真宗東封泰山幸曲阜謁孔子廟行酌)
(獻之禮又幸孔林觀其墓加謚孔子為至聖文宣王追封孔子父叔梁紇齊國公母顔氏魯國夫人妻亓)
(官氏鄆國夫人擢聖佑為奉禮郎襲封文宣公至仙源縣後改名佑佑卒以宗愿襲封知仙源縣宗原距)
(孔子四十七世矣仁宗封孔子後為衍聖公哲宗又改為奉聖公徽宗時復以為衍聖公云南渡後徙居)
(三衢今為五十三世孫襲封衍聖公皇上淳祐臨雍詔孔氏之後得有名應得者特畀以官令顯于朝)
事類有達人(孟僖子曰吾聞將有達者曰孔丘其祖弗公何以有宋而授厲公及正考父佐戴武)
(宣三命玆益恭故其鼎銘曰一命而僂再命而傴三命而俯其恭也如是臧孫紇有言聖人有明德者若不當)
(世其後必丨丨丨今其將在孔丘乎)因起家(前漢孔安國孔氏有古文尚書安國以今文字讀之丨以)
(丨其丨)賜靈壽杖(前孔光字子夏丨丨丨丨歸老于第凡為御史大夫丞相各再居公輔位前後)
(七十年)拜蘭臺令(後魯國孔僖涿郡崔駰同遊太學相與論孝武皇帝始為天子崇信聖道後恣)
(已忘前善鄰房生梁郁上書告駰僖誹謗先帝刺譏當世事下有司駰詣吏受訊僖以書自訟曰凡言誹謗者)
(謂無此事而虚加誣之也至如孝武皇帝政之美惡顯在漢史坦如日月是為直說書𫝊實事非虚謗也書奏)
(帝詔勿問丨僖丨丨丨)力行清潔(後孔奮字君魚守姑藏長丨丨丨丨為衆所笑以為身處脂膏)
(不能自潤被徵吏民羌胡賦歛牛馬器物追送之無所受)累世通家(孔融字文舉十歲見李膺語門)
(者曰我是李君通家子弟膺問之融曰先君孔子與君先人李老君同德比義而相師友則融與君丨丨丨丨)
(為北海相一介之善莫不加禮坐上客常滿樽中酒不空薦達賢士多所奬進海内英俊皆信服之)印龜
左顧(晉孔愉字敬康會稽人封餘不亭侯嘗行經餘不亭見籠龜買放溪中龜中流左顧者三四及鑄侯)
(印而丨丨丨丨三四如初)文思通敏(晉孔沉字德度何充薦於王道曰丨丨丨丨宜登宰門辟丞相)
(司徒掾不就)判決無壅(南史孔凱字思遠琳之之孫除為長史不能曲意權幸醉日居多而明曉)
(政事醒時丨丨未嘗有丨衆咸云孔公一月二十九日醉勝世人二十九日醒也)蛙鳴鼓吹(孔珪)
(字德璋門庭之内草萊不剪以丨丨當兩部丨丨)座右止水(孔若思越州人祖紹安與孫萬壽皆)
(以文辭稱時謂孔若思以博學聞擢明經歷庫部郎中嘗曰仕宦至郎中至矣丨丨置丨丨一石明自足也)
製東都賦(孔逭抗直有才藻丨丨丨丨于時才士稱之)撰經正義(唐孔穎逹字仲達冀)
(州人以太子右庶子兼司業與顔師古丨五丨丨丨九百餘篇改為正義云子志終司業志子紹惠元又為司)
(業三世司業時人美之)負二宜去(孔戣字君嚴穆宗立召為左丞以老自乞韓愈謂曰公尚壯上)
(三留何去之果戣曰吾年一宜去吾為左丞不能進退郎官二宜去愈曰公无留資何恃而歸曰吾丨丨丨丨)
(尚奚顧子言愈尚疏言戣守節清苦論議正平憂國忘家周意至到今求退陛下若不聽許亦无傷義而有貪)
(賢之美不報以禮部尚書致仕歲致羊酒如徵士禮)笏碎蛇一郡驚(本朝孔道輔字原魯初名)
(延魯孔子四十五世孫舉進士為寧州推官道士治真武像有蛇穿其前郡將帥其屬仕奠拜之道輔持丨丨)
(丨首而去丨丨皆丨)使高麗稱夫子(孔維字為則開封雍邱人以九經及第為國子周易博士)
(遷禮記博士丨丨丨王治問禮維以君臣父子之道升降等威之序為對治大悅謂人曰吾今日復見丨丨也)
文章兄弟齊名(孔平仲字毅父舉進士皇朝以丨丨名世父子丨丨丨丨者甚衆若三蘇三劉)
(三沈三孔則其章章尤著者也三孔乃文仲武仲平仲)史學精工集句(三孔丨丨尤丨丨於)
(丨丨又有詩戲三公術業不同其大槩皆一世英豪)
曹譙國角音
古今姓纂(顓頊玄孫陸終第五子安為曹氏至曹挾周武王封之於邾為楚所滅遂復為曹氏)
(周文王第十三子振鐸封曹亦為曹氏因宋所滅子孫以國為氏)
事類文昭(左曹叔振鐸丨之丨也又郜雍曹滕文之丨也)魯將(國語曹沬魯人以勇力事莊公)
(為丨丨齊魯會盟于柯沬執匕首劫齊桓公盡歸魯之侵地)平陽侯(漢曹參沛人高祖初起參以中)
(涓從至為丞相號曰丨丨丨)齊賢相(曹參為齊相使人厚幣請蓋公蓋公為言治道貴清静而民自)
(定於是避正堂舍蓋公其治用黃老術丨國安集大稱丨丨)獄市勿擾(曹參蕭何卒參告舍人趣)
(治行吾將入相使者果召參參去屬其後相以齊丨丨為寄慎丨丨也)守法勿失(代何為相舉事)
(無所變更一遵何約束飲醇酒不事事百姓歌之曰蕭何為法講若畫一曹參代之丨而丨丨載其清静民以)
(寧止同上)撰次漢禮(後曹褒字叔通父充持慶氏禮為博士褒結髮傳父業舉孝廉遷圉令以禮理)
(人以德化俗丨丨丨丨為百五十篇)吾家千里駒(魏曹休字文烈太祖曰此丨丨丨丨丨)一
縣號聖君(晉曹攄字顔遠少有孝行補臨淄令縱死囚歸家尅日而還丨丨歎服丨曰丨丨)五
子皆封侯(曹真字子丹不恃親戚之寵不驕白屋之士丨丨丨丨列丨)破魏進爵公
(曹景宗字子震梁武時為右衞將軍大丨丨軍於鍾離丨丨為丨)譔桂苑叢珠(隋曹憲公卿多)
(從之游於小學家尤䆳自漢杜林衛宏以後古文亡絶至憲復興煬帝令與諸儒丨丨丨丨丨苑正文正又注)
(廣雅學者推其該)以文選傳授(曹憲始丨梁昭明太子丨丨授諸生而李善相繼丨丨於是其)
(學大興)長氣質淳厚(皇朝曹彬字國葉真定靈壽人父芸成德軍兵馬使公始生周歲父母以)
(百翫羅於席令其所取彬左手持干戈右手取爼豆斯湏取一印人皆異之丨丨丨丨丨)謂清介廉
謹(曹彬太祖以王全斌等貪縱不法屬吏而丨彬丨丨丨丨拜宣徽南院使義成軍節度使公辭曰伐蜀將士)
(俱得罪臣以无功獨蒙褒寵恐無以勸天下又平蜀時諸將多子女玉帛彬槖中惟圖書衣衾而已)克城
不殺一人(曹彬太祖伐江南以彬將行營之師進圍金陵李煜危甚城垂克彬忽稱疾不視事諸將)
(皆來問疾彬曰余之病非藥石所愈惟須諸公誠心自誓以丨丨之日丨妄丨丨丨則自愈矣諸將許諾共焚)
(香為誓明日稱愈遂克金陵城中皆按堵如故)二子皆堪為將(曹彬真宗即位同平章事召入)
(為樞密使咸平二年疾真宗親視臨問手為和藥仍賜以白金萬兩問以後事對曰臣無事可言臣丨丨璨與)
(瑋材器有取臣若内舉丨丨丨丨真宗問以優劣對曰璨不如瑋)安集勞來民夷(曹光實字)
(顯忠雅州百文人王全斌等平蜀既而群盜蜂起全斌以光實為黎雅州都巡檢使丨丨丨丨丨丨懷之召還)
(太祖喜曰此蜀中之俊傑也遂以為黎州刺史)割地死不敢聞(曹利用字用之趙州人景德初)
(契丹南牧真宗親征渡河而斃其貴將撻覽有求和意利用適奏事真宗曰契丹如貪歲幣乃細事或求地當)
(理絶之利用曰虜若妄有所求臣不敢生還利用見虜果及關南之地利用曰若求金帛尚恐大臣議或不同)
(丨丨之議丨丨丨丨虜度不可屈遂决和好之議歲遺銀絹三十萬)詔殿試賜進士(曹組字元)
(寵元象弟少游庠校有聲著鐡硯篇以自見宣和中徽宗皇帝親洒宸翰以賜曰曹組文章之字嘗命題作賦)
(限一日投進援筆立就文不加點深得古風丨赴丨丨丨丨丨第錫予甚厚又子勛遭際建炎富貴四十年位)
(至太尉客軒筆錄)號秋浦集(曹緯字元象穎昌人元符三年擢進士第與劉壽无言瞿執柔劉正)
(夫德初在太學號四俊秦少游曰若置君詩於少陵集中誰曰不然正如李光弼提郭子儀兵當益精明耳有)
(詩文丨曰丨丨丨)
嚴天水宫音
古今姓纂(芊姓楚莊王支孫以謚為姓楚有莊周漢武疆侯莊不識孫青翟丞相會稽莊忌夫)
(子生助後漢莊光避明帝諱並改為嚴氏馮翊稱翟之後代居馮翊魏邰陽侯嚴稜又徙華隂)
事類屠伯(前漢嚴廷年字次卿東海人少學法律舉侍御史朝廷肅焉敬憚遷河南太守務在摧折)
(豪強扶助貧弱河南號曰丨丨)嚴嫗(嚴延年兄弟五人皆有吏材至大官東海號其母曰萬石丨丨)厭
承明(嚴助會稽人嚴夫子忌之子也舉賢良對策百餘人武帝善助對擢為中大夫願為會稽太守於是)
(拜為會稽太守丨丨丨之廬勞侍從之事懷故土出為郡吏願奉三年計最)言世務(嚴安臨蕃人丨)
(丨丨上召見謂曰公安在何相見之晩也拜為郎中)通經行道(嚴彭祖字公子東海人顓門教授公)
(羊春秋有嚴氏之學為太子太傅廉直不事權貴或曰君以不修小禮曲意亡貴人左右之助經誼雖高不至)
(宰相答曰凡丨丨固當修丨先王之丨何可委曲苟求富貴乎)物色遣聘(後漢嚴光字子陵會稽餘)
(姚人與光武同遊學光武即位丨丨訪之後齊國上言有一男子披羊裘釣澤中帝遣使丨之三反而後至帝)
(因共偃卧光以足加帝腹上明日太史奏客星犯御坐除諫議大夫不屈乃耕於富春山後人名其釣處為嚴)
(陵瀨)榜義行門(南史嚴世期有司奏丨其門曰丨丨嚴氏之丨)知吏部選(唐嚴挺之名浚)
(華州人知吏部選在省中讀代獵為伏獵因號為丨丨丨丨)為蜀道難(嚴武字季鷹挺之子始用)
(房琯薦為給事中後琯以前宰相為巡内刺史武不為禮最厚杜甫前後欲殺甫數四李白丨丨丨丨者乃為)
(房與杜危之也)治行第一(嚴震梓州人本農家子建中中劔南韋陟使韋楨狀震丨丨為山南丨丨)
(乃賜上下考治鳳十四年號稱清嚴遠近咨美)
華武陵角音
古今姓纂(宋戴公子考父說食菜於華因氏焉華督華元華宣華亥並為宋卿)
事類右師(左宋華元為丨丨元曰我為右師君臣之訓師所司也)通經(後華佗字元化通數)
(丨曉養性之術精於方脉)為秘府(吳華覈字永先吳郡人以文學入為丨丨郎)素清貧(魏華)
(歆字子魚魏初為御史大夫丨丨丨禄賜以振施親戚故人家無擔石之儲)徧觀秘籍(晉華嶠字)
(叔駿才學深博少著令聞為臺郎徧觀秘籍因作漢紀)相繼著作(華恒中子徹少子暢丨丨為著)
(丨佐郎踵成十典)清貞履素(華表字偉容遷太常丨丨丨丨有老成之美)汎愛博納
(華軼字彦夏少有才氣聞於當世丨丨丨丨士論美之歷江州刺史甚冇威惠得江表之歡心流亡之士赴之)
(如歸)詔表門閭(北史華秋事母以孝聞母喪廬墓負土成墳丨丨其丨丨後盗起往來廬之左右咸)
(相戒曰勿犯孝子鄉)
金彭城角音
古今姓纂(少昊金天氏之後見風俗通京兆漢秺侯金日磾匈奴休屠王子也)
事類輔少主(前金日磾字翁叔本降虜累遷光禄大夫武帝使之受遺詔丨丨丨曰臣外國人不)
(如光)封秺侯(金日磾著忠孝節自在左右目不忤視者數十年丨丨丨)兩子侍中(金日磾丨)
(丨常建倛丨丨)七世内侍(金欽家世忠孝為金氏友贊曰日磾以篤敬寤主忠信自著世名忠孝丨)
(丨丨丨)正直犯顔(金安上字敞為侍中為人丨丨敢丨丨色左右憚之)驍勇尚俠(北史)
(金祚字仲敬性丨丨丨氣丨魏末以軍功至大中大夫)諫官不宜罪(本朝金安節孝宗淳熙中)
(侍講論丨丨言事失當丨丨丨)
魏鉅鹿宫音
古今姓纂(周文王第十五子畢公高受封於畢裔孫萬仕晉封於魏至犨絳舒代為晉卿後分)
(晉為諸侯稱王至假為秦所滅子孫以國為氏)
事類和戎(左魏綘曰丨丨有五利焉公說使魏絳盟諸戎修民事田以時於是以樂之半賜魏絳絳)
(始有金石之樂)退師(魏顆以其身却丨秦丨于輔氏親止杜回其勲銘於景鐘)訓子弟(晉悼公即)
(位使魏頡為卿使丨卿之丨丨共儉孝弟並同上)為股肱(晉文公有魏犨賈佗丨之丨丨)號穰
侯(史魏冉秦昭王母宣太后弟也昭王以為相封於穰丨丨丨)為丞相(前魏相字弱翁濟隂定陶)
(人丨丨丨白去副封以防壅蔽緫領衆職甚稱)里慕雍和(後魏霸字僑卿濟隂人世有禮義兄弟同)
(居州丨丨其丨丨)專掌難問(魏應字君伯受魯詩永平初為博士時白虎觀講五經同異肅宗使)
(應丨丨丨丨)辭榮善終(晉魏舒字陽元位司徒稱疾遜位晉興以來三公能丨丨丨丨者蓋未之)
(有也)人之領袖(魏舒文帝深器重之曰魏舒堂堂丨丨丨丨)魏收作魏書(北史丨丨)
(字伯起漢魏无知之後丨丨丨每言何物小子敢與魏收作色舉之則使上天抑之當使入地)魏長轉
著作(魏長賢祖釗字顯義有當世才知名梁楚淮泗之間丨丨博涉經史詞藻清華舉秀才後丨丨丨佐)
(郎)奏剴切當帝(唐魏徵字元成魏州人太宗即位拜諫議大夫引至卧内訪天下事證自以不)
(世遇乃展盡底藴凡二百餘丨無不丨丨丨丨心者)帝比金加礪(魏徵丨自丨為丨以徵為良匠)
(而丨丨焉)徵逝一鑑亡(魏徵帝臨朝歎曰以銅為鑑可正衣冠以古為鑑可知興替以人為鑑可)
(明得失朕嘗保此三鑑今魏丨丨丨丨丨矣)徵亡觀畫像(魏丨丨帝思不已登凌煙閣丨丨丨)
(賦詩痛悼)故笏乃甘棠(魏謩字申之徵五世孫後楊汝士薦為右拾遺文宗問謩家書謩對帝惟)
(丨丨在曰此笏丨今丨丨)議事有祖風(魏謩為宰相丨丨天子前惟謩讜切無所回畏宣宗嘗曰)
(謩名臣孫挺挺丨丨丨烈朕心憚之)元同耐久朋(魏丨丨字和初定州人與裴炎締交能保終)
(始故號丨丨丨)元宗真宰相(魏丨丨宋州人始名真宰以太學諸生見高宗高宗慰遣儀舉自安)
(帝目送謂薛元超曰名不虚謂丨丨丨也)兼遺直遺愛(魏知古深州人宋璟歎曰叔向无丨丨子)
(産冇丨丨兼之者其魏公乎)規檢有足稱(魏少游邢州人以吏幹稱少游四為京兆雖无赫赫)
(名然善任人緣飾丨丨丨丨丨者)號草堂居士(本朝魏舒真宗東封屢詔不赴自丨丨丨丨丨)
陶濟陽徵音
古今姓纂(陶唐氏之後因氏焉虞思為周陶正亦為陶氏陶叔為周司徒漢功臣開封侯舍生)
(青為丞相)
事類共王(左殷民七族陶氏施氏封畛土略自武父以南及圃田之北竟取於有閻之士以丨丨職)
運甓(晉陶侃字士行為武昌太守後為廣州刺史在州無事朝暮丨丨曰吾方致力中原過爾優游恐不)
(堪事)惜分隂(陶侃常丨丨丨)掌木屑(陶侃竹頭木屑悉令掌之)自號五柳(陶潜字元)
(亮丨丨丨丨先生)絃歌三逕(陶潜欲丨丨以為丨丨之資)賦歸去來(陶潜為彭澤令)
(不能為五斗米折腰乃丨丨丨丨解印去縣自謂羲皇上人)蓄無絃琴(陶潜丨丨丨丨曰但識琴)
(中趣何勞絃上聲)號陶隐居(陶弘景字通明永明中脫朝服挂神武門止于句容之句曲山自丨)
(丨丨丨)號曰聘君(南史陶季真五歲喪母哀若成人其後徵召不起丨丨丨丨)當弭貂
冠(皇朝陶穀字秀實邠州新平人國初附幸相趙普以排竇儀為世論所不與嘗自言骨頭丨丨丨丨蓋有)
(意大用也人咸笑之)有文武才(陶弼字商翁元豐中為崇儀使知邕州山谷先生作誌銘稱其丨丨)
(丨之丨而可其詩)
姜天水商音
古今姓纂(炎帝生於姜水因氏焉生太公封齊為田和所滅子孫分散後為姜氏天水上邽縣)
(漢初以豪族徙關中遂居天水)
事類水出雙鯉(後姜詩事母至孝赤眉散賊經詩里弛兵而過曰驚大孝必觸鬼神後察孝廉)
(顯宗詔曰大孝入朝拜為郎妻龐盛之女奉順尤篤母好飲江水嗜魚鱠舍側忽有湧泉味如江丨每旦輒丨)
(丨丨魚)室無妄媵(蜀姜維字伯約思慮精密凉州上士據上將之重而側丨丨丨丨之䙝後庭元)
(聲樂之娛)衣錦本州(唐姜謩秦州上邽人仁杲拜秦州刺史帝曰昔人稱丨丨還鄕令以丨丨相授)
(所以償功涼州荒梗宜有以靖之謩至撫邊以恩信人喜曰不意復見太平官府)敷奏詳亮(姜公)
(輔愛州人第進士以制策異等有高才每進見丨丨丨丨德宗器之)擊搏知名(皇朝姜遵字從式淄)
(州人青州大姓麻氏其富冠四方契丹之冠澶淵也兵至臨淄麻氏率庄人千餘據堡自保鄉里賴之全濟者)
(甚衆家既富饒宗族横甚麻士瑤有孫姪孤弱士瑤恐分其財幽餓而死遵𤼵其事因索其家得兵器及玉小)
(印及奏麻氏私蓄禁兵刻王寳將圖不軌詔按實誅之麻氏遂衰而遵由是以丨丨丨丨)
古今合璧事類備要續集卷十二
