古今合璧事類備要外集卷四十六
宋謝維新撰
餅餌門
餅附(胡餅環餅)(蒸餅不托)(湯餅裹蒸)(麵淘冷)
餅餌閑談(餅麫餈搜麥麫使合并為之也然其狀不一入爐熬者名熬餅亦曰燒餅入籠蒸者)
(名蒸餅亦曰饅頭入湯烹之名湯餅亦曰濕麺曰不托今曰餺飥入胡麻着之名胡餌又曰麻餅其他餲)
(餅䭉餅乳餅環餅名不可數計大抵皆麫食也䭉餅豆屑雜糖為之環餅所謂寒具是也宜未詳至如餕)
(饀俊叨薄持起溲牢九其類也然亦不知何物裹蒸冷淘附)
事類買餅大售(漢宣帝微時每丨丨所從賣者輒丨丨)饋餅不忘(樊曄與世祖少)
(游舊徵遷河東都尉引見雲臺世祖微時嘗以事拘新野曄為市吏丨丨一笥帝丨丨乃賜御服及乘輿衣物)
(因戲之曰一笥餅得都尉何如曄頓首辭謝後本傳)長房進餅(壺公者從遠方來賣藥嘗懸一壺於)
(市上每日入後跳入壺中費丨丨於樓上見之知非常也身為埽除并丨丨公令長房共跳入壺神仙傳)趙
岐買餅(丨丨中常侍唐衡兄玹為京兆尹進不由德岐及從兄襲數為貶議玹深毒恨復收岐岐逃難)
(四方自匿姓名丨丨北海市中本傳)印綬易餅(太祖啁丁斐曰丨丨何在曰丨丨耳魏略)畫地
為餅(盧毓言有名士如丨丨丨丨不可啖食)貸錢賣餅(見商賈門)怒裂餅緣(後周)
(王罷鎮河東日嘗有臺使至為設食使乃使裂去薄餅緣羆丨曰耕種收𫉬其功已深春㸑造成用力不少爾)
(之選擇當是未飢命左右撤之使者大慙)責去餅緣(李英公為相有鄉人過宅為設食客去餅緣公)
(丨之客大慙並南部新書)封餅以聞(高元裕兄少逸出為陜虢觀察使中人責峽石驛使供餅惡鞭)
(之少逸丨丨丨丨宣帝怒召使者責曰山谷間是餅豈易具邪謫隸陵中人皆歛手孔帖)袖餅而
食(于琮班中有時丨丨丨丨或遺國列常朝記)以餅拭手(宇文士及嘗割肉丨丨丨丨孔帖)
以餅拭刀(肅宗為太子上使割羊臑丨丨丨丨徐噉之上喜曰保福禄當如是愛惜眀皇十七事)
以珠易餅(賀知章嘗謁賣藥王老問黃白術持一大珠遺之老人得珠即令易餅與賀食賀心念寳)
(珠何以市餅口不敢言老叟曰慳吝未除術何由成原化記)當罏鬻餅(劉伯芻巷口有鬻餅者每)
(丨丨謳歌一旦劉憐其貧貸以萬錢自是不聞歌聲心計轉麄不暇唱渭城矣)糅米為餅(王世充秦)
(王傳城塹而守之世充粮且盡人相食至以水汨泥去礫取浮土丨丨屑為丨)棄餅稱廉(楊瑶光歷)
(沔綏二州刺史姆饋孺子以餅妻偽受而弃之垣外人稱其廉)賣餌自業(黃巢復入京師於時畿民)
(栅山谷自保不得耕士人或丨丨丨丨)雖微物也(許康年謁劉遊贈鳴牙餅十枚丨丨丨丨助厨)
(中兩日之費退耕傳)頗憶師否(寧王宅畔有賣餅者妻甚美王厚遺其夫而取之經歲問曰丨丨餅)
(丨丨召見之淚下如雨本事集)一錢數對(開元中長安物價大减兩市賣二儀餅丨丨丨丨豐年錄)
胡餅食餅成䜟(漢靈帝好胡餅京師皆丨胡丨後董卓擁胡兵破京師之騐續漢書)嚙餅
自若(王羲之幼冇風操郄虞卿選壻見羲之坦腹東床丨胡丨神色丨丨)石季龍諱(丨丨丨丨)
(胡改故餅曰麻餅崔鳴前趙錄)楊國忠盛(丨丨丨自入市衣袖中丨胡餅)張齊賢食(丨僕)
(射丨丨每嗜肥猪肉數斤天夀院風藥黑神丸常人不過服一彈丸公以五十兩為一大劑夾以胡餅丨之)
晏元獻折(丨丨清瘦如削每丨半餅以筯卷之抽筯丨就内捻頭一莖食之此亦異於人歸田錄)
蒸餅或惠一顆(王勸眈學貧窶丨人丨蒸餅丨丨以充一日妻子嘗有菜色)不拆十
字(晉何曾位太常性豪奢厨饌滋味過於王者每醼見不食太官所設帝輒命取其食蒸餅丨丨作丨丨不)
(食)去皮後食(鄭澣以儉素自居尹河南召甥姪與之會食有蒸餅鄭孫丨其丨而丨丨之澣大嗟)
(怒謂曰皮之與中何以異也僕常病澆俗驕侈自奉奈何以蒸浮甚於五侯家綺丸乳臭兒也邪因引手取所)
(棄者鄭孫錯愕失據器而奉之澣盡食去)以袖包㗖(劉晏五鼓入朝時寒中路見賣蒸胡餅處熱氣)
(騰輝使人買丨袍丨丨裙褐底丨謂同列曰美不可言隋唐嘉話)縮葱加肉(侯思止食籠餅必令)
(丨丨丨丨號丨丨侍郎即今饅頭)
湯餅(今麫)服之羽化(道士持湯餅請人云玉英粉丨丨七日必丨丨廣異記)噉之汗
出(何晏字平叔美姿儀面絶白魏文帝疑其着粉後正夏月喚來與湯餅丨丨大丨丨隨以朱衣自拭色轉)
(皎白帝始信之語林)脫半臂易(玄宗皇后王氏始后以愛㢮不自安乘間泣曰陛下獨不念阿忠丨)
(紫丨丨丨斗麫為生日湯餅邪帝憫然改容阿忠后呼其父仁皎云)
麫剪刀麫(柳公權以隔風紗作龍城記及入朝名品號錦樣書以進上方御丨丨丨月兒羹即命分)
(賜公權雲仙散錄字錦)蓬子麫(寵勛反自關東至海大旱冬蔬皆盡以丨丨為丨以槐葉為韲唐食)
(貨志)
環餅食寒具者(元人飲食中有寒具者乃今環餅也栢玄以書畫聚人觀之有丨丨丨丨不濯)
(手執書畫汚之自是不設雞跖錄)吳均餅說(細如華山玉屑白似梁甫銀泥既聞香而口問亦見)
(色而心迷)束晢餅賦(禮仲春之月天子食麥而朝事之籩煮麥麥為麫内則諸饌不說餅然則雖云食)
(而未有餅餅之作也其來近矣若夫安麥粔籹之倫糺耳闕后之闕帶案成饍飳髓燭或名生於里巷或法)
(出乎殊俗三春之初隂陽交際寒氣既消温不至熱于時享宴則曼頭宜設炎律方回大大西移烏獸氄毛樹)
(木䟽柭肴饌尚温則起溲可施玄冬猛寒清晨之會涕凍鼻中霜成口外充虛解戰湯餅為最然皆用之有時)
(所適者苟錯其次則不能斯善其可以適冬達夏終歲常施四時從用無所不宜唯牢九乎爾乃重羅之麩丘)
(興反塵飛雪白黏&KR0008;筋䐧溔柔澤肉則羊膀豕脅脂膚相半臠若繩首珠連礫散薑株葱本莑縷切判剉末俶)
(蘭是伴和鹽漉豉攬合摎亂於是火盛湯涌猛氣蒸作攘衣服振掌握搦俯摶趐彌離於指端手榮廻而交錯)
(紛紛&KR0008;&KR0008;星分雹落籠无遺肉餅无流麫妹媮洌刺薄而不錠巂巂和和䑋色外見柔如春綿白若秋練氣勃)
(鬱以揚布香飛散而遠遍行人失誕於下風童僕空爵而斜盻擎器者䑛脣立侍者乾咽爾乃濯以玄醢鈔以)
(象箸槃案纔投而輒盡庖人參潭而促遽三籠之後轉更有次)
木托與六宫食(李茂貞昭宗幸鳳翔梁軍圍之中人人相與邀遮茂貞來路以為生昭宗謂茂)
(貞曰朕丨丨丨皆一日丨粥一日食木托安能不與梁和乎五代史)
裹蒸餘充晩食(齊眀帝即位約太官進食有裹蒸帝曰我食此不盡可四片破之丨丨丨丨唐)
(書)
冷淘切以吳刀(野狐泉一姥善製水花冷淘丨丨丨丨淘以洛酒潦葉於鐺耳中過投於湯中)
(其疾徐鳴掌趁之不及富子擕金就食之入洛苑)淘以洛酒(河東并代人苦於嗜麫切以吳刀丨)
(丨丨丨潦斗貯之擊鼔集老幼自以多寡取之至飽河東偹錄)
詩集經齒冷欲雪(青青高槐葉采掇付中厨薪麫來近市汁滓宛相俱入鼎資過熟加飡愁)
(砍无碧鮮俱照箸香飯兼苞蘆丨丨丨丨丨勸人投此珠願隨金騕褭走置錦屠蘇路遠思恐泥興深終不渝)
(獻芹則小小薦藻明區區萬里露寒殿開冰清玉壺君生納凉晩此味亦何須)
湯餅我欲去為(丨丨丨丨湯餅客坡)
古今合璧事類備要外集卷四十六
