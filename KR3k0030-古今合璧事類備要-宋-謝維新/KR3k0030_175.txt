古今合璧事類備要續集卷二十五
宋謝維新撰
類姓門
池西河徵音
古今姓纂(以居為姓漢有中牟令池瑗魏有城門侯池仲魚義安令義安有池氏)
事類(闕)
喬梁國角音
古今姓纂(本橋氏黃帝之後黃帝葬橋山子孫守冡因為橋氏)
事類舉孝廉(漢橋玄字公祖梁國尉人丨丨丨補洛陽左)號神君(晉喬智明字元逹以德行)
(著稱為隆慮共二縣令丨為丨丨)
隂始興宫音
古今姓纂(周文王第三子管叔鮮之後管夷吾七代孫修適楚為隂大夫因氏焉風俗通又云)
(隂康氏之後周有隂不佞隂里人也南陽新野漢末居焉隂子公生子方有禮竈之祥者也方生幼公生)
(睦女為光武皇后生明帝睦子識金吾孫綱女為和帝皇后)
事類祀竈巨富(漢宣帝時隂子方者臘日晨炊而竈神形見家有黃羊因以祀之自是暴至巨)
(富有田七百餘頃)金吾輔導(後漢隂識字次伯光烈皇后之母兄其先出管仲七世孫修自齊適)
(楚為隂大夫因而氏焉光武時遷侍中後守執丨丨丨丨東宫常留鎮守京師帝敬重之常指識以敕戒貴戚)
(激厲左右)𫝊龜襲紫(隂興識之弟字君陵顯宗詔曰興輔導朕躬有周昌之直在家仁孝有曾閔之)
(行以其子慶為鮦陽侯恂恂苗胤丨丨丨丨)以廉潔稱(隂子春字幼文仕梁遷梁秦二州刺史雖)
(無他才行臨人丨丨丨丨南史)善五言詩(隂鏗字子堅博涉史𫝊尤丨丨丨丨為當時所重為法曹)
(參軍同上)戎狄所憚(隂世師少有節槩隋時拜張掖太守深為丨丨丨丨)
尉(音鬱)太原宫音與鬱姓通
古今姓纂(鄭有尉止尉翩古賢有尉繚著書號尉繚子河南官氏志北方尉遲部如中華諸侯)
(也尉孝文改為尉)
事類時比寒蟬(尉瑾仕齊除吏部尚書見人好笑丨論丨之丨丨北史)清平惠績
(尉撥代人為太學生應募擊賊於陳汝有功文成以其丨丨有丨丨賜以衣服同上)元亨利貞(尉元)
(字苟仁世為豪宗累遷尚書令進位司徒詣闕請老詔曰前司徒尉元丨丨丨丨明允誠素位顯台宿歸老私)
(第可謂知始知卒希世之賢也復拜為三老)
胥琅琊羽音
古今姓纂(春秋時晉有胥甲父胥闕晉有胥臣)
事類佐軍上德(僖公二十八年晉郤縠卒原軫將中軍胥臣丨下丨丨丨也左傳)必名
天下(皇朝胥偃字安道潭州長沙人少好學柳開見其所為文而器之曰子異日丨有丨於丨丨)
能太原商音
古今姓纂(闕)
事類(闕)
蒼武陵商音與倉姓通
古今姓纂(風俗通云八凱蒼舒之後又黃帝史官倉頡之後春秋時周有倉葛)
事類民稱德惠(魏倉慈字孝仁為長安令清約有方吏民畏而愛之遷燉煌太守抑挫權右撫)
(恤孤羸丨夷翕然丨其丨丨恤理有方為魏代之名守)詔標門閭(倉跋居母憂毀瘠見稱州里丨)
(丨丨丨北史)
雙天水宫音
古今姓纂(顓頊之後封於雙蒙城因以命氏天水狀云後魏有凉州刺史疊水公雙士洛因家)
(天水生彌周河州刺史平凉公生㻛生士恪右武衞大將軍定相二州總管杭州刺史吕國公生萬琚萬)
(壽東郡白馬縣唐瀛吕二州刺史雙子符)
事類(闕)
聞吳興宫音
古今姓纂(闕)
事類(闕)
莘天水徵音
古今姓纂(夏后啟支子封莘因氏焉音轉為辛)
事類(闕)
党馮翊商音與黨通
古今姓纂(左傳晉大夫黨氏之後又唐有党項本朝有党進又本出西羌姚秦有將軍党耐虎)
(自云夏后氏之後代為羌豪)
事類(闕)
翟南陽徵音
古今姓纂(黃帝之後代居翟地國語云翟國為晉所滅齊有翟僂後漢有翟黃漢文帝時廷尉)
(翟公下邽人)
事類君仁臣直(魏文侯與士大夫坐問曰寡人何如君也皆曰君仁君也翟黃曰君非仁君也)
(文侯怒問任痤對曰君仁君也曰子何以言之對曰臣聞之其丨丨者其丨丨向翟黃之言直是以知也文侯)
(曰善復召翟黃為上卿新序)儒雅法律(漢翟方進字子威汝南上蔡人徙京兆尹搏擊豪強京師)
(畏之知能有餘兼通文法吏事以丨丨緣飾丨丨號為通明)交情交態(翟公為廷尉賓客闐門既)
(罷門外可設雀羅後復為廷尉賓客欲往公為大書其門曰一死一生乃知丨丨一貧一富乃知丨丨一貴一)
(賤交情乃見同上)修學立碑(後翟黼字子超廣漢人請丨繕太丨學者為丨丨銘)饋遺無
受(晉翟湯字道深篤行純素不屑世事人有丨丨雖釜庾一丨所丨寇聞其名德皆不敢犯鄉鄰賴之)鵲
巢孝感(翟普林事親以孝聞躬耕色養鄉閭謂為楚丘先生父母喪廬墓負土成墳有一丨丨其廬前)
(柏樹入廬馴狎司隸奏其丨丨擢孝陽令北史)
設弘農徵音
古今姓纂(闕)
事類(闕)
貢
古今姓纂(仲尼弟子端木賜字子貢之後以王父字為氏)
事類明經潔行(漢貢禹字少翁琅邪人以丨丨丨丨著聞徵為博士舉賢良為河南令以職事)
(為府官所責免冠謝禹曰冠一免安可復冠乎遂去官)廉直不阿(貢禹後徵為諫大夫遷光祿大)
(夫上書乞骸骨報曰朕以生有伯夷之丨史魚之丨守經據古丨丨當世今未得久聞生之竒論也其強飯慎)
(疾以自輔)
勞武陽徵音
古今姓纂(其先居東海勞山因氏焉渤海晉有三公郎勞霸後蜀有尚書左丞勞彦遠琅琊後)
(漢監師勞丙)
事類(闕)
逢(扶風切)譙國宫音逄姓見前
古今姓纂(闕)
事類(闕)
姬南陽徵音
古今姓纂(帝嚳生姬棄因以為氏裔孫周文王三十餘代至赧王子孫號姬氏漢有周子南君)
(姬嘉唐水部郎中處遜代居長安開元初以玄宗嫌名改姓周氏)
事類(闕)
申魏郡商音
古今姓纂(姜姓炎帝四嶽之後封於申號申伯周宣王元舅也晉有申書魯有申豐鄭有申侯)
(楚有申叔時申公巫臣申包胥申亥韓有申不害著書)
事類建國褒賞(天下復平能丨丨親諸侯丨丨申伯焉維嶽降神生甫及申詩崧高)文武
憲德(丕顯申伯丨丨是丨申伯之丨柔惠且直同上)功成逃賞(申包胥楚大夫吳敗楚兵包胥)
(不受命而赴秦乞師秦救楚大敗吳師昭王復國而賞包胥包胥曰丨丨受賞是賣勇也遂丨丨左傳)學
本黃老(申不害荆人也韓昭侯用為相終申子之身國治兵彊無侵韓者丨丨丨丨而主刑名著書二)
(篇號曰申子史記)以詩經訓(漢申公魯人也弟子自遠方至受業者百餘人申公獨丨丨丨為丨)
(武帝使使束帛加璧安車駟馬迎申公至見天子問治亂之事時已八十餘對曰為治者不在多言顧力行何)
(如耳)畫楊震像(申徽字世儀為襄州刺史性廉慎乃丨丨丨丨於寢室以自戒北史)
扶京兆羽音
古今姓纂(漢有廷尉扶嘉河南官氏志乞扶氏改為扶氏)
事類號白獸蠻(扶猛字宗略其種落丨丨丨丨從賀若敦南討梯山捫葛備歴艱阻遂入白帝)
(城撫慰人夷莫不悅附北史)
堵河東羽音
古今姓纂(左傳鄭有堵叔)
事類三良為政(鄭有叔詹堵叔師叔丨丨丨丨未可間也左傳)
冉武陽宫音
古今姓纂(高辛氏之胤一云大夫叔山冉之後雲安冉氏槃瓠之後冉耽之種類也代為巴東)
(蠻夷酋帥)
事類德行(丨丨冉伯牛仲弓注冉雍字仲弓冉耕字伯牛論語)聚斂(冉求字子有為季氏宰季)
(氏富於周公求也為之丨丨而附益之同上)
宰西河徵音
古今姓纂(周大夫宰孔宰周公之後以官為姓仲尼弟子宰予字子我魯人也漢有司空掾宰)
(直)
事類言語(丨丨宰我子貢語)文雅(宰我有丨丨之辭家語宰予利口辯辭為臨菑大夫史記)
酈新彘徵音
古今姓纂(黃帝之後支孫食采於酈因氏焉)
事類紿祿賣交(漢酈寄字况與吕祿善大臣欲誅諸吕吕祿為將軍軍北軍太尉勃不得入乃)
(使人劫商令其子况丨丨祿信之故與出游勃乃入據北軍遂誅諸吕商卒諡曰景侯子寄代侯天下稱况丨)
(丨也)下七十城(酈生食其陳留高陽人好讀書家貧落魄無以為衣食業為里監門吏說齊王罷歴)
(下軍韓信聞生伏軾丨齊丨丨餘丨度兵襲齊齊王以酈生賣已遂烹之)高陽酒徒(酈生謁高祖自)
(稱高陽賤民又曰丨丨丨丨同上)崇勸學校(酈道元字善長為冀州長史後守魯陽郡表立黌序)
(丨丨丨丨山蠻服其威名不敢為寇北史)
雍
古今姓纂(風俗通云周文王第十二子也雍伯之後以國為姓今或音雍州之雍鄭大夫有雍)
(糺楚有雍予齊有雍廩宋有雍鉏漢什邡侯雍齒沛人也)
事類封雍齒(漢高帝六年正月封大功臣三十餘人其餘爭功上見諸將往往耦語以問張良良)
(曰陛下與此屬共取天下所封皆故人所誅皆仇怨相聚謀反耳上曰為之奈何良曰取上素所不快羣臣共)
(知者先封一人示羣臣上置酒丨丨丨酒罷群臣皆喜曰雍齒且侯吾屬亡患矣)
郤濟隂商音
古今姓纂(晉大夫郤文生豹豹生芮芮生缺缺生克克生錡代為晉卿又郤犨郤至並其族也)
(漢有侍中郤琠)
事類禮樂詩書(晉蒐于被廬作三軍謀元帥趙衰曰閱丨丨而篤丨丨郤縠可乃使郤縠將中)
(軍郤溱佐之左傳)桂枝崑玉(晉郤詵字廣基博學多才瑰偉倜儻不拘細行舉賢良對策第一猶)
(丨林之一丨丨山之片丨為左丞累遷雍州刺史)
璩黎陽羽音
古今姓纂(闕)
事類(闕)
桑黎陽商音
古今姓纂(秦大夫子桑之後以王父字為氏漢有桑弘羊為武帝理財)
事類待詔翰林(唐桑道茂者寒人失其系望善太乙遁甲術丨丨丨丨屢上言皆驗)著扶
桑賦(五代桑維翰字國僑河南人為人醜怪身短而面長常臨鑑以自竒曰七尺之身不如一尺之面慨)
(然有志於公輔初舉進士主司惡其姓與喪同音人有勸其不必舉進士可以從它求仕者維翰慨然乃丨日)
(出丨丨丨以見志又鑄鐵硯以示人曰硯弊則改而他仕卒以進士及第)
桂天水宫音
古今姓纂(風俗通漢有揚州刺史桂褒唐永寧令桂仲武吳人又漢有衞尉昋横上計掾昋景)
(曇一作雲昋横有四子一子守墳墓改姓灵一子居徐州即曇之先也姓昋一子居幽州姓桂一子居華)
(隂姓眭以避難也)
事類(闕)
濮魯國角音
古今姓纂(左傳晉大夫食采於濮因氏焉又楚與百濮戰于苟澨)
事類(闕)
牛隴西宫音
古今姓纂(宋微子之後司竊牛父子孫以王父字為氏戰國時趙有牛剪秦有牛缺)
事類作歌議樂(牛弘字里仁安定鶉觚人好學博聞仕周歴内史上士專掌文翰修起居注仕)
(隋授祕書監表請開獻書之路拜禮部尚書上明堂議除太常卿丨樂府丨并丨丨事北史)太平無
象(唐牛僧孺字思黯隋僕射竒章公弘之裔中尉王守澄引纖人竊議朝政它日延英見宰相曰公等有意)
(於太平乎何道以致之僧孺曰臣待罪宰相不能康濟然丨丨亦丨丨今四夷不内擾百姓安生業私室無彊)
(家上不壅蔽下不怨讟雖未及至盛亦足為治矣而更求太平非臣所及退謂它宰相曰上責成如是吾可久)
(處此耶固請罷乃檢校尚書左僕射平章事為淮南節度副大使)賜彛樽勺(牛僧孺治第洛之歸)
(仁里多致嘉石美木與賓客相娛樂為山南東道節度使丨丨丨龍丨詔曰精金古器以比况君子卿宜少留)
(僧孺固請乃行)補闕數言(牛叢字表齡第進士繇藩帥幕府任丨丨丨丨事會宰相請廣諫員宣宗)
(曰諫臣惟能舉職為可奚用衆耶今張符趙璘牛叢使朕聞所未聞三人足矣)木強忠謹(皇朝牛存)
(節字贊止青州博昌人為人丨丨丨丨太祖愛之後以戰功拜亳宿二州刺史為將法令嚴毅而善得士心)
壽京兆商音
古今姓纂(風俗通吳王壽夢之後吳大夫壽於姚漢牧兖州牧壽良)
事類(闕)
通西河商音
古今姓纂(巴大夫食采通川因氏焉)
事類(闕)
古今合璧事類備要續集卷二十五
