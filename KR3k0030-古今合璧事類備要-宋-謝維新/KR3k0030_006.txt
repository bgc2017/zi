古今合璧事類備要前集卷六
宋謝維新撰
地理門
石
事類氣核(土精為石石丨之丨也氣之生石猶人筋絡之生爪牙也物理論)隂精(周易艮為)
(山為小石隂中之陽陽中之隂丨丨補陽故山含石春秋說題辭)地骨(丨以石為之丨博物志)水
沬(燒泥為瓦燔木為炭蜂窠為蠟丨丨為石凡此皆其柔脆變為堅剛又曰磁石引針枪朴子)暉山
(石韞玉而山暉文賦)攻玉(他山之石可以丨丨詩)嘉石(周禮大司寇以丨丨平罷民有罪者坐于)
(丨丨)肺石(周禮以丨丨達窮民凢遠近惸獨老幼之欲有復於上而其長弗達者立于丨丨)怪石
(禹貢青州厥貢鉛松丨丨書)瑞石(樊文進丨丨后暴石朝堂示百官馮元常奏石妄偽不可以示羣臣)
(后怒出為隴州刺史)隕石(永徽四年丨丨十八于馮翊高祖問曰此何祥也于志寧曰春秋丨丨千宋五)
(内史過以為是隂陽之事非吉凶所生)燃石(建城縣出丨丨色黃理疎以水灌之則熱安鼎其上可以)
(炊也酉陽雜爼)石鼓(晉武帝時吴郡臨平岸崩出一丨丨打之無聲以問張華華曰可取蜀中桐材刻作)
(魚形叩之則鳴于是如言聲聞十里)石樹(永昌中台州司馬孟詵奏臨海水下馮義得石連理三株皆白)
(石洽聞記)帝臺棋(桃林在弘農湖城縣休馬之山有石焉名曰丨丨之丨五色而文状如鷄卵博物志)
仙人鏡(月林國西南有怪石方數百里光明澄澈可覽人五臓六腑謂之丨丨丨其國人有疾皆輙照)
(之其形遂知六帖)松風石(武宗會昌元年大食國貢丨丨丨方一丈瑩澈如玉其中有樹形若枮松)
(偃盖颯颯焉而凉飈生于其間至盛夏上令置諸殿内稍稍秋氣颼飀即令徹去唐杜陽雜編)落星石
(昔有星墜水化為石當彭蠡灣中俗呼為丨丨灣圖經)醒酒石(李德裕扵平泉别墅採天下珍木怪)
(石為園池之玩冇丨丨丨德裕尤所寳貴醉即踞之唐餘錄唐莊宗朝張全義為太師尚書令兼四鎮節度有)
(監軍嘗得平泉丨丨丨德裕孫延古託全義復求之監軍忿然曰自黃巢亂後洛陽園宅無復能守豈獨平泉)
(一石哉全義嘗在賊巢中以為譏已大怒笞殺之)沃焦石(天下之彊者東海之沃焦焉水灌而不已)
(丨丨者山丨也海東南方三萬里海水灌之即消玄中記)鬱林石(陸氏居姑蘇門有巨石遠祖績仕吴)
(為丨丨太守罷歸無装舟輕不可越海取丨為重人稱其廉號丨丨丨龜蒙傳)洛水石(李昭德時有人)
(獲丨丨白丨而赤文者獻闕下曰此石赤心故以獻昭德叱之曰洛水餘石豈能盡反耶)昆吾石(流洲在西)
(海中上多積石名為丨丨丨冶成鐵作劍光明洞照如水精狀割玉物如切泥土十洲記)天河石(昔人)
(有泛槎至丨丨者得丨歸示嚴君平曰此織女攴機石也詳見河漢類)望夫石(武昌山北有望夫石)
(状若人俗傳昔貞婦其夫從役遠赴國難携子餞于此山立丨丨而死化為立丨因名焉神異記)飛仙
石(荆州利水間有二石若闕名曰韶石晉永和中有丨丨衣冠如雪各憩一丨旬日而去人皆見之酉陽雜)
(俎)童子石(陳倉丨丨化為丨搜神記)玉女石(蜀王本紀云天為蜀王生五丁力士能徙山秦)
(王獻美女于蜀王蜀王遣五丁迎女見一大蛇出穴中五丁共引蛇山崩秦丨丨皆化為丨)翁仲石
(魏明帝景初二年鑄銅人二列于司馬門外號曰丨丨魏志鄗南千秋亭壇廟之東枕道有兩石翁仲南北相)
(對水經)黃公石(張良遊下邳見一老人出一編書曰讀是為王者師後三十年見我濟比榖城山下)
(黃石即我也史記)晉國石言(石言於晉魏榆晉侯問于師曠曰石何故言對曰石不能言或馮焉)
(不然民聽濫也抑臣又聞之曰作事不時怨讟動小民則有非言之物而言昭八年)資州石走(丨丨)
(有丨方丈丨行數步五行志)女媧鍊石(丨丨氏丨五色丨以補天史記)宋人寳石(宋之)
(愚人得燕石而蔵之以為寶周客聞而覩焉主人齋七日端冕玄服以發寶革匱千重緹巾十襲客見之掩口)
(而笑曰此燕石也其與瓦甓不殊荀子)淵明醉石(陶淵明所居栗里有大石丨丨嘗醉眠其上名)
(曰丨丨廬山記)樂天盤石(洛陽履道里洪農楊正一遺白樂天以盤石方丈平滑可以坐臥丨丨愛)
(而為之銘白集)中書盤石(薛元超道衡孫也為中書舍人丨丨省一丨丨初道衡為内史侍郎嘗踞)
(而革制元超再見此石未嘗不泫然流涕)秘省星石(丨丨&KR2366;落丨丨薛稷畫鶴賀知章草書郎餘令)
(畫鳳相傳號為四絶南部新書)鵲化為石(常山張顥為梁相時天新雨後有鳥如山丨飛翔市人擲)
(之墜地争取即收丨丨一員丨顥椎破之得一金印文曰忠孝侯印搜神記)燕還為石(零陵有石丨得)
(風雨則飛翔如真燕風雨止則丨丨丨湘州記)石若龜形(唐齊王元吉于晉陽宫獲青丨丨丨丨五)
(有丹書四字曰李淵萬吉元吉遣使獻之高祖曰不足信也乃令水漬磨以騐之數日浸而紅色磨之其字愈)
(明于是内外畢賀高祖曰上天明命貺以萬吉孤陋寡薄何堪預此宜以少牢祠石龜而嘏送之神異記)石
如鷄卵(崔元亮常侍在洛中嘗閑步沙岸得一丨子大丨丨丨黑潤可愛翫之行一里餘忽然而破有)
(鳥大如巧婦飛去)叱石成羊(黃初平丨丨丨丨)射石為虎(楚熊渠子夜行見寢石以)
(為伏虎彎弓而射之没金飲羽下視知其石也因復射之矢躍無迹韓詩外傳李廣事同見射門)昆明
刻鯨(丨丨池丨石丨魚雷雨則鳴吼)蜀都沉犀(丨丨水災太守李冰乃刻石丨丨之江浦以厭)
(洪水)鞭石為橋(秦始皇作石橋欲過海看日出處有神人能驅石下海石去不速神輙鞭之三齊略)
(記)聚石為障(馬燧表龍洲刺史西山直吐蕃其上有通道狄常所出入者燧丨丨種木障之設二)
(門為譙櫓八日而畢狄不能暴)得石如眼(蕭餘上元夜於宣陽醒酒盤下得一物如人眼睛其體類)
(美石光影射人每置掌中遊闇處輙光明三尺許後因雨飛去)碎石如粉(道士譚紫霄有隣僧)
(於溪滸剏亭為頑石所礙致工百倍不能平之紫霄見曰斯易爾以指捻印水噀之命斧擊石應手如粉江南)
(野史)仰天祝石(唐中宗為天后廢於房陵仰天而嘆心祝之因抛一石於空中曰我復帝此石不落)
(其石遂為樹枝勾掛至今猶存獨異記)遣使祭石(貞觀十七年八月凉州昌松縣鴻池谷有石青)
(質白文成字太宗丨丨丨之曰天有成命表瑞貞石文字昭然歷數惟永五行志)戒勿鬻石(李德)
(裕平泉山居戒子孫記曰鬻平泉者非吾子孫也以平泉一樹一石與人者非佳子弟也)記防取石
(六一記菱溪石東坡記四菩薩皆寓意防人取去然氣象不類如此朱子語錄)大石見夢(金陵)
(有三大石甚古吳仲庶作守日夜夢三舉子求哀且曰若不垂祐明日當為煨燼矣公甚異之詰旦徧問僚屬)
(莫能原其意既而視其牒見兵馬司狀申乞燒三醜石為灰供修造之用遂悟敕寺僧愛護元祐中毛漸作漕)
(欲移置廨舍掘之極深而石根不斷不能動遂罷楊公筆錄)竒石當拜(米芾好丨知無為軍初入)
(州廨立見丨頗竒喜曰此足以丨吾丨遂命取袍笏拜之每呼曰石丈為言者所彈石林燕語)靈壁貢
石(政和間建艮嶽異花竒石來自東南不可名状忽丨丨縣丨一巨丨高二十餘尺周圍稱是舟載至京師)
(毁水門樓以入千夫舁之不動或啟于上云此神物也宜表異之裕陵因親灑宸翰云慶雲萬態竒峯仍以金)
(帶一條掛其上遂即可移省夫半頃刻至苑中揮塵錄)零陽産石(石屏出丨丨白鶴山屈處静上)
(昇之所紹興壬午間有宗子邑居一日艤舟山下于水中得一石光采絢異其紋若峯巒聳秀渾然天成自是)
(石工鑿取益衆煙雲雪月之景波瀾龍鳳之象隠然志可觀大者方廣可四五尺雖巧畫者莫臻其妙零陵)
詩集眠綠苔(山鬼水怪着薜荔天祿辟邪丨丨丨鈎簾坐對心語口曾見漢家池館來黃亞夫怪)
(石)擺翠縷(寒姿數片竒突兀曾作秋山秋水骨先生應是厭風雷著向池邊塞龍窟我來池上傾酒)
(罇半酣書破青煙㾗参差翠縷擺不落筆頭驚怪粘秋雲我聞吴中頃客水墨有高價邀得將來倚松下鋪却)
(雙繒直道難掉首空歸不成畫張碧題池上怪石)峭頂蟠根(錯落復崔嵬蒼然玉一堆峯駢仙掌出罅拆劍)
(門開丨丨高危矣丨丨下壯哉精神欺竹樹氣色猒亭臺隠起磷磷狀凝成瑟瑟胚廉稜露鋒刅清越扣瓊瑰)
(岌嶪形將動嵬峩勢欲摧竒應潜鬼怪靈合蓄風雷黛潤沾新雨斑明點古苔未應棲鳥雀不肯染塵埃尖削)
(琅玕笱窪剜瑪瑙罍海神移碣石畫障簇天台在世為尤物于人負逸才渡江一葦載入洛五丁推出處雖無)
(意昇沉亦有媒拔從水府底置向相庭隈對稱吟詩句看宜把酒杯終随金礪用不學玉山頽疎傅心偏愛園)
(公眼屢廻共嗟無此分虚管太湖來白居易詠太湖石)竒形怪狀(洞庭山下湖波幽碧波中萬古生)
(石鐵索千尋取得來丨丨丨丨誰能識初疑朝家正人立又如戰士方狙擊又如防風死後骨又如於莵活時)
(額又如成人楓又如害癭栢雨過上渟泓風來中有隙想得沉潜水府時興雲出雨蟠蛟螭今來硉矹林庭上)
(長空忽然生白浪用時應不稱媧皇將去也堪隨博望噫嘻爾石好憑依幸有方池并釣磯小山叢桂且為伴)
(鍾阜白雲長自歸何必豪家甲第裏玉闌干畔争光輝一朝荆棘忽流落何異綺羅雲雨飛吳融太湖石歌)
雲勢查形(震澤生竒石沉潜得地靈初辭水府出猶帶龍宫腥發自江湖國來榮卿相庭從風夏丨)
(丨上漢古丨丨拂拭魚鱗見鏗鏘玉韻聆煙波含宿潤苔蘚助新青嵌穴胡雛貌纖鋩虫篆銘孱顔傲林薄飛)
(動向雷霆煩熱近還散餘酲見便醒凡禽不敢息浮壒莫能停静稱垂松蓋鮮宜暎鶴翎忘憂常目擊素尚與)
(心冥眇小欺湘燕團圓笑落星徒然想融結安可測年齡採取詢鄉老搜求按舊經垂釣入空隙隔浪動晶熒)
(有獲人争賀歡謠衆共聽一州驚閱寳千里遠揚舲覩物洛陽陌懷人吳御亭寄言垂天翼早晚起滄溟白居)
(易詠太湖石)蓮勢錦紋(天潢支機罷仙嶺博碁餘零陵舊是燕昆池本學魚雲移丨丨出苔駮丨)
(丨舒還當榖城下别日解兵書隂鏗)陳朝三品(草没苔侵棄道周誤恩三品竟何酬國亡今日頑無)
(耻似為當年不預謀王介甫)武昌孤石(終日望夫夫不歸化為孤石苦相思望來已是幾千歲只)
(是當年初望時劉夢得)
洞
事類大隠洞(韋夏卿署其居曰丨丨丨唐書)寒居洞(韓退之燕喜亭記云洞曰丨丨之丨)
(志其入時韓文)寶仙洞(玄宗天寳九載十月庚申幸華清宫太白山人王元翼言玄元黃帝降於丨丨)
(丨本紀)金星洞(洋州有丨丨丨地理志)猗玗洞(元結作自釋云天下兵興逃難入丨丨丨)
(始稱丨丨子)金沙洞(丨丨丨在驪山上楊妃傳)魚藻洞(魚朝恩有洞房四壁夾安琉璃板中)
(貯江水及萍藻諸色魚蝦號丨丨丨南康記)含輝洞(薛景梅為道州刺史得異境于近郊有石穹然)
(如夏屋囚名其地曰丨丨丨劉禹錫集)玉泉乳窟(余閫荆州丨丨寺近青溪諸山山洞往往有丨)
(丨窟中多丨丨交流有白蝙蝠如鴉千歲集之後體如白雪盖因乳水而長生也李白)南山乳洞(有人)
(遊丨丨丨丨深數里乳旋滴瀝成飛仙状洞中已有數十若攻玉石眉目衣服形製精巧一處滴至腰已上其)
(人因手承潄之經年再往見所承滴像已成矣乳不復滴當手承處衣缺二寸不就酉陽雜爼)小兒化
龍(茅山隠士吴綽素擅潔譽神鳳初因採藥于華陽洞口見一丨丨手把大珠三顆其色瑩然戲于松下綽)
(因前詢小兒犇忙入洞綽恐為物害遂連呼相從入欲救之行不三十步見兒丨作丨形手握三珠填耳中綽)
(素剛膽以藥斧斸之落左耳而珠已失所在龍亦不見出十餘步洞門已閉綽後封養素先生龍城錄)童
子刺船(婺源縣有張公山洞洞穴如井深不可測咸通末有洞靈觀鄭道士以繩縋下百餘丈乃至底)
(旁視有光往視之路盡阻水隔岸有屋宇花木樹石宛然仙境有一道士方棋使一丨丨丨丨而至問欲渡否)
(答曰當還于是丨丨丨丨而去遂復縋而出明日井中出一石筍塞其口無復入者稽神錄)
詩集興雲雷(洞門閉石扇地底丨丨丨李白)透谿谷(洞門常自起煙霞洞宂旁穿丨丨丨)
(歐陽公)無鎖鑰(洞門丨丨丨俗客不曾來韓文公)鎖樓臺(四字丹青萬仞崖神清之洞丨)
(丨丨歐陽公)
谷
事類岱畎(丨丨絲枲注谷名書禹貢)嵎夷(宅丨丨曰暘谷宅西曰昧谷堯典)有空(大風)
(有隧丨丨大谷詩)無底(渤海之東有大壑焉實維丨丨之谷列子)黍谷(鄒衍在燕燕有谷地寒不)
(生五榖衍乃吹律而温氣至堪黍今謂之丨丨劉向别錄)駱谷(郭子儀子曙德宗幸奉天曙方領家兵獵)
(苑北聞蹕至伏謁道左遂從乘輿入丨丨六帖)幽棲谷(韋嗣立營别第驪山鸚鵡谷帝臨幸命從官賦)
(詩製序冠篇賜貺優備因封嗣立逍遥公名所居曰清虚源丨丨丨翰林志)謙受谷(宴喜亭記曰其)
(石谷曰丨丨之丨其土谷曰黃金之谷韓文)郎君谷(王龜侍父至河中廬中條山朔望一歸省州人)
(號丨丨丨六帖)王官谷(司空圖居中條山丨丨丨時寇盜所過殘暴獨不入丨丨丨同上)石崇
金谷(丨丨有别館在河陽之丨丨晉書)李愿盤谷(太行之陽有盤谷友人丨丨居之丨丨之)
(間泉甘而土肥草木叢茂居民鮮少是谷也宅幽而勢阻隠者之所盤旋韓文)
井
事類不改(改邑丨丨井无喪无得往來井井汔至亦未潏井羸其瓶凶易卦)不窮(巽乎水而)
(上水井井養而丨丨也)冽寒(井丨丨泉食同上)清潔(井清也泉之丨丨者也釋名)汲泉
(短綆不可以丨深井之丨荀子)改水(夏至日浚井丨丨續漢志)象圓川(體丨丨丨下貫五仞既處)
(湼而不緇又磨之而不磷孫楚賦)穿重壤(丨丨丨之千仞兮創玉甃之百節營之不日既浚既渫潜)
(流炤炤寒泉冽冽含七德以幾道兮盡衆善而莫伐江逌賦)掘及泉(有為者辟若掘井丨井九仞而)
(不丨丨猶為棄井也孟子)坐觀天(丨井而丨丨曰天小者非天小也韓文)塪井蛙跳(子獨)
(不聞丨丨之丨乎丨梁乎井幹之上入休乎缺甃之崖井蛙不可以語于海者拘于墟也並莊子)作井
龍登(伯益丨丨而黃丨丨淮南子)鑿井灌畦(子貢見一丈人方將為圃畦丨隧而入井抢瓮)
(而出灌搰搰然用力甚勞而見功寡莊子)為井通水(武帝鑿井深者四十餘丈往往丨丨井下相丨)
(行丨史河渠書)掘井得砂(余祖嘗為臨沅令此縣民夀考或百歲或八九十歲疑其井水殊赤乃試)
(丨丨左右丨古人埋丹丨數千斛是以飲其水而得夀抱朴子)穿井得鐘(晉元帝太興初會稽人于)
(井中得一鐘上有古文十八字郭璞曰王者之作必有靈符晉書又漢龐儉鑿井得銅本傳)朱博竭
井(朱博為御史大夫時御史府舍百餘區井水皆竭長老異之本傳)耿恭拜井(丨丨于城中穿)
(井十五丈不得水乃整衣向井再丨冇頃水泉奔出後本傳)井水療疾(蘇仙公辭母曰明年天下)
(疾疫庭中丨丨井邊橘樹可以代養井水一升橘葉一枝可丨一人來年果疫母以井水及橘葉救之無不愈者)
(廣記)井水止渴(阮瞻嘗羣行冒熱渴甚逆旅有井衆競趍之瞻獨逡巡在後飲者畢乃進晉本傳)
號韓公井(襄州有昭王井傳言服者死人雖渴困不敢視韓朝宗遺書謝神自是飲者無恙人更丨)
(丨丨丨唐韓思復傳)名綠珠井(綠珠井在白州雙角山下昔梁氏之女有容貌石李倫以真珠三斛)
(買之耆老傳云飲此水者誕女必多美麗閭里以美色無益于時遂以巨石鎮之爾後雖産女端嚴則七竅四)
(體多不完具嶺表錄異)寳鈿為幹(王鉷以丨丨丨井丨引泉激霤號為雨亭本傳)雕鏤為
盤(霍仙鳴别墅在龍門一室之中開七井皆以丨丨木盤覆之夏月坐其上七井生凉不知暑氣雲林異景)
(志)玉井金幹(河間王琛置丨丨丨丨以五色繢為繩伽藍記)玉井綺欄(魏明帝九龍殿)
(前為丨丨丨丨魏略)
詩集銀床(玲瓏暎玉檻澄澈寫丨丨帝力終何有機心庶可忘蘇味道)玉罌(丨丨汲水花桐)
(井舊絲沉水如雲影李賀)雲崖(丨丨有淺井玉醴常半尋歐陽公)雪乳(晨瓶得丨丨暮瓮停冰湍)
(一勺亦天賜曲肱有餘歡同上)
古今合璧事類備要前集卷六
