古今合璧事類備要續集卷十八
宋謝維新撰
類姓門
熊江陵宫音
古今姓纂(楚鬻熊之後熊克家譜曰鬻熊為文王師著書一卷號鬻熊子至成王時舉文武勤)
(勞之後以子男之田封鬻熊曾孫繹於楚是為楚子熊繹也三國時有徵士熊僧循尚書熊睦又江陵志)
(黃帝有熊氏之後)
事類當五百人(白公勝謂石乞曰市南有熊宜僚者若得之可以丨丨丨丨矣石乞見之告之)
(故辭承之以劔不動勝曰不為利謟不為威惕去之左)石射滅羽(熊渠子夜行見寢丨以為虎丨)
(之丨矢飲丨渠子見其誠心而金石為之開况人心乎新序)河洛金匱(熊襄著齊書名為丨丨丨)
(丨南史)補闕䟽論(唐熊執易為右丨丨時裴延齡得幸德宗欲遂以相執易丨丨之以示拾遺歸)
(登登動容曰願竄吾名雷霆之下君難獨處見歸登𫝊)有文除知制誥(皇朝熊本字伯通饒)
(州番陽人神宗曰熊本丨丨當遂典誥命丨丨丨丨)著書有通略等(熊克字子復遠之孫建陽)
(人丨丨丨九朝丨丨中興小歷官制新典帝王經譜婿王克勤狀其行實曰文有顔延之錯綜之工史有陳壽)
(叙事之長牧民得曹參清靜之旨制行適徐公通介之常)
紀平陽徵音
古今姓纂(姜姓炎帝之後封紀為齊所滅以國為姓漢有紀信弟成生通封襄平侯)
事類請誑楚(前漢項羽圍漢滎陽將軍紀信曰事急矣臣丨丨丨迺乘王車黃屋左纛曰食盡漢)
(王降楚以故漢王得出遁羽燒殺信)論太極(晉紀瞻字思遠丹陽秣陵人少以方直知名後舉秀才召)
(拜尚書郎與榮同赴洛在塗共丨易丨丨瞻曰太極極盡之稱言其理極無復外形既極而生兩儀)卧護
六軍(紀瞻才兼文武朝廷稱其忠亮雅正以久病請去官帝使謂瞻曰卿雖病為丨丨丨丨所益多矣)
望重縉紳(元帝立基淮海夢想羣材紀瞻賀循等並南金赤箭世胄高門丨丨丨丨宦成名立光國)
(榮家非惟感會所鍾抑亦才能斯至)夢青鏤筆(紀少瑜字幼㻛幼有志節嘗丨陸倕以一束丨丨管)
(丨授之其文因此遒進有大才而無貴仕南史)
舒京兆徵音
古今姓纂(風俗通云舒子之後以國為姓)
事類文檄豪健(唐舒元輿婺州人擢高第裴度表掌興元書記丨丨丨丨一時推許)文可
輔化(舒元輿太和五年獻丨闕下不得報上書自言所上八萬言其文鍛鍊精粹出入今古數千百年披)
(剔刮抉有丨以丨教丨豈主父可比哉)牡丹賦句(舒元輿唐中葉文士也今其遺文所存者纔二)
(十四篇既以甘露之禍死文宗因觀丨丨擿其丨中傑丨曰向者如迓背者如訣折者如語含者如咽俯者如)
(怨仰者如悦為之泣下)示夷威信(皇朝舒亶字信道明州慈溪人熙河路阻塞分畫疆界命亶馳)
(往於時洮隴新喋血亶即日引道至則示以朝廷威信夷人以肉置刀頭㗖亶亶以口承之衆皆歡呼)
屈臨海宫音
古今姓纂(楚公族芊姓之後楚武王子暇食采於屈因氏焉屈丐屈蕩屈建屈到三閭大夫屈)
(平並其後)
事類離騷日月(屈原名平楚之同姓也為楚懷王左徒上官大夫害其能故憂愁幽思而作離)
(騷丨丨與丨丨爭光史記)江濱漁父(屈原至丨丨被髮行吟澤畔顔色憔悴形容枮槁丨丨問之原)
(曰舉世混濁而我獨清衆人皆醉而我獨醒是以見放又曰誰能以身之察察受物之汶汶乎安能以皓皓之)
(白而蒙世俗之塵埃乎)
項遼西商音
古今姓纂(左傳云滅項公羊曰為齊桓公所滅子孫以國為姓項託八歲服孔子項燕下相人)
(為楚將子梁梁兄子籍號西楚覇王項他項伯項襄並籍之族漢初並封賜姓劉氏)
事類(闕)
祝太原商音
古今姓纂(黃帝之後周武王封黃帝之胤於祝因氏焉鄭有祝𥅆衛有祝鮀或謂祝史之後以)
(官為姓)
事類治宗廟(祝鮀丨丨丨語)八風舞(唐祝欽明字文思京兆人中宗宴羣臣命侍臣起舞)
(欽明作丨丨丨時人語曰五經掃地矣)
董隴西角音
古今姓纂(黃帝之後己姓國有飂升安生董父舜賜姓董氏晉有董狐董安于)
事類良史(孔子曰董狐古之丨丨也書法不隱左)豢龍(蔡墨曰昔董父甚好龍龍多歸之乃)
(擾畜龍以服事帝舜賜姓董氏曰丨丨左)博士(前漢董仲舒廣川人治春秋為丨丨下帷講誦弟子莫見)
(其面三年不觀舍園)儒宗(董仲舒游夏淵源為漢丨丨)對皆明法(仲舒在家朝廷如有大議)
(使使者就其家問之其丨丨有丨丨)策明孔氏(武帝初立仲舒對丨推丨丨丨抑黜百官立學校之)
(官州郡舉茂才異等皆自仲舒發之)有王佐才(仲舒丨丨丨之丨雖伊吕亡以加管晏之屬霸者之)
(佐殆不及也贊)號為卧虎(後董宣字少平為洛陽令搏擊豪強莫不震懾京師丨丨丨丨歌曰枹鼔)
(不鳴董少平)稱為通儒(後董鈞字文伯習慶氏禮永平初為博士時草創五郊祭祀及宗廟禮樂)
(威儀章服輒令鈞參議多見用當世丨丨丨丨)獻納皆專(蜀董允字休昭宫中之事無大小悉以咨)
(之遷侍中丨丨之任允丨丨)詔榜篤行(董陽三世同居丨丨門曰丨丨董氏之閭見劉喻𫝊南史)
世之竒士(皇朝董昭字公仁太祖引坐問計才策謀略丨丨丨丨)委以方面(董遵誨范)
(陽人也太祖以西戎近邊使守通遠軍凡十四年蕃漢悦附許以便宜制軍事太祖解其所服真珠盤龍衣命)
(齎賜之綜曰遵誨人臣豈敢當此太祖曰吾丨丨丨丨不此嫌也)
梁安定商音
古今姓纂(嬴姓伯益之後秦仲有功周平王封其少子康於夏陽是為梁伯後為秦所滅子孫)
(以國為氏晉有梁益耳梁弘梁由靡並其後也安定烏氏縣漢初以豪族自河東徙烏氏)
事類七序(後梁竦字叔敬閉門自養以經籍為娛作丨丨而竊位素餐者慚)五噫(梁鴻字伯)
(鸞作丨丨之歌)女賢伯鸞(梁鴻勢家慕其高節多欲女之並絶不娶孟氏有丨擇對不嫁父母問之)
(曰欲得丨如梁丨丨者鴻聞而聘之字曰德耀妻每具食舉按齊眉)州縣勞人(梁竦嘗嘆曰大丈夫)
(居世生當封侯死當廟食不然閑居可以養志詩書足以自娛丨丨之職徒丨丨耳後辟命交至並無所就)
跋扈將軍(梁冀字伯卓鳶肩豺目質帝知其驕横目曰丨丨丨丨)鯁正御史(梁毗字景)
(和隋時以丨丨拜治書侍丨丨名為稱職遷雍州贊務直道而行無所回避)文貞廬墓(唐梁文貞少從)
(軍守邊逮還親已亡自傷不得養晨夕汛掃丨丨左喑默三十年家人有所問晝文以對有甘露降塋木白兔)
(馴擾縣令刊石紀之)梁顥有子(本朝梁適字仲賢顥之子也適少孤輯顥制誥并自為文以獻真宗)
(曰丨丨丨丨矣)為五鳳樓賦(梁周翰字元褒鄭州管城人乾德中太祖大修宫闕用周翰為丨丨)
(丨丨以進)
杜京兆商音
古今姓纂(祁姓帝堯劉累之後在周為唐杜氏成王滅唐遷封於杜杜伯為宣王所滅杜氏分)
(散適魯者杜洩是也古有杜康)
事類小學(前杜鄴字子夏子林清靜好古亦有雅材其正文字過於鄴世稱丨丨者由杜公)通
儒(後杜林字伯山博洽多聞時稱丨丨)受詩(後杜撫字叔和丨丨後歸鄉里教授沉靜樂道舉動必以)
(禮所作詩題文約義通學者傳之曰杜君法)杜母(杜詩字公君遷南陽太守以誅暴立威省愛民役造)
(作水排鑄為農器百姓便之時人方為召信臣南陽語曰前有召父後有丨丨)杜父(晉杜預字元凱京兆)
(杜陵人修邵信臣遺跡激用&KR1267;涓水以浸原田萬餘頃衆庶賴之號曰丨丨)尚主(杜預博學多通明於)
(興廢之道文帝嗣位尚帝妹高陸公主起家拜尚書郎)利國(杜預拜度支尚書奏立籍田建安邊論處)
(軍國之要興常平倉内以丨丨外以救邊者五十餘條)請伐吳(杜預啓丨丨丨以太康元年正月陳)
(兵於江陵旬日累尅城邑皆如預策兵威已振勢如破竹數節之後皆迎刃而解)建河橋(杜預以孟)
(津渡險請丨丨丨於富平津議者以為聖賢不作必不可立故也預曰造舟為梁即河橋之謂也橋成帝從百)
(寮舉觴屬預曰非君此橋不立也)杜武庫(杜預在内七年損益萬幾不可勝數胡野號曰丨丨丨言)
(其無所不有)神仙人(晉杜乂字弘理成恭皇后父有盛名於江左王羲之目之曰膚若凝脂眼如點)
(漆此丨丨丨也)為河東最(魏杜畿宇伯侯為河東太守崇寬惠有詞訟者為陳大義自是少詞訟魏)
(初以畿為尚書下令曰間將授卿以納言之職顧念河東吾股肱郡故且煩卿卧鎮之在河東十六年常為天)
(下最)復先代樂(杜慶字公良善鍾律絲竹八音靡所不能紹丨丨丨古丨為大樂令協律都尉)家
世儒學(陳杜之偉字子大丨丨丨丨以三禮專門彊識俊才有名當世以為廊廟之器南史)杜家
新書(杜正藏為文軌二十卷後生寳之多資以解褐謂之丨丨丨丨云隋書)海内一人(杜正)
(玄字知禮耽志經史隋世與秀才試策高第時丨丨唯正玄丨丨應秀才後為豫章王記室同上)一門
三秀(杜正倫相州人隋世舉秀才天下不十人而正倫丨丨丨丨才皆高第為世歆美)三人同
美(杜正倫弟正藏字為善隋初亦舉秀才文無點竄時正藏弟正儀貢充進士正倫為秀才兄弟丨丨丨時)
(應命當世嗟丨正玄難兄難弟信為美矣)為棟梁用(唐杜如晦字克明京兆杜陵人隋大業中預吏)
(部選侍郎高孝基異之曰君當丨丨丨丨房玄齡曰如晦王佐才也必欲經營四方捨如晦無其功者)同
佐佑帝(杜如晦為相時天下新定臺閣制度憲物容典率二人討裁每議事帝所玄齡必曰非如晦莫)
(籌之及如晦至卒用玄齡策盖如晦長於斷而玄齡善謀兩人深相知故能丨心濟謀以丨丨丨當時語良相)
(必曰房杜云)宴賜銀鍾(唐杜淹字執禮材辯多聞秦王引為文學館學士常侍丨賦詩尤工丨丨)
(丨)賜君臣箴(杜希全京兆人積功勞至朔方節度使獻體要八章貶切政病帝嘉丨丨丨丨一篇)
卿吾蕭何(杜鴻漸字之巽第進士太子治兵平凉太子喜曰靈武我之關中丨乃丨丨丨也)蜀
平卿功(杜黃裳字遵素京兆人劉闢叛唯黃裳固勸不赦因奏罷中人監軍而專委高崇文凡兵進退)
(黃裳自中指授無不切於機丨丨羣臣賀憲宗目黃裳曰丨之丨)屈宋衙官(杜審言字必簡襄州)
(人才高嘗語人曰吾文章當得丨丨作丨丨吾筆當得王羲之北面)世號蘇杜(杜審言少與李嶠崔)
(融蘇味道為文章四友丨丨崔李丨丨)秋梨花灾(杜景佺冀州人延載初同平章事后嘗季丨出)
(丨丨示宰相以為祥衆賀景佺獨曰陰陽不相奪倫瀆即為丨今草木黃落而木復生瀆陰陽也臣位宰相助)
(天治物治不能和臣之咎也頓首請罪后曰真宰相)白兔不奏(杜悰字永裕佑子以門蔭太和末為)
(鳳翔節度使有詔沙汰僧尼時有五色雲見監軍欲奏之悰曰雲物變色何常之有未幾獲白兔監軍又欲奏)
(之悰曰野獸未馴且宜畜之旬日而斃監軍不悦以為掩蔽聖德獨畫圖獻之文宗謂悰曰李訓鄭注皆因端)
(以售其亂乃知瑞物非國之慶卿前在鳳翔丨丨丨丨真先覺也對曰云云願陛下專以百姓富安為國慶自)
(餘不足取也上善之)號為小杜(唐杜牧字牧之祐之孫初牧夢人告曰爾應名畢復夢書皎皎白駒)
(字俄而炊甑裂牧曰不祥也乃自為墓誌悉取所為文章焚之牧於詩情致豪邁人丨丨丨丨以别杜甫)紙
受百番(杜暹濮州人五世同居補婺州參軍秩滿歸吏以丨萬番贐之暹為丨丨丨衆歎曰昔清吏受)
(一大錢何異哉)慷慨懷古(杜甫字子美曠放好論天下大事與李白齊名時號李杜酒酣登吹臺丨)
(丨丨丨人莫測也)詩不忘君(杜甫數嘗寇亂挺節無所汙為歌丨傷時撓弱情丨丨丨人憐其忠)
排天斡地(杜少陵畫像古今詩人題詠多矣獨半山山谷二先生之詩高出衆作半山詩云吾觀少)
(陵詩謂與元氣侔力能丨丨丨九丨壯顔毅色不可求浩蕩八極中生物豈不稠醜妍巨細十萬殊竟莫見以)
(何雕鎪惜哉命之窮顛倒不見收青衫老更斥餓走半九州瘦妻僵側子卧後攘攘盜賊森戈矛吟哦當此時)
(不廢朝廷憂嘗願天子聖大臣各伊周寧令吾廬獨破受凍死不忍四海赤子寒颼颼傷屯悼屈止一身嗟時)
(之人我所羞所以見公像再拜涕泗流推公之心古亦少願起公死從之遊)煎膠續絃(山谷詩云)
(拾遺流落錦官城故人作尹眼為青碧雞坊西結茅屋百花潭水濯冠纓故衣未補新衣綻空蟠一作崢嶸胷)
(中書萬卷探道欲度羲皇前論詩未覺國風遠干戈崢嶸一作終風且霾暗㝢縣杜陵韋曲無雞犬老妻稚子)
(且眼前弟妹飄零不相見此公樂易真可人圉翁溪友肯卜鄰鄰家有酒邀皆去得意魚鳥來相親浣花酒船)
(散車騎野牆無主看桃李宗文守家宗武扶落日蹇驢䭾醉起願聞解鞍脫兜鍪老儒不用千戸侯中原未得)
(平安報醉裏眉攢一作倩揚之間萬國愁生綃鋪牆粉墨落平生忠義今寂寞兒呼不蘇驢失脚猶恐醒來有)
(新作常使詩人拜畫圖丨丨丨丨千古無)鼠銜孝經(皇朝杜鎬字文周常州無錫人少好學初應舉)
(將試有丨丨丨丨䟽置榻前鎬怪之取以熟讀果試題出其中遂與選)書究本末(杜鎬真宗凡得)
(古器異丨必詢之皆能丨其丨丨令人檢閱必其事在其書幾頁幾行未嘗少忘鎬雖春秋高四鼓起誦春秋)
(遲明已數卷日以為常)抑絶僥倖(杜衍字世昌越州會稽人為相與富弼韓琦范仲淹同革弊事)
(以修綱紀而衍尤丨丨丨丨凡内降恩澤者一切不與每積至十數必面納之仁宗嘗謂諫官歐陽修曰外人)
(知衍封還内降耶吾居禁中有求恩澤者每以衍不可告之而止者多於所封還也由是僥倖寢不說衍為相)
(凡百日而罷)諱枉法贓(杜衍常言父母之諱在我而已他人何預帥并門吏請家諱衍曰下官無)
(所諱惟丨取丨丨丨)
阮陳留角音
古今姓纂(殷有阮國在岐渭之間周文王侵阮徂共見毛詩子孫以國為姓後漢有巴吾令阮)
(敦)
事類青白眼(晉阮籍字嗣宗任性不羈方外之士不崇禮典能為丨丨丨見禮俗之士以白眼對)
(之為步兵校尉)三語掾(阮瞻字千里見王戎戎問曰聖人貴名教老莊明自然其旨同異瞻曰將無同)
(戎咨嘆良久即命辟之時人謂之丨丨丨)挂布犢鼻(阮咸字仲容與叔父籍為竹林之遊居道南北)
(阮富而南阮貧七月七日以竿丨大丨丨丨於庭曰未能免俗)一麾出守(阮咸歴散騎侍郎補始平)
(太守顔延年作五君詠詠咸云屢薦不入官丨丨乃丨丨)金貂換酒(阮孚字遥集以丨丨丨丨時望)
(所歸)百錢杖頭(阮修字宣子丨丨挂丨丨當世富貴不肯顧自得於林阜之間)少無宦情
(阮裕字思曠以德業知名拜臨海東陽二太守還剡山有肥遯之志或問其辭徵聘而宰二郡何邪曰雖屢辭)
(王命非敢以為高也吾丨丨丨丨)皆有風政(阮長之字景茂除臨海太守在官常擁敗絮一生不)
(侮闇室所莅官丨丨丨丨為後人所思宋世言善政者咸稱之南史)呼為居士(阮孝緒字士宗十三)
(徑通五經屛居一室非定省未嘗出戸丨丨丨丨同上)
藍汝南徵音
古今姓纂(藍姓出自藍田春秋時楚大夫有藍尹亹定公五年唐有道人藍采和善踏歌着一)
(靴舞拍扳)
事類(闕)
閔隴西宫音
古今姓纂(仲尼弟子閔捐字子騫魯人)
事類費宰(季氏使閔子騫為丨丨曰善為我辭焉如有復我者則吾必在汶上矣語)在寢(或問)
(淵騫曰丨丨或不寢揚子)德行(丨丨顔淵閔子騫語)五雋(晉薛兼同閔鴻等號丨丨張華見之曰皆)
(南金也)
席安定商音
古今姓纂(本姓籍晉大夫籍談之後也談十三代孫懷避項羽名改為席氏漢初徙關東豪族)
(席氏徙安定臨徑)
事類典選知人(唐席豫字建侯襄州人長安中舉學兼流略詞擅文埸科擢上第時年十六復)
(舉手筆俊拔科中之俄舉賢良方正異等復舉超拔羣類科遷考功員外郎韓休輔政舉代已入拜吏部侍郎)
(丨丨六年拔寒遠士多至臺閣當時推丨丨號席公云)賦詩最工(帝嘗登朝元閣丨丨羣臣屬和)
(帝以豫詩丨丨詔曰詩人之冠冕也同上)
季渤海徵音
古今姓纂(陸終氏之子季連之後一云魯桓公子季文之後亦為季氏漢功臣表戚圉侯季必)
(𫝊封四代)
事類林鍾銘功(季武子以所得於齊之兵作丨丨而丨魯丨焉左)相無私積(季文)
(子卒無衣帛之妾無食粟之馬無藏金玉無重器君子於是知文子之忠於公家也丨三君而丨丨丨同上)
股肱郡故召(季布楚人為任俠有名為河東守孝文時人有言其賢者召欲以為御史大夫復有)
(言其使酒難近至留邸一月見罷布進曰陛下以一人之譽而召臣以一人之毁而去臣臣恐天下聞之有以)
(窺陛下上曰河東吾丨丨丨丨丨君耳)金不如一諾(楚人諺曰得黃丨百斤丨丨得季布丨丨)
麻上谷商音
古今姓纂(風俗通齊大夫麻嬰之後漢麻嬰為御史大夫又麻達注論語唐左司郎中麻察太)
(原狀云石趙凉州刺史廣平麻秋之後唐元功臣左金吾大將軍凉國公麻嗣宗賜姓李氏改名延昌子藏珍)
事類(闕)
強天水商音
古今姓纂(丹陽有強氏將石趙常山太守強將容)
事類號強公渠(唐強循字季先鳳州人累雍州司士參軍華原無泉人畜多渴死循教人渠水)
(以浸田一方利之丨丨丨丨)錢塘強至(皇朝強獻明字可學汪藻嘗銘其墓曰丨丨丨丨以文學)
(顯熙寧間有子五人曰浚明淵明偉明陟明獻明兄弟復以文學踵相躡登進士第淵明入翰林為學士承旨)
(謚文獻浚明自尚書郎奉使吳中偉明陟明皆有名蹟以没獻明召掌戶部架閣文字浚明子行父亦能世其)
(家)
古今合璧事類備要續集卷十八
