古今合璧事類備要前集卷十七
宋謝維新撰
節序門
立秋
事類迎西郊(先立秋三日太史謁之天子曰某日立秋盛德在金天子親帥三公九卿諸侯大夫)
(以丨秋於丨丨月令)祭白帝(丨丨丨蓐收車旗服飾皆白後漢郊祀志)舞雲翹(先立秋郊黃帝)
(立秋迎氣西郊樂奏黃鍾之宮歌西皓丨丨丨育命所以養時訓也後禮儀志)戴楸葉(京師立秋滿街)
(賣楸葉婦女兒童皆剪成花樣戴之形製不一夢華錄)取姦惡(漢孫寶為京兆尹以立秋日署侯文)
(為東都督郵入見勅曰今日鷹隼始擊當從天氣丨丨丨以成嚴霜之誅又裴德容制漢家授御史多於立秋)
(日盖以風霜已嚴鷹隼初擊出本傳)習戰陣(立秋日丨丨丨之儀名曰貙劉後禮儀志)
詩集草衰(始驚三伏盡又遇立秋時露綵朝還冷雲峯晚更竒隴香禾半熟原迥丨微丨幸好清光)
(裏安仁謾起悲僧齊已)蓮謝(律變新秋至蕭條自此初花酣丨報丨葉在柳成疎淡日非雲映清風似)
(雨餘卷帷凉暗度迎扇暑先除草盡多翻燕波澄下露魚今朝散騎省作賦興何如司空曙)槐疎(蟬噪)
(古丨丨葉下樹銜斜日映孤城欲知潘鬢愁多少一夜新添白數莖王叡)
七夕
事類曝衣(太液池西有漢武帝丨丨樓七月七夕宮女出后衣曝之)穿針(齊武帝起層城)
(觀七月七日宮人多登之丨丨世謂之丨丨樓輿地志)洒淚雨(七月六日有雨謂之洗車雨七日雨)
(則云丨丨丨歲時雜記)明星酒(洛陽人家乞巧使蜘蛛結卍字造丨丨丨裝同心膾金門歲節)開
襟樓(漢綵女七夕皆穿針於丨丨丨西京雜記)百子池(漢宫七夕臨丨丨丨以五縷相羈謂之相)
(連愛廣記)曝犢鼻褌(阮咸字仲容籍兄子也諸阮前世皆儒學内足於財唯咸一生尚道棄事好酒)
(而貧舊俗七月七日法當曬衣諸阮庭中爛然莫非綈錦咸時總角乃豎長竿標大布犢鼻曝於庭中曰未能)
(免俗聊復爾耳竹林七賢論)曬腹中書(郝隆七月七日見鄰人皆曝曬衣物隆乃仰卧曝腹於庭)
(曰我丨丨丨丨)綵樓穿針(唐天寶宫中七夕以錦綵結成樓殿高百丈可容數十人陳花果酒炙設)
(坐具以祀牛女二星嬪妃各執九孔針五色線向月穿之過者為得巧動清商之曲宴樂達旦士民皆效之天)
(寳遺事)蛛絲占巧(開元中帝與妃子每至七夕夜在華清宮宴時宫女各以蜘蛛内之小金盒子)
(中至曉開視蛛絲稀密以為得巧之多少民間效焉開元遺事七夕婦人結綵樓穿七孔針以金銀鍮石為針)
(陳瓜果於庭中以乞巧有喜子輞於瓜上則以為得巧荆楚歲時記)織女渡河(成武丁有仙道謂其)
(弟曰七月七日丨丨當丨丨暫詣牽牛世人至今謂織女嫁牽牛夫者是也續齊諧記烏鵲填河而渡織女淮)
(南子天河之西有星煌煌與参俱出謂之牽牛天河之東有星微微在氐之下謂之織女焦林大斗記織女犬)
(女孫也史記天官書河鼔謂之牽牛爾雅黃姑即河鼔也歲時記牽牛星荆州呼為河鼓主關梁織女星則主)
(瓜果嘗見道書云牽牛娶織女取天帝二萬錢下禮久不還被驅在營室荆楚歲時記)天官考福
(七月七日為慶生中會此日地官三宮九府四十二曹同會丨水二丨六宮十八府七十八曹同丨罪丨又為)
(道德臘五帝校定生人骨髓枯盛學業文籍名宦隆益其日可謝罪請並神氣沐浴先亡道書)西王母
来(七月七日漢武帝於承華殿齋正中有一青鳥從西方来集殿前上問東方朔曰丨丨丨欲丨有頃王母)
(至有二青鳥侍旁帝與朔於朱雀忩中窺王母時母以桃七枚獻帝帝欲留核種之王母笑曰此桃一千年生)
(花一千年結實指方朔曰此兒三偷桃矣帝内傳)王方平降(仙人丨遠字丨丨位為總真真人七)
(月七日偶丨蔡經家威儀如大將軍持玉壺十二皆以蠟封遣人招麻姑麻姑至指爪長數寸經見之意可以)
(爬癢忽有鐵鞭鞭經背有陳縣尉聞經家有神人乞見遠曰君心邪未可以教仙道以一符與陳可以存本壽)
(陳後一百二十歲而死神仙傳)王喬乘鶴(丨子丨周靈王太子晉也好吹笙作鳳鳴遊伊洛間道士)
(浮丘公接上嵩山三十餘年後来於山上告桓良曰告我家七月七日待我緱氏山至日果丨白丨駐山巔望)
(之不得到舉手謝時人而去列仙傳)安公騎龍(陶丨丨時諺曰安公安公與天通七月七日迎女以)
(赤龍至時安公丨赤丨而去後隱□列仙傳)楊妃私語(唐玄宗與楊貴妃避暑驪山宮七日牛女)
(相見之夕夜半妃獨侍上上凭肩密相誓心願世世為夫婦内傳)竇后神光(丨丨少小頭秃不為)
(家人所齒遇七夕日人皆看織女獨不許出乃有丨丨照室為后瑞后傳)子儀祈壽(郭子儀至銀州)
(夜見左右皆赤光仰視空中駢車繡幄中有一美女自天而下子儀拜祝云今七月七日必是織女降臨願賜)
(長壽富貴女笑曰大富貴亦壽考言訖冉冉升天子儀後立功貴盛年九十餘薨感遇集)宗元乞巧
(柳子厚夜歸自外庭有設祠者饗餌馨香蔬果交羅插竹垂綏剖爪犬牙且拜且祈怪而問焉女隸進曰今兹)
(秋孟七夕天女之孫將嬪於河鼔邀而祠者幸而與之巧驅去蹇拙手目開利組紉縫製將無滯於心焉為是)
(禱也柳子曰苟然歟吾亦有所大拙儻可因是以求去之乃再拜稽首稱臣而進曰下土之臣竊聞天孫專巧)
(於天轇轕璇璣經緯星辰能成文章黼黻帝躬以臨下民欽聖靈仰光曜之日久矣今聞天孫不樂其獨得真)
(卜於元龜將蹈石梁欵天津儷于神夫于漢之濱兩旗開張中星耀芒靈氣翕歘兹辰之良幸而弭節薄遊民)
(間臨臣之庭曲聽臣言本傳)真如獲寶(唐開元中有李氏為尼號曰真如天寶七年七月七日忽)
(見五色雲墜地一囊中有五物乃寶玉也肅宗元年真如為神人召往化成見天帝授以八寳俾獻于朝真如)
(乃併前五物皆獻之唐寳記)蔡氏得梭(蔡州丨丨每七夕禱以酒果忽見流星墜筵中明日瓜上)
(丨金丨自是巧思益進祕閣閑話)贈七寶枕(郭翰少有清標乘月卧庭中視空中有人冉冉而下)
(乃一少女明艷絶代曰吾天之織女也上帝賜命遊人間願乞神契乃升堂共枕欲曉辭去後夜復来翰戲之)
(曰牽牛郎何在那敢獨行對曰隂陽變化關渠何事至七夕忽不来數夜方至翰問曰相見樂乎笑曰天上那)
(比人問問曰迎来何遲曰人中五日彼一夕爾忽一夜悽惻流涕曰帝命有期便當永訣以七寶枕留贈而去)
(墨莊冗錄)然九華燈(王美人七月七日生武帝於猗蘭殿王母謂帝曰七月七日我當来帝至日丨)
(丨丨丨又武帝七月七日掃除宮掖之内張雲錦之帷然九光微燈漢武内傳)四民月令(七月初七)
(其夜洒掃於庭露施几筵設酒脯時菓散香粉於河鼔織女二星神當會守夜者咸懷私願或云見天漢中有)
(奕奕正白氣有光曜五色以此為徵應見者便拜而願乞富乞壽無子乞子唯得乞一不得兼求三年乃言之)
(崔寔云)京師舊俗(京師七月七夕城市悉以雕木綵裝欄坐或用紅碧紗籠或飾以金珠牙翠有)
(一對直數千者禁中及貴家與士庶為時物追陪又以黃蠟做為鳬鴈鴛鴦鸂鶒龜魚之類綵畫金縷謂之水)
(上浮又以小板上傅土旋種粟今生其苗置小茒屋花木作田舍家小人物皆村落之態謂之穀板又以瓜雕)
(刻成花樣謂之花瓜又以油麵糖蜜造為笑黶兒謂之果食花樣竒巧百端如㮏香方勝之類若買一斤數内)
(有一對被介胄者如門神之像盖自来風俗不知其說謂之果食將軍又以录豆小豆小麥於磁器内以水浸)
(之生牙數寸以紅藍絲縷束之謂之種生皆以街心綵幕帳設貨賣至初六初七晚貴家多結綵樓於庭謂之)
(乞巧樓鋪陳磨喝樂花瓜酒炙筆研針線或兒童裁詩女郎呈巧焚香列拜謂之乞巧婦女望月穿針或以小)
(蜘蛛在合子内次日看之若網圓正謂之得巧里巷與妓館往往列之門首爭以侈靡相尚磨喝樂本佛經摩)
(侯羅今通俗而書之夢華錄)
詩集河漢(八月涼風天氣晶萬里無雲丨丨明昏見南樓清且淺曉落西山縱復横洛陽城闕天中)
(起長河夜夜千門裏複道連甍共蔽虧畫堂瓊戸特相宜雲母帳前初汎濫水精簾外轉逶迤倬彼昭回如練)
(白復出東城接南陌南北征人去不歸誰家今夜𢷬寒衣鴛鴦機上疎螢度烏鵲橋邊一鴈飛鴈飛雲度秋難)
(歇坐見明河漸微沒已能舒卷任浮雲不惜光輝讓流月明河可望不可親願得乘槎一問津更將織女支機)
(石還訪成都賣卜人宋之問明河篇)牛女(牽丨出河西織丨處其東萬古永相望七夕誰見同神光意難)
(候此事終朦朧颯然精靈合何必秋遂通亭亭新粧立龍駕具層空世人亦為爾祈請走兒童稱家隨豐儉白)
(屋達公宫膳夫翊堂殿鳴玉淒房櫳曝衣徧天下曳月揚微風蛛絲小人態曲綴瓜菓中初筵浥重露日出甘)
(所終嗟汝未嫁女秉心鬱冲冲防身動如律竭力機杼中雖無舅姑事敢昧織作功明明君臣契咫尺或未容)
(義無棄禮法恩始夫婦恭小大有佳期戒之在至公方圓苟齟齬丈夫多英雄杜甫人間一葉梧桐飄蓐收行)
(秋回斗杓靈官召集役靈鵲直渡銀河横作橋河邊女兒天帝子機杼年年勞玉指織成雲霧紫綃衣辛苦無)
(歡容不理帝怜獨居無與娱河西嫁與牽牛夫自從嫁後廢織絍綠鬢雲鬟朝暮梳貪歡不歸天帝怒謫歸却)
(踏来時路但令一歲一相見七月七日橋邊渡别多會少知柰何却憶從前歡愛多怱怱萬事說不盡燭龍已)
(駕隨羲和河邊靈官催曉發今嚴不管輕離别空將淚作雨滂沲淚痕有盡愁无歇寄言織女君休怨地久天)
(長會相見猶勝嫦娥不嫁人夜夜孤眠廣寒殿張文潛七夕歌迢迢牽牛星皎皎河漢女纖纖擢素手札札弄)
(機杼終日不成章涕泣零如兩河漢清且淺相去距幾許盈盈一水間脉脉不得語古樂府)靈匹(寳婺)
(搖珠佩嫦娥照玉輪丨歸天上丨巧遺世間人花果香千戸笙竽溢四鄰明朝晒犢鼻方信阮郎貧李義山)
神光(古来傳織女七夕渡明河巧意世爭乞丨丨誰見遇隔年期已拙舊俗騐方訛五色金盤菓蜘蛛浪)
(作窠梅聖俞)佳期(恐是仙家好别離故教迢逓作丨丨由来碧落銀河畔可要金風玉露時清漏漸移)
(相望久微雲未接過来遲豈能無意酬烏鵲唯有蜘蛛乞巧絲李義山)仙會(翠幕瑶梯百尺樓樓前星)
(斗自悠悠天家丨丨能多少未到平明已别愁范蜀公)龍駕(河邊獨自對星宿夜織天絲難接續抛梭)
(振躡動明璫為有秋期眠不足遥愁今夜河水隔丨丨車轅鵲填石流蘇翠帳星渚間環珮無聲燈寂寂畫作)
(天河刻作牛玉梭金鑷綵橋頭每年宮女穿針夜勅賜諸親乞巧樓王建宫詞)鵲橋(鸞扇斜分鳳幄開星)
(橋横道鵲飛迴爭將世上無期别換得年年一度来李商隱雲幕无波斗柄移丨慵烏慢得丨遲若教精衛填)
(河漢一水還應有盡時晏叔原)龍梭(鳳律驚秋氣丨丨靜夜機星橋百枝動雲路七香飛映月迴雕扇凌)
(霞曳綺衣含情向華幄流態入重闈歡餘夕漏盡怨結曉驂歸誰念分河漢還憶雨心違張文恭)鳳駕
(仙車駐七襄丨丨出天潢月映九微火風吹百和香何遜)香車(已駕七丨丨心心待曉霞風輕唯響佩日)
(暮不嫣花桂嫩傳香遠榆高送影斜成都過卜肆會是識靈槎李義山盈盈一水不斯須經歲相過自作疎豈)
(待翔禽報佳會徑須飛過洗丨丨后山)靈駕(落日隠簷楹升月照簾櫳團團滿葉露淅淅振條風蹀足)
(循廣除瞬目瞻層穹雲漢有靈匹彌年闕相從遐川阻昵愛修渚曠清容弄杼不成藻聳轡驚前蹤昔離秋已)
(雨今聚夕無雙傾河易迴斡歡顔難九悰沃若丨丨旋寂寥雲幄空留情顧華寢遥心逐奔龍謝惠連)六
幕(丨丨西回斗轉車鮮雲點綴玉鈎斜天孫已渡黃姑渚阿母還来漢帝家楊大年)七襄(白露含明)
(月青雲斷絳河天街丨丨轉關道二神過袨服鏘環佩香筵拂綺羅年年今夜盡機杼别情多杜審言)月
帳(丨丨星河次第開雨情惟恐曙光催時人不用穿針待沒得心情送巧未羅隱)雲階(丨丨月地一相)
(過未抵今年别恨多最恨明朝洗車雨不教回却渡天河杜牧)玉殿(丨丨凭肩共語時風清月墜有誰知)
(梧桐秋雨三山遠始信生前有别離倪清)瑶階(紅燭秋光冷畫屏輕羅小扇撲流螢丨丨夜色凉如水卧)
(看牽牛織女星杜牧)穿針(今夕雲軿渡鵲橋應非默默與迢迢佳人競喜開粧鏡月下丨丨望九霄權德)
(輿)乞巧(七夕今朝看碧霄牽牛織女渡河橋家家丨丨望秋月穿盡紅絲幾萬條林傑)漢流(雲意)
(不交天更闊星光不動丨空丨素娥青女曾無匹霜月亭亭各自愁石曼卿)星轉(鵲歸燕尾雨悠悠青)
(鎖西南月似鈎天上歲時丨若丨世間離别水東流金風入樹千門夜銀漢横空萬象秋蘇小横塘通桂檝未)
(應清淺隔牽牛温庭筠)黃姑(東飛伯勞西飛燕丨丨織女長相見玉臺新詠)紅粧(此時機杼息獨)
(向丨丨羞江總)渡川(藻帳越星渚玉飾丨雲丨王微)乘槎(丨丨斷消息無處問張鶱出杜詩)雲
橋(月為開帳燭丨作渡河丨羅隱)霞帳(餘丨張錦丨輕電閃紅綃禹錫)停梭(丨丨借蟋蟀留巧付)
(蜘蛛宋之問)分鏡(天上丨金丨人間望玉鈎李賀)癡騃(丨牛與丨女不肯勤農桑徒勞含淫思旦)
(夕遥相望盧仝)離别(唯愁更漏促丨丨在明朝僧清江)逐星移(姮娥隨月落織女丨丨丨梁庾)
(肩吾)與人巧(年年乞丨丨間丨不道人間巧已多楊朴)牽牛去(聞道尋源使從天北路回丨丨)
(丨幾許宛馬至今来杜甫)青鳥来(丨丨西丨秋院宇碧雲南度夜樓臺宋之問)
中元(修行記七月中元乃大慶之月)
事類地官校籍(當丨丨丨丨之辰是白帝乘時之運類要又七月十五中元九地靈官神仙兵)
(馬名曰洞府神仙兵馬同下人間校定罪福福又云七氣地官主祿百司上詣天闕進呈世人罪道書)天
尊集福(七月十五迺太上老君同元始丨丨會丨丨世界道藏經)營寺院供(七月十五日僧)
(尼道俗悉營盆供諸寺院荆楚歲時記)詣道佛祠(代宗信浮屠愈篤七月望日宮中造盂蘭盆綴)
(飾鏐琲設高祖以下七聖位幡節衣服皆具自禁内分丨丨丨丨鐃吹鼔舞奔走相屬唐書)設盂蘭
盆(目蓮比丘尼其亡母生餓鬼中即以鉢盛飯往餉其母食未入口化成火炭遂不得食目蓮大呌馳還白)
(佛佛言汝母罪重非汝一人力所柰何當須十方衆僧威神之力至七月十五日當為七代父母現在父母厄)
(難中者具百味五果以著盆中供養十方大德佛勅衆僧皆為施主咒願七代父母行禪定意然後受食是時)
(目蓮母得脱一劫餓鬼之苦目蓮白佛未来世佛弟子行孝順者亦應奉盂蘭盆為爾可否佛言大喜故後代)
(人因此廣為華飾乃至刻木割竹飴臘剪綵模花果之形極工巧之妙盂蘭盆經)作玄都醮(七月)
(十五中元之日地官校勾搜選人間分别善惡諸大聖衆普詣宮中簡定劫數人鬼傳錄餓鬼囚徒一時皆集)
(以其日丨丨丨大丨於玉京山採諸花果珍竒異物幢幡寳盖清膳飲食獻諸聖衆道士於其日夜講誦是經)
(十方大聖齊詠靈篇囚徒餓鬼俱飽滿免於衆苦得還人中出道經)張燈京城(開寳四年七月中元)
(節京城張燈會要)泛舟赤壁(壬戌之秋七月旣望蘇子與客丨丨遊於丨丨之下出蘇東坡賦)
詩集齋日(燈前飛入玉階蟲未卧先聞半夜鐘看即中元丨丨到白盤金線繡真容王建宫詞)
秋分
事類刻均(秋分八月中氣日出卯三刻日入酉三丨晝夜丨五十刻符天纂圖)夜等(日夜之行)
(分同道也注曰丨丨故曰同道左傳昭公)享星(秋分丨壽丨於南郊禮)夕月(天子常以秋分丨丨)
(於西郊禮典瑞注)書雲(見春分)致月(馮相氏掌春秋丨丨注春分日在婁秋分日在角出周禮)
南極見(老人星曰丨丨常以秋分夕丨于丙見則治平主壽昌晉天文志)玄武中(宵中星虚)
(注虚丨丨之丨星以秋夕日見尚書堯典)龍潛淵(丨鱗蟲之長春分登天秋分丨丨說文)蟄坯
戶(日夜分雷始收聲丨蟲丨丨殺氣浸盛陽氣日衰水始涸月令)同度量(仲秋日夜分則丨丨丨禮)
(記月令)正鈞石(仲秋之月平權衡丨丨丨角斗甬同上)
中秋
事類寒暑均(秋之於時後夏先冬八月於季始孟終十五日於夜又月之中稽之天道則丨丨丨)
(取諸月數則蟾魄員歐陽詹)日夜分(仲秋之月日在角昏牽牛中旦觜觿中其日庚辛其帝少皥其)
(神蓐收其音商律中南呂其數九是月也丨丨丨則同度量平權衡正鈞石角斗甬月令)梯雲取月
(唐太和中周生者有道術中秋夜與客會月色方瑩謂坐客曰我能丨丨丨丨置之懷袂因取筯數百條繩而)
(駕之曰我梯此取月俄以手舉衣懷中出月寸許光色照爛寒氣入肌骨宣室志)駕橋遊月(羅公)
(遠鄂州人開元中中秋夜侍玄宗於宫中翫月公遠奏曰陛下莫要至月中看否乃取拄杖向空擲之化為大)
(橋其色如銀請玄宗同登約行數十里精光奪目寒氣侵人遂至大城闕公遠曰此月宫也見仙女數百皆素)
(練寬衣舞于廣庭玄宗問曰此何曲也曰霓裳羽衣曲也元宗密記其聲調遂回却顧其橋隨步而滅旦召伶)
(官依其聲作霓裳羽衣之曲唐逸史)遊廣寒宮(開元中明皇與申天師道士洪都客中秋夜月遊月)
(中過一大門在玉光中見一大宫府榜曰廣寒清虚之府守門兵衛甚嚴三人止其下不得入天師引明皇躍)
(身起烟霧中下視玉城嵳峩若萬頃琉璃之田仙人道士乘雲駕鶴往来其間尋步向前覺翠色冷光相射目)
(眩極寒而不可進下見素娥十餘人皓衣乘白鸞笑舞於廣庭大桂樹下樂音嘈雜清麗明皇歸編律音製霓)
(裳羽衣舞曲異聞錄)奏玉笛曲(玄宗嘗八月望夜與葉法喜同遊月宮聆月中丨樂上問曲名曰紫)
(雲曲也玄宗素曉音律默記其聲歸傳其音名之曰霓裳羽衣自月宮還過潞川城上俯視城郭悄然而月色)
(如晝法喜因請上以玉笛奏曲時玉笛在寢殿中法喜命人取之旋頃而至曲奏旣竟復以金錢投城中而還)
(旬餘潞州奏八月望夜有天樂臨城兼投金錢以進集異記三說不同今並載之)天柱翫月(趙知)
(微有道術中秋積隂不解衆惜良辰知微召諸生謂曰能昇丨丨峯丨丨否少頃曳杖而出旣闢荆扉而皓月)
(如晝捫蘿援篠及峯之巔趙君處玄豹之茵諸生藉芳草列侍舉酒方歸山舍而淒風飛雨宛然廣記)廣
陵觀濤(枚乘七發客曰將以八月之望與諸侯並往觀濤於廣陵之曲江出文選)備文酒宴
(蘇頲與李義對掌綸誥八月十五夜於禁中直宿諸學士翫月丨丨丨之丨時長天無雲月色如晝蘇曰清光)
(可愛何有燈燭遂命徹去天寳遺事)作水調歌(東坡居士以丙辰中秋歡飲達旦大醉丨丨丨丨都)
(下傳唱此詞神宗問内侍外面新行小詞内侍錄此進呈讀至又恐瓊樓玉宇高處不勝寒上曰蘇軾終是愛)
(君乃命量移汝州復雅歌詞)金背蝦蟇(長慶中八月十五日夜有人玩月見林中光屬天如匹布)
(尋視之見一丨丨丨丨酉陽雜俎)武夷仙樂(武夷山神號武夷君一日語村人曰汝等以八月十)
(五日會山頂是日畢集聞空中人聲不見其形須臾樂響但見樂器不見其人諸山記)袁宏泛渚
(注見月門)庾亮登樓(注見月類下)文簫遇綵鸞(鍾陵西山有遊帷觀每至中秋車馬)
(喧闐數十里若闤闠豪傑多召名姝善謳者夜與丈夫間立握臂連踏而唱惟對答敏捷者勝太和末有書生)
(文簫往觀覩一妹甚妙其詞曰若能相伴陟仙壇應得文簫駕綵鸞自有繡襦并甲帳瓊臺不怕雪霜寒生意)
(其神仙植足不去姝亦相盼歌罷獨秉燭穿大松逕將盡陟山捫石冐險而升生躡其蹤姝曰莫是文簫耶相)
(引至絶頂坦然之地後忽風雨裂帷覆機俄有仙童持天判曰吳綵鸞以私慾洩天機謫為民妻一紀姝乃與)
(生下山歸鍾陵傳竒)周貫謁李生(周貫自號木鴈子至袁州見李生秀韻欲携歸林下李嗜酒色)
(難其行周指煑藥鐺作偈曰頑鈍天教合作鐺從初三脚豈能行雖然有耳不能聽只愛人間戀火坑後有人)
(見於京師附書與李生云明年中秋夕當上謁至時生以事出貫乃以白土書其門曰今年中秋夕来赴去年)
(約不見折足鐺彈指空剝剝冷齋夜話)王君玉賦詩(晏元獻守南都王琪君玉時已館閣校勘)
(公特請于朝以為府僉判嘗遇中秋隂晦齋厨宿為備公適無命君玉即為詩以入曰只在浮雲最深處試憑)
(絃管一吹開公枕上得詩大喜即索衣起徑召客治具大合樂至夜分月果出遂相與樂飲達旦)何中
正得卜(何中正登第求卜於郭從周贈之詩云三字来時月正圓一麾從此出秦關何後以八月十五)
(日授知制誥言邊事忤旨出知秦州翰苑名談)
詩集明月(常時好月賴新晴不似年年此夜生初出海濤疑尚濕漸来雲路覺偏清寒光入水蛟龍)
(起靜色當天鬼魅驚不獨坐中堪仰望孤光應到鳳池明秦韜玉一夜高樓萬景竒碧天無際水無涯只留皎)
(月當霄漢並送浮雲出四維霧靜不容玄豹隱冰生唯恐夏蟲疑坐来離思憂將曉爭得嫦娥子細知唐彦謙)
(西樓見月似江城點點悠悠倚檻情萬里此時同皎潔一年今夜最分明初驚桂子從天落稍誤蘆花帶雪平)
(知稱玉人臨水見可怜光彩有餘清白居易寄人少皥磨成白玉盤六丁擎出太虚寬清光千古復萬古留向)
(人間此夜看田表聖天遣今宵無寸雲故開秋碧掛冰輪詩人不會衣霑露為惜清光豈易親范仲淹暮雲收)
(盡溢清寒銀漢無聲轉玉盤此宵此景不長好丨丨明年何處看東坡丨丨未出羣山高瑞光千丈生白毫一)
(杯未盡銀闕湧亂雲脱壊如崩濤東坡中秋天氣未應殊不用紅紗照坐隅山下白雲横匹素水中丨丨卧浮)
(圖同上滿目飛明鏡歸心折大刀轉蓬行地遠攀桂仰天高水路疑霜雪林棲見羽毛此時瞻白兔直欲數秋)
(毫杜甫高秋渾似水萬里正圖明玉兔步虚碧冰輪碾太清廣寒宫有路桂子落無聲吾館無弦彈棲烏莫要)
(驚靈原夫人天將今夜月一徧洗寰瀛暑退九霄淨秋澄萬景清星辰讓光彩風露發晶英能變人間世翛然)
(是玉京劉禹錫丨丨一歲中影圓十二迴如何今夕裏爭賞羅樽罍旣愛盈盈色更上高高臺人心不知此試)
(為君言哉月者水之精秋者金之氣金水性相生五行分其事則知天地間相感各以類水得金還盛月因秋)
(更清氣類使之然人誰不有情可憐别夜色一一皆銷聲孫明復不見柯山客中秋月又圓夜来清滴露天未)
(淡收煙念遠情非俗凌虚骨欲仙素琴鳴此恨相與對嬋娟張商英)無月(長記去年中秋玩月出草堂冰)
(輪直可鑑毫芒是時家釀又新熟呼童開席羅清觴纖埃不起零露下對此陶陶樂未央自顧如逢堯舜世上)
(下清明無穢荒吁嗟今夕何不幸正逢屏翳恣猖狂浮雲左右爭擁蔽愛而不見涕霑裳嫦娥無語縮頭何處)
(坐胡不聞口走訴上帝旁立召飛廉舉其職驅除擁蔽揚清光瑩然高照遥天外免教萬國如瞽空倀倀孫明)
(復去年中秋端正月照我霑襟萬條血姮娥留笑待今年淨洗金觥對銀闕高堂妬婦心不閑招得封姨同作)
(難豈惟恨滿月宮裏腸斷西山吳彩鸞却疑周生懷月去待到三更黑如故人間今之趙知微無復清遊繼天)
(柱南枝烏鵲不敢譁倚杖三嘆風枝斜明年強健更相約會見林間金背蟇陳去非秋雲定何心忍翳今夕月)
(尚嫌微點綴况乃都漫滅它時任氛霾數日望清徹倦杸衲子忩竹雨聽騷屑對床不成夢有酒那能設螢飛)
(矜意氣蟲語轉幽咽心知層隂表皎皎玉輪潔何當凌倒景徙倚翫飛轍朱喬年風簾淅淅漏銀痕一半秋光)
(此夕分天為素娥孀怨苦併教西北起浮雲羅隠)翫月(八月三五夜舊嘉蟾兔光斯從古人好共下今)
(宵堂素魄皎孤凝芳輝紛四揚徘徊林上頭泛艷天中央皓露助流華輕飇佐浮涼清冷到肌骨潔白盈衣裳)
(惜此苦宜翫攬之非可將含情顧廣庭願勿沈四方歐陽詹明月不解老良辰難合并回顧坐上人聚散如流)
(萍嘗聞此宵月萬里同隂晴天公自著意此會那可輕東坡秋氣平分夜沉隂乍散天窺林初淡薄照席忽孤)
(圓冷入詩豪健光浮醉弁偏嘉賓勿輕去桂影正嬋娟司馬公今夕蟾光特地鮮登樓極望正團圓皎然晃色)
(如紈扇賞到秋分興未闌杜牧)待月(丨丨東林月正圓廣庭無樹草無煙中秋雲靜出滄海半夜露寒當)
(碧天輪影漸移金殿外鏡光猶掛玉樓前莫辭達曙慇懃望一墮西巖又一年許渾)禁苑(星斗疎時禁漏)
(殘紫泥封後獨凭欄露和玉屑金盤冷月射珠光貝闕寒天襯樓臺籠苑外風吹歌管下雲端長卿祗為長門)
(賦未識君王際會難韓浩)江鄉(月晃長江上下同畫橋横截冷光中雲頭艷艷開金餅水面沉沉卧彩虹)
(佛氏解為銀色界仙家多住玉華宮地雄景勝言不盡但欲追隨乘曉風蘇子美中秋全景屬潜夫棹入空中)
(看太湖身外水天銀一色城中有此月明無范至能)十四夜(銀漢無聲露暗垂玉㙴初上欲圓時清樽)
(素瑟宜先賞明夜隂晴未可知孫明復猶欠一宵輪未滿紫霞紅襯碧雲端誰能喚得嫦娥下引向堂前子細)
(看元稹光華豈不盛賞宴尚遲遲天宇將圓夜人心待滿時已知千里共猶訝一分虧来夕如澄霽清風不負)
(欺范仲淹)閏中秋(桂影中秋特地圓况當餘閏魄澄鮮因懷勝賞初經月免使詩人嘆隔年萬象歛光)
(增浩蕩四溟收夜助嬋娟鮮雲清廓心田豫乘興能無賦詠篇趙大成)
重九
事類陽數(歲往月来忽復九月九日九為丨丨其日與月丨丨並應故曰重九魏文帝書)無射
(九月九日律中丨丨而數九風土記)折萸食餌(俗尚此日丨茱丨房以丨丨言辟除惡氣而禦初寒)
(風土記)佩萸食餌(漢武帝宮人賈佩蘭九月九日丨茱丨丨丨飲菊花酒云令人長壽盖相傳自)
(古莫知其由周官籩人職曰羞籩之實糗餌粉餈注曰糗餌者豆末屑蒸之以棗方言餌謂之糕或謂之餈西)
(京雜記食餌者其時黍稌並收因以黏未加味嘗新玉燭寳典)造棗肉糕(二社重陽尚食糕而重陽)
(為盛大率以棗為之或加以栗亦有用肉者歲時雜記都人重九各以粉麵蒸糕相遺上插剪綵小旗糝飣果)
(實如石榴子栗黃銀杏松子肉之類夢華錄)作羊肝餅(洺陽人家重陽丨迎涼脯丨丨丨佩癭水)
(符金門歲節)飲菊花酒(重陽日上五色糕菊花枝茱萸樹丨丨丨丨佩茱萸令人長壽也雷公範)
(漢俗九日飲菊酒其法以菊雜黍米釀酒封室中至来歲重陽日開故謂之菊花酒西京雜記)賜薏苡
酒(常衮謝九月九日賜餻酒狀云恩丨丨丨人丨雨瓶)登高避厄(汝南桓景隨費長房游學累年)
(長房謂景九月九日汝家當有灾厄急宜去令家各作絳囊盛茱萸以繫臂登高飲菊酒此禍可消景如言舉)
(家登山夕還家見雞狗牛羊一時暴死長房聞之曰代之矣今世人每至九日登山飲菊酒婦人帶茱萸嚢)
賜菊延壽(魏文帝與鍾繇書曰九月九日日月並應俗宜其名以為宜於長久故以燕享高會是月)
(律中無射言羣木庶草無有射地而生於芳菊紛然歸榮非夫含乾坤之淳和本芬芳之淑氣孰能如此故屈)
(平悲冉冉之將老思食秋菊之落英輔體延年莫斯之貴謹奉一束以助彭祖之術)孟嘉落帽(孟嘉)
(為桓温參軍色和而正温甚重之九月九日温遊龍山參僚卑集時佐吏並著戎服有風至吹嘉帽墮落嘉不)
(之覺温勅左右及賓客勿言以觀其舉止嘉良久如厠温令取還之命孫盛作文嘲嘉置嘉坐處嘉還見即答)
(之其文甚美)王宏送酒(陶潛嘗九月九日無酒宅邊菊叢摘盈把坐其側悵望久之見白衣至乃)
(江州丨丨丨丨也即便就酌醉而後歸續晉陽秋)登戲馬臺(宋武帝為宋公在彭城九日出項羽)
(戲馬臺至今相承以為故事南齊書)幸商飇館(齊武帝永平五年先是立商飇館於孫陵岡世呼為)
(九日臺秋九月車駕幸焉出南史)飲蓮花峯(無為子遇華山重九日丨酒丨丨丨上)宴滕
王閣(王勃過鍾陵九月九日都督大丨丨丨丨宿命其壻作序因出紙遍請客至勃泛然不辭遂酣卧少)
(頃成文本傳)曲江别會(韋綬為集賢院學士九月九日宴羣臣丨丨綬請集賢院學士得丨丨帝)
(從之出唐書)文峯一曲(唐尹氏善歌因重陽與羣女戲登南山丨丨而同輩命之歌乃顰眉緩頰)
(怡然丨丨聲達數十里故俗耆舊云尹氏之歌聞于長安江南野史)賜學士歌(唐韋綬為學士以心)
(疾還第會九日德宗作黃菊歌顧左右曰安可不示韋綬即遣使特往綬遽奉和附進綬傳)詔有司
飲(貞元四年詔正月晦日三月三日九月九日三節日任百僚追賞為樂韓退之聽引師彈琴序云肇置三)
(令節丨羣丨丨丨酒舊唐書)不忍食餻(袁師德給事中高之子九日出餻謂坐客曰某不忍喫請)
(諸公食俛首久之嘉話錄)相命泛菊(世俗以重九丨丨登山飲菊花酒謂之登高會又云丨丨會風)
(土記)鶴林開花(山石榴一名山躑躅一名杜鵑花潤州鶴林寺有杜鵑花或見女子紅裳艷粧遊於)
(花下俗傳花神也周寳鎮浙西謂道人殷七七曰鶴林寺花可開副重九乎曰可乃前二日往女子来謂曰令)
(為道者開之至九日爛漫集異記)沙苑射鴈(唐明皇重陽日獵于丨丨有鴈飛帝丨中之丨帶箭)
(西南而去益州道觀第一院有道士徐佐卿寄寓一日自外持一箭来曰吾行山中為飛箭所傷已無恙因掛)
(箭于壁書其月日且云此後十年箭主到此付之後明皇幸蜀至此觀乃見箭廣異記)因節貽書
(東坡與李公擇書云秋色佳哉想有以為樂人生惟寒食重九慎不可虚擲四時之景無如此節者尺牘)感
時題壁(謝無逸以書問潘大臨近作新詩否答曰秋来景物件件是佳致昨日清卧聞攪林風雨聲遂)
(起題壁曰滿城風雨近重陽忽催税人至敗意止此一句奉寄)
詩集菊蘂(寒花開已盡丨丨獨盈枝舊摘人頻異輕香酒暫隨地偏初衣䘧山擁更登危萬國皆戎)
(馬酣歌淚欲垂杜甫)茱萸(欲賦前賢九日詩丨丨相鬭一枝枝可憐宋玉情何恨爭似陶潛醉不知綠鬢)
(愛隨風景變黃花能與歲時期登臨問處狂多少笑殺丹陽拍手兒李羣玉紫菊宜新壽丨丨辟舊邪願陪長)
(久宴歲歲捧香花趙彦昭九日侍宴)看萸(老去悲秋強自寬興来今日盡君歡羞將短髮還吹帽笑倩傍)
(人為正冠藍水遠從千澗落玉山高並兩峯寒明年此會知誰健醉把茱萸子細看杜甫)插菊(江涵雲影)
(鴈南飛與客擕壺上翠微塵世難逢開口笑菊花須插滿頭歸但將酩酊酬佳節不用登臨怨落暉古往今来)
(只如此牛山何必淚沾衣杜牧)黃花(九日無歡可得追飄然隨意立山陂蒋陵西曲風煙慘也有丨丨三)
(兩枝王介甫十道志齊武帝九日燕羣臣於蔣陵岡我醉欲眠卿罷休已教從事到青州鬢霜饒我三千文)
(詩律輸君一百籌聞道郎君閉東閣且容老子卧南樓相逢不用忙歸去明日丨丨蝶也愁東坡次王鞏韻)
白酒(木落霜洲溪水清登臨滿目是飄零黃花有意憐幽獨丨丨無聊漫醉醒牢愁錯倚西風立楚些巴)
(歈不可聽李漢老)白衣(九日東籬採菊英丨丨遙見眼能明向今自有杯中物一段風流可得成韓子)
(蒼)烏帽(一見黃花只自羞蕭然短髮不禁秋誰人為整丨紗丨獨倚西風滿眼愁張芸叟)濁酒
(獨掩衡門秋景閑洛陽才子訪柴關莫嫌丨丨君須醉雖是貧家菊也斑同人願得長携手久客深思一破顔)
(却笑孟嘉吹落帽登高何必上龍山九日賈明甫見訪戎昱作)香醪(小驛丨丨嫩重巖細菊斑遥知簇鞍)
(馬回首白雲間杜詩)傳杯(舊曰重陽日丨丨不放杯即今蓬鬢改但愧菊花開北闕心長戀西江首獨迴)
(茱萸賜朝士難得一枝来杜甫)落帽(初九未成旬重陽即此辰登高間古事訪戴遇幽人丨丨恣歡飲授)
(衣同試新茱萸正可佩折取寄情親孟浩然)横汾(菊盞茱囊自古傳長房寕復是臞仙應從宋武丨丨)
(日數到劉公戲馬年東坡)泛酒(可訝東籬菊能知節候芳細枝青玉潤繁葉碎金香爽氣浮朝露濃姿帶)
(夜霜丨杯傳壽丨應共樂時康黃宣應制詠菊花)獨坐(豈有白衣来剝啄亦從烏帽自欹斜真成丨丨)
(空搔首門外蕭蕭噪暮鴉程致遠)他鄉(幾向丨丨逢九日不須把酒已霑巾眼前景物年年異只有茱)
(萸似故人約齋避地逢佳節窮愁強不知十年猶亂過九日又奚為况借他蝸舍兼無自菊籬登高轉惆悵回)
(首也風吹裴說客中重陽)阻雨(滿懷黃菊籬邊折兩架茱萸鏡裏開落帽臺前風雨隔不知何處醉金杯)
(魚元機)悲秋(年年看見菊花開十度丨丨上楚臺半嶺殘陽銜樹落一行新鴈向人来行人永絶㐮陽)
(夢野水偏傷宋玉才絲管闌珊歸客盡黃昏獨自詠詩回李羣玉)明朝(九日丨丨是相邀舊俗非老翁)
(難早出賢客幸知歸舊採黃花賸新梳白髮微謾看年少樂忍淚已沾衣杜甫九日集于林)閏月(黃花)
(叢發綠樽前猶有眥眥舊管弦偶遇丨秋重九丨東籬獨酌一陶然自從九日持齋戒不醉重陽十五年閏月)
(九日獨酌)龍山客(指點雲間數點紅笙歌正擁紫髯翁誰知愛酒丨丨丨却在漁舟一葉中東坡九日)
(望見有美堂上魯少卿飲以詩戲之)淮海士(九日清尊欺白髮十年為客負黃花丨丨少年天下丨可)
(能無事落烏紗后山)題令狐廳(李義山乃令狐楚故吏楚子綯繼相殊不展分重陽日義山詣綯廳)
(事題云曾共山翁把酒巵霜天白菊正離披十年泉下無消息九日樽前有所思莫學漢臣裁苜蓿還同楚客)
(詠江籬郎君官重施行馬東閣無由得再窺綯乃閉此廳終身不處北忩瑣言)寄崔侍御(李白集聞)
(九日崔侍御遊敬亭余時登響山不同此醉後寄崔詩有云九日茱萸熟插鬢傷早白登高望山海滿目悲古)
(昔本集)桑苧煎茶(僧皎然九日與陸羽煎茶羽號桑苧翁坡詩云明年丨丨丨丨處憶著衰翁首)
(重回)布衣與宴(韓忠獻嘗遇重陽置酒私第惟歐文忠與一二執政而蘇明允乃以布衣參其問都)
(人以為異禮席間賦詩明允有佳節屢從愁裏過壯心還倚醉中来之句其志氣不少衰)詩用餻字
(劉夢得作九日丨欲丨丨丨以五經中無之輟不復為宋子京以為不然故子京九日食餻有詩云飇館輕霜)
(拂曙袍糗餈花飲鬭分曹劉郎不敢題糕字空負詩中一世豪遂為古今絶唱糗餌粉餈糕類也周禮籩人羞)
(籩之實糗餌粉餈注曰糗餌者豆末屑蒸之以棗豆之味今餌䭔也方言餌謂之糕或謂之餈聞見後錄)用
茱萸字(劉夢得云詩中丨丨丨丨者凡三人杜甫云醉把茱萸子細看王維云插遍茱萸少一人朱放)
(云學他年少插茱萸三君所用杜為優予觀唐人用七言者又十餘家漫錄于後王昌齡茱萸插鬢花宜壽戴)
(叔倫插鬢茱萸米未盡盧綸茱萸一朵映華簪權德輿酒泛茱萸晚易醺白居易舞鬟擺落茱萸房茱萸色淺)
(未經霜楊衡強插茱萸隨衆人張諤茱萸凡作幾年新耿緯髮希那敢插茱萸劉商郵筒不敢獻茱萸崔魯茱)
(萸冷吹溪口香周賀茱萸城裏一尊前比之杜句俱不侔矣容齋隨筆)用落帽事(孟嘉落帽前世)
(以為勝絶杜子美九日詩云羞將短髮還吹帽笑倩傍人為正冠其文雅矌逹不減昔人故謂詩非力學可致)
(正須胷中度世柯三山老人語錄云自来九日多丨丨丨丨獨東坡南子詞云破帽多情却戀頭乃反之尤)
(為竒特杜詩不眠瞻白兔百過落烏紗故東坡以閏九月題披雲樓詩云九日再逢堪一笑終朝百過更深憂)
(謂短髮不堪落帽也后山詩話)十月重陽(東坡云嶺南氣候不常菊花開時即重陽凉天佳月即中)
(秋不須以日月為斷也丨丨初吉菊始開乃與客作丨丨因次和陶九月九日詩今日我重九誰謂秋冬交黃)
(花與我期草中實後凋香餘白露乾色映青松高志林)滿城風雨(謝無逸溪堂集云亡友潘邠老)
(有丨丨丨丨近重陽之句今去重陽四日而風雨大作遂用邠老之句廣為三絶滿城風雨近重陽無奈黃花)
(惱意香雪浪翻天迷赤壁令人西望憶潘郎滿城風雨近重陽不見修文地下郎想得武昌門外柳垂垂老葉)
(半青黃滿城風雨近重陽安得斯人共一觴欲問小馮今健否雲中孤鴈不成行)重陽日雨(丨丨)
(丨常有疎風冷丨康伯可在翰苑日嘗重九遇雨奉勑撰詞伯可口占望江南一闋進云重陽日隂雨四垂垂)
(戲馬臺前泥拍肚龍山會上水平臍直浸到東籬茱萸膀菊蘂濕滋滋音齎落帽孟嘉尋篛笠休官陶今覓簔)
(衣兩箇一身泥荆楚歲時記)
古今合璧事類備要前集卷十七
