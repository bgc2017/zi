古今合璧事類備要前集卷四十四
宋謝維新撰
儒業門
經學
事類五經指南(王元感為四門博士撰書紏繆春秋振滯禮繩愆等凡數十篇魏知古見其書歎曰丨丨丨丨)
(也本傳)五經無對(陸乂聰敏博學於五經最精熟館中謂之石經人為之語曰丨丨丨丨有陸乂北史本傳)殿
中無䨇(肅宗詔丁鴻與諸儒論定五經同異於北京白虎觀帝親稱制臨决丁以才高論難最明諸儒稱之帝數嗟美)
(焉時人歎曰殿中無䨇丁孝公唐書本傳)當世大儒(丁恭習公羊嚴氏春秋恭學義精明教授數百人州郡請召不)
(應建武中遷少府諸生自遠方至者著錄千人當世稱為丨丨本傳)論易折角(朱雲魯人也五鹿充宗為梁丘)
(易元帝令與諸家論充宗乘貴辯口諸儒莫能抗有薦朱雲者召入論難連拄五鹿君故諸儒為之語曰五鹿嶽嶽朱雲折其)
(角繇是為博士本傳)語詩觧頥(匡衡好學家貧傭作以資供用尤精力過絶人諸儒語曰無說詩匡鼎來匡丨丨丨)
(人丨衡射策甲科調補平原文學本傳)丁寬易說(景帝時丨丨為梁孝王將軍距吴楚號丅將軍作丨丨三萬言)
(訓詁舉大義而已今小章句是也漢史本傳)王式詩諫(丨丨為昌邑王師王以滛亂廢昌邑羣臣皆下獄誅惟王)
(吉龔遂以數諫減死論式繫獄當死治事使者責問曰師何以亡諫書式對曰臣以詩三百五篇日夕授王至於忠臣孝子之)
(篇未嘗不為王反覆誦之也至於危亡失道之君未嘗不流涕為王深陳之也臣以三百五篇詩是以亡諫書使者以聞亦得)
(以減死論本傳)洼丹研易(丨丨世傳孟氏易建武初為大鴻臚作易通論七篇世號洼君通丹學義丨深丨家宗之)
(稱為大儒本傳)曼卿善詩(初九江謝丨丨丨毛丨廼為其訓衛宏從曼卿受學因作毛詩序善得風雅之旨至今傳)
(於世本傳)一家詩學(申公卒以詩春秋授之瑕丘江公盡能傳之徒衆最盛又魯許生免中謝公皆守學授韋賢治)
(詩事太江及許生又治禮至丞相傳子玄成由是魯詩有韋氏學本傳)二子春秋(嚴彭祖與顔安樂俱事睦孟孟)
(弟子百餘人唯彭祖安樂為明質問疑誼各持所見孟曰春秋之意在二子矣孟死彭祖安樂各專門教授由是公羊春秋有)
(嚴氏顔氏之學本傳)楊政說經(丨丨字子行少好學從代郡范升受梁丘易善丨丨書京師為之語曰說經鏗鏗楊)
(子行本傳)張玄講問(丨丨少習春秋顔氏建武初遷陳倉縣丞清淨無欲專心經書方其丨丨乃不食終日及有難)
(者輙為張數家之說令擇從所安諸儒皆服其多通本傳)
詞賦
事類麗則(或問景差唐勒宋玉枚乘之賦也益乎曰必也淫淫則奈何曰詩人之賦丨以丨辭人之賦麗以淫揚子)
瀏亮(賦體物而丨丨陸士衡文賦序)雕蟲(或問吾子少而好賦曰然童子丨丨篆刻俄而曰壯夫不為也或曰霧縠)
(之組麗曰女工之蠧矣揚子)吐鳳(揚雄夢丨白丨詳見前文章類)八义手(温庭筠二賦每入試凡丨丨丨而八)
(韵成北夢瑣言又庭筠未嘗起草作賦一吟一韻場中號温韻吟摭言)八寸日(眉州人朱台符敏博少有賦名同軰)
(課試以尺度日晷八寸而台符一賦已就玉壺清話)一片宫商(沈光有洞庭樂賦韋岫云此賦乃丨丨丨丨也北史)
五經鼔吹(見前文章類)有陵雲氣(前司馬相如奏大人賦天子大悦曰飄飄然丨丨丨之丨漢書本傳)
作擲金聲(晉孫綽作天台賦辭致甚工范榮期曰卿試擲地當作金玉聲本傳)賦述高堂(宋玉高唐賦楚)
(襄王與宋玉游雲夢之臺望高堂之觀其上有雲氣王問曰何氣也玉曰朝雲也王曰試為賦之文選)賦吊湘水
(賈誼為長沙王太傅既謫去意不自得及湘水為賦以吊屈原本傳)賦五色日(見前狀元類)賦阿房宫
(見前考官類)著子虛賦(司馬相如丨丨丨丨上讀而善之召問相如相如曰此乃諸侯之事未足觀請為天子游)
(獵之賦以推天下諸侯之苑囿卒章歸之於節儉因以諷諫奏之天子天子大悦以為郎漢書本傳)獻大禮賦(唐元)
(宗朝杜甫獻太清享廟及郊丨三丨丨丨帝竒之杜甫傳)援筆立就(陳留王植字子建善屬文時鄴銅臺新成太祖)
(悉將諸子登臺使各為賦植丨丨丨丨可觀魏志)受詔輙成(枚臯從行至甘泉雍河東上有所感輙使賦之為文)
(疾丨丨丨丨故所賦者多前漢本傳)文不加點(禰衡有才辨黃祖時會賓客有獻鸚鵡者祖曰願先生賦之衡攬筆)
(而作丨丨丨丨本傳)賦以見志(桑維翰初舉進士主司惡其名以為桑與喪同音人有勸其不必舉進士可以從他)
(求仕維翰乃著日出扶桑丨丨丨丨又鑄鐡硯以示人曰硯弊即改卒以進士及第五代史)洛陽傳寫(晉左)
(思字太冲造齊都賦一年乃成復欲賦三都遂締思十稔門庭藩溷皆着紙筆遇得一句即便疏之自以其作不謝班張張華)
(見而歎曰班張之流也於是豪貴之家競相傳寫洛陽為之紙貴初陸機入洛欲為此賦聞思作與弟書曰湏其成當以覆酒)
(&KR1125;及思賦成機絶歎服以為不能加也遂輟筆焉本傳)江東獨秀(詔羣臣賦赤鸚鵡袁淑文冠當時賦畢示謝莊)
(及見莊賦嘆曰丨丨無我君當獨秀我若無卿亦一時之傑遂隐其賦南史謝莊傳)賦擬班固(時自王侯以下莫不)
(踰侈張衡乃擬班固兩都作二京賦因以諷諫精思博會十年乃成後張衡傳)文似相如(前武帝時客有薦揚雄丨)
(丨丨丨者上方郊祠甘泉太時汾隂后土以求繼嗣召雄待詔承明之廬還奏甘泉賦以風天子異焉又上臨長楊射熊館雄)
(從還上長楊賦本傳)賈誼升堂(如孔氏之門田賦也則丨丨丨丨相如入室矣其如不用何揚子)仲宣獨
步(王粲字仲宣文帝書與吳質曰丨丨丨丨於詞賦惜其體弱至於所善古人無以遠過也魏志)
詩集敵揚雄(賦料揚雄敵杜甫詩)愧相如(白頭受簡焉能賦丨似丨丨為丈夫)奏明光(丨賦)
(入丨丨)賦河東(揚雄更有河東賦唯應吹嘘送上天並同)
詩律
事類詩史(杜甫善陳時事律切精深至千言不少衰時號丨丨本傳)詩豪(劉禹錫好詩晚節尤精白居易嘗推)
(為丨丨本傳)詩城(劉長卿與秦系為詩相贈答權德輿丨曰長卿自謂五言長城系以偏師攻之秦系詩)詩嚢
(李賀工詞章每旦出騎欵叚馬從小奚奴背古錦囊遇所得投囊中日萃如山賀集)詩窖(高仁裕著詩萬首號丨丨後史)
(補)詩筒(樂天元微之唱和以筒著詩往來謂之丨丨林逋集注)奪袍(武后遊龍門命羣臣賦詩先成者賜錦袍)
(左史東方虬詩成拜賜坐未安宋之問詩成文理兼美乃就丨丨衣之寵卓異記)擊鉢(竟陵王子良嘗夜坐刻燭為詩)
(四韻則刻寸燭蕭文琰曰燒一寸燭而成四韻詩何難之有乃與江拱等共丨銅丨立韻響滅詩成南史)蹉對(九歌云蕙)
(殽蒸兮蘭藉奠桂酒兮椒漿今倒用之謂之丨丨筆談)假對(自朱邪之狼狽至赤子之流離朱邪李克用祖姓狼狽獸)
(名流離亦禽名又如厨人具雞黍稚子摘楊梅此乃丨丨格筆談)八句法(賀方回學詩於前軰得丨丨丨平淡不流)
(於澆俗竒古不流於怪僻題詠不窘於物象叙事不用於聲律比興深通於物理用事工者如已出格見於成篇渾然不可涯)
(氣出於言外浩然不可屈王直方詩話)百家衣(山谷以集句為丨丨丨注云小兒文襁也本傳)集大成(東坡)
(謂杜詩韓文顔書左史皆極其至丨丨丨文集)號小杜(杜牧於詩情致豪邁丨為丨丨以别於杜甫唐本傳)六義
之餘(詩之流二十四名賦頌銘贊文誄箴行吟詠題怨嘆章篇操引謠謳歌曲詞調皆詩人丨丨丨丨元稹樂府占題序)
七言之始(七言詩始於漢栢梁體武帝作栢梁臺成詔羣臣二千石能為七言詩者乃得上坐凡七言每句用韻各)
(述其志云詩話)樂工爭求(李益長於詩每一篇出丨丨丨丨之至征人早行等篇天下皆施之圖繪唐書本傳)諸
作不及(蘇武李陵之詩長於高妙曹植劉公榦之詩長於豪逸陶潜阮籍之詩長於冲淡謝靈運鮑昭之詩長於峻潔)
(徐陵庾信之詩長於藻麗子美窮高妙之格極豪逸之氣包冲淡之趣兼峻潔之姿備藻麗之態而諸家之作所不及焉秦少)
(游論老杜)簡古淡泊(李杜之後詩人雖有遠韻而才不逮意獨韋應物柳子厚發纖穠於丨丨寄至味於淡泊非餘)
(子所及也東坡志林)諷諭感傷(居易自叙言關美刺者謂之丨丨詠情性者謂之閑適傷事而發謂之丨丨其他雜)
(律詩為世人所愛唐白居易傳)渾涵汪洋(唐興詩人承陳隋風流浮麋相矜至宋之問沈佺期等研揣聲音浮切不)
(差而號詩律競相沿襲開元間稍裁以雅正然持華者質反好麗者壯違人得一槩皆自名所長至杜甫丨丨丨丨千彙萬狀)
(兼古今而有之他人不足甫乃厭餘殘膏賸馥沾丐後人多矣故元稹謂詩人以來未有如子美者本傳)悲懽窮泰
(王荆公論杜甫之詩丨丨丨丨發歛抑揚旡施不可故其有平淡簡易者有綿密精殼者有嚴重威武若三軍之師者有奮迅)
(馳驟苦泛駕之馬者有淡泊閑静若山谷隠士者有風流藴藉苦貴介公子者盖緒密而思深所以光掩前人而後者無繼也)
(遯齋閒覽)刻削情狀(吾聞滛畋漁者謂之暴天物天物不可暴又可抉摘丨丨露其情狀乎使自萌芽至於槁死不)
(能隠天能不致罸耶長吉天東野窮王浚坐官不掛朝籍而死正坐是耳苙澤叢書)鋪列錦繡(鮑昭曰謝靈運五言)
(如初綻芙蓉自然可愛顔延之詩若丨丨丨丨雕繢滿眼南史)劌目鉥心(孟郊為詩丨丨丨丨物迎縷觧鈎章棘句)
(慆擢胃腎神施鬼設間見層出唯其大翫於詞而與世推移之孟郊銘)升堂入室(鍾嶸品曹子建詩羣倫之有龍)
(鳳五音之有笙竽孔氏之門則公榦丨丨陳思丨丨潘陸自可坐廊廡之門也詩評)落花飛草(丘遲文辭麗逸時有)
(鍾嶸著詩評云范雲婉轉清便如流風回雪丘遲點綴映媚似丨丨丨丨南史本傳)剪紅刻翠(長沙徐東野詩浮脆)
(輕豔皆鉛華歌舞媚一時樽爼其句不過牡丹宿醉蘭蕙春悲霞宫日城丨丨丨丨而已玉壺清話)風檣陣馬(唐皇)
(諧孫賀字長吉元和中韓吏部亦頗取其歌詩雲煙綿聯不足為其態也水之迢迢不足為其情也春之盎盎不足為其和也)
(秋之明潔不足為其格也丨丨丨丨不足為其勇也瓦棺篆鼎不足為其古也時花美女不足為其色也荒國侈殿梗莾丘隴)
(不足為其怨恨悲愁也鯨呿鼇擲牛鬼蛇神不足為其虛荒誕幻也盖騷之苖裔理雖不及詞或過也賀生年二十七死矣使)
(賀少加以理雖奴䧤命騷可也杜牧之序李長吉詩歌)冰柱雪車(劉义作丨丨丨丨二詩見韓愈出盧仝孟郊右)
(韓愈詩)得句吳江(隺信明嘗矜其文過李百藥鄭世翼遇信民江中謂曰聞公有楓落吳江泠之句願見其餘信)
(明多出衆篇世翼覧未終曰所見不逮所聞投諸水中引舟而去南史本傳)賦詩别墅(王維别墅在輞川地竒勝)
(有華子岡欹湖竹里館柳浪茱萸洲辛夷島與裴廸遊其中賦詩相酬為樂本傳)玄都看花(劉禹鍚既貶還宰相)
(欲任省郎而禹鍚作丨丨觀丨丨君子詩話譏忿當路不喜出為播州刺史入為主客郎中復作遊玄都觀詩且言始謫十年)
(還京師道士檀桃甚盛若霞又十四年過之無復一存唯兔葵燕麥動搖春風耳以詆權近聞者為薄其行唐本傳)西堂
夢草(謝靈運丨丨思詩不就忽丨惠連即得池塘生春草之句大以為工南史)蘭陵絶唱(元稹在越時壁竇鞏)
(鞏工詩與之酬答故鏡湖秦望之竒益傳時號丨丨丨丨本傳)鷄林爭售(白居易最工詩當時人爭傳鷄林價售其)
(國相率篇易一金其偽者相輙能辨之居易傳)神物護持(劉禹鍚善詩晚節尤精白居易言其詩在處應有丨丨丨)
(丨本傳)江山得助(張說謫并州刺史詩愈悽惋人謂得江山助本傳)錦繡成文(建安後詩律屢變至)
(沈約以音韻相婉附及宋之問沈佺期文加靡麗回忌聲病如丨丨丨丨學者宗之本傳)纖豔不逞(杜牧謂白居易)
(詩丨丨丨丨非莊士雅人所為流傳人間子父女母交口教擾滛言媟語入人肌骨殆不可去盖救所失不得不云爾詩話)
太宗宫體(丨丨嘗作丨丨詩虞世南曰聖作雖工然體非雅正上之所好下必有甚焉臣恐此詩一𫝊天下風靡不)
(敢奉詔帝曰朕試卿耳世南傳)鄭谷詩格(丨丨與齊已黃損等定今體丨云一曰葫蘆二曰轆轤三曰進退格葫蘆)
(韻者先三後四轆轤韻者雙出雙入進退韻者一進一退如李師中送唐介詩兩韻中用韻進退格也青箱雜記)何遜
八歲(丨丨丨丨能賦沈約愛其文謂遜曰吾每讀卿詩一日三復猶不能已杜詩注)公權三步(柳公權從文宗)
(幸未央帝曰朕有一喜邊戍賜衣久不時今仲春已給當賀我以詩宫人廹之即應聲成文再詔賦之復旡停思帝曰子建七)
(步爾乃三焉本傳)戴顒擕酒(晉丨丨春日丨斗丨曰往聽黃鸝聲此俗耳砭針詩腸鼔吹本傳)崔湜緩
轡(唐丨丨嘗暮出端門丨丨賦詩本傳)氣吞曹劉(杜子美詩上薄風騷下該沈宋言奪蘇李丨丨丨丨掩顔謝之)
(孤標雜徐庾之纖麗盡得古人之體勢元稹集)壓倒元白(唐寳歷中王嗣復大宴時元稹白居易亦預此賦詩惟楊)
(汝士詩最佳元白嘆服汝士醉歸謂其諸弟子曰我今日丨丨丨丨本傳)召見馮定(馮定為太常工部文宗見異之)
(曰豈非能章句耶親誦定送客西江詩召升殿詔悉以所著上本傳)放還浩然(孟浩然與王維善私邀入内院俄而)
(元宗至浩然匿牀下維以實對帝喜曰朕聞其人而未見也詔浩然出帝問其詩浩然再拜自誦所著至不才明主棄之句帝)
(曰卿不求仕而朕未嘗棄卿奈何誣我因放還唐文藝傳)在古無上(李觀論孟郊詩高處丨丨丨丨平處下顧沈謝)
(文集)二百年無(謝朓長五言沈約云丨丨丨丨此詩也南史)鍾嶸評詩(潘安仁詩出於仲宣翩翩如翔)
(禽之有羽毛張茂先詩出於王粲興託不凡恨其兒女情多風雲氣少郭景純憲章潘岳變平淡之體故稱中興第一陶彭澤)
(詩出於應璩又恊左思風力古今隐逸詩人之宗二王袁謝五賢出於張華才力苦弱務為清淡殊得風流媚趣謝玄暉詩出)
(於謝鯤微傷細密一章之内自有玉石金臺詩話)芸叟評詩(石曼卿詩如饑鷹乍歸迅逸不可言歐永叔詩如春)
(服既成春酒既釃登山臨水竟日忘歸王介甫詩如空中有聲相中有色欲有執着曾不可得蘇子瞻詩如武庫乍開干戈森)
(然不覺令人神𢥠仔細點檢不無利鈍梅聖俞詩如深山道人羽衣葛屨王公大人見之不覺屈膝郭功甫詩如大排筵席終)
(日揖遜而適口者少世以為知言張芸叟詩話)魯直格韻(東坡嘗云黃丨丨詩如蝤蚌江搖柱丨丨高絶盤飱盡廢)
(然不可多食)豫章詩法(陳後山答少章云僕之詩丨丨之詩也然僕之所聞於豫章豫章不以語僕僕亦不能為)
(足下道也后山詩話)西崑體製(楊大年錢文僖晏元獻劉子儀為詩皆宗李義山號西崑體景祐慶歷後歐公始矯)
(崑體專以氣為主詩話)江西宗𣲖(吕居仁以歌詩云豫章始大出而學者同作共和錄其名丨丨丨丨以其源流)
(皆出豫章也其次曰陳旡已藩邠老謝旡逸洪龜父饒德操何正平徐師川林子仁洪玉父汪信民李希聲韓子蒼李商老晁)
(師川正平曰吾乃居行間乎韓子蒼云我自學古人夏均父又以在下列為耻吕居仁集)
詩集詩窟(冥搜得丨丨唐李陟詩)詩壇(丨丨推子將永叔詩君家文律冠西京旋作丨丨按酒兵䄂手莫欺)
(真將種致師湏得老門生東坡與歐公子詩)詩盟(秋來不見漢陂岑千里丨丨忽重尋)詩戰(物華如陣筆如鋒沈)
(謝曹劉是七雄丁晉公謂詩)詩魔(唯有丨丨降未得每逢風月一閑吟白樂天詩)詩班(唐僧詩髮為作丨丨東坡)
(云尚嫌剃髮有詩班謂此)詩權(丨丨出薛昌詩債出賈司倉林逋詩曰逓去權應急封回債已還詩話)詩債(見上)
(注)戰場(收拾從來古錦囊今知老將敵難當囊中尚有毛錐子花裏樽前作丨丨山谷詩)花骨(長鬛張郎三十)
(一天遣裁詩作丨丨言行錄)七步(魏文帝嘗令弟陳思王丨丨作詩如不成行大法子建乃應聲曰煑豆燃豆箕豆在)
(釡中泣本是同根生相煎何太急世說)十步(後魏彭城王聰從幸上黨有大松上行而賦詩曰汝可作詩至吾行所而)
(令就也時聰去帝丨餘丨至帝所而就詩曰問松經幾冬山川何如者風雲與古同職休)十聯(楊徽之能詩太宗嘗寫其)
(警句丨丨御屏上時有詩云誰似金華楊學士十聯詩在御屏中僧文寳云必以天地浩露滌筆於冰甌雪涴中方與此詩神)
(骨相副)三種(禪宗論空門有三種語其一隨波逐浪句謂隨物應機不主故常其二截斷衆流謂超出言外非情識所)
(到其三函盖乾坤句謂泯皆契無間可伺其深淺以是為序余嘗戲謂老杜詩亦有此三種語波飄菰米沉雲黑露泠蓮房墜)
(粉紅為函盖乾坤句落花遊絲白日靜鳴鳩乳燕青春深為隨波逐句百年地闢柴門迥五月江深草閣寒為裁斷衆流句石)
(林詩話)蜂腰(沈約曰詩有八病三曰丨丨謂第二字不得與第五字同聲如聞君愛我甘切欲自修飾君甘皆平聲欲)
(飾皆入聲也詩苑𩔖格)鶴膝(四曰丨丨謂第五字不得與第十五字同聲如客從遠方來遺我一札書上言長相思下)
(言久别離來思皆平聲同上)兩節(句内作丨丨者老杜詩云不知西閣意肯别定留人肯别耶定留人耶山谷猶愛其)
(深遠閑雅也詩話)䨇聲(王融丨丨云園蘅眩紅葩湖荇曄黃華又杜甫云卑枝低結子接葉暗巢鶯樂天云量大嫌甜)
(酒才高笑小詩詩話)疊韻(上官儀曰詩有六對四曰䨇聲對黃槐對綠樹是也五曰丨丨對彷徨對放曠是也詩話類格)
響字(潘邠老云七言詩第五字要響如反照入江翻水石歸雲擁樹失山村翻字失字皆響五言詩第三字要響如圓荷)
(浮小葉細麥落輕花浮字落字皆丨丨謂致力處也童蒙訓)形容(李義山雨詩槭槭度瓜園依依傍水軒此不待說雨)
(自然知是雨也後來諸人詠物不待分明說盡只彷彿丨丨便見好處梅聖俞詩蝟毛蒼蒼磔不死銅盤矗矗飣頭生吳鷄鬪)
(敗絳綃碎海蚌决出真珠明誦此别知是芡蘇東坡詩海上仙人絳羅襦紅綃中單白玉膚不湏更待妃子笑風骨自是傾城)
(姝誦此則知是荔枝張文潜詩平地碧玉秋波瑩綠雲引扇摇青柄水宫仙子闘新桩輕步凌波踏明鏡誦此則知是蓮花又雕)
(蟲蒙記憶烹鯉問沈綿不說作賦而說雕蟲不說寄書而說烹鯉不說病而說沈綿又頌椒添風味禁火减歡娛不說歲節但云)
(頌椒不說寒食但云禁火亦文章之工也此謂彷彿丨丨格出吕氏童蒙訓)體用(陳本明論時云前輩作詩言用不言)
(體若言泠則曰可嚥不可潄言静則云不閭人聲聞履聲漫齋詩話又用事琢句妙在言其用不言其名惟荆公東坡山谷知)
(之荆公云含風鴨綠鱗鱗起弄日鵝黃裊裊垂山谷云管城子无食肉相孔方兄有絶交書荆公又云繅成白雪桑重綠割盡)
(黃雲稻正青冷齋夜話)交股(王介甫詩云春殘葉密花枝少睡起茶多酒盞疎惠洪謂多字當作親字盖欲以少對密)
(疎對親江朝宗謂惠洪不曉古人意格此一聯以密對疎以多對少正丨丨用之所謂蹉對也出藝苑雌黃)拗句(七言)
(第五字反其平側欲其氣挺然如田中誰問不納履坐上適來何處蠅負塩出井此溪女打鼔發船何處即今俗謂之換字丨)
(丨法禁臠)折句(歐公詩云静愛竹時來野寺獨尋春偶過溪橋俗謂之丨丨盧元贊雪詩想行客過梅橋滑免老農憂麥)
(隴乾效此體也苕溪詩話)促句(禁臠有丨丨格三句一換韻三疊而止山公觀李伯師畫馬用此格云儀鸞供帳饕風行)
(翰林濕薪爆竹聲風簾官燭淚縱横木穿石槃未渠透坐窗不遨令人瘦貪馬百叚逄一豆眼明見此玉花騘經思着鞭隨詩)
(翁城西野桃尋小紅是也出苕溪詩話)語險(吳均有詩曰秋風吹白水鴈足印黃沙沈約曰印黃語太險均曰亦見公)
(詩云山櫻發欲然約曰我始欲然印已印記也談藪)思遲(賈島詩丨丨澁杼軸方得至如鳥井口出人自岳陽來經年方)
(遂偶句撫遺)敲推(賈島浪仙京師騎驢一日得句鳥宿池邊樹僧敲月下門始欲着推字又欲敲字煉字未定遂於驢)
(上引手作丨丨之勢時韓愈為京兆島不覺衝至第三節左右擁至尹前島具道所得句云云韓謂島曰敲字佳矣遂與並轡)
(而歸與為布衣之交嘉話)競病(梁曹景宗破魏旋帝御光華殿宴飲聯句景宗不得韻顔色不平啟求賦詩不已帝令賦)
(丨丨二字景宗操筆成詩曰去時兒女悲歸來笳鼓丨試問行路人何如霍去病南史)撥隂何(山谷詩寒爐餘幾火)
(灰裏丨丨丨言深思苦求乃得詩集)聽小胥(老杜詩抄詩丨丨丨山谷詩豈作牛腰束傳抄丨丨丨並本傳)沉香
亭(唐元宗坐丨丨丨意有所感欲得李白為樂章召入而白已醉左右以水頮面援筆成文婉麗清切詞云名花傾國兩相)
(歡常得君王帶笑看觧釋春風无限恨丨丨丨北倚闌干本傳)薰風殿(文宗與公權聯句帝曰人皆苦炎熱我愛夏日)
(長丨丨自南來丨閣生微涼帝以謂詞情俱足命題於殿壁出本傳)變白髮(再聞誦新作突過黃初詩今晨清鏡中勝)
(食齋房芝予髮喜却變白間生黑絲昨夜舟天接湘娥江外悲百靈不敢散風波寒江遲注丨丨為黑丨以聞其詩之故老杜)
(記蘇渙誦詩)舞銀毫(玉為蟾蜍冰作滳烏絲欄開寳鴉墨天孫夜拾瑶童歸醉丨丨丨鬪春碧媧皇細鍊崑崙石海)
(底紅綃弄嬌織香風暗漾雲錦囊花史同書青帝國樓開天下傳消息喚起虹霓掃東壁王彦章詩)搜春卉(五言出漢)
(時蘇李首更號東都漸瀰漫𣲖别百川導建安能者七卓犖變及風操逶迤至晉宋氣象日雕耗中間數鮑謝比近最清奥齊梁)
(陳隋衆作等蟬噪丨丨摘花卉㳂襲蕩剽盗國朝盛文章子昂始高踏勃興得李杜萬類困陵暴後来相繼生亦各立閫隩有)
(窮者孟郊受材實雄驁冥觀動古今象外逐幽好横空盤硬語妥帖立排奡敷榮肆紆徐奮猛卷海潦榮華肖天秀捷疾愈響)
(報出韓退之集)織秋蒲(李白李賀遺機杼在人間不知處聞君收在芙蓉江日鬪鮫人丨丨丨齊已詩)藹春雲
(君詩多態度藹丨丨空丨東野動驚俗天葩吐竒芬張藉學古淡軒昂避雞羣阿買不識字頗知書八分詩成使之寫亦足張)
(吾軍險語破鬼膽高詞嫓皇墳韓詩)吟秋水(去年左遷夜郎道琉璃硯水長枯槁今年勑放巫山陽蛟龍筆硯生輝光)
(願掃鸚鵡賦與君醉百場嘯起白雲飛七澤歌吟秋水動三湘唐李太白文集)縛麒麟(黃生學詩用力新急手疾口如)
(翻盆邇來結字稳且勻徑湏赤手丨丨丨陳后山詩)雜蚯蚓(崔侯文章苦捷敏高浪駕天輸不盡朝為百賦猶欎怒暮)
(作千詩轉道緊搖毫擲簡自不供頃刻青天浮海唇才豪氣猛語易言往往蛟螭丨丨丨韓文)丈夫氣(鏗金戞玉千餘)
(篇膾吞炙嚼人口傳湏知一一丨丨丨不是綺羅人語言同上)章句癖(人皆有一癖我癖在章句白樂天詩)似爬
癢(杜詩韓筆愁來讀似倩麻姑癢處爬杜牧)忽消暑(丨吟佳句詩丨丨遠勝前人檄愈風王平荅蘇頌秋日詩)三
峽水(清占月中丨丨丨麗偷雲外小洲春沈彬)五字城(筆倒三江水詩專丨丨丨韓駒詩)三千首(鐫鑱)
(物象丨丨丨照耀乾坤四百州出王逄原詩)五七字(丨丨丨中苦百千年後清齊已詩)吟箇字(丨成一丨丨橪)
(斷數莖鬚盧延遜詩)得一句(一句坐中得片心天外來永叔)
書法
事類心畫(書丨丨也傳千里之忞忞者莫如書揚子)鳥跡(蒼頡黃帝下臣觀丨丨像之以作文字鬼夜哭龍潜)
(藏為有文字恐人書故鬼哭龍藏史記)造書(古者伏羲氏之王天下也丨丨契以代結繩之政尚書序)作字(黃帝)
(垂衣裳蒼頡造文字然後書契始作則其始也帝王世紀)楷書(上谷王次中所作書斷)行書(魏初有鍾胡二家為)
(丨丨法盛行於世丨丨即正書之小變後簡易相間流行又云非草非真離方遁圓兼真者謂之真行帶草謂之草行張懷瓘)
(書斷)草書(漢興有草書不知作者姓名至章帝則杜伯度崔瑗崔湜皆稱工張伯英因而轉精巧下筆則號匆匆不暇丨)
(丨寸紙不遺晉衛坦傳)篆書(周宣王史籕變科斗文以為大丨李斯作蒼頡篇取籀省文謂之小篆史記)隷書
(秦既用篆奏事繁多難成即令隸人佐書曰隸字或曰程邈囚獄中改籕文省為隸字上之始皇大喜免其罪史記)飛白
書(蔡邕見鴻都門匠人施堊箒遂創意焉雞跖集)八分書(上谷王次中所作書斷八分篆法二分隸文佩觿集勢如)
(八字有偃波之文又二說皆非也書有八體蔡伯喈於八體之後又分此法故云八分)三品書(書有十體其優劣之)
(差為神妙能三品居神品者二十有五妙品九十有八能品一隸百有七古今善書盡在是矣書斷張旭草入神品八分入妙品)
(入能品出書訣墨藪)三體書(真生行行生草真如立行如行草如走未有未能立能行而能走者也東坡志林)八
體書(秦燒焚先典廢古文更用八體一曰大篆周宣王史籀作也二曰小篆始皇時李斯趙高胡母敬所作也大小篆並)
(簡册用也三曰刻符篆也四曰摹印施於印璽也五曰䖝書為虫鳥之形施於幡信也六曰署書門題所用也七曰殳書銘於)
(戈戟也八曰隸書始皇時程邈所定說文)六文書(蕭子良古今篆隸文體有藁書楷書蓬書懸針書垂露書飛帛書填)
(書莫書鴈書虎爪書偃波書鶴頭書象形篆尚方大篆鳳鳥書科斗虫書龍虎書仙人書芝英書倒薤書龜書麒麟書金錯書)
(旼脚書凡數十種皆出於六文八體之書而因事生變者也文體)五雲體(韋陟封郇公性侈縱常以五彩箋為書記)
(使侍妾主之其裁答受意而已陟惟署名自謂所書陟字若五朵雲時人慕之號郇公丨丨丨本傳)連錦書(唐呂向工草隸)
(能一筆環寫百字若縈髮然世號丨丨丨本傳)賜綵牋(唐明皇師韓澤木嘗於彩牋上八分書賜張說唐史)給絹
素(唐裴行儉工草隸唐中宗嘗丨丨丨詔寫文選袐愛其法每曰褚遂良非精筆佳墨未嘗輙書不擇筆墨而妍捷者余與)
(世南耳行儉傳)印貞觀字(唐太宗求書凡得王羲之真行二百九十紙又得獻之張芝等以貞觀字為印草迹命褚)
(遂良楷書小字以影之開元五年元宗又書開无字為印唐書本紀)題凌雲牓(晉太元中新起太極殿謝安欲王獻)
(之題牓而難之試謂曰魏時凌雲殿榜木題而匠者誤釘之不可下乃使韋仲將懸橙書之比訖鬢鬚盡白裁餘氣息獻之揣)
(知其旨正色曰使其若此所以知魏德之不長出王羲之傳)錢上寫經(應用善寫細字微如毛髮嘗於一丨丨丨)
(心丨又於粒麻上寫國泰民安四字出江南野史)被中畫腹(虞世南事見後)硯池筆刀(丨者城丨也丨)
(者丨稍也墨者兵甲也心意者將帥也書訣墨藪)紙田墨稼(蔡洪赴洛人問吳中舊業曰丨為良丨筆為鉏耒丨)
(為丨穡義理為豐年文房四寳劉氏小說)印泥畫沙(墨藪云張長史曰禇河南論書云用筆如丨丨丨丨始不悟後)
(於江岸以錐畫字始信長史之言貴藏鋒也韋續書訣)秃筆磨墨(筆成冢墨成池不及羲之即獻之筆秃千枝墨)
(磨萬挺不作張芝作索靖出東坡志林)百歲枯藤(鍾繇弟子宋翼每畫一波三折筆作一戈如百釣弩作一點如)
(高峯墜石作一牽如丨丨丨丨作一放縱如驚蛇入草此三折筆法志林)隆冬枯樹(獻之字勢疎瘦如丨丨之丨丨)
(拘束如嚴家之餓隸其枯樹雖槎枿而无屈伸其餓隸飢羸而不放縱本傳贊)雲鵠游天(鍾繇書如丨丨丨丨羣鵝)
(戲海王羲之書如龍跳天門虎卧鳳閣張芝如漢武好道憑虚欲仙蔡邕骨氣洞達如有神氣蕭子雲如危風阻日孤松一枝)
(羊欣如大家婢為夫人舉止羞澁終不似真王獻之如河間少年皆悉光悅索靖如飄風忽舉鷙鳥乍飛王僧虔如王謝子弟)
(之爽自有一種風流袁松如深山道士見人便退縮出書斷)隼尾擊石(草書須緩前速後字有點者字竟乃安隸)
(書有擊石波八分書有隼尾波最為難作墨藪)家雞野鶩(王僧虔庾翼少時書與右軍齊名右軍後進庾猶不忿與)
(都下人書云小兒輩厭家雞愛野鶩皆學逸少書又云庾征西初亦不服逸少有丨丨丨丨之論後以為伯英復生南史)怒
猊渴驥(唐涂浩工書嘗書四十二輻屏八體皆備草隸尤工世狀其法三丨丨抉石丨丨奔泉唐本傳)結體遵
麗(貞觀永徽間虞世南褚遂良以書專家薛稷外祖魏家家多藏虞禇書故稷銳情臨倣丨丨丨丨遂以書名天下唐本傳)
形貌魁梧(歐陽詢初學羲之書後險勁過之因自名體尺牘所傳人以為法高麗嘗遣使求之高祖嘆曰彼觀其書)
(謂丨丨丨丨耶本草)筆跡精妙(蔡有鄰濟陽人官至胄曹參軍善八分始拙弱至天寳中遂精妙相衛間多其筆跡)
字勢遵勁(翰林院自五代以來丨丨輕弱筆體无法太宗即賜筆札求善書許自言首得蜀人王著即召為持書著)
(善草隸獨步一時初以紙一番令書八字又令書六字四字至一字皆極丨丨上稱善自是詔書體一變粲然可觀談苑)飄
揚嚴重(真書難於丨丨草書難於丨丨大字難於結密小字難於寬綽志林)勁徤肥厚(東軒筆錄云唐初字)
(舉丨丨得晉宋風開元後變為丨丨元和後柳沈之徒復尚清勁五代楊凝式國初李建中妙絶一時行草亦主肥厚李昌式)
(不免於重濁山谷嘗論三家法以為楊少師如散僧入聖學西臺如法師參禪王著如小禪縛律南昌集)籠道士鵝
(王右軍好鵝山隂道士有羣鵝求之其入邀右軍寫道德經書畢即籠去本傳)假黃仙鶴(李邕善書仍自刻多假立)
(刻字人名如茯苓芝黃仙鶴之類是也法書苑)學李衛書(王羲之字逸少為會稽右軍長史初丨丨丨夫人丨及渡)
(江北見李斯等書之許見鍾繇梁鵠書之濟見蔡邕書人見張岳碑始知學衛夫人書徒費日月出墨藪)傳知永法
(虞世南學書於浮屠智永宛其法為世秘愛太宗稱其五絶五曰書翰唐書本傳)號歐陽體(歐陽通早孤母教以)
(父書使希父遺跡數年大進亞於詢父子齊名丨大小丨丨丨唐本傳)辨羲之帖(遂良工隸楷太宗令侍帝帝方)
(求羲之帖莫質真偽遂良獨論所出唐書本傳)紹宗積習(王紹宗工草隸嘗與人書曰鄙夫書旡工者將由水墨積)
(習耳常精心率意虚神空思以取之吳中陸大夫常以余比虞世南以不臨寫故也開世南被中畫腹與余正同本傳)羲
之變格(李嗣真論右軍書不同以變格難儔書樂毅論太史箴體皆正直有忠臣烈士之象告誓文曹娥碑其容憔悴)
(冇孝子順孫之象逍遥篇孤鴈賦迹遠趣高有拔俗抱素之象畫像贊洛神賦姿儀雅麗有矜莊嚴肅之象皆見義以成字非)
(得意以獨妍出書法苑)仲將三具(韋誕字仲將諸書並善鄴都宫觀始成詔丨丨題署御筆墨不佳因奏苦用張)
(芝筆左伯紙臣墨兼此丨丨又得臣手然後可以逞徑丈之勢書斷)堯佐八分(陳文惠丨丨變古之法自成一家雖)
(點畫肥重而筆力勁徤為方丈字謂之堆墨丨丨湖山小錄)伯英筋肉(衛瓘索靖俱善書時謂瓘得丨丨之丨靖)
(得伯英之丨出史本傳)曼卿筋骨(范文正公祭石丨丨文云曼卿之筆顔丨柳丨散落人間寶為神物志林)王
涯鑿垣(唐丨丨居永寧里蓄名書畫以金玉為匳軸丨丨貯之重復固祕及被誅為人破垣剔取金玉而棄其書畫唐)
(書)崇韜發壙(舊傳樂毅論乃羲之親書於石其他皆紙素所傳唐太宗聚二王墨迹惟樂毅論石本在其後隨太)
(宗入昭陵朱梁時耀州節度使郭丨丨丨昭陵得之因復傳人開或曰公主以偽本易之元不曾入壙本入高紳學士家筆談)
鍾繇嘔血(丨丨見蔡邕筆法椎胸三日田丨丨墨藪)衛夫人流涕(王羲之年十二見前代筆說於其父)
(沈中竊而讀之父因與之不旬日書便大進又學丨丨丨書夫人見其書丨丨曰此子必蔽吾名羊欣筆陣圖)秃筆十
八瓮(孫智永善書以百本散於江南諸寺各留一本其所居吳興學書積久有丨丨丨丨丨尚書故實)飛帛三
百點(仁宗飛帛書尤為精妙至和中有待詔李唐卿撰丨丨丨丨丨以進上頗嘉之乃特為清淨二字以賜之其六點尢)
(竒絶又出三百點之外歸田錄)
詩集洒墨(空餘小來翰墨場松烟兔影傍明窗偶隨兒戲丨丨汁衆人許在崔杜行晚學長沙小三昧幻出萬物真)
(成狂龍蛇起陸雷破柱自許竒觀繞繩床家人罵笑寧有道汗染黃素敗粉墻黃山谷集)畫地(元章作書日千紙平生自)
(若誰與美丨丨為餅未必似要令癡兒出毚水錦囊玉軸來无趾粲然奪真疑聖智忍飢看書淚如洗至今魯公餘乞米東坡)
(次朱元章跋王書)揭雲(管城脫帽為微笑便覺金光走龍尾試較鵝經拂硬黃傳此寳書十餘紙紙光葉葉丨丨膜字)
(工戢戢行凍螘僧惠洪書)破地(中郎石經後八分盖顦顇顧候運爐錘筆力破餘地昔在開元中韓蔡同贔屭玄宗妙其)
(書是以數子至御札早流傳榆楊非造次三人並入直恩澤各不二顧於韓蔡内辨眼工小字分日侍諸王鈎深法更秘杜詩)
鶩雞(三館曝書防蠧毁得見來禽與青李春蛇秋蚓久相雜野丨家丨定誰美玉函金鑰天上來紫交勑使親臨啓紛綸)
(過眼未易識磊落掛壁空雲委歸來妙意獨追求坐想蓬山二十秋怪君何處得此本上有桓玄寒具油巧偷豪奪古來有一)
(笑誰死癡虎頭君不見長安永寧里王家破垣誰復修東坡次韻)蛇蚓(異時長笑王會稽野鶩腥膻汗刀机暮年却得)
(庾安西自厭家雞題六紙二子風流冠當代顧與兒童爭愠喜秦王十八已龍飛嗜好晚將蛇蚓比坡詩)把栗尾(蘭亭)
(蠒紙入昭陵世間遺墨猶雲騰顔公變法出新意細筋入骨如秋鷹徐家父子亦秀絶字外出力中藏稜嶧山傳刻典型在千)
(載筆法留陽冰杜陵評書貴瘦硬此論未公吾不憑短長肥瘦各有態玉環飛燕誰敢憎吳興太守真好古購買斷缺揮縑繒)
(龜跌入坐螭隠壁空齋晝靜聞登登竒蹤散出走吳越勝事傳說誇友朋書來乞詩要自寫為丨丨丨書溪藤後來視今猶視)
(昔過眼百世如同燈他年劉郎憶賀監還道同時須服膺東坡墨妙亭)書紙背(劉連州寄柳子厚詩丨成欲寄庾安)
(西丨丨應勞手自題聞道近來諸子弟臨池尋已厭家雞注云家有右軍書每紙背庾翼題云王會稽六紙二月三十日本集)
元和脚(柳子厚酬劉禹錫家雞之贈云日日臨池弄小雛還思寫字付官奴柳家新樣丨丨丨且盡薑芋斂手徒本集)
元祐脚(徐清字靜之蓬萊女官也下西里玉氏詩作謝體書效魯直妍妙可喜陳无已詩云蓬萊仙子補天手筆妙詩)
(清萬世功肯學黃家丨丨丨信知人厄匪天窮陳后山集)開一笑(遥怜醉常侍一笑開天容坡詩唐太宗嘗作飛帛書)
(賜羣臣散騎常侍劉垍登御床引手得之帝笑曰昔聞婕妤辭醉輦今見常侍登御床唐書)知八分(阿買不識字頗)
(丨書丨丨韓詩)銀鈎蠒紙(丨丨玉唾明丨丨松箑輕凉&KR0034;送仙山谷)玉堂翰手(收散丨丨揮丨丨歐集小)
(試丨丨揮丨丨后山詩)
古今合璧事類備要前集卷四十四
