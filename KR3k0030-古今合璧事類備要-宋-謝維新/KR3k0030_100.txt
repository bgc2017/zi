古今合璧事類備要後集卷三十一
宋謝維新撰
六部門
刑部(尚書都官)(侍郎比部)(郎中附員外郎)
歴代㳂革(漢成帝時尚書初置二千石曹主郡國二千石又置三公曹主斷獄光武改三公曹)
(主考課二千石曹掌水火盗賊詞訟亦謂之賊曹魏置尚書都官郎佐督軍事晉以三公尚書掌刑獄宋)
(三公比部主刑法又置都官尚書主軍事刑獄齊梁陳並有都官尚書隋開皇改都官為刑部尚書統都)
(官刑部比部司門四曹唐因之龍朔改司刑太常伯咸亨復故武后改為秋官神龍復故天寳改為憲部)
(至德復故唐職林本朝刑部尚書侍郎郎中止為官階官而刑部判官事二人以御史知雜以上或朝)
(充淳化二年以刑部復大辟案增置審刑院凡四方以具獄來上則讞於審刑院大中祥符二年置紏察)
(在京刑獄司元豐三年並倂歸刑部五年官制行六部各正其職而刑部始得專其官續會要國朝尚書)
(刑部掌律法獄訟奏讞叙復之事凡斷獄本於律而隨時損益以勑令格式若情可矜憫或法不中情者)
(皆其讞閱其按狀傳例擬進應詔獄及按劾命官以程督之審覆京都辟囚其在外已論决則摘按檢察)
(大理開封殿前馬步司獄則紏正其當否即有所辨訴以法理與奪如朞赦應格則聽其叙復其屬有三)
(曰都官軍大將及徒隸名籍之事隸焉曰比部鉤攷帳籍及贓罰負欠之事隸焉曰司門津梁道路及國)
(門稽察之事隸焉神宗正史職官志是時尚書猶未除人職略)
事類士師(唐虞之時丨丨以正五刑周秋官大司寇掌邦之三典以佐王刑邦國盖其任也通典)
秋官(五曰秋官其屬六十掌邦刑周禮春官又乃立丨丨司寇使帥其屬而掌邦禁以佐王刑邦國同上)
(秋官)司寇(丨丨蘇公式敬爾由獄以長我王國書左政)詰姦慝(司寇掌邦政丨丨丨刑暴亂書)
(周官)聽獄訟(司寇正刑明辟以丨丨丨聽之扵棘木之下以獄之成告于王記王制)大司寇
(丨丨丨之職掌建邦之三典以佐王刑邦國詰四方周禮)秋官卿(刑部尚書周禮之丨丨丨也六典)
不前僧胤(羊侃為都官尚書宦者張僧胤候侃侃曰我牀非閹人所坐竟丨丨之時論美其貞正梁)
(書)不屈仙客(崔隠甫為刑書帝欲相之也曰牛仙客可與語卿常見否曰未也帝曰可見之隠甫)
(終不詣他日又問對如初帝乃不用贊曰嚴挺之拒宰相不肯見李林甫崔隠甫違詔丨丨牛丨丨信剛者乎)
(二人坐是皆不得相彼亦各申其志也崔隠甫傳)覆獄歔欷(劉祥道遷司刑太常伯每丨大丨必)
(丨丨累嘆奏決之日為之不食)上䟽激切(顔真卿為檢校刑書永泰中元載引用私黨請百官凡欲)
(論事必先白長官長官白宰相然後聞奏真卿丨丨曰天寳後李林甫威權日盛羣臣不先咨宰相輙奏事不)
(過託以他故中傷獨不敢明約百司令先白宰相如今日之事曠古未有陛下不早覺悟漸成孤立矣其丨丨)
(如此扵是中人爭寫内本布扵外)屈突固辭(丨丨通為刑書自以不習文丨丨改工部並唐書)
隠甫自守(崔丨丨不屈牛仙客潔介丨丨以強正稱分紀)晝決公務(李適之拜刑部尚書)
(夜則宴賞丨丨丨丨留無庭事李𫝊)日為不食(見前覆獄歔欷注)弼我五教(丨丨丨丨)
(掌兹三典常衮制)詰彼四方(掌其三典丨丨丨丨記室新書)秋卿恤刑(丨丨丨丨事無)
(枉橈又云紹蔽芾扵謳謠盡侀成扵法里唐大詔令杜審權制)士師致理(國之二柄在德與刑邦之)
(三典惟清與慎大舜有欽恤之言穆王有哀矜之教爽鳩之為司寇務在澤人臯陶之作丨丨期扵丨丨)超
司秋典(丨丨丨丨盖嘗為憲部尚書顔魯公集馮翊太守謝上表)分司臬事(設官丨職以丨)
(丨丨中興題名)建請讞疑(燕肅字穆之知審刑院先是天下疑獄雖聽奏而州郡懼得罪不敢讞故)
(冤獄常多肅丨丨丨路疑獄皆聽有不當者釋其罪自是全活者衆東都事略)建議違制(王文正公)
(曾在審刑日丨丨丨丨親被乃坐罪未幾外郡有以具獄讞聞章聖俾以違制坐之公以制非親被請從違失)
(上可其奏言行錄)奏命官刑(蘇頌字子容神宗朝知審刑院知金州張仲宣受財枉法抵死法官)
(援前比貸死杖脊黥配海島公丨古者刑不上大夫今刑為徒隸恐汙辱衣冠耳仲宣由是得免杖黥止流海)
(外自是丨丨丨無杖黥者)更盜黨法(韓忠獻琦知審刑院先是盗殺同黨既自己就捕例不抵死公)
(曰此但并有其貲或就滅其口非有自新改過之心無足矜者請丨議其法乃詔盗殺其徒而不首者毌得原)
(部以上四事本通用並同上)天臺刑官(望峻丨丨仍忝丨丨之重歐陽公謝表)秋官古
卿(丨丨丨丨云云中臺八座典司邦禁南豐擬制)一人欽恤(丹筆平刑爰副丨丨之丨丨牋表類)
八座典司(見上秋官古卿注)韓愈與鳳翔刑尚書書(今閣下為王爪牙為)
(國藩垣威行如秋仁行如春戎狄棄甲而遠遁朝廷高枕而不虞是豈負大丈夫平生之志願哉豈負明天子)
(非常之顧遇哉赫赫乎洸洸乎功業逐日以新名聲隨風而流宜乎讙呼海隅高談之士奔走天下慕義之人)
(使或願馳一𫝊或願操一戈納君扵唐虞收地扵河湟然而未至乎是者盖亦有說云豈非待士之道甚厚遇)
(士之禮未甚優請麄言其事閣下試詳而聽之夫士之來也必有求扵閣下夫以貧賤而求扵富貴正其宜也)
(閣下之財不可以徧施扵天下在擇其人之賢愚而厚薄等級之可也假如賢者至閣下乃一見之愚者至不)
(得見焉則賢者莫不至而愚者日遠矣假如愚者至閣下以千金與之賢者至亦以千金與之則愚者莫不至)
(而賢者日遠矣欲求得士之道盡扵此而已欲求士之賢愚在扵精鍳博采之而已精鍳扵己固已得其十七)
(八矣又博采扵人百無一二遺者也若果能是道愈見天下之竹帛不足書閣下之功德天下之金石不可知)
(閣下之形容矣)歐陽脩謝刑部尚書表(職清書殿寔為儒者之榮望峻天臺仍忝刑官)
(之重内循謭薄仰玷光華臣某中詌伏念臣禀質迂愚麄知業履因時幸會遂竊寵靈無拾遺補闕之勤常陪)
(法從非大册高文之手久厠翰林晚綴宰寮俾聞國論荷三朝之眷遇每察愚忠幸四海之清平得容尸禄居)
(滿盈而不戒積災釁以自貽屬聖統之嗣興赫皇明而繼照誣言詰服已大釋於羣疑危跡保全俾不虧於素)
(守犬馬合思於報效桑榆奈廹於衰遲屢貢懇私上干聦眷遂蒙開允俾觧繁機然而晚節餘生本期避寵清)
(資顯秩益更貪榮被優渥之非常但凌兢而失措此盖伏遇皇帝陛下聖神御極亭育推仁閔孤拙之勢危無)
(容自立謂疲駑之力竭難責遠啚曲軫至慈俯從誠請仍憐舊物特示殊恩顧非木石之頑宜識乾坤之造颯)
(然素領雖難強於筋骸皎若丹心猶自期於塵露)
刑部侍郎
歴代㳂革(隋煬帝置刑部侍郎唐因之龍朔改為司刑少常伯光宅中為秋官侍郎天寳中為)
(憲部侍郎掌律令刑名覆按大理及諸司應奏之事通典六典本朝官制㳂革見前刑部尚書門元豐)
(正名除大理卿崔台符為之續會要)
事類五聽(小司寇之職以丨丨聽獄訟求民情一曰辭聽二曰色聽三曰氣聽四曰耳聽五曰目聽)
(周禮)八辟(以丨丨麗邦法附刑罰一曰議政之辟二曰議故之辟三曰議賢之辟四曰議能之辟五曰議)
(功之辟六曰議勤之辟七曰議貴之辟八曰議賓之辟同上)小司寇(丨丨丨之職掌外朝之政以致)
(萬民而詢焉周禮)中大夫(周之秋官小司寇丨丨丨也六典)掌律令(侍郎二人丨丨丨刑)
(法之政徒隸校覆讞禁之事其屬有四一曰刑部二曰都官三曰北部四曰司部唐志)行制命(刑部)
(侍郎一員掌天下刑法及徒隸勾覆關禁之政令其屬有四總其職務丨其丨丨凡中外咸質正焉唐職官志)
精法律(劉瑑轉刑侍丨於丨丨選制勑可用者議其輕重成一家書號大中統類奏行之)三司
使(唐有大獄即命御史中丞刑部侍郎大理卿充謂之大丨丨丨唐職林)宰相材(狄仁傑薦張柬)
(之丨丨丨召為洛州司馬仁傑曰臣薦宰相而為司馬非用也乃授司刑少卿遷秋官侍郎張柬之𫝊)詳
決如神(王播元和中轉刑侍備舉格條置之座右凡有丨丨疾速丨丨僚屬嘆服唐書)剖決如
流(王播轉刑侍精於法律商處輕重丨丨丨丨)妙擇道裕(唐太宗時刑部侍郎有闕令執政丨)
(丨其人奏皆不可太宗曰朕得其人矣往昔李丨丨議張亮云反刑未具此言當矣雖不即從至今追悔遂授)
(道裕唐書)宣授栖楚(寳歴初宣中書以諫議大夫劉栖楚為刑侍丞郎宣授自此始並同上)諫
迎佛骨(韓愈為刑侍憲宗遣使迎佛骨入禁中愈上表諫)擢亞秋官(韓愈祭馬總文)佐
平邦憲(秋卿之貳丨丨丨丨類要)貳于刑讞(唐大詔令劉瑑制)予罪勿罪(丨曰)
(丨爾丨丨予曰寬爾勿寬杜牧行李從誨制)薄亡珠罪(吕公孺元祐初為刑侍原廟亡珠繫治甚)
(久公孺言殿中主者不一前後代者未嘗以服御相授且諱日宫嬪往還不一有所亡豈可指意吏卒獄雖具)
(顧非聖裁不可上深以為然國史本𫝊)原殺人情(范百禄字功父除刑部侍郎有以強盗及故殺)
(闘殺情可矜者讞于朝法官援例貸免司馬光曰殺人不死則法廢矣百禄曰謂之殺人則可制刑而以為不)
(疑原情而以為無可憫則不可百禄在刑部用法多所平反遷吏部侍郎東都事略)奏伶人戲(元祐)
(中駕幸凝祥池宴從臣丨丨丨以先聖為丨刑部侍郎孔宗翰奏唐文宗時嘗有為此戲者詔斥去之今豈宜)
(有此詔付伶官于理澠水燕談)定給使制(程大昌權刑部侍郎舊法宰執初除轉廳皆有給使減年)
(具後用例浸尖法意公請自侍從而執政執政而相則為初除法當與全餘為轉廳皆減半遂為定制上知公)
(特立不避怨滋欲用之周益公集)平反被賜(陳魯公康伯諡文正兼刑部侍郎前此有司專用權)
(臣風旨為獄重輕公丨丨之故家多丨其丨言行錄)平反辭賞(張文忠公九成兼刑侍一日法寺以)
(成案上大辟公閱首末得其情因請覆實囚果誣服者也奏黜之時法官抵罰而朝論欲以丨丨為賞公丨曰)
(職在詳刑而賣衆以邀丨可乎同上)上䟽請例(范百禄遷刑部侍郎奏獄門下省多駁正當貸者百)
(禄屢以告執政言上有詔例在有司者悉取還中書百禄丨丨論之悉如所丨自是丨復歸刑部矣丁未錄)
執獄引例(初刑部有劫殺人獄侍郎彭汝礪引例乞加貸配執政不以為是降特旨皆殺之汝礪執)
(不可長編)不徇執政(彭汝礪字器資元祐中遷刑部郎中會有巨獄執政以為可殺汝礪以為不可)
(殺與執政異徙禮部東都事略)
刑部郎中(附員外郎)
歴代㳂革(漢尚書有三公曹後漢有二千石曹魏有都官曹皆掌刑法獄訟之事晉宋齊並以)
(三公郎曹掌刑獄置郎中一人隋初省三公曹置刑部曹掌刑法置侍郎一人煬帝除侍字又改憲部郎)
(唐因之武德改刑部郎中龍朔改司刑大夫咸亨光宅神龍並隨曹復改六典通典本朝官制見刑部)
(尚書元豐正名初除胡瑗杜絃職略建炎詔刑郎以二員為額紹興詔見任郎官依元豐舊法分左右廳)
(治事從右司汪應辰之請也中興會要)
事類大司寇(周禮丨丨丨屬官有士師下大夫盖郎官之任也六典)定科郎(魏有丨丨)
(丨晉賈充定律令以裴楷為之職類)掌刑獄(晉宋齊並以三公郎曹丨丨丨置郎中一人通典)掌
律法(郎中員外郎丨丨丨按覆大理及天下奏讞為尚書侍郎之貳唐書)不博前行(省中語中)
(行刑戶丨丨丨丨駕部國史補)又請小秋(杜牧頃於宰執求小儀不遂請丨丨又不遂尚書故實)
分治獄事(刑部掌天下刑獄之政令而郎中員外郎丨丨其事中興題名)奏決省事(韓晉)
(卿擢刑部郎中天下大辟請讞執政以為煩將劾治不應讞者晉卿適白事省中因曰讞不至矣議者欲天下)
(獄悉從奏決晉卿曰恐罪人之死於獄多于伏辜者皆從之長編)進丞郎省(宜正秋臺之聫丨丨)
(丨丨之務胡文恭廖詢制)參綜制刑(刑者所以助治聖人尤謹中臺丨丨丨丨郎選甚高南豊除韓)
(晉卿制)丹筆議刑(丨丨丨丨國綱作重白雲司職人命是懸牋表類)
員外郎守法不撓(唐杜景佺為刑部員外郎丨丨丨丨本𫝊)遺直何加(令狐峘大)
(歴中為刑部員外郎上䟽諫山陵事詔荅曰古之丨丨丨以丨焉)小三司使(唐有大獄以刑)
(部員外郎御史大夫理寺官為之以決疑謂之丨丨丨丨通典)第一課最(韋夏卿以課最第一轉長)
(安令改刑部員外郎職官分紀)温敏静專(侍御史王鎰自居殿中能察非法連鞫庶獄多恊平允加)
(以丨丨丨丨可當是選一歲之獄決在秋冬今方其時宜敬乃職白居易王鎰刑部員外郎制)亟緩深
縱(丨則失情丨則留獄丨則礙恕丨則生姦惟是四者持刑之權元稹馮宿刑部員外郎制)秩進知
州(至道初張昱為刑部員外郎西川安撫奏望授昱諸司使知雅州上以省郎之重不欲換它職故進秩加)
(賜令服而遣通鑑長編)例藏刑部(元祐元年三省言中書置刑房檢例官從之獨刑部員外郎劉)
(𢋫上疏言元豐官制以丨丨丨丨可比則取鈔不可則取旨今非故事詔如所請而例復藏刑部自是中外奏)
(讞無所避矣九朝通略)
都官郎中(附員外郎)
歴代㳂革(都官本因漢置司隸校尉其屬官有都官從事一人掌中郎官不法事因以名官歴)
(晉宋齊都官郎中並掌京師非違得失事非今都官之任開皇改都官尚書曰刑部其都官郎曹遂改掌)
(簿錄配沒官私奴婢唐因之龍朔改曰司僕大夫咸亨復故六典本朝都官判司事一人以無職事朝)
(官充凡俘隸簿籍分領於他司本司無所掌元豐改制郎中員外郎始實行本司事參掌徙流配隸及吏)
(籍之事續會要初除韓宗良職略列案四軍大將案吏籍案配籍案知雜案職源建炎三年詔都官)
(郎官以一員為額供權司門比部中興會要)
事類司隸(丨丨掌五隸之法周禮又司隸其奴男子入于罪隸女子入于舂槀注鄭司農云謂生為)
(盗賊而為奴者輸於罪隸舂人槀人之官也同上)司憲(裴秀奏事曰都曹二千石曹司國憲内掌京畿)
(詰姦聽訟外緫邊境類要)督征戰(嵇含牋曰今都官中兵三曹郎晝丨丨丨夜還治事同上)掌罪
隸(後周置司隸丨諸奴男女男子入於丨丨女子入於舂饎之事此今都官之任六典)掌俘隸(都官)
(郎中員外郎丨丨丨簿錄給衣糧醫藥而理其訴冤唐書)入省不數(省中司都官屯田虞部主客皆)
(閑簡無事諺曰司門都官屯田水部丨丨丨丨南部新書)後行不博(丨丨祠屯丨丨中行都門國史)
(補)最為清選(唐韋溫奏曰國朝以來都官丨丨丨丨不可以賞能吏唐書)皆為清秩
(書曰庶獄庶事予罔敢知此乃周文王之所理天下也惟獄惟事會於南宮求郎之難豈敢輕易今者各有所)
(授丨丨丨丨杜牧都官員外郎制)騷雅宗師(薛尚書能李員外頻嘗郎都官皆一時丨丨丨丨都)
(官之曹振盛于此唐鄭谷為都官作詩自賀序余早年請益受知實深今忝此官復正是秩)輕微貴
胄(十倫創制輿臺之號肇興百隸裁規僮僕之名斯著蒼頭卑賤匪子密之封侯點面丨丨殊季珪之丨丨)
(張鷟集)賞功嚴籍(滕庾建炎初擢都官員外郎時庶事草創賞功補副尉者不可計以致是非混)
(淆公於是隨事爬梳聞諸朝丨其丨周益公集)擢聯典隸(丨之秋丨丨我丨士胡文恭行劉杞制)
進以都隸(丨秋臺者丨丨丨為峻胡文恭行張士奕等制)命爾司僕(曲阜行制)今有
梅都官(鄭谷詩名盛於唐末號靈臺編世但稱鄭都官詩梅聖俞官至都官劉原父戲之曰聖俞官至)
(此昔有鄭都官丨丨丨丨丨詩話)
詩集踐歴曾聞薛許昌(都官雖未是名郎丨丨丨丨丨丨丨能復有李公頻陪雅躅豈)
(宜鄭子谷忝餘光榮為後進趍蘭署喜拂前題在粉墻他日節麾如可繼云云鄭谷)
比部郎中
歴代㳂革(魏尚書有比部曹晉因之宋比部主法制北齊掌詔書律令勾檢等事後周曰計部)
(中大夫隋為比部侍郎焬帝除侍字唐加中字龍朔改司計大夫通典本朝比部判司事一人以無職)
(事朝官充凡勾會内外賦歛經費出納逋欠之政皆歸三司勾院磨勘理欠司本司無所掌两朝國史志)
(自治平至熙寧錢帛芻粟虧損不可勝數遂置提率帳司領之元豊官制行釐其事歸比部郎中員外郎)
(始實行本司事四朝志初除宇文昌齡職略列五案勾覆案磨勘案理欠案憑由案知雜案出)
(職源建炎三年詔都官郎官併權比部郎官中興會要)
事類奏賦(何損丨許都之丨魏明帝竒之擢為比部郎魏志)知名(唐德宗丨武元衡才丨召)
(授比部員外郎見本𫝊)號比&KR0777;(比部得廐下食以飲從者丨丨丨國史補)夢昆脚(杜牧頃於)
(宰執求小儀小秋皆不遂嘗丨人謂曰辭春不及秋丨丨與皆頭後果得比部員外尚書故實)奏京兆
用(裴延齡丨丨丨府妄破用錢榖請令比部勾丨)覆左藏財(唐制天下財賦皆納左藏庫太府四)
(時以數聞尚書比部覆其出入並唐書)掌諸司廨(丨内外丨丨公丨及公私債負徒役工程贓物)
(帳及勾用度物通典)職在勾司(位膺列宿丨丨丨丨張鷟集)郎于會府(柳子厚裴令碑)
(碣)勾籍天下(比部掌丨丨丨丨文帳周官宰夫所謂乘其財用之出入也續會要)司計中
臺(進丨丨於丨丨胡文恭行竇平制)比計之曹(稍升丨丨丨丨胡文恭行吳伸制)勾考
之司(内外經費之任緫于丨丨丨丨南豊擬制)會計之事(惟是丨丨勾考丨丨命汝聽之曲阜)
(吳景淵制)
詩集藴藉(丨丨為郎久魁梧秉哲尊杜甫贈比部蕭郎中)詞華(丨丨傾後輩風雅藹孤騫同上)
古今合璧事類備要後集卷三十一
