古今合璧事類備要别集卷三十三
宋謝維新撰
花卉門
朱槿花
格物總論(朱槿花莖葉皆如桑葉光而厚樹高止四五尺而枝葉婆娑自二月開花至中冬即)
(歇其花深紅色五出大如蜀葵有蘂一條長於花葉上綴金屑日光所鑠疑若熖生一叢之上日開數百)
(朵朝開暮落插枝即活一名赤槿一名日及千葉者尤佳詩所謂蕣華正謂此也)
事類莊子悲(丨丨貴支離丨朱槿淮南子)王璡簮(汝陽丨丨嘗戴砑硝帽打曲上自摘)
(紅槿丨置帽上極滑久而方安曲終花不墜以為能曰花奴資質明瑩必是神仙中謫墜來也開元遺事)
詩集朝榮(丨丨殊可惜暮落實堪嗟白樂天)秋開(風露雖已冷天色已黃昏中庭有槿花榮)
(春向一晨丨丨已寂寞夕隕何紛紛正憐少顔色復嘆不逡廵男兒老富貴女子晩昏姻頭白始得志色衰方)
(事人後時不獲已安得如青春白樂天)向殘照(回頭向丨丨殘照更虛空李義山)無宿花
(槿枝丨丨丨白樂天)目自榮(槿花一丨丨為丨前人)夕不存(君子芳桂性春濃秋更繁小人)
(槿花心朝在丨丨丨文粹)秋景繁(風露凄凄丨丨丨可憐榮落在朝昏未央宫裏三千女但保紅顔莫)
(保恩李義山)夕陽愁(籬外涓涓澗水流槿花半照丨丨丨欲題名字知相訪又恐芭蕉不耐秋竇鞏)
照日紅(槿豔繁開丨丨丨陳草閣)無時歇(甲子雖推小雪天刺桐猶綠槿花然陽和長養丨丨)
(丨却是炎州雨露偏張登)槿籬護藥(丨丨丨丨纔通逕秦少游)花中長命(夾路疎籬錦作)
(堆朝開暮落復朝開抽苞粔&KR0008;輕拖糝近蔕胭脂釅抹腮占破半年猶道少何曾一日不芳來丨丨却是渠丨)
(丨換舊添新底用催楊誠齋)
黃槿花似去年(赤板橋西小竹籬槿丨還丨丨丨時)
白槿英無豔色(秋蕣晩丨丨丨丨何因㘽種在人家使君只别羅敷面爭解回頭愛白花白樂)
(天)
柳花
格物總論(柳花樹高二三尺許裊娜枝條葉細而長三月結花如綿白飄落時輕狂撩亂漫空)
(如雪彼楊花頗相類然樹低枝立葉亦短小不可以一槩論)
事類絮因風(謝安姪女道韞乃謝奕之女雪下叔父安曰何所似也安兒子曰撒塩空中差可擬)
(道韞曰未若柳丨丨丨起晉書)花入水(楊丨丨丨經宿化為浮萍東坡詩注)
詩集蜂粘(仰丨丨落絮杜)雀啄(丨丨江頭黃柳花)度竹(柳花閑丨丨韓)飛綿(丨丨)
(亂上空陳祖孫)春隂妨(丨丨丨柳絮白樂天)春風吹(丨丨丨柳絮賈島)隨風起(顛狂)
(柳絮丨丨丨杜)隨風去(輕盈裊娜占年華舞榭裝樓處處遮春盡絮飛留不得丨丨好丨落誰家劉禹)
(錫)春風多(寒食少天氣丨丨丨柳花杜)晴天黯(丨丨丨黯雪來送青春暮無意似多情千)
(家萬家去劉夢得)舞晴空(輕飛不假風輕落不委地撩亂丨丨丨發人無限思前人)點人衣
(輕輕柳絮丨丨丨杜)玉關雪(垂楊拂綠水搖豔東風前花開丨丨丨葉煖金窗煙李白)汴水春
(煬帝行宫丨丨濱數株殘柳不勝丨晩來風起花如雪飛入宫墻不見人劉夢得)飛無定(㶚岸晴來)
(送别頻相偎相倚不勝春自家丨絮猶丨丨爭把長條絆得人羅隱)飄揚起(丨丨南海丨東鄰漠漠濛)
(濛暗度春劉夢得)
楊柳糝逕(丨丨楊花鋪白氊杜)漫天(楊花榆莢無才思祗解漫丨作雪飛韓愈)絆惹風
(憑鶯說向楊花道丨丨春丨莫放歸白樂天)獨愛風(百花長恨風吹落惟有楊花丨丨丨古風)愁
殺人(楊子江頭楊柳春楊花丨丨渡江丨鄭谷)覆白蘋(楊花丨丨丨杜麗人行)欄乳燕
(楊花三月暮撩亂送春歸盡日閑相逐無風亦自飛輕輕丨丨丨故故撲征衣莫上高樓望徘徊滿落暉蔡確)
浮蹤無拘束(只道垂楊管别離楊花一去不思歸丨丨浪跡丨丨丨飛到蛛絲也不飛楊誠齋)
飛跡恣中間(寒勒花遲却速殘暖將絮過忽吹還雪翻霽日光風急毬衮回廊曲榭閑萬里雲天)
(皆去處羣丨蹤丨丨丨丨道渠催得春蘭着春不緣渠獨不闌前人)
樂府遺蹤何在(似花還似飛花也無人惜從教墜抛家傍路思量却是無情有思縈損柔腸困)
(酣嬌眼欲開還閉夢隨風萬里尋郎去處又還被鶯呼起不恨此花飛盡恨西園落紅難綴曉來雨過丨丨)
(丨丨一池萍碎春色三分二分塵土一分流水細看來不是楊花點點是離人淚水龍吟坡)飛綿取
次(蠢蠢黃金初脫後暖日丨丨丨丨粘窗牖不見長條低拂酒贈行應已輸先手鶯擲金梭飛不透小榭)
(危樓處處添竒秀何日隋堤縈馬首路長人倦空思舊蝶恋花周美成)
桐花
格物總論(桐花樹生樹高一二丈許中空枝榦扶疎葉大尺餘花數色有白者有紫者有紅者)
(紅者謂之赬桐各有一種又謂之刺桐皆夏初始花也)
事類萼深紅(赬桐花嶺南處處有之自夏初生至秋盖草也葉如桐其花連枝丨皆丨丨俗呼為)
(赬桐花南方草木狀)花鮮紅(刺桐花溫陵城畱從效重加板築植桐環繞其樹高大而枝葉蔚茂初夏)
(開丨極丨丨如葉先萌芽而其花後發則五榖豐熟郡志)
詩集清明發(春令有常候丨丨桐始丨何此巴蜀中桐花開十月白樂天)綠雲委(一株)
(青玉立千葉丨丨丨亭亭五丈餘高意猶未已山僧年九十清淨老不死自云手種時一顆青桐子劉原父)
猶有花(春色來時物喜初春光歸日興來餘更無人餞春行色丨丨桐丨管領渠楊誠齋)壓尾
花(老去能逄幾箇春今年春事不開人紅千紫百何曾夢丨丨桐丨也俗塵前人)
白桐花春光到(梅葉隂隂桃李畫丨丨已丨白桐花鼎脔集)春氣生(丨隨井丨丨白)
(花飛濛濛曉枝滴甘露味落寒泉中梅聖俞)
紫桐花隔江樹(誰與深春共憔悴丨丨一丨紫桐花徐抱獨)在人世(隴月山上舘紫)
(桐垂好隂可憐黯淡色無人知此心舜沒蒼梧野鳳歸丹穴吟遺落丨丨丨光華那復尋年年怨春意不競桃)
(李林惟占清明後牡丹還復侵况此空舘閉云誰恣幽深徒煩烏噪集不語山嶔岑滿院青苔地一樹蓮花簮)
(自開還自落暗芳終暗沉爾生不得所我願裁為琴元徽之)
赬桐花見紅蕉(喚起十年閩嶺夢赬桐花畔丨丨丨蘇子美)
刺桐花着朱欄(雨着猩袍茜晴烘鶴頂丹因人顔色好護惜丨丨丨歲寒集)夾通衢
(猗猗小豔丨丨丨晴日薰風笑越姝只是紅芳移不得刺桐屏障滿中都陳陶)聞得鄉人說(丨丨)
(丨丨丨刺桐花如後發始年豐我今至此憂民切只愛青青不愛紅丁謂)
古今合璧事類備要别集卷三十三
