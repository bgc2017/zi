古今合璧事類備要後集卷十三
宋謝維新撰
道揆門
左右丞相(上)
前代沿革(黃帝得六相而天下治管子高陽氏有才子八人謂之八愷高辛氏有才子八人謂)
(之八元舜有大功二十而為天子以其舉十六相也左傳舜命禹宅百揆成湯始置二相通典以伊尹為)
(右相仲虺為左相宋百官志高宗夢得傳說營求諸野得諸傳巖爰立作相周成王時召公為保周公為)
(師相成王為左右周公位冡宰正百工又作六典冡宰掌邦治統百官均四海齊悼武二年始置丞相官)
(樗里疾耳甘茂為左右丞相史記漢高帝即位置丞相孝惠高后置左右丞相文帝即位周勃為右丞相)
(位第一陳平為左丞相位第二勃免平專為丞相武帝用劉屈氂為左丞相分官屬為兩府虚其右以待)
(四方之選哀帝元夀二年復置丞相以曹操居之後有相國魏黃初元年改為司徒文帝復置中書監令)
(並掌機密自是中書多為樞機之任後置大丞相第一品又有相國司馬昭等為之晉罷丞相復司徒永)
(昌元年罷司徒并丞相後或有相國或丞相省置不常而中書監令常管機要多為宰相之任宋孝武以)
(義宣為丞相而司徒府如故齊丞相不用人以為贈官梁罷相國置丞相置司徒陳又置相國位丞相上)
(並為贈官自晉魏以來宰相但以他官參掌機密或委知政事者無有常官其相國丞相或為贈官或闕)
(不置間者自為尊崇之位多非其人臣之職其真為宰相者不必居此官也通典隋文帝自大丞相代後)
(周遂置内史納言即中書令侍中是為宰相亦有它官參與焉柳述為兵部尚書參掌職事又楊素為右)
(僕射與高熲專朝政通典唐世宰相名尤不正初以三省長官中書令侍中尚書令共議朝政此宰相職)
(也其後以太宗嘗為尚書令臣下避不敢居其職由是僕射為尚書省長官與侍中中書令號為宰相品)
(位既崇不欲輕授常以它官居宰相而假以它官唐百官志如同中書門下三品及平章事知政事參知)
(機務參與政事及平章軍國重事之名是也通典武后龍朔元年改侍中為左相中書令為右相尚書僕)
(射為文昌後復改易摘竒)
事類宅揆(咨四岳有能奮庸熙帝之載使丨百丨亮采惠疇書舜典)正官(宰丨百丨注宰相之)
(治百官表記)補衮(衮職有闕惟仲山甫補之詩烝民)秉均(尹氏太師丨國之丨四方是維天子)
(是毗詩節南山)登庸(允釐百工庶績咸熙帝曰疇咨若時丨丨書)爰立(丨丨作相王置諸左右同)
(上)股肱(帝曰臣作朕丨丨耳目書益稷又乃歌曰丨丨喜哉元首起哉臯陶拜手稽首乃賡載歌曰元)
(首明哉丨丨良哉庶事康哉同上又康衡曰大臣國家之丨丨天下所瞻仰在明主所謹擇前朱雲傳)阿
衡(實維丨丨實左右商王注丨丨伊尹也詩長發)良弼(夢帝賚予丨丨乃審厥象俾以形旁求于天下)
(說築于傅巖之野惟肖爰立作相書說命上)舟楫(若濟巨川用汝作丨丨若歲大旱用汝作霖雨同上)
喉舌(王命仲山甫式是百辟王躬是保出納王命王之丨丨詩)黃閣(丞相聽事閣曰丨丨漢舊儀)
朱門(丨丨洞啟當陽之正色三公與天子禮秩相亞故黃其閣以示謙不敢匹天子疑是漢舊制也鄭玄)
(注)黃扉(漢丞相金印紫綬丨丨黑轓所以異車服於百辟也前百官志)赤舄(玄冕丨丨在帝左右)
(杜佑碑)紫綬(丞相相國秦官金印丨丨掌丞天子助理萬機同上)金印(天子之相號為丞相黃丨)
(丨而尊無敵秩加二千石之上賈誼新書)金鉉(丨丨重名銀青貴服劉禹錫代上平章事表)柱石
(丞相王商國家之丨丨臣也其人守正不詘節前元后傳又宰相國丨丨不可不強吳陸凱傅)棟梁(隋大)
(業中高孝基謂之曰公有應變之才當為丨丨之用又宰相之門豫章栝栢雖小已有丨丨之氣南史王儉傳)
管籥(蕭何起秦刀筆漢興依日月之末光以信謹守丨丨蕭何贊)當軸(丨丨處中前車千秋傳贊)
名宰(韓安國翟方進為漢之丨丨然猶不能振一貧取薦一孤士朱穆論)上宰(建丨丨近立功立名)
(者唐李泌傳)賢相(相齊九年齊國安集大稱丨丨前曹參傳)上相(陸賈謂陳平曰足下位為丨丨)
(食三萬戶侯本傳)儒相(自孝武興學公孫宏以丨丨漢贊)台相(中興以後居丨丨總持權衡者)
(多矣其能以任職取名者豈非先遠業而後小數哉故伏湛造次急於鄉射之禮侯覇入朝先奉寬大之令後)
(侯霸傳論)公宰(年除歲遷以至丨丨韓公權相碑)槐宰(王僧儉釋奠詩)鉉台(納旌弓於丨丨)
(潘岳西征賦)上公(翟方進奏曰春秋之義尊丨丨謂之宰海内無不統焉丞相進見聖主御坐為起在)
(輿為下前本傳)元老(唐元宗謂宋璟曰卿國之丨丨為朕股肱耳目)堂老(宰相曰丨丨國史補)鼎
臣(姑臧集批崔植等賀册禮畢赦恩表)鼎位(同上注)風流(王儉曰江左丨丨宰相惟有謝安盖)
(自况也南本傳)風度(張九齡罷相後宰執每薦公卿上必問丨丨得如九齡否)風操(張嘉貞天子欲)
(用而忘其名謂韋抗曰朕嘗記其丨丨而複名因閱表疏遂得其名本傳)上寬大(丙吉代魏相為丞相)
(丨丨丨好禮讓掾吏有罪贓不稱職終無所案驗前本傳)兼文武(唐宰相丨丨丨者李靖郭元振唐休)
(璟張仁愿)識治才(先主即帝位策亮為丞相曰丞相其輔朕之闕助宣重光以照明天下評曰亮之為)
(國也撫百姓示儀軌約官職從權制開誠心布公道可謂丨丨之良丨諸葛亮傳)宰相才(張柬之傳)
(武后謂狄仁傑曰安得一竒士用之仁傑曰張柬之雖老丨丨丨也用之必盡節於國)正百官(宰丨)
(丨丨大臣慮四方記)總衆職(前魏相字弱翁宣帝即位遂為丞相帝始親萬機厲精為治練羣臣核名)
(實而相丨領丨丨甚稱上意本傳)自有體(後李浮論吳起與田文論功不及者三朱買臣難公孫洪)
(十策洪不得其一終之田文相魏公孫宰漢誠知宰相丨丨丨也)知大體(丙吉出逢羣鬭者死傷横)
(道吉過之不問前逢人逐牛牛喘吐舌使騎問逐牛行幾里矣掾吏謂前後失問吉曰民鬭傷京兆尹職當禁)
(捕宰相不親小事非當於道路問也方春牛喘此時氣失節恐有所傷三公典調隂陽職當憂是以問之掾吏)
(乃服以言為丨丨丨魏相傳)理隂陽(周勃為右丞相上問勃一歲决獄幾何勃謝不知問錢糓一歲)
(出入幾何又謝不知上問陳平曰各有主者上曰君主何事曰宰相者上佐天子丨丨丨順四時下遂萬物之)
(宜外鎮四夷諸侯撫百姓使卿大夫各任其職前王陵傳)調隂陽(唐武后時三月大雨雪蘇味道等以)
(為瑞率羣臣入賀王求禮曰宰相丨爕丨丨而季春雨雪乃災也果可以為瑞則冬月雷亦可以為瑞雷乎)
節風雨(神龍元年大水宋務先上書今霖雨即閉坊門故里人呼坊門為宰相謂能丨其丨丨天工人)
(代乃是虚設宋務先傳)識兵略(上謂魏相真漢相丨丨丨達時令文中子)憂邊職(前丙吉代)
(魏相為丞相吉馭吏出見驛騎馳赤白囊馭吏隨至公車知狄入雲中吏歸白狀吉召東曹案邊長吏科瑣條)
(其人詔問狄所入郡邑吉具對見謂丨丨思丨本傳)調鼎實(注見上文)贊化原(爕丨丨丨調和)
(鼎實柳集表)安黎庶(唐文宗以度支戸部分命宰臣鎮之郭承嘏論之曰宰相者上調隂陽下丨丨)
(丨致時清平俾之閱簿書筭緍帛非所宜也)二相共和(周宣王即位用公召公丨丨行政號曰丨)
(丨)三相愈卑(孫叔敖曰吾丨丨楚而心丨丨荀子)代相守法(蕭何薨曹參聞之告舍人)
(曰趣治行吾且入相使者果召參參丨何為丨事無所變更遵何之約束百姓歌之曰蕭何為法講若畫一曹)
(參代之守而勿失載其清静民以寧一本傳)同心輔政(魏相為相丙吉為御史大夫丨丨丨丨上)
(皆重之本傳)有宰相器(何武初為郡吏時太守何夀知武丨丨丨丨前本傳又寇恂經明行修名)
(重朝廷所得秩俸厚施朋友及從吏常曰吾因士大夫以致此可獨享之乎時人歸其長者謂丨丨丨丨後寇)
(恂傳又龐參入為大鴻臚虞詡薦參丨丨丨能後龐參傳)誠台輔器(孟康薦崔琳曰切見司隸崔琳)
(牧守州郡所在而治及為分司萬里肅齊丨丨丨之妙丨衮職之良材後崔琳傳)有大臣節(張九)
(齡為相諤諤丨丨丨之丨)同心濟謀(唐杜如晦方為相時天下新定臺閣制度憲物率二人討裁每)
(議事帝所如晦長於斷而玄齡善謀二人深相知故丨丨丨丨以佐佑帝當世語良相必曰房杜本傳)相
維致平(李玨曰祖宗倚宰相天下事皆先平章君臣丨丨所以丨太丨也李玨傳)人物第一
(唐李揆同平章事帝曰卿門地丨丨文學皆當世丨丨信朝廷之羽儀乎本傳)宰相標首(唐自武德)
(以來丨丨寬厚以陸象先為丨丨詞翰以姚元崇為標首文學以張說為標首决遣以張義正為標首西京雜)
(記)元老股肱(玄宗謂宋璟曰卿國之丨丨為朕丨丨耳目宋璟傳)上宰功名(建丨丨近)
(立丨丨者李泌贊)五龍夾日(狄仁傑蒙耻奮忠以權大謀引張柬之等卒復唐室功盖一時而人)
(不及知故吕温頌之曰取日虞淵洗光咸池潛授丨丨丨丨以飛世以為知言本傳)一柱承天(姚崇)
(與張說有隙崇死謂其子曰我死張說來弔爾以我平日寳玩盡列于前如說屬目即舉以獻之就問其求神)
(道碑纔得即模刻以示外此人見遲梢緩即悔彼不顧則吾族無噍類矣子如其言說來果屬目稱去後即以)
(獻之遂求所為文說許之故其碑曰丨丨丨丨高明之位列四時成歲亭毒之功深後說悔來索則碑已模刻)
(矣說嘆曰死姚崇猶能筭生張說後譖不行唐記)一代偉人(姚狄蘇宋皆丨丨丨丨或三入相再)
(入相未有不久於其事能成令名焉柳氏家學錄)二客公輔(王珪始隠時與房杜善母李嘗曰兒)
(必貴然未知所與遊者何如人試與偕來會元齡等過其家李闚大驚曰丨丨丨丨才汝貴無疑王珪傳)朝
野相賀(楊綰字公權謚文簡久積公輔之望及拜相詔出丨丨丨丨唐本傳)海内想望(唐德)
(宗即位擢崔祐甫為相頗以道德寬人以宏上意故建中初政聲藹然丨丨丨丨正觀之理公紀)天下
重輕(裴度名震四夷用不用常為丨丨丨丨本傳)天下具瞻(王鍔將加平章事居易以為宰)
(相丨丨丨丨非有重望顯功不可任白居易傳)匈奴怪問(武帝征和三年以車千秋為丞相千秋無)
(材能學術又無閥閱功勞特以一言悟意旬月取宰相世未有也後漢使至丨丨單于丨而丨之曰聞漢新拜)
(丞相以何用得之使者以上書言事故單于曰苟如是非用賢也妄一男子上書即得之矣本傳)單于
仰視(王商有威重容貌絶人單于來朝商坐未央廷中單于前拜謁商離席與言丨丨丨丨商貌大畏之)
(遷延却退天子聞而嘆曰真漢相矣)謹愿賢輔(順帝之世梁商稱為賢輔豈以地居亢滿而能謹愿)
(自終者乎後梁商傳)為真宰相(隋高穎有文武之大略明逹政務朝野推服議者以丨丨丨丨本傳)
尚德尚道(唐元宗即位以來所用之相姚崇丨丨宋璟丨丨張嘉貞尚吏張說尚文李元紘蘇暹尚)
(儉韓休張九齡尚直通鑑)窮俗窮權(張氏三世宰相然各有所窮嘉正丨於丨延賞窮於伎洪靖丨)
(於丨張延賞贊)遜直濟文(太宗定禍亂而房杜不言功王魏善諫而房杜丨以丨英衛善兵而房杜)
(丨以丨房杜贊)應變守文(姚崇善丨丨以成天下之務宋璟善丨丨以持天下之正天所以佐唐使)
(中興也姚宋贊)同筦朝政(如晦與元齡丨丨丨丨引士賢者下不肖咸得其職當時浩然歸望房杜)
(贊)不閱訟牒(太宗謂房元齡曰公為僕射當廣朕耳目助訪賢才比閱訟牒日數百豈暇求人哉)
(乃勑細務屬左右丞大關僕射房元齡傳)興仆植僵(太宗用元齡如晦於大亂之後紀綱彫弛而能)
(丨丨丨丨使號令典刑粲然罔不全備雖數百年猶蒙其功然求所以致之之蹟殆不可見房杜贊)獻可
替否(見後事至即斷注)不負天子(陸䞇為相所言皆拂帝短或規其太過對曰吾上丨丨丨)
(丨下不負所學唐本傳)要說天子(姚崇以十事丨丨丨丨而後輔政顧不偉哉唐姚宋傳贊)事
至即斷(唐蘇頲與宋璟同當國相得懽甚璟曰吾與蘇氏父子同為宰相僕射長厚自是國器若獻可)
(替否丨丨丨丨盡公不顧私則今丞相過之通鑑)事先平章(杜悰有勞帝欲拜戶部尚書以問宰)
(相陳夷行曰願陛下自斷李珏曰祖宗倚宰相天下丨皆丨丨丨故官曰平章事苟用一吏處一事皆决於上)
(將焉用彼相哉李珏傳)以明佐聖(丨丨丨丨故君宰間不膠漆而固唐馬周等贊)以身徇
國(文宗朝甘露變後李石起為相丨丨丨丨不恤近倖張權綱欲強王室收還威柄本傳)輩行不
名(陸贄以才幸天子常以丨丨呼而丨丨本傳)尊任不名(李吉甫還秉政入對延英凡五刻罷)
(帝丨丨之官而丨丨本傳)詔賜堂封(唐源乾曜同紫薇黃門平章事帝詔中書門下共食實戶三百)
(堂封自此始本傳)詔給堂飡(唐開平詔丞相尊位而堂厨未給無飡錢其令日食萬錢之半續通)
(典)在位賜扇(張九齡丨丨因帝丨白羽丨乃獻賦末自况曰苟效用之得所雖殺身而何忘本傳)
拜日賜詩(宋璟為尚書右丞相張說為左源乾曜為太子少傅同日拜帝賦三傑詩自寫以賜宋璟)
(傳)賜熟釜銘(鍾繇魏國初建拜相國文帝在東宫丨繇五丨丨丨曰於赫有魏作漢藩輔厥相維)
(鍾實幹心膂靖恭夙夜匪遑安處百寮師師楷兹度矩三國志本傳)賜筯表直(宋璟為宰相朝野人)
(心歸美焉時春御宴帝以所用金筯令内臣賜璟雖受所賜莫知其由帝曰非丨汝金蓋賜卿丨以丨卿丨也)
(開元遺事)賜酒賞言(李吉甫盛贊天子德憲宗欣然絳曰今日西戎内訌烽燧相接誠陛下焦心求)
(濟時之略渠便高枕而卧哉帝入謂左右曰絳言骨鯁真宰相也遣使者賜酴醾酒唐李絳傳)拜相沙
堤(唐故事凡丨丨之後禮絶班行府縣載沙填路自私第至於子城東街名曰丨丨)朝會火城
(每元日冬至大丨丨百官已集而宰相方至珂傘列燭多至數百炬謂之丨丨宰相火城至則衆皆滅燭以避)
(之李肇國史補)金甌覆名(唐玄宗命相皆先御書其名置案上會太子入侍上舉丨丨丨其丨而告)
(之曰此宰相名也汝知其誰耶射中賜巵酒肅宗曰非崔琳盧從愿乎上曰然通鑑)紗籠護身(唐卜)
(者胡蘆生筮卜甚驗李藩嘗問生生曰貴人也在丨丨中李問所由終不復言後有新羅生言宰相冥司必潛)
(以紗籠丨之恐為異物所擾也唐記)以春秋相(自公孫弘丨丨丨之義䋲臣下取漢丨前食貨志)
以明經相(韋賢為丞相少子玄成復丨丨丨歷位至宰丨故鄒魯諺曰遺子黃金滿籯不如教子一)
(經本傳)列侯為相(漢制常以丨丨丨丨惟公孫弘布衣登相位武帝乃封為平津侯其後為故事)
(至丞相而封自弘始通典)御史為相(前朱博奏故事選郡國守相高第為中二千石中二千石為丨)
(丨大夫任職者丨丞丨位次有叙所以尊聖德重國相也朱博傳)翰林遂相(唐劉瑑在丨丨帝素)
(器遇至是手詔追還後請間帝視案上歴謂瑑曰為朕擇一令日瑑跪曰某日良帝笑曰是日卿可丨丨即詔)
(同中書門下平章事)自海瀕登(上亦興文學進拔幽隠公孫弘丨丨丨丨相位前外戚恩澤侯表)
由穎川召(黃覇為穎川太守前後八年郡中愈治召為太子太傅代丙吉為相封建成侯本傳)召
至渭濱(姚崇徙同州刺史元宗講武新豐故事天子行幸牧守在三百里者得詣行在帝亦密丨崇崇)
(丨帝方獵丨丨咨天下事衮衮不知倦帝曰卿宜遂相朕翌日拜兵部尚書同中書門下三品本傳)同州
密召(注見上文)以宗室進(唐宰相丨丨丨丨者九人林甫幾亡天下李程和柔在位無所發明)
(其餘皆以材稱職號為賢宰相唐贊)以儒宗居(自孝武興學公孫弘以儒相具後韋賢元成康衡張)
(禹丨丨丨丨宰相位服儒衣冠傳先王語其藴藉可知也然皆持禄固位康衡傳贊)一言取相(漢田)
(千秋無它材能術業特以丨丨寤主旬月丨宰丨世未嘗有也漢書)片言取相(唐房琯以忠義自奮)
(丨丨寤主而丨宰丨)九命上公(唐代宗大歴二年改黃門侍郎詔曰春秋以丨丨作丨丨而謂之宰)
(相唐紀)一日台司(唐王徽為相只一日中書五年二月除昭義節度徽上表乞免詞曰六年内署)
(雖叨捧日之榮丨丨丨丨未展致君之懇南部新書)旬月取相(唐房琯以忠義自奮丨丨而丨宰丨)
(本傳)一歲至相(唐李訓起流人丨丨而丨宰丨本傳)二朞至相(張鎬起布衣丨丨丨宰丨)
(本傳)十年至相(李絳丨丨之間位丨宰丨白居易集)八十為相(張柬之為相年且八十矣)
(本傳)二十三年(房玄齡以盛德居位丨丨丨丨柳氏家塾記)二十四考(郭子儀校中書)
(令丨丨丨丨本傳)將二十年(隋高熲事文煬两朝有文武大略執政丨丨丨丨朝野推服論者以)
(為真宰相)再升三入(丨丨台座丨丨冡司宋璟謝表又唐宰相再入者長孫無忌狄仁傑李吉甫三)
(入者劉幽求張延賞鄭畋四入者韋巨源姚元崇韋安石五入者蕭瑀裴度職源)十拜四登(裴度)
(丨丨相詔丨丨師璮除平章事制)四入五入(注見上文)前稱房杜(唐三百年輔弼者不)
(為少獨丨丨丨丨後稱姚宋姚宋相繼為相崇善應變成務璟善持正守法二人志操不同然協心輔佐使賦)
(役寬平刑罰清省百姓富庶唐世賢相他人莫得比焉唐姚宋贊)後稱姚宋(注見上)父子
至相(前漢平雷傳云漢興惟韋平丨丨丨宰丨又唐戴冑子至德丨丨繼為相)兄弟並登(卞粹)
(以清辨丨丨六人丨丨宰輔世稱卞氏六龍)相門有相(南史)入如父年(李吉甫年五十)
(一出鎮淮南五十四復相今德裕自鎮南外丨相一丨丨之丨)改上相鄉(馮道洛陽人三川鄉丨為)
(丨丨丨靈臺里改為中台里)九十八族(唐三百六十九人丨丨丨丨)八葉皆宰相
(自瑀逮遇凡丨丨丨丨丨名德相望與唐盛衰世家之盛古未有也蕭瑀傳)累葉皆宰相(後楊)
(震論延光之間震為上相抗直方以臨權枉先公道而後聲名可謂懷王臣之節識所任之體矣丨丨載道繼)
(踵丨丨信哉先世韋平方之蔑矣贊曰楊氏載德乃世柱國)三世至宰相(見前窮俗窮權下注)
再世至宰相(李元紘丨丨丨丨丨有清節又蘇懷蘇廷碩稱賢相並本傳)為一代家
臣(蕭何曹參皆丨丨丨丨丨碌碌未有竒節漢興依日月之末光位冠羣臣丨丨丨丨丨蕭曹本贊)為
漢室伊周(周勃登輔佐正國家難誅諸吕立孝文丨丨丨丨丨前周勃傳)江左管夷吾
(晉桓彛傳王導為丞相彛見導極談世事還謂周凱曰向見丨丨丨丨丨丨無復憂矣)鄭覃不出
都門(丨丨歷官三十餘任未嘗丨丨丨登相位以至于終南部新書)康衡不出長安(丨丨)
(以十年間丨丨丨丨城門而至宰相)前漢蕭曹為冠(近觀漢相高祖開基蕭曹為冠孝宣中興)
(丙魏有聲前丙吉傳)前漢丙魏有聲(注見上)申屠殆異蕭曹(丨丨嘉剛正守)
(節然無學術丨與丨丨陳平丨矣前本傳)黃覇不及丙魏(前丨丨材長於治民及為相號令風)
(采丨丨丨丨功名損於治郡時本傳)公孫開閣延賢(丨丨弘既相於是起客館丨東丨以丨丨)
(人曰欽賢館以待大賢次曰翹材館以待大材次曰接士館以待國士其有德任毗贊佐理隂陽者處欽賢之)
(館其有才堪九列將軍中二千石者居翹材之館其一介之善一方之藝者居接士之館躬自菲薄俸禄皆以)
(給之西京雜記)田蚡起家薦人(丨丨以肺腑為相丨丨丨丨或至二千石櫂移主上本傳)章
帝四科取士(丨丨建初元年用前漢故事以丨丨丨丨通典)除吏幾八百人(崔祐)
(為相薦延推舉日除數十人作相未逾年丨丨丨丨丨矣本傳)即䟽三十許人(李吉甫執政謂)
(裴垍曰比日人物吾懵不及知君精鑒為我言之垍丨崖略丨丨丨丨丨)薦賢宰相之職(丨丨)
(助國丨丨丨也)訪賢僕射之事(唐太宗謂房元齡曰公為僕射當助朕廣耳目丨丨才比閱訟)
(牒日數百豈暇求人哉)裴垍選任精明(丨丨為相擢韋貫之裴度知制誥李夷簡御史中丞)
(皆踵躡為輔相號曰名臣自它丨丨罔不丨丨人無異言故元和之治朝無幸人)房杜同筦朝
政(杜如晦房玄齡同筦朝政引士賢者下不肖咸得其職房杜本傳)去卿失左右手(房玄)
(齡為相十五年以權寵隆極累表辭位帝遣吏謂曰遜誠美德也國家相眷賴久一日丨丨如丨丨丨丨本傳)
去卿如斷一臂(高宗幸洛陽詔薛振與太子居守上曰朕之留卿若去一日若斷一臂關西事)
(重悉以委卿同上)李峴置榻撤去(唐制政事堂不接客自元載為相中人傳詔者引升堂置)
(榻待之李峴至即勅吏撤去唐志)李甘白麻必壊(唐丨丨累遷御史鄭注侍講禁中求宰相)
(朝廷譁言將用之甘倡曰宰相代天治物者當先德望後文藝注何人欲得宰相丨丨出我丨丨之本傳)立
本應務宰相(唐閻丨丨既輔政但以俗材丨丨無丨丨器姜恪以戰功擢左相時人有左相宣威)
(沙漠右相馳譽冊青之語)姚崇救時宰相(唐丨丨在告政事委積玄宗謂盧懷慎曰朕以天下)
(事委崇以卿坐鎮雅俗耳崇出須臾裁决俱盡顧謂齊澣曰余為相可比何人未對崇曰何如管晏幹曰管晏)
(之法雖不能施於後猶終其身所為法隨復更之祇可謂丨丨丨丨崇曰救時宰相豈易得哉)懷慎伴
食宰相(盧丨丨自以才能不及姚崇政事皆推而不專時譏為丨丨丨丨本傳)味道摸稜
宰相(蘇丨丨為相脂韋自營嘗謂人曰决事不欲明白誤則有悔丨丨持兩端而已故世號曰摸稜手本)
(傳又味道為相或問其爕和之道無名但以手摸牀稜僉載)庭槐一本三枝(相國李石河中)
(永樂有宅丨丨丨丨抽丨丨直堂舍屋脊一枝不及相國同堂兄弟三人曰石曰程皆登宰執惟福一人歷七)
(鎮使相同上)省門有古槐音(唐尚書丨南丨丨丨丨垂蔭至廣相傳夜深聞絲竹之音省中)
(即有入相者俗謂之音聲木因話錄)冥間列榜備書(崔昭暴卒復生云見丨丨丨丨丨丨人間)
(姓名將相列金榜其次列銀榜州縣並列長鐵榜曉之唐書)函中有小珊瑚(僕射裴遵慶母)
(皇甫氏少時常持經經丨丨丨丨丨丨樹異時忽有小龍骨一具立於側時人以為裴氏祥上元中遵慶遂居)
(宰輔廣異記)悉書清望琉璃(見下文焚香祝天筯挾注)登庸衣鉢相傳(五代)
(時范魯公質舉進士主文和凝愛其文宜冠多士屈居第十三者欲君傳老夫衣鉢耳質以為榮有獻詩云從)
(此廟堂添故事丨丨丨丨亦丨丨後果為相邵氏聞見錄)夜夢神手援筆(五代唐末帝時馬裔)
(孫赴闕宿邏府其地有神祠丨丨丨丨丨二丨及為翰林學士裔孫以為契夢筆之兆洎入中書上事堂吏奉)
(二筆如夢中所授者太平廣記)焚香祝天筯挾(唐廢帝欲擇宰相問於左右皆言盧文紀及姚)
(顗有人望廢帝因悉書清望官内琉璃瓶中夜丨丨丨丨以丨丨之首得文紀欣然相之五代史)夢便
殿錦半臂(正元中相國竇參為御史中丞嘗一夕丨德宗召對於丨丨以丨丨丨賜之默念曰臂者)
(庇也大邑所以庇吾身也今夢半臂者豈上以我叨居顯位將給半體俾我致政乎客有解曰半臂者被股肱)
(之衣也今公夢天子賜之豈非上將以股肱之位而委公乎明日果拜中書侍郎平章事出宣室志)夢大
牌金填事(唐杜相鵬舉父丨有所之見一丨丨云是宰相碑已作者丨丨其丨未作者列名于上杜)
(問曰有杜家兒否曰有任自看之記得姓下其鳥偏傍曳脚而忘其字乃名為鵬舉鵬舉生鴻漸而名字亦前)
(定矣嘉話錄)明公以作家譬(諸葛亮自較簿書楊顒諫曰請為丨丨丨丨丨丨之今有人使)
(奴執耕婢典炊燢鷄主司晨犬主吠盗私業無曠所求皆足雍容高枕飲食而已忽一旦盡欲以身親其役形)
(疲神困終無所成豈其智不如奴婢鷄狗哉失為主之道也蜀志)九齡獻羽扇賦(張九齡因)
(帝賜白羽扇獻賦云縱秋氣之移奪終感恩於篋中文粹)晉公賦松閣詩(廟廷偃松并引云侍)
(中後閣有小松不待年而偃丞相晉公賦詩劉禹錫文集)柳子厚作梓人傳(彼佐天子相天)
(下指而使焉調其綱紀而盈縮焉齊其法制而整頓焉猶梓人之有規矩繩墨以定制也擇天下之士使稱其)
(職居天下之人使安其業視都知野視野知國視國知天下其遠近細大可以據其圖而究之焉猶梓人畫宫)
(于堵而績于成也能者進而由之使無所德而不能者退而休之亦莫敢愠不衒能不矜名不親小勞不侵庶)
(官日與天下之英材論其大經猶梓人之善運衆工而不代藝也夫然後相道得而萬國理矣相道既得萬國)
(既理天下舉首而望曰吾相之功也後之人循跡而慕曰彼相之才也大哉相乎通是道者所謂相而已矣)韓
愈上韓光範書(正月二十七日韓愈再拜獻書相公閤下詩之序曰菁菁者莪樂育材也君子)
(能長育人材則天下喜樂之矣孟子曰樂得天下英材而教育之此皆聖人賢士之所極言至論古今之所宜)
(法者也然則孰能長育天下之人材將非吾君與吾相乎孰能教育天下之人材將非吾若與吾相乎今若聞)
(有以書進宰相而求仕者而宰相不辱焉而薦之天子而爵命之而布其書於四方枯槁沉溺魁閎寬通之士)
(必且洋洋焉動其心峨峨焉纓其冠于于焉而來矣後十九日復上書曰向上書及所著文後得命凡十九日)
(不得命恐懼不敢逃遁不知所為乃復自䧟不測之誅以求畢其說且今節度觀察使及防禦營田諸小使尚)
(得自舉判官無問已仕未仕者况在宰相吾君所尊敬者而曰不可乎後二十九日復上書曰愈聞周公之為)
(輔相其㥯於見賢也方一日三吐其哺方一沐三握其髮當是時天下之賢才皆已舉用姦邪讒倿欺負之徒)
(皆已除去四海皆已無虞九夷八蠻在荒服之外者皆已賓貢天災時變昆蟲草木之妖皆已銷息天下所謂)
(禮樂刑政教化之具皆已脩理風俗皆已敦厚動植之物風雨霜露之所霑被者皆已得宜休徵嘉瑞麟鳳龜)
(龍之屬皆已備至而周公以聖人之才憑叔父之親其所輔導承化之功又盡章章如是其所求進見之士豈)
(復有賢於周公者哉不惟不賢於周公而已豈復有賢於時百執事者哉豈復有所計議能補於周公之化哉)
(然而周公求之如此其㥯惟恐耳目有所不聞見思慮有所未及以負成王託周公之意不得於天下之心如)
(周公之心設使其時輔理承化之功未盡章章如是而非聖人之才而無叔父之親則將不暇食與沐矣豈特)
(吐哺握髮為勤而止哉維其如是故于今頌成王之德而稱周公之功不衰今閤下為輔相亦近耳天下之賢)
(才豈盡舉用奸邪讒倿欺負之徒豈盡除去四海豈盡無虞九夷八蠻之在荒服之外者豈盡賓貢天災時變)
(昆蟲草木之妖豈盡銷息天下所謂禮樂刑政教化之具豈盡修理風俗豈盡敦厚動植之物風雨霜露之所)
(霑被者豈盡得宜休徵嘉瑞麟鳳龜龍之屬豈盡備至其所求進見之士雖不足以希望盛德至比於百執事)
(豈盡出其下哉其所稱說豈盡無所補哉今雖不能如周公吐哺握髮亦宜引而進之察其所以而去就之不)
(宜默默而已也愈之待命四十餘日矣書再上而志不得通足三及門而閽人辭焉惟其昏愚不知逃遁故復)
(有周公之說焉閣下其亦察之古之士三月不仕則相弔故出疆必載贄然所以重於自進者以其於周不可)
(則去之魯於魯不可則去之齊於齊不可則去之宋之鄭之秦之楚也今天下一君四海一國舍乎此則夷狄)
(矣去父母之邦矣故士之行道者不得於朝則山林而已矣山林者士之所獨善自養而不憂天下者所能安)
(也如有憂天下之心則不能矣故愈每自進而不知愧焉書亟上足數及門而不知止焉寧獨如此而已惴惴)
(焉惟不出大賢之門下是懼亦惟少垂察焉凟冐威尊惶恐無已)
詩集衡宰(絳灌歸丨丨後漢酈圭詩)皇佐(丨丨揚天惠四時無交兵曹子建詩)清文(貴相)
(山瞻峻丨丨玉絶瑕韓文公詩)清風(吾愛房與杜魁然眞宰輔黃閣三十年丨丨億萬古皮日休詩)廊
廟器(大厦須異材丨丨非庸丨選雜體詩)鼎軸老(榮公丨丨丨烹斡力健倔韓文公詩)金印
客(楊收王鐸皆逄同年也收作相逄作詩曰須知丨丨朝天客同是沙堤避路人威鳳偶時皆瑞聖應龍無)
(水謾通神收大銜之王拜相又作詩曰昨日鴻毛百鈞重今朝山嶽一毫輕鐸又怒之唐本事詩)金鼎
佐(一戰文場拔趙旗便調丨丨丨無為王仁裕上傅相國)補山龍(早歲天教作霖雨明時帝用丨)
(丨丨王建上張相)得麒麟(霖雨思賢佐丹青憶老臣應圖逄駿馬驚代丨丨丨沙汰江湖濁調和鼎)
(鼐新杜詩)福蒼生(終當持一筆再入丨丨丨劉夢得送令狐相公)得舊儒(左轄頻虛位今年丨)
(丨丨相門韋氏在經術漢臣知杜詩)掌洪鈞(十年紫殿丨丨丨出入三朝一品身文帝寵深陪雉尾武)
(皇恩厚宴龍津李德裕)昇玉署(朝丨丨丨朝天紀王勃)洪鈞轉(一氣轉丨丨杜上章左相)
相車遊(林館經春瑞氣浮當時曾約丨丨丨白樂天)金科篆字(柳陰半眠丞相樹珮馬圢)
(玲蹋沙路帝前簪笏稱南山獨垂重印押千官丨丨丨丨紅屈盤沙路歸來聞好語早火不光天下雨李賀沙)
(堤路曲)玉鼎金章(丨丨昇黃閤丨丨謁紫宸任希古)班絶百辟(清如冰玉重如山百)
(辟嚴趨禮絶班強狄外聞應破膽平人長見合開顔岑參上濮相公)印押千官(見上金科篆字注)
印將金鎖(唐韋相國罷右司員外郎寄寓荆州作詩云丨丨丨丨鎖簾用玉鈎鈎即京兆大拜氣概)
(詩中已見之矣北窗瑣言)裳補色線(平生五色線願補舜衣裳杜收)
古今合璧事類備要後集卷十三
