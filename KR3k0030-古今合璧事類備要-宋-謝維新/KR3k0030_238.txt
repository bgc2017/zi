古今合璧事類備要别集卷三十二
宋謝維新撰
花卉門
瑞香花
格物總論(瑞香花樹高者三四尺許枝幹婆娑葉厚深綠色數種有楊梅葉者有枇杷葉者有)
(柯葉者有毬子者有欒枝者花紫色如丁香惟欒枝者香烈枇杷葉者能結子性喜温潤本朝始著名它)
(有黃白二色特野瑞香無取也)
事類出廬山(其始丨於丨丨之中廬山記)見成都(成都志瑞香芳草也其木高纔數尺)
(生山坡間花如丁香而有黃紫二種冬春之交其花始發植之庭檻則芳馥出於戶外野人不以為貴宋景文)
(亦闕而不載予令舂城後二十年守成都公庭僧圃靡不有也予恐其沒於草一日見知於時殆與人事無異)
(載而圖之為之序吕太防瑞香圖序)號殊友(曾端伯十友調笑令取友於十花殊友瑞香也云云仍有)
(玉友來奉嘉賓酒也詞話)吕大防圖序(見前)
詩集香濃(得地秋根遠交柯繞指柔露丨丨結桂池影闘蟠虬黛葉輕雲綠金花笑菊秋如何南海)
(外萬里隔炎洲錢起)色淺(幽香結淺紫來自孤雲岑骨香不自知丨丨意殊深移㘽青蓮宇遂冠薝蔔林)
(結為楚臣佩散落天女襟君持風霜節耳吟歌笑音一逢蘭蕙質稍回鐡石心云云綵雲知易散鶗鴂憂先吟)
(明朝便陳吟試着丹青臨坡)玉英(丨丨金實碧淋枝陶弼)寳熏(著葉團青盖開花炷丨丨韓子)
(蒼)曬轉香(紫䄂染難透瓊膚丨丨丨楊萬里)名始聞(真是花中瑞本一朝丨丨丨江南)
(夢後天下遇清芬梅溪)香中瑞(外着明霞綺中裁淡玉紗森森千萬笋旋旋兩三花小霽迎風喜輕)
(寒索幕遮丨丨真上瑞蘭麝敢名家楊廷秀)瘦中肥(短短熏籠小團團錦帊圍浮陽烘酒思沉水着)
(人衣茉莉通家遠椒花具體微春愁渾瘦盡别有丨丨丨同前)移翠斛(夜掇香窠沐露華晝丨丨丨馥)
(窗紗將身扶起簾帷看生拍簾帷挨着花楊誠齋)蹙紫羅(玲瓏巧丨丨丨裳令得東君着意粧帶露)
(欲開宜曉日臨風微困怯春霜發揮名字來廬阜彈壓芳菲入醉鄉最是午窗初睡醒重重贏得夢魂香朱淑)
(真)
白瑞香繁花簇粉(丨丨丨丨烘晴日藹有濃香透煖風六曲欄干凝睇處錦龍爭似玉為龍)
(百氏集)
樂府更纖穠(公子眼花亂發老人鼻觀先通領巾飄下瑞香風驚起謪仙春夢后土祠中玉蘂)
(蓬萊殿後鞓紅此花清豔丨丨丨把酒何人心動西江月坡)推第一(臘後春來别一般梅花枮淡水)
(仙寒翠雲裘着紫霞冠小妙二只今丨丨丨實香元不是人間為君更酌龍團浣沙溪張于湖)
菖蒲花
格物總論(菖蒲花水中叢生根長四五尺多節葉長如劒樣二三月結花花黃長二三寸粟穗)
(相似但小耳雖微草亦不可不知也)
事類食之長年(菖蒲放花人得丨丨丨丨風俗通)見者當貴(梁太祖后張氏嘗於)
(室内忽見庭前菖蒲香光彩照灼非世中所有后驚視謂侍者曰汝見不曰不見后嘗聞丨丨丨富丨因取吞)
(之是月産梁武帝)盆中九花(蘇子由丨丨石菖蒲忽生丨丨坡文)
詩集芳心(春荑秋莢兩湏臾神藥人間果有旡旡鼻何由識薝蔔有花今始信菖蒲丨丨未飽兩蝴)
(蝶寒意知鳴幾蟪蛅記取明年十二節小兒休更籋霜鬚坡丈)
薝蔔花
格物總論(薝蔔花一名梔子花樹高二三尺葉厚深綠如兔耳或似柳而短凡草木花皆五出)
(惟此花六出色白中心黃春末抽蕤夏初結花又一種樹高五六尺許花葉皆差大謝靈運目為林蘭因)
(筆併及之)
事類聞香(如入薝蔔林中丨薝蔔丨不聞他香佛書)占氣(望氣丨人家黃丨者梔子樹也境地)
(圖)樓石山(丨丨丨多梔子名山志)梔茜園(漢有丨丨丨說丈曰茅蒐可以染緋漢書)華
林園(晉有丨丨丨種梔子晉書)諸宫守護(晉令丨丨有秋梔子丨丨者置吏一員同上)百
官與賞(蜀有紅梔花其形六出孟知祥召丨丨於芳林園賞之萬花谷)端伯取友(曾丨丨十)
(友調笑令丨丨於十花禪友薝蔔也云云仍有玉友來奉嘉賓酒也詞話)謝靈運賦(林蘭近雪而揚)
(徛注林蘭梔子也)
詩集雪封枝(素華偏可喜的的半臨池疑為霜裹葉復類丨丨丨日斜光隱見風還影合離梁簡)
(文帝)瓊倚樹(色疑丨丨丨香似玉京來劉夢得)發香來(有美當階木霜露未能移金蕡丨丨)
(丨映日以離離幸頼夕陽下餘景及西枝還思照綠水君階無曲墀餘榮未能已晩實猶見竒復畱湏筐德君)
(恩信未貲謝眺)與木異(林蘭擅孤芳性丨凡木丨不受雪霜侵自足巾和氣欲知清淨身即此林間是)
(曾文昭)道氣和(梔子比衆木人間誠未多於身色有用與丨丨俱和紅取風霜實青看雨露柯無情)
(移得汝貴在映江波杜)豔色殊(梔子丨丨丨杜)豐榮未絶(濯雨時摛素當飈獨含芳丨丨)
(殊丨丨銷落竟誰聞宋顔彦)良苦異宜(舉世多植蘖而我學種梔顔色固不别丨丨誠丨丨團團)
(綠階側豈畏秋風吹同心誰可贈為詠昔人詩梅聖俞)老枝樛屈(何處飛來薝蔔林丨丨丨丨更)
(蕭槮凄凉杜老江頭坐坐對行吟得自箴朱文公)十葉重臺(一花分六出丨丨是丨丨玉潔渾無)
(玷金黃謾奪胎北&KR3075;)禪友何時到(丨丨丨丨丨遠從毗舍園妙香通鼻觀應悟佛根源王梅谿)
樂府鼻觀深參透(毗舍遥遥異香一炷馳名久妙香稀有丨丨丨丨丨問訊東來知誰先)
(後稱仙友十花為偶近有江西守點絳唇梅谿)冷淡不求知(花解笑丨丨丨丨丨長是殿衆)
(芳時鮮鮮香頸磋圓玉洛陽翠佩剪琉璃向人間迎茉莉送荼䕷幾欲把清香換春色費多少黃金酬不得)
(梅雨妒麥風欺細腰空戀當時蘂同心猶結舊年枝謝家娘將遠寄待憑誰最高樓馬古洲)
山礬花
格物總論(山礬花俗名椗花木高數尺枝肥葉密凌冬不凋花白未開時木犀相似及開差大)
(香氣穠郁號七里香尋常山林間多有之又有千葉者)
事類採染紫色(江南野中有一種小白花高數尺春開極香野人謂之椗花王荆公嘗欲作詩)
(而陋其名予請名曰山礬野人採椗花葉似染紫不借礬而成色故名)補陀落伽(海岸孤絶處丨)
(丨丨丨山譯者謂白小花疑即此花爾不然何以觀音老人端坐不去邪並山谷山礬花詩序)山谷山
礬詩序(見前)
詩集愛着幽香(北嶺山礬取意開輕風正用此時來生平習氣難料理丨丨丨丨未擬回山谷)
獨倚春風(高節亭邊竹已空山礬丨自丨丨丨二三名士開顔笑把斷山光水不通前人)擎出
白婆娑(春冰薄壓枝柯倒分與清香是月娥忽似雪天深澗底老松丨丨丨丨丨王元之)
樂府繁花白雪香(細葉黃金嫩丨丨丨丨丨共誰連璧向河陽自是不湏湯餅試何郎婀)
(娜璁瓏髻輕盈淡薄粧莫令韓夀在伊傍便逐遊蜂驚蝶過東墻南柯子章耐齋)
古今合璧事類備要别集卷三十二
