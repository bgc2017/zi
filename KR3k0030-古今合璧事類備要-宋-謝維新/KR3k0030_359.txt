古今合璧事類備要外集卷五十九
宋謝維新撰
器物門
車附(御車輶戰車輪軒輿輦轓軺輞輜軿重車輈)
(轅軫)(轂軌)(軾轍)(衡輠)(綏)
器物發揮(車輅也陸行用之所以引重而致遠古者正名百物車有小大各適其用而名亦不)
(無辨焉輅大車軺小車輶輕車輦挽車輼輬卧車輜重載衣物車以至兵車一也有軘車䡴車轈車之别)
(喪車一也而有輀車䡭車輴車之辨猶未也又就車析而言之輪有輻輻亦曰轑輇輪無)
(輻者轂輪之心轂三十輻轂小穿曰軹所以納輻也轂端鐵曰輨轄轂飾曰軧軸頭曰轊車脂轂曰輠&KR2824;)
(烏木反又其盛膏器礙車輪為軔輿車之所以載者也車闌曰軨横軨曰轛車箱曰轓車&KR0008;曰輞車羽曰)
(&KR0008;都鄧反車耳曰䡊反車前&KR0008;曰軾軾中䡏軾前䡄范驂馬内轡繫軾前者曰軜音納&KR3436;車横木軫車後)
(横木轐步篤反車伏兔亦曰軧車轅輈直轅䡽&KR0008;縳曰&KR0034;几足切轅端持衡木曰輗以縳軛轅端上曲鈎)
(衡曰軏車軛下曲者曰軥渠拘反軌轍皆車之跡綏又上車索遽數之不能終其物覼縷以數之則雖更)
(僕未可也然造車自輿始察車又自輪始輪輿其車之要歟)
事類轉蓬(聖人觀丨丨而為車淮南子)椎輪(夫丨丨為大輅之始大輅寧有丨丨之質)服
車五(丨丨丨乘孤乘夏篆卿乘夏縵大夫乘墨車士乘棧車庶人乘役車並禮中車)喪車五(王之)
(丨丨丨乘木車蒲蔽大榠尾槖䟽飾小服皆䟽素車棼蔽大榠素飾小服皆素薻車薻蔽鹿淺榠革飾□車雚)
(蔽然榠髤飾漆車藩蔽豻榠雀飾禮中車)車轞轞(大丨丨丨)車轔轔(有丨丨丨並詩)庳使
高(孫叔敖為楚相俗好丨車楚王以為不便於馬欲下令丨丨其車相曰令數下人不知所從王必欲高車)
(臣請教閭里使高其梱乘車皆君子君子不能數下車從之半歲民悉自高其車此不教而人從化也史記)
澤可鑑(齊慶封獻車於季武子美丨丨以丨形也展莊叔見之曰車甚丨人必瘁宜其亡也左)載
䓤靈(陽虎盡借邑人之車鍥其軸麻約而歸之丨丨丨寢其中而逃追而得之注鍥刻也䓤靈輜車名定)
(十年)乘衷甸(衛太子使渾良夫丨丨丨兩牡注衷甸一轅卿車哀十一年)引避匿(藺相如拜)
(上卿廉頗不肯為之下相如出望見廉頗丨車丨丨史本傳)虚左迎(魏公子乘丨丨丨自迎侯生通)
(鑑)死請車(顔淵丨顔路丨子之丨以為之槨)出無車(馮驩彈鋏歌曰長鋏歸來乎丨丨丨)
(通鑑)門多車(陳平以席為門丨外丨長者丨轍前本傳)門容車(于定國父于公始其閭門壞父)
(老共治之于公曰可高大閭丨令丨駟馬高盖丨本傳)安車迎(漢武帝丨丨蒲輪丨申公)小車
入(車千秋年老上憂之朝見得乘丨丨丨宫殿因號車千秋)戱車郎(張綰以丨丨為丨)奉車
尉(丨丨都丨掌御乘輿車前百官表)乘牛車(漢初將相或丨丨丨)伏熊軾(後漢列侯丨丨)
(丨皂盖)賜車蓋(黃霸字次公任揚州刺史宣帝下詔丨丨丨特高一丈别駕主簿車緹油屏泥於軾)
(前以彰有德)賜車馬(桓榮為太子少傅丨以輜丨乘丨大會諸生陳其車馬印綬曰今日所丨稽古)
(之力也可不勉乎)均茵憑(汲黯與周陽由同列共車未嘗敢丨丨丨)褰帷幔(梁曹景宗為領)
(車性躁動出行常欲丨車丨丨左右諫以位望隆重不宜然景宗謂所親曰吾昔在鄉里騎快馬如龍拓弓弦)
(作礕礰聲箭如餓鴟呌乎澤中逐麞數肋射之渴飲其血飢食其胃甜如甘露漿覺耳後生風鼻頭出火使人)
(忘死今來揚州作貴人路行開車幔小人輒言不可閉置車中如三日新婦於邑使人氣盡)駕壹馬
(鮑宣子都為豫州牧郭欽奏宣行部乘傳去法駕丨丨丨舍宿鄉亭坐免罪)駕駟馬(太康四年詔依)
(漢故事給九卿朝車丨丨丨及安車各一乘)如流水(馬皇后見親戚車丨丨丨馬如龍甚不悦)如
歷塊(駕齧䣛驂乘旦王旦執靶韓哀附輿縱馳騁騖忽若景靡過都越國蹶丨丨丨追奔電逐遺風周流)
(八極萬里一息何其遼哉聖主得賢臣頌)乘驢車(張楷公超家貧無業常丨丨丨至市賣藥足給而還)
(又薊子訓常丨丨丨)乘羊車(晉衛玠風神秀異揔角丨丨丨入市丨見者皆以為玉人又護軍羊琇輙丨)
(丨司隸劉毅劾其罪晉輿服志)乘柴車(謝夷吾堯卿遷鉅鹿守行春丨丨丨刺史上其儀序失中損國)
(典左轉為下邳令)乘葦車(袁閎夏甫為沛相丨丨丨)惟短轅(王導妻曹氏性妬導憚之乃密)
(置衆妾於别館以處之曹氏知而將往導恐被妻辱遽命駕猶恐遲以所執麈尾柄驅牛而進司徒蔡謨聞之)
(戲導曰朝廷欲加公九錫導弗之覺但謙退而已謨曰不聞餘物丨有丨丨犢車長柄麈尾導大怒謂人曰吾)
(往與羣賢共遊洛中何曾聞有蔡克兒也)乘薄苯(宋劉凝之妻郭不事榮華夫妻共丨丨丨車出市貿)
(易為村里所誣一年三輸公調)崔衍車銘(乘車必護輪治國必愛民)李尤車銘(圓蓋象天)
(方輿法地輪法陰陽)柳宗元說車(楊誨之將行柳子起而送之門有車過焉指馬而告之曰若知)
(是之所以任重而行於世乎材良而器攻圓其外而方其中然也材而不良則速壞工之為功也不攻則速敗)
(中不方則不能以載外不圓則窒拒而滯方之所謂者箱也圓之所謂者輪也匪箱不居匪輪不塗吾子其務)
(法焉者乎曰然曰是一車之說也非衆車之說也吾將告子乎衆車之說澤而杼山而侔上而輊下而軒且曳)
(祥而曠左革而長轂以戟巢焉而以望安以愛老輜以蔽内垂綏而以畋載十二旒而以廟以郊以陳于庭其)
(類衆也然而其要存乎材良而器攻圓其外而方其中也是故任而安之者箱達而行之者輪恒中者軸挶而)
(固者蚤長而撓進不罪乎馬退不罪乎人者轅却暑與雨者盖敬而可伏者軾服而制者馬若牛然後衆車之)
(用具今楊氏仁義之林也其産材良誨之學古道為古辭冲然而有光其為工也攻果能恢其量若箱周而通)
(之若輪守大中以動乎外而不變乎内若軸攝之以剛健若蚤引焉而且御乎物若轅高以遠乎汚若盖下以)
(成乎禮若軾險而安易而利動而法則庶乎車之全也詩之言曰駟牡騑騑六轡如琴孔氏語曰左為六官右)
(為執法此其以達於大政也凡人之質不良莫能方且恒質良矣用不周莫能以圓遂孔子於鄉黨恂恂如也)
(遇陽虎必曰諾而其在夾谷也視叱齊侯類蓄狗不震乎其内後之學孔子者不志於是則吾無望焉耳矣誨)
(之吾戚也長而益良方其中矣吾固欲其任重而行於世懼圓其外者未至故說車以贈)司馬公飯
車(天雨迃夫出見飯車息於高蹊者指謂其徒曰是車也將覆不久矣行未卜步聞讙聲顧見其車已覆其)
(徒謂曰子何用知之迃夫曰吾以人事知之夫天雨道濘而蹊獨不濕又狹而高是衆人之所趣也而車不量)
(其力固狹擅高久留不去以妨衆人之欲進者其能無覆乎禍有鉅於此者奚飯車之足云)
御車王路(丨五丨一曰玉路錫樊纓十有再就建太常十有二斿以祀二曰金路鈎樊纓九就建大)
(旂以賓同姓以封三曰象路朱樊纓七就建大赤以朝異姓以封四曰革路龍勒條纓五就建大帛以即戎以)
(封四衛五曰木路緇樊鵠纓建大麾以田以封蕃國)后路(丨五丨一曰重翟錫面朱總二曰厭翟勒面繢)
(總三曰安車彫面鷖總皆有容蓋四曰翟車貝面組總有握五曰輦車組輓有翣羽蓋)彤車(堯丨丨乘)
(白馬史本紀)鸞車(有虞氏因彤車而制丨丨通典又丨丨有虞氏之路車也記明堂)鉤車(夏后)
(氏因鸞車而制丨丨通典)禹乘(丨曰予丨四載注陸用車)殷輅(乘丨之丨語)載與俱(周西)
(伯遇太公於渭水之陽丨丨丨歸史齊世家)下而訪(武王丨車丨丨箕子)中副車(張良為韓)
(報仇彊秦東見倉海君得力士為鐡錐重百二十斤徂擊秦皇誤丨丨丨前本傳)乘王車(項羽圍漢)
(王榮陽將軍紀信詐丨丨丨黃屋左纛曰食盡漢王降楚高祖紀)宋昌驂乘(文帝自代王迎立令)
(丨丨丨丨本紀)趙談驂乘(文帝朝東宫丨丨丨丨盎伏車前曰臣聞天子所與共六尺與者皆天下)
(豪英今漢雖乏人陛下奈何與刀鋸之餘共載於是上笑下丨丨袁盎傳)趙温同輿(後漢獻帝西都)
(與侍中丨丨丨車丨輦至長安封江南侯為司空)夏侯同載(魏太祖與丨丨惇丨車丨諸將無得)
(比)
戰車戎車(武王丨丨三百兩書牧誓)革車(武王丨丨三百兩孟)元戎(六月宣王北伐也云)
(云丨丨十乘以先啓行)小戎(丨丨美襄公也備其兵甲以討西戎云云丨丨俴收五楘梁輈游環脅驅)
(陰靷鋈續文茵暢轂駕我騏馵並詩)軘車(晉人懼彘子趙旃之怒楚師也使丨丨逆之左宣十三年)巢
車(楚子登丨丨以望晉軍注丨丨車上為櫓成十六年)武剛(衛青見匈奴以丨丨車自環為營前本傳)
偏廂(馬隆討羌依八陣圖作丨丨車地廣為鹿角車營路狹則為木屋施於車上且戰且前弓矢所及應)
(弦而倒晉本傳)車毁堞(唐侯君集討高昌鼓而前賊嬰城自守遣諭之不下及刊木塞塹引撞車毁其)
(堞飛石如雨所向無敢當因拔其城)車繚營(房琯討賊用春秋時戰法以丨二千乘丨丨騎步夾之戰)
(敗並唐本傳)雙輪皮籬(建炎元年李綱言步不足以勝騎騎不足以勝車請以車制頒於京東西)
(路使製造而教習之用繪圖進呈其法用靖康間統制官張行中所創兩竿丨丨上載弓弩又設丨丨以捍矢)
(石下設鐵桾以衛人足長兵禦人短兵禦馬傍施鐵索行則布以為陣止則聯以為營每車用卒二十五人四)
(人推竿以運車一人登車以發矢餘執軍器夾車之兩傍每軍二千五百人以五之一為輜重及衛兵餘當車)
(八十乘即布方陣則四面各二十乘而輜重處其中諸將皆以為可用乃命兩路憲臣總領中興係年錄)偏
廂鹿角(王彦恢拒馬車詳見後)周旋應用(東京留守宗澤募義士守京師且自製勝戰車)
(千二百乘每乘用五十有五人運車者十有一執器械輔車者四十有四丨丨曲折可以丨丨)衝擊如
神(紹興二年王彦恢制神武戰車下安四輪略同飛虎頂張布惟以避矢石傍斜丨丨其用丨丨又有拒馬)
(車一人之力可以轉用比之蒙衝偏廂鹿角此尤至要並同上)
軒魚軒(齊侯使公子無虧戍曹歸夫人丨丨注以魚皮為飾)鶴軒(衛懿公好丨鶴有乘丨者)
(並左閔十年)犀軒(齊師謂夷儀人曰得敝無存者以五家免乃得其尸與之丨丨與直蓋左定九年)
意兹乘(齊侯斂諸大夫之軒唯邴丨丨丨軒左定十三年)良夫乘(孔氏之竪渾丨丨衛太子)
(與之言曰苟使我入獲國服冕丨軒三死無與左哀十五年)
輦金玉飾(周穆王馭黃丨碧丨之輦從朝及暮而窮宇宙之内徧焉王子年拾遺記)翣羽蓋
(王后輦車有丨丨丨注以羽作小盖翳日通典)輦其母(宋南宫萬奔陳以乘車丨丨丨一日而至注乘)
(車非兵車駕人曰輦左莊十二年)文帝止(漢文帝每朝郎官上書流未嘗不止輦受其言袁盎傳)
文帝過(丨丨輦丨問馮唐曰父老何自為郎馮唐傳)班女辭(成帝班婕伃帝游後庭嘗欲同)
(輦載辭曰三代末廼有嬖女今欲同輦得無近似之乎上善其言而止)謝安獲(司車記里諸車過江)
(亡失制度而謝安率意造焉及獲京師舊輦形制無差晉輿服志)劉裕獲(丨丨執慕容超丨金鈿輦)
(通典)道武制(後魏丨丨帝天興初始修軒冕丨乾象輦羽葆圓盖盡日月五星二十八宿天街雲䍐)
大禮御(唐高宗不喜乘輅每有丨丨則丨輦至武后以為常玄宗以輦不中禮廢而不用並通典)
軺軺車(丨丨者古之將軍車也一馬曰丨丨)軺傳(二馬曰丨丨車並晉輿服志)
輜軿漢貴(丨丨輜軿而賤軺車)晉賤(丨重軺車而丨輜軿並晉輿服志)出入乘(王丨)
(丨閭里丨輜軿車五代史)
重辟重(梁山崩晉侯以傳召伯宗伯宗丨丨曰辟傳重人曰待我不如捷之速也注重辟之車左成二)
(十五年)輦重(孟氏之臣秦堇父丨丨如役注步挽重車以從師左襄十年)間道絶(漢遣韓信)
(張耳擊趙李左車說成安君曰云云願足下與臣竒兵三萬人從丨丨丨其輜重云云願君留意)
輶車鸞鑣(輶車丨丨載獫猲驕詩四鐵)
輪輪人為(丨丨丨輪斬三材必以其時三材既具巧者和之注三材所以為轂輻牙也周禮考工記)
輪扁斵(威公讀書於堂上丨丨丨輪於堂下輪扁曰斵輪徐則甘而不固疾則苦而不入不徐不疾得)
(之於手而應之於心口不能言有數存焉於其間臣不能以喻臣之子臣之子亦不能受之於臣行年七十而)
(老斵輪莊天道篇)左輪朱殷(師陳于鞌晉解張御卻克齊侯曰余始翦滅此而朝食不介馬而馳)
(之郤克傷於矢流血及屨未絶鼓音曰余病矣張侯曰自始合而矢貫余手及肘余折以御丨丨丨丨豈敢言)
(病吾子忍之左威二年)隻輪不返(晉人與姜戎要而擊之殽匹馬丨丨丨丨者注倚輪一隻之輪)
(倚居宜反或於綺反穀梁僖三十三年)建大車輪(狄虎彌丨丨丨之丨而蒙之以甲以為櫓左執)
(之右拔戟以成一隊左襄十年)抽矢叩輪(鄭人使子濯孺子侵衛衛使庾公之斯追之云云丨丨丨)
(丨去其金發乘矢而後反孟離婁下)埋於都亭(張綱為御史在八使之中丨輪丨洛陽丨丨云豺狼)
(當道安問狐狸遂劾梁冀也)摧於太行(魏武帝時北登太行山羊腸坂詰曲車輪為之丨闕)
(蜀林知元所居有茂林脩竹為山石之娛嘗丨丨丨丨命僮牽之隨意所止九國志)
輿坤大(丨為丨輿易說卦)蓄閑(大丨九三良馬逐曰丨輿衛)剥載(丨卦上九君子得輿)
(象曰民所丨也)壯大(丨于丨輿之輹並易)周人尚(丨丨丨輿禮冬官考工記)武公在(左史)
(倚相曰昔衛丨丨丨輿有旅賁之規國楚語)韓哀附(丨丨丨輿王褒聖主得賢臣頌)輿上殿
(魏鍾繇元帝時為太傅有膝疾拜起不便時華歆亦以高年&KR1282;朝見皆使載輿虎賁丨丨丨就坐見三公有疾)
(遂為故事)輿至朝(濮恭王泰帝以泰大腰腹聽乘小丨丨丨)輿至闕(李綱以足疾賜步輿聽乘)
(至闕)輿入殿(房玄齡病稍閒召許肩丨丨丨)肩輿朝(韋思謙轉納言辭疾不許丨丨以丨聽子)
(孫侍)腰輿入(禇無量復故官以耆老隨仗聽徐行又為設丨丨許乘丨殿中)七寶輿(崔寧嚴武)
(奏為漢州刺史吐蕃引雜羌寇西山於是武遣寧將而西城拔還武大悦裝丨丨丨迎入成都以誇千軍)黃
金輿(黃巢乘丨丨丨衛者皆繡袍華幘陷京師入自春明門)錦車繡輿(咸通十四年迎佛骨)
(鳳翔京師丨丨丨丨載歌舞從之)
轓(車箱)朱兩轓(漢詔吏者人之師也車服宜稱六百石以上皆長吏也而與民無異令二千石丨丨)
(丨千石至六百石丨左轓)
輞(&KR0008;)茱萸輞(石崇作丨丨丨及白槐之輻白氏帖)紅朱網(楊復恭帝問游幸費對曰聞懿)
(宗以來每行幸無慮用錢十萬金帛五車十部樂工五百犢車丨網丨網畫香車百乘諸衛士三千孔帖)
輈(轅)挾輈以走(子都與穎考叔争車考叔丨丨丨丨左隠公十一年)汰輈以貫(楚子)
(與若敖戰伯棼射王丨丨及鼔跗著於丁寧又射丨丨丨丨笠轂師懼退注此言箭過車轅及王之蓋左宣公)
(五年)
轅(即輈也)右轅(楚蒍敖為宰擇楚國之令典軍行丨丨注在軍之丨者挾丨為戰備)南轅(令尹)
(丨丨反旆注迴車丨鄉並左宣公十二年)
轂依轂而立(伯棼射王汰輈以貫笠轂注兵車無蓋尊者則邊人執笠丨丨丨丨以禦寒暑名曰)
(笠轂左宣五年)夾轂而趨(公會吳子于潢池注滕薛丨丨丨丨穀梁)朱輪華轂(武平一上)
(言臣一宗階三等家數侯丨丨丨丨過許史梁鄧遠甚唐本傳)
軾憑軾而觀(子玉使鬭勃請戰於晉曰請與君之士戲君丨丨丨丨之得臣與寓目焉左僖二十)
(八年)登軾而望(齊師伐我公將戰曹劌曰未可下視其轍丨丨丨丨之曰可矣遂逐齊師公問其故)
(對曰云云吾視其轍亂望其旗靡故逐之左莊十年)中車折軾(叔山冉搏人以投丨丨丨丨左成十)
(六年)
衡投衡乃出(晉人或以廣隊不能進楚人惎之脱扃少進馬還又惎之拔旆丨丨丨丨)
綏授綏以免(趙旃棄車而走林逢大夫與其二子乘謂其二子無顧顧曰趙傁在後怒之使下指)
(木曰尸汝於是丨趙旃丨以免左宣公十二年)交綏而退(晉人秦人戰于河曲注不書敗績丨丨丨)
(丨不大敗也左文十二年)
轍(軌)同軌(今天下車丨丨中庸)殊轍(必騁丨軌丨孝經序)下視轍(詳見前軾註)門
多轍(陳平家貧讀書家負郭家巷丨丨長者車前本傳)轍中鮒(出莊子詳見魚門註)
輠炙輠過髠(淳于髠齊人博聞強學無所不至其諫說慕晏嬰之為人然以承意觀色為務故齊)
(人頌曰炙輠丨丨輠者車之盛膏器也炙之雖盡猶有餘流言髠知不盡如炙輠耳史記)
詩集車鬪風(楊氏諸姨丨丨丨元徽之連昌宫詞)車揚塵(大丨丨飛丨亭午暗阡陌李白)
(古風)門外車(更有南堂堪着客)門前車(丨丨轣轆使君丨並坡)擲果盈(丨丨定丨)
(車)
輪在梓匠(木之就規矩丨丨丨輪輿韓)
輿籃輿(行樂從丨丨山谷)
輈華輈(疊鼔送丨丨謝元暉)
轅長轅(緣周入洞投田間雙轂丨丨礙荆刺張籍詩)
轂擊轂(如行九軌道並驅無丨丨坡)輕轂(韋蘇州)
軫結軫(丨丨青郊路選)
轍九軌道(如行丨丨丨前注)
古今合璧事類備要外集卷五十九
