古今合璧事類備要續集卷二十八
宋謝維新撰
類姓門
曾魯國徵音
古今姓纂(夏少康封其少子曲烈于鄫春秋時為莒所滅鄫太子巫仕魯去邑為曾氏見代本)
事類三省吾身(語曾子曰吾日丨丨丨丨為人謀而不忠乎與朋友交而不信乎傳不習乎)
弘毅任重(曾子曰士不可以不丨丨丨丨而道遠同上)敢治魏庠(皇朝曾致堯字正臣)
(撫州南豐人為兩浙轉運使諫議大夫魏庠知蘇州介舊恩以進志堯劾其罪太宗曰是丨丨丨丨可畏也)
名聞天下(曾鞏字子固生而警敏年十二能文及冠游太學歐陽修見其文而奇之自是丨丨丨丨)
史書宜付(神宗手詔中書曰五朝丨事丨丨曾鞏遂以為史館修撰)元豐類藁(曾鞏平生)
(嗜書家藏至二萬餘卷手自讐對雖白首不倦有文集曰丨丨丨丨五十卷外集十卷所為文字開闔馳騁應)
(用不窮然言近指遠要其歸必止於仁義)文譬星斗(曾鞏初與王安石友善安石稱其丨辭以丨水)
(之江漢丨之丨並同上)材高識明(曾紆字公衮撫之南豐人文肅公布之第四子汪彦章誌其墓)
(曰公丨丨丨丨博極書史始以通知古今裨贊左右為家賢子弟中以文章翰墨風流醖藉為時勝流晩以精)
(明強極見事風生為國能吏雖低徊外補位不至公卿而所交知一時英豪世之言人物者必以公一二數)
班吏束手(曾公亮字明仲泉州晉江人知三班院三丨丨世所賤薄老胥抱文書升堂取判者高下)
(在口異時長官漫不省察謹占名而已公亮盡取前後條目置坐側案以從事吏丨丨無能為後至者莫能易)
(也)多知典章(公亮精於法令丨丨朝廷丨丨臺閣故事時韓琦為上相歐陽修參知政事琦於法)
(令典故以問公亮文學人材以問修百官奉法循理而朝廷治同上)題武夷句(曾懋曾開曾幾兄弟)
(俱贑人也懋為尚書生迪方迪之子集終廣西憲開幾為侍郎幾賜諡文清為李公擇之甥生左司逢侍郎逮)
(逮子㮚近為總卿逢子槩槃槃近為工部丨丨丨有丨云還持病眼將昏力來看仙山未了青)
母鉅鹿羽音
古今姓纂(母丘氏或為毋氏開元右補闕母嬰洛陽人一云吳人)
事類(闕)
沙汝南宫音
古今姓纂(姓苑東莞有沙氏)
事類(闕)
也晉昌宮音
事類(闕)
養山陽羽音
古今姓纂(楚有養由基孝子𫝊有養奮梁有養彭舒)
事類(闕)
鞠汝南宫音
古今姓纂(后稷生不窋不窋生鞠有文在手曰鞠支孫氏焉皇朝有鞠詠)
事類(闕)
須渤海羽音
古今姓纂(風俗通太昊風之後有須句國又殷有密須並以國為氏魏有須賈漢有平陸侯須)
(無紹封四代)
事類(闕)
豐昭陽宫音
古今姓纂(左傳鄭穆公子豐之後以王父字為氏有豐施豐卷魯有豐點宋有豐衍)
事類論京惇誤國(皇朝豐稷字相之明州鄞縣人徽宗即位以左諫議大夫召道除御史中)
(丞稷對首丨蔡丨之罪京貶又論章丨丨丨惇黜又言宣仁佐佑哲宗垂簾聽政退黜小人洎小人復用遂造)
(誣謗今宜辨明又史官修神宗實錄轉以王安石日錄亂之今修神宗實錄願擇史官申飭成書又數上疏言)
(近習之非會曾布由内侍進將拜相稷謂臺屬曰合共論之)
巢彭城(闕)
古今姓纂(有巢氏之後堯時有巢父夏殷有巢國左傳吳有巢牛臣後漢司空巢堪)
事類朋友義無愧(皇朝巢谷字元脩眉州眉山人嘗舉進士京師見舉武藝者心好之谷素)
(多力遂棄其舊學蓄弓箭習騎射久之業成而不中第去遊秦鳳涇原間所至友其秀傑蘇軾謫黃州與谷同)
(鄉幼而識之因與之遊及軾與其弟轍在朝谷浮沈里中未嘗一見紹聖初軾轍謫嶺海平生親舊無復相聞)
(者公獨慨然自眉山誦言欲徒步訪兩蘇聞者皆笑其狂元脩之賢潁濱先生筆之於𫝊謂谷於丨丨之丨丨)
(丨高恭者此豈無意哉)
關隴西商音
古今姓纂(風俗通關令尹喜之後一云夏大夫關龍逄之後)
事類魏之賢人(文中子或問關朗子曰丨丨丨丨也孝文没而宣武立穆公死而關朗退魏之)
(不振有由哉)為世虎臣(蜀關羽字雲長斬顔良降于禁威震華夏拜為前將軍假節鉞稱萬人之)
(敵丨丨丨丨報效曹公有國士之風)對問治要(唐關播字務元衛州人德宗初丨殿中帝丨政丨之)
(丨播曰為政之本要得有道賢人乃治帝曰朕比下詔求賢才又遣使黜陟搜逮所遺播曰陛下雖求賢又使)
(舉薦然止得求名文詞士焉有有道賢人肯奉牒丐舉選邪帝曰善)
蒯襄陽(闕)
古今姓纂(風俗通晉大夫蒯得之後見左傳禮記漢帝有蒯徹漢書齊辯士蒯通本名徹與漢武)
(同名史家追改之)
事類說號雋永(前蒯通范陽人曹參請為客拾遺舉過顯賢進能論戰國時說士權變亦自序)
(其丨丨曰丨丨)
相西河商音
古今姓纂(姚秦有相雲代居馮翊)
事類(闕)
查齊卿商音
古今姓纂(宣城涇縣武德池南宕二州刺史查文熙鄱陽貞元有富人查祥)
事類(闕)
候東海羽音
古今姓纂(周禮候人氏子孫因官為姓)
事類(闕)
荆廣平角音
古今姓纂(熊繹國亦號荆支孫因氏焉)
事類為政清淨(家語荆公行年十五而攝相事孔子聞之使人往觀其丨丨使人反曰其朝丨)
(丨而少事)歌易水寒(史記荆軻為燕丹報仇餞於易水丨曰風蕭蕭兮丨丨丨壯士一去兮不復還)
(及奉燕督亢圖進於秦皇圖窮而七首見)
紅平昌宫音
古今姓纂(楚元王交子紅侯劉富之後)
事類(闕)
游廣平宫音
古今姓纂(左傳鄭穆公子偃字子游之後以王父字為氏春秋氏族圖鄭國游氏子游子太叔)
(公孫楚游德)
事類廉白有政(北史游雅字伯度太武時為雍州刺史在任丨丨甚丨惠丨)坎窟讀
書(游明根字志遠嘗於白渠丨為丨丨丨積歲太武擢任散騎常侍使宋宋孝武稱其長者迎送禮加常使)
(遷兖州刺史為政清平為儀曹長清約恭謹致仕為五更國有大事恒璽書訪之歴官内外五十餘年處身以)
(仁和接物以禮讓時論貴之)文雅方正(游肇字伯始博綜經史謙素端重丨丨見任帶魏太守為)
(政清簡為畿内大使黜陟善惡賞罰分明廉御史中尉直繩所舉莫非傷風敗俗於吏事斷決反覆至於再三)
(然後下筆雖寵勢干請終無回撓丨丨之操時人服之)文行知名(游酢字定夫建州建陽人兄醇)
(與酢俱以丨丨丨丨酢初受業于程顥顥知扶溝縣以道學為己任酢為掌其事由是問學益進又事程頤頤)
(器之)書求所學(陳正同知建寧因立像設祠於學而屬晦菴朱公熹記其事曰先生遠矣學者登是)
(堂而拜其像於是記也考其師友之淵源退訪其丨而讀之於以丨先生之丨以丨者果惡乎在幸而心自得)
(之則亦無以異乎親為炙之矣詩曰人之好我示我周行又曰高山仰止景行行止熹雖不敏願與承學之士)
(勉焉以無忘陳公之德晦菴所謂退訪其書而讀之即公所著易說詩二南義中庸義論語孟子雜解也同上)
竺東海徵音
古今姓纂(本天竺胡人後漢歸中國而稱竺氏)
事類(闕)
權天水徵音
古今姓纂(芊姓顓頊之胤封楚楚若敖之孫鬭緍尹權因氏焉秦滅楚遷大姓於隴西因居天)
(水又𫝊云楚武王克權使鬭緍尹之今南郡當陽縣東南有權城)
事類有國良翰(北史權景宣字暉遠少聰悟任氣俠曉兵權有智略除南陽郡守盜賊斂迹人)
(得隷業百姓立碑頌德總戎薄伐著尅敵之功布政莅人垂稱職之譽豈非丨丨之丨丨歟)不阿貴
近(唐權萬紀京兆人擢治書侍御史房玄齡王珪掌内外官考萬紀劾其不平帝以為丨丨丨丨由是奬禮)
飲三㪷塵(權懷恩萬紀族孫擢萬年令賞罰明見惡輙收時語曰寧丨丨丨丨無逢權懷恩每盛服)
(妻子不敢仰視更五州刺史所居威名赫然吏重足立)可為宰輔(權皋字士繇泰州人韓洄王定)
(與友善常評臯丨丨丨丨師保李華亦以為分天下善惡一人而已)搢紳羽儀(權德輿字載之未冠)
(以文章稱德宗聞其才召為左補闕德輿生三歲知辨四聲四歲能賦詩積思經術無不貫綜自始學至老未)
(曾一日去書嘗著論辨漢所以亡西京以張禹東京以胡廣其文雅正當時公卿侯王功德卓異者皆所銘紀)
(雖動止無外飾其風流醖藉自然可慕正元元和間為丨丨丨丨云)
逯廣平徵音
古今姓纂(風俗通後漢大司空逯石趙有逯明唐夏官郎中逯仁傑)
事類(闕)
蓋汝南商音
古今姓纂(漢有蓋公曹參為相避正堂舍蓋公)
事類司隷校尉(前蓋寬饒字次公魏郡人明經為郡文學以孝廉為郎舉方正對策高第遷諫)
(大夫擢丨丨丨丨刺舉無所回避)虎牙將軍(後蓋延字巨卿漁陽人長八尺彎弓三百斤光武以)
(為丨丨丨丨)耆儒受業(唐蓋文達冀州人明春秋三家刺史竇抗集諸生講論孔穎達劉軌思並)
(以丨丨丨丨)代作帝師(自榮至典世宗其道父子兄弟丨丨丨丨同上)仁者之勇(晉桓)
(彛字茂倫早獲盛名雅為周顗所重蘇峻之亂固守經年城陷遇害抱中和之氣懷不撓之節知處死之為易)
(丨丨丨丨不其然乎)吹笛盡妙(桓伊字叔夏善丨丨丨一時之丨)名怖小兒(南史桓康)
(江南人畏之以其丨丨丨丨病瘧者寫其形帖牀壁無不立愈者)志惟忠孝(唐桓彦範字士則潤)
(州人狄仁傑曰君之才當自光大攻屬斯文所丨丨丨丨居若不能言及議論帝前安辭定色辨爭愈切卒諡)
(忠烈)
公括陽羽音
古今姓纂(左傳魯昭公子公衍公為之後漢主爵都尉公儉)
事類(闕)
(已上四百單八姓並依目今書字俗本百家姓銓次編葺姓纂次事類不依韻略次序蓋欲便世俗)
(上下之通用外有百家姓内續添類姓及覆姓今就内再摘其顯姓並用一二次第編葺成全書攷)
(古通今之士幸鑒焉)
古今合璧事類備要續集卷二十八
