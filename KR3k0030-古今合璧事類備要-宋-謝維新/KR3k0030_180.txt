古今合璧事類備要續集卷三十
宋謝維新撰
類姓門
公孫高陽宫音
古今姓纂(黃帝姓公子孫因以為姓)
事類能舉善(左公孫枝字子桑秦大夫穆公用百里奚孟明子桑之舉也君子以為丨丨丨)善
辭令(子羽鄭行人公孫揮丨丨丨)織屨而食(公孫嬰齊字聲伯魯大夫丨丨丨丨終身不食)
(宣公之食)不毁鄉校(子産鄭卿公孫僑也一字子美氏曰國丨丨丨丨古之遺愛並同上)堅白
同異(史記公孫龍字子石楚人孔子弟子善為丨丨丨丨之辯)三說前席(公孫鞅衛之諸庶孽)
(公子也少好學刑名之事入秦見孝公丨見而丨以伯道公與語不自知膝之丨於丨也語數日不厭)詐
為布被(公孫弘齊菑川國薛縣人字季習文法吏事又緣飾以儒術汲黯庭詰弘曰齊人多丨而無情)
(實丨丨丨食不重肉)徒步至相(公孫弘為御史大夫位丞相封平津侯起丨丨丨丞丨開東閣延賢)
(人與參謀議)鞍騎官材(公孫賀字子叔北地義渠人後拜丞相不受印綬頓首泣涕曰臣本邊鄙)
(以丨馬丨射為丨丨誠不任宰相)井蛙自大(後公孫述字子陽陛戟而見馬援丨底丨妄丨尊丨)
(馬援𫝊)琴詠自得(晉公孫鳳字子鸞隠于昌黎之九城山谷彈丨吟丨陶然丨丨)諡曰崇
虛(公孫永字子陽隠於平郭南山吟詠巖間欣然自得年踰九十操尚不虧丨丨丨丨先生)時稱書
庫(北史公孫景茂字元蔚在魏察孝廉射策甲科遷太常博士丨丨為丨丨)
東方平原宫音
古今姓纂(風俗通伏羲氏之後帝出于震位生東方子孫因以為氏焉)
事類三冬足用(前東方朔字曼倩平原人十三學書丨丨文史丨丨目若懸珠齒若編貝勇若)
(孟賁捷若慶忌廉若鮑叔信若尾生)肉遺細君(東方朔文辭不遜高自稱譽上偉之令待詔公車善)
(射覆㐲日割丨歸丨丨丨)
閭丘頓丘宫音
古今姓纂(即吾丘氏也吕氏春秋中山有力者吾丘象)
事類議汾隂鼎(前吾丘壽王字子贛趙人徵為光禄大夫侍中丨丨丨丨為漢寶)
第五隴西宫音
古今姓纂(出自齊諸田之後田氏漢初徙園陵者多故以其次第為氏)
事類俸餘貿民(後第五倫字伯魚其先諸田之後拜會稽大守受丨裁留一月糧丨皆賤丨與)
(丨之貧羸者)歲饑賑給(第五訪字仲謀遷張掖太守丨丨乃開倉丨丨吏懼譴爭言訪曰太守樂)
(以一身救百姓遂出穀賦人璽書嘉之)桴鼓不鳴(第五種字興先倫曾孫拜高密侯相盜賊憚之)
(丨丨丨丨流民歸者歲中至數千家)清高直士(後坐徙朔方臧旻上書言其在鄉曲無苞苴之嫌步)
(朝堂無擇言之闕故論者說丨丨以種為上序丨丨以種為首同上)鹽鐵名使(唐第五琦字禹珪京)
(兆人拜監察御史勾當江淮租庸使兼諸道鹽鐵鑄錢使丨丨丨丨自琦始當軍興隨事輒辦人不益賦而用)
(以饒)
水丘吳興宫音
古今姓纂(闕)
事類(闕)
歐陽渤海宫音
古今姓纂(越王勾踐之後支孫封烏程歐陽亭因氏焉)
事類尚書世學(前歐陽生字和伯千乘人事伏生受尚書子世傳至曾孫高為博士高孫地餘)
(亦為博士論石渠由是丨丨丨有歐陽氏丨)八世博士(後歐陽歙字王思自歐陽生至歙丨丨皆)
(為丨丨)才贍北州(晉歐陽建字堅石丨藻美丨擅名丨丨語曰渤海赫赫歐陽堅石)顯貴
南土(南史歐陽頠字靖世為郡豪族遷廣州刺史合門丨丨威振丨丨)書尺為法(唐歐陽詢)
(字信本潭州人博貫經史初倣王羲之丨後險勁過之丨牘所𫝊人以丨丨高麗求之)書亞於詢
(歐陽通詢之子蚤孤母徐教以父書懼其惰嘗遺錢使市父遺跡刻意臨倣數年丨丨丨丨父子齊名號大小)
(歐陽體晚自矜重以狸毛為筆覆以兔毫管皆象犀非是未嘗書)稱龍虎榜(歐陽詹字行周泉州)
(人舉進士與韓愈等聯第時丨丨丨丨閩人第進士自詹始)文冠天下(皇朝歐陽修字永叔吉州)
(廬陵人從尹洙遊為古文議論當世事迭相師友與梅堯臣遊為歌詩相倡和遂以丨章名丨丨丨)自號
醉翁(修昔守潁樂其風土因卜居焉及歸而居室未備處之怡然不以為意脩之在滁也丨丨丨丨作亭)
(瑯邪山以醉翁名之同上)自號六一(晚年又丨丨丨丨居士曰吾集古錄一千卷藏書一萬卷有琴)
(一張有棋一局而嘗置酒一壺吾老於其間是為六一自為傳刻石居潁一年而卒諡文忠同上)文學
世家(歐陽棐字叔弼以父脩廕守秘書省正字脩以道德文章為三朝所知天下學士大夫皆師尊之而)
(棐亦能以丨丨丨其丨)
諸葛瑯琊徵音
古今姓纂(本葛氏夏殷侯國葛伯之後英賢傳云舊居瑯琊諸縣後徙陽都先有葛時人謂之)
(諸葛氏因以為氏焉風俗通云葛嬰為陳涉將軍有功非罪而誅漢文追封其孫為諸縣侯因以為氏代)
(本云有熊氏之後為詹葛氏齊人語訛以詹葛為諸葛)
事類特立剛直(前諸葛豐字少季琅邪人以明經為郡文學丨丨丨丨擢司隷校尉刺舉無所)
(避京師為之語曰間何闊逢諸葛上嘉其節加秩光祿大夫)為梁父吟(蜀諸葛亮字孔明躬耕隴)
(畆好丨丨丨丨)卧龍魚水(徐庶目為丨丨先主曰孤之有孔明猶丨之有丨也)木牛流馬
(率軍攻祁山關中響震以丨丨丨丨運糧並同上)善政佳事(諸葛瞻字思遠蜀人咸愛其才敏每)
(朝廷有一丨丨丨丨雖非瞻所建倡百姓皆𫝊相告曰葛侯之所為也)弘雅規檢(吳諸葛瑾字子)
(瑜為人有容貌思度于時服其丨丨以德度丨丨見器當世)藍田生玉(諸葛恪字元遜少有才名)
(孫權見而奇之曰丨丨丨丨真不虛也)為黑頭公(晉諸葛恢字道明王導嘗曰明府當丨丨丨丨)
作雲中賦(南史諸葛勖為國子生丨丨丨丨又作東冶徒賦)悦禮敦詩(諸葛璩字幼玫)
(安貧守道丨丨丨丨俗如其簡退可揚清厲)名理英華(北史諸葛穎煬帝時為著作帝嘗賜詩有曰參)
(翰長洲苑侍講肅成門丨丨窮研覈丨丨恣討論)
西門晉陽徵音
古今姓纂(鄭大夫居西門因氏焉列子有門子魏文侯時西門豹為鄴令)
事類河伯娶婦(魏西門豹為鄴令鄴之三老常歲為丨丨丨丨巫行視人家女好者云是當為)
(河伯婦即聘取洗沐為治齋宮河上張絳帷女居其中浮之河中數十里乃没人多持女遠遯豹至期往會之)
(父老皆會豹曰是女不好煩大巫嫗入報河伯投之河凡三立待良久不來復欲使廷掾及豪長者趣之皆叩)
(頭流血久之罷去自後不敢復言詳見河門)
獨孤高平徵音
古今姓纂(其先本姓劉氏當後漢北蕃有右賢王劉去卑之先尚漢公主因從母姓劉氏後魏)
(在北有三十六部有伏留屯為部落大人居於雲中)
事類號獨孤郎(北史獨孤信美容儀善騎射軍中丨為丨丨丨)信著賜名(仕魏除隴)
(右大都督秦州刺史在州事無壅滯示以禮教勸以耕桑流人願附者數萬家周文以其丨丨遐邇故丨丨為)
(信同上)慕信側帽(嘗馳馬入城其帽微側詰旦而吏人有戴帽者咸丨丨而丨丨焉同上)道
舉高第(唐獨孤及字至之河南人為兒時讀孝經父試之曰兒志何語對曰立身行道揚名於後世天寶)
(末以丨丨丨丨)德輿佳婿(獨孤郁字古風及之子擢進士第最為權德輿所稱以女妻之擢翰林學)
(士憲宗歎丨丨乃有丨丨詔宰相高選世族故杜悰尚岐陽公主然帝猶謂不如德輿之得郁也)
司空頓丘徵音
古今姓纂(禹為堯司空支孫氏焉帝堯後有隰叔孫士蒍為晉司空亦因氏)
事類名亭休休(唐司空圖字表聖河中人咸通末擢進士王凝辟置幕府召為殿中侍御史盧)
(攜屬於盧渥曰司空御史高士也渥表為僚佐景福中拜諫議大夫不赴圖本居中條山王官谷有先人田遂)
(隱不出作亭觀素室悉圖唐興節士文人丨丨曰丨丨作文以見志自目為耐辱居士)
司馬河内徵音
古今姓纂(重黎之後唐虞夏商代掌天地周宣王時休父為司馬堯平徐方錫以官族為司馬)
(氏在趙者曰凱以𫝊劒論知名蒯瞶其後也在秦者司馬錯孫蘄孫昌生無懌生喜生談太史公生遷漢)
(中書令)
事類慕藺更名(前司馬相如字長卿蜀郡成都人旣學丨丨相如之為人丨丨相如客於臨卭)
(家徒四壁立琴桃文君滌器長安著子虛賦)太守郊迎(相如奉使至蜀丨丨以下丨丨縣令負弩)
(矢先驅)賦有凌雲(相如奏大人丨天子大悦飄飄丨丨丨氣遊天地之間意)賦以風諫
(相如奏封禪書為游獵丨因丨丨丨賦奏天子以為郎)會稽禹宂(司馬遷字子長父談為太史公)
(遷南遊江淮上丨丨探丨丨窺九疑浮沅湘北涉汶泗講業齊魯之都)石室金鐀(遷為太史令紬)
(史記丨丨丨丨之書網羅天下放失舊聞為太史公書序略有良史之材文直事核謂之實錄)作續漢
書(晉司馬彪字紹統不交人事博覽羣籍為祕書丞丨丨丨丨)博通三禮(南史司馬筠字貞素)
(丨丨經術尤明丨丨)貞一先生(唐司馬承禎字子微事潘師正傳辟榖導引之術無不通師正異之)
(卒諡丨丨丨丨)池獨耆退(皇朝司馬池字和申陜州夏縣人召知諫院表懇免仁宗曰人皆耆進丨)
(丨丨丨何也)衛士加額(司馬光字君實神宗崩光赴闕臨丨丨見光入皆以手丨丨曰此司馬相)
(公也民遮道呼曰公無歸洛留相天子活百姓所在數萬人聚觀之)學無不通(光忠信孝友恭儉正)
(直出於天性自少及老語未嘗妄其好學如飢之嗜食於財利紛華如惡惡臭誠心自然天下信之於丨丨所)
(丨丨音樂律歷天文書數皆極其妙晚節為冠昏喪祭法適古今之宜)資治通鑑(初光患歴代史)
(繁重學者不能綜况於人主遂約戰國至秦二世如左氏體為通志以進英宗命光續其書置局祕閣以其所)
(素賢者劉攽劉恕范祖禹為屬凡十九年而成神宗尤重其書以為賢於荀悅親為製叙賜名丨丨丨丨詔邇)
(英讀其書云並同上)
上官天水商音
古今姓纂(楚王子蘭為上官邑大夫因氏焉漢有上官桀)
事類接武夔龍(唐上官儀字游韶陜州人工文詞涉貫墳典貞觀初擢進士第遷秘書郎太宗)
(每屬文遣儀視藁高宗即位進西臺侍郎以雍州司士參軍韋絢為殿中侍御史或疑非遷儀曰此野人語耳)
(御史供奉赤墀下丨丨丨丨簉羽鵷鷺豈雍州判佐比乎時以為清言)
令狐太原商音
古今姓纂(周文王子畢公高之後有畢萬仕晉孫魏犨武子生顆别封令狐因氏焉)
事類西土冠冕(北史令狐整字延保為丨丨丨丨曾祖嗣祖紹安咸為良二千石父虯早以名)
(德著聞郢州刺史整深沉有識量學藝騎射並為河右所推)撰定史書(唐令狐德棻宜州人時大)
(亂後經籍亡散祕書湮缺德棻始請帝求天下遺書置吏補錄不數年圖典略備詔丨丨丨丨修撰自德棻發)
(之)牋奏𫝊諷(令狐楚字殼士德棻之裔知制誥其為文於丨丨制令尤善每一篇成人皆丨丨)
嚴重寬厚(楚外丨丨不可犯而中丨丨待士有禮為政善撫御治有績人人得所宜同上)金鏡
舉要(令狐綯字子真楚之子召知制誥入翰林為學士夜召與論人間疾苦帝出丨丨書曰太宗所著也)
(卿為我丨其丨綯摘語曰至治未嘗任不肖至亂未嘗任賢帝曰三復乃已綯再拜陛下必欲興王業捨此孰)
(先詩曰惟其有之是以似之)金蓮炬送(為翰林承旨夜對禁中燭盡帝以乘車丨丨華丨丨還同)
(上)白衣宰相(令狐滈綯之子及第遷右拾遺當時謂之丨丨丨丨)
公羊頓丘商音
古今姓纂(齊有公羊高子夏弟子𫝊春秋)
事類(闕)
皇甫(績添)
古今姓纂(子姓宋戴公之子充石字皇父子孫以王父字為氏漢興改父為甫後漢安定都尉)
(皇甫攜生稜始居安定稜子彪有八子號八祖皇甫氏為著姓)
事類西州豪傑(後皇甫規字威明舉賢良為中郎將討諸羌慕其威信相勸降者十餘萬黨事)
(起天下名賢多見染逮規雖為名將素譽不高自以丨丨丨丨恥不得與時人以規為賢)博綜經籍
(晉皇甫謐字士安丨丨丨丨百家之言自號玄晏先生時人謂之書淫竟不仕)深沈雅量(北史皇甫)
(和字長諧丨丨有丨丨尤明禮儀為濟隂太守子聿道以幹局知名位廣平令)不羈之才(唐皇甫湜)
(字持正睦州人擢進士第裴度辟為判官度修福先寺將立碑求文於白居易湜怒曰近捨湜而遠取居易請)
(從此辭度謝之湜請斗酒飲酣援筆立就度贈以車馬繒綵甚厚湜大怒曰自吾為顧况集序未嘗許人今碑)
(字三千字三縑何遇我薄耶度笑曰丨丨丨丨也從而又酬之)
鮮于
古今姓纂(子姓殷後周武王封箕子於朝鮮支子仲食采於于子孫因以鮮于為氏)
事類忠節(北史鮮于世榮漁陽人立忠節)福星(皇朝鮮于侁字子駿閬州人為東京轉運使所)
(代吳居厚以掊斂虐下侁繼之務行寬大司馬光嘗謂蘇軾曰子駿丨丨也京東人困甚且令子駿救之然安)
(得百子駿布之天下乎)三難(東坡先生云自朝廷更法以來奉法之吏尤難其人刻急則傷人寬厚則)
(廢法二者其理難通而山峽地瘠民貧役重其推行為尤難子駿世家南隆親族故人散處所部以親則壞法)
(以法則傷恩二者其勢難全是丨丨者萃於子駿而子駿為之九年其聲藹然聞之四方上不害法下不傷民)
(中不立親自講議措置至於立法定制皆成於其手吏民舉欣欣焉而子駿亦自治園囿亭榭賦詩飲酒雍容)
(有餘如異時為監司者君子以是知其賢)
万俟
古今姓纂(後魏獻帝季弟之後為十姓官氏志稱万俟氏中間失譜本朝高宗朝有万俟卨為)
(執政)
事類雄果武力(北史万俟普字普撥其先匈奴之别也丨丨冇丨丨歸魏遷第二鎮人酋長)
慷慨氣節(万俟洛字受洛干隨孝武入關除左僕射丨丨有丨丨勇銳冠世同上)
聞人
古今姓纂(風俗通少正夘魯之聞人其後遂以聞人為氏漢有太子舍人聞人通沛人治后氏)
(禮)
事類(闕)
(已上覆姓一十八姓皆目今之顯姓並作俗本書市百家姓類次編葺其餘僻姓姑且略去觀者幸)
(鑒)
古今合璧事類備要續集卷三十
