古今合璧事類備要前集卷六十七
宋謝維新撰
墓地門
壽藏
事類取其遠(壽藏謂冢墳也稱壽者丨丨久丨之意漢書注)知所息(子貢倦於學告於仲)
(尼曰願有所息仲尼曰生無所息望其壙睪如也宰如也墳如也鬲如也則丨丨丨矣荀子)樂斯丘
(公叔文子升於瑕丘蘧伯玉從文子曰丨哉丨丨也死則我欲葬焉蘧伯玉曰吾子樂之則瑗請前注刺其欲)
(害人良田記檀弓下)歸於宅(陶子將辭逆旅之館永丨丨故丨羞以嘉蔬薦以清酌淵明自祭文)樹
檟東門(季孫為已丨六丨於蒲園丨丨之外欲自為櫬也左傳)治塋平陵(張禹年老自丨)
(冢丨起祠堂好丨丨肥牛亭部處地又近延陵奏請求之上以賜禹)為壽藏圖(後漢趙跂漢帝時為)
(太僕副太僕馬日磾撫慰天下歧老病留荆州就拜太常建安六年卒先自丨丨丨丨季札子産晏嬰叔向四)
(像居賓位又自畫其象居主位皆為讃頌勅其子曰我死之日墓中聚沙為牀布簟白衣散髮其上覆以單被)
(即日便下下訖便掩坎本傳)定古葬地(安定真善筭術成帝時真常自筭其年七十三至期果死)
(又曰北邙青壠上孤檟之西四丈所鑿之七尺吾葬地也真死依言往掘得古時空槨即以葬焉西京雜記)
登臨得墓(曹植登魚山臨東阿喟然有終焉之心遂營為墓遺令薄葬)瞻望卜宅(傳永)
(字修期嘗登北邙山於平坵處奮矛躍馬回旋丨丨欲祔葬於祖墓遂買左右地數畝遺勑子叔偉此吾之永)
(宅也)酌酒賦詩(唐司空圖豫為冡棺遇勝日引客坐壙中賦詩酌酒客或難之圖曰君何不廣耶生)
(死一致吾寧暫遊此中哉)設榻為寢(李適勒其子曰霸陵原西視京師吾樂之可營墓樹十松焉及)
(未病時衣冠往寢石塌上置所譔九經要句及素琴時士貴其逹盧照鄰預為墓偃卧其中)自署寂
居(姚崇孫勖丨為壽藏於萬安山麓祖塋之傍兆曰丨丨冗墳曰復真堂中剟土為臺曰化臺新唐史)
預營繭室(本朝王樵淄川人自號贅世翁預卜為&KR1038;名繭室中置石榻刻石其上曰生前投軀以虞)
(不備没後寄魄以備不虞澠水燕談)
詩集鄭冡(密邇松楸地一隅會心何必問青烏亢宗雖愧鎮公子没世尚存先大夫京兆漢阡賢問)
(望邢山丨丨舊規模家庭遺訓焄蒿在不學邠卿盡古圖范至能得夀蕆先壠旁感慨而作)首丘(家山)
(隨處可松楸荷鍤擕壺似醉劉縱有千年鐵門限終須一箇土饅頭三輪世界猶灰劫四大形骸強丨丨螻蟻)
(烏鳶何厚薄晚風拊掌菊花秋范至能重九行夀蔵)
墳墓附吉地凶地
事類宅兆(卜其丨丨而安厝之孝經)墟墓(丨丨之間未施哀於民而民哀檀弓)樹槐(天子)
(墳高三仞樹以松諸侯半之樹以柏大夫八尺樹以栾士四尺丨以丨庶人無墳樹以揚柳白虎通)有草
(朋友之墓丨宿丨而不哭焉曲禮)不登(適墓丨丨壠)不歌(適墓丨丨並同上)即遠(葬於)
(墓所以丨丨也檀弓)永安(窀穸既終丨丨體魄通鑑)隂堂(丨丨是夜古木非春楊盈川集)神宅
(感慕之所丨䰟之丨呂才傳)連堈(丨丨隱幹狀如亂雲望之劌劌絶而復連小頓大起千里相牽壽過)
(期頥世世登仙圖墓書)潜闥(窈窈玄宇三光不入丨丨一扄尊靈永蟄曹植誄)牛岡(丨丨得兆)
(馬鬛將封柳集)馬塋(青烏升十白丨臨丨晏類要)羡門(丨丨盖冢中之門西京雜記)神道
(墓門前開道建石柱以為梁乃謂之丨丨後漢中山王傳日月照臨於佳城煙雲變態於丨丨文粹)大宵
宅(淪於無形之中其丨丨之丨淮南子)長夜宮(東首塋園即宮丨丨文選齊安陸碑)一棺
土(生有七尺之形死有丨丨之丨淮南子)萬鬼隣(託丨丨之丨居千年之屋六帖)螻蟻隣
(丨丨丨烏鳶食祭李商隱表)狐兔宂(雍門周以琴見孟嘗君曰臣切恐千秋萬歲外墳墓生荆棘丨)
(丨丨其中樵兒牧豎躑躅而歌其上行人見之愴悽曰孟嘗君之尊貴如何成此乎孟嘗君喟然歎息淚下承)
(睫桓譚新論)狐首丘(太公封於營丘比及五世皆反葬於周君子曰樂樂其所自生禮不忘其本古)
(之人有言曰狐死正丘首仁也)馬鬛封(孔子之喪有自燕來觀者舍於子夏氏子夏曰昔者夫子言之)
(曰吾見封之若堂者矣見若坊者矣見若覆夏屋者矣見若斧者矣從若斧者丨丨丨之謂也今一日而三斬)
(板而已封尚行夫子之志乎哉注封築土為壟斧形旁殺刃止而長孔子以為刃上難登狹又易為功馬鬛封)
(俗間名也檀弓)坎不至泉(延陵李子長子死葬于嬴博之間其丨深丨丨於丨既葬而封廣輪揜坎)
(其高可隱也祥見葬類葬子事)墓不生棘(孔子葬魯城北泗上注云冡塋百畝冢塋中樹以百數皆)
(異種魯人旡能名其樹者民傳言弟子異國人各持其方樹來種之塋中不生荆棘及刺人草孔子世家孔子)
(當泗水而葬水為之却流下不衝其墓晏類要)掛劔於樹(李札將過徐徐君欲季子所佩劔口不言)
(而色欲之季子以有上國之事未獻心已許之李子還而徐君死矣遂丨丨丨墓丨)封墓於防(孔子)
(少孤不知具墓父鄒叔梁紇殯於五父之衢問於曼父之母然後得合葬於防曰吾聞之古也墓而不墳今丘)
(也東西南北之人也不可以弗識也於是封之祟四尺檀弓)宰木將拱(秦伯襲鄭百里子與蹇叔)
(子諫秦伯怒曰若爾之年者宰上之木拱矣公羊僖二十二年宰冢也拱可以手對抱)墓檟可材
(子胥賜屬鏤死將死曰樹吾丨丨檟丨丨也吳其亡乎三年吳始弱矣左哀十一年)下馬過墳(膠西)
(相董仲舒墳在長安人為致敬過者必丨丨名下馬陵後人語訛為蝦蟆非是西京雜記)負土成塜
(楊子卒葬安陵坂上柏君山弟子侯芭丨丨作墳號曰玄冡家諜)營墓旁地(韓信葬母行營高燥)
(地令旁可置萬家者本傳)買墓前田(宋郭原平父母墳前冇數十畝田不屬原平每農月耕者祼袒)
(原平不欲使人慢其墳墓乃貨家貲貴買此田三農之月輙束帶垂泣躬自耕墾)佳城石槨(漢滕)
(公夏侯嬰死送葬至東都門外駟馬不行踣地悲鳴即掘馬蹄下得石槨其銘云丨丨欎上三千年見白日于)
(嗟滕公居此室乃葬斯地謂之馬冡博物志與前卷葬類沈彬事略同)古塜篆文(見前葬類沈彬)
(事)布囊盛土(范訓母亡以丨丨丨丨負以成墳謝承後漢書)涕淚着樹(晉王衰父儀為)
(司馬文王所殺衰嘗至墓下拜跪悲號丨丨丨丨樹為之枯)不知父墓(杜羔父死河北丨丨丨丨)
(晝夜哀慟它曰舍佛祠觀柱間有文字乃其父臨死記墓所在羔奔往亦有耆老識其壠因是乃得葬六帖趙)
(矜歴㐮陽丞客死柳州十七年子來章始壯始求其喪不得野哭再閱旬卜人秦謝為筮曰金食其墨而火以)
(貴其墓直丑在道之右南有貴神冡土是守宜遇西人深目而髯乃得其實明日有老人過其所問之得矜墓)
(直社北遂歸葬同上)求得母墓(呂向少喪母失所在將葬巫者求得之)一夕墳高(宗承)
(宇世材父葬舊塋負土作墳不役僮僕丨丨之閒土壌自高五尺松竹生焉)萬日墳成(韋温痬生)
(於首謂其婿曰予作秘書日夢黃衣攝去道逢人告曰彼墳至大功須丨丨遂寤今萬日矣果不起)過鳥
泣墓(後漢楊震將葬日有大鳥高丈餘集喪前俯伏泣下葬畢飛去遂立鳥象於墓前)孤燕尋
墳(宋末有女姚玉京室冇䨇燕一為鷙鳥所獲其一孤飛不離庭戸凡六七歲玉京死燕來周回姚氏族泣)
(語墳在南郭燕至墳所亦死)燕銜墳土(漢臨江王榮徵請中尉府自殺葬藍田燕數萬銜土置冡)
(上百姓憐之)鹿觸墓松(晉許孜親殁負土成墳植松栢五六里時有丨丨其松㘽孜悲嘆曰鹿獨)
(不念我乎明日怱見鹿為猛獸所殺置所㘽松下)古冡得書(晉太康二年汲郡人盗發魏襄王墓)
(或云安釐王冡得竹書數十車其中與經傳大異者云夏年多殷益于啓位啟殺之太甲殺伊尹文王殺季歴)
(自周受命至穆王百年非穆王壽百歲也幽王既亡共伯和者攝行天子事非三相共和也初發冢者燒策照)
(取寳物及官收之多燼簡斷策束哲傳)鄰墓金椀(盧充家西有崔少府墓一日見一府舍門進見)
(少府與崔小女為婚三日崔曰君可歸女生男當以相還居四年三月三日臨水忽見崔氏并少府抱兒還充)
(又與盌并贈詩一首充取兒益及詩女忽不見充詣市賣盌崔女姨曰我妹之女嫁而亡贈以金椀着棺云)
反間發墓(田單行丨丨令燕人劓所得齊卒又掘城外塜墓即墨人望見皆涕泣怒自十倍田單因)
(而用之史)因隙發墓(唐郭子儀為魚朝思所忌使人發其父墓盗未得子儀來朝中外懼冇變人見)
(代宗唁之號泣曰臣久主兵不能禁士殘人之墓人今發先臣墓此天譴非人力也)發墓葬母(晉世)
(王公貴人多葬梅嶺及叔陵所生母彭氏卒啓求梅嶺乃發故太傅謝安舊墓棄去安柩以葬其母陳始興王)
(叔陵傳)發墓斬臂(王玄謨從弟玄象位下邳大守好發冡墓時人聞桓内有小冡或告玄象墓上)
(見一女子近視則亡便命發之冇一棺上有金蠶銅人以百數一女子可三十資質若生卧而言曰我東海王)
(家女應資財相奉幸勿見害女臂冇王釧斬臂取之於是女復死末書)求禁樵採(唐武后幸洛陽)
(至閿鄉縣車騎不進召巫問之曰晉龍驤將軍王濬之墓在道南每為樵採所苦聞大駕至哀求后詔百步墓)
(外不得樵採杜甫詩送韋尚書櫬云墓待龍驤詔)不禁芻牧(柳子厚謫永州與許孟容書曰先墓)
(在城南旡異子弟為主懼便毁傷松柏芻牧不禁以成大戾)訟禁斫墳(熙寧初有人知河中府薛)
(少卿為盗斫墳塋之松檟少卿投牌乃判其狀曰周文王之苑囿尚得芻蕘薛少卿之墳塋乃禁樵採洎宅編)
勸免發墓(韋蔡同肆羅織遷謫元祐諸公蔡率章以奏乞發司馬光墓門下侍郎許將獨無言蔡等)
(退朝哲宗留將問曰卿不言何也將曰發人之墓非盛德事也哲宗曰朕與卿同乃不從邵伯温辦誣石介作)
(聖德頌孫復曰子之禍自此始矣未幾介病卒會山東舉子孔直温謀反或言直温嘗從介學於是夏英公言)
(於仁宗曰介實不死北走胡矣出中使與京東部刺史發介棺以驗實是時呂居簡為轉運使謂中使曰萬一)
(屍在即是朝廷無故剖人墳墓何以示後世耶遂令介親屬及門人姜潛以下各結狀保證中使持以入奏仁)
(宗亦悟竦之姦有旨赦介妻子還鄉東軒錄)
吉地位極人臣(晉周訪微時與陶侃結友侃丁艱家中忽失牛遇一老父曰前崗見一牛眠山)
(洿中其地若葬丨丨丨丨又指一山云此亦其次當世出二千石言訖不見侃尋牛得之因葬其母以所指别)
(山與訪之父葬焉訪果為刺史著稱于益自訪三世為益州)世為三公(袁安父卒母使安訪求葬)
(地道逢三書生問安何之為言其故生廼指一處云葬此地當丨丨丨丨須叟不見安異之遂葬於其所占之)
(地後登司徒子孫昌盛四世五公幽明錄)有帝王氣(晉羊祐時有善相墓者言祜祖墓所丨丨丨之)
(丨若鑿之則旡後祜遂鑿之相者曰猶出折臂三公而旡嗣祜遂墮馬折臂位至三公而無子)致天子
問(郭璞嘗為人葬明帝微服往觀之因問主人何以葬龍角此法當滅族主人曰郭璞云此葬龍耳不出三)
(年當致天子也帝曰出天子耶答曰能丨丨丨丨耳帝甚異之郭璞以母憂去職卜葬地於暨陽去水百許)
(步人以近水為言璞曰當即為陸矣其後沙漲去墓數百里皆為桑田)道士審地(唐智興微時嘗)
(為徐州門子有道士居門側智興每日一掃道必掃道士之門智興母死丨丨曰吾善丨墓丨他日引智興以)
(竹策表一處曰必定此兩世方伯智興再往竹策冇枝叢生遂葬焉後至方伯太平廣記)過僧論地
(李太尉在中書舒元輿自侍御史辭歸東都遷李太尉言近有僧自東來云有一地葬之必至極位何妨取此)
(元輿辭以家貧不辦遂歸别覓葬地他日僧又經過復謂太尉曰前佳城已有用之者詢之乃元與也元輿自)
(刑部侍郎平章事感定錄)
凶地葬母妨子(梁昭明太子丨其丨丁貴嬪遣人求墓地之吉者葬畢有道士云此地不利長)
(子若厭之或可申延高祖紀)害兄福地(唐温大雅改葬祖父卜人占其地曰丨丨而丨丨大雅曰)
(若家弟永康我將含笑入地歲餘果卒)預定斵棺(唐李勣卜葬地繇曰朱雀和鳴子孫盛榮張景)
(藏曰占者過也所謂朱雀悲哀棺中見灰後孫敬業反則天斵英公棺焚之見其灰也唐郝處俊死葬訖有)
(書生過其墓歎曰葬壓龍角其棺必斵其後象賢坐不道果斵處俊信焚其尸朝野僉載)逆知傷目
(閩越黃撥沙善視墓畫地為圖即知體咎故號撥沙婺人有世患左目者問之曰祖墳有本根傷害葬者之目)
(必發墓以去之既發有根賁其左目出之而愈后山叢談)
詩集白骨(洛陽北門北邙道喪車轔轔入秋草車前齊唱薤露歌高墳新起白峩峩朝朝暮暮人送)
(葬洛陽城中人更多千金立碑高百尺終作誰家柱下石隴頭松栢半旡主地下丨丨多於土寒食家家送紙)
(錢䲭鳶作巢銜上樹人居朝市未解愁請君暫向北邙遊張籍比印山昔歲不我與颯然凉風生繁華掃地歇)
(蟀蟋充堂鳴感物增憂思奮衣出遊行行值古墓林丨丨下縱横田堅鞭髑髏村童埽精靈精靈無奈何像設)
(安所營石人徒瞑目表柱燒無聲試讀牌上文乃是昔時英位極君詔葬勲高盟忠貞寵終禁樵採立嗣修墳)
(塋運否前政缺羣盗多蚊虻即此丘壠壞鐡心為霑纓當其崇樹日豈憂侵辱并冥漢生變故凄凉結幽明悲)
(端豈自我外物紛相縈所適非所見前登江上城倚樓臨綠水一望解傷情顔胄適恩)黃泉(驅車上東)
(門遥望郭北墓白楊何蕭蕭松栢夾廣路下有陳死人杳杳即長暮潛寐丨丨下千載永不寤浩浩隂陽移年)
(命如朝露人生怱如寄壽無金石固萬歲更相送賢聖莫能度服食求神仙多為藥所悞不如飲美酒被服紈)
(與素古樂府)白楊(去者日以疎來者口以親出郭門直視但見丘與墳古墓犂為田松栢搉為薪丨丨)
(多悲風蕭蕭愁殺人思還故里閭欲歸道無因同上)玉樹(行路一孤墳路成墳已毁空疑年歲積不知陵)
(谷徒幾經秋葉飛驟見春流瀰金蠶不可織丨丨何曾蘂陌上驅馳人笑語自侈靡今日非明口可憐詎隣此)
(何遜)蒿草(北邙山頭少閑上盡是洛陽人舊墓舊墓人家欲葬多堆着黃金無處買天涯悠悠葬日促岡)
(坂崎嶇不停穀高張素幕繞銘旌和唱挽歌山下宿洛陽城北復城東䰟車靈馬長相逢車轍廣若長安路丨)
(丨少於松栢樹山頭洞底石漸稀盡向墳前作羊虎誰家石碑文字滅後人重取書年月朝朝車馬送葬回還)
(起大宅與高臺王建北邙行)棠棃(君不見馬侍中氣吞河朔稱英雄君不見韋太尉二十年前鎮蜀地)
(一朝冥漢歸下泉功業聲名兩憔悴奉誠園裡蒿棘生長興街南沙道平當日帶礪在何處今日子孫無地耕)
(或聞羈旅職常調簿尉文參各天表清明修辦專使來一把紙錢風樹杪碑文半缺碑堂摧祁連塜象狐兔開)
(野花似雪落何處丨丨樹下香風來馬侍中韋太尉盛去哀來片時事人生倏忽一夢中何必深深固權位薛)
(逢)如厦屋(茫茫野田平極目歴歴古墳丨丨丨碑版無文荆棘深石獸沉淪松柏秀問人雖不知姓)
(名昔皆高官仍厚禄子孫流落何所之凶吉當年非不小我來正值寒食天祭膰不設無人哭司馬公)成
聚塵(朱顔苦留不肯住白髮政爾欣得人嬋娟去作誰家妾意氣都丨一丨丨今口牛羊上丘壠當時近)
(前丞相嗔花開鳥啼荆棘裏誰與平章作好春山谷送客過故人墓)黃鸝飛(離宫路遠北原斜生死恩)
(深不到家雲雨今歸何處去丨丨丨上野棠花竇鞏宫人斜)晩鶯怨(草樹愁煙似不春丨丨哀丨問)
(何人須知一種埋香骨猶勝昭君作虜塵陸龜蒙宫人斜)賡竹風詩(鄭交謁友人於陳蔡路逢一冡)
(有竹二竿鄭為詩曰冡上兩竿竹風吹常裊裊冡中人賡之曰下有百年人長眠不知曉)賦棃花韻
(于襄陽在鎮時選人劉某入京逢一舉人年二十詩言語盟唔意甚相得劉因邀藉草同飲日暮舉人指支逕)
(曰弊止數里能左顧乎劉辭以程期舉人因賦詩云流水涓涓芹吐芽織鳥雙飛客還家荒村無人作寒食殯)
(宮空對棠棃花至明年劉歸襄州尋訪舉人殯宮存焉)
旌墳墓
事類封比干墓(武王克商丨丨丨之丨)祭孔子墓(明皇開元十三年幸孔子宅以)
(太牢祭其墓本紀周太祖如曲阜謁孔子祠帝曰孔子百世帝王之師敢不敬乎遂弭之又拜孔子墓禁孔林)
(樵採本紀)禁兵樵採(顔蝎曰昔秦王攻齊令曰有敢去柳策下季壠五十步樵採罪死不赦戰國)置
家奉祀(高祖微時數聞魏公子信陵君無忌賢及即位每過大梁常祠公子及擊黥布還為公子丨五)
(丨世守冡歲以四時丨丨公子信陵君傳)象祁連山(霍去病至祁連山捕酋虜甚多益封五千四百)
(戶及薨上悼之為冡丨丨丨丨)立思賢碑(徐孺子墓在郡南白社牧守除興於墓隧種松太子謝景)
(立碑太守夏侯嵩於碑邊丨丨丨丨豫章記)命官行禮(漢宣詔祀百辟卿士有益於民者蜀都以)
(文翁九江以召父應詔歲時郡二千石率官屬行禮)遣掾修墓(魏太祖北征柳城過涿郡令告太守)
(曰故中郎將盧植名著海内孤到此州嘉其餘風敬丨丞丨丨墳丨并致薄酸以彰厥德)祠功臣壠
(後漢和帝幸長陵祀高祖詔曰高祖功臣蕭曹為首有傳世不絶之義曹相國後客成侯無嗣朕望長陵東門)
(見二臣之壠每有感馬可遣使者以中牢祠)式功臣墓(漢明帝西廵狩幸長安遣使者以中牢祠)
(蕭何霍光帝謁陵園過式其墓)祭前賢墓(唐太宗幸洛陽宫祭漢文帝親講武於鄭之郊遣使祭鄭)
(大夫國僑漢太丘長陳寔墓)祭舊臣墓(唐太宗貞觀七年狩于少陵詔以少牢祭杜如晦杜淹墓)
築闕象山(李靖其妻卒詔墳制如衛霍故事丨丨丨鐵丨積石山以旌其功)擇原起冡
(李翰所善張廵死節翰傳廵功表上之曰廵身首分裂將士骸骼不掩宜於睢陽相丨高丨丨大丨招䰟而葬)
(旌善之義也)樹闕表孝(安城縣有孝子孝聞天下太守王府君丨雙土丨以丨墓)琢石旌
功(秦叔寳陪葬昭陵太宗詔有司丨丨為人馬立墓前以丨戰丨丘行恭貞觀中詔丨丨為人馬象拔箭)
(狀立昭陵闕前以丨武丨)封墳祭墓(介士送葬即封征虜之墳單于入朝當祭度遼之墓燕集)式
墓象山(丨丨表文終之德丨丨昭去病之勲郭子儀贈詔)為禁芻牧(袁滋先世墳墓在蔡)
(吳少陽時丨丨丨丨)為立門墻(朱文公守南康訪屯田劉公凝之墓丨丨丨丨以限樵牧)
廬墓
事類廬冡三年(漢原涉先丨丨丨丨由是顯名京師)廬冡彌年(崔衍居父喪跣護柩)
(行千里道路為之流涕丨丨丨丨)捧土涕濡(丨丨涕濡頓首成墳䧟膺腐㫮寒暑在廬柳宗安豊)
(孝闕銘)偃廬柴毁(膠東郡王道彦父喪荷上就墳躬蒔松柏丨丨丨丨雖親友不復識)手植
松柏(蔣挺之卒列兄弟廬墓側丨丨丨丨)泣慘松柏(晉王裒父喪廬墓側泣涕松柏為之色慘)
(本傳)居廢櫛沐(元譲母終廬墓次廢櫛沐飯蔬飲水)藉無茵席(元德秀母亡廬母墓側食)
(不塩酪丨丨丨丨)穿壙為門(梁文貞少從軍守邊逮還親已亡即丨丨丨丨晨夕洒掃廬墓左會)
(官改新道出文貞廬前行旅見之皆為流涕冇甘露降塋木白兔馴擾縣令刊石記之)埏甓作冡
(林攅泉州莆田人母亡丨丨丨丨廬其右有白烏甘露降)兔循其室(後漢蔡邕母卒廬于墓側動靜)
(以禮有丨丨撓其房丨又木生連理)獸循其旁(晉夏方廬墓側猛丨丨丨丨)白鵲上廬
(支叔才母亡廬墓有丨丨丨丨傍)白兔循塋(許法謹倉州清池人母喪常廬於塋有甘露嘉木連)
(理白兔之祥並六帖)羣鹿循擾(褚旡量母喪廬墓左鹿犯所植松栢旡量號訢曰山林不乏忍犯吾)
(塋樹耶自是丨丨丨丨本傳)雙鶴飛吊(陶侃丁母憂在墓下忽有客來吊儀服鮮異禮畢遣人尋)
(之但見丨丨丨天而去世說)殺觸松鹿(見前墓類)刃盗樹人(李充母喪服行墓次有人)
(盗其樹者充手刃之)表異其門(薛萬備有志行居母喪廬墓前太宗詔丨丨丨丨)詔表其
廬(劉知柔居親喪廬墓側詔築闕表之)居廬生子(見居喪類)居喪割乳(五代之際民苦)
(於兵往往因親疾以割股與既喪而割乳廬墓以規免州縣賦役五代史)
省墓
事類反國展墓(子路去魯謂顔淵曰何以贈我曰吾聞之也去國則哭于墓而後行丨其丨不)
(哭丨丨而入也檀弓展省祝)過家上塜(後漢彭岑傳有詔丨丨丨丨)四時上飯(古不墓祭)
(始皇起寢墓側漢因不改丨丨丨丨漢官儀)寒食上墓(丨丨丨丨禮經旡聞近代相尿浸以成俗)
(士庶有不合廟祭者何以用展孝思宜許上墓同拜掃禮於塋南門外奠祭徹膳唐明皇詔)巵腊禱
墓(盧越之東有扁鵲冡元魏時針藥之士常以丨丨丨之所謂盧扁酉陽雜爼)負笈醊墓(徐穉)
(傳黃瓊辟不就及瓊薨穉丨丨徒步三十里丨黃瓊丨致其哀傷高士傳)祀延陵冡(皇覽曰延陵季)
(子冡在毗陵縣暨陽鄉至今吏民皆祀事史記吳世家)酹園内冡(梁何默隱居園内有卞忠貞冡)
(默植花卉於側每飲必酹之)禮重拜掃(近世丨丨丨丨今已闕者四年矣每遇寒食則北向長安)
(號以首頓地田野道路士女遍滿皂隸庸丐皆得上父母丘墓焉馬醫夏畦之鬼旡不受子孫追養者柳宗元)
(書)祭名破散(奉先之禮旡寒食野祭之禮近代莊宗每年寒食出祭謂之破散五代會要)祭
以麥飯(劉知遠殺從益王淑妃曰何不留吾兒使每歲寒食以盂麥飯酒明宗陵乎通鑑五代漢高祖)
祭用紙錢(寒食野祭而焚紙錢五代周本紀序)
詩集郭外(丘墟丨門丨寒食誰家哭風吹曠埜野紙錢飛古墓纍纍春草綠棠棃花映白楊樹盡是)
(死生離别處冥漢重泉哭不聞蕭蕭暮雨人歸去白居易)塜頭(拜掃無過骨肉親一年惟此兩三辰丨丨)
(莫種有花樹春色不闕泉下人唐熊持登)
古今合璧事類備要前集卷六十七
