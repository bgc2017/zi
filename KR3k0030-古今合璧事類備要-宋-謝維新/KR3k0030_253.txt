古今合璧事類備要别集卷四十七
宋謝維新撰
菓門
橙子
格物總論(橙橘属橘高枝葉不類於橘亦有刺大者如杯苞黃皮厚蹙衂如沸香氣馥郁可以)
(熏衣可以芼鮮可以漬蜜嗅之則香食之則美)
事類襄橙(丨丨鄧橘蜀都賦)北橙(在南稱柑在丨則丨文選)
詩集雨移(細丨更丨橙杜)霜壓(丨橙丨香橘前人)鵠殼(丨丨攅瓌橙韓人見後)金
毬(鮮明百數見秋實錯綴衆葉傾霜柯翠羽流酥出天仗黃丨丨戲相盪摩南)實纍纍(清霜夜漠)
(漠佳丨曉丨丨鵠殼攅修榦金華耀暖曦張右史)樹團團(嘉丨丨丨俯可攀壓枝秋實漸斕斑朱欄)
(碧瓦清霜曉粲粲繁星綠葉間歐公)擣香虀(金橙縱復里人知不見鱸魚價自低須是松江煙雨裏小船)
(燒薤丨丨丨坡)真黃色(天將金闕丨丨丨借與洞庭霜後橙松滋解作逡巡麴壓倒江南好事僧山谷)
(詠橙麴)透甲香(西風初作十分凉喜見新橙丨丨丨坡)憑驛去(洞庭朱橘未弄色襄水錦)
(棖已多黃玉臼擣虀怜鱠美金盤按酒助杯香雖生南土名猶重未信中州客厭常欲寄百苞丨丨丨只因佳味)
(怯風霜梅聖俞)抱遺才歎(棖橘甘香各效能南苞錫貢不同升果中亦丨丨丨丨有客攀條氣拂膺)
(劉屏山)有貴人色(尚懷細雨初移日著子已見清霜澘絶怜面丨丨丨丨偶致吾儕樽俎間前人)
金橘
格物藂話(金橘子大逕寸黃金色苞光滑味甘香瓤微帶酸食之者多去其瓤用蜜煎造尤佳)
(也)
事類價重京師(金橘産於江西以遠難致都人初不識明道景祐初始與竹子俱至竹子味酸)
(京師人不喜後遂不至而金橘香清味美置之樽俎光彩的皪如金彈珍果也都人初不甚貴後温成皇后尤)
(好食之由是丨丨丨丨余世家江西吉州人甚惜此果若欲久留着於綠豆中藏之可經時不變蓋橘性熱豆)
(凉故能久也歸田錄)
詩集小木奴(金丸丨丨丨元稹)幾瓣香(霜苞丨丨丨梅聖俞)具體微(丨丨橘苞)
(丨元稹)畫圖傳(苑臣初摘置琱盤口敕宣恩賜近官氣味豈同淮枳變皮膚不作楚梅酸參差翠葉)
(藏珠琲錯落黃金鑄彈丸安得一株擎雨露丨丨丨與世人看李清臣)襞露囊(誦句丨丨丨霜甘冷)
(熨齒梅聖俞)帶霜葉(越橘如金彈爛然已盈箧誰傳嶺外信尚丨丨前丨前人)落細盤(黃欺)
(晩菊垂金砌圓並明珠丨丨丨王岐公)奉華俎(韓彈有輕薄楚萍知是非甘香丨丨丨咀嚼破明璣)
(梅聖俞)珠顆垂(圓小香黃丨丨丨結成洛邑重霜時相公和氣陶羣物不是寒暄變土宜温公)金
彈子(風餐露飲橘洲仙胸次清於月樣圓仙谷偶遺丨丨丨蜂王撚作菊花鈿楊誠齋蜜金橘)黃金
彈(禪客入秋無氣息想依紅袖醉毰毸霜枝遥落丨丨丨許送筠籠殊未來山谷寄歐從道)黃金
丸(誠齋老子不耐靜偶拄烏藤出苔逕獨游無伴却成愁羣從同行還起興槿籬竹戶重復重雞鳴犬吠青)
(霞中蓬萊老仙出迎客朱顔綠髮仍方瞳餐菊為糧露為醑染霧作巾雲作屨欣然領客到仙家行盡蓬萊日)
(未斜更傾仙瓢酌仙酒酒外瓢邊亦何有偶看山中雙團欒碧琉璃樹丨丨丨主人忍喫不忍摘笑道未霜猶)
(帶酸小童隨我旁過我不管仙翁惜仙果爭挽風枝㨂霜顆爭獻滿盤來飣坐隔水蓬萊看絶竒蓬萊看水海)
(如池主人勸客對絶境不飲令人怒生癭何如寄下未盡瓢留待於海伴疎影楊誠齋同諸弟訪叔祖於蓬萊)
(摘金橘小酌)
甘蔗附蔗冰蔗漿糖霜
格物藂話(蔗叢生畦而種之身似竹而實大者四五寸圍長六七尺有紫色者有青色者初出)
(地面節密自此一節疎一節及末抽葉如蘆葉而大長三四尺許扶疎四垂八九月方取去皮斷而食之)
(脆而味甘滋有查滓笮取其汁過樟木槽取而煎之即可成飴今砂糖冰糖是也又一法曝數日成飴入)
(口即消彼人謂之石蜜即此)
事類崑崙(赤者名丨丨白者名荻蔗本草)荻蔗(節疎而皮厚者謂之丨丨吳志又見上)丈
三節(扶南蔗一丨丨丨見日即消思風即折世說)圍數寸(交趾所生者丨丨丨長丈餘取其汁)
(曝之數日成餳入口即消彼人謂之石蜜吳錄)愷之食蔗(顧丨丨為虎頭將軍每丨丨自尾至中或)
(問曰漸入佳境世說)太武求蔗(元嘉二十七年魏丨丨引兵攻彭城丨甘丨於武陵王駿駿命與之)
(魏史)有蔗分惠(魏王致意遠來瘦乏若丨甘丨及酒可以丨丨世祖荅曰知行路多乏今付酒三器)
(甘蔗百挺沈約宋書)以蔗為杖(平虜將軍劉勲奮威鄧展等共飲聞展有手臂曉五兵與論劍良久)
(謂將軍怯也求與對酒酣寧熱方食蔗即以為杖下殿數交三中其臂左右大笑魏典論)遂貽數挺
(盧綘中痁疾逾年既乏資給疲瘵且極忽夢一白衣婦人頗有姿色謂之曰子之疾當食蔗即愈既詰朝見鬻)
(蔗絳揣囊中且乏一鏹唯有唐山一冊遂詣易之其人曰吾乃負販者將此安用哀君欲之丨丨丨丨絳喜而)
(食之至旦疾愈野史)所謂庶出(神宗問吕惠卿曰何草不庶獨於蔗庶何也對曰凡草種之則正生)
(此嫡出也甘蔗以横丨丨丨丨也同上)
蔗冰交州獻(孫亮使黃門持玉碗於上厨中藏吏取丨丨所丨甘蔗餳黃門先恨藏吏以鼠屎投)
(餳中啓言吏不謹亮呼吏持餳器入問曰此器既蓋之有油覆何緣有此黃門將有恨汝邪吏叩頭曰嘗從某)
(求官莞席有數不敢與亮曰必是此也問之具服江表)揚州上(唐太宗遣使西域取熬糖法即詔丨)
(丨丨諸蔗榨瀋如其劑色味逾西域唐史)
蔗漿和以為飲(臑鼈包羔有柘漿注蔗漿丨其汁丨丨丨宋玉招魂賦)取以為飲
(泰尊柘漿丨柘漿丨丨丨也漢郊祀志)王灼譜(唐大歷間有僧號鄒和尚不知所從來跨白驢登繖)
(山結茅以居雖塩菜薪米之属即書寸紙繫錢緡遣驢負至市區人知為鄒也取平直掛物于鞍從驢歸一日)
(驢犯山下黃氏蔗苖黃請償於鄒鄒曰汝未知因蔗糖為霜利當十倍吾語汝塞責可乎試之果信自是流傳)
(其法鄒末年北走通泉縣靈鷲山龕中其徒追及之但見一文殊石像始知大士化身而白驢者乃獅子也)
張叶都賦(挫斯蔗而療渴若漱醒而含密清滋津於紫梨流液豐於朱橘)容齋隨筆(甘蔗)
(只生於南方北人嗜之而不可得魏太武至彭城遣人求酒及蔗於武陵王郭汾陽在汾上代宗賜甘蔗二十)
(條子虛賦所云藷柘也且藷柘者甘蔗也蓋相如指言楚雲之物漢郊祀歌泰尊柘漿亦謂取甘蔗汁以為飲)
(容齋又有糖霜譜云糖霜之名唐以前無所見自古食蔗者始為柘漿宋玉招魂所謂胹鼈包羔有柘漿是也)
(其後為蔗餳如孫亮者是也後又為石蜜南中八郡志云榨甘蔗汁曝成飴謂之石蜜本草亦云煉糖和乳為)
(石蜜是也後又為蔗酒唐赤土國用甘蔗作酒雜以紫瓜根是也唐太宗遣使至摩揭它國取熬糖法即詔揚)
(州上諸蔗榨瀋如其劑色味愈於西域然只是今之砂糖蔗之拔盡於此不言作霜非古也歷世詩人模寄寫)
(異亦無一章一句及之惟東坡過金山寺作詩送遂寧僧圓寳云涪江與中冷共此一味水冰盤薦琥珀何似)
(糖霜美山谷在戎州作頌荅梓州雍熙長老寄糖霜云遠寄蔗霜知有味勝如崔子水晶盤正宗掃地從誰說)
(我舌猶能及鼻尖則遂寧糖霜見之文字者實始二公甘蔗所在皆植獨福唐四明番禺廣漢遂寧有糖冰而)
(遂寧為冠四郡所産甚微而顆碎色淺味薄纔比遂之最下者亦皆起於近世唐大歷中有鄒和尚者始來白)
(溪之繖山教民黃氏以造霜之法繖山在縣北二十里凡前後為蔗田者十之四糖霜戶十之三蔗有四色曰)
(杜蔗曰西蔗曰芳蔗本草所謂荻蔗也曰紅蔗本草所謂崑崙蔗也紅蔗止堪生噉芳蔗可為砂糖西蔗可作)
(霜色淺土不甚貴杜蔗綠嫩味極厚專用作霜凡蔗最因地力今年為蔗田者明年改種五穀以息之霜戶器)
(用曰蔗削曰蔗鎌曰蔗凳曰榨斗曰漆甕各有制度凡霜一甕中品色亦自不同惟疊如假山為上團枝次之)
(甕鑑次之小顆塊又次之沙脚為下紫為上深琥珀次之淺黃又次之淺白為下宣和初王黼創應奉司遂寧)
(常貢外歲别進數千斤是時所産益竒墻壁或方寸應奉司罷乃不再見當時因之大擾敗本業者大半久而)
(未復遂寧王灼作糖霜詩七篇具載其說予悉取之以廣聞見云)
詩集雨餘(春丨丨甘蔗杜)節調(漿甜蔗丨丨白樂天)消殘醉(甘蔗丨丨丨元稹)自
超羣(挺挺丨丨丨稜稜類此君)傍湖田(薑蔗丨丨丨韋應物)對松筠(偶然存蔗芋幸各丨)
(丨丨杜)初味猶啖(丨丨丨丨蔗韓合張微)老境如啖(丨丨清閑丨丨蔗坡)吳刀
截斷(瑶池宴罷王母仙九芝飛入三仙山空餘絳節留人間雲封露洗無時閒節旄落盡何斕斑野翁提)
(攜出茅菅丨丨戞戛鳴雙環丨丨寒冰何潺潺相如賦就空上林倦遊渴病長相侵劉伶愛酒真荒淫狂來欲)
(倒滄溟深此時一嚼輕千金壚邊何用文君琴五斗一石安足斟坐想毛髮生清陰蕭瑟甘滋欲誰釀樝梨橘)
(柚紛殊狀冷氣相射杯盤上顧即不見休惆悵佳境到時還不妄詩成雖媿陽春唱全勝乞與將軍杖舒信道)
冰刀切下(丨丨丨丨水晶團堅節人將冷眼看笑殺愷之顛倒甚我於甜淡不相干)
柘漿金盌凍(柘漿歸厨丨丨丨杜人奏行)金盤冷(垂柳陰陰日初永柘漿和粉丨丨丨)
(坡)析朝酲(百味旨酒布蘭生泰尊柘漿丨丨丨郊祀歌)
糖霜不待蜀客寄(糖霜丨丨丨丨丨坡)嚼成板橋聲(亦非崖蜜亦非餳青女吹)
(霜凍作冰透骨清寒輕着齒丨丨人跡丨丨丨楊誠齋)
古今合璧事類備要別集卷四十七
