古今合璧事類備要别集卷九十三
宋謝維新撰
蟲豸門
蠧
格物總論(蠧食木蟲爾雅云蝎蛣&KR1298;也一如蠐螬節長足短生腐木中穿木如刀桃木中者殺)
(鬼去邪氣桂中者辛美可噉去冷氣又一種曰蟫音白魚衣書中蠧蟲今人亦止以為蠧然二物也胡)
(可以不别)
事類獻蠧(文帝賜尉佗書衣物佗因使者丨桂丨一器漢書桂蠧紫色香辛有味噉之去隂痰之疾)
(大業拾遺錄)陸龜蒙蠧化(橘之蠧大如小指首負特角身蹙蹙然類蝤蠐而青翳葉仰囓飢蚕)
(之速不相上下人或棖觸之輒奮角而怒氣色桀驁一旦視之凝然弗食弗動明日復往則蛻為蝴蝶矣力力)
(拘拘其翎未舒襜黑韝蒼分朱間黃腹瑱而橢墮緌纖且長久醉方悟羸枝不揚又明日往則倚薄風露攀緣)
(草樹聳空趐輕瞥然而去或隱蕙隙或留篁端翩旋軒虚颺曳紛拂甚可愛也須臾犯蝥網而膠之引絲環纏)
(牢若拲梏人雖甚憐不可解而縦矣噫秀其外類有文也默其聲類有德也不朋而遊類潔也無嗜而食類廉)
(也向使前不知為橘之蠧後不見觸蝥之網人謂之鈞天帝居而來今復還矣天下大橘也名位大羽化也封)
(略大蕙篁也苟滅德忘公崇浮飾傲榮其外而枮其内害其本而窒其源得不為大蝥網而膠之乎觀吾之蠧)
(化者可以惕之)
蟫辟蠧(芸香丨丨魚豢典略)不蠧(火炙簡令汗取青易書復丨丨謂之汗簡後吳祐傳)
詩集粉光鮮(鱗細丨丨丨開書亂眼前透忩疑漏網落硯似流泉潛穴河圖内吞鈎乙字邊莫言)
(鬐鬛小食盡白蘋篇李遠詠壁魚)文字間(豈殊蠧魚蟲生死丨丨丨韓)散帙乾(丨丨壁魚)
(丨杜)當夏㬠(形状類于魚其心好蠧書居常遊篋笥未始在江湖為害千般有言烹一物無年年丨盛)
(丨丨了又如初邵康節)
蟻
格物總論(蟻微蟲穴居卵生有白黑黃赤大小數種大螘俗呼為蚍蜉小螘齊人呼為蟻蛘又)
(有翅而飛者其卵蚳其子蝝)
事類蚍蜉(蛾子時術之注蛾丨丨也學記)玄駒(蟻為丨丨大戴禮)慕羶(蟻丨丨莊子)
觀鰲(見前鰲注詳)攻欒(巴蟻衆而善丨丨棟往往木容完具而心節朽壞屋居者不省其微而禍)
(成傾壓元稹文集)封戸(蟻丨穴丨大雨將集焦贛易林)蟻穴(千丈之堤以丨丨而壞韓子)蟻
壤(齊威公伐孤竹山中無水隰朋曰蟻冬居山之陽夏居山之隂丨丨寸而有水乃掘地遂得水韓子)澆
蟻得禍(桓謙字敬祖太元中忽有人皆長寸餘悉被鎧持槊緣杌登竈尋飲食之所或有竊肉以槊刺)
(取徑入穴蒋山道士朱應子以沸湯丨所入處寂不復出因掘之有斛許大丨死在穴中謙後以門釁同滅劉)
(敬叔異苑)救蟻獲報(董昭之過江見蟻罥一短蘆昭之丨之後繋獄丨領羣蟻穴獄昭之遂得免東)
(陽元疑齊諧記)河内馬遊(牛亨問蟻為玄駒者何答曰丨丨人見丨數十萬騎皆大如黍米遨丨往)
(來從朝至暮家人以火燒之人皆成蚊蚋馬皆成大蟻今人呼蚊蚋曰黍民蟻曰玄駒古今注)牀下牛
鬭(殷仲堪父師晉陵太守嘗患耳聰聞丨丨蟻動謂之丨丨晉本傳)兖州蟻鬭(後魏顯宗時丨)
(丨有黑丨與赤蟻交丨長六十步廣四寸赤蟻斷頭而死)鄴下蟻鬭(東魏孝静時丨丨有黃丨與黑)
(丨丨並五行志)盥而避蟻(哲宗朝程頤為崇政殿說書頤聞帝在宫中丨丨丨丨因畢講請曰有是)
(乎上曰然誠恐傷之耳頤曰推此心以及四海帝王之要道也上曰善)橋以渡蟻(二宋少時有胡)
(僧曰小宋他日魁天下大宋亦不失甲科後十年僧驚問大宋曰公丰神頓異如能活數萬人之命者試思之)
(曰堂下比有蟻穴為暴雨所侵羣蟻繚繞穴傍吾戲編竹丨丨丨之耳僧曰是也小宋今年首捷公終不出其)
(下比唱第小宋累中魁選章聖臨朝謂弟不可以先兄以大宋為第一)惕然恐踐(徐孝節先生自)
(小戒殺見聚蟻丨丨惟丨丨之行状)李德裕蚍蜉賦(此郡多蚍蜉所居臨流實繁其類或聚於)
(袵席或入於盤盂終日厭苦而不知可禦之術因戲為此賦令稚子燁和之惟江潭之下國况幽居於澤畔)
(何螻蟻之微物亦有徒而零亂或泮散於經笥或寅緣於食案予乃戲而問之曰爾能居厚地而漏江河無乃)
(處吾身而為大患蟻不能言辭以意宣其旨曰我禀形於造化亦一氣之所甄嘗濟齊師之乏亦聞媯德之羶)
(覩封穴而知雨驗寸壤而得泉出以時而不息故學者得而稱焉戴粒而遊若巨鰲之冠神嶽繞磨而行若日)
(月之麗清天若乃依垤緣壁淫淫奕奕其聚無聲其行無迹值晏温而出遊當祁寒而入隙迅雷作而不駭微)
(雨灑而自適生雖𤨏細亦有行藏止若羣羊之聚進如旅鴈之翔乘其便也雖鱣鯨之可制無其勢也雖蛭螾)
(而不傷今願悔過戢于垣墻豈同青蠅之點白汙君子之衣裳)
詩集上枯桑(行蟻丨丨丨杜)漏成河(蟻壤丨丨丨鮑明遠)化飯為臣妾
(蟻王丨丨丨丨丨螺母偷蟲作子孫彼此假名非本物其間何怨復何恩白居易)拾粒苦鶯&KR1585;
(蟻子生無處元因濕處生隂淫煩擾攘丨丨丨丨丨床上主人病耳中靈藏鳴雷霆翻不省聞汝作牛聲元稹)
咂食困鮫鯨(時術功雖細年深禍亦成故穿漏江海丨丨丨丨丨敢憚衰欒蠧深藏柱石傾寄言)
(持重者微物莫全輕前人)勇鬭劇虓虎(嘗聞蠻觸氏殺人血漂杵不知爾何事丨丨丨丨丨世言)
(螘之戰日中當大雨苟能驗天時殺身亦何補鄭内翰)由來穴知雨(擾擾嗟何急營營若有侵)
(丨丨丨丨丨非爾早為霖王覇強并弱興亡古到今願君推逹觀安得異機心劉原父)歸來滿後
車(偶爾相逢試問途不知何事數遷居微軀所饌能多少一獵丨丨丨丨丨楊廷秀觀蟻)突出陳
成行(一騎初來隻又雙全軍丨丨丨丨丨策勛急報千夫長渡水還争一葦航前人)
蝨(附)(蚤)
格物總論(蝨囓人蟲蟣蝨子然頭蝨着身皆稍變而白身蝨着頭皆漸化而黑抱朴子毉家以)
(為出於皮膚下蚤囓人跳蟲也出於塵土間或以為蟻化諒然乎)
事類甲胄生(丨丨丨蟣蝨韓子)湯沐具(丨丨丨而蟣蝨相弔淮南子)衣中蝨
(似衣丨丨必須搯之三國典略)口中蝨(以新室吞胡虜無異丨丨丨漢書)貫之而懸(紀昌)
(學射於飛衛使學視小如大紀昌以氂懸蝨於牖南面而望之二年之後如車輪焉以觀餘物皆丘山也乃以)
(燕角之弧孤蓬之簳射之丨蝨丨心丨丨不絶以告飛衛衛曰汝得之矣)蕩然無依(馬援擊尋陽山)
(賊上書曰除其竹木譬如嬰兒頭多蟣蝨而剃之丨丨蟣蝨丨所復丨書奏上大悅因出小黃門頭有蝨者皆)
(剃之東漢記)捫蝨而言(王猛隱居華山懷佐世之念桓温入關猛被緼袍而詣之面談當世之事)
(丨丨丨丨旁若無人温察而異之)搔蝨無已(稽康與山濤書危坐一時痺不得搖性復多蝨爬搔)
(丨丨而當裹以章服揖拜上官三不堪也)擇蝨夷然(晉顧和王導辟為揚州從事月旦當朝未入停)
(車門外周顗遇之和方丨丨丨丨不動顗指和心曰此中何所有和徐應曰此中最是難測地語錄)終身
無蝨(齊江泌性仁義衣被蝨多綿裹置壁上恐蝨饑死乃復置衣中後丨丨丨丨)對客覓蝨
(北齊邢子才位中書監脫略簡易不修威儀有齋不居坐卧常在一小屋菓餌之屬置之梁上賓至下而共噉)
(丨丨或解衣丨丨且與劇談)卞彬賦蝨(齊丨丨為南昌郡丞仕既不遂及著蚤蝨蝎蟲蝦蟆等賦)
(皆大有指斥)士蔚採蝨(卞丨丨居貧多病縈寝敗絮澡刷不謹澣沐不時四體㲰㲰加以臭穢故)
(葦席蓬纓之間探丨蚤丨日不替手自作賦序)文襄擇蝨(馬子如為大行臺及丨丨輔政見之哀其)
(憔悴以股承其首親為丨丨賜酒百瓶羊五百口粳米五百石子如曰無事尚被囚幾死若受此豈有生路耶)
(北史)衲衣養蝨(查道性淳古少寓狼山寺躬事薪水以給僧衆丨丨不洗濯以丨丨後仕至龍圖閣)
(侍制國老閑)中夜捫蝨(無畏三藏飲酒食肉言行麄易律師不說當令宿于戸外律師丨丨丨丨)
(投床下無畏即呼曰撲殺佛子律師異之鄭棨傳信記)
蚤殺蚤不誠(韓昭侯搔而痒亡一蚤求之甚急左右因取其蚤蝨而丨之昭侯以此察左右不誠)
(也韓子)探蚤不替(齊卞士蔚事詳見前)賦蚤指斥(齊卞彬事詳見前)阮籍大
人先生傳(其略曰世之所謂君子惟法是修惟禮是克手執圭璧足履繩墨行欲為目前檢言欲為)
(無窮則少稱鄉黨長聞鄰國上欲圖三公下不失九州牧獨不見羣蝨之處褌中逃乎深縫匿乎壤絮自以為)
(吉宅也行不敢離縫際動不敢出褌襠自以為得繩墨也然炎至火流焦城熾都羣蝨動於褌中而不能出也)
(君子之處域内何異乎蝨之處褌中乎此亦籍之胸懷本趣也)李商隱蝨賦(亦氣而孕亦卵而成)
(晨鷖朝鶴不知其生汝職惟囓而不善囓回臭而多跖香而絶)陸龜蒙後蝨賦(余讀玉溪生蝨)
(賦有就顔避跖之嘆似未知蝨作後蝨賦矯之必衣緇守白髮華守黑不為物遷是有恒德小人趨時變顔)
(色棄瘠涵腴乃蝨之賊)
詩集食血自安(貧衣敝易垢易垢少蝨難羣處裳帶中旅升裘領端藏迹詎可索丨丨以丨丨)
(人世猶俯仰爾生何足觀梅聖俞師厚云古蝨未有詩邀予賦之)懷絮非吉(吾兒久失恃髮括仍)
(少櫛曾誰具湯沐正爾多蟣蝨變黑居其元丨丨宅丨丨蒸如蟻亂緣聚若蚕初出鬢搔極蓬葆何暇嗜梨栗)
(剪除誠未難所惡累形質前人秀叔頭蝨)
蚤捫蝨反得(兹日頗所愜丨丨丨丨蚤去惡雖未殊快意乃為好物敗誰可必鈍老而狡夭穴蟻)
(不囓人其命常自保前人)
古今合璧事類備要别集卷九十三
