古今合璧事類備要後集卷七十九
宋謝維新撰
縣官門
知縣
歴代沿革(周官有縣正四百里為縣各掌其縣之政令而賞罰之春秋時縣大而郡小故左傳)
(云上大夫受縣下大夫受郡又周書作雒篇曰千里百縣二有四郡縣邑之長曰宰曰尹曰公曰大夫其)
(職一也晉謂之大夫魯衛謂之宰楚謂之令尹戰國郡大而縣小甘茂謂秦武王曰宜陽大縣名曰縣其)
(實郡也漢縣令長皆秦官掌治其縣萬戶以上為令秩千石至六百石减萬戶為長秩五百石至三百石)
(侯國為相秩亦如之凡縣道國邑千五百八十七列侯所食縣曰國皇太后皇公主所食曰邑有蠻夷曰)
(道後漢今掌治民顯善勸義察奸罰惡理訟平賦恤民時務秋冬集課上計於所屬郡國晉制大縣令有)
(治績官報以大郡不經宰縣不得入為臺郎宋諸縣署令銅印墨綬進賢兩梁冠自晉宋以後令長國相)
(皆如漢制北齊制上中下九等唐制縣有六等之差赤畿望緊上中下京都所治為赤縣旁邑邑為畿縣)
(其餘則以戶口多少地美惡為差凡一千五百七十三縣令各一人掌導揚風化撫字黎氓敦四民之業)
(崇五土之利養鰥寡恤孤窮審察冤屈躬親獄訟通典分紀凡民田收受縣令給之每歲季冬行鄉飲酒)
(禮簿帳揚驛倉庫盗賊隄道雖有專官皆通知縣丞為之貳衆曹收率課調百官志五代任官凡齷齪無)
(能者始注為縣令故天下之邑率皆不治甚者誅求刻剥猥近方狀國朝建隆元年應天下諸縣除赤畿)
(外有望緊上中下四千戶為望三千戶以上為緊二千戶以上為上千戶以上為中不滿千戶為中下五)
(百戶以下為下掌總治民政勸課農桑凡戶口賦役錢榖賑濟給納之事皆掌之有戍兵則兼兵馬都監)
(或監押三年始以朝臣為知縣其間復參用京官或幕職為之朝臣知縣自大理正奚嶼等始慶歷間詔)
(天下知縣非鞫獄毋得差會要政和二年詔縣令以十二事勸課農桑宜各遵行上副朝廷一曰敦本業)
(二曰興地利三曰戒游手四曰謹時候五曰戒苟簡六曰厚蓄積七曰備水旱八曰戒宰牛九曰置農器)
(十曰廣栽植十一曰恤田戶十二曰无妄訟自政和以來太平盛世人皆重内輕外士大夫皆輕縣令之)
(選吏部兩選不注者甚多)
事類十室(丨丨之邑必有忠信語)千室(丨丨之邑可使為之宰也語)偃室(見後武城)
(宰注)宓琴(記室新書)恭敬(子路治蒲曰邑壯又難治也孔子曰丨而丨可以攝勇寬而政可以懷強)
(愛而恕可以容困温而斷可以抑奸則政不難矣)明斷(子路治蒲三年孔子入其境曰善哉恭敬以信)
(矣入其邑曰忠信以寬矣至其庭曰丨察以丨矣又子路治蒲夫子三嘆其善)鳴琴(宓子賤治單父彈丨)
(丨身不下堂而單父治巫馬期戴星出戴星入日夜不居以身親之而單父亦治巫期問其故宓曰我之謂任)
(人子之謂任力任力者故勞任人者故逸吕氏春秋)製錦(鄭子皮使尹何為邑子産曰今吾子愛人則以)
(政猶未能操刀而使割也其傷實多子有美錦不使人學製馬大官大邑身之所庇也而後學者製馬譬如田)
(獵御射貫則獲禽若未嘗登車射御則敗續厭覆是懼何暇思獲左傳)鑿渠(西門豹丨十二丨引河灌)
(民田至今皆得水利)投河(西門豹為鄴都令詳見河門)生稻(魏文侯時西門豹為鄴令有令名至)
(文侯曾孫襄王與羣臣飲為羣臣曰今吾臣皆如豹之為人臣也史起進曰魏氏之行田以百畆鄴獨二百畆)
(是田惡也漳水在旁豹不知用是不智也知而不興是漳不仁也仁知豹水之盡何足法也於是以起為鄴令引)
(水灌鄴以富魏之河内民歌曰鄴有賢令兮為史公决漳水兮灌鄴旁終古舃鹵兮丨丨梁前溝洫志)刈
麥(宓子賤治單父齊寇至魯父老請曰寇將至人不今及田刈請民出丨宓子不許季孫讓之曰宓子曰)
(年無麥明年可種若使不耕者得麥其民樂有寇也)灌壇(太公望為丨丨令朞年風不鳴條博物志)蘭
陵(孫卿子名况時人尊稱曰卿闕)
烹阿(齊威王賞即墨丨丨大夫)保鄣(趙簡子使尹鐸為晉陽將行請)
(曰為繭絲乎為丨丨乎曰保鄣哉)彊項(後漢董宣為洛陽令湖陽公主家人殺人宣就主車取殺之主)
(訴帝帝欲殺宣宣觸殿流血帝令謝主宣不拜帝令擦伏宣以手據地不俯帝聞曰丨丨令)廉幹(稽隂)
(大邑久無良宰禇玠丨險有丨用乃除山隂令)清白(梁樂法才為建康令不受俸秩北去將至百金縣曹)
(啟輸臺庫武帝嘉其丨丨曰居職若斯可謂百城表矣)冰玉(明二君侯臨下有赫克隆有光惠我咫尺)
(乃丨其清乃丨其白風抗其高雲垂其澤君有遺愛民有遺思晉江韋襄邑令傅渾頌)清潔(孔奮守姑)
(藏令長力行丨丨後被徵單車就路)清廉(沈闕之為丹徒令性疎直在縣丨丨)墨綬(左雄曰今之丨)
(丨猶古諸侯注墨綬謂令長即古子男之國也)軒綏(漢官儀曰明帝臨觀見洛陽令車騎意河南尹及至)
(而非尤其太甚勑去丨丨)雙鳬(王喬顯宗時為葉令有神術每月朔望朝帝怪其來數不見車騎密令太)
(史伺望之言其臨至有丨丨從南飛來於是舉羅張之但得雙舄焉詔尚方視則所賜尚書屬履也)三異
(後魯恭為中牟令專以德化為理郡國螟傷稼不入中牟河南尹袁安聞之使仁恕掾肥親往廉之恭隨行阡)
(陌俱在桑中有雉過旁有兒童親曰何不捕之兒言雉方雛親瞿然起與恭訣曰所以來者察君之政迹爾今)
(蟲不犯境一異也化及鳥獸二異也童子有仁心丨丨也還以白安安因上書言帝異之)三惠(於穆君侯)
(英才宣朗聲之所振下應如響明斷决疑易於反掌野有寇盜惟侯屏之我有田疇惟侯闢之古人謹獄惟侯)
(平之凡此丨丨如何勿思晉孫楚梁令孫候頌)三柳(公為虞城令三月政成鄰境取則官宅舊井水清而)
(味苦公下車嘗之莞爾而笑曰既苦且清足以符吾志也遂汲不改變為甘泉蠡丘館東有丨丨焉公往來憩)
(之飲水則去行路勿剪比于甘棠李白去思頌碑)高第(朱子元為縣令以丨丨入為長安令邑師治理)
四科(漢以丨丨辟士求多略不惑強明决斷者任三輔令)食艾(屈突蓋為長安令以威嚴顯時為語)
(曰寧丨三斗丨不見屈突蓋寧食三斗葱不見屈突通)烹鮮(宰大邑者如丨小丨人擾則疲魚擾則飥)
植花(潘岳為河陽令丨桃李丨人號曰河陽一縣花)種柳(晉陶潜為彭澤令門丨五丨郡遣督郵至)
(吏白應束帶見之潜嘆曰吾不能五斗米折腰事鄉里小人乃解邙綬賦歸去來辭)齋馬(唐馮元淑歴浚)
(儀始平二縣單騎赴職未嘗以妻子之官所乘馬不與芻豆令作丨丨)獲禽(見上製錦注)慈君
(北凉張潭為和寧令百姓愛之如父母號曰丨丨)仁父(崔瑗為汲令開溝溉稻民賴其利長老歌之曰)
(天降神明君作我慈仁父臨民布德澤决渠作甘雨)天才(宋沈憲為山隂令政聲大著孔珪謂人曰沈令)
(料事特有丨丨當時稱為良吏)吏能(孔琇之為吳令有丨丨縣中震肅)立祠(崔瑗字子玉為汲令)
(遷濟北率官吏男女號泣共壘石作壇丨碑頌德而丨之又晉荀勖字公魯為安陽令遺愛在人人為立生祠)
(又狄仁傑字懷英為彭澤令人為丨生丨又李綰除栢人令有仁政縣為丨丨)立碑(後董詡字漢之除須)
(昌令多異政生為丨丨)象雷(地方一同雷震百里茂業丨丨注縣令丨丨威震百里)絆驥(今處)
(此而求大功猶丨良丨之足而責以千里之任答東阿王書)中都宰(孔子為丨丨丨男女别途市無)
(二價家語)武城宰(子游為丨丨丨子曰女得人焉耳乎曰有澹臺滅明者行不由徑非公事未嘗至於)
(偃之室也語)憂官政(宓子賤為單父有若曰子何瘦焉宓子曰丨丨丨也)毋掣肘(宓子賤丨)
(使丨其丨)能治劇(尹賞舉茂才為栗邑令丨丨丨遷滎陽令)以病歸(汲黯遷滎陽令恥為令丨)
(丨丨田里上聞之召黯為中大夫)朝嘆屈(夏侯湛為野王令以䘏隠為急而緩於公調政清務閑優)
(游多暇居邑累年丨多丨其丨除中書侍郎)市皆哭(孔奕為全椒令以母疾去官百姓哭送之及奕)
(卒丨丨丨)政無雙(吳王覃字世容為武城令宿惡奔送人歌曰王世容丨丨丨省徭役盜賊空吳錄)
治第一(魏張暨除新豐令丨為三輔丨丨丨)立學校(晉范甯字武子為餘杭令丨丨丨勸生徒)
(潔已修禮志行之士莫不宗之朞年之間風化大行中興以來崇學敦教未有如甯者也)教忠孝(辛昂)
(字進君為成都令與諸生祭文翁於學堂丨以丨信丨友父老曰辛君教戒如此不可違也北史)有能
名(𫝊佐有吏才再為山隂令甚有能名近世令長莫能及也)有異政(陳球為繁陽令督郵曰魏郡十)
(五城獨繁陽丨丨丨)有鸞翔(漢王臯為重泉令丨丨丨至止於縣庭十餘日)獨不雹(韓稜為下)
(邳令一邑内丨丨丨上聞徵拜尚書)元魯山(元德秀字紫芝為魯山令誠信化人士夫高其行謂之丨)
(丨丨)明府手(張巡調真源令士多豪猾大吏華南金恣肆邑中語曰南金口丨丨丨巡下車以法誅之)
(赦餘黨莫不改行遷善政簡民甚宜之)紐金章(丨丨丨綰墨綬北山移文)辭新果(閩賈郁遷)
(仙游縣有邑客遺果丨之曰某家丨丨人衆未知郁曰君有弟子否曰昆仲三人豚犬數輩郁曰古人畏四知)
(今君兄知弟知子攜來者知是倍於古人也客大慙而退)賜金帛(後董宣為洛陽死家無餘財以布被)
(蓋其尸妻子守哭帝嗟之丨以丨丨)賜衣魚(唐李頒字德新為武仙令浚溉田懿宗嘉之丨緋丨銀丨)
賜百縑(崔隠甫遷洛陽令棃園弟子胡雛善笛嘗負罪匿禁中帝以他事召隠甫從容指曰就卿丐此)
(人對曰陛下輕臣而重樂工請解官帝遽謝與胡雛隠甫殺之有詔貰死不及矣丨隠甫丨丨)賜上考
(李朝隠遷長安令宦官閭興貴有所干請曳去之睿宗嘉歎後御承天門對百官及期集使褒諭其能使徧聞)
(之進太中大夫一階丨中丨丨絹百疋以旌剛烈)為三公(後趙申錄為廣昌令白烏巢其庭樹甘露)
(降其廳事後丨丨丨)為司隸(蕭育字次君為茂陵令會考課育第六而漆令鄭舜殿見責問育為之請)
(扶風怒曰君課第六裁自脱何暇為左右言令詣曹育曰蕭育杜陵男子詣曹何也遂法官明日升丨丨丨校)
(勘)朱輪華轂(蒯通說武信君曰令范陽令乘丨丨丨丨本𫝊)銅邙黑綬(縣令者皆秦官)
(掌治其縣萬戶以上為令皆銀邙青綬秩比六百石以上皆丨丨丨丨前百官表)承流宣化(縣令)
(所使丨丨丨丨也前仲舒策)遷官增秩(漢焦延夀子貢為小黃令當丨三老丨屬上書請留制又)
(許丨丨留之)滿歲為真(新改令長皆試小冠丨丨丨丨以次遷别製大冠漢舊儀)以法為
師(薛宣子惠為彭城令宣曰吏道丨丨令丨丨可問而知及能與不能自有資才何可學也)治民猶
牧(卜式為郎牧羊上林中上喜之式曰丨丨亦丨是矣惡者輒去毋令敗羣上竒其言試其治民拜緱氏令)
視人如子(前召信臣遷上蔡長其治丨丨丨丨所居見稱述又卓茂為密令視人如子又鐘離意為)
(堂邑令視百姓如視赤子)兩縣皆理(漢薛宣字贑君為左馮翊穎陽縣大其令薛恭未嘗理粟邑縣)
(小其令韋賞才有餘宣乃奏賞與恭換縣二人領縣後丨丨丨丨)支縣相百(縣當刺史治所其難)
(為與丨丨丨丨皇甫持正集)輦轂繁要(韋抗景雲中為永昌令丨丨丨丨前令無及者遷中丞邑)
(民詣闕留不聽乃立碑著其惠)百里卑微(奉至尊者然後知丨丨之丨丨答東阿王書)尹
賞治劇(丨丨舉茂材為粟邑令能丨丨遷榮陽令)馮元諭蒙(丨丨授醴泉令縣民多猾為著)
(丨丨篇大略指明忠孝仁義勸學務農每鄉給一卷俾得𫝊習)民稱番君(前吳芮秦時為番陽令甚)
(得江湖間丨心丨曰丨丨)人稱賈父(後賈彪禁人殺其子丨丨丨丨數年養子千餘人男名賈子女)
(名賈女又鄭潭字文公禁人殺子民皆舉育男女皆以鄭為字三國志)潁川四長(丨丨丨丨並以)
(仁信篤誠使人不欺謂荀淑為當塗長韓韶為瀛長陳寔為太丘長鍾皓為林慮長淑等皆穎川人也循吏𫝊)
朝歌儒者(虞詡丨丨長太守馬稜勉之曰君丨丨當謀謨廟堂乃在朝歌耶詡曰願寬假轡節勿令)
(有所拘閡而已)道不拾遺(前何並為長陵令丨丨丨丨又王渙為河陽令丨丨丨丨民歌之曰王雅)
(子世未有平徭役百姓喜)桴鼔不鳴(董宣為洛陽令摶擊豪強丨丨丨丨號為卧虎)獸皆南
渡(劉平為全椒長五日一聽事先時多獸每為人害平視事三日丨丨丨丨)蝗不入境(楊球為茂)
(陵令寬和多惠以至誠接下為民所愛比縣連歲丨灾丨丨茂陵丨又後漢戴封平仲為西華令丨虫丨丨界)
(時督隨行縣蝗忽大至督郵去蝗亦頓除一境竒之又晉謝夷吾為壽張令時蝗發泰山至壽張界飛逝不集)
(又後鄧毅為騶令勤行德化郡人得遺寶縣於道求主還之春大旱騶獨致雨永平十五年蝗起泰山獨騶界)
(不入)有治縣譜(齊傳僧綽子琰並為山隂令父子並著竒績世云諸𫝊丨丨丨丨子孫相𫝊不以示)
(人)治有異績(庾點婁為編令丨丨丨丨先時縣多猛獸皆渡江去)秋冬課殿(丨丨歲盡)
(各計縣詣郡丨授負多尤為丨者於後曹對責以糾怠慢也胡廣漢注)朞年教行(范甯為餘杭令)
(丨丨之後丨化盛丨中興以來崇化敦教未有如甯者也)仇覽教化(後仇覽為蒲亭長勸人生業農)
(畢乃令子弟羣居就學輕恣者役以田桑朞年稱大化覽初到有陳元與母居母告元不孝覽曰吾近觀元井)
(落整頓耕耘以時此非惡人是仇覽未至耳乃親到元家與母子飲因陳人倫孝行元生成孝子鄕邑諺曰父)
(母何在在我庭化我鳴梟哺所生)劉矩禮遜(丨丨遷雍丘令以丨丨化之無孝義者皆感化自革)
東觀畫像(高彪字義方遷内黃令帝敕同僚祖於土東門詔丨丨丨彪丨以勸學者)繁陽異
政(見前有異政下)饑開倉廪(後蘇章安帝時為武原令歲丨輒丨丨丨活三百戶)矜恤孤
羸(漢周澤為黽沌令奉公克己丨丨丨丨)劉昆反風(丨丨除江陵令時縣連年火灾昆向火叩)
(頭多能降雨止風詔問昆曰在江陵丨丨行何德政而致是事昆對曰偶然耳帝曰此乃長者之言也)祝
良甘雨(丨丨為洛陽令時旱暴身階前丨丨滂注又戴封為西華令大暴祈雨將欲焚軀俄而雨至)
郎官出宰(館陶公主為子求郎不許而賜錢千萬謂羣臣曰丨丨上應列宿丨丨百里後明帝紀)
太傅封侯(卓茂為密令視人如子人不忍欺教化盛行道不拾遺蝗不入界光武即位先訪求茂為)
(丨丨丨褒德丨)受肉懷恩(卓茂人有言亭長丨其米丨遺者茂問吏求否人曰自往遺之茂曰鄰里)
(尚相饋遺况吏乎吏不當承威取之耳姑歸念之人納其訓吏丨其丨)借牛慙悔(魯恭為中牟令)
(亭長從人丨丨不還牛主訟之恭勒歸牛再三不從歎曰是教也不行欲解印去民涕泣留之亭長丨丨乃詣)
(獄)上書願試(馮野王以父任為中庶子年十八丨丨丨丨守長安令)單步之官(崔林)
(除傿令清貧丨丨丨丨)獄無繫囚(劉平字子公為全椒長政有恩惠人或增賦或减年從役刺史)
(行部丨丨丨丨也又孫謙為錢塘令御煩以簡獄無繫囚)米不侵枉(王渙為洛陽令病卒喪而歸過)
(所農人設祭於路曰常時持丨至洛陽為卒司所抄自王君來丨見丨丨)為一州首(蜀吕義為綿竹)
(令乃心隠恤百姓稱之丨丨丨諸城之丨)非百里才(龐統字士元守耒陽令在縣不治魯肅遺先主)
(書曰龐士元丨丨丨丨使之處治中别駕方始展其驥足又蔣琬字公琰除廣祁長衆事不治常沈醉先主恕)
(諸葛亮曰公琰社稷之器丨丨丨之丨先主乃重之)庭水投書(孔翊為洛陽令置水庭前得囑托書)
(皆投水中一無所發魯國先賢𫝊)鐵船渡海(閩賈郁性峭直不容人吏文過為仙游縣令及受代)
(有一吏酣酒郁怒曰吾當再典此邑以懲此輩吏揚言公欲再作縣令猶造丨丨丨丨也郁聞之不言後復典)
(舊邑時醉吏為庫吏盗官錢數萬下獄其狀郁批榜尾曰竊銅鏹以潤家非因鼓鑄造丨丨而丨丨不假爐鎚)
(因决校徒之未幾移治福清召為御史中丞九國志)廉平召見(梁武帝每選良吏務簡丨丨皆丨丨)
(於前親勉政道著令小縣有能遷為大縣令大縣有能遷為二千石為吏者往往承風斯亦近代奬勸之方也)
(循吏𫝊)孝友教戒(見前教忠孝下)萊蕪生魚(范丹字史雲威帝時為丨丨長歌之曰甑)
(中生塵范史雲釜中生魚范萊蕪)壽春留犢(魏時苖丨丨今生一丨丨淮南)胡紹乾飯
(丨丨為河内懷令三日一視事十日一官倉受俸米於閣内作丨丨食之)虞詡利器(丨丨字升卿為)
(朝歌長曰不遇盤根錯節何以别丨丨乎)教吏自勵(魏高柔為官城長縣中姦吏引去柔丨曰昔丙)
(吉吏有非者容之此諸丨於吾未嘗有失安得去皆丨丨也)以義刑人(鍾離意字子阿拜瑕丘令)
(有吏行盜意不忍行刑罷其職放歸其父曰有道君以丨丨丨乃令子自飲藥死)合箠不加(夏方)
(為齊丘令百姓有丨將加丨楚者方向之涕泣而丨丨罪小大莫犯也)咸稱其明(黃晶為宛陵令)
(嚴毅好發姦伏有盜車蓋者晶不言密令人至賊家掩取之悉收一家殺之百姓戰懼丨丨丨丨)覆按
姦軌(劉陶字子竒除順陽長丨丨丨丨所發若神吏民歌之曰悒然不樂思我劉君何時復來安此下民)
綏德撫仁(袁紹問陳元方曰卿家君在太丘遠近稱之何所履行元方曰強者丨之以丨弱者丨之)
(以丨)單車就路(孔奮事見前清潔注)攀車拒輪(劉寬除平陵令訓人以禮滿去百姓丨丨)
(丨丨充塞道路)清談政理(王衍字夷甫為元城令終曰丨丨縣丨亦丨)垂簾事理(顧凱)
(之為山隂令邑三百戶凱之御繁以約畫日丨丨門階閉寂自守世為山隂務簡而丨丨莫能尚也)冰清
玉白(𫝊渾事見前冰玉注)荆玉南金(晉孫綽孔松楊像贊曰君德器純固基宇高邃丨丨不足)
(喻其温丨丨未能方其勵潔齊冬冰恩湛春露行範乃祖德冠縉紳降迹垂化澤侔三春)伏臘放囚
(虞廷洛陽令每至歲時伏臘輒休遣囚徒還家並感恩德如期而至)新歲開獄(曹攄除臨淄令有重)
(囚陷大辟歲暮攄行獄問有何親戚答曰有父母乃慨然曰丨丨人情所重豈不願暫見家當如期還獄否衆)
(泣曰若得暫歸死且無恨攄於是丨丨出之至期相率而還臧榮緒晉書)納邙棄官(陶潜事見前種)
(柳注)脱幘投地(齊卞延之弱冠為上虞令有明氣會稽太守孟凱以令長裁之憤不能容丨丨丨丨)
(拂衣而去)正身勵節(梁何達自武昌太守除名後起為武康令丨丨丨丨高祖聞其能擢為盧城太)
(守自縣令拜為畿大郡近代未有之)政教清平(胡紹為河内懷令丨丨丨丨為三河表)畫形
配食(晉陸雲字士龍為浚儀令有異政及去官民思之丨丨丨丨)神父配社(宋登為汝隂令)
(號曰丨丨及卒人家丨丨祀之)鳳集其境(荀藐字公然除太原榆次令為政以德而民懷之時有丨)
(凰丨丨丨晉武帝下詔褒美云就之如日月敬之如神明愛之如父母樂之如時雨荀氏家𫝊)鸞降庭
木(楊仲昌為孝義令丨丨丨丨)猛獸渡江(見前治有異績注)烏鵲擁行(李元紘開)
(元初為好畋令大有政聲遷閏州司馬𤼵離百里士民號泣遮路丨丨之類飛丨丨車有詔褒美之開元遺事)
窮猿奔林(殷揚州謂李充曰君能屈志百里不答曰丨丨丨丨豈能擇木遂就郯陽令)發摘
如神(晉李棻成都令丨姦丨伏所在如神)𤼵摘神明(宋顧憲之為建康令丨丨姦伏號曰丨丨)
山隂政績(丘仲孚為山隂令甚有聲稱百姓謠曰二傳沈劉不如一丘前世傳琰父子沈憲劉元明)
(相繼宰山隂並有政績言仲孚皆過之)山隂竒績(𫝊僧綽事見前有治縣譜注)政為第
一(劉元明為山隂令丨丨天下丨丨傳翽為代玄明曰作縣令惟日飯一升莫飲酒此第一策)為政
清美(顧憲之為建患令性清儉強力丨丨丨且丨也)毋撓其清(蔣欽緒子沇乾元中歴陸渾盩)
(厔咸陽高陵四令美政流行長老紀焉郭子儀軍出縣敇麾下曰蔣令賢令也供億當有素士得蔬飯足矣丨)
(丨丨丨)咸歸其清(高玩字伯珍除曲陽令朝野丨丨丨丨)豪右挫氣(司馬雋補洛陽)
(令丨丨丨丨京師號曰卧虎鍾岏良吏𫝊)貴戚歛手(祝良為洛陽令丨丨丨丨桴鼓稀鳴楚國先賢)
(傳)豪右側目(李昌為馬昌宰未下車人懼之既下車人悦之惠如春風三月大化丨丨丨丨)豪
右歛手(徐弘字聖通為汝隂令縣大姓兼井弘到官誅鉏姦桀丨丨丨丨商旅露宿道不拾遺童歌之)
(曰徐聖通政無雙平刑罰姦宄空)厚四人業(縣人導揚風化撫字黎氓丨丨丨之丨崇五土之利)
(養鰥寡察冤獄唐百官志)教民種桑(沈㙖為建德令丨丨一丁丨丨十五株柿四株及梨粟女丁半)
(之須之成林矣)戶口十倍(新都令第五訪三年之間丨丨丨丨不其令童恢牢獄連年無囚流人二)
(萬餘口呪虎伏罪)課入踰常(劉超為句容令丨丨丨丨年)榻前訪術(隋蘇威薦房恭)
(懿授新豐令政為三輔之最上呼至丨丨丨以理人之丨)益昌閣詔(唐何易于鹽鐵官㩁取茶利詔)
(下所在毋敢隠易于曰丨丨人不征茶且不可活矧厚賦毒之乎命吏丨丨吏曰天子詔何敢拒吏坐死公得)
(免竄邪對曰吾敢愛一身移暴於民乎亦不使罪爾曹即日焚之觀察使素賢之不劾)鬼神破膽
(李果為洛陽令嚴毅公正吏民畏之有劉兼者過其境夜聞戶内語聲曰古今正人李令是也見其行事令人)
(破膽我輩可於他縣血食兼開戶視之無物乃鬼神也)豪猾改行(張巡事見前明府手注)立
碑頌德(唐房彦謙為長葛令甚有惠化百姓號為慈父超授郜州司馬百姓思之丨丨丨丨)刻石
紀惠(劉晏為温令有惠利可紀民皆刻石以𫝊)璽書奬飭(元宗時採訪使回以陸渾及諸道二)
(十六縣孝詳等政常循良帝皆降丨丨丨丨明年縣令數十辭赴職帝自制令長新誡以諭之仍於朝堂賜宴)
(以遣之其愛民㨂吏如此也晏公類要)璽書褒厲(楊元琰補平棘令課第一御史府表其政丨丨)
(丨丨)政甚有聲(王正雅為萬年令穆宗時京兆號難理正雅抑強扶弱丨丨丨丨會柳公綽為京兆)
(尹上前褒稱穆宗命以緋衣銀章就縣賜之職林)詔居第一(開元初韋濟調鄄城令既衆謝有詔)
(間所以安人者對凡二百人惟濟居第一不能對者免官)召對延英(唐正元間上召京兆府諸縣令)
(丨于丨丨殿訪以人之疾苦且慰諭之各賜衣一襲)宣政問策(元宗新除縣令丨丨殿親問治人之)
(丨擢高第者開元中詔郎官缺擇嘗任縣令者)操割餘刃(丨丨洛陽必有丨丨白集崔威制)無
傷錦製(江興前攝縣沮漳丨丨丨丨藝文江侍中薦士表)委之銓衡(天寳史部引見縣令)
(丨丨丨丨謹擇銅墨唐太詔令)屈銅墨班(祖襲公侯之瑞丨丨丨之丨陳子昂李府君妻墓誌)理
剸之用(李彤宰京邑丨丨丨丨如水在器撓之不濁白集)捕逐之意(輦轂之下豪黠僄輕)
(優之則獄市不容緩之則囊槖相聚故前代京令得與御史丞分進道路以其丨丨丨丨也元徽之行唐慶制)
威姦惠鰥(柳渾守永豐令公於是用重典以丨丨暴鋪大和以丨丨寡敺除物害消去人隠吏無招)
(權乾沒之患政無犯令厖茸之蠧宰制聽斷漸於訟息耕夫復於封疆商旅變於關市既庶而富廉恥具焉既)
(富而教庠序列焉里閭大變克有能稱遂表為洪州豐城令到職如永豐而加仁厚焉柳子厚為相國柳渾行)
(狀)布政宣風(一同丨丨百里丨丨白六帖)江東兄弟(岑羲字伯華為金壇令弟仲)
(翔為長州令仲水為溧水令皆有治績宰相宗楚客語本道巡察御史母遺丨丨三岑)山隂父子
(齊𫝊僧綽事見前有治縣譜注)子母感悟(唐韋景駿為貴鄉令有母子相訟者景駿曰令少不天常)
(自痛爾幸有親而忘孝邪教之不孚令之罪也嗚咽流涕付授孝經使習大義於是丨丨丨丨請自新遂為孝)
(子)與母子飲(見前仇覽教化注)文武材幹(李大亮少有丨丨丨丨為土門令躬捕盜)
(賊太宗聞而嗟美下書勞之)教訓綱目(誡刺史縣令等詔云興化阜俗不惟良二千石亦在縣主)
(簿縣大夫親其丨丨舉其丨丨楊炎)歌于蒍于(元宗在東都酺五鳳樓下命三百里内縣令刺史各)
(以聲樂集德秀惟樂工十人聯袂丨丨丨丨此德秀所為歌也帝異之曰賢人之言哉德秀益知名)賦歸
去來(見前種柳門)不歴縣令(張九齡言宜科定其資丨丨丨丨不得任臺郎給舍)出宰
百里(漢朝郎官丨丨丨丨故今京邑令制缺多命尚書郎補焉白集何事義)髮白飄零(吳靖為長)
(沙令一日自歎曰讀五車書辛苦十年不得綴鴛鷺之班丨丨蹤跡丨丨尚為百里陶元亮何人耶)貧殿
不進(韋思謙調應城令丨丨丨得丨官吏部尚書高季輔曰予始得此一人豈以小疵棄大德邪)教
民耕桑(韋維徙河内令丨丨丨丨縣為刻頌)不事威刑(韋抗景雲初為永昌令丨丨丨丨而)
(治)單馬詣賊(李大亮授土門令敵兵大至度不能拒乃丨丨丨丨營說豪師為分别禍福賊衆遂)
(降大亮殺所乘馬與之食至哺而反)築城盜息(羅立言改武昌令以治劇遷河隂立言始丨丨郭地)
(所當者皆富豪大賈所占下令使自築其處吏籍其闊無狹號於衆曰有不如約為我更完民憚其嚴數旬畢民)
(田者不知有役設鏁絶汴流姦丨屏丨)誅滅大姓(王方巽調安定令丨丨丨丨奸人帖息)摧
勒姦豪(陸操除洛陽令時車駕在洛丨丨丨丨人不敢犯)息錢不與(薛訥遷藍田令富人)
(倪氏訟丨丨於肅政臺中丞來俊臣受賕發義倉粟數千斛償之訥曰義倉本備水旱安可絶衆人之仰私一)
(家報上丨丨會俊臣得罪亦止)豪賈給直(裴耀卿遷長安令舊有配戶和市法人厭苦耀卿一切責)
(丨門坐丨豫丨以丨絶僦欺之弊及去人思之)㹀牛還婿(張允濟為武陽令元武民以丨丨依婦家)
(者久之孳十餘犢將歸而婦家不與牛民訴縣縣不能决乃詣允濟允濟曰若自有令吾何與為因令左右縳)
(民蒙其首過婦家云捕盜牛者質所來婦家不知曰此婿家牛我無與即遣左右徹蒙曰可以此牛丨丨婦家)
(叩頭服罪)盗尸虎還(元德秀為魯山令前此墮車傷足不能趨拜太守待以客禮有盜會虎為暴盗)
(請格虎自贖許之吏曰彼詭計且亡去無乃為累乎德秀曰許之矣不可負約即有累吾當坐明日丨丨丨丨)
(舉縣嗟歎)豪猾屏息(李頻再遷武功令畿民多籍神策軍吏以其横類假借不敢繩以法頻至有神)
(策士尚君慶逋賦六年不送晘然出入閭里頻密擿比伍與競君慶叩頭廷質頻即械送獄盡條宿惡詰為尹)
(殺之督所負無小貸丨丨大驚丨丨奉法縣大治)饑民免流(韋景駿歴淝鄉令方河北丨躬巡閭)
(里勸人通有無教導撫循縣丨獨丨丨散及去人立石著功)傾貲振護(張巡為清河令治績而負)
(節義或以困阨歸者丨丨丨丨無吝)浚渠厮漑(李頻遷武功令有六門堰者廞廢百五十年方歲飢)
(頻𤼵官廩庸民丨丨按故道丨水丨田穀以大䄒)年高擬縣(韋嗣立建言比年不加簡擇吏部丨)
(丨不善刀筆者乃丨丨)舉材堪縣(李吉甫建言命有司丨丨丨丨令者)以治最顯(房琯)
(受盧氏令拜監察御史坐訊獄非是貶睦州司戶參軍復為縣所至尚德化興長利丨丨丨丨)但計資
考(陳子昂言令吏部調縣令如補一尉丨丨丨丨不求賢良故庸人皆任縣令教化之陵遲顧不甚哉)佩
縣銅墨(丨丨丨丨胡文恭行陳亢制)結縣同綬(丨丨丨之丨同上行王昭制)寄縣
同之任(丨丨丨丨丨同上行劉槩制)施字人之譜(丨丨丨丨丨同上行姚&KR0008;制)賦
野水横舟(本朝寇凖為巴東令巴東有秋風亭凖拆韋應物一言為二句云丨丨無人渡孤舟盡日)
(横識者知其必用在巴東五年又宰成安賦役期會書鄉里姓名揭之民無違者遷殿中丞東都事略)如
清水平衡(華康直知光化縣豐稷為穀城令人歌之曰華光化豐穀城丨如丨丨如丨四朝國史)
聞名試相府(王禹偁字元之知蘇州長洲縣日賦五題人多𫝊誦太宗丨其丨召丨丨丨授直史)
(館賜五品服擇犀帶以寵之真宗實錄)一見知竒才(陳述古知河陽縣會富公移鎮河陽丨丨)
(公即厚遇之燕遊必與之偕吟詠樽爼更和迭唱富嘗曰陳著作丨丨人也言行錄)聞鼓知美政
(范延貴為殿直押兵過金陵張忠定為守因問天使㳂路來還曾見好官員否延貴曰昨過袁州見萍鄉邑宰)
(張晞顔者雖不識之知其好官員也自入縣境驛𫝊橋道皆莞茸田萊墾闢野無惰農及至邑則郾肆無賭博)
(市易不敢喧爭夜宿邸中聞更鼓分明以是知其必丨丨也公曰晞顔固善矣天使亦好官員也即日同薦于)
(朝晞顔後為𤼵運使延貴亦為閣門祇候皆號良吏同上)因訴問丁産(蘇頌知江寧縣承南唐後)
(板籍賦與皆無法度公至每丨治丨旁丨丨丨多寡悉得其詳一日召鄉老更定戶籍民有自古不實者必曰)
(汝家尚有某丁何不自言相顧而驚無敢隠者一縣以為神明同上)歌詠有十竒(嘉祐中王允規)
(知河清縣軍民丨丨丨丨丨)政事十縣最(申公知蔡州蔡所統十縣汝陽丨丨修公首為之號)
(丨丨丨吕氏家𫝊)競貲訓自新(李文簡公燾號巽巖知雙流縣日坐聽事訟至立决仕族張氏)
(子丨家丨公曰汝忍墜先丨盍歸思果悔過丨丨大姓李雱市丘成之産公以成之不白所生母追正之豪右)
(歛迹邑庭如水)築堰均灌溉(趙瞻字大觀知永昌縣丨六丨丨丨丨以絶水訟民以比召杜東都)
(事略)請築堤衛田(范仲淹通泰海州皆濱海舊日潮水皆至城下土田斥鹵不可稼穡公時監西)
(溪倉建白於朝丨丨捍海丨於三州之境以丨民丨朝廷從之以公為興化令專掌役事既成民至今享其利)
(興化之民往往以范為姓言行錄)疏泄湖入江(曾公亮字明仲知會稽縣縣有鑑湖溉民田湖)
(溢則反為田病公丨為斗門丨丨水丨丨田以不病氏至今頼之同上)禱江神灘徙(張逸知青)
(神縣興學校教生徒後邑人陳希亮楊異相繼登科逸改其居曰桂林里縣東南有松栢灘夏秋暴漲多覆舟)
(逸丨丨丨不踰月丨為丨五里矣長編)告殺牛盜伏(包孝肅知天長縣有訴盜割牛舌者公使)
(歸屠其牛鬻之既而有丨私丨丨者公曰何為割某家牛舌而又告之丨者驚丨言行錄)書名如期
至(真宗天禧五年燕肅知臨卭縣民苦吏追擾削木為牘民有違逮者丨其姓丨使召之如期而至續通監)
榜縣如期至(种世衡嘗知武功縣用刑嚴峻人亦服其威信或有追呼不使人執帖入鄉但以片)
(紙丨丨門追某人期某日詣縣皆丨丨而丨同上)民樂其不擾(吳宥為政寬和所至丨丨丨丨)
(丨去久愈思知襄城縣宗室宦官往來過其縣者不敢以鷹犬犯民田同上)治一以恩信(寇凖)
(知歸州巴東縣其治丨丨丨丨每期會賦役未嘗出符移惟具鄉里姓名揭縣門而百姓爭赴之無稽違者仁)
(宗實錄)營學親勸誘(范純仁知襄邑縣宇學校倉廩皆一新之又丨丨田擇鄕之賢者以教其)
(人聽政之暇時一至學丨加丨丨之言行錄)勸學諭子弟(陳襄字述古號古靈知仙居縣公於)
(正歲因耆老賀作丨丨一篇且丨之曰爾遣丨丨亟來就學於是從之翕然邑人自是有所矜式學者興起及)
(公去也老幼攀車遮道幾不得出境同上)差役按籍無辭(陳明道知潭州晉城縣民以事至邑)
(者必告以丨丨丨丨度鄕村遠近為保伍使之力役相助患難相䘏姦偽無所容俗不知為學先生擇子弟之)
(秀聚而教之邑幾萬室三年之間無強盜及鬭死者先時民憚丨丨及則互相糾訴鄉邦為仇先生盡知民産)
(厚薄第其先後丨丨而命之丨有丨者程伊川撰明道先生顥行狀)聽訟率得其情(陳良翰知)
(温州瑞安縣俗號強梗吏治尚嚴公獨撫之以寬租賦揭示名物人競樂輸丨丨丨丨丨丨或問何術公曰清)
(水明鏡不可逃形心澄亦猶是矣朱晦庵撰陳獻肅公良翰行狀)民相戒至無訟(彭思永字)
(季長歴知南海分寧縣素號難治丨化公之誠丨丨以母犯法丨於丨丨明道集)民相告勿違
教(周茂叔初任洪州分寧簿縣有獄不决先生一訊立辨後知洪州南昌縣民見先生來喜曰是能辨分寧)
(獄者吾屬得所訴矣於是更丨丨語丨丨丨命蓋不惟以得罪先生為羞實以汚善政為恥也濓溪周先生茂)
(叔行狀)養兵當先䘏農(范純仁字堯夫謚忠宣知襄邑縣縣有牧地衛士倚以暴民田純仁)
(取一人杖之牧地初不隸縣有詔劾純仁純仁言養丨丨丨丨丨朝廷是之釋不問且聽收地隸縣事略)義
勇遂為精兵(河南丨丨農隙則教以武事然應文備數而已明道先生至晉城之民丨丨丨丨伊)
(川明道先生行狀)除無名租萬計(杜杞字偉長知建陽縣丨丨丨丨丨丨閩人有老而生子)
(者父兄以其分貲多不養之杞上書立保伍以相伺察由是稍絶其弊言行錄)毁淫祠數百區
(陳希亮知長沙縣浮圖有海印國師者出入章獻明肅皇后家恃勢據民地捕寘諸法一縣大聳去為雩都巫)
(覡歛民財祭鬼謂之春否則有火灾民訛言有緋衣老人行火希亮禁之火亦不作丨丨丨丨丨丨勒巫為農)
(者七十餘家東都事略)號桑為著作林(范純仁知襄城縣有惠愛課民種桑民丨其丨丨丨)
(丨丨)植桑皆崇陽利(張詠令崇陽民以茶為業公曰茶利厚官將摧之命拔茶而丨丨民以為)
(苦其後㩁茶他縣皆失業而丨丨之桑皆已成其丨並同上)養老事上之義(張横渠先生為)
(雲巖令以厚俗為先每以月吉具酒食召鄉人高年會于庭親為勸酬使人知丨丨丨丨丨丨問民疾苦)視
民如子之式(先生内直外方不為空文與道行止主於忠信不崇虛名為政丨丨丨丨嘗言縣之)
(政事達於天下一邑者天下丨丨也明道文序)江寧為諸縣法(蘇頌知江寧縣剗革蠧弊數修)
(簡而易行諸縣取以為法)益都為天下法(慶歷四年張掞知益都縣罷里正弗用而祖以時石)
(介獻息民論請丨丨丨丨丨丨)叛衆感悟聽命(孫覽字𫝊師知尉氏縣將官御下苛酷士卒謀)
(就大閱殺將以丨覽喻之曰將官暴虐誠有罪也然汝曹衣食縣官縣官顧負汝耶衆皆丨丨丨丨遂帖服神)
(宗嘉之以為司農寺主簿東都事略)公事决遣無留(周憲知浙川縣前政丨丨不决公到迎刃)
(而解丨丨丨丨凡片言一獄得其情偽人人心服老胥猾吏屏息聽命邑以大治楊龜山撰周尚書憲墓誌)
民遮道不得去(張士遜字順之諡文憲為射洪令歲旱禱白崖神即雨士遜立須雨足乃去蜀)
(人異之轉運使檄士遜治鄴射洪丨丨丨馬丨丨丨乃聽還)民道遮乞留州(淳化二年姚益)
(恭知須城縣鞭朴不用境内大治丨數十人丨丨轉運使丨丨丨以聞賜璽書賞以粟帛秩滿以著作佐郎知)
(洪州南昌縣賜衣服銀帶絹五百疋)為諭民五十篇(戚綸字仲言知太和縣太和民悍好訟綸)
(為丨丨丨丨丨言近而易曉老幼多𫝊之東都事略)類書名曰洪範(劉彛移朐山令治簿書䘏)
(孤寡平賦歛抑豪猾凡所以惠民無不至也丨其事以為一丨丨丨丨丨同上)考課四善三最
(哲宗朝吏部言縣令罷任委知州通判丨察丨績以德義有聞清謹明著公平可稱恪勤匪懈為丨丨以獄訟)
(無冤催科不擾賦役均平為治事之最屏除奸盜賑恤窮困為撫養之丨分三等及七事為上五事為中餘為)
(下九朝通略)治行風告天下(仁宗朝張龜年再知富平仍以其丨丨丨丨丨丨表編)導
海水號魯公浦(真宗朝魯宗道為海鹽令疏治東南舊港日丨丨丨至邑下人以為利丨丨丨)
(丨東都事略)植雙柏謂萊公柏(寇忠敏公凖知巴東縣手丨丨丨於縣庭民以比甘棠丨)
(之丨丨丨言行錄)以薦充館閣校勘(尹洙字師魯知伊陽縣王晦叔丨其材召試丨丨丨)
(丨丨同上)以最擢湖北提刑(章粢知陳留縣丨丨舉丨丨路丨丨事略)聞其名召
直史館(王禹偁事見上試相府注)以為司農寺主簿(孫覽事見上叛衆聽命下)古
之竒縣令箴(咨爾多士各司厥官政不欲猛刑不欲寬寬則人慢猛則人殘寬則不濟猛則不安)
(小惡無為涓流成池片言可用毫末將拱禍既有胎德豈無種鏡不自照祇能鑑物人不自知從諫勿咈慾不)
(可縱貨不可黷黷貨生灾縱慾禍速匆輕小人蜂蠆有毒勿輕小道大車可覆勿謂剛可長長剛者亡無謂柔)
(可履履柔者恥剛強有時柔弱有宜時宜克念願在深思不恕而明不如不明不通而清不如不清無為惡行)
(無逆善名保此中道無成不成過客箴士冀申同聲如山之重如水之清如石之堅如松之貞如劍之利如鏡)
(之明如弦之直如秤之平)柳子厚送薛存義序(河東薛存義將行丨丨丨載肉于俎崇酒)
(于觴追而丨之江滸飲食之且告曰凡吏于土者若知其職乎蓋民之役非以役民而已也凡民之食于土者)
(出其十一傭乎吏使司平于我也今我受其直怠其事者天下皆然豈惟怠之又從而盗之向使傭一夫于家)
(受若直怠若事又盗若貨器則必甚怒而黜罰之矣以今天下多類此而民莫敢肆其怒與黜罰何哉勢不同)
(也勢不同而理同如吾民何有達于理者得不恐而畏乎存義假令零陵二年矣蚤作而夜思勤力而勞心訟)
(者平賦者均老弱無懷詐暴憎其為不虛取直也的矣其知恐而畏也審矣吾賤且辱不得與考績幽明之說)
(於其往也故賞以酒肉而重之以辭)陳后山彭城縣令石記(慶歷初西邊弛兵益脩政)
(事謂吏之近民莫如令始出王官行縣事以休其民蓋自選人三考用舉者為令今三考用舉者為京官京官)
(滿三歲為朝官蓋士之選者以選士治劇縣若相宜然而猶有不合者豈法使然哉徐為州部五縣而四用縣)
(令以為難治而彭城其尤也昔漢宣帝責成郡國守相班班聲績可紀今選士為令於古為加詳而吏治不盡)
(如古其故何耶蓋漢承秦弊網目疎闊吏自為治故易為功而非王制今法令備具上下維持中才可以守而)
(智者常患不盡其用故其治難無赫赫之功雖然善其身明其視聽使民有所恃而不冤亦可謂良有司矣司)
(馬遷班固𫝊循吏不刊縣令豈非令非王官不登簡策而不書耶今皆列于命吏可不自免使吏民有述焉令)
(廳故年記承議郎梁君始追紀其名氏刊于石九十九人記與不記不足為吏能否而梁君力能及之為有餘)
(也)張于湖送臨武雷令序(雷氏子潨為臨武縣令將行問所以為縣於子張子敬與)
(之言夫虎豹之暴也猶豢而畜之豈非度其意之所安而逆其情之所懼者於是以王者之治本人情今吾臨)
(武之人人也其好生而惡死趨利而辟害與吾等也獨奈何以夷視之故吾願雷子之居是官不欲夷其民善)
(推其所願欲而已摩而撫之持而磔之其寬其猛各有攸當雷子之為臨武將以是而有濟與未可知也)朱
文公休寧縣廳道院記(夫以玉汝之始至坐於堂皇之上則左簿書右法律日日苦心)
(勞力而不得休其或少暇則又不免衝風寒冒烈日以出入乎阡陌之中而不敢怠凡所以勸民之善而除其)
(惡興民之利而除其害者非有道以行之則何以致今日之無事哉)
詩集出宰(丨丨山水縣讀書松竹林蕭條捐未事避近得初心韓愈縣齋讀書詩)嘆屈(名高)
(不擇任委世隨虛舟小邑常丨丨故鄉行可遊青牛半村戶香稻盈田疇為政日清靜何人同海鷗搖中北林)
(夕把印東山秋李預寄萬齊融詩)王喬履(看君宜著丨丨丨真賜還宜出尚方杜甫題洛明府水樓)
連城寳(丨丨為丨重茂宰得才新山雉迎舟楫江花報邑人同上送趙明府之縣)樹蘭芳(聞宰)
(江陽邑剪棘丨丨丨城門何肅穆五月飛清霜李白贈江陽宰陸調)冰壺清(范宰不買名絃歌對)
(前楹為邦默自化日覺丨丨丨百里鷄犬靜千家機軸鳴同上贈范金鄉宰)清秋月(天子思茂宰天)
(枝得英才朗然丨丨丨獨出映吾臺落筆生綺綉操刀振風雷蠖屈雖百里鵬騫望三台退食無外事琴堂向)
(山開綠水寂以閑白雲有時來李白詩)河陽花(丨丨縣作丨秋浦玉為人地追名賢好風隨惡化新)
(李白贈崔秋浦詩)玉壺冰水(琴清月當戶人寂風入室長嘯無一言陶然上皇逸白丨丨丨丨壺)
(中見底清清光洞毫髮皎潔照羣情趙北美佳政燕南播高名過客覽行謠因之頌德聲李白贈章明府詩)
玉壺寒冰(民言令尹清且明丨丨丨丨不受污山谷詩)硯匣留塵(印文生綠經旬合丨)
(丨丨丨盡日封林逋詩)壺觴調笑(丨丨丨丨民平訟賓客風流醉舞腰山谷詩)莎庭放
衙(風清竹閣留僧宿雨濕丨丨吏丨丨廖凝詩)紬被放衙(文潞公為榆次縣令嘗題縣鼔樓曰)
(置向譙樓一任撾撾多撾少不知他如今幸有黃丨丨拏出頭來丨早丨坡詩注世𫝊太祖謂一縣令曰坊勿)
(於黃紬被裏放衙)古廳無訟(廢土有人耕不畏丨丨丨丨醉何妨熊皎詩)退食無事
(見前清秋月注)溪柳遶門(丨丨丨丨彭澤令野花連洞府詩武陵人許渾移攝太平寄前)弩矢前
驅(丨丨丨丨煩縣令里門先下敬鄉人韓愈酬振武胡大夫詩)德政是師(賢哉過縣尹丨丨丨)
(吾丨萬事無鋒穎一心惟孝慈家貧因客冗髮白為民飢誰刻前山石令人去後思陳古靈贈剡縣過祕丞詩)
為政風流(子賤彈琴宰邑日終軍棄繻英妙時承家節操尚不泯丨丨丨丨今在兹杜甫題洛明府)
(水樓詩)高義薄層雲(故人有縣宰丨丨丨丨丨杜甫彭衛行)詞場繼國風(鼎食)
(為門戶丨丨丨丨丨杜甫寄河南韋尹詩)六月冷如冰(三年清似水丨丨丨丨丨裴詵詩)三
年理尚寬(我愛仙居好丨丨丨丨丨名雖為河同令寄盧仝詩)同時陸浚儀(今日潘懷)
(縣丨丨丨丨丨杜甫詩)大刀佇烹牛(我李百萬葉柯條布中州小邑且割鷄丨丨丨丨丨雷聲)
(動四境惠為清漳流李白贈清漳明府姪)藁砧磔彊良(摩手撫鰥寡丨丨丨丨丨山谷詩)春
風滿城花(桃李雖無言丨丨丨丨丨陵波青青麥煙雨潤桑麻白頭晏來起襁褓聲嘔啞山谷詩)
月明無犬吠(雨後有人耕野綠丨丨丨丨吠花村占詩)詩書坐滿箱(我愛仙居好公)
(餘日在房憂民極反覆責己未因詳法律行隨手丨丨丨丨丨老來須向學多病喜平康古靈詩)高才
掞天庭(秀句滿江國丨丨丨丨丨宰邑艱難時浮雲空古城惠澤及飛走農夫盡歸耕廣漢永萬里長)
(流玉琴聲雅頌播吳越還如大階平李白獻當途宰李陽冰詩)先知虙子賢(故老青葭岸丨丨丨)
(丨丨温庭筠送淮隂縣令之官)相尚恥為令(未結絇絲待玉除聊紓墨綬奉安輿諸君丨丨丨丨)
(丨明府何妨大所居周益公詩)功名初墨綬(半世丨丨丨丨丨山谷詩)佳政在鳴琴
(遥知訟庭裏丨丨丨丨丨郎士元送長沙韋明府詩)庭草是山薇(縣幽公事稀丨丨丨丨丨足得)
(招棋侣何妨著道衣鄭谷潯陽姚宰廳作)縣花迎墨綬(丨丨丨丨丨關柳拂銅章别後能為政相)
(思淇水長岑參送宇文舍人出宰元城)詞章美少年(丨丨丨丨丨小邑在南方賈島送南康姚)
(明府詩)文書略米鹽(邑中丞椽隂桃李案上丨丨丨丨丨東坡詩)衙退卷花軸
(疎簾丨丨離綱罟政未息風瀾憫物刑多省勞心席少安秖慙無惠政求配古人難陳古靈詩)鳬看令
尹仙(翟表郎官瑞丨丨丨丨丨單父畏多服河陽貴少年杜甫詩)官清馬骨高(縣古槐根)
(老丨丨丨丨丨韓駒父詩)井上二梧桐(吾愛崔秋浦宛然陶令風門前五株柳丨丨丨丨丨山鳥)
(下廳事夜蟾落酒中懷君未盡去惆悵意無窮李白贈崔秋浦)舉邑樹桃李(牛羊散阡陌夜寢不)
(扃戶問此何以然賢人宰吾土丨丨丨丨丨垂隂亦清芬繰絲鳴機杼百里聲相聞李白贈姪清漳明府詩)
西河共風味(衡山雖小邑首唱恢大義因見縣尹心根源舊官聞南紀政波瀾丨丨丨丨丨言如)
(子夏居西河教授地杜甫題衡山夫子廟呈陸宰詩)縣令亦風流(東陽本是佳山水何况曾經沈)
(隠侯化得邦人解吟咏如今丨丨丨丨丨新開潭洞疑仙境遠寫丹青到雍州落在尋常畫工手猶能三㐲凛)
(生秋劉禹錫答東陽令詩)連城為寳重(見前連城寳注)為官不愛錢(抱琴時弄月取)
(意任無絃見客但傾酒丨丨丨丨丨杜甫贈崔秋浦詩)官閑民吏稀(丨丨丨丨丨歲晏雪霜盛)
(槐稀庭日多鳥下人語静張文潜)見客似無官(憂民如有病丨丨丨丨丨魏野詩)青雲
一步間(腰懸墨綬三年外身去丨丨詩丨丨丨方干贈嘉興許明府)函繼三異聲(士元應展)
(驥百里聊爾絆丨丨丨丨丨江述憑東觀廖明略和吳可權長官詩)參守謁大尹(先生結髮憎俗)
(徒閉門不出動一紀至今鄴僧乞米送僕忝縣令能不恥俸錢供給公私餘時置薄少助祭祀勸丨留丨丨丨)
(丨言語纔及輒掩耳韓愈丨丨丨曲檻客來聽竹風杜甫詩)何時遇操柄(君有百鍊刃堪斷七)
(重犀誰開太阿匣特割武城雞竟與尚書佩還應天子持丨丨丨丨丨當使玉如泥張九齡贈豐陽韋明府詩)
邙鎻經秋㾗(琴彈終日得古調丨丨丨丨帶蘚㾗李拱詩)訟堂對煙霞(丨丨寂寂)
(丨丨丨五相門前聽落鴉流水聲中視公事寒山影裏見人家)縣齋高枕卧(丨丨丨丨丨應夢犯)
(天顔許棠送裴拾遺赴畿令詩)陶潜一縣令(丨丨丨丨丨獨飲仍獨醒猶將公田二傾五十畆種)
(秫作酒不種秔東坡詩)身為赤縣令(嗟我丨丨丨丨丨操權不用欲何之立召贓曹呼五百盡)
(取鼠輩尸諸市韓愈寄盧仝詩)
古今合璧事類備要後集卷七十九
