古今合璧事類備要前集卷四
宋謝維新撰
天文門
露
事類陽氣(丨丨隂勝則散為雨露所以千載鶴警露而鳴大戴禮)隂液(露者丨之丨也蔡邕)
(月令)仁澤(甘露降耆老得敬則松栢受之尊賢容衆則竹葦受之甘露者丨丨也其凝如脂其美如飴晉)
(中興書)和氣(丨丨精凝為露五經通義)六氣(春食朝霞朝霞者日始欲出赤黃氣也秋食淪隂淪)
(隂者日没以後赤黃氣也冬飲沆瀣沆瀣者北方夜半之氣也夏食正陽正陽者南方日中氣也並天地玄黃)
(之氣是為六氣也陵陽子明經)五色(東方朔曰臣至東極過吉雲之澤帝曰何謂吉雲曰其國常以雲氣)
(占吉凶若有吉慶之事則滿室雲起丨丨照人着于草樹皆成丨丨露味皆甘帝曰吉雲丨丨露可得否曰可)
(乃走東至夕而還得玄露盛以青琉璃各受五升授帝遍賜羣臣其得之者老者皆少疾者皆除洞冥記)味
甘(勒畢國有五色露丨丨同上)色紫(水之美者有三危之露露之美者有揭雲之露其丨丨吕氏春)
(秋)天酒(露氣濃甘者為甘露王者施德惠則甘露降一名膏露一名丨丨瑞應圖北海外有人長二千)
(里日飲丨丨五斗東方朔神異記)神漿(丨丨可挹流珠九戶之前天酒自零凝照三階之下隋盧思道)
(賀表)託桐(人生一代若朝露之丨丨葉耳蘇子)晞薤(人命如薤上之露易晞崔豹古今注)鶴警
(白丨性丨至八月白露降流于草葉上滴滴有聲即鳴風土記)蟬飲(丨有五德頭上有緌文也含氣飲露)
(清也黍稷不享廉也不巢居儉也應候信也陸雲蟬賦)染紅(白庶潭露能丨丨雜俎)如珠(善飲)
(國人飲丹露云日初出時有露丨丨洞冥記)金莖(抗仙掌以承露擢雙立之丨丨選班固西都賦注漢)
(武帝建章宫作承露臺高二十丈以銅為之上有仙人掌承露和玉屑飲之丨丨銅柱也)玉蘂(立修莖之)
(仙掌承雲表之清露屑丨丨以朝餐必性命之可度張平子西都賦)銅盤(大形見者莫如高物不朽者莫)
(如金氣之清者莫如露盛之安者莫如盤乃詔有司鑄丨丨建于芳林園曹植承露盤銘)寶甕(帝嚳時有)
(丹邱國獻瑪瑙甕以盛甘露舜移丨露丨於零陵東方朔作丨丨銘曰寶露起于露臺祥風生於月館拾遺記)
玉杯(上作承露盤仙人掌擎丨丨以取雲表之露漢武帝故事)瓊爵(甘露以降蜜淳冰凝丨丨是承)
(獻之帝朝曹植論)未央宫(漢元康元年詔甘露降丨丨丨宣帝紀)仁夀殿(魏明帝與東阿)
(王詔昔先帝甘露屢降于丨丨丨前自吾建承露盤已來復降芳林園丨丨丨魏志)樂遊苑(陳太元七)
(年甘露降丨丨丨輿駕幸苑採甘露宴羣臣詔於苑龍舟山立甘露亭陳紀)崑崙山(丨丨丨有甘露)
(色如丹着草木皎然如霜雪寶器承之如飴拾遺記)姑射神人(藐丨丨之山有丨丨焉不食五穀吸)
(風飲露莊子)萊山童子(弘農鄧紹八月旦入丨丨採藥見一丨丨執五綵囊承栢葉露露皆如珠)
(滿囊中問之荅云赤松子先生取之明目言終便失所在今人常以八月旦作囊相遺是也續齊諧記)行
露聽訟(丨丨召伯丨丨也厭浥行露豈不夙夜謂行多露毛詩)湛露燕侯(丨丨丨諸丨也)
(湛湛露斯匪陽不晞在彼豐草在彼杞棘同上)宫露沾衣(子胥諫吳王怒暮歸子胥舉衣出宫羣臣)
(曰宫中無泥露相君舉衣行高何為子胥曰吾以越諫王不聽吾恐宫中生荆棘丨丨吾衣吳越春秋)園
露濕衣(吳欲伐荆舍人孺子欲諫懷彈於後丨丨沾其衣王曰何故露沾衣曰臣捕黃雀不覺露丨丨)
(劉向說苑)宗元灌手(柳丨丨得韓愈所寄詩先以薔薇露丨丨然後發讀本傳)太眞潤肺
(丨丨妃宿酒初消苦肺熱晨遊後苑口吸花露以丨丨開元遺事)蜜露降柳(晉皇甫謐幼時有甘)
(露降其柳上謐每以食之謂蜜也晉史)甘露降松(熙寧六年冬建昌軍城北五里間丨丨丨于徐)
(上交别業丨上濃厚如酒澤其味洌香上交折松枝獻于太守張子方時有野人賣藥於市語人曰吾嘗客華)
(隂縣民亦有以甘露降告縣者縣令因自出按之有道人笑曰譬如人身精液流通均布六七十年中若其夀)
(短促則涌併于未死之前矣此木蓋將槁故耳官人不信請留我以待明春此松必不復榮也縣令如其說果)
(驗焉漁隠)
詩集靈液(霏霏丨丨重雲表無聲落霑樹急玄蟬洒池凄皓鶴流塵清遠陌飛月澄高閣宵潤玉堂)
(簾曙寒金井索佳人比珠淚坐感紅綃薄李正封)明花(滴瀝丨丨苑葳蕤泣竹叢玉垂丹棘上珠湛綠)
(荷中夜警千年鶴朝零七月風願凝仙掌上長奉未央宫季嶠)一滴(秋荷丨丨露清夜墜玄天韋蘇州)
三霄(仙人掌冷丨丨露玉女窗虛五夜風李義山)縈蘭(丨紆丨葉小點綴菊叢輕介甫)綴柳
(聚荷凝碎玉丨丨訝垂旒李義山)綴葉(凝花珠錯落丨丨碧玲瓏温嶠)縈花(綴草垂珍簟丨丨結)
(寶纓僧潛)生階(玉階生白露夜久侵羅襪李白)下庭(秋露白如玉團團丨丨綠同上)
冰
事類隂凝(初六履霜堅冰至象曰履霜堅冰丨始丨也易坤卦)水滯(冰者隂之盛而丨之丨者)
(也前五行志)澤堅(季冬之月冰方盛水丨腹丨是月也命取冰以入記月令)泉沍(行積冰之皚皚)
(兮清丨丨而不流張平子賦)流澌(積冰曰凌冰壯曰凍冰丨曰丨冰解曰泮風俗通)生水(冰生)
(於水而寒於水荀子)知寒(覩瓶中之冰丨天下之丨淮南子)含凍(涸隂沍寒日北至而丨丨文選)
蟲疑(夏丨不可以語冰者篤于丨也莊秋水篇)魚負(大雪丨丨騐冰易通卦)狐行(河冰始合狐欲)
(渡河冰帖耳先聽無水聲而後過六帖河冰始合要狐先行方可渡述征記)魚上(孟春之月東風解凍)
(丨丨冰月令)北鼠(丨方冰厚百尺有丨在下但食其光毛長百尺可以為布神異經)東蠶(丨海圓嶠)
(山有冰丨以霜雪覆則為繭色五彩同上)六尺(胡貉之地積隂之處木皮三寸冰厚丨丨晁錯書)百
丈(北方有層冰萬里厚丨丨神異經)治鑑(春始丨丨凡内外饔之膳羞鑑焉凡酒漿之酒醴亦如之)
(祭祀共冰鑑周禮注鑑如錘大口以盛冰置食物於中以禦温氣春而始為之酒醴見温氣則失味)納凌
(二之日鑿冰冲冲三之日丨于丨隂四之日其蚤獻羔祭韭詩)斬冰(凌人掌冰正歲十有二月令丨丨三)
(其凌周禮)藏冰(古者日在北陸而丨丨西陸朝覿而出之其丨之也深山窮谷涸隂沍寒於是乎取之夫)
(冰以風壯而以風出祭寒而藏之獻羔而啟之左傳)伐冰(丨丨之家不畜牛羊記)琢冰(巧冶不能)
(銷木良工不能丨丨文中子)造冰(老成子學幻於尹文先能翻校四時夏丨丨列子)飲冰(葉公)
(子高曰吾朝受命而夕丨丨莊子人間世)樹冰(永徽二年十一月隂霧凝凍封樹木數日不解劉向以為)
(木少陽此人將有害則隂氣脅木先寒故得雨而冰亦謂之樹介介兵象也漢史本紀)海冰(長慶元年)
(二月海州丨水丨南北二百里東望無際本紀)冰樹(景福中滄州城塹中冰有紋如畫大樹華葉芬敷時)
(人以其地當有兵難長編)冰花(開成末河陽黃魚池丨作丨如纈雜爼)春無冰(襄二十八年丨)
(丨丨注時天下諸侯大夫皆執國權君不能制誅罰不行周失之舒秦失之急故周衰無寒歲秦末無燠年左)
(傳)木為冰(成十六年雨木冰劉歆以為上陽施不下通下隂施不上達故雨而丨丨之丨同上)千
年冰(拘彌國有大凝山其中有冰丨丨不釋謂之長堅丨杜陽編)六月冰(陵雲臺有冰井戴延)
(之以六月持去經日猶堅戴延之西征記)玉精盤(董偃以丨丨為丨貯冰於前拾遺記)水晶膾
(山谷以丨丨丨為醒酒冰王直方詩話)積水為樓(漢建章宫北丨丨丨丨三輔黃圖)琢冰
圍席(楊氏子弟伏中取大冰琢成山周圍宴席坐客皆有寒色開元遺事)渡河冰合(光武南馳)
(聞王郎兵在後至滹沱河候吏還曰河水流澌無船不可濟令王霸往視之霸還詭曰冰堅可渡官屬喜比至)
(河河冰亦合乃令霸護渡未畢數騎而冰解光武曰王霸權以濟事殆天瑞也後漢王覇傳唐王方翼平西域)
(次葉河無舟冰一夕合時以為祥本傳)行海冰凌(晉慕容晃上書言躬征郭遠假陛下之精神威)
(靈乃結冰凌行海中三百餘里出晉史)陷冰潰賊(青州刺史焦和作陷冰丸投河衆賊遂潰後漢)
椎冰守河(初齊文宣時周人常懼齊兵之西渡恒以冬月守河丨丨及武成即位朝政漸紊齊人椎)
(冰懼周師之逼北史)冬月煑冰(逸人王休居太白山每冬取溪冰琢其精瑩者煮建茗供賓客六帖)
夏月需冰(長安冰雪至丨丨則價等金璧白少傅詩名動于閭閻每丨丨雪論筐取之不復償價日)
(日如是止戈集)國忠冰山(或勸進士張彖謁楊國忠曰見之富貴可立圖彖曰君輩倚楊右相如泰)
(山吾以為冰山耳若皎日既出君輩得無失所恃乎遂隠居嵩山本傳)妃子冰筯(開元冬日雪霽)
(寒結簷溜皆為冰條丨丨使侍兒取玩帝晩朝回問之答曰所玩丨丨也遺事)姑射冰膚(藐丨丨之)
(山有神人居焉肌如丨雪莊子)太眞冰淚(楊丨丨初入宫與父母别淚落凍成紅冰開元遺事)后
稷鳥覆(姜嫄生丨丨以為不祥遷之而棄渠中冰上丨以翼丨之不死周紀)王祥鯉躍(晉丨)
(丨性至孝繼母朱氏嘗欲生魚時天寒冰凍祥釋衣將剖冰求之冰忽自解雙丨丨出本傳)
詩集明冰(北陸蒼茫河海凝南山闌干晝夜冰素彩峩峩明月升深山窮谷不自見安知採斵備嘉)
(薦隂房涸沍掩寒扇陽春二月朝始暾春光潭沱度千門丨丨時出御至尊形庭赫赫九儀備腰玉煌煌千官)
(事丨丨畢歲周在位憶昔沙漠寒風漲崑崙長河冰始壯漫汗崚嶒積亭嶂邕邕鳴鴈江上來禁苑池臺冰復)
(開搖春涵綠映樓臺豳歌七月王風始丨丨藏用昭物軌四時不忒千萬紀富嘉謀)木冰(老病不眠知夜)
(寒晨興薄冰滿庭前枯榆老柳變精妍細梢如苗麤如椽風敲碎玉落紛然冰裏槲葉誰雕鐫鄰家父老笑東)
(垣欲沽官酒囊無錢我亦強起試一觀樹稼不見今十年蘇子由)食冰(車倦人煩渴思長岩中冰片玉)
(成方老仙笑我塵勞久乞與靈膏洗俗腸程伯淳)敲冰(穉子金盆照曉冰綵絲穿取當銀鉦敲成玉磬)
(穿林響忽作玻璃碎地聲楊廷秀)夏冰(碎如墜瓊方截璐粉璧生寒象筵布玉壺䊵扇亦玲瓏坐有麗)
(人色俱素韋應物)玉壺(清如丨丨冰鮑明遠簷動丨丨冰杜甫開冰動丨丨同上)銀竹(雪後排簷)
(排丨丨山谷)玉井(敢望君恩丨丨冰杜)月窟(渴飲丨丨冰飢餐天上雪李白詠蘇武)作糜
(擔囊行採薪斧冰持丨丨魏武帝)成梁(飛雪斷道冰丨丨柳宗元)
霞
事類九光(仙霞丨丨十洲記)五色(丨丨流霞來接一身謂日景也内景注)錦文(丨雲)
(散丨於沙汭注朝霞也木元虚賦)赤氣(崑崙山有五色水丨水之丨上蒸為霞河圖)起天(青霞)
(丨而照天楊烱少室廟碑)照海(霞丨丨兮錦繡開元傑)唐殿霞舉(元宗朝李白召見于便殿)
(軒軒若霞舉酉陽雜爼)滕閣霞飛(落霞與孤鶩齊飛秋水共長天一色滕王閣記)
詩集晨霞(丨丨朝可餐杜桐林帶丨丨謝靈運朝霞迎白日選仰首漱朝霞曹植)晩霞(青軒)
(秘丨丨李白丨丨飛處散朱暉李嶠海風吹斷暮天霞唐人晚望樓角紅綃一縷霞古詩)餘霞(丨丨散成)
(綺謝朓丨丨明遠川韋應物殘霞照高閣同上落霞沉綠綺杜甫)丹霞(丨丨夾明月選詩赤霞動金光)
(李白)輕霞(丨丨冠秋日謝宣遠)飛霞(繡甍結丨丨鮑明遠)雲霞(丨丨冠秋嶺謝混)煙霞
(丨丨收夕霏選)仙霞(萬里洞中朝玉帝九光霞内宿仙壇眞誥)
煙
事類香煙(許邁燒丨皆為五色丨起本傳)烽煙(狼糞煙直上烽火用之雜爼)冐江(凉煙)
(兮丨丨鮑昭賦)凝山(煙光丨而暮丨紫滕王閣記)
詩集村煙(丨丨對浦沙杜)市煙(近丨浮丨翠且重杜)汀煙(丨丨輕冉冉杜)水煙(丨丨)
(通逕草杜)渚煙(丨丨見晨釣柳)厨煙(夜長簷溜寒無寢日晏丨丨濕未炊竇牟)寒煙(隂谷曳丨)
(丨選)長煙(丨丨引輕素杜)萬井(春風掩映干門柳晚色凄凉丨丨煙李郢)幾重(煙霞障丨丨杜)
(甫謁眞諦寺)素秋(風煙接丨丨杜)碧草(煙綿丨丨萋萋長杜)桑柘(丨丨起寒煙謝朓)茱
萸(沉香火煖丨丨煙李賀)楊葉(棃花千樹雪丨丨萬條煙李白)栢子(午雞聲不到禪林丨丨煙)
(中静擁衾王安石)
霧
事類水溢為霧(騰丨上丨故丨丨莊子)氣亂則霧(隂陽之丨丨丨丨曾子云)霧
重必雨(凡重霧三日必大雨雨未降其霧不可冐行也帝王世紀)霧謂之晦(地氣發天不應)
(曰霧丨丨丨丨爾雅)霧赤為兵(十月癸巳丨丨丨丨青為殃望氣經)霧細如粉(平沙千里)
(色如金細如粉風吹起如霧亦曰金霧王子年拾遺記)霧塞三精(九縣飈回三精霧塞漢光武贊)
霧昏十步(天寶丨丨暗丨丨外不見人是謂晝昏六帖)大霧三日(漢高困于平城之圍)
(丨丨丨丨史)黃霧四塞(西漢王氏五侯俱封其日丨丨丨丨終日同上)張楷作霧(河南)
(丨丨字公超性好道術能丨五里丨學其術者填塞如市故云霧市時關西人裴優亦能作三里霧自以為不)
(如往從學之楷避不見後漢史)黃公成霧(東海丨丨立丨雲丨文選注蜀都鄧公呼吸成霧同上)
玄女冥霧(黃帝與蚩尤戰於涿鹿九戰不勝黃帝歸于太山三日三夜天霧冥冥有一婦人人首鳥)
(形黃帝稽首再拜伏不敢起婦人曰吾所謂玄女者子欲何問帝曰小子欲萬戰萬勝萬隠萬匿首當從何起)
(黃帝玄女戰法)夏后神霧(陳留風俗傳曰雍邱縣有祠名曰丨丨公祠丨井能致丨)騰蛇霧
遊(飛龍乘雲丨丨遊丨雲罷霧散與螾同矣韓子)玄豹霧隠(陶答子化陶三年名譽不興家産三)
(倍其妻數諫曰妾聞南山有丨丨雨七日不下食欲以澤其衣毛成其文章故藏以避害今君與此背不無後)
(患乎列女傳)欒巴還都(丨丨為尚書忽一日天大霧對坐不相見失巴所在尋問之巴其日丨成)
(丨神仙傳)曹公失道(丨丨赤壁敗行雲夢大澤中遇大霧迷丨丨路)三人霧行(王肅)
(張衡馬均俱冐重霧行一人無恙一人病一人死問其故無恙者曰我飲酒病者飽食死者空腹博物志云)
文王遇姜公衞瓘見樂廣(並詳見雲類)
詩集凌霧(秋晨海霧重職事凌晨出浩浩含元天溶溶洒明日纔看含鬢白稍見沾衣密導騎全不)
(分郊樹都如失霏微誤嘘吸膚腠生寒栗當歸飲一杯庶用蠲此疾韋應物)野霧(氤氲起洞壑遥裔匝)
(平疇乍似含龍劒還疑映蜃樓拂林隨雨密度迥帶煙浮方謝公超步終從彦輔遊蘇味道)溪霧(水霧)
(雜山煙冥冥不見天聽猿方忖岫聞瀨始知川漁人惑隩浦行舟迷泝沿日中氛靄盡空水共澄鮮梁伏挺)
遠霧(三晨生丨丨五里暗城闉從風疑細雨映日似遊塵乍若飛煙散時如佳氣新不妨鳴樹鳥能蔽摘)
(花人梁元帝)霽霧(曹公迷夢澤漢帝出平城涿野妖氛静丹山丨色明類煙飛稍重方雨散還輕儻入)
(非熊繇寧思玄豹情李嶠)山巾(霧是丨丨子船為水靸鞋包賀三招不見丨丨濕擬畫軒昂太白星林逋)
虹
事類陽氣(虹丨丨之動也虹攻也純陽攻隂之氣也釋名)斗精(霓者丨之亂精春秋孔演圖)
日氣(丨旁丨白者為虹考靈曜鄭玄注)樞星(丨丨散為虹霓春秋運斗樞)挈貳(螮蝀虹也蜺雌)
(虹也一名丨丨貳蓋言二爾雅)蝃蝀(虹丨丨也隂陽交接之氣著于形色者也常依隂雲而晝見于日衝)
(無雲不見大隂亦不見率以日西見於東方蔡邕月令章句丨丨在東莫之敢指詩)二氣(天丨丨則成虹)
(注滛氣也淮南子)五色(春秋潛潭巴曰虹丨丨照宫殿有兵革之事)雌雄(雄曰虹丨曰蜺舊說)
(虹常雙見鮮盛者丨其闇者雌也一曰赤白色謂之虹青白色謂之蜺埤雅)隂陽(虹蜺者丨丨之精又)
(曰丨丨交為虹蜺元命苞陽炙隂為虹莊子)春見(季丨之月虹始丨月令)冬藏(孟丨之月虹丨)
(不見同上)暈日(先儒以為雲薄漏日日照雨滴則虹生今以水噀日自側視之則暈為虹蜺然則虹雖天)
(地滛氣不丨于丨不成也故今雨氣成虹朝陽射之則在西夕陽射之則在東侯鯖錄)飲溪(世傳虹能)
(入溪澗飲水信然嘗見夕虹下澗中飲者兩頭皆垂澗中使人過澗隔虹對立數丈之間如隔綃縠自西望東)
(則見立澗之東向西則為日光所爍筆談)吐金(晉陵薛願義熙初有虹飲其釡澳噏響便竭願輦酒灌之)
(隨投隨咽便丨丨滿器於是灾弊日袪而豐富數臻異苑)化玉(孔子作春秋孝經告備於天赤虹自上而)
(下丨為黃丨搜神記)貫日(唐睢謂秦王曰聶政刺韓傀白虹丨丨戰國策荆軻為燕太子謀刺秦王精誠)
(感天白虹丨丨列士傳)望雲(若大旱之丨丨霓孟子)紛霞(虹蜺丨其朝丨兮楚辭)連蜷
(雌霓丨丨沈約郊居賦)美人(古者有夫妻荒年菜食而死俱化成青絳故俗呼為丨丨虹異苑)天
使(韋臯鎮蜀嘗宴西亭暴風雨俄頃而霽忽虹霓自空而下垂首于筵吸其食飲且盡首似驢霏然若晴霞)
(狀紅碧相靄虛空五色公曰虹蜺者妖沴之氣吾切懼此豆虎署曰眞天下祥符也夫虹蜺丨丨也降于邪則)
(為戾降于正則為祥公正人也是宜為慶為祥敢以為賀後旬日有詔拜中書令祥驗集)天投蜺(漢靈)
(帝時有黑氣墮北宫温明殿東庭中黑如車蓋騰起奮迅長十餘丈其貎似龍上問蔡邕對曰所謂丨丨丨也)
(後五行志)星貫月(瑶光之丨丨丨如虹感女樞於幽房之宫生顓帝帝王世紀)流華渚(有大)
(星如虹下丨丨丨女節意感而生少昊同上舜母握登見大虹感而生舜同上)貫牛山(齊威公時虹丨)
(丨丨管仲諫無近妃宫出雞跖集)遶城外(黃帝占軍决曰攻城有虹從外南方入飲城中者從虹攻)
(之勝白虹丨丨不匝從虹所在乃擊之)見殿前(光和元年有虹晝丨於嘉德丨丨楊賜曰妖邪所生)
(不正之象楊賜傳)偃昊蒼(虹蜺丨蹇於丨丨晉天文志)廻雲館(虹蜺丨帶於丨丨吳都賦)
詩集劍彩(紆餘帶星渚窈窕架天潯空因壯士見還共美人沉逸勢含良玉神光藻瑞金獨留長丨)
(丨終負昔賢心蘇味道)天帔(斷虹丨丨垂杜牧之)紫蜺(鸞乃鳳之族翺翔丨雲丨李白)彩虹
(安得五丨丨架天作長橋同上)明江(江虹丨遠飲峽雨帶餘飛杜)飲澗(殘虹低丨丨隋王胄)垂
江(漲江丨螮蝀鄭谷)飲川(川蜺丨練光杜甫)
天河
事類金精(漢者丨之丨氣金本生水漢星多則多水少則旱漢天官書)水氣(天河丨丨也精)
(光轉運於天詩雲漢箋)析木(丨丨謂之津箕斗之間津也爾雅)漢津(天漢起東方經尾箕之間)
(謂之丨丨乃分為二道至天津下而合西南行至七星南而没晉天文志)天潢(漢中四星曰天駟旁有八)
(星絶漢曰丨丨史天官書)地紀(夫雲漢自坤抵艮為丨丨唐天文志)含星(雲漢丨丨而光耀洪流選)
(蜀都賦)帶天(河漢委蛇而丨丨晉天文志)上浮(星者元氣之英水之精也氣發而升精華丨丨)
(宛轉隨流名曰天河一曰雲漢衆星出焉楊泉物理論)南轉(天河從北極分為兩頭至于南極隨天而)
(丨入地下過抱朴子)牛渚仙槎(舊說天河與海通有居海上者每年八月有浮槎來賫一年糧乘之)
(奄至一處望見婦人織一丈夫牽牛渚次飲之此人即問何處答曰君可詣蜀問嚴君平此人還問君平君平)
(曰某年月有客星犯斗牛即此人到天河也張華博物志)天河機石(有人尋河源見婦人浣紗問之)
(曰此丨丨也乃與一石而歸問嚴君平君平曰此織女支丨丨也集林)
詩集明河(八月凉風天氣清萬里無雲河漢明昏見南樓清且淺曉落西山縱復横洛陽城闕天中)
(起長河夜夜千門裏複道連甍共蔽虧畫堂瓊戶特相宜雲母帳前初泛濫水晶簾外轉逶迤倬彼昭回如練)
(白復出東城接西陌南北征人去不歸誰家今夜搗寒衣鴛鴦機上疎螢度烏鵲橋邊一鴈飛鴈飛螢度愁難)
(歇坐見丨丨漸微没已能舒卷任浮雲不惜光輝讓明月丨丨可望不可親安得乘槎一問津更將織女支機)
(石還訪成都賣卜人宋之問)天河(常時任顯晦秋至最分明縱被微雲掩終能永夜清含星動雙闕伴)
(月落邊城牛女年年渡何曾風浪生杜)紅墻(本來銀漢是丨丨隔得盧家白玉堂李商隠)清漢
(昭昭丨丨暉燦燦光天步陸士衡)洗甲(安得壯士挽天河淨丨丨兵長不用杜)繞塞(明河丨丨)
(微杜)南傾(招搖西北指天漢東丨丨選)西流(雲漢丨丨夜未央牽牛織女遥相望魏文帝河漢聲)
(丨丨杜)清淺(河漢丨且丨相去復幾許盈盈一水間脉脉不得語選)明澹(初旭紅可染丨河丨)
(如掃杜牧之)
古今合璧事類備要前集卷四
