古今合璧事類備要別集卷五十
宋謝維新撰
衆木門
杉
格物總論(杉樹大者數圍高十餘丈紋理條直皮麄厚葉尖附枝生若刺針然青青不彫種蒔)
(宜山窠深處南方人造屋及為船與夫作棺材多用之美木也出於倭國者尤佳)
事類被煔(丨丨也尔雅)倭木(出於東海中倭國者為丨丨)
詩集擢榦方數尺(丨丨丨丨丨幽姿已蒼然韋應物)勁葉森利劒(丨丨丨丨)
(丨孤莖挺瑞標纔高四五尺勢若干雲霄白樂天)移來得許長(何代丨丨丨丨丨想渠歷晉復)
(經唐慣於岩畔諳風雪不與人間作棟梁二室七仙同守護千松萬檜自低昂向來諸葛祠前栢此物當為伯)
(仲行潘紫岩)坐待清陰滿(更鼓庭空雀噪簷閉門獨宿夜厭厭似聞棗栗同時種應與杉松刻)
(日添糟麴有神薰不醉雪霜誇健巧相沾先生丨丨丨丨丨空使人人歎滯淹坡次韻子由東軒杉竹)
槐
格物總論(槐樹極高大生河南平澤今所在而有四月五月開花六月七月結實數種葉大而)
(黑者名櫰槐晝合而夜開者名守宫惟葉細而青綠者但謂之槐也)
事類取火(燧人秋丨槐檀之丨周禮)聽訟(樹槐丨丨其下也槐之言歸也情見歸實元命苞)
面槐公位(朝士丨丨三丨丨焉周禮)植槐王門(太公請武王丨丨於丨丨有益者入無益)
(者距以待天下之神也金匱書)犯槐者死(齊景公有所愛槐令人守之曰丨丨丨丨有醉而傷者且)
(加刑焉晏子春秋)觸槐而死(趙宣子驟諫公患之使鉏麑賊之晨往寢門闢矣盛服將朝尚早坐)
(而假寐麑退歎而言曰不忘恭敬民之主也云云丨丨丨丨左傳)列槐數百(元始四年起明堂辟)
(雍為博士舍三十區為市丨丨樹丨丨行諸生朔望會市各持其郡所出物及經書相與買賣雍雍揖遜論議)
(三輔皇圖)服槐七十(梁庾肩吾丨丨實年丨丨餘目看細字毛皆黑本傳)庭前有槐(祖士)
(雄廬側其丨丨丨丨先自榮茂及士雄居喪槐忽枯死服闋還茂高祖嘉之名其里為累德里南史)街樾
蒔槐(吳湊為京兆尹先是丨丨稀淺有司丨榆少空湊曰榆非人所蔭玩悉易以丨及槐成湊亡行人指)
(槐而懷之唐史)取樹為薪(貞元中度支欲丨兩京道中槐丨丨丨先下符牒渭陽縣尉張造牒曰召)
(伯所憩尚勿剪除先皇舊遊豈宜斬伐唐書)字旁木鬼(廣陵王克淵夢著衮衣倚槐樹立問於湯)
(元慎云云曰三公之祥退而告人曰廣陵死矣槐丨丨丨丨死後當得三公廣陵討葛榮果為所殺洛陽伽藍)
(記)寤尋古槐(淳于棼家廣陵宅南有古槐棼豪飲其下因醉致疾二友扶之歸卧夢二使曰槐安)
(國奉邀棼隨二使指古槐入穴中曰大槐安國王曰吾南柯郡政事不理屈卿為守坐累日達郡丨丨丨丨下)
(穴㓊然明朗可容一榻有二大蟻乃槐安王又窮一穴直上南枝即南柯郡也異聞)手植庭槐
(王晉公祐事太祖知制誥以魏州節度使符彦卿事坐貶華州祐赴貶時親友送於都門外謂曰意公作王溥)
(官職矣以太祖遣使魏州之時許以宰相之職也祐笑曰祐不做兒子三郎必做三郎者文正公也祐素知其)
(必貴嘗丨丨三槐于庭曰吾子孫必有為三公者已而果然天下謂之三槐王氏言行錄)虞摯槐頌
(東宫正德之内承華之外槐樹二枚連理而生二榦一心以蕃本根)王濟槐賦(龍升南陸火集正陽)
(鼓柯命風振葉致涼)東坡三槐堂銘(天可必乎賢者不必貴仁者不必壽天不可必乎仁者必)
(有後二者將安取衷哉吾聞之申包胥曰人衆者勝天天定亦能勝人世之論天者皆不待其定而求之故以)
(天為茫茫善者以怠惡者以肆盜跖之壽孔顔之厄此皆天之未定者也松栢生於山林其始也困於蓬蒿厄)
(於牛羊而其終也貫四時閱千歲而不改者其天定也善惡之報至於子孫則其定也久矣吾以所見所聞而)
(考之其可必也審矣國之將興必有世德之臣厚施而不食其報然後其子孫能與守文太平之主共天下之)
(福故兵部侍郎晉國王公顯於漢周之餘歷事太祖太宗文武忠孝天下望以為相而公卒以直道不容於時)
(蓋嘗手植三槐於庭曰吾子孫必有為三公者已而其子魏國文正公相真宗皇帝於景德祥符之間朝廷清)
(明天下無事之時享其福祿榮名者十有八年今夫寓物於人明日而取之有得有否而晉公修德於身責報)
(於天收必於數十年之後如持左契交手相付吾是以知天之果可必也吾不及見魏公而見其子懿敏公以)
(直諫事仁宗皇帝出入侍從將帥三十餘年位不滿其德天將復興王氏也歟何其子孫之多賢也世有以晉)
(公比李栖筠者其雄才直氣真不相上下而栖筠之子吉甫其孫德裕功名富貴略與王氏等而忠信仁厚不)
(及魏公父子由此觀之王氏之福蓋未艾也懿敏公之子鞏與吾遊好德而文以世其家吾以是錄之銘曰)
(嗚呼休哉魏公之業與槐俱萌封植之勤必世乃成既相真宗四方砥平歸視其家槐陰滿庭吾儕小人朝不)
(及夕相時射利皇䘏厥德庶幾僥倖不種而獲不有君子其何能國王城之東晉公所廬欝欝三槐惟德之符)
(嗚呼休哉)
詩集雲屯(夏槐作丨丨韓)陰凝(槐丨丨衆姿白樂天)高樹(青青丨槐丨采掇付中厨新麵)
(來近市汁滓宛相如杜槐葉泠淘)老根(夾道疎槐出丨丨韓)蜂啣子(漢家宫殿蔭長槐嫩色葱)
(葱不染埃天仗龍旂穿影去鈎陳豹尾拂枝來青虫掛後丨丨丨素月生時桂並栽我意方同杜工部冷淘惟)
(喜葉新開梅聖俞)蟬抱葉(憶我初來時草木向衰歇高槐雖驚秋晚丨猶丨丨淹留未云幾離離見)
(疎莢棲鴉寒不去哀呌飢啄雪破巢帶空枝疎影掛殘月豈無兩翅羽伴我此愁絶坡御史臺槐)
椿
格物總論(椿樹枝葉與樗形相似然樗木疎而氣臭椿木實而葉香無花不結子木身大其榦)
(端直其有花而莢木身小榦多夭矯者樗也)
事類八千歲(上古有大椿者以丨丨丨為春丨丨丨為秋注上江南一云生此戶南北木三萬一)
(千歲為一年莊子逍遥遊)一株老(燕山竇諫議五子馮處王贈詩曰燕山竇十郎教子有義方靈椿丨)
(丨丨丹桂五枝芳馮道)
詩集杳杳含風韻(峩峩楚南樹丨丨丨丨丨何用八千秋騰凌詫朝菌晏元獻)奕奕
蔭華傘(野人獨愛靈椿館館西靈椿聳危榦風揉雨煉三月餘丨丨中庭丨丨丨劉原父)
豫章
格物總論(豫章大木也樹身數十圍高十餘丈根盤枝錯榦聳枝摎皮厚而麄葉硬而滑香烈)
(味辛紋理斕斑南方多有之)
事類作鼓顙(山陽縣豫章木可伐丨丨丨荆州記)有棟梁(丹陽尹袁粲見王儉曰栝栢豫)
(章雖小已丨丨丨器矣南史)司馬子虛賦(其北則有楩柟豫章)左思吳都賦
(木則楩柟豫章)
詩集翻風(豫章丨丨動白日)夾日(豫章丨丨月歲闕深根)深入地(豫章丨丨丨並)
(杜甫)
石楠
格物總論(石楠葉如枇杷有小刺凌冬不彫春生白花秋結細紅實人多移植庭宇間陰翳可)
(愛不透日氣字亦作柟)
事類蘧君手植(成都寧國觀有古楠四石刻云仙人丨丨丨丨)陸游石楠記(予在)
(成都嘗以事至沉犀過國寧觀有古楠四皆千歲木也枝擾雲漢聲戛風雨根入地不知幾百尺而陰之所芘)
(車且百兩正晝日不穿漏夏五六月暑氣不至凛如九秋成都固多壽木然莫與四楠比予蓋愛而不能去者)
(彌月有石刻立廡下曰是仙人蘧君手植予歎曰神仙至人手之所觸氣之所呵羸疾者起盲瞶者愈榮朽而)
(金玉瓦石不難况其親所培植哉久而不稿不死固宜欲為作詩文會多事不果嘗以語道人蘧昌老真叟以)
(為恨予既去蜀三年而昌老萬里以書属予曰國寧也之楠幾伐以營繕郡人力全之僅乃得免惧卒不免)
(子為我終昔之意予發書且歎且喜夫勿剪憩棠恭敬桑梓愛其人及其木自古已然姑以蜀事言之則唐節)
(度取孔明祠栢一小枝為手板書於圖志今見非詆蔣堂守成都有美政止以築銅壺閣伐江瀆廟木坐謠言)
(罷亦書國史且王建孟知祥父子專有西南窮土木之侈沉犀近在國城數十里間而四楠不為當時所取彼)
(猶有畏而不敢者況今聖主以恭儉化天下有夏禹卑宫室漢文罷露臺之風專閫方面皆重德偉人豈其殘)
(滅千歲遺跡侈大棟宇為王孟之所難哉意者情出於吏胥梓匠歎罔專恣以自為功而已使有以吾文告之)
(者讀未終篇禁令下矣然則其可不書)
詩集赬子(大樸既一剖衆材爭萬株懿玆南海華來與北海俱生長如自惜雪霜無彫渝籠籠抱靈)
(秀簇簇抽芳膚寒日吐再艷丨丨流細珠鴛鴦花數重翡翠葉四鋪雨洗新裝色一枝如一株聳異敷庭除傾)
(妍來座隅散彩飾几案餘輝盈盤盂高意因造化常情逐榮枯王公方寸中陶植在須臾養此奉君子賞覿日)
(為娛始覺石楠詠價傾賦西都棠頌庶可比桂詞難以踰因謝丘墟木空采落泥塗時來開佳姿道去卧枯株)
(爭芳無由緣受氣如欝紆抽肝在郢匠嘆息何踟蹰孟郊)紅葉(石楠丨丨透簾青憶得粧成下錦茵試折)
(一枝含萬恨分明說向夢中人權德輿)幾百歲(楩楠枯崢嶸鄉黨皆莫記不知丨丨丨惨惨無生意)
(上枝磨蒼天下根盤厚地巨圍雷霆折萬孔蟲蟻萃凍雨落流膠衝風奪佳氣白鵠遂不來天雞為愁思猶含)
(棟梁具無復霄漢志良工古昔少識者出涕淚種榆水中央成長何容易截承金露盤裊裊不自畏杜甫枯楠)
二百年(綺江柟樹古堂前故老相傳丨丨丨誅茅卜居總為此五月恍愡聞寒蟬東南飄風動地至江)
(翻石走流雲氣榦排雷雨猶力爭根斷泉源豈天意滄波老樹性所愛浦上童童一青蓋野客頻留惧雪霜行)
(人不過聽竽籟虎倒龍顛委榛棘淚痕血點垂胸臆我有新詩何處吟草堂自此無顔色杜栅木為風雨所拔)
(歌)千燈熖(傘蓋低垂金翡翠薰籠亂搭綉衣裳春芽細炷丨丨丨夏蕊濃焚百和香白樂天)一
蓋青(柟樹色冥冥江邊丨丨丨近根開樂圃接葉製茅亭落景陰猶合微風韻可聽尋常纔醉困卧此片)
(時醒杜甫高柟)
榕
格物總論(榕樹大十數圍葉如樟而小不凋樹上懸枝着地即生根一株可以芘蔭數畝然樹)
(拳曲臭惡不可以為材燒之亦無熖不可以為薪故能久而無傷惟全福交廣間於近水處多産此木)
事類山谷維舟(昔丨丨南遷丨丨榕下後人為作榕溪閣南軒文集)
詩集葉滿庭(榕丨丨丨鶯亂啼柳)根浮舟(寒溪澹容與老木枝相樛其誰合二美名此景)
(物幽太史昔南騖於焉曾少休想當下榻時請與耳目謀品題信要領亦有翰墨留我來訪遺址密竹鳴鈎輈)
(稍令舊觀復還與佳客遊樹影散香篆水光泛茶甌市聲不到耳永日風颼颼所忻簿書隙有此足夷猶平生)
(丘壑願如痼不可瘳雖知等喧寂終覺靜裏優更思濯滄浪榕丨丨小丨張南軒)跨空飛(忽此榕林)
(中丨丨丨拱枅東坡)斜陽入(丨丨碎丨高榕葉翻作青天覆作金楊誠齋)
樗
格物總論(樗大木數十圍世傳其樹擁腫而枝拳曲其殆不材之木歟)
事類文木(匠石之齊至曲園見社樹曰是不才故若是之壽社見夢曰若此木乃丨丨也楂梨橘柚)
(之属熟則剥故不終其天年莊子)惡木(樗丨丨也釋文)散材(樗櫟丨丨丨莊子註)蔽芾(丨丨)
(其樗詩)擁腫(吾有大樹人謂之樗其木丨丨不中繩墨小枝拳曲不中規矩至於逢匠者不顧今子之)
(言大而無用衆所同知莊子)
詩集一枝不損(香檀文杏苦雕䥴生理何能得自全知有無材老樗否丨丨丨丨盡天年白居)
(易)
樺
格物總論(樺按本草木似山桃皮上有紫黑花勻者用以裹鞍及弓鐙又可以入藥用字亦作)
(□大小未聞也)
事類脂辟鬼(樺堪為燭木似山桃取丨燒丨丨本草)燭擁馬(唐正旦曉漏以前三司使)
(大金吾以樺丨丨丨謂之火城李肇國史補)
詩集樺煙(風燭丨丨香白樂天)樺燭(送客林中丨丨香坡)
冬青
格物總論(冬青一名女貞木一名萬年枝樹身大合抱皮麄葉茂盛經冬不凋能結子每枝一)
(簇而皮青黑色有瓤中心核飛禽食之)
事類蘇彦頌序(女貞之木一名冬青負霜葱翠振柯凌風故清士斂其質而貞女慕其名多植)
(之於庭階云)
詩集風動(丨丨萬年枝謝眺直中書省又好丨吹丨萬年枝盧多遜)陰寒(霜霰不凋色兩株交)
(石壇未秋紅實淺經夏綠丨丨許渾)如煙樹(碧樹丨丨覆煖波清秋欲盡客重過故園亦有丨丨丨鴻)
(雁不來風雨多趙嘏)近天墀(離宫見爾丨丨丨雨露常秋養種時惆悵一枝嵐氣裏無人識是萬年枝)
(韓子蒼)
楮
格物總論(楮一名榖樹高丈餘大者數圍枝條脩聳葉刻缺而澁有毛剥其皮可以為紙取其)
(實又可以練絹又為面藥以米泔洒楮亦能生菌也)
事類生于朝(亳有祥桑榖共丨丨丨書)樂彼園(丨丨之丨其下維榖詩)蔡倫紙
(丨丨造意用楮膚麻頭敝魚網以為丨本傳)桐君方(丨丨說其花蕊形色仙丨楮實正赤時收取其)
(子陰乾用之採藥錄)
詩集葉沃(我牆東北隅張主維老榖樹先樗櫟大丨等桑柘丨流膏馬乳漲墮子楊梅熟胡為尋丈)
(地養此不材木蹶之得輿薪規以種松菊静言求其用略數得五六膚為蔡侯紙子入桐君錄黃繒練成素黝)
(面頮作玉灌洒蒸生菌腐餘光吐燭雖無傲霜節幸免狂酲毒孤根信微陋生理有倚伏投斧為賦詩德怨聊)
(相續東坡宥老楮)根固(植丨雖云丨伐去曾須臾我塗雖不寬出入自有餘開門聽來往併納賢與愚)
(穎濱)陰繁(可憐臺上楮轉日已丨丨不解詩人意何為樂彼園王文公)
古今合璧事類備要別集卷五十
