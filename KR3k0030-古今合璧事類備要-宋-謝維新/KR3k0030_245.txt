古今合璧事類備要别集卷三十九
宋謝維新撰
花卉門
菊花
格物總論(菊按爾雅名菭蘠凡數種瞿麥為大菊馬藺為紫菊烏喙苗為鴛鴦菊旋覆花為艾)
(菊又有所謂筋菊有所謂白菊有所謂黃菊或名日精或名周盈或名傳延年又有紫莖氣香而其味美)
(者又有青莖而大氣味苦不堪食者自昔品名為最多前賢譜之者或謂有二十七種或謂有三十五種)
(或謂有三十六種且猶以為未偹也今據耳目之所接者言之有淡黃者有深黃者有鵝黃者有欎金黃)
(者有正黃色者且不止此或純白或外白内黃或黃心白葉或深紅或粉紅或淺紫猶未也白單葉白多)
(葉白五出白雙紋或不過六七葉或葉捲為筒或葉細如茸有鈴葉者有鐸葉者又有不如鈴則如鐸者)
(抑未也或以五月開或以六月開如此之類亦不待於秋而後著花自古及今品名之多孰有加於此花)
(者哉遽數之不能終其物欲覼縷而數之雖更僕未可也姑述其大概云)
事類飲菊(桓景隨費長房長房曰九月九日汝家合有大災厄急縫囊盛茱萸繋臂上登山丨丨花)
(酒續齊諧記)賜菊(見重陽門)奉一束(魏文帝與鍾繇書曰歲往月來忽後九月九日九為陽數)
(俗宜其名以為宜於長久是月芳菊紛然歸榮輔體延年莫斯之貴謹丨丨丨以助彭祖之術本紀)摘盈
把(陶潛九月九日無酒宅邊菊叢丨丨丨坐其側悵望久之見白衣至乃江州王弘送酒即便就酌醉而後)
(歸續晉春秋)菊水滋液(南陽酈縣有甘谷谷中水甘美其上有大丨菊丨從山流下得其丨丨谷)
(中二十餘家仰飲此水上壽百二三十其中百餘歲七十八十則謂之夭風俗通)菊水甘馨(酈縣)
(北八里有丨丨其涯悉芳菊被崖水甚丨丨胡廣久患風羸常飲水飲後疾遂瘳年及百歲荆州記)服花
升天(道士朱孺子吳末入玉笥山丨菊丨乘雲丨丨名山記)服花得仙(康風子丨甘菊丨桐)
(實後丨丨神仙傳)作歌示綬(韋綬九月九日帝丨黃菊丨以丨丨孔六帖)獻酒於適
(李適秋登慈恩浮圖丨菊花丨稱夀同上)寒花晚節(韓魏公在北門九日燕諸僚佐有詩云不羞老)
(圃秋容淡猶有丨丨丨丨香識者知其晚節之高李彦平錄)秋菊落英(王荆公殘菊詩黃昏風雨)
(打園林殘菊飄零滿地金歐陽公見之戲荆公曰秋花不比春花落憑仗詩人仔細看荆公聞之笑曰歐陽九)
(不學之過也豈不見楚辭云夕餐丨丨之丨丨或云詩之訪落以落訓始盖謂始開之花耳史正志序)廢
圃求菊(蘇東坡守膠西府傳索然不堪其憂日與通守劉君廷式循古城丨丨丨把丨食之作後杞菊)
(賦坡文集)郡圃採菊(張南軒先生為江陵之數月方春經行丨丨命丨杞丨付之庖人或謂先生据)
(方伯之位頥指如意乃樂從野人之餐得無近於矯激有同於脫粟布被者乎先生應之曰天壌之間孰為正)
(味厚或腊毒淡乃其至惟杞與菊中和所萃驗賦南陽於河西又頽齡之可制於是又作續杞菊)陸氏杞
菊賦(陸龜蒙自號天随生宅荒少牆屋多隙地前後皆樹以杞菊春苗恣肥得以採擷供左右杯案及夏)
(五月枝葉老硬氣味苦澁旦暮猶責兒軰掇拾不已遂作杞菊賦惟杞惟菊偕寒互綠或穎或苕煙披雨沐)
(我衣敗綈我飯脫粟羞慚齒牙苟且梁肉蔓延駢羅其生實多爾杞未棘爾菊未莎其如予何其如予何)劉
蒙菊譜叙(草木之有花浮冶而易壞凡天下輕脆難久之物皆以花比之宜非正人達士堅操篤行)
(之所好也然余嘗觀屈原之為文香草龍鳳以比忠正而菊與菌桂荃蕙蘭芷江蘺同為所取又松者天下歲)
(寒堅正之木也而陶淵明乃以松名配菊連語而稱之夫屈原淵明實皆正人達士堅操篤行之流至於菊猶)
(貴重之如此是菊雖以花為名固與浮冶易壞之物不可同年而語也且菊有異於物者凡花者以春盛實者)
(以秋成其根柢枝葉無物不然而菊獨以秋花悅茂於風霜搖落之時此其得時者異也有花葉者花未必可)
(食而康風子乃以食菊仙又本草云以九月取花久服輕身耐老此其花異也花可食者根葉未必可食而陸)
(龜蒙云春苗恣肥得以採擷供左右杯又按本草云以正月取根此其根葉異也夫以一草之微自末至本無)
(非可食有功於人者加以花色香態纖妙閑雅可為丘壑燕静之娛然則古人取其香以比德而配之以歲寒)
(之操夫豈偶然而已哉洛陽之風俗大抵好花菊品之數比他州為盛劉元孫伯紹者隱居伊水之瀍萃諸菊)
(而植之朝夕嘯咏乎其側盖有意譜之而未暇也崇寧甲申九月余得為龍門之游得至君居坐於舒嘯堂上)
(頋玩而樂之於是相與訂論訪其居之未嘗有者因次第焉夫牡丹荔支香笋茶竹硯墨之類有名數者前人)
(皆譜錄今菊品之盛至於三十餘種可以類聚而記之故隨其名品論叙于左)
(花數總三十有五品)
(龍腦都勝)(新羅御愛)
(玉毬鈴金萬)(玉鈴鈴大金)
(銀臺蜂鈴)(棣棠鵝毛)
(毬子鈴秋金)(夏金鈴金錢)
(鄧州黃黃二色)(薔薇甘菊)
(酴釄白鄧州)(玉盆白菊)
(銀盆鈴秋萬)(夏萬鈴繡毬)
(荔枝楊妃)(垂絲粉紅合蟬)
(紅二色紫順聖淺)(桃花)
范至能菊譜叙(山林好事者或以菊比君子其說以謂歲華晼晚草木變衰乃獨燁然秀發傲)
(睨風露此幽人逸士之操雖寂寥荒寒而味道之腴不改其樂者也神農書以菊為養性上藥能輕身延年南)
(陽人飲其潭水皆夀百歲使夫人者有為於當年醫國芘民亦猶是而已菊於君子之道誠有臭味哉月令以)
(動植志氣候如桃桐華直云始華至菊獨曰鞠有黃華豈以其正色獨立不伍衆草變詞而言之歟故名勝之)
(士未有不愛菊者至陶淵明尤甚愛之而菊名益重又其花時秋暑始退歲事既登天氣高明人情舒閒騷人)
(飲流亦以菊為時花移檻列斛輦致觴詠間謂之重九節物此非深知菊者要亦不可謂不愛菊也愛者既多)
(種者日廣吳下老圃伺春苖尺許時掇去其顛數日則岐出兩枝又掇之每掇益岐至秋則一榦所出數千百)
(朵婆娑團欒如車蓋重籠矣人力勤土又膏沃花亦為之屡變頃見東陽人家菊圖多至七十種淳熙丙午范)
(村所殖共得三十六種悉為譜之明年將益訪求它品為後譜云)
(黃)(勝金黃麝香黃)(疊金花太真黃)(棣棠菊垂絲菊)(疊羅黃金黃千葉小)
(鴛鴦菊鈴金鈴菊夏小金十樣菊)(毬子菊甘菊)(單葉小金錢野菊)
(白)(五月菊黃鈴菊)(金杯玉盤蓮花菊)(喜容千葉御衣黃千葉芙蓉菊苿莉菊)
(木香菊白荔枝)(酴釄菊銀杏菊)(艾葉菊波斯菊)
(佛頂菊燕脂菊)(桃花菊名孩儿紫菊一)
史正志菊譜序(菊草屬也以黃為正所以概稱黃花漢俗九月飲菊以祓除不祥蓋九月律中)
(無射而數九俗尚九日而用時之草也南陽酈縣有菊潭飲其水者皆壽神仙傳有康生服其花而神仙菊有)
(黃華北方用以凖節令大略黃華開時節候不差江南地煖百卉造作無時而菊獨不然攷其理菊惟介烈高)
(潔不與百卉同其盛衰必待霜降草木黃落而花始開嶺南冬至始有微霜故也本草一名日精一名周盈一)
(名傳延年所宜貴者苖可以菜花可以藥嚢可以枕釀可以飲所以高人隱士籬落畦圃之間不可一日無此)
(花也陶淵明植於三逕采於東籬裛露掇英汎以忘憂鍾會賦以五美謂圓華高懸凖天極也純黃不雜后土)
(色也早植晚發君子德也冐霜吐穎象勁直也杯中體輕神仙食也其為所重如此然品類有數十種而白菊)
(一二年多有變黃者余在二水植白菊百餘株次年盡變為黃花今以色之黃白及雜色品類可見於吳門者)
(二十有七種大小顏色殊異而不同自昔好事者為牡丹芍藥海棠竹筍作譜記者多矣獨菊花未有為之譜)
(者殆亦菊花之缺文也歟余姑以所見為之若夫耳目之未接品類之未偹更俟博雅君子與我同志者續之)
(今以所見具列于後)
(黃)(大金黃金墪菊)(小金黃金鈴菊)(佛頭菊金錢菊)(小佛頭菊黃深色御袍)
(毬子黃野菊)(棣棠菊)(甘菊)(淺色御袍黃)
(白)(金盞銀臺樓子佛頭玉盤菊單心菊)(添色喜容樓子菊)(纏枝菊萬鈴菊)
(腦子菊荼蘼菊)
(雜色十樣菊頂菊桃花菊夏月佛)(芙蓉菊)(孩兒菊)
范至能菊譜後序(菊有黃白二種而以黃為正人於牡丹獨曰花而不名好事者於菊亦但)
(曰黃花皆所以珍異之故余譜先黃而後白陶隱居謂菊有二種一種莖紫氣香味甘葉嫩可食花微小者為)
(真其青莖細葉作蒿艾氣味苦花大名苦薏非真也今吳下惟甘菊一種可食花細碎品不甚高餘味皆苦白)
(花尤甚花亦大隱居論藥既不以此為真後復云白菊治風眩陳藏器之說亦然靈寶方及抱樸子丹法又悉)
(用白菊盖與前說相牴牾今詳此惟甘菊一種可食亦入樂餌餘黃白二花雖不可餌皆可入藥而治頭風則)
(尚白者此論堅定無疑併著于後)史正志菊譜後序(菊之開也既黃白深淺之不同而花)
(有落者有不落者蓋花瓣結密者不落初開之後淺黃者轉白而白色者漸轉紅枝千枝上花瓣扶疎者多落)
(盛開之後漸覺離披遇風雨撼之則飄散滿地矣王介甫殘菊詩云黃昏風雨打園林殘菊飄零滿地金歐陽)
(永叔見之戲介甫曰秋花不比春花落為報詩人仔細看介甫聞之笑曰歐陽九不學之過也豈不見楚辭云)
(夕餐秋菊之落英東坡歐公之門人也其詩亦有欲伴騷人賦落英與夫却繞東籬嗅落英亦用楚詞語耳王)
(彥賓言古人之言有不必盡循者如楚詞言秋菊落英之語全謂詩人所以多識草木之名蓋為是也歐王二)
(公文章擅一世而左右佩劒彼此相笑豈非於草木之名猶有未盡識之而不知有落不落者耶王彥賓之徒)
(又從而為之贅疣蓋益遠矣若夫可餐者乃菊之初開芳馨之可愛耳若夫衰謝而後落英豈復有可餐之味)
(楚詞之過乃在於此或云詩之訪落以落訓始也意落英之落蓋謂始開之花耳然則介甫之引證殆亦未之)
(思歟或者之說不為無據余學為老圃而頗識草木因併書于菊譜之後淳熙乙未閏九月望日吳門老圃叙)
詩集舒金英(芳菊丨丨丨唐德宗)真琪樹(家家菊盡黃梁國獨如霜瑩淨丨丨丨分明對)
(玉堂仙人披雪氅素女不紅粧粉蝶來難見麻衣拂更香向風搖羽扇含露摘瓊漿高豔翻銀井繁枝覆象床)
(桂叢慙並發梅萼妬先芳一入瑤華詠從兹播樂章劉禹錫)無錢對(每恨陶彭澤丨丨丨菊花如今)
(九日至自覺酒須賖杜)移時晚(庭前甘菊丨丨丨青蘂重陽不堪摘明日蕭條盡醉醒殘花爛漫開)
(何益籬邊野外多衆芳采擷𤨏細斥中堂念兹空長大枝葉結根失所纏風霜杜)黃紅間綠(禁署)
(寒氣遲孟冬菊初拆丨丨丨繁丨爛若金照碧仙郎小隱日心似陶彭澤秋怜潭上看日慣籬邊摘令來此地)
(賞野意潜自適金馬門内花玉山峯下客寒芳引清句吟靚煙景夕賜酒色偏宜握蘭香不敵凄凄百卉死歲)
(晚冰霜積惟有此花開殷勤助君惜白樂天)琮璧交輝(素萼迎寒秀金英帶露香繁華照旄鉞瑩)
(盛對銀黃丨丨丨丨映衣裳雜彩章晴雲遙蓋覆秋蝶近悠揚空想逢九日何由陪一觴滿叢佳色在未肯委)
(嚴霜劉夢得)色似霜(滿園花菊欎金黃中有孤叢丨丨丨還似今年歌酒席白頭翁入少年埸白樂)
(天)叢如雪(數丨丨丨雪一旦冐霜開寒蘂差池落清香斷續來思深含别怨芳樹惜年催千里難同)
(賞看看又早梅劉夢得)陶後無知己(籬畔霜前偶得存苦教遲晚受避蘭蓀能消造化幾多憾不)
(陽和一點恩㘽處豈容當玉砌要時還許上金樽丨公殁丨丨丨丨露滴□叢見淚痕羅隱)岑生多
新詩(是節東籬菊紛披為誰秀丨丨丨丨丨性亦嗜醇酎采采黃金花何由滿衣袖杜寄岑參)金折
小苞香(籬落歲云暮數枝聊自芳雪㘽纖蘂密丨丨丨丨丨千載白衣酒一生青女霜春叢莫輕薄彼)
(此有行藏羅隱)朝來數花發(何處曾綴菊溪橋鶴嶺東籬疎還有豔園小亦無叢日晚秋煙裏星)
(繁曉露中影和金滴水香染玉潭風罷酒慙陶令題詩答謝公丨丨丨丨丨身在尉佗宫許渾)坤裳有
正色(黃花候秋節遠自夏小正丨丨丨丨丨鞠衣亦令名一從人偽勝遂與天力爭易姓寓非族改顏隨)
(所令新奇既易售粹駁定相傾疾惡逢伯厚識真似淵明君言我所印世論誰敢評願君為霜風一掃紫與頳)
(坡贈朱遜之詠黃菊)清香知故人(吕園未肯輕沽我且寄田家砌下㘽他日秋光媚重九丨丨丨)
(自丨丨來山谷)添我老生涯(誰將陶令黃金菊幻作酴醿白玉花小草真成有風味東園丨丨丨)
(丨丨同上)普供世間人(味苦誰能愛香寒只自珍長將潭底水丨丨丨丨丨楊誠齊)
樂府惆悵滿枝紅(去年秋晚此園中携手玩芳叢拈花嗅蘂惱煙撩霧沉醉倚西風今年)
(重對芳叢處追往事又成空敲遍闌干向人無語丨丨丨丨丨少年遊歐公桃花黃菊)須插滿頭
歸(與客携壺上翠微江涵秋影雁初飛塵世難逢開口笑菊花丨丨丨丨丨酩酊但酬嘉節了雲嶠登臨)
(不用怨斜暉古往今來誰不老多少牛山何必更沾衣定風波東坡)莫待無花折(黃菊滿東籬與)
(客携壺上翠微已是有花兼有酒良期不用登臨怨落暉滿醉不須辭丨丨丨丨空折枝寂寞酒醒人散後)
(堪悲節去花愁蝶不知南鄕子黃山谷)盡把芳心吐(雅致裝庭宇黃花開淡竚細香明豔盡天)
(與助秀色堪餐向曉自有真珠露剛被金錢妬擬買秋天容易獨步粉蝶無情蜂已去要上金樽惟有詩人)
(曾許待宴賞重陽恁時丨丨丨丨丨陶令經回顧免顦顇東籬冷煙疎雨受恩深柳耆卿)
山茶花
格物總論(山茶花樹高者丈餘低者三二尺許枝幹交加葉硬有稜稍厚中闊寸餘兩頭尖長)
(三寸許面深綠光滑背淺綠花有數種寳珠茶雲茶石榴茶海榴茶躑躅茶茉莉茶真珠茶串珠茶正宫)
(粉塞宫粉一捻紅照殿紅千葉紅千葉白者不可勝數葉各不同海榴茶花青蔕而小石榴茶中有碎花)
(躑躅茶山躑躅樣宫粉茶串珠茶皆粉紅色其中最佳者寳珠茶也或又言此花品中有黃者然亦鮮矣)
事類花紅白(有紅白二種人有千葉者名品頗多不能盡錄南方草木記)葉薄厚(南山)
(茶葩萼大倍中州者色微淡丨柔丨有毛結實如梨大如拳中有數子如肥皂子形又别自有一種葉丨硬花)
(深紅如中州所出者虞衡志)
詩集鶴頂紅(誰憐兒女花散大冰雪中堂中調丹砂染此丨丨丨坡)犀角健(長明燈下)
(石闌干長共杉松闘歲寒葉厚有稜丨丨丨花深少態鶴頭丹久陪方丈曼陀雨羞對先生苜蓿盤雪裏盛開)
(知有意明年歸後更誰看坡開元寺山茶)爛如火(山茶相對本誰栽細雨無人我獨来說似與君君不)
(見丨紅丨丨雪中開坡)簇釘朱(樹子團團映碧岑初看喚作木犀林誰將金粟銀絲膾丨丨丨紅菜)
(碗心春早横招桃李妬歲寒不受雪霜侵題詩畢竟輸坡老葉厚有稜花色深楊誠齋)有嘉樹(南國)
(丨丨丨華居亦玉杯曾無冬春改常冐霰雪開梅聖俞)首羣花(鶯聲老矣移雖晚鶴頂丹時看始嘉)
(雨葉鱗鱗成小蓋春枝豔豔丨丨丨王梅溪)
水仙花
格物總論(水仙花金盞銀臺類也叢低葉似薤根似葱莖首着花白盤開五尖瓣上承黃心宛)
(然盞樣此名金盞銀臺也令一種干葉與酒杯不相類是名為水仙識者所必辨)
事類馮夷(丨丨華隂瑾鄕隄首人服八石得水仙是何名伯清冷傳)江妃(丨丨二女游於江漢)
(之濱逄交甫解佩以與之劉向列仙傳)楊誠齋詩序(世以水仙為金琖銀臺蓋單葉者其中有)
(一酒琖深黃而金色至千葉水仙其中花片捲皺密蹙一片之中下輕黃而上淡白如染一截者與酒杯之狀)
(殊不相似安得以舊日俗名辱之要之單葉者當命以舊名而千葉者乃真水仙云)
詩集銀臺(碧玉簮長洞洞府黃金杯重厭丨丨錢穆父)金相(胡然此柔嘉支本但自持迺以)
(平地尺氣與松篁夷粹然丨玉丨承以翠羽儀獨立萬槁中冰膠雪垂垂水仙誰強名相宜未相知刻畫近脂)
(粉而况山谷詩吾聞抱太和未易形似窺云云掇花置膽瓶吾今得吾師止齋)薤葉(丨丨秀且聳蘭香細)
(而幽徐月溪)蘭根(薤葉丨丨兩不差重蕤風味獨清嘉薄柔肪玉圍金鈿細染鵝黃刺素紗臺琖元非)
(千葉種丰容要是小蓮花向來山谷相看日知是他家是富家楊誠齋)香本(折送南園玉蘂花併移丨)
(丨到寒家何時持上玉宸殿乞與宫梅定等差山谷)玉花(淤泥已作白蓮藕糞壌能開黃丨丨可惜國香)
(天不管隨緣流落野人家前人)冰肌(得水能仙天與竒寒香寂寞動丨丨仙風道骨今誰有淡掃蛾眉篸)
(一枝前人)雪膚(早於桃李晩於梅冰丨肌丨姑射來明月寒霜中夜静素娥青女共徘徊劉貢父)
樂府一點嬌黃(雲卧衣裳冷看瀟然風前月下水邊幽影羅襪塵生凌波步湯沐煙波萬頃愛)
(丨丨丨丨成暈不記相逄曾觧珮甚多情為我香成陣待和淚勻殘粉靈均千古懷沙恨恨當時忩忩忘把)
(此花題品煙雨離迷僝僽損翠袂遥遥誰整謾寫入瑶琴幽憤弦断招䰟無人境但金杯的皪銀臺潤愁滯酒)
(又還醒賀新郎稼軒)一枝蟬影(白玉為臺金作盞香是江南名閬苑年時把酒對君歌不断杯)
(無筭花月當樓人意滿中翹載丨丨丨丨亂樂事且隨人意換西楼回首月明花已綻人何遠可惜國香天)
(不管水仙子馬莊父)
古今合璧事類備要别集卷三十九
