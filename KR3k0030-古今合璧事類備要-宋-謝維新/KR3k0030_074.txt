古今合璧事類備要後集卷五
宋謝維新撰
君道門
恢復
古今源流(祖宗之故物已失而復得者則謂之恢復三代之世如少康如高宗如宣王是也然)
(三代之君皆以自上伐下以天子攻蠻夷以中國討夷狄而收恢復之功奈秦漢以來多事和戎然有以)
(崛起南陽而可以中興漢室者光武亦有崎嶇巴蜀而不能興復漢祚者先主又有宴安江沱而終不能)
(復黃河山南而為晉土者元帝惟唐之肅宗因逆賊之亂而即位于靈武終于尅復兩京以迎上皇而還)
(都大抵秦漢而下往往以征伐為懼以和戎為喜是以境土日蹙而無以還祖宗之舊物者以此也我宋)
(澶淵之役雖不能免於和然天誅一施強寇随斃彼氣已先沮而後為休兵息民之和高宗中興使其果)
(常得李綱宗澤其人則豈可不盡復天下於一統惟和議一事萌於鼎浚主於秦檜厥後牢不可破不得)
(已則駐蹕於錢塘焉孝宗因符離之後亟欲恢復而當時諸臣議論角立卒無以副夀皇恢復之志反復)
(古今上下而觀之則秦漢而降其間所以不能恢復者往往壊於和戎之一事云)
事類紹業(盤庚丨復先王之大丨書)復古(車攻宣王丨丨也詩)祀夏(哀元年少康邑諸綸)
(有田一成有衆一旅能布其德以收夏衆復禹之績丨丨配天不失舊物左傳)攘夷(宣王能内修政事外)
(丨丨狄復文武之境土詩)復興(宣王上天佑之為生賢佐明文武之功業周道粲然丨丨董仲舒策)復
見(不圖今日丨丨漢官威儀後光武紀)披圖(光武丨輿地丨示鄧禹曰今天下郡國如是前日言天下)
(不足定何也)清京(昨見元温表便當躬率二軍討除二寇蕩滌河渭灑丨丨邑反皇居於東土正玉衡)
(於太極晉孫綽傳疏)興復(丨丨漢室還於舊都又唐李翺興復太平大略)誓清(祖逖為豫州刺史渡)
(江中流擊楫而誓曰祖逖不能丨丨中原而復濟者有如大江)復境土(宣王丨文武之丨丨詩)歸
侵疆(孔子用魯齊人章丨其丨丨揚子)復疆宇(聖皇系唐統接漢緒茂育羣生恢丨丨丨勲兼)
(乎古昔事勤乎三五選東都賦)興洪祚(皇乾眷命火德復輝光武以聖武天挺繼統興業丨復丨丨光)
(被八極名垂無窮後黃瓊傳)清冀北(祖逖方當摧鋒越河掃丨丨丨本傳)收河南(天子獨以)
(匹馬至靈武合弱旅鎮強寇曾不踰時摧銳攘胷復兩京丨丨丨州縣何其異耶)復神州(過江人士)
(每至暇日相邀出新亭飲宴周顗中坐歎曰風景不殊舉目有江山之異相視流涕惟導愀然變色曰名士當)
(共戮力王室尅丨丨丨何至作楚囚相對泣耶晉祖逖傳)光宗社(帝嘉其勲曰今晟等宣力肆勤丨復)
(丨丨李晟傳)登單于臺(前武帝元封元年詔曰朕將廵邊陲擇兵振旅躬置十二部將軍親帥師)
(焉丨北丨丨丨至朔方臨北河勒兵十八萬騎旌旗逕千餘里威震匈奴遣使者告單于曰單于能戰天子自)
(將待邊不能亟來臣服)封狼居胥(宋文帝王元謨北伐帝曰聞元謨之言使人有丨丨丨丨之意)
盡為晉土(由是自黃河以傳傳南丨丨丨丨祖)復見官軍(肅宗至德二年從廣平王收長)
(安翌日入京師老幼夾道呼曰不圖今曰丨丨丨丨郭子儀傳)神器重耀(皇祚中興江左舊物克彰)
(丨丨丨丨元温傳)王室再造(子儀自朔方待孤軍轉戰遂北是時天子西走唐祚若贅而能輔太)
(子再造王室本傳)破尋邑等(漢光武以兵數千丨王丨馬丨丨百萬人故建武所以中興)剪
齊滅蔡(杜黃裳言王道在修己任賢憲宗以其言忠嘉納之由是平夏丨丨丨丨復兩河赫然號中興)
兩都再復(丨丨丨丨於鑾輿舊唐史肅宗紀)二聖重歡(儲宗撫戎蕩攘羣兇恢復指期)
(曾不踰時宗廟再復丨丨丨丨地闢天開蠲除妖災唐元吉中興頌)當贖百姓(五代晉高祖起并州)
(藉契丹割幽薊瀛漢涿易澶順新為孺武雲應&KR0034;朔蔚十六州以報之藝祖恨華人歿於北即位即置私藏曰)
(俟及三百萬當移書契丹丨晉朝䧟沒丨丨事略)來朝獻地(李彝興夏州人本姓拓跋唐季賜姓)
(世有夏銀宥綏靜五州之地太宗太平興國三年李繼捧丨丨願丨其丨其弟繼遷復叛)當修軍政
(本朝高宗建炎元年李綱言今日中興規模有先後之序丨丨丨丨變士風裕邦財寬民力改赦法省冗費誠)
(號令信賞罰擇帥臣選監司使吾政已修然後可議興師中興係年錄)先求人才(高宗謂輔臣曰)
(恢復人宜盡力講究須丨丨丨丨有人才則天下事何患不舉同上)大作規模(紹興五年上曰祖宗)
(德澤在天下二百年民心不忘當乘時丨丨丨丨措置朕安能鬱鬱久居此乎趙鼎曰時不可失誠如聖諭)
自有天命(高宗紹興十一年上曰中興丨丨丨丨光武以數千破尋邑百萬豈人力所能乎朕在宫)
(中聲色之奉未嘗動心只是靜坐内省求所以合天者同上)書車攻詩(御丨丨丨丨賜趙鼎鼎曰)
(陛下游神翰墨不忘恢復臣不敢不勉同上)書光武紀(三年諫議徐俯入對上丨丨丨丨以賜之)
(曰朕看世祖紀以益中興之治因思讀六七遍未若書一遍之為愈也係年錄)惟恢復可喜(同上)
(五年上曰世忠奏寇退朕謂寇退不足喜丨丨丨中原還二聖乃丨丨乎然有一可喜卿等諸將爭先非昔時)
(比也聖政)以中原為憂(孝宗乾道七年上曰朕念寇讎未復宵旰不遑虞允文奏陛下不以萬乘)
(為樂而以中原久陷塗炭丨丨)訪恢復大計(趙師進對上思中興故家首丨以丨丨丨丨曰士民)
(尺寸之地為人攘奪尚力爭之祖宗二百年宗社陷于寇顧不爭何如同上)須規恢廣大(平生)
(雄武心覽鏡朱顔在豈惜常憂勤丨丨丨丨丨孝宗述懷詩)大一統之恩(興念燕雲久淪邊圉)
(故家望族流移四野之悲廣谷大川阻隸九畿之籍方藝祖肇基寔軫恤民之慮逮神考嗣服深惟復古之圖)
(惟春秋以王者丨丨丨方隆廣覆丨丨而要荒賴中國有至仁咸起來蘇之望整我師旅徹彼土疆未閱再朞)
(悉平兩路崗巒靡迤東踰碣石之封亭障騫翔西軼榆溪之阻拯百年塗炭之餘咸躋夀域還五路衣冠之舊)
(復覩華風徽宗宣和八年恢復燕雲赦天下制)復九世之讎(春秋丨丨丨丨丨用伸宿憤玉帛定)
(兩國之好旋拓故疆又云納降附以孤其黨與行間諜以離其腹心果振下齊之旅迄成平蔡之功凌雲既剪)
(知命危破竹之中拔幟先登遂火縱績薪之下衣寶自焚於煙熖遺禽悉就於俘纍旌旆來歸師徒不蝢端平)
(平蔡露布)神京應未遠(丨丨丨丨丨當繼沛中歌孝宗新春喜晴詩)八荒而為家
(吾將觀登臺之熙熙包丨丨丨丨丨穆然若東風之振槁灑然若膏雨之萌芽同上春賦)班孟堅燕
然山銘(惟永元元年秋七月有漢元舅曰車騎將軍竇憲寅亮聖明登冀王室納于大麓惟清緝熙乃)
(與執金吾耿秉述職廵御理兵於朔方鷹揚之校螭虎之士爰該六師暨南單于東烏桓西戎氐羌侯王君長)
(之羣驍騎三萬元戎輕武長轂四分雲輜蔽路萬有三千餘乘勒以八陣蒞以威神玄甲耀日朱旗降天遂陵)
(高闕下雞鹿經磧鹵絶大漠斬温禺以釁鼓血尸遂以染鍔温禺尸遂皆單於號然後四校横狙星流彗掃蕭)
(條萬里野無遺寇於是域滅區單反旆而旋考傳驗圖窮覽其山川遂踰涿邪跨安侯乘燕然躡冒頓之區落)
(焚老上之龍庭上以攄高文之宿憤光祖宗之玄靈下以安固後嗣恢拓境宇振大漢之天聲茲所謂一勞而)
(久逸暫費而永寧者也乃遂封山刊石昭銘上德其辭曰鑠王師兮征荒裔勦凶虐兮截海外夐其邈兮亘地)
(界封神丘兮建隆嵑熙帝載兮振萬世)元結大唐中興頌(天寶十四年安禄山䧟洛陽明)
(年陷長安天子幸蜀太子即位于靈武明年皇帝移軍鳳翔其年復兩京上皇還京師於戲前代帝王有盛德)
(大業者必見于歌頌若令歌頌大業刻之金石非老於文學其誰宜為頌曰噫嘻前朝孽臣奸驕為昏為妖邊)
(將騁兵毒亂國經羣生失寧大駕南巡百僚竄身奉賊稱臣天將昌唐繄睨我皇匹馬北方獨立一呼千麾萬)
(旟戎卒前驅我師其東儲皇撫戎蕩攘羣兇恢復指期曾不逾時有國無之事有至難宗廟再安二聖重歡地)
(闢天開蠲余妖灾瑞慶大來兇徒逆儔㴠濡天休死生堪差功勞位尊忠烈名存澤留子孫盛德之興山高日)
(昇萬福是膺能令大君聲容沄沄不在斯文湘江東西中直浯溪石崖天齊可磨可鑴刊此頌焉何千萬年)
詩集抵掌收(伊洛丨丨丨西京不足拔禍轉亡胡歲事成擒胡月胡命其能久皇綱未宜絶杜甫)
(北征詩)感聖心(神州荆棘欲成林霜露凄凉丨丨丨故老幾人今好在壺漿爭聽鼓鼙音晦翁聞捷)
(詩)
親征(源流見前)
事類誓師(帝曰惟時有苖弗率汝徂征禹乃會羣后丨于丨曰濟濟有衆咸聽朕命書)巡師
(武王乃大丨六丨明誓衆士同上)執罪(天子將出征類于上帝宜于社造于禰禡于所征之地出征丨)
(有丨反釋尊于學以訊馘告記)賞祖(用命丨于丨不用命戮于社書甘誓)聽誓(武王伐殷嗟我友邦)
(冡君越我御士庶士明丨丨同上)出征(王于丨丨以佐天下詩)親御(文帝中年發憤遂躬戎服)
(丨丨鞍馬馳射上林講習戰陣前匈奴贊)親勒(後光武建武三年馮異與赤眉戰于崤底大破之餘衆南)
(面宜陽甲辰丨丨六軍大陳戎馬吳漢精卒當前中軍次之驍騎武衛分陳左右赤眉望震怖遣使乞降君臣)
(面縳奉高麗璽綏)躬屬(正觀十九年帝親征遼東丨丨櫜鞬太宗紀)自將(高麗莫離支專國太)
(宗丨丨討邊詔曰朕所過營頓毋飭食毋豐怪行在非近州郡不得令學生耆老迎謁四月圍遼東城城潰唐)
(東夷傳)一心力(禹曰予以爾衆士奉辭罰罪爾尚丨乃丨丨其克有勲書)秉旄麾(王左杖黃)
(鉞石丨白丨以丨牧誓)至潭上(漢文躬御六飛親丨丨丨)至朔方(武帝帥師丨丨丨詳見恢)
(復四字類同上)我武維揚(丨丨丨丨侵于之疆取彼凶殘殺伐用張書)四征弗庭(惟周)
(王撫萬邦巡候甸丨丨丨丨綏厥兆民同上)不宜深入(西征隗囂至漆諸將多以為王師丨丨丨)
(丨隂阻馬援於帝前取米為山谷帝曰虜在吾目中矣馬援傳)何憂不克(太宗親征高麗羣臣皆勸)
(帝曰丨丨丨丨耶唐高麗傳)親征太原(太祖開寶二年丨丨丨丨韓重贇來朝上謂曰虜知我是)
(行必率衆來援卿可為朕領兵倍道兼行出其不意破之契丹兵果入寇韓重贇大破其衆)急幸澶
淵(景德中高瓊奏曰願丨丨丨丨臣等效死寇不難破上意遂决寇衆抵澶淵北直犯大陣李繼隆等整軍)
(成列以禦之分伏勁弩控扼要害其統軍撻覽所將者精銳躬出督戰威虜軍頭張環守床子弩潛發撻覽中)
(額死敵大挫衂退却上幸北城門樓張黃龍旗諸軍皆呼萬歲氣勢百倍敵益震駭)彈員之地(太祖)
(平淮北惟太原未下趙普曰彼丨丨丨丨何足芥意)孤注之謗(真宗親征至大名射殺撻覽狄退謗)
(者曰澶淵之役寇準以陛下為孤注)率師親征(蠢爾太原獨背朝化潜依敵帳屢結蜀川洎喪劉筠)
(擅立異姓乘我郊禋之際來侵晉絳之民宜順人心恭行天討朕取此月内丨六丨丨丨太祖開寶二年親征)
(河東詔)以諫班師(太宗伐契丹丨曹翰丨遂丨丨次金臺驛)
奏捷
事類執訊(宣王南征也蠢爾蠻荆大邦為讐方叔元老克壯其猷方叔率止丨丨獲醜詩采芑)獻
俘(僖二十八年楚國宋宋告于晉晉戰于城濮楚師敗績晉侯丨楚丨于王秋七月丙申振旅凱以入于晉)
(獻俘飲至大賞左傳)獲醜(赫赫南仲薄伐西戎執訊丨丨薄言還歸詩)奏公(薄伐玁狁以丨膚丨)
(注公功也詩六月)獻馘(矯矯虎臣在泮丨丨詩泮水)獻捷(凡諸侯而有外攘之功則丨丨于王)
(以警于夷中國則否諸侯不相遺俘左又子産獻陳捷戎服將事日陳知其罪授首於我用敢獻功又齊侯來)
(獻戎捷又齊侯獻楚捷于周驟稱其伐)獻功(丨丨于社周禮)獻俘(晉文公丨楚丨于王又獻俘受)
(馘飲至大賞左)奏愷(王師大獻令丨丨樂周禮)策勲(舍爵丨丨焉禮也又李華戰場文飲至丨丨和)
(樂且閑左)下齊(燕以子之亂而齊大敗燕燕昭王怨齊使樂毅為上將軍以兵伐齊破之濟西毅攻入臨)
(淄盡取濟西財物祭器輸之燕下齊七十餘城皆為郡縣本傳)破荆(王剪將兵六十萬攻荆大丨丨軍至)
(蘄南殺項燕乘勝略定荆地城邑)吉語(漢烏孫圍會宗陳湯曰不出五日丨丨聞)藁街(陳湯斬郅)
(支首上疏宜懸丨丨變夷邸間若令鴻臚館丞相匡衡大夫繁延夀以月令春當掩骼埋胔勿宜懸車騎許嘉)
(將軍王商以夾谷會孔子誅優施方盛夏首足異門而出宜縣十日詔將軍議者是也同上)露布(朱泚)
(平丨丨於德宗曰臣既肅清宫禁祇奉寢園鐘&KR1206;不移廟貌如故又薛收傅注後魏每戰尅欲天下聞知乃書)
(帛於漆竿上名曰丨丨唐于公異傳)捷書(李靖伐突厥丨丨日夜至突厥傳又杜詩丨丨日報清書同)
獻于社(春官大司樂王師大獻則令奏凱樂又樂師凡軍大獻奏凱歌又鎛師軍大獻則鼓其愷樂又)
(大司樂則左執律右秉鉞以先愷樂獻于社禮)拘諸原(先軫曰武夫力而丨丨丨婦人暫而免諸國左)
(傳)為京觀(潘黨謂楚子曰君盍築武軍而收晉尸以丨丨丨)立武宫(季文子以安革之功)
(丨丨丨非禮也並同上)告于廟(唐李勣從秦王平竇建德俘王世充乃振還秦王上將皆服金甲乘)
(戎輅丨捷丨丨)獻太廟(太宗討王世充敗之于北邙竇建德率兵十萬以拒世充太宗敗建德執之世)
(充乃降六月凱還太宗被金甲陳鐡騎一萬介士三萬前後鼓吹丨俘于高祖以謂太宗功高於古官號不足)
(以稱乃加天策上將軍本紀)獻昭陵(高麗莫離支男生為其弟所逐遣子乞師詔李勣為遼東行軍)
(大總管率兵二萬討之破其國執高藏男建等裂其地州縣之詔勣丨俘丨丨)獻乾陽(蘇定方縛賀魯)
(以還高宗臨軒定方戎服奉賀魯以獻策功俘丨於丨丨殿)獻俘馘(太和初有司命將征討丨丨丨)
(則神策兵衛於門外如獻俘儀)縛頡利(太宗身勒兵顯責而隂間之戎始内阻不二年丨丨丨獻北闕)
(下霆掃風除其國遂理突厥贊)執可汗(唐六總管師十餘萬皆授李靖節度以討之其國遂亡頡利至)
(京師告俘太廟帝御順天樓陳仗衛士民縱觀吏丨丨丨至帝曰而罪有五朕殺罪非無名顧渭上盟未之忘)
(故不窮責也乃悉還其家屬館于太僕廩食之)備軍容(歷代獻捷必有凱歌太宗平東都破宋金剛執)
(賀魯克高麗皆丨丨丨凱歌入京都然其禮儀不傅唐儀衛志)數禽馘(曹日華與賊搏丨丨丨賊憚之)
班師振旅(丨丨丨丨書)勞還勤歸(出車以丨丨杕杜以丨丨也詩)以數軍實
(歸而飲至丨丨丨丨左傳)數俘而出(鄭入陳子玉入丨丨丨丨注但數所獲不將以歸也同上)八
戰八克(公孫述丨丨丨丨本傳)八遇八克(唐婁師德與狄戰白水澗丨丨丨丨)迎長
樂驛(乾元元年郭子儀破賊河上執安守忠以獻遂朝京師詔百官丨於丨丨丨帝御望春樓待之)告
太公廟(元帥凱旋天子遣使郊勞有司先獻捷於太廟又丨齊丨丨丨唐六典)飲酒圍棋
(曹參之丨丨正酣謝安之丨丨尚拗果有軍書繼聞戎捷鄭會昌一品集)破竹走丸(丨丨寧比其發)
(機丨丨未喻其乘勝柳宗元平李師道狀)足澡渭耻(突厥部種離畔李靖為定襄行軍總管率勁騎)
(三千繇馬邑趍惡陽嶺夜襲定襄破之帝曰李陵以步卒五千人絶漠然卒降其衆尚書竹帛靖以騎三千蹀)
(血狄庭丨丨吾丨水之丨矣)復見官軍(郭子儀從元帥廣平王率蕃漢兵十五萬收長安李嗣業)
(為前軍元帥為中軍子儀副之王思禮為後軍賊領勁騎薄戰嗣業以長刀突出斬賊數十騎乃定回紇以奇)
(兵繚城皆夾攻之斬首六萬級生擒二萬翌日王入京師老幼夾道呼曰不圖今日丨丨丨丨)多獲鎧
仗(中和元年賊將王璠率衆三萬來攻輕鄭畋懦柔縱步騎鼔而前畋以銳卒數千疏陣多旗幟乘高伐鼔)
(賊不測衆寡陣未整伏衆寡皆囂日暮鏖戰龍尾坡殺賊二萬級積至數十里丨丨丨丨璠龍去擒璠子斬之)
(威動京師)不識旗鼓(李晟露布至梁帝感泣羣臣上夀且言晟蕩夷凶憝而市不易肆宗廟不震長)
(安之人丨丨丨丨雖三代用師不能加之)馬牛敵血(如摧枯株如縳野兔丨丨幾至於谷量丨丨殆)
(同於川決一品集)頭顱肩髀(砥磨周鉞水淬鄭刀萬里來袁紹之丨丨三塚葬蚩尤之丨丨同上)
擲首降幡(腹敗枝披丨丨陴外丨丨夜竪韓元和聖德詩)建瓴折箠(王師奮發勢無駐於)
(丨丨醜類搶攘功有輕於丨丨于公異破朱混露布)不以金購(未三旬而定晉陽纔期年而滅潞子)
(丨丨丨丨&KR0008;將多降一品集)不勞師克(丨丨丨丨粤首馳報同上)馘俘者萬計(蠢茲)
(西戎蕞爾小國匪茹其力敢距大邦申命邊臣奉將薄伐方共武服已奏膚公闢疆復境者九城盡要害膏腴)
(之地折丨執丨丨丨丨皆精銳驍勇之人復不掩旬捷無虚月哲宗紹聖四年克西夏陜西河東德音)上
作喜捷詩(真宗咸平三年范廷召等引兵追契丹至莫州破之遣使奏捷丨丨丨丨丨)玠四
戰皆捷(紹興元年吳玠及金人烏狄戰於和尚原之北敗之時金主晟之從姪沒立與烏狄折合以數)
(萬騎分道入寇約日會和尚原玠與其弟璘以散卒數十人駐原上召諸將勵以忠義㰱血而盟諸將感泣是)
(日二將以勁騎先期而至陳於原北玠擊之丨丨丨丨)渡江後勝捷(建炎三年十二月兀术自)
(杭州分兵至明州城下浙東制置使張浚拒之小捷四年二月兀术還過吳江縣浙西安撫司統制陳思恭以)
(舟師敗之于太湖幾獲兀术紹興元年兀术攻和尚原吳玠破之四年撒離曷犯殺金牛吳玠又敗之韓世忠)
(敗兀术于大儀鎮六年楊沂中敗偽齊劉倪于藕塘劉騎大敗兀术於順昌十一年劉錡大敗十餘萬于柘臯)
(三十一年劉錡遣將敗高景山于皂角林李寶敗鄭家奴于密州之唐島並見年錄邵宏淵拒敵于真州之胥)
(油橋獲捷十一月虞允大敗金亮于采石馬司統制趙樽復蔡州鄂州都統制吳拱拒敵于茨湖統制王宣拒)
(敵于確山鎮江都統張子蓋解圍海州此皆丨丨丨以來中國丨丨可稱者也)為十三戰功(乾道)
(三年蔣子禮執政遂以明州城下和尚原殺金牛大儀鎮順昌府皂角林胥浦橋唐島采石蔡州茨湖確山海)
(州丨丨丨處丨丨而藕塘不預以所捷乃偽齊非金人故也朝野雜記)
詩集鶴唳風聲(亡命須臾走兔林驕豪無復向來心莫煩王旅追窮寇丨丨丨丨盡好音朱晦)
(翁聞捷詩)貔貅百萬(殺氣先歸江上林丨丨丨丨想同心何時滅盡天驕子南北東西聞好音)
代馬未全知(天驕得意任驅馳太歲乘蛇已應期一夜旄頭光隕地飲江丨丨丨丨丨朱晦翁聞)
(邊報詩)
和戎(源流見前)
事類九合(左襄十一年鄭人賂晉侯以師悝師觸師蠲及其鎛磬女樂二八晉侯以樂之半賜魏絳)
(曰子教寡人和諸戎狄以正諸華請與子樂之辭曰夫和戎國之福也八年之中丨丨諸候諸候無慝君之靈)
(也臣何力之有焉)五利(左襄四年魏絳曰陳新來和將觀於我我得則睦否則攜貳公曰然則莫如和)
(戎乎對曰和戎有丨丨焉戎狄薦居貴貨易土土可賈焉一也邊鄙不聳民狎其野穡人成功二也戎狄事晉)
(四鄰振動諸侯威懷三也以德綏戎師徒不勤甲兵不頓四也鑒于后羿而用德度遠至邇安五也)交鄰
(孟齊宣王問曰丨丨國有道乎孟子對曰有惟仁者為能以大事小是故湯事葛文王事昆夷惟志者為能以)
(小事大故太王事獯鬻勾踐事吳以大事小者樂天者也以小事大者畏天者也)修好(左隠二年公會)
(戎于潜傅曰始丨戎丨也)土地(滕文公問曰滕小國也竭力以事大國則不得免焉如之何則可孟子對)
(曰昔者太王居邠狄人侵之事之以皮幣不得免焉事之以珠玉不得免焉事之以犬馬不得免焉乃屬其耆)
(老而告之曰狄人之所欲者吾土地也孟)玉帛(丨丨行李共其乏困左)持節(廣蒙已略夜郎因發)
(巴蜀廣漢卒通南夷道時邛筰之君聞南夷與漢通得賞多願内屬請隸為臣妾上使司馬相如丨丨以幣賂)
(西南夷使以定西夷邛筰除邊關通邛筰還報天子大悦史記)通使(孝文曰結和丨丨休兵北陲為功多)
(矣且無議軍故百姓無内外之繇得息肩於田畆史律書)諭志(後元二年詔向者累年匈奴並暴邊境多)
(殺吏民朕夙興夜寐未嘗一日忘於心故遣使者蓋相望結轍于道丨朕丨於單于今單于返古之道計社稷)
(之安便萬民之利新與朕俱棄細過偕之大道結兄弟之義以全天下元元之民和親以定始于今年文帝本)
(記)致繒(今匈奴侵勍至不敬也而漢歲丨金絮采丨以奉之賈誼治安策)請纓(南越與漢和親)
(乃越遣軍使南越說其王欲令入朝比内諸侯軍自丨願受長丨必羈南越王而致之闕下軍遂往說越王聽)
(計請諸國内屬天子大悦前終軍傳)屈膝(匈奴單于怖駭丨丨受事交臂請和前司馬相如傳)入蕃
(唐使丨丨賜物令諸邑行人請賜訖停行並却徵已發五百里外停徵已造衣裳聽兼納東至高麗南至真臘)
(西至波斯吐蕃及竪晁祧督北至突厥契丹韎&KR1944;並為丨丨餘為絶域)結約(漢婁敬曰匈奴未可以武)
(服宜以長公主妻之生子則為漢外孫外孫為單于豈與大父抗禮哉乃使敬往丨和親丨)焚幣(晉武)
(帝斫案丨丨)賜女樂(晉侯丨魏絳丨丨曰子教寡人和諸戎狄左詳見賞賜門)和親侯(後封)
(王歙為丨丨丨)與連和(高祖起太原遣府司馬劉文靜往聘突厥丨丨丨)密講和(元宗欲事)
(吐蕃張說時為相說丨請丨丨丨休息鄣塞)分其勢(唐裴矩以始畢可汗衆漸盛建請以宗女嫁叱)
(吉設建為南面可汗丨丨丨叱吉不敢受始畢聞之稍怨望)信為上(吐蕃請和約弛兵大酋悉坦謀)
(舉維州入劔南李德裕言韋臯經略西山至死恨不能致今以生羌三千人燒十三橋可以得志牛僧孺曰吐)
(蕃綿地萬里失一維州無害其疆今修好使者尚未至遽反其言且中國禦戎守丨丨丨應敵次之彼來責曰)
(何故失信贊普牧馬蔚茹川若東襲隴陂以騎綴回中不三日抵咸陽橋則京師戒嚴是雖得百維州何益帝)
(然之)不過數歲(漢王恢習匃奴事以為和親丨丨丨丨)戰勝而和(唐突厥寇太原且遣)
(使和親帝問封德彝曰彼有輕中國之心謂我不能戰若乘其怠擊之勢必勝勝而後和威德兩全矣)刑
白馬盟(唐頡利請和許之翌日丨丨丨與頡利丨便橋上)具鹵簿迓(定安公主下嫁)
(回鶻可汗至京師詔神策軍四百丨丨丨羣臣班丨主乘輅謁憲穆二室退詣光順門匍服禠冠䥖待罪)
(言和親無狀帝使中人慰勞)紓歲月禍(和親非久安計而為之者以天下初定丨丨丨之丨耳突)
(厥傳)割愛降婚(姑承宗廟之餘慶為王室之懿親先朝割愛降婚義寧家國謂回鶻必能禦侮安静)
(塞垣使邊人子孫不見兵革射鵰者不敢西向畏軒轅之臺今回鶻所為甚不循理蕃渾是朕之人牛羊亦國)
(家所有因依漢地遂致蕃孳回鶻託以私讐恣為侵掠每馬首南向姑得不畏高祖太宗之威靈欲侵擾邊疆)
(姑得不思太皇太后之慈愛為其國母足得指揮若回鶻不能稟命則是棄絶姻好今日以後不得以姑為詞)
(一品集賜太和公主敕)詭辭結歡(回鶻遣將丨丨丨丨潜伺邊隙公密露其下盡得隂謀李德裕)
(幽州紀功碑)姻好之情(雖云随逐水草動皆迫近城池遥揣深意似恃丨丨丨丨每覩蹤由實懷)
(馳突之計一品集賜克汗等書)不臣之姻(且覩北敵和親帝天下嫁實國家思往日之續垂丨丨丨)
(丨然聞蒸然且數貪惏無厭李觀上宰相安邊書)何待結約(先代公主既是舅甥今日公主即為)
(子壻如是重姻丨丨丨丨遇事足以相信随情足以相親張曲江集勅普贊書)久為親鄰(我國家與)
(卿本國代結姻好丨丨丨丨協德同心嘗為諸侯所羨故得邊候不聳封疆晏然一品集賜昔叛回鶻書)玉
帛伸誠(未申與國之懽詎適親仁之願將導懽盟議通信使修丨丨以丨丨指丹青而著誓真宗景德)
(元年與契丹國書)誠堅金石(繼辱行人薦承問念佇干戈之載戢許玉帛以交馳虔聽重言已有)
(定議丨丨丨丨義貫神靈真宗答契丹國毋書)契好之修(具承丨丨丨丨深悉封疆之諭顧夙敦於)
(大訓已備載於前書徽宗三年答大金國書)聘禮增華(使軺薦至丨丨丨丨載惟修睦之勤益認)
(締交之厚同上四年書)屈已為蒼生(本朝太祖以英武定天下猶孫全興經營和好上曰此事)
(朕當丨丨丨天下丨丨計然須執紀綱存大體即久遠之利也)審是為得策(慶歷三年延州言元)
(昊遣賀從勉來納欵韓琦范仲淹等言元昊屢戰屢勝未有拙屈何故乞和有不可許者三亦有大可防者三)
(伏望聖慈於納和禦侮之間丨丨處置為聖朝長久之慮余靖言挫北邊之氣折西羌之銳不如不和最丨丨)
(丨)為書喻逆順(慶歷元年元昊使人於涇原求和又遣高延德詣延州與范仲淹約仲淹察元)
(昊宋肯順事且無表章不敢聞於朝廷乃自為書喻以逆順)獻字非可加(慶歷中契丹言南朝)
(歲增金帛但無名爾須於誓書中加一丨丨乃可弼曰獻字乃下奉上之辭丨丨施於敵國况南朝為兄豈有)
(兄獻於弟乎)
古今合璧事類備要後集卷五
