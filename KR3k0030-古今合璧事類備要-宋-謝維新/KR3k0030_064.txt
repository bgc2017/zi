古今合璧事類備要前集卷六十四
宋謝維新撰
喪紀門
居喪
事類哀戚(喪禮丨丨之至也節哀順變也檀弓)創痛(丨鉅者其日久丨甚者其愈遲三年之喪)
(稱情而立文所以為至痛極也記三年問)專席(有喪者丨丨而坐記曲禮)倚廬(親者居丨丨賤者居)
(堊室周禮宮正注斬衰丨丨齊衰堊室儀禮居丨丨寢苫枕塊不說絰帶孟康注丨丨倚墻至地而為之無楣)
(柱檀弓父母之喪不避涕泣見人夫怨哀在中故形變外也居於丨丨寢苫枕塊苴杖食粥所以為至痛飾也)
(並記)扶杖(杖者何也曰竹桐一也何為也曰孝子身病體羸以杖扶病也父在則不敗杖矣尊者在故也)
(記問喪苴杖竹也削杖桐也杖者各齊心皆下本杖者何爵也無爵喪而杖者何檐主也非主而杖者何輔病)
(也童子何以不杖不能病也婦人何以不杖亦不能病也爵謂天子諸侯卿大夫士也無爵謂庶人也檐猶假)
(也無爵者假以杖尊其為主也非主謂衆子也儀禮喪服)稽顙(三年之喪以喪拜稽顙而後拜為妻父母)
(在不杖不丨丨母在不丨丨記雜記)偯聲(斬衰之哭往而不返齊哀之哭若往而返大功之哭三曲而偯)
(小功緦麻哀容可也三曲一聲三曲也丨丨從容也偯音倚記間傳)戚容(子貢問喪子曰敬為上哀次之)
(瘠為下顔色稱其情丨丨稱其服雜記)不言(斬衰唯而不對齊衰對而丨丨大功言而不議小功緦麻)
(議不及樂間傳)讀禮(居喪丨喪丨既葬讀祭禮喪復常讀樂章曲禮)衰絰(孤斬然在丨丨之中左傳)
素冠(素冠刺不能三年也庶見丨丨兮棘人欒欒兮小雅)哭無時(父母之喪丨丨丨記檀弓篇)
如有求(始死皇皇焉丨丨丨而弗得及殯望望焉如有從而弗及既葬慨焉如不及其反而息記檀弓)
三年如斬(丨丨之喪丨丨雜記)三日後斂(孝子親死悲哀志懣故匍匐而哭之若將復生)
(故曰丨丨而丨丨者以俟其生也記問喪)繩纓管屨(父母之喪衰冠丨丨丨丨三日而食粥三月而)
(沐喪服四制齊晏桓子卒晏嬰苴絰帶杖管履左傳)齊疏饘粥(三年之喪丨丨之服丨丨之食自天)
(子逹於庶人三代共之孟子滕文公)被髮徒跣(男子白布衣丨丨丨丨婦人女子青練衣去首飾齊)
(哀以下丈夫素冠主人坐於床東啼踴旡數衆主人兄弟之子在其後皆西面南上哭妻坐於床西妾及母子)
(在其後哭踊旡數唐禮志)擊心爵踊(婦人不宜袒故發胷丨丨丨丨殷殷田田如壞牆然悲哀痛疾)
(之至也問喪)毁瘠不形(居喪之禮丨丨丨丨視聽不衰升降不由階阼出入不當門隧曲禮)食
旨不甘(君子之居喪丨丨丨丨聞樂不樂居處不安語陽貨孝子之喪親也哭不偯禮無容言不文服)
(美不安聞樂不樂丨丨丨丨此哀戚之情也三日而食教民無以死傷生也毁不滅性此聖人之教也喪不過)
(三年示民有終也孝經)衰麻在身(居喪之禮頭有創則沐身有瘍則浴有疾則飲酒食肉疾止復)
(初不勝喪乃比於不慈不孝五十不致毁六十不毁七十唯丨丨丨丨飲酒食肉處於内曲禮)水漿不
入(君子執親之喪也丨丨丨丨於口者三日杖而後能起檀弓)喪不慮居(丨丨丨丨謂賣舍宅)
(以奉喪為無廟也毁不危身為憔悴將滅□為無後也同上)哭無常聲(曾申問於曾子曰哭父母)
(有常聲乎曰中路嬰兒失母焉何常聲之有雜記)柴骨欒心(殘喘胡顔丨丨丨丨茹哀苦廬銜恤)
(終祀悲摧欒棘思結寒泉陳子昂集)灰心垢體(丨丨丨丨泣血漣漣松檟之下其生尚殘與其偷生)
(而孤苦不若就死而團圓欲自決以毁傷懼虧孝於歸全白侍郎集)酸鼻痛骨(履影弔心丨丨丨丨)
(冮文通書)殞涕熏心(丨丨丨丨韓文)荼蓼之苦(丨丨丨丨陳蕃傳未堪家多難予又集于)
(蓼詩小毖)蓼莪之德(蓼蓼者莪匪莪伊蒿哀哀父母生我劬勞出則銜恤入則靡至欲報之德昊天)
(㒺極詩蓼莪)儼然憂服(吾子丨丨在丨丨之中記檀弓)憔然苫塊(于志寧丨丨在丨丨)
(之中唐史)五服異等(斬衰三年子為父嫡孫承重為祖父母父為嫡子祖為嫡孫在室女)
(為父子婦為夫之父妻為夫齊衰三年子為母嫡母繼母慈母養母同在室女為母子婦為夫之)
(母齊衰五月孫為曾祖父母女孫在室適人同齊衰三月孫為高祖父母女孫在室適人同杖期子為)
(出母孫為祖母祖在為祖母則杖期夫為妻不姊杖期孫為祖父母姪為父兄弟及父姊妹在室者父)
(妹已嫁無夫與子者同父為衆子及女在室者女已嫁無夫與子者同伯叔為姪及侄女在家者祖為)
(承父重孫女孫為祖父母在室適人同女適人為親父母婦人為夫兄弟之子及夫兄弟之女在室者)
(大功姪為父姊妹已適人者兄弟為姊妹已適人者為堂兄弟及堂姊妹在室者為巳女及兄弟之)
(女己適人者伯叔為姪婦祖為衆孫姪為親叔父及姑之長中殤者已為親兄弟姊妹及親子兄弟)
(之子兄弟之女嫡孫之長中殤者女為出母女為父之兄弟姊妹已之兄弟姊妹及兄弟之子為人後者)
(女為兄弟之女長中殤者孫婦為夫之祖父母姪婦為失之伯叔為夫姪女之適人者及夫姪婦之)
(長中殤者小功從姪為父堂兄弟及父堂姊妹在室者為堂姊妹已適人者為再從兄弟及再從姊妹)
(在室者伯叔為堂姪姪孫及堂姪女姪孫女之在弟室者祖為嫡孫婦為女孫已適人者為己兄)
(之妻為親兄弟姊妹及親子兄弟之子衆孫之下殤者為母之祖父母母之父母母之兄弟姊妹)
(女為兄弟之妻為堂兄弟姊妹親兄弟之子婦兄弟女之中殤者婦人為夫之姑夫之姊妹在室)
(適人同為夫之兄弟及夫兄弟之妻夫之堂侄及堂侄女之在室者夫之姪孫夫姪孫女之在室者)
(為夫伯叔之長殤夫姪婦之下殤者緦麻從姪孫為曾祖兄弟及曾祖姊妹在室者為祖兄弟祖堂)
(兄弟及祖姊妹祖堂姊妹在室者為父堂姊妹適人者為父再從兄弟已再從姊妹堂姪女已適人者)
(已三從兄弟及三從姊妹在室者為堂姪婦為再從姪及為再從姪女在室者祖為衆孫婦姪孫婦及)
(姪孫女已適人者為堂侄孫及堂姪孫女在室者為曾孫元孫曾堂姪孫及曾堂姪女在室者為堂叔)
(父長殤親叔父下殤親姑下殤堂姑長殤堂兄弟中下殤再從兄弟長殤堂姊妹再從姊妹堂)
(姪堂姪女姪孫姪孫女之長殤衆孫等之下殤者壻為妻之父母外祖父母為女之子及女之子婦)
(舅為甥及甥婦為舅姑姨之子兄弟姊妹同母之姊妹長殤者女為祖親兄弟姊妹父堂兄弟姊妹)
(已再從兄弟姊妹堂兄弟之子堂兄弟之女兄弟之姪孫及姪女孫姑舅之子親兄弟女之下殤)
(者孫婦為夫高祖父母夫曾祖父母夫從祖伯父夫之堂伯叔夫堂兄弟之妻夫堂姊妹在室)
(適人同夫堂姪之妻夫堂姪女已適人者夫之再從姪夫再從姪女在室者夫姪孫婦夫姪孫)
(女適人者夫堂姪孫夫之曾姪孫夫曾姪孫女夫外祖父母夫之舅姨夫伯叔之中下殤者)
(殤者男女未成人而死可哀傷者男子已娶女子許嫁皆不為殤凡男女亡年十九至十六歲為長殤十五至)
(十二歲為中殤十一至八歲為下殤若生三月至七歲皆為無服之殤儀禮)三年通喪(宰我問三)
(年之喪期已久矣君子三年不為禮禮必壞三年不為樂樂必崩舊穀既沒新榖既升期可已矣子曰食夫稻)
(衣夫錦於汝安乎曰安女安則為之夫君子之居喪食旨不甘聞樂不樂居處不安故不為也今女安則為之)
(宰我出子曰予之不仁也子生三年然後免於父母之懷夫三年之喪天下之通喪也予也有三年之愛於其)
(父母乎語陽貨)無緦麻喪(崔琳三十年間丨中外丨丨之丨明皇雜錄)請小功服(魏徵)
(定服制義嫂叔不服蓋推而遠之也或有長年之嫂遇孩童之叔劬勞鞠養情若所生稱情立文其義安在嫂)
(叔舊無服請服小功五月文粹)求尸漬血(唐王少玄父隋末死兵亂少玄甫十歲時即哀泣求尸時)
(野中白骨覆或曰以子血漬而滲者父胔也少玄鑱膚閱旬而獲尸)徒跣護柩(王衍居父喪跣護柩)
(行千里道路為流涕李百藥侍父母喪還鄉徒跣數千里雖除喪容貌癯毁者累年劉審禮父母北葬徒)
(跣血流行路咨嗟審禮為虜執持詔令其庶弟易從省之既至審禮卒易從晝夜哭不止吐蕃哀其志乃還父)
(屍徒跣萬里扶護以歸見者流涕並孔帖)和嶠生孝(晉王戎字濬仲為吏部尚書丁母憂性至孝不)
(拘禮制飲酒食肉或觀奕棋而容貌毁悴杖而後起和嶠亦居父喪以禮法自持量米而食而哀毁不踰於戎)
(武帝謂劉毅曰和嶠毁頓過禮使人憂之毅曰嶠雖寢苫食粥乃生孝耳至於王戎所謂死孝陛下當先憂之)
伯鸞死孝(戴丨丨母卒居廬啜粥非禮不行弟叔鸞食肉飲酒哀至乃哭二人俱有毁容世謂丨丨)
(丨丨叔鸞生孝典略)
居喪過哀哀泣難繼(弁人有其母死而孺子泣者孔子曰哀則哀矣而難為繼也夫禮為)
(可傳也為可繼也故哀踊有節檀弓)號泣無節(侯知道程俱羅生養以孝歿奉以哀廬於冡次丨丨)
(丨丨侯氏七年矣程氏三年矣擁墳推膺聲氣咽塞下入九泉上徹九天丈粹李華靈武二孝贊)毁瘠
幾死(劉滋居母喪丨丨丨丨時謂劉孝子)哀感不食(高士廉子履行居母喪毁甚太宗諭使彊)
(食丁公著三歲喪母甫七歲見隣媪抱子丨丨丨肯丨父喪貌力癯惙見者憂其死孔帖)嗌不粒
食(張曲江公丁内憂奔喪南計毁無圖生丨丨丨丨徐浩張曲江碑)疾不如薤(郭曜居喪以禮)
(疾甚或勸茹葱薤終不屬口並孔帖)毁滅糲食(羅遜父喪幾丨丨服除布衣丨丨)居喪柴
瘠(唐宗室嵩丨母丨丨丨服除家人未嘗見言笑同上)三年泣血(高子羔執親之嘗喪泣血三年未)
(見齒君子以為難也記檀弓)五日不食(子春之母死丨丨丨丨曰吾悔之先王制禮患其過於制)
(不以死傷生也同上房元齡父喪米飯不入口五日唐書)三年不出廬(路敬淳居親喪倚廬不出)
(者三年服除號慟入門形容癯毁妻不之識孔帖)五十猶麻縗(絳人三十喪父母丨丨丨丨丨)
(故鄉黨稱氏不名貴之也崔祐甫汾何義橋記)
居喪越禮戚有嘉容(魯昭公居喪而不哀在戚而有嘉容比及葬三易衰衰袵如故哀)
(葬齊姜昭公不戚晉使者曰其不歿乎有三年之喪而無一日之戚左傳)喪不為服(後漢袁閎居土)
(室母沒不為制服設位世莫能名)衰絰擊鍾(宋子明謂桐門右師曰吾猶丨丨而子丨丨何也右)
(師曰喪不在此故也退而告人曰已衰絰而生子余何故捨鍾)朞功聽樂(謝安愛好聲律朞功之慘)
(不廢妓樂頗以成俗王坦之諫不從)居喪彈棋(晉阮籍至孝母終與人圍棋既畢而飲二斗號吐血)
(數升將葬又食一蒸㹠飲酒二斗又吐血毁瘠骨立)居喪彈琴(姚興時京兆韋高慕阮籍為人丨丨)
(丨丨飲酒黃門郎吉成詵聞之泣曰吾私刃斬之以樂風教遂持劍見高高懼而逃走)冒服飲宴
(灌夫與竇嬰相得驩甚夫嘗有服過丞相蚡蚡曰吾欲與仲孺過魏其侯會仲孺有服夫曰將軍乃肯臨況魏)
(其侯夫安敢以服為辭蚡許諾夫以語嬰嬰與夫益市牛酒夜飲極驩而去)廬墓孕育(後漢陳蕃)
(為樂安太守民有趙宣葬親不閉埏隧居其中行服二十年蕃與相見問及妻子而宣五子皆服中所生蕃大)
(怒曰寢宿冡藏而孕育其中誑時惑衆誣汙鬼神遂致其罪)使婢丸藥(陳夀遭父喪有疾丨丨丨)
(丨客往見之鄉黨以為貶議坐是沈滯者累年)召人作樂(南漢劉玢襲在殯丨伶丨丨丨裸男女以)
(為樂)匿喪受封(後漢李爕為河南尹先是潁川甄邵謟附梁冀為鄴令有同歲生得罪於冀亡奔邵)
(邵偽納而陰告冀即捕殺之邵當遷郡守會母亡邵埋葬馬屋先受封然後發喪還至洛爕行途遇之使卒投)
(車於溝中笞捶亂下大署帛於背曰謟貴賣友貪官埋母乃具表狀遂廢錮終身)匿喪典軍(李抱)
(真卒其子殿中侍御緘丨丨與其屬盧會昌元仲經謀會諸將仲經詭抱真令曰吾疾不任事令緘丨丨勉佐)
(之副使李說及諸校俯首皆曰諾緘盛服出衆拜之)變服親迎(五代張孝忠子茂宗尚義章公主母)
(亡遺言丐成禮太常博士韋彤等諫曰婚禮所以承宗廟繼後嗣也安有釋縗服衣冕裳去堊室行親迎以凶)
(續嘉為朝廷爽法五代史)重喪不哭(唐承隋大亂風俗薄惡人不知教御史大夫韋挺上疏曰父母)
(之恩昊天罔極創巨之痛終身何已今衣冠士族辰日不哭謂為重喪親賓來弔輒不臨舉既葬隣伍會集相)
(與醉酣名曰出孝望一切懲革)
詩集制中不詩(昔歐陽叔粥季默以憂丨丨丨作詩陳履常不飲酒東坡一日設燕兩歐至履)
(常不飲故不作詩坡詩云商也哀未散歲月怱已秋祥琴雖未調餘悲不敢留矧此乃韻語未入金石流君言)
(不能詩此語人信不陋矣陶士衡當以大白浮明當罸二子已洗兩玉舟)喪居作詩(梅聖俞至寧陵)
(寄詩云獨護慈母喪淚與河水流河水終有竭淚泉常在眸彦猷持國譏作詩早余應之以蓼莪及傅咸贈王)
(何二侍中詩亦如此按晉孫綽詩自丁荼毒載罹寒暑暑不勝哀號作詩一首敢冒諒闇之譏以伸㒺極之痛)
(故洪玉甫以魯直丁母憂絶不作詩夫魯直不作者以非思親之詩也孫綽作者以思親之詩也聖俞之早庸)
(何傷乎秦少游初過浯溪題詩云玉環妖血無人埽以被責憂畏又方持喪手書此詩借文潛之名後人遂以)
(為文潛非也江鄰幾雜誌)
起復
事類從宜(喪有四制變而丨丨注四制者恩理節權也恩仁理義節禮權智也又曰門内之治恩掩)
(義注若公羊傳所言是也又曰門外之治義斷恩庄若曾子問所言是也喪服四制)奪情(重奪孝子之情)
(望慕無窮公羊傳注)移忠(君子之事親孝故忠可移於君孝經)奪禮(頃丨丨於苴麻俾戾權於韎韐)
(常相制)要絰服事(古者臣有大喪則君三年不呼其門已練可以弁冕服金革之事君使之非也)
(臣行之禮也閔子丨丨而丨丨孔子蓋善之也弁禮所以皮弁爵弁也皮弁武冠爵弁文冠加旒曰冕王所以)
(入宗廟服金革者謂以兵事使之公羊傳)卒哭征戎(子夏問曰三年之喪卒哭金革之事無避者也)
(禮與初有司歟孔子曰君子不奪人之喪亦不可奪喪也昔者魯公伯禽有為為之也今以三年之喪從其利)
(者吾弗知也注伯禽封於魯有徐戎作難喪卒哭而征之急王事也征之作費誓)不敢踰制(翟方)
(進為丞相封高密侯後母既葬三十六月除服起視事以為身備漢相丨丨丨國家之丨)固請終制
(唐張說累遷工部兵部二侍郎以母喪免既期詔使為黃門侍郎丨丨丨丨祈陳哀到時世俗衰薄士以奪服)
(為榮而說獨以禮終天下高之張曲江起復表聞命號咷使者逼迫及至闕下懇請終喪武后朝解琬除)
(監察御史以喪免武后以琬習邊事迫令西撫羌夷琬因乞終喪后嘉許之代宗朝宗室㴠方母喪奪哀持)
(節宣慰所至州縣非公事未嘗言蔬飯水飲席地以瞑及使還丨丨丨丨代宗見其癯毀許之並唐史)令
起視事(隋邳國公蘇威為右僕射以母憂去職柴毁骨立上勅威曰公德行高人情寄殊重必須抑割)
(為國惜身朕之於卿為君父宜依朕旨以禮自存未幾起令視事)疆起就職(于志寧為太子詹事)
(以母喪免有詔起復本官固請終喪帝遣中書侍郎岑文本敦諭之曰忠孝不兩立今太子須人教約卿丨丨)
(為我卒輔導之志寧乃丨丨太傅房元齡以母憂罷職未幾起復本職)奪服拜官(杜暹遷給事中)
(以母喪解會安西都護張孝嵩遷太原尹或言暹往使安西虜服其清今猶慕思乃奪服拜黃門侍郎兼安西)
(副大護)奪情就職(山濤居母喪負土成墳手植松柏詔丨丨以濤為吏部尚書濤不得已丨丨)
偪令攝事(晉張華為度支尚書母憂哀過禮中詔丨丨丨丨贊成伐吳之計)不許辭官
(魏解宏遭父喪有軍事當行辭疾病帝怒曰汝非曾閔收廷尉高柔為請之帝乃原之)薦興塊次
(來填擢潁川太守母喪免以孝聞安禄山反張垍丨之丨丨丨拜汝南太守)詔起苫次(鄭元璹母)
(喪免會突厥提精騎數千萬身自將攻太原詔即苫次起元璹持節)衰麻謁相(李林甫聞蕭穎士名)
(欲拔用時穎士寓居廣陵居母喪即衰麻詣京師徑謁林甫於政事堂林甫素不識遽見衰麻大惡之即令斥)
(去穎士大怒乃著伐櫻桃賦刺林甫有曰擢無庸之瑣質專廟朝之右地)居喪獻計(盧從史元和中)
(丨父丨未官即丨丨誅王承宗陰向帝旨繇是奪服)奪服不哭(唐陳思忠居父喪詔丨丨客往弔思)
(忠詔以辰日不哭薛大鼎子克構曰事親者避嫌可也既孤矣則無不哭世服其論)釋縗拜賜(吕諲)
(擢平章事會母喪解三月復召知門下三品當賜門戟或勸諲以凶服受吉賜不宜諲丨丨丨丨人譏其失禮)
(唐史)徒跣籍藁(歐陽詢母喪詔奪哀每入朝丨丨及門夜直丨丨以設非公事不語還家輒號慟)
被髮居堊(田宏正遇害魏人素德弘正以田布□使世其官穆宗遽召布解縗拜魏博節度乘傳以)
(行布號泣固辭不聽乃出伎樂與妻子賓客訣曰吾還矣未至魏三十里跣行丨丨號泣而入丨丨室屏節旄)
墨縗玄纛(田布起復節度使制云丨丨在體丨丨在前提劍就命無忘哀敬元稹)峩冠泣
血(韓渥言宰相崔貽範處喪未數月遽使視事傷孝子心今中書事一相可辦陛下誠惜貽範才矣變縗而)
(召可也何必使出丨丨廟堂入丨丨柩側毁瘠則廢務勤恪則忘哀此非人情可處也)佩魚不中
禮(李宗諤云先公周顯德末翰林學士起復褁素紗軟脚幞頭黲紫公服每入朝猶佩魚袋或曰魚袋者取)
(事君夙夜匪懈之義然以金為飾亦身之華也居喪奪情不當有金寳之飾公遽謝不敏談錄)起復非
好事(富鄭公韓魏公同在中書鄭公母老矣一日語及故事宰相有起復視事者魏公曰此非朝廷盛事)
(已而鄭公居母喪朝廷屢詔起之上章三辭貼黃言臣在中書日當與韓琦言之決不當起魏公歎曰吾但以)
(實言之不料以為怨自此二人稍稍有隙龍川志石林過庭錄云至和問富鄭公為相以母喪去位時久無)
(以宰相持喪者昭陵意大向公必欲起復詔再下再力辭末以盧朱崖薛文惠故事切責有云以相國之尊而)
(守匹夫之節任天下之重而為門内之私朕所不取也且命中人督公起非同就道不得先還公復抗章言天)
(下無事宰臣奉行常務豈可與太宗時比中書樞密院臣僚韓琦等平居皆嘗與臣論起復不是好事今在嫌)
(疑之地必不肯為臣盡直言斷自聖意上知其不可奪乃已)
古今合璧事類備要前集卷六十四
