古今合璧事類備要外集卷六十三
宋謝維新撰
財用門
琉璃附(水精碼碯)(玻瓈琥珀)(車渠珊瑚)
財貨源流(琉璃本質是石出大秦國赤白黑黃青綠紺縹紅紫凡十種為器者以自然灰冶之)
(近世又有火成者光澤盖不减也水精琉璃之類入火不焚玻瓈本草作頗梨水玉或云是千歲水化為)
(之車渠亦玉石類形似蚌蛤有文理碼碯非玉非石自是一類似馬腦然故以為名亦云碼碯珠也或云)
(馬口中吐出恐胡人謬言以貴之耳有紅白黑三種亦有紋似纏絲者砑本不熱琥珀松脂淪入地千年)
(所化多偽惟以色如血熟於布上拭吸得芥子者真也珊瑚似玉紅潤中多有孔亦有無孔者有縱紋者)
(有紅油色細縱紋者有如鉛丹色無縱紋者有兩枝直上分十餘岐將至其末交合連理者初生水底磐)
(石上白如&KR0818;一歲黃三歲赤海人付欲取之先作鐵網沈水底珊瑚貫中而生歲高三二尺有枝無葉因)
(絞網出之或摧折在網中故難得完者然失時不取亦腐大抵以樹高而枝柯多者為勝)
事類琉璃扉(漢武帝拜方士欒大為五利將軍起九間神宫欲以下神云云曰丨丨為丨眞珠為)
(簾漢武故事)琉璃殿(魏太武時大月氏國人商販至京師自云能鑄丨丨既成光澤美於西來者乃)
(詔為行丨容百餘人光色映徹見者震駭以為神明自此中國丨丨甚賤人不復珍之)琉璃窗(滿奮)
(畏風在武帝丨丨丨内坐實密似疎奮有疑帝問之荅曰臣猶吳牛見光而喘世說)琉璃杯(晉崔洪良)
(伯手不執珠玉汝南王亮燕公卿以丨丨丨行酒酒至洪洪不執白氏帖)琉璃椀(王敦初尚主如厠見)
(金盤盛水丨丨丨盛澡豆困倒著水中飲之世說)琉璃盤(同昌公主以紅丨丨丨盛夜光珠立堂中)
(光如晝杜陽編又元載代宗曰平嶺南進丨丨丨面闊九寸朕以為寶及破載家得一尺面者鄴侯家乘)琉
璃帳(黃偃設紫丨丨丨東方十洲記)琉璃瓶(唐貞元中揚州市坊有丐者自稱媚兒姓胡懷中出)
(丨丨丨可受半升表裏通明如不隔物曰施滿此聖瓶子則足矣瓶項如葦管人與之百錢投之琤然有聲見)
(瓶間大如粟粒衆異之復與千錢亦如此以至萬錢亦然好事者以驢與之入瓶如蠅大動行如故俄有度支)
(綱至數十車綱人駐車觀之綱主戲曰爾能令諸車入瓶中乎媚兒曰可乃微側瓶口令車悉入歴歴如行蟻)
(然有頃漸不見媚兒即跳入瓶綱官大驚以梃撲瓶破一無所有從此失媚兒所在後月餘有人於清河北逢)
(媚兒部領車乘趨東平而去太平廣記又見薔薇花注又盧文紀廢帝悉書清望官姓名投於丨丨丨中命相)
(中夜焚香祝天以筯挾之首得文紀欣然相之五代)琉璃釵(唐末世俗尚以丨丨為丨釧近服妖也流)
(離播遷之兆五行志)
水精玉晶盤(董偃常卧延清之室以丨丨為丨貯冰於膝前丨丨與冰同潔侍者謂冰無丨必融)
(濕席乃拂玉盤墜冰玉俱碎丨丨千塗國所貢也武帝以此賜偃三輔黃圖)水精屏(詳見屏風注)
水精戶(魏明帝時昆明國貢嗽金鳥飫以真珠飲以龜腦常吐金屑如粟鳥性畏寒處之小屋丨丨為)
(丨内外通光名辟寒臺拾遺記)水精杯(西域罽賓武德二年遣使者獻玻瓈丨丨丨)水精瓶
(蜀閩王宗銖有海客鬻龍腦蜀中貯以丨丨丨殿直李葩示之海客邀善價比數倍葩造宗銖曰丨丨丨為爾)
(取之翌日至其所令持錦衾至若貨者宗銖索衾與海客共觀嘆其纖織久之因目從者挈瓶去九國志)水
精如意(孫和月下舞丨丨丨丨誤傷鄧夫人同上)水精燈籠(本朝劉隨待制為通判嚴明通)
(達謂之丨丨丨丨東齋記事)
玻瓈玻瓈杯(見前水晶注)
車渠西國重寶(車渠是玉石類丨丨丨丨形似蚌蛤有文理集韻)西域重堂(丨丨)
(丨丨殿梁檐皆以七寶飾之注車渠其一也西域記)碎蜀溺器(乾德四年上遣神將蜀圖書法物所)
(上法物見孟昶七寶溺器曰自奉如此欲無亡得乎遽命丨之長編)
碼碯鬼血化(丹邱之野多丨丨丨為丹石則碼碯也丹邱千年一燒拾遺記)龜兹進(唐開)
(元丨丨國丨一枕其色如碼碯枕之則十洲三島盡在夢中帝號游仙枕遺事)碼碯甕(黃帝時丨丨丨)
(堯時猶存甘露在其中盈而不竭謂之寶露頒賜羣臣至舜時露漸減時淳則露滿時澆則露竭十洲記)碼
碯櫃(武宗會昌元年渤海貢丨丨丨方三尺深茜色工巧無比)碼碯盤(裴行儉有丨丨丨廣二尺)
(文采粲然軍吏趨趺盤碎惶懼叩頭流血行儉曰爾非故也何至是色不少吝)
琥珀江珠(琥珀一名丨丨博物志)松脂(丨丨入地千年為琥珀本草)碎之為藥
(宋武帝時献琥珀枕丨丨以丨刀瘡丨白氏帖)屑以滅㾗(孫和月下舞水晶如意誤傷鄧夫人頰太)
(醫曰得白獺髓雜玉與琥珀丨當丨丨丨然琥珀太多及瘥又有赤點更益其妍諸嬖人更以丹脂點額以要)
(寵拾遺記)用以為杓(石虎為浴堂碔砆為堤琥珀為杓)
珊瑚高一丈二(漢積翠池中有珊瑚丨丨丨丨尺一本三柯上有四百六十三條云是南越王)
(趙佗所獻號烽火樹夜有光影三輔黃圖)高二尺許(王愷武帝嘗以珊瑚樹賜之丨丨丨丨枝柯扶)
(疎世所罕比愷以示石崇崇便以鐵如意擊之應手而碎愷既惋惜崇曰不必多恨今還卿乃命左右悉取珊)
(瑚有高三四尺者六七株條榦絶俗光彩耀日如愷比者甚衆愷恍然自失矣本傳)珊瑚筆格(錢思)
(公性儉約子弟非時不能取一錢公有丨丨丨丨平生珍惜子弟有欲錢即竊之公乃榜家庭以十千購之子)
(弟作為求得以獻公欣然以十千與之一歲中率五七如此歸田錄)孫樵與賈秀才書(物之)
(精華天地所秘惜故蒙金以沙錮玉以璞珊瑚之叢必茂重溟夜光之珍以頷驪龍文章亦然)
詩集琉璃鍾(丨丨丨琥珀濃小槽酒滴眞珠紅李賀將進酒)琉璃剪(丨丨丨木)一
府傳看(丨丨丨丨黃琉璃韓)
水精簾外(水精丨丨轉逶迤宋之問)盤行(水晶之丨丨素鱗杜)瓜寒(丨嚼水晶丨)荷
露(丨丨水晶圓)
碼碯盤承(碼碯丨丨金縷杯坡惜花)
玻瓈敲日聲(羲和丨丨玻瓈丨李賀)
琥珀琥珀濃(詳見前琉璃注)
珊瑚(闕)采(丨丨珊瑚鉤杜)反掛(晨光未出簾影黑至今丨丨珊瑚鈎元稹連昌宫詞)
珠附(瑟瑟璣)
貨財源流(珠生於大海中乃蚌蛤胎也海濱之人採而鬻之以共衣食間之採珠者珠不易得)
(也必賫糧篝火不免或底取之而出至)(麻繩自縋其身落於海岸害則不惟不收其)
(利也故世間之人寶之然小大者目為至寶瑟瑟珠之)(種不圓九品徑寸者曰璣琲)
(百枝而為一貫)
事類水圓(丨丨折者有珠尸子)川媚(水懷珠而丨丨選)徑寸(丨丨明月之珠不能)
度寸(良珠丨丨雖有百仞水不能掩其輝韓詩)之索珠(黃帝遊乎赤水之北登乎崑崙)
(之邱遺其玄珠使智丨之而不得使離朱索之而不得使契溝索之而不得乃使象罔象罔得之黃帝曰異哉)
(象罔乃可以得之乎莊子)懷珠(鳳凰銜珠於庭少吳拾而丨之拾遺記)積珠(舜葬蒼梧有鳥吐五)
(色氣名曰憑霄銜玉成墳丨丨成壟拾遺記)貢珠(禹任土作貢徐州厥丨蠙丨注蠙蚌書)共珠
(周禮玉府丨王丨玉注佩玉以納蠙珠其間又若命諸侯則丨丨槃注槃以珠飾)燭室(隋侯見傷蛇以)
(藥封之蛇銜明珠徑寸純白夜光丨丨以報隋侯白氏帖)照乘(魏文侯曰寡人有徑寸之珠丨車前後十)
(二丨者十枚通鑑)鶴報(有玄丨為弋人所射窮而歸噲參參牧飬療治瘡愈而放之後鶴夜到門外參)
(執燭視之鶴雌雄雙至各銜明珠以丨參焉搜神記)魚報(昆明池昔有人釣魚綸絶而去遂通夢於漢武)
(帝求去鈎帝明日戲於池見大魚銜索帝曰豈夢所見邪取而放之間三日池邊得明珠一雙帝曰豈非丨之)
(丨耶三秦記)江妃解(丨丨二女佩兩明珠大如卵遊江漢之濱逢鄭交甫說之不知其神也曰願請)
(子之佩二女丨與交甫去數十步二女忽不見佩亦失之列仙)淵客泣(鮫人水底居出向人間寄住積)
(日賣綃臨去從主人索器泣而出珠以與主人博物志丨丨慷慨而丨珠注丨丨鮫人也左思吳都賦)宋
公求(太叔疾出奔宋衛人立其弟遺使室孔姞疾臣向魋納美珠焉與之城鉏丨丨丨珠魋不與由是得)
(罪左哀公十年)吳王與(丨丨丨楚隆一簟珠使問趙孟左哀二十)楚人賣(丨丨丨珠於鄭為木)
(蘭之櫃薰以桂椒綴以珠玉飾以瑰玉緝以翡翠鄭人買其櫃還其珠可謂善買櫃不可謂善鬻珠也韓子)
棄珠礫(秦阿房宫金瑰珠礫丨擲迤邐秦人視之亦不甚惜杜牧之賦)垂珠璣(漢武帝宫人丨)
(丨丨飾文采叢珍怪東方朔化民對)千金珠(河上翁家貧持緯蕭而食者其子投川得丨丨之丨謂其)
(子取石來鍛之曰夫珠必在驪龍頷下子遭其睡也使其寤子當為虀粉尚奚珠之有哉)七彩珠(高祖)
(斬白蛇劍上有丨丨丨為飾西京雜記)薏苡謗(馬援載丨丨一車人有丨之者以為文犀明珠本傳)
贓穢物(交趾太守坐贓詔以頒賜羣臣鍾離意得珠璣委地不拜曰此丨丨之丨誠不足拜帝乃别賜)
(錢二十萬東觀漢記)聚以為殿(南漢劉襲丨南海珍寶丨丨珠丨)舞罷覆地(曹確時帝)
(昵優人李可及教舞者數百丨丨珠寶丨丨)馬吐以獻(太和九年易定丨飲水因丨珠一丨丨唐)
(五行志)龍化而去(順宗即位歲拘弭國貢履水珠色黑類鐵大如雞卵其上鱗皺其中有竅云持)
(入江海中可行於洪波之上上始不為之寶遂命善浮者以五色絲貫之繫於左臂遣入龍池其人則步驟於)
(波上若在平地亦潜於水中良久復出而徧身若無沾濕上奇因以御饌賜使人焉至長慶中嬪御試弄於海)
(池遂化為黑丨入于池内俄而雲煙暴起不復追討)黑色有光(馮翊嚴生家於漢南遊峴山得一珠)
(如彈丸丨丨而丨丨視之瑩徹如冰焉以示西國胡人然曰此是清水珠也即命注濁水於缶以珠投之俄而淡)
(清徹矣胡人以三十萬貨之宣室志)紺色有光(開元中張說為相有人惠一珠丨丨丨丨名記事珠)
(或有遺忘即玩此珠心神頓悟開元遺事)以珠易餅(賀知章嘗謁賣藥王老問黃白術持一大珠遺)
(之老人得珠即令易餅與賀食賀心念寶珠何以市餅口不敢言老叟乃曰慳吝未除術何由成原化記)種
珠若蔬(陳繼善拜少傅致仕富於資産自荷一鋤以理小圃成畦以眞珠千餘顆若丨蔬狀土壊之間)
(記顆俯拾南唐近事)以珠為飾(慶歴中廣州有蕃商死珍珠没官上命取珠出禁中錢易之以賜張)
(貴妃時禁中同列因是於上前乞旨和買緣此京師價騰踊上頗知之上於别殿賞牡丹妃嬪畢集貴妃最後)
(至乃丨前日珍丨丨首丨以誇同輩至上前上望見以袖掩面曰滿頭白紛紛地更没些忌諱妃慙赧起易之)
(乃大悅自是禁中更不戴珍珠價大減鳴道集)以珠撒殿(熙寧中駐輦國使人入貢乞依本國撒殿)
(詔從之使人以金盤貯珠跪捧於殿檻之側以金蓮花酌珠向御座撒之謂之丨丨乃其國至敬之禮也朝退)
(有司掃殿得珠十餘兩分賜筆談)關吏所搜(唐質肅公玠謫潭州一戶民私藏蚌胎為丨丨丨丨)
(太侍以下輕其估悉自售焉分珠事發奏方入仁宗謂近曰唐玠必不肯買案具奏覆覧之果然湘山野錄)
童子撲火(縻竺家有伏屍夜間涕泣竺命為棺以青布衣置塜中後見一婦人曰君有火厄今以青)
(蘆杖報君竺財貨如山大珠如卵謂之寶庭後火起見數十青衣丨丨丨丨火滅丨丨云多聚鸛鳥禳火鸛能)
(吐水於巢上東方朔十洲記)
大珠魏帝求(魏徵曰丨文卻郤丨市西域大珠蘇則以為惠及四海則不求自至求而得之不足)
(貴也)西域獻(丨丨師子天寶初王戶罷迷迦再遣使丨大珠)
眞珠記顆俯拾(陳繼善事見前)得雙者吉(洛陽人有妓樂者四時則撒眞珠厚盈數)
(寸以班螺令妓女酌之仍各具數丨丨丨為丨妓乃作雙珠宴以勞主人粧樓記)無跡者賜(石季)
(倫妾名翔風妙别玉聲善觀金色美容相類者十人服飾一等屑沈香為塵布象席上踐之丨丨丨丨眞珠百)
(琲有跡者節其飲食閨中戲曰爾非瘦骨輕軀安得百琲眞珠及翔風色衰退為房老晉王子嘉拾遺記)擲
地皆成(王遠字方平麻姑求米少許丨丨丨丨眞珠方平笑曰姑年少作此變化吾已年老不喜為之)
(矣王氏神仙傳)炒麥圓成(見釜門注)
寶珠大如雞卵(楚州獻寶十三二曰如意寶珠丨丨丨丨)
火珠艾藉火出(南蠻多利火珠大者如雞卵圓白照數尺日中以丨丨珠輒丨丨孔氏帖)
水珠履水珠(見前龍化而去注)清水珠(見前黑色有光注)
採珠合浦採(丨丨人丨珠以易米而食時二千石貪穢珠徙去而餓死者盈路及孟嘗行化一年)
(其去珠復還)交州採(晉陶璜為丨丨百姓無農唯以丨珠為業以珠易米吳時慮百姓私散好珠絶)
(商旅人飢上請乃制自十月至二月非採上珠時聽往來)
瑟瑟瑟瑟琲(貴妃楊氏十月帝幸華清宫五家車騎皆從丨丨璣丨狼藉于道)瑟瑟枕
(盧簡辭盧昂坐贓辭窮按得丨丨丨大如斗)貯瑟瑟(虢國夫人恩傾一時所居本韋嗣立宅創堂成)
(以金盆丨丨丨二斗以賞匠者明皇雜錄)戴瑟瑟(五代吐蕃婦人丨丨丨云珠之好者一珠易一良馬)
璣珠鏡(神靈滋液百寶用則璣鏡出注宋均曰大丨冇光可以為丨孝經援神契)玉衡(舜在璿璣)
(丨丨舜典)篚貢(禹荆州底貢厥名厥丨玄纁璣組注璣珠類說文珠不圓書)贓穢之物(見前)
(珠注詳)狼籍于道(見前瑟瑟注)崔伯易珠賦(高郵西北有湖曰甓社近歲夜見大)
(珠其光燭天嘗問諸漁者言或遇於他湖中有竊謀之者則風輒引舡而去終莫能至賦曰鑠高郵之舊治裂)
(揚州之故部有湖隸旁將三十所大或萬頃小亦千畝穹山大野溪谷郊藪晝夜走險越千里而來赴者莽不)
(知其幾千百處壓東南之湠漫勢膠轕而無涯溉灌乎民田漕引乎國家間乃省貢書考圖編所陳者特盤飡)
(之微固不聞有把握之貴為當世之所傳發詠乎川珍翺翔乎水邊爰有蘆人漁子相語而來前曰先生之念)
(者貨也若夫川澤之精理則不然不寶於人獨寶於天今此有夜光之珠産於深淵其始也天和景晴湖波夜)
(平煙冉冉以四收萬籟息而無聲則如珠也凜氣將之若海月之升含彩吐曜周隅皆明呀紺石而為宫被綠)
(苔以垂纓挹奔星之光芒吸沆瀣之精英木散景兮扶疎草露實兮紅青林鳥驚而移枝羣大愕兮争鳴於是)
(卭人徐乎上流俱走撫鴻鶩以先趨領罾筍之已試連徽挺扠灑網持紲嗟雖鑑其眉睫猶未曉其機器方詭)
(置之漸張東造形而已逝而况伏見靡時倏彼倏此與蛟龍之為朋曾風雨而作衛彼能三足而在籞鱉九助)
(而充饋漢蛟蚱之青骨鄭黿羔之異味勍牛悦水而黃奪澤馬玩繩而足躓犀狎偶而解角翠因媒而折翅江)
(使被執於行役巨魚為腊於貪餌文貝瑇瑁出禍其腸腹金華玉英坐窮於淘縋蛤蜃胎寒熠燿自喜非絶意)
(於遐引適足喪其軀而已矣是故數者我固謂之貨也能不為珠之笑耶予曰嗚呼噫嘻信子言也既明且哲)
(則大雅君子者耶不常所居擇利害而去就者邪用以晦明知在己者耶色斯舉矣學孔子之徒者耶薄泥塗)
(而不辱不恥貧賤者耶川不涸岸不枯有德鄉里者耶久而不聞其遯世者耶既而復曰嗚呼噫嘻照魏王之)
(乘耶燭隋侯之室耶講上幣耶飾冠冕而佩耶客有聞者亦矍然而興曰嗚呼噫嘻吾聞諸石室之書曰王者)
(得之長有天下四夷賓服然則得之者或非其心獨王者之心耶)
詩集收珠(自平宫中吕太一丨丨南海千餘日)遺珠(客從南溟來丨我泉客丨珠中有隠字欲)
(辨不成書並杜)採珠(越客丨明丨提携出南隅清輝照海月美價傾鳴都)連城(雙珠出海底俱是丨)
(丨珍並李白)明月(婆娑海水南簸弄丨丨珠韓)珠被(丨壓腰丨穩稱身杜麗人行)珠翠
(樓上樓前盡丨丨眩將瑩瑝照天地元稹連昌宫詞)
眞珠眞珠紅(小槽酒滴丨丨丨李賀)眞珠絡(丨丨丨臂韝杜)
璣鬪草贏(丨丨丨珠璣)鬪草擷(丨丨丨璣珵)
古今合璧事類備要外集卷六十三
