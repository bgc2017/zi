古今合璧事類備要别集卷五十五
宋謝維新撰
百草門
草
格物總論(草叢生之物非一種也非名言可盡彼其所可知名者固已備錄於炎帝之經禹貢)
(之書列國之詩屈宋騷人之篇也總總矣至於不可得而盡識者惟見其自形而自色爾自生而自長爾)
(自榮而自祜爾誰得而名之哉是非聖人不能正其名也蓋以大鈞播物坱北无際有象有滋而又有數)
(彼所不切於日用雖略之可也)
事類神農嘗(丨丨始丨百草一日七十毒淮南子)師曠對(黃帝問丨丨曰吾欲知苦樂苦)
(樂可知乎丨曰歲欲豐甘草先生甘草薺也歲欲苦苦草先生苦草葶藶也歲欲惡惡草先生惡草水藻也歲)
(欲旱旱草先生旱草蒺莉也歲欲疫疾病草先生病草艾草也博物志)名黃精(黃帝問天姥曰天地)
(所生豈有食之不死者乎天姥曰太陽之草丨曰丨丨餌之可以長生太隂之草名曰鈎吻不可食之入口立)
(死同上)名鈎吻(見上注)名蓂莢(堯土階三等有草生庭丨曰丨丨草十五日以前生一葉)
(十五日以後落一葉若小盡則一葉厭而不落新序)屈佞人(堯時有丨丨草佞人入朝則屈而指之又)
(名丨丨草博物志)不刺人(魯城孔子塋中丨生丨丨草)色如虹(山戎有紅草葉如車輪丨)
(丨朝丨齊桓植之以表霸者之瑞酉陽雜爼)腐為螢(丨草化丨丨吕不韋月令)不死草(秦時)
(大宛中多枉死者横道有鳥如烏銜草以覆死人面遂活鬼谷先生曰此草是瀛洲丨丨丨也生瓊田中亦名)
(養神芝廣記)吉雲草(東方朔曰臣有丨丨丨種於九景山中二十歲一花臣種一千九百九十九年)
(矣明年應生臣走往刈之以飼馬馬食不饑帝許之朔平旦而去至暮而返背負數束其形葉似麥而金色剉)
(以飼馬即覺不饑洞冥記)昭君塜(漢王丨丨嫁單于服毒死葬之胡中胡地草白而此丨草獨青因謂)
(青塚漢書)鄭玄山(不其城東有丨丨教授山丨下生草如薤葉土人名作康成書帶草三齊要記)葉
糺如彈(漢元帝永光二年天雨草丨相丨結丨丨丸史)莖大如指(靈帝中平元年東郡陳留)
(濟陽長垣濟隂諸縣界有草生其丨丨丨丨狀似鳩爵龍蛇鳥獸之形五色各如其物毛羽頭目足翅皆具續)
(漢書)有風不偃(魏興錫義山多生薇蘅草其草丨丨丨丨无風則搖水經)思詩忽夢(謝靈)
(運丨丨不就丨丨弟惠連即得池塘生春草之句人以為工史)皆類人形(符堅至夀春與符融登城)
(而望王師見部陣齊整八公山上草木丨丨丨丨顧謂融曰此亦勍敵憮然有懼色晉史)以記歲時
(定昌羌俗无文字但候草榮落丨丨丨丨後漢書)有五色蛾(有園客者濟隂人嘗植五色香草積)
(十年採其實一日丨丨丨丨止其旁客收而蓄之至蠶時有女夜半至自稱客妻道蠶之狀客與俱蠶得一百)
(二十頭繭皆如甕太平廣記)數羣白羊(午橋莊小兒坂茂草盈望晉公每使丨丨丨丨散於坂上)
(曰芳草多情頼此粧點窮幽記)寇不可冒(王戎徙安南都護浚濠繞柵外植刺草丨丨丨丨孔六帖)
醉嗅立醒(興慶池南岸有草數叢葉細心勁有丨者過其旁丨之丨丨謂之醒醉草開元遺事)葉
如决明(舞草出雅州獨莖三葉丨丨丨丨一葉在莖端兩葉居莖之半相對人或近之歌及抵掌謳曲)
(必動葉如舞段成式雜爼)榦若苦竹(李輔國家夏則設迎涼草其色類碧丨丨丨丨葉細如杉杜陽)
(編)卉類合歡(草則蘭芷又有異丨丨丨丨而蔓生轇轕水石柳宗元記)昏黑如夜(順宗)
(即位拘彌國貢變晝草有類芭蕉可長三尺而一莖千葉樹之則百步内丨丨丨丨始藏於百寳匣中上見而)
(怒曰背明向隂之物何貴并匣焚之杜陽編)樛結如旗(光啓元年七月河中解永樂生草葉自相)
(丨丨丨丨旌之狀時人以為旗子草五行志)煎為湯飲(元和時館閣湯飲待學士者丨麒麟草退)
(耕傳)屑以塗壁(元載造芸暉堂芸暉香草也出于闐國香潔如王入土不朽為丨丨丨丨故名之杜)
(陽編)馬食而飽(東行至褭澤有息鷄草尤美而本大丨丨不過一本丨丨五代史載䧟膚記)烏
銜以覆(見前)可藉以寢(至陽城淀草軟如茸丨丨丨丨五代史載䧟敵記)能使馳
走(孫甑生丨丨草為人騎丨丨孔六帖)意思一般(周茂叔忩前草不除去或問之曰與自家丨丨)
(丨丨程語錄)屈原離騷經(余既滋蘭之九畹兮又樹蕙之百畝畦蒥荑與揭車兮雜杜蘅與芳)
(芷冀枝葉之峻茂兮頼竢時乎吾將刈雖萎絶其亦何傷兮哀衆芳之蕪穢)相如子虛賦(其高)
(燥則生葴菥苞荔薛莎青薠其埤濕則生藏莨蒹葭東蘠彫胡蓮藕菰蘆菴䕡軒于衆物居之不可勝圖)
詩集光風浮(丨丨草際丨選)疾風知(丨丨丨勁草唐太宗)春風生(丨丨百草丨)
東風搖(丨丨丨百草選)換野色(芳草丨丨丨古詩)競春花(百草丨丨丨杜)滴秋
根(草露丨丨丨)亂青袍(汀草丨丨丨)隨青袍(春色丨丨丨並杜)如碧絲(燕草)
(丨丨丨李白)濕翠羽(隂草丨丨丨柳宗元)映階碧(丨丨丨草自春色杜)入簾青(草色)
(丨丨丨劉禹錫)煙迷碧(丨丨丨草萋萋長杜)秋含綠(丨草丨丨滋張榮陽)暗生春(池草)
(丨丨丨李太)獨尋春(丨丨丨草上荒臺薛能)如有意(春草丨丨丨羅生玉堂隂選)獨
憐幽(丨丨丨草澗邊行韋應物)南浦見(不似萋萋丨丨丨晚來煙雨半相和羅鄴)委牆隅
(碧丨丨丨草杜)知湖外(碧丨丨丨草前人)王孫恨(欲識丨丨多少丨正和煙雨滿章臺韓)
吳王鬭(若共丨丨丨百草不知應是欠西施劉禹錫)撥不開(館娃宫外姑蘇臺鬱鬱芊芊丨)
(丨丨前人)燒不盡(離離原上草一歲一榮枯野火燒不盡春風吹又生李白)芳復芳(丨草丨丨)
(草斷腸還斷腸自然傾下淚何必更斜陽杜牧)歸不歸(山中相送後日暮掩柴扉春草年年綠王孫丨)
(丨丨王維)有所託(綠羅紛葳蕤繚繞松栢枝草本丨丨丨歲寒尚不移古詩)相期拾(丨丨丨瑶)
(草杜)終朝採(丨丨丨草榮日暮不盈抱採之欲遺誰所思在遠道古詩)經寒碧(楚草丨丨丨庭)
(春入眼濃舊低收葉舉新掩捲牙重步履宜輕過開筵得屢供看花隨節序不敢強為容杜)一醉眠
(花落江堤簇煖煙雨餘江色遠相連香輪莫碾青青破留與遊人丨丨丨韓偓)一寸心(砌下芝蘭新滿)
(徑門前桃李舊垂隂却應垂念江邊草放出春煙一寸心韋應物)色青青(君王不可見芳草舊宫春)
(猶帶羅裙丨丨丨向楚人劉長卿)生書帶(庭下已丨丨丨草使君疑是鄭康成坡)隨車輪
(勿去草草無惡若比世俗俗浮薄君不見長安公卿家公卿盛時客如麻公卿去後門無車又不見千里萬里)
(江湖濱觸目凄凄無故人惟有芳草丨丨丨一朝返故居門前草先除草於主人實無負主人於草宜何如勿)
(去草草無惡若比世俗俗浮薄)亂抽莖(春草綿綿不可名水邊原上丨丨丨似嫌車馬繁華處纔入城)
(門便不生劉原父)不識名(山無人跡草長青異彩竒香丨丨丨只是黃花兼蘚葉也無半點俗塵生)
(楊誠齋)詩空怨(漸覺東皇意思勻陳根初動夜來新忽驚平地有輕綠已蓋六街無舊塵莫謂榮枯)
(吟野草且憐愁醉柅香輪丨人丨丨王孫遠極目萋萋又一春程明道)望欲迷(波翻别浦情無盡日)
(下重樓丨丨丨獨鳥自飛煙漠漠行人不駐雨萋萋王孫何事征鞍晚蘭澤空閒杜宇啼王岐公)
芝
格物總論(芝瑞草名菌蠢凢數莖連葉有花土氣和則主有五色或者以黃者為喜黑者為惡)
(諒不容無辨也)
事類味如鷄蘇(東坡云夜夢遊何人家開堂西門有小園古井井上有蒼石石上生紫藤如龍)
(蛇枝葉如赤箭主人言此石芝也余率爾折食枝衆皆驚笑其丨丨丨丨而甘明日作詩坡詩序)臼如
黃精(子瞻詩所寄胡道士玉芝一名瓊田草者俗號其葉云唐婆鏡本草云鬼臼也歲生一葉丨丨丨云)
(堅瘦可辟穀山谷詩云風吹石髓堅如鐵坡石芝)笑嗤熊掌(内芝烹熟石枝老丨丨丨丨嗤雕胡)
(坡)
菖蒲(附)(石菖蒲)
格物總論(菖蒲一名昌歜種於池沼間其根盤屈有節狀如馬鞭大一根旁引三四根節尤密)
(一寸而九節者佳亦有一寸十二節者一名昌陽令有一種根苖纖細人家以瓦石器種之須旦夕易水)
(則茂水濁及其泥滓則萎矣此所謂石菖蒲是也)
事類烏髮(菖蒲又名堯薤丨丨吕氏春秋)長年(菖蒲放花人食之丨丨風俗通)天精(堯時)
(丨降丨於庭為薤感百隂為菖蒲焉典術)昌本(文王好食丨丨葅說苑)昌歜(王使周公閱來聘饗)
(有丨丨左傳)仙人食(漢武帝上嵩高忽見有丨丨長二丈耳出頭下垂肩帝禮而問之仙人曰吾九)
(疑山中人也聞中嶽石上有菖蒲一寸九節食之可以長生故來採之忽然不見帝謂侍臣曰彼非欲服食以)
(此喻朕耳神仙傳)安期服(番禺東有澗澗中生菖蒲皆一寸九節丨丨生丨之仙去但留玉舄焉草)
(木狀)服蒲不寒(韓藂服菖蒲十三年身上生毛識視書萬言皆目之冬袒不寒本草一作韓終又見)
(抱扑子)食蒲長生(王興採菖蒲丨得丨丨神仙傳)菖蒲映竹(王徽之以丨丨丨丨曰菖)
(蒲止以九節為貴而此君面目聳然菖蒲正當再拜此君而此君亦安得不受之邪高氏春秋)菖蒲成
鳳(僧普寂大好丨丨房堵以菖蒲種丨獅子鸞丨仙人之狀海墨微言)參寥石蒲頌(寒溪之濱)
(沙石之竇產此靈苖蔚然其秀)四皓採芝歌(丨丨避秦隠居商山丨丨而丨曰漠漠高山深谷迤)
(邐曄曄紫芝可以療饑唐虞世遠吾將何歸駟馬高蓋其憂甚大富貴之畏人不如貧賤之肆志乃共入商山)
(隠于地胏山秦滅漢高帝召之不至深入終南山史)山谷瑞芝記(晉陵邵君協為新昌宰視事之)
(三月靈芝五色十二生于便坐之室吏民來觀無不動色相與言曰吾令君殆將有嘉政以福我民乎山川鬼)
(神其與知之矣不然此不蒔而秀不根而成非人力所能致而自至者何也乃相與廓其室四達為亭命曰瑞)
(芝犇走來請記於豫章黃庭堅焉黃庭堅曰予觀神農草木經青芝生泰山赤芝生衡山黃芝生嵩山白芝生)
(華山黑芝生常山皆久食而輕身延年而不老蓋序列養生之藥不言瑞世之符又其傳五芝曰赤者如珊瑚)
(白者如截肪黑者如澤漆青者如翠羽黃者如紫金皆光明洞徹如堅冰而世之所名芝草不能若是也故嘗)
(考於信書自先秦之世未有稱述芝草者及漢武帝厭飫四海之富貴求致神仙不死天下騷然元封中乃有)
(芝草九莖連葉生甘泉殿齋房中於是赦天下作芝房之歌孝宣興于民間厲精萬事事無過舉然廟享數有)
(美祥頗甘心焉故復修孝武郊祀以瑞紀年元康中金芝九莖又產函德殿銅池中然此芝不生於五岳果神)
(農經所謂芝者耶予又竊怪漢世既嘉尚芝草而兩漢循吏之傳未有聞焉何也豈其所居民得其職所去民)
(思其功生則羽儀於朝歿則蒸嘗於社則是民之鳳凰麒麟醴泉芝草也耶抑使民田畝有禾黍則不必芝草)
(生戶庭使民㐲臘有鷄豚則不必麟鳳在郊藪吏不舞文則不必虎渡河里胥不追擾則不必蝗不入境此其)
(見效優於空文也耶昔黃霸引上計吏問興化之條有鶡雀來自京兆舍中飛集丞相府上覇以為皇天報下)
(神雀欲圖上奏京兆尹張敞言郡國計吏竊闕條或之仁厚智略有餘而微信竒怪也恐丞相興化之闕)
(昆輒以敗風俗天子嘉納焉劉昆為江陵令連年火灾闕頭多能反風降雨遷弘農太守驛道多虎)
(崤渑不通昆爲政三年虎負子渡河乃召入為光禄勲詔問昆江陵反風滅火弘農虎北渡河行何德政而致)
(是對曰偶然耳左右皆笑其言帝歎曰是乃長者之言由君子觀之張敞之篤論世祖之知闕戍之文不如)
(光禄之質也雖然新昌之吏民愛其令君將闕軼焉焉可誣也又嘗試論之古之傳者曰上世蓋有屈指佞)
(萐蒲扇庖蓂莢紀歴嶰竹生律既不經見後世亦不聞有之蓋前世之有芝草特未定也邵君家世儒者闕)
詩集望三秀(靈芝丨丨丨選)冠衆芳(靈芝丨丨丨)葉玲瓏(闕丨正丨丨庾肩吾)
根盤錯(靈丨丨丨呈天瑞寳葉蟬聮表地仙李紳)金華發(黃丨九丨丨翠蓋六英舒庾肩吾)
玉殿生(豈如丨丨丨三秀詎有銅池出五雲陌上堯樽傾北斗樓前舜樂動南薰)時清茹(吾慕)
(漢初老丨丨猶丨芝杜)朝陽靜(明王證孝感寳殿秀靈芝色帶丨丨丨闕涵宿露滋且摽宣德重更)
(引國闕樂聖祚今無限微臣未歸錢起)味如蜜藕(空堂明月清且新幽人睡息來初勻了然非夢)
(亦非覺有人夜扣祁孔賓披衣相從闕何許朱欄碧井開瓊戶忽驚石上堆龍蛇玉莖紫筍生無數闕然散折)
(青珊瑚丨丨丨丨和鷄蘇主人相顧一撫掌滿堂坐闕盧胡亦知洞府嘲輕輕終勝嵇康羡王烈神仙一合)
(五百而秀有美君子採持而歸文石相并涵蓄清漪根盤九節霜雪不槁置之幽齋永以為好)東坡石
蒲贊(本草菖蒲味辛溫無毒開心補五臟通九竅明耳目久服輕身不忘延年益心智高志不老注云生)
(石磧上概節者良生下濕地大根者乃是昌陽不可服韓退之進學解云訾醫師以昌陽引年欲進其狶苓不)
(知退之即以菖陽為菖蒲耶抑謂其似是而非不可以引年也凢草木之生石上者必須微土以附其根如石)
(韋石斛之類雖不待土然去其本處輒槁死惟石菖蒲并石取之濯去泥土漬以清水置盆中可數十年不枯)
(雖不盛茂而節葉堅瘦根鬚連絡蒼然於几案間久而益可喜也其輕身延年之功既非昌陽之所能及至於)
(忍寒苦安澹泊與清泉白石為伍不待泥土而生者亦豈菖陽之所能髣髴哉余游慈湖山中得數本以石盆)
(養之置舟中間以文石石英璀璨芳郁意甚愛焉顧恐陸行不能致也乃以遺九江道士胡洞微使善視之余)
(復過此將問其安否死贊曰清且泚惟石與水託於一器養非其地瘠而不夫孰知其理不如此何以輔五)
(藏而堅髮齒)
詩集紫茸(新蒲含丨丨謝靈運又菖蒲花丨丨李白)碧節(丨丨吐寒蒲杜)石上生(丨丨)
(丨菖蒲一寸十二節仙人勸我食令我頭青白如雪逄君寄君一縫裳書中不得傳此方君能來作棲霞侣與)
(君同入丹丘鄉張文昌)溪毛秀(岳麓丨丨丨湘濱玉髓香靈苖怜勁直達節著芬芳豈謂盤盂小而)
(忘臭味長拳山并勺水所至未能量姜自)一寸碧(蕭然丨丨丨卓爾四時青)四時青(靈根九節)
(瘦不改丨丨丨並百氏集)我來采(神人多古貎雙耳下垂肩嵩嶽逄漢武疑是九疑仙丨丨丨菖蒲服)
(食可長年言終忽不見滅影入雲煙喻帝竟莫悞終歸茂陵田李白)人不識(自我來關輔南山得再遊)
(山中亦何有草木媚深幽菖蒲丨丨丨生此亂石溝山高雪霜苦黃葉不得抽下有千歲根蹙縮如蟠蚪長有)
(鬼神守德薄安敢偷坡)碎石養(斕斑丨丨丨菖蒲一勺清泉半石盂坡)盆水養(碧玉椀盛)
(紅碼碯青丨丨丨石菖蒲同上)龍骨瘦(根盤丨丨丨葉聳虎鬚長姚思巖)翠羽紛(丨丨丨披)
(一尺長帶煙和雨過書堂知君别有臞仙種容易難交出洞房未文公謝送石菖蒲)
古今合璧事類備要别集卷五十五
