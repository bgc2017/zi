古今合璧事類備要續集卷八
宋謝維新撰
類姓門
周
古今姓纂(帝嚳生后稷至大王邑于周文王以國為氏)
亊類諤諤(周舍事趙簡子立簡子之門三日三夜簡子使人問之曰子何以令我周舍曰願為丨丨)
(之臣墨筆操牘隨君之後司君之過而書之新序)期期(漢周昌沛人也為中尉後為御史大夫封汾隂)
(侯為人彊力敢直言吃丨丨不奉詔)絳侯(周勃沛人也材官引強從高帝攻戰賜爵號丨丨木強敦厚帝)
(以為可属大事不好文學椎而少文當孝惠時為太尉誅諸吕文帝以為右丞相史記)條侯(周勃子亞)
(夫封丨丨為將軍軍細柳並同上)奏貪猾(後漢周舉與八使巡行天下號曰八俊劾丨丨丨表薦公)
(清朝廷稱之)問大姓(酷吏周䊸字文通拜洛陽令下車先丨丨丨主名吏數問里豪彊以對䊸厲聲)
(怒曰本問貴戚輩豈能知此賣菜傭乎貴戚跼蹐京師肅清後為御史中丞)公輔器(周捨字昇逸舉)
(秀才除太學博士仕梁累遷鴻臚卿尚書吏部郎留省内二十餘年未嘗去左右帝以為有丨丨丨)儒者
宗(周舉字宣光博學洽聞為丨丨所丨京師語曰五經縱横周宣光舉茂才為平丘令上書言得失辭甚切)
(正)旱澍雨(周暢字伯持為河南尹夏丨因收葬客死骸骨萬餘人應時丨丨)妻干齊(周澤)
(字穉都拜太常清潔循行盡敬宗廟嘗卧疾齋宫妻問之澤大怒以丨丨犯丨禁收送詔獄謝罪)作北
山文(周顒字彦倫顗七世孫宋元徽中詔為剡令又為山隂令於鍾山西立隠舍體沐則歸之遷中書郎)
(兼著作轉國子博士太學諸生慕其風争事華辯孔稚圭丨丨丨移丨有曰蕙帳空兮夜鶴怨山人去兮曉猿)
(驚)中興名將(晉周訪字士達周窮振乏智勇過人為丨丨丨丨慨然有平河洛之志)鎮東
將軍(周馥字祖宣遷吏部郎選舉精密為丨丨丨丨振立中朝素有俊彦之稱)汝穎竒士(周顗)
(字伯仁少有重名神彩秀徹賁嵩見之嘆曰丨丨固多丨丨)廬山隠居(梁隠逸周續之字道祖通)
(五經五緯號曰十經名冠同門閑居讀老易隠于丨丨徵命並不就)皆呼周郎(吳志周瑜字公瑾廬)
(江舒人年二十四吳中丨丨為丨丨敗魏師八十萬於赤壁)卒破曹休(吳周魴字子魚吳郡人為)
(鄱陽太守謀略多竒丨丨丨丨斬獲萬計功名常書之竹帛在郡十三年賞善罰惡威恩並行)除去三
害(晉周處字子隠膂力絶人不脩細行丨丨丨丨)勇冠三軍(周羅㬋字公布仕陳與齊師戰丨丨)
(丨丨除豫章内史獄訟庭決不關吏手人懷其惠)著三宗論(晉周顒長於佛理丨丨丨丨言空假)
(義)金印斗大(周顗王導嘗指其腹荅曰此中空洞無物然足容卿輩數百人殺諸賊奴取丨丨如)
(丨丨後為王敦所害)貂蟬兜鍪(周盤龍齊高帝進號右將軍與其子奉叔大敗魏軍父子由是名播)
(北國後年老還為散騎常侍武帝戲之卿著貂蟬何如兜鍪盤龍曰此丨丨從丨丨中生耳)望塵知
敵(五代周德威字鎮遠朔州馬邑人為人勇而多智能丨丨以丨丨數其狀貌雄偉笑不改容人見之凛如)
(也)勇聞天下(周德威事晉王為騎將小字陽五當梁晉之際周陽五丨丨丨丨)上東封
書(周起字萬卿淄州鄒平人母得吉夢而生起父異之謂必大其門因名之曰起舉進士累擢知制誥及真)
(宗東封還羣臣多獻文以頌德起獨上書願陛下毋以告成為可恃真宗嘉之)獻汴都賦(周邦彦字)
(美成錢塘人也性落魄不羈涉獵書史元豐中嘗丨丨丨丨神宗異之自諸生命為太學正)號濓溪
先生(周敦頥字茂叔為人洒落光風霽月丨丨丨丨丨)號周益公集(周必大廬陵人當孝)
(宗淳熙中為宰相有文集行于世丨丨丨丨丨並史)東坡默化堂說(周文之未知其名定家藏)
(東坡先生與文之别紙真墨載之于此軾近蒙寄示畫圖及新堂面勢仍求榜名嶺南無大寒甚暑秋冬之交)
(勾萌盜發春夏之際柯木潜改四時之運默化而人不知民居其間衣食之奉終歲一律寡而易安有足樂者)
(若吏治不煩即共所安而與之俱化豈非牧養之妙手乎文之治循似用此道故以丨丨名此丨如可用便請)
(題榜也)
吳
古今姓纂(周大王子大伯仲雍封吳後為越所滅子孫以國為氏季札之胤居齊魯間吳季子)
(名札吳子壽夢之少子出聘請觀周樂見子産如舊相識)
事類好兵(吳起衞人丨用丨司馬穰苴不能過魏文侯以為將與士卒分勞苦卒有病疽者起為吮)
(之復為西河太守去為楚相南平百越北并陳蔡却三晉西伐秦諸侯患之史記)在德(魏文侯浮西河)
(曰美哉山河之固此魏國之寳也吳起曰在德不在險)番君(前吳苪秦時番陽令甚得江湖間心號曰)
(丨丨)議郎(後吳良字大儀躬儉安貧白首一節顯宗以為丨丨)有智謀(後漢吳漢字子顔南陽宛)
(人為人質厚少文造次不能以辭自達隠若一敵國及在朝廷斤斤謹質形於體貌勇鷙丨丨丨諸將鮮能及)
(者拜大司馬封廣平侯)好篇章(吳邁遠丨為丨丨宋明帝見之曰此人吟詠之外無所復有)善
三禮(吳苞字天盖丨丨丨及老莊徵為太學博士不就立館鍾山下教授)賦貪泉(晉吳隠之字處)
(默有清操遷晉陵太守轉廣州刺史至石門酌丨丨賦詩詳見清廉及刺史門)文有古氣(宋吳均字)
(叔庠好學有俊才丨體清拔丨丨丨好亊者或斆之謂為吳均體)論今董狐(唐吳兢汴州人少厲)
(志貫知經史方直寡諧比魏元忠薦兢才堪論譔詔直史館脩國史私撰唐書唐春秋叙事簡核號良史世謂)
(今董狐云)為相安靜(本朝吳充丨丨務丨丨力辭位除觀文殿大學士吏部尚書西太一宫使卒謚)
(正憲)使虜殺禮(吳奎字長文維州北海人奉使契丹遇虜主加稱號邀使者入賀奎自以丨事有職)
(不為往比還中道與虜使遇丨人衣服以金冠為重紗冠次之而使人輙欲以紗冠邀漢使盛服奎不許而丨其)
(丨見及神宗即位拜樞密副使踰月參知政亊知青州卒諡文肅)義莊周親(吳奎少時甚貧晚貴)
(以錢二百萬置丨丨以丨丨戚朋友之貧者死之日家无餘財諸子至无屋以居)制詞温厚(吳敏)
(字元中儀真人累官中書舍人給事中宣和間召還兼直禁林丨丨丨丨人多傳誦河北德音云桑麻千里皆)
(祖宗涵養之休忠義百年亦父老訓誨之力靖康初進元樞拜少宰建炎間起帥長沙)中林蘭蕙
(吳俶字正儀潤州人也幼有俊才韓熙載潘佑皆以文章著名江左一見俶深加器重曰吳正儀丨丨之丨丨)
(也)湘山文集(吳芾淳熙中為徽猷閣待制有文集行於世號丨丨丨丨)制舉入三等
(吳育字春卿建州建安人強學博辯舉進士甲科舉賢良方正策入二等有國以來丨丨惟育丨丨丨前此未)
(有也慶歷五年拜右諫議大夫樞密副史數月除參知政事)進士宏詞魁(吳幵字正仲滁之全)
(椒人與兄竝弟兹同舉丨丨與兹偕試丨丨並中丨等士林多傳誦之)為宗室六箴(吳充字沖)
(卿舉進士為國子監直講兼吳王宫教授他官與宗室狎習无誨導之誼充獨以嚴見憚丨丨丨丨丨以獻仁)
(宗嘗命分寫遍賜皇族英宗書之座右)上御戎要略(吳遵路舉進士累遷司封員外郎除漕淮)
(南知洪州入脩起居注除天章閣待制知開封府出知宣州丨陜西丨丨丨丨二十篇)
鄭
古今姓纂(周厲王少子友受封於鄭是為桓公在畿内今華州鄭縣是也生武公與晉文侯夾)
(輔平王東遷于洛徙溱洧之間謂之新鄭傳封十三代至幽公為韓所滅子孫播於陳宋以國為氏)
事類聲聞(鄭當時字莊陳人以任俠自喜丨丨梁楚之間為太子舍人常置驛馬請謝賓客其知交)
(皆天下有名之士誡門下客至无貴賤无留門者執賓主之禮以貴下人常推轂士史記)名震(谷口鄭子)
(真不屈其志而耕乎岩石之下丨丨于京師楊子)履聲(鄭崇字子游哀帝時為尚書僕射每見曳革履)
(上笑曰朕識鄭尚書丨丨)治蹟(前漢鄭弘字穉卿泰山剛人兄昌字次卿皆明經通法律政事次卿為太)
(原涿郡太守弘為南陽太守皆著丨丨條教法度為後所述弘以高第入為右扶風京師稱之後為御史大夫)
振西域(鄭吉會稽人以卒伍從軍為人彊執習外國事破莎車師降日遂威丨丨丨)使匈奴
(後漢鄭衆字仲師顯宗遣丨丨丨虜欲令拜衆不為屈不忍將大漢節對氈裘獨拜)吾道東(後鄭玄字)
(康成北海高密人從馬融質疑義問畢辭歸融曰鄭生今去丨丨丨矣)朱紫别(鄭默字思元起家秘)
(書郎考覈舊文刪省浮穢虞松曰而今而後丨丨丨矣)鄭公鄉(鄭玄孔融深敬之告高密縣為玄特)
(立一鄉曰丨丨丨門閭號通德門)號鄭陂(魏鄭渾字次公教民耕桑重去子之法所育男女多以鄭)
(為字遷沛郡太守興陂遏開稻田民賴其利刻石頌之丨曰丨丨)父子兖州(鄭述祖字恭文有風)
(檢為先達所稱譽仕齊遷兖州刺史其父亦嘗為此州百姓歌曰大鄭公小鄭公相去五十載風教猶尚同及)
(病曰一生冨貴足矣以清白之名遺子孫死無所恨)兄弟侍饗(鄭道昭字椿年孝文饗侍臣與兄懿)
(俱侍坐孝文歌曰白日光天无不耀江左一隅獨未照懿續曰雲雷大振兮天門闢率土來賓一正歴道昭曰)
(皇風一鼔兮九地匝載日依天清六合累遷國子祭酒)豪爽有文(唐鄭肅子仁表丨丨丨丨嘗以)
(門閥文章自高曰天瑞有五色雲人瑞有鄭仁表)姿采峙玉(鄭畋為人仁恕丨丨如丨丨也)善
果清吏(唐鄭丨丨鄭州人累轉魯郡太守母崔氏賢明曉政治嘗坐閣内聽處决當理則悦有不可引)
(至牀下責愧之故丨丨所至有績號丨丨)鄭涵直臣(鄭澣本名㴠第進士遷右補闕敢言無所諱憲)
(宗嘗謂餘慶曰㴠卿令子而朕丨丨也可更相賀)口伐可汗(鄭元璹字德芳諭罷可汗兵數年始)
(得還帝勞曰卿不辱於虜可輩蘇張矣拜鴻臚卿突厥攻太原詔元璹持節往勞既至虜以不信咎中國元璹)
(隨語折讓無所屈太宗賜書曰知公丨丨丨丨如約遂使邊火息燧朕何惜金石賜於公哉)持節使
虜(鄭權汴州人擢進士第佐涇原節度劉昌府穆宗立丨丨為回鶻告哀丨權識謀魁然有閎辨與可汗爭)
(曲直持議明壯丨禮異之)七松處士(鄭薰字子漙擢進士第時數大赦階正議光禄大夫者得蔭一)
(子門施戟薰却之不肯叙知舉引寒畯士類多之既老號所居為隠岩蒔松于庭號丨丨丨丨)廣文博
士(鄭虔鄭州人掇當世事著書八十餘篇玄宗愛其才為致廣文館以虔為博士宰相曰令後世言丨丨丨)
(丨自君始虔乃就職)賊憚二鄭(鄭從讜字正求及進士第進門下侍郎沙陀都督李國昌寇邊朝廷)
(以為憂乃拜從讜為節度兼招討使自擇參佐皆一時選士人比太原為小朝廷言得才多也時鄭畋以宰相)
(鎮鳳翔移檄討賊兩人以忠義相持丨尤丨之號丨丨云)時號廣文(唐鄭虔學長於地理山川險易)
(著書丨丨鄭丨丨在官貧約澹如也杜甫嘗贈以詩曰才名四十年坐客寒無氈又善山水好書自寫獻帝帝)
(大書鄭虔三絶)教成儒學(鄭餘慶字居業鄭州人三世皆顯官少砥礪完潔仕四朝其禄悉周所親)
(常語人曰禄不及親友而侈僕妾者吾鄙之後生内謁必諄諄丨丨丨丨)儒者之勇(鄭畋字台文舉)
(進士中和元年賊將王璠率衆三萬來攻畋設伏以待禽其子斬之威動京師巢大懼不敢西謀當此時微畋)
(天子幾殆帝聞捷曰朕知畋不盡丨丨丨丨乃爾)論詩鄭覃(鄭覃文宗時坐延英丨丨工否覃曰)
(孔子所刪三百篇其非雅正者烏足為天子道哉)歇後鄭綮(每以詩謠託諷其語多俳諧故使落)
(調世號鄭五丨丨體後忽拜相宗戚詣慶綮搔首曰歇後鄭五作宰相時事可知矣)直言上疏(皇朝)
(鄭獬字毅夫安州安陸人俊邁不羣舉進士第一授將作監丞通判陳州召試直集賢院脩起居注遂以右司)
(諫知制誥京師大雨水詔求丨丨獬丨丨)圖安上門(鄭俠字介夫福州福清人嘗從王安石學舉進)
(士調光州司法秩滿至京師會安石秉政俠見安石具言青苗免役用法之害安石不荅又數以書諭之久之)
(得監安上門遂丨丨丨丨事以奏上)力諫攻遼(鄭居中字達夫開封人宣和二年進少師封宿國公)
(初遼國叛臣李良嗣來歸陳滅燕之策蔡京童貫主其事時居中為相丨丨不可又謂京曰朝廷議夾丨大丨)
(此出良嗣欲快己意爾公為元老不守盟約輙造事端誠非廟筭且令本朝與遼國通好百五十年兵不識刃)
(農不加役漢唐和戎未有如我聖宋之盛公何以遽興此舉)蠟彈勤王(鄭殼建人當高宗建炎初)
(苗劉為亂臨安京城洶洶上在平江中外不通殼乃遣所親謝嚮賫丨丨為杜鵑詩趣韓世忠以赴丨丨之師)
王
古今姓纂(王姓出太原琅邪周靈王太子晉之後北高海陳留齊王田和之後東海出姬姓畢公)
(之後高平京兆魏信陵君之後天水東平新蔡新野山陽中山章武東萊河東者殷王子比干子孫號王)
(氏唐王宗隋末改王氏)
事類軼材(前王褒字子淵蜀人作中和樂職宣布詩刺史王襄奏其有丨丨詔為聖主得賢臣頌擢)
(為諫大夫)威重(前王商字子威涿郡人後為丞相有丨丨單于來朝大畏之天子嘆曰此真漢相矣)能
名(王吉子駿以孝廉為郎左曹有專對材遷諫大夫成帝欲大用之出為京兆尹試以政事先是京兆有趙)
(廣漢張敞王尊王章至駿皆有能名京師稱曰前有趙張後有三王)忠孝(王尊字子贛涿郡高陽人先是)
(王陽為益州刺史行至卭郲九折坂嘆曰奉先人遺體柰何數乘此險尊為刺史問曰此非王陽所畏道邪叱)
(其馭曰驅之王陽為孝子王尊為忠臣)勞徠(王成為膠東相治甚有聲宣帝褒之曰膠東相成丨丨不)
(怠治有異等賜爵關内侯)忠臣(後漢王常字顔卿穎川人光武嘗於會中指常謂羣臣曰輔翼漢室心如)
(金石真丨丨也)王佐(王允字子師郭林宗見而竒之曰王生一日千里丨丨才也)冰合(王霸字元)
(伯穎川人言滹沱丨丨權以濟事善撫士拜偏將軍)縫掖(王符將軍皇甫規解官歸鄉人鴈門太守謁之)
(規卧不迎又白王符在門屣履迎之時語曰徒見二千石不如一丨丨竟不仕著潜夫論譏當世得失)博
物(王粲字仲宣蔡邕見而竒之聞粲在門倒屣迎之拜侍中丨丨多識問無不對讀道邊碑而能闇誦為人)
(覆碁而不誤)義行(王烈字彦方少以丨丨稱鄉里有盜牛者主得之盜請罪曰刑戮是甘乞不使王彦)
(方知也烈聞而謝之使遺布一端後有老父遺劒於路行道一人見而守之烈使推求乃先盜牛者其以德感)
(人若此)雙鳬(王喬亊見知縣門)雙鯉(晉王祥字休徵事繼母至孝母欲生魚祥解衣將剖冰求)
(之冰忽自解丨丨躍出)登三公(王祥弟覽初吕虔有佩刀工相之必丨丨丨可服此刀虔謂祥曰卿)
(有公輔之量故以相與祥薨以授覽曰汝後必興足稱此刀覽後世多賢才興於江左矣)為丞相(王導)
(字茂弘元帝渡江以丨丨丨與之共談曰江左自有管夷吾暇日出新亭愀然變色曰當共戮力王室尅復神)
(州)幄中士(王沉字處道典著作號為文籍先生在魏參席上之珍居晉為丨丨之丨實有翼亮輔世)
(之勲)巖下電(王戎字濬仲幼而穎悟眼爛爛如丨丨丨)瑶瓊樹(王戎曰王衍神姿高徹如丨林)
(丨丨自然風塵表物)玉麈尾(王衍補元城令終日清談縣務亦理每捉丨柄丨丨與手同色)竹林
遊(王戎為丨丨丨)雪夜訪(王徽之丨丨丨戴逵)西山爽氣(王徽之字子猷卓犖不羈為桓)
(沖參軍曰卿在府日久當相料理初不酬荅直高視以手版拄頰云丨丨朝來致有丨丨耳)衆中珠玉
(王敦曰夷甫處丨丨如丨丨在瓦石間顧愷之稱衍岩岩清峙璧立千仞為人所尚如此)一世龍門
(王衍口中雌黃未嘗言錢見錢曰阿堵物朝野翕然謂之丨丨丨丨)姿儀春柳(王恭字孝伯為著作)
(郎嘆曰仕宦不為宰相志何足騁美丨丨濯濯如丨月丨)風流為宗(王濛字仲祖凡稱丨丨者舉濛)
(丨丨焉)江東獨步(王坦之字文度弱冠有重名語曰丨丨丨丨王文度遷中書令臨終與謝安書)
(言不及私惟憂國家之事)東床坦腹(王羲之字逸少隸書古今之冠郄鑒求婿門生歸白諸子並佳)
(惟一人丨丨丨丨食乃逸少)管中窺豹(王獻之字子敬風流為一時之冠丨丨丨丨時見一斑嘗)
(夜卧齋中有偷人入室盜物都盡徐曰偷兒青氊我家舊物可特置之羣偷驚走)弱冠知名(王坦)
(之四子愷愉國寳忱忱字元達丨丨丨丨流譽一時其舅范寗謂曰卿風流雋望真後來之秀忱曰不有此舅)
(焉有此甥)潔己為政(王瞻字思範弘從孫為晉陵太守丨丨丨丨妻子不免饑寒時號廉平)生
寧馨兒(王衍字夷甫戎之從弟山濤曰何物老嫗丨丨丨丨然誤天下蒼生者未必非此人也)作
黑頭公(王珣字元琳為桓温椽温曰王椽當丨丨丨丨轉主簿後為尚書右僕射領吏部以才學文章)
(見詫於武帝夢人與大筆如椽)王濬三刀(王濬字士治嘗夜夢懸丨丨於梁須臾又益一刀李毅曰)
(三刀為州字又益一者其臨益州乎果遷益州刺史)王肅三反(魏丨丨字子雍領祕書監亮直多聞)
(劉寔以為肅方於事上而好下佞已此一反也性嗜榮貴而不求苟合此二反也吝惜財物而治身不穢此丨)
(丨也)王氏青箱(宋王准之字元魯曾祖彪之博聞多識練悉朝儀自是家世相傳並諳江左舊亊緘)
(之青箱世謂之丨丨丨丨學准之究識舊儀問無不對)王氏九子(王昕字元景楊愔重其德素以)
(為人之師表母崔氏學識有風訓生九子皆風流醖藉世號丨丨丨丨)應堪大用(北齊南譙太守)
(王廣之子王珍國字德量武帝雅相知賞謂其父曰珍國丨丨丨丨卿可謂老蚌也帝每嘆曰晚代將家子弟)
(如珍國者少矣)捫虱談務(秦王猛字景略北海人隠于華隂山懷佐國之志聞桓温入關被褐請之丨)
(丨而丨當世之丨)將門有將(王鎮惡猛之孫鎮惡以五月生家人以俗忌欲令出繼猛曰昔孟嘗)
(君惡月生而相齊是兒亦將興吾門矣故名為鎮惡武帝與語異之謂諸佐曰鎮惡王猛孫所謂丨丨丨丨)
相門有相(王訓字懷範十六召見文德殿應對爽徹梁武帝目送之曰可謂丨丨丨丨後拜侍中)
封狼居胥(宋王玄謨字彦德每陳北侵之規文帝曰聞王玄謨陳說使人有丨丨丨丨意)爵位
蟬聯(王曇首之後有僧綽遷尚書侍中年二十九暕歴吏部尚書子承祖儉父暕三世為國師僧虔為太)
(子舍人沈約云自開闢以來未有丨丨丨丨文材相繼如王氏之盛)玉巵無當(王球字舊玉為吏部)
(尚書不與權貴交游門無異客曇首嘗云舊玉亦是丨丨丨丨耳)玉昆金友(王銓字公衡學術不)
(及弟錫而孝行齊焉時人以為銓錫可謂丨丨丨丨)里為孝行(王文殊字令章父没終身蔬食)
(不衣帛服詔榜門改所居丨丨丨丨)里為孝家(王知玄及丁憂哀毁而卒詔改所居清苦丨丨丨丨)
(里見張昭𫝊)方外司馬(王昕弟晞字叔朗仕齊始為并州長史未嘗以世務為累良辰美景登臨)
(山水以談燕為亊人士謂之丨丨丨丨嘗賦詩曰日落應歸去魚鳥見留連)河汾教授(王通龍門)
(人隋仁壽三年詣闕獻太平十二策上不能用罷歸遂教授於河汾之間弟子自遠至者甚衆累徵不起楊素)
(甚重之勸之仕通曰通有先人之弊廬足以庇風雨薄田足以具&KR0673;粥讀書談道足以自樂願明公正身以治)
(天下使時和年豐通也受賜多矣不願仕也大業末卒於家門人諡曰文中子劉禹錫為墓碑云子晉之後王)
(始為氏子孫因家為太原祁人六代孫即文中子)王珪確論(唐丨丨字叔介李綱薦之太宗召為諫議)
(大夫帝以珪善人物且知言因謂曰卿標鑒通悟為朕言玄齡等材自謂與諸子孰賢對曰云云帝曰善玄齡)
(亦謂之丨丨)王綝瑞政(丨丨字方慶以字顯武后時遷廣州都督境内清畏議者謂治廣未有如)
(綝者號第一下詔賜瑞錦以著丨丨)不附宰相(王義方泗州人性謇特高自標樹舉明經不肯造請)
(貴勢魏證欲妻以夫人之姪辟不取證死乃娶人問其故初丨丨丨丨念感知已故也)號為名將
(王忠嗣華州人海濱之子年九歲入見帝與論兵帝器之曰爾後為良將為河西隴右節度使權朔方河南節)
(度佩四將印丨丨丨丨)呼為皂鵰(王志愔博州人擢進士第為左臺侍御史以剛鷙為治所居人)
(吏畏讋呼為丨丨)號曰寫宣(王起字舉之釋褐校書郎遷中書令諫穆宗游畋亊歲中考第一帝)
(嘗以疑亊令使者口質起具榜子附使者上凡成十篇丨丨丨丨)乃曰天才(王勃字子安絳州人)
(六歲善文辭九歲得顔師古注漢書讀之作指瑕以摘其失九月九日都督大宴滕王閣宿命其婿作序以夸)
(客因出紙筆徧請客莫敢當至勃汎然措辭遣吏伺其文輙報一再報語益竒丨丨丨丨也)謂之腹
藁(王勃属文初不精思先磨墨數升則酣飲引被覆面卧及寤援筆成篇不易一字時人丨丨丨丨)號
稱四傑(王勃與楊烱盧照隣駱賓王皆以文章齊名天下稱王楊盧駱丨丨丨烱嘗曰吾愧在盧前恥)
(居王後)號内宰相(王琚懷州人明天文象緯方補諸暨縣主簿過謝東宫太子遽召見太子喜恨)
(相知晚帝於琚眷委特異與大政亊時丨丨丨丨歴九刺史)號東臯子(王績字無功絳州人性簡)
(放不喜拜揖舉孝悌廉潔授秘書省正字游北山東臯著書自丨丨丨丨)昆弟鳳閣(王徽字昭文第)
(進士曾祖擇從丨丨四人曰易從朋從言從皆擢進中士第至鳳閣舍人者三人故號丨丨王氏自是訖大)
(時登進士者十八人位臺省牧守者三十餘人徽有雅望拜宰相一日而京師亂故其施設無可道者)兄
弟才名(王勮勃之兄第進士長壽中為鳳閣舍人夀春等五王出閣有司忘載冊文宰相失色勮召五)
(吏執筆分占其辭粲然裴行儉見之謂曰皆銓衡才至是語驗初勔勮勃皆著丨丨杜易簡稱三珠樹)斗
酒學士(王績待詔門下省官給酒日三升或問待詔何樂耶荅曰良醖可樂耳侍中陳叔達聞之日給)
(一斗時稱丨丨丨丨著五斗先生傳)太和先生(王紹宗兄玄宗隠嵩山號丨丨丨丨)文有古
風(王仲舒字洪中并州人賢良方正高第德宗欲相裴延齡與陽城交章言不可後入閣帝曰豈王仲舒耶)
(又穆宗言仲舒之丨不惡冣宜為誥丨丨丨)宫詞名家(王建宫詞舊跋云建大和中為陜州司馬)
(與韓愈張籍同時後以丨丨丨丨凡百有四篇又逸詞九篇如樹頭樹尾覓殘紅一片西飛一片東自是桃花)
(貪結子錯教人恨五更風叢叢洗手遶金盆旋拭紅巾入殿門衆裏遥抛新橘子在前收得便承恩皆膾炙人)
(口或云建與王守澄有宗人之分故得宫中之亊為詳)明經高第(王元感濮州人擢丨丨丨丨撰)
(書紏謬春秋振滯禮繩愆等凡數十百篇上之魏知古見其書歎曰五經指南也)畫思入神(王維)
(字摩詰九歲知属辭擢進士工草隸善畫名盛於開元天寳間寧薛諸王待若師友丨丨丨丨至山平水遠雲)
(勢石色繪工以為天機所到客有按樂圖示者無題識維徐曰此霓裳第三疉最初拍也客引工按曲乃信)
示圖愈疾(王維别墅在輞川地竒勝有華子岡欹湖竹里館柳浪茱萸沜辛夷塢與裴迪遊其中賦)
(詩相酬為樂東坡云味摩詰之詩詩中有畫觀摩詰之畫畫中有詩秦太虛云余為汝南學官得疾卧直舍高)
(符仲携輞川圖示余曰閱此可以愈疾余本江海人得圖喜甚即使二兒從旁引之閱於枕上恍然若與摩詰)
(入輞川度華子岡經孟城坳憩輞口莊泊文杏館上斤竹嶺並木蘭柴絶茱萸沜躡槐陌窺鹿柴返於南北垞)
(航欹湖戲柳浪濯欒家瀨酌金屑泉過白石灘停竹里館轉辛夷塢抵漆園幅巾杖屨棋奕茗飲或賦詩自娛)
(忘其身之匏繫於汝南也數日疾良愈)位朝四十人(王承元承宗弟也昆弟拜刺史者四人丨)
(于丨者丨丨丨)作唐千歲歷(王勃嘗讀易夜夢若有告者曰易有太極子勉思之寤而作易𤼵揮)
(數篇至晉卦止作丨家丨丨丨)軍中號鐵鎗(五代王彦章字子明鄆州壽昌人亊梁太祖為人驍)
(勇有力能跣足履棘行百步持一鐵鎗而馳突奮疾如飛丨丨丨王丨丨)解裘賜蜀將(本朝王全)
(斌太原人也會太祖伐蜀以全斌將西川行營前軍率禁兵出鳳州孟昶退守劒門全斌遂克利州京師大雪)
(太祖設氊帷於講武殿衣紫貂裘帽以視亊急謂左右曰我被服如此尚覺寒况征蜀將士乎即丨丨帽遣使)
(丨全斌全斌受賜感泣)昭素召講易(王昭素開封酸棗人博通九經及著易論三十三篇太)
(祖召命講易因訪以民亊益嘉之又問治世養身之術昭素曰治世莫若愛民養身莫若寡欲太祖重其言)
(書于屏風間)欽若言封禪(王欽若字定國臨江軍新喻人也真宗既與契丹和受盟而歸欽若)
(曰惟有封禪泰山可鎮服四海誇示夷狄而真宗意遂決於是天書降于左承天闕之上大中祥符初泰山父)
(老請封禪)號半山老子(王安石丨丨丨丨丨)號初寮先生(王安中字履道丨丨丨丨)
(丨)召試獻端拱箴(王禹偁字元之濟州鉅野人九歲能為歌詩長善属文舉進士知長洲縣)
(端拱初我太宗聞其名丨丨擢右拾遺丨丨丨丨上禦戎十策反太宗幸瓊林苑召至御榻前顧問語宰相曰)
(禹偁文章獨步當世其寵奬如此)薦其才可大用(王旦字子明少好學父祐器之嘗手植三)
(槐于庭曰吾之後必有為三公者舉進士為大理評亊王禹偁薦其才及真宗即位拜中書舍人翰林學士錢)
(若水名能知人嘗見旦曰真宰相器可大用景德三年拜相)甫冠進士第一(王曾字孝先青)
(州益都人幼孤鞠於仲父宗元里人張震有道之士也曾從之學謂有將相之器丨丨舉丨丨丨丨)進士
廷試第二(王珪字禹玉成都華陽人少好學日誦數千言及長博通羣書舉丨丨丨丨丨丨為大理)
(評亊通判揚州召試學士院其文典麗有西漢風)自布衣拜五品(王倫字正道三槐王氏之)
(裔也高宗即位於宋倫上書乞使沙漠問二聖起居丨丨丨丨丨丨借侍從以往及徽宗凶問至拜起居注龍)
(圖閣學士為梓宫奉迎使浸登二府三四往返竟留狄中狄人欲用為留守不從而殺之褒卹甚厚)召見
特許殿試(王竒字漢謀贛州人幼有聲場屋間為李文定客文定薨于位及章聖臨殿見屏間有詩)
(云鴈聲不到歌樓上秋色偏欺客路中愛之即丨丨占對稱旨丨丨赴丨丨既登科有謝詩云不拜春官為座)
(主親逢天子作門生)
古今合璧亊類備要續集卷八
