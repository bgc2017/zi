古今合璧事類備要前集卷二十九
宋謝維新撰
外親屬門
外祖孫
事類外父(母之考為丨丨母之妣為外母女子之子為外孫爾雅為丨祖丨母何以小功也以尊加)
(也儀禮喪服)外翁(於僕為諸丨丨元集)外氏(丨丨之世德存乎古史揚乎人言柳文内弟序)外
孫(罪累丨丨有携有嬰扶床坐席嬉笑歡爭韓集段公威德流慶於丨丨白集)述外祖書(楊惲)
(母司馬遷女也惲始讀外祖太史公記頗為春秋以材能稱又云遷死外孫楊惲祖丨其書遂宣布焉)從
外祖學(蔣乂幼丨丨丨家丨得其書博覽強記本傳)有外祖風(梁王筠清潔好學沈約見)
(筠以為似外祖袁粲謂僕射張稷曰王郎非惟額類袁公風韻都欲相似稷曰袁公見人輙矜嚴王郎見人必)
(娛笑惟此一條不能酷似)成外宅相(魏舒字陽元少孤為外家寗氏所養寗氏起宅相宅者云當出)
(貴甥外祖母以盛氏甥小而慧意謂應之舒曰當為外氏成此宅相)外祖稱賞(荀勖依舅氏十餘歲)
(能屬文從丨丨魏太傅曰此兒當及其曾祖梁隆倕少為外祖張岱所異謂諸子曰此汝家陽元也)外
祖見期(楊於陵生子嗣復丨丨韓滉撫其背曰名與位皆踰其父此楊氏之慶也本傳)鞠養外
家(周翼無託養在郤家六帖隋皇甫繢三歲而孤為外祖韋孝寬所丨丨嘗與諸丨兄博奕孝寬督以嚴訓)
(繢歎命左右自杖孝寬聞而對之流涕於是博涉經史)戒飭外孫(諸葛亮誠外甥曰丈夫志當存)
(高遠慕先賢絶情欲棄凝滯廣咨問除嫌吝雖有淹留何損於美趣何患於不濟若志不強毅意不慷慨徒碌)
(碌滯於俗默默束於情永竄伏於凡庸不免於下流矣)解外孫爭(東漢樊重貲至巨萬而加惠宗)
(族外孫何氏兄弟爭財重恥之以田二頃丨其忿訟年八十餘終)補外孫官(司馬朴丞相光之兄)
(里之孫也少喪母育於外祖范純仁紹聖初黨議起父宏坐中書論辯得罪純仁亦坐救黨人責永州目疾失)
(明客至必令朴導以見時方七歲進揖應對如成人客皆驚歎以純仁遺恩補官)温造外祖(丨丨)
(曰臣丨五世丨李靖唐本傳詳見門閥類)陶潛外祖(丨丨作晉征西大將軍長史孟府君傳云君諱)
(嘉字萬年淵明先親君之第四女也凱風寒泉之思寔鍾厥心)東坡外祖(丨丨在惠州讀淵明所作)
(丨丨孟嘉傳意悽然悲之乃記程公遺事以遺程氏云公諱仁霸眉山人以仁厚信於鄉里)晦庵外
祖(丨丨記丨大父祝公遺事云某惟外大父之淳德高行先人後已其誠心所格固宜有後竊感陶公作孟)
(府君傳及近世眉山蘇公亦述程公遺事不勝凱風寒泉之思書此以遺康國使藏於家時出而訓習之以厲)
(其子孫)
詩集鍾餘慶(中郎餘慶鍾羊祜子幼能文似馬遷邕之甥琰之子白集)似外翁(扶床小女)
(君先識應有些些丨丨丨元集)汗血駒(爾為曾外孫倜儻丨丨丨杜)鳳凰雛(南山新長丨丨)
(丨眉目分明畫不如年少從他愛棃棗長成須讀五車書王介甫贈外孫)
舅甥
事類母晜弟(丨之丨丨為舅丨之從父丨丨為從舅爾雅)姊妹子(男子謂丨丨之丨為)
(出謂我舅者吾謂之甥同上姊妹之子曰甥出配他男而生也釋名姊妹之孫謂從孫甥左注)肥牡速
舅(既有丨丨以丨諸丨寧適不來微我有咎詩)路車贈舅(渭陽康公念母也我見舅氏如母存)
(焉我送舅氏曰至渭陽何以贈之丨丨乘黃詩)叔向母黨(初丨丨欲娶申公巫臣氏其丨欲娶其黨)
(叔向曰吾母多而庶鮮吾懲舅氏矣注言母多媵妾而庶子鮮少嫌母氏性不廣左昭二十八)晉侯自
出(丨丨曰康公我之丨丨注秦康公晉外甥也威十二)申伯元舅(不顯丨丨王之丨丨文武是憲)
(詩)康子彌甥(季丨丨曰以肥之得備丨丨也注季丨丨名肥彌遠也康子父之舅氏故稱丨丨左)
(傳)陳本蔡出(陳厲公蔡出也注姊妹之子曰出同上)衞本霍出(霍去病衞青妹子也)
宫中帝甥(竇抗歸長安高祖以兄呼之丨丨稱為舅六帖)洛中名甥(劉嶼宇慶孫弟琨字)
(越石並為尚書郎郭奕之甥名著當時京師為之語曰丨丨奕奕慶孫越石)舅有此甥(王悦造其)
(舅范寗寗曰卿風流峻望後來之秀悦曰不有此丨焉丨丨丨六帖)甥似其舅(宋桓元聞義軍起大)
(懼曰劉裕一世之雄勇冠三軍劉毅一擲百萬何无忌劉牢之之外丨酷丨丨丨共舉大事何為無成)舅
甥無對(陸果好學舅張融有高名果風韻舉止頗類時稱曰無對日下惟舅與甥碎事)舅甥俱
宦(郝處俊事諸丨謹甚與丨許圍師同里丨丨達六帖)同為洗馬(汲黯字長孺司馬安是其姊子)
(與黯丨丨太子丨丨史記)參議大事(何无忌少有大志舅鎮北將軍劉牢之時鎮京口每有大事皆)
(丨丨之本傳)白水同心(秦伯納晉公子重耳及河子犯以璧授公子曰臣從君巡於天下臣之罪)
(多矣臣猶知之而况君乎請由此亡公子曰所不與舅氏同心者有如丨丨投璧於河僖二十四)明珠
在側(衞玠字叔寶風神秀異入市見者皆以爲玉人王濟字武子玠之舅也每見玠輒歎曰珠玉在側覺)
(我形穢又嘗語人曰與玠同遊冏若丨丨之丨丨朗然照人)舅所鍾愛(陳江總七歲而孤依於外氏聰)
(敏為舅吳平光侯蕭勵鍾愛謂曰爾神采英拔後之知名當出吾右)舅素賞愛(殷浩甥韓愛伯浩素賞)
(之浩被廢徙東陽韓隨至徙所經歲還都浩送至渚側詠曹顔遠詩云富貴他人合貧賤親戚離本傳)恩
過子弟(南齊丹陽徐湛之素為彭城王義康所愛雖為舅甥丨丨丨丨)視猶子姪(王佖李晟)
(之甥武敢閑騎射晟在師佖无不從晟視佖與子姪等其給與過之六帖)與甥論兵(李靖字藥師其)
(舅韓擒虎每與論兵輒歎曰可與語孫吳者非斯人尚誰哉)為甥立産(姚崇外甥任奕任异少孤)
(長於崇家乃與之立家産謂之曰爾吾無間然矣惜殊宗而代疎命與其子同名冀無以别也)器識許
甥(晉鎮南大將軍劉宏應詹之祖舅請詹為長史謂之曰君丨丨宏深後當代老子於荆南矣)將相
期甥(封倫年方少舅盧思道曰是兒識略過人當自致卿相)宅相寄甥(晉李澮神情朗俊邢)
(晏曰丨丨之丨良在三丨三國典略宅相事詳見前類)幼女託甥(韓充依舅季元元為河陽節度)
(使署充為牙將元曰我知君舊矣吾兒不才不足累卿者二女方幼以爲託後元没充為嫁)以墅乞
甥(謝安與姪謝玄賭墅顧謂甥羊曇曰以墅乞爾)以禄給甥(裴守寬關中旱悉廪禄奉姊及諸甥)
(六帖)無罪斬甥(劉昌寧陵之圍昌令守陴内顧者斬昌孤甥張俊守西北未嘗内顧稡下斬之士有)
(死志史臣謂勒兵乘城與賊抗所頼惟賞罰爾今丨丨而丨其丨士心離離不祥莫大焉六帖)因呼斬
甥(竇軌以甥為腹心嘗夜出呼不時至斬之同上)怠舅甥禮(王獻之兄弟自郄超未亡見郄愔嘗)
(躡屐問訊甚修舅甥之禮及超死見愔怠屐而候之本傳)無渭陽情(陳郡謝重王胡之外孫也於諸)
(舅敬禮多闕重子絢袁湛之甥也嘗於公座戲調其舅湛不堪曰汝父輕舅汝今復加我可謂兩世丨丨丨丨)
(絢有愧色南史)正舅以法(王師範舅醉殺人其家訴之師範厚賂謝訴者不置師範曰法非我敢亂)
(乃抵舅罪母恚之師範立堂下日三四至不得見三年拜省戶外不敢解)怨舅設謗(皇甫松牛竒章)
(公之甥怨公不薦作謗詩曰夜入真珠室朝遊玳瑁筵真珠公侍妾名也摭言)選甥坐貶(王涯居翰)
(林其甥皇甫湜中選考覈之際不先言上坐貶)官甥被劾(張克勤左環衛大將軍有詔賜一子五品)
(官克勤以息幼推與其甥裴夷直劾曰克勤骫有司法引庇它族開後日賣爵之端不可許詔聽遂著於令)
以舅補官(周濓溪少孤養外家景祐中用舅氏龍圖學士鄭公向奏試將作監主簿)
詩集吾舅(賢良歸盛族丨丨盡知名徐庶高交友劉牢出外甥泥塗豈珠玉環堵但柴荆衰老悲人)
(世驅馳厭甲兵氣吞江上别淚血渭陽情舟鷁排風影林烏反哺聲永嘉多北至勾漏且南征必見公侯復終)
(聞盗賊平郴州頗凉冷橘井尚凄清從役何蠻貊居官志在行杜甫送舅錄事攝郴州)賢甥(丨丨即明)
(月聲價動天門能成吾宅相不减魏陽元自顧寡籌略功名安所存與爾共飄颻此心難具論李白别從甥)
表兄弟
事類姑舅子(丨之子注外兄弟也丨之丨注内兄弟也爾雅)父母黨(睦於丨丨之丨可謂)
(孝矣禮)内外屬(我與子當内丨丨當為伯仲其抵我書執禮太卑劉禹錫答薛郎中論書儀)内
弟之喪(文中子有丨丨丨丨不飲酒食肉郡人非之)外家之寶(韋述父景駿元行冲景駿)
(姑子也為時儒宗常載書數車自隨述入其室觀書不知寢食行冲異之試與語前世事熟複詳諦如指掌然)
(使屬文受紙輙就行冲曰丨丨丨丨也世說)外兄歎異(孔紹安閉門讀書數十萬言丨丨虞世南)
(丨丨之本傳)外弟充選(太學博士周捨舉外弟徐摛曰形質陋小若不勝衣而堪此選乃為晉安)
(王侍讀劉璠梁典)乞封舅子(羊祜進爵丨丨丨丨蔡襲)跪奏舅子(唐員俶九歲召對禁)
(中詞辨注射帝問曰童子豈有類若者俶丨丨臣丨丨李泌帝即馳召之本傳)不餞姑子(皇甫謐從)
(姑之子梁柳為城陽太守之官有勸謐餞之謐曰柳為布衣送迎不出門食不過鹽菜貧不以酒肉為禮今作)
(郡送之是貴城陽太守而賤柳豈中古之人情非吾心所安也六帖)嫚侮外弟(崔彦昭與王凝外昆)
(弟也凝太中初先顯而彦昭未仕嘗見凝凝倨不冠帶嫚言曰不若從明經舉彦昭為憾至是凝為兵部侍郎)
(其母聞彦昭相敕婢多製履韈曰王氏妹必與子偕逐吾將共行彦昭聞之泣且拜不敢為怨而凝竟免本傳)
外弟知敗(王晏外弟尉氏阮孝緒知晏必敗屢至其門逃匿不見嘗食醬美問知得於晏家吐而覆)
(之通鑑)外兄合謀(楊阜與丨丨姜叙丨丨攻馬超大敗之以報殺本州刺史讐)為内兄
鼓琴(晉阮瞻字千里讀書不甚研而默識其要善彈琴内兄潘岳每令彈琴終日達夜無忤色不可得而)
(榮辱)約内兄歲會(北山黃榦招其内弟鄭子恭而告之曰吾從母昆弟皆葉出也葉氏昆弟猶吾)
(從母之昆弟也凡三姓四家雖所系不同自吾外祖父母以來一本而已先王制禮列之五服之次以爲緦麻)
(之戚焉古之緦麻非今之所謂緦麻也其歲月必相往來吉凶必相慶弔出入必相餞勞禍患必相賙䘏亦其)
(理宜也吾嘗記為童子日外祖父母皆無恙歲冬之朝兄弟畢集相與握手終日談諧笑語市棗栗相啖迨其)
(去則留連不忍捨旦暮又思之而幸其復來也豈非秉彝良心有不能自已者及其長也而後怵於習俗迫於)
(利害而不能以相保此有識者之所當慨念也今吾欲與兄弟約以歲正月之十日六月之二十日會於天寧)
(之浮圖人具肴一柈酒一壺飯一器春蠔夏荔不拘其數合而飲食之古人騷賦詩詠與夫投壼弓矢之具有)
(則携之以供娛樂相告語以孝悌忠信相問勞以老少安否家計有無至於農圃桑麻之業皆可抵掌而劇談)
(也晨而往戴星而歸於是重親戚厚風教其不善歟子恭曰善哉遂述其言以告諸兄弟黃直卿序)
詩集外家(昔别長安未裹頭如今詩句可消愁外家未覺風流遠他日相期到益州山谷贈外姪李)
(光祖)仲氏(與子甥舅氏推頽各蒼顔並為東諸侯長此佳江山寒松無時花安得插髻鬟惟將老不死一)
(笑榮枯間我甚似樂天但無素與蠻掛冠未及髦當獲一紀閑子亦拙進取才高命堅頑譬如萬斛舟行此九)
(折灣丨丨新得道一漚自塵寰歲晚家鄉路莫遣生榛菅東坡送表弟程㦤叔赴漕)皆兒曹(烱烱明珠)
(照雙璧當年三老蘇程石里人不道避鳩杖刺史迎門倒鳬舄我時與子皆兒童狂走從人覓棃栗徤如黃犢)
(不可恃隙過白駒那暇惜醴泉寺古垂橘柚石頭山高暗松櫟諸孫相違萬里外一笑未解千憂積子方得郡)
(古山陽老手風生謝刀筆我正含毫紫微閣病眼昏花困書檄莫教印綬繫餘年去掃墳墓當有日功成頭白)
(早歸來共藉棃花作寒食東坡送表弟程六知楚州)傳甥舅(仗下千官散紫庭時聞小語說蘇程長身)
(自昔丨丨丨壽骨遥知是弟兄曾活萬人寧望報祗求五畆却歸耕四朝遺老凋零盡鶴髮他年幾箇迎東坡)
(上表弟程德孺生日)
婦翁附翁壻
事類外舅(妻之父為丨丨妻之母為外姑爾雅)婦父(陳後主曰丨丨乃是翁比女壻柰何不敬)
(婦翁通鑑)令嶽(青城山為五嶽之長故名丈人山今世俗呼人婦翁為丨丨妻之伯叔父為列嶽往往因)
(此青城山記)泰山(丨丨有老父失其姓名今人稱人婦翁亦曰丨丨不知何所據或者出此訛以傳訛)
(耶神仙傳俗呼人之妻父為嶽丈以丨丨有丈人峯丈人觀似亦有理而呼妻母為泰水此何義耶然晉樂廣)
(乃衛玠妻父俗所謂岳丈或當云樂丈耳本朝孫持正)不禮婦翁(陳涉既為王妻之父往依焉陳)
(王以衆賓待之長揖不拜妻之父怒不辭而去)誣撾婦翁(後漢明帝戲第五倫曰聞君為吏撾婦翁)
(不過從兄飯有諸對曰臣之三娶皆無妻父)壻謀殺翁(祭仲專公使其壻雍糾殺之雍姬知之謂)
(其母曰父與夫孰親母曰人盡夫也父一而已胡可比焉遂告祭仲曰雍氏舍其室而將享子於郊吾惑之以)
(告祭仲殺雍糾尸諸周氏之汪池也公載以出曰謀及婦人宜其死也左傳)翁故抑壻(華廙有才)
(妻父盧毓典選廙年三十五不得調)貸錢索還(王戎女適裴頠貸錢數萬久而未還女後歸寧戎色)
(不悦女遽還直然後乃歡)壻謂翁癡(太原王述謝萬之妻父也為揚州刺史萬嘗衣白綸巾乘平肩)
(輿徑至廳事前謂曰人言君侯癡君侯信自癡述曰非無此論但晚合耳)翁可人意(王適曰吾求婦)
(氏久矣惟此丨丨丨丨且聞其女賢不可以失韓墓志)
翁壻翁壻齊名(樂廣字彦輔時人謂之冰鏡壻衞玠字叔寶時號玉人故時人謂曰婦翁冰清)
(女壻玉潤)翁壻能詩(給事中姚合有詩名士多歸重李頻走千里丐其品題大加奬挹以女妻之)
翁壻不協(謝安壻王國寶安惡其為人每抑而不用國寶乃譖安於道子使離間之於帝武紀)翁
壻迭顯(封德彝即楊素之壻素為僕射嘗撫其座曰封郎必居此座後果如其言南部新書)翁壻
皆貴(郭子儀七壻皆貴顯朝廷)翁壻俱賢(本朝公卿多有知人之明見於擇壻趙參政昌言之)
(壻為王文正旦王文正旦之壻為韓忠憲億吕惠穆公弼之壻為韓文定忠彦李侍郎虛已之壻為晏元獻殊)
(晏元獻殊之壻為富文忠弼楊尚書察富文忠弼之壻為馮宣徽京陳康肅堯咨之壻為賈文元昌朝曾宣靖)
(公亮此類甚多不可悉數而其後名位風節往往相似前代所不及也却埽編宣徽鄭天休選王禹玉為壻其)
(後為丞相禹玉選鄭達夫後亦為樞相)
詩集萬里别(丈人東南來復向西南去連年丨丨丨更覺貧賤苦王事有程期親年多喜懼畏與)
(妻子别已復迫曛暮何者最可憐兒生未知父陳無已詩后山以貧故妻子常寄食槩家)十年學(婦翁)
(不可撾王郎非嬌客十年為從學苦淡共堙厄燕雀嗤鴻漸大羊睨麟獲偶逢涇渭分昨夢春冰釋平生五車)
(書纔吐二三策已作謗薰天金朱果何益君窮一窗下風雨更削迹詩工知學進詩苦見意迫俗情傲秦贅婦)
(舍不暖席南冶從東來不聞被嘲劇師儒並世難日月過箭疾公今未有田把筆耕六籍黃魯直次韻東坡王)
(郎子立風雨有感詩)
女壻擇壻得壻皆見後婚婣門
事類倩壻(黃氏倩注丨女丨也東洛間謂壻為倩史記)贅壻(淳于髠齊之丨丨史家貧子壯)
(則出贅賈誼策)少壻(出蘇秦傳云)子壻(趙王禮甚卑有子壻禮史)館甥(帝丨丨于貳室注禮)
(妻父曰外舅謂我為舅者吾謂之甥萬章)兒例(女夫乃是丨丨陳後主云)側室(趙有丨丨曰穿晉君)
(之壻也左)半子(乃命長嗣為君丨丨劉禹錫祭楊庶子文唐帝御延喜門見回紇使者是時可汗上書恭)
(甚言昔為兄弟今壻半子也陛下若患西戎子請以兵除之)壻列朝廷(唐郭子儀七壻皆貴顯朝)
(廷史)壻在翰林(張垍尚主在翰林獨以珍玩常誇於同列張淑曰此婦翁與壻非天子賜學士者也)
(李肇國史補)以為心膂(宇文泰諸子皆幼唯丨諸壻丨丨丨梁世祖)倩作文奏(崔行)
(功祖謙之在北齊終鉅鹿太守少好學唐儉愛其才妻以女因丨丨丨丨六帖)不開翁書(潘炎方劉)
(晏任權炎乃其壻雖書疏報答未嘗輙開時稱有古人節)盗閱翁書(楊玠娶博陵崔季讓女崔家富)
(圖籍殆將萬卷成婚之後頗亦遊其書齋既而告人曰崔氏書被人盗盡曾不之覺崔遽令檢之玠捫腹曰已)
(藏之經笥矣談藪)婦翁不禮(張延賞選壻無可意者其妻苗氏賢而知人時選進士韋臯許之臯)
(性疎曠不拘細行延賞竊悔由是婢僕頗輕慢之惟苗氏待之益厚臯因辭東遊張氏罄奩具以治行延賞幸)
(其去以七䭾物為贐臯行翌日悉還之惟留奩物及書冊而已後五年臯擁節旄會德宗幸奉天持節西川替)
(延賞乃改姓名作韓翺人莫敢言至大回驛去府三十里人有報曰替相公者韋臯非韓翺苗氏曰必韋郎也)
(延賞曰天下姓名同者甚衆彼韋生必填溝壑豈能乘吾位乎次日果韋皐也延賞慚懼自西門潛遁臯入見)
(苗禮奉過布衣之日求前輕慢者皆杖死之時泗濱郭圍因為詩曰宣父從周又入秦昔賢誰不困風塵當時)
(甚訝張延賞不識韋臯是貴人唐宋遺史)婦翁見薄(李彦允薄其壻崔員後崔救李娣死杜黃裳)
(初不為執誼所禮及敗黃裳悉力營救既死表還其柩葬焉)德輿有壻(權丨丨為相其壻翰林學)
(士獨孤郁以嫌自白去内職憲宗歎曰丨丨乃丨佳丨我反不及耶唐紀)昌黎得壻(昔丨丨為唐儒)
(宗丨子丨李漢然後其文益振其道益大臨川集)
詩集得翁句法(謝師厚方為其女擇對見山谷詩曰吾得謝如是足矣庭堅往求之然庭堅之)
(詩卒從謝公得句法故山谷有詩曰自往見謝公論詩得津梁)夢為子壻(予為密州子立未嘗相識)
(忽告同舍生曰吾丨丨密州壻何也已而果以子由之子妻之故詩云彭城初識子照眼白而長異夢先成兆)
(清言未得嘗豈惟知禮意遂欲補詩亡咄咄真相逼諸生敢鴈行東坡哭王子立詩注)
友壻
事類僚壻(江東呼同門為丨丨爾雅)婣亞(𤨏𤨏丨丨詩大雅)為亞(兩壻相謂丨丨爾雅)
維私(譚公丨丨注姊妹之夫曰私碩人)彌子子路(孟子曰丨丨之妻與丨丨之妻兄弟也丨)
(丨謂丨丨曰夫子主我衞卿可得也然子路在弟子中號為好勇而彌子瑕至以色悦人乃為友壻)哀侯
息侯(蔡丨丨取於陳丨丨亦取焉息媯將歸過蔡蔡候曰吾姨也止而見之弗賓息侯聞之怒使謂楚文)
(王曰代我吾求救於蔡而伐之楚子從之莊十一)叔隗季隗(晉公子重耳奔狄狄人伐廧咎如獲)
(其二女丨丨丨丨納諸公子公子取季隗以叔隗妻趨衰僖三十二)大喬小喬(周瑜字公瑾為中護)
(軍從孫策攻皖得喬公兩女皆國色策自納丨丨瑜納丨丨策從容戲瑜曰喬公二女雖流離得吾二人作壻)
(亦足為歡)李蔣二壻(丨漢丨係皆韓愈之子壻唐書)孫李二壻(丨儁與丨元膺俱娶太尉)
(桓焉女時人謂兩女俱乘龍言得壻如龍也楚國傳)受辱友壻(嚴助侍宴上問所欲對曰家貧為友)
(壻所辱願為會稽太守)恥為吏屬(謝誨庾登之俱曹氏壻為荆州刺史請登之為長史登之意甚)
(不愜到廳牋惟言即日恭惟初無感謝之言)兄弟同壻(崔休弟之子愍字長謙濟州刺史盧尚之)
(欲以長女妻之休為子陵求尚之次女曰家道多由婦人欲令姊妹為妯娌尚之感其義於是同日成婚)友
壻異黨(王懿恪歐陽文忠同為薛簡肅公子壻後文忠為參政吏擬封懿恪僕射文忠曰僕射宰相官)
(也拱辰非曾任宰相者改東宫官以至拜宣徽使終身不至執政蓋懿恪主李文靖文忠公主范文正其黨不)
(同云)
妻黨
事類戒弟勿至(王右軍郄夫人謂二弟司空愔中郎鑒曰王家見二謝傾筐倒履見汝輩來平)
(平耳汝可無煩復往也世說)責姪不來(王江州夫人語謝遏曰汝何以都不復進夫人玄之妹遏)
(之姑為是塵俗經心天分有限)妻兄戲辱(劉穆之少貧好往丨丨江氏乞食多見辱江氏後有慶會)
(囑令勿來穆之猶往食畢求㯽榔江氏兄弟戲之曰㯽榔消食君乃飢何忽須此妻市殽饌為其兄弟以餉穆)
(之穆之為丹陽尹乃令厨人以金盤貯㯽榔一斛以進之本傳)妻族傾陷(柳勣與丨丨不協欲陷之)
(為飛語勣杖死元宗紀)期待妻甥(何充廬江人王導妻姊之子王導早為顯官充嘗請導舍導以)
(麈尾指床呼充共坐曰此是君座也)周䘏妻弟(許昌士人張孝基娶同里富人女富人只一子不肖)
(斥逐之富人病且死盡以家財付孝基與治後事如禮久之其子丐於途孝基見之惻然謂曰汝能灌園乎答)
(曰如得灌園就食亦幸矣其灌園稍自力孝基復謂曰汝能管庫乎答曰得管庫又何幸也孝基使管庫覺馴)
(謹無他過知其能自新遂以其父所委財産悉歸之其子自此勵操厚德錄)
詩集沙哥(聞成中楊汝士以戶部檢校尚書鎮東川白樂天即其妹壻也時樂天以太子少傅分洛)
(戲代内子賀足嫂詩曰劉剛與婦共昇仙弄玉隨夫亦上天何似丨丨汝士小字領崔嫂碧油幢引向東川樂)
(天)黔婁(金花銀椀饒君用罨畫羅裙任嫂裁嫁得黔婁為妹壻可能空寄蜀茶來同上)無怨(謝公)
(文章如虎豹至今班班在兒孫竟陵主簿極多聞萬事不理專討論澗松無心古鬚鬛天球不瑑中粹温落筆)
(塵沙百馬奔劇談風霆九河翻胸中恢疎丨丨恩當官持廉且不煩吏民欺公亦可忍慎勿驚魚使水渾漢濱)
(耆舊今誰存駟馬高蓋徒紛紛安知四海習鑿齒拉笏看度南山雲山谷送謝公定作主簿)懷親(歴亂)
(百憂心漂零一涯天讀禮不盈尺眼萎坐自憐君來訪安否春風吹柳綿篝燈濟平生敞恍夜不眠那知歲月)
(度但怪冰雪堅感君懷親意使我淚貫泉高堂急榮養躬耕恨無田筆端日色新氣壓諸生前聖門要鑽仰至)
(味研簡編經綸出緒餘文字忘蹄筌它年聞擊竹妙契琴無弦此時一瓣香竟爲何人然江然多北風懷哉歸)
(袖翩刮目看奮飛此道要着鞭朱喬年送祝仲容歸新安公娶仲容之姊即文公之母也)
古今合璧事類備要前集卷二十九
