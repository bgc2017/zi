古今合璧事類備要外集卷二十二
宋謝維新撰
刑法門
失入
刑法總論(失入法嚴矣諸官司失入人罪一名為首者當職官勒停吏人阡里編管第二從當)
(職官衝替事理重吏人五百里編管三從當職官官衝替事理稍重吏人鄰人編管第四從當職官差替)
(吏人勒停二人各逓加一等謂如第四從依第三從三之類為首者當職官追一官勒停吏人二千里編管)
(人又逓加一等為首者當職官追兩官勒停吏人犯阡里以上雖非一案皆通計並不以去官赦降原减)
(未决者各逓減一等謂第三從依第四從三人依二人之類會恩及去官又逓減一等以上本罪仍依律)
(其去官會恩者本罪自依原減法即事涉疑慮若係犯強盜及殺人正犯各應配或中散大夫以上及武官)
(者奏裁諸官司舉駮入人死罪不當者杖一百諸官司失出人罪者依因罪人以致罪法諸命官犯贓至)
(死後因理雪改正勘官吏合行收坐者正依犯人所降特旨從流罪理為失人)
事類刑僣(丨丨則懼及善人左)罰爽(入人之罪丨既丨於躬行)理乖(情匪哀矜丨丨明啓)
(並白氏帖)枉撓(丨丨不當反受其殃注丨丨曲入人罪也記)私曲(察阿黨注謂獄官以丨恩丨斷)
(記)宋申鍚(見前冤獄注)蕭齡之(唐臨字本道御史大夫丨丨丨任廣州都督受賕當死詔)
(羣臣議之曰齡之貪贓狼扈死有餘咎陛下以異於它囚故議有司又令入死非堯舜所以用刑也不可為)
(後世法帝然之)故入死罪(本朝建隆二年五代以來刑典弛廢州郡獄吏不明習律令守牧多武人)
(率意用法金州民馬從玘子漢惠無頼嘗害其從弟從玘與妻及次子共殺漢惠防禦使仇超判官左扶悉按)
(誅從玘妻及次子上怒超等丨丨丨丨令有司劾之並除名徙扶海島自是人知奉法)失入死刑
(雍熙二年九月判刑部張佖上言望自今應斷奏丨丨丨丨者不得以官減贖檢法官削一任長吏並停見任)
(從之嘗有犯大辟者詔特減上謂佖曰朕以小人冒法原其情非巨蠧故貸死流竄亦足以懲艾之也佖對曰)
(先王立法盖為小人君子固不犯矣上以語宰相且歎賞佖以為知言)悞入死罪(至和二年二月)
(廣州司理陳仲約丨丨人丨丨有司當仲約公罪應贖帝謂知審刑張揆曰死者不可復生獄吏雖暫廢他日)
(復得序官可不重其罰邪)
失出寧失(與其殺不辜丨丨不經)寧僣(賞不僣刑不濫不幸而過丨丨毋濫左)容姦
(輕典丨丨禮)惠暴(殺人不死傷人不刑是丨丨而寬惡也刑法志)張藴古(自丨丨丨之死也法)
(官以失出為戒有失入者又不加罪自是吏法稍密帝以問大理卿劉德威對曰律失入者減三等失出減五)
(等今失入無辜而失出有罪故吏皆深文帝矍然遂命失出入者皆如律刑法志)徐有功(竇孝諶妻)
(龐謂為其奴怖以妖祟教為夜解因告以厭詛薛季昶鞫之龐當死有功明其枉季昶劾有功黨惡逆當棄市)
(有功方視事令吏泣告有功曰豈吾獨死諸人長不死邪安步去后詰有功曰公比斷獄多失出何邪有功對)
(曰失出臣小過好生陛下大德后嘿然)盧為臣(丨商字丨丨同平章事大中元年春旱詔商與御史)
(中丞封敖理囚繫於尚書省誤縦死罪罷為武昌軍節度使)
議讞緩死(中孚君子議獄丨丨易)平議(讞丨丨也前景帝詔)讞于公(公族有死罪獄)
(成有司丨丨丨公曰宥之及三宥不對走出致刑於甸人記文王世子)讞所屬(前疑獄注詳)讞
不當(前獄類重事注)讞不厭(前疑獄註)驚乘輿(文帝朝張釋之為廷尉上行中渭橋有人)
(行從橋下走記驚乘輿釋之奏犯蹕罰金上怒其輕釋之曰法者天下所公共其時上誅之則已既付廷尉廷)
(尉天下之平用法一傾人安所措)盜廟環(又有丨高丨玉丨者釋之奏當棄市上怒令族之釋之曰)
(如盜長陵一抔土何以加其法乎)可前奏(廷尉張湯有疑奏已再却倪寬為言其意因使寬為奏成)
(讀之喜上寬所奏即得丨上曰丨丨非俗吏所為也湯舉寬為奏讞掾讞以古法議决獄)幸宣室(宣帝)
(詔夫決獄不當使有罪興邪不辜蒙戳朕甚傷之季秋後請讞時上丨丨丨齋居而决事獄刑號為平)益
精明(于定國飲酒數石不亂冬月請治讞飲酒丨丨丨為廷尉)為平處(朱博遷廷尉職當讞平天)
(下獄恐為官屬所誣謂椽吏曰本起武吏不通法律然三尺律人事出其中諸君試取吏議難知者來為諸君)
(覆之乃丨丨丨十中八九吏大驚異)傳命誤(後漢兄弟共殺人帝以兄不訓弟報兄重常侍孫章宣詔)
(誤言兩報重尚書奏矯詔當斬郭躬曰法故誤丨丨丨當罰金帝曰疑其故也躬白曰君子不逆詐帝曰善)
爭死上(張儉元節亡投孔融兄褒褒不在融匿之事發并收褒融爭死問母母曰家事當在長妾合當)
(辜一門丨丨郡不能决乃丨讞詔坐褒)法不當坐(張藴古除大理丞初河内人李好德素有風疾)
(而語涉妄妖藴古究其獄稱好德瘨疾有愆丨丨丨丨御史權萬紀劾藴古情在阿縦奏事不實太宗大怒曰)
(小子乃敢亂吾法耳令斬於東市尋悔因發制凡决死者命所司五覆奏自藴古始)奏不應死(狄仁)
(傑左威衛大將軍權善才右監門中郎將范懷義坐誤斧昭陵柏罪當免高宗詔誅之仁傑丨丨丨丨帝怒曰)
(是使我為不孝子必殺之仁傑曰漢有盜高廟玉環文帝欲寘之族張釋之廷諍曰假令取長陵一抔土陛下)
(何以加其法於是罪止棄市陛下之法在象魏固有差等犯不致死而致之死何哉今誤伐一柏殺二臣後世)
(謂陛下為何如主帝意解遂免死)僕不去曹(李日知歴同刑丞時法令嚴吏爭為酷日知獨平寬)
(無文致嘗免一囚死少卿胡元禮執不可曰吾不去曹囚無生理丨丨丨丨囚無死法皆以狀讞而后用日知)
(議)法有首從(李峴於東京平陳希烈等數百人待罪議者將悉抵死崔器附致深文峴獨曰丨丨)
(丨有重有輕若一切論死非陛下與天下惟新意且羯胡亂常誰不凌汙衣冠奔亡各顧其生可盡責邪陛下)
(之親戚勲舊子若孫一旦皆血鉄砧尚為仁恕哉衣冠蒙更生)法有重輕(魏謩中尉仇士良輔妖民)
(賀蘭進興及黨與治軍中反狀具帝自臨問詔命斬囚以徇御史中丞高元裕建言獄當與衆共之刑部大理)
(法官也决獄不與知律令謂何請歸有司未報謩上言事繫軍即推軍中如齊民宜付縣令獄不在有司丨丨)
(丨丨何從而知帝停決)蒙峴更生(李峴事見前註詳)得戣論正(孔戣字君嚴改給事)
(中江西觀察使李少和坐贓獄寢不下博陵崔易簡殺從父兄鞫獄其京兆尹左右之翻其情戣慷慨論正貶)
(少和殺易簡奪尹三月俸)牒案填委(嚴郢字叔敖曰京師天下聚論徒者至廣例不覆讞今若悉待)
(報有司斷決有程月不啻五十獄正恐丨丨丨丨章程紊撓)科條叢繁(王播進刑部侍郎是時天)
(下多故大理議讞丨丨丨丨播悉置格律坐隅)餘慶免死(徐有功時博州刺史王冲責息錢於貴鄉)
(遣家奴督歛與尉顔丨丨相聞知奴自市弓矢還會沖坐逆誅魏州人告餘慶豫冲謀魏元忠謂餘慶為沖督)
(償通書合謀明甚非曰支黨請殊死籍其家詔可有功曰永昌赦令與虺貞同惡魁首已伏誅支黨未發者原)
(之餘慶赦後被言是為支黨今以支為首是以生入死赦而後罪不如勿赦生而復殺不如勿殺窃謂朝廷不)
(當爾后怒曰何謂魁首有功答曰魁者大帥首者元謀后曰餘慶安得不為魁首答曰若魁首者虺貞是已既)
(已伏誅餘慶今方論死非支黨何后意解乃曰公更思之遂丨丨當此時左右衛仗在廷陛數百人皆縮頸不)
(敢息而有功氣定言詳截然不撓)齡之免死(蕭丨丨任廣州都督受賕當死詔羣臣議請戮于朝)
(唐臨建言羣臣不知陛下議之之意在律王族戮於隱議親也刑不上大夫議貴也今齡之貪贓狼扈死有餘)
(咎陛下以異于他囚故議之有司又令入死不可為後世法帝然之齡之齊高帝五世孫由是免之唐臨字本)
(德)例不覆讞(見前注)詔與詳讞(韋弘景吏部員外郎楊虞卿以累下吏丨弘景丨御)
(史丨丨)置笏在陛(崔元亮右散騎常侍字晦叔鄭注誣宋申鍚捕逮倉卒内外震駭元亮率諫官)
(叩延英苦諍反覆數百言文宗未諭丨丨丨丨曰孟子有衆人皆曰殺之未可也卿大人皆曰殺之未可也天)
(下皆曰殺之然後察之乃寘於法令今殺一凡庶尚稽典律况欲誅宰相乎臣為陛下惜天下法不為申鍚言)
(也帝感悟)特從上讞(仁宗天聖五年詔大辟之科丨丨丨丨國史)申嚴奏讞(紹興初陳)
(去非在黃門始丨丨丨丨不當之令其後寢寬慶元後東南有因詈人被毆死者而行兇之人作可閔奏裁姚)
(愈次韓為御史上言如此是詈人之罪重於殺人三年三月壬寅詔自今有司奏讞死罪不當者論如律)偽
印免死(趙抃為武安軍推官有丨造丨者吏皆以為當死公獨曰造在赦前用在赦後赦前不用赦後)
(有造法者皆不死遂以疑讞之卒丨丨一府皆服蘇内翰撰神道碑)
推斷致刑(豐卦君子以折獄丨丨)明政(賁卦君子以丨庶丨无敢折獄易)蔽要囚
(丕丨丨丨伏念五六日至于旬時注要囚謂審其要辭書康誥)啓刑書(哀敬折獄明丨丨丨胥占咸庶)
(中正書呂刑)決小罪(孟秋天子命有司繕囹圄具桎梧斷薄刑丨丨丨)無留罪(仲秋命有)
(司申嚴百刑斬殺必當丨丨有罪)兩劑禁(以丨丨丨人獄入鈎金三日致于朝然後聽之注獄相告)
(罪也劑劵書也使各賫劵書又入鈎金三日而聽之亦重刑不入金則自服不直不堅也鈎三十斤禮)五
聲聽(以丨丨丨獄訟求人情一曰辭聽二曰色志三曰氣聽四曰耳聽五曰目聽同上)協日殺
(司寇旬職聽子朝要之羣士司刑皆在各麗其刑以議獄獄成士師受中丨丨刑丨肆之三日)十日斷
(小司寇以五刑聽萬民之獄訟附于用情訊之至于旬乃弊之注用情理之丨丨乃丨冀有可出也並禮)必
以情(魯莊公曰小大之獄雖不能察丨丨丨)得其情(孟氏使陽膚為士師問於曾子曰如得丨)
(丨則哀矜而勿喜)嘗學斷(見前學獄詳)片言折(子曰丨丨可以丨獄者其由也歟語十三)
導囚意(穿封戍囚皇頡公子圍與之爭之正於伯州犂曰請問於囚乃立囚州犂曰所爭君子也其何)
(不知上其手曰夫子為公子圍寡君之介弟也下其手曰此子為穿封戍方城外之縣尹也誰獲子注上下乎)
(以丨丨丨左衰公二十六年)舉要辭(王叔陳生與伯輿爭政王右伯輿王叔陳生怒而出奔及河王)
(復之殺史狡以說焉不入遂處之晉候使士匄平王室王叔與伯輿訟焉王叔之宰與伯輿之大夫瑕禽坐獄)
(於王庭士匄聽之王叔之宰曰蓽門圭竇之人而皆陵其上其難為上矣瑕禽曰昔平王東遷吾七姓從王牲)
(用備具王頼之而賜之騂旌之盟因世世無失職若蓽門圭竇其能來東底乎且王何頼焉今自王叔之相也)
(政以賄成而刑放於寵官之師旅不勝其富吾能無蓽門圭竇乎唯大國圖之范宣子曰天子所右寡君亦右)
(之所左亦左之使王叔與伯輿合要王叔氏不能丨其契遂奔晉注丨契之丨)吕步舒(淮南衡山王謀)
(反發覺上思仲竒前言使仲舒弟子丨丨丨持斧鉞治淮南獄以春秋義專斷於外不請既還上皆是之前五)
(刑志)雋不疑(丨丨丨始元五年有一男子乘黃犢車詣北二闕自謂衛太子公車以聞詔使公卿將軍中)
(千石面雜識視莫敢發言不疑叱從吏收縳不疑曰昔衛瞶違命出奔衛拒而不納春秋是之衛太子得罪先)
(帝亡不即死而來自詣此罪人也遂送詔獄天子謂霍光曰公卿大臣當用經術明於大誼者)陳寵
奏(後漢丨丨咸之曾孫明家業天下獄訟其所由决平有無不厭伏時肅宗詔絶鉆鑽慘酷之科人俗和平屢)
(嘉瑞漢舊事斷獄報重常盡三冬之月是時帝始改用十月冬初而已元和年旱賈崇上言斷獄不盡三冬故)
(陰氣微陽氣發洩招致災旱寵奏冬至陽氣始萌令曰諸生蕩仲冬日身欲寧事欲靜若降盛怒不可謂寧行)
(大刑不可謂靜帝納之為廷尉每附輕典從寬也)魯恭疏(和帝令麥秋案騐簿刑司徒丨丨上丨諫)
(盛夏召農人拘時上失天時下傷農業一夫吁嗟王道為虧後卒施行)寺中二絶(宋世軌為大理)
(卿蘇珍之為大理正寺中語曰定嫌決疑蘇珍之視表見裏宋世軌時人以為丨丨丨丨北史齊宋世軌傳)
並令棒殺(梁武帝年老厭於萬機又專精佛戒每斷重罪則終日弗懌由是王侯驕橫轉甚或白日)
(殺人於都街劫殺亡命咸於王家自匿薄暮塵起則剥掠行路謂之打稽武帝深知其弊而難於誅討及元帝)
(即位懲前政之寬且帝素苛刻及周師至獄中死囚且數千人有司請皆釋之以充戰士帝不許丨丨丨丨之)
(事未行而城䧟隋史)單言輒判(李程字表臣調藍田尉縣有滯獄十年程丨丨丨丨)一切待
報(嚴郢字叔敖御史臺請天下斷獄丨丨丨丨唯殺人許償死論徒者得悉徙邊郢言罪人徙邊即流也流)
(有三而一用之誠難且殺人外猶有十惡偽造符印強劫放火諸盗今一徙之法太輕不足禁惡)州部
審覆(徐浩字季海尚書右丞浩建言故事有司斷獄必丨丨丨丨自李林甫楊國忠當國專作威福許有)
(司就宰相府斷事尚書以下未省即書垂謹䘏意請如故詔可)幕府平處(沈傳師字子言為宣州吏)
(治明吏不敢罔謹重刑法每斷獄召丨丨丨丨輕重盡合乃論决)女厲進謝(李景略為朔方節度)
(監官五原將張光殺其妻以貲市獄前後不能決景略覈實論殺之既而有若丨丨者丨丨庭中如光妻者唐)
(史)道人素狂(薛懷義陰募力少年千人為浮圖有逆謀侍御史周矩劾狀請治騐太后曰第出朕)
(將使詣獄矩坐臺少選懷義怒馬造庭直往坐大榻上矩召吏受辭懷義即乘馬去矩以聞太后曰是丨丨丨)
(丨不足治力少年聽窮劾)唐卿所斷(丨臨為大理丨高宗嘗親錄死囚前丨丨丨者悉號呌稱冤臨)
(所入者獨無言帝怪問狀囚曰丨丨丨丨既非冤濫所以絶意舊史)張說所按(丨丨字道濟睿宗即)
(位遷中書侍郎兼雍州長史景雲秋譙王重福於東都横逆而死留守捕繫枝黨經時不決睿宗令說往按其)
(獄一宿捕獲重福謀主盡得其情狀自餘枉被係禁一切釋之故睿宗勞曰知卿按此獄不枉良善不漏罪人)
(非卿忠正豈能如此)韋君所論(韋仁壽京兆萬年人隋大業末為蜀郡司法書佐斷獄平得罪者皆)
(自以丨丨丨丨死無恨)元懿寬平(鄭惠王丨丨數斷大獄務丨丨高宗嘉之)守真裁恕
(裴丨丨天授中為司府丞推覆詔獄多丨丨全免數十姓)仁傑平恕(狄仁傑為大理丞歲中斷久獄)
(萬七千人時號丨丨本傳)吕諲平反(丨丨能以才智潤飾吏道至德中與三司同鞠大獄獨引緯文)
(傅會經義而丨丨之當時卒用中興)
古今合璧事類備要外集卷二十二
