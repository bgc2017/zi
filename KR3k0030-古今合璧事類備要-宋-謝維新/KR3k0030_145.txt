古今合璧事類備要後集卷七十六
宋謝維新撰
郡官門
通判
歴代沿革(秦置郡丞以佐守在邊為長史掌兵馬漢因之於定國條州大小為設吏員治中别)
(駕諸郡從事秩六百石晉因之而省郡丞宋梁以下如之至隋改别駕治中為長史司馬煬帝罷之而置)
(郡贊治後又改為丞位在通守下至唐而郡丞廢矣武德元年改丞為别駕十年改雍州别駕曰長史高)
(宗即位改别駕皆為長史别駕以皇族為之開元始通用庶姓以貳都督刺史之職通典分紀天寳八年諸郡)
(始廢别駕下郡置長史一員上元二年諸郡始置别駕别駕一人從四品百官志德宗時復省元和長慶之際)
(兩河用兵禆將有功者稱東宫王府官久次當進及受代於京師者常數十人訴宰相以求官文宗申宰相韋)
(處厚建議復置兩輔六雄十望十緊州别駕同上國朝藝祖懲五代藩鎮之弊乾德初下湖南始置諸州通判)
(命刑部郎中賈玼等充建隆四年詔知府公事並須長史通判簽議連書方許行下時大郡置兩員西京南京)
(天雄成德益杭并智荆南潭廣秦定等州餘置一員州不及萬戶不置正刺史以上及諸司使副知州者雖小)
(郡亦特置天聖三年中書門下言新授號州團練使田敏知隰州自來防團刺史赴本任及知州無同判處權)
(置同判候差朝臣及内職知州即行省罷掌倅貳郡政與長史均禮凡兵民錢榖戶口賦役獄訟聽斷之事可)
(否裁決與守通簽所部官有善不及職事修廢得刺舉以聞四朝志逮至景德宋興三十四年戶口寖息)
(解州以滿萬戶置通判自是諸郡多滿萬戶矣宣和二年詔諸州茶鹽香礬並委通判此事據續會要但)
(通判掌常平水利免役等錢續會要既不載而中興以後通判掌經制總制錢會要亦不載當考建炎初)
(諸州通州二員减一員紹興五年以後旋行申請添置中興會要)
事類黃綬(郡丞秦官也應劭曰景帝置郡丞秩六百石丨丨前百官志)泥軾(黃霸為刺史詔)
(賜車蓋高一丈别駕車緹油屏丨於丨前以章有德)聾丞(前黃霸為穎川太守長史許丞老病丨督郵白)
(欲逐之霸曰許丨廉吏雖老尚能拜起迎送頗重聽何傷且善助之幸無失賢者意)從事(習鑿齒史才不)
(常桓温深器之年未三十用為荆州治中别駕謝牋曰不遇明公荆州從事焉耳世說)别乘(别駕從事)
(史一人從刺史行部别乘一乘傳車故謂之别駕漢制)題輿(後漢周璟為荆河州辟陳蕃為别駕蕃不)
(就景丨駕丨曰陳仲子坐不復更辟蕃起視職又陳子昂為鄭資州讓官表題輿佐岳無展驥之能)雄飛
(後漢趙温為京兆郡丞嘆曰大夫當丨丨安能雌伏遂棄官去後官至三公)展驥(蜀龐統以從事守耒)
(陽令不治免官魯肅遺先主書曰龐士元非百里之才使處治中别駕之任始當丨其丨足耳乃以為治中)
投傳(陳蕃丨丨而去)速步(顧球時為揚州别駕顧榮謂球曰卿丨丨君孝超卿矣顧和字君孝顧和)
(本傳)半刺(庾亮答郭豫書云别駕舊與刺史别乘同宣王化於萬里其任居刺史之半)屏星(孔恂)
(字巨卿為别駕别駕車舊有丨丨如刺史車刺史因怒欲去之恂曰徹去屏星毁國舊儀别駕可去屏星不可)
(去乃止)皂衣(郡丞視通直一梁冠丨丨銅印黃綬秩六百石晉職官志)别榻(孔休源為晉安王長)
(史休源累佐名藩王深相倚仗常於齋中丨施一丨云此是孔長史坐人莫預焉同上)處士(晉桓中温)
(之弟也為刺史丨丨劉麟之為厚長史麟之不肯屈親往迎禮甚)英儒(管寧辟文云州民管誕燕雀之賤棲)
(朝桐之華别駕者明使君之羽翼宜得丨丨)監州(梁侯景)貳藩(丨丨有職高選行部方題别駕)
(輿贊郡符白集)惠政(唐黃敦實遷洛州長史甚有丨丨曰政在養民義須存恤)政績(張仁愿中宗時)
(檢校洛州長史時都城穀貴盜竊甚衆仁愿一切皆獲杖殺之積屍府門遠近震慴高宗時賈敦頤為洛州刺)
(史亦有丨丨與仁愿皆為一時之最故時人語曰洛州前賈後張可敵京兆三王)箳篁(自江州乘丨丨)
(送艛艓驛船迎白居易集)端寮(宜膺受命之寵復踐丨丨之列劉豐商州長史制又常集早題坐於端寮)
端佐(大邦丨丨職源)上佐(别駕長史司馬通謂之丨丨膱源)治中(韓退之為州丨丨)副
政(唐以堂吏朱儉廉為華州别駕給事中蕭倣駁曰别駕古為治中從事與刺史别乘同宣教化任居刺史)
(之半豈宜以人吏兼丨丨之名續通典)佐州(刺史有故及闕本道使不得差攝但令上丨知丨事大歷)
(十二年制)贊元功(以丨丨丨國語)居半刺(丨丨丨之任白帖)關掌郡(張步)攝州
事(李臯字子簡為温州長史無幾丨行丨丨歲歉有官粟數十萬斛臯欲行賑救掾吏乞候上旨臯曰夫人)
(日不再食當死安暇稟君命若殺我一身活人數千命利莫大焉於是開倉盡散之以擅貸之罪飛章自劾上)
(嘉之分紀)委腹心(袁紹領冀州以審配為别駕一丨丨丨并總幕府忠烈慷慨有不可犯之節)為
股肱(晉王基薦劉毅於公府曰毅方正亮直往日僑仕平陽丨郡丨丨正色立朝舉綱引目朱紫有分類)
(要)歌海沂(晉王祥為徐州别駕以股肱之忠糾合義衆州境獲寧人丨曰丨丨之康實賴王祥邦國)
(不空别駕之功)紀德碑(姚崇為揚州長史政條簡肅人為丨丨於丨)千里駒(顧和字君孝族)
(叔榮雅重之曰此吾家丨丨丨興吾宗者此子也公孝始為别駕遷尚書令又唐宗室榮歴岳州别駕人遺以)
(金拒而不納武后曰吾家千里駒改名千里)荆楚材(羅含字君章桓温臨州别駕温常集僚屬問羅)
(生何如人時有答者曰可謂丨丨之丨)有能名(隋趙軌别本作張軌為齊州别駕丨丨丨在州四年)
(考績最殿詔徵入朝父老揮涕隨逐曰公清如水請酌一杯水奉餞軌受而飲之)參政事(半刺上佐)
(得與二千石丨校丨丨短長利病者也今以名郡藉其相助杜牧行馬迥制)囚宦者(蘇良嗣)戮
鱷患(陳文惠堯佐通判潮州潮之惡溪有鱷魚食人公命捕得以文告而丨之丨丨屏息言行錄)太
守之副(丨王之倅車注倅乃副車今以通判為倅者周禮謂丨丨丨丨)太守自辟(武帝詔州)
(郡佐吏自别駕長史以下皆刺史丨丨丨丨通典)處議當法(黃霸為人明察内敏習文法為丞丨)
(丨於丨丨太守甚重之)岸幘嘯詠(晉謝奕字元奕桓温辟為安西司馬奕在温座丨丨丨丨曰我)
(方外司馬也通典)清論終日(冀州刺史裴徵召管輅相見丨丨丨丨不覺疲倦天時大熱移床在)
(亭前樹下自是汲引輅為别駕)擢拜擇日(崔神慶則天時丨丨并州長史因曰并州朕之枌榆又有)
(軍馬北日簡擇無如卿者前後長史皆從尚書為之以其委重所以授卿也則天為按行圖丨丨而遣)持
版答拜(刺史六條曰州别駕治中見刺史丨丨拜刺史丨丨職林)伐鼓窮歡(王翰徙池州别)
(駕日與才士豪俠飲酒游畋丨丨丨丨)開倉賑給(張須陁為齊郡丞屬歲飢將丨丨丨丨官屬咸)
(曰待詔敇不可擅與須陀曰吾若以此獲罪死無所恨先開而後上狀帝知之而不責隋書)開廪賑
民(王恂出許州長史歲旱時假刺史丨丨丨丨即自劾元宗赦之)璽書褒美(孔昌寓字廣成貞觀)
(中對策高第歴魏州司馬治狀帝為不置刺史為政三年丨丨丨丨)緋魚賞功(唐德宗命盧峴為渭)
(州别駕知州事賜丨丨袋賞有功也)忠肅公亮(晉書唐彬檄為治中别駕丨丨丨丨正救違闕盡規)
(誨以納諫不顯言以彰主當朝正色焉)嚴明憚伏(魏元忠檢校洛州長史治號丨丨張易之家奴)
(暴横甚元忠笞殺之權豪丨丨)所至廉介(皇甫無逸徙益州大都督府長史丨丨輒閉閣不通賓客)
(左右無敢出入者所須皆希易他境嘗按部宿民家燈炷盡主人將續進無逸抽佩刀斷帶為炷其丨丨如此)
(然過自思謹上表疏讀數十猶懼未審使者上道進省再三乃得遣)為政仁恕(陸象先為益州大都)
(督府長史劍南按察使丨丨尚司馬韋抱真諫曰公當峻朴罰以示威不然民慢且無畏答曰政在治之而已)
(必刑罰以立威乎卒不從而蜀化)督厲風俗(高士廉進益州大都督府長史蜀人畏鬼而惡疾雖)
(父母病皆委去望舍投餌哺之昆弟不相假財士廉為設條教辨告丨丨丨丨翕然為變又引諸生講授經藝)
(學校復興汶江乍灌田瀕水者千金民相侵冒士廉附故渠引旁出以廣漑道人以富饒)破碎姦
猾(王志愔出為揚州長史所至丨丨丨丨令行禁止境内肅然)承上率下(郡邑之間丨丨丨丨)
(者州長史也白居易制)政嚴下畏(張嘉貞歴并州長史丨以丨辨吏丨丨之奏事京師元宗善其)
(政數慰勞)資秩不卑(軍部長史丨丨丨丨白居易張嘉泰延州長史制)歲月即遷(日比)
(上佐或一二丨或三五丨丨丨曾不論以課最盧懷謹陳時政)每戰輒勝(張守珪徙幽州長史契丹)
(奚連年使邊牙官可突千胡有謀者前長史趙含章薛楚玉等不能制守珪至丨丨丨丨虜遂大敗帝喜詔有)
(司告太廟)引咎自撻(蘇長史歴陜州長史邑里犯法不能禁乃丨丨丨丨人笑其不情)止雪
反風(王暖為并州大都督府長史丨丨丨丨)單身襆被(蘇環轉為揚州大都督府長史丨丨)
(丨丨自將)老幼出迎(裴懷古為并州大都督長史吏民懷愛召為左羽林大將未至官還為并州人)
(皆攜扶丨丨丨丨)為公呵禦(蕭得堊斥播州司馬道三峽方迫畏不暝若有人謂曰公無恐予丨)
(丨丨丨得聖謁白帝祠見帝類向所睹異之)製詩贈行(賀知章因病求還鄉拜其子曾為會稽郡)
(司馬令侍養御丨丨以丨丨)文思益深(柳宗元貶永州司馬自放山澤固其堙厄感鬱一寓諸文)
(久而丨丨丨丨)悉補别駕(元和後朱紫淆并韋處厚乃置六雄十望等丨丨丨丨由是流品澄别)
皆為司馬(裴懷古杜如晦張柬之陸象先姚崇賈敦頤蘇環魏元忠張嘉正並為長史楊綰李泌韋)
(安石李元紘白居易柳子厚丨丨丨丨)題坐之任(常集)通倅之官(丨丨丨丨宋廣平集)
(賜查道敇)才優佐郡(職源)通理方州(丨丨丨丨宋廣平集賜廣州通判敇)有公輔
量(吕虔有佩刀王相之以為必登三公可服此刀虔語别駕王祥曰苟非其人刀或有害卿丨丨丨丨故以)
(相與祥死之日以刀授弟)有台輔量(趙昌言喜推奬後進掌漕湖外時李沆通判澶州昌言謂其丨)
(丨丨之丨表聞於朝真宗實錄)有宰相器(富文忠公弼從王曾辟通判鄆州趙元昊反公上疏陳八)
(事議者以為丨丨丨之丨召還蘇軾撰行狀)卒與並相(吕許公通判濱州人稱其材王文正公謂)
(王沂公曰此人異日與舍人對秉鈞軸沂公曰何以得之曰以其奏請得之如不税農器數事丨丨沂公丨丨)
(言行錄)除卿知院(太宗朝前河南府通判劉昌言賜對稱旨五月丨少丨六月丨樞密丨事)分
珠不買(潭州一巨賈私藏蚌胎為關吏所搜太守而下輕其估悉自售焉唐質肅公時以言事謫潭倅)
(丨丨獄𤼵奏方入仁宗謂近侍曰唐介必丨肯丨案具奏覆覽之果然同上)水晶燈籠(劉隨待制)
(為成都通判嚴明通達人謂之丨丨丨丨談苑)軍府畏肅(王濟通判鎮州牧守多勲舊武臣倨貴陵)
(下濟未嘗撓掘戎卒頗恣暴不法夜或焚民居為盜濟部壯士數十潜往窺伺果得數輩并所盜物即斬之馳)
(奏其事上大喜都校孫進使酒無賴歐折人齒濟不俟奏杖脊送闕下丨丨丨丨連三詔襃奬焉長編)高
麗易書(蘇文忠公通判杭州高麗入貢使者驕横發幣於官吏書稱甲子公却之曰丨丨於本朝稱臣)
(而不禀正朔吾安敢受使者丨丨稱熙寧然後受之言行錄)内侍抗罷(劉文安公沆通判舒州州)
(有大獄歴歲不決沆詣治數日而決之是時章獻太后詔修山谷寺資聖浮圖丨丨張懷信督役嚴急州將移)
(疾不敢出沆抗言於朝丨懷信歸仁宗實錄)吏横籍黥(公通判滑州兵馬司吏王實結宦官丨甚)
(公一日攝行郡事適有訟實者捕寘獄丨其家贜萬計杖而丨之詹定庵撰孫昭遠墓誌)減市木數
(天聖間建太乙宫及洪福院市木于陜西通判陳州范仲淹言宜罷修寺觀丨定常歲丨丨之丨事雖不行以)
(仲淹為忠九朝通略)飢粟價平(曾鞏字子固為通判歲丨常平不足仰以賑給而田居野處之人不)
(能皆至城郭前期喻屬縣召富人使自實粟數總得十五萬碩民得從便受粟不出田里而食有餘丨丨為丨)
(言行錄)左右其政(趙清獻公抃通判泗州泗守昏不事監司欲罷遣之公獨丨丨丨丨而誨其所)
(以然使若權不出於已者守得以善罷言行錄)裁濟以寬(蔡文忠公齊通判兖州太守王臻治政嚴)
(急公務為丨損丨之丨丨獄訟為之不冤同上)知州爭抗(王質字子野通判蘇州與丨丨黃宗旦數)
(丨事宗旦曰少年敢與丈人丨耶質曰受命佐公事有當爭職也嘗以病在告一日宗旦省視因言獄有盜鑄)
(錢百餘人吾以術隂鉤得之質曰弋不射宿惡隂中於物也今殺數人而徒流者又數十百人公中之也宗旦)
(大驚為貸其死罪而餘悉輕出之仁宗實錄)權奸鞠斬(李及通判曹州州有趙諫者交通丨貴持)
(郡短長縱為丨利及既受命而諫適至京師求見及及拒之乃慢罵而去因誣及毁朝政會有𤼵諫事者命及)
(察其狀盡數前後所為以聞下御史丨之丨于都市及由是知名言行錄)薦其賢行(歐陽公知穎州)
(時吕公著為通判為人有賢行而深自晦默時人未甚知耳後還朝力薦之由是漸見擢用歸田錄)籍其
姓名(元豐三年詔諸路監司其判部通判治狀最優有未經朝廷任使者令中書丨丨丨丨)我是
監郡(國朝始置諸州通判旣非官屬故嘗與知州爭州每云丨丨丨丨朝廷使我來監汝舉動無所制有)
(錢昆少卿家世杭人也嗜蟹常求補外郡人問所欲何郡昆曰但得有螃蟹無通判處可矣)分駕别
車(丨丨丨丨同上行周世南制)佐守郡治(知成都席益奏州郡置倅所以佐守郡治入則貳政)
(出則按縣中興會要)改稱府判(高宗日歷常同劾陸寘疏云寘乃内侍王通之客為明州通判避通)
(名丨丨丨丨今浙東州軍有呼通判為府判自寘始也)入直史館(孫何通判陜州召丨丨丨丨遷)
(祕書丞京西轉運副使)出為轉運(王隨通判同州代還直史館丨丨京西丨丨使)館職補
外(陳忠肅公瓘字瑩中公自丨丨丨丨倅滄州)除農器算(吕夷簡通判濠通二州往河北按行)
(水災還奏田器有算非所以重本請丨之因詔天下丨丨皆免丨仁宗實錄)置常平倉(王文正公)
(旦通判鄭州建言丨丨丨丨以抑兼并言行錄)擇攝儲貳(司馬光通判并州上疏請擇宗室賢者丨)
(丨丨疏三上一留中二付中書東坡集)獻平戎策(張文定公方平字安道通判睦州趙元昊欲叛)
(公丨丨丨十丨方元昊之叛也條上利害八事言行錄)見刺史致恭(孔若思為衛州刺史故事)
(以宗室為州别駕見刺史驁放不肯致恭若思劾奏别駕李道欽請訊狀有詔别駕丨丨丨丨丨)以戎
服見帝(張說遷荆州長史俄以右羽林將軍檢校幽州都督入朝丨丨丨丨丨帝大喜授檢校并州長)
(史兼修國史敕齎藁即軍中論撰)屯田代轉輸(李聽改靈州大都督府長史境内有光禄渠廢)
(塞歲久欲起丨丨以丨丨丨聽復開決舊渠漑田千餘頃至今賴之)白樂天江州司馬廳
記(江州土高氣清富有佳境刺史守土不遠觀遊郡吏執事不自暇佚惟司馬綽綽可以從容於山水詩酒)
(間於是郡南樓山北樓水湓亭百花亭風篁石岩瀑布廬宫源潭洞東西二林寺泉石松雪司馬盡有之矣苟)
(有志於隠吏者捨此官何求焉)
詩集半刺(丨丨已翺翔杜甫寄岑長史詩)從事(丨丨久此穿朝衫歸來得便即遊覽韓愈酬司)
(何盧四兄雲天院長望秋作)監州(遍籍三公後丨丨五嶺深歸書清白敢寧問槖中金范文正公送向)
(綜國博通判桂州詩)州佐(天教仁政滿東南青袍門人老丨丨晁无咎賀東坡移守廣陵詩)貳車
(丨丨直英豪逸如千里驃又如禮樂器肅然在宗廟自應輔明時與國增光耀胡為佐一州從容陪坐嘯湖山)
(吳芾和樓大防韻)展驥(丨丨旌時傑談難美代賢李乂餞許州宋司馬詩)三春風(太守九秋)
(霜通守丨丨丨太守鏡照膽通守淵涵空誠齋詩)思天衢(朱紱蹉跎晚監郡吟風弄月丨丨丨山谷)
(詩)分竹使(顧我迃愚丨丨丨與君談笑困蒲鞭東坡送保倅翟安常詩)洗樽罍(童子遥知)
(領襦袴使君先已丨丨丨司馬送賈訥倅眉詩)屈時英(池陽實天藩佐車丨丨丨朱文公詩)陋羣
妍(曾子獨超軼孤芳丨丨丨東坡送曾子固倅越)欲化鯤(爽氣金天豁清談玉露繁佇鳴南岳鳳丨)
(丨北冥丨杜甫寄虞司馬)憂無蠏(欲問君王乞符竹但丨丨丨有監州坡詩)風流半刺(丨丨)
(丨丨史清絶校書郎到郡詩成集尋溪水濺裳同上送趙㞦赴永嘉)風流别駕(丨丨丨丨貴公子欲)
(把笙歌暖鋒鏑坡詩)風月平分(獨倚胡床庾公樓外峰千朵與誰同坐明月清風我别乘一來有唱)
(終須和還知麽自從添箇丨丨丨丨破古詞)風烟入興(案牘來時惟署字丨丨丨丨便成章劉禹)
(錫送王司馬)别乘多才思(風流丨丨丨丨丨坡詩)别駕得王祥(春流飲去馬暮)
(雨濕行裝覃懷人總喜丨丨丨丨丨岑參送懷州吳别駕)月分梁漢米(丨丨丨丨丨春得水衡錢)
(每覺昇元久深期列大賢杜甫寄賈司馬嚴使君詩)雲月敬亭山(爾佐宣城郡守官清且閑常誇)
(丨丨好邀我丨丨丨李白送從弟宣州長史)冰壺斷若金(清若丨丨丨丨丨孜孜長見恤民深)
(三年佐郡神明政一旦歸期父老心遺愛海波無斷處去思秋色有餘隂臨行曲為留旬日少慰攀轅淚滿襟)
(孔毅父送張倅)朱紱白銀章(丨丨丨丨丨上官佐鄱陽李白送弟鄱陽司馬)中和助宣
布(忽乘駟馬車牛酒過故鄉丨丨丨丨丨循吏綴前芳王荆公送文學士倅卭州)吹嘘送上天
(臺家旁搜清廟珍竒珍墮在湘水濱烏衣樞相今水鏡手持一道人材枋外臺况復有三賢看即丨丨丨丨丨)
(楊誠齋送黃岩老通判全州詩)香名展驥初(茂祉雕龍昔丨丨丨丨丨水連南海漲星拱北辰居)
(稍發仙人履將題别駕輿明年徵拜入荆玉不藏諸韓愈餞荆州崔司馬詩)輿回仲舉題(國為)
(休徵選丨丨丨丨丨盧藏用餞宋司馬詩)厭直承明廬(晉人神仙後丨丨丨丨丨借問太守誰子)
(雲蜀名儒相過不妨飲坐嘯治有餘張耒送梅子明學士通判餘杭詩)畫堂五丈容旗旄
(丨丨丨丨丨丨丨坡詩)半刺豈能淹驥足(丨丨丨丨丨丨丨一封行下見龍墀胡山吳芾)
(送何倅詩)翹材必定延林叟(丨丨丨丨丨丨丨宣室終須記買臣陳后山送王定國通判河)
(南詩)分麾共領南門鑰(丨丨丨丨丨丨丨簮筆終歸北闕天唐子西贈瀘倅丘明善詩)
教授
歴代㳂革(漢郡國有文學文翁治蜀起學成都市招下縣子弟以為學官弟子武帝時天)
(下郡國皆立學校官自文翁為之始云漢書平帝時郡國曰學縣道邑侯國曰校校學置經師一人)
(鄉曰庠聚曰序序庠置孝經師一人同上魏晉以下郡國並有文學即博士助教之任唐六經隋潘)
(徽為州博士唐府郡置經學士各一人掌以五經教授開元二十六年敕州縣每鄉之内各置一學)
(仍擇師資令其教授國初有四書院廬山白鹿洞太平興國二年知江州周述言廬山白鹿洞學徒)
(常數十百人望賜九經詔從其請嵩陽書院至道二年賜額及印本九經嶽麓書院咸平四年鄆州)
(守臣李允則奏嶽麓山書院修廣舍宇有書生六十餘人聽誦乞下國子監降釋文等書從之應天)
(府書院祥符二年新建書院詔以曹誠為助教國初有戚同文者通五經業高尚不仕聚徒教授常)
(百餘人許驟郭承範董循陳與王礪滕涉皆其門人同文卒後無能繼其業者至是始有是命并賜)
(院額此四書院之外又有茅山書院未建州學也乾興元年兖州守臣孫奭私建學舍聚生徒乞請)
(太學助教楊光輔充本州講書從之餘鎮未置學也景祐四年詔藩鎮始立學他州勿聽也寳元元)
(年穎州守臣蔡齊請立學時大郡始有學而小郡猶未置也自明道景祐問累詔州郡立學賜田給)
(書學校相繼而興近制惟藩鎮立學穎為支郡齊以為言而特許之慶歷四年詔諸路州軍監久令)
(立學學者二百人以上許更置縣學於是州郡不置學者鮮矣又置教授以三年為一任以經術行)
(義訓導諸生掌其課試之事而糾正不如規者委運司及長吏於幕職州縣官内薦教授或本處舉)
(人舉有德藝者充當時雖置教授或用兼官或舉士人委於漕司而未隸朝廷也熙寧六年詔諸路)
(學官並委中書門下選差至是教授始命於朝廷矣國朝會要元豐元年州府學官共五十三員諸)
(路唯大郡有之軍監蓋未盡有也元祐元年詔齊不宿常等州各置教授一員自是以後列郡多有)
(教官矣建炎三年教授並罷紹興三年復置四十二州十二年詔無教授官州軍令吏部申尚書省)
(遷差十三年詔諸州軍並各置教授其禮部長貳正係所隸合依崇寧大觀格法許按劾體量及歲)
(舉改官從司業高閱之公也二十六年詔並不許兼他職令提舉司常切遵守從知郢州路採之請)
(也若試教官則始於元豐元豐七年立法試學官上等為道士下等為正天下授願授者聽元符元)
(年詔學官歲一試紹興五年罷試學官科十五年詔試諸州教授自來春始添差教授則始於政和)
(政和三年詔八行添差諸州教授見續會要)
事類泮水(泮水思樂丨丨言采其芹言采其藻詩)杏壇(孔子游于緇帷之林休坐乎丨丨之)
(上弟子讀書孔子絃歌鼓琴莊漁父篇)頖宫(丨丨頖之言班所以班政教也詩注)槐市(列丨樹數)
(百行為隊無牆屋諸生朔望會此丨雍容揖遜議論槐下藝文類要)待問(鄭曰丨丨如撞鐘之成聲也叩)
(之以小則小鳴學記注)授室(我欲中國而丨孟子丨養弟子以萬鍾使諸大夫國人各有所矜式孟子)
經師(見㳂革)校官(漢任延學官曰丨丨)庠塾(置學官備釋奠禮詔丨丨之儀泯焉將類唐太)
(詔令)文學椽(見㳂革)郡文學(光武問武臣曰諸卿不識書自度爵祿何所至也鄧禹曰臣少)
(嘗學問可為丨丨丨)州博士經學士(並見㳂革)多士德廣(濟濟丨丨克丨丨心)
(詩)當世少雙(匡衡補平原文學學者多衡經明丨丨丨丨)校業變風(前漢文翁為蜀)
(郡守及郡縣小吏起學宫設教官使弟子丨丨遂丨鄒魯之丨)冗不見治(唐韓愈三年博士丨丨丨)
(丨)端矩肅冠(陸九齡字子壽教授興國先王丨丨學丨衣丨如臨大衆勸綏引翼士方興於而)
(先生以家難去官矣晦菴集)先已率人(紹興十三年宗子師閔訟臨安教授鮑同上曰為教授者)
(丨丨然後可以丨丨四朝國史)作新學碑(任諒字小諒為懷州教授徽宗見其所丨丨丨丨曰文士)
(也擢提舉䕫路學士同上)上當世書(靖康初詔求直言公自鄧州教授丨封事丨丨丨)設官
典教(慶歷三年臣寮言本朝學校興矣未嘗丨丨丨丨以重其任)諸生矜式(其起視學校使)
(丨丨有所丨丨欒城除陳希烈制)訓督有法(晏丞相留守南京請范公文正公出掌府學公常宿)
(學中丨丨學者皆丨丨度由是四方從學者輻湊其後宋人以文學有聲名於場屋朝廷者多其所教也涑水)
(記聞)文學有聲(見上注)訓說忠孝(胡文定公安國除荆南教授正身律物凡所丨丨務)
(明丨丨之大端罷官僚舊餞行于者宫呼樂戲以俟而交代龜山楊公時具朝膳留公鮭菜蕭然引觴徐酌置)
(語孟案間清坐談論不覺日晷云暮也淵源錄)治化本源(紹興十八年江西漕賈直清奏立縣學上)
(曰選以備采擇同上)經義治事(安定胡先生瑗教授蘇湖間三十餘年弟子以數千計時尚詞賦獨)
(湖學以經義及時務學中故有丨丨齋丨丨齋經義齋者擇疏通有器局者居之治事齋者人各治二事又兼)
(一事如邊防水利之類故天下謂胡學多秀彦其出而筮仕往往取高第及為政多適於世用若老於吏事者)
(由講習冇素也歐陽公詩曰吳興先生富道德詵詵弟子皆賢才王荆公詩先收先生作梁棟以次收拾桷與)
(攘言行錄)通經心術(紹興十三年宋宙奏乞盡復教官上曰教授須逐州置十二年已有指揮仍須)
(是擇丨丨丨丨正者為之若教官非其人士人心術一壞再整頓費力切宜遴選也)不撰書啓(政和)
(五年臣寮言見任教授丨得為人丨丨丨簡牘樂語之類庶日力得餘辦舉業事以副陛下責任師儒之意)
不兼他職(紹興二十六年詔諸州教授並丨許差丨丨丨)横經師幄(丨丨丨丨知譽處之)
(罙休張千湖上王教授啓)嬖倖不與交(陳公輔初筮仕職教吳中朱&KR0804;方丨丨當官者奴事之公)
(丨丨丨之&KR0804;滋不悦託權要以其婿周審言代而移公會稽言行錄)樂語辭不為(鄒浩字至全調)
(揚州穎昌府教授吕公著范純仁為守獨加禮重純仁嘗譔丨丨丨丨丨純仁曰翰林學士亦作此浩曰翰林)
(學士則可祭酒司業則不可純仁謝國史)薦為徐州教(陳師道字無已少好詩吕居仁作江西宗)
(派圖以無已為第二或以為高師一著其古文則學曾子固嘗賦六一堂詩有向來一辦香敬為曾南豐之句)
(竒之元祐中丨於朝丨丨丨丨授東都事略)召為監直講(王堯臣字伯庸晏殊留守南京薦其)
(才為府學教授丨丨國子丨丨丨同上)著文諭子弟(節孝徐先生積時為楚州教授先生嘗患)
(鄉飲之禮世久不見率郡守舉行其儀閭巷鄉老皆使與飲又丨丨勸丨丨丨室家是日士民在泮者蓋千人)
(矣言行錄)升堂訓諸生(節孝徐先生為楚州教授一日丨丨丨丨丨曰諸君欲為君子而使勞己)
(之力費己之財如此而不為猶云可也不勞己之力不費己之財何不為君子鄉人賤之父母患之如此而不)
(為猶云可也父母欲之鄉人榮之何不為君子同上)在職官之上(崇寧四年令教授承務郎以上)
(在本州僉判上選人丨丨丨丨丨)當國列姓名(公任臨安府學教授孝宗皇帝寤寐英賢陳文)
(恭公丨丨丨公丨丨以進旋賜對深合上意趙鞏撰施大資師點行狀)四方聞風而至(中第)
(邵安簡公亢守鄭薦其賢請為州學教授丨丨之士蓋有丨丨丨丨者踵門授經無虚席時上方嚮儒近臣言)
(公經行宜居首善之地有旨延和殿賜除校書兼國子直講楊龜山撰曾肇行狀)所至學者從
之(孔武仲字常甫為揚州教授又為信州推官兼教授丨丨丨丨丨丨同上)韓愈進學解(國子)
(先生晨入太學招諸生立館下誨之曰業精於勤荒于嬉行成于思毁于隨方今聖賢相逢治具畢張拔去兇)
(邪登崇俊良占小善者率以錄名一藝者無不庸爬羅剔抉刮垢磨光蓋有幸而獲選孰云多而不揚諸生業)
(患不能精無患有司之不明行患不能成無患有司之不公言未旣有笑于列者曰先生欺余哉弟子事先生)
(於兹有年矣先生口不絶吟於六藝之文手不停披於百家之編記事者必提其要纂言者必鉤其玄貪多務)
(得細大不捐焚膏油以繼晷常兀兀以窮年先生之業可謂勤矣觝排異端攘斥佛老補苴罅漏張皇幽眇尋)
(墜緒之茫茫獨旁搜而遠紹障百川而東之迴狂瀾於旣倒先生之於儒可謂有勞矣沈浸醲郁含英咀華作)
(為文章其書滿家上規姚姒渾渾無涯周誥殷盤佶屈贅牙春秋謹嚴左氏浮誇易竒而法詩正而葩下逮莊)
(騷大史所錄子雲相如同工異曲先生之於文可謂閎其中而肆其外矣少始知學勇於敢為長通於方左右)
(具宜先生之為人可謂成矣然而公不見信於人私不見助於友跋前躓後動輒得咎暫為御史遂竄南夷三)
(年博士冗不見治命與仇謀取敗幾時冬暖而兒號寒年豐而妻啼飢頭童齒豁竟死何禆不知慮此而反教)
(人為先生曰吁子來前夫大木為杗細木為桶榑櫨侏儒椳闑居揳各得其宜施以成宜者匠氏之工也玉扎)
(丹砂赤箭青芝牛溲馬勃敗鼓之皮俱牧並蓄待用無遺者醫師之良也登明選公雜進巧拙紆餘為妍卓犖)
(為傑校短量長惟器是適者宰相之方也昔者孟軻好辯孔道以明輒環天下卒老于行荀卿守正大論是弘)
(逃讒於楚廢死蘭陵是二儒者吐辭為經舉足為法絶類離倫優入聖域其遇於世何如也今先生學雖功而)
(不繇其統言雖多而不要其中文雖竒而不濟於用行雖修而不顯於衆猶且月費俸錢歲靡廪粟子不知耕)
(婦不知織乘馬從徒安坐而食踵常途之促促窺陳編以盜竊然而聖主不加誅宰臣不見斥玆非其幸歟動)
(而得謗名亦隨之投閑置散乃分之宜若夫商財賄之有亡計班資之崇庳忘已量之所稱指前人之瑕疵是)
(所謂詰匠氏之不以&KR0891;為楹而訾醫師以昌陽引年欲進其稀苓也)柳子厚上韋中立書
(辱書云欲相師僕道不篤業甚淺近環顧其中未見可師者雖嘗好言論為文章甚不自是也不意吾子自京)
(師來蠻夷間乃幸見取僕自十固無取假令有取亦不敢為人師為衆人師且不敢况敢為吾子師乎孟子稱)
(人之患在好為人師由魏晉氏以下人益不事師今之世不聞有師有輒譁笑之以為狂人獨韓愈奮不顧流)
(俗犯笑侮收後學作師說因抗顔而為師世果羣怪聚罵指目牽引而增為言詞愈以是得狂名居長安炊不)
(暇熟又挈挈而東如是者數矣屈子賦曰邑犬羣吠吠所怪也僕往聞庸蜀之南恒雨少日日出則犬吠予以)
(為過言前六七年僕來南二年冬幸大雪踰嶺被南越中數州數州之犬皆蒼黃吠噬狂走者累日至無雪乃)
(已然後始信前所聞者今韓愈旣自以為蜀之日而吾子又欲使吾為越之雪不以病乎非獨見病亦以病吾)
(子然雪與日豈有過哉顧吠者犬耳度今天下不吠者幾人而誰敢衒怪於羣目以召閙取怒乎僕自謫過以)
(來益少志慮居南中九年增脚氣病漸不喜閙豈可使呶呶者早暮咈吾耳騷吾心則固僵仆煩憒愈不可過)
(矣平居望外遭齒舌不少獨欠為人師耳抑又聞之古者重冠禮將以責成人之道是聖人所尤用心者也數)
(百年來人不復行近有孫昌胤者獨𤼵憤行之既成禮明日造朝至外廷薦笏言於卿士曰某子冠畢應之者)
(咸憮然京兆尹鄭叔則怫然曳笏却立曰何預我耶廷中皆大笑天下不以非鄭尹而快孫子何哉獨為所不)
(為也今之命師者大類此)唐眉山上任德翁序(薛郡任公之教授通義也士之曳長裾服)
(方領抱書束帶俊游於泮宫者數百人英俊豪傑往往輩出有少年書生曰唐某者誦書不甚多屬文不甚工)
(碌碌落落無可稱者一日持一軸畫掉三寸舌草衣麻屨攘袂登門危言高論不顧忌諱公一見而嗟異之再)
(見而禮貌之三見而憐恤之勸戒勤篤教諭欵密處之而不能自安退而諮之於客曰公於我厚矣吾將圖報)
(矣吾欲脅肩諂笑巧言令色以順適其意以是報公可乎客曰不可是小人之報也吾將抱長劒挾七首有惡)
(聲至者以血濺其襟以是報公可乎客曰不可是刺客之報也吾將淬文鋒礪詞鍔庶幾超騰奮躍高飛遠舉)
(於天下使天下之人稱之曰斯人也出於任公之門以是報之可乎客曰唯唯是國士之報也某因書以為序)
張于湖送吳教授序(臨川於江西號士鄉王介甫曾子固李泰伯以文為一代宗主而皆)
(其郡人故居民多業儒錄錄者出於他州足以長雄故能文者在其鄉里不甚齒錄獨素行可考而後貴也吳)
(氏子鎰舉進士登于朝中乙科知舉者嘗欲以冠多士不果則為之延譽一時名聲籍甚分教彬州學舍謂鎰)
(不以文勝蓋見貴於鄉里者古之君子固有獨行自立舉世非之而不悔至貴於鄉里猶未足道鎰也蓋尚友)
(古人益思未見其止者與必試於烈火而後知玉萬物俱流而金石乃止余欲金石鎰也鎰勉之)朱文
公漳州教授廳璧記(教授之為職其可謂難矣惟自任重而不苟者知之其以為易而無)
(難者則苟道也何也教授也以天子之命教其邦人凡邦之士皆惟教授者是師其必有以率屬化服之使躬)
(問學蹈榘矱出入不悖所聞然後為稱)朱文公蘄州教授廳記(予友李君宗思為蘄)
(州學官日至於學進諸生而教誨之蓋使之潜思乎論語孟氏之書以求理義之要又考諸編年咨治之史以)
(議夫事變之得失日力有程不躐不惰探策而問勤督以時先以使之知所以明善脩身之方齊家治國之本)
(而於詞藝之習則後焉而不之急也旣又禮其士之賢有德者而與之居凡學之教詔悉使聽焉由是蘄之為)
(士者始知所以為士之事而用其力)朱文公福州州學經史閣記(今教授常君濬)
(孫始至旣日進諸生而告之以古者聖賢教學之意又為之飭廚饌葺齋館以寧其居然後謹其出入之防嚴)
(其課試之法朝夕其間訓誘不倦於是學者競勸始知常君之為吾師而常君之視諸生亦閔閔焉唯恐其不)
(自勉進於學)
詩集儒冠(可堪親老須三釜文著丨丨忍一羞陳后山送趙散詩)酒錢(廣文到官舍繫馬堂)
(階下醉即騎馬歸頗遭官長罵才名三十年坐客寒無氊近有蘇司業時時與丨丨杜甫戲簡鄭廣文)絳
紗(百函無力致諸公誰說著今承學校貶頗訝名字錯宿桑豈無戀得冶不敢躍師儒要好手老大良非脚)
(戛盡識羹空抽窮知繭薄豈惟嘲孝先終恐同有若丨丨諒無有首蓿聊可嚼唐子西除鳳州教作詩自寬)
槐隂(北門塵上滿衣襟廣文直舍官丨丨山谷詩)職教(翼翼魯泮宫國士媺無雙行且丨丨化儒)
(風成一邦謝元逸寄洪駒父詩)獨冷(諸公衮衮登臺省廣文先生官丨丨甲第紛紛厭梁肉廣文先生飯)
(不足杜甫醉時歌)難隱豹(三年泮水振洙風俯接諸生屢改容嶺霧困時丨丨丨巖雲有便得從龍)
(唐子西送蘇教授赴闕詩)長如丘(宛丘先生丨丨丨宛丘學舍小如舟常時低頭誦經史忽然欠伸屋)
(打頭斜風吹帷雨注瓦先生不愧旁人羞東坡戲陳州教授子由詩)屋廬深(短日送簷&KR3352;杵急冷官無)
(事丨丨丨東坡詩)雪月苦(先生堂前丨丨丨弟子讀書喧兩廡推門入室書縱横蠟紙燈籠愰雲毋)
(東坡夜過舒堯夫戲作)頭低氣不屈(勸農冠蓋閙如雲送老虀鹽甘似密門前萬事不掛眼丨)
(雖長丨丨丨丨東坡戲陳教子由詩)雜說為爬梳(代北諸生漸狂簡床頭丨丨丨丨丨東坡送蔣)
(䕫赴代州學官詩)依舊廣文貧(先生丨丨丨丨丨東坡次韻趙明叔)回顧廣文寒
(丨丨丨丨丨莫忘雞黍約益公詩)端居廣文舍(丨丨丨丨丨山谷詩)君勿嘲廣文
(同上)講道出新貫(側聞頓夫子丨丨丨丨丨東坡賡頓教授見寄)春夢猶横經(夜談)
(空說劍丨丨丨丨丨東坡送家安國教授詩)杏壇風似魯(人物今誰似此郎今居嚴近贊垂裳)
(未將事業先諸老且把文章變一方今日丨丨丨丨丨向來鐵硯志如桑湖山吳芾和池州陳教授韻)采
芹搖水碧(開明後學日升東千里文風一旦雄池上丨丨丨丨丨帳中摛藻映紗紅吳芾錢廣文采)
(芹亭詩)慚愧當年戾止人(多士欣逢樂育辰一時席上盡懷珍將攀丹桂廣寒裏先采香)
(芹泮水濱味道固應甘若薺絺章還更艷如春扶持風教師儒力丨丨丨丨丨丨丨同上詩)小儒不
嘆廣文寒(但願斯民均暖律丨丨丨丨丨丨丨益公詩)泮宫先生非俗儒(丨丨)
(丨丨丨丨丨東坡詩)兩宫不辦一丘費(陳后山兩為學官自以俸薄有八月十詩丨丨丨丨)
(丨丨丨正集作山費簡齋詩注)不日經筵重坐席(丨丨丨丨丨丨丨暫時黌舍冷無氊)
(楊誠齋送金元度教授)
古今合璧事類備要後集卷七十六
