古今合璧事類備要後集卷二十七
宋謝維新撰
六部門
吏部(尚書司封)(侍郎司勲)(郎中員外附考功)
歷代沿革(漢成帝置列曹尚書四人其一曰常侍曹光武改常侍曹為吏部曹主選舉靈帝改)
(吏部為選部魏改選部為吏部主選事晉宋梁陳亦然初學記宋武帝大明二年分吏部尚書置二人通)
(鑑後周依周六官置大冢宰卿舊復曰吏部唐改選部龍朔間改為司列咸亨初復先宅改吏部為天)
(官神龍初復舊天寳間改為文部至德初復舊掌文官選舉總判吏部司封司勲考功四曹事通典六典)
(本朝典選之職自分為四文選二曰審官東院太平興國六年命郭贄考京朝官課淳化三年置磨勘京)
(朝官院又以興國中所置差遣院併入號磨勘差遣院亦名考課院淳化四年以考課京朝官院為審官)
(院而涑水記聞云太宗患中書權太重向敏中時為諫官請分中書吏房置審官院刑房置審刑院熙寧)
(間别置審官西院以主武選於是改審官院為審官東院焉曰流内銓實錄淳化四年以幕職州縣考課)
(院歸流内銓命翰林學士蘇易簡領其事自後命近臣主之武選二曰審官西院涑水記聞云王介甫與)
(韓子華合謀欲沮文潞公且奪其權一日𤼵中旨置審官西院樞密初不知也實錄熙寧三年詔以審官)
(院為審官東院别置審官西院專領陞朝武官磨勘差遣曰三班院實錄淳化三年詔置三班院以崇儀)
(副使蔚進掌之先是供奉等官悉隸宣徽院至是别置三班院以考殿最自後多命近臣主之元豐定制)
(以審官東院為尚書左選流内銓為侍郎左選審官西院為尚書右選三班院為侍郎右選道卿集蘇丞)
(相行狀唐制文選掌於吏部武選則兵部主之掌文武官選授勲封考課之政令文臣寄祿官自朝議大)
(夫職事官自大理正以下非中書省敕授者歸尚書左選武臣陞朝官自皇城使職事官自金吾衛仗司)
(以下非樞密院宣授者歸尚書右選自初任至州縣幕職官歸侍郎左選自借差監當至供奉官軍使歸)
(侍郎右選凡分職為三封爵贈官之事則司封主之賜功定省之事則司勲主之官資課敢名諡之事則)
(考功主之凡應注擬升移叙復蔭補及酬賞封贈者隨所分隸校勘法例團甲以上尚書省郎法例可否)
(不决應取裁者亦如之若中散大夫閣門使以上則例遷叙之狀上中書省樞密院得盡給告身則通書)
(尚書郎侍及所隸郎官續會要尚書左右選凡十五案左選掌闕案知闕案六品案七品案丿品案九品)
(案雜上案下案甲庫案右選注擬案大使臣案小使臣案甲庫案掌注案知雜案告身案侍郎左右選凡)
(十五案左選注擬知闕案補官案參軍上案下案主簿上案下案縣尉上案下案入官案甲庫案格式案)
(過院案右選注擬上案下案供奉官案殿直案甲庫案掌法案知一案而四選密矣職略)
事類銓衡(崔琰字季班魏氏初載委授丨丨緫齊清議十有一年文武羣才多所明拔朝廷歸高魏)
(志注)識鑒(毛玠之公方李重之識會注識會丨丨也選王文憲集序)職掌(吏部丨丨人物異晉重吏)
(部為得華譚集尚書二曹論)官屬(自魏晉以来凡吏部丨丨高於諸曹其選舉皆尚書主之通典)甲
午制(王戎領吏部始為丨丨丨凡選舉皆先治百姓然後授晉書)九班制(子雅制九班而得用)
(注曰劉頌字子雅為吏部尚書作九班之制以别尊卑為裴頠所駁事不見行晉記論)舉沉朴(吏部)
(非能為刊虚名丨丨丨而名未齒也華譚論)覈流品(銓丨丨丨抑華取實無所滯才授王戎制)長
名牓(吏部侍郎裴行儉始設丨丨丨列銓注期限等法又定州縣升降官資高下以為改事丨丨丨自此)
(始也唐選舉志)長定格(唐文宗開成二年宰相李石奏定丨丨丨吏部請加置南曹郎中一人别置印)
(文宗會要)分十銓(開元十三年分吏部為十銓選舉志)分三銓(尚書為尚書銓侍郎二人分為)
(中銓東銓六典宣宗即位赦書曰吏部三銓選士祗憑資考多匪實材許觀察使刺史有竒才異能之士聞薦)
(試用類要)四時聽注(劉祥道父林甫正觀初為吏部侍郎初隋代赴選者以十二月為始至春即停)
(林甫奏丨丨丨随到丨擬當時甚以為便唐書)三分計闕(唐朝舊制吏部選人每年調集自乾元以)
(後屬兵宿于野歲或凶荒遂三年一置選繇是選人停壅其數猥多文書不接真偽難辨吏緣為奸官爵乖濫)
(而有十年不得調者陸贄奏吏部分内外官員為丨丨丨丨集人每年置選故選司之弊十去七八天下稱之)
(陸贄𫝊)裴馬能名(丨行儉為吏部與李元馬載同典選十餘年甚有能名時稱裴馬唐書)蘇
宋殊等(吏部考判丨丨俱入丨丨謂公與宋璟韓休作蘇頲集序)三才四實(選部每歲以丨)
(丨丨丨銓署羣吏權集送仲員外充點中選補使序又四事身言書判三類才用勞效六典)一幅一
揖(劉迺從調致書於知銓舍人朱昱曰近代主司獨委一二小冢宰察言丨丨之制觀行丨丨之内若揖文)
(王尼父登之於銓廷雖圖書易象之大以判體裁之曾不及徐庾德宗實錄)未嘗更易(國朝王質)
(字子野判吏部流内銓號為稱職而於選法丨丨有所丨丨人或問之公曰選法具備如權衡在執者不欺其)
(輕重耳何必屢更其法言行錄)不久遷去(杜正獻祁公衍流内銓審官院吏部審官主天下吏員而)
(居職者例以丨丨丨丨公命諸曹各具格式科條以白問曰盡乎曰盡矣明日勑諸吏吏無得升堂坐聽行文)
(書而已由是吏不得與銓事予奪一出於公其在審官有以賂求官者吏謝不受曰我公有賢名不久見用去)
(矣姑少待之同上)左右四選(文階官之等三十武選官之等五十有六幕職州縣官之等七散官)
(之等九皆以丨丨高下分屬四選四朝志)東西兩曹(諸州道里迢逓河洛天地之中伏望詔丨丨丨)
(丨兩都分簡畢同赴京師東曹謂吏部西曹謂兵部文苑英華崔融吏部兵部選人議)
詩集敢當吏部銓(胷中無水鑑丨丨丨丨丨山谷)
吏部尚書
歷代沿革(漢有選部尚書見吏部注魏改選部為吏部專掌選職右於諸曹尚書郎置二吏部)
(尚書廢五兵部尚書尋復舊名齊梁陳後魏北齊皆曰吏部尚書後周依周官置大冢宰卿一人七命隋)
(復曰吏部尚書六典注自漢及魏授此職者咸云吏部尚書若授諸曹尚書直曰尚書然此官歷代班序)
(常尊不與諸曹同也六典自魏至梁並第三等梁定十八班班多為貴吏部尚書班十四諸曹尚書班十)
(三唐因隋制吏部尚書掌文官選舉龍朔二年改為司列太常伯咸亨初復舊光宅元年改為天官尚書)
(神龍元年復舊天寶十一年改為文部至德初復舊緫判吏部司封司勲考功四曹事六典通典本朝張)
(昭為尚書獨掌京官七品元豐官制行以審官東院歸吏部尚書左選審官西院歸吏部尚書右選四朝)
(志官制初行詔除李清臣馬職略尚書從二品掌文武選之事而奉行具制命凡天下員闕具注諸籍月)
(取其應選者揭而書之集官注擬考其閥閱以定可否凡選授封爵功賞課最之事皆所隸郎官驗實而)
(後判成焉若有疑不能决則禀議於尚書省即應論奏與郎官同上殿續會要建炎六詔曰惟吏部備官)
(餘長貳互置題名)
事類天官(吏部尚書周之丨丨卿也六典又掌文官選舉判丨丨司勲司封考功等四司職員令)
選部(吏曹尚書典選舉齊祀屬三公曹靈帝末梁鵠為丨丨尚書後百官志注)吏曹(常侍曹尚書立)
(公卿事注云世祖改為丨丨同上)制法(魏陳羣為尚書丨九品官人之丨魏志)作法(諸葛誕鄭)
(颺等馳名譽有四通八逹之誚帝疾之詔考課莫取有名者如畫地作餅不可啖也盧毓曰名不可以得異人)
(而可以得常士王者正以循名按常為識但當有以驗其後今考績之法廢而以毁譽相進退故真偽混淆虚)
(實相蒙帝納其言詔丨攷課丨)卒人(魏毛玠為東曹椽與崔琰並典選舉用皆清正之士雖於時有盛名)
(而行不由本者終其得進務以儉丨丨由是天下之士莫不以廉節自勵)易俗(毛玠為吏部尚書无敢好)
(衣美食者魏武嘆曰孤之法不如毛尚書令使吏部用心如玠風俗之易不難)拔才(崔琰委授銓衡揔齊)
(清議十有餘年文武羣才多所明丨朝廷歸美天下稱平)進行(毛玠雅亮公正在官清格其典選舉超卓)
(下華偽進遜行抑阿黨于時四海翕然莫不勵行至乃長吏垢面羸衣乘柴車吏潔於上俗移於下民到于今)
(稱之)舉代(魏盧毓字子家為吏部尚書魏文帝使毓自選代曰得如卿者乃可毓舉鄭冲帝曰文和吾自)
(知之更舉吾所未聞者乃舉阮武孫邕帝於是用邕並魏志)讓代(吳薛綜為選部尚書丨丨顧譚曰譚)
(心精體密貫道逹微才照人物德服衆人誠非愚臣所可越先後遂丨綜吳志)甄竒異(李肅字偉恭善)
(議論臧否得已丨丨錄丨薦述後進題目品藻曲一條貫以此人服之擢為選部尚書舉選號為得才同上)
掦俊乂(郭撫初為吏部尚書與郎姚範清心虚求搜丨丨丨内外稱之以郛姚擬崔毛崔鴻春秋)居
選官(蔡克丨丨丨苟進之&KR1131;望風畏憚初克未仕時山簡嘗與王衍書曰蔡子尼今之正人衍以書示衆)
(曰山子以一字拔人然未易可稱後衍聞克正選官曰山子之言騐于今矣晉書)居銓衡(吳隐之字)
(處默有孝行母亡每哭韓康伯母輒泣涕語康伯曰汝後若丨丨丨之職當用此人及康伯為吏部尚書因進)
(用之遂歷清要晉中興書)無失才(山濤為吏部尚書用人皆先密啟公奏舉丨丨丨晉本傳)無遺
才(晉裴傾稱稽紹曰延祖領選可使天下丨丨丨本傳)清通簡要(鍾會見王戎裴階總角曰裴楷)
(丨丨王戎丨丨後二十年此二賢當為吏部尚書冀是時天下无復滯才劉義慶世說)周謹廉素
(太康四年治選曹銓管人才宜得忠恪寡欲抑華崇本者尚書朱整丨丨丨丨以道自居是其人也其以整為)
(吏部尚書晉起居注)牧馬家庭(晉鄧攸為吏部尚書丨丨於丨丨妻息素食不受一錢於人本傳)
聚書閣上(晉少帝即位以蔡廓為吏部尚書不拜乃以王德惠氏之惠被召即拜未嘗接容有興書)
(求官輙丨丨丨丨及去職其封如初時談者以廓之不拜惠之即拜雖異而意同南史)執心平當
(晉劉雄字公平遷吏部尚書丨丨丨丨本傳)居身清正(南齊緒炫為吏部尚書炫丨丨丨丨在選)
(部門庭蕭索賓客罕至出入左右常捧一黃紙帽風吹紙已殆盡南史)饋餉無受(江湛為吏部尚)
(書家甚貧不營私財丨丨盈門一丨所丨南史)遊處翫雜(袁昂雅有人鍳丨丨丨丨為吏部尚書梁)
(帝謂曰齊明帝用卿為黑頭尚書我用卿為白頭尚書本傳)衣冠切恨(蕭子顯為吏書負才氣見)
(凡流賓客不與交言但舉扇一揮而已丨丨丨丨之齊書)衣冠傾屬(梁王泰山仲通能接人士人士)
(願其居選官頃之為吏部尚書丨丨丨丨梁書)士不問賢(崔亮後魏時為吏部尚書為停年格不問)
(士之賢愚專以停觧日月為斷亮甥劉景安以書規亮亮不從北史)官有定價(元暉遷尚書納貨丨)
(皆丨丨丨大郡二千疋中郡一千小郡五百同上)人服其明(梁范雲性機警有識且善屬文為吏)
(部尚書居選部寄任降重書牘盈案賓客滿門應答如流无所壅滯官曹文墨𤼵摘若神明時丨莫不丨丨丨)
(贍職官分紀)人服無私(梁徐勉為吏部尚書居選官彛倫有叙嘗與門人夜集客有虞曇求詹事)
(官勉正色答曰今夕止可談風月不宜及公事時丨丨其丨丨本傳)二世吏部(謝舉字言揚掌吏部)
(舉祖莊于宋代甫選至舉又三為此職前代未有梁書)五人尚書(謝莊子朏朏子㵸㵸子覧覧孫)
(温六代丨丨皆為吏部丨丨同上)舉先德行(隋牛宏為吏部尚書其選丨丨丨丨而後文才進用)
(多稱職吏隋書)好抑文雅(唐戴胄檢校吏部尚書然丨丨丨丨奬法吏時以寡學為訾本傳)下
咸得職(杜如晦攝吏部尚書仍領選與房元齡共莞朝政引士賢者丨不肖丨丨丨當時帖然歸重本)
(傳)後多知名(唐范仲淹判吏部尚書參議朝政前後表薦四十餘人丨丨丨丨者分紀)舉用
甄明(唐崔洪為吏部尚書丨丨丨丨門無私謁同上)銓授平允(唐韋承慶凡三掌選丨丨丨丨)
(議者與之本𫝊)分明課取(唐侯君集為吏部尚書丨丨丨丨有譽於時同上)遏絶訛偽
(國朝以來宋璟李義掌選部亦能丨丨丨丨振張紀綱白集鄭絪吏部制)當時推美(李尚書又王尚)
(書無崔賓客沔掌吏部皆獲丨丨之丨人為之語曰李下蹊徑又曰邱山岌岌連天峻沔水澄澄徹底清分)
(紀)秉筆當除(韋巨源以吏書同中書門下三品時要官缺執政以次用其親巨源丨丨丨丨十人)
(皆諸宰相近屬楊再思曰吾等誠負天下巨源曰時當爾耳唐書)作循資格(開元十八年裴光庭)
(兼吏部尚書丨丨丨丨賢愚一槩蕭嵩以為非奏罷之選舉志)掌考課令(丨官吏選授勲封丨丨之)
(政丨凡職官銓綜之典封爵策勲之制權衡殿最之法唐六典)挺之時選(唐九齡入相用嚴丨丨為)
(尚書左丞相知吏部選陸景融知兵部選皆為一丨精丨職官分紀)知古出攝(魏丨丨姚崇所引及)
(同列稍輕之丨丨吏部尚書知東都選崇二子在洛通餉遺請託知古歸悉以聞姚崇傳)總四曹事
(唐吏部尚書丨判吏部司封司勲考功丨丨丨六典)冠諸卿首(天官太宰秩序常尊自昔迄今丨丨)
(丨丨白集鄭絪吏部制)品鏡清通(丨丨倚其丨丨李義府制)藻鑒清識(丨丨流品是資)
(丨丨唐臨册)選法不欺(國朝王質判吏部銓號為稱職而選法未嘗更易人或問之公曰丨丨備)
(具如權衡在執者丨丨其輕重耳何必易法神道碑)士論不平(元豐銓法以薦者多寡為差元祐初)
(孫永為吏書恐長奔競之風請改法不用薦之多寡而以到選先後為次丨丨丨丨四朝志)區别賢
否(晏敦復字景初權吏部尚書公素剛嚴為世所憚及居天官秉心益公執法甚固請謁不行親戚故舊有)
(以書至視其封題有并及同字者即却之不納惟務抑僥倖清流品甄叙人物丨丨丨丨一時銓總號稱平允)
(周平園集)伸逹鬱滯(汪大猷字仲嘉權吏部尚書或曰今日凡事從窄非曩時比盖有務為沮抑號)
(能任怨而至顯用者公曰方且鄙之忍效尤乎調官者多孤寒之人於此不為留意使得其平尚得謂之銓衡)
(邪由是鬱者得伸滯者得逹求者得遂人人感悦亦未嘗屈法以從之有不可者明以告之退無所恨楼攻媿)
(集)上嘆有序(晏敦復為吏部尚書丨嘗丨曰敦復凝重剛方當公介然衡緫丨丨擿發清明事無)
(奸滯山濤毛玠無以過之周平園集)帝問何先(葉顒權吏部尚書乾道九年召對便殿賜坐賜茶禮)
(異他日丨曰吏部條例朕亦置一通在禁中又丨卿當官以丨為丨對曰以分志為先帝曰卿宜无忘此二字)
(後五日除簽書越二日兼参政楊誠齋集)吏不得預(葉顒在吏部二年士大夫之改秩者詣曹者會)
(課者行賞者丨皆丨丨丨時人謂渡江以来之人平允惟晏與葉同上)吏不得逞(蘇頌判尚書吏)
(部公前後掌天官四選五年每選人改官關陞磨勘吏洗垢求瑕故為稽滯公敇吏曰某官緣某事當會某處)
(仍引用合用條例具委无漏落状同上自是丨丨丨丨言行錄)首言朋黨(王存字正仲後召為吏部)
(尚書時在廷朋黨之論稍熾公入對丨丨人臣丨丨誠不可長然或不察則濫及善人東漢黨錮之獄是也同)
(上)力諫鞠戲(陳俊卿諡正獻召為吏書時上未能屏鞠戲公上䟽力諫入對上迎謂曰前日之奏)
(備見忠讜朕决意用卿矣十二日拜同知兼参政)因論耗費(吏部尚書張燾丨對丨甲庫萃工巧)
(以蕩上心酤良醯以奪官課教坊樂工員數日增俸給賜賚丨丨不貲皆可罷上曰卿可謂責難於君明日罷)
(甲庫諸局以酒庫歸有司减樂工數百人中興系年錄)俾專裁决(高宗朝晏景祁為吏部侍郎掌)
(右選又掌左選上面命公曰今之銓曹異於古制前世一於任人而不窒於法後世專於任法而無待於人艱)
(難以来又非承平之比員關不副而衣冠至於失職文藉蕩然而胥史易於為奸自非得人何以用法卿更莅)
(兩銓所臨可紀今畀于是任丨丨丨丨乃除權吏部尚書洪邁重修墓誌)定四選格法(晏敦復權)
(吏書中興以来凡四選格法多公所裁定士無流滯之嘆周平園集)編七司條例(葉正簡公顒權)
(吏部尚書時七司弊事未去公乃與郎官丨剗丨丨丨丨為一書或事同例異者存其一削其一帝覧之御筆)
(褒表令刻板頒下皇兄居廣請以初除儀同應得親屬占射差遣恩例畀王若純公爭之曰若啓一若純百若)
(純至矣帝從之始有大用意楊誠齋集)第四等以進(元豐中神宗嘗語吏部尚書李清臣曰吏)
(部掌銓衡閡人多宜以名聞清臣乃取百餘人丨為德行政事文學議論丨丨丨丨職略)掌二選之
法(丨文武丨丨丨丨而奉行其制命凡位次有品寫禄有階列爵有等賜勲有級分任有職選官有格考其)
(功過計其歲月辨其位次而以序進之四朝志)文昌選部之重(天官冢宰之崇丨丨丨丨丨丨)
(牋表類)天官人物所宗(丨丨之任丨丨丨丨以撥煩治劇之才行激濁揚清之政同上)簿
領凡六十案(合左右之聯歸丨丨者丨丨丨丨舉文武之士在考覈者逾二萬員李清臣謝表)
晦庵與趙尚書書(兹者竊聞榮被追詔入長天官夫以尚書望實之隆宜在廟堂参斷國論之日久矣去歲入朝登用在即)
(而抗論極言不以利害之私少有回屈士論益以歸重而深恨其不少留也乃今幸甚天啟聖心召還故官是盖將授以政無可疑者有識𫝊聞)
(交相慶賀盖不獨芮門下之私喜也然今日之事盖有甚難於為力者不審明公何以處之竊計雅懷於其大者素有定論不待愚者之言矣)
(惟其小者之一二區區鄙懷竊有所疑於平日輙忘僣易而一言之惟高明之垂聽焉盖天下之事决非一人之聰明才力所能獨運是以古)
(之君子雖其德業智謀足以冇為而未嘗不博求人才以自禆益方其未用而收薄一官制行歸吏部侍郎右選侍郎從三品掌文臣未改秩)
(者凢始命或有殿員皆試而後選若應遷格則團甲同郎官引見於便殿禀奏改官右選掌武臣未陞朝者凡所任而試不中等及已入官而)
(未應選者皆勿注正闕若選路分都監將官閣門祇候都總管司承受皆以各丄樞密院視朝入閣則執文武班簿對立官制尚書侍郎通治)
(曹事奏事則同班惟吏選分領四選有所論奏則各以選事同所隸郎官上殿續會要初置二員蘇頌左選李永之右選後會要)
事類高邁(晉裴楷為吏部侍郎風神丨丨容儀俊爽時謂之玉山照人本𫝊)清謹(隋吏部侍)
(郎高孝基鑒賞機晤丨丨絶倫房元齡杜如晦與選孝基特加賞異後以為知人隋書)甄别(陸彦師為)
(吏侍隋承周制官無清濁彦師在職凢所任人頗丨丨於士庶同上)賞拔(唐蘇晉為吏部侍郎晉獨事丨)
(丨當時譽之本𫝊)嚴正(韋陟為吏部侍郎剛腸嫉惡風采丨丨)勁廉(岑羲進吏侍時崔湜鄭愔)
(及李元恭分掌選皆以賄聞獨羲丨丨為時議嘉仰)聰悟(姜晦為吏部侍郎性丨丨識理體舊制吏曹舍)
(宇悉布棘以防令史與選人交通及晦領選事盡除之大開銓門示無所禁私引置者晦輙知之召問莫不首)
(伏初朝廷以晦改前規咸以為不可竟銓衡得所賄賂不行舉朝服嘆)神明(天官郎中孝至遠權知侍)
(郎時有選人姓刁又有王元忠並被放乃密與令史相知减其點畫刁改為丁王改為士擬授官後即添成文)
(字至遠一覧便曰今年銓覆萬人搃識姓名安有丁士姓者此必刁某也省内以為丨丨會要)東銓(唐崔)
(鄆判吏部丨丨事文宗召三銓謂之曰卿等比選令錄如何注擬鄆曰資序相當問以為治之術視可否而擬)
(之帝曰依資合得而才劣者何授對曰與邊遠慢官帝曰以不肖之人治邊民則疾苦可知也朝廷遠近皆願)
(得人苟非其才人受其弊尋拜吏部侍郎崔郾𫝊)貳職(唐太和四年吏部奏當司兩銓侍郎廳伏以吏)
(部為文昌首曹侍郎為尚書丨丨銓庭所宜順序廳事故有等襄會要)賜金鏡(唐高馮為吏侍凡所)
(銓綜時稱平允太宗丨丨背丨一面以表其精鍳焉)嘲屏墻(温彦博為吏侍有選人裴略被放乃自贊)
(於彦博稱觧嘲謔彦博即令丨丨丨略曰高下八九尺東西六七步突兀當廳坐幾許遮賢路彦博慚而與官)
(唐新語)銓衡任(唐掌選部流内六品以下官是為丨丨之丨凡初仕進者無不仰屬通典)銓宗
司(考功員外郎劉思立子憲為河内尉思立今日亡明日選人有索憲闕者時馬載為吏部侍郎書曰無行)
(注冬集朝廷咸曰真丨丨流品之丨可謂振理風俗也)奬孫張(王邱遷吏部侍郎典選復號平允其)
(丨用如丨逖丨鏡微皆一時茂秀本傳)得韓元(吏侍鄭泉注韓思復為太常博士元希聲為京兆士)
(曹嘗謂人曰今年掌選丨丨丨二子則吏部不負朝廷矣唐會要)稱裴馬(唐裴行儉馬載為吏部侍)
(郎同時典選十餘年其有能名時人丨為丨丨)稱盧李(盧從愿睿宗時拜吏部侍郎中宗之後選司頗)
(失綱紀從愿精心調理大稱平允李朝隱同時典選時人丨曰吏部前有裴馬後有丨丨)銓綜有叙
(唐宋璟為吏部尚書與侍郎李義盧從愿等大革前弊取捨平允丨丨丨)銓綜平允(韋弘景累遷吏)
(侍丨丨丨丨貴幸憚其嚴不敢慁以私)銓叙允當(楊纂長於吏道所在皆有聲績俄又除吏部侍)
(郎前後典選十餘載丨丨人倫稱為丨丨)都絶請謁(唐崔元暉拜天官侍郎每介然自守丨丨丨丨)
(頗為執政所忌轉文昌左丞月餘則天謂曰自今改職以來選司大有罪過或聞令史乃設齋自慶此欲盛為)
(貪惡爾今要卿復舊任又除天官侍郎)不省私書(孔緯字化文權要有所私託書盈几不省並唐)
(本𫝊)李下無蹊(李知遠知選吏肅然歛手又號丨丨丨丨通典)李下無徑(李義進吏侍請)
(謁不行時人語曰丨丨丨蹊丨本傳)時為高選(李元紘杜暹為相以宋璟為吏部尚書蘇晉齊澥為)
(吏部侍郎丨以丨丨丨)時稱舉職(唐興元初劉滋為吏部侍郎往洪州知選事時言師興之後天)
(下蝗旱谷價翔貴選人不得赴調乃命滋江南典選以便江嶺之人丨丨丨丨並分紀)典選六年
(唐席豫為吏部侍郎元宗謂之曰卿前為考功職事平允故有此授豫丨丨丨丨有令譽)銓總六年
(盧從愿精力于官偽牒詭功檢擿無所遺丨丨丨丨以平允聞並唐書)四時注擬(劉林甫正觀初)
(遷吏部侍郎初赴選者以十一月為始至春即停選林甫奏請丨丨聽隨到丨丨當時咸以為便時天下初定)
(州府及詔使多有赤牒授官至是停省盡來赴集將萬餘人林甫隨才銓擢咸得其宜時人以林甫典選比隋)
(之高孝基選舉志)四代居選(房穎叔拜天官侍郎自其高祖至穎叔丨丨咸丨丨部時論榮之分)
(紀)擿辨偽冐(韋陟遷吏侍選人多偽集與正調相冐陟有風采擿辨無不服者)振拔幽
滯(李季卿拜吏部侍郎俄而兼御史大夫奉使河南江淮宣撫丨丨丨丨進用忠廉時人稱之在銓衡數年)
(季卿有宇量性識博達與善人交襟懷豁如其在朝以進賢為務士以此多附之)行儉知人(裴丨)
(丨為吏部侍郎典選有知人之鍳見王劇與蘇味道謂人曰二子亦當掌銓衡之任後劇果為天官侍郎味道)
(至相位)蘇晉侮已(丨丨為吏侍裴光庭知尚書事有過官被却者就籍以朱點頭而已晉因牓院)
(曰門下點頭者更擬光庭以為丨丨出晉汝州刺史並本𫝊)寡術不厭(温彦博遷檢校吏部侍郎)
(彦博欲汰擇士類丨丨丨能丨衆訟牒盈庭時議煩譏本𫝊)非錢不行(鄭愔掌選贓汙狼籍有選)
(人繫百錢于靴上曰當今之選丨丨丨丨並本𫝊)辨論官材(丨丨丨丨澄汰流品白集除柳公綽)
(吏侍制)俾居衡鏡(用觧樞機之務丨丨丨丨之職唐大詔令韋貫之吏部侍郎制)遣决滯
務(國朝韓粹彦諡文惠遷吏部侍郎右選至為雜冗承積弊之後釐正簿書丨丨丨丨增損廢置五萬四千)
(一百餘事奏請增置郎官一員因取當𫝊之闕附以格令大書而揭之門國史本)裁定舛法(晏亨復為)
(吏部侍郎掌右選改左選公久典選事知吏部七司法多有疎舛於是孜孜究心纖悉參考奏請裁定至今有)
(司守之莫能易也洪邁撰墓誌)吏不容私(綦北海先生宗禮維揚兵革之後省曹簿書殘毁幾盡公)
(再執銓衡時為吏部侍郎熟於典故衣冠調集與朝政沿革討論漫無成案可考者公援據該審徐出一言以)
(决丨丨得丨其丨詔重刊七司條敇公所建明悉著于令自是省曹除授皆有案騐李益能撰行狀)吏不
得肆(洪文安公遵字景嚴公為吏部侍郎先是選人請曹改秩予奪一出吏手公乃隨事䟽理丨丨丨丨)
(言行錄)慰藉衰病(趙粹中字大雅遷吏部侍郎愛愔名噐而持心近厚有蜀士數人當改秩而吏)
(以微文沮格累歲公立為申改有恩科得官而復衰病求赴銓量公丨丨周至或問之曰一官姑以慰其蹉跎)
(待次尚數年何忍沮之聞者感嘆樓攻媿集)升擢孤寒(陳堯咨判流内銓舊制選人皆用奏舉乃)
(得改京寺官而士有孤寒不為人知者堯咨特為陳其功狀而升擢之仁宗實錄)請軍功闕(孫覺)
(遷吏部侍郎領右選員多闕少有三年不得調覺丨自丨保中進者補指使一日得丨數千)言優伶
戲(孫逢吉諡獻簡字從之進吏部侍郎朱公熹之去公力救之侍郎彭公龜年補外又丨不應為近習而逐)
(正人一日會食部中或報王喜除閤門祗候公曰此乃丨丨嘗於内庭效朱侍講容止以儒為丨者豈可以汚)
(清選當抗䟽力争否則於經筵論之飛語上聞内批為郡樓攻媿集)進上七事(李常字公擇哲宗立)
(丨吏部侍郎丨丨丨曰崇廉耻存鄉舉别守宰廢貪贓謹疑獄擇師儒修設法東都事略)宜叙九流
(掌銓衡之品藻丨丨丨丨楊億代表)天官之貳(夫以丨丨丨丨治夏卿之選簿書繁重條格紛委苟)
(非其人則士之失職而無告者多矣東坡集)小宰之職(吏部古之天官而侍郎丨丨丨丨曲阜傳)
(堯俞制)天官四銓(丨丨丨丨總覈人物澄清流品除孫覺制)文昌貳卿(丨丨丨丨位)
(八座陸佃制)實貳其長(吏部典掌選舉至於所屬之官有行封爵議勲庸稽功課之事咸以咨焉)
(侍郎丨丨丨丨可不重哉南豐擬制)
詩集留藻鑑(持衡丨丨丨聽履上星辰注見素為吏部侍郎銓選平允上星辰以言其親帝之旁)
(杜甫上韋左相)見賢心(南宫吾故人白馬金盤陀雄筆映千古丨丨丨靡他舊注以南宫為禮部非也按天)
(官書南宫朱鳥權衡太微三公之庭將相執法郎位衆星咸在漢建尚書百官府名曰南宫杜甫寄吏部賈侍)
(郎)
吏部郎中附員外郎
歴代沿革(周官太宰屬官有宰夫下大夫盖吏部郎中職在選舉魏晉用人妙於時選其諸曹)
(郎功高者遷吏部郎中歷代品級皆高於諸曹郎魏晉宋齊吏部郎品第五諸曹郎第六梁吏部郎班第)
(十一諸曹郎班第十陳因梁隋煬帝改吏部郎為選部郎唐為吏部郎中有二人龍朔二年改為司列大)
(夫咸亨光宅神龍並隨曹改復六典一人掌考天下文吏之班秩品命一人掌小選未入仕而吏司參)
(復分九品通謂之行署其應選之人以未入九流故謂之流外銓同上本朝元豐官制行置吏部郎中四)
(人尚書選二人侍郎選各一人參掌選事而分治之凢序位有品選官有格分任有職寓禄有階皆以事)
(稽考審核其狀質成於長貳而後行焉四朝志建炎三年詔三選各一員中興會要)
事類任尊(後漢鄭弘為僕射奏以臺職丨丨而賞薄人無樂者諸吏郎補二千石自此始也通典)
典劇(後漢吏部郎中丨丨多超遷者同上)清平(魏袁丨歷選部郎號丨魏志)廉平(晉李胤字)
(伯重為吏部郎銓綜丨丨晉書)穎悟(王戎少年丨丨二十四為吏部郎同上)清直(山濤舉阮咸為)
(吏部郎中曰丨丨寡欲萬物不能移也世說)清士(禇亮每属桓彛覓一佳吏部彛曰佳輿縣宰徐寧海)
(岱丨丨即選吏部郎並晉書)正人(吏部郎典碎事日夜相接非但當正已而乃當能丨丨議郎杜點德)
(履亦佳太子庶子崔諒中郎陸佳皆有意丨丨其次不當審有可用者否山濤啓事)名顯(晉桓彛遷吏部)
(郎丨丨朝廷)望美(周馥為吏部郎選舉精密論丨益丨)固辭(晉王國寳浮動&KR0997;競婦父謝安抑而)
(不用補尚書郎國寳曰中興以來膏腴惟作吏部不作餘曹丨丨不拜)重忝(李重嘗曰丨丨曹郎銓管)
(九流品藻清濁)斥華競(李重字茂曾遷吏部郎詢朝衆而丨丨丨存公平而塞私謁並晉書)整風
俗(吏部郎主選舉宜得丨丨丨理人倫者山公啓事)有稱譽(阮放為吏部郎銓管之任甚丨丨丨)
(本𫝊)有讓禮(齊依宋元舊制其拜吏部郎丨表丨之丨齊謝朓除吏部郎上表三譲中書疑眺官未及)
(譲以問沈約約曰宋元嘉中范通讓吏部三表詔荅其事宛然杜右典)參大選(王僧綽為吏部郎丨)
(掌丨丨究識流品諳悉人物拔才舉能咸得其分)居小選(禇翔為義興太守召為吏部郎去郡百姓)
(老小追送出境翔丨丨丨公清中不為請嘱易意號為平允遷侍)非關彦德(何尚之遷吏部郎休定)
(省傾朝送别其父曰此是送吏部郎耳丨丨何丨丨也)吾為憲之(顧憲之為吏部為郎其祖凱之嘗)
(吏部於庭中植隹樹曰丨丨丨丨植耳後果為此職)張績恨晩(宋丨丨遷吏部郎裴子野曰張吏部)
(有喉舌之任已丨其丨並宋書)杲之稍遷(齊庾丨丨司空劉勔見而竒之曰是使江漢崇望杞梓發)
(聲丨丨吏部郎中參選大事齊書)銓序著稱(梁王亮為吏部郎丨丨丨丨梁書)銓衡歴
選(丨丨庶品丨丨賓僚梁陸倕拜吏部郎表)廉謹明决(後魏孝文帝欲創革舊制選置百官謂羣)
(臣曰為朕舉一吏部郎合即三日假尋曰朕已得之矣乃徵崔亮為之亮字敬孺自參選事垂二十年丨丨丨)
(丨尚書曰非崔郎中選事不辨北史)旌决剖析(序簿書以丨淑慝擇刀筆如以丨臧否丨疑丨滯揮翰)
(流選部以清繫公是頼席豫楊吏部郎中碑銘)冠于諸曹(參我六典丨丨丨丨同上)歴選諸
曹(六官之属選曹郎首之丨代以來丨丨丨郎之中其踐歴久考第高加以有噐局律度者遷焉白集除李)
(建制)躬為閱案(國朝𫝊察為吏部郎最號煩劇在職者畫諾而已公取案牘躬為省閱每至申刻方)
(歸日以為常使臣咸悦出入室之人皆以手加額焉言行錄)部無留事(晁補之字無咎為吏部郎)
(中有嶺外尉為獲盗八人法當改官考功謂獲盗不同處曲沮其賞持之下决尉客京久窘甚詣公訴之公憫然)
(一日當奏即為上之七日得遷官於是吏畏服丨丨丨丨丁未錄又見張文潜集)知卿直諒(胡銓)
(諡忠簡入對乞修德結民心練兵觀虜釁上曰久丨丨丨丨拜吏部尚左郎官周平園集)知卿學問
(陳𫝊良奏事入修門鬚鬢如雪丞相留公正一見嘆曰幾年陳君舉尚可使外補耶奏留為吏部員外郎初對)
(上曰卿去國幾何時朕欲見卿久矣丨丨抱負丨丨深醇有所著書進來時上臨朝淵默罕有聖語公敬謝而)
(退以周禮說進擢秘書少監樓攻媿集)上常目送(曾肇諡文昭官制行除吏部郎中每便殿引選)
(人丨丨丨丨之出殿狀門乃已楊龜山撰行)上聞矍顧(張栻南軒召為吏部員外郎廟堂用史正志為)
(發運使奪州縣財賦遠近騷然栻為上言之上曰正志以為非取之民對曰今州郡財賦大底無餘不過巧為)
(之名以取之於民耳丨丨之丨然丨栻曰論此事者多矣未有能及此者如卿之言是朕假手於發運使以病)
(吾民也閱實如栻言即詔罷之楊誠齊集)
員外郎南曹(吏部員外郎掌選院謂之丨丨注曰其曹在銓曹之南故謂之丨丨唐六典)小
選(吏部員外郎二人掌文選以三銓之法官天下之材其投試銓注與流内略同謂之丨丨唐百官志)吏
部省眼(唐吏部郎中二廳先小銓次格式員外郎二廳先南曹次廢置舊說丨丨為丨丨分紀)南
宫眉目(韋陟字商衡為吏部員外郎是曹在丨丨為丨丨在選士為司命公執直筆墨簿書紛挐盤錯)
(一瞬而剖劉禹錫撰神道碑文)簿最詳緻(韓滉遷吏部員外郎性強直明吏事在南曹五年丨丨丨)
(丨)識記精覈(裴遵度遷吏部員外郎專判南曹天寳中海内無事九流輻湊會府每歲吏部選人)
(盈萬遵度敏丨強丨丨丨文贍詳而不滯時稱吏事第一由是知名)鈐制官吏(唐皇甫鏄為吏部員)
(外郎判南曹凡三年頗能丨丨丨丨改吏部郎中)旌别能否(唐牛徽遷吏部員外郎乾符中選曹)
(猥濫吏為奸弊每歲選人四十餘人徽性貞剛時為起請由是銓叙稱正能否旌别物議稱之)孤寒不
滯(崔郾為吏部員外郎奸吏不敢欺孤寒無援者未嘗留滯銓叙之美為時所稱)判析有條(唐李)
(栖筠遷吏部員外郎判尚書栖筠丨丨丨丨吏氣奪號神明)復清選部(劉崇望字希徒轉吏部員)
(外郎崔安潜為吏部尚書崇望判南曹滌除宿弊丨丨丨丨並唐書)以分劇曹(才盛居東之任禮處)
(司南之重高選髦士丨丨丨丨常集鄭叔則吏部員外郎制)不附時宰(李殿撰浩字德遠公之為)
(郎也時為吏部員外郎宰相召同為郎者四人欲有所進用最属意於公公不發一語明日同舍皆遷公如故)
(言行錄)思制吏姦(紹興三十年以劉珙為吏部員外郎珙在銓曹時苦吏為奸思有以制之一日)
(命張幕設案置令式其中使選集者得出入繙閱與吏辨吏無得藏其巧人甚便之長編)
詩集諧金石(吏部信才傑文降振竒響調與金石諧思逐風雲上梁沈約悼齊謝眺)捧紫
泥(今日君先丨丨丨裴度柳公綽與度俱為判官公綽先入為吏部郎中度有詩餞别云)提英鍳
(吏部丨丨丨片善蒙采錄黃山谷)
司封郎中
歴代沿革(舊主爵郎職員令北齊置主爵郎中一人隋曰主爵郎中龍朔二年改為司封大夫)
(咸亨元年復故光宅元年改為司封郎中神龍元年復故開元二十四年復為司封掌邦之封爵凡有九)
(等六典本朝司封判司事一人以無職事朝官充凡封爵之制一出於中書本司但掌定諡先期戒本部)
(赴集而已元豐官制行郎中員外郎始實行本司事初除王祖道為司封郎中參掌官封叙贈之事凡宗)
(室賜官授官親王内外命婦以下封爵諸親保任其宗属陞朝官褒贈其妻皆例焉列爵有九自王至男)
(分國有三大中小國内外命婦之品五自貴妃至貴人外命婦之號九自大長公主至縣君叙贈之制三)
(三代二代一代皆辨其位序以進之加食邑實封則視其高下之品以為戶數多寡之節凡事之可否與)
(司勲通决於尚書侍郎續會要)
事類執秩(晉文公作丨丨以正其官注丨丨主爵之官左傳)典封(後漢馮勤為郎中給事尚)
(書使與諸侯封事本𫝊)心正(唐柳公權為司封員外郎入奏帝曰見卿筆蹟久矣因問用筆法權曰丨)
(丨則筆正乃可法矣同上)聲聞(楊凝為司封員外郎直丨彰丨柳文楊懋公墓碣)三列宿(正觀)
(中韋孝武為主爵郎中與兄弟同省時號丨丨丨丨唐史)九等爵(司封郎中掌封命朝會賜子之級爵)
(凡丨丨唐官志)掌封命(見上注)掌叙贈(國朝司封郎中參丨官封丨丨之事凡宗室賜名授)
(官親王内外命婦以下封爵諸親保佐其宗属陞朝官褒贈其祖考妻皆隸焉神宗正史職官志)主以
郎吏(封爵之恩施於内外國之典也丨丨丨丨寵秩甚優南豐除王祖道制)宜寵曹秩(丨丨)
(左丨之丨用優主爵之名胡文恭制)
司勲郎中附員外郎
歴代沿革(周官有司勲上士二人凡有功者司勲詔之後周夏官有司勲一人掌功勲之賞隋)
(文帝立司勲侍郎二人煬帝改為司勲郎武德初為司勲郎中龍朔元年改為司勲大夫咸亨二年復故)
(掌邦國宫人之勲級凡勲十有二等十二轉自上柱國至武騎尉凡十二凡有功之人合授勲官者皆委)
(之覆定然後奏擬六典本朝司書本司無所掌元豐官制行郎中員外郎始實行本司事初除穆洵為參)
(賞勲賞事凡勲十有二級自上柱國至武騎尉自從七品推而上之至正三品三歲一遷必因其除授以)
(加之凡賞格格皆設於此以逆其至焉若事應賞從其所隸之司考實以報則審核其狀以格覆之非格)
(所載則參擬輕重以上尚書省用前代帝系及勲臣之後則考騐奉行其制命隆興詔省併司勲郎中以)
(司封郎中兼領)
事類主賞(周司勲上士二人注此官丨封丨周禮夏官職名)等功(司勲掌六卿賞地之法以)
(丨其丨王功曰勲國功曰功民功曰庸事功曰勞治功曰力戰功曰多凡賞無常輕重眡功周禮)掌勲
績(丨校定丨丨論功行賞職員令)掌勲級(丨官吏丨丨唐百官志)詞人稱首(張九齡遷)
(司勲員外郎張說謂人曰後來丨丨丨丨本𫝊)功狀盈几(張循憲薦張嘉正奏對偘偘武后悅擢循)
(憲司勲郎中酬其得人時丨丨丨丨郎吏不决嘉正為詳處廷無留牒張嘉正𫝊)藏於勲府(唐史)
(百官志)擢居左闥(選員外郎丨丨丨丨白集獨孤郁自考功遷司勲郎中制)論安石配
饗(趙忠簡公鼎字元鎮公為司勲郎官乃言自王安石用事肆為紛更祖宗之法掃地而生民始病蔡京托)
(名紹述盡祖安石之政以致大患今安石猶配饗廟廷而京黨未族何以收人心而召和氣哉言行錄)遠
秦檜擅事(陳文正公康伯字長卿自公為郎時為司勲郎秦檜方擅事公雅有素乃澹然其中檜雖)
(稱公静重常越用他人公不以為意在省五年始為軍噐監同上)
考功郎中附員外郎
歴代沿革(漢元帝時京房功課吏之法然其職不在尚書至光武改尚書三公曹主歲書考課)
(課諸州郡通典魏有考功郎中宋齊並置功論郎中文帝置考功侍郎煬帝改考功郎唐武德初復為)
(考功郎中龍朔改為司績大夫咸亨初復故掌内外文武官吏之考課六典及功臣家傳碑頌誄諡等事)
(通典考課之法有四善二十七最六典武德舊令考功郎中監試貢舉人正觀以來乃以考功員外郎專)
(掌貢舉省郎之殊美者至開元移貢舉於禮部而考功員外郎分判而已通典本朝考功判司事一人以)
(帶職朝官或無職事朝官充凡考課之法分隸他司或以他司專領本司但掌覆太常擬諡及幕府州縣)
(官流外較考之事元豐官制行郎中員外郎始實行本司事續會要初除蔡峋蔡京職略掌文武遷叙磨)
(勘資任考課之政令凡命官隨所隸選以其職事具注於歴給之於其属州若司歲書其功過應升遷選)
(授者據歴按法而叙進之者負殿則正其罪罰以七事考監司以六善三書考守令凡改服色者以年勞)
(計之應諡者覆太常所定行狀報尚書省官集議以聞凡立碑碣名額之事掌之舊置考課院其定殿最)
(皆有考辟元豐悉罷分案十有七五品案六品案七品案八品案九品案職官案參軍案令丞案主簿案)
(縣尉案使副案供奉官案資任案校定案法案知雜案元祐三年詔知州課法吏部上其事于尚書省送)
(中書省取旨縣令以下本部專行四朝志)
事類定課(考功丨丨晉百官志)司績(唐龍朔改為丨丨大夫咸亨復舊職源)鶴廳(唐考)
(功員外郎廳事有薛稷畫鶴宋之問為贊西京雜記)南曹(裘諝遷考功郎中代宗幸陜諝徒步挾考功丨)
(丨印赴行在上曰疾風知勁草本𫝊)敏識(鄭澣為考功員外郎刺史有駈廹人吏上言政績請刊石紀者幹探得其情條)
(以下原缺一頁)
主羣吏之課(丨丨丨丨丨而議其誅賞郎於天臺任属先重南豐除蔡京制)計羣吏之
治(丨丨丨丨丨而明黜陟之法臺郎典引列於左曹又除吕和卿制)
詩集稱意新(丨丨丨官又少年秋清功健好凉天白樂天送霍考)專心望(唐王尚客)
(為侍御史自以才望清華妙當入省常望前行怱降膳部員外郎微有惋悵張恭忠詠曰有意嫌兵部丨丨丨)
(考功誰知脚朘膯却落省墻東詩話)
古今合璧事類備要後集卷二十七
