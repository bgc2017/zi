古今合璧事類備要後集卷七十四
宋謝維新撰
將帥門
總將帥
歴代沿革(並見後逐官之下)
事類丈人(師貞丨丨吉无咎易)長子(丨丨帥師以中行止同上)文武(丨丨吉甫萬邦為顯詩)顯
允(丨丨方叔征伐玁狁)鷹揚(維師尚父時維丨丨)虎臣(矯矯虎臣在泮獻馘)元老(方叔丨丨克壯其猶)
干城(﨣﨣武夫公侯丨丨)赫赫(丨丨南仲)矯矯(丨丨虎臣並同上)六師(司馬統丨丨書)九伐
(大司馬以丨丨之法正邦國禮)三行(晉毁軍為丨丨將上行中行下行左傳)輿師(能令丨丨淹於君也注主)
(兵車同上)師旅(班丨振丨書)禮樂(郤穀閱丨丨敦詩書乃將上軍左傳)牙璋(玉人丨丨以起軍旅周禮)
魚麗(為丨丨之陣先偏後伍伍承彌縫云云旌動而鼔左傳)五門(孫吳)六奇(漢陳平丨出丨計)梟
將(九江王布楚丨丨張良𫝊)猛將(丨丨如雲謀臣若虎李陵與蘇武書)護軍(陳平典丨丨)本兵(絳侯)
(為太尉丨丨柄爰盎𫝊)才氣(李廣丨丨天下無雙)方略(趙充國擊羌虜上問當用幾人曰兵難隃度臣願馳)
(至金城圖上丨丨又霍去病不學古兵法顧丨丨何如耳並本傳)一竒(黥布楚共布戰為三軍欲以相救為奇云云此)
(亦丨丨也)九勝(韓信絶甬道大破秦軍九戰丨丨)特將(漢功臣表)亞將(曹參𫝊)誘騎(李廣𫝊匈)
(奴數千騎見廣以為丨丨又張良往來為游兵)間候(𫝊介子傳常為丨丨言為間而伺候)拊髀(馮唐)
(傳上曰吾獨不得廉頗李牧為將豈憂匈奴哉馮唐傳)推轂(古王者之遣將也跪而丨丨曰闑以内寡)
(人制之闑以外將軍制之同上)易置(漢高祖入韓信軍即其卧内奪其印麾召諸將丨丨之)持重
(韓安國)刁斗(李廣𫝊注以銅作錡器受一斗夜擊持行丨丨史)檀車(耳不聞丨丨之聲檀車者)
(兵車也後漢劉)飛將(吕布字奉先便弓馬膂力過人號為丨丨)梟將(王布)優將(諸葛亮之)
(才於戎為長竒謀為短理氏之幹丨於丨)鐵虎(蔡祐與齊戰被明光甲所向無前齊人謂之丨丨)杜
彪(梁西荆州刺史杜山從膂力過人便馬善射所佩霞明朱弓四石餘力每出挑戰魏軍憚之號為丨丨)
虎將(周瑜謂孫權曰劉備有關張熊丨之丨又為世虎臣有飲馬長江之志又羽飛萬人敵)齋斧
(凡將出必齋戒之廟受斧故云丨丨魏志)授鉞(唐渾瑊德宗進狩山南瑊以諸軍衛入谷口帝臨軒丨丨)
(用漢拜韓信故事又詔於廟堂授以斧鉞鑿門命將)十策(唐李靖累授開府獻丨丨以圖蕭銑)三箭
(薛仁貴高宗時九姓衆十餘萬令驍騎數十乘挑戰仁貴𤼵三矢輒殺三人虜氣懾皆降軍中歌曰將軍丨丨)
(定天山壯士長歌入漢關)斗魁(文昌宫上將以將列耀於丨丨史記歷書)天目(將為丨丨國命所寄)
(燕集)凱歌(王大捷則丨丨周禮)凱旋(唐裴行儉大破突厥振旅丨丨)飛將軍(李廣為右北平)
(太守匈奴號曰漢丨丨丨避之數歲不敢近李廣傳)真將軍(文帝時匈奴大入邊亞夫為將軍軍細柳)
(以備胡上自勞軍至霸上棘門已而之細柳先驅至軍門都尉曰軍中聞將軍之令不聞天子之詔上使使持)
(節詔將軍曰吾欲勞軍亞夫傳言開壁門天子按轡至中營亞夫以軍禮見天子為動改容式車文帝曰嗟乎)
(此丨丨丨矣鄉者霸上棘門如兒戲耳亞夫可得而犯耶前周亞夫)萬囊沙(前韓信與龍且)
(夾淮水陣信夜令人為丨餘丨盛丨壅水上流引軍半度擊且)背水陣(同上)矍鑠翁(馬援)
(拜伏波將軍會劉向擊武陵五溪蠻長深入軍没援請行時年六十二帝愍其老援曰尚能被甲上馬帝令試)
(之援據鞍顧盼以示可用帝曰丨丨哉是丨也)虎頭相(前班超相者謂超燕頷丨丨飛而食肉萬里侯)
(丨也本傳)楚龍庭(後竇憲遂登燕然山勒石刻功紀漢威德令班固作銘曰躡冒頓之區落丨老上之)
(丨丨)銘燕然(見上)八陣圖(作丨丨丨諸葛亮傳)雞羽檄(魏武奏事曰若有丨即插以丨)
(丨又先見漢高紀)萬人敵(項籍學丨丨丨又羽飛丨丨丨)一身膽(趙雲字子龍將數十騎值)
(曹操軍大出雲遂前突其陣且鬭且却魏兵追至營雲大開門魏疑有伏兵引去雲以勁弩射魏兵魏兵驚駭)
(自相蹂踐墮水死甚多備明旦至雲營視昨戰處曰子龍丨丨都是丨也蜀志)半段槍(哥舒翰為河西)
(衙前將吐蕃大寇邊翰持丨丨丨當其鋒擊之元宗實錄)四將印(王忠嗣有武略佩丨丨丨為隴西節)
(度又職林上平戎十八策)作露布(傅奕字修期拜安遠將軍帝嘆曰上馬能擊賊下馬丨丨丨)有
角聲(李靖兵法丨第一第二三四丨丨絶如第一聲絶右虞候捉馬驢之類)奔走禦侮(予曰)
(有丨丨予曰有丨丨詩)樽俎折衝(仲尼曰晏子起於丨丨之間丨丨於千里之外)不從中
御(國不可從外理軍丨可丨丨丨淮南子)封外當資(四丨丨事丨丨范蠡之賢國語)疾雷
卒電(太公曰丨丨不及掩耳丨丨不及暝目)雷合霆𤼵(丨丨丨丨楊雄傳)與分甘
苦(吳起丨士卒丨丨丨)擊牛饗士(李牧備鴈門市租皆丨輸入莫府日丨丨丨)正合竒勝
(太史公曰兵以丨丨以丨丨田單傳)正旗堂陣(無邀正丨之旗毋擊堂丨之丨孫子)減竈
增竈(孫臏丨丨虞詡丨丨上史下漢)拔幟立幟(韓信丨趙丨立漢丨)名重泰山(藺相)
(如)國之爪牙(漢李廣斬霸陵尉上書自陳上報曰將軍者丨丨丨丨)提鼔援枹(范蠡)
(應使者曰左丨丨右丨丨國語)秉鉞抗旌(大將軍丨丨丨丨終軍傳)設壇具禮(韓信傳擇)
(日齋戒丨丨丨丨拜為大將一軍皆驚)授鉞四七(丨丨丨丨東都賦)馬箠下城(杖丨)
(丨丨數丨張耳)枕席過師(信威千里從丨丨上丨丨趙充國)戰勝攻取(前高帝曰連百)
(萬之衆丨必丨丨必丨吾不如韓信人傑漢書)雅歌投壺(祭遵為將軍取士皆用儒術對酒設樂必)
(丨丨丨丨雖在軍旅不忘俎豆也東觀漢記)横行匈奴(十萬横行舞隂侯之毅氣又單于嘗為書)
(嫚吕太后太后怒上將軍樊噲曰臣願得十萬衆丨丨丨丨中季布曰可斬也)武暢四海(陳湯威震)
(百蠻丨丨丨丨)威如破竹(杜預曰今兵丨已振譬丨丨丨數節之後皆迎刃而解)虜在目
中(光武西征隗囂召馬援至於帝前聚米為山谷帝曰丨丨吾丨丨矣)燕頷虎頭(班超見前)蚪
鬚猿臂(郭知連)誓清中原(晉元帝定江南以祖逖為奮威將軍豫州刺史逖渡江中流擊)
(楫而丨曰祖逖不能丨丨丨而濟者有如大江)飲馬長江(詳見前虎將下注)孫吳聒耳
(丨丨之言丨乎將丨王符潜夫論)孫吳暗合(行師用兵之要不必取丨丨而丨與之丨)乘月
清嘯(晉劉琨為并州都督拜大將軍在晉陽為胡騎所圍琨丨丨登樓丨丨賊聞之悽然長嘆中夜奏胡)
(笳向曉復吹之賊棄圍走)乘風破浪(宗慤曰願丨長丨萬里丨宋史)高山深溪(賞如丨丨)
(罰如丨丨將猛四七魏都賦)嚴霜時雨(怒如丨丨喜如丨丨魏志)龍驤虎奮(梟其元首)
(丨丨丨丨同上)虎視龍驤(信陵丨丨丨丨傳玄古今畫贊)驅鹿角圍(徐晃字公明為平寇)
(將軍討關羽入圍破之太祖令曰曾丨丨丨小重丨魏志)赤兔突陳(吕布有良馬曰兔常與其親近)
(乘丨丨而陷鋒矢丨丨)曉暢軍情(將軍向寵性行淑均丨丨丨丨諸葛亮出師表)卧息旗
鼓(諸葛亮屯陽平兵少自若敕軍卧旗息鼔)八陣七擒(諸葛亮因丨丨以施武經丨丨以即戎柳)
(氏家錄)八遇八克(婁師德字宗臣武后時猛士討吐蕃乃自奮戴紅抹額來應詔後共虜戰丨丨)
(丨丨)美箭良弓(材摽丨丨門襲丨丨軍法盈懷兵規指掌燕公制)右刀左矟(西郡南郢)
(州刺史耿令貴謂所部曰大夫見賊須丨手拔丨丨手把丨莫皺眉畏死)止雪反風(王俊將并州兵)
(濟河討突厥晦間行拾趣山谷夜遇雪恐失期誓於神曰睃事君不忠不討有罪天所殛者當自蒙罰心誠忠)
(而天監之則丨丨丨丨俄而和霽晙自東道追及之獲餘三千)傾山碎卵(丨丨丨丨景帝傳)酹
酒祝江(隋賀若弼丨丨丨丨得葬魚腹中死且不恨)蹀血虜庭(唐李靖為定襄行軍總管)
(領勁騎三千丨丨丨丨職林)飲冰授斧(丨丨丨丨指授揚麾燕集)提鼓揮桴(唐薛登上)
(疏丨丨丨丨臨難決疑此將事也一劍之任非將事也)將門有將(楊元感求領兵煬帝曰相門必)
(有相丨丨必丨丨)西平有子(李晟子李愬晟封西平王柳文平淮雅曰丨丨丨丨)轅門二
龍(烏承玭字德潤開元中共族兄承恩皆為平盧先鋒號丨丨丨丨)黃騶少年(裴果常乘驄馬)
(白袍先陷陣時號為丨丨丨丨)降騎十萬(郭子儀家傳永泰元年僕固懷恩結吐蕃回紇合圍涇陽)
(是時也兩軍相對控絃未𤼵公獨以騎出降隂山十萬騎)破賊五千(唐馬璘以百騎丨丨丨丨光弼)
(則曰吾未見以少擊衆如馬璘者矣)以少擊衆(見上)取糧於敵(郝玭貞元中在邊積三十)
(年每討賊不持糗糧丨丨丨丨)雨洗風霾(丨丨天兵丨丨虜醜李晟廟碑)卯命辰行(高崇)
(文為長城使奉詔征劉闢御軍常若寇至丨受丨而丨丨器用無闕)中興銳將(馬璘武榦絶倫)
(遭時屯以忠力奮為丨丨丨丨)太微上將(丨丨丨丨楊炯魏將軍碑)振旅凱旋(唐裴行儉)
(大破突厥丨丨丨丨)旌義懷忠(劉昌主平涼劫盟亡殁冡名丨丨家號丨丨唐紀)開壁斫
營(貞元三年尚結贊入冠諸軍丨丨俱丨丨)先鋒白衣(薛仁貴從征遼東恃驍勇乃異其服色著)
(白衣太宗遥見之問丨丨丨丨者為誰特引見賜馬絹喜得彪將)翩翩飛將(丨丨丨丨董我三軍)
(李德裕集)號望英樓(高宗命英公勣伐高麗旣破上於苑中樓上望丨丨丨丨僉載補遺)勇冠
三軍(薛仁貴丨丨丨丨名可震敵)魚麗鶴列(丨丨丨丨酉陽雜俎)五將三門(天有)
(大一丨丨丨丨凡舉事皆欲𤼵三門順五將)一虎萬鹿(丨丨當溪不敢過言守之上通典引主子)
横槊賦詩(曹操乂赤壁賦)會宴賦詩(王侍中智興武略英竒敕授徐州而制雄材磊落幕)
(府旣開所辟皆儒者一旦從事於使院丨丨從容丨丨頃之遺於王公乃召護軍俱至王公曰前某以韜略發)
(迹未曾留心章句云云遂乃引紙援毫頃刻而就云平生弓劍自相隨剛被郎官遣作詩江南花柳從君詠塞)
(北烟塵我獨知)擁麾為漢將(北伐詩)漢將出山西(馬多冀北丨丨丨丨丨)安
邊擇良將(丨丨境立功名在於丨丨丨)決疑此將事(持鼔揮桴臨難丨丨丨丨也一)
(劍之任此將事也薛登疏)名聲暴夷貉(丨丨丨於丨丨威稜澹乎隣國)顧盼示可用
(馬援見上矍鑠翁注)卧驚營不動(高壘深溝丨丨丨而丨丨地營鳥陣臨死地而無疑蓋公集)
臨死地無疑(見上)弟兄惟頗牧(惟丨丨丨莫非丨丨元集行李原制)金氣凝
將星(丨方之丨丨為丨丨王者法天選命豪傑授之以鉞白集制)西顧九羌釁鼓(皇情)
(丨丨則丨丨丨丨詔書北伐則六狄焚旗)北伐六狄焚旗(見上)匈奴未滅第何
營(丨丨丨甲丨丨丨壯士不還塞風自起楊盈川碑)匈奴未滅家何為(霍去病上為治)
(第令視之對曰丨丨丨丨臣何以家為也)平江南歸載圖籍(本朝曹彬諡武惠討蜀師還輜)
(重甚多或言悉竒貨也太祖密令伺之圖書也無銖金寸帛之附焉又丨丨丨舟丨無他物惟丨丨十衣被而)
(已言行錄)與西賊戰帶面具(狄青丨丨丨丨每帶銅丨丨被髮出入行陣間未嘗中箭而上)
(未識其面遂令圖形以進青家令軍中聞鉦一聲則上再聲則嚴陣而陽却鉦聲止則大呼而突之士卒皆如)
(教終遇敵未接戰遽聲鉦士卒皆止再聲皆却虜人大笑相謂曰孰謂狄天使勇鉦聲止忽前突之敵兵大亂)
(自相蹂踐死者不可勝計)射虜貴人而憚服(曹公瑋在秦州西番犯塞虜陣有出布陣虜貴)
(人也瑋使射之一𤼵而斃虜鳴笳而道瑋以大軍乘之虜衆大敗係斬萬計西番由是憚服至今不敢犯塞每)
(言及瑋之則呼為父同上)射死韃覽而請盟(勸上𤼵瑋城王下馬自澶淵之設高武烈王瓊)
(扶輦擁衆渡河種酋失色及丨丨丨丨請盟奉書虜遂從)戮湖寇應飛來之䜟(寇湖楊么)
(自持其險賊中語曰有能害我除是飛來俄詔用岳飛適值大旱公命伐木為巨筏塞諸港㲼賊戰敗趨舟欲)
(出湖而舟為筏所碍不能遁遂戮死招降之飛來之䜟於是乎驗並同上)捷海州有酋首之
獲(李寶至東海縣時敵兵已圍丨丨寳麾相登敵驚引去寳引舟師至密之膠西石臼島敵泊唐島相距止)
(一山候風即南不知王師之卒至丙寅風自南來衆喜爭奮引帆握刅俄頃過山薄敵敵驚大擾敵帆皆以綿)
(纈為之彌亘數里忽為波濤捲聚一間寶命以火箭射之延燒數百火不及者猶欲前拒寳命健士躍登其舟)
(以短兵擊刺殪之舟中脱甲而降者三千人獲酋首郭家奴等斬之獲器甲粮斛以萬計飛小舟奏捷除沿海)
(制置治迹統類)戰柘臯烏珠大敗(李顯忠與諸將會淮西丨丨丨丨丨丨丨公追至孔城奪)
(耄倪之被敵者以萬計言行錄)陳和城金亮敗走(敵主亮旣敗於楊林走淮東尚留精兵於)
(和李顯忠陣于和之城下賊敵敗走入城縱火公領軍塗甲冒火而進遂復和州同上)捍禦金人
未嘗敗(吳价丨丨丨丨猛士如林丨丨丨衂退守河東賊不敢逾河飲馬言行錄)決機如神
不可言(胡世將問吳武順王兄玠所以戰則曰要在用所長去所短金之弓矢不若中國之勁利中國)
(之士卒不若金人之堅忍據其形便更出銳兵泪其堅忍之勢則我固有以制彼至於丨丨兩陣之間變化丨)
(丨默運乎心術之微則璘有丨丨丨)世忠破賊勇冠三軍(太師韓蘄王丨丨方從梁方之)
(為將也丨鄆丨&KR0008;河又破大名賊於超化寺又破内黃賊於沂州又破徐靖於莒縣又破長仙於擂鼓山丨丨)
(丨丨)郭棣召入恨見卿晚(丨觀察丨初為興元利州正將樞密使王公炎入蜀竒公材留)
(寘帳下乾道中部秦兵及鎧甲赴行所在因密薦之即日丨丨孝宗悼符離失利寤寐中原公極言曩事剖析)
(如流漏下五刻上丨丨丨丨並同上)忠誠結知兼四者之美(李顯忠公以丨丨丨丨冕)
(旒人謂義不忘君如關雲長忠不恤家如李良器子儀之寬厚得人光弼之嚴明御下公丨丨丨丨丨)竒
計百出後卒如所料(李顯忠公之用兵丨丨丨丨以勇果濟之先智丨戰丨丨丨丨遇大)
(敵餘人奪氣公方優游甚暇屬以少擊衆取勝言行錄)為將幾四十年未嘗敗(曹武)
(穆公瑋丨丨丨丨丨丨用兵丨丨丨衂自三都之戰威震四海唃厮羅聞公姓名即以手加顙在天雄契丹使)
(過魏地輒隂勒其從人無得高語疾驅至多憚公不敢仰視同上)親兵不滿五萬無不
勝(吳价丨丨丨丨丨丨每戰乘肩輿動鼓樂殊無懼色戰丨丨丨同上)駐焦山邀敵絶江
而遁(建炎四年兀术四至鎮江韓世忠丨丨丨之時金衆數萬世忠纔八千人世忠募海船百餘艘泊金)
(山下敵見大笑曰此吾机上肉耳世忠命練鐵為長綆串大鈎徧授強健者敵舟噪而前世忠分海船為兩道)
(出其背每縋一綆則曳一船而入敵不得渡乃遣使願還所掠乃獻馬五千世忠不聽曰只留下兀术乃可去)
(世忠據中流與敵相持兀术不敢出其在儀真者乃於城外鑿小渠屬之江兀术刑白馬殺婦人自刖其額祭)
(天以幸風濤之息世忠悉師督戰風丨弱帆緩我師不利金以輕舠丨丨丨)趨龍王廟敵旣墜
而馳(先是世忠視鎮江形勢無如龍王廟敵來必登此望我虚實因遣三百卒伏廟中又遣三百卒伏江)
(岸遣人於中望之戒曰聞江中鼓聲岸上人先入廟中人繼出虜果有五騎丨丨丨丨丨中伏兵聞鼓聲而出)
(五騎振策以馳僅得其二有紅袍白馬丨丨丨跳丨得脱詰二人者云即兀术也同上)
詩集傳柝(萬里赴戎機關山度若飛朔氣丨金丨寒光照鐵衣樂府木蘭花詩)掛弓(今代麒麒)
(閣何人第一功云云清海無傳箭天山早丨丨邊人愁逐北宛馬又從東受命邊沙遠歸來御席同杜甫上哥)
(舒翰詩)授鉞(虜障天驕起秦城地脈分鋒刃奔濤色旗旌燄火文五原風火急六郡羽書催將軍朝丨)
(丨戰士夜銜枚沈佺期詩)洗劍(丨丨青海内刻功天山石杜甫王思禮詩)落鵰兵(戈矛虓虎士弓)
(箭丨丨丨杜牧詩)掣海雲(鳴笳疊鼓擁回軍破國平蕃昔未聞丈夫鵲印搖邊月大將龍旗丨丨丨)
(岑參獻封夫人破播仙凱歌)騎駟超天河(將軍昔著從事衫鐵馬馳突重兩銜被堅執銳略西)
(極崑崙月窟東嶄巖君門羽林萬猛士惡若吼虎子所監魏侯骨聳精爽緊華岳尖峯見秋準星纏寶校金羅)
(咤夜丨天丨丨丨丨纔搶熒惑不敢動翠蕤雲旓相蕩摩吾為子起歌都護酒闌插劍肝膽露鈎陳蒼蒼風玄)
(武萬歲千秋奉明主臨江節士安足數杜子美魏將軍詩)郊雲拂畫旗(按節辭黃閣登壇戀赤墀)
(銜恩期報主授律遠行師野鶴迎金印丨丨丨丨丨叨陪幕中客敢和出車詩奉和杜相公𤼵京城詩)
前年斬樓蘭(驛馬從西來雙節夾道馳喜鵲奉金印鮫龍盤畫旗如公未四十富貴能及時直上)
(排青雲旁看疾若飛丨丨丨丨丨去歲平月攴岑參獻封夫人受降回軍詩)三十執金吾(蓋將)
(軍真丈夫行年丨丨丨丨丨岑參玉門關蓋將軍歌)垂鞭眦睚行(年少好風情丨丨丨丨丨)
(帶金獅子小裘錦麒麟獰張祐贈海南將詩)星門召五戎(大將下三宫丨丨丨丨丨坐謀咨廟)
(略飛&KR0702;佇文雄赤土流星劍烏號明月弓秋隂生蜀道殺氣繞湟中楊坰劉校書從軍詩)羽書咨銳
筆(玉塞邊烽舉金壇廟客申丨丨丨丨丨戎幕引英賓劍動三軍氣衣飄萬里塵希君勒石返歌舞入城闉)
(李嶠送駱奉禮從軍詩)儒歌逐鼓鼙(邊事今勞役丨丨丨丨丨班超封定遠君子去思齊韓翊)
(送張大夫從軍詩)姜渾隨漢節(隂風獵獵滿旗竿白草颼颼劍氣攢九姓丨丨丨丨丨六州蕃)
(漠從戎鞍霜中入塞琱弓硬月下翻營玉帳寒今日路傍誰不植穰苴門戶慣登壇薛逢送靈州田尚書詩)
四解降王縳(蒐兵丨丨丨丨丨報國三等上將壇曹彬)
古今合璧事類備要後集卷七十四
