古今合璧事類備要别集卷六十二
宋謝維新撰
五靈門
麒麟
格物總論(麒麟麕身馬足牛尾黃色圓蹄一角角端有肉高一丈二尺合仁抱義行步中規折)
(旋中矩音中鐘吕游必擇土翔而後處不履生蟲不折生草不羣居不旅行不犯陷穽不罹網罟中國有)
(聖人則至故毛蟲三百六十而麒麟為之長麟鳳五靈皆王者之嘉瑞也而麒麟為之首稱牝曰麒牡曰)
(麟)
事類仁獸(丨丨麟也)靈獸(麟四丨之首百丨之先並白帖)一角(麟丨丨明海内共一主也)
(春秋感精符)五蹄(白麟一角丨丨漢武紀)玄枵精(麟者盖丨丨之丨鶡冠子)五行精
(凡麟生于火游于土故修其母臻致其子丨丨之丨月令章句)雄雌鳴(丨鳴曰遊聖丨丨曰歸昌白氏)
(帖)春夏鳴(丨鳴曰養綏丨丨曰扶幼同上)麒在囿(黃帝時丨麟丨丨尚書中候)麟在
郊(周之成康丨鳳丨丨藪前武紀)獲為不祥(魯哀公十四年西狩於大野叔孫氏之車士曰子鋤)
(商丨麟以丨丨丨賜虞人仲尼觀之曰麟也然後取之注麟者仁獸王者之嘉瑞時無明主出而遇獲仲尼傷)
(王道之不興感嘉瑞之無應故修春秋為中興之教也絶筆於獲麟之一句所感而起故所以為終也故曰感)
(麟而作春秋也)出非其時(鉏商於大野獲麟折其左足孔子袂之曰孰為來哉反袂拭面泣涕沾襟)
(子貢問曰何泣孔子曰麟為明主丨丨丨丨見害是以傷焉家語)哀公不識(魯丨丨出獵得之而)
(丨丨盖索而獲之非其自出也故孔子書於春秋曰西狩獲麟者譏之也西狩非其遠也獲麟惡其盡取也狩)
(必書地而丨丨馳騁所涉者多不可徧以名舉故書西以包衆地謂其舉國之西皆至也識人罕識之獸也以)
(見公之窮山竭澤而盡取至於不識之獸皆搜索而獲之故曰譏之孔氏帖)芻兒所見(孔子夜夢)
(豐沛邦有赤烟氣起顔回子夏侣往觀之驅車到楚西北苑氏之廟丨丨麟伏其前折左足束薪而覆之孔子)
(曰兒來汝為誰兒曰吾姓赤松字時僑名受紀孔子曰汝冇所見乎曰吾有所見一禽如麕羊頭上有角其末)
(有肉方以是西走孔子發薪下麟視孔子趍而往麟蒙其耳吐三卷書孔子精而讀之搜神記)元朔年
獲(漢武丨丨九丨幸雍祠五畤丨白麟一角五足作歌歌之終軍對曰野獸并角同本也殆將有解辮髮左)
(袵冠帶而化者由是改年曰元狩後越地及匈奴王率衆來降白氏帖)九真國貢(漢宣時丨丨丨)
(丨麟)見玉麟麟(初晉愍帝即位進位丞相大都督中外諸軍事及西都不守帝移檄西方徵天下之)
(兵尅日請討于時冇玉冊丨於臨安白丨丨丨神璽出於江寧其文曰長壽萬年日有重暈皆以為中興之象)
(焉晉元帝紀)得鏤麒麟(齊中興二年二月監南兖州蕭日南言廣陵宣城内鑿井丨丨丨丨一枝)
(白氏帖)麟見壁州(前蜀王建武成元年十月丨丨丨丨)麟見文州(永平二年六月丨丨)
(丨丨)麟見永泰(三年丨丨丨丨)麟見昌州(四年丨丨丨丨並孔氏帖)一角而趾
(天祐二年冬十月有獸入吳興丨丨丨麟丨吳越備史)屈原楚辭(麟可係而羇兮豈異大犬羊)
杜子美西岳賦(麒麟踆踆而在郊)韓昌黎獲麟解(麟之為靈昭昭也詠於詩)
(書於春秋雜出于記傳百家之書雖婦人女子皆知其為祥也然麟之為物不畜于家不常有於天下其為形)
(不類非若馬牛犬豕豺狼麋鹿然然則雖有麟不可知其為麟也角者吾知其為麟鬛者吾知其為馬犬豕豺)
(狼麋鹿吾知其為犬豕豺狼麋鹿惟麟也不可知不可知則其謂之不祥也亦宜雖然麟之出必有聖人在乎)
(位麟為聖人出也聖人者必知麟之果不為不祥也又曰麟之所以為麟者以德不以形若麟之出不待聖人)
(則其謂之不祥也亦宜哉)韋表微麟臺碑銘(聖人之生也得其時則化生江漢不得其時則)
(道屈于季孟季孟之出也得其時則名薦于郊廟不得其時則身自罹於淺天)黃山谷麟趾贊
(麟有趾而不踶仁哉麟哉有角而不抵仁哉麟哉有角而不觸仁哉麟哉今之人一朝之忿以觸人滅身辱親)
(鳴呼人中有獸獸中有人)
詩集畫麒麟(早聞黃聞丨丨丨)猶麒麟(衆中見毛骨丨是丨丨兒)盡麒麟(丨是)
(天上丨丨兒)泣象尼(麟傷丨丨丨並杜)
騶虞附白虎
格物總論(騶虞似虎白質黑文尾長於身不踐生芻不食生物日行千里人君有至信之德則)
(應之說文曰白虎諒然乎)
事類仁獸(丨如騶虞詩又白六帖)義獸(丨丨也白虎黑文一名騶虞瑞應)般獸(般丨)
(之丨云云兹爾于舜虞氏以興注騶虞詳見後)怪獸(文王囚羑里散宜生取丨丨尾獻紂以贖其身名曰)
(騶虞尚書大傳)于嗟騶虞(騶虞鵲巢之應也鵲巢之化行人倫既正朝廷既治天下純被文王之化)
(則庶類蕃植蒐田以時仁如騶虞則王道成矣彼茁者葭壹發五豝丨丨乎丨丨詩)右射騶虞
(武王克殷後散軍左射貍首丨丨丨丨貫革之射息也)虎從騶虞(宋元嘉二十六年琅琊有丨丨)
(丨丨白氏帖)鹿隨騶虞(前蜀永平三年五月騶虞見璧山有二丨丨之同上)司馬相
如封禪書(殷殷之獸樂我君圃白質黑章其儀可喜旼旼穆穆君子之態盖聞其聲今視其來厥塗)
(靡從天瑞之徵)白居易騶虞畫贊(騶虞仁瑞之獸也其所感所食暨形狀質文孫氏應瑞圖)
(具載其事元和元年夏有以騶虞圖贈序者予愛其猛而威内仁而信乂嗟曠代不覿引筆贊之詞曰孟山)
(有獸仁心毛質不踐生芻不食生物有道則見非時不出三季以還退藏于密我聞其名徵之於書不識其形)
(得之於圖白質黑文猊首虎軀是耶非耶孰知之乎已矣夫已矣夫前不見其往者後不見其來者干嗟乎騶)
(虞)
白虎扶始見(女華之妃白丨丨升丘丨白虎其上有雲感以生咎繇元命包)宜生獻(文王)
(拘羑里散丨丨林氏山得白虎以丨紂免西伯難太公六韜)號虎丘(吳王闔廬葬於吳縣三月有白)
(虎居上丨丨丨白氏帖)號虎吏(王葉字小春為荆州刺史卒於枝江往葬亭有白虎來震側出入人)
(間及喪發又踰境吏民為立廟丨白丨丨)南郡獲(漢宣帝時東立宗廟告祠白虎肉致于殿前神爵)
(元年詔曰丨丨丨白虎朕之不震于珍物同前)
詩集不虛來(騶虞丨丨丨李白)不折生(騶虞丨丨丨草莖梁甫吟)
鳳附鸞鸑鷟鵷雛神雀
格物總論(鳳瑞應鳥太平之世則見是以不常有也其為形也鷄頭蛇頸燕項龜背魚尾五彩)
(色高六尺許雄曰鳳雌曰凰彼其性非梧桐不樓非竹實不食非醴泉不飲凡所棲止衆禽必隨之而集)
(故曰羽蟲三百六十而鳳凰為之長然象鳳者有五多赤色者鳳多青色者鸞多黃色者鵷多紫色者鶩)
(多白色者鵠不可不辨也)
事類九苞(一曰歸命二曰心合度度天度也三曰耳聰達四曰舌屈伸五曰彩色光六曰冠短州州)
(當味色也七曰銳釣八曰音激揚九曰腹戶戶所由出入也)六象(鳳有丨丨頭象天目象日背象月翼)
(象風足象地尾象緯緯五緯也)七德(戴德揚義背負仁翼挾信心抱忠足履正尾繫武)五文(首文)
(曰德翼文曰禮背文曰義膺文曰仁腸文曰信)行鳴(丨丨曰歸嘻止鳴曰提扶夜鳴曰善哉晨鳴曰賀世)
(飛鳴曰即都知我唯黃持竹實來也已上並六帖)居食(所居積石千里河出下鳳丨上天為生食其樹)
(名瓊枝高百二十圍以琳琅為實天為生救之離珠一人三頭遞卧迭起以司琅玕莊子)巢阿閣(黃帝)
(服齊于中宫坐于玄扈洛上乃有大鳥體備五色或止東園或丨丨丨世紀)止東園(黃帝即位施恩)
(修德宇内和平未見鳳凰乃召天老而問之曰鳳象何如天老曰曰夫鳳象鴻前而麟後蛇頭而魚尾龍文而)
(龜背燕頷而鷄喙首戴法頭揭義背負仁心入信翼挾禮足履文尾繫武小音金大音鼔延頸奮翼五色備舉)
(佳則安來則喜游必擇所饑不妄下黃帝曰於戲允哉朕何敢與焉於是黃帝乃服黃服帶黃紳戴黃冠齋於)
(中宫鳳乃蔽日而至止帝東園集梧樹食竹實没身不去韓詩外傳)候鳳調律(帝軒轅丨丨鳴丨丨)
(枹朴子)以鳳名官(少昊摯之立也鳳鳥適至故紀於鳥為鳥師而鳥名鳳鳥氏歷正也注鳳鳥知)
(天時故丨名歷正之官左昭十七)鳳凰止庭(堯即政七十年丨丨丨丨尚書中候)鳳凰來
儀(舜蕭韶九成丨丨丨丨書)皇談駕鳳(昔辰數治世雖小九次之號曰丨丨丨六丨皇出也衝治)
(三百五十歲春秋命歷序)孟虧馴鳳(蕭丨丨人首身為虞氏丨百禽夏后氏之世民始食卵孟虧去)
(之鳳凰隨也六帖)鳳舞紫庭(周成王時鳳凰來儀於庭成王乃歌曰丨凰翔兮丨丨丨六帖)鳳
在郊藪(周之成康麟丨丨丨丨漢武紀)一毛千金(周昭王以青鳳之毛為一裘一曰暖質二)
(曰暄肌常以御寒至厲王末猶寶此及厲王流于彘人得而珍之罪有䧟大辟者以青鳳毛贖罪免死丨丨丨)
(丨拾遺記)厚賜十倍(尹文子楚人掘山鷄路人問何鳥欺之曰鳳凰也路人曰我聞鳳凰今始見矣)
(汝販之乎請買千金弗與加倍乃與之方欲獻之楚王經宿死路人不遑惜其千金惟恨不得獻王聞之感其)
(欲獻己召丨丨之過買鳥之金丨丨)吹簫能至(蕭史秦穆時人善丨丨丨丨鳳穆公以女弄玉妻焉)
(一旦隨鳳飛去劉向列仙傳)覆巢不翔(孔子自衛將入晉至河聞趙簡子殺竇犨鳴犢舜華晉之)
(賢大夫也簡子未得志之時須此三人人而後從政及其已得志也而殺之丘聞之刳胎殺天則麒麟不至其)
(郊竭澤而漁則蛟龍不處其淵丨丨破卵則鳳凰丨丨其邑何則君子違傷其類者也鳥獸之於不義尚知避)
(之況于人乎遂還)夫子歎鳳(子曰鳳鳥不至河不出圖吾已矣夫語)接輿歌鳳(楚狂)
(丨丨丨而過孔子曰丨兮鳳兮何德之衰往者不可諫來者猶可追已而已而今之從政者殆而語)文章
五色(五鳳三年鸞凰又集長樂宫東園上飛下至地丨丨丨丨留十餘刻吏民並觀之)毛羽五
色(建武八年鳳高八尺丨丨丨丨集穎川郡羣鳥並從蓋地數頃留十七乃去東觀漢記)鳳集東
海(昭帝始元三年丨凰丨丨丨遣使祠其處漢末紀)鳳集北海(宣帝本末十四年丨凰丨丨丨)
鳳集膠東(元年丨凰丨丨丨)鳳集潁川(黃霸為穎川太守丨丨境内本傳)鳳集
上林(地節三年丨凰丨丨丨乃作鳳凰殿以答嘉瑞)鳳凰集魯(地節二年丨丨丨丨羣鳥從之)
鳳凰集栩(帝行幸河東之明年春丨丨丨丨於所集處得寶玉乃下詔赦天下)鳳凰五集
(丨丨丨丨改元五鳳)鳳十一集(神爵四年丨凰丨丨丨杜陵)三十九年(章帝時鳳凰丨)
(丨丨丨)刻木作鳳(石季龍與皇后在觀上有詔書五色紙書著鳳凰口中既㗸詔侍人放數百丈)
(緋繩麻纑迴轉鳳凰飛下鳳丨丨丨之五色畫之咮脚皆用金顧愷之鳳凰賦曰朱冠赫以雙翹鄴中記)植
竹待鳳(晉符堅時長安謠曰鳳凰止阿房堅曰鳳凰非梧桐不棲非竹實不食乃丨梧桐丨數十萬於)
(阿城以丨之時慕容沖小字丨凰至是終陷堅城入止阿城也六帖)彦先鳳鳴(晉張華曰顔丨丨丨)
(丨朝陽東南之賢者也孔帖又褚陶傳)善感鳳鳴(韓瑗與褚遂良相繼死内外以言為諱將二十)
(年帝造奉天宫御史李丨丨始上疏極言時人喜之謂為丨丨朝陽韓瑗傳)集通訓門(楊國忠帝)
(再幸左藏庫班賚百官内納判官魏仲犀言鳳丨丨丨丨門直庫西有詔改為丹鳳門進仲犀殿中侍御史屬)
(吏率以鳳凰優得調)見萬歲縣(前蜀王建天祐七年六月鳳凰丨丨丨丨孔帖)五色鳥為
鳳(五代安重榮饒陽令劉巖獻水鳥五色重榮曰此鳳也畜之)五色雀為鳳(海南有五色雀)
(常以兩進者為常進止必隨焉俗謂之鳳凰云久旱而輙見雨潦則反是吾卜居憺耳城南嘗一至庭下今日)
(又見之進士黎子雲及其弟威家既去吾舉酒祝之曰若為吾來者當再集也已而果然乃為之賦詩蘇文)
野鳥類於鳳(東漢劉贇鎮彭城之三年有鳥集蘇碧堂庭樹上黃質朱喙金目青翼紺趾玄尾頗)
(類于鳳賓佐或歎曰野鳥入室主人將去矣乃馮道至九國志)陳黯詰鳳文(嘗聞揚雄云君子在)
(治若鳳在亂若鳳謂隠見之得宜也將欲仰之以為鑒迨覽其劇秦美新則有異乎是雄仕漢遇新室之亂既)
(不能去之乂懼禍及乃為斯文以媚而取容嗚呼鳳若是耶果若是則鳳遇矰繳而徊翔無間也君子之仕也)
(所以行道道之不行也則可以明其節彼葬之不臣雄時在列宜以君子之義興亡之理匡救之以行其道苟)
(畏其威愛其死則可拔簮高謝以明其節詎冇苟禄貪生徇非飾詐廣引秦過以喻惡則是稔其纂惡也與古)
(之持顛危死節者背而馳也嚮者所著鳳之說得不為誣鳳也哉雞常禽也曉晦而不迷其候鳳靈鳥也理亂)
(而不知其時耶噫言之不思有如是耶昔仲尼仕魯以季桓子荒齊樂知其不可匡也乃去之魯不聞矯為其)
(辭以求庸於魯雖仲尼日月其德人之不侔也楊雄亦慕仲尼之教者以著書立言為事得自易哉夫立言者)
(豈不欲人之從教耶且己不能勝人況求信于人乎語曰君子先行其言而後從之斯言可欺也)
鸞棲槐上(方諸遭母憂負土成堆種松千根鸞鳥丨其上漢書)棲槐木(辛繕治春秋䜟緯隠)
(居華隂光武徵不至有大鳥高五尺鷄頭燕額蛇頸魚尾五色備居而多青丨繕丨丨旬時不去弘農太守以)
(聞詔問百僚咸以為鳳太史令蔡衡對曰凡象鳳者五多赤色者鳳多青色者鸞多黃色者鵷多紫色者鷟多)
(白色者鵠今此鳥多青乃鸞非鳳也上善其言三公聞之咸遜位避繕決錄注)覩影悲鳴(罽賓王置)
(一鸞欲其鳴不可致飾金繁享珍羞對之愈戚三年不鳴夫人曰常聞鸞見類則鳴乃懸鏡照之鸞丨丨丨丨)
(中宵一奮而絶異苑)應樂飛舞(章帝時集郡國王阜世公為重泉令吏民向化鸞止學館阜使授官)
(椽公沙疊為張雅樂舉足垂翅丨丨聲而丨丨復止縣屋留十餘日乃去束觀漢記)非鸞所棲(仇香)
(為主簿人曰枳棘上丨丨鳳丨丨)乘鸞所憩(鸞岡在西山洪崖先生丨丨丨丨處也豫章記)集
浮木上(蓬萊浮木之幹有青鸞丨其上王子年拾遺記)舞大桂下(八月望日唐明皇遊月宫)
(見大府榜曰廣寒清虛之府少前見素娥數十人皆皓衣乘白鸞丨於丨丨丨龍城錄)
鸑鷟鳴於岐(周之興也鸑鷟丨丨丨山周語)止於庭(張薦祖鷟為兒時夢紫文大鳥五色)
(成文丨丨丨丨父曰吾聞五色赤文鳳也紫文鸑鷟也)
鵷雛鴟嚇(惠子相梁莊子往見之惠子恐代其相搜國中三日三夜莊子伏主人馬棧下往見之曰)
(南方有鳥名鵷雛南海而飛之北海非梧桐不棲非竹實不食非醴泉不飲於是丨得腐鼠鵷雛遇仰而視之)
(曰丨子欲以梁國嚇我邪莊子)
神雀集秦山(宣帝元康二年春神雀數丨丨丨夏詔曰今春五色雀以萬數過屬縣翶翔而舞)
集長樂(四年三月詔曰神雀五采以萬數丨丨丨未央改元神爵本紀)集丞相府(京兆尹張)
(敞舍鶡雀飛丨丨丨丨黃霸以為神雀議欲以聞黃霸傳)
詩集鳴高岡(丹宂五色羽其名為鳳凰昔周有盛德此鳥丨丨丨和聲隨祥風窈窕相飄揚韓岐)
(山下詩)託高梧(靈鳳丨丨丨凌風何翩翩李白)五章備(鳳飛九千仞丨丨丨綵珍仝前)一
毛生(丨丨丨鳳穴杜)百鳥尊(鳳凰五色丨丨丨知鳶為害何不言韋應物鳶奪巢)餐琅玕
石(朝丨丨丨丨夕飲玉池津江文通)飲砥柱湍(鳳飢不啄粟所食惟琅玕焉能與羣雞刺促争)
(一飡朝鳴崑崙丘夕丨丨丨丨歸飛海路遠獨宿天霜寒幸遇王子晉結交青雲端懷思未得報感别空長歎)
(李白)
鸞垂玉音(神鸞丨丨丨陶)翔紫霓(鸞乃鳳之族翶丨丨雲丨文章輝五色雙在瓊樹西李白)
古今合璧事類備要别集卷六十二
