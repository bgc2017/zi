古今合璧事類備要别集卷二十九
宋謝維新撰
花卉門
海棠花
格物藂話(按唐李贊皇集花本以海為名者悉從海上來海棠是也此花未知其所從始也至)
(南朝時沈約始以詩詠之今閱此花乃五出初則極紅如臙脂點點及開則漸成纈暈比其落也則若宿)
(粧淡粉彼有謂其似木瓜林檎二花者恐非真是或者特棠棃花爾然此花惜其有色而無香盖亦未得)
(造化之全而其有色而又有香者惟蜀中嘉州種為然世傳其木獨合抱與它所不侔也然江浙間又令)
(有一種柔枝長蔕者顔色淺紅垂英向下如日蔫乃謂之垂絲海棠與此大不類盖強名爾善品題者不)
(可以一槩故併及之)
事類太真被酒(明皇登沉香亭召太真妃子丨丨時夘醉未醒命力士從侍兒扶掖而至妃子)
(丨丨醉顔殘粧鬢亂釵横不能再拜明皇笑曰此真海棠花睡未足耳太真外傳)子美無詩(杜丨)
(丨母名海棠所以集中丨海棠丨詩話)羅隐一本(丨丨為錢塘令嘗手植海棠丨丨於舊治庭前)
(王禹偁有詩賦之)淵材三恨(楚丨丨有丨丨一恨鰣魚多骨二恨金橘太酸三恨海棠無香詩詁)
花中神仙(唐相賈耽著百花譜以海棠為丨丨丨丨花木錄)花中名友(曾端伯十友調)
(笑令取友於十花云云名友海棠也仍有玉友來奉佳賓酒也詞話)作海棠窠(徐老丨丨丨丨飲其)
(上黃山谷詩注)和海棠題(真宗御製後苑雜花詩以海棠為首賜近臣唱和洗立志)恨不同
時(以梅聘海棠似丨丨丨丨耳金城記)
詩集開未落(野索丨丨丨沈約)畫不真(名園封植幾經春露葉煙梢丨丨丨多謝許昌)
(傳雅什蜀都曾不遇詩人賈島)斷鶯腸(濃淡芳春滿蜀鄕乍隨風雨丨丨丨浣花溪上空惆悵子美無)
(心為發揚鄧谷)宿蝶枝(春風用意勻顔色銷得携觴與賦詩豔麗最宜新着雨妖嬈全在欲開時莫愁)
(淺黛臨忩懶果信丹青點筆遟朝醉暮吟看不足羡他胡蝶宿深枝同前)側卧看(海棠花在否丨丨捲)
(簾丨韓偓)移不得(一枝低𢃄流鸎睡數片狂和舞蝶飛堪恨路長丨丨丨可無人與畫將歸鄭谷)燕
支色(丨丨丨欲滴紫蠟蔕何長梅聖俞)神仙品(不奈丨丨丨何辜造化恩煙愁思舊夢雨泣怨)
(新婚畫恐明妃恨移同卓氏犇王荆公)笑粲粲(高枝丨丨丨低枝明皪皪但與風相撩不與風相得)
(風吹莫苦急游子嘆日妟云云梅聖俞)繁衮衮(未知此日家園樂數遍丨枝丨丨紅宋景文公)絲
絲萼(欎欎蒼髯真道友丨丨紅丨是卿人坡)搖搖花(丨丨墻頭丨脉脉含幽姿王岐山)霞
藏日(盛若丨丨丨鮮如血灑空高低千點赤深淺半開紅粧指朱纔布膏唇檀更融色焦無可厭體瘦不)
(成豊石曼卿)錦為天(西域流根遠中都属賞偏初無可比色意不許勝妍薄暝霞烘爛平明露濯鮮)
(長衾綉作地密帳丨丨丨宋景文公)名花幽獨(江城地瘴蕃草木只有丨丨苦丨丨嫣然一笑竹籬)
(間桃李漫山總麄俗也知造物有深意故遣佳人在空谷自然富貴出天姿不待金盤薦華屋朱唇得酒暈生)
(臉翠䄂捲紗紅映肉林深霧暗曉光遟日煖風輕春睡足雨中有淚亦悽慘月下無人更清淑先生飽食無一)
(事散步逍遙自捫腹不問人家與僧舍拄杖敲門看修竹忽逢絶豔照衰朽歎息無言揩病目陋邦何處得此)
(花無乃好事移西蜀寸根千里不昜到䘖子飛來定鴻鵠天涯流俗俱可念為飲一樽歌此曲明朝酒醒還獨)
(來雪落紛紛那忍觸坡)媚柯攅仄(丨丨丨丨倚春暉封植寕同北枳移台嶺分霞爭抱萼蜀宫栽)
(錦鬭纏枝宋景文公)
垂絲海棠花别得一風光(垂絲丨丨丨丨丨誰道全輸蜀海棠風攪玉皇紅世界日)
(烘青帝紫衣裳懶無氣力仍春醉睡起精神欲曉粧舉似老夫新句子看渠桃李敢承當)香曬一絇
絲(無波可照底湏窺與柳爭妍也學垂破曉驟晴天有意生丨新丨丨丨丨楊廷秀)新晴生睡
思(不關殘醉未醒鬆不為春愁懶散中自是丨丨丨丨丨起來無力對春風楊廷秀)風前不自
持(宛轉丨丨丨丨丨妖嬈微傅淡胭脂花如剪綵層層見枝似輕絲裊裊垂斯菴)
棠棃花棠梨葉(野客歸時山月上丨丨丨顫暝禽呼百氏集)棠梨花(東風二月淮隂)
(郡惟見丨丨一樹丨劉商)
樂府腰支裊(碧紗影弄東風曉一夜海棠開了枝上數聲啼鳥粧點愁多少妬雨恨雲丨丨丨)
(眉黛不忺重掃薄倖不來春已老羞帶宜男草桃源憶故人歐陽公)胭脂淡(海棠珠綴一重重清)
(曉近簾櫳丨丨誰與勻丨偏向臉邊濃風看葉嫩惜花紅意無窮如花如葉歲歲年年共占春訴衷情晏)
(元献)賸摘繁枝(前日海棠猶未破點點胭脂染就真珠顆今日重來花下坐亂鋪宫錦春無那丨)
(丨丨丨簮幾朵痛惜輕怜只恐芳菲過醉倒何妨花底卧不湏紅袖來扶我蝶戀花張林甫)妖嬈一
樹(羣芳未盡是海棠時候雨過寒輕好晴晝最丨丨丨丨全是初開雲鬟小粉施朱未就全開還自好駘)
(蕩春餘百樣宫羅鬭繁綉縱無語也應心恨我來遟恰柳絮將春歸後醉猶倚柔枝怯黃昏這一點愁湏共同)
(花瘦洞仙歌晁無咎)疎枝低繞(常歲海棠時偷閒湏到多病尋芳懶春老偶來恰值半謝妖嬈)
(猶好便呼詩酒伴同傾倒我繁枝高蔭丨丨丨丨花底玉盤花影照多情一片恨歸來早斷腸鋪碎錦門前)
(道感皇恩晁無咎)柔英未吐(醉痕潮玉愛丨丨丨丨露華如簇絶豔矜春分流芳金谷風梳雨)
(沐耿空抱夜闌清淑杜老情疎黃州賦冷誰怜幽獨錦園春張于湖)芳塵休撲(丨丨丨丨名花)
(喚我相隨逐淺粧不比梅欺竹深注朱唇粉面稱紅燭阿嬌合貯黃金屋是誰却遣來空谷酏顔遍倚闌干)
(曲一段風流不枉到西蜀醉落魄京松坡鏜)春風得意(馬蹄塵樸丨丨丨丨笙歌逐欵門不問誰)
(家竹只揀紅粧高處燒銀燭曲碧雞坊裏花如屋燕王宫下花成谷不湏悔唱關山只為海棠也合來西蜀)
(范石湖)
棣棠花
格物藂話(棣棠即棠棣也樹似白楊其名稱不一或曰夫移或曰奥李或曰欎梅或又曰苞棣)
(有曰常棣者有曰唐棣者詩記爾雅可攷而見矣世傳其花反而復合鄂鄂然其盛&KR1661;&KR1661;然其光明是誠)
(有取云耳)
事類鄂不&KR1661;(常棣燕兄弟也閔管蔡之失道故作常棣焉常棣之華丨丨丨&KR1661;疏鄂猶鄂鄂然言)
(外發也&KR1661;&KR1661;光明也箋承華者鄂鄂足也鄂足得華之光明則&KR1661;&KR1661;然盛喻弟以敬事兄兄以榮覆弟恩義之)
(顕亦&KR1661;&KR1661;然又云常棣花反而復合詩小雅)偏其反(唐棣之華丨丨丨而豈不爾思室是遠而子曰)
(未之思也夫何遠之有此逸詩也唐棣移也華反而後合賦此詩者以言權道反而後至於大順思其人而不)
(得見者其室遠也以言思權而不得見者其道遠也夫思者常思其反反是不思所以為遠能思其反何遠之)
(有言權可知唯不知思爾思之有次序斯可知矣)晉孫綽賦(豈以梨有用之為貴杜無用之為賤)
(昔在召伯聽訟述職甘棠作訟垂之罔極)
詩集佛輪公帶(潘賦幽芳在周詩榮萼傳丨丨千幅細丨丨萬傳圓宋景文公)&KR0008;服仙
盤(更衣入侍宫中貴&KR1661;&KR1661;芸黃殿後花鬭色長宜日光近生輝尤喜盖隂斜依稀丨丨開風𬒮約略丨丨裛)
(露華不與豔桃偷結子漫天飛去作朝霞梅聖俞)
樂府宫樣粧成(花為年年春昜改待放柔條繫取春長在丨丨丨丨還可愛鬢邊斜作拖枝戴)
(縷每到無情風雨㬠點檢羣芳却是深叢耐搖曳羅金帶丹青傳得妖嬈態蝶戀花王道輔)
古今合璧事類備要别集卷二十九
