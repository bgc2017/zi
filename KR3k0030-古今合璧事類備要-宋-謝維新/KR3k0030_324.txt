古今合璧事類備要外集卷二十四
宋謝維新撰
刑法門
申理
刑法總論(見前卷獄繫門)
事類命斬仁軌(初陳倉折衝尉魯寧坐事繫獄自恃高班慢罵陳倉尉劉仁軌仁軓杖殺之州)
(司以聞上怒丨丨之怒猶不解曰何物縣尉敢殺吾折衝命追至長安而訟之仁軌曰魯寧尉之百姓辱臣如)
(此臣實忿而殺之辭色自若魏徵侍側曰陛下知隋之所以亡乎上曰何也徵曰隋末百姓彊而凌官吏如魯)
(寧之比是也上悅擢仁軌為櫟陽丞)詔下君集(侯君集之破高昌也私取其珍寳將士知之競為盗)
(窃為有司所劾丨丨丨丨等獄中書侍郎岑文本上疏以為高昌昏迷陛下命君集等討而克之不踰旬日並)
(付大理雖君集等自挂網羅恐海内之人疑陛下唯錄其過而遺其功也臣聞命將出師主於克敵雖貪可賞)
(若其敗續雖廉可誅是以漢之李廣利陳湯晉之王濬隋之韓擒虎皆負罪譴人主以其有功咸受封賞黃石)
(公軍勢曰使智使勇使貪使愚故智者樂立其功勇者好行其志貪者急趍其利愚者不計其死伏願錄其微)
(勞忘其大過上乃釋之)與萬均對(有告薛萬均私通高昌婦女者萬均不服内出婦女付大理丨)
(丨丨丨辨魏徵諫曰君使臣以禮臣事君以忠今遣大將軍與亡國婦女對辨帷箔之私實則所得者輕虚則)
(所失者重若秦穆飲盗馬之士楚莊赦絶纓之罪况陛下道高堯舜而曾不三君之逮乎上遽釋之本傳)
下士貴吏(太宗自臨兵以部陳不整命大將軍張士貴杖中郎將等怒其輕丨丨丨丨魏徵諫曰將)
(軍之職為國爪牙使之執杖已非後法況以杖輕下吏乎上亟釋之)懼元忠冤(魏元忠中宗在東宮)
(為檢校左庶子時二張勢傾朝廷元忠嘗奏曰臣承先帝之顧且受陛下厚思不能徇忠使小人在君側臣之)
(罪也易之等恨怒因武后不豫即共譛元忠與司禮丞高戩謀挾太子為耐久朋遂下制獄詔皇太子相王及)
(宰相引元忠等辨于庭不能决昌宗乃引張說為證說初偽許之至是迫使言狀不應又促之說曰臣不聞也)
(易之等遽曰說與同逆說又曰臣知附易之朝夕可宰相從元忠則族滅今不敢面欺懼元忠之冤后悟其䜛)
白崔寧冤(崔寧為牙將事裴冕冕被謗朝廷疑之遣使者問狀寧部兵□耳丨其冤使者以聞)
縱囚以還(李元素為御史東都留守杜亞惡大將令狐運會盗劫輸絹於洛比運適與其下畋近郊)
(亞疑而訊之掠服之亞請斥運詔監察御史楊寧覆驗事皆不讎亞怒劾寧罔上抵罪詔元素馳按亞迎以獄)
(告元素徐察其冤悉丨丨丨丨亞大驚復劾元素失有罪元素還帝已怒元素曰臣以御史按獄知冤不得盡)
(辭是無容復見陛下帝意解即道運冤狀帝感悟曰非卿孰能辨之)出獄付外(崔琯字從律京兆尹)
(宋中錫為䜛所危宦官切齒時人罕敢辨者琯與大理卿王正雅固請丨丨丨丨與衆治之天下重其賢)悉
平貸之(李方元字景業為江西判官有大獄論死者十餘囚方元刺審其冤丨丨丨丨)當不坐
死(見冤獄宋申錫注詳)臨出其冤(唐臨持節按獄交州出冤繫三千人累迁大理卿)從疑
其冤(崔丨攝守卭州前刺史有以盗繫獄辭已具從丨丨丨縱不治俄得真盗)上狀訴冤(穆贊)
(字相明累侍御史陜虢觀察使盧岳妻分貲不及妾子妾訴之中丞盧佋欲重妾辜贊不聽佋與宰相竇參共)
(誣贊受金捕送獄弟賞丨冤丨詔三司覆治無之出為柳州刺史)刑耳列冤(張說字道濟宇文融)
(恨恚乃與崔隱甫李林甫共劾奏說引術士王慶則夜祠禱解而奏表其閭引僧道岸窺伺時事冒看右職帝)
(怒詔乾曜隱甫刑部尚書韋抗即尚書省鞫之發金吾兵圍其第說兄左庶子光詣朝堂丨丨丨丨帝遣高力)
(士往視見說蓬首垢面席藁家人以瓦器饋脱粟塩疏為自罰憂懼者力士還奏且言說往納忠於國冇功帝)
(憮然乃停說中書令誅慶則等坐者猶十餘人)師旦妖蠱(李尚隱其先出趙郡徙貫萬年擢左臺監)
(察御史馮昭泰性摯刻人憚其強嘗誣繫桐廬令李師旦二百餘家為妖蠱有詔御史覆按皆稱病畏縮不肯)
(往尚隱曰善良方蒙枉不為申可乎因請行果推雪其冤)部官盗金(袁滋字德深進詹事)
(府司直丨丨以丨丨下獄滋直其冤)執正其罪(張鎰字季權一字公度累殿中侍御史乾元初華元)
(令盧樅以公事譙責邑人齊令詵令詵官人也銜之搆摐罪鎰按驗當免官有司承風以死論鎰不直之乃白)
(其母曰今理樅樅免死而鎰坐貶嘿則負官貶則為太夫人憂敢問所安母曰兒無累於道吾所安也遂執正)
(其罪樅得流鎰貶撫州司戶參軍)密疏申理(狄仁傑出為豫州刺史時越王兵敗支黨餘二千人)
(論死仁傑釋其械丨丨曰臣欲有所陳似為逆人丨丨不言且累陛下欽恤意表成復毁自不能定然此皆非)
(元惡詿誤及此有詔悉謫戍邊囚出寧州父老迎勞曰狄使君活汝耶因相與哭碑下囚齋三日乃去至流所)
(亦為立碑)上疏申理(裴度字中立加中書令李訓之禍宦官肆威以逞凡訓註宗婭賓客悉收逮訊)
(報可慘度丨丨丨丨全活數十姓)多所全活(趙普為蘇州判官太祖與語竒之會獲盗百餘人將)
(就死普意其有冤啓太祖更訊之所全活者十七八)頼以得免(錢若水為同州推官時有富民失女)
(奴其父母訟于州鞠于有司獄吏挾怨劾富民父子數人共殺弃之水中罪皆應死若水疑之密使人訪求女)
(奴得之乃引示其父母皆泣曰是也富民父子丨丨丨丨郡太守欲薦之若水固辭曰朝廷以此為若水功當)
(置獄吏於何地太守歎服)東坡吐舌(王介甫與蘇子瞻初無隙呂惠卿忌子瞻才高輒問之中丞李)
(定亦介甫客不服母喪子瞻以為不孝作詩詆之定以為恨劾子瞻作詩謗訕遂下御史獄張安道致仕在南)
(京上書救之欲附南京逓府官不敢受乃令其子恕持至登聞鼓院投進恕徘徊不敢投久之丨丨出獄其後)
(東坡見其副本因丨丨色動久之人問其故坡不答其後子由亦見之云宜吾兄之吐舌也此事正得張恕力)
歐陽坐降(趙槩除知制誥會歐陽脩甥嫁為脩從子晟妻與人淫乱事覺語連及脩時脩為龍圖閣)
(直學士河北都轉運使疾韓范者皆欲反致脩罪云與甥亂上怒獄急羣臣无敢言㮣上書言脩以文學為近)
(臣不可以閨房曖昧之事輕加汙衊所惜者朝廷大體爾書奏上不悦人皆為之懼㮣亦澹然如平日久之脩)
(終坐降槩亦求去)
獄空空虛(周成王時囹圄丨丨四十餘年)衰息(漢文帝時獄訟丨丨)穎川獄(前漢黃霸)
(為丨丨百姓嚮化八年丨無重囚)不其獄(後漢董恢為丨丨令丨連年無囚)全椒獄(劉平)
(為丨丨令有恩惠百姓懷感刺史行縣獄無繫囚)獄櫓生蒿(齊天保初大赦郡無一囚率羣吏拜)
(詔而已獄内丨丨桃木蓬蒿並滿每旦牙門虚寂無訢訟者謂之神門北宣帝紀)囹圄生草(隋劉)
(廣為平鄕令七年風教大治獄中無繫囚爭訟絶息丨丨皆丨丨庭可張羅)大理院獄(見前鵲巢)
(其庭注)府縣寺獄(唐代宗往仁恕即位五年府縣寺獄無重囚)大理獄空(紹興間丨)
(丨寺奏丨丨上曰大理寺臨安府在闕下雖未敢謂刑措然獄訟清簡冤抑得伸亦庶幾焉惟是諸路憲臣或)
(不得人則吏強官弱民無所訴深恐此弊未革卿等更宜商量)本寺獄空(本朝孝宗淳熙五年閏六)
(月大理寺卿吳交如等劄子丨丨見今丨丨欲依故事稱賀詔免上表)三院獄空(元豐五年四月)
(知開封府王安禮言丨丨丨丨安禮事至輒斷庭無留訟久繫待辨者一切論决於是以獄空揭諸府門遼使)
(過見歎息稱為異事上曰昔由餘聘秦觀政内史瘳軰從容爼豆以奪其謀者秦有人也安禮留意吏事能駭)
(動外夷於古無愧矣)獄以屢空(趙抃知虔州地遠而民好訟人謂公不樂公欣然過家上家而去既)
(至遇吏民簡易嚴而不苛悉召諸縣令告之為令當自任事勿以事諉人苟事辦而民悦吾一無所問令皆喜)
(爭盡力處事為少丨丨丨丨神道碑)杜甫南風賦(叢棘坼而狴牢輕)李庾西都賦
(吏閣丹筆臺收白簡司刑無鬼哭之庭大理有烏巢之獄云云)李白萬墳詞(獄戸春而不草獨幽)
(怒而沉迷)
詩集蟄戶(驄馬刑章峻蒼鷹獄吏清覆盆徒照日丨丨未驚雷)蠶室(地幽丨丨閉門靜雀羅開)
(有氣還衝斗無時會鑿坏並駱賓王獄中詩)白日囚(朝為青春士暮為丨丨丨韓愈赴江陵途中)
楚地囚(悲作丨丨丨何由秦廷哭李太白示息秀才)造化悲傷(燕臣昔慟哭五月飛秋霜)
(庶女號蒼天震風繫齋堂精神有所感丨丨為丨丨李白古風)死囚來歸(丨丨四百丨丨獄唐白樂)
(天七德舞)敲榜發姦(何况親犴獄丨丨丨丨偷韓愈赴江陵塗中)愚暗忘身(聖主如天)
(萬物春小臣丨丨自丨丨百年未滿先償債十口無歸更累人是處青山可埋骨他年夜雨獨傷神與君今世)
(為兄弟更結人間未了因東坡獄中寄子由)文字為累(平生丨丨丨吾丨此去聲名不厭低塞上)
(縱歸他日馬城中不鬭少年雞休官彭澤貧無酒隱凡維摩病有妻堪笑睢陽老從事為余投檄向江西坡出)
(獄)庭栢陰陰(丨丨丨丨盡掩門烏知有赦閙黃昏漢宮自種三生福楚客還招九死魂縱有鋤犂)
(及田畝已無面目見丘園尺應聖主如堯舜猶許先生作正言坡己未獄中恭聞太皇太后不豫有赦)臺
葉凄凄(柏丨霜丨夜丨丨風雨琅玕月向低夢遶雲山心似鹿魂飛湯火命如雞眼中犀角真吾子身)
(後牛衣媿老妻百歲神遊定何處桐鄕知葬浙江西坡獄中寄子由)
古今合璧事類備要外集卷二十四
