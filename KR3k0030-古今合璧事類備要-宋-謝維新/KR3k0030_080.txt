古今合璧事類備要後集卷十一
宋謝維新撰
三公門
三公
歴代沿革(太師太傅太保古官殷太甲時伊尹為太保紂時胥餘為太師漢儀注成王作周官立太)
(師太傅太保兹惟三公尚書漢承秦制閥三師之位吕后以王陵為太傅陵免官省平帝元始元年始置)
(太師太傅太保太師位在太傅上太保次太傅漢百官表太師位在三公上崇號為上公東漢以後常曰)
(上公初學記其後或置或廢大抵無所統職至後魏特稱三師以正其名正一品然非道德崇重不居其)
(位無其人則闕之六典後周改為三公隋氏又為三師李唐因之宋承唐制以太師太傅太保為三師職)
(略政和二年詔曰太師太傅太保比古三公之官為宰相之任今為三師然古無三師之稱合依三代為)
(三公官不必備惟其人為真相之任若除三公即為宰相靖康末詔依元豐故事以僕射為宰相三公止)
(為階官不復與三省之政焉職略國朝三公官未始兼備惟元豐末文潞公守太尉雍王曹王守司空富)
(鄭公曹濟陽守司徒皆同一時其後宣和間蔡魯公為太師王將明為太傅鄭達夫為太保方相繼兩見)
(石林燕語三公自祖宗以來罕嘗官備獨宣和末三公至十八人三少不論也太師三人蔡京童貫鄭紳)
(太傅四人王黼燕王俁越王思鄆王楷太保十一人蔡攸肅王樞至儀王㮙至江後以用兵故紹興十二)
(年秦申王為太師張循王韓蘄王為太傅劉安城王為太保其後乾道初楊和王吳信王並為太傅紹興)
(初年會稽王為太師嗣秀王為太保盖自紹興而後三公未嘗備官焉朝野雜記)
事類論道(立太師太傅太保兹惟三公丨丨經邦爕理隂陽官不必備惟其人書周官又三公者内)
(與王丨丨中參六官之事外與六卿之教地官鄉老注又坐之丨丨謂之三公冬官考工)有德(三公之任)
(佐王論道以經緯國事和理隂陽言有德乃堪之三公之官不必備員惟其人有德乃處之孔安國尚書注)
具瞻(維石巖巖赫赫師尹民丨爾丨詩節南山又荀勖曰三公丨丨所歸不可用非其人昔魏文帝用賈)
(詡孫權笑之魏志賈詡𫝊注)參聽(大司寇以獄之成告於王王命三公丨丨之三公以獄之成告于王)
(記王制)八命(王之三公丨丨及其出封皆加一等春官典命)九命(三公一命衮若有加則賜也不)
(過丨丨三公八命復加一命則服龍衮與王者之後同記王制)執圭(大宗伯之職以玉作六瑞公丨植丨)
(禮春官又上公之禮丨植丨九寸夏官廣行人)執璧(其贄三公丨丨禮夏官射人)朱組(公佩山元)
(玉丨丨記玉藻)繡裳(我覯之子衮衣丨丨注王迎周公當以上公之服往見之詩九□)槐位(朝士)
(掌建服外朝之法面三丨三公丨焉禮秋官)繅藉(上公之禮執桓圭九寸丨丨九寸冕服九章建常九)
(旒樊纓九就貳車九乘禮秋官)覆餗(鼎折足丨公丨注智小謀大不勝其任也易鼎卦)正位(宰夫)
(掌治朝之法以丨王及三公之丨禮天官)大儒(丨丨者天子三公也荀儒效)上賢(丨丨使之為三)
(公荀君道)無官(記曰三公丨丨有人然後充之舜之於堯伊尹之於湯周公召公之於周是也漢百官表)
兼卿(周成王立三公而云官不必備惟其人以書傳攷之皆丨領六丨未嘗特置也容齋随筆)表率
(太史公曰三公者百僚之率萬民之表也史記張丞相傳)調和(丙吉出逄牛喘吉問牛行幾里或以譏吉)
(吉曰方春少陽用事恐有所傷害三公典丨丨隂陽職當憂前漢本傳又三公正天下調隂陽節風雨說苑)
承君(彭宣哀帝即位轉大司空上書言三公鼎足丨丨一足不任則覆禮莫實願上大司空印綬前本傳)
(又三公之任鼎足丨丨不有建明固守無以居位馬宫傳)議政(太師太傅太保是為三公盖參天子坐而)
(丨丨前百官表)宣化(杓南三星及魁第一星西三星皆曰三公主丨德丨調七政和隂陽也前天子志)
美俗(王尊劾丞相衡衡史大夫禫位三公典五常九經以總方略一統類廣教化丨風丨為職前本傳)
分職(成帝時何武建言國之輔佐必得賢聖然猶天之三光備三公官各有丨丨宜建三公官丨丨授職)
(以考功效前百官志)總方(王嘉謂丞相衡曰君以道德位在三公以丨丨略一統萬類分明善惡為職前)
(本傳)禮貌(三公之貴皆天子之所改容而丨丨之也前賈誼傳)師法(漢哀平間始尊師傅之位明雖)
(天子必有丨丨丨丨六典又三師天子所師法無所總職唐百官志)六符(東方朔對武帝曰願陳泰階丨)
(丨應邵注曰泰階丨丨經曰泰階者天之三階也上階為天子中階為諸侯公卿大夫下階為士庶人中階上)
(星為諸侯三公下星為卿大夫三階平則隂陽和風雨時天下大安前東方朔傳)萬石(漢制三公號稱)
(丨丨前百官表注)布被(汲黯曰弘位三公俸禄甚多然為布被此詐也上問弘弘謝曰有之夫以三公)
(為丨丨誠飾詐以釣名公孫弘傳)粟飯(荀爽為三公食不過一肉惟脫丨丨荀悦漢記)非人(蕭望)
(之言三公任丨其丨則三光為之不明今歲首日月失光咎在臣等前本傳)備員(光武雖置三公事歸)
(臺閣三公之職丨丨而已本紀)鼎任(光武尤信䜟言以王梁孫成名應圖籙越登槐丨之丨分紀)鼎
司(三公丨丨無所不統後楊秉傳)象極(李固曰三公尊重承天丨丨後王龔傳)應台(三公上丨)
(丨階下同元首注三公上象天之台階後郎覬傳)紏非(章帝詔曰春秋之義以貴理賤自今三公並宜)
(明丨丨法宣振國威後本紀)舉謠(蔡邕上䟽曰五年制書令三公丨丨言是時奉公者欣然得志又漢)
(官儀曰三公聽察長吏臧否人所疾苦條奏之是為丨丨言也後本傳)考功(三公丨丨量才以序庶僚)
(郎顗傳)奉職(永平六年王雒山出寳鼎詔曰易曰鼎象三公豈公卿丨丨得理耶其賜三公帛章帝紀)
下輿(安帝朝陳忠上疏曰三公稱曰冡宰王者改容而禮在輿為下御坐為起入則參對而議政事出則)
(監察而量是非後陳忠傳)避朝(胡廣在公台二十餘年禮任甚優凡一履司空再作司徒三登太尉又為)
(太傅其所辟命皆天下之士與故吏陳蕃李咸並為三司蕃等朝命嘗稱疾以避廣謝承後漢書)元首
(見前應台注)股肱(陳忠薦劉愷曰三公上則台階下象山岳丨丨元首鼎足居職協和隂陽調訓五品)
(後劉愷傳)天極(見前象極注)天階(三公上象丨之台丨下與人君同體者也郎覬傳)累世
(楊彪博覽衆籍有恭孝稱位至司徒太尉自以丨丨三公耻為魏臣乃不復行續漢書)四世(袁宏至袁)
(紹四世五公同上)雀環(弘農楊寳者嘗見一黃丨墜樹下為螻蟻所困寳愍之食以黃花百餘日毛羽)
(成放之後寳讀書有黃衣童子向寳再拜曰我王母使臣為䲭梟所搏賴君拯濟今當使南海不得復住以白)
(丨四枚與寳曰令君子孫潔白登三公辭去遂絶寳生震震生秉秉生賜賜生彪四世為三公續齊諧記)鱣
堂(楊震明經博覽不應州郡禮辟後有冠雀銜三丨魚墜丨下都講取魚進曰蛇鱣卿大夫服之象也數三)
(法三台也先生自此升矣後位三公後本傳)佩印綬(後黃憲字叔度同郡陳蕃為三公臨朝歎曰叔)
(度若在吾不敢先丨丨丨本傳)載輿車(太傅鍾繇有膝疾拜起不便朝見使丨丨丨虎賁舁就坐是後)
(三公有疾遂以為故事魏志)並名臣(魏文帝即位時司徒華歆司空王朗丨先世丨丨文帝罷朝謂)
(左右曰此三公者乃一代之偉人後人難繼矣三國志)訪大事(魏初三公無事希預朝政高柔上疏)
(曰古者刑政有疑輒議於槐棘之下自今之後朝有疑議及刑獄大事宜數以咨訪三公三公朝朔望之日可)
(特延入講論得失文帝嘉納焉分紀)始封侯(崔邕為司空封安陽亭侯三公封侯自此始也分紀)詔
設會(前代三公策拜皆設小會所以崇宰輔之制自魏末以後廢不行至石鑒拜司徒有詔令會遂以為)
(常同上)夢松生(丁固丨丨丨其腹上謂人曰松字十八公也後十八歲吾其為公乎卒如夢焉吳嗣)
(主傳注)聞車聲(魏舒未達時嘗詣野王土人妻夜産俄而丨丨馬之丨相問寢者誰曰魏公舒自知)
(當為公矣其後果為司徒晉書本傳)佩刀相(晉吕虔有丨丨工相之當為三公虔以贈别駕王祥曰以)
(子有台輔之望故相贈後祥果為太傅臨薨以刀授弟覽曰汝後必興足稱此刀覽後歴世多賢才興於江左)
(王祥傳)手文占(陶侃左丨有丨直達中指至横文上節便絶丨者以為此文通位無極侃針挑令徹)
(血流彈壁上仍作公字以紙裛之公字愈明異苑)天柱星(天文上三台六星兩兩而居一曰丨丨三)
(公之位也在人曰三公在天曰三台主開德宣符晉天文志)上台星(三台六星西近文昌二星曰丨)
(丨為司命次二星曰中台為司中東二星曰下台為司禄所以昭德塞違也同上又上台司命為太尉中台為)
(司中為司徒下台司禄為司空周禮大司空疏)斗杓星(丨丨南三丨及魁第一星西三星皆曰三公晉)
(天文志)和隂陽(三公宣德化丨丨丨同上)典天地(衛瓘奏三公職丨丨丨寳掌人物國之大)
(事取義於此晉禮志)黑頭三公(晉諸葛恢為臨沂令名亞王𨗳庾亮謂曰明府當作丨丨丨丨本傳)
(人後魏宗室元或少有才學當時甚美侍中崔光見而謂人曰黑頭侍中當此人也北史)折臂三公
(有善相墓者言羊祜祖墓所有帝王氣祜遂鑿之相者見曰猶出丨丨丨丨而祜竟墮馬折臂位至公晉羊祜)
(傳)王導歎我(丨丞相丨既拜司徒丨曰王喬若過江丨不獨拜公世說)陸玩無人(丨丨)
(謂賓客曰以我為三公是天下為丨丨晉本傳)父子上公(晉司馬望安平王孚之長子有才偉早著)
(名咸熙中位司徒入晉封義陽王遷太傅太司馬時孚為太宰丨丨居丨丨位百代以来未之有也分紀)兄
弟宰輔(卞粹以清辯丨丨六人並登三公丨丨世稱卞氏六龍三十國春秋)王戎乘馬(晉丨)
(丨雖位總鼎司而委事僚寀間丨小馬從便門而出遊見者不知為三公也本傳)慶之給車(宋廢)
(帝加沈丨丨几杖丨三望丨慶之每朝賀常乘犢鼻無&KR0955;車履行田園遇之者不知三公也慶之曰我每有履)
(田園有人時與馬成三無人時則與馬成二今乘車安所之乎及賜几杖並固讓南史本傳)墜水三
公(宋司徒禇淵送王僧虔閣道壊淵墜水王儉驚跳下車謝超宗丨丨丨丨墜車僕射禇彦回傳)平世
三公(武帝云羊徽蔡廓可為丨丨丨丨南史蔡廓傳)格外三公(齊明帝即位陳顯達以太尉判)
(鄱陽郡公為三公事雖職典連率人以為丨丨丨丨陳顯達傳)師範一人(三師丨丨丨丨儀刑四海)
(齊職品令)冠冕百辟(丨丨丨丨從容論道同上)班秩萬石(梁制十八班班多者貴為上公)
(丨第十八丨丨丨六典注)紫綬金章(三師品第一丨丨丨丨進賢冠絳朝服齊職儀)黃閤鴟
尾(陳舊制三公丨丨聽事置丨丨後主時蕭摩訶以功授侍中驃騎大將軍時詔摩訶開閤門施行馬聽事)
(寢堂並置鴟尾分紀又三公府三門當中開黃閤設内屏隋百官志)參國家事(三公丨議丨丨之大)
(丨置府僚隋百官志)置師傅官(唐太守手詔曰朕觀前代明王聖主曷嘗無師傅哉况朕踵百代之)
(末智不周物其无師傅何以正朕之不逮詩云不愆不忘率由舊章其依古道置三公官六典)佐平邦
國(三公丨天子丨丨丨理隂陽無所不統唐百官志)不設官屬(三師三公皆丨丨丨丨唐百官)
(志注)三公明理(天設三光以照明天子立丨丨以丨丨桓寬鹽鐵論)三公銓時(丨丨丨丨)
(論道文選袁宏名臣論)如人喉咽(天理在斗中司三公丨丨丨在丨以理舌語春秋合城)如
言條理(斗為天之舌口主出政教三公導君命諭於人則宜如人喉在咽以理舌口丨丨有丨丨上文)
(宋均注)坐見庶僚(元豐中文彦博除太尉判河南彦博至河東未交印先就第丨以丨監司既交)
(府事見監司府官如常式或以問彦博答曰吾未視府事三公丨丨也既交印河南尹見監司矣六年請老拜)
(太師致仕事略)必為輔臣(王文正公旦性沉默好學父祐器之曰此兒異日丨丨三公丨丨因手植)
(三槐於庭以為識事略)福夀罕比(張齊賢四踐兩府九居八座以三公就第康寧丨丨世丨其丨)
(事略)位貌隆重(文彦博凝簡莊重有大臣體位將相者五十餘年徧歷公孤兩以太師致仕雖丨丨)
(丨丨而平居接物謙抑尊德樂善如恐不及邵雍程顥程頥以道學名世而彦博與之遊元豐中與富弼等十)
(一人為洛陽耆英會事略)旄鉞箴儆(文太師辭免批答昔師尚父秉丨杖丨猶未告老此諸葛元遜)
(所以屈張昭素也而衞武公百年猶丨丨於國曰旡以我老耋而舍我此左史倚相所以誨申公也東坡文集)
備物典策(東坡上文潞公書太尉執事承以元功正位兵府丨丨丨丨首冠三公文集)望隆
堂陛(文彦博辭不拜批答卿義重股肱丨丨丨丨奥廉遠則堂陛峻股肱逸則元首安故此異恩特削苛)
(禮同上)德被生民(韓魏公畫錦堂記桓圭衮裳不足為公貴惟丨丨丨丨而功施社稷勒之金石)
(播之聲詩以傳後世而垂無窮六一文)功耀後世(見上)榮兼兩節(寵辭上宰歸丨故鄕)
(丨丨鎮之丨旄備三公之典策半山集王安石上韓魏公書)隂滿三槐(魏公之業與槐俱萌封植)
(之勤必世乃成既相眞宗四方砥平歸視其家槐丨丨庭王城之東晉公所廬鬱鬱丨丨惟德之符東坡三槐)
(堂銘)
詩集九命(道恊陶鈞力恩回日月光一言歸社稷丨丨備圭璋唐楊巨源詩)三台(五雲深處)
(是丨丨杜詩又明君越羲軒天老坐丨丨李白詩)居潭府(一為公與相潭潭府中居韓文符讀書城)
(南)冠巖廊(公望丨丨丨楊巨源詩)鐘鼎勲(丨丨丨庸大)山河誓(丨丨誡丨長並)
(同上)
太師
事類維垣(大師丨丨詩大雅)維巖(丨石丨巖赫赫師尹民具爾瞻詩節南山)訓禮(天子)
(禮樂是經學業不法几是之屬太師丨丨大戴記)諭德(師也者教之以事而丨諸丨者也記文王世子)
父師(王若曰丨丨予祇命公以周公之事書畢命)尚父(維師丨丨時維鷹揚詩大明)天子
所法(師丨丨之丨丨也書周官注)天子是毗(尹氏太師維周之氐秉國之均四方是維丨丨)
(丨丨詩節南山)伊尹匡救(丨丨奉嗣王歸于亳王拜手曰既往背師保之訓弗克于厥初尚頼丨丨)
(之德書太甲)周公左右(丨丨為師相成王為丨丨尚書)太公股肱(丨丨丨丨周室世胙)
(太師以表東海左襄十四年)以表東海(見上注)得於盤溪(文王丨尚父丨丨丨以為)
(師史記)賜爵給事(元帝即位蕭望之周堪本以師傅見尊重後詔御史國之將興尊師而重傅前)
(將軍蕭望之傳朕八年道以經術厥功茂焉其丨丨關内侯丨丨中蕭望之傳)賜杖毋朝(平帝制詔)
(孔光曰國之將興尊師而重傅其令太師毋朝賜靈夀杖十日一賜食本紀)宜居四輔(太師孔光)
(道術通明丨丨丨丨職訓導帝躬漢官儀)宜備國師(趙典篤學博問丨丨丨丨注即太師也續漢書)
太師居上(首三公之職丨丨丨丨宋百官志)太師不名(隋高祖受禪李穆來朝高祖降)
(坐禮之拜丨丨贊拜丨丨子孫雖襁褓悉拜儀同一門執象笏者百餘人貴盛當時無比分紀)晩節偃
蹇(顔真卿德宗朝拜太師立朝正色剛而有禮贊云丨丨丨丨為姦臣所擠毅然之氣折而不沮可謂忠矣)
(唐本傳)全德始終(裴度拜太師平章事事四朝以丨丨丨丨及歿天下莫不思其風烈本傳)師
範一人(唐制太師以丨丨丨丨儀型四海分紀)儀刑四海(見上注)位上太傅
(太師金章紫綬丨丨丨丨上杜佑通典)寵極維師(裴度贈太師制曰丨既丨於丨丨李衛公文)
太師官極(後唐天成三年詔曰丨丨丨之丨五代史)太師元老(馮道為丨丨以舊德自處)
(然當世之士無賢愚皆仰道為丨丨而喜為之稱譽五代史本傳)齎賜器幣(淳化二年遣右正言)
(張康丨太師趙普生辰器幣鞍馬就西京丨之故事非同平章無生辰國信之例上以普勲舊故特異其禮會)
(要)遣賜璽書(趙普上章告老拜太師封魏國公給宰相俸仍丨其弟齎詔丨之又遣使以丨丨)
(普曰朕以居守之重慮煩耆耋維師之命用表尊賢仍賜銅羊上尊酒太師其愛精神以副眷注之意東都事)
(略)尤重勲舊(國朝三公之官丨丨太師趙韓王以丨文潞公以丨方得之自此曠年不拜職源)
足尊老成(文彦博召赴闕司馬公言若令以正太師平章軍國重事亦丨以丨丨丨矣遂詔一月兩)
(赴經筵六日一入朝至都堂商量事事略)未嘗並除(故事太師丨丨丨丨紹聖初始有文潞公彦博)
(吳榮王顥宣和中蔡魯公京童貫鄭平樂王紳靖康初燕王俁越王偲紹興中秦申王檜張魯王俊紹興末史)
(會稽王浩嗣秀王伯圭朝野雜記)自此不拜(見前尤重勲舊注)它皆加恩(國朝自建)
(隆至紹熙宰臣生拜太師者五趙普文彦博蔡京秦檜史浩惟蔡秦二人以相臣特拜其丨丨還政丨丨云朝)
(野雜記)可見重官(國朝自司空五遷至太師王文正公呂文靖公皆任相二十餘年纔以太尉致)
(仕丨丨國家丨太師之丨也職源注)優禮特拜(本朝親王生拜太師者五人楚王元佐燕王元儼吳)
(王顥燕王俁越王偲皆以父兄行而得之紹熙中嗣秀王伯圭以宗室特拜太師盖王於光宗為親叔父用優)
(禮也朝野雜記)獨班减拜(元祐元年四月詔守太師致仕文彦博赴闕丨丨起居丨丨肩輿至下馬)
(處子弟一人扶掖出入儀制依見任宰相會要)太師留守(西京留守太保趙普為太師西京養疾以)
(普開國元臣故優拜之非常例也分紀)太師平章(見前足尊老成注)歐陽公回文
太師啓(右修啓竊承顯奉制恩薦膺寵拜伏惟驩慶恭惟太師太中器深宏逹業茂經綸弛張文武之)
(才出入將相之任而日者来覲冕旒之䆳喜聞履舄之聲從容話言固多仁者之利體貌耆哲是惟先帝之臣)
(宜加異數之優以為一面之重維方勞於憂顧藉有素之威名然而患輕四支不足爬搔於蟣蝨坐制萬里理)
(當根本於朝廷即期廊廟之來歸始慰士夫之素望過蒙謙挹曲示誨言趍賓戺以無由積感悰而徒切)
詩集成功(韓愈賀裴公文武丨丨後歸為辟師昌黎文)厭貴(東坡次韻韓太師我公丨富丨)
(常苦勲業尋大全文)
太傅
事類知道(凡三王教世子立太傅少傅以養之欲其丨君臣父子之丨也禮)戒事(天子不惠)
(於庶人不信於諸侯不丨於戎丨凡是之屬太傅之任大戴禮記)相德儀(傳丨天子於丨丨孔安國)
(注尚書)喻德行(太傅審父子君臣之道以示之少師奉世子以觀太傅之德而審喻之太傅在前大)
(戴禮)博聞宣惠(晉悼公知士貞子之帥丨丨丨丨於教也使為太傅注帥循宣徧惠順也國語)練
逹明解(後漢胡廣字伯始為太傅年八十四丨丨事體丨丨朝章雖無謇直之風屢有補闕之益後本)
(傳)名冠天下(光武即位詔曰前密令卓茂丨丨丨丨當受天下重賞今以茂為太傅封褒德侯賜)
(几杖車馬後漢卓茂傳)志清本朝(靈帝朝以陳蕃為太傅與胡廣參錄尚書事注陳蕃丨欲芟夷)
(閹宦以丨丨丨後陳蕃傳)甚見尊寵(漢明帝以鄧禹先帝元功拜為太傅進見東向丨丨丨丨注曰)
(臣當北向尊如賓故令東向鄧禹傳)莫比恩寵(和帝即位幼弱以鄧彪有高名海内歸仁召為太傅)
(百官總已以聽之恩寵之隆莫與為比通鑑)封賜車馬(見名冠天下注)詔給帷帳(後漢)
(張禹拜太傅錄尚書事劉蒼以殤帝幼育欲令重臣居禁内乃丨禹舍宫中丨丨丨床褥大官朝夕進食五日)
(歸府每朝贊與三公絶席本傳)三讓彌高(和帝策鄧彪曰元功之族丨丨丨丨可令為太傅後百官)
(志)百僚為式(鄧彪在位清白為百僚式和帝即位拜太傅多有諫爭本傳)鄧張無譽
(丨丨作傅無咎丨丨胡公庸庸飾情恭貌朝章雖理據正或撓後漢胡廣贊)胡廣中庸(丨丨為太)
(𫝊時京師為之語曰萬事不理問伯始天下丨丨有胡公後本傳)三世元老(章帝詔曰行太尉事)
(趙熹丨丨在位為國丨丨其以熹為太傅時年八十繼母在堂言不稱老東觀漢記)一代偉人(鍾繇)
(為太𫝊明帝曰三公者丨丨之丨丨也兼華歆王朗而言魏志)載車上殿(太傅鍾繇有膝疾使丨丨)
(輿虎賁舁丨丨就坐是後為三公有疾故事魏志)乘輿上殿(晉何曾為太傅乞遜位詔令會朝劍)
(履丨丨丨丨如漢相國蕭何魏太傅鍾繇故事焉本傳)几杖不朝(晉鄭冲抗表致仕詔曰太傅韜)
(德深䆳履行高潔可謂朝之雋老屢以年高告退今聽其所執以夀光公就第位同保傅丨丨丨丨本紀)金
石備樂(武成臨軒遣使拜太尉儀註蔡謨議曰凡敬其事則備其禮今大拜輛相宜備金石之樂從之)
(職官分紀)古人未有(後魏淮陽王欣大統中為太傅文帝謂欣曰王欣為太傅再為太師自丨丨臣)
(丨聞丨此例欣遜謝而已分紀)國恩未報(達奚武拜太傅賤時好華飾及居重位不理威儀行常單)
(馬門不施戟常晝揜一扇或謂武曰公位冠羣后功名盖代出入儀衛不稱具瞻何輕率若是武曰且天下未)
(平丨丨丨丨安適事威儀乎言者慙而退分紀)賜并千畝(北齊高歸彦作亂冀州段紹及東安王樓)
(叡率衆討平之遷太傅丨女樂十人丨歸彦果園丨丨)是為三師(唐置太傅一人與太師太保丨)
(丨丨丨唐百官志)宰相謝事(張士遜上章請老就拜太傅進封鄧國公致仕丨丨丨丨自士遜始)
(也就第十年而薨年八十士遜歸老號退傅啓國於鄧范仲淹適守鄧州士遜還鄉仲淹置酒高會明日士遜)
(復置會揮金甚盛時人榮之東都事略)朝請謝客(紹興十一年韓世忠以太傅奉丨丨秦檜主和)
(議世忠乃力求閒退自此杜門丨丨絶口不言兵時騎驢擕酒從一二童奴游西湖以自樂平時將佐亦罕得)
(見其面云繫年錄)國公進封(紹興十一年少師樞密使濟國公張俊除太傅進封廣國公同上)
樞使兼除(紹興十一年十一月太保樞密使韓世忠除太傅繫年錄)帝傅之崇(增其丨丨)
(丨丨歐陽公行李昭亮制)公傅之崇(乃加丨丨丨丨宣和除梁師成制仍丨丨丨丨貴除童貫制)
詩集辭翰器(吾愛白樂天逸才生自然誰謂丨丨丨乃是經濟賢皮日休白太傅詩)經濟
賢(見上注)拂衣五湖(賢相謝世運遠圖因事止高揖七州外丨丨丨丨裏注賢相太傅謝安也)
(文選謝靈運述祖德詩)高揖七州
太保
事類輔翼(入則有保云云保也者謹其身以丨丨之而歸諸道者也記文王世子)安護(慎其)
(身者謹丨丨之禮記注)安人(保安也以道丨丨者也書曰召公為保相成王為左右禮地官保氏序職)
(注)訓王(西旅底貢厥獒太保乃作旅獒用丨于丨尚書)正德(既往背師保之訓弗克厥初尚賴匡)
(救之丨書太甲上)論道(太保天子三公佐王丨丨汎監衆官國周語注)安天子(太保保丨丨丨)
(於德義尚書注)教世子(凡三王丨丨丨云云文則有保保也者慎其身以輔翼之記文王世子)訓
人主(太保所丨護丨丨導以德義者也通典)有若保衡(在太甲時則丨丨丨丨注伊尹為保)
(衡言天下之所取平書君奭又昔先正保衡說命)告汝保奭(公曰君丨丨朕允丨丨其汝克敬君)
(奭)相王左右(召公為保周公為師丨成丨為丨丨同上)卜宅經營(太保朝至于洛丨丨)
(厥既得卜則丨丨書召誥)置七官職(通典太保古官商太甲時伊尹為太保周成王時召公為太保)
(漢平帝用王莽為之魏初以鄭冲為之晉武初以王祥為太保進爵為公加丨丨丨丨丨)位二司上
(魏置太保以鄭冲為之丨在丨丨之丨職源)尚德依仁(晉帝詔曰太保何曾丨丨丨丨明允篤誠)
(分紀)崇道弘化(王祥字休徵拜太保詔曰耆艾元老高行清粹朕所倚毗以丨丨丨丨王隠書)對
掌朝政(晉汝南王亮為錄尚書事與太保衛瓘丨丨丨丨分紀)光濟帝業(晉詔太保何曾)
(曰翼贊先皇丨丨丨丨同上)衛瓘篤誠(太保丨丨明允丨丨有匪躬之志晉起居注)王祥
遲暮(鄭冲含素丨丨丨丨冲與祥正為太保冲後遷太傅晉書贊)天寳一人(丨丨以前惟以)
(其官贈竇季諶丨丨而已通典)天禧雙員(丨丨元年司徒平章事王旦彭王元儼同日降制加太保)
(三公并除丨丨會要)再任加封(熙寧元年潞國公文彦博守太保兼侍中丨丨彦博辭太保止受所)
(丨丨再任從之會要)同日降制(見前天禧雙員注)平章事加(天禧元年丨丨丨王旦丨)
(太保會要)節度使除(紹興十年少保萬夀觀使兼三鎮丨丨丨劉光世丨太保會要又少保充京東)
(淮東宣撫處置使韓世忠除太保同上)俾陞帝保(丨丨丨丨秩乃視於公卿李漢老行鄭紳制)
眷言公保(丨丨丨丨宣力維多宣和除董貫制)朱文公答史太保别紙(熹昨)
(者狂妄輒以瞽言仰凟崇聽自循分守當得譴斥之罪不謂高明博大無所不容誨答諄諄鏧竭底藴三復自)
(幸不惟私以免於罪戾為喜而又得側聞前此告猷之益天下已有隂受其賜者尤切增氣尚恨未得躬扣昌)
(言之目以發蒙昧耳今者邊事警急變異荐臻人無智愚共以為懼然熹淺陋切以為境外之傳未足憂而譴)
(告之深為可畏也今朝廷於其不足慮者既已過為之防而於其深可畏者反未有處熹甚惑焉夫以災異而)
(求直言歷世相傳具有故實明公身為天下大老誠有憂國之心不當俯及細務願以此意為上一言使幽險)
(之情得以上通則天下之言皆明公之言而明目逹聰感召和氣皆明公之功矣感激容貸之恩懷不能已故)
(復言之俯伏俟罪)
詩集登壇(詔出未央宫丨丨近總戎上公周太保副相漢司空岑參軍送李太保)
古今合璧事類備要後集卷十一
