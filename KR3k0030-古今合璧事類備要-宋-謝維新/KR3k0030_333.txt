古今合璧事類備要外集卷三十三
宋謝維新撰
服飾門
衣服(附天子服服后妃服服戎褻服)(朝服服野服士儒道士方服)
(僧尼服儉婦人服怪小兒服奢美敝奇洗澣)(胡服補綴)(製造贈遺)
(賜子)(服色)
身章撮要(衣服身之章也人無毛羽莫克自奉自衛不能無資於物故古者雖未有絲麻)
(而不免衣鳥獸之羽皮爰自羲黃而䧏人文浸盛而衣裳之制興然聖人創物取義乾坤莫不有制)
(度寓乎其閒貴賤有等也尊卑有辨也吉凶有差而男女有别也皆非一概而施也奈何世降俗薄)
(不知乾坤之義不過為儉陋則流為奢僭踰禮越法一切不顧夫豈識聖人製造之初意哉然人而)
(衣服則不可以不知為人之道夫不知制度之宜者固不可而又不知為人之道其可乎彼有貌雖)
(人也而心實禽獸者亦且襲我之衣裳則與馬牛而襟裾何以異然則名為士君子者當有以自别)
(於禽獸慎毋蹈服美于人之戒也)
事類身章(衣丨之丨也左)禮文(裼襲丨之丨也注衣服或裼或襲之文以為禮也)蓋
形(聖人衣足以丨丨以禦風寒)在躬(衣服丨丨而不得其名為罔罔然無知之貌禮)好潔
(羔裘君不用道丨丨其衣服)無常(都人士刺衣服丨丨也詩)異宜(衣服丨丨禮)有别
(衣服丨丨同上)有量(衣服丨禮)在笥(惟衣裳丨丨書)
天子服垂衣(黃帝堯舜丨丨裳而天下治昜繫)作服(帝曰予欲觀古人之象日月星)
(辰山龍華蟲作繪宗彛藻火粉米黼黻絺繡以五采彰施于五色丨丨汝明書)葛衣(堯之有天下也冬日)
(鹿裘夏日丨丨韓子)紾衣(舜被丨丨鼓琴孟子)微服(堯乃丨丨遊于康衢莊)惡服(禹丨)
(衣丨而致美乎黻冕語)卑服(文王丨丨即康功田功書)襁褓(昔者成王幼在丨丨之中賈誼)
(策)衮職(宣王丨丨有闕惟仲山甫補之詩)弋綈(漢文帝身衣丨丨)絳衣(漢光武丨)
(丨大冠)被縹綾(楊阜嘗見明帝着&KR0008;丨丨丨不襃袖阜問帝曰此於禮何去服也帝默然不答)
(自是不法服不以見阜魏志)制衮服(唐閻立德遷尚衣奉御丨丨冕六丨咸有典法孔六帖)
進潔衣(帝總飛騎入臨渝關皇太子迎道左初帝與太子别御褐袍曰俟見爾乃更袍歴二時弗)
(易新服邪及是太子丨丨丨乃御)黃袍加(藝祖皇帝將士環列待旦太祖醉卧初不省甲辰黎)
(明四面呌呼而起聲震原野普與匡義入白太祖諸將已擐甲執兵直扣寢門曰諸將無主願策太尉為)
(天子太祖驚起披衣未及酬應則相與扶出聽事或以丨丨丨太祖身且羅拜庭下稱萬歲太祖固拒之)
(衆不可續通鑑)
后妃服不曳地(漢文帝所幸慎夫人衣丨丨丨文帝贊)衣大練(後漢明帝馬后)
(年十三選入宫及為后身丨丨丨列女傳)望若仙(前蜀王衍嘗與太后大妃遊青城山宫人衣服)
(皆盡雲霞丨之丨丨孔帖)變若神(玄宗貴妃楊氏奇服丨化丨丨同上)鳥毛裙(安樂公主)
(使尚方合百丨丨織二丨正視為一色旁視為一色日中為一色影中為一色而百鳥之狀皆見以其一)
(獻韋后五行志)鳥錦袍(文宗曰吾聞禁中有金丨丨丨昔玄宗幸温泉與貴妃衣之金富人時時)
(有之李石傳)
朝服盛服(趙宣子丨丨將朝尚早坐而假寐左宣二年)澣衣(晏平仲丨丨濯冠以朝君子以)
(為隘記)拖紳(孔子加朝服丨丨鄉黨)束帶(公西赤丨丨而立於朝可使與賓客言也公冶長)
羔裘(丨丨刺朝也言古之君子以風其朝焉注丨丨緇衣諸侯之朝服)狐裘(羔裘逍遙丨丨以朝)
(箋諸侯之朝服緇衣羔裘大蜡而息民則有黃衣丨丨詩檜風)禰衡解(魏武使丨丨擊鼔衡先丨朝衣)
(曰不敢以先王法服為伶人衣孔氏六帖)劉悟擅(賈直言始丨丨子從父貴甚見直言輒衣紫擁笏以)
(兵自衛直言諫悟曰郎少年無使襲山東態朝服可丨着耶同上)臺官彈(一朝士五月起居衣紗公)
(服為臺官所彈三司使包拯亦衣紗公服閣門使白易之詰曰有何條例答曰不見舊例只見至尊御批爾遂)
(乃從而易之)百官從(今云朝服乃戎服盖自隋煬帝數出幸因令百官以戎服從一品紫宋次青)
(皂鞋乃馬鞋也後世循襲遂為朝服然唐人朝服猶著禮服幞頭軟脚今之吏人所冠者是也桶頂帽子乃隱)
(士之服京師士人行道間猶着衫帽至渡江戎馬乃變為白凉衫紹興二十年間士人猶是曰凉衫至後來軍)
(興又變為紫衫皆戎服也朱語錄)
野服織布(許子必丨丨而後衣乎曰許子衣褐孟)製芰(丨丨荷以為衣兮芙蓉為裳楚辭)
衣鹿(見杜詩轉輪懸閣地漢世鹿皮翁註又見杜詩田翁號鹿皮註)披羊(嚴光變姓名隱身不)
(見漢光武思其賢乃令以物色訪之後齊國上言有一男子丨丨裘釣澤中帝疑其光乃備安車玄纁遣使聘)
(之三反而後至本傳)衣帛(婁敬脱輓輅見齊人虞將軍曰臣願見上言便宜虞將軍欲與鮮衣敬曰臣衣)
(帛衣帛見衣褐衣褐見不敢易衣虞將軍入言上召見本傳)裘褐(梁鴻歸鄉里勢家慕其高節多欲女)
(之鴻並絶不娶同縣孟氏有女狀肥醜而黑力舉石臼擇對不嫁年至三十父母問其故女曰欲得賢如梁伯)
(鸞者鴻聞而聘之女求布衣麻縷織作筐緝績之具及嫁始以裝飾入門七日而鴻不答妻乃跪牀下請曰竊)
(聞夫子高誼簡斥數歸妾亦偃蹇數夫矣今而見擇敢不請罪鴻曰吾欲丨丨之入可與俱隱深山者爾今而)
(衣綺縞傳粉墨豈鴻所願哉妻曰以觀夫子之志耳妾自有隱居之服乃更為椎髻晉布衣操作而前鴻大喜)
(曰此真梁鴻妻也能奉我矣本傳)著短布(周黨字伯況建武中被召不得已乃丨丨丨單衣縠布綃)
(頭待見尚書注以縠樹皮為綃頭本傳)著越布(陸閎美姿貌喜丨丨丨單衣世祖見而好之自後常)
(勑會稽郡獻越布後漢本傳)詣軍門(王猛隱于筆山懷佐世之志希龍顔之主歛翼待時候風雲而)
(動桓温入關猛被褐而丨之一面談當世之事捫蝨而言旁若無人温察而異之本傳)到闕下(陽城)
(德宗召拜諫議大夫遣長安尉楊寧齎束帛詣其家城褐衣丨丨丨辭讓帝遣中人持緋衣衣之孔氏帖)烏
帽縮褐(康節先生嘉祐中朝廷以遺逸命官辭不從河南尹遣官就第送告勑朝章康節服以謝即褐)
(衣如初熙寧初再命官辭又不從再辭朝章謝曰吾不復仕矣始為隱者服丨丨丨丨見卿相不易也)幅
巾縉帶(司馬公依禮記作深衣簪丨丨丨丨每出朝服乘馬用皮匣貯深衣隨後入獨樂園則衣之嘗)
(謂康節曰先生亦可依此乎康節曰某為今人當服今時之衣温公歎息其言合理並聞見錄)璽袍高
帽(伊川常服丨丨丨丨簷劣半寸置繫修曰此野人之服也外書)
儒服逢掖(魯哀公問孔子曰夫子之服其儒服與怪與士之異也孔子曰丘少居魯衣丨丨之衣長)
(居宋冠章甫之冠丘聞君子之學也博其服也鄉丘也不知儒服記)深衣(古者深衣盖有制度以應規矩)
(繩權衡短毋見膚長毋被土)子衿(丨丨刺學校廢也亂世則學校不修焉青青子衿悠悠我心縱我不)
(往子寧不嗣音詩鄭風)孫通服(叔丨丨儒服嘗見漢王王憎之乃變其服服短衣楚制)食其
衣(酈丨丨踵軍門上謁丨儒衣冠沛公使人謝曰方以天下為事未暇見儒人食其按劒叱使者曰吾高陽)
(酒徒非儒也沛公遽延)曳長裾(鄒陽上吳王書曰云云飾固陋之心則何王之門不可丨丨丨乎)
衣介幘(劉允章咸通中為禮部侍郎請諸生及進士第並謁先師丨青衿丨丨孔帖)
戎服涖事(司馬宣王戎服丨丨見後中詳)聽講(元帝為周師所圍從講老子百官戎服以丨丨)
(通鑑太宗紀正觀二)從幸(隋煬帝事見朝服注)軍校袍(開元中賜邊衣製自宫中有丨丨丨中得)
(一詩云留意多添線含情更着綿今生已過了重結後身緣持詩白帥帥以聞明皇問之有一宫人自言萬死)
(即以嫁得詩者與汝結今生緣本事詩)戰士衣(肅宗廢后張氏駐靈武産子三日起縫丨丨丨太子)
(敕止對曰今豈自養時邪)
褻服短右袂(孔子褻裘長丨丨丨)
儉敝布衣(衛文公大丨之丨左閔二)敝袴(韓昭侯有丨丨命藏之侍者曰君亦不仁者矣不賜)
(左右而藏之昭侯曰吾聞明主愛一嚬一笑嚬有為嚬笑有為笑今袴豈特嚬笑哉吾必待有功者通鑑)不
恥(子曰衣敝緼袍與衣狐貉者立而丨丨者其由也與)無裏(孔伋緼袍丨丨孔叢子)藍縷
(若敖蚡冒蓽路丨丨以啓山林注丨丨敝衣左)懸鶉(子夏家貧衣若丨丨)婦無禪衣(范宣潔行)
(廉約韓豫章遺絹百疋不受減半不受減至一疋終不受韓裂二丈與之云人寧可使丨丨丨丨邪范笑而受)
(之世說)父作衲衣(宋徐湛之武帝長女會稽公主之子也武帝微時貧甚有衲布衣襖皆敬皇后)
(手自作帝既貴以此衣付公主曰後世有驕奢者以此示之及文帝欲殺湛之主以錦囊盛衲衣擲示上曰此)
(我母為汝丨丨此丨丨今日有一頓飽飯便欲殺我兒子遂免)以衣敝惡(張仲武范陽人子直方時)
(鄭畋輔政頗言仲武會昌中功第一今直方百口不自存每内燕丨丨丨丨辭不赴陛下錄功念舊宜少優假)
常衣垢弊(蕭復丨丨丨丨本傳)紙衣自蔽(周智光先是淮西李忠臣入朝次潼關聞智光)
(反率兵討之會敗忠臣因入華大掠自赤水至潼關畜産財物皆盡官吏至丨丨丨丨累日不食)敗服
上謁(武儒衡宰相鄭餘慶不事華潔門下客多垢衣丨丨獨儒衡丨丨未嘗有所易)羸衣冒出
(朱泚賊敗莊何諸門士人丨丨丨丨)穿履破衣(劉义嘗丨丨丨丨)危帽散衣(李紳河南)
(惡少丨丨丨丨)寒不假衣(陳無已趙挺之邢和叔皆郭大夫壻陳在館職當侍祠郊丘非重裘不能)
(禦寒氣無已止有其一其内子為於挺之家假以衣之無已詰所從來内以實告無已曰汝豈不知我不着渠)
(衣邪却之既而遂以凍病而死謝克家作其文集序中有云篋無副裘又云此豈易衣食者盖指此事朱語錄)
奇怪裘帶索(朱桃推澹泊絶俗被丨丨丨人莫能測及為長史竇軌見之遺以衣服鹿幘麂鞾逼)
(署鄉正委之地不肯服)錦半臂(來子珣迁游擊將軍衣丨丨丨自異)花為之服(酉舍利以)
(丨丨丨丨孔六帖)
洗澣澣衣(支離䟽治繲繲丨丨莊子)濯冠(晏平仲澣衣丨丨以朝君子以為隘)布火浣
(梁冀衣布有垢則浣之於火一日對客坐或誤汚其衣佯怒投丨丨中及火滅而色愈鮮明)袂三澣
(公權嘗與六學士對便殿帝稱漢文帝恭儉因舉袂曰此丨丨矣)
補綴遺衣(楊行密嘗過楚州臺濛盛供帳之行密一夕去丨丨卧内皆經補浣濛還之行密曰吾興)
(細微不敢忘本君笑我邪濛大慙)補衮(衮職有闕惟仲山甫丨之詩)挫鍼(支離疏丨丨注丨丨)
(縫衣也莊子)紉䘺裳(和政公主代宗以主貧詔諸節度餉億主一不受親丨丨丨衣諸子不敢服紈)
(絺)紉絶帶(孫孝哲契丹部人禄山對側門俟召衣帶以絶不知所為孝哲箴縷素具徐為丨綻禄山)
(大悦)
贈遺縞帶(季札與子産丨丨子産獻紵衣焉)綈袍(須賈以范叔寒贈一丨丨曰戀戀有故人)
(之意)貂裘(蘇秦說趙相李兑兌送以黑丨之丨)解衣衣(韓信曰漢王丨丨丨我本傳)解衣
贈(夏侯端夀春人王世充遣人以淮南郡公尚書少吏部印綬召端丨丨服以丨端端曰吾天子使寧汚賊)
(官邪非持首去不可見即焚書及衣)覆以妃袍(韋綬德宗時為翰林學士帝嘗幸其院韋妃從會綬)
(方寢學士鄭絪欲馳告之帝不許時大寒以妃蜀襭袍丨之而去其待遇如此)覆以已袍(安禄山林)
(甫稍厚之引至中書丨丨丨丨)遺以鹿幘(見前奇怪類)
賜予賜緋(温造為宣諭使丨丨衣)賜錦(劉幽求復舊官丨丨衣一襲)賜金紫(李泌)
(肅宗即位欲授以官固辭願以客從入議國事出陪輿輦衆指曰着黃者聖人着白者山人帝聞因丨丨丨)
賜銀魚(王繇尚永穆公主生子潛生三日丨緋衣丨丨)隱居服(盧鴻還山賜丨丨丨)宦官
服(昭宗既誅丨丨第五可範等凖國故事量留三十人各賜黃絹衫一領以備宮中指使仍不得輒有養男)
(其左右神策軍諸道監並令停廢)
服色品官舊服(馬周先是丨丨丨丨止黃紫於是三品服紫四品五品朱六品七品綠八品九)
(品青)百寮新服(上元元年勑三品以上服紫四品深緋五品淺緋六品深綠七品淺綠八品深青九)
(品淺青庶人服黃一品以上文官並帶手巾等袋刀子礪石武官欲帶聽之九月丨丨具丨丨宴之舊紀)四
時仕宦(傅游藝起一歲賜袍自青及紫人號丨丨丨丨)二人主事(楊國忠侍郎韋見素張倚)
(與本曹郎趨走堂下抱案牘國忠顧女弟曰紫袍二主事何如皆大噱)婦人從夫(正觀四年制丨)
(丨皆丨丨色舊志)魏相月令奏(天子之義必純取法天地而觀於先聖高皇帝詔長樂宫曰令)
(羣臣議天子所服以安治天下相國臣何等議春夏秋冬天子所服當法天地之數中得人和故自天子王侯)
(有土之君下及兆民能法天地順四時以治國家身亡禍殃年夀永究是奉宗廟安天下之大禮也臣請法之)
(中謁者趙堯主春服曰主一時衣服禮物朝祭之事李舜舉夏兒湯舉秋貢禹舉冬四人各一時奏制曰事)
贊皇正服箴(聖人作服法象可觀雖在宴游尚不懷安汲黯莊色能正不冠楊阜慨然亦譏縹紈)
(四時所御各有其官非此勿服惟辭惟難)
詩集被恩榮(宫衣亦有名端午丨丨丨細葛含風軟香羅疊雪輕自天題處濕當暑着來清意内)
(稱長短終身荷聖情杜)照暮春(三月三日天氣新長安水邊多麗人態濃意遠淑且眞肌理細膩骨)
(肉勻繡羅衣裳丨丨丨蹙金孔雀銀麒麟頭上何所有翠微㔩柔垂鬢脣背後何所見珠壓腰衱穩稱身就中)
(雲幕椒房親賜名大國虢與秦紫駞之峯出翠釜水精之盤行素鱗犀筯厭飫久未下鑾刀縷切空紛綸黃門)
(飛鞚不動塵御廚絲絡送八珍簫鼓衷吟感鬼神賓從雜遝實要津後來鞍馬何逡巡當軒下馬入錦茵楊花)
(雪落覆白蘋青鳥飛去銜紅巾炙年可熱勢絶倫慎莫近前丞相嗔杜麗人行)試寬窄(深閨乍冷聞香)
(篋玉筯微微濕紅頰一陣霜風殺柳條濃煙半夜成黃葉重重白練明如雪獨下閒階轉淒切祇知抱杵搗秋)
(砧不覺高樓已無月時聞塞鴈聲相喚紗窗只有燈相伴幾展齊紈又懶栽離腸恐逐金刀斷細想儀形執牙)
(尺回刀剪破澄江色愁捻銀針信手縫惆悵無人丨丨丨時時舉手揮殘淚紅牋謾有千行字書中不書心中)
(事一半殷勤托邊使裴詩可邊衣)異裝束(辛有歎被髮趙雲喜胡服遂成陸渾戎終有沙丘辱用夷)
(反變夏亡禮以從俗先王仁義術詎用此求福齊桓九合功不以兵車轂仲尼歎微管幾為左衽屬爾來豪俠)
(兒往往丨丨丨耀武何必然禦戎有前躅余敢告司關異服宜禁肅王陶異服)
古今合璧事類備要外集卷三十三
