古今合璧事類備要别集卷五十六
宋謝維新撰
百草門
蒲
格物總論(蒲草叢生人多種於田間莖長者可六七尺三脊無葉如薤二三月生苖八九月收)
(可為席者是也)
事類鮫守(齊澤之雈蒲舟丨丨之左昭二十年)妾織(臧文仲丨丨蒲左文公)雈苻(鄭太)
(叔政寬鄭國多盜取人於丨丨之澤遂興徒兵以攻丨丨之盜盡殺之左昭)結蒲(秦時一湖有九十臺)
(皆生丨丨乃云始皇遊此臺丨丨繫馬自是蒲生皆結續仙記)蒲裹輪(漢武帝以丨丨丨迎申公史)
蒲為牒(路溫舒字長君父為里監門使牧羊溫取澤中丨截以丨丨編用寫書稍習善求為獄小吏因)
(學律令轉獄史縣中疑事皆問焉本傳)蒲為鞭(劉寬宣帝時遷臨淮太守用丨丨丨罰吏漢書)醜
奴拔(河東常丨丨將一小兒于湖邊丨蒲暮宿于田舍中見一小女姿容極美乘小舟直前投醜奴舍寄)
(宿因卧頃覺有臊氣女已知人意便求出戶化為獺幽明錄)
詩集聊可截(為書丨丨丨匹柳復宜春梁元帝)生其間(我有一池水蒲葦丨丨丨韓退)
(之)何時織(丨丨丨得孤帆去陸龜蒙)初霜刈(魯國寒事早丨丨丨渚蒲揮鎌若轉月拂水生)
(連珠此草誠可珍何必貴龍鬚織作玉牀席欣承清夜娛羅衣能再拂不畏暑塵蕪李白)薤葉鋪(沮洳)
(沙泉丨丨丨穎濱)
萍(附)(蘋)(紫萍)
格物總論(萍浮草也一名芣萊二種有青色者有紫色者葉皆細對生梗長二寸許浮於水上)
(溝瀆間所生彼所謂蘋者按本草謂其大者曰蘋莖長三四寸亦葉葉相對而生沉在水中亦無根著又)
(與所謂白蘋者不同人多不辨因筆併及之)
事類鴨茵綠(浮光多美鴨太原少尹樊千里買百隻置後池載數車浮萍入池使為丨作丨丨雲)
(林異景詩)魚藻洞(魚朝恩宅有洞房四壁大安玻璃板中貯江水及萍藻諸色丨蝦號丨丨南康記)
蘋冬不死(太原晉祠有水底蘋丨丨丨食之甚美酉陽雜爼)
詩集風約半(丨丨丨池萍杜)水悲流(風丨丨丨萍劉禹錫)無休日(萍泛丨丨丨杜)
蓋汙池(萍丨丨丨淨韓)微馨借(丨丨丨渚萍杜)含吹轉(青萍丨丨丨杜)生事如
(問家何所有丨丨丨浮萍李頻)飄蕩無根(汎汎江漢萍丨丨水丨丨司馬彪)飄蕩幾時
(逐水應無定因風不自由只緣根底薄丨丨丨丨休古詩)
紫萍波流(紫葉帶丨丨李白)風飄(丨丨千點紫前人)
莎
格物總論(莎一名薃一名侯莎一名香附子一名雀兒頭香生田野間其根生如棗核者謂之)
(香附子)
事類(闕)
詩集綠滿巖(丨丨丨扉外綿綿芳草隂种明逸)青蒲階(桃蹊李逕有塵埃初放丨莎秀)
(丨丨想見芊綿古城角有人嗟我未歸來宋景文)流水落(丨丨涓涓丨砌莎百氏集)空庭對
(何事牽幽思丨丨丨野莎青春衝野步落日拄笻過色與莓苔近隂藏蟋蟀多聞思舊山下蕭颯遍煙蘿李白)
半摧尖(老樹雨隂渾脱葉綠莎霜後丨丨丨秦敏)編燒痕(最怜高塜臨官道細細煙莎丨丨丨)
(張商英)
芭蕉
格物總論(芭蕉一名苞苴叢生根出地面兩三莖成一簇大者三二尺圍重皮相裹葉如扇廣)
(尺餘長一丈柄如山芋莖中心抽榦作花初生大萼如倒垂菡蓞盛紅者如火炬謂之紅蕉白者如蠟色)
(謂之水蕉閩人以灰理其皮令滑績以為布又一種株大者一圍餘葉長一丈或七八尺廣二尺許花大)
(如酒杯色如芙蓉莖著末百餘各為房相連累甜美亦可蜜藏二廣閩中有之是名甘焦也然亦三種子)
(大如拇指長而銳有類羊角名羊角蕉最甘美子如鷄卵大有類牛乳者為牛乳蕉微減羊角一種大如)
(藕子長六七寸形正方少甘最下也其莖皆散散如絲可紡績如絺紵交廣閩人俱為之)
事類種以供揮灑(僧懷素貧無紙可書嘗於故里丨芭蕉丨丨丨丨唐本傳)
詩集開綠扇(芭蕉丨丨丨方義山)有青絲(幸丨丨丨用寧將衆草同心虛含夕露葉大怯)
(秋風細響安禪後濃隂生夏中由來何所喻持以問支公錢起)葉題詩(蕉丨丨丨詠白居易)絲著
服(焦丨丨丨輕同上)信中空(不枝惟葉茂無榦丨丨丨所以免摧折為依君子風宋景文)起
新知(芭蕉心盡展新枝新卷新心暗已隨願學新心養新德旋隨新葉丨丨丨張横渠)障夏日
(芭蕉植秋檻勿云憔悴姿與君丨丨丨羽扇寧復持宋文公)作秋聲(瀟瀟灑灑復亭亭一半風流一)
(半清不為暑流添午隂却來愁枕丨丨丨楊誠齋)狼籍秋霜(芭蕉移種未多時濯濯芳莖已數圍)
(畢竟空心何所有欹傾大葉不勝肥蕭騷暮雨鳴山樂丨丨丨丨脱敝衣堂上幽人觀幻久逢人指示此身非)
(蘇穎濱)卧聽急雨(世情易變如雲葉官事無窮類海潮退食北窗涼意滿丨丨丨丨到芭蕉張南)
(軒)
苔蘚
格物總論(苔生於地之隂濕處隂濕氣所生也初生其處漸青成暈斑斑點點久則堆積漸厚)
(如塵埃然又久則微有根葉又能傍緣樹木階砌磚瓦柱礎而上空室無人行則又生紫者又一種生在)
(水中石上青絲色如散髮然江東人多食之)
事類苔邪(在瓦曰丨丨)垣衣(在垣曰丨丨並廣雅)石髮(苔衣注云水苔也一名丨丨爾)
(雅)澤葵(丨丨即莓苔也鮑胎法)海藻(丨丨一名丨苔南粤志)生閣(陳王初喪應劉端憂)
(多暇綠苔丨丨芳塵凝榭曹子述)側理(張連進博物志武帝嫌煩令削之賜丨丨紙王子年云側理陟)
(厘也此紙以水苔為之溪人語訛謂之丨丨爾晉書)沒階(宋玉微乃太保弘之弟也吏部尚書江湛愛其)
(才舉為吏部郎因病不受與湛書告䋲足不踰閫十餘年棲遅環堵之室苔草丨丨南史本傳)江淹苔
賦(鑿山楹為室有老苔焉又綠苔鬖髿乎研上松栝交隂泉雨長注)
詩集日夜黃(青苔丨丨丨江文通)沙濤痕(苔蘚蝕破丨丨丨杜甫)山門古(苔蘚)
(丨丨丨杜)石田荒(丨丨茅屋丨蒼苔杜)侵履濕(新苔丨丨丨韋應物)上階綠(苔痕丨丨)
(丨劉禹錫)依砌上(蒼苔丨丨丨謝元暉)隨意坐(丨丨丨莓苔杜)歸休步(丨丨丨紫苔同)
(上)錢剥落(苔斑丨丨丨白樂天)車碾來(路旁凢草榮遭遇曾得七香丨丨丨前人)染馬
蹄(青青丨丨丨王建)掛魚衣(千頃桑麻在船裏空餘石髮丨丨丨坡)水仙髮(繞繞丨丨)
(丨茸茸蛟客髯梅聖俞水苔)良冶鑄(貪多寧損志嫌少不為愚丨丨何由丨常流豈敢圖野人惟自)
(愛難把悦妻孥魏野)屣齒印(丨丨丨苔深韓維)樵徑入(丨丨丨蒼苔曾公衮)新笋破
(綠嫌丨丨丨紅愛落花粧張太和)
菰
格物總論(菰按本草生水中葉如蒲葦刈以秣馬甚肥又謂之茭白其歲乂者中心生白臺如)
(小兒臂謂之菰米其臺中有黑者謂之茭鬱其根如蘆根下澤處謂之菰葑以去其葉便可耕萌其苖有)
(莖硬者謂之菰蔣草至秋結實乃彫胡米也今其葉人多刈以為薦)
事類孔子舍(丨丨之楚丨於蟻丘之蔣莊子)張翰思(丨丨字季鷹吳郡人齊王冏辟為大)
(司馬東曹掾冏時執權翰謂同郡顧榮語欲求去榮執其手愴然曰吾亦與子摘南山蕨飲三江水耳翰因見)
(秋風起乃思吳中菰菜尊羹鱸魚鱠曰人生貴得適意何能羈宦數千里以要名爵乎遂命駕而歸俄而冏敗)
(人謂之見機)宋玉賦(主人之女為臣炊雕胡之飯露葵之羹)吳都賦(菰穗雕胡菰子作餅)
詩集根布(結丨丨洲渚垂葉滿皋澤匹彼露葵羹可以留上客沈約)葉肥(楚人菰丨丨王維)
黑穟(秋菰為丨丨精鑿成白粲)翠牙(丨丨穿裛蔣並杜甫)彫胡(丨丨炊屢新又滑憶丨丨飯又)
(丨丨方自炊沈約)雲子(飯抄丨丨白杜叉丨丨新炊滑溜匙洪駒父)綠未齊(短短菰蒲丨丨)
(丨東萊)
茅
格物總論(茅說文謂之菅叢生根茹相連葉長三四尺生於荒野間野人刈以覆屋江淮間生)
(者一莖三脊有毛刺者曰菁茅)
事類茅茨(堯為天子丨丨不剪尹文子)茅藉(荆州包匭菁丨注匭匣也菁以為葅丨以丨酒)
(尚書禹貢)嬰茅(殷湯救旱素車白馬以身丨丨為犧牲史記)掘茅(武王伐殷微子啓肉袒面縛牽)
(羊丨丨膝行而前典錄)坐而漁(吕尚丨茅丨丨六韜)貢不入(僖四年齊侯以諸侯之師伐楚)
(管仲曰爾丨苞茅丨丨王祭不供無以縮酒寡人是徵云云左)
詩集麤根(鶗鴂芳不歇霜繁綠更滋擢本同三脊流芳有四時丨丨縮酒易結觧舞蠶遅終朝入楚)
(貢豈羨詠陳詩梁定襄侯)發葉(銅律與鳴琴俱稱類君子豈惟江淮間丨丨超衆美荑同自牧歸茹因彙)
(征起豈獨邁秦衡方知蔑沅沚梁簡文帝)荒蔓(丨郊丨草萊杜)
蓬
格物總論(蓬叢生長尺許其莖曲微草也)
事類孤根(魯哀公失國走齊公問焉曰子之年甚少道至于此乎吾少之時多愛我者吾體不親人)
(多諫我者吾忌不能用是内無弼外無輔輔弼無人謟䛕甚衆譬之猶秧蓬也丨其丨本密其枝葉國語)編
戶(子貢作壞室丨蓬為丨彈琴瑟其中以歌先王之風尚書大傳)沒人(張仲蔚平陵人也與同郡魏景)
(卿俱隠身不仕所居蓬蒿至於丨丨三輔决錄)
詩集離本根(轉蓬丨丨丨飄飄隨長風何意回颷舉吹我上雲中高高上無極天路安可窮類此)
(流離子捐軀遠從戎毛褐不掩形薇藿常不充去去莫復道沉憂令人老曹子建)轉霜根(孤蓬丨丨)
(丨杜)復何辜(百草應節生含氣有深淺秋蓬丨丨丨飄飄隨風轉司馬彪)無勞問(丨丨丨轉)
(蓬杜)
藍
格物總論(藍叢生園圃間畦而種之人多採其葉以染青)
事類植藍供母(楊震丨丨以丨丨諸生嘗有助種者輒拔更種以拒其後續後漢書)種藍
為業(趙岐云予就毉偃師道經陳留此境人皆以丨丨染紺丨丨藍田彌望黍稷不植慨其棄本逐末遂)
(作此賦曰同丘中之有麻似麥秀之油油後漢)
詩集青又出青(物有无窮好藍丨丨丨丨朱研方比德白受始成形袍襲宜從政衿垂可問經)
(當時不採擷佳色幾飄零吕温)
藤(附)(蘿)(蔓)
格物總論(藤有大小數種皆依附大木蟠曲而上其緜直不可以尋丈許所在山谷中多有之)
事類藟藤(丨丨也廣雅江東呼丨為丨藤似葛麤大也爾雅)松蘿(女蘿丨丨也兔絲也詩云)
(&KR0034;與女丨施于丨栢廣雅又在草曰兔絲在木曰丨丨毛詩註)紫藤(丨丨葉細長莖如竹根極堅實重重)
(有皮花白子黑置酒中二三十年亦不腐敗其莖截置烟爐中經時成紫香可以降神南方草木狀)榼藤
(丨丨依樹蔓生如通草藤也其子紫黑色一名象上豆三年方熟其殼貯藥不壞生南海解諸藥毒同)鍾藤
(丨丨附樹作根軟弱須緣樹以作藤既纏裹樹即死且有惡汁尤令速朽也藤盛成樹若木自然大者或至十)
(圍又云藤圍數寸重於竹可以為杖篾以縛船及為席勝於竹異物志)舒元輿悲剡藤文
(剡溪古藤甚多為紙工斬伐以造紙今能文者孰非書剡藤者耶)
詩集刺眼(藤枝丨丨新杜)寄木(纖條丨喬丨弱影掣風斜標春開曉翠出霧露懸花梁簡文帝)
縷絡(高木八九株有藤丨丨之韓愈)纏繞(幾歲生成為大木一朝丨丨因長藤百氏集)蓋瓦
(對門藤丨丨杜)刺簷(庭中藤丨丨)曲藏蛇(藤蔓丨丨丨並杜)下如蛇(藤花紫蒙茸藤)
(葉青扶蘇誰謂好顏色而為害有餘丨丨丨盤屈上若繩縈紆可怜中間木束縛成枯株柔蔓不自勝嫋嫋掛)
(空虛豈知纏木身十夫力不如先柔後為害有似䛕佞徒附著君權勢君迷不肯誅又如妖婦人綢繆蠱其夫)
(毫末不早刈滋蔓宜難圖願以藤為戒銘之於坐隅白居易)繁英照(故鄉春欲盡一歲芳難再巖下)
(已青葱吾廬日堪愛幽溪人未去芳草行應礙遥憶紫藤垂丨丨丨潭黛李衛公)倒松纏(丨丨頼藤)
(丨杜)丘壑蔓(丨丨丨寒藤前人)去年採(魯人酒薄邯鄲圍西河渡橋南越悲歲調紅藤百萬)
(計自古工作无窮時丨丨丨藤藤已竭入山十日脱身歸新藤出土拳如蕨唐子西)
蘿垂飲猿(高蘿丨丨丨杜)覆巢鶴(引蔓出雲樹垂輪丨丨丨幽人對酒時苔上閑花落錢起)
通林帶(丨丨丨女蘿杜)引蔓出(見上注)兔絲附(丨丨丨女蘿文選)虺蔓盤
(丨丨相結丨虬梢久回曲紛若未契繩繁如已綸綍宋景文)亦有託(如蘿丨丨丨陸士衡)高成
幄(丨蘿丨幃丨杜)縈數匝(綠蘿丨丨丨本在草堂間秋色寄高樹晝隂籠遠山移花疎處種斸藥因)
(時攀日暮微風起難尋舊逕還許渾)
蔓衍傍松(蔓丨丨丨枝王融)弱垂纓(寒松偃澗濱丨蔓丨丨綠波縈翠帶長水濺低花馥)
(梅聖俞)亦有尋(蔓葛丨丨丨陸士衡)
古今合璧事類備要别集卷五十六
