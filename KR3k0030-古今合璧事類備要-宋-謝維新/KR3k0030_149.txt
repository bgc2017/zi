古今合璧事類備要後集卷八十
宋謝維新撰
縣官門
縣丞
歴代沿革(漢氏縣丞尉多以本部人為之三輔縣則兼用他郡諸縣皆有主刑獄囚徒後漢署文書)
(典知倉獄署諸曹掾史自晉後無丞宋惟建康有獄丞及隋氏革選盡用他郡人漢以下皆用一人唐置京縣)
(丞三員北京太原晉陽各置一人六典注高宗始為品官吏部選授為縣令之貳唐職林國初不置丞天聖中)
(因蘇耆請開封兩縣始各置丞一員在簿尉之上仍於有出身幕職令錄内選充時兩赤縣簿尉多差出外本)
(縣闕官故耆有此請皇祐中詔赤縣丞並除新改官人熙寧四年編修條例所言諸路州軍繁劇縣令戶二萬)
(已上增置縣丞一員以幕職官或縣令人充會要元祐元年詔應因給納平常免役置丞並行省罷如委是事)
(務繁劇難以省罷處令轉運司存留崇寧二年宰臣蔡京言熙寧之初修水土之政行市易之法興山澤之利)
(皆王政之大請縣並置丞一員以掌其事國史外補云縣丞昔大邑有之至是不以邑之大小皆得置丞使主)
(管常平坑冶農田水利大觀三年詔昨增置縣丞内除舊額及萬戶以上縣令委是事務繁冗并雖非萬戶實)
(有山澤坑冶之利可以興修去處依舊存留外餘皆减罷續會要建炎元年詔縣丞係嘉祐以前員闕并萬戶)
(處存留一員餘並罷紹興三年以淮東累經兵大權罷縣丞十八年置海陵丞一員中興會要)
事類長吏(縣丞長吏也百官表縣百戶以上為令皆有丞尉秩四百石至二百石是為丨丨漢書景)
(記)廉吏(黃霸為穎川太守許丞年老病聾督郵白欲逐之覇曰許丞丨丨雖老尚能拜起)真清
(唐陸景情為扶溝丞按察使畢講覆州縣殿最惟景情曰丨丨)簡靖(穎川陳南仲居是官邑人宜之號為)
(丨丨夫以武功彊理之大人徒之多而陳生以簡靖輔其理斯固難矣柳文武功丞壁記)佐邑縣
寮(並白六帖)贊府(裴子雨為下邳令張晴為縣丞二人俱有聲氣而善言語會論事移時人吏竊相謂)
(曰縣官甚不和長官稱雨丨丨道晴終日如此不和也南部新書)典倉獄(丞署文書丨知丨丨後漢)
(百官志)主刑獄(丞丨丨丨囚徒注史記曰記捕淮南太子淮南相壽春丞留太子不遺如淳曰丞主)
(刑獄囚徒故責之通典)述六職(丞之位八品以下丨丨丨以輔其治也柳子厚武功縣丞壁記)佐
一司(丨理丨丨貳職百里白六帖)清淨無欲(後漢張玄字宗君遷陳倉縣丞丨丨丨丨專心)
(經書)鋩刃不頓(崔倕在臨晉處煩應卒丨丨丨丨)縣徒勞人(梁竦曰州丨之職丨丨丨)
(耳)位極人臣(張東之年六十三為清源丞善相者云當丨丨丨丨)縣為副貳(丨有七司)
(丞丨丨丨如州上佐通典)通判縣事(隋又大唐縣丞各一人丨丨丨丨同上)解曚難問
(張玄初為縣丞嘗以職事對府不知官曹處吏白門下責之時扶風徐業亦大儒也聞玄諸生試引見之與語大)
(驚曰今日相遭真丨丨矣遂請堂上丨丨極丨)講經行禮(唐王義方坐與張亮交通貶為儋州吉安)
(丞行至海南舟人將以酒脯致祭義方曰黍稷非馨馨在明德酌水而祭時當盛夏風濤蒸毒既而開霽南渡)
(吉安蠻俗荒梗義方召諸首領集生徒親為丨丨丨釋奠丨清歌吹籥而登降有序蠻酋大服)佐縣有
稱(吳孫堅為下邳丞丨丨丨丨丨)頌議歸丞(獨孤君上迫宰君下雜羣尉文墨教令不專有窮然)
(力行務仁推誠愛物謳吟者不歌其宰丨丨者必丨於丨陳子昂集彭州九龍縣丞獨孤君遺愛碑序)出
囚知名(唐臨為萬泉丞縣有輕囚十數人會春暮時雨臨白令請丨之令不許臨曰明公若有所疑臨)
(請自當其罪令丨請假召囚悉令歸家耕種與之約令歸繋所囚等倍感恩義至時畢集詣獄臨由是丨丨唐)
(書)俗謂閑官(州有上佐縣有丞簿丨丨丨丨不領公事殊乖制作之本意續通典大中四年勑書)
占氣遷丞(唐張鷟云九十里之丹鳳自下升高七十日之黃龍從微至著注宋玉曰鳳凰上擊九十)
(里翺翔乎窈冥之上藩籬之鷃豈得料其高哉士亦然矣相書丨丨要曰日中有黃氣如龍七十日丨為丨也)
登岳諭屬(唐宋安公為龍門丞年已五十八數年而登列岳每謂寮屬曰公輩但守清白何憂不遷)
(俗云雙陸無休勢余以為仕宦亦無休勢各宜勉之)白黥猾胥(王庭珪號瀘溪先生召茶陵丞民俗)
(朴陋擇秀民置之學士皆被其化猾胥文雅者勢傾一邑交結諸監司為囊槖累政不能去公把其宿負白于)
(郡黥之舉邑稱快至今人猶德之胡澹菴集)論免和糴(紹興十八年旱詔復民租十之八而和糴)
(尚在海鹽丞丁安義語其令曰歲饑常賦且不充不應復有和糴使上官怒安義當以身任之檄屢至安義抗)
(論反覆卒賴以免)桓譚為陵安(後漢丨丨字君山數言事忤旨出丨丨丨丞忽忽不樂)温
舒為石苞(路丨丨丨丨丨邑丞)佐卓魯之政(貳子男之職丨丨丨丨丨白帖)從趙
典之任(高府君為易州遂城縣丞以管輅之才丨丨丨丨丨陳子昂集)公輔民稱惠愛
(𫝊察字丨丨知洺州永平丞在職清謹惠愛及民到于今稱之𫝊忠肅公察𫝊)公節人頌遺愛
(錢丨丨丞臨安縣民轉徙豪右冒墾其田官不能直于者悉奪還之流民復業又除二税積弊亦蠲民瘼至)
(今邑丨丨其丨丨楊龜山錢忠定公墓制)議事僉書文檄(縣丞簿尉日赴長安廳丨丨及丨丨)
(丨丨本朝元符詔)處事明限必信(汪大猷字仲嘉為同華丞丨丨益丨其丨丨丨文引可以)
(質錢至有以潤其屋者樓攻媿集)正心誠意之學(楊萬里諡文節丞零陵張忠獻公謫寓焉)
(勉公以丨丨丨丨丨丨佩服其言遂以誠名齋言行錄)韓愈藍田縣丞廳壁記(丞之)
(職所以貳令於一邑事無所不當問丞位高而偪例以嫌不可否事文書行吏抱成案詣丞鴈鶩行以進平立)
(睨丞曰當署丞涉筆占位署惟謹丞之設豈苟然哉博陵崔斯立運學績文以蓄其有泓涵演迤曰大以肆再)
(轉為丞兹邑始至喟然曰官無卑顧材不足以塞職既噤不得施用乃喟然曰丞哉丞哉余不負丞而丞負余)
(則盡枿去牙角一躡故跡破崖岸而為之庭有老槐四行南牆矩竹千挺儼若相持水㶁㶁循除鳴斯立痛掃)
(溉對樹二松日吟哦其間有問者輒對曰余方有公事子姑去)
詩集外府(聖朝收丨丨皆是九天除姚合書縣丞舊廳)貳職(因君丨丨藍溪上遣我維舟紅)
(葉時方干題慈溪張丞壁)佐雙鳬(計程航一葦試吏丨丨丨權德輿送上虞丞詩)歌贊府(剰有)
(老農丨丨丨楊誠齋詩)花綬傍腰新(丨丨丨丨丨關東縣欲春云云虞坂臨官舍條山映吏人)
(看君有知己坦腹向平津岑參送虞校書赴虞卿丞)
主簿
歴代沿革(漢晉有之自漢以來皆令長自調用至隋始置之唐赤縣置二人他縣一人武)
(德初以流外為之高宗始以為品官吏部選授掌付事勾稽省署抄目糾正縣内非違通典唐職林)
(本朝開寳三年詔諸縣千戶以上置令簿尉四百戶以上置令尉令知主簿事四百戶以下置簿尉)
(主簿兼知縣事實錄咸平四年王欽若言川峽縣五千戶以上請並置簿自餘仍舊以尉兼從之天)
(禧五年劍州梓潼等各增主簿皇祐五年詔南川縣置主簿嘉祐五年婺州義烏永康武義浦江四)
(縣置主簿熙寧四年陜西河東沿邊城寨置主簿此事從鄧綰申請)
事類紏職(周禮)簿司(主簿謂主諸丨丨通典)鸞棲(後漢仇覽字李智一名香考城令王)
(渙署為主簿謂覽曰主簿聞陳元之過不罪而化之得無少鷹鸇之志耶覽曰以為鷹鸇不若鸞鳳渙謝遣曰)
(枳棘非丨鳳所丨百里豈大賢之路今日太學曳長裾飛名譽皆主簿後耳以一月俸為資勉入太學其名大)
(振)箏彈(晉謝景仁為豫州主簿在桓元閣下元聞其善彈箏呼之既至取丨與丨因歌秋風意氣殊適)
(以此大竒之)短簿(王恂為桓温主簿人曰丨主丨)昂駒(韋元將為郡主簿楊處稱曰韋主簿有長)
(成之風丨昂千里之丨三輔决錄)三傑(唐魏谷倚為太原主簿與𫝊嘉謀吳少徵號北京丨丨)佳
壻(楊於陵調句容主簿節度使韓滉剛嚴少許可獨竒於陵謂妻曰吾求丨丨無如於陵賢田以妻之)符
邙(職司丨丨主掌簿書白帖)管轄(丨丨之司)糾察(丨丨凖繩)勾稽朱勾(並同上)
上轄(唐主簿丨丨通典)糾邑(俾之丨丨白集鄭枋河西主簿制)棲棘(丨丨之官白帖)矮
屋(張彖登科為華隂簿而為守令所抑嘆曰丈夫有凌雲蓋世之志而拘於下位若立身丨丨之下使人擡)
(頭不得乃棄官而去開元天寳遺事)髯鬚(外史王建僣蜀李景上封事以為眉山主簿制曰旌其忠藎之)
(心委以丨丨之職注云崔豹古今注羊名髯鬚主簿)閑官(見前縣丞俗謂閑官注)不遇(始韓琬為)
(高郵主簿使京師自負其才有丨丨之言題客舍他日欽緒見之笑曰是子歎後時耶唐蔣飲緒𫝊)鐵主
簿(齊許惇性識敏速逹於後政嘗為司徒主簿以能判時人號曰入丨丨丨)習主簿(晉習鑿齒極温)
(辟西曹主簿為親密時語曰徒三十年看儒書不如一詣丨丨丨)為宰相(盧公邁去河南為右補闕)
(其後由尚書至宰相鄭公餘慶去汜水為監察御史其後由工部侍郎至宰相趙公宗儒去陸渾為右拾遺其)
(後由給事中丨丨丨韓愈河南府同官記)至吏書(顧公少連去登封為監察御史其後由京兆尹丨丨)
(部尚書東都留守同上)王佐才(唐李栖筠有丨丨丨士多慕向為冠氏簿太守李峴視若布衣交)
有能名(高祖謂吏部侍郎曰今選吏豈無才問特達者朕將用之銳言行成調富平薄丨丨丨召補殿)
(中侍御史唐張行成𫝊)高士不為(漢孫寳以明經為羣吏御史大夫張忠辟寳為屬欲令教子更)
(為除舍設儲孫寳自劾去忠固還之心内不平後署寳主簿寳徙入舍祭䆴請比隣忠怪之隂使所親問寳前)
(大夫為君設除大舍子自劾去者欲為高節近舍兩府高士俗不為主簿子既為之徙舍其說何也寳曰丨丨)
(丨丨主簿而大夫以寳為可一府莫言非士安得獨自高前日君男欲學文而移寳自近禮有來學義無往教)
(道不可詘身詘何傷且不遭者可無不為况主簿乎忠聞大慚薦寳經明為義郎遷諫議大夫本𫝊)後來
之英(張說稱其才由魯山主簿薦為集賢校理見喜雨五色鴿賦咨嗟曰丨丨丨丨也唐徐浩𫝊)文
有父風(常熟主簿蕭文亮能丨辭丨丨丨同上)口記無差(唐顔春卿調犀浦主簿嘗送徒)
(於州亡其籍至廷丨丨物色凡千人丨所丨長史陸象先異之)遇事蠭銳(唐李畬為汜水主簿丨丨)
(丨丨甚有聲稱雖村童厮養一閱無不知替代姓名者累轉國子司業)命移虎害(顧少連字夷仲)
(為登封主簿邑有虎孽民患之少連丨塞陷穽獨丨文岳神丨不為丨)鴻漸之資鳳棲
之位(白帖)得一偉人(薛奎守蜀或問入蜀所得曰丨丨丨丨當以文學名於世謂鎮也舉進士)
(為新安簿後舉正薦召試擢館閣校勘事略)號為三傑(朱光庭調萬年主簿邑人謂之明鏡時程)
(伯淳主鄱縣簿張山甫主武功簿與公皆以才名稱閣中丨丨丨丨淵源錄)有公輔器(張昇字杲)
(卿少力學有志操為營丘簿留守王曾以為丨丨丨丨事略)有宰相器(葉正簡公顒調黃州南海)
(主簿府帥待制曾開告其子連曰葉主簿丨丨丨也汝往見之因倡諸部使者薦于朝)遵度好學
(崔丨丨字堅白純介丨丨調和川簿事略)伊川通易(明道先生為上元簿謝師直尹洛時曰某往在)
(上元某說春秋猶時見取至言易則皆曰非是某謂君皆通易者也監司談經而主簿乃曰非監司不怒主簿)
(敢非通易能如是乎伊川文集)使講春秋(劉恕字道原公在鉅鹿時為主簿陳鄘公帥高陽召至府)
(重禮丨丨丨丨丞相親帥官屬往聽太史集)集好學者(陳古虛先生襄字述古為浦城簿丨丨丨)
(丨教于縣庠由是為父兄者更相糾戒不可以非禮干吾簿焉言行錄)折黏鳥竿(明道先生再調)
(江寧府上元簿嘗曰一命之士苟存心於利物於人必有所濟始至邑見人持竿道傍以黏飛鳥取其竿折之)
(及罷官艤舟郊外有數人共語自主簿折黏竿鄉民子弟不敢蓄禽鳥不嚴而令行大率如此伊川文集)名
高士軒(公為同安縣簿廨有燕坐之室為更丨曰丨丨丨以令甲凡簿所當為者大書揭之楣間晦菴)
(年譜)佛首不光(先生任京兆鄠簿南山僧舍有石佛歲𫝊其首放光男女聚觀晝夜雜處為政者畏)
(其神莫敢禁先生詰其僧曰吾聞石丨歲現光俟復現當取其丨就觀之自是丨復有丨程伊川撰明道先生)
(行狀)姦首喪氣(陳襄王建州之浦城簿會邑闞令公獨當縣事每聽訟必使數人環列於前私謁者)
(無所𤼵由是邑人知公之不可干老丨宿贓縮丨丨丨民畏且愛圖公之像以事言行錄)邑賴以治
(伯雨字德翁主施州清江簿事戾於民不避形迹極言於今丨丨丨丨朱震撰任忠敏公伯雨行狀)均税
不擾(先生主上元簿田税不丨蓋近府美田為貴家富産以厚價薄其丨而買之先生為令畫法民丨知)
(丨而一邑大均程伊川撰明道先生行狀)不忍其去(朱文公調同安簿官滿當路尊敬不敢以屬吏)
(待同安之民丨丨丨丨五年後罷中興繋年錄)見而下拜(商英初調通川簿渝州蠻反詔運使張詵)
(討之惟王衮未降公言於詵曰蠻亦人耳以禍福諭之宜聽詵檄公行王衮丨丨丨丨蠻遂平以趙清獻公抃)
(薦召赴闕初對袖草茅憂國書以進擢光禄寺丞張丞相商英行述)佐理縣務(簿尉丨丨丨丨四朝)
(志)均一政賦(勾較符籍丨丨丨丨公是行馬維震制)縣事通管(熙寧三年提舉王廣)
(淵言一縣之事惟令佐三員而主簿尉所職各異苟有謬誤所職者坐視其弊而莫得禁止欲令主簿管稽簿)
(書尉專管督盜依舊外丨丨並令丨丨從之實錄)勾稽盡力(善丨邑版之丨能丨地丨之教胡文)
(恭行吕英制)勾稽之局(丨丨丨丨同上行蘇澄制)邑簿之稽(往勾丨丨丨丨同上行段)
(林制)藏錢人服(明道任鄠縣簿令以其年少未知之民有借其兄宅以居者𤼵地中丨丨兄之子訴)
(曰父之藏也令曰此無證佐何以决之明道問曰爾父藏錢幾何時曰四十年矣彼借宅居幾何年曰二十年)
(矣即遣吏取錢十千視之謂借宅者曰今官所鑄錢不五六年即遍天下此錢皆爾未藏前數十年所鑄何也)
(其丨遂丨令竒之言行錄)水災蠲放(周憲之主益都簿外邑訴丨丨州檄公檢視通守者吝於税且)
(少公輒大言曰若多放一粒租即當奉劾既而躬行田疇所傷果多公悉凖法丨丨之楊龜山集)向從
勾簿(丨丨丨丨胡文恭行馮安制)乃有是人(吳擇仁字智夫為開封雍丘主簿元祐中金水)
(河堤壊十六縣皆選屬它役獨擇仁詣朝堂白事宰相范純仁獨異之曰簿領中丨丨丨丨耶四朝史)赴
官控驢(韓參政億李參政若谷未第時皆貧李先登第授許州長社縣主簿丨丨自丨妻丨韓為負一)
(箱將至長社箱中止有錢八百以其半遺韓别去邵氏聞見錄)四十為主簿(仇香字季和學通三)
(經無知名之援年丨丨丨縣丨丨蘇林廣舊𫝊)作書數百篇(蕭存表常熟主簿顔正卿在湖州與)
(存及陸鴻漸等討摭古今韻字所原丨丨丨丨丨同上)伊川稱其才(邢恕字和叔從丨丨學調)
(永安簿頥丨丨丨於吕公著薦崇文院校書東都事略)石介見其文(劉顔字子望經行純備為)
(任城簿李迪辟為從事所著有儒術通要經濟樞言丨丨丨丨丨嘆曰恨不得在子弟之列同上)朱文
公建陽縣主簿廳記(縣之屬有主簿掌縣之簿書凡民租之版出納之會符檄之要獄訟之成)
(皆總而治之勾檢其事之稽違與其財之亡失以贊令治)
詩集簿領(丨丨三年久雲霄一武趨陳后山送閻醇老詩)棲棘(李侯持尺璧十五城不換勌飛)
(偶丨丨孤鳴異巢鸛淮海一俊乂博洽識理亂國論匪與聞偷將經術斷君家文多豪陵嶠賀白觀廖明略和)
(李主簿彦和詩)掣巨鼇(舍弟卑棲邑防川領簿曹云云倚賴天涯釣猶能丨丨丨杜詩寄臨邑舍弟書)
(至苦雨黃河泛溢隄防之患簿領所憂因寄此詩用寬其意)據胡床(輸與能詩王主簿瑶臺影裏丨)
(丨丨山谷詩)天球不琢(竟陵主簿極多聞萬事不理專討論澗松無心古鬚鬛丨丨丨丨中椊温)
(落筆塵沙萬馬奔劇談風霆九河翻胷中恢疎無怨恩當官持廉且不煩吏民欺公亦可忍慎勿驚魚使水渾)
(漢濱耆舊今誰存駟馬高蓋徒紛紛安知四海習鑿齒拄笏看度南山雲黃山谷送謝主簿詩)讀遍牙
籖(鳳雛驥子日相交白髮蒼顔笑我曹丨丨丨丨三萬軸却來小邑試牛刀東坡送歐陽主簿赴韋城)往
吟平地(丨丨丨丨千蒼玉還隠孤舟一釣竿楊誠齋送簡主簿之官臨桂)飛上木天(番君)
(小屈習鑿齒且與刺頭簿書底即看給札試蘭臺丨丨丨丨校文宇同上送羅正夫之官餘于)宗秀為
邦(主簿吾丨丨其能任丨丨山谷)父子一門(惟君有子又擢桂丨丨仇香仍丨丨誠齋送羅主簿)
(之官巴陵)枳花春滿庭(槲葉曉迷路丨丨丨丨丨溫庭筠送洛陽李主簿詩)秋菊嚼春
冰(西昌主簿如禪僧日餐丨丨丨丨丨楊誠齋題太和主簿趙昌父思隠堂)主簿意何如(輕舟)
(下吳會丨丨丨丨丨杜工部詩)脱身簿尉中(丨丨丨丨丨始與箠楚辭同上)才拍翰林
肩(官棲仇覽棘丨丨丨丨丨黃山谷詩)折腰塵土裏(今日丨丨丨丨丨與君作想好懷丘王元)
(之寄碭山主簿朱九齡詩)還是魯諸生(今時習主簿丨丨丨丨丨王俯過張獻之主簿村居)窮
到昔賢心(可愛咸陽王主簿丨經丨丨丨丨登科未足酬多學執卷猶聞惜寸隂鄭谷贈咸陽王主)
(簿)對客放科吏(税時兼主邙每日得閑稀丨丨丨丨丨為官亦興衣周賀贈李主簿詩)門
聽長者車(座對賢人酒丨丨丨丨丨相邀愧泥濘騎馬到階除杜工部對雨邀許主簿)公歸
不受私(欲托山陽簿丨丨丨丨丨陳后山送曾南豐子綰為山陽簿詩)皆言筆有神(何郎)
(冰雪照青春應敵丨丨丨丨丨王荆公送何正臣主簿詩)朱篆勾稽官(金庭養真地丨丨丨丨丨)
(羅隠寄剡縣主簿詩)白羽效一揮(聖朝若用西凉簿丨丨尤能丨丨丨烏臺詩話本朝謝艾書生)
(善用兵為西凉主簿東坡有詩)
縣尉
歴代沿革(漢大縣兩尉小縣一人漢官儀後漢百官志長安有四尉分為左右部城東南)
(置廣部尉是為左部城西北置明部尉是為右部並四百石黃綬大冠主追捕盗賊同察姦非六典)
(注魏因之晉洛陽逮康皆置左部尉宋齊梁陳並因之餘縣如漢制諸縣道尉銅邙黃綬朝服武冠)
(北齊郡縣置三尉隋改為正後尉人分為戶曹法曹唐初因隋制武德元年萬年縣法曹孫伏伽論)
(事是也武德中復改為正七年復為尉赤縣置六員他縣各有差分判諸司事通典高宗時始為品)
(官吏部選授唐職林五代久廢而盗賊鬭競則屬鎮將建隆三年始每縣復置尉一員在主簿之下)
(俸賜與主簿同其鎮將只許勾當鎮下煙火爭競公事實錄會要職略至和二年聞封祥符兩縣增)
(置一員元豐五年詔重立法地縣尉並差使臣元祐元年蘇轍言舊法縣尉皆用選人近歲並用武)
(臣自改法已來未聞盜賊為之衰息請復舊法詔除沿邊縣尉依舊外餘並差選人崇寧元年詔重)
(法地縣尉舊差武臣處並依元豐法續會要)
事類仙尉(前漢梅福字子真為南昌尉一朝棄去九江至今傳以為仙)香尉(漢雍仲進南海)
(香拜洛陽尉號曰丨丨述異)仙吏(一命丨丨白帖)少府(按李白贈瑕丘王少府杜甫贈華陽李少)
(府則唐時縣尉多稱丨丨文苑英華)按察(尉主盜賊凡盗賊𤼵主名不立則推索行尋丨丨奸宄以起端)
(緒後漢百官志)知名(魏奉古授雍丘尉嘗九日公燕有客草序五百言奉古曰此舊文援筆致疏之草序)
(者默然自失到座撫掌奉古徐笑曰適覽記之非舊習也由是丨丨時挺涖汴州石奉古前曰此聰明尉即他)
(日持廏目今示奉古一覽便諷千餘言挺驚起曰仕官且四十年未嘗見此)聰明(見上注)清謹
(蕭至忠為幾尉以丨丨見稱)幹治(唐顔師古隋仁夀中授安養尉楊素謂曰安養劇縣子何以治之師)
(古曰割鷄未用牛刀素驚其言大後果以丨丨聞)剛正(陳倉尉劉仁軌以丨丨擢咸陽丞)廉謹
(王屋尉畢綱以丨丨聞)材吏(嚴挺之名浚調義興尉號丨丨)清幹(陸璪補長安尉以丨丨稱)清
節(杜暹為鄴縣尉以丨丨顯)惠政(元德秀調南利尉有丨丨黜陟使以開)斷决(胡珦為富平尉)
(一府稱其丨丨韓胡少監墓誌)黃綬(丨丨位輕青雲望重陳子昂集送齊少府序)大杖(嚴安之崔)
(譚俱為赤縣尉安之令伍伯執丨丨譚益大其杖如椽安之復令執小杖譚益小其杖至如筯安之令伍伯空)
(手行乃不能學見聞錄)尉察(守在丨丨善於追胥胡文恭行王德悦制)尉督(曩居丨丨同上行解)
(懷德制)五色棒(曹瞞除洛陽北部尉初入尉廨繕治四門造丨丨丨懸左右各十餘枚有犯禁者不)
(避豪強皆棒殺之京師歛迹莫敢犯者魏志)寳劍篇(郭震字子振初為通泉尉任俠使氣武后欲詰)
(與語竒之索所為文章上丨丨丨后覽嘉嘆即授鎧曹參軍)鸂䳵灘(河南伊間縣前水中每縣官有)
(入臺者先有灘出石爍金沙青澈可愛牛僧孺為尉一日報灘出縣僚共觀之老吏曰此必分司御史若是西)
(臺當有一雙丨丨僧孺祝曰既能有丨何惜丨丨言訖一雙飛下不旬日僧孺果拜察院唐康駢劇談)射
鴨堂(孟郊為漂尉開丨丨丨坡詩注)讀七志(常述為洛陽尉馬懷素薦與諸儒即秘書丨丨丨)
善五言(杜審言初為隰城尉雅丨丨丨詩工書翰有能名嘗謂人曰吾之文章合得屈宋作衙官吾之)
(書跡合得羲之北面其矜誕如此)著魯議(唐高郢字公楚舉進士擢第授華隂尉魯不合用天子禮)
(樂乃引公羊傳丨丨丨見稱於時由是授咸陽尉)金瀨詩(孟郊調漂陽尉縣再投丨丨平棱城林簿)
(署蒙翳下有積水郊間坐水旁裴回賦丨曹務多廢令白府以假尉代之而分其半俸)台輔器(晉婁)
(師德補江都尉揚州長史盧承業竒其才嘗謂之曰吾子有丨丨丨當以子孫相諉豈可以官屬常禮待之)
明公座(蘇珦授鄠縣尉雍州長史李義琰謂曰鄠縣本多詞訴近日遂絶由公為其疎理因指顧廳事)
(曰此座即丨丨丨也但恨非遲暮所見耳)入翰林(白居易調盭廳尉為集賢校理月中召丨為丨丨學)
(士)遷御史(李程為藍田尉有滯獄十年程單言輒判京兆狀最丨監察丨丨)宋璟大節
(上黨尉丨丨有丨丨)韋倫幹力(藍田尉丨丨丨丨勤濟)宗元名聲(藍田尉柳丨丨丨丨)
(大振一時)延祐吏能(劉丨丨弱冠補渭南尉刀筆丨丨為畿邑當時之冠後歴右司郎中)駱劉
文章(丨賓王丨光業李嶠皆以畿尉有丨丨名)屈宋衙官(見前善五言注)清水明鏡
(河北尉馮謙履自謂丨丨見底丨丨照心)春蘭秋菊(裴子餘補鄠縣尉時同列李朝隠程行諶皆以)
(文法著稱子餘獨以文學知名或問長史陳崇業三子優劣崇業曰丨丨丨丨俱不可廢也後為監察御史)
聰明小兒(唐盧莊道十六擢第為河北尉太宗謂丨丨丨丨)清心苦節(裴景升為尉氏)
(尉考滿刺史皇甫亮曰裴尉豈可使無上考為之詞曰千里無代步之馬三月乏聚糧之資丨丨丨丨從此可)
(知不旌此人無以激勸)位極人臣(武功馬禄師善相長安主簿蕭璿與尉李嶠李全昌同詣求决)
(馬云大李少府丨丨丨丨小李少府位終卿監蕭主簿中年湮沈晩逹亦當貴皆如其言)著名三傑
(富嘉謨轉晉陽尉與新安吳少微友善同官魏谷倚為太原主晉皆以文辭丨丨時人謂之北京丨丨)擒
姦擿伏(李勉為開封尉號為難理勉與聯尉盧成軌並有丨丨丨丨之名)望風敬憚(李白)
(為虞城令李錫竭云初拜北海壽光尉心丨不挂細務口不言人非郡吏罔測丨丨丨)惠歸一尉(員半)
(千授武陟尉歲旱飢勸縣令開倉以賑貧餒不從會令赴州半千便發倉廩以給飢人刺史郭齊宋大驚因而)
(按之時薛元超為存撫使謂齊宋曰公百姓不能救使丨丨丨丨豈不愧也令釋之)歉不獨飽(渭南)
(尉柳公綽歲丨丨敢丨丨)分理諸曹(唐尉丨丨丨丨如州判司通典)分判衆曹(尉親理庶)
(務丨丨丨丨六典)陸贄五術(丨丨補渭南尉德宗立遣黜陟使庾何等十一人行天下贄說使者)
(請以丨丨省風俗八計聽吏治三科登俊乂四賦經財實六德係罷察五要簡官事)穆寧捍賊(丨丨)
(調藍山尉安禄山反劉道立為景城守寧募兵斬之檄州縣丨丨)疏諷從禽(玄宗聽政之睱從禽)
(自娛又於蓬萊宫側立教坊以習倡優蔓衍之戲酸棗尉袁楚客以為天子春秋強壯恐從禽好鄭將蕩上心)
(乃引由余太康之義上疏以諷之玄宗納焉)廷辯曲直(李義琰補太原尉李勣為都督僚吏憚其)
(威嚴義琰獨敢丨丨丨丨勣甚禮之)才行高第(高琰以茂丨異丨丨丨累擢咸陽尉)吏能第
一(劉延祐補渭南尉有丨丨治丨丨李勣戒之曰子春秋少而有美名宜稍自抑無為出人上)操斷
撿守(柳相國渾為單父尉丨丨舉措形乎造次廉潔丨丨近於細大柳文柳渾行狀)文法文學
(見前春蘭秋菊注)請為代役(裴信授藍田尉德宗詔𤼵畿縣民城奉天嚴郢為京兆政刻急本曹)
(尉韋重規妻乳且疾不敢免佶丨丨丨丨要知程當時稱其義)廉無厚蓄(盧坦為河南尉時杜黃裳)
(為尹召坦立堂下曰某家子與惡人游破産盍察之坦曰凡居官丨雖大臣丨丨丨其能積財者必剥下以致)
(之如子孫善守是天富不道之家不如恣其不道以歸于人黃裳驚其言自是遇加厚)擢拜拾遺
(李揆字端卿開元末補陳留尉獻書闕下詔試文章乃丨丨右丨丨)數年拜相(韋貫之自長安尉不)
(丨丨丨丨)彈琴蒔藥(趙元亮字貞固少負志略好論辯武后稱制懼不容其高調宜禄尉到職非公)
(事不言丨丨丨丨如隠者之操自傷位不配才卒又趙元亮為宜禄尉默然無言採藥彈琴詠堯舜而已州將)
(郡守穆然承風君之道標浩如也陳子昂集)去位客遊(高適補汴州封丘尉非其好也乃丨丨丨)
(丨河右歌舒翰表為兵曹)鴻漸之資神仙之吏(白六帖)書判拔萃(本朝)
(余靖字安道為人質直剛勁為贛縣尉丨丨丨丨改將作監丞事略)自陳通經(馮元字道宗少好學)
(崔頥正孫奭授以五經大義為江陰尉皆詔明經補學官丨丨丨五丨遂以為國子直一)庭堅警悟
(黃丨丨幼丨丨李常見之以為一日千里舉進士為葉縣尉並同上)明遠器識(孫丨丨調長沙尉潭)
(帥張舜民文學氣節名天下竒公丨丨厚禮之教以立身行已之方)薦辭與葉齊(查道為館陶尉)
(廉介與妻採野疏為粥以療飢道不勝貧欲去官會都運使樊知古素知道節行欲丨之丨以丨其縣主簿丨)
(丨知古曰齊素不識也道曰公不薦齊道亦不敢當公薦也知古不得已兩薦之長編)詔特改京
官(趙忠簡歸寓常山縣郡守章傑知中外士大夫平時多書疏往來可為竒貨以媚時宰密諭邑尉翁蒙之)
(以搜私釀為名馳往掩取蒙之諾守猶疑漏言潜戒左司伺察之蒙之略入廨書片紙自後出迎趙氏子告之)
(故趣焚篋中書及屏棄弓刀之屬比蒙之挾吏卒至一無所得守大怒劾于朝時宰疑其已甚徙蒙之尉蘭溪)
(使避守上初即位大臣誦言其事丨丨丨丨丨除司監簿)不肯附章傑(見上)不求薦秦
梓(汪涓字養源尉宣城秩垂滿闕令職狀一紙知州秦梓意其必求即薦之涓終不屈或問何不從内翰求)
(文字陞陟曰若為所薦則終身為秦客矣涓不辭再為判司一任紹興王論)黥豪稱鐵面(楊王)
(休字子美調台州黃巖尉邑有豪民武斷一方具得其奸狀白於郡黥隸他州閭里歡𫝊丨公為丨丨少府樓)
(攻媿集)殺賊改評事(劉平字士衡景德中釋褐常州無鍚尉手丨強丨丨大理丨丨知鄠縣)
捕賊首追斬(蘇緘移開封府陽武尉劇賊黑李二等倚居民為囊槖吏莫能丨緘蹤跡得其在所)
(乃集衆大索縱焚傍鄰十數家丨丨果自火中逸出緘丨丨送府府尹賈昌朝大駭曰儒者乃爾輕生耶)捕
魔賊杖遣(汪大猷字仲嘉初尉江山州符丨來暮鄉丨丨公曰賊有無豈不知第呼菜食一二人丨)
(丨之樓攻媿集)擒賊乞優賞(蘇文忠公知穎州穎有宿賊尹遇羣黨驚劫朝廷以名捕不獲公召)
(汝隂尉李直方謂之曰君能擒此當言於朝乞行優賞直方緝知所在躬往捕手戟刺而獲之)有憂天
下心(寳元初明州慈溪尉裴明允倜儻不羣雖處賤官丨丨丨丨之丨屢上書言事後又詣闕上書云漢)
(成帝時梅福為南昌尉屢從縣道上書言災異事求假軺𫝊詣行在所)能尉安於民(至和中山)
(陽尉李宗嗔百姓申蝗抑令食之提刑孫錫奏劾上怒曰縣尉亦親民之官謂其丨丨丨丨丨而不與民除害)
(反傷民命削其官)賞捕盜之功(乾德元年以大名府元城縣尉張義元為本縣令丨丨丨丨丨)
(也天下縣尉久廢其任是歲復置義元首該賞典以激勸之)掌巡捕盜賊(尉丨丨丨丨丨及檢)
(覆之事四朝志)𤼵姦伏之能(尉于北部署丨丨擿丨丨丨胡文恭行陳禹臣制)召為館
閣校理(胡宿字武平為真州楊子縣尉大水漂溺居民令不能救宿率公私舟活數千人以張士遜薦)
(丨試丨丨丨丨丨神宗實錄)召為大理寺丞(雷有終為萊蕪尉𤼵知監劉琪奸贓而代其任)
(太宗聞其名丨丨丨丨丨丨東都事略)著旰江報政錄(王博文徙建昌南豐尉有能聲里人)
(饒光輔者丨丨丨丨丨丨刊于石仁宗實錄)見人說江山尉(汪大猷字仲嘉調衢州江山縣)
(尉所部百人默識姓名及幹力之優劣不得其用分鄉警捕境内肅然後龍大淵在閣門聞公諭德之除亟稱)
(以為當入坐中問曰亦與之熟耶龍曰在此未嘗往來某少為三衢兵官只丨丨丨丨丨汪縣丨之賢如出一)
(口聞者益服樓攻媿集)
詩集酸寒(丨丨溧陽尉五十幾何耄孜孜營甘旨辛苦久所冒俗流知者誰指注競嘲慠聖皇索遺)
(逸髦士日登造廟堂有賢相愛遇均覆燾况承薛與張二公迭嗟悼青雲送吹嘘強箭穿魯縞胡為久無成使)
(以歸期告韓愈薦孟郊詩)凄凉(不作西河尉丨丨為折腰老夫怕趨走率府且逍遥杜官定後戲贈詩)
采棒(堂堂名公後尚奮丨丨威縳賊進一官扁舟遽旋歸張來送江尉詩)仙骨(一尉居倏忽梅生有)
(丨丨云云壯心屈黃綬浪跡寄滄洲昨觀荆峴作如從雲漢遊老夫當暮矣蹀足懼驊騮李白酬談少府)鴻
漸(丨丨昇儀羽牛刀列下班處腴能不溷居劇體常閑分訴人無諂除邪吏息姦欲知清與潔明月在澄灣)
(孟浩然贈蕭少府詩)鳳姿(皎皎鸞丨丨飄飄神仙氣梅生亦何為來作南昌尉秋風佐鳴琴寂寞道為貴)
(李白贈瑕丘王少府詩)吏隠(小縣春生日公孫丨丨時楚歌停晩醉蠻語入新詩韓翃寄武陵李少府)
(詩)薄宦(李侯雖丨丨時譽何籍籍高適贈鉅鹿李少府)提雄筆(聖代科名酬志氣山川秀色助)
(神機梅真人仕丨丨丨阮瑀從軍著綵衣方千寄台州孫從事百篇登第初授華亭尉詩)枕書眠(庭戶)
(蕭條燕雀喧日高窗下丨丨丨杜荀鶴贈溧水崔少府詩)有盛才(夫子丨丨丨主司得球琳李白送楊)
(少府赴選)是辭人(王畿第一縣縣尉丨丨丨館殿非初意圖書是舊貧斫冰泉竇響賽雪廟)
(松春自此升通籍清華日近身鄭谷寄藍田韋少府)心在青雲(迹留黃綬人皆嘆丨卜丨丨世莫知)
(高適同顔少府旅宦)瀟灑林泉(公堂丨丨有丨丨紙隔苔墻是渚田鄭谷詩)不比博士
慢(但聞赤縣尉丨丨丨丨丨賃屋住連墻往來忻莫聞韓愈酬崔少府攝伊陽詩)安可識梅生
(世人若醯鷄丨丨丨丨丨李白留別西河劉少府詩)禄微家轉貧(東道有佳作南朝無此人吾黨)
(謝王粲羣賢推郄詵節苦名已富丨丨丨丨丨高適答侯太少府詩)高第能卑宦(白頭新作尉縣)
(在故山中丨丨丨丨丨前賢向此風佐理人安後篇章莫廢功鄭谷送許棠之官涇縣)慎莫厭清
貧(不擇南州尉高堂有老親樓臺重蜃氣邑里雜鮫人海暗三山雨花明五嶺春此方多寳玉丨丨丨丨丨)
(岑參送楊瓊尉南海)聲華滿冰雪(伊人雖薄宦舉代推高節述作凌江山丨丨丨丨丨高適酬李)
(少府)赤堇多竒鋩(昔升君子堂腰下綬猶黃汾隂有寳氣丨丨丨丨丨劉禹錫呈裴中丞為萬年)
(尉詩)青袍美少年(丨丨丨丨丨黃綬一神仙岑參送楚丘趜少府赴官)仙尉趙家玉
(丨丨丨丨丨英風凌四豪維舟至長蘆目送烟雲高搖扇對酒樓持袂滿蟹螯李白送趙少府詩)隠吏
逢梅福(丨丨丨丨丨遊山憶謝公杜甫送裴虬尉永嘉詩)春草迎袍色(子真河朔尉邑)
(里帶清漳丨丨丨丨丨晴花拂綬香岑參送鄭少府赴滏陽詩)花隨黃綬新(草羡青袍色丨丨丨)
(丨丨同上送張卿郎君赴硤石尉詩)白鳥下公府(丨丨丨丨丨青山當縣門故人是邑尉過客駐)
(征軒同上題永樂韋少府廳壁)仍開射鴨堂(兩尉鬱相望東西百步陽揮旗蒲柳市伐鼔水雲鄉)
(已作觀魚檻丨丨丨丨丨東坡題縣尉水亭詩)訟簡夜彌清(相知有李鄧丨丨丨丨丨祖詠宿陳)
(留李少府揆廳詩)東南三千五百里(夫子送君為一尉丨丨丨丨丨丨丨居易送王尉)
一官聊復戱人間(知子鳴絃已在山丨丨丨丨丨丨丨能為向下東南尉藜杖緇巾得往還)
(王荆公示李示叔詩)
古今合璧事類備要後集卷八十
