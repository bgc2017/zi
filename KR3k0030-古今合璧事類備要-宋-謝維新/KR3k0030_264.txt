古今合璧事類備要别集卷五十八
宋謝維新撰
榖粟門
麥(附)(大麥小麥)(穬麥蕎麥)
格物總論(按本草麥四種曰大麥小麥穬麥蕎麥惟大麥久食令人肥白滑肌膚為麫勝小麥)
(而無躁熱冬十月下種至次年四月成熟田家畦而種之頼以續食亦五穀之一也)
事類芁芁(我行其野丨丨其麥載馳)幪幪(麻麥丨丨詩)麻麥(禾丨菽丨七月又)菽
麥(稙穉丨丨閟宫又見前)祈麥(季春天子乃為丨丨實記月令)登麥(孟夏之月農乃丨丨天子)
(乃以彘嘗麥先薦寢廟同上)於皇來牟(丨丨丨丨將受厥明明昭上帝迄用康年臣工)貽我
來牟(思文后稷克配彼天丨丨丨丨帝命率育思文)箕子作歌(丨丨朝周過殷墟見而傷之丨)
(麥秀之詩以丨詠之曰麥秀漸漸兮苗黍油油史記)祭足帥師(夏四月鄭丨丨丨丨取溫之麥左傳)
晉侯將食(丨丨夢大厲公覺召桑田巫曰不食新矣晉侯欲麥使甸人獻麥饋人為之召桑田巫而)
(殺之丨丨張如厠䧟而卒同上)冬無大麥(莊八年丨丨丨丨春秋)今兹無麥(宓子賤為)
(單父宰百姓化之齊人攻魯道由單父單父老請曰麥已熟矣今齊寇至人人自收不及請放民皆使出穫可)
(以益糧且不資寇宓子賤不從曰丨丨丨丨明年可植若使不耕者得穫是使民樂有寇也季孫聞之赧家語)
馮異麥飯(光武自薊東南馳至南宫遇大風雨帝引車入官舍丨丨進丨丨史)張堪麥秀
(丨丨為漁陽太守勸民耕種以致殷富百姓歌曰桑無附枝丨丨兩岐張君為政樂不可支後漢書)久旱
傷麥(丨丨丨丨秋種未下朕甚憂之光武詔)忽雨漂麥(高鳳勤學妻嘗之田曝麥于庭以竿)
(授鳳令護鷄鳳受竿誦讀如故丨雷丨丨丨去不知東觀漢記)盗鄰特賞(孔文舉為北海相有遭父)
(喪哭泣墓側色無憔悴文舉殺之又有母病瘥思食新麥家無乃丨丨熟麥而進之文舉聞之丨丨曰不必來)
(謝但勿盗也盗而不罪者以為勤於母哭父而見殺者以形慈而實否也秦記)索筆作賦(孫權嘗饗)
(蜀使費禕禕停食餅丨丨丨麥丨權亦請筆作磨賦咸稱善吳志)誰當穫者(漢桓帝時麥童謠云小)
(青青大麥枯丨丨丨丨婦與姑丈夫何在西擊胡後漢書)無敢犯者(魏祖經行麥中令士卒丨犯麥)
(犯者死士皆下馬扶麥以行適太祖馬騰入麥中勑主簿議罪主簿對以春秋之義罰不加於至尊太祖曰制)
(法而自犯之何以率下遂援劒割髮以寘地魏志)有中毒者(人丨丨麥丨丨夢紅裳娘子悲歌有)
(丸蘆服火吾宫之句小說)乾磨為麵(北人嘗新麥初熟取以炒丨丨丨麤丨而乾食之)外題
曰麨(今大内當麥熟時以黃羅帕封賜百官其丨丨丨丨或云以蜜漬食尤佳坡詩句)
詩集晨氣潤(麥秋丨丨丨文選)暖風抽(丨丨丨細麥同上)多秀色(麥隴丨丨)
(丨王僧逹)落輕花(細麥丨丨丨杜)陵陂麥(青熒丨丨丨)崆峒麥(丨丨小丨熟且願休)
(王師)麥無壠(山田丨丨丨並杜)麥漲天(丨芒丨丨搖青波柳子厚)麥如篲(丨芒丨丨)
(黍如煙李賀)麥青青(桑下丨丨丨文粹)麥纖纖(舍西柔桑葉可拈江邊細丨復丨丨人生)
(幾何春已夏不放酒醪如蜜甜杜)輿穿麥(小丨丨丨去荆公)鞋隨麥(穿丨帶履丨丨壠晁)
(无咎)老鴉種(霜林丨丨閒無用畦東收麥畦西種畦西種得青猗猗畦東已作牛尾稀明年麥熟芒攅槊農夫)
(未食鴉先啄徐行俛仰若自矜鼓翅跳踉上牛角憶昔舜耕歴山鳥為耘如今丨丨丨麥更辛勤農夫羅拜鴉)
(飛起勸農使者來行水東坡鴉種麥行)快活吟(去年麥不熟挾彈規我肉今年麥上場處處有殘粟)
(豐年無象何處尋聽取林間丨丨丨坡五禽言)夜食炒(梅花開時我種麥桃李花飛麥叢碧多病經旬)
(不出門東坡已作黃雲色腰鎌刈熟趁晴歸明朝雨來麥沾泥犂田待雨插晚稻朝出移秧丨丨丨范石湖)
寒醅劑(苦寒勿怨天雨雪雪來遺我明年麥三月翠浪舞東風四月黃雲暗南陌坐看比屋騰歡聲已)
(覺有司寬吏責腰鎌丁壯傾閭里拾穗兒童動千百玉塵出磨飛屋梁銀絲入釜須寬湯丨丨發丨炊餅裂新)
(麻壓油寒具香大婦下機廢農織小姑佐庖忘晚粧老翁飽食笑捫腹林下擊壤歌時康陸放翁)
大麥乾枯(大麥丨丨小麥黃婦女行泣夫走藏東至集壁西梁洋問誰腰鎌胡與羌杜甫大麥行)
半枯(大麥丨丨自浮沉小麥刺水鋪綠針山邊老農望麥熟出門見水放聲哭去年泠泠七月雨秋苖不)
(收一粒穀只今米價貴如玉倂日舉家纔食粥小兒索飯門前啼大兒雖瘦把鉏犂晴時種麥耕荒隴正好下)
(秧無稻畦張干湖)
小麥小麥黃(見前乾枯注)小麥綠(半枯注)勝西川(少年食稻不食麥老居穎)
(川稻不足人言小麥丨丨丨雪花落磨煮成玉冷淘槐葉冰上齒湯餅羊羹火食腹潁瀕)
蕎麥鋪雪(但見古河東蕎麥如丨丨放翁)著雨(蕎花丨丨相爭秀孔毅父)花覆野(漫漫)
(蕎麥丨如雪丨平丨陸放翁)穗簮髻(城南城北如鋪雪原頭家家種蕎麥霜時收歛少在家餅餌今)
(冬不憂窄胡麻壓油油更香油新餅美爭先嘗獵歸熾火燎雉兔相呼置酒喜欲狂陌上行歌忘惡歲小婦紅)
(粧丨丨丨詔書寬大與天通逐熟淮南幾誤計陸放翁觀刈蕎麥)稍頭萬玉(夜來更下西風雪蕎)
(麥丨丨丨丨塵同上)
豆(附)(豆腐)
格物總論(豆有大小二種菽大豆荅小豆也叢生其角謂之莢其葉謂之藿其莖謂之萁然又)
(有藤生者種亦不一皆係五穀之數食之能飽人美種也)
事類采菽(丨丨采菽筐之筥之詩)烹菽(七月丨葵及丨七月)菽麥(禾麻丨丨同上)菽
粟(使有丨丨如水火孟)威公遍布(丨丨北伐山戎以戎菽丨丨天下管子)周兄不辯
(丨子有丨而無慧丨能丨菽麥注菽大豆豆麥殊形易别故以為癡左成十八)啜菽盡歡(子路曰貧)
(也無以為養子曰丨丨飲唅水丨其丨斯謂之孝記檀弓)菽無茹(閔仲叔太原人與周黨相友黨每過)
(仲叔共飯丨飲水亦丨菜丨東觀漢記)南山一頃(楊惲與孫會宗曰臣之得罪已三年矣田家作)
(苦歲時伏臘烹羊炰羔斗酒自勞家本秦也能為秦聲婦趙女也雅善鼓琴奴婢歌者數人酒後耳熱仰天拊)
(缶而呼烏烏其詩曰田彼丨丨蕪穢不治種丨丨豆落而為萁人生行樂耳須富貴何時本傳)蕪蔞厚
意(王郎起光武自薊東南馳晨夜草舍至饒陽丨丨亭時天寒烈衆皆饑疲馮異上豆粥明旦帝謂諸將曰)
(昨得公孫豆粥饑寒俱解後帝即位使中黃門賜以珍寳詔曰倉卒丨丨亭豆粥滹沲河麥飯丨丨久不報本)
(紀)摭以謝恩(劉平嘗為餓賊所刧叩頭曰老母饑少氣力恃平為命願得還飯食母馳來就死涕)
(泣發於肝膽賊即遣去乃丨三斗豆丨丨賊丨孝子傳)煮以作羹(魏陳思王曹植字子建文帝同)
(母弟帝嘗令王七步中作詩不成者行大法應聲為詩曰丨豆丨丨丨漉菽以為汁萁在釜下然豆在釜中泣)
(本是同根生相煎何太急魏志)數升播席(趙達善算使人取小豆丨丨丨之丨上立知其數方術傳)
三升繞舍(郭璞至廬江愛主人婢無由而得乃取小豆丨丨丨主人丨散之主人晨見赤衣人數千)
(人圜其家就視則滅甚惡之請璞為卦璞曰君家不宜畜此婢可於東南二十里賣之慎勿爭價則此祟可除)
(主人從之本傳)咄嗟而辦(石崇作萍韲豆粥丨丨丨丨晉書)胡名皆改(石勒諱胡凢有)
(丨丨丨丨胡餅曰麻餅胡綏曰綏胡豆曰豆鄴中記)張翰豆羹賦(孟秋嘉菽垂枝挺英是刈是穫)
(充筺盈篋)
豆腐淮南王術(世傳豆腐丨丨丨丨朱文公詩)
詩集菽實(弱年逢家乏老至更長饑丨麥丨所羡孰敢慕甘肥)豆苖(種豆南山下草盛丨丨稀)
(並陶潜)豆子熟(丨丨取已丨杜)豆苖荒(南山丨丨早丨穢百氏集)喜豆高(敢辭茅屋)
(漏已丨丨苗丨杜)行豆田(相擕丨丨丨秋花靄霏霏子實不得喫貨市送王畿盡添軍旅用迫此公)
(家威同上)沙瓶煮(君不見滹沱流澌車折軸公孫倉皇捧豆粥濕薪破竈自燎衣饑寒頓解劉文叔又)
(不見金谷敲冰草木春帳下烹煎多美人萍虀豆粥不傳法咄嗟而辦石季倫干戈未解身如寄聲色相纏心)
(已醉身心顛倒自不知更識人間有真味豈知江頭千頃雪色蘆茅簷出没晨煙孤地碓舂秔光似玉丨丨丨)
(豆軟如酥我老此身無著處賣書來問東家住卧聽鷄鳴粥熟時蓬頭曳履君家去坡豆粥)
豆腐淮南術(種豆豆苖稀力竭心已腐早知丨丨丨安坐穫泉布朱文公)
古今合璧事類備要别集卷五十八
