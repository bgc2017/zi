古今合璧事類備要前集卷六十六
宋謝維新撰
襄事門
卒哭
事類周祔(丨卒哭而丨孔子善殷注期而神之人情檀弓)周弔(上大夫之虞也少牢下大夫之)
(虞也特牲反哭之弔哀之至殷既封而弔丨卒哭而丨孔子曰殷已慤吾從周士三虞大夫五諸侯七迎精而)
(反)成事(卒哭曰丨丨是日也以告祭易喪祭明日祔于祖父祭告其祖之廟檀弓)諱新(卒哭)
(而諱生事畢而鬼事始已既卒哭宰夫執木鐸以命於宮曰舍故而丨丨同上)
小祥
事類練祔(殷丨而丨檀弓又云練而弔雜記)練祭(小祥者主人丨丨曾子問期而小祥日祭)
(薦此常事士虞禮)練衣(丨練丨黃裏縓緣注小祥練冠練中衣以黃為内縓為餙黃之色卑於纁縓纁)
(之類明外除檀弓)練冠(丨丨縓緣要絰不除男子除乎首婦人除乎帶間傳)居琧室(父母之喪)
(居倚廬寢苫枕槐不脫絰帶既虞卒哭柱楣剪屏芐剪不納期而小祥丨丨丨寢有席同上)食菜果
(練而丨丨丨喪人記)悲未盡(大扺子於親喪有終身之痛創鉅者日久痛深者愈遲何歲月而止乎故)
(練而慨然丨慕丨丨而踊擗之情差矣注至小祥但歎慨日月若馳之速也)奠不舉(小祥者練祭而)
(不旅丨酬於賓賓丨丨禮也曾子問)練而杖(魯大夫丨丨丨子貢問孔子曰丨丨丨禮歟子曰非禮也)
(家語子貢問)練而牀(魯大夫丨丨丨孔子曰非禮也苟子)昭公舉酬(昔者魯丨丨練而丨)
(丨行旅非禮也孝公大祥奠酬不舉亦非禮也曾子問)伯魚猶哭(丨丨之母死期而丨丨孔子聞)
(之曰誰與哭者門人曰鯉也夫子曰嘻其甚也伯魚聞之遂除之)
大祥
事類有已(三年之喪二十五月而畢豈不以送死丨丨復生有節哉注復生除喪反生者之事也三)
(年問)廓然(祥而丨丨注哀傷在禮下心之貌也曲禮)有終(喪不過三年示民丨丨也孝經)從殺
(服丨情丨哀以禮終喪制)除喪(親喪外除注日月已竟哀未忘也六帖)無哭(祥而外丨丨者喪大)
(記)過隙(三年之喪若駟之丨丨三年問)及期(甫丨歲丨奄過大祥禮制云終追號永遠悲裂肝心)
(白集)吉服(大祥丨丨而筮尸注凡變除必服其吉服以即祭不以凶服間吉事六帖)縞冠(祥而丨丨)
(除成喪者祭以縞冠注猶未純吉既祭乃大祥素縞麻衣既祭乃服朝服既祭玄冠而居服平常同上)黝
琧(既祥丨丨喪大記)徹筵(奠筵將徹幃帳一收此生之間豈有見日未死之際應無忘期仰天一號)
(心骨破碎猶冀萬一聞吾此言)鼓琴(祥之日丨素丨示民有終也以節制者也喪服四制)饋肉(顔淵)
(之喪丨祥丨孔子受之入彈琴而后食之注彈琴以散哀也檀弓)朝祥暮歌(魯人有丨丨而丨丨)
(者子路笑之夫子曰由爾責於人終無己夫三年之喪亦已久已夫子路出夫子曰踰月則其善也檀弓)除
喪彈琴(子夏既丨丨而見予之琴和之不和彈之而不成聲作而曰哀未忘也先王制禮而弗敢過也)
(子張既除喪而見予之琴和之而和彈之而成聲作而曰先王制禮不敢不至焉檀弓孔子既祥五日彈琴而)
(不成聲十日而成笙歌同上)縞冠素紕(喪禮既祥祭而丨丨丨丨詩&KR2306;素冠注)絲屨組
纓(冇子既祥丨丨丨丨非禮也檀弓)孝思敢忘(祥雖除服憂且終身雖送終之有已豈丨丨之)
(丨丨六帖)哀德靡極(喪紀有終丨丨丨丨度新宮而館御諢吉日以徂遷臨川集)
禫
事類平安(禫祭名與大祥間一月自喪至此凡二十七月禫之言澹澹然丨丨之意也六帖)終
始(孝無丨丨喪有祥禫同上)從御(禫而丨丨喪大記)無哭(禫而内丨丨者樂作矣故也同上)
飲醴(禫而丨丨酒記間傳)用樂(是月禫徙月樂注言禫明月可以用樂檀弓)玄冠(玄衣黃裳)
(則是禫祭丨丨矣黃裳者未大吉也既祭乃服禫服記雜記)纖佩(禫而丨無所不丨注纖采纓也記間)
(傳)
除服
事類吉祭(丨丨而復寢喪大記)縞冠(除殤之喪也必玄除成喪者其余也朝服丨丨注縞冠未)
(絶祭服也記)免喪(丨丨之外行於道路見似目瞿聞名心瞿弔死而問疾顔色戚容必有以異於人也)
(雜記)去喪(丨丨無所不佩語十)變禮容(日月其除丨丨丨於衰絰霜露所感遵祀典於練祥白孔)
(六帖)從吉典(寒暑之變怱焉再朞練祥之餘復將三月勉丨即丨之丨莫遂無窮之哀蘇東坡文)垂
冠戴纓(不幸餘命不殞丨丨丨丨元微之集)外除杖絰(杖絰外除柴瘠加等燕集)除喪
不忍(子路有姊之喪可以除之矣而不除也孔子曰何不除也子路曰吾寡兄弟而不忍也子曰患其過)
(於制也遂除之記後漢江革母終不忍除服郡丞遣丞椽釋服因請為吏)行服過制(後漢汝南薛包)
(丨丨六年本傳)喪除不仕(尹愔以親喪哀毁丨丨丨丨許康佐母喪已除凡辟命皆不答畢創)
(居親喪毁棘甚已除猶屏處丘園並本傳)服除請禄(吳兢母喪去官丨丨自陳修史有緒家貧不能)
(具紙筆願得少禄以終餘功拜諫議大夫復修史)終身如喪(郭世通服除思慕丨丨丨丨南史)
在心之哀(謝曜卒弟弘微服雖除猶不噉魚肉沙門釋慧琳見其猶蔬素謂曰檀越素既多疾即吉)
(猶未復膳若以無益傷生豈所望於得理弘微曰衣冠之變禮不可踰丨丨丨丨實未能已南史)
諱日
事類終身(君子有丨丨之喪忌日之謂也記)所志(忌日不用非不祥也言夫忌日志有所至)
(而不敢盡其私也注不用不舉事也祥善也有所至親以此日亡其哀心喪時也祭義)必哀(忌日丨丨)
(同上)不樂(忌日丨丨注不舉吉事曲禮)感親忌日(王修母以社日亡來年社日修哀感悲號)
(鄰人為之罷社孝子傳)匿親忌日(祝欽明為相坐丨丨丨丨貶申州刺史)忌日辭酒
(季節見於子順子順賜之酒辭曰今家之忌日也孔叢子)忌日不食(申屠蟠每丨丨輙三日丨丨東)
(漢本傳)忌不聽樂(王世將忌日送客主人欲作樂王便往衛洗馬墓下彈鳥世說)忌辭攝
祭(德宗貞元八年將作監元亘當攝大尉薦饗昭德皇后廟以私忌不受誓戒為御史劾奏於是令尚書省)
(與禮官法官集議右丞盧邁等奏曰禮云大夫士將奉祭於公既洗濯而父母死則猶祭也又按唐禮散齋有)
(大功喪致齋有周喪及齋中疾病則還家皆無忌日之文雖假寧令有給假一日春秋不以家事辭王事亘不)
(宜以丨日丨丨丨由是坐罸實錄)嫁笥墨衰(丁晉公言嘗見文中孺侍郎言中孺嘗聞祖母當日)
(歸時於衣笥中得一墨衰妯娌骨肉皆驚駭而詰之云父母教以候翁姑私忌日着此衣出慰當時士族之家)
(猶有此禮今未之聞也談錄)黲墨衫巾(朱文公母夫人忌日着丨丨布丨其丨亦然學者問今日)
(服色何謂曰公豈不聞禮君子有終身之喪語錄)
葬附(侈葬送葬)(儉葬殉葬)(合葬賜葬)(歸葬)
事類襄事(雨不克丨丨禮也注襄成也雨中成事嫌若汲汲於葬也左傳)卜兆(丨其宅丨而安)
(厝之孝經)窀穸(丨丨之事慎終追遠白帖惟是春秋丨丨之事注窀厚穸夜厚夜長夜也左傳)祖載
(祖於庭何奪孝之思也祖始也始載於庭也乘車辭祖禰故為丨丨也白虎通)虞祭(葬日虞弗忍一日離)
(也是日也以虞易奠記檀弓)設盥(既夕哭請啓期告于殯宿興丨丨於祖廟門外儀禮)明器(竹不)
(成用瓦不成味木不成斵琴瑟張而不平笙竽備而不和冇鍾磬而無簨&KR1607;其曰丨丨神明之也檀弓)明
旌(銘丨丨也以死者為不可别已故以其旗識之同上)芻靈(塗車丨丨自古有之注束茅為人馬謂之)
(靈者神之類孔子謂為芻靈者善謂為俑者不仁不殆於用人乎俑偶人也有面日機發有似於生人柳車)
(芻靈飛旐翩翩檀弓)柳霎(飾棺牆置霎注牆柳衣又云絞衾設丨丨注絞衾尸之飾柳翣棺之牆飾霎以)
(木為筐廣三尺高二尺四寸方兩角衣以白布盡者盡雲氣柄長五尺車行使人持而從既窆乃樹於壙中餙)
(棺者以華道路不欲衆惡其親也檀弓)帷荒(飾棺者君龍帷黼荒大夫畫丨畫丨荒蒙也在旁曰帷在)
(上曰荒皆所以衣柳也士布帷布荒者白布也君大夫加文章焉喪大記)引紼(吊於喪者皆執紼注廟中)
(曰紼在途曰丨禮儀志丨發也發車使行也釋名)廞車(丨丨既展祖奠斯聞張說祭文廞木如□塗之)
(曰殯穀梁傳)題湊(丨丨既肅龜筮既辰注題湊棺木内向也晨輼解鳳曉盖峩金注輼輬喪車也沈約)
(齊安陸王碑)葬中野(古之葬者厚衣以薪丨之丨丨不封不樹喪期無數後世聖人易之以棺槨盖)
(取諸大過易繫)葬北方(丨於丨丨北首三代之逹禮也禮)送形而往(丨丨丨丨迎精而反)
(注迎精誠而反日中而虞記問喪)欲人弗見(國子高曰葬者藏也藏也者丨丨之丨得丨也是故)
(衣足於身棺周於衣椁周於棺土周於椁檀弓)必誠必信(子思曰凡附於身者丨丨丨丨勿之有悔)
(焉耳矣同上)如慕如疑(衛有送葬者夫子觀之曰善哉為喪乎足以為法矣小子識之子貢曰夫)
(子何善彼也曰其往也丨丨其反也丨丨子貢曰豈若速反而虞乎子曰我未之能行也故喪以哀為主記)
天地為棺(莊子將死弟子欲厚葬之莊子曰吾以丨丨丨丨椁以日月為連璧星辰為珠璣萬物為)
(齎送吾葬具豈不備耶何以加此弟子曰吾恐鳥鳶之飱夫子也莊子曰在上為鳥鳶食在下為螻蟻食奪彼)
(與此何其偏也以不平二其平也)日月有期(公孫文子卒其子戊請謚於君曰丨丨丨丨將葬矣)
(請所以易其名者也)葬妻犯禾(季子臯丨丨丨人之丨申祥請更之子臯曰孟子不以是罪予朋友)
(不以是棄予以吾為邑長於斯也買道而葬後難繼也)葬子習禮(延陵季子喪長子葬於嬴博之)
(間孔子曰季子吳之習於禮者往而觀之其坎深不至於泉其歛以時服廣輪揜坎其高可隱也既窆右旋左)
(袒其封且號者三日骨肉歸復于土命也若䰟氣則無不之也)擇地而葬(成子高曰生无益於人吾)
(何以死害於人乎我死則丨不食之丨丨丨我焉檀弓)指山為葬(李白至姑熟悅謝家青山欲終)
(焉及卒葬東麓劉悟大將郭誼者兖州人兄岌事悟山為牙常樂㵚山秀峻曰我死必葬此六帖)弗許
毁室(鄭簡公卒將為葬除及游氏之廟子産使辟之司墓之室有當道者子太叔請毁之子産弗毁左昭)
(十二)預知建宫(樗里子且死曰葬我必於渭南章臺東後百年當有天子宫夾我墓及漢興長樂宫)
(在其東未央宮在其西武庫直其上劉向說苑)葬近前賢(梁鴻病告主人曰慎勿令我子持喪歸及)
(卒王伯通葬於要離列士伯鸞請宜相近魏田豫戒子曰葬我必於西門豹邊妻子曰豹古之神人那可葬)
(其邊日豹履行與我適等死有靈當與我善也六帖)葬祔先塋(張曲江丁内憂奔喪馳訃祔葬先塋)
(白雀黃鶯號噪庭塋素鳩紫燕巢植廬壠唐文)更葬朽骨(周文主作靈臺掘地得死人之骨王曰更)
(葬之吏曰此無主矣文王曰有天下者天下之主也有一國者一國之主也寡人固其主又安求之主遂丨丨)
(之天下皆曰文王賢矣澤及丨丨况於人乎新序)殯葬鰥寡(漢黃霸為穎川守鰥寡孤獨有死旡)
(葬者覇為區處)收葬暴骨(後魏宋世良以御史使河北還過汲郡見城傍多骸骨移文州郡悉令收)
(瘞其夜甘雨滂沱後周賀蘭祥為荆州刺史境内亢旱見發掘吉冡暴露骸骨者命收葬之即日澍雨)掩
葬枯骨(陳寵為廣漢守先洛陽城南每隂雨常有哭聲寵使使按行多骸骨不葬者勑縣盡收葬哭聲)
(自絶于頔為胡州刺史州地庫薄葬者不掩柩頔坎瘞枯骨千餘人頼以安)葬以報德(羅士信齊)
(州人初為仁基所禮及東都平出家財殮丨北邙丨丨丨且曰我死當墓其側至是如其志)葬以行
志(吳保安與郭仲翔善仲翔母葬服除喟曰吾頼吳公生吾死今親殁可行其志乃求保安于時保安以彭)
(山丞客死其妻亦殁喪不克歸仲翔為服縗經囊其骨徒跣負之歸葬魏州廬墓三年而去)王果得
銘(唐左衛將軍丨丨被責出為雅州刺史於江中泊船仰見巖腹中有一棺臨空半出乃緣崖而觀之丨丨)
(曰欲堕不墮逢王果五百年重收我果歎曰吾合葬此今被責雅州固其命也乃收窆而去廣記)沈彬
留篆(丨丨將八十近居阜上有一大樹可數拱未殂前嘗指示家人曰吾死可葬於是既葬穴其處乃古)
(塜爾覿其間儼然復見一古燈臺上有&KR0238;一盞壙頭獲一銅牌上有䥴篆文曰佳城今已開雖開不葬埋漆燈)
(猶未爇留待沈彬來江南野史)庾亮埋玉(晉庾亮位司空薨將葬何充會之歎曰丨丨樹於上中使)
(人情何能已本傳)劉伶荷鍤(晉丨丨放情肆志常以細萬物齊宇宙為心每乘鹿車擕一壺酒使)
(人丨丨隨之曰死便埋我)貴妃香囊(唐楊丨丨死裹尸以紫茵瘞于側玄宗至自蜀過其所使祭之)
(密遣中使具棺槨他葬焉啟瘞故紫丨丨猶在中人以獻帝視之流涕)太子玉魚(高宗营太明宫)
(每夜見數十騎行殿左右乃使術者劉明奴問故曰我漢楚王戊之太子明奴詰問漢書楚王與七國謀反夷)
(宗覆族安有遺嗣曰王起兵畱吾在長安王誅天子念我不殺養宫中死葬此天子憐我殮以玉魚一雙今在)
(殿東北角史臣遺略不書今在宫中頗見拘限乞改葬高敞無奪玉魚發其處果然乃勅以禮改葬玉魚隨之)
(西京雜記)賣金辦葬(王忳路行遇書生病下車省之生云我腰下有金請取之鬻以葬我未及問姓)
(名而絶忳丨丨葬之餘金亦埋之)奪山為葬(潘兊朱勔里人不登其門兊字悅之吳門人仕裕陵)
(為侍從時郡民朱勔以倖進寵眷無比父冲殂勔護喪歸葬鄉間傾城出迓而潘獨不往潘之先茔適有山林)
(形勢近冲新阡勔欲得之乃修敬于潘二杜門不納勔恃恩自恣遣人諷之且席以薰天之勢潘一切拒之勔)
(歸京師果訢于上降御筆奪之已而又假御史誣之以罪褫潘之職揮塵錄)司馬葬論(葬者藏也)
(孝子不忍其親之暴露故歛而藏之齎送不必厚厚者有損無益古人論之詳矣今人葬不厚於古而拘於隂)
(陽禁忌則甚焉古者雖卜宅卜日蓋先謀人事之便然後質諸耆龜庶無後艱耳旡常地亦無常日也今之葬)
(書乃相山川岡壠之形勢考歲月日時之支干以為子孫貴賤貧富壽夭賢愚皆繫焉非此地非此時不可葬)
(也舉世惑而信之於是喪親者往往久而不葬問之曰歲月未利也又曰未有吉地也又曰遊宦遠方未得歸)
(也又曰貧未能辦葬具也至有終身累世而不葬遂棄失尸柩不知其處者嗚呼可不令人深嘆愍哉人所貴)
(於身後有子孫者為能藏其形骸也其所為乃如是曷若無子孫死於道路猶有仁者見而殣之耶先王制禮)
(葬期遠不過七月今世著令自王公以下皆三月而葬又禮未葬不變服食粥居倚廬哀親之未有所歸也既)
(葬然後漸有變除今之人背禮違法未葬而除喪從官四方食稲衣錦飲酒作樂其心安乎人之貴賤貧富壽)
(夭繫於天賢愚繫於人固無關預於葬就使皆如葬師之言為人子者方將哀窮之際何忍不顧其親之暴露)
(乃欲自营福利耶昔者吾諸祖之葬也家甚貧不能具棺槨自太尉公而下始有棺槨然金銀珠玉之物未嘗)
(以錙銖入於壙中將葬太尉公族人皆曰葬者家之大事奈何不詢陰陽此必不可吾兄伯康旡如之何乃曰)
(詢於隂陽則可矣安得良葬師而詢之族人曰近村有張生者良師也數縣皆用之兄乃召張生許以錢二萬)
(張生野夫也世為葬師為野人葬所得不過十錢聞之大喜兄曰汝能用吾言吾俾爾葬不用吾言將求他師)
(張師曰惟命是聽於是兄自以已意處歲月日時及壙之淺深廣狹道路所從出皆取便於事者使張生以葬)
(書緣飾之曰大吉以示族人皆悅旡違異者今吾兄年七十九以列卿致仕吾年六十六忝僃侍從宗族之從)
(仕者二十有三人視他人之謹用葬書未必勝吾家也前年吾妻死棺成而歛裝辦而行壙成而葬未嘗以一)
(言詢隂陽家迄今亦無他故吾嘗疾隂陽家立邪說以惑衆為世患於喪家尤甚頃為陳官嘗奏乞禁天下葬)
(書已時執政莫以為意今著兹論庶俾後之子孫葬必以時欲知葬具之不必厚視吾祖欲知葬書之不必信)
(視吾家元豊七年月日司馬光述)伊川葬說(卜其宅兆卜其地之美惡也非隂陽家所謂福禍者)
(也地之美者則其神靈安其子孫盛若培㙲其根而枝葉茂理固然矣地之惡者則反是然則曷謂地之美者)
(土色之光潤草木之茂盛乃其驗也父祖子孫同氣彼安則此安彼危則此危亦其理也而拘忌者惑其擇地)
(之方位决日之吉凶不亦泥乎甚者不以奉先為計而專以利後為慮尤非孝子安厝之用心也惟五患者不)
(得不謹須使異日不為道路不為城郭不為溝池不為貴戚所奪不為耕犂所及一本謂五患者溝渠道路避)
(村落遠井窑五患既謹則又鑿地必四五尺遇石必更穿之防水潤也既葬則以松脂塗棺槨石灰封墓門此)
(其大略也若夫精畫則又在審思慮矣其火葬者出不得已後不可遷就同葬矣至於年祀寢遠曾高不辨亦)
(在盡誠各具棺槨葬之不須假夢寐蓍龜而决也葬之宂尊者居中左昭右穆而次後則或東或西亦左右相)
(對而啓穴也出母不合葬亦不合祭棄女還家以殤穴葬之程正淑)濠梁殯宫(客有自丨丨來者余)
(訊之曰濠梁之政何如客曰夷俗好巫而信鬼死者其親戚不敢穿斸事葬相傳立小屋號曰丨丨焉雖在城)
(郭而為之有上木隳槖棺櫬巍然者有棺櫬分折骸骨縱横者不獨庶人而士大夫之家有焉劉公惻然曰非)
(禮也吾忍不導之耶下令曰某月有限限别其家不闕地葬者笞二十鰥寡惸獨力不任者絶嗣無主傍無近)
(親者刺史以俸錢為營之訖事人無犯令野旡殯宫焉盧子曰理乎哉劉公今日能以禮導邦人且夫葬者藏)
(也欲人之不得見也奈何宿昔濠之人不藏其父子昆弟耶又曰生事之以禮死葬之以禮奈何夙昔濠之人)
(不以禮葬其父子兄弟耶又曰延陵季子葬其子仲尼觀之曰其坎深不至於泉其歛以時服奈何夙昔濠之)
(人喪其父母昆弟不葬於土中耶又曰䰟氣歸于天形魄歸于地奈何夙昔濠之人不歸其父子昆弟之形于)
(地耶今刺史彭城劉公教生者以禮示之日月信也恤死者以仁除其暴露義也合此智以成之難乎哉余耳)
(得客之言不浹旬適至濠上因書以偹太史氏采錄焉盧子駿濠州刺史劉公善政述)漳州義塜
(人死曰歸葬曰藏歸者復其所也藏者欲人之不得見也故先王制禮喪葬有期下至於士則踰月而已何漳)
(之為子若孫者乃有不葬之俗耶其親死往往舉其柩而置之僧寺是蓋始於苟簡中則因循久則忘之矣嗚)
(呼已則忘之矣而不知虚廊冷殿之間寒聲泣霜弱影弔月其望於子孫一旦之興念者猶未已也盖嘗命官)
(僚覈其事近城之五里乃有十瓦棺合二千三百有竒爰擇於城之西南北高燥地立為義塜三每所大為之)
(域既封覆以青莎使如舊壠前塗白琧書其有名氏者庶幾子孫猶來祭享也訖事郡人合辭以請記余曰義)
(之名立其死於不義而後見也此其不義果起於誰乎曰僧人其作俑者也是間層山疊林梵宇無數廊廡間)
(率不置門若此類為土室其入如竇黯然無光斯皆誘愚俗以來殯者也彼棘人者舉其親而即安于彼死者)
(一入杏無葬期使其子若孫良心䧟溺不復知有天理之正人道之終此有識者之所深恨也原道曰不塞不)
(流不止不行近因為令下諸浮圖必使盡改其室以為民房不改則鞭其人而俗之籍其田而公之蓋治盗之)
(法治其藏者此法常存則誘者始有所畏死者始有所歸矣是為記危稹義阡記)
侈葬孟軻美棺(孟子自齊葬於魯反於齊止於嬴充虞請曰前日不知虞之不肖使虞敦匠事)
(嚴虞不敢請今願竊有請也木若以美然曰古者棺槨無度中古棺七寸非直為觀美也然後盡於人心不得)
(不可以為悅無財不可以為悅得之為有財古之人皆用之吾何為獨不然且比化者無使土親膚於人心獨)
(無恔乎吾聞之君子不以天下儉其親公孫丑)司馬石槨(宋桓丨丨自為丨丨三年不成子曰若是)
(其靡也死不如速朽之為愈也記)蜃炭瘞壙(宋文公始厚葬用丨丨燒蛤為灰以丨丨)榆沈
設撥(孺子&KR0008;之喪哀公欲設撥問於有若有若曰其可也三臣猶設之顔柳曰天子龍輴以槨幬諸侯輴)
(而設幬為丨丨故丨丨三臣廢輴而設撥廢禮之不中而君何學焉注撥可發輴車也榆沈以榆汁澆地利其)
(滑易進也)金銀鳬鶴(秦始皇葬驪山起墳高丨五十丈下周三泉周廻七百步以明月珠為日月人)
(魚膏為燈燭水銀為大海丨丨為丨丨三輔故事)玉匣蛟龍(漢帝及侯王送葬者皆珠襦丨丨形)
(如鎧甲連以金縷匣上皆縷以丨丨鸞鳳龜麟之象時謂交龍玉匣西京雜記)大治冡舍(漢原涉字)
(巨先父為南陽太守死讓還南陽賻贈千萬以上涉後自以身得其名而令先人墳墓儉約非孝也廼丨丨丨)
(丨周閣重樓初武帝時京兆尹曹氏葬茂陵人謂其道為京兆阡涉慕之買地開道立表曰南陽阡人不肯從)
(謂之原氏阡)多治喪車(樓護出入五侯之門咸得歡心母喪送葬治喪車三千輛人謂曰五侯治)
(喪樓君卿)得古冢器(齊書曰始興王鎧鎮蜀於州園地丨丨丨珍寶甚多金銀為蠶形者數十又以)
(朱砂為阜水銀為池)發壙中藏(張侍中耆遺言厚葬晏丞相殊遺言薄葬二公俱葬陽翟元祐中同)
(為盗所發侍中壙中金玉犀珠充塞盗不近其棺所得已不勝慰皆列拜而去丞相壙中但瓦器數十盗怒不)
(酬其勞斵棺取金帶亦木也遂以斧碎其骨厚葬免禍薄葬致禍楊王孫之計䟽矣聞見錄)
儉葬稱財為禮(子路曰傷哉貧也生無以為養死無以為葬子曰歛手足形還葬而無槨丨其)
(丨斯之謂禮)以儉自全(杜預遺令言形山上有冡云是鄭大夫祭仲或云子産墓隧道惟塞其後)
(而空其前不填之示藏無珍寳不取於重深也山多美石不用必取水中自然之石以為冡示不勞工功而此)
(石不入世用也君子尚冇情小人無利可動吾自表營洛陽城東首陽之南將來域兆儀制取法鄭大夫欲丨)
(丨丨丨耳)非苟為儉(仲尼孝子延陵慈父其葬骨肉皆微薄矣丨丨丨丨誠便於體德彌厚者葬彌)
(薄知愈深者葬愈微丘壠彌高發掘必速漢成紀)何用徇侈(夫厚葬之家流于俗以侈靡為孝令)
(死者戳尸暴骨可不痛哉死者無知自同糞土豈煩奢葬使其有知神不在柩丨丨破貲丨丨乎姚崇傳)載
以牛車(漢張湯自殺兄弟欲厚葬母曰湯為天子大臣被惡言而死何厚葬為丨丨丨丨有棺無槨)
藉以黃壌(東漢趙咨將終告其故吏朱祗簫建等曰薄歛素棺丨丨丨丨欲令速朽且歸后土不聽)
(子孫改之本傳)不用棺椁(後漢盧植字子榦臨卒勑其子儉葬於上宂丨丨丨丨)勿起墳
壠(晉王祥為睢陵公疾篤遺令曰西邙土自堅貞乃甓石丨丨丨丨)葬以幅巾(後漢皇甫規遺)
(命曰地底冥冥長無曉期而復纏以纊綿牢以釘漆為不喜耳幸有前窀朝殞夕下措尸靈牀幅巾而已奢非)
(晉文晉文公請隧王不許以臣而請王禮奢也儉非王孫惟情從意庶旡咎吝諸子從之)歛以常服
(姚崇遺令吾亡丨丨丨丨四時衣各一)堯典徇葬(後漢周磐堅伯云命終之日桐棺足以周身外)
(槨足以周棺歛形懸封濯衣幅巾寫堯興一篇置棺前示不忘聖道學者以為知命焉)孝經為殯
(梁元帝金樓子曰吾之亡也可以一卷孝經一帙老子陶華陽劔一口以自隨外此珠玉不入銅鍚勿藏也田)
(國譲求葬於西門豹側杜元凱求葬於祭仲冡邊曹子藏求葬於蘧伯玉側梁伯鸞求葬於要離之傍彼四子)
(者異乎吾之意也金蠶無吐絲之實瓦雞無司晨之用謹母以血膻膋腥為祭也棺槨之造起自軒轅周室有)
(廧翣之飾晉文公請隧桓司馬石槨甚亡謂也又見後皇甫謚事)布車載柩(唐書魏徵陪葬昭陵)
(妻裴氏曰證平生儉素今以一品禮葬羽儀甚盛非亡者之志悉辭不受竟以丨丨丨丨無文采之飾)桐
瓦為棺(楊行密卒遺令穀葛為衣丨丨丨丨夜葬山谷人不知所在)雜木為棺(楊震臨死)
(曰不能誅患身死丨丨丨丨布單盖形勿歸冡次勿設祭祀也)聚沙為牀(趙岐字邠卿遺令子曰墓)
(中丨丨丨丨布簟白衣散髮其上覆以單被即日便下)戒使周棺(太山太守嚴望終於家遺言以)
(身服歛棺周於身土周於棺也)戒勿立碑(唐司勲致仕李建勲且死戒家人曰時事如此吾得良死)
(幸矣勿封土立碑聽人耕種於其上免為他日開發之標及江南亡也諸貴人高大之冢無不發者惟建勲莫)
(知其處)作臝葬書(楊王孫者孝武時人家業累千金厚自奉養生亡所不致及病且終先令其子)
(曰吾欲臝葬以反吾真必亡昜吾志則為布囊盛尸入地七尺既下從足引脫其囊以身親土其子不忍廼往)
(見王孫友人祁侯祁侯與王孫曰子欲臝身先人於地下乎王孫報之以書曰蓋聞古之聖王緣人情不忍其)
(親故為制禮今則越之吾是以臝葬將以矯世也夫厚葬誠亡益於死者而俗人競以相高靡財殫幣腐之地)
(下或廼今日入而明日發此真與暴骸於中野何異且夫死者終生之化而物之歸者也歸者得至化者得變)
(是物各反其真又曰精神者天之有也形骸者地之有也精神離形各歸其真故謂之鬼鬼之言歸也其尸塊)
(然獨處寧有知哉褁以幣帛鬲以棺槨交纏絡束口含玉石欲化不得欎為枯腊千載之後棺槨朽腐乃得歸)
(土就其真宅由是言之焉用久乎昔帝堯之葬也窽木為櫃葛藟為緘其穿下不亂泉上不泄殠故聖王生易)
(尚死易葬也楊王孫)著篤終論(生不能保七尺之軀死何故隔一棺之土然則衣衾所以穢尸棺槨)
(所以隔真故桓司馬不如速朽季孫璠璵比之暴骸文公厚葬春秋以為華元不臣漢王孫親土漢書以為賢)
(於秦始皇夫葬者藏也藏也者欲人不得見也而大為棺槨備存器物無異埋金路隅而書表於上也吾氣絶)
(之後便即時服幅巾故衣以籧篨裏尸擇不毛之地穿坑下尸平生之物皆無自隨惟齎孝經一卷示不忘孝)
(籧篨之外便以親上若不如此則冤悲没世長為恨鬼皇甫謐)
合葬合葬非古(季武子成寢杜氏之墓在西階之下請丨丨焉許之入宮而不敢哭武子曰合)
(葬丨丨也自周公以來未之有改也吾許其大不許其細何居命之哭記)祔葬不筮(丨丨者丨丨宅)
(注謂祔先塋不改卜墓也)魯人合祔(衛人之祔也離之丨丨之祔也合之善夫注祔合葬也離謂棺)
(中間之合謂棺中無間善夫善魯也)孔氏合葬(孔子少孤不知其墓問於郰曼父之母然後得合葬)
(於防記)同墳異藏(後漢樊重遺令使與吏人丨丨丨丨)招䰟合葬(後漢鄧晨娶世祖妹)
(新野公主遇害後晨卒詔令招公主䰟與晨合葬)
歸葬願得歸葬(韋玄成嗣封扶陽侯初父賢葬平陵玄成後徙杜陵病且死因使者自白曰不)
(勝父子恩願乞骸骨歸葬父塋上許焉)夢求歸葬(後漢温序為護羌校尉為隗囂將所拘伏劍而)
(死主簿從事持尸歸殮光武聞而憐之命送葬到洛陽賜城旁為冡長子壽夢序告曰久思客鄉里壽即棄官)
(上書乞骸骨歸葬帝許之乃返舊塋李德裕貶死朱崖見夢於令狐綯曰公幸哀我使我歸葬綯曰衛公精)
(爽可畏不言禍將及乃白於帝得以喪還𤨏言)責不歸葬(晉王褒與管彦許為婚彦葬父河南褒更)
(嫁其女謂彦弟馥曰賢兄葬父洛陽則京邑人也非結好本意馥曰嫂齊人也當還齊褒曰安有葬父河南而)
(隨嫂還齊用意如此何婚之有)坐不歸葬(陳夀為治書御史母遺言葬洛陽壽不遵其旨夀巴西安)
(漢人丨丨以母丨丨沉累數年)令勿還葬(後漢崔瑗臨終命子曰人終歸精於天歸骨於地不可不)
(藏形勿歸鄉里子寔字太真奉遺令葬於洛陽)各欲為葬(晉王祥二子芬烈將死烈欲還葬舊鄉芬)
(欲葬京邑祥泣曰不忘鄉土仁也不戀本逹也唯仁與逹二子有焉)託遣喪歸(後漢范式字巨卿受)
(業太學長沙陳平子病謂妻曰吾聞山陽有巨卿烈士也可以託吾没後但以尸埋巨卿戸前乃裂素書以遺)
(巨卿時式出還省書悽愴向墳悒哀哭甚以為死友營護平子妻兒自送喪於臨湘未至四五里委素書於棺)
(上而去其兄弟聞之尋求不復見)助歸葬費(柳子厚之得歸葬也費皆出觀察使河東裴君行立)
(行立有節槩重然諾與子厚結交子厚竟頼其力墓誌)
送葬送車千乘(西漢劇孟葬母自遠方丨葬盖丨丨丨本傳)縞服數百(崔日用御)
(井州長史卒井人懷其惠吏民皆送喪丨丨者丨丨)四方來會(陳蕃竇武為閹人所害林宗哭之於)
(野悅然而歎曰人之云亡邦國殄瘁瞻烏爰止不知于誰之屋耳明年卒丨丨之士千餘人皆丨丨葬)百
官拜哭(李晟及葬帝御望春門臨送遣謁者宣詔于柩車丨丨丨丨于道)吹簫會葬(周勃)
(丨丨來丨丨)停柩候送(范式字巨卿張劭字元伯相與為友元伯寢疾而卒式怱夢元伯呼曰巨)
(卿吾以某日死以某時葬子未我忘豈能相及式便服朋友之服馳往赴之式未及到而喪已發引既至壙將)
(窆而柩不肯進其母撫之曰元伯豈冇望耶遂丨丨移時乃見有素車白馬號哭而來母曰是必巨卿也式因)
(執紼而引柩於是乃前本傳)
殉葬宋公用殉(丨文丨卒始丨丨君子謂華元樂舉於是不臣左傳)陳妻謀殉(陳子)
(車死於衛其妻與其家大夫謀以殉乃告陳子亢曰夫子疾莫養於下請以殉葬子亢曰以殉非禮也雖然則)
(彼疾當養者孰若妻與宰不得已則吾欲以二子者為之於是不果用禮)三良為殉(秦穆公卒以子)
(車氏三子奄息仲行鍼虎為殉皆秦之良也國人哀之為之賦黃鳥)二婢夾殉(陳乾昔寢疾屬其兄)
(弟而命其子尊已曰如我死則必大為我棺使丨丨子丨我其子曰以丨葬非禮也况又同棺乎不果殺左傳)
(與魏顆事相類見前遺言)
賜葬御賜輼輬(孔光薨上賜轀輬及副各一乘輓送車萬餘輛道路皆舉音以過喪本傳)特
給㨹車(韋杭歴職以清儉及終無以葬元宗聞之丨丨丨丨)令給班劔(魏徵薨給羽葆鼓吹)
(班劔四十人陪葬昭陵餘見前薄葬下房元齡薨給班劔羽葆鼔吹絹布二千叚粟二千斛陪葬昭陵)詔
給儀仗(太和初王承元祖母喪詔曰武俊當横流時極定奔潰功在史官母李不幸贈恤宜加厚且給)
(儀仗以葬)賜以壽器(梁商薨丨丨東園朱丨之丨銀鏤黃腸注器棺也以朱飾之以銀鏤之前漢音)
(義曰以栢木黃心為郭曰黃腸也及葬賜輕車介士注云輕車兵車介士甲士也)賜與墳塋(唐高)
(宗詔賜英國勣墳塋一所時勣猶在)命官建塜(唐劉昌節度涇原初城平涼當吐蕃劫盟後將士骸)
(骨不藏昌命瘞之夕夢若原謝者昌具以聞德宗下詔哀痛出衣數百稱官為賽具歛以棺槨分建二冡大將)
(曰旌義冡士曰懷忠冡於淺水原詔學士為銘)具禮收葬(李懷光據河中帝令孔巢父宣慰衆害巢)
(父帝聞震悼詔丨丨丨丨)
古今合璧事類備要前集卷六十六
