古今合璧事類備要外集卷五十
宋謝維新撰
屏風門
屏風附床屏枕屏
器物叢談(屏風所以障風亦所以隔形者也古者扆之遺象又床有屏施之於床枕有屏又施)
(之於枕但高不下長短同耳)
事類皇邸(掌次設皇邸注邸後板也丨其屏風也丨染羽像鳳凰以為飾周禮)蕭墻(丨丨注蕭)
(肅墻屏也君臣相見至屏而加肅敬焉語季氏)罘罳(漢丨丨注屏也文帝紀又丨丨伏思也君朝行至内)
(屏思惟故曰丨丨古今注)清防(丨丨屏風也顔延年詩注)頭觸屏(前陳萬年子咸數言事譏刺近)
(臣萬年病召咸戒牀下語至半夜咸睡丨丨丨萬年大怒曰乃公教汝汝反不聽吾言何也咸曰具曉所言大)
(要教咸諂也萬年乃不復言本傳)座施屏(後宋弘嘗見御丨丨丨風畫列女帝數顧弘曰未見好德)
(如好色者也帝撤之東觀漢記)雲母屏(後鄭弘為太尉時舉第五倫為司空班次在下每正朔朝見弘)
(曲躬自卑上遂聽置丨丨丨風分隔其間由此為故事)刻鏤屏(何敞為汝南太守章帝巡過邵設丨)
(丨丨風帝命侍中銘云三輔决錄)素屏風(太祖平柳城頒所獲器物有丨丨丨持以賜毛珍曰君有)
(古人之風故賜君以古人之服魏志)畫屏風(曹不興事見蠅注)畫屏四堵(劉向云臣與歆)
(所校烈女傳種類相從為七篇丨之於丨風丨丨别錄)御屏隔座(景帝時紀亮為尚書令子隲為)
(中書令每朝會詔以丨丨風丨其丨吳錄)鏤作瑞圖(孫亮作琉璃屏風丨丨丨應丨一百二十種古)
(今注)衣以白縑(石季龍作金鈕屈膝屏風丨丨丨丨畫義士仙人禽獸鄴中記)上疏列為
(唐太宗覽魏徵十漸疏曰方以所丨丨丨丨屏庶朝夕見之)集家誡書(房玄齡恐諸子驕侈席勢)
(凌人乃丨古今丨丨丨屏風曰留意於此足以保躬矣)錄刺史名(太宗曰治人之本莫重於刺史)
(故錄姓名於屏風臥與對之)寫列女傳(虞世南帝嘗命丨丨丨丨於屏風)屛上婦人
(元和初有士人因醉臥廳中及醒見古丨丨丨丨等悉於床前踏歌歌曰長安女人踏春陽無處春陽不斷腸)
(舞袖弓腰渾忘却蛾眉空帶九秋霜其中雙鬟者問如何是弓腰歌者乃反首䯻及地勢如規焉士人驚叱之)
(女忽然上屏酉陽雜俎)屏上美女(水晶丨丨刻丨丨可二三寸妃以遺國忠置之樓上常偃息其)
(下一日國忠獨臥丨丨諸女悉下各通名曰當壚人也步蓮人也桃源人也拾翠人也竊香人也金屋人也解)
(佩人也為雲人也畫眉人也弄簫人也笑嬖人也許飛瓊也趙飛燕也金谷人也結綺臨春人也國忠驚叱皆)
(復歸屏自是不登樓未幾果敗楊妃外傳)三孔雀屏(唐竇氏畫丨丨丨丨間使娶女者射之隂約中)
(目與之唐高祖各中二目詳見婚娶門)八角花屏(安禄山恩寵莫比錫賚無數其所賜品目有丨)
(丨丨鳥丨風孔氏帖)虹霓為名(元宗語妃憶得一屏風今在訪以賜汝屏乃丨丨丨丨雕刻前代美)
(人之形可三寸許其餘執玩之器衣服皆用衆寳相厠而成水晶為地以玳瑁水犀為匣絡以真珠瑟瑟間綴)
(精巧殆非人力所製乃隋文帝所造賜義成公主墮在北胡貞觀初滅胡蕭后同歸中國上因而賜焉太真外)
(傳)手印為誌(明皇所幸美人王氏數夢人召飲客具言於上曰此必術士所為若再往以物誌之)
(其夕夢中又往因就硯中濡丨丨於屏風上既寤即告帝索於外果於東明觀中得其手紋而道士已遁去矣)
(唐末遺史)次為連屏(憲宗詔李絳摉聽君臣成敗五十種丨丨丨張便坐)列為一屏(李伯)
(時嘗畫高陽長揖張釋之諫文帝馮媛當熊霍光取璽武帝問日磾明妃出塞王猛捫蝨醉山簡李密迓太宗)
(明皇攬鏡妃子剪鬟十事丨丨丨丨)黃香屏風銘(古典務農彫刻傷民忠則竭節義在修身)劉
安屏風銘(惟新屏風出自幽谷不逢仁人永為枯木)李尤屏風銘(舍則潛辟用則誤張)
(立必端直處必廉方壅遏風邪霧露是抗)羊勝屏風賦(重葩累綉香璧連璋連以文錦映以流黃)
(畫以古烈顒顒昂昂)梁簡文謝棋子屏風啓(雲母之&KR1624;慙其麗色瑠璃之扇愧其含影)
白居易屏風謠(素屏素屏孰為乎不文不飾不丹不青當世豈無李陽冰之篆文張旭之筆跡)
(邊鸞之花鳥張藻之松石吾不令加一點一畫於其上欲爾保真而全白吾於香爐峯下置草堂二屏倚在東)
(西墻夜如明月入我室曉如白雲圍我床我心久養浩然氣亦欲與汝表裏相輝光爾不見當今侯家主第與)
(王宫織成步障錦屏風綴珠陷鈿帖雲母五金七寳相玲瓏貴豪待此方悅目晏然寢臥乎其中素屏素屏物)
(各有所宜用各有所施爾今木為骨兮紙為而捨草堂欲何之)
枕屏張敬夫枕屏銘(勿欺暗毋思邪席上枕前且自省莫言屏曲為君遮)
床屛銀塗綠沈(宋元嘉十六年御史大夫劉楨奏廣川刺史韋朗作丨丨漆屏風三十三床又)
(丨丨屏風一床)
枕屛晝臥題詩(邵康節過士友家丨丨見具枕屛畫小兒丨丨其上云遂令高臥人欹屏看兒)
(戲詩話)
詩集金鴨(丨丨屛風蜀山夢李賀)金雀(屛開丨孔丨杜)晴天掃畫(丨丨丨丨屏李)
(白)
枕屏伴人閑臥(繩床竹簟曲屏風野水遙山霧雨濛長有灘頭釣魚叟丨丨丨丨寂寥中)
几杖門
几附案
器物叢談(几案屬長五尺高尺二寸廣一尺兩端赤中央䛇古者坐必設几所以依凭之具然)
(非尊者不之黑皆所以示優寵之也其來古矣然人几在左神几在右又不可以不辨)
事類司几(丨丨筵掌五几)授几(丨丨有緝御詩行葦)賜几(大夫七十致仕則必丨之丨杖)
操几(謀於長者必丨丨杖從之並曲禮)銘几(武王丨丨大戴禮)憑几(王乃洮□水相被冕)
(服丨玉丨書成王顧命)仍几(華玉丨丨雕玉丨丨文具丨丨漆丨丨注華玉文具雕刻鏤皆以飾憑几)
(仍因也因生時几不改作此見羣臣覲諸侯之坐同上)倚几(左史倚相曰昔衛武公箴儆於國曰丨丨)
(有誦訓之誡國楚語)投几(晉伐偪陽城荀偃士匄請班師智伯怒丨之以丨出於其間注出偃匄之間左)
隠几臥(孟子去齊有欲為王留行者坐而言不應丨丨而丨公孫丑)隠几坐(南郭子綦丨丨)
(而丨仰天而噓嗒焉似喪其偶顔成子游立侍乎前曰何居乎形固可使如槁木心固可使如死灰乎今而隠)
(几者非昔之丨丨也莊子)隠几眄(郭隗謂燕昭王丨丨據杖丨視相使則厮役之人至)奮髯抵
(朱慱遷琅琊太守齊郡舒緩養名慱丨丨丨几曰觀齊兒欲以此為俗邪乃召見諸曹史書佐及縣太史選其)
(可用者)省中置(平帝詔太師孔光每十日一賜飡賜靈夀杖令為太師丨丨丨几前本傳)封以
玉函(漢武帝受太甲靈符十二於西王母盛以黃金几丨丨白丨丨以珊瑚為床内傳)化為白
麂(葛仙翁憑桐木几於女几山凡學數十年白日登仙几丨丨丨丨三足時出於山上神仙傳)憑之
安坐(孔融為北海太守為袁譚所攻流矢雨集矛戟内接然融憑几安然而坐讀書論義自若也)見
之因書(王羲之詣門生家丨棐几滑淨因書丨真草相半其父誤刮去驚懊累日)賜毛玠几
(毛玠事與素屏風同詳見前)賜甄權几(甄權許州扶溝人正觀中權已百歲太宗幸其舍丨几杖)
(衣服孔六帖)召凭狐几(房夀六月丨客丨丨文丨雲仙散錄叩頭錄)號為肉几(黃㼐)
(兒矮陋機惠元宗嘗憑之行問外間事動有錫賚丨丨丨丨案酉陽雜俎)柳斬曲几文(后皇植物)
(所貴乎直聖主取焉以建家國亘為棟楹齊為閫閾外隅平端中室謹飾度焉以几維量之則君子馮之以輔)
(其德末代滛巧不師古式斷兹揉木以限肘腋欹形詭狀曲程詐力制類竒邪用絶繩墨勾身陋狹危足僻側)
(支不得舒脅不遑息余胡斯蓄以亂人極追咎厥始惟物之殘禀氣失中遭生不完託地墝垤反時燠寒鬱悶)
(結澁癃蹇艱難不可以遠遂虧其端離竒詰屈縮恧&KR0008;岏含蝎孕蠧外邪中乾或因先容以售其蟠病夫甘焉制)
(器以安彼風毒敗形隂沴遷魄禍氣侵骨滛神化脉體側筋倦榮乖衛逆乃喜茲物以為已適器之不祥莫是)
(為敵烏可昵近以招禍癖且人道甚惡惟曲為先在心為賊在口為愆在肩為僂在膝為攣戚施踦跛匍匐拘)
(拳古皆斥遠莫致於前問誰其類惡木盜泉朝歌迥車簡牘載焉昭王市骨樂毅歸燕今我斬此以希古賢諂)
(諛宜惕正直宜宣道焉是達法焉是專咨爾君子曷不乾乾既和且平獲祐於天去惡在微慎保其傳)賈
生書几銘(仲遠好學辭藻良贍逸然有子貢之感時倦而顧息聞之吾師曰生無所息仲遠其務自)
(彊而夕愓)陳希元几銘(親仁可以自託友賢可以自扶求位得仁必駞必驅若隱几以召憑几而)
(呼則仁賢斯遯厮役求趍嗚呼賢既遯身即孤)晏同叔几銘(小飯防饐跬行虞跌巾有角墊衣存)
(人缺惟忠與孝則罔摧折)
案等案(燕丹太子常與荆軻丨丨而食)持案(漢高祖過趙趙王張敖丨丨進食禮甚恭高祖箕踞)
(罵之史記)對案不食(萬石君石奮子孫有過不誚譲為之丨丨丨丨前本傳)屏案不食
(尹敏與班虎相厚善語常丨丨丨丨白氏帖)有鳩入案(魏公子無忌方食丨丨丨丨下公子怪之)
(此有何忌來投無忌邪使人於殿下視之左右顧望見一鷂從屋上飛去烈士傳)與鴻舉案(梁鴻)
(妻孟光每上食丨丨丨丨齊眉後本傳)短人行案(東都獻丨丨長五寸上疑是山精常令短人丨)
(丨方朔問曰巨靈王何叛阿毋健否漢武故事)怒吏抵案(朱慱子元為琅琊太守丨丨丨丨)抵
破書案(更始韓夫人嗜酒每侍飲奏事輒丨丨丨丨東觀漢記)斫前奏案(曹公平荆州欲)
(伐吳張昭等皆勸迎唯周瑜陳拒之之計孫權乃丨丨丨丨曰復有欲迎北軍者與此案同江表傳)百寳
為案(同昌公主琢丨丨丨圓丨唐杜陽編)白紙糊案(舉人多以丨丨丨丨子面鄭昌圖詩曰新)
(糊案子其白如銀摭言)紙筆置案(郭翰巡察隴右狄仁傑為刺史民争言有異政翰就館以丨丨)
(丨於丨謂僚屬曰願薦使君美於朝)據之何案(劉立佐貴母尚在賢婦人也見縣令走廷中白事退)
(戒曰長吏恐懼卑甚吾思而父吏於縣亦當爾而丨案當丨丨丨乎玄佐感悟待下益加禮)據所未
安(高士廉同太子監國又攝太傅太子令曰寡人資公訓導而比聽政據案對公情丨丨丨所司宜别設)
(案奉太傅士廉固辭)指香案爐(鄭覃帝嘗謂百司不可使一日弛惰因丨丨丨丨曰此始華好用久)
(則晦)仆臥案前(韋處厚大和二年方奏事暴疾丨丨丨丨帝令中人翼扶之輿還第)
詩集拭烏皮(拂丨丨丨几)看魚樂(凭几丨丨丨)隠亦無心(丨几丨丨丨杜)
扶導之言(丨几丨丨丨韓愈病中贈張十八)烏几伴棲遲(丨丨丨丨杜)朽
几懼傾&KR2172;(丨丨丨丨丨)撫几空嘆息(雲車何來遲丨丨丨丨丨)
案晁旡咎八僊案銘(東臯松菊堂飲中八仙案八仙何必來松菊自吾伴)
詩集報玉(美人贈我錦繡段何以丨之青丨案張子平論)憑玉(天子丨丨案劒履若雲行李白)
(鼔吹入朝曲)傳觴(丨丨青玉案李白)臨食(或如丨丨案肴核分飣餖韓南山)鳥黏(孜孜)
(凭書案譬彼丨丨黐韓文寄崔念六)蠅食(晝丨丨案繁韓)霞布(君門曉日開赭案横丨丨杜牧李皆)
(詩)綺食(瓊杯丨丨青玉案使我醉飽無歸心李白憶舊遊)玉皇香案(我是丨丨丨丨吏謫)
(居猶得在蓬萊元&KR0876;)終日書案(至哉天下樂丨丨在丨丨)汨没事堆(丨丨丨丨案並歐)
杖
器物叢談(杖持也所以扶持而防傾跌者也然古者設杖將以優老也而亦豈無分别哉蓋五)
(十杖於家而不杖於鄉六十杖於鄉而不杖於國七十杖於國而不杖於朝杖於朝者必八十餘老也過)
(此以往天子欲有問焉則就之是已不必杖矣杖之設豈虚文乎哉)
事類齒杖(夏官伊耆氏掌供王之丨丨齒杖謂賜老者杖供其杖函藏之既事受之)函杖(席間)
(丨丨記)神農放(丨丨嚗然丨杖而笑嚗然放杖聲莊子)夸父棄(丨丨死丨杖化為鄧林山)
(海經)武王銘(丨丨踐祚為杖之丨曰惡乎太道於嗜慾惡乎相忘於富貴大戴禮)周王索(丨丨)
(下令丨曲杖吏求之不得使和求得之乃知吏不事杖韓子)孔子荷(孔子弟子從遠方來者丨丨丨)
(杖問之曰子之父不有患乎摶杖問之曰子之母不有患乎置杖問之曰子之兄弟不有患乎杖步而問之曰)
(子之妻子不有患乎故孔子六尺之杖論貴賤之禮辨親疎之義吕氏春秋)孔子曳(丨丨丨杖記)
植而耘(子路遇丈人以杖荷蓧子路問曰子見夫子乎丈人曰四體不勤五穀不分孰為夫子丨其杖)
(丨丨語十八)投而拜(子夏丨其杖丨丨)策而去(魯連却秦軍平原欲封之連遂丨杖丨丨)
以杖叩(原壤夷俟孔子丨丨丨其脛)叩竹杖(張騫在大夏時日丨丨丨云賈人市之於身毒)
(國)積竹杖(昌邑王買丨丨丨注合竹作杖)賜吳王杖(吳王不朝丨以几杖前文帝贊)賜
孔光杖(丨丨丨靈夀丨後本傳)騎此任之(壺公與費長房一竹杖曰丨丨丨丨)望之
皆避(契丹犯京師王遣牙將王峻奉表契丹耶律德光呼之為兒賜一木柺虜法貴之如中國几杖非優)
(大臣不可得峻持歸虜人丨丨丨丨道五代史高祖紀)杖化懸崖(楊隠之謁唐先生將歸先生以)
(杖畫地視其庭忽丨丨丨丨萬仞嵓谷重疊謂隠之曰陵谷遽迁子將安歸隠之泣告乃以箒掃之其庭戶如)
(故乃得歸宣室志)杖直如筆(徐鳳有一丨丨丨丨管其後每年生一節二十年後每年縮一節三)
(月即丨之四面青赤白黑各開一花不知何木也陶家瓶餘事)問無恙否(潤州甘露寺有僧道行孤)
(高李德裕廉問以方竹杖一贈焉方竹出大宛國堅實而正方節眼鬚牙四面對出及再鎮浙右其僧尚在丨)
(曰前所奉竹杖丨丨丨僧喜對曰已規圓而漆之矣公嗟惋彌日前輩詩曰削圓方竹杖漆脚斷紋琴桂苑)
(叢談)在什麽處(夾山間佛印和尚闍黎與什麽人同來曰木上座丨丨丨丨曰在堂中夾山便到堂)
(中師招拄杖擲於夾山前曰莫是從須彌山得邪師曰月宫亦不逢見)李尤杖銘(亭亭竒榦云云)
(乃制為杖扶危定傾)馮衍杖銘(杖莫如信行莫如仁惠而無實怨及爾身趙武之珍子罕之寳二子)
(之迹蓋近於道)庾信杖賦(桓宣武平荆州外白有人稱楚丘先生來詣門下桓公曰名父之子流離)
(江漢孤之責矣乃令引進乃曰噫子老矣鷄皮鶴髮蓬頭歷齒乃是江漢英靈荆衡杞梓雖有聞於十室幸無)
(求於千里寡人有銅鐶靈夀銀角桃枝開木瓜而未落養蓮花而未痿迎仙客於錦市送遊龍於葛陂先生將)
(以養老將以扶危先生笑而言曰中國明於禮義開於知人心之憂矣惟我生民雖復孤條勁柘促節貞筠杖)
(端刻烏角首圖麟豈能將余此身余之衰矣雖然有以非鬼非蜮心之憂矣未見縱心先求順耳伯玉何嗟丘)
(明惟恥别有孔棘龐眉三槐基齒孔光謝疾袁逢致仕明公此贈或非乖理)晉傅咸杖銘(立此)
(高節承也矜式)梁簡文杖銘(妙飾佳木游聖振灼排空霧轉騰雲鳳躍厖異玉伸長踰金錯)唐
羅衮杖銘(身之疲杖以扶之國之危賢以圖之)陳瑩中杖銘(用之則行舍之則藏唯我)
(與爾顛而不持危而不扶將焉用彼)黃魯直笻竹杖贊(厲廉隅而不劌故竊比於彭之夀)
(屈曲而有直體能獨立於雪霜之後伯夷食薇而清陳仲嚥李而瘐涪翁晝寢蒼龍掛壁涪翁履危心如鐵石)
(窮山獨行解兩虎争終不使卞莊乘間而孺子成名)
詩集卭竹(丨丨籍舊聞靈夀堂前識復有冐霜筠寄生桂潭側文彩既班斕質性其調直所費天二)
(真為有乘危力梁劉溉餉任新安竹杖因贈詩)赤藤(丨丨為杖世未窺喜節始攜自滇池韓愈赤藤杖歌)
紅藤(惟有丨丨杖相隨錦里來白居易丨丨杖)緩步須(丨丨仍丨竹杖扶杜)過眉拄(丨丨)
(丨杖班杜)倚牖戶(空堂畫眠丨丨丨飛電著壁披蛟螭韓)出嶇&KR0706;(焉得輟兩足杖藜丨丨丨)
(杜)接宴兼(丨丨身丨杖)徐步入(腸斷春江欲盡頭杖藜丨丨丨芳洲杜)扶公休
沭(五屋經霜老紫藤丨丨丨丨對親朋異時駟馬安車去拄到天壇願力能山谷以天壇靈夀杖送孫莘)
古今合璧事類備要外集卷五十
