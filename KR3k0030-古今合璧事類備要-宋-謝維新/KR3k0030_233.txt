古今合璧事類備要别集卷二十七
宋謝維新撰
花卉門
蘭花
格物叢話(蘭香草也叢生山谷與澤蘭相似紫莖赤節綠葉光潤一榦而一花花兩三瓣幽香)
(清遠可挹然花亦數品或白或紫或淺碧間亦有一幹而雙頭者花時常在春初雖冰霜之餘高潔自如)
(尔至於蕙亦有似於蘭而葉差大一榦而五七花花時常在夏秋間香不及蘭也彼有所謂幽蘭有所謂)
(猗蘭如此之類又此花之别種識者辨之尤不可不審矣)
事類服媚如是(鄭文公有賤妾曰燕姞夢天使與已蘭曰余為伯鯈余而祖也以是為而子以)
(蘭有國香人丨丨之丨丨文公與之蘭而御之辝曰妾不才幸而有子將不信敢徵蘭乎公曰喏生穆公名之)
(曰蘭左傳)祓除不祥(鄭國之俗上已於溱洧兩水上執蘭招䰟丨丨丨丨韓詩)孔子作操
(猗蘭操者丨丨所丨也孔子聘諸侯莫能任自衛返魯隐谷之中見香蘭獨茂喟然嘆曰夫蘭當為王者香今)
(乃獨茂與衆草為伍乃止車援琴鼓之自傷不逢時託辝於蘭云琴操)屈原為佩(紉秋蘭以為佩)
(楚辭)芳蘭當門(先主殺張裕諸葛亮救之帝曰丨丨丨丨不得不鋤蜀志)芝蘭生階(謝安)
(嘗謂諸子弟曰子弟何預人事答曰譬如丨丨玉樹欲其丨於丨庭云爾晉書)漢尚書郎(丨丨丨丨)
(含香握蘭官儀)唐秘書省(丨龍朔年改丨丨丨曰蘭臺秘書郎曰省郎唐書)賦蘭等詩
(孫逖為集賢院修撰宰相蕭嵩會百官丨丨丨丨継雅頌體使逖序孔白帖)竊蘭插帽(霍定與友)
(生遊曲江以千金求人丨貴侯亭榭中丨花丨丨兼自持往羅綺叢中賣之士女爭買抛擲金錢曲江春宴錄)
給以香粉(李適帝冬幸新豊賜湯池丨丨丨丨蘭澤孔六帖)養以綺石(王維貯蕙蘭必)
(黃磁斗丨丨丨丨累年彌盛汙漫錄)胡有廢者(裴子餘同舍李尚隐程行湛或問優劣於長史陳崇)
(業曰蘭菊異芳丨丨丨丨孔帖)
蕙花為香以焼(蕙花綠葉紫花魏武帝以丨丨焼之廣志)累年彌盛(見前蘭花下)
孔子猗蘭操(蘭之猗猗揚揚其香不採而佩於蘭何傷今天之旋其曷為然我行四方以日以年)
(雪霜貿貿薺麥之茂子如不傷我不爾覯薺麥之茂薺麥之有君子之傷君子之守孔子傷不逢時作)楊
夔植蘭說(或稱蘭荃鄙不遄茂乃法圃師汲穢以溉而蘭淨荃潔非類於衆卉苗既驟悴根亦旋腐)
(噫貞哉蘭荃歟遟發舒守其天和雖瘠而茂也假雜穢亂其天真雖沃而斃也守貞介而擇禄者其蘭荃乎樂)
(淫亂而偷位者其雜卉乎受莽之偽爵者孰若龔勝之不仕耶食操之僣禄者孰若管寕之遠引耶嗚呼業圃)
(者以穢為主而後見龔管之正)山谷修水記(蘭似君子蕙似是大夫大槩山林十蕙而一蘭也離)
(騷曰既滋蘭之九畹又植蕙之百畝則知楚人賤蕙而貴蘭矣蘭蕙叢生蒔以沙石則茂沃之以湯茗則芳是)
(所同也至其一榦一花而香有餘者蘭也一榦五七花而香不足者蕙也余居保安僧舍開牖於東西西飬蕙)
(而東養蘭觀者必問其故故著其說焉)紫陽離騷辨證(蘭蕙二物本草言之甚詳劉次莊云)
(今沅澧所生花在春則黃不若秋紫之芬馥又黃魯直云一榦一花而香有餘者蘭一榦數花而香不足者蕙)
(今按本草所言之蘭雖未之識然而云似澤蘭則今處處有之可推其類以得之矣蕙則似為零陵香尤不難)
(識其與人家所種葉類茅而花有兩種如黃說者皆不相似劉說則又詞不分明大抵古之所謂香草必其花)
(葉皆香而燥濕不變故可刈而為佩若今之所謂蘭蕙則其花雖香而葉乃無氣其香雖美而質弱易萎皆非)
(可刈而佩者也)止齋責盗蘭說(予寓梓溪一夕友人以園隅蘭芳告予往視之愛其美而憫其)
(不知於人也遂出置于庭數日香無聞欲去而猶遟之既卒以不香遂目之曰盗蘭而語之曰吾聞鼠有似豹)
(大小異形吾得以辨其為鼮鳥有似鳳赤紫相見吾得以辨其為鷟石雖似玉疵而不醇吾故知其為瑉草雖)
(似苖秀而不實吾固知其為莠彼固有近似吾惑之今汝蘭其形蘭其色花簮焉而癯葉脩焉而持吾乃薙茹)
(藘剪荆棘出汝於散地置汝於坐側汝乃假蘭之名乏蘭之德蕕如其臭苕如其賊吾知汝竊其近似以自欺)
(深其偽而難測者也向使漢宫舍汝何以對乃辟楚人舍汝何以祛其祥鄭君失汝何取乎七穆之端屈原去)
(汝何誇乎九畹之芳然則汝之盗蘭而香亦何異乎人之盗儒而實亡吾試言汝以證夫人陽短石顯盗吾公)
(也隂附王鳳盗吾直也釣名布被盗吾儉也伏死諫墀盗吾忠也託經以媚婦盗吾學也口聖而行市人盗吾)
(誠也是皆君子近之而不知其䜛人主俯之而不覺其奸此社稷所以危覆忠良所以彫殘吾今可置汝於中)
(庭是君可置斯人於百官也吾故效魯司寇誅少正卯之義戒鄭寤生去叔叚之難亟命除汝其何安蘭曰伏)
(辜願屏園樊)陳正敏遯齋閑覧(楚辭所詠香草曰蘭曰蓀曰茝曰葯曰虈曰芷曰荃曰蕙)
(曰薰曰蘼蕪曰江蘺曰杜若曰杜衡曰揭車曰留夷釋者但一切謂之香草而已如蘭一物或以為都梁香或)
(以為澤蘭或以為猗蘭草今當以澤蘭為正山中又有一種如大葉門冬春開花極香此則名幽蘭非真蘭也)
(蓀則今人所謂石葛蒲者茝葯虈芷雖有四名止是一物今所謂白芷是也蕙即零陵香一名薰蘼蕪即芎藭)
(苗也一名江蘺杜若即山薑也杜衡今人呼為馬蹄香惟荃與揭車留夷終莫能識余他日當徧求其本列植)
(欄檻間以為楚香亭)
詩集嚴霜降(靈芝生河洲動搖因洪波秋蘭榮何晚丨丨丨其柯哀哉二芳草不植泰山阿後漢)
(酈炎)清露被(丨丨丨蘭臯阮嗣深)忌當門(種蘭丨丨丨袁淑)不改芳(蘭槁丨丨丨文)
(粹)被長坂(秋蘭丨丨丨曹子建)被幽崖(秋蘭丨丨丨魏文帝)蔭玉池(秋蘭丨丨丨池)
(水清且芳雙魚自踴躍兩鳥時回翔晉傅元)紫豔鮮(楚客重蘭蓀遺芳今未歇葉抽清淺水花點暄)
(妍節丨丨映渠丨輕香含露潔李)奕葉光(猗蘭丨丨丨杜甫)紫芽出(庭蘭丨丨丨白樂天)
含幽色(紫蘭丨丨丨韋應物)舞幽香(風蘭丨丨丨孟遟)香風遠(蘭秋丨丨丨李白)
香風煖(煙開蘭葉丨丨丨李白)光風催(丨丨丨蘭吹少殿李白)生幽園(孤蘭丨丨)
(丨衆草共蕪没雖照陽春暉復悲高秋月淅瀝飛霜早綠豔恐休歇若無清風吹香氣為誰發李白)在幽
林(蘭丨丨丨亦自芳劉夢得)童子佩(光華丨丨丨柔軟美人心同上)騷客賦(江海久無丨丨)
(丨一枝止可薦靈均參寥子)流聲馥(丨丨丨秋蘭潘正叔)中心比(謾道丨丨丨芳草不知讒)
(者起椒蘭晏元献)炎帝書(療痾丨丨與丨功紉佩楚臣空有意梅聖俞)燕姞夢(丨丨丨魂)
(惟是見謝家庭戸本來多文潞公)靈均佩(根移地因偏花老色未改意疎瘴霧餘氣壓初寒外婆娑)
(靖節忩髣髴丨丨丨王右丞)藝植繁(丨丨日丨滋芬芳時入座青葱春茹擢皎潔秋英墮温公)香
馥滿(陽崖月崫得芳叢滿握歸來誇所遇淨掃幽逕植蘚墀紫莖綠葉弄竒姿疎簾風軟日華薄丨丨丨)
(懷君自知參寥)羞自獻(春蘭如美人不採丨丨丨時聞風露香蓬艾深不見坡)行採掇(昔人)
(慕倚蘭佩服比修潔往往卒歲間山中丨丨丨參寥)一以悴(秋至百草晦寂寞寒露滋蘭臯丨丨丨蕪)
(穢不能治端居念離索無以遺所思願言託孤根歲晏以為朝朱文公寄蘭)不自媚(幽獨塵事屏婉)
(晩秋蘭滋芳馨丨丨丨掩洎空相思時對日方永披叢露未晞翛然寄歌詠九畹陳悲詩朱文公)空自
秘(健碧繽繽葉班紅淺淺芳幽香丨丨丨風肯秘幽香楊誠齋)塵編詎考(今花得古名旖旎香)
(更好適意欲忘言丨丨丨能丨朱文公)雪徑偷開(丨丨丨丨淺碧花冰根亂吐小紅芽生無桃李)
(春風面名在山林處士家政坐國香到朝市不容霜節老雲霞江蘺蕙圃非吾耦付與騷人定等差楊誠齋)
蕙花泉浸我根(蕙草生山北託身失所依寒丨丨丨丨植根隂崖側夙夜懼危頽凄風常徘徊)
(三光照八極獨不蒙餘輝漢繁欽)草留芳根(蕙丨丨丨丨李白)幻色真香(蕙本蘭之)
(族依然臭味同重為水仙佩相識楚詞中丨丨雖非實丨丨亦竟空云何微起馥鼻觀已先通東坡)孤榦
初蕤(幽人非愛山出山將何之山居種蘭蕙歲寒久當知初藝止百畝餘地惜奚為先生無廣居千巖一)
(茅茨四面秪藝蕙中間纔置錐銳綠紛宿叢修紫摧幼枝丨丨八九花一花破丨丨西風澹無味微度成香吹)
(燈夢得幽馥月寫傳静姿我欲掇芳英和露充晨炊眷然惻不忍環玩自忘飢豈無衆花草不願秋来遟種時)
(亂不擇歲晩悔何追楊誠齋)
蓀紫豔輕香(楚客重蘭蓀遺芳今未歇葉抽清淺水花點暄妍節丨丨映渠鮮丨丨含露潔)
(離居若有贈暫與幽人折李衛公)
樂府楚客才華為發揚(丨丨丨丨丨丨丨深林着意不相忘夢成燕國正芬芳莫把)
(品名閒擬議且看青鳳羽毛長十分領取面前香浣溪沙仲殊)貴游公子不能招(綠玉)
(叢中紫玉條幽花疎淡更香饒不將紅粉汚高標騷空谷佳人宜結伴丨丨丨丨丨丨丨小忩相對誦離浣)
(溪沙諲向子)輕紅蔓引絲多少(丨丨丨丨丨丨丨剪青蘭葉巧人向月中歸留下星鈿彈)
(破真珠小得等閒不管春知多着綉簾圍繞只被東風偷餘香分付閒花草醉花隂仲殊)
萱草花
格物聚話(萱草花其名不一有曰宜男者謂其宜懷姙佩之必生男有曰忘憂者謂其萱本又)
(作諼引詩諼草諼訓忘令人忘憂也此花在莛首叢生朱槿色跗五色葉四垂春末夏初着花有紅黃紫)
(三種又一種名鳳頭者尤佳可愛也或曰一名鹿葱誤)
事類療愁(吳中謂萱草丨丨述異記)忘憂(神農經曰中藥養性萱草丨丨博物志)宜男
(水葱花葉如鹿葱花色有紅黃紫三種出始興婦人懷姙佩其花生男者即此花非鹿葱也交廣人佩之極有)
(驗然其土多男不厭女子故不常佩也南方草木記)樹之背(焉得諼草言丨丨丨曰諼訓忘非草名背)
(北堂也士昏禮云婦洗在北堂有司徹云主婦北堂房室所居之地揔謂之堂房半以北為北堂房半以南為)
(南堂釋文諼本又作萱說文作藼云令人忘憂也詩伯兮注)種之前(嵇康丨丨舍丨崔豹古今注)
曹子建宜男草頌(草號宜男既曄且貞厥貞伊何惟乾之嘉其曄伊何綠葉丹花光采晃曜)
(配彼朝日君子躭樂好和琴瑟固作螽斯徽音孔臧福齊大姒永世克昌)晉傅玄宜男花賦
(猗猗令草王於中方花曰宜男號應貞祥遠而望之煥若三辰之麗天近而察之見若芙蓉之鍳泉於是姣童)
(媛女以時來征結九秋之永思含春風以娛情)夏侯湛宜男花賦(淑大邦之竒草兮應則百)
(之休祥稟至貞之靈氣兮顯嘉名以自彰冠衆卉而挺生兮承木德於少陽體柔性剛蕙潔蘭芳結纖根以立)
(本兮靈渥於青雲順隂陽以滋茂兮含章之有文遠而望之灼若丹霞照清天近而觀之煒若芙蓉鍳綠泉萋萋)
(翠葉灼灼朱華曄若珠玉之樹煥如景宿之羅充后妃之盛飾兮登紫微之内庭回日月之輝光兮隨天運以)
(虛盈)
詩集可愛(丨丨宜男草垂采映娼家何時如此葉結根復含花梁元帝)當樹(忘憂丨丨萱李)
含丹粉(萱草丨丨丨温庭筠)生堂階(萱草丨丨丨游子行天涯慈親倚堂門不見萱草花聶夷)
(中)兒女花(萱草丨丨丨不觧壮士憂孟郊)後庭草(宜男謾作丨丨丨不似櫻桃結子紅温庭)
(筠)蝶尚留(叢疎露始滴芳餘丨丨丨韋應物)麕䴥食(野馬不任騎菟絲不任織既非中野)
(花無堪丨丨丨沈約)忘不得(我有憂民心對君丨丨丨石舍人)憂自釋(人心與草不相同安)
(有樹萱丨丨丨若言憂及此能忘乃是人心為物易梅聖俞)觧使人愁(若教花有語却丨丨丨丨)
(晏元献)定忘憂否(修莖無附葉繁萼攅莛苜每欲問詩人丨得丨丨丨宋景文)孤秀能
自拔(萱草雖微花丨丨丨丨丨亭亭亂草中一一芳心插坡)榮衰可兩忘(從來古北堂雨)
(露借恩光與菊亂佳色共葵傾太陽人生真苦相物理忌孤芳不及空庭草丨丨丨丨丨山谷)谺然黃
鵠觜(萱草朝欲開丨丨丨丨丨穎濱)絶似杜蘭香(莫訝萱枝小能施宫樣粧只緣沾染足丨)
(丨丨丨丨徐竹隐)
樂府小庭春老(丨丨丨丨碧砌紅萱草長憶小欄閒共繞携手綠叢含笑别來音信全乖舊)
(期前事堪猜門掩日斜人静落花愁點蒼苔清平樂)
古今合璧事類備要别集卷二十七
