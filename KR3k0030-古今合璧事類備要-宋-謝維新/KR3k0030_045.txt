古今合璧事類備要前集卷四十五
宋謝維新撰
字學門
楷書
事類八訣(歐陽詢丨丨丶如高峯之墜石乁似長空之新月一掛若千里之陣雲丨如萬歲之枯藤□如嶺松倒折落)
(石崖&KR1525;如萬鈞之弩發丿如利劍截断之角乀如一波常三過筆澄神静慮端己正容秉筆思生臨池志逸虚拳直腕指齊掌空意)
(在筆前文回思後分間布白勿令側偏墨淡即傷神彩毫絶必滯鋒鋩肥則為鈍瘦則露骨勿使傷於軟弱不得怒降為竒點)
(畫調勻上下均平逓相顧揖筋骨精神隨其大小不可頭輕尾重毋令左短右長斜正如人上稱下載東映西帶氣宇融和精)
(神洒落省此微言孰為不可也歐陽詢)三昩(張長史郎官廳壁記唐人正書無出其右所以度越諸家無轍迹可尋可)
(謂入筆墨丨丨黃山谷集)墨猪(王逸少云凡字多肉微骨謂之丨丨出書訣墨藪)田漢(李後主云顔魯公書端勁)
(有法而無佳處正如义手並脚丨舍丨耳筆錄)書得於心(丨之神運雖丨之丨丨然法度必資講學凡字湏均平若)
(筆畫多寡相遠不可使停寡在左則取上齊吟字是也寡在右則下齊知字是也筆談)書象其人(歐陽詢貎寒微)
(敏悟過人其書勁險厲正稱其貌爾是知凡丨丨丨為丨志林)瑶臺芳桂(尚書郎李充母以夫衛姓自稱李衛正書)
(如玉壺之冰丨丨之月婉然丨丨穆若清風談苑)玉匣蘭亭(唐太宗有大王真跡三千六百紙率以一丈二尺為)
(軸寳惜者蘭亭序為最嘗附耳謂高宗曰吾千秋萬歲後與吾蘭亭序以玉匣貯蔵昭陵故實)手墨和調(禇遂良嘗)
(問虞世南曰吾書何如智永答曰吾聞彼一字直五萬君豈能得此孰與歐陽詢曰吾聞詢不擇紙筆皆得如志君豈得此禇)
(遂良曰然則何如世南曰君若丨丨丨丨足可貴尚遂良大喜歐陽詢)點畫遒勁(錢若水言唐陸希聲得筆法凡)
(五字擫押鈎格抵用筆䨇鈎則丨丨丨丨而盡妙矣謂之撥橙法希聲以授沙門𧦬光光入長安為翰林供奉又宰相刀術言)
(江南後主得此法復增二字曰導送今待詔談尹希古亦得之而所書為一時之妙澠水燕)當世獨步(近年筆法蔡君)
(謨獨步當世予嘗戲謂君謨言學書如泝急流用盡氣力船不離處所君謨以為能取譬同上)本朝第一(五代楊凝)
(式筆迹雄強往往與顔行相上下世多稱李建中宋宣獻此二人書僕所不曉宋寒李俗殆浪得名惟蔡君謨資格既高當為)
(丨丨丨丨仇池筆談)
詩集(見前書法類)
草書(又詳見前書法類)
事類草聖(張伯英臨池學書池水盡黑凡衣帛必書而後練韋仲將謂之丨丨晉衛坦傳)草賢(崔環善章草謂)
(之丨丨談苑)章草(漢黃門令史史游作急草觧散隸體麄書之王羲之以丨丨荅庾翼翼嘆伏曰吾昔有伯英丨丨失)
(之今見王書神明頓還舊觀張懷璀書斷杜操字伯度善草書章帝愛之令上表亦作草書謂之丨丨書苑)柿葉(鄭虔)
(好書恨無紙慈恩寺貯丨丨數屋虔取以書歲久皆徧本傳)蘭庭序(羲之蘭庭草號為最得意宋齊間不聞稱道者)
(永師晚出此書諸儒皆推其真行之祖所以唐太宗必欲得之其後公私相盗至於發冡今遂亡之定武本盖得髣髴禇庭誨)
(所臨極肥洛陽張景元斵地得缺石極瘦定武則肥不剰肉瘦不露骨猶可想其風流三石刻皆有佳處不必寳已有而非彼)
(也南昌集)鸚哥嬌(劉十五論李十八草書謂之丨丨丨謂鸚鵡能言不過數句大率鳥語十八其後稍進以書問僕曰)
(比舊日如何僕曰可作秦吉了矣)一臺二妙(索靖燉煌人精草法武帝愛之時尚書令衛瓘世號得伯英之筋丨)
(丨丨丨王隠晉書)長沙三昩(丨丨僧懷素善書自言得草聖丨丨國史補又山谷詩)以頭濡墨(張旭)
(善草書大醉呼呌狂走乃下筆或丨丨丨丨而書既醒自視以為神不可復得世呼張顛本傳)陳牒乞判(張旭為常)
(熟尉有老人丨丨丨丨宿昔又來旭怒老人曰觀公筆竒妙欲以蔵家爾因問所藏盡出其父書旭視之天下竒筆也自是盡)
(其法晉本傳)舞劍得神(張旭自言始見公主檐夫爭道又聞鼓吹而得筆法意觀公孫大娘丨丨噐而丨其丨後)
(人論書者得其法惟崔邈顔真卿云旭傳)聽江得法(玻云古今人詩筆有所自長史以劍噐容有是理雷大簡云聽)
(江聲而筆法進文與可亦言見蛇鬪而草書長殆非誕也志林)春蚓秋蛇(伯英學書之妙宜師垂帳之竒行行若縈)
(丨丨字字若綰丨丨王羲之傳)旱蛟毚兔(歐陽詢貞元初為太子率更令嘗書千文周越題云所謂如丨丨得水走)
(冗殆不虚耶本傳)驚鸞舒翼(盖草聖之為狀也婉若銀鈎漂若丨丨丨丨未發若舉復安蟲蛇蚴虬或往或還頽)
(阿那以羸形歘奮亹而桓桓及其逸遊肸蠁乍正乍邪騏驥暴怒逞其轡海水窊隆揚其波玄熊對踞於山岳飛燕相追而差)
(池舉而詧之又似和風吹林偃草扇樹枝條從風轉相比附窈嬈廉苫隨體散布紛擾擾以綺靡中持疑而猶豫玄螭狡獸嬉)
(其間騰猨飛鼬相奔趣陵魚奮翼駭龍反據投空自竄張設牙距出晉索靖書勢)飛烏出林(張旭草書如孤篷自)
(振驚沙坐飛鄭虔草書如風送雲收霞催月上釋亞棲草書如丨丨丨丨驚蛇入草書法苑)霏煙翥鳳(王逸少裁)
(成之妙煙霏霧結狀若斷而還連鳳翥龍盤狀如斜而反正本傳)游雲驚龍(王羲之尤善草隸論者稱其筆法飄)
(若丨丨矯若丨丨本傳)瘦硬肥勁(懷素草工瘦張長史草工肥丨丨易作丨丨難工又云此兩人一代草書之冠)
(冕也南昌集)軟俗俊快(本朝尚書郎周越以書名於天聖景祐間然筆法丨丨無古氣梅克佐作詩閑談蘇舜欽)
(子美喜為徤句草書尤丨丨嘗曰吾不幸寫字為人比周越作書為人比梅堯臣良可歎也東軒筆錄)鍾王無尚
(唐柳公權書法結體勁媚嘗召至御前書紙三番作真行草之體文宗嘗與公權聯句属曰薰風自南來殿閣生微涼帝命題)
(於璧字徑率五寸帝歎曰丨丨丨以丨也本傳)崔杜不足(趙襲燉煌太守先是杜伯度崔子玉以工草書稱於前世)
(襲與羅暉亦以能草頗自矜夸故張伯英書與襲同郡太僕朱賜書曰上比丨丨丨丨下方羅趙有餘三輔決錄又羅叔景趙)
(元嗣與張伯芝並時見稱於西州伯英自云上比丨丨丨丨下方羅趙有餘坡詩注)
詩集醉墨堂(人生識字憂患始姓名粗記可以休何用草書誇神速開卷惝恍令人愁我嘗好之每自笑君有此)
(病何年瘳自言其中有真樂適意無異逍遥遊近者作堂名醉墨如飲美酒消百憂君於此藝亦云至堆墻敗筆如山丘興來)
(一揮百紙盡駿馬倏忽踏九州我書意造本無法點畫信手煩推求胡為議論獨見假隻字片紙皆蔵收不減鍾王君自取下)
(方羅趙我亦優不湏臨池更苦學完取絹素充衾稠東坡)東吳精(張旭草書詩斯人已云亡草聖秘難得悲風生微綃)
(萬里起古色嗚呼丨丨丨逸氣盛清識老杜詩)林下風(顛張醉素兩禿翁追逐世好稱書工何曾夢見王與鍾妄自粉)
(飾欺盲聾有如市井倡抹紅妖歌嫚舞眩兒童謝家夫人淡首容蕭然自有丨丨丨天門蕩蕩驚跳龍山林飛鳥一掃空為君)
(草書續其終待我他日無怱怱坡題王逸少帖)
篆書(又詳見前書法類)
事類籀文(漢興亡古草書不知作者盖兩漢銘勒雜以古文篆籀及八分為之魏晉以還篆文遂盛衛坦四體書勢)
雲篆(隂陽分則有三元八會之文又有八龍丨丨光明之章也其後三皇之世演八會之文為龍鳳之章拘省丨丨之迹)
(以為順形梵書破分二道壞真從易乃為六十四種之書遂播之三十六天上下也今三元八會太極清仙之所用丨丨光明)
(今所見神靈符書之字是也陶隠居真誥紫微夫人說)書虎(唐李陽冰為篆字人不能及號丨中丨本傳又竇泉號陽)
(冰為筆虎法苑)篆室(李斯變蒼頡籀文為玉筯篆成一家法更八姓無出其右者唐開元時李陽冰窮入丨丨隔一千年)
(與秦斯相見舒元輿篆書)金剪書(唐司馬承禎字子徽善篆别為一體名丨丨丨續仙傳)□匾法(江南徐騎)
(省鉉善小篆映日視之畫之中心有一繾濃墨正當其中至於曲折處亦當中乃筆鋒直下不倒故鋒嘗在畫中鉉嘗自謂吾)
(晚年始得丨丨丨凡小篆喜瘦而長丨丨丨非老筆不能湘山野錄)釵頭鼎足(竇泉作小篆贊曰丨丨屈玉丨丨垂)
(金書法苑)龜文龍鱗(體有六篆巧妙入神或象丨丨或比丨丨紆體放尾長翅短身揚波震激鷹峙鸞停鳥震延頸)
(脅翼凌雲事見雜記)勁健端妙(無惑同安人善小篆為翰林待詔徐鉉鄭文寳查道高紳中革葛湍皆江東人善篆)
(弗能及也其丨丨丨丨又過於凝士夫蔵以為寳書法苑)方圓流峙(李陽冰與李夫人書云某意在古篆於天地山)
(川得方圓流峙之狀於日月星辰得經緯昭回之度於雲霞草木得霏布滋蔓之容於文物衣冠得揖遜周旋之體書法苑)
詩集快劍長戟(蒼頡鳥跡既茫昩字體變化如浮雲陳倉石鼓文已訛大小二篆生八分秦有李斯漢蔡邕中)
(間作者絶不聞嶧山之碑野火焚棗木傳刻肥失真苦縣光和尚骨立書貴瘦硬方通神惜哉李蔡不復得吾甥李潮下筆親)
(尚書韓擇木騎曹蔡有鄰開元以來數八分潮也奄有二子成三人况潮小篆逼秦相丨丨丨丨森相向八分一字直萬金蛟)
(龍盤拏肉屈強吳郡張顛誇草書草書非古空雄壯豈知吾甥不流宕丞相中郎丈人行巴東逢李潮逾月求我歌我今衰老)
(才力薄潮乎潮乎奈爾何杜詩)
隸書(又詳見前書法類)
事類戈法(太宗學虞世南隸書每難於戈法一日書遇戩字召虞世南補寫其戈以示魏徵徵曰仰窺聖作内戩字)
(丨丨逼真帝賞其鍳識書法苑)錦書(唐吕向工草隸能一筆環寫百字若縈髮然世號連錦書本傳)
詩集神翰(丨丨顧不一體變鍾兼兩注云鍾&KR0008;鍾會父子俱善隸書杜詩)
古今合璧事類備要前集卷四十五
