古今合璧事類備要後集卷五十一
宋謝維新撰
歷官門
太史令太史局同
歴代㳂革(少昊氏以鳥名官鳳鳥氏歷正也注鳳皇知天時故以名歷正之官高陽氏命南正)
(重司天唐堯命羲和以閏月定四時成歲歷象日月星辰敬授人時夏有羲和之官三代各有太史周有)
(馮相氏掌十有二歲十有二月十有二辰十日二十有八星之位保章氏掌天星以志星辰日月之變動)
(以星土辨九州之地所封封域分星觀妖祥以五雲之物辨吉凶水旱以十有二風察天地之和秦有太)
(史令胡母敬秦漢以來太史之任兼成周太史馮相保章三軄通典漢司馬談父子相繼為太史令遷云)
(文史星歷近乎卜祝宣帝時修撰之軄以他官領之此語見通典中書令史官門於是太史之官唯知占)
(候而已已上合史通通典六典之詞又史通曰自古太史之軄雖以著述為宗而兼掌歷象日月陰陽氣)
(數司馬遷既没後之續史記者褚先生劉向馮商楊雄之徒並以别軄來知史務於是太史之署非復記)
(言之司故張衡單颺王立高堂隆等其當官見稱惟知占候而已故後漢百官志曰太史令掌天時星歷)
(而不及史掌晉太史令品第七注左以它官兼領六典注云高瑩以侍中陳卓以義興守吳道興欣以殿)
(中侍御史兼領宋齊梁陳同隋祕書省太史曹置令二人煬帝改曹為監唐因之武德改為太史局龍朔)
(改祕書閣局光宅改渾天監又曰渾儀監長安復曰太史局景龍曰太史監景雲又為局六典肅宗改為)
(司天臺掌察天文稽歷數凡日月星辰風雲氣色之異率其属而占每季錄祥青送門下中書省紀于起)
(居注歲終上送史館歲頒歷于天下唐志國朝因梁曰司天監或以他官兼判又有同判之名以朝官充)
(兩朝國史志大監及少監闕則置判監事二人以五官正以士充與分紀同掌察天文祥異鐘鼓刻漏稽)
(定歷數供諸壇祭祀神位版畫日兩朝志元豐官制行改為太史局有令有判局有同判局選五官正以)
(上業優考深者二人為判及同判掌占天文及風雲氣候凡祥異之事日具所占以聞歲一頒歷則造進)
(御覽祭祀昏冠喪葬則擇所用日政和因仍無所改其别局有天文院鐘鼓院測驗渾儀刻漏所印歷所)
(皆主占驗歷法續會要)
事類欽天(乃命羲和丨若昊丨書)底日(日官居卿以丨丨禮也注位如卿而不在六卿之數)
(故曰居卿底致也平致也左傳)司天(孟春命太史司天歷候日月星辰宿離不忒無失經紀注歷推測也)
(候占候也宿二十八宿也離猶歷也七曜為經二十八宿為紀禮記月令)日官(天子有丨丨諸侯有日御)
(注日官太史也左傳)南正(見㳂革)夏時(行丨之丨語)日觀(宋有丨丨即司天臺也建康志)
天工(人代丨丨史分日月白氏六帖)頒正朔(太史丨丨丨于郡國周禮)授人時(敬丨丨丨)
(書)觀天文(丨乎丨丨以察時變易)擾天紀(俶丨丨丨書)協時月(丨丨丨正日書)
掌邦典(丨丨之六典周禮)齊七政(在璇璣玉衡以丨丨丨書)叙三辰(高陽命南正帝)
(嚳亦丨丨丨唐虞則羲和夏則昆吾殷則巫咸周則史佚魯梓慎宋子韋齊丼德鄭禆竈魏石申其巫咸甘石)
(之說後代所宗晉書)作渾儀(漢張衡為太史官研究陰陽妙盡璇璣之正丨丨天丨以漏水轉之於室)
(内與天相應若符合)視玉律(丨四時於丨丨白六帖)掌日之官(丨丨丨丨司天之吏)書
雲之史(丨丨丨丨窺管之官)日月星辰(丨丨丨丨乾象不忒)分至啓閉(丨丨丨丨)
(歲功有成)二十四氣(丨丨丨丨)三百六旬(丨丨丨丨並同上)司分簡日(丨丨)
(丨丨海錄碎事)授歷知天(玉律調元璿璣丨丨思舉日官之軄用丨丨道之玄宋廣平集)當朝
禀正朔(丨同文之丨思丨丨丨白六帖)奉軄察天時(丨太史之丨宜丨丨丨同上)差
進清臺之秩(丨丨丨丨丨丨胡文恭制)唐子西辨陳壽蜀不置史館
論(禮記人君言則左史書之動則右史書之周禮建官備矣獨不聞有所謂左右史者雖有太史然不以記)
(注為軄是時諸侯皆有史豈天子獨闕乎春秋之時卜田宅者占雲日者皆稱太史則太史殆陰陽者流然書)
(趙盾者書崔杼者亦稱太史則太史又似掌注記者蓋方是時學者多知天文而卜興廢者亦不純用著龜太)
(史伯以祝融之功而推楚國之必興太史趙以虞舜之德而占陳氏之未亡其論議證據有絶人者故陰陽注)
(記得兼掌之漢司馬談父子為太史令以論著為己任而又掌天官則兼掌之效於兹可見魏晉之際始置著)
(作郎自是太史之軄分而為二孔明之時未也按後主景耀元年史官奏景星見於是大赦改元而曰蜀不置)
(史妄矣文集)
詩集仙郎(秦地立春傳太史漢官題柱憶丨丨唐李白寄司勲員外詩)
太史正
歴代㳂革(國初司天監無正元豐官制行太史局置正太史令緫一局之事而正與丞為之貳)
(職源)
事類侯臺(丨丨宋廣平集)
五官正
歴代㳂革(唐乾元三年置春官夏官中官秋官冬官正各一人掌司四時各司其方之變異唐)
(志本朝設五官正至道中詔五官正磨勘至殿中丞止以後只加檢校官元豐無所改)
事類軄配五方(唐乾元二年知司天臺韓熲奏勅創置五官正丨丨丨丨上稽五緯續)
(通典)
冠加一珠(丨丨丨丨星以應五緯衣從其方色元日冬至朔望朝會及大禮各奏方事而服以朝見)
(唐志)
太史丞
歴代㳂革(漢太史有丞一人秩二百石魏晉齊宋皆同六典注隋置二人煬帝減一人唐初不)
(置久視改渾儀監始置丞二人長安省景龍復置六要典國初司天監有丞元豐官制行置太史局丞續會)
事類陵宫之軄(丨丨丨丨胡文恭行馬知良制)局事之貳(本朝太史令緫一丨之丨)
(而丞為丨丨)
太史局直長
歴代㳂革(國初司天監無直長元豐改太史局有直長自直長至今十年一遷續會要元祐官)
(品直長從八品)
靈臺郎
歴代㳂革(後漢太史下别有靈臺丞掌靈臺掌候日月星辰後漢志魏太史有靈臺丞主候望)
(郎隋有天文博士唐初因之長安二年改為靈臺郎乾道元年改五官之名六典國初司天監有靈臺郎)
(慶歷詔十年一遷續會要)
事類宜處候臺(丨丨丨丨宋廣平集)掌觀天文(丨丨丨丨之變而占候之六典)
保章正
歴代㳂革(周禮有保章氏秦漢以來無其軄後周春官府有保章上士中士至隋置歴博唐長)
(安四年改改歴博士為保章正教歷生乾元元年加五官之名六典本朝司天監有保章正慶歷詔十年)
(一遷元豐改制掌歷法及測景分至表準五年一遷官會要)
事類習歷(隋置保章正掌丨丨六典注)掌歷(丨丨見元豐改制注)
挈壺正
歴代㳂革(周制夏官挈壺氏下士六人秋官司寤氏春官鷄人凡三職咸掌其事自漢以後太)
(史掌之唐長安四年始置挈壺正掌知刻漏孔壺為漏浮箭為刻以考中星昏明之候乾元元年加五官)
(之名六典本朝司天監有挈壺正元豐改太史局官惟挈壺正如故太史局官五年一遷亦或十年一遷)
(試中而遷者惟挈壺正無遷者續會要)
事類掌軄(朝廷興居无節號令不時挈壺氏不能丨其丨焉)縣壺(挈壺氏凡軍事丨丨以序)
(聚柝周禮)司辰(挈壺正丨丨唐六典)
翰林醫官
歴代㳂革(周禮醫師掌醫之政令聚毒藥以共醫事歲終則稽其醫事以制其食十全為上十)
(失一次之十失四為下食醫掌和王之六食六飲六膳下羞百醬八珍之齊春秋晉有醫和醫緩本朝和)
(安成和成安成全大夫舊為軍器庫使保和大夫舊為西綾錦使保安大夫舊為搉易使翰林良醫舊為)
(翰林醫官使和安成和成安成全郎舊為軍器庫副使保和郎舊為西綾錦副使保安郎舊為搉易副使)
(翰林醫正舊為翰林醫官副使翰林醫闕翰林醫闕翰林醫痊翰林醫愈翰林醫證翰林醫診翰林醫候)
(翰林醫學舊諸司使副有醫官使及副使蓋自太醫丞直院轉醫官副使叙遷年格一同武官但為東班)
(使額耳謂自法酒庫以上至皇城使政和初既易武階而醫官之名亦遂易焉凡十有四階立和安大夫)
(視搉易使以上翰林良醫視醫官使其和安郎以下視東副使若醫官副使則以醫正易之官制舊典云)
(此名皆大臣所撰無所稽據𫝊曰登高能賦可以為大夫今乃以雜流為之可見當時大臣之不學也舊)
(額安和大夫至良醫二十員紹興二年五員和安郎至醫官元額三十員紹興二年四員醫效元額七員)
(紹興二員醫痊元額十員今一員醫愈至祗候會要大方脉元額百五十員紹興十五員而已中興)
事類瞑眩(若藥弗丨丨厥疾不瘳書)膏肓(在丨之上丨之下醫至曰疾不可為也左傳)不
可試(無妄之藥丨丨丨也易)分而治(醫師凡邦有疾病使醫丨丨丨之周禮)太上防
疾(動不肆勤靜不宴逸有疾歸天醫無能恤丨丨丨丨其次萌芽腠理不蠲骨髓奈何崔寔箴)歲終
稽事(丨丨丨其醫丨以制其食斯亦賞勞之典也元集高端制)會時知變(知六飲六膳以丨其)
(丨察五色五聲以丨其丨同上)侍醫禁庭(丨丨丨丨曲阜潘播等制)
古今合璧事類備要後集卷五十一
