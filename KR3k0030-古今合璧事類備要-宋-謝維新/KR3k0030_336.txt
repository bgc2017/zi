古今合璧事類備要外集卷三十六
宋謝維新撰
服飾門
裳(附裙字袴作裩褌亦)
身章撮要(裳下飾以羅為表絹為裏其色天子諸侯朱大夫素士玄黃裳之雜色也凡七幅殊)
(其前後前三幅後四幅綉四章藻粉米黼黻於其上裙即裳按釋名羣也謂運接羣幅而為之亦曰襱袴)
(脛衣亦謂之袑褌䙝衣小袴按說文云亦曰衳音鏱字亦作惚)
事類四章(元衣纁裳十二章八章在衣日月星辰山龍華蟲火宗彜丨丨在裳藻粉米黼黻其衣褾)
(領為三禮圖)六章(十二章丨丨在裳宗彜藻火粉米黼黻通典)纁裳(見上)黃裳(丨丨元吉)
(易坤)垂裳(昔者黃帝堯舜氏作丨衣丨而天下治盖取諸乾坤易係)衣裳(宣王考室云云乃生男子)
(載丨之丨注裳下之飾箋男子生而卧於床尊之也裳晝日衣丨以丨者明當主於外事毛詩)錦裳(裳丨)
(褧丨詩鄭風)繡裳(黻衣丨丨詩秦風)縫裳(摻摻女手可以丨丨詩魏風)製裳(丨彼丨衣)
(勿士行枚詩東山)曳婁(子有衣裳弗丨弗丨詩山有樞)顛倒(東方未明丨丨衣裳丨之丨之自公)
(召之東方未晞丨丨裳衣倒之丨之自公令之詩齊風)裳不加緣(見后袴注)羽裳吹簫
(張昌宗王子晉後身武后使被丨丨丨丨乘寓鶴裴回庭中如仙去狀孔六帖)霓裳一曲(唐明皇覽)
(成帝傳以趙飛燕體輕能為掌上舞置七寶避風臺謂妃子曰爾則任吹多少妃子曰丨丨丨丨足以高掩前)
(世)
裙曳地三寸(婦人裙不過五幅丨丨不過丨丨唐奭服志)曳地五寸(淮南觀察)
(使李德裕今管内婦人裙丨丨四丨丨者減三寸)布裙俱隱(後漢孟光姿貌甚醜德行極高梁鴻)
(聘以為妻常荆釵布裙與鴻隱霸陵山中)毛裙以獻(唐安樂公主使尚方合百鳥丨織二丨詳見衣)
(服注)
袴溺袴(漢周仁景帝時為郎中令為人隂重不泄常衣弊補衣丨丨故為不潔清以是得幸於後)
(宮袐戲仁常在旁終無敢言注溺讀曰尿尿袴者為小袴以藉其尿本傳)窮袴(漢昭帝上官皇后霍光外)
(孫也光欲后擅寵有子帝時體不安左右及醫者皆阿意言宜禁内雖宮人使令皆為丨丨多其帶後宫莫有)
(進者注窮袴有前襠不得交通)朱博大袑(見衣服注)廉范五袴(後丨丨為蜀郡太守民歌)
(曰廉叔度來何暮平生無襦今丨丨本傳)馬援布袴(丨丨牛羊散與故舊身衣丨丨)祭遵布
袴(丨丨奉公賞賜與士卒家無私財身衣丨丨卧布被夫人裳衣不加緣飾)主疑所取(陳重字景)
(公舉孝廉為郎同舍郎有告歸寧者誤持鄰舍袴以去丨丨重丨丨不自申說市袴償之後歸寧者歸以袴還主)
(其事乃顯)人謂通健(買逵貧無袴晨著妻兄柳李袴而去時丨丨之丨丨也)衣刺紋袴
(謝尚及長辯悟絶倫好丨丨丨丨諸父責之因自改知名)獻蘭縑袴(李白遊慈恩寺僧用水松牌乞)
(詩白為題訖僧丨丨丨丨雲仙散錄海墨微言)為通身袴(樸子蠻以青娑羅丨丨丨丨)
褌露褌上聽事(宋宗室茂德封桂陽侯性庸騃為郢州刺史暑月丨丨丨丨丨)作褌
賜軍士(梁吉士瞻少時擲博無褌褰露為儕輩所侮及為將軍得絹三萬疋乃丨為丨其外並丨丨)
詩集霓裳(風吹仙袂飄飄舉猶似丨丨羽衣舞白樂天長恨歌)
裙開裙(陵度丨丨&KR1645;&KR1645;丁頰反梁劉遵詠舞)出裙(見後禨注)醉紅裙(惟能丨丨丨韓)
哀練裙(丨哉丨丨子坡)
芾(附韠)
身章撮要(芾即韠也韋為之所以蔽膝其色視裳其形園殺直天子四角直無園殺公侯殺四角)
(使之方變於天子也所殺者去上下各五寸大夫圜其上角變於君也士上下正士賤與君同不嫌也然)
(天子之士則直諸侯之士則方大抵下廣二尺上一尺長三尺其頸五寸兩角皆上接革帶以繫之字從)
(巾取象連帶之形亦作韍冕服謂之芾朝服謂之韠名雖不同其義一也又一說以羅為表絹為裏其色)
(纁上有純下有緆去上五寸繪以山火)
事類緼韍(一命丨丨幽衡再命赤韍幽衡三命赤韍蔥衡注緼赤黃之間色記玉藻)朱芾(斯干)
(宣王考室也乃生男子云其泣喤喤丨丨斯皇室家君王注天子純朱諸王黃朱芾從裳色祭時服纁裳故芾)
(用朱赤但芾所以明尊卑雖同色而有差降詩)赤芾(君子來朝言觀其旗云云丨丨在股邪幅在下彼交)
(匪紓天子所予注諸侯丨丨邪幅幅偪也所以自偪束也云云詩采菽)蔥衡(方叔率止云云服其命服)
(朱芾斯皇有瑲丨丨詩)韎韐(瞻彼洛矣思古明王能爵命諸侯賞善罰惡焉云云君子至止丨丨有奭)
(注丨丨者茅蒐染草也一曰丨丨所以代韠也)素韠(素冠刺不能三年也庶見丨丨兮注祥祭朝服丨丨)
(者韠從裳色詩)莊疑祝(天下有道我韍子佩天下無道我負子戴)
詩集扶病垂朱(丨丨丨丨紱杜詩)白髮映朱(晚遇何足言丨丨丨丨紱白樂天)
朱紱還鈴閣(便留丨丨丨丨丨同上)
紳
身章撮要(紳大帶所以搢笏垂三尺天子素芾朱裏以繒采飾其側諸侯不朱裏大夫飾其紐)
(及末士但飾其末而已處士錦芾子縞並紐約用組組之廣三寸長齊于帶麻者不紳此古之制也今按)
(深衣用大帶以白繒廣四寸夾縫之其長圍腰而結於前再繚之為兩耳乃垂其餘為紳下與裳齊以黑)
(繒飾其紳復以五綵絛廣三分約其相結之處長與紳齊所謂紳者所以自紳約也)
事類搢圭(典瑞王丨大丨注謂丨之於紳帶之間禮)搢笏(端韠紳丨丨記内則)昭數(鞶厲)
(游纓丨其丨也注鞶紳芾左威二年)垂足(凡侍於君丨丨如履齊音咨記玉藻)拖紳(疾君視之東首)
(加朝服丨丨語十)書紳(子張問行子曰言忠信行篤敬雖蠻貊之邦行矣言不忠信行不篤敬雖州里)
(行乎哉子張丨諸丨語十五)搢紳之徒(丨丨先生丨丨儼然造焉司馬長卿難蜀文)搢紳
之人(冠帶丨丨丨丨園橋門者億萬計後儒林傳)歐陽公晝錦堂記(垂紳搢笏不動)
(聲色措天下於泰山之安云云)
腰帶(附銙)
身章撮要(腰帶革為之古鞶帶也又謂之鞶革上自乘輿至文武衆官牧守丞令下及騶寺皆)
(服之反插垂頭飾以銙其有囊與綬則以綴於帶而垂亦以搢笏也銙玉不離石犀不離角可貴者惟金)
事類垂帶(丨丨如厲注厲丨貌詩都人士)褫帶(或錫之鞶革終朝三丨之易訟卦)鞶厲
(丨丨游纓昭其數也左威二年)鞶鑑(鄭伯之享王也王以后之丨丨予之注后王后也丨帶而以丨為飾)
(也今西方羌胡為然古之遺服左莊二十一年)始名(秦二世丨丨腰帶)順下(唐初詔令腰帶搢垂)
(頭於下名曰䤩尾取丨丨之義一品二品銙以金六品以上以犀九品以上銀庶人以鐵並炙轂子)于闐
玉(李靖五代孫彦芳其舊物有靖破蕭銑時所賜丨丨丨帶十三胯七方六刓胯各附環以金固之所以佩)
(物者天子悉留禁中孔六帖)葉護金(統丨丨可汗獻萬釘竇鈿丨帶突厥傳)黃銀帶(杜如)
(晦薨帝嘗賜玄齡丨丨丨曰如晦與公同輔朕今獨見公泫然流涕曰世傳丨丨鬼神畏之更取金丨遣玄齡)
(送其家)白玉帶(楊元卿穆宗賜卿丨丨丨)王播獻(丨丨自淮南還丨玉帶十有三遂再得相)
李愬遺(丨丨以玉帶丨牛元翼)以賜遺帶(馬植進中書侍郎初左軍中尉馬元䞇最為帝)
(寵信賜通天犀帶而植素與元䞇善至通昭穆元䞇以賜帶遺之它日對便殿帝識其帶以詰植植震恐具言)
(狀於是罷為天平軍節度使)出寶帶夸(盧從史初神策中尉吐突承璀與對疊從史時過其營飯)
(博承璀多出寶帶奇玩誇之六帖)銀袍鈿帶(可汙拜蘇祿左羽林大將軍賜丨丨丨丨七事)錦
袍寶帶(契苾明征吐蕃以戰多進左威衛大將軍賜丨丨丨丨)水玉帶賜(文宗朝李)
(訓講周易頗協上意時方盛夏遂命取丨丨腰丨以丨訓唐杜陽編)紫金帶賜(上以丨丨丨丨岐王)
(盖昔高宗破高麗所得開元中高麗遣使來朝宴内殿因從容言於内臣曰丨丨丨本國亡是歲荒民散干戈)
(屢起幸在内帑一見足矣上聞之命封付其使)紅玉帶賜(上自解丨丨丨丨寧王明皇雜錄)使
速以獻(萇從簡陳州人許州富人有玉帶欲之而不可得遣二卒夜入其家殺而取之卒夜踰垣隱木)
(間見其夫婦相待如賓二卒歎曰吾公欲奪其寳而害斯人吾必不免因躍出而告之使其速以帶獻遂踰垣)
(而去)以無為解(鳳翔李永吉初朝京師蘇逢吉以永吉救秦王從曮子家世王侯當有奇貨使人告)
(永吉許以一州而求其先世玉帶永吉丨丨丨丨逢吉乃使人市一玉帶直數千緡責永吉償之既而不得州)
(五代史辛漢臣傳)殺商取帶(楚馬希聲海商有鬻犀帶者直數百萬晝夜有光洞照一室希聲丨)
(丨而丨之逾月光遂滅九國志)終日不休(崔元綜同平章事坐政事堂束帶丨丨丨丨偃)先朝
所賜(晉公平淮西賜以玉帶公臨薨却進口占奏狀曰内府之珍丨丨丨丨既不合將歸地下又不合留)
(在人間聞者歎其不亂因話錄)賜毬文章(宋璞等事見前袍内注)不買玉帶(王文正公)
(旦有貨玉帶者持以及門弟因獻公公曰如何弟曰甚佳公命繫之還見佳否弟曰繫之安得自見公曰玉名)
(石也得不重乎自負重而使觀者稱好無乃勞也我腰間不稱此物亟還之故平生所服止於賜帶名臣遺事)
願得金帶(韓魏公事見度量門)
銙三品金(唐高宗咸亨三年敇五品以上賜新魚袋並飾以銀三品以上賜金裝刀子礪石一)
(具上元中又敕文武官三品以上賜金玉帶四品五品並金帶六品七品並銀帶八品九品並䃋石帶庶人銅)
(鐵帶文武並帶手巾筭袋刀子礪石武官欲帶亦聽之九月百官具新服上宴之于麟德殿唐舊史)庶人
鐵(見前)各附金環(事見前于闐玉注)創為金銙(太宗皇帝曰玉不離石犀不離角可)
(貴者惟金丨丨丨丨以賜羣臣方團毬路賜兩府御仙花賜學士以上今俗為毬路為笏頭為御仙花為荔枝)
(歸田錄)
詩集垂蒼玉(帶丨丨丨佩韓)割方玉(密装腰鞓丨丨丨李賀酬荅)懸金魚(玉帶)
(丨丨丨韓)繞腰光(銀魚金帶丨丨丨白樂天)
古今合璧事類備要外集卷三十六
