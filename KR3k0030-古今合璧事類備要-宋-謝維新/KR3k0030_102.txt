古今合璧事類備要後集卷三十三
宋謝維新撰
九卿門
緫九卿
歴代㳂革(夏商九卿周六官是為六卿又立少師少傅少保是為三孤與六卿為九前漢百官)
(志漢正卿九太常光禄勲衛尉太僕廷尉鴻臚宗正大司農少府亦謂之九寺大卿又置十二卿執金吾)
(大長秋將作大匠魏晉宋齊如舊梁天監中象四時置十二卿春卿太常宗正司農夏卿太府少府太僕)
(秋卿衞尉廷尉大匠冬卿光禄鴻臚太卿即都水後魏置六卿各有少卿北齊謂之九寺隋唐因之又九)
(寺皆曰棘卿通典分紀龍朔改名凡卿皆加正字後復舊制國朝雖設九卿皆以為命官之品秩而無職)
(事元豐正名始有職掌中興以來併省宂職除太常寺大理寺不罷外宗正以太常兼而衛尉併兵部太)
(僕併駕部太府司農併戶部光禄鴻臚併禮部紹興復置宗正太府司農餘遂廢中興會要)
事類六命(典瑞王之卿丨丨周禮)九棘(左丨丨公卿大夫位焉外有九室九卿朝焉初學記)
惟月(卿士丨丨書洪範)面槐(周禮曰丨三丨)上卿(曹太子來朝賓之以丨丨禮也左傳)貴
戚(齊宣王問卿曰有丨丨之卿有異姓之卿孟子)佩玉(後漢左雄言九卿位亞三事班在六官行有丨)
(丨之節)帶綬(馬防位至九卿身丨三丨寵貴至盛也職官分紀)再登(濮陽叚宏給事蓋侯信信)
(任宏官亦丨丨九卿史記)四至(前漢許商善筭丨丨九卿儒林傳又續漢書汲黯姊之子司馬安善官丨丨九)
(卿)結河(春秋漢合孿曰九卿丨丨海)括海(李淑諫更始九卿下丨河丨)九列(漢韋元成)
(𫝊恤我丨丨注九卿也)三星(三公北丨丨曰九卿隋志)倡九牧(六卿分職以丨丨丨)參三
公(九卿者所以丨丨丨也說苑)民之主(國卿君之貳丨丨丨也)君之佐(丨卿丨丨是謂)
(股肱)在於德(九卿之事常丨丨丨並同上)成其天(天子立三公九卿所以順丨丨丨道)佩
两印(二千石以下六百石丨丨丨皆以黑犀司馬彪漢書)為列棘(九卿位丨丨丨南史)法北
斗(九卿丨丨丨職官分紀)通寒暑(九卿丨丨丨晉志)三珪之位(楚昭王進屠羊說以)
(丨丨丨丨謂三卿皆執珪莊子)一國之高(舉丨丨丨丨以為九卿淮南子)萬國慶頼(卿慶)
(也言丨丨丨丨漢韋昭釋)列侯參議(古之上卿次公一等至於西漢每與丨丨丨决朝丨類要)龜
鈕犀印(漢官儀卿秩中二千石孝武令通官印方寸大皆丨丨又見上佩两印下注)藻衣花
綬(漢官儀衣裳卿大夫藻火綬青地桃花三彩又紈扇朱輪參差交映丨丨丨丨焜爚生光初學記)明
白名卿(牟容為大司農性丨丨號曰丨丨東觀漢記)膺名稱重(長慶元年給事韋景封還)
(駙馬劉士涇為太僕卿制惟月丨丨象河丨丨續通典)問異姓之卿(齊宣王請丨丨丨丨丨孟)
(子)受下卿之禮(齊侯使管夷吾平戎于王王以上卿之禮饗管仲仲丨丨丨丨丨而還左傳)
敬仲辭高位(齊侯使丨丨為卿丨曰羈旅之臣敢辱丨丨以速官謗同上)魏絳治大
官(晉悼公使張老為卿辭曰臣不如丨丨之智能丨丨丨若在卿位内外必平國語)一公三卿
佐之(古者天子三公每丨丨丨丨丨丨故天子三公九卿尚書大𫝊)賜金百鎰再見(虞卿)
(躡屩擔簦一說趙孝成王丨丨丨丨丨丨上卿史記)
詩集開東觀(獻納丨丨丨君王問長卿杜詩)度玉墀(卿月昇金掌王春丨丨丨杜送馬大)
(卿赴闕)
緫少卿
歴代㳂革(周六官凡小宰小司徒小宗伯小司馬小司寇皆少卿之任也後魏依南齊以前置)
(九卿又各加以少卿焉北齊隋因之初學記)
事類介卿(丨丨左傳)卿佐(君之丨丨同上)亞卿(唐元徽集卲國制授以丨丨)亞列
(杜牧行制丨丨)河海之亞(類要丨丨丨丨)列卿之副(公是行吕務簡制丨丨丨丨)宫
儀亞海(胡文恭行制丨丨丨丨)亞秩象河(楊億代表丨丨丨丨)
太常卿(附少卿)
歴代㳂革(唐虞伯夷為秩宗䕫典樂太常之任也周曰宗伯為春官掌邦禮秦改奉常典宗廟)
(禮儀有丞漢初曰太常以列侯忠孝恭謹者居之秩中二千石太常者王之旌也畫日月有大事則建以)
(行禮禮官主奉持之又太常欲令國家盛太常存惠帝更名奉常景帝更名太常武帝建元元年制太常)
(職典天地兼掌宗廟王莽改卿為秩宗後漢太常掌禮儀祭祀及行事掌贊天子晉品第三銀章青綬進)
(賢两梁冠絳朝服佩水蒼玉餘卿皆同魏晉宋齊皆有舊用列曹尚書好遷選曹尚書領護梁太常宗正)
(司農為春卿太常位視金紫光禄大夫後魏為上卿兼置小卿官周禮有小宗伯北齊曰太常寺置卿及)
(少卿丞各一人掌陵廟羣祀禮樂儀制天文術數衣冠之屬隋與北齊同焬帝加置少卿二人唐因之卿)
(一人少卿二人掌禮樂郊廟社稷之事凡大祀則贊引有司攝事則為亞獻龍朔二年改為奉常咸亨復)
(舊九寺卿皆曰正卿少卿曰大夫武后光宅元年改為司禮神龍復正卿一人緫判寺掌禮樂郊廟社稷)
(之事總太樂鼓吹大醫大卜廪犧諸祠廟等署通典六典國朝初太常寺皆以禁林之長主判續會要云)
(皆以两制充而禮院自有判院同判院祥符中符瑞繁縟别建禮儀院輔臣主判而知制誥為知院天禧)
(末罷知院天聖中省禮儀院而寺與禮院事舊不相兼康定元年置判寺同判寺並兼禮儀事元豐正名)
(始專其職焉職略卿掌禮樂郊廟社稷壇壝陵寢之事禮之名有五吉賓軍嘉凶皆掌其制度儀式祭祀)
(有大祠有中祠有小祠其犧牲幣玉酒薦獻器服名辨其等掌樂律樂舞樂章凡親祠及四孟月朝獻景)
(靈官郊祀太廟掌贊相禮儀升降之節及朝會宴饗上夀封冊之儀若禮樂有損益及祀典神祗爵號與)
(封襲繼嗣之事當考定者擬上於禮部凡大醫政令以時頒行國朝志元祐詔太常寺置長貳餘寺監長)
(貳並互置續會要復中興併省寺監獨存太常又命太常兼宗正紹興中興會要隆興元年詔光禄寺)
(併歸太常寺兼領掌社稷及武成王廟諸壇齋宮習樂之事丞一員罷孝宗會要)
事類三禮(有能典朕丨丨僉曰伯夷汝作秩宗書)六樂(大宗伯掌丨丨注雲門大卷大咸大)
(韶大濩大武周禮)文學(漢晁錯以丨丨為太常掌故)儒雅(太常典天地掌宗廟是以上古選建)
(未嘗不妙簡時望兼收丨丨以通天人合暢神祗漢武帝制)秩宗(太常寺古曰丨丨唐志)奉常
(秦曰丨丨同上)朝儀(叔孫通為博士羣臣飲酒争功或拔劔擊柱叔孫通說上曰願採古禮與秦儀雜就)
(之為綿蕝野外習之會長樂宫成諸侯皆朝謁者引以次入殿門自侯王以下莫不震恐無敢失禮高帝曰吾)
(今乃知皇帝之貴拜通為奉常前漢)師禮(亘榮遷太常明帝尊以丨丨乘輿每幸太常府令榮東面坐設)
(几杖會百官後漢本傳)清貧(和洽為太常丨丨守分至賣田宅以自給明帝加賜榖帛魏史)清重
(宗卿丨丨歴選所難辭爵則亘郁張奮譲對則丁鴻劉愷潘尼之文雅純深華表之從容退默梁陸倕代表)
容臺(太常曰丨丨類要)禮寺(唐曰司丨丨唐志又曰禮院杜牧之行杜濛制)王旌(太常者丨)
(之丨也畫日月有大事則建以行禮)赤車(魏王朗遷太常行陵丨丨千乘又唐太常表西京置一十二列)
(首冠金吾東漢有三十九人多遷玉鈜戴玄晃之七旒驅丨丨之千乘初學記)閑職(張瓌拜太常自謂丨)
(丨帝怒職官公紀)清選(立國之本禮樂為先今之太常兼掌其事歴代迄今謂之丨丨白居易制)傳
父業(桓榮子郁丨丨丨亦為太常初榮授朱普學言多浮辭省定為十二萬言由是有桓榮君大小章句)
(後漢)導母輿(故事太常始視事大閱四部樂都人縱觀邠自第去帽親丨丨丨都人榮之邠𫝊)定
大典(曹褒上䟽宜丨六制著成漢禮章下太常以為一世丨丨非褒所能定不可許後漢)作類禮
(魏鄭公嘗以小戴禮綜彙不倫更丨丨丨一十篇帝美其書唐)賜御衣(後漢楊賜拜太常詔丨丨丨一)
(襲後漢本𫝊)緫太樂(唐太常卿一人緫判寺掌禮樂郊廟社稷丨丨丨鼓吹太醫太卜廪犧諸祠廟)
(等署通典)有四院(唐制藏大享之祭服丨丨丨一曰太府院藏瑞應及伐國所藏之寳禘洽則陳于闕)
(庭二曰御衣院藏天子祭服三曰樂縣院藏六樂之噐四曰神廟院藏御廪及諸噐)冠九列(居九寺之)
(先丨丨丨之首六帖)相百禮(陳沈卿譲太常表曰儻九卿闕丨丨丨失儀賁以司存云誰之咎初學記)
戴七旒(丨元晃之丨丨驅赤車之千乘類要)中華殿(唐令狐德棻為卿高宗召宰相坐丨丨丨)
(問王伯孰先德棻對以清心簡事為本)望省樓(崔日知恨不居八座為太常卿起樓與尚書省相對)
(人謂之崔公丨丨丨國史纂異)請專配(趙君錫同知太常禮院時近臣有請祀英宗於明堂配昊天上)
(帝及五帝君錫與禮官建言丨丨丨上帝以稱嚴父之意事略)論名器(司馬光知禮院時中官凌允言)
(死詔特給鹵簿公丨言丨丨不可假人允言近習之臣非有元勲大勞而贈三公給鹵簿其為繁纓不亦大乎)
(故相夏竦賜諡文正公言諡之美者極於文正竦何人可以當此改諡文莊言行錄)宗官典禮(唐虞)
(歴三代以丨丨丨國之丨漢之太常是也周禮春官注)常臣司宗(揚雄太常箴丨丨丨丨)不
諧為妻(後漢周澤為太常值齋遇疾妻憐其老闚内問之澤大怒以為于齋送詣獄吏争之不聽語曰)
(居世丨丨丨太常丨一日不齋醉如泥)先入見母(北齊趙彦深拜卿不脱朝服丨丨丨丨跪陳幼)
(小孤露蒙訓至此北史)果敢直言(周澤為太常丨丨丨丨後漢)強禦不奪(張渙拜太)
(常立節可否之間丨丨丨敢丨續漢書)伉伉太常(劉愷論議常引正大義諸儒為之語曰難經丨)
(丨劉丨丨後漢)翼翼宗伯(崔駰丨丨太常實為丨丨同上)絳服佩玉(後漢太常進品第三)
(銀章青綬進賢两梁冠丨明丨丨水蒼丨餘卿同)布被瓦器(趙與為太常雖身處上卿而丨丨丨)
(丨耆舊𫝊)時稱德行(邢顒丨人丨其丨丨文帝以為太常魏志)歴位忠恪(晉華表丨丨丨)
(丨清貧履道而内正外順言行不玷)臨軒作樂(晉蔡謨拜太常咸康四年臨軒謨奏臨軒宜有金石)
(顯宗納焉丨丨丨丨自此始)視事設樂(封敖為太常卿故事太常始丨丨庭丨九部丨)九卿
之首(漢官觧語曰太常事專職尊故號丨丨丨丨初學記)尚書裏行(唐崔日知遷太常以歴任)
(年久每朝士參集常與尚書同列時人號為丨丨丨丨又太常在六曹尚書之下與尚書丞郎同幕次謂之丨)
(丨丨丨因類)好生異議(成泰位至太常丨丨丨丨終無折衷晉後略)窮以理趣(劉實)
(為太常與諸博士丨道義丨丨丨𫝊暢晉讃)禮樂之司(劉賓客集為杜佑謝男師損等授官表云)
(太常實丨丨丨丨非儒者勿履)聲樂之司(本寺禮儀丨丨丨丨官屬亦妙選才也見两京記韓愈為)
(權德輿戴之墓碑云)詢選樂童(唐王涯字廣津文帝時拜太常以樂府之音鄭衛太甚欲聞古樂命)
(涯丨於舊工取開元雅樂丨丨丨按之命曰棃園樂上悦)充禮儀使(唐元載秉政忌楊綰奏為祭酒)
(天下清議益歸于綰乃遷綰為太常丨丨丨丨郊廟禮久廢綰振起之)捉筆賦詩(唐楊師道字景)
(猷太宗時為卿賜宴帝曰聞公每酣丨丨丨丨如宿搆試為朕為之師道再拜少選輙成一坐嗟伏職林)鉅
人長德(唐韓愈為權德輿墓碑天下惟為丨丨丨丨同上)藝通禮樂(太常卿位任特隆學)
(冠儒林丨丨丨丨者可以居之職員令)贊導法儀(肇自清廟逮于還宫丨丨丨丨踰於四制俛伏)
(趍數訖無尤違元集趙宗儒制)六樂九儀(丨丨丨丨興贊在此同上)三牲七祀(張鷟云聖)
(朝道方萬古業降百祥輯五瑞而禮羣卿薦丨丨而尊丨丨八通鬼道俱申滌濯之誠七里神壇並被嚴宗之)
(貺故使白鶴楊彩向清廟而歸飛赤鴈呈姿對祠宫而振羽)清潔為俗表(晉賀循拜太常中宗)
(踐祚下令曰循冰丨玉丨行丨丨丨)懦怯不任事(唐趙君儒為卿太常有師子樂非會期不作幼)
(君荒誕教坊牒取宗儒不敢違以狀白宰相宰相以宗儒丨丨丨丨丨改太子少保)以祠禱見寵
(唐王嶼專以詞解中帝意有所禳祓大抵類巫覡肅宗立遷太常卿又丨丨丨丨丨)請籩豆皆加
(唐韋縚開元時歴光禄卿遷太常卿唐興禮文雖具至顯慶中許敬宗建言籩豆已多縚建言丨宗廟丨丨丨)
(丨十二)卿似尹翁歸(晉鄭默拜太常山濤欲舉一親為博士見默語曰丨丨丨丨丨令吾不敢)
(復言謂其柔而能整也)太常不是卿(先公談舊語丨丨丨丨丨以其職清重不與他卿等也因)
(類)太常因革禮(本朝治平修禮書成百卷名曰丨丨丨丨丨初歐陽修同判太常寺奏禮院文)
(字散失請差官編修嘉祐張洞奏用姚闢蘇洵編纂至是書成職略)名禮閣新儀(本朝天聖同禮)
(院王暉言開國以來禮儀㳂革文字重複編成六十卷丨丨丨丨丨同上)奏濮安典禮(范鎮𫝊英)
(宗即位中書丨請遵丨丨詔令禮官檢詳丨丨以聞鎮時判太常寺上言漢宣帝於昭帝為孫光武於平帝為)
(祖則其父容可稱皇考今陛下既考仁宗又考濮安懿王則其失非特漢宣光武之比矣東都事略)旋宫
相生圖(國朝太常寺音律官田琮以上所生九絃五絃阮並恊律以丨丨丨丨之法畫為丨以獻上善)
(之)釐正祀地祗(曾文宣肇同知太常禮院公在職多所丨丨親丨皇丨丨於北郊盖自公𤼵之)
(言行錄)乞詔議廟制(韓維知太常禮院先是温成皇后立廟用樂公上疏丨丨有司丨丨丨以)
(明陛下不私後宫之意並同上)禮文事與討論(楊傑𫝊元豐中官太常者連數任一時丨丨之)
(丨傑丨丨丨東都事略)討論不可安坐(劉邠熙寧初知太常禮院會建言講官願得坐講下)
(太常議邠曰侍臣侍見天子應對顧問曰丨丨丨丨丨丨自若避席立語乃古今常禮時議者不一卒如邠言)
(同上)陪尚省之衣冠(太平公主表)厠容臺之禮樂(同上)總政兼夷
䕫事(本朝欒城趙君錫制太常丨禮樂之丨丨伯丨后丨之丨)討實成綿蕝儀(牋表類丨)
(論故丨已丨丨丨之論)禮曹畏其該洽(陳彭年常攝太常卿誤行黃道上有司止之彭年正)
(色回顧曰自有典故丨丨素丨丨丨丨不復詰問筆)典禮損益得中(實錄賈黃中判太常禮院)
(每詳定丨丨丨丨丨丨)義理感諷两宫(劉敞判太常寺兼禮儀事上初即位有疾皇太后臨)
(朝疾愈乃歸政適有小人言二宫不歡諫者或訐而過直公謂當以丨丨丨丨丨丨時進讀史記至尭授舜以)
(天下公因諫說舜至側微尭禪以位非有他道惟其孝友之德光于上下上知其以諷諫也慈夀聞之亦大喜)
(言行錄)班固两都賦序(武宣之世崇禮官考文章内設金馬石渠之署外興樂府叶律之事)
(以興廢繼絶潤色鴻業白麟赤鴈芝房寳鼎之歌薦于郊廟神雀五鳳甘露黃龍之瑞以為年紀故言語侍從)
(之臣若司馬相如吾邱壽王東方朔枚臯王褒劉向之屬朝夕論思日月獻納而公卿大夫御史大夫兒寬太)
(常孔臧太中大夫董仲舒宗正劉德太子太傅蕭望之等時時間作或以抒下情而通諷諭或以昭上德而盡)
(忠孝雍容揄揚著於後嗣抑亦雅頌之亞也)于湖太常劄子(恭惟陛下祗見郊廟靡愛圭幣)
(懷柔百神獨聲詩之薦未稱明德伏觀太常所奏樂章第其篇叙則有詳略之不同稽之文義則或違牾之弗)
(恊三歲之祝祠四時之常祀率用此也而習熟所𫝊有司弗議臣甚懼焉恭惟真宗仁宗實始親制薦饗樂章)
(所以申景鑠宣至和假三靈之驩者炳然與日星較著而當時輔臣翰奉詔而作者亦皆依末光垂典冊雅頌)
(所編不足道也臣愚欲望聖慈深詔邇臣凡取太常樂章更定篇次摽列部分具以奏御陛下萬幾之暇用列)
(聖故事擇宗廟郊禖親祠所用駿𤼵睿思肆筆而成其餘分命大臣與两制儒館之士一新撰述裒為成書下)
(之太常以俟來歲郊見奏焉庶幾中興追繼韶勺施之無窮)
詩集儒術名(氣藐神仙迥恩承雨露低相門清議衆丨丨大丨齊軒冕羅天闕琳琅識介珪通籍)
(踰清瓉亨衢照紫泥弼諧方一展班序更何躋杜甫贈太常卿張均)卿典禮(寵新丨丨丨會盛客徵文)
(白居易賀座主王侍郎新拜太常)仰三珪(正名推五字貴仕丨丨丨權德輿酬太常閣老遷官)奉
龍旂(平生秉周禮投老丨丨丨張文潜除奉常有感)
太常少卿(餘見緫少卿及太常卿類)
歴代㳂革(周小宗伯少卿之任秦漢无聞後魏太和初置少卿一人後周為小宗伯景明初少)
(卿為第一清選明禮樂兼天文隂陽者為之隋置少卿一人煬帝置二人唐武德置一人正觀置二人龍)
(朔改為奉常大夫焉國朝少卿無職事以為階序品秩元豐正名始有職掌元祐元年吕純禮為少卿御)
(史倫門廕得官不可任奉常扵是外補續會要中興建炎三年詔太常少卿一員兼宗正少卿中興會要)
事類清卿(三國典略齊太常少卿袁聿脩廵省河南兗州刺史邢劭與聿脩故舊嘗於省中呼聿脩)
(為清郎至是送紬為信聿脩不受與劭書曰瓜田李下古人所謹劭報書曰昔為清郎今為丨丨矣職官分紀)
清選(立國之本禮樂為先今之太常實兼其職貳兹職者不亦重乎歴代迄今謂之丨丨白集陳中師制)
脩謹(帝使少卿祖孝孫以樂律授宮中音樂技不進數被譲王珪與温彦博同進曰孝孫丨丨今陛下使)
(教女樂又責誚之天下其以士輕乎通鑑)端嚴(唐馮定字介夫為少卿文宗每聽樂詔奉常習開元霓裳)
(羽衣舞以雲鄕樂和之舞曲成定緫樂工又閱扵庭定立扵其間文宗以其丨丨若植問其姓氏文宗因吟其)
(送客江西詩賜禁中瑞錦詔悉所著以上遷諫議)亞列(杜牧之行鄭校制丨丨)貳卿(白集除李)
(常制奉常丨丨)中大夫(小宗伯丨丨丨二人周禮)相小禮(小宗伯詔丨祭祀之丨丨)識錞
于(北史斛斯證博覧羣書尤精三禮兼觧音律自謂雅樂廢證博采遺逸始備又樂有錞于者或自蜀得之)
(皆莫丨證見之曰此丨丨也職林)辨阮咸(唐元儋景雲中授少卿行沖以系出跖跋恨史无編乃撰)
(魏典二十篇學者向之有人得銅噐似琵琶人莫能丨行沖曰此丨丨所作也雅樂家遂謂之阮咸同上)諷
中令(唐薛稷遷太常少卿會鍾紹為中書令稷丨使議因入言扵帝曰紹京夲胥史無素才望令特以勲)
(進師長百僚恐非朝廷具瞻之美帝然之遂許譲丨丨)遷諫議(見上端嚴注)疑議條答
(唐鄭肅元和中轉太常少卿肅能為古文長扵經學左丘明三禮儀注丨丨博士以下必就肅决之據經丨丨)
(冋上)雜樂增損(唐韋萬石上元中遷少卿當時郊廟樂調及醼會丨丨皆萬石與姚亢辨丨丨之時)
(人以為稱職)參定雅樂(唐張文收善音律太宗將創制禮樂召文收於太常令與少卿祖孝孫丨)
(丨丨丨分紀)請詔市馬(唐姜時轉太常少卿時國馬乏丨以丨書丨丨六胡州卒得馬三十署游)
(擊詔可閑廐乃稍備)温仁下士(唐于休烈恭儉丨丨親賢丨丨職林)專任禮樂(奉常巨卿)
(不常置為之少者益丨寺丨丨丨之事皆取决焉曲阜集温益除太常少卿制)賜勞金紫(國朝英宗)
(賜少卿孔叔謩金紫叔謩以勞當遷上不欲以卿監當管庫之務故有賜後以為例分紀)學行授職
(國朝鮮于侁字子駿元祐初為少卿會罷太祝侁言神考釐定官制太常設奉禮太祝難廢咸乞復置仍請自)
(朝廷選有丨丨者丨之丨詔從之同上)雅樂半呈(少卿初上事以丨丨丨丨見中朝故事同上)
俾居卿副(公是行呂務簡制丨丨列丨之丨)必謹擇人(神宗召執政詣天章閣議官制)
(除目至太常少卿上曰此丨丨丨丨可除范純粹王鞏聞見近錄)言多見聽(吕公著嘉祐中同判)
(太常寺數丨濮王在殯請燕北使毋用樂輟上元遊幸廢温成廟丨丨丨用)功臣宜配饗(秦觀)
(撰行狀鮮于侁為太常少卿會議神宗配享丨丨或欲用王荆公吳文惠公者公曰富文忠公勲德天下具知)
(丨丨丨議遂定)侍從出此途(曲阜行范育太常少卿制太常貳卿尤為高選臺省丨丨多丨丨丨)
兼夷䕫之事(本朝欒成除趙君錫制太常緫禮樂之政丨伯丨后丨丨丨)稱桓榮之
遇(温益除太常少卿制奉常正卿盖不常置則為之貳者實任禮樂之事宜參稷嗣之業以丨丨丨丨丨)
亞河海之重(胡文恭行向師傅少卿制官儀丨丨丨丨丨)參河海之亞(晏類要)
賜對同知禮院(張載字子厚號横渠先生嘉祐三年登第熙寧二年丨丨除崇文殿校書丨丨)
(太常丨丨)柳子厚祭太常文(為京尹韋夏卿祭崔少卿惟靈率是良志蹈其吉德炳蔚文)
(彩周闕)
事類射牲(唐裴守真授博士高宗將封嵩山詔禮官議丨丨守眞奏曰據周禮因語郊祀天地自丨)
(其丨漢武封太山令侍中儒生丨丨至於餘祀无丨丨之文唐書)賜物(唐袁利正高宗時為博士上䟽)
(諫以為前殿路門非命婦宴會倡優進御之所帝納之𫝊詔曰卿奕世忠鯁能抗䟽規朕之失乃丨丨百叚職)
(林)贊儀(六典博士掌辨五禮之儀式參先王之法制適變隨時以損益焉大祭祀則與卿以道丨其)
(丨)入相(崔龜從記曰博士重官也由此選者繼登三事而又並時同位者相望元和初權德輿李吉甫)
(同在相位長慶中竇易直在中書杜元預提印使西蜀今僕射相公始與鄭文簡公肅中與韋公宗同居中書)
(余復叨重委因志所聞以遺他日亦以知博士之選為重焉時令狐綯子楚亦以博士丨丨時人榮之續通典)
明練(唐李吉甫正元為博士年尚少丨丨典故職林)清雅(雍洛靈異綠云拜䟽見開元中以太常禮)
(儀聲樂之司屬亦擇才博士尤為丨丨)兼職(唐陵茞通古今祀儀為太常博士及至郎中无丨其丨同)
(上)妙選(職官分紀)禮官(漢時謂博士為丨丨亦有稱丨丨大夫者)相蕝(胡文恭行吕公孺制)
號新禮(王彦威淹識古今典禮求為太常散吏卿知其經生補檢討官彦威采隋唐凡禮㳂革皆條次)
(彙分丨元和丨丨上之拜博士分紀又職林云為曲臺新禮三十卷又采元和以來王公士民昏祭喪葬為續)
(曲臺三十卷)修墜典(公為博士舉廢禮丨丨丨柳子厚陳京行狀)綴典儀(唐張薦正元帝)
(親郊時更兵亂禮物殘朁為參丨丨丨略如舊章職林)具儀典(唐常公肅元和初為博士憲宗將耕)
(藉詔公肅草丨丨丨唐書)明㳂革(崔龜從太和初為博士最丨禮家丨丨又職官分紀定敬宗廟室祝)
(版皇帝不可稱孝弟九宮皆明室不容為大祠詔皆可其議九宮遂為中祠)具儀法(國家上法三代)
(下探兩漢質文降殺皆有舊章博士丨丨丨非但使提舉考異而已爾其折衷輕重詳校疑似使祝宗丨史之)
(徒不敢以近習欺爾斯則可矣唐杜收行蕭峴制)分務專治(楊收言漢制緫群官而聽曰省丨丨)
(而丨丨曰寺太常藏天子之旂常今旂常田車隸太僕非是職林)大典詢度(博士之職端委佩玉)
(朝之丨丨必丨丨焉晉書)引誼固争(唐紹為博士中宗時始郊祝欽明知韋后能制太子欲迎謟之)
(即奏以皇后亞獻安樂公主終獻紹以為非禮丨丨丨丨)據禮以對(唐德宗親郊柳冕攝博士丨丨)
(丨丨太子嘉異)改集禮院(唐令狐綯守兵侍同平章事其日南省上事故事送上而同列必先集於)
(少府監時白敏中崔龜從皆為太常博士至相位欲榮其舊署乃改集太常禮院因丨為丨丨丨龜從手筆志)
(其事續通典)撰明堂儀(韋顯夏丨立丨丨丨注衆咸推服分紀)儒壯其節(唐蔣欽緒)
(累遷太常博士中宗始親郊祭酒祝欽明建言皇后應亞獻帝疑之詔禮官議欽緒獨抗言不可諸丨丨丨丨)
才稱其官(唐裴守真授太常博士善容典時謂丨丨丨丨)獲黃鍾樂(唐李嗣眞為博士訪)
(丨丨丨衆丨遂和)造方域圖(唐吕才為博士丨丨丨丨)榜逐胥吏(唐陸亘為博士寺有)
(禮史孟眞久於其事凡吉凶六儀祀官不能逹率訪眞倚以倨横元和册皇太子眞參議偃蹇亘丨丨之丨丨)
(失色同上)追補容典(唐商盈孫僖宗時為博士時喪亂後制度凋紊丨丨丨丨皆盈孫折衷又昭宗)
(將謁郊廟有司不知樂縣制度盈孫按周法以筭數職林)建言七廟(唐尹知章遷太常博士中宗丨)
(丨以凉武昭王為丨丨始祖知章議武昭遠世非王業所因乃止)請為别廟(唐陳王節遷太常博)
(士元宗奉昭成祔睿宗室而欲肅明皇后并升焉正節奏言廟必有配一帝一后禮之正也昭成皇后有太姒)
(之德升配睿宗肅明皇后既非子貴宜在别廟周人奏夷則歌小吕以享先妣姜嫄也以生后稷故特立廟曰)
(閟宫晉簡文帝鄭宣皇后不配食築宫于外以歲時致享肅明請凖同姜嫄晉宣后納主别朝時享如儀於是)
(留主儀坤廟詔隸太廟毋置官又與博士蘇獻上言睿宗於孝和弟也按賀循說兄弟不相為後商&KR0777;庚不序)
(陽甲而上繼先君漢光武不嗣孝成而上承元帝晉懷帝繼世祖不繼惠帝故陽甲孝成出為别廟又言兄弟)
(共世昭穆位同則毁二廟有天下者從禰而上事七廟尊者所統廣故及遠祖若容兄弟則上毁祖考天子不)
(得全事七世矣丨以中宗丨丨丨大祫則合食太祖奉睿宗繼高宗則祼獻承序詔可)持議不俚
(唐吕才累太常博士帝病隂陽家所𫝊書多繆偽淺惡世益拘畏命才與宿學老師刪落煩訛掇可用者為五)
(十二篇合舊書四十七凡百篇詔頒天下才於丨丨儒而丨丨云)謚法得正(朝廷禮制或損益有)
(疑中外丨丨或褒貶不决博士皆丨丨之白集鄭㴠制又两京雜記太常博士定謚議掌儀注)增換樂
律(唐吕才正觀時祖孝孫丨丨丨丨不得决温彦博曰才悟絶人聞見一接輒䆒其妙王珪魏證稱才製尺)
(八十三與律諧契分紀)俾專戎檄(九國志南唐高越遷博士淮上兵起召賜金紫丨丨丨府書丨)
(同上)詳曲臺儀(令狐楚曰叔孫通起帝典於桴鼔之中自此以還鴻生碩儒若賈誼董仲舒公孫洪)
(稀不以此進元帝詔丞相御史明於古今通逹國體故為博士今行能在臣右者知其班末禄寡莫不以博士)
(為愧臣獨以為榮丨丨丨之儀法考庶僚之功行太常三卿始涖事博士无參集之禮晏類要)遂為故
事(太中中鄭郎拜相以左拾遺鄭言昔居幕中請移為博士至十一年崔慎由秉政復以左拾遺杜蔚為太)
(常博士蔚亦慎由舊寮也丨丨丨丨續通典)抱蕞相儀(本朝胡文恭行劉襲禮制丨丨丨丨)擢
贊容典(初寮制)訓禮世臺(夏英公行汪正倫制)進掌儀蕝(丁宗臣制)典相
儀禮(胡文恭行章峴制)贊導乘輿(注見上)儀蕞典司(胡文恭行許立制)曲
臺博士(曲阜行吕希純制丨丨丨丨稍試汝能)穎悟力學(常安民字希古幼丨丨丨丨舉)
(進士為成都教授代還上書論強國之本曰勸忠厚勵名節元祐中公卿薦其才召為太常博士東都事略)
能文有操(倪濤字巨濟丨丨丨丨履舉進士擢太常博士同上)禮書精密(元祐五年太常)
(博士陳祥道以所撰進丨丨丨丨給事中范祖禹言其精密過於聶崇義詔两制詳之通略)陛對激
切(張九成除太常博士丨丨以正心術用人才收兵權為說議論丨丨上深奬歎)諡曰文禮(王居)
(正字剛中為太常博士朝廷懲創王氏邪說之禍會故相韓儀公忠彦請諡公引儀云熙寧初闢近臣坐講之)
(請有功名教宜丨丨丨丨讀者皆竦而韓氏子乃以故事未有以禮為諡者謁宰相求易宰相以謂公公不為)
(改吕東萊文集)封為衍聖(祖无擇遷太常博士至和二年詔封孔子孫宗愿為文宣公无擇言唐開)
(元中諡孔子為文宣王又以其後為文宣公是以祖諡而加後嗣也遂改丨宗愿丨丨丨公東都事略)奉
詔楷書(崇寧中米芾為太常博士丨丨以黃庭堅小丨丨作千字文以獻九朝通略)從祀贊
導(和峴字晦之凝之子也授太常博士丨丨南郊峴丨丨乘輿進退閑雅太祖謂近侍曰誰氏之子何相禮)
(之明辨乎左右即以峴閥閱對尋拜刑部員外郎兼判太常寺太宗實錄)資淹中之學(胡文恭行)
(章峴制)講野外之蕞(註同上)除春官外郎(米犮仁進楚山清曉圖既退賜御書)
(畫扇各二遂丨丨丨丨丨人以為榮九朝通略)除御史裏行(劉庠遷博士英宗以災異求直言庠)
(上書論時事遂丨監察丨丨丨丨事略)曲臺贊相之儀(胡文恭行觧賓王制)奉常禮
樂之司(丨丨丨丨丨丨丞博士實參議論選任之重非它寺比曲阜行周秩制)特陞司蕝
之屬(胡文恭行石待間制)稍遷禮閣之榮(丨丨丨丨有贊導乘輿丨丨蔣秘制)從司
蕝之相禮(吳仲制)典蕝儀於禮閣(並同景融制)
太常寺丞
歴代㳂革(奉常秦官有丞漢多以博士議郎為之後漢諸丞皆掌行禮及祭祀小事緫署曹事)
(皆銅印墨綬歴代皆有唐因隋太常丞從五品下凡享太廟則脩七祀于两門之内分判寺事國朝皇祐)
(中詔差禮官一員兼丞事李泌之請也建炎三年省丞紹興三年復置)
事類黃綬(太常丞視尚書則銅印丨丨一梁冠宋百官春秋)皂文(晉宋九卿置丞進賢一梁)
(冠介幘衣丨丨)聞曲(唐天后時李嗣眞丨東夷三丨一遍授胡琴彈之無一聲遺忘職林)定禮(陶覆)
(之凡宗廟疑議多所决定時人為之語曰丨丨决疑問陶覆之陶氏家𫝊)不去官(韋宏為丞父賢以宏)
(當嗣太常職掌陵廟煩劇多過救宏自免懷嫌丨丨丨及賢疾薦宏坐廟事繫獄分紀)推其高(温輔)
(國居鄴薛嵩薦之朝授丞一謝嵩即去屏處郊野世丨丨丨職林)參緫禮樂(丞於奉常丨丨丨丨)
(之事南豐擬制)廵祝壇壝(太常丞一人以禮樂久次官高者充掌檢校樂器丨丨丨丨)詔閱
工樂(紹興十一年時太樂久廢丨太常丞周執羔輯舊聞丨丨器而丨始備中興繫年錄)首論聖
學(孝宗即位以太常丞召至闕丨丨丨丨以為人主務學則其餘嗜好無間而入矣曾李貍撰李浩行狀)
參領寺事(丨丨丨丨續會要)入丞樂卿(丨丨丨丨胡文恭行于寳臣制)擢丞禮
樂(丨丨丨丨之司胡文恭行王異制)實參議論(奉常禮樂之司丞博士丨丨丨丨)丞諸
樂卿(丨丨丨丨胡文恭行王珪制)贊我郊禮(丨丨丨丨同上)上䟽言得失(漢谷)
(永數丨丨丨丨丨)疑議多决定(見前陶覆之事)易名曰薦羞(范希純為太常丞舊)
(制太廟薦享逐室設席食一牙&KR0777;元豐四年奏罷之希純奏請復舊制丨其丨丨丨丨東都事略)居官
不妄取(陳文惠公尭佐丨丨丨丨進丨為太常丞十三年不遷言行錄)劉太常觀夷樂
賦(聖皇窮天覆以張宇極地載以光宅浹洽玄化沐浴聖澤於是鞮鞻掌其方位太常緫其樂器列在天庭)
(陳其鼔吹僸佅兜離風禐鳥翅觀其隨樂官入禁苑可於太常奏於丹墀伊四部之爰來闢九門而並入于以)
(彰四夷之咸賓于以表五兵之載戢唐劉公)周太常薦圜丘賦(皇家握乾符而御㝢廣樂)
(教以同人五兵不用百度載光誕敷文教式奏薰絃命太常以脩樂將享帝而配天於是繩五元以氣應考八)
(能而術全侈弇不興鳬氏之規惟妙上下合度磬師之法可𫝊爰設業以設簴備宫懸與宿懸金石具陳鞉鼓)
(間出和其戞擊節以徐疾五色不亂以成文八風不姦而回律既而樂復告和冬仲日至戒殷薦之盛典將孔)
(明於祀事周享乎上帝乃奏夫圜丘撞黃鐘而角動和太簇而徵流大不踰宫而清濁迭和細不過羽而終始)
(相酬是以六變而天神可禮九成而帝德惟休唐周存)
詩集曲臺淨(臨風丨丨丨對月璧池寒權德輿賀贈國子柳博士兼領太常)清齋出(暫輟)
(丨丨丨太常重携詩卷赴甘棠注自太常丞授工為詩劉禹錫送王司馬之陜州)
太常寺簿
歴代㳂革(主簿漢有之鹵簿之制太常駕四馬主簿前車八乘魏晉亦有之唐置二人掌付事)
(勾稽省置抄目監印給紙筆等事餘寺主簿並同廳通典職林分紀國朝皇祐中宋祁乞增置一員勾)
(檢在寺文書及掌出納遂除胡瑗後詔更不置元豊正名初除王子琦職略建炎三年省簿紹興十年復)
(置中興會要)
事類深禮樂(紹興十二年太常少卿王賞言本寺主簿劉嶸強記洽聞又丨丨丨所有討論文字)
(欲令同共討論從之中興會要)檢文書(見前㳂革國朝事下)與聞禮樂(龍溪除蘇良治制簿)
(領雖卑然隸于太常丨丨丨丨之事非它官比也職略)稽考簿書(四朝志)為五賢詩
(李浩除太常寺簿輪對陳无逸之戒且論宿衛大將恩寵太過高宗感其言宿將旋就第自檜扼塞言路士風)
(寢衰至是公與王十朋馮方查籥胡憲始相繼有所開陳時號五賢聞者興起太學之士至丨丨丨丨以述其)
(事言行錄)
詩集獻賦才(開道甘泉能丨丨懸知獨有子雲丨卞維和太常韋主簿五郎温瑀寓目詩)多
廊廟(曲臺簿正丨丨丨西府璇樞第一人楊誠齋送丁牧仲除奉常簿注今樞密錢公為奉常主簿)
太社令
歴代㳂革(周建國左宗廟右社稷故有典祀掌以時祭祀以時而祭則徵役於司隸帥其屬而)
(修除之秦漢有太祝令景帝改為祠祀武帝更曰廟祀後漢祠祀屬少府魏晉有太祝令丞宋有明堂令)
(丞掌祀五帝之事齊有太祝及明堂二令梁有明堂太社二令北齊太廟令兼領郊祀崇虚二丞郊祀掌)
(五郊羣神崇虛掌岳瀆神後齊有司郊司社隋置郊祀令唐因之掌郊社明堂祠祀祈禱及茅土衣冠等)
(事國朝嘉祐元年置郊社令命石祖元為之熙寧元年郊社局令張伯世言局有郊社名而不主四郊之)
(事於是始主四郊壇壝之事按唐六典两京郊社局令各一人掌五郊社稷明堂之位然則郊社令通掌)
(五郊之事乞自令兼令勾當四郊壇壝之事使得廵視提舉所貴官正其名郊兆寬㓗從之如社令掌廵)
(視四郊及社稷之壇壝掌凡掃除之事祭祀則上牡四朝志渡江初闕紹興十九年始除韓彦直為太社)
(令請給等並依五監主簿例中興會要)
事類血祭(以丨丨祭社稷注土榖之神周禮大宗伯)大罍(鬯人凡祭祀社壝祀用丨丨注瓦罍)
(也同上)希冕(司服祭社稷則丨丨)靈鼓(地官鼔人以丨丨鼔社稷)黝牲(地官隂祀用丨丨注)
(隂祀社稷也)掌珥(夏官小子丨丨於社稷注以牲頭祭也並同上)時祭(見前㳂革周事注)尊
右(小宗伯建國之神位右社稷注凡天地之大烖類社稷則為位䟽地頭丨丨是尊尊之義周禮)司社
(見㳂革後周有司郊丨丨)太祝(關元中以太常禮儀聲樂之司屬亦擇才丨丨奉禮與秘書省校書郎正)
(字相埒而校正俸禄微少孤寒英傑者居之或有不辦匹馬乘驢入省而丨丨奉禮每月請明衣絹布及胙肉)
(俸禄又倍多乃公卿子弟居之衣馬比校正頗為輕肥時有語曰正字校書詠詩騎驢奉禮丨丨輕裘食肉雍)
(洛靈異錄)用牲幣(肆師止次祀丨丨丨注次祀又有社稷周禮)教帗舞(舞師丨丨帥而丨社)
(稷之祭祀同上)平水殖榖(共工氏之子曰勾龍能丨丨土祀以為社周祖后稷能丨百丨祀以為稷)
(書注)為民祈福(李夏祠社稷之靈以丨丨丨丨記)輕裘食肉(見上太祝注)冐土
象王(陳都置太社禮部尚書祝欽明問禮官博士周家田主用所宜木今社主石柰何張齊賢等議社主)
(之制禮無𫝊天子親征載以行則非過重社祭土土主隂氣韓詩外𫝊天子太社方五丈諸侯半之王下一數)
(社主宜長五尺以凖五方二天以凖隂偶剡其上以象物生方其下以象地體埋半中本末均也請度以古尺)
(云又問社稷壇四方用色而中不數尺冐黃土為何齊賢等曰天子大社稷度五丈分四方上丨黃丨丨丨者)
(覆被四方然則當以黃土覆壇不數尺覆彼之狹垂於右於是以方色飾壇四面及陛而黃上全覆土焉祭牲)
(皆太牢其後改先農曰帝社又立帝稷皆齊賢等參定)俾司建社(慶元行洪梓制)克贊寅
清(注同上)帥屬修除(周人左宗廟右社稷故有典祀中士二人下士四人祭則丨其丨而丨丨)
(之六典注)取土苴茅(天子社廣五丈諸侯半之其色車方青南方赤西方白北方黑宵以黃土故將)
(封東方諸侯丨青丨丨以白丨各取其面以為封白虎通)月詣檢視(紹興間太常寺言據大社令韓)
(彦直申請乞每丨遍丨壇壝齋宫丨丨修除中興會要)曹植社頌(於誰大社官名后土是曰勾龍)
(功著上古德配帝皇實為靈主克助百榖農正曰柱尊以作稷豊年是與義與社同方神此舉建國承家莫不)
(修字)朱弘社歌(厚地問靈崇祀方壇建以風露植之松梓勾萌既申芟以伊始恭祈粢盛克膺休祉)
(隋朱弘春祈社)
詩集揭低眉(聖朝文墨盛太祝丨丨丨姚合贈太祝張籍詩)
藉田令
歴代㳂革(周為甸師漢文帝感賈誼之言始開藉田置令丞掌耕國廟社稷之田春始東耕於)
(藉田祠先農大賜三輔二百里孝弟力田三老帛種百榖收萬斛立為藉田館榖皆以給祭天地宗廟羣)
(神之祀東漢及魏闕晉武復置江左省宋元嘉中又置通典國朝掌帝藉耕耨出納之事五榖蔬果藏)
(冰以待用四朝志元豊三年詔藉田令隸太常寺續會要渡江初闕紹興十五年初除康與之為藉田令)
(三十一年詔藉田司權罷官吏並罷中興會要後復置)
事類甸師(周為丨丨見㳂革又沈約宋書籍田令一人古官也)廟田(藉田令掌耕國丨社稷之)
(丨通典)祈社稷(春藉田而丨丨丨也詩)掌耕耨(甸師帥其屬以丨丨丨也周禮)以共
齍盛(甸師云云以時入之丨丨丨丨)大徇耨穫(宣王不藉於千畒䝞文公諫曰古者大史順時)
(視事土氣震𤼵農祥晨正先時九日太史告稷稷以告王及期王祼鬯饗醴乃行百官庶民畢從及藉后稷監)
(之膳夫農正陳藉禮太史贊王王耕一墢班三之庶人修於千畒其后稷功太史監之司徒省民太史監之畢)
(太史陳饗王歆太牢班嘗之庶民終食是日也則徧戒百姓紀農協功曰隂陽分布震雷出滯土不備墾辟食)
(司寇乃命其旅曰徇農師一之農正再之治稷三之司空四之司徒五之太保六之太師七之太史八之宗伯)
(九之王則丨丨丨丨亦如之民用莫不震動恪恭于農王弗聽史周紀)立表藉耕賦(杜莘老兼)
(藉田司千畒皆上腴而歲取甚薄耕者行賕以争射吏每於歲首步頃畒視賕之厚薄為予奪疆畒所接皆苦)
(之至是舉故事請度田莘老曰是無盈縮安用度乃丨丨大書於四境且丨丨者丨耕田有定數吏縮手不得)
(傍近民感悦至今頼之中興係年錄)張衡東都賦(農祥農正土膏脉起乘鸞輅而駕蒼龍介馭間)
(以剡耜躬三推於天田修帝藉於千畒供禘祫之粢盛必致思乎勤已兆人勤於疆場咸懋力以耕耔)
詩集吏隠極風流(帝藉開千畒農功先九州王孫守耒耜丨丨丨丨丨永夏豊草木五雲衛)
(郊邱黃山谷)城中苦羈束(規地餘千畒三推示勸耕廪犧猶故字潑麥有新楹日至土膏動雪)
(消泉脉生丨丨丨丨丨野徑得閑行蔣之寄)
宗正卿(少卿寺簿)(寺丞)
歴代㳂革(周小宗伯掌三族之别以辨親疎成王彤伯入為宗正掌王親屬又初學記云宗正)
(卿周官也周建封宗盟封兄弟之國十有五同姓之國三十有五始選其宗中之長而正之謂之宗正秦)
(置宗正掌親屬漢因之以叙九族平帝更名宗伯五年又於郡國置宗師以紏皇室親族世氏致教訓焉)
(選有德誼者為之王莽改曰秩宗東漢後為宗正掌叙錄王國嫡庶之次宗室親屬遠近两漢皆以皇族)
(為之楚元子郢客劉闢強劉德等逓為之不以它族宋魏亦然晉曰大宗正統掌皇族宗人圖籍兼以庶姓)
(齊不置梁為春卿加卿字除太字位視列曹尚書後周有宗師中大夫掌皇族定世繫辨昭穆訓以孝弟)
(北齊又加大字隋去之唐武德置宗師龍朔改曰司宗光宅為司屬後復故掌皇族外戚簿籍及邑司名)
(帳領諸陵太廟開元二十五年制宗正寺官屬皆以皇秩為之通典職林宗正寺卿一人少卿二人掌天)
(子族親屬籍以别昭穆我國朝宗正寺判寺事二人以宗姓两制以上充闕則以朝官以上知丞事掌奉)
(宗廟諸陵薦享之事司皇族之籍職略載有符中趙安仁兼卿趙世長知寺事真宗田安仁掌參宰府與)
(世長列&KR0742;非便王旦請自今系官兼簿卿官兼丞給舍以下兼卿丞郎以下兼少卿以為永制從之元豐)
(改制所掌與舊略同續會要掌序宗𣲖紀屬籍以昭穆而定親疎凡修纂牒譜圖籍其别有五曰玉牒以)
(編年之體叙帝系而紀其歴數凡政令賞罰封域戸口豊凶祥瑞之事曰屬籍序同姓之親而第其服紀)
(之戚疎遠近曰宗藩慶系錄辨譜系之所自出序其子孫而别其名位品秩曰僊源類譛序男女宗婦族)
(姓昏姻及官爵遷叙而著其功罪生死曰僊源積慶圖考定世次枝分派别而系以本宗凡錄以一歲牒)
(譜籍以十歲修纂以進分案二屬籍知雜設吏天元豊六年詔宗正寺長貳不專用國姓盖自有太宗正)
(司以統皇族崇大三年詔宗正寺長貳提舉諸宫學四朝志建炎三年詔太常少卿兼宗正少卿丞簿並)
(罷紹興三年復置少卿一員中興會要)
事類忠直(劉向字子正蕭望之薦向宗室丨丨經明有行拜為宗正前漢)仁孝(劉平字公予以)
(丨丨著聞拜宗正東觀雜記)司宗(伯成丨丨漢揚雄宗正箴詳見文集)世掌(劉軫孝王之孫為宗)
(正卒遂丨丨焉後漢)九族(欽親丨丨見上司宗注)四星(宗正星在帝座之東南分紀又曰宗正三)
(星又職林云石氏星經宗正丨丨在帝座東南)秩宗(鄭氏談錄曰宗正曰丨丨)儒職(宗正地嚴秩清)
(丨者之丨也曲阜行王禮制)千里駒(漢劉德字路叔脩黃老術召見甘泉宫武帝謂之丨丨丨拜宗)
(正)磐石宗(崇蒙河之秩紏丨丨之丨白氏六帖)訓屬族(唐杜牧李文舉制取自遠藩擢為宗)
(正大則提舉羣使灑酒守奉次則整丨丨丨次第昭穆孔氏六帖)司宗籍(典丨丨丨又唐百官志掌)
(九族六親之屬籍以别昭穆之叙晏類要)竭忠節(劉般字德興在朝丨丨盡丨夙夜不怠拜宗正)擇
才行(自卿以下並於宗室中丨丨丨者補授分紀)屬籍堂(太中祥符八年九月賜宗正寺殿曰)
(玉牒殿臺三丨丨丨會要)積慶圖(趙安仁諡文定兼宗正卿以安仁舊德大僚特令知寺已下列狀取)
(其裁决自是多所規創重修玉牒屬籍又為仙源丨丨丨真宗實錄)庶子之官(庶子之並於公族者)
(教之以孝悌睦友慈愛明父子之義長幼之叙古者丨丨丨丨治而邦國有倫云云而衆向方矣禮記)主
宗之盟(李拭授宗正卿制元集)忠厚篤重(晉羊祜丨丨丨丨然不長理劇宗正卿秩不和)
(可轉作否山公啓事)忠懿清和(宗正卿請用丨丨丨丨識參教典先居皇宗無則用庶姓後魏職令)
器貌瓌雅(後魏世祖謂崔浩曰天下諸老何處最欲取一人以為宗正浩曰中書博士杜銓合為諸)
(社之最即命詔之及見日丨丨丨丨世祖謂浩曰此真吾所欲也以為宗正)友弟聦敏(宗室璆天)
(寳初拜宗正卿性丨丨丨丨宗子有一善无不薦延)有善薦延(見上注)以耆舊擢(唐宗)
(室思訓棄官中宗即位丨丨丨丨為宗正卿)世譜秩第(漢胡廣白宗正歲一理諸丨丨差叙丨丨)
長幼秩序(明皇而下其屬未遠諸王在閣朕得其寒温睿宗而上五十餘族丨丨丨丨盡委之大宗)
(正元集李拭制)多取同宗(宗正卿丨丨丨丨後魏)職是維城(白氏六帖)第其賢
能(昔劉氏子孫在屬籍者十餘萬唐有天下二百年伯仲叔季幼子童孫可勝道哉丨丨丨丨以次序昭穆)
(皆吾宗寺之職也唐元徽之行李從易制)長以才行(憲宗法尭睦族深惟本支乃詔執事曰伯父叔)
(季幼子童孫在屬籍者必命卿丨丨丨丨聞唐元稹行李途制)以睦周親(載司宗伯丨丨丨丨唐陳)
(子昂為李卿官表)實司屬籍(宗正設官丨丨丨丨唐開元二十五年勑續通典)敏睦居
司(當丨丨之代丨紏綏之丨六帖)昏繆失對(唐竇誕為宗正卿太宗與語丨丨丨丨乃下詔曰誕)
(比衰耗不能事朕知而任之是謂不明其以光禄大夫罷)九宗之委(以副丨丨丨丨唐大詔令孫逖)
(褒信郡王璆宗正卿制)六親之屬(宗正卿掌九族丨丨丨丨籍以别昭穆之叙唐百官志)儒
者之職(見前儒職注)緫學之政(宗正卿丨宗子治大小丨丨丨宗子之少卿貳卿之職事)
選宗中之長(見㳂革注)封兄弟之國(注同上)必擇賢以名器(宗卿)
(設位邦族是司丨丨親丨丨光丨丨唐孫逖濮陽郡王澈宗正卿制)宜受寄於本支(丨丨丨丨)
(丨丨更遷榮於列棘同上)漢揚雄宗正箴(巍巍帝尭欽親九族經哲宗伯禮有攸訓屬有攸藉)
(各有育子世以不錯伯臣司宗敢告執正)
詩集宗卿(丈人領丨丨杜甫别李義詩)冷卿(宗正為丨丨東坡詩注謂管玉牒所)
宗正少卿
歴代㳂革(後魏大和中初置宗正少卿北齊亦然隋唐皆有國朝祥符中以給舍以下兼少卿)
(元豊始正名焉中興罷寺監詔太常少卿兼宗正少卿紹興三年復置少卿六典職略中興會要)
事類通古學(唐李漢為少卿丨丨丨屬辭雄蔚唐史)典兵衛(淮南王神道碑)遷少
宗正(丨丨丨丨韓文李近古墓誌)叙文昭列(制以九族乃立貳卿宜丨丨丨之丨用魁輔德)
(之任常集除少卿制晏類要)
宗正寺丞
歴代㳂革(秦宗正掌親屬有丞漢百官表漢用皇族後漢一人劉茂字子衛為宗正丞歴代皆)
(有之隋有二人唐一人掌判寺事通鑑分紀國朝寺元豐五年正名初除趙君錫明年以楊畏為宗正)
(丞詔宗正寺除長貳外自令後更不專差國姓續會要建炎三年罷紹興五年復置中興會要)
事類召見(漢劉德丨丨甘泉宫武帝謂之千里駒昭帝時為宗正丞復為卿)參領(宗正卿掌)
(宗𣲖紀屬藉以别昭穆而定親疎少卿為之貳丞丨丨之四朝志)佐譜錄(司屬命卿往為之丨董正)
(丨丨以詔戚休曲阜賈希純制)董屬籍(丨吾丨丨之事曲阜賈希純制)修玉牒(王鞏字定國為)
(宗正丞乞别立法丨丨丨三年一進九朝通略)上治道(趙師民字周翰遷宗正丞屬陜西用兵丨丨丨)
(卜五事改天章閣待制同知宗正寺事仁宗實錄)修纂屬籍(詔興五年詔復置宗正寺丞一員仍)
(除偉以偉收得宗枝事跡諳曉編類丨丨丨丨次第)編纂圖書(詳見宗簿下注)
詩集氣力侔陶鈞(清時為丞郎丨丨丨丨丨劉禹錫送張同年子)
宗正寺簿
歴代㳂革(梁天監七年置北齊隋皆有唐因之通典主簿一人掌印及勾檢稽失分紀開元加)
(一人並於宗室中擇才行者補受六典國朝天禧楊改元以衛尉丞趙鼎兼宗正寺簿元豊正名初除)
(完職略建炎三年罷紹興十年復中興會要隆興元年從王大寳等議詔宗正併省主簿一員二年詔宗)
(正寺丞簿並依舊制孝宗會要)
事類勾稽(宗正地嚴秩清儒者之職也稍以序進宗丨丨之任曲阜除王柄制)簿正(丨丨屬籍)
(慶元制)通管寺事(元祐元年宗正寺言既許主簿丨丨丨丨切恐亦合依太常寺國子監例正通)
(管雜務其編纂圖書乞依舊例丞專修從之會要)許對上言(隆興元年曾覿以使相領京祠王抃)
(知閣兼都丞旨甘昪為内押班三人相與盤結士大夫無廉恥者争附之袁樞字機仲為宗正簿因輪對數為)
(上言之)
古今合璧事類備要後集卷三十三
