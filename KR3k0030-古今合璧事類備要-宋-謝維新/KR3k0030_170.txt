古今合璧事類備要續集卷二十
宋謝維新撰
類姓門
高渤海角音
古今姓纂(齊太公六代孫文公子高孫傒以王父字為氏)
事類東觀畫像(後高彪字義方除郎中校書東觀數奏賦頌竒文因事諷諫靈帝異之遷内黃)
(令帝敕同僚臨送祖於上東門詔丨丨丨彪丨以勸學者)擁膝抱書(魏高柔字文惠為刺姦令史處)
(法平允又夙夜匪懈至丨丨丨文丨而寢)阿酃有才(晉高崧字茂琰謝萬為豫州都督崧為叙刑政)
(之要數百言萬遂起坐呼其小字曰丨丨故丨丨興邪)高子偉器(北史高允字伯恭少孤夙成有)
(竒度崔宏見之歎曰丨丨黃中内潤文明外照必為一代丨丨)高允忠臣(後領著作述成國記文成)
(曰丨丨丨丨矣又崔公云高生豐才博學一代佳士)高昂壯氣(高昂字敖曹幼時便有丨丨龍犀豹)
(頸姿體雄異每言男兒當横行天下自取富貴誰能端坐讀書作老博士也其父曰此兒不滅吾族當大吾門)
(以其昂藏敖曹故以名字之)沙漠靜氛(高琳字季珉後加驃騎將軍周孝閔時討平文州氐師還)
(帝宴卿士賦詩言志琳詩末章云寄言竇車騎為謝霍將軍何以報天子丨丨丨妖丨)朝野推服
(高熲字昭玄仕隋當朝執政將二十年丨丨丨丨時致昇平論者以為真宰相)三世僕射(唐高儉字)
(士廉以字顯齊清河王岳之孫遷尚書僕射士廉三世居此官世榮其貴)上言賜鍾乳(高馮字季)
(輔德州人貞觀初數丨書丨得失辭誠切至帝丨丨丨一劑曰卿進藥石之言朕以藥石相報)善銓賜
金鏡(高儉為吏部侍郎丨丨叙人物帝丨丨背丨一况其清鑒卒謚曰憲)以功名自許(高適)
(字達夫滄州人舉有道科哥舒翰表掌書記尚節義語王霸衮衮丨丨丨丨丨政寬簡所涖人便之)紀功
鹿頭山(高崇文其先徙幽州七世不異居劉闢反杜黃裳薦其才統諸屯兵討闢時顯功宿將人人自)
(謂當選及詔出皆驚後追擒之檻送京師入成都市井不移珍寳如山無秋毫之犯進西川節度南平郡王刻)
(石丨丨於丨丨丨)知古問高君(高仲舒通詁訓學擢明經開元初宋璟蘇頲當國多咨訪焉璟)
(等嘗謂人曰古事問高仲舒又欲丨丨丨丨丨)墾闢蒙褒詔(本朝高賦字正臣中山人其守唐也)
(增戶萬一千三百八十給田三萬一千三百二十八頃而山林榛莽之地皆為良田歲益稅二萬二千二百五)
(十七作陂堰四十有四詔曰召杜南陽世稱循吏其亡久矣朕尚思之卿招懷飢流丨丨荒梗繕修陂堨績效)
(具昭前人之良何以遠此賦再治唐凡五歲與前守趙尚寬皆蒙褒詔賦自直龍圖閣至集賢院學士悉以墾)
(闢之功也)築室豹林谷(高懌字文悦高祖季興唐末徙荆南之地子孫因家焉聞种放隱終南山)
(懌亦丨丨丨丨丨放見而竒之與張嶤許勃號為南山三友)元祐太學生(高荷字子勉故南平)
(王苖裔丨丨丨丨丨也號還還先生作詩數千篇拔出筆墨畦逕篇各有新意上黃魯直長篇警句云蜀天何)
(處盡巴月幾回彎因此得名魯直䟦其詩云子勉以杜子美為標凖用一事如軍中之令置一字如關門之鍵)
(而充之以博學行之以温恭天下士也)
夏會稽羽音
古今姓纂(夏后氏之後以國為姓又陳宣公孫御叔亦為夏氏徵舒其後也)
事類言行質直(後夏馥字子冶少為書生丨丨丨丨同縣蔡氏高氏並皆富植馥比門不與交)
(通後與范滂張儉俱為黨魁)乞應制舉(皇朝夏竦字子喬江州德安人上書丨丨丨丨其略曰邊)
(障多故羽書旁午而先臣承皓殞身行陣陛下錄臣孤幼任之州縣唯陛下辨而明之陛下以枕石潄流為達)
(則臣世居市井陛下以金牓丹桂為材則臣未忝科第陛下以鳩杖駘背為德則臣始踰弱冠陛下以荷戈控)
(弦為勇則臣生不緜歴若陛下令臣待詔公車條問急政對揚紫宸指陳時事猶可共漢唐諸儒方車並馳而)
(校其先後矣真宗頗嘉之)對策庭乞題詩(舉制科丨丨丨下有老宦者曰閱人多矣賢良他日)
(必貴以吳綾手巾丨丨丨題曰殿上衮衣明日月硯中旗影動龍蛇縱横禮樂三千字獨對丹墀日未斜楊徽)
(之歎曰真將相之器也同上)在紫宸索新詞(初除館職時方早秋上在拱辰殿按舞命中使)
(丨丨丨公立進喜遷鶯日霞散綺月沉鉤簾捲未央樓夜凉河漢截天流宫闕鏁清秋瑶階曙金莖露鳳髓香)
(和雲霧三千珠翠擁宸遊水殿按凉州上大悅同上)
蔡濟陽徵音
古今姓纂(周文王第十四子蔡叔度生蔡仲胡受封於蔡子孫以國為氏晉有蔡墨秦相蔡澤)
(漢功臣肥如侯蔡演)
事類文昭(左僖二十四年富宸曰昔周公封建親戚管蔡郕霍丨之丨也)趙史(左蔡墨名黯晉)
(大夫為趙簡子丨同上)富貴自有(史記蔡澤燕人干諸侯不遇問相於唐舉舉曰先生曷鼻曷一)
(作仰巨肩魋顔蹙齃膝攣註巨肩謂頸低而肩竪魋謂貌魋回&KR1370;齃謂蹙近眉并膝攣曲也吾聞聖人不相殆)
(先生乎澤知舉戲之乃曰丨丨吾所丨丨所不知者夀也舉曰從今以往四十三歲澤笑謝而去謂其御者曰)
(吾持梁躍馬食肉懷金印結紫綬富貴四十三年足矣持梁作飯也)三世不分(蔡邕字伯喈丨丨丨)
(丨財里人高其義)定六經文(熹平四年奏求丨丨丨丨字靈帝許之乃自書於碑使工刻立於太)
(學門外後儒晩學咸取正之同丄)稱蔡侯紙(蔡倫用樹膚麻頭及敝布魚網以為紙帝善其能故)
(天下丨丨丨丨)浮航脫帶(晉蔡謨字道明弱冠察孝廉性尤篤慎每事必為過防時人云蔡公過丨)
(丨丨丨腰舟長)苟進畏憚(蔡克字子尼素有格量及居選官丨丨之徒望風丨丨山簡曰蔡子尼今)
(之正人同上)詔褒其清(宋蔡撙字景節少方雅退默為吳興太守自種白莧紫茄以為常餌丨丨)
(丨丨)詳練選事(宋蔡興宗累遷尚書吏部侍郎孝武曰卿丨丨清濁今以丨丨相付後拜侍中每正)
(言得失無所顧)西齋交接(蔡凝字子居授吏部侍郎年位未高而才地為時所重嘗端坐丨丨自非)
(素貴名流罕所丨丨)平世三公(南史蔡廓字子度宋武帝以其正直補御史中丞多所糾奏武帝嘗)
(云蔡廓可丨丨丨丨)平東將軍(北史蔡祐字承先從周文戰有功授丨丨丨丨與齊神武戰於芒山)
(祐時著明光鐵鎧所向無敵齊人咸曰此是鐵猛獸也)號登瀛洲(唐蔡允恭為十八學士時丨丨)
(丨丨)增四諫員(皇朝蔡襄字君謨興化軍仙遊人仁宗增置諫官四員襄選在中)執經講
問(蔡襄為政清明而於閩人尤知其風俗時閩士多好學而專詞賦以應科舉襄得鄉先生周希孟以經術)
(𫝊授學者嘗至數百人襄為親至學舍丨丨丨丨為諸生率延見處士陳摶尊以師禮而陳襄鄭穆方以學行)
(著稱鄉里襄皆折節下之)歌詞達禁(蔡挺字子正應天府宋城人為人有智計多詭譎自以勞久留)
(邊作為丨丨有應念玉關人老之句因中使以丨丨中神宗閔之遂召用云)揮毫立就(蔡肇字天)
(啓丹陽人召試中書舍人故事宰相未上馬前限三篇成天啓丨丨丨丨文不加點擬拜節度使制云於戲千)
(里謬之毫釐朕不從中御也萬世垂之竹帛卿其以身任之天覺讀之擊節稱美)
田雁門徵音
古今姓纂(媯姓舜後陳厲公子完字敬仲仕齊或號田氏至田和簒齊為諸侯九代至王建為)
(秦所滅建弟假廣項羽時並裂地稱王)
事類仁人國寳(新序公季成謂魏文侯曰田子方雖賢人非有土之君也君與之齊禮設有賢)
(於子方者又何以加之文侯曰子方者丨丨也仁人也者丨之丨也)司馬兵法(齊穰苴田完之苗裔)
(景公與語兵事說之以為將軍將兵扞燕晉之師尊為大司馬齊威王論古者司馬兵法附穰苴於其中因號)
(曰丨丨穰苴丨丨)食客數千(史記孟嘗君名文姓田氏招致賓客舍業厚遇之以故傾天下之士)
(丨丨丨丨人)復城七十(田單齊諸田䟽屬也從反間火牛以破燕軍丨齊丨丨丨餘封曰安平君)
召見漢庭(前田叔趙陘城人也喜劍學黃老術趙王以為郎中切直廉平王賢之高祖丨丨與語丨)
(丨臣毋能出其右者上說拜為漢中守)權移主上(田蚡孝景后同母弟封為武安侯後為丞相入奏事)
(坐語移日所言皆聽薦人或起家至二千石丨丨丨丨)誅鉏豪強(田延年字子賓為河東太守丨)
(丨丨丨姦邪不敢發)議動朝廷(霍光議廢昌邑王羣臣莫敢發言延年按劔叱羣臣即日議决大將)
(軍曰誠然實勇士也當發大丨時震丨丨丨光因舉手撫心曰使我至今病悸)一言取相(車千秋本)
(姓田氏上急變訟戾太子冤立拜為大鴻臚數月為丞相封富民侯無他材能術學又無伐閱功勞特以丨丨)
(寤意旬月丨宰丨封侯世未嘗有也)小車入朝(初千秋年老上優之朝見得乘丨丨入宫殿門因號)
(車丞相)讀書擊劒(魏田疇字子泰好丨丨善丨丨曹操署司空戶曹掾以討虜功封亭侯)起
樓聚書(唐田弘正字安道性忠孝好功名丨丨丨丨萬餘卷)為朕長城(弘正以功加司徒同)
(平章事來朝上眷勞殊等因請留闕下帝勞曰魏人樂卿之政四鄰畏卿之威丨丨丨丨又安用辭朱紫滿門)
(榮冠當世)乘𫝊赴都(田游巖京兆人入太白山母及妻皆有方外志與共棲遲山水間召赴京師高)
(宗幸嵩山親至其門游巖野服出拜儀止謹樸上曰先生比佳否答曰臣所謂泉石膏肓煙霞痼疾者帝曰朕)
(得君何異漢獲四皓乎勑丨丨丨丨拜崇文館學士帝營奉天宫游巖宅直宫左天子自書牓其門曰隱士田)
(游巖宅)自暴祈雨(田仁會雍州人擢制舉為平州刺史歲旱丨丨以丨而丨大至穀遂登人歌之)
獻軍國要機(本朝田錫字表聖嘉州洪雅人言恭敬好禮既得諫官即上䟽丨丨丨丨丨者一朝)
(廷大體者四太宗褒其言因賜錢五十萬)上御覽屏風(田錫至道中復知制誥召對悉丨丨丨三)
(十卷御丨丨五卷詔褒之)為得諍臣體(田錫覽天下奏章有言民饑盜起及詔勑不便悉條奏其)
(事真宗以丨丨丨丨之丨)嘗目為汲黯(田錫擢右諫議大夫真宗每見錫容必莊丨丨之曰朕之)
(丨丨也)人以比張詠(田况字元均其先京兆人徙秦州渭州益州聽斷之明蜀丨丨丨丨丨)
樊上黨商音
古今姓纂(周文王子虞仲支孫為周卿士食采於樊因邑命氏今河内陽樊是也周有樊穆仲)
(字山甫樊仲皮樊濟並其後也又殷人七族有樊氏仲尼弟子樊遲魯人蓋其後也)
事類舞陽侯(前漢樊噲沛人項羽目曰壯士排闥見高帝封丨丨丨)樊侯學(後樊鯈嘗)
(刪定公羊嚴氏春秋章句當世號丨丨丨)金杯屬賜(樊子蓋字華宗仕隋為武威太守以善政聞煬)
(帝曰人道公清定如此不謝曰臣安敢清止是小心不納賄耳乃賜口味百餘斛後陪宴積翠池帝親以丨丨)
(丨子蓋酒曰良筭嘉謀俟公後動即以此杯丨公用為永年之瑞)舉秀第一(樊遜字孝謙專心典)
(籍丨丨才為丨丨楊愔曰文章成就莫過樊孝謙)政為第一(樊叔略仕隋為沐州刺史甚有聲稱)
(遷相州刺史丨丨丨丨璽書褒美班示天下百姓語曰智無窮清鄉公上下正樊安定封清鄉安定公)有
將帥器(唐樊澤字安時河中人有武力喜兵法議者皆謂丨丨丨丨)議論經據(樊宗師字)
(紹述力學多通解著春秋傳魁紀公樊子凢百餘篇韓愈稱丨丨有丨丨嘗薦其才)
胡安定羽音
古今姓纂(帝舜之後胡公封陳子孫以謚為姓安定漢有胡建始居焉)
事類治令有聲(前漢胡建字子孟河東人守軍正丞甚得走卒心監軍御史為姦建收斬之由)
(是顯名後為渭城令丨甚丨丨至今渭城立祠)孝廉第一(後胡廣字伯始南郡華容人察丨丨試為)
(天下丨丨)天下中庸(諺曰萬事不理問伯始丨丨丨丨有胡公)清恐人知(魏胡威字伯武)
(厲操清白嘗省其父告歸賜其絹一匹威跪曰於何得此絹質曰是吾俸餘威乃受之官至前將軍青州刺史)
(對武帝曰臣父丨丨丨丨臣清恐人不知)潔行垂名(胡奕字次孫平東將軍並以丨丨丨丨質素業)
(貞粹可謂國之良臣時之彦士矣)酒飲文成(唐胡楚賓秋浦人屬文敏甚必酒中然後下筆高宗)
(命作文常以金銀桮㪺丨丨之丨丨輒賜焉)大興學校(胡宿字武平常州晉陵人知湖州築石塘)
(百里捍水旱丨丨丨丨學者盛於東南自湖學始既去而思之名其塘曰胡公塘而學者為立生祠)雋辯
強敏(皇朝胡旦字周父渤海人丨丨丨丨少有大志退老漢上既喪明猶令人讀經史)言行身
化(胡瑗字翼之泰州如臯人瑗為人師丨丨而丨丨之使誠明者達昏愚者厲而頑傲者革故其為法嚴而)
(信為道久而尊自景祐明道以來學者有師惟瑗與孫復石介三人)湖州學法(胡瑗以布衣召見論)
(樂拜校書郎嘗為湖州學官慶歷四年建太學於京師有司請下丨丨取瑗教丨之丨以為則)令修所
著春秋(胡安國字康侯建州崇安人舉進士第二丨丨丨丨丨丨紙札並從官給書成奏御除寳文閣)
(直學士謚文定)進君子無黨論(胡宗愈字完夫舉進士甲科哲宗問朋黨之弊宗愈曰君子義)
(之與比謂小人為姦邪則小人必指君子為朋黨陛下擇中立不倚者用之則朋黨自銷明日丨丨丨丨丨丨)
凌河間徵音
古今姓纂(衛康叔支子為周凌人子孫以官為姓)
事類江表虎臣(吳凌統字公績餘杭人在軍旅親賢接士輕財重義有國士之風後拜偏將軍)
(丨丨之丨丨也)夢印加劔(皇朝凌策字子竒宣州人舉進士後知益州初策登仕丨人以六丨丨丨)
(遺之其後官劔外者凡六人以為異)
霍太原羽音
古今姓纂(周文王第六子霍叔處之後今河東有霍邑是其國也子孫以國為氏)
事類文昭(左富辰曰昔周公封建親以藩屏周室管蔡郕霍丨之丨也)姬姓(叔侯曰虞虢焦)
(滑霍楊韓魏皆丨丨也晉是以大同上)不學兵法(前霍去病為票姚校尉斬首捕虜封冠軍侯為)
(票騎將軍凢六出擊匈奴斬首虜十一萬餘級上欲教之孫吳兵法曰顧方略何如耳丨丨古丨丨)受遺
輔少(霍光字子孟去病弟河東平陽人以兄任為郎出入禁闥二十餘年未嘗有過後為大司馬大將軍)
(丨丨詔丨丨主)想聞風采(霍光為人沈靜詳審白晢䟽眉目美鬚髯每出入下殿門止進有常處不)
(失尺寸天下丨丨其丨丨)
虞陳留角音
古今姓纂(舜有天下號曰虞子商均封虞因以為氏又武王封虞仲於河東亦為虞氏會稽餘)
(姚人趙相虞卿秦有虞香)
事類陶正利用(左鄭子産曰昔虞閼父為周丨丨以服事我先王我先王賴其丨器丨也)協
風成樂(國語虞幕能聽丨丨以丨丨物生者也其後皆以為王公侯伯)號為虞卿(史記虞卿)
(者游說之士也躡蹻擔簦說趙孝成王一見賜黃金百鎰白璧一雙再見為趙上卿故丨丨丨丨)虞氏
春秋(虞卿著書八篇世𫝊曰丨丨丨丨)槃根錯節(虞詡字升卿十二通尚書為朝歌長故舊)
(皆弔曰得朝歌何衰詡曰不遇丨丨丨丨何以别利器)力能扛鼎(後虞延字子大初生其上有物)
(若一匹練遂上升天占者以為吉及長長八尺六寸腰帶十圍丨丨丨丨)竈增破羌(虞詡羌寇武都)
(以詡有將帥之略遷武都太守令吏士各作兩丨日丨倍之卒丨丨衆)講論馬上(吳虞翻字仲翔)
(會稽人少好學舉茂才召為侍御史作周易老子論語國語訓注習經於枹鼓之間丨丨於戎丨之丨)學
染丹青(晉虞溥字允源將率之子篤志典墳大修庠序廣招學徒謂丨之丨人甚於丨丨)學以明道
(虞喜字仲寧會稽人潔靜其操歲寒不移志操足以厲俗博丨足丨丨丨鑽堅研微有弗及之勤處靜味道無)
(風塵之志釋毛詩注孝經凢注述數十萬言)越石得見(虞愿字士恭會稽人為晉安太守在郡不)
(事生業立學堂教授海邊有丨王丨嘗隱雲霧相𫝊云清廉太守乃丨丨愿往就觀視清徹無所隱蔽)南
金在斯(北史虞世基字懋世博學有高才善草隸孔奐見之嗟曰丨丨之貴屬丨丨人)文章贍
博(唐虞世南越州人字伯施性沈靜與兄世基同受學於吳顧野王十餘年精思不懈丨丨婉縟慕徐陵陵)
(自以類己世基辭章清勁過世南而丨丨不及也議者方晉二陸)議論持正(世南貌懦謹外若不)
(勝衣而中抗烈丨丨丨丨太宗曰朕與世南商略古今有一言失未嘗不悵恨其懇誠如此)補闕無
日忘(帝嘗命寫列女傳於屏風於時無本世南暗䟽之無一字謬帝每稱其五絶一德行二忠直三博學)
(四文詞五書翰帝手詔魏王泰曰世南於我猶一體拾遺丨丨丨丨丨之)大功出儒者(本朝係年)
(錄高宗紹興三十二年金主亮既往淮東虞允文謂建康都統李顯忠曰京口無備我欲往公能分兵見助否)
(顯忠分李捧三萬六千人允文至鎮江謁招討使劉錡問疾錡執允文手曰疾何必問朝廷養兵三十年我輩)
(一技不施今日丨丨乃丨丨丨我輩愧死矣)
萬扶風商音
古今姓纂(畢萬之後一云芮伯萬之後以王父字為氏孟軻門人有萬章漢有萬攀河南官氏)
(志吐萬氏改姓萬氏)
事類世為酋帥(北史萬安國代人丨丨丨丨)妙達鍾律(萬寳常丨丨丨丨徧工八)
(音同上)改成孝鄉(唐萬敬儒三世同居喪親廬墓刺血寫浮屠書斷手二指輒復生丨所居曰丨)
(丨丨)賦綠潭篇(萬齊融丨三曰丨丨丨)
支郃陽徵音
古今姓纂(姓苑云支姓琅琊姓苑云今琅琊有支氏西域石趙司空支雄𫝊云其先月支胡人)
(也晉有高僧支遁字道林天竺人)
事類白鵲表異(唐支叔才定州人隋末荒饉母為賊執叔才告以情賊閔其孝為解母病癰叔)
(才吮瘡注藥及亡廬墓有丨丨止其傍高宗丨丨其家)
柯濟陽商音
古今姓纂(錢塘宋書沈文季𫝊錢塘富人柯降齊書南兖州典籍柯益孫河南官氏志柯拔氏)
(改為柯氏)
事類(闕)
昝(子感切)太原徵音
古今姓纂(晉書桓温將昝堅唐有昝慎盈皇朝昝居潤字廣川博州高唐人東都事略有𫝊)
事類(闕)
管平昌徵音
古今姓纂(周文王第三子管叔鮮受封於管以國為氏焉今鄭州管城是也齊有管夷吾字敬)
(仲)
事類文昭(左富辰曰昔周公封建親戚管蔡郕霍丨之丨也)器小(語子曰管仲之丨丨哉或)
(曰管仲儉乎曰管氏有三歸官事不攝焉得儉)清虚侔古(魏管寧字幼安詔為太中大夫固辭不受)
(遂下詔曰寧耽懷道德服膺六藝丨丨足以丨丨廉白可以當世王基薦之曰寧含章素質冰潔淵清韜古今)
(於胷懷包道德之機要)號為一龍(管寧嘗與華歆同席讀書有乘軒冕過門者寧讀書如故歆廢書而)
(看寧割席分坐曰子非吾友也歆與邴原三人相善時人丨丨丨丨寧為龍頭原為龍腹歆為龍尾)
盧范陽商音
古今姓纂(姜氏齊太公之後至文公子高高孫徯食采於盧今盧縣是也因姓盧氏秦有博士)
(盧敖漢有燕王盧綰)
事類立為燕王(史記盧綰豐人與高祖同里同日生及壯俱學書又相愛高祖以為太尉嘗從)
(出入卧内衣被飲食賞賜羣臣莫敢望封為長安侯後丨丨丨丨)常懷濟世(後盧植字大幹涿郡)
(人音聲如鐘性剛毅有大節丨丨丨丨志)學為儒宗(盧植為尚書彭伯曰盧尚書海内大儒人之望)
(也名著海内丨丨丨丨士人楷模國之楨榦)明試有功(魏盧毓字子家為侍中在位三年多所駮)
(爭詔曰毓稟性貞固心平體正可謂丨丨丨丨不懈于位者以為吏部尚書時舉中書郎詔曰得其人與否在)
(盧生耳)德為世表(北史盧昌衡字子均沈靜有才識為後進風流之士吏部蘇威考之曰丨丨丨)
(丨行為世則論者以為美談)善自標置(盧元明字幼章風采閑潤進退可觀丨丨丨丨不妄交游)
(中山王熙嘆曰盧郎有如此風神唯須誦離騷飲美酒自為佳器)渠人賴利(盧賁字子徵涉書記)
(解鍾律為懷州刺史决沁水東注名曰利人渠又𣲖入温縣名曰濫澗丨丨丨其丨)儒學世推(盧誕)
(博學有辭采起家侍御史周文帝以其丨宗丨府為當丨所丨拜國子祭酒)才備可用(唐盧祖尚)
(字季良光州人貞觀二年交州刺史以賄敗太宗方擇人而任之咸以祖尚丨丨文武丨丨也召見内殿)知
選校考(盧承慶字子餘幽州人博學高才太宗偉其辯擢民部侍郎檢校兵部尚書丨五品丨丨百官)
(丨有坐漕溺舟者以失所載考中下其人無愠色更曰非力所及考中中亦不喜承慶嘉之曰寵辱不驚考中)
(上其能著人善類此)隱終南山(盧藏用字子潛幽州人舉進士不得調丨丨丨少室二丨與陳子昂)
(趙貞固友善)多能知言(藏用善著龜九官術工草隸大小篆八分善琴率思精遠士貴其丨丨為)
(析滯論世謂丨丨)仕宦捷徑(藏用始隱山中有意當世人因為隨駕隱士晩徇權利司馬承禎嘗)
(召至闕下將還山藏用指終南山曰此中大有嘉處承禎徐曰以僕觀之丨丨之丨丨耳藏用慙)童丱
不凢(盧懷慎滑州人在丨丨已丨丨韓思彦嘆曰此兒器不可量及長第進士神龍中遷侍御史上䟽陳)
(時政)清儉不營産(懷慎丨丨丨丨丨服器無金玉文綺之飾所得禄賜於故人親戚隨散輒盡既)
(屬疾宋璟盧從愿候之日晏設食惟蒸豆菜而已乃下制賜其家詔為立碑蘇頲為文帝自書)清白為
國寳(盧奐早修整為吏有丨丨稱為陜州刺史帝次陜嘉其政題贊於廳事曰專城之重分陜之雄亦既)
(利物内存匪躬斯丨丨丨不墜家風)治廣有清節(盧奐天寳初為南海太守時謂自開元後四十)
(年丨丨丨丨丨者宋璟李朝隱盧奐三人而已)吏部號稱職(盧從愿字子龔擢明經又舉制科高)
(第拜吏部侍郎吏選自中宗後紀綱耗蕩從愿精力於官六年以平允聞帝異之初高宗時丨丨丨丨丨者裴)
(行儉馬載及是從愿與李朝隱為有名故號前有裴馬後有盧李)目為多田翁(從愿代韋抗為)
(刑部尚書盛植産占良田數百頃帝自薄之丨丨丨丨丨屢欲用為相卒以是止)人謂識大體
(盧羣字載初系出范陽入為侍御史郭子儀家與嬖人張昆弟訟財德宗促案之羣奏言昔子儀有大勲勞今)
(所訟皆其家事且嬖人宅子儀昔畀之非子弟所宜言請勿問從之丨丨羣丨丨丨)第進士宏辭
(盧景亮字長晦范陽人丨丨丨丨丨遷中書舍人善屬文根於忠仁有經國志)以清靜治下(盧鈞)
(字子和舉進士第擢嶺南節度使海道商舶始至異時帥府爭先售其珍鈞不取時稱廉潔丨丨丨丨丨令蕃)
(華不得通婚南方服其德不懲而化)大歷十才子(盧綸字允言河中人與吉中孚韓翃等皆能詩)
(齊名號丨丨丨丨丨)自號玉川子(盧仝居東都愈為河南令愛其詩厚禮之丨丨丨丨丨嘗為月)
(蝕詩以譏切元和逆黨愈稱其工)問書答無滯(皇朝盧多遜懷州河内人博涉經史善伺人主)
(意太祖好讀書每遣使取書史館多遜伺知即通夕閱視詰朝丨丨中事多遜丨丨丨太祖寵異之)三世
居官清節(盧欒䟽眉目謹重寡欲斤斤自修與兄奐名相上下而剛毅過之拜御史中丞自懷慎奐)
(及欒丨丨丨丨丨丨似之)謂此吾之相如(盧照隣字昇之范陽人調鄧王府典籖王重之丨曰)
(丨丨丨丨丨也)
莫鉅鹿商音
古今姓纂(漢有富人莫氏見游俠𫝊大歷中比部員外郎莫藏用河南官氏志邢莫氏改為莫)
(氏)
事類愛其才器(北史莫含魏穆丨丨丨丨嘗參軍國大謀卒於左將軍)好學善射
(莫雲丨丨丨丨道武時嘗典選曹遷執金吾參軍國謀議同上)
古今合璧事類備要續集卷二十
