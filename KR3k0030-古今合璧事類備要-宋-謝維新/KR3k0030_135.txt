古今合璧事類備要後集卷六十六
宋謝維新撰
監司門
總監司(此條所編與前奉使刺史皆可通用)
歷代沿革(書肇十有二州州十有二牧禹别九州有九牧周禮八命作牧史記黃帝置左右監于萬國)
(職官分紀秦置監察御史漢興省之至惠帝遣御史監三輔郡察事凡九條其後諸州復置監察御史文)
(帝以御史不奉法乃遣丞相史出刺并督察御史武事帝元封五年初置部刺史掌奉詔條察州以六條問)
(秩六百石十二州員十二人居部九歲舉為守相成帝以為刺史位下大夫而臨二千石輕重不相凖乃)
(更為州牧秩真二千石位次九卿哀帝復為刺史元夀復牧後漢光武復刺史乘𫝊周行郡國錄囚徒考)
(殿最舊制州牧奏二千石事皆先下三公三公遣掾吏按驗然後黜退光武用法明察不復委三府故權)
(歸舉刺之吏靈帝改為牧是時天下大亂豪傑各欲據州郡州牧之任自此重矣魏晉為刺史持節都督)
(庶姓為單車刺史後魏州置三刺史其後隨時沿革互有不同隋開皇三年罷郡以州統縣自是刺史之)
(名存而職廢後雖有刺史皆太守之互名非舊刺史之職理一郡而已煬帝大業罷州置郡置司隸臺大)
(夫一人廵察畿内刺史十四人廵察畿外唐罷郡置州改太守為刺史而雍州置牧神龍二年分天下為)
(十道置廵察使二十人以左右臺内外官堅明清勁者為之景雲改置按察使開元中改置採訪處置使)
(至德之後改採訪使為觀察并領都團練治於所部之大郡國朝監司有轉運使副判官使之按察官吏)
(又有提點刑獄有武臣同提刑又有提舉常平茶鹽司轉運置於乾德判官置於開寳使副置於太平興)
(國提刑置於淳化四年省景祐復置天聖六年罷八年置治平罷之迨置於熙寧職遂不廢提舉常平置)
(於熙寧元祐罷繼而隨罷隨復提舉茶鹽置於宣和紹興罷之既而或置或廢至紹興五年常平茶䀋併)
(為一司而後提舉之職定矣)
事類諏度(六轡如絲如濡沃若載馳載驅周爰咨謀咨丨咨丨咨詢詩)將明(肅肅王命仲山)
(甫丨之邦國若否仲山甫明之同上)按部(古者通守與刺史丨丨從宜務簡今則合之故任日崇選日重)
(非廉平簡直兼愷悌之德者曾不足以中吾選焉晏類要)表率(漢何武曰刺史古之方伯上所委任一州)
(丨丨也)使指(宣其丨丨司馬相如𫝊)外臺(陳頵曰刺史銜命國之丨丨又謝夷吾荆州刺史第)
(五倫薦之曰尋功簡能為外臺之表聽聲察實為九伯之冠)叱馭(王尊事見後注)廵部(後漢之制)
(乘𫝊周行四方秋分丨行所丨錄囚徒考殿最)廉使(韋長任膺丨丨時長為觀察使續通典)廉鎮
(歷居丨丨崔鉉制)中憲(宜得良帥俾之澄清操郡印而握兵符假左貂而持丨丨晏類要)蕩節
(事見奉使門)鼓樓(李崇為并州州舊多劫盗崇乃村置一樓遂樓懸一鼔盗發擊之俄頃之間聲布百里)
(多擒獲丨丨自崇始)驛騎(並使車也六帖)真刺史(賈逵豫州刺史奏二千石阿縱不法者帝曰丨)
(丨丨也布告天下以豫州為法)王獨坐(王閔為冀州刺史不畏強禦號曰丨丨丨)奉詔條(刺舉)
(州事丨丨丨察州漢元帝)督郡國(丨奏丨丨表漢朱博奏)彰有德(黃覇揚州刺史治有績宣帝賜)
(車盖特高一丈以丨丨丨)舉不法(見前真刺史注)分刺諸州(位居牧伯丨丨丨丨漢百官表)
分郡督察(丨馳丨國丨丨在位其敷以言錄見囚徒漢官解記)歲盡奏事(漢制部刺史每)
(丨丨則入丨丨於京師何武𫝊)歲盡上計(凡郡掌治民進賢勸功决訟檢姦常以春行所至縣勸民)
(農桑振救乏絶秋冬遣無害吏案訊問諸囚平其罪法論課殿最丨丨遣吏丨丨司馬彪注史記范睢𫝊云)
明書戶口(觀察刺史交代之時丨丨所交丨丨如能增至千戶即與超遷如逃亡至七百戸罷晏類要)
(載宣帝即位赦文)部錄囚徒(見前廵部下注)行郡國節(前終軍事見刺史門)為本
州榮(畢終敬父子相代丨丨丨當世丨之)銀印青綬(丨丨丨丨漢官表)銅印墨綬
(丨丨丨丨晉官表)少府出節(丨丨丨丨漢書)朱軒就路(見奉使門朱軒下注)牧伯
分刺(位居丨丨丨丨諸侯漢百官表)牧岳持綱(堯置州丨四丨丨而丨之立有德有能者參而)
(維之運時率指屈伸把握莫不統率柳文正符論)决遣如神(朱博冀州刺史博本武吏不更文法)
(行部吏民數百遮道自言從事欲以觀試博博丨丨丨丨吏民大驚)察條應䋲(胡廣曰所丨有丨丨)
(丨墨有輙覆問類要)百姓歌德(郭賀字喬卿荆州刺史有殊政丨丨丨曰厥丨仁明郭喬卿中正朝)
(廷上下平顯宗賜以三公之服黼黻冕旒敇行部去襜帷使百姓見其容服以彰有德)百城竦震(賈琮)
(冀州刺史之部言曰刺史惟遠聽廣視糾察美惡何有反垂帷裳以自掩塞乎乃命御者褰帷丨丨聞風丨丨)
(其贓過者望風解印綬去)我有二天(見刺史門)行部甘雨(百里嵩為徐州刺史境遭旱嵩)
(丨丨𫝊車所往丨丨即注)元禮四龍(李丨丨祖父修安帝時生子亮叔訓秀號丨丨皆為牧守東觀)
(漢記)荀羡年少(晉丨丨為徐州刺史時丨二十中興方伯未有如羡丨者)覽觀風俗(見奉)
(使門)分馳督察(事見前注)張綱埋輪(見奉使埋輪注)范滂攬轡(見奉使攬轡注)
楊秉清儉(後漢丨丨雅素丨丨為刺史二千石計日受俸禄不入私門家室貧寠併日而食)高
肇清能(丨丨所蒞五州皆以丨丨著稱當時號良刺史同上)李恂清約(丨丨為兖州刺史丨)
(丨率下席羊皮卧布被東觀漢記)徐邈清白(丨丨遷凉州刺史皎然丨丨)胡質清高
(晉丨威父丨為荆州刺史威自京師定省父賜絹一疋威曰大人丨丨何得此絹質曰吾俸禄之餘也以為汝)
(行糧受之拜歸)行部去帷(見前百姓歌德注)賈父來晩(後賈琮字孟堅交趾屯兵反執)
(刺史及合浦太守靈帝以琮為交州刺史琮到部刺其反狀咸言賦歛過重告冤無所遂為盗賊琮即移書告)
(示各使安業里巷歌曰丨丨丨丨使我先反今見清平吏不敢犯)吏民請留(种嵩遷凉州刺史甚)
(得百姓懽心被召還丨丨老少詣闕丨丨一年分紀)山濤搜才(丨濤為冀州刺史州舊無人士自濤)
(居此州丨賢求丨旌命所加三十餘人皆顯名當世冀州之士於是為盛王隠晉書)彦夏接士(華&KR3063;)
(字丨丨歷江州刺史甚有威惠州之豪士以友道丨丨甚得江表之歡臧榮緒晉書)皇甫賑饑(丨丨)
(嵩遷冀州牧奏請一年租以丨丨百姓歌曰天下亂兮市為墟母不任子兮妻失夫頼得皇甫兮復安居續漢)
(書)喬元開廩(晉丨丨字公祖徙守州刺史年飢元開倉以給之主者以舊典宜先表聞元曰方待)
(奏報民且死丨丨訖乃上聞天子嘉之)庾亮談詠(晉丨丨鎮武昌諸佐吏殷浩乘月登南樓俄而)
(亮至便據胡床與浩等丨丨)劉弘手書(丨丨遷荆州刺史每有興廢丨丨叮嚀欵密莫不感悦咸)
(曰得劉公一紙書賢於十部從事晉陽秋)恩化大行(魏太祖以劉頵遷揚州刺史頵單馬到合淝建)
(立州治安集之數年中丨丨丨丨百姓越江山而歸者以萬數於是立學校廣屯田興芍陂七門吳塘以溉稻)
(官民有利魏志)威嚴震竦(張康遷益州刺史正厲丨丨表善徵惡所部肅然莫不丨丨吳錄)化
行如神(崔徵少有竒操為益州刺史丨丨丨丨吳志)斷决如流(荀晞道練於官事為兖州)
(刺史案簿盈積丨丨丨丨人不敢欺)州人去思(司馬郎字伯遠為兖州刺史政化大行百姓思之)
吳人襁負(晉羊祜為荆州刺史恩施均洽民不疲勞丨丨丨丨而至者萬數)童兒騎馬
(郭伋字細侯迁并州牧前任并州素結思德及後入界始至行部到西河有丨丨數百各丨竹丨於道路)男
女出迎(始興王澹字僧遠為荆州刺史曹無留事獄無滯囚還朝人歌曰始興王人之父赴民急如水)
(火時復来乳哺我重臨荆州丨丨丨境丨者萬餘人宋書)父子相代(見前為本州榮下注)兄弟
並任(夏侯逵為南豫州刺史兄亶先經此任並有恩惠百姓歌曰我之有州頻得夏侯前兄後弟布政優)
(優)召為大農(事見後在州二十年注)舉為守相(漢武帝時刺史九歲丨丨丨丨職源)
桴鼓不鳴(邢邵除西兖州刺史有善政丨丨丨丨吏人姦伏守令長短無不知也分紀)動搖
山岳(唐韋思謙曰御史出使不能丨丨丨丨為不任職)本州衣繡(張既字德容雍州刺史太)
(祖曰君還丨丨可謂丨丨晝行也)州人歌政(見前兄弟並任下注)重授并州(梁習字子)
(虞迂并州刺史邊境咸安文帝即位以習有譽并土丨丨丨丨為天下最)三臨徐州(王懿字仲德為)
(徐州刺史丨丨丨丨威惠宣著)在州二十年(梁習為并州刺史政治常為天下最太初二年召為)
(大司農習丨丨丨丨丨無方面珍物明帝異之禮賜甚厚)在鎮十餘年(晉桓宣為梁州刺史丨丨)
(丨丨丨綏撫故舊甚得稱譽)五郡三州牧(杜熊之延年之子也歷丨丨二千石而丨丨丨刺史)
(有能名晏類備要)黜陟察風俗(唐德宗遣丨丨使十一人行天下陸贄言使者請以五術丨丨)
(丨)御史察風俗(唐則天光宅元年遣丨丨丨丨丨)舉按八條可行(國朝湯思)
(退為相言元祐宰臣司馬光所陳丨丨官吏丨丨詳密丨丨今欲立舉薦四條一曰仁惠二曰公直三曰明敏)
(四曰廉謹按察四條一曰苛酷二曰校佞三曰昏懦四曰貪縱凡監司州軍皆得以此八條舉按從之)貪
贓望風解去(富弼薦楊絃為河東轉運絃常言不法之人不可貸如使縱丨丨於一郡一邑害良民)
(千萬家不若去之不利一家耳聞者丨丨丨丨或及期不敢之官然竟坐苛刻下迁)安民要擇監
司(紹興七年上謂宰執曰丨丨之丨無過丨丨丨可令侍從公舉中書置籍朕亦書之屏風置諸左右)議
獄必𫝊經典(彭汝礪字器資公為監司務大體不事細苛而於丨丨丨丨丨丨故在京西多所全)
(宥言行錄)得人則一路安(紹興十七年上曰監司朝廷耳目之官今天下無事恤民為先丨丨)
(丨丨丨丨丨不可不擇之也)不才則一筆勾(范文正公為參政取班簿視丨丨監司每見一)
(人姓名丨丨丨丨之以次更易富公曰十二丈則是一錄筆勾焉知一家哭矣公曰一家哭何如一路哭耶言行)
限日條便民事(乾道九年命監司各丨丨丨丨丨之丨件以聞)為牧當先正事
(高陽王雍為湘州刺史雍曰丨丨之道亦難亦易其身正不令而行故曰是易其身不正雖令不從故曰是難)
(分記)頗務深刻號三虎(慶歷中漕司楊絃王綽提刑王鼎丨丨丨丨丨江東丨丨)監司
耳目號四瞪(仁宗時儂智高執孔宗旦欲任以事宗旦叱賊大罵遂被害宗旦始官江東與李道)
(徐尚同等四人為丨丨丨丨丨丨丨人多惮之)為部使者十二任(蔣之竒丨丨丨丨丨丨丨)
(所至以治辨稱)
詩集玉節青絲䌫(丨丨居分陜金貂總上流麾軍時舉扇作賦且登樓年光徧原隰春色滿)
(汀洲日華三翼舸風轉七星斿向解丨丨丨將移丹桂丹梁元帝别荆州吏民詩)皇華御史雄
(南紀西江闊丨丨丨丨丨截流寧假檝挂席自生風孟浩然和李侍御詩)南来兩使星(玉節丨丨)
(丨丨丨埋輪折檻有家聲不嫌齋榜名為黨去國當時一葉輕張于湖和張伸欽詩)入奏行繡衣
(丨丨丨丨丨春當霄漢立杜詩)
古今合壁事類備要後集卷六十六
