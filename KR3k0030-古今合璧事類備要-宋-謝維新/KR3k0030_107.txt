古今合璧事類備要後集卷三十八
宋謝維新撰
三監門
軍器監(少監監簿)(監丞)
歴代㳂革(後周武帝四年初置軍器監隋百官志隋少府監統鎧甲弓弩等局唐武德初有武)
(器監一人正四品上掌繕甲弩以時輸武庫揔四署二一曰弩坊二曰甲坊少監一人掌兵仗厩牧七年)
(廢軍器監八年復九年又廢開元以前軍器各隸少府右尚署三年分少府甲鎧弓弩置軍器監十一年)
(廢唐百官志職林十六年復移向北都監掌繕造甲弩之屬辨其名物審其制度以時納於武庫少監為)
(之貳六典又國朝軍器領於三司胄案官無專職熙寧六年廢胄案乃按唐令置監擇侍從官緫判增勾)
(當以為之屬元豐中復正官名分案五設吏十有三緫局五掌繕治兵械什物之事續會要凡製器以法)
(式授衆工其弓矢干戈甲胄諸戰守之具則因其能而分任之量用給財旬會其數以考其課程而輸於)
(受藏之府若知規創裁制工作之利者聽其自言以類參驗令殿前馬步司覆按可否以聞建炎三年併)
(歸工部紹興十一年復置長貳一員中興會要)
事類武庫(見上㳂革注)兵仗(注同上)欄錡(唐張鷟云丨丨分司武庫是藏兵之處注)
(受兵曰丨受甲曰丨)戎械(繕治丨丨訓工程作之任置監典領禮秩甚隆南豊擬制)羽衛(森森丨丨)
(鶴膝皎而含霜注鶴膝矛也唐張鷟集)旌麾(凜凜丨丨犀渠光而奪日同上)九石弓(齊宣王用)
(丨丨丨)百辟刀(魏武帝作丨丨丨)彊弩神刀(唐張鷟集萬人丨丨動黃間而連機百辟)
(丨丨輝丹霞而吐鍔機弩牙也西京賦云黃間機張)屬甲石弓(三丨之丨自合堅牢九丨之丨固宜)
(良勁同上)邊備修舉(唐韋湊遷太原尹兼北都軍器監丨丨丨丨本𫝊)武備精巧(神考)
(稽古創法留神丨丨器械丨丨朕承先志申嚴制作惟是邦之戎器藏于武庫𡭗典監事俾長厥屬初寮鄧之)
(綱制)武庫工程(至治之世安不忘危丨丨甲兵之備豈易忽也訓丨丨作置監統之曲阜李士京制)
軍器制度(熙寧三年置軍器監以兩制二人領焉遣著作佐郎朱伯虎等齎精利丨丨付逐州為式)
(製造六年以吕惠卿曾孝寬充判監丨丨皆著為式)澹然無求(陳魯公康伯諡文正為軍器監康伯)
(與秦檜有舊及在朝路丨丨丨丨檜稱其靖重焉中興系年錄)益知上眷(蕭正蕭燧權司封進擬軍)
(器監玉音以為允諸公丨丨丨丨周益公集)添修弓弩式(神宗留意於軍器設監命侍臣董之)
(講究精緻卒著為式合一百二十卷辨材一卷軍器七十四卷什物二十一卷雜物四卷丨丨及造丨丨丨一)
(十卷塵史)獻製剋敵弓(韓世忠丨丨丨丨丨詔工部下軍器監選良工製之言行錄)
軍器少監
歴代㳂革(唐武德少監一人專令掌繕造甲弩之屬少監為之貳)
事類少事(武備精銳之器置監揔之輟𡭗郎曹往服丨丨曲阜韓歧制)貳職(在昔熙豐留神)
(武備器械增巧規模具存朕親選才良典領監事爾丨厥丨其既乃心初寮除趙士寔制)
軍器監丞
歴代㳂革(唐武德初武器監置丞二人正觀六年廢武器監開元三年置軍器監丞掌判監事)
(凡材掌出納之類工徒衆寡之役皆督課焉唐百官志又國朝神宗時置丞二人初除沈叔通職略建炎)
(三年省紹興三年復置中興會要)
事類丞貳(至治之世安不忘危武庫甲兵之備豈易忽也訓工程作置監董之而丨為之丨曲阜除)
(季士卿制)參釐(朕因時治安申嚴武備丨丨監事罔非遴選初寮除葉勸制)
軍器監簿
歴代㳂革(唐武德初武器監置主簿一人正觀六年廢武器監開元三年置軍器監有主簿掌)
(印及勾檢稽失唐百官志六典又國朝神宗時置主簿一人初除錢長卿職略建炎三年併歸工部紹興)
(三年復置中興會要)
事類勾稽(見㳂革注)列屬(朕親定規模俾除戎器丨於監丨尤在得人初寮除張鎮制)
將作監(少監監簿)(監丞)
歴代㳂革(秦有將作少府掌治宫室漢因之景帝更為將作大匠秩二千石中六年改光武省)
(常以謁者兼之章帝建初元年又置初以任隗為之掌脩作宗廟路寢宫室陵園土木之功魏晉因之江)
(左至宋齊皆有事則置無事則省梁天監七年置十二卿改將作大匠為大匠卿是為秋卿陳因之後魏)
(亦有之北齊有將作寺其官曰大匠後周有匠師中大夫掌城郭宫室之制又有司木中大夫掌木工之)
(政令隋與北齊同至開皇二十年改寺為監大匠為大監初加置副監煬帝十三年改為大令唐復為匠)
(龍朔二年改為繕工監咸亨元年復光宅改為營繕監神龍復天寶十一載改大匠為大監少匠曰少監)
(監一人少監二人掌土木工匠之政六典通典唐職林揔左校右校中校甄官等署百丁等監大明畏廢)
(上陽宫中書門下六軍仗舍閑廐謂之内作郊廟城門省寺臺監十六衛東宫王府諸廨謂之外作自十)
(月距二月休治功自冬至距九月休土功北治宫廟太常擇日以聞百官志又國朝判監事一人以朝官)
(以上充凡土木工匠之政隸三司修造案本監但掌祠祀供省牲碑鎮石炷香盥手焚版幣之事續會要)
(熙寧初以嘉慶院為監上重其任使統修造之政會要四年以范子竒判監向宗儒同判元豐乃正名焉)
(職略掌土木工匠之事凡出納籍帳歲受而會之上工部分案五設吏二十有七緫局九宫城繕完則歸)
(修内司辨其工作因能任事則歸東西八作司乘時儲積以待給用則歸竹木務窑務丹粉所麥&KR0008;場前)
(期樸斵以應緩急則歸事務場歛其餘材無所遺棄則歸退材場續會要中興以來將作少府未置監建)
(炎三年始併歸工部紹興三年復置將作監少府事緫焉中興會要)
事類共工(垂汝丨丨書舜典)飭化(太宰以九職任萬民五曰百工丨丨八材周禮)用省
(漢英仲華為大匠度丨丨費六帖)躬親(後漢陳伯直為將作大匠桓帝崩營陵寢皆丨丨作工為士卒)
(先同上)推賢(李固遷大匠常丨丨貢士續漢書)相地(姜師度為將作大匠師度喜渠漕所至徭)
(役不便然所就必為後世利時太史令博孝忠以知星顯時語曰孝忠知仰天師度知丨丨)大匠(漢以)
(監為丨丨白帖將作曰丨丨鄭氏談綺)繕監(見前㳂革注)吏稱職(技工巧匠自元成間鮮能)
(及之亦足以知丨丨其丨民安其業也前漢宣帝紀)工無虚(鄧豹遷大匠丨丨丨張之繕徒無飢寒之)
(色)經宫室(開閉將作丨搆丨丨墻以禦風宇以蔽日寒暑攸除鳥鼠攸去主有宫殿民有宅居前漢)
(楊雄將作大匠箴)除藻飾(應大匠𤼵擿佞伏丨丨丨之無用浮費所省息十億餘萬汝南先賢𫝊)
省宫人(楊阜字義山為將作大監明帝時治宫室𤼵美女充後庭阜上疏欲丨丨丨諸不見幸者乃召)
(御府吏問後宫人數吏守舊令對曰禁密不得宣露阜怒杖吏一百數之曰國家不與九卿為密乎帝聞愈敬)
(憚魏志)讓輔臣(尹思貞為將作大匠僕射竇懷貞獲作金仙玉真觀廣調工匠思貞數有損節懷貞)
(丨之荅曰公丨丨也不能宣贊正化而土木是興今不可事公矣乃拂衣去)秩二千石(馬延年為)
(將作大匠成帝以勤苦賜丨中丨丨丨前漢書)受一大錢(劉寵自會稽太守徵為將作大匠有老叟)
(五六人人持一百錢送寵寵闕為選丨丨丨受之後漢書)
(諸苑蘌以幹力稱多所賚賞淤幸無不從魏證恐寢起丨丨勸帝斥之唐史)麗漸(楊務廉為少監以工)
(巧進宰相袁恕已恐啓游娛侈丨之丨言於中宗曰務廉忠言嘉謨不聞而專營下以媚上不斥之無以昭德)
(同上)掌工匠(監一員少監二人丨土木丨丨之事唐百官志)緫尚方(丨丨丨工巧之物置監揔)
(之輟爾郎曹往服少事曲阜除韓純彦制)來貳繕工(丨丨丨丨初寮除侯益制)實司營繕
(少匠之職丨丨丨丨初寮除賈諲制)
將作監丞
歴代㳂革(漢將作有丞二人後漢一人魏晉因之東晉宋齊有事則置無事則罷梁天監七年)
(置大匠丞一人陳因之隋將作丞三人唐四人六典掌判監事凡内外繕造百司供給大事則聽制敕小)
(事則俟省符以諮大臣而下於置監以供其職同上國朝熙寧四年以灾靖國知將作監丞續會要元豐)
(正名初除吳處厚職略)
事類姑試汝能(大匠之屬丨丨丨丨曲阜除余中制)察其不阿(李大有除監丞營繕)
(不奢忤用事者意奪一官上丨丨丨丨詔勿奪西北用兵朝廷置司講議以漁利詔天下計稅輸免夫錢公極)
(言不可胡澹庵集)薦對改官(本朝翁挺字士特有詩名靖康中何文縝丨丨丨丨除少府監丞)
將作監簿
歴代㳂革(晉將作置主簿員江左有事則置無事則省梁天監七年復置將作主簿隋二人唐)
(因之掌印勾檢稽失六典國朝熙寧四年初以殿中丞楊增將作主簿公事續會要元豐正名初除孫覺)
(職略)
事類掌印(唐六典將作監主簿丨丨勾檢稽失官吏之申請糧料俸食差遣假使必由之諸司之應)
(供四署三監之財物器用違闕隨而舉焉)升聯(丨丨匠序公是行楊中正制)匠屬(往祇丨丨胡文)
(恭行將作監簿制)匠員(試秩丨丨同上行監簿制)勾匠稽(祕丨丨丨胡文恭行張繼制)稽
匠屬(俾勾丨於丨丨同上行吳承規制)匠屬之稽(勾丨丨丨丨同上行裴士傑制)匠簿
是升(丨丨丨丨同上行祁咸亨制)
古今合璧事類備要後集卷三十八
