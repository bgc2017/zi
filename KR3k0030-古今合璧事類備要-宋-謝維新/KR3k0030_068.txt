古今合璧事類備要前集卷六十八
宋謝維新撰
哀挽門
挽章
事類紼謳(丨丨所生必於斥苦注紼引柩索也斥疏緩也苦用力也引紼所以有謳歌者為人有用)
(力不齊故促急之也莊子)喪樂(㧪歌者丨家之丨執紼者相和之吉搜神記)歌虞殯(公會吳子)
(伐齊將戰公孫夏命其徒丨丨丨注送葬歌曲元必死左傳)寄哀音(今有挽歌者高帝召田横至千)
(戸鄉自斃奉首從者挽至宫不敢哭故為之歌以丨丨丨譙周法訓漢高帝時田横死吏不敢哭但随柩叙哀)
(後代相承以為挽歌通典)延年二曲(漢武時李丨丨分為丨丨薤露送王公貴人以蒿里送士大夫)
(庶人亦曰挽歌事物紀原)思道八美(文宣帝喪朝士多作挽歌十首擇其善者用之魏收陽休之等)
(不過一二篇唯盧思道得八篇故時號八美盧郎北史)搖鈴自歌(武陵王晞未敗四五年中喜為)
(挽歌自丨大丨使左右倡和續陽秋)道上行殯(晉袁崧少有才名善音樂舊歌有行路難曲辭疎質)
(崧好之乃文其辭句婉其節奏每因酣醉繼歌之聽者流涕初羊曇善唱桓伊能挽歌及崧行路難繼之時謂)
(之三絶時張湛好於齋前種松栢而崧出遊好作挽歌人謂湛屋下陳尸崧丨丨丨丨裴啓語林)挽士
唱詞(承天皇帝倓追號迎喪既至李泌為挽詞二觧述倓志命丨丨丨之)州人歌挽(公之薨也)
(汴州人歌之曰濁流洋洋有關其乳闐道歡呼公來之初令公之歸公在喪車韓文董公行狀)自製挽
歌(衛國文懿公主薨帝素所愛丨丨丨丨羣臣畢和)令歌挽詞(代宗皇后獨孤以薨詔羣臣為)
(挽詞帝擇其尤悲者令歌之)
詩集薤露(丨上朝丨何易晞露晞明朝更復落人死一去何時歸)蒿里(丨丨誰家地聚歛精)
(魄無賢愚鬼伯一何相催促人命不得少踟蹶干寶搜神記右二章皆田横門人作)長夜(卜擇考休貞嘉)
(命咸在兹夙駕警徒御結轡頓重基龍&KR0034;被廣柳前驅矯輕旗殯宫何嘈嘈哀響沸中闈中闈且勿讙聽我薤)
(露詩死生各異倫祖載當有時舍爵兩極位啓殯進靈輀飲餞觴莫舉出宿歸無期惟衽曠遺影棟宇與子辭)
(周親咸奔湊朋友自遠來翼翼飛輕軒駸駸策素騏按㘘遵長薄送于丨丨臺呼子子不聞泣于子不知歎息)
(重櫬側念我疇昔時三秋猶足收萬世安可思殆没身易忘救子非所能含言言咽揮涕涕流離陸士衡)大
暮(闕惺人往有反歲卧觀天井懸廣霄何寥廓丨丨安可我行無歸年昔居四民宅今託萬)
(鬼隣昔為七尺軀今成灰與塵金玉素所佩鴻毛今不振豊肌饗螻蟻妍骸求夷冺壽蔵延魑魅虚無自相賓)
(蝯蟻爾何怨魑魅我何親拊心痛茶毒永嘆莫為陳同上)丹旐(寒日蒿土明凄凄郭東路素車誰家子丨丨引)
(得去原下荆棘叢叢邊有新墓人間痛傷别此是長别處曠野何蕭條青松白楊柳趙微詩)黃泉(生時)
(遊國都死沒棄中野朝發高堂上暮宿黃泉下白日入虞淵懸車息泗馬造化雖神明安能復存我形容稍歇)
(滅齒髮行當随自古皆有然誰能離此者繆熙伯)窮泉(萬里誰家地松門何代丘百年三萬日一别九)
(千秋返照寒無影窮泉東不流居然周物化何處欲藏舟駱賓王裴大夫挽歌)孤壠(日夜役神多損壽先)
(生下世未中年撰碑縱託登仙伴營奠應支賣鶴錢丨丨隂風吹細草空窗濕氣漬殘篇人間别更無寬事此)
(事誰能與問天與于笑喻亮)彫玉芝(一夜清風丨丨丨蒼生絶望士林悲空懷濟世安民策不見男)
(婚女嫁時劉禹錫)摧搖樹(王家碧瑶樹一樹忽先摧海外故人泣天涯弔鶴來未成霖雨用先失濟)
(川材一罷廣陵散鳴琴終不開李太白)聲名在(身死丨丨丨多應萬古傳寡妻無子息破宅帶林泉)
(塜近登山道詩随過海船故人相弔後斜日正寒天賈島哭孟郊)賢豪歿(四海齊名白與劉百年交)
(分两綢繆同貧同病退閑日一死一生臨老頭杯酒英雄今與操文章微婉我知丘丨丨雖丨精靈在應共微)
(之地下遊白居易哭劉夢得)埋寳玉(今日哭君吾道孤寢門淚滿白髭鬚不知箭折弓何用兼恐唇)
(亡齒亦枯窅窅窮泉丨丨丨駸駸落景挂桑榆夜臺暮齒期非遠但問前頭相見無同上)葬薜蘿(交朋)
(來哭我來歌喜傍山河丨丨丨四海十年人殺盡似君埋少不埋多見鶴哭目錄)故人弔(揚子津頭)
(昔共迷一為京兆隔雲泥故人昨日同時弔舊馬今朝别處嘶向壁愁眉無復盡扶床稚齒已能啼也知世路)
(多堪嘆誰信莊周論物齊張祐)路人悲(京口年來耆舊衰高人淪喪丨丨丨空開韋叟一經在不見恬)
(侯萬石時貧病只知為善樂逍遥却恨棄官遲七年一别真如夢猶記蕭然瘦鶴姿東坡挑姚莊田)墨池
荒(談柄寂寥塵久暗丨丨丨廢草空青三昭不見山巾濕擬盡軒昂大白星林通)佳城閉(小堰門頭)
(柳繫卿吳山堂上月侵筵潮聲半夜于門響詩句明朝萬口傳豈意日斜庚子後忽驚歲在己辰年丨丨一丨)
(無窮事南望題詩淚洒牋東坡挽孔長源)隣笛悲(昨夜舟還浙水湄今朝丹旗欲何為才收北浦一竿)
(釣未了西齋半局棋洛下已傳平子賦臨川爭寫謝公詩不堪舊里經行處風木蕭蕭丨丨丨郡□雅談)塵
榻掛(布衣馳譽入京都丹旐俄聞反舊閭諸老誰能先賈誼君王猶未識相如三年弟子行喪禮千里鄉人會)
(葬車獨我空齋掛丨丨遺編時閱子云書歐陽公挽老泉)絶來詩(天喪我良知無言雙淚垂唯求相見夢永)
(丨寄丨丨應有異人弔從兹雅道衰春風古原上新冡草離離潘若中)繙遺藁(天上新除黃紙詔人間已)
(度白難年赤虬控御迎長吉明月心胷洗謫仙他日西州難重過只今北院已蕭然相思甲乙丨丨丨萬斛珠璣得)
(貫穿李彭年)一場夢(軍門半掩槐花宅每過猶聞哭臨聲漸窮老僕慵看馬着慘佳人懶按筝詩侣酒徒)
(消散盡丨丨春丨越王城盧多遜)兩行淚(高才本出朝庭右能事方推德業餘每見便申曹植句至今傳)
(寳魏華書濟南名士新凋喪劒外生祠已潔除欲寄西風丨丨丨依然喬木鄭公廬坡挽張文潛)追思遺
像(挺然直節庇峨岷謀道從來不計身属纊家無十金産過車巷哭六州民塵埃輦寺三年别樽酒岐陽一夢新)
(他日丨賢見丨丨不才寧不更沾巾東坡)拜新阡(衣冠南渡塞螺川始識蓬萊主自然舌捲風雷翻海岳學)
(窮精祲出人夭歸來元亮荒三徑老去揚雄有一㕓斗酒隻鷄思欲弔無因下馬丨丨丨爐溪)賈島墳(一簇)
(草平秋欲白數聲鴉噪日將曛終煩取去仙靈骨葬近司蒼丨丨丨潘問)滕公室(早扈六飛依日月曉辭三)
(事作神仙馬啼忽記丨丨丨鷄夢那逢謝傳年一品直王封異雜功名今不數凌煙江彦章)蔡邕碑(周南)
(留滯登封日魯國逍遥曳杖時海内時流今略盡不知誰作丨丨丨李彭)安仁誄(上帝深居閉九閣巫咸不)
(下問御冤廣陵别後春濤隔湓浦書來秋雨翻只有丨丨能作丨何曾宋玉觧招魂平生風義兼師友不敢同君哭)
(寢門李又川吳劉蕡)奠生芻(欎欝高陽里生才世不孤八龍歸月旦三鳳繼大衢詔瓌吾安屈人亡道固&KR0751;)
(空舍湖海士愁絶丨丨丨□魯直挽椊□璛)送靈輀(心期自與衆人殊骨相知非淺丈夫獨幹斗杓環帝座親)
(扶日轂上天衢鋤耰萬里山無盗衮繡三朝國有儒爽氣怱随秋露盡慢憑陳近在龜跌兩朝身與國安危)
(典策哀榮此一時木稼早聞達宜怕山頽果見哲人萎英姿爽氣歸圖畫茂德元勲在鼎彛幕府少年今白髮)
(傷心無路丨丨丨士介甫挽忠献)空畫像(功名烜赫在三朝經術從容輔漢條儒術早紆丞相紱戎)
(冠再插侍中貂開倉六塔流民復出甲甘陵叛黨銷東第秪今丨丨丨當時於此識風標王介甫挽賈魏公)
慟佳城(元祐開皇極功歸用老成推深萬物表不命四時行日者傾三接天乎奠兩楹堂堂寕復有埋)
(玉丨丨丨接司馬公)擬作挽詩(有生必有死早終非命促昨暮同為人今且在鬼錄魂氣散何之枯)
(形寄空木嬌兒索父啼良友撫我哭得失不復知是非安能覺千秋萬歲後誰知榮與辱但恨在世時飲酒不)
(得足陶潛在昔無酒飲今但湛空觴春醑生浮蟻何時更能嘗肴案盈我前親舊哭我傍欲語口無音欲視眼)
(無光昔在高堂寢今宿荒草鄉一朝出門去歸來夜未央荒草何杳杳白楊亦蕭蕭嚴霜九月中送我出遠)
(郊回面無人居高墳正嶣嶤馬為仰天鳴風為目蕭條幽室一以閑千年不復朝千年不復朝賢達無奈何而)
(來相送久各自還其家親戚或餘悲他人亦已歌死去何能道託體同山阿並同上)自製挽詞(嬰釁)
(徒荒域茹哀與世辭官來錄我槖吏來驗我尸藤束木皮棺藁葬路傍陂孤魂不敢歸惴惴㦅猶兹家鄉在萬)
(里妻子天一涯弱孤東堪事歸骨走何時昔忝柱下史通籍黃金閨一朝竒禍發飄流至干斯修塗繚山海未)
(免從閣維荼毒復荼毒彼蒼焉得知秋晚瘴江急鳥獸鳴聲悲宫生蒼蘚紙錢掛枯枝濛濛寒雨零慘慘隂)
(風吹無人致薄奠誰與飯黃緇更無挽歌者但有挽歌詞秦觀自作挽詞東坡云歲在庚辰六月二十五日予)
(與秦少遊相别於海康意邑白若與平日不少異但自作挽詞一篇人或怪之予以謂少游齊生死了扵我戱)
(出此語其言過矣此言惟淵明可以當之少游因遷漏而作此詞豈真若是乎)婦人月留歌扇
(海鵾三山路香輪足不歸帳添閑翡翠佩冷失珠璣明丨丨丨丨殘雲散舞衣都門送車返宿草自春菲御製)
塵入羅衣(春風寒魯服明月斷秦簫丨丨丨丨暗香隨玉篆消歌鍾雖不舘桃李不成春水折空)
(遷沚樓高亦隔秦神考挽公主)霜飄寒菊(奔月嫦娥魂已清錦暑空貯誥封榮穆家酥酪盈門貴謝)
(氏芝蘭滿砌生風散采雲吹碧落丨丨丨丨墜紅英佳城萬古凄凉地瓏水東流猿作聲瀘溪)風吹棘
薪(栢舟高節冠卿隣絳帳清風聳縉紳豈似凡人但慈母能令孝子作忠臣當年織屨随方進晚節稱觴見)
(伯仁回首悲凉便陳迹凱丨丨盡丨成丨東坡)賦愴板輿(壽母膺芝誥召節戲綵衣凱風方欲報朝)
(露忽先晞仙行三千滿人生七十稀閑居他日丨應丨丨丨非汪彦章)隂夷房櫳(結褵記初歡同)
(穴欺晩歲擇夫得和嶠生子勝王濟高風雙賓友古義仍兄弟從君吏隠中窮達初不計云何抱水疾俯仰便)
(一世幽丨丨丨丨苦澤在巾袂百年縱得滿此路行亦逝那將有限身長瀉亦益涕君文照今古不比山石脆)
(當觀千字誄寧用百金瘞東坡挽毅文妻)哀歌丹旐(剪髻賓筵盛齊眉婦禮闌謂宜俱白髮忽去作)
(青山大夢驚胡蝶何時識佩環丨丨行欲絶丨丨雨斑斑山谷)淚洒萊裾(閨庭蘭玉照鄉閭自昔雖)
(貧樂有餘豈獨佳人在中饋却因麟趾賦關雎雲駢忽已歸仙府喬木依然擁舊廬忽把還鄉千斛丨一時丨)
(向老丨丨東坡)夢作挽歌(沈亞之夢為秦公幼女弄玉婿公主死作挽歌應教曰泣葬一枝紅生同)
(死不同金鈿墜芳草香綉滿春風舊日聞簫處高樓明月中黎花寒日夜深閉翠微宫姚合謂沈亞之曰吾)
(玉女生者元和初夕夢遊吳侍吳王久聞宫中出輦鳴笳簫擊鼓言葬西施王悲悼不止立詔問客作挽歌詞)
(生應教為詞曰西望吳王闕雲書鳳字牌連江起珠帳擇地葬金釵滿地紅心草三層碧玉階春風無處所悽)
(恨不勝懷詞進王甚嘉之及寐能記其事廣異記)代賦挽辭(主象十二樓一身當五千古來妾命)
(薄事主不盡年起舞為主壽相送南陽阡忍着主衣裳為人作春奸有聲當徹天有淚當徹泉死者恐無知妾)
(身長自憐葉落風何厲山空花自紅捐世不待老惠妾無其終一死尚可忍百歲何當窮天地豈不寬妾身自)
(不容死者如有知殺身以相復向來歌舞地夜雨鳴寒蛩後山為南豐作)
銘誌附行狀碑碣
事類論德著功(銘之義稱美而不稱惡此孝子孝孫之心也銘者論著其先祖之有德善功烈)
(勲勞慶賞聲名於天下禮記)繫世傳名(銘丨丨丨其丨也荀子禮論)石槨得銘(衛靈)
(公死卜葬沙丘掘數仞得丨丨洗視之有銘焉莊子)佳城留篆(見葬及墳墓類滕公沈彬事)題
季札墓(昔季札葬孔子題其墓曰嗚呼延陵季子之墓又有吳季子墓銘自前世相傳以為孔子所書)
(挍之從紳記云舊石堙滅開元中玄宗命殷仲容模搨其書以傳然則開元之前已有本矣至大歷中蕭定又)
(刊其石則轉相傳模失其真遠矣按孔子平生未嘗至吳以史記世家考之其歴聘諸侯而不逾楚推其歲月)
(蹤跡未嘗過吳不得親銘季子之墓又諸字特大非古簡牘所容第以其名傳之久不少遂廢故鋟之以俟慱)
(識君子集占錄䟦)識孔子喪(孔子之喪公西赤為識焉子張之喪公明儀為識焉注識名誌也六)
(帖)求公權書(柳公權書書當時大臣家碑誌非其筆人以為不孝外夷入貢皆别署貨具曰此購)
(柳書唐書)需張說文(姚崇張說同位宰輔崇病戒諸子曰張相與吾相忌甚深然其人稍奢侈吾沒)
(後同僚當來弔汝盛陳服玩寳器於帳前若張不顧舉族危矣彼若寓目當致此玩以神道碑請得其文即時)
(錄進仍先礱石使速鐫刻張料事遲我數日後必追悔姚沒張果至目其服玩者數四諸子悉依教戒碑文時)
(謂梧筆曰八柱承天高明之位列四時成歲亭毒之功存後數日果取其本欲重刪改諸子引使者視之碑已)
(攻畢說悔恨曰死姚崇猶算生張說明皇雜錄)必求韓記(張季友曰薄而不得韓君記猶不葬也韓)
(愈作張府君銘)必須孫文(温郊王庾諸公之薨丨丨丨綽為碑丨然後刊石焉)崔氏能任
(史孝章妻博陵崔氏僕射之喪自没竟至葬當門戸備祭祀建碑表皆崔氏之能且命其家老具事功來乞辭劉禹鍚集)
女奴請銘(有丨丨抱嬰兒來致其主夫人之語曰妾張圓之妻劉氏也妾夫嘗語妾云吾嘗獲私交)
(於夫子恐死遂冺敢以稚兒汴兒見先生賜之銘韓文張法曹碑)自為墓誌(傳奕嘗醉卧蹶然起)
(曰吾其死矣因丨丨丨丨曰傳奕青山白雲文人也因酒醉死嗚呼哀哉李栖筠杜牧丨丨丨丨)自撰
墓銘(柳子華預知其終丨丨丨丨裴度臨終自為銘誌白樂天自作醉吟先生墓銘)令刻姓
名(後漢趙岐曰吾死後立一圓石於墓側刻曰漢有逸人姓趙名嘉有志無時命也奈何本傳)戒著
日月(盧水慶臨終戒其子曰碑志著官號日月無用虛文)諛墓得金(劉義持韓愈金數斤去曰)
(此諛墓中人得耳不若與劉君為壽愈不能止本傳)請誌留琴(崔元亮晦叔遺誡云吾玉磬琴留别)
(樂天請為墓志)持縑為贈(唐韋貫之裴均子嘗丨萬丨請貫之撰先銘貫之曰吾寧餓死豈能為是)
(哉)齎金往請(李華晩不甚著書惟天下士大夫家傳墓版及州縣碑頌時時丨丨帛丨丨乃強為)
(應帖六)銘無愧色(蔡邕謂盧植曰吾為碑丨多矣皆銘有慙色唯郭有道丨丨丨丨耳)傳有遺
恨(韓愈與吳郡張籍閱家中舊書得李翰所為張巡傳不載翰以文章自名為此傳頗詳密然不為許遠立傳又)
(雷萬春事首尾遠與巡俱守死先後異耳兩家子弟材智下不能通知二父志以為廵死而遠就虜疑畏死而)
(辭服於賊遠誠畏死何苦守尺寸之土食其所愛之肉以與賊抗而不降乎韓文)夢為墓銘(太和)
(初沈亞之之邠出長安城客櫜泉邸舍春時晝夢秦穆公曰寡人有愛女容而仁欲與大夫備洒&KR0008;可乎後一)
(年春公主如平居時忽無疾卒公追傷不已使亞之作墓誌獨憶其銘曰白楊風哭兮石甃髯莎雜英滿地兮)
(春色煙加朱愁粉瘦分不至綺羅深深埋玉兮其恨如何異夢錄)購求誌文(作文受謝自晉以來)
(有之至唐始盛李邕傳邕尤長碑頌中朝衣冠及天下寺觀多齎特金帛往來其文前後所製凡數百首受納)
(鐀遺亦至鉅萬時議以為自古鬻文獲財未有如邕者故杜詩云于謁滿其門碑版照四裔豐屋珊瑚鉤麒麟)
(織成罽紫騮随劒几義取無虚歲又有送斛六判官詩云故人南郡去去索作碑身本賣文為活翻今室倒懸)
(盖笑之也韓愈撰淮西碑憲宗以石本賜韓弘弘寄絹五百匹作主用碟用男寄鞍馬非白玉巡劉義持愈金)
(數斤去曰比諛墓中人得耳不若與劉君為夀愈不能止劉禹鍚祭愈又云公鼎候碑志隧來阡一字之價輦)
(金如山皇甫湜為裴度作福先寺碑度贈以車馬繒綵甚厚湜大恕曰碑三千字字三縑何遇我薄耶度笑酬)
(以絹九千匹穆宗詔蕭悗撰成德王十真碑俯辭曰王承宗事先可書義撰進之後例得貺遺若黽勉受之則)
(非平生之志帝從具請文宗時長安中爭為碑誌若市買然大官卒其門如市至有喧競爭致不由喪家裴均)
(之子持方縑詣韋貫之來移貫之曰吾寧餓死豈忍為此哉白居易修香山寺記曰予與示微之定交於生死)
(之間徵之恃薨以墓誌文見託既而元氏之老狀其藏獲輿馬絞帛泊銀鞍玉帶之物價六七十萬謝文為之)
(當贄予念平生分贄不當納往反再三訖不得已回施兹寺凡此利益功應歸微之柳玭善書自御史大夫貶)
(瀘州刺史東川節德度使顧彦暉請書德政碑玭曰若以潤筆為贈即不敢從命容齋随筆)誌文本
始(齊太子穆妃將葬議立石誌王儉曰石誌不出禮經起顔廷之為王彌作墓志以其素&KR0008;無銘誄故也遂)
(相祖習魏侍中繆襲埋文父母墓下將以千載之後陵谷遷變欲後人行封但記姓名歴官祖父姻婭而已若)
(有德業則為銘文王戎墓銘有數百字然則魏晉以來有墓誌也漢社子反子夏臨終伯文妲刊石埋墳前厥)
(後墓誌恐因此)誌文體製(前軰云銘婦人墓當詳於家世議行取法於韓退之退之所作盖出於碩)
(人之詩觀至銘元積妻韋夫人墓可見矣魏志韓退之作墓誌多篇篇各有體製未嘗相襲迃齋文訣韓文千)
(變化無心變歐陽有心萬變杜祁公墓誌一件纔說未只了又一件韓董晉行狀尚稍長權德輿作宰相神道碑)
(一板許歐蘇便長了宋語錄)不忍辭責(富韓公之薨也訃聞神宗對輔臣甚悼惜之曰富某平生)
(強項死矣誌其墓亦必強項人也卿等試揣之已而自曰方今強項者莫如韓維必維為之矣時持國方知汝)
(州而其弟玉汝丞相以同知樞密院預奏事具聞此語汗浹背於是亟遣介走報持國於汝州曰雖其家以是)
(相嘱謹勿許之不然且獲罪先是書未到冨果以墓誌事嘱持國既諾之矣乃復書曰吾平生受冨公厚思嘗)
(恨未有以報今其家見託義無以辭且業已許之不可食言雖因此獲罪所甘心也卒為之初持國年幾四十)
(猶未出仕會冨公鎮井州以帥幕辟之遂起其相知如此却掃編)更相為傳(熙寧元豐間士大夫)
(於天下賢者必曰君實景仁其道德風流足以師表當世其議論可否足以榮辱天下二公盖相得歡甚皆自)
(以為莫及曰吾與子生同志死當同傳而天下之人亦無敢優劣之者二公既約丨丨丨丨而後死者則誌其)
(墓故君實為景仁傳其略曰吕献可之先見景仁勇决皆予所不及之也墓誌)不顧時忌(神宗即位)
(擢呂誨至諫院一日早朝献可待對於崇政殿司馬温公為翰林學士侍讀延英閣亦趨贊善堂待詔相遇朝)
(路並行而北温公密耳曰今贊請對所言獻可舉手曰䄂中彈文乃新參也温公曰王介甫素有學行君何劾)
(之献可正色曰安石好执偏見輕信姦回置之宰輔天下必受至禍及安石變祖宗舊法天下騷然温公退居)
(於洛常慨然曰吕献可之先見吾不及也献可病温公康節曰就卧内問疾献可所言皆國家之事未嘗一語)
(及其私一日手書託温公以董誌温公亟省之已瞑目矣温公呼之曰更有以見嘱乎献可復張目曰天下事)
(尚可為君實勉之故溫公董河南誌献可為中丞時有侍臣棄官家居者朝野稱其才天子引大政献可抗章)
(條其過失曰誤天下蒼生者必此人也誌未成河南監牧使劉航仲通自請書石既見至文仲通復遲回不敢)
(書時安石在相位也仲通之子安世曰成吾父之美可乎代書之仲通又隂祝献可諸子勿摹本恐非三家之)
(福時用小人蔡天申為京而察訪置司西都天申厚賂鐫工得書以献安石天申初欲中温公安石得之掛壁)
(間謂其門下士曰君實之文西漢之文也開見錄)不懷舊怨(歐陽公初以希文事得罪於吕相坐)
(黨人遠貶三峽淪落累年比吕公罷相公始被進擢及後為范公作神道碑言西事時吕公丨丨丨文盛稱公)
(之賢屏釋私憾而共戮力於國家希文子純仁大以為不然刻古則輙削去此一節云我父至死未嘗觧仇公)
(嘆曰我亦得罪於吕丞相者惟其言公取信於後世也吾嘗聞范公自言平生無怨惡於人兼與吕公觧仇書)
(見在范集中豈有父自言無怨惡於人而其子不使觧仇於地下父子之性相遠如此遺事范文正為開封府)
(作百官圖以献因指其遷進遲速次序曰某為超遷其為左遷如是而為公如是而為私意頗在丞相吕夷簡)
(夷節不樂由是落聀出知饒州未幾吕亦罷後吕公再入元昊方犯邊乃以范為經略西事公亦樂為之用嘗)
(奏記吕公云相公有汾陽之心之德某無臨淮之才之力後歐陽公為范公神道碑有驩然志相得戮力平賊)
(之語公之子堯夫不以為然乃刊去之歐公見之甚不樂也范公平日胷襟豁達毅然以天下國家為己任既)
(為吕公而出豈復更有匿怨之意况公嘗自謂平生無怨惡於人此言尤可驗忠宣固是賢者然其規模廣狹)
(與迺翁不能無間朱語錄)文不妄稱(歐陽公作尹師魯銘文不深辨其獲罪之冤但稱其為文章簡)
(而有法或以為不盡公怒至詒書他人深數責之曰簡而有法惟春秋可當之修相師魯之文不薄矣又過其)
(譽曰通知古今此語若求其可當者惟孔孟也而世之無識者乃云此文所以慰吾亡友爾豈恤小子軰哉聞)
(見錄)文不可改(王荆公為前輔銘母夫人蔣氏墓不稱公輔甲科但云子右于朝豐顯矣里巷之士)
(以為太君榮後云孫人皆幼不書其名公輔意不滿以書言之公復書曰比蒙以銘文見属輙為之而不辭不)
(圖乃猶未副所欲以有所增損鄙文自有意義不可改也宜以見還而求能如足下意者為之如得甲科人為)
(通判何足為太夫人之榮哉故銘以謂閭巷之士以為太夫人榮明天下有同者不以置榮辱也至於諸孫亦)
(不足列孰有五子而無一孫者乎同上)却饋不受(范文正公為人作銘文未嘗受遺後作范忠献)
(銘其子欲以金帛謝拒之乃献以所藏書盖公悉不收獨留道德經而還書戒之曰此先君所藏世之所寳仲)
(淹竊為宗家措之毋為人得之)得金以賵(梅聖俞堯臣與劉公敞親且舊既卒其家不能自存公哀)
(之未有以助也聖俞嘗許書程丞相神道碑病不果劉公為成之程氏喜餉白金五百兩公發封盡以賻梅氏)
(行狀)不苟為文(東坡祭張文定文云軾於天下未嘗銘墓獨銘五人皆盛德故以文集者今凡一篇)
(若冨韓公司馬温公趙清献公范蜀公併張公坡所自作此外趙康靖滕元發二誌乃代張公者故不列於五)
(人之數眉州小集有元祐中奏藁云臣近凖勑差撰故同知樞密院事趙贍神道碑并書者臣平生為撰行埋)
(銘墓碑士大夫所共知因近日撰司馬光行狀盖為光曾與臣云毋撰碑銘又為范鎮撰墓誌盖為范與先臣)
(某平生交契至深不可不撰及奉詔撰司馬光冨弼等墓碑不可固辭然終非本志况臣老病癈學文詞鄙陋)
(不稱人子所欲顯揚其親之意伏望聖慈别擇能者特許辭免觀此一奏可印心迹公杭本奏議十五卷中不)
(載容齋随筆)因發巳意(坡公作温公神道碑叙事甚略其作冨公碑甚詳温公是他己為行狀若)
(冨公則異是冨公在朝不甚喜坡公其子弟求為此文恐未必得而坡銳然許之自今觀之盖坡公欲得此題)
(目以發明己意耳其首論冨公使虜豈苟然哉盖坡公因熙寧元豐間用得兵卒狼狽故假此說以發明其議)
(論耳朱語錄)
行狀指事說實(凡人之事迹非大善大惡則衆人無由知也故舊例皆訪問於人取行狀以為)
(依據今之作行狀者非其門生而即其故吏莫不虚加仁義禮智妄言忠肅惠和或言盛德大業遠而愈光或)
(云正道直言殁而不朽曾不能直叙其事故善惡混然不可相至如許敬宗李義府李林甫國之姦臣也其使)
(門生故吏行狀既不指其事實虚稱道忠信以加之則可以侈於玄齡魏徵裴炎徐有功矣此不惟其虚心不)
(實苟欲虛美於所受恩之地而已由是事失其本文害於理而行狀不足以取信若使指事書實不餙虛言則)
(又有人知其真偽不然者縱使門生故吏為之亦不可以謬使德善之事而加之矣今請作行狀者不要虛說)
(仁義禮智忠肅惠和盛德大業正言直道蕪穢簡冊不可取信但丨丨丨丨直載其詞則善惡功跡皆據事足以)
(自見矣假令傳魏徵但記其諫諍之辭自足以為正直矣如傳叚秀實但記其倒用司農寺印以追逆兵又以)
(象笏擊朱泚自足以為忠烈矣今之為行狀者都不指其事率以虚詞稱之故無魏徵之諫諍而加之以正直)
(無秀實之義勇而加之以忠烈者皆是也其何足以為據李翶百官行狀奉)以弟狀兄(程伊川先)
(生文集序云先生既沒昔之門人高弟多已先亡無有能形容其德者然先生嘗謂張繹曰我昔狀明道先生)
(之行我之道盖與明道同異時欲知我者求之於此文可也于端中作序)
碑碣立碑穿隧(丨丨丨丨以彰盛美楊集)作石表碣(乃丨丨以丨丨柳文)碑有
圓孔(古丨皆丨丨丨盖碑者悲也本虚墓間者每墓有四初葬穿䋲相孔以下棺乃古懸空之禮禮曰公)
(室裾豊碑三家視桓楹因紀其德遂有碑表後世德政碑亦說圓孔不知根本甚矣尚書收實)形如大
楹(公室視豐碑三家視桓楹注斵大木為之形如石碑於槨前後四角柱穿之中為轆轤下棺以䌇天子四)
(碑諸侯士二士無桓楹者言僣諸侯也斵之形如大楹耳四植謂之桓楹檀弓)龜趺之制(唐葬令五)
(品以上螭首丨丨降五品為碣方趺圓首其高四尺柳文)鹿牲之碑(以志官業書于丨丨丨丨白居)
(易作李公家廟碑)讀曹娥碑(後漢楊修字德祖太尉震之元孫好學有俊才為丞相曹操主薄語)
(林曰脩至江南丨丨丨丨碑背上有八字曰黃絹幼婦外孫韲臼操不解問修曰卿知否修曰知之操曰且勿)
(言待朕思之行三十里乃得之令脩解脩曰黃絹色絲絶字幼婦少女妙字外孫女子好字韲臼受辛辭字操)
(曰一如朕意俗云有智無智較三十里)記蔡邕碑(禰衡與貫祖子射共讀蔡邕所作碑曰吾雖一)
(覧猶能識之惟其中石蝧二字更不明耳因書之射寫碑校不差莫不歎服王粲讀道邊碑與人同行使百)
(誦之不失一字)元凱二碑(杜丨丨好為身後名嘗言高岸為谷深谷為陵刻丨丨紀平吳功一況峴)
(山江下一建立峴山上)魯山四絶(元丨丨墓有碑唐建中立李華文顔真卿書李陽水篆額時人)
(謂之丨丨)望碑墜淚(晉羊祐守㐮陽後百姓於其平生遊憩處建碑立廟丨其丨者莫不流涕因名)
(為丨丨碑晉書)見碑下拜(扶風王駿西士為樹碑長老丨丨無不丨丨其遺愛如此)刻碑紀
功(郭知運卒帝詔中書令張說紀其功於墓碑)立碑表行(晉庾衮叔褒清白異行不降志及卒)
(宗族鄉閭莫不崇重門人感慕為丨丨丨)天子立碑(魏證薨晉王奉詔致祭帝作文子碑遂出之後)
(人言證嘗錄前後諫諍語證若在吾無此行命復立碑唐史)天子題墓(韓思復卒丨丨親丨其丨)
(曰有唐忠孝韓長山墓張說嘗自為其父碑玄宗書其額曰嗚呼積善之墓)帝為製碑(張說卒丨)
(丨丨丨)官為立碑(廬懷謹帝經其墓碑表未立停蹕臨視泫然流涕詔丨丨丨丨令中書侍郎蘇)
(頲為文帝自書)金生於碑(郭璞謂庾翼曰碑生金庾氏大忌後碑果生金晉永嘉五年賈達碑生)
(金所謂金不從革羣盗起也)鵲巢其碑(黃晉卿自為父碑文有丨丨丨丨)徒作鎮石
(隋秦王俊薨王府僚位請立碑文帝曰欲求名一卷史書足矣何用碑為若子孫不能保家丨與人丨丨丨耳)
妄認古冡(後周熊安生學為儒宗在山東時或誑之曰生村古冡是晉河南將熊光去熊安生七十)
(二世舊有碑為村人埋匿安生掘地求之不得連年訟焉冀州刺史鄭讙判曰七十二世乃是羲皇上人河南)
(將軍晉無此號安生猶率族人向墓而哭)
謚
事類已死而謚(幼名冠字死謚周道也禮)將葬請謚(衛公叔文子卒具子戍請謚於)
(君曰日月有時將葬矣請以易其名曰昔衛國凶饑夫子為粥與國之餓者不亦惠乎昔者衛國有難夫子以)
(死衛寡人不亦貞乎夫子聽衛國之政修其班制以與四鄰交衛國社稷不辱不亦文乎故謂之貞惠文子)
以善為號(先王謚以尊名節以壹惠耻名之浮於行也注惠善也節以一善言取其一大善以為謚)
(號也並同上)因行受名(謚法云大行受大名小行受小名行生於已名生於人六帖)無爵
不謚(古者生丨丨死旡謚)暴貴不謚(君子己貴不便名己孤丨丨丨為父作丨同上)謚在
美惡(永秦中嚴郢以吕倕故吏請為謚有司持之獨孤及詢曰肅郢以故事宰相謚皆兩不說詢曰忠肅)
(及執奏謂丨丨義丨丨不在多名)謚為褒貶(唐制凡王公以上丨皆迹其功德而丨之丨丨無爵)
(稱子卷德丘圍聲實名著則謚曰先生割六典)昭夷先生(趙元卒其友魏元忠宋之問崔壉等共諡)
(為丨丨丨丨)孝友先生(朱仁軌卒郭山惲員半千魏知古共諡為丨丨丨丨)文行先生
(元德秀卒李華諡曰丨丨丨丨)文元先生(蕭穎士死門人共諡曰丨丨丨丨)貞文孝父
(崔元翰卒門人共諡曰丨丨丨丨)青陽孝子(何澄粹池州人親殁以毁卒當時號丨丨丨丨士為)
(誄者正衆)無愧美諡(裴子餘卒諡曰孝時程行謚曰貞中書令張說歎曰二諡可丨丨矣)不當
醜諡(宋慶禮卒太常博張星以好巧自是諡曰專禮部員外郎張九齡申駮曰慶禮以武功在邊垂三十)
(年邊亭晏然至功可推丨丨丨丨改諡敬)
古今合璧事類備要前集卷六十八
