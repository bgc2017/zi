古今合璧事類備要前集卷三
宋謝維新撰
天文門
雲
事類變化(抱日增麗浮空不收既丨丨以無窮亦卷舒而莫定選)舒卷(丨則彌綸覆四海丨)
(則消液入無形成公綏賦)景雲(丨丨太平之應晉天文志王者德至山陵則丨丨出又曰天子孝則丨丨)
(見孝經援神契)卿雲(若煙非煙若雲非雲郁郁紛紛蕭索輪囷是謂丨丨卿雲之見喜氣也史記舜時景雲見)
(作歌曰丨丨爛兮糺漫漫兮尚書大傳)慶雲(唐元宗天寶十三年封太山有丨丨隨馬唐史)愁雲
(舜崩蒼梧山山有九峯常有丨丨浮罩莫辨陵寢所在遂呼為九疑山史記)杼軸(凡望氣卬而望之陣)
(雲如立垣舒雲類丨丨史記天官書)砲車(舟人占雲若丨丨起急避之乃大風候也文選)宫闕(成丨)
(丨百官皆見之後光武封太山山上雲起祭祀志)樓閣(若層臺高觀重丨疊丨陸士衡浮雲賦)五
采(丨丨備而成文荀况雲賦)三素(修眞秘訣曰以立春日北望有紫綠白雲者為丨丨飛雲三元君以)
(是日上詣天帝當再拜陳乞得給侍輪轂三過見元君之駕者白日昇天歲時廣記)五色(光華五采丨丨)
(不可徧觀非煙非霧容狀不可盡述韓愈視四方常有雲丨丨見者其下有賢人隠也晉天文志)疋皂
(京房占候曰占雨法有黑雲如一丨丨三日中即雨)玉葉(金柯分丨丨散陸機浮雲賦)金翹(星懸)
(玉李雲展丨丨金樓子)觸石出雲(雲之為言運也丨丨而起謂之雲春秋說題丨丨而丨丨膚寸)
(而合不崇朝而徧雨乎天下者惟泰山耳注側手為膚按指為寸公羊)沉璧起雲(堯丨丨於河白)
(雲起回風搖落尚書中候云周則為瑞於觀河堯則呈祥於丨丨吳淑雲賦)以雲紀官(黃帝丨丨)
(丨丨故為雲師而雲名注黃帝受命有雲瑞故丨丨丨事百丨師長皆以雲為號縉雲氏蓋其一官也左傳)
以雲辨祲(周保章氏丨五丨之物丨吉凶水旱豐衰之丨象鄭司農注二分二至觀雲氣青為蟲白)
(為喪赤為兵荒黑為水黃為豐禮)雲止帝上(黃帝與蚩尤戰于涿鹿之野常有五色丨氣金枝玉)
(葉丨於丨丨因作華蓋史記)雲起封中(漢武帝至泰山封禪其夜有白丨丨丨丨史封禪書)芒
碭雲居(漢高祖隠於丨丨山澤間吕后與人俱求常得之高祖怪問后曰季所居上常有丨氣漢書)
高唐雲廟(楚襄王遊於雲夢之臺望丨丨觀上有丨氣須臾之間變化無窮王曰此何氣也玉曰所)
(謂朝雲也昔先王嘗遊丨丨晝寢夢一婦人曰妾巫山之女也為高唐之神聞君遊高唐願薦寢席王因幸之)
(去而辭曰妾在巫山之陽也高邱之阻朝為行丨暮為行雨朝朝暮暮陽臺之下旦視之如言故為立丨號曰)
(朝雲文選)白雲帝鄉(華封人謂堯曰夫聖人鶉衣而鷇食天下有道與物皆昌乘彼丨丨至于丨丨)
(又曰乘雲氣御飛龍而遊乎六合之外蓋神人者乘虚不墜觸實不礙故能狎虎兕貫金石乘雲霧而浮游如)
(此莊子)白雲親舍(唐狄仁傑授并州法曹親在河陽仁傑登太行山反顧丨丨孤飛謂左右曰吾)
(丨丨其下瞻悵久之雲移乃去本傳)黃雲覆車(凡占長吏東耕當視天有丨丨來丨丨五榖大熟東)
(方朔傳)青雲圜蓋(魏文帝生時有雲氣丨色而圜如車蓋當其上望氣者以為至貴之證非人臣)
(之氣本紀)赤雲夾日(哀六年吳伐陳楚子救陳將戰王有疾夾庚寅卒于城父是歲也有雲如衆丨鳥)
(日以飛三日楚子使問周太史周太史曰其當王身乎若禜之可移於令尹司馬王曰除腹心之疾而寘諸股)
(肱何益不穀不有大過天其舍諸有罪受罰又焉移之遂弗禜左傳)青雲干吕(漢武帝時月氐國獻)
(神香使者曰國占東風入律丨丨丨丨意中國有好道之君故來貢東方朔傳)披雲見日(文王遇姜)
(公于渭陽灼然如丨丨丨白丨恍若開霧而覩青天徐幹中論)披雲覩天(衞瓘見樂廣而竒之曰此)
(人見之若丨丨霧而丨青丨晉樂廣傳)有凌雲氣(司馬相如奏大人賦天子大悦飄飄丨丨丨之)
(丨游天地之間本傳)作攓雲篇(東坡云余自城中還道中雲氣自山中來如雲馬奔突以手出掇開)
(籠收其中歸家雲盈籠開而放之丨丨丨丨坡文)分至書雲(僖五年正月朔日南至遂登觀臺以)
(望之而書凡丨丨啟閉必書雲物為備故也左傳)氣候占雲(冬至初陽雲出箕如樹之狀立春少)
(陽雲出房如積冰春分正陽雲出軫如白鵠穀雨太陽雲出張如車蓋立夏初隂雲出觜赤如珠夏至少隂雲)
(出如冰波莘莘立秋濁隂雲出如赤繒寒露正隂雲出如冠纓霜降太隂雲出上如羊下如磐石易通卦驗)
韓楚周秦(丨雲如布丨雲如日丨雲如輪丨雲如美人史記)山水旱涔(丨雲草莽丨雲)
(魚鱗丨雲煙火丨雲波水淮南子)諸雲總名(慶雲曰景雲或曰卿雲雲外赤内青謂之矞雲雨雲)
(曰油雲雪雲曰同雲西京雜記)雲師之名(離騷云吾令豐隆乘雲兮求宓妃之所在注豐隆丨丨一)
(曰雷師五臣曰雲師屏翳按豐隆或曰雲師或曰雷師屏翳或曰雲師或曰雨師或曰風師歸藏云豐隆筮雲)
(氣而告之則雲師也穆天子傳云天子升崑崙封豐隆之葬郭璞云豐隆筮師御雲得大壯卦遂為雷師按楚)
(辭則以豐隆為雲師飛廉為風伯屏翳為雨師廣雅)
詩集白雲(山中何所有隴上多丨丨只可自怡悦不堪持贈君陶弘景)孤雲(南北各萬里有)
(雲心更閑因風離海上伴月到人間洛浦少高樹長安無寸山徘徊不可駐漠漠又東還于鄴)片雲(一丨)
(孤丨逐處飛東西終日竞何依旁人莫道能為雨惟恨青山未得歸王令)飛雲(片片丨來静可閑樓頭江)
(上復前山飄零盡日不歸去占破青山萬里天鄭準)山雲(雲本山中來每遮山好處丨好有心力便是教)
(丨住我亦山中人愛山不愛丨雲能作滯雨撩撥田翁嗔入夏多竒峯是雲本無事遮丨不肯散丨亦太造次)
(教人向丨說且自闕張綱遺風逐丨簇去若驅牛羊雲去雨立晴便見火傘庶令百穀堅實我千斯倉盧元)
(贊)鍾山(雲從丨丨起却入丨丨去借問山中人雲今在何處王安石)梁國(英英大丨丨郁郁必)
(書臺碧落從龍起青山觸石來官名光邃古蓋影耿塵埃飛感高歌發威加四海回李嶠)倚峯(丨丨觸石)
(濕苔錢便逐高風離瀑泉深處卧來眞隠逸上頭行去是神仙千尋冇影滄江底萬里無蹤碧落邊長憶舊山)
(青壁裏遶庵閑伴老僧禪齊已)觸石(深惹離情靄落暉如車如蓋早依依山頭丨丨應長在天際從龍自)
(不歸莫向隙窗籠夜月好來仙洞濕行衣春風淡蕩無心後見說襄王夢亦稀韓琮)為霖(得路直丨丨濟)
(物不然閑共鶴忘機無端是向陽臺畔長送襄王夢雨歸崔塗)蔽月(聚散虚空去復還野人閑處倚笻看)
(不知身外無根物丨丨遮空作萬端郭震)高岳(玄雲起丨丨終朝彌八方魏劉楨)陽臺(荆王枕上)
(元無夢莫狂丨丨一片雲李義山)砲車(終日江頭天色惡丨丨雲起風欲作東坡張文潛詩云喜逢山)
(色開眉黛愁對江雲起丨丨王直方詩話)玉馬(風力引雲行丨丨水光連日動金蛇王介甫)白衣
(天上浮雲如丨丨斯須改變成蒼狗杜甫)玉葉(丨丨籠殘日金枝襯薄霞山谷)抱石(幾年嗟丨丨今)
(日喜從龍余濟詩)隨風(丨丨亂鳥起泛水結魚鱗于季子)如車(西北有浮雲亭亭丨丨蓋魏文)
(帝)覆苑(傍花初點綴丨丨更崢嶸崔灝)朝飛(畫棟丨丨南浦雲珠簾暮捲西山雨王勃)暮合
(日丨碧雲丨佳人殊未來文選)沮洳(嶺雲春丨丨江月夜晴明杜甫)繽紛(慘淡天同色丨丨雲共寒)
(景陽)去來(丨丨皆絶迹隠顯兩忘機司馬光)動静(静即等閑藏草木動時頃刻遍乾坤辛寅遜)
雷
事類&KR0658;&KR0658;(震來丨丨震驚百里易)谹谹(非雷非霆隠隠丨丨楊子)填填(雷丨丨兮雨冥)
(冥離騷)隠隠(雷丨丨而響起兮象君之車音長門賦)破山(疾雷丨丨風振海而不能驚莊子)
裂木(春夏之有雷霆也或發而震破巨石丨大丨而殘之春木豈有非常之罪哉彼豈有懲於物也柳文)
驚蟲(伊青陽之肇化兮陶萬殊于天壤結鬱蒸以成雷兮鼓訇輘之逸響丨蟄丨于始作兮懼遠邇之異)
(象李顒雷賦)動物(丨萬丨者莫疾乎雷易)開牙(雷者所以丨發萌丨郎顗傳)拆甲(天地)
(解而雷雨作雷雨作而百穀草木皆甲拆易)出地(雷於天地為長子以其萬物為出入也雷二月丨丨)
(百八十日雷出則萬物出八月入地百八十日雷入則萬物入入則除害出則興利人君之象也王充論衡雷)
(入地則孕毓根荄保藏蟄蟲避盛隂之害丨丨則養長華實發揚隠伏宣盛陽之德前五行志)發聲(仲春)
(之月日夜分雷乃丨丨仲秋之月雷乃收聲記月令)金門(雷從丨丨起上田旱下田熟師曠占)石室
(凌雲臺有白丨丨名避雷室北征記)雷神(楊道和夏于田中値雷雨至桑下霹靂下擊之道和以鋤格其)
(肱遂落地不得去色如丹目如鏡毛角長三尺餘狀如六畜頭似獼猴搜神記)雷公(圖雷之狀纍纍如連)
(鼓形又圖一人若力士謂之丨丨使之左手引連鼔右手椎之論衡)雷車(柳公權元和末止建州山寺中)
(夜半覺門外喧闐因潜于窗中見數人運斤造丨丨如畫圖者久之一嚏氣忽斗暗失其人兩目遂昏焉酉陽)
(雜爼)雷斧(雷州每大雷雨多于田野得黳石謂之丨公墨乂于霹靂處得楔如丨謂之霹靂楔小兒佩之)
(辟惡國史補元豐中隨州夏月大雷震一木折有就其下得一楔者凡丨丨多以銅鐵為之楔乃石耳似斧而)
(無孔筆談)雷椎(丨丨欿口感切&KR0034;徒感切輿物旁震欿&KR0034;曲内也正月之初萬物尚在曲内之中雷震驚)
(出也太元經)雷火(内侍李舜舉家曾為暴雷所震其堂之西室丨丨自窗間出赫然出簷人以為堂屋)
(已焚皆出避之及丨止其舍宛然墻壁窗紙皆黔有一木格其中雜貯諸器其漆器銀釦者銀悉鎔流在地漆)
(器曾不燋灼有一寶刀極堅鋼就刀室中鎔為汁而室亦儼然人必謂丨當先焚草木然後流金石今乃金石)
(皆爍而草木無一燬者非人情所測筆談)雷形(丨州春夏多雷秋日則伏地中其狀如彘人取而食之國)
(史補)雷處(邵子謂程子曰子知丨起丨乎子曰某知之堯夫不知也堯夫愕然曰何謂也子曰既知之安)
(用數推之以其不知故待推而後知堯夫曰子以為起于何處子曰起于起處堯夫矍然稱善語錄)阿香
車(義興人姓周永和中出都日暮道邊新草小屋有一女子出門望見周曰日已暮周求寄宿向一更中聞)
(外有小兒喚丨丨官喚汝推丨女子辭去忽驟雷雨明朝視宿處乃一新塜搜神記云)謝仙火(大中)
(祥符間岳州玉眞觀為天火所焚惟留一柱有丨丨丨三字倒書而刻之慶歴中有以此字問何仙姑者輙曰)
(謝仙者雷部中鬼夫婦皆長三尺其色如玉掌行火于世間後有聞其說於道藏中檢之實有謝仙字由是益)
(以仙姑為眞仙矣國史)借車收麥(介休縣百姓常宿于晉祠夜半聞人扣門云介休王丨霹靂丨)
(某日縣界丨丨祠内即應遂見數人持一物如幢環綴旛旗十八葉有光如電至日果然損麥酉陽雜爼)攝
電取書(上元中台州一道士王遠知善易知人生死禍福作易總十五卷一日因暴風雷雨忽至冥霧)
(中一老人叱曰所泄者書何在上帝令吾丨六丁雷丨丨將文丨龍城錄)震屋出龍(吳柴再用為光)
(州一日大震雷家人皆伏匿再用當戶坐不動俄見有襦袴四人舁再用坐敗牀出庭中復大震屋折有龍出)
(九國志)震人書背(長慶中有人雷震而死背上粉書云市中用小斗李用晦芝田錄)震夷
伯廟(雷丨丨丨之丨罪之也於是展氏有隠慝焉左傳)震憲陵寢(後漢建和中雷丨丨丨丨)
(室是時梁太后兄冀用事漢書)捕竄匿龍(世言乖龍苦于行雨而多竄匿為雷神捕之或在古木及)
(簷楹之内北夢𤨏言)擊姦黨碑(宣和殿所立元祐姦黨碑一夕大風雨為震雷擊碎步里客談)蔡
順環冡(丨丨母平生畏雷自亡後每有雷震順輒丨丨泣曰順在此本傳)泰初倚柱(夏侯)
(丨丨丨丨作書時霹靂破柱衣服焦然神色無變書亦如故賓客左右皆跌蕩不能住世說)帝乙震
死(丨丨嫚神而丨丨後帝乙為韋囊盛血仰而射之號曰射天遇雷震而死漢志)震樹自若
(劉曜從劉元海獵于西山遇雨止樹下迅雷丨丨旁人莫不顚仆曜神色丨丨元海異之曰此吾家千里駒也)
(雜記)方食失七(先主與曹公語會雷大震先主丨丨丨丨箸曰一震之威乃至此華陽國志)
詩集起龍(閑人倚柱笑雷公又向深山霹怪松必若有蘇天下志何如驚丨武侯丨韓偓)卧龍
(陌上冬乾泣老龍天留甘雨付春工阿香急試雷霆手莫放人間有丨丨朱喬年)神斧(誰將丨丨破頑)
(隂地裂山開鬼失林我願君王法天造早施雄斷荅羣心晦庵)神電(已外浮名更外身區區雷電若為神)
(山頭只作嬰兒看無限人間失箸人東坡唐道人言天目山上每大雷但聞如嬰兒聲)空霹靂(雷霆)
(丨丨丨雲雨竟虚無炎赫衣流汗低垂氣不蘇杜甫)驅號令(雷霆丨丨丨同上)送山雨(雷聲)
(忽丨千丨丨杜甫)翻幕燕(震雷丨丨丨同上)
電
事類天精(丨之丨雷電風雨也淮南子)陽氣(魯隠公九年大雨震電注震雷電丨丨也周之)
(三月夏之正月雷常聞于地中電未可見而大雨震電此丨丨之失其節公羊)激氣(電丨丨也雷以為鞭)
(策淮南子)無聲(有聲曰雷丨丨曰電公羊)施鞭(霹靂列缺吐火丨丨楊雄賦)飛火(攅雲間而)
(丨丨同上)列缺(豐隆軒其震霆兮丨丨曄其照夜注豐隆雷公也丨丨電也文選)天怒(吳武陵曰)
(雷砰電射丨丨也不能終朝唐藝文志)耀靈曅(恐天時之代序兮丨丨丨而西征靈曅電貌楚辭)
凌驚雷(丨丨丨之砊苦郎&KR1024;苦賦兮弄狂電之滛裔思玄)無停光(擊電丨丨丨疾雷無餘聲)
(公孫子)不可追(良將如收電可見丨丨丨抱朴子)隂陽分争(隂氣伏于黃泉陽氣上通)
(於天丨丨丨丨故為電莊子)隂陽相薄(丨丨丨丨感而為雷激而為電淮南子)電樞繞
星(見前星類)玉女投壺(天公與丨丨丨丨梟而脱誤不接者天為之笑所以為電神仙傳)月
支獻獸(丨丨丨猛丨兩目如天䃱先念反磹徒念反之炎光太平廣記)庶女呌天(丨丨丨丨)
(雷電下擊齊景公臺淮南子)王戎視日(丨丨丨丨不眩目爛爛若巖下電晉史)
詩集燒空(電尾丨丨黑雲脚飛銀線韓偓詩)舒光(驚電夜丨丨陸士衡)掣蛇(電光時丨)
(紫金丨東坡)閃綃(餘霞張錦幛輕電丨紅丨劉禹錫)
霜
事類冬令(霜者隂精冬令也四時代謝以霜收殺春秋考異)隂氣(霜丨陽之丨也隂氣勝則)
(凝而為霜大戴禮)早霜(&KR0034;丨丨也皚霜之白者又有玄霜說文)甜霜(周穆王時西王母貢嵰山)
(丨丨雪王子年拾遺)紺碧(唐延國霜色皆丨丨同上)紫瓊(李白遊慈恩寺寺僧捧牌乞詩白題訖僧)
(獻丨丨霜本傳)鴈來(北方白丨秋深乃丨來則霜降謂之霜信古今詩話)鷹擊(季秋霜始降丨隼丨)
(春秋符孫寶為京兆尹立秋日辟侯文為東部督郵入見勑曰今日丨隼方丨當順天時取姦惡以成嚴霜之)
(誅前漢書)駟星見(駟見而隕霜霜隕而冬裘具國語)豐鍾鳴(丨山有九丨郭璞注曰霜降則)
(鍾鳴山海經)霜不殺草(釐公二年十月隕丨丨丨丨為嗣君微失秉事之象也左傳王者政令苛)
(則夏下霜誅伐不行則冬丨丨丨丨春秋感精符)霜濃成花(宋次道春退朝錄言天聖中青州盛)
(冬濃霜屋瓦皆成百花之狀此事五代時亦嘗有之慶歴中京師集禧觀渠中冰皆成花果林木元豐末予到)
(秀州人家屋瓦上冰亦成花每瓦一枝正如畫家所為折枝有大花似牡丹芍藥者細花如海棠萱草者皆有)
(枝葉無毫髮不具氣象生動雖巧筆不能為之以紙塌之無異石刻筆談)霜殺草木(漢武帝元光四)
(年隕丨丨丨丨自是征伐四夷師出三十餘年本紀)霜殺桑稼(元帝永光元年三月隕丨丨丨九月)
(二日隕霜殺丨天下大飢是時石顯用事漢史)青女司霜(丨丨出以降霜注青女霜神也又高誘注)
(曰青女乃青腰玉女丨丨雪者淮南子)王母玄霜(西丨丨云仙藥中有丨丨絳雪漢武内傳又裴)
(航遇仙女樊夫人詩曰一飲瓊漿百感生玄霜搗盡見雲英傳竒)伯竒鼓琴(琴操中有履霜操伯)
(竒尹吉甫之子甫聽後妻言逐之丨丨清朝履霜自傷無罪援琴鼔之雜記)鄒衍繫獄(衍事燕惠)
(王盡忠左右譖之王繫之獄仰天而哭五月天為之下霜淮南子)魯公可畏(段太尉顔魯公雖千)
(五百歲其英烈言言如嚴霜烈日可畏而仰哉本贊)陽城争嚴(元德秀以德丨丨以鯁峭司空圖知)
(命其志凛凛與秋霜丨丨眞丈夫哉車行博)
詩集新霜(一夜丨丨着瓦輕芭蕉心折敗荷傾耐寒唯有東籬菊金蕊初開曉更清白樂天)早
霜(金祗暮律盡玉女暝氛歸孕冷隨鐘徹飄華逐劒飛帶日浮寒景乘風進曉威自存貞筠質寧將庶草腓)
(蘇味道)霜砧(十暑岷山葛三丨延戶丨杜)霜瓦(鴛鴦瓦冷霜華重白樂天)霜月(青女素娥)
(俱耐冷月中霜裏闘嬋娟商隠)霜靄(丨丨清九衢霞光照雙闕許洞早朝)横夜(青女丨霜丨神罏盛)
(凍天王宏詩)凝威(嚴霜有丨丨陸士衡圍葵詩)横陳(歲晚蒼官纔自别日高青女尚丨丨王安)
(石)肅殺(昊天積霜雪正氣有丨丨杜)壓葉(綴條疑屑玉丨丨訝堆鹽嗣青)封條(嘉禾生朝)
(陽凝霜丨其丨陛士衡)點鬢(吳霜丨歸丨身與塘蒲晚李賀)折綿(霜威朝丨丨風力夜冰酒山谷)
疊銀(瓦凍銀成疊林凝玉作團鄭谷)結玉(露丨梅梢丨霜凝竹幹銀李白)
雪
事類青女(至秋三月丨丨乃出以降雪霜淮天文訓)滕六(詳見風類)六出(凡草木花多五)
(出雪花獨丨丨雪花曰霙雪雲曰同雲韓詩外傳宋武帝大明五年雪降花為丨丨上大悦以為祥瑞唐史)
三白(正月丨丨田公笑嚇嚇西北人諺曰要宜麥見丨丨朝野僉載)攪空(重雪終日玉花丨丨舞下)
(散地舒元輿序)由地(雲霧雨之徵也夏則為露冬則為霜温則為雨寒則為雪雨霧凍凝者皆丨丨發不)
(從天降云論衡)嘉瑞(春雲始繁時雪遂降實豐年之丨丨韓文)太平(丨丨之代雪不封條凌弭毒害)
(而已出西京雜記)盈尺(平地尺為大雪左傳丨丨則呈瑞于豐年謝惠連賦)深丈(武帝都洛陽未)
(成雨雪丨丨餘史)金井(羣公對雪尚隆之曰麵堆丨丨誰調湯餅吳永素曰玉滿天山難刻珮環坐間)
(服其韻精姑臧記)銀峯(鉢和國有大雪山望若丨丨北西域傳)瑶階瓊樹(庭列丨丨林挺)
(丨丨皓鶴奪鮮白鷴失素謝惠連賦)瑶域粉野(元冥戒寒海神飛雪丨丨丨丨琪樹森列玉宇璇階)
(雲門露闕云云李華含元殿賦)士卒指墮(漢高帝自將兵擊匈奴冬大寒雨雪士卒墮指者十二三)
(匈奴傳)牛馬蝟縮(漢元封二年大雪深一丈野中鳥獸皆死丨丨踡縮如蝟漢史)謝莊集
衣(宋大明中元日雪花降右將軍丨丨下殿雪丨丨白上以為瑞賦詩宋書)韋斌没靴(唐丨丨每)
(朝會不敢離立笑言會大雪在庭者皆振裾更立斌不徙足雪甚幾至丨丨韋安石傳)湘媼刺鼉
(唐貞元中有丨丨常以丹篆救疾一日告鄉人往洞庭救數百人性命至洞庭前一日有大風濤碎一巨舟居)
(山所載百餘人居島上有一白龜遊沙上人殺食之明日有城如雪圍島其城漸窄狹束其人為簇其間不廣)
(數丈岳陽人亦遥望霜城莫能曉也媼至岸飛劒丨之白城一聲如霹靂遂崩乃一大丨長十餘丈蜿蜒而斃)
(後有一道士識湘媼是劉綱妻樊夫人也傳竒)晉公掘馬(丨東瀛丨騰字元邁鎮鄴時大雪當其門)
(前數十步獨液不積騰怪而丨之得玉丨高尺許齒皆缺異苑)蘇武囓旃(丨丨使虜單于幽武置大)
(窖中絶不與飲食天雨雪武卧丨雪與丨毛並咽之數日不死匈奴以為神西漢本傳)陶侃布屑
(丨丨元會大雪始晴聽事前猶濕於是以所藏木屑布地本傳)袁安高卧(大雪丈餘洛陽令身出按)
(行見民家皆除雪出至丨丨門無有行路謂安已死令人除雪入戶見安僵卧問何不出安曰大雪不宜千人令)
(舉為孝廉本傳)子猷乘興(王丨丨居山隂大雪夜眠覺開室酌酒四望皎然因起徬徨詠左思招隠)
(詩忽憶戴安道時戴在剡溪即便夜乘輕船就戴經宿方至既造門不前便返人問其故王曰丨丨而行興盡)
(而返何必見安道耶本傳)謝女詠詩(丨安雪日内集兒丨講論文義俄而雪驟公欣然曰白雪紛紛)
(何所似兄子胡兒曰撒鹽空中差可擬兄女曰未若柳絮因風起公大笑為樂兄女道韞王凝之妻也世說)
孫康讀書(丨丨家貧常映雪丨丨本傳)東郭穿履(丨丨先生衣弊履不完行雪中履有)
(上無下足盡踐地世說)王恭披氅(丨丨嘗丨鶴丨涉雪而行孟昶窺見之曰此眞神仙中人也本)
(傳)皮冠豹舄(楚子次於乾谿雨雪王丨丨翠被丨丨以出左傳)鹿巾鶴氅(都下大雪)
(中書舍人路羣方於南垣茅亭肆目山雪丨丨丨丨構火命觴以賞嘉致唐闕史)兔園授簡(梁王)
(遊丨丨俄而微霰零密雪下王乃歌北風于衞詩詠南山于周雅丨丨于司馬大夫曰抽子秘思騁子妍辭為)
(寡人賦之相如揖曰臣聞雪宫建於東國雪山峙于西域岐昌發詠於來思姬滿申歌于黃竹曹風以麻衣比)
(色楚騷以幽蘭灑曲盈尺則呈瑞于豐年袤丈則表沴于隂德若乃河海生雪朔漠飛沙連氛累靄掩日韜霞)
(霰淅瀝而先集雪紛揉而遂多其為狀也散漫交錯氛氲蕭索藹藹浮浮瀌瀌奕奕始緣甍而冐棟終開簾而)
(入隙既因方而為珪亦遇圓而成璧盼隰則萬頃同縞瞻山則千巖俱白謝惠連賦)鵝池襲城(唐吳)
(元濟以蔡州叛諸將討之無功李愬用李祐計夜襲蔡州會大雪蔡人不知行七十里夜半至城雪甚城旁有)
(丨鶩丨愬令擊之以亂軍聲遂登城縛元濟李愬傳)掃路迎賓(王元寶每大雪之際令僕夫自門巷)
(丨雪為徑丨以丨丨客飲宴謂之暖寒會天寶遺事)徹薦飼馬(孝廉范逵宿于陶侃家時大雪侃母)
(湛氏丨所卧丨自剉丨其丨逵聞之嘆曰非此母不生此子晉列女傳)取水烹茶(陶穀學士得党)
(太尉家姬遇雪陶丨雪丨丨團丨謂姬曰党家應不識此姬曰彼麤人安有此但能于銷金煖帳中淺斟低唱)
(喫羊羔兒酒陶默然慙其言編年)以雪為銀(耿先生大中召之官嘗大雪戲之曰能丨丨丨丨曰)
(可乃取雪投熾炭中食頃取出爛然為銀視其下若垂酥滴乳之狀江表志)藍關詩句(韓愈有姪)
(湘有仙術方愈在朝暇日湘種頃刻花上擁出詩一聯云雲横秦嶺家何在雪擁丨丨馬不前未幾愈言佛骨)
(貶潮州一日塗中遇雪俄有一人冐雪而來乃湘也湘曰憶花上之句乎公詢其地乃藍關嗟嘆久之為續其)
(詩載集中青𤨏)㶚橋詩思(或問鄭綮詩思對曰詩思在丨丨雪中驢子上雜記)賦黃竹詩
(穆天子傳曰丙辰天子遊黃臺之邱獵于革澤有降雨天子乃休日中大寒北風雨雪有凍人天子作黃竹詩)
(三章以哀之曰皇我萬民旦夕勿忘)賑負薪窮(昔衞君重裘累茵而坐見路有負薪而哭之者問曰)
(何故也對曰雪下衣薄是以哭於是衞君懼見于顔色曰為君而不知民孰以我為君於是開府金出倉粟以)
(丨貧窮公孫子)幸大臣家(太祖一日大雪夜叩趙普門普出帝立風雪中曰已約晉王矣已而太宗)
(至共於普堂中設重裀地坐熾炭燒肉普妻行酒帝以嫂呼之普從容問曰夜久寒甚陛下何以出帝曰吾睡)
(不着一榻之外皆他人家也故來見卿普曰南征北伐今其時矣遂定下江南策邵氏聞見錄)詣羌酋
帳(种世衡知環州有羌牛奴訛素屈強未嘗出世衡至來郊迎世衡與約明日當至其帳慰勞是夕雪深三)
(尺世衡冒雪而往既至奴訛已寢世衡蹴起之奴訛大驚羅拜感激心服紀聞)當雪侍立(侯師聖云)
(游楊初見伊川伊川瞑目而坐二子侍立既覺顧謂曰賢輩尚在此乎日既晚且休矣及出門外雪深一尺語)
(錄)因雪賦詩(歐公守汝隂丨丨會客丨丨禁體物語如玉月棃梅練絮鷺鵠鵝銀等事皆請勿用)
(漁隠叢話)
詩集喜雪(宿雲寒不卷春雪墮如簁騁巧先投隙潛光亂入池喜深將策試驚密仰簷窺自下何曾)
(汙增高未覺危比心明可燭拂面愛還吹妬舞時飄袖欺梅併壓枝地空迷界限砌滿接高卑浩蕩乾坤合霏)
(微物象移為祥矜大熟布澤荷平施已分年華晚猶憐曙色隨氣嚴當酒換灑急聽窗知照曜臨初日玲瓏滴)
(晩凘聚庭看嶽聳掃路見雲披陣勢魚麗遠書文鳥篆竒縱歡羅豔黠列賀擁熊螭履弊行偏冷門扃卧更羸)
(悲嘶聞病馬浪走信嬌兒竈静愁煙絶絲繁念鬢衰擬鹽吟舊句授簡慕前規捧贈同燕石多慙失所宜韓愈)
對雪(對雪無佳句端居正杜門人閑見初落風定不勝繁可喜輕明質都無剪刻痕鋪平失池沼飄急響)
(窗軒惜不搖嘉樹衝宜走畫轅寒欺白酒嫩暖愛紫貂温遠靄銷如洗愁雲晩更屯兒吟雛鳳語翁坐凍鴟蹲)
(病思驚殘歲朋歡頼酒尊稍晴春意動誰與探名園歐陽修)詠雪(東坡以聲色氣味富貴勢力為八章)
(仍效歐公體不使鹽玉鷗鷺皓鮮白素等字聲石泉凍合竹無風夜色沉沉萬境空試向静中閑着耳隔窗)
(撩亂撲春蟲相色閑來披氅學王恭姑射羣仙邂逅逢只為肌膚酷似繞庭無處覓行蹤氣半夜欺陵范)
(叔袍更兼風力助威豪地爐火煖猶無奈怪得山村酒價高味兒童龜手握輕明漸碾鎗旗入鼎烹擬欲為)
(之修水記惠山泉冷釀泉清消富天上呈瑞足人心平地今聞一尺深此為豐年報息滿田何止萬黃金)
(貴海風吹浪去無邊倏忽凝為萬頃田五月凉塵渴人肺不知價直幾多錢勢高下横斜薄又濃破窗疎戶)
(苦相攻莫言造物渾無意好醜都來失舊容清力萬石千鈞積累成未應忽此一毫輕寒松瘦竹元勁昨夜)
(分明聞折聲坡文)春雪(雲重寒空思寂寥玉塵如積滿丨朝片纔着地輕輕陷力不禁風旋旋消惹砌)
(任他香粉妬縈叢自學小梅嬌誰家醉捲珠簾看絃管堂深暖易調秦韜玉連空丨丨明如洗忽憶江清水見)
(沙夜聽疎疎還密密曉看整整復斜斜風回共作婆娑舞天巧能開頃刻花政使盡情寒至骨不妨桃李用年)
(華山谷東皇賦上瑞來寧黃屋憂風聲將仁氣灔灔生瓦溝千門委圭璧曉日爛不收此物有佳德占年在麥)
(秋同上何處更能分道路此時兼不認池臺冰鋪湖水銀為面風捲汀沙玉作堆絆惹舞人春豔曳勾留醉客)
(夜徘徊偷將虚白堂前柳失却江亭驛後梅白樂天)曉雪(風攪長空寒骨生先於丨色報窗明江湖不見)
(飛禽影岩谷時聞折竹聲溝壑本深無復滿路岐兼得一般平擁袍公子莫言冷中有樵夫跣足行杜荀鶴)
晩雪(亂飄僧舍茶煙濕密灑高樓酒力微江上丨來堪畫處漁人披得一蓑歸鄭谷)邊雪(六出花飛)
(處處飄粘窗拂砌上寒條朱門到晩難盈尺盡是三軍喜氣銷章孝標)村雪(細玉羅紋下碧霄杜門顔)
(巷落偏饒巢居只恐高柯折旅客愁聞去路遥撅凍野蔬和粉重掃庭松葉帶酥燒寒窗呵筆尋詩句一片飛)
(來紙上銷古詩)江雪(縮頭夜眠如凍龜雪來唯有客先知丨邊曉色皓無際樹杪風多寒更吹青山有似)
(少年子一夕盡變滄浪髭江空野闊落不見入戶但覺輕絲絲東坡)雪夜(黃昏猶作雨纖纖夜静無風勢)
(轉添但覺衾裯如潑水不知庭院已堆鹽五更曉色來書幌半夜寒聲落畫簷試掃北臺看馬耳未隨埋没有)
(雙尖粟城頭初日始翻鴉陌上晴泥已没車凍合玉樓寒起光搖銀海眩生花遺蝗入地應千尺宿麥連雲)
(有幾家老病自嗟詩力退空吟冰柱憶劉义東坡玉樓肩也銀海目也劉义退之門人作雪車冰柱二詩)雪
獅(六出粧成百獸王日頭出後便郎當撐眉拄眼人誰怕想汝應無熱肺腸張文潛)雪後(晚醉扶笻)
(過竹村數家殘丨擁籬根風前有恨梅千點沙上無人月一痕譚知柔)雪殘(唐試舉子主司出天津橋)
(望洛城殘雪為題有閻齊美詩曰新霽洛城端千家積雪寒未收清禁色先向上陽丨主司覽賞遂過乾&KR0871;子)
隨風(瑞雪落紛華丨丨一向斜地平鋪作月天迥撒成花客滿燒煙舍牛牽賣炭車吾皇憂挾纊猶自問)
(軍家虞延讓)和雨(清夾曉林初落索冷丨春丨轉飄蕭堪憐雀避來閑地最愛僧衝過短橋林逋詩)
瀉竹(門外山光馬亦驚階前屐齒我先行風光誤入長春苑雲月長臨不夜城未許牛羊傷至潔且看鴉)
(鵲弄新晴更湏應被留僧榻待聽摧簷丨丨聲東坡昨夜纖纖變玉英小庵高卧有餘清夢驚忽有穿窗片夜)
(静唯聞丨丨聲同上)飛花(漁蓑句好眞堪畫柳絮才高不道鹽敗履尚存東郭指丨丨又舞謫仙簷書生)
(事業眞堪笑忍凍孤吟筆退尖東坡)打窗(度臘侵春亦未遲紛紛欵欵意猶微霑衣帶潤渾無見着物還)
(消不待晞賸欲丨丨連夜聽未須迷鴈斷行飛后山瀉竹相堆垜丨丨時兩三夢回清話默寒重壓衣衫惠洪)
迷徑(客來丨舊丨虎過識新蹤浦近渾無鶴林疎只有松唐子西)玉花(春雲結成三日霖朔風吹)
(作一尺雪紛紛委地丨丨亂皎皎照戶紅光發一尊相對老孟光寒光癡坐燈明滅踏雪看梅亦不惡月夜西)
(樓更清絶謝無逸)瓊樹(旋撲珠簾過粉墻輕于柳絮重于霜已隨江令誇丨丨又入盧家妬玉堂侵夜)
(可能争桂魄忍寒應欲試梅妝關河凍合東西道腸斷班騅送陸郎李商隠)冰壺(六出飄蕭萬瓦乾丨)
(丨天地不容看金門賀客螭頭冷草閣吟終粟瓦寒故人家在西溪上欲叩柴關興已闌張天覺)瑶水
(臺上魂銷猶似蝶樓中裝暖不成梅亂隨丨丨冰先釋試伴瓊林萼並開石曼卿)瓊絲(超然臺上雪城)
(郭山川兩竒絶海風吹破碧琉璃時見三山白銀闕蓋公堂前雪綠窗朱戶相明滅就中山堂雪最竒枯松怪)
(石亂丨丨東坡集)縞帶(翻成丨丨車迷路卷上珠簾人倚樓石&KR1026;隨車翻丨丨逐馬散銀杯韓愈)銀
杯(九陌凄風戰齒牙丨丨逐馬帶隨車也知不作堅牢玉無奈能開頃刻花得酒強歡愁底事閉門高卧定)
(誰家臺前暖日君須愛水下寒魚漸可义東坡)玉塵(若逐微風起誰言非丨丨何遜野闊天低糝丨丨東)
(坡)鵝毛(郊野丨丨滿江湖鴈影空李義山)繭冰(已回鄰面三年粉又結寒絲幾丨丨錢思)鹽
花(匝地丨丨密迷天柳絮漫徐師道)瑞葉(何事月娥期不在亂飄丨丨滿人間注仙人燕華君謂天)
(上丨木花開花六出故也冷齋夜話)鹽虎(遶墻全剥粉傍井漸銷銀刻獸堆丨丨為山倒玉人珠環曾照)
(魏璧碎尚留秦簷水滴鵝管屋瓦鏤魚鱗古詩)玉鳳(渡橋已看銀河凍上馬争如丨丨飛莫說兔園延賦)
(客不湏鶴氅作仙衣楊時可)戰玉龍(丨退丨丨三百萬敗鱗殘甲滿空飛張元)騎白鳳(鵝毛)
(垂馬騣自怪丨丨丨東坡閑思北海銀宫畔誰駕丹山白鳳凰晏殊空庭白鳳舞毰毸撲帟窺簾去却回柳絮)
(似將春色到梅梢不認月華來毛澤民)天不夜(看來丨地丨知丨飛入園林總是春盧次春)玉
無瑕(仙子衣裳雲不染天人顔色丨丨丨月寒桂樹猶藏魄海凍珊瑚未放芽崔德符)月半稜
(斜拖闕角龍千丈淡抹墻腰丨丨丨孔平仲)玉千頃(吹風飛雨乾散作柳花毬危簷下舞鶴老樹騰)
(蟠虬湖平千頃玉月落漫不收手冷謹勿炙置之鷫鸘裘毛澤民)銀世界(三千世界丨成色十二樓)
(臺玉作層劉師道)玉横斜(三軍喜氣鑠飛花睡起空驚月在沙未集驊騮金腰褭故殘鳷鵲丨丨丨東坡)
(注雪殘之貌也鳷鵲殿名杜詩雪殘鳷鵲亦多時)仙人剪水(丨丨寧底巧丨丨作花飛陸暢玲瓏)
(剪水空中墜的皪裝春樹上回王介甫)白帝振裳(寒氣不肯歸雪花一尺圍崩騰相排拶龍鳳交)
(横飛波濤何飄蕩天風吹幡旗丨丨盛羽衞鬖髿丨丨衣白電光啟途從以萬玉妃韓愈)天地無塵
(風雲快約十絲雨丨丨空丨一點丨曉樹放開花意思夜窗添起月精神何如飛上三軍鬢與惱紅樓歌舞人)
(石敏若)乾坤不夜(茅君失却三神鶴王母應迷五色麟草木未香花事動丨丨丨丨月華新舒亶)
薝蔔無香(來麰有信迎三白丨丨丨丨散六花東坡天風淅淅吹玉沙詔恩歸沐休早衙遥知清虚)
(堂裏雪正似無香林中花東坡)蘆花有聲(深粧玉瓦平無瓏亂拂丨丨細丨丨辛寅遜)瑶臺
玉蕊(東風欲辭閶闔殿未向百花枝上見先拂丨丨丨丨叢聯翩時落玲瓏片水晶宫中清曉寒蝴蝶窺)
(簾輕瞑旋素光冷逼翠雲裘玄冰暗結青花妍詩成玉屑帶冰書興隨月繞清溪徧兔園老筆生陽春墨葩不)
(待微和扇明朝當見郢中吟鵰尊快覆鵝黃面毛澤民)淨界空花(清都瓊蕊飛飛下丨丨丨丨種)
(種開洪芻)水晶雲母(丨丨不動垂千筯丨丨無聲落萬家僧道潛)粉翼霜毛(夀陽樓畔)
(晴梅落孝武宫中曉露漙越浦争回乘興棹洛堤欲駐有情鞍蝶遺丨丨輕難拾鶴墜丨丨散未摶崔德符)
麵市鹽車(有田皆種玉無樹不開花班扇難裁素曹衣詎比麻鵝歸逸少宅鶴滿令威家寂寞門扉)
(掩依稀履迹斜人疑迷丨丨馬似困丨丨李義山)梅地粉天(劉伶醉席丨花丨海客仙槎丨水丨)
(錢惟演)玉宇瓊干(重重丨丨三千界一一丨丨十二樓晏元憲)珠幢玉節(斷蓬飄葉)
(卷黃沙只有千林䰒鬆花應為王孫朝上國丨丨丨丨與排衙東坡送人入京)排玉疊銀(尖峯丨丨)
(笋圓石丨丨盤劉師道)剪花飛葉(巧丨銀丨亂輕丨玉丨狂辛寅遜)隨馬濕衣(寒氣)
(先侵玉女扉清光旋遶省郎闈梅花大庾嶺頭發柳絮章臺街裏飛欲舞定丨曹植馬有情應丨謝莊衣龍山)
(萬里無多遠留待行人二月歸李義山)捲簾入戶(丨丨光動山人帳丨丨寒侵坐客氊謝無逸)
洒篁着柳(已訝凌歌扇還來伴舞腰丨丨留直節丨丨送長條舞鏡鸞窺沼行天馬渡橋城險疑懸)
(布砧寒未搗綃韓退之)洒松壓竹(撩人滕六索題詩頼有支郎為解圍永夜祗宜燋兔上彤雲不)
(見織烏飛少林未許齊腰立青女無端接手歸想得廬山幽絶處丨丨丨丨更增輝洪芻)
古今合璧事類備要前集卷三
