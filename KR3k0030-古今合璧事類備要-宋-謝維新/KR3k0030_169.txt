古今合璧事類備要續集卷十九
宋謝維新撰
類姓門
賈武威商音
古今姓纂(唐叔虞少子公明康王封之於賈為晉所滅以國為氏又云本自周賈伯之後)
事類股肱(左昭公十三年文公好學而不貳生十七年有賈佗以為丨丨)至言(賈山潁川人孝)
(文時言治亂之道借秦為喻名曰丨丨)諫鑄錢(其後除鑄錢令山復上書諫以為變先帝法非是以)
(錢者亡用之器可以易富貴富貴人主之操柄令民為之是與人主共操柄不可長也)議詔令(賈誼)
(洛陽人以能誦詩書屬文稱文帝召以為博士是時年二十每詔令議下諸老先生未能言誼盡為之對文帝)
(說之超遷歲中至太中大夫)弔屈原賦(賈誼絳灌之屬盡害之曰洛陽人年少初學紛亂諸事天)
(子亦疎之以為長沙王太傅意不自得及渡湘為賦以丨丨丨同上)陳治安策(賈誼數上䟽陳政事)
(多所匡建因丨丨丨之丨)宣室前席(文帝思誼召之上方受釐丨丨坐宣室問鬼神之事夜半丨丨)
(帝曰吾久不見賈生自以為過之今不及也)待金馬門(賈捐之字君房賈誼之曾孫元帝即位上)
(䟽言得失召丨詔丨丨丨)諫擊珠厓(初武帝征南越立儋耳珠厓郡其民暴惡二十餘年凡六反至)
(元帝又反賈捐之以為不當擊棄之不足惜不擊不損威)賈君志氣(後賈復字君文南陽人事舞隂)
(李生李生竒之曰丨丨之容貌丨丨如此將相之器)賈父來晩(賈琮字孟堅交趾屯兵反三府舉琮)
(為交趾刺史巷路歌曰丨丨丨丨使我先反今見清平吏不敢飯)褰帷震竦(賈琮拜冀州刺史舊)
(典𫝊車驂駕垂赤帷裳迎於州界及琮之部升車言曰刺史當遠視廣聽糾察美惡何有反垂帷裳以自掩塞)
(乎乃命御者丨之百城聞風丨丨)男女名賈(賈彪字偉節潁川人補新息長民貧多不養子彪嚴)
(為其制共殺人同罪數年人養子千數僉曰賈父所長生男名為賈子生女名為賈女)賈氏三虎
(賈彪兄弟三人並有高名而彪最優天下稱曰丨丨丨丨偉節最怒)阿縱奏免(賈逵字梁道為豫州)
(刺史二千石以下丨丨不如法者皆舉丨丨帝曰逵真刺史矣遂布告天下當以豫州為法)文號蘇
賈(唐賈曾河南人玄宗為太子遴選官僚以曾為舍丨人俄擢知制誥共蘇縉同掌皆以丨辭稱時丨丨)謂
今頗牧(賈循有大略蘇頲嘗丨丨丨丨)父子繼美(賈至字幼隣從玄宗幸蜀知制詰帝𫝊位)
(至當譔册既進藁帝曰昔先天誥乃父為之今兹命册又爾為之兩朝盛典出卿家丨丨可謂丨丨矣)苦
吟跨驢(賈島字浪仙初為浮屠後舉進士當其丨丨雖逢值公卿貴人皆不之覺一日見京兆尹丨丨)
(不避呼詰之久乃得釋)三典貢舉(賈餗字子美河南人策賢良方正異等美文辭開敏有斷歴禮)
(部侍郎凢丨丨丨丨得士七十三人多名卿宰相)里號一龍(賈循京兆人父會有高節丨中丨丨)
(丨)關中曾子(賈循親亡負土成墓廬其左號丨丨丨丨卒縣人私謚曰廣孝徵君)廉潔入
朝(賈敦頤曹州人貞觀時數歴州刺史資丨丨丨丨常盡室行車一乘敝甚羸馬繩羈道上不知其刺史也)
發摘無欺(賈敦實為饒陽令政清靜吏民嘉美遷洛州丨奸丨伏下丨能丨為政寬惠人心懷向)
立碑號常棣(始洛人為敦頤刻碑大市旁及敦實復丨丨于其側故丨丨丨碑)賜錢旌
其潔(皇朝賈黃中字媧民滄州南皮人也唐相耽四世孫太宗即位知昇州一日黃中按行府庫見扄鐍)
(甚嚴集僚吏發之得寳貨數十櫝皆李氏宫闈之物不隸於籍者黃中悉表上之太宗歎曰吾府庫之物有籍)
(貪黷者尚冐禁盜之况此亡國之餘物乎丨黃中丨三百萬以丨丨丨)多知臺閣故事(黃中)
(性端重守家法丨丨丨丨丨丨朝之典禮資以損益當時之名士皆出其門談論娓娓聽者忘倦)邇英
延議二記(賈昌朝字子明真定人在經筵善稱說仁宗多所質問昌朝皆記錄删潤以進賜名丨丨)
(丨丨丨閣丨注錄)儒術作相如二人(昌朝始見孫奭奭以唐路隋韋處厚傳示之謂昌朝)
(曰知此意否君異日以丨丨丨宰丨正丨此丨丨世以謂奭能知人同上)不欺二字用不盡
(賈黯字直孺南陽人有學識好修潔無所阿附初登第還南陽范仲淹知鄧州黯謝仲淹曰黯晩輩偶得科第)
(願受教仲淹曰君不憂不顯唯丨丨丨丨可終身行之黯拜其言其後黯每以語人曰吾得於范公不欺二字)
(平生丨之丨丨也)
路内黃商音
古今姓纂(炎帝之後黃帝封其支子於潞春秋時潞子嬰兒是也今上黨潞縣子孫以路為氏)
事類伏波將軍(路博德平州人以衛尉為丨丨丨丨史記)守廷尉史(前漢路温舒字)
(長君鉅鹿東里人截蒲寫書又受春秋舉孝廉為丞坐免後丨丨丨丨)正直知名(路去病仕齊為)
(殿中侍御史彈劾不避貴戚以丨丨丨丨)考績為最(唐路嗣恭字懿範京兆人為蕭關令連徙神烏)
(姑藏二縣丨丨丨天下丨玄宗以為可嗣漢魯恭因賜名)著姓系錄(路敬淳貝州人尤明姓系丨丨)
(略衣冠丨丨等百篇)
婁譙國徵音附樓姓
古今姓纂(風俗通邾婁國之後子孫以婁為姓左傳齊大夫婁禋齊國漢有奉春君婁敬改封)
(建信侯賜姓劉氏)
事類著禮卷(南史隱逸婁幼瑜字季聚徒教授不應徵辟丨丨捃拾三十丨附徐伯珍傳)台
輔器(唐婁師德字宗仁鄭州人揚州刺史盧承業異之曰子丨丨丨也)與虜戰克(婁師德上)
(元初使吐蕃諭國威信開陳利害虜為畏悦後募猛士討吐蕃乃自奮戴紅抺額來應詔丨丨丨白水澗八遇)
(八丨)教弟耐事(婁師德深沉有度量人有忤己輒遜以自免不見容色其弟守代州辭之官教之耐)
(事弟曰人有唾面㓗之乃已師德曰未也㓗之是違其怒正使自乾耳)為盛德所容(狄仁傑未)
(輔政師德薦之及同列數擠令外使武后覺問仁傑曰師德賢乎對曰為將謹守賢則不知又問知人乎對曰)
(臣嘗同僚未聞其知人后曰朕用卿師德薦也誠知人矣出其奏仁傑慙歎曰婁公盛德我為所容乃不知吾)
(不逮遠矣)以功名始終(婁師德為將相者三十年恭勤樸忠心無適莫方酷吏殘鷙人多不免獨)
(能丨丨丨丨丨與郝處俊相亞世之言長者稱婁郝)
樓
古今姓纂(夏少康之後周封杞東樓公支孫以樓為氏秦有相樓緩)
事類君卿唇舌(前游俠樓護字君卿齊人為人短小精辯議論常依名節聽之者皆竦與谷永)
(俱為五侯上客長安號曰谷子重筆札樓丨丨丨丨)世稱儒宗(後樓望字次子習嚴氏春秋操節清)
(白有稱鄉閭教授不倦丨丨丨丨)太學書扁(本朝樓鑰高宗時丨丨成鑰乃奉勑丨丨又書崇化)
(堂扁三字)
余(音蛇切始奢)鴈門商音
古今姓纂(南昌洪州有余氏開元有太學博士余欽洛陽唐右司郎中余珩祖文集隋考功主)
(事)
事類(闕)
江濟陽商音
古今姓纂(嬴姓顓頊玄孫伯益之後爵封於江後為楚所滅以國為氏)
事類燕趙竒士(前江充字次倩趙國邯鄲人為人魁岸容貌甚壯武帝異之曰丨丨固多丨丨)
江左馳聲(晉江統字應元子虨字思玄終於國子祭酒惇字思悛孝友淳粹高節邁俗虨之昆弟丨)
(丨丨丨)不受請謁(江湛字徽深仕宋轉吏部尚書餉饋盈門一無所受在選職公平無私丨丨丨)
(丨)辭采清贍(江智深夷之弟子愛好文雅丨丨丨丨遷尚書吏部郎)夢五色筆(江淹)
(字文通少以文章顯後丨郭璞問其取筆乃探懷中丨丨丨以授之)搢紳先生(江夢孫字修之九江)
(盆城人諸生子弟不遠數郡而至者百人春誦夏絃以時講習鼔篋函丈庠序常盈先主輔政欲廣賢良之術)
(聞其德業遂以幣帛聘之為芸閣郎甚被親禮後辭歸鄉里先主固留不止既還家門生弟子復至乃率身耕)
(稼躬事繼母旦則冠帶入門温凊親饋飲饌退更常服力操耒耨耘暮而歸易衣侍膳畢然後就庠序集門生)
(弟子說釋經義如故時號為丨丨丨丨一門百口敦睦如一子孫學業各授一經兼持江左稱之卒葬之日自)
(遠方至者幾千人而服縗絰徒跣者百許嗣主聞之美其才茂德逸故贈國子司業)後進之美(江夷)
(字茂遠少自操厲為丨丨丨丨仕宋歴吏部尚書後遷為右僕射)
童鴈門宫音
古今姓纂(顓頊生老童子孫以王父字為氏)
事類執法廉平(後漢童恢字漢宗琅邪姑幕人少仕州郡為吏司徒楊賜聞其丨丨丨丨迺辟)
(之及賜被劾免掾屬皆去獨詣闕爭之得理掾屬悉歸府恢杖策而逝由是論者歸美)呪虎服罪
(童恢除不其令民嘗為虎所害捕獲二虎恢聞出丨丨曰虎狼當食六畜而殘暴於人王法殺人者死傷人則)
(論法汝若是殺人者當垂頭丨丨自知非者當號呼稱冤一虎低頭閉目狀如震懼即時殺之其一視恢鳴吼)
(自奮遂令放釋吏人為之歌頌遷丹陽太守)
顔魯國商音
古今姓纂(出琅邪本自魯伯禽支庶有食采於顔邑者因而著族入邾武公字曰顔故公羊傳)
(稱顔公後遂為氏)
事類在寢(楊子或問淵騫之徒惡乎丨曰丨或曰淵騫曷不寢曰攀龍鱗附鳳冀巽以掦之勃勃乎)
(其不可及也如其寢)顔弓(左公侵齊門於陽州士皆列坐曰丨高之丨六鈞皆取而𫝊觀之)吳人斂
手(晉顔含字弘都少有操行以孝聞累遷侍中除吳郡太守簡而有恩明而能斷以威御下王導歎曰顔公在事)
(丨丨丨丨矣)謂顔彪(南史顔延之字延年性褊激肆意直言論者丨之丨丨)鋪錦繡(延之詩鮑)
(照曰君詩若丨丨列丨雕繢滿眼)江左顔謝(延之謝靈運自潘岳陸機之後文士莫及江右稱潘陸丨)
(丨稱丨丨)府中二協(顔協字子和少以器局稱博涉羣書工草隸飛白卒於荆州記室時顧協亦在藩邸)
(與協同名才學亞丨丨稱為丨丨)麟趾學士(北史顔之儀字升博涉羣書好為詞賦周明帝以為丨丨)
(丨丨)孟堅忠臣(唐顔師古字籀之推之孫太宗即位嘗歎五經去聖遠𫝊習寖訛詔師古於秘書省考定)
(多所釐正誼據該明出其悟表人人歎服學者賴之撰五禮又為太子承乾注班固漢書上之時人謂顔秘書為班)
(丨丨丨丨)世守忠義(顔杲卿字昕以文儒世家禄山反至陜聞兵興大懼急攻城杲卿晝夜戰粮矢)
(盡賊脅使降不應至洛陽禄山怒曰吾擢爾太守何所負而反杲卿瞋目罵曰汝營州牧羊羯奴耳我丨唐臣)
(丨丨丨恨不斬汝禄山不勝忿縛之天津橋柱節解以肉噉之罵不絶賊斷其舌曰復能詈否杲卿含胡而絶)
辨獄而雨(顔真卿字清臣師古五世從孫使河隴時五原有冤獄久不决天且旱真卿丨丨丨丨郡)
(人呼御史雨)城守具備(真卿為平原太守安禄山逆狀牙孽真卿度必反增陴濬隍禄山反河朔)
(盡陷獨平原丨丨丨丨使李平馳奏玄宗聞亂歎曰河北二十四郡無一忠臣邪及平至帝曰朕不識真卿何)
(如人所為乃如此)立朝正色(真卿丨丨丨丨剛而有禮非公言直道不萌於心天下不以姓名稱而獨)
(曰魯公)河朔金城(清河太守使李萼來乞兵萼曰聞公首奮裾唱大順丨丨恃公為丨丨真卿為出兵)
(六千賊拒戰敗斬首萬級)書筆世寳(真卿善正草丨丨力遒婉丨丨𫝊之贊曰嗚呼雖千百歲其英)
(靈言言如嚴霜烈日可畏而仰哉)為魯名儒(皇朝顔復字長道先師兖公四十八世孫父太初字)
(醇之丨丨丨丨最後掌南京學嘉祐中訪有道之士京東部使者以復應詔)
郭太原商音
古今姓纂(周文王季弟虢叔受封於虢或曰郭氏因以為氏公羊傳云虢謂之郭聲之轉也左)
(傳齊有郭最燕有郭隗)
事類築宫師事(郭隗燕昭王丨丨而丨丨之致士先從隗始)賜服章德(後郭賀字)
(喬卿拜荆州刺史百姓歌曰厥德仁明郭喬卿忠正朝廷上下平顯宗丨以三公之丨黼黻冕旒勑行部去襜)
(帷使百姓見其容服以丨有丨)高車出關(郭丹字少卿買符入函谷關慨然歎曰丹不乘使者車終)
(不出關至京師常為都講諸儒咸敬重之更始徵為諫議大夫持節使歸南陽果乘丨丨丨丨)京師蒙
福(郭伋字細侯後拜潁川太守帝勞曰賢能太守去帝城不遠河潤九里冀丨丨并丨丨也)竹馬迎
拜(郭伋行部到西河童兒數百騎丨丨丨丨道左)斷刑矜恕(郭躬字仲孫潁川人為廷尉决獄丨)
(丨多丨丨乃條諸重文可從輕者四十一事奏之皆著於令)賓望為仙(郭泰字林宗與李膺友善)
(名震京師後歸鄉里衣冠諸儒送至河上車數千兩林宗惟與膺同舟而濟衆丨丨之以丨神丨)為折
角巾(林宗嘗遇雨巾一角墊時人故丨丨一丨以為林宗丨)語如懸河(晉郭象字子玄丨丨)
(丨丨瀉水注而不竭閒居以文論自娛)詞賦為冠(郭璞字景純博學高才丨丨丨中興之丨洞五)
(行天文卜筮之術)有超俗操(郭瑀字元瑜少丨丨丨之丨隱於臨松薤谷心與至境冥符志與四)
(時消息)量材稱職(北史郭祚字季祐為吏部尚書重惜官位至於銓授假令得人必徘徊久之然)
(後下筆所拔用者皆丨丨丨丨)推誠撫御(唐郭孝恪許州人貞觀十六年改安西都護孝恪丨丨丨)
(丨盡得其歡心)汝潁竒士(孝恪不治貲産隋亂率少年數百附李密喜謂曰丨丨多丨丨不謬也)
不質名氏(郭震字元振魏州人少有大志十六為太學生家嘗送資錢四十萬會有喪服者叩門自)
(言五世未葬願假以治喪元振舉與之無所吝亦丨丨丨丨薛稷等歎服)回紇下拜(郭子儀字子儀)
(華州人以武舉異等補左衛長史吐蕃回紇等三十萬掠涇邠躪鳳翔京師大震子儀屯涇陽軍纔萬人比到)
(虜騎圍已合子儀身率鎧騎二千出入陣中回紇怪問是謂誰報曰郭令公驚曰懷恩言天可汗棄天下令公)
(即世中國無主故我從此來令公今存天可汗存乎報曰天子萬夀回紇悟曰彼欺我乎子儀使諭虜回紇曰)
(今誠存我得見乎子儀以數十騎出免胄見其大酋曰諸君同艱難久矣何忽亡忠義而至是邪丨丨捨兵丨)
(馬丨曰果吾父也會懷恩暴卒羣虜無所統一遂許諾吐蕃疑之引去同上)中書令考(子儀歲入)
(官俸無慮二十四萬緡前後賜良田美器名園甲館不勝紀代宗不名呼為大臣以身為天下安危者二十年)
(校丨丨丨丨二十四八子七婿皆貴顯富貴夀考哀榮終始人臣之道無缺焉)圖形凌煙(子儀嘗上)
(奏於帝帝得奏謂左右曰子儀固社稷臣也朕西决矣乃賜鐵劵丨丨丨丨閣)戎夷畏憚(郭知運字)
(逢時瓜州人猨臂虎口以格鬭功累補秦州三度府果毅從郭虔瓘破突厥有功屯西方丨丨丨丨與王君㚟)
(功名略等時號王郭帝詔中書令張說紀其功)名振西鄙(郭成姿貌豐偉襟度坦然撫養孤窮疎財)
(好施丨丨丨丨云)太白後身(郭祥正字功父當塗人也其母夢李太白而生祥正少有詩名梅堯)
(臣曰天才如此真丨丨丨丨也王安石亦歎美其詩致仕居於姑熟所居有醉吟亭)賦詩東郊(郭震)
(字希聲成都人博學能詩才識過人淳化中嘗出東郊忽丨丨曰今日出丨丨東郊好春色青青原上草莫放)
(征馬食遂走京師上書言蜀將亂不報已而李順起於邛僰間自是括囊不言隱身漁釣)
梅汝南羽音
古今姓纂(殷後紂時有梅伯以國為氏汝南漢將軍梅鋗六代孫嘉始居汝南)
事類願登文石(前梅福字子真九江夀春人明尚書穀梁春秋補南昌尉丨一丨丨丨之陛涉)
(赤墀之塗當戶牖之法坐盡平生之愚慮)為吳門卒(梅福王莽專政一朝棄妻子去九江至今𫝊以)
(為仙後有見福於會稽者變名姓丨丨市丨丨)一見偉竒(皇朝梅詢字昌言宣州宣城人舉進士咸)
(平三年與考進士於崇政殿真宗過殿廬中丨丨詢丨然以為丨)詩聞天下(梅堯臣字聖俞宣城)
(人世以詩名堯臣遂以丨丨丨丨嘉祐元年翰林學士趙㮣等言於朝曰梅堯臣經行修明願得留與國子諸)
(生講論道德作為雅頌以歌詠聖化乃得國子監直講官至都官員外郎歐陽修論其詩曰世謂詩少達而多)
(窮蓋非詩能窮人殆窮者而後工也)
盛廣陵徵音
古今姓纂(周同姓國也為齊所滅穆天子𫝊盛姬之國也公羊傳云成降於齊師成者盛也諱)
(滅同姓故曰成也漢有司徒盛吉後漢有盛苞晉有盛彦後因犯元帝諱改為成)
事類以功封公(唐盛彦師宋州人高祖兵至汾隂率賓客上謁授行軍總管李密叛萬寳懼謂)
(彦師曰密驍賊也殆不可當彦師笑曰請以兵數千為公梟首即引兵入熊耳山密果至彦師横擊首尾不相)
(救遂斬密丨丨丨葛國丨)繪西域圖(皇朝盛度字公量杭州餘姚人舉進士稍遷至直史館三司戶)
(部判官契丹犯邊數論邊事奉使陜西參質漢唐故地丨為丨丨丨以獻遷知制誥嘗奏事便殿真宗問其所)
(上西域圖内出絹命工别繪)為隴右圖(盛度因言前已圖漢所置酒泉張掖武威燉煌金城五郡)
(比復究尋五郡之東南自秦築長城西起臨洮東至遼碣延袤萬里有郡有軍有守捉襟帶相屬烽火相望其)
(形勢備禦亦至矣唐始置節度使後又以宰相兼領用非其人有河山之險而不能固有兵甲之利而不能禦)
(豈不惜哉乃復繪其山川道路區聚壁疊丨河西丨丨丨以獻)
林西河宫音
古今姓纂(殷太丁子王子比干之後比干為紂所戮其子堅逃難長林之山遂姓林氏魯有林)
(放仲尼弟子左傳林雍林不狃林楚代仕季氏左傳曰林楚之先皆季氏之良也齊有林阮見說苑林類見)
(列子林回見莊子濟南鄒縣風俗通云林放之後至林臯為趙相有九子號十德之門又居九門見戚苑)
(子孫秦末居齊郡鄒縣漢分濟郡置濟南遂為郡人)
事類問禮之本(林放丨丨丨丨子曰大哉問語)闕下林家(唐林攢泉州人母亡水漿)
(不入口五日自埏甓作冢廬其右有白烏來甘露降詔作二闕於母墓前時號丨丨丨丨)撰無鬼論
(林藴字復夢泉州人父披字茂彦以臨汀多山鬼淫祠民厭苦之丨丨丨丨)下遷中書(本朝林希)
(字子中福州人哲宗親政留為中書舍人時方推明紹述盡黜元祐羣臣自吕大防劉摰蘇軾蘇轍等書命皆)
(希為之初章惇用事嘗曰元祐初司馬光作相用蘇軾掌制所以能鼓動四方安得斯人而用之或曰希可遂)
(丨丨丨丨舍人)高隱處士(林敏功字子仁蘄春人治春秋年十六預鄉薦下第歸歎曰軒冕富貴非)
(吾所樂杜門不出者二十年該通六經貫穿百氏尤長於詩元符末蔡元度被召經過訪之愛其蓬戶樞牖安)
(貧樂道薦於上詔蘄州以禮敦遣子仁遁於山間卒不奉詔張天覺徐擇之來守是邦皆尊禮之政和間郡守)
(林震謂同僚曰吾宗有隱君子旬日一出郊見之震還朝舉其隱德賜號丨丨丨丨)名松坡集(林敏)
(功有詩千餘篇丨丨丨丨)結廬孤山(林逋字君復杭州錢塘人少孤刻志為學丨丨丨丨喜為詩孤)
(峭澄淡居西湖二十年足未嘗履城市李及薛映為州每造其居清談終日而去)和靖先生(林逋)
(臨終有詩云湖上青山對結廬墳前脩竹亦蕭疎茂陵他日求遺草猶喜曾無封禪書卒賜謚曰丨丨丨丨)
艾軒先生(林光朝字謙之莆田人弱歲再下第不復以得失為意遂專心聖賢踐履之學窮經討古)
(浩然自得晩始登仕版在詞掖多所論駁不得其言而歸卒丞相陳正獻公以詩哭之曰出為嶺嶠澄清使歸)
(作甘泉侍從人百擔有書行李重十金無産槖中貧經旬把臂言猶在昨日題詩墨尚新清曉訪君呼不起寢)
(門一慟淚沾巾丨丨丨丨祠堂在興化城南)
刁洪農徵音
古今姓纂(風俗通齊大夫豎刁之後戰國時刁勃漢刁間齊人以富聞子孫居渤海)
事類貨殖漁鹽(前貨殖刁間齊俗賤奴刁間獨愛貴之桀黠奴人之所患惟刁間收取使之逐)
(丨丨商賈之利起數千萬)鯁直抗厲(後刁韙字子榮彭城人遷尚書在朝有丨丨臣節出為魯東海)
(二郡相性丨丨有明略所在稱職常以法度自整家人莫見惰容)在朝練事(晉刁協字玄亮父攸)
(為御史中丞協少好經籍博聞強記元帝初拜左僕射久丨中丨諳丨舊丨凡所制度皆稟於協深為當世所)
(稱許)名刁公城(北史刁廱字叔和協之曾孫遷徐州刺史以西土乏雨表求鑿渠溉公私田又表造)
(城儲穀詔丨為丨丨丨)作藏春塢(皇朝刁約字景純丹徒人舉進士嘉祐中嘗使北廷後直史館)
(浩然有山林之志掛冠而歸一時名流皆宗仰之丨丨丨丨為州間勝絶之景日遊其中以自樂東坡先生有)
(賦藏春塢詩云白首歸來種萬松待看千尺舞霜風年抛造物陶甄外春在先生杖屨中楊柳長齊低戶暗櫻)
(桃爛熟滴階紅何時却與徐元直共訪襄陽龐德公)
鍾潁川角音
古今姓纂(宋微子之後桓公曾孫伯宗仕晉生州黎仕楚食采鍾離因氏焉子孫單姓鍾氏楚)
(有鍾儀鍾建鍾子期與伯牙為友項羽將鍾離昧昧中子接單姓鍾氏潁川鍾接始居潁川長社)
事類九辟公府(鍾皓字季明潁川人少以篤行稱避隱密山前後丨丨丨丨皆不就為士大夫)
(所歸慕李膺歎曰鍾君至德可師)五就州招(鍾皓終諸儒頌之曰林慮懿德非禮不處悦此詩書)
(絃琴樂古丨丨丨丨九膺台輔逡巡王命卒歲容與)五熟釜銘(魏鍾繇字元常遷相國文帝賜繇丨)
(丨丨丨曰於赫有魏作漢藩輔厥相惟鍾實斡心膂靖恭夙夜匪遑安處百僚師師楷兹度矩)石心松
操(晉鍾雅字彦冑遭蘇峻之難而雅匪丨為丨寒丨比丨)
徐東海商音
古今姓纂(顓頊之後嬴姓伯益之子夏時受封於徐至偃王為楚所滅以國為氏)
事類為禮官(漢文帝時徐生以容丨丨丨大夫𫝊子至孫徐延徐襄襄其天姿善為容不能通禮)
(經延頗能未善也襄以容為漢禮官大夫至廣陵内史延亦為漢禮官大夫是後能言禮為容者由徐氏)言
世務(主父偃𫝊武帝時趙人徐樂上書丨丨丨書奏天子召見謂曰公等安在何相見之晩也乃拜為郎)
(中數見上䟽言事遷為中大夫)義不苟取(鄒陽上書曰徐衍負石入海丨丨丨丨比周於朝以移主)
(上之心)職典樞機(後徐方字謁卿舉孝廉特補尚書郎丨丨丨丨周密畏謹)南州高士
(徐穉字孺子豫章南昌人太守陳蕃不接賓客唯穉來特設一榻去則縣之桓帝以安車玄纁備禮徵之不至)
(角立傑出丨丨丨丨)江表虎臣(吳徐盛字文嚮以勇氣聞丨丨之丨丨也)三朝柱臣(魏徐)
(宣字寳堅文帝時桓範薦宣體忠厚之行秉直亮之性清雅特立不拘世俗確然難動有社稷之節歴位州郡)
(所在稱職以為左僕射詔曰宣歴在丨丨公亮正色有托孤寄命之節可謂丨丨也)一佳吏部(晉徐)
(寧字安期庾亮每屬桓彛覓一佳吏部及遇寧欣然謂亮曰為卿得丨丨丨丨矣寧真海岱清士因為叙之即)
(遷為吏部郎)醉中聖人(徐邈字景山魏初為尚書郎私飲沉丨校事問以曹事邈曰丨丨丨平日)
(醉客謂酒清者為聖人濁者為賢人)西省十年(晉徐邈博涉多聞補中書舍人撰五經音訓學者宗)
(之處丨丨前後丨丨每被顧問輒有獻替多所匡益)歴事四世(徐邈丨丨丨丨憂國忘私志高行潔)
(才博氣猛高而不狷潔而不介博而守約猛而能寬聖人以清為難而徐公之所易也人以為通人以為介是)
(世人之無常而徐公之有常也邈清尚弘通可謂國之良臣時之彦士矣)朝野推服(南史徐羨之字)
(宗文後位司空羨之起布衣無術學直以局度一旦居廊廟丨丨丨丨有宰臣之望)威惠並行(徐湛)
(之字孝源為南兖州刺史善政俱肅丨丨丨丨起風亭月觀吹臺琴室招集文士盡游玩之適)天上麒
麟(徐陵字孝穆摛之子年數歲沙門釋寳誌摩其頂曰丨丨石丨丨也)人中騏驥(徐勉字修仁徐)
(孝嗣見之曰此丨丨之丨丨必能致千里有宰輔之量)止談風月(徐勉遷吏部尚書居選彛倫有)
(序客有求詹事五官正色答云今夕丨可丨丨丨不宜及公事時人服其無私)勸課農桑(徐摛字士)
(秀為新安太守為政清靜教人禮義丨丨丨丨朞月風俗便改)天台仙才(徐則懷栖隱之操挾策入)
(縉雲山後入丨丨山卓矣丨丨飄然騰氣千尋萬頃莫測其涯)禮易神童(徐之才十三為太學生粗)
(通丨丨劉孝綽曰此丨丨也)不忍杖罰(唐徐有功舉明經補蒲州司法參軍為政仁丨丨丨丨民)
(服其恩更相約曰犯徐參軍杖者斥之訖代不辱一人)能全仁恕(鹿城主簿潘好禮謂有功斷獄)
(天下無冤人仁恕過漢于張盧若虚亦曰徐公當雷電之震而丨丨丨丨雖千載未見其比)河東三
絶(徐彦伯兖州人七歲為文對策高第調蒲州司兵參軍時司戸韋暠善判司士李亘上書彦伯屬辭時稱)
(丨丨丨丨)秉筆累朝(徐彦伯進給事中會郊祭上南郊賦一篇辭致典縟丨丨丨丨當時不及也)
見賦咨嗟(徐浩字季海越州人擢明經有文辭張說稱其才丨喜雨五色鴿丨丨丨曰後來之英也)
善書體備(始浩父嶠之丨丨以法授浩浩書四十二幅屏八丨皆丨草隸尤工世狀其法曰如怒蜺)
(抉石渴驥奔泉云)八歲能文(徐齊聃字將道湖州人丨丨丨丨太宗召試賜所佩金削刀)屬
文典厚(徐堅字元固齊聃子聖歷中揚再思引為判官丨丨丨丨再思每目為鳳閣舍人樣與張說修)
(三教珠英)典故諳識(玄宗改麗正書院為集賢院以堅充學士副張說知院事堅於丨丨多所丨丨)
節孝處士(本朝徐積字仲車楚州山陽人每歲甘露降於父母墳域必逾月木為連理郡守迎入學)
(甘露又降其舍鄉閭化之州其以聞賜絹米後部使者言積藴德丘園聲名顯著謚曰丨丨丨丨官其一子)
冲晦處士(徐復字復之建州人嘗遊京師舉進士不中退而學易通流衍卦氣之法遊淮浙間凡天)
(文地理遁甲占射諸家之說讀之必得其宜賜號丨丨丨丨)江南韓徐(徐鉉字鼎臣揚州廣陵人)
(十歲能屬文與韓熙載齊名丨丨謂之丨丨)江南忠臣(王師圍金陵煜遣鉉朝京師求緩兵太祖)
(以禮遣之後隨煜至京師太祖責之鉉對曰臣仕丨丨亡國不能死臣之罪也太祖歎曰丨丨也以為太子率)
(更令從征太原加給事中出為左散騎常侍)二陸不及(李穆嘗使江南見鉉及其弟鍇歎曰丨丨)
(丨能丨也曾慥云鉉好李斯小篆尤得其妙同上)
丘河南宫音
古今姓纂(齊太公封於營丘支孫以地為姓代居扶風)
事類辭采麗逸(南史丘遲字希範丨丨丨丨點綴映媚似落花依草拜中書侍郎)才士
唯丘(文學丘靈鞠吳興人少好學善屬文褚彦回曰此郡丨丨丨有丨靈鞠仕梁領東觀祭酒曰人居官)
(願數遷使我終身為祭酒不恨也在宋時文名甚盛)不如一丘(丘仲孚字公信王儉曰東南之美復)
(見丘生遷山陰令甚有聲稱百姓謠曰二傅沈劉丨丨丨丨長於撥煩號稱神明政為天下第一)不食
武昌魚(丘巨源蘭陵人少舉孝廉後除武昌太守不樂曰古人云寧飲建鄴水丨丨丨丨丨乃以為餘)
(杭令)詔斲石旌功(唐丘行恭有力善騎射聚兵保郿城人多依之盜不敢窺境累從戰功多錫勞)
(甚厚所守嚴烈僚吏畏之太宗常思其功貞觀中丨丨丨為人馬象拔箭狀立昭陵闕前以丨武丨)
駱内黃商音
古今姓纂(姜姓齊太公之後有子駱以王父字為氏)
事類容貌遠致(南史駱文牙字旗門年十二相者云此郎丨丨非常必將丨丨陳文帝引為將)
(帥勇冠衆軍)文章齊名(唐駱賓王義烏人七歲能賦詩武后時數上疏言事下除臨海丞不得志)
(棄官去與王勃楊烱盧照隣皆以丨丨丨丨天下)
古今合璧事類備要續集卷十九
