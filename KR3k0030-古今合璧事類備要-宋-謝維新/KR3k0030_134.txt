古今合璧事類備要後集卷六十五
宋謝維新撰
帥閫門
督府(唐都督與本朝督府名同而義稍不同今所載惟取其都督事比附同入)
歷代㳂革(後漢建武初征伐四方權置督軍御史竟則罷魏武征孫權還使夏侯惇都轄三十)
(六軍明帝太和四年晉宣帝征蜀加號太都督正元二年文帝都督中外諸軍事尋加大都督及晉伐吳)
(之役以賈充為使持節假黃鉞大都督總統六師晉職官志宋人臣無居者唯江夏王義恭得假黃鉞宋)
(書後魏有都督中外諸軍事又置京畿大都督揔攝六軍職官分紀隋置大都督但以酬勤劳而已隋百)
(官志唐大府皆置都督景雲二年置都督二十四人察刺史以下善惡楊益并荆四州為大都督汴兖魏)
(冀蒲緜秦洪潤越十州為中都督皆正三品齊鄜涇㐮安潭遂通果䕫十州為下都督從三品當時以為)
(權重難制奏罷之唯四大都督府如故自唐以後不置國朝紹興初吕元直復相謀進取秦會之欲奪其)
(權乃共議令元直以左僕射都督江淮荆浙諸軍事置司鎮江元直覺之遽歸而命孟富文以參政權同)
(都督已而落權字四年趙元鎮自知樞密院為川陜宣撫處置使元鎮以與吳玠共事為嫌乃改都督川)
(陜荆㐮諸軍事五年春元鎮與張德並相遂帶兼都督諸路軍馬入銜秋紇石烈志寧入寇詔湯進之以)
(左僕射為之進之逗遛不行乃命王瞻叔以參知政事為同都督瞻叔亦丐免於是遂命楊存中代為都)
(督非宰相而為都督自存中始朝野雜記督視軍馬者紹興三十一年冬葉審言始以樞密院為之朝議)
(以審言非相臣故其名下都督一等盖不考趙豊公故事失之也隆興初張魏公為江淮都督乃命汪明)
(遠以參知政事督視湖北荆西兵馬方城失守汪責台州遂并令魏公督之同上張魏公之初為都督也)
(以行府為名凡事干朝廷則關三省樞密院孟廋富文時在政府大不平曰三省密院乃奉行府文書耶)
(田稱疾求去隆興初再為都督宰相主和議所行多與督府異魏公乃言進退調發當從督府取旨施行)
(日近主兵官及帥守監司輒以軍期事務徑申朝廷已劄下依本府指揮仍取軍令状上曰豈有不申朝)
(廷之理乃下詔江淮軍馬調發應援從督府取旨施行其餘事務並令申奏如舊開禧用兵除丘宗卿)
(僉樞督視軍馬閱月而免張肖翁以元代之不勝任奉祠而去數月吳曦反復命李季章以參知政事督)
(視四川軍馬既而有裂土之議又罷行自是不復除都督矣並朝野雜記)
事類徂征(汝丨丨禹乃會羣后誓于野書)薄伐(丨丨玁狁至于太原文武吉甫萬邦為憲詩)
元戎(丨丨十乘以先唘行同上)出將(漢丨丨入相)綏懷(晉將有滅吳之志以羊祜為都督祜)
(率兵出鎮南夏丨丨遠近甚得江漢之心)懷附(庾翼都督江荆益三州刺史制度規模每出扵人數年之)
(中軍國充實人情翕然稱其才明由是自河以南皆丨歸丨)稱羊公(羊祜都督荆州諸軍事招携以)
(禮懷遠以德吳人悦服丨為丨丨)謠杜公(杜預為都督荆州諸軍事南土美而丨之曰後世無叛由)
(丨丨孰識智力與勇功)務清淨(唐漢陽郡王瓌為荆州都督政丨丨丨嶺外酋豪數相攻瓌使諭威)
(德皆如約不敢亂)少威嚴(唐㐮邑恭王神符遷揚州大都督自丹陽渡江治隋江故郡揚人畏之然)
(丨丨丨不為下所畏)表求鷹(唐李大亮為凉州都督嘗有臺使見名鷹諷大亮献之大亮密丨曰陛下)
(絶畋獵久矣而使者丨丨信陛下意邪乃乖昔旨如其擅求是使非其人也太宗報曰有臣如此朕何憂)勸
墾田(唐張儉徙代州校檢都督丨丨丨力耕歲數稔私蓄富實儉恐虜易驕乃建平糴法入之官虜悅喜)
(由是斛儲流嬴)擇最吏(唐陽嶠等議建都督府丨丨丨故嶠為涇州都督)罷都督(李景伯景)
(靈中時議置都督府非是詔郡臣著議景伯與太子舍人盧俌議今天下諸州分隸都督專生殺刑賞使授非)
(其人則權重釁生非彊幹弱枝經邦軌物之議願丨丨丨留御史以時按察繇是停都督)善撫御(郭元)
(振遷凉州都督治凉五歲丨丨丨道不拾遺)政嚴肅(張嘉貞歷秦州都督為丨丨丨甚為人吏所畏)
視行營(王師討祭以度丨丨丨諸軍還奏攻取策與帝意合唐裴度𫝊)請督戰(時討蔡不利度)
(丨身丨丨帝目度曰果為朕行乎度俯伏流涕曰臣誓不與賊偕存即拜彰義軍節度淮西宣慰招討處置使)
(同上)威重夸遠(唐宗室孝恭為揚州行臺大都督再破巨賊北自淮東抱江度嶺而南盡統之欲以)
(丨丨丨丨俗乃築第石頭城陳廬徼自衛或誣其反赦為宗正卿)威信甚行(竇軌為洛州都督周)
(洛間因隋亂人不土著軌下令諸縣有遊手末作者按之由是丨丨丨丨民皆趨本)刻石頌德(王睃)
(景龍末授桂州都督州有兵舊常仰餉衡永睃始築籮郛罷戍卒棣江開屯田數千頃以息轉漕百姓頼之朞)
(年人丨丨丨丨)賜錦著政(王方慶武后時累遷廣州都督南海歲有崑崙舶市外區琛琲前都督路)
(元叡冐取其貨舶首不勝忿殺之方慶至秋毫無索部中首領沓墨氏詣府訴府曹素相餉方慶約官属不得)
(與交通境内清畏議者謂治廣號第一詔丨瑞丨雜綵以丨善丨)兵斬首惡(馮元常拜廣州都督)
(詔便驛之官安南酋領李嗣仙殺都護劉延祐劫州縣詔元常討之率士卒航海馳徼先示禍福賊黨多降元)
(常縱丨丨丨丨而還)政尚清省(李襲志轉桂州都督襲志守桂二十八年丨丨丨丨南荒便之)璽
書賜勞(宗室晦乾封中為營州都督以治狀聞丨丨丨丨)區落降從(膠東王道彦拜&KR2144;州)
(都督間遣入党頃諭國威靈丨丨丨丨)脩復堰坊(張守珪為瓜州都督州地沙瘠不可蓻是時渠)
(堰為虜毁材木無所出守珪密禱于神一夕水暴至大木散千章塞流下因取之丨丨丨丨耕者如舊州人神)
(之刻石紀事)教之陶瓦(宋璟徙廣州都督廣人以竹茅茨屋多火璟丨丨丨丨築堵列邸肆越俗)
(始棟梁利而無患)貪泉畢飲(唐馮立拜廣州都督前後作牧者多以黷貨為蠻夷所患數怨叛立)
(到不營産業衣食取給而已嘗至丨去丨嘆曰此吳隠之所酌也遂丨丨而)褒金以贈(李商遷廣州都)
(督及還人或丨丨丨丨曰吾自性分不可易非畏人知也)專治軍旅(吕忠穆公頥浩字元直與秦檜)
(同秉國政檜令其黨建言令二相宜分任内外之事遂除頥浩都督江淮等路諸軍上諭之曰頥浩丨丨丨丨)
(檜專理庶務如種蠡之分職頥浩秦檜唯唯奉詔乃詔頥浩緫師北向置都督府于鎮江)兼領屯田
(張魏公請親行邊郡上乃令浚往視師初言屯田者甚衆而未見其效至是浚丨丨丨丨以出始置官属凡所)
(行之事皆畫一而去同上)表裏相應(趙忠簡公鼎與張浚俱帶都督諸路軍馬置司行在浚出視師)
(江上以行府為名而鼎居中緫政事丨丨丨丨言行錄)書押色動(張魏公秉樞筦視師江上時兀)
(术擁兵十萬于淮陽公召大帥韓世忠張俊劉光世與議且勞其將軍士見公來勇氣十倍令韓世忠移書兀)
(术為言張樞密已在鎮江初虜諜報公得罪遠貶故悉力來寇至是兀术問世忠所遣麾下王愈吾聞張樞密)
(貶嶺外何得在此愈出公所下文書兀术見公丨丨丨丨即強言約日當戰公再遣以世忠書問戰期愈回一)
(日而虜宵遁晦庵集)踴躍思奮(張浚除右僕射都督諸路軍馬往江上視師浚至鎮江召韓世忠親)
(諭上旨使舉軍前屯楚州以撼山東世忠忻然承命至建康府張浚軍至太平州撫劉光世軍軍士無不丨丨)
(丨丨言行錄)莫敢仰視(樞密副使王庶暫往江淮措置邊防庶素有威嚴臨發勞師於都教場軍)
(容嚴整便服坐壇上自楊沂中而下悉以戎服由轅門庭趍受命拜賜而出丨丨丨丨自多事以来所未有中)
(興系年錄)御書示意(張魏公至江上會諸大帥議事乃命韓世忠據承楚以圖淮陽命光世屯廬州)
(以招北軍命張浚練兵建康以為進屯盱眙之計命沂中領精兵為浚後翼命岳飛進屯㐮陽以窺中原國威)
(大振上丨丨裴度𫝊遣賜以丨至丨言行錄)手書嘉歎(張魏公往視江上丨丨賜浚曰賊雛)
(犯順侵夀及濠卿奬率師徒臨敵益壮遂使凶渠宵遁同惡自焚寤寐忠勤不忘丨丨)兒童知張
都督(張浚往江上視師四方之士莫不傾心徤將悍卒見之者必咨嗟太息下至丨丨亦丨有丨丨丨每)
(使者至金國其國必問浚今何在並同上)倚魏公如長城(張浚樞密使仍督師江淮上召督參)
(陳俊卿及俊子拭赴行在上見俊卿等問浚動靜飲食顔貌曰朕丨丨丨丨丨丨不容浮言搖奪編年備要)
宋璟廣州都督碑(極有四星惟帝之輔地有五岳惟天之柱其入宰也帝之股肱其出守也)
(人之父母)
詩集付兵權(黑眉玄髮尚依然紫綬金章五十年三入鳳池操國柄八分龍節丨丨丨東周城闕)
(中天外西蜀樓臺落日邊莫遣洪鑪曠真宰九流人物待陶甄薛逢送西川杜司空赴鎮詩)開相府
(幕丨丞丨丨旗㧾貳師營料敵知無戰安邊自有征錢起送王相公赴范陽詩)看擁𫝊(往来丨丨丨前)
(後頼專城孟浩然送韓使君除洪州都督詩)
督參(此並因督府官属編若其他幕府各見於本司官属下此不載)
歷代沿革(國朝紹興二年以吕頥浩都督江淮荆湖諸軍開府鎮江頥浩辟參謀官已下文武)
(七十七員)
事類養望(晉陶侃為督諸參佐戱談廢事侃責之曰君子當攝其威儀何有亂頭丨丨自謂安逹耶)
重望(唐趙璟審官儀六蕃府官属曰諸使辟署務得才以丨府丨能否已試則引而置之朝無俾其久滯)
(史列𫝊)贊謀(張栻字敬夫孝宗即位起忠獻公宣撫都督諸軍事忠獻公奏以公書寫機宜文字是時)
(公甫三十内丨密丨外參庶務夙夜凜凛直以君父之責為己憂言行錄)極選(張栻辟機宜時浚起謫籍)
(受重寄開府治戎參佐皆丨一時之丨幕府諸人自以栻為不可及國史)具姦贓(向子忞字宣卿朱丞)
(相勝非以督府討李成於江西屈公參議有一縣令以不廉被訟求薦入幕公丨以丨丨白丞相斥去因論君)
(子小人不可使混雜以亂政丞相納用之)參謀議(陳克字子高金陵人不事科舉博學專用以資為詩)
(晚得官吕祉安老帥建康辟置為属安老入為尚書丨都督府丨丨子高復從軍為淮西之行)皆天下
選(張子湖督府參議官制云朕命相臣以幕府臨遣凡其自從丨丨丨之丨尔忠直強明克承厥家所居之)
(宫聲績較著尚堅一心益固兵圉)
詩集趨相府(貪丨丨丨今辰發恐失佳期後命催南極一星朝北斗五雲多處是三台杜甫送李)
(校書赴杜相公幕府詩)逐絳紗(相府開油幕門生丨丨丨劉禹鍚送趙中丞參令狐僕射幕府詩)
制置使
歷代沿革(唐宣宗大中五年以白敏中充招討黨項行營都統制置等使通鑑制置使之名始)
(此國朝不常置掌經畫邊鄙軍旅之士政和中熙秦用兵以内侍童貫為之四朝志宣和末姚古為京畿)
(輔郡兵馬制置使靖康初种師道為河東路制置使錢蓋為陜西五路制置使欽宗實錄建炎元年有招)
(捉盗賊制置使自王淵始二年有行在五軍制置使自劉光世始又諸路皆有副使自江浙陳彥文程千)
(秋始六月浙西安撫使康允之帶本路制置使安撫帶制置自此始也四年罷有松江都制置使管江南)
(東路知建康府紹興二年有㳂海制置使係建康兩浙東路三年有安撫制置使大使之名自江南西路)
(大使趙鼎始六年始鑄印以某路制置司為名從浙西淮東制置使梁汝嘉所請也其後盡省惟四川沿)
(海有焉四川係成都府沿海係明州開禧用兵起丘宗卿守金陵留鑰宗卿嘗以僉樞督視軍馬於是趙)
(淳已為江淮制置命卿為江淮制置大使已而罷四川宣撫又以安子文為制置大使朝議以子文恩數)
(視執政特加太字)
事類便宜(張浚至襄陽自属郡守貳以下皆得誅賞因薦程千秋為凉西制置使假以丨丨王之望)
(西事記)舉按(席大光在成都得旨位宣撫副使上凡監司不法許丨丨朝野雜記)築堡置使
(范成大為四川制置使公以黎為要地奏置路分都監增五寨籍少壯為兵凡吐蕃擾邊徑路十有八悉丨丨)
(丨丨重賞檄羣蠻使相疑貳俄蕃牙擒文才以獻公命斬之言行錄)討擊撫摩(范成大為四川制置)
(使文州蕃部間擾邊公奏乞豫為文告掘強者丨丨之善良者丨丨之使知畏慕即日施行同上)人才
悉羅致(范成大為四川制置使凡丨丨可用者公丨丨丨幕下用其所長其傑然者則露意以薦往往)
(光顯于朝並同上)帥司聽節制(制置使自熙豐後多以武臣為之建炎元年郭太尉仲荀制置)
(東南盗賊請監丨丨並丨丨丨許之朝野雜記)
詩集玉帳(動將鍾鼔堪銘鏤業為皇王致太平貔虎有威開丨丨犬戎無戰卧金鉦向敏中呈知鄜)
(州何士宗詩)玉鑣(千騎東方白丨丨十眉環坐紫檀槽安南都護来鼇禁建武將軍握豹韜瘴雨蠻煙)
(驚鼓角朔雲邊雪滿旌旄夕烽不到甘泉殿尺一徵還近赭袍張于湖贈滕使君詩)囊中智(將略兵機)
(斷若神濟時須仗老成人指麾自扣丨丨丨謀議誰參幕府官已喜雄威存楚越更看餘策取綏銀明年此去)
(登黃閣要使恩霑萬國春葉集之次韻王帥彦昭破賊詩)閱上軍(考績朝稱貴時清武用文二天移外)
(府三命佐元勲佩玉兼高位摐金丨丨丨威容冠是鐡圖畫閣名芸釗商送賈使君詩)日練風旗
(兵連紫塞路將舉白雲司超劒榮申貴銜杯餞出師丨華鮮組丨丨色㷔旌丨投筆樽前起横戈馬上辭張說送趙)
(尚書北伐詩)畫戟朱輪(普寧都護軍威重九驛梯航壓要津十二銅魚尊丨丨三千犀角擁丨丨)
(陳陶贈容尚書中丞詩)縱獵觀棋(帝憂南國切改命付忠良壤畫星搖動旗分獸簸揚五營兵轉)
(肅千里地還方賜書寬属郡戰馬隔鄰疆丨丨雷霆迅丨丨玉石忙風流峴首客花豔大堤倡韓愈送李尚書)
(赴襄陽詩)燒香看舞(交趾開星座龍泉佩斗文丨丨翠羽帳丨丨熨金裠鷁首衝瀧浪犀渠拂嶺雲)
(莫教銅柱比長說馬將軍杜牧送容州唐中丞赴鎮詩)岳牧用詞人(王室比多難高官皆武臣)
(幽燕通使者丨丨丨丨丨國待賢良急君當拔擢新佩刀成氣象行盖出風塵杜甫送路使君赴任詩)真
心報天子(大封茅土鎮褒中醉出都門殺氣雄陌上晚花迎虎節馬前新月學彎弓珂臨響澗聲先)
(合旆到春山色更紅欲識丨丨丨丨丨滿旗全是發生風薛逢送封尚書節制興元詩)揚兵護朔
垂(勁虜欲南飛丨丨丨丨丨趙堯無易邸鄧禹即分麾野餞廻三傑軍謀用六竒雲邊愁出塞日下愴臨岐)
(拔劒行人舞揮戈戰馬馳明年麟閣上充國拜於斯蘇頲餞趙尚書赴朔方軍詩)
宣撫使附宣諭招討
歷代沿革(宣撫唐元和十四年淄青兖鄆等十二州平詔戶部侍郎楊於陵以本官兖淄青等)
(州宜撫使唐書本朝祖宗時不常置有軍旅大事則命執政大臣為之累朝伹除向文簡范文正富文忠)
(文忠烈韓獻肅五人仁宗征儂智高以狄青為宣撫使武臣宣撫自此始建炎三年張魏公以知樞密院)
(為宣撫處置使其後杜丞相周仲弼孟富文趙元鎮闕彬甫王公明鄭仲一沈德之軰皆自二府出為之)
(虞公始以元樞除大資政矣上恐未足為重後二日乃復帶知樞密院事焉若前宰相為宣撫則自渡江)
(已後亦止除李伯紀吕元直朱藏一三人紹興元年劉光世以使相宣撫淮南武臣非執政而為之自此)
(始二年李泰發以端明殿學士為夀春等州宣撫使文臣非執政而為之自此始然自紹興至嘉泰武臣)
(止劉光世韓世忠張俊岳飛吳璘從官止李光發王伯似二人盖重之也朝野雜記宣諭宣諭使舊有之)
(以宣諭德意為職而已不與軍事渡江後所遣尤數紹興二年冬分遣御史五人宣諭東南諸路觀風問)
(俗平反獄訟宣布德意踰年乃還六月已遣范右司直方宣諭川陜九年又遣方察院庭實宣諭三京皆)
(使者職也時李察院寀被旨宣諭江西乃專督捕盗平遂罷為廣西提刑是年新復陜西詔樓仲輝以僉)
(書樞密院往永興宣諭鄭亨仲以祕書少監為參謀予衞卒十人因制置移屯等事宣諭之權自此重矣)
(十一年鄭亨仲宣諭川陜始建使名得與邊事三十事一年汪中丞澈宣諭京西湖北得旨撫勞將士體訪)
(宜三十三年虞雍公宣諭川陜乃專招軍買馬其年用瞻叔代之亦參軍政盖自鄭亨仲後其權在宣撫)
(之亞焉同上)
事類便宜(樞密直學士闕戰討貝州未下參知政事文彦博請自往督以彦博為河北宣撫使彦)
(博奏令在軍中請得丨丨從事上許之閏月克貝州擒王則洓水記聞)節制(鄭剛中字亨仲為川陜宣)
(撫副使丨丨諸將極其尊嚴三都統每入謁必先庭揖然後就坐及吳璘升檢校少師来謝語主閽吏求講鈞)
(敵之禮剛中曰少師雖尊猶都統制耳當變常禮是廢軍容璘皇恐聽命中興系年錄)饑民活(慶歷)
(三年韓琦宣撫陜西属歲大飢羣盗嘯聚悉討平之是歲河中同華等十餘州丨丨相率東徙琦選官發省倉)
(以振之蒲華同三州所丨百五十四萬餘人他州稱是召琦歸闕編年備要)軍政修(虞忠肅公允文)
(為四川宣撫首劾大將任天錫剥下為苞苴又劾守令劉洪宋琛等十一人之病民者又薦可為將帥三人進)
(偏裨二百餘人諸軍歡呼四蜀交賀於是開公平之路絶請謁之私而丨丨丨矣言行錄)智高戰敗
(狄武襄公青廣源州蠻儂丨丨叛連破七州仁宗遣青為宣撫使率衆擊之至賓州時智高還守邕州青懼崑)
(崙關為所據乃下令具五日粮休士卒賊諜知不為偹是夜青率衆半夜度崑崙關近邕州賊方覺逆丨於歸)
(仁舖賊遂大丨)忠彦械誅(李綱字伯紀為湖廣宣撫使有統制官張忠彦者駐軍廣州頗擾一路公)
(為宣撫使召之不来公察丨丨樂為郡檄令權知岳陽忠彦果至即丨送所司取旨丨之並同上)僉書
出鎮(治平三年以僉書郭逵宣撫陜西判渭州上曰第領樞職獨重使權自吕餘慶以參知政事知成都)
(其後見任執政無守藩者至逵始以丨丨丨丨編年備要)就拜平章(韓康國公絳熙寧二年夏羌大)
(入慶州境以公為陜州宣撫使自受命至陛辭三日而行贈金繒及織文袍纔至邊悉與將吏治兵酈延使和)
(諤出青澗城公欲自高奴通道河東詔兼河東宣撫使丨丨同中書門下丨丨事言行錄)功出儒者
(虞忠肅公允文字彬父逆亮叛順王權失律公以宣撫視師江上大破賊軍逆亮遁入揚州是日李顯忠至)
(公曰京口無備我欲往公能分兵見助否顯忠即分李捧軍一萬六千人及戈船百艘會于京口公至京口謁)
(劉錡錡曰朝廷養兵三十年我軰一技不施今日大丨乃丨於一丨丨我軰愧死矣同上)
宣諭循行(吕忠穆公頥浩字元直時諸路盗賊稍息公慮守令不虔請分御史丨丨諸路上乃詔三)
(省選彊明廉謹之人臺察不足則以郎官攝之皆令引對面給親札御寳歷回日攷其殿最以著賞罰分往諸)
(路並以宣諭為名言行錄)薦劾(高宗紹興二年遣使宣諭諸路賜以宣諭詔書御寳手歷居他官者並攝)
(御史劉大中胡蒙朱異明槖薛徽言五人同入見上諭曰比所下詔令州縣皆為虚文今遣卿等務令民被實)
(惠守令民之師帥縣令尤親於民姦贓之吏必湏按發公正奉法之人必湏薦舉山林不仕者亦具名以聞平)
(反獄訟觀問風俗等事並書於歷朕一一行之乃詔異使浙東福建蒙浙西大中江東西徽言湖南槖廣東西)
(各賜内帑帛二百大中丨舉按丨兩盡其公士論稱之)守攻累奏(虞雍公之為宣諭也開幕府於)
(襄陽以為荆襄藩籬實在唐鄧勝勢在唐州方城其次在樊城其次光花軍當先城新野次鄧州次唐州又開)
(泌河以通漕運藩籬既固則襄漢久安此丨策也王師進取之路出蔡以䁛秦出襄鄉以襲許出汝洛出商虢)
(以震河東出商以圖陜西此丨策也部分以定丨丨以聞時相欲速和議棄唐鄧三州朝廷深悔之言行錄)
退守屢爭(虞雍國忠肅公允文自襄陽開幕府於興元時為川陜宣諭使經理有序關河響應軍民)
(歸附日以萬計且爭出芻粟牛酒以迎王師夫何言者謂宜棄陜西三路新復州郡而丨丨蜀之故封公丨丨)
(不能得同上)吳芾辭宣諭奏狀(臣一介疎遠陛下過聽付臣以淮西之寄臣退惟江淮表)
(裏之雄師旅營屯之衆事大體重受任匪輕臣學不知兵才非應猝究淮西之形勢實江左之藩籬列城雲屯)
(諸將環峙内以宣昭於王略外以安静於邊陲是必精神足以折衝智識足以應變始可當一面之重寄寬九)
(重之顧憂如臣懵不習於軍旅愚且闇於事機儻冒寵榮必辜任使)
招討破賊(孔巢父為河中陜華招討使累上丨丨方略帝嘉納本𫝊)横陣(一劒丨丨萬夫莫前)
(陰則難窺勇則重閉亞夫緩急之任繼父綘侯祭遵禦侮之才為吾子路一品集王宰制)懷撫(前命相臣)
(招丨丨諭矜而註誤示以生門期於盡脱綱羅豈欲驅之䧟穽而豺狼當道荆棘牽衣雖欲歸之於仁厥路無)
(由而至元稹裴度制)
詩集宣撫諗夏卿(六月歌周雅三邊丨丨丨欲施攻戰法先作簡稽行禮樂知謀帥春秋識)
(用兵一勞堪定國萬里即長城策布和戎利威傳破虜名軍前雨灑道樓上月臨營别藻瑶華降同衣錦襮榮)
(關山由義近戈甲為恩輕絲竹路傍散風雲馬上生朝廷為吉甫邦國望君平張說和餞王睃廵邊詩)解
北門(暫趍西掖望全丨丨丨憂專幕臨初護親營制督郵盧綸送鮑中丞赴大原)抗旌廻廣
漠(築壇登上將膝席委前籌虜滅南侵趾朝分北顧方憂丨丨丨丨丨撫劒動旄頭吕温送范司空赴朔)旌
旗出漢家(鳳銜新詔降恩華又見丨丨丨丨丨故吏来辭新属國精兵願逐李輕車氊裘君長迎風)
(懼錦綉酋豪踏雪衙劉禹錫送温大夫赴豊州)宣諭鷁軸(副尉西域返伏波南海還龍旗翻委欝丨)
(丨更迴邅博選咆咻士廣募嫖姚尉映月比刀環看星嗟劒氣渤澥水尚寬崦嵫日猶未荀濟贈除凉州詩)
求瘼(渡江野老思丨丨候館郴人憶下車郎士元送郴州裴明府充宣諭詩)喻慈(手持國憲羣僚)
(畏口丨天丨百姓安羅維上李蘇州詩)
古今合璧事類備要後集卷六十五
