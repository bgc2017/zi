古今合璧事類備要續集卷二十一
宋謝維新撰
類姓門
經滎陽徵音
古今姓纂(闕)
事類(闕)
房清河商音
古今姓纂(堯子丹朱封為房邑侯子陵以父封為氏陵四十八代孫雅王莽末為清河太守始)
(居清河雅十九代孫諶隨慕容德南遷因居濟南郡生四子豫坦遂熙號四龍今稱為四祖房氏)
事類號為慈父(北史房彦謙少通涉五經雅有詞辯風槩高人為齊州主簿清簡守法州境肅)
(然遷長葛縣令甚有惠化百姓丨丨丨丨使者察長吏能否以彦謙為天下第一)世稱清白(房謨)
(字敬放沈深内敏歴昌平代郡太守所在著廉惠為兖州刺史選用廉清廣布恩信丨丨丨丨同上)為五
經庫(隋房暉遠字崇儒世𫝊儒學明三禮春秋三𫝊詩書周易遠方負笈而從者動以千計牛弘稱丨丨)
(丨丨)獨收人物(唐房玄齡字喬臨淄人父彦謙仕隋歴司隸刺史年十八舉進士太宗徇渭北杖策)
(上謁軍門征伐未嘗不從衆爭取怪珍玄齡丨丨丨丨置幕府王嘗曰漢光武得鄧禹門人益親今我有玄齡)
(猶禹也)累表辭位(玄齡為中書令策功班賞與如晦等功第一帝曰玄齡有决勝帷幄定社稷功)
(居宰相十五年女為王妃男尚公主自以權寵隆極丨丨丨丨帝曰一日去良弼如亡左右手)集家誡
書(玄齡治家有法度常恐諸子驕侈席勢凌人丨古今丨丨丨為屏風令各取其一具曰留意於此可以保)
(躬矣)作封禪書(房琯字次律河南人少好學風度沈整與吕向偕隠陸渾山十年不諧際人事開元)
(中作封禪書說張說說竒之)
裘(與求通)渤海角音
古今姓纂(本仇氏避難改焉魯孟獻子時有裘牧仲為獻子友後漢有求仲)
事類(闕)
繆(莫救切)(餘見穆姓通用)蘭陵羽音
古今姓纂(秦繆公之後以謚為姓或音作穆漢書楚有穆生為元王師晉有繆播字宣則胤字)
(休祖)
事類自撾為敦睦(後繆肜字豫公兄弟同財業及娶諸婦遂求分異又數鬭爭肜乃掩戶丨)
(丨諸婦謝罪更丨丨丨之行)誅吏有威名(繆肜後遷中牟令丨諸姦丨及託名貴戚賓客者百)
(丨餘人丨丨遂行)
干潁川徵音
古今姓纂(宋大夫干犨之後)
事類咸稱良史(晉干寳字令升博覽書記以才器召為著作郎著晉紀二十卷直而能婉丨丨)
(丨丨)號鬼董狐(干寳撰搜神記丨曰丨丨丨)
解平陽商音
古今姓纂(晉大夫解揚解狐之後其先食采於解因氏焉)
事類考績第一(晉解系字少連父修魏琅琊太守丨丨為天下丨丨二弟結育並清身潔己甚)
(得聲譽)舉幽素科(唐解琬魏州人丨丨丨丨中之後滄州刺史為政引大體部人順附)
應汝南宫音
古今姓纂(周武王第四子應侯之後以國為氏)
事類武穆(左富辰曰昔周公封建親戚邘晉應韓丨之丨也)不仕(武王之子應韓丨丨同上)
糾舉姦違(後應奉字世叔南頓人為司隸校尉丨丨丨丨不避豪戚以嚴厲為名)戰却黃
巾(應劭字仲遠博覽多聞舉高第拜太山太守丨丨丨丨三十萬衆郡内以安)三入承明(應璩)
(字休璉作詩有問我何功德丨丨丨丨廬之句)獨全百姓(晉應詹字思遠督南平天門武陵三郡軍)
(事天下大亂詹境丨丨丨丨歌之曰歲寒不凋孤境獨守拯我塗炭惠隆丘阜潤同江海恩猶父母)軒冕
盛族(應貞字吉甫自漢至魏世以文章顯丨丨相襲為郡丨丨)
宗京兆宫音
古今姓纂(周大夫宗伯之子後以官命氏)
事類功曹畫諾(後黨錮𫝊宗資為汝南太守任丨丨范滂郡中謠曰汝南太守范孟博南陽宗)
(資主丨丨)與八顧號(宗資丨丨丨之丨)乘風破浪(宗慤字元幹慤年少叔父少文問其)
(所志荅曰願丨長丨丨萬里丨)號宗曾子(宗元卿字希蔣有至行鄉人丨曰丨丨丨見解叔謙𫝊)
小兒學士(宗懔字元懔少聦敏好讀書語輙引古事鄉里呼為丨丨丨丨梁元帝鎮荆州謂長史劉)
(之遴曰貴鄉多士為舉一有學少年乃以懔應即令兼記室)留守東京(本朝宗澤高宗建炎元年)
(五月自磁州至丨丨丨丨數月之間城壁龍濠開浚寨柵羅列義士團結五丈河已通流陜西東京盜皆歸附)
(前後二十餘疏請上還京為汪黃所沮未及一年而憤死)
丁濟陽徵音
古今姓纂(姜姓齊太公生丁公伋支孫以謚為姓)
事類易東(前丁寬字子襄梁人讀易精敏事田何學成東歸何謂門人曰丨道丨矣作易說三萬言)
學精(後丁恭字子然習春秋丨義丨明教授數百人建武中遷少府諸生自遠方至者著錄千人當世稱)
(為大儒)夢松為公(吳丁固初為尚書丨丨生其腹上謂人曰松字十八公也後十八歲吾其丨丨)
(乎卒如夢焉)侍讀著訓(唐丁公著字平子蘇州人舉明經高第充皇太子諸王丨丨因丨太子諸)
(王侍讀丨十篇)恥居第四(皇朝丁謂字公言初字謂之蘇州人嘗以文謁王禹偁禹偁稱其文與孫)
(何比之韓柳名遂大振既而何冠多士謂占第四自以與何齊名丨居其下臚𫝊之際殿下有言太宗曰甲乙)
(丙丁合丨丨丨復何言)登詞學科(丁度字公雅開封祥符人也祖顗盡其家貲以置書至八千卷)
(且曰吾聚書多矣必有好學者為吾子孫父逢吉為光祿寺丞度力學有守丨服勤丨丨丨)
宣始平徵音
古今姓纂(魯大夫叔孫宣伯之後以謚為姓風俗通宋宣公之後後漢有司空宣鄷)
事類號三獨坐(後宣秉字巨公馮翊人拜御史中丞光武特詔中丞與司隸校尉尚書令會同)
(並專席而坐故京師丨曰丨丨丨)歎雲陽公(宣秉常服布被蔬食瓦器帝見而丨曰楚國二龔不)
(如丨丨宣巨公)
賁(扶云反)真城徵音
古今姓纂(縣賁父之後風俗通魯有賁浦汝南漢有郎中賁光見論衡晉書汝南賁嵩清操之)
(士又汝琛女適汝南賁氏又長水校尉賁顓)
事類(闕)
鄧南陽徵音
古今姓纂(曼姓殷時侯國也春秋時鄧侯吾離朝魯後為楚文王所滅子孫以國為氏)
事類興鴻郤陂(後鄧晨字偉卿南陽新野人為汝南太守丨丨丨丨數千頃田汝土以殷魚稻)
(之饒流衍他郡)垂名竹帛(鄧禹字仲華南陽新野人十三能誦詩杖策見光武曰願明公威德加四)
(海禹得效尺寸丨功丨於丨丨)累世寵貴(鄧隲字昭伯拜車騎將軍儀同三司始自隲也鄧氏自中)
(興後丨丨丨丨凡侯者二十九人公二人大將軍以下十三人中二千石十四人列校二十二人州牧郡守四)
(十八人其餘侍中將大夫郎謁者不可勝數)積榖廣渠(魏鄧艾字士載屯田丨丨行於兩淮開丨)
(漕丨達於江淮)揮劒截蛟(晉鄧遐字應遠勇力絶人氣蓋當世歴數郡太守號為名將襄陽沔水有)
(蛟害人遐入水丨丨丨丨數段而患息)俸祿無受(鄧攸字伯道以孝致稱清和平簡貞正寡欲授)
(吳郡太守載米之郡丨丨丨所丨惟飲吳水而已)中興良守(鄧攸刑政清明百姓歡悅為丨丨丨)
(丨後去郡百姓數千人留牽攸船不得進吳人歌曰紞如打五鼔雞鳴天欲曙鄧侯拖不留謝令推不去)隠
玄先生(唐鄧世隆相州人亡命變姓名號丨丨丨丨棲白鹿山貞觀為修史學士)
郁黎陽宫音
古今姓纂(魯國國語云魯相郁貢子孫因居之)
事類(闕)
單南安徵音
古今姓纂(周成王封少子臻於單邑為甸内侯因氏焉襄公穆公靖公二十餘代為周卿士)
事類善明筭術(方術單颺字武宣以孤特清苦自立丨丨天官丨丨遷太史令)獨處茅
茨(晉藝術單道開後入羅浮山丨丨丨丨蕭然物外百餘歲卒)
抗(去聲)餘杭商音
古今姓纂(後漢有抗徐太山都尉抗徐代居丹陽)
事類(闕)
洪燉煌角音
古今姓纂(共工氏之後本姓共氏因避仇改為洪又曰毗陵監察御史洪察常州人本姓弘氏)
(避孝敬諱改姓洪氏生子與起居舍人生經綸諫議大夫通鑑唐德宗建中元年二月命洪經綸為河北)
(黜陟使)
事類文詞知名(皇朝豫章洪氏山谷四甥皆以丨丨丨丨洪朋字龜父同郡黃著集龜父詩百)
(篇為一集山谷以謂句句可𫝊也)著老圃集(洪芻字駒父殚洽開豁溢于文詞中進士第放浪江)
(湖不求聞達嘗倅上饒累任奉祠靖康初召為郎擢諫大夫遭值變故坐事貶海上平生著詩千餘篇丨丨丨)
(前後丨)使北遞冷山(洪丞相适状其先君行實曰先君諱皓饒州人士良之後登政和五年進)
(士第建炎三年五月擢徽猷閣待制禮部尚書丨丨留太原至雲中粘罕流丨之丨丨幾二十年還朝積官朝)
(請大夫職徽猷閣直學士卒謚忠宣)
諸琅琊徵音
古今姓纂(越大夫諸稽郢之後後漢洛陽令諸於)
事類(闕)
包上黨羽音
古今姓纂(楚大夫申包胥之後以王父字為氏焉)
事類錫以几杖(後包咸字子良會稽人習魯詩論語除郎中入授皇太子論語遷大鴻臚每進)
(見丨丨丨丨經𫝊有疑遣小黃門就舍即問常特賜珍玩束帛奉祿增於諸卿皆散與諸生之貧者)多憚
其方嚴(皇朝包拯字希仁廬州合肥人嘉祐三年除右諫議大夫御史中丞遷禮部侍郎樞密副使終)
(于位謚孝肅為以不苟合平居無私書故人朋友亦皆絶之人人丨丨丨丨丨仕已通顯奉己儉約如布衣時)
有閻羅包老(包拯知開封府為人剛嚴不可干以私京師為之語曰關節不到丨丨丨丨丨)
左濟陽商音
古今姓纂(齊公族有左右公子因以氏焉魯左丘明楚左史倚相)
事類奏按貪猾(後左雄字伯豪為冀州刺史部多豪族好請託常閉門不與交通丨丨丨丨二)
(千石尤所回避)少有神道(左慈字元放廬江人丨丨丨丨後曹操欲殺之郤入壁中霍然不知其所)
(在)作三都賦(晉左思字太冲家世儒學貌侵口訥而詞藻丨丨丨丨十年而成豪貴競𫝊寫洛陽)
(為之紙貴)
石武威徵音
古今姓纂(衞大夫石碏之後又石鮐仲衞大夫生石祁子)
事類純臣(左石碏曰臣聞愛子教之以義方弗納於邪君子曰石碏丨丨也)父子(揚子孝至)
(篇石奮石建丨丨之美也)萬石(前丨丨君名奮趙人姓石氏長子建次甲次乙次慶皆以馴行孝謹官皆)
(至二千石號奮為丨丨君丨丨君家不言而躬行建老白首丨丨君尚旡恙為郎中令每五日洗沐歸謁親取)
(親中裙厠牏身自浣滌)六馬(慶為太僕御史上問車中幾馬慶以策數馬畢舉手曰丨丨同上)君
房貴幸(前石顯字丨丨為中書令丨丨傾朝與牢梁五鹿充宗結為黨友民歌之曰牢耶石耶五鹿客)
(耶印何纍纍綬若若耶言其兼官據勢也)仲容偉麗(晉石邕字丨丨容儀丨丨語曰石仲容佼旡雙)
金谷錦幛(石崇字季倫與貴戚王愷爭以奢靡相尚起丨丨别館作丨步丨五十里)裘葛飯
蔬(唐石洪字濬川先姓烏石蘭後獨以石為氏有至行舉明經歸東都十餘年隠居不出重胤鎮河陽求賢)
(者以自重乃具書幣邀辟後詔書召為集賢校理韓昌黎送石洪赴河陽參謨序云先生居嵩邙瀍榖之間冬)
(一丨夏一丨朝夕丨一盂丨一品問之仕則不應坐一室左右圖書與之語道理辨古今事當否論人高下事)
(後當成敗若河決下流而東注若駟馬駕輕車就熟路而王良造父為之先後也若燭照數計而龜卜也云云)
義勇罕比(石雄徐州人敢毅善戰氣蓋軍中臨財廉每朝廷賜與輒置軍門自取一匹縑餘悉分士)
(伍武宗喜曰今將帥丨而丨丨與雄丨者)金帶解賜(石普其先幽州人有胆略聞敵即馳赴親冒矢)
(石前後戰未嘗少衂通兵書及隂陽六甲星歴推步之術太宗嘗令善工製丨丨普帶御器械輒面求賜太宗)
(丨以丨之)
崔博陵角音
古今姓纂(姜姓齊太公生丁公伋生叔乙讓國居崔邑因氏焉自穆伯至沃杼成良代為卿大)
(夫良十五代孫意如秦東萊侯生二子伯基仲牟伯基居清河東武城仲牟居博陵安平並為著姓見姓)
(氏英賢門)
事類母淑德(後崔寔字子真舉至孝獨行除為郎明於政體史才有餘為五原太守教民紡績織)
(絍民以免寒苦母劉氏有丨儀丨丨博覽書𫝊常訓寔以臨民之政寔之善績母有助焉又崔氏世有美才兼)
(以沉淪典籍遂為儒家之林)母賢明(鄭善果丨崔氏性丨丨有節操善果出聽事母坐胡床於鄣後)
(察之聞其剖斷合理歸則大悅若行事不允乃蒙袂而泣終日不食善果由此克己號為清吏)清厲顯
名(晉崔洪字良伯博陵人少以丨丨丨丨骨鯁不同於物人之有過輒面折之為尚書左丞語曰叢生荆刺)
(來自博陵在南為鷂在北為鷹)蒲鞭不用(南史崔景真位平昌太守有惠政常懸一丨丨而未嘗用)
(去任之日土人思之為立祠)冀州神童(北史崔宏字玄伯少有雋才號曰丨丨丨丨)吾千
里駒(崔昂字懷遠事母以孝聞孝芬曰此兒終當遠至是丨家丨丨丨也)文學器識(崔逞字叔)
(祖道武禮遇甚厚拜尚書錄三十六曹尋除御史中丞丨丨丨丨當年之俊)臺閣典故(崔休字惠)
(盛入為度支七兵殿中三尚書久在丨丨明習丨丨朝廷疑議咸取正焉)一坐無談(崔㥄字長孺李)
(渾將聘梁名輩畢萃㥄後至丨丨丨復丨話鄭伯猷嘆曰身長八尺面如刻畫謦欬如洪鐘響胷中貯千卷書)
(使人那得不畏服)兩鳳連飛(㥄弟仲文為丞相㥄為侍郎仲文為銀青光祿大夫同日受拜時云)
(丨丨丨丨)經史該覽(崔浩字伯深博覽丨丨玄象隂陽百家之言無不丨丨明元初拜博士祭酒常)
(校帝經書嘗與明元諭事帝大悅語至中夜賜浩御縹醪酒水精鹽曰朕味卿言若此鹽酒故與卿同其味也)
讀五千卷書(崔儦字岐叔署其戶曰不丨丨丨丨丨者無得入此室)清直良佐(崔伯謙字)
(士遜齊神武召補相府功曹稱之曰伯謙丨丨奉公真丨丨也)摧挫豪強(崔楷字季則為左中郎將)
(性嚴烈能丨丨丨丨語曰莫&KR0008;&KR0008;付崔楷)彈劾不避(崔暹字季倫魏帝宴華林園謂神武曰朝廷中)
(有直言丨丨丨丨親戚者王可勸酒神武言惟崔暹一人敢以酒勸)今日文宗(崔光本名孝伯拜著)
(作郎為孝文所知待常曰孝伯才浩浩如黃河東注固丨丨之丨丨也後兼侍中)無敢欺隠(隋崔)
(宏度博陵人性嚴酷遷襄州緫管見者丨丨丨丨長安為之語曰寧喫三升醋不見崔宏度)博聞強
記(崔賾字祖濬為豫章王侍讀後去王重之不已遺書曰足下丨丨丨丨視漢臣之三篋似陟蒙山對梁相)
(之五車若吞雲夢)俱列棨戟(唐崔琳明政事琳與弟太子詹事珪光祿卿瑶丨丨丨丨世號三戟)
(崔家)名覆金甌(崔琳初玄宗每命相皆先書其丨一日書琳等名丨以丨丨會太子入帝謂曰此宰)
(相名若自意之誰乎太子曰非崔琳盧從愿乎帝曰然時兩人有宰相望)子清廟器(崔渙博綜經術)
(長議論吏部侍郎嚴挺之施特榻試彛尊銘謂曰丨丨丨丨故以題相命)我家龜龍(崔液字潤甫工)
(五言詩湜呼曰海子丨丨丨丨也)仁恕知名(崔仁師定州人時青州有男子謀逆有司捕支黨纍)
(繫填獄詔仁師按覆諸囚咸叩頭曰崔公丨丨必無枉者由是丨丨)上清暑賦(崔仁師帝幸翠微宫)
(丨丨丨丨以諷帝稱善)作陋室銘(崔沔字善冲京兆人儉約自持祿廪隨散宗族不治居宅嘗丨)
(丨丨丨以見志)覆試第一(崔沔武后敕有司丨丨對益工遂為丨丨岑羲歎曰君今郤詵也)歴
官第一(崔湜字澄瀾第進士父子同為侍郎弟液澄以文翰居要官每宴私自比晉王謝嘗曰吾一門)
(入仕丨丨未嘗不為丨丨)為文華婉(崔融字安成齊州人遷鳳閣舍人丨丨丨丨當時未有輩者朝)
(廷大筆多手敕委之其洛出寳圖頌尤工)嚴偉風望(崔從字子乂為人丨丨立朝稜稜有丨丨不喜)
(交權利忠厚而讓)采獻諷諭(崔日用滑州人帝誕日丨詩大小雅二十篇及司馬相如封禪書丨)
(之借以丨丨)端門緩轡(崔湜執政年三十八嘗暮出丨丨丨丨諷詩張說歎曰文與位固可致年)
(不可及)對策甲科(崔圓字有裕貝州人志向卓邁喜學兵家開元中舉遺逸以鈐謀丨丨丨丨銳)
(功名初聞難刺楊國忠意乃治城浚隍列館宇儲什具帝次河池圓疏具陳蜀土腴穀羨儲供易辦帝省書泣)
(下曰世亂識忠臣拜平章事肅宗立命赴行在所帝為製遺愛碑于蜀以寵之)除吏八百(崔祐甫字)
(貽孫至德以來天下戰討官賞謬紊元載誅衮當國凡奏請一杜絶之惟文辭入第乃得進然無所甄異賢愚)
(同滯及祐甫則薦舉惟其人不自疑畏推至公以行未踰年丨丨幾丨丨員莫不諧允)三師特寵
(崔祐甫故事門下侍郎未有贈丨丨者帝以其有大臣節丨異丨之)三人友善(崔造字玄宰深州人)
(與韓會盧東美張正則丨丨丨丨好言當世事自謂王佐才故號四䕫)三歲至相(崔鉉字台碩擢)
(進士第凡丨丨丨宰丨出為淮南節度使帝餞太液亭賜詩寵之)四世同爨(崔鄲邠弟崔氏丨丨)
(緦麻丨丨兄弟六人至三品邠郾鄲凡為禮部五吏部再唐興無有也居光德里宣宗曰鄲一門孝友可為士)
(族法因題曰德星堂里為德星社)親導母輿(崔邠字處仁貝州人故事太常始視事大閱四部樂)
(都人縱觀邠自第去帽丨丨丨丨公卿見者皆避道都人榮之)涖鄂嚴法(崔郾字廣略治虢以寬經)
(月不笞一人及丨丨則丨丨一不貸或問其故曰陜土瘠民勞吾撫之不暇鄂土沃民剽雜以夷俗非威莫能)
(治政貴知變也)吏稱為神(崔咸字重易博平人遷陜虢觀察使痛飲夜分決事無一毫差丨丨丨丨)
擬荀八龍(崔珙父頲官同州刺史生八子皆有才世以丨漢丨氏丨丨)訓辭典誥(崔元)
(翰舉進士博學宏詞賢良方正皆異等知制誥其丨丨温厚有丨丨風其好學老不倦用思精緻馳騁班固蔡)
(邕間以自名家)言行純粹(韓愈與崔羣書攷之丨丨而無瑕尤窺之閫奥而不見畛域明白丨丨輝)
(光日新惟吾崔君)直講說書(本朝崔頥正開封雍丘人與弟偓佺並舉進士明經為國子丨丨咸)
(平初真宗召頥正日赴御書院丨尚丨至十卷以老致仕仍充直講改國子博士)殿墀退匿(崔遵)
(度字堅白本江陵人掌右史十餘載立丨丨上常丨丨楹間患上所見其恬於勢利如此)
吉馮翊徵音
古今姓纂(黃帝之胤伯鯈之後一云尹吉甫之後以王父字為氏)
事類隕身守節(晉吉挹字祖冲西朝傾覆丨丨丨丨)在郡清約(南史吉休瞻字梁容)
(少有志氣仕梁為直閣將軍出為西陽武昌二郡丨丨丨丨家無私積)在任著績(吉翰字休文為)
(益州刺史丨丨丨美丨甚得方伯體)孝行純至(吉翂字彦霄幼有孝性後裴儉等連名薦翂以為丨)
(丨丨丨並同上)
鈕武陵羽音
古今姓纂(東晉鈕滔吳興人)
事類(闕)
龔武陵羽音
古今姓纂(左傳晉大夫龔堅)
事類並著名節(前兩龔皆楚人勝字君賓舍字君倩二人相友丨丨丨丨世謂之楚兩龔又揚)
(子楚兩龔之潔其清矣乎)躬率儉約(龔遂字少卿山陽南平陽人宣帝時渤海饑盜起以遂為渤海)
(太守時年七十餘單車至府郡中翕然盜賊皆罷廼丨丨以丨丨勸民務農桑使民賣劒買牛賣刀買犢)居
富去思(龔遂所丨民丨所丨見丨循吏敘)荆楚仙人(龔祈字蓋道風姿端雅容止可觀范)
(述見之歎曰此丨丨之丨丨也南史)世推知人(龔茂良字實之莆人除參知政事留正鄭僑謝諤周)
(嗣武楊萬里曾㬇皆為帥日極力薦之丨丨其丨丨本朝)
古今合璧事類備要續集卷二十一
