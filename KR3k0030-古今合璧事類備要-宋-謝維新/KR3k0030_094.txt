古今合璧事類備要後集卷二十五
宋謝維新撰
臺官門
御史臺
歴代沿革(御史之名周官有之戰國亦有秦趙澠池之會各命書其事則皆記事之職至秦漢)
(為紏察之任所居之署漢謂之御史臺亦謂之蘭臺寺漢以尚書為中臺御史為憲臺謁者為外臺謂之)
(三臺梁及後魏北齊或謂之南臺後周曰司憲唐曰御史臺高宗龍朔中改為憲臺武后時改為肅政臺)
(後去肅政臺之名但為左右御史臺本朝沿唐之制設御史臺大夫無正員止為兼官中丞除正員外或)
(帶他官者尚書則曰某官兼御史中丞丞郎則曰御史中丞兼某官給事中諫議則曰某官權御史中丞)
(事次有知雜御史一員副中丞判臺事其屬有三院一曰臺院侍御史隸焉二曰殿院殿中侍御史隸焉)
(三曰察院監察御史隸焉舊制三院多出外任風憲之職用他官領之太平興國三年以張巽為監察御)
(史正名舉職自此始也唐制御史不專言職至天禧中始置言事御史唐朝有御史裏行至景祐中始置)
(以處御史之官卑者唐儀臺案有六監司元豐三年李定請復六察於是以御史專領六察元豐三年御)
(史臺奏言請以吏部及審官東西院三班院隸吏察戸部三司及司農寺隸戸察刑部大理寺審刑院隸)
(刑察兵部武學隸兵察禮祠部太常寺隸禮察少府將作等隸工察從之其後大正官名不除大夫撿校)
(官帶憲銜者亦除去自國初至元豐中檢校官多帶憲銜有檢校御史大夫者至是亦罷以中丞為長知)
(雜御史為侍御史言事官為殿中侍御史六察官為監察御史舊以中丞兼檢理使殿中侍御史兼左右)
(廵使左右廵使分紏不如法者文官違失右廵主之武官違失左廵主之監察御史兼監察使至是使名)
(悉罷見會要續會要四朝志)
事類烏府(前漢御史府井舍百餘區府中列柏樹常有野丨數千棲上朝去夕来朱博傳)烏臺
(成帝時御史臺有丨集故謂之烏臺)蘭臺(御史臺率執憲中司朝會獨坐内掌丨丨督諸州刺史漢官儀)
(又在殿中丨丨掌圖籍秘書前漢百官表)柏臺(見上烏府注)繡衣(御史有丨丨直指出討姦猾治)
(大獄武帝所制不常置前百官表又衣以繡者尊寵之也顔師古注)銀印(御史大夫秦官佐上卿丨丨青)
(綬掌副丞相注位次上卿前百官表)鐵冠(侍御史周官也為柱下史冠法冠一名柱後以丨為柱言其審)
(固不撓常清峻也漢官儀)法冠(張武曰梁國大都吏民凋弊且當以柱後惠文弹治之耳應劭注曰丨丨)
(也以纚褁鐵柱卷秦制執法服張博傳又丨丨一曰柱後執法者服之或曰獬豸冠獬豸神羊楚王獲之以為)
(冠秦滅楚以其君冠賜執法近臣御史服之後漢輿服志)弄印(周昌為御史大夫徙為趙相高祖持御史)
(大夫印弄之曰誰可以為御史大夫者熟視趙堯曰無以易堯遂拜御史大夫趙堯傳)執法(叔孫通起)
(朝儀會長樂宫成置酒御史丨丨舉不如儀者輙引去叔孫通傳)蒼頭(風俗通曰御史臺皆以官丨丨)
(為史主賦舍凡守其門戸後百官志注)白簡(晉傅玄天性峻急每有奏劾或值日暮捧丨丨整襟坐以)
(待旦於是貴遊攝伏臺閣生風傅元傳又任昉為中丞奏為弹曰臣謹奉丨丨以聞注丨丨簡略狀也南史)
南司(元魏崔暹為御史中尉尚書移牒索御史監選不與及暹為僕射還索御史宋游道判云崔僕射昔)
(在憲司籠架北省今居禮閣控制丨丨遂不與北史)南臺(北齊王高澄用崔暹為御史中尉宋游道為尚)
(書左丞謂之曰卿一人處丨丨一人處北省當使天下肅然通典注)北門(御史臺在宫闕西南其門北開)
(取冬殺之義鄴都故事又或曰隋初移都之時兵部尚書李圓兼御史大夫欲向省便故開丨丨譚賓錄)彈
劾(北齊御史臺掌察紏丨丨北史)糺繩(御史之職邦憲是司先正其身如可行事當湏舉直錯枉不避)
(親讎丨慝丨違務從公正如聞愆過隂自鼔動不即弹射自樹恩私曾無忌憚仍有所託將何以寄之鷹隼用)
(屏豺狼唐人詔令誡百官與供奉人交通詔)八印(臺印隨從印左廵印右廵印監倉印庫印監察印出)
(使印唐臺儀)五院(自唐初来歴丨丨唯二人李商隐張延賞丨丨謂監察殿中侍御史中丞大夫也南)
(部新書)豸冠(肅宗乾道二年制御史臺欲弹事不須進狀仍服丨丨唐會要)鷺車(舊制御史以丨)
(羽飾丨以白鷺見泉中魚象御史察隐微之罪唐臺儀)朝長(臺制三院還臺以一人為丨丨馬植𫝊)
院屬(御史臺其属有三院一曰臺院二曰殿院三曰察院唐百官志)雄要(正觀初以法理天下尤重)
(憲官御史稱為丨丨通典)雄峻(御史為風霜之任弹糺不法百寮震恐官之丨丨莫之比焉同上)凖
繩司(唐高宗問羣臣舉御史僉舉萬年尉揚子帝曰斯人常䙝服居公堂視事其可以為丨丨丨也高宗)
(實錄)紀綱地(大中三年中丞魏謩兼判戸部謩奏曰御史臺丨丨之丨不宜與泉貨吏雜處乞罷綜戸)
(部事從之唐會要)耳目官(韋思謙進御史大夫性蹇諤顔色莊重不可犯見王公未嘗屈禮或以為)
(譏答曰丨丨丨固當特立鵰鶚鷹鸇豈衆禽之偶奈何屈以狎之唐本𫝊)掌刑法(御史臺大夫一人中)
(丞三人丨以丨丨典章紏正百官之罪唐百官志)正班序(御史臺御史大夫一人朝會則率其属丨)
(百官之丨丨監察御史顓舉不如法者同上)紏百司(御史臺所置六察分丨丨丨唐太和七年赦文)
制百司(大中元年御史臺奏伏以御史臺臨丨丨丨紏繩不法若事簡則風憲自肅事煩則紀綱轉輕)
(唐會要)無長官(御史大夫李承嘉嘗召諸御史責曰近日御史言事不諮大夫禮乎肅至忠曰故事)
(臺中丨丨丨御史人君耳目比肩事主得自彈事若先白大夫而許則彈大夫不知白誰也唐會要)謂外
臺(唐至德後諸道使府參佐皆以御史為之丨之丨丨職林)號七貴(御史故事大朝會則監察押班)
(常參則殿中知班入閣則侍御監奏含元殿最遠用八品宣政殿其次用七品紫宸殿最近用六品殿中得立)
(五花磚綠衣用紫案褥之類丨為丨丨唐國史補)謂三司(凡冤而無告者三司詰之三司謂御史大)
(夫中書門下也唐百官志又高宗武后之際當時大獄以尚書御部御史臺大理寺雜按丨之丨丨六典)摧
剛直枉(韓臯常有所陳必於紫宸殿對百寮而請未嘗詣延英便殿曰御史天下之持平也丨丨丨丨)
(惟在外廷公共言之奈何請詣便殿避人私語本𫝊)指佞觸邪(憲官之職在丨丨丨丨唐太和勅)
彰善癉惡(景雲三年令御史錄奏内外官職事詔曰丨丨丨丨激濁揚清御史之職也唐大詔令)
貴戚泥樓(李景讓為御史大夫内臣丨丨有看街樓閣皆泥之畏其弹劾本𫝊)宰相避路
(唐制大夫中丞午後三刻出回避丨丨如午前出宰相回避大夫中丞唐臺儀)奏裁專達(御史臺凡)
(冤而無告者三司詰之大事丨丨小事丨丨唐百官志)風聞訪知(唐舊制不受詞訟有通辭狀者)
(立於臺門候御史御史竞往門外收採知可弹者略其姓名肯云丨丨丨丨臺儀)朝廷綱紀(魏謩)
(曰御史臺丨丨丨丨綱紀正則朝廷理朝廷理則天下治本𫝊)人君耳目(蕭至忠曰御史丨丨丨丨)
(本傳)職不壹名(御史者不以一職名盖總察羣司典掌衆政元微之集)官皆顯秩(御史)
(府自中執憲暨察視之丨丨丨丨也)出入天禁(李嶠上疏曰御史得丨丨丨丨本𫝊)職司天
憲(御史臺事摠朝綱丨丨丨丨五代會要)授以立秋(漢家丨署御史多丨丨丨盖以風霜始嚴)
(鷹隼初擊杜牧之集制)象以熒惑(熒惑火之精御史之象主禁令刑罰收捕紏正黃石公隂謀秘)
(法)勁正之士(秦漢以降御史府莫不用剛果丨丨丨丨以維持紀綱季代而還埋輪破柱之徒絶)
(不復出元微之行裴生制)凖繩之司(執憲丨丨丨丨所以提振紀綱端肅内外白集行薛存誠制)
辟車要秩(丨丨丨丨非德靡升專席雄班惟賢是属中宗授楊再思制)烏臺峻秩(丨丨)
(丨丨望搃鐵冠蒼佩崇班威高石室朱威霧徹即停州縣之勞白簡霜飛宜屏權豪之氣蘇炯制)蒼佩
崇班(見上注)風節凛聞(𫝊献簡公堯俞為御史諫官四年所上百六十餘章多觸忌諱詆權)
(倖名重朝廷而丨丨丨然丨於天下言行錄)風力愈勁(王敏懿公素字仲儀既升臺憲丨丨丨丨)
(嘗與同列奏事上前事有不合衆皆去公方論列是非俟得旨乃退帝曰真御史也議者目公為獨擊鶻同上)
絶無臺官(英宗新即位任事者益專凡臺諫官言事一切不聽或盡逐臺官不留一人京師為之語)
(曰丨市丨丨丨同上)忽陳臺諫(王陶弹宰相韓琦不押班琦乞出詔琦起視曰覧臺簡之忽陳規邦)
(彛之浸略丁未錄)論濮王事(治平元年正月臺官丨丨丨丨甚急吕誨等疏已七八上不聽遂皆)
(納勑告求去而執政方密啓禁中自是乃尊濮王為皇言行錄)諫皇后廢(上廢郭后中丞孔道輔與)
(范仲淹帥諸臺詣閣門請對□閣不為奏道輔等欲自宣祐門入監官宦者闔門拒之道輔手持門銅鐶大呼)
(曰皇后可廢奈何不與我曹入諫同上)必用忠淳(皇祐三年仁宗宣諭宰臣曰諫官御史丨丨丨)
(厚丨直通世務明治體之人以革浮薄之弊自是詔舉御史必載帝語降敕國朝會要)皆為要劇
(興國九年詔曰御史府憲命所係凡在官僚丨丨丨丨同上)進呈訖了(治平中執政恃權以沮言)
(者凡臺諫官言入輒以丨丨訖寢之時謂之丨丨臺吏亦為之沮𧹞每白御史言某事又訖了也備要)
詩集憲臺(廻亦清丨丨選贈王元貺)盛元(丨丨持青槖殊章動繡衣風連臺閣起霜就簡花飛)
(蘇味道贈御史入臺)玉佩(稜稜直指烈烈方書蒼丨鳴丨繡衣登車元希聲四言)鐵肝(烏府先生)
(丨作丨霜風捲地不知寒東坡贈劉顗言事貶官)霜稜(老時臺憲减丨丨林逋)霜氣(柏臺丨丨)
(夜凄凄風動琅玕月白低東坡)擊疆(丨丨如摧枯食蘖不知苦山谷)降威(御史威降霜行私不容粟)
(同上文)白簡威(丨丨丨猶凜青山興已濃東坡)青冥節(時來上丨丨俛仰但一丨危言回邱)
(山聲利盡毫末荆公送孫叔康赴御史府)
御史中丞
歴代沿革(周官小宰之職掌建邦之宮刑凡官之糺禁即御史中丞之任也周禮注曰小宰若)
(今御史中丞漢御史大夫有兩丞一曰御史丞一曰中丞亦謂中丞為中執法以其居殿中故曰中丞居)
(殿中察舉非法哀帝更中丞為御史長史光武復改中丞與尚書令司隸校尉朝會皆專席而坐京師號)
(三獨坐言其尊也通典晉宋以下不置大夫以中丞為臺主自齊梁皆謂之南司後魏為御史中尉後周)
(有司憲中大夫隋以國諱省中丞唐制大夫掌紏正百官之罪惡中丞為之貳本朝法唐之制見御史臺)
(類自中丞以下掌紏繩内外百官姦慝肅朝廷紀綱大事則廷辯小事則奏弹兩朝志元豐七年詔中丞)
(雜壓在六曹侍郎之上)
事類兩丞(御史大夫秦官有丨丨一曰中丞在殿中蘭臺掌圖籍秘書前百官表)千石(御史)
(大夫有兩丞秩千石同上又御史中丞一人丨丨本注曰御史大夫之丞也後百官表)執憲(漢中丞故)
(二千石為之或選侍御高第丨丨中司通典注又谷永疏曰薛宣前為御史中丞丨丨轂下不吐剛不茹柔舉)
(錯時當漢史)執法(薛宣為御史中丞丨丨殿中外總部刺史前本𫝊漢元帝擢陳咸為御史中丞總領)
(州郡奏事課第諸御史内丨丨殿中公卿以下皆畏惮之陳咸𫝊)紏正(陳謙拜中丞執憲奉法多所丨)
(丨續漢書)察舉(馬嚴字威卿為中丞嚴舉劾按章申明舊典奉法丨丨無所廻避百寮憚之東觀漢記)
中司(丞故二千石執法丨丨掌蘭臺督諸州刺史紏察百寮蔡質漢儀見後漢官志)獨坐(光武特詔)
(御史中丞與司隸校尉尚書令會同並專席而坐故京師號曰三丨丨後漢史)青綬(後漢中丞兩梁冠銅)
(印丨丨漢儀)白簡(見前類白簡注)盡忠(晉武帝詔曰馮紞有丨丨之心以為中丞新書)秉義
(晉明帝詔曰史光有居正丨丨之心可為中丞同上)公忠(熊遠遷御史中丞上每嘆其丨丨謂遠曰卿佐)
(朝正色不茹柔吐剛忠亮至勁可謂王臣晉史)果毅(中丞周浚丨丨有才孔顥有才能果勁不撓可御史)
(中丞事新書山公啓事)直筆(晉周處為中丞奏石崇王彤等正䋲丨丨權豪震肅本𫝊)直繩(晉崔)
(鴻為中丞明法丨丨無所阿避號為老虎晉書又蕭惠開為中丞詔曰奉法丨丨不阿權戚又傅宣為中丞明)
(法丨丨内外震肅並南史又魏鄭鮮之遷中丞明憲丨丨得直司之體魏史)秉直(李喜字季和遷中丞)
(當官丨丨不惮強禦臧榮緒晉書)無撓(晉江續為中丞弹奏丨所丨)不縱(侯史光字孝明為中)
(丞光在職寬仁而丨丨奏太保王祥等)不刻(唐峻為中丞威而丨丨並同上)黑綬(宋中丞銅印丨)
(丨進賢兩梁冠佩水蒼玉介幘綘朝服通典)絳騶(宋顔延之為中丞何尚之與延之書曰丨丨清路白)
(簡深刻同上)烏衣(王僧虔為御史中丞甲族由来多不居憲臺僧虔為此官乃曰此是丨丨郎坐處南)
(史本𫝊)明憲法(宋孔琳之為御史中丞丨丨直法無所屈撓奏劾尚書令徐羡之云云百寮震肅莫)
(敢犯禁同上)練朝儀(王淮之自曾祖彪之博聞多識丨悉丨丨其家世相傳並譜江左舊事緘之青)
(箱世謂之王氏青箱命御史中丞為百寮所仰自彪之至淮之四世此職焉南史)内外憚之(宋荀)
(伯子為中丞立朝正色丨丨丨丨同上)遠近畏之(後魏李彪丨丨丨丨豪右屏迹高祖謂羣臣曰)
(吾之有李生猶漢之有汲黯也北史)朝廷肅然(徐陵為御史中丞時安成王頊為司空以帝弟之尊)
(勢傾朝野直兵鮑僧献假王威風抑塞詞訟陵乃引南臺官属奏弹之自是丨丨丨丨内史)内外肅
然(梁江淹字文通為中丞明帝曰今君為南司足以震肅百寮也淹乃彈中書令謝眺等丨丨丨丨帝曰自)
(宋以来無嚴明中丞君今日可謂近世獨步)不避權勢(江淹兼中丞弹劾丨丨丨丨)無所
顧望(梁陸杲為御史中丞性鯁直丨丨丨丨時山隂令虞眉在任贓汙杲奏收劾之中書舍人黃睦之以)
(眉事托杲杲不答或帝聞之以問杲杲曰有之帝曰識睦之否荅曰不識睦之在御側上指示曰此人是也杲)
(謂曰君小人何敢以罪人属南司睦之失色)臺省圖形(張緬為中丞號為勁直梁武帝遣圖其形)
(於臺省以厲當官同上)兄弟並騶(梁張綰字孝卿為中丞兄績為僕射元日朝會及百司就列丨)
(丨丨道丨兩塗時人榮之唐三朝典略)十人執囊(梁中丞給威儀丨丨其八人武冠綘韝丨青儀)
(丨在前南史梁官制)千步清道(後魏御史中丞其出入丨丨丨丨與皇王太子分道王公遜避北史)
百官避路(江左拜中丞不得復入尚書省中丞鹵簿至丨丨丨丨分紀)簪裾預讌(任昉)
(為中丞丨丨輻湊丨其丨者殷芸到溉劉孺顯劉孝綽陸倕而已號曰龍門之游雖貴公子係不得預也南史)
膏梁不樂(江左中丞雖一時髦彦然丨丨名士猶丨丨分紀)督司百寮(梁中丞一人掌)
(丨丨丨丨通典)督察萬里(北齊司馬子瑞為中丞選御史云周興鐵柱漢制綉衣簮白筆而䋲違馭)
(驄馬而明目故能出則丨丨丨丨入則紏劾百寮揚確而言惟賢是寄必湏名高河朔價重漢南諤諤清風翩)
(翩妙技心焉靡石直也如絃北史)畏其筆端(劉瑀恃性使氣尚人為御史中丞甚得意弹蕭惠開)
(云非才非望非勲非德朝士莫不丨丨丨丨分紀)為之紙貴(江文蔚常為御史中丞國朝自王義)
(後曠數百年未有危言激論如此之彰灼者故權右振竦朝野喧騰謄寫彈文丨丨丨丨徐騎省為制)氣
貎孤峻(崔從丨丨丨丨正色立朝弹奏不避裴度為中丞用從自代)風望峻整(高元裕開)
(成中遷中丞丨丨丨丨)噐志方雅(孔緯為中丞丨丨丨丨嫉惡如仇既搃權綱中外不䋲而肅並)
(唐書)内外肅清(唐牛僧孺遷中丞按治不法丨丨丨丨本𫝊)奸贓縮氣(魏謩遷中丞𤼵)
(杜中立丨丨威權丨丨並本𫝊)辟由憲長(憲府故事三院御史由大夫中丞自丨獨孤朗為中丞時)
(崔丐鄭居中不丨丨丨而除授朗拒不納通典)官為臺長(唐會昌元年中書門下奏大夫秩崇丨不)
(常置中丞常丨憲丨之丨武宗實要)鳳與鷹異(上曰牛僧孺可謂大夫鄭覃曰項為中丞未嘗搏擊)
(恐無風望上曰鸞丨丨丨隼事丨文宗實錄)鷹揚虎視(煌煌天文星宿是環爰立執法其輝有煥)
(執朝之綱秉國之憲丨丨丨丨肅清違慢𫝊咸中丞箴)籠街喝道(舒元褒上䟽曰元和長慶中中)
(丞呵止不過半坊今乃至兩坊謂之丨丨丨丨但以崇高自大唐書)翼君正人(總憲度於朝端植風)
(聲於天下其所以丨於丨丨於丨者尤可知也柳子厚諸使兼御史中丞廳壁記)持平無私(武元)
(衡遷中丞延英對罷德宗目送之曰真宰相丨丨丨丨綱條悉舉唐本𫝊)平直無枉(南唐高文蔚持)
(憲丨丨丨所阿丨十國志)三世居官(盧奕拜御史中丞自懷謹興及奕丨丨丨此丨清節似之時𫝊)
(其美唐本𫝊)四海繩違(中朝執憲之司丨丨丨丨之地凡居中外皆侯整齊五代會要)可任
風憲(國朝張昇宋仁宗諭執政曰張昇清直丨丨丨丨乃以為御史中丞時冨弼為相歐陽脩為翰林學)
(士論者以為三得人也仁宗實錄)聳聞風采(孔道輔為中丞論廢郭后事天下丨丨丨丨言行錄)
出自朕選(唐介召為御史中丞英宗面諭曰卿在先朝有直聲今丨丨丨丨非由左右言也同上)
不辱吾筆(程文簡公琳權御史中丞宰相張知白文節曰是丨丨丨丨矣長編)得風憲體
(王舉正皇祐中為中丞會張堯佐一日領四使留百官班廷議不可又狄青為樞密使力争不能奪因請改言)
(職上稱其丨丨丨之丨遂除觀文殿學士同上)須老成者(仁宗嘗言中丞紀綱之首丨選丨丨丨為)
(之朕弄印久矣無如吾同姓命趙㮣為之同上)薦未相識(孫参抃為御史中丞丨唐介吳中復為御)
(史人或問曰君丨嘗與二人丨丨而遽薦之何也答曰昔人耻呈身御史今豈求識面臺官也後二人皆以風)
(力稱於天下東軒筆錄)言不須白(御史臺故事三院御史言事必先白中丞自劉子儀為中丞始)
(榜臺中今後御史有丨丨丨先丨中丞至今如此歸田錄)知無不言(張方平為中丞内外丨丨丨丨)
(言行錄)論崇節儉(薛奎仁宗朝拜御史中丞上疏丨丨丨丨屏聲色事略)言舉直枉
(傅獻簡公除御史中丞哲宗登極上疏丨陛下使臣拾遺補闕以輔盛德明善正失以平庶政丨丨錯丨以正)
(大臣臣當極其力以死繼之言行錄)六事留神(胡宗愈元祐中為中丞首進丨丨曰端本正志知難)
(加意守法畏天且言陛下從吉之初若丨丨於此六者則治道成矣事略)三官得告(國朝在禁中唯)
(丨丨丨丨宰相告于中書翰林學士告于本院御史告于朝堂皆用朱衣吏謂之三告官會要)張昇孤
特(丨丨為中丞仁宗以昇指切時事無所避曰卿丨丨乃能如是昇曰臣樸學愚忠仰託睿聖是為不孤今)
(陛下之臣持禄飬交者多而赤心報國者少似陛下孤立也仁宗亦為之感動仁宗實錄)王疇雅正
(國朝丨丨文章丨丨代趙槩為中丞會要)法始自貴(韓康肅公絳權御史中丞孫沔吕溱等守藩犯)
(法從官聯章請貫其罪公曰法自貴者始更相救援則公道廢矣遂并劾之言行錄)恩不假人(杜衍)
(為中丞自宰相而下畏之曰是不肯以恩意假人者也事略)臺丞侍講(慶歴二年召御史中丞賈)
(昌朝侍講延英閣故事丨丨無在經筵者仁宗以昌朝長於講說特召之帝學)閽吏横挺(御史臺有)
(丨丨隸臺中四十年聲喏之時以所執之挺待中丞賢否賢則丨其丨不賢則直其挺凡為中丞惟恐其直時)
(范諷為中丞一日視其挺直范問曰爾挺忽直豈我之失耶吏曰昨日中丞為客諭庖人造食指揮者數四去)
(又教戒之數四大凡役人者授以法觀其成何俟喋喋之煩若使宰天下如此不亦勞乎某心却之不如杖之)
(直也范大笑慚明日視之挺復横矣東軒筆錄)取扇以賜(張詠為御史中丞時真宗令進所著述且)
(稱文善丨常執綃金龍丨丨丨之曰美今日文献事言行錄)呼官不名(辛簡肅公次膺除御史中)
(丞力辭詔今後行事陪伍立班從駕非泛朝謁並與告公紏弹不為可察聞者知懼章疏一出天下韙之上方)
(勵精政事眷遇隆厚丨其丨而丨丨胡澹庵集)論樞使姦邪(仁宗以夏竦為樞密使臺諫交奏論)
(其姦邪上未省遽起中丞王拱辰懿格引上裾前後合十八疏乃罷言行錄)彈新參偏見(熙寕)
(間王介甫初拜參政吕献可任御史中丞將入對而翰學司馬溫公侍講爾英亦將趍資善堂以俟宣召於路)
(温公密問曰今日請對欲言何事献可舉手曰袖中丨文乃丨丨也温公愕然曰奈何論之献可曰王安石雖)
(有時名然好執偏見不通物情在侍從或可容置之政府則天下必受其弊上新嗣位朝夕與謀者二三執政)
(苟非其人將敗國事此乃心腹之疾顧可緩耶未幾介甫變法百姓騷然温公退居洛陽每曰吕献可之先見)
(予所不及閒見錄)論宰相專恣(宰相吕頥浩專恣中丞趙鼎論之遷鼎翰林學士鼎引司馬光)
(故事以不習駢&KR1275;不就遷吏書復辭章十數上頥浩罷鼎即出視中丞事系年錄)論元豐調亭
(蘇轍為御史中丞時元豐舊黨分布中外多起邪䜛以搖撼在朝吕徵仲劉莘老遂欲引用其黨以平舊怨謂)
(之調亭轍於延和面論其非退以劄子奏入宣仁后命宰執於簾前讀之仍諭之曰蘇轍疑吾君臣兼用邪正)
(言極中理自此参用邪正之說衰矣言行錄)讀仇士良𫝊(豐稷為中丞宦官浸盛稷懷唐書上)
(殿為上丨丨丨丨丨數行上曰已諭稷偽不聞讀畢九朝通略)憲綱資紏正(丨席持丨亦丨丨丨)
(胡文恭行柳植制)柳子中丞壁記(古者交政於四方謂之使今之制受命臨戎職無所統属)
(者亦使凢使之號盖專焉而行其道者也開元以來其制愈重故取御史之名而加焉至於今若千年其兼中)
(丞者若干人其使絶域統兵戎按州郡專貨食而柔遠人固王略齊風俗和關石大者戡復于内拓定于外皆)
(得以壯其威張其聲其用遠矣假是名以蒞厥職而尊嚴若是况乎總憲度於朝端樹風聲於天下其所以翼)
(于君正于人者尤可以知也武公以厚德在位甚宜其官視其署有記諸使中丞者而多開漏於是求其故於)
(詔制而又質於史氏增益備具遂命其属書之且曰由其號而觀其實後之居於斯者有以敬于事柳文)朱
子與臺端書(熹来見顔色比轍妄以名姓自通方以僭瀆自咎乃蒙教答又枉手帖之誨降屈威)
(重謀及疎遠此古人之事而執事者行之甚盛甚盛顧熹之愚不足以當之然敢無辭以對盖嘗竊謂欲起膏)
(肓之疾者必攻其受病之處而其用功之緩速制藥之寒溫又有不可以頃刻陛釐差者今天下之病在膏肓)
(者久矣夫人而能知之夫人而欲言之顧以不當其任則雖欲一效其伎而無所施耳乃者天子以執事有廉)
(靖孤貞之操擢寘諫垣納用其言屏去姦惡皆所謂膏肓之餘證海内有志之士知上之心盖已深悟隠疾之)
(在躬而欲假執事之藥以去之也又知執事之心所欲如從事於此者盖亦以為之兆耳其必將有以譴之則)
(夫所謂病本者可去無疑也然而側聽累月未有所聞則又懼夫二豎子者知良醫之傷已而先為術以去之)
(以是憂疑不知所定尚幸聖心堅定不入其言而又進執事於臺端之重是必君臣之間已有一定之計足以)
(少慰士大夫心然熹之愚竊獨私憂過計意夫姦賊窺見端倪則其所以日為謀者必將愈深愈切而有先執)
(事以發其機者不審執事何以處之盖伐木而翦其枝葉不若斧其根壅水而捍其波流不若塞其源鳴金鼔)
(耀戈甲而噪呼以逐虎不若乘其方睡而斃之之連也今執事則既撼而覺之矣又猶欲緩視徐趨以當其虓)
(怒决裂之勢熹窃為執事者危之也然此等小人有生以来自朝至暮無非罪惡不可殚數且又人主素以倡)
(優奴僕畜之不責以名檢而間者議臣乃復抉摘苛細而一一以陳之其不納則宜矣唯其日侍燕閑逢迎縱)
(臾使人主之心恬於逸欲而法家拂士之言不得以進阻於卑近而正大久遠之計不得以聞賄賂公行姦邪)
(堵立盖其所以為天下國家之綱紀者日傾月壞而上下相蒙莫敢以告是則此一二人之罪所以上通於天)
(而深為今日膏肓之病者執事誠能聲此揚于王庭深贊聖主去邪勿疑之志又引同列之賢合謀並力以决)
(去之則天下膏肓之病者庶幾其可去矣太平萬歲熹雖不武尚能為執事誦之不識執事亦有意乎熹比困)
(三月指揮已略為明主言之矣頋疎賤之言未足取信或以取戾謹已束裝恭俟嚴譴惟執事毋以為戒而亟)
(深圖之則天下幸甚專此布禀盖區區之心以古人之事望於執事不復以世俗之常態自疑伏惟深察引領)
(臺寺不勝拳拳)
詩集清簡肅權豪(我行五嶺表辭卿二十年聞嬰欲動詠披霧即依然疇昔同寮采今随年)
(代改借問藏書處唯君故人在故人名宦高丨丨丨丨丨誰知懷九難徒然莅三毛晉江總贈孔中丞)
白簡光朝列(丨丨丨丨丨彤騶出禁中禇亮)
侍御史
歴代沿革(周御史掌萬民之治令以贊冢宰凡治者受法令焉以其在殿柱之間亦謂之柱下)
(史老𣆀曾為柱下史秦改為侍御史張蒼自秦史十五員六典後漢亦有掌察舉非法受公卿郡吏奏事)
(有違失舉劾之漢所掌凡五曹令曹印曹供曹馬曹乘曹魏八人當大會殿中御史簮白筆側陛而坐隋)
(唐又置内供奉掌紏舉百寮侍御史號臺端他人稱之曰端公其知雜事者謂之南床殿中監察不得坐)
(凡侍御史之列不出累月遷登南省故號為南床百日察其行上出入揖譲去就殿中以下皆禀而随之)
(通典建中元年以侍御史分掌公廨推彈自是雜端之任輕矣唐職林本朝官制見前御史臺門大夫掌)
(肅正朝廷綱紀及以儀法紏治百官罪失而中丞侍御史為之貳)
事類掌令(御史丨邦國都鄙及萬民之治丨以贊冢宰凡治者受法令焉掌贊書凡數從政者周禮)
(春官)受奏(侍御史員十五人丨公卿丨事舉劾按章前百官表)柱史(侍御史周官也為丨下丨冠法)
(冠一名曰柱後以鐵為之言其審固不撓也應劭漢官儀又漢張蒼為丨下丨明習天下圖書前百官表)治
書(宣帝幸宣室齋居以决事令侍御史二人丨丨御史起此後百官志注又丨丨御史二人六百石本注曰)
(掌選明法律為之後志)鐵柱(御史冠法冠一名柱後以丨為丨史張敞𫝊注又北齊司馬子瑞選御)
(表周興丨丨漢制繡衣北史)繡衣(侍御史有丨丨直指出討姦猾治大獄武帝所置不常置前百官表)
劾霍光(嚴延平遷侍御史時霍光廢昌邑王立宣帝延年丨奏丨丨專廢立無人臣禮奏雖寢朝廷肅)
(然惮之前本𫝊)劾梁冀(陳翔拜侍御史元日朝賀大將軍梁冀威儀不整翔奏請收冀理罪時人竒之)
(後漢史)服豸冠(獬豸冠按禮圖曰法冠也二曰柱後惠文如淳注獬豸冠秦制也法官服之按董巴)
(注云獬豸神羊也蔡邕云如淳應劭曰此獸主觸不直故執法者象之秦滅楚以其君冠賜御史後漢輿服志)
懸豹尾(大駕属車八十一乘皆尚書御史所載最後一車丨丨丨薛綜注曰侍御史載之同上)乘
驄馬(桓典為侍御史執政無所避常丨丨丨京都畏之為之語曰行行且止避丨丨御史後本𫝊)軔
乘輿(申屠剛字公卿建武初拜侍御史遷尚書令蹇蹇多直無所屈撓隴蜀未平上嘗欲近出剛不止聽)
(剛以頭丨丨車丨使馬不得前東觀漢記)埋車輪(張綱為侍御史安帝時遣入使按行風俗綱獨丨其)
(丨丨於洛陽都亭曰豺狼當道安問狐狸遂奏大將軍梁冀兄弟後本𫝊)使幽州(後漢李恂拜侍御史)
(持節丨丨丨宣布恩澤慰撫北狄所過皆圖寫山川屯田聚落百餘卷悉封奏肅宗嘉之後漢書)護太
子(利暠順帝時為侍御史中常侍高堯受勅迎太子不賫詔書暠横劍當車曰御史受詔監丨丨丨太子國)
(之儲副常侍無一尺詔書安知非挾奸邪今日之事有死而已堯不敢争同上)宰相才(後漢揚秉字叔)
(節拜侍御史京師咸稱其有丨丨之丨)察視官(鄭據建武三年為侍御史上疏曰斗筲小吏擢在丨)
(丨之丨分當刺邪矯枉並同上)威莫犯(後漢侍御史丨烈赫奕丨之敢丨通興)名素高(楊廷)
(式強正忠直丨望丨丨及為憲臺人皆属望三國吳志)簮白筆(魏當大朝會殿中御史丨丨丨側陛)
(而坐帝問此何官何主辛毗曰此謂御史舊時簪筆以奏不法如今者直備位但毦筆耳毦音餌三國魏志)
執青嚢(晉宋以来此職甚輕天監初始重其選車前依尚書二丞給三騶丨盛印丨丨注南史何思澄)
(為治書侍御史)遵家業(劉毅字子皦亦丨其丨丨用心属正為侍御史傳暢晉書)决大獄(庾峻)
(為秘書丞遍觀古今見聞益廣長安大獄久不决轉為侍御史斷之朝野稱慶王隠晉書)詰郭彰(劉暾)
(字長升遷侍御史武庫火尚書郭彰率百人自衛而不救火暾正色詰之彰怒曰我能截君角也暾勃然曰天)
(子法官而欲截角乎君何敢恃寵作威福求紙筆奏之彰伏不敢言晉本𫝊)責楊素(柳調為御史僕)
(射楊素嘗於朝堂見調因獨言曰柳條通弱體獨搖不須風調正色曰調信無取者公不當以為侍御史調信)
(有可取不應𤼵此言素甚竒之隋史)百僚敬憚(隋柳彧為侍御史當朝正色丨丨丨丨上嘉之曰柳)
(彧正色之士國之龜寳同上)百僚畏憚(唐王志愔為左臺侍御史執法剛正丨丨丨丨本𫝊)主
事凡四(推弹公廨雜事凡四臺内之事悉主之唐六典)為職有六(侍御之職有六一曰奏弹)
(二曰三司三曰西推四曰東推五曰贓贖六曰理匭同上)七品清要(唐李素立高祖令授丨丨丨丨)
(官所司擬雍州司戸上曰此官要而不清擬秘書郎上曰此官清而不要遂授侍御史唐史)一時風
采(崔咸字重易為侍御史處正特立風采動一時)白兔御史(王弘義遷侍御史始賤時求傍舍瓜)
(不與乃騰文言園有白兔縣集衆捕逐畦蓏無遺内史李昭德曰昔聞蒼鷹獄吏今見丨丨丨丨)皂鵰
御史(王志愔為侍御史以剛鷙為治所居人吏畏讋呼為丨丨言其顧瞻如鵰鶚之視燕雀也並同上)
澳耻呈身(唐韋澳方静寡欲不肯見高元裕云恐無呈身御史本𫝊)祐驚落膽(唐敬宗朝)
(夏州節度使李祐入朝違詔進奉侍御溫造弹之祐趋出待罪股戰流汗謂曰吾夜踰蔡州城擒吴元濟未嘗)
(心動今日膽落温御史矣溫造傳)遠近相賀(徐有功為侍御史丨丨聞之皆欣然丨丨唐本𫝊)
州縣震懾(乾封二年韋仁約除御史與公卿相見未嘗行拜禮或勉之仁約曰鵰鶚鷹鸇豈衆禽之)
(偶奈何設拜以狎之且耳目之官故當持立乃曰御史啣命出使不能動搖山嶽震懾州縣成曠職耳唐史)
劾京兆尹(開元初楊錫為侍御史與御史大夫李傑將丨丨丨丨崔日知反為所搆楊廷奏曰紏弹)
(之司若遭恐脅以成奸臣之謀御史臺固可廢通鑑)遷蕃判官(唐竇羣隐居毗陵以節概聞召為左)
(拾遺丨侍御史入丨使丨丨羣因入對奏曰陛下即位二十年始自草澤擢臣為拾遺是難其進也今陛下以)
(二十年難進之臣用為和蕃判官一何易也德宗異其言留為侍御史分紀)一人朝長(唐臺中故)
(事三院退朝入臺丨丨為之丨丨故大中中侍御史馮緘與三院退朝入臺路遇集賢校理楊牧不為之却緘)
(為朝長拉牧僕者臺中笞之續通典注)三臺朝制(太極以前丨丨丨列之丨侍御史與殿中随仗)
(入分居兩行唐職林)柱裏柱外(每出入行步侍御史在丨丨殿察兩院在丨丨同上)南床南
省(唐四人侍御史號臺端他人稱曰端公其知雜事者謂之雜端最為雄劇食座之南横設榻謂之丨丨例)
(不出累月遷登丨丨故號為南床百官志)冠冠以彈(大事則丨法丨衣朱衣纁裳白紗中單丨)
(丨之小事常服六典)舉鞭而揖(舊御史遭長官於塗皆免帽降乘長官戢轡辭而止焉乾封中王本)
(立為侍御史意氣頗高塗逢長官端揖而已自是諸人或降而立或一足至地或側鞍弛鐙輕重無常開元以)
(来但丨丨聳揖而已通典)京尹避路(唐故事丨丨遇侍御諸衢當避唐臺儀)大夫抗禮
(崔隱甫奏侍御已下皆與丨丨丨丨崔隠甫𫝊)碎首玉階(王義方劾李義甫曰丨丨丨丨庶明臣節)
(本𫝊)奏事龍墀(舊制入閣侍御一員在龍墀邊祗候弹奏公事唐六典)朝廷雄職(王義)
(方曰陛下拜臣侍御史濫丨丨之丨丨本𫝊)憲府雄任(當丨丨丨極之丨徐騎省行查文徽知雜)
(制)脆梨佳味(裏行及試員外為合口椒殿中曰生薑侍御為脆梨漸入丨丨賈言忠撰監察本草)
貞柏勁條(御史臺侍御史廳前有兩株柏總草中李元同張仁禕為侍御史所植也杜易簡為之贊)
(云爰有丨丨徒植清臺麝條霜勁蠶葉風開始逄鵲喜終見烏来續通典)鐵冠銀印(峩峩丨丨晶晶)
(丨丨元微之行崔既兼御史制)豸冠綱憲(並服丨丨式司丨丨徐騎省行王仲連侍御史)使持
憲綱(率是幹用丨丨丨丨徐騎省盧文徽制)肅我朝命(越登司官丨丨丨丨注司官為理書)
(御史楊荆州諫)磨切貴近(始以御史在長慶寳歴之際匡拂時病丨丨丨丨杜牧行高元裕制)使
辨淑慝(御史吾耳目官非清明勁正不偏不撓者安可丨丨丨丨振紀綱廣吾聰明哉白集王申伯御)
(史制)方正謹厚(賈黯除中丞新除侍御史吕誨常弹黯過失遷延引避黯言嘗薦誨為御史知其丨)
(丨丨丨一時公言非有嫌忌願得終與共事誨乃就職通略)忠義誠信(劉忠肅公摯擢侍御史公)
(自熙寕以言去位踰十六年乃復任言責奸佞刻薄之吏事状顯著公皆正色弹劾多所貶黜中外肅然時人)
(以比包希仁吕獻可上察其丨丨丨丨可屬重任未幾大用焉言行錄)得兼諫職(天禧置言事御)
(史後久不除慶歴五年復置今御史臺中丞廳之南有諫官御史廳盖御史丨丨丨丨也會要)免判理
寺(御史知雜吕誨奏風憲紏䋲百司刑名出入當舉劾若令判大理寺於體有妨許之事略)不尚沽
激(何郯言事丨丨丨丨有大體朝廷重之)請攬威權(趙瞻字大觀為侍御史上疏丨丨丨丨明)
(功罪廣聪明更積弊蒙英宗嘉納同上)爭濮王禮(范忠宣公純仁為侍御史時方議濮安懿王典)
(禮大臣從復官異論公請如從官儀公在臺數言人所難言及丨丨丨丨引誼據經語斥大臣尤切由是名震)
(天下言行錄)伸諫省氣(林正惠公大中除侍御史鄧司諫驛以忤旨移將作監公請曲加優容許)
(復舊職丞相留公丐去公率同僚奏乞宣諭使安相位遂不果去身居言職而丨丨丨之丨誦丞相之賢他人)
(不敢為也樓攻媿集)畫像便殿(晁以道云仁宗貶唐介嶺南遣中使賜介金又丨其丨置之丨丨言)
(行錄)還告居家(范忠宣與吕誨等論奏濮王典禮不聽於是丨所授丨家居得罪事略)言宰
相進錦(質肅公介為御史張堯佐再除宣徽使介争之諭曰除擬初出中書介遂極言宰相文彦博知)
(益州日進燈籠丨媚貴妃致位宰相請逐彦博仁宗怒貶介英州别駕會要)招諸將論兵(侍御)
(史張浚好謀有大志數丨丨丨至臺講丨用丨籌策中興系年錄)劾堯佐守忠(彭思永字季長)
(召為侍御史極論内降官賞之弊以為斜封非公朝之事仁宗深然之皇祐祀明堂時張堯佐以妃族進王守)
(忠以親侍帷幄寵参知政事闕員堯佐朝暮待命守忠亦求為節度使公獨抗疏極言仁宗震怒中丞郭勸諫)
(官吳奎皆為上言其忠不宜加罪仁宗怒觧而堯佐守忠之望遂格公猶罷臺職言行錄)彈蔡確張
惇(劉忠肅公摯為侍御史丨劾丨丨其罪有又論丨丨凶悍輕銳無大臣體皆罷同上)
詩集持斧(借問丨丨翁幾年長沙客杜甫贈吴十侍御)簮筆(來丨御史丨酬冠十侍御同上)
憲府(丨丨初收迹丹墀共拜嘉分行參瑞獸𫝊墨亂塗鴉柳宗元)法星(鷙鳥得秋氣丨丨懸火旻)
(劉禹錫早秋送臺院楊侍御歸朝)豸冠(聞欲朝龍闕應須拂丨丨風霜随馬去炎暑為君寒岑參送韋)
(侍御)繡衣(丨丨柱史何昂藏鐵冠白璧横秋霜三軍論事多引納階前虎士羅干將李白贈錢侍御)聞
天語(羡他驄馬郎元日謁明光立去丨丨丨朝回惹御香岑参送裴侍御)趨天闕(晚丨丨丨烏紗)
(薄内直空臺古柏寒饒易贈侍御史)戒水心(薄遊添霜署直指丨丨丨蘇味道懷臺中諸僚)非凡
格(際曉乘驄入九逵内朝簪筆坐前墀天家御史丨丨丨曾向崑崙服紫芝楊億)濟羣才(詔取名郎)
(入憲臺此時方急丨丨丨云云白筆豈知權可畏皂囊還請上親開王荆公送叔康侍御)私不容粟
(御史霜幹威行丨丨丨丨山谷)名重如山(御史唐介貶英州别駕中朝士大夫以詩送行者頗衆獨)
(李師中一篇為人傳誦曰孤忠自許衆不與特立敢言人所難去國一身輕似葉高丨千古丨丨丨並游英俊)
(顔何厚未死姦諛骨已寒天為吾皇扶社稷肯教夫子不生還叢話)班心突見(丨丨丨兀丨長身東)
(坡次韻張舜民注云時張自御史出倅臺史謂御史立處為班心)治體已逹(危言回邱山聲利盡)
(毫末由来丨亂丨宿音心丨丨肯随俗好惡議論輕自决王荆公送孫叔康赴御史府)
殿中侍御史
歴代沿革(魏蘭臺遣御史二人居殿中伺察姦非故曰殿中侍御史晉至北齊皆有隋改為殿)
(内侍御史煬帝省唐武德置殿中侍御史四員正觀增二人通典掌殿廷供奉之儀京畿諸州兵皆隸焉)
(弹舉遺失號為副端正班列於閤門之外有離立失列言囂而不肅則糺罰之其正冬大會則戴黑豸乘)
(馬加飾通典唐職林文明元年又置殿中裏行唐會要本朝殿中侍御史二人掌言事分紏大朝會及朔)
(望六参官班序四朝志元豐八年詔殿中侍御史兼察事監察御史兼言事讀會要)
事類簮筆(置二員居殿中伺察非法側陛而坐魏志)眊筆(魏大朝會殿中御史簪白筆側陛而)
(坐帝問此何官何主辛毗曰此謂御史舊時簮筆以奏不法今時直備位丨丨耳同上)能擢(左雍起於)
(碎吏武帝以為丨丨殿中侍御史初學記唐氏𫝊)才補(中書属通事令史孫綝久習内事丨宜殿中侍)
(御史亟丨之不審可否制曰可初學記山公啓事)討惡(宋游道為殿中侍御史臺中語曰見惡能討宋)
(游道)申枉(唐崔仁師正觀初改殿中侍御史青州有男子謀逆有司捕支黨纍填繫獄詔仁師按覆)
(止坐冠惡十餘人他悉原縱大理少卿孫伏伽謂曰原雪者衆誰肯讓死就决而事變奈何仁師曰治獄主仁)
(恕豈有知枉不申為身謀哉及勅使覆訊諸囚皆叩頭曰崔公仁恕必無枉者舉無異辭由是知名本𫝊)柱
外(唐侍御史在柱裏殿察兩院在丨丨職林)墀下(上官儀位宰相時以雍州司士韋絢為殿中侍御史)
(或疑非遷儀曰此野人語耳御史供奉赤丨丨接武䕫龍簉羽鵷鷺豈雍州判佐比乎韋絢𫝊)戴黑豸
(朝會則乘馬具服丨丨丨升殿唐百官志)用紫褥(御史故事大朝會則監察押班常参則殿中知班入)
(閤則侍御監奏含元殿最遠用八品宣政殿其次用七品紫宸殿最近用六品殿中得立五花磚綠衣丨丨案)
(丨之類號為七貴唐國史補)廊廟材(唐張行成少師事劉炫炫曰張子體局方正丨丨丨也補殿中)
(侍御史紏劾不避威權太宗謂房元齡曰觀古今用人必因謀介若行成者朕自舉之無先容也本𫝊)清
廟噐(唐李珏字待價為殿中侍御史宰相韋處厚曰丨丨之丨豈搏擊才比除禮部員外郎本傳)綴
供奉班(唐天成二年御史臺奏每遇入閤日欲依常朝例差殿中侍御史二員押鐘鼓樓位各丨丨丨)
(官丨出入所冀共為紏察從之五代會要)均御史職(唐法殿中侍御史遷拜及職事與侍御史均職)
(林)鹵簿内紏(掌駕出於丨丨丨丨察與侍御史同帷不判事職員令)觀象門出(監察)
(御史職知朝堂正門無藉非因奏事不得入至殿廷在栖鳳闕南望殿中侍御史以上從丨丨丨丨若從天降)
(唐會要)紏班不肅(殿中侍御史掌殿廷供奉之職正班列於閤門之外丨離丨語丨丨者唐官志)
責班不整(唐臨初為殿中侍御史韋挺以朝班不整責之臨曰此小事不足介意)隔班偶
語(王旡競轉殿中侍御史舊例每日更直於殿有三班時宰相宗楚客楊再思常離班偶語旡競前曰朝禮)
(至敬公等大臣不宜輕易以慢常典職林)起家即真(武后時殿中御史官或有丨丨為之而丨丨者)
(通典)大政與議(張行成字德立為殿中侍御史紏察嚴正嘗侍宴太宗語山東及關中人意有同異)
(行成曰天子四海為家不容以東西為限是示人以隘矣帝稱善自是有丨丨事令丨丨焉本𫝊)辛辣
不患(殿中為蘿蔔亦曰生薑雖丨丨而丨為丨賈言忠本草)紏劾為能(正觀中張行成為殿)
(中侍御史丨丨廵察時以丨丨白集裴廙制)分紏朝會(殿中侍御史二人正七品掌言事丨丨大)
(丨丨及朔望六参官班序神宗正史職官志)不畏彊禦(紹興三十一年杜莘老為殿中侍御史入)
(見上曰知卿丨丨丨丨故有此授自是用卿矣系年錄)内出姓名(治平二年以范純仁為殿中侍)
(御史吕大防為監察御史裏行近制御史有闕則命翰林學士御史中丞迭舉二人而上自擇取一人為之至)
(是闕兩員舉者未上丨丨純仁大防丨丨而命之寔錄)上稱仁勇(紹興末金人謀入寇宦官張去)
(為隂沮戰議且請避之陳俊卿為殿中侍御史請斬之丨愕然曰公丨者之丨楊誠齋集)鐵面御史
(趙清獻公忭召為殿中侍御史弹劾不避權倖京師號為丨丨丨丨蘇東坡集)骨鯁殿院(杜莘老為)
(御史極言無隐取衆所指如王繼先張去為軰悉繫去之及罷去朝士祖道都門以詩文稱述者百餘人都人)
(至今以為美談雖宿衛武夫府寺賤隸說前朝丨丨敢言之臣必曰杜丨丨云中興系年錄)天子御
史(龐籍莊敏入為殿中侍御史中丞孔道輔謂人曰今之御史多承望要人風旨隂為之用獨龐公丨丨丨)
(丨耳言行錄)諫官御史(見前侍御史類得兼諫職注)呈身御史(皇祐中詔中丞孫忭)
(舉御史抃舉吳中復或曰公平生不識中復何由知之抃曰昔人耻為丨丨丨丨今我豈求識面臺官遂除殿)
(中侍御史)言事御史(慶歴五年殿中侍御史梅摯監察御史李京並為丨丨丨丨唐制御史不專言)
(職故天禧中始置丨丨丨丨六員其後久不除至是始除之會要)言正人請郡(趙清献公抃字)
(閱道除殿中侍御史光是吕溱出守徐蔡襄守泉吴奎守夀韓絳守河陽歐陽乞蔡賈黯乞荆南公即上丨近)
(日丨丨賢如修軰無幾今皆欲丨丨者以不能謟事權要傷之者衆矣修等由此不去一時名臣頼之以安言)
(行錄)請太后還政(傅献簡公堯俞英宗即位遷殿中侍御史皇太后同聽政上疾平公上疏丨丨)
(丨丨丨未聽頗聞内侍仕守忠有惎語公又上疏太后遂還政而逐守忠等言行錄)獻謹始五事
(蒋之竒英宗立為殿中侍御史丨丨丨丨丨一曰進忠賢二曰退奸邪三曰納諫諍四曰遠近習五曰閑女謁)
(事略)除舊臣一郡(陳正献公俊卿任殿中侍御史時金虜謀入寇舊臣惟張忠献在謫臣湖湘中)
(外翕然歸之上心益疑公上疏乞除一近郡以繫人心上大悟明日除兵部侍郎後數月竟用張公守建康楊)
(誠齋集)彈樞使一十八章(吕誨字獻可端之孫也召為殿中侍御史弹劾無所避公主夜)
(扣禁門劾奏公主閤宦者竄逐之弹樞密使宋庠不稱具瞻之望陳升之為樞密副使誨與唐介趙抃論升之)
(交結中人不可大用章十八上卒與升之俱罷事略)劾監司二十三人(殿中侍御史常同為)
(御史不數月丨罷丨丨之不才者丨丨有丨丨中外聳然中興系年錄)論宰執不恊人望
(何&KR1476;字聖從為監察御史遷殿中擢御史知雜上疏論丨相陳丨中寡學術参知政事丁度輕脱夏竦回佞皆)
(丨丨丨丨親從官謀為不軌窃𤼵寢殿而連日賊未得内臣楊懷敏倚夏竦冀免失職之過&KR1476;劾其罪章累上)
(懷敏遂斥去事略)言姦邪以召天變(汪徹字明遠為殿中侍御史上言昔慶歷初京師一)
(日無雲而震仁宗以天變如此由夏竦姦邪亟命黜之前日無雲而雷人情駭異其變蓋在大臣言行錄)文
彥博何任不可(河東闕漕使章邭公言聞丨丨丨者有稱吕許公曰可召來面詢之召至堂上)
(許公不交一談但睥睨不已邭公因言河東事曰彥博鄉里無所不知文退許公歎曰此大有福人丨所丨用)
(丨丨遂自殿中侍御史差委不出十年出將入相言行錄)杜子美入奏行(竇侍御驥之子鳳之)
(雛年未三十忠義俱骨鯁絶代無烱如一叚清冰出萬壑置在迎風寒露之玉壺蔗漿歸厨金盌凍洗滌煩熱)
(足以寕君軀政用味合通典則戚聯豪貴躭文儒兵革未息人未蘇天子亦念西南隅吐蕃憑陵氣頗麄竇氏)
(檢察應時湏運粮䋲橋壯士喜斬木火井窮猿呼八州刺史思一戰三城守邊却可圖此行入奏計未小密奉)
(聖旨恩宜殊綉衣春當霄漢立綵服自向庭闈趨省郎京尹必俯拾江花未落還成都肯訪浣花老翁無為君)
(酤酒滿眼酤與奴白飯馬青芻杜詩)韓昌黎殷侍御書(某月日愈頓首辱賜書周覧累日竦)
(然增敬&KR1370;然汗出以慙愈於進士中粗為知讀經書者一来應舉事随日生雖欲加功竟無其暇遊從之類相)
(熟相同不教不學悶然不見已缺日失月亡以至于老所謂無以自别于常人者每逢學士真儒歎息踧踖愧)
(生於中顔變於外不復自比於人前者蒙示新注公羊春秋又聞口授指略私心喜幸恨遭逢之晚願盡𫝊其)
(學職事羈纏未得繼請怠惰因循不能自強此宜在擯而不教者今反謂少知根本其辭章近古可令叙所注)
(書惠出非望承命反側善誘不倦斯為多方敢不喻所指八月益凉時得休暇倘矜其恂綴不得走請務道之)
(𫝊而賜辱臨執經座下獲卒所聞是為大幸况近世公羊學絶絶何氏注外不見他書聖經賢𫝊屏而不省要)
(妙之義無自而尋非先王好之樂之味於衆人之所不味務張而明之其孰能勤勤拳拳若此之至固鄙心之)
(所最急者如遂蒙開釋章分句斷其心曉然直使序所注挂名經端自託不腐其又奚辭將惟先王所以命愈)
(再拜韓文)
詩集峨豸(丨丨忝備列韓愈答張徹)鷙鳥(丨丨得秋氣法星懸火旻劉禹錫送楊御史歸朝)
青槖(盛府題丨丨殊章動綉衣蘇味道贈御史之臺)彤騶(白簡光朝列丨丨出禁中禇亮)
監察御史
歴代沿革(東晉置檢校御史知行馬外事宋齊梁陳並置焉後魏北齊復置十二人隋改檢校)
(御史為監察御史唐又置監察御史裏行以馬周為之六典國初御史多出任風憲之職以他官領之太)
(平興國三年詔本司自薦属官俾正名舉職天禧元年詔别置御史六員不兼他職月湏一員奏事有急)
(務聽非時入對以殿中丞劉平為監察御史用新詔也百官表嘉祐四年中丞韓絳請置裏行從之熙寕)
(三年除秀州軍事推官李定權監察御史裏行用選人為御史自定始也職官分紀五年詔秘書殿中内)
(侍省不隸六察如有違慢委言事御史弹奏七年大正官名以言事官為殿中侍御史六察官為監察御)
(史掌吏部禮兵部工之事在京百司而察其謬誤八年詔監察御史兼言事殿中侍御史兼察事徽宗時)
(如辟雍大成府筭學太官局翰林儀鸞司東西上閣門客省引進四方舘皆不隸臺察崇寕間大臣欲其)
(便已而南臺御史亦有不言事者自大觀臣僚申請而殿中大尚辟雍大成府筭學太官局翰林儀鸞司)
(皆隸六察自余應求有言而東西上閤門客省引進四方舘復隸御史胡舜陟申請而本臺始增入御史)
(言事之文續會要乾道二年詔自今非曾經兩任縣令不得除監察御史著為條令八年宰執進呈御史)
(臺事分隸六察虞允文奏曰祖宗時監察御史却許言事上曰今既分隸六察可許随事彈奏自此臺綱)
(肅清)
事類蘭臺(晉孝武置檢校御史掌行馬外事亦丨丨之職通典)松廳(察院諸廳各有他名會昌)
(初監察御史鄭路所葺禮察廳謂之丨丨南有古松也史察主朝官名籍謂之朝簿廳因話錄)六察(唐監)
(察御史有一察官人善惡其二察戸口流散帳籍隐没賦役不均其三察農桑不勤倉廪耗减其四察妖猾盗)
(賊不事生業為私蠧害其五察德行孝弟茂才異等藏噐晦迹應時用者其丨丨黠吏豪宗兼并縦暴貧弱冤)
(苦不能自申者百官志)八人(唐武德初置監察御史丨丨正觀二十二年加二人六典)三院(唐御)
(史臺有丨丨三曰察院監察御史隸焉百官志)分察(監察御史掌丨丨百寮廵按郡縣糺視刑獄肅整朝)
(儀六典又御史臺六員監察謂之丨丨使五代會要)兼廵(開元中監察御史丨丨𫝊驛至二十五檢校兩)
(京舘驛百官志注)風采(察院丨丨尤峻因話錄)風教(姚崇用齊澣為監察御史弹劾違犯先丨)
(丨當時以為稱職)柱外(唐儀每出入行步侍御史行劾裏殿察行丨丨職林)裏行(正觀二十二年)
(置監察御史丨丨以馬周為之自此便以為官之名六典)剛正(蘇至忠劾蘇味道崔珫柱宗椘客之恣時)
(人服其在職丨丨本𫝊)刻深(舒元輿拜監察御史按丨丨害無所縦本𫝊)論宫市(韓愈操正)
(堅正鯁言無所忌遷監察御史上疏極丨丨丨德宗怒貶山陽令)論權嬖(裴度為監察御史丨丨丨)
(梗切本𫝊)名御史(周思立在高宗時為丨丨丨通典)鬼夜乂(唐監察御史李全交專以酷虐)
(為業臺中號為丨面丨丨酷吏𫝊)明目張膽(韋思謙為監察劾禇遂良及再相出之人或弔之答)
(曰大丈夫當正色之地必丨丨丨丨以報國恩終不長碌碌保妻子本傳)隨仗入閣(唐監察御史職)
(知朝堂正門無藉非因奏事不得入至殿廷在西鳳閣南視殿中侍御史以上從觀象門出若從天降至開元)
(七年勅並丨丨丨丨會要)諫造宫殿(唐李善感為監察御史裏行永淳初造奉天宫於嵩陽縣又於)
(藍田造萬全宫善感諫曰宫殿云云時人以此稱之分紀)諫出逸遊(楊虞卿為監察穆宗初立多出)
(逸遊荒恣上疏切諫帝令宣付宰臣云虞卿所上議切諫司覧後宰臣令狐楚等因以納諫為賀同上)决
獄乃雨(顔真卿字清臣為監察御史五原有冤獄久不决真卿至辨之天方旱獄决乃雨郡人呼為御)
(史雨唐德宗實錄)受命息風(唐陸元方為監察御史則天使安輯嶺外將涉風濤甚狂舟人不敢)
(舉帆元方曰我丨丨無私神豈害我遽命濟而風息本𫝊)上林棲烏(李大亮劉洎奏李義甫召見試)
(令詠棲烏立成詩曰日裏颺朝彩琴中伴夜啼上林多少樹不借一枝棲太宗深賞之我將全樹借汝豈惟一)
(枝拜監察御史唐史)中灘鸂鶒(河南伊闕縣前每僚佐有入臺者即水丨丨出石爍金砂清澈可愛)
(牛僧孺為尉一日報灘出縣僚共觀之有老吏曰此必分司御史若是西臺常有一䨇丨丨僧孺因舉抷祝曰)
(既成有灘何惜鸂鶒言訖一䨇鸂鶒飛下灘中不旬日僧孺拜察院劇談)夜加二階(韓思彦為監察)
(御史昌言當世得失高宗丨召丨丨丨唐史)時號四其(郭宏覇自陳討徐敬業臣誓抽其筋食其)
(肉飲其血絶其髄武后大悦授監察御史丨丨丨丨御史同上)劾京兆尹(德宗即位之初侍御史朱)
(敖請復舊制置朱衣豸冠於内廓有犯者御史則以弹舉上許之建中元監察御史張著冠豸冠丨丨丨丨兼)
(御史中丞嚴郢於紫微殿則郢御史中丞而著特賜緋魚袋自是日懸衣冠于宣政之左廊續通典)劾節
度使(元稹拜監察按獄東川因丨奏丨丨丨嚴厲違詔過賦凡十餘年本𫝊)劾背闕坐(李勉)
(拜監察御史属朝廷右武勲臣恃寵多不知禮大將管崇嗣於行在朝堂背闕而坐勉劾之肅宗嘆曰吾有李)
(勉始知朝廷尊矣本𫝊)諫犯法死(唐李素立武德初為監察御史時有犯法不至死高祖特令殺)
(之素立諫曰三尺之法與天下共之一法動搖則無所措手足臣忝法司不敢奉旨帝乃從之分紀)論樂
工爵(馬周客郎將常何家為條條二十餘事皆當世所切太宗怪問何曰此非臣所能家客教臣言之客)
(忠孝人也帝即召之未至遣使四軰趣及見與語帝大悦拜監察御史乃丨臣伏見王長通明白達本丨丨今)
(超授高丨與外廷朝會鳴玉曳履臣窃耻之帝善其言本傳)諫市船利(元宗有胡人言市船利上)
(命監察御史楊範臣往求之範臣奏曰御史天子耳目之官必有軍國大事臣雖冒觸炎瘴死不敢辭此特胡)
(人眩惑求媚無益聖德上慰諭而罷通鑑)不樂檢局(柳渾召拜監察御史臺僚以儀矩相䋲而放曠)
(丨丨丨丨乃求補外宰相惜其才唐本𫝊)不樂滋味(韋表微擢進士授監察御史丨丨曰爵禄譬丨)
(丨也人皆欲之吾年五十拭鏡㨵白冒游少年間取一班一級不見其味也將為松菊主人不愧陶淵明云)
兄弟代為(韋貫之始為監察御史舉其弟纁自代及為右補闕纁代為御史議者不謂之私)兄
弟並居(楊假楊收並遺直之子假自浙西觀察判官入為監察御史收亦自西川入為監察御史丨丨)
(丨丨御史持為新倒並本𫝊)因詠叢竹(唐吕太一拜監察御史裏行自負才華而不即真丨丨院)
(中丨丨以寄意焉曰擢擢堂軒竹青青耐歲寒心貞徒見賞籜嫩未成竿劇談)為開口椒(監察丨丨)
(丨丨毒微歇裏行及試員外為合口椒賈言忠本草)臺閣生風(受憲監察御史綉衣始拜珥筆升朝)
(丨丨以之丨丨豪貴由是歛手陳子昂集楊府君碑)豪貴歛手(見上注)分寮百司(監察)
(御史從七品掌以吏戸禮兵刑工之事丨丨丨丨而察其謬誤凡察事小事則舉正大事則紏劾各籍記其多)
(寡當否歲終條具殿最以詔黜陟神宗正史職官志)分隸六察(乾道八年二月宰執進呈御史臺事)
(丨丨丨丨虞允文奏曰祖宗時監察御史却許言事上曰今既分隸六察可許随事弹奏自此臺綱肅清矣會)
(要)期以大用(明道先生權監察御史裏行神宗素知先生從容咨訪比二三見遂丨丨丨丨每將)
(退必曰頻求對來欲常相見爾程伊川文集)嘆為得體(明道先生為御史時為裏行神宗召對問)
(所以為御史對曰使臣拾遺補闕輔贊朝廷則可使臣掇拾臣下短長以沽直名則不能神宗丨賞以丨丨御)
(史丨劉立之程先生序述)聞名面命(天聖中以太常丞桑慥為監察御史慥有志行朝廷丨其丨而)
(丨丨之國朝會要)不識面薦(見殿中侍御史類識面臺官注)張錫剛正(丨丨為御史言)
(丁謂不當徙内地昭應灾不當以罪人京師之人皆曰張御史貌柔和而心丨丨真御史也國史本𫝊)張
戬狂直(丨丨字天祺除監察御史争新法章數十上最後言今大惡未去横歛未除不正之司尚存無)
(名之使方擾又諸中書争之王安石以扇掩面而笑戬曰戬之丨丨宜為參政所笑天下之人笑參政亦不少)
(矣淵源錄)鞠詠裂麻(丨丨為監察御史言錢惟演與丁謂交結不赴亳州圖入相謂人曰若相惟演)
(當取麻制裂之國史本傳)劉摯趣裝(丨公肅公丨除監察御史欣然就職語家人曰丨丨無為安居)
(計未及陛對首上疏論事劉元城集)劾奏近侍(劉庠字希道除監察御史裏行奏宸庫失盗庠丨丨)
(丨丨領皇城司者初禁銷金李珣犯令庠言法行當自貴近始英宗曰朕豈私一李珣耶珣乃仁宗外家若行)
(之天下謂何同上)乞治内降(𫝊堯俞為監察御史裏行朱晦子穎士以内降監汳口鎮而都水監)
(復薦之公言密院既不治穎士求内降罪而都水又安知其可任而舉之上下相結迭相阿徇其盗名噐將不)
(但一汳口而已乃罷穎士權倖惮焉言行錄)進陳古道(張戬召為監察御史裏行每丨對必丨丨)
(丨引大體不舉苛細論王安石變法非是乞罷條例司及追還常平使者東都事略)極陳時弊(王巖)
(叟召為監察御史上疏丨丨丨事之丨以謂不絶害源百姓無由樂生不屏羣邪太平終是難致同上)言
紀綱賞罰(吕大防字微仲除監察御史裏行首丨丨丨丨丨之際未厭四方之望者有五並同上)
陳得失利病(彭汝礪字噐資權監察御史裏行公在言職非唐虞三代不論初對上十事丨丨丨)
(丨丨多人所難言者言行錄)言人主防欲(明道程先生顥權監察御史裏行前後進說甚多要)
(以正心窒欲求賢育才為先嘗丨丨丨當丨未萌之丨神宗俯身拱手曰當為卿戒之伊川撰行狀)用幕
官昇朝(熙寕三年除秀州推官李定權監察御史李定宋敏求繳詞頭云去歲驟丨京官今又丨職丨)
(便丨丨著峻處紏䋲之地臣恐未厭衆議會要)王義方彈李義府疏(義府擅殺寺丞陛下)
(雖已釋放臣不應更有鞠劾然天子置三公九卿二十七大夫八十一元士本欲水火既濟塩梅相成然後庶)
(績咸熙風雨交泰則知人主不得獨謂皆由聖旨昔唐堯至聖失之於四凶漢主深仁失之於陳豨光武聰明)
(寬恕失之於逢萌魏武勇略失之於張邈此並英雄之主莫不失之於前得之於後陛下繼聖撫有萬邦蠻陬)
(夷落猶懼刑綱况輦轂咫尺姦臣肆虐殺一六品寺丞是使忠臣抗憤義士扼腕縱令正義自取絞縊此事彌)
(不可容便是畏義府之權勢能殺身以滅口此則殺生之威上非主出賞罰之柄下移姦佞臣聞履霜堅冰積)
(小成大請乞重勘當畢正義致死之由雪冤氣於幽泉誅姦臣於白日對仗叱義府不退義方三叱上既無言)
(義府趋出義方乃讀弹文曰義府善柔成性佞媚為心昔事馬周分桃見寵後交劉泊割神宗恩生其羽翼長)
(其光領因緣除會遂皆通達不能盡忠端節對揚王休策蹇勵駑祗奉皇眷而反憑附城社蔽虧日月請托公)
(行交游羣小貪冶容之好原有罪之淳于恐漏泄其謀殞無辜之王義雖挟山超海之力望此尤輕回天轉日)
(之威方斯更劣此如可恕孰不可容金風戒節玉露啟途霜簡與秋典共凊忠臣與鷹鸇並擊請除君側少答)
(鴻私碎首玉階庶明臣節伏請付法推斷以申典憲唐書)
詩集忠義(見前文集内)忠謀(適當除御史誠當得言秋拜䟽移閤門為丨寕自丨上陳人疾)
(苦無令絶其喉下陳畿甸内根本理宜優韓愈赴江陵途中寄贈注云公自監察貶山陽令移江陵法曹参軍)
備列(峨豸忝丨丨伏蒲愧分經)分經(注見上)
御史臺主簿
歴代沿革(前張忠為御史大夫署孫寳為主簿隋大業三年始置御史臺主簿二員唐省一員)
(掌付事勾稽省署抄目監印給紙筆其俸禄與殿中御史同正觀中自張宏濟為此官之後遂為美職六)
(典通典本朝於幕職官選強明公幹者二人充臺主簿掌推勘公事後止置一員長編掌簿書錢穀之事)
(紹興二年詔御史臺全闕長貳檢法主簿特令殿中侍御曾綩奏辟中興會要)
事類詘身(西漢孫寳張忠署為主簿寳徙入舍祭竈請比鄰忠怪之使所親問曰今兩府高士俗不)
(為主簿子既為之徙舍甚悦何也寳曰高士不為主簿而大夫君以寳為可一府莫言非士安得獨自高道不)
(可丨丨詘何傷且不遭者何無不為况主簿乎忠聞之甚慙綱書薦寳經明質直宜備近臣孫寳錄)選屬
(唐高元裕進御史中丞建言紀綱地官属湏選其不稱職者請罷之本𫝊)管雜務(唐主簿丨轄臺中丨)
(丨通典)書譴罰(每食主簿執黃卷丨其丨丨同上)在北榻(唐憲臺之禮雜端在南榻主簿)
(丨丨丨唐職林)入選門(後唐天成四年敕諸道賓從即随府罷臺主簿既為正秩况丨丨丨顯自敕恩)
(湏終考限朱穎宜仍舊五代會要)鈎考簿書(御史臺其属有檢法官檢詳法律主簿丨丨丨丨各)
(一人從八品神宗正史職官志)分治職事(元豐六年九月中丞黃履言本臺有主簿兼檢法官二員)
(乞復置丨丨丨丨紹置主簿并檢法官一員會要)點檢文字(臺主簿掌受事𤼵辰勾檢稽失兼簿)
(書錢穀之事元豐三年李定請增置一員丨丨六案丨丨元祐元年大理寺左斷刑架閣庫專委主簿主管續)
(會要)分掌班籍(中丞黃履奏本臺主簿檢法官係丨丨丨丨參預定刑所領職事與他司不同)
御史臺檢法
歴代沿革(古無此官本朝熙寧十一年改主簿作檢法官各一員係長貳同舉京官充元豐四)
(年罷見宣和二年御史臺申詣六年復置各一員元祐三年改檢法官為主簿紹聖三年因董敦逸奏請)
(復置掌檢詳法律續會要四朝志又熊氏職略云國初沿唐制御史臺有推直官元豐官制行始罷推直)
(而置檢法按四朝志推直罷於改官制之時而檢法之置乃在熙寕十年當考)
事類檢詳法律(御史臺其属有檢法官丨丨丨丨住簿鈎考簿書各一人從八品神宗正史職)
(官志)分治職事(元豐六年因中丞黃履奏復置各一員令丨丨丨丨會要)參預定刑(中丞)
(黃履奏本臺主簿檢法官係分掌班籍丨丨丨丨所領職事與他司不同會要)不依常制(元豐罷六)
(年復置各一員許長貳本依常置踏逐秦舉續會要)典法憲臺(紹興除陳良翰制)
