古今合璧事類備要别集卷八十三
宋謝維新撰
畜産門
羊
格物總論(羊褐白黑三色亦有青者南人所罕見牡一歲曰䍮雉矯瓦三歲曰羝牝一歲曰㹀)
(三歲曰牂吳羊犗曰䍸羖羊犗曰羯羖羊毛長尺餘北人引□羊以此為羣首北地河西陜西河東羊最)
(佳其次淮南州郡亦有佳者閩廣不及也羔羊子也羜五月生&KR2508;務六月生□它達反七月生)
事類羸角(羝羊觸藩丨其丨易)墳首(䍧羊丨丨詩苕之華)柔毛(凡祭宗廟之禮羊曰丨丨)
(曲禮)長髯(羊一名丨丨主簿古今注)不殺羊(大夫無故丨丨丨曲禮)不畜羊(伐冰之家)
(丨丨牛丨大學)使羊備(堯丨其子九男二女百官牛丨倉廩丨以事舜於畎畝之中孟)爾羊來
(宣王考牧誰謂爾無羊三百維羣丨丨丨思其角濈濈或降於河或飲於池)證父攘(葉公語孔子曰)
(吾黨有直躬者其父攘羊而子丨之)告朔餼(子貢欲去丨丨之丨羊子曰賜也爾愛其羊我愛其禮並)
(語)土之怪(季桓子穿井獲如圡缶其中有羊焉使問仲尼曰吾穿井得羊也對曰丘聞之丨丨丨羵)
(羊也家語)嶽之精(太山失金雞西嶽玉羊鄭玄注曰二丨丨丨也周易謀類)堯舜不前(楊朱)
(見梁惠王言治天下如運諸掌王曰先生有一妻一妾而不能治三畝之園而不能耘言治天下何也曰君見)
(乎牧羊者乎百羊之羣使五尺童子荷箠而隨之欲東而東欲西而西使丨牽一羊丨荷箠而隨則丨能丨也)
(列子)臧榖俱亡(丨與丨二人相與牧羊而丨丨其羊問臧奚事則挾册讀書問榖奚事則慱塞以遊)
(莊子)多歧亡羊(揚子之鄰人亡羊既率其黨又請楊子之竪追之楊子曰嘻亡一羊何追之者衆鄰)
(人曰丨丨既返問獲羊乎曰丨之矣曰奚亡之曰歧路之中又有歧焉吾不知所之所以反也列子)肉袒
牽牛(楚子圍鄭鄭伯丨丨丨丨以逆曰孤不天不能事君使懷怒以及敝邑孤之罪也左傳)羊斟
非人(宋華元殺羊食士其御羊斟不與及戰曰疇昔之羊子為政今日之事我為政與入鄭師故敗君子)
(謂丨丨丨丨也以其私憾敗國殄民宣二年)羊舌為氏(昔有攘羊者以羊頭遺晉叔向向母埋之)
(不食後三年攘羊事發追捕向家撿羊頭肉都盡惟有舌在國人異之遂以丨丨丨丨)說亦屠羊
(屠羊說楚人隱於屠肆昭王失國說往從王王反國欲將賞說說曰大王失國說失屠羊大王反國丨丨丨丨)
(臣之爵禄亦復矣又何賞之有使司馬子綦延之以三珪之位說曰願長反屠羊之肆耳遂不受高士傳)鬼
化為羊(南陽宗定伯年少時夜行逢鬼問鬼所忌唯不喜人唾定伯便擔丨着頭上急持行徑至市中)
(下着地丨丨一丨唾之恐其變化賣之得錢五千雄異傳)卜式牧羊(丨丨有少弟出分獨取畜産百)
(餘田宅財物盡與弟式入山丨十餘歲丨千餘上曰吾有羊在上林中乃拜式為郎布衣草蹻牧羊歲餘羊肥)
(息上見其羊問之式曰非獨羊也治民亦猶是也惡者輒去無令敗羣上以式為奇拜緱氏令本傳)蘇武
牧羝(丨丨往使匈奴匈奴知武不可降使北海上無人處丨丨羊羝乳乃得歸武至海上廩食已盡乃掘)
(野鼠草荄而食武仗漢節牧羊卧起常操持節旄盡脫本傳)爛羊都尉(更始劉聖功納趙萌女為)
(夫人故委政於萌日夜飲宴後庭羣臣欲言事輒醉不能前以至羣小膳夫皆濫授官爵長安為之話曰竈下)
(養中郎將丨丨冑騎丨丨爛羊頭關内侯通鑑)瘦羊博士(甄宇北海人建武中青州從事徵拜博士)
(每臘詔賜博士羊人一頭羊有大小肥瘦時博士祭酒議欲殺羊稱分其肉宇曰不可义欲投鉤宇復恥之宇)
(因先取其最瘦者後召問丨丨丨丨所在京師因以為號東觀漢記)左慈化羊(丨丨字元放曹操嘗)
(出近郊從者百許人慈為齎酒一升脯一斤手自斟酌百官醉飽操怪之使行視諸壚悉亡其酒脯操懷不喜)
(欲因坐上殺之慈郤入壁中霍然不知所在或見於市又捕之市人皆變形與慈同莫知誰是後人逢慈於陽)
(城山頭因復遂之遂走入羊羣操知不可得令就羊中告之曰不復相殺本試君術耳怱一老羝屈前膝人立)
(言曰遽如許即競往赴之羣羊數百皆變為羝並屈膝人立言曰遽如許遂莫知所取)初平化羊
(黃初平年十五家使牧羊有道士見其良謹便將至金華山石室中四十餘年怱然不復念家其兄初起行索)
(初平歴年不得後見市中有道士乃問之道士曰金華山中有牧羊兒姓黃字丨丨兄乃隨道士與初平相見)
(語畢問羊何在曰在山東兄往視但見白石不見羊初平曰羊在耳兄自不見初平乃往呪羊羊起於是白石)
(皆起成羊數萬頭神仙傳)牧羊學書(事見蒲門)牧羊讀書(楊俊同郡王象少孤特為人僕)
(隸年十七八見使丨丨即私丨丨因獲捶楚俊美其才質即贖象回家婚娶立屋然後與别象官至散騎常侍)
(魏志)宫人引車(晉丨丨以鹽塗竹葉丨羊丨)衛玠乘車(丨丨總角丨羊丨入市見者皆)
(以為玉人)女曰非羊(柳毅遇洞庭女牧羊曰吾不知子之牧羊何所用哉神祗豈宰殺乎丨丨丨丨)
(雨工也何謂雨工曰雷霆之類也毅復視之則皆矯顧拏步飲齕甚異而大小毛角則與羊無别焉)當食
萬羊(唐相國李德裕為太子少保分司東都嘗召一僧問已之休咎僧曰公災當萬里南去曰南去遂不)
(還乎僧曰當還耳公訊其事對曰相國平生丨丨丨丨今食九千五百矣所以當還者未盡五百羊耳公慘然)
(而嘆曰吾師果至人且我元和十三年為丞相張公從事於北都嘗夢行晉山見山上盡目皆羊有牧羊者十)
(數迎拜我我因問牧者牧者曰此侍御平日所食羊吾嘗識此夢不洩於人今者果如師之說耶後旬日振武)
(節度使米暨遣使至書於公且饋四百羊公大驚即召告其事僧嘆曰萬羊將蒲公其不還乎公曰吾不食之)
(亦可免耶曰羊至此已為相國所有公戚然不悦旬日貶潮州司馬連貶崖州司戶竟没於荒裔太平廣記)
望為羣羊(王處存以輕兵三千蒙羊皮夜布之野李全忠軍丨丨丨丨爭趨之李茂勲傳)思食
燒羊(仁宗性仁恕一日晨興語近臣曰昨夕因不寐而甚饑丨丨丨丨侍臣曰何不降旨取索仁宗曰比)
(聞禁中每有取索外面遂以為例誠恐自此逐夜宰殺以備非時供應則歲月之久害物多矣豈不忍一夕之)
(餒而啟無窮之殺也時左右皆呼萬歲至有感泣者魏泰記)蘇子瞻贊畫黃初平牧
羊圖(先生養生如牧羊放之無何有之鄉止者自止行者行先生超然坐其旁挾册讀書羊不亡化而為)
(石起復僵流涎磨牙笑虎狼先生指呼羊服箱號稱雨工行四方莫隨上林芒屩郎齅門䑛地尋鹽湯)
詩集仙人騎(番禺五丨丨丨羊各一色手持六秬穗翺翔遶城壁翩然去乘雲諸羊化為石至今)
(留空祠異像猶可識曾聞經猛火毫髮無痕跡五仙寧復來三說頗難測只憂風雨至半夜隨霹靂君不見匡)
(廬劉越之洞天萬象森羅無一尺郭功甫五仙謠)兒童駕(細肋柔毛飽卧沙煩公遣騎送寒家忍令)
(無罪充庖宰留與丨丨丨小車黃魯直戲答張祕監饋羊)
豕
格物總論(豕豨豬之總名生三月曰豯六月曰豵二歲曰豜豝牝豕豭牡豕老豬曰&KR0008;小豬曰)
(豘小母豬曰䝒七俱反老母豬曰&KR0008;山甲反求子豬曰䝏䝕之涉反良豬也野豬謂之䝎音猯)
事類剛鬛(凡祭祀之禮豕曰丨丨豚曰腯肥記曲禮)長喙(一名丨丨將軍古今注)白蹢
(有豕丨丨烝涉波矣詩漸漸之石)黑面(桂林風俗日食蛙曰豈不勝於丨丨郎哉丨丨郎謂豬也承平)
(舊纂)饋豚(陽貨欲見孔子孔子不見而丨丨丨丨語)佩豭(子路性鄙好勇力冠雄雞丨丨豚史)祭
先(晏平仲儉丨丨人豚肩不掩豆禮記)啖子(孟子少時聞東家殺豬問母何為曰欲丨汝既而母悔曰)
(吾嘗教以割不正不食席不正不坐今適有知而欺之是教之不信也乃買鄰豬肉以食之韓詩外傳)伯
封貪(昔有仍氏生女樂正后夔取之生丨丨實有豕心丨婪無厭謂之封豕左昭七)彭生見(齊無)
(知殺其君十二月齊侯游於姑棼遂田於貝丘見大豕從者曰公子彭生也公怒曰丨丨敢丨射之豕人立而)
(啼公懼墜於車傷足喪屨遇賊於門遂殺之而立無知左莊八)野人歌(衛靈公夫人南子與宋朝通衛)
(太子使齊至宋宋丨丨以婁豬刺而丨之云既定爾婁豬盍反吾艾豭左昭七)朔人獻(丨丨丨燕昭王)
(以大豕曰養奚若使曰豕也非大圊不居非人便不餮今年百二十矣人謂豕仙王乃命豕宰養之大如沙豶)
(足如不勝其體甚巨無用燕相謂王曰奚不享之王乃命宰夫膳之夕見夢於燕相曰造化勞我以豕形食我)
(以人穢吾患其生久矣仗君之靈得化吾生始得為魯津之伯燕相游乎魯津有赤龜奉璧而獻符子)項
羽賜(丨丨丨樊噲巵酒彘肩)公孫牧(丨丨弘少時為獄吏有罪家貧丨豕海上並本傳)持
兵救(郅都為中郎將從景帝入上林賈妃在厠野彘入厠上目都都不行上欲自丨丨丨賈妃都曰亡一)
(妃復亦妃進天下所少寧妃等耶陛下縱自輕奈宗廟太后何上還彘亦不傷妃)利兵刺(竇太后好)
(老子書召轅固問老子固曰此家人言耳太后怒曰安得司空城旦書乎使固下圈擊豕景帝知太后怒而固)
(直言無罪乃假固丨丨下圈丨豕正中其心應手而倒太后默然乃罷之)遼東獻(朱浮責彭寵書曰伯)
(通自伐以功為高天下往時丨丨有豕生子白頭異而丨之行至河東見羣豕皆白懷慙而還若以子功諭於)
(朝廷則為遼東豕也)橋東養(襄陽橋曰大蘭橋者今之猪蘭橋也劉弘季以此橋近荻有蕺菜於丨丨)
(火丨豬襄陽太守府君曰依此豬尿當易名作蘭橋耳復大蘭橋也初如戲之而百姓遂易其名也白氏帖)
送豕謝萌(曹萌以仁厚稱鄰人有亡豕者與萌豕相類詣門認之萌不與爭後所亡豕自還其主大)
(慙丨所認丨以丨丨萌笑而受之)以豬還徽(司馬徽嘗有人妄認徽豬豬與之後得亡豬丨丨丨)
(丨叩頭自責徽厚謝之)常買輙得(關仲叔居安邑家貧不能得錢買肉安邑令候之問諸子何飲)
(食對曰但食猪肝屠者或不肯與之令出敕市後丨丨丨丨仲叔怪問其子道狀如此乃嘆曰仲叔豈以口腹)
(累安邑耶遂去)半直以還(宋穆嘗養猪有病使人賣之於市買豬者售不言病且直過多穆怪其貴)
(故丨丨丨丨買猪者辭不取穆棄錢而去)梁鴻牧豕(丨丨家貧丨丨上林苑中曾誤遺火燒及他舍)
(乃以豕償之其主猶以為少鴻願以身居作主人許因為執勤不懈耆老見鴻非常人乃共責讓主人於是悉)
(還其豕鴻不受乃去)馬氏賣豬(丨丨兄弟五人共作客舍養豬丨丨故氏謂之曰苑中三公門下二)
(卿五門嚄嚄但聞豬聲三輔決錄)以乳蒸豚(晉王濟性豪侈帝幸其家供饌盛豐蒸豚尤美上問)
(其故對曰丨人丨丨之上色不平食未畢而去)拔劒斷豕(唐□獵洛陽苑羣豕突出於林帝射四發)
(輙殪四豕一豕躍及鐙□投馬摶之帝丨丨丨丨顧笑曰天策長史不見上將擊賊耶何懼之甚佺對曰陛下)
(神武定四方豈復快心於一獸耶)安禄山化(丨丨丨嘗夜宴醉卧丨為黑猪而龍首左右遂言之)
(玄宗曰猪龍也無能為者禄山事迹)烏將軍娶(郭元振開元中下第自晉之汾夜行失道有宅門宇)
(甚峻堂上燈燭而悄無人俄聞女子哭聲公曰人耶鬼耶曰妾鄉有丨丨丨能禍福人每歲鄉人擇美女嫁焉)
(父利鄉人之金潛以應選醉置此室而去將軍二更當來公大憤曰吾力救不當殺身以徇女未久車馬駢闐)
(紫衣吏入復走曰相公在此既而將軍入公出揖曰聞今夕嘉禮願為小相將軍喜而延坐公取佩刀斫其腕)
(而斷之將軍失聲而走天明視其手乃猪蹄也俄聞哭聲漸近乃父母舁櫬而來將收其屍公具告焉乃令鄉)
(人執弓矢尋血而行入大冡中見大猪無前蹄走出而斃公納其女為側室幽怪錄)豕為民患(盧杞)
(為虢州刺史奏言虢有官丨三千丨丨丨德宗曰徙之沙苑杞曰同州亦陛下百姓臣謂食之便帝曰守虢而)
(憂他州宰相才也詔以豕賜貧民遂有意柄任矣)豬入錄廳(張端為河南司錄府當祭社買豬已)
(呈尹突丨丨丨即殺之吏以白尹尹問端對曰按律諸無故夜入人家主人登時殺之勿論尹大笑為别市猪)
(貢父詩話)誣告猪肉(經筵官會食資善堂東坡盛稱河㹠之美吕原明問其味曰直那一死再會又)
(稱猪肉之美范淳甫曰柰發風何東坡笑曰淳甫丨丨丨丨)訴失豭猪(淳化中京畿民牟睴擊登)
(聞鼔院丨家奴丨丨丨一詔令賜千錢償其直因謂宰相曰似此細事悉訴於朕亦為聽決大可笑然此推心)
(以臨天下可以無冤民矣)餽蒸猪頭(王中令既平蜀饑甚入一村寺主僧醉甚箕踞公欲斬之僧應)
(對不懼公奇之公求蔬食云有肉無蔬丨丨丨丨甚美公喜問止能飲酒食肉耶為有技也僧言能詩公言賦)
(蒸豚詩立成云觜長毛短淺含臕久向山中食藥苗蒸處已將蕉葉裹熟時兼用杏漿澆紅鮮雅稱金盤飣軟)
(熟真堪玉筯挑若把氊根來比並氊根日合喫藤條公大喜與紫衣師號仇池筆記)袁淑大蘭王
九錫文(大亥十年九月乙亥朔十三日丁亥北燕伯使使者豪豨册命大蘭王曰惟君禀太隂之沉精)
(標羣形於玄質體肥腯而洪茂長無心以遊逸資豢養於人主雖無爵而有秩此君之純也君昔封國殷商號)
(曰豕氏業隆當時名垂後世此君之美也白蹢彰於周詩涉波應乎天象歌詠垂於人口經千載而流響此君)
(之德也君相與野遊唯君為雄顧數百自西徂東俯歕沫則成霧仰奮鬛則生風猛毒必噬有敵必攻長驅直)
(突陣無全鋒此君之勇也)
詩集司原豢豨(丨丨丨俗丨目見容隂昵喜此為白麟惟憂不豐湓烈飈澤雨作真聲向人出)
(司原悔何由肝膽空駭慄梅都官)先生饋肉(老夫畏熱飯不能丨丨丨丨香傾城霜刀削下黃水)
(精月斧斫出紅松明君家猪紅蠟前作是時雪後吳山脚公子彭生初解縛糟丘挽上凌烟閣却將一臠配兩)
(螯世間真有楊州鶴楊廷秀吳春卿餉臘猪肉戲作古句)
古今合璧事類備要别集卷八十三
