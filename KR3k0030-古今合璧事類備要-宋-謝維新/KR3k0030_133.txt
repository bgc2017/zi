古今合璧事類備要後集卷六十四
宋謝維新撰
國使門
國信使
歴代㳂革(漢高祖遣樓敬使匈奴結和親約此中國與北敵通使之始也歴代間有之國朝之)
(興太祖平一海内契丹勢弱開寶七年使耶律琮遣雄州孫全興書願講和好明年遣使克妙骨謹思奉)
(書自是使命始通會要云命使並取旨選差令著為令我朝遣西上閤門使郝崇信太常丞吕端為使)
(此報聘也復遣秘書省校書郎直使館宋準假朝請大夫少府監殿直郝文度假右衛率為契丹國信使)
(先是正使以武臣副使以文臣至是始以文臣為正武臣為副先是奉使不借官至是始借官是時)
(以國信為名未有賀正之目也又明年太宗即位命馮正張玘為沛繼好未有告登寶位之名也太平興)
(國二年命李續為契丹正旦使而賀正之名自此始景德澶淵之役二年命周漸為契丹生辰使而生辰)
(之名自此始不特此也國母亦有生辰正曰使是年孫僅為生辰使韓國華為正旦使會要謂乾興元)
(年張師德為契丹國母生辰使以為國母生辰命使自乾興始按景德二年已遣國母生辰使豈得謂自)
(乾興始蓋謨真宗上仙遣薛貽廓使於是有告哀之名遣薛田使於是有遺留禮物之名遣任中行於)
(是有告登寶位之名遣劉鍇趙賀使於是有皇太后皇帝迴謝禮物之名慶歷中契丹遣使求關南地富)
(弼增幣與平因為報使嘉祐三年契丹母蕭氏卒遣朱處約為祭奠使李師中為弔慰使建中靖國六年)
(命張舜民為遼國賀登位國信使自是使名益衆矣已上用會要續會要纂緝建炎中興未和則有)
(祈請使通問使建炎元年遣傅雩為祈請使王倫為通問使已和則有報謝使八年韓肖胄嘗為)
(之紹興十二年沈昭遠充生辰使楊愿充正旦使自是歲遣金國生辰正旦使焉中興會要)
事類專對(使於四方不能丨丨雖多亦奚以為語)不辱(使於四方丨丨君命語)客使
(晉士文伯讓子産曰以弊邑刑政之不脩寇盗充斥是以命吏人完客所館高其閈閎厚其墻垣以無憂丨丨)
(左傳)歸客(隨絶域之聘人領天隅之丨丨白六帖)結轍(文帝二年詔使者冠蓋相望丨丨於道以)
(諭朕意於單于)賜裝(陸賈使南越尉佗丨賈槖中丨直千金本𫝊)擁節(使匈奴中郎將丨丨秩比)
(二千石漢舊儀)持節(元鳳四年詔傅介子丨使丨誅斬樓蘭王)請纓(終軍丨受長丨必霸南越王而)
(致之闕下)揚旌(丨丨土疆反駕奔命有所啟奏多叶便宜白集元&KR0876;制)報使(後漢永平八年遣越)
(騎司馬鄭衆丨丨比單于)夷使(四丨之丨白六帖)臣節(路温舒願給厮養暴首方外以盡丨丨)
清德(歸崇敬字正禮大歷初充吊祭册立新羅使東夷𫝊其丨丨)入窮廬(匈奴詰漢使不去節)
(不黯面不丨丨丨王烏習胡事乃去節黯面單于愛之遣子入侍)入玉門(班超仲叔久在絶域思土)
(上疏願生丨丨丨關帝從之)使牧羝(蘇武字子卿使匈奴匈奴欲降武乃幽武置大窖中絶不飲食)
(天雨雪武卧齧雪與旃毛幷咽之數日不死乃徙北海上丨丨丨武杖節牧羊卧起操持節毛盡落武留匈奴)
(十九年始以強壯出及還鬚髮盡白)得鴈書(匈奴與漢和親漢求武等匈奴詭言武死後漢使復至匈)
(奴武夜見使者教之謂單于言天子射上林中丨丨足有係帛丨言武在某澤中使者以讓單于單于驚謝漢)
(使遣武歸)典屬國(歸為丨丨丨同上)義陽侯(𫝊介子以馬監求使大宛因詔責之樓蘭龜兹)
(遂帥吏斬之還封丨丨丨)博望君(張騫使外國絶丨源封丨丨)定遠侯(班超使西域封定遠)
(侯)稱逢堯(突厥默啜請尚主和逢堯以御史中丞攝鴻臚報可默啜遣頡利來曰詔送金鏤鞍具乃)
(塗金非天子意請罷和議逢堯曰我大國使不受我辭可徹去乃牽持其人謂曰漢法重女壻而送鞍且欲安)
(且久不以金為貴可汗貪金而不貴信耶默啜聞曰漢使至吾國衆矣斯食鐵石人不可易因備禮以見逢堯)
(默啜信之再拜稱臣遣子入朝唐興奉使者丨丨丨)慕蘇武(崔敦禮字安上少丨丨丨為人故屢使突)
(厥前建明充會事機)和吐蕃(韋愉德宗嗣位選使絶域者擢倫太常少卿充丨丨丨使倫至諭天子威)
(德贊普順說乃入獻還進太常卿)使回鶻(柳晟為將作監丨丨丨奉冊立可汗逆謂曰屬聞可汗無)
(禮自大去信自強去禮信不能為何足奉中國乎可汗諸貴人愕然駭皆跪伏)不辱命(胡誕太和公主)
(降回鶻以檢校工部尚書為和親使次漢南虜人欲屈脅之且言使者必易唐服又欲主便道疾驅者誕固不)
(從以唐官儀自將訖丨丨丨)不私覿(憲宗元和七年制入蕃使丨得與丨丨正員官量别支給以克)
(私不舊使絶域者許賣正員官十餘員取貲以備私覿雖優假遠使殊非典法故革之)會盟使(李揆)
(為盧杞所惡用為入幕丨丨丨揆辭老恐死道路不能逹明命帝惻然杞曰和戎者當練朝廷事非揆不可異)
(持年少揆者不敢辭至蕃酋長曰聞唐有第一人李揆公是否揆畏留因紿之曰彼李揆安肯來耶)西征
記(韋洪機使西突厥冊拜同俄設為可汗會石國叛道梗三年不得歸裂裾錄所過諸國風俗物産為丨丨)
(丨丨比還太宗問外國事即與其書)為講說(新羅告急諸子奢充使太宗曰海夷頗重學問卿為大國)
(使必勿籍其束脩丨之丨丨使丨稱旨當以中書舍人待卿)歸要領(丨丨丨於闕下納斥堠於疆外)
(元和制誥)可使絶域(漢武帝詔州部察吏民有茂材異等丨為將相及丨丨丨者)奉使有
指(馮奉世𫝊)服一介使(丨丨丨之丨合兩君之忻者左右之臣也賈誼新書)秩二千石
(使匈奴以中郎將擁節丨丨丨丨漢儀)漢節不失(使月氏匈奴得之留騫十餘載持丨丨丨丨𫝊)
(本)漢使安屈(匈奴脅蘇武令拜武不從以刀臨之武曰堂堂漢節不能失於四夷哉)丁年
奉使(丨丨丨丨白首而歸李陵與蘇武書)單車之使(丨丨丨丨出禮義之鄉入無知之俗同上)
為世使表(杜欽訟白奉世功曰奉世信命殊俗威功著丨丨丨丨馮奉世𫝊)奉使之首
(元和制誥云獨以張博望𫝊介子為丨丨丨丨明取才之難也)使益得職(漢自式師伐大宛之後西)
(域震懼漢丨者丨丨丨)使不去節(漢楊信丨匈奴信崛強丨肯丨丨乃坐於穹廬外)樓蘭
刺死(先是龜兹丨丨皆嘗殺漢使者元鳳中介子使大宛因詔令責樓蘭龜玆國至皆謝服龜兹言匈奴)
(使在此介子因率其吏士共斬匈奴使者還奏拜為中郎介子謂大將軍霍光曰丨丨龜兹數反覆不誅無所)
(懲艾龜兹道遠且驗之於樓蘭於是白遣之介子齎金幣以賜外國為名至丨丨樓蘭王不親介子介子陽引)
(去以金幣示譯繹報王王貪漢物求見使者介子與飲陳物示之飲皆醉介子曰天子使我私報王王隨介子)
(入帳中勞語壯士從後丨之立丨介子諭以三負漢罪遂持王首還詣議者咸嘉其功下詔封介子為義陽侯)
(前漢介子推𫝊)郅支斬首(元帝時陳湯數求使外國遷西域副校尉與甘延夀俱出無是丨丨單于)
(殺漢使等湯沉勇有大志喜立竒功乃矯制發城郭諸國兵車師戊巳校尉屯田吏士前至郅支城四面鬭擊)
(單于彼創死軍候假丞杜勲丨單于丨湯上疏乞懸首槀街以示萬里丞相御史惡其矯制皆不與湯既至論)
(功中書石顯丞相匡衡以為擅興師矯制幸得不誅如復加爵則後奉使者生事蠻夷為國招制議久不决宗)
(正劉向上疏云論大功者不錄小過舉大美者不疵細瑕于是下詔赦延夀湯罪封延夀為義成侯湯爵關内)
(侯前陳湯𫝊)異於他使(選可使外國者奉世曰敬之丨丨丨丨敬之杜欽也漢馮奉世𫝊)馳
中郎使(其後匈奴爭立日遂來降乃詔有司丨丨丨之丨盡法度以臨之後漢匈奴𫝊)亢一方
任(丨丨丨之丨盡去凶之狀終軍𫝊)使如班超(班超使鄯善知北虜徑來夜斬匈奴使後更選)
(使之西域上曰丨丨丨丨何故不遣而更選乎)罵死匈奴(朱建之子為中大夫使匈奴單于元禮丨)
(單于遂丨丨丨中)口伐可汗(唐鄭元璹字德芳突厥攻太原詔持節往勞既至狄以不信咎中國)
(元璹隨語折讓乃數其背約突厥愧服因謂頡利曰突厥得唐地無所用唐得突厥不可臣而使兩不為用而)
(用功伐何哉若偃旗接好則好玉重幣一歸可汗且唐約可汗為兄弟使馹䘖箠於道今坐受其利不肯乃蔑)
(德貽怨自取勞苦若何頡利引還太宗賜書曰知公丨丨丨丨邊火遂息朕何惜金石賜于公哉元璹五聘絶)
(域帝勞之曰卿不辱於虜可輩蘇武張騫乎)五聘絶域(見前)三使絶域(唐張薦字孝舉)
(占對詳辨丨丨丨丨)喻國威信(唐婁師德因使吐蕃丨丨丨丨開陳利害狄為畏悦)銜國威
靈(唐儉使突厥還太宗謂曰頡利可取乎儉曰丨丨丨丨庶有成功本𫝊)金埋幕下(杜暹使狄)
(狄以金遺暹暹因辭左右曰公使絶域不可失戎心乃受焉隂埋幕下已出境乃以文俾取之突厥大驚)河
邊木下(趙璟入蕃副使謂二張判官曰前幾里合有河丨丨丨丨合有一官着驂立既而悉然二張問)
(之趙曰某年三十前已夢此行亦不怨他時相)中舍待卿(見前為講說下注)留為待制
(員半千使吐蕃得行武后曰久聞爾名境外事不足行宜丨丨丨丨即詔入閣供奉)地聽終身(事落)
(蕃未還有親屬同居其身分之丨六年乃追身還之曰人便充給即身死王事者子孫雖未成丁亦不追戰場)
(人篤疾亦不追咸丨丨丨也白六帖)人依舊貫(沒蕃得還及化外歸朝者聽在州鎮給衣食具狀送)
(省奏聞化外人於寬鄉附貫安置落蕃丨丨丨丨無舊貫任於近親附貫同上)再使如旨(德宗選使)
(絶域者以韋倫充和吐蕃使丨丨丨丨)益敬吾使(授冊與節臨軒遣之庶乎遠而光華且使絶俗)
(殊鄰丨丨丨丨也)回紇皆拜(李涵持節送公主於回紇暑董晉判官丨丨恃有倨因問歲市馬而)
(唐歸我賄不足何也晉曰我非無馬而與爾為市為爾賜者不已多乎衆丨南面丨不敢有言)回紇約
和(蕭昕大歷中持節弔回紇回紇恃功廷讓昕曰乃中國亂非我無以平奈何市馬不時歸我直昕曰僕因)
(懷恩我之叛臣爾與連禍又因吐蕃暴我鄰甸天舍其衷吐蕃敗北回紇悔懼叩頸乞和非天子恤舊功則隻)
(輪不得出塞下孰為失信者丨丨大慙悔遣使者丨丨)主為加禮(李義琰使高麗其主據榻召見)
(義琰不拜曰吾天子使可當小國之君柰何倨見我丨詞屈丨丨丨)狄懼其言(商侑使回鶻可汗驕)
(甚盛陳甲兵欲以使者侑不為屈己傳命狄責其倨宗言欲留不遣衆色怖侑徐曰可汗唐壻欲坐屈使者拜)
(乃可汗無禮非使臣倨也丨丨丨丨不敢逼)具陳狄情(催倫應以右庶子使吐蕃狄皆約以二歲)
(執倫至涇州逼為書約城中降倫不從更囚邏娑城閱六歲不屈乃還代宗見之為感動嗚咽即丨丨丨丨偽)
(山川險易指畫帝前人服其詳)竒表專對(大戎請和上問能使絶域者君以丨丨有丨丨材膺選劉)
(禹錫吕温集序)坐貶獨免(温與韋執誼厚因善王叔文以侍御史副張薦使吐蕃會順宗立薦卒于)
(狄狄以中國有喪留温不遣時叔文秉權與游者皆貴顯温在絶域不得遷常自悲元和初乃遷而柳宗元等)
(皆丨丨温丨丨同上)匍匐拜伏(李義琰使高麗不拜及義琛再使亦坐召之義琛丨丨丨丨時人由)
(是見兄弟優劣)改國信司(國初雍州當用兵之際有機密事擇馴謹吏主之號機宜司及契丹請和)
(丨為丨丨丨見職略)賜宴館例(景德三年命節度使石保宴射于玉津園自後皆命樞密或師臣主)
(之及契丹使辭歸丨丨于崇德殿日遣近臣館于班荆丨自是歲以為丨四朝國史)有臣如此(張方)
(平神宗時使契丹契丹主顧左右曰丨丨丨丨佳哉)前無古人(王奉信使比國肄射都亭首破的館)
(人吾譯者曰尚書得非黑王相公子孫乎謂弧矢之妙侔武恭公德用也又妙於筆法擯與使有求書與之趨)
(而謝曰所謂丨丨丨丨後無來者言行錄)投兵聽命(唐恪䍧何獻地命往撫諭夷人始自疑衷甲以)
(逆之恪盡徹兵衛獨將騶卒數十人往夷人望見歡呼丨丨丨丨感泣拜舞曰不圖今日得沾聖化同上)信
以成命(辛仲甫字之翰太平興國初奉使契丹契丹主問黨進何如人仲甫曰國異人間出黨進何足)
(道哉契丹主欲留之仲甫曰丨丨丨丨屈義不可留仍有死而已契丹主竟不能)父子仍使(韓琮字仲)
(文仁宗朝為脩起居注使契丹敵主問其家世琮言父在先朝以嘗持禮來狄王喜曰與中國通和久丨丨丨)
(奉丨宜酌酒勸我琮率同使者五人起勸敵主亦離席酬之既還宰相陳執中以為生事出知滑州本𫝊)陪
臣升使(沈起字興宗奉使契丹至其庭其著位與西夏使同班起曰西夏丨丨不當與王人齒辭不就)
(列力爭遂丨本朝丨者班並同上)不知無害(孔道輔使契丹狄主約以大巵曰天寒飲此可以致)
(和氣道輔曰丨丨固丨丨既還言者以為生事他日仁宗問之曰契丹新為黑水所破勢甚蹙臣恐其益慢中)
(國故荅以此仁宗然之)通好不易(劉敞字原父奉使契丹敞博聞疆記素知狄山川道里狄自言)
(北至柳河回曲千餘里敞問曰自松亭趍柳河甚徑不數日可至中都何不道此而道彼狄相顧驚愧曰誠如)
(公言自丨丨以來置驛如此丨敢丨也使還知楊州同上)繪西域圖(盛度字公量為三司戶部判官)
(奉使陜西參贊漢唐故地丨為丨丨丨以獻東都事略)答本朝歷(蘇頌充北朝生辰使在狄中遇)
(冬至本朝歷先北朝一日北人問公孰是丨曰歷家筭術小異遲速不同謂如亥時節氣當交則猶是今夕若)
(踰數刻即為子時為明日矣或先或後各從丨丨之丨可也敵深然之言行錄)依借位服(祥符二年)
(詔先充北朝國信使者每有北朝人到闕並丨所丨官丨丨色班坐宴)升本朝班(見前陪臣升使)
(注)論增幣獻納(富弼仁宗朝使契丹既至劉六符館之往返十數皆論割地弼示必不可狀虜)
(專欲增幣曰南移我書當曰獻否則曰納弼爭不可聲色俱屬敵於是留增幣誓書復使邪律仁及六符以其)
(國誓書來且求獻弼奏曰臣既以死拒之敵氣折矣仁宗從之增歲二十萬而契丹平言行錄)曰歲賂
細事(曹利用景德初契丹南牧真宗親御六軍契丹求和以利用使于兵間奉書以行真宗曰契丹如貪)
(歲賂乃國家細事或求關南之地當以理絶之利用對曰敵若妄有所求臣不敢生還利用見敵果首及關南)
(地利用曰割地之議死不敢聞虜度不可屈遂决通好之議往往仍歲遣銀絹三十萬成約而還同上)酌
飲少年狀元(王拱辰字君貺至和三年以三司使聘契丹見其主於混同江設宴垂釣每得魚必)
(丨酒丨客親鼓琵琶以侑謂其相曰丨丨丨丨)聚觀南朝狀元(許將字仲元奉使契丹涉)
(北境居人騎屋棟丨丨曰看丨丨丨丨)韓愈送殷侑使回鶻序(唐受天命為天子凡)
(四方萬國不問海内外無大小咸臣順於朝時節貢水土百物大者特來小者附集元和睿聖文武皇帝既嗣)
(位悉治方内就法度十二年詔曰四方萬國惟回鶻於唐最親奉職尤謹丞相其選宗室四品一人持節往賜)
(君長告之朕意又選學有經法通知時事者一人與之為貳由是殷侯侑自太常博士遷尚書虞部員外郎兼)
(侍御史朱衣象笏承命以行朝之大夫莫不出餞酒半右庶子韓愈執盞言曰殷大夫今人適數百里出門惘)
(惘有離别可憐之色持被入直三省丁寧顧婢子語刺刺不能休今子使萬里外國獨無幾微出于言面豈不)
(真知輕重大丈夫哉丞相以子應詔真誠知人士不通經果不足用於是相屬為詩以道其行云)老泉
送石昌言北使引(昌言舉進士時吾始數歲未學也今子餘年來京師而昌言官兩制乃為)
(天子出使萬里外彊悍不屈之虜建太旆從騎數百送車十乘出都門意氣慨然自思為兒時見昌言先府居)
(旁安知其至此大夫夫生不為將得為使折衝口舌之間足矣往年彭任從富公使還謂我言曰既出境宿驛)
(亭間人馬數萬騎馳過劍槊相靡終夜有聲從者怛然失色及明視道上馬掉向心悼不自禁凡彼之所以誇)
(耀中國者多此類也昔者奉春君使冒頓壯士大馬皆匿不見是以有平城之役今之匈奴吾知其無能為也)
(孟子曰說大人則藐之况於夷狄請以為贈)胡致堂論遣使劄(臣聞宰相張浚有論使事)
(為兵家機權與臣所論事理不同今何蘚遂行不可救止臣待罪再三終未曉浚之說且粘罕總師二十餘年)
(破大遼弱我宋雖無遠略亦精於用兵其所行事盡詭詐也今我之虚實彼豈不知尚須卑辭執謙然後足以)
(驕其心示弱屈服然後足以平其怒乎此遣使之無益一也庚戌後不遣使北兵亦不來及癸丑遣使則鈎引)
(北使入國熟視而去去不旋踵而淮南之警奏至矣此遣使之無益二也前我所遣四輩皆朝廷之選侍從之)
(臣聞其入寇晝夜驅遞略無禮節及見粘罕坐受欺紿忽忽而歸未嘗得其要領也而况何蘚一使臣其何能)
(任覘國之事乎此遣使之無益三也昔富弼之使也以一言息南北百萬之兵可謂偉矣使歸行賞遷進官職)
(弼方以中國未能用兵徒賴使人口舌辨争為莫大之恥終不肯受其識度如此乃可辦國今奉使者首先論)
(其私事祈求恩澤一一足意而後行所慮卑近與市井之人無異尚能明目張膽不辱君命乎此遣使之無益)
(四也萬一契丹臨以兵威肆其恐脇使人必不能就死則反以我之情告之是自敗也死生之際惟烈士不懼)
(曾謂何蘚而能之乎此遣使之無益五也契丹之所大欲者誰不知之既有無厭之心正使劉豫明日就亡今)
(日亦必赴敵而况豫賊祈哀乞援秋高棗熟來寇何疑此不待窺覘自可坐照於一堂之上也此遣使之無益)
(六也今淮以北劉豫自以為其封疆矣河之北粘罕自以為其土宇矣使者之行豈能乘風馭雲征至北廷哉)
(必渡清河之阻經濁河之限然後能至也去冬下詔罪狀劉豫明其為賊謂豫肯賓吾使人逹之北廷哉臣恐)
(戎伐凡伯則有之矣此遣使之無益七也今我與金之勢如兩家有沒世之怨一弱一強強者侵陵不休弱者)
(必固其門墉嚴其戒備待時而動庶能有濟乃欲一僕夫啖以酒肉悅以金帛適足以重吾之弱增彼之強而)
(已此遣使之無益八也自古兵強馬衆玩戒不戢而無自焚之變者此五胡英傑勒曜垂珪之所難也粘罕好)
(財貪色兇殘不義特盗賊之靡耳非有保國永世兼并天下之術也度其精兵壯者老老者死其馬之齒日已)
(長矣其謀臣志滿意得况酣乎子女玉帛之間不越數年即有禍敗此易見也萬一今冬黨助豫賊昧於一來)
(陛下申嚴將士據大江之險以禦之彼再而衰三而絶必矣卜之勝負兵家之常今未有兵交之形而遽自納)
(侮以示畏恐情見力屈當反為所乘非兵家形格勢禁之法此遣使之無益九也夫和人之心迎合粘罕之意)
(為身謀而已陛下寤寐賢才日昃思治菲衣節食卑宫室陋器用以養戰士固將為父兄攄覆載不同之憤雪)
(滄冥不勝之恥也若堅用和策則謀臣解體義士喪氣折節偷安而卒伍泮散以為無復有輸忠效智建立功)
(名之日使和人自謂其說可用如此必有進為之漸以國與人取悦粘罕大事去矣此遣使之無益十也獨有)
(一說使陛下難處者以二帝言之耳然自建炎改元以來使命屢遣無一人能知兩宫起居之狀謦欬之音者)
(况今歲月已久彼必重閟惟懼我知之今以彼為父兄之讐絶不變通則名正而事順他日或有異聞在我理)
(直易為處置若通而不絶則彼握重柄歸曲於我名實俱喪非陛下之利也使或有知二帝所在一見慈顔宣)
(逹陛下孝思之念雖歲一遣使竭天下之力以將之亦何不可之有其如艱梗悠邈必無可逹之理乎今日大)
(計只令明復讐之義用賢才修政事息民訓兵以俟北向儻或未可惟是堅守至於何蘚之行非特無效决須)
(取辱)
詩集漢節(儒衣山鳥怪丨丨野童看杜甫送楊判官使西蕃)天語(身𢃄霜威辭鳳闕口𫝊丨)
(丨到雞林劉禹錫送源中丞新羅册立使詩)金函(赤墀賜對使殊方官重霜臺紫綬光玉節在船清海)
(怪金函㸵詔拜夷王姚台送源中丞赴新羅)驛騎(不辭丨丨淩風雪要使天驕識鳳麟沙漠回看清禁)
(月湖山應夢武陽春單于若問君家世莫道中朝第一人東坡使子由使契丹)玉節(衝風振河朔飛霧失)
(太行洗眼忽驚笑見此玉節郎東坡送王敏仲北使詩)
接伴使
歴代沿革(景德元年契丹遣使韓杞朝於行在命知澶州事何承矩郊勞翰林學士趙安仁接)
(伴明年以杜夢證康宗元接伴使迴日充送伴會要中興接伴使自紹興十一年差魏良至始中興會要)
事類送客(馮奉世以衛侯使持節丨大宛諸國丨本𫝊)䘖命(東魏遣常侍李諧聘梁至建康)
(武帝引見與語應對如流諧等出上目送之謂左右曰朕今日遇勍敵時南北通和務以俊乂相誇丨丨接客)
(必盡一時之選無才地者不得與焉每梁使至鄴鄴不為之傾動魏使至建康亦然通鑑)切事機(景德)
(修好北使至趙安仁接伴其覲見儀制多所裁定敏於酬對皆丨丨丨時論以為得體)為頓具(皇祐)
(初接待契丹使者入境所至置頓皆出於民珪請出太官洪帳器皿丨三丨之具番休以濟迄今便之王珪𫝊)
出身專對(聖朝遇北使至即命接送館伴使並遴選有丨丨能丨丨之人宰相取旨若副使則樞密)
(院擬焉職略)郵館迓賓(丨丨丨丨蘇魏公集)
館伴使
歴代㳂革(此即周環人之職也環人掌送逆邦國之道賓客舍則授館令聚柝象胥掌蠻夷閩)
(貉戎狄之國使凡出入逆送之禮節幣帛辭而賓相之祥符二年詔自今契丹使有例外贈遺接伴館伴)
(使者再辭不已則許納會要國初無接伴館伴之使至景德元年接伴之名始見是年十二月契丹主)
(遣以東之自戎帳齎書至其郊勞館殺並猶未正館伴之名也祥符之詔廼有館伴使未知的置於何時)
(當是澶州之後伺考中興館伴自紹興十一年差莫將始會要)
事類授館(環人舍則丨丨禮)舘榖(晉師三月丨丨左傳)致餼(使在彊場膳宰丨丨司理)
(授館榖梁傳)致館(左傳)受館(左傳)賓館(了先謂受彼國之丨丨左傳)出坐位(程琳)
(字天球天聖五年契丹遣蕭藴杜防來以琳為館伴藴丨丨丨指曰中國使者至契丹坐殿上位高今契丹使)
(至中國位下請升之琳曰此真宗皇帝不可易防又曰大國之卿中國之卿可乎琳謂南北兩朝安有大小之)
(異防不能對曰今宰相議或曰此紀爭也將許之琳曰後更欲其大者奈何遂止本𫝊)
奉使(此與監司同今只載古今凡係使者事)
歴代沿革(周有行人之職時聘以結諸侯之好間問以諭諸侯之志周禮春秋列國亦多有之)
(漢唐以來有巡行之博士直指之繡衣觀風之八使按察之六條皆所以宣道德意延問疾苦究吏治之)
(得失裕風俗之厚薄其歸一也國朝初宗熙寧中嘗遣使察訪哲宗紹聖中詔三歲一遣郎中御史按察)
(諸路監司讀會要)
事類六轡(丨丨如濡載馳載驅詩)四牡(丨丨勞使臣之來也)皇華(皇皇者華君遺使臣)
(也送之以禮樂言遠而有光華也並同上)英蕩(地官掌節皆以丨丨輔之杜子春云以函器盛此節故)
(曰丨丨畫函周禮)使節(邦國之丨丨山國用虎節土國用人節澤國用龍節皆金者也並同上)旌
節(道路用丨丨注今使者所擁節是也)國客(象胥凡國之大喪詔相相之禮儀而正位客謂使臣)主
人(公羊僖八年公會丨丨齊侯宋公鄭侯許男曹伯盟於洮丨丨者何微者也曷序乎諸侯之上先王命也)
(又漢書曰丨丨雖微序乎諸侯之上)行人(丨丨失辭謂誤對也又西漢藝文志縱横家者流蓋出於丨丨)
(之官孔子曰使乎使乎當權事制宜)客使(見國信使注)受命(韓須丨丨而使左傳又公羊傳公子)
出彊(春秋之義大矣丨丨有可以安社稷利國家者則顓之可也)行李(子員曰君有楚命亦不使)
(一介丨丨告於寡君左傳注一介獨使也丨丨行人也)執圭(大夫丨丨而使者以申信禮)輕幣
(子叔齊子為季武子介以會自是晉人丨魯丨而益敬其使左傳)不辱(使於四方丨丨君命可謂士矣)
(語)專對(誦詩三百使於四方不能丨丨雖多亦奚以為同上)臨遣(漢元帝詔丨丨光禄大夫王褒)
(等十二人循行天下注臨遣謂自臨面約勅遣之)循行(見上注)建節(司馬相如丨丨往使蜀太)
(守以下郊迎縣令負弩先驅又終軍徒步入關關吏與軍繻軍弃繻而去及軍為謁者使行郡國丨丨東出關)
(吏識之曰此使者乃前弃繻生也)請纓(見前國信使注)二星(漢和帝分遣使者微服軍車各至州)
(縣觀採風謠使者二人當到益部投李郃候舍郃問曰二君𤼵朝廷時知朝廷遣二使耶二人默然問郃何以)
(知之郃指星示曰有丨使丨回益州分野故知之耳)八使(漢順帝漢安元年詔遣丨丨分行州郡班宣風)
(化舉實臧否選素有威名者同時俱拜天下號曰八俊)輶軒(周秦常以歲八月遣丨丨之使採異單使)
(可屈次魏田弘正請以五百騎從辭之惟童騎十數疾趍鎮集軍士毬場丨丨為陳逆順大節音辭暢厲承宗)
(自失貌愈恭至泣下即按二州戶口符印上之)馳傳(宇文融自請丨丨行天下事無巨細先上勸農使而)
(後上臺省頒其意乃行下融所過見高年宣天子恩旨百姓至有感泣)持節(袁滋韋皋始招來西夷異)
(牟尋内屬德宗選郎吏可撫循者皆憚行至滋不辭帝嘉之擢祠部員外郎兼御史中丞賜金紫丨丨往踰年)
(還使有指)大使(竇静改夏州都督詔曰北方之務悉以相委以卿為寧朔丨丨朕無北顧憂矣)不越
境(卿非君命丨丨丨左傳)不宿家(聘禮君言丨丨丨急君使也儀禮)適四方(丨丨丨乘)
(安車自稱曰老夫記又使丨丨丨周官)逹八節(丨丨丨使四方周禮)承君命(叔向曰薳罷有)
(後於楚宜哉丨丨丨不忘敏左傳)銜君命(丨丨丨而使白帖)還趙璧(藺相如為趙宦者令)
(繆賢舍人趙求人可使秦者賢曰臣舍人藺相如可使也遂丨丨丨)獻鵠籠(魏文侯使蔡無澤丨丨於)
(齊侯行洛失之謂齊侯曰寡君得臣獻鵠路而食之乃冲天而去非不能買鵠不敢易君幣非不能逃亡恐絶)
(兩君之好非不能自殺惡貴鵠賤人是以獻空丨齊侯曰得言勝如得鵠矣)撫萬國(周語定王使單)
(襄公聘於宋注聘者王之所以丨丨丨者也)馳千里(奉璽書使者乘丨日夜丨丨為程也漢舊儀)
夕飲水(葉公子高將使於齊曰吾朝受命而丨丨丨我其内熱歟莊子)朝冒霧(丨丨丨露晝被)
(塵埃)辯於辭(晏子使吳丨丨丨習於禮說苑)任以事(明君之使臣丨丨丨而不制以辭同上)
不論辜(馮歡違命折劵尚丨丨丨白六帖)聞釋罪(汲黯矯制發倉猶丨丨丨同上)四乘
𫝊(前司馬相如時卬莋之君長願為内臣妾上遣相如建節往使王然于壺充國吕越人馳丨丨之丨以通)
(卭莋)大使車(輿服志有丨丨丨有小使車)薦不疑(暴勝之為直指使者素聞不疑賢至渤海)
(遣吏請與相見不疑盛服至門上謁勝之望見不疑容貌尊嚴起迎登坐不疑曰切伏海瀕聞暴公子威名舊)
(矣乃承顔按辭凡為吏太剛則折太柔則廢威行施之以恩則永終天禄勝之丨丨丨雋不疑𫝊)召尹
逢(成帝時山陽蘇令等起為盗賊欲遣大夫使逐一問狀時見大無可使者丨丨盩厔令丨丨拜諫議大夫)
(遣之)&KR0008;風謠(後漢和帝分遣使者各至諸郡觀丨其丨丨又白六帖奉兹星使丨彼丨)圖聚落
(李詢拜侍御史持節使幽州慰撫扎狄所過皆丨畫山川屯田丨丨百餘卷悉奏之同上)選盛名(順帝)
(丨有丨丨周舉杜喬欒巴張綱等分天下刺史二千石有贓罪顯名者驛馬上之墨綬已下使輒收舉同上)
自請行(後漢李郃為漢中戶曹吏時竇憲納妻郡國有禮事錢郃諫太守憲危亡可勿與交通不聽遂)
(丨丨丨許之所在停留以觀變至扶風憲就國自殺友黨悉誅交通者免官唯漢中不預)决平恕(唐馬)
(懷柔以十道使黜陟江西處丨丨丨)振冤滯(劉祥道詔巡察閨内道多丨丨丨同上)十道使
(張廷珪請復丨丨丨巡視州縣帝然納之因詔陸象先等分使十道)十一人(陸贄補渭南尉德宗立遣)
(黜陟使丨丨丨行天下贄說使者請以五術察風俗聽謠頌審其哀樂納市賈觀其好惡訊簿書考其爭訟覽)
(車服等其奢儉省作業察其趣舍)豈不懷歸(丨丨丨丨王事靡盬詩)不忍疾行(公子)
(遂如齊至黃有疾而還大夫以君命出聞父死徐行而不返况病乎往聞父母之喪丨丨丨丨君使人追之也)
(公羊傳)禮成加敏(齊國莊子來聘自郊勞至於贈賄丨丨而丨之以丨左傳)寡過未能
(蘧伯玉使人於孔子孔子與之坐而問焉曰夫子何為曰夫子欲丨其丨而未能使者出子曰使乎使乎語)
輕幣敬使(子叔齊子為季武子介以會自是晉人丨魯丨而益丨其丨齊子相李武子以禮故也)
承命為信(臣能丨丨丨丨)越彊而使(范獻子言於魯侯曰以君命丨丨丨丨)受命
而使(韓須丨丨丨丨)成命獲考(解揚曰臣之許君以成命也死而丨丨臣之禄也寡君有信下)
(臣丨丨死人何求)飲酒不敬(樂祈以君命越彊而使宋致使而私丨丨丨丨二君不可不討乃執)
(之)使告於君(亦不丨一介行李丨丨寡丨並同上)挈國之辭(行人丨丨丨丨者也榖梁)
兵交其間(丨丨使在丨丨可也左傳)使不稱介(文十八年魯公子遂叔孫得臣如齊使丨)
(舉上客而丨丨丨不正其同倫而相介故列而數之榖梁)怵惕奉公(丨丨丨丨咨諏問政)敬無
廢事(擇任而往奉爾君事丨丨丨丨)使人通問(杜預左傳昭十三年注行李使人通聘問者)
忠臣光輝(左傳云皇皇者華君教使臣曰必諮於周注言丨丨奉使能丨丨君命如華之皇皇然又)
(當諮於忠信以補已不及忠信為國)使魏收邑(孟常丨丨丨丨三萬不致曰有賢者轉假與之矣復)
(受施者自分明孟常不反也)使齊賜金(范雎從賈須丨丨齊王丨丨須賈以告魏齊齊以睢告國)
(陰事得金擊睢折脅拉齒)通命達旨(奉令受使結和諸侯丨丨丨丨吳越春秋)奉指銜命
(乃遣近臣丨丨丨丨劉歆𫝊)私買左遷(後漢鄭興奉使丨丨奴婢丨丨蓮芍令)獲賊加
階(唐李義琛文成公主貢金遇盗於岐州主名不立太宗召御史自義琛曰是人神清爽拔可使推捕義琛)
(往丨丨帝喜為丨七丨)節旄三重(後漢書注曰節所以為信也以竹為之炳長八尺以旄牛尾為)
(其丨丨丨丨)朱衣前導(舊制兩省客出使得丨丨吏丨丨唐職林)敷求人瘼(勤宣帝命)
(丨丨丨丨白六帖)觀採方言(周適四方巡行風俗漢分八使丨丨丨丨)馮陳矯制(丨奉)
(世丨湯丨丨)徐偃鼓鑄(博士丨丨行風俗矯制使膠東魯國丨丨還奏張湯劾至死偃以春秋之)
(義有可以安國家定社稷專之可也詔誥曰古者諸侯國異俗百里不通故有不受辭專可之宜今萬國為一)
(天下同風偃巡封或稱以出彊且鹽鐵在國家不足為利害而以安社稷為辭作威福以干名譽罪重而所就)
(小偃即死並白六帖)使往報粤(東粤相攻武帝丨汲黯丨視之至吳而還丨曰丨人相攻固其俗不)
(足以辱天子使者)賜陸賈金(南越王丨丨丨槖中裝直千丨)相如受金(司馬丨丨使蜀)
(時丨丨失官)數錄冤獄(孔光為博士丨使丨丨丨行風俗振贍流民奉使稱旨由是知名)逐
捕盗賊(漢武末盗賊羣起暴勝之為使者丨丨丨丨詳見前繡斧及薦不疑下督課郡國冠蓋交道)
提舉國章(丨丨丨丨糾逖王慝白六帖)提振綱紀(丨丨丨丨案察奸宄同上)宣布
聖德(立春遣使者循行風俗丨丨丨丨存恤孤寡問民所勞二千石咸宣𫝊)覽觀風俗(遣使)
(者分行天下丨丨丨丨王莽𫝊)持節發倉(武帝時河内失火使黯往視之黯曰不足憂臣過河内河)
(内貧人傷水旱萬餘家臣謹以便宜丨丨丨河内丨粟以贍貧民請歸節伏矯制罪)持節承制(王莽)
(遣使丨丨丨丨乘𫝊使者經歴郡國日且十輩)子昂三事(唐陳丨丨對丨丨一言九道出大使巡按)
(天下申黜陟求民瘼臣謂計有未盡也且陛下發使必欲使百姓知天子夙夜憂勤羣臣知考績而任之也奸)
(暴不逞知將除之也則莫若擇仁可恤孤明可振滯剛不避彊禦智足以照奸者為使故輶軒未動而天下翹)
(待今使未出道路之人皆已指笑欲望進賢下不肖豈可得耶)栢耆一節(王承宗以常山叛朝廷厭)
(兵丨丨杖策詣淮西行營謂裴度且言願得天子丨丨馳入鎮可掉舌下之度為言乃以左拾遺往既至以大)
(誼動承宗乃請獻二州耆由是震聲一時)魏博宣慰(孔巢父為丨丨丨丨使巢父辨而才及見田悦)
(與言君臣大義利害逆順時悦久不臣喜曰不圖今日還為王人酒中悅起自陳騎射工曰陛不見用何敵不)
(摧巢父曰若爾不蚤引歸乃一劇賊耳國方多虞待子而息數日田緒殺悦遂與大將邢曹俊等聽命巢父即)
(以緒權知軍務紓具難)江淮循慰(正元八年奚陟遷中書舍人丨南丨西皆大水詔陟勞問丨丨)
(所至人人便安)計會專對(于頔為吐蕃丨丨使有丨丨才)巡邊請行(程異同平章事明年)
(西北軍政不治議置丨丨使憲宗問孰可者乃自請行)震慴州縣(韋思謙曰御史出使不能動搖)
(山岳丨丨丨丨為不任職也)繩糾吏治(韋見素大寳五載為江西山南黔中嶺南黜陟使丨丨丨)
(丨所至震畏)布宣德澤(裴度以司封員外郎知制誥田弘正效魏博六州於朝憲宗遣度宣諭弘)
(正知度為帝高選故郊迎受命且請徧至屬州丨丨天子丨丨魏人歡服還拜中書舍人)宣導恩澤
(遂使乘驛視吾饑人慰撫流散丨丨丨丨杜牧權審論)矯詔不服(武氏有上封事言嶺南流人謀)
(反武后遣攝御史萬國俊就按得實即論决國俊至廣州盡召流人丨丨賜自盡號哭丨丨)銜命撫
寧(丨丨北闕丨丨南方苟利國家專之可也李陽冰上李大夫)分道賑贍(劉思立在高宗時為)
(名御史時河陽大旱詔遣御史中丞崔諲等丨丨丨丨思立言蚕務未畢而遣使撫巡所至不能無勞擾)行
營宣慰(憲宗因淮西久未成功遣尚書左丞許孟容丨丨丨丨令面詰責光顔重㣧一月内賊平矣)
使者趣戰(帝趣哥舒翰出潼關復陜洛從國忠之言丨丨丨丨項背相望)使節宜入(徐州)
(張建封卒兵亂因監軍迫建封于愔主事務帝以李傭剛敢拜宣慰丨持丨丨丨其軍大會士諭以禍福出監)
(軍獄中脱桎梏使復位愔即上表謝罪稱留後鄘曰非詔令安敢輒稱之削去乃受既還稱者遷郎中)州
置御史(朝廷萬機非無事而機事之動常在四方故出使者冠蓋相望今已置使則外州之事悉得專)
(之𫝊驛减矣請率十丨丨一丨丨容其身到屬縣閭里督察奸訛采風俗可課其成功李嶠疏)詔遣御
史(武后光宅元年十二月丨丨丨丨察風俗)風謠文華(所至州縣山川未嘗不求其丨丨以訟其)
(丨丨上發輶軒使得採聞皮日休霍山賦序)謗讟謳謠(諸道貢珍遽私别庫試詢候館之吏兼採)
(道路之言果如所虞積憾已甚或忿形丨丨或醜肆丨丨陸贄奏議)受命不私(唐陸元方字希仲為)
(觀察御史武后時使嶺外涉海風濤元方曰吾受命不私神豈害我趨使濟而風濤訖息)臣道貴順
(盧羣)奏美人賦(吕向帝遣使采擇天下姝好納之後宫號花鳥使向因丨丨丨丨以諷)投梅
花賦(宋廣平之沈下僚也蘇公味道時為繡衣直指聞使者廣平丨以丨丨丨蘇盛稱之自是方列於)
(人之目劉禹錫上權舍人書)威福侯行(遣使之弊朝辭禁門情態切異暮宿州縣丨丨丨丨竟陵)
(王子良論)流連倡樂(唐憲宗詔潘孟陽往江淮察諸使治否孟陽所至丨丨丨丨招金錢其後鄭放)
(宣諭汀淮帝譏之曰無若潘孟陽殫財費酣飲游山寺而已)道二國之言(晉行人子員丨丨丨)
(丨丨無私左傳)知四國之為(鄭子羽丨丨丨丨丨同上)方萬里經歴(或問張騫可謂)
(名使者歟自京師以西安息以東丨數丨丨騫皆丨丨也王逸序)入吳界關候(孫權稱尊號蜀)
(以震賀權踐作震丨丨丨移檄丨丨曰申盟載好蜀志陳震𫝊)揚虎視之威(今雖遣大夫循行風)
(俗䘖命糾察以黜陟為名丨丨丨丨丨厲秋鷹之爪華覈表)厲秋鷹之爪(見上)有出境
之才(孫皓謂張儼曰今南北通好以君丨丨丨丨丨故相屈行對曰皇皇者華臣蒙以榮懼古人延譽之)
(美磨礪鋒鍔思不辱命吳錄)有專對之才(沈珩丨丨丨丨丨奉使之魏問曰吳嫌魏之東向乎)
(曰𫝊有舊盟言歸于好是以不然若魏踰盟自有預備又問聞太子當來豈然乎珩曰臣在彼朝不坐謙不與)
(若此之議無所聞也文帝善之吳興雜錄)父老知天子意(時蜀長老多言通南夷之不為用相)
(如乃著書籍父老為辭且因宜其使指令丨丨皆丨丨之丨司馬相如𫝊)羣臣明識通方(唐真)
(元八年州縣大水權德輿建言宜選丨丨丨丨丨丨者持節勞徠)四以使者按行(席豫字建)
(侯丨丨丨丨丨丨江南江東海南河北)銜命盡一時選(丨丨丨丨丨之丨詳見接伴使門)
務令實惠及民(紹興三年遣劉太中等兵使宣諭諸道以詔書御寶賜手歷上諭曰比下詔書)
(徒挂牆壁卿等丨丨丨丨丨丨欲使無擾若不賜予何以養廉)荒旱對陳八節(周憲之宣和二)
(年淮南丨丨詔公察賑濟公登丨丨丨丨一乞免租稅二支諸司錢斛三倚閣民間積欠四乞支常平錢斛五)
(豪戸出粟濟饑者推賞六在官山林塘聽民採食七販米穀入本路者免收力勝八民願充軍者多方招刺楊)
(龜山集)進民食烏昧草(歲大蝗旱詔公卿奉使安撫江淮還丨貧丨所丨丨丨丨呈乞宣示)
(六宫戚里用抑奢侈范文正公)柳子厚諸使監察御史廳壁記(古者交政於四)
(方謂之使今之制受命臨戎職無所統屬者亦謂之使凡使之號蓋專焉而行其道者也開元以來其制愈重)
(故取御史之名而加焉至于今若干年其兼中丞者若干人其使絶域統兵戎按州部專貨食而柔遠人固王)
(略齊風俗和關石大者戡復於内拓定於外皆得以壯其威張其聲其用逹矣假是名以莅厥職而尊嚴若是)
(况乎總憲度於朝端樹風聲於天下其所以翼於君正於人者尤可以知也武公以厚德在位甚宜其官視其)
(署有記諸使中丞者而多闕漏於是求其故於詔制而又質於更氏增益備具遂命其屬書之且曰由其號而)
(觀其實後之居於斯者有以敬於事)
詩集分繻(資幣丨丨出帝京沈約詩)送節(𫝊聲看驛使丨丨向河源杜甫)避驄(南紀西江)
(闊皇華御史雄截流寧假楫挂席自生風寮寀爭論鷁魚龍亦丨丨坐聞白雲唱翻入棹歌中孟浩然和李侍)
(御詩)探虎(曾立玉墀聯近侍新持金節領諸侯屠龍伎兩終須用丨丨功名未肯休孔常甫送張天覺使)
(河東)走驛馬(朗朗聞街鼔晨起似朝時翻翻丨丨丨春盡是歸期韓退之奉使常山呈副使詩)撫
亂師(銜命山東丨丨丨日馳三百自嫌遲風霜滿面無人識何處如今更有詩韓退之酬裴司空詩)
采風謠(九門思諫諍萬里丨丨丨方干送崔拾遺出使江東)擁旌麾(劉郎今日丨丨丨𫝊到江)
(南喜可知上冡還須擊羊彖下車應不問狐狸王荆公送劉和甫使江南)竹符木鐸(三年一上計萬)
(國趨河洛首路迴丨丨分鎮楊丨丨昭晰動天文殷勤在人瘼張九齡奉和聖制送十道採訪使及期集使)
玉乘金節(丨丨迎天客丨丨送諸侯祖席偃三省褰帷向九州王維和送期集使詩)故人乘
使車(丨丨方丨丨者丨吾知郭丹却不如岑參送劉評事使關西)廊廟登劍履(金人勒燕)
(然丨丨丨丨丨翻然西河朔坐念東流水東坡送顧子敏使河朔詩)
古今合璧事類備要後集卷六十四
