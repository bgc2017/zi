古今合璧事類備要别集卷八十五
宋謝維新撰
畜産門
雞
格物總論(雞有丹者白者烏者三色知時畜也大者曰蜀稚未成曰僆三尺曰鷤絶有力曰奮)
(皆積陽火德之精故陽出而雞鳴以類而感也)
事類火精(雞為積陽丨德之丨春秋題辭)翰音(祭宗廟之禮雞曰丨丨禮記)天雞(桃都)
(山有大樹曰桃都枝相去三千里上有丨丨日初出照此木丨丨即鳴天下雞皆隨之玄中記)牝雞(丨丨)
(无晨丨丨之晨惟家之索商書)母雞(五丨丨孟)音相聞(昔者有神農氏當是時也云云鄰國相望)
(雞狗之丨丨丨莊胠篋)鳴而起(雞丨丨丨孳孳為善舜之徒也孟子)初鳴而衣(文王之為)
(世子朝於王季日三雞丨丨丨丨服至於寝門外問内豎之御者曰今日安否何如内豎曰安文王乃喜記文)
(王世子)掌嚻為官(雞人丨夜呼旦丨丨丨周禮)雞鳴思賢(丨丨丨丨妃也哀公荒滛)
(怠慢故陳賢妃貞女夙夜警戒相成之道焉齊風)雞鳴刺今(女曰丨丨刺不悅德也陳古義以丨)
(丨不悅德而好色也鄭風)出雞以詛(鄭伯使行丨丨犬丨丨射考叔者左氏)殺雞而食
(子路遇丈人以杖荷篠止子路宿丨丨為黍丨丨之語)憚為人用(賓孟適郊見雄雞自斷其尾周)
(之侍者曰憚其為犠也注雞丨丨丨丨之左氏)猶為君食(田饒事魯哀公而不見察告哀公曰臣將)
(去君黃鵠舉矣哀公曰何謂也饒曰君不見夫雞乎頭戴冠文也足傅距武也敵在前敢鬭勇也見食相呼仁)
(也守夜不失時信也雞雖有五德君猶烹而食之何也以其所從來近也夫鵠一舉千里止君園池食君魚鼈)
(啄君黍粱無此五德而君猶貴之以其所從來遠也韓詩外傳)平子芥雞(季郈之雞鬭季丨丨丨其)
(丨郈氏為之金距左)渻子木雞(紀丨丨為宣王養鬭雞十日而問之雞可鬭乎曰未也猶虚矯而恃)
(氣十日又問之曰幾矣雞有鳴者已無變望之似丨丨矣其德全矣異雞無敢應者皆友走矣莊子)雞鳴
達境(丨丨犬吠相聞而丨乎四丨而齊有其地矣孟子)雞鳴度關(詳見前關注)日膳
雙雞(公膳丨䨇雞饔人更之以鶩左)月攘一雞(孟子曰今有人日攘其鄰之雞者或告之曰是)
(非君子之道曰請損之丨丨丨丨以待來年然後已孟滕文下)雞化童子(秦時陳倉見二寳丨丨為)
(丨丨或云得雄者王得雌者霸穆公獵獲得雌者遂霸西戎立祠神光從東方來如雌雞之聲白氏帖)雞
銜赤珠(昭靈后名含始遊於洛水有王丨丨丨丨曰吞之者王含始吞之生漢高祖白氏帖)䑛藥
飛升(淮南王劉安得仙餘藥雞犬丨之皆丨丨後雞鳴天上犬吠雲間白氏帖)驗刻無差(武帝)
(時交趾越雋獻長鳴雞司晨雞即下漏丨之時丨丨丨長鳴一食時不絶長距善鬭西京雜記)皆有名
字(祝雞翁雒陽人居尸鄉北山下飬雞百餘牢雞丨丨丨丨千餘頭暮棲于樹朝日放散呼名即種别而至)
(列仙傳)極有玄致(晉宋處宗嘗置一長鳴雞著忩間後雞作人語與處宗談論丨丨丨丨處宗因)
(此功業大進幽冥錄)呼雞祝祝(祝雞翁善養雞今世人丨丨云丨丨起此博物志)呼雞朱
朱(俗傳雞本朱氏翁化為之故丨丨皆曰丨丨風俗通)當三進爵(晉元年三省共登一雄雞飛入)
(安東府廳事占者云丨丨丨丨為天子也白氏帖)鳴不失晨(劉邠取山雞毛著器中使管輅筮筮)
(云高嶽巖巖有鳥朱首羽翼赤黃丨丨丨丨此山雞之毛魏志)聞雞起舞(晉祖逖與劉琨俱為司州)
(主簿情好綢繆共被而寝中夜丨荒丨鳴蹴琨覺曰此非惡聲也因丨丨相謂曰若四海鼎沸豪傑並起吾與)
(足下當相避於中原)問雞何食(詳見縣令注)官屬不知(魏王入漢中討劉備不得進欲)
(守復難意欲棄之乃發令云雞筋丨丨丨丨主薄楊修曰夫雞筋棄之則可惜噉之無所得王遂還九州春秋)
羌營皆燃(殷浩北伐辟江逌為長史取雞百餘隻以長繩連之脚皆繫火一時驅放羣雞駭散過塹)
(飛集丨丨丨丨因其驚亂衆兵擊之)號金雞樹(則天皇后封嵩山封壇南有大&KR0008;赦日置雞其杪賜)
(丨丨丨丨孔氏帖)治鬭雞坊(上在藩邸樂民間清明節鬭雞戲及即位丨雞坊於兩室間索長安)
(雄雞金觜鐵距高冠昂尾千數養於雞坊唐陳鴻東城父老傳)吏食人雞(宋世良為清河太守發姦)
(摘伏嘗有一丨外宿還郡丨丨丨豚世良叱而語之叩首伏罪北史)傅玄鬭雞賦(前看如倒旁視)
(如傾頭象規作觜似削成高膺峭峙雙翅齊平躍身竦體怒勢横生爪似煉銅目如奔星揚翅因風抗翮長鳴)
(猛志横逸勢凌天庭或躑躅踟蹰囁喋容與或爬地俯仰或抗翼逞勢或狼顧鴉視或鸞翔鵠舉或佯背而引)
(敵或畢命於強禦得勢者凌九天失據者淪九地)羅隱天雞說(狙氏子不得父術而得雞之性)
(焉其父畜養者冠距不舉毛羽不彰兀然若無飲啄意洎見敵則他雞之雄也伺晨則他雞之先也故謂之天)
(雞狙氏死傳其術於子且反先人之道非毛羽彩錯觜距銛利者不與其棲無復問向時伺晨之儔見敵之勇)
(峩冠高步飲啄而已吁道之壞矣有是夫)張文潛鳴雞賦(先生閒居學道昧旦而興家畜一雞)
(司晨而鳴畜之既老語默有程意氣武毅被服鮮明峩峩朱冠丹頸玄膺蒼距矯攫秀尾翹騰奉職有恪徐步)
(我庭啄粟飲水孔肅靡争山川蒼蒼風霰宵凝默幽忩之紞紞恍余夢之初驚萬里一寂鐘鼔無聲聞振衣之)
(腷膊忽孤奏之泠泠委更籌之雜亂和城角之凝清應雲外之鳴鴻弔山巔之落星歌三終而復寂夜五分而)
(既更萬境皆作車運馬行先生杖屨而出觀大明之東生)
詩集向市賣(小奴縳雞丨丨丨雞被縳急相喧争家中厭雞食蟲蟻不知雞賣還遭烹蟲雞於人)
(何厚薄吾叱奴兒解其縳雞蟲得失無了時注目寒汀倚江閣杜甫縳雞行)别時苦(星稀月没入五)
(更膠膠角角雞初鳴征人牽馬出門立辭妻欲向長安行再鳴引頸茅簷下樓中角聲催上馬纔分曉色第三)
(鳴旗旆紅塵已出城婦人上城禮招手夫婿不聞遥哭聲長恨雞鳴丨丨丨不遣雞栖近忩戸李廊雞啼曲)
束何冤(清晨臨江望水禽正喧繁鳬雁與鷗鷺游蕩戲朝暾適有鬻雞者挈之來遠村飛鳴彼何樂窘)
(丨此丨丨喔喔十四雛罩縳同一樊足傷金距縮頭搶花冠翻經宿廢飲啄日高詣屠門遲回未死間飢渴欲)
(相吞常慕古人道仁信及魚豚見兹生惻隱贖放雙林園開籠解索時雞雞聽我言購爾鏹三百小惠何足言)
(莫學銜環鶴﨑嶇謾報恩白居易)昂然來(大雞丨丨丨小雞竦而待愈峥嶸顛盛氣洗刷凝仙彩郊)
(高行若矜豪側睨如伺殆愈精光目相射劍戟心獨在郊既取冠為冒復以距為鐓天時得清寒地利挾爽塏)
(愈磔毛各噤㾕怒癭手碨磊俄膺忽爾低植立瞥而改郊腷膊戰聲喧繽紛落羽皠中休事未决小挫勢益倍)
(愈妬腸務生敵賊性專相醢裂血失鳴聲啄殷甚饑餒郊對起何急驚隨旋誠巧紿毒手飽季陽神鎚困朱亥)
(愈惻心我以仁碎首爾何罪獨勝事有然旁驚汗流浼郊知雄欣動顔怯負愁看賄争觀雲填道助呌波翻海)
(愈倳爪深難解嗔睛時未怠一噴一醒然再接再礪乃郊頭垂碎丹砂翼塌拖錦綵連軒尚賈餘清厲比歸凱)
(愈選俊感收毛受恩慙始隗英心甘鬭死義肉耻庖宰君看雞鬭篇短韻有可採孟郊韓愈孟郊聯句)老
怯風霜(斷尾雄雞本畏烹年來聽法伴修行還須却置蓮花漏丨丨丨丨恐不鳴坡集僧爽白雞養二)
(十餘年常立座側聽經)不辭風雨(君園富稲非争食省樹枝深未許棲但得青蠅無亂響丨丨丨)
(丨五更啼宋景文公雞荅)勇頸怒目(舟子抱雞來雄雞峙高岸側行初取勢俯啄示无憚先鳴氣益)
(振奮擊心非愞丨丨毛逆張丨丨皆喪膽血流何所争死鬭欲充玩應當激猛毅豈獨專晨旦勝酒人自私粒)
(食誰爾喚緬懷彼興魏傍睨當衰漢徒然驅國衆曾靡救時難羣雄自苦戰九鈎邀平亂寳玉歸大姦干戈託)
(竒算從來小資大聊用一長嘆梅都官)介甲金戈(峥嶸已丨季氏丨更以黃丨飾兩戈雖有英心)
(甘鬭死其如紀渻木雞何文與可)高冠沉羽(昂然大雄雞丨丨紫丨丨星占太史局樹接丞相府)
(知時不失晦得食曾呼五幸無終夜鳴須逢人起舞前人)竟不一鳴(王店有郵吏養雞殊可笑昂然)
(處高柵不肯以時呌官有宿此者西征待初曉雞丨丨丨丨問吏吏以告云此最荒絶左右悉蓬藋狐狸占為)
(宅恣横不可道前此三四雞一一遭其暴尋聲即知處盡獲爪牙禍自後始得此其若有人教東方或未明羣)
(醜尚騰趠此雞但鈴結直伺太陽耀雖然謂失旦似得保身要官曰此何用不然則宜糶不見不鳴雁先死蓋)
(自召天下已明白豈假更喧閙徒爾廢稲粱曾莫知所報吏云官言是但願勿嘲誚知時本在人此物何足校)
(文與可和提刑度支王店雞)不待羣鳴(立馬階除待一鳴何如春夢不聞聲固知雞口羞牛後丨)
(丨丨丨已可驚陳無已次韻秦覯聞雞)空忩聽爾談(耆舊漂流漢汝南長鳴獨與古無慙蕭蕭)
(風雨思君子欲倚丨丨丨丨丨劉原父養雞)鑿垣安其棲(茅茨一畝宫生理備委曲雞豚自古)
(昔豢養隨世俗丨丨丨丨丨幼長何碌碌旦出四散飛暮還相從宿頗哀鴻鵲軰飲啄不充腹何事萬里遊羈)
(旅傷局促衣冠相嫵媚庭廡更追逐未悟糞土非豈知稲粱辱物理常有此人情苦不足安見避世翁頽然卧)
(空谷前人)
鵝
格物總論(鵝有蒼白二色綠眼黃啄紅掌按爾雅一名舒鴈一名&KR1391;善鬭好啖蛇多溪毒處養)
(此以辟之或者又云鵝不食生蟲今本革言鵝子亦噉蚯蚓軰可知已)
事類殺鵝與食(陳仲子處於於陵他日歸則有餽其兄生鵝者已頻蹙曰惡用是鶃鶃者為哉)
(他日其母丨是丨也丨之丨其兄自外至曰是鶃鶃之肉也出而哇之孟滕下)烹鵝以待(晉王羲之)
(性愛鵝會稽有姥養一鵝善鳴求市未能得遂携親友就觀姥聞羲之將至丨丨丨丨之羲之嘆惜彌日)舉
羣相贈(山隂道士好養鵝羲之往觀焉意甚悅固求市之道士云為寫道德經當丨丨丨丨耳羲之寫)
(畢籠鵝而去)殘炙見惠(劉毅家在京口酷貧嘗與鄉曲士大夫往東堂共射時庾悅為司徒右長)
(史要府僚佐出東堂毅已先至因與悅相問曰身苦貧躓營一遊甚難君如意人無處不可為適豈能以堂見)
(讓悅不荅時衆人並避惟毅留射如故悅厨饌甚盛不以及毅毅既不去悅甚不歡毅又相問曰身今未得子)
(鵝豈能以丨丨丨丨悅又不荅及毅貴奏觧悅將軍都督官深相挫辱悅不得志疽發背少日而死)聞鐘
聽講(淨影寺沙門慧遠講經初在鄉養一鵝常隨遠聽經及遠入京留在寺晝夜鳴噪不止僧徒送入京)
(至此寺大門放之自然知遠房便入馴狎每丨講經即入堂伏聽若聞泛說他事則鳴翔而出如是六年忽哀)
(呌庭宇不肯入堂二旬而遠卒寺内有遠碑亦述其事兩京記)食炙知色(符朗丨鵝丨丨黑白之處)
(人不信既而試之果然秦記)卿禮有過(何遠為永康令人甚稱之太守王彬巡屬縣諸縣皆盛供)
(帳以待焉至永康遠獨設糗水而已彬去遠送之拜斗酒雙鵝而别彬戲曰丨丨丨丨陸納將不為古人所笑)
(乎)畜生乞汝(庾信自建康遁歸江陵湘東王固賜妾徐氏妾與任掞私通掞欲求之無致言者信)
(庭前有一蒼鵝乃繫書於鵝頸信視之乃掞啓遂題紙尾曰丨丨丨丨三國典略)賜食鵝炙(齊高)
(帝引江淹入中書省先丨酒丨淹素能飲啖食丨丨垂盡飲酒數升文詔亦辦)置表鵝頸(唐高祖義)
(兵至河東隋將堯君素城守時圍甚急君素乃為木鵝丨丨於頸具論時勢浮之黃河下河陽守者得之達於)
(東都越王侗見而嘆息)金鵝實酒(帝伐遼還使禄東贊上書曰高麗恃遠弗率於禮天子自將度)
(遼墮城䧟陣指日凱旋雖鴈飛于天無此之速夫鵝猶鴈也臣請治黃丨為丨以獻其高九尺中實酒三斛吐)
(蕃傳)木鵝撞車(荔非元禮李光弼守河陽周摯攻北城以車千乘載丨丨丨丨麾兵填塹)鵝亂
軍聲(唐元和間季愬襲蔡州兵至懸&KR0707;城夜半雪甚城旁有丨鳴池愬令驚擊之以丨丨丨)鵝充
庖(闕中和四年臨淮漣水民家鷹化為鵝而弗能游鷹以鷙而闕臣象也丨雖毛羽清潔而飛不能遠)
(無搏擊之用丨丨丨闕孔氏帖)漁人聽聲(濟南有鵝浦有丨丨居水側常丨鵝丨其中有鈴聲)
(甚清亮候之見一鵝咽頸有鈴羅得之項上有銅鈴綴以銀鏁隱起元鼎元年字酉陽雜俎)書生入
籠(許彦山行遇一書生卧路側云足痛求寄鵝籠中彦戲言許之丨丨便丨丨中籠亦不廣書生與兩鵝並)
(坐負之不覺重至其一樹下書生乃出籠去同上)一鵝十萬錢(唐僖宗好鬭鵝數幸六王宅興)
(慶池與諸王鬭鵝丨丨至丨丨丨田令孜傳)
詩集眠沙(丨丨卧水自成羣曲岸殘陽極浦雲那解將心憐孔翠羇雌長共故羣分李商隱)在
野(臘後閒行村舍邊黃鵝清水真可憐何時散亂隨新草永日淹留丨丨田無事羣鵝遮水際争來引頸逼)
(人前風吹楚澤蒹葭暮看下寒溪逐去船李郢)白於雲(房相西亭鵝一羣眠沙泛浦丨丨丨鳳凰池上)
(應回首為報籠隨王右軍)黃似酒(鵝兒丨丨丨對酒愛新鵝引頸嗔船過無行亂眼多翅開遭宿雨力)
(小困滄波客散層城暮狐狸奈若何並杜)乏鳴鴈姿(我非好鵝癖爾丨丨丨丨安得免沸鼎澹然遊)
(清池見生不忍食深情固在斯能自遠飛去無念稲粱為吕遠)似胷中字(駕鵝引頸回丨我丨丨丨)
(右軍亦能來不為口腹事山谷)池上一雙(學書丨丨丨丨鵝宛頸相追筆意多皆為涪翁赴湯鼎主)
(人言汝不能歌注世以婢子為鴨謂貴夫鴨而賤夫鵝黃山谷)
鴨
格物總論(鴨家鶩也雄者綠頭文翅紅脚或蒼脚雌者遍身黃色然又有純白者皆自呼其名)
(但雄者其聲小闕舒鳬野闕鳬鶩)
事類雞伏(丨丨鴨卵雛成入水雞母隨岸呼之雛出而不隨母鴨雞異類能相隨也風俗通)貍
(闕)(室庶人祐養鬭鴨未幾丨丨鴨四十餘絶其去及敗牽連諫死者凡四十餘人孔氏帖)供鴨
(鈎看闕)買鴨(浮光多美鴨太原少尹樊千里丨百隻置後池雲林志)用此何為
(闕)(孫慮於堂前作鬭鴨欄頗施小巧陸遜正侯宜勤覽經典丨丨丨丨慮即毁之吳志)斃之
奈何(陸龜蒙居震澤之南巨積庄有鬭鴨一欄有驛使過挾彈斃其尤者龜蒙手一表本云此鴨能作人)
(語待附蘇州上進使者丨丨丨丨使者恐酬以槖中金俟其稍說方倩語之猶不能呼其名使人僨且笑拂袖)
(上馬復召之還其金曰吾戲耳)李邕鬭鴨賦(唼喋争食䙰褷帶雛)
詩集惱比隣(不教鵝鴨丨丨丨杜)無泥滓(花鴨丨丨丨階前每緩行羽毛知獨異黑白太)
(分明不覺羣心妬休牽衆騖驚稻粱沾汝在作意莫先鳴杜)戀地迴(丨丨羣鴨丨韓)曲池眠
(丨丨丨乳鴨李賀)潔白盡夭姿(已斷鷹隼猜仍叨主人惠丨丨丨丨丨雙栖莫相忌張文潛)
毰毸浴清水(䙰褷出短蒲丨丨丨丨丨物忌太鮮明何妨染泥滓司馬溫公)羽冷難伏
卵(春鴨日浮波丨丨丨丨丨嘗荷雞飽時託以雞窠暖三旬鷇既拆乳毛寒脛短雞寧辨其雛翅擁情欵欵)
(一日向水涯所禀殊未斷泛然去中流雞呼心意乱人之苟異懹負義不足算有志在養育勿論報德限梅都)
(官)
古今合璧事類備要别集卷八十五
