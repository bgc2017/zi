古今合璧事類備要前集卷五
宋謝維新撰
地理門
地
事類統形(地者丨元丨焉非止邱陵山川之謂也文中子)積塊(杞國有憂天地崩者曉之曰天)
(積氣耳亡處亡氣地丨丨耳充塞四海奈何憂其壊列子)秉隂(地丨丨竅於山川記)成形(山岳河海)
(此積形成乎地者也列子在天成象在地丨丨易)石骨(地以丨為丨川為脉草木為毛土為肉博物志)
地肺(金陵者洞墟之膏腴勾曲之丨丨注其地肥良曰膏腴水至則浮曰丨丨)棋局(陽動而隂静天)
(廻而地遊地若浮舟方如丨丨楊烱渾天賦)雞黃(天如雞子地如丨子中丨居于天内天大而地小表)
(裏有水四海之表浮于元氣之上天地者乘元氣載水而行晉志)彈丸(為國家言不足廣土宇柰何以)
(丨丨地而困太平之民哉高適疏)運軸(地有三千六百軸春秋括地象)方輿(圓天為蓋丨地為丨)
(宋玉大言賦以天為蓋則無不覆也以地為輿則無不載也淮南子)行舟(地常動而不止譬如人在舟中)
(閉牖而坐舟行而人不知河圖)一撮(今夫地丨丨土之多及其廣厚載華嶽而不重振河海而不洩萬物)
(載焉中庸)五地(司徒以土會之法辨丨丨之物一曰山林二曰川澤三曰邱陵四曰墳衍五曰原隰周禮)
(上中下謂之三壤山林川澤邱陵墳衍原隰謂之五土纂要)九地(一為沙泥二澤池三沚崖四下田五)
(中田六上田七下山八中山九上山揚子太玄注)四極(東至于泰邊西至于邠國南至于濮鉛北至于)
(祝栗爾雅)八柱(天有八部九紀地有九州丨丨淮南子按河圖括地象云崑崙山為柱氣上通天崑崙者)
(地之中也地下有丨丨柱廣十萬里有三千六百軸互相牽制名山大川孔穴相通)八埏(九州之外有丨)
(丨東方曰沙海東南方曰沅澤南方曰丹澤西南方曰水澤西方曰泉澤西北方曰海澤北方曰塞澤東北方)
(曰通澤此丨丨也淮南子)八紘(八埏之外有丨丨東北方之紘曰荒土東方之紘曰桑野東南方之紘曰)
(衆安南方之紘曰反戶西南方之紘曰炎土西方之紘曰沃野西北方之紘曰沙所北方之紘曰委羽同上)
八極(八紘之外有丨丨東北方曰方土之山曰蒼門東方曰東極之山曰開明門東南方曰波母之山曰)
(陽門南方曰南極之山曰暑門西南方曰編駒之山曰白門西方曰西極之山曰閶闔之門西北方曰不周之)
(山曰幽都門北方曰北極之山曰寒門同上八極之廣東西南北相去各二億三萬餘里自地至天半八極之)
(數晉地理志)皇地祇(地者其卦曰坤其神曰祇亦曰媪大而名之曰丨丨丨小而名之曰神州亦名)
(后土物理論)輿地圖(丨丨之有丨古也自成周大司徒掌天下土地之圖以周知廣輪之數而職方)
(氏之圖復加詳焉迨漢滅秦蕭何先收圖書始具知天下阨塞戶口多少之差武帝元狩六年將立三子為王)
(御史大夫奏丨丨丨請所立國乃開齊燕廣陵之封丨丨丨之名至是始見光武徇河北登城樓披丨丨丨指)
(示鄧禹吕伯恭漢輿地圖序)經緯高下(地東西為緯南北為經山為積德川為積刑高者為生下)
(者為死邱陵為牡溪谷為牝家語)交易變化(地者易也言養物懷任丨丨丨丨含吐應節故其立)
(字土力於乙者為地春秋元命苞)道里步數(土有九山山有九塞澤有九藪風有八等水有六品)
(合四海之内東西二萬八千里南北二萬六千里水道八千里通合眞名川六百陸徑三千里禹使太章步自)
(東極至于西極二億二萬三千五百里七十五步使竪亥自北極至于南極二億三萬三千五百里七十五步)
(淮南子)星辰分野(秦地于天官東井與鬼之分野魏地觜觹參之分野周地柳七星張之分野韓)
(地角亢氐之分野趙地昴畢之分野燕地尾箕之分野齊地虚危之分野魯地奎婁之分野宋地房心之分野)
(衞地營室東璧之分野楚地翼軫之分野吳地斗女之分野前地理志)渾沌鑿竅(儵與忽時相遇)
(於丨丨之地渾沌待之甚善儵與忽謀報渾沌氏之德曰人皆有七竅此獨無有嘗試鑿之七日而渾沌死應)
(帝王篇蒙叟遺意曰上帝既剖渾沌氏以支節為山岳以腸胃為江河一旦慮其掀然而興則下無生類矣于)
(是孕銅於山澤滓魚鹽於江河俾後人攻取將有以苦渾沌之靈而致其不起也嗚呼渾沌氏則不起而人力)
(殫焉羅隠)女媧立極(丨丨氏斷鼇足以丨四丨列子)共工折柱(丨丨氏與顓頊争為帝怒)
(而觸不周之山天柱折地維絶故天傾西北日月星辰就焉地不滿東南故百川水潦歸焉列子康回憑怒地)
(何故以東南傾楚辭康回共工名非堯時共工)壺公縮脉(費長房遇丨丨有神術能丨地丨千里聚)
(在目前放之復如舊神仙傳)車轍徧遊(周穆王少好神仙常欲使丨丨馬跡丨於天下以倣黃帝)
(焉乃乘八駿之馬奔戎為右造父為御又觴西王母于瑶池之上太平廣記)金甌無缺(梁武初議)
(納侯景而未決夜出視事至武德殿猶言我國家猶若丨丨丨一傷丨今使受地詎是所宜史)
山
事類産物(山産也言丨萬丨釋名)布氣(山之為言宣也含澤丨丨調五神也春秋說題辭)
卷石(今夫山一丨丨之多及其廣大草木生之禽獸居之寶藏興焉中庸)積土(丨丨成山風雨興焉)
(荀勸學篇)千巖(晉顧愷之遊會稽人問山川之美荅曰丨丨競秀萬壑争流)一簣(譬如為山未成)
(丨丨止吾止也論語子罕)邱陵(丨丨學山而不至於山是故惡夫畫也揚子)土壤(太山不辭丨丨)
(故能成其大李斯書)山名(山頂曰冡亦曰巔亦曰椒山脊曰岡山大而高曰嵩小而高曰岑銳而高曰嶠)
(卑而大曰扈小而衆曰巋上大下小曰巘山有草木曰岵無草木曰峐石載土曰岨土載石曰崔嵬山東曰朝)
(陽山西曰夕陽山足曰麓山穴曰岫山邊曰崖崖之高曰巖上秀者曰峯陬隅高者曰岊山坡曰坂山三襲曰)
(陟山再成曰坯山中絶曰陘未及上曰翠微山屬曰嶧山狹而高曰巒峦山曰嶞土山曰阜曲阜曰阿大阜曰)
(陵小陵曰邱說文釋名爾雅)山鎮(揚州其丨丨曰會稽荆州其丨丨曰衡山豫州其丨丨曰華山青州)
(其丨丨曰沂山兖州其丨丨曰岱宗雍州其丨丨曰嶽山幽州其丨丨曰醫無閭冀州其丨丨曰霍山并州其)
(丨丨曰常山職方氏)鼇山(渤海之東有大壑中有五山岱輿員嶠方壺瀛洲蓬萊臺觀皆金玉所居之人)
(皆仙聖之種五山之根無所連着常隨潮波上下往來不得暫峙帝恐流于西極命策疆使巨鼇十五舉首而)
(戴之始峙而不動湯問)禹穴(丨廵狩至會稽而崩因葬焉上有孔穴民間云禹入此穴馬遷傳秦始皇)
(上會稽祭大禹望于南海而立石刻頌秦德史)廬山(周威王時生而靈神丨此丨世稱廬君故山取號焉)
(丨丨者江陽之名岳其形大背岷流面彭蠡蟠根數百里東南有香爐山孤峯秀起游氣籠其上則氛氤若煙)
(西南有石門山其狀似雙闕壁立千仞而瀑布流焉丨丨上天將雨則有白雲冠峯巖或亘崖中謂之山帶不)
(出三日必雨神仙董奉曾種杏于此山白居易居丨丨二林間香爐峯下立草堂前有喬木修竹六帖)鍾
山(建康東北十里有丨丨舊名金山漢末金陵尉蔣子文討賊戰亡靈發于山因立蔣侯祠焉號曰蔣山六)
(帖)終南山(丨丨丨一名中南言在天中居都之南一名地胏可避洪水俗云上有神人乘船行追之)
(不可及一名太乙東接驪山太華西連太白至于隴山北至長安城八十里南楚塞西有石室靈芝南有玉堂)
(陽官丨丨丨有旱藕餌之延年狀類葛粉四皓綺里季等共入商洛漢高徵之不來共隠此山崔咸游丨丨丨)
(乘月吟嘯至感慨淚下同上)崑崙山(丨丨之墟在西北方去嵩高五萬里地之中其高萬一千里出)
(五色雲氣五色流水東南流黃水入中國為河一曰玄圃臺一曰積瑶房一曰閬風臺一曰華蓋一曰天柱皆)
(仙人所居十洲記云丨有三角一角正北名閬風巔一角正西名玄圃臺一角正東名崑崙宫王母居焉仙傳)
(拾遺西王母所居崑崙之圃閬風之苑有城三千里玉樓十二左帶瑶池右環翠水)太行山(丨丨之丨)
(其首曰歸山其上有金玉下有碧泉穆天子命駕八駿之乘赤驥之駟南征朔行徑絶雀道升太行南濟于河)
(王烈嘗入丨丨聞雷聲往視之見丨石上破數百丈石中有一孔尺餘中有青泥流出烈取摶之隨手堅凝氣)
(味如粳米飯按仙經云此石髓服之夀與天地齊狄仁傑親在河陽仁傑登丨丨丨反顧見白雲孤飛謂左右)
(曰吾親舍其下同上)羅浮山(丨丨乃羅山浮山二山合體謂之羅浮在曾城博羅二縣之境高三千六)
(百丈七十石室七十長溪周廻三百三十七里浮山本蓬萊之一峯昔時洪水泛海斯來博于羅山崕巘皆合)
(故合名之峯嶺秀拔四百餘里峯巒掩映三十二所上披雲霄下有深洞幽邃旁達約數十里號朱明曜眞洞)
(天有大小石樓相去五里皆孤高峻秀邈出雲表重簷四柱宛如樓閣樓間有石如鞍望之高五十餘步謂之)
(鐵橋又有瑶石臺綵綺錯爛如霞錦迢迢獨出勢若削成絶頂有聚霞峯高三百丈周廻二十餘里常有紫霞)
(在于峯上洞中常有五百花首眞人遊會開元二十六年奉勑建花首臺第三峯有竹大徑七尺圍節長丈二)
(謂龍公竹常有鸞鳳棲宿山東有溪曰羅陽永泰中暑雨漲有青竹葉若芭蕉葉大隨水出湏臾一竹闊二尺)
(餘長丈二乃龍公竹也山有碧雞羣飛于絶巘或獨鳴于空林可見不可取天寶初詔道士申太芝祭山欲尋)
(朱明洞時邑簿任知宣領耆舊尋見一洞以藤儋籠石斛垂一人下洞約五丈餘却出云下視無底日月星辰)
(無不備初有白雲須臾散漫五色唐顔眞卿早年典郡江南遇道士陶八八授與一刀圭碧霞丹令服之約他)
(日相待于羅浮山後顔眞卿為盧杞所陷令單車問罪于李希烈至汜水忽逢陶笑謂曰吉吉遂指嵩少而去)
(眞卿去汴州希烈僭號使人害公于近郊及希烈敗詔得歸葬偃師北山後有商人至羅浮忽見兩道人樹下)
(圍棋一道士笑謂商人曰奉寄一書達吾家立札一封題寄偃師北山顔家商人至詢所居則塋庄也守塜老)
(蒼頭得書大驚曰先太師親翰也因以藏于室子孫擇日發塜即已空矣徑往羅浮尋之竟無跡六帖)九
疑山(蒼梧之川其中有丨丨丨在營道縣北九山相似行者疑惑故名之舜所葬在零陵縣界漢武帝南)
(廵狩至于盛唐祀虞舜于九疑漢末有張禮正魏時有治明期南遊九疑俱遇西城君受虹景方乘雲上升唐)
(明皇時道士申太芝遇異人告以丨丨丨舊有天樂一部歲久化五野猪郡人部之化為五古器太芝往來果)
(得之扣之音律相和杜陟常見江淮市人以桃核扇量米止容一升言于丨丨丨中得之同上)九華山
(青陽縣南有九子山高數千丈有九峯如蓮花按圖徵名無所依據予乃削其舊號加以丨丨之目傳之將來)
(李白集)天台山(丨丨丨在剡即衆聖所降葛仙公山也漢明帝時劉晨阮肇入丨丨丨採藥失道食)
(盡見桃實食之覺身輕行數里至溪滸持杯取水見一杯流出有胡麻飯溪邊二女子笑曰劉阮二郎捉向所)
(失流杯來便迎歸作食既出無復相識至家子孫已十世矣)蓬萊山(丨丨丨海中之神山非有道者)
(不至山海經自威宣燕昭使人入海求丨丨方丈瀛洲此三神丨諸仙人及不死之藥皆在焉黃金銀為宫闕)
(未至望之如雲及到三山反居水下臨之風輒引船而去終莫能至封禪書秦始皇時齊人徐市等言海中有)
(神山曰蓬萊方丈瀛洲仙人居之請發童男女數千人入海求神仙漢武帝遣方士入海求蓬萊)峴山
碑(羊祜與從事鄒潤甫登丨丨垂泣曰自有宇宙便有此山由來賢達勝士登此遠望者多矣皆湮滅無聞)
(潤甫對曰明公德冠四海道嗣前哲令聞令望當與此山俱傳後人為立廟及碑)天山箭(高宗時九)
(姓衆十餘萬驍騎數十來挑戰薛仁貴發三矢輙殺三人於是狄氣懾降軍中歌曰將軍三箭定天山壯士長)
(歌入漢關薛仁貴傳)雍州山湧(垂拱二年九月丨丨新豐縣露臺鄉大風雨震電有丨丨出高二十)
(丈有池周三百畝池中有龍鳳之形禾麥之異武后以為休應名曰慶山唐五行志)華州山移(永昌)
(中丨丨赤水南岸大丨書日忽風昏有聲隠隠如雷頃之丨東數百步擁赤水壓三十餘家山高二十餘丈水)
(深三十丈坡上草木宛然)共工觸山(女媧氏斷鼇足以立四極其後丨丨與顓頊争天下怒丨不周)
(之山列子)愚公移山(太行王屋二山方七百里高萬仞丨丨且九十面山居惡此山將丨之操蛇之)
(神聞之懼其不已也告帝帝感其誠命夸娥氏二子負山一措朔東一措雍南自此冀南漢隂無壠列子北山)
(愚公面山而居懲山北之塞出入之迂聚室而謀曰吾與汝畢力平之可乎河曲智叟笑之愚公曰我死有子)
(子又生孫子子孫孫無窮匱也而山不加增何苦而不平湯問篇)李白悦山(丨丨晚度牛渚磯至)
(姑熟丨謝家青丨欲終焉及卒葬山麓)德秀愛山(元丨丨丨陸渾佳丨水乃定居焉)許掾
遊山(丨丨好丨丨水體便登陟時云許非徒有勝情實有濟勝之具世說)郄詵行山(丨丨數月)
(山行喜聞樵語牧唱洗盡五年塵土腸胃欣然倚驂臨水久之而去)廣利刺泉(漢貳師李丨丨軍行)
(無水拔刀丨山水丨湧出漢書)馬援聚米(後丨丨征隗囂於帝前丨丨為山谷帝曰虜在吾目中矣)
(本傳)終南捷徑(盧藏用始隠丨丨山晚乃徇權利司馬承禎嘗召至闕下藏用指終南山曰此中大)
(有佳處禎徐曰以僕視之仕宦之丨丨耳)西山爽氣(桓冲謂王徽之曰卿在府日久比當相料理徽)
(之初不酬答直高視以手版拄頰云丨丨朝來致有丨丨耳亘冲傳)首陽死節(伯夷叔齊孤竹君之)
(二子遜國去之隠於丨丨山採薇而食遂餓丨於首陽史記)燕然勒功(竇憲精騎萬餘與北單于)
(戰于稽莎山大破之降者二十餘萬人憲遂登丨丨山刻石丨丨紀漢威德後漢本傳)著屐登山
(謝靈運好登山陟嶺必造幽峻巖嶂數十重莫不盡登躡常著大屐上山則去前齒下山則去後齒)携妓
遊山(謝安棲遲東山放情邱壑好音樂每遊賞必以妓從)園内起山(魏明帝鑿太行山石採穀)
(城之文石起景陽之山于芳林丨百役繁興公卿已下莫不展力帝乃躬自掘土以率之魏志)苑中造
山(昭宗末年長安役人取石于丨丨丨丨﨑危詰曲有若天成又命取終南草木植之山禽野獸縱其往復)
(及造屋室如庶民家帝與妃嬪遊處由是諸貴游争效之未及半年竒花奥草生滿宫殿識者以為邱墟之象)
(後巢宼入京焚燒殆盡悉為瓦礫)求買山錢(戴符山人向襄陽節度于頔丨丨丨丨頔與百萬)
賜買山錢(种放累章乞歸章聖丨丨丨丨百兩)赤壁歌賦(十月之望步自雪堂將歸于臨)
(臯二客從予過黃泥之坂霜露既降木葉盡脱人影在地仰見明月顧而樂之行歌相答予乃攝衣而上履巉)
(巖披蒙茸踞虎豹登虬龍攀棲鶴之危巢俯馮夷之幽宫蓋二客不能從焉東坡赤壁賦)南山題名
(章子厚與蘇子瞻遊丨丨抵仙遊潭之上絶壁萬仞岸甚狹子厚推子瞻下潭書壁子瞻不敢子厚履險而下)
(以漆墨濡筆大書石壁上曰蘇軾章惇來子瞻撫子厚背曰子厚必能殺人子厚曰何也子瞻曰能自判命者)
(能殺人子厚大笑)西山亭記(天地發育萬物揫成于西故名山川多西今夫所謂瑶池昆崙閬風)
(縣圃日月之所避隠神仙之所窟宅正在流沙弱水外中州指為西故其扶輿英淑之氣渙而它之雖一巖壑)
(一觀臺地無中邊亦莫不爾杭漢汝隂之西湖洪蜀永之西山嘉之峨眉巴陵岳陽之樓黃之臨臯金陵之賞)
(心白鷺揚之平山吳之蘇臺茂苑荆楚之雲夢郢之白雪滁之琅琊九江之庾樓皆延庚挹辛賓夕陽而導初)
(月校竒品勝于登臨最宜洪景盧)桂嶺山志(余嘗評桂山之竒宜為天下第一士大夫落南者少)
(往往不知而聞者亦不能信余生東吳而北撫幽薊南宅交廣西使岷峨之下三方皆走萬里所至無不登覽)
(太行常山衡嶽廬阜皆崇高渾厚雖有諸峯之名政爾魁然大山峯云者蓋強名之其最號竒秀莫如池之九)
(華歙之黃山括之仙都温之鴈蕩䕫之巫峽此天下同珍之者然皆數峯而止爾又在荒絶僻遠之瀕非几杖)
(間可得且所以能拔乎其萃者必因重岡複嶺之勢盤亘而起其發也有自來桂之千峯皆旁無延緣悉自平)
(地崛然特立玉笋瑶篸森列無際其怪且多如此誠當天下第一韓退之詩云水作青羅帶山如碧玉篸柳子)
(厚訾家洲記云桂州多靈山發地峭堅林立四野黃魯直詩云桂嶺環城如鴈蕩平地蒼玉忽嵯峨觀三子語)
(意則桂山之竒固在目中山皆中空故峯下多佳巖洞有名可紀者三十餘所皆去城不過七八里近者二三)
(里一日可以徧至今推其尤者記其略范至能)鴈蕩山記(温州丨丨丨天下竒秀然自古圖諜未嘗)
(有言者祥符中因造玉清宫伐山取材方有人見之此時尚未有名謝靈運為永嘉守凡佳山水處遊歴殆徧)
(獨不言此山蓋當時未有鴈蕩之名予觀鴈蕩諸峯皆峭拔險怪上聳千尺穹崖巨谷不類它山皆包在諸谷)
(中自嶺外望之都無所見至谷中則森然干霄原其理當是為谷中大水衝激沙土盡去惟巨石巋然挺立耳)
(如大小龍湫水簾之類皆是水鑿音曹穴自下望之則高巖峭壁從上觀之適與地平以至諸峯之頂亦低于)
(山頂之地面世間溝壑中水鑿之處皆有植土龕巖亦此類耳筆談)武夷圖序(武夷君之名著自漢)
(世祀以乾魚不知果何神也今崇安有山名武夷相傳即神所宅峯巒巖壑秀拔竒偉清溪九曲流出其間兩)
(崖絶壁人不到處往往有枯查插石罅間以庋舟船棺柩之屬柩中以骸外列陶器尚皆未壊頗疑前世道阻)
(未通川壅未决時夷俗所居而漢祀者即其君長蓋亦避世之士為衆所推服而傳以為仙也今山之羣峯最)
(高且正者猶以大王為號半頂有小邱焉豈即君之居耶朱晦庵)麻姑山賦(巍乎高哉兹山之為)
(異也吾不知夫幾百千里之廣但見土老而石頑頂天以直上驗地勢之所及固亦東南之藩障者乎路蹊蟠)
(鬱前後相失岡巒崒嵂左右馳突鳴泉百雷躍出雲宿喬杉萬矛舞破煙骨靈竒恍惚變見出没匱耳目之觀)
(聽曾不究夫萬一其間則有名天之洞禮神之堂高臺層瑶吸日月之光繚垣築粉孕芝蘭之香偏門曲房入)
(迷其方斜軒亂窗或明而凉况乎御龍膏之酒倚雲和之瑟一飲一石一醉千日安知億萬人塵衣飛蚤蝨其)
(或黯然而霧飄然而雨跬步之内則矇無所睹夜長漫漫山空月寒鶴羣戲風舞羽珊珊老猿抱子吟聲欲乾)
(怪物參差松柯水湄或步或馳或嘯而悲仙乎鬼乎干態萬狀而使人心疑别有澗石之迤邐圜潭之無底是)
(曰蛟龍之所止懶而為旱怒而為水巖岫冥冥古無人行百獸飢死虎狼夜鳴李泰伯)
詩集綠鬟(芙蓉脂肉丨雲丨罨畫樓臺青黛山千樹桃花萬年藥不知何事憶人間元稹劉阮山)
青螺(湖光秋色兩相和潭面無風鏡未磨遥望洞庭山水翠白銀盤裏一丨丨劉禹錫洞庭山)浮山
(何人守蓬萊夜半失左股丨丨如鵬蹲忽展垂天羽根株互連絡崖嶠争吞吐神功自鑪錘融液相綴補至今)
(餘隙罅流出千斛乳方其欲化時天匠磨月斧帝觴分餘瀝山骨醉后土峯巒尚開闔澗谷猶呼舞海風吹未)
(凝古佛來布武當時汪罔氏投足不蓋脢青蓮雖不見千古落花雨雙溪匯九折萬馬騰一鼔奔雷濺玉雪潭)
(洞開水府潜鱗有飢蛟掉尾取渴虎我來方醉後濯足聊戲侮廻風卷飛雹掠面過強弩山靈莫惡劇微命安)
(足賭北山吾欲老愼勿厭求取溪流變春酒與我相賓主常連青竹筒下灌黃精圃東坡題白水山佛跡岩)
畫障(倚石攀蘿歇病身青笻竹杖白紗巾他時丨出廬山丨便是香爐峯上人白居易香爐峯)丹梯
(兹山亘百里合沓與雲齊隠淪既已託靈奥居然棲上干蔽白日下屬帶廻溪交藤荒且蔓樛枝聳復低獨鶴)
(方朝唳飢鼯此夜啼渫雲已漫漫夕雨亦凄凄我行雖紆組兼得尋幽蹊緣源殊未極歸路窅如迷要欲近竒)
(趣即此陵丨丨皇恩竟已矣兹理庶無睽鮑昭敬亭山)青壁(閬州城東靈山白閬州城北玉臺碧松浮)
(欲盡不盡頭江動將傾未傾石那知根無鬼神會已覺氣與嵩華敵中原格闘且未歸應結茅齋傍丨丨杜甫)
(閬山歌)數峯回抱(丨丨丨丨隔煙林一簇招提十里深祗合步行尋石徑不宜呵喝入松隂遥分)
(畫手揮毫意暗起詩人得句心梅嶺笙歌上高處孤猿幽鳥減清音丁公言遊東山)干巖競秀(登車)
(閩嶺徼息駕康山陽康山高不極連峯鬱蒼蒼金輪西嵳峩五老東昂藏想象仙聖集似聞笙鶴翔林谷下棲)
(迷雲開杳相望丨丨雖丨丨二勝終莫量仰瞻銀河翻俯看蛟龍驤長吟謫仙句和以玉局章疇昔勞夢思兹)
(今幸徜徉尚恨忝符竹未愜棲雲房已尋兩峯間結屋依陽岡上有飛瀑駛下有清流長循名協心期弔古增)
(悲凉壯齒乏竒節頽年矧昏荒誓將塵土蹤暫寄雲水鄉封章儻從欲歸哉澡滄浪朱元晦遊廬阜偶成)銅
陵映澗(南州實炎德桂木凌寒山丨丨丨碧丨石磴瀉紅泉既枉隠淪客亦棲肥遁賢徑險無測度天)
(路非術阡遂登羣峯首邈若升雲煙羽人絶髣髴丹邱徒空筌圖牒復磨滅碑版誰聞傳莫辨百世後安知千)
(載前且申獨往意乘月弄潺湲常充俄頃用豈為今古然謝靈運華子岡詩)丹崖夾石(黃山四千)
(仞三十二蓮峯丨丨丨丨柱菡萏金芙蓉伊昔升絶頂下窺天目松仙人煉玉處羽化留餘蹤亦聞温伯雪獨)
(往今相逢採秀辭五嶽攀岩歴萬重歸休白鶴嶺渴飲丹沙井鳳吹我時來雲車爾當整去去陵陽東行行芳)
(桂叢廻溪十六度碧嶂盡晴空他日還相訪乘橋躡綵虹李白送人歸黃山)青冥倚天(蜀國多仙)
(山峨眉邈難匹周流試登覽絶怪安可悉丨丨丨丨開彩錯疑畫出泠然紫霞賞果得錦囊術雲間吹瓊簫石)
(上弄寶瑟平生有微尚歡笑自此畢煙容如在顔塵累忽相失儻逢騎羊子携手凌白日李白登峨眉山)紅
霞隠日(我本楚狂人鳳歌笑孔丘手持綠玉杖朝别黃鶴樓五嶽尋仙不辭遠一生好入名山遊廬山)
(秀出南斗傍屏風九疊雲錦張影落明湖青黛光金門前開二峯長銀河倒挂三石梁香爐瀑布遥相望迴崖)
(疊嶂凌蒼蒼翠影丨丨丨朝丨鳥飛不到暮天長登高壯觀天地間大江茫茫去不還黃雲萬里動風色白波)
(九道流雪山好為廬山謠興因廬山發閑窺石鏡清我心謝公行處蒼苔没早服還丹無世情琴心三疊道初)
(成遥見仙人綵雲裏手把芙蓉朝玉京先期汗漫九垓上願接盧敖遊太清李白廬山)九江秀色
(廬山西南五老峯青天削出金芙蓉丨丨丨丨可攬結吾將此地巢雲松李白五老峯)兩崖崇墉
(維天有設險劒閣天下壯連山抱西南石角皆北向丨丨丨丨倚刻畫城郭狀一夫怒臨關百萬未可傍珠玉)
(走中原岷峨氣悽愴三皇五帝前雞犬莫相放後王尚柔遠職貢道已喪至今英雄人高視見霸王并吞與割)
(據極力不相讓吾將罪眞宰意欲鏟疊嶂恐此復偶然臨風默惆悵杜甫劒閣)名列九霄(秋聲入庭)
(戶殘暑不敢驕起趁汗漫期兩袂天風飄眷焉此家山丨號丨丨丨相與一來集曠然心寂寥棲息共雲屋追)
(尋喚漁舠一水屢縈廻千峯鬱岧嶤蒼然大隠屏林端聳孤標下有雲一壑仙人久相招授我黃素書贈我英)
(瓊瑶茅茨幾時見自此遺紛囂朱晦庵遊武夷)頂高百越(天台隣四明華丨丨丨丨門標赤城霞樓)
(棲滄海月憑高遠登覽直下見溟渤雲垂大鵬翻波動巨鰲没風潮争洶洶神怪何翕忽觀竒迹無倪好道心)
(不歇攀條摘朱實服藥鍊金骨安得生羽毛千秋卧蓬闕李白天台曉望)長林羅戶(晨策尋絶頂夕)
(息在山棲疏峯抗高館對館臨廻谿丨丨丨丨庭積石擁階基連岩覺路塞密竹使逕迷來人忘新術去子惑)
(故岐活活夕流駛噭噭夜猿啼沉冥豈别理守道自不擕心契九秋幹目玩三春荑居常以待終處順故安排)
(惜無同懷客共登青雲梯謝靈運登石門高頂)清暉娛人(昏旦變氣候山水含丨丨清暉能丨丨遊)
(子澹忘歸出谷日尚早入舟陽已微林壑歛暝色雲霞收夕霏芰荷迭映蔚蒲稗相因依披拂趨南徑愉悦偃)
(東扉慮澹物自輕意愜理無違寄言攝生客試用此道推謝靈運石壁山)五百僧房(南康南麓江州)
(北丨丨丨丨綴蜜牌盡是廬山佳絶處不知何處合題詩山谷廬山)十二娥鬟(滿川風月獨凭攔綰)
(結湘娥十二鬟可惜不當湖水滿銀山堆裏看青山山谷君山)
泰山(在兖州奉符縣名蓬玄太空洞天)
事類兖鎮(丨州其山丨曰岱山職方氏泰山為東岳兖州鎮山實萬物之始稱岱其位蓋五岳之伯)
(故稱宗唐志)歲星(降婁元枵其神主於岱宗丨丨位焉唐天文志)岱宗(王者受命易姓報功告成)
(必於丨丨也東方萬物始交代之處宗長也言為羣岳之長五經通義)天孫(一名丨丨言為天帝孫也)
(博物志)日觀(東方嵓名曰丨丨雞一鳴時見丨欲出三丈許秦丨者望見長安吳觀者望見會稽周觀)
(者望見齊漢書封禪書)天門(泰山盤道屈曲而上凡五十餘盤經小丨丨大丨丨西嵓為仙人石東嵓)
(為介邱南嵓名日觀黃河去泰山二百餘里祠所望黃河如帶漢官儀及泰山記)三宫(仙家凡有三十)
(六洞天岱宗之洞周廻三千里名之曰丨丨空洞之天茅君傳)五祠(五岳皆三祠獨太山唯丨丨漢書)
雨徧天下(觸石而出膚寸而合不崇朝而徧雨天下者惟泰山之雲也公羊傳)雲起封中
(漢武帝封泰山有白丨丨丨丨本紀光武封泰山雲氣成宫闕袁崧漢書)太山老父(丨丨丨丨者失)
(其姓名漢武東廵見老父鉏于道間頭上有白光神仙傳)太山列仙(稷邱君丨丨下道士漢武東廵)
(乃擁琴而拜列仙傳崔文子太山人潜居山下好黃老術常賣藥八仙傳)金篋玉策(岱宗上有丨丨)
(丨丨能知人之夀修短漢武探得十八因倒讀曰八十其後果然風俗通)石銘玉策(泰山東南之日)
(觀也秦皇刻其丨丨漢皇探其丨丨楊烱)秩祭泰山(何為祭泰山河海山川有能潤乎百里者天子)
(丨而丨之公羊傳)封禪泰山(禹丨泰山丨會稽周成王封丨丨禪社首秦始皇封泰山禪梁父王)
(者受命必封禪封者增高也禪者增厚也皆刻石紀號著已之功績白虎通)孔子登遊(丨丨)
(丨泰山而小天下孟子盡心孔子丨泰山見榮啟期列子)季氏旅祭(丨丨丨於泰山子曰曾謂泰山)
(不如林放乎論語八佾)秦皇封松(丨始丨上泰山風雨暴至休於樹下因丨其丨應劭曰得五松)
(封為五大夫)漢武種栢(泰山南有廟悉種栢千株大者十五六圍相傳丨丨所丨泰山記)
詩集覽八極(平明登日觀舉手開雲關精神四飛揚如出天地間黃河從西來窈窕入遠山憑崖)
(丨丨丨目盡長空閑偶然値青童綠髮盈雲鬟笑我晚學仙蹉跎凋朱顔躊躇忽不見浩蕩艱追攀李白遊泰)
(山)小衆山(岱宗夫如何齊魯青未了造化鍾神秀隂陽割昏曉盪胸生層雲决眥入飛鳥會當凌絶)
(頂一覽衆山小杜甫)
華山(在華州華隂縣名太極總仙洞天)
事類豫鎮(丨州山丨曰華山職方氏)西岳(歲八月西廵狩至于丨丨書)太白(鶉首實沈)
(其神主于華山丨丨位焉唐天文志)少隂(西方丨丨用事萬物生華故曰華山華之為言穫也言萬物成)
(熟可得穫也白虎通)甕肚峯(華岳雲臺觀中方之上有山崛起半甕之狀名丨丨丨上賞望其高迥欲)
(于峯腹大鑿開元三年字填以白石令百餘里見諫官上言乃止開元記)蓮花峯(山頂有千葉丨丨服)
(之羽化因名曰華山華山記王玄仲欲登蓮花丨約寺僧到峯頂當起煙為信翌日持火而登僧候之數果有)
(煙起留二旬乃下僧問之云峯頂有池菡萏盛開可愛其中又有破鐵舟存焉)太華削成(丨丨之山)
(丨丨而四方其高五千仞其廣十里西山記)巨靈擘開(華山與首陽本一山河神丨丨丨丨以通)
(河流故掌迹存焉郭緣生述征記巨靈贔屭高掌遠蹠以流河曲厥跡猶存西京賦)朱鬒紫衣(唐車)
(駕次華隂山見岳神數里迎謁遂召諸巫問神安在獨老巫阿馬婆奏云在路左丨丨丨丨迎候陛下上顧笑)
(之上至廟見神櫜鞬俯伏庭東南大栢樹下又召阿馬婆問之對如上見上加敬禮尋詔先諸岳封為金天王)
(六帖)素甲白馬(秦始皇三十六年鄭客從關東來至華隂望見丨丨丨丨從山上下知其非人道左)
(止而待之遂持璧與鄭客曰為我遺鎬池明年祖龍死)華山列仙(馬明生入華隂山合金液神丹)
(升天列仙傳衛升卿乘雲駕鹿傅于列仙石上追之不可得)華隂毛女(毛女在丨丨山中山客獵)
(師世世見之體生丨自言秦始皇宫人列仙傳)公超霧市(張楷字丨丨能為五里丨所居成丨後華)
(山南有丨丨丨丨)子先酒母(呼子先者漢中關下卜師夀百餘歲臨去呼酒家嫗令急裝便有仙)
(人持二茅狗來授子先持一與酒嫗因各騎之乃龍也上華隂山常於山大呼言丨丨丨丨在此列仙傳)韓
公遊華(丨文丨丨丨嶽之巔顧視其險絶恐慄度不可下乃發狂慟哭而欲縋遺書為訣李肇國史補)
(沈顔謂文公假事諷時致意于此蓋憤趣榮貪位者之若陟懸崖險不能止至身危踣蹶然後嘆不知税駕之)
(所焉何及矣)李白登峯(丨丨丨華山落鴈丨曰此山最高呼吸之氣想通帝坐矣恨不携謝朓驚)
(人詩來搔首問青天耳搔首集)太華山碑銘(天有四序星辰辨其分地有五方山嶽鎮其域西嶽)
(太華山者當少隂用事萬物生華故曰華山踞中土西偏當七宫正位是稱西嶽石壁磔堅而雄竦衆山奔走)
(而傾附其氣肅其威振其行配金其辰直酉前對華陽之國後壓華陽之郡左抱桃林之塞右産藍玉之田諒)
(少昊之下都即蓐收之别館也下有方士眞人金鼎石室上有明星玉女仙草瑶池茅龍一去毛女千祀前代)
(帝王多所僥覬朕學羲文之道故非斯人之徒十有二載孟冬之月步自京邑幸于洛師停鑾廟下清眺仙掌)
(雲拂石床霓裳可接風過松嶺仙駕如聞遲廻刻石梗概名山萬姓瞻予言可復也銘曰巉巉丨丨柱天直上)
(青崖白谷仰見靈掌雄峯峻峭菡萏森爽是曰靈嶽衆山之長白帝西下黃河北來隂陽孕育精氣徘徊偶聖)
(呈瑞逢昏降災玉池神挹石室僊開海絶瀛洲天遥玄圃偉哉此鎮峥嶸中土鬼神乍遊風雲忽聚高標赫日)
(平壁飛雨自古王者廵方必至龍駕帝服封天禪地南面會神西后在位待予治國安人然後徐師其事張說)
(撰)太華仙掌辯(西嶽丨丨之首峯有五崖比壑破巖而列自下遠而望之偶為掌形舊說土記)
(之傳者皆曰昔河自積石出而西流既越龍門遂弭南馳者千數百里折波左旋將走東溟連山塞之壅不得)
(去有巨靈于此力擘而剖其中跖而北者為首陽絶而南者為太華河自此洩茫洋下馳故其掌跡猶存巨靈)
(之跡也余聞惑之乃往觀曰誕哉此說乎夫所謂神者非人也其動無聲其行無跡若形而無象若氣而無色)
(拔山剖澤而不見其作鼓風奔水而不見其力視不可察名不可及故推而謂之神烏有神之作力而有人跡)
(乎神之所以為神者有作而無悖一成而不易烏有始塞而後達之始連而復絶之始不知終是不為神矣且)
(山谷之作此形何在不有危險相薄高深相敵有銳而出者為虎牙尖而背者為熊耳角而巘者為牛首冠而)
(峭者為雞頭必以形之類形而必加說則雞牛熊虎之象其亦有作乎余因辨其由以告山下王涯)
詩集靈蹤(洪鍾作高山天氣鼓其橐俄然神功就峻拔在寥廓丨丨露指爪殺氣見稜角凡木不敢)
(生神仙聿來託天資帝王宅以我為關鑰能令下國人一見換神骨高山固無限如此方為嶽丈夫無特達雖)
(貴猶碌碌劉禹錫華山歌)高掌(西岳峥嶸何壯哉黃河如絲天際來黃河萬里觸山動盤渦谷轉秦地雷)
(榮光休氣紛五彩千年一清聖人在巨靈咆哮擘兩山洪波噴流射東海三峯却立如欲摧翠崖丹谷丨丨開)
(白帝金精運元氣石作蓮花雲作臺閣道窈冥人不到中有不死丹邱生明星玉女備掃洒麻姑搔背指爪輕)
(我皇手把天地戶丹邱談天與天語九重出入生光輝東海蓬萊復西歸玉漿儻惠故人飲身騎茅龍上天飛)
(李白雲臺歌送丹邱子)鎮秦京(西岳出浮雲積翠在太清連天凝黛色百里遥青冥白日為大寒森)
(沉華隂城昔聞乾坤開變化生巨靈右足踏方山左手推削成天地忽開拆大河注東溟遂為西岳﨑雄雄丨)
(丨丨王維)壓洪源(西鎮何穹崇壯哉信靈渺造諸皆峻秀中峯特美好傍見巨掌存勢如拓東倒頗聞)
(首陽去開拆北河道磅礴丨丨丨嵬峩壯清昊雲泉紛亂瀑天磴矻横抱子先呼其巔宫女世不老下有府君)
(廟歴載傳洒掃皇明應天遊十月戒豐鎬微末忝侍從兼得事蘋藻宿心愛兹山意欲拾靈草隂壑已永閉雲)
(竇絶探討芳月期再來廻策思方浩沈佺期)玉女盆(西嶽崚嶒竦處尊諸峯羅列如兒孫安得仙人)
(九節杖拄到丨丨洗頭丨車箱入谷無歸路箭括通天有一門稍待秋風凉冷後高尋白帝問眞源杜甫)玉
井蓮(太華峯頭丨丨丨開花十丈藕如船冷比雪霜甘比蜜一片入口沉疴痊我欲求之不憚遠青壁無)
(路難夤緣安得長梯上摘實下種七澤根株連韓愈)泉紳拖白(洛邑得休告華山窮絶陘倚巖睨海)
(浪引袖拂天星日駕此廻轄金神所司刑丨丨丨脩丨石劒攢高青磴蘚澾拳跼梯飈颭伶俜悔狂已咋指垂)
(戒重鐫銘韓愈答張籍)石劒攢青(注見上)
嵩山(在洛京王屋縣名上帝司眞洞天)
事類中嶽(嵩高山者五嶽之丨丨也初學記丨央之丨獨加高字者何中央居四方之中而高故曰)
(嵩高山白虎通)高崧(嵩字或作崧山大而丨曰丨釋名)石室(其山三十六峯東曰太室西曰少室)
(相去十七里嵩其總名也謂之室者以其下各有丨丨焉少室高八百六十丈方十里與太室相埒但小耳戴)
(延之西征記)鎮星(鶉火大火夀星豕韋為中州其神主於嵩邱丨丨位焉唐天文志)仙宫(九天)
(地險五岳天中蛇龍洞穴日月丨丨唐文粹崔融嵩山廟碑)神嶽(則天垂拱四年七月改嵩山為丨丨)
(封其神為天中王唐書萬歲通天元年甲戍如丨丨甲申封丨丨辛巳尊天中王為丨丨天中皇帝天靈妃為)
(天中皇后)望都峯(岳之西北一峯號丨丨丨天氣晴暖即望見洛陽隠隠如車蓋之狀)中天池
(開元中隠士盧鴻廬嵩山賜隠居服官營草堂到山中廣學廬聚徒五百人嶽頂有丨丨丨凡絶境處盧鴻皆)
(勒銘)雞鳴峯(獄之東北一峯號丨丨丨五更初便見日出六帖)𢷬帛石(嵩山之上有玉女丨)
(丨丨瑩澈光潔人莫能測岳下人云立秋前一日中夜常聞杵聲響五代秦再思紀異)嵩岳賢佐
(嵩高維嶽峻極于天維嶽降神生甫及申維周之翰詩周道將興嶽神為之生賢輔佐記間居注)少室
山人(李渤隠丨丨丨以右拾遺召謝不起韓愈遺書曰朝廷士引頸東望若景星鳳凰争先覩之為快)
緱山鶴駕(昔周靈王太子晉好吹笙作鳳鳴遊伊洛間道士浮邱公接上嵩山三十餘年往來丨氏)
(丨緱氏山近在嵩山之西也其後見栢良曰告我家七月七日待我緱氏山頭果乘白丨住山頭望之不得到)
(舉手謝時人而去道書)嵩山仙館(丨高丨北有大穴莫測其深百姓歲時每遊觀其上晉初嘗有)
(一人誤墮穴中同輩冀其儻不死投食于穴中墜者得之為尋穴而行計可十許日忽曠然見明又有草屋中)
(有二人對坐圍棋局下有一杯白飲墜者告以飢渴棋者曰可飲此墜者飲之氣力十倍半年許乃出自蜀中)
(歸洛下問張華華曰此丨丨所飲者玉漿也所食者龍穴石髓也劉義慶世說)嵩岳神呼(漢武帝詔)
(曰朕用事華山至于中岳獲駮鹿見夏后啟母石翌日登崇嵩御史乘屬在廟傍吏卒咸聞呼萬歲者三登禮)
(罔不答其令祠官加增太室祠禁無伐其草木以山下戶三百戶為之奉邑名曰崇嵩)嵩山童謠
(高宗自調露中欲封丨丨屬突厥叛而止後又欲封以吐蕃入寇遂停時丨丨曰嵩山凡幾層不畏登不得但)
(恐不得登三度徵兵馬傍道打騰騰五行志)許由隠居(東龍門之南有丨丨山高大四絶其北有)
(潁水堯聘許由其處猶有壇墠道書)楚客遁舍(杜丨丨建成難作丨丨嵩山正觀四年召為給事中)
(太宗曰君居山似之矣謂非宰相不起詎然耶)嵩山紀行(司馬公居洛嘗同范景仁過韓城抵登封)
(憩峻極下院登高頂入崇福宫會善寺由還轅道至龍門遊廣愛福先諸寺上華嚴閣千佛巖尋高公堂渡潛)
(溪入廣化寺觀唐郭汾陽鐵像涉伊水至香山黃龕憩石樓臨八節灘過白公影堂凡所經從多有詩公不喜肩)
(輿山中亦乘馬路險策杖以行故嵩山題字曰登山有道徐行則不困措足于平穏之地則不跌其旨遠矣聞)
(見錄)嵩山題名(韓退之題名二皆在洛陽其一在丨丨天封宫石柱上刻之記龍潭遇雷事天聖中)
(余為西京留守推官與梅聖俞遊嵩山入天封宫徘徊柱下而去遂登山頂至武后封禪處有石記戒人遊龍)
(者毋語笑以黷神龍龍怒則有雷恐因念退之記遇雷意其有所誡也其一在福先寺塔上當時所見墨蹟不)
(知其後何人模刻于石也歐陽永叔跋)
詩集蓬萊客(嵩山有神人焦鍊師者不知何許婦人也又云生于齊梁時其年貌可稱五六十常)
(胎息絶穀居無室廬遊行若飛倏忽萬里世或傳其入東海登蓬萊竟亦不能測其往也余訪道少室盡登三)
(十六峯聞風有寄洒翰遥贈云二室寄碧天三花明綠煙中有丨丨丨宛疑麻姑仙道在喧莫染跡高想已遷)
(時餐金蛾蘂屢讀青苔篇八極恣遊憩九垓長周旋下瓢酌潁水舞鶴來伊川遂歸東山上獨拂秋霞眠蘿月)
(掛朝鏡松風鳴夜絃潛光隠嵩岳鍊魄棲霞幄霓裳何葳𬎼羽駕轉綿邈願同西王母下顧東方朔紫書儻可)
(傳銘骨誓相學李白贈焦鍊帥)元丹邱(丨丨丨愛神仙朝飲潁川之清流暮還嵩岑之紫煙三十六峯)
(長周旋長周旋躡星虹身騎飛龍耳生風横河跨海與天通我知爾遊心無窮李白元丹邱歌)
衡山(在湖南衡州丨丨縣名朱陵太虚洞天)
事類荆鎮(丨州之丨曰衡山周禮)離宫(上承冥宿銓德鈎物下踞丨丨攝位大卿六帖)熒
惑(星紀鶉尾其神主於衡山丨丨位焉唐天文志)岣嶁(一名丨丨上音矩下音縷山海經)峽巘
(軒塗三百山徑通微垂柯跨谷丨丨交蔭六帖)灊霍(衡山南嶽也至黃帝乃以丨丨二山為副衡山記霍)
(山為南嶽蓋因其制也至漢武帝南廵乂以衡山遐遠阻江乃徙南嶽之祭於丨山爾雅夀之駢邑曰丨山皮)
(日休序)山宗(五嶽於中州衡山最遠南方之山巍然高而大者以百數獨衡丨為丨最遠而獨為宗其)
(神必靈韓序)神宅(衡州南嶽者朱陵之靈臺太虚之寶洞赤帝館其嶺祝融宅其陽盛神堂堂蔭映峨)
(峨是以為丨靈之所丨南岳文)三峯(衡山有丨丨一曰紫蓋每見有雙白鶴回翔其上二曰石菌下有石)
(室三曰芙蓉上有泉水飛泉如練帶六帖衡山有丨丨極秀一峯名芙蓉峯最為竦傑自非清霽之朝不可望)
(見峯上有泉飛𣲖如一幅絹分映青林直注山下盛弘之荆州記)五峯(衡山丨丨芙蓉紫蓋石廪天柱)
(祝融于五峯最高)㳂湘千里(衡山近望如陣雲丨丨丨丨九向九背乃不復見湘中記)列位
三公(名備五嶽位列三公六帖)山内神書(禹傷父功不成乃廵衡山血馬以祭之仰天而嘯忽)
(夢男子自稱玄夷蒼水使者謂禹曰欲得我山神書者齋焉禹乃退齋三日遂獲金簡玉字之書得治水之要)
(刻石山之高處吳越春秋)廟中絃歌(衡山九疑皆有舜廟太守至室常遣戶曹致修祀則如有絃歌)
(之聲湘中記)入山採藥(劉璘之好遊山澤採藥至衡山深入忘返見有一澗水水南冇二石囷一)
(開一閉水深不得過臧榮續晉書)遊山得書(湘東姚祖太元中為郡吏經衡山望巖下數少年並)
(執筆作書祖謂行旅休息乃過之未至百步少年相與飛颺遺一紙書在坐處前數句古時字字皆鳥跡劉敬)
(異苑)杜甫登遊(丨丨大歴中出瞿唐下江陵泝沅湘以丨衡山因客來陽丨岳祠)李泌願
隠(丨丨畏禍丨丨衡山詔給三品禄賜隠士服為置室廬)
詩集勢入天(七千七百七十丈丈丈藤蘿丨丨丨未必展來空似翅不妨開去也成蓮月將河漢)
(分巖轉僧與龍蛇共窟眠直是畫江湏閣筆况無名畫可流傳曹松題霍山)氣飛霜(南嶽配朱鳥秩)
(禮自百王歘吸領地靈鴻洞半炎方邦家用祀典在德非馨香廵狩何寂寥有虞今則亡泪吾隘世網行邁越)
(瀟湘渴日絶壁出漾舟清光旁祝融五峯尊峯峯次低昂紫蓋獨不朝争長嶪相望恭聞魏夫人羣仙夾翺翔)
(有時五峯丨散風如丨丨牽廹限修途未暇杖崇岡歸來覬命駕沐浴休玉堂三嘆問府主曷以贊我皇牲璧忍)
(衰俗神其思洋洋杜甫望岳)撑青空(五嶽祭秩皆三公四方環鎮嵩當中火維地荒足妖怪天假神)
(柄專其雄噴雲泄霧藏半腹雖有絶頂誰能窮我來正逢秋雨節隂氣晦昧無清風潜心默禱若有應豈非正)
(直能感通湏臾静掃衆峯出仰見突兀丨丨丨紫蓋連延接天柱石廪騰擲堆祝融森然魄動下馬拜松栢一)
(逕趨虚空粉墻丹柱動光彩鬼物圖畫填青紅升階偃僂薦脯酒欲以菲薄明其衷廟令老人識神意睢盱偵)
(伺能鞠躬手持杯珓導我擲云此最吉餘難同竄逐蠻荒幸不死衣食纔足甘長終侯王將相望久絶神縱欲)
(福難為功夜投佛寺上高閣星月掩映雲曈曨猿鳴鐘動不知曙杲杲寒日生於東韓愈謁廟)拂朱鳥
(東南倚蓋卑維岳資柱石前當祝融居上拂丨丨翮青冥結精氣磅礴宣地脉還聞膚寸隂能致彌天澤劉禹)
(錫望岳)神禹碑(岣嶁山尖丨丨丨字青石赤形摹竒科斗拳身薤葉披鸞飄鳳泊拏虎螭事嚴跡怪)
(鬼莫窺道人獨上偶見之我來咨嗟涕漣洏千搜萬索何處有森森綠樹猿猱悲韓愈題岣嶁山)祝融
峯(衡嶽千仞超丨丨一峯高羣山畏突兀犇走如曹逃我來雪月中歴覽快所遭捫天滑青壁俯壑崩銀濤)
(所恨無十犗一掣了六鰲遄歸青蓮宫坐對白玉毫重閣一倚徙霜風利如刀平生山水心眞作貨食饕明朝)
(更清澈再往豈憚勞中宵撫世故劇如千蝟毛嬉遊亦何益歲月今滔滔起望東北雲茫然首空搔朱文公登)
(絶頂我來萬里駕長風絶壑層雲許盪胸濁酒三杯豪氣發朗吟飛下丨丨丨同上醉下祝融峯作)
常山(在定州常山縣名太乙總玄洞天)
事類并鎮(丨州其山丨曰常山周禮)辰星(大梁析木其神主於常山丨丨位焉唐天文志)畢
昴(常山丨丨之精春秋元命苞)趙代(常山居丨丨之境簡子曰常山北臨代南俯趙東接河海之間)
北嶽(常山為丨丨爾雅北方為常山者何隂終陽始其道常久故曰常山白虎通)鎮祠(定州曲陽)
(本常陽元和十五年更名是年又更常嶽曰丨嶽有嶽祠地理志)靈山(瞻彼丨丨鎮兹朔土六帖惟丨)
(丨之秀峙亘朔野而標竒唐太宗登常山文)幽澗(丨丨冬暄飛泉夏冷寶符臨代邦之美靈蛇表陣勢)
(之竒同上祭文)護草(常山有草名丨丨致之門上每夜叱之)率然蛇(常山之蛇名曰丨丨一身)
(而兩頭擊其一頭則一頭至擊其中則兩頭皆至孫子)常山仙(昌客者丨丨道士自稱殷王女食蓬)
(蔂根往來山下見者二百餘年顔色如二十許人列仙傳)常山神(後魏道武立廟於上置祀九十九人)
(歲時祈旱至文成帝親祀其神)昴宿寶符(包括綿長經綸中外外夷有四丨丨主狄則延袤以限之)
(中郡有五丨丨在代則高襄以臨之張嘉貞碑銘序)乾門坤軸(其項也上抶丨丨黑帝之宫觀其足)
(也下捺丨丨玄神之都府豈止劈冀魏截幽燕拒洪河撑大海澒洞合沓半天下之襟帶嵯峨巉巖一宇内之)
(標格者也同上)簡子藏符(趙丨丨謂諸子曰吾丨寶丨於恒山中往得者立為後諸子皆競往無所)
(得無恤曰常山臨代代可取也簡子曰是知符矣遂立之史記)慕容得璧(丨丨雋夀光二年常山丨)
(丨七十一光色有異雋以為神嶽之命以太牢祠之前燕錄)
古今合璧事類備要前集卷五
