古今合璧事類備要後集卷三十
宋謝維新撰
六部門
兵部(尚書外侍郎駕郎中附員郎部)
歴代㳂革(漢置五曹未有主兵之任六典魏始置五兵尚書謂中兵外兵別兵都兵也晉有五)
(兵尚書而又分中外兵各為左右按晉雖中外兵與舊五兵為志曹然尚書惟置五兵无七兵尚書之名)
(至後魏始有七兵尚書今諸家著述或謂晉太康中置七兵尚書誤矣後魏為七兵尚書後周置大司馬)
(其屬又有兵部中大夫小兵部下大夫其職並闕至隋乃有兵部尚書統兵部職方駕部庫部四曹唐因)
(之龍朔二年改司戎太常伯咸亨元年復舊光宅元年改夏官尚書神龍元年復故天寳十一載改武部)
(至德二載復舊通典選舉亦為三銓制如吏部通典本朝尚書兵部掌武舉民兵廂土軍鹵簿及蕃夷官)
(員承襲之事凡聯其什伍而教之戰兵部武選之制傚貢舉法若遣將出兵露布奏捷必告於廟其屬有)
(三曰職方郡縣地啚蕃夷歸附之事隸焉曰駕部輦輅車乘廐收驛𫝊之事隸焉曰庫部軍器儀仗鹵簿)
(供帳之事隸焉神宗正史職官志正名之初尚書猶未除人職略元豊五年九月詔應㳂邊義勇保甲事)
(並隸樞密院其餘民兵悉隸兵部續會要建炎三年併衛尉寺歸兵部中興會要)
事類夏官(四曰丨丨其屬六十掌邦政周禮又丨丨大司馬之職掌以九伐之法正邦國制軍誥禁)
(以紏邦國領校人牧師職方司兵之屬即今兵部之任也通典)司馬(丨丨掌邦政統六師平邦國禮春官)
(又乃立夏官丨丨使帥其屬而掌邦政以佐王平邦國禮夏官)圻父(矧惟若疇丨丨薄違書酒誥注丨丨)
(司馬也上注)夏卿(尚書大司馬亦曰丨丨職林又兵部尚書丨官丨也通典)武部(唐天寳改丨丨)
(至德復舊通典)武官(大司馬者丨丨也大揔武事訓馬為武者取其徤行釋名)西曹(崔融吏部兵部)
(選人議曰伏望詔東丨二丨两都分簡東謂吏部西謂兵部文苑英華)南省(李輔國為兵部尚書丨丨)
(視事使武士戎裝夾道唐書)數訪時政(王起字舉之為兵部尚書文宗丨丨逮丨丨起因積雨願)
(寬逐臣唐職林)自得岐路(朱崔為兵部尚書丨丨丨丨必當大用封川多方沮之同上)為宰
相兼(姚崇三丨丨丨丨兵部尚書屯戍斥堠士馬儲械無不暗記)知五品選(廬承慶檢校兵)
(部尚書丨丨丨丨辭曰選事在尚書臣掌之為出位帝曰朕信卿卿何不自信並唐書)居位簡率
(唐李懷遠除兵部尚書雖久丨榮丨而彌尚丨丨常乘欵叚馬左僕射豆盧欽望曰公榮貴如此何不買駿馬)
(乘之答曰此馬幸免驚蹶無假别求聞者嘆美通典)掌武選授(丨天下兵衛丨官丨丨之政令凡軍)
(師戍卒之藉山川要害之圖廐牧甲仗之數六典)恭守戎曹(丨丨丨丨訓齊武部簡稽之務軍國)
(是殷許公集)實掌戎政(惟茲夏官丨丨丨丨白居易行柳公綽制)董正六師(緝熙九法)
(丨丨丨丨孫逖授李林甫兵部尚書制)歴用九法(周之九法歴代用焉故夏官之重高位久虚錢)
(翊授陸扆兵部尚書制)䟽劾亂行(上祀南郊蘇軾以兵部尚書為鹵簿使上因太廟宿齋行禮畢)
(特至青城忽有赭傘犢車并青盖犢車百餘乘衝突而來公呼御營廵檢使立車前曰西來誰何敢爾亂行曰)
(皇后并某國大夫人某大長公主也公即於青城上䟽劾之明日中使𫝊命申勑有司嚴整仗衛言行錄)召
入坐語(黃中謚簡肅公為兵部尚書兼侍讀每當入直上常先遣人侯視至則亟丨丨丨丨從容月必)
(一再見公知無不言朱文公撰黃端明碑)論制狄道(兵部尚書王庶丨丨丨之丨在扵民周文王問)
(太公以為國太公曰愛民而已兵書無不本諸愛民者上嘆曰大臣才也遂拜樞密副使中興繫年錄)掌
武舉政(尚書丨丨丨地圖車輦甲械之丨令而侍郎為之貳凡軍民以民籍統隸者閱習按試選募遷)
(補續會要)司馬之任(中臺政事所出兵部丨丨丨丨南豊擬制)中臺之秩(掌國五兵叨進)
(丨丨丨丨歐陽公制)獨省文書(武選隸扵天官兵政緫扵樞輔故司馬之職丨丨丨丨東坡表)超
進崇資(夏官掌武丨丨丨丨楊億代表)周禮命卿(丨丨丨丨司馬掌國征之事牋表類)夏
官古卿(丨丨丨丨歐公謝表)七兵之秩(文昌丨丨丨丨楊億代表)歐陽脩青州
謝上表(臣某言伏蒙聖慈特授臣兵部尚書依前觀文殿學士知青州軍州事充京東東路安撫使臣)
(已扵今月二十七日赴上訖掌國五兵叨進中臺之秩宣風一面俾綏東土之人祗荷寵靈徒知殞越臣某中)
(謝伏念臣學非通敏材實空疎幸逄千載之休明誤被三朝之奬擢久陪法從常與政機國恩未報而身已先)
(衰世塗可畏而命亦多蹇頃緣災疾遂决退休敢上惻扵皇慈未忍遽捐扵舊物而復過推優渥以慰癃殘惟)
(孤拙之無堪蹈艱危而已甚世之所榮者臣之所懼人以為寵者臣以為憂是故輙殚悃愊之誠累黷高明之)
(聽迫扵危慮㒺避煩辭而聖度并容寬其罪戾恩言屢降譬以丁寧知成命之難回勉靦顔而祗受而况全齊)
(舊壌負海奥區民俗富完而鑿井耕田各安其業詔條寬大而奉法守職足以脩官内省庸虚奚朌忝幸此盖)
(伏遇皇帝陛下日新求治天䙳淮仁謂簮履雖為扵賤微尚堪收錄而犬馬苟豐扵豢養猶可使令臣敢不策)
(勵疲嬴勤思夙夜庶期盡瘁少答鴻私)
兵部侍郎
歴代㳂革(隋置兵部侍郎唐因之龍朔為司戎少常伯光宅中為夏官侍郎後復故唐職林舊)
(制一員緫章元年加一員通典掌武選地圖車馬甲械之政唐職林詳見前兵部尚書門本朝官制元)
(豊正名詳見前兵部尚書門元豊五年四月二十日隨許將試兵部侍郎除侍郎自此始也)
事類小司馬(兵部侍郎夏官丨丨丨中大夫之任也六典又丨丨丨之職周禮闕)少常伯
(見官制)有文武材(唐太宗以楊洪禮丨丨丨丨擢為兵部侍郎唐本𫝊)有大臣器(韓臯)
(資質重厚丨丨丨丨為兵部侍郎號稱職)朕今信卿(盧承慶遷民部侍郎太宗尋令檢校兵部侍郎)
(仍知選事承慶辭曰選事職在尚書臣今掌之便是越局太宗不許曰丨丨丨丨卿何不自信也)帝笑
不罪(楊宏武為司戎少常伯遷西臺帝嘗誚曰爾在戎司授官多非其才何耶宏武曰臣妻剛悍此其所)
(屬不敢違以諷帝周后言丨丨丨丨)召詢時政(唐韋澳遷兵部侍郎與同寮蕭寘深為宣宗所遇每)
(二人同直無不丨見丨訪丨丨有邦國政刑大事中使𫝊宣草詞澳心欲論諫却曰此一事湏降御札方敢施)
(行遲留至旦必論其可否上旨多從之)見咨天下(唐蔣伸字大直為兵部侍郎宣宗雅信愛伸每)
(丨必丨丨丨得失伸三起三留曰他日不復對卿矣伸不喻未幾拜相云)能紹祖奕(盧元輔簡潔貞)
(方丨丨其丨丨)故有家風(楊洪禮為兵侍入參機務出統衆政太宗曰越公兒郎丨丨丨丨矣並同)
(上)父子同省(唐崔湜為兵部侍郎父挹為兵部侍郎丨丨丨為南丨副貳有唐未有)祖先
有勲(唐衛次公為兵部侍郎選人李勣徐有功之孫名在黜中次公召而謂曰子之丨丨丨在王府豈限)
(常格並優秩而遣之並唐書)掌凡軍戍(尚書侍郎丨天下軍衛武官選授之政令丨丨師卒丨之)
(籍山川要害之圖廐牧甲仗之數六典)佐平邦國(惟兹夏官實掌戎政簡稽調補今方其時司馬)
(貳卿丨丨丨丨白集柳公綽兵部侍郎制)夏卿之亞(兵部侍郎祈父之貳丨丨丨丨在而舉者悉以)
(咨之張九齡為裴光庭碑)司馬之法(入亞六卿并行丨丨丨丨出膺九命俱受元戎之筭伯樂川記)
條奏八事(許將入為兵部侍郎丨丨丨丨以為兵之事有三曰禁兵曰廂兵曰民兵馬之事有三曰)
(養馬曰市馬曰牧馬兵器之事有二曰繕作曰給用東都事略)首奏四事(周文忠公權兵部侍郎丨)
(丨丨丨曰重侍從增臺諫擇監司郡守久任監司郡守上曰皆今日要務也言行錄)手畫形勝(王敏)
(節庶為兵部侍郎對便殿口陳丨丨秦隴丨丨利害上大喜即日遷兵部尚書北盟會編)密言恢復
(周簡惠公葵除兵部侍郎元顔亮斃張公自督府來朝丨丨丨丨公請對謂不可輕舉累數千言上唯唯五月)
(敗書聞上思公言以左中大夫參知政事平園集)力詆和議(兵部侍郎張燾丨丨拜詔之議秦檜)
(患之燾託疾在告檜使樓炤諭之曰北扉闕人上欲以公為直院宜早出燾大駭曰愈不敢出矣若使草國書)
(豈能曲徇意旨哉燾嘗思之不過一去檜不能奪遂止中興繫年錄)氣折羣醜(李文敏公邴召為兵)
(部侍郎苗劉反露刃宫門上登樓撫諭公亟趨前叱苖劉等兇燄稍息公扣宰相朱勝非問計策𫝊等皆在公)
(反覆鐫詰人為公危公無懼色太后垂簾勝非奏變故以來能助朝廷者惟李邴鄭㲄乃除公翰林學士上賜)
(親札略曰卿毅然正辭丨丨丨丨萬衆動色具臣靦顔周益公集)願佐司馬(王居正字剛中遷兵)
(部侍郎兼直學士院公辭曰臣愚不足以任二事丨盡力丨丨丨不受直院東萊集)還貳祈父(六卿)
(之亞皆高選也而夏官實主武事丨丨丨丨用均爾勞曲阜除陳塤制)韓愈上兵部李侍
郎書(伏以閤下内仁而外義行高而德鉅尚賢而與能哀窮而悖屈自江而西既化而行矣今者入守内)
(職為朝廷大臣當天子新即位汲汲於理化之日出言舉事宜必施設既有聽之之明又有振之之力寗戚之)
(歌鬷明之言不𤼵於左右則後而失其時矣)
兵部郎中(附員外郎)
歴代㳂革(魏有五兵晉有七兵皆置郎中歴代或單為郎或為郎中隋初為兵部侍郎焬帝除)
(侍字又改為兵曹郎唐初皆因隋制武德三年改兵部郎中龍朔改司戎大夫咸亨光宅神龍隨曹改復)
(二員一員掌判帳及天下武官之階品衛府之名數一員掌判簿以緫軍戎差遣之名數通典六典唐職)
(官志及本朝官制元豊正名並見前尚書類初除潘良器職略本曹所治之事郎中員外郎參掌之續會)
(要建炎三年併省冗職以兵部郎中兼職方中興題名)
事類下大夫(兵部郎中周大司馬屬官軍司馬丨丨丨之任也唐職林又中兵丨丨丨權德輿兵)
(部郎中楊凝集序)兵曹郎(隋煬帝改丨丨丨唐武德改兵部郎中通典)掌武階(兵部郎中)
(二員一員丨判帳及天下丨官之丨品衛府之名數一員掌判簿以揔軍戎差遣之名數唐官志)掌勲
簿(丨武職丨官三衙及兵士丨書朝集禄賜假告差𤼵武職告身之事職員令)奏决若流(姚崇)
(為夏官郎中契丹擾河北兵檄叢進崇丨丨丨丨武后賢之拜侍郎)所歴有聲(唐盧奕懷愼之子與)
(其兄渙齊名開示中任京兆司錄參軍天寳初為鄠縣令兵部郎中丨丨丨丨皆如渙之所治也)公務
修整(唐裴光庭轉兵部郎中既歴清要人未之許及在職丨丨丨丨衆皆嘆服)吏幹有稱(唐李)
(憕驟歴兵部郎中憕有丨丨明於几案甚丨當言之丨並唐書本𫝊)夏官之屬(既忝丨丨丨丨元和)
(制誥)司武之屬(丨丨丨丨重于文昌同上)不居外省(兵部郎中二員一在侍從丨丨丨丨)
(元微之行楊嗣復制)併兼職方(國朝建炎中丨省冗職以兵部郎中丨丨丨中興題名)一臺
之華(姑寵七兵之秩用服丨丨丨丨胡文恭行吕公弼制)五兵之屬(往踐丨丨丨丨公是行周)
(思永制)郎選甚寵(七兵之曹丨吏之丨丨丨南豊潘良器制)中臺妙選(夏卿首曹丨丨)
(丨丨張勖制)韓愈撰兵部郎中楊君墓碣(為尚書司封員外郎革正封邑申明)
(嫡庶事連權右斥退勿憚直聲彰聞仍參選部仍一本作乃選去聲謂為吏部員外郎以馭羣吏姦臣席勢成)
(福自己他人求附離而不可得者公則却之私以胥吏求署一皆罷遣曰吾不以三尺法為己利害云云為右)
(司郎中危言直已以致其誠然卒中於疲辭不得朝請以檢校吏部郎中為宣武軍節度判官臺人缺守往蒞)
(其政孤老撫安強猾戮死墾鑿墝鹵芟艾榛荒作爰田以贍人食濬决潢汙築復堤防為洛渠以定水禍理不)
(半歲利垂千祀會朝復命次于汴郊師喪卒亂不可以入遂西走闕下璽書迎門勞徠甚備以疾居家三年復)
(登于朝十八年凝起家為兵部郎中遐邇詠歌)
員外郎能益百姓(魏徵薦杜正倫為兵部員外郎太宗勞之曰朕舉賢者非朕獨私以丨丨)
(丨丨也杜正倫𫝊)分掌二人(員外郎二人一人掌貢舉及雜請之事凡應舉之人有謀略才藝平)
(射筒射皆待命以舉若州府歲貢皆勘貢文狀而引試焉一人掌選院謂之南選曹每歲選人有觧狀簿書資)
(歴考課必由之以覈其實乃上三銓進甲則書焉六典)處不閱旬(唐張嘉貞為兵部員外郎時功)
(狀盈凡郎吏不能决嘉貞為詳丨丨丨丨廷無稽牒本𫝊)參所治事(國朝兵部本曹所治之事郎中)
(員外郎參掌之續會要)
駕部郎中(附員外郎)
歴代㳂革(周夏官之屬有輿司馬有校人主馬之官有牧師掌牧放布巾車掌公車之政及王)
(之五輅皆駕部之本也魏晉尚書有駕部郎宋駕部屬左民尚書齊有之後魏與北齊並曰駕部郎中隋)
(曰侍郎屬兵部焬帝除侍字唐武德加中字龍朔改司輿大夫咸亨復故天寳中改司駕至德復故通典)
(本朝駕部司事一人以無職事朝官充輿輦車乘隸於太僕𫝊驛給受一出於樞密院廐牧之政緫於羣)
(牧司本司無所掌元豊改制郎中員外郎始實行本司事續會要初除王欽職略參掌輿輦車馬驛置廐)
(牧之事大禮則戒有司具五輅凡奉使之官赴闕視其官職及所沼事給馬如格官文書則量其遲速附)
(馬步急遽應内外監牧租入多寡孳産登耗皆檢察焉神宗正史職方志建炎三年以駕部兼庫部復併)
(太僕寺歸駕部本朝會要紹興元年復裁内外官於是駕部又當省而郎適贊讀王府而詔聽留需其遷)
(勿補厥後間或一置而一員之制定矣題名兵部四曹而止一員)
事類孝昭閱簿(北齊馮子琮為駕部郎中攝庫部丨丨帝曾丨丨領試令口陳子琮闇對無有)
(遺失職官分紀)楊素拊床(李靖在隋為駕部員外郎左㒒射丨丨丨丨謂曰卿終當坐此)公義
奉國(隋辛公義為駕部郎勾檢馬牧所獲十餘萬匹帝嘉曰唯我丨丨丨丨竭忠通典)如處美
官(唐畢諴字存之為駕部員外郎故事要家勢人以倉駕二曹為辱諴沛然丨丨丨丨本傳)不博前
行(中行刑戶丨丨丨丨駕軍唐國史補)清謹介特(崔元亮字晦叔為駕部員外郎丨丨丨丨澹如)
(也本𫝊)輦乘之奉(輿馬丨丨丨丨郵驛圉牧之治中臺要務主以郎官南豊擬制)輿馬之
政(擢司丨丨丨丨初寮除季倫制)鹵簿之式(甲胄弓矢之器乘輿丨丨丨丨武藏之任郎選甚高)
(南豊駕部兼庫部判)
詩集南宫老庫(幽閒静境別無事惟有丨丨丨丨兄白居易贈駕部吳郎中)
古今合璧事類備要後集卷三十
