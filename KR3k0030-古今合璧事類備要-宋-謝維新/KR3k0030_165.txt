古今合璧事類備要續集卷十五
宋謝維新撰
類姓門
俞河間角音
古今姓纂(前趙劉聦中常侍俞容天后時有俞文俊江陵人)
事類秀老(俞紫芝揚州人少有高行不娶得浮屠氏心法所至翛然而工於詩王荆公居鍾山丨丨)
(數相往來尤愛重之每見於詩所謂公詩何以解人愁初日芙蕖映碧流未怕元劉争獨步不妨陶謝與同遊)
(是也又嘗有夜深童子喚不起猛虎一聲山月高之句尤為荆公所賞和云新詩比舊仍增峭若詩追攀莫太)
(高丨丨卒於元祐初惜時無𤼵明者不得與林和靖一流㮣見於隐逸)清老(弟澹字丨丨亦不娶滑稽)
(善諧謔洞曉音律能歌荆公亦喜之晩年作漁家傲等樂府數闋每山行即使澹歌之然澹使酒好罵不若秀)
(老之恬静一日見公云吾欲為浮屠但貧無錢買祠部耳公欣然為置祠部澹約日祝髮既過期寂无耗公問)
(其然澹徐曰吾思僧亦不易為公所贈祠部已送酒家償舊債矣公為之大笑黃魯直贈澹詩其一有云有客)
(夢超俗去髮脫儒冠平明視清鏡正爾良獨難蓋述荆公事也)
任樂安宫音
古今姓纂(黃帝二十五子十二人以德為姓一為任氏六代至奚仲封薛魏有任座秦有任鄙)
事類君仁(魏文侯問士大夫曰寡人何如君也羣臣皆曰丨丨翟璜曰君非仁君文侯怒而逐璜至)
(任座曰丨丨君也曰子何以言之對曰臣聞其丨丨者其臣直翟璜之言直是以知丨丨君也文侯曰善復召)
(璜入拜為上卿新序)臣直(其君仁者其丨丨見上)司空(後漢任隗字仲和光子所得俸秩常賑䘏)
(宗族位至丨丨以況正見重於世)聖童(任延字長孫十二明詩易春秋太學號為任丨丨)問任
安(儒林任安字定祖少游太學受孟氏易兼通數經又學圖䜟究極其術時人稱曰欲知仲桓丨丨丨又曰)
(居今行古任定祖辟除皆不視)子名任(循吏任延字長孫為九真太守其俗不知牛耕乃令鑄作田器)
(教之墾田百姓充給又教駱越之民嫁娶禮法産子者始使種姓曰使我有是子者任君也多名子為任)號
任君(任昉字彦升拜太學博士王儉見其文必三復殷勤以為當時无軰好奬進士友得其延譽者多見)
(升擢時人慕之丨曰丨丨及卒殷芸曰哲人云亡儀表長謝元龜何寄指南何託南史)建御書閣
(本朝任中師字祖聖性樂易家素饒財雖處通顯自奉甚薄仁宗賜飛白書及歸休於里中丨丨丨丨鄕人榮)
(之)作五知堂(任布字應之河南人也後唐宰相圜四世孫慶歴元年召拜樞密副使歸休洛中丨)
(丨丨丨以知恩知道知命知足知幸也卒謚恭惠)大任小任(任孜字遵聖眉州人慶歴三年楊宣)
(榜登第與弟師中名于蜀東坡謂之丨丨丨丨大任剛烈世无有惡疾如風朱伯厚小任温毅老更文寬柔慈)
(愛小馮君兩任才行不須說疇昔並友吾先人)作任公亭(任伋字師中東坡謂之小任通判黃州郡)
(人得之為丨師中菴丨丨丨蘇轍作師中菴記)論章蔡詆誣(任伯雨字伯翁建中靖國元年論章)
(惇蔡卞等誣謗宣仁崇寧元年坐黨論除名貶通州二年再貶昌化軍紹興五年子申先為起居郎上伯雨手)
(澤論章惇蔡卞誣謗宣仁后有廢立之意上曰朕嘗親承隆祐之訓乃下詔比覽元符諫臣任伯雨疏丨丨)
(丨卞丨丨宣仁聖烈太后欲追廢為庶人誰无母慈何忍至此賴哲宗聖明不從使其言施用豈不蔑太母九)
(年保祐之勲累泰陵終身仁孝之德)不主開邊議(任伋知盧州丨丨丨丨之丨東坡詩云任公鎮)
(西南嘗贈繞朝策當時若盡用善陣无赫赫)
袁汝南羽音爰轅同
古今姓纂(媯姓舜後陳胡公之胤胡公生申公申公生靖伯甫甫七代孫莊伯爰諸生濤塗以)
(王父字為氏代為上卿字或作爰轅其實一也今但從袁)
事類郤坐(袁盎漢書作爰盎楚人也字絲諫宦者趙同參乘丨慎夫人同丨亦以數直諫不得久居)
(中丞相申屠嘉引為上客史記)問策(前袁盎後為楚王相所言不用病免居家與閭里浮沉闘雞走狗盎)
(雖家居景帝時時使人丨籌丨)言詩(漢轅固生者齊人也治詩孝景時為博士以固為廉直拜為清河王)
(大傅武帝立復以賢良徵固諸諛儒多疾毁固曰生固老罷歸之時年已九十矣齊之丨丨皆本轅固)嚴
明(後漢袁安字邵公汝南人舉孝廉除隂平長任城令所在吏人畏而愛之為河南尹政號丨丨)倚賴
(袁安為三公漢室中微外戚彊盛朝廷之上皆丨丨安以為重)漢三公(魏袁紹字本初高祖父安為丨)
(司空自安以下四世居丨丨)魏御史(袁渙字曜卿丨初為郎中令行丨丨大夫事不為皦察之行時)
(人服其清貌似和柔然其臨大節處危難責育不過也)能劇縣(晉袁甫字公胄嘗詣何勖自言丨為)
(丨丨勖曰唯欲宰縣不為臺閣職何也曰人各有能有不能乃除松滋令)作二賦(袁宏丨東征北征丨)
(丨)詠史詩(袁宏字彦伯有逸才文章絶美曾為丨丨丨是其風情所寄)明禮樂(晉袁瓌字)
(山甫除國子祭酒上疏請丨丨丨以流後生國學之興自瓌始)有才名(袁瓌孫山松少丨丨丨著後漢)
(書百篇為吳郡太守)扇贈仁風(袁山松為東陽郡謝安取一丨以丨行答曰輒當奉揚丨丨慰彼黎)
(庶)冠絶人倫(齊袁昂字千里容質脩偉丨丨丨丨本名千里齊武帝謂曰昂昂千里之駒在卿有)
(之今改卿名為昂即字千里)門號登龍(袁昂游處不雜入其丨者丨丨丨門)白頭尚書
(袁昂仕梁為吏部尚書武帝曰齊明帝用卿為黑頭尚書我用卿為丨丨丨丨良以多愧在朝謇諤世號宗臣)
一代名公(袁昂自初及末无虧風範從微至著皆為稱職蓋丨丨之丨丨也)直文學省
(袁峻字孝高訥言語工文辭擬官箴獻之梁武帝賜束帛丨丨德丨士丨)陪宴承香(袁憲字德章累)
(遷御史中丞嘗丨丨丨丨閣賓退後陳宣帝留憲與樊俊徙席山亭談宴終日帝謂俊曰袁家故為有人)詔
為僕射(袁憲陳后主曰袁德章實骨鯁臣即丨丨尚書丨丨)詔為二頌(袁朗長安人陳後主)
(詔為月賦一篇洒然无留思後主曰謝莊不得獨美於前矣復丨丨芝草嘉蓮丨丨歎賞尤厚)呼為清
郎(袁津修字叔德為尚書郎十年未曾受升酒之遺邢邵常丨丨丨丨北史)復作清卿(袁聿修後)
(爲太常少卿出使巡省邢邵送白紬爲信不受邵曰今日丨丨丨丨矣)奕葉忠鯁(唐袁利貞字敬)
(孫高宗時為太常博士周王侍讀及王立為太子帝欲大會群臣命婦合宴宣政殿利貞上䟽諫以為非命婦)
(宴會之所帝納之詔曰卿丨丨丨丨能抗䟽規朕之失不厚賜无以勸能者賜物百叚)風操清亮
(唐袁承序高宗之為晉王也太宗崇選僚屬問梁陳名臣子弟誰可者岑文本曰昔陳亡百司奔散有袁憲者)
(朝服立後主傍白刃不避也其子承序丨丨丨丨无愧先烈乃拜晉王友)歴世名節(唐袁誼為蘇州)
(刺史司馬張沛嘗白誼曰州得一長史隴西李亶天下甲門也誼曰夫門戶者丨丨丨丨為天下所高老夫是)
(也山東人尚婚媾求禄利耳至見危受命則无人焉何足尚邪沛大慙)是一良臣(袁高德宗將起)
(盧杞高當草詔奏曰用為相失天下望遣使慰高曰朕惟卿言切至已如奏韋倫曰高言勁挺自丨陛下丨丨)
(丨宜加優禮)不易前政(唐袁滋蔡州人憲之後為華州刺史政清簡流民至者給地居之名其里)
(曰義合以慈惠為本民愛向之滋行耆老遮道不得去代者楊於陵使諭曰一不敢易袁公政人皆羅拜乃得)
(去)通鑑紀事(本朝袁樞字機仲少有聲嘗作竹杖詩有曰送汝為龍到葛陂後官至待制因平原)
(用事十年不調嘗自編丨丨丨丨本末今書行于世號梅巖翁)
柳河東商音
古今姓纂(周公孫魯孝公子展展孫無駭以王父字為展氏至展禽食采於柳下遂姓柳氏魯)
(滅仕楚秦并天下柳氏遂遷於河東河東解縣秦末有柳安下惠裔孫也)
事類社稷臣(柳莊曰如皆守社稷則孰執羈靮而從如皆從則孰守社稷衞獻公再拜稽首請尸)
(曰有臣如柳莊也者非寡人之臣丨丨之丨也記檀弓)聖之和(孟子曰柳下惠丨丨丨者也故聞柳)
(下惠之風者薄夫敦鄙夫寬)襄陽水鏡(柳莊字思敬少有噐量博覽墳籍蔡大寳見之歎曰丨丨)
(丨丨復在於兹)江漢英靈(柳遐字子昇仕梁遷尚書功論郎謝舉與語嘉之曰丨丨丨丨見於此矣)
柳公雙𤨏(柳世隆字彦緒少立功名晩專以談義自業善彈琴世稱丨丨丨丨為士品第一南史)
柳氏二龍(柳惔字文通世隆次子少與兄悦齊名王儉曰丨丨丨丨可謂一日千里仕梁為太子詹)
(事武帝貽惔詩曰爾實冠羣后惟余實念功尋遷左僕射)宅南儀表(柳惲字文暢惔之弟與謝[卄瀹]友)
(愛[卄瀹]曰丨丨柳郎可為丨丨同上)衣錦還鄕(柳慶遠字文和元景弟之子為雍州刺史梁武帝餞)
(於新亭謂曰卿丨丨丨丨朕无西顧矣)柳弱獨搖(柳調歷侍御史楊素見調因曰丨條通體弱丨)
(丨不須風北史)清名第一(柳儉字道約仕隋以清明著稱拜弘化太守清節愈勵後入朝郡國畢集)
(帝謂吏部尚書牛弘曰其中丨丨天下丨丨者為誰乃以儉對賜帛二百匹)國之龜寳(柳彧字幼)
(文仕隋遷中書侍御史當朝正色甚為百寮敬憚文帝嘉其婞直謂曰柳彧正直之士丨丨丨丨也)主聖
臣直(唐柳範貞觀中為侍御史時吳王恪好田獵範彈治之太宗嘗曰何廷折我兒範謝曰丨丨則丨丨)
(陛下仁明臣敢不盡愚帝乃解)和戎難信(柳渾字夷曠吐蕃會平凉帝語大臣以丨丨息師之便馬)
(燧賀曰今日已往可百年无患渾曰夫夷狄人面獸心丨以丨結帝變色曰渾儒生未逹邊事夜半韓游瓌飛)
(奏吐蕃劫盟帝大驚明日慰之曰卿儒士乃知軍戎萬里情乎益禮異之)世為史官(柳冕字敬叔芳)
(之子博學富文辭且世史官父子並居集賢院)綴輯國史(柳芳字仲敷蒲州人肅宗詔芳與韋述丨)
(丨吳兢所次丨丨興高祖訖乾元凡百三十篇)興吾門兒(柳公綽字寬京兆人始生三日伯父子華)
(曰丨丨丨者此丨也)奏大醫箴(柳公綽憲宗數游畋公綽丨丨丨丨以調天子高其才置之座隅)
判誅舞文(柳公綽拜山南東道節度使行部至鄧縣吏有納賄舞文二人縣令以公綽素持法謂必)
(殺貪者公綽丨曰贓吏犯法法在姦吏壊法法亡丨丨丨者)公權筆諫(柳公權公綽弟穆宗曰朕)
(嘗於佛廟見卿筆蹟思之久矣即拜侍書學士帝問公權用筆法對曰心正則筆正筆正乃可法時帝荒縱故)
(及之帝改容悟其以丨丨也)公權書法(公權博經術通音律其丨丨結體勁媚自目一家)詩
應聲成(公權從幸未央宫帝駐輦曰朕有一喜邊戍賜衣久不時今中春衣已給當賀我以丨丨丨丨)
(文婉切而麗詔令再賦復无停思天子甚悦曰子建七步爾乃三焉)聯句題壁(柳公權文宗嘗召與)
(丨丨帝曰人皆苦炎熱我愛夏日長公權祝曰薰風自南來殿閣生微凉帝以詞情俱足命丨於殿丨字率徑)
(五寸歎曰鍾王无以尚也當時大臣家碑誌非其筆人以子孫為不孝外夷入貢者皆别署貨貝曰此購柳書)
銀杯羽化(柳公權嘗貯杯㿻一笥滕識如故而器皆亡奴妄言叵測者公權笑曰丨丨丨丨矣不復)
(詰唯筆研圖籍自鐍祕之)彈壓惠養(柳仲郢字諭蒙公綽之子拜京兆尹人无敢犯政號嚴明宣宗)
(初復出河南尹以寬惠為政或言不類京兆時答曰輦轂之下先丨丨郡邑之治本丨丨烏可類乎)烏集
樹戟(柳仲郢咸通中為天平節度使仲郢初為諫議大夫後每遷必丨丨升平第庭丨丨架皆滿五日乃)
(散及是不復集)訓戒子孫(柳玭仲郢子字直清有父風玭常述家丨以丨丨丨曰夫門地高者一事)
(墜先訓則異它人雖生可以苟爵位死不可見祖先地下)雄深雅健(柳宗元字子厚河東人韓愈評)
(其文曰丨丨丨丨似司馬子長崔蔡不足多也既歿柳人懷之廟于羅池愈因碑以實之)芒寒正色
(劉禹錫曰子厚之文丨丨丨丨)東郊野夫(皇朝柳開字仲塗大名人著書曰丨丨丨丨又號補亡先)
(生作二𫝊以見意)屯田郎中(柳耆卿仁宗朝累舉不中攻長短句時有薦之於朝召入賦醉蓬萊)
(詞語典麗中犯時諱以不稱旨後卒官至丨丨丨丨故號曰柳屯田)
鄷京兆宫音
古今姓纂(周文王十七子鄷侯之後以國為姓)
事類文昭(畢原邭鄷丨之丨也左)雋才(鄷舒有三丨丨同上)
鮑上天宫音
古今姓纂(姒姓夏禹之後有鮑敬叔仕齊食采於鮑因以為氏敬叔生叔牙曾孫國代為齊卿)
事類賢者(子貢問今之人臣孰賢子曰往者齊有鮑叔鄭有子皮則丨丨也家語)司隸(前漢)
(鮑宣字子都渤海人拜司隸以摧辱宰相下廷尉博士弟子王咸舉幡太學下曰欲救鮑丨丨者會此下諸生)
(會者千餘人)號神父(後鮑德為南陽太守歲多荒災唯南陽豐穰吏人愛悅丨為丨丨)避二
鮑(後鮑永字君長事後母至孝妻於母前叱狗即去之後為司隸校尉辟鮑恢為從事恢亦括直不避強貴)
(帝嘗曰貴戚且宜斂手以丨丨丨)守正不撓(魏鮑勛字叔業為中庶子在東宮丨丨丨丨為御史)
(中丞百寮嚴憚罔不肅然)冠玉蝟毛(鮑泉字潤玉博涉史𫝊兼有文筆為通直侍郎元帝嘗責之云)
(面如丨丨還疑木偶鬚似丨丨徒勞繞喙南史)烏噪鮑五(鮑五以才藝知名為湘東王五佐好交游)
(語曰无處不逢丨丨无處不逢鮑五)
史京兆徵音
古今姓纂(周太史史佚之後以官為氏漢有史皇孫進)
事類直道(子曰丨哉史魚邦有丨如矢邦无道如矢語)君子(季武子曰晉未可媮也有趙孟)
(以為大夫有史趙師曠而咨度焉其多丨丨也左又具王曰史黯何以得為丨丨趙孟曰進不見惡退無謗言)
(王曰宜哉)有盛名(後史叔賓陳留人少丨丨丨郭林宗見而告人曰墻高基下雖得必失後果以議論)
(阿枉敗名)有謀畫(史寧字永和少以軍功累加持節征東將軍突厥憚之曰此中國神智人也寧丨丨)
(丨識兵權臨敵指撝皆如其策北史)百行之後(世𫝊明州之史始於史浩而浩之光乃史丨丨丨丨)
(百行之上自唐末移居於鄞至百行族大蕃衍至今位二公者不絶)三忠之稱(史浩父子位丞相浩)
(封越王謚忠獻彌遠封衞王謚忠簡彌遠之弟彌堅亦謚忠宣故有丨丨丨丨)
唐晉國徵音
古今姓纂(帝堯陶唐氏之後裔封唐侯周成王時子孫以國為姓又左傳唐成公國子北陽今)
(唐州是也)
事類禾同穎(唐叔得丨異畝丨丨獻諸天子王命唐叔歸周公于東作歸禾唐叔成王母弟後封)
(晉)後必大(晉飢秦伯餼之粟曰吾聞唐叔之封也箕子曰其丨丨丨晉其庸可冀乎左)有廊
廟才(晉唐彬字儒宗有經國大度而不拘行檢時僚佐皆當世英彦見之莫不欽悦其丨丨丨丨)謂
是金城(唐邕字道和仕齊除中書舍人文宣嘗望并州城曰此何等城或曰金城湯池帝云我丨唐邕)
(丨丨丨此非也北史)心如鐵石(唐唐臨字本德京兆人累遷大理卿高宗嘗錄囚臨占對無不盡它)
(日復訊餘司斷者輒紛訴不已獨臨所訊無一言帝問故答曰唐卿斷囚不冤所以絶意帝歎曰為獄者固當)
(若是乃自述其考曰形如死灰丨丨丨丨云)儒者知兵(唐璿字休璟西突舉兵相攻安西道閉武)
(后詔休璟計議屯置盡如休璟策后誚楊再思等曰休璟練知邊事卿軰十不當一休璟以丨丨號丨丨)為
辯謗略(唐次字文編建中初及進士第竇參數薦之參被貶次丨丨丨丨二篇上之)忠義憤
激(本朝唐介字子方荆州人為御史裏行三司使張堯佐一日除四使介與諫官包拯等力争卒奪堯佐二)
(使頃之復除介獨争之求全臺上殿不許自請不報於是劾宰相文彦博獨專宰政除授多非公議乞罷彦博)
(而相富弼仁宗怒甚郤其奏且言將貶介介曰臣丨丨丨丨雖鼎鑊不避也即貶介春州别駕)從容言
道(唐恪字欽叟錢唐人除延康殿學士知潭州時方崇尚道家言恪入辭丨丨丨曰孔子之所以為丨者曰)
(毋意毋必毋固毋我老氏之所以為道者曰去甚去奢去泰今方士之言汗漫亡稽宜無聽用且皆市井之庸)
(流耳豈足與語聖人之至道哉)文通世務(唐庚字子西眉州丹稜人為丨精密丨於丨丨作名治察)
(言閔俗存舊等篇學者稱之)博學宏詞(唐仲友台州人中丨丨丨丨科時與朱文公議論不合後)
(文公知南康仲友憲本路嘗按劾之)
費江夏羽音
古今姓纂(史記云紂幸臣費仲夏禹之後蜀諎云益州諸費有名位者多)
事類葛陂中龍(後漢費長房汝南人從市中老翁仙後辭歸翁與一竹杖曰既至可投丨丨丨)
(顧視則丨也)天下淑德(費禕字文偉為黃門侍郎諸葛亮表其志慮忠純宫中之事旡大小悉以)
(咨之必能裨補闕漏有所廣益孫權器之曰君丨丨丨丨必當股肱蜀朝奉使稱旨頻煩至吳)
廉河東角音
古今姓纂(顓頊曾孫大廉之後以王父字為氏趙有廉頗)
事類刎頸交(廉頗趙之良將破齊拜為上卿以勇聞於諸侯與藺相如有隙後肉祖負荆謝罪於)
(藺相如為丨丨丨史記)今五袴(後漢廉范字叔度京兆人遷蜀郡太守百姓歌曰廉叔度來何暮不)
(禁火民安作昔无𥜗丨丨丨)
岑河東角音
古今姓纂(吕氏春秋云周文王封異母弟耀之子渠為岑子其地也今梁國岑亭是也)
事類征南將軍(後漢岑彭字君然南陽人遷丨丨大丨丨裝直進樓船冒突露橈數千艘以攻)
(公孫述首破荆門長驅武陽持軍整齊秋毫无犯蜀人為立廟武陽)南陽太守(岑晊字公孝丨丨人)
(丨丨成瑨請為功曹郡中謠曰丨丨丨丨岑公孝弘農成瑨但坐嘯)輿人歌政(岑晊玄孫熙為魏郡)
(太守招聘隐逸與參政事无為而化視事三年丨丨丨之曰狗吠不驚足下生氂含哺鼔腹焉知凶災我喜我)
(生猶丁斯時美哉岑君於戲體兹)作賦申冤(唐岑文本字景仁鄧州人父之象坐訟不得申文本)
(年十四詣司隸理冤辯對哀暢無所詘衆命作&KR1567;華賦文成合臺嗟賞遂直)籍田奏頌(岑文本太)
(宗既籍田又元日朝羣臣文本丨丨丨三元丨二篇文致華贍)江東三岑(岑闕字伯華文本孫第進)
(士遷金壇令弟仲翔為長州令仲休為漂水令皆有治績宰相宗楚客語本道巡察御史毋遺丨丨丨丨)陳
畱八俊(岑長倩少孤為文本鞠愛孫號丨丨丨丨)
薛河東徵音
古今姓纂(黃帝二十五子一為任姓裔孫奚仲居薛至仲虺為湯左相代為侯伯歷三代凡六)
(十四葉周末為楚所滅公子登仕楚懷王賜沛邑為大夫遂以國為氏)
事類善士(子謂薛居州丨丨也使之居於王所在王所者長幼卑尊皆薛居州王誰與為不善孟)
經行(前漢薛廣德字長卿沛郡人蕭望之薦其丨丨宜充本朝為博士)諫宜從橋(薛廣德元)
(帝欲御樓船廣德丨丨丨丨曰不聽臣臣自刎以血汗車輪後乞骸骨賜安車駟馬縣其安車𫝊子孫)學
文為冠(吳薛瑩字道言累遷為選曹尚書太子太傅涉丨既博丨章尤妙同寮之中瑩丨丨首)國
士第一(或問陸喜薛瑩最是丨丨之丨丨者乎曰在乎四五之間陸喜𫝊)風度峻整(薛琡)
(字曇珍宣武曰卿丨丨丨丨姿貌秀異後當升進何以處官答曰宗廟之禮不敢不敬朝廷之事不敢不忠)
詩和稱美(薛道衡字玄卿陳使傅縡聘齊贈丨五十韻道衡丨之南北丨魏收曰縡所謂以蚓投魚)
(耳出為襄州總管隋文帝曰今爾之去朕如斷一臂)真人父母(薛慎字伯護仕周為湖州刺史殷勤)
(勸誡蠻夷翕然從化曰今日始知刺史丨丨丨丨也)豈死校尉(薛憕字景猷初為羈旅不被擢用嘆)
(曰丨能五十年戴幘丨一丨丨)喜得虓將(唐薛仁貴絳州人王師攻安市城高率兵拒戰太宗命諸)
(將分擊仁貴恃驍悍欲立竒功乃著白衣自標顯持戟呼而馳所向披靡軍乘之賊潰帝曰朕不喜得遼東丨)
(丨丨丨)五甲射貫(薛仁貴副鄭仁恭為鐵勒道行軍總管帝曰古射有穿七札者卿試以丨丨丨)
(焉仁貴一𤼵洞丨帝取堅甲賜之)三箭天山(薛仁貴九姓衆十餘萬令驍騎數十來挑戰仁貴𤼵)
(三矢輒殺三人於是虜氣皆攝軍中歌曰將軍丨丨定丨丨壯士長歌入漢關)浚渠民歌(薛大鼎宇)
(重臣蒲州人遷滄州刺史無棣渠久廢塞大鼎浚治之民為歌之詳見刺史門)書檄該敏(薛收字伯)
(褒蒲州人道衡子年十二善能屬文房元齡言之秦王王召見問方略時討王世充軍事繁收為丨丨露布或)
(馬上占辭丨丨如素構)論語菁華(薛放戎弟端厚寡言穆宗寵待尤至帝嘗問朕欲學經與史何)
(先曰六經者聖人之言史記道成敗得失然謬於是非非六經比又曰安得其要放曰丨丨六經之丨丨孝經)
(人倫之本)衣冠光韙(薛播河中人開元天寳間兄弟七人皆擢進士第為丨丨丨丨)更踐兩
省(薛稷字嗣通道衡曾孫擢進士第累遷中書舍人與從兄曜丨丨丨丨俱以辭章名)河東三鳳
(薛元敬與收及族兄德音齊名世稱丨丨丨丨收為長雛德音為鸑鷟元敬年少為鵷雛)召對除轉
運(皇朝薛映字景陽唐中書令元超公世孫為監察御史知開封縣太宗召對顧謂左右曰薛映賢士也除)
(江南轉運使)即位擢待制(薛奎字伯蓺絳州正平人仁宗丨丨丨龍圖閣丨丨知開封府以嚴)
(為治肅清京師知益州為政明决蜀人以張詠比之)
雷馮翊商音
古今姓纂(方雷氏之後女為黃帝妃生玄囂蓋古諸侯國也後漢有雷義蜀有將軍雷同吳陸)
(抗𫝊有宜都太守雷譚晉有豐城令雷煥)
事類膠漆雷陳(後雷義字仲公為郡功曹與陳重為友語曰丨丨自謂堅不如丨與丨)鍾
山招隐(雷次宗字仲倫隐退不受徵辟後徵至都下開館於雞籠山聚徒教授置生百餘人久之還廬)
(山又為築室於丨丨謂之丨丨館)矢著不動(唐雷萬春事張巡為偏將令狐潮圍雍邱萬春立城)
(上與潮語伏弩發六丨丨面萬春丨丨潮疑刻木人諜得其實乃驚遥謂巡曰向見雷將軍知君之令嚴矣)
賀廣平商音
古今姓纂(姜姓齊公侯慶父之後)
事類當世儒宗(晉賀循字彦先山隂人舉秀才除陽羡令以寬惠為本不求課最朝廷疑滯皆)
(諮之輒依經禮而對為丨丨丨丨)世習禮樂(賀琛字國寳丨丨丨丨究其精微仕梁累遷尚書左)
(丞每進見武帝與語常移晷刻省中語曰上殿不下有賀雅琛容止閑雅故呼之)清談風流(唐賀)
(知章字季真曠夷善談說與陸象先善象先曰季真丨丨丨丨吾一日不見則鄙吝生矣)兩命榮寵
(賀知章遷禮部侍郎兼集賢院學士一日併謝源乾曜語說曰賀公丨丨之丨是為光丨玄宗自為贊賜之)
賜鏡湖曲(賀知章天寳初病夢游帝居乃請為道士以宅為千秋觀湖數頃為放生池有詔丨丨丨)
(一丨)四明狂客(唐賀知章晩節誕放自號丨丨丨丨醉輟屬辭筆不停善草隸)比漢荀氏
(賀德仁越州人與從兄德基以文辭稱人為語曰學行可師賀德基文質彬彬賀德仁兄弟八人時丨丨丨丨)
慶湖遺老(皇朝賀鑄字方回開封人孝惠皇后之族孫授右班殿直元祐中用武易文為通判泗州)
(好學藏書萬卷工文詞尤長於樂府有丨丨丨丨集)
倪千乘宫音
古今姓纂(邾武公封次子于倪是為小邾後失國子孫為郳氏避仇改為倪倪城在東海又郳)
(黎來之後亦為兒氏)
事類帶經誦習(前漢倪寬通尚書以文學應郡舉詣博士受業貧無資用常為弟子都養行常)
(丨丨止息則丨丨之又漢書云千乘人也帶經而鉏見上語經學從問尚書一篇擢中大夫遷左内史)經
術飾吏(兒寬儒者通於世務明習文法以丨丨潤丨丨事循吏𫝊)修興學廬(唐倪若水字子)
(泉恒州人開元初為汴州刺史政清静增丨孔子廟丨州縣丨丨勸生徒身為教誨風化興行)號雲陵
集(皇朝倪濤字巨濟廣德軍人有詩文丨丨丨丨)
湯中山商音
古今姓纂(殷商之後以謚為姓宋有道人湯惠林本朝淳熙中湯思退為相今子孫繁衍於鄱)
(陽故鄱陽諸湯名望甲天下)
事類(闕)
滕南陽宫音
古今姓纂(周文王第十四子滕侯之後後失國子孫以國為氏焉)
事類文昭(富辰曰肯周公封建親戚郜雍曹滕丨之丨也左)曾子(滕曇恭父母卒水漿不入)
(口者旬日號為滕丨丨南史)公田為學(皇朝滕元𤼵名甫東陽人知鄆州學生食不給民有争丨)
(丨二十年不决者元𤼵曰學無食而以良田飽頑民乎乃請以丨丨田遂絶其訟)飢活五萬(滕元)
(𤼵淮南京東丨召城中富民與約曰流民且至無以處之則疾疫起并禍汝矣吾得城外廢營地欲為席屋以)
(待之民曰諾為屋二千五百間一夕而成流民至以次授地井&KR0034;器用皆具蓋丨丨丨人云)修岳陽
樓(滕宗諒字子京洛人嘗丨丨丨丨范文正公為記蘇舜欽書)
殷汝南宫音
古今姓纂(子姓成湯國號也二十二代四十四王六百二十九年為周所滅子孫以國為姓)
事類有美名(晉殷浩字深源弱冠丨丨丨為風流談論者所宗)卜興亡(殷浩王濛謝尚)
(伺其出處以丨江左丨丨曰深源不起當如蒼生何)書空作咄(殷浩後都督諸軍以敗績被黜終日)
(丨丨丨丨咄怪事四字而已)書達空函(殷浩後桓温將以為尚書令浩欣然將荅丨慮有謬誤開)
(閉者數十竟丨丨丨)荆楚之珍(殷仲堪能清言善屬文出鎮江陵將之任詔曰卿去有日使人酸然)
(常謂冰為廊廟之寳而忽為丨丨丨丨)氣節成名(宋殷孝祖少有立功之志長以丨丨丨丨宋明)
(帝時進號冠軍將軍)風力冠冕(殷景仁以丨丨局幹丨丨一時同升之美近代莫及南史)白鷰
巢楣(唐殷亮事祖母蕭侍疾不脱衣者數年有丨丨丨丨)論八十四通(殷㑲陳州人丨朝廷)
(治亂得失前後凡丨丨丨丨)號為五總龜(殷踐猷字伯起尤通氏族歷數醫方賀知章常丨丨)
(丨丨丨千年五聚問無不知也)
羅豫章徵音
事類湘中琳琅(晉羅含字君章夢鳥入口藻思日新可謂丨丨之丨丨)江左之秀
(桓温問羅含何如人或曰可謂荆楚之材温曰此自丨丨丨丨豈惟荆楚而已)歸老賜第(羅結代人)
(丨丨丨丨東川并為築城號曰羅侯北史)大事詢問(羅結朝廷每冇丨丨驛馬丨丨年一百二十)
工詩詠史(唐羅隐錢唐人丨丨尤長於丨丨唐宰相深器之)皆直史舘(皇朝羅處約蜀)
(人王禹偁與為倡酬人多𫝊誦處約與禹偁至京師太宗自定題以試之以禹偁為右拾遺處約為著作郎丨)
(丨丨丨)
畢河南徵音
古今姓纂(周文王第十五子畢公高之後以國為氏)
事類天啓(閔元年卜偃曰畢萬之後必大萬盈數也魏大名也以是始賞丨丨之矣左)文昭
(富辰曰昔周公封建親戚以蕃屏周畢原鄷邭丨之丨也同上)酒了一生(晉畢卓字茂世為吏部郎)
(常飲酒廢職盜飲比舍郎甕間常謂人曰得酒滿數百斛船四時甘味置兩頭右手持酒杯左手持蟹螯拍浮)
(丨船中便足丨丨丨矣)有國士風(畢衆敬仕宋位太山太守仕魏為兖州刺史篤於姻類深丨丨)
(丨之丨北史)頗牧在庭(唐畢諴党項擾河西宣宗嘗召訪邊事諴援古今條破羌狀甚悉帝悦曰)
(吾方擇帥不意丨丨近丨禁丨即除邠寧節度河西安撫使)世謂畢李(畢構字隆擇河南人李傑)
(為河南尹與構一時選丨丨丨丨)號為清嚴(畢構為益州長史按察劔南振弊抳私丨丨丨丨)
為賜璽書(睿宗嘉構修潔獨行有古人風其治術又為諸侯最丨丨丨袍帶同上)燃薪讀書
(畢誠字存之夜丨丨丨丨毋䘏其疲奪火使寐不肯息遂通經史工辭章)宿德並相(皇朝畢士安字)
(仁叟代州雲中人李沆薨中書闕宰相乃拜士安吏部侍郎參知政事入謝真宗曰未也行且相卿士安曰寇)
(準資方正慷慨有大節朝臣罕出其右如準者陛下所宜用也真宗亦欲相準藉士安丨丨以鎮之不閱月與)
(準丨丨)文章精麗(畢仲游字公叔哲宗召天子文學之士十三人策試翰林學士蘇軾以仲游為)
(第一蘇公又表自代云學貫經史才通世務丨丨丨丨議論有餘)
郝太原徵音
古今姓纂(出於赫咠氏太昊氏之佐也殷帝乙時王子期封太原郝鄕因氏焉)
事類卧曬腹書(郝隆七月七日出日中仰丨丨丨中丨世說)累世同㸑(郝道福丨)
(丨丨丨詔表門蠲役調南史)胡床虜郤(唐郝處俊安州人高麗叛詔副李勣為總管賊遽至處俊)
(據丨丨安餐密悉精銳擊之丨丨衆服其謀)
鄔穎川商音
古今姓纂(春秋時平王取鄔曰于鄭鄔郡太守司馬牟之後因以為氏)
事類鄔大夫(晉有丨丨丨左)河南氏(丨丨有鄔丨漢)
安武威商音
古今姓纂(風俗通漢有安成)
事類奏紹聖紹述(安燾字厚卿開封人紹聖元年拜門下侍郎知河南丨曰自丨丨元符以)
(來用事之臣但持丨丨之虚名以誑惑君父上則欲固寵位以快恩讎下欲希進用而肆朋附并為一談)
(牢不可破彼自為謀則善矣然未嘗以毫髮為朝廷計者也)詳元祐訴理(安惇字處厚廣安軍)
(人元符初為御史中丞惇與蹇序辰看丨丨丨丨丨所公案惇奏凡得罪於元豐之間乞特出睿斷以勸沮天)
(下由是復施行者千餘人)上書論北伐(安堯臣惇之孫至和元年五月丨丨丨丨丨專命交結權)
(臣共唱丨丨之議以謂燕雲之役興則邊隙遂開宦寺之權重則皇綱不振今者中外之人咸謂童貫深結蔡)
(京同納燕人李良嗣以為謀主欲建平燕之議臣恐異時脣亡齒寒境有可乘之釁狼子野心蓄銳伺隙以逞)
(其所大欲此臣所以日夜為陛下寒心)敢諫補承務(御筆比緣大臣建議恢復燕雲故地安堯)
(臣遠方書生能陳歴代興亡之迹達於朕聽臣僚咸謂毁薄時政首沮大事乞重行竄殛朕以承平日久言路)
(壅蔽丨丨之士不當寘之典刑議加爵賞僉論何私堯臣先次丨丨丨郎長編)建西安樓記(安丙)
(孝宗時吳曦叛于蜀丙知沔州平曦重丨沔州丨丨丨丨)
常平原商音
古今姓纂(衛康叔支孫封常邑因氏焉一云黃帝臣常先後)
事類帶經耕鋤(常林字伯槐丨丨丨丨梁習薦州界名士太祖以為南和宰魏志)儒林
先生(常爽字仕明少而聦敏嚴正有志明習緯侯五經百家多所研綜置館温水之右教授門徒七百餘)
(人號為丨丨丨丨高允稱之曰文翁柔勝先生剛克立教雖殊成人一也)閩設鄕校(唐常衮京兆人)
(建中初為福建觀察使始丨人未知學衮至為丨丨丨使作為文章親加講導與客主鈞禮觀游燕饗與焉由)
(是俗一變歲貢士與内州等卒後閩人春秋配饗衮于學官云)忠節古人(常逹陜州人從高祖征伐)
(帝曰君丨丨正可求之丨丨)公卿薦才(皇朝常安民字希古蜀人上書論強國之本元祐中丨丨)
(丨其丨召為太常博士)士論歸重(常闕字夷甫穎州汝隂人長於春秋居于陋巷二十餘年澹如)
(也歐陽修王安石聞而辟之丨丨亦翕然丨丨)
古今合璧事類備要續集卷十五
