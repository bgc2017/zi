古今合璧事類備要後集卷七
宋謝維新撰
臣道門
表奏
古今始末(唐虞以前臣為良臣有事進言不過如都俞吁咈而已安有連篇累牘作為章䟽如)
(後世奏表之謂哉夏商以來如伊尹有一德之書已謂之陳戒周公有无逸立政之書亦不過嗚呼以寓)
(其警戒之辭惟自周人建六典如宰夫所掌以諸臣之復萬民之逆釋者謂逆反迎受上命復謂朝廷奏)
(事自上而不逆謂上書也此其為奏表之漸乎自是以來秦漢之間有所謂排闥而入奏事者有所謂露)
(章而陳封事有所謂徹去副封以防壅蔽者甚至削藁焚草之名踵迹於後世焉隋唐以詞章取士奏表)
(之體愈工愈偉延及我朝自宰執稱賀則有所謂表侍從卿監輪對直前及臺諫月課則有所謂奏不惟)
(内而百官公卿而有表奏之目外而郡守監司而亦有表奏之名要之帝王之世獻可替否一言而止其)
(視後世之濫觴於長江大河而不可自已者殆有間也)
事類䟽舉(可為痛哭者一可為流涕者二可為長太息者六其它難以丨丨賈誼策)條奏(魏相)
(丨隂陽月令丨)條對(漢人丨丨急變聞)程奏(課奏也)可奏(汲黯奏事時武帝在武帳不冠)
(見黯起迎使人丨其丨)議是(趙充國每奏事上輙下其奏丨臣初丨充國計者什三中什五最後十八)
伏蒲(史丹丨青丨奏事)削草(後樊宏所上便宜及陳得失輙手自書寫丨丨本又唐戴胄所敷奏)
(時政得失咸有可觀奏已即削藁秘外莫知)章奏(陳湯字子公常受人金錢作丨丨卒以此敗)副
封(丨丨謂副本也以所上事一本與尚書謂之副封詳見本末)乘傳(京房出為太山太守奏請無屬)
(刺史得自丨丨奏事上初許之房論石顯五鹿充宗上封事曰辛巳霧氣復乘太陽侵己邜庚辰間必有隔絶)
(臣不能丨丨奏事也)露章(何武字君公遷揚州刺史所舉奏二千石必先丨丨服罪者為虧除免之其不)
(伏者極法奏之)毁章(後皇甫嵩字義真前後上表陳論有損益者五百餘事皆手書丨丨不宣于外也)
焚草(陳群字長文密陳得失每上封事輙丨其丨時人及子弟莫知之又晉羊祐字叔子嘉謀讜議皆丨)
(其丨世莫得聞又唐馬周疾甚取所上章奏悉焚之曰管晏暴君之過取身後名吾不為也)竊草(漢師)
(丹字仲公議改幣册使吏書奏吏私丨其丨丁傳聞之告丹上封事行道持其書遂策免丹)敗章(吳太)
(史慈字子義任郡曹吏與州有隙曲直未分以先聞者為喜時州章已去郡曹恐後之求可使者慈年二十二)
(以選行晨夜取道到洛陽城詣公車門州吏始來慈謂曰章題得無誤乎取視之慈因以力截敗之州吏大呼)
(曰丨我丨慈將至車間與語曰向君不以章相視吾亦無因得敗之是為吉凶禍福等耳吾不獨受罪若默然)
(俱去可以存易亡慈既出城因遁還通郡章州遂受其短)疊署(唐李澄每上章必丨丨一封士大夫笑其)
(野)嚢封(韓全誨張彦弘及彦弼合勢恣暴中官倚以自驕帝不平有斥逐者皆不肯行崔胤固請盡誅)
(之全誨彦弘見帝祈哀帝知左右漏言始詔丨丨奏事)遺表(李希烈拘送顔真卿蔡州真卿度必死乃)
(作丨丨)批表(梁守謙為院使見錢徽丨監軍丨語簡約嘆曰一字不可益耶銜之)今體(李商隠能)
(為古文不喜偶對從事令狐楚幕能章奏遂以其事授商隠自是始為丨丨章奏博學彊記下筆不能自休)
草奏(潤色之餘論思獻納軍國利害巨細必陳有丨丨七卷則知公之為臣也權德輿陸宣公翰苑序)
上封事(漢劉向丨丨丨又王嘉日蝕上封事)定奏章(丞相韋玄成言朱雲暴虐雲上䟽自訟陳)
(咸為丨丨丨)加譙黜(唐太宗時上封者衆或不切事帝厭之欲丨丨丨魏徵曰古者立謗木欲聞已)
(過封事其謗木之遺乎陛下思聞得失當恣其所陳言而是乎為朝廷之益非乎無損於政帝悦皆勞遣之)
置左右(裴耀卿為濟州刺史會天子東巡帝謂張說曰裴耀卿數百言至曰人或重擾則不足以告成)
(朕丨書丨丨以自戒此其愛人也元載多引私黨畏群臣論奏乃紿帝曰群臣奏事)草遺奏(鄭儋維領)
(太原引掌書記室判官德宗喜文每省太原奏必能辨令狐楚所為文數稱之儋暴死不及古後事軍大權將)
(為亂夜十數騎挺刃邀取楚使丨丨丨諸將圜視楚色不變秉筆輙就以徧示士皆感泣一軍乃安由是名益)
(重)無遺奏(裴度薨帝怪丨丨丨敕家人索之得半藁以儲貳為請無私言)讀驚馬尾(漢石)
(建為郎中令奏事事下建丨之丨曰丨興丨五今乃四不足一乃獲譴也)持被覆豹(後馮豹字仲文)
(為尚書郎忠勤不懈每奏事未報嘗俯伏省闥或從昏至明肅宗聞而嘉之使黃門丨丨丨丨敕令勿驚之)
以便宜行(前蕭何守關中事有不及奏即丨丨丨施丨之)恨相見晩(武帝主父偃徐樂嚴)
(安三人奏事朝奏暮召帝丨曰何丨丨之丨也乃皆拜為郎中)願示百章(後宦者曹節王甫用事日)
(横陳蕃上䟽丨丨丨丨以誅甫等後蕃卒被禍)奏聽忘倦(後馬援每丨事上丨之而丨丨也)上
出師表(蜀諸葛亮丨丨丨丨於先主)閒徹清密(唐吏部侍郎裴行儉會征突厥引蘇味道)
(管書記執金吾衛裴居道倩味道作章攬筆而具丨丨丨丨)詞誼勁切(中宗時武三思用事敬暉)
(上表欲削諸武封王者衆畏三思不敢為草獨中書舍人岑羲為之丨丨丨丨)以蠟韜表(德宗狩奉)
(天李懷光率所部犇命將抵奉天前遣神將張詔丨丨丨丨隨賊攻城叩壘呼曰我朔方使也縋而上比登身)
(被十數矢帝被圍急聞之喜即持詔大號城上人心乃安)疾甚為奏(令狐楚丨丨謝天子召門人李)
(商隠曰吾氣魄且盡助我成之其大要以甘露事誅譴者衆請霽威普見昭洗辭皆曲盡無訛謬)表責
太重(于頔誣劾鄧州刺史元洪朝廷不欲重違為流端州命中人護送至棗陽頔遣兵劫洪環拘之丨丨)
(洪丨丨改吉州刺史)戕奏尤善(令狐楚為文於丨丨制令丨丨每一篇成人皆讀誦)古言不
曉(鄭徐慶奏議頗用丨丨如仰給縣官馬万蹄有司丨丨何等語人訾其不適時)文甚淺鄙(五代)
(張彦之亂命判官王正言草奏詆斥梁君臣正言素不能辭又為兵刃所追流汗浹背不能下筆彦怒推正言)
(下榻詬曰鈍漢辱我顧書吏問誰可草奏者即言司空頲羅王時書記乃馳騎召之頲為亂兵劫以敝服蔽形)
(而至見彦長揖神氣自若揮筆成丨而言丨丨丨彦以其易曉甚喜即給以衣服僕馬遂以為德倫判官後權)
(軍府)上䟽論北伐(本朝太宗欲取燕薊趙普丨丨力丨其丨丨)一䟽論慧星(趙普)
(論慧星一䟽卒被謟諛之言)建儲十九䟽(仁宗嘉祐中范鎮積十九䟽言建儲而鬚髮為白)
上奏凢十事(慶歷三年范仲淹奏十事始於明黜陟終於重命令)壬午上封事(孝宗)
(隆興元年丨丨朱熹丨丨丨曰今日講和之說不罷則陛下之勵志必淺大臣之任責必輕將士之赴功必緩)
(百官之奉承必不能忘其心力)癸未上封事(隆興二年丨丨朱熹又丨丨丨曰釋怨而講和非屈)
(已也乃屈理也已可屈也理可屈乎逆理之禍將使三綱淪九法斁子焉而不知有父臣焉而不知有君人心)
(僻違而天地閉塞強敵愈盛而禽獸寔繁是乃舉南北之人而弃之豈曰愛之謂哉且不曰愛其君父而曰兼)
(愛南北之人其於輕重之倫緩急之序亦可謂舛矣同上)蘇子瞻樂全先生文集序
(公自慶歷以來訖元豊四十餘年所與人主論天下事見於章䟽者多或用或不用而皆本於禮義合於人情)
(是非有考於前而成敗有驗於後信乎其有似於孔北海諸葛孔明也昔曾魯公嘗為軾言公在人主前論大)
(事他人終日反覆不能盡者公必數言而决粲然成文皆可書而誦也言雖不盡用然慶歷以來名臣為人主)
(所重莫如公者)
詩集問夜(明朝有封事數丨丨如何杜甫左省詩)對月(兩章丨秋丨一字偕華星致君唐虞)
(際純朴憶大庭同上同元使君春陵行)刳肝瀝血(我欲進短策無由至丹墀丨丨以為紙丨丨以)
(書辭上言諫堯舜下言引龍䕫言詞多感激文字少葳蕤一讀已自怪再獻良自疑食芹雖云美獻御固已癡)
(緘封在骨髓耿耿空自竒同上歸彭城詩)青山修竹(湖外丨丨對結廬墳前丨丨亦瀟疎茂陵異日)
(求遺藁猶幸曾無封禪書林和靖詩)
對見
古今始末(古者堂陛無間戸庭無壅君臣之間交際有道君未嘗一日不延見其臣臣未嘗一)
(日不密邇其君逹德下衰於是有堂高陛卑之喻進見有時朝謁有儀間有軍國大事則排闥而入造膝)
(而前者然非常制也降及隋唐之季有便殿召見有延英召對有䨇日放朝之制有五日起居之儀至我)
(國朝其文愈密其禮愈嚴故自宰執以至侍從臺諫則謂之常叄卿監以下又有所謂六叄者至於百執)
(事又有所謂四叄者皆許有所轉對焉然又有所謂不時而得直前者盖非拘乎此也大抵近而親者則)
(常得以進見遠而疎者則其進見又有時也吁又安得有如古者堂陛戸庭之際耶)
事類晉接(丨晝日三丨)入覲(以其介圭丨丨于王詩)造辟(丨丨而言詭辭而出穀梁)
造膝(丨丨而諫)天威(丨丨不違顔咫尺)龍顔議背(漢公孫洪嘗與公卿丨至上前)
(更丨之)庭詰(汲黯丨丨公孫洪曰齊人多詐)詰過(唐魏徵十漸䟽正觀初御下有禮羣情上逹今)
(外官奏事顔色不接間因所短丨其細過雖有忠疑而不得申此不克終八漸也)推誠(德宗問贄事切)
(於今者贄勸帝群臣三日使極言得失若以軍務對者見不以時聽納無倦帝曰朕豈不丨丨然顧上封者惟)
(譏斥人短長類非忠直往謂君臣一體故推信不疑至憸人賣為威福今兹之禍推誠之敝也)䨇日(張茂)
(昭為節度使至京師丨丨開延英對五刻罷又唐制天子以䨇日視朝乃命輟朝放朝皆用䨇日)五刻
(李吉甫還秉政入對延英凢丨丨罷)巡對(薛珏為京兆尹時韋彤為萬年令珏使彤禁鬻賣民苦之德宗)
(怒奪珏彤俸因疑下情不通乃詔延英坐日許有司長官二員言鬭失謂之丨丨)諭遣(帝疑陳京為忌)
(者中傷中人問賚相繼後對延英帝丨丨京沮駭走出罷為秘書少監)無威儀(漢夏侯勝質朴守正)
(簡易丨丨丨見時謂上曰為君誤相字於上前上以是親信之)有常度(霍光子孟每出入下殿進止丨)
(丨丨同上)衣褐見(虞將軍與婁敬鮮衣敬曰衣帛衣帛見衣褐丨丨丨同上)大應諾(魏游楚為)
(隴西太守以功封侯引上殿不習朝覲被詔登不知儀式帝令侍臣蒲中贊引呼隴西太守前楚當言唯不覺)
(丨丨丨帝笑勞勉之)眀治體(崔渙出為巴西太守元宗西狩迎謁于道帝見召奏以為丨丨丨恨得之)
(晩)上時議(史思明次河北帝將幸河東召元結詣京師問所欲言結自以始見軒陛拘忌諱恐言不)
(悉情乃丨丨丨三篇)對便殿(柳公權嘗與六學士丨丨丨)立紫宸(日與群臣序丨丨丨殿下)
(親望穆穆之光韓聖德詩序)對揚王休(虎拜稽首丨丨丨丨詩)敷奏以言(丨丨丨丨)
(書)書思對命(丨丨丨丨記)史進象笏(丨丨丨丨同上)奏事充位(漢張湯每)
(朝丨丨天子日旰食丞相丨丨而已事皆决於湯也)引令講經(後劉寬字文饒每丨見帝丨其丨丨)
(寬嘗於坐被酒睡伏帝問太尉醉耶寬對曰臣下不敢醉但任大責重憂心如醉也)儀止秀偉(唐武)
(后召張嘉貞見内殿以簾自障嘉貞丨丨丨丨奏對偘偘后異之因曰草茅未覩朝儀陛下過聽引對禁近今)
(威咫尺若隔雲霧恐君臣之道有未盡也后詔上簾引拜監察御史)神氣爽徹(裴耀卿自梁州都督)
(召見丨丨丨丨占對有序同上)占對慷慨(武后竒陳子昂之才召見金華殿子昂兒柔野少威儀而)
(丨丨丨丨擢麟臺正字)進對詳洽(昭宗立王徽見便殿丨丨丨丨)踰月不見(宗室李巨)
(拜夷陵太守安禄山䧟東京元宗方擇將帥張垍言巨有謀可屬大事召至京師楊國忠忌之謂人曰小兒詎)
(可使對天子丨丨丨得丨帝知之召入禁中對合旨帝大悦敕宰相與語久不得罷)不待日召(德宗)
(正元四年張建封拜徐泗濠節度使十三年來朝帝丨丨丨丨見延英殿)豈宜限日(故事天子以畸)
(日聽政對群臣李遜奏陛下求治而下有所陳常不時上丨丨丨以丨如是畢歲得望天子者幾何憲宗從之)
語不三刻(懿宗立曰敏中召拜門下侍郎數月足病不任謁俾對便殿母拜右補闕王普奏言敏中)
(病四月陛下坐朝與它宰相丨丨丨丨安能暇論天下事)率十一刻(文宗即位銳意於治每延英對)
(宰相丨漏下丨丨丨)五六刻罷(韋渠牟為諫議大夫每延英奏對雖大臣率漏下二三刻渠牟每奏)
(事輙丨丨丨乃丨天子歡甚)欲一識面(張萬福大歷三年召見代宗曰丨丨丨卿丨且將以許果)
(累卿萬福辭謝曰前日陛下以一許果召臣如河北諸將叛故屬何人帝笑曰姑為我了果事且當大事乃拜)
(和州刺史兼行營防禦使)最為欽矚(周墀遷起居舍人帝御紫宸與宰相語事已或召左右資質所)
(宜墀丨丨天子丨丨)御小延英(苖晉卿拜侍中時年蹇甚乞間日入政事堂帝優之為丨丨丨丨召)
(對宰相對小延英自晉卿始)時御便殿(劉蕢對策曰陛下何不以聽朝之餘丨丨丨丨詔當世賢)
(相與舊德老臣訪持變扶危之謀求定傾救亂之術塞隂邪之路屏䙝狎之臣)與講天下事(李絳)
(嘗盛夏對延英帝汗浹衣絳欲趍出帝曰朕宫中所對惟宦官女子欲丨卿丨丨丨丨乃其樂也)除吏
召訪問(凢丨丨必丨見丨丨親察其能否文宗贊)待氣平問事(宣宗坐朝次對官趨至必)
(丨丨息均丨然後丨丨)未降旨臨問(陸贄奏議云陛下嚴邃高居丨嘗丨丨丨丨群臣跼蹐趨)
(退亦不列事奏陳軒陛之間且未相諭宇宙之廣何由自通)精亮有理趣(崔珙為嶺南節度使)
(入對延英文宗訪治道後先珙對丨丨丨丨丨帝咨嗟久之)敷奏每詳竟(姜公輔有高世才每)
(進見丨丨丨丨丨德宗噐之)奏册辭吐華暢(房琯丨丨靈武見肅宗且言上皇所以傳付意)
(因道當時利病箝索虜情丨丨丨丨)來朝占對俚近(鄭光丨丨對延英丨丨丨丨帝不悦)不
時詣閣請對(五代廢帝數責盧文紀文紀因請罷五日起居後唐故事開延英冀得從容奏議天)
(下事廢帝以為五日起居明宗所以見群臣也不可罷而便殿論事可以從容何必延英因詔宰相有事丨丨)
(丨丨門丨丨)一見無由自陳(五代李琪建言入閣有待制次對官論事而内殿起居丨丨而)
(退欲有言者丨丨丨丨非所以數見群臣之意也明宗乃詔起居日有言事者許出行自陳又詔百官以次輪)
(對)急切非時入閣(本朝太祖建隆二年詔今每月内殿起居百官以次轉對並指陳時政得)
(失事有丨丨許丨丨丨丨上章不候次對)未預次對封奏(真宗咸平三年詔令常恭官轉對如)
(故事其丨丨丨丨者聽丨丨)日輪一員面對(高宗詔自今後行在百官丨丨丨丨丨丨朕當)
(虚宁以聽其言)依舊五日輪對(孝宗即位詔百官日以序進俟其既周即丨丨丨丨丨丨)
詩集藹雲屯(往昔武皇后臨軒御乾坤多士盡儒冠墨客丨丨丨當時上紫殿不獨卿相尊杜詩)
動天意(令弟草中來蒼然請論事詔書引上殿奮舌丨丨丨同上送從弟亞詩)
諫諍詳見臺諫論
古今始末(唐虞之時儆戒有人弼違有人此即諫之義然未聞彰彰然以諫為名也自王通氏述古)
(有敢諫之鼓書載夏后氏有工執藝事以諫之事則諫之名於此乎著蓋為臣之道至于忠而止所謂忠)
(者莫切於諫諍是以商之季有諫而不從繼之以死者厥後三代之季為臣者多以諫而顯其名荀子有)
(云事聖君無諫諍蓋望後世之君皆得如堯舜禹湯文武之君則無可諫也然當堯舜禹湯文武之世上)
(雖無可諫之事下猶未免吐欲諫之懷况後世人主未能盡純於堯舜禹湯文武之德豈不有待于諫諍)
(之士哉秦漢以來為臣死忠者載於方册蓋以委質為臣捨是無以願效其忠此有志之士所以願附於)
(諫諍之列而不欲自喑於緘默之風也)
事類輔德(朝夕納誨以丨台丨書)箴闕(命百官丨王丨左)啓沃(丨乃心丨朕心書)
密勿(造膝丨丨)史書(丨為丨注書其得失)瞽詩(丨為丨注詩以諷刺)誦箴(工丨丨諫同上)
(注工樂人也誦箴諫之辭)規誨(大夫丨丨注規正也誨訓也)傳言(士丨丨注士卑不得逕逹聞君)
(過失傳告大夫)謗議(庶人丨商旅丨於市並同上)掌諫(保氏丨丨王惡養國子以道禮)司諫
(丨丨掌紏萬民之德朋友之道同上)量諫(事君者量而後入不入而後量故上無怨而下遠罪也注謂丨)
(其事意可否而後丨記)驟諫(晉靈公不君趙宣子丨丨公患之使鉏麑賊之晨往宣子盛服將朝尚早)
(坐而假寐麑退嘆而言曰賊民之主不忠棄君之命不信不如死也觸槐而死左)盡忠(君子之事君也)
(進思丨丨孝經)補過(退思丨丨又左晉師為楚敗荀桓子請死晉侯許之士貞子諫曰不可林父社稷之)
(臣進思盡忠退思補過夫其敗也如日月之食何損於明晉侯使復其位)勿欺(子路問事君子曰丨丨也)
(而犯之語)有犯(事君丨丨而無隐記)繩紏(丨愆丨謬格其非心書)正救(將順其美丨丨其惡)
(孝經)從繩(惟木丨丨則正后從諫則聖書)及霤(士季三進丨丨而後視之曰吾知所過矣稽首而諫)
(曰人誰無過過而能改善莫大焉左)譎諫(主文而丨丨言之者無罪聞之者足以戒詩)彊諫(鬻拳)
(丨丨楚子不從臨之以兵懼而從之鬻拳曰吾懼君以兵罪莫大焉遂自刖也君子曰鬻拳可謂愛君矣諫以)
(自納於刑刑猶不㤀納君於善左)三諫(為人臣丨丨不聽則逃之記又顧子曰不諫則危君諫則危身)
(惟君子上不危君下不敢危身三諫不聽則去)一言(定公問丨丨而可以興邦有諸孔子曰言不可以若)
(是其幾也人之言曰為君難為臣不易如知為君之難也不幾乎一言而興邦乎)失身(臣不密則丨丨)
(易)格心(大人丨君丨之非孟)面從(汝無丨丨退有後言書)面諛(士止於千里則䜛謟丨丨)
(之人至矣與讒謟面諛之人居國欲治可得乎孟)謗己(信而後諫未信則以為丨丨也語)訕上
(君子惡居下流而丨丨者同上)無訕(為人臣者有諫而丨丨記)不顯(為人臣之禮丨丨諫注謂明言)
(君過不幾微也同上)危言(邦有道丨丨危行邦無道危行言孫語)危身(寧正言不諱以丨丨乎將)
(從俗富貴以偷生乎楚詞)七人(天子有諍臣丨丨孝經)三人(比干諫而死孔子曰殷有丨丨焉語)
省刑(齊景公繁於刑有鬻踊者公曰何貴何賤晏子曰踊貴屨賤君子曰晏子一言而齊侯丨丨左傳)
有刑(楚莫敖曰諫者丨丨及䣕亂次以濟大敗左)出賞(齊王丨令曰能面刺寡人過者受上丨上)
(書諫者受中賞謗議於市朝聞寡人之耳者受下賞於是齊大治)監謗(周厲王虐國人謗王王使衛巫)
(丨丨以告者則殺之道路以目王謂召公曰吾能弭謗矣)愎諫(陳靈公丨洩冶之丨左傳)臺鍾(齊景)
(公為丨臺成又欲為丨晏子曰既築臺又約民為鍾民必哀以哀為樂非君民也)畋槐(景公畋十二日)
(不反晏子曰嬰願有復也遂止之君安野不安國好獸而惡人乃不可乎於是罷畋愛丨令使守曰犯者刑)
(傷者死晏子諫曰君享國德未及于衆而刑辟如危國是不可以涖國安民也遂罷守同上)鑿池(衛靈)
(公天寒丨丨范春諫曰天寒起役恐人傷公曰天寒乎哉春曰公衣狐裘坐熊席是以不寒民衣敝衣不補是)
(以寒也呂氏春秋)攻宋(楚莊王丨丨子重諫曰今君厨肉臭而樽酒敗三軍皆有飢欲以勝敵不亦難)
(乎)章華(楚靈王坐丨丨之臺侍御數百隋珠照日羅衣從風孫叔敖曰昔紂行此而亡今四境内侵諸)
(侯加兵土地日蹙百姓乖離君内寵無乃甚乎)層臺(楚莊王築丨丨延衺百里諫者七十二人有諸御入)
(諫曰昔虞不用宫之竒而晉并之曹不用僖負羇而宋并之吴不用子胥而越并之遂趨出遽追之曰吾用子)
(之諫先諫者不足動寡人之心又晉靈公造九層之臺費用千億令諫者死荀息曰云云九層之臺三年不成)
(男不得耕女不得織國用空虚戸口减少社稷一滅君何望之說苑)誹謗(秦二世胡亥忠諫者謂之丨丨)
(賈誼策)妖言(深計者謂之丨丨同上乂漢惠帝除誹謗妖言之罪)攀檻(漢朱雲請上方斬馬劍斬)
(佞臣張禹上怒令將雲下斬之雲丨丨折後欲理檻上曰勿理以旌直臣)斷鞅(後光武建武八年車駕西)
(征郭憲諫不從乃拔佩刀丨車丨光武不從潁川兵起乃廻駕帝曰恨不用郭憲言)逆耳(漢沛公入秦宫)
(室帳幃狗馬婦女數倍意欲留居之張良曰秦為無道沛公故得至此為天下除殘賊宜縞素為資今始入秦)
(即安其樂此乃助桀為虐且忠言丨丨利於行良藥苦口利於病)秩賜(前梅福上書諫成帝曰天下之)
(士民有上書諫可採取者丨升斗之禄丨以束帛若此則天下之士發憤悶吐忠言嘉謀日聞於上天下條貫)
(國家表裏爛然可睹矣)一姬(前郅都景帝時為中郎在上林賈姬在側野彘入厠上遣都都不行上欲)
(自持兵殺之都伏上前曰丨丨死復一姬進天下所有寧賈姬乎雖陛下自輕奈宗廟何太后何上還彘亦不)
(傷姬太后聞之大喜賜金百斤)三空(陳蕃諫桓帝曰當今之世田野空朝廷空倉庫空兵戎不戰四方離)
(散是陛下憔悴毁顔坐而待旦之時也謝承後漢書)十漸(唐魏證諫太宗不克終有丨丨言比恃功業之)
(大負聖制之明長傲縱欲無事興兵問罪遠裔親狎者阿旨不諫疎遠者畏威不敢言積而不已所損非細)
十事(姚崇奏丨丨燕飲融韋月將以忠被罪自是諍臣沮折臣願群臣皆得批逆鱗犯忌諱可乎)諷
切(太宗本以兵定天下雖已治不忘經略四夷故魏徵侍宴奏舞至慶善樂則諷顧無斁至破陣武德舞則)
(俛首不玩舉有所丨丨如此)嫵媚(太宗曰人言徵舉動䟽慢我但見其丨丨耳證再拜曰陛下導臣使)
(言所以敢然若不受臣敢數批逆鱗哉)霽威(魏徵犯顔每進諫逢帝甚怒神色不徙而天子亦為丨丨)
逆議(太宗好持論與公卿言古今事必往復難詰究臧否劉垍諫曰陛下降慈旨解柔顔虚心聽納猶恐)
(羣臣惴縮不敢言况以神機天辨餙辭援古而丨其丨哉)詢諫(太宗招延丨丨輟衣廢寢洞啓誠腑推心)
(與人豁披胷襟忘已應物陸贄奏議)招諫(陳子昂八科五丨丨謂聖人大德在能納諫太宗德參三王而)
(能容魏徵之直今誠有敢諫骨骾之臣廣延順納則以新盛德)伏閣(宋申錫得罪王質與諫官丨丨泣涕)
(文宗開延英召見泣涕陳諫帝稍寤申錫得不死又文宗得李訓矓拜侍講學士高銖率諫官伏閣言訓素有)
(險邪不可任必亂天下)叩墀(劉栖楚事詳見諫院門)死請(德宗以盧杞為饒州刺史陳京與趙)
(需裴佑宇文炫盧景亮張薦共劾杞輔政要位大臣踰時月不得對百官懔常若以兵在頸陛下復用之姦賊)
(唾掌復興帝不聽京等爭尤確帝大怒左右辟易諫者稍引却京正色曰需等無遽退極道不可以死請杞遂)
(廢)固爭(孟簡元和中拜諫議大夫知匭事韓泰復刺史吐突承璀為招討使皆丨丨請延英言不可狀)
(以倖功出為常州刺史)有闕補(衮職丨丨維仲山甫丨之)不欲陳(子曰事欲諫丨丨丨注陳)
(言其過於外記)食舍肉(鄭武公賜穎考叔食丨丨丨公問之對曰小人有母皆嘗小人之食矣未嘗君)
(之羹請以遺之公曰爾有母遺繄我獨無敢問何謂也公語之故且告之悔左)露沾衣(吴王欲伐荆少)
(孺子欲諫不敢乃懷丸操彈於茂苑丨丨丨王曰何如此曰榆上有蟬高居而鳴不知螳螂委身向前捕螳蜋)
(不知黃雀引頭欲啄黃雀又不知彈在後皆務前不顧後患王乃罷史)罷推車(趙簡子上羊坂群臣)
(皆袒裼推車虎會獨擔戟行歌簡子曰寡人上坂推車會獨有歌為臣侮主身死妻子為戮曰智者不為謀辯)
(者不為使勇者不為闘三者不使國難保簡子乃丨丨丨)召翟璜(魏文侯問寡人何如君皆曰仁君翟)
(璜曰君非仁君代中山不以封弟而以封君子文侯怒任座曰君仁君也子何以言之曰君仁臣直而翟璜之)
(言直是以知之文侯曰善丨丨丨)血汚地(漢高祖欲以趙王易太子叔孫通曰太子仁孝天下皆聞)
(必欲廢嫡立庶臣願先伏誅以頭丨丨丨帝曰吾直戲耳通曰太子天下本奈何以天下為戲)識屨聲
(漢鄭崇數諫哀帝曰我識鄭尚書丨丨)諫聽樂(漢武帝幸甘泉因留射獵薛廣德丨曰關東困極民)
(流陛下日撞亡秦之鐘丨鄭衛之丨臣誠悼之令士卒暴露從官勞倦陛下亟反宫與百姓同憂樂天下幸甚)
諫殺士(汲黯丨曰陛下愛才樂士求之無倦比得勞心苦神而盡其用輒已丨之以有限之丨資無已)
(之諫陛下將何以為治同上)竭狂瞽(唐太宗曰正主御邪臣不可以致治正臣事邪主亦不可以致)
(治惟君臣同德則海内安朕雖不明幸諸公數諫正庶致天下以平王珪進曰古者天子有爭臣七人今陛下)
(收采芻言臣願丨丨丨)廣視聽(顔真卿曰瘡痍未平干戈日滋陛下豈得不聞讜言以丨丨丨而塞)
(絶忠讜乎)帝頗寤(敬宗視朝不時稍稍决事禁中宦官恣放大臣不得進見高元裕諫曰今西頭勢乃)
(重南衙樞密之權過宰相丨丨丨人皆危之)士相慶(鄭覃累諫議大夫穆宗立不䘏國事覃與崔郾)
(等廷對曰陛下新即位宜側身勤政而耽燕嬉外盤游畋今吐蕃在邊狙欲中國金繒所出因民膏血可使倡)
(優無功濫被錫予願節用之帝不懌顧宰相蕭俛曰是何人俛曰諫官也帝意解乃曰朕之有闕不能盡規忠)
(也因詔覃後有我言者當見卿延英時閣中奏久廢至是丨丨丨)謀則入告(嘉丨嘉猷丨丨丨爾)
(后于内書)違不忘諫(臧哀伯君丨丨丨丨之以德左)秦違蹇叔(丨穆公丨丨丨之言而師)
(敗于殽白六帖)陳愎洩冶(丨靈公丨丨丨之諫而亡其國同上)近則尸利(子曰事君遠而)
(諫則謟也丨而不諫丨丨丨也記)生則縱欲(君子謂華元樂舉於是乎不臣臣治煩去惑者也今)
(二子者君丨丨丨其丨死又益其侈是弃君於惡也何臣之為左)不如一諤(千人之唯唯丨丨丨)
(士之丨諤史)不避重誅(明主不惡切誅以博觀忠臣丨丨丨丨以直諫則事無遺策功流萬世漢)
(王父偃書)面折廷爭(陳平謂王陵曰丨丨丨丨我不如君安劉氏宗祖君不如我)犯顔觸
諱(魏衛顗上䟽曰非破家為國殺身成君者誰能丨丨色丨忌丨建一言開一說也)寧令從諛
(漢汲黯曰天子置公卿輔弼之臣丨丨丨丨承意䧟主於不義乎)下從逢干(漢朱雲曰臣得丨丨)
(關丨比丨願足矣)願為稷契(唐魏徵曰臣願為良臣不願為忠臣對曰良臣稷契臯陶也忠臣龍)
(逢比干也)頭軔乘輿(後申屠剛諫帝出游不從以丨丨丨丨乃止)怒斬驟諫(唐太宗嘗)
(丨苑西監穆裕有詔丨朝堂皇太子丨丨帝喜曰朕始得魏徵朝夕進諫熟亡劉垍繼之兒在吾膝前見朕悦)
(諫熟矣故有今日言也)好悦至言(太宗丨丨丨丨時魏徵王珪虞世南李大亮岑文本劉垍馬周)
(禇遂良杜正倫高季輔咸以切諫引居要職)能不面從(太宗謂群臣曰裴矩丨廷爭丨丨丨物物)
(若此天下有不治哉)言玉華宫(太宗賢妃徐惠丨翠微丨丨等丨雖因山藉水無築創之苦而工力)
(和僦不謂無煩又言伎巧為喪國斧斤珠玉為蕩心酖毒侈麗纖美不可以不遏其剴切精語大略如此)諫
沉香亭(敬宗侈宫室舶賈獻沉香亭材左拾遺李漢丨曰以丨丨為丨何異瑶臺瓊室乎)欲自
將兵(吐蕃寇邊諸將數敗帝恐丨丨丨丨討之蘇廷碩諫曰古稱荒服取荒忽之義非常奉職貢也故來)
(則勿拒去則勿逐以禽獸畜之羈縻御之譬若獵然羽毛不入服用體肉不登郊廟則王者不射也况萬乘之)
(重與犬羊蛟䖟語勝負哉)咸欲避狄(吐蕃入寇關輔震騷丨言帝丨丨丨齊映入諫曰戎狄不懲臣)
(之罪也然内外洶洶謂陛下具糗粮故治行夫大幸不再奈何不與臣等計乎因俯伏流涕天子為感寤)上
䟽極諫(正觀末數調兵討定四夷稍稍治宫室百姓勞怨賢妃徐惠丨丨丨丨)脱巾固諫
(太宗逐兔苑中執失思力諫曰陛下為四海父母乃自輕臣切殆之帝異其言後復逐鹿丨丨帶丨丨帝為止)
昭陵毁觀(文德皇后既葬太宗即苑中作層觀以望昭陵引徵同升徵熟視曰臣眊昏不能見帝指)
(視之徵曰此昭陵邪帝曰然徵曰臣以為陛下望獻陵若丨丨臣固見之矣帝泣為丨丨)玉泉罷行
(武后幸丨丨祠以山道險欲御腰輿王方慶奏昔薛廣德諫漢元帝乘船危就橋安帝乃從橋今山河危峭隂)
(道曲狹比於樓船又復甚危陛下奈何輕賤畏塗哉后為丨丨)東都止行(憲宗將幸丨丨大臣切諫)
(不納裴度從容奏國家建别都本備廵幸自艱難以來宫闕署屯有司之區荒地弗治假歲月一新然後可行)
(倉卒無備有司且得罪帝曰群臣諫朕不及此因丨丨)不當校獸(明皇東封太山道中數馳射為)
(樂吴兢諫曰方今登岱山告成丨丨逐丨丨使有垂堂之危朽株之殆帝然之)有諫臣風(唐孔戮事)
(見諫官門)有諍臣風(唐文宗召柳公權事同上)賦詩獨規(安樂公主築第成中宗臨幸燕)
(從官丨丨李日知卒章丨以丨諷睿宗它日曰向時雖朕亦不敢非公挺直何能爾即拜侍中)獻賦以
諷(李德裕曰臣在先朝嘗丨大朝丨丨丨四曰納誨諷毋弃忠言)敷陳治道(韓休峭鯁時政得失)
(言之未嘗不盡帝嘗獵苑中或大張樂稍過差必視左右曰韓休知否已而䟽至嘗引鑑默不樂左右曰自休)
(入朝陛下無一日歡何不逐去之帝曰吾雖瘠天下肥矣且蕭嵩啓事必順旨我退而思天下不安寢韓休丨)
(丨丨丨多訐直我退而思天下寢必安吾用休社稷計矣)不復箴規(姚崇宋璟日夜孜孜納君于道)
(璟嘗手寫尚書無逸圖以獻勸帝出入勤省以自戒其後朽暗乃代以山水圖稍怠於勤左右丨丨丨丨姦臣)
(日用事以至於敗)稍自鉗口(中宗獨孤及上䟽陛下屢發德音使左右侍臣得直言極諫然頃者)
(雖容其直而不錄其言其所上封皆寢不報有容下之名無聽諫之實遂使諫者丨稍丨丨丨飽食相招為禄)
(仕)諫諍路絶(補闕杜璡再上書言政事李林甫斥為下邽令因以語動其餘曰明主在上群臣將)
(順不暇亦何所論君等不見立仗馬乎終日無聲而飫三品芻豆一鳴黜之矣後雖欲不鳴得乎由是丨丨丨)
(丨)抗音正諫(陳子昂言不能歴丹鳳抵濯龍北面玉階東望金屋丨丨而丨丨聖人之罪人也)
持禄養資(李林甫固寵恃權蔽欺天子耳目諫官皆丨丨丨丨無敢正言者)竟無犯顔
(柳伉誅程元振疏寺臣載路多士盈廷丨丨一人折檻牽裾丨丨廻慮)得從四子(劉蕡策臣非不)
(知言發而禍應計行而身謬盖痛社稷之危哀生人之悔昔龍逢死而啓商比干死而啓周韓非死而啓漢陳)
(蕃死而啓魏今臣之來有司或不敢薦臣之言陛下又無以察臣之心退戮於權臣之手臣幸得從四子游於)
(地下不知臣死之後將孰為啓之也)過古晁董(時第策官左散騎常侍馮宿太常少卿賈餗庫部郎)
(中龐嚴見蕡對嗟伏以為丨丨丨丨而畏中官毗睚不敢取同上)冰視鼎鑊(諫者肉視虎狼丨丨)
(丨丨諤諤造廷文粹陳點答問)知毒刀寒(夫差既王宰嚭受賂二十年内越祀又顛太伯廟血將乾)
(闔閭劍光且失公朝焉宴焉入則諫焉孰謂丨丨孰謂丨丨雖言屢出口而車甲已困於齊矣蟹稲已奪於歲)
(矣文粹盧元輔胥山銘)德驤劾奏(本朝太祖雷丨丨丨丨趙普上叱之曰鼎鐺尚有耳汝不聞普)
(吾之社稷臣乎記聞)知節厲聲(真宗末馬知節與王欽若奏事欽若懷數奏出其一二餘皆匿之丨)
(丨丨丨曰王欽若讀盡劄子莫瞞官家)陳古諷今(太宗太平興國六年拾遺田錫上䟽太宗賜書)
(曰錫丨丨丨丨有犯無隠然邦國之事慮之至熟至於興師伐叛聚徒贓役皆有理而為增釋之非無名之舉)
(也)講書再誦(哲宗范祖禹丨尚丨内作色荒至未或不亡講畢丨丨此六句却立云願陛下留聽)
十八䟽爭(仁宗朝夏竦受樞密使凢丨丨丨丨之奪其命伐以杜衍)十上始竄(楊處厚上)
(蔡確安州所為詩劉安世論奏曰確詩十篇多涉譏訕大不敬彭汝礪在中書為舍人亦皆數確䟽丨餘丨丨)
(丨確新州)言大臣難(仁宗嘉祐六年歐陽修言今唐介五人言陳升之得罪自范仲淹貶饒州至今)
(後二十餘年臺諫未聞有規戒人主而得罪者臣故謂方今諫人主則易丨丨丨則丨)論彦博出
(唐介丨文彦博以燈籠錦媚後宫求遷介遂貶英州别駕丨丨亦丨)累䟽安石(神宗吕誨䟽言臣切)
(見大奸似忠大詐似信王安石外示朴野中藏巧詐驕蹇慢上隂賊害物衆所共知累䟽十事)力爭安石
(張戩上䟽王安石處事乖繆專為聚斂又詣中書丨丨曾公亮俛首丨丨以扇掩面而笑戩怒曰參政笑戩戩)
(亦笑參政之所為豈但戩笑天下誰不笑者陳升之解曰察院不須如此戩曰相公得無過邪)事權志
氣(徽宗宣和二年臣寮奏議人君借之丨丨養其丨丨凢欲以破奸回之膽抑夷陵之患)開廣奬
拔(高宗建炎四年上曰近來諫官無一日無章䟽宰臣曰陛下丨丨言路丨丨諫官是以人人得盡言無隠)
老泉諫論(古者論諫常與諷而少直其說盖出於仲尼吾以為諷直一也顧用之之術如何爾伍舉)
(進隠語楚王滛益甚茅焦解衣危論秦帝立悟諷固不可盡與直亦未易少之吾故曰顧用之之術如何耳然)
(則仲尼之說非乎曰仲尼之說純乎經者也吾之說參乎權而歸乎經者也如得其說則人君有少不為桀紂)
(者吾不諫而百聽矣况虚己者乎不得其術則人君有少不若堯舜者吾百諫而百不聽矣况逆忠者乎然則)
(奚術而可曰機智勇辨如古遊說之士而已夫遊說者以機智勇辨濟其詐吾欲諫者以機智勇辨濟其忠論)
(備其效周衰遊說熾於列國自是而世有其人吾獨惜夫諫有從者百一說而從者十九諫而死者皆是說而)
(死者未嘗聞然而抵觸忌諱說甚於直諫由是知不必乎諷而必乎術也說之術可以為諫法者五理諭之勢)
(禁之利誘之激怒之隠諷之之謂也觸龍以趙后愛女賢於愛子未旋踵而長安君出質甘羅以杜郵之死詰)
(張唐而相燕之行有日趙卒以兩賢王之意語燕而立歸武臣此理而諭之也子貢以内憂教田常而齊不得)
(伐魯穆公以麋虎脅項襄而楚不敢圖周魯連以烹醯懼垣衍而魏不果帝秦此勢而禁之也田生以萬戸侯)
(啓張卿而劉澤封朱建以富貴餌閎孺而辟陽赦鄒陽以愛幸悦長君而梁王釋此利而誘之也蘇秦以牛後)
(羞韓惠王按劍太息范睢以無王耻秦而昭王長跪請教酈生以助秦激漢而沛公輙洗聽計此激而怒之也)
(蘇代謂土偶笑田文楚人以矰繳惑襄王蒯娶婦悟齊相此隠而諷之也五者相傾險詖之論雜然施之忠臣)
(足以成功何則理而諭之主雖昏而必悟勢而禁之主雖驕而必懼利而誘之主雖怠而必奮激而怒之主雖)
(懦必立隠而諷之主雖暴必容悟則明懼則恭奮則勤立則勇容則寬致君之道盡於此矣吾觀昔之臣言必)
(從理必濟莫若魏鄭公其初實學縱横之說此所謂得其術者歟噫龍逢比干不獲稱良臣無蘇秦張儀之術)
(也蘇秦張儀不免為遊說無龍逢比干之心也是以龍逢比干吾取其心不取其術蘇秦張儀吾取其術不取)
(其心以為諫法)
詩集排雲(丨丨呌閶闔披腹呈琅玕致君豈無術自進誠應難韓詩)
政治餘參見守令及刺史類
古今本末(政者正也治者為政之效也唐虞有三載考績之法而熙庶績周人有六計蔽群吏)
(之治而皆以廉為本無非所以為吏治之政也自秦人罷侯置守其所可考者多見於守令之職是以漢)
(唐之際於循良之吏每為之立傳而有識之士每每興嘆於良吏之艱其人盖以政非君人不足以言治)
(也我朝立國三百年而服勞州縣者莫不求以政治自見爰自王安石以經學禍天下反以滋吏治之弊)
(中興立國江左而仕於東南者凡其得於講明之餘而見於設施之末無非政也則亦無非治也有志於)
(正主庇民者盍亦以我朝臣子為法)
事類允釐(丨丨百工書)咸熙(庶績丨丨同上)剛柔(不丨不丨敷政優優詩)寬猛
(丨丨相濟政是以和左)從政(季康子問仲由求賜可使丨丨也與曰由也果求也藝賜也逹於從政乎)
(何有語)正身(子曰苟丨其丨矣於從政乎何有不能正其身如正人何)孝友(惟丨丨於兄弟施於)
(有政是亦為政奚其為為政又書惟丨丨于兄弟克施有政)德禮(導之以丨齊之以丨有耻且格語)
先勞(子路問政子曰丨之丨之)悦來(葉公問政子曰近者悦遠者來)帥正(季康子問政子曰政)
(者正也子丨以丨孰敢不正)正名(子路曰衛君待子而為政子曰必也丨丨乎子路曰子之迂也奚其)
(正子曰名不正則言不順言不順則事不成事不成則禮樂不興禮樂不興則刑罰不中刑罰不中則民無所)
(措手足)無倦(子張問政子曰居之丨丨行之以忠又子路請益曰無倦)舉知(仲弓為季氏宰問政)
(子曰先有司赦小過舉賢才曰焉知賢才而舉之曰丨爾所丨爾所不知人其舍諸並同上)清靜(漢曹)
(參為齊相有蓋公好黃老之術曰治道貴丨丨人自正參避堂以舍之齊國大治又王公著為河南尹治以丨)
(丨聞)廉平(文景時循吏河南太守吴公蜀守文翁皆謹身率先居以丨丨不至嚴而人從化江都相仲舒)
(内史公孫弘兒寬居官可紀也又宣帝詔吏不廉平則治道衰)治平(吴公丨丨為天下第一)儒雅
(張敞為京兆尹為政緣餙以丨丨)共理(宣帝曰庶民安田里而無嘆者與我丨此丨其唯良二千石乎)
民富(王成黃覇朱邑龔遂鄭弘召信臣所居丨丨所去見思生有榮號死見奉祀庶幾德譲君子也)仁
恕(唐陸象先為劍南按察使為政尚丨丨司馬韋抱真諫曰公當峻朴罰以示威不然民慢且無畏荅曰政)
(在治之而已何必刑法以樹威乎卒不從而蜀化)寬惠(韋恒為碣山令政丨丨吏民愛之天子東巡州)
(縣供帳皆鞭朴趣辦恒不立威而事給)無欲速(子夏為莒父宰問政子曰丨丨丨無見小利欲速則)
(不逹見小利則大事不成語)不忍欺(鄭子産為政民丨丨丨西門豹治鄴民不敢欺宓子賤為政民)
(不能欺)莫不勸(䜛慝黜遠去煩宥善丨丨競丨用賢治不肖用貴治賤榖梁)聞其政(子禽)
(問於子貢曰夫子至於是邦也必丨丨丨求之與抑與之與子貢曰夫子温良恭儉譲以得之夫子之求之也)
(其諸異乎人之求之與語)不立名(漢直不疑為官惟恐人知其為吏之迹丨好丨丨稱為長者)皆
籍記(漢尹翁歸為東海郡中賢不肖丨丨丨)人道為大(哀公問子曰丨丨政丨丨記)人
存政舉(子曰其丨丨則其丨丨其人亡則其政息人道敏政同上)容民蓄衆(師君子以丨丨)
(丨丨易)明政折獄(賁君子以丨庶丨無敢丨丨同上)農用八政(丨丨丨丨書)十
二聚民(大司徒以荒政丨有丨丨萬丨禮)不易其俗(齊其政丨丨丨丨記)以率其
怠(為之政丨丨丨丨韓原道)長於治民(前漢黃覇力行教化在成就安全之其材丨丨丨丨也)
人不敢欺(韓延夀推至誠吏丨丨丨丨)廉平不苛(龔遂丨丨丨丨以愛利百姓為行未)
(嘗笞辱人)寬厚為師(乂曹以丨丨清靜丨天下之丨)九州惠愛(唐張萬福蒞凢丨丨皆有)
(丨丨)勲閥政績(李憲丨丨家子所歴皆以吏能顯丨丨暴著)吏政不煩(馬政精丨事以)
(文雅絢餙其丨清淨丨丨)善政致祥(尹思貞為青州刺史治州有績蠶至四熟黜陟使路敬潜至部)
(嘆曰是丨丨丨丨者乎表言之)慈惠為本(袁滋遷華州刺史專以丨丨丨丨)仁惠為治
(殷侑拜義昌節度使以丨丨丨丨)不事威刑(韋抗為永昌令輦轂繁要抗丨丨丨丨而治遷中丞)
不威而治(滑亳節度使令狐彰死表李勉為代勉居鎮八年以舊德方重丨丨丨丨)上下愛
向(吴湊為人彊力儉勤未嘗擾民丨丨丨丨)所至惠愛(王質為吏丨丨丨丨)能惠養民
(王緯丨丨丨丨)長于撫民(崔彦曾丨丨丨丨)政在養人(高宗咸亨初賈敦實為洛州長)
(史亦寬惠人心懷向洛陽令楊德幹矜酷烈杖殺人以立威敦實喻止曰丨丨丨丨傷生過多雖能不足賢也)
(德幹為衰减)心與古合(李惠登朴素無學術而視人所謂利者行之害者去之率心所安暗丨丨)
(丨政清淨居二十年田畆闢戸口增人歌舞之)印紙書勞績(本朝太宗淳化四年審官院選京官)
(充知州者三十餘人御前丨丨歷子上親丨於其前曰公務刑政惠愛臨民奉法除奸方可書為丨丨)嚴
辦書姓名(吕夷簡以刑部郎中權知開封府丨丨有聲真宗丨其丨丨於屏風范希文守饒州以嚴)
(辦有聲崇尚風化州人嚮之)邑人有矜式(陳襄宰仙遊縣作勸學一篇以喻民曰吾秩滿去亦)
(有子弟亟遣就學於是丨丨丨所丨丨)響應便成風(先生所在臨政便上下丨丨丨丨丨明道)
(遺書)程晏蕭何求繼論(讀漢史者多曰曹參守蕭何之規日醉以酒民歌之曰蕭何為法構)
(若畫一曹參代之守而勿失載其清淨民以寧一其為漢之二賢相也至矣哉論曰非也暑牛之渴也䜿子飲)
(之停淖之汙牛渴已久得停淖之汙寧顧於清泠之水乎設使䜿子牽之於清泠之水則滌乎腸中之泥也牛)
(然後知停淖之汙不可終日而飲之百姓罹秦之渴已久矣蕭何曰吾所以為法律是權天下之草創也吾不)
(止此將致君為成康之君使民為成康之民是牽民於清泠水也曹參日荒於酒惠帝訊焉參誷於惠帝曰高)
(帝則之陛下承之蕭何造之臣參遵之陛下垂拱臣等守職惠帝以為是也民又歌之也嗚呼漢之民以漢之)
(汙愈於秦之渴不知牽於清泠之水滌於腸中之泥也蕭何之傳曹參也若木工能搆材而未果覆而終者必)
(待善覆者成焉何既構矣謂參為覆者參守其構而不能覆徒欺君曰陛下不如高帝臣參不如蕭何善守可)
(也何廢作哉若不可以與廢作即文帝除肉刑不為漢主仁聖之最也參不能孜孜其君於成康之政不知已)
(不能覆何之構而荒於酒幸不同羲和之誅貪位畏事徒苟安以惑君也孰明賢相耶吾病漢史以蕭何為善)
(求繼以曹參為堪其後故為論之)韓愈修滕王閣記(太原王公觀察江南西道洪江饒虔)
(吉信撫袁盡屬治所公至之日皆罷行之大者驛聞小者立變春生秋殺陽開隂閉令脩於庭戸數日之間而)
(人自得於湖山千里之外)
詩集蒲鞭(丨丨挂簷枝示耻無撲扶李白詩)害馬(蠧政除丨丨傾巢有歸禽同上)滯務
(相公鎮䕫子丨丨兹一掃杜圉人送瓜詩)失大體(政化錯邇丨丨丨坐看傾危受國恩同上石笋行)
合典則(政用疎通丨丨丨同上入秦行)
古今合璧事類備要後集卷七
