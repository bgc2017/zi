古今合璧事類備要續集卷七
宋謝維新撰
類姓門
趙
宗趙(趙姓有二在本朝謂之宗趙同姓者謂之外趙附見後)
皇朝源流(趙之先與秦共祖皆顓帝之裔孫曰女脩女脩織元鳥隕卵脩吞之生大業大業娶)
(少典之子曰女華女華生大費與禹平水土帝錫元圭禹受之曰非予能成亦大費為輔舜曰咨爾費贊)
(禹功其錫皂游爾後嗣將大乃妻以姚姓之玉女大費拜受佐舜調馴鳥獸是為栢翳舜賜姓嬴氏栢翳)
(生大廉大廉元孫曰中行仕商為太戊御其後生季勝季勝三世生造父造父為穆王攻徐偃王大破之)
(以功封趙城子孫因氏焉造父下六世生奄父奄父為周宣王御脫於千畝之戰奄父生叔帶叔帶以幽)
(王無道去周仕晉文侯以為御士其後七世生衰衰仕公子重耳驪姬之亂從奔狄狄人伐咎如得二女)
(以長女妻重耳少女妻衰而生盾衰在晉時又生同括嬰齊及反國遂霸諸侯以衰為原大夫任以國政)
(衰卒謚為成季子盾為嗣卒謚為宣孟子朔嗣屠岸賈之難韓厥暨公孫杵臼程嬰志存趙氏得朔之遺)
(腹子匿之後宫後程嬰與俱匿山中居十五年晉景公疾卜之曰大業之後不遂者為祟以問韓厥韓厥)
(知趙孤在乃曰大業之後在晉絶祀者其趙氏乎夫中衍佐大戊及周天子皆有明德叔帶事先君文侯)
(至於成公世有大功未嘗絶祀今君獨滅趙宗國人哀之故見龜策惟君圖之景公問趙尚有後乎厥以)
(實對乃謀立趙氏得趙孤曰武是為文子文子之孫曰鞅是為簡子簡子之子曰䘏是為襄子襄子卒子)
(獻侯立獻侯卒子烈侯嗣始與韓魏分晉列為諸侯開國于邯鄲戰國時為強盛與齊秦燕楚皆稱王由)
(武靈王傳五世而秦併六國子孫分散至漢京兆尹廣漢世居涿郡逮後唐而至僖祖文獻皇帝生焉我)
(僖祖生長於燕歴永清文安幽都三縣而生我順祖惠元皇帝累官兼御史中丞生我翼祖簡恭皇帝歴)
(營薊涿三郡刺史生我宣祖昭武皇帝我僖祖長於燕戎馬之地土俗尚武惟我僖祖以儒學為業故當)
(時有鴻鵠之譽聞於河朔間順祖少以才學知名繼而為藩府從事累官至兼御史中丞翼祖少慷慨有)
(四方之志時劉仁恭父子繼為燕帥而翼祖屈身以事之盖不欲去父母之邦也周顯德中我宣祖貴朝)
(廷以恩例追贈翼祖至左驍衛上將軍宣祖少驍勇善騎射為鄉里所推而雅好儒素起家事趙王王鎔)
(時後唐莊宗初開府於太原與梁氏南面而爭天下於河上日尋干戈戰無虚日常命我宣祖求援於鎔)
(鎔因命宣祖以五百騎赴之澶淵對壘屢有戰功及平定河南唐莊宗愛其勇敢因留之命掌禁軍號飛)
(捷指揮使自同光至晉開運踰二十年軍職不改當時同列者多領藩鎮而宣祖處之恬然未嘗介意漢)
(乾祐中王景崇據鳳翔叛朝廷命趙元暉樂元福領軍進討時宣祖預其行會蜀寇來擾邊宣祖率所部)
(禦之於寳鷄擁兵大戰殺獲萬計是役也我宣祖身先士卒矢中左目勇氣彌厲以功遷護聖都指揮使)
(周有天下累功轉左廂都指揮使世宗征河東為地道穴其城命我宣祖監總其事世宗征淮甸以宣祖)
(為前軍副都指揮使領所部兵先入淮陽安民禁暴吳人悅之時諸將皆爭子女玉帛而宣祖但使人購)
(書籍得三千餘卷先是我太宗年甫志學耽翫經史宣祖嘗謂曰惟文與武立身之本也爾其勉之盡以)
(所獲書付焉時宣祖揚州駐軍數月厲兵捍寇聲振敵境世宗嘉之未幾以疾歸欲與太宗會於夀春後)
(至京師薨贈太尉焉太祖皇帝乃宣祖第二子也至眞宗大中祥苻五年十月戊午降於禁中延恩殿曰)
(吾人皇中九人之一也是汝趙之始祖再降乃軒轅黃帝凡世所知少典之子非也毋感赤電夢天人生)
(於夀丘後唐時七月一日下降總治下方生趙氏之族今已百年矣皇帝善撫育蒼生無怠前志即離坐)
(乘雲而去及曉以語宰相等仍召至殿上觀降臨之所十月二十五日大赦天下云云閏十月癸巳恭上)
(九天司命保生天尊徽號曰聖祖上靈高道九天司命保生天尊大帝又上聖祖母徽號曰元天大聖)
(后)
事類脤膰(以丨丨之禮親兄弟之國禮)寳玉(分丨丨於伯叔之國)天水(郡望也)維
城(宗子丨丨詩)麟趾(公子仁厚如丨丨之跱也同上)犬牙(丨丨相制磐石之宗漢書)堯族
(帝丨以親九丨)周蕃(維丨之翰四國于丨詩)文昭(丨之丨也左)内睦(故能丨丨九族詩)
天潢(丨之丨𣲖也)宗屏(丨臣丨翰)盟府(藏在丨丨世世守之左)宗支(丨子公室之丨)
(葉也同上)玉牒(丨丨傳芳)金枝(丨丨擢秀)宗英(丨中之英)帝胄(丨室之丨)周五等
(丨建丨丨之爵大封同姓漢)唐九人(丨宗室入相有丨丨)劉更生(丨向字丨丨漢之宗臣也)
李長吉(丨賀字丨丨唐之宗室也)棠棣韡韡(丨丨之華鄂不丨丨詩)瓜瓞緜緜
(文王之興本由太王也丨丨丨丨)孫子本支(文王丨丨丨丨百世並同上)公族枝葉(公子)
(丨丨之丨丨也左)大雅不羣(河間獻王丨丨卓然丨丨)為善最樂(東平王蒼丨丨丨丨)
堯子一十八人(神丨之丨丨丨丨丨)周封五十三國(丨家之丨丨丨丨丨)親
睦合十五位(本朝仁宗景祐三年六月丨丨宅成丨皇族丨丨丨居焉始置太宗正司於祖宗後)
(選一人領之乃詔國子監直講王宗道為親睦宅說書)學士召試三題(皇祐五年右親龍武)
(大將軍克悚上擬試詩賦論十卷且隨舉八人赴殿試上曰宗子好學亦朝廷美事也令丨丨院丨丨丨丨既)
(中等遷右衞大將軍同上)汝愚言去王抃(趙丨丨當淳熙之朝以一丨而丨丨丨之姦)令
時襲封安定(趙丨丨字德麟元祐中東坡喜其才美為作字說同陳履常歐陽叔弼昆季從公詩酒)
(勝集秋暘賦洞庭春色賦皆為德麟作積官朝奉大夫建炎中詔丨丨丨丨郡王有詩號安樂集)
外趙(見前皇朝源流下)
事類孰賢(文公七年酆舒問於賈季曰趙衰趙盾丨丨對曰趙衰冬日之日也趙盾夏日之日也左)
舉士(趙文子丨筦庫之丨七十餘家禮)方略(前趙充國願至金城圖上丨丨又曰明主可為忠言)
(遂上屯田奏成帝時追美圖畫而頌之曰漢命虎臣惟後將軍昔周之宣有方有虎漢之中興充國作武﨣﨣)
(威威亦紹厥後)鈎距(前趙廣漢為二千石善為鉤距它人效者莫能及其發姦摘伏如神)名家駒
(後趙憙更始即位徵憙年未二十既引見更始笑曰繭栗犢豈能負重致遠乎又曰卿丨丨丨弩力勉之)當
雄飛(後趙温字千柔初為京兆丞嘆曰大丈夫丨丨丨餘安能雌伏遂棄官歲饑散家糧以振窮餓所活萬)
(人拜司徒)一身為膽(趙雲嘗將數十騎與曹公戰先主曰子龍丨丨都丨丨也軍中號為虎威將軍)
(蜀志)風骨秀爽(唐趙彦昭甘州人父武孟少游獵以所獲饋其母母泣曰汝不為好事而放蕩吾安)
(望哉武孟感激遂力學淹該書記為侍御史著西河人物志十篇彦昭少豪邁丨丨丨丨及進士第景龍中遷)
(同平章亊)文行知名(趙光逢字延吉時人稱其方直温潤謂之玉界尺唐亡亊梁為中書侍郎同中)
(書門下平章亊累遷左僕射以太保致仕)力學淹該(見上風骨秀爽注)鼎鐺有耳(本朝)
(趙普字則平幽州薊人太祖受禪普以佐命功授右諫議大夫寵待如左右手判大理寺雷德驤憤其增减刑)
(名求見于太祖語不遜太祖叱之曰丨丨尚丨丨獻汝不聞趙普吾之社稷臣乎封真定郡王諡曰忠)琴
鶴自隨(趙抃神宗即位召知諫院故事近臣自京師曰還將大用必更省府不為諫官大臣為言上)
(用趙抃為諫官賴其言耳苟欲用之何傷及謝上謂公曰聞君以疋馬入蜀以一丨一丨丨丨為政簡易亦稱)
(是耶其再任也屏去丨丨止一蒼頭)彈劾不避(趙抃字閱道衢州西安人少孤貧舉進士及為殿中)
(侍御史丨丨丨丨權勢京師號鐵面御史遷龍圖閣直學士知成都)决親征議(高宗紹興四年趙鼎)
(為相偽齊入寇鼎丨丨丨之議於是世忠進屯揚州遂捷于大儀鎮鼎又薦張浚可當大事)
錢
古今姓纂(錢姓出陸終盖顓頊之苗裔陸終生彭祖孫孚周錢府上士因官命氏焉自三代以)
(來無甚顯者戰國時有隠士錢丹秦有御史大夫錢産子孫居下邳至唐末錢氏多居東南及鏐乘亂世)
(起餘杭有地十三州號兼吳越而王幾百年而武進錢氏猶隠德累世不顯武進之錢自實七世至君有)
(聞又有賢子不降益彰其勢孰止歐陽公錢治屯田墓誌)
亊類孝行(錢道職字子韜少以丨丨著聞累以功都督郢州刺史南史)公望(唐錢徽字蔚章)
(中進士第遷中書舍人加承旨憲宗獨召徽稱其長者時内錢財圖復河湟然禁無名貢獻而至者不甚郤徽)
(懇諫罷之闕之有牛田錢百萬刺史以給宴飲贈餉者徽曰此農耕備命代貧民租入又任庶子時韓公武)
(以賂公卿遺徽錢二十萬不納時稱有公望)有文章(本朝錢惟演少富貴志於學丨丨丨與楊億劉)
(筠齊名嘗曰學士備顧問不可不該博故其家聚書侔於秘府初諡曰文墨改諡曰思又改曰文僖凡三易)
(名云)喜草隸(錢昆字裕之吳越國王倧之子也善為詩賦又丨丨丨)封秦王(錢俶字文德臨)
(安人也祖鏐因唐末黃巢之亂據有吳越昭宗授以杭越節制封彭城王梁唐封為吳越國王諡曰武肅父元)
(瓘諡曰文穆王子佐嗣佐卒以弟倧繼倧為牙校胡進思所廢俶時鎮浙東遂度江襲位漢授以東南面兵馬)
(都元帥錫以金印玉冊仍領鎮海鎮東節度使至周以天下兵馬都元帥處之宋興改大元帥自我太祖受命)
(俶貢奉有加開寳六年封其妻孫氏為賢德順穆夫人江南平俶與妻子來朝我太祖待以優禮賜劍履上殿)
(詔書不名又以俶妻為吳越國王妃自晉王宰相及中外臣僚請留俶不遣俶歸國時大祖封文字一篋付俶)
(仍諭曰朕知公忠俶感泣至國啓封皆晉王以下留俶王疏也太平興國三年復來朝遂以國歸太宗改封淮海)
(以禮賢宅賜之錢氏𫝊五主共八十四年俶以天下既平求去元帥之稱改漢南國王永熙四年出為武勝軍)
(節度使徙國南陽又辭國號改封許王端拱元年復徙封鄧王諡曰忠懿)尚公主(錢惟演子暄為寳文)
(閣待制暄子名景臻丨仁宗女許國大長丨丨拜左領軍衞大將軍駙馬都尉官至少師安武軍節度使封康)
(國公生子忱亦至少師忱子端禮隆興初為參政)清謹寡過(錢藻字醇老舉進士又中制科為人)
(丨丨丨丨居守䋲墨為治簡靜立朝無矯亢之節亦不為雷同處勢利淡如也人稱其長者)俊逸過
人(錢易字希白年十七舉進士御試三題日中而就言者以其輕率而黜之太宗語蘇易簡曰朕恨不與李)
(白同時易簡曰有錢易者李白才也易丨丨丨丨為文數千百言頃刻而就人莫及)寵貴無比(錢俶)
(崇信釋教性謙謹未嘗忤物為大師中書令者四十年任元帥者三十年丨丨之盛丨與為丨七子惟濬惟治)
(惟渲惟灝惟演惟濟惟溍惟治官至左驍衞上將軍保惟渲惟灝俱至團練使惟溍左龍武將軍惟濟靜)
(軍留後謚曰宣惠)儒雅有文(錢若水字淡成河南人也十歲能属文入華山陳摶一見以為有仙)
(風道骨舉進士為同州推官太宗擢秘書丞直史館超遷知制誥翰林學士至道拜右諫議大夫同知樞密院)
(亊真宗幸大名上書真宗謂左右曰若水儒臣中知兵者也卒謚宣靖若水風流儒雅有文學亊母以孝聞所)
(至有譽望評人貴賤夀夭多騐自知不夀故辭勢位賢士大夫皆宗慕之)望舊山詩(錢員外不知何)
(許人白樂天有和其青龍寺上方丨丨丨丨云舊峯松雪舊溪雲悵望今朝遥属君共道使臣非俗吏南山莫)
(動北山文容軒隨筆乾道四年講筵開日云上書此章於扇以賜臣邁改使臣為侍臣)賦遠山詩
(錢惟演字希聖幼有俊才俶嘗使丨丨丨丨有高為天一柱秀作海三峯俶深器之)平海寇功(錢之)
(望字表臣毗陵人己丑鄭牓登第慶元間嘗帥五羊以丨丨丨丨除待制同年小錄云孟回中丞之後疑屯田)
(君之族也)蘇東坡表忠觀銘(天目之山苕水出焉龍飛鳳舞萃於臨安篤生異人絶類離羣)
(奮挺大呼從者如雲仰天誓江月星晦蒙強弩射潮江海為東殺宏誅昌奄有吳越金劵玉冊虎符龍節大城)
(其居包絡山川左江右湖控引島蠻歲時歸休以燕父老曄如神人玉帶毬馬四十一年寅畏小心厥篚相望)
(大貝南金五朝昏亂罔堪託國三王相承以待有德既獲所歸弗謀弗咨先王之志我惟行之天胙忠孝世有)
(爵邑允文允武子孫千億帝謂守臣治其坟墓毋被樵牧愧其後昆龍山之陽巋然新宫匪私於錢惟以勸學)
(非忠無君非孝無親凡此有位觀此刻文)
孫
古今姓纂(周文王第八子康叔封子衞至武公子惠孫曾耳為衞上卿因氏焉)
事類埋蛇(孫叔敖見兩頭蛇殺而埋之歸曰聞見兩頭蛇者死恐他人見之殺而埋之矣其母曰有)
(隂德者天報以福長為楚令尹以虞丘子辭位而進孫叔敖相楚莊王卒伯新序)相楚(孫叔敖楚之處)
(士為楚相三得相而不喜三去相而不悔)盟魯(桓公七年衞良夫來丨始通丨且謀會晉也左)謀齊
(襄二十六年孫文子在戚孫嘉聘於齊孫襄居守十六月公會于澶淵以討衞疆戚田取衞西鄙懿氏六以)
(與孫氏同上)著兵法(孫子武者齊人也斬吳王愛姬以行軍法闔廬以為將西破強楚入郢北威)
(齊晉丨丨丨十三篇)破魏軍(孫臏孫武之後齊威王問兵法後用减竈之法以破魏軍殺龐涓以此名)
(顯世傳其兵法)經明質直(前漢孫寳字子嚴穎川鄢陵人御史大夫張忠辟為属署寳主簿忠使問)
(寳今兩府高士俗不為主簿子甚悦何也寳曰高士不為主簿而大夫君以寳為可一府莫言非士安得獨自)
(高忠慚薦寳丨丨丨丨宜備近臣為諫大夫)公正廉潔(孫堪字子穉明經學有志操一毫未嘗取)
(於人以節介氣勇自行仕郡縣丨丨丨丨奉禄不及妻子)里化仁讓(後孫期字仲彧少習易尚書事)
(母至孝丨落丨其丨丨黃巾賊過期里陌相約不犯孫先生舍)臨郡有威(魏孫禮字德達凡丨七丨)
(五丨皆丨丨信)孫乾風議(蜀丨丨字公祐為秉忠將軍雍容丨丨見禮於世)孫抱吏職
(丨丨為延陵令善丨丨高爽詣之了無故人之懷高爽取筆書縣鼓云徒有八尺圍腹無一寸腸面皮如許厚)
(受打未渠央)書檄立成(晉孫惠字德施口訥好學有才識東海王越以為軍咨祭酒每造丨丨或)
(驛馬催之應命丨丨皆有文采)才藻卓絶(孫楚字子荆丨丨丨丨爽邁不羣遷著作郎為馮翊太守)
(少時欲隠居漱石枕流)三子知名(晉孫楚丨丨衆洵纂纂子統綽並丨丨綽字興公作天台賦擲)
(地作金聲與習鑿齒共行綽在前曰沙之汰之瓦石在為其後鑿齒曰播之揚之糠粃在前少以文才重稱文士綽)
(冠綽棣華秀𤼵名顯中興)服其高名(孫盛字安國起家佐著作郎以家貧親老求為小邑出補瀏陽)
(令轉參軍補長沙太守頗營資貨部從事察知丨丨丨丨而不劾之同上)孫晷容止(孫晷字文度每)
(獨處幽闇之中容止瞻望未嘗傾邪聞人之善欣若有得見人饑寒並周贍之)孫氏恭和(虞潭母孫)
(氏恭順貞和甚有婦德夫亡誓不改節潭始自幼童便訓以忠義謚曰定夫人)孫登讀易(隠逸孫登)
(字公和好讀易撫一絃琴見者皆親樂之)孫搴檄文(丨丨字彦舉齊神武命作丨丨援筆立就其文)
(甚美神武大悦即署相府主簿專典文筆及卒神武曰折我右臂)事親以孝(孫㻛字德璉少倜儻)
(好謀略歴祠部尚書陳後主頻幸其宅賦詩述勲德之美丨丨丨丨聞有財散之親友及卒後主為題銘後四)
(十字時論以為榮)吏才彊濟(孫惠素仕齊為少府卿性至孝丨丨丨丨而臨事清刻)射策
高第(孫靈暉三禮三傳皆通宗旨舉秀才丨丨丨丨仕齊至國子博士)為政強力(孫謙字長)
(遜東莞人為句容令清慎彊記縣人號為神明齊初為錢塘令獄無繫囚為零陵太守年老猶強力為政吏人)
(安之為郡縣常勸農桑盡地利以從子廉字思約便辟巧宦為晉吳興太守處官平直善政稱武帝嘗曰東)
(莞二孫謙廉而已)襲拔番禺(宋孫處字季高盧循之難武帝曰非卿不能破其窟穴即遣季高汛)
(海丨番禺丨之)善言老莊(孫思邈京兆人通百家丨丨丨丨獨孤信異之曰聖童也頋器大難為用)
(耳及長居太白山隋文帝召不拜密語人曰後五十年有聖人出吾且助之太宗初召詣京師官之不受固辭)
(上元元年稱疾還山思邈善隂陽推步醫藥)諫射帝悦(太宗數馳射孫伏伽丨曰走馬丨帖非所)
(以導養聖躬丨丨拜御史時制未出歸卧于家無喜色頃之御史造門子弟驚白伏伽徐起見之時人稱其有)
(量)上言帝悦(孫伏伽貝州人武德初丨丨三事丨大丨詔曰周隋之晚忠臣結舌伏伽至誠慷慨)
(據誠懇切以伏伽為治書侍御史初帝受禪伏伽最先諫帝語裴寂曰若李綱孫伏伽可謂誼臣矣)理趣
不凢(唐孫逖博州人属思警敏年十五見崔日用令賦土火爐援筆成篇丨丨丨丨日用駭歎遂與定交)
(舉手筆俊拔哲人竒士隠淪屠釣及文藻宏麗科又舉賢良方正為集賢院修撰典詔誥為代言尤精密張九)
(齡視其草欲易一字卒不能也)詔誥精密(見上)談辯鋒生(五代孫晟天成中奔吳李昇喜)
(其文辭使為教令由是知名晟為人口吃遇人不能道寒暄已而坐定丨丨丨丨聽者無倦為右僕射家益富)
(驕每食不設几案使衆妓各執一器環立而侍號肉臺盤時人多效之)好學有文(孫晟初名鳳又)
(名忌密州人也丨丨丨丨辭尤長於詩少為道士居廬山簡寂宫嘗畫唐詩人賈島像置於屋璧道士惡晟以)
(為妖駈出之乃儒服北之趙魏謁莊宗於鎮州莊宗以晟為著作佐郎)以經術進(皇朝孫奭字宗)
(古博平人也幼好學徙居鄆之項城舉九經及第為國子監直講值太宗幸國子監奭講尚書說命及真宗即)
(位為諸王府直講除龍圖閣待制奭丨丨丨丨未嘗阿附取悦也真宗嘗問以天書奭曰臣愚所聞天何言哉)
(豈有書也哉真宗知其忠每容之卒謚宣奭性方重事親至孝父亡䑛其面以代頮子瑜官至天章閣待制)
試俱第一(孫何字漢公蔡州汝陽人也幼嗜學與丁謂齊名王禹偁尤知之以為自唐韓柳後三百)
(年有孫丁也時人謂之孫丁舉進士開封禮部殿丨丨丨丨通判陜州召入直史館遷祕書丞歴右正言改右)
(司諫景德初知制誥)侍講王府(孫固字和父鄭州管城人舉進士遷秘書丞宰相韓琦深知之初神)
(宗為穎王以固丨丨丨丨東宫諫為太子侍讀逮神宗即位擢工部郎中遷右諫議大夫龍圖閣直學士元豐)
(元年擢拜同知樞密諜者告夏人幽其主神宗遽欲西討固諫曰舉兵易解禍難前後論之甚苦至元祐二年)
(除侍讀遂除知樞密院事五年卒諡温)穎王侍讀(孫永字曼叔趙郡人年十歲而孤以祖沖蔭為)
(將作簿舉進士治平三年丨丨出閤永以選為丨丨明年建儲為太子舍人及神宗即位為天章閣待制哲宗)
(即位擢拜工書除吏書卒諡康簡)上策論五十篇(孫洙字巨源廣陵人年十九舉進士調秀)
(州司戶於潜令包拯歐陽脩舉洙賢良方正洙丨丨丨丨丨丨善言祖宗事指切治體推往較今分辯得失抑)
(揚條鬯讀之令人感動歎息韓琦見而竒之曰今之賈誼也編校祕閣書籍遷館閣校勘)學春秋著
發微(孫復字明復晉州平陽人舉進士不中居泰山之陽丨丨丨丨尊王丨丨魯多學者自石介而下皆)
(以弟子事之復年四十家貧不娶丞相李迪以弟之子妻之)謂之書樓孫氏(孫抃字夢得眉)
(州眉山人也六世祖長孺喜藏書為樓而置其上蜀人丨丨丨丨丨丨中進士甲科)竒曰今之賈
誼(見上上策論五十篇注)陳孝作冨貴箴(孫覺字莘老高郵人也中進士第治平中為館)
(閣校勘及神宗即位除集賢院為昌王府記室王禮之問終身之戒覺為丨諸侯之丨丨丨丨丨)就家
錄書秘閣(孫復范仲淹富弼言其道德經術宜在朝廷召拜校書郎國子直講卒官仁宗命其門人)
(祖無擇丨其丨丨其丨十有五篇藏於丨丨云)兄弟皆冠天下(孫僅字鄰幾與何俱有名於時)
(丨丨丨以進士丨丨丨士學者榮之)極選一時名士(孫甫字之翰許州陽翟人舉進士嘗從杜)
(衍辟永興軍司錄衍為樞密副使又薦之得祕閣校理時諸將討元昊久無功天下騷動時仁宗方銳意更用)
(二三大臣乃丨丨丨丨知丨丨增置諫員以甫為右正言)
李
古今姓纂(帝顓頊高陽之裔顓頊生大業大業生女莘女莘生咎繇為堯理官子孫因姓李氏)
(云云裔孫理以得罪于紂其子利貞逃難伊侯之墟食木子得全因變姓李氏利貞十一代孫老君名耳)
(字伯陽居苦縣賴鄉曲仁里曾孫曇生二子崇璣崇子孫居隴西璣子孫居趙郡崇五代孫仲朔生伯考)
(伯考生尚尚生廣之廣之下後生唐高祖李淵)
事類藏書(老子姓李名耳字伯陽謚曰𥅆周守丨丨之史也又孔子問禮於老子著書言道德之意)
(五千餘言史記)禁書(李斯楚上蔡人也從荀卿學帝王之丨術西說秦王以為丞相下丨丨之令)才
氣(李廣隴西成紀人也丨丨天下無雙文帝曰惜廣不逢時令高祖世萬戸侯豈足道哉廣行無部伍行陣)
(人人自便不擊刁斗莫府省約文書匈奴號曰飛將軍結髮與匈奴大小七十餘戰以石為虎射之没矢)名
將(李陵字少卿所將皆荆楚勇士竒材劍刻力扼虎射命中願得自當一隊持步卒五千深輮戎馬之地矢)
(盡而降司馬遷以為有國士之風雖古丨丨不過也)貳師(李廣利為丨丨將軍伐勝大宛封海西侯)彊
弩(李沮雲中人為丨丨將軍)協律(佞幸李延年中山人也女弟得幸號李夫人延年善歌為新變聲為)
(丨丨都尉並同上)言䜟(後漢李通字次元南陽人素聞其父說䜟云劉氏復興李氏為輔往迎光武丨)
(丨事遂相結定舉兵)奏課(李忠字仲都光武時遷丹陽太守起學校習禮容春秋鄉飲選用明經郡中向)
(慕之流民土著五萬餘口丨丨為天下第一)對策(李法字伯度漢中人博通羣書應賢良對策除博士)
(遷光禄大夫上疏言宦官權重椒房寵盛坐免徵為諫議大夫正言極辭無改於舊)作賦(李尤字伯仁少)
(以文章顯和帝召諸東觀受詔丨丨拜蘭臺令史)登龍門(李膺穎川人為清州刺史守令多望風棄)
(官拜司隸校尉黃門常侍不敢出宫省畏李校尉獨持風裁以聲名自高士有被其容接者名為丨丨丨)席
羊皮(李恂字叔英拜兖州刺史以清約率下常丨丨丨服布被徵拜謁者使持節領西域副校尉諸國數)
(遺奴婢宛馬金銀香罽之属一無所受)知星(李郃字孟節南鄭人通五經善河洛風星縣召署幕門候)
(吏和帝即位分遣使者行州縣採風謠二人當到益部投部候舍時夏夕露坐郆因仰觀問曰二君發京師時)
(寧知朝廷遣二使耶二人默然問何以知之部指星示云有二使星向益州分野故知之耳又子固字子堅貌)
(狀有竒表頂角匿犀足履龜文少好學篤行士多來學)論經(儒林李育字元春習公羊春秋知名太學)
(後拜博士丨五丨於白虎觀最為通儒)為國老(獨行李充字大遜兄弟同衣逓食妻思分異乃逐其)
(妻延平中詔舉隠士大儒務取高行以勸後進徵充為博士後年八十以丨丨三丨賜以几杖並同上)加
將軍(蜀李恢字德昂平定南土軍功居多丨安漢丨丨)腹鱗角(李平孔明與蔣琬董允書曰陳)
(孝起震前為吾說正方李平字丨中有丨丨鄉黨以為不可近吾以為鱗角者但不當犯之耳同上)國爪
牙(魏李典字曼成遷破虜將軍與孫權戰於合肥以步騎八百破賊十萬古用兵未之有也可謂丨之丨丨)
稱長者(李典好學問貴儒雅不與諸將爭功敬賢士大夫恂恂若不及軍中丨其丨丨同上)舉孝
廉(晉李含字世容三郡並丨丨丨)亊祖母(晉孝友李密字伯令奉丨丨丨以孝謹聞徵為太子洗馬)
(以祖母年高上疏不應命後為温令遷漢中太守)善楷隸(文苑李充字弘度丨丨書妙參鐘索著學)
(箴征北將軍禇裒引為參軍以家貧求外出除剡縣令子顒有文義郡舉孝廉兄式以平隠著稱善楷丨仕至)
(侍中)恭恪直繩(李胤字宣伯遷御史中丞丨丨丨丨百官憚之使領司隸校尉)孝敬和順
(李德饒字世文仕隋轉監察御史紏正不避權貴性至孝丁父母憂甘露降庭鳩巢其廬因改所居村為丨丨)
(村里為丨丨里)不憚彊禦(李憙字季和遷御史中丞當官正色丨丨丨丨百寮震肅並同上)動
有法度(後魏李孝伯父曾道武時為趙郡太守令行禁止孝伯博綜羣言丨丨丨丨太武徵為中散謂)
(曰真卿家千里駒也太武曰朕有一孝伯足理天下何用多為軍國謀謨咸出孝伯美名聞於遠邇齊武帝曰)
(北有李孝伯其為遠人所知若此)號李公騎(孝伯子㻛字琚羅氣尚豪爽公彊當世為統軍西征)
(招募雄勇數百騎每有戰功軍中丨曰丨丨丨)表孝義里(李孝伯弟謐字永和少好學周覽百氏以)
(琴書為業初師孔璠後璠還就謐請業門生語曰青成藍藍謝青師何常在明經屢辭徵辟謚曰貞靜處士丨)
(其門曰文德里曰丨丨)號曰卧彪(李崇仕魏都督淮南養壯士數千人寇賊侵邊所向摧破丨丨)
(丨丨又詳見刺史門)號為李錐(李崇子世哲性傾巧善亊人亦以貨賂自達世丨丨丨丨)六銜
使命(李彪字道固孝文時使齊遷祕書丞前後丨度丨丨丨南人竒其謇博後為御史中尉性剛直多劾)
(紏豪右屏氣帝常呼為李生其所彈劾應弦而倒又孫昶有聲洛下周文以為納言常曰文章不足流於後世)
(經邦致化庶及古人故作文字無藁草)為朕幹臣(李訢字元盛太武曰李訢後必官達益人門戸)
(又曰觀此人舉動豈不異於衆也必丨丨家丨事丨為相州刺史獻文以其政為諸州最加賜衣服後見廢張)
(讜與語竒之曰此佳士也終不久屈未幾為太倉尚書)風流為首(李諧字虔和魏與梁和以諧口)
(頰翩翩乃兼常侍往聘焉鄴下言丨丨者以諧丨丨)劒戟森森(李義深有當世才用而心胷險峭語)
(曰丨丨丨丨李義深仕齊遷齊州刺史)識度天才(李德林字公輔該博墳典隂陽緯候無不通涉)
(舉秀才考為上第仕周武帝授内史上士有大才用勝於麒麟鳳凰仕隋為内史魏收謂其丨丨丨丨必公輔)
美於詞令(李孝貞字元操射策甲科拜給事中兄弟並以文學自達後除黃門侍郎以丨丨丨丨敕)
(掌宣𫝊詔敇北史)嘆其忠節(李穆字顯慶芒山之戰脱周文於厄授武衞將軍周文丨丨丨丨曰)
(爵位玉帛未足為報後拜太師贊拜不名一門執象笏者百餘人)乘牛讀漢書(唐李密字元䆳)
(遼東人以蒲韉丨丨掛漢書一帙角上行且丨楊素竒之時東都賊翟讓聚黨萬人分兵與密别為牙帳號蒲)
(山公密持軍嚴雖盛夏號令士若負霜雪密殺翟讓王世充聞之曰密天資明決為龍為蛇固不可測也)備
虜賢長城(李勣字懋功曹州人本姓徐氏從李密歸朝廷乃錄郡縣戸口以啓密請自上之帝喜曰)
(徐世勣不背德不邀功真純臣也賜姓附屬籍治并州十六年以威肅聞帝嘗曰焬帝不擇人守邊勞中國築)
(長城以丨丨今我用勣守并突厥不敢南丨丨丨遠矣又太宗畫像凌烟閣帝自序之)可與語孫
吳(李靖字藥師京兆人嘗謂所親曰丈夫遭遇要當以功名取冨貴何至作章句儒其舅韓擒虎每與論兵)
(輙歎曰丨丨丨丨丨者非斯人其誰哉)蹀血取定襄(李靖太宗踐阼突厥部種離畔為定襄道)
(行軍總管率勁騎三千繇馬邑趨惡陽嶺頡利可汗大驚曰兵不傾國來靖敢提孤軍至此帳部數恐靖夜襲)
(定襄破之可汗脱身遁磧口帝曰靖以騎三千丨丨虜庭遂丨丨丨古未有輩頡利走保鐵山請舉國内附靖)
(往迎之)屬幼無如公(李勣既忠力帝謂可託大事嘗暴疾醫曰用鬚灰可治帝乃自剪鬚以和)
(藥及愈入謝頓首流血後留宴顧曰朕思丨丨孤丨丨丨者公昔不遺李密豈負朕哉)改史終先
志(李延夀世居相州貞觀中直國史初父常以六朝南方謂北為索虜北方指南為島夷其史於本國詳他)
(國略訾美失傳思所以改正未成而沒延夀乃追終先志)賜自御胡缾(李大亮貞觀初徙交州後)
(出涼州都督有臺使見名鷹諷大亮獻之大亮密表曰陛下絶畋獵久矣而使者求鷹信陛下意耶乃乖昔旨)
(如其擅求是使非其才太宗報書丨胡缾一雖無千鎰乃朕所丨丨)賜荀悅漢紀(李大亮太宗丨)
(丨丨丨丨曰悅議論深博極為政之體公宜繹味之)賜姓附屬籍(李勣本姓徐從李密歸朝廷丨)
(丨李丨丨丨)賜姓為良將(李元諒安息人本安氏冒姓駱後賜姓鷙敢有謀居軍十年時兵興)
(倉卒裹罽為鎧剡蒿為矢軍氣乃振虜貞元元年吐蕃請盟詔以軍從渾瑊會平涼元諒以情不常請與公)
(連屯瑊不聽元諒密徙營次之俄而虜劫盟瑊奔還元諒兵成列出虜騎乃解時以為有古良將風)天下
服威名(李光弼寳應元年進封臨淮郡王光弼用兵謀定而後戰能以少覆衆治師訓整丨丨丨其丨)
(丨軍中指頋諸將不敢仰視)戰功為第一(李光弼初與郭子儀齊名世稱李郭而丨丨推丨中)
(興丨丨其代子儀朔方也營壘士卒麾幟無所更而光弼一號令之氣色乃益精明)骨鯁真宰相
(李絳遷戶部侍郎判本司帝以戶部故有獻而絳獨無有何哉荅曰若以為獻是徙東庫實西庫進官物結私)
(恩帝瞿然悟拜中書侍郎同平章事謂左右曰絳言丨丨丨丨丨也)箴諷真諫官(李景伯懷遠子)
(也為諫議大夫中宗宴侍臣命為回波詞或謟言或丐寵至景伯為丨規語以丨帝蕭至忠曰丨丨丨也)夢
筆有文辭(李嶠字巨山為兒時夢人遺雙筆自是有文辭十五通五經二十擢進士第舉制策甲科)
(後遷給事中再召為鳳閣舍人冨才思為文章宿老學者取法)詩篇施繪圖(李益長於丨與李賀)
(相埒每一丨成樂工爭求之至征人早行等篇天下皆丨之丨丨)作賦含元殿(李華丨丨丨丨)
(丨成以示蕭穎士穎士曰景福之上靈光之下著弔古戰場文)嘗賦帝京篇(李百藥丨丨丨丨丨)
(上歎其工手詔曰卿何身老而才之壯齒宿而意之新乎)詩曰高軒過(李賀字長吉七歲能辭章)
(韓愈皇甫湜始聞未信過其家使賀賦丨援筆立就自目丨丨丨丨二人大驚背古錦囊遇所得書投其中未)
(始先立題然後為詩如他人牽合程課者及歸足成之母見所書多怒曰是兒要嘔心乃已)能文號
竒童(李百藥字重規德林之子也七歲丨属丨丨丨丨時議裂土與子弟功臣百藥上封建論帝止之授)
(太子右庶子太子戲媟無度作贊道賦以諷之)賀帝得竒童(李泌字長源京兆人七歲知為文玄)
(宗開元中悉召能言佛道孔子者相荅難禁中有員俶者九歲升坐詞辯注射坐人皆屈帝異之曰半千孫固)
(當然因問童子豈有類若者俶跪奏臣舅子李泌帝馳召之既至帝方與張說觀奕因使說試其能說請賦方)
(圓動靜因曰方若棋局圓若棋子動若棋生靜若棋死泌即荅曰方若行義圓若用智動若騁材靜若得意說)
(因丨丨丨丨丨張九齡因呼小友)絳言張便坐(李絳帝欲庶幾二祖之風烈丨曰陛下誠能正)
(身勵己尊道德遠邪佞帝曰美哉斯丨朕將書諸紳詔綘與白居易等搜次君臣成敗五十種為連屏丨丨丨)
(帝每閱視之)李裕丹扆箴(帝數遊幸李丨丨上丨丨丨)稱有宰相器(李乂沉正)
(方雅識治體時丨丨丨丨丨)時號安邑相(李吉甫居安邑丨丨丨丨李丞丨)三世掌
制誥(唐李安期百藥子也七歲能属文對高宗曰比見公卿薦進皆劾為朋黨所以人人爭噤嘿以避謗)
(若陛下忘其親昵惟才是用誰敢不竭忠以聞數預決國事自德林至安期丨丨皆丨丨丨)八塼乃
入署(李程為學士入署常視日影為候日過丨丨丨至號八塼學士)白詩預三絶(李白玄宗)
(詔以白歌詩斐旻劍舞張旭草書為三絶)李揆稱三絶(丨丨字端卿性警敏善文章擢進士第)
(禮部侍郎拜平章事帝曰卿門地人物文學皆當世第一信朝廷羽儀乎故時丨丨丨)元紘南山
判(李元紘字大綱滑州人本姓丙氏賜姓李為雍州司戸時太平公主勢震天下與民競碾磑元紘還之民)
(長史驚趣改之丨丨大署判後曰丨丨可移丨不可移)李晟自表暴(丨丨每與賊戰必錦裘繡)
(帽自表指頋軍前懷光曰將務持重豈宜丨丨丨為賊餌哉晟曰昔涇原士頗相畏服欲令見之奪其心耳)
李晟萬人敵(丨丨字良器洮州人年十八事王忠嗣從擊吐蕃悍酋殺傷甚衆晟挾一矢殪之三)
(軍讙奮忠嗣撫背曰丨丨丨)警奏皆裁决(李德裕在位雖遽書丨丨丨從容丨丨率午漏下還)
(第)歸曰比疏廣(李義廣魏州人為相宅無正寢弟義璡為市堂材送之義廣曰吾為相且自愧)
(尚營屋宇是速吾禍卒不許後致仕丨鄉里公卿以下祖餞於通化門外時人比之漢丨丨)學可比
相如(李白字太白白之母生夢長庚星因以命之十歲通詩書蘇頲異之謂丨丨丨丨丨)李紳號
短李(丨丨字公垂為人短小精於詩時丨丨丨與李德裕元稹同時號三俊)李絳本贊皇
(丨丨字深之系丨丨丨擢進士宏辭補渭南尉拜監察御史元和二年授翰林學士俄知制誥)招徠號
能吏(李叔明閬州人擢明經拜洛陽令丨丨遺民丨丨丨遷京兆尹長安歌曰前尹赫赫具瞻允若後尹)
(熙熙具瞻允斯)治民稱慈父(李桐客貞觀初累通巴二州刺史治尚清平丨丨為丨丨)進對
有大節(李晟每丨丨謇謇丨丨丨治家嚴所言未嘗及公事有十五子其聞者原憲愬聽云)闕
政輙附章(李渤字濬之刻志於學隠廬山久之徙少室元和初李巽韋况交章薦之詔以右拾遺召)
(謝不拜洛陽令韓愈遺書曰朝廷士引頸東望若景星鳳凰争先覩之為快渤始出家東都朝廷有丨丨丨丨)
(丨列上後以著作郎召渤孤操自將不苟合屢以言斥不少衰其節守義者尚之)起草亭計事
(李德裕所居里第有院號丨丨丨曰精思每丨大丨則處其中)金鑾殿論事(李白天寳初至長安)
(賀知章見其文歎曰子謫仙人也言於玄宗召見丨丨丨丨當世丨奏頌一篇帝賜食親為調羹)沉香
亭樂章(有詔供奉翰林白與其徒醉於市帝坐丨丨丨子意有所感欲得白為丨丨召入白已醉左右)
(以水頮面稍解援筆成文婉麗精切)判選號神明(李栖筠字貞一趙人體貌軒特文有體要族子)
(華稱有王佐才擢高第李峴為大夫表栖筠為詳理判官悉心助峴峴愛之三遷吏部員外郎丨南曹時丨簿)
(多舛判析有條吏丨丨丨)典選無蹊徑(李乂字尚真趙州人年十二能属文後丨丨事請謁不行)
(時人語曰李下丨丨丨貴幸有求官者睿宗曰朕非有靳李乂不可過耳)取士謂玉筍(李宗閔字)
(損之鄭王元懿四世孫擢進士舉賢良方正為中書舍人典貢舉所丨多知名丨世丨之丨丨)選用為
得人(李吉甫自翰林學士為中書侍郎同平章亊謂裴垍曰朝廷後進罕所接識君有精鑒悉為我言垍)
(取筆疏三十餘人數月之間丨丨略盡當時翕然稱吉甫丨丨丨)當國薦賢士(李吉甫丨丨引)
(丨丨丨褒忠臣初政亊堂有巨牀相傳徙者輙罷吉甫笑曰世俗禁忌何足疑耶徹而新之)號三十
六體(李商隠字義山為文瑰邁竒古時温庭筠叚成式俱用是相夸丨丨丨丨丨)八關十六
子(李逢吉字虛舟系出隴西舉明經擢進士第後有丨丨丨丨丨之號)倉曹人物志(李守素趙)
(州人署天策府倉曹參軍通姓氏學世號肉譜虞世南與論人物言江東相酬對至北地則笑而不言歎曰肉)
(譜定可畏許敬宗曰倉曹此名豈雅目耶世南曰昔任彦昇通經時稱五經笥今以丨丨為丨丨丨可乎)李
氏花萼集(李乂亊兄孝謹弟兄俱以文章名同為一集號丨丨丨丨丨)粟賤追李峴
(李峴吳王恪孫折節下士長吏治時京師米貴百姓謠曰欲丨丨丨丨丨)為作孝門銘(李興有至)
(行柳宗元丨丨丨丨丨)有勉朝廷尊(李勉鄭惠王曾孫字玄卿從肅宗於靈武擢監察御史時)
(武臣無法度背闕笑語譁縱勉劾不恭帝歎曰吾丨丨乃知丨丨之丨)見嶠習秘書(李邕字泰)
(和揚州人既冠丨李丨自言讀書未徧碩一見秘書嶠曰祕閣萬卷豈時日能丨邪乃假之未幾辭去嶠驚試)
(問奥篇隠帙了辨如響)逢鐸掘得鐘(李嗣真字承胄趙州人太常缺黃鍾鑄不成嗣眞居崇業)
(里疑土中有之不得其所道上丨一車有丨聲甚厲嗣眞曰宮聲也市以歸振於空地若有應者丨之丨丨衆)
(樂遂和)號竹溪六逸(李白輕財重施好擊劍與孔巢父等居徂徠山丨丨丨丨丨)為酒
中八仙(李白驁放與知章等八人丨丨丨丨丨)為國相無留儲(李元紘再世宰相有)
(清節不治宅第周給親族宋璟歎曰李公引宋遥之美黜劉晃之貪丨丨丨丨丨丨雖季文子之德何以加之)
宰相麻出必壞(李甘字和鼎第進士舉賢良方正異等擢侍御史鄭注求宰相甘曰注何人欲)
(得丨丨白丨丨我丨丨之)為文弔古戰場(李華亊見前注)宏辭賦日五色(李程)
(字表臣襄邑王神符五世孫擢進士丨丨丨丨丨丨造語警拔士流推之)號令氣色精明(李光)
(弼亊見前注)平蔡市不易肆(李愬行已儉約始晟克京師市不易肆丨丨亦如之)清廟
之器豈擊搏(李珏擢右拾遺為御史韋處厚曰丨丨丨丨丨丨丨才乎)景星鳳凰爭
先覩(李渤亊見前闕政輙附章下)干將莫邪難爭鋒(李邕盧藏用嘗謂邕如丨丨丨)
(丨丨與丨丨杜甫知其負謗死作八哀詩讀者傷之)日角珠庭非庸人(李珏字待價甫)
(冠舉明經李絳見之曰丨丨丨丨丨丨丨相明經碌碌非子所宜乃更舉進士高第)竒相終必光
大(李光顔字光遠馬燧曰若有丨丨丨丨丨丨解所佩刀贈之從高崇文平劍南數搴旗蹈軍出入若神)
眉目阡陌聚觀(李邕早有名重義入朝人間傳其丨丨怪異至丨丨丨丨後生望風門巷填隘)
(文名天下時稱李北海)李沆為聖相(本朝丨丨嘗言吾在朝廷無功可紀惟四方之言利害未)
(嘗施行用此以報國在相位日取四方水旱盜賊奏之參政王旦以為細亊不足煩上聽沆曰人主少年當使)
(知四方囏難不然血氣方剛不留意聲色犬馬則土木甲兵禱祠之亊作沆既薨其後真宗在位朝陵展禮封)
(山行慶鉅典盛儀無所不舉旦為相每思沆之言歎曰李文靖聖人也故當時謂沆丨丨丨)李勗尚
公主(丨崇矩子繼昌繼昌子名丨丨太宗女萬壽公主是謂齊國獻穆大長丨丨舊制尚主者升居諸父)
(之列時真宗特於其名上益遵字陞為崇矩之子焉遵勖字公武初授左龍武將軍駙馬都尉賜第永寧里)
(主既下降而所居堂甎華有翔鳳者命工琢去主服有虬龍文屏藏之)李迪公輔器(李迪字復)
(古濮州鄄城人也少從柳開學為文開曰此丨丨丨也舉進士第)文靖為聖人(李沆事見前)
聲名不墜門閥(李昉子宗諤字昌武七歲能屬文恥以父任由鄉舉第進士授校書郎明年獻)
(文遷秘書郎集賢校理同修起居注及真宗即位拜起居舍人知制誥景德二年為翰林學士至右諫議大夫)
(卒官真宗悼之謂宰相曰我國朝將相能以丨丨自立丨丨丨丨者惟昉與曹彬家爾)薦秩常推
其友(李常字公擇南康軍建昌人幼立學舉進士調江州判官宣州察推方重人畏憚之發運使楊佐丨)
(改丨丨丨丨丨劉琦佐曰不見此風久矣并薦之議者謂常能舉善佐為知人)設坐詔講周易
(李覺遷國子博士官太宗幸國子監覺方聚徒講書太宗即令覺對御講覺曰今陛下六飛在御臣何敢輙陞)
(高坐太宗令有司張帟幕丨别丨丨覺丨丨丨之泰卦覺因述天地感通君臣相應之旨焉太宗甚悦改判國)
(子監)通經不喜孟子(李覯字泰伯旴江人丨丨術四方從學常數百人素丨丨丨丨以為孔子)
(尊王孟子教諸侯為王嘗試制科六論不得其一曰吾書未嘗不讀必孟子注疏也擲筆而出人為檢視之果)
(然其所為文十七卷號退居類藁)受教傳性命學(李之才字挺之青州人師事穆脩舉進士)
(為孟州司戸共城令時邵雍築室蘇門山百丈源之上之才聞雍苦志好學自造其廬問雍曰子何所學雍曰)
(為科舉進取之學之才曰科舉之外有義理之學子知之乎雍曰未也願受教之才曰義理之外有物理之學)
(子知之乎雍曰未也願丨丨之才曰物理之外有性命之學子知之乎雍曰未也願受教於是雍丨其學)博
學定玉璽議(李公麟博學好古多識竒字紹聖五年朝廷得玉璽下禮官諸儒議言人人殊公麟)
(以為秦璽用藍田玉今玉色正青其書以龍蛇鳥魚為文著帝王受命之符真秦李斯所為也議自是定)作
龍眠山莊圖(李公麟能行草書善畫尤工人物人以比顧陸元符三年致仕歸老肆意於泉石間丨)
(丨丨丨丨丨為世所寳藏其為文清婉工於詩而一時多所稱譽焉)著洛陽名園記(李格非字)
(文叔濟南人也舉進士以文章受知於蘇軾嘗為太學官丨丨丨丨丨丨)李邴賦百梅詩(李邴)
(漢老子縝少無宦情於書無所不讀自號萬如居士嘗丨丨丨丨傳於世朱文公素敬之為作誌銘)李訦
上開禧書(邴子紃紃之子訦為敷文閣待制學世其家為政廉明所至民安之開禧兵禍起時嘗上)
(書乞正首謀二人之罪以謝三軍此當時人所難言者)李綱中興首相(丨丨邵武人為高宗)
(朝丨丨丨丨在位七十五日諡忠定)李燾淳熙進史(丨丨蜀人事孝宗丨丨中丨本朝國丨子)
(性傳道𫝊心傳皆世其業)
古今合璧事類備要續集卷七
