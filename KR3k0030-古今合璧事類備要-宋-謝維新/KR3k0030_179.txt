古今合璧事類備要續集卷二十九
宋謝維新撰
類姓門
危汝南商音
古今姓纂(闕)
事類(闕)
遲太原徵音
古今姓纂(殷賢人遲任有言曰人惟求舊器非求舊惟新晉有遲昭)
事類(闕)
商汝南宫音
古今姓纂(殷或號曰商以國為氏魯有商瞿字子木仲尼弟子孔子𫝊易於瞿秦有衛鞅本衛)
(公子也受封於商子孫氏焉)
事類(闕)
歸京兆徵音
古今姓纂(春秋晉有歸生婦人也子孫因之以為姓)
事類多識容典(唐歸崇敬字正禮蘇州吳縣人治禮家學丨丨丨丨擢明經天寶中舉博通墳)
(典科對策第一有詔舉才可宰百里者復策高等授左拾遺)使𫝊清德(大歷初充弔祭冊立新羅丨)
(囊橐惟衾衣東夷丨其丨丨同上)竄名雷霆(歸登字冲之裴延齡得幸德宗欲遂以相右補闕熊)
(執易疏論之以示登登曰願丨吾丨丨丨之下君難獨處故同列有所諫正輒署無所回避)獻龍樓
箴(歸登為皇太子諸王侍讀丨丨丨丨以諷)
鹿扶風徵音
古今姓纂(趙大夫食采五鹿因氏焉漢有巴郡太守鹿旗子孫因家巴)
事類賜馬加服(北史鹿悆字永吉父生再為濟南太守有政績獻文嘉其能特徵赴季秋馬射)
(丨以驄丨丨以青丨彰其廉潔)布衣糲食(鹿悆好兵書隂陽釋氏學後為黃門侍郎雖任通顯志在)
(謙退丨丨丨丨孝莊嘉其清潔時復賜以錢帛)
晉平陽徵音
古今姓纂(周武王第三子叔虞封唐唐有晉水因改為晉𫝊二十代子孫以國為姓魏有晉鄙)
事類武穆(左富辰曰昔周公封建親戚邘晉應韓丨之丨也)
續鴈門羽音
古今姓纂(晉大夫狐鞠居又姓續氏是為續簡伯)
事類(闕)
隨(與隋姓同)河内羽音
古今姓纂(周同姓國也又杜伯曾孫晉大夫食采於隨亦曰隨會漢有博士隨何又有右扶風)
(隨蕃)
事類(闕)
敬平陽商音
古今姓纂(陳厲公子敬仲之後以諡為姓姓苑云黃帝孫少康之後秦有敬丕子教為平陽太)
(守子孫因家平陽又本朝避廟諱凡從苟姓或從文姓皆敬姓之分也)
事類誅二張封王(唐敬暉字仲曄絳州平陽人以丨丨丨功丨平陽郡王)掇要治
漢書(敬播蒲州人房玄齡稱陳壽之流玄齡患漢書文繁令丨其丨為四十篇當時丨丨丨者非其授以)
(為無法云)
祭(側界反)太康徵音
古今姓纂(左周公之支子祭伯子孫以國為氏鄭大夫祭仲字仲足始為祭封人因以為氏)
事類周公之胤(左凡蔣邢茅胙祭丨丨丨丨也)雅歌投壺(後祭遵字弟孫潁川人對)
(酒設樂必丨丨丨丨在軍旅不忘俎豆)縣課第一(祭彤字次孫為偃師長丨無盜賊丨為丨丨臨)
(守偏海政移獷俗至卧鼔邊亭滅烽幽障者將三十年)
員(音運)平凉宫音
古今姓纂(前凉鉅有安夷人員平金城人員敞大夏人員倉員景唐吏部郎中員嘉靜華隂人)
(蓋其後也又平凉水部員外郎員半干狀云本姓劉氏彭城輿里人宋宗室營陵侯劉遵考子起部郎中凝)
(之後宋之禪因留北魏太武以忠諫比伍員改姓員氏賜名懷遠官至荆州刺史懷遠六代孫半千唐右)
(諭德陜州刺史自隋末又居臨汾)
事類五百歲賢(唐員半千字榮期齊州人羈丱通書史舉童子對詔高第能講易老子長事王)
(義方以邁秀見賞義方常曰丨丨丨一丨者生子宜當之因改今名凡舉八科皆中)有清白節(半千)
(不專任吏常以文雅粉澤故所至禮化大行半千事五君丨丨丨丨年老不衰樂山水自放卒吏民哭野中同)
(上)
扁南陽羽音
古今姓纂(闕)
事類禁方能生人(史記扁鵲渤海郡鄭人姓秦名越人少時為人舍長舍客長桑君知其非)
(常人也以丨丨𫝊之虢太子死扁鵲生而起之天下盡以扁鵲為丨丨死丨)
木吳興宫音
古今姓纂(端木賜之後因避仇改姓木氏晉文章志有木華字玄虛作海賦為太傅楊駿主簿)
(本朝淳熙中木待問始以姓名魁天下今子孫始家於永嘉)
事類(闕)
京東都角姓
古今姓纂(漢京房之後本姓李推律定姓自改為京氏由是以降京姓不顯至我孝宗朝京鏜)
(父子始顯焉與改哀為京者不同)
事類推律定姓(前漢京房字君明東郡頓丘人本姓李丨丨丨丨自改為京氏治易事梁人焦)
(延壽延壽常曰得我道以亡身者京生也)分卦直日(京房易說長於灾變丨六十四丨更丨丨用事)
(以風雨寒温為侯各有占驗房用之尤精)上封言災(房以孝廉為郎帝數召問對曰古帝王以功舉)
(賢則萬化成瑞應著末世以毁譽取人故功業廢而致災異宜令百官各試其功災異可息諷用石顯三丨丨)
(丨丨異)質金獨免(本朝京鏜字仲遠豫章人漢魏郡太守房之後父衛國公祖和建炎間金䧟豫)
(章恐人圖已家質一子衛公同産四人莫敢往衛公請行後金盡戮質子衛公獨免州閭稱之)治縣有
聲(鏜生而翹秀年三十登進士第主撫州臨川簿轉南康軍星子令改秩知江州瑞昌縣丨丨丨丨部使者)
(薦章交上參政龔茂良薦于孝宗擢主管官誥院)議論通明(孝宗方銳意恢復因極言州縣俱困)
(民貧兵驕士氣頽靡上曰卿丨丨丨丨有用才也)建明大體(除監察御史公嘗言求才不如儲才)
(又言非任守臣勿除監司又乞招逃卒以銷盜賊所丨丨皆關丨丨大朝會攝殿中監上謂宰相曰京鏜有公)
(輔器)在汴執禮(值高宗憂金遣使來弔祭假公禮部尚書往報謝故事至汴當受宴請免宴不免請)
(徹樂不從及期趣即席公曰若不徹樂死不敢即席可取吾頭以往請先拜酒果之賜公拜受間金儐者厲聲)
(曰北朝宴南使敢不即席公趨退甲士露刃拒戶公命吾掌儀者叱之排闥出就館以聞金主竟徹樂上謂宰)
(臣曰京鏜在汴死執不聽樂其節可嘉及見勞曰卿丨丨為朕丨丨即除工部侍郎)在蜀蠲征(成都)
(謀帥上曰京鏜人才磊落可用除敷文閣待制四川安撫制置使肅綱維逐貪墨輯將士節用度以裕民力閱)
(詞訟以達下情為蜀蠲鹺酒芻米之征二百七十餘萬緍又請加數年蠲减之期且潛弭威黎瀘州蠻人叛兵)
(之變丨丨四年召為刑部尚書)進讀坦明(寧宗御極公進四事曰敬曰公曰勤曰儉兼侍讀上語講)
(官曰京鏜丨丨義理丨丨兼吏部尚書除參知政事知樞密院事)在廷相慶(慶元二年正月拜右)
(丞相白麻出丨丨丨丨先是韓侂胄浸用事朱文公於經筵首言之侂胄怒請御批除熹宫觀宰相執奏侂胄)
(令内侍王德謙徑遣付下未幾逐忠定公趙汝愚于永州群憸附和倡偽學之名以空善類公於其間極力調)
(護嘗抗疏論救偏用中之道踰二千言秉鈞月餘首乞復汝愚官許歸葬朱熹乞致仕又開陳從其請)松
坡自號(為相一守祖宗成憲有戚畹命從中出員外置幕僚者有屬籍近親增秩三等者有禁中藥省)
(超為遥刺者公皆執不行王德謙除節度極言其不可力請裂麻卒詘德謙及韓侂胄盜權益甚黨與益衆求)
(去之章六上竟不許遂薨于位其賻贈近世鮮儷晩得宋齊丘宅址古松百章自號丨丨居士)誠齋誌
墓(楊萬里誌其墓曰夷狄以一死怖士大夫然畏死者未必不死正使不死其辱有甚於死不畏死者未必)
(死正使必死其榮有甚於不死弟子曰敢問人道孰為大孔子曰禮為大弟子問何如斯可謂之士孔子曰使)
(於四方不辱君命可謂士矣公惟得孔子論禮之意是以見禮大而夷狄小惟得孔子論士之意是以見君命)
(重而身輕孰謂一死能動之乎並同上)
(右一十四姓並依見今書市百家姓續添者摘其顯姓依次第編入若百家所載不及者則是隱僻)
(之姓不復通上下之用也)
古今合璧事類備要續集卷二十九
