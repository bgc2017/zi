古今合璧事類備要外集卷六十四
宋謝維新撰
錦繡門
錦附(繡布)(綺麻)(羅)
財貨源流(錦織文也按說文錦金也作之其用功重價如金故制字從帛與金也然所出之處)
(固多惟出於蜀者為貴或者又以獻於外國者誇之想亦中國所無有云耳繡五色備絺為質刺成故名)
(曰絺繡綺羅皆文繒)
事類篚貢(禹貢濟河惟兖州厥貢絲厥丨織文注織文丨丨之屬書)文織(周禮典絲凡飾邦器)
(者受丨丨絲組馬天官白氏帖注丨丨錦繡之屬)爛兮(錦衾丨丨)斐兮(萋兮丨丨成是貝錦注萋)
(斐錦文也並詩)重錦(齊侯使歸夫人丨丨三十兩注丨丨錦之熟細者以二丈雙行故曰兩三十兩三十)
(匹也左閔二年)美錦(子産謂子皮曰子有丨丨不使人學製焉其為丨丨不以多乎左)衛人饋
(丨丨丨叔向羔與一篋錦左)宰予衣(孔子謂丨丨曰丨夫錦於女安乎語)夫人車(漢丨丨出)
(塞以錦丨)郎官帳(漢丨丨有錦丨)錦維舟(吳甘寧以丨丨丨去則棄之)錦為䌫(隋慢)
(帝以丨丨丨)蘇氏詩(竇滔妻丨丨織錦為迴文丨以寄滔宛轉循環文甚悽惋)新羅頌(丨丨)
(眞德襲遣子法敏入朝眞德織錦為丨以獻)作詔書賜(封敖武宗使丨丨丨丨以宫錦)以詞
賦名(謝延皓大順丨丨丨擅丨與徐寅不相上下號錦繡堆)朝霞錦聘(五代阿保機遣使者)
(解俚隨頓以丨丨丨丨梁)波斯錦貢(吐蕃其所貴丨丨丨丨)冰蠶絲織(東海有丨丨其)
(繭五色丨丨為文錦入水不濕拾遺記又唐老子嘗賣一錦褥有波斯見之者乃曰此丨丨丨所丨暑月陳於)
(座滿室清凉唐李府錦)池蠶絲織(大軫國以五色石甃池塘採大柘葉飼蠶于丨中始生如蚊睫)
(及老可五六寸池中有挺荷雖驚風疾吹不能傾動大者可闊三四尺而蠶經十五月即入荷中為繭形如斗)
(自然五色國人繅之以織神錦故謂之靈泉丨孔氏六帖)山鷄嗉藏(見别集丨丨注語)山林
皆覆(吳越錢鏐遊衣錦城晏故老丨丨丨丨以錦)池底先鋪(文宗論德宗奢靡之問得禁中)
(老宫人每引泉光於丨丨鋪錦王建宫詞云魚藻宫中鎖翠娥先皇行處不曾過只今池底休鋪錦菱角雞頭)
(積漸多是也李石開成錄)衣錦夜行(項羽曰富貴不歸故鄉如丨丨丨丨漢書)衣錦晝遊
(張士貴虢州人授虢州刺史帝曰顧令卿丨丨丨丨耳)未嘗求足(元德秀視錦繡丨丨丨丨)暴
陳其上(韋堅通漕每成舟署某郡以所産丨丨丨丨若廣陵則錦)大食駞載(丨丨國有重錦)
(其載二十槖丨乃勝既不可兼負乃裁為三十匹三歲一餉)女蠻魚油(宣宗大中初丨丨國獻丨)
(丨綿練水香麻所為也光耀芬馥皆以五色相間而美麗於中國之錦唐南陽編)背古錦囊(李賀)
(每旦出騎弱馬并小奚奴丨丨丨丨遇所得投囊中每使婢探囊中見所書多怒曰是兒要嘔出心乃已)著
宫錦袍(李白浮游四方嘗乘月與崔宗之自采石至金陵丨丨丨丨坐舟中旁若無人本傳)花樣
不同(有錦工隸宮錦坊禄山亂被人尋其舊坊不收曰如今丨丨與前丨丨遣之盧氏雜說)
繡絺繡(予欲觀古人之象日月星辰山龍華蟲作繪宗彛藻火粉米黼黻丨丨書)文繡(令聞廣譽)
(施於身所以不願人之丨丨也孟)繡裳(周公衮衣丨丨詩)繡質(魯大弓丨丨公羊傳)六幣
(丨合丨以繡)五采(丨丨備謂之繡並周禮)被牆(黼繡古天子之服今富人大賈嘉會召客以丨)
(丨賈誼)布地(天子以文繡丨丨白氏帖)衣馬(楚莊王有愛馬丨以文繡史)映驄(丨丨俱麗)
(為御史之衣孔六帖)夫人衣(衛侯與夫丨繡丨曰聽於二三子注繡取其文章順序左)富人牆
(見前注)暴勝衣(前丨丨之繡丨持斧斷斬郡國)王忳被(丨丨嘗詣京師書於空舍中見一)
(生金諺危困疾病愍而視之生曰我命在須臾腰下有金十斤相贈死後乞藏骸骨已而命絶忳鬻一斤營葬)
(餘置棺下忳後署大度亭長有馬馳入亭中而止大風飄一繡丨復墮忳前後乘馬到雒縣人問所由得馬忳)
(具說其狀并及繡被人曰卿何陰德而致此忳因說葬書生事人驚曰是我子也大恩久不報天以此彰卿德)
(耶)杜亞颿(唐丨丨拜淮南節度使泛九曲池曳繡為丨詫曰要當稱是林沼李衡曰未有錦䌫奈何)
(亞大慙孔帖)李晟帽(丨丨每與賊戰必錦裘繡丨自表指頋陣前)不可以計(陳孺每暴)
(衣紈繡丨丨丨丨)梁張率繡賦(間紅而的紫)
綺宣州貢(丨丨土丨綺地理志)敕使貢(天子巡狩丨丨令丨其方之實錦繡繒布皆五束為)
(兩唐史)馮房帶(丨丨父子兄弟三代為侍中並丨青紫羅綺)懷慎服(盧丨丨丨無文綺之)
(節)未嘗衣綺(竇建諸妻曹丨丨丨紈丨)
羅鎮州貢(丨丨丨孔雀羅瓜子羅春羅地理志)越州貢(丨丨丨寶花羅花紋等羅)韋堅
漕(丨丨鑿潭通丨成帝為升樓堅取小斛舟每舟署某郡以所産暴陳其上若會稽則羅)鴻漸獻
(杜丨丨兼成都府入朝丨羅十五疋孔氏帖)高麗王冠(丨丨丨以白羅製丨大臣青羅冠)杜
蘭香帕(賈知微遇曾城夫人丨丨丨以秋雲羅丨裹丹五十粒與生曰此羅是織女練玉蠒織成遇雷)
(雨時密藏之後大雷雨失帕所在麗情集)左太冲魏都賦(紅羅䬃酒綺組綺紛)
詩集瑞錦(丨丨送麒麟杜)貝錦(丨丨無停織)挑字(誰家丨錦丨燭滅翠眉顰同上)奪
袍(獸飾丨丨新李白)思婦(改張丨丨飾元稹送侍御)秦川(機中織飾丨丨女李白)
繡芙蓉(褥隠繡丨丨杜李監宅)芳蓀(小襦繡丨丨杜别李義)晴文(新丨錦繡丨)風
香(丨生錦繡丨並杜)黃金縷(翡翠丨丨丨織成歌舞衣李白)五紋線(刺繡丨丨添弱丨杜)
(冬至)
綺緗綺(丨丨為下裳紫錦為上襦古詩)紫綺(解我丨丨裘且換金魚酒李白金陵)留恨(别時)
(雙鴛綺丨此千萬丨韋蘇州擬古)為贈(聞有鴛鴦綺特丨美人丨陳子昂)餘霞散(丨丨丨成)
(綺杜)深紅凂(丨丨丨綺羅杜)競鞦韆(羅綺丨丨丨)
羅輕春風(羅本丨丨丨李白寄遠)曳紫煙(羅衣丨丨丨同上)雙鴛鴦(春羅丨丨)
(丨出自寒夜女心精煙霧色指歴千萬緒長安賢豪家妖艷不可數裁吐百日功唯得一朝舞舞罷復裁新豈)
(思勞者苦韋蘇州新體)林蛺蝶(花羅丨丨丨杜)萬草千文(線絲湏長不湏白川羅蜀錦金)
(粟尺象床玉手亂殷紅丨丨丨丨動凝碧杜甫百絲行)
絹附(縑)
財貨源流(絹按釋文縑也然縑又併絲為之者)
事類苦良(凡布絹辨其丨丨比其小大而賈之物書而揭之注别其粗細廣狹書其賈於物也若今)
(時題署絹帛周禮)淳制(一其丨丨注淳廣大也制長短也禮)纖縞(厥貢丨丨書)魯縞(強弩)
(之末不穿丨丨漢)色絲(黃絹丨丨後楊脩傳)賜胡千(漢丨降丨縑細豫章誤以十為丨)遺
盜兩(陳寔見梁上之盜乃遺絹兩疋)賜絹萬匹(張華以平吳之功丨丨丨丨)貨絹百
匹(魏文帝在東宫嘗從曹洪丨丨丨丨洪不與及洪犯法自分必死既得原上書謝三國志)賜絹一
匹(胡威父質為荆州刺史丨其子威丨丨丨威曰大人清高何故得此父曰俸禄之餘後本傳)贈絹
數十(司空圖王重榮父子雅重之嘗為作碑丨丨丨丨圖置虞卿市人得取之一日盡)間遣人
遺(太宗疾貪吏欲痛懲艾之乃丨丨人遺諸曹一吏受饋縑帝怒詔殺之矩曰吏受賕死固宜然陛下以計)
(給之因即行法所謂罔人以罪非導之以德之誼帝悦)何遇我薄(皇甫湜為福光寺碑援筆立就)
(度贈以車馬繒綵甚厚湜大怒曰自吾為顧况集序未嘗許人今碑字三千予三縑丨丨丨丨耶度笑入曰不)
(羇之才也)稅入加舊(權德輿大歴中一縑直錢四十今止百丨丨丨丨則出於民者五倍其功)
詩集工織(新人丨丨縑故人丨丨素織縑日一匹織素十丈餘持縑將比素新人不如故古詩)短
裁(五十匹縑易一匹縑去馬來無了日縑絲不足女工苦疎織丨丨充匹數藕絲蛛網三丈餘迴鶻訴稱無)
(用處白居易陰山道)光零亂(我有一疋好東絹重之不減錦繡段已令拂拭丨丨丨杜)
帛附(繒練)(素)
財帛源流(帛繒也繒帛之總名素緻繒練熟之也縞又繒之精者然土宜各有不同焉)
事類束帛(丨丨戔戔易)幅帛(晏子曰富如布帛之有丨焉為之制度使無遷左)實篚
(又丨幣帛筐丨以將其厚意)承筐(丨丨是將注筐篚屬所以行幣帛並詩)老者衣(丨丨丨帛)
(孟)大帛冠(衛文公丨丨之丨左)衣帛妾(季孫相魯無丨丨之丨)贈先生(孔子之郯)
(遇程子於途傾盖語終日相悦謂子路曰取束帛丨丨丨家語)賜方朔(東方朔射覆為丨中則丨臣帛)
(本傳)鴈足繫帛(見别集鴈注)鳳集賜帛(宣帝時詔曰丨凰丨於新蔡其丨汝南太守丨)
(百匹)貴樵賤帛(劉義節并州人從平京師為鴻臚卿時傾府庫為軍賞帑財大乏義節曰今京師屯)
(兵多樵貴帛賤)丐筆書帛(狄仁傑送制獄丨丨丨置褚衣中好謂吏曰方暑請付家徹絮)致京
師帛(馮伉膳部員外郎李抱眞卒伉持節臨弔歸之帛不受又丨丨丨伉上表固拒)殫太府帛
(魏知古拜黃門侍郎會造金仙玉眞觀諫曰諸司試補員外檢校官嬴二太府之帛為丨)賜公藝帛
(張公藝九世同居高宗有事太山臨奉其居問本來書忍字以對丨縑帛而去)似布而細(同昌公主)
(一日大會韋氏族暑氣特甚主命取澄水帛以水蘸之掛于南軒良久滿座皆思挾纊澄水帛長八九尺丨丨)
(丨丨明薄可鑒中有龍涎能消暑毒杜陽雜編)以疏易良(為將者刻薄自入給帛則丨丨丨丨唐突厥傳)
韓昌黎策問(人之仰而生者在榖帛榖帛既豐無飢寒之患)
繒褒姒裂(周幽王后丨丨好丨繒聲史記)灌嬰貶(丨丨丨繒前本傳)
素韓愈對(丨丨自河南令除職方員外郎歸朝問前後之朝如何丨曰將縑比素南部新書)徐
堅論(開元中張說與丨丨丨近世文章張九齡如輕縑素練實濟時用而窘邊幅唐文藝傳)
練季孫冠(丨丨練丨待罪左)王導衣(晉丨丨為太保時庫藏竭唯有練千端鬻不售導乃)
(製練布單衣皆效之乃貴也)
詩集救汝寒(那無囊中帛丨丨丨懍懔杜北征詩)擎偏重(内帛丨丨丨送許拾遺)彤
庭所分(丨丨丨丨帛本自寒女出鞭撻其夫家聚歛貢城闕杜北征)
素織素(見絹注)裂素(新丨齊紈丨皎潔如霜雪班婕妤扇詩)素書(呼童烹鯉魚中有尺)
(丨丨古詩)素手(纖纖濯丨丨古詩)匹素(寒亦一丨丨夜惜鄰人機杜牧之杜秋娘詩)餘素
(殘工委筐篋丨丨經刀尺韋應物)東國(染毫丨丨素柳宗元書事)長煙(丨丨引輕素沈休文)
練縞練(丨丨吹組帳韓愈岳陽樓)素練(丨丨風霜起杜甫畫鷹)曜輿臺(越裳與楚練照)
(丨丨丨軀)照楚國(組練丨丨丨李白)澄江靜(丨丨丨如練杜)小城擣(天晴丨丨丨練)
(急杜秋風)擣秋練(月出砧杵動家家丨丨丨白公秋霽)
綾
財貨源流(綾按釋文云布帛之細者也織之者一絲一躡竒文異變因而作成絲愈多躡愈衆)
(文理愈竒矣)
事類竹根柿蒂蛇皮馬眼(已上四種並今時綾名白氏帖)金縷
(昔秦國以丨丨為縷)青衾(漢内臣卧丨綾丨)十二躡(舊綾機五十絲為五十躡先生易以丨丨)
(奇文異變因而作成傅玄鳥先生文)十樣花(越州土貢丨丨丨紋綾地理志)湖州貢(丨丨丨鳥)
(眼綾)潤州貢(丨丨丨水紋方紋魚口綉葉花紋綾)蔡州貢(丨丨土丨四窠雲地花龜甲鸂鶒等綾)
(理志)越州貢(見下)韋堅陳(丨丨鑿潭以通漕二年而成帝為登樓召羣臣臨觀堅豫取洛汴宋)
(山東小斛舟三百首貯之潭每舟署某郡以所産暴陳其上若廣陵則官端綾會稽則吳綾吳郡則方丈綾船)
(皆尾相銜進數十里不絶)王峻借(五代丨丨請丨左藏庫綾萬匹太祖從之)代宗禁(丨丨大歴)
(六年六月丨文紗吳綾為龍鳳麒麟天馬辟邪者本紀)敬宗索(李德裕丨丨立詔丨盤絛繚綾千疋)
(裕奏言立鵝天馬盤絛掬豹文彩怪麗惟乘輿當御今乃廣用千疋臣所未諭)方鎮貢奉(裴胃拜荆)
(南節度使是時丨丨争剥下希恩製重錦異綾為丨丨有中使者即悉公帑市觀胃待之有節)沙州應
幕(吐蕃贊普始丨丨刺史周鼎為唐固守贊普使尚綺心兒攻之都知兵馬使閻朝執鼎役之自領州事城)
(守者八年出綾一端萬一斗丨丨者)入水不濡(貢龍油綾文彩尤異丨丨丨丨濕云有龍油故)
(也杜陽編)完封不發(韓思復永淳中家益窶歲饉京兆杜瑾以百綾餉思復思復方併日食而綾丨)
(丨丨丨)樂天為質(丨丨飛雲履玄綾丨丨樵人直說)中官不衣(唐丨丨丨丨紗穀綾)
(羅車服志)
詩集鶴文(客從遠方來贈我丨丨綾謝靈運詩)紈扇(丨丨如團月江淹)
綃附(縠)
財貨源流(綃生絲織成縠紡絲織之者也綃輕而縠細)
事類泉客賣(鮫人潜織箞綃鮫人丨丨織輕綃於水室以丨之)水仙遺(張建章為幽州)
(司馬曾以府命往渤海遇丨丨丨鮫綃自齎以進將事者為傳毫州太清宫道士有收得其本者皆曰明宗有)
(司效邱建章鄉人掌東序之寶且言國璽外惟有二物其一即建章所進鮫綃筐而貯之軸之如箸以紅線纏)
(之亦云夏天溽暑張之滿室凜然北夢瑣言)汜人出(榮陽鄭氏子見婦人自稱汜人後丨丨於篋中)
(丨絳綃一端令鬻之有胡人以千金償其價張瀆宣室志)橘叟戲(巴卭人丨有老丨象丨一叟曰我輸)
(紫綃帔一副幽怪錄)龍綃衣(元載丨丨瑶英為姬以丨丨丨一襲無一兩載以瑶英體輕不勝重衣於)
(異國求此服之杜陽編)霞綃帔(上皇得成都高士入蓬萊宫見一人丨丨丨唐陳洪長恨傳)設
紫綃(元載造迎暉堂堂内丨丨丨帳又見帳門)贈紅綃(李龜年至歧王宅二妓丨三破丨丨辨音)
(集)服飾美(吐蕃弄贊妻文成公主弄贊見中國丨丨之丨自裭擅罽襲紈綃為華風孔帖)物價
賤(唐開成中丨丨至丨村路賣魚肉者俗人買以胡綃半尺士大夫買以樂天詩唐豐年錄)
縠河南貢(丨丨府土丨繒縠地理志)絳州貢(唐丨丨上丨白榖)越州貢(丨丨丨輕)
(容生榖並唐地理志)鄭女垂(丨丨曼姬丨霧縠子虚賦)曼姬始(丨丨丨縠王維逍遥谷諷集序)
中官不衣(丨丨丨丨紗糓綾羅唐車服志)洛神賦(動霧縠以徐步)崔融啓母廟
銘(羅縠輕明)
詩集長煙引素(丨丨丨輕丨注言如縠之狀沈休文)風浪吹文(丨丨丨丨縠)
綃白雪(㳙㳙丨如丨輕華比蟬翠魏文帝)輕霧(綃縠丨丨霏杜送魏六丈)朝霞(誰為虞卿)
(裁道帔輕綃一匹染丨丨李白)不知數(五陵年少争纏頭一曲細綃丨丨丨白樂天琵琶行)
絲附(繭絮)(綿)
財貨源流(絲按釋文蠶所吐也一蠶為忽十忽為絲蠶眠成繭繭繰成絲綿細絲亦曰纊字亦)
(作絖絮敝綿也)
事類稱絲(分繭丨丨記)練絲(㡛氏丨丨霄流水漚其絲七日去地尺暴之晝暴諸日夜)
(宿諸水七日七夜是謂冰凍禮)氓蚩(丨之丨蚩抱布貿絲詩)女治(絲兮絲兮丨所丨兮詩)絲
貢(禹貢青州厥丨檿絲書)絲入(典絲掌丨丨而辨其物以其賈揭之禮)墨子悲(丨丨素絲)
(之受采白氏帖)許行價(丨丨麻縷絲絮輕重同則丨相若孟)生自蠶(樂羊遠遊尋師學業一年)
(來歸妻跪問其故羊曰久行在外懷思無他妻乃引刀趨機曰此織丨丨丨繭成於機杼一絲而累以至寸不)
(已遂成於尺累尺不已遂成丈匹今若斷之則損前功稽廢時日當日知所亡以就懿德羊感之七年不返古)
(烈女傳)身於蠶(李元愷邢州人洺州刺史元行冲邀致之問經義畢贈衣服辭曰吾軀不可服新麗)
(懼不稱以速咎也行冲垢襪復與之不獲已而受俄報丨丨素絲曰義不受無妄財也)碧金絲(唐代)
(宗嘗幸興慶宮於複壁間得寶匣匣中軟玉鞭遂命丨丨丨為鞘絲即永泰元年彌羅國所貢云其國有桑枝)
(榦盤屈履地而生大者連延十數頃小者陰百畆其上有蠶可長四寸其色金其絲丨謂之丨蠶丨縱之一尺)
(引之一丈撚而為鞘表裏通瑩如貫瑟琴杜陽編)靈泉絲(見前錦内)獻父以絲(房知温卒)
(後其子彦儒丨其丨絲十萬兩五代史)與兒乞絲(杜甫寓蜀每蠶熟即丨妻丨躬行而丨曰如或)
(相憫惠我一兩丨雲仙散錄浣花旅地志)杜牧謝新絲表(晶比凝霜瑩如委霧)杜牧祭
城神文(繭絲之租兩耗其二銖)張說鄎國公主碑(華絲繡像)
綿纖細(禹貢豫州厥篚丨纊注纊丨綿書)麗密(荷氊被毛者難與道純綿之丨丨聖主得賢臣)
(頌)挾纊(楚子圍蕭師人多寒王巡三軍而撫之三軍之士皆如丨丨左)重繭(楚子使薳子馮為令)
(尹遂以疾辭丨丨衣裘鮮食而寢注云綿衣)貢八蠶(日南國歲丨丨丨之綿白氏帖)
絮許子價(見前絲注)閔損衣(丨丨字子騫父娶後妻生一子損孝心不怠母疾之所生子丨)
(以綿絮損以蘆花絮)
詩集織衣(皎皎白素絲丨成寒女丨古詩)補袞(為綫丨君丨為弦繫君桐左右修闕職宫商還)
(古風端然潔白心可與神明通吕龜蒙素絲)園客(丨丨麗獨繭詩人吟五緵同上)荆州(丨丨麥熟)
(繭成蛾絲荒憶君頭織多李白歌)
綿裝衣(衣冷要丨綿)挾纊(丨丨如懷水古詩)
絮晴雲如(丨丨丨&KR0034;絮杜)驛使發(素手抽針冷那堪把剪刀明朝丨丨丨一夜絮征袍李白)
(子夜吳歌)
絺綌
財貨源流(絺綌皆葛綌粗而絺精皆煮治績紡而成之然豈惟葛可衣哉麻苧蕉荃等物皆可)
(為之也故禹貢篇謂卉服釋之者曰草服葛越其斯之謂歟)
事類是刈(葛之覃兮施于中谷丨丨是獲為絺為綌詩)彼采(丨丨葛兮注葛草所以為絺綌)
削瓜(為天子丨丨者副之巾以絺為諸侯丨丨者葦之巾以綌記)掌葛(周禮丨丨以時徵絺綌之)
(財)青州貢(禹貢丨丨厥丨鹽絺)豫州貢(丨丨厥丨絺綌並書)天子服(孟夏之月丨丨)
(初製暑丨注絺綌記月令)夫人服(君子偕老刺衛丨丨也云云蒙彼縐絺是紲絆也䟽禮有展衣者以)
(丹榖為衣蒙覆也絺之美者為縐是當暑袢延之丨詩)夏衣葛(堯丨日丨丨)霜履葛(魏國)
(風葛屨刺褊也云云紏紏葛屨可以履霜詩)以時徵(見前注)當暑袗(丨丨丨絺綌語)遺
荃葛(江都王建遺通越間侯丨丨注絺綌漢書)治絺葛(饒娥饒人饒姓娥名世漁鄱水娥為室女)
(未嘗出遊丨丨丨供女事循整鄉閭敬式)采絺不御(烈女盧惟清妻徐惟清貶播州尉徐丨丨丨丨)
紉絺不服(和政公主諸子皆不服丨丨)韓文公原道(夏葛而冬裘渴飲而飢食其事)
(殊其所以為智一也今其言曰曷不為太古之無事是責冬之裘者曰曷不為葛之之易也)柳宗元
愚溪對(冰雪之交衆裘我絺)柳宗元八駿說(圓首横目食榖而飽内絺而清裘而煥一)
(也)
詩集九月猶(焉知南隣客丨丨丨絺綌杜甫遣興詩)冬暖更(丨丨丨絺綌杜書懷)慣
絺綌(丨習炎蒸歲丨丨杜)作絺綌(黃葛生洛谿黃花自緜羃青煙蔓長條繚繞數百尺閨人費素)
(手採掇丨丨丨李白黃葛篇)
布
布帛總論(布按釋文亦曰帛然今世俗所謂布者乃用木綿或舊葛麻苧花卉等物為之則又)
(似不可以帛槩論焉恐又粗於帛者也但其間又不無精粗疎密之别要之精密者亦未易為也彼異國)
(又或有織毛者或又有花紋者益奇耳麻枲也可以為布者)
事類&KR0008;粗(布帛丨丨不中數廣狹不中度不出於市)苦良(廣狹疎密辨其丨丨並記)有幅
(布帛有幅為之制度使無遷也左)有明(齊必丨丨衣布語)疏布(大祭以丨丨為尚又女功之始)
(儀禮)大布(衛文公丨丨之衣左)麻衣(丨丨如雪詩曹風)紵衣(子産以丨丨獻延陵季子左)
帶其斷(晉率諸侯之師伐偪陽環城傅其埭主人懸布堇父登之及偪而絶之蘇而復上者三主人辭)
(焉乃退丨丨丨以徇於軍三日左)燔其機(公儀休見布好疾出家婦丨丨丨恐奪人之利史語)漢
相被(丨公孫弘為丞丨卧布丨漢史)孟光裙(後丨丨荆釵布丨而嫁梁鴻後漢)遺盜布
(王烈丨丨丨令其改過勸善後漢)賜貪布(宋諼字宣弘太祖以其性貪賜布百疋令負而歸重不能)
(勝乃至僵頓以愧之燕書)見蜀布(張騫在大夏丨丨丨本傳)著越布(陸續祖父閎建武中為尚)
(書令丨丨丨單衣世祖見而好之自是常勅會稽獻越布後漢)布露積(王澣字子良雖有爵禄若不在)
(已秩俸丨帛皆丨丨腐爛)布火浣(漢時梁冀以火浣布為單衣嘗會賓客冀徉争酒失杯而汚之偽怒)
(解之曰燒之丨得丨燃如灰及布垢盡火滅燦然潔白若用灰水洗中間久絶魏文帝以火性酷烈而無含蓄)
(之氣必不然之事著典論言必無乃刊石於廟門外與石經並至明帝立西域重譯而來獻之於是大臣乃試)
(以示百僚遂滅此論天下笑之矣魏志)火鼠毛(南炎丨丨之丨為布浣之於火振之如雪白氏帖)
水羊毛(波西織丨丨丨為布曰海西布)白疊草(高昌有草名曰丨丨纈花可丨為布)吉貝
草(南蠻環王丨丨丨也緝其花為布粗曰貝精曰疊並孔帖)照隣衣(盧丨丨客東龍門山布衣藜羔)
(本傳)元稹檄(王釗守洛州給土㠿布一端丨丨丨代歲廪劉悟傳)左至蜀都賦(布有撞筆)
(又黃潤比筒籝金所過)
麻蓻麻(丨丨如之何衡從其畝)漚麻(東門之池可以丨丨並詩)岱畎(禹貢丨丨絲枲注枲)
(麻也書)五原(後漢五原宜麻枲崔寔為太守斥賣儲跱作紡績織絍練緼之具白氏帖)争漚池
(石勒與李楊丨丨麻丨相歐擊晉史)給為緍(滕王元嬰帝嘗賜諸王綵五百以元嬰及蔣王貪但下書)
(曰滕叔蔣弟不須賜帛丨麻二車助丨錢丨二王大慙本傳)道士屏(蔡州紫極宫階前種麻生高如)
(墉丨丨葺為藩丨其醮日霹靂屏下忽有狸跡尋之上屋蹤大如馬劉餗嘉論)學士閣(梁國相鄭珏與)
(李相國愚同為丨丨一日鄭丨下有一麻生李曰承旨入相矣乃指麻視鄭曰天命也時亢陽其麻茂盛若高)
(丈餘如雨露之偏滋暨霜降成實乃白麻也李賀鄭曰必然矣是夜制出鄭果登庸紀異)
詩集蜀麻(丨丨久不來杜)楚麻(丨丨四時皆麻丨杜苦寒)寂歴(夜際秋蟲鳴疎麻方)
古今合璧事類備要外集卷六十四
