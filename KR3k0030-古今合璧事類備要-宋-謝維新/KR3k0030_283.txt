古今合璧事類備要别集卷七十七
宋謝維新撰
走獸門
虎附彪豹貘(音貊)
格物總論(虎山獸之君屬陽狀如猫而大如黃牛黑章鈎爪鋸牙舌不大於掌生倒刺鬚硬尖)
(而光夜視一目放光一目看物獵人候而射之光墜於地成白石兩脅閒及尾端皆有骨如乙字長一二)
(寸許者即其威也破肉取之可得能令人有威帶之臨官佳若無官者帶之必為人所憎横行而妥尾其)
(怒而吼也聲如雷百獸為之震恐而風從之生矣彪特似虎而非真虎豹肉毛赤黃其紋黑如錢而中空)
(比比相次又有土豹其形小毛更無紋色亦不赤又一種玄豹其猛徤皆不減於虎而甚稀有貘似熊小)
(頭痺脚黑白駁文能䑛食銅鐵及竹骨節強直中實少髓或亦云豹之白者)
事類履尾(丨虎丨不咥人亨易)蹈尾(心之憂危若丨虎丨書)羊質(或問質曰丨丨而虎)
(皮見草而悅見豺而戰忘其皮之虎也楊子)狐威(江乙言於楚莊王曰丨假虎丨國語)豹變(丨丨)
(則虎楊子)鼉為(丨之丨虎抱朴子)驅而遠(周公丨虎豹犀象丨丨之孟)闞如虓(丨丨)
(丨虎詩江漢)蒙臯北(齊宋師次于郎公子偃自雩門竊出丨丨丨而先犯之大敗宋師左莊十)
謂於莵(令尹子文初生棄於夢澤虎乳之楚人謂乳榖虎丨丨命之曰鬭榖於莵左宣四)大叔
暴虎(丨丨段袒裼丨丨獻於公所云云)馮婦搏虎(昔人有丨丨者善丨丨則之野有衆逐虎)
(虎負嵎莫之敢攖望見馮婦趨而迎之丨丨攘臂下車衆皆悦之孟)苛猛於虎(孔子過泰山見一女)
(人哭問之曰吾舅死於虎吾夫死於虎今吾子又死焉子曰何為不去曰無苛政孔子曰苛政丨丨丨也記檀)
(弓)爭獲兩虎(卞莊子刺虎管堅子止之曰兩虎方共食一牛牛甘而必丨闘闘則大者傷小者亡)
(從而刺之一舉必兩獲從之果丨丨丨史記)走料虎頭(孔子遇柳下季季曰今者闕然數日不見)
(車馬有行色得微往見跖邪孔子仰天而歎曰然柳下季曰跖得無逆汝意若前乎孔子曰然丘所謂無病而)
(自灸也疾丨丨丨丨編虎鬚幾不脫虎口哉莊盗跖)辯劘虎牙(或問茅焦歴井幹而死使始皇奉虚)
(左之乘云云曰焦逆訐而順守之雖丨丨丨丨矣楊子)言市有虎(龐共與太子質於邯鄲謂魏王)
(曰今一人丨丨丨丨王信乎曰否二人言王信乎曰否三人言王信乎曰寡人信之龐共曰夫市無虎明矣而)
(三人言成市虎願王察之韓子)刻玉為虎(始皇三年畫工名列裔丨兩白丨虎其毛如生不點爾目)
(始皇使餘工夜往點之化成虎去明年南郡獻白虎二視之乃玉虎也拾遺記)射石為虎(李廣為右)
(北平太守嘗出獵見草中石以為虎而射之中没矢視之石也他日射之終不能入矣本傳)因病化
虎(牛哀病七日化而為虎其兄啓戶而入虎搏而殺之方其為虎不知其嘗為人也方其為人不知其且為)
(虎也淮南子)瞋目視虎(秦召公子無忌不行使朱亥奉璧一雙秦王大怒將朱亥着虎圈中亥丨)
(丨丨丨眥裂血出濺虎終不敢動本傳)為虎所食(東海人黃公少時能幻制蛇御虎常佩赤金刀)
(及衰老飲酒過度有白虎見於東海黃公以赤刀往厭之術不行遂丨丨丨丨西京雜記)為虎所齧
(楊豐丨丨丨丨有女年十四手無刀刃直搤虎頭免父難異苑)相與渡江(宋均遷九江太守事)負
子渡河(劉昆為弘農太守事並見太守門)斬虎除害(周處丨南山白額丨以丨丨)搏
虎免害(楊香其父為虎噬忿憤丨之父免害孝子傳)張口求活(晉郭文嘗有虎怱丨丨向)
(文文視其口有横骨乃以手探去之虎至明日乃獻一鹿於堂前白氏帖)垂頭伏罪(童恢者字漢宗)
(為太守有虎害人檻捕生得二虎恢祝曰殺人者當丨丨丨丨非者當號吼稱冤於是一虎丨丨)攀欄
而吼(魏明帝於宣武場上斷虎爪縱百姓觀之時王戎方十歲亦看虎虎乘間丨丨丨丨其聲震地觀者)
(無不辟易顛仆戎湛然無恐色)據地大吼(斐旻守北平善射一日得虎三十一父老曰此彪也稍北)
(有真虎必敗旻怒馬趨之有虎小而猛丨丨丨丨旻馬辟易弓矢墮自是不復射)遇虎與鬭(唐鍾)
(傳少醉丨丨丨丨搏其肩傳亦持虎不置會人斬虎得免既貴悔之戒諸子曰士尚智與謀勿效吾暴虎也)
格虎自贖(元德秀為魯山令事見縣令門)入元載廟(大歷四年虎丨京師長夀坊宰臣丨)
(丨家丨射死之唐五行志)到石人前(尋陽山上有石人高丈餘虎至此輒丨丨丨丨酉陽雜爼)蹲
龍瑞宫(王以錦城兵寇命閭丘方遠建下元金籙齋於東府龍瑞宫有黑虎一丨宫前醮罷失之吳越)
(備史)入仙鶴觀(天寶中河南緱氏縣仙鶴觀每年九月二日夜有一道士得仙其夜皆不扃戶以求)
(上昇之應後張竭忠攝令疑之至時乃令二勇者以兵器潛覘之至三更後見一黑虎丨丨丨丨銜一道士出)
(二人射之不中棄而往竭忠申府請弓矢大獵于大子陵東石穴中格殺數虎有金籙玉簡及冠帔人髮甚多)
(傳異志)目為白虎(李克用年十五從征摧鋒陷陣出諸將之右軍中丨丨飛丨丨白帖)號為
羣虎(五代鄭元弼父昌士博學有子八人皆以詞學丨丨鄭家丨丨)謂之虎子(五代吳越林建)
(徽稜子也治軍嚴整累從征伐未嘗介甲所至輙有功軍中丨丨丨丨並孔帖)名以虎子(五代吳周)
(本少倜儻有猛虎為暴本與二兄往視之遇於篁竹間奮躍前搤虎喉二兄同擊之虎敗死於穴由是知名初)
(仕宣州趙鍠常衣緋衫褌持劍出入行陣軍中壯之後與楊行密戰被執行密曰吾聞周虎子之丨恨見之晚)
(釋縛以為裨將十國紀年)李賀猛虎行(長戈莫舂強弩莫抨乳孫哺子教得生獰舉頭為城掉尾)
(為旌東海黃公愁見夜行道逢獨虎牛哀不平何用尺刀壁上雷鳴泰山之下婦人哭聲官家有程吏不敢聽)
符載畋獲虎頌(六年冬十二月臘日甲辰節度使御史大夫樊公畋於郢城修軍禮先是里人)
(之訟乳虎為暴肆毒貪婪白晝族行圈皂無豕牛材麓絶樵蘇老幼愁恐極於兵寇既卜其穴乃大搜而取之)
(爽氣凌厲士拗餘怒思與鬭死莫有異慮敲扣拍撲芟殺策䃗洞篁篠之冥密劃蒙蔓之纍絡勢窮則搏鬭於)
(莾下觀其怒氣之所狡憤迅軀之所騰跱踞牙之所噉齚鈎爪之所拏攫傑作人立呀若箕張聲吼暴雷目爍)
(燃炬有一人烏獲之倫威鬱喬傑標狡獷决憑髯奮怒毛竪眥裂鐏長戟以撑拒乃匐身而掩刃勢傾力絶四)
(偃在地穿喉貫背瓜有餘搏於是騰氣射虹霓酣噪破山林耋老慶童稚抃淋漓贔屓獻於公所於是回鑣返)
(旆校能計獲發府庫行飲勞賞功也因知公之師可以振文經可以翊皇威可以截不庭可以攝四夷豈獨躪)
(荒山殪猛獸馳騁觸蹷左旋右抽而已哉載目覩盛烈敢愛文字使其闇然而不章乎迺作頌曰玄隂凝兮)
(殺氣厲揚三軍兮頥時殺鋋戟羅兮山谷隘飛走殫兮林莾壞有虎勃起兮萬夫駭闞呀夭蹻兮雷霆喝紆沉)
(慮兮振明戒干一奮兮傾五害旋勝軍兮翻大旆空臯數兮樂幼艾勇毅之師無與對可誅不王截海外)
李翺裴射虎圖贊(世稱裴將軍射虎而不及見駕部郎中兼侍御史榮陽鄭公博物好古旌)
(能尚藝于裴氏子得其先人射虎圖傳以示予壯哉古今之未有倫也夫弧矢之用所以服猛除暴而威夷狄)
(彼彀弓鳥下拾矢猿號工則工矣是射之末節開元中山戎寇邊玄宗命將軍守北平州以捍薊之北門公嘗)
(率偏車横絶漢策匹馬陷重圍搖轆轤而百萬洞開驅槖駞而沙場一掃威稜大矣而北平連山廣野地實多)
(虎擇肉於人如有飛翼荐食邊鄙甚於戎狄公於是屏車徒去矛鏃馳單騎彀白羽挑之使來翼之而廻從容)
(反視咫尺旋翫心即其度手張其機左射右拂榮之疊四中皆没羽倒必應弦毛分血灑腋洞心穿或叱之而)
(弭伏或箠之而却走將威有所勝氣有所全情專於中志正於内故能以一人之力戰羣虎之命雖有矯牙冠)
(羣亦垂頭&KR1213;尾應鏑而斃如此者凡三十有一矣其餘竄匿不敢復出大漢之南鳥獸咸若胡人畏威不敢南)
(牧兹所謂剛徤除暴而戎狄格昔漢飛將軍亦為北平守擊胡有困辱之事射虎有騰傷之患其與將軍神勇)
(非為侔矣鄭公既寫其圖俾余贊之詞曰若慢彼山戎噬我封略有羣者虎載肆騰搏邊毗凜凜崩厥角將)
(軍出塞屏出車騎進馬前當挺身以餌威有所服精有所聚氣全以難力果而取震驚矍矍虎反如鼠威武桓)
(桓人反如虎勁弓雷霹長矢電激中口穿胷貫心洞腋視如空皮劃若破的應發連斃紛紜枕籍據鞍遙叱揮)
(箠逆擊閉目沉冥喪精辟易三軍駭呼萬靈動魄海波為騰塞草皆赤卞莊俟□方聞兩獲漢將如飛幾為所)
(扼將軍神勇冠世超昔猿號未工飲羽非敵弧矢之設以威四方羣虎既夷狄人來降收闥罷扃山川以寧至)
(今北荒猶畏其靈)
彪此彪(斐旻守北平善射一日得虎三十一父老曰丨丨也詳見前據地大吼注)
豹谷山多(幽都即丨丨上丨玄豹瑞應)西方美(丨丨之丨有文蔚之皮焉爾雅)穽中
食(虎豹在檻丨之丨搖尾而求丨)管中窺(此即管中窺豹見其一班晉書王羲之傳)千鍾得
(武王侈靡命貂檐豹裘方得入廟故豹皮曰千金功臣之家以丨丨米丨一豹皮管子)百蠻獻(溥彼)
(韓城燕師所完以先祖受命因時丨丨王錫韓侯其追其貊奄受北國因以其伯實墉實壑實畆實籍丨其貔)
(皮赤豹黃羆詩韓奕)皮為罪(狄人獻玄豹皮於秦秦文公受皮而歎之曰以丨之美自以丨丨也韓子)
毛成文(陶大夫妻曰聞南山有玄豹霧雨七日不下食欲以澤其丨衣而丨其丨章列女傳)后妹
辟邪(韋丨丨嘗為豹枕以丨丨五行志)三豹御史(王旭時為監察御史李嵩李全交皆為所)
(取名與旭埒京師號丨丨嵩為赤全交為白旭為黑里閭相詛曰若違教值三豹孔氏六帖)五豹將
軍(出唐宣室志)豹死留皮(五代王彦章嘗謂人曰丨丨丨丨人死留名)韓退之守
戒(鹿之為豹非不巍然大矣然而卒為之禽者爪牙之材不同猛怯之質殊也)柳宗元囚山
賦(攅林麓以為叢棘兮虎豹咆闞)
貘賜貘皮(薛萬均卒後嘗丨羣臣丨丨及萬徹而誤呼萬均愴然曰萬均朕勲舊忽口其名豈死者)
(有知冀此賜乎因命取焚之孔帖)畫貘屏(唐世多丨丨作丨)誑俚俗(貘齒骨極)
(堅以刀斧槌鍜鐡皆碎落火亦不能燒人得之詐為佛牙佛骨以丨丨丨並本草)白居易貘屏
贊(貘者象鼻犀目牛尾虎足生南方山谷中寢其皮辟温圖其形辟邪予舊病頭風每寢息常以小屏衛其)
(首適遇畫工合寫之按山海經此獸食鐡與銅不食他物因有所感遂為贊云邈哉竒獸生於南國其名曰)
(貘非鐵不食昔在上古人心忠質征伐教令自天子出劒戟省用銅鐡羨溢貘當是時飽食終日三代以降王)
(法不一鑠鐡為兵範銅為佛佛像日益兵刃日滋何山不剗何谷不隳銖銅寸鐡罔有孑遺悲哉彼貘毋乃餒)
(而嗚呼匪貘之悲惟時之悲)
詩集響窮山(咆虎丨丨丨)嘯深谷(虎嘯丨丨丨底)憑林嘯(猛虎丨丨丨並選)
當谷眠(猛虎雖云惡亦各有匹儔羣行深谷間百獸望風低身食黃熊父子食赤豹麛擇肉於熊羆肯)
(視兔與貍正晝丨丨丨眼有百步威自矜無當對氣性縱以乖朝怒殺其子暮還食其妃匹儕四散走猛獸還)
(孤棲狐鳴門四旁出逐猴入居烏鵲從噪之虎不知所歸誰云猛虎惡中路正悲啼豹來銜其尾熊來攫其頥)
(猛虎死不辭但慙前所為虎兕無助死況知汝細微故當結以信親當結以私親故且不保人誰信汝為韓愈)
(猛虎行贈李宗閔宗閔初為裴度所引後度薦德裕相宗閔怨之故作)遶村行(南山北山樹冥冥猛)
(虎白日丨丨丨向曉一身當道食此中麋鹿盡無聲年年養子在深谷雌雄上下常相逐谷中近窟有山村長)
(向林中取黃犢五陵年少不敢射空來林下看行跡張籍猛虎行)妥尾不畏逐(壯哉非熊亦非)
(貙目光夾鏡當坐隅横行丨丨丨丨丨顧盻欲去仍躊躇卒然一見心為動熟視稍稍摩其鬚固知畫者巧為)
(此此物安肯來庭除想當䃲礴欲畫時睥睨衆史如庸奴神閒意定始一掃功與造化論錙銖悲風颯颯吹黃)
(蘆上有黃雀驚相呼槎枒死樹鳴老烏向之俛噣如哺雛山墻野壁黃昏後馮婦遙看亦下車王荆公虎圖行)
(韓魏公知楊州王為僉判以魏公非知我者每曰韓公但形相好耳作此譏之)垂頭若微顧(平生)
(射虎裴將軍馬獰如龍弓百鈞手撚白羽傍無人注虎使虎不敢奔須臾叢薄斕斑出人馬不知俱辟易矢如)
(蓬蒿弓減力將軍得歸幾敗績徐行爪牙無不露耽耽丨丨丨丨丨尾剪霜風林葉飛倏忽山頭日光暮包家)
(畫出真於莵我尚不敢編其鬚昔人作詩譏畫圖吁嗟畫圖今亦無游子明畫虎圖)
豹學豹(且丨南山丨李白贈崔宣城)煮豹(歸來丨丨胎杜牧)愁雨(豹隱深丨丨杜甫)
澤霧(壯哉南山豹不畏白額虎丨丨毛雖雜鼮鼠朝捋其鬚暮飲乳文章子雲久已詐還笑大夫費五羖)
(天子仗中儀物舉尾與旆常願看取梅聖俞文豹篇贈黃介夫)
熊附羆
格物總論(熊大似豕而性輕徤山居能攀緣上高樹見人則顛倒投地而下行數千里悉有跧)
(伏之所亦不迷失道路冬多入穴而藏蟄始春而出掌至為珍味羆似熊長白紋長頭高脚亦猛憨而多)
(力也)
事類蟄獸(丨丨熊羆之屬周禮)逸才(丨丨之獸相如諫獵)鯀化(昔堯殛丨于羽山其神丨)
(為黃熊以入于羽淵實為夏郊三代祀之左)禹化(丨治水通轘轅山丨為熊謂塗山氏曰欲餉必聞鼓)
(聲乃來禹排石誤中鼓塗山氏往見禹方卧熊慙而去武帝紀注)非熊(見前龍注)維熊(斯干宣王)
(考室也云云乃寢乃興乃占我夢其夢維何丨丨維羆云云男子之祥毛詩)曰何厲(晉侯夢黃熊入)
(寢門子産丨其丨丨也詳見前鯀化)欲攫我(趙簡子病五日及寤曰我之帝所見一熊丨丨丨帝令射)
(之中熊羆死滅二卿之象史記)食熊蹯(楚太子以宫甲圍成王王請丨丨丨而死不聽乃縊死熊蹯)
(難熟冀外救也)胹熊蹯(昔晉靈公使宰夫丨丨丨不熟殺之寘諸畚遂使婦人載以過朝並左)越
椒之狀(楚司馬子丨丨熊虎丨丨左)孟軻所欲(孟子曰魚我所欲也熊掌亦我所欲也二)
(者不可得兼舍魚而取熊掌也孟子)當熊而立(前漢元帝馮昭儀拜婕妤上幸虎圈鬭獸後宫皆坐)
(熊佚出圈攀檻欲上殿婕妤直前丨丨丨丨上問何故前當熊對曰妾恐熊至御座故以身當之上嗟嘆倍敬)
(重焉漢史)抱熊以出(晉升平中有人入山射鹿忽墮一坎内有數頭熊子須臾有大熊來入瞪視此)
(入人謂必害己良久出藏果分與諸子末後作一分着此人此人饑久於是冐死取噉之既轉相狎習熊母每)
(旦覓食還輙分果此人賴以支命後熊子大其母一一負將出子既盡人分死坎中窮無出路熊母尋復還入)
(座人邊人解意便丨丨之足於是丨丨遂得無他續搜神記)和熊膽丸(柳仲郢母韓善訓子故仲)
(郢幼嗜學嘗丨丨丨丨使夜咀嚥以助勤孔氏帖)戴熊皮冠(南蠻東謝蠻貞觀三年其酋元深入)
(朝冠烏熊皮同上)六雄將軍(張鋋歸蜀次己西有人拜曰巴西侯奉邀既見置酒邀丨丨丨丨至)
(有六人皆黑衣贔然其狀天將曉鋋悸寤見巨熊卧於前者所謂丨丨丨丨也張續宣室志)靈光殿
賦(玄熊蚺䗊齗齗却負戴而蹲&KR0008;齊首目以瞪盻徒腋腋而獼獼)招北客文(寒熊孔顧登樹自擲)
(見人則擘)
羆公侯兆(文王事見前龍注)男子祥(見前維熊注)當道卧(齊神武遣韓軓司馬)
(子如從河東宵濟華州襲王羆羆不覺比曉䡄衆已乘梯入城羆尚卧未起聞□外洶洶有聲但袒身露髻徒)
(跣持一白挺大呼而詬曰老羆丨丨丨貛子那敢過敵見驚退北史)陳無己羆說(晉人以大獵以)
(五犬逐一羆羆鷙而力長於用大所與敵者皆天下強有力也犬弱而徤巧於用小顧左而右逐前而後羆不)
(能搏也行不數十里羆敗而犬伏更前而殺之獸之鷙者爪莫如虎齒莫如象而羆食之故稱勇力必曰羆羆)
(而受制於犬者遇非其敵困於羣也詩云憂心悄悄愠於羣小羆之謂矣)
詩集咆深林(熊羆丨丨丨)守翠微(熊羆丨丨丨)向我啼(青兕黃熊丨丨丨)
深叢見(丨丨丨孤羆並杜)
古今合璧事類備要别集卷七十七
