古今合璧事類備要後集卷六十七
宋謝維新撰
監司門
總領
歷代㳂革(總領財賦古無其官靖康末高宗以大元帥駐軍濟州命隨軍轉運使梁楊祖總領)
(措置財用然未以官名也南渡初嘗命朝臣總領都督府宣撫司財賦建炎末張魏公用趙應祥總領四)
(川財賦始置所繋御總領官自此始朝野雜記又職源紹興三年差戶部侍郎姚舜明往建康總領應千)
(都督府錢物糧斛六年都督諸路軍馬張浚言三宣撫司錢糧漕司互相占吝因置闕乏乞於戶部長貳)
(内差一員来鎮江府置司專一總領詔差戶部侍專一總郎劉寧止七年令戶部郎官霍蠡前往鄂州置司)
(領岳飛軍錢糧其後大軍在江上間遣版曹或大府司農卿少調其錢糧皆暫以總領為名而四川改置)
(都轉運司故總領又廢紹興十一年諸將既罷兵乃收諸帥之兵以為御前運屯駐諸處皆置總領以朝)
(臣為之仍帶專一報發御前軍馬文字盖又使之與聞軍政不猶職餽餉而已叙位在轉運副使之上鎮)
(江諸軍錢糧淮東總領掌之建康池州諸軍錢糧淮西總領掌之鄂州荆南江南諸軍錢糧湖廣總領掌)
(之興元興州金州諸軍錢糧四川總領掌之初以胡紡為司農少卿總領淮東軍馬錢糧吳彦璋為太府)
(少卿總領淮西江東軍馬錢糧曾造為太府卿總領湖廣江西京西路財賦湖北京西軍馬錢糧諸軍不)
(聽節制十六年四川總司以總領四川宣撫司錢糧所為名十八年詔罷宣撫司始改為四川總領中興)
(會要孝宗乾道六年詔淮東總領併歸淮西總領所中書門下省言勘會淮東總領所廢併司名合行併)
(入詔以總領兩淮浙西江東財賦軍馬錢糧為名仍鑄印繳納兩司元印七年復置淮東總領孝宗會要)
(又湖北總領所壁記云國家駐蹕吳會形勝控扼之也上下數千里自蜀漢荆襄江鄂遠於兩淮其間列)
(戍數百而大屯不過十數視屯兵若干州之賦入供其軍食其始費用出入悉聽乎主將之所自為己而)
(兵寢乏用紹興五年始命中都官為外領所司農兼總貢賦之入而制其出為四緫)
事類(此即唐度支之任今取唐事類近者比附于此)鍭糧(廼裹丨丨詩)餉餽(漢給丨丨不絶)
(糧道)豐衍(唐劉晏移書於元載曰諸將有不遷戎虜有侵盗聞我貢輸錯入軍食丨丨可以震耀夷夏)
倚辦(領租庸使租庸得補署積數百人皆新進銳敏盡常時之選廵督丨丨故能成功同上)制課
調(晉杜預字元凱拜度支乃奏立籍田處軍國之要興常平倉定榖價較䀋運丨丨丨内以利國外以救邊)
(者五十餘條皆納焉)佐軍興(劉晏制萬物低昂常操嬴貲以丨丨丨雖拏兵數十年歛不及民而用度)
(足唐中僨而振晏有勞焉本贊)人不加調(李靈耀反河南節帥或不奉法擅征賦州縣益削劉晏常以羡)
(補之丨丨丨丨而所入自如)民不加賦(丨丨丨丨而國豊饒劉晏事見運使)國無横歛
(元琇判度支丨丨丨丨而軍旅濟劉晏𫝊)軍隨事辦(第五琦字禹珪少以吏幹進肅宗駐彭源琦謁)
(見陳今之急在兵兵強弱在賦賦所出以江淮為淵藪假臣一職請悉東南寳貲飛餉函洛惟陛下命帝悦命)
(御史勾當江淮租庸使當丨興丨丨趣丨人不益賦而用以饒)為本為制(論曰劉晏幹萬貨盈虚厥)
(功茂矣君子之治財以仁丨丨以義丨丨其為利害而寓諸法法成矣巧者不敢過拙者不敢不及)不怨
不乏(又曰歛之絲管而丨丨藏之百姓而丨丨同上)視賦入供軍(國家駐蹕吳會形勝控扼)
(之地上下數千里自蜀漢荆襄江鄂達于兩淮其間列戍數百而一屯不過十數丨屯兵若干州之丨丨丨其)
(丨食其始費用出入悉聽主將所自為己而兵寖乏用紹興五年始命中都官為外司農兼總其賦之入而制)
(其出為四總之所國朝湖北總領所壁記)得鹽酒膽用(凡供軍之物民部計其實下江浙數州水)
(輸陸送无虚旬督其稽逗而勸其能則有薦舉之權頗丨淮丨所筭丨盧所㩁以丨丨淮總壁記)括契
佐軍需(東南三總領皆仰朝廷科撥獨四川總領專丨丨即有軍興朝廷亦不問故趙應祥搉䀋酒而)
(王瞻叔括白契以丨丨丨云朝野雜記)水運給西軍(張魏公移軍閬川總領趟開兼都漕號善)
(理財不加賦於民而軍用足宰執奏浚令居閬為丨丨以丨丨丨言行錄)民部總軍湏(紹興初孟)
(大參開江淮荆浙都督府請用丨丨長貳居建康丨領丨丨於是貳卿姚舜明以選行盤洲集東總領石記)
館職領錢糧(諸路總領故事皆帶在内金榖官淳熙中趙温叔用宇文郎中子震為淮東總領時宇)
(文尚為館職及命以著作郎兼權金部郎官為之以丨丨丨丨丨非舊典也當時皆不以為是朝野雜記)王
之望摠軍賦(丨丨丨持節入蜀以王官丨丨丨適金渝平王師十萬攻取郡縣保守關隘累月不)
(解甲公與將帥議論往復費金榖鉅萬而儲偫素備蜀人不知孝宗即位持增置戶部侍郎升宣諭使留公子)
(蜀周益公集)王之望如蕭何(權戶部侍郎吳芾入對上因論財賦遂言川陜用兵朕全得一)
(丨丨丨之力大軍十餘萬衆數月與金角敵而蜀人不知之望在蜀幾丨丨丨之在關中候事稍定當大用之)
洪适就遷少卿(洪适以戶部郎總淮東軍馬錢糧符离甲申之役緣淮列戍襁負来歸者袂相)
(属供億之費數倍左支右吾僅逃乏興就丨司農丨丨盤洲老人小𫝊)
總屬
歷代沿革(紹興十一年初置四總領官屬有幹辦公事差遣四川有主管文字二員淮東淮西)
(有分差糧料院審計司審計司通判兼搉貨務都茶場御前封椿甲伏庫大軍倉大軍庫贍軍酒庫市易)
(抵當庫惠民藥局湖廣有給納場属官兼分差糧料院審計以属官兼御前封椿甲伏庫大軍倉大軍庫)
(贍軍酒庫四川有分差糧料院審計院審計以属官兼大軍倉大軍庫撥發般運官贖藥庫糴買場中典)
(會要)
事類扈從知名(汪大猷字仲和差總領淮西軍馬錢糧所幹辦公事金亮犯邊饋饟王師高宗)
(廵幸供億百出公佐其長以辦羣工丨丨皆丨公丨樓攻媿集)一司賴公(楊子休字子美調鎮江分)
(司料院職務至簡而少保吳公琚為總領一見期以遠到幕府事為吳公以開心聽可丨丨丨丨為名同上)
發運使
歷代沿革(本朝太平興國二年置江淮水陸發運于京師端拱元年罷以其事分隸排岸司編)
(年備要至道元年始命洛苑副使楊允恭西京作坊使副李延遂及太子中允王子輿為江淮南兩浙發)
(運使兼知制茶䀋事始就淮南置局三年省咸平二年䀋鐡判官王子輿復為制置淮南茶䀋是年令兼)
(制置礬税仍領荆湖路三年以子輿充淮南轉運使四年又加都大發運事並以淮南轉運使領其務而)
(無使名景德二年復置一人後亦有二人副使以諸州副使充景德二年置都監天僖二年官崇者或為)
(副使秩輕者為都監副使都監不常備分紀景祐元年罷開元元年復編年備要慶歷七年上命發運副)
(使便不置正使職官分紀置司真州歲漕江湖粟六百萬斛以贍中都渡江後江湖寇盗多發運司第職)
(糴買而已紹興二年罷以其錢帛赴行在八年起居舍人勾龍如淵言戶部非生財之道請置諸路水陸)
(度支轉運等使置司蘇杭戶部侍郎李彌遜請復置發運使别給糴本錢數百萬緡廣行儲積徽猷閣待)
(制程邁為江淮荆浙閩廣經制發運使專掌糴事九年廢發運司乾道六年虞丞福建等路都大發運使)
(朝論不以為宜汪聖錫黃通老二尚書言之尤力執政不聽其年十二月正志以奏課誕謾遂廢司焉朝)
(野雜記後復置以平江府守臣兼專領糴運之事以餉淮軍)
事類弊去(薛向為江浙等路發運使領均輸之職運舟兵士交相侵盗貿易甚則託風水沉舟以滅)
(迹向始募客舟以官舟運費募寡而物良舊丨悉丨東都事略)財足(權邦彦為淮浙荆湖䓁路制置發運)
(使轉輸六路董媮懈檢欺隠覈逋亡責稽滯水程陸轍餘五千里丨用湊丨於行在所億萬計有詔嘉嘆楊誠)
(齋集)䟽漕河(魯宗道遷江淮發運使丨真揚丨丨廢三揠舟楫便之歲以八百萬而食京師東都事略)
開長蘆(張綸天禧中為江淮發運副使居二歲增米八十萬䟽五渠導太湖入海復租米六十萬丨丨)
(丨西河以避覆舟之患又築高郵北漕以備非常仁宗謂執政曰發運總六路之廣財貨調用幣帛榖粟歲千百)
(萬宜得其人而久任之擢天章閣待制在職十有三年同上)備賑糴(本朝大中祥符三年江淮發運)
(使李甫言今年運米六百七十九萬石諸路各留三年以丨丨丨職官分紀)惜民力(薛簡肅公天禧)
(初為江淮𤼵運使辭王文正公王無他語但云東南民力竭矣薛退謂人曰真宰相之言也言行錄)鑿洒
州渠(蔣之竒字穎叔擢江淮荆浙等路發運副使元豐六年始建丨丨丨股丨以避長淮之險自是無覆)
(溺者哲宗朝再為發運使東都事略)䟽支家河(吳處厚紹聖初如蘇州居數月為江淮荆浙等路發)
(運使丨丨丨丨通漕楚海歲漕六百二十萬石至京師又脩復泰州捍海堰成復逋戶三千六百民為立生祠)
(同上)王鼎發八難(慶歷中王鼎為淮南江浙荆湖制置發運副使内侍王永德奏請沿汴置鋪挽)
(漕舟歲可省費六萬鼎議以為不可三司判官一員將永德就鼎議丨丨丨永德不復争鼎因言陛下幸用臣)
(不宜過聽小人有所變更以誤國計於是永德言始不用居二年遂為使)耀卿立中制(仁宗時都)
(官員外郎吳耀卿景德中江淮漕米歲不過四百五十萬石其後益至六百萬石故江淮之間榖價常貴而民)
(貧請約咸平景德中歲漕之數丨為丨丨上乃詔𤼵運司歲减漕米五十萬石國史)歲漕餘百萬
(許元擢江淮荆大制置𤼵運判官既又為使元曰以六路七十二州之粟不能足京師吾不信也至則治千艘)
(浮江而上不數月京師足食乃考故事明信令發歛轉徙遠近遲速賞罸皆有法凡江湖數千里外談笑治之)
(不擾不勞而用以足丨丨六百二十萬至京師東都事略)湖山吳芾論運糧劄(臣竊以狂)
(酋授首中外大慶惟是軍食一事不可不慮兵法有之興師十萬出征千里百姓之費公家之奉日費千金内)
(外搖動怠於道路者七十萬家以餉饋之不易辦也若諸葛亮用兵如神每以糧道不繼師出無功東晉乘羣)
(胡之亂舉兵北伐當時皆謂中原指期可復而覇上之師枋頭之役亦以無糧而退則粮者實兵之急務也故)
(雖以逆亮南牧尚且運清河穎口之粮積于兩淮而後深入近者成閔之軍出未十月已以糧乏告急于朝雖)
(曰因糧於敵古亦有之伹聞北方連年飢饉必無豊儲兼近郡所積已為逆亮運之而南所存無幾若我師入)
(境官無見糧勢必取之於民朝廷前日方下十年免租之詔今兵至即奪其食則是中原之民未被其利先受)
(其害將何以慰来蘇之望哉伏願陛下詔大臣講求漕運之策使隨軍有可贍之糧師行無乏食之患則大事)
(濟矣)
轉運使(使副判官同)
歷代沿革(唐先天二年李傑始名務先始為水陸發運使盖使名之起開元二十一年裴耀卿)
(以侍中充江南淮南轉運使而崔希逸蕭旻為副盖色副使始此天寳以韋堅充勾當轉運使第五琦充諸)
(轉運使劉晏充諸道轉運使其後韓滉杜悰杜讓能崔昭緯皆以宰相充使而諸道分置廵院皆統於此)
(五代罷廵院始置轉運使唐會要職官分紀藝祖開基懲五季之亂藩臣擅有財賦不歸王府自乾德以)
(後僣偽略平始置諸道轉運使以總利權開寳六年廣南平除徐澤為判官盖轉運判官始此其轉運使)
(之名國初伹曰勾當其路水陸計度轉運事官高者則曰某路計度轉運使太平興國初皆曰使兩省以)
(上則為都轉運使又置副使與諸路判官焉又置同勾當轉運事俄罷諸路副使真宗每用兵或令都部)
(署兼轉運使王師征討則有隨軍轉運使事畢即停至道中詔曰天下物宜民間利病惟轉運使得以周)
(知令更互赴闕延見詢問焉慶歷中皆帶按察之任六年罷之三年詔諸路轉運使並兼按察使每歲具)
(官吏能否先是歐陽脩請遣使按察官吏賈昌朝言轉運以按察官吏故令兼領之六年赦書以為過為)
(煩擾吏不安職其並罷之實錄先是判官與轉運争權而罷至嘉祐中復置職略熙寧二年詔轉運使用)
(本資序人即充資臺下一等為權二等為權發遣中興以来逐路都轉運使除授不常唯使副判官常置)
(舊制轉運司除授皆命詞給誥渡江已後例給勅命後稍復舊轉運使副命詞運判則否六年諸路運到)
(亦命詞給告光宗紹熙以来使副運判不雙除)
事類轉輸(丨丨正税)漕運(丨丨貢賦白六帖)漕船(事見漢書)漕轉(漢時丨丨山東)
(粟以給中都官歲不過十萬石史記)土貢(漕引丨丨充羡天府六帖)國用(丨丨軍儲同上)漕引
(陜洛丨丨悉歸中都唐大詔令元和敕)國計(歷代操利病為丨丨者莫不損下益上危人自安變法以)
(弄權歛怨以構禍皆有之矣如劉晏通壅滯任材能富其國而不勞於民儉其家而歸利於衆第五琦促辦應)
(卒民不加賦而國豊饒亦庶幾矣)督餫(丨丨朔都曲阜行唐義問河北轉運副使制)給饋餉
(楚漢相距滎陽蕭何守關中計戶轉漕給食不乏高祖曰鎮國家撫百姓丨丨丨不絶糧道吾不如蕭何)給
軍糧(光武拜寇恂河内太守謂曰河内全富吾將因是而起昔高祖留何鎮關中吾今委公以河内堅守)
(轉運丨足丨丨光武於是北征恂收租四百萬斛轉以給軍時軍食乏恂以輦車驪馬轉輸前後不絶後寇恂)
(𫝊)虛郡廩(前漢山東水灾民飢天子遣使丨丨國倉丨以賑猶不足使者分部護冠盖相望費以億)
(計)下巴粟(山東河灾民飢使者冠盖相属於道護之丨丨丨以賑焉同上)任才能(見前國計)
(下)究利病(劉晏以轉運為己任凡所經歷必丨丨丨運米數千萬石以濟關中分紀)察治否
(潘孟陽加䀋鐵轉運副使并丨諸侯丨丨孟陽氣豪倨所至會賓客留連倡樂唐潘孟陽𫝊)治財賦
(唐僖宗時崔彦昭長於丨丨丨召為吏部侍郎充諸道䀋鐵轉運使)漕給中都(高宗時丨山東之粟)
(以丨丨丨之官不過數十萬石孝武通西南夷道作者數萬人千里負擔餽糧率十餘鍾致一石職官分紀)
漕給京師(昭帝五鳳中耿夀昌奏言故事歲丨關中穀四百萬斛以丨丨丨用卒六萬人宜糴三輔)
(弘農河東上黨太原郡榖足供京師可以省關中漕卒過半前食貨志)行三百里(粟丨丨丨丨則)
(國無一年之積粟行四百里無三年之積行五百里則衆有憂色管任法篇)率三十鍾(秦欲攻匈)
(奴使天下飛芻輓粟起于黃陲琅琊至負海之郡轉輸河北丨丨丨丨而致一石前漢書)費鍾置釜
(運糧丨一丨之用丨一丨之至也漢書)驢輦省費(永平中理虖沱石臼河從都慮至羊腸倉欲令)
(通漕太原吏人苦役連年無成轉運所經三百八十加隘前后沒溺死者不可勝筭鄭訓知大功難立上言遂)
(罷其役更用丨丨歲丨丨億萬計全活徒士千人後鄧訓傳)輦車驪駕(寇恂事見上給軍糧注)
木牛流馬(諸葛亮長於巧思丨丨丨丨皆出其意)漢委丞相(丨追糧道丨事於丨丨蕭何)
晉任尚書(丨開較運丨在丨丨杜元凱事)通貨盈虛(唐王潘領諸道轉運使程异為副异)
(尤丨萬丨丨丨)案牘剖析(同上充諸道轉運使雖丨丨鞅掌丨丨如流黠吏詆欺無不彰敗)開
渠通漕(元宗擢堅為陜郡大守水陸運使漢有運渠起闕門西抵長安引山東租賦堅乃占咸陽壅渭)
(為堰絶㶚滻而東注永豐倉下復與渭合初滻水之左有望春樓堅于下濬為潭以通漕帝為升樓詔羣臣臨)
(觀詔曰關輔之間尤資殷贍比来轉輸未免艱辛故置此潭以通漕運萬代之利一朝而成唐韋堅𫝊)置
倉省運(唐裴耀卿同門下平章事充轉運使於是丨河陰集津三門丨引天下祖繇盟津沂河而西三)
(年積七百萬石丨丨費三十萬緡或說耀卿請進所省脚錢以明功利耀卿曰此盖公家盈縮之利爾不可以)
(求寵乃奏充所司和糴等錢明年選侍中)置吏督察(唐韋堅善探候主意見宇文融等以力剥財物)
(爭行進奏而置恩顧堅乃以轉運江淮租賦所在丨以禪國之倉廩)負米先趣(丨丨丨劉晏與元載)
(書曰見一水不通思荷鍾而先往見一粒不運願丨丨丨而丨丨焦心苦形期報明主晏以轉運為任如是)
鈎校奸贓(丨丨丨丨未减賦取公財不耗疲人樂生杜牧裴諗制)牢籠漕輓(綰丨丨丨)
(丨之職同上)歲致四十萬(代宗立晏領東都河南江淮轉運常平使乃移書於宰相元載以為)
(運漕之利與害各有四載得書盡以漕事委晏故晏得盡其才歲輸始至天子大悦馳使勞曰卿即鄼侯也凡)
(丨丨丨丨丨斛自是關中雖水旱物不翔貴矣唐副晏𫝊)省費三十萬(見前置倉省下注)運
數千萬石(劉晏事見究利病注)增百八十萬(李巽杜佑表為䀋鐵轉運副使俄代佑使)
(任自劉晏後職廢不振賦入朘耗巽位職一年較所入如舊最多明年又過之又明年丨丨丨丨丨緡)鑿
潭以通漕(韋堅為水陸運使初滻水御苑王有望春樓堅干下丨為丨丨丨丨三年而成帝為升樓)
(詔羣臣臨觀)按行得其利(劉晏時大兵後㪷米千錢禁膳不兼時甸裝援穗以輸晏乃自丨丨)
(浮淮泗達于汴入于河右循底柱碣石觀玉門遺迹至河陰鞏洛見宇文愷梁公堰厮河為通濟渠視李傑新)
(隄盡丨丨丨病)崇漕運之任(况當冨庶之朝宜丨丨丨丨丨白六帖)領漕輓之務
(丨丨丨丨丨必在公勤同上)陛辭日面諭(本朝歐陽脩出為河北都轉運使丨丨丨丨丨曰為)
(無久居計有事來言東都事略)乘驛奏機事(太宗時魏廷式任陜西益州轉運使因入奏帝謂曰)
(有事具白中書廷式曰臣三千里外乘驛而来以機事上聞願斷自宸衷非為宰相而来也)致堯劾
魏庠(曾致堯為兩浙轉運諫議大夫魏庠知蘇州介舊恩以進丨丨丨其罪太宗曰是敢治丨丨可畏也)
冨弼薦王紘(冨弼薦王紘為江東轉運紘常言不法之人如使肆貪於一郡一邑害良民千萬家)
(不若去之不止利一家)吏不得為姦(慶歷中王鼎遷尚書刑部郎中天章閣待制河北都轉運)
(使科率税賦事皆躬親丨丨丨丨丨)家莫敢為非(王素為淮南都運所布耳目甚廣人人若素坐)
(視其丨丨丨丨丨)舉廉勤才識(咸平四年秘書丞查道上言朝廷命轉運使不惟商度金榖盖)
(以廉察郡縣臧否請自今轉運使副得替先批書一任曾丨若干丨丨丨丨之士曾奏若干貪殘猥濫之人朝)
(廷量其臧否以行賞罸從之)訪能否誅賞(開寳九年詔諸道知州通判及臨事務官吏宜令諸)
(路轉運司廉丨其丨丨第為三等歲終以聞以臨事簡慢所涖無狀者為下恪居官次職務粗治者為中尤異)
(有殊績者為上當行大丨丨焉)編財賦科約(李文簡公燾字仁甫號巽齊先生除潼川路轉運判)
(官州縣多橫歛公選官置局括一道財賦列其名色使有無相補酌三年中數而為悵編示官吏名為科約至)
(今不廢言行錄)置財賦都簿(文簡公副運江西丨一路丨丨丨丨未幾召還乞令本路毋廢此書)
(上曰卿不為高論務在便民甚善同上)供調百萬億(李士衡河北漕真宗幸澶州東宗西祀丨)
(丨丨丨丨士衡有力焉)减冶數十萬(陳文惠公堯佐為河東轉運使河東地寒而民貧奏除石)
(炭税丨官丨鐡課歲丨丨丨以便民曰轉運征利之官也利有本末下有餘則上足吾豈為俗吏哉言行錄)
官吏為三等(景祐元年令諸路轉運使副察所部丨丨能否辨丨丨丨公勤廉幹文武可取利益)
(於國惠及於民者為上幹事而無治聲者為次畏懦而貪慢公不治贓狀未露濫聲頗彰者為下並列狀以聞)
邊粟支二年(蔣之竒為陜西轉運副使經賦所入以給用度公私用足比其去庫緡八十餘萬丨)
(丨皆丨丨丨東都事略)福星救東土(哲宗立念東國困於役竄吳居厚復以鮮于侁為京東轉)
(運使司馬光曰以侁之賢不宜使居外顧齊魯之區彫敝已甚湏侁為丨丨丨之耳比行曰福星往矣安得如侁)
(百軰布列天下乎土民聞其重臨如見慈父母四朝國史又司馬光語人曰今復以子駿為轉運誠恐非宜然)
(欲救東土之敝非子駿不可此一路福星也可以為諸路轉運模範矣長編)頗牧在禁中(季迪)
(真宗問陜西兵數對曰臣為轉運使時以方寸小冊記兵及糧以備調發今獨置佩嚢中真宗令擇取之因給)
(紙令上數以進曰不意丨丨丨吾丨丨矣)都漕豈無人(顧臨以給事中使河北梁燾言丨丨之職)
(在外丨丨其丨四朝國史)運米有心計(范旻為淮南轉運使每歲丨丨百餘萬石以給京師時論)
(許其丨丨丨)輕車訪疾苦(趙忠定公汝愚將漕江西每丨丨携主案吏二候兵一馳原隰丨民)
(丨丨自帥閫而下悉嚴憚之劉後溪趙忠定公墓誌)發粟濟飢民(李士衡為河北都轉運使既至)
(調發得策粟列郡有數年之積其餘以濟飢民職官分紀)奏减丁口税(蔡㐮為福建路轉運使復)
(古塘以溉民田人利之為生祠于塘側又丨乞丨閩人五代時丨丨丨之半神宗實錄)代輸四郡
税(程大昌字泰之徙江西路運副公曰可以興利除害行吾志矣歲儉出錢十餘萬緡丨輸丨丨五等夏丨折)
(帛遏饑民為盗之原言行錄)代納本路欠(紹興三十年福建漕王時升言到官纔一考見樁上)
(供庫錢三十萬緡欲丨丨丨丨拖丨䀋錢上從宰執奏合旌賞)蠲冗賦民債(昌公弼為河北轉運)
(使任郡四年丨丨丨及民負債不能償者數百萬而官田自饒)言糧儲粗備(范忠宣公純仁自陜)
(西轉運副使召還神宗問曰卿在陜西久主漕輓必精意邊事城郭甲兵丨丨如何公對曰城郭粗安甲兵粗)
(修丨丨丨丨言行錄)其賦歛寬平(王待制質遷荆湖北路轉運使當用兵西方急於財用之時獨)
(不進羡餘其丨丨近丨丨治以常法他路不勝其弊而荆湖之人自若言行錄)上生財養民(吕大)
(忠字進伯元豐初除河北路轉運判官大忠言古之理財視天下猶一家朝廷者家也外計者兄弟之家居雖)
(異而財無不同未有餘資而不與者也乃丨丨丨丨丨十二事東都事略)開營田贍邊(歐陽脩出)
(使河東丨丨丨以丨丨儲至今賴之初執政委脩以河北之漕亦幸其不職而汗嫚其才脩至頗稱其職)興
水利溉田(蔣之竒遷淮東路轉運副使歲飢募民丨丨丨以食流冗丨丨九千餘頃如揚之天長三)
(十六陂與宿之臨涣横斜三溝此其大者也東都事略)最為識大體(張士遜出為江西轉運使)
(辭王文正公於政事堂公從容曰朝廷搉利至矣士遜起謝後迭更是職思公之言未嘗求錐刀之利識者曰)
(此運使丨丨丨同上)可為諸路法(鮮于侁字子駿閬中人范景仁舉所知除利漕兼提舉常平上)
(曰鮮于侁定利路役法丨丨丨丨丨又上書陳時政闕失曰可為憂患者二可為太息者三移京東轉運使)
幹治難其代(宋摶轉運河東以丨丨稱丨丨丨凡十二年不徙)將輸輟以行(爾文)
(學議論見推時軰久在近服宜知朕指丨丨之任丨判汝丨丨爾其布宣朕不遐棄張與湖查籥除夔路運)釋
褐再任除(李絢字公素景祐中及第授大理評事通判邠州召試授太子中允直集賢院未幾除京)
(西轉運使時吕文靖執政好擢用竒材謂曰朝廷之制未嘗有釋褐再任為轉運使者以學士才器高爽故有)
(是授宜副朝廷之意絢到任有澄清之志)召對顧問除(薛映字景陽太宗召對顧謂左右曰薛映)
(賢士也除江西轉運使東都事略)一切繩以法(孫甫為兩浙轉運使范文正守杭州以大臣或)
(便宜行事公曰范公貴臣也吾屈於此不得不伸於彼矣由是丨丨丨丨丨而常濫以司自處范公遇之無倦)
(色及退而不能無恨公遇范公不少下退而未嘗不稱其賢也言行錄)未嘗按一吏(陳文惠公)
(堯佐六為轉運使常以方嚴肅下使人知畏而重犯法至於過失多保佑之丨丨丨黜丨丨同上)廉察
郡縣臧否(查道事見上舉賢勤才識下注)廉訪官吏能否(開寳九年詔諸道官吏宜)
(令轉運使廉訪能否第為三等歲終以聞當行誅賞)擿姦一路悚栗(楊察事見後擿姦召為正)
(言注)奏黜八州知勸(彭思永字季長為荆湖北轉運使至部丨丨守令之殘暴疲懦者各一人)
(而丨丨丨丨言行錄)官吏望風而肅(何郯為河北都漕郡縣丨丨丨丨丨丨職官分紀)貪
吏投劾而去(王懿敏公素公為淮南都轉運使兼按察使時初置按察諸路以苛公獨不苛然丨)
(丨有自丨丨丨丨者言行錄)副使在提刑上(祥符七年詔曰自今轉運丨丨不限官品並丨)
(丨點丨獄之丨)判官與轉運爭(見沿革)出總舟車之餫(丨丨丨丨丨丨曲阜)
(行徐彦孚陜西轉運使制)皆帶按察之任(見沿革)運米百餘萬石(范旻為淮)
(南使太祖遺曰卿貧凡所湏並借用官錢悉以便宜從事不必一一中覆也每歲丨丨丨丨丨丨以給京師時)
(論許其有心計)經度一路之財(丨丨丨丨丨丨賦通財移用以充外計檢察諸積稽攷帳籍財)
(賦轉運司神宗正史職官志)在部舉賢為急(楊察為江東轉運使丨丨專以丨丨丨丨務人)
(或譏之察曰此按察職也苟掊拾羡餘則俗吏能之何必我哉言行錄)一任舉士若干(見前)
(舉廉勤才識下注)奏最除直史館(劉彝字執中為兩浙轉運判官丨丨稱最除直丨丨東都)
(事略)摘姦召為正言(楊察字隠父脩起居注出為江東轉運使部吏頗易其年少及丨丨伏一)
(路悚栗丨丨右丨丨同上)知其能擢待制(吕公弼為河北轉運仁丨宗丨丨丨丨天章閣丨)聞
其清擢樞副(初沈義倫随軍轉運使入成都偽蜀有以珍寳為獻皆却之東歸篋中所有纔圖書)
(數卷上聞其丨節丨丨密丨使)還為侍御知雜(王隨徙淮南轉運使召丨丨丨丨史丨丨言行)
(錄)折爼秋毫勿入(楊誠齋萬里諡文節漕運江東凡行部常禮一切不納至於丨丨交饋丨)
(丨丨以自丨悉歸之官為錢一千六百萬同上)移用無進羡餘(皇祐五年詔轉運之職本以澄)
(清官吏豈特事誅求以剥下有能盡歲入以致增盈者留為本路丨丨丨得丨丨丨實錄)賜漕臣練
鵲錦袍(景祐間河北河東陜西三路漕臣丨丨丨丨)賜漕使緋衣袋帶(侯步除淮)
(南轉運使賜丨丨丨丨丨)復賜羊酒使過家(王隨隨直使館出為京西轉運使時隨父母在)
(路中京西乃其所部也真宗賜詩寵其行復以羊酒賜使過家時人榮之東都事略)總一方刺
篤之任(往丨丨丨丨丨丨丨曲阜行張商英河北轉運制)採漢典制舉之官(遠丨)
(丨丨設丨丨丨丨近參唐制考將漕之最胡文恭行趙良規制)察官吏必湏平允(咸平元年)
(上謂轉臣曰諸路轉運使按丨丨丨使權甚重丨丨丨丨寬猛適中卿等其推擇)雖將漕實在
摠察(分部而名雖以丨丨為名其丨丨於摠庶務之予奪丨羣吏之能否)
詩集西風持漢節(丨丨丨丨丨騎從嚴弓刀維閩七聚落惸孤困吏饕土敝禾黍&KR0034;水煩鮮)
(介勞南區將仁氣百城共一陶察人極涇渭問俗及豚羔山谷送劉士彦赴福建漕詩)全節佐均
輸(王孫舊讀五車書手把山陽太守符未駕朱軒辭輦轂却分丨丨丨丨丨荆公送王詹叔利路運判詩)
持節過家山(纔趁鋒車入帝關又丨使丨丨丨丨楊誠齋送林子方將漕閩都詩)使星臨
翼軫(朱幡玉節偏南紀綿帳綾衾擁望郎丨丨下丨丨丨旁西山南浦回風光同上餞雷都運詩)斯
人乃德星(我懷元祐初珪璋滿清班維時南癃老奉使獨未還迁叟向我言青齊歲方艱丨丨丨丨)
(丨遣出虛危間東坡謝二鮮于君詩)一節太江西(歸去明光見天子還把丨丨丨丨丨年來屢下)
(寬大詔赤子未免寒與飢恩如受病政如藥知病與藥何由治此行委寄意不淺列城數十受指麾張文潜送)
(程之元江西運判詩)十郡關職掌(威權目與轉輸同僕從衙庭事二雄丨丨山河丨丨丨一門忠)
(孝是家風魏野贈漕運夏寺丞詩)天文占使入(持節三千里提封一十州丨丨丨丨丨地士覺)
(錢流吏有言前信農無賦外求事投餘日畢政舉大綱休利源乾後溢民瘼痼還瘳印給中臺筆行馳外部籌)
(唐子西上漕使詩)出關稱使者(一代風騷將百年忠義家丨丨丨丨踏雪看梅花楊誠齋送𫝊)
(安道將漕七闌詩)因為甘霖蘇黔首(二十登庸冠列仙當時便合掌王言丨丨丨丨丨丨)
(丨未放祥雲入紫垣王禹偁獻張禮部詩)最慰章濱父老心(江西一節鑄黃金丨丨丨丨丨)
(丨丨長孺向來真強予次公今不異重臨餘風尚有歡謠在陳迹寕無勝事尋豫想新詩能寄我十年華省故)
(情深荆公送程公闢轉運江西詩)喜入千屯看木牛(職親六閣仍金馬丨丨丨丨丨丨丨)
(綉斧光華誰不羡一賢去國欠人留楊誠齋送周元老將漕湖北詩)木牛流馬功不休(餽糧)
(千里百無策丨丨丨丨丨丨丨關中正湏蕭丞相省内早要富民侯陳后山送杜侍御史陜西)
(轉運)
運管
歴代沿革(熙寧三年詔川廣等七路轉運司依京東等路各舉官一員充管勾文字職官分紀)
(元豐元年十二月詔轉運司管勾文字不得隨本司出廵政和四年詔依舊法如别官司陳請差委雖奉)
(特旨亦不許差出續會要建炎初避高宗諱改管勾為主管職源)
事類佐軺(以丨丨車自集)管勾(唐義問字士宣熙寧中辟京西轉運司丨丨文字神宗覽本道)
(章奏知義問所為以其言訪於輔臣因黃好謙領使事諭之曰唐義問風力強敏行且用矣可面語之尋以為)
(司農管勾公事)
運幹
歴代沿革(本朝熙寧三年七月詔諸路轉運司奏舉京朝官知縣資序二人充本司勾當其京)
(東西淮南兩浙各許舉一員職官分紀元祐中除三路外並罷後復置焉建炎初避高宗諱改勾當為幹)
(辨職源)
事類查籥敬愛(何耕字道夫類試第一移成都路運司幹辦公事官長丨丨負才易公公遇其)
(設施未安必反覆告之籥大敬愛周益公集)
帳幹
歷代沿革(國朝熙寧詔諸路漕司始置属官元祐詔運司管勾文字除三路外並罷其職事帳)
(司兼管後復故)
古今合壁事𩔖備要後集卷六十七
