古今合璧事類備要前集卷三十二
宋謝維新撰
嗣續門
誕子附(誕女孽子)(雙生前身)(遺腹)
事類設弧(射人以桑弧蓬矢六射天地四方又子生男子設弧于門左女子設帨于門右内則)
弄璋(下莞上簟乃安斯寢乃寢乃興乃占我夢吉夢維何維熊維羆維虺維蛇大人占之維熊維羆男子)
(之祥維虺維蛇女子之祥乃生男子載衣之裳載丨之丨乃生女子載寢之地載衣之裼載弄之瓦注半圭曰)
(璋臣之職也瓦紡塼也斯干)剪髮(三月之末擇曰丨丨為鬌男角女羈是日也妻以子見於父姆先相)
(曰母某敢用時日祇見孺子夫對曰欽有帥父執子之名手咳而名之内則)生齒(男子八月丨丨七歲)
(而齓家語)彌月(誕丨厥丨先生如達注誕大也又發語辭達羊子言易産也生民)三年(子生丨丨)
(然後免於父母之懷論)螽斯衆多(言若丨丨不妬忌則子孫丨丨也螽斯羽宜爾子孫詵詵兮周)
(南)椒聊繁衍(丨丨之實丨丨盈升椒聊且遠條且唐風)芣苢有子(丨丨婦人樂丨丨也)
(采采芣苢薄言采之周南)石榴多子(元魏安德王延宗納李祖收女為妃後帝幸李宅宴而妃母薦二石榴於)
(帝前人莫知其意魏收曰丨丨房丨丨王新婚其母欲子孫衆多也帝大悦收傳)剖胸生契(修巳)
(背拆而生禹簡秋胸剖而生契六帖)踐跡生棄(姜嫄丨巨人丨而孕丨子以為不祥棄于水上故名)
(丨即后稷也)尹生空桑(伊尹母居伊水上既孕夢神人告曰日出水而東走明日視日出水告其隣東)
(走十里而顧其邑盡為水身化為空桑有莘氏女採桑得嬰兒於桑中命曰伊尹獻其君令庖人養之是為湯相列女傳)申
降崧嶽(嵩高維嶽峻極于天維嶽降神生甫及申詩嵩高)乘鹿入胎(老子丨白丨丨母丨既生)
(廣顙大囙疎齒方口耳有三門鼻有雙柱足蹈五字手把十文商芸小說)紱麟應瑞(孔子生之夜有二蒼龍自)
(天而下有二神女擎香霧於空中以沐徵在先是有五老列於庭則五星之精又有麟吐玉書於闕里人家云水精之子)
(系襄周而素王故二龍遶室五星降庭微在以繡紱繫麟角及夫子將終抱麟解紱而泣拾遺記)寤生驚母
(鄭武公娶于申曰武姜生莊公及共叔段莊公寤生驚姜氏因名寤生左傳)生日同父(魯子同生公曰是其)
(生也與吾同物命之曰同注同日生也左桓公)有文在手(魯成季之生也丨丨丨其丨曰友遂以命之宋武公生)
(仲子丨丨丨其丨曰為魯夫人故仲子歸于我邑姜方娠大叔夢帝謂己子名曰虞乃生丨丨丨丨曰虞遂以名之並左傳)
及堂聞聲(叔向欲娶申公巫臣氏其母止之曰甚美必有甚惡叔向懼不敢娶平公強使娶之生子伯石)
(始生子容之母走謁諸姑曰長叔姒生男姑視之丨丨丨其丨而還曰豺狼之聲非是莫喪羊舌氏矣遂弗視昭二十八)
虎狀豺聲(楚子良生子越椒子文子良之兄曰熊丨之丨而丨狼之丨弗殺必滅若敖矣子良不可子文以為大感及將)
(死聚其族曰椒也知政乃速行矣旡及於難且泣曰鬼猶求食若敖氏之鬼不其餒而子文卒子越為司馬攻王王遂滅若敖氏宣四)
鳶肩牛腹(叔魚生其母視之曰是子虎目豕喙丨丨而丨丨谿壑可盈是不可壓又叔向曰晉有羊)
(舌鮒者叔魚之母弟瀆貨無厭亦將及矣)夢天與蘭(鄭文公有賤妾燕姞丨丨使丨已丨曰以)
(是為而子以蘭有國香人服媚之如是既而文公與之蘭而御之曰妾幸而有子敢徵蘭乎)夢虜脱
衣(索充丨丨丨上丨索紞曰虜字去上男也夷狄隂類也君婦當生男果然)夢應長庚(李白欲生)
(其母夢長庚星遂生白本傳)夢懷日精(陶隠居初生母夢日精在懷二天人手執金香爐降雲笈)
(經陶弘景母夢兩天人手執香爐來至其所已而有孕生弘景本傳)夢鳳集身(南史王曇逸母晝寢)
(丨靈丨丨丨因有娠又聞腹中啼聲僧寶誌曰生子當為神仙宗伯雞跖集唐王知遠母晝寢丨丨丨丨因有)
(娠本傳)夢鳳集肩(徐陵母臧氏丨五色雲化為丨丨左丨上已而誕陵焉時有寶誌上人者世稱)
(有道年數歲家人攜以候之寶誌摩其頂曰天上石麒麟也)夢燕投懷(張說母丨玉丨丨丨遂生)
(說定命錄)夢鶴集庭(張九齡丨九丨自天而下飛丨于丨遂生齡九齡家傳)旗蓋墜天
(梁任昉母晝卧夢五綵旗蓋四角懸鈴自天而墜其一鈴落入懷中心悸因而有孕占曰必生才子遂生昉本)
(傳)印綬登樓(魏張奐為武威太守妻方孕夢丨丨丨丨而歌奐占曰夫人生男復臨此郡必死官)
(乎及生子猛後果然)腸遶吳門(孫堅母姙堅夢丨出丨丨昌丨寢而懼告隣母曰安知非吉證曰遂)
(生堅吳紀注)楓生腹上(唐張志和母夢丨丨丨丨遂生志和本傳)白鵠聳雲(吳時張承)
(家有丨丨丨丨占者曰鵠是延年之物從室入雲自卑升高之象當使子孫位極人臣名擅江表若生子可以)
(名曰鵠後承生昭至輔吳將軍王子年拾遺)庭鳩集樹(唐王廷湊始生有鳩數十朝丨庭丨暮宿)
(簷戶長駢脇歴居戎職值亂殺田洪正推為留後子孫相繼藩鎮一百年唐年補錄)匹練升天(後漢)
(虞升初生有物若丨丨上丨於丨占以為吉後至太尉)神光照社(後漢應嫗生四子見丨丨丨丨)
(樞見光以問丨者曰此天符也子孫其興乎乃探得黃金自是諸子宦學有名至瑒七世通顯孝子傳)銅
盆墜星(桓玄温之孽子母馬氏嘗與同輩夜坐於月見一流星墜銅盆中水忽如二寸火珠烱然明淨)
(以飄接取馬氏得而吞之遂有孕生玄晉傳)泗濱得石(高琳母嘗褉丨丨見一石光彩可愛遂持)
(歸是夕夢人謂曰此浮磬之精若保之必生令子俄而有孕生琳北史)藍田生玉(諸葛恪少有名)
(孫權見其父瑾曰丨丨丨丨真不虛也)老蚌出珠(後漢韋元將弟誕仲將孔融與其父書曰前日)
(元將來淵才亮茂雅度弘毅世之器也昨日仲將來文敏篤誠保家之主也不意雙珠近出老蚌)有孕
生卵(徐君宫人丨丨而丨丨弃於水濱有大&KR0008;頡銜卵歸其母母腹煖之遂生兒宫人聞之乃取為己子)
(是為偃王)産子并蛇(竇武母丨丨丨産一丨)戎婦生子(蘇武留匈奴十九歲年老子前)
(坐事死宣子閔之問左右武在匈奴久豈有子乎武因平恩侯白前發匈奴時戎婦適産一子通國有聲問來)
(願因使者致金帛贖之上許焉通國至上以為郎)翁子無影(陳留有富翁年九十娶田客女為妾)
(一交接而死後生男大男謂其母曰我父年尊無復人道一宿斯須何因有子汝小家淫泆反欲惡我種類乎)
(爭財數年州郡不决丞相丙吉思惟良久言曾聞真人旡影老丨丨亦丨丨又不耐寒可共試之時八月取同)
(年小兒俱解裸之此兒獨啼言寒又並日中行後獨旡影人咸服風俗通)五月誕生(見端午類注)
及期不産(北齊竇太母有娠期而不産大懼有巫云渡子河湔裙必易生因至水所忽一人云當生貴)
(還家生秦北史)子慰人心(王渾妻鍾氏琰太𫝊繇曾孫博覽記籍美容止善嘯詠既適渾生子濟渾)
(嘗與琰坐濟趍庭而過渾欣然曰生丨如此足丨丨丨琰笑曰若使新婦得配參軍生子故不翅如此參軍謂)
(渾中弟淪也)兒有英骨(桓温生未期温嶠見之曰此丨丨丨丨可試使啼及聞其聲曰真英物也)
(以其為嶠所賞故名之曰温本傳)命字為塼(范曄母如厠産曄額為塼所傷故以塼為小字)取
義充閭(賈充始生父達曰後當充閭之慶故名充字公閭本傳)名曰添丁(盧仝生子丨丨)
(丨丨欲為國持役也本傳)字曰緇郎(崔慎由鎮西川有異人曰君四十旡子為公求之終南翠微寺)
(有僧絶粒五十年君遺以服玩受之則其嗣也果受之僧尋卒遂生子丨丨丨丨即崔微也南部新書)生
子美并(五代和現晉宰相和凝之子現生會凝入翰林加金紫知貢舉凝喜曰我平生大事三者并集)
(此子宜於我矣且名曰三美范蜀公蒙求)生子分定(范雲與梁武帝宿顧暠之舍暠妻方産有鬼在)
(門曰此中有王有相雲起曰王當仰屬相以見歸南史魏舒微時嘗詣野王主人妻夜産俄聞車馬之聲相)
(問曰男也女也曰男答云十五以兵死復問寢者為誰曰魏公舒後十五年詣主人問所生兒曰因條桑為斧)
(傷而死魏自知當為公矣後果位至司徒)禁人殺子(賈彪為新息令人貧困多不養子彪嚴為至於殺)
(人同罪)賜民生子(勾踐令有娩者以告公令醫守之生男壺酒一犬生女壺酒一豚生三人公與)
(之乳母二人與之餼)里中羊酒(盧綰與漢高祖同里廬親與太上皇相愛及生男同日丨丨持丨丨)
(賀兩家漢書)生日湯餅(唐明皇王后恩寵日衰不自安一日訴曰三郎獨不記阿忠脱新半臂換)
(一斗麫為生日湯餅耶上戚然閔之)錯寫弄璋(太常少卿姜度誕子李林甫手書慶之有曰聞有弄)
(麞之喜客視之掩口職林)深愧無勲(晉元帝生子普賜羣臣殷羨謝曰臣無勲猥蒙頒賚帝笑曰此)
(事豈可使卿有勲世說南唐時宫中嘗賜洗兒果有近臣謝表云猥蒙寵數深媿無功李主曰此事卿安得有)
(功)夢賜貴子(竇禹鈞家甚豐年三十旡子夜夢亡祖亡父聚謂之曰汝早修行緣汝旡子又壽數)
(不永禹鈞唯諾後十年復夢其祖父告之曰汝自數年以來名掛天曹隂府以汝有隂德延算三紀賜五子各)
(榮顯范文正公述)夢賜玉童(相國王公丙申歲為譙幕值亡者數千戶公奏乞貸種粒牛糧懇訴)
(甚切朝廷可之一夕次驛舍夢中有人召公出拜見一人紫綬象簡如牧守之儀遣一綠衣緋童曰以汝有憂)
(民之心上帝嘉之賜此童為宰相子授訖寤是夕夫人亦有祥兆而孕焉後果生一字慶之器格清粹談紫府)
(間事祥符壬子歲謂所親曰上元夫人命我為玉童只為吾父未受相印受則吾去矣不數日公果正拜及踰)
(月慶之卒湘山野錄)武夷仙君(楊大年初生母章氏夢羽人自言丨丨君託化既生乃一鶴雛盡室)
(驚駭弃之江叔父曰吾聞間世之人其生必異追視之則鶴蜕而嬰兒具焉體尚有毳經月乃落詩序)懷
玉山人(楊大年父文逸為唐玉山令大年將生一道士袖刺來謁自稱丨丨丨丨冠褐秀爽斯須遽失公)
(遂生後三十七為學士晝寢于玉堂忽夢道士來謁稱丨丨丨丨故出一牒閱之寫三十七字大年驚曰得非)
(數乎許添乎道士命筆一點為四十一字至其數果卒王壺清話)道士弈棋(李泰伯母初無子祈)
(禱無所不至祥符二年夢二丨丨丨丨戶外往觀之其一人取局之一子授焉遂孕生泰伯)道士贈
龜(梅聖俞生男前一日夢丨丨丨丨一枚詳見詩集)黃鶴樓光(王欽若父仲華侍祖郁任官鄂)
(渚欽若母有孕值江水暴溢亟遷丨丨丨始免身生公時隔岸漢陽居人望樓上若有丨景青箱記)慈烏
庭集(邵康節母李氏其姑張氏遇之甚嚴一夕欲自盡夢神人令以玉筯食羹一杯告曰旡自盡當生佳)
(兒後李夫人因山行於雲霞間見大黑猿有感遂孕臨蓐時丨丨滿丨人以為瑞是生康節七歲戲於庭蟻穴)
(中别見天日雲氣往來也本傳)有貛入室(富獻簡公曰王荆公之生也丨丨丨其丨俄失所在故小)
(名貛郎)大蛇壓帳(崇寧中大將劉法欲生其母幃帳忽墮壓而下視之一丨丨蜿蜒母怖甚避之)
(他所法生再視之但見蛇蜕耳其後法為將有賢稱帥熙河童貫俾用老弱策應遂䧟邵氏錄)
誕女設佩巾(女子生丨帨於門右帨丨丨也禮)作門楣(唐楊貴妃寵幸時有謠曰男不)
(封侯女作妃君看女却丨丨丨楊妃外傳)翠雞飛下(西子母浣帛於溪有明珠射體感而孕又夢有)
(丨丨五色自空丨丨久而化為鶚飛去翰府名談)雌鶴飛來(歐陽公在夷陵目遊姜嫄廟潛禱續)
(嗣家人夢一鶴飛來自云是丨丨果得女八歲忽驚魘曰夢一鶴丨去數日卒聞見錄)
雙生後生居上(古人尚質雙生以丨丨者丨丨取以為兄公羊傳)孿子相似(丨丨)
(之丨丨唯其母知之孿雙生也戰國策)一臣一妾(晉惠公之在梁也梁伯妻之梁嬴孕過期十云)
(將生一男一女男為人臣女為人妾故名男曰圉名女曰妾僖十七)一弟一兄(霍將軍妻産二子疑)
(所為兄弟或曰前生為兄後生為弟或曰居上者宜為兄居下者宜為弟居下前生今宜以前生為弟時霍光)
(聞之曰昔殷王祖甲一産二子曰囂曰良以卯生囂以巳生良則以囂為兄以良為弟並以前生者為長霍氏)
(亦以前生為兄焉西京雜記)三左三右(陸終娶鬼方國君之妹謂之女嬪孕而不育三年啟其母)
(左脅三人出右脅三人出帝系)
遺腹存趙孤兒(趙朔為屠岸賈攻滅朔有遺腹子朔夫人置兒袴中得脱朔客公孫杵臼程嬰)
(二人謀取嬰兒負之以文褓匿山中嬰謬謂諸將曰吾知趙氏孤處諸將發兵隨之公孫杵臼謬呼曰趙氏孤)
(兒何罪請活之諸將殺杵臼與孤兒然趙氏真孤乃反在程嬰為匿十五年因韓厥復立之是為趙武程嬰自)
(殺曰我將下報宣孟與公孫杵臼武為服齊衰三年為之祭邑史記)有祖風烈(李廣子當戶早卒有)
(遺腹生子陵有廣之風烈)立為嗣王(漢泗水王戴前薨旡嗣國除後宫有遺腹子煖相内史不奏言)
(上聞而憐之立煖為泗水王相内史皆下獄)名曰小同(鄭玄子為孔融吏舉孝廉融被圍往赴難)
(被賊害有遺腹子以丁卯日生玄以丁卯歲生故丨丨丨丨)繼父不容(杜祁公衍越州人父早卒)
(遺腹生公前母有二子不孝其母改適河南錢氏公年十五六其二兄以為其母匿私財以適人就公索之不)
(得引劍斫之傷腦走投其姑姑匿其重橑上出血數升僅而得免乃詣河南歸其母丨丨丨之丨往來孟洛間)
(貧甚傭書以自資東軒筆錄)叔父收養(范忠文公鎮兄鎡卒于隴城旡子聞其有遺腹子在外公)
(時未仕徒步求之兩蜀間二年乃得之曰吾兄異於人體有四乳是兒亦未然驗之果然名之曰百常春誌銘)
(闕)子(事類並見前庶母類)
前身探取金環(羊祜年五歲令乳母取所弄金環乳母曰汝先旡此物祜即詣隣人李氏東垣)
(桑木中探得之主人驚曰此吾亡兒所失物也去可持去乳母具言之知李氏子則祜前身也)索取香
囊(後蜀文澹生五歲謂母曰有五色香囊在杏林中往取得之乃澹前生五歲失足落井今再生也)記
弄刀時(向靖有女數歲而亡始病時弄小刀子母奪取不與傷母手後又産一女年四歲曰前時刀子)
(何在母曰旡也女曰昔爭刀子故傷母手云何旡也靖覓數刀合置一處令女自識女見大喜即取先者冥祥)
(記)言墮井事(晉鮑靜字太原年五歲語父母云本是李家兒九歲墮井而死父母訪之皆驗)彌
勒後身(御史郭弘霸稱武后乃丨丨佛丨丨張仁愿傳)沙門前身(中書令王珉有一胡沙門)
(瞻珉風采曰使我後生得為此人作子願亦足矣後珉生一子始能言便解外國語及絶國硃貝生所未見即)
(識其名咸謂丨丨丨丨洞冥記)永師前身(唐房琯為盧氏宰與道士邢和璞出遊過夏口村入發寺)
(坐古松下和璞使人鑿地得甕中所藏劉師德與丨禪丨書謂琯曰頗憶此耶因悵然悟丨丨之為永禪師也)
(東坡詩序)張衡後身(後漢張衡死日蔡邕母始懷孕二人才貌甚相類人云邕是丨丨丨丨商芸小)
(說)靈運來謁(江南邊鎬初生父忽夢前永嘉守謝丨丨丨丨願託君為父子鎬生貌類夢中者小)
(字康樂及冠穎秀嗣主累甲之平建州克湘潭號為邊羅漢玉壺清話)僧孺來見(劉沆曾祖景洪)
(事楊行密為江西牙將有彭盱者稱太守脅景洪附湖南偽許之復以歸行密遂不仕初景洪曰我不從彭盱)
(當活萬餘人後必隆因名所居山曰復隆山山有牛僧孺讀書堂沆母夢牛相公來而生沆)鄧禹復
生(范祖禹母夢一丈夫被金甲至寢曰吾故漢將丨丨也祖禹是日生公遂以名初字夢得温公以傳稱鄧)
(禹篤行淳備改字淳夫家傳)太白現夢(郭祥正母夢李丨丨而生祥正少有詩名梅堯臣曰天才)
(如此真太白後身也)
詩集麟兒(君不見徐卿二子生絶竒感應吉夢相追隨孔子釋氏親抱送盡是天上麒丨丨大兒九)
(齡色清徹秋水為神玉為骨小兒五歲氣食牛滿堂賓客皆回頭吾知徐公百不憂積善衮衮生公侯丈夫生)
(兒有如此二雛者名位豈肯卑微休杜甫徐卿二子歌)驥子(骨秀已知麒丨丨性仁端坐鳳凰雛不騰)
(渥水稱神俊應出岐山作瑞符漸指家人知姓氏試看屏上識之無乃翁斷獄多隂德徑作高門待汝車黃魯)
(直賀叔父幼子睟日)添丁(行年已合識頭顱舊學屠龍意轉疎有子丨丨助征戍肯令辛苦更冠儒朱喬)
(年洗兒)舉子(丨丨三朝夀一壺百年歌笑好掀鬚厭兵已識天公意不忍回頭更指渠同上)生珠
(舊聞老蚌丨明丨未省老兔生於莵老兔自謂月中物不騎快馬騎蟾蜍蟾蜍爬沙不肯行坐令清衫垂白鬚)
(於莵駿猛不類渠指揮黃熊駕黑貙丹沙紫麝不用塗眼光百步走妖狐妖狐莫誇智有余不勞搖牙咀爾徒)
(東坡賀子由生子子由卯生其子名虎兒)峙玉(今日散幽憂彈冠及新沐况聞萬里孫已報三日浴朋來)
(四男子大壯泰臨復開書喜見面未飲春生腹無官一身輕有子萬事足舉家傳好夢殊相驚凡目爛爛開眼)
(電磽磽丨頭丨但今強筋骨可以耕衍沃不湏富文章端解耗紙竹君歸定何日我計久已熟長留五車書要)
(使九子讀簞瓢有内樂軒冕無流矚人言迨似我窮達已可十早謀二頃田莫待八州督蘇子瞻賀子由生第)
(四孫我有長頭兒角頰丨犀丨四歲不知行抱負煩背腹師來為摩頂起走趁奔鹿蘇子瞻東坡中子生四歲)
(不能行請辨材禪師為落髮摩頂祝之不數日能行東坡集頭玉嶢嶢眉刷翠骨重神寒天廟器一雙瞳子剪)
(秋水竹馬梢梢搖翠尾李賀)望聰明(人皆養子丨丨丨我被聰明誤一生惟願孩兒愚且魯無災無)
(難到公卿蘇子瞻洗兒)係賢愚(我今行年四十五生男方始為人父鞠育教誨誠在我夀天賢愚係)
(於汝我若夀年七十歲眼前見汝二十五我欲願汝成大賢未必天意肯從否邵堯夫)子秀眉(夜夢)
(有人衣帔&KR0008;水邊授我黃龜兒明朝我婦忽在蓐乃生男丨實丨丨梅聖俞詩龜事見前)兒豐角(未得)
(豐盈犀角兒先逢玉雪王郎子蘇子瞻眼中犀角真吾子身後牛衣愧老妻同上鄭語云史伯言幽王惡犀角)
(豐盈而近頑童窮困)賀客湯餅(鬱葱佳氣夜充閭始見徐卿第二雛剰欲去為湯餅客惟愁錯寫弄)
(麞書參軍新婦賢相敵阿大中郎喜有餘我亦從來識英物試教啼看定何如蘇子瞻賀述古弟憶食湯餅日)
(余為坐上賓舉筯食湯餅祝辭天麒麟劉禹錫)利市錢果(犀錢玉果利市平分霑四座自愧旡功此)
(亊如何得到儂東坡賀洗兒)前身金粟如來(湖州司馬問李白是何人白以詩答曰青蓮居)
(士謫仙人江肆藏名四十春湖州司馬如相問丨丨丨丨是後身白詩)玉源道君(劉沆赴舉有老)
(人贈一聮云今年且跨窮驢去異日當乘寶馬歸公曰何以知之叟曰公自是羅浮山丨丨丨丨公愧謝而去)
(青𤨏)金闕侍郎(待制王素常夢至玉京黃闕殿上有紺服翠冠者曰吾東門侍郎公則西門侍郎昔)
(以奏牘語訏責于世公夢回題詩曰似去華胥國裏來雲霞深處見樓臺月明泠落雞窗急驚覺浮仙夢一回)
(晚歲復思王京之夢詩曰虚碧中藏白玉京夢魂飛入鳳凰城何時再步雲霞外皓齒青童已掃&KR0550;古今詩話)
玉華侍郎(莆田方朝散政和中為歙縣宰病熱蹷三日而蘇歷言所見聞天樂聲冇女童迎至一城)
(樓閣明煥金字書其門曰大華之宫正中殿設榻使就坐俄有道士直前再拜曰碧落㓊玉華宫莫真君敬問)
(先生云先生昔有隂功帝召見白玉樓試文一首帝覽之大喜拜為丨丨丨丨有過下遷羣玉外監與侍女宋)
(道華泛舟有人間夫婦之想責墮人世生閩中莫真君乃代先生為侍郎者夷堅志)李白後身(梅聖)
(俞贈郭功甫詩以為丨丨丨丨云在昔孰識汾陽王納官貰死義難忘今觀郭氏竒俊郎眉目真似攻文章死)
(生往復猶康莊樹穴探環知姓羊苕溪漁話)樂天後身(白樂天晚極喜李義山詩文嘗謂我死得)
(為爾子足矣義山生子遂以白老字之既長略旡文性温庭筠嘗戲之云以爾為丨丨丨丨不亦忝乎然義山)
(有衮師我嬌兒美秀乃旡匹之譽何也蔡寬夫云)亡兒再生(顧况字逋翁暮年一子即非熊前身)
(也非熊暴亡况追悼哀切乃吟曰老人喪愛子日暮泣成血老人年七十不作多時别非熊在冥間聞之以情)
(告冥官皆憫之却令生况家三歲能言冥間父苦吟之事)
無子附(喪子立嗣)(遺孤祈嗣)
事類不孝(丨丨有三後為大孟離婁)無告(老而無子曰獨天下之窮民而丨丨者梁惠下)
後當有人(商瞿年老無子其母為取室孔子曰無憂瞿年四十後當有五丈夫已而果然家語)子
自晚生(梁鱣年三十未有子欲出其妻商瞿曰吾恐丨丨丨丨耳未必妻之過從之二年而有子並家)
(語)老而無子(楚靈王聞羣公子之死自投於車下曰人之愛其子亦如子乎侍者曰甚焉小人丨)
(丨丨丨知擠于溝壑矣絳縣人丨丨丨左傳丨預於城杞之食辱在泥塗趙孟謝之)善而無後
(王思子文之治楚國也曰子文無後何以勸善使復其所改命曰生宣四成季之勲宣孟之忠而旡後為善者懼)
(矣成八)無男有女(齊太倉令淳于公無子有女五人有罪當行罵曰生女不生男緩急非益其幼)
(女緹縈自傷泣上書願没入為官婢以贖父罪書奏文帝憐之除肉刑)無子依人(樓護字君卿故人吕)
(公無子歸護護養之終身)饋妾不受(後漢祭遵為征戎將軍同産兄于以遵無子取妾以送遵不受)
(曰自以身任於國不敢慮繼嗣之計)出妻改娶(陵穆子娶妻五年無子父母欲其改娶其妻聞之中)
(夜悲嘯陵穆子感之而作别鶴操韓文)仲宣無後(魏王粲死後二子犯法誅絶後時太祖在漢中)
(聞粲子死歎曰孤若在彼不使丨丨丨丨三國志)伯道無兒(鄧攸字伯道後石勒過泗水攸以牛)
(馬負妻子而逃遇賊掠其牛馬步走擔其兒及弟子綏度不能兩全乃謂其妻曰吾弟早亡唯有一息理不可)
(絶但當自絶我兒耳幸而得存我後當有子妻泣而從之乃棄之其子朝棄而暮及明日攸繫之於樹而去後)
(妻不復孕過江納妾甚寵之訊其家屬說是遭亂憶父母姓名乃攸之甥攸素有德行聞之感恨遂不復畜妾)
(卒以無嗣時人哀之為之語天道無知使鄧丨丨丨丨贊曰攸棄子存姪以義斷恩若力所不能自可割情)
(忍痛何至預加徽纆絶其奔走者乎斯豈慈父仁人之用心也卒以絶嗣宜哉勿謂天道無知乃有知矣)
喪子子死不憂(魏人有東門吳者年四十有一子喪之而不憂其相室曰公之愛子也天下旡)
(有今丨丨丨丨何也東門吳曰吾嘗旡子之時不憂今子死乃與向日旡子同吾何憂焉列子)子溺不
葬(澹臺滅明之子溺死於江弟子欲收而葬之明止之曰螻蟻何親魚鼈何仇弟子曰何夫子之不慈乎對)
(曰生為吾子死非吾鬼遂不收葬博物志)葬於嬴博(延陵季子適齊其長子死丨丨丨丨之間還封)
(且號者三曰骨肉復于土命也夫)瘞于路側(天赤子於新安坎路側而瘞之亭有千秋之號子旡)
(七旬之期雖勉勵於延吳實潛慟於予慈注岳子以三月壬寅五月甲辰天六十餘日也潘岳西征賦)喪
明之戚(子夏喪其子而丨其丨曾子弔而怒之曰喪爾子而喪其明爾罪三也子夏投其杖而拜之曰)
(吾過矣)䑛犢之愛(後漢王彪位至太尉見漢祚將終稱腳攣不復行積十年後子修為曹操所殺)
(操見彪問曰公何瘦之甚答曰悔旡日磾先見之明猶懷老牛丨丨丨丨操為之改容)我輩鍾情
(王衍嘗喪幼子山簡弔之衍悲不自勝簡曰孩抱中物何至於此衍曰聖人忘情最下不及情然則情之所鍾)
(正在我輩簡服其言更為之慟)天下痛心(王愆期謂陶侃曰賢子越騎酷没丨丨為公丨丨况慈父)
(乎世說)囑令出書(郄超字嘉賓將亡出其所與桓温密謀之書一篋囑其門生曰若家君眠食大)
(減即出此書方回見之曰是子死已晩矣乃不復念)不忍開篋(王導還臺其子悦未嘗不送又為襞)
(斂箱篋中物悦亡導還臺至常送處哭至臺其母封篋丨丨丨之)一人來見(王導子悦為中書郎)
(先導卒導先夢人以百萬錢買悦潛為祈禱者備矣尋掘地得錢百萬意甚惡之一一皆藏閉及悦疾篤導憂)
(念特至不食積日忽見一人形狀甚偉被甲持刀導問是何人曰僕蔣侯也公兒不佳欲為請命故來耳導因)
(與之食食至數斗食畢謂導曰中書命盡非可救也言訖不見悦亦殞絶)二子同亡(王祥丨丨烈芳)
(丨時而丨將死烈欲還葬舊土芳欲留葬京邑祥流涕曰不忘故鄉人也不戀本土達也二子俱有焉)不
及莊生(晉魏舒子混元卒舒每哀慟退而歎曰丨丨丨丨遠矣豈以旡益自損)歎無延陵
(豫章太守顧邵雍之子也在郡卒雍時盛集賓客自與客棋而讀至旡兒書雖神色不變而心了其故以爪搯)
(掌流血沾襟客散方丨已丨丨丨之高豈有喪明之痛世說)
遺孤負薪於楚(孫叔敖死旡立錐之地其子丨丨丨丨)牧豕於澤(陳祐年二十而)
(孤家貧丨丨丨長垣丨中其父之友謂曰子二千石子而牧豕縱子旡恥柰何先君)抱啼于朝(穆嬴)
(日丨太子丨丨丨出朝則抱以適趙氏頓首於宣子曰先君奉此子也而屬諸子曰此子也才吾受子之賜不)
(才吾唯子之怨今君雖終言猶在耳而棄之若何左文公)收養於宫(吳凌統卒二子皆孫權丨丨丨)
(丨中愛遇與諸子同賓客進見呼之曰此吾虎子八歲令讀書十日一令乘馬及長追錄統功封亭侯還其故)
(兵)張禹有託(安昌侯丨丨疾病罷侯帝車駕親臨令幼子拜於床下)稽紹不孤(丨康)
(臨刑謂子丨曰山公在汝丨丨晉史)
立嗣移根以繼(移根繼絶六帖)式糓爾似(螟蛉有子果臝負之教誨爾子式糓似之)
(詩)恭繼黯後(後漢伏恭字叔高湛之兄子湛弟黯字雉文位至光禄旡子以恭為嗣)喬為
亮嗣(蜀諸葛喬字伯松瑾第三子本字冲真亮未有子求喬為後瑾啟吳王而遣之以為嫡故改其字喬)
(子舉亮後自有子舉還復為瑾後)少繼叔父(宋謝弘微本名密年十歲出繼從叔父峻)長還
本生(晉皇甫謐字士安漢太尉嵩之曾孫出繼叔父徙居新安謐年四十叔父有子謐喪本生遂還其父)
兄子為後(唐戴胃旡子以丨丨丨丨杜正倫旡子以丨丨志靜丨丨)姪孫為後(白樂)
(天旡子以丨丨阿新丨之丨墓誌)外孫奉後(詔以丨丨韓謐丨賈充丨曰外孫骨肉至近推恩繼)
(情合於人心也)以甥為嗣(司空圖旡人丨丨丨丨嘗為御史所劾昭宗不責也)
祈嗣祠于郊禖(時維姜嫄克禋克祀以弗旡子履帝武敏歆載生載育時維后稷箋云祀郊禖)
(之時有天神之迹姜嫄履之足不能滿拇指之處心體歆歆然於是生子曰棄詩生民)禱于尼山
(叔梁紇娶顔氏女徵在少而旡子丨丨丨丨生孔子頂象尼丘因名焉家語)祈于龍門(劉元海父)
(劉豹妻丨子丨丨丨有大魚二角躍麟而出其夜夢所見魚變為人把一物授其妻曰此是日精服之生貴子)
(自是十三月生元海載記)祈西門祠(符堅母荀氏丨子於丨丨豹丨其夜夢與神交有孕生堅有神)
(光自天燭其庭背有赤文隠起成字曰草符臣載記及符堅傳)禱軋犖山(安禄山母丨子于丨丨丨)
(狄所謂戰鬭神者既而姙及生有光照穹廬野獸盡鳴望氣者言其祥范陽節度張仁愿遣搜欲殺之匿而免)
(母以神所命遂字軋犖隨母嫁狄將安延偃遂冐姓安歸國更名禄山遂亂天下本傳)
詩集仙菓遲(莫嗟華髮與無兒却是人間久遠期雪裏高山頭白早海中丨丨子生丨于公必有)
(高門慶謝守何煩曉鏡悲幸免如新分非淺祝君長詠夢熊詩劉禹錫贈白蘇州)瓊樹折(吟君苦調)
(我霑纓能使無情盡有情四望車中心未釋千秋亭下賦初成庭梧已有雛棲處池鶴今旡子和聲從此期君比)
(丨丨一枝吹丨一枝生劉禹錫吟白居易哭崔兒詩)淚先垂(書報微之晦叔知欲題崔字丨丨丨文章)
(十帙官三品身後傳誰庇蔭誰白居易喪子崔兒)泣成血(老人喪愛子日夜丨丨丨老人年七十不)
(作多時别顧况)啄母腦(鴟梟丨丨丨母死子始蕃蝮蛇生子時坼裂腸與肝好子雖云好未還恩與勤)
(惡子不可說鴟梟蝮蛇然有子且勿喜旡子固勿嘆東野連産三子不數日數失之幾老念無後以悲友人)
(韓愈推天假其命以喻之)割老腸(我淚猶可拭日遠當日忘母哭不可聞欲與汝俱亡故衣尚懸架漲)
(乳已流床仍將恩愛刃丨此衰丨丨蘇子瞻)
古今合璧事類備要前集卷三十二
