古今合璧事類備要後集卷二
宋謝維新撰
君道門
登極
古今源流(自書序帝舜將使嗣位之文而後人君有登極之名自易載乾龍乘時御天之說而)
(後人主有登極之位自春秋書元書王書正書即位之事而後人主有登極之實蓋三代而上三聖之授)
(禪夏殷周之相繼凡其神器之相傳歷數之有歸隱然有所謂登極者存也爰自秦人用李斯造皇帝之)
(符璽降及後代凡更一代而得是傅國璽者則謂之登極更一君而羣臣奉上璽綬者則謂之登極蓋自)
(漢魏而下以及于五代凡不繇正統而受命則不得謂之登極不繇禪代而正位則不得謂之登極我朝)
(受周之禪不得已而為應天順人之舉與唐虞何異漢唐而下不足論也已)
事類陟位(三載汝丨帝丨書)總師(汝惟不怠丨朕丨同上)大寶(聖人之丨丨曰位何)
(以守位曰仁易注有位而洪道者莫大乎位)正位(鼎君子以丨丨凝命又渙王居无咎象曰丨丨也易)
(又惟王建國辨方丨丨周禮)神主(咸有一德俾作丨丨書又昔有熊高陽高辛唐虞三代咸有顯德故)
(天祚之為丨丨揚重黎)天德(飛龍在天乃位乎丨丨易)革命(湯武丨丨應乎天而順乎人同上)
體元(凡人君即位欲其丨丨而居正左隠元年)正始(陛下初登至尊與天命符宜丨丨受命之統前)
(路温舒傳)正統(共惟春秋法五始之要在乎審已丨丨而已王褒頌)龍飛(丨丨白水鳳翔參墟選張)
(平子東都賦)馬渡(晉童謠云五丨丨江一馬化龍是歲五王獲濟而帝竟登大位焉元帝紀)瑞符
(天降嘉丨地出吉丨後荀彧傳)玉册(晉永嘉初有丨丨見於長安白玉麒麟神璽出於江陵其文曰長夀)
(萬年元帝紀)萬物覩(聖人作而丨丨丨易)在德元(其惟王位丨丨丨書)履至尊(丨丨)
(丨而制六合賈誼過秦論)居得致(陛下貴為天子富有四海丨丨丨之位操可致之權有能致之資董)
(仲舒策)承天心(明王即位正五事建大中丨丨丨前谷永傳)乘時龍(初道士西門君惠李)
(守等云劉秀當為天子王者受命信有符乎不然何以能丨丨丨而御天哉光武紀)膺天統(高光二聖)
(丨當丨之正丨受克遜之歸運選班固典引)據神靈(丨丨丨之正位西都賦)歸神器(元經)
(天下之舊也其以無定國而帝位不明乎證天命以正帝位以明丨丨有丨文中子魏相篇)恢聖緒
(昔我光武受命中興丨洪丨丨安帝紀)正乾剛(明主嚴天元之尊丨丨丨之位後陳忠傳)居正
陽(王者丨丨丨之位王褒傳)自有真(帝王之興丨丨丨光武贊)不世出(至治之君丨丨丨太)
(宗贊)定天位(太寶以丨丨丨張說握乾符頌)有符命(董景珍曰吾聞帝王之興必丨丨丨唐華)
(詵傳)統宸極(丨臨丨丨唐蘇安常傳)邁時康(巨唐開洪業巍巍皇猷昌深仁諧日月撫運丨)
(丨丨唐新羅傳真德織錦頌)大德得位(有丨丨者必丨其丨記)以德處位(飛龍在天)
(利見大人易注位以德興德以位叙丨至丨而丨盛丨萬物之覩不亦宜乎)歷數在躬(堯曰天之)
(丨丨丨爾丨語)聰明嗣位(虞舜側微堯聞之丨丨將使丨丨書)尊為天子(黃帝殺蚩尤而)
(諸候丨丨丨丨史記)順承天歷(夏后氏定大位立大政勤勞萬邦和寧四極丨丨丨丨自南河而受)
(四海大位定馬萬國既同宣省風教自塗山而會諸候大政立焉位莫隆於執大象乃輯五瑞以建王極政莫)
(先乎齊大統立朝玉帛以混經制是所以承唐虞之後垂子孫之丕基立商周之前建帝王之洪範也柳塗山)
(銘)朝覲謳歌(丨丨者不之堯之子而之舜丨丨者不謳歌堯之子而謳歌舜孟)勇智天
錫(天乃錫王丨丨丨丨萬邦纉禹舊服書)踐天子位(丨丨丨丨焉孟)佑民作君(天丨)
(下丨丨之丨作之師書)天地交泰(易泰卦丨丨丨丨又柳踐祚表天地泰而聖人出)雷雨
作解(易解卦丨丨丨丨君子以赦過宥罪又雷雨解而品物榮)王者受命(丨丨丨丨為民)
(父母漢禹貢傳)正德受命(仲尼叙書於堯曰克明峻德舜曰峻德文明禹曰文命祗承於帝湯曰克)
(寬克仁武王曰有道曾孫稽揆典誓丨哉惟兹丨實丨丨之符柳正符論)握符闡珍(聖皇丨乾丨丨)
(坤丨披皇圖稽帝文選東都賦)系統接緒(丨唐丨丨漢丨)膺籙受圖(丨丨丨丨並同上)
施德居位(五年諸侯曰大王功盛德厚而位足比擬又曰大王德施四海居帝位實宜願大王以幸)
(天子二月甲子即皇帝位于汜水之隅高祖紀)法五始要(共惟春秋丨丨丨之丨注即位者一國之)
(始王褒頌)垂萬世基(周勃迎大王黜少帝丨丨丨之丨霍光尊孝宣廢昌邑欲垂業於萬世後馮異)
(傳又基業垂於萬世後陳蕃傳)膺萬國珍(受四海之圖籍丨丨丨之貢丨東都賦)接千歲
統(今天子丨丨丨之丨司馬相如傳)應期紹運(劉琨上書曰陛下丨命之丨丨千載之丨符瑞)
(之表晉元帝紀)蒼生欣戴(晉劉琨等勸進曰丨丨顒然莫不丨丨聲教所至願為臣妾同上)受
命立極(高祖太宗丨丨丨丨文粹玉牒)應天順人(元宗幸蜀聞太子即位喜曰吾兒丨丨丨)
(丨高力士傳)膺期啟聖(陛下握紀御符丨丨丨丨李伯藥封建論)撫運應期(高祖丨丨)
(丨丨創業垂統唐舊禮志)長江畫守(中宗龍飛非惟信順協乎天人實賴丨丨萬里丨而丨之耳孫)
(綽傳)負扆踐祚(丨丨而會朝夷夏丨丨而統和天人柳為京兆賀即位表)龍飛虎變(位以)
(丨丨文以丨丨選集吉甫進晉武帝華林詩)赤麟黃龍(皇帝即位物無違拒云云丨丨丨丨逶陀)
(結糾卿士庶人黃童白叟踴躍吹呀失喜噎謳乾清坤夷夷境落褰舉韓元和聖德詩)共推天命
(五運推移上帝於焉睠命三靈改丨王者所以膺圖朕起自側微備嘗艱險當周邦草昧從二帝以徂征洎虞)
(舜陟方翊嗣君而纂位但罄一心而事上敢期百姓之與能旗鼓纔出於國門將校丨丨於丨丨迫回京闕欣)
(戴眇躬勉徇羣心已登大寶昔湯武革命發大號以順人漢唐開基因始封而建國立國號大宋改周顯德七)
(年為建隆元年太祖即位制)以嗣神器(王者繼統承祧所丨丨丨丨猥以神器付予冲人遵治命)
(而莫獲固辭涉大川而罔知攸濟太宗即位制)成規謹守(創業垂統于以貽後昆嗣位承祧于以紹)
(前烈洪惟永圖屬在明辟夫何凉德享是丕休恭念先朝庶政盡有丨丨丨丨奉行不敢失墜所宜開諫諍之)
(路拔茂異之材鰥寡無告之民悉令安泰動植有生之類冀獲昭蘇真宗即位制)傅歸善繼(稽三)
(代丨丨之典實自王丨丨之規先皇帝紹二聖之丕圖膺三靈之眷命誕掦清靜聿致和平恭念夙恃聖顔備)
(承寳訓仁宗即位制)神器傅歸(烝民之生置君為之司牧丨丨之重有子所以丨丨英宗即位制)
鴻圖之守(先皇帝紹履至尊欽篤先烈圖治百王之上垂精五載之間恭念先朝之摹具循四聖之)
(業雖寡德之未類敢舊章之或隳尚顗宗社隤靈忠賢合慮以固丨丨丨丨以安寶命之承神宗即位制)祗
率舊章(先皇帝道極聖神德兼文武緝熙事功堇正法度恭念先朝之治必循五聖之謀思丨丨於丨)
(丨用答揚於先訓哲宗即位制)率循大卞(朕承先帝之末命嗣累聖之丕圖恭念元豐詒謀紹聖遺)
(訓具在天下可舉而行其丨丨於丨丨用奉若於先王徽宗即位制)兹為天意(靖康二年三月甲戌)
(元祐太后降手詔迎康王詔曰漢家之厄十世宜光武之中興獻公之子九人惟重耳之尚在丨丨丨丨夫豈)
(人謀正月庚寅即皇帝位)斷自朕意(紹興三十二年六月丙子高宗内禪皇太子即皇帝位太上皇)
(帝居德夀宫大上曰此事丨丨丨丨非由臣下開陳)詔降寬恤(隆興元年三月皇帝登寶位降丨申)
(飭略曰朕初即位首行曠澤續丨丨丨十八事而州縣不為布宣蓋由奸贓之吏尚多部使者坐視蒙蔽而弗)
(聞故吾民重困繼自今各洗心滌慮恭爾有官俾予一人實惠孚於百姓若乃狃於舊習奉行弗虔心罰無赦)
樂聞直言(紹興三十二年皇帝即位詔朕躬有過失朝政有闕遺斯民有休息四海有利病皆所丨)
(丨言有可行賞將汝勸弗協于理罪不汝加中外士庶咸許丨丨)一日重暈(太祖北征是日薄晚)
(宿陳橋驛其中有知星者苖訓弘楚昭輔衣袂視日色指之見日下復有丨丨丨丨訓合手曰此天命也太祖)
(受命錄)五緯聚奎(天禧四年謝絳言神農以火德聖祖以土德國家宜黜五代紹唐土德以繼聖)
(祖臣聞太祖生而包絡黃及受命丨丨丨丨而鎮星是主陛下升于泰山日抱黃珥朝祀有星曰含譽色黃而)
(澤非土德之瑞乎長編)為民去殘害(曾鞏言丨丨丨丨丨致更生兵不再試而閩蜀吳楚四國)
(之君生到闕下造邦受命之勤為帝太祖之功未有高焉者也故人主人尊意諭色授而六服震動言傳號渙)
(而萬里奔走)歲星色甚明(劉原父嘗齋太一官與王堯臣夜語曰丨丨往來虛危間丨丨丨盛)
(以吾觀之當有興於齊者歲餘英宗以齊州防禦使入繼大統遂登大位)張于湖賀登極表
(星暉海潤方肇啟於青宫地闢天開遂丕膺於赤紀有赫聖人之大業於昭天下之至公臣聞父傅於子振古)
(為然天作之君於今未有載纂開基之緒惟新受命之符云云仰太上復艱難之業付吾君於談笑之間十一)
(世而益光邁建武中興之事八百年其增卜侈成周過歷之期)
建儲
古今源流(五帝官天下所謂天與賢則與賢三王家天下所謂天與子則與子夏殷以前故無)
(嫡庶之爭爰自周有天下如幽王黜太子申而立太子宜臼於是秦漢以來自殺嫡立庶之嫌面後建儲)
(之名立焉其後滔天於芥卓盜國于曹馬移徙神器易于奕棋甚至如唐一代皆簸弄權柄於宦者之手)
(其益可嘆也惟我國朝懲秦漢以來之弊或以父子而行内禪之儀或取諸藩服以入繼大統而儲議一)
(定遂無動搖之弊此我朝所以上嫓帝王下陋漢唐而為古今之冠冕者也)
事類震主(出可以守宗廟社稷以為祭主也易震卦)離明(明兩作丨大人以繼丨照四方離卦)
長子(主器者莫若丨丨易序卦)元子(有王雖小丨丨哉書又顧命敬保丨丨釗)元良(一人丨丨)
(萬邦以正同上又記世子之謂也)儲君(公羊僖公五年公及齊侯會注文當世父位丨丨嗣主不可以)
(諸侯會之又記郊特牲天子之元子士也)齒學(行一物而三善皆得者唯太子而已其丨丨之謂也故太)
(子丨丨國人觀之曰將君我而與我齒讓何也曰有父在有兄在有君在則禮然此三善也記)侍膳(太子)
(奉冢祀社稷之粢盛以朝夕丨君丨者也傳)國棟(太子丨之丨也國晉語)前星(一星天子正位)
(中堂曰明堂丨丨為太子後星為庶子晉天文志)嗣適(里克曰君之丨丨不可以帥師左)世子
(文王之為丨丨記)監國(里克曰從曰撫君守曰丨丨古之制也左傳)立貴(立嫡以長不以賢丨)
(子以丨不以長公羊傳)鶴禁(漢宫闕疏曰鶴官太子所居凡人不得輙入故曰丨丨)龍樓(上嘗)
(急召太子出丨丨門不敢絶馳道成帝本紀)鶴駕(周靈王太子晉七月七日乘白鶴駐山巔謝時人而)
(去後世稱太子之駕曰丨丨劉向列仙傳)羽翼(漢高祖欲以趙王如意易太子張良謂吕后曰上所未嘗)
(致者四人今太子請以為客及宴太子侍四人者從太子鬚鬢皎白上驚曰吾求公逃避我今何從吾兒游乎)
(煩公幸卒調護太子上召戚夫人指示曰我欲易之彼四人為輔丨丨既成難動搖矣)仁柔(漢元帝八)
(歲為太子壯大丨丨好儒見宣帝以刑名繩下帝曰亂我家者太子也由是疏太子)寬容(東漢章帝立為)
(皇太子丨丨好儒術顯宗器重之)慈仁(成帝詔定陶王欣於朕為子丨丨孝順立為皇子)歌德
(漢明帝為太子樂人作丨四章以贊太子之丨)儲貳(國之丨丨四海屬心魏直允傳)儲宫(正位丨丨)
(晉書)少陽(正丨丨之位主承祧之則梁簡文帝立昭明太子表)少陽(天子比大海太子為丨丨)承
乾(明兩丨丨明良作貳宋謝莊太子謝表)承華(博望之苑丨丨之門白帖)承祧(元良之寄有國)
(莫先自昔哲后莫不立儲植嫡守器丨丨南史梁武帝立昭明太子詔)毓德(正體丨丨於少陽選曲水)
(詩序又白帖繼正體以為大本丨明丨而居少陽)功高(唐太宗丨丨高祖屢許之為太子太子建成懼)
(廢與齊王元吉謀害太宗未發九年太宗以兵入武元門殺太子建成元吉高祖懼乃以太宗為太子)嫡
長(睿宗將建東宫以憲丨丨又嘗為太子而楚王有大功故久不安憲曰儲副天下公器時平則先嫡國難)
(則先功重社稷也使付授非宜海内失望)謹孝(元宗將立太子李林甫探帝意數稱道夀王而帝意自屬)
(忠王林甫恨謀不行一日從容曰古有立儲君必先賢德非有大勲力於宗廟則莫若無子帝久之曰夀王往)
(年獵為豹傷面甚答曰破面莫愈於破國乎帝頗惑曰朕徐思之然太子自以丨丨聞内外無惎言故飛語不)
(得入)寬仁(順宗大歷十四年立為皇太子丨丨喜文藝隸書禮重師傅見輙先拜)東宫(李勣晉王)
(為皇太子帝曰吾兒方位丨丨以宫事相委)副貳(魏謩建言今天下粗治惟東宫未立非所以存丨丨)
(之重帝為感動自敬宗後惡言諸嫡事故公卿無敢開陳者時帝春秋高嫡嗣未辨謩輔政首發其端朝議歸)
(重)共樂(唐太宗始為太子而燕王忠生宴宫中俄而太覽宗臨幸詔宫臣曰朕始有孫欲丨為丨太平御)
憂死(太子母愛㢮為䜛所乘廢斥百端鄭肅入見言天下本不可輕動帝為改容然内寵方煽太子終以)
(丨丨)君之道(世子自名擯者寡丨丨丨玉藻)王之貳(僖五年公及齊侯會王世子于首戴及以)
(會尊之也何尊焉王世子云者唯丨丨丨也云可以重之何重焉天子世子世天下也秋八月諸候盟于首戴)
(尊王世子而不敢與尊也尊王世子于首戴乃所以盟天王之命也榖梁)有聖子(吳太伯仲雍弟季歷)
(賢而丨丨丨昌太王欲立季歷以及昌於是太伯仲雍乃奔荆蠻文身斷髮示不可用以避季歷季歷立是為)
(王季而昌為文王史記)逐世子(衛靈公丨其丨丨蒯聵公薨而國人立蒯瞶之子輙於是晉納蒯瞶)
(而輙拒之左傳)立奚齊(晉獻公以驪姬故廢太子丨丨丨晉亂者數十年左傳)定扶蘇(秦以)
(不早丨丨丨胡亥立自使滅祀叔孫通傳)尊宗廟(有司請蚤建太子所以丨丨丨也有司曰豫建太子)
(所以重宗廟社稷不忘天下也古者商周有國治安皆千歲有天下者莫長焉用此道也立嗣必子所從來遠)
(矣前文帝紀)輔少主(武帝時寵姬趙倢伃有男上心欲為嗣命大臣輔之察羣臣惟霍光可屬社稷)
(上乃使黃門畫者畫周公負成王朝諸侯以賜光上病篤光問曰如有不諱誰當嗣者上曰君未諭前畫意邪)
(立少子君行周公之事上以光為大將軍受遺詔丨丨丨)博望苑(武帝立子據為太子起丨丨丨以通)
(賓客即戾太子)銅龍樓(丨丨丨太子宫樓白帖)承大苑(武帝建武十九年詔曰春秋之義立)
(子以貴東海王陽皇后之子宜丨丨丨皇太子強崇執謙退願備藩國其以強為東海王立陽為皇太子)荷
神器(非克哲克明允文允武豈能丨丨丨之重嗣龍圖之尊晉安王德行内敏威惠外宣羣后歸之率土)
(宅心梁武帝詔)日重光(明帝時為太子樂府辭曰丨丨丨月重輪星重暉海重潤崔豹古今注)天
授聖(故丨丨以丨子成王是也後郎顗傳)青蓋車(皇子為王錫丨丨丨後輿服志)朱明服
(立為皇太子有司行册禮其儀有中嚴外辨其服絳紗太子曰此天子禮也乃不公卿議肅嵩等請改外辨為)
(外備絳紗衣為丨丨丨唐肅宗紀)重社稷(前嫡長注)安宗社(憲宗國嗣未立李絳等言聖人)
(以天下為大器知一人不可獨化四海不可無本故建太子以自副然後人心定宗社安有國不易之常道陛)
(下冢子未建非所以承列聖垂萬世帝曰善以寧為太子惠昭太子傳)吾君之子(禹薦益於天七)
(年禹崩朝覲獄訟謳歌者不之益而之啟曰丨丨丨丨孟)天下之本(高帝欲易太子叔孫通諫曰仐)
(太子仁孝天下皆聞之陛下必欲廢嫡立少臣願先伏諫帝曰吾特戲耳通曰太子丨丨丨丨本一搖天下震)
(動奈何以天下為戲前叔孫通傳)嬖子配適(丨丨丨丨亂之本也左傳)奉詔齒胄(出龍)
(樓而丨丨入虎闈而丨丨六帖)祺祝受詔(漢武帝春秋凡二十九乃得皇子枚臯與東方朔作皇太)
(子生賦乃立皇太子丨丨丨丨所為皆不從故事重皇子也枚臯傳)甲觀畫堂(漢元帝在太子宫注)
(丨丨丨丨為世嫡皇孫成帝紀)佩刀自向(唐太子承乾廢帝欲立晉王未决坐兩儀殿羣臣已罷獨)
(留無忌房元齡李勣言東宫事因曰我三子一弟未知所立吾心無聊乃取丨丨丨丨無忌等奪刀授晉王而)
(請帝所欲立帝曰我欲立晉王無忌曰謹奉詔帝復曰公等與我意合乃立晉王治帝顧李勣曰朕思屬幼孤)
(無易公者)雙陸不勝(武后欲以武三思為太子以問宰相狄仁傑曰臣觀天下未厭唐世今欲繼統)
(非廬陵莫可后怒罷議久之召謂曰朕夢丨丨丨丨何也對曰丨丨丨丨無子也天其意者以儆陛下乎且太)
(子天下本本一搖天下危矣文皇帝勤勞有天下陛下掩而取之乂欲以三思為後且姑姪與母子孰親后感)
(悟即日遣徐彦伯迎王於房州狄仁傑傳)傳德避灾(睿宗延和元年星官言帝座前星有變睿宗曰)
(丨丨丨丨吾意决矣十月制皇太子宜即太子位)出震承乾(德宗史臣曰在藩齒胄之年曾為統)
(帥丨丨丨丨之日頗有經綸)監撫餘閒(丨丨丨丨文選序)居明兩佐(合洊雷之象丨)
(丨丨之丨六帖)位尊儲副(丨丨丨丨德茂元良同上)萬邦本屬(丨丨之丨丨於元良順宗)
(實錄)仁厚守文(鬱林王恪帝初以晉王為太子又欲立悋長孫無忌固爭帝曰公豈以非已甥邪且)
(兒英果類我若保護舅氏未可知無忌曰晉王丨丨丨丨之良主且舉棋不定則敗况儲位乎帝乃止)仁
明孝友(崔玄暉奏言皇太子相王皆丨丨丨丨宜侍醫藥不宜引異姓出入禁闥后慰納)本不
可動(莊恪太子永稱事燕豫又母愛弛楊貴妃方幸數譖之帝他引見羣臣詔曰太子多過失不可屬天)
(下其議廢之羣臣頓首言天子春秋盛雖有過尚可改且天下丨丨丨以輕丨惟陛下幸赦之)外人何
與(皇太子鄂王光王被譖帝欲廢之張九齡切諫帝不悦林甫惘然私語中人曰天子家事丨丨丨丨邪)
維天下心(請立皇太子丨丨丨丨李班表)内外繫心(德宗崩衛次公與鄭絪皆召至金鑾)
(殿時皇太子久疾禁中或傳更議所立衆失色次公曰太子雖久疾冢嫡也丨丨丨丨久矣必不得已宜立廣)
(陵王絪随贊之議乃定)赦為有名(宣宗餌長年藥病渴且中躁而國嗣未立帝對宰相欲肆赦患)
(其無端崔謹由曰太子天下本若立之丨丨丨丨帝惡之不答)數請求立(憲宗暴風眩中外不聞問)
(者三日裴度丨丨到内殿丨丨太子帝遂立景王為嗣)此先帝意(穆宗立以吏部侍郎吕崔羣勞)
(曰我為太子卿力也羣曰丨丨丨丨臣何力為且陛下向為淮西節度使臣起制草其言有能辨南陽之牘允)
(符東海之貴先帝然之則傳付久矣)卿違朕志(德宗數稱舒王賢李泌揣帝有廢立意因曰陛下有)
(一子而疑之乃欲立弟之子臣不敢以古事爭且十宅諸叔陛下奉之若何帝赫然曰卿何知舒王非朕子對)
(曰陛下昔為臣言之陛下有嫡子以為疑弟之子敢自信於陛下乎帝曰丨丨丨丨不顧家屬也邪對曰臣衰)
(老位宰相使太子廢日陛下悔曰泌不吾諫吾亦殺爾子則臣絶祀矣)睿孝天資(太子弘引丨丨)
(丨)鬢髮班秃(肅宗在東宫李林甫隂造不測太子内憂丨丨丨丨)以傳二弟(太祖昭憲)
(太后聰明有智度嘗與太祖曰汝萬歲之後當丨次丨之丨丨則并汝之子亦復安矣太祖頓首泣曰敢不如)
(母教因召趙普於榻前為誓約紙尾云臣普書)以備儲位(仁宗嘉祐三年奉太常博士吳及上疏陛)
(下以海宇之廣宗廟之重而根本未立四方無所係心上下之憂無大於此宜發聖斷擢宗室丨丨丨丨)以
慰羣情(仁宗嘉祐二年八月翰林學士歐陽修以充國公主出降因言臣愚以為宜因此時出言聖意)
(於宗室之中選材賢可喜者錄以為皇子其出入左右問安視膳亦足丨丨悦丨丨)以安衆心(英宗)
(治平三年上疾增劇韓琦奏陛下久不視朝中外憂懼宜早立皇太子丨丨丨丨上頷之琦請上親筆指揮上)
(乃書曰立大王為皇太子琦曰必穎王也煩聖躬更親書之上乃批於後曰穎王頊琦即召曰侍高居簡授以)
(御批命翰林學士草制承旨張方平至榻前禀命上書來日降制立某為皇太子長編)副天下望
(參政寇凖自青州召還入見太宗曰朕諸子孰可以付神器者凖曰惟陛下擇所以丨丨丨之丨者上屏左右)
(曰元侃可乎遂以元侃為開封尹改封夀王於是立為皇太子京師之人見太子喜躍曰真社稷之主也)惠
和天賦(真宗天禧元年制曰皇子昇王丨丨丨丨昭敏夙成發自妙年蔚為令器可立為皇太子)孝
友温恭(太宗至道元年制皇第三子夀王符彩昭融智謀宏遠聰明文武本於天賦之才丨丨丨丨發)
(自生知之性自分封大國出尹京師居惟乘謙動必由禮約已靡登於馳道事親無懈於寢門是宜承祧廟之)
(尊為邦家之本踐于守器允叶重離)英粹中和(英宗治平三年制皇子丨丨日躋丨丨自至仁義充)
(涵之美言動惟時禮樂交錯之華威儀可象抑畏疏封之重敏修典學之勤亦既多聞足當大受是宜誕膺徽)
(命肇啟儲闈懋升明兩之輝益廣在三之道)表請監國(真宗天禧四年上不豫乃屬翰林學士楊)
(億草丨丨太子丨丨億畏事泄乃屏左右為之辭)當出聖擇(仁宗朝宰相韓琦等奏事垂拱殿讀)
(司馬光吕誨二章上遽曰朕有此意多時矣但未得人目左右曰宗室中誰可者琦曰此事非臣下可言丨丨)
(自丨丨上曰宫中養子二人明日奏事又啟之上曰决無疑也時宗實猶居父喪乃議起復泰州防禦使知宗)
(正寺至和末上得疾文彦博等勸上早立嗣上既許之既而范鎮司馬光言尤激切包拯為御史中丞又力言)
(之上卒未許如此五六年言者頗怠一日因取孔光傳懷之以進曰漢成帝即位二十五年無嗣立弟之子定)
(陶王為太子成帝中才之主猶能之願陛下以太祖之心為心光又面奏曰唐自文宗以後立嗣皆出於左右)
(之意至有定策國老門生天子者此禍可勝言哉至中書見琦等曰諸公不及議異日禁中出寸紙以某人為)
(嗣則天下莫敢違范鎮乞立皇嗣積十九疏居家待罪百餘日鬚髮為白)温文睿智(神宗元豐八年)
(上疾甚王珪言願早建東宫凡三奏降制曰皇子延安郡王庸丨丨日就丨丨夙成可立為皇太子)寬仁
端慤(孝宗乾道七年詔曰皇子丨丨而肅振丨丨而嚴明可立為皇太子)選伯字下(高宗建炎)
(元年上謂宰執曰昨令西外宗正選藝祖之後四五人范宗尹曰此陛下萬世之慮朕丨於丨丨行丨庶昭穆)
(順序富直柔曰陛下聖斷度越千古)出於獨斷(孝宗乾道八年梁克家奏近有兩事皆前世不能及)
(太上禪位陛下建儲丨丨丨丨了無纖芥遲疑上曰此誠漢唐所無)人心所係(嘉祐中御史趙抃上)
(疏曰伏覩陛下聖體違豫中外人心莫不搖動賴宗廟社稷之霛天地神明之佑宸躬浸康然猶上有謫見之)
(天迨無虛月陛下皇嗣未立丨丨未有丨丨垂厥祥異欲陛下深思遠慮亟有所為而就也治跡統類)天
變以塞(嘉祐元年京師自五月大雨不止冐城郭壊廬舍諸路亦奏水災詔羣臣言闕失知諫院范鎮)
(言丨丨之發本於儲貳之位虚乞以臣前一章降付執政大臣速為裁定丨丨天變)教育宫闈(嘉祐)
(中趙抃上疏陛下斷宸衷發誠意擇用宗室賢善子弟或丨丨丨丨或封建藩服治跡統類)處以儲
闈(寧宗開禧三年詔朕主鬯尚虛非所以重大器正大本也皇子曮天姿英粹學問日充望足繫於人心言)
(有禆於治道蔽自朕志丨丨丨丨其立為皇太子改名璹)為萬世計(嘉祐七年皇子以肩輿入内初)
(皇子稱疾固辭孟陽入見曰主上察知太尉之賢時英宗居父制起復前左衛大將軍岳州圍練使參以大人)
(之助乃發德音太尉獨稱疾堅卧其安在皇子曰非敢邀福以避禍也孟陽曰太尉事兩宫以父母中外所聞)
(主上丨丨丨丨而立為子矣今固辭不拜假如得請而歸藩豈得宴安無患乎皇子撫榻而起曰吾慮亦及此)
(遂與宗諤等同入内良賤不滿三十口行李蕭然無異寒士有書數廚而已中外聞之相賀)對程嬰
存趙(唐武后常問李嗣真儲貳事丨曰丨丨杵臼丨丨氏孤古人嘉之后悟中宗乃安)陳申生
戾園(裴稹開元末夀王瑁以母寵欲立為太子稹丨丨丨丨丨禍以諫元宗改容謝之)選聰明
剛正(嘉祐中司馬光上疏請建儲后伏望陛下深念祖宗艱難之業斷自聖志昭然勿疑遴丨宗室之中)
(丨丨丨丨孝友仁慈有賢材可喜者使攝居儲貳之地以俟皇嗣之生退居藩服儻未欲然且使之輔政或典)
(宿衛或尹京邑亦足以慰鎮安天下之心治跡統類)繼宗廟社稷(至和元年上春秋高未有丨嗣)
(皇祐末太常博士張述上書曰夫生民之命繫於丨丨丨丨之重而以繼嗣為本匹夫匹婦有百金之産猶能)
(定謀托後事出於素况於有天下者哉)柳宗元賀册皇太子表(行禮之日則屏翳收)
(蹟太陽宣精用彰出震之休更表重離之曜)劉禹錫賀册皇太子表(前星位定拱宸)
(極以昭彰蒼震氣宣與天地而長久又牋四岳仰搖山之高百川承少海之潤又蒼震發前星之輝黃離表重)
(輪之瑞)唐太學觀春宫齒胄賦(我聖人酌古訓建皇極太學備崇儒之禮春官熟齒)
(胄之則儲賀戾止虞庠肅清傾章甫之列駐和鸞之聲讓其齒也長幼之節著明其親也父子之道成深三善)
(兮皆得實萬邦兮以貞則知大學之義國風之始在明德在貴齒敬師臣延胄子尊賢所以抗法講議所謂惇)
(史)梁洽海重潤賦(况我儲君光膺在震乾乾夕惕兢兢日慎德澤潤於生靈滄海得無重潤)
(惟海之量百泉朝宗猶君之美萬國風順既同類以相求故重潤而必應日光分色山輝廣映然則我君之明兩)
(也毓景前星休徵夢月主鬯之功昭著牽衣之智逸發四皓既親三朝不闕故曰惟其有之是以似之)
詩集副德(皇基屬明兩丨丨表重輪戴嵩月重輪詩)少陽(乾象開層構離明啟丨丨十征從獻)
(吉守器屬元良韓王元嘉奉和同太子監守違戀詩)前星彩(太子天下本元良萬國貞丨丨㴠瑞丨洊)
(雷揚遠聲三善傳樂正百行紀司成九流遍已辨七經咸所精延賢博望苑視膳長安城園綺随金輅浮邱侍)
(玉笙智囊前歛笏端上後垂纓劉孝感奉和簡文帝太子應令詩)長男氣(雷舒丨丨丨枝搖少女風)
(明離信養德能事畢春宫同上皇太子春社晚雨詩)
古今合璧事類備要後集卷二
