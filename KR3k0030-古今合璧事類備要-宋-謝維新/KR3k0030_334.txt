古今合璧事類備要外集卷三十四
宋謝維新撰
服飾門
冠(附弁帽)(冕頭巾幞)(幘)
身章舉要(冠首服弁冕之總名按說文貫也所以貫韜髮也上古衣毛而冒皮後世聖人見鳥)
(獸有冠角顛胡之制遂作冠冕纓緌以易之然制度各有不同名稱亦隨以異遽數之不能終也巾幘帽)
(幞頭至後世有之巾為黔首之服以三尺皂絹褁髮幘帞卑賤執事不冠者服之其戴也加首有頍所以)
(安物三代之世法制滋章下至戰國文武並用秦雄諸侯廼加其武將首飾為絳帞以表貴賤其後稍稍)
(作顔題漢興一再傳續之為耳崇其巾為屋羣臣無貴賤皆服之文者長耳武者短耳稱其冠也未冠童)
(子幘無屋示未成人也入學小童句卷屋者示尚幼少未遠冒也帽冠之貴製猶冠也義取於蒙覆其首)
(其本纚也古者冠無幘冠下有纚以繒為之後世施幘於冠因或裁纚為帽自乘輿宴居下至庶人無爵)
(者皆服之也然今以紗為之矣幞頭起後周亦有圓頂方頂軟脚硬脚之不同其來皆有漸不可以不知)
(也)
事類首飾(冠丨丨也)元服(丨丨冠也)毋追(夏之冠曰丨丨以漆布為殼以緇縫其上前廣)
(四寸高三寸)章甫(商之冠曰丨丨其制與周之委貌夏之毋追俱用緇布為之)委貌(周之冠曰)
(丨丨一名玄冠今之進賢冠者乃其遺象也並三禮圖)冠不正(伯夷思與鄉人處其丨丨丨望望然)
(去之孟)冠不免(衛太子蒯聵之亂衛輒出奔季子將入遇子羔將出曰門已閔矣季子曰吾姑至焉公)
(孫敢門焉入太子下石乞盂黶敵子路以戈擊之斷纓子路曰君子死丨丨丨結纓而死左哀十五年)冠
以招(齊侯田于沛招虞人以弓不進公使執之辭曰昔我先君之田也旌以招大夫弓以招士皮丨丨丨)
(虞人臣不見皮丨故不進乃舍之左)孔子冠(丨丨曰丘少居魯丨章甫之冠)許子冠(丨丨奚冠)
(曰丨素)怒髮衝(藺相如對秦王丨丨丨冠)聚鷸羽(鄭子臧丨丨丨以為冠左)裂苞楯
(楚漢會于鴻門項籍圖危高祖樊噲聞急乃丨丨丨以為冠排入羽營周迁輿服雜事)冠竹皮(高祖)
(以竹皮為冠及貴常丨本紀)冠鵕䴊(高祖時籍孺孝惠時閑孺婉佞貴幸與上卧起故惠帝時郎中)
(皆丨丨丨具帶傳脂粉化閎籍之屬)溺其中(騎士曰沛公不喜儒諸客冠儒冠來者輒解其冠丨丨丨)
彈冠待(王陽為益州刺史貢禹丨其丨丨陽薦陽薦禹於成帝召為大夫)解冠掛(逢萌之長)
(安時王莽殺其子宇萌謂友人曰三綱絶矣不去禍將及人即丨丨丨東都城門將家屬浮海客於遼東)著
鹿皮(宋何尚之致仕在家常丨丨丨冠後復起為開府儀同三司天子臨軒百僚陪位沈慶之戲曰今日)
(何不丨丨丨冠)著貂蟬(齊周盤龍為散騎常侍武帝謂曰丨丨丨何如兜鍪答曰此貂蟬從兜鍪中生)
(耳)有時不冠(嚴武鎮成都奏杜甫為參謀甫於浣花里種竹植樹結廬枕江縱酒嘯咏與田畯野)
(老相狎蕩無拘檢武過之丨丨丨丨其傲誕如此舊史)傅元冠銘(居高無忘危在上無忘敬懼則)
(安敬則止)
弁皮弁(周弁殷哻夏收三王共丨丨素積禮王與大夫盡弁以啓金縢之書注丨丨質服以應天)
(書)雀弁(成王崩伯相命士須材云云二人丨丨執惠主于畢門之内注丨韋丨)鹿弁(四人綦弁)
(執戈上刃夾兩階戺注綦文丨子皮丨尚書顧命)頍弁(有丨者丨實維在兮)會弁(丨丨如星)載
弁(丨丨俅俅並詩)瓊弁(楚子玉為丨丨玉纓夢河神謂已曰畀余余與汝孟諸之麋左僖二十八年)
韋弁(王莽初獻新樂於明堂羣臣冠麟之丨本傳)
冕邃延(天子玉藻十有二旒前後丨丨龍卷以祭注祭先王之法服也雜采曰藻天子以五采藻)
(為旒旒十有二前後丨丨者言皆出冕前後而垂也天子齊肩延冕上覆元表纁裏記郊特牲)黈纊(黃帝)
(作冕丨丨示不聽讒言也通典)皂表(平冕丨丨朱絲裏晉輿服志)朱紘(天子冕而丨丨記祭義)
白珠(平冕皂表朱絲裏廣七寸長二寸加於通天冠上前圓後方垂丨玉丨十有二旒以朱組為綏通典)
(又衮冕垂丨丨十有二旒以組為纓色如綬二禮圖)璪旒(郊祭之日王戴冕丨十有二十則天數也記郊)
(特牲)采玉(五采繅十有二就皆五丨丨十有二玉笄朱紘鄭元注繅雜文之名合五采絲為之垂於延之)
(前後各十二所謂邃延也就成也繩之每一匝而貫五丨丨十有二旒則十二玉也周禮)圓方(制冕皆前)
(丨後丨朱裏元上三禮圖)高下(冕者俛也後丨前丨有俯伏之形同上)黃帝作(丨丨丨冕垂旒)
(目不邪視通典禮篇)堯舜為(丨丨以德化丨冠冕)皇而祭(有虞氏丨丨丨)收而祭(夏后)
(氏丨丨丨)哻而祭(殷人丨丨丨)冕而祭(周人丨丨丨並王制)加璪旒(黃帝結冕王制)
(大有舜氏皇冕論語云禹致美乎黻冕孔子曰服周之冕此明至周加冕始旒藻玉皆五采前後各十二三禮)
(圖)用玉珠(叔孫通制禮多依周法漢制度古今之冕俱廣八寸長尺六寸前圓後方漢丨白丨丨各)
(十二三公九旒青珠中二千石七旒黑珠然冕服之飾周為最備同上)魏珊瑚(丨因漢故事明帝好)
(婦人之飾改以丨丨)晉翡翠(丨過江服章多闕而冕飾以丨丨珊瑚雜珠侍中顧和奏舊禮冕十二旒)
(用白玉珠)更平天(宋丨名曰丨丨冕天子郊禮及宗廟服之)設司服(後周丨丨丨之官掌皇帝)
(十二冕祀昊天則蒼冕五帝各隨其方色朝日同青冕夕月同素冕地祗同黃冕神州社稷同元冕享先生加)
(元服笄象冕享先帝食三老耕籍等以衮冕視朝大射等以山冕視朝臨法門適宴等以鷩冕皆十有二旒)
用采玉(北齊採陳之制旒玉用五采以組為纓色如其綬其四時祭祀封禪皆服衮冕)垂組纓
(隋採北齊之法衮冕丨白珠十二旒丨為丨色如其綬充耳玉笄裴正奏色並用元並通典)去珠玉
(乾德元年閏十二月詔乘輿所服冠冕丨丨丨之飾長編)貫珠璣(治平二年詔栽定衮冕制度禮院奏)
(曰皇朝之制天子之服有衮冕前後十有二旒二纊並丨丨丨又十有二碧鳳㗸翠旒在珠旒外板以龍麟錦)
(表上綴玉為七星旁施琥珀瓶犀瓶各二十四綴金絲網鈿以珠璣雜寳玉如紫雲白鶴錦衣四柱飾以七寶)
(衮服間以雲朵飾以金鈒花鈿窠裝以珠璣琥珀雜寶玉祭天地宗廟朝享太清玉清昭應靈宮等服之)改
組紘(元豐四年臣僚言古者冕弁則用紘冠則用纓今衣服令乘輿服大裘冕以組為纓色如其綬衮冕)
(朱絲組帶為纓冕而用纓不與禮合請丨用朱丨丨仍改平冕為元冕用纓不赤而微黑者又别圖上韍制從)
(之)
巾折角(郭林宗嘗於陳梁間行遇雨巾一角墊時人乃故丨巾一丨以為林宗巾其見慕如此後)
(漢)指麾(諸葛武侯與司馬宣王在渭瀕將戰宣王戎服涖事使人視武侯乘素輿葛巾毛扇丨丨三軍)
(皆隨其進止宣王聞而歎曰可謂名士矣)漉酒(晉陶潜郡將候之逢其酒熟取頭上葛巾丨丨畢復著之)
白綸巾(謝萬簡文辟為從事中郎著丨丨丨披鶴氅裘版而前帝與談移曰)白接䍦(山簡鎮襄)
(陽優游卒歲唯酒是耽諸習氏荆土豪族有佳園池簡每出嬉遊多之池上置酒輒醉名之曰高陽池時有兒)
(童歌曰山公出何許往至高陽池日夕倒載歸酩酊無所知時時能騎馬倒著丨丨丨舉鞭向葛彊何如并州)
(兒簡愛將也晉本傳)自製巾(裴冕丨丨丨子工甚人爭效之號僕射巾孔帖)不及巾(李愿節度)
(鳳翔用婚家竇綏典帳中兵驕驁怠沓衙將李臣則等因衆不忍夜斬綏首愿聞變丨丨丨與左右數人縋而)
(逸)思力脱(執矢丨丨丨巾帶諫)王衍裹(前蜀丨丨好丨尖巾其狀如錐)踣樣巾(武后)
(擅政多賜羣臣巾子綉袍勒以回文之銘皆無法度不足紀至中宗又賜百官英主丨丨丨帝在藩時冠也)
圓頭巾(楊供奉官及詣司長官則有羅巾丨丨丨子後遂不改並唐車服志)以葛為巾(武攸)
(暨安樂公主出降遣通事舍人李邈以璽書邀之詔見日丨丨丨丨不名不拜)以珠飾巾(昭宗播迁)
(於鳳翔朱梁率諸道甲馬奉迎車駕時侯王將帥在政下者皆以珠一顆盤幞頭脚貫以銀綿而簪之又軍人)
(咸丨丨丨丨競相誇尚洎朱梁簒立乃知珠已居人上者久矣秦再思紀異)岸巾出門(帝怒丨丨)
(丨側丨宋璟傳)青巾異相(太祖皇帝微時過涇州長武鎮寺僧守嚴者異其骨相密使畫工圖于寺)
(壁丨丨褐裘天人之相也及貴遂易以冠服邵氏聞見錄)闊巾異人(明道伊川衣服異人衫則大袖)
(巾則闊幅元祐間人皆效之至紹聖中猶有襲之者趙景平其門下士也張文潛贈題趙詩云明道新墳草已)
(春遺風猶有見門人定知魯國衣冠舊盡帶林宗折角巾盖謂此也泊宅編)
幘覆髻(丨丨謂之幘又謂之承露後光武紀注)嚴首(幘者積也頤首丨頤也後輿服志)
救蝕(凡丨丨日皆著赤幘以助陽也决疑要法)迎氣(丨丨五郊各如其色從章服也後輿服志)青
幘(丨丨以耕通典)紺幘(凡齋丨丨耕青幘秋貙劉緋幘後輿服志)赤幘(武吏常丨丨成其威也同)
(上)垂干(虎賁羽林郎將皆赤幘陛衛丨丨)無屋(未冠童子幘丨丨者未成人也入學小童幘也)
(句卷屋示尚幼小未遠冒也並通典)晢幘(齊侯伐晉夷儀東郭書讓登犂彌從之云云濟侯賞犂彌辭曰)
(有先登者臣從之丨丨而衣貍裘注晢白也齒上下相值製裘也)首飾(秦加武將丨丨為絳幘以表貴)
(賤後輿服志)威儀(時三輔吏上東迎更始見諸將過皆服赤幘老吏或垂涕曰不圖今日復見漢官丨)
(丨後光武紀)幘高顔(秦加武將首飾為絳怕以表貴賤漢興續其顔文帝乃丨其丨後輿服志)幘
無巾(元帝額有壯髮不欲使人見始進丨服之羣臣皆隨焉然尚丨丨蔡邕獨斷)王莽秀(丨丨)
(丨幘施屋冠進賢者宜長耳冠惠文者宜短耳各隨其宜同上)董偃服(緣幘漢丨丨召見丨之杜通典)
允章衣(劉丨丨青衿介幘見衣服詳)笑詠如常(謝奕安之兄桓温辟為安西司馬在温座)
(岸幘丨丨無異常日)朝野爭效(王儉監試諸生巾卷在廷劒衛令史儀容甚盛作解散幘斜插簪丨)
(丨慕之丨相倣丨南本傳)以頭穿取(庾凱雅有豪韻轉軍諮祭酒時劉輿見任於越人士多為所構)
(惟凱縱心事外無跡可間後以其性儉家富說越令就换錢十萬冀其有名因此可乘越於衆坐中問凱凱頽)
(然已醉幘墮機上丨丨就丨丨徐答云下官家故有兩千萬隨公所取輿於是乃服越甚悦因曰不可以小人)
(之慮度君子之心晉書)
帽冒絮(漢薄太后以丨丨提文帝)烏紗(成帝咸和九年制聽尚書八座丞郎門下三省侍郎)
(乘車白幍低幃出入掖門又二宮直官著丨丨幍帽也然則往往士人宴居皆著縚矣而江左時野人已著帽)
(人士亦往往而然但其頂圓耳後乃高其屋云晉輿服志)司馬著(謝安為桓温司馬温後詣安值其理)
(髮安性遲緩久而方罷使取幘温見留之曰令丨丨丨帽進見重如此)市嫗遺(晉王濛美姿兒嘗著)
(破帽入市丨上丨競丨之新帽)孟嘉落(丨丨為征西桓温參軍温甚重之九月九日温宴龍山寮佐畢)
(集時佐吏並著戎服有風至吹嘉帽墮丨嘉不之覺温使左右勿言欲觀其舉止嘉良久如厠温令取還之命)
(孫盛作文嘲嘉著嘉坐嘉還見即答之並晉書)著皮帽(宋沈慶之討沔北諸山蠻大破之羣蠻皆稽顙)
(慶之患頭風好丨狐丨丨羣蠻惡之號蒼頭公)著縠帽(唐初以轂為之以隔風塵唐實錄)繡帽
自表(唐李晟收京師每與朱泚戰必錦裘丨丨丨丨李懷光惡之箴曰將務持重豈宜自表襮為賊鉗哉)
(晟曰昔在涇原士頗相畏伏欲令見之奪其心爾本傳)碧帽為識(張巡前此遠將李滔救東平遂)
(叛入賊大將田秀榮替與通或以告遠曰晨出戰以丨丨丨丨視之如言盡覆其衆還輒曰我誘之也請以精)
(騎往易丨丨孔六帖)危帽散衣(李紳河南惡少丨丨丨丨孔六帖)好戴大帽(五代蜀王)
(衍晚年俗競為小帽僅覆其頂俛首即墮謂之危小帽衍以為不祥禁之而衍丨丨丨丨)常服高帽
(伊川丨丨璽袍丨丨簷劣半寸一本云帽桶八寸簷半寸置繫絛曰此野人之服也深衣紳帶青禒篆文非禮)
(勿視非禮勿聽非禮勿言非禮勿動外書)率多頂帽(余見大父家居及燕見賓客丨丨丨丨而繫勤)
(帛猶未甚服背子帽下戴小冠簪以帛作横幅約髮號額子處室中則去帽見冠簪或用頭巾也石林燕語)
猶是軟帽(或問今冠帶起於何時曰看角牴圖所遷觀戲者盡是冠帶立底屋上坐底皆戴帽繫帶)
(樹上坐底也如此那是丨丨丨丨搭在頭上朱語錄)
幞頭服頭(後周武帝裁為四脚名丨丨曾類說)高頭(隋大業中着巾子以桐木為之内外)
(皆漆又賜百僚絲葛巾子呼為丨丨樣炙縠子)褁頭(馬周議丨丨左右各三摺象三才重繫前脚法二儀)
(詔從之唐史)木斫(唐人幞頭初止以紗為之後以其軟遂所木作一字在前櫬起名曰軍容頭其說以)
(為起於魚朝恩一時人爭效之士大夫欲為幞頭則曰為我斫一軍容頭來及朝恩被誅人以為語䜟朱語錄)
珠盤(昭宗播&KR0146;於鳳翔朱梁率諸道甲馬奉迎車駕時侯王將師在岐下者皆以丨一顆丨幞頭脚貫以)
(銀線而簪之又軍人咸以珠飾巾競相誇尚洎朱梁篡立乃知珠已居人上者久矣秦再思紀異)吏人
官(唐人朝服猶著禮朋幞頭圓頂軟脚今之丨丨所丨是也並朱語錄)宦官帶(或問長脚幞頭於橫)
(渠說唐莊宗取伶丨幞頭帶之後遂為例曰不是如此莊宗在位亦未能便化風俗兼是伶人所帶士大夫亦)
(未肯帶之云云或云乃是唐丨丨要得常似新樣故以鐵線插丨中)藩鎮僭(盖本唐明皇已帶長脚幞)
(頭或云丨丨丨禮為之遂為此樣並朱語錄)桐木山子(五代時惟人君得裹兩脚者丨丨丨丨相)
(承用)藤織坏子(本朝易以藤織者而以紗冒之近時方易以漆紗嘗見南溪紗漠一士夫家尚收得)
(上世所藏幞頭猶是丨丨丨丨唐制又有兩脚上下者亦莫可曉)漆紗幞頭(仁宗時方以丨丨為)
(之並朱語錄)
詩集整冠(李下不丨丨顔延年)巍冠(丨丨講唐虞韓)儒冠誤(丨丨多丨身)拜紫
宸(衣冠丨丨丨杜)飄綵紘(朝冠丨丨丨韓)鵕䴊冠(何須不著丨丨丨杜)貂蟬冠(丨丨)
(丨舊行柳)虎皮冠(幽州胡馬客錄眼丨丨丨李白)
巾白㲲(光明丨丨巾杜)烏角(二老白接籬兩郎丨丨巾坡)頭戴(丨丨小烏巾杜)首
戴(丨丨方頭巾李)葛巾(呼兒正丨丨杜)花巾(吳江女道士頭帶蓮丨丨)落烏紗(風過丨丨)
(丨杜)掛石壁(脱巾丨丨丨露頂灑松風李)漉淵明酒(半升僅丨丨丨丨二寸纔容子夏巾)
(坡)帶林宗巾(盡丨丨丨折角丨張文□)華髮岸綸巾(一簪丨丨丨丨丨坡)
幘隤然岸(丨丨丨巾幘曾)岸江臯(白幘丨丨丨杜)
帽烏帽(為客裁丨丨杜)白帽(丨丨應嫌似管寧杜)紗帽淨(管寧丨丨丨杜秋日詠懷)
脱帽露頂(丨丨丨丨王公前杜)紗帽籠頭(柴門反關無俗客丨丨丨丨自煎喫盧仝)
古今合璧事類備要外集卷三十四
