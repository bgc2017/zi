古今合璧事類備要續集卷五十五
宋謝維新撰
禍福門
禍福附(致禍避禍)(嫁禍防患)(樂禍畏患)
事理發揮(禍福善惡之報也然人皆知求福而不知所以為善皆知避禍而不知所以去惡往)
(往求福而福不應避禍而禍不免是非天之不仁也而所以感召之者未善也故禍每加於小人而福常)
(歸於君子善惡之報昭昭矣或者為善未必福應而反得禍為惡未必禍應而或得福則以為天理有時)
(而或爽也愚謂善有時而得禍惡有時而獲福者天之未定也善積而禍必滅惡盈而福必消者天之終)
(定也書曰惟吉凶不僣在人惟天降災祥在德焉可厚誣哉)
事類善不善(作丨降之百祥作丨丨降之百殃書)能不能(丨者飬之以之福丨丨者敗)
(以取禍左成十三年)自求福(丨丨多丨詩)自求禍(是丨丨丨也禍福無不自己求之者孟子)
不懼不喜(君子禍至丨丨福至丨丨家語)所倚所伏(禍兮福丨丨福兮禍丨丨老子)德
福之基(夫丨丨丨丨也無德而福猶無基而厚墉也其壞無日矣晉語)言禍之門(多丨多敗)
(是丨丨丨也家語)牛生白犢(宋人有好行仁義者三年不懈家無故黑丨丨丨丨以問孔子曰此)
(吉祥也以薦上帝居一年父無故而盲其牛復生白犢又問孔子曰吉祥也復教以祭居一年其子復無故而)
(肓其後楚攻宋圍其城丁壯者皆乘城而戰死者大半此人以父子有疾皆免及解圍而疾俱復列子)鳶
墮腐鼠(虞氏者梁富人也登高樓臨大路設樂陳酒擊博其上而游俠相隨行樓下博者射中而笑丨)
(丨丨丨而中之游俠相與語曰虞氏富久矣常有輕人之志乃辱我以腐鼠請滅其家夜乃攻虞氏大滅之列)
(子)何不為福(勾踐之困於會稽喟然歎曰吾終於此乎種曰湯繫夏臺文王囚羑里晉重耳奔翟)
(齊小白奔莒其卒王覇由是觀之何遽不為福乎史越世家)安知非禍(北叟塞上之翁也馬無故)
(亡入胡人弔之翁曰安知非福乎後其馬將胡駿馬而歸人賀之翁曰丨丨丨丨乎其子騎墮而折臂人弔之)
(曰安知非福乎後胡兵大出丁壯者戰死唯子以跛故得父子相保故以北叟知禍福相因倚而生也淮南子)
包藏禍心(趙孟曰楚使子圉聘於鄭鄭使行人子羽與之言曰大國無乃丨丨丨丨以圖之)毋
為禍梯(史記趙武靈王時公子章欲作亂李兊謂相國肥義曰子胡不稱疾傳政毋為怨府丨丨丨丨)
致禍虞叔有玉(見前貪濁門)子罕辭玉(宋人有得玉獻諸丨丨子罕弗受曰我以)
(不貪為寳爾以玉為寳若以與我皆喪寳也不若人有其寳稽首告曰小人懷璧不可以越鄉納此以請死也)
(使玉人攻之富而後使復其所左襄十五年)直言必及(晉伯宗每朝其妻必戒之曰子好丨丨丨)
(丨於難後晉三卻害伯宗成十五年)小才見殺(盆成括仕於齊孟子曰死矣盆成括盆成括見殺門)
(人問曰夫子何以知其將見殺曰其為人也小有才未聞君子之大道也則亦足以殺其軀而已矣)勇死
知困(子路以丨丨萇弘以丨丨淮南子)俊死辯亡(酆舒以丨丨鄧析以丨丨唐元載傳)錯
以智死(晁丨丨丨丨桓譚傳)舜以言死(張敞椽絮舜私歸其家曰五日京兆耳安能復案事)
(敞聞舜語收繋獄死)好鍜見憾(晉嵇康性絶巧而丨丨宅中有一柳樹甚茂激水環之每夏月居其)
(下以鍜鍾會貴公子也精練有才辯故往造焉康不為之禮而鍜不輟良久會去康曰何所聞而來何所見而)
(去會曰聞所聞而來見所丨而去以此丨之言於文帝曰嵇康卧龍不可起公無憂天下顧以康為慮耳帝旣)
(昭信會遂害之)料事見忌(後楊修有俊才為丞相曹操主簿嘗出行籌操有問外事乃逆為答記勑)
(守舍兒若有令出依此通之旣而果然操怪其速廉之知狀忌修後因事殺之)游說被刑(李陵降匈)
(奴上問太史令司馬遷盛言陵事親孝與士信奮不顧身以徇國家之急今舉事一不幸全軀保妻子之臣隨)
(而媒蘖其短上以遷誣罔為陵丨丨下遷腐刑)誹謗遭誅(孔融以對孫權使有丨丨之言坐棄世東)
(漢)驕慢被殺(許攸恃功丨丨嘗於衆坐呼曹操小字曰某甲卿非我不得冀州也操笑曰汝言是)
(也然内不樂後竟殺之)瞪視欲殺(杜甫嘗醉登嚴武牀丨丨曰嚴挺之乃有此兒武䘖之一日丨)
(丨甫集吏於門武將出冠鈎於簾者三左右白其母奔救得止)
嫁禍吾皆不欲(季氏將伐顓臾冉有曰夫子欲之丨二臣者丨丨丨也論語)此非得
為(孟子之平陸謂其大夫曰子之持戟之士一日而三失伍則去之否乎曰不待三然則子之失伍也亦多)
(矣曰丨丨距心之所丨丨也孟公孫丑下)欲反其讎(楚殺伍奢其子員如吳言伐楚之利公子光曰)
(是宗為戮而丨丨丨丨不可從也左昭二十)欲嫁其禍(趙豹曰韓氏所以不入秦者丨丨丨丨於)
(趙也趙世家)言陵所誤(公孫敖深入匈奴迎李陵敖軍無功還因曰捕得生口丨李丨教單于為)
(兵以備漢兵故臣無所得上於是族陵家通鑑)欲上自將(七國反錯丨令丨丨丨兵而已居守漢景)
(帝紀)
樂禍偏舞樂禍(王子頽享五大夫樂及丨丨鄭伯曰王子頽歌舞不倦丨丨也左莊二十年)
背施幸災(秦饑乞糴於晉晉人弗與慶鄭曰丨丨無親丨丨不仁丨丨丨丨民所棄也左僖十四年)
利人之難(丨丨丨丨昭五年)利人之幾(丨丨丨丨宣十二年)樂人之禍(王宏)
(素與司隸校尉胡种有隙及宏下獄种遂廹促殺之宏臨命詬曰胡种丨丨丨丨祸將及之後漢王允傳)乘
人之弊(周伯仁好丨丨丨丨)
避禍括囊无咎(丨丨丨丨象曰慎不害也易坤卦)勿藥有喜(九五旡妄之疾丨丨)
(丨丨注非妄而藥之則凶)全身遠害(丨丨丨丨詩)見幾不俟(君子丨丨而作丨丨終日)
(易繋)結茅表井(楚子伐蕭王遂圍蕭蕭潰申公巫臣曰師人多寒王廵三軍拊而勉之三軍之士皆)
(如挾纊遂𫝊於蕭還無社蕭大夫與司馬卯言呼申叔展皆楚大夫叔展曰有麥麴乎曰無有山麴窮乎曰無)
(二物所以禦濕使無社逃泥水中無社不解故曰無軍中不敢正言故謬語河魚腹疾柰何叔展言無禦濕藥)
(將病曰目於眢烏丸切廢井也井而拯之若為茅絰哭井則已叔展又教丨丨以丨丨須哭乃應以為信明日)
(蕭潰申叔視其井則茅絰存焉號而出之)浮舟泛海(范蠡與勾踐旣滅吳為書辭王乘丨丨丨自齊)
(遺大夫種書曰蜚鳥盡良弓藏狡兔死走狗烹越王為人長頸鳥喙可與共患難不可共安樂子何不去種見)
(書稱病不朝人或讒種作亂越王乃賜種劒種遂自殺)鼓箎乞食(伍子胥載槖而出昭關夜行晝)
(伏至於陵水無以糊其口膝行蒲伏稽首肉袒丨丨丨丨於吳市范雎傳)髠鉗布衣(季布為任俠有)
(名項籍使將兵數窘漢王籍滅高祖購求千金布匿濮陽周氏乃丨丨丨丨褐置廣柳車中喪車也)解臝
刺船(漢陳平自楚間行仗劒亡渡河船人見其美丈夫獨行疑其亡將要下有寳器金玉目之欲殺平平)
(心恐丨衣丨而佐丨丨船人知其無有乃止)亡抵於褎(山陽張儉為中常侍侯覧所怨覧為刊章)
(下州郡捕儉儉與融兄褎有舊丨丨丨丨不遇時融年十六儉少之不告融見其有窘謂曰兄雖在外吾獨不)
(能為君主耶因畱舍之後事泄儉得脫走遂并收褎融送獄獄人未知所坐融曰保納舍藏者融也當坐之褎)
(曰彼來求我非弟之過請甘其罪吏問其母母曰家事任長妾當其辜一門爭死後竟坐褎焉)逃歸於
嵩(後漢趙岐字邠卿為京兆郡曹時中常侍康衡兄琦為虎牙都尉郡人以進不由德卿侮之岐又數為貶)
(議琦後為京兆尹果盡殺岐家屬岐逃難四方自匿姓名賣餅北海市中時孫嵩年二十餘察岐非常人呼與)
(共載岐懼失色嵩密問曰視子非賣餅者又相問而色動不有重怨即亡命乎我北海孫賓石闔門百口勢能)
(相濟岐以實告之遂以俱歸藏岐複壁中數年作戹屯歌三十三章諸康死滅因赦乃免)捷步完免
(後漢任文公曉天官風星秘要為司空掾平帝即位稱疾歸家王莾簒後文公推數知當大亂乃課家人負物)
(百斤環舍趍走日數十倒時人莫知其故後兵寇並起其逃亡者少能自脫惟文公大小負糧丨丨悉得丨丨)
詐死逃竄(杜根和熹鄧后臨朝根以安帝年長宜親政事乃上書直諫太后大怒收根囊盛撲殺之)
(執法者私語行事人使不加力旣而載出城外根丨丨三日目中生蛆因丨丨及鄧氏誅根方歸徵拜侍御史)
毋重吾禍(范滂以鈎黨坐繫獄後事釋南歸南陽士大夫迎之者數千兩同囚鄉人殷陶黃穆衛侍)
(於滂應對賓客滂謂陶曰今子相隨是重吾禍也遂遣還鄉里本傳)每輙言佳(司馬徽字德操括囊)
(畏謹有以人物問者不辨其高下丨丨丨丨婦諫之曰人質疑問君一皆言佳豈咨君之意乎徽曰如君言亦)
(復佳世說)詐醉免疑(晉王允之字景猷揔角從伯敦謂無似已恒以自隨出則同輿入則共寢敦嘗)
(夜飲允之辭醉先卧敦與錢鳳謀逆允之悉聞其言慮王敦疑已便於卧處大吐衣面並汚鳳出敦果照視見)
(允之卧吐中以為大醉不復疑之時父舒為廷尉允之還都定省以敦鳳謀議白舒與王導俱啟明帝)命
駕見幾(晉張翰字季鷹吳人縱任不拘時號江東步兵會稽賀循入洛經吳閶門於船中彈琴翰初不)
(相識就循言談知其入洛翰曰吾亦有事北京便同載去不告家人齊王囧尉為大司馬掾囧時執權翰謂同)
(郡顧榮曰天下紛紛禍難未已夫有四海之名者求退良難吾本無望於時子善以明防前以智慮後榮執手)
(愴然曰吾亦與子採南山蕨飲三江水耳翰因秋風起思吳中菰菜蓴羔鱸魚鱠曰人生何能羈宦數千里以)
(要名爵乎遂丨丨歸俄而囧敗人皆謂之丨丨)把酒相歡(裴度晩節頗浮沉為自安計不復有經濟)
(意乃治第東都野服蕭散與白居易劉禹鍚爲文章丨丨窮晝夜丨丨不問人間事本傳)闔戸避謗
(陸贄旣放荒遠常丨丨人不識其面丨丨不著書本傳)買田自汚(乖崖在陳一日方食進奏報至)
(且食且讀旣而抵案慟哭久之哭止復彈指久之彈止罵詈久之乃丁晉公逐萊公也乖崖知其禍必及已乃)
(延三大戶於便坐與之博袖間出私骰子勝其一坐乃者丨丨宅為歸計以丨丨晉公聞之亦不害也余謂此智)
(為之賢者不為也賢者有義而已寧避禍哉禍豈可避耶談叢)
防患見兔顧犬(莊辛謂楚襄王曰丨丨而丨丨亡羊而補牢未為晩也戰國策)曲突徙
薪(見前)為長太息(臣竊惟天下事勢可為痛哭者一可為流涕者二可丨丨丨丨者六云云賈誼)
(治安策)著恐不知(漢息夫躬數危言高論自恐遭害丨丨丨丨略云玄靈泱欎將安歸兮鷹集横)
(厲鸞徘徊兮矰若浮焱動則機兮叢棘棧棧曷可棲兮發忠忘身自繞罔兮宛頸折翼容得往兮涕泣流兮汍)
(蘭心胸結兮傷肝仰天光兮自列昭上帝兮我察秋風為我唫行雲為我隂嗟若是兮欲我畱撫神龍兮㩜其)
(湏遊曠迥兮反亡期雄失據兮世我思後數年誅如其言)重關複璧(李林甫自以多結怨常虞刺客)
(出則步騎百餘人為左右翼金吾静街前區在數百步外公卿走避居則丨丨丨丨以石甃地墻中置板如防)
(大敵一夕屢徙牀雖家人莫知其處)被甲衣袍(向敏中除平章事坐事出知永興駕幸澶淵密詔盡)
(付西鄙得便宜從事會邦人大儺有告禁卒欲倚儺為亂者密使麾兵丨丨丨丨伏廡下幕中明日盡召賓僚)
(兵官置酒縱閱無一人預知者命儺入先令馳騁於中門外後召至階公振袂一揮伏卒齊出盡擒之果懷短)
(刃即席誅之勦訖屏屍亟命灰沙掃庭張樂宴飲賓從股慄歸田錄)
思患無忘檻車(管仲將兵遮莒道射桓公中鈎後魯桎梏管仲而送於齊齊以為相謂桓公曰)
(願君無忘射鈎臣丨丨丨丨)不忘巾車(馮異朝京師引見帝謂公卿曰是我起兵時主簿也為吾)
(披荆棘定關中旣罷賜以珍寳衣服錢帛詔曰倉卒蕪蔞亭豆粥滹沱河麥飯厚意久不報異稽首謝曰臣願)
(國家無忘河北之難小臣丨丨丨丨之恩尤武獲異於巾車故云巾車鄉名也)方謹守文(唐太宗嘗)
(問創業守文孰難玄齡曰方時草昧羣雄角逐攻破乃降戰勝乃尅創業則難魏徵曰王者之興必乘衰亂覆)
(昏暴殆天授人與者旣得天下則安於驕逸人欲静徭役毒之世方敝衰刻窮之國繇此衰則守文為難帝曰)
(玄齡從我定天下冐萬死遇一生見創業之難徵與我安天下畏富貴則驕驕則怠怠則亡守文之為不異然)
(創業之不昜既往矣守文之難方與公等謹之通鑑本紀)無忘創業(唐莊宗患宮中暑濕不可居遣)
(宮苑使王允平營樓郭崇韜曰願陛下丨丨丨丨之難常如河上則可使繁暑坐變清凉莊宗默然終遣允平)
(起樓)
禍福陸龜蒙雜說(邰侯姜女之生子也始棄之命之曰棄宋苪司徒之生女也始棄之亦命)
(之曰棄邰棄為稷官烝民賴之宋棄美而生佐幾移宋國名之同也奚傷舜重瞳子項羽亦重瞳子形之類也)
(奚病擇其道如何耳季札以樂卜趙孟以詩卜襄仲歸父以言卜子遊子夏以威儀卜沈尹氏以政卜孔成子)
(以禮卜其應也如響無他圖在精誠而已不精誠者不能自卜况吉凶他人乎)元次山出規(元子)
(門人叔將出遊三年及還元子問之曰爾去我久矣何以異乎對曰叔將始自山中至長安見權貴之盛心憤)
(然竊悔比年於空山窮谷與夫子甘飢寒愛水木而已不數月王公大人卿相近臣之門無有至者及一年有)
(向與歡宴過之可弔有始拜侯已聞就誅豈不裂封疆土未識豈無印綬懷之未暖其客得禄位者隨死得金)
(玉者皆孥参遊讌者或刑或免叔將之身如犬逃者五六似鼠藏者八九當其時環望天地如置在杯土之中)
(元子聞之歎曰叔將汝何思而為乎汝若思為社稷之臣則非正道不進非忠信不言雖手足斧鉞口能出聲)
(猶拯忠言與氣偕絶汝若思為禄位之臣猶當避赫赫之路顯顯之機如下廐粟馬齒食而已汝忽然望權勢)
(而往自致身於刑禍之方得䈥骨載肉而歸幸也大矣二三子以叔將為戒乎)歐陽公史贊(夫吉)
(凶之於人猶影響也而為善者得吉常多其不幸而罹於凶者有矣為惡者未始不及於凶其幸而免者亦有)
(時焉而小人之慮遂以為天道難知為善未必福而為惡未必禍也)
避禍王藹風詐(禮法不可斯須而去有以禮法而為災忠信不可斯須而去有以忠信而為禍)
(禮法非災人之端忠信非禍人之本理或有害則禮法忠信為禍人之萌狂瞽人之所惡也效之則恐不及其)
(真荒酗人之所恥也履之則恐不自其性狂瞽誠可惡也荒酗誠可恥也臨難而保全則狂瞽荒酗為藏身之)
(藪禮法忠信直也狂瞽荒酗詐也以之保全則直不如詐之功嗚呼三皇之前無所用五帝之後無所不用)
柳子敵戒(皆知敵之仇而不知為益之尤皆知敵之害而不知為害之大秦有六國兢兢以強六國)
(旣除&KR1138;&KR1138;乃亡晉敗楚鄢范文為患厲之否圖舉國造怨孟孫惡臧孟死臧恤藥石去矣吾忘無日智能知之)
(猶卒以危矧今之人曾不是思敵存而懼敵去而舞廢備自盈秪益為瘉敵存滅禍敵去召過有能知此道大)
(名播懲病克壽矜壯死暴縱欲不戒匪愚伊耄我作戒詩思者無咎)皮日休鹿門隱書序
(醉醉隱於鹿門不醉則遊不遊則息息於道思其所未至息於文慙其所未周故復草隱書焉嗚呼古聖王能)
(旌山夫谷民之喜者意在斯乎或曰仲尼修春秋紀災異近乎怪言虎賁之勇近乎力行衰國之政近乎亂立)
(祠祭之禮近乎神將聖人之道多岐而難通也奚有不語之意也曰夫山鳴鬼哭天裂地坼怪甚也聖人謂一)
(君之暴灾挻天地故諱耳然後世之君猶有窮凶以召災拯暴以市異者矣夫桀紂之君握鈎伸鐡撫梁易柱)
(手格熊羆走及虎兕力甚也聖人隱而不言懼有力而虐物貪勇而喪生然後世之君猶有喜角觝而忘政愛)
(拔距而過賢者寒浞竊寳子頑通母亂甚也聖人隱而不言懼來世之君為蛇豕民為淫蜮然後世之君猶有)
(易内以亂國通室以亂邦者夏啟乘龍周穆讌瑤池神甚也聖人隱而不言懼來世之君以幻化致其物以左)
(道成其樂後世之君猶有黷封禪以求生恣祠祀以祈欲者嗚呼聖人發一言為當世師行一行為來世軌豈)
(易容而傳哉當仲尼之時苟語怪力亂神也吾恐後世之君怪者不在於妖祥而在於政教也力者不在於角)
(觝而在於侵陵也亂者不在於祍席而在於天下也神者不在於機鬼而在於宗廟也若然者其道也豈多岐)
(哉)陳靖彭祖觀井圖銘(淳化中予將命之狄丘道由彭門有客得彭祖觀井圖以為貺)
(中有臺榭人物山水森森然蓋狀其佳象幽致表繪亊之工予無取所慕者惟彭氏面井而覆之以輪背樹而)
(䌫之以繩凭杖歛躬跼蹐而迎視兢然若將墜也嗚呼古人臨亊而懼之有若是檢身遠害之有若是後之君)
(子得無效歟予實好古者歴考其迹於傳記雖夐而難信且夫子云竊比於我老彭亦其騐也故作銘於座右)
(曰至哉古人遠害全身戰戰兢兢慎若履冰朽索之馭納隍是慮天子則之鴻休永據存而懼亡係於苞桑諸)
(侯則之其國必昌若舟弗濟夕惕而厲大夫則之其家孔熾直哉惟清執虚如盈士子則之其道元亨不爭在)
(醜無愧屋漏庶人則之其食孔阜吾省予行吾慎予守竊比老彭式介眉壽)司馬君實保身
說(天下有道君子揚於王庭以正小人之罪而莫敢不服天下無道君子括囊不言以避小人之禍而猶或)
(不免倘人生昏亂之世不在其位四海橫流而欲以口舌救之臧否人物激濁揚清撩蛇虺之頭踐虎狼之尾)
(以至身被淫刑禍及朋友士類殱滅而國隨以亡不亦悲乎夫惟郭泰旣明且哲以保其身申屠蟠見幾而作)
(不俟終日卓爾其不可及也)
詩集行文天合知(君丨君丨丨丨丨見君如此我傷悲祗殘三日兵戈後纔到孤村雨雪時)
(着卧衣裳難辦洗旋求糧食莫供炊地爐不煖柴枝濕猶把蒙求授小兒杜荀鶴贈李鐔鐔自維揚避亂東入)
(中山)善惡理如此(顔回飲瓢水陋巷枕曲肱盗跖猒人肝九州恣横行回仁而短命跖壽死免兵)
(愚夫仰天呼禍福豈足憑跖身一腐鼠死朽化無形萬世尚遭戮筆誅甚刀刑思其生得所豹犬飽臭腥顔子)
(聖人徒生知自誠明惟其生之樂豈减跖所榮死也至今在光輝如日星譬如埋金玉不耗精與英生死得失)
(間較量難重輕丨丨丨丨丨毋尤天不平歐陽永叔顔跖)切勿恃何妨(仁者難逢思有常平居丨)
(丨丨丨丨爭先徑路機關惡近厚語言滋味長爽口物多須作病快心亊過必為傷與其病後能求藥不若病)
(前能自防邵堯夫詩)何為亦窮辱(黃雀死彈丸厥罪在啄粟翡翠不近人丨丨丨丨丨臨川)舉
足畏逢仇(丨丨丨丨丨低頭惟避謗歐)
古今合璧事類備要續集卷五十五
