古今合璧事類備要前集卷十一
宋謝維新撰
氣候門
寒暑
事類往來(暑丨則寒丨寒丨則暑丨寒暑相推而歲成焉係辭)燥濕(丨丨寒暑以節至淮南子)
祭坎壇(相近于坎壇祭寒暑也注相近音禳祈禳郤也祈求也寒暑不時則或禳之或祈之寒于坎暑)
(于壇記祭法)擊土鼓(春官籥章中春晝丨丨丨歙豳雅以逆署中秋夜迎寒亦如之注豳七月詩也)
(逆暑以晝求諸陽迎寒以夜求諸隂周禮)五榖熟(寒暑和節而丨丨時丨荀子富國篇)四時成
(一寒一暑丨丨備丨後律歷志)大火中(丨丨寒暑之候也火星丨而寒暑退豳七月注張趯曰火中寒)
(暑乃退左昭公三年)小民咨(夏暑雨丨丨惟曰怨丨冬祁寒丨丨亦惟曰怨丨書君牙)周景短
長(地官大司徒以上圭之法正日景以求地中日南則景短多暑日北則景長多寒周禮)箕疇休
咎(八庶證曰燠曰寒休證曰哲時燠若曰謀時寒若咎證曰豫常燠若曰急常寒若尚書洪範)
暑又詳見夏類伏日類
事類赤帝(炎風之野丨丨祝融之所司淮南子)火精(夏則丨旺其丨在天濕暖之氣養生百木)
(荀爽傳二七為火為南方為夏太元)熱風(西域大流沙多丨丨觸人及六畜皆迷仆孔帖)多雨(牂柯)
(無城郭土熱丨霖丨稻粟再熟同上)土潤(月令丨丨溽暑注溽濕暑也說文)金流(大旱丨石丨土)
(山焦莊子十日並出流金爍石楚詞)如熏(旱既太甚藴隆蟲蟲赫赫炎炎云我無所旱既太甚滌滌山川旱寇)
(為虐如惔如焚我心惮暑憂心丨丨毛詩雲漢)若燎(方大暑火烘爆霣赤壌若墜于爐丨丨于原舌呀而不能)
(持攴墜而不自運方千里竹室記)雲車(有丨大如丨盖十餘此陽水之氣必暑有暍者京房易飛候)冰室
(指丨丨不能起暍子之熱抱朴子)露臺(桂館一名甘泉迎風觀寒丨丨以避暑潘岳關中記)冰井(石李龍于)
(丨丨臺藏冰三伏之日以冰賜大臣陸&KR1962;鄴中記)澄水帛(同昌公主一日大會暑氣將盛公主命取丨丨丨以)
(蘸之挂于内軒滿座皆思挾纊丨丨丨長八九尺似布細明薄可鍳云其中有龍涎故能消暑杜陽雜編)洞光
珠(燕昭王登握日之臺得神鳥所銜丨丨之丨以消煩暑謂之招凉珠廣記)飛雪散(元帝被病廣求)
(方士漢中逸人王仲都者詔問所能為對曰但能忍寒暑耳因為待詔至夏大暑月使暴坐又環以十爐火不熱而)
(身汗不出或問不熱之道曰服玄冰元丨丨丨王仲都並用此方也抱朴子)辟暑犀(唐文宗延學士講易)
(賜丨丨丨杜陽雜編)迎凉草(李輔國夏于堂中設丨丨丨其色類碧而榦似苦竹葉細于杉盛暑刺之窗戶)
(間凉自至同上)鎮心瓜(後漢鄭均嘗讀書時大熱以瓜鎮心欲凉故也)賜冷蛇(明皇以申王畏署丨之丨)
(丨白色而不傷人冷如冰雪玩之不復冇煩熱也酉陽雜徂)浸白龍(李德裕嘗因暇日遊宴時畏景赫㬢咸有)
(欎蒸之苦既延入小齋列坐開樽煩暑都盡如涉高秋及昏而罷出戶則熇然焦灼有好事者求親信問之云此日以)
(金盆貯水漬白龍皮置于坐末龍皮者新羅僧得自海中劇談錄)積冰成山(玄宗起凉殿陳知節上䟽極諫)
(上令力士召對時毒暑方盛在凉殿水激扇車風獵衣于石榻隂溜仰不見日四隅丨丨丨丨復賜冰消麻飲)
(陳體生栗腹中雷鳴再三請起方許上猶拭汗陳纔及門遺泄狼藉復召謂曰卿論事宜審勿以己妨萬乘也)
(廬陵官下記)穿岸為室(馬援征五漢會暑盛乃丨丨丨丨以避炎氣本傳)乘駟林中
(玄宗幸洛至繡嶺宫時屬炎暑上曰姚崇多計令力士探回奏曰崇方縝絺丨小丨按轡木隂下乃命小駟頓)
(忘煩溽開元)引水屋上(拂菻國盛暑之節乃丨丨潛流上遍于屋宇机制巧密人莫之知觀者惟)
(聞丨丨泉鳴俄見四簷飛溜懸波如瀑布激氣成凉風唐)入水避暑(洪從祖仙公每大醉及夏天盛)
(熱輒入深水底八口乃出者正以能閉氣胎息故耳出抱朴子)熨石取凉(劉真長見王公王公)
(了不與語時大熱以腹丨丨棋局)凉棚避暑(長安冨人每至署伏中各于林亭内植畫柱以錦結)
(為丨丨設坐具召名妹間坐逓請為丨丨會間元遺事)出征冐暑(王承宗叛詔吐突承璀出討兵)
(老不决白居易上言今暑濕暴露兵氣薰蒸雖不顧死孰堪其苦白居易罽賓道歷小大頭痛之山赤土自熱)
(反令人身熱頭痛嘔逆漢書西域傳)重裘累茵(汲桑六月盛暑丨丨丨丨使人扇之患无清涼斬扇)
(者趙書)深宫廣厦(唐莊宗使人問郭崇韜曰使吾與梁對壘于河上雖祁寒盛暑披甲跨馬不以)
(為勞今居丨丨蔭丨丨不勝其熱何也崇韜對曰陛下昔以天下為心今以一身為心艱難逸豫為慮不同勢)
(自然也願陛下无忘剏業之難常如河上則可使煩暑坐變清凉莊宗默然出五代史)武王蔭
暍(丨丨丨丨乙曷反着暑熱死也人於柳下而天下懷出淮南子又武王見暍人王自左擁而右扇之世說)
太宗走凉(太宗欲幸九成宫馬周上䟽謂上皇留熱處陛下走凉處溫清之義臣所未安太宗善其)
(言本記)童子參見(岑文本避暑山亭忽有報上清丨丨丨衣淺服青衣曰此上清五銖服出門不)
(丨文本掘古錢一枚後致暴富本傳)酋長遣侍(北衣丨丨丨子入丨當秋來春去以避中國之熱號)
(曰鴈臣伽藍記云)
詩集沸海(燭龍銜火飛天地平陸無風海波沸彤雲疊掛竒峯長熖熖流光爇凝翠煙島摶鵬亸双)
(翅羲和赫怒強摠轡飲流夸父斃長途始見當中印王字明明夜西朝乂東古來冇道仍再中扶桑老葉蔽不)
(得輝華直上凌蒼空萬人揮汗翻成雨口燥喉乾隘塵土西郊雲色畫冥冥如何不救生靈苦何山怪木蔵蛟)
(龍縮鱗卷鬛為乖慵不發滂澤注天下欲使風雲何所從旱苖原上枯成熖嶽靈徒祝无神騐豪家簾外喚清)
(風水紋明角舖長簟玉扇畫堂凝夜秋歌豔繞梁催莫愁陽烏落盡酒不醒扶上西圍當月樓廢田暍死非吾)
(屬庫有黃金倉有粟僧鸞苦熱行)燒空(火輪迸熖丨長丨浮埃撲面愁濛濛嬴童走馬喘不進忽逢碧)
(樹含清風清風留我移時住滿地濃隂懶前去却歎人无及物功不似團團道邊樹王轂題道邊樹)
火旗(祝融南來鞭火龍丨丨熖熖燒天紅日輪當午凝不去萬國如在洪爐中五嶽翠乾雲彩滅陽侯海)
(底愁波竭何當一夕金風發為我掃却天下熱王轂苦熱)湯井(六龍銜火燒寰宇魏王冰井如湯煑)
(松枝桂葉凝若癡喘殺溪頭啸風虎北溟融却萬丈冰千斤凍鼠忙如蒸我聞胡土長飛雪此時日㬠地皮裂)
(仙芝瑶草不敢茁湘川竹焦琅玕折西郊雲好而不垂堆青疊碧徒爾為梅聖俞)呼風(大熱曝萬物萬)
(物不可逃燥者欲出火液者欲流膏飛鳥厭其羽走獸厭其毛人亦畏絺綌况乃服冠袍廣厦雖云託丨丨不)
(動毫未知林泉間何以異我曹蠅蚊更晝夜膚軆困爬搔四序苟迭代會有秋氣高梅聖俞苦熱詩)思露
(昔聞草木焦今覩沙石爛曀曀風逾静曈曈日漸旰習静悶衣襟讀書煩几案卧丨清丨浥坐待高星燦蝙蝠)
(戶中飛蠛蠓窗間亂實無河朔飲空有臨淄汗遺金自不拾惡木寧无榦願以三伏辰催促九秋換梁何遜苦)
(熱詩)低垂(雷霆空霹靂雲雨竟虚无炎赫衣流汗丨丨氣不蘇乞為寒水玉願作冷秋菰何似兒童歲風)
(凉出舞雩杜甫)愁暍(松篁不動翠相重日射流塵四散空地上行人丨丨死那知高處有清風王介甫興)
(國樓上作)坐甑(法曹貧賤衆所易腰腹空大何能為自從五月困暑濕如丨深丨遭蒸炊退之詩)透
裳(山木無隂驛路長海水吹熱丨蕉裳渴思西漢金莖露困憶南朝石步廊江上綸竿輸散誕林間冠褐負)
(清凉下程欲選披襟處滿眼赭桐兼佛桑丁公言途中盛暑)炎天(矮屋丨丨不可居高亭爽氣亦元旡)
(小風不被蝉餐却合有些凉到老夫楊廷秀登多稼亭)炎風(御風不必問雌雄只冇丨丨最不中却是)
(竹君殊觧事丨丨篩道作清風同上)深院(别院深深夏簟清石榴花遍透簾明樹隂滿地日亭午夢覺流)
(鶯啼一聲蘇子美)虚閣(千竿竹翠數蓮紅冰閣虚凉玉簟空琥珀盞烘疑漏酒水精簾瑩更通風賜冰)
(滿椀況朱實法饌盈盤覆碧籠盡日逍遙却煩暑再三珍重主人翁劉禹錫避暑)烘窰(惜昔堯為天下)
(十日燒九州金爍水銀流玉熠丹砂焦六合丨為卜盧仝月蝕詩)沸鼎(執熱乃丨丨纖絺成緼袍杜甫)
汗漿(老少多暍死丨踰水丨翻杜贈柳少府肥者不禁熱喘息丨流丨白居易白丨翻丨午景長東坡)
肌血(晝蠅食案繁宵蚋丨丨渥韓納凉聫句)弱紈(丨丨猶覺重纖絺尚少凉劉孝威)重簟
(丨丨无冷氣挾石似懷溫任昉)脱巾(丨丨挂石碧露頂洒松風出李白詩)汲井(探湯丨隂丨出柳宗)
(元詩)
寒
事類栗烈(豳七月一之日觱發二之日丨丨注云觱發風寒也丨丨寒氣也)涸沍(山谷丨隂)
(而丨寒左傳)祁寒(冬丨丨小民亦曰怨咨書)竒寒(魏使崔劼曰今歲丨丨江淮亦冰酉陽雜徂)
索衣(大寒然後丨衣裘不亦晚乎揚)襲裘(丨孤丨之暖者不憂至寒之慘愴王褒賢臣論)暏瓶
知寒(丨丨中而丨天下之丨淮南子)擊鼓迎寒(中秋丨土丨歙豳雅以丨丨禮)松柏後
凋(歲寒然後知丨丨之丨丨也論語)黍稷不生(燕有寒谷不生丨丨鄒衍吹律暖氣乃至草木)
(乃生劉向别錄)牛馬蝟縮(漢元封中大雪深一丈丨丨毛寒縮如蝟出西京雜記)士卒膚
裂(突厥掠凉州元澄令軍持滿注會大寒裂膚士卒不能張弓矢孔氏六帖)漢士墮指(高祖聞韓)
(王信降匈奴上自將擊之連戰乘勝逐北至樓煩會天皸寒士卒墮指者十二三同上趙充國傳將軍士寒手足)
(瘃皸車運反瘃裂也)楚師挾纊(丨莊王圍蕭申公巫臣曰丨人多寒王廵三軍撫而勉之士皆如丨)
(丨左)衛靈鑿池(丨丨公天寒丨丨苑春曰天寒恐傷民公曰寒哉春曰公衣狐裘坐熊席四陬有火)
(是以不寒民衣弊不補履决不苴君則不寒民則寒矣公曰善命罷役吕氏春秋)齊景築臺(景公)
(起大臺歲寒役之凍餒者有焉公延晏子坐飲酒樂晏子歌曰庶民之凍我若之何奉上靡弊我若之何歌終)
(喟然流涕公止之曰子殆為大臺之役夫寡人將罷)莊王賑寒(雨雪楚莊王披裘當戶曰我猶)
(寒彼百姓賓客甚矣乃使廵國中求百姓賓客之无居宿絶粮者賑之國人大悦尸子)景公發粟
(齊丨丨時雨雪三日公衣狐白之裘謂晏子曰天下不寒何也晏子曰賢君飽知人飢温知人寒公曰善遂出)
(衣丨丨以與飢貧者)范叔綈&KR0008;(范雎相秦魏須賈使秦睢微行弊衣間出賈曰丨丨一寒如此哉乃)
(取丨丨以賜之史記)藥崧帷被(後漢丨丨嘗直南宫家貧無被明帝間而嘉之詔大官賜尚書郎以)
(下食并給丨丨)設玳瑁簾(同昌宫主堂中設却寒簾𩔖玳瑁班有紫色名却寒鳥骨所為也杜陽編)
出玉龍膏(以暖金合盛玉龍膏寒時但出此合則一室暄熱不假爐炭傳竒集)貯辟寒香
(同昌公主七寳步輦綴五色玉香囊丨丨丨丨杜陽雜編辟寒香丹國所出述異記)刻常春木(李輔)
(國嚴凝之時置鳳首木於高堂大厦中其木高一尺而雕丨如鸞鳳之形和煦之氣如三二月故别名曰丨丨)
(丨同上)交株進犀(丨丨丨丨角一株色如金置于殿中暖氣襲人上問其故使者對曰此辟寒犀)
(也開元遺亊)昆明貢鳥(魏時丨丨國丨辟寒丨)煖手妓圍(岐王每天寒手丨不近火)
(惟于妙妓懷中揣其肌膚稱為丨丨申王每苦寒使宫丨密丨以禦寒氣呼為妓圍開元遺事)遮風肉
障(楊國忠冬月選婢肥大者行列于前令丨丨謂之丨丨並同前)周臺棄褥(丨靈王起昆昭之丨)
(設狐腋素裘紫羅大褥一人以指弹席上而暄風入席裘褥皆棄臺下拾遺)僧舍暖香(寳雲溪丨)
(丨盛冬客至丨丨一炷滿室如春)
詩集壯隂(天色寒青蒼北風呌枯桑厚冰无裂文短日有冷光敲石不得火丨丨正奪陽調苦竟何)
(言凍吟成此章孟郊苦寒吟)方冬(殊俗還多事丨丨變所為破相霜落瓜嘗稲雪翻匙巫峽寒都薄黔)
(溪障遠隨終然灘瀨减暫喜息蛟螭同上)入懷(漢時長安雪一丈牛馬毛寒縮如蝟楚江巫峽冰丨丨虎)
(豹哀號乂堪記秦城老翁荆揚客慣習炎蒸歲絺綌玄冥祝融氣或交手持白羽未敢釋杜苦寒行)刮膚
(去年白帝雪在山今年白帝雪在地凍埋蛟龍南浦縮寒丨肌膚北風利楚人四時皆麻衣楚天萬里无晶輝)
(三足之鳥足恐斷羲和迭送將安歸同上)生鱗(四時各平分一氣不可兼隆寒奪春序顓頊固不廉凶颷)
(攬宇宙鋩刃甚割砭肌膚丨丨甲衣被如刀鎌氣寒鼻莫齅血指凍不拈侵鑪不覺暖熾炭屢以添探湯無所)
(益何况纊與縑韓愈)起粟(凍合玉樓將丨丨光搖銀海眩生花東坡)折天闕(蠻夷長老怨苦寒崑)
(崙天闕凍應折杜甫)動坤軸(殺氣南行丨丨丨不爾苦寒何太酷杜甫)袖如冰(長風入短丨納)
(手丨懷丨李白)衾無暖(重丨丨丨氣挾纊如懷冰張茂先)風冰酒(霜威能折綿丨力欲丨丨)
(山谷)寒折綿(勁氣方凝酒丨威正丨丨肩吾)
晴霽
事類蜺收(收降蜺于漢隂潘尼苦雨賦)虹銷(丨丨雨霽滕王閣序)隂解(公遂陞舟風雨)
(少弛櫂夫奏功雲丨丨駁日光穿漏波伏不興韓文)暘升(如新霽清丨丨天光入隙中發明空中諸冇塵)
(相楞嚴經)燕石還(零陵山冇丨丨遇雨則飛如生燕雨止則丨為石湘州記)牛泥盡(欎林郡山)
(東南冇池池冇石牛歲旱百姓殺牛祈雨以牛血和泥泥石牛背祠畢天雨洗牛背泥盡即晴見廣州記)鞭
陽石(宜都郡有二大石一為陽一為隂鞭隂石則雨丨丨丨則晴闕)閉北門(董仲)
(舒求雨閉諸陽縱諸隂止雨反是音義云祈雨閉陽門止雨丨丨丨漢書)魏主受祚(延康元年大霖)
(雨五十餘日魏有天下乃霽將受大祚之應也魏略)文虔獲夢(丨丨字仲孺時霖雨廢農業太守憂)
(色虔補戶曹掾虔奉教齊戒在社三日夜夢見白頭翁謂曰爾來何遲虔具白所夢太守曰昔禹夢繡衣男子)
(稱滄水使者禹知水脉當通若掾此夢將可比也明日果大霽長沙耆舊傳)作祈晴文(幽明失序)
(就隂則滯連雨霖滛注而不替潤既違時澤而非惠幸輟霖而吐景權停風而歛翳昭鸞輅于天郊光龍旂于)
(田際耒耨得施禾黍獲藝增高廩于嘉年登十千于兹歲宋孝武)著喜霽賦(清屏翳之洪隧戢太)
(上之觸石凌風絶而謐寧歸雲反而徽霍改望舒之離畢耀六龍于紫閣于是朱明啟候凱風來南復火正之)
(權司兮黜后土于重隂夷中原之多潦兮反高岸于嵩岑萎禾竦而振穎兮偃木竪而為林隂陽交泰萬物方)
(道炎神送署素靈迎秋四時逝而代謝大火忽其西流年冉冉而易頽時靡靡而難留晉陸雲)
詩集雲歛(濕花飛未遠隂丨丨尚低燕燥還為石龍殘便是泥周庾信初晴詩)靄凝(連山卷簇)
(雲長林息衆籟密樹含綠滋遥峯凝翠靄梁詩)夕霽(丨丨風氣凉閑房有餘清開軒滅華燭月露皓已盈)
(宋謝瞻荅康樂秋霽詩)朝晴(峽天長夜雨江檻亦丨丨杜)既雨(丨丨晴亦佳杜)好晴(今朝)
(丨丨景)
古今合璧事類備要前集卷十一
