古今合璧事類備要後集卷六
宋謝維新撰
臣道門
賞賜
歷代㳂革(天有雨露生育萬物聖人體之則有慶賞之賜焉是理也見於虞則以五服五章而)
(為命德之天見於周則以馭羣臣之幸而為詔王之柄古今之意蓋以慶賞不體於天則不得謂之公恩)
(賞不本於天子則不得謂之出于一逮德下衰如秦漢以迄于五代下之覬賞者有僥倖之思上之僣賞)
(者有僣窃之患殆失古人體天詔王之意惟我國朝列聖相承大權有屬倖門不開其慶賞之權本於公)
(道出於朝廷此禮樂自天子出舉無漢唐以來窃位假寵之患此其由三百年以迄于千萬世所以犂然)
(允當於人心也歟)
事類車服(丨丨以庸書)功賞(丨多有厚丨同上)蕃庶(晉康侯用錫馬丨丨晝日三接)
(也易)等差(司勲掌賞功之法以等其功禮)錫予(賚予也言所以丨丨善人也詩)匪頒(太宰以九)
(式均節財用八曰丨丨之式注丨分也丨賜也謂分賜羣臣禮)慶賜(丨丨遂行無有不當記)爵賞
(見丨丨之施焉同上)制禄(以庸丨丨則民興功禮)賞地(凡頒丨丨三之一食凡賞田王食一臣食)
(二唯加田無國征注征税也謂既丨之又重賜之若此田則無國税也)錫功(彤弓天子丨有丨諸侯也)
(詩)賞德(天子之為樂也以丨諸侯之有丨者也德盛而教尊五糓時熟然後丨之以樂故其治民勞者)
(其舞行綴遠治民逸者其舞行綴短注民勞者德薄故賜舞亦少民逸則丨盛德則賜舞多則舞行相去近記)
(注䕫始制樂以賞諸侯)賞奸(介之推曰下義其罪上丨其丨上下相蒙難與處矣左傳)門賞(郈班)
(敗狄宋以丨丨之使食其征)與邑(仲叔于奚有功于衛請曲縣繁纓以朝許之仲尼聞之曰惜也不如)
(多丨之丨唯器與名不可以假人君之所司也)賜樂(晉侯以樂之半丨魏絳曰子教寡人和諸戎狄正諸)
(華夏八年之中九合諸侯如樂之和無所不諧請與子樂之夫賞國之典也子其受之魏絳於是乎始有金石)
(之丨並同上)上賞(齊威王下令曰有能面折寡人者受丨丨獻書諫者受中賞謗議於市朝者受下賞)
(戰國策)加錫(古者議有貢士一適謂之好德再適謂之賢者三適謂之有功乃丨九丨也大戴記)賞
縣(晉侯丨胥臣以先茅之丨注賞其舉欲缺之子又丨丨士伯以瓜衍之丨賞栢子狄臣于室獲狄士救)
(伯氏之功伯氏謂林父也左)賞邑(鄭伯丨入陳之功賜子展先輅三命之服先八丨賜子産次輅再命)
(之服先六邑又齊侯與晏子鄁殿其鄙六十不受曰慶氏之邑足欲故亡吾邑不足欲也不受鄁殿非惡富也)
(恐失富也)賜田(晉侯朝王王丨之温原攅茅之丨又周平王取蒍䢴之田于鄭而與鄭人蘬忿生之田又)
(史記趙列侯好音鄭歌者二人丨之丨各萬畆又秦始皇以甘羅說秦攻燕以甘茂田宅賜之又漢蘇武自匈)
(奴來賜公田二頃宅一區又唐郭子儀前後賜良田美玉名園甲館不勝紀又孔緯丨天興良丨又符璘入朝)
(賜藍田田四十頃又于志寧與張行成高季輔俱丨丨志寧奏臣願以有餘賜不足者帝分田以與二人又元)
(結祖仁基從太宗征遼以功賜宜君田二十頃)賜服(訟或錫之鞶帶易君賜衣服服以拜記太宗伯九儀)
(之命受服禮晉侯獻楚俘于王王丨之大輅之丨載輅之服左後郭賀字喬卿為荆州刺史有殊政顯宗巡狩)
(時嗟歎賜以三品服中書令張嘉正奏致仕者佩魚終身自是百官賞兼魚袋謂之章服元稹謝表金章)
(紫服老陋軀)賜馬(虢公晉侯朝王王享醴宥皆丨丨三匹非禮也王命諸侯名位不同禮亦異數不以)
(禮假人平王錫晉文侯馬四匹後漢世祖以所乘大驪賜李忠李光顔為澡冀行營節度使臨送丨珍)
(器良丨王君廓鎮幽州擊突厥俘斬二千獲馬五十匹入朝帝丨所乘丨令自廷中乘以出魏證陳事帝)
(丨黃金十斤丨二匹薛仁貴丨以御丨丨輔公祐據丹陽詔李恭為帥召李靖入朝江南平丨百匹郭)
(子儀給芻馬二百匹張行成侍燕丨名丨一錢十萬衣一稱)賜車(君丨丨乘以拜記君子來朝何錫)
(予之路車乘馬詩)賜玉(虢公晉侯朝王皆丨丨五㲄虞卿說趙王一見賜白璧一雙黃金百鎰後)
(鍾離意子阿為尚書令交趾太守坐贜詔以其資物頒賜羣臣意得珠璣悉委地不拜曰孔子忍渴於盗泉此)
(贓汚物故不敢拜帝嘆之泉男生擒高麗還賜寶器蘇定方滅三國皆生擒其主賞賚珍寶不勝計河)
(間王孝恭討輔公祐擒之丨寶玩不貲元宗在藩邸識姜皎有非常度委心焉及即位賜珍物張垍尚寧)
(清公主元宗眷垍厚即禁中置内宅珍賜不可數李載義賊平詔同平章事丨白丨帶示殊禮)賜金
(王成為膠東王勞徠不怠宣帝詔增秩丨丨薛收交天策府記室上書諫秦王止田獵王答曰覽所陳知成)
(於我者卿也明珠兼乘未若一書丨黃丨十鋌蕭瑀字勝文遷内史令孜孜抑過繩違無所憚丨黃丨一函)
(元宗將以牛仙客為尚書又欲丨實封張九齡曰謹法非有功不封邊將積榖帛繕器械適所職爾陛下必)
(賞丨帛可也)賜帛(丨之束帛之秦二世丨叔孫通丨二十四衣一襲漢明帝時鳳皇集于蔡丨汝南)
(太守丨百匹晉張華以平吳之計賜絹百匹御史大夫蕭瑀劾李靖待軍無律帝召讓之徐曰赦公之罪)
(錄公之功賜絹千匹既而曰人譛短公朕今悟矣加賜絹二千匹屈厥通從乎薛仁杲珍用山積諸將爭得)
(之通獨無所取帝曰清以奉國名實不虚特賚綵千段太宗討高麗先遣張儉輕騎度遼江夏王道宗請以)
(百騎徑約其還日將還會高麗兵繼其路更走間道謁帝如期賜絹千段太宗治洛陽宫張元素上書極諫)
(詔罷役賜綵二百匹倪若水為汴州刺史元宗嘗遣中官往淮南捕鵁鶄上疏諫手詔答曰言念忠讜深用)
(慰喜賜物四十段用答至言馬周字賓王至長安舍中郎將常何家正觀五年詔百官言得失何武人不涉)
(學周為條二十餘事皆當世所切太宗怪問何何曰此非臣所能為家客馬周教臣言之客忠孝人帝召謁見)
(大悦詔直門下省明年拜御史奉使稱職帝以何得人丨丨三百匹)賜第(唐孔緯字化及遷尚書左僕射)
(賜號持范啟運保人功臣鐡劵丨天興良田善和里丨李光顔丨開化里丨劉仁軌進六階丨丨一區)
(李晟字良器丨丨永崇里晟入第京兆供帳教坊鼔吹迎導將相送之渾瑊繇樓煩郡王徒咸寧丨大寧里)
(甲丨李祐以功遷神武將軍賜宅河間王孝恭討輔公祐生擒之江南平丨甲丨一區劉幽求誅韋庶)
(人以功丨丨一區五代李守貞以功拜平章事丨以楊先遠舊丨守貞取官旁民舍大治之為京師之甲帝)
(出臨卒燕錫恩禮出於諸將)賜劔(漢衛綰淳謹景帝丨之丨辭曰光帝丨臣丨凡六不敢奉詔賜)賜
錢(漢蘇武自匈奴來丨丨二百萬東觀漢記祭彤為遼東太守三十年嘉其功丨丨百萬明帝館陶公)
(主為子求郎不許而丨丨百萬賜前張武為郎中令受金錢覺文帝更發金錢之以愧其心)賜榖(後章)
(帝詔寵頒毛義丨丨千斛又袁&KR0008;字耀卿為郎中令卒太祖為之流泣丨丨三千斛一窖云以大倉谷千斛丨)
(郎中令一窖云以垣下數千斛與耀卿家人不解意教曰以太倉丨者官法也以垣下榖者親舊也)銅
山(鄧通無他能文帝愛之賞賜至多復賜蜀郡丨丨得私鑄錢鄧氏錢因滿天下)金穴(後郭况為太鴻)
(臚賞賜金錢錦帛豐盛莫比京師號曰丨丨)敝餘賦(大府以丨丨之丨以待賜予)藏盟府
(夫賞國之典也丨在丨丨不可廢也左傳)班宗彝(武王朝諸侯丨丨丨作分器注以宗廟彝器班賜諸)
(侯分器言諸侯尊卑各有分也書)分寶玉(丨丨丨於伯叔之國時庸展親注伯叔同姓之國庸用也)
(同上)以春夏(古之治人賞丨丨丨將賞為之加膳加膳則飫賜荀子)賜虎賁(晉文獻楚俘于)
(王王命為侯丨丨丨三百人左又漢册魏公文君秉國之鈞正色處中纖毫之怒靡不抑退是用錫君虎賁之)
(士三百人)賜女樂(後東都平丨竇抗丨丨一部繇唐李晟蕩夷凶憝丨丨丨一列渾瑊樓煩郡王)
(徙咸寧丨丨丨五人戴休顔京師平從乘輿至京師丨丨丨河間王孝恭討輔公祐生擒之江南平丨丨)
(丨二部)賜佩刀(太宗曰正觀以前從武定天下間關草昧家元齡功也正觀之後納忠諫正朕違為國)
(長利徵而已雖古名臣亦何以加解佩刀以賜二人)賜胡瓶(丨李大亮丨丨一云乃朕所自御)金
削刀(徐齊𥅆字將道八歲能文太宗召試賜所佩丨丨丨)賜貂裘(裴矩助城伊吾脅處羅入朝帝)
(喜丨丨丨西路珍器)賜錦袍(張長遜突厥怒引兵南至河長遜世靖出塞勞之且若專致賻賜者敵引)
(還授總管又討薛舉不待命輙引兵會丨丨丨金甲)賜魚袋(唐高宗給丨五品以上随身銀丨丨以防)
(召命之詐出内必合之三品以上金飾垂拱中初督刺史始丨丨天授二年改佩魚皆為龜其後三品以上龜)
(丨飾以金四品以銀五品以銅中宗初罷龜袋復給以魚郡王嗣王亦佩金魚袋)加金紫(唐劉餗字)
(鼎卿進歙州刺史政幹強濟野媪將為虎噬幼女呼號呼搏虎俱免觀察使韓滉表治有異行丨丨丨)賜
金紫(李從晦出為常州刺史鎮海軍節度使李琢表其政丨丨丨)賞朱紫(唐初丨丨丨者服於)
(軍中其後軍將亦賞以假緋紫有從戎缺骻之服車服志)靈夀杖(李靖乞骸骨賜丨丨丨)功疑
惟重(丨丨丨丨注寧重賞也書)輕重視功(凡賞無常丨丨丨丨禮)天子禮樂(昔者)
(周公有大勲勞於天下成王賜以丨丨丨丨記)土田附庸(王曰叔父建爾元子俾侯于魯乃命魯公)
(俾侯于東錫之山川丨丨丨丨詩)四牡鉤膺(王錫申伯丨丨蹻蹻丨丨濯濯)淑旗綏章
(王錫韓侯丨丨丨丨簟茀錯衡玄衮赤舄鉤膺鏤錫鞹鞃淺幭同上)土田彝器(奉之以丨丨撫之以)
(丨丨注奉賜也彝器弓旌斧鉞也左)車服文章(旌之以丨丨明之以丨丨注車服戎輅之服也文章)
(旌旗也同上)弓矢鈇鉞(諸侯賜丨丨然後征賜丨丨然後殺平王賜晉文侯彤弓一彤矢百旅)
(弓十旅矢千晉文侯獻楚俘于王王賜之彤弓一彤矢百旅弓矢千皮日休納夏歌賜之鉄鉞征彼不懷)
(權德輿劉濟銘天子賜以寶劔金甲彤弓盧矢韓平淮西碑曰度汝其往衣食予士無飢無寒以既厥事)
(遂生蔡人賜汝節鉞渾瑊拜奉天行營副元帥帝臨軒授鉞用漢拜韓信故事制曰寇賊干紀授爾節鉞以)
(戡多難往欽哉清泰二年馬希範襲殷官爵封楚王賜以弓矢冠劔)秬鬯圭瓚(平王錫晉文侯)
(丨丨丨丨記賜圭瓉然後鬯未賜圭瓉則資鬯於天子左晉文公獻楚俘于王賜秬鬯一卣注卣器也秬)
(黑黍也鬯香酒所以降神也)冕服非德(魯公賜公冶冕服將死曰我死必無以丨丨斂丨丨賞也)
(注言公畏季氏而賞我非以我有德故也)軒蓋親推(齊侯令曰得弊無存尸者以五家免乃得其尸)
(公三禭之與之犀丨直丨丨丨之三注三禭先以士服次大夫服次卿服犀軒卿車直盖高盖也)錫命
而惰(天王使召武公内史過錫晉侯命受玉惰過歸告王曰晉侯其無後乎王丨之丨丨丨於受玉先自)
(棄也已左傳)三賞後及(晉文公從亡賤臣壺叔曰君三行賞不及臣公曰夫導我以仁義防我以)
(德惠此受上賞輔我以行此受次賞矢石之難汗馬之勞此復受次賞若以力事我而無補吾缺者此受次賞)
(丨丨之丨且丨子晉人聞之皆悦史記)徙木示信(秦商君變法恐人未信乃丨丨於市南門募人)
(徙置北門者予五十金有一人徙之與五十金以丨丨)厲精信賞(漢宣帝丨丨為治丨丨必罰)
封鄂千秋(漢高帝羣臣爭功鄂千秋曰蕭何功第一曹參次之帝曰何雖有功待鄂君而後明乃丨)
(丨丨丨為平安侯)賞魏無知(封陳平為戶牖侯辭曰非魏無知臣安得進乃復丨丨丨丨同上)
賜五熟釡(魏鍾繇武帝時遷相國文帝在東宫丨繇丨丨丨為之銘曰於赫有魏作漢藩輔厥相惟)
(鍾是幹心膂)賜古人服(魏太祖平柳城班所獲器特以素屏風憑凡賜毛玠曰以君有古人之風)
(故丨以丨丨之丨)賜荀漢紀(太宗丨李大亮丨悦丨丨曰悦議論深博極為政之體公宜繹味之)
賜清廟器(李珏牛公碑特丨丨丨丨六事皆範金飾玉如古時製宣曰以卿精忠用以貺别)襲
賜袍𢃄(契苾明征吐蕃以戰多進左威衛大將軍丨封丨錦丨寶帶他物繁夥)親解貂裘
(帝丨丨丨丨及中廐馬賜韋挺)金幣什器(秦王誅齊王元吉尉遲敬德論功第一以齊府丨丨丨丨)
(賜焉)帷帳什器(令狐彰字伯陽移壁杏園渡史思明疑之遺薛岌以兵劫彰彰論衆以大誼皆感附)
(死力遂破岌兵潰圍出以麾下數百入朝賜甲第丨丨丨丨拜滑亳魏博節度使)横恩特賜(韋嗣)
(立上言比諸封家所入已寡國初功臣共定天下食封不三十家今丨丨丨丨家至百四十以上)何惜
賜公(突厥攻太原詔鄭元璹持節往勞元璹既至曰今掠財資皆入所部豈若什旗接好則金玉重幣一)
(歸可汗頡利賞其言引還太宗賜書曰知公口伐可汗如約朕丨丨金石丨丨哉)宣賜軍錢(田弘)
(正字安遒遣裴度丨慰丨其丨丨百五十萬緡弘正奉表陳謝且賜今名)分賞戰士(明皇在蜀以七)
(寶鞍賜張后李泌丨以丨丨丨)縮衣節口(今天子丨丨丨丨以賞將士杜牧燕將)賜鍾乳
劑(高馮數上書言得失辭誠切至帝丨丨丨一丨曰卿進藥石之言朕以藥石相報)紫袍龜𢃄
(狄仁傑轉幽州都督賜丨丨丨丨后自制金字十二於袍以旌其忠)御袍犀𢃄(鄭畋屯渭橋再進司)
(空兼門下侍郎京城四面行營都統賜丨丨丨丨拜而不賀)治賜璽書(畢構字隆擇按察劍南睿)
(宗嘉構修潔德行有古人風其丨術正為諸使最乃丨丨丨袍𢃄)加賜實封(劉幽求拜侍中璽詔)
(曰昔西漢行封更擇多戶東京定賞復增大邑宜丨丨丨丨二百戶)賜戶三百(唐休景授同中書門)
(下三品酒泉郡公謂曰初欲召公計事以有北狄憂前日直言今未忘也加特進尚書右僕射丨邑丨丨丨)
錫與踵塗(田弘正丨丨丨丨詳見賞軍錢下注)賚奬優華(李德裕字文饒數召見丨丨丨)
(丨)陪百行賞(辛替否上疏中宗曰陛下丨丨丨丨陪十增官金銀不供於用束帛不充於錫何所)
(媿於無用之臣無力之士哉)不貲降澤(蕭至忠曰陛下降不貲之澤近歲無涯之請)為脂
粉費(元宗貴妃楊氏諸姨上食樂作帝驟賜左右不可貲由是愈見寵賜諸姨錢歲百萬丨丨丨丨帝所)
(得竒珍及貢獻分賜之)獻瓜果官(陸贄從德宗幸梁道有丨丨丨者帝嘉其意欲授試丨贄曰爵)
(位天下公器不可輕也信賞必罰伯王之資也)賞務速勸(柳宗元論丨丨丨而後有所丨使秋冬為)
(善春夏而後賞則為善者必怠必不越月踰時而得其賞則人勇而有勸焉)表庸勵行(陳子昂八)
(科六勸曰臣不賞不可勸功死士不賞不可勸勇今或勤勞死難名爵不及偷勞尸禄寵秩妄加非所以丨丨)
(丨丨者也)帛堆粟塞(韓聖德詩優賞將吏扶珪綴組丨丨其家丨丨其庾)賞懸香鉺(丨丨)
(丨丨令布疾雷柳文)賜于闐玉𢃄(李靖破蕭銳丨丨丨丨丨十三胯七方六刓胯各附環以金附)
(之)賜通天御𢃄(裴度往淮西臨遣丨丨丨丨丨)列山河之賞(唐中宗賞張仁愿制)
(將帥興功本期於邦國帝王懸賞用答於疇庸右屯衛大將軍張仁愿薊門作牧榆塞總兵横却月於天銜劃)
(長雲於地脉宜丨丨丨丨丨式崇帶礪之榮進封韓國公賜物三百段及衣裳一副初學記)論厚賞
之過(杜牧論戰小勝則張皇其功奔奏獻狀以邀賞或一日再賜一月累封凱還未歌書品已崇爵命極)
(矣田宫廣矣金繒溢矣子孫官矣肯外死勤於我哉丨丨丨丨丨)僭賞兼數官(郭子儀拜尚書)
(令讓言自用兵以來丨丨者多至丨丨丨冐進亡耻今兇醜略平乃作法審官之時宜從老臣始)留為
富貴地(黃巢亂江淮遷劉巨容為山南東道節度使以扞巢巢浮江東奔率十俘八巨容止之曰國家)
(多負人有危難不愛惜官賞事平即忘不如丨賊丨丨丨丨以故巢復熾)出器幣緡錢(國朝太祖)
(開寶九年召随州留守王全斌授武寧軍節度初全斌以伐蜀私取財物貶秩至是太祖謂之曰朕以金陵未)
(下常慮平吳諸將恣行貪暴今江南既平還卿旄鉞又别丨丨丨丨丨數萬賜之寶訓)出牡丹千
葉(仁宗天聖中晁迥除翰林學士承旨嘗夜召對上令内侍執御前巨燭送歸院它日曲宴丨丨丨丨丨者)
(賜宰臣上顧迥與學士錢維演亦皆賜之)雪霰賜裘帽(太祖將帥發京師時京師大雪上設氊帷)
(於講武殿衣紫貂裘帽曰我被裘如此尚覺寒西征將帥衝犯丨丨何以堪處即丨丨丨遣中黃門驛賚以賜)
(王全斌全斌拜賜感泣長編)冬至賜御筵(哲宗元祐四年吕公著求去詔建府第於東府之南)
(啟扣北扉以便執政會議三至經筵三日一朝非朝日不至都堂丨丨丨丨丨於私第又賜酒果燭且傅宣繼)
(燭)功當遷不與(太祖時臣下立丨丨丨上素嫌其人丨丨趙普曰賞以酬勞古今之通議也陛)
(下豈得以喜怒專之上寤其奏)欲邀求不聽(真宗内臣劉承珪欲求節度使上諭王旦旦曰祖宗)
(典故無所不可聽也若聽承珪所請必有邀求樞密使者矣此必不可乃止)功不可過賞(哲宗)
(熙河檻鬼章以獻議者言鎮戎守禦之功皆不足賞吕公著曰疆場之丨雖丨丨以丨丨然有功不報何以使)
(人上納之)賞須有所自(真宗保平節度使石保吉求兼相印上問李沆沆曰丨典之行丨丨丨丨)
(保吉無攻戰之勞驟據台席恐騰物議它日詢之固執如初)賞非人則徼幸衆(蘇紳言丨)
(丨其丨丨丨丨者丨)惜名器則人知勸(蘇軾言凡為天下國家當愛丨丨丨則斗升之禄足)
(以鼔舞豪傑否則日拜卿相而人不勸此人主操術安危之機也)
俸禄
古今源流(仕必有禄古之制也唐虞之制簡其詳不可得聞夏商之制則備見於記禮王制之)
(一書周人之制亦粗見於孟子答北宫錡之問秦人罷侯致守令漢人因之於是有致大吏之俸加小吏)
(之俸自秩六百石至於秩中二千石皆其俸禄之等差也後漢光武增百官俸千石以上減西京舊制六)
(百石以上增之厥後威帝減公卿以下俸晉魏而降其官益密其法益詳唐人之興官一品俸三千職田)
(禄米大扺不過千石大歷開權臣月俸至九千緡者州刺史無小大皆千緡宰相常衮始為裁限至李泌)
(量閑劇又稍增之使相通濟國朝乘五代之弊藝祖初興有省官益俸之詔自是以來禄秩每從優厚厥)
(後縉紳之議論亦惟以官冗為憂以省官為請初未嘗以省俸而失國家之大體也然唐有品爵勲階皆)
(虚名耳我朝自京朝官以上或帶國職或開國等而上之如加使相如封真郡而俸禄之等級亦各有差)
(雖在外州郡之小官其江浙等處自本身官給外亦各有職田之俸此即漢人勸小吏以養廉之遺意中)
(興百年雖非復昇平之舊入然國朝之待臣甚厚養吏甚優此士大夫自一命以上皆樂於為用蓋以有)
(養其身而固其心也)
事類勸士(忠信重禄以丨丨也記)貴人(丨丨而賦禄則民興讓注言尚賢而不在禄位)馭
富(太宰以八柄詔丨羣臣二曰禄以丨其丨禮)均稍(宰夫丨其丨食注禄廪也同上)倍禄(武王)
(克商庶士丨丨注復紂時禄薄也記)世禄(文王治岐仕者丨丨書又丨丨之家鮮克由禮畢命古之仕者)
(丨丨詩又范宣子曰匄之祖自虞為陶唐氏夏為御龍氏商為豕韋氏周為唐杜氏晉主夏盟為范氏穆叔子)
(曰此之謂丨丨左)天禄(弗與食丨丨也孟)制禄(分田丨丨同上)秩禄(季秋收丨丨之不當)
(者注私所增加也記)秩膳(天子諸侯有丨丨同上)功詔(以德詔爵以丨丨禄禮)勸從(制為)
(禄位以丨其丨也左)當位(行爵出禄必丨其丨月令)代耕(禄足以丨其丨也孟)家食(不丨丨吉)
(易)退食(丨丨自公詩)同禄(上農夫食九人其次食七人其次食六人上士倍中士中士倍下士)
(下士與庶人在官者丨丨)敬事(事君丨其丨而後食)益俸(漢宣詔今小吏勤事而俸薄欲其無侵漁)
(百姓難矣其丨吏百石以上丨什五舊以石則加五十)增秩(趙廣漢為京兆奏請為長安游徼吏秩百)
(石注丨丨以勸其行也其後百石吏皆差自重不敢枉法妄繫人考致仕三分故得一以終身也同上)持
禄(張禹丨丨保立為妻子計唐建中後宰相無久任者崔損以便柔遜愿中帝意帝亦知公議病其丨丨)
(然憐遇殊渥)計俸(羊陟為河南尹丨日受丨)辭禄(張世安字少孺以父子封侯在位太盛乃丨不)
(受丨語都内别藏張氏無名錢以至於得數百萬計)分俸(後黃香為魏郡守丨丨禄賞賜出贍貧者豐富)
(之家各出義穀唐劉德威平生所得俸禄分宗親李百藥得俸禄與親黨共之劉瞻所得俸以餘濟親)
(舊之寠困者闕所盧懷謹所得禄散於故人親戚薛苹得禄即分於親戚故人)增給(常衮當國先是)
(百官俸寡意欲議丨丨之時韓滉使度支與衮皆任情之輕重滉惡國子祭酒張參兖惡太子詹事趙惎皆少給)
(太子文學為洗馬副衮姻家任文學者其給乃在洗馬副之上其騁私崇怨類此)增俸(崔祐甫任吏部)
(員外求為洪州别駕使府賓佐有所忤者薦為郎官其常遷臺閣者皆以不赴取罪去李佖以謂外太重内太)
(輕乃請隨官閑劇普丨其丨時以為宜)定廩(楊綰同平章事丨府州官月丨使優狹相均)減廩
(皇甫鎛判度支建言丨百官俸丨崔植封還詔書張鎰拜中書侍郎同中書門下平章事明年以兩河用兵)
(詔省薄御膳乃皇太子食物鎰因奏減堂飱錢及丨百官丨俸三分一以助用度)不期侈(禄丨丨丨)
(書)貪而受(在位丨鄙無功丨丨禄爵)浮於食(君子與其使食浮於人寧使人丨丨丨記)不
家食(易)妾織蒲(臧文仲相魯丨丨丨仲尼曰三不仁左傳)拔園葵(公儀休相魯茹羹丨)
(丨丨而棄之見家織布出妻焚其機曰欲令農夫女工安所售其貨乎董策)斗食屬(漢薛宣字貢君)
(為大司農丨丨丨注禄少計一斗為數)仕不禄(後班彪丨丨願丨)半給吏(蓋寬饒廉直志)
(在奉公俸錢丨以丨丨人為耳目)停助軍(豆盧欽望請丨京官九品以上月俸丨丨右相王求禮曰)
(公禄萬鍾正可輟仰禄可奈何欽望拒不應既奏求禮歷階進曰天子富有四海何待九品俸使宰相奪之以)
(濟軍國用乎)虛食禄(辛替否疏曰中宗不聽賢臣之言而悦子女之意丨丨丨數千人)歸積
俸(杜悰鎮西川表柳珪在幕府久乃至會悰徙淮南丨其丨丨珪不納悰舉故事為言卒辭)非后不
食(惟賢丨丨丨丨書)貪天之禄(丨丨丨丨左)大禄小禄(君子不以小言受丨丨不)
(以大言受丨丨記)難求易禄(儒有丨丨而丨丨易禄而難畜非時不見不亦難得乎非義不合不)
(亦難畜乎先勞而後禄不亦易禄乎)位定後禄(丨丨然丨丨之)未禄有饋(仕而丨丨者君)
(丨丨焉曰獻使焉曰寡君見在臣位與禄同也君有饋臣之道也並同上)與之粟辭(原思為之宰丨)
(丨丨九百丨子曰母以與爾鄰里鄉黨乎注禄法所當得受無讓論語)仕不受禄(孟子去齊居休)
(公孫丑問曰丨而丨丨丨古之道乎曰非也於崇吾得見王退而有師命不敢以請)倍大夫禄(小國)
(之卿丨丨丨丨次國之卿三大夫禄大國之卿四大夫禄)君十卿禄(丨丨丨丨並同上)臣飢
欲死(漢東方朔曰侏儒長三尺奉一囊粟錢二百四十臣朔長九尺亦奉一囊粟錢二百四十侏儒飽欲)
(死丨朔丨丨丨)大不取小(董仲舒曰天之分與其齒者去其角傅其翼者兩其足是受丨者丨得丨)
(丨故受禄之家不與人爭利)勵以耻廉(魏王昶欲令官實禄丨丨丨丨不使與百姓爭利)以
勵廉隅(唐陸贄奏狀商農工賈各有所專凡在食禄之家不得與民爭利此三者所丨節財力丨丨丨)
以常費代(崔郾出為虢州觀察使先是上供財乏則奪吏俸眆輸歲率八十萬郾曰吏不能贍私安)
(暇䘏民吾不能獨治安得自封邪即丨府丨丨丨)以俸代輸(何易子為益昌令民有死喪不能具)
(葬者以俸敕吏為辦督賦役不忍迫下戶或丨丨丨丨)減一月俸(高宗龍朔三年丨百官丨丨丨)
爭求什一(高季輔言公侯勲戚之家邑入俸稍足以奉養而貸息出舉丨丨丨丨下民化之競為錐)
(刀宜加懲革)諸王奉薄(唐初丨丨丨給丨於帝子至數窘乏大臣莫敢言十八年黃門侍郎褚遂)
(良為太宗從容言之竟不行)兩使廩料(楊牧為宣徽觀察使不敢當丨丨丨丨但收刺史俸留公)
(藏錢七百萬)奉廩億萬(今京諸司員外官數十倍近古未有謂不必備則為有餘求其代工乃多)
(不釐務而丨丨之費歲錢鉅萬徒竭府藏豈致治意哉唐盧懷謹疏)官俸歲入(郭子儀歲入官俸無)
(慮二十四萬緡)俸足則已(陽誠至道州月丨取丨丨丨官收其餘)譁言動士(王龜為同)
(州刺史牙將白約素暴横嘗丨丨月廩薄以丨丨心為亂龜捕殺之)折布帛數(若但據羣官月俸之)
(等各依錢數多少丨為丨丨定丨某官月給奉絹若干疋明立條例便為常制陸贄奏狀)豈利粟帛
(不仕則已仕則冀就高衢遠途展其素蓄垂名于後代美播于當時丨丨斗丨希布丨救寒暑給朝夕也歐陽)
(詹上鄭相公書)羣蟻附羶(今之人奔分寸之禄走絲毫之利如丨丨之丨腥丨聚蛾之投爝火取不)
(為醜貪不避死盧坦與李&KR0008;書)羅網高懸(時天下喪亂藩部法嚴屢被勘劾君歎曰丨丨丨丨去將)
(安所遂出所受俸分積於縣城門記以風疾輕舟夜遁吕才東臯集序)身兼數官(開元後每使各)
(給雜錢國忠丨丨丨丨堂封外月給錢百萬丨)秩登禄富(丨丨丨丨以有廟祀韓袁氏廟碑)實
封二百(唐劉幽求事見前賞賜門)邑戶三百(唐休璟事同上)食實封戶(元宗較源)
(乾曜考與張說階賜議者言國執政不崇異無以責功乃詔中書門下共丨丨丨丨堂封自此始)通二
千戶(德宗即位召郭子儀還朝攝冢宰加尚父進位中書令增實封丨前丨丨丨)詔置俸戶
(國朝太祖乾德四年詔州縣之職民政是親自來所請科錢多是折以他物既將貨易未免擾人豈惟傷廉抑)
(亦犯禁民為邦本禄以代耕俸給苟或不充官吏何以知勸應天下令禄簿尉判司等宜准漢乾祐三年敕復)
(於中等無色役人戶内丨丨丨據本處所請料錢折支物色每一貫文給與兩戶貨賣逐戶每月輸錢五百文)
(除二税外與色餘役其所支物色每歲委官随蠶鹽一併給付如州縣闕正員差人承攝者准此開寶四年)
(詔吏不廉則政治削禄不充則飢寒迫自今諸道州幕職官並依州縣官例置俸戶)詔給劵宿(太宗)
(雍熙四年詔應除授廣南西川漳泉福建州縣官訪聞久拘選調多是貧虚涉此長途將何以濟自今並令給)
(劵宿於郵置)令定月俸(真宗祥符五年詔眷惟多士共贊昌朝念盡瘁於在公宜推恩於賦禄丨)
(丨加文武職官丨丨三師三公百二十貫東宫三師左右僕射九十貫東宫三少御史大夫尚書左右常侍六)
(十貫兩省侍郎太常卿御史中丞左右丞侍郎五十五貫太子賓客給事中中書舍人秘書監光禄衛尉太僕)
(大理鴻臚司農太府卿國子祭酒殿中監少府將作監太子詹事司天監四十五貫諫議大夫四十貫少卿監)
(國子司業左右論德諸行郎中三十五貫太子少詹事二十九貫起居郎舍人侍御史殿院左右司諫諸行負)
(外郎四赤令三十貫正言監察常博通事舍人國博太常宗正秘丞著作大理正二十貫率更令六尚奉御太)
(子中允贊善洗馬十八貫司天監五官正十三貫秘書著佐十七貫理丞諸守監丞十四貫評事奉禮太祝八)
(貫諸衛上將軍六十貫大將軍二十貫率副中郎將三十貫金吾大將軍三十五貫内客省使二十七貫宣慶)
(引進宣政四方館昭宣閣門使二十七貫皇城使已下諸門二十五貫副使二十貫内殿丞制十七貫内殿崇)
(班十四貫供事官十貫侍禁七貫殿直五員奉職借職四貫兼閣門祇侯供奉官殿直增二貫侍禁三貫)分
半理給(本朝太宗興國二年詔劒南諸州幕職官聿捐本土從官異鄉皆祇畏於簡書宜稍增於廪禄)
(於常俸外月更給錢五千仍許令依州縣官例丨舊俸之丨於鄉丨丨其父母妻子)以實價給(雍熙)
(四年詔王者設班爵以馭貴差禄秩以養賢顧其稍食宜在優豊應内外文武臣僚等折支俸錢舊以八分為)
(十分支給自今並丨丨丨丨之同上)緡錢給半(端拱元年詔今州縣之吏最為親民俸禄至微甚無)
(謂也先是除西川廣南外諸道州府幕職州縣官俸錢三分中二分給以他物自今以丨丨丨其丨餘以他物)
(充同上淳化四年應京東西河東陕西四處職幕州縣官先是俸給一分緡錢自今以緡錢給其半)致仕
給半(淳化元年詔辭榮知止仕進之難能尚德優賢邦家之逹道周有安車之賜漢推束帛之恩因念乞)
(骸告老納禄歸田苟奉養之闕如必邁耻而為慮矧皆耆舊早歷官常宜給俸緡以隆朝奬應曾任文武職事)
(官恩許丨丨者並丨丨俸以他物充於所在州縣之給同上)致政請受(仁宗景祐三年詔言念近)
(班良多舊齒既從丨丨或至食貧蓋限彝章惟頒半俸况知止之可尚在䘏老以攸宜宜令三司並依分司例)
(支與丨丨每遇冬年寒食賜與節料羊二口米一石麵一石酒二瓶仰長吏歲時存問今後並依此列)巡
尉見錢(仁宗慶歴四年詔國家設巡檢縣尉所以佐郡邑制姦盗也朕每念其勤勞而俸入未優何以)
(責其盡死力乎自今丨檢縣丨月俸並特給丨丨更不折支)赤縣俸給(真宗景祐三年詔東京丨)
(畿知丨已令擇人務在精審其於丨丨宜示優豐自今兩赤縣月支見錢二十五千米麥共七斛畿縣戶及七)
(千已上朝官錢二十二千米麥六斛京官錢二十千米麥五斛戶五千已上朝官二十千米麥五斛京官錢十)
(八千米麥四斛戶三千已上朝官錢十八千米麥四斛京官錢十五千米麥五斛戶三千已下止命京官錢十)
(二千米麥三斛春冬並給本官衣丨)折支給錢(四年詔宜稍豐於廩給使各勵於廉隅自今文武官)
(使臣丨丨丨丨並丨見丨六分外任給四分同上)不得輙減(仁宗寶元二年詔惟其廩給之稍具)
(載等差之常其文武百官及班行等俸賜宜令詳定所丨丨丨行裁丨其數)依舊支錢(祥符八年)
(詔昨以羣臣列奏願以帑府之幣餘盡充官吏之月入時示推恩並仍舊貫其文武羣臣料錢宜令三司自來)
(年正月一日丨丨並丨見丨)其罷職田(仁宗天聖七年詔洪惟先聖勤䘏庶工謂廩給之稍豐則)
(潔廉之易守爰稽故實並賜公田歲月浸深侵牟滋長苟例傍於粗入將易勸於官勤儉而約之孰曰不足丨)
(丨天下丨丨悉以歲入租課送官具數上三司以所在時估定價例而均給之)議復職田(天聖九年)
(詔吏給職田所以惠養廉節也比詔有司皆從停罷如聞勤事之吏禄薄不足自養朕甚愍焉其丨丨丨丨即)
(無得多古佃戶及無田而配出租違者以枉法論)議均職田(慶歴三年詔昔者先帝詔復公田合)
(王制班禄之差得聖人養賢之義比者搢紳謂郡縣受地無有不齊銓審補闕權吏為幸辨競以之傷俗因㳂)
(至于害人所宜給其所未給丨其所未丨約為等差槩令周足應天下丨丨大藩府長吏二十頃通判八頃判)
(官五頃餘並四頃節鎮十五頃通判七頃判官四頃餘並三頃五十畆防團使已下軍州十頃通判六頃小軍)
(監七頃判官三頃五十畆餘並三頃縣令萬戶以上六頃五千戶以上五頃不滿五千戶並四頃簿尉萬戶以)
(上各三頃五千戶各二頃五十畆不滿五千戶並三頃發運轉運及武總管比節鎮長吏鈐轄比防團州長吏)
(路分都監比節鎮通判都監比藩府判官監狎比節鎮判官監當不得過本處職官之數在縣鎮監當不得過)
(簿尉之數錄事參軍比本處判官判司比倚郭簿尉宜令三司具所定職田並於慶歷四年為始内無職田處)
(及有職田而頃畆少處并元摽得山石積潦之地不可耕種者限三年内撿括官荒地并絶戶田及五年已上)
(逃田添換其數)給貼職錢(徽宗大觀二年戶部尚書詳定一司敕令左膚乞直學士至直閣以上丨)
(丨丨不以内外並給觀文殿大學士一百貫觀文大資八十貫資政端明五十貫内前執政加二十貫龍圖天)
(章寶文顯謨徽猷學士樞密直學士四十貫詔龍圖至顯謨直學士三十貫待制二十貫集賢修撰一十五貫)
(直龍圖閣至祕閣一十貫)給公使錢(外任給内曾任執政官以上不限内外並丨丨丨丨大觀文曾)
(任宰相一千五百貫觀文大資政端明曾任宰相執政官一千貫餘七百貫龍圖至徽猷學士直學士待制樞)
(密直學士及太中大夫已上五百貫已上兼安撫經略或馬步都總管兵馬都鈐轄各加一百貫同上)刑
寺增錢(國朝太平興國七年詔金科玉條所掌尤部大重非稍優其常俸何以勸其盡心自今丨)
(理丨官自少卿郎中已上月俸丨支二分見丨員外郎已下全支實俸)守職田制(真宗大中祥符)
(九年丨丨丨彛丨品秩定規蓋優待於庶官且傍益於稍食州縣之職慈愛靡聞耕布之始奪農力以多求歛)
(熟之時峻公方而奄取無水旱蠲除之惠無鄉原賑濟之恩自今天下羣官職田並須遵守元制無擾客戶遇)
(災殄即蠲省之)
功臣
古今源流(委質服勞皆臣子職分之常曷以為功臣稱蓋自唐虞以來有明試以功之典惟帝)
(念功之文商人因之有功懋懋賞之恩厥後周人六典司勲有九功之别於是功臣之名始延蔓於後世然嘗)
(論之古之所謂功臣者無功可書無勲可錄凡其隱然有功於天下國家者皆其功也是以功臣之名不)
(聞三代而降世入春秋凡其見於列國之間或能操一乘傅一戈以至於平戎靖難每每以功自名由是)
(功臣之名始顯秦人之興於是有以尺攻寸取為功漢氏以來於是有以攻城略地為功或以間關於創)
(業為功或以輔翊於中興為功或以翼戴於主室捍禦於方外為功晉陳而降皆以此為功臣之凖的捨)
(是則不足以當功臣之名也隋唐之季其名愈熾其迹愈偉故蘇東坡嘗曰唐之房杜傅無可載之功蓋)
(取其事立而迹不見功成而人不知始可以方諸古人之所謂功者也國朝承五代之弊其間輔佐開國)
(翼贊太平凡其建大議定大策措天下於不動聲色之中無非一代之功臣也中興立國江左大扺皆以)
(功臣為重蓋以人臣之有功於國家者若而人而國家之有賴於立功者亦若而人此我朝所以待遇功)
(臣百倍於漢唐而臣子之始焉得以功名自見終焉皆得以功名自終者職此之由也)
事類丕績(嘉乃丨丨書)成功(告厥丨丨)登庸(若時丨丨)奮庸(有能丨丨熙帝之載)
考績(三載丨丨並同上)稽功(丨其丨緒禮)策勲(發爵丨丨左)旌伐(且丨君丨注伐)
(功也同上)錫功(彤弓天子丨有丨之諸侯也詩)獻功(在泮丨丨同上)功疑(丨丨惟重書)功
多(丨丨有厚賞)太常(厥有成績紀于丨丨同上有功者司勲銘于工之丨丨注旌旗也禮)盟府
(藏於丨丨注示不可忘也周禮)王功(丨丨曰勲注輔成王業若周公也)國功(丨丨曰功注保全國)
(家若伊尹也)民功(丨丨曰庸注法施于民若后稷也)事功(丨丨曰勞注以勞定國若禹也)治
功(丨丨曰力注制法成治若臯陶也)戰功(丨丨曰多注克敵出竒若韓信陳平也)議功(大司)
(寇八辟五曰丨丨之辟並同上)書勞(孟獻子丨丨于廟左)竹帛(書之丨丨又柳宗元啟鼎彝丨丨未)
(足以紀)彝鼎(銘于丨丨)汗馬(漢蕭何無丨丨之勞)横草(終軍言無丨丨之功得列宿衛)剖
符(漢高帝功臣丨丨作誓曰使黃河如𢃄太河若礪)刻石(後車騎將軍竇憲擊匈奴有功登燕然山)
(丨丨紀功丨高唐昌平侯君集丨紀功還)第一(漢高帝諭功行封鄂千秋日蕭何丨丨曹參次之)
尺寸(後鄧禹願效丨丨之功得以垂名於竹帛厥唐太宗伐遼召李靖入謂曰公南平吳北破突西定)
(吐谷渾惟高麗未服亦有意乎對曰往憑天威得效丨丨功今疾雖衰陛下誠不棄病且瘳矣)推讓(魏田)
(疇字子泰從太祖北征為鄉導出盧龍去柳城一百里狄驚大斬獲封為亭侯疇讓封至數四有司劾疇狷惕)
(宜免官公卿議以文子辭椽包胥逃賞傅載其美原思辭粟仲尼不與子路拒牛謂之正義疇雖不合大義有)
(益丨丨之風宜優其節)不競(晉唐彬與王濬共伐吳彬知賊勢已殄孫皓將降未至吳三百里稱疾遲)
(留以示丨丨識者高之)封邑(帝顧羣臣曰朕論公等功定丨丨恐不能盡無有諱吝為朕言之淮安王)
(神通曰義師起臣兵最先至元齡等以刀筆吏居第一臣所未諭帝曰叔父兵誠先至然未嘗躬行陣勞故建)
(德之南軍敗不振討黑闥叔父望風輙奔今元齡等有决勝帷幄定社稷功此蕭何所以先諸將也唐房元齡)
(傳)世襲(帝欲功臣並丨丨刺史正觀十一年乃詔有司朕憑明靈之祐賢佐之力克剪多難清寓内蓋)
(世屯與資其力時安尃享其利無忌等義貫休戚效挺夷險嘉庸懿績簡在朕心其改錫士宇用世及之制)
蓋世(郭子儀贊唐史臣裴垍稱權傾天下而朝不忌功丨一丨而事不疑)定難(陸贄傳帝欲以内外)
(從官普號丨丨元宗功臣贄曰百官具僚恪居奔走勞則有之何功之云難則嘗之何定之云今與奮命者齒)
(恐沮戰士之心結勲臣之憤帝乃止)功庸(以奏丨丨注奏為也庸大功也白帖)禄勲(丨丨合親同上)
登南邦(崧高申伯之功召伯是營丨是丨丨世執其功詩)封曲阜(成王以周公為有勲勞於)
(天下丨於丨丨報功記)列於雅(昔周宣之伐國人歌方叔之功丨丨周丨白六帖)勒於鼎
(孔氏四代有功於衛至孔悝又有功莊公美之丨丨丨以旌之也)銘鍾鼎(茂勲丨于丨丨白帖)鏤
金石(丨於丨丨文子)辭先登(齊侯賞黎彌彌丨曰有丨丨者臣從之晳幘而衣貍製國語)遂
逃賞(昭王反國賞功臣申包胥曰晉為君也君既定矣又何求丨丨丨)臣何力(晉侯歸邵伯見)
(對曰士用命也丨丨丨之有焉左)禄弗及(晉文賞從亡之功介之推不言禄丨亦丨丨同上)圖
麒麟(漢宣帝丨功臣于丨丨閤)圖雲臺(後光武丨二十八將於丨丨後明帝又增王常李通周黨)
(卓茂為雲臺功臣三十二人焉)圖凌煙(唐郭子儀丨形于丨丨閣)圖其形(高宗永徽四年册拜)
(李勣司空始太宗時勣一畫像凌煙閣至是帝復命丨丨丨日序之)銘鐡劵(劉幽求拜侍中璽詔特免)
(十死丨諸丨丨以傅其功後配享廟廷)著金石(章聖皇帝東巡過其廟丨丨丨刻贊明厥忠張巡贊)
撰遺碑(宣宗它日與宰相語元和時治民孰第一周墀封臣嘗守江西韋丹有大功德被八州歿四十)
(年老幼思之乃詔杜牧丨丹丨愛丨以紀之)傅悙史(盧龍獻捷乃命宰臣採張武仲之元功丨於丨)
(丨李德裕盧龍紀功碑)功加于時(書)予嘉乃績(書)論撰有功(銘者丨丨)
(其先祖之有丨善丨烈勲勞慶賞聲名列於天下而酌之於祭器自成其名焉以祀其先祖者也顯揚先祖所)
(以崇孝也記)無廢二勲(臧文仲曰苟守先祀丨丨丨丨敢不致邑乃立臧焉注二勲祖父勲也謂)
(文仲及宣叔之功)稱功以加(世之盛也君子丨其丨丨丨小人)貪為己力(丨天之功)
(以丨丨丨同上)狐趙之勲(晉侯出亡從者狐偃趙襄及即位以偃襄為功臣白六帖丨丨丨丨)成
季之勲(韓厥言於趙武曰丨丨丨丨宣孟之忠而無後善善者其懼焉)宥以勸能(賢者之後)
(宜十代丨之丨丨丨並同上)召封奉祀(孫叔敖子貧負薪優孟即為孫叔敖衣冠抵掌談語像莊)
(王大驚以為敖復生也欲以為相孟曰敖為楚相楚王以覇今死其子無立錐之地莊王於是丨敖子丨寢丘)
(四百戶丨其丨史)丹書銅券(漢高帝封功臣丨丨丨丨)金匱石室(丨丨丨丨藏之宗廟)
列功覆過(陳湯丨丨丨丨並同上)爭功擊柱(前高帝初未有法度諸將會坐論功相向)
(背而坐丨丨或拔劔丨丨上患之)說宜推功(前趙充國振旅還所善浩生賜迎衆人皆以破羌)
(疆弩二將軍功多將軍即見丨丨丨於二將軍充國曰吾年老位極豈嫌伐一時事以欺明主哉卒以實封)
少立方面(後賈復字君文常從帝征伐丨丨丨丨之勲)事歸臺閣(光武以吏事責三公)
(不任功臣丨丨丨丨同上)未嘗言功(後賈復丨丨丨丨帝曰君文之功吾自知之)收功發
跡(藺生丨丨於章臺驃騎丨丨於祁連楊雄解嘲)論駐敵功(吳全宗與魏王陵戰于勺陂軍不利)
(魏將乘勝陷五營顧丞與張休奮擊遂駐魏師琮子緒端因駐敵擊退魏吳丨功行賞以為丨丨之丨大退敵)
(之功小丞休為雜號緒端為偏禆而已)深自矜伐(魏鄧艾字士載平蜀多功丨丨丨丨有識者笑)
(之)口不言功(晉王濬至建平受杜預節度至秣陵受王渾節度及濬先受孫皓降范通曰卿功美)
(矣旋旆之日角巾私第丨丨丨平吳丨有問者曰聖王之德羣率之力藺生下廉頗王渾能無内愧乎)桑
蔭不徙(唐尉遲恭贊敬德之來太宗以赤心付之丨丨丨丨而大功立)龍驤光奮(韋張贊臯)
(建封弘木諸生震興田畆間未有以異人及祖隙丨丨皆為國梁楹丨丨一時使不遭遇與庸夫泪汨並腐而)
(胔也)錄過遺功(侯君集配沒罪人不以聞又私取珍寶婦女將士因亦盜入不能制及還京師有司)
(劾之詔君集詣獄簿對中書侍郎岑文本諫曰高昌之罪議者以遐遠置度外陛下奮獨見之明授决勝之略)
(君集得指期平殄今推勞將帥從征之人悉蒙重賞未踰數日更以屬吏天下聞之謂陛下丨丨丨丨無以勸)
(後)殺敵為功(韓全義為淮西行營招討使班師過闕下託疾不入謁司馬崔放見帝謝無功帝曰)
(全義誘少誠歸國功大矣何必丨丨乃丨丨耶)使舉江淮(今陜郊一戰犬羊駭北王師振其西巡扼)
(其東此天丨巡丨丨丨以待陛下師至表而巡死可不謂功乎李翰傳張廵功狀)功流社稷(李德裕以)
(身扞難丨丨丨丨)功名之竒(李晟去京師市不改肆李愬平蔡亦如之丨丨丨丨近世所未有)
翼從之功(劉裴贊觀二子非有卓越之姿當高祖受命赫然利見於世故能或丨或丨尸天丨丨)
求勲臣裔(元宗幸東都丨武德以來丨丨苖丨紹續其封)錄忠臣後(會昌中丨丨丨丨訪)
(子孫已絶乃贈李安靜太子少師)有方面功(隋亡盜賊徧天下皆太宗身自討定無特將專勲者)
(惟河間王孝恭丨丨丨丨能自見云)收京師功(德宗詔李晟丨丨丨次滻西李元諒先奮鏖戰敗之)
(進屯苑東晟使壊垣以入泚連戰皆北遂大潰京師平讓丨於晟)勲績注懷(受尺一之詔盤丈八)
(之矛樂然蕩寇眷言丨丨深丨予丨贊皇集賜石雄詔)功績光明(史大奈等事君皆一其志無有)
(顧望用能丨丨丨丨為天子倚信)以功自負(尉遲恭壯直頗丨丨丨丨)忌而矜功(江夏)
(王道宗嘗從容奏言侯君集智小言大且為戎首帝問所以知其必反者對曰見其丨丨丨丨耻為房李下既)
(而反曰如公素料)恃功而侈(高崇文為京西都統丨丨丨丨)恃功不法(僕固懷恩部下)
(皆蕃漢勁卒丨丨丨丨子儀政寬能優容之)持危保乂(孔緯累遷尚書左僕射賜號丨丨啟運丨)
(丨功臣)圖形著名(正觀十三年秦瓊改封胡國公後四年詔司徒趙國公長孫無忌等并叔寶并)
(圖形凌烟閣高宗永徽六年遣使致祭名臣丨丨凌烟閣者凡七人徵士廉瑀志玄弘基世南叔寶皆始終丨)
(丨者也)紀功文碑(德宗丨李晟丨自丨于丨敕皇太子書于東渭橋以示後世又令太子錄副以)
(賜)迎鑾協贊(五代梁太祖自岐還將吏皆賜丨丨丨丨功臣太祖目裴迪曰協贊之功惟裴公有)
(之他人不足當也)開國功臣(國朝太祖趙普為丨丨丨丨金櫃一書復有以開奕世太平之輔漢)
(祖之蕭曹唐宗之房杜不足進也)立碑旌功(仁宗皇祐三年詔故魏國公曹利用智略沉雄猷為)
(敏濟忠謀亮節藴在册書特丨丨以丨丨為額)以答舊勲(真宗咸平二年趙普配饗太祖制故太師)
(尚書令追封韓王趙普識冠人彝才高王佐翊戴興運光啟鴻圖雖吕望肆伐之勲蕭何指縱之效殆無以過)
(輔弼兩朝周旋三紀茂巖廊之碩望分屏翰之劇權宜預享於太烝永同休於宗祐茲為茂典丨丨丨丨)以
答元勲(神宗熙寕八年韓琦配饗英宗制功茂者賞惟有稱德厚者報不可忘云云故節度使檢校太)
(師兼侍中魏國公尚書令韓琦方資沉偉宇量恢宏勇義出於至誠朴忠可以大受盡瘁於國利無知而不為)
(任重於時事雖難而必濟惠澤有加於四海謀猷實紀於三廟緬懷弼亮之勤重起淪亡之痛是用進於烈考)
(之清祐俾序功臣於太丞上以慰祖宗之靈下以為忠義之勸為臣至此可無愧於前良與國同休庶永傳於)
(茂烈惟茲盛美丨丨丨丨)特贈尚書令(神宗熙寧元年制故推忠宣德崇仁保順守正協恭贊治)
(純誠亮節佐運翊戴功臣韓琦淵靜有謀莊重不撓早有天下之望用結人主之知出入三朝周旋二府仁皇)
(與子既推定策之功先帝建儲復預愛遺之託訖繇輔翼以底丕平澤被生民勲在社稷夫三省之官惟尚書)
(令為尤重非功德卓越不以假人眷言老成宜峻徽典可丨丨丨丨丨)圖配饗功臣(高宗紹興)
(十八年丨景靈宫丨丨丨丨)唐吕温凌煙功臣贊序(我二后受成命撫昌運乾坤軸)
(撼乾樞鼔元氣而雷域中騰百川而雨天下唐莒公劉渝公則大禹之拯溺魏鄭公則咎繇之颺言虞永興則)
(夷夔之制作長孫趙公則周公之匡救英衛則太公之鷹揚房杜則蕭何之指蹤子房之决勝尉遲秦瓊則吳)
(漢之樸忠賈復之雄勇餘皆榱楝殊材黼黻異制其始也文為經武為緯智斯作忠斯述其未也大不偪小不)
(遏退者全來者達控而縱之使自用之推而引之使自盡之)陳后山上席侍郎書(某幼)
(讀書意謂古之聖賢例須建立功名其後涉世益深更事益多考論前代經史乃知古人之心本不如此舟遇)
(險則有功燭遇夜則有功藥遇病則有功桔橰遇旱則則有功戈弩劔戟臨衝兜鍪遇戰鬭則有功凡物有功)
(悉非得已龍蛇雜處而禹有功草木障塞而益有功民不粒食而稷有功天理人倫顛倒失次而卨有功夷蠻)
(賊寇于紀亂治而咎繇有功自今以降不可勝紀然皆因時立功非聖賢本意伊陟臣扈巫咸相太戊無他竒)
(功以相上帝乂王家為功巫賢甘盤傅說相祖乙武丁不聞有功以保乂有商為功君陳相成王畢公相康王)
(不自立功以循周公之業為功後世知有功之為功不知無功之為功其去道已遠至謂聖賢有心於功名其)
(探聖賢亦淺矣)
詩集溢鼎銘(元勲丨丨丨杜)安社稷(留候將綺李出處未云殊終與丨丨丨功成出五湖)
(李白)建功及良辰(聖智不失時丨丨丨丨丨同上贈張相詩)攙搶掃河洛(甯戚未匡)
(齊陳平終左漢丨丨丨丨丨直割鴻溝半李白)茅土纔三十(盛業傅家有寶刀况聞餘力更)
(揮毫云云宴罷佳賓吟鳳藻獵廻諸將問龍韜分丨列丨丨丨丨猶擬迴頭赭絳袍羅隠寄羅鄴王詩)重
疊賞元功(西來騎火照山紅夜宿桃林臘月中手把命珪兼相印一時丨丨丨丨丨韓桃林夜賀晉)
(公詩)
古今合璧事類備要後集卷六
