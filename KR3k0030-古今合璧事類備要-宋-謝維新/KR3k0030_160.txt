古今合璧事類備要續集卷十
宋謝維新撰
類姓門
蔣
古今姓纂(周公第三子伯齡封蔣子孫氏焉國在汝南期思縣宋改為樂安漢有蔣許蔣朗)
事類須良臣(魏蔣濟字子通文帝時出為東中郎將詔曰天下未寧要丨丨丨以鎮邊境如其無)
(事乃還鳴玉未為後也)社稷器(蜀蔣琬字公琰零陵湘鄉人除廣都長先主見琬衆事不理大怒諸)
(葛亮曰蔣琬丨丨之丨非百里之才也其為政以安民為本不以脩飾為先)兄弟才吏(唐蔣沇欽)
(緒子博學有名以孝廉授洛陽尉與丨演溶丨清俱為丨丨有名乾元中歴四縣令善政流行郭子儀軍出其)
(縣勅麾下曰蔣沇賢令母撓其清也)父子學士(蔣乂貞元九年擢史館脩撰德宗重其職先召見延)
(英條據神策軍建置本末高郢等歎曰集賢有人哉詔兼判集賢院事丨丨為丨丨儒者榮之)集賢小
職(蔣乂字德源常州人父蔣明在丨丨值兵興圖籍殽舛白宰相請引乂入院助力長鎰竒之署丨丨丨丨)
國史良筆(蔣偕歴史館修撰三世踵脩歴丨丨世稱丨丨咸云蔣氏日)舉賢良科(本朝蔣之)
(竒士字穎叔常州宜興人舉論進又丨丨丨方正丨試六)進士第二(蔣芾字子禮辛未趙逵榜)
(丨丨丨丨人及第乾道間為宰相)
沈
古今姓纂(周文王第十子&KR2157;季食采於沈因氏焉今汝南平輿沈亭即沈子國也秦有沈郢徵丞相不就)
事類葉大夫(葉公子高姓沈名諸梁沈尹戌之子為丨丨丨左)破山蠻(沈慶之字弘先)
(仕宋為建威將軍大丨丨丨威震諸山羣蠻皆稽顙慶之著狐皮帽羣蠻號曰蒼頭公每見慶之軍輙畏懼曰)
(蒼頭公已復來矣)為竹賦(沈衆字仲興梁武令丨丨丨勅曰卿文體翩翩可謂無忝爾祖)意聖
人(沈不害字孝和博綜經典製文立成曾無尋檢周弘正曰沈生可謂丨丨丨乎)良史才(唐沈既濟)
(蘇州人經學該明楊炎雅善之薦既濟有丨丨丨召拜左拾遺史館脩撰)吳興男子(晉沈勁字世堅)
(丨丨丨丨)腰鼓兄弟(沈沖字景綽與兄淡深名譽有優劣士號為丨丨丨丨三人並歴御史中丞皆)
(為司直晉宋所未有)織簾先生(沈麟士字雲禎博通經史有高尚之心隠居餘杭吳差山講經教授)
(從學士數十百人時語吳差山中有賢士開門教授居成市號丨丨丨丨)回波弄辭(唐沈佺期字雲)
(卿相州人及進士第兼文館學士侍宴帝詔學士等舞丨丨佺期為丨丨悅帝)水陸轉運(本朝沈義)
(倫軍太祖北伐為隨丨丨丨丨使)罷籍民車(沈括字存中吳興人北兵將入寇亟遣中貴人取兩)
(河民車以為戰備民大驚擾一日括持筆立御坐側神宗頋曰卿知籍車之事乎括曰未知車將何用神)
(宗曰北兵以多馬取勝唯車可以當之括曰胡之來民父子墳墓田廬皆當棄去復暇卹車乎朝廷姑籍其)
(數而未取何傷神宗曰卿言有理何論者之紛紛也利括曰車戰之利古人所謂輕車者兵車也五御折旋)
(於輕速今之民間輜車重大椎檏以牛挽之日不能行三十里少蒙雨雪則跬步不進故俗謂之太平車恐兵)
(問不可用耳我神宗益善曰無人如此語朕者明日遂丨丨丨丨執政問括曰君以何術而立談罷此事括曰)
(聖主可以理奪不可以言爭若車可用其敢以為非)
韓
古今姓纂(出自唐叔虞之後曲沃桓叔之子萬食邑於韓因以為氏代為晉卿後分晉為國韓)
(為秦滅復以國為氏也出穎川後韓騫避王葬亂移居南陽故有穎川南陽二望)
事類武穆(邗晉應韓丨之丨也左)不仕(武王之子應韓丨丨同上)訓子(晉悼公即位以)
(韓無忌為公族大夫使丨卿之丨弟恭儉孝弟)守業(晉魏韓子為政分祁氏之田以為七縣以韓固為馬)
(首大夫謂能丨丨者也並左)中尉(晉趙盾舉韓厥晉君以為丨軍丨說苑)王佐(韓恒字景山張)
(載竒之曰丨丨才也博覽經籍無所不通載記)說難(韓非韓之諸公子也喜刑名法術之學而歸本於黃)
(老為人口吃不能道說而善著書作孤憤五蠧内外諸說林丨丨十餘萬言史記)國士(前漢韓信淮隂)
(人寄食漂母受辱跨下數與蕭何語何竒之曰諸將易得如信丨丨無雙)人傑(韓信高帝曰連百萬之衆)
(戰必勝攻必取此丨丨也)詩𫝊(韓生名嬰燕人文帝時為博士推丨之意為内外丨數萬言燕趙間言詩)
(者由韓生)國器(韓安國字長孺梁成安人武帝拜為御史大夫與王恢辯議和親所舉皆天下名士天子)
(以為丨丨徙為材官將軍)虎臣(吳韓當字義公累遷將軍加都督江表之丨丨也)守道固(韓暨)
(字公至詔曰暨澡身浴德志節高潔年踰八十丨丨彌丨可謂純篤老而益邵者也)自標置(晉韓伯字)
(康伯留心文藝能丨丨丨居然是出羣之器勝氣籠霄飛談卷霧)申國威(隋韓禽字子通少慷慨以)
(膽略稱有雄傑之表隋文拜為廬州總管為先鋒伐陳及平金陵詔曰以名臣之功成太平之業丨丨丨於萬)
(里宣朝化於一隅高名塞於宇宙盛業光於天壤)仰山斗(唐韓愈學者丨之如泰丨北丨)一識
荆州(韓朝宗李白與之書云生不用萬戶侯但願丨丨韓丨丨)與此韓翃(韓翃唐德宗時制誥)
(闕人上批曰與韓翃時有同姓名者上復批曰春城無八處不飛花寒食東風御柳斜日暮漢宫傳蠟燭青煙散)
(五侯家丨丨丨丨)峭直盡言(韓休京兆人宋璟曰休仁者之勇休峭鯁時政所得失言之未嘗不)
(盡)張樂疏至(韓休帝嘗獵或丨丨必視左右曰韓休知否已而丨輙丨引鑑不樂左右曰何不逐)
(去之帝曰吾用休社稷計耳)相麻不得(韓偓字致元京兆人宰相韋貽範母喪詔還位偓當草制)
(上言貽範處喪未數月即視事傷孝子心學士使馬從皓逼偓求草偓曰腕可斷丨丨可丨丨)淵深有
謀(韓稜字伯師五遷為尚書令肅宗賜以寳劒自署其名曰韓稜楚龍淵以其丨丨丨丨故也)論功
第一(韓游瓌靈州人始為郭子儀禆將禄山反誘河曲九蕃府六胡叛部落五十萬子儀使游瓌擊破之)
(進邠寧節度使奉天之狩兵未集游瓌以兵三千來赴難功第一又李瓌光叛誘為變游瓌白發其書帝曰卿)
(可謂忠義矣破朱泚咸陽京師平丨丨丨丨)芝生刻頌(韓思復字紹出京兆人遷滁州刺史有黃)
(丨五丨州署民為丨丨其祥)唱名雲見(本朝韓琦字稚圭相州安陽人也父國華終右諫議大夫)
(琦風骨秀異弱冠舉進士名在第二時方丨丨太史奏日下五色丨丨左右侍從皆賀於殿上)定策元
勲(琦少有大志天下想望其風采識量宏偉臨事不見喜愠之色天資朴忠自稱安陽贑叟司徒御侍中)
(判相州贈尚書令謚忠獻公神宗自為碑又篆其首曰兩朝顧命丨丨丨丨之碑配享英宗廟庭)相州
韓氏(韓琦政和中追論琦定策之勲贈魏郡王子忠彦粹彦純彦嘉彦丨丨丨丨魏公家也魏公生儀公)
(兄弟名連彦字彦生子從口口生子從冑冑生子從三畫)桐樹韓家(韓億字從魏其先真定靈壽人)
(八子綱綜絳繹維縝緯緬而絳縝位宰相維門下侍郎真定韓氏忠憲公家也忠憲諸子名連系字康公兄弟)
(也生宗字宗之下從玉玉之下從日日之下從元元之下從水世謂丨丨丨丨)文章官樣(韓駒字子)
(名王安國有云丨丨格調須得丨丨若子蒼者乃臺閣之文所謂官樣者歟其詩亦然内外制多用西漢語故)
(温潤有體)中興大將(韓世忠建炎初與劉光世岳飛張俊為丨丨四丨丨)
楊
古今姓纂(周武王第三子唐叔虞之後至晉出公遜于齊生伯僑歸周天子封為楊侯子孫以)
(國為氏一云周宣王曾孫封為晉所滅其後為氏焉或曰周景王之後揚雄自叙云伯僑不知周何别也)
(或云掦雄自叙云從手從易則為掦與從木從易之楊又為一族不知孰為是)
事類出流輩(前楊惲字子幼詩眼云古人學問必有師友淵源漢楊惲一書迥丨當時丨丨則司)
(馬遷外甥故也)謚文公(後楊厚字仲桓少學父業三遷侍中後歸家教授門生上名錄者三千餘人年)
(八十一卒鄉人丨曰丨丨)出周伯僑(揚雄字子雲蜀郡成都人少好學不為章句簡易佚蕩口吃不)
(能劇談默好深湛之思不汲汲於冨貴不戚戚於貧賤博極羣書度越諸子三世不徙官久次轉為大夫)受
梁丘易(楊政字子行丨丨丨丨善說經書京師語曰說經鏗鏗楊子行)春秋外傳(楊終字子)
(山成都人習春秋顯宗拜校書郎著丨丨丨丨十二篇)關西孔子(楊震字伯起明經博覽無不窮)
(究諸儒語曰丨丨丨丨楊伯起)雀㘅三鱣(楊震後有官丨丨丨丨魚飛集講堂前都講取魚進曰蛇)
(鱣者卿大夫服之象也數三者法三台也先生自此升矣)暮夜四知(楊震遷荆州刺史東萊太守所)
(舉王密懷金遺震曰丨丨無知者震曰天知神知我知子知此即四知何謂無知)五登衮職(楊賜)
(字伯獻遷侍中侍講于華光殿七在卿校致位特進丨丨丨丨)四世太尉(自震至彪丨丨丨丨德業)
(相維為東京名族並同上)七世名德(晉楊佺期漢太尉震之後曾祖準太常自震至準丨丨有丨丨)
四世三公(楊文宗武元皇后父其父仕漢丨丨為丨丨)我家龍文(北齊楊愔字遵彦從)
(兄昱謂人曰此兒駒齒未落已是丨丨丨丨更十歲後當求之千里外)楊公鐵星(楊津字羅漢除)
(定州刺史時賊殘掠州境嘗置壚鑄鐵持以灌賊賊遂相告曰不畏利槊堅城唯畏丨丨丨丨北史)隂求
將領(隋楊玄成隋帝好征伐玄成丨丨丨丨帝嘉之曰將門有將故不虚也)牧宰第一(楊達)
(字士達為鄯鄭趙三州刺史文帝差品天下丨丨達為丨丨擢拜工部尚書楊素每曰有君子貌兼君子心者)
(唯楊達耳)非常之器(楊素字處道少有大志不拘小節逸羣絶倫非常之器有英傑之表周武帝拜)
(為儀同三司又賜以竹策曰方欲大相驅策故用比物賜卿並同上)越公家風(唐楊弘禮字履莊素)
(弟之子太宗征遼拜兵部侍郎跓蹕之役領步騎二十四軍跳出所向摧靡帝曰丨丨兒郎故有丨丨)有
子必相(楊嗣復字繼之父於陵始見識於韓滉妻以其女歸謂妻曰吾閱人多矣後貴且壽無若生者)
(丨丨丨位宰丨既而生嗣復滉撫背謂曰名與位皆踰其父楊氏之慶也)時號三楊(楊憑虢州人善)
(文辭與弟凝凌皆有名大歴中踵擢進士第丨丨丨丨)楊家三喜(楊敬字茂孝擢進士第平判入)
(等兼太常少卿是日二子戎戴登科時號丨丨丨丨)長有竒志(楊於陵字達夫漢太尉震之裔丨丨)
(丨丨十八擢進士韓滉謂妻柳氏曰吾求佳壻無如於陵)吳號神童(楊收字藏之七歲而孤母親授)
(經十三通大義善属文所賦輟就丨人丨丨丨里人造門觀賦詩至堅敗其藩收嘲之曰爾非羸角者奚用觸)
(吾藩切當類此)左右圖史(楊綰字公瓘華州人性沉静獨處一室丨丨丨丨不好立名)琴通
三均(楊收&KR0008;陽耕得古鐘高尺餘收扣之曰此姑洗角也既劀拭有刻在兩欒果然嘗言丨丨黃鍾姑洗)
(無射丨丨時有安說者世稱善琴且知音收問五絃外其二云何說曰世謂周文武二王所加收曰能為文王)
(操乎說即以黃鍾以宫而奏之以少商應絃收曰文世安得武聲乎說大驚因問樂意)童子召試
詩賦(皇朝楊億字大年建州浦城人生之夕其祖文逸夢一羽衣自稱懷玉山人覺而億生有毛被其體)
(其長盈尺踰月始墮母口授以書隨即成誦七歲善属文年十一以丨丨丨對丨丨丨五篇下筆立成我太宗)
(歎異以為袐書省正字)文章元和風格(楊億真宗嘗謂王旦曰慕億辭學無比後學皆師)
(之丨丨有貞元丨丨丨丨自億始也)問佛法有無為集(楊傑字次公無為人妙齡擢甲科文)
(行有名于時官太常連六七任一朝禮樂皆賴討論遷南吕舍人入侍講筵王荆公東坡先生皆欽重之元豊)
(中召對上問以丨丨丨丨丨丨數十卷)屢立功號楊無敵(楊業并州太原人也少任俠善)
(射好田獵弱冠事劉崇累遷至建雄軍節度使丨丨戰丨所向克捷國人丨為丨丨丨)善戰虜呼
為六郎(楊延昭智勇丨丨沉嘿寡言寒不披衣暑不張盖遇敵必身先功成推其下故人樂為之用威)
(振異域守邊二十餘年虜人畏之丨丨丨丨)見書謂周室忠臣(本朝楊徽之字仲猷建州)
(浦城人上書言事及我太祖受䄠太宗丨其丨丨太祖曰此丨丨丨丨也)
古今合璧事類備要續集卷十
