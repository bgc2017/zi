古今合璧事類偹要别集卷十二
宋謝維新撰
鄉里門
比鄰
輿地提綱(予讀周禮至大司徒有曰五家為比遂人又曰五家為隣比與隣皆五家之積是何)
(實同而名之異也夷而考之則在郊内者謂之比在郊外者謂之隣釋文皆訓為近而鄭玄曰異其名者)
(示相變耳此則比隣之無異義也然古者比隣之制必使之相保相愛而又相和親或有罪竒衺則不無)
(相及也故宅之卜不如隣之卜百萬買屋千萬買鄰非故輕此而重彼也誠以隣有不善則所居雖華美)
(非所以為安且利也然則士君子之將定其居其可不先定其隣乎得其隣則出入相友守望相助疾病)
(相扶持而親睦之風於是乎在矣)
事類洽比(丨丨其隣詩正月)善隣(親仁丨丨國之寳也左隐六)為閭(五比丨丨使之)
(相受禮大司馬)為里(五隣丨丨云云皆有地域溝樹之禮遂人)比長(比長各長其丨之治五家相受)
(相和親有罪竒衰則相及徙于國中及郊則從而授之若徙于他則為之旌節而行之若無授無節則唯圜土)
(内之禮)隣長(丨丨掌相糾相受凡邑中之政相贊徙于他邑則從而授之)救菑恤(丨丨丨隣)
(天之道也左僖)棄信背(丨丨丨隣患孰恤之仝上)舂不相(隣有喪丨丨丨記)居必擇
(君子丨丨丨隣可以避患晏子)隣殺牛(東丨丨丨不如西隣之禴祭易既濟)隣為壑(以丨國丨)
(丨孟)隣之厚(晉侯秦伯圍鄭鄭使燭之武見秦伯曰秦晉圍鄭鄭既知亡矣若亡鄭而有益于君敢以)
(煩執事越國以鄙遠君知其難也焉用亡鄭以倍隣丨丨丨君之薄也若舍鄭以為東道主行李之往來共其)
(乏困君亦無所害左襄三十一)隣是卜(晏子見先盧門)以與爾隣(原思為之宰與之粟九百)
(辭子曰毋丨丨丨丨里鄉黨乎語六)乞諸其隣(微生高或乞醯焉丨丨丨丨而與之語五)近學
可居(孟母其舍近墓孟子之少也嬉戲為墓間之事踴躍築埋孟母曰此非所以居處子也乃去舍市傍)
(其子嬉戲為賈又曰此非所以居處子也乃舍學舍之傍其子遊戲乃設爼豆揖譲進退曰此丨以丨子遂居)
(及孟子長學六藝卒成大儒列女傳)連墻不謁(列子與南郭子丨丨二十年丨相請丨)秉燭
避嫌(昔顔叔子嘗獨處於室隣之[婺-矛+牙]婦又獨處於室夜暴風雨至室壊婦人趨而至顔叔子納之使秉燭)
(放乎旦而薰盡束薪而繼之自以為丨丨之不審若其審者宜若魯人有男子獨處於室隣之[婺-矛+牙]婦人又獨處)
(乎室夜暴風雨至而室壊婦人趨而託之閉戶不納)束緼請火(里婦夜亡肉姑以為盗遣之里母即)
(丨丨丨丨亡肉家曰昨夜犬得肉鬭相殺請火埋之姑遂還婦)伐樹還婦(東家棗垂吉庭吉妻取棗)
(吉乃去婦隣人欲丨丨吉乃丨丨里語曰東家棗完去婦復還王吉傳)穿壁引光(匡衡勤學而無)
(燭隣舍干不得乃丨丨丨其丨以書映而讀之西京雜記)祭竈請隣(漢御史大夫張忠署孫寳主簿)
(寳徙入舍丨丨丨比丨)得酒從隣(陶侃家貧有友人過侃侃無以致誠其隣人謂侃曰子門有長)
(者軒車何不延之論當世事侃曰貧不能備禮餌隣人密于墻頭送以濁醪隻雞遂成終日之歡)挑女
折齒(謝鯤隣家高氏女有美色鯤嘗丨之丨投梭丨其兩丨時人語曰任逹不已幼輿折齒鯤聞之傲然)
(長嘯曰猶不廢我嘯歌)厭卿老拳(石勒與李陽争漚麻池日相毆擊及貴乃召陽與酣謔引陽臂)
(笑曰孤曩日丨丨丨丨卿亦飽孤毒手)百萬買隣(梁吕僧珍字元瑜為南兖州刺史初宋季雅罷)
(南康郡市宅居僧珍宅側僧珍問宅價曰一千一百萬怪其貴季雅曰一千萬買宅一丨丨丨丨及僧珍生子)
(季雅往賀函曰錢一千閽人少之不為通季雅強進僧珍疑其故自發之乃金錢也僧珍言於武帝拜衞州刺)
(史)一丈益隣(陳囂與民紀伯為隣伯夜切藩囂地自益囂見之伺伯去後密拔其藩丨丨以地丨)
(伯伯覺之慙懼既還所侵又却一丈太守周府君高囂德義刻石旌表其閭號曰義里會稽典錄)隣居
呌呼(宋張鏡與顔延之丨丨顔談義飲酒丨丨不絶而鏡静嘿後鏡與客談延之從籬邊取胡床坐聽辭)
(義清玄延之曰彼有人焉由是不復酣呼)隣里侵占(楊玢仕蜀至顯官隨王衍歸後唐以老致仕歸)
(長安舊第多為丨丨丨丨子弟欲詣府訴玢批狀尾四隣侵我我猶伊畢竟須思未有時試上含元殿基望秋)
(風秋草正離離子弟不敢言)可時相招(富韓公自汝州得請歸洛養疾築地與康節天津隐居相)
(近公曰自此丨丨丨丨矣康節曰雍冬夏不出春秋時間過親舊間相招未必來不召或自至公謝客戒其子)
(曰先生來必以時見康節一日過之公贈以詩)韓愈寄盧仝古風(玉川先生洛城裏破屋數)
(間而已矣云云昨晩長鬚來下狀隔墻惡少惡難似每騎屋山下窺闞渾舍驚怕走折趾憑依婚媾欺官吏不)
(信令行能禁止先生受屈未曾語忽此來告良有以嗟乎身為赤縣令操權不用欲何俟立召賊曹呼五伯盡)
(取鼠輩尸諸市先生又遣長鬚來如此處置非所喜况又時當長養節都邑未可猛政理先生固是余所畏度)
(量不敢窺涯涘放縱是誰之過歟效尤戮僕愧前史買羊沽酒謝不敏偶逢明月曜桃李先生有意許降臨更)
(遣長鬚致雙鯉)
詩集斟酒聚(丨丨丨比隣陶淵明)生女嫁(丨丨猶是丨比隣杜兵車行)王翰卜
(丨丨願丨隣)孟母芳(芬芳丨丨隣)隔屋喚(傍舍頗淳朴所願亦易求丨丨丨西家借問有)
(酒不墻頭過濁醪展席俯長流仝上)還家驚(醜女來效顰丨丨丨四隣李白)卜居為比(丨丨)
(乃此地井井丨丨隣仝上)任屋連墻(丨丨住丨丨往來故莫間韓)見擬移居(丨丨丨丨)
(作隣里不論時節請開關劉禹錫)若許歸田(皇恩丨丨丨丨去晩歲當為隣舍翁柳子厚劉禹錫)
此里中人(寄居延夀里為與延康隣不愛延康里愛丨丨丨丨人非十年故人非九族親人有不朽)
(語得之煙山春賈島)錦里先生(丨丨丨丨烏角巾園收芋粟不全貧慣看賓客兒童喜得食階除鳥)
(雀馴秋水纔深四五尺野航恰受兩三人白沙翠竹江村暮相送柴門月色新杜南隣)澆薤同渠
(僻巷隣家少茅簷喜並居蒸棃常共竈丨丨亦丨丨傳屐朝尋藥分燈夜讀書雖然在城市還得似樵漁于鵠)
(題隣居)幽花滿樹(相近竹參差相過人不知丨丨欹丨丨山水細通池歸客村非遠殘樽席更移)
(看君多道氣從此數追隨杜過南隣朱山人水亭)宜作兩家春(明月好從三徑夜綠楊丨丨丨)
(丨丨白居易與元八卜隣)相看萬事休(耦耕若便遺身去黃髮丨丨丨丨丨劉和)壁隙透
燈光(丨丨丨丨丨籬根分井口梅堯臣贈隣居)井泉分地派(丨丨丨丨丨砧杵共秋聲徐鎧)
(喜李少保卜隣)索居今日鬢宜斑(杜齒相知約歲寒丨丨丨丨丨丨丨拂衣已解虞卿印築)
(室何須謝傅山許下田園雖有素洛中花卉足供閒他年決意歸何處便見交情厚薄間司馬君實和景仁卜)
(居許下景仁頃見許居洛今而背之故詩頗致其怨)獨堪窮巷寂無依(先生自衞客西畿樂)
(道安閒絶世機再命初筵終不起丨丨丨丨丨丨丨貫穿百代常探古吟咏千篇亦造微珍重相知忽相訪醉)
(和風雨夜深歸富彦國謝堯夫見訪)竹柏相望數十楹(丨丨丨丨丨丨丨藕花多處復閑亭)
(如何更欲通南埭割我鍾山一半青荊州)
古今合璧事類備要别集卷十二
