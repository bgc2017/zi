古今合璧事類備要前集卷六十五
宋謝維新撰
喪紀門
奔喪
事類哭成踊(奔喪者齊衰以下入門左中庭北面哭免麻于東即位袒與主人丨丨丨白氏六帖)
哭盡哀(婦人奔喪升自東階殯東西面坐丨丨丨東髽即位與主人拾踊注婦人髽於東序不髽於房)
(變於室也去縱大紒曰髽拾東也同上)聞喪遂行(奔喪之禮丨親丨以哭答使者盡哀問故又哭)
(盡哀服布深衣素冠丨丨日行百里不以夜行惟父母之喪見星而行見星而舍若未得奔則成服而後行過)
(州至境則哭盡哀而止哭避市朝望其州境哭此父母之喪也至於家内外哭待於堂上奔喪者入門而左升)
(自西階殯東西面憑殯哭盡哀少退再拜退於序東被髮復殯東西面坐哭人盡哀尊卑撫哭如常訖内外各)
(還其奔喪者乃還厥明坐於殯東如初未成服者三口成服通典)奔喪不及(聞喪不得奔喪乃為)
(位括髮袒成踊襲絰絞帶即位於次又哭三哭括髮袒成踊若除喪而後歸則先之墓哭成踊東括髮袒絰遂)
(除於家不哭注東即主人位除喪除喪而歸聞遠兄弟之喪既除喪而後聞免袒成踊拜賓則尚左手尚左言)
(拜也白帖)使還奔喪(王朗使虞翻見豫章太守華歆圖起義兵未至聞孫策向會稽翻還遭父憂以)
(奉命冇節不過家追朗至侯官還然後丨丨)徒跣奔喪(張曲江自徐州被髮丨丨趍喪所負土築)
(塋晨夕號慟)棄子奔喪(李孝女名妙法瀛州博野人安祿山亂被劫徙他州聞父亡欲間道丨丨)
(一子不忍去割一乳留以行)奔喪不哭(王獻之卒兄徽之丨丨丨丨直上靈牀坐取獻之琴彈之)
(久而不調歎曰嗚呼子敬人琴俱亡因頓絶月餘亦卒)奔喪得罪(吉黃為長陵令時科禁長吏擅)
(去官而黃門司徒趙温薨自以為故吏丨丨為司隸鍾隸所收遂伏法死魏常林傳孫權詔三年之喪人情之)
(極痛世治無事君子不奔人喪有事則殺禮從宜以義斷恩也顧譚議以為奔喪立科輕則不足禁孝子之心)
(重則本非應死之罪胡綜議宜從科以大辟有犯無赦其後吳縣令孟宗奔母喪而自拘於武昌以聽刑陸遜)
(陳其素行减一等三國史)不奔母喪(吳起家累千金遊仕不遂出衛郭門與其母别齧臂而盟曰起)
(不為卿相不復入衛遂仕於魏為將母死終不歸曾子以為薄於孝而絶之史)不奔父喪(漢陳湯丨)
(丨丨丨)
弔慰附(君臨弔君遣弔)
事類往哭(三年之喪雖功哀不弔如有服而將丨丨之則服其服而往即喪大功弔哭而退不聽事)
(焉期之喪未葬弔於鄉人哭而退大功衰弔待事不執事小功緦麻執事不於禮禮奠饋也白帖)相引
(弔賓至掌次者引之次賓着素服相者入告内外縗服丨者丨主人以下立哭於阼階下婦人升哭於殯西相)
(者引賓入立於庭北面西上為首者一人進當主人東面立云如何不淑主人哭再拜稽顙為首者復北面位)
(弔者俱哭十餘聲相者引出少頃相者引主人以下各還次通典)弔而不傷(知生者弔知死者傷)
(知生而不知死丨丨丨丨知死而不知生傷而不弔曲禮)死而不弔(丨丨丨丨者三謂輕身忘孝也)
(畏人或以非罪攻已不能有以說之死之者厭行止危險溺不乘橋船檀弓)弔不飲酒(行丨之日)
(丨丨丨食肉馬同上)弔不越疆(五十無車者不越疆而弔人檀弓婦人不越疆而弔人)弔日
不樂(丨於人是丨丨丨同上)哭日不歌(子食於有喪者之側木嘗飽也子於是日哭則不歌)
(語上)羔裘不弔(丨丨玄冠丨以丨語十)齊衰往弔(子張死曾子有母之喪則丨丨而丨)
(哭之或曰齊衰不以丨曾子曰我弔也與哉記檀弓篇)帶絰而入(子游裼裘而弔曾子蓋非之主)
(人既小歛袒括髮子游襲裘丨丨丨丨曾子曰我過矣夫夫是也注禮主變客乃變)練冠以待(衛將)
(軍文子之喪既除喪而越人來弔深衣丨丨丨丨於廟垂涕洟子游曰其庶幾乎動也中)號哭老𥅆
(老𥅆死偃然寢於巨室而我噭噭然隨而哭之人哭亦哭人號亦號)慟哭顔淵(顔淵死子哭之慟從)
(者曰有慟乎曰非夫人之為慟而誰為)受弔中庭(孔子哭子路於中庭人有弔者而夫子拜之檀)
(弓)出弔東郭(孟子將朝王王使人來對口不幸而有疾不能造朝明日丨丨於丨丨公孫丑曰昔)
(者辭以疾今日弔或者不可乎曰昔者疾今日愈如之何不弔公孫丑下)弔不踰階(公行子有子之)
(喪右師入丨孟子不與右師言右師不悅曰諸君子皆與驩言孟子獨不與驩言是簡驩也孟子聞之曰禮朝)
(廷不歴位而相與言丨丨丨而相揖也我欲行禮子故以我為簡不亦異乎離婁)弔不於郊(齊侯)
(遇杞梁之妻於郊使弔之辭曰有先人之敝廬在下妾不敢與郊弔齊侯弔於其室襄十三)畫宫受
弔(哀公使人弔蕢尚遇諸道避於路丨丨而丨丨馬曾子曰蕢尚不如杞梁之妻之知禮也檀弓)設席
行弔(衛大經蒲州解人素善魏夏侯乾童聞其母卒盛暑往弔或止之曰方夏涉遠不如致書荅曰書能)
(盡意耶比至乾童以事行乃丨丨丨丨禮不詣其家而還孔帖)箕踞待弔(阮步兵籍喪母裴令公楷)
(往弔之阮方醉散髮坐床丨丨不哭裴至下席哭弔喭畢復去或弔裴凡弔主人哭容乃為禮阮既不哭君何)
(為哭裴曰阮方外之人故不崇禮制我俗輩中人久以儀軌自居時人以為兩得其中)廬前受弔
(齊澣母亡受弔廬前賓客未嘗至柩室語人曰平生非至親不升堂入謁豈以存亡變禮耶)及門而
反(王羲之代王述為會稽太守少齊名而羲之輕述述母喪羲之心止一弔竟不重詣後言往弔入門主人)
(哭不前而反欲以辱之述甚恨也)乘醉而入(王悅字元逹弱冠知名恃才放酒誕節慕王澄為人)
(婦父嘗有慘悅丨丨弔之婦父哭慟悅與賓客十餘人連臂被髮祼身丨丨繞之三匝而去)鼓琴而
哭(顧榮素好琴張翰哭之上床鼓琴數曲撫琴而歎曰顧彦先能復賞此否因又哭不弔喪主而去)致
芻而去(徐穉字孺子郭林宗有母憂穉往弔之丨生丨一束於廬前丨丨衆怪不知其故林宗曰此必)
(南州高士徐孺子也詩不云生芻一束其人如玉吾無德以將之)弔莫知名(漢龔勝死有父老弔)
(之甚哀曰膏以明自煎龔生竟夭其天年人莫知名也)弔無雜賓(王祥之薨奔赴者非朝廷之賢)
(則親戚故吏而已門無雜弔之賓本傳)淚如河注(人問顧長康哭桓宣武之狀如何曰鼻如廣莫)
(風眼如懸河决聲如振雷破山丨丨傾丨丨海世說)弔作驢鳴(王仲宣粲好驢鳴既葬文帝臨其喪)
(顧謂同遊曰王好丨丨可作一聲送之坐客昏作丨丨世說孫子荆楚有才少所推服唯雅敬王武子濟武子)
(喪時名士無不至者子荆後來臨尸慟哭賓客莫不垂涕哭畢白靈床曰卿嘗好我詐丨丨今我為卿作體似)
(聲真賓客皆笑孫舉頭曰使君輩存今此人死)青蠅為弔(吳虞翻放棄南方云自恨䟽節骨體不媚)
(犯上獲罪當長没海隅生無可與語死以丨丨丨丨客使天下無一人知己者足以不恨)雙鶴來弔
(晉陶侃為江夏太守母憂去職有二客來弔不哭而退化為雙鶴冲天而去)百官會弔(孔光薨公)
(卿丨丨丨丨本傳百官臨弔畢集孔光之門常衮華州刺史墓誌)萬里赴弔(徐穉有死喪丨丨負)
(笈丨丨後漢書)赴者三萬(陳寔字仲弓卒子家大將軍何進遣使弔祭海内丨丨丨丨餘人制衰麻)
(者以百數共利石立碑謚為文範先生)誄者四十(郗超死之日貴賤操筆為丨丨丨丨餘人晉中)
(興書)痛没賢子(王愆期謂陶侃曰賢子越騎酷没天下為公痛心况慈父情耶世說)獨弔將
士(秦叔寳始為隋將來護兒遣使襚弔之吏怪曰士卒死喪將軍未有所問今獨弔叔寳何也護兒曰是子)
(才而武忠節完整豈久處卑賤耶)感慟致哀(衛洗馬玠亡葬南昌城許徵墓東玠之薨謝幼輿發)
(哀於武吕丨丨不自勝人問子何恤而丨丨如是答曰棟梁折矣何得不哀)情至過哀(唐元德秀)
(死族弟結哭之慟或曰子哭過哀結曰若知哀之過而不知丨之丨大夫弱無固性專老無在死無餘生六十)
(年未嘗識女及未嘗有十畝之地十尺之宅十歲之僮未嘗完布帛而衣具五味而食吾哀之以戒荒淫貪佞)
(綺紈梁肉之徒)念妾嗚咽(宋劉德願為孝武狎侮殷貴妃薨上與羣臣至墓謂德願曰卿哭貴妃若)
(悲當厚賞德願應聲號慟上悅以為豫州刺史又令醫術羊志哭殷志亦嗚咽人問卿那得此副悉淚志曰我)
(爾日自哭亡妾耳)含辛為淚(符后死慕容熙制百僚於宫内哭使有司按驗無淚者罪之羣臣莫)
(不丨丨以丨丨通鑑)匍匐往弔(陳烈福州人以鄉行稱尤為蔡君謨所知然烈行怪多偽蔡君謨母)
(死烈往弔自其家丨丨而進人問之曰此詩所謂凡民有喪丨丨救之者也其所為類如此石林燕語)朝
服不弔(丁晉公謂言嘗見常武太原王公言先太師傾背時朝賢來相弔朱紫盈門惟徐左省鉉獨擕)
(一麻袍角帶於客位内更易後方入相弔以此知士大夫具朝服臨哀弔問深不可也先太師即兵部侍郎祐)
(也談錄)
君臨弔史鰌屍諫(衛靈公時蘧伯玉賢而不用彌子瑕不肖而任事大夫史鰌患之數以諫)
(不聽史鰌病且死謂其子曰我生不能正君者死不當成禮置屍北堂足矣丨丨死靈公住弔問其故具以父)
(言對靈公蹶然易容曰夫子死以丨丨可謂忠不衰矣於是召蘧伯玉而進之以為卿退彌子瑕徙喪正堂成)
(禮談錄)尼父哀誄(魯哀公誄孔丘曰天不遺耆老莫相子位焉嗚呼哀哉尼父)車駕臨
喪(祭遵卒帝愍悼之尤甚喪至河南縣詔遣百官先會葬車駕素服臨之望哭哀慟每嘆曰安得憂國奉公)
(之臣如祭征虜者乎高士廉卒帝欲臨弔房玄齡以帝餌金石諫不宜近喪帝曰朕有舊故姻戚之重君臣)
(之分卿置勿言即從數百騎出長孫無忌伏馬前陳士廉遺言乞勿臨喪帝猶不許無忌至流涕乃還)涕
淚成冰(羊祐卒武帝素服哭之甚哀是日天寒帝丨丨霑鬚鬢皆丨丨馬南州人征市日聞祜喪皆號)
(慟罷市巷哭者聲相接吴守邊士亦為之哭仁德所感如此)
君遣弔以詩遣弔(白居易卒宣宗以詩弔之)遣使會弔(楊綰薨帝驚悼詔贈司徒)
(丨丨者册授欲及其未歛也遣百官會苐弔)中使設祭(張曲江既薨元宗追歎曰自公歿後不聞)
(&KR0008;言發中使至韶州弔)中人臨弔(李嗣業卒葬日使丨丨丨丨丨李吉甫卒目大殮至卒哭皆)
(丨丨丨)郎中臨弔(李惟簡訃至上悼愴罷朝遣丨丨丨丨韓文李志)京官赴弔(尉遲)
(恭卒高宗詔丨丨五品以上及朝集使丨第臨弔)
祭奠附君遣祭
事類朝奠(丨丨日出夕奠逮日禮記)朔奠(有薦新如丨丨同上)寄酹(濁醪一樽丨丨千里)
(汪龍溪)寫哀(芻靈就列遣奠停軌樽酒丨丨權載之奠以叙哀韓文)薦醪(泉壊殊途幽明求隔)
(感平生其若斯聊申絮酒儻聦明之不昧式丨簞丨輅賓王)奠斝(遣使丨丨百酸攪腸音容若生曷日)
(而忘李翺祭文)蘋蘩蕰藻(苟有明信澗溪沼沚之毛丨丨丨丨之菜可羞于王公可薦于鬼神左傳)
蕙蘭桂椒(丨肴蒸兮丨藉奠丨酒兮丨漿九歌)明齊溲酒(加薦普淖丨丨丨丨儀禮士虞)
(禮法)樽酒簋貳(丨丨丨丨涕零如雨權載之)炙雞往祭(徐穉為太尉黃瓊所辟不就及)
(瓊卒歸葬者負糧徒步到江夏哭之設雞酒薄祭哭畢而去不告姓名又云諸公所辟雖不就有死喪負笈赴)
(事嘗於家預炙雞一隻以一兩棉絮漬酒暴乾以裏雞徑到所葬家隧外以水漬綿使有酒氣斗米飲白茅為)
(藉以雞置前酹酒畢則去不見喪主)刲股致祭(崔從太和六年卒下有刲肉以祭者鳥胤既殁士)
(二千人丨丨丨丨)斗酒隻雞(曹操感太尉橋玄知己及後經過玄墓自為祭文曰承從容誓約之)
(言殂殁之後路有經由不以丨丨丨丨相沃酹車過三步腹痛勿怨雖臨時戲笑之言非至親之篤好胡肯為)
(此哉)白粥生芻(呂才母喪以哀毁卒通義郎餘令以丨丨元酒丨丨祭路世人哀之生芻事詳見)
(前弔□類)設位沃饋(李勉嘗引李廵張參在幕府後二人卒至宴餘乃丨虚丨丨丨之)過墓
祭奠(白傳葬龍門山河南尹盧貞刻醉吟先生傳立于墓側今洛陽士庶及四方遊人過其墓者必奠以)
(巵酒冢前方丈之土常成泥濘賈黃中談錄)祭柳子厚(嗟嗟子厚而至然耶自古莫不然吾又何)
(嗟人之生世如夢一覺其間利害竟亦何校當其夢時有樂有悲及其既覺豈足追惟凡物之生不願為材犧)
(樽青黃乃木之災子之中葉天脫弔羈玉佩瓊琚大放厥辭富貴無能磨滅誰紀子之自著表表愈偉不善為)
(斵血指汙顔巧匠旁觀縮手袖間子之文章而不用世乃令吾徒掌帝之制子之視人自以無前一斥不復羣)
(飛刺天嗟嗟子厚今也則亡臨絶之音一何琅琅徧告諸友而寄厥子不鄙謂余亦託以死凡今之交觀世厚)
(薄余豈可保能承子託非我知子子實命我猶為鬼神寧敢遺墮念子永歸無復來期設祭棺前矢心以辭嗚)
(呼哀哉韓文公)祭歐文忠(嗚呼哀哉公之於世六十有六年民有父母國有蓍龜斯文有傳學者有)
(師君子有所恃而不恐小人有所畏而不為譬如大川喬嶽雖不可見其運動而功利之及於物者盖不可以)
(數計而周知今公之没也赤子無所仰庇而朝廷無所稽疑斯文化於異端學者至於用夷君子無與為善而)
(小人沛然自以為得時譬如深山大澤龍亡而虎逝則變怪百出舞鰌鱔而號狐狸昔公之未用也天下以為)
(病而其既用也則又以為遲及其釋位而去也莫不冀其復用至於請老而歸也英不悵然失望而猶庶幾於)
(萬一者幸公之未衰孰謂公無復有意於斯人也奄一去而莫予追惟厭世之溷濁潔身而逝乎將民之無祿)
(而天莫肯違昔我先君懷寳避世非公則莫能致而不肖無狀寅緣出入受教門下者十有六年於斯聞公之)
(喪義當匍匐而往弔而懷祿不去愧古人以忸怩緘辭千里以寓一哀而已蓋上以為天下慟而下以哭吾私)
(蘇子瞻夫事有人力之可致猶不可期况乎天理之冥漠又安可得而推惟公生有聞於當時死有傳於後世)
(苟能如此足矣而亦又何悲如公噐質之深厚智識之俊高遠而輔以學術之精微故形於文章見於議論豪健)
(偉怪巧瑰琦其積於中者浩如江河之停蓄具發於外者爛如日星之光輝其清音幽韻凄如飄風急雨之驟)
(至其雄辭宏辨快如輕車駿馬之奔馳世之學者無問乎識與不識而讀其文則其人可知嗚呼自公仕官四)
(十年上下往返感世路之﨑嶇雖迍邅困躓竄斥流離而終不可掩者以其公議之是非既壓復起遂顯於世)
(果敢之氣剛正之節至晚而不衰方仁宗皇帝臨朝之末年顧念後事謂如公者可以寄社稷之安危及夫發)
(謀决策從容指顧立定大計謂千載而一時功名成就不居而去其出處進退又庶乎英魄靈氣不隨異物腐)
(散而長在乎箕山之側與穎水之湄然天下之無賢不肖且猶為涕泣而欷歔而况朝士大夫乎昔遊從又予)
(心之所嚮慕而瞻依嗚呼盛衰興廢之理自古如此而臨風想望不能忘情者念公之不可復見而其誰與歸)
(王介甫)祭尹師魯(嗟夫師魯辨足以窮萬物而不能當一獄吏志可以挾四海而無所措其一身)
(窮山之崖野水之濱猿猱之窟麋鹿之羣猶不容其間兮遂即萬鬼而為鄰嗟乎師魯世之惡子之多未必若)
(愛子者之衆何其窮而至此兮得非命在乎天而不在乎人方其奔顛斥逐困阨艱屯舉世皆冤而語言未嘗)
(以自及以窮至死而妻子不見其悲忻用捨進退屈伸語默夫何能然乃學之力至其握手為訣隱几待終紅)
(顔色不變笑言從容死生之間既已通於性命憂患之至宜其不累於心胷自子云逝善人宜哀子能自逹予)
(又何悲惟其師友之益平生之舊情之難忘言不可究嗟夫師魯自古有死皆歸無物惟聖與賢雖埋不没尤)
(於文章焯若星日子之所為後世師法雖嗣子尚幼未足以付予而世人藏之庶可無於墜失子於衆人最愛)
(子文寓辭千里侑此一鐏冀以慰子聞乎不聞歐陽永叙)
祭蘇子美(哀哀子美命止斯耶小人之幸君子之嗟子美之心胷蟠龍蛇風雲變化雨雹交加忽然)
(揮斧霹靂轟車人有遭之心驚膽落震仆如麻湏臾霽止而回顧百里山川草木開發萌芽子於文章雄豪放)
(肆有如此者吁可怪耶嗟乎世人知此而已貪悅其外不窺其内欲知子心窮達之際金石雖堅尚可破碎子)
(於窮逹始終仁義唯久不知乃窮至此藴而不見遂以没地獨留文章照耀後世嗟世之愚掩抑毁傷譬如磨)
(鑑不滅愈光一世之短萬世之長其間得失不待較量哀哀子美來舉予觴歐陽永叙)祭司馬公
(嗚呼百世一人千載一時惟時與人鮮偶竒竒公事仁宗百未一施獨發大議唯天我知厚陵之初先事而規)
(帝欲得民一尊無私母子之間莫如孝慈人所難言我則易之神宗知公敬如蓍龜專談仁義輔以書詩枉尺)
(直尋願公少卑公曰天子舜禹之姿我若言利非天誰欺退居于洛四海是儀化及豚魚名聞乳兒上聖見公)
(口子得師付以衡石惟公所為公亦何為視民所宜有莠則鋤有疾則醫問疾所生師老兵疲和戎上策决用)
(無疑此計一定太平可基譬如農夫既闢既舊投種未粒引穫而炊賓客滿門公以疾辭不見十日入哭其帷)
(天為雨泣路人垂洟畫像於家飲食必祠矧我衆僚左右疇咨共載一舟喪其楫維終天之訣寧復來思歌此)
(奠章以侑一巵蘇子瞻)祭范蜀公(仁宗在位四十二年畦而種之有得皆賢既歴三世悉為名臣)
(今如晨星存者幾人孰知我公碩大先明導日而升燦馬長庚死生契闊公獨夀考天實耆之以殿諸老二聖)
(嗣位仁義是施公昔所言略行無遺維樂未和公寢不寧樂成其薨公往則暝凡百君子願公無極胡不萬年)
(以重三國責難之忠愛莫助之嗟我後來誰復似之吾先君子秉德不耀公輿兄弟一日之少窮逹不齊歡則)
(無間先友善矣我已白髮聞公之喪方食哽噎堂堂我公豈其而亡望公凜然猶舉我觴蘇子由)祭張
敬夫(嗚呼敬夫遽棄子而死也耶我昔求道未獲其友蔽莫子開吝莫予剖盖自從公而覿於大業之規)
(模察彼羣臣之紛紏於是相與切磋以究之而又相厲以死守也丙戌之冬風雪南山解袂諸州今十五年公)
(試畿輔公翔禁省公牧予南我遯巖嶺顯晦殊途心莫興同書疏悃惻鬼神可通公尹江陵我官盧嶽驛騎相)
(望音問愈數去臘之窮有來自西告我公疾手書在擕我觀于時神理或僭是疾雖微已足深念亟遣問訊閱)
(月而歸叩函發書歎吒歔欷時友曾子實同我憂揮涕請行誼不忍留曾行未幾公訃果至張侯適來相向反)
(袂嗚呼敬夫竟棄子而死也耶惟我家傳忠孝學造精微外為軍民之所屬望内為學者之所依歸治民以寬)
(事君以敬正大光明表裏輝映自我觀之非惟十駕之弗及盖未必終日言而可盡也矧聞公喪痛徹心膂緘)
(詞寄哀不遑他語顧聞公之臨絶手遺疏以納忠召賓佐而與訣委符節而告終盖所謂得正而斃者又凜乎)
(其有史魚之風此猶足以為吾道而增氣抑又可以卜悟於宸聦又聞公於此時屬其弟以語予用斯文以為)
(寄意懇懇而無餘顧何德以堪之然敢不竭其庸虚并矢詞以為報尚精爽其鑒兹又具位朱某竊聞故友)
(敬夫張兄右文殿修撰大葬有期謹遣清酌時羞奠于柩前南望拜哭起而言曰嗚呼自孔孟之云遠聖學絶)
(而莫繼得周張與程子道乃抗而不墜然微言之輟響今未及乎百歲士各私其所聞已不勝其乖異嗟惟我)
(之與兄脗志同而心契或面講而未窮又書傳而不置盖有我之所是而兄以為非亦有兄之所無而我之所)
(議又有私所共嚮而終悟其徧亦有早所同擠而晩得其味盖繳紛往反者幾十餘年末乃同歸而一致由是)
(上而天道之微遠而聖言之秘近則進修之方大則行藏之義以兄之明固已洞照而無遺若我之愚亦幸切)
(窺其一二然兄喬木之故家而我衡茅之賤士兄高明而宏博我狷狹而迂滯故我嘗謂兄宜以是而行之當)
(時兄亦謂我盍以是而傳之來裔盖雖隠顯之或殊實則交需而共濟不惟相知之甚審抑亦自靖而無愧嗚)
(呼孰謂乃使兄終在外以違其心予亦見縻於斯而所願將不遂也政使得間以就其書是亦任左肱而失右)
(臂也傷哉吾道之窮予復何心於此世也惟修身補過以畢餘年庶有以見兄於地下也聞兄之葬而不得臨)
(獨南望長號以寄此酹也惟兄憐而鑒之尚有以輔子之志也嗚呼哀哉朱元晦)祭呂伯恭(嗚呼)
(哀哉天降割於有德何其酷耶往歲已奪吾敬夫今者伯恭胡為又至於不淑耶道學將誰使之振君德將誰)
(使之復後生將誰使之誨斯民將誰使之福說經將誰使之繼事記將誰使之續耶若我之愚則病將誰為之)
(箴過將誰為之督耶然則伯恭之亡曷為而不使我失聲而驚呼號天而慟哭耶嗚呼伯恭有蓍龜之智而處)
(之若愚有河漢之辨而守之若訥胷有雲夢之富而不以自多詞有黼黻之華而不易其出此固今人之所難)
(而未足以議兄之彷彿也若乃孝友絶人而勉勵如弗及恬澹寡慾而持守不少懈盡言以納忠而羞為訐秉)
(義以飭躬而恥為介是則古之君子尚或難之而吾伯恭猶欿然而未肯以自大也盖其德宇寬洪識量閑廓)
(既海納而淵澄豈澄清而撓濁矧涵濡於先訓紹文獻於厥家又隆師而親友極討論之幽遐所以禀之既厚)
(而養之深取之既博而成之粹宜所立之甚高亦無求而不備故其講道於家則時雨之化進位於朝則鴻羽)
(之儀造辟陳謨則宣公獨御之對承詔奏篇則右尹祈招之詩上方虚心而聽納衆亦注目其數施何遭時之)
(不遂遽縈疾而言歸慨一卧以三年尚左圖而右書間逍遥以曳杖恍沂上之風雩衆咸喜其有瘳冀卒攄其)
(素藴不則傳道以著書抑亦後來之程凖何此望之難必奄一夕而長終增有邦之殄瘁極吾黨之哀恫嗚呼)
(哀哉我實無似兄辱與遊講摩深切情義綢繆粤前日之枉書尚粲然其手筆始言沉痼之難除猶幸死期之)
(末即中語簡編之次第卒誇草樹之深幽謂昔騰牋而有約盍今命駕以來遊欣此旨之可懷懔計車而偕至)
(考日月之幾何不旦暮之三四嗚呼伯恭而遽死耶吾道之哀乃至此耶既為位以泄哀復緘辭以寓奠冀嗣)
(歲之有間尚前言之可踐嗚呼哀哉朱元晦)祭劉恭父(嗚呼哀哉天胡付公以瓌竒後偉之材而)
(不并假以者耋期耄之夀胡位公以樞機藩屏之重而不遂畀以彌綸贊輔之權使公名若極富貴而無欲實)
(則抱憂嘆以終天此中外志義之士所以聞公之薨皆失聲而相弔或雖未識公面而亦不自知其涕泗之流)
(漣者也嗚呼哀哉惟公生有異質早擢巍科退而自葆弗競弗譁屈首受書典學于家内充其美外振厥華暨)
(登王朝遂掌綸綍獻納綢繆訏謨密勿忤權觸要無所回屈帝眷弗渝試以郡紱受鉞于南勦頑踣凶婉孌赤)
(子撫摩哀恫禮賢勸學導和致豐報政三年鄒魯其風帝曰來歸振我兵柄曾不幾時咨以大政公奮其庸帝)
(虚以聽張磔宏綱塞絶僭令道直身危突不暇黔出臨兩鎮咸燀思漸適嬉于堂遽哭于苦恩詔起之有竦其)
(詹公卧弗承帝悉其孝曰究汝哀來覲來教公言益切公守不撓再撫于潭亦顯其效乃遷建業民病以饑公)
(不寢食起坐嗟咨方略既張惠術四施曾是流莩化為充肥帝嘉乃勲加勞進律倚毗萬深遽告以疾忠無隠)
(情諫有遺筆帝驚罷朝悼此良弼嗚呼哀哉我以孤童來託公家公不我鄙勸導有加公姿鸞鵠我性麏䴥豈)
(无異同卒莫疵瑕自公進為議論慷慨實始期公高明光大公之知我亦晚而最迨其永歸手札告戒褒德撫)
(孤古昔所艱并以諉我我其敢安把書長號涕隕闌干還坐以思慨其永歎念昔帝師為國死義亞傳承之夷)
(險一致屏山雖隱亦豈忘世公襲其傳克廣無替衆咸謂公當訖外庸入贊皇極下釐庶工登賢屏姦復境攘)
(戎内繼祖考畢其餘忠天胡難諶而止於此羣邪交慶衆正心死矧予之懷竊究終始願言思公曷其有已嗚)
(呼哀哉昔誦離騷舉公觴兮今拜以哭酹公堂兮私情公義兩怛傷兮神靈不昧尚克鑒予之衷腸兮嗚呼哀)
(哉朱元晦)祭鄭自明(故友台州史君大著鄭兄自明之靈曰比年以來上氣哀弱觀時俯仰徇勢前)
(却其心有一身而無天下其口有唯唯而無諤諤偉哉自明之為人信所謂喧啾百鳥之羣忽見秋天之一鶚)
(者也盖自其布衣而已有憂天下之心其揖譲人主之前則直欲排佞倖之朋從而折其角其言明白切至磊)
(磊落落憤激峻厲嶢嶢嶽嶽明主所為虚心而嘉嘆羣公所為變容而駭愕善類所為喜幸而心開邪黨所為)
(戚嗟而氣索偉哉自明之為人凛乎其有古爭臣之風求之近世則措之鄒陳之間而無怍者也夫何天命之)
(不延竒禍一朝而遽作使前之悲者喜而喜者悲紛慶吊之交錯嗚呼哀哉君昔過我寒泉之濱一語定交情)
(義日親逮上饒之草次語霄分而更僕謂當擇善以潛心毋以一長而自足粤今兹之秋孟又札書以申之眷)
(子心之悃欵實千載以為期書適往而訃來噭馬號其馬及哦殄瘁之悲詩坌百憂之來集惟平生之忠赤諒)
(雖死而不忘跪陳情於一酹詞與淚以俱揚嗚呼哀哉朱元晦)
君遣祭食瓜遣奠(萊國公杜如晦薨太宗詔虞世南為制碑文後因食瓜美愴然悼之遂輟)
(食丨丨于靈座唐火)勑饌往祭(高士廉卒方寒食敕尚宫以食四轝往祭)命使弔祠(辛雲)
(京卒及葬丨丨丨丨時將相祭奠者至七十餘幄喪車移咎乃得去)遣使設祭(明皇幸蜀一日登高)
(山望秦川謂高力士曰吾聽張九齡言不至此遣使祭之)
賻贈附(君遣賻助喪)
事類賻賵(知生則丨知死則丨賻之為言助也賵之為言覆也輿馬曰賵貨財曰丨玩好曰贈决其)
(意也衣被曰襚養死具也春秋說題辭)贈襚(贈助也賵赴也所以助生送死追遠思終副至意也丨之)
(為言稱也丨之為言遺也白虎通乘馬曰賵衣衾曰襚具玉曰唅錢財曰賻穀梁傳)佐生(賻贈所以丨丨)
(贈襚所以送死荀大略)贈死(丨丨不及尸非禮也注尸未葬之通稱隱元年)不問費(弔喪弗能)
(賻丨丨其所丨記曲禮)無親受(賻者既致命坐委之擯者舉之主人丨丨丨也注喪者非尸柩之事)
(不親也)贈玄纁(魯人之贈也三玄三纁儀禮賓有丨者既祖奠賓立於大門外西廂東面從者以篚)
(奉玄纁立於西南相者受命出西面曰敢請事賓曰某敢賵相者入告出曰某孤須矣執篚者奠取幣以受賓)
(唐志)奉束帛(使者立於大門外之西東面從者以篚丨玄纁丨丨立於使者之西南俱東面凡賻通貨)
(賵相者入告主人立哭相者進主人前東面受命出詣使者前西面口敢請事使之從者以篚進詣使者前西)
(向以授使者退復位使者曰某封某官某子使某賻相者入告出曰孤某須矣相者引使者入立於内門外之)
(西東面主人止哭使者少進東面曰某封若某官使某賻主人哭再拜使者少進坐委之興復位掌事者進坐)
(舉之興以東使者出主人拜送通典)班賻布(子柳之母死子碩請其子柳曰何以哉子碩曰請粥庶弟)
(之母子柳曰如之何其粥人之母以葬其母也不可既葬子碩欲以賻布之餘具祭器子柳曰不可吾聞之也)
(君子不家於喪請班諸兄弟之貧者注家於喪謂因死者以為利班分賜之也)攝束帛(伯高之喪孔子)
(之使者未至冉子丨丨丨乘馬而將之孔子曰異哉徒使我不誠於伯高)說驂以贈(孔子之衛遇舊)
(館人之喪入而哭之哀出使子貢丨丨丨丨之子貢曰於門人之喪未有所說驂說驂於舊館旡乃已重乎夫)
(子曰予鄉者入而哭之遇於一哀而出涕予惡夫涕之無從也小子行之)懷縑以贈(後漢王丹字仲)
(回好周給有喪者則賻給親自營護遭喪者輒待丹為辦河南守陳遵關西之大俠也其友人喪親遵為護喪)
(事賻助甚豐丹乃懷縑一匹陳於主人前曰如丹此縑出自機杼遵聞而有慙色本傳)遜還賻送
(漢原涉祖父為南陽太守死官賦歛送葬皆千萬以上涉譲還之本傳)辭却贈賻(王温為凉州刺)
(史卒故吏賻贈數百萬其子戍辭而不受由是顯名本傳)不取賵遺(陸贄以喪解官客東都諸方賵)
(遺一不取惟韋阜以布衣交先以聞故所致輒稱詔受之)悉辭贈賻(管寧字幼安喪父中表愍其孤)
(貧咸共贈賻悉辭不受稱財以送終本傳竇建德父卒里中送葬千餘人所贈弔皆譲不受)
君遣賻祭服以襚(衛有太史曰柳莊寢疾公曰若疾革雖當祭必告公再拜稽首請於尸曰)
(有臣柳莊也者非寡人之臣社稷之臣也聞之死請往不釋服而往遂以襚之鄭注不脫君丨丨丨丨臣親賢)
(也記檀弓)珠玉以贈(季平子卒將以君之璠璵歛贈以珠玉孔子聞之曰送死以寳玉是猶暴屍於)
(中原示人以姦利之端家語)給以絹布(房元齡薨丨丨丨二千叚粟三千斛)賜之粟帛
(孔巢父卒賜其家粟帛存恤之)賵禮為縟(裴度薨丨丨丨丨)厚禮贈恤(李勣卒帝曰勣)
(奉上忠事親孝歴三朝未嘗有過性廉謹不立産業今亡當旡贏貲有司其厚贈恤之)給俸為賵
(鄭餘慶卒帝以其貧特丨一月丨料丨丨襚)賻布尤厚(崔敦禮卒高宗為舉哀東雲龍門丨丨秘)
(器丨丨)賻絹千疋(田神功死丨賵丨丨丨布五百端百官弔喪賜屏風茵褥飯千柔門追福)賜
錢百萬(歐陽地餘貴幸至少府戒子曰我死官屬送汝財勿受也子如父命天子嘉之丨丨丨丨)
助喪助之沐椁(孔子之故人原壞母死夫子丨丨丨丨原壞登木曰久矣子之不託於音也歌)
(曰貍首之班然執女手之拳然夫子為弗聞也者而過之注沐治也禮記)為之治喪(何蕃和州人居)
(太學二十年有死喪旡歸者皆身丨丨丨丨見賻贈類王丹事)以俸辦葬(何易于為邑昌令民)
(有死喪不能具葬者以俸敕吏為辦之)解牛給喪(竇建德鄉人喪親貧無以葬建德方耕聞之太)
(息遽丨丨與丨丨事鄉黨異之本傳)家資傾送(唐郭震字元振年十六與薛稷趙彦昭同為太學生)
(家嘗送資錢四十萬會有縗服者叩門自言五世未葬願假以治喪元振舉與之無少吝亦不質名氏稷等嘆)
(駭河東柳先生仲塗少時縱飲酒肆坐側有書生接語乃以貧未能葬其父母將謁魏守王公祐求資以辦)
(事先生問費幾何曰得錢二十萬可矣先生曰子姑就舍吾且為子謀之整其資得白金百萬錢數萬以遺之)
(議者以郭代公之義不能遠過澠水燕談)麥舟為贈(本朝范文正公仲淹在睢陽遣堯夫到姑蘇般)
(麥五百斛堯夫時尚少既還舟次丹陽見石曼卿問寄此何久答曰兩月矣三喪在淺土欲葬之而北歸無可)
(與謀者堯夫以所載麥舟付之到家侍立良久文正曰東吳見故舊乎曰曼卿為三喪未舉方滯丹陽時無郭)
(元振旡可告者文正曰何不以麥舟與之堯夫曰已付之矣冷齋夜話)
詩集以贐分遺(同年友李君諱惇字憲仲賢而有文不幸早世軾不及與之遊也而識其子薦)
(有年矣薦自陽翟見余於南京泣曰吾祖母邊母馬前母張與君之喪皆未葬貧不敢以饑寒為戚頋四喪未)
(舉死不暝目矣適故人梁先吉老聞余將歸耕陽羡以絹十匹絲百兩為贐辭之不可乃以遺薦曰此亦仁人)
(之餽也既又作詩以告知君與薦者庶幾皆有以助之薦年二十五其文曄然氣節不凡此豈終窮也哉大)
(夢行當覺吾年特未滿遑哀已逝人長眠寄孤館念我同年生意長日月短塩車困騏驥烈火廢圭瓚後生有)
(竒骨出語已精悍蕭然野鶴姿誰復識中散有生寓大塊死者誰不窽嗟君獨久客不識黃土暖推衣助孝子)
(一溉滋湯旱誰能脫左驂大事不可緩蘇子瞻)作詩少助(章默居士字季明生公侯家才性高爽棄)
(家求道不蓄妻子與世旡累而父母與兄之喪貧不能舉以是春眷世間不能旡求於人余深哀其志既有以)
(少助之又取其言為詩以贈其行庶幾有哀之者章子親未葬餘生抱羸疾朝吟噎鄉里夜淚腐茵席前年)
(黑花生今歲白髮出身隨日月逝恨與天地畢願求不毛田親築長夜室難從王孫祼未忍夏后堲五陵多豪)
(士百萬付一擲心知義財難甘就貧友乞不辭毛髮施行自丘山積此志苟朝遂夕死真不滅誓求無生理不)
(踐有為迹棄身屍陀林烏鳶任狼籍前人)
古今合璧事類備要前集卷六十五
