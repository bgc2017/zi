古今合璧事類備要前集卷五十一
宋謝維新撰
道教門
道士
事類丹臺(紫陽真人周季道入蒙山遇羨門子再拜乞長生訣羨門子曰名在丨丨玉室中何憂不仙六帖)仙
階(陳子昂頌尊師有弟子十人並丨丨之秀唐書)名大字道(大道者不可強名也強丨曰丨強丨曰丨真一經訣)
從道為事(人行大道號曰道士士者何理也事也身心順理唯道是從丨丨丨丨稱道士太一珢書經)元始
天尊(無宗無上而獨能為萬物之始故名丨丨運道一切為極尊而常處三清出諸天上故稱丨丨太玄真一經)天
真道士(道士有五一丨丨丨丨高玄真人之流也二神仙道士杜沖尹軌之例也三山居道士許由巢父之比也四出)
(家道士宋倫彭諶之匹也五在家道士黃瓊籛鏗之倫也三洞道科)寓形人間(鶴骨松貌泉停谷虚丨丨丨丨天地)
(無累與扶桑公陶隠君遥為師友矣蔣防文)寄跡老子(張道士嵩高之有道者通古今學有文武長材丨丨丨丨)
(法中為道士以養其親九年聞朝廷將治東方諸侯貢賦之不如法者三獻書不報長揖而去韓文)神眸清朗(有道)
(者其神則清雙眸朗暢四氣和平長江月影太華松聲王維云)膚體清温(齋心受籙服氣鍊形暑不流汗冬不挾纊)
(丨丨顔色冰丨玉丨未識者望之疑神仙中人也白氏六帖)徧游名山(晉許邁恬静不慕仕進父母尚存未忍違)
(親立精舍於餘杭懸溜山朔望時節還家定省父母既終乃遣婦孫氏還家後改名玄丨丨丨丨採藥本傳)詔賜鏡
湖(賀知章遷祕書監請為道士還鄉里丨丨丨丨剡川一曲本傳)鼓琴燒香(孫策欲斬道士于吉諸將勸之策曰)
(昔南陽張津為交州刺史捨前聖典訓廢漢家法律嘗著絳帊蒙頭丨丨丨丨讀邪俗道書云以助化卒為南夷所殺此甚無)
(益諸君但未悟耳江表傳)養鵝換經(王右軍事見書畫類)三景法師(凡道三景稱三景弟子已度三人付)
(師友已後傳授得稱丨丨丨丨太上八素真經)瓊華真人(華陽公主大歷七年以病丐為道士號丨丨丨丨本傳)
嵩山八字(後唐清泰中進士龐式於嵩陽觀聚課有薛學士者因上山次見道士五人曳輕羅羽帔身長大欲攜此)
(子同去薛辭之乃褫其襂背上朱篆一行八字道士乘虚而去薛歸宫話其事無有識其篆者北夢瑣言)句曲五果
(秦孝王時道士周大賓住丨丨山下種丨丨也出真誥)章甫來迎(稷丘公者太山下道士漢武帝東巡狩乃冠丨)
(丨衣黃衣擁琴丨丨列仙傳)羽衣入夢(蘇子與客遊於赤壁之下反而登舟時夜將半四顧寂寥有孤鶴横江東)
(來翅如車輪玄裳縞衣戞然長鳴須臾客去予亦就睡夢一道士羽衣蹁蹮過臨臯之下揖而言曰赤壁之遊樂乎問其姓名)
(俛而不答赤壁賦)奏章天門(見天類天門掛榜事)遊神月宫(見中秋類唐明皇事)
詩集飡霞(我昔東海上勞山丨紫丨親見安期公食棗大如瓜中年謁漢主不愜安歸家朱顔謝春暉白髮見生涯)
(所期就金液飛步登雲車願隨夫子杏壇上閒與仙人掃落花李白送孟士融)煮石(今朝郡齋冷忽憶山中客澗底束荆)
(薪歸來丨白丨遥持一尊酒遠慰風雨夕落葉滿空山何處尋行跡韋應物寄道士)攜琴(夕陽度西嶺羣壑倏已暝松月)
(生夜涼石泉滿清聽樵人歸欲盡煙鳥棲初定之子期宿來丨丨候蘿徑孟浩然宿山房)疊帔(古木無人也來尋羽客家)
(道書堆玉案仙帔疊青霞鶴老難知歲松寒未作花山中不可見何處化丹砂劉長卿訪道士時)藥裹(仙翁無定數時)
(入一壺藏夜夜桂露濕村村桃水香醉中抛浩劫宿處有神光丨丨丹山鳳棋函白玉郎弄河移砥柱吞日傍扶桑龍竹裁輕)
(策鮫絲熨短裳樹栽嗤漢帝橋板笑秦皇徑欲隨關冷龍沙萬里強李義山贈玄微先生詩)丹房(閉劔瑠璃匣鍊丨紫)
(翠丨身佩溪洛圖腰垂虎盤囊李白)醮壇(頭戴鹿胎皮身披鶴氅衣月寒丹井立霜白丨丨歸陳元老詩)丹竈(綵雲)
(不散燒丨丨白鹿時藏種玉田錢起)霞裳(朝弄紫泥詔夕披丹丨丨揮手折若木拂此西日光李白)月帔(歲計芝田)
(熟晨裝丨丨寒李義山詩)風餐(丨丨委松栢雲卧恣天行選升天行)霞起(道士無白髮語音常泉清青松多夀色白)
(石夜常明放步霽丨丨振衣華風生孟郊)行氣(道士寫將丨丨法家童授與步虚詞王建)輕身(茹芝鍊玉學丨丨元)
(次山詩)
女道士
事類金仙(唐景雲元年睿宗第八女西成公主出家為女冠二年改封為丨丨本傳)玉真(唐睿宗第九女昌隆)
(公主與西成並出家為女冠二年改封為丨丨長安輔興坊西南有丨丨女冠觀今云有修道之迹後人為之立堂同上)飡
花絕粒(女道士黎瓊仙年八十而容色益少曾妙行夢瓊仙而丨丨丨丨麻姑記)泛舟求師(蜀女真謝自然)
(泛海將詣蓬萊求師舟為風飄至一處山見道人指言天台山司馬子微名在丹臺身居赤城真良師也蓬萊隔弱水三萬里)
(非舟楫可行非飛仙無以到自然乃回求子微受度後白日上升續神仙傳)
詩集學仙(果州南充縣寒女謝自然童騃無所識但聞有神仙輕生學其術乃在金泉山繁華榮慕絶父母慈愛捐)
(凝心感魑魅慌惚難共言一朝坐宫室雲霧生其間如聆笙竽韻來自冥冥天白日變幽晦蕭蕭風景寒簷楹氣明滅五色光)
(屬聯觀者徒傾骸躑躅詎能前須臾自輕舉飄若風中煙茫茫八紘大影響無由緣里胥上其事郡守驚且觀驅車領官吏甿)
(俗争相先入門無所見冠屨同蛻蟬皆云神仙事灼灼信可傳韓愈)步虚(願隨仙女董雙成王母前頭作伴行初戴玉冠)
(多誤拜欲辭金殿别稱名將敲碧落新齋磬却進昭陽舊賜筝旦暮焚香繞壇上丨丨猶作按歌聲項斯送宫人入道詩)著
帔(街東街西講佛經撞鐘吹螺閙宫庭廣張罪福資誘脅聽衆狎恰排浮萍黃衣道士亦講說座下寥落如明星華山女兒)
(家奉道欲驅異教歸仙靈洗粧拭面丨冠丨白咽紅頰長眉青遂來陞坐演真訣觀門不許人開扃不知誰人暗相報訇然震)
(動如雷霆埽除衆寺人跡絶驊騮塞路連輜軿觀中人滿坐觀外後至無地無由聽抽釵脫釧解環佩堆金積玉光精熒天門)
(貴人傳語召六宫願識師頗形玉皇頷首許歸去乘龍駕鶴來青冥豪家少年豈知道來繞百市脚不停雲窗霧閣事慌惚重)
(重翠幔深金屏仙梯難攀俗緣重浪憑青鳥通丁寧)戴巾(吳江女道士頭丨蓮花丨霓衣不濕雨特異陽臺神足下遠遊)
(履凌波生素塵倦尋向南嶽應見魏夫人李白送女士遊南岳)乘龍駕鶴(見上華山女著帔事)騎鳳駕蟾
(不慚弄玉丨丹丨應逐嫦娥丨老丨東坡題延真觀唐玉真公主修道處)
道觀
事類福區(王璵建言唐家宜崇表丨丨招致神靈唐史)靈境(不死之福鄉養真之丨丨崔尚桐柏觀頌)太
微宫(丨丨之丨列真之宇文選)仙遊館(列丨丨丨玄祖所居六帖)璇臺玉樹(唐辛替否傳)銀宫
金闕(丨丨丨丨列仙攸館元租所居決疑經)靈宫祕宇(丨丨丨丨將尊道德之風宜廣神仙之宅出文選)
丹臺碧洞(出道經又六帖)珠庭琳館(歐陽文集)金榜瑶壇(出唐文粹)瑞雲靈跡(唐顯)
(德中世宗營道宫於城西二人發得石一片上有字題丨丨丨丨鎮梁東他日多應與古同)天華上宫(唐廣德初)
(王璵建言請度昭應南山作丨丨丨丨)京師玄都觀(劉禹錫由和州刺史入為主客郎中復作遊玄都觀詩且)
(言始謫十年還京師道士植桃其盛若霞又十四年過之無復一存唯兔葵燕麥動搖春風耳本傳)長安玉真堂
(東坡延生觀詩自注云觀後上小山有堂玉真宫主修道之遺迹則此云小堂者玉真之堂也本朝端拱元年十月奉勑賜名)
(玉真觀玻詩注)南京鴻慶宫(四聖神御在焉故朱文公謝表云舊邦香火有嚴四聖之真游文集)嵩山崇
福宫(司馬公居洛嘗同范景仁過韓城抵登封憩峻極下院登高頂入崇福宫會善寺)華州雲臺觀(陳摶)
(隠武當山後居丨丨丨丨丨神仙傳)臨安洞霄宫(漢武帝元封間開創祥符改洞霄宫山有五洞交扃九峯回挹)
(千岩萬壑秀聚其中在餘杭縣西真鏡錄)紹興鴻禧觀(鑑湖在丨丨府城南東西二十里南北數里縈帶郊郭連)
(屬峯岫白水翠岩互相映發若鑑若圖賀知章入道賜鑑湖一曲後以所居宅為觀始曰千秋今賜名千秋丨丨丨在湖上郡)
(志)隆興萬夀宫(晉太康間許旌陽於洪州西山舉家四十二口拔宅上昇初旌陽學道於丹陽黃堂嘗以五色)
(錦帷施於黃堂及旌陽上昇錦帷飛還故宅鄉人為立遊帷觀祥符改賜玉隆萬壽官額本記)江州興國宫(任廬)
(山之隂唐九天使者祠明皇自言親見使者降於殿庭因立此祠今為太平興國宫郡志)武夷沖佑觀(丨丨山第)
(十六昇真元化洞天昔有神仙降此曰武夷君統錄地仙授館于此兩岸絶壁人迹罕到清溪九曲流出其間俗傳玉帝與太)
(姥魏真人武夷君建幔亭綵屋數百間施雲裀紫霞褥宴鄉人男女千餘人於其上皆呼為曾孫酒行命奏賓雲之曲石壁上)
(有室曰昇真洞洞上有神仙蛻骨莫計其數室前有黃心木棧又有四木船兩兩相覆亦盛仙骸半枕室棧不墜不壊其下曰)
(丨丨丨遊仙者多自此買舟泝流而上觀之郡志)成都玉局觀(後漢永夀元年李老君與張道陵至此有局脚)
(玉床自地而出老君昇坐為道陵說南北斗經既去而座隠洞中因成洞穴故以玉局名之彭乘記)台州崇道觀
(此山代謂之天台真謂之桐柏高万八千丈周旋八百里其山八重四面如一中有洞天號金庭宫即王子晉之所處唐有司)
(馬鍊師承禎居焉連山峩峩四野皆碧茂樹欎欎四時常青大巖之前瀑布百丈故初搆天尊之堂晝日有雲五色微我鍊師)
(孰能興之唐崔尚碑今賜名崇道觀)建昌仙都觀(麻姑山去城十五里高九里至山麓石磴盤旋山腰而上乍平)
(乍峻至山之半有瀑布淙下三十餘丈又登高巘旁有石池又百餘步入山門榜曰丹霞小有洞天其下有水簾岩有龍居之)
(夾兩山間東望遠峯秀出如畫自是而入地勢寬平膏腴數百畝路之東南隅則碧蓮池坦途一望間即仙都觀乃蔡經宅麻)
(姑王方平所會之處郡志)
詩集紫極宫(何處聞秋聲蕭蕭北窗竹回薄萬古心攬之不盈掬静坐觀衆妙浩然媚幽獨白雲南山來就我簷)
(下宿人從唐生訣羞向季主卜四十九年非一往不可復野情日蕭散世道有翻覆陶令歸去來田家酒應熟李白)雲臺
觀(華嶽獨靈異草木常新鮮山盡五色石水無一色泉仙酒不醉人仙芝皆延年夜聞明星館時詠女蘿絃敬兹不能寐焚)
(柏吟道篇孟郊)桐柏觀(深山丨丨丨殘雪路猶分數里踏紅葉全家穿碧雲月寒岩障曉風遠蕙蘭芬明日出林去吹)
(笙不可聞同上山深地忽平縹緲見殊庭瀑近春風濕松多曉日青石壇遺鶴羽粉壁剥龍形道士王靈寳輕強滿百齡趙師)
(秀詩)玉臺觀(中天積翠玉壺遥上帝高居絳節朝遂有馮夷來擊鼓始知嬴女善吹簫江光隠見黿鼉窟石勢參差烏)
(鵲橋更有紅顔生羽翼便應黃髮老漁樵杜甫)洞霄宫(上帝高居愍世頑故留瓊館在凡間青山九鎖不可到作者七)
(人相對閒亭下泉流翠蛟舞洞霄飛鼠白鴉翻長松怪石宜霜鬢不用金丹苦駐顔東坡又詩便欲洞霄為隠吏一庵閒地且)
(相留)仙都觀(道士白髮尊面黑嵐氣染自言王方平學道古有驗道成白畫飛人世不留窆後有隂長生此地亦所占)
(並騎雙翔龍霞綬紫雲䄡揚揚玉堂上與世作豐歉蘇子由詩空山樓觀何峥嶸真人王遠隂長生飛符御氣朝萬靈悟道不)
(復誦黃庭龍車虎駕來不迎去如旋風摶紫清真人厭世不回顧世間生死如朝暮學仙度世豈無人飡霞絶粒長苦辛安得)
(獨從逍遥君泠然乘風駕浮雲蘇東坡詩)玉局觀(拾遺被酒行歌處野梅官柳西郊路聞道華陽版籍中至今尚有城)
(南社我欲歸尋萬里橋水花風葉暮蕭蕭芋魁徑尺誰能盡榿木三年已足燒百歲風狂定何有羨君今作峨眉叟縱未家生)
(執戟郎也應世出埋輪手莫欺老病未歸身玉局他年第幾人會待子猷清興發還須雪夜去尋君東坡送戴蒙赴成都)玉
局歌(玉局祠官殊不惡銜如清冰俸如鶴酒壺釣具常自隨五尺新蓬織青蒻倚樓看鏡待功名半世兒癡晚方覺何如)
(醉裏泛桐江長笛一聲吹月落蔣公新冡石馬高謝公飛觀詩旐臨秋濤微霜莫遣侵髸綠如今二十四考書玉局陸務)鴻慶
宫(舊宫原廟久煙塵白髮祠官感慨新北望千門空引籍不知何日去朝真朱文公有感)神仙居(山行似覺鳥聲)
(殊漸近神仙簡寂居門外長溪容淨足山腰苦笋助槃蔬喬崧定有藏丹處大石仍存拜斗餘弟子蒼髯年八十養生世世授)
(遺書東坡)澹泊境(獨宿丨丨丨杳然心事空愛兹清溪月復有三松風内慮苟不息外緣乃無窮能知静默理可與論)
(幽通張少遇詩)石殿雨(龍首聳江上上峩曾城宫仙源暗霧雨石殿鳴松風天際白雲起人間神鼎空飄飄見遺像還)
(欲駕冥鴻同上)齋壇月(參差樓閤半天中六月清風百尺松隠約丨丨低曉丨五雲深處一聲鍾尹介叔詩)煙霞
遠(石壁高千尺微蹤遠欲無飛簷如劔寺古柏似仙都洞府丨丨丨人間爪髮枯飄飄乘到景誰復顧遺軀東坡)笙簫
下(道人幽夢曉初還已覺笙簫下月壇風伯前驅清宿霧祝融參乘破朝寒英姿連璧從多士妙向鏘金和八鸞已向禁臣)
(得頗牧路人莫作老儒看東坡)紫臺高(丨丨丨不極清溪千仞餘壇邊逢藥銚洞裏閱仙書庭舞經乘鶴池游被控魚)
(梢昏薤葉斂欲暝槿花疎陳隂鏗)綵雲駐(浩劫因王造平臺訪古遊丨丨蕭史丨文字魯恭留宫闕通羣帝乾坤到)
(十洲人傳有笙鶴時過北山頭老杜)山頂稻田(浮雲有意藏丨丨流水無聲入丨丨古木微風時起籟諸峯落日盡)
(藏煙東坡)泉聲樹色(朝莫丨丨落寒暄丨丨同凊猿不可聽偏在九秋中皇甫冉詩)蘂珠金字(閒開丨丨)
(殿暗閱丨丨經唐元禎詩)鬱藍瓊室(上有丨丨天垂光抱丨丨杜甫)
恩命
事類墨勅授官(唐元宗時葉法善授銀青光禄大夫中宗時墨勅以鄭普思為祕書監葉静能入直翰林為國)
(子祭酒唐書)特旨封公(唐元宗時葉法善封越國公後周武帝時衛元嵩封蜀郡公事物紀原)加賜紫
衣(唐中宗神龍初加葉静能金紫之階未領紫衣代宗時李泌乞為道士賜紫衣道士賜紫自李泌始事物紀原)賜號
先生(唐王知遠號昇元先生元宗時賜李含光曰玄静先生同上)
解化
事類解形(丨丨而遺世乘白雲而丄賓陳子昂)鍊蛻(尸解本真人之丨丨也五屬之隠適也寳劍上經)羽
化(晉許邁游名山採藥後莫知所終好道者皆謂之丨丨本傳)蟬拆(劉合還丹成而上之及卒惟有空皮而背上開)
(拆有如蟬蛻本傳)尸如空衣(葛洪卒年八十一視其顔色如生體亦柔軟舉丨入棺甚輕丨丨丨世以為尸解晉)
(書)形如生人(丨丨丨丨者尸解也足不青皮不皺者尸解也日光不落無異生人者尸解也集仙錄)詔作
仙郎(侯道華晨起飛在松頂揮手謝衆曰玉皇詔我為仙臺郎今去矣續仙傳)召補仙官(丞相王徽姪女幼年)
(慕道持經撫琴嘗曰洞宫有丨命當丨丨丨遂題一詩是夕奄然而終明月雙鶴音樂異香滿野舉衣就木空衣而已詩見後)
詩集鶴飛(翫水登山無足時諸仙頻下聽琴詩此心不戀居人世唯見天邊雙丨丨王徽之姪女事見前)
蟬蛻(見前女道士類)
古今合璧事類備要前集卷五十一
