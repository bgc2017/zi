古今合璧事類備要後集卷八十一
宋謝維新撰
監當門
總監當(州糧料院監鎮)(錢監作院)(監倉交引)(監鹽庫務)(監酒監門)
(監茶監務)(監場)
歴代沿革(太平興國三年十月詔諸路轉運使副當體量部内監當京朝官内公勤廉幹顯有勞績者具名聞)
(奏與親民差遣國朝哲宗正史職官志監當官掌場務庫藏出納之事其征㩁場務歲有定額以登耗為殿最賞罰)
(凡課利所入逐日具數申于州四朝志高宗建炎元年詔諸路州縣監當官有闕令漕臣辟奏一次二年詔監當官)
(以二年為任滿六考許關陞四年詔繁劇去處止得添差一員乾道六年詔吏部將監當官闕員依條注識字中興)
(會要錢監國朝自開寳平吳之後因其舊制置錢監千番易既而江淮荆浙閩廣之地皆有監聖朝職略)
州糧料院
事類趙抃槩平(丨清獻公丨字閱道監潭州糧料院出納不限時日丨量丨人便之神宗實錄)
宗愈薦除(胡宗愈諡脩簡監楚州糧料院伯父宿為樞密副使出守杭陛辭英宗問之曰子弟誰可)
(繼卿者乎宿以丨丨對會曾公亮丨召試學士院丨集賢校理)
錢監鐘官(王莽時主鑄錢官曰丨丨漢官志)圜府(管錢官稱丨丨之職)涖金冶
(丨丨之職胡文恭行成有宗制)司寳冶(丨南州丨丨之饒佐縣宫圜府之用宣勞于外興利在公同上)
(行葛源制)七福五銖(㳂挾銅之令以增丨丨因採山之法用廣丨丨同上)增十餘萬(劉濛)
(叟掌饒州鑄錢監江南舊制鐵錢至是改用銅錢濛叟在職三年丨課丨丨丨真宗實錄)
監倉都尉(韓信治粟丨丨)倉令(漢太丨丨淳于公)司倉(大父之古祁州丨丨韓文楊燕)
(竒碑)掌粟辨榖(倉人丨丨之藏丨九丨之物以待邦用若榖不足則止餘法用有餘則藏之以待歲)
(凶而頒之周禮)以官為氏(前張嘉疏曰孝文時吏居官者或長子孫丨丨丨丨倉氏庫氏則倉庫吏)
(之後也前王嘉𫝊)躬坐庾中(𫝊獻簡公堯俞復起居舍人監衛州黎陽倉草場郡守檄邑官代公)
(治出納公曰不可居其官不可以曠職雖祁寒隆暑必丨丨丨丨治事不懈言行錄)服勞廪委(丨丨)
(丨丨公是行劉誥制)庾氏之掌(當丨丨丨丨胡文恭行裴士傑制)
監鹽均輸(置丨丨鹽鐵官前食貨志)㩁束(丨丨池鹵生息倍稱元微之行唐慶制)領鹽
鹵(以幹蠱之才丨丨丨之務管㩁條制動皆得宜白集裴弘泰制)修牢盆(公倕幹池鹽于蒲丨丨丨)
(謹衡石煎和既精飴散乃盈商通而瀳至吏懼而循法幾不絓網而國用益饒歲秒會其所入贏羡什百詔下)
(褒其能劉禹錫崔公倕碑)舉於魚鹽(膠鬲丨丨丨丨之中孟子)魚鹽富國(齊管仲丨丨丨)
(丨)局課衍盈(丨丨丨丨胡文恭行姚穎制)利局饒衍(商丨丨者以丨丨名最同上行)
(買程制)㩁束之籍(鹽鐵丨丨丨丨杜牧行李鄠制)牢盆之入(往幹丨丨丨丨頗增近監)
(之饒胡文恭行劉雝制)征筭之饒(丨丨丨丨衍於局次同上行牛拱辰制)復海陵堰
(范文正公仲淹字希文監泰州西溪鹽税貽書𤼵運使張綸丨丨丨丨綸表知興化縣仁宗實錄)築捍
海堤(范仲淹監泰州西溪鹽税建白於朝請丨丨丨丨於三州之境長數百里以衛民田言行錄)目
為學士鹽(劉忠肅公摯責監衡州鹽倉先是倉吏與綱兵姦利相市雜以偽惡人未嘗食善鹽摯悉)
(意核視且儲其羡以為償弊减十七八父老丨丨丨丨丨四朝國史)臨筦㩁之局(丨丨丨丨丨置)
(無遺力沛有羡緍胡文恭行毛維藩制)
監酒五齊(酒正掌酒之政令以式法授酒材辨丨丨之名一曰泛齊二曰醴齊三曰盎齊四曰緹齊)
(五曰沈齊)六物(仲冬之月乃召大酋秫稻必齊麴糵必時湛熾必潔水泉必香陶器必良火齊必得兼用)
(丨丨大酋監之毋有差貸注大酋者酒宮之長也湛漬也成炊也火齊醒熟之調也記月令)㩁酤(初丨酒丨)
(前漢武帝紀)題小詩(劉李孫字景文監饒州酒務王荆公為江東提刑巡歴至饒按酒務始至廳事)
(見屏間有丨丨丨曰泥喃燕子語梁間底事來驚夢裡閑說與傍人應不解枤藜攜酒到芝山問專知官誰所)
(作答以季孫詩即召與之語嘉嘆升車而去不復問務事既至𫝊舍適學生持狀請差官攝學事公判監酒殿)
(直一郡大驚遂知名石林詩話)上兵論(陳執中諡恭公監慶州鹽酒税丨河西丨丨五篇仁宗實錄)
有史學(劉恕字道原丨丨丨司馬光修資治通鑑奏請同編脩光出知永興軍恕亦以親老告歸南康)
(乞監酒税以就養東都事略)課嬴升奬(慶歷四年詔舊制諸道㩁酤滿三萬貫舉官監臨歲滿而)
(丨丨者丨丨之國朝會要)召為正言(鄒浩字志完監袁州酒税尋丨還復丨右丨丨東都事略)臨
㩁木之酤(丨丨丨丨丨及連敖之掌胡文恭行孫諮制)
監鎮不行市易(蘇軾奏云趙挺之元豐末通判德州黃庭堅監本州德安鎮挺之希合提舉官王景棻意)
(欲於本鎮行市易法庭堅謂鎮小民貧丨堪誅求若丨丨丨必致星散公文往來士夫𫝊笑長編)召為
檢討(黃庭堅字魯直李常見其詩文以為超逸絶塵獨立萬物之表者由是聲名始震監德安鎮丨丨校)
(書郎為神宗實錄丨丨官事略)
作院兵器為法(胡安定公瑗字翼之授監某處作院既之官三日從容與老吏言製作利害吏)
(以誠告曰器不精良由百工皆督其課程趣赴期會每苟簡於事備數而已今欲革此弊莫若使工各盡其能)
(竭其力每事必求精緻仍不使之懈惰然後計其成而定以日力名數可也安定從其說工吏欣然赴功樂事)
(丨丨堅利大非前日比矣至今丨作院丨也言行錄)
交引偽造嚴治(孫侍讀甫字之翰監益州交子務蜀用鐵錢民苦轉貿重故設法書紙代錢以)
(便市易轉運行使偽造犯法者多欲廢不用公曰交子可以丨丨錢亦可以私鑄私鑄有犯錢可廢乎但丨丨)
(之不當以小害廢大利卒不能廢言行錄)
庫務籠置廳上(滎陽公家塾記范侍郎育作庫務官隨行箱丨只丨丨事丨以防疑謗東萊集)
監門安上門圖(鄭俠字介夫監丨丨丨安石將以為經義局檢討俠辭會時大旱不雨俠於是)
(上疏併丨上之東都事略)
監茶逾年辭去(章望之字表民好學有文監杭州茶庫丨丨丨疾丨東都事略)管庫十
年(吕希哲字原明前後為丨丨者幾丨丨矣同上)典臨茗局(領筭商車丨丨丨丨胡文恭行孫諮)
(制)
監場好儒稱薦(王旦監潭州銀埸何承矩丨丨士形於丨丨同上)
監税詞折不動(吕希哲字原明熙寧初監陳留税章樞密楶方知縣事心甚重之一日與公同)
(坐遽峻丨色丨公以事公丨為丨章嘆曰公誠有德者我聊試公爾張横渠曰雖蠻貊之邦行矣於吕原明見)
(之滎陽公家塾𫝊)監司商筭(丨丨丨丨胡文恭行段政制)
詩集監倉分粟(平丨太倉丨盡讀鄴侯書陳后山謝監詩)發廪(校緍閱帑藏丨丨罄斯箱)
(高適贈司倉詩)不世名(豈料多才者空垂丨丨丨閑曹猶得醉薄俸亦勝耕方干寄普州司倉賈島詩)
真堪老(一官倉庾丨丨丨坐看松根落斷崖東坡泗州南山監倉蕭淵詩)公子是監倉
(但見東軒堪隠几不知丨丨丨丨丨同上)庾氏莫言卑(身到瀛州須命好官稱丨丨丨丨丨何斯)
(舉寄錢伸監倉詩)
監酒盆盎裏(丨丨三年丨詩篇四海𫝊簡齋詩)糟麴間(紛紛丨丨丨欲試佳公子東坡)
(送歐陽辨監澶州酒詩)燃薪炙硯(我方凍坐酒官曹為公丨丨丨冰丨黃山谷詩)晨對梅
花(落身麴糵盆盎裏丨丨丨丨無酒温簡齋詩注晁無咎謫監信州酒日和東坡梅詩)天橋造樓
(憶昔洛陽董糟丘為余丨丨橋南丨酒丨李白詩)官壚呼酒(丨丨丨丨趁春期正是糟漿破鼻時錦)
(綺未聞吟玉按笙歌應且引鴟夷曾存中春日懷陳州監酒徐安中詩)寧知是官身(端平游真)
(如子由在酒局丨丨丨丨丨糟麴困薰煮東坡)千里不難到(丨丨丨丨丨莫遣歴塊蹶同上送歐)
(陽推官赴華州監酒詩)驥騄隨蹇步(即官向是筦庫人乃使丨丨丨丨丨同上)
庫務有真樂(州獄即道場筦庫丨丨丨故紙終日翻毛錐幾年閣唐子西作詩自寬)
古今合璧事類備要後集卷八十一
