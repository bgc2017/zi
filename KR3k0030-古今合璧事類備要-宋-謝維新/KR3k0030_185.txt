古今合璧事類備要續集卷三十五
宋謝維新撰
性行門
儉約
事理發揮(儉美德也故以約失之者鮮矣是以士能儉于身則其身足大夫能儉于家則其家)
(足諸侯能儉于國則其國足天子能儉于天下則天下足儉於己者無所求于人儉于官者無所取于民)
(儉之為訓大矣哉然儉不中禮君子亦無取焉耳)
事類節以(丨丨制度不傷財不害民易節卦)昭其(清廟茅屋大輅越席大羹不致粢食不鑿)
(丨丨儉也左)德之共(儉丨丨丨也左)德之恭(儉丨丨丨也禮)以避難(君子丨儉德丨)
(丨易否卦)不中禮(儉丨丨丨詩唐風)與其奢(禮丨丨丨也寧儉語)今也純(麻冕禮也)
(丨丨丨儉吾從衆語)靳一弊袴(韓昭侯)惟一黑裘(蘇季子三十年丨丨丨貂丨)公
孫布被(丨丨弘起徒步至宰相身食一肉脱粟飯丨丨奉祿以給故人賓客無有所餘可謂減於制度)
(而率下篤俗者也本𫝊)楊孫臝葬(丨丨學黃老術家業千金養生無所不致及病且終先令其子曰)
(吾欲丨丨以反吾真必無易吾意死則為布囊盛尸入地七尺旣下從足引脱其囊以身親土本𫝊)一錢
不貸(寧見貫朽千萬而不忍貸人一錢知積粟朽倉而不忍貸人一斗骨肉怨望於家細人謗讟於道王)
(符傳)單衣責償(司徒王戎儉吝其從子婚與一丨丨後更丨之丨戎既貴且富區宅僮牧膏田水碓)
(之屬洛下無比契疏鞅掌每與夫人燭下散籌算計家貲)食有三九(庾杲之清貧食惟有韮葅[卄瀹]韮)
(生韭雜菜任昉戲之曰誰謂庾郎貧丨常丨二十七種言丨丨也齊書)食有二九(魏季宗家富而)
(丨常無肉止丨韭葅李元祐曰季令公一食十八種謂丨丨十八世說)賣李鑽核(王安豐有好李)
(常賣之恐人得種常丨其丨世說)數米秤炭(韋莊性慳丨丨而炊丨丨而爨唐)葫蘆一
枚(鄭餘慶與人會食日高衆客皆餒呼左右曰爛蒸去毛莫拗折項諸人相顧以為必蒸鵝鴨良久就餐每)
(人前下粟米飯一碗蒸丨丨丨丨餘慶餐美餘人強進而罷太平廣記)蒸豆兩甌(盧懷慎為黃門)
(監兼吏部尚書卧病既久宋璟盧從愿嘗相與訪焉懷慎卧於敝簀門無簾箔常器重璟及從愿見之甚喜命)
(設食有丨丨丨丨菜數俎而已此外翛然無辦)寢止一幃(萊公初為樞密直學士常賜金甚厚乳母)
(泣曰太夫人不幸時家貧求一縑作衾襚不可得豈知今日富貴哉公聞之慟哭盡散金帛終身不蓄財産後)
(雖出入將相所得俸禄惟務施與公外奢内儉無聲色之娛丨處丨丨青丨二十餘年時時有破壊益命補葺)
(或以公孫弘事靳之公曰彼詐我誠雖敝何憂且不忍處之久而以敝復弃也靳者愧之)食止一器
(查道以謹儉律己為待制每丨丨盡丨丨度已不勝則不下筯雖蔬茹亦然常曰福當如是惜聖宋掇遺)帷
不羅綺(范仲淹子純仁娶婦或𫝊婦以羅為帷幔者公聞之不悦曰羅綺豈帷幔之物耶吾家素清儉)
(安得亂吾家法敢持至吾家當火之于庭遺事)地無樓臺(處士魏野詩贈寇萊公曰有官居鼎鼐無)
(地起樓臺及上即位北使至賜宴兩府預坐北使歴視坐中問譯者曰誰是無地起樓臺相公坐中無荅丁謂)
(使譯者謂曰朝廷初即位南方須大要臣鎮撫寇公暫撫南夏非久即還政)一麫一飯(杜正獻公衍食)
(於家惟丨丨丨丨或美其儉曰某本一措大名位壽福冠冕服用皆國家所有一旦去身復為措大何以自奉)
一爵一肉(東坡在黃州嘗書云自今日以往早晚飲食不過丨丨丨丨有尊客盛饌則三之可損不)
(可增有召我者預以此告之主人不從而過是乃止一曰安分以養福二曰寬胃以養氣三曰省費以養財侯)
(鯖錄)費事相稱(范仲淹嘗自言曰吾每夜就寢為計一日飯食奉養之丨及書所為之丨若丨丨則)
(鼾睡熟寐無復愧耻苟或不然則終夜不能安枕)存亡如一(張文節事見後文司馬温公訓儉)貴
而從儉(王沂公與孫冲同榜冲子京一日往辭沂公相留云喫飯了去飭子弟云已留孫京喫飯安排)
(饅頭饅頭時為盛饌也食後合中送數軸簡紙開看皆是他人書簡後截下紙韓莊敏遺事)貴不忘
貧(范文正公旣貴常以率家人且戒諸子曰吾貧時與汝母養吾親汝母躬執爨而吾親甘旨未嘗充也今)
(而得厚祿欲以養親親不在矣汝母又以蚤世吾之所最恨者忍令若曹享富貴之樂也同前)司馬公
訓儉文(吾本寒家世以清白相承吾性不喜華靡自為乳兒長者加以金銀華美之服輒羞赧棄去之)
(二十忝科名聞喜宴獨不戴花同年曰君賜不可違也乃篸一花平生衣取蔽寒食取充腹亦不敢故服垢弊)
(以矯俗干名但順吾性而已衆人皆以奢靡為榮吾心獨以素儉為美人皆嗤吾固陋吾不以為病應之曰孔)
(子稱與其不遜也寧固又曰以約失之者鮮矣又曰士志於道而耻惡衣惡食者未足與議也古人以儉為美)
(德今人以儉相詬病嘻異哉近世風俗尤為侈靡走卒類士服農夫躡絲履吾記天聖中先公為羣牧判官客)
(至未嘗不置酒或三行五行不過七行酒沾於市果止於梨栗棗柿殽止於脯醢菜羹器用瓷漆當時士大夫)
(家皆然人不相非也會數而禮勤物薄而情厚近日士大夫家酒非内法果殽非遠方珍味食非多品器皿非)
(滿案不敢會賓客常數月營聚然後敢發書苟或不然人爭非之以為鄙吝故不隨俗靡者鮮矣嗟乎風俗頽)
(弊如是居位者雖不能禁忍助之乎又聞昔李文靖公為相治居第於封丘門内廳事僅容旋馬或言其太隘)
(公歎曰第當𫝊子孫此為宰相廳事甚隘為太祝奉禮廳事已寬矣參政魯公為諫官真宗遣急召之得於酒)
(家旣入問其來以實對上曰卿為清望官奈何飲於酒肆對曰臣家貧客至無器皿果殽故就酒家之觴上以)
(其無隱益重之張文節為相自奉養如為河陽掌書記時所親或規之曰公今受俸不少而自奉若此公雖自)
(信清約外人頗有公孫布被之譏公宜少從衆公歎曰吾今日之俸雖舉家衣錦玉食何患不能顧人之常情)
(由儉入奢易由奢入儉難吾今日之俸果豈能常有身豈能常存一旦易於今日家人習奢旣久不能頓儉必)
(致失所豈若吾居位去位身在身亡如一日乎嗚呼大賢之深謀遠慮豈庸人所及哉御孫曰儉德之共也侈)
(惡之大也共同也言有德者皆由儉來也夫儉則寡欲君子寡欲則不役於物可以直道而行小人寡欲則能)
(謹身節用遠罪豐家故曰德之共也奢則多欲君子多欲則貪慕富貴枉道迷禍小人多欲則多求妄取敗家)
(喪身是以居官必賄居鄉必盜故曰侈惡之大也昔正考父饘粥以餬口孟僖子知其後必有達人季桓子相)
(三君妾不衣帛馬不食粟君子以為忠管仲鏤簋朱紘山節藻梲孔子鄙其小器公叔文子享衛靈公史鰌知)
(其及禍及戍果以富得罪出亡何曾日食萬錢至孫以驕溢傾家石崇以奢靡驕人卒以此死東市近世寇萊)
(公豪侈冠一時然以功業大人莫之非子習其家風今多窮其餘以儉立名以侈自敗者多矣不可徧舉聊舉)
(數人以訓汝汝非徒身當服行當以訓汝子孫使知前輩之風俗云)朱文公儉德帖(朱文公晚)
(年親書一帖戒其子云年來衰病多因酒色過度以致近覺肉多為害尤甚自丁巳正旦以往早晚飯各不得)
(過一肉如有肉羹不得更設肉飣如是菜羹熟水下飯即肉飣不得用大楪只用菜楪大小一般晚食尤須減)
(少不肉更佳一則寬胃養氣一則節用省財庶幾全生盡年儉德避難之萬一埜等如有愛親之心切宜深體)
(此意)
詩集藜莧(腸肚習丨丨韓)瓠瓜(吉凶禍福有來由俱欲深知不欲憂只見火光燒潤屋未聞風)
(浪覆虛舟名惟公器無多取利是身災合少求唯異丨丨難不食大都食足便宜休白居易書懷)對菊(每恨)
(陶彭澤無錢丨丨花杜)懸鶉(衣故有丨丨同上)
古今合璧事類備要續集卷三十五
