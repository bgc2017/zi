古今合璧事類備要前集卷五十五
宋謝維新撰
技術門
醫家
事類作醫(人而無恒不可以丨巫丨論語)瘳疾(若藥弗暝眩厥疾弗瘳尚書)十全(醫師)
(掌醫之政令聚毒藥以供醫事歲終則稽其醫事丨丨為上十失一次之十失四為下周禮)三折(齊高)
(彊曰丨丨肱知為良醫定十三)三世(醫不丨丨不服其藥曲禮)四家(論方技為丨丨有醫經家有方)
(家有房中家有神仙家七略)上醫(晉平公有疾秦伯使醫和視之文子曰醫及國家乎對曰丨丨醫國)
(其次疾人固醫官也國語)良師(玉札丹砂赤箭青芝牛溲馬渤敗鼔之皮俱收並蓄待用無遺者醫師之)
(良也韓文)知脉虚實(凡療病者必丨丨之丨丨然後為之方故疾可愈而夀可長也後王符潛夫傳)
察脉病否(善醫者不視人之瘠肥而丨其丨之丨丨而已善計天下者不視天下之安危察其綱紀)
(理亂而已矣天下者人也安危者肥瘠也紀綱者脉也脉不病雖瘠不害脉病而肥者死也韓文雜說)血
脉經絡(醫經者原人丨丨丨丨骨髓陰陽表衷起百病之本死生之分而用度鍼石湯熨之所施調百)
(藥齊和之所宜藝文志)神慮血氣(丨丨澹則丨丨和嗜慾勝則疾疹作古之聖賢務自頥養不以)
(外物撓耳目聲色敗性情藥以攻疾無疾不用藥也唐書張臯傳)君臣佐使(藥有丨丨丨丨以相)
(宣攝合和一君二臣三佐五使又可一君三臣九佐使也本草)隂陽配合(藥有丨丨丨丨子母兄弟)
(根莖花實草石骨肉有單行者有相須者有相使者有相畏者有相惡者有相反者有相殺者本草)上藥
養命(神農曰丨丨丨丨中藥養性者誠知性命之理因輔養以通也而世人不察惟五穀是見聲色是耽)
(目炫玄黃耳務淫哇滋味煎其府藏醴醪鬻其腸胃香芳腐其骨髓喜怒悖其正氣思慮銷其精神哀樂殃其)
(平粹夫以蕞爾之軀攻之者非一塗易竭之身而内外受敵身非木石其能久乎素問)善醫無書
(唐許胤宗丨丨或勸其著書答曰醫者意也思慮精則得之吾意所解口不能宣也古之上醫病與脉值惟用)
(一物攻之今人以情度病多其物以幸有功譬獵不知兔廣絡原野冀一人之獲術亦疎矣脉之妙處不可傳)
(虚著方劑終無益也唐史)神農嘗藥(丨丨使岐伯丨味草木典醫療疾今經方本草之書咸出焉世)
(紀)鴻術為醫(巫咸以丨丨丨帝堯之丨郭璞賦序)扁鵲鍼脉(丨丨兄弟三人善醫魏文)
(侯問曰子兄弟三人孰最善對曰長兄視色故名不出家仲兄視毫毛故名不出門鵲丨人血丨投人毒藥故)
(名聞諸侯鶡冠子)華陀精方(丨丨曉養性之術丨於丨處劑不過數種心識分銖不假稱量針灸)
(不過數處本傳)俞氏良醫(季梁得疾謁二醫矯氏曰汝寒温不節虚實失度病由飢飽色欲精慮煩)
(散非天非鬼雖漸可攻也季梁曰衆醫也亟屏之丨丨曰人始則胎氣不足乳僅有餘病非一朝一夕之故其)
(所由來也漸矣季梁曰丨丨也且食之列子)盧氏神醫(丨丨曰汝疾非由天不由人亦不由鬼稟)
(生受形既有制之者藥石其如汝何季梁曰丨丨也重貺遣之俄而疾自瘳同上)扁鵲論病(丨丨)
(見齊桓侯曰君有疾在腠理不治將深桓侯曰寡人無疾後五日復見曰君有疾在血脉不治將深後五日復)
(見曰君有疾在腸胃間不治將深後五日望見桓侯退走曰疾居腠理湯熨之所及也在血脉鍼石之所及也)
(在腸胃酒醪之所及也其在骨髓雖司命其奈之何今在骨髓臣是以無請也後五日桓侯病召扁鵲扁鵲已)
(逃去桓侯遂死使聖人預知微能使良醫早從事則疾可已也故病有六不治驕恣不論於理一不治也輕身)
(重財二不治也衣食不能適三不治也隂陽并藏氣不定四不治也形羸不能服藥五不治也信巫不信醫六)
(不治也扁鵲過邯鄲聞貴婦人即為帶下醫過雒陽聞周人愛老人即為耳目痺醫入咸陽聞秦人愛小兒即)
(為小兒醫秦太醫令李䤈自知技不如扁鵲使人刺殺之史記)醫和戒色(晉侯求醫於秦秦伯使醫)
(和視之曰疾不可為也是為近女色疾如蠱非鬼非食惑以喪志良臣將死天命不祐公曰女不可近乎對曰)
(節之天有六氣降生五味發為五色微為五聲淫生六疾六氣曰隂陽風雨晦冥也分為四時序為五節過則)
(為災隂淫寒疾陽淫熱疾風淫末疾雨淫腹疾晦淫惑疾明淫心疾女陽物而晦時淫則生内熱惑蠱之疾今)
(君不節不時能無及此乎趙孟曰良醫也厚其禮而歸之左昭元年)董仙杏林(董奉居廬山治病重)
(者種杏五株輕者一株號丨丨丨丨神仙傳)蘇耽橘井(丨丨種丨鑿丨以捄時疫病者食橘葉飲)
(泉即愈號橘井同上)視見癥結(扁鵲少為人舍長舍客長桑君過扁鵲竒之常謹遇之長桑君乃呼)
(扁鵲語曰我有藥方年老欲傳與公乃出其懷中之藥予扁鵲飲以上池之水三十日當知物矣扁鵲以其言)
(飲藥三十日從此丨病盡丨五藏丨丨特以診脉為名耳史記)病在膏肓(晉侯疾病求醫於秦伯使)
(醫緩為之未至公夢疾為二童子曰彼良醫也懼傷我馬逃之其一曰居肓之上膏之下若我何醫至曰疾不)
(可為也在肓之上膏之下攻之不可達之不及藥不至焉不可為也公曰良醫也厚為之禮而遣之左成中年)
湔腸滌藏(虢太子死扁鵲至虢國中庶子曰暴蹙而死扁鵲曰尚可為也庶子曰先生得無誔乎臣)
(聞上古有俞跗療病不以湯液乃割皮解肌丨洗丨胃潄丨五丨史記)刮骨去毒(關羽為流矢貫)
(臂每隂雨常疼痛醫曰矢鏃有毒當破臂刮骨去毒乃可除之也蜀志)導胃吐虫(後漢華佗廣陵)
(太守陳登得病佗脉之曰胃中有虫欲成内疽食腥物所致作湯二升服之吐虫三升赤頭皆動半身猶是生)
(魚膾佗為人性惡難得意恥以醫見業曹操苦頭風召佗在左右後求歸取方因妻疾數期不及操累書呼之)
(佗恃能厭事猶不肯至操大怒殺之佗臨死出書一卷與獄吏曰此可以活人吏畏法不敢受佗索火焚之漢)
(書)醫瘡以犬(河内太守劉勲女苦左膝裏瘡痒迎華佗使視佗以䋲繫一犬於馬後走馬牽犬犬)
(困不能行因取斷腸以向瘡口須臾有若蛇者從瘡中出長三尺華佗别傳)召醫䑛痔(秦王有病)
(丨丨丨丨者得車五乘也史記)為卒吮疽(吳起丨士丨丨丨史記又醫吮人之腹含人之血韓子)
遣醫視病(漢東平王蒼病詔丨太丨丞將高手醫丨丨續漢書)為人迎醫(張逵召陶侃為)
(主簿逵妻有疾將迎醫於數百里外正寒雪諸綱紀皆難之侃獨曰資於亊父以事君小君猶母也安有父母)
(之疾而不盡心乎乃請行衆咸服其義陶侃傳)與藥焚券(宋清長安西都藥市人也居善藥有自山)
(澤來者必歸宋清氏清優主之雖不持錢者皆與善藥積券如山未嘗詣取直或不識遙與券清不為辭歲終)
(度不能報輒焚券終不復言清居藥四十年所焚券者百數十人或至大官或連數州受俸博其饋遺清者相)
(屬於戶雖不能立報而以賒死者千百不害清之為富也清之取利遠故大豈若小市人哉一不得直則怫然)
(怒再則罵而仇耳彼之為利不亦剪剪乎清誠以是得大利又不為妄執其道不廢卒以富求者益衆其應益)
(廣或斥棄沈廢親與交視之落然者清不以怠遇其人必與善藥如故一旦復柄用益厚報清其遠取諸利皆)
(類此柳文)賣藥守價(後漢韓康守伯休覇陵人采藥名山賣於長安市口不貳價三十餘年時有女)
(子從康買藥康守價不移女子怒曰公是韓伯休那乃賀反乃不貳價乎康歎曰我本欲避名今小女子皆知)
(有我何用藥為遁入山中漢書)讀藥處方(人有患應病問醫官蘇澄澄云古無方吾檢本草集天下)
(藥物試將讀之每發一聲腹中輒應惟至一藥再三無聲澄因處方以此藥為主其疾自除語林)儲資
防疢(下之事上譬家丨積以自丨也脯腊膎胰以供滋味參末苓桂以丨疾丨願以小人備一藥石可乎)
(狄仁傑傳)鍼經脉法(後漢郭玉廣漢人初有老父漁釣於涪水自號涪翁著丨丨診丨丨授弟子程)
(高高傳於玉學方診六徵之技隂陽不測之術和帝時為太醫丞仁愛不矜雖貧賤必盡其心力療貴人時或)
(不愈帝令貴人贏服變處一針即瘥召玉詰狀玉曰醫言意也腠理至微隨氣用巧神存心手之間可得解而)
(不可得言貴者處尊高以臨臣臣懷怖懾以承之其療有四難自用意而不任臣一難也將身不謹二難也骨)
(節不能使藥三難也好逸惡勞四難也臣意猶且不盡何有於病哉此所以不愈也醫經)金匱藥方
(葛洪自號抱朴子抄丨丨丨丨百卷尉後要急方摠四卷本傳)委命在天(漢高祖疾甚吕后迎良醫)
(醫入見上問曰疾可治否曰可治上嫚罵之曰吾命乃在天雖扁鵲何益遂不使治疾本紀)服藥成
效(劉無名常於庚申日守三尸食雄黃後見一鬼使曰我秦山直符來攝君見君頂上黃光數尺不可近得)
(非雄黃之功乎因曰一金一石謂之丹君服其石更餌其金則黑籍落名青華定籙劉後遇青華真人授以丹)
(訣以鉛為君以汞為臣八石為使黃牙為田韓俣金鑾記)求醫當拜(父母疾篤醫雖賤雖少則涕泣)
(而拜之以求哀也梁孝元在江州嘗有不豫世予方等親拜中兵參軍李猷馬顔氏家訓)盡告所患
(脉之難明古今所病也至虚有盛候而大實有羸狀疑似之間便有死生之異士大夫多袐所患以求診驗醫)
(能否使索病於冥漢之中辨虚實冷暖於疑似之間醫不幸而失終不肯自謂失也巧飾遂非以全其名間有)
(謹愿者雖惑主人之言亦參以所見雨存而雜治吾平生求醫盖於平時默驗其工拙有疾求療必丨丨以丨)
(丨使醫了然知患之所然後診之虚實冷暖先定於中脉之疑似不能惑也故雖中醫治吾疾常愈吾求疾愈)
(而已豈以困醫為事哉蘇東坡)
詩集採藥(野情貪藥餌郊居倦蓬蓽青龍復道符白犬遊山術要鎌戊巳月負鍤庚辛日時時斷障)
(遮往往孤峰出行披葛仙注坐驗農皇帙龜蛇採二苓赤白尋雙末地凍根難盡藜枮苗易失從容肉作名薯)
(蕷膏成質家豐松藥酒器貯參花蜜且復歸去來刀圭輔衰疾王績)防病(與其病後求良藥孰若病前能)
(自防康節)
占卜
事類尚占(以卜筮者丨其丨易)決疑(鬭廉曰卜以丨丨不疑何卜左傳)稽疑(洪範次七)
(曰明用丨丨擇建立卜筮人書)決嫌(龜為丨筴為筮先王所以使民信時日敬畏神畏法令也所以使民)
(丨丨疑定猶豫也曲禮)四兆(春官卜師掌開龜之四兆一曰方兆二曰功兆三曰義兆四曰弓兆禮)
八&KR1530;(占人掌占龜以八&KR1530;占八頌以八卦占&KR1530;之八故以眡吉凶禮)恊從(惟先蔽志昆命于元龜龜)
(筮丨丨卜不習吉書)大同(三人占則從二人之言汝則有大疑謀及卜筮龜從筮從是之謂丨丨龜從筮)
(逆作内吉作外凶龜筮共違於人用静吉用作凶洪範)贊幽明(聖人作易幽贊於神明而生蓍說卦)
審吉凶(孟冬命太史釁龜筮占兆丨卦丨丨月令)筮龜長短(晉獻公欲以驪姬為夫人卜之)
(不吉筮之吉公曰從筮筮短龜長不如從長左)精誠吉凶(季札以樂卜趙孟以詩卜襄仲歸父以言)
(卜子游子夏以威儀卜沈尹氏以政卜孔成子以禮卜其應也如響無他圖在精誠而已不丨丨者不能自卜)
(况吉凶他人乎陸龜蒙雜說)庖犧始筮(丨丨氏作丨有丨古史考伏羲得神蓍而定皇策鄭魴禹)
(穴碑)季主賣卜(司馬丨丨楚人丨丨於長安市宋忠賈誼謂之曰何居之卑行之汚季主捧腹而大)
(笑)詹尹決疑(屈原往見太卜鄭詹尹曰余有所疑願因先生決之離騷)胡蘆知禍(竇廷)
(芝與卜者胡蘆生相善一日謂竇曰君家禍將至非遇黃中君鬼谷子將不可救廷芝物色求之得李鄴侯泌)
(傾家結之未幾朱泚亂廷芝䧟賊事平德宗命誅之泌以前事上聞得免劇談錄)以錢擲卦(京房)
(卜易卦以錢擲以甲子起卦)投瓦為卜(西京壽安縣有墨石山神祠頗靈神龍中前有兩瓦子過)
(客投之以卜休咎仰為為吉覆為凶部新書)變名於市(武攸緒少變姓名賣卜長安市)投龜
于地(秦王將討隠巢使卜人占之張公謹自外至丨丨丨丨曰卜以定猶豫今事無可疑何卜之為唐本)
(傳)日取百錢(漢嚴君卜筮於成都市以為為卜筮賤業而可以惠衆人有邪惡非正之問則依龜)
(筮為言與人子言依於孝與人弟言依於順與人臣言依於忠各因勢導之以善從吾言已過半矣日裁閱數)
(人得百錢足自養則閉肆下簾而授老子揚雄少從游學數為朝廷在位賢者稱君平德李強為益州牧喜謂)
(雄曰吾真得嚴君平矣雄曰君備禮以待之彼可見而不可得詘強以為不然至蜀致禮與相見卒不敢言以)
(為從事乃嘆曰楊子雲誠知人)卦收十疋(天寳末處士錢知微嘗至洛遂榜天津表柱賣卜一卦帛)
(十疋居一日有貴公子讀榜命取帛如數卜焉錢命蓍布卦曰予筮可期一生君何戲為其人曰卜事甚切先)
(生誤乎錢云請為韻語曰兩頭點土中心虚懸足人踏趿不肯下錢其人本意買天津橋也紿之其精如此酉)
(陽雜爼)卜知軍敗(秦伯伐晉卜徒父筮之吉涉河晉侯軍敗詰之對曰乃大吉也三敗必獲晉君)
(果如其言左傳)筮謂王賓(陳厲公生敬仲周内史筮之遇觀之否曰是謂觀國之光利用賓于王其)
(代陳有國乎左傳)賁非正色(孔子嘗自蓍而卦得賁愀然有不平之狀子張進曰賁是吉卦夫子)
(色有不平何也孔子曰山下有火丨丨丨丨也家語)蓍遇非常(明皇兼潞州别駕來朝京師將行使)
(術士韓禮筮之蓍一筮孑然獨立禮驚曰蓍立竒瑞非常也不可言舊史)兆得大横(高后崩丞相陳)
(平等使人迎代王王計未定遂卜之龜丨丨丨丨庚庚余為天王夏啟以光史記)象為天火(馬重)
(續晉高祖以太原拒命廢帝遣兵圍之勢甚危急命馬重續筮之遇同人曰天火之象乾健而離明健者君之)
(德也明者南面而嚮之所以治天下也同人者人所同也必有同我者焉易曰戰乎乾乾西北也又曰相見乎)
(離離南方也其同我者自北南乎乾西北也戰而勝其九月十月之交是歲十月契丹遂助晉擊敗唐軍晉遂)
(有天下五代史)折足為敗(李綱在隋宦不進筮之得鼎筮人曰君當為卿輔然待易姓乃如志仕不)
(知退丨丨丨丨綱雖顯於唐數稱疾辭位去)乘舟而來(孔子使子貢往外而未來謂弟子兆之遇)
(鼎皆言無下足不來顔子掩口而笑曰無足者丨丨丨丨賜至矣清朝子貢果至衝波傳)使避屋崩
(晉淳于智能易筮譙人夏侯藻母病詣智卜忽有一狐當門向之號怖藻馳見智智曰君速歸在狐嘷處拊心)
(啼哭令家人驚怪大小畢出一人匆出哭勿止藻如其言母亦扶病出堂屋五間拉然而崩)預防火
失(管輅在田舍主人患失火輅卜曰明日南陌上有一角巾生駕黑牛故車必邀留如此言生不得已宿然)
(意不安以為圖已乃把刀出門倚積薪假寐歘有一物如獸手中持火舉刀斫腰視之乃狐也火遂絶)書
版索金(昔隗炤善易臨終書版授其妻子曰後雖大荒勿賣宅後五年當有詔使來此亭姓龔負吾金)
(以吾所書版索之至期妻齎板詣使者使者惘然沉吟乃悟取著筮卦成曰妙哉隗生吾不負金賢夫藏金以)
(待太平知吾善易書版寄意金有五百斤盛以青甕埋在堂屋下去壁一丈入地九尺妻掘之乃得金)買
鞭懸樹(鮑瑗貧苦不信卜筮會淳于智至為作一卦曰君安宅失宜故貧入市有人持馬鞭賣買之以)
(懸舍東大桑樹三年當暴得財如言後浚井得錢十萬銅二十斤)被火焚囊(郭公者客居河東精)
(於卜筮郭璞從之受業公以青囊中書九卷與之門人趙載嘗竊青囊書為火所焚)當庭懸綬(王宗)
(以賣卜自奉安帝以博士徵恥占驗見知懸綬於縣庭而逃六帖)折[菱-土+(鬯-匕)]獲奴(唐杜生善易占有亡)
(奴者問所從曰自此行逢使者懇丐其鞭若不可則以情告其人果值使者如其語使者曰去鞭吾無以進馬)
(可折道傍[菱-土+(鬯-匕)]代之乃往折[菱-土+(鬯-匕)]奴伏其下獲之)破甕得婦(有人失妻管輅卜之令明日於東陽城門)
(候擔豚人牽與共鬭其豚走逸即共追之豚入舍突破主人甕其婦從甕中出六帖)蛇綬占祥(後漢)
(馮緄拜隴西太守綬笥有兩赤蛇分走許曼筮曰二歲當為邊將官有重名五年為大將南征)龜精著
號(錢元懿終年六十六初元懿之為新定有士方生時人號為龜精嘗疏卜辭以貽元懿曰太一接天河金)
(華寳具多君侯六十六别處下經過至是皆如其言吳越備史)預定狀頭(太原王陟貞元初應進士)
(舉時京師有善易者號垣下生陟從筮焉生卦成久不復言又大嗟異謂陟曰此卦郎君後二十三年及第是)
(歲狀頭後兩年而生郎君待此人應舉然後同年及第某所以訝之後累舉不第亦不記垣下之所筮比張弘)
(靖舍人知舉陟及第牓出復於禮部南院序列參主司各通姓名見首立者即韋瓘也陟忽憶垣下之言試問)
(其年韋答云某春秋一十九年陟遽應之先軰所隠秖二年何不誠如是且先輩貞元四年生瓘矍然乃取垣)
(下生所記示衆衆大驚瓘由此以實告出續定命錄)連遇宰相(張鄧公嘗謂予曰某舉進士時與寇)
(萊公遊相國寺詣一卜肆卜者曰二人皆宰相也既出逢張相齊賢王相随復往詣之卜者大驚曰一日之内)
(而有四人相顧一笑而退因是卜者日消聲亦不復有人問之卒窮餓以死而四人者其後皆為宰相公欲為)
(之作傳而未能也是時鄧公已致仕猶能道其姓名今予則又忘其姓名矣亦可哀也哉范蜀公蒙求)
剋擇
事類日者通名(占候時日通名日者史記)占家異說(褚先生曰臣為郎時與太卜待)
(詔為郎者同署言曰武帝時聚會占家問之某日可娶婦乎五行家曰可堪輿家曰不可建除家曰大吉叢辰)
(家曰大凶曆家曰小凶天人家曰小吉太一家曰大吉辨訟不决以狀聞制曰避諸死忌以五行為主人取於)
(五行者也)歲為遊神(晉孫邈傳舊疑歲辰在夘此宅之左則彼宅之右何得俱忌於東邈以為太歲)
(之屬自是游神譬如日出之時向東皆逆非為藏體地中也本傳)禮無忌月(晉穆帝納后欲用九)
(月是忌月范汪問王彪之答云禮無忌月不敢以所不見便謂無之博士曹耽荀訥等並謂無忌月之文不應)
(有妨王洽曰若有忌月當復有忌歲晉禮儀志)不避哭辰(張公謹卒太宗將出次哭之有司奏曰在)
(辰不可帝曰君臣猶父子也情感於内安有所避遂哭之)自令擇日(唐劉瑑自河東召還宣宗視案)
(上曆曰為朕擇一令日瑑跪曰某日良帝笑曰是日卿可遂相)不問時日(後漢郭鎮傳河南吳雄少)
(家貧喪母營人所不封土擇葬其中喪事趣辦丨丨丨丨醫巫皆言當族滅雄後致位司徒子孫三世廷尉)
故犯妖禁(肅宗時司隸校尉趙興每入官舍輒更繕修館宇移穿改築丨丨丨丨子孫三世為司隸)
不忌反支(漢明帝時公車以反支日不受章奏帝聞而怪曰民廢農業遠來詣闕復枸以禁忌豈為)
(政之意乎遂蠲其制)不忌甲窮(王正以六甲窮日忌不出兵鄧禹因得理兵勒衆以獲劉均)不
忌往亡(晉武帝攻慕容起諸將曰往亾之日兵家所忌帝曰我往彼亡吉孰大焉遂平廣固唐李愬)
(攻蔡吳房吏曰往亡日法當避愬曰彼謂吾不來此可擊也)不忌四廢(宋武帝平司馬休之加領)
(南蠻校尉將拜遇四廢日佐史白遷日不許來鄭鮮之上啟宋武帝云伏承明旦見南蠻是四廢日月朔好)
(不識可從否答曰勞足下勤至吾初不擇日商芸小說)不忌甲子(後魏武帝討賀驎太史令姚崇)
(曰紂以甲子亡兵家忌之帝曰紂以甲子亡周武不以甲子勝乎崇無以對進軍大破之)不避歲星
(晉苻堅引羣臣曰吾將薄伐南裔如何左衛率石越曰今歲鎮星守斗牛福德在吳不可犯也堅曰武王伐紂)
(逆歲犯星天道幽遠未可知也以吾之衆旅投鞭於江足斷其流載記)興工無忌(嘉祐中將修東)
(華門太史言太歲在東不可犯忌仁宗皇帝批其奏曰東家之西乃西家之東西家之東乃東家之西太歲果)
(何在其興工勿忌)出行不擇(康節先生丨丨丨丨日或告之以不利則不行盖曰人未言則不知)
(既言則有知而行故畏神敵也)繕脩禁忌(今世俗營建宅舍或小遭疾厄皆云犯土故道家有謝土)
(司章奏之文按後漢書安帝時皇太子驚病不安避幸乳母野王聖舍太子厨監邴吉以為聖舍新繕脩犯土)
(禁不可久御然則古有其說矣容齊隨筆)上官避忌(今之上官者多忌正五九月或謂今本朝大德)
(火生於寅旺於午墓於戌此三箇月謂之灾月官員例減禄料無羊故謂無羊之月衆皆避之陰陽家云武德)
(詔此三月不行死刑禁屠殺)
師巫
事類羣巫(巫掌丨丨之政令若國大早則帥巫而舞雩周禮)女巫(丨丨掌歲時袚除釁浴同)
(上男曰巫女曰覡胡的反說文)病忘謁巫(宋陽里華子丨丨丨丨而卜之不吉列子)歲旱焚
巫(見前旱門)下招魂魄(帝告巫陽曰有人在下我欲輔之魂魄離散汝筮予之巫陽乃下招曰魂)
(兮歸來些出宋玉招䰟巫陽女巫也)預知生死(鄭有神巫曰季咸知人之死生存亡禍福夀夭期以)
(歲月旬日若神鄭人見之皆棄而走不喜自聞死日也列子見之而心醉莊子)漢宮桐蠱(武帝末衛)
(后寵襄江充用事充與太子及衛氏有隙會巫蠱事充因此為姦白言宮中有蠱氣遂至太子宮掘蠱得桐木)
(人三輔舊事云充使胡巫作而埋之)粤祠雞卜(東甌王敬鬼夀一百六十廼命粤巫立丨祝丨而以)
(丨丨上信之粤祠雞卜自此始漢郊祀志)王嶼類巫(丨丨為祠祭使專以祠解中帝意有所禳祓大)
(抵丨丨覡)鄴令沈巫(西門豹為鄴令鄴三老廷豫歲斂百姓錢為河伯娶婦巫行視小家女好者浮)
(之河上行數十里乃没鄴至呼河伯婦視之曰是女子不好煩大巫嫗為入報河伯更求好女送之使吏卒抱)
(大巫嫗投河中詳見水門)置巫求媚(棣王琰妃韋以過置别室求巫者密置符琰履中以求媚)披
髮禳厭(劉文静家數有怪異巫夜丨丨銜刀為丨丨)書禁淫祀(第五倫拜會稽太守會稽)
(俗多淫祀民常以牛祭神倫移書屬縣曉諭百姓巫祝有依託鬼神詐怖愚民皆案論之有妄屠牛者吏輒行)
(罰後遂斷絶)請禁巫鬼(陳子昂上言巫鬼營惑於人者禁之)不許呼巫(李勣疾家欲呼)
(巫不許本傳)戒勿用巫(顔之推曰吾家巫覡符章絶於言議汝曹所見勿為妖妄家訓)淫祀
歌舞(荆楚淫祀祀者舊矣有巫頗聞於鄉閭其初為人祀也筵席尋常歌迎舞將祈疾者健起祈歲者豐)
(穰其後為人祀也羊猪鮮肥清酤滿巵祈疾得死祈歲得飢里人忿馬而思之未得適有言者曰吾昔游其家)
(也其家無甚累故為人祀誠心罄乎中而福亦應乎外其胙必散之其後男女蕃息焉衣食廣大焉故為人祀)
(誠不得整於中而神亦不歆乎外其胙且入其家是人非前聖而後愚盖牽於心而不服及人耳以一巫用心)
(尚爾况異於是者乎羅隠)符祝律令(丨丨之類末句急急如丨丨者人以為飲酒之律令速去不得)
(滯也一說漢朝每行卜之書皆云如丨丨言非律非令之文書行下當亦如律令故符祝有如律令之言按律)
(令之令宜平聲讀為零律令是雷邊捷鬼此鬼善走與雷相疾速故云如此鬼之疾走也資暇)
詩集符師(詛師毒口牙舌作霹靂聲丨丨弄刀筆朱墨交揮横韓遣瘧)
談命
事類有命(求之有道得之丨丨是求無益於得也求在外者也孟盡心)畏命(君子有三畏丨)
(天丨畏大人畏聖人之言小人不知天命而不畏也語季氏)動作威儀(劉子曰民受天地之中以)
(生所謂命也是以有丨丨丨丨之則以定命也能者飬以取福不能者敗以取禍成十三年)吉凶曲
折(薛收曰何為命也子曰稽之於天合之於个丨丨丨丨無所逃乎非君子孰能知之文中子)生死
夀夭(凡人有丨丨丨丨之命亦有貴賤貧富之命命當貧賤雖富貴之猶涉禍患失其富貴命當富貴雖)
(貧賤之猶逢福善離其貧賤論衡)貴賤貧富(所謂命者死生焉丨丨焉丨丨焉治亂焉禍福焉此)
(十者天之所賦也劉蕡策)枝榦相配(探五行之精占斗魁所建始作甲乙以名日謂之榦作子丑以)
(名日謂之枝丨丨丨丨以成六旬後律歴志)日月所會(聖人必正歷數以定三統人以深知五星)
(日月之會其術皆出焉此聖人知命之術也後藝文志)孔子言命(孔子五十而知天命子罕言)
(命子曰道之將行也與命也道之將廢也與命也公伯寮其如命何語)孟子知命(孟子曰夀夭不)
(貳脩身以俟之所以立命也又曰莫非命也順受其正是故知命者不立於巖牆之下盡其道者正命也桎)
(梏死者非正命也孟盡心)虚中星術(李虚中最深於五行以人之始生年月日所值日辰支干相生)
(勝衰死旺相斟酌推人夀夭貴賤利不利輒先處其年時百不失一韓退之作墓誌)處訥歴學(王丨)
(丨通星丨之丨太宗時贊寧撰僧史十卷充史館編脩夀八十四處訥推其命孤薄三命禽略六壬遁甲俱無)
(夀貴之處謂寧曰師生時正得天貴星臨門必有列土侯王在戶否寧曰母長謂某生時方卧革錢文穆王元)
(瓘往臨安縣拜塋至門雨作避於西茅簷甚久浣浴襁藉徘佪方去湘山野錄)宰相由命(章邭公得)
(象曰人生貴賤莫不有命但生年月日時臨胎有三處合者不為宰相亦為樞副張方平宋子京退而召術者)
(泛以朝士命推之惟得梁適呂公弼命各有三處合皇祐間梁為相熙寧中呂為樞密使皆如其言歸田錄)
術僧談命(熙寧元豐間有僧化成者以命術聞於京師蔡元長兄弟始赴省試同往訪焉時問命者)
(盈門彌日方得前既語以年月率爾語兀長曰此武官大使臣命也他時衣食不闕而已餘不可望也語元度)
(曰此命甚佳今歲便當登第十餘年間可為侍從又十年為執政然決不為真相晚年當以使相終既退元長)
(大病其言元度曰觀其推步鹵莽如此何足信哉更俟旬日再往訪之則可驗矣旬日復往僧已不復記再以)
(年月語之率爾而言悉如前說兄弟相顧大驚然是年遂同登科自是相繼貴顯於元長則大謬如此而元度)
(終身無一語之差以此知世所謂命者類不可信其有合者皆偶中也却埽編)
詩集話生緣(古寺相逢亦偶然謾將牛斗丨丨丨時行時止非人力莫問流年只問天朱文公逢)
(僧談命)問行年(官職牽人亦可憐老來那更丨丨丨梁儂觧事無他語道我慈親夀八千楊廷秀送)
(術者)談天機(今年見說也無錐政坐丨丨泄密丨舉世近來憎直語貴人剰許未為癡同上)說星
辰(許子儒冠怨誤身如今投筆丨丨丨未須道我何時貴且道何時子脫貧)災曜福星(連珠合璧)
(轉璇霄也被星家不見饒丨丨元來怯檮杌丨丨不是背簞瓢並同上)牛角箕口(我生之時日宿)
(南斗丨奮其丨丨張其丨牛不見服箱斗不挹酒漿箕獨有神靈無時停簸揚韓退之三星行東坡自謂生時)
(與退之相似盖命宮在斗牛而身宫亦在焉故其贈術士謝正臣詩云生時宿直牛斗箕)
說相
事類心形善惡(故相形不如論心論心不如擇術形不勝心心不勝術術正而心順之則形相)
(雖惡而心術善無害為君子也形相雖善而心術惡無害為小人也君子之謂吉小人之謂凶故長短小大善)
(惡形相非吉凶也古之人無有也學者不道也盖帝堯長帝舜短文王長周公短仲尼長子弓短昔者衛靈公)
(有臣曰公孫吕身長七尺面長三尺焉廣三寸鼻目耳具而名動天下楚之孫叔敖期思之鄙人也突秃長左)
(軒較之下而以楚霸葉公子高微小短瘠行將不勝其衣然白公之亂也令尹子西司馬子期皆死焉葉公子)
(高入據楚誅白公定楚國如反手耳仁義功名善於後小世故事不揣長不揳大不㩲輕重亦將志手心耳長短)
(大美惡形相豈論也哉且徐偃王之狀目可瞻焉仲尼之狀面如蒙倛周公之狀身如斷菑臯陶之狀色如削)
(瓜閎夭之狀面無見膚傳說之狀身如植鬐伊尹之狀面無須麋禹跳湯偏堯舜參眸子從者將論志意比類)
(文學邪直將差長短辨美惡而相欺傲耶荀子非相篇)心相有無(相形不如相心心相有三十六)
(善不近小人不忘故舊不念舊惡常行隂德之類三十六善全有位極人臣諺曰有心無相相逐心生有相無)
(心相随心滅青箱雜記)貌似不同(昔之聖者其首有若牛者其形有若蛇者其喙有若鳥者有貌)
(若蒙倛者彼皆丨丨而心丨丨馬可謂之非人邪即有平脅曼膚顔如渥丹美而狼者貌則人矣其心則禽獸)
(又烏可謂之人耶然則觀貌之是非不若論其心與其行事之為不失也韓愈雜記)相貌有類(今之)
(相工言人相者必曰某相類龍某相類鳳某相類牛馬某至公侯某至卿相類禽獸則富貴也噫立形於天地)
(分性於萬物其貴者不過人焉有真人形而貧賤類禽獸而富貴哉將今之人言其貌類禽獸則喜真人形則)
(怒言其行類禽獸則怒真人心則喜夫以鳳為禽耶鳳則仁義之禽也以騶虞為獸耶騶虞則仁義之獸也今)
(之人也仁義能符於是哉是其行又不若於禽獸也宜矣哉皮日休相觧云)貴賤休咎(丨丨之表)
(近取諸身丨丨之證如指諸掌六帖)帝王公侯(龍犀日角帝王之表河目龜文公侯之相劉孝標辨)
(亡論)聖賢異貌(堯眉入彩舜目二瞳子禹耳三漏文王四乳皐陶鳥喙注三漏有三穴也淮南子)
聖人異表(孔叢子曰仲尼聖人之表河目隆顙是帝王之貌又史記姑布子卿相孔子其顙似堯其)
(頂類臯陶其肩類子産然自腰以下不及禹三寸身長九尺六寸纍纍然若喪家之狗孔子世傳)日角
龍廷(唐儉說秦王建大計高祖嘗召訪之儉曰公丨丨丨丨性協圖誠係天下望久矣若外嘯豪傑北招)
(戎狄右收燕趙濟河而南以據秦雍湯武之業也本傳李珏舉明經李綘曰日角珠庭非庸人相明經碌碌非)
(子所宜)鳳姿日表(唐太宗生四歲有書生謁高祖曰公相法貴人也必有貴子及見太宗曰龍丨)
(之丨天丨之丨必能濟世安民唐本紀)龍瞳鳳頸(袁天綱見武后母曰夫人法生貴子后幼姆抱)
(以見紿以男天綱視其步與目驚曰丨丨丨丨若為男當作天子武后傳)虎頭燕頷(漢班超詣相相)
(者曰當封侯萬里之外問其狀曰燕頷虎頭飛而食肉萬里侯相也後封定遠侯本傳)鳶肩火色
(岑文本謂馬周丨丨丨丨騰上必速恐不能久四十八歲卒)蜂目豺聲(王敦字處仲潘滔相之曰)
(處仲丨丨已露且丨丨未振若不噬人亦當為人所噬後為江州牧起兵内向後敗本傳)鴟目虎吻
(王莽為侈口歷&KR0008;露眼赤精大聲而嘶長七尺五寸反膺高視瞰臨左右有方技待詔黃門者或問以莽形貌)
(待詔曰所謂丨丨丨丨豺狼之聲者也故能食人亦當為人所食莽傳)虎狀豺聲(楚子良生子越)
(椒子文曰是子也熊丨之丨丨狼之丨不殺之必滅若敖氏矣鬼猶求食若敖氏之鬼不其餒而後果滅之左)
(傳)豺狼之聲(初叔向欲娶於申公巫臣氏其母欲娶其黨叔向曰吾母多而庶鮮其懲舅氏矣其)
(母曰子靈之妻殺三夫一君一子而亡一國兩卿矣可無懲乎向懼不敢取平公強使取之生伯石伯石始生)
(子容之母走謁諸姑曰長叔姒生男姑視之及堂聞其聲而還曰是丨丨丨丨也狼子野心非是莫喪羊舌氏)
(矣遂弗視左昭公)龍虎之氣(唐王廷溱為戎職寐於道側有洛山人熟視之曰君鼻中之氣左如)
(龍左如虎龍虎氣交當王後遇田洪正之難軍士夜推為留後唐年補錄)龍犀入額(朱建平相書曰)
(額有龍犀入角左角日右角月者王天下)伏犀貫腦(袁天綱見張行成馬周曰馬君丨丨丨丨背若)
(有負貴驗也近世君臣相遇未有及公者然面澤赤而耳無根後骨不陸壽不長也張晚得官終位宰相)伏
犀貫枕(袁天綱見竇軌曰君丨丨丨玉丨輔角全起十年且顯立功在梁益間後軌為益州行臺僕射)
(袁傳)赤脉干瞳(竇軌後為益州行臺僕射袁天綱復曰丨丨丨丨方語而浮赤入大宅公為將必多)
(殺願自戒軌果坐事見袁天綱曰公母憂右轉澤而動不久必還果還為都督唐書)額上五柱(隋文)
(帝楊堅龍丨丨有丨丨入頂有文在手曰王字長上短下相者來私謂帝曰公當為天子後果然同上)髮
際四道(石勒賣為奴有老父謂勒曰君魚龍丨丨上丨丨已成當貴為天子忽然不見勒後僣位)相
得沛公(單父人呂公善沛公避仇從之因家馬沛中豪吏聞令有重客皆往賀蕭何為主吏主進令諸)
(大夫曰進不滿千錢坐之堂下高祖為亭長素易諸吏紿曰賀錢萬實不持一錢謁入呂公大驚起迎之門呂)
(公見高祖狀貌因敬重之引入坐上坐蕭何曰劉季固多大言少成事酒闌呂公留高祖曰君相貴不可言臣)
(相人多矣無如季相願季自愛臣有息女願為箕帚妾即呂后也高祖紀)貌失子羽(子路曰澹臺子)
(羽有君子之容而行不勝其丨宰我有文雅之辭而智不充其辯孔子曰相馬以與相士以居弗可廢矣以容)
(取人則丨之丨丨以言取人則失之宰予)父子為相(韋賢至大鴻臚有相工相之當至丞相賢有男)
(四人又使相之至第二子玄成曰此子貴亦當為丞相賢曰我若為丞相有長子在是安得為之賢後竟為丞)
(相既死而長子有罪乃立玄成玄成後又至丞相果如其言)婦人當貴(漢黃霸少為游徼與善相)
(者共載出見一婦人相者言此丨丨丨富丨不然相書不可用也霸推問之乃鄉里巫家女霸即取為妻後霸)
(至丞相封侯)童有善相(鍾繇嘗與族父瑜至洛陽道遇相者曰此丨丨貴相然當厄於水行未十)
(里度橋馬驚墮水幾死瑜以相者言中益貴繇而供資費使得專學出本傳)兒有竒骨(桓温生未)
(期温嶠見之曰此丨丨丨丨可試使啼及聞其聲曰真英物也父以其為嶠所賞故名曰温同上)奴當
侯封(漢衛青少為平陽侯家人青嘗從人至甘泉居室有一鉗徒相青曰貴人也官至封侯青笑曰人奴)
(之生得無笞罵即足矣安得封侯事乎後為大將軍封長平侯)吏有侯骨(翟方進年十五為小吏遲)
(鈍數為掾吏罵辱乃詣蔡父相大竒其形曰小丨也而丨丨丨當以經術進謝病而歸同上)子有好
相(羊祜字叔子遊汶水濱父老謂曰孺丨丨丨丨年六十建大功既言而去莫知所在晉書)卿無貴
相(王顯與太宗皇帝有子陵之舊每掣褌為戲捋帽為歡帝微時常戲顯曰王顯抵老不作繭及帝登極而)
(顯謁因召其三子皆授五品顯獨不及謂曰丨丨丨丨朕非為卿惜也房元齡謂曰陛下龍潜之舊何不試與)
(之帝與之三品取紫袍金帶錫之其夜卒)竒厖者貴(唐李勣臨事選將必資相丨丨福艾丨遣之人)
(問其故答曰薄命之人不足與成功名也)豐下有後(叔服來聘公孫敖聞其能相人見其二子焉叔)
(服曰穀也食子難也收子穀也丨丨必丨丨於魯)有美不貧(張負曰豈丨丨如陳平而長貧者乎)
當刑而王(黥布姓英氏少時客相之曰丨丨丨丨及壯坐法黥布欣然而笑曰人相我丨丨丨丨幾)
(是乎)赤脉入目(歴陽陳訓相甘卓曰頭低視仰相名眄力目中丨丨自外丨必兵死後果為王敦所)
(笑晉書)從理入口(周亞夫為河内守許負相之曰君後三歲為侯侯八歲為將相持國秉政後九)
(年而餓死亞夫笑曰既已貴如負言又何說餓死負指其口曰丨丨丨丨此餓死法也)貧當餓死
(文帝使善相者相鄧通曰當貧餓死上曰能富通者在我於是賜蜀嚴道銅山得自鑄錢景帝即位人有告通)
(盜出徼外鑄錢竟案驗没入之寄死人家本傳)狀有反相(漢高帝立兄子濞為吳王已受印召濞相)
(之曰若丨丨丨丨獨悔業已拜因拊其背曰漢後五十年東南有亂豈若耶後果反濞傳)面部三無
(李寬為常侍有門下士姓盧善相或問李公如何曰據其面部所無者三無子無宅無塜公有數子皆先公卒)
(有宅未嘗還鄉居死于池州乘舟歸舟破沈其骨金華子)命數多蹇(魏元忠有善相者謂曰公當位)
(極人臣然命多蹇剥時有憂懼不足為虞但可當事便行聞言則應元忠累遭譴責憶相者之言未嘗少屈其)
(志定命錄)目𦕈貴相(章昭達少遇相者曰卿貌甚善須小虧則當富貴大同中昭達因醉墮馬鬢角)
(少傷昭達喜之相者曰未也侯景之亂昭達為流矢所中𦕈其一目相者見之曰卿相善矣不久當富貴後為)
(司空)耳大貴兆(李忠臣帝嘗謂卿丨丨丨丨對曰驢耳大龍耳小帝喜其野而誠)龜息必
貴(袁天綱相竇軌伏犀貫玉枕當于益州立功名果然又相李嶠曰睡則氣從耳出名丨丨丨丨芝田錄)
虎面當武(袁天綱在洛陽與杜淹王珪韋挺游天綱謂淹曰公蘭臺學堂全且博將以文章顯謂珪)
(法令成天地相臨不十年官五品謂挺面如虎當以文處官然三君久皆得譴吾且見之至武德中俱以事流)
(雋州)已貴問夀(蔡澤從唐舉相曰吾聞先生相李充百日之内持國秉政有之乎曰有之曰若臣者)
(何如唐舉熟視而笑曰君曷鼻巨肩魋顔蹙齃膝攣吾聞聖人不相殆先生乎蔡澤知唐舉戲之乃曰富貴吾)
(所自有所不知者夀也願聞之唐舉曰從今以往四十二歲蔡澤笑謝而去謂其御者曰吾躍馬疾驅懷黃金)
(之印結綬于腰揖讓人主之前食肉富貴四十年足矣)相夭反貴(柳渾十餘歲有巫告曰兒相夭)
(且賤為浮屠可緩死諸父欲從其言渾曰去聖教為異術不若速死學愈篤後至宰相)相不當侯
(李廣與望氣王朔語曰自漢征匈奴廣未嘗不在其中而諸校尉才能不及中庸以軍功取封侯者數十人廣)
(不為後人然終無尺寸功以得封邑者何也豈吾相不當侯也)相皆不夀(管輅言吾額上無生骨眼)
(中無守精鼻無梁脚無天根背無三甲腹無三壬皆不夀之相)領取宰相(衡岳寺有僧執役性懶而)
(食殘號懶殘李泌異之一日往見正撥火煨芋啖之取共半授泌曰勿多言丨丨十年丨丨甘澤謠)止二
千石(魏張緝為尚書郎為明帝所識帝以緝之才能多所堪任試呼相工相之相者云不過二千石帝曰)
(何才如是而位丨丨丨丨乎)刺指見字(善相者師圭謂陶侃曰君左手中指有竪理當為公若徹)
(上貴不可言侃以針刺指見血灑壁而為公字以紙裹手公字愈明)攬鏡知刑(蜀張裕曉相術每舉)
(鏡視面自知刑死未嘗不撲之於地後為劉備所殺)捫骨知貴(唐貞元末相骨山人以無目故逢人)
(即手捫之必知貴賤房次卿方勇於趍進率先訪之及出戶時後謁者盈巷覩次卿以出迎問之曰如何答曰)
(不足言不足言且道箇杜長秀才位極人臣何必更言或有退者後杜循果帶相印鎮西蜀云太平廣記)因
怒見相(張憬臧相魏元忠久不答元忠怒曰窮通有命何預君耶拂衣去憬臧遽起曰君之相在怒時)
(位必卿相也同上)隂德紋見(裴晉公質狀𦕈小有相者曰郎君若不至貴即當餓死一日遊香山)
(寺有婦人以父被罪假得玉帶三犀帶一以賂津要寘于欄楯忘收之而去度得而授之後見相者曰必有丨)
(丨及物前途萬里非某所知也度果位極人臣摭言)玉枕骨亡(唐杭州獄吏凌華遇相者曰能捨吏)
(當為上將軍華為吏酷暴以取賄元和初病一夕死見黃衣使宣牒云華昔宰劇縣甚著能續後有闕行謫官)
(環扉俟其循省大乖乃心玉枕巋然委於庸賤付司追凌鑿丨丨骨送上俄有執刀斧鑿其腦華既醒捫其腦)
(而丨丨後十五年暴卒異記)相類亞夫(南唐宋齊邱微時日者相之曰君貴不可言然亞夫下獄)
(君實有之位極之日當早引退庶幾保全齊邱登相位數載致仕復以大司徒就徵未幾坐陳覺謀千紀事乃)
(賜死唐書)狀似劉琨(劉掞稱桓温眼如紫石稜鬚作蝟毛磔初桓温自以雄姿是宣帝劉琨之流北)
(伐還得一巧作老婢訪之乃琨妓女也一見温潸然而泣温問故答曰公甚似劉司空温笑出外整理衣冠入)
(呼婢問婢云面甚似恨薄眼甚似恨小鬚甚似恨赤形甚似恨短聲甚似恨雌温於是裭冠解帶昏然而睡不)
(怡者數日同上)肉不稱骨(袁天綱視岑文本曰學堂瑩夷故文章振天下首生骨未成目前而視法)
(三品丨丨丨丨非夀兆也唐史本傳)身不如面(五代桑維翰為人醜怪身短而面長常臨鏡自竒曰)
(七尺之丨丨丨一尺之丨後至相同上)眉過其目(袁天綱見岑文本曰學堂瑩夷丨丨目文章振)
(天下同上)拳必入口(吳殷文圭舉進士塗中遇一叟目文圭久之謂人曰向者一人眉綠丨丨丨丨)
(神仙狀也如學道當冲虚不爾有大名於天下而文圭拳實入口乾寧中擢第九國志)體貌甚陋
(唐盧杞體甚陋鬼貌藍色不耻惡衣菲食同上)骨法非常(五代錢鏐縣錄事鍾起有子數人多切從)
(之遊豫章人有善術者望斗牛間有王氣斗牛錢塘分也因遊錢塘隂求其人私謂起曰占君縣貴人求之市)
(中不可得視君之相貴矣然不足當之鏐適從外來見起反走術者望見之曰此真貴人也召至熟視之顧起)
(曰君之貴因此人乃慰鏐曰子丨丨丨丨願自愛)衆中辨貴(江南一節度使召相者命其妻立羣)
(婢中令辨之相者云夫人頭上有黃氣羣婢皆切視之然後云某人是又拖工大兒雜立使辨之云面上有水)
(波者是亦用此術雜志術士崔玄豹以相法言人事多中莊宗尤信重之以為北京巡官明宗為内衙指揮使)
(安重誨乃使他人與明宗易服而坐明宗於下坐召玄豹相之玄豹曰内衙貴將也此不足當之乃指明宗於)
(下坐曰此是也因為明宗言其後貴不可言明宗即位思玄豹以為神召至京師鳳諫曰好惡上所謹也今陛)
(下神其術而召之則傾國之人皆將奔走吉凶之說明宗遂不復召五代史)貴人識貴(曾諫議致)
(和性剛介少許可一日在李侍郎虚已坐上見晏元獻公晏李之壻也時方為奉禮郎諫議熟視之曰晏奉禮)
(他日貴甚但老夫耄矣不及見子為相也呂許公夷簡為相日文潞公為太學博士謁許公改容禮接因語之)
(曰太博此去十年當踐其位夏英公謫守黃州時龐穎公司理參軍英公曰龐司理他日富貴遠過於我既而)
(四公皆至元宰古云丨丨多丨丨人信有之也)耳白齒露(歐公嘗曰少時有僧相我耳白於面名滿)
(天下唇不着丨無事得謗其言頗驗仇池筆錄)河目海口(洛人陳去非丨丨丨丨大耳聳峙識者知)
(其為貴人也及徽宗時為參政)富安宰相(王欽若鄉薦赴闕謁錢希白時錢以才名獨步館閣適延)
(一術士不通客欽若厲聲喝閽人術者遥聞之謂錢曰不知何人邪若形聲相稱世無比貴者錢召之而欽若)
(單微神貌疎瘦復贅於頸錢蔑視之術者竦然側目而視欽若起術者稱歎曰人中之貴有此十全者若宰相)
(則天下康富君臣相得至死有慶而無弔不全者但無子而已錢戲曰他日將陶鑄吾輩乎曰恐不在他日後)
(希白為翰林學士而欽若已真拜歸田錄)清粹公卿(錢若水為舉子見陳希夷於華山希夷曰明日)
(當再來若水如期往見有一老僧與希夷擁地爐坐僧熟視若水久之不語以大箸盡灰作做不得三字徐曰)
(急流中勇退人也若水辭去希夷不復留陳戒曰三兩日却來若水如期往陳曰吾始見子神觀丨丨謂可學)
(神仙然見之未精不敢奉許特召此僧決之渠云子無仙骨但可作貴丨丨耳後若水登科為樞密副使年才)
(四十致仕老僧者麻衣道者也湘山野錄)骨類多遜(宼莱公十九及第有相者曰君相甚貴丨體丨)
(盧丨丨但及第太早恐不善終若早退庶免深禍筆錄)眼似王敦(李承之在宋仁宗朝官州縣因)
(邸吏報包拯拜參政或曰朝廷自此多事承之正色曰包公無能為今知郡縣王安石丨多白甚丨丨丨他日)
(亂天下者此人也邵氏聞見錄)手相甚貴(王克正任江南歸本朝直舍人院及死無子其家修佛事)
(惟一女十餘歲跪爐於像前會陳摶入弔出語人曰王氏女吾雖不見其面但觀其捧爐丨丨丨丨若是男子)
(當白衣入翰林女子嫁即為國夫人後陳晉公恕為參知政事一日太宗從容問曰卿娶誰氏有幾子對曰臣)
(無妻今有二子太宗曰王克正江南舊族身後惟一女令淑卿可作配晉公辭年高太宗敦諭再三遂納為室)
(不數日封郡夫人如陳之相也筆錄)骨相當貴(种放字明逸隠居終南山豹林谷聞希夷之風往見)
(之希夷先生一日令灑掃庭除曰當有嘉客至明逸作樵夫拜庭下希夷挽之而上曰君豈樵者二十年後當)
(有顯官名聲聞天下明逸曰放以道義來官禄非所問也希夷笑曰人之貴賤莫不有命君丨丨丨爾雖晦跡)
(山林恐竟不能安異日自知之後明逸在真廟朝以司諫赴召帝携其手登龍圖閣論天下事及辭歸山遷諫)
(議大夫東封改給事中西祀改工部侍郎希夷又謂明速曰君不娶可得中夀明逸從之至六十歲卒)喉
骨太高(初王旦與錢若水同直史館有僧善相謂若水曰王含人他日位極人臣富貴無比若水曰王)
(舍人面偏而丨丨高如何其貴也僧曰作相之後面當自正喉骨高者主自奉養薄耳後果如言面自正涑水)
(記)頭骨不正(李士寧道人蓬州人先得塗氏所藏軒轅山鏡洞見遠近蔡君謨學士以道自任聞)
(先生之名望風惡之君謨一夕夢為虎所逼有一人救之虎既去與之坐曰公貴人也但丨丨丨丨乃以手為)
(按之曰頭骨已正矣夢覺頭尚痛翌日先生謁君謨謂曰夜夢頗驚惶否君謨愕然視其狀乃夢中逐虎正骨)
(者遂異之後出守閩中先生經由謁君謨因告先生久患目疾不愈昨夜夢龍樹菩薩先生即於袖中出畫本)
(視之一如夢中所見先生乃瞠目視君謨須臾兩目豁然明快參政張公方平兩制時先生出入門下極相善)
(時論以為公且大拜先生以詩别公云異時復與公相見正是江南二月天其後久無爰立之說忽除知江寧)
(先生自茅山来謁即仲春也李璧荆公詩注)真大貴人(陳瑩中嘗入朝已立班上御朝差晚杲日)
(照曜衆莫敢仰視蔡京注目久而不瞬瑩中私謂中省曰此公視日不瞬丨丨丨丨也百家詩篇)半食
戎禄(真宗為開封尹呼一術者且瞽令張者夏守斌楊崇勲輩揣聽聲骨或中或否至王繼忠瞽者駭曰)
(此人可訝半生食漢禄丨生丨丨丨真宗笑而遣之繼忠復為高陽總管咸平六年與狄戰遂䧟狄狄以其姿)
(儀雄偉以女妻之偽封為吳王改姓邪律終於狄玉壺清話)熟睡乃相(蘇子美謫居吳門有相僧)
(子美謂之云俟寢方可觀子美一日丨丨僧揭帳視之但云來得也曷吳人語甚為曷子美扣之乃曰得一州)
(縣官肯起否子美意復召用聞之不樂果復湖州長史而卒百家詩序)聽聲知相(術士王生瞽而)
(善丨丨丁晉公守金陵王生潜聽其馬蹄聲曰參政月中必召拜相果如其言後真宗晏駕公充山陵使王生)
(來京師俾聽馬蹄聲曰有西行之兆諸子責曰爾知相公充山陵使故有是說或密問之曰蹄西去而無回聲)
(後果罷相分司西京繼貶崖州該聞錄)厮役皆貴(太宗召陳摶問以伐河東之事不答後師出果)
(無功還華山數年再召謂帝曰河東之事今可矣遂克太原帝以其相人也遣詣南衙見真宗及門亟還問其)
(故曰王門丨丨皆將相也何必見王建儲之議遂定聞見錄)子孫當盛(韓參政億李參政若谷王)
(丞相隨未第時同於嵩山法王寺讀書有一男子自言善相曰王君宰相才也韓李二君皆當為執政王君官)
(雖高子孫不及韓李二君之盛後韓參政之子絳縝皆為宰相維為參政李參政之子淑領三院學士有文名)
(兩家宦學至今不衰王丞相之後微矣異哉聞見錄)
詩集言近真(心傳異學不謀身自要清時閱縉紳火色上騰雖有數急流勇退豈無人書中苦覓)
(元非訣醉裏微丨却丨丨我似樂天君記取華顛賞遍洛陽春東坡贈相者)語多竒(蜀狂士寧者不)
(邪亦不正混世使人疑詭譎非一行平生不把筆對酒時歌詠初如不着意丨出丨丨勁傾財解人難去不道)
(名姓金錢買酒醉高樓明月滿牀猶不醒一身四海却為家獨行萬里聊乘興既不採藥賣城市又不點石化)
(黃金進不干公卿退不隠山林與之游者但愛其人莫識其術安知其心吾聞有道之士逍遙太虚動與道俱)
(故能入火不熱入水不濡常聞其語而未見其人豈斯人之徒歟不然則言不純師行不純表滑稽傲世其東)
(方朔之流乎歐陽永叔)
古今合璧事類備要前集卷五十五
