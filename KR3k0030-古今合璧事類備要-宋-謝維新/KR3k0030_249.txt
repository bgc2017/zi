古今合璧事類備要别集卷四十三
宋謝維新撰
菓門
瓜實
格物總論(瓜蓏也在地曰蓏數種皆蔓生甜瓜畦種之葉大數寸實亦徑尺許有稜白者斑斑)
(黃暈黃者斑斑青暈肉白光潔瓤黃色核如米糁而匾七八月熟味甜香又一種純青大者徑四五寸長)
(八九寸許肉亦帶微青色又一種一握而青耳長亦四五寸名曰握青此皆所謂瓜果者也它有所謂刺)
(瓜布瓜稍瓜王瓜是謂瓜菜不在此數)
事類食瓜(七月丨丨)聚瓜(委人掌丨丨禮地宜)瓜瓞(綿綿丨丨詩綿)瓜緒(瓞瓝其紹)
(瓞注俗呼瓝瓜為瓞紹者丨蔓丨亦著子但小如瓞耳爾雅)巾以絺(為天子削瓜者副之丨丨丨注)
(副披福反折也四折之也以巾覆焉記)巾以綌(為國君者華之丨丨丨注華中裂也音話)不巾
覆(為大夫者累之注累倮也謂丨丨丨也累力果反)不中裂(士疐之注丨丨丨横斷去疐而已疐)
(音帝)庶人齕(丨丨丨之注不横斷並同上)婦人贄(丨丨之丨瓜桃李梅記内則)祭尚
環(瓜丨丨丨食中棄所操環瓜頭也祭祭先記)連稱戍(齊侯使丨丨管至父丨葵丘瓜時而往曰)
(及瓜而代本傳)曾子芸(丨丨丨瓜而誤斬其根曾晳怒大杖擊其背曾子仆地有頃乃蘇家語)積
石瓜(丨丨山丨三年一熟白六帖)硎谷瓜(始皇密令種瓜於驪山丨丨中温處丨實成使人上)
(書曰瓜冬實有詔下博士諸生說之人人各異使往視之儒生皆至方相難不決因發機從上填之以土皆壓)
(死史)青門瓜(邵平故秦東陵侯秦滅後為布衣種瓜長安城東瓜有五色甚美故世謂之東陵瓜又云)
(丨丨丨青門即東陵蕭何傳)朱陵瓜(西王母謂上元夫人曰後造丨丨山食靈丨其味甚好憶此味)
(已七千歲矣漢武外傳)玉井水洗(五原蔡誕入山而還欺家人云至崑崙有玉瓜光明洞徹而堅)
(剛須以丨丨丨丨即軟可食抱樸子)酒杯土種(馬湘有道術嘗於江南刺史馬植坐上冬月以丨丨)
(盛丨丨瓜須臾引蔓生實食之甚美神仙傳)見瓜得屍(後漢曹娥父溺死娥丨丨浮而丨丨會稽)
(志)乞瓜定墓(孫鍾富春人與母居至孝篤信種瓜為業忽有三年少來丨丨為鍾丨丨地出門悉)
(化為白鶴而去幽冥錄)異本同蔕(漢哀帝二年瓜丨丨丨丨共生一瓜時以為嘉瓜白帖)六
子一蔕(李融為政得吏人有祥瓜生丨丨丨丨)二莖一實(晉王濬園生嘉瓜丨丨丨丨並)
(同上)種瓜以餉(姚俊嘗丨丨菜灌園丨供衣食時人或餉一無所受吴錄)種瓜自給(步隲)
(避難江南单身窮困丨丨丨丨吳志)盜瓜請罪(晉桑虞家園瓜熟有人踰園丨之虞見園籬多棘刺)
(使人為開道及盜負出見道通知虞使除之乃送瓜叩頭丨丨虞與之史)分瓜相遺(滕曇恭年五歲)
(母患熱病思食寒瓜土俗不産曇恭歷訪而不得俄遇一桑門曰我有雙瓜丨一相丨舉家驚異南史)種
瓜辦葬(韓虞敏兄早孤並有孝性家貧无以營葬共丨半畝丨朝采暮又生遂丨丨事齊史)悲昉
投瓜(梁任昉亡高祖方食瓜聞之投瓜悲不自勝史)思杜輟瓜(唐太宗食瓜美丨丨如晦丨其)
(半使祭之史)蠅集其上(儒衡議論徑正有風節時元稹恃宦官知制誥儒衡鄙厭之會食瓜丨丨)
(丨丨儒衡揮以扇曰適從何處來遽集於此一坐失色史)兔逐無遺(王弘義始賤時求傍舍瓜不與)
(及為御史乃騰文言園有白丨縣為集衆捕丨畦蓏丨丨)索錢得瓜(明崇儼四月帝憶瓜崇儼丨百)
(丨須臾以瓜獻曰丨之緱氏老人圃中帝召老人問故曰埋一瓜失之土中得百錢云唐史本傳)以囊
盛瓜(李泌請以二月朔為中和節民間丨青丨丨丨果種相問遺謂之獻生子孔六帖)牛糞覆
棚(契丹破回紇得此種以丨丨丨丨而種大如中國冬瓜而味甘可生食五代䧟虜記)喜子布網
(七月七日設瓜於庭中以乞巧有記丨丨丨丨於瓜上則為得巧歲時)瓜瓜一器(陸贄帝幸梁道有獻)
(瓜果者帝嘉其意欲授以官贄曰爵位天下之公器不可輕也今丨丨丨丨果一盛則授之彼忘軀命者何勸)
(哉唐史)獻瓜三蔓(貞元四年夏右神策軍丨瑞丨丨丨合為一蔕而生三瓜舊唐書)剖瓜
傷指(代宗皇后沈氏河南為史思明所没失后所在德宗即位令咨訪高力士女嘗從后游年狀差似后)
(嘗削脯哺帝傷左指高女亦丨丨丨丨史)削瓜侵肉(後周王羆嘗與客食瓜丨丨皮丨丨頗厚羆意)
(慊之及瓜皮落引手就地取而食之客有媿色史)斬瓜試劍(南漢劉晟嘗夜飲大醉以瓜置伶人)
(尚玉樓項拔劍丨之以丨丨因斬其首史)饐瓜名亭(吕文穆蒙正在龍門讀書一日行伊水上見賣)
(瓜者意欲得之無錢其人遺一枚公悵然食之後作相買園洛城東南下直伊水起亭以丨丨為丨不忘貧賤)
(也聞見錄)柳子嘉瓜表(臣某等今日内出浙東觀察賈全所進越州山陰縣移風鄉百姓王獻朝)
(園内産嘉瓜二實同蔕圖示百寮者寳祚維新嘉瑞來應式彰聖德更表天心臣某等誠慶誠賀頓首頓首伏)
(惟皇帝陛下保合太和緝熙庶類德馨上達神化旁行嘉瓜發祥來自侯服質惟同蔕見車書之永均地則移)
(風知化育之方始雖七月而食豳土歌王業之難五色稱珍東陵詠佳賓之會未聞感通若斯昭著者也臣某)
(等遭逢聖運親仰珍圖抃躍之誠倍百常品无任慶悦之至)
詩集鉤帶(昔聞東陵瓜近在青門外連畛距阡陌子母相丨丨阮籍)澄澈(丨丨甘瓜濯韓)秋
蔕(丨瓜未落丨韓)霜蔓(丨丨縋寒瓜柳)陽坡種(丨丨可丨瓜杜)青門學(豈傍丨丨丨種)
(瓜杜)爛文貝(瓜畦丨丨丨韓)嚼水晶(瓜丨丨丨寒杜)沉玉甃(翠瓜碧李丨丨丨杜)黃
臺下(種瓜丨丨丨瓜熟子離離一摘使瓜好再摘使瓜稀三摘猶自可四摘抱蔕歸李泌作此救太子)
青門外(事去人亡迹自留黃花綠蔕不勝愁誰能更向丨丨丨秋草茫茫覓故侯劉長卿)思明
哲(暑軒無物洗煩蒸百果凢材得我憎蘚井竹籠浸蒼玉金盤碧筯薦寒冰田中誰問不納履坐上適來何)
(處蠅此理一杯分付與我丨丨丨在東陵山谷)嘗子母(獨酌聖賢酒新丨丨丨瓜丁寧林下友莫道故)
(侯家楊誠齋)玉雙浮(病骨那禁暑寒年更作愁有風依舊熱初伏幾時秋瓜葉誰新餉饞涎小忍休)
(金盆井花水且看丨丨丨楊誠齋)罌一搦(風露盈籃至甘香隔壁聞綠圍丨丨丨白裂玉平分鮮甃)
(開冰段梅山失火雲老夫供晚酌不用辨羶葷同上)筠籠香發越(瓜疇暑雨亂花飛美實蠲煩喜)
(及時蘚井丨丨丨丨丨金刀玉手翠離披侯家昔見連阡盛貫肆徒誇厚貌竒珍重故人分小意臨風宛似對)
(竒姿劉屏山)襟雪沍清甘(呼兒急走送筠籃敵暑惟應此物堪一握青瑶含秀潤滿丨寒丨丨)
(丨丨搔園底用修隣怨剪棘聊應益盜慚他日儻收餘瓣種離離虎掌徧山南前人)
木瓜
格物總論(丨丨按爾雅謂之㮊蜀本草云其樹枝狀如柰花作房生子形似栝蔞堅硬皮青肉)
(白味甘酸入藥和氣火乾甚香)
事類報瓊瑶(投我以木瓜丨之以丨丨詩木瓜)見苞苴(孔子曰吾於木瓜丨丨丨之禮)
(行詩江)袖出以獻(唐元獻皇后思食酸味明皇以告張說因進經丨丨木瓜丨丨明皇雜錄)禁
中所無(崔涓守杭州湖上飲餞客有獻木瓜所未嘗有也有中使即袖歸曰丨丨丨丨宜進於上頃之)
(解舟而去守懼得罪欲輟飲官妓作酒糾者白守某度木瓜經宿以委中流也會送者還云果潰亂弃之矣守)
(異其言召問之曰此物芳脆易損必不能入獻守取香錦面賚之唐語林)何承天木瓜賦(為申)
(州之嘉木)王摩詰木瓜頌(枯木無生物之理而布護滋蔓時果有常形之分而碩大殊尤)杜
牧祭木瓜神文(維會昌六年敬告于木瓜山之神惟聰明格天能降雨出雲)
詩集酸楚(客心自丨丨况對木瓜山李白望木瓜山)榮耀(金牛蜀路遠玉樹帝城春丨丨華堂)
(裏逢迎欠主人劉禹錫)藥品用(百果各甘酸或由人所植木瓜聞衞詩贈好非玉色投此瓊瑶報蓋)
(重車馬飾幸資丨丨丨少坐宣調力神土加文章中州異肥瘠梅聖俞)紅粧面(沉沉黛色濃糝糝金)
(沙絢却笑宣州房競作丨丨丨范石湖)日華沾液(天下宣州花木瓜丨丨丨丨綉成花何須堠子)
(強呈界自有瓊琚先報衙楊廷秀)
李實附來禽子嘉慶子人面子
格物總論(李實數種或朱或黃或綠或紫或班點大者如杯小者如雞卵核小味甘脆食之肉)
(自離核熟之時自能吐核皆果中之珍也彼有且酸且澁且苦不足錄矣又一種實大如小黃㼐色白如)
(玉間以朱點三數又如纈狀食之其肉粘茹此來禽也)
事類三咽(陳仲子居於陵三日不食井上有李螬食實者過半矣匍匐往將食之丨丨而後耳有聞)
(目有見也孟子)不言(李將軍恂恂如鄙人死之日知與不知皆為流涕其忠誠信於士大夫也諺曰桃李)
(丨丨下自成蹊此言雖小可以喻大李廣傳)金李(杜陵有丨丨述異記)綺李(上林苑有紫李青丨)
(丨青房李西京雜記)韓終(琳國多生玉華李五千歲一熟丨丨嘗食之亦名韓終李洞冥記)朱仲
(房陵丨丨有李園三十六所閙居賦注)龍血(崔奉國家一種李肉厚而無核識者曰天罸乖丨必割其)
(耳丨墮地生此李也琴庄美事)鼠精(王侍中家堂前有丨從地出其宂則生李樹花實俱好此丨丨李也)
(好事集)啖畢伐樹(和嶠性至儉家有好李求之不過數十王濟俟其上直率少年詣園丨丨丨丨)
(送一車枝與和公唯笑而已)計核責錢(和嶠諸弟往園中食李皆丨丨丨丨故嶠婦弟王濟伐之)
(並語林)恐人得種(王安豐有好李常賣之丨丨丨丨常鑚其核世說)多子必苦(王戎)
(字濬仲年六七歲與羣兒戲於道側見李多實等輩競趨之戎獨不往或問其故戎曰李在道傍而丨丨丨丨)
(李也取之果然晉書)以李為首(李直方第果品丨綠丨丨丨國史補)見李思戒(明宗不豫)
(馮道入朝曰寢膳之間尤宜調謹因指御前果實曰如食桃不康他日丨丨丨丨𤨏言)洗之即軟
(五原蔡綖入山而還欺家人云到崑崙山有玉李形如世間者但光明洞徹而堅以玉井水丨丨丨丨可食抱)
(朴子)陸士衡賦(中山之縹李)晉傅玄賦(潛實内結豐肌外盈翠質朱實形隨運成)
來禽速致此子(青李來禽日給藤子皆囊盛為佳函封多不生足下所疏云此果佳可為致子)
(當種之吾篤喜果今在田里惟以此故丨為丨丨丨則太惠也)甘來衆禽(來禽以味丨丨丨丨也洪)
(玉父云)名文林果(紀王謹為曹州刺史有得之獻於王貢於高宗似朱奈又名五色林檎上大重)
(之賜王文林郎丨曰丨丨丨)
嘉慶子為京都美(京都嘉慶坊有李樹其實甘鮮丨丨丨之丨故稱嘉慶子韋述西京記)
詩集沉朱實(夏李丨丨丨謝元暉)薦碧實(冰盤夏丨丨丨脆韓退子)沉不冷(朱李)
(丨丨丨前人)輕籠熟(丨丨丨李香杜)中園實(青玉冠西海碧玉彌外區他為丨丨丨其下成)
(蹊衢色潤房陵縹味奪寒水朱梁沈約)沉玉甃(碧李翠瓜丨丨丨)不整冠(君子防未然不)
(處嫌疑間瓜田不納履李下丨丨丨顔延年)但整冠(主人肝膽無猜忌果下遊人丨丨丨陶弼)桃
樹傍(桃生露井上李生丨丨丨虫來嚙桃根李樹代桃僵樹木自相代骨肉還相忘古歌詞)筠根
籠(摘以丨丨丨沉以石根泉濛濛粉未落粲粲葉相連歐公)
來禽粧濃(丨丨酒漸醺鄭谷)右軍求(丨丨好佳果墨帖丨來禽梅)東城種(丨丨)
(先生未歸時自丨來禽與青李坡)李扶疎(朱丨丨丨禽自來坡)李遮映(粲粲來禽已着花芳)
(根誰徙向天涯好看青丨相丨丨風味應同逸少家劉屏山)雞子大(甘露落來丨丨丨曉風凍作水)
(精團西川紅綿無此色南海綠羅猶帶酸楊誠齋)金彈丸(枝上離離丨丨丨宜隨玉食薦金盤從來)
(物以遠為貴酷愛閩溪荔子丹謝幼槃)無風自落(熟果丨丨時丨丨半顋近日闘紅鮮蘇道)
嘉慶子把得欲嘗(東都綠李萬州㦳君子封題我手開丨丨丨丨先悵望與渠同别故鄉來)
(白樂天)
人面子只今瘦似(喜時能笑醉能歌眉映青山眼映波舊日美如潘騎省丨丨丨丨病維摩)
(楊誠齋)
古今合璧事類備要别集卷四十三
