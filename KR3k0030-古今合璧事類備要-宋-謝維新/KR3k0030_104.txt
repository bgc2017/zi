古今合璧事類備要後集卷三十五
宋謝維新撰
九卿門
司農卿(少卿寺簿)(寺丞)
歴代沿革(少皥氏以九扈為九農正扈通典作&KR2046;注&KR2046;鳥也&KR2046;有九種以為農號舜命棄為后)
(稷播時百糓周禮有太府掌九賦九貢下大夫秦為治粟内史掌榖貨韓信歸漢為治粟内史即其任也)
(景帝更名大農令武帝太初更名大司農掌九榖六蓄之供膳羞者凡郡國諸倉農監都水六十五官皆)
(屬焉通典云属官有太倉均輸平凖都内籍田五令丞平帝改曰羲和以劉歆為之又改為納言後漢為)
(大司農掌諸錢穀金帛本注及諸貨幣郡國四時上月旦見錢榖簿邊郡諸官請調度者皆為給報損多)
(益寡取租給足郡國鹽官鐵官並屬歴代皆有梁置十二卿以署為寺官為春卿唐有司農卿一人少卿)
(二人龍朔二年改為司稼咸亨復卿掌邦國倉儲委積之事揔四寺諸監謹其出納揔上林六倉鉤盾導)
(官田署京師百官廩祿皆仰給焉朝會祭祀共御所頒皆共焉孟春皇帝親籍田之禮事有於先農則奉)
(進耒耜季冬藏冰祭司農以黑牡秬黍仲春啓冰亦如之通典國朝司農寺判寺事二人以兩制或朝)
(官以上充熙寧二年立常平歛散法三年詔以新法付司農寺而農田水利免役保甲等法悉自司農講)
(行元豐官制行寺監不治外事遂循唐典正其職秩司農舊職悉歸戸部右曹續會要司農掌倉委積之)
(政令總苑囿庫務之事而謹其出納京都官吏祿廩諸路歲運至京師悉掌焉凡苑囿行幸排北及薦饗)
(進御頒賜植藏之物與造麴蘖給薪炭皆戒有司以時辨具天子親耕籍田則奉耒耜所隸宫屬凡五十)
(倉二十有五續會要總倉作二十四草場十有二續會要作十排岸司四續會要園苑四並四朝志建炎)
(三年詔罷司農寺紹興四年復置司農寺卿少各特置一員仲興會要)
事類農正(九扈為九丨丨扈民無淫者也左傳)藏長(太府掌九賦九貢注云王者王治丨之丨)
(若今司農矣)太府(丨丨下大夫周禮)羲和(莽改為丨丨六帖)治粟(奉曰丨丨内史六帖)
司金(惟時大農爰丨丨穀楊雄大司農箴又大司農卿一人中二千石掌諸錢穀金帛諸貨幣邊郡諸官)
(請調度者損多益寡取相給足續漢書)天倉(丨丨者司農也韓揚天文要集)國泉(司農少府丨之)
(丨也)六倉(量者龠合升斗斛也職在丨丨司農掌之漢律歴志)司均(見前注)六府(乃司大事)
(掌是丨丨崔諼鮑德誄)稷粟(漢朱邑為大司農張敬與邑書曰足下以清明之德掌周丨之丨)稼
卿(見前注)名卿(牟融為大司農性明達稱為丨丨東觀漢記)治最(魏梁習字子虞為并州二)
(十餘年政丨為天下丨召拜大司農)農政(改授丨丨于彼野王倉盈庾億國富兵強潘安仁楊荆州誄)
春卿(梁曰丨丨見前注)掌帛(見前司金注)典農(丨丨六帖)不賫粮(鄭當時為大司)
(農門下客亡貴賤亡留門者山東諸公翕然稱鄭莊武帝曰吾聞鄭莊行千里丨丨丨漢書)諫農桑
(司馬芝字子華光是魏諸典農氏各求后生以要利司馬芝人丨曰王者之治崇本務農重榖不宜復以商事)
(亂專以丨丨為務明帝從之書抄云)納郡租(趙元俶轉穎川太守有惠政因人朝會司農不時納諸郡)
(租元俶奏之帝謂曰如臣意未過十日帝即日拜元俶為司農卿丨天下丨丨如言而了帝悅)曉邊
事(秋曰為大司農丨丨丨數上便宜事天子器)言禁兵(唐段秀實為司農卿丨丨丨寡少乃上疏)
(云云職官分紀)倒用印(唐段秀實傳朱泚反以秀實素有人望使騎迎秀實與子弟訣而入泚喜曰吾)
(事成矣秀實知不可乃陽與合陰結將軍劉海賓姚令言都虞候何明禮欲圖泚三人者皆秀實素所厚源休)
(教泚偽迎太子遣將韓旻領銳師三千疾馳奉天秀實以為宗廟之危不咨瑞乃遣人諭太史歧靈岳竊取今)
(言印不獲乃丨丨司農丨追其兵旻至駱驛得符還秀實謂海賓曰旻之來吾等無遺類我當直縳賊繼而令)
(明禮應於外通鑑)萬石簸揚(陳粟丨丨丨以丨之漢武帝栢梁詩)一乘送迎(漢鄭玄公)
(車召為大司農給安車丨丨所過長史丨丨)居處節儉(漢朱邑治行第一為大司農丨丨丨丨)
在位清正(後漢鄭衆為司農丨丨以丨丨稱書抄)學問博通(後漢王孫端丨丨丨丨為)
(大司農續漢書)清白方正(東漢高誼字季回以儒學召拜大司農在朝以丨丨丨丨稱東觀漢記)
漢崇儒學(丨丨丨丨選正鄭玄白六帖)晉寵貞廉(丨丨丨丨任先崔氏晉崔洪為司農)
(手不執珠玉口不言貨財)非德不交(東漢趙典字仲經為大司農閉門却掃非丨丨丨)叢
劇可濟(杜中立遷卿繩吏急反為中傷左遷久之復拜卿入謝帝曰卿用法深信乎答曰輦下百司養)
(名不肯事二司農尤丨丨陛下無遽信流言假臣數月丨丨帝許之本𫝊)用制國泉(國有九列而司)
(農氏居其一焉前代非牟融之循理康成之儒學不作兹選云云假以秩崇之榮丨丨丨丨之重唐元稹行裴)
(司農制)冠儀農扈(丨丨丨丨慶元制)本藏不給末用(漢母將隆君房言大司農)
(錢自供乘不足供養勞賜一出少府蓋丨丨丨丨丨丨人力不供浮費别公私示正略)非學不在
兹選(農天下之夲也故國有九列而司農氏居其一焉前代丨牟融之循理康成之儒丨丨丨丨丨唐元)
(稹行裴武授制)風聲大行為司農(陳寵為廣漢太守丨丨丨丨入丨大丨丨張播記)取
錢納帑以為法(唐杜中立遷司農卿初度支度六宫飧錢移司農季一出付吏大吏盡舉所給)
(於人權其子錢以給之既不以時黃門來督責慢罵中立丨丨丨丨舍率五百一出吏不得為奸遂丨丨丨唐)
(書)
司農少卿
歴代㳂革(後魏北齊司農寺置少卿隋唐因之國朝元豐正名置少卿為卿之貳建炎三年省)
(紹興四年後置司農卿少各一員中興會要)
事類賜絹(唐韋機拜少卿有宦者於苑中犯法機杖而後奏高宗嗟賞丨丨數十匹唐書)貯錢
(韋機受詔檢校東都營田苑囿之事高宗謂之曰宫館隋代所造漸將摧毁頻脩費財力如何機奏曰臣任司)
(農向已十年前後省費今見丨丨三十萬貫可以供葺理上悅同上)亞列卿(升丨丨丨之位往為庶土)
(之生胡文恭行陳宗元少卿制)貳農正(擢丨丨丨曲阜行韓正彦制)奏久任(莫濟除少卿自)
(禮部員外郎除魏杞奏曰濟嘗中詞科且掌南宫牋奏恐議者以為蹊徑未是上曰中都官不分清濁如司農)
(責任亦甚重以士人除授亦無害也濟尋丨丨丨責實詔所論甚當國史)上親擢(高䕫字仲一丨丨丨)
(為司農少卿倉地卑君始梁空敷扳采以不腐周益公集)檄奏詳明(熊本判司農寺丞神宗曰熊本)
(不傷財不害民一旦去百年之患丨丨丨丨可嘉也東都事略)力爭虧食(李浩除少卿時朝廷和糴)
(八百萬石而董事者皆有憑恃賤糴濕惡以欺没官錢戸部不敢詰公視事即奏請下有司治大理附會戸部)
(以支為盤公丨丨曰是非徒惠姦且丨軍丨上是其議言行錄)
寺丞
歴代㳂革(秦治粟内史有兩丞漢司農丞亦二人或謂之中丞通典云耿壽昌為大司農中丞)
(奏設常平倉紿北邊省轉運又桑洪羊為大司農中丞管諸會計事平帝又置大司農部丞十三人人部)
(一州勸農桑後漢司農丞一人部丞一人魏晉因之銅印黃綬進賢一梁冠宋齊以墨綬並通典唐有丞)
(六人掌判寺事凡天下租稅及折造轉運于京師皆閱而納之以供國用以祿百官分紀國朝新法行吕)
(惠卿請始置司農寺丞一員以農田水利免役保甲等法付司農熙寧五年增置丞四員仍與簿輪出按)
(察逐州保甲元豐四年舒亶請止留丞一員餘並罷明年改制以司農舊職悉付戶部右曹而始循唐典)
(正其秩職續會要建炎三年詔罷司農寺紹興三年復置寺丞二員中興會要)
事類給邊(見耿壽昌事注)管計(見桑弘羊事注)五令丞(大司農屬官有太知均輸平準)
(都内藉田丨丨丨漢表)參領事(少卿為卿貳而丞丨丨寺丨四朝志)擢貳農正(丨丨丨丨)
(曲阜行韓正彦制)事歸地官(大農丨丨丨丨丞事益簡欒城行李執制)介通嚴恕真
重器(葉顒字子昂諡正簡遷司農寺丞在朝三年非公事未嘗至相府樞密王綸知公恬退而未知其德)
(性欲試以事一日官誥院失錦一端命公治之公請寬其慢藏之罪於是綸大喜謂其客曰葉寺丞丨而丨丨)
(而丨丨丨丨也楊誠齋集)蹈履繩檢丞農扈(厚亦自將其身丨丨丨丨擢丨丨丨以試爾能)
(張于湖吕搢除司農寺丞制)
寺簿
歴代㳂革(晉太康中置主簿一人自後無聞梁陳又有北齊亦然唐主簿二人掌印署抄目勾)
(檢稽失出納通典分紀國朝治平中已置主簿熙寧新法行詔增一員五年增至四員後置六員元豐四)
(年舒亶請存三員餘並罷仍與丞輪出逐州按察保甲續會要建炎三年罷司農紹興十年復置中興會)
(要)
事類木契(置丨丨二十隻應物出納與署合之唐百官志)農屬(命以丨丨欒城除蔡潛制)
太府卿(少卿寺簿)(寺丞)
歴代㳂革(周官太府下大夫掌九貢九賦九功之貳以受其貨賄之入頒其貨于受藏之府秦)
(漢以下不置然其職在司農少府至梁天監置太府卿掌金帛府帑及關津市肆信視宗正後魏太和改)
(少府為太府卿掌財物庫藏王顯謂楊固曰减百官之祿及贜贖悉入京藏以此充府未足為多北齊兼)
(掌造器物後周太府中大夫掌貢賦貨賄以供國用屬大冡宰隋初與北齊同所掌左右藏及尚方左内)
(右司染等署煬帝分太府寺為少府監管尚方織染等署但管京都市及平準左右藏唐因之卿一人少)
(卿二人掌財貨治藏貿易總京師四市左右藏常平七署凡四方貢賦百官俸秩謹其出納賦物任土所)
(出定精麄之羞祭祀幣帛皆緫焉百官志龍朔二年改太府為外府正卿咸亨復武后光宅元年改為司)
(府中宗神龍復曰太府及國朝太府寺判寺事一人以兩制或𢃄職朝官充凡財貨廪藏貿易四方貢賦)
(百官俸秩皆隸三司本寺但掌供祠祭香帛帨巾神位席及造斗秤升尺而已元豐改制始正職掌四朝)
(志此據續會要而題名乃云國初省部寺監惟以寄祿寺則光祿太常宗正衞尉司農大理或以卿或以貳或以丞各寓)
(一階别設主判之官以典事惟太府則否其職悉入三司諸案故主判之任罕置與會要或異當考卿掌財貨出納貿易)
(之事凡貢賦之輸於京師者至則别而受之供君之用及待邊費則歸於内藏供國之用及待經費則歸於左藏應所賜以)
(法給歷從有司檢察書其名數鉤覆而後給焉供奉之物則承旨以進審奏得畫乃聽除之若頒畿内軍衣則前期進樣)
(定其頒日將校部營兵友請月具數以聞凡商賈之賦小賈即門征之大賈則輸於務貨之不售平其價鬻於平凖乘時)
(賖貨以濟民用若質取於官則給用多寡各從其扺歲以香茶鹽鈔募人入豆穀實邊即京都闕用物預報度支凡課入)
(以盈虧定課最行賞罰大祭祀祼則卿置幣奠玉則入陳玉帛元祐三年詔太府寺置長貳餘寺監長貳互置建)
(炎三年詔罷太府寺撥隸金部獨以一丞治鹺茗之質劑凡省五年而後復置卿少卿員初除馬丞家中)
(興會要初元豐以在京司局分屬寺監而太府緫局二十有四今雖頗省猶劇於他寺以式班内外之廪)
(稍覆其名數而鈎磨之則諸軍諸司糧審四院屬焉頒財用於受藏之府用知入出而會之則左藏東西)
(兩軍屬焉時禁省官府之需以償用物則買務屬焉斥幣餘互市之積以便貿易則賣場屬焉比物奠賈)
(俾從其抵則編套兩局屬焉藥石必良以除札瘥則和劑惠民四局屬焉叙財幣以待上之賜好則祇候)
(庫屬焉制劵之短長以通商則鈔引庫屬焉所異於元豐者惟内藏奉宸不外屬㩁貨顓隸於都司題名)
事類天府(周禮)夏卿(梁制見緫九卿㳂革類又梁天監象四時置十二卿丨丨注云太府少府)
(太僕)少序(古名丨丨白六帖)司府(太府曰丨丨鄭氏談綺)治藏(丨丨之長鄭康成周禮注)
平物(以二法平物一曰度量二曰權衡唐百官志)威肅(李襲譽召為太府為人嚴慤以丨丨聞本)
(傳)精麗(楊崇禮開元為少卿雖錢帛充牣丈尺皆躬自省閱時以為前後無與為比擢拜太府卿時太)
(平日久御府財物山積以為經楊卿者無不精好唐本傳)賜金紫(唐楊國忠判度支元宗觀左藏庫喜)
(其貨幣山積面丨國忠丨丨權太府卿國忠專錢穀之任出入禁中日加親幸六帖)領貢獻(丨丨丨於)
(四方使無虛耗掌財用於五庫職有司存六帖)典出入(居監臨之官丨丨丨之務六帖)按度
程(聚九州之賦辨百貨之名丨其丨丨謹其出納孰為主者外府上卿務殷秩崇不易其選白集裴武除制)
得清白(唐楊隆禮任職二十年九十餘卒隆禮罷太府元宗訪其子可代父任者宰相以謹餘謹矜謹)
(名皆丨父丨丨帝擢謹矜監察御史知太府出納本傳)修平校(會帑藏出入之要丨權量丨丨之法)
(白集行裴武制)財式法授(太府掌九貢九賦九功之貳以受其貨賄之入頒其貨于受藏之府凡丨)
(以丨丨丨之周禮)邦賦取具(凡萬民之貢以充府庫凡貳貢之餘財以供玩好之用凡邦之賦用)
(取具焉同上)漢用公勤(丨丨丨丨任宣蔡議六帖)魏惟清白(丨丨丨丨選在常林同上)
四時以數(唐舊制天下財賦皆納於左藏庫而太府丨丨丨丨聞杜佑通典)六府孔修
(九卿之重叄理於佐邦丨丨丨丨頒貨於别藏晏公類要)典出入之務(居監臨之官丨丨丨丨丨)
(白六帖)修平校之法(會帑藏出入之要丨權量丨丨丨丨白集行裴武制)重帑藏之
司(領貢獻於四方掌財用於五庫況當貢賦之入宜丨丨丨丨丨白六帖)明金榖之要(財賦)
(總於他官而太府司其出納非丨於丨丨丨丨不在兹選南豐集)經紀有品臣子攸同
(丨丨丨丨丨丨丨丨楊雄少府箴)受藏之府國用所資(丨丨丨丨丨丨丨丨白集除裴)
(武制)
詩集才思雄(九寺名卿丨丨丨姚合同諸公會太府韓卿宅詩)
少卿
歴代㳂革(後魏孝文帝改少府為太府置少卿一人北齊因之隋煬帝加至二人唐減一人貞)
(觀中復龍朔咸亨光宅神龍並隨寺改復六典國朝太府寺同判寺同判寺一人以京朝官充元豐正名)
(置少卿一人以為卿之貳元祐三年詔太府長貳並置餘則否續會要建炎中興省紹興四年復中興會)
(要)
事類孫詔節(後魏丨丨為少卿帝問卿何年老對曰臣年雖老臣丨尚少北史)尹卿筆
(尹思盾為司府少卿時侯知一亦厲威嚴吏人為之語曰不畏侯卿杖惟畏丨丨丨唐書)三尚四至
(出納之地眷求惟精兼領丨丨之頒以榮丨丨之列白樂天制按類要云少府監有中尚左尚右尚今此云)
(三尚未詳)九賦百貨(丨丨頒受之政丨丨貿遷之法典領之任位次列卿南農集)前後無
比(楊崇禮為少卿丨丨丨與為比詳見太府卿)財賦總司(丨丨丨於地官而天府丨其出納職)
(略曲阜除東之制)
寺丞
歴代㳂革(丞於周官為太府上士之任梁選部太太府丞一人陳因之後魏亦一人後周曰)
(府上士隋又曰太府丞六人唐四人通典掌判寺事凡正大朝應貢方物應陳於殿廷者皆受而進之分)
(紀國朝丞二人元豐改制置丞二人元符中增一員崇寧中置藥局又添丞一員宣和中省一員建炎三)
(年置太府寺紹興三年詔添置丞一員十二月詔復添一員中興會要)
事類參領(丨丨寺事續會要)分治(太府掌邦國之出入而丞屬丨丨衆務職略)預參
贊(太府受邦國之出入而設丞屬俾丨丨丨欲勝是任必惟其人國朝制)置鈔引(紹興初章億守)
(丞措丨印給茶鹽丨丨續會要)
寺簿
歴代㳂革(主簿亦周太府下士之任梁置一人陳因之後魏一人隋四人唐二人掌印省署抄)
(目勾檢稽失通典分紀國朝元豐改制置主簿二人續會要建炎三年罷太府寺紹興十年復置中興會)
(要)
事類九雄(太府寺管木契七十隻與左藏東西庫右藏内外庫東都左藏右藏庫每庫十隻各九雄)
(一雌九雄主簿掌一雌庫官掌六典又分紀云置木契九十五隻)
古今合璧事類備要後集卷三十五
