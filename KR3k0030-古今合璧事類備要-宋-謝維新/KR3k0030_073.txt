古今合璧事類備要後集卷四
宋謝維新撰
君道門
詔令
古今源流(詔令之名古無有也自書叙三代有訓誥誓命之文其詔令之所由始乎然自三代)
(以下上之告下皆由其心術以見於言詞初不若後世以粉飾潤色為工也自秦始皇以帝稱制漢人因)
(之於是更而名之曰詔然當文景以前詔令皆出於天子之意爰自武帝報淮南王書常召司馬相如視)
(草故一時之間如喻巴蜀撽難蜀父老皆發於相如之筆厥後西掖專命詞臣而代王言者有人至於號)
(稱内相者又掌内制於翰苑者也由是詔令之旨多不本於天子之衷悉出於詞臣之筆而詔令愈非古)
(矣是以唐則有大詔令而燕詐得以擅其名本朝則亦有大詔令在國初專以楊億為之首蓋本朝一詔)
(令之頒皆出於一人之睿意而臣下特奉宣緣飾之而已此其所以與三代同風而非漢唐之世專事於)
(潤飾者所可議也)
事類設教(風行地下觀先王以觀民丨丨周易)施命(天下有風垢后以丨丨詰四方)申命
(随風巽君子以丨丨行事)渙汗(丨丨其大號並同上)惟允(夙夜出納朕命丨丨夀)肅將(肅丨)
(王命仲山甫丨之詩)如綸(王言如絲其出丨丨王言丨丨其出如綍記)作命(王言惟丨丨書)施
令(發號丨丨罔有不臧同上)出話(謹爾丨丨詩)王言(俾萬姓咸曰大哉丨丨書)朕志(今予)
(其敷心腹腎腸歷告爾百姓于丨丨又今我既羞告爾于丨丨)文命(丨丨敷于四海)聲教(朔南暨丨)
(丨同上)仁言(丨丨不如仁聲之入人深也孟)德音(丨丨秩秩又丨丨不已詩)辰告(訏謨定命)
(遠猷丨丨同上)夕修(丨以丨令左傳)堯言(丨丨布天下史)文教(丨王聞崇德亂而伐之退而修)
(丨)布教(丨丨于邦國都鄙禮)和令(命相布德丨丨記)王志(詔其見丨者之丨乎文中子)
上意(前漢黃覇為穎川守時丨丨於理數下恩澤詔書覇宣布令人知丨丨也)紫泥(丨丨掛詔書白)
(六帖)青紙(丨丨紫泥)鳳詔(丹丨封五色丨並同上)寶書(盧從愿課為天下第一丨丨勞問)
告萬方(誕丨丨丨書)進厥民(盤更乃登丨丨丨曰明聽朕言無荒失朕命)若休命
(疇敢不祗丨王之丨丨)揚休命(敢對丨天子之丨丨同上又對揚天子之丕顯休命左傳)見
德化(山東吏布詔令老癃扶杖以聽思丨丨丨之成也漢賈山至言)興視聽(與民更始丨民丨丨)
(同上)發德音(陛下丨丨丨下明詔仲舒策)謂至恩(詔書數下民欣然若更生可丨丨丨未可)
(謂本務也王吉疏)務悔過(武帝輪臺之詔當今丨在丨丨)務寬大(宣帝黃龍詔丨行丨丨同)
(上)存包桑(後光武詔報臧宫馬武曰審黃石丨丨丨閉玉門謝西域)痛咎悔(唐陸贄言今盗)
(徧天下宜丨自丨丨以感人心陛下誠不吝改過以言謝天下)掛墻壁(陳子昂召見賜筆扎中書省令)
(條上利害子昂言陛下布德澤下詔書必待刺史縣令謹宣奉行之不得其人則委棄有司丨丨丨耳同上)
切機要(鄭畋知制詔會討徐州賊龐勛書詔紛委畋思不淹晷成文粲然無不丨丨丨當時推之)日
數百(陸贄從狩奉天機務填總遠近調發奏請報下書詔丨丨丨)夜數十(劉琢擢翰林學士宣)
(宗始復關隴書詔丨丨丨投筆遽成辭皆允切)不如旨(韋宏景召為翰林學士蘇光榮為涇原節度使)
(宏景當草詔書辭丨丨丨罷學士)善如意(封敖武宗作詔書慰邊將傷痍者傷居爾體痛在朕躬帝)
(丨其丨丨)正位凝命(君子以丨丨丨丨易)先庚後庚(丨丨三日丨丨三日伊川解出命更)
(改之道當如是庚者變更之始也)出納王命(丨丨丨丨王之喉舌詩)號令不時(朝廷)
(興居無節丨丨丨丨同上)徙予千金(秦孝公用商鞅變法著令立木募有能丨之者丨丨丨果有徙)
(者輙予之令遂行)信如四時(執此之令丨丨丨丨賈誼策)詔馬母獻(漢文帝鸞旗在)
(前屬車在後朕乘千里馬獨先安之其令郡國母來獻)詔耕籍田(丨朕親丨丨丨以供粢盛同上)
詔賜民租(十二年丨丨丨今年田丨之半)詔與和親(後元年丨丨匈奴丨丨)詔除
肉刑(十三年齊太倉令淳于公有罪當刑其少女緹縈上書丨丨丨丨並同上)詔減笞令(景帝)
(丨其議丨丨法笞五百曰三百笞三百曰二百定著為丨)詔復世讐(武帝丨曰齊襄丨九丨之丨其)
(後驅匈奴於隂山大漠)詔民更始(宣帝丨厲精與丨丨丨)一札十行(光武丨丨丨丨)
(細書成文)尺一詔書(漢司隸校尉楊球為太尉敕尚書令召拜不得稽留丨丨丨丨又魏志許為丨)
(丨丨丨)詔令典雅(漢丨丨丨丨與三代同風)制書感動(唐德宗奉天所下丨丨武夫悍)
(卒無不丨丨流涕李抱真入朝為帝言陛下在奉天山南時赦令至山東士卒聞者皆感泣思奮臣是時知賊)
(不足乎)雷厲風飛(丨丨丨丨韓愈謝表)賜詔歡雷(丨魏博丨丨聲如丨)被詔輙
成(張九齡會賜渤海詔而書命無足為者乃召九齡為之丨丨丨丨)薄紙作詔(韋澳在河陽宣)
(宗遣使至魏博道出澳所帝以丨丨手丨丨賜澳曰密飭裝秋當見卿蓋將以為相也)裒所賜詔
(郭子儀為肅宗山陵使子儀懼讒且成盡丨肅宗丨丨丨敕十餘篇上之)以筆塗詔(李藩王諤賂權)
(近求兼宰相密詔中書門下曰諤可兼宰相藩遽取筆滅宰相字書其左曰不可還奏之宰相權德輿失色曰)
(有不可應别為奏何丨丨丨丨邪藩曰勢迫矣出今日便不可止既而事得寢)援凖古誼(齊幹為中)
(書舍人詰詔皆丨丨丨丨時號解事舍人)有典誥風(崔元翰竇參秉政引知制誥其訓辭温厚丨丨)
(丨丨)被旨草詔(韋澳為翰林承旨夜丨丨丨丨書事有不安者即遷延湏見帝開陳可否)宣攷
詔詞(董晉五月朔天子會朝公卿在廷侍中輦羣臣賀竇參中書令當傅詔疾作晉從容進曰攝中書令)
(臣參病不能事臣請代參丨丨丨丨進退甚詳)詞旨中和(許景先丨丨豐美得丨丨之氣)詔許
自新(房元齡上疏願陛下下沛然之丨丨高麗丨丨)腕斷麻不草(韓偓進承旨宰相韋貽範)
(母喪詔還位偓當草制學士使馬從皓逼偓求草偓曰丨可丨丨丨可丨)詔制馬負載(代宗睿真)
(皇后沈氏德宗即位乃先詔贈后曾祖祖父一日封拜百二十七人丨丨皆翠錦池飾以廐丨丨丨賜其家)
草制謀皆同(劉䅡平李德裕以定策功進太尉時封敖丨其丨曰丨丨予丨言不他惑)詔令
錄副本(蘇頲自景龍後與張說以文章顯故時號燕許太手筆帝愛其文曰卿所為丨丨别丨丨丨留)
(中書臣某撰後遂為故事李德裕著論曰近世詔誥惟頲序事外自為文章)罷統軍用麻(鄭絪)
(竇文場恃功隂諷宰相進擬加統軍絪當作制奏言天子封建或用宰相以卑麻書制付中書門下令以命中)
(尉不識陛下特以寵文場邪遂著為令宰臣丨丨丨丨丨)稱功道詔語(帝令李德裕作詔德裕數)
(辭帝伐劉禎詔王元逵何弘敬曰勿謂子孫之謀殆存輔車之勢元逵等情得皆震恐思劾已而三州降賊遂)
(平常每丨魏博丨則顧德裕丨丨丨咨其切於是而能伐謀也)德音喜復生(自陛下御寓憂勤兆)
(庶屢降丨丨四海之内莫不抗首而長息自丨丨丨於死亡之中也劉蕡策)作詔請帝署(安樂)
(公主光豔動天下侯王將相多出其門嘗丨丨箝其前丨丨丨帝笑從之)百官給告身(五代唐明)
(宗劉岳為吏部侍郎故事吏部文武官告身皆輸朱膠紙軸錢然後給其品高者則賜之貧者不能輸錢但得)
(敕牒五代之亂官卑者無復得告身中書但錄其制辭或任其材能或褒其功行或申以訓誡而授官者皆不)
(給告身皆不知受命之所以然非王言所以告詔也請一切賜之由是丨丨皆丨丨丨自岳始)乏食朱
書詔(同光三年秋天下大水京師丨丨尤甚莊宗以丨丨御記丨百寮上封事李琪上書數千言五代史)
令不可頻改(真宗景德二年知制誥朱巽言朝廷命丨丨丨丨丨自今有陳述利害更張法制者)
(請先付有司議其可否如經久可行者行之不可者止之苟不辨是非一切頒布恐失重謹之道)令頻
改難從(仁宗慶歷元年歐陽修奏言多變則不信丨丨丨則丨丨故每處置之事州縣知朝廷未是一)
(定之命則官吏相謂曰且未要行不久必須更改或曰備禮行下略與應破指揮旦夕之間果然又變)降
命皆竦視(仁宗三年尹洙言命令者人主所以示信於天下異時民間聞朝廷丨一丨令丨丨丨之)
(今則不然時相有請不久當更既而信然此命令日輕於天下也)審讀應故事(哲宗元祐二年)
(劉安世言朝廷命令變易頗數遠不過一二歲近則朞月而已甚者朝令而夕改亦有前詔未頒而後令蠲除)
(者蓋由謀議未精思慮未審乞申敕門下無使徒為丨丨如丨丨丨)奏乞重命令(仁宗慶歷二年)
(范仲淹丨事終曰丨丨丨)上言裁制敕(范仲淹言有司建立法度率爾頒行旋復釐改請先委政)
(事之臣參改可以久行者丨為丨丨行下)元祐快活條(哲宗丨丨初范純仁言陛下即位之初聖)
(政鼎新凡有不便於民者即為蠲除每詔令一下民間歡呼鼓舞邸賣傳播謂之丨丨丨貫此事即時聞之夷)
(狄)建炎己亥詔(高宗丨丨元年丨丨丨曰惟孝弟可以動天惟憂厪可以成務惟恭儉可以富)
(民惟兢畏可以保國惟大公可以悦人惟至仁可以安衆惟來讜論屏側言可以逹聽惟近正人遠寵佞可以)
(成德庶幾降鑒俾復父母兄弟朕將謹視舊章不以手筆廢朝令不以内侍典兵權非軍功無異賞非戎備無)
(僝功尚慮羣臣狃于故習大臣蔽賢有舉非實臺諫懷慝有言非真必罰無赦)東坡重巽以申
命論(昔聖人之始畫卦也皆有以配乎物者也巽之配於風者以其發而有所動也配於木者以其仁且)
(順也夫發而有所動者不仁則不可以久不順則不可以行故發而仁動而順而巽之道備矣聖人以為不重)
(則不可以不變故因而重之使之動而能變變而不窮故曰重巽以申命言天子之號令如此而後可也天地)
(之化育有可以指而言者有不可以求而得之者今夫日皆知其所以為暖雨皆知其所以為潤雷霆皆知其)
(所以為震雪霜皆知其所以為殺至於風悠然布於天地之間來不知其所自去不知其所入噓而炎吹而冷)
(大而鼔乎太山喬嶽之上細而入乎竅室蔀屋之下發逹萬物而天下不以為德摧敗草木而天下不以為怒)
(故曰天地之化育有不可求而得者此聖人之所法以令天下之術也聖人在上天下之民各得其職士者皆)
(曰吾學而仕農者皆曰吾耕而食工者皆曰吾作而用賈者皆曰吾負而販不知聖人之制命令以鼓舞通變)
(其道而使之安乎此也聖人之在上也天下可由而不可知可言而不可議蓋得乎巽之道也易者聖人之動)
(而卦者動之時也蠱之彖曰先甲三日後甲三日而巽之九五亦曰先庚三日後庚三日而說者謂甲庚皆所)
(以申命而先後者謹之至也聖人憫斯民之愚而不忍使之遽陷於罪戾也故先三日而令之後三日而申之)
(不從而後誅蓋其用心之謹也以至神之化令天下使天下不測其端以至詳之法曉天下使天下明知其所)
(避天下不測其端而明知其所避故靡然相率而不敢議也上令而下不議下從而上不誅順之至也故重巽)
(之道上下順也)
詩集開闢乾坤(王殿稱觴送喜頻德音借與萬方春指揮夷夏無遺策丨丨丨丨自有神張于)
(湖辛巳冬聞德音詩)
恤刑(獄空同)
古今源流(刑者古之所不得已自虞帝有欽哉欽哉惟刑之恤之旨而後之以恤刑為心者則)
(眆乎此故周穆王以慈祥惻怛之意見於吕刑之一書然則尚矣自秦孝公用商鞅變法作為什伍連坐)
(之制而刑於是始重始皇三世之興專用誅戮參夷之法大失古人恤刑之心漢高入關始約法三章厥)
(後除三族罪除誹謗妖言罪除挾書律除肉刑減笞令皆自高帝發之惟武帝用張湯趙禹作見知故縱)
(監臨部主之發繼之宣帝以刑名繩下每事勵精而於刑法一事頗甘心焉以漢之七制其公恕仁厚莫)
(甚於高文而武宣繼之猶不免失於嚴刑峻法之慘況於後代以明帝之苛察繼以章帝之寬厚而一輕)
(一重其大略可睹矣魏晉六朝南北之際益不足道繼隋者唐而唐有天下可稱者三宗惟太宗之用刑)
(最為近古綿綿至于五代是以我宋藝祖之興專以寬仁多恕為本積此一念所謂得天下以仁宜乎聖)
(子神孫相與世守其恤刑之典其所以開三百之祚而延千萬世之休蓋以此也)
事類簡寬(帝德罔愆臨下以丨御衆以丨罰弗及嗣宥過無大刑故無小罪疑惟輕與其殺不辜寧)
(失不經好生之德洽于民心茲用不犯于有司書)憯怛(中心丨丨愛人之仁也甫刑曰敬忌而罔有擇)
(言在身禮記)典刑(象以丨丨流宥五刑鞭作官刑扑作教刑書)贖刑(過命穆王訓下丨丨)哀
敬(丨丨折獄明啟刑書胥古咸庶中正)明清(今天相民作配在下丨丨于單辭)不辜(皇帝哀矜)
(庶獄之丨丨同上)不試(刑丨丨而民咸服記)從輕(附丨丨注附施刑也求去之使丨丨)量情
(凡聽五刑之訟必原父子之親立君臣之義以權之注權量也謂立父子君臣之間可丨丨恕也並同上)輕
典(司寇一曰刑矜國用丨丨二曰刑平國用中典三曰刑亂國用重典禮)三刺(司刺掌丨丨之法一)
(刺曰訊羣臣再刺曰訊羣吏丨丨曰訊萬民又以此三法求民情斷民訟而於上服下服之罪然後刑殺)無
刑(刑期于丨丨並同上)不用(成康刑措丨丨囹圄空虚四十餘年周本記)申嚴(仲秋命有司丨)
(丨百刑斬殺必當母或枉撓)哀矜(孟氏使陽膚為士師問於曾子曰上失其道民散久矣如得其情則)
(丨丨而勿喜)極功(舜命臯陶而刑無所用三代之盛至刑措兵寢者其本末有序帝王之丨丨也前刑)
(法志)至治(冉有問於孔子曰古者三皇五帝不用五刑信乎孔子曰聖人之設防貴不犯也制五刑而不)
(用所以為丨丨也家語)刑清(七制役簡丨丨文仲子)刑措(斷獄數百幾致丨丨有三代風漢文)
(帝紀)下車泣(禹出見罪人丨丨問而丨之史外紀)垂象觀(大司寇布刑于邦國都鄙乃丨刑丨)
(之法于象魏使萬民丨象挾日而歛之禮)無輕用(無簡不聽具嚴天威注無簡核誠信不聽其獄皆肅)
(嚴敬天威丨丨丨刑也同上)不可變(刑者侀也侀者成也一誠而丨丨丨故君子盡心焉)吏亡
邪(民已大化之後天下常亡一人之獄丨丨姦丨民亡盜賊囹圄止息董仲舒策)獄止息(前龔遂為)
(渤海太守丨訟丨丨刑罰以措)舉冤獄(宣帝丨丨丨察深刻不改者)上繫囚(詔令郡國歲丨)
(丨丨同上)無冤刑(天子召問黃覇曰獄丨丨丨者君之職也)出囚繫(光武二十八年遣使者舉)
(冤獄丨丨丨)可謂清(建武永平以口計斷獄少於成哀之間什八丨丨丨矣)幾致措(唐玄)
(宗斷天下死刑五十八人鵲巢其庭羣臣賀以為丨丨刑丨)君子盡心(見前不可變注)爾惟
勿辟(無倚勢作威無倚法以削寬而有制從容以和殷民在辟予曰辟丨丨丨丨予曰宥爾勿宥惟厥中)
(書)以大以情(魯莊公曰小丨之獄雖不能察必丨丨曹劌對曰忠之屬也可以一戰左傳)公
平職衡(丨丨者丨之丨也中和者聽之繩也其有法者以法行其無法者以類舉王制)必使無
訟(子曰聽訟吾猶人也丨也丨丨丨乎語)欲民無犯(古之為國者議事以制不為刑辟懼民之)
(知爭端也後世作為刑書惟恐不備俾民之知避也其為雖殊而用心則一蓋皆丨丨之丨丨也然未知道之)
(以德齊之以禮而可使民遷善遠罪而不自知也前刑法志)笞者得全(前景帝刪改定律笞五百)
(曰三百笞三百曰二百後减笞三百曰二百二百曰一百自是丨丨丨丨然死刑即重而生刑又輕人易犯之)
刑號為平(宣帝選于定國為廷尉求明察寬恕黃覇等為廷平季秋後請讞上常幸宣室齋居决事)
(而獄丨丨丨丨矣)不辜甚傷(宣帝詔决獄不常使丨丨蒙戮朕丨丨之前刑法志)議法依
輕(陳咸戒子孫曰為人丨丨當丨於丨雖有百金之利謹無加人以重)崇峻罷行(後光武梁統上)
(疏切見元帝初元五年輕殊死刑三十四事哀帝建平元年輕殊死刑八十一事其四十二事手殺人者減一)
(等自後人輕犯法吏易殺人元哀即位丞相王嘉除先帝舊約定令新律臣請擇其善者定不易之典時廷尉)
(議以為丨刑丨法非明主急務遂丨丨之)牙門無訟(齊天保初大赦郡無一囚率羣吏拜詔而已獄)
(内櫓生桃木蓬蒿並滿每旦丨丨虚寂丨訴丨者謂之神門北宣帝紀)囹圄生草(隋劉廣為平鄉)
(令七年風教大治獄中無繫囚爭訟絶息丨丨皆丨丨庭可張羅)天恣仁恕(太宗丨丨丨丨歲斷)
(死罪二十九人)刑喜寬平(憲宗用丨丨丨丨于頔諷帝用刑帝曰頔欲朕失人心)詔書六
條(六條詔書其五䘏獄訟曰賞罰不中則人無所措手足怨叛之心生是以先王重之北蘇綽傳)京師
五覆(太宗詔决死刑丨丨丨丨奏諸州三覆奏)無得鞭背(太宗嘗覽明堂針灸經圖見人之五)
(臟皆近背針灸失所則其害致死嘆曰笞者五刑之輕死者人之所重安得犯至輕之刑而或置死遂詔罪人)
(丨丨丨丨唐刑法志)斷趾不忍(太宗謂侍臣曰肉刑前代除之久矣今復丨人丨吾丨丨也同上)
仁心惻隱(每憲司讞罪尚書奏議大小必察枉直咸伸舉斷趾之法易大辟之刑丨丨丨丨大禹之)
(泣辜也李伯藥封建論)推心惻物(高祖太宗除隋虐亂治以寬平考其丨丨丨丨可謂仁矣唐刑)
(法志)意在寬平(唐房元齡審定法令丨丨丨丨)得情也哀(古之决獄丨其民丨丨丨今之)
(决獄得其民情也喜哀之者哀其化之不行喜之者喜其賞之必至皮日休鹿門隠書)撤樂減膳
(李好德坐妖言張藴古以為不當坐權萬紀劾藴古奏不以實太宗怒遽斬藴古既而大悔因詔死刑雖令即)
(决皆三覆奏久之謂羣臣曰近有府吏受賄不多朕殺之是思之不審也自今奏决日尚食勿進酒肉太常輟)
(教習諸州死罪三覆奏其日蔬食務合禮丨丨丨丨之意唐刑法志)按獄出冤(徐有功持節丨丨交)
(州丨丨繫三千人)庭無鬼哭(司刑無鬼哭之庭唐李庚西都賦)獄有烏巢(大理有烏)
(巢之獄同上)竭哀矜誠(盡欽恤之道丨丨丨之丨使生者不怨死者不恨此王者恤刑之法也白)
(居易策)軫泣辜念(三農啟候方陳敬愛之規百姓為心爰丨丨丨之丨唐中宗慮囚制)有意
措刑(太祖開寶八年上讀堯典嘆曰四凶之罪止從投竄何近代憲網之密耶蓋丨丨於丨丨也故自開)
(寶以來犯大辟非情理深重者多貸其死)重定刑統(乾德九年判大理寺竇儀等上丨丨丨丨三十)
(卷編敕四卷詔刊板募印頒天下時稱詳允)留意聽斷(開寶六年上丨丨丨丨專事欽恤御史大)
(理官屬尤加選擇嘗召馮炳謂曰朕每讀漢書見張釋之于定國治獄天下無冤民此所以望於汝賜金帛以)
(勉之並同上)酌為條約(太宗淳化二年宋白等上新定淳化編敕三十卷上曰其中條目太重滋)
(章煩辭慮難遵行當别選丨其輕重丨之丨丨事未便者奏裁乃命蘇易簡再加詳定)貸死流竄
(雍熙二年張泌奏望自今應斷奏失入死刑者不得以官減贖上曰朕以小人冐法原其情非巨蠧故丨丨丨)
(丨亦足以懲艾之也)詔特貸死(雍熙元年正月有司上赦盗賊至大辟丨丨丨其丨因謂宰相曰朕)
(嘗重惜人命如此類者往往貸其極刑但時取其甚者警衆多爾不欲小人知寬貸之意恐其犯法者衆也並)
(同上)初夏申恤刑(真宗丨丨降詔丨警丨丨)冬月給衣薪(神宗詔天下係囚貧乏者)
(丨丨權丨丨械丨炭及飯食仍委長吏提舉)活人理勞績(真宗景德二年詔自今諸州官吏雪)
(丨得丨命者並丨丨丨)獄官須遴選(真宗祥符三年上曰刑丨丨丨丨丨朕嘗念四方獄訟若)
(官非具人寧無枉濫且單弱之人不能授訴朝廷無由知之)決刑獄而雨(太宗淳化三年上以)
(久愆時雨憂形於色謂宰臣曰亢陽滋甚朕悃禱精至未獲應者豈非四方刑獄有冤濫乎因遣常參官一十)
(七人分詣諸路按丨丨丨是夕丨丨)用中典奏讞(仁宗至和二年張揆曰當獻帝亂世有司猶能)
(守法今天下奏獄或違法出罪負冤不伸水旱之災未必不由此常曰祖宗以來丨丨丨丨丨者往往貸之豈)
(欲刑罰濫之乎)去繁文便民(天聖四年重刪定編敕帝謂輔臣曰或謂先朝詔令不可輕改王曾)
(曰咸平中刪太宗詔令上存一二蓋丨其丨丨以丨於丨何為不可)降詔試法官(神宗熙寧三年)
(王安石曰刑名事誠小人習中書本不當與有司日論刑名上曰須與選舉擇數人曉刑名者可也於是定議)
(丨丨丨丨丨長編)為政當得中(仁宗皇祐三年上曰用刑寬則民慢猛則殘丨丨者丨丨寬猛)
(之使丨上下無怨則水旱不作矣)恤刑詔親筆(高宗紹興三年三月進呈奉使魏良臣語錄趙)
(鼎曰良臣言敵至天長縣得親筆恤刑詔書墨本語良臣曰恤民如此民心安得不歸)大理寺獄
空(紹興間丨丨丨奏丨丨上曰大理寺臨安府在闕下雖未敢謂刑措然獄訟清簡冤抑得伸亦庶幾焉惟)
(是諸路憲臣或不得人則三強官弱民無所訢深恐此弊未革卿等更宜商量)具湯沐示恩(紹興)
(元年進呈欲疎决禁囚上曰此事極好朕方念之聞祖宗時尚遣内侍寺餅肉以徧賜仍丨丨丨丨丨意宗尹)
(曰祖宗矜庶獄具有著令李回曰聖心䘏有罪者如此酷吏知禁矣並同上)省刑罰副朕(紹興)
(三年上曰丨丨丨薄税歛正政之本税賦無術以薄之朕心實不足於刑罰豈不欲省而繫獄踰歲何以丨丨)
(欽恤之意長編)决獄至晩開晴(孝宗淳熙三年進呈决獄指揮上以雨過多恐妨收刈御筆批)
(問欲行下諸路疎遣獄囚於是進擬上曰朕以久隂祈求未應獨未曾丨丨昨日批出方下筆而風急雲起頃)
(刻吹散丨丨已丨丨)幽枉常切覺察(寧宗開禧三年詔自仲春以來雨澤尚闕上慮州縣官吏)
(奉行弗至詔敕敢事煩苛過有科擾嚴行禁戢凡犴獄淹滯逮係非辜刑罰失乎丨丨未逹丨丨丨丨以稱朕)
(欽恤之意)東坡刑賞忠厚之至論(堯舜禹湯文武成康之際何其愛民之深憂民之切)
(而待天下以君子長者之道也有一善從而賞之又從而咏歌嗟嘆之所以樂其始而勉其終有一不善從而)
(罰之又從而哀矜懲創之所以弃其舊而開其新故其吁俞之聲歡休慘戚見於虞夏商周之書成康既沒穆)
(王立而周始衰然猶命其臣吕侯而告之以詳刑其言憂而不傷威而不怒慈愛而能斷惻然有哀憐無辜之)
(心故孔子猶有取焉傳曰賞疑從與所以廣恩也罰疑從去所以慎刑也當堯之時臯陶為士將弑人臯陶曰)
(殺之三堯曰宥之三故天下畏臯陶執法之堅而樂堯用刑之寬四嶽曰鯀可用堯曰不可鯀方命圯族既而)
(曰試之何堯之不聽臯陶之殺人而從四嶽之用鯀也然則聖人之意蓋亦可見矣書曰罪疑惟輕功疑惟重)
(與其殺不辜寧失不經嗚呼盡矣可以賞可以無賞賞之過乎仁可以罰可以無罰罰之過乎義則流而入於)
(忍人故仁可過也義不可過也古者賞不以爵禄刑不以刀鋸賞以爵禄是賞之道行於爵禄之所加而不行)
(於爵禄之所不加也刑以刀鋸是刑之威施於刀鋸之所及而不施於刀鋸之所不及也先王知天下之善不)
(勝賞而爵禄不足以勸也知天下之惡不勝刑而刀鋸不足以裁也是故疑則舉而歸之於仁以君子長者之)
(道待天下使天下相率而歸於君子長者之道故曰忠厚之至也詩曰君子如祉亂庶遄巳君子如怒亂庶遄)
(沮夫君子之巳亂豈有異術哉時其喜怒而無失乎仁而已矣春秋之義立法貴嚴而責人貴寬因其褒貶之)
(義以制賞罰亦忠厚之至也)
詩集寬恤(皇治謹刑也帝仁于明刑在位者以丨丨為治焉皇底其治欽哉惟刑在疑而宥罔察為)
(明愛怒弗肆孰為重輕毋一勿辜惟典之平前此理官倚法以刻匪彼為仇蓋曰任職今之厥獄務正其辟鑒)
(于前人繄我仁德皇德在仁寖而成風公候卿士靡不率從麛卵咸生咸保厥中不鄙不天樂哉惟融尹師魯)
(皇雅詩)
赦宥
古今源流(赦者古之忠厚之盛心也自虞舜有𤯝災肆赦之文其後周官有三刺三宥三赦之)
(法穆王繼之故吕刑一書亦有五刑之疑有赦五罰之疑有赦之條然古人本以人之有過誤遂從疑典)
(而赦之秦漢以來不本此意蓋有即位而行赦亦有休兵而行赦又有符瑞而行赦又有災變而行赦此)
(猶可也亦有無故而祈為市恩之地而行赦甚者間歲一赦而每歲數赦者有焉雖曰不失古人忠厚之)
(心適所以滋小人怙恩之地惟我國朝自三歲郊禋行赦之外其餘非大典禮大册命則不行赦焉間有)
(曲赦之令亦事出於權宜而非用之為常典也此其所以有合於古人忠厚之心而非秦漢以下之君所)
(可髣髴其意云)
事類肆赦(眚災丨丨注言赦而肆過害當緩之)宥過(丨丨無大並書)宥罪(雷兩作解君子)
(以赦過丨丨)緩死(君子以議獄丨丨並易)小過(赦丨丨語)大眚(肆丨丨春赦其罪也秋)
從重(□丨丨記)好生(丨丨之德洽于民心書)三赦(司刑掌丨丨一赦曰幼弱再赦曰老耄三)
(赦曰蠢愚禮)五過(五罰不服止于丨丨書)過市(國君丨丨刑人赦同上)解網(成湯丨丨)
(四面史)無辜(多方開釋丨丨書)衆疑(司寇正刑明辟丨丨赦之)在宥(聞丨丨天下莊子)
委轡(宜思丨丨之懷兼追解網之德注管仲曰赦之犇馬之轡也白六帖)小利(管仲曰凡赦者丨丨)
(而小利久而不勝其禍無赦者小害而大利久而不勝其福)大恩(赦者丨丨也漢記)無赦(丨丨)
(之國其刑必乎文仲子)不敬(管仲曰赦出則民丨丨惠行則過日益)大酺(漢武帝元鼎元年赦)
(天下丨丨三日)賜酒(元封元年甘泉産芝九莖丨雲陽百戶牛丨作芝房歌同上)更始(漢承兵革)
(之後比屋可刑故申以大赦之命滌蕩穢流與民丨丨時勢然也天下乃循襲而不革失時宜矣漢記)滌
穢(大赦者權時之宜非常典漢承兵革之後故設三章之法大赦之令丨蕩丨流與民更始時之然也)枯
物(孟光責費禕曰赦者偏丨之丨非明世宜有今上仁賢百僚稱職有何旦夕危負以喪奸䆒禕顧謝而已)
(蜀志)除瑕(宜發矜之詔引在予之責蕩丨丨釁贊揚而澤晉郭璞傳)顯義(赦以丨丨後岑彭傳)布
信(所以丨大丨者赦令也盧坦傳)銀印(孫皓天册元年吳郡言掘得丨丨長二尺廣三分上刻年月字)
(於是改年大赦)玉璽(劉元海遷都平陽汾水中得丨丨又曰新保之泉無海蓋王莽時璽也獻者因增其)
(三字元海以為已瑞大赦天下改年也崔鴻前趙錄)烏蹄(宋元康中徙彭城王義康為豫章臨川王義慶)
(時為江州相見而笑文帝聞而快之召還宅義慶大懼妓妾夜聞丨丨聲叩閣云明日有赦後改為南州因製)
(為丨夜丨曲)蠅集(載記符堅欲赦與王猛符融密議于甘露堂親為赦文有一大丨丨于筆端俄有小)
(青衣大呼於市曰官今大赦須臾不見南宗室義慶傳)生恩(丨丨既及於四海和氣遂充於八紘韓文)
和氣(德音朝發于無天丨丨夕周于四海劉禹錫改元赦狀)雞竿(天子御端門詔天下渙汙發澤)
(與民更始逮金丨於伏内聳修丨而揭起李庾西都賦又先集囚徒于闕下令衛尉樹金雞宣制訖乃釋之六)
(典)鼉鼓(乃建雞竿伐丨丨帝命出皇恩普錫巽風作解雨文粹)賜民爵(漢高二年赦罪大丨)
(丨丨又文帝即位赦天下丨丨丨一級又景帝五年立皇太子為常山王大赦天下丨丨丨一級又宣帝元始)
(元年鳳凰集膠東千乘勿大赦天下丨丨丨一級租税收)詔賜帛(宣帝元康元年丨曰鳳凰集太)
(山陳留甘露降未央宫朕未能景先休烈獲蒙嘉瑞其赦天下丨鰥寡孤獨孝弟力田丨)赦殊死(高帝)
(五年下令曰兵不得休息萬民勞苦甚今天下事畢其丨天下丨丨以下又武帝元封六年行幸河南祠后土)
(昆田出珍物化為黃金神光三燭赦海隂殊死以下)赦死罪(景帝四年夏蝗秋丨丨丨又武帝元封四)
(年祠后土丨淮隂賜中都丨丨以下又後章帝章和元年四月丙子以前減死罪一等勿笞詣金城郭躬上封)
(事曰聖恩所以減死罪使戍邊重人命也今死罪亡命甚衆而詔令不及惟天恩莫不當宥帝善之下詔赦焉)
赦軍士(前武帝建元六年丨鴈門代郡丨丨不循去者)赦貶爵(二月丨丨丨從筭)赦過
租(天漢三年丨行幸所丨丨)赦繫囚(後章帝章和元年丨天下丨丨並同上)地震赦(武帝)
(建元四年丨丨丨又宣帝本始四年丨丨大丨)泰畤赦(武帝元鼎五年丨丨於甘泉天子龍郊見夏丨)
(天下又後元元年薦郊畤光景並見赦天下)雍郊赦(景帝五年丨丨見五帝)景星赦
(後主景曜元年丨丨見於是大丨改元)北斗赦(唐一行長於數所筭王生其子以殺人繫獄求赦於)
(一行一行曰吾以赦推之當有赦道其徒授以布囊戒令某處廢園伺之有物來其數七共捕之以囊携之勿)
(脱至時果有七豕入園盡獲之一行寘之大甕中密覆封書梵字誌之太史奏丨丨不見召一行問之曰莫若)
(大丨從之其夕太史奏見大星如故雜爼)願無赦(後吳漢病篤上親問之曰臣丨謹丨丨而已)不
妄赦(蜀諸葛亮二十餘年赦不妄下不亦卓然陳夀傳)金雞樹(唐武后南有大槲樹赦日置雞)
(其杪賜號丨丨丨又唐中書令供赦日植金雞於仗南竿長七尺有雞高四尺黃金飾首銜幡長七尺盛以絳)
(繩將作監供焉集百官父老囚徒坊小兒得雞首者以錢求或取絳幡而已百官志)丹鳳門(幸丨丨丨)
(大赦天下韓文公元和聖德詩)草赦令(韋承慶字延休張易之誅承慶以素附離免冠待罪時議丨丨)
(丨咸推承慶召使為之無懼色誤辭援筆而就)駮赦論(五代晉高祖即位屢赦天下張允為丨丨丨以)
(獻行赦不以為恩不行赦不以為無恩罰有罪故也自古皆以水旱則降德音而宥過開狴牢而出囚冀感天)
(心以救其災者非也假有二人之訟一有罪而一無罪若有罪者見捨則無罪者銜冤此乃致災之道非救災)
(之術也至使小人遇天災則皆喜而相勸以為惡曰國將赦矣必捨我以救災如此則是教民為惡也夫天之)
(道福善而禍淫若捨惡人而變災為福則是天亦喜人為惡也凡天之降災所以警戒人主節嗜欲務勤儉恤)
(矜寡正刑罰而已是時高祖方好言覽之大喜)封錢三府(陶朱公故人莊生謂楚王曰某星害楚德)
(可除之王使封三府之錢注黃白赤金也將赦慮人知有切盗)痤於礪石(管子曰無赦者若丨疽丨)
(丨丨委轡必顛覆也礪石療疾也)車駕西都(前高帝五年丨丨丨長安大赦天下)士夫新
業(武帝元朔二年詔嘉與丨大丨日丨厥丨赦天下)赦所過徒(元封二年冬上行幸雍瓠子河)
(决制命侍從以下皆負薪塞河堤作瓠子歌丨丨丨丨)赦今年租(五年丨天下所幸縣為出丨丨)
(丨賦)與民更始(元朔元年赦天下丨丨丨丨)厲精更始(其赦天下與士大夫丨丨丨丨)
(宣帝詔)災武園赦(元帝初元二年詔天丨降於孝丨丨館咎在朕躬其丨天下)年饑饉
赦(二年詔連丨不收元元之民困於丨丨朕德不能覆養其丨天下)改行自新(比年大赦使百)
(姓得丨丨丨丨切見大赦之後奸邪不衰止此導之未得其務也前康衡傳)洗心更始(嘉與海内)
(丨丨丨丨後章帝紀)宗祀光武(後明帝永平二年丨丨丨丨于明堂赦天下又章建初三年宗祀明)
(堂大赦天下)宗祀五帝(和帝永和五年丨丨丨丨於明堂大赦)惡冒善傷(賊良民之)
(甚者莫大於數赦贖惡人則丨人丨而丨人丨古者惟始受命之君承大亂之極寇賊姦宄難為法禁故不得)
(不有一赦與之更新非以養奸猾也後安帝王符述赦賦)大德小惠(諸葛亮時有言惜赦者亮曰為)
(政以丨丨不以丨丨故康衡不願為赦先帝亦言治亂之道極矣曾不及赦若劉景升父子歲歲赦宥何益於)
(治華陽國記)貫索夜見(丨丨九星七星丨丨大赦晉天文志)驛馬夜流(徐路繫冀州獄)
(别駕崔隆宗慰問之路曰昨夜丨丨星流計赦須臾應至隆宗遣人出城候焉俄而赦至北史)將與更
始(詔曰夫赦令者丨丨天下丨丨誠欲百姓改行潔已全其性命也往者有司多舉奏赦前事累增罪過誅)
(䧟亡辜甚繆於赦小過舉賢材之義平帝紀)一切勿按(建武七年詔中都官三輔郡國凡有罪非)
(犯誅死者皆丨丨丨丨其罪見從為庶人而罪之命吏以文除之光武紀)好人喑啞(唐太宗謂羣臣)
(曰語曰一歲再赦丨丨丨丨吾有天下未嘗數赦者不欲誘民於幸死也)小人之幸(每歲一赦或一)
(歲再赦丨丨丨丨君子之不幸也劉知幾傳)責躬大赦(太宗正觀二年里皇丨丨丨丨)就第
放赦(安樂公主産男滿月中宗韋后幸其第丨丨丨丨)天下更新(孫伏伽諫陛下制詔曰常)
(赦不免皆原之此非直赦有罪是亦與丨丨丨丨舜也)天下自新(陸子昂八科比大赦澡蕩羣罪)
(丨丨蒙恩咸得丨丨)天地之施(臣願陛下廣丨丨丨丨雷雨之仁取垂拱以來罪無輕重所不赦者)
(並皆原洗死者還官生者霑恩則天下瞭然知所陷罪非陛下之意也唐韋嗣立傳)仁恕之道(赦宜)
(從重所以昭丨丨丨丨廣德澤之恩陸贄奏議)蠲逋賑民(李吉甫言陛下降赦令丨丨負丨飢丨恩)
(德至矣刑法志)紓難宥下(丨多丨收羣小者惟赦而已陛下每發德音敷丨丨士陸贄奏議)風
雲改色(九廟成禮百神降祥鸞輅旋行丨丨丨丨殊私廣被再弘莫大之恩寶歷惟新更啟無疆之祚)
(劉禹錫改元赦)天光下臨(聖德廣運浹于華夏丨丨丨丨照彼幽蟄網開三面危疑者許以自新照)
(彼四聰瑕纇者期於錄用同上賀赦表)天澤餘潤(柳子厚貶永州司馬貽書蕭俛曰儻因賊平慶)
(賞之餘得以見白使受丨丨丨丨雖朽枿敗腐不能生殖猶足蒸出芝菌以為瑞物不虚為太平人)望外
之澤(貽許孟容曰今其黨與幸獲寬貸得善地無公事坐食俸禄德至渥也尚何敢更俟除棄廢痼希丨)
(丨丨丨哉同上)感泣思奮(奉天所下制書雖武人悍卒無不感動流涕後李挹真入朝為帝言陛下)
(在奉天山南時赦令至山東七卒聞者丨丨丨丨臣是時知賊不足平矣唐陸贄傳)宣敡流涕(德音)
(煥然以之更始所在丨丨之際聞者莫不丨丨雖或凶礦匪人亦為之欷歔誠之動物乃至于斯懷梟鴟以好)
(音消祲沴為和氣同上罷兵傳)推誠改過(致理興化必在丨丨忘已濟人不恡丨丨同上德宗赦文)
受煦加恩(劫脅之役盡除聚歛之名皆去傷痍丨丨老疾丨丨豐財已復其征徭賜種更盈於穜稑)
(嚴山川之祀神必有依申義烈之家物無不感柳東平赦表)勲錄爵班(農有薄征市無強價丨勤)
(是丨丨秩以丨式褒有客尊賢之典惟新載奉素王宗教之道斯在同上賀赦表)仁滂施厚(滌濯)
(剗磢磨滅&KR2121;垢續功臣裔拔賢任耉孩養無告丨丨丨丨韓愈聖德詩)恩浹幽明(丨丨丨丨慶溢)
(寰宇象德乾坤同明月同上賀表)廣務寬大(覬其匐匋相率降欵盡至丨丨丨丨用明惡殺之德)
(杜甫集)不原咸赦(太祖建隆元年詔因令節度州名定有天下之號曰宋改元大赦常赦所丨丨)
(者丨丨除之)不得該赦(同上開寶四年詔自今年十一月一日後應犯強竊盜者丨丨丨將來郊)
(天丨委所在長吏速告諭免令下民誤犯刑獄)曲求冥祐(建隆二年德音降死罪囚流以下釋之時)
(太皇后寢疾上憂懼乃丨赦天下以丨丨丨焉長編)極論如法(太宗太平興國二年詔自今年八月)
(一日後吏民所犯丨丨丨丨不在赦宥之限自後每郊天大禮前約束)三年一赦(太平興國六年)
(太宗十一月親享太廟合祭天地于員丘先是有秦再思者上書願勿再赦且引諸葛亮佐蜀數十年不赦事)
(上頗疑之以問趙普普曰國家開創以來具存彝制丨丨丨丨所謂其仁如天堯舜之道也劉備區區一方用)
(心無足師法上然其對赦宥之議遂定)念囚欲赦(真宗祥符八年閏六月大赦天下先是上謂宰)
(相曰朕以盛暑之月每丨繫丨丨肆恩宥何以為名王旦曰今邊鄙寧謐黎庶阜安特覃大慶固其宜也上曰)
(朕前後赦文未嘗不以謹罰為首今當别白條告使四方曉解旦乃以二事為請故特著之長編)務從
寬大(仁宗景祐四年上有事明堂將赦謂宰相文彦博卿等廣詢民間利病者為條目丨丨丨丨稱朕勤)
(恤之意彦博等曰聖意叮嚀恐赦文所載不能具悉上曰朕齋戒以見天地祖宗敷大號於天下因證清宿弊)
(所以條於赦令者貴示信萬方耳寶訓)以召和氣(仁宗天聖七年上曰朕不欲赦然捨是無丨丨)
(丨丨四月赦天下免河北被水民賦租)與常不同(真宗祥符元大赦常赦所不原者咸赦除之上)
(曰此赦丨丨時丨丨但常赦所有不能行者並錄出條目共議之庶實惠及民)並從違制(仁宗范仲)
(淹富弼奏今後赦書内宣布德澤有所施行而三司轉運司州縣不切遵守者丨丨丨丨論同上)曲盡
物情(哲宗王巖叟言臣每歎前世赦宥之弊莫不幸小人則多而惠良民則寡撫親近則厚而霑幽遠則)
(疎非前朝以精講之則無以丨丨丨丨深得民意)再犯不原(光宗紹興四年祭天地於明堂赦天)
(下詔徙流罪人經登極赦免罪丨丨者丨丨免)爰布湛恩(高宗建炎元年羣臣因請即位其赦文略)
(曰慰民耳目之注敷朕腹心之言丨丨丨丨誕綏區夏可大赦天下聖政)惟求民瘼(孝宗隆興三年)
(三月臣僚上言皇帝登寶位赦文及續降寬恤十八事而郡縣之間不為宣布繼自今其各洗心滌慮恭爾有)
(官俾予一人實惠孚於百姓同上)盍下新令(孝宗即位詔曰春秋法五始之要聿彰受命之符天)
(地之大德曰生丨丨維丨之丨)釋囚推恩(寧宗慶元五年德音降諸路流以下丨丨杖以下丨丨如)
(慶夀故事)歐陽修縱囚論(信義行於君子而刑戮施於小人刑入于死者乃罪大惡極此又小)
(人之尤甚者也寧以義死不苟幸死而視死如歸此又君子之尤難者也方唐太宗之六年錄大辟囚三百餘)
(人縱使還家約其自歸以就死是以君子之難能期小人之尤者以必能也其囚及期而卒自歸無後者是君)
(子之所難而小人之所易也此豈近於人情或曰罪大惡極誠小人矣及施恩德以臨之可使變而為君子蓋)
(恩德入人之深而移人之速有如是者矣曰太宗之為此所以求此名也然安知夫縱之去也不意其必來以)
(冀免所以縱之乎乂安知夫被縱而去也不意其自歸而必獲免所以復來乎夫意其必來而縱之是上賊下)
(之情也意其必免而復來是下賊上之心也吾見上下交相賊以成此名也烏有所謂施恩德與夫知信義者哉)
(不然太宗施德於天下於茲六年矣不能使小人不為極惡大罪而一日之恩能使視死如歸而存信義此又)
(不通之論也然則何為而可曰縱而來歸殺之無赦而又縱之而又來則可知為恩德之致爾然此必無之事)
(也若夫縱而來歸而赦之可偶一為之爾若屢為之則殺人者皆不死是可為天下之常法乎不可為常者其)
(聖人之法乎是以堯舜三王之治必本於人情不立異以為高不逆情以干譽)湖山吳芾謝肆
赦表(日月並明欽昊天之成命雷雨作解得萬國之歡心當乾坤清明之時舉天地筮貺之禮既受泰元)
(之策爰頒廣宇之春舞干羽於兩階徂維求定開湯網之三面咸與維新)
詩集雲鵲飛(五色丨間丨丨鳴上天來傳聞赦書至却放夜郎迴李白詩)雷雨解(日御)
(臨雙闕天街儼百神丨舒丨丨氣歲復建寅春張說和張監觀赦詩)泥金檢玉(大明煌煌天地分六)
(龍負日昇天門鳳凰飛來銜帝籙玄載萬代金皇孫靈雞鼓舞承天赦高翔百疋乘朱轓升中告成荅玄貺丨)
(丨丨丨照鴻恩李益大禮畢皇帝御丹鳳門改元建中大赦詩)滌瑕蕩垢(赦書一日行千里罪從大)
(辟皆除死途者追迴流者還丨丨丨丨清朝班韓愈詩)書報天中(丨丨丨丨赦人從海上聞沈佺)
(期詩)籥動圜狴(聖人宥天下幽丨丨丨丨同上)九泉開白日(丨丨丨丨丨六融起青雲)
三元降紫泥(六甲迎和氣丨丨丨丨丨)恩洗萬家春(國嚴三歲禮丨丨丨丨丨舟楫)
(親南斗衣冠拱北辰張舜民詩)不日慶釐成(萬計損珠寶千章列楝楹秋毫思頰挫丨丨丨丨丨)
(青簡流芳遠丹書霈澤傾䄂人罔恫怨道路沸歡聲蔣之竒上清儲祥宫詩)
古今合璧事類備要後集卷四
