古今合璧事類備要後集卷四十五
宋謝維新撰
東宫官門(總三太三少見卷末)
太子少師
歷代沿革(見總類)
事類慷慨(唐李綱為太子太保為陳父子君臣之道問寢視膳之方聽者忘倦太子嘗商確古来君臣孝忠盡)
(節之事綱凛然曰託六尺之孤寄百里之命古以為難綱以為易每吐論𤼵言正色丨丨有不可奪之志太子未嘗不聳然禮)
(待)卑損(房元齡為太子少師時皇太子將行禮拜備禮以侍之元齡厚目丨丨不敢修謁識者重其崇議又曰姚)
(崇事)持黃㼐(後魏郭祚領太子少師祚從世宗幸東宫明帝幼弱丨一丨丨出奉之時謗祚者號為黃㼐少師)
乘小馬(許敬宗為太子少師乾封初以年老不能行步特令朝日丨丨丨入禁門至内省)選舊德
(唐文宗丨丨丨保護東宫乃以太子少師召蕭俛俛字思謙職林)難其選(正觀中房元齡為太子少師元齡遜)
(位詔不許太宗因為侍臣曰太子師保古丨丨丨)太子為拜(李綱詣東宫丨丨承乾丨丨)宰相有
别(元和以来丨丨丨兩李少師故以所居丨之一曰情安少師一曰永寧少師職林)至禁中問政(唐李)
(綱拜太子少師綱素有脚疾太宗特賜步輿令乘丨閤下數引丨丨丨以丨道)益僊韶院錢(王起改太子少)
(師起治生無檢所得祿賜為僮婢盗有貧不能自存帝詔曰丨丨丨丨丨議者謂與玩臣分給可恥也起賴其入不克遜)以
觀三師之德(梁三少各一人掌奉皇太子丨丨丨丨丨丨)必擇九德之師(先王)
(之建太子丨丨丨丨丨丨六行之符北堂書抄薛綜讓少師表)
太子少傅
歴代沿革(見總類)
事類審諭(少傅奉世子以觀太傅之德行而丨丨之記)卧傅(漢上謂張良曰子房雖疾彊丨)
(丨太子時叔孫通已為太傅良行少傅事)稱臣(見總㳂革)參傅(周伯仁辭太子少傅䟽外丨丨訓)
賜輜車(漢桓榮之丨丨丨詳見後)乘小輦(晉山濤之丨丨丨並記室新書濤為少傅拜太子求)
(退帝賜小輦乘之以訓太子白氏帖)三世傅(晉丹陽薛兼祖綜父榮兼遷尚書領太子少傅丨丨丨東)
(宫)三傑詩(唐源乾曜為少傅與左右丞相宋璟張說賜宴尚書省帝賦丨丨丨以賜)不朝朔
望(漢故事太傅少傅並丨丨丨丨)準古不拜(晉何曾議少傅丨丨丨丨)䟽乞骸骨(漢䟽)
(受為少傅上丨丨丨丨丨)以老乞身(唐張行成拜左僕射太子少傅永徽四年三月不雨至五月行)
(成懼丨丨丨丨制荅曰古者策免乖罪已之義朕寡德非宰相咎乃賜宫女黃金器勑勿後辭行成固請云)
稽古之力(桓榮為少傅詔以輜車乘馬榮大會諸生陳其車馬印綬曰今日所蒙丨丨丨丨也後漢)
(書)有古之風(晉書山濤轉少傅詔曰秉德冲素心思潜通清虚履道丨丨人丨丨)辭禮閑
雅(䟽受丨丨丨丨)德重當時(王丹為少傅名丨丨於丨丨並續漢書又東觀漢記丹為少傅蹇蹇)
尅己復禮(晉山濤啓事少傅羊祐秉德尚義丨丨丨丨)清靜少欲(甄宇丨丨丨丨)
(又年尚少可濟於其事也)輔道之義(華廙遷少傅得丨丨丨丨晉書)不言之益(晉周)
(顗拜少傅詔云有丨丨丨丨北堂書抄)賓友之禮(王儉拜太子少傅朝議太子接少傅以丨丨丨)
(丨南史)調護是職(蕭圓為少傅以丨丨丨丨乃作少𫝊箴愛惜日力寸隂母棄親膳再飯寝門三)
(年小心翼翼大孝烝烝詢謀計慮問對疑丞安樂必敬毋忘戰兢後漢)漢用名儒(丨丨丨丨任先)
(疎受白六帖)晉推碩德(丨丨丨丨選在羊公同上)德義盈堂(傳立為太子少傅箴曰正)
(人在側丨丨丨丨鮑肆先入蘭臺不芳傅臣司計敢告君王)保傅承華(丨丨丨丨唐太詔令鄭畋)
(太子少傅制)調護之任(可領丨丨丨丨白集行嚴綬制)宫傅之亞(丨丨丨丨洪水制)
升副儲宫(丨丨丨丨曲阜除福進制)俾登儲副(丨丨丨丨之榮本朝牋末)資六傅
之賢(實丨丨丨丨丨白集嚴綬制)弘三善之益(用丨丨丨丨丨同上)以庶代宗
之戒(邢顒初太子未定而臨菑侯植有寵下儀並贊翼其美太祖問顒對曰丨丨丨丨先世丨丨也願殿)
(下深察之太祖識其意以為太子少𫝊魏志)
太子少保
歴代㳂革(見總類)
事類直士(唐李綱兼太子詹事頻乞骸骨高祖慢罵之曰建成在東宫遣卿輔導何為屢致辭乎綱)
(頓首陳謝曰云云陛下功成業秦頗自矜伐臣事太子所懷鄙見復不採納高祖謝曰知公丨丨勉弼我兒於)
(是擢拜太子少保)效愚(綱拜太子少保上書太子曰綱備位保傅冀得丨丨鄙曰殿下飲酒過量非養)
(生道凡為太子務孝謹以慰上心不宜聽受邪說與朝廷生惎間太子不擇)優禮(李綱為太子少保高)
(祖以其情氏名臣甚加丨丨手勑未嘗不稱名其見重如此)尊崇(東朝保傅歴代丨丨白集行嚴綬制)
兼領東宫(國朝天禧四年以資政殿大學士王欽若為司空職如故欽若丨丨丨丨三少品序非便)
(表换秩故有是命)亞保春坊(丨丨丨丨洪水制)
總三太三少
歴代沿革(三王教世子立太傅少傅以養之太傅在前少傅在後入則有保出則有師文王太)
(子周成王幼在襁抱太公為太師大戴禮西漢有太子太傅少傅蜀官有太子門大夫庶子洗馬舍人後)
(漢太傅禮如師不領官屬少傅悉主太子官屬魏太傅於太子不稱臣少傅稱臣晉咸寧中備六傅之職)
(三太三少東晉置保𫝊而無二師景帝諱師後齊以太師太傅太保為三師少師少傅少保為三少唐三)
(師三少官不必備唯其人無其人則闕之職官分紀太子太師太𫝊太保各一人從一品掌轉導皇太子)
(每見迎拜殿門三師各拜有門必讓三師坐太子乃坐與三師書前名惶恐後名惶恐再拜太子出則乘)
(路備鹵簿以從百官志少師少傅少保各一人從二品掌曉三師德行以諭太子奉太子以觀三師之道)
(德同上國朝師傅不常設仁宗升儲置三少各一人李文定公以參知政事兼少客及陛左相遂進兼少)
(傅此宰相兼宫僚之所從始也丁謂兼少師馮拯兼少傅曹利用兼少保是時實為東宫官餘多以前宰)
(執為致仕官若太子少師太傅太保以待宰相官未至僕射者及樞密使致仕亦隨本官高下除授太子)
(少師少傅少保以待前執政其少師非經顧命不除若本官至尚書即除少傅丞郎給諫只除少保若因)
(遷轉則逓進一官至太師即遷司空矣官制舊典天禧末皇太子同聽政乃以首相兼少師樞使曹利用)
(兼賓客自後神宗欽宗孝宗光宗在東宫皆不相開禧三年史同知自詹事入樞府乃進兼賓客已而太)
(子侍立遂以錢丞相兼太子少傅明年並置二相左相改兼少師右相兼少傅未幾右相丁内艱左相亦)
(去位又明年左相起復遂進兼少師焉朝野雜記)
事類教喻(凡三王教世子必以禮樂立太傅少傅以養之欲知父子君臣之道也太傅審父子君臣)
(之道以示之少傅奉世子以觀太傅之德行太傅在前少傅在後入則有保出則有師是以丨丨而德成也師)
(也者教之以事而喻諸德者也保也者謹其身以輔翼之而歸諸道者也記文王世子)輔翼(選天下端)
(士孝悌博聞有道術者以丨丨之故太子見正事聞正言行正道左右前後皆正人也大戴禮)元良(樂正)
(司業父師司成一各丨丨萬國以貞注貞正也司主也言樂正教以善文師教以成禮記)尊敬(丨丨師傅)
(師又國之將興尊重傅也漢詔)承華(太子門名文選曰遵彼丨丨又曰高步承華皆謂太子諸宮)
博望(漢太子苑名丨丨)東朝(太子朝也文選曰丨丨既建)青綬(六帖注云太子太師太傅)
(太保古官也銀章丨丨佩蒼王漢輿服志晉官品令並同)上大夫(賈誼上䟽曰昔者成王幼在襁抱召)
(公為太保周公為太傅太公為太師保保其身體傅傅其德義師導之教訓此三公之職也於是為置三少皆)
(丨丨丨也曰少保少傅少師是與太子宴者也故乃孩提有識三公三少固明仁孝禮義以道習之逐去邪人)
(不使見惡行前漢本𫝊)賢大夫(䟽廣為太子太傅兄子受為少傅在位五歲皇太子年十二通論語)
(孝經廣謂受曰吾聞知足不辱知止不殆今仕至二千石官成名立如此不去懼有後悔即日父子上䟽乞骸)
(骨公卿故人設祖道供帳送者車數百兩道路觀者皆曰丨哉二丨丨同上)其令拜(晉武帝時有司)
(奏東宫二傅禮儀不同帝曰崇敬師傅所以尊教何論臣與不臣丨丨太子丨之晉史)輒先拜(順宗)
(為皇太子禮重師傅見丨丨丨順宗實錄)掌輔導(太師太傅太保丨丨丨皇太子少師少傅少保掌曉)
(三師德行以諭皇太子奉太子以觀三師之道德唐志)掌教諭(三少之職丨丨丨太子舊書)以
道輔教(太子三師丨丨德丨丨太子者也至於動靜起居言語觀聽皆有以師焉續通典)即置
輔弼(唐太宗謂庶子于志寧曰古者太子生使士負之丨丨丨丨成王幼小周召為師是也)九德
六行(先王之建大子必擇丨丨之師丨丨之傅薛綜表)十日一赴(仁宗為皇太子宰相丁謂)
(馮拯兼少師少傅樞使曹利用兼少保參政王曾樞副錢惟演兼賓客謂等因請師傅丨丨丨丨資善堂賓客)
(以下隻日互倍侍講學上從之石林燕林)程伊川經筵劄(三代之時人君必有師傅保之官師)
(道之教訓傅傅其德義保保其身體後世作事旡本知本知求治而不知王君知而不知養德傅德義之道固)
(已疎矣保身體之法旡復聞焉臣以為傅德義者在乎防見聞之非節嗜好之過保身體者在乎適起居之宜)
(存畏讓之心臣欲乞皇帝左右扶持祗應宫人内臣並選年四十五已上厚重小心之人服用器玩皆須質朴)
(應華巧奢麗之物不得至於上前要在侈麗之物不接於目淺俗之言不入於耳及乞擇内臣十人充經筵祗)
(應以伺候皇帝起居凡動息必使經筵官知之有剪桐之戲則隨事箴規違持養之方則應時諫止調護聖躬)
(莫過於此)
古今合璧事類備要後集卷四十五
