古今合璧事類備要别集卷四十五
宋謝維新撰
菓門
梨附柦
格物總論(梨數種大者幾如&KR0034;有青黃紫三色肉白於雪核少食之甘脆無查滓者為佳品另)
(有一種熟時糜爛可口謂之金鳳梨亦其次也)
事類快果(梨曰丨丨本草)山樆(梨丨丨尔雅)真定梨(丨丨郡丨大如拳甘若蜜脆若)
(菱可以解煩結鬼文詔)上苑梨(丨林丨有紫丨青梨大谷梨縹梨西亰雜記)千戶等(淮北)
(滎陽河濟之間千株梨其人與丨丨侯丨食貨志)五升大(漢武帝園一名樊川一名御宿有大梨如)
(丨丨落地則碎取者以布囊盛之名含消梨三輔黃圖)王母食(老子西游與丨丨共丨紫梨尹喜内)
(傳)小兒取(孔融與諸兄食梨輒取小者人問其故曰丨丨法當丨小者後漢本傳)貢鳳棲
(河中府上丨丨丨梨地理志)有蛇在(李昪本徐氏湖州安吉人為安吉令先是其家有梨結一實大)
(如升其父異之將獻於郡守有謂其父曰此果非常年所有即上獻來年見索安知復有此物不如勿獻其父)
(然之因會鄰里將共食即席割之丨赤丨丨實中割者大驚投刀於地俄而赤蛇走於母榻之下尋之了無所)
(見未幾其母遂孕知誥吴越備史)張公梨(丨丨大谷之丨注洛陽北郊賦張公夏梨海内惟一株潘岳)
哀家梨(栢南郡每見人不快輒嗔曰君得丨丨丨當復不蒸食否舊語秣陵有丨仲丨丨甚美大如升)
(入口即消釋言愚人不别味得好梨蒸食之也世說)賞以轉枝(房次律弟子金圖十二歲時次律問)
(葛洪仙籙中事以水玉數珠手節之凡兩編三百事次律丨丨丨丨梨童子通种集)目為飣坐(崔遠)
(文才清麗風神峻整當時丨丨丨丨梨言席上之珍唐書)非離別刀(李建勲罷相江日南出鎮豫章一)
(遊西山田間茅舍老叟教授村童公觴于其廬連食數梨賓僚有曰梨號五臓刀斧不宜多食叟笑曰鶡冠子)
(云五臟刀斧乃離别之離丨梨也蓋丨丨戕伐胷懷有若丨斧遂就架取小冊振拂以呈丞相鶡冠子東軒)
是飛騰藥(王夫人謂許長史曰交梨火棗丨丨丨之丨要使生於胷中令君胷中荆棘掃除未盡是)
(以梨棗不生也)燒梨賜泌(唐肅宗嘗夜坐召穎王等三弟同坐地爐時李泌方絶粒上自丨二丨以)
(賜之穎王等曰臣等請聯句以為他年故事穎王曰先生年幾許顔色似童兒信王曰夜抱九仙骨朝披一品)
(衣一王曰不食千種粟惟餐兩顆梨上曰天生此閒氣助我化無為鄴侯傳)
查何如梨(張敷小名查父郡小名梨帝常戲謂之曰查丨丨丨荅曰梨萬果之宗查何敢比宋書)
譬猶橘(丨丨柦梨丨柚其味相反而皆可於口莊子)李遵表(紫花開處擅美春林綠蔕垂時)
(回先秋浦離離玉潤落落珠圜)宋武贊(沃瘠異壤舒慘殊時惟氣在春具物含滋嘉木之生于彼之基)
(開榮布彩不離塵淄)齊謝朓啓(味出靈關之陰旨潤玉律之澨豈徒真定歸美大谷滋慙將恐帝臺)
(妙棠安期靈棗不得孤擅玉盤獨甘仙席雖秦君得器漢后推食望古可儔於今誰荅)庾肩吾啓
(睢陽東苑子圍三尺新豐箭谷枝垂六斤未有生因枌水産自桐丘影連鄧橘林交苑柿來薦中廚爰頒下室)
(事同靈棗有願還年恐似仙桃無因留核)
詩集紫含津(丨實已丨丨梁宣帝)紅得霜(丨梨迥丨丨杜)結小紅(山梨丨丨丨)
且綴碧(柦梨丨丨丨)不外求(張梨丨丨丨)呼兒具(丨丨丨梨栗濁酒亦在眼並前)
(人)蠲煩疾(遺之析朝酲亦以丨丨丨韓忠獻)落吾手(常期摘秋實穰穰丨丨丨曾南豊)
泉垂口(初嘗蜜經齒酒嚼丨丨丨前人)蜜過喉(老嫌冰熨齒渴愛丨丨丨梅聖俞)玉有
漿(元圃雲膄滋絳質上林風御獵清香尋芳尚意瓊為樹蠲渴應知丨丨丨丁晉公)瓊為汁(掛冠)
(大谷肯干時飣坐風流特地竒骨裏馨香衣不隔胷中冰雪齒先知賣漿碎搗丨丨丨解甲方憐玉作肌老子)
(醉來渾謝客見渠倒屣只嫌疑楊誠齋)嘉名美實(丨丨舊出新豐谷丨丨今鄰御宿園晏元獻)
清香竒品(遠意來嘉惠秋筠啓翠籃丨丨殊未散丨丨互相參鳳卵辭丹穴蘢珠出古潭剖輕刀七)
(快嚼易齒牙甘程金紫)丹顋曉露(尚想飛花映綺疏離離秋實點塵蕪丨丨丨丨香猶薄玉齒寒)
(冰嚼欲無舊有佳名傳大谷誰分靈種下仙都柘漿不用傳金椀猶得相如病少甦劉屏山)翠羽清
泉(想像含消與接枝英華集裏脆香詩外披丨丨中懷玉嚼出丨丨上滿池溢齒應餐多正好堆盤儘飣老)
(將宜炎蒸時節還能洗不是梨侯更有誰楊東山)
橄㰖
格物總論(橄㰖大如棗兩頭尖青色八九月熟生噉味酢甘香口勝雞舌核有稜内三竅有仁)
(及煮食之悉解酒毒置茶中尤佳有野生者子繁樹峻不可梯但刻其根下方寸許内鹽於其中一夕子)
(皆落)
事類閩中尤重(橄㰖樹身聳枝高皆數丈其子深秋方熟丨丨丨丨其味嶺表異錄)廣人
不食(廣州有烏㰖色黑澁酢丨丨丨丨廣州記)左思吳都賦(龍眼橄㰖)
詩集苦且澁(江南多果實橄㰖最珍竒北人將就酒食之先顰眉皮肉丨丨丨瀝口復弃遺良久)
(有回味始覺甘如飴我食何所喻喻彼忠臣辭直道逆君耳斥退投天涯世亂思其言噬臍焉能追寄語採詩)
(官毋輕橄㰖詩王元之)久方和(五行居四時惟火盛南訛炎焦凌木氣橄㰖得之多酸苦不相入初)
(爭丨丨丨霜苞入中州萬里來江波幸登君子席得與衆果羅中州衆果佳珠圓玉光瑳媿兹微陋質以遠不)
(同訶云云歐陽公)翠顆森&KR1341;蓞(南珍富竒異疇昔頗窮覧夷荒不書傳從古隨鉛槧苞封走中)
(土天序異離坎有香已變衰有色多黯黯令君此堂上真物惟橄㰖青膚鏤瓊瑩丨丨丨丨丨苦為幽人止久)
(見君子淡甘懷彼包羞日新此剛敢清泉薦芳茗臭味獨潛感澡雪漬煩醒滌除瑩玄覧靈均採時菊西伯嗜)
(昌歜廟鼎實調梅壯士仍嘗膽由來超俗好諸絶不言慘股勒謝凡品薤白空三&KR2063;劉貢父)青子落
紅鹽(紛紛丨丨丨丨丨正味森森苦且嚴待得微甘回齒頰已輸崖蜜十分甜東坡)至美或莫
售(江魚肆潛毒頃刻輒僵仆宿酒發狂酲千日尚沉瞀性命如危弦一絶不可救幸然服刀圭咄叱及其舊)
(吾昔評橄㰖不在百果後俗人多不識丨丨丨丨丨劉原父)真味晩方回(方懷味諫軒中果忽)
(見金盤橄㰖來想共餘甘有瓜葛苦中丨丨丨丨丨山谷)竟嘗甘莫敵(南國青青果涉冬如始摘)
(雖咀澁難任丨丨丨丨丨梅聖俞)
餘甘子
格物總論(餘甘子如彈丸大視之理如陶瓜片色微黃初入口苦久乃更甜鹽而蒸之尤美可)
(食本草云菴摩勒即此)
事類落迦果(菴摩丨丨丨佛書)味諫軒(戎州蔡次律家軒外有餘甘余名之曰丨丨丨)
(山谷集)瀘水南岸(丨丨丨丨有餘甘子樹色微黃味酸苦核五稜雲南記)左思吳都
賦(其果則丹橘餘甘荔枝之林)
詩集澁吻(炎方橄㰖佳餘甘豈苖裔風姿雖少殊氣韻乃酷似醉顔丨丨餘髣髴清香至侯門收寸)
(長粉骨成珍劑猶聞雜蜜草少轉森嚴味竒材用不專雖用何殊弃端如效苦言逆耳多嫌忌弃果事何傷違)
(言德之累悦口易逢知感兹長發喟劉屏山)苦口(此老纔堪上諫坡南州留滯意如何還將丨丨劘英)
(主醫國懸知藥籠多張于湖)
樂府西土果(菴摩勒丨丨丨霜後明珠顆顆憑玉兔搗香塵稱為席上珍號餘甘爭奈苦臨上)
(馬時分付管回味却思量忠言君試嘗更漏子黃山谷)
胡桃附崧子
格物總論(胡桃生北土今陜洛間多有之大株厚葉多陰實青皮有房瓤白味甘殼薄者為佳)
(食之令人肥健秋冬熟時採之又一種皮厚而堅底斧搥之方破此山胡桃也崧子二種海崧子生新羅)
(如小栗三角其中仁香美東夷食之當果雲南崧子巴豆相似其味不及也)
事類張騫得種(此果本出羌胡漢丨丨使西域還始丨其丨植之秦中後漸生東土故曰陳弇)
(胡桃薄皮多肌隂平胡桃大而皮脆急投則碎本草)沈約謝賜(梁丨丨有丨丨樂遊園胡桃啓本集)
詩集何曾喫(皺殼傾來紫麥新中藏瓊采不勝珍胡桃松實丨丨丨却嚼秋風栢子仁楊誠齋)
須臾空(三韓萬里半天松方丈蓬萊東復東珠玉鏁成千歲實冰霜吹落九秋風酒邊腷膊牙車響座)
(上丨丨漆櫑丨新果新嘗正新暑繡衣使者念山翁前人)
榧子
格物總論(榧子樹生實有皮殼肉黃白味甘無毒主五痔去三蟲産信州玉山縣以懷玉得名)
(熟之時每一樹可下數十斛)
詩集樹移皆活(榧丨丨丨丨風霜不變青冡壇雖閴寂田客每丁寧梅聖俞)贈毋輕
擲(彼美玉山果餐為金盤實瘴霧脱蠻溪清樽奉佳客客行何以贈一語當加璧祝君如此果德膏以自澤)
(驅攘三彭仇己我心腹疾願君如此木凛凛傲霜雪斵為君倚几淨滑不容削物微興不淺此丨丨丨丨坡)
玉山妙唱(老坡文中哮闞聲凛凛常如對英峙琅然諷誦興凌雲瞠若追攀顙流泚丨丨丨丨人寂)
(寥可與言詩有六子裁牋遠餉風露薪坐我千尺黃山底初按玄縠出冰霜小嚼清香泛窗几已輕魏帝昵蒲)
(桃肯許唐賢魁綠李極知人口無正味苦淡甘酸各矜美不經真識為品題此物初焉幾不齒青青有用拔蒿)
(萊邂逅無酬腐糠粃士懷瓌瑞勿自神邂逅飛沈同一理子才超然會曄然外澤中貞期是似味果固已驅煩)
(邪味道更須淪骨髓劉屏山)石乳蔭根(平林常常談俚蠻玉山之産升金盤其中一樹斷崖立丨)
(丨丨丨多歲寒楊東山)
銀杏
格物總論(銀杏樹高大葉薄有刻缺實如枇杷大每一枝動是百十顆八九月熟採之去其皮)
(與肉取核為果瓤黃白色去膜食之生噉微苦煑炒煨為妙一名鴨脚因葉相似也故云)
事類南方移植(京師無鴨脚樹駙馬王和父自丨丨丨丨于其第歐公詩注)
詩集誠可珍(鵝毛贈千里所重以其人鴨脚雖百箇得之丨丨丨予問得之誰詩老遠具貧霜野)
(橘林實京師寄時新封包雖甚微採掇皆躬親物貴以人貴人賢弃而淪開緘重嗟惜詩以報慇懃歐公謝梅)
(聖俞)常充貢(宣城此物丨丨丨晁旡咎)其名因葉高(北人見鴨脚南人見胡桃識内不識)
(外疑若橡栗韜鴨脚類綠李丨丨丨丨丨吾鄉宣城郡多以此為勞種樹三十年結子防山猱剝核手無膚持)
(置宫省曹今喜生都下薦酒壓蒲萄初聞帝苑誇又復主第褒纍纍誰採掇玉盌上金鼇金鼇文章字分贈我)
(已叨豈無異鄉感感此微物遭一世走塵上鬢顛得霜毛梅聖俞歐公)贈我比珠投(鴨脚生江)
(南名實未相浮綘囊因入貢銀杏貴中州致遠有餘力好竒自賢侯因令江上根結實夷門秋始摘纔三四金)
(奩獻凝旒公卿不及識天子百金詶歲久子漸多纍纍枝上稠主人名好容丨丨丨丨丨博望昔所徙蒲萄安)
(石榴想其初來時厥價與此侔今也徧中國籬根及牆頭物性久雖在人情逐時流惟當記其始後世知來由)
(是亦史官法豈徒續君謳歐陽和梅聖俞)葉如欄邊跡(魏帝昧遠圖於吾求鴨脚乃為吳人料重)
(翫志已愜江南有佳木修聳入天插丨丨丨丨丨子剝杏中甲持之奉漢宫百果不相壓劉原父)殼破
玻璃明(鴨脚半熟色猶青紗囊馳寄江陵城城中朱門慙林宅清風六月吹簾旌玉纖雪椀白相照爛)
(銀丨丨丨丨丨張旡盡)小苦微甘韻最高(深灰殘火界相遭丨丨丨丨丨丨丨未必雞頭)
(如鴨脚不妨銀杏伴金桃楊誠齋)
古今合璧事類備要別集卷四十五
