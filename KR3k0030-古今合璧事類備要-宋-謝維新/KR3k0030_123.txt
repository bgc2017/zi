古今合璧事類備要後集卷五十四
宋謝維新撰
三衙門
殿前司附總三衙
歴代㳂革(總三衙三衙即漢人之南軍也國朝㳂五代之制有侍衞親兵及殿前兩司蓋侍衞)
(親軍起於後唐職略又石林燕語云侍衞親軍自梁起宣武軍乃以鎮兵因舊號置在京馬步軍都指揮)
(使而自將之蓋於唐六軍諸衞之外則為私兵至後唐明宗遂改為侍衞親軍殿前始於周世宗顯德元)
(年五代會要世宗自高平之戰覩其退縮慨然有懲革之意又以驍勇之士多為外諸侯所占於是詔募)
(及有身首者分署為殿前之班因有散員散指揮使内殿直散都頭鐡騎控鶴之號國初侍衞親軍置都)
(指揮使雖都虞候亦在殿前都指揮使之上淳化元年傅潛自殿前副都指揮使遷侍衞親軍馬步軍都)
(虞候在殿前指揮使戴興之上咸平三年王超自殿前都指揮使遷侍衞親軍馬步軍都虞候實錄自王)
(超罷職无復任者而侍衞司馬軍步軍遂分為二并殿前號三衙而馬步二軍始居殿前司之焉職略三)
(司天下之兵柄皆在其權雖重而軍政號令則在樞密院與漢周間史洪肇之徒為之者異矣此祖宗之)
(微意非前世所及也石林燕語殿前司都指揮使副都指揮使都虞候掌殿前諸班直及步騎諸指揮之)
(名藉凡統制訓練番衞戍卒遷補賞罰皆緫其政令入則侍衞殿陛出則扈從乘輿大禮則提點編排整)
(肅禁衞鹵簿儀仗掌宿衞之事都指揮使以節度使為之而副都指揮使都虞候以刺史以上充資序淺)
(則主管本司公事馬步軍亦如之備則通治闕則互攝四朝志祖宗以來三帥不曾闕兩人若殿帥闕難)
(於從下超補姚麟係殿前都虞候合陞作步軍副都指揮使元祐七年樞密王岩叟言政和四年詔殿前)
(都指揮使在節度之上殿前副都指揮使在正任承宣使之上殿前都虞候在正任防禦使之上四朝志)
(國初㳂後周有殿前都點檢在都指揮上太祖有此承禪後不置焉中興以來主管殿前司一員其属有)
(幹辦公事主管禁衞各二員準備差遣準備差使點檢醫藥飯食各一員尋减辦公事一員增書寫機宜)
(文字一員)
事類禁兵(曹植東征賦云建安十九年王師東征余典丨丨行宫省)爪士(禁旅典兵為吾丨丨)
(杜牧行高軿制)帥鉞(仗丨丨余殿除王歧公除李璋制)殿巖(祗護丨丨東坡除苗授制)巖除
(属領丨丨之帥王歧公除李璋制)嚴衞(内典丨丨外秉節旄司馬溫公賜郝質詔)虎臣(緫領禁衞)
(為王丨丨溫公制)扈從(嘉其丨丨之勤溫公除殿帥逮節制)八屯(錫以六纛緫此丨丨同上)七
萃(内緫丨丨之師外分十連之任温公除郝質制)朕虎臣(緫丨丨丨典綏王旅環列增肅周廬不驚)
(曲阜行燕達制)髯將軍(劉猊以衆數萬欲犯建康楊和王沂中至藕唐與猊遇遣勁騎五千突入其軍)
(賊兵亂沂中縱大軍乘之賊衆大敗猊曰適見丨丨丨銳不可及果楊殿前也即以數騎遁中興系年錄)上
言土木(張耆字元弼真宗朝為殿中都虞候是時大興宫室之役以奉符瑞宰臣丁謂欲殫國財力雖)
(大臣不敢議耆丨丨丨丨之役不足以承天意耆後為樞密使)勸次澶州(高武烈王瓊為殿前都指)
(揮使契丹直抵澶州真宗北幸駐蹕韋城大臣有丨上南巡者召問王行幄王曰誰謂陛下建此者國之安危)
(事在轉漏遂𤼵韋城丨丨丨將抵浮橋左右猶躊躇未進王下馬自扶輦擁衆渡河既而請帝御城北觀兵漢)
(軍望黃蓋皆仰呼萬歲種酋駭視失色有項弩伏𤼵射契丹貴將橽覧死遂請盟)手不釋卷
(燕達字逢辰元祐初為殿前都指揮使達起行伍然喜讀書丨丨丨丨神宗嘗問用兵愛克厥威可乎達曰威)
(非不用要以愛為先)令寓捕蟬(宋守約為殿帥自入夏日輪軍校十數輩捕蟬不使得聞聲有)
(鳴於前者皆重笞之人頗不堪神宗一日以問守約曰然上以為過守約曰軍中以號令為先臣承平緫兵殿)
(陛无所信其號丨故丨以丨丨耳蟬鳴固難禁而臣能使必去若陛下誤令守一障臣庶幾或可使人上以為)
(然石林燕語)置帥殿陛(丨丨丨丨属之董齊南豐擬制)董率王旅(丨丨丨丨温公賜郝)
(質召)候視軍中(士及林武宿衞左右而虞度丨丨於丨丨者其任堪寵南豐擬制)典綏王
旅(就列大廷丨丨丨丨同上)凝嚴之護(進緫丨丨丨丨歴圖勁傑之資王歧公除李章制)虞
度之事(營衞之士皆天下武臣之高選丨丨軍中丨丨是可非其人哉荆公除宋守約制)右除
領帥(属丨丨之丨丨歧公除李章制)仗鉞殿除(丨帥丨於丨丨同上)衞士言粟腐
(高瓊傳有丨丨丨丨丨王曰邊防戰守之兵暴露寒苦而所食者與豉同色若等日既食大官月給先進樣於)
(上前豈特諸軍比也有一言以動吾軍者斬於是衆莫敢言言行錄)騎兵牧丹陽(郭棣字子)
(華淳熙五年擢殿前副都指揮使居殿巖十餘年嘗為上言丨丨駐輦轂下固以重内然江上有驚奔涉至勞)
(未及對敵勁氣已挫願纔留上所當用者餘悉丨之丨丨同)選補增數萬(王德用為樞密使許懷德)
(為殿前都指揮使復奏丨廂軍以丨禁旅丨丨丨人東軒筆錄)選補以勞進(王德用為殿前)
(都指揮使先是軍中丨丨不以公其貧亡貲雖當補不可得公點禁軍親為按籍丨丨舊第丨騎士請馬集於)
(庭中混而給之吏无所容其私言行錄)
總三衙周廬(親衞諸軍虎旅百萬蓋天下武鋒之萃也既建三帥以護丨丨之師國史)桄梯
(官制舊典管軍八信武弁軍八丨丨蓋殿前馬軍步軍副都指揮使三軍都虞候天武捧日龍神衞四廂都指)
(揮使為管軍)識威名(高武烈王瓊為殿前都指揮使管軍員缺王兼領二司言曰先朝自殿前而下)
(各置副都指揮使及都虞候常有十人職近事親易以第進又使士卒預丨丨丨緩急臨戎上下附習此軍制)
(之大要也上從之言行錄)營牧圉(楊沂中提學宿衞親兵時衞兵不滿三千病其寡弱於是招丁壯丨)
(丨丨未半歲軍容果張中興系年錄)令在密院(見前㳂革注)禮繼二府(熙寧九年殿前)
(都指揮使郝質言往軍器監與判監劉奉世會議軍器上批殿前馬步三帥朝廷待遇丨丨丨丨事體至重寺)
(監小宫豈可呼召自今止令移文定議續會要)見宰執横杖(三衙内中丨丨丨皆丨丨于文德殿)
(後主廊下唱喏宰相出立背上揖之外遇從官於通衢皆避馬此禮久廢惟内中横杖之禮至今不廢也筆談)
與學士分道(寳元康定余自貶所還京見王君貺初作舍人在坐見殿前馬步軍聯騎立門外呈)
(榜稱不敢求見舍人遣人謝之而去慶歷三年余作舍人三衙軍相逢而歛馬駐立前呵者𫝊聲大尉立馬急)
(遣人謝之此舍人馬過然後敢行後余官于外十年而還遂入翰林丨丨丨相逢丨丨而過更无歛避之禮蓋)
(兩制漸輕三衙漸重歐公歸田)
步軍司
歴代㳂革(國朝都指揮使副都指揮使都虞候掌步軍諸指揮之名籍凡統制訓練番衞戍守)
(遷補賞罰皆緫其政令侍衞扈從及大禮宿衞如殿前司政和四年詔以步軍都指揮使副都指揮使在)
(正任觀察使之上都虞候在正任防禦使之上四朝志中興以來主管侍衞步軍司數員幹辦公事凖備)
(差遣點檢醫藥飯食)
事類督將(補丨丨之缺淇水除苗青等制)候奄(王歧公行步軍都虞候制)度兵計(虞丨)
(丨丨候司戎事亦統護之淇水除苗𤯝等制)典親衞(參丨丨丨曲阜行賈岩制)典司禁戎
(丨丨丨丨唐大詔令劉希暹制)掌諸名籍(注見㳂革)視若神人(党進權步軍司事先是禁)
(軍校自都虞候以上悉以所掌卒伍之數細書於所執之梃謂之杖記如笏記焉上一日問進兵籍幾何進不)
(能對舉梃曰盡在是矣上笑謂其忠實進每擐甲胄則髭髯皆磔竪目光如電丨之丨丨丨長編)言合
名將(國朝元昊既叛劉平遷副指揮使靜江軍觀察留後遂上攻守之策極論二寇利害時以其言丨孫)
(吳以丨丨稱)戍兵譁言(高武烈王瓊為步軍都指揮使會丨丨以廪食陳弱丨丨者瓊知之一日)
(巡營士卒方坐食因取其飯啖之謂曰邊鄙无事而坐飽此無乏幸也范蜀公蒙求)
馬軍司
歴代㳂革(國朝都指揮使副都指揮使都虞候都指揮使本方鎮軍校之名自梁起宣武軍乃)
(以其鎮兵因仍舊號置在京馬步軍都指揮使掌馬軍諸指揮之名籍凡統制訓練番衞戍守遷補賞罰)
(皆緫其政令侍衞扈從及大禮宿衞所掌如殿前司政和四年詔以馬軍都指揮使馬軍副都指揮使在)
(正任觀察使之上馬軍虞候在正任防禦使之上四朝志中興以後主管侍衞馬軍司一員幹辦公事準)
(備差遣點檢醫藥飯食常出戍建康)
事類既佶(四牡丨丨既佶且閑詩四牡)雖賢(漢王問魏騎將誰曰馮敬曰是秦將馮无擇子)
(也丨丨不能當灌嬰)騎帥(明道初除夏守斌制云既策勵於從兵遂皆升於丨丨玉堂集)候奄(既建)
(三帥以護周廬之帥又設丨丨之職以訓齊其政又疇次事勞宜進丨丨王歧除制)成五陣(燕達)
(以功遷榮州防禦使為馬步軍副都指揮使神宗閱武騎患未精達請躬自巡教悉精銳又采諸葛亮李靖遺)
(意丨丨丨以教戰士進殿前副都指揮使哲宗即位遷殿前都指揮使東都事略)噭萬旅(材官車騎)
(之衆號丨丨丨命爾將之淇水除盧政制)典司禁戎(唐大詔令劉希暹制云丨丨丨丨)參司
親衞(文恭集賜侍衞都虞候云丨丨丨丨)徒騎之虞(王歧公制曰益遷丨丨丨丨)軍候
之職(東坡除劉舜卿制云仍遷丨丨丨丨)訓齊士伍(元豐二年上批馬軍都虞候權主管步軍)
(燕達能體朝廷丨丨丨丨之意故軍司所緫帥從技能日進宜與二子閣職會要)
古今合璧事類備要後集卷五十四
