古今合璧事類備要後集卷七十二
宋謝維新撰
守臣門
太守上(餘並見刺史此所載只郡守事)
歴代沿革(古州收之任也秦罷侯置守分天下為三十六郡郡置守守尉監掌理其郡秩二千)
(石秦滅諸侯以其地為郡置守丞尉各一人守治民丞佐之尉典兵漢景帝中元二年更名太守王莽改)
(曰太尹中興仍西漢三國及南朝因之晉郡守皆加將軍後魏初郡置三太守太和中太守内史相縣令)
(並以六年為限北齊制郡為上中下三等每等又有上中下之差自上上郡至下下郡凡九等後周郡太)
(守各以戶多少定品命隋因北齊九等之制開皇三年罷天下諸郡以州繞縣大業三年又改為郡唐武)
(德元年改為州刺史加號持節實無節但頒銅魚符而已天寳元年改為郡太守自是州郡刺史更相為)
(名其實一也並見通典開元中定天下州府自京都及都督都護府之外以近畿為四輔餘為六雄十望)
(十緊及上中下之差至德後州縣凋弊刺史之任大為精選諸州始各有兵鎮刺史皆加團練使故其任)
(重矣通典五代仍刺史之號)
事類州牧(外有丨丨侯伯書)刺史(丨丨古諸侯白六帖)外臺(漢書)列郡(丨岳刺丨)
(同上)師帥(今之郡守縣令民之丨丨所使承流而宣化也董仲舒策)郡將(前嚴延年𫝊注謂丨丨以)
(兼領武事)符守(累政臺郎遂分丨丨唐大詔令于頔制)州長(愈承朝命為此丨丨韓文)黃堂
(吳郡太守所居之堂春申君之子假君之殿也因數火塗以雌黃故曰丨丨吳郡國志)皂蓋(二千石丨)
(丨朱轓續漢志)侯伯(今之郡守古丨丨也於吏有君臣之義焉於人有父母之道焉白集殷彪制)府
公(今丨丨西掖才傑歴典吾土胡文恭制)典城(蔡邕上章曰初由宰府備數丨丨後漢律歴制)大
府(郅都為濟南太守族滅癎氏餘皆股慄路不拾遺旁十餘郡守畏都如丨丨)宰郡(丨丨晉范甯傳)
分符(丨丨出守封侯表)共理(漢宣曰與我丨丨者其惟二千石乎)卧治(前汲黯為淮陽太守)
(閉閣丨丨黯願為中郎出入禁闥補過拾遺帝曰君薄淮陽邪吾今任君矣顧淮陽吏民不相得徒得君丨而)
(丨之耳)朱轓(前景帝詔曰史者民之師也車駕衣服宜稱令長吏二千石車丨兩丨見前書又續漢志)
(皂蓋丨丨)彤襜(丨丨皂蓋朱轓白帖)虎符(漢文帝制郡守置銅丨丨竹使符發兵遣至郡合符符合)
(乃聽𤼵兵以代古之珪璋從簡易也史記)隼旟(丨丨熊軾白帖)竹符(剖丨分丨同上)竹馬(郭伋)
(字細侯在并州素結恩德及後入界兒童數百各騎丨丨迎於道路)五馬(禮天子六馬左右驂三公九卿)
(駟馬左驂漢制九卿則二千石以右驂太守駟馬而已其加秩中二千石乃右驂故以五馬為太守美稱遁齋)
(閒覽與學林雲漢時朝臣出使為太守增一馬故為丨丨潘子真詩話)千騎(東方丨丨長人注謂諸侯)
(也漢書)拔薤(後龐參為漢陽守郡人任棠有志節參到後先候之棠不與言但以薤盂置屏前抱孫兒)
(伏戶下參思其微旨曰水欲吾清丨丨欲吾擊強宗抱孫兒當戶下欲吾開門恤孤率而行之漢陽大治後漢)
(書)饋魚(羊續字興祖為廬江太守府丞丨丨受而不食挂之後復進魚續出前魚示之府丞慙而止同)
(上)班春(前崔篆王莽時為新大尹稱疾不視事三年不行縣門下掾諫篆乃強起丨丨又續會志太守)
(常以春行縣勸課農桑賑救乏絶)聽事(後宋均為九江守丨丨時冬以日中夏以平旦虎渡江去)去
思(前何武為兖州守徙京兆所居無赫赫之名丨後人常見丨之)遁去(孟嘗為合浦守當還吏人攀車)
(請之不得進乃附商人船夜丨丨)萬石(前石奮長子石建一門四子皆二千石號丨丨君)四龍
(後李元禮祖父修安帝時生子亮叔訓秀號丨丨皆為牧守)衣錦(前上謂朱買臣曰丨丨還鄉遂除會)
(稽太守)解榻(後陳蕃字仲舉為豫章守徐孺子至輒丨丨去則懸之)雙旌(丨丨五馬記室新書)
六條(政有丨丨白六帖)徵黃(宣帝丨丨霸)借宼(後宼恂字子翼為潁川守徵為執金吾從)
(上過潁川百姓遮道願丨丨恂一年上乃留拜之)召父(前召信臣字翁歸為河南守躬勸耕桑出入阡)
(陌開通溝瀆歲增三萬頃吏人親愛號曰丨丨)杜母(後杜詩字君公南陽太守性節儉而政治清平南陽)
(為之語曰前有召父後有丨丨)畫鹿(後鄭弘為淮隂太守政不煩苛行春大旱隨車雨至白鹿方道夾轂)
(而行主簿董國賀曰聞三公車轓丨作丨明府必為宰相)夢刀(晉王濬為廣漢太守夜丨三丨懸於卧屋)
(梁上須臾又夢一刀主簿李毅曰三刀為州字人益一刀者明府其臨益州乎果然)畫象(魏蒼慈孝仁為)
(燉煌守卒官吏如喪親戚圖丨其丨思其遺愛)制服(張綱字文紀為廣陵太守卒張英等五百餘人丨丨)
立祠(晉祖逖為豫州守行恩德及卒人為丨生丨又王堂字敬伯已巴郡太守吏民為丨生丨)罷市
(羊祐卒人出為巷哭丨丨四時置祭於峴山之陽改戶曹為辭曹同上)葦杖(昭王碑南陽丨丨未足比)
(其仁)皮鞭(崔伯謙為北地太守改用丨丨鞭之不忍見血示恥而已北史)蒲鞭(後劉寬為南陽太守)
(用丨丨示辱而已)葦車(袁忠乘丨丨)不上計(秦昭使王稽為河東守三年丨丨丨史記)不
行縣(漢韓延夀為東都守丨肯出丨丨丞及掾數請之延夀曰恐無益重為煩也)再為州(魏相)
(丨丨河内黃霸再為潁川陳審再為樂安陶侃再為荆丨寇恂再為河内郭伋再為并州白帖)比三輔
(漢膠東盗賊起山陽守張敞請治之乃拜膠東相敞曰理劇郡非賞罰無以勸懲吏追捕有功者願賞罰得丨)
(丨丨尤異由是盜賊散)宿鄉亭(前郭欽奏鮑宣行去法駕駕三馬丨丨丨為衆所非)置伍長
(韓延夀為東都守丨正丨丨相率以孝悌不得舍奸人閭里有非常事輒聞知始若煩後吏無追捕之苦皆便)
(安同上)不拾遺(漢任浦為武都守路丨丨丨又嚴延年涿郡太守郡中震恐道丨丨丨又范曄天水)
(太守道丨丨丨又後宋登字叔陽為潁川守市無二價道丨丨丨)不發書(魏陳泰為并州太守懷柔)
(民夷京邑貴人多寄寶貨因泰市奴婢泰皆挂於壁丨丨其丨及徵為尚書乃悉還之)賜車馬(漢韓)
(崇為汝南守丨丨丨)賜車劒(謝希吾字堯卿為鉅鹿守制臨𤼵上特丨丨丨)選一錢(後劉寵為)
(會稽守徵入山隂有五叟皆龐眉皓齒人齎百錢送寵曰山谷人未嘗識郡政化他守徵求民間至夜不絶自)
(明府來狗不夜吠人不識吏寵為丨丨大丨受之而去)贈一扇(晉袁宏為東陽郡守謝安丨丨柄丨)
(宏曰敢奉揚仁風以慰黎庶)畏四知(楊震為東萊太守昌邑王密夜半懷金獻曰無人知囊曰天知)
(神知爾知我知是謂四知何無人知也)清徹底(朱世良為清河太守有老人曰府君非惟政善丨亦)
(丨丨)清獨立(裴俠守河北入周太祖命獨立曰裴俠丨慎奉公為天下最有如俠者與之俱立衆默然)
(朝野嘆服號丨丨使君)清白吏(楊震為涿郡太守性廉或勸開産業震不肯曰使後世稱為丨丨丨)
(子孫以此遺之不亦厚乎)清冰雪(魏令狐邵字孔叔為洪農太守所在丨如丨丨)虎渡江(後宋)
(均字叔庠為九江守多暴虎先是設檻捕之猶多傷害均下記曰虎豹在山去檻穽人人相𫝊丨東丨丨而去)
龍望府(沈曹為巴陵守有三黃丨丨丨中)鹿夾轂(事見前畫鹿注)蝗去界(宋均為九)
(江太守山陽楚沛多丨其飛至者輒東西散丨丨外)麥兩岐(後張堪為漁陽太守擊匈奴開稻田千萬)
(頃勸耕以致殷富百姓歌曰桑無附枝丨秀丨丨張君為政樂不可支)禾同穎(梁柳渾字文暢為吳)
(興太守嘉丨丨丨)十郡最(魏顔裴字文林治為雍州丨丨之丨)三河表(魏朗字少英為河内)
(太守政稱為丨丨丨)宜置兵(魏司馬芝伯達請州郡丨丨丨外備四夷内威不軌)不去武(晉自)
(平吳後罷軍役山濤以丨丨州郡丨備後宼賊起以無備遂大亂)送到界(种暠為梁州守被徵吏召)
(詣關乞留一年遷漢陽守夷狄男女丨丨漢陽丨嵩與相揖十里不絶)挽不來(鄧攸為吳郡守不受)
(祿載米來食唯飲郡中水而已去郡數千人挽船進不得公少停夜中遁去人歌曰紞如打五鼓雞鳴天欲曙)
(鄧侯丨丨丨謝令推不去)玉麟符(隋樊子蓋守東都有功煬帝勞曰今為公别造丨丨丨以代銅獸)
銅魚符(武德元年領丨丨丨)鬼揶揄(載羅友家貧乞祿於桓溫曰臣昨中路見一丨丨丨曰我)
(只見汝送人作郡不見人送汝作郡温笑以友為襄陽太守世說)號屠伯(嚴延年為河南太守丨曰)
(丨丨其母從東海來適見報囚不肯入府因數延年曰幸備郡守不聞仁愛教化顧多殺人豈為民父母意哉)
驅蚊扇(袁光庭典名藩有異政明皇謂宰輔曰光庭性逐惡如扇丨丨䖟)記惡碑(盧奐累任)
(大郡治有異績人畏之如神凡治奸惡既斷其罪又以其所犯刻石立門再犯必致之死籍時謂之丨丨丨)
天下長者(前漢文帝謂田叔曰公知丨丨丨丨乎故雲中太守孟舒是也)良二千石(宣帝)
(詔太守吏民之本政平訟理與我共理唯丨丨丨丨乎)公卿治郡(古者郎官出宰丨丨丨丨所以)
(重親人之官急為政之本宣宗太元元年制)郡守宣化(今之丨丨縣令民之師帥所以承流而丨)
(丨也故師帥不賢則主德不宣恩澤不流董仲舒策)南陽畫諾(後宗資為汝南太守任功曹范滂時)
(人語曰丨丨宗資主丨丨)河西改俗(鄧訓字平叔為張掖太守臨州丨丨丨丨)請治一郡
(耿純丨丨丨丨盡力自效上笑曰卿乃欲以治民自效拜東郡太守)再臨東郡(拜東郡太守去職丨)
(丨丨丨人百其歡同上)所居有迹(蕭成)治郡有聲(蕭田)忠信慈惠(黃霸丨丨)
(之長丨丨之師賜車蓋高一丈)威信素著(蕭望之)起學受業(文翁為蜀郡守選郡縣小)
(吏丨丨官使弟子丨丨遂變成都舊風天下郡國並立學校自文翁始)勸人採木(孫叔敖為楚相)
(秋冬丨丨入山丨丨春夏乘水多時而出材民皆樂業史)賣劒買牛(龔遂為渤海守令人種榆百本)
(薤五十本葱一畦韭三畝彘五雞五又郡人好帶劒佩刀遂令丨丨丨丨賣刀買犢曰何為帶牛而佩犢)無
襦有袴(後廉范為蜀郡太守先是蜀郡有火災禁人夜作以防災范乃嚴儲水而已歌曰廉叔度來何)
(暮不禁火民安堵昔丨丨今丨丨)畜養種樹(黃霸字次公為潁川使郵亭鄉官畜雞豚以贍鰥寡)
(為條教務耕桑丨丨丨丨而已)禮義條教(以丨丨丨丨諭告之犯法曉令自殺同上)米鹽精
力(始若煩碎其政丨丨唯霸丨丨行之又米鹽言至細同上)置正伍長(韓延夀為東都守丨丨丨)
(丨相率以孝悌不得舍奸人閭里有非常事輒聞知始若煩後吏無追捕之苦皆便安)無拘文法
(龔遂為渤海守奏曰治亂人猶治亂繩不可急願勑丞相御史且丨丨臣以丨丨得一切便宜從事)道不
拾遺(嚴延年為涿郡太守郡中震恐丨丨丨丨又范曄為天水太守丨丨丨丨)狗不夜吠(見前)
(選大錢注)治有異等(漢王成丨丨丨丨)治為第一(潁川太守黃霸河南太守吳公北海)
(太守朱邑皆丨丨天下丨丨)奏課第一(李忠字仲都為丹陽太守三公丨丨為天下丨丨)不
遽臣妾(黨秦之惡丨肯丨丨丨如三川之守由南陽之守齮泗州之守壯亦徒驅欲潰之兵終為降虜)
(而已陳君舉集)入為公卿(漢制郡守課最者丨丨丨丨)諫官補郡(漢元帝選博士諫大)
(夫補郡國守相蕭望之為平原守上䟽曰陛下哀愍百姓悉出丨丨以丨丨吏所謂憂其末而忘其本也)令
僕出守(尚書丨丨丨為郡丨郡守人為三公後漢書)璽書勉勵(宣帝時二千石有治效輒)
(以丨丨丨丨增秩賜金或爵至關内侯公卿缺則選諸所表用之前循吏𫝊序)手跡賜札(光武長於)
(民間頗達情偽以丨丨丨方國者皆一丨十行細書成文勤約之風行于上下後漢循吏傳序)東海大
治(前尹翁歸為東海太守好清靜歲餘丨丨丨丨又汲黯為東海太守好清靜病卧閣内不出歲餘丨丨丨)
(丨)郡中愈治(黃霸為潁川太守外寬内明戶口歲增召守京兆尹復有詔歸潁川太守官前後八)
(年丨丨丨丨)教以禮遜(前韓延夀治潁川丨丨丨丨)勉以孝悌(劉寬字文饒為南陽)
(太守每行縣慰父老以農里之言丨少年丨丨丨之訓)摧折豪強(嚴延年為河南太守豪強屏息)
(野無欺盜其為政務在丨丨丨丨)摘𤼵姦邪(漢黃香為太守到官不遣吏歸鄉丨丨丨丨詞訟立)
(決)誅族豪右(漢郅都為濟南守誅豪右族二百餘家不顧妻子)吏解印去(法雄為青)
(州守每行縣錄囚徒察顔色多得情偽長丨不奉法皆丨丨綬丨)吏稱神明(黃霸為潁川守有所)
(伺察擇吏遣行吏出道傍烏攫其肉後還霸勞之曰甚苦食於道傍乃為烏所盜肉丨大驚咸丨丨丨)選
賢布詔(黃霸字次公為潁川太守丨擇丨良吏分部宣丨丨令令民咸知上意)抑強扶弱
(後耿純為東陽太守在郡四年丨丨丨丨令行禁止)民訟遜謝(韓延夀為東郡太守丨兄弟丨田延)
(夀傷之曰備位為郡表率令民有骨肉相訟是日移病不聽事於是丨丨不敢復爭)郡珠復還(孟嘗)
(為合浦太守丨産丨先守多貪珠徙於交趾嘗革易前弊未經歲珠丨丨)嘉禾生府(黃霸守潁川政)
(化大行丨丨丨於府鳳凰集於境宣帝賜金四十斤)飛蝗赴海(馬稜守武陵丨丨丨丨)專治
千里(嚴延年𫝊)宅生千里(後劉愷曰二千石丨丨丨丨之師尤宜尊重禮典以身先之)望
之子育(蕭丨丨為平原太守丨丨為南陽太守)翁歸三子(尹丨丨為東陽太守後翁歸丨)
(丨皆為郡守)冀州故人(見前刺史門私恩公法注)後堂邑子(尹翁歸為東陽太守于定)
(國欲屬託邑子兩人令坐丨丨待見定國與翁歸語終日不見其丨丨既去定國謂邑子曰此賢將汝不得事)
(也又不可千以私)河東股肱(上曰丨丨吾丨丨郡故特召君耳季布傳)汝南心腹(後韓)
(崇為汝南太守召引見賜車馬束帛上敕崇曰丨丨丨丨之郡位次京師也)駟馬來迎(朱賣臣為)
(會稽太守丨丨車丨丨)車載入殿(蕭育望之子為南郡太守上以育耆舊名臣之子乃以三公使)
(丨丨育丨丨中注三公奉使之車)賓客薦舉(漢宋博好樂士夫為郡守丨丨嘗滿門欲仕進者丨)
(丨之)掾吏師友(漢嚴翊謂丨丨為丨丨)大興蜀學(文翁為蜀郡太守起學成都市由是)
(丨丨丨丨遊京師者比齊魯焉至今蜀好文雅文翁之力也)敦修學校(後伏秦字叔齊為常山太)
(守丨丨丨丨教授不輟由是北州多伏氏之學)下車修教(劉虞遷桂陽太守丨丨丨庠序之丨)居
富去思(漢世良吏為盛若趙廣漢韓延夀尹翁歸嚴延年張敞之屬皆稱其位王成黃霸朱邑龔遂鄭)
(弘召信臣等所丨民丨所丨見丨生有榮號死有奉祀前漢循吏傳)攀轅卧轍(後侯霸字君房臨淮)
(太守被徵百姓丨丨丨丨不許去)欲得耿君(後耿純拜東郡太守後道過東郡百姓數千隨車駕)
(云丨復丨丨丨)乞留魯定(魏魯定世英為天水遷太原守天水人丨丨丨丨帝許之策書褒美)人
攀送船(鄧攸守吳興郡有惠政離郡之日丨丨其船相送三百里不忍别吳郡志)去後人思
(晉謝安為吳會太守任官無當時譽丨丨丨丨同上)何武去思(前丨丨蜀郡人所居無赫赫之名丨)
(後常見丨本𫝊)叔度來暮(見前無襦有袴注)陳蕃設榻(後丨丨為豫章太守不接賓客)
(唯徐穉來特丨一丨去則懸之)成瑨坐嘯(成瑨為南陽太守任功曹岑晊宗資為汝南守任功曹范)
(滂人語曰南陽太守岑公孝弘農丨丨但丨丨汝南太守范孟博南陽宗資主畫諾後范滂傳)入拜三
公(第五倫植虞鮑昱爰延皆自郡守丨丨丨丨)八居九列(劉寵自會稽太守罷歸丨丨丨丨四)
(登三事)高第入為(宋傅字子元為琅琊太守以丨丨丨丨左馮翊)列藩敷教(寵冠丨丨)
(越丨邦丨禇淵碑)枳棘蟊賊(岑熙為魏郡太守視事二年人歌之曰我有丨丨岑君伐之我有丨)
(丨岑君遏之狗吠不驚含哺鼓腹後岑彭𫝊)甯虎臧彪(丨成乳丨梁臧厥為晉陽太守嚴酷少恩)
(百姓謂之丨丨)清畏人知(晉胡質為荆州子威為徐州帝問曰卿清何如父對曰臣不如父臣清畏)
(人不知父丨丨丨丨)清見越石(宋虞愿為晉安太守海邊有越王石常隠雲霧相傳云清太守乃得)
(見往觀之清徹無所隠蔽)計日受祿(後楊秉字叔節為豫州太守清儉丨丨丨丨餘俸不入私門)
以船載土(洪規罷會稽太守無資不欲令人知其清丨丨丨丨而歸)隨車雨注(百里嵩為)
(徐州守境内旱驚行部所經輒丨丨而丨丨)虎隨裝去(王業拜荆州遷司隸道率有三白丨低頭)
(丨丨而丨)有白烏見(王阜為幽州丨神馬丨丨丨)蝗入輒死(趙嘉為平原太守青州大)
(丨丨平原丨丨)虎東渡河(見前虎渡江注)虎北渡河(後漢劉昆遷弘農太守郡多虎昆為)
(政三年仁化盛行虎皆負子渡河詔問昆曰前守江陵反風滅火後守弘農丨丨丨丨行何德政而然昆曰偶)
(然爾帝嘆曰是乃長者之言)反風滅火(見上文注)甘露嘉禾(岑彭為潁川太守乃見丨)
(丨丨丨鳳凰麒麟之瑞集其郡境同上)盤囊入夢(鄧攸為汝南太守夢行水邊見一女虎在後來)
(斷盤囊占以為水邊女是汝字斷盤囊是新虎頭也不為汝南當汝隂果選汝隂王隠晉書)府廷生
椊(梁陸倕尋陽太守章曰不能令丨丨丨丨横閣誦經俯閱未輜仰瞻繒幕晏類要)大馮小馮
(馮立字聖卿徙西河上郡太守治行略與馮野王相似恩民歌之曰丨丨君丨丨君兄弟繼踵相仍循聰明賢智)
(惠民政如魯衛德化均周公康叔猶二君)大郡小郡(劉之遴除南郡太守武帝曰卿母年德俱高故)
(令卿衣錦還鄉盡榮養之理轉湘東長史太守如故弟之亨代之遴為長史南郡太守荆士懷之不復稱名號)
(丨南丨丨南丨南史)達於治道(温嶠字太真鎮江州温丨丨丨丨奬勵風俗甄顯異行)猶有
遺風(琅琊王秀之為郡守與朝士書曰此郡承虞公之後善政丨丨丨丨易遵差得無事)著屐遊
山(晉謝靈運出為永嘉守郡有名山水靈運素所愛好出守遂肆意遊遨嘗丨木丨上山則去前齒下山去)
(其後齒)過家上冡(韓稜為南陽太守特聽丨丨丨丨鄉里以為榮)州如斗大(宋氏晚運)
(典籖之權重宗慤為豫州典籖每多連執慤大怒曰慤年六十得一丨丨丨丨不能復與典籖共臨之)用
車二乘(陸長源為汝州守簡易無威儀而清白自將去汝丨送丨丨丨曰吾祖罷魏州有車一乘而圖)
(書半之吾愧不及先人云)民飢獲全(晉丹陽陶回為吳興太守時人丨丨三吳尤甚回輒開倉一境)
(丨丨)囹虚盜息(魏顔裴丨圄空丨丨賊屏丨)帝城河潤(拜郭伋為潁川太守勞之曰賢)
(能太守丨丨不遠丨丨九里故京師并蒙福也)荆部聫璧(普泰中韋孝寬除浙陽郡守時獨孤信為)
(新野郡守同隷荆州情好數密政術俱美丨丨吏人號為丨丨)謬叨龜組(梁陸倕尋陽太守曰太守)
(薄德丨丨丨丨)新紱兩轓(丨丨在股丨丨有輝權德輿送均守序又漢長史二千石朱車兩轓)舶
物無取(王僧孺為南海太守外國丨丨並丨所丨昔人為蜀長史終身無蜀物吾欲遺子孫不敢越裝)
畫像自戒(申微丨楊震之丨於寢室以丨丨後周)蘇綽六條(一先定心二敦教化三盡)
(地利四擢賢良五恤獄訟六均賦役周太祖重之常置諸左右令百司誦習)延之五詠(顔丨丨為)
(水嘉太守甚怨憤作丨君丨曰五薦不入朝一麾乃出守)黃香乞留(丨丨為尚書令後為唐東郡太)
(守上疏丨丨備冗官帝亦惜香幹用復留為尚書令後漢書)張酺視事(丨丨字孟侯章帝時自侍)
(中虎賁中郎將出為東都太守丨丨十五年晏類要)臨軒冊受(太宗嘗曰朕惟治人之本莫重刺史)
(故錄姓名於屏風興卧對之得才否狀輒疏下方以擬廢置於是官得其人民亡愁嘆始都督刺史皆丨丨丨)
(丨後不復冊然猶受命日對便殿賜衣物乃遣唐循吏𫝊序)光寵守臣(元宗開元時已辭仍詣側)
(門候進止所以丨丨丨丨以責其功故協氣嘉生薰為太平同上)耆老遮道(唐袁滋為華州刺史)
(召拜大將軍丨丨至丨丨不得進於陵宣言曰於陵不敢易袁公之政)鵲羣擁車(李元紘治潤有)
(惠民政代去吏民遮留烏丨丨飛亦丨丨行)擁馬遮道(唐姚元崇牧荆州受代日民丨丨首丨丨)
(不使去乘馬鞭鐙民皆截留之)父子相代(畢終敬丨丨丨丨為兖州當世榮之子元賓為使君每聽)
(政終敬乘板輿至元賓所遣左右敕不聽起觀其斷決忻忻然喜見顔色)兄弟繼踵(見前大馮小馮)
(注)有腳陽春(宋璟愛民䘏物人謂丨丨丨丨天寳遺事)膏雨吾土(得不思勤儉教導勞)
(來安輯丨丨丨丨襦袴吾人者乎白集楊潛制)紆青拖墨(剖符專城丨丨丨丨之司馬&KR0648;誄)清
簡為最(宗室李峘睢陽太守丨丨丨二千石丨)政績可稱(長安中於臺閣省寺選典大部)
(時鳳閣侍郎韋嗣立等二十人申邊到郡丨丨丨丨者蜀常州薛光謙徐州司馬鍠二人而已職林)治廣
清節(開元以後八十年間丨丨丨丨只三人宋璟李朝隠盧奐)潤河承寄(州將李憬丨丨丨丨)
(以廉能居課最之先唐顔元孫撰全椒縣新與寺碑)入為宰相(古者郡守縣令皆選賢德由二千石)
(丨丨丨丨唐馬周𫝊)宰相出為(唐則天議更州縣李嶠唐休璟曰今朝廷重内官輕外職望於臺閣)
(寺監妙揀賢良分典大州自近臣始平章事韋嗣立先行以示羣臣百官志)仁風惠露(丨丨扇越)
(丨丨沾吳選燕昭王碑)皂蓋彤幨(隼飛旟上熊伏軾前丨丨分輝丨丨曜彩職源)富貴歸
鄉(前朱買臣拜會稽太守上謂買臣曰丨丨不丨故丨如衣錦夜行同上)衣錦還鄉(見前大郡)
(小郡注)厭承明之廬(嚴助拜會稽太守數年不聞問賜書曰君丨丨丨丨丨勞侍從之事出為)
(郡吏間者闕焉久不聞問具以春秋對毋以蘇秦縱横助恐上書願奉三年計最)以方寸之印
(陛下建其王侯此必委質為藩臣陛下丨丨丨丨丨丈二之組鎮撫方外)平州歌父母(田仁會為)
(丨丨刺史歲旱自暴以祈而雨大至榖遂登人丨曰丨丨育我兮田使君挺精神兮上天聞)建州若
朕前(于延陵授丨丨刺史宣宗問云建州去京師遠近對曰八千里上曰朕左右前後皆建人卿若潔已)
(奉公糾緝凋瘵則常丨在丨丨或撓法度使遠人無聊則三尺階前便是萬里東觀奏記)以名字與
郡(丨丨丨丨丨朱浮與彭寵書)為萬物吐氣(唐天子分憂之地得結鞏十數公落落然參錯)
(天下丨邦伯丨丨丨丨天下山安可待矣杜甫同元結舂陵行序)柳子厚上襄陽李尚
書啓(伏惟尚書鶚立朝端風行天下入統邦憲出分主憂控此上臨式是南服凡海内奔走之士思欲修)
(容於轅門之外蹋履於油幢之前譬之涉篷瀛登崑閬不可得而進也)元次山道州刺史
廳壁記(天下太平方千里之内生植齒類刺史能存亡休戚之天下兵興方千里之内能保黎庶能懷)
(患難在刺史耳凡刺史若無文武才略若不清廉肅下若不明惠公直則一州生類皆受其害於戲自至此州)
(見井邑丘墟生民幾盡試問其故不覺涕下前政刺史或有貪猥惛弱不分是非但以衣服飲食為事數年之)
(間蒼生蒙以私欲侵奪兼之公家驅迫非奸惡強富殆無存者問之耆老前後刺史能恤養貧弱專守法令有)
(徐公履道李公異而已徧問諸公善或不及徐李二公惡有不堪說者故為此記與刺史作戒自置州已來諸)
(公改授遵絀年月則舊記存焉)皇甫湜吉州刺史廳壁記(自江而南吉為富州民贍)
(吏嚚分土艱政蓋以近歲適兹不幸紹繼無狀大官以降為者羞薄而不省務子弟以資授者侵欲而不顧法)
(州遂瘡痍御史中丞張公歴刺縉雲尋陽用清白端正之治詔書寵褒賜以金紫移蒞于吉下車之初視簿書)
(簿書棼如絲視胥吏胥吏沸如糜召詰其官皆眊然如酲登進其民皆&KR1170;然而疲公噫眙良久於是大新其德)
(為之開之以修省簡便鍵之以勤彊練密凡事從宜處約以躬率之省費一倍法防既周銖兩之奸無所容墨)
(俗斯息單民得職威令神行惠利川流未及再朞庶富而教至於無事百姓扶老提穉載路而歌曰昔吏&KR1138;&KR1138;)
(今吏詹詹公能馭之鉛亦為銛跖亦為廉始紲而苦終優以恬昔民嗷嗷今民咍咍公能撫之鰥寡有怡流亡)
(既來徭稅先具汙茨盡開嚮覆官倉倉無斗糧公來幾時積粟埋梁嚮閱官庫庫無尺繒公來幾時山積層層)
(瑞露溶溶降味公松瑞蓮猗猗合蔕公池公有異政神之祚之民歌路遥冀聞京師天子明聖恩光遠而於是)
(掾吏將卒趍伏固請願書于公堂之北壁夫堂壁有記本以志善悛惡名氏遷次末也矧東西之舊則備今用)
(絶編以首能為政垂為後式)顧況湖州刺史廳壁記(江表大郡吳興為一夏屬揚州)
(秦屬會稽漢屬吳都吳為吳興郡其野星紀其藪具區其貢橘柚纖縞茶紵其英靈所誕山澤所通舟車所會)
(物土所産雄於楚越雖臨淄之富不若也其冠簮之盛漢晉以來敵天下三分之一其刺史沿革不同或稱太)
(守或稱内史或稱都督他州或否如魯史晉乘侯牧一也鴻名大德其在晉則顧府君秘秘子衆陸玩陸納謝)
(安謝萬王羲之坦之獻之在宋則謝莊張永褚彦回在齊則僧虔在梁則柳惲張謖在陳則吳明徹在隋則李)
(德林國朝則周擇從令聞也顔魯公忠烈也袁紷事高讜正也劉員外全白文翰也洎于頔大夫作塘貯水溉)
(田三千頃今使君辭也唐景皇帝七代之孫先公尚書先公大夫奕葉之勲有功于民民實祀之孔悝銘鼎天)
(下重器天王褒援于公襄陽節度李公涉當逍觀察統諸道鹽鐡轉運二牧既陟惟公盤桓鴻鵠不飛飛即摩)
(漢其逋者復其危者安其憂者泰所謂善緝於是拓郛耰萊就便除害政之餘力作消暑樓於南端復亭署於)
(白蘋洲聿興廢土光明敞豁湧出谿谷其舊記吏部李侍郎紓撰其圖經竟陵陸鴻漸撰使者命況總兩家之)
(說俶落晉宋訖于我唐凡一百九十七年及歴代良二千石儀形略也鋪張屋壁設作存勸竦神告民春秋不)
(朽之義也貞元十有五年十二月哉生魄華陽山顧況述)
詩集清高(丨丨金莖露正直朱絲絃昔在堯四岳今之黃潁川杜甫贈李勉詩)清香(燕寢凝丨)
(丨兵衞森畫戟唐韋蘇州詩)重寄(六代帝王國三吳佳麗城賢人當丨丨天子惜高名李白贈昇守詩)
高標(韶陽李太守高步凌雲煙得客輒忘食開囊乞贈錢手持南曹敘文重青瑶編古氣參彖繫丨丨揖)
(太玄韓愈送靈帥詩)文星(斧鉞下青冥樓船過洞庭北風隨爽氣南斗避丨丨杜送李廣州詩)列宿
(郎官丨丨應詳見後)剖竹(我家小阮賢丨丨赤城邊詩人多見重官燭未曾燃李白贈台守詩)吟詩
(郡齋當夜靜不卧獨丨丨把燭迎幽客昇堂戴接䍦于鵠宿太守李公詩)紫馬(使君騎丨丨捧擁從西來)
(注謝靈運出守永嘉人曰騎丨丨者太守也杜甫詩)朱輪(歌舞向丨丨詳見後)小蓬萊(我是玉皇)
(香案吏謫居猶得丨丨丨白樂天紹興詩)獨桂林(五嶺皆炎熱宜人丨丨丨梅花萬里外雪片一冬深)
(對此須相憶為邦復好音江邊送孫楚遠寄白頭吟杜牧寄楊桂州詩)元道州(粲粲丨丨丨詞氣浩)
(縱横致君唐虞際純朴憶大庭何時降璽書用爾為丹青杜和元使君舂陵行)衡陽守(湘竹班班湘水)
(春丨丨太丨虎符新唐韓翊詩)賜魚書(新丨丨丨墨未乾賢人暫屈遠人安劉禹錫寄澧州守詩)擁
雙節(坐移丞相閣春入廣陵城紅旆丨丨丨白鬚無一莖白居易送牛僧孺鎮揚州詩)升金掌
(卿月丨丨丨陽春度玉墀薰風行應律湛露即歌詩杜江陵送馬大卿赴闕詩)持金印(貴丨丨丨出咸)
(城瀟洒江城兩度春云云望崇早合歸黃閣詩好何妨戀白蘋羅隠贈湖守詩)辭聖主(文石陛前丨丨)
(丨碧雲天外作冥鴻杜牧寄宣守詩)擁使車(鶴髮州民丨丨丨人人盡說受恩初權德輿撫州詩)煩
良守(海國甌鄉浙水東暫丨丨丨此憑熊宋綬詩)用詞人(王室比多難高官皆武臣幽燕通使)
(者岳牧丨丨丨杜送陵州路使君詩)金章紫綬(淮海維揚一俊人丨丨丨丨照青春杜甫寄章梓州)
(詩)冰壺玉衡(廊廟之具裴施州宿昔一逢無此流金鐘大鏞在東序丨丨丨丨懸清秋堯有四岳)
(明至理漢二千石真分憂韓文公寄裴施州詩)暫辭鳳闕(為郡丨丨雙丨丨全家遠過九龍灘張籍)
(送汀州无使君)自請左符(曾主虞曹輕刺史今朝丨丨丨丨來青雲直上無多路卻要斜飛取勢回)
(楊虞卿知常州劉禹錫寄詩)人生五馬貴(西掖梧桐樹空留一院隂艱難歸故里去住損春心)
(宫殿青門隔雲山紫邏深丨丨丨丨丨莫受二毛侵杜送賈至出守汝州)刺史諸侯貴(丨丨丨丨)
(丨郎官列宿應杜甫寄劉峽州)貴臣持牙璋(前年初闕守慎簡由衮扆臨軒弄郡章得人方付此)
(是時左馮翊天下第一理丨丨丨丨丨優詔𤼵青紙遡風奸吏免先令疲人喜何武劾腐儒陳蕃禮高士劉禹)
(錫寄江西裴中丞)大夫應絶席(地壓坤方重官兼憲府雄桂林無瘴氣栢署有清風山水衙門)
(外旌旗艛艓中丨丨丨丨丨詩酒與誰同白居易送嚴大夫赴桂州詩)英英桂林伯(丨丨丨丨)
(丨實維文武特韓愈詩)風流漢署郎(炎海韶州牧丨丨丨丨丨分符新令尹同舍有輝光杜甫)
(送韋韶州詩)朱旗入楚城(緹騎丨丨丨丨丨士林皆賀振家聲兒童但喜迎新守故吏猶應記)
(小名劉禹錫送李楚州詩)紅旗入夀春(風獵丨丨丨丨丨滿城歌舞向朱輪八公山下清淮水千)
(騎塵中白面人同上送楊夀州)公來雪山重(諸葛蜀人愛文翁儒化成丨丨丨丨丨公去雪山輕)
(杜甫成都詩)家似野人居(柳岸風來影漸疎使君丨丨丨丨丨杜牧齊安詩)天子命
惟良(祖逖方城鎮安仁外氏鄉從來二千石丨丨丨丨丨盧藏用餞潭守高使君赴任詩)朝廷偏
注意(京兆先時傑琳琅照一門丨丨丨丨丨接近典名藩云云看君妙為政他日有殊恩杜甫送鮮于萬)
(州遷巴州守詩)秉鈞方咫尺(丨丨丨丨丨鍛翮再聫翩)再入福蒼生(久鎮鵷行重無)
(嫌虎節輕終當持大筆丨丨丨丨丨劉禹錫送令狐相公鎮南梁詩)和風滿豫章(峻節臨衡嘱丨)
(丨丨丨丨人歸父母育郡得股肱艮柳子厚賀弘農公詩)能名自潁川(籍甚黃丞相丨丨丨丨丨)
(杜甫送梓州李使君詩)
古今合璧事類備要後集卷七十二
