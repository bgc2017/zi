古今合璧事類備要别集卷九十一
宋謝維新撰
蟲豸門
蜜蜂(附)(蜾蠃)(螟蛉)
格物總論(蜜蜂三種皆一日兩衙一種在林木上作房一種在人家作窠其蜂甚小微黃蜜皆)
(濃美然蜜採花而成花之色不同而蜜之色隨異或白或黃或赤凡三色視其花之色也一種黑色以䖟)
(作房巖崖高峻之處非人跡可到其蜜名石蜜又名崖蜜人以長竿刺出多者至三四石味醶色綠比他)
(蜜尤勝蠟其蜜底煮治乃成其他大黃蜂比蜜蜂差大在人屋及大木間作房大如巨鐘其中數百層土)
(人採之須以物蔽體捍其毒螫以火烟薰散方敢緣崖木斷其蔕一房蜂子或五六斗至一石以塩炒乾)
(味佳蓋所謂&KR2804;&KR1365;也上蜂子即穴居者最大蓋馬蜂也亦名曰蟺土人亦啖其子皆蠆尾能螫手又一種)
(蛒蜂窠在褰鼻蛇穴下故毒螫倍諸蜂蠆中手足輙斷落中心胸則圮裂其他蜂中人方不能療須特禁)
(制之又一種細腰蜂名蜾蠃名蒲盧又名蠮螉觀其所負不但螟蛉或蟢子磔而斃之因産一小卵於其)
(上俟其卵化而成形漸食所負之虫久乃寖大生翼飛去其聲似云類我類我者)
事類壺蜂(有蜜謂之丨丨方言)玄蜂(丨丨若壺楚辭)稷蜂(丨丨不爇韓詩外傳)取蜂
繫衣(尹吉甫子伯竒事後母至孝母丨丨去毒丨於丨上伯竒前欲去之母便大呼曰伯竒牽我吉甫見)
(疑伯竒自死列女傳)有蜂附車(豫章巖豐字孟侯為郡主簿太守賈萌舉兵欲誅王莽丨飛丨丨萌)
(丨衡豐諫以為不祥之徵萌不從果見殺謝承後漢書)飛還入口(葛仙翁與客對食客曰食畢當)
(先作一竒戲食未竟仙翁曰諸公得無欲見乎即吐出口中飯盡成飛蜂滿屋或集客身莫不震肅但自不螫)
(人耳良久仙翁乃張口見蜂皆丨丨丨丨中成飯食之别傳)鑽他故紙(神瓚禪師見蜂子投忩紙)
(求出師曰世界如許廣闊不肯出丨丨丨丨傳燈錄)顧况採蠟章(採蠟怨奢也荒巖之間有以纊)
(蒙其身攀藤造險及有羣蜂肆毒哀呼不應則上捨藤而下沈壑採採者蠟于泉石兮煌煌中堂列華燭兮)
(新歌善舞弦柱促兮荒巖之人自取其毒兮)王元之蜂記(商於兔和寺多蜂寺僧為予言之事)
(甚具予因問蜂之有王其状何若曰其色青蒼差大於常蜂耳問胡以服其衆曰王無毒不識其他問王之所)
(處曰窠之始營必造一臺其大如栗俗謂之王臺王居其上且生子其中或三或五不常其數王之子盡復為)
(王矣歲分其族而去山甿患蜂之分也以棘刺關于王臺則王之子盡死而蜂不析矣又曰蜂之分也或團如)
(罌或鋪如扇擁其王而去王之所在蜂不敢螫失其王則潰亂不可嚮邇凡取其蜜不可多多則蜂飢而不蕃)
(又不可少少則蜂堕而不作予愛其王之無毒似以德而王者又愛其王之子盡復為王似一姓一君上下有)
(定分者也又愛其王之所在蜂不敢螫似法令之明也又愛其取之得中似什一而稅也至于刺王之臺使絶)
(其息不仁之甚矣故總而記云)
蜾臝蠮螉(蜾臝蒲盧即今之細腰蜂也一名丨丨爾雅)蒲盧(夫政也者丨丨也注丨丨蜾臝)
(謂土蜂也螟蛉桑虫也取桑虫之子去而變化之以成為己子政之於百姓若丨丨之于桑虫然記中庸)負
螟(螟蛉有子蜾臝丨之詩)祝蛉(螟蛉之子殪而逢蜾臝丨之曰類我類我久則肖之矣楊)歐陽
公螟蛉賦(爰有桑虫實曰螟蛉與夫蜾臝異類殊形負以為子祝之以聲其子感之朝夕而成嗟夫)
(人子父母所生父祝之言子莫之聽父傳之業子莫克成父没母死身覆位傾嗚呼為人孰與虫靈人不如虫)
(曷以人稱)
詩集蝶休離恨(沙苑華池爛漫通後門前檻思無窮宓妃腰細纔勝露趙后身輕欲倚風紅壁)
(寂寥崖蜜盡碧簾迢遞霧巢空青陵粉丨丨丨丨長定相逢二月中李商隱)蜜為誰甜(不論平地)
(與山尖無限風光盡被沾採得百花成丨後到頭辛苦丨丨丨羅隱)中有王子(空中蜂隊如車輪丨)
(丨丨丨蜂中尊分房減口未有處野老解與蜂語言前人傅蜜延客住後人秉艾催客奔布囊包裹閙如市坌)
(入竹屋新且完小忩出入旋知路幽圃首夏花正繁相逢處處夢儔侶共入新室長子孫今年活計知尚淺蜜)
(蠟未暇分主人明年少割助和藥慙愧野老知利源蘇子由收蜜蜂)大勝監河(真珠為漿玉為醴六)
(月田夫汗流泚不知春甕自生春蠟為耕耘花作米一日小沸魚吐沬二日眩轉清光活三日開甕香滿城快)
(瀉銀瓶不須撥百錢一斗濃無聲甘露微濁醍醐清君不見南國採花蜂似雨天教釀酒醉先生先生年來窮)
(至骨問人乞米何曾得世間萬事真悠悠蜜蜂丨丨丨丨侯坡公集西南道士楊世昌善作蜜酒絶醇釅余得)
(其法作此歌遺之)多為造化使(燕銜芹根泥蜂掇花上蘂帶雨兩股飛所取日能幾調和露與)
(英凝甘滑於髓天寒百蟲蟄割房霜在七燕已成雛歸蜂憂凍餒死乃見萬物心丨丨丨丨丨楊廷秀蜜蜂)
不食人間倉(蜜蜂丨丨丨丨丨玉露為酒花為糧作蜜不忙採花忙蜜成猶帶百花香蜜成萬蜂)
(不敢嘗要輸蜜國供蜂王蜂王未及享人已割蜜房老饕吏來搜我室老蜂無味祗有滓幼蜂初化未成兒老)
(饕火攻不知止既入我室取我子楊廷秀)
蝶(附)(鬼蝶)
格物總論(蝴蝶色白而背青一名蛺蝶一名野蛾一名風蝶江東謂之撻末又一種大如蝙蝠)
(或黑色或赤色或青斑名曰鳳子一名鳳車一名鬼車生江南橘樹間橘蟲所化也)
事類莊周夢(昔丨丨丨為蝴蝶栩栩然蝴蝶不知周也俄然覺則蘧蘧然周也不知周之夢為蝴)
(蝶蝴蝶之為周周與蝴蝶必有分矣此謂物化莊子)韓憑化(見鴛鴦門注)魏收驚(北齊丨丨)
(嘗在洛京輕薄尤甚人號為丨蛺蝶)周昉畫(丨丨有丨撲蝶圖一卷藝文志)
鬼蝶翅有金眼(衛公得峽中蝴蝶翅闊四寸餘深褐色每丨上丨三箇丨丨雜俎)
詩集昭君覓(葉葉復翻翻斜陽對側門蘆花唯有白柳絮可能温西子尋遺殿丨丨丨故村年年)
(芳物盡來别敗蘭蓀李商隱)漢王精(丨丨刀筆丨寫爾逼天生舞巧何妨急飛高所恨輕野田黃雀)
(慮山館主人情此物那堪作莊周夢不成羅隱)得花心(飛來繡戸隂穿過畫樓深重傅秦臺粉輕塗漢)
(殿金相兼唯柳絮所丨是丨丨可要凌孤客邀為子夜吟李商隱)宿花房(尋豔復尋香似閒還似忙)
(暖烟沈蕙逕微雨丨丨丨書幌輕隨夢歌樓誤採粧王孫深屬意繡入舞衣裳鄭谷)萬古貞魂(青陵)
(臺畔日光斜丨丨丨丨倚暮霞莫許韓憑為蛺蝶等閒飛上别枝花李義山)八字宮眉(壽陽公主)
(嫁時粧丨丨丨丨捧額黃見我佯羞頻照影不知身屬冶遊郎)翅薄於繒(丨輕於粉丨丨丨長被花)
(牽不自勝若信莊周尚非夢豈能投死為韓憑王介甫)翅輕糊粉(鶯欲綿蠻柳欲隂露叢烟萼恣)
(搜尋那將兩丨丨丨丨凝遍千花百卉心晏元獻)細眉雙聳(丨丨丨丨敵秋毫苒苒芳園日幾遭)
(清宿露花應自得暖争風絮欲相高情人發久魂猶在傲吏齊來夢亦勞閒掩遺編苦堪恨不并香草入離騷)
(林和靖)白日雙飛(暖翅玉羅薄香鬚金線微青春二三月丨丨一丨丨露重休深入風高且暫歸)
(南園芳樹下燕雀最多機陶弼)生計託流芳(撲粉曾過宋玉墻一身丨丨丨丨丨不須長結東風)
(願秋菊春蘭各有香宋景文公)薄命寄餘菲(粉蝶爾何知秋深尚戲飛憐渠迷節物猶若弄春暉)
(露葉今非昔霜叢疇可依籬邊菊無幾丨丨丨丨丨李方敬秋蝶)花心何處無休歇(飛近)
(素霜時滅没去銜紅葉共悠揚丨丨丨丨丨丨丨野蝶雙翎花樹荒石曼卿秋蝶)品物多情總
屬伊(香鬚粉翅暖争飛丨丨丨丨丨丨丨上國萬家風月夜樓臺取意宿花枝晏元獻)
鬼蝶雙眉捲鐵絲(丨丨丨丨丨兩翅暈金碧初來花争妍忽去鬼無迹蘇子瞻)
古今合璧事類備要别集卷九十一
