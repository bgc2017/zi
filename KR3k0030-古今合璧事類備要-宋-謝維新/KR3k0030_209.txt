古今合璧事類備要别集卷三
宋謝維新撰
都邑門
邊隅(附)(封疆)(亭障)
輿地提綱(邊之為言近也烏乎近近乎外也古者立國有内則有外夫力不能以遠加威不能)
(以廣及雖以帝王之盛不免有此内彼外之分也故禹貢九州方五十里盡東海流沙朔南聲教之地得)
(不謂之邊乎周制九州方七千里盡司馬九畿之地得不謂之邊乎秦併天下分為三十六郡與黔中南)
(海桂林象郡為四十盡東南至海西洮北漠之外得不謂之邊乎漢之盛時四履之地東樂浪西燉煌南)
(日南北鴈門西南永昌東西九千里南北萬三千里晉承三國之後冠帶之區盡漢故地隋之世東南盡)
(海西抵且末北距五原唐初分為十道及乎高昌拓四鎮比之漢代南北則同東不及而西過之羈縻之)
(地皆受節制我朝土宇與古齊盛凡使者皆所部分為二十三路盡此之土其邊隅槩可知已然古者帝)
(王未嘗求土宇之廣也蓋與其地有餘而德不足豐也不若德有餘而地不足也失吾國之土地不求)
(而吾德之所加者甚豐也吾國之人民不加多而吾德之所及者尤多也故天子守在四夷天子卑守在)
(諸侯諸侯守在四鄰諸侯卑守在四境夫守不在四夷不在四鄰而在諸侯而在四境則畫地以為守而)
(地之所棄者何限域民以為界而民之所遺者無窮故聖人一視而同仁篤近而舉遠)
事類逐獯鬻(黃帝既為天子天下有不順者從而征也其土地東至于海西至于崆峒南至于江)
(北丨丨丨邑於涿鹿之河出通鑑外紀)至幽陵(顓帝土地東至于蟠木西至于流沙東至于交趾北)
(丨于丨丨通鑑外紀)被四表(帝堯曰放勲欽明文思安安允恭克讓光丨丨丨出書堯典)薄四
海(外丨丨丨書)寧四極(惟夏后氏建大功定大位立大政勤勞萬邦和丨丨丨威懷之道儀刑後)
(王出柳塗山銘)東極西垂(禹使章亥步自丨丨至于丨丨出通鑑外紀)南極北垂(又使)
(豎亥步自丨丨至于丨丨同上)要服荒服(五百里丨丨三百里夷二百里蔡五百里丨丨三百里蠻)
(二百里流注要束以文教夷平也守平常之教事王者而已蔡法也法二百里而差簡荒又簡略以文法蠻來)
(之不制以法流移也言政教随其俗出書禹貢)蠻畿夷畿(夏官司馬以九畿之籍施邦國之政職方)
(千里曰國畿其外方五百里曰侯畿又其外方五百里曰甸畿又其外方五百里曰男畿又其外方五百里曰)
(采畿又其外方五百里曰衛畿又其外方五百里曰丨丨又其外方五百里曰丨丨又其外方五百里曰鎮畿)
(又其外方五百里曰蕃畿周禮)侵自阮疆(密人不恭敢距大邦侵阮徂共云云依其在京丨丨丨丨)
(廼陟南岡詩皇矣)城彼朔方(天子命我丨丨丨丨赫赫南仲玁狁于襄箋王使南仲為將率往築)
(城于朔方為軍壘以禦北狄之難詩出車)東郊不開(魯侯伯禽宅曲阜徐戎並興丨丨丨丨云云魯)
(人三郊三遂峙乃楨幹甲戌我惟築云云魯人三郊三遂峙乃芻茭書費誓)南鄙啓伐(惠之四十)
(五年曲沃莊伯伐翼弑孝侯翼人立其弟鄂侯鄂侯生哀侯哀侯侵陘庭之田陘庭丨丨丨曲沃丨翼左桓二)
至于大原(宣王薄伐玁狁丨丨丨丨詩)省此徐土(王謂尹氏命程伯休父戒我師旅率)
(彼淮浦丨丨丨丨詩常武)各棄隙地(宋鄭之間有隙地宋鄭為盟曰勿有是注各勿有之左)割
所至地(燕莊王送齊桓公入齊境公曰非天子命諸侯相送不出境吾不可以無禮於燕於是分溝割)
(燕君所至地與之六帖封疆)五大不在(楚子城陳蔡不羹使棄疾為蔡公王問於申無宇曰棄疾)
(在蔡何如對曰擇子莫如父擇臣莫如君鄭莊城櫟而寘子元焉使昭公不立齊桓公城榖而寘管仲焉至于)
(今賴之臣聞丨丨丨丨邊五細不在庭親羈不在内今棄疾在外鄭丹在内君其少戒王曰國有大臣何如對)
(曰鄭京櫟實殺蔓伯宋蕭亳實殺子游齊渠丘實殺無知衛蒲戚實出獻公若由是觀之則害於國末大必折)
(尾大不掉左昭十二)三國皆築(是時冠帶之國七而丨丨邊於戎狄自雍隴以西有緜諸緄戎翟䝠)
(之戎岐梁涇漆之北有義渠大荔烏氏朐衍之戎而趙北有林胡樓煩之戎燕北有東胡山戎各分散居谿谷)
(秦滅義渠始於隴西北地上郡築長城以拒胡趙武靈王北破林胡樓煩築長城自代並隂山下至高闕為塞)
(置雲中鴈門代郡其後燕破東胡却千餘里亦築長城自造陽至襄平置上谷漁陽右北平遼東郡以拒胡通)
(鑑秦始皇紀)匈奴苦邊(高祖八年丨丨冒頓數丨北丨上取家人子名為長公主以妻單于使劉)
(敬往結和親通鑑高帝紀)漢兵至邊(文帝六年冬匈奴三萬騎入上郡三萬騎入雲中所殺略甚衆)
(以周亞夫為將軍次細柳劉禮為將軍次霸上徐厲為將軍次棘門以備胡上自勞軍云云月餘丨丨丨匈奴)
(亦遠塞漢兵亦罷通鑑文帝紀)棄為甌脱(東胡與匈奴間中有丨地千餘里各居其邊丨丨丨東胡)
(請於冒頓吾欲有之冒頓怒曰地國之本也與襲東胡滅之注服曰甌脱作土室以伺也師古曰境上候望處)
(若今伏宿舍也甌去聲脱如字漢匈奴傳)釁始争桑(楚邊邑卑梁氏之處女與吴邊邑妾争桑二家)
(怒相滅兩邊邑長怒而相攻滅吴之邊邑吴王怒遂伐楚取兩都而去二邑謂居巢鍾離吴楚之丨丨於邊女)
(六帖封疆)驩由灌瓜(梁大夫宋就為邊縣令與楚鄰界梁楚邊亭皆種瓜梁亭劬力數灌其瓜美楚)
(人窊而希灌其瓜惡楚令以梁瓜之美怒因往夜搔梁瓜梁覺之欲往報㧓楚瓜宋就曰是搆怨之道也乃令)
(夜往竊灌楚瓜楚旦往則已灌瓜伺而察之則梁亭為也楚令大悦因具聞楚王王乃謝以重幣故梁楚之懽)
(由宋就賈誼新書)塞築紫土(秦築長城土色皆紫漢塞亦然故稱紫塞崔豹古今注)城得
黃金(金城郡注應劭曰初築丨丨丨丨故曰金城漢地理志)别築候城(漢制每塞要處丨丨)
(為城置人鎮守謂之丨丨此即障也漢匈奴傳注)斥望烽燧(今西邊北邊之郡丨候丨丨丨不得)
(卧注邊城備戎寇作高土櫓櫓上作桔橰桔頭兜零以薪草置其中常低之有寇即火然舉之以相告曰烽又)
(多積薪寇至即然之以望其煙曰燧注晝前燔燧夜則舉烽)有馬周旋(馬邑屬鴈門郡秦時建此)
(時輒崩不成丨丨丨丨馳走反覆父老異之因依以築城遂名為馬邑晉太康地紀)有鴈栖集(梁伯)
(縣界有鴈塞傳云此山丨大池水丨丨丨之故名鴈塞梁州記)泉如酒味(酒泉郡注應劭曰其水若)
(酒師古曰城下有金泉泉味如酒漢地理志)火從地出(西河郡屬縣鴻門注有天封苑火井祠丨)
(丨丨丨也同上)水無增減(天水郡前有湖丨冬夏丨丨丨因以名焉秦州地記)州不淪沒
(北地郡屬縣靈州注水中可居州随水高下未嘗丨丨上有二苑河竒苑號非苑可牧漢地理志)狐入
瓜中(燉煌左瓜州地出大瓜長者丨丨丨丨食之首尾不出漢地理志注)龍穿地穴(南海郡屬)
(縣龍川本博羅縣之多鄕也有丨丨丨而出即丨流泉因以為號裴氏廣州記)間闌出物(漢使馬邑)
(人聶翁邑丨丨丨丨私與匈奴交易注私出塞交易漢匈奴傳)斗辟予胡(漢棄上谷之丨丨縣造陽)
(地以丨丨注孟康曰縣斗辟曲近湖又師古曰斗絶也縣之斗曲入匈奴界者其中造陽地也辟讀作僻)徙
羌關中(漢建武中馬援領隴西太守討叛羌徙其餘種於關中居馮翊河東空地數歲之後族類蕃息)
(既恃其肥疆且苦漢人侵之永初之元羣羌叛亂覆沒將守屠破城邑鄧隲敗北侵及河内十年之中夷夏俱)
(敝任尚馬賢僅乃克之自此之後餘燼不盡小有際會輒復侵叛中世之寇惟此為大晉江統徙戎論)徙
氐論川(魏武帝丨武都丨於丨丨欲弱寇彊國今者當之已受其敝矣同上)石頭枸杞(丨丨)
(烽火樓最多丨丨本草陶隠居云)寒北席萁(席萁一名丨蘆生丨胡古詩云千里丨丨草述異記)
傍海漕渠(神龍三年滄州刺史姜師度於薊州之北漲水為溝以備奚契丹之寇又約舊渠丨丨穿)
(丨號為平虜丨以避海難運粮唐食貨志)拂雲神祠(朔方軍北與突厥以河為界河北岸有丨丨丨)
(丨突厥將入寇必先詣神祠祭酹求福因牧馬料兵而後度河元宗實錄)四都護府(唐依漢法於丨)
(邊立丨丨丨所以鎮重邊陲招懷殊俗安東丨丨丨在營州東界至洛陽二千九百里安南丨丨丨在交趾至)
(洛陽七千二百里安西丨丨丨在龜兹至洛陽八千三百里安北丨丨丨在雲中至洛陽二千二百里制旨兵)
(法)三受降城(唐薛仁貴奪取漠南之庭於河北築丨丨丨丨首尾相應以絶南寇之路唐休璟以)
(為兩漢以來皆守黃河今於寇境築城恐勞人費功終為賊虜所有中宗從之仁愿表留年滿鎮兵以助其功)
(以拂雲祠為中城與東西兩城相去各四百餘里皆據津濟遥相應接三甸而三城俱就唐本傳)當諭
邊城(本朝真宗初即位語宰相曰善用兵者必相地利欲觀西邊郡縣山川形勝之勢可擇使按視即詔)
(楊允恭李允則使靈夏諸州圖上形勢及還召近臣出地圖示之上曰沿邊山川形勝足以控扼賊衝丨丨丨)
(丨量省兵馬分屯内地沿邊冗員亦從減去庶免飛輓以勞民生寳訓)請行邊塞(紹興六年張浚)
(以寇勢未衰奏丨親丨丨丨部分諸將以觀機會上許之至江上會諸將議事命韓世忠據荆楚以圖睢陽劉)
(光世屯合肥以招北軍命張俊練兵建康進屯旴𣅿命楊沂中領精兵為後翼佐俊命岳飛屯襄陽以窺中原)
(形勢既立國威大振聖政)
封疆玉門為限(後和帝朝匈奴連車師入寇河西議者因欲閉丨丨陽關以絶其惡注二關名)
(在燉煌西界後西域傳)銅柱為界(馬援到交趾立丨丨丨漢之極丨廣記)收河南地
(始皇三十三年巡北邊乃遣蒙恬發兵三十萬人北伐匈奴丨丨丨丨為四十四縣築長城因地形用制險塞)
(起臨洮至遼東延袤萬餘里威制匈奴史本紀)失河南地(匈奴冒頓單于大破滅東胡王虜其民衆)
(畜産既歸西擊走月氐南併樓煩白羊王二王之居在河南悉復收秦所使蒙恬所奪匈奴地者與漢關故河)
(南塞至朝那膚施遂侵燕代而始強大漢匈奴傳)復河南地(宋文帝七年有恢丨丨丨志三月詔)
(簡甲卒五萬給右將軍劉彦之遣使告魏王曰河南舊是宋土中為彼所侵今當修復舊境不關河北魏主大)
(怒曰我生髮未燥已聞河南是我丨此豈可得必若進軍今當權斂戍相避須冬寒地淨河冰堅合自當取之)
(通鑑宋本紀)大唐羈縻州(唐通四夷羈縻路一曰營州入安東二曰登州海行入高麗渤海道)
(三曰夏州塞外通大同雲中道四曰中受降城入回鶻道五曰安西入西域道六曰安南通天闕道七曰廣州)
(通海夷道唐興初未暇於四夷自太宗平突厥西北諸蕃及蠻夷稍稍内屬即其部落列置州縣其大者為都)
(督府以其首領為都督刺史皆得世襲雖貢賦版籍多不上戶部然聲教所暨皆邊州都督都護所領著于令)
(式)皇宋化外州(丨丨丨丨丨蓋唐羈縻之鎮河北路安東上都護府幽慎易涿檀營平燕歸順)
(遼師順瑞薊河東路安北大都護府單于大都護府鎮北大都護府雲應新蔚媯朔寰儒毅陜西路安西大都)
(護府庭靈夏凉沙鄯瓜銀鹽勝宥西廊會宕疊甘肅僕浙陽建康鎮利州路松扶翼當悉恭拓直保静䕫)
(州路思費播夷䍧西高業充莊琰平廣南路交峯瀼嚴田愛懽陸福祿長越溫演林景環琴山武安古德化)
(即茫州並東坡指掌圖)以斧畫地(大渡河一名沬水源出遊州入龍遊縣界我太祖得天下丨所)
(持王丨丨輿丨圖曰自大渡爲界此外吾不有也故二百年無外患遠慮如此)以刀劃地(紹興四年)
(川陜宣撫司都統制吴玠敗敵于仙人關初宗弼與玠連戰未決敵擁衆乘城玠遣統制官楊政以刀槍手深)
(入吴玠丨丨丨丨謂諸將曰死則死此敢退者斬)
亭障密艾(漢時天水郡屬縣䝠道注有丨丨亭)輔平(酒泉郡屬縣玉門注有丨丨亭)熊水
(丨丨障北部都尉治在武威郡屬縣休屠)魚澤(燉煌郡效穀本丨丨障孝武帝元封六年濟南崔不意為)
(丨丨尉教力田以勤效得榖因立為縣名)偃水(丨丨障北部都尉治在酒泉郡會水縣)昆侖(廣至)
(縣宜禾都尉治丨丨障莽曰廣栢)東部(丨丨障丨丨都尉所治在酒泉會水縣)西部(丨丨鄣丨)
(丨都尉所治在乾齊)囂安(安定郡隂密縣古密人國有丨丨亭)廣延(三水縣屬國都尉治有鹽亭莽)
(曰丨丨亭)匈歸(上郡丨丨都尉治塞外丨丨鄣屬并州匈歸者言丨奴丨附)石門(五原郡稒陽北)
(出丨丨障得光祿城又西北得支就城又西北得頭曼城又西北得雽河城又西得宿虜城)慈平(丨丨)
(亭名在西河)五原(同上)填河(丨丨亭在五原郡)厭狄(丨丨亭故代國)翁龍(西河郡武)
(帝元朔四年置南部都尉治丨丨埤是屬并州)埤是(見上並漢地理志)遠者千里(漢使光祿)
(徐自為出五原塞數百里丨丨丨丨築城障列亭至盧朐而使游擊將軍韓說長平侯衛伉屯其傍又使強弩)
(都尉路博德築居延澤上其秋匈奴大入雲中定襄五原朔方殺略數千人敗數二千石而去盡壊光祿所築)
(亭障又使右賢王入酒泉張掖略數千人會任文擊救盡復失其所得而去漢匈奴傳)寇者少利
(昭帝時匈奴數萬騎南旁塞獵行攻塞外亭障略取吏民去是時漢邊郡烽火候望精明匈奴為邊丨丨丨丨)
(希復犯塞同上)築候修烽(光武建武十二年遣驃騎大將軍杜茂將象郡弛刑屯北邊丨亭丨丨丨)
(燧本紀)據險立堡(唐王忠嗣訓練士卒随缺補繕自朔方至雲中寰數千里丨要丨丨城丨斥地)
(甚遠本傳)依磧置亭(郭震為凉州都督初州境輪廣四百里虜來必傅城下元振始於南硤口)
(置和戎城北丨丨丨百丨軍制東要路傳遂拓境千五百里自是州無虜擾唐本)晁錯備邊議(秦時)
(北攻胡貉築塞河上南攻楊粤置戍卒焉夫胡貉之地積隂之處木皮三寸冰厚六尺食肉而飲酪其人密理)
(其性能寒楊粤之地少隂多陽其人疏理其性能暑秦之戍卒不能其水土戍者死於邊輸者僨於道秦民見)
(行如往棄市因以讁發之名曰讁戍凡民守戰至死而不降北者以計為之也故戰勝守固則有拜爵之賞攻)
(城屠邑則得財鹵以富家室故能使其衆蒙矢石赴湯事火視死如生今秦之發卒有萬死之害亡銖兩之報死)
(之後不得一算之復天下明知禍烈及已也陛下幸憂邊境遣將吏發卒以治塞甚大惠也然令遠方之卒守)
(塞一歲而更不知胡人之能不如選常居者家室田作且以備之以便為之高城深塹具藺石布渠荅為中周)
(虎落先為室屋具田器乃募罪人及免徒復作令居之不足募以丁奴婢贖臯及輸奴婢欲以拜爵者不足乃)
(募民之欲往者皆賜高爵復其家予冬夏衣廩食能自給而止其亡夫若妻者縣官買予之人情非有匹敵不)
(能久安其處塞下之民祿利不厚不可使久居危難之地胡人入驅能止其所驅者以其半予之則里邑相救)
(助赴胡不避死非以德上也欲全親戚而利其財也此與東方之戍卒不習地埶而心畏胡者功相萬也徙民)
(實邊使遠方亡屯之事塞下亡係虜之患利施後世名稱聖朝)充國屯田奏(臣聞兵者所以明德)
(除害也故舉得於外則福生於内不可不慎臣所將吏士馬牛食月用粮糓十九萬九千六百三十斛鹽千六)
(百九十三斛茭藳二十五萬二百八十六石難久不解繇役不息又恐他夷卒有不虞之變相因並起為明主)
(憂誠非素定廟勝之冊且羌虜易以計破難用兵碎也臣愚以為擊之不便計度臨羌東至浩亹故思及公田)
(民所未墾可二千頃以上其間郵亭多壊敗者臣前部士入山伐材木大小六萬餘枚皆在水次願罷騎兵留)
(弛刑應募及淮陽汝南步兵與吏私從者合凡萬二百八十一人用穀月二萬七千三百六十三斛鹽三百八)
(斛分屯要害處冰解漕下繕鄕亭浚溝渠治湟陿以西道橋七十所令可至鮮水左右田事出賦人二十畮至)
(四月草生發郡騎及屬國胡騎伉健各千倅馬什二就草為田者游兵以充入金城郡益積畜省大費今大司)
(農所轉穀至者足支萬人一歲食謹上田處及器用簿唯陛下裁許上報曰皇帝問後將軍言欲罷騎兵萬人)
(留田即如將軍之計虜當何時伏誅兵當何時得決熟計其便復奏充國上狀曰臣聞帝王之兵以全取勝是)
(以貴謀而賤戰戰而百勝非善之善者也故先為不可勝以待敵之可勝蠻夷習俗雖殊於禮義之國然其欲)
(避害就利愛親戚畏死亡一也今虜亡其美地薦草愁於寄託遠近骨肉離心人有畔志而明主班師罷兵萬)
(人留田順天時因地利以待可勝之虜雖未即伏辜兵決可期月而望羌虜瓦解前後降者萬七百餘人及受)
(言去者凡七十輩此坐支解羌虜之具也臣謹條不出兵留田便宜十二事步兵九校吏士萬人留屯以為武)
(備因田致穀威德並行一也又因排折羌虜令不得肥饒之地貪破其衆以成羌虜相畔之漸二也居民得並)
(田作不失農業三也軍馬一月之食度支田士一歲罷騎兵以省大費四也至春省甲士卒循河湟漕榖至臨)
(羌以眎羌虜楊威武傳世折衝之具五也以閒暇時下所伐材繕治郵亭充入金城六也兵出乘危徼幸不出)
(令反畔之虜竄於風寒之地離霜露疾疫瘃惰之患坐得必勝之道七也亡經阻遠追死傷之害八也内不損)
(威武之重外不令虜得乘間之勢九也又亡驚動河南大开小开使生他變之憂十也治隍陿中道橋可至鮮)
(水以制西域信威千里從枕席上過師十一也大費既省繇役豫息以戒不虞十二也留屯田得十二便出兵)
(失十二利臣材下唯明詔博詳公卿議臣採擇上復賜報曰後將軍言十二便聞之虜雖未伏誅兵決可期月)
(而望者謂今冬邪謂何時也將軍獨不計虜聞兵頗罷且丁壯相聚攻擾田者及道上屯兵復殺略人民將何)
(以止之充國復奏曰臣聞兵以計為本故多算勝少算先零羌精兵今餘不過七八千人罕开莫須又頗暴略)
(其羸弱畜産畔還者不絶皆聞天子明令相捕斬之賞臣愚以為虜破壊可日月冀遠在來春故曰兵決可朞)
(月而望臣愚以為屯田内有亡費之利外有守禦之備騎兵雖罷虜見萬人留田為必禽之且其土崩歸德宜)
(不久矣臣聞戰不必勝不苟接刃攻不必取不苟勞衆今釋坐勝之道從乘危之勢往終不見利空内自疲敝)
(貶重而自損非所以示蠻夷也且匈奴不可不備烏桓不可不憂今久轉運煩費傾我不虞之用以贍一隅臣愚)
(以為不便唯陛下省察充國奏每上輒下公卿議臣初是充國計者什三中什五最後什八有詔詰前言不便)
(者皆頓首服)李遐叔弔古戰場文(浩浩乎平沙無垠夐不見人河水縈帶羣山紏紛黯)
(兮慘悴風悲日曛蓬斷草枯凛若霜晨鳥飛不下獸挺隂亡羣亭長告余曰此古戰場也嘗覆三軍往往鬼哭天)
(則聞傷心哉秦歟漢歟將近代歟吾聞夫齊魏徭戍荆韓召募萬里奔走連年暴露沙草晨牧河冰夜渡地闊)
(天長不知歸路寄身鋒刃腷臆誰訴秦漢而還多事四夷中州耗斁無世無之古稱戎夏不抗王師文教失宣)
(武臣用竒竒兵有異於仁義王道迂闊而莫為嗚呼噫嘻吾想夫北風振漠胡兵伺便主將驕敵期門受戰野)
(豎旄旗川迴組練法重心駭威尊命賤利鏃穿骨驚沙入面主客相搏山川震眩聲柝江河勢崩雷電至若窮)
(隂凝閉凜冽海隅積雪沒脛堅冰在鬚鷙鳥休巢征馬踟蹰繒纊無溫墮指裂膚當此之時天假強胡憑陵殺)
(氣以相剪屠徑截輜重横攻士卒都尉新降將軍復没屍填巨港之岸血滿長城之窟無貴無賤同為枯骨可勝)
(言哉鼓衰兮力盡矢竭兮弦絶白刃交兮寳刀折兩軍蹙兮生死決降矣哉終身夷狄戰矣哉骨暴沙礫鳥無)
(聲兮山寂寂夜正長兮風淅淅魂魄結兮天沉沉鬼神聚兮雲羃羃日光寒兮草短月色苦兮霜白傷心慘目)
(有如是耶吾聞之牧用趙卒大破林胡開地千里遁逃匈奴漢傾天下財殫力痡任人而已其在多乎周逐玁)
(狁北至太原既城朔方全師而還飲至策勲和樂且閑穆穆棣棣君臣之間秦起長城竟海爲關荼毒生靈萬)
(里朱殷於閑反漢擊匈奴雖得隂山枕骸徧野功不補患蒼蒼烝民誰無父母提攜捧負畏其不夀誰無兄弟)
(如足如手誰無夫婦如賓如友生也何恩殺之何咎其存其沒家莫聞知人或有言將信將疑悁悁心目寢寐)
(見之布奠傾觴哭望天涯天地為愁草木悽悲弔祭不至精魂何依必有凶年人其流離嗚呼噫嘻時耶命耶)
(從古如斯為之奈何守在四夷)王翰古長城吟(長安少年無遠圖一生惟羨執金吾麒麟前殿)
(拜天子走馬為君西擊胡胡沙獵獵吹人面漢虜相逢不相見遥聞鐘鼔動地來傳道單于夜猶戰此時顧恩)
(寧顧身為君一行摧萬人壯士揮戈回白日單于濺血染朱輪回來飲馬長城窟長城道傍多白骨問之耆老)
(何代人云是秦王築城卒黃昏塞北無人烟鬼哭啾啾聲沸天無罪見誅功不賞孤魂流落此城邊當時秦王)
(按劒起諸侯步行不敢視富國強兵三十年築怨興徭九千里秦王築城何太愚天實亡秦非北胡一朝禍起)
(蕭牆内渭水咸陽不復都)
詩集席萁愁(秋静見旄頭沙遠丨丨丨薛道衡)黃花戍(聞道丨丨丨頻年不解兵可憐)
(閨裏月長在漢家營沈佺期)鸊鵜泉(破訥沙頭鴈正飛丨丨丨上戰初歸平明日出東南望滿磧寒)
(光生鐵衣類選李益早)白馬津(遥聞丨丨丨上吏傳道黃龍征戍兒文苑蕭子顯)天山雪
(丨丨冬夏丨交河南北流虞世南)隗囂臺(隴頭急水流流水急難度半入丨丨丨傍浸酒泉路)
(徐陵横笛曲)軒轅道(燕山雪花大如席片片吹落丨丨丨李白北風)白登道(漢下丨丨丨胡)
(窺青海灣李關山月)青海頭(君不見丨丨丨古來白骨無人收天隂鬼哭聲啾啾)烽黯無光
(雲暗天山首水塞交河源霧丨丨丨丨霜旗凍不翻虞世基)鼓寒不起(黑雲壓城上欲摧甲光向)
(日金鱗開角聲滿天秋色裏寒上燕支凝夜紫半捲紅旗臨易水霜重丨聲丨丨丨報君黃金臺上意提攜闕)
(龍為君死李長吉雁門太守行)蓬雜驚沙(雲和朔氣連天暗丨丨丨丨散野飛屈同)風吹凉
木(海丨丨丨丨邊聲響梢頭喬知之擬古贈陳子昂)馬㗸苜蓿(丨丨丨丨葉劒瑩鷿鵜膏類要)
(邊塞風景)鴈乳平蕪(盧龍塞外草初肥丨丨丨丨曉不歸才調集)單于不南牧(丨丨)
(丨向丨丨馬席萁遍簾詞滿天山下王建席萁)䧏騎說蕃情(候火起彫城塵沙壅戰聲遊軍蔵漢幟丨)
(丨丨丨丨)天雲如地陣(丨丨丨丨丨漢月帶胡秋徐陵)邊月随弓影(丨丨丨丨丨朝)
(霜拂劒花玉關曾未入少婦莫長嗟李白)玉關三千里(去歲何時君别妾南園綠草飛蝴蝶今歲)
(何時妾憶君西山白雪暗秦雲丨丨此去丨丨丨欲寄音書那可聞同上人思邊)長城三千里
(丨丨何連連連連丨丨丨李白詩)都護五千兵(將軍一百戰丨丨丨丨丨箭箙朝來動刀環臨)
(陣鳴選)燕山胡騎鳴啾啾(旦辭黃河遊暮至黑山頭不聞爺娘喚女聲但聞丨丨丨丨丨丨丨)
(木蘭詩)黃河流水鳴淺淺(旦辭爺娘去暮宿丨丨邊不聞爺娘喚女聲但聞黃河丨丨丨)
(丨丨同上)野駞尋水磧中鳴(漢水連地霜草平丨丨丨丨丨丨丨隴頭風急鴈不下沙場苦)
(戰多流星)紅旗當磧飛鳥斷(丨丨丨丨丨丨丨二年不上黃金鈎席萁廉詩)雲中亭
鄣羽檄警(丨丨丨丨丨丨丨甘泉炎火日夜明梁簡文從軍行)
古今合璧事類備要别集卷三
