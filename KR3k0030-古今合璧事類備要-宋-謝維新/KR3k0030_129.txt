古今合璧事類備要後集卷六十
宋謝維新撰
節相門
開府儀同三司
歴代㳂革(漢文帝元年用宋昌為衛將軍位亞三司漢書无位亞三司之文事見通典章帝建)
(初三年使車騎將軍馬防班同三司三司之名始此殤帝延平元年鄧隲為車騎將軍儀同三司儀同之)
(名始此魏黃權以車騎將軍開府儀同三司開府之名始此東觀漢記魏志晉羊祐為車騎將軍開府如)
(三司之儀晉起居注自是以後又有如開府同三司之儀者自祐始馬通典宋太宰已下至光禄大夫開)
(府者為文公大司馬以下至諸將軍開府者為武公沈休文宋書梁置位次三公從一品隋開皇中以為)
(四品散官煬帝改為從一品同漢魏之制位次王公隋百官志唐武德改為輕車都尉後以開府儀同三)
(司為文散官唐職官志雖三公三師亦必冠以此號國朝因唐節度使兼平章事久欠則兼中書令侍中)
(號使相元豐官制既罷同平章事遂以節制開府為使相而文武寄禄官亦存之職略南窗紀談)
事類朱服(魏以後將軍開府依大司馬丨丨)皂服(光禄大夫開府依司徒丨丨同上)衮
職(徐孝嗣加儀同三司孝嗣聞詔斂容謂左右曰吾德慙古人位登丨丨將何以堪之固辭不受齊書)儀
台(權相嚴震墓誌云階極丨丨晏云必開府儀同三司也)如公(南齊百官志云開府儀同三司丨丨)
次公(隋百官志云梁置位丨三丨)九命(唐大詔令云聖王納制丨丨俾尊於開府)四人(南部新書)
(自先天初至開元儀同姚人崇宋璟王同皎王毛仲四)使相(元豐以前凡以檢校官兼中書令侍中同門下)
(平章事者謂之丨丨唐制皆書勑五代以來不預政事朝會親闕則分班餘官則綴本班正衙見謝則押班凡)
(宣制除授者勅闕會其銜而不書閼使字要)上宰(開府崇階視儀丨丨曲阜行燕達贈使相制)
同兖章(齊王儉拜儀同三司章曰班丨丨丨)次王公(隋煬帝同漢魏之制其位丨丨丨)參
鉉席(梁王筠為王儀同瑩初讓表云可以妄丨丨丨靦貌槐庭)亞槐庭(宜進秩於八命儀丨丨丨)
(常衮制)以勲授(隋何稠為散騎常侍安集嶺南欽州刺史宥猛方欲為逆至是請身入朝稠與之約)
(詣京師後猛入朝上大悦曰何稠著信蠻夷乃至於此丨丨丨開府)盛德居(開元以前舊例開府特進)
(雖不帶事皆給俸禄與朝會皆崇官丨丨罷劇就閑者丨之通典)班同三事(馬防丨丨丨東觀記)
班同三府(馬防位逾九卿丨丨丨丨袁宏漢紀)秩比三台(禮隆八命丨丨丨丨常衮加杜)
(冕儀同制)秩視三公(丨丨丨丨南窗記)心飛丹掖(神夢紫霄丨丨丨丨品同儀比媿鉉)
(莫殊梁王僧儒代表)目送白雲(晉江總謝儀同三司表云心馳紫路登文石而莫由丨丨丨丨拜承)
(明而未果)不以名稱(宋璟丨丨丨丨止曰宋開府國史補)夢升台鉉(陳章昭達字伯通寶)
(應初授鎮前將軍開府儀同三司初文帝丨昭達丨丨丨及旦告之至是侍宴酒酣顧昭達曰卿憶夢否卿何)
(以償對曰臣當效大馬之勞以盡臣節自餘無以奉償陳書)紫霄皇極(庾肩吾武陵王拜儀同章)
(曰臣宅慶丨丨聫休皇極)榮優文品(開府之丨名重矣矧丨其禮命視於丨丨為第一南豐擬制)
遣使寵遇(大觀二年詔賜使相以上生日幣帛器物當丨丨銜命而故事上差親戚失丨丨大臣之)
(意自今並取旨差官會要)
詩集逡巡(丨丨庾開府俊逸鮑參軍杜詩)朝傑(開府當丨丨論兵邁古風先鋒百勝在略地兩)
(偶同智謀垂睿想出入冠諸公勲業青冥上交情氣槩巾杜甫贈哥舒開府)太師(三紀中書更有誰致)
(君堯舜似臯夔頻年力請方歸第天子臨軒丨丨丨范純仁上開府詩)
特進
歴代㳂革(漢制諸侯功德優盛朝廷所敬異者賜位特進位在三公下故曰特進胡廣制度自)
(宣帝用太子外祖許廣漢為平思侯位特進而特進之名始見於此其後或領城門兵得舉吏如五府王)
(商或見禮如丞相得置從事史張禹或給事中視尚書事薛宣或奉朝請傅喜或議大政張禹其職不)
(一後漢皇后兄弟率為特進侯隋志曰特進舊位從公光武以鄧禹列侯就第特進奉朝請是特進引見)
(之稱无官定體也二漢及魏晉以為加官元康中惠帝定令特進位次諸公在開府驃騎上齊時位從公)
(陳因之後魏北齊用人皆以舊德隋文帝以為散官不治事煬帝廢唐為文散官雖不𢃄職事皆給俸祿)
(得預朝會班列依本品之次皆崇官盛德罷劇就閑者居之通典國朝元豐新制改尚書左右僕射為特)
(進居文階之首大觀著令非宰臣不除大觀三年修成中書勑令格式四十卷諸非宰臣不除特進政和)
(間薛昂以觀文殿學士白時中以門下侍郎並𢃄特進繼改金紫光祿大夫今後非宰臣不得除官制舊)
(典除改非宰相不除特進大觀已有此法非起於政和也國朝職略)
事類國師(謝承後漢書云趙典尊為丨丨位特進而為丨丨寢則布被瓦器而食)勲德(唐大)
(詔令李光顔除特進制僉曰諸侯丨丨之盛則就加特進以寵之)文武(特進以加丨丨之德齊者隋百)
(官志)功德(以丨丨特進見齊職儀)次三公(位特進丨丨丨後漢樊宏𫝊)亞三公(漢制)
(進以文冕列侍清祠榮丨丨丨品居第二自非學深張禹功重竇融則可以膺是寵章李德裕謝加特進狀)
居儀同上(除特進位次三公丨驃騎丨丨之丨非茂勲俊德曷以處之李德裕集神策劉公神道)
特見優禮(後魏刁雍拜特進以年高丨丨丨丨)朝位特見(丨丨丨丨公是除劉沆特進制)
特進崇班(丨丨丨丨自昔冠諸侯之上徐騎省行馮延巳制)進達名士(曹勝加位特進)
(其所丨丨皆海内丨丨)三事佩紱(張九齡上姚令公書曰大見信用巍巍特進仍踐其位赫赫丨)
(丨躬丨其丨曷日太平)二品崇階(丨丨丨丨徐騎省集謝匡策除特進制)
詩集羣公表(特進丨丨丨丨天人夙德升霜蹄千里駿風翮九霄鵬學業醇儒富辭華哲匠能筆)
(飛鸞聳立草罷鳳騫騰杜)
太尉
歴代㳂革(秦官漢因之或制或省武帝元符四年始置大司馬以當太尉之職後漢建武二十)
(七年復舊名為太尉公每帝初即位多與太傅同錄尚書事靈帝以劉虞為大司馬而太尉如故自此大)
(司馬與太尉始並置矣歴代皆有悉為三公唯後周无後魏初與大將軍不並置正元之後亦皆置焉六)
(典通典隋以太尉司徒司空為三公正一品唐因隋制武德初秦王兼之永徽中長孫無忌為之其後親)
(王拜三公者皆不視事祭禮則攝行者焉六典國朝㳂隋唐之舊以太尉司徒司空為三公政和新制罷)
(三公置三少以太尉本秦官居主兵之任遂定為武階之首初以授童貫焉職略又續會要云政和二年)
(九月御筆近降武選官名以祿多士比元曹文官无極品之官文武一道分職定位理當不殊太尉古官)
(舊掌武事雖循㳂秦漢為三公之任名稱已久可改為武選一品之位在節度使上其儀物班序居執政)
(之次今尚書省裁定以聞)
事類厚重(漢周勃為太尉為人丨丨)貞廉(楊秉丨丨曰我有三不惑為太尉)安劉(漢高)
(祖曰丨丨氏者必勃也可使為太尉)讓朝(陳蕃拜太尉丨於胡廣王暢等臨朝嘆曰黃憲在不敢先佩印)
(綬)上司(楊震為太尉謂門生曰吾蒙恩丨丨又汝南先賢𫝊李宣為太尉黃瓊所辟宣曰明日被日月)
(之衣居丨丨之位)上台(摯虞策隴西王太尉文曰進登丨丨)鹿轓(後漢鄭弘為臨淮太守行春有)
(兩丨隨地夾轂而行弘怪問主簿黃國賀曰聞三公車丨畫作鹿明府當為宰相弘後為太尉)鵲印(博物)
(志後漢常山張顥為梁相天新雨後有鳥如丨飛翔稍下墮地人取化為一圓石顥椎破之得金丨曰忠孝侯)
(印顥表上聞藏之祕府靈帝時至太尉帝紀注亦有)四世(東漢楊震秉賜丨丨為太尉)一遷
(張酺為太尉父尚在酺每丨丨轉乃一到洛父来適會正臘公卿罷朝供賀奉酒上有極歡人莫不榮之)上
公(吳詔曰范慎勲德俱茂朕所倚憑登丨丨以副衆望可為太尉)極品(唐大詔令冊杜讓能太尉文云)
(是用拜上司之丨丨居亞獻之殊榮)命太尉(丨丨丨記月令)掌武事(太尉金印紫綬丨丨丨漢)
(百官志)蓋布被(李回為太尉丨丨丨服食麥飯)食麤飯(司馬包為太尉常丨丨丨)主五
兵(秦立冗官之職太尉丨丨丨漢因循而不革通典)主九伐(謝靈運晉書曰太尉故司馬之官丨)
(丨丨之職)輸千萬(太尉劉虞讓位於羊士靈帝為三公皆丨禮錢丨丨有舉縕袍示之曰臣有維此而)
(已遂不拜)輸萬億(曹嵩靈帝時貨賂中官及丨西園一丨丨故位至太尉也)冠百僚(太尉之任)
(歴所崇蓋以其掌四方之事丨丨丨之首其職重其品尊爰自我朝罕拜斯任杜讓能冊文)訓五兵
(陳蕃拜太尉辭曰不愆不忘率由舊章臣不如胡廣丨丨丨臣不如義郎王暢文武兼資為國瓜牙臣不如李)
(膺先賢𫝊)立五廟(唐李晟拜太尉詔丨丨丨唐書)惟七人(李德裕拜太尉固讓言唐興太尉丨)
(丨丨尚父子儀乃不收拜近王智興李載義皆超拜保傅蓋重惜此官裴度為司空十年亦不遷臣願守舊秩)
(足矣帝曰吾恨無官酬公無固辭同上)在位三世(漢張禹丨丨丨丨忠孝彌篤)典職六
年(東漢牟融丨丨丨丨勤勞不怠並六帖)漢寵元勲(丨丨丨丨任先周勃)晉尊碩德
(丨丨丨丨選在王祥並同上)尊與相等(景帝三年復置太尉丨丨丞丨丨又漢書上欲用田蚡為)
(丞相籍福說蚡云云將軍必為太尉丨丨丞丨丨)每朝自卑(第五倫為會稽太守署鄭弘為督郵)
(弘為太尉倫為司空位在下丨丨見弘鞠躬丨丨帝知之遂置雲母屏風分隔其間後漢書)清白
為式(後漢鄧彪字智伯為太尉在位丨丨丨百僚丨)清不可及(傅子曰敢問今之君子曰袁郎)
(中積德行儉華太尉積德居順其智可及也其清不可及也)元衣纁裳(晉制郊廟太尉冕服七旒)
(丨丨丨丨七章)錦被梁肉(後漢宋寵為太尉朝廷賜丨丨丨丨雲母屏風記室新書注)上司
光典(荀歆字景情道行清純敷揚五教宜登丨丨以丨治丨)台庭改觀(梁沈約齊太尉王公)
(墓誌云揆路揚輝丨丨丨丨)務重統兵(孫樵記室新書云丨丨丨丨注後漢百官志云太尉一人)
(掌四方兵事)掌四方兵(唐百官志太尉丨丨丨丨行賞罰郊社之事)秦王兼為(唐武)
(德初丨丨丨之永徽中無忌兼之六典注)宣宗髮淅(丨丨即位李德裕奉冊大極殿帝退曰向行事)
(進我者非太尉耶每觀我毛丨洒丨即日罷為檢校司徒荆南節度使)星在杓南(天文錄三公丨)
(丨丨丨主宣德化和陰陽太尉司空之象)儀次璣衡(見下文注)居執政之次(政和二年)
(御筆改太尉為武選一品之任在節度使上其儀物班序丨丨丨丨丨)為右資之極(訂掌武之)
(崇稱丨丨丨丨丨品視古命數有加印紱之榮著令班儀密次璣衡之峻童貫制)張于湖上苗
太尉啓(早歲臨戎即登於勇爵十年扈蹕屢勒於勲銘逮邊𤨏之多虞由殿巖而遣戍茂宣皇略亟挫)
(天驕)蘇轍上韓太尉書(某生好為文思之至深以為文者氣之所形然文不可以學而能氣)
(可以養而致孟子曰我善養吾浩然之氣今觀其文章寬厚宏博充乎天地之間稱其氣之小大太史公行天)
(下周覽四海名山大川與燕趙間豪傑交游故其文疎蕩頗有竒氣此二子者豈嘗執筆學為如此之文哉其)
(氣充乎其中而溢乎其貎動乎其言而見乎其文而不自知也某生十有九年矣其居家所與游者不過其鄰)
(里鄉黨之人所見不過數百里之間無高山大野可登覽以自廣百氏之書雖無所不讀然皆古人之陳迹不)
(足以激𤼵其志氣恐遂汨没故决然捨去求天下竒聞壯觀以知天下之廣大過秦漢之故都恣觀終南嵩華)
(之高北顧黃河之奔流慨然想見古之豪傑至京師仰觀天子宫闕之壯與倉廩府庫城池苑囿之富且大也)
(而後知天下之巨麗見翰林歐陽公聽其議論之宏辯觀其容貎之秀偉與其門人賢士大夫遊而後知天下)
(之文章聚乎此也太尉以才略冠天下天下之所恃以無憂四夷之所憚以不敢發入則周公召公出則方叔)
(召虎而某也未之見焉且夫人之學也不志其大雖多而何為某之來也於山見終南嵩華之高於水見黃河)
(之大且深於人見歐陽公而猶以為未見太尉也故願得觀賢人之光耀聞一言以自壯然後可以盡天下之)
(大觀而無憾者矣某年少未能通習吏事嚮之來非有取於斗升之祿偶然得之非其所樂然幸得賜歸待選)
(使優游數年之間將歸益治其文且學為政太尉苟以為可教而辱教之又幸矣)
詩集小太尉(家呼丨丨丨國號大凉公唐李晟官太尉子愬亦贈太尉杜牧題詩)終相
君(多難全高節時清丨丨丨園塋褾古篆雨露降天文御製段太尉碑詩)琱弓傲列侯
(營室東迴陰赤丘少年承襲擁青油坐調金鼎尊明主横把丨丨丨丨丨羅隠上羅鄴王詩)公望冠
巖廊(命代生申甫承家翊禹湯廟謨膺間氣師律動清霜鐘鼎勲庸大山河誡誓長道協陶鈞力恩迴日)
(月光一言弘社稷九命備珪璋朱門重棨戟丹詔半縑緗射鵰天更碧吹角塞仍黃功垂貞石遠名映色絲香)
(斷磧瞻貔武臨池識鳳皇珠影含空徹瓊枝映座芳軍容雄朔漠丨丨丨丨丨楊巨源上劉侍中詩)
奉朝請
歴代㳂革(漢律春曰朝秋曰請見後漢和帝紀注奉朝請亡員本不為官通典宣帝為皇孫時)
(得奉朝請宣紀三輔職如太守獨奉朝請張禹以特進奉朝請蕭望之以關内侯奉朝請漢官解注前漢)
(列侯奉朝請在長安次三公續漢書東京罷省三公外戚皇室諸侯多奉朝請奉朝請者奉朝會請召而)
(已晉武帝亦以皇室外戚為奉車駙馬都尉而奉朝之請焉歴代多有之隋開皇三年罷通典國朝亦間有)
事類為朝臣(石奮歲時丨丨丨注謂奉朝請也)脫朝服(宋陶弘景為諸王侍講奉朝請)
(永明十年丨丨丨掛神武門上表辭祿)不為官(見㳂革注)處不競(王敬弘子恢之被召為秘)
(書郎敬弘求為奉朝請與恢之書曰彼祕書有限故有競奉朝請無限故無競吾欲使汝丨於丨丨之地文帝)
(嘉而許之沈約宋書)列邸留朝(丨丨丨丨蘇魏公集行宗愈加食邑制)俾參朝請(丨丨)
(丨丨胡文恭行李瑋制)
詩集白日閑(清如冰玉重如山百辟嚴趍禮絶攀朝廷有道青春好門館無私丨丨丨丨薛能獻)
(僕射相公詩)
郡王
歴代㳂革(王爵非古也周末諸侯或稱漢制封諸侯故以王爵加之總名諸侯王其實諸侯也)
(自漢分王子弟而非劉氏不王魏晉以下因之晉亦有王公侯伯子男六等之制隋始倣陳制九等後惟)
(留王公侯三等唐始興務廣交蕃鎮天下故從昆弟子自勝衣以上悉爵郡王至太宗降封國朝稽漢非)
(劉氏不王之制若異姓唯后之祖父乃贈王爵佑命之臣獨趙普以元勲封韓王若曹彬封秦王潘美封)
(鄭王雖勲亞忠獻終緣有女若孫為后得之而故相未聞有贈王者蔡京秉政用繼述之說贈王荆公為)
(舒王後贈何執中為清源郡王而當時以為非乃贈韓魏公為魏郡王以塞物論又贈鄭居中為滎陽郡)
(王暨取燕山賞童貫之功封廣陽郡王王爵於是濫矣中興以後如四大將之功韓世忠封鄞王張俊封)
(循王皆賞功臣之最也開禧間韓侂胄亦加郡王蓋仍外戚之寵也)
事類真王(漢韓信大丈夫當為丨丨耳何以假為)藩王(漢晉以後由帝系子孫封外郡皆稱)
(丨丨)北平(唐丨丨王馬燧)西平(丨丨王李晟同上)
國公
歴代㳂革(即周人兼官之制也成王作周官只有三公兼官之稱然在當時如周公之封於魯)
(太公之封於齊微子之封於宋亦曰庸建爾于上公大抵皆世襲稱公漢魏以來不過㳂古三公之名唐)
(立品爵勲階之目故或以國封公如狄梁公蘇許公張燕公裴晉公皆位宰相而直封公者也國朝㳂唐)
(之制故位宰相而直加封曰某國某公是又於三公三少之下别加爵而特封國公者也中興以來皆踵)
(此典惟正宰相則直封國公執政皆與此例要亦不過於開國五等之上而直加以公爵之名)
事類上公(庸建爾于上公詳見㳂革下)特封(注同上)
詩集一品高(天上中台正人間丨丨丨休明值堯舜勲業邁蕭曹白居易寄裴令公詩)
開國
歴代㳂革(此即古五等之爵也春秋時宋稱公齊晉稱侯曹稱伯許稱男滕杞稱子即其等級)
(之國也自秦罷侯置守漢法非有功不封然大抵侯爵浸多惟東漢二十八將之封及兼及伯子男然亦)
(未始視官品以為之封也自唐立為品爵之制於是始有開國五等之爵如顔師古開國子陸德明開國)
(男是也國朝自改官制以來大抵侍從以上始得開國卿監以下不許故開國之制有二伯子男止封縣)
(公侯則封郡州縣則即其所居之本貫者封之與單封國公不同却是取他郡然又有止封食邑者又有)
(加食實封者食邑行於伯子男加食實封者行於公侯然食邑之戶數大抵每一千戶則實封者止十分)
(之一實封每戶總計始有俸祿然有執政帶爵秩者亦有宰相𢃄爵秩者宰相未封國公之例以其輕重)
(高下大小隆殺等級之自各有不同也)
事類益地(諸侯有功則丨丨禮記)加地(丨丨進律同上)附庸(錫之山川土田丨丨詩)
高爵(公乘以上皆丨丨也漢高帝紀)推恩(漢主父偃欲削諸侯權請丨丨封子弟人人喜)有功
(漢法非丨丨不封)龍額(丨丨定遠並封侯六帖)鵲印(丨丨之封封侯也)命車服(丨之)
(丨丨)疇爵邑(丨其丨丨注疇者算邑不復减也並同上)賜先君履(昔五侯九伯以夾輔周室)
(丨我丨丨丨注所踐履之界也左傳)免為庶人(漢康衡字稚圭為丞相封僮之樂安鄉郡國公誤分)
(界多四百頃衡後封臨淮郡王之國遣人之僮收田租穀九千石司隸劾衡專地盗土以自益丨丨丨丨)
節度使
歴代㳂革(後漢劉虞為幽州牧就拜大司馬公孫瓚討烏桓詔令授虞節度後漢書晉伐吳詔)
(王濬受杜預王渾節度晉書唐自武德至天寳以前邊防之制其軍城鎮守捉皆有使而道有大將一人)
(曰大總管已而又曰大都督至太宗時行軍征討曰大總管在其本道曰大都督自高宗永徽以後都督)
(𢃄使持節者謂之節度使然猶未以名官景雲二年以賀拔延嗣充河西節度使自此以後接乎開元天)
(寳之間朔方隴右河東河西諸鎮皆置節度使唐兵志緣邊之地凡八節度外任之重無比焉至德以後)
(天下用兵中原刺史亦循其例受節度使之號若諸州在節度使内者皆節度焉唐職官志國朝節度使)
(並兼管内觀察處置等使以本州刺史長史為節度觀察等使不臨本部者以他官知判州府事防禦團)
(練使刺史不赴本任亦如之故事節度使不𢃄使相位在卿監下至乾德五年升節度使班在龍墀内金)
(吾將軍上太平興國二年以節度向拱張永德並授左衞上將軍張美左驍衞上將軍皆罷節度四朝會)
(要節度使無定員恩數與執政同初除鎻院降麻禮尤異焉春明退朝錄外臣除節度使景德以前止舍)
(人院作制楊文公外制集載潘羅支厮鐸督朔方軍節度使是也其後遂學士院降麻如大禮加恩在將)
(相後數日後方下然不𤨏院不宣麻近年遂同將相例𤨏院告廷矣祖宗以待宗室近属外戚國壻年勞)
(久次若外任除殿帥始授此官亦止一員或有功勲顯著任帥守於外及前宰執拜者不輕授政和以後)
(宦官秉節鉞者蓋八員戚里以濫恩破格横遷者亦時有之政和二年詔節度使以下更不𢃄持節字只)
(稱某軍節度使舊制每除必曰使持節某州某軍事某州刺史充某州節度某州管内觀察處置等使政)
(和中詔正任節度觀察留後防禦使團練使刺史六階不𢃄持節五年又詔内侍官非緣制禮樂及開拓)
(一路不除節鉞四朝志節度使旌節門旗二龍虎旌一節一麾槍二豹尾二凡八物旗以紅繒為之上為)
(塗金銅龍頭以揭旌加木盤節以金銅葉為之盤加紅絲為龍旄麾槍亦施木盤豹尾畫豹文皆以髹漆)
(為杠文臣以朱武臣以黑旗則綢以紅繒節及麾槍則綢以碧油故謂之碧油紅旆受賜者藏於公宇私)
(室别為堂號節堂每朔望次日祭之號衙日唐制有六纛今無也石林燕語)
事類方伯(古丨丨連帥)元戎(丨丨十乘詩)上將(丨丨外鎮軍大藩六帖)重鎮
(丨丨雄藩)分麾(丨丨授律)建牙(丨丨大任分閫重寄)轅門(丨丨幕府)將星(丨丨人傑並同)
(上)節鉞(見㳂革下注)節樓(唐節度使入境州縣築丨丨迎以鼓角衙仗居前旌&KR1242;居中大將鳴)
(珂金鉦鼔角居後州縣齎印迎于道左視事三日洗印視其刓闕歲以八月考其治否銷兵為上考足食為中)
(考邊功為下考)戎閫(唐刺史兼都知兵馬使制云兼副丨丨)將壇(裴度四登丨丨)牙璋(唐行)
(軍司馬制云務贊丨丨)金節(柳宗元嶺南節度使饗軍堂記云幢牙茸纛丨丨析羽旆旗旟旞)麾
鉞(楊炎節度使制寵任丨丨)旌節(天寳中緣邊禦戎之地置八節度使受命之日賜之丨丨謂之節度)
(使得以專制軍事行則建節樹六纛外任之重無比焉職官分紀)龍節(再麾飄颻而出守十乘隠轔以)
(啟行丨丨蜺旌降於天下鸞書翠軸錫在掌中常集)師干(入參廟算出總丨丨李絳制)持幢(自至)
(德後方鎮降拜必遣内使丨丨節就第唐職林)賜器(牛僧孺字思黯為山東道節度賜彝樽龍勺詔曰精)
(金丨丨以比况君子)設壇(丨丨而拜授鉞以征授岑彭之節即拜軍中持衞青之印行於閫外元集)授
鉞(丨丨開府殿我漢南白集)麤官(唐薛尚書能以文章自負累出戎鎮嘗鬱鬱嘆惜因有詩云丨丨乞)
(與真抛却賴有詩名合得償蓋以節將為丨丨也北忩𤨏言)債帥(唐忠武節度王沛死宰相裴度韋處)
(厚以高瑀領忠武節度自大歷後擇帥悉出管軍中尉所輸貨者假貸富人既得所欲則椎髓斵膏倍以酬息)
(十償六七及瑀有命士夫相告曰韋裴作相天下無丨丨)總元帥(丨丨丨之任殿天子之邦六帖)制
諸侯(節丨丨丨紏繩列郡同上)總軍旅(節度使掌丨丨丨顓誅殺初授具帑抺兵伏詣兵部辭見)
(觀察使亦如之辭曰賜雙旌雙節行則建節樹六纛中官祖送次一驛輒上聞唐百官志)厲禁條(李嵩)
(檢校太原以北諸軍節度使太原俗為浮屠法死不葬以尸投山谷飼鳥獸號其地曰黃坑有狗數百頭習食)
(胔頑為人患吏不敢禁暠至遣捕羣狗殺之申丨丨丨遂革其風)司戎鉞(初丨丨丨類要常集)守
戎律(限丨丨丨同上)護北門(裴度為河東節度帝命盧弘宣諭曰為朕卧丨丨丨可也)當
閫寄(唐元宗求良將委以河東河北之事問郭子儀子儀薦李光弼堪丨丨丨)親王領(開元)
(中剡王除安北大都護充安撫河東關内隴右諸蕃部落大使丨丨遥丨節度自此始)宰相領(開元)
(十四年河西節度副大使知節度使蕭高除同此始中書門下平章事節度如故丨丨遥丨節度自)更九鎮
(唐柳仲郢父子丨丨丨)踐兩政(李愬字元真帝方經略隴右徙愬節度鳳翔李師道反詔愬武寧同)
(日丨父兄丨丨世以為榮)收長安(郭子儀丨丨丨李晟丨丨丨秋毫無所犯)入蔡州(李愬丨丨)
(丨黎明駐元濟宅)震兩河(㕁士美討王承宗遣大將王獻督萬人為前鋒獻恣横士美斬以徇下鼔)
(之大破賊憲宗喜曰固知士美能辦吾事承宗大震懼會詔班師威丨丨丨)控萬里(王忠嗣為河西)
(隴右節度使權朔方河東節度佩四將印勁兵重地丨制丨丨近世未有也)賞罰明(封常清北庭都)
(護持節伊西節度常清性勤儉耐勞苦出軍乘騾私廐裁二馬丨丨分丨)法令嚴(令狐彰拜滑亳魏博)
(節度使當寇衝城邑墟榛彰躬訓吏下檢軍力農丨丨丨無敢犯者田疇大闢庫委豐餘歲時貢賦如期)遠
權勢(裴坋授同州節度元和三年徙山南東道坋為治嚴稜畏丨丨丨不務貢奉蔬食敝衣居處取庇風)
(雨而已倉庫完實百姓安之)有治名(薛嵩相衞邢洛等州節度使方大亂後人亦厭禍暠謹奉職頗)
(丨丨丨)商賈饒(徐申進嶺南節度使外蕃歲以珠瑇瑁香天浮海至申於常貢外未嘗賸索丨丨丨)
(盈)誠信懷(袁滋徙義成節度使滑用武地東有淄北魏安博滋嚴備而推丨丨務在丨來李師道田季)
(畏服之居七年百姓立祠祝祭本傳)除繆政(安潛代高駢領西川節度使倚駢為姦利者潛誅之)
(數年更丨丨丨盗賊衰)無稽壅(張延賞為淮南節度歲旱民它遷吏禁之延賞曰拘此而斃不如適)
(彼以生乃具舟遣之勑吏為修室廬已逋債而歸者更增於舊瓜步舟艫津湊而遥擊江南延賞請度属揚州)
(自是行丨丨丨)撫封率長(統節制之師貞否臧之律丨其制四方丨丨彼五丨常集節度使)進善
詰姦(旌惟丨丨節以丨丨同上)南裔肅然(宗室復轉嶺南節度使時安南經略使高平正張應)
(繼卒其佐李元度胡懷義等阻兵脅州縣肆為姦贓復至誘懷義杖死流元度丨丨丨丨教民作陶瓦鐫諭蠻)
(獠收瓊州致都督府)江漢為固(宗室臯遷荆南節度使凡戰大小三十二取州五縣二十斬首三萬)
(三千生擒萬六千未嘗敗師所過不敢伐桑棗踐禾稼朝廷仰食江淮而淮西道出九江至大别皆與賊接臯)
(轉戰數千里餉路遂通丨丨倚臯丨丨)鎮撫方城(丨丨丨丨藩屏邦國六帖)外威夷狄
(丨丨丨丨内撫黎元同上)作捍方隅(丨丨丨丨以奬王室)有國柱石(丨丨丨丨予王爪牙)
旌旗重寄(丨丨丨丨河洛要衝並同上)爪牙為垣(為王丨丨丨國藩丨韓愈上邢君牙)
(書)推誠遇人(張洎儀為江陵節度使樸厚不知書然丨丨丨丨軍中畏肅民亦便之)勤身
節用(曲環喜兵法改陳許節度二州北為寇衝民苦剽鹵客他縣環丨丨丨丨寬賦歛簡條教不三歲歸)
(者襁係訓農治兵穀食豐衍)政更寬恕(王周歴貝州涇州節度使涇州張彦澤為丨苛虐民多流)
(亡周乃丨丨丨問民疾苦去苛弊二十餘事民皆復歸歴四鎮皆有善政)政代寬簡(張洪静徙節宣)
(武承韓洪虐丨丨丨丨民便安之)輯綏撫安(李承改山南東道節度時李希烈猶據襄州帝慮不)
(授命承請以單騎入希烈舍承外館迫脅萬端誓以死守希烈不能屈遂大掠去襄漢蕩然承丨丨丨丨之一)
(年闔境完復)境内稱治(韓滉為鎮海軍節度使綏輯百姓均租調不踰年丨丨丨丨帝在奉天淮)
(汴震騷滉訓士卒分兵戍河南既狩梁州又獻縑十萬疋以鎮兵三萬助討賊)公私肅然(張延賞累)
(遷荆南劍南西川節度使西山兵馬使張朏襲成都為亂延賞奔鹿頭戍朏酣亂不設備延賞遣將叱干遂斬)
(朏自國忠討南蠻三蜀疲罄及乘輿臨狩縻用百出後更郭英義崔寧楊子琳亂益矜僣丨丨丨丨延賞薄入)
(謹出府庫遂實)交廣晏然(鄭從讜改嶺南節度先是林邑蠻内侵召天下兵進授會龐勛亂不復遣)
(而北兵寡弱從讜募土豪職其酋右署為約束使相捍禦丨丨丨丨)蜀風大變(蜀人多鬻女為人妾)
(李德裕為著科約凡十三以上執三年勞下者五歲及期則歸之父母毁浮屠私廬數千以地為農先主祠旁)
(有柔村其民剔髮若浮屠者畜妻子自如德裕下令禁止丨丨丨丨)羌人皆順(畢諴為邢寧節度使)
(諴到軍遣吏懷諭丨丨丨丨向時戍兵常苦調饟之使誠募士置屯田歲收穀三十萬斛以省度支經費)境
盗不發(鄭畋為鳳翔隴右節度使募銳兵五百號病雷將丨中丨丨敢丨)擁節總戎(丨丨)
(丨丨率身和衆劉禹錫令狐先廟碑)杖鉞作藩(李紳丨丨丨丨)名臣節度(李聽穆宗立幽)
(鎮反擇丨丨丨丨太原代裴度使統兵北討始聽為羽林有駿馬帝在東宫使左右諷取之聽白以身宿衞不)
(敢獻帝曰聽往在軍中不與朕馬是必可任乃授河東節度使)四鎮節度(朱亮忠丨丨丨丨使隠覈)
(軍籍得竄名者三千人歲收乾没十餘萬緡吏白耄卒不任戰者可罷答曰古於老馬不棄况戰士乎聞者莫)
(不感奮)署治垣舍(李聽邠寧節度邠丨相𫝊不利丨丨丨亟使新之)得無名書(王鍔)
(在淮南時丨丨丨丨内靴中異日以所告窮驗)罷軍中徭(李光弼子彙遷涇原節度使丨丨丨雜丨)
(出奉錢贖將士質賣子還其家)解臨洺圍(李抱真領昭義節度使田悅反圍邢及臨洺詔抱真與馬)
(燧合神策兵救之敗悦於雙岡斬其將楊朝光又破之遂丨丨丨之丨)營田廪軍(宗室復為鄭滑)
(節度使下令墾丨丨以丨其丨而賦不及民衆悦)教兵團(宗室臯李希烈反遷江西觀察使受命日)
(不宿家留豫章又令將吏以馬彝許孟容為幕府治戰艦裒兵二萬以士二千五百委伊真等教之自將五百)
(人丨以秦丨丨丨法聯其賞罰弛張如一)復坊口堰(溫造節度河陽奏丨懷州古秦渠丨丨丨以溉)
(濟涇河内溫武陟四縣田五千頃)置備征軍(徐商拜河中節度使突厥殘種保特峩山以千帳渡)
(河自歸詔商綏定商表處山東寬鄉丨丨丨丨凡千人襞紙為鎧勁矢不能溷)乘冰渡海(王君㚟為)
(河西隴右節度使判凉州都督事開元十四年吐蕃酋悉諾邏冠大計援谷君㚟聞其怠率秦州都督張景順)
(丨丨丨青丨擊破之以功遷大將軍)斷山峻塹(張獻甫正元四年代韓游瓌領邠寧節度邠寧軍素)
(驕憚獻甫嚴因游瓌去遂縱掠邀范希朝為帥都將楊朝晟誅首亂者獻甫乃得入於是丨丨丨丨選巖要地)
(築峯堡請復塩州及洪門洛原鎮屯兵)一言悅賞(嚴武復節度劒南破吐蕃七萬衆於當狗城遂)
(收鹽州武在蜀頗放肆用度無藝或丨丨之丨丨五百萬蜀雖富饒而峻掊亟歛閭里為空然寇亦不敢近)
三歲蠲逋(李吉甫為淮西節度使居丨丨奏丨丨租數百萬築富人固本二塘溉田且萬頃漕渠庳)
(下不能居水乃築堤淤江以防不足洩有餘名曰平津堰江淮浙東西旱吉甫白以時救恤帝使分遣賑貸)
疏㕓息災(杜佑嶺南節度丨析丨閈以丨火丨朱至黎民三世保險不賓佑討平丨之)治渠
築防(杜亞拜淮南節度至則丨漕丨引湖陂丨丨庸入之渠中以通大舟夾堤高卭田因得灌溉疏啓道)
(溝徹壅通堙人皆悅賴)詣京乞留(李承納拜黔南節度使以恩信撫夷落勸農桑興學校數年當)
(代黔南人丨丨師丨丨為許一年)鄣路願留(薛平李師道平詔分淄青齊登萊五州為平盧軍徙)
(平為節度石嶺六年兵鎧完礪徭賦均一寳歷初入朝民丨丨丨丨)有大臣體(杜悰武宗詔揚州監)
(軍取倡家女十七人進禁中又欲閱良家有姿相者悰曰吾不奉詔而輒與罪也監軍表于帝帝以悰丨丨丨)
(丨乃詔罷進妓)極一時選(武元衡為劔南西川節度使綏靖約束儉已寬民比三年上下完實蠻夷)
(懷歸雅性莊重淡於接物而開府丨丨丨丨)中人嚴憚(吕元膺改河中節度時方鎮多姑息)
(獨元膺秉正自將監軍及丨丨往來者無不丨丨)衣冠全活(劉闢反拜高崇文東川節度使趣成)
(都闢走追擒之送京師崇文入成都珍貨如山無秋毫之犯邢能已歸而貳斬于軍丨丨脅汗者詣牙請命崇)
(文為條上丨丨之)南夏以完(魯炅拜襄鄧十州節度使會一京平賊走河北時襄漢數百里鄉聚)
(蕩然舉無樵煙初賊欲剽亂江湖賴炅扼其衝故丨丨丨丨)南詔不犯(劉潼拜昭義節度使徙西)
(門時李福討南詔兵不利潼填以恩信蠻皆如約六姓蠻持兩為南詔問候有卑籠部落者請討之潼因出兵)
(襲擊俘五千人丨丨大懼自是丨敢丨邊)敵情盡知(李德裕徙節劔南西川蜀自南詔入詔敗杜元)
(穎而郭釗代之病不能事民失職無聊生德裕至乃建籌邊樓南道山川險要與蠻相入者圖之左西道與吐)
(蕃接者圖之右其部落衆寡饋餫遠近曲折咸具乃召習邊事者指畫商訂凡丨之丨偽丨丨之)受命
直造(董晉為宣武節度副大使知節度事萬營死鄧惟恭總其軍晉丨丨不召兵丨丨汴及郊惟恭始出)
(迎謁既入即委以軍政無所改更衆服晉有體莫測其謀始惟恭謀代萬榮故不遣吏以疑晉令不敢入及晉)
(至情得則鞅鞅不能平惟恭乃結大將相里重晏等謀亂晉覺之殺其黨械惟恭京師)去餉牙兵
(郄士美充昭義節度使昭義白李抱真以來皆武臣私厨月費米六千石羊千頭酒數千斛潞久困甚士美悉)
(丨之出廪錢市物自給又盧從史時日具三百人饍以丨丨丨士美曰卒衛於牙職也安得廣費為私恩亦罷)
(之)誅舞文吏(柳公綽山南節度丨丨丨丨)鼉集城門(鄧景山拜青齊節度使徙淮南)
(為政簡肅有丨丨丨丨鄧班謂景山曰鼉介物也失所次金不從革之象其有兵乎未幾宋州節度使劉展反)
烏集戟架(柳仲郢咸通五年為天下節度使初仲郢為諫議後每遷必丨丨升平第庭樹丨丨皆滿)
(五日乃散由是不復集卒於鎮)非我去卿(韋澳授河陽節度使入辭帝曰卿自便而遠我丨丨丨丨)
使民自便(劉瑑進宣武節度先時大饗雜進倡舞瑑曰豈軍中樂邪取壯士千人被鎧擁矛盾習擊)
(刺又下令不呵止夜行丨丨丨丨)器械堅良(辛种拜昭義軍節度使是時承討常趙之後路人彫)
(耗祕至則約出入嗇用度比四年儲錢七十萬緡粮七十萬斛丨丨丨丨復為完鎮)舉動安重(來瑱)
(徙山南東道節度賊圍南陽急瑱撫訓士卒丨丨丨丨賊不得侵)寇𤼵迹捕(徐商徙山南東)
(道節度襄多山棚為栗賊商取財卒為捕盗將别為屯營丨所丨輒丨丨捕必得遂為精兵)下重足
畏(崔從領鄜坊節度属部多神策屯軍數亂法驕横吏不能制從一繩以法丨皆丨丨丨之)斬虜右
支(韋臯張延賞為劔南西川節度使初雲南蠻羈附吐蕃其盗塞必以蠻為鄉導臯計得雲南則丨丨丨丨)
(乃間使招徠之術稍通西南夷)擊虜都護(郭知運徙隴右諸軍節度大使鄯州都督突厥降戸阿悉)
(爛&KR0932;趺思泰率衆叛執單于都護詔以朔方兵追丨至黑山呼延谷敗之丨棄仗走取副丨丨還)兼三
節度(李抱玉代宗時丨丨丨丨位望隆赫)入為宰相(唐興以來邊帥皆用忠厚名臣不久任不)
(遥領不兼統功名著者往往丨丨丨丨及開元中天子有吞四夷之志為邊將者十餘年不易始久任矣皇子)
(乃慶忠諸王宰相則蕭嵩牛仙客始遥領矣蓋嘉運王嗣忠專制數道始兼統矣李林甫欲杜邊帥入相之路)
(以蕃人不知書乃奏文臣為將怯不若用寒族蕃人始用蕃人矣)六秉麾節(郭子儀)四登
將壇(裴度)六遷大鎮(李愬丨丨丨丨所處先授舊宅一院而已)六開幕府(柳公綽為)
(節度使丨丨丨丨得人為盛)十領節麾(唐李聽晟之子丨丨丨丨)俱授弓鉞(公子公武)
(與公一時丨丨丨丨韓愈為韓弘許國公神道碑)子復入相(李吉甫年五十一節鎮淮南五十四)
(復入相其丨德裕鎮淮南亦丨丨丨一如父之年)子同受命(田布弘正之子也弘正徙成德以布)
(為河陽節度使丨丨日丨丨)與弟秉節(崔能字子才授嶺南節度丨丨從皆丨丨)昭義兩
節(唐孟方立初昭義有路邢洺磁四州至是方次自以山東邢洺磁三州為昭義而朝廷亦命李克修以路)
(州舊軍州冊之丨丨有丨丨自此始職林)豹尾神旗(丨丨丨丨槖兜戟纛以長魏師韓文田弘正先)
(廟碑)龍旂四牡(丨丨丨丨鉤膺鏤鍚命服有煒先君載揚徐集節度使碑)玄纛青旌(丨丨)
(丨丨元集)壽甲琱戈(丨丨丨丨涇師以往隼旟鷩尾涇俗以寧時昌為南邪王檢校僕射涇原節度)
(劉昌碑)麾蓋旂棨(丨丨丨丨光集)纛鉞旆戟(丨丨丨丨白集)鐵鉞琱戈(丨丨)
(丨丨乃主夏盟山玄朱組以靖蜀京李國貞碑)碧油紅旆(見㳂革注)節將麾旌(唐元和六)
(年詔艱難以來優寵丨丨天下丨丨者常不下三十人)帥鉞將旄(丨丨丨丨非功弗授曲阜行王)
(藻贈節使制)鶻銜綬𢃄(貞元七年三月初賜節度觀察使新制時服上曰頃來賜衣文采不常非)
(制也朕今思之俾有定稱節度使以丨丨丨丨取其武毅以靖封内觀察以鴈銜威儀取其行列有叙牧人有)
(威儀也威儀者瑞草也續會要)賜通天𢃄(裴度字中立討蔡為彰義節度及行帝丨丨丨御𢃄)餞
太液池(崔銛罷相出為淮南節度使帝丨丨丨丨)舒翰收黃河(哥丨丨兼河西節度使攻)
(破吐蕃洪濟大莫門等城丨丨丨九曲以其地置洮陽郡築神策宛秀二)王式討仇甫(丨丨丨丨)
(丨麾幟東靡)有經邦之任(藴佐命之才丨丨丨丨丨六帖)立方邵之勲(偶唐虞之)
(代丨丨丨丨丨同上)賦朝天獻壽詩(張建封朝覲京師深蒙恩顧丨丨丨丨丨丨)獻繼
天樂誕聖(唐貞元十二年昭義軍節度使王虔休丨丨丨丨丨丨)號令氣色精明
(李光弼一丨丨之丨丨丨丨)眷勞引見班賜(田洪正同中書門下平章事是歲來朝對麟德)
(殿丨丨殊等丨丨僚佐將校皆有丨丨進兼侍中)都督𢃄使持節(自高宗永徽以後丨丨丨)
(丨丨丨者始謂之節度使然猶未以官名景雲二年以拔延嗣為凉州都督河西節度自此接乎開元朔方隴)
(右河東河西諸鎮皆置節度使及范陽節度安祿山反天子兵弱不能抗遂䧟兩京肅宗起靈武而諸鎮兵共)
(起誅賊其後祿山子慶緒史思明父子繼起肅宗命李光弼等討之號九節度師久之盗滅而武夫戰卒以功)
(起行陣列為侯王皆除節度使唐兵志)兵帥自擇留後(杜牧追咎長慶以來朝廷措置亡術)
(復失山東鉅封劇鎮地大者連州十餘小者猶兼三四故丨驕則逐丨帥強則叛上或父死子握兵而不肯代)
(取捨由於士卒往往丨丨將吏號為丨丨以邀命于朝天子力不能制因而撫之謂之姑息之政姑息愈甚而)
(兵將愈俱驕由是號令自出以相侵擊同上)節度軍州三印(祥符中上覧河南節度使知許)
(州石普奏狀用許州觀察印以問宰相王旦曰丨丨丨丨丨丨兵仗則節度判官掌書記推官署狀用節度印)
(印之田職則觀察判官署狀用觀察印印之符制属縣則大使判署用州印印之)降麻非昔故
事(唐制節度使除僕射尚書侍郎者謂之納節皆不降麻止舍人院草制天禧中丁謂自保信軍節度使除)
(吏部尚書參知政事先公在西閣草制政和中韓公自武康軍節度使除工部尚書三司使丨丨丨丨丨也春)
(明退朝錄)三世節度一家(吳璘子挺孫曦)四世節使二家(錢忱高祖俶曾祖惟)
(演父景臻鄭藻大父紳父成之子與裔)五世節使一家(韓侂胄曾祖忠獻從子邈從同卿曾)
(孫竢)父子建節十三家(劉光世父延慶錢忱父景臻邢煥子孝揚韋淵子謙吳珍子拱吳璘)
(子挺郭浩孫杲楊存中子倓劉錡父武仲吳益子琚珽吳蓋子瓌吳挺子曦)兄弟建節七家(吳玠)
(璘錢忱愐韋謙讜吳益蓋吳拱挺吳琚瓌珽李孝友孝純)宋子京唐藩鎮𫝊序(安史亂天)
(下至肅宗大難略平君臣皆幸安故瓜分河北付授吏將護養孽萌以成禍根亂人乘之遂擅署吏以賦稅自)
(私不朝獻于廷效戰國肱髀相依以土地𫝊子孫脅百姓加踞其頸利怵逆汗遂使其人自視猶秦越然一寇)
(死一賊生訖唐亡百餘年卒不為王土當其盛時蔡附齊連内裂河南地為合從以抗天子杜牧至以山東王)
(不得不王霸不得不覇賊得之故天下不安又曰厥今天下何如哉干戈朽鈇鉞鈍含忍混貸煦育逆孽殆為)
(故常而執事大人曾不歴算周思以為宿謀方且嵬岸抑揚自以為廣大繁昌莫已若也嗚呼其不知乎其俟)
(蹇頓顛傾而後為之支計乎且天下幾里列郡幾所自河以北蟠城數百角奔為寇伺吾人顦顇天時不利則)
(將與其朋伍駭亂吾民於掌股之上今者及吾之壯不圖擒取乃偷處恬逸以為後世子孫背脅疽根此復何)
(也議者曰倔強之徒吾以良將勁兵為銜策高位美爵充飽其腸安而不撓外而不拘猶豢虎狼而不咈其心)
(則忿氣不萌此大歷貞元所以守邦也何必疾戰焚煎吾民然後為快也愚曰大歷貞元之間有城數十千百)
(卒夫則朝廷貸以法故於是闊視大言自植一家破制削法角為尊奢天子不問有司不呵王侯通爵越錄受)
(之覲聘不來几杖扶之逆息驕嗣皇子嬪之地益廣兵益強僣擬益甚侈心益昌土田分器分劃大盡而賊夫)
(貪心未及畔岸淫名越號走兵四略以飽其志趙魏燕齊同日而起梁蔡吳蜀躡而和之其餘混澒軒囂欲相)
(效者往往而是運遭孝武前英後傑朝思夕議故能大者誅鉏小者惠來大抵生人油然多欲欲而不得則怒)
(怒則爭亂隨之是以教笞於家刑罰於國征伐於天下裁其欲而塞其爭也大歷貞元之間反此提區區之有)
(而塞無涯之爭是以首尾指支幾不能相運棹凡今者無知非此而反用以為經將見為盗者非止於河北而)
(已嗚呼大歷貞元守邦之術永戒之哉魏博𫝊五世至田弘正入朝十年復亂更四姓傳十世有州十成德更)
(二姓𫝊五世至承元入朝明年王廷湊反𫝊六世有州四盧龍更三姓𫝊五世至劉揔入朝六月朱克融反𫝊)
(十二世有州九淄青𫝊五世而滅有州十二滄景𫝊三世至程權入朝十六年而李全略有之至其子聞一作)
(同捷而滅有州四宣武𫝊四世而滅有州四彰義𫝊三世而滅有州三澤潞𫝊三世而滅有州五雖然迹其)
(由來事有因籍地之輕重視人謀臧否歟今取擅興若世嗣者為藩鎮𫝊若田弘正張孝忠等暴忠納誠以屏)
(王室自如列傳云)唐韓愈與邢尚書書(今閣下為王爪牙為國藩垣威行如秋仁行如)
(春戎狄棄甲而遠遁朝廷高枕而不虞是豈負大丈夫平生之志願哉是豈負明天子非常之顧遇哉赫赫乎)
(洸洸乎功業逐日以新名聲隨風而流宜乎懽呼海隅高談之士號召天下慕義之人使或願馳一𫝊或願操)
(一戈納君於唐虞收地於河隍然而未至乎是者亦蓋有其說云豈非待士之道未甚厚遇士之禮未甚優請)
(粗言其事閣下試詳而聽之云云)
詩集紅旆(丨丨將軍昨日歸白居易詩注藩鎮例驅紅旆)戟門(建牙吹角丨丨喧三十登壇衆)
(所尊家散萬金酬死士身留一劔答君恩漁陽老將多廻席魯國諸生半在門劉長卿獻寧淮軍節度相公詩)
篤家聲(詔𤼵山西將秋屯隴右兵凄凉餘部曲燀赫丨丨丨鵰鶚乘時去驊騮顧主鳴艱難須上策容)
(易即前程斜日當軒蓋高風卷旆旌安邊仍扈從莫作後功名杜甫送郭中丞充隴右節度詩)近緫戎
(詔出未央宫登壇丨丨丨上公周太保副將漢司空弓抱關西月旗翻渭北風岑參送李太保充渭北節度詩)
古今合璧事類備要後集卷六十
