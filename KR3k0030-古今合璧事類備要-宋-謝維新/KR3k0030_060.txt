古今合璧事類備要前集卷六十
宋謝維新撰
婚禮門
婚姻附(卜筮姑舅)(仙遇兩姨)(門望師友)(同姓士世婚門下)
(貴婚再嫁)(富婚續親)(貧婚約婚)(有疾求婚)(幼婚強婚)(晚婚辭婚)(再娶)
事類婚姻(妻父曰丨壻父曰丨後漢順帝紀注婚者昏時行禮故曰婚姻者婦人因夫故曰姻白虎)
(通)室家(丈夫生而願為之有丨女子生而願為之有丨滕文)隂禮(以丨丨教親則人不怨注男女)
(之禮也婚姻以時則男女不怨曠禮)大倫(夫婦人倫之大綱王吉云)好仇(窈窕淑女君子丨丨詩)
嘉耦(丨丨曰妃怨耦曰仇左傳)結褵(親丨其丨九十其儀)繫援(董叔娶於范氏曰將以求丨丨)
(也)納采(將為婚必先媒通其言乃後使人丨其丨擇之禮用鴈為䞇取其隂陽往來之義也)問名
(丨女丨而卜之知其吉凶也禮如納采)納吉(卜於廟得吉兆復使往告婚姻之事)納徵(用玄纁不)
(用鴈)請期(由夫家卜得吉日乃使人往辭之)親迎(及納采問名請期並用鴈也禮)合二姓
(丨丨丨之好上以事宗廟下以繼後世也禮記)娶異姓(婚禮萬世之始也丨於丨丨所以附遠厚别也)
(婚禮不賀人之序也郊特牲娶妻不娶同姓買妾不知其姓則卜之注男女同姓其生不蕃坊記)占星
候(綢繆束薪三星在天注三星參也謂心星也心有尊卑夫婦之象又為二月之合宿故嫁取者以為候焉)
(昏而火星不見嫁娶之時也今我束薪於野乃見其在天則三月之末四月之中見於東方故云不得其時詩)
(綢繆)用昏昕(凡行事必丨丨丨注遣使行玄纁吉禮必用昕時親迎乃用昏時婚禮)以著
代(婚禮所丨丨丨也禮)不論財(婚娶而丨丨夷虜之道也君子不入其鄉古者男女之族各擇德焉)
(不以財為禮文中子)秦晉匹(秦伯納女五人於晉公子懷嬴與焉奉匜沃盥既而揮之怒曰丨丨丨也)
(何以卑我左傳)齊宋子(豈其食魚必河之魴豈其娶妻必丨之姜豈其食魚必河之鯉豈其娶妻必丨)
(之丨詩)桃夭宜室(丨丨婚姻以時也桃之夭夭灼灼其花之子于歸丨其丨家注婦人謂嫁曰歸)
(國風)梅實及時(標有梅男女及時也標有梅其實七兮求我庶士迨其吉兮注喻始衰也同上)
蔦蘿施松(頍弁詩丨與女丨丨于丨柏施於松上注丨寄生也女丨菟絲也)蒹葭倚玉
(世說毛曾與夏侯共坐時人謂丨丨丨丨也)歌詠鳳凰(司馬相如琴中挑文君歌曰鳳兮鳳兮歸)
(故鄉遨遊四海求其凰又云鳳兮鳳兮從我栖得托字尾兮永為妃徐陵玉臺新詠)詩喻魚水(齊桓)
(公使管仲求寗戚戚應之曰浩浩乎育育乎管仲不知婢子曰詩有之浩浩乎水育育者魚未有室家安召我)
(居注水魚喻人配偶寗戚有伉儷之思故陳此詩管子)侍執巾櫛(晉太子圉為質於秦將逃歸謂)
(嬴氏曰與子歸乎對曰子晉太子而辱於秦子之欲歸不亦宜乎寡君之使婢子丨丨丨丨以固子也從子而)
(歸棄君命也不敢從亦不敢言遂逃歸僖二十二年)示訓箕帚(庾衮孤兄女曰芳將嫁衮乃刈荆苕)
(為箕帚訓其女)天子主婚(韋后嘗為其弟洵與蕭至忠殤女冥婚至忠又以女妻后舅崔從禮子無)
(詖兩家合禮帝主蕭后主崔時謂丨丨丨丨皇后娶婦)公主下嫁(杜中立開成初文宗欲以真源)
(臨真二丨丨降士族謂宰相曰民間脩婚姻不計官品而上閥閱我二百年天子顧及崔盧邪詔宗正卿取世)
(家子以聞中立及校書郎衛洙得召見禁中拜著作郎月中遷光禄少卿駙馬都尉尚真源長公主)婚嫁
已畢(向長字子平男女丨丨丨遂恣意遊五嶽名山相謝靈運謂子尚曰男娶女嫁畢勑斷家事勿復)
(關)婚嫁相顧(諸葛恢大女適庾會會被蘇峻害其女改適江霦次女適羊楷子衡娶鄧攸女於時)
(謝尚書求婚小女乃云羊鄧是平婚江家我顧伊庾家伊顧我世說)因婚報德(吳師入郢楚子取其)
(妹季芊以出楚昭王之奔鄭楚大夫鍾建負季芊以從王將嫁季芊季芊辭曰所以為女子遠丈夫也鍾建負)
(我矣以妻鍾建以為樂尹定四五代和凝舉進士梁義成軍節度使賀瓌辟為從事瓌與唐莊宗戰於胡柳瓌)
(敗脫身走獨凝隨之反顧見凝麾之使去凝曰丈夫當為知己死吾恨未得死所爾豈可去也已而一騎追瓌)
(幾及凝叱之不止即引弓射殺之瓌由此得免瓌歸戒其諸子曰和生忠義之士也後必富貴爾其謹事之因)
(妻以女後官至太子太傅封魯國公)棄妻别娶(後漢竇玄以形貌絶異天子以公主妻之舊妻與玄)
(書别曰丨丨斥女敬白竇生卑賤鄙陋不如貴人妾日以遠彼日以親衣不厭新人不厭故悲不可忍怨不可)
(去彼獨何人而居我處)善謔成婚(柳子厚云亡妻楊氏今禮部郎中凝之女許嫁於我柔日既卜)
(乃歸於柳氏恭惟先府君崇重友道於郎中最深髫稚好言始於丨丨雖間在他國終無異辭凡十有三歲而)
(二姓克合奉初言也墓誌)荒陬無婚(柳宗元貶永州司馬移書言情曰丨丨中少士人女子丨與為)
(丨世亦不肯與罪人親昵以是嗣續之重不絶如綫)王謝門高(侯景請娶於王謝上曰丨丨丨丨非)
(偶可於朱張以下訪之通監梁紀)王滿非偶(齊沈約彈丨源嫁女與丨璋男鸞彈文曰璋之下錢)
(五萬源以所聘餘直納妾丨丨連姻實駭物聽潘楊之睦有異於此文選)女皆乘龍(孫雋文英與李)
(元禮俱娶太尉桓焉之女人謂和叔元兩女乘龍言得壻如龍)壻不愜意(謝奕女道韞初適王凝之)
(還甚不樂安曰王郎逸少子不惡汝何恨也答曰一門叔父則有阿大中郎羣從兄弟則有封胡羯末不意天)
(壤之間乃有王郎)女妻遊士(李白上裴長史書云乃杖劍去國辭親遠遊南窮蒼梧東涉溟海見)
(鄉人相如大誇雲夢之事云楚有七澤遂來觀焉而許相公家見招妻以孫女便憩息於此至移三霜焉)女
事館賓(見後聘後登第)烏羊為禮(南史孔淳之與王敬弘為方外之遊又申以婚姻敬弘以)
(女適淳之子遂以丨丨丨所乘車轅提壺丨丨至於盡歡共飲迄暮而歸或怪其如此答曰固亦農夫田父之)
(禮也隱逸傳)㯽榔成俗(唐南蠻歌羅國中其俗嫁娶納丨丨多至三百盤)斥去帷幔
(范文正公之子純仁娶婦將歸或傳婦以羅為帷幔者公聞之不悦曰羅綺豈帷幔之物耶吾家素清險安得)
(亂吾家法敢持至吾家當火於庭遺事)不論資裝(司馬温公曰文中子曰婚娶論財夷虜之道也)
(夫婚姻者所以合二姓之好上以事宗廟下以繼後世也今世俗之貪鄙者將娶婦先問資裝之厚薄將嫁女)
(先問聘財之多少至於立契約云某物若干某物若干以求售女者亦有既嫁而後欺紿負約者是乃駔儈鬻)
(奴賣婢之法豈得謂之士大夫婚姻哉其舅姑既被欺紿則殘虐其婦以攄其忿由是愛其女者務厚資裝以)
(悅其舅姑殊不知彼貪鄙之人不可盈厭資裝既竭則安用汝女哉於是質其女以責貨於女氏貨有盡而責)
(無窮故婚姻之家往往終為仇讎矣是以世俗生男則喜生女則戚至有不舉其女者用此故也然則議婚姻)
(有及於財者皆勿與為婚姻可也又曰凡議婚姻當先察其壻與婦之性行及家法何如勿苟慕其富貴壻)
(苟賢矣今雖貧賤安知異日不富貴乎苟為不肖今雖富貴安知異日不貧賤乎婦者家之所由盛衰也苟慕)
(一時之富貴而取之彼挾其富貴鮮有不輕其夫而傲其舅姑者養成驕妒之性異日為患庸有極乎借使因)
(婦財以致富依婦勢以取貴苟有丈夫之志氣者能無愧乎)嫁娶異宜(安定胡先生遺訓嫁女必)
(須勝吾家娶婦必須不若吾家或問其故曰嫁勝吾家則女之事人必欽必戒婦不若吾家則事舅姑必執婦)
(道曾孜滌記)童稚不許(司馬温公曰世俗好於襁褓丨丨之時輕許為婚亦有指腹為婚者及其)
(既長或不肖無賴或有惡疾或家貧凍餒或喪服相仍或從官遠方遂至棄信負約連獄致訟者多矣是以先)
(祖太尉書曰吾之男女必俟既長然後議婚既通書不數月必成婚故終身無此悔乃子孫所當法也)
卜筮鳳占和鳴(懿氏卜妻陳敬仲其妻占之是謂鳳凰于飛和鳴鏘鏘有媯之後將育子姜五)
(世其昌並于正卿八世之後莫之與京左)龜筮從長(晉獻公欲以驪姬為夫人卜之不吉筮之吉公)
(曰從筮筮短龜長不如從長同上)
仙遇華陽玉女(南昌蕭防得第為句容簿縣有三茅宫九錫亭瑞芝館碧奈洞防遍遊之至玉)
(晨觀有青童請至大門金書牌曰華陽洞又至一門曰蘂珠殿有一人紫袍稱東方大夫名朔為華陽洞王謂)
(曰公之遠袒蕭史真人臠董雙成與公為婦扶侍者雲英夫人秉扇者吳綵鸞許飛瓊接引者梁玉清衛承莊)
(姮娥結髮麻姑合卺中夜梁玉清衛承莊引防至蘂珠殿禮後堂見一女子乃舊曾見諸葛氏交拜梁玉清致)
(辭曰丨丨丨丨聖世才郎仙凡契合如鳳求凰今夕相偶和鳴鏘鏘夀筭天地慶衍無疆禮畢宴於蘂珠殿曲)
(終青童召防曰雙成夫人請君暫起防避席恍若夢覺四顧已失蘂珠殿矣但見左右深林茂草尋玉晨觀歸)
(縣已半山防遂休官入山雲堂廣記)天台仙女(劉晨阮肇入丨丨山棌藥迷道見二女顔容絶妙邀)
(過家設酒行夫婦之道住半年還家已後失所在續齋諧記)裴航雲英(見夤緣類)蕭史弄
玉(弄玉家蕭史善以簫作鳳鳴後隨鳳飛去)
門朢女娶高國(見後辭婚)不與凡裔(尚宫宋若昭欲以學名家家亦丨欲丨寒鄉丨)
(丨為姻對孔帖)多尚閥閱(山東士人丨丨丨丨後雖衰其子孫猶負世朢凡嫁娶必多邀錢幣故人)
(謂之賣婚唐史)皆取勲貴(唐初王妃王壻丨丨當世丨丨名臣家未嘗尚山東舊族後房元齡魏徵)
(李勣復與婚故朢不減然每姓第其房望雖一姓中高下懸隔李義府為子求婚不得始奏禁焉其後天下衰)
(宗落譜昭穆所不齒者皆稱禁婚家益自貴同上)好求甲門(張說丨丨山東婚姻與張氏親者皆)
(為丨丨四姓鄭氏不離滎陽崗頭盧潭底李土門崔皆為顯族國史補)婚皆名族(李日知貴諸子)
(方總角皆通婚名族時人譏之)帝后姻戚(竇威帝嘗引入卧内謂曰昔周有八柱國吾與公家是也)
(今我為天子而為内史令事固有不等耶威懼頓首謝曰臣家在漢再為外戚至元魏有三皇后今陛下龍興)
(臣復以姻戚進夙夜懼不克任帝笑曰公有三后族夸我邪關東人與崔盧婚者猶自矜大公世為帝戚不亦)
(貴乎孔帖)族屬姻家(李敬之進吏部尚書凡三娶皆山東舊族又與趙李氏合譜故臺省要職多丨)
(丨丨丨)不附宰相(王義方魏證異之欲妻以夫人之姪辭不取已而證薨乃取其女人問其故曰)
(初丨丨丨丨今感知己故也)引就清列(李德遠與李林甫善常慕山東著姓為婚姻丨丨丨丨)
同姓昭公孟子(陳司敗問丨丨知禮乎孔子曰知禮曰君娶於吳為同姓謂之吳丨丨君而知)
(禮孰不知禮)晉侯四姬(丨丨内實有丨丨焉皆同姓左)崔盧非古(任薛王劉丨丨之婚)
(丨丨也何以眡譜注任薛出黃帝王劉出舜崔盧出帝嚳文中子)盧慶同宗(丨蒲癸娶丨舍女丨)
(丨也人謂之曰男女辨姓子何不避宗何也曰宗不予避之余焉避之詩賦斷章予所取求焉惡避宗注苟有)
(求於慶氏不復避宗譬如賦詩直取斷章之義)以劉嫁劉(晉劉頌嫁女臨淮陳矯矯本劉氏子與頌)
(近親出養於姑改姓陳氏中山劉氏譏之頌曰舜後姚虞陳田本同根系而世皆為婚禮律不禁今與此同議)
(為昏可也)以王娶王(司空陳萊王基當世大儒而不達禮為子納司空王沉女以姓同源異王莽)
(娶王咸女以為源異不同而娶之)
世婚劉范世姻(丨氏丨氏丨為婚丨注劉氏周卿范氏晉大夫左)鄭王世婚(鄭崇)
(字子游本高密大族世與王家相嫁娶也)潘楊世親(楊經字仲武潘岳作誄文云藉三葉世親之恩)
(而予之姑余之伉儷焉丨丨之睦有自來矣)朱陳世好(事見詩集)
姑舅秦女事晉(晉太子圉為質於秦秦歸河東以懷嬴妻之左傳)劉女適費(蜀費)
(觀劉璋璋妻乃觀之族姑璋又以女妻觀)姑女得壻(温嶠丨有丨屬嶠覓壻嶠自有婚意答曰佳壻)
(難得但得如嶠如何姑曰何敢希汝比也後日嶠報姑云已丨丨矣門地壻身不減嶠因下玉鏡臺一枚姑大)
(喜既交婚禮畢姑女披紗扇撫掌大笑曰我固疑是老奴果如所卜)舅子結姻(老蘇女幼而好學慷)
(慨能文適其母之兄程濬之子之才詩曰汝母之兄汝伯丨求以厥丨來丨丨鄉人嫁娶重母黨雖我不肯將)
(安云蘇集姑以上係姪娶女)姪從其姑(晉獻公筮嫁伯姬於秦遇歸妹之睽姪其從姑左傳)母
娶其黨(叔向欲娶申公巫臣氏其丨欲丨丨丨叔向曰吾母多而庶鮮吾懲舅氏矣)性似我
家(李膺之姑為鍾皓兄之妻生子瑾好學慕古與膺同年俱有令名膺祖太尉脩常言瑾似我家性以膺妹)
(妻之)妻以小女(張鎰幼女倩娘見外甥王宙美容範嘗戲曰後當以小女妻之後為夫妻陳翰異聞)
(錄)戱呼王郎(王仙客劉振之甥也振有女曰無雙小仙客數歲皆幼穉丨丨相狎振妻常呼仙客)
(為丨丨子舅以上係甥娶女)
兩姨大喬小喬(喬公二女皆國色孫策納丨丨周瑜納丨丨吳志)蕭郎陸郎(蕭嵩)
(與陸象先為僚壻宣州夏榮善相謂象先曰陸郎十年位極人臣然不及丨丨一門盡貴)姊妹妯娌
(崔休弟之子愍字長謙刺史盧尚之以長女妻之休為子悛求其次女曰家道多由婦女欲令丨丨丨丨尚之)
(感其義於是同日成婚)兄弟婚姻(郭逸有二女長女妻崔浩次女復妻其弟詩曰丨丨丨丨無胥)
(遠矣)
師友妻以己子(子謂公冶長可妻也雖在縲絏之中非其罪也以其子妻之語)妻以兄
女(子謂南容邦有道不廢邦無道免於刑戮以其兄之子妻之語戴逵字安道性不樂當世常以琴書自)
(娛師事徵士范宣於豫章宣異之以丨丨妻焉)從婦翁學(後漢馬融有俊才初京兆摰恂以儒術教)
(授隠於南山不應徵聘名重關西融從其遊學博通經籍恂竒融才以女妻之後漢鮑宣妻桓氏字少君宣)
(嘗就少君父學父竒其清苦以女妻之裝送甚厚宣不悦曰少君生富驕習美飾吾貧賤不敢當禮少君乃悉)
(歸侍御服飾更着短布裳與宣共挽鹿車歸鄉里拜姑畢提甕出汲修行婦道宣官司隸校尉子永中興初為)
(魯郡守永子昱從容問少君曰太夫人寧復識挽鹿車時不對曰先姑有言存不忘亡安不忘危吾安敢忘乎)
與婦翁親(前京房字君明淮南憲王舅張博從房學易以女妻房房丨相親)序婦翁文
(李漢少事韓愈辱知最厚韓愈以女妻之嘗編昌黎文仍為之序)傳婦翁業(葛洪好神仙導養法)
(師事太守鮑玄玄以内學逆占將來見洪深重之以女妻洪洪丨丨玄業)為女覓壻(後魏劉延明年)
(十四就博士郭瑀學弟子五百餘人瑀有女選壻惟有心於延明别設一席曰吾有一女欲覓一快女壻誰坐)
(此者吾當妻焉延明奮衣坐曰延明其人也瑀遂以女妻之)為孫娶婦(范蜀公名鎮字純仁少學)
(於鄉先生龐直温直温之子昉卒於京師公娶其女丨丨婦養其妻子終身係鄰舍)
門下士以才見竒(魏公孫瓚字伯珪為郡小吏為人美姿儀性辨惠侯太守竒其才以女妻)
(焉)因相知貴(王鍔為辛果下偏禆一旦擊毬馳騁酣鍔向天呵氣高數丈若匹練上衝果謂妻曰)
(此極貴相以女妻之)廐中騏驥(刺史杜廣初為劉景廐卒景執手曰久負賢者告其妻曰吾為女求)
(夫三十年不覺丨丨有丨丨於是妻之)幃外鸛雀(唐裴寬為潤州參軍刺史韋詵有女擇所宜歸)
(登樓見人於後圃有所瘞藏訪諸吏曰參軍裴寬居也詵問狀答曰適有人以鹿為餉不敢自欺故瘞之詵歎)
(異乃引為按察判官許妻以女歸語妻曰嘗求佳壻今得矣明日丨其族使觀之寬時衣碧瘠而長既入族人)
(皆笑笑呼為碧丨丨詵曰愛其女必以為賢公侯妻也何以貌求人卒妻寬本傳)
貴婚已貴而娶(唐相白敏中始娶已朱紫矣嘗戱其妻曰接脚夫人)登第後娶(宋李)
(象字昭文應進士丨丨宰臣劉昫愛其才以猶女妻之吳氏越州山隂人父母賢之謂必得名士乃可為配李)
(䕫之名聞朝廷繼擢高第遂以妻之)未第不娶(富文忠嘗謂邵伯温曰吾之年二十八登第方娶當)
(先公先夫人時丨丨决丨許丨聞見錄)娶後登第(王沂公曾初就殿試時固己有盛名李文靖公)
(沆為相適求壻語夫人曰吾得壻矣乃舉公姓名曰此人今此不第後亦當為公輔是時吕文穆家亦求姻於)
(沂公公聞文靖之言曰李公知我遂從李氏唱名果第一)聘後登第(杜祁公少時客濟源有縣令者)
(能相人厚遇之與縣之大姓相里氏議昏不成祁公亦别娶久之祁公妻死令曰相里女子當作國夫人矣相)
(里兄弟二人前却祁公之議者兄也令召其弟曰秀才杜君人材足依也當以女弟從之議遂定其兄尤之弟)
(曰杜君令之重客令之意其可違兄悵然曰姑從之俾教諸兒讀書耳祁公未成婚赴試京師登科相里之兄)
(厚資往見公曰婚已定議其敢違某既出仕頗憂門下無與教兒讀書者爾凡遺却之相里之兄大慙以歸祁)
(公既娶相里夫人至從官以兩郊禮奏異恩任相里之弟後官至員外郎並同上)
富婚資裝遣嫁(後漢鮑宣妻桓氏字少君裝送資賄甚盛宣不悦妻乃悉歸侍御服飾更着布)
(裳)錢幣賣婚(見前門朢)
貧婚陳平席門(丨丨少時家貧好讀書及長可娶婦富人莫與者貧者平亦愧之戶牖富人張)
(負有女孫五嫁夫輙死人莫敢娶平欲得之邑中有大喪平家貧侍喪以先往後罷為助負見之喪所獨視偉)
(平平亦以故後去負隨平至其家家乃負郭窮巷以丨為丨然門外多長者車轍負歸謂其子仲曰吾以女孫)
(與丨丨仲曰平貧不事事一縣中盡笑其所為獨奈何與之女負曰固有美如陳平長貧者乎卒與女為平貧)
(乃假貸幣以聘子酒肉之資以内婦負戒其孫曰母以貧故事人不謹事兄伯如事乃父事嫂如事乃母平既)
(取張氏資用益饒游道日廣)相如壁立(司馬丨丨會卓文君新寡以琴心挑之遂奔而其家徒四)
(丨丨既為夫妻王孫悦乃厚與錢百萬及僮婢焉)練裳遣嫁(後漢逸民戴良有五女家貧每有求)
(婚輙便許嫁丨丨布被竹筒木履而遣之)賣犬遣嫁(吳隠之將嫁女謝石知其貧素遣女必當率薄)
(乃令移廚帳助其經營使者至見婢牽犬賣之此外蕭然無辦)
有疾納舅盲女(北史崔巨倫有姊明惠有才行因患眇一目内外親族莫有求者其家議欲下)
(嫁之巨倫姑趙國季叔胤之妻聞其慚感曰吾兄盛德不幸早世肯令此女屈事卑族乃為子翼納之時人歎)
(其義識)娶姨廢女(唐孫泰姨老以二女為託曰長女損一目汝可妻其女弟姨卒取其姊或詰之)
(答曰人有廢疾非泰何適)不許辭疾(華隂吕君舉進士聘里中女未行既中第婦家言曰吾女故無)
(疾既聘而後盲敢辭吕君曰既聘而後盲君不為欺又何辭遂娶之生五男子皆中進士第其一人丞相汲公)
(是也后山叢談)不背前約(劉廷式本田家鄰舍翁有女約與為婚契闊數年廷式登第歸鄉訪鄰翁)
(而翁已死女因病雙瞽家極困餓廷式使人申前好而女之家辭以疾仍以傭耕不敢姻士大夫廷式曰與翁)
(有約豈可以翁死女疾而背之乎卒與成婚閨門極睦其妻相㩦而後行凡生數子廷式嘗坐小譴監司欲逐)
(之嘉其美行遂為之闊略其後妻死哭之極哀東坡高其行為文以美之夢溪筆談)
幼婚幼議母黨(周恭叔自太學早年登科丨丨丨丨之女登科後其女雙瞽遂娶焉愛過常人)
(伊川曰某未三十時亦做不得此事尹氏言行錄)早娶外氏(傅咸泥陽人六歲從母省繼外祖母)
(嚴氏嚴氏曰此千里駒也以其妹之女妻之)
晚婚枯楊生稊(丨丨丨丨老夫得其女妻易大過)枯楊生華(丨丨丨丨老婦得其)
(士夫同上)三十未娶(禹年三十丨丨行塗山有白狐九尾造禹塗山人歌曰緌緌白狐九尾龐龐成)
(子家室乃都攸昌禹遂娶之吕氏春秋顔延年好讀書無所不覽行年丨丨猶丨婚南史)四十無
室(阮脩字宣子丨丨未有室王敦等斂錢為婚皆名士也時慕之者求入錢而不得晉本傳康節先生作)
(元名君傳曰年四十未有室願為妻者不拒)隱居絶婚(齊何點丨丨不仕丨丨何尚之強為娶任)
(氏禮畢將親迎點涕泣求執本心遂罷既老又娶魯國隠者孔嗣女雖昏亦不與妻相見别宇以處之人莫諭)
(其意張融為詩嘲之曰惜哉何處士薄暮遘荒淫南史)處士燕爾(處士陳貺閩人有詩名五十方)
(娶有慶之者曰丨丨新郎丨丨安乎答曰呵呵僕少處山谷莫預世事不知衣裾之下有此珍美嗣主徵之或)
(問細君置之何所對曰暫寄師叔寺中或曰婦人年少為德不一何不防閑答曰鎻之矣或曰其如水火何曰)
(鑰匙已付之矣江南野史)
再娶妻亡再娶(衛玠妻父樂廣有海内重名議者以為婦翁冰清女壻玉潤以天下大亂移家)
(而行至江夏玠妻先亡征南將軍山簡見之甚相欽重簡曰昔戴叔鸞嫁女惟賢是與不問貴賤况衛氏權貴)
(門戶令朢之人乎於是以女妻焉)姑女為繼(温嶠事見姑舅注又互見繼室類)
再嫁生子再嫁(聲伯之母不聘穆姜曰吾不以妾為姒生聲伯而出之嫁於齊管于奚生二子)
(而寡以歸聲伯聲伯以其外弟為大夫而嫁其外妹於施孝叔郤犨來聘求婦於聲伯奪施氏婦以與之婦人)
(曰鳥獸猶不失儷子將若何曰吾不能死亡婦人遂行生二子於郤氏郤氏亡歸二子於施氏施氏逆諸河沈)
(其二子婦人怒曰已不能庇其伉儷而亡之又不能字人之孤而殺之將何以終遂誓施氏成公十一年)喪
夫再嫁(諸葛恢女嫁庾亮子會婦既寡不復出嫁此女性兇強無有登車理恢既許江霦婚乃移家近)
(之後誑女云宜徙於是家人一時去獨留女在後比其覺已不復得出江暮來女哭罵彌甚積日漸歇江暝而)
(入宿但在對床上後觀其意轉江乃詐魘良久不寤聲氣轉急女乃呼婢云喚江郎覺江於是躍來就之曰我)
(自是天下之男子卿何事而乃見喚耶既爾相關不得不與人語女默然而慙情誼遂篤恢女既改適與亮書)
(及之答曰賢女尚少故其宜也感念亡兒若在初沒世說)張女五嫁(陳平事)文君新寡
(相如事並見貧婚類)四燈正坐(筍采爽之女為隂喻妻而夫早亡爽逼嫁與太原郭奕采入郭)
(氏家暮乃去帷帳建丨丨按劍丨丨郭不敢通)三年不言(李元盛后尹氏好學初適扶風馬元正再)
(為元盛繼室以再醮之故丨丨丨丨)鸞鏡對舞(罽賓王獲一鸞不鳴夫人曰丨見類則鳴乃垂丨以)
(照之鸞覩影乃悲鳴而舞異苑)膠弦重續(漢武帝時西海有獻膠五兩者武帝射於甘泉宫帝弓弦)
(斷西使乞以所進膠續之弦兩頭遂相着曰可以射終日不斷帝大悦因名續弦膠博物志借用)
續親以妹繼室(韓須如齊逆女齊陳無宇送女致少姜少姜有寵於晉侯晉侯謂之少齊少姜)
(卒齊侯使晏嬰請繼室於晉曰寡君不腆先君之適以備内官焜燿先人之望則又無禄早世隕命寡人失望)
(君義不忘先君之好惠顧齊國辱收寡人徼福於太公丁公二公齊先君照臨敝邑鎮撫其社稷則猶有先君)
(之適及遺姑姊妹若而人君若不棄敝邑而辱使董振擇之以備嬪嬙寡人之望也韓宣子使叔向對曰寡君)
(之願也寡君不能獨任其社稷之事未有伉儷在衰絰之中是以未敢請君有辱命惠莫大焉若惠顧敝邑撫)
(有晉國賜之内主豈惟寡君舉羣臣實受其貺其自唐叔以下實寵嘉之遂成婚左傳)再娶少女
(崔浩娶郭逸女逸妻王氏竒浩以為得壻後女亡故以少女繼婚浩遂重結好)繼納小妹(李行修娶)
(王仲舒女其幼妹從其後女亡仲舒託行修續親夢女曰納小妹則妾幸矣李遂續王氏婚)擇娶九
姨(龍圖劉公曄未第前娶尚書晃之長女早亡而趙氏猶有二妹皆未適人既而劉公登科晃捐館夫人復)
(欲妻之使媒妁通意劉曰若有武有之德則不敢為姻如言禹别之州則庶可從命蓋劉公不欲七姨為匹意)
(欲九姨議親故也夫人諾曰諺云薄餅從上揭劉郎纔及第豈得便揀點人家女劉曰非敢有擇但七姨骨相)
(寒薄遂娶九姨後生七子皆至大官七姨後適關生竟不第落泊寒餒暮年劉氏養之終身青箱雜記)再
娶小姨(歐陽公修與王宣徽拱辰同為薛簡肅公子壻文忠公先娶長女王拱辰娶其次後文忠丨丨)
(其妹故文忠有舊女壻為新女壻大姨夫作小姨夫之戲)
約婚指腹為婚(賈復與五校戰大破之復傷瘡甚光武驚曰失吾名將聞其婦有孕生女邪我)
(子娶之生男耶我女嫁之)懷孕許婚(韋放字元直與吳郡張率皆有側室懹孕因指腹為昏其後各)
(産男女未及成長而率亡及為北徐州刺史時有貴族請昏者放曰吾不失信於吾友乃以息岐娶率女又以)
(女適率子時稱放能篤舊南史)齎裝尋約(東都仁和里裴尚書寬子孫衆盛實為名閥天后時宰相)
(魏元同選為壻未成婚而魏陷羅織獄家徙鎮嶺表及北還女已踰笄其家無以為資剪下髮為尼有一尼自)
(外至曰女福豐厚必有令匹子孫將遍天下宜北歸家人遂不敢議及荆則裴賫裝以迎矣出柳玭家訓)登
第申好(見有疾類不背前約)
求婚玉田得璧(見夤緣類)文書銜袖(唐處士侯高將嫁其女曰吾一女怜之必嫁官)
(人不以與凡子王適懷竒負氣曰吾求婦久矣聞侯翁可人意且闈其女賢謾謂媒嫗曰吾明經及第即官人)
(侯翁女幸嫁若能令侯公許我即進百金嫗諾公曰誠官人即取文書來適計窮吐實嫗曰無苦我祗得一卷)
(書粗若告身者我袖以往公未必取視公望見丨丨丨丨果信不疑曰足矣以女適王氏韓王適碑以上男)
(家求女)可求佳對(晉元帝謂劉隗曰鄧氏晉妹卿丨為丨丨)敬慕公子(宗連謂趙元叔)
(曰鄙人切不自量丨丨丨丨今有一女願為箕帚妾公子意何如元叔遂聘為妻以上係女家求男)
強婚強使委禽(鄭徐吾犯之妹美公孫楚聘之矣公孫黑又使強委禽焉女曰子晢誠美矣抑)
(子男夫也左傳)強使婚昵(唐于頔常怒判官薛正倫奏貶陜州長史比詔下頔中悔奏復署舊職正)
(倫死以兵衛其居丨丨孽子丨丨)何愛一女(孫破虜吳夫人早失父母與弟景居孫堅聞其才貌)
(欲娶之吳氏親戚將拒焉夫人曰丨丨丨丨以取禍乎)以安六親(中宮常侍唐衡欲以女妻汝南)
(傳公明不娶轉以女妻荀彧彧父緄慕衡勢誡彧娶之為論者所譏臣松之云時閽竪用亊四海屏氣尤懼唐)
(衡威權莫二順則六親以安違則大禍立至斯以存易亡之由昔蔣詡娶於王氏無損清高之操緄之此婚庸)
(何傷乎典略)
辭婚以遠悔婚(王褒偉元與管彦為友約男女為婚彦後葬父於洛陽褒遂别嫁其女謂彦弟)
(馥曰昔嫁姊妹皆遠吉凶斷絶今賢兄葬父洛陽而京邑豈吾結好之意哉馥曰嫂齊人也當還褒曰豈有葬)
(父洛陽而隨妻去齊如此去就何婚之有)因隙絶婚(王珣兄弟皆謝氏壻以猜嫌致隙太傅遂與珣)
(兄弟絶婚珣在東聞安薨便出京師詣族弟獻之曰吾欲哭謝公獻之驚曰所朢於法護於是直前哭之甚慟)
(法護珣小字魏袁術字公路為子索吕布女後布怨術女已在塗追還絶婚)怒郤求婚(王述字懷)
(祖子坦之為桓温長史温欲為子求婚於坦之及還省父而述愛坦之雖長太猶抱寘膝上坦之因言温意述)
(大怒遽排下曰汝竟癡耶詎可畏温面而以女妻兵耶)辭弗與婚(魏王謙為大將軍何進長史進)
(以名公之胄欲求為婚見其二子使擇焉謙弗許)一語謝絶(謝尚書裒求婚諸葛恢小女恢曰我)
(不能與謝裒兒婚)一語敗盟(白敏中為相嘗欲以進士侯温為子壻且有日矣其妻盧氏曰身為)
(宰相願為我壻者多矣已既姓白又以侯氏子為壻必為人呼作白侯耳敏中乃止焉以上係女家辭婚)
辭齊非偶(春秋鄭太子忽有功於齊齊侯請妻之忽丨人問其故答曰人各有偶丨大丨吾丨)畏
霍權盛(漢雋不疑字曼倩為京兆尹大將軍霍光欲以女妻之不疑畏其盛大固辭)張範辭
袁(魏丨丨字公儀袁隗欲以女妻範範丨不受)亘諧辭劉(丨丨字伯緒劉表欲以姪女妻之辭)
(因陳張處拒不受)不為亂倫(晉陸玩為侍中司空兄曄為尚書僕射錄光禄事父英高平相玩子)
(納尚書令王導初至江左請婚於陸陸曰培塿無松栢薰猶不同器玩丨丨丨丨之始)不結高門
(見擇婦門)以妻讓兄(蒼吾繞娶妻而美讓與其兄讓則讓矣非禮之讓也家語)辭室與弟
(敝無存之父將室之辭以與其弟曰此行也不死必娶高國注言欲立功娶卿相女係男辭婚)
詩集結婚(冉冉孤竹生結根太山阿與君為新婚兔絲附女蘿兔絲生有時夫婦會有宜千里遠丨)
(丨悠悠隔山陂思君令人老軒車來何遲傷彼蕙蘭花含英揚光輝過時而不來將隨秋草萎君亮執高節賤)
(妾亦何為古樂府)擇婦(天下無正聲悦耳即為娛人間無正色悦目即為姝聲色非相遠貧富則有殊)
(貧為時所棄富為時所趍紅樓富家女金縷繡羅襦見人不歛手嬌癡二八初母兄未開口已嫁不須臾綠窗)
(貧家女寂寞二十餘荆釵不直錢衣上無真珠幾聞人欲聘臨日又踟躇主人會良媒置酒滿玉壺四坐且勿)
(飲聽我歌兩途富家女易嫁嫁早輕其夫貧家女難嫁嫁晚孝於姑聞君欲娶婦娶婦意何如白居易議婚)
貴婚鳴鸞桂樹(舉士江南子各以能詩聞一來取高第官佐東宫軍迎婦丞相府誇映秀才羣)
(丨丨丨丨間觀者何紛紛韓送陸暢詩)碧雞蓮幕(蔡君謨娶葛常之祖姑清源君已而赴漳南幕)
(常之曾祖通議贈詩曰藻思舊傳青管夢哲科新試丨丨才乍依仲寳丨花丨更下温郎玉照臺)玉京
狀頭(盧儲投卷謁李翺尚書長女及笄見文尋繹數四曰此人必為狀頭李聞之乃慕為壻來年果狀頭)
(及第過殿試徑赴佳期作催粧詩曰昔年將去丨丨遊第一仙人許丨丨今日已成秦晉會早教鸞鳳下粧樓)
青桂嫦娥(袁筠娶蕭安女言定未幾而擢第羅隠詩云細看月輪還有意定知丨丨近丨丨)
富婚金屏繡褥(杜詩李監宅屏開金孔雀褥隠繡芙蓉門闌多喜色女壻近乘龍)繡襦
甲帳(文蕭抵山西睹一姝歌曰若能相伴陟仙壇應得文蕭駕采鸞自有丨丨并丨丨瓊臺不怕雪霜寒)
貧婚(見擇婦注)
世婚兩姓婚姻(徐州古豐縣有村曰朱陳去縣百餘里桑麻青氛氲機梭聲札札牛駒走紛紛)
(女汲澗中水男採山上薪縣遠官事少山深人俗淳有財不行商有丁不入軍家家守村業頭白不出門生為)
(陳村氏死為陳村塵田中老與幼相見何欣欣一村唯丨丨世世為丨丨親疎居有族少長遊有羣黃雞與白)
(酒歡會不隔旬生者不遠别嫁娶先近隣死者不遠葬墳墓多遶村既安生與死不苦形與神所以多夀考往)
(往見玄孫我生禮義鄉少小孤且貧離亂失故鄉骨肉多散分江南與江北各有平生親存者終日别逝者隔)
(年聞悲火燒心曲愁霜侵鬢根一生若如此長羨陳村民白樂天朱陳村)一村嫁娶(向年顧陸丹青)
(手畫作朱陳嫁娶圖聞道一村唯兩姓不將門戶嫁崔盧我是朱陳舊使君勸農曾入杏花村而今風雨那)
(堪畫縣吏催錢夜打門東坡題陳季常所蓄朱陳村圖)
幼婚十四為婦(妾髮初覆額折花門前劇郎騎竹馬來遶床弄青梅同居長千里兩小無嫌猜)
(丨丨丨君丨羞顔未嘗開低頭向暗壁千喚不一迴十五始展眉願同塵與灰常存抱柱信豈上望夫臺十六)
(君遠行瞿唐灧澦堆五月不可觸猿鳴天上哀門前舊行迹一一生蒼苔苔深不可掃落葉秋風早八月蝴蝶)
(黃雙飛西園草感此傷妾心坐愁紅顏老早晚下三巴預將書報家相迎不道遠直至長風沙李白長千行)
結髮為妻(兔絲附蓬麻引蔓故不長嫁女與征夫不如棄路旁丨丨丨丨子席不煖君床暮婚晨告)
(别無乃太怱忙君行雖不遠守邊赴河陽妾身未分明何以拜姑嫜父母養我時日夜令我藏生女有所歸雞)
(狗亦得將君今生死地沉痛迫中腸誓欲隨君往形勢反蒼黃勿為新婚念努力事戎行婦人在軍中兵氣恐)
(不揚自嗟貧家女久製羅襦裳羅襦不復施對君洗紅粧仰視百鳥飛大小必雙翔人事多乖迕與君永相望)
(杜新昏别程正叔言婚姻結髮無義欲去之久矣言結髮為夫婦者只稱其少小也如言結髮事君結髮事)
(匈奴只言初上頭時也豈謂合髻子耶子厚云絶非禮義便當去之語錄)
晩婚猶是孩兒(陳嶠子景山數舉不遂暮年獲一第鄉里以儒家女妻之時近耳順矣合卺之)
(夕嶠自成詩云彭祖尚年八百歲陳郎丨丨小丨丨客皆絶倒南部新書)不見年少(盧彖有子弟暮)
(年猶為校書郎晚娶崔氏崔有詞翰結褵之後微有嫌色盧因請賦詩以述懷為戲崔立成曰不怨檀郎年紀)
(大不怨檀郎官職卑自恨妾身生較晚丨丨檀郎丨丨時同上)藕花作愁(白藕作花風已秋不堪殘)
(睡更回頭晚雲帶雨歸飛急去作西窗一夜愁此趙德麟細君王氏所作也德麟既鰥居因見此篇遂與之為)
(親余以為此二十八字媒也魚隱叢話)桃花相笑(劉原父再婚歐公以詩戲之云仙家千載一何)
(長浮世空驚日月忙洞裏丨丨莫丨丨劉郎今是老劉郎西清詩話)
再婚嫁玉簮中折(井底引銀瓶歌石上磨玉簮丨成丨央丨白氏六帖)寶月修圓
(玉斧修成寶月圓月邊仍有女乘鸞王荆公)
辭婚賦鷂子詩(高越燕人舉進士文價藹然鄂帥李簡賢之將妻以女越竊諭其意丨丨丨丨)
(一絶書於壁不告而去詩曰雪瓜星眸衆所歸摩天專待振毛衣虞人莫謾張羅網未肯平原淺草飛)
古今合璧事類備要前集卷六十
