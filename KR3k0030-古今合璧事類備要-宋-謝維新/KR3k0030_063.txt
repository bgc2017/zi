古今合璧事類備要前集卷六十三
宋謝維新撰
喪紀門
死喪附(凶兆作神遺言遺書遺忠遺思遺愛遺業)
事類壽考(丨丨曰卒短折曰不禄死寇曰兵禮記)消澌(死者澌也丨丨也諸侯曰薨壊聲也)
(大夫曰卒言終竟也士曰不禄不復食禄也凡五材膠漆陶冶皮草乾槁乃成也漢以來謂死為物故皆就朽)
(故也既定曰尸尸舒也骨節舒解不復能自勝歛也釋名)委蛻(身非汝有是天地之委形也生非汝有是)
(天地之委和也性命非汝有是天地之委順也子孫非汝有是天地之丨丨也莊子)上仙(千載厭世而丨)
(丨乘彼白雲至于帝鄉)舟壑(夫大塊勞我以形勞我以生佚我以老息我以死蔵丨於丨蔵山於澤謂)
(之固矣然而夜半有力者負之而走昧者不知也並同上)風燭(萬事丨丨九原草露權集)重泉(歐陽)
(詹上鄭相公書其或素蓄當在丨丨之下唐史)千古(薛收卒秦王與兄子玩敬書曰吾與伯褒共軍旅間)
(豈期一朝成丨丨也同上)正丘(狐死丨丨首仁也禮記)就木(李綱上書曰綱老矣幸未就木備位)
(保傅)捐館(秦陽君丨丨舍蘇秦傳)歸泉(逼近丨丨之期劉禹鍚慰太尉薨表)逍遙(生為附贅)
(縣疣死為決&KR2741;胡亂反潰癰忘其肝膽遺其耳目芒然彷徨乎塵埃之外丨丨乎無為之表莊子)沈瘞
(平仲曰既死豈在我焚之亦可丨之亦可丨之亦可衣薪而棄諸溝壑亦可袞衣繡裳而納諸石槨亦可唯所)
(遇焉列子)在棺(在牀曰尸丨丨曰柩柩究曰不復變也喪大記)掩屍(棺關也而以丨丨又曰櫬又曰)
(櫝小棺曰槥說文)數盡(孔子對哀公曰分於道謂之命形於人謂之性化於陰陽象形而發謂之生化)
(窮丨丨謂之死故命者性之始也死者生之終也有始則必有終也家語)死歸(古者以丨為丨也然則豈)
(死者皆得歸哉故有皃肆之徒壓溺而斃貪暴之輩刑戮以亡謂之不得其死不得所歸也父母全而生之子)
(全而歸之不虧其身不辱其親是得所歸矣所歸者猶有數品焉有跛躄而歸者有困窮而歸者有憂鞠而歸)
(者有暇豫而歸者有顯榮而歸者有欣喜而歸者佞媚於生前而得其死者跛躄而歸也愚鄙於生前而得其)
(死者困窮而歸也彊暴於生前而得其死者憂鞠而歸也三者皆茀其歸路也正直於生前得其死者暇豫而)
(歸也敏達於生前得其死者榮顯而歸也仁惠於生前得其死者欣喜而歸也三者皆坦其歸路也李英華書)
(彭陽公碑)鄰喪(丨有丨春不相里有殯巷不歌禮記)山木(弟子問於莊子曰昨日丨中之丨以不材)
(則終其天年山木篇)屬纊(丨丨俟絶氣注纊今之新綿易動搖置口鼻之上以為候也喪大記)懸衣
(蜡氏掌若有死於道路者則令埋而置揭書其日月焉丨其丨服任器于有地之官以待其人周禮)腐骨
(萬物齊生齊死齊賢齊愚齊貴齊賤十年亦死百年亦死仁聖亦死凶愚亦死生則堯舜死則丨丨生則桀紂)
(死則腐骨丨丨一矣孰知其異列子)輕毛(人固有一死死有重於泰山或有丨於鴻丨用之所趣異也司)
(馬遷傳)顔淵早死(丨丨年二十九而髮白三十二而丨丨)曾參正斃(曾子寢疾病樂)
(正子春坐於牀下曾元曾申坐於足童子隅坐而執燭童子曰華而皖大夫之簀與子春曰止曾子聞之瞿然)
(曰呼曰華而皖大夫之簀與曾子曰然斯季孫之賜也我未之聞能易也元起易簀曾元曰夫子之病革矣不)
(可以變幸而至於旦請敬易之曾子曰爾之愛我也不如彼君子之愛人也以德細人之愛人也以姑息吾何)
(求哉吾得正而斃焉斯已矣舉扶而易之反席未安而歿禮記檀弓)黔婁布被(丨丨先生卒曾西來)
(弔見尸在牖下覆以丨丨覆頭則足見覆足則頭見西曰斜其被則斂矣妻曰斜而有餘不若正之不足先生)
(生而不斜而死斜之非其意也高士傳)葛仙空衣(葛洪坐至日中兀然若睡而卒視其顔色如生)
(體亦柔軟舉尸入棺甚輕如空衣世以為尸解葛仙晉書)預知當死(魏管輅舉秀才弟辰謂輅曰大)
(將軍待君意厚冀當富貴乎輅長歎曰然天與我才名不與我年壽恐四十七八間不見女嫁男娶也是歲八)
(月為太府丞明年二月卒年四十八)但少一死(蜀宗預為鎮軍大將軍諸葛瞻初統朝事車騎將軍)
(廖化欲與預共詣瞻預曰吾等年踰七十所竊已遇丨丨丨丨何求於年少輩而屑屑造門耶)得死不
恨(陳咸與陳湯書幸蒙子公力丨入帝城丨丨丨本傳)含笑入地(漢桓帝時公孫舉東郭竇等聚)
(衆至三萬人寇青兖徐三州以司徒掾潁川韓韶為嬴長韶開倉賑之曰長活溝壑五人而以此伏罪丨丨丨)
(丨矣)減年代死(晉王徽之為黃門侍郎棄官東歸與弟獻之俱病篤術人云人命應終有生人樂代)
(者則死者可生徽之曰吾才位不如弟請以餘年代之術者曰代死者以巳年有餘得以足亡者耳今君與弟)
(俱盡何代也未幾獻之卒)却醫付命(李勣屬疾家人欲呼醫巫不許諸子固以藥進輒曰我山東田)
(夫耳今位至三公年踰八十非命乎生死係天寧就醫求活耶本傳)七日復甦(趙簡子死丨丨而甦)
(雖蛆食其舌鼻猶不為害程子曰有死而丨丨者故禮三日而斂未三日而斂皆有殺之之理遺書)半月
復生(翰林待詔戴少平卒十六日復生唐德紀)州門興慟(晉謝安卒甥羊曇輟樂彌年不由西)
(州路嘗大醉不覺至州門曇悲感以馬策叩肩詠曹子建詩生存處華屋零落歸丘山慟哭而去本傳)酒
壚念舊(王戎經黃公丨丨嘆曰昔與嵇阮為竹林之遊今嵇阮亡余為羈紲視此雖近邈若江河晉書)
聞笛興嘆(向秀作思舊賦序云余少與嵇康吕安居止並有不羈之才其後各以事見法經其舊廬)
(於時鄰人有吹笛者發音寥亮追思曩昔予感音而歎故作賦云文選)覩貌懷人(孔融與蔡邕友)
(善邕卒後有虎賁士貌類邕融每酒酣引與坐曰雖無老成尚有典型後本傳)使虜道卒(張薦為弔)
(贈吐蕃使在途被病卒其孤與軍吏童騎護輤車而東權集墓誌)寫詩立逝(中書舍人鄭居中辭)
(官遊名山一日搦管寫詩才書五字曰雲山遊已遍筆忽墜地而終職官分紀)留寄遺象(張乖崖守)
(蜀及代去留一卷實封文字與僧正希白且云候十年觀此後十年公薨於陳州訃至蜀人罷市號慟希白為)
(公設大會齋請知府凌策諫議發開所留文字乃公畫像衣兔褐繫縚草裏自為贊曰乖則違俗崖不利物乖)
(崖之名聊以表德遂畫於天慶觀仙遊閣又為之立祀)誤傳仙去(東坡既遷黃岡京師盛傳白日)
(仙去神廟聞之對左丞蒲宗孟歎息久之故東坡謝表有云疾病連年人皆相傳其已死饑寒併日臣亦自厭)
(其餘生聞見錄)
凶兆夢奠兩楹(孔子蚤作負手曳杖逍搖於門歌曰泰山其頽乎梁木其壊乎哲人其萎乎夏)
(后氏殯於東階之上則猶在阼也殷人殯於兩楹之間則與賓主夾之也周人殯於西階之上則猶賓之也而)
(丘也殷人也予疇昔之夜丨坐丨於丨丨之間夫明王不興而天下其孰能宗予予殆將死也寢疾七日而沒)
(檀弓)夢講東堂(後漢周磐年七十三謂子曰吾丨先師東里先生與我丨於東丨之奥既而長嘆豈)
(吾齒之盡乎其月卒本傳)夢見朱羆(晉春秋云平公疾夢朱羆窺屏左氏亦載此事而云黃羆入門)
夢遇白雞(謝安疾篤悵然謂所親曰昔吾夢乘温輿行十六里見一白難而止乘温輿者代其位也)
(十六里今十六年年白雞主酉今太歲在酉吾疾殆不起乎尋薨)夢論大衍(李適嘗丨與人丨丨)
(丨數寤而曰吾夀盡此乎)夢書白駒(唐杜牧夢人告曰爾應名畢復夢書皎皎白駒字或曰過隙也)
(俄而炊甑裂牧曰不祥也自為之誌悉取所為文章焚之果卒)夢懷瓊瑰(魯公孫嬰齊號聲伯初夢)
(涉洹或與之瓊瑰食之泣而為瓊瑰盈其懷從而歌之曰涉涇之水贈我以瓊瑰歸乎歸乎瓊瑰盈吾懷乎不)
(敢言三年言之暮而卒本傳)夢應玉符(唐貞元中司勲郎中李朝歸第夢二黃衫人引至戸外中)
(有人曰未至須玉魚符下也後朝當龍尾道上見一玉魚把玩至家數日卒戎幕閑談)夢山流金
(李虚中將疾謂其友韓愈曰吾夢泰山裂流出赤黃物如金左人曰是所謂大還者虚中既歿愈追占其夢曰)
(山者艮為背裂而流赤黃疽象也大還者其告之矣韓李虚中墓銘)夢燈遍城(廣守數人連卒多先)
(丨丨後作守夢燈丨郡丨未幾果卒見聞雜錄)夢桑知數(丁固夢井中生桑以問趙直荅曰桑文四)
(十八字君夀恐不過此果然佩觹集)夢棗知卒(王子堇善占夢有人夢丨堇曰棗字重來來來呼魂)
(之貌其人果卒酉陽雜爼)夢人與絹(南史沈慶之臨賜死時年八十夢有人以兩匹絹與之曰此絹)
(足度寤而謂人曰老子今年不免矣兩匹八十尺也足度無餘也本傳)夢女篩豆(王師伐金陵城)
(將破或夢女子行空中以巨篩篩物散落如豆着地皆成人問其故曰此當死於難復見一貴人盛冠服墮於)
(地云此徐舍人也既寤聞鍇死圍地中後王平甫和簁字韻詩云當時徐氏擅筆墨夜圍夢墮空中簁謂此西)
(京雜記)夢鳳集拳(有孫氏求官丨雙丨丨其兩丨以問卜者曰鳳非梧桐不栖非竹實不食卿當)
(大凶非苴杖則削杖苴杖竹削杖桐後孫氏果遭母喪集異記)夢臼炊飯(有客張贍將軍夢炊臼中)
(問解夢者王生王生言君歸不見矣臼中炊無婦也及歸其妻果卒)歲辰之䜟(鄭玄字康成夢孔子)
(告之曰起起今年丨在丨明年歲在已既寤以䜟合丨知命當終注䜟云歲在龍蛇賢人嘆本傳)月酉
之應(晉文王司馬為魏國相蜀譙周書版示文王曰典午忽兮丨丨沒兮典午謂司馬月酉為八月文王)
(果卒周傳)月犯少微(晉時有丨丨丨丨星一云處士星占者曰隠士當之戴逵有美才士人憂之俄)
(而卒晉書)月掩畢口(五代張希崇字德舉為將不喜聲色頗知星歷天福三年丨丨丨丨大星希崇)
(歎曰畢口大星邊將也我其當之正月卒本傳)月蝕東壁(開元中燕公為左丞相集賢學士將薨而)
(丨丨丨丨鄴侯傳)星殞寢室(令狐楚卒之夕有大丨丨於丨丨之上其光燭庭)星流營
中(諸葛亮據五丈原與司馬宣王相持百餘日丨丨赤而芒角自北西南丨於亮丨三投再還往大還小俄)
(而亮卒諸葛亮卒於軍楊儀等整軍而出百姓奔告宣王宣王追焉姜維令儀反旗鳴鼓若將向宣王者宣)
(王乃退儀結陣而去百姓諺曰死諸葛走生仲達司馬懿與諸葛亮相拒於五丈原會亮卒諸將燒營遁走)
(經日按行其營壘乃曰天下竒才也史)星見豫分(祖逖傳初有妖丨丨於丨州之丨逖見星曰為)
(我矣方平河北而天欲殺我此乃天不祐國也俄卒)天降玉棺(葉縣令王喬天下一玉棺於廳前喬)
(謂人曰天帝召我沐浴寢其中葬於城東風俗)天成玉樓(李長吉將死時忽畫見一緋衣人駕赤虯)
(持一版書若太古篆或霹靂古文者云當召長吉長吉了不能讀歘下榻叩頭言阿㜷長吉學語時呼太夫人)
(老且病賀不願去緋衣人笑曰上帝成白玉樓立召君為記天上差樂不苦也長吉獨泣邊人盡見之少之長)
(吉氣絶常所居窗中㪍㪍有煙氣聞行車嘒管之聲太夫人急止人哭待之如炊五斗黍久時長吉竟死李商)
(隠作小傳)鵩鳥止座(賈誼為長沙王𫝊有鵩飛入誼舍乃為賦以自廣曰單閼之歲四月孟夏庚子)
(日斜鵩集予舍止於座隅貌甚閑暇本傳)蝙蝠繞庭(李禪居廣陵晝怱有白丨丨丨丨而飛出院門)
(又出中門至外門不見其年禪妻卒輭車出即蝙蝠飛翔處也稽神錄)雷鳴炊釜(宋滕景直家在)
(廣州炊釜中有聲如雷家人走視甑上花生漸長似蓮花而赤色俄頃萎景直旬日卒古今五行紀)風吹
竈突(後漢方伎李南女傳父風角術為人妻晨詣㸑室卒有暴風婦便求歸辭二親姑不許乃跪曰家世)
(傳術疾丨卒起先丨丨丨及井此禍為主㸑者妾將亡之應乃如期而卒李南傳)畫蛇盤鏡(袁叔)
(遇異人得書云每受一命即開一幅累任皆驗一日晨起巾櫛一物墮鏡中如蛇有四足驚而疾數日卒留書)
(書尚多妻開視之皆空紙也最後一幅丨丨丨丨中而已前定錄)石兔刻文(周長孺字士彦為共)
(成縣令獵近郊有兔起草間自射中之即其處不復見兔有石刻文曰士彦當都而卒後士彦每至京師必遽)
(歸後治平日以都官員外郎卒聞見錄)食羊將滿(李德裕南行召一僧問休咎僧曰當還相公平)
(生當食萬羊今食九千六百矣所以當還積旬日振武軍節度使饋羊四百公大驚召僧告其事僧告曰萬羊)
(將滿公不還乎公曰吾不食之亦可免否曰羊至此已為相公所有後連貶崖州竟沒不還宣室志)食魚
得病(邢和璞居嵩潁間有潁陽書三篇房琯問邢終身之事邢言降魄之庭非館非寺病起於魚飱而休)
(於龜兹板其後房公舍閬州紫極宫見有治龜兹板者始憶邢之言有頃刺史具鱠邀房房悟具以板事白於)
(刺史其夕果病鱠卒)西州石折(蜀武擔石折文翁曰丨丨丨丨智士死當會子孫設酒食後三日卒)
(本傳)城樓煙出(潤州城南有丨名萬歲樓俗傳樓上丨丨刺史必死不死則貶開元後董琬為採訪)
(使居此州盡日煙出刺史憂愁而死乾元中又煙出有吏密伺之就視乃蚊子樓中有井小蟲黑色而小作團)
(而上遥看類煙從此無慮太平廣記)諺傳冰稼(唐天寳中諺曰冬凌樹稼達官怕其年冰稼而寧王)
(卒熙寧三年草木皆稼衆謂大臣當之未數日韓琦卒青箱雜記)詩定破瓜(吕仙翁有詩與張洎)
(言將作鼎鼐之句其句云功成當在破瓜年俗以破瓜為二八字洎六十六而卒乃悟談苑)洞賓與
錢(吕丨丨丨黃覺大丨七文其次十文又小錢三文曰數不可過也覺至七十餘作詩有牀頭歴日無多子)
(屈指明年七十三之句果以是歲終貢父詩話)狀元投刺(前進士楊通與楊寘丨丨相善寘丨丨自)
(稱龍首山人慶歷中登第而卒後人解曰龍首狀元也山人無禄之稱也括異志)空中甲馬(富韓)
(公元豐六年疾病五日火星殞於公所居還政堂下丨丨如甲馬聲公登天光臺焚香再拜知其將終也邵氏)
(聞見錄)山中旗鶴(邵康節一日晝睡覺言曰吾夢旌旗鶴鴈自空而下導吾行亂山中吾神往矣)
(無以藥相逼也)王雩復見(張靖言荆公在金陵未病前一歲白日見一人上堂再拜乃故郡牧吏其死也)
(已久矣荆公驚問何故來吏曰蒙相公恩以待制故來荆公愴然問雩安在吏曰見今未結絶了如要見可於)
(某夕幕廡下切勿驚呼唯可令一親信者在側荆公如其言頃之見一紫袍博帶據案而坐乃故吏也獄卒數)
(人枷一囚自大門而入身具桎梏曳病足立庭下血汚地呻吟之聲殆不可聞乃雩也雩對吏云告早結絶良)
(久而滅荆公幾失聲而哭為一指使掩其口明年荆公薨靖公門人其說甚詳談圃)傅霖來訪(張乖)
(崖少與逸人傅霖同學公既顯達求霖三十八年不可得有憶霖詩云寄語巢由□相笑此生終不羡輕肥晩)
(年守宛丘有被褐騎驢扣門大呼曰語尚書青州傅零閽吏走白公曰傅先生天下士汝何人斯呼姓名霖笑)
(曰别子一世尚爾童心是豈知世間有我哉公問昔何隠而今出霖曰予將去矣來報子爾公曰詠亦自知之)
(霖曰知復何言後一一月薨而清詩話)雷電晦冥(劉元城器之死時忽大風飛瓦驟雨如注雷電)
(畫晦於公正寢人皆駭懼而走及雨止辨色公已終矣聞者咸異焉言行錄)溪流泛漲(晦菴先生)
(朱熹以建炎庚戍生以慶元庚申三月薨於考亭所居之正寢足歲春先生故宅之前其山絶頂有數百年合)
(抱之木一株勢干雲霄一旦忽為巨風所拔夏六月溪流大漲素所未有宅前之岸為洪濤捲去數百尺)
作神箕尾列星(傅說乘東維騎丨丨而比於丨丨東維箕斗之間天漢津之東維也傅說死其)
(精神乘東維託龍尾乃列神尾上有傅說星)廣桑真官(唐韓滉廉問浙西嘗有不軌之志有李順)
(夜漂船不知所止及明泊一山下上岸見一烏巾古服引詣一宫有人自簾中語曰欲寄金陵韓公一書順得)
(書受之出門因問贊者曰此為何處恐韓公問是何人致書曰東海丨丨山也是魯國仲尼得道為丨丨理於)
(此韓公即仲由也性強夫子恐其掇刑網致書諭之順還投書韓公發視之九文九字皆科斗之書不可曉詰)
(問其由以為妖妄訪能篆籕者有一客龐眉古服自詣言識古文韓公以書示之捧書賀曰此孔宣父科斗之)
(丈也曰告韓滉謹臣節勿妄動客出門不見韓了然自憶克保終始神仙感遇集)帝宸侍中(侍丨)
(丨有八人徐庶龐德爰愉李廣王嘉何晏解結殷浩如世之丨丨是北大帝之官陶隠居真話)太極圍
編(丨丨真仙中莊周為丨丨郎同上)孔昇真人(唐明皇移入大内玩紫玉簫吹數聲有雙鶴下)
(於庭上皇曰吾受上帝為元始丨丨丨丨笛可送與大牧大牧代宗小字也俄崩楊妃傳)北斗主簿
(許收夢烏衣吏奉六封書曰府君當為北斗君陳康伯為主簿既覺陳康伯來謁收曰我作道師死不過作社)
(公今得北斗主簿余為忝矣明年同日而卒幽冥錄)天宫修門(洞丨六丨人死皆至其中宫一門)
(有二亭長四丨丨郎一天門凡八修門郎顔淵卜商今居此職又云紀瞻為天北修門郎代田錄為之陶隠居)
(真話)地下修文(蘇韶既死而甦弟節問地下事韶云顔淵卜商丨丨為丨丨郎王隠晉書)王屋
道君(許吉過丨丨山見丞相龐公道服從三四童而行吉詢童曰此丞相龐公乎童曰然吉曰何故遊此)
(曰公作王屋山丨丨治此山也青𤨏)靈芝仙官(王平甫在朝一夕夢至水殿榜曰丨丨宫邀平甫曰)
(欲與之俱往有人隔水止之曰時未至它日迎之平甫恍然夢覺禁中已鳴鐘矣平甫每自負為詩曰萬頃波)
(濤木葉飛笙簫宫殿號靈芝揮毫不似人間世長樂鐘聲夢覺時後四年平甫卒其家卜之曰吾嘗夢往靈芝)
(宫果然乎卜曰然又三年曾阜夢與平甫會傍一人曰平甫已列丨丨矣東軒筆錄)芙蓉城主(石曼)
(卿卒後有人見之者恍惚如夢言我今為仙所主丨丨丨欲其人與遊不得忿然乘一青騾去如飛歐公詩話)
芙蓉館主(慶歷中有朝士晩赴朝見美女二十餘兩兩並馬而行觀之丁度按轡於後朝士驚問有)
(一人最後曰迎丨丨丨丨俄聞丁卒括異志)長白山主(歐公子仲純嘗與東坡說吾夢道士持吾)
(吾授上帝命汝為丨丨丨丨者何祥也後一年純父卒坡集)遮須國王(劉聦有子約死後蘇言見)
(其祖元海在不周山謂約曰東北有遮須國無王待汝父為之汝父三年當來約辭歸道過二國倚尼渠國與)
(約皮囊一枚曰為吾遺漢皇帝約歸置皮囊於几上俄而蘇取皮囊開之有一方白玉題曰倚尼渠國天王敬)
(訊丨丨夷丨天丨歲在攝提當相見也北史)上帝司糾(吕誨為御史出知安陸一日燕坐忽見碧)
(衣人云非久上帝南遊炎洲命子為紏正羣仙賜公清涼丹一粒吞之不見公捐館朱明復渡湘見公乘玉角)
(青鹿左右數百人明復拜曰公已仙乎公曰吾待丨丨南遊口占一篇落句云我今從帝為司紏更有何人值)
(柏臺數日間謝世古今詩話)淮陽上神(田畫字丞君陽翟人其人物雄偉議論慷慨知淮陽軍一)
(日小疾不出覃之人盡見丞君擁騎從騰空而去就問之死矣或曰為丨丨丨丨云邵氏錄)閻浮提
王(寇萊公有妾蒨桃隨南遷再移光州蒨桃泣曰妾前世師事仙人為俠今將别去敢有所托願葬杭州天)
(竺寺萊公諾曰吾去非久也何之桃曰吾向不言恐泄陰理今欲去言非無害公當為地下主者浮提王也公)
(不久亦亡有王克勤見公於曹州境上擁驢北去克勤詢後騎曰公何往曰丨丨丨丨交政也果為閻羅王矣)
(翰府名談隋時韓擒虎有人疾篤怱驚走至擒虎家我欲謁王左右問曰何王曰閻羅王子弟欲撻之擒虎止)
(之曰生為上柱國死作閻羅王亦足矣因寢疾而卒本傳)更生如來(故德陽縣男虞祺字齊年起陵)
(州諸生中初不知佛書也每曰誠者天之道也思誠者人之道也其至則一也吾知此而已矣間屬微疾凭几)
(不言忽顧坐客曰古佛俱來吾亦去矣男子允文旁立泣下又笑曰人而為佛寧不可哉即云已逝矣明年陵)
(州民鮮述者病死一晝夜再生具言初為黃衣追去遇故里中曹生曰卿之大人虞君生吏事當為更生佛亟)
(見之前抵宫室王者冕服正坐虞君也更問述為善狀述訢力貧但至丸屋山見辟支佛瑞色甚勝得釋去王)
(再語述過語吾家廣置更生佛道場誦更生佛名號忽白光自王身起直大觀闕黃金書牓大慈大悲丨丨丨)
(丨述洒然而悟即闕後錄)五相清燕府(張澤民死十日復生自云至一處若瓊瑶世界有堂高隆)
(金牌曰丨丨丨丨之丨澤民問其守門吏曰五相可得聞乎曰吕相夷簡李相迪劉相沆龐相籍富相弼也翰)
(府名談)九江真人府(元豐間于立禮舟至落星寺舟沒立禮為人導至一官府有牌曰三江都)
(水使者丨丨丨丨立禮算未終令速送出門詢吏曰九江真人誰也曰大丞相劉沆也同上)
遺言屬以其子(秦康公送公子雍於晉曰文公之入也無衛故有吕郤之難乃多與之徒衛穆)
(嬴靈公母日抱太子以啼於朝出朝則抱以適趙氏頓首於宣子曰先君奉此子也而屬諸子曰此子也才吾)
(受子之賜不才吾唯子之怨今君雖終言猶在耳而棄之若何宣子與諸大夫皆患穆嬴且畏偪乃背先蔑而)
(立靈公文七年)命嫁其妾(晉魏武子有嬖妾無子命顆曰必嫁是疾病則曰必以為殉乃卒顆嫁之)
(曰疾病則亂吾從其治也)託以身後(後漢申屠蟠字子龍陳留人與濟隂王子居同在太學子居臨)
(卒以身託蟠蟠乃躬推輦車送喪還鄉里遇司隸從事義之為封傳護送蟠不肯受投傳於地而去注傳符諜)
(也)屬以葬具(盧殷能詩為登封尉將死自為書告留守與河南尹乞葬已又為詩與常所往來河)
(南令韓愈曰為我具棺留守尹為具凡葬事韓愈為買棺又為作銘)令市棺具(後漢博士郭鳳好圖)
(䜟先自知死期令弟子市棺之具至其日而終方術傳廣漢折像自知亡日召賓客九族飲食辭訣)命致
石刻(趙岐初名嘉生於御史臺因名臺卿年三十有重疾自慮奄忽乃遺令勑兄子曰可置一員石於墓)
(前刻之曰漢有逸人姓趙名嘉有志無時命也柰何其後疾瘳又墓志門)命葬桐鄉(前漢朱邑字仲)
(卿病且死屬其子曰我故桐鄉吏其民愛我汝必葬我桐鄉後世子孫奉我不如桐鄉民)囑葬陶家
(鄭泉字文淵性嗜酒臨卒謂同類曰必葬我陶家之側庶百歲之後化而成土幸見取陶壺實獲我心吳志)
命送陁林(僧從諫卒遺言送尸於建春門外尸陁林施與鳥獸為食三日後人往視之體貌如生林)
(在王舍城側死人多送其中三水小牘)付金托友(唐李勉少貧與諸生共逆旅且死出白金曰幸)
(君以此為我葬餘則君自取之勉密置餘金棺下後其家謁勉共啟墓出金付之)分香與姬(曹操)
(持姬女而指季豹以示四子曰以累汝因泣下又云餘香可分與諸夫人諸舍中無所為學作履組賣也吾歴)
(官所得綬皆着蔵中吾餘衣裘可則為一蔵不能者兄弟可共分之)留術付之(范文正公仲淹少極)
(貧悴常與一術者遊病甚告文正曰吾有煉水銀法兒幼不足以付今以方授子并白銀一斤内文正懷中後)
(為諫官術者之子已長取其方及白金授之封識宛然)遺戒訓家(宋景文公丨丨云吾歿之後稱)
(家有亡以治喪用浣濯之衣鶴氅裘紗帽綫履三日棺三月葬慎無為流俗陰陽拘忌也棺用雜木漆其四會)
(三塗即止使數十年足以腊五骸而已吾學不名家文章僅及中人不足垂後為吏在良二千石下非著數人)
(無功於國無惠於人不可請諡不可受贈典不可求巨公作碑誌不可作道佛二家齋醮汝等不可違命違命)
(作之是以吾死為無知也趙槩聞見錄)
遺書立言不朽(晉平公謂叔孫豹曰曰魯先大夫臧文仲其身歿矣其言立於後世此之謂歿)
(而不朽國語)作書未成(桓譚著新論琴道一篇未成肅宗使班固續成之仲長統作昌言未竟)
(而亡後董襲撰次之陸平原臨亡曰窮通時也遭遇命也古人貴立言以為不朽吾所丨丨丨丨以此恨耳)
上封禪書(漢司馬相如既病免居茂陵天子曰相如病甚可往悉取其書使者往而相如卒妻曰長)
(卿未死時有一卷書曰有使者求書奏之乃遺札言封禪事)求孔融文(魏文帝深好孔融文詞每)
(歎曰楊班儔也募天下有上孔融文者賞以金帛)
遺忠盡忠公室(李文子卒無衣帛之妾無食粟之馬無藏金無重器備君子是以知季文子之)
(忠於公室相三君而無積可不謂忠乎)不忘社稷(楚子囊死遺言謂楚子必城郢郢楚所徙都未)
(有城郭君子謂子囊君昏不忘增其明將死丨丨衛丨丨可不謂忠乎左)將死薦賢(見交代門注)
臨終憂國(王文度坦之為中書丨丨與謝安桓沖書言不及私惟丨丨家之事)已死得書
(魏徵既死太宗使人至其家得書一紙始半藁其可識者天下之事有善有惡任善人則國安用惡人則國敝)
(公卿之内情有愛憎憎者惟見其惡愛者惟見其善愛憎之間所宜詳審太宗曰朕恐不免斯過公卿侍臣可)
(書於笏)疾革抗表(房元齡寢疾謂諸子曰當今天下靖謐咸得其宜惟東討高麗不止方為國患)
(主上含怒意決臣下莫敢犯顔吾知而不言則銜恨入地遂抗表諫太宗曰此人危惙如此尚能憂我國家事)
(唐史張南軒栻疾革親書遺表云臣再世蒙恩一心報國大命至此厥命無繇猶有微誠不能自已伏願陛下)
(親君子遠小人信任防一已之偏好惡公天下之論則臣死之日如生之年)
遺思思法孝直(蜀法正死先主征吳羣臣諫不從及敗績亮曰法孝直若在能制主上令不東)
(行就復東行必不傾危)思檀道濟(宋檀道濟文帝時為司空有威名及見枚道濟目光如炬曰乃)
(壊汝萬里長城魏人聞之曰道濟已死矣吳子不足復復憚頻歲南伐有飲馬長江之志及魏軍至瓜步文帝)
(曰若道濟在豈至此)念岑文本(唐太宗將伐遼凡有籌度悉委岑文本至幽州卒其夕太宗聞嚴鼓)
(之聲曰文本殞逝情深惻怛今宵夜警所不忍聞命停之)優禇無量(禇無量卒帝聞悼痛詔宰相曰)
(無量朕師今其永逝宜用優典於是贈禮部尚書)嘆魏徵亡(唐太宗遼東之役李勣等力戰破之)
(軍還悵然曰魏徵若在此吾豈有此行耶帝後臨朝嘆曰以人為鑑可明得失今魏徵逝一鑑亡矣)惜楊
綰死(楊綰薨帝深悼之顧謂侍臣曰天不使我致太平何奪我楊綰之速)
遺愛九京武子(趙文子與叔向遊於九京曰死者如可作也吾誰與歸其隨丨丨乎納諫不忘)
(其師善言不失其友事君不援而進賢不阿而退不肖也國語)南國召公(甘棠美召伯也召伯之教)
(明于丨丨蔽芾甘棠勿剪勿伐召伯所苃)人皆流涕(子產相鄭二十年卒國人哭於巷農夫傾郊野)
(哭商人罷市而哀流涕三月不聞琴瑟之聲)童不歌謠(秦五羖大夫百里奚卒秦人流涕丨子丨)
(丨丨舂者不相杵文選注)百姓圖像(豫州丨丨皆丨畫陳仲弓元方季方三君之形丨先賢行狀)
四州哀哭(梁安成康王秀為南徐江荆郢刺史及薨丨丨人裂裳為白帽丨丨以迎送之)百姓
罷市(司馬温公薨丨丨丨丨而往弔粥衣而致奠巷哭而過車道以萬千數而京師民畫其像刻印鬻之)
(家置一本飲食必祝焉四方皆遣人求之京師時畫工有致富者)
遺業家無餘財(宋穆字公叔禄仕數十年蔬食布衣丨丨丨丨)官無留貲(程异身沒)
(丨弟丨丨丨世重其廉本傳)不增田廬(人勸疏廣為子孫立産業置田宅廣曰吾豈不念子孫哉)
(顧自有舊田廬子孫勤力其中可以共衣食賢而多財則損其志愚而多財則益其過且富者衆之怨也吾既)
(亡以教子孫不欲益其過)僅有桑田(諸葛日表後主曰成都有桑八百株薄田十五頃子弟衣食自)
(有餘饒至於臣在外任旡别調度衣食唯仰於官不别治生以長尺寸臣死之日不使内有餘帛外有贏財以)
(負陛下及卒如所言)田園分子(姚崇先分其田園令諸子侄各守其分仍為遺令曰比見諸達官身)
(亡以後子孫既失覆蔭每至貧寒斗尺之間參商是競陸賈石苞皆古之賢達也所有預為定分將以絶其後)
(爭吾静思之深所嘆服)奉廪賙親(薛戎悉丨丨丨濟内外丨既病以所有分遺之曰吾死矣可持)
(為歸資衆皆哭而去)貪無産業(橋玄字公祖為太尉久病卒家貧乏産業無所殯)惟存圖
書(冲子陵及亡其家所存惟圖書及酒數斛而已大帖)
詩集水窮天盡(李續長源一日忽有人在床下誦詩曰行到水丨處未知丨丨時續斥曰誤矣)
(豈非坐看雲起時耶荅曰此雲安能起兹必死期故來相别數日而卒古今詩話)雲穿雪壓(廖融)
(作詩曰丨丨搗藥屋丨丨釣魚舟白解曰屋破雲穿其中無人也船為雪壓無用後六十日卒撫遺)醉臥
花間(何中正初及第聞郭從周精卜求占從周贈詩一首云三字來時月正圖一麾從此出秦關錢塘春)
(色濃如酒貪醉花間臥不還公後以八月十五日改知制誥出秦州又改知杭州而卒翰苑名談)醉臥
藤陰(秦少游在處州夢中作好事近詞云山路兩添花花動一山春色行到小溪深處有黃鸝千百飛雲)
(當而化龍蛇夭矯掛碧空丨丨古丨丨下杳不知南北後南遷久之北歸逗留於藤州光華亭方醉起以玉盂)
(汲泉笑視溪而死冷齋夜話)
古今合璧事類備要前集卷六十三
