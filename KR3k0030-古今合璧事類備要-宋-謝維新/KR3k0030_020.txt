古今合璧事類備要前集卷二十
宋謝維新撰
災異門
日蝕
事類陰蔽陽明(日者衆陽之宗人君之表至尊之象君德衰微丨道盛強侵丨丨丨則日食應)
(之孔光傳)陽微陰盛(杜欽曰日食地震丨丨丨丨也漢書)男教不修(丨丨丨丨陽事不得)
(謫見於天日為之食故日食則天子素服而修六宫之職蕩天下之陽事禮記)大中不立(丨丨之道)
(丨丨則咎徵荐臻六極屢降皇之不極是為丨丨丨丨其傳曰時則有日月亂行謂朓側匿甚則薄蝕是也史)
(記)臣壅君明(唐一行日食議曰小雅十月之交朔日辛卯虞&KR1184;以歷推之在幽王六年開元歷定)
(交分四萬三千四百二十九入食限加時在晝交會而食數之常也詩云彼月而食則維其常此日而食于何)
(不臧日君道也无朏魄之變月臣道也遠日益明近日益虧望與日軌相會則徙而浸遠遠極又徙而近交所)
(以著人臣之象也望而正於黃道是謂臣干君明則陽斯食矣朔而正於黃道是謂丨丨丨丨則陽為之食矣)
(且十月之交於歷當食君子猶以為變詩人悼之然則古之太平日不食星不孛盖有之矣若過至未分月或)
(變行而避之或五星潜在日下禦侮而救之或涉交數淺或在陽歷陽盛陰微則不食或德之休明而有小青)
(焉則天為之隠雖交而不食此四者皆德教之所由生也唐書)天見災異(迺正月辛丑朔日有食之)
(變見三朝之會上天聰明苟无其事變不虚生臣聞師曰天右與王者故災異數見以譴告之若不畏懼有以)
(塞除而輕忽簡誣則凶罰加焉漢書孔光傳)朔月之食(十月之交朔日辛夘日有食之亦孔之醜)
(詩)晦日之食(乃十一月丨丨有食之適見于天災孰大焉漢文紀)分至不災(昭公二十)
(一年秋七月日有食之公問於梓慎曰是何物也禍福何為對曰二至二分日有食之不為灾日月之行也分)
(同道也至相過也其他月則為災陽不克也故常為水左傳)交會則食(日月之會自有常數每一)
(百七十三日有餘日月之道一交則日月必食春秋正義)當食不食(開元十二年七月戊午朔於歷)
(丨丨半強自交趾至朔方候之丨丨十二月庚戌朔於歷食大半時束封泰山還次梁宋間皇帝徹膳不舉樂)
(不盖素服日亦不食時羣臣與八荒君長之來助祭者降物以需不可勝數皆奉夀稱慶肅然臣服雖筭術乖)
(舛不宜如此然後知德之動天不俟終日矣唐史)應虧不虧(開元二年二月庚寅朔太史奏太陽)
(丨丨丨丨姚崇表賀請書之史冊同上)如月之初(黃琬祖父瓊為魏郡太守建和元年正月日食)
(京師不見而瓊以狀聞詔問所食多少瓊思其對而未知所况琬年七歲在傍曰何不言日食之餘丨丨丨丨)
(後漢)如鈎不盡(征和四年八月辛酉晦日有食之不盡如鉤漢五行志梁武帝太清元年正月朔日)
(有食之不盡丨丨開元十七年冬十月戊午朔日有食之丨丨如鉤通鑑)伐鼓于朝(莊公二十五年)
(六月辛未朔日有食之鼓用牲于社丨丨丨丨左傳)以絲禜社(日有食之丨朱丨丨丨公羊)瞽
奏鼓(乃季秋月朔辰弗集于房丨丨丨嗇夫馳庶人走注辰日月所會房所舍之次集合也不合則日食)
(可知凡日食天子伐鼓于社責公瞽樂官進鼔則伐之嗇夫主幣之官馳幣禮天神衆人走供救日月之百役)
(也尚書)士擊柝(天子救日置五麾陳五兵五鼓諸侯置三麾陳三兵三鼓大夫擊門丨丨丨言充其)
(陽也麾旌旛也五兵戈戟鉞弓矢也榖梁)麒麟鬭(丨丨丨而日食慱物志)春秋書(丨丨二百)
(四十二年日食三十有六)正陽月(仁宗景祐元年四月日有食之正陽之月自古所忌歸田錄)正
旦日(仁宗康定元年嘉祐四年神宗熙寧元年丨丨丨食同上)
詩集月蝕歌(赫赫初出咸池中浴光洗跡生天東不覺有物來晦昧團團一片如頑銅前時蝦蟆)
(闕盧妃天下戢戢无有忠責罵四方誰膽大仰頭憤憤唯仝欲持寸刃去其害氣力雖有天難通是時了无)
(毫芒益徒有文字辯且雄仝死于今百餘載日月幾度遭遮蒙衆人見之如不見誰肯開口咨天公老鴉居處)
(已自穏三足鼎峙何乖慵而今有嘴不能噪而今有爪不能攻任看怪物翳天眼方且省事保爾躬日月與物)
(固无惡應由此烏招禍凶吾意髣髴料此鳥定亦閃避離日宫安逢后羿不乖暴直與審慤彎強弓射此賈怨)
(鳥以謝惡毒蟲二曜各安次災害无由逢南不尤赤鳥東不誚蒼龍北龜勿吐氣西虎勿嘯風五行不汨陳虞)
(舜生重瞳我今作此詩可與仝比功梅聖俞)
月蝕
事類維常(彼月而食則丨其丨詩)不食(天下太平五星循軌日丨丨朔月丨丨望出漢史)
士女擊鑑(長安城中每月食丨丨取鑑向月丨之云救月食開元遺事)
詩集癡蝦蟇(爛銀盤從海底出出來照我茅屋東天色紺滑凝不流水光交貫寒朣朧初疑白蓮)
(花浮出龍王宫八月十五夜比並不可雙此時怪事發有物吞食來輪中輪如壮士斧所壊桂似雪山風拉摧)
(百鍊鏡照見膽平地埋寒灰火龍珠飛出腦却入蚌蛤胎搥環破璧眼看盡當天一搭如煤炲磨蹤滅跡須臾)
(間便似萬古不可開又聞古老說蝕月蝦蟇精徑圓千里入汝腹如此癡騃阿誰生須臾癡蟇精兩吻自决拆)
(初露半箇璧漸吐滿輪魄衆星盡原赦一蟇獨誅磔腹肚忽脱落依舊挂穹碧光彩未蘇來慘淡一片白奈何)
(萬里光受此吞吐厄盧仝)黑水精(天如青玻瓈月若丨丨丨時當十分圓只見一寸明主婦煎餅去小)
(兒敲鏡聲此雖淺近意乃重補救情夜深兔窟出衆星隨西傾古詩)
星變又詳見前星類
事類妖星(丨丨一曰彗星所謂掃星本類星末類彗小者數寸長或竟天二曰孛星彗之屬也偏指)
(曰彗星芒氣四出曰孛三曰天棓夲類星末銳長四丈四曰天搶五曰天攙本類星末銳六曰蚩尤旗類彗而)
(後曲象旗七曰天衝出如人蒼衣赤頭不動八曰國皇大赤類老人星九曰昭明象如太白光芒不行十曰司)
(危如太白有目十一曰天讒彗出西北狀如劍長四五丈十二曰五殘出正東東方星之狀類辰可去地六七)
(丈十三曰六賊出正南去地可六丈大而赤動有光十四曰獄漢出正北去地可六丈大而赤動有光十五曰)
(旬始出斗北旁如雄雞十六曰天鋒彗象矛鋒十七曰爝星如太白其出也不行見則不久而滅十八曰蓬星)
(大如二斗器色白十九曰長庚如一匹布着天二十曰四填星出四隅去地六丈餘二十一曰地維蔵光出四)
(隅晉天文志)流星(丨丨天使也自上而降曰流自下而上曰飛大者曰奔奔亦流星也同上)天狗
星(丨丨狀如犬奔丨色黃有聲其止地類狗所墜望之如火光炎炎衝天其上銳其下圓或曰星有毛旁其)
(短彗下有狗形者狀赤白有光下即為天狗一曰流星有光見人而墜无音若有足者同上)營頭星
(有雲如壊山墮謂丨丨丨所墮其下覆軍流血千里亦曰流星晝隕名營頭同上)彗以除穢(齊有)
(彗星齊侯使禳之晏子曰无益也且天之有彗丨丨丨也君无穢德又何禳焉若德之穢禳之何損左傳)軫
則起兵(軫星明則兵大起晉天文志)長星竟天(始皇時十五年間彗星四見久者八十日)
(長或竟天漢天文志武帝建元六年八月長星出于東方長終天占曰是為蚩尤旗見則王者征伐四方漢書)
隕星如雨(莊七年四月常星不見夜明也星隕如雨與雨偕也左傳)星孛北斗(有丨丨入)
(于丨丨孛者何彗星也公羊文公十四年七月有丨丨于丨丨董仲舒以為孛者惡氣所生也謂之孛者言其)
(孛孛有所妨蔽闇亂不明之貌也劉向以為君臣亂於朝政令虧於外則上濁三光之精五星嬴縮變色逆行)
(甚則為孛北斗人君象孛星亂臣類傳曰魁者貴人之牢天彗星較然在北斗中天之示人顯矣漢五行志)
星孛西方(宣帝地節元年正月有丨丨于丨丨去太白二丈許劉向以為太白為大將彗孛加之掃)
(滅象也明年霍光薨復二年家夷滅同上)彗星西指(開成元年二月丙午有丨丨在危長七尺餘丨)
(丨南斗戊申在危西南芒燿愈甚癸丑在虚辛酉長丈餘西行稍南指壬戌在婺女長二丈餘廣三尺癸亥愈)
(長且澗三月甲子在南斗乙丑長五丈其末兩岐指氐二度掩房丙寅長六丈无岐北指在元七度丁卯西北)
(行東指己巳長八丈餘在張癸亥長三尺在軒轅不見凡彗星晨出則西指夕出則東指乃常也未有徧指四)
(方凌犯如此之甚者唐志)枉矢晝見(永元二年春丨丨丨丨西方長十餘丈王騫曰此除舊布新之)
(象也及梁武起兵騫曰天時人事其在此乎南史)折木指星(漢武帝嘗見彗星東方朔丨指星丨)
(以授帝以丨彗丨應時而沒廣記)舉桮屬星(太元末長星見孝武心甚惡夜華林園中飲酒丨丨)
(丨丨云長星勸爾一杯酉自古何時有萬歲天子世說)
詩集旄頭(丨丨彗紫微杜甫)
雹
事類毁瓦(人君信讒殺无罪則雹丨丨破車殺牛馬唐五行志)傷稼(韓陵為下邽令鄰縣皆雹)
(丨丨陵境獨无本傳)陰脅陽(盛陽雨水温暖而陽熟丨丨丨不相入則為雹洪範五行傳)風角
日(丨丨丨徵動羽有雹霜瑣錄)常寒之罰(大雨雹隕霜殺榖皆丨丨丨丨前五行志)脅君
之象(昭公三年大雨雹是時季氏專權丨丨丨丨見左傳)蜥蜴吐雹(劉居中至嵩山頂有大蜥)
(蜴數百皆長三四尺人以食食之撫摩其身滋膩如脂一日聚繞水盆邊各就取水纔入口即丨丨已圓潔如)
(彈丸積之于側俄頃纍纍滿地忽震雷一聲起彈丸皆失去明日人來言昨午雨雹大作乃知蜥蜴所為夷堅)
(志)雷霆流丸(有大人生北邊近之有尖銅雹注唯可遥看不可到下到下則丨丨丨銅鐵之九以)
(擊人云凉州異物志)雹不為災(昭四年大雨雹季武子問申豊曰雹可禦乎對曰聖人在上无丨雖)
(有丨丨丨左傳凡雹皆冬之愆陽夏之伏陰聖人在上不為災五行志)雹豫告勝(熙寧中河州雨)
(雹大者如雞卯小者如蓮芡或如人頭耳目口鼻皆具无異鐫刻次年王師平河州蕃戎授首者甚衆豈克勝)
(之符豫告耶編年)歴代雹災(漢文帝後元元年雨雹如桃李深三尺風俗通景帝二年秋雨雹大)
(者五寸永初三年夏河西縣大雨雹如杯棬大或如斗殺畜生雉兔折樹木孔叢子成帝河平二年雨雹大如)
(斧漢書又大如釜通鑑漢武帝元封三年冬雨雹大如馬首宣帝地節四年夏山陽雨雹大如雞子深二尺五)
(寸殺人飛鳥皆死本紀後漢安帝延光元年夏四月河西雹大如斗晉穆帝永和五年鄴中雨雹大如盂升)
(並通鑑唐乾符六年雨雹如鳥卵唐五行志)隋帝雹戲(丨煬丨南幸時陰雲驟作俄雨冰雹忽降)
(擊作龍舟之盖既晴上思雹虞世基請令宫女撒珠璣於舟中以應雹聲又抛龍腦於錦帆之上以象霰雪關)
(河記)
詩集銀彈水晶(堅疑丨丨小圓訝丨丨明劉原父)雞子馬頭(丨丨方凝地丨丨初)
(墜雲黃夷)陽愆陰脅(丨丨時少異丨丨氣初凝韋莊)車破稼傷(遊子驚丨丨農人念丨丨)
(吕殊)
火災
事類人天(凡火丨火曰火丨火曰灾左傳)火正(古之丨丨或食於心或食於咮是故咮為鶉火)
(心為大火陶唐氏之丨丨閼伯居商邱祀大火而火紀時焉相土因之故商主大火遷閼伯於商邱主辰辰大)
(火也國史)八人為火(翟乾祐因入夔州市謂人曰今夜有八人過此宜善待之是夕火燒百餘家八)
(人乃火字也廣記)童子撲火(糜笁貲貨如邱山忽有青衣童子云君當有火厄賴君能惻愍枯骨)
(故來禳却使君財物不盡旬日火起燒其珠玉十分得一火盛之時見數十青衣丨丨來丨丨有青氣如雲覆)
(之火上童子又云多聚燕雀之類以禳災燕能聚水巢上也家人乃收集鵁鶄數十養於池渠之中厭火拾遺)
禆竈言火(宋衛陳鄭災丨丨曰不用吾丨鄭又將丨鄭人請用之子産不可曰天道遠人道邇竈焉)
(知天道遂不與亦不復災左傳)子産禳火(前年禆竈欲用瓘斝及火子産使司馬司寇列居火道行)
(火所焮城下之人五列登城郊人助祝史除于國北禳火于玄冥回禄使行人告於諸侯同上)子猷避
火(王子猷子敬曾俱坐一室上忽發火子猷遽走避不遑取履子敬神色恬然徐喚左右扶憑而出不異尋)
(常世以此定二王神宇世說)利用救火(彭丨丨里舍灾其助遣之丨利用還謂之曰煌煌然赫赫)
(然自鑚燧而降未有若斯之盛耳可撲滅者乎江南野史)焚孔子履(武庫火累代之寳及漢高斬蛇)
(之劍王莽頭孔子履等盡焚焉晉書)死池仲魚(廣韻云有池仲魚城門失火仲魚燒死故諺曰城門)
(失火殃及池魚)曲突徙薪(淳于髠至鄰家見竈直突而積薪在傍謂曰此有火災即更為曲突遠徙)
(其薪初學記客有過主人者見其竈直突傍有積薪客謂主人更為丨丨遠丨其丨不者且有火患主人默然)
(儀而失火鄰里救之得息於是殺牛置酒謝其鄰人灼爛者在於上行而不錄言曲突者人謂主人曰鄉使聽)
(客之言不費牛酒終无火患今論功而請賓丨丨丨丨亡恩澤燋頭爛額為上客耶主人寤而請之漢書)陳
畚具綆(宋災樂喜為司城以為政使伯氏司里火所未至徹小屋塗大屋丨丨挶丨丨缶備水器量輕)
(重蓄水潦積上塗巡丈城繕守備表火道使華臣具正徒隧正納郊保奔火所左傳)因酒為雨(後漢)
(樂巴丨丨丨丨以滅火詳見雨類)教民改屋(宋璟轉廣州都督廣州舊以竹茅為屋數有火災璟)
(教人燒瓦改造店肆自是无復延燒之患人皆懷惠立頌以紀其政舊唐書)
水災
事類洞庭君(丨丨丨謂柳毅曰寡人愛弟昔為錢塘長其勇過人昔堯遭洪水九年者乃此一怒)
(也異聞錄)癡宰相(武后時水沴閉坊門以禳楊再思入朝有車陷于濘叱牛不前恚曰丨丨丨不能和)
(陰陽而閉坊門以遣我艱于行武三思遣吏謂曰公牛自弱不得獨責宰相唐書)閉坊門(中宗神龍)
(元年大水宋務光上書曰水者陰類臣妾之道氣盛則水泉溢流願思天變杜絶其萌夫塞變應天實繫人事)
(今霖雨即丨丨丨豈一坊一市能感發天道哉必不然矣故里人呼坊門為宰相謂能節宣風雨天工人代乃)
(為虚設唐書)頌瑞室(何胤築室若邪山山發洪水溧拔樹石此室獨存衡陽王元簡令鍾嶸作瑞室)
(頌以旌表之南史)沉秘景符(禹導河之際丨丨丨丨鎮五千之水患後人賴之國史)築宣
防宫(武帝元光三年春河水族從頓邱東南流夏復决濮陽瓠子注鉅野通淮泗汎郡十六至元光二年)
(發卒數萬人塞瓠子河天子自臨决河沉白馬玉璧于河丨宫其上名丨丨丨漢書)子路水備(丨丨)
(為蒲宰為丨丨與其修溝瀆以民之勞苦也人與之簞食一壺漿孔子曰汝以民為餓也何以不白于君發倉)
(廪以賑之而私以爾食饋之汝之見罪必矣家語)女媧蘆灰(丨丨積丨丨以止淫水淮南子)
旱又詳見禱雨類
事類陽驕(旱之言悍也丨丨蹇所至也洪範五行傳)旱應(旱所謂常陽不謂常陽而謂旱者以)
(為灾也旱之為言乾萬物傷而乾不得水也上持亢陽之節暴虐於下故丨灾丨也同上)水干土(丨丨)
(丨則大旱繁露)天作雲(七八月之間旱丨油然丨丨沛然下雨則苗勃然興之矣孟子)金石流
(大旱丨丨丨土山焦而不熱莊子)草木焦(頃者炎旱日更增甚沙礫消鑠丨丨丨卷處凉臺而有鬱)
(蒸之煩浴寒冰而有灼爛之慘宇宙雖廣无陰以憩應休璉與岑文瑜書)訟風伯(維兹之旱兮其誰之)
(由我知其端兮風伯是尤山升雲兮澤上氣雷鞭車兮電搖幟雨寖寖兮將欲墜風伯怒兮雲不得上天孔明)
(兮有紀有綱今我上訟兮其罪誰當天加誅兮不可悔風伯雖死兮人誰爾傷韓愈)得死魃(北齊後主)
(武平五年夏五月大旱晉陽丨丨丨長二尺面頂各二目北史)華山肥遺(丨丨有烏名丨丨見則大)
(旱博物志)南方旱狢(南方有人長二三尺袒身而目在頂上走行如飛名曰魃所見之國大旱赤地)
(千里一名狢遇者得之投溷中乃死旱灾消也神異經)木仙指旱(魯般燉煌人巧侔造化嘗怨吳)
(人殺其父於肅州城南作一木丨人舉手指吳地吳地大丨三年卜曰般所為也賫物謝之般為斷其一手其)
(月吳中大雨酉陽雜俎)潭龍聽法(有僧講經山寺常有一叟來聽問其姓氏曰某乃山下丨中丨)
(也幸歲旱得閑來此丨丨僧曰公能救旱乎曰上帝封江湖有水不得輙用僧曰此硯中水可用乎乃就硯吸)
(水徑去是夕雷雨大作連曉視之雨悉黑水幕府燕閑)率巫舞雩(司巫若國大旱則丨丨而丨丨)
(周禮龍見而雩左傳雩者為旱求也榖梁日月食而救之天旱而雩卜筮而後决大事非以為得求也以文之)
(也荀子)因祭斬木(鄭大旱使屠擊祝欵竪柎有事於桑林斬其木不雨子産曰有事於山蓺山林)
(也而斬其木為罪大矣左傳)請烹弘羊(武帝時歲小旱上令百官求雨太子太傅卜式曰今桑弘)
(羊令吏坐市列販物求利烹弘羊天乃雨漢書)誤殺孝婦(東海有孝婦守寡无子養姑甚謹姑告鄰)
(人曰孝婦養我勤苦哀其无子守寡我若久累无丁壯奈何遂自經死姑女告吏婦殺我母吏捕孝婦婦誣服)
(郡中枯旱三年後太守至殺牛自祭孝婦冢因表墓天立大雨歲熟雜記)漢武乾封(夏旱公孫卿曰)
(黃帝時封則天旱乾封三年上乃下詔曰天旱意乾封乎其令天下尊祠靈星焉西漢郊祀志)魯僖閔
雨(僖公三年夏四月不雨言不雨者閔雨也閔雨者有志於民也閔憂也穀梁)鄭俠繪圖(丨丨)
(見荆公言青苗之害不答久之得監在京安上門會大旱自十一月至于三月河東河北陜西流民大入京師)
(與城外饑民市麻籸麥麩為之糜或掘草根採木實以食俠上疏曰今天下憂苦質妻鬻女父子不保拆屋伐)
(桑争貨于市輸官糴米皇皇不給之狀丨為一丨此臣安上門日所見百不及一陛下觀臣之圖行臣之言十)
(日不雨乞斬臣以正欺㒺之罪國史)萊公論政(淳化二年春大旱太宗延近臣問時政得失寇凖對)
(曰洪範天人之際其應若影響大旱之證盖刑有所不平頃者祖吉王淮皆侮法受財吉既伏誅而淮止杖于)
(私室用法如是亢暵之咎殆不虚發太宗大悟同上)綠衣言事(朝奉郎杜球言永熙佛寺塔廟禱雨)
(至天慶三館起居因駐輦問曰天久不雨奈何或對天數或對至誠必有應一綠衣少年越次對曰刑政不修)
(故也上頷之而行歸復駐輦召綠衣者問狀對曰某所守臣犯贓法當配宰相以親則不配某所守臣犯贓不)
(當死宰相以嫌卒死之翌日上為罷宰相天即大雨綠衣者寇萊公也麈史)術人遺書(涒灘歲越)
(垠曠旱塞諸陽遷市不雨祈山川庶神又不雨觴上龍舞巫覡愈不雨或言邦有丨丨能捕退龍而譟之昔歲)
(嘗然農剰其澤及召術人至而旱色如故太守怒亟命擒之術人遁去矣其丨囊有丨一幅目曰旱有三曰天)
(旱國旱人旱曷為犬旱蹇陽肆凶下土祗慎雖六七歲黎人不饑曷為國旱君道熾災德涸仁枯貪風暴氣蒸)
(為時癘曷為人旱邦燬其政吏賊其行千里人心燥不為陰夫天旱求諸仁仁洽而時豐國旱求諸德德潤而)
(澤流人旱求諸政政清而俗阜貪貨遊于上刑黷于下百姓焦愁結成狠暑所謂人旱也邦守不清其政而逮)
(龍貨雨是猶乘攆適海豢羊望翼於何可冀乎太守得書增怒是歲正月不雨至五月明年殍死者數千人而)
(太守亦以財禍盛均文粹)
詩集旱詩(昔歲歉无年今麥仍荐饑罷民去南&KR1194;賤價捐東菑籍籍道路間餓者何纍纍藜藿不充)
(腸薾然旄與倪郊原赤如赫乘穗无孑遺&KR1668;藝不可分四旁生蒺藜劉貢父)旱謠(十月不雨井水渾孤)
(城烈日風颺塵楚天萬里无纖雲旱氣塞空白晝昏土龍蜥蜴竟无神田中水車聲相聞努力踏車莫厭勤但)
(憂水勢傷禾根道傍執送者何人搯塍争水殺厥鄰五湖七澤水不貧正賴老龍一屈仲張文潜)春旱
(丨丨天地昏日色赤如血安得鞭雷公滂沱洗吳越杜甫)
蝗
事類蝝(蝗蟲也一名蝻一名丨說文宣公十五年冬丨生劉歆以為丨螕蠧音蚍蜉之有翼者食穀為)
(災董仲舒劉向以為丨螟始生也漢五行志)&KR0977;(桓公五年丨左氏傳作螽公羊作丨)蜚負(丨丨蠜虫)
(也左傳注)螟螣(去其丨丨及其蟊賊无害我田穉田祖有神秉畀炎火注云食心曰螟食葉曰螣食根曰)
(蟊食節曰賊毛詩)梵字(蝗虫腹下有丨丨雜俎)魚子(蝗是丨丨在水中化為之蔡伯喈云)茅
茨食盡(文公三年雨螽于宋穀梁傳曰災甚也其甚奈何茅茨盡矣春秋)草木食盡(晉懷)
(帝永嘉四年幽井等六州大蝗食丨丨牛馬毛皆盡晉書)蝗飛入海(馬援為武陵太守郡連有蝗援)
(振貧羸薄賦税丨丨丨丨化為魚蝦東觀漢記)蝗不入境(魯恭為中牟令飛蝗避境宋均為九江)
(守山陽楚沛多蝗至九江輒四散並本傳)太宗吞蝗(唐太宗貞觀二年畿内有蝗上入苑中見蝗掇)
(數枚祝之曰民以穀為命而汝食之寧食吾之肺肝舉手欲吞之左右曰惡物或成疾上曰朕為民受災何疾)
(之避遂吞之是歲蝗不為災唐史)姚崇捕蝗(開元間山東大蝗丨丨奏詩云秉畀炎火此除蝗之)
(義也乃出御史為丨丨使分道殺蝗倪若水上言除天災者當以德昔劉聰除蝗不克而害愈甚崇遺書誚之)
(曰偽偽主德不勝妖今妖不勝德若水懼乃縱捕得蝗十四萬石時議者諠譁崇曰討蝗縱不能盡不愈於養)
(以遺患乎帝然之盧懷慎曰天災安可以人力制且殺虫多必戾和氣願公思之崇曰昔楚王吞蛭而厥疾瘳)
(叔敖斷蛇而福乃降今蝗幸可驅若縱之穀且盡如百姓何殺虫救之禍歸於崇不以諉公也蝗害訖息同上)
捕蝗得錢(漢平帝時蝗詔使者丨丨人能捕蝗詣吏者以石斗受錢漢史)捕蝗易粟(五代)
(晉出帝天福間募民丨丨丨以丨備史)蝗以申儆(景德中大旱蝗上以問李迪迪對曰陛下祀汾)
(亳以來土木之役不可勝紀旱丨之起殆天意所丨丨丨也願罷諸不急之務國史)蝗死不賀(祥符)
(九年飛蝗過京城上詣玉清宫靈感塔焚香祈禱禁宫城音樂三日先是上出死蝗示大臣翌日執政有袖死)
(蝗以進者請示於朝率百官賀王旦曰蝗出於災災弭幸也又何賀焉固不可乃止於是二府方奏事飛蝗蔽)
(天上曰使百官方賀而蝗若此豈不為天下笑耶同上)飛蝗蔽日(東坡上韓相書近在錢塘見丨)
(丨自西北來聲亂浙江之濤上丨丨月下掩草木遇其所落彌望蕭然此東京餘波及江浙者耳東坡集)飛
蝗墮水(趙抃守青州時山東旱有蝗自青齊及境遇風退飛墮水而盡言行錄)
詩集答捕蝗詩(捕蝗之術世所非欲究此語興於誰或云豐凶歲有數天孽未可人力支或言)
(蝗多不易捕驅民入野踐其畦因之姦民恣貪擾戶到頭歛無一遺蝗災食苗民自苦吏虐民苗皆被之吾嗟)
(此語秪知一不究其本論其皮驅雖不盡勝養患昔人固已决不疑秉蟊投火况舊法古之去惡猶如斯既多)
(而捕誠未易其失安在常由遲詵詵最說子孫衆為腹所孕多蜫蚳始生朝畝暮巳頃化一為百無根涯口含)
(鋒刃疾風雨毒腸不滿疑常飢高原下隰不知數進退整若隨金鼙嗟兹羽孽物共惡不知造化其誰尸大凡)
(萬事悉如此禍當早絶防其微蠅頭出土不急捕羽翼巳就功難施只驚羣飛自天下不究生子由山陂官書)
(立法空太峻吏愚畏罰反自欺盖蔵十不敢申一上心雖惻何由知不如寬法擇良令告蝗不隠捕以時今苗)
(因捕雖踐死明歲猶免為蝝災吾嘗捕蝗見其事較以利害曾深思官錢二十買一斗示以明信民争馳歛微)
(成衆在人力頃刻露積如京坻乃知孽虫雖甚衆嫉惡苟銳無難為往時姚崇用此議誠哉賢相得所宜因吟)
(君贈廣其說為我持之告採詩歐陽修答朱寀)詩刺荆公(荆公罷相出鎮金陵時飛蝗自北而南江)
(東諸郡皆有之百官餞荆公於城外劉貢父後至追之不及見其行榻上冇一書屏因書一絶以寄云青苗助)
(役兩防農天下嗷嗷怨相公惟有蝗虫偏感德又隨台旆過江東泊宅編)如蠶(始自兩河及三輔荐食丨)
(丨飛似魚樂天捕蝗)入地(遺蝗丨丨應千尺東坡詠雪)
凶荒
事類大侵(一穀不升謂之歉二穀不升謂之飢三榖不升謂之饉四穀不升謂之荒五榖不升謂之)
(丨丨大侵之禮君食不兼味臺榭不塗弛候迎道不除百官修而不制鬼神禱而不祀榖梁一穀不收謂之饉)
(二穀不收謂之旱三穀不收謂之凶四穀不收謂之餽五穀不收謂之饑墨子穀不熟曰飢蔬不熟為饉果不)
(熟為荒仍飢為荐飢爾雅)荒政(以丨丨十有二聚萬民一曰散利二曰薄征三曰緩刑四曰弛力五曰舍)
(禁六曰去幾七曰省禮八曰殺哀九曰蕃樂十曰多婚十一曰索鬼神十二曰除盗賊周禮)鵠形(侯景)
(之亂所在荒飢其絶粒久者鳥面丨丨)骸㸑(敝邑易子而食析丨以丨宣十五年)汎舟
役(晉荐飢使乞糴于秦秦伯謂百里與諸乎對曰救災恤鄰道也丕豹請伐晉秦伯曰其君是惡其民何罪)
(秦於是乎輸粟于晉自雍及絳相繼命之曰丨丨之丨出左氏傳)續命田(元嘉末青州飢荒劉善明)
(家有積粟開倉以救鄕里百姓呼其家田為丨丨丨齊書)采竹花(唐天復甲子歲自隴西而亢陽民多)
(流散山中竹皆放花結子飢民采之㫪米而食珍於粳&KR2009;其子粒顔色紅纖與今紅粳不殊其味尤更馨香數)
(州之民皆挈累入山就食之可謂百萬圓顱活於貞筠之下玉堂清話)煑木酪(王莽時洛陽以來米)
(石二千莽分遣大夫竭者教民丨丨為丨酪不可食重為煩擾者木實為酪漢書)就蒲蠃(越大夫種)
(曰今吳大荒其民必移丨丨丨於東海之濱蒲蠃蚌蛤之屬國語)採鳬茈(王莽末年南方飢饉人庶)
(羣之野澤掘鳬茈而食之後漢)掘蘆根(自更始敗後掖庭宫中女為閉殿内丨庭中丨菔丨捕池魚而)
(食之同上)造芋壍(閤&KR0034;山一寺僧種芋多杵之如泥造壍以度凶歲玉堂閑話)作糜活饑
(漢獻帝興平元年穀一斛五十萬豆麥一斛二十萬人相食啖白骨委積帝使侍御史侯汶出太倉米豆為飢)
(人作糜經日而死者無數帝疑賑恤有虚乃親於御座前量試作糜乃知非實後漢)挼穗供軍(寳應)
(中新承兵戈之後中外艱食京師米價斗至一千畿縣百姓乃丨丨以丨禁丨舊唐書)增價通米
(盧恒為宣歙觀察使到官值旱飢穀價日增或請抑其價恒曰宣歙土狹穀少所仰四方之米若價賤則商船)
(不來益困矣既而斗米二百商旅輻輳民賴以生通鑑)餉錢賑饑(荆州年飢衡陽王義季慮凝之)
(餒丨丨十萬凝之大喜將錢至市門觀飢者悉分之劉凝之傳)矯詔發粟(漢河内失火武帝使汲黯)
(視之還報曰家人失火屋比延燒不足憂臣過河内河内傷水旱萬餘家臣以便宜持節發倉粟以振貧民請)
(伏矯制罪上賢而釋之本傳)勸令開倉(唐員半千為武陽尉歲旱丨丨發倉振民令不從及令謁)
(州半千悉發之下賴以濟太守怒囚于獄會薛元超持節渡河譲太守曰君有民不能恤使惠出一尉尚何罪)
(釋之唐書)禁止酒酤(蜀大旱先主禁酒有釀具並坐之詳見禁釀類唐初无酒禁乾元元年京師酒)
(貴肅宗以廪食方屈乃禁京城酤酒期以麥熟如初二年飢復禁酤出唐書)賑恤鄉里(唐張萬福)
(為泗州刺史魏州飢父子相食萬福曰魏州吾鄉里安忍其困令兄子將米百車饟之本傳)趙公振
饑(熙寧九年夏吳越大旱知越州趙公抃前民之未飢為書問属縣所被菑者二萬一千九百餘人公歛富)
(人所輸及僧道食之羡者得粟四萬八千餘石又為之出官粟得五萬二千餘石或給或糶又僦民完城四千)
(一百丈南豐作救菑記)范公惠饑(景祐二年吳中大飢范仲淹鎮浙西發粟募民給餉為術甚備)
(監司奏劾公於杭州不恤荒公乃自為條敘所以宴游又興造皆欲以有餘之財以惠貧者貿易飲食工技服)
(力之人仰食於公私日無慮萬數荒政之施莫此為大筆談)蘇公療饑(杭州大旱蘇軾請于朝免)
(本路上供米三之一故米不翔貴復得賜度牒百易米以救飢者又立病坊作饘粥藥劑遣吏挾醫分坊治病)
(活者甚衆出言行錄)陳公活饑(陳文惠公堯佐知夀州遭歲大飢公自出米為糜以食餓者吏民以)
(公故皆争出米其活數萬人公曰吾豈以是私惠耶盖以令率人不若身先而使其從之樂也神道碑)通
商販米(趙清獻知越州兩浙旱蝗米價踴貴餓死者十五六諸州皆榜衢路立賞禁人增米價公獨榜)
(衢路令有米者任增價糶之於是諸州米商輻湊詣越米價更賤民無飢死者記聞)以薪易米(吳遵)
(路明道末天下旱蝗遵路知通州乘民未飢募富者得錢幾萬貫分遣衙校航海糴米於蘇秀使物價不增又)
(使民採薪芻官為收置以為直糴官米至冬大雪取以元價易薪芻與民官不傷財民且蒙利厚德錄)不
俟朝旨(范公堯夫知慶州餓莩滿路官無穀以賑恤公欲發常平封樁粟麥濟之州縣皆欲俟奏請得)
(旨而後散公曰人七日不食即死何可待報諸公但勿預吾寧獨坐罪言行錄)特寬鹽禁(張忠定公)
(詠知杭州是時歲飢民冒禁販鹽捕獲者數百人公悉寬其罸官屬執言不可公曰錢塘十萬家餓殍如此若)
(鹽禁益嚴則聚而為盗患益甚矣俟秋成敢爾當痛以法䋲之境内卒以无擾神道碑)區處得宜
(富公弼知鄆州自鄆移青會河朔大水民流京東擇所部豐稔者三州勸民出粟得十五萬斛益以官廪隨所)
(在貯之得公私廬舍十餘萬間散處其人以便薪水山林河渡之利有可取以為生者聽流民取之其主不得)
(禁凡活五十萬人募而為兵者又萬餘人上聞之即拜禮部侍郎公曰救菑守臣職也辭不受前此救災者皆)
(聚民城郭中煑粥食之聚為疾疫或待次數日不食得粥皆僵仆名為救之而實殺之自公立法簡便天下傳)
(以為法神道碑)賑濟無術(王荆公參政方得君銳意於政事多不待奏者淮浙大飢人相食朝堂督)
(安撫監司賑濟李溥為發運使移檄郡縣以厚朴炒豆為屑開飢民胃多造紙襖以衣貧民榜勸諭富民施錢)
(以種福田或謂曰東南之民胃口既開又得紙襖為衣兼得福田居之不須慮也監司大慙臺章上聞盡行降)
(黜聞見别錄)建立社倉(乾道間朱文公作社倉於建使貧民歲以中夏受粟於倉冬則加息什二)
(以償歲小不收則弛其息之半大侵則盡弛之期以數年子什其母則惠足以廣而息遂捐以予民行之累年)
(人以為便社倉記)嚴出文榜(或言卒幼安帥湖南賑濟榜文只用八字曰劫禾者斬閉糶者配先)
(生曰這便是他有才此八字做兩榜便亂道又曰要之只是粗法朱語錄)真君接禮(張忠定公詠在)
(成都府嘗夜夢謁紫府丨丨丨語未久吏忽報請到西門黃兼濟承事以幅巾道服而趍眞君降階接之丨頗)
(隆盡且揖張公坐承事之下詢顧詳欵似有欽嘆之意公翌旦即遣典客詣西門請黃承事者戒令具常所衣)
(服來比至果如夢中所見公即以所夢告之問平日有何陰德蒙真君厚遇如此且居某之上座耶兼濟云無)
(他長惟每歲遇禾麥熟時以錢三萬緍收糴至明年禾麥未熟小民艱食之際價直不增升斗亦無高下在我)
(者初無所損而小民得濟所急公曰此承事所以坐某之上也令索公裳二吏掖之使端受四拜黃公後裔蕃)
(衍至今在仕路者比比青紫厚德錄)大帝告喻(三川飢險丨丨謂王法進曰世人厭擲五穀不貴衣)
(服之本我已勑太華之府收五穀之神所種不成下民飢餓因示罰責以懲其心然大道好生今且汝丨丨下)
(民使其悔罪命侍女以靈寶清齋告謝天地儀一軸付之使傳行于世廣記)
詩集採鳬茈(朝擕一筐出暮擕一筐歸十指欲流血且急眼前飢官倉豈無粟粒粒蔵珠璣一粒)
(不出倉倉中羣鼠肥鄭毅夫)糴官粟(持錢丨丨丨日夕擁公門官價雖不高官倉常苦貧兼井閉囷)
(廪一粒不肯分伺待官粟空騰價邀吾民坐視既不可禁之亦紛紜擾擾田&KR1194;中果腹才幾人我欲究其原宏)
(闊未易陳哀哉天地間生民常苦辛張文潜)換米(城中斗米換衾稠杜甫)勸分(民貧更丨丨山)
(谷)
古今合璧事類備要前集卷二十
