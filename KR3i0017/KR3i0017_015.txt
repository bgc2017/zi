香乘卷十五
明周嘉胄撰
法和衆妙香(二)
丁晉公清眞香(武)
歌曰四兩玄參二兩松麝香半分蜜和同圓如彈子金
爐爇還似千花噴曉風
又清室香减去玄參三兩
清眞香(新)
麝香檀(一兩)乳香(一兩)乾竹炭(四兩帶性燒)
右為細末煉蜜搜或厚片切作小片子磁盒封貯土
中窨十日慢火爇之
清眞香(沈)
沉香(二兩)𣝕香(三兩)檀香(三兩)
零陵香(三兩)藿香(三兩)玄參(一兩)
甘草(一兩)黃熟香(四兩)甘松(一兩半)
腦麝(各一錢)甲香(二兩半泔浸二宿同煑油盡以清為度後以酒澆地上置盖一宿)
右為末入腦麝拌勻白蜜六兩煉去沫入焰硝少許
攪和諸香丸如雞頭子大燒如常法久窨更佳
黃太史清眞香
柏子仁(二兩)甘松蕊(一兩)白檀香(半兩)
桑木麩炭末(三兩)
右細末煉蜜和丸磁器窨一月燒如常法
清妙香(沈)
沉香(二兩剉)檀香(二兩剉)龍腦(一分)
麝香(一分另研)
右細末次入腦麝拌勻白蜜五兩重湯煮熟放温更
入焰硝半兩同和磁器窨一月取出爇之
清神香
玄參(一觔)臘茶(四胯)
右為末以糖水搜之地下久窨可爇
清神香(武)
青木香(半兩生切蜜浸)降眞香(一兩)
白檀香(一兩)香白芷(一兩)
右細末用大丁香二箇槌碎水一琖煎汁浮萍草一
掬擇洗淨去鬚研碎裂汁同丁香汁和勻搜拌諸香
候勻入臼杵數百下為度捻作小餅子隂乾如常法
爇之
清遠香(局方)
甘松(十兩)零陵香(六兩)茅香(七兩局方六兩)
麝香木(半兩)玄參(五兩揀淨)丁香皮(五兩)
降眞香(係紫藤香已上三味局方六兩)藿香(三兩)
香附子(三兩揀淨局方十兩)香白芷(三兩)
右為細末煉蜜搜和令勻捻餅或末爇之
清遠香(沈)
零陵香藿香甘松茴香
沉香檀香丁香(各等分)
右為末煉蜜丸如龍眼核大加龍腦麝香各少許尤
妙爇如常法
清遠香(補)
甘松(一兩)丁香(半兩)玄參(半兩)番降香(半兩)
麝香木(八錢)茅香(七錢)零陵香(六錢)香附子(三錢)
藿香(三)錢白芷(三分)
右為末蜜和作餅燒窨如常法
清遠香(新)
甘松(四兩)玄參(二兩)
右為細末入麝香一錢煉蜜和勻如常爇之
汴梁太乙宮清遠香
柏鈴(一觔)茅香(四兩)甘松(半兩)
瀝青(二兩)
右為細末以肥棗半觔蒸熟研如泥拌和令勻丸如
芡&KR2521;大爇之或煉蜜和劑亦可
清遠膏子香
甘松(一兩去土)茆香(一兩去土炒黃)藿香(半兩)
香附子(半兩)零陵香(半兩)玄參(半兩)
麝香(半兩另研)白芷(七錢半)丁皮(三錢)
麝香檀(四兩即紅兜婁)大黃(二錢)乳香(二錢另研)
𣝕香(三錢)米腦(二錢另研)
右為細末煉蜜和勻散燒或捻小餅亦可
邢太尉韻勝清遠香(沈)
沉香(半兩)檀香(二錢)麝香(半錢)腦子(三字)
右先將沉檀為末次入腦麝鉢内研極細别研入金
顔香一錢次加蘇合油少許仍以皂兒仁二三十箇
水二琖熬皂兒水候粘入白芨末一錢同上件香料
加成劑再入茶碾貴得其劑和熟随意脱造花子香
先用蘇合香油或麵刷過花脱然後印劑則易出
内府龍涎香(補)
沉香檀香乳香丁香
甘松零陵香丁香皮白芷(各等分)
龍腦麝香(各少許)
右為細末熱湯化雪梨糕和作小銷脱花燒如常法
王將明太宰龍涎香(沈)
金顔香(一兩另研)石脂(一兩為末須西出者食之口澁生津者是)
龍腦(半錢生)沉檀(各一兩半為末用水磨細再研)
麝香(半錢絶好者)
右為末皂兒膏和入模子脫花樣隂乾爇之
楊吉老龍涎香(武)
沉香(一兩)紫檀(即白檀中紫色者半兩)
甘松(一兩去土揀淨)腦麝(各二分)
右先以沉檀為細末甘松别碾羅候研腦麝極細入
甘松内三味再同研分作三分將一分半入沉香末
中和合勻入磁瓶密封窨一宿又以一分用白蜜一
兩半重湯煮乾至一半放冷入藥亦窨一宿留半分
至調合時摻入搜勻更有蘇合油薔薇水龍涎别研
再搜為餅子或搜勻入磁盒内掘地坑深三尺餘窨
一月取出方作餅子若更少入製過甲香尤清絶
亞里木吃蘭脾龍涎香
蠟沉(二兩舊薇水浸一宿研細)龍腦(二錢另研)龍涎香(半錢)
共為末入沉香泥捻餅子窨乾燒
龍涎香(一)
沉香(十兩)檀香(三兩)金顔香(二兩)
麝香(一兩)龍腦(二兩)
右為細末皂子膠脫作餅子尤宜作帶香
龍涎香(二)
檀香(二兩紫色好者剉碎用鵝梨汁并好酒十琖浸三日取出焙乾)
甲香(八十粒用黃泥煮二三沸洗淨油煎赤為末)沉香(半两切)
生梅花腦子(一錢)麝香(一錢各另研)
右為細末以浸沉梨汁入好蜜少許拌和得所用瓶
盛窨數日於密室無風處厚灰蓋火燒一炷妙甚
龍涎香(三)
沉香(一兩)金顔香(一兩)篤耨皮(一錢半)
龍腦(一錢)麝香(半錢研)
右為細末白芨末糊和劑同模範脱成花隂乾以牙
齒子去不平處爇之
龍涎香四
沉香(一觔)麝香(五錢)龍腦(二錢)
右以沉香為末用碾成膏麝用湯研化細汁入膏内
次入龍腦研勻捻作餅子燒之
龍涎香(五)
丁香(半兩)木香(半兩)肉荳䓻(半兩)官桂(七錢)
甘松(七錢)當歸(七錢)零陵香(三分)藿香(三分)
麝香(一錢)龍腦(少許)
右為細末煉蜜和丸如梧桐子大磁器收貯捻扁亦
可
南蕃龍涎香(又名勝芬積)
木香(半兩)丁香(半兩)藿香(七錢半晒乾)
零陵香(七錢半)香附(二錢半鹽水浸一宿焙)
㯽榔(二錢半)白芷(二錢半)官桂(二錢半)
肉荳蔲(二箇)麝香(三錢)别本有甘松七錢
右為末以蜜或皂兒水和劑丸如芡實大爇之
又方(與前頗小異兩存之)
木香(二錢半)丁香(二錢半)藿香(半兩)
零陵香(半兩)㯽榔(二錢半)香附子(一錢半)
白芷(一錢半)官桂(一錢)肉荳蔲(一箇)
麝香(一錢)沉香(錢)當歸(一錢)
甘松(半兩)
右為末煉蜜和勻用模子脱花或捻餅子慢火焙稍
乾帶潤入磁盒久窨絶妙煎可服三錢餅茶酒任下
大治心腹痛理氣寬中
龍涎香(補)
沉香(一兩)檀香(半兩臘茶煮)金顔香(半兩)
篤耨香(一錢)白芨末(三錢)腦麝(各三字)
右為細末拌勻皂兒膠鞭和脫花爇之
龍涎香(沈)
丁香(半兩)木香(半兩)官桂(二錢半)
白芷(二錢半)香附(二錢半鹽水浸一宿焙)
㯽榔(二錢半)當歸(二錢半)甘松(七錢)
藿香(七錢)零陵香(七錢)
右加荳䓻一枚同為細末煉蜜丸如菉豆大兼可服
智月龍涎香(補)
沉香(一兩)麝香(一錢研)米腦(一錢半)
金顏香(半錢)丁香(一錢)木香(半錢)
蘇合油(一錢)白芨末(一錢半)
右為細末皂兒膠鞭和入臼杵千下花印脫之窨乾
新刷出光慢火玉片襯燒
龍涎香(新)
速香(十兩)涇㴜子香(十兩)沉香(十兩)
龍腦(五錢)麝香(五錢)薔薇花(不拘多少隂乾)
右為細末以白芨瓊梔煎湯煮糊為丸如常燒法
古龍涎香(補)
沉香(六錢)白檀(三錢)金顔香(二錢)
蘇合油(二錢)麝香(半錢另研)龍腦(三字)
浮萍(半字隂乾)青苔(半字隂乾去土)
右為細末拌勻入蘇合油仍以白芨末二錢冷水調
如稠粥重湯煮成糊放温和香入臼杵百餘下模範
脱花用刷子出光如常法焚之若供佛則去麝香
古龍涎香(沈)
沉香(一兩)丁香(一兩)甘松(二兩)
麝香(一錢)甲香(一錢製過)
右為細末煉蜜和劑脱作花樣窨一月或百日
古龍涎香(一)
沉香(半兩)檀香(半兩)丁香(半兩)
金顔香(半兩)素簮花(半兩廣南有之最清竒)
木香(三分)思篤耨(三分)麝香(一分)
龍腦(二錢)蘇合油(一匙許)
右各為細末以皂兒白濃煎成膏和勻任意造作花
子佩香及香環之類如要黑者入杉木麩炭少許拌
沉檀同研却以白芨極細末少許熱湯調得所將篤
耨蘇合油同研香如要作軟香只以敗蠟同白膠香
少許熬放冷以手搓成鋌煮酒蠟尤妙
古龍涎香(二)
古蠟沉(十兩)拂手香(十兩)金顔香(三兩)
蕃梔子(二兩)龍涎(一兩)梅花腦(一兩半另研)
右為細末入麝香二兩煉蜜和勻捻餅子爇之
白龍涎香
檀香(一兩)乳香(五錢)
右以寒水石四兩煆過同為細末梨汁和為餅子
小龍涎香(一)
沉香(半兩)𣝕香(半兩)檀香(半兩)
白芨(二錢半)白蘝(二錢半)龍腦(二錢)
丁香(二錢)
右為細末以皂兒水和作餅子窨乾刷光窨土中十
日以錫盆貯之
小龍涎香(二)
沉香(二兩)龍腦(五分)
右為細末以鵝梨汁和作餅子燒之
小龍涎香(新)
錦紋大黃(一兩)檀香乳香
丁香玄參甘松(已上各五錢)
右以寒水石二錢同為細末梨汁和作餅子爇之
小龍涎香(補)
沉香(一兩)乳香(一錢)龍腦(五分)
麝香(五分臘茶清研)
右同為細末以生麥門冬去心研泥和丸如梧桐子
大入冷石模中脫花候乾甆盒收貯如常法燒
吳侍中龍津香(沈)
白檀(五兩細剉以臘茶清浸半月後用蜜炒)沉香(四兩)
苦參(半兩)甘松(一兩洗淨)丁香(二兩)
木麝(二兩)甘草(半兩炙)焰硝(三分)
甲香(半兩洗淨先以黃泥水煮次以蜜水煮復以酒煮各一伏時更以蜜少許炒)
龍腦(五錢)樟腦(一兩)麝香(五錢并熖硝四味各另研)
右為細末拌和令勻煉蜜作劑掘地窨一月取燒
龍泉香(新)
甘松(四兩)玄參(二兩)大黃(一兩半)
丁皮(一兩半)麝香(半錢)龍腦(二錢)
右搗羅細末煉蜜為餅子如常法爇之
香乘卷十五
