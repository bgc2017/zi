香乘卷二十三
明周嘉胄撰
晦齋香譜
晦齋香譜序
香多產海外諸番貴賤非一沈檀乳甲腦麝龍𣝕名
雖書譜真偽未詳一草一木乃奪乾坤之秀氣一幹
一花皆受日月之精華故其靈根結秀品類靡同但
焚香者要諳味之清濁辨香之輕重邇則為香迥則
為馨真潔者可達穹蒼混雜者堪供賞玩琴臺書几
最宜柏子沈檀酒宴花亭不禁龍涎𣝕乳故諺語云
焚香挂畫未宜俗家誠斯言也余今春季偶於湖海
獲名香新譜一冊中多錯亂首尾不續讀書之暇對
譜修合一一試之擇其美者隨筆錄之集成一帙名
之曰晦齋香譜以𫝊好事者之備用也景泰壬申立
春月晦齋述
香煤
凡香灰用上等風化石灰不拘多少羅過用稠米飲和
成劑丸如毬子如拳大晒乾用炭火煅通紅候冷碾細
羅過裝爐次用好青棡炭灰亦可切不可用竈灰及積
下陳灰恐猫鼠穢汚地氣蒸發焚香穢氣相雜大損香
之真味
四時燒香炭餅
堅硬黑炭(三觔)黃丹定粉
針砂軟炭(各五兩)
右先將炭碾為末羅過次加丹粉砂硝同碾勻紅棗
一升煑去皮核和搗前炭末成劑如棗肉少就加煮
棗湯杵數百作餅大小隨意晒乾用時先埋於爐中
蓋以金火引子小半匙用火或燈點焚香
金火引子
定粉黃丹柳炭
右同為細末每用小半匙蓋於炭餅上用時著火或
燈點然
五方真炁香
東閣藏春香(按東方青氣屬木主春季宜華筵焚之有百花氣味)
沈速香(二兩)檀香(五錢)乳香
丁香甘松(各一錢)玄參(一兩)
麝香(一分)
右為末煉蜜和劑作餅子用青柏香末為衣焚之
南極慶壽香(按南方赤氣屬火主夏季宜壽筵焚之此是南極真人瑶池慶壽香)
沈香檀香乳香
金沙降(各五錢)安息香玄參(各一錢)
大黃(五分)丁香(一字)官桂(一字)
麝香(三字)棗肉(三箇煮去皮核)
右為細末加上棗肉以煉蜜和劑托出用上等黃丹
為衣焚之
西齋雅意香(按西方素氣主秋宜書齋經閣内焚之有親燈火閱簡編消洒襟懷)
(之趣云)
玄參(酒浸洗四錢)檀香(五錢)大黃(一錢)
丁香(三錢)甘松(二錢)麝香(少許)
右為末煉蜜和劑作餅子以煅過寒水石為衣焚之
北苑名芳香(按北方黑氣主冬季宜圍爐賞雪焚之有幽蘭之馨)
楓香(二錢半)玄參(二錢)檀香(二錢)
乳香(一兩五錢)
右為末煉蜜和劑加柳炭末以黑為度脫出焚之
四時清味香(按中央黃氣屬土主四季月宜畫堂書館酒榭花亭皆可焚之此香)
(最能解穢)
茴香(一錢半)丁香(一錢半)零陵香(五錢)
檀香(五錢)甘松(一兩)腦麝(少許另研)
右為末煉蜜和劑作餅用煅鉛粉黃為衣焚之
醍醐香
乳香沈香(各二錢半)檀香(一兩半)
右為末入麝少許煉蜜和劑作餅焚之
瑞和香
金沙降檀香丁香
茅香零陵香乳香(各一兩)
藿香(二錢)
右為末煉蜜和劑作餅焚之
寳爐香
丁香皮甘草藿香
樟腦(各一錢)白芷(五錢)乳香(二錢)
右為末入麝一字白芨水和劑作餅焚之
龍涎香
沈香(五錢)檀香廣安息香
蘇合香(各二錢五分)
右為末煉蜜加白芨末和劑作餅焚之
翠屏香(宜花館翠屏間焚之)
沈香(二錢半)檀香(五錢)速香(略炒)
蘇合香(各七錢五分)
右為末煉蜜和劑作餅焚之
蝴蝶香(春月花圃中焚之蝴蝶自至)
檀香甘松玄參
蒼术(二錢半)丁香(三錢)
右為末煉蜜和劑作餅焚之
金絲香
茅香(一兩)金沙降檀香
甘松白芷(各一錢)
右為末煉蜜和劑作餅焚之
代梅香
沈香藿香(各一錢半)丁香(三錢)
樟腦(一分半)
右為末生蜜和劑入麝一分作餅焚之
檀香沈速香(各二兩)甘松葉(一兩)
右為末煉蜜和劑作餅焚之
瑶華清露香
沈香(一錢)檀香(二錢)速香(二錢)
薰香(二錢半)
右為末煉蜜和劑作餅焚之
三品清香(已下皆線香)
瑶池清味香
檀香金沙降丁香(各七錢半)
沈速香速香官桂
槀本蜘蛛香羌活(各一兩)
三柰良姜白芷(各一兩半)
甘松大黃(各二兩)芸香
樟腦(各二錢)硝(六錢)麝香(三分)
右為末將芸香腦麝硝另研同拌勻每香末四升兌
柏泥二升共六升加白芨末一升清水和杵勻造作
線香
玉堂清靄香
沈速香檀香丁香
槀本蜘蛛香樟腦(各一兩)
速香三柰(各六兩)甘松
白芷大黃金沙降
玄參(各四兩)羌活牡丹皮
官桂(各二兩)良姜麝香(三錢)
右為末入焰硝七錢依前方造
璚林清遠香
沈速香甘松白芷
良姜大黃檀香(各七錢)
丁香丁皮三柰
槀本(各五錢)牡丹皮羌活
蜘蛛香(二錢)樟腦零陵(各一錢)
右為末依前方造
二洞真香
真品清奇香
芸香白芷甘松
三柰槀本(各二兩)降香(三兩)
柏苓(一觔)焰硝(六錢)麝香(五分)
右為末依前方造加兜婁香泥白芨
真和柔遠香
速香末(二升)柏泥(四升)白芨末(一升)
右為末入麝三字清水和造
真全嘉瑞香
羅漢香芸香(各五錢)柏鈴(三兩)
右為末用柳炭末三升柏泥白芨依前方造
黑芸香
芸香(五兩)柏泥(二升)柳炭末(二升)
右為末入白芨三合依前方造
石泉香
楓香(一兩半)羅漢香(三兩)芸香(五錢)
右為末入硝四錢用白芨柏泥造
紫藤香
降香(四兩)柏鈴(三兩半)
右為末用柏泥白芨造
欖脂香
橄欖脂(三兩半)木香(酒浸)沈香(各五錢)
檀香(一兩)排草(酒浸半日炒乾)楓香
廣安息香附子(炒去皮酒浸一日炒乾各二兩半)
麝香(少許)柳炭(八兩)
右為末用兜婁柏泥白芨紅棗煮去皮核用肉造
清穢香(此香能解穢氣避惡)
蒼术(八兩)速香(十兩)
右為末用柏泥白芨造一方用麝少許
清鎮香(此香能清宅宇辟諸惡穢)
金沙降安息香甘松(各六錢)
速香蒼术(各二兩)焰硝(一錢)
右用甲子日合就碾細末兌柏泥白芨造待乾擇黃
道日焚之
首序自云此譜得從湖海中多錯亂首尾不續似未
得其全全者收之其五方五清翠屏蝴蝶等香更又
備諸家之所未載殊為此乘之一助云
香乘卷二十三
