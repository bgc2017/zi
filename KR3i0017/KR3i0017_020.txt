香乘卷二十
明周嘉胄撰
香屬(香餅香珠)(香煤香藥)(香灰香茶)
燒香用香餅
凡燒香用餅子須先燒令通紅置香爐内候有黃衣生
方徐徐以灰覆之仍手試火氣緊慢(沈譜)
香餅(一)
堅硬羊脛骨炭(三觔末)黃丹五(兩)
定粉(五兩)針砂(五兩)牙硝(五兩)
棗(一升煮爛去皮核)
右同搗拌勻以棗膏和劑隨意捻作餅子
香餅(二)
木炭(三觔末)定粉(三兩)黃丹(二兩)
右拌勻用糯米為糊和成入鐡臼内細杵以圈子脱
作餅晒乾用之
香餅(三)
用櫟炭和柏葉葵菜橡實為之純用櫟炭則難熟而易
碎石餅太酷不用
香餅(沈)
輭炭(三觔末)蜀葵葉(或花一觔半)
右同搗令粘勻作劑如乾更入薄糊少許彈子大捻
餅晒乾貯磁器内燒香旋取用如無葵則炭末中拌
入紅花滓同搗以薄糊和之亦可
耐久香餅
硬炭末(五兩)胡粉(一兩)黃丹(一兩)
右用搗細末煮糯米膠和勻捻餅晒乾每用燒令赤
炷香經久或以針砂代胡粉煮棗代糯膠
長生香餅
黃丹(四兩)乾蜀葵花(二兩燒灰)乾茄根(二兩燒灰)
棗肉(半觔去核)
右為粗末以棗肉研作膏同和勻捻作餅子晒乾置
爐内大可耐久而不息
終日香餅
羊脛炭(一觔末)黃丹(一分)定粉(一分)
針砂(少許研勻)黑石脂(一分)(分字去聲)
右煮棗肉拌勻捻作餅子窨二日便於日中晒乾如
燒香畢水中蘸滅可再用
丁晉公文房七寳香餅
青州棗(一斤去核)木炭(二斤末)黃丹(半兩)
鐵屑(二兩)定粉(一兩)細墨(一兩)
丁香(二十粒)
右用搗為膏如乾時再入棗以模子脱作餅如錢許
每一餅可經晝夜
内府香餅
木炭末(一觔)黃丹(三兩)定粉(三兩)
針砂(二兩)棗(半觔)
右同末熟棗肉杵作餅晒乾用如常法每一餅可度
終日
賈清泉香餅
羊脛炭(一觔)定粉(四兩)黃丹(四兩)
右用糯粥或棗肉和作餅晒乾用如常法或茄葉燒
灰存性用棗肉同杵捻餅晒乾用之
用香煤
近來焚香取火非竈下即踏中者以之供神佛格祖
先其不潔多矣故用煤以扶接火餅(香史補遺)
香煤(一)
茄蒂(不計多少燒存性取四兩)定粉(三錢)
黃丹(二錢)海金砂(二錢)
右同末拌勻置爐上燒紙點可終日
香煤(二)
枯茄荄燒成炭於瓶内候冷為末每一兩入鉛粉二錢
黃丹二錢半拌勻和裝灰中
香煤(三)
熖硝黃丹杉木炭
右各等分糝爐中以紙燼點
香煤(四)
黑石脂一名石墨一名石湼古者擣之以為香煤張正
見詩香散綺幕室石墨雕金爐
香煤(沈)
乾竹筒乾柳枝(燒黑灰各二兩)
鉛粉(二錢)黃丹(三兩)熖硝(六錢)
右同為末每用七許以燈爇著於上焚香
月禪師香煤
杉木烰炭(四兩)硬羊脛炭(二兩)竹烰炭(一兩)
黃丹(半兩)海金砂(半兩)
右同為末拌勻每用二錢置爐紙燈點候透紅以冷
灰薄覆
閻資欽香煤
柏葉多採之摘去枝梗洗淨日中曝乾剉碎不用墳墓
間者入淨罐内以鹽泥固濟炭火煆之石剉細研每用
一二錢置香爐灰上以紙燈點候勻遍焚香時時添之
可以終日
香餅香煤好事者為之其實用只須櫟炭一塊
製香灰
香灰(新)
細葉杉木枝燒灰用火一二塊養之經宿羅過裝爐
每秋間採松鬚曝乾燒灰用養香餅未化石灰搥碎
羅過鍋内炒令紅候冷又研又羅一再為之作養爐灰
潔白可愛日夜常以火一塊養之仍須用蓋若塵埃則
黑矣礦灰六分爐灰四分和勻大火養灰焚炷香
蒲燒灰裝爐如雪紙石灰杉木灰各等分以米湯同
和煆過用頭青朱紅黑煤土黃各等分雜於紙中裝
爐名錦灰紙灰炒通紅羅過或稻梁燒灰皆可用
乾松花燒灰裝香爐最潔茄灰亦可藏火火久不息
蜀葵枯時燒灰妙
爐灰鬆則養火久實則退今惟用千張紙灰最妙爐
中晝夜火不絶灰每月一易佳他無需也
香珠
香珠之法見諸道家者流其來尚矣若夫茶藥之屬
豈亦漢人含雞舌香之遺製乎茲故錄之以備見聞
庶幾耻一物不知之意云
孫功甫廉訪木犀香珠
木犀花蓓蕾未全開者開則無香矣露未晞時用布幔
鋪如無幔淨掃樹下地面令人登梯上樹打下花蕊擇
去梗葉精揀花蕊用中樣石磨磨成漿次以布複包裹
榨壓去水將已乾花料盛貯新磁器内逐旋取出於乳
鉢内研令細輭用小竹筒為則度築劑或以滑石平片
刻竅取則手搓員如小錢大竹簽穿孔置盤中以紙四
五重襯藉日傍隂乾稍健可百顆作一串山竹弓絣挂
當風處吹八九分乾取下每十五顆以潔淨水略略揉
洗去皮邊青黑色又用盤盛於日影中映乾如天隂晦
紙隔之於慢火上焙乾新綿裹收時時觀則香味可數
年不失其磨乳啚洗之際忌穢汚婦鐵器油鹽等觸犯
𤨏碎錄云木犀香念珠湏少入西木香
龍涎香珠
大黃(一兩半)甘松(一兩二)錢川芎(一兩半)
牡丹皮(一兩二錢)藿香(一兩二錢)柰子(一兩一錢)
以上六味並用酒潑留一宿次日五更以後藥一處
拌勻於露天安頓待日出晒乾
白芷(二兩)零陵香(一兩半)丁皮(一兩二錢)
檀香(三兩)滑石(一兩二錢另研)白芨(六兩煮糊)
均香(二兩洗乾另研)白礬(一兩二錢另研)好𣝕香(二兩)
春皮(一兩二錢)樟腦(一兩)麝香(半字)
圓晒如前法旋入龍涎腦麝
香珠(一)
天寳香(一兩)土光香(半兩)速香(一兩)
蘇合香(半兩)牡丹皮(二兩)降眞香(半兩)
茅香(一錢半)草香(一錢)白芷(二錢豆腐蒸過)
三柰(二錢同上)丁香(半兩)藿香(五錢)
丁皮(一兩)槀本(半兩)細辛(二分)
白檀(一兩)麝香檀(一兩)零陵香(二兩)
甘松(半兩)大黃(二兩)荔枝殼(二錢)
麝香(一拘)黃蠟(一兩)滑石(量用)
石羔(五錢)白芨(一兩)
右料蜜梅酒松子三柰白芷糊夏白芨春秋瓊枝
冬阿膠黑色竹葉灰石羔黃色檀香蒲黃白
色滑石麝檀菩提色細辛牡丹皮檀香麝檀大黃
石羔沉香噀濕用蠟圓打輕者用水噀打
香珠(二)
零陵香(酒洗)甘松(酒洗)木香(少許)
茴香(等分)丁香(等分)茅香(酒洗)
川芎(少許)藿香(酒洗此物奪香味少用)
桂心(少許)檀香(等分)白芷(麫裹煨熟去麫)
牡丹皮(酒浸一日晒乾)三柰子(如白芷製少許)
大黃(蒸過此項收香味且又染色多用無妨)
右件圈者少用不圈等分如前製度晒乾和合為細
末用白芨和麪打糊為劑隨大小圓趁濕穿孔半乾
用麝香檀稠調水為衣
收香珠法
凡香環佩帶念珠之屬過夏後湏用木賊草擦去汗垢
庶不蒸壊若蒸損者以温湯洗過晒乾其香如初(温子皮)
香珠燒之香徹天
香珠以雜香擣之丸如桐子大青䋲穿此三皇眞元之
香珠也燒之香徹天(三洞珠囊)
交趾香珠
交趾以泥香捏成小巴豆狀琉璃珠間之綵絲貫之作
道人數珠入省地賣南中婦人好帶之
余曾見交趾珠外用朱砂為衣内用小銅管穿繩製
極精嚴
香藥
丁沉煎圓
丁香(二兩半)沉香(四錢)木香(一錢)
白荳䓻(二兩)檀香(二兩)甘松(四兩)
右為細末以甘草和膏研勻為圓如芡&KR2521;大每用一
圓噙化常服調順三焦和養榮衛治心胸痞滿
木香餅子
木香檀香丁香
甘草肉桂甘松
&KR1190;砂丁皮莪术(各等分)
莪木醋煮過用鹽水浸出醋漿水浸三日為末蜜和
同甘草膏為餅每服三五枚
荳䓻香身丸
丁香青木香藿香
甘松(各一兩)白芷香附子
當歸桂心㯽榔
荳䓻(各半兩)麝香(少許)
右為細末煉蜜為劑入少酥油丸如梧桐子大每服
二十丸逐旋噙化咽津久服令人身香
透體麝臍丹
川芎松子仁柏子仁
菊花當歸白茯苓
藿香葉(各一兩)
右為細末煉蜜為丸如桐子大每服五七丸温酒茶
清任下去諸風明目輕身辟邪少夢悦澤顔彩令人
身香
獨醒香
亁葛烏梅甘草
&KR1190;砂(各二兩)枸杞子(四兩)檀香(半兩)
百藥煎(半觔)
右為極細末滴水為丸如雞頭大酒後三二丸細嚼
之醉而立醒
香茶
經進龍麝香茶
白荳䓻(一兩去皮)白檀末(七錢)百藥煎(五錢)
寒水石(五錢薄荷汁製)麝香(四分)沉香(三錢)
片腦(二錢)甘草末(三錢)上等高茶(一觔)
右為極細末用淨糯米半升煮粥以密布絞取汁置
淨盌内放冷和劑不可稀軟以硬為度於石板上杵
一二時辰如粘黏用小油二兩煎沸入白檀香三五
片脱印時以小竹刀刮背上令平(衛州韓家方)
孩兒香茶
孩兒香(一觔)高茶末(三兩)麝香(四錢)
片腦(二錢五分或糠米者韶腦不用)薄荷霜(五錢)
川百藥煎(一兩研極細)
右六件一處和勻用熟白糯米一升半淘洗令淨入
鍋内放冷水高四指煮作糕糜取出十分冷定於磁
盆内揉和成劑却於平石砧上杵千餘轉以多為妙
然後將花脱洒油少許入劑作餅於潔淨透風篩子
頓放陰亁貯磁器内青紙襯裏密封
香茶(一)
上等細茶(一觔)片腦(半兩)檀香(三兩)
沉香(一兩)&KR1190;砂(三兩)舊龍涎餅(一兩)
右為細末以甘草半觔剉水一盌半煎取淨汁一盌
入麝香米三錢和勻隨意作餅
香茶(二)
龍腦麝香(雪梨製)百藥煎
揀草寒水石(各三錢)高茶(一觔)
硼砂(一錢)白荳䓻(二錢)
右同碾細末以熬過熟糯米粥淨布巾絞取濃汁勻
和石上杵千餘方脱花樣
香乘卷二十
