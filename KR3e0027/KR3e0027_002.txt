聖濟總錄纂要卷二
休寧程林纂
諸風門
蠱風
論曰蠱風之狀在皮膚間一身盡痛若劃若刺淫淫躍
躍如中蠱毒故名蠱風皆由體虚受風侵傷正氣也
天麻丸方治蠱風如皮膚刺劃
天麻躑躅花獨活附子白附子原蠶
蛾(炒)防風蒼耳蒺䔧子烏頭(去皮臍各一兩)麻黃
(去根節)鳥蛇肉麝香
除研者外搗羅為末入麝香再研勻鍊蜜和搗三二
百下丸如梧桐子大每服二十丸温酒下不拘時候
如有汗出即宜避風
石南湯方治六十四種風注走皮膚中如蠱行痛如
刺劃狀似蠱毒及卒風面目腫起手不及頭口噤不能
言
石南乾薑黃芩細辛人參(各一兩)桂麻
黃(去根節)當歸芎藭(各一兩)乾地黃(三分)甘草(炙二兩)食
茱莄(一兩一分)
㕮咀如麻大每服六錢水酒同煎温服得汗為度
何首烏散方治蠱風
何首烏威靈仙(各一兩)苦參(半兩)麒麟竭(一分)
並生搗為散入乳鉢内研三五百遍每服一錢用荆
芥湯調下每日三服酒服尤妙
薄荷丸方治蠱風皮膚苦盡痛若刀劃狀及頭目不
利風痰等疾
薄荷葉(一觔)天麻(四兩)威靈仙(三兩)羌活(四兩)山梔子仁(二兩)
蔓荆實(三兩)白芷桔梗(炒)防風(各一兩)大黃(溼紙丧煨令紙)
(乾一兩)人參赤茯苓(各三兩)龍腦(研半兩)
搗研為末再和勻鍊蜜丸如鷄頭實大每服一丸食
後細嚼茶酒任下
肌肉瞤動
論曰肌肉瞤動命曰微風蓋邪摶分肉衞氣不通陽氣
内鼓故肌肉瞤動然風之入脉善行數變亦為口眼瞤
動偏喎之病也
虎骨丸方治風虚肌肉瞤動手足顫掉
虎脛骨(酥炙)松節(剉酒炒)天麻牛膝(酒浸)赤箭海桐
皮獨活石斛(去根)防風烏蛇(酒浸去皮骨)酸棗仁
當歸仙靈脾甜瓜子(洗焙)乳香(研)五加皮(各一)
(兩)
一十六味先以十五味搗羅為細末入研者乳香再
和勻酒煮麫糊丸如梧桐子大每服十五丸至二十
丸荆芥酒或茶酒任下不拘時候
天麻丸方治循經絡肌肉瞤動頭目昏眩手足麻痺
天麻芎藭(各兩)一荆芥穗雞蘇葉(各三兩)白附子
甘草(各半兩)
右六味為末鍊蜜丸如櫻桃大每服一丸茶酒任下
荆芥湯方治風氣肌肉瞤動頭目昏眩四肢煩疼
荆芥穗旋復花(各四兩)前胡甘草(炙)麻黃(去根節)
芍藥芎藭半夏(洗七遍各一兩)
每服三錢葱白三寸雞蘇二葉同煎温服
風癲
論曰風癲之狀發無常時每發則仆地吐涎沬無所覺
知盖由血氣皆虚精神離散魂魄失守風邪入于隂經
故也又以胞胎之初其母卒大驚精氣併居能令子發
癲其證與風癲大率相似
丹砂煎方治風癲疾時發時省涉歷年月
丹砂(細研水飛濾過後焙研如粉三兩)石膏(五兩研細)黃連(去鬚擣篩一斛)生
地黃(研取自然汗二升)
共四味以清水一斗先煮石膏黃連取五升淨去滓
次下生地黃汁又煎之如稠餳始下火取丹砂粉投
入勺攪百餘徧貯於不津器中更攪待冷即住手每
日兩度以温水調服約如半彈丸大服藥後只吃淡
飯蔓菁菜等
雄黃丸方治五癲各有聲牛癲若牛鳴馬癲若馬鳴
狗癲若狗鳴羊癲若羊鳴鷄癲若鷄鳴凡此五癲皆宜服
之
雄黃丹砂雌黃(三味各二兩碎同用生絹袋貯之入十兩蜜内重湯煑待)
(蜜赤色滴如珠引若線為度取藥嚢出河水洗滌淘漉出曝乾入乳鉢中研如粉為度其蜜即丸藥)
(用)黑鉛(二兩大火化用錢匙掩掠去塵垢者用精者一兩將無油淨器中下水銀及鉛同銷)
(鎔攪令勻瀉于熱鐵器内待冷先將前三味石藥乳鉢内研次入鉛同研取勻)水銀(一兩)
共五味各如前修製畢便將前煮丹砂雄黃雌黃餘
蜜再重湯煮散少少點入藥中漸漸和勻為丸如大
麻粒每用桃柳栢桑木嫩條各長七寸寸剉以水一
升煎至六合去滓分温下丸藥空心午時臨臥下三
丸至五丸小兒一丸至二丸
羚羊角丸方治風癲癎
羚羊角犀角遠志人參山藥茯苓(各一)
(兩半)防風(一兩三分)生地黃(三分)金箔(研)銀箔(研各一百片)麥冬
鐵粉(研)天冬(各三兩)龍齒(研三兩)水銀(一分入金銀箔龍齒鐵粉)
(五件同研水銀無星子為度)
共十五味先將十味搗羅為末入别研者用拌令勻
鍊蜜和丸如菉豆大用桃柳枝湯下二十丸日二夜
一或人參茯苓湯亦可
風癎
論曰風癎病者由心氣不足胸中蓄熱而又風邪乘之
病間作也其候多驚目童子大手足顫掉夢中呌呼身
熱瘛摇頭口噤多吐涎洙無所覺知是也然病發於陽
者易差發於隂者難治故經曰臓病難治腑病易治又
曰大人曰癲小兒曰癎
靈烏散方治風癎多驚手足顫掉口吐涎沫
烏鵶(一隻臘月取于瓷瓶内盛以鹽泥固濟令乾用炭火煨存性候冷取出去肚腸研)丹
砂(研一分)細辛(二兩)乾蠍(全者十四枚炒)
共四味將二味研末與别研二味同羅每服半錢匕
午前温酒調下
安息香丸方治男婦暗風癎病
安息香(通明無砂石者)鉛丹
二味為細末入白羊心中血研勻丸如梧桐子大每
服十丸空心温水下
神聖丸方治風癎涎潮等疾
雌黃鉛丹(各一兩)
細研以醋一斛熬稠丸如桐子大與惡實末同收每
服十丸臨臥煎惡實末湯下
丹砂丸方治風邪諸癎狂言妄走精神恍惚思慮迷
亂乍歌乍哭飲食失常疾發仆地口吐白沬口噤戴眼
魂魄不守年歲深遠者
丹砂(光明者研一兩)酸棗仁(微炒研)乳香(光瑩者研各半兩)
合研令勻先令病人盡量飲酒沉醉次取藥五錢匕
酒一盞調下於静室中安睡勿令驚動候其自覺(則愈)
鐡粉烏鴉散方治風癎
烏鴉(一隻去腸肚及嘴足)鉛丹黑鉛鐵粉(研各二兩)丹砂(一兩)
(研先將鐵粉并鉛丹入鐵器内熟炒次入黑鉛一處結成砂子入在烏鴉腹内縫合以罐子盛用物)
(盖定鹽泥固濟放乾用熟火一秤煆令同赤取出搗為末次入丹砂更研如粉入後七味)天麻
羌活獨活防風芎藭乾蠍天南星
(各二兩)
共研為細末入麝香少許再研令勻每服半錢匕臨
臥冷酒調下
五生丸方治癎疾
乾薑(不炮)烏頭(生去皮臍)半夏(生用)附子(生去皮臍各一兩)大豆末
(生用)
共五味除大豆末外細剉為末以豆末煮糊為丸如
桐子大每服三丸冷酒下
半夏丸方治風癎痰盛瘛瘲口吐涎□
半夏(湯浸去滑生為末五兩)白礬(生為末二兩)丹砂(研)鉛丹(研各一兩)
同研勻以粟飯為丸如梧桐子大每服食後生薑湯
下二十丸
五枝煎方治風癎多驚手足顫掉身熱瘛瘲
桃枝柳枝桑枝夜合枝槐枝(並剉如豆大各一斗)
大豆(一升淘過)
共六味用水一石慢慢火煎候豆爛及嚼諸枝無味
即濾汁於銀石器内煎令得所不可熬過以瓷器盛
每服一匙頭許入盧會末少許温酒化破空心徐徐
服
治風癎瘛瘲不省方
虎糞(曝乾)野猪骨并蹄(炙各不拘多少)
共研為散每日空心以酒調下二錢忌一切有足之
物
水銀丸方治風癎
水銀(半兩)雄黃(研)龍腦(研)牛黃(研各一分)丹砂(研一錢)
再同研勻用糯米飲和丸如菉豆大每服五丸至七
丸熟水下空心臨臥日再服
風狂
論曰風狂之狀始發則少卧不飢自高自賢自辨自貴
盖人之榮衞周身循環晝夜不窮一失其平則有血并
於隂而氣并於陽者有血并於陽而氣并於隂者隂陽
二氣虚實不調風邪乘虚而入并於陽則謂之重陽故
其病妄笑好樂妄行不休甚則棄衣而走登高而歌或
至數日不食故曰狂也又肝藏魂魂則隨神往來悲哀
動中有傷於魂則為狂妄是亦血氣俱虚風邪乘之隂
陽相并也
眞珠散方治風狂妄語心熱狂走不知人
真珠(研)牛黃(研)丹砂(研各半兩)金箔(研)銀箔(研各五十片)麝
香(研一錢)鐵粉(研)天竺黃人參龍腦(研各三分)黃芩
(一兩)防風犀角(鎊各半兩)茯神(三錢)麥門冬(一兩半)遠志
白鮮皮羚羊角(鎊各半兩)甘草(炙)胡黃連甘菊花
白附子(各三分)
除研外搗羅為末入研藥拌勻每服一錢加至二錢
薄荷温水或梨汁調下
茯神湯方治風狂失神少臥不飢笑樂無節棄衣登
高
茯神(去木)杏仁(湯去皮尖雙仁各三兩)龍齒(六兩)凝水石(一片)升麻
(二兩)石膏(碎二十兩)沙參白茯苓白鮮皮(各二兩)生麥
門冬(四兩)
剉如麻豆每服五錢水煎温服如病甚煎成入竹瀝
半合再煎服
腦風
論曰内經謂風氣循風府而上則為腦寒夫風生高遠
始自陽經然督脉陽維之會自風府而上至腦戸腦戶
者督脉足太陽之會也又太陽之脉起於目内眥上額
交巔上入絡腦今風邪客摶其經稽而不行則腦髓内
弱故項背怯寒而腦戶多風冷也
石膏散方治腦風邪氣留連頭痛不已
石膏(火煆研)天南星(炮)白殭蠶(炒)
三味等分搗研為散每服二錢匕葱白二寸臘茶一
錢同連鬚葱煎湯頓服良久再服
榖精草散方治腦風頭痛吹鼻
榖精草(末)銅綠(研各一錢)硝石(半錢研)
共研和勻每用一匙吹入鼻内或偏頭疼隨病左右
吹鼻中
通關散方治腦風鼻息不通不聞香臭或鼻流清涕
多啑肩項拘急頭目昏痛風府怯寒
原蠶蛾(瓦上炒令黃)白附子(炮)苦參益智(去皮)蒺藜子
(炒去角)乾薄荷(各一兩)
共為散每服一錢匕温調下日三服
點頭散方治腦風頭痛吹鼻
細辛高良薑瓜蒂(各一分)硝石(半兩)
共研為細散用新水滿含一口搐藥半匙入鼻中良
久即定
遠志散方治腦風頭痛不可忍
遠志(去心不拘多少)
為細散每用半匙先含水滿口即搐藥入鼻中仍揉
痛處
羌活丸方治腦風氣鼓或膈痰氣逆上冲於頭令頭
旋運
羌活(去蘆頭米泔浸一宿切焙乾二兩半)白蒺藜(炒去角)芎藭乾鷄
蘇(各二兩)白殭蠶(去頭角炒一兩)
共為細末鍊蜜為丸如彈子大荆芥茶嚼下一粒不
拘時候入龍腦麝香尤妙
何首烏丸方治腦風鼻息不通清涕流出及諸風疾
何首烏(去黑皮三兩)芍藥(一兩)桂(去粗皮)烏頭芎藭甘
草(炙剉)藁本甘松羌活天麻陳橘皮(湯浸去白)
縮沙蜜(去皮各二兩)□(煆存性一分)
右一十三味共為末鍊蜜和丸如櫻桃大每服一丸
薄荷葱酒嚼下不計時候
芎藭湯方治腦風鼻息不通或流清涕多啑
芎藭(二兩)細辛(去苗葉)黃芩(去黑心各一兩)荆芥穗(二兩)甘草(炙剉)
(半兩)
每服三錢水一盞入薄荷七葉同煎至七分去滓温
服
吹鼻散方治腦壅頭痛
盧會(研)龍腦(研)瓜蒂(搗)硝石(研)
四味等分為末每用一豆許吹之
勝金散方治腦風頭痛鼻塞不通或流清涕多啑不
已
荆芥穗薄荷葉(各四兩)木賊(去節二兩)蛇蛻(二条炙)
四味搗羅為散每服二錢清茶調下食後日三服
風頭眩
論曰風頭眩之狀頭與目俱運是也五臓六腑之精華
皆見於目上注於頭風邪鼓於上腦轉而目系急使真
氣不能上達故虚則眩而心悶甚則眩而倒仆也
枳實湯方治風頭運倒眼旋腦項急痛
枳實(去瓤麩炒)防風麻黃(去根節先煎掠去沫焙乾)芎藭(各一兩)杏
仁(去皮尖雙仁炒一兩)半夏(為末生薑汁和作餅曝乾)細辛(各二兩)
麄搗篩每服五錢匕以水一盞半煎至一盞去滓入
竹瀝半合更煎沸早晩食前温服
人參湯方治頭風眩但覺地屋俱轉目閉不開
人參防風白木當歸(酒灑切焙)麥門冬(去心焙各一兩)
獨活(去蘆頭)黃茋桂(去粗皮)芍藥(各一兩半)
麄擣篩每服五錢水一盞半煎至一盞去滓食前温
服日再夜一
獨活湯方治風頭眩仆地屋轉嘔吐痰涎惡聞人聲
獨活(去蘆頭)茯神(去木各半兩)甘草(炙)當歸(酒洗焙切)牡蠣(煆)
白术附子肉蓯蓉(酒浸切焙各一兩)黃茋(兩半)防風
遠志(去心三分)人參(二兩半)
剉如麻豆每服五錢匕水一盞半生薑三片棗一枚
去核煎至一盞去滓温服不拘時
菊花湯方治風頭眩悶起即欲倒頭痛眼疼視屋轉
動
甘菊花細辛(去苗葉各半兩)防風前胡茯神白
术麻黃(去根節各一兩)芎藭杏仁(湯浸去皮尖雙仁各三分)
每服五錢水一盞半煎至一盞去滓入竹瀝半合更
煎沸食前温服
山藥散方治風頭目眩眼痛耳聾
山藥甘草五味子甘菊花(擇各半兩)細辛山
茱萸升麻蔓荆實(各三分)防風(一兩)
為細散每服三錢匕空心温酒下
附子膏方治風頭眩摩頭
附子(去皮臍)鹽花(各半兩)
為細末以麻油和如稀餳洗頭摩之日三
守中丸方治風頭眩腦轉目系急忽然倒仆
白茯苓(去黑皮十兩)麥門冬(去心三兩)白术人參甘菊
花(擇去梗)山藥枸把子(各二兩)生地黃(二十斤取汁)
共入味將七味搗羅為末先用生地汁於銀器内入
酥三兩白蜜三兩同煎逐旋掠取汁上金花令盡得
五升許於銀器内拌炒前七味藥漸漸令盡候乾入
白蜜同搗數千杵丸如梧桐子大每日空心或食後
清酒下五十丸服百日後五臓充滿肌膚潤滑修合
須擇四季旺相日或甲子日此藥亦名五芝地僊金
髓丸
風頭痛
論曰風頭痛之病由風邪客於陽經循風府而上至於
頭腦令人頭重疼痛心膈煩熱上焦壅滯頭面虚汗診
其脉左手寸口浮緊者是也
(石)膏散方治風壅頭痛眉骨疼
石膏(研)芎藭旋復花(各一兩)白附子(炮)細辛(去葉苗)
甘草(炙各一兩)
共擣羅為散每服半錢匕臘茶調下不拘時候
清氣香芎湯方治頭痛
芎藭(五兩)細辛(去苖葉二兩半)人參(一兩半)半夏麴(一分用生薑和半夏)
(末作麴用)甘草(炙三分)
右五味㕮咀如麻豆每服三錢匕水一盞入生薑三
片薄荷五葉同煎七分温服不拘時候
芎藭散方治風頭痛
芎藭莎草根(炒去毛一兩)藿香葉荆芥穗(各一兩)石
膏(碎一兩半)
共為散每服三錢匕荆芥湯調下食後服
丹砂丸方治諸風頭痛不可忍者
丹砂(别研水飛)石膏(燒通赤地上出火毒)白附子(炮為末各一兩)龍腦(少許)
(研)
共同研令勻粟米飯丸如菉豆大更以丹砂為衣每
服五丸食後薄荷茶嚼下
六神散方治頭痛眼睛痛
鷄蘇芎藭馬牙硝(研各二錢)石膏(研)乳香(研各一兩)龍
腦(研一匙)
共研為細末每用一匙含水搐於鼻中
吹鼻麝香散方治頭痛不可忍
藜蘆(和州者一莖)
一味暴乾研為散入麝香麻子許研勻吹鼻中
通頂散方治鼻塞及頭痛
馬牙硝(研細半兩)地黃汁(一合)
二味相和於銅器内用慢火煎乾取出研細每挑少
許入鼻搐上吐痰即差
偏頭痛
論曰偏頭痛之狀由風邪客於陽經其經偏虚者邪氣
凑於一邊痛連額角故謂之偏頭痛也
至靈散方治偏頭痛
雄黃(研)細辛(去苗葉為末等分)
二味再同研每用一匙左邊痛搐入右邊鼻右邊痛
亦然
乳香散方治偏頭痛不可忍
乳香(如皂子大)高良薑(如指頭大)
二味於火上燒迎烟熏鼻隨痛左右用之
天南星散方治偏頭痛
天南星(酸漿水煮透心硬切曝乾一兩)菊花(三分)自然銅(燒赤醋淬一兩)防
風(半兩用水一挑同菊花自然銅防風三味煮水盡為度去防風自然銅不用只单用菊花)芎
藭(一兩)
五味除二味不用外擣羅為細散每服半錢匕臘茶
清少許調只作一口呷盡分作三嚥每嚥點頭一點
蓽撥散方治偏頭痛
蓽撥
一味為細末每用一匙先令病人含滿口温水隨病
左右搐入鼻中
漏風
論曰内經曰飲酒中風則為漏風漏風之狀或多汗不
可单衣食則汗出甚則身寒喘息惡風衣裳濡口乾善
渴不能勞事又曰身熱解惰汗出如浴惡風少氣亦名
漏風夫酒以養陽酒入於胃與榖氣相薄熱盛於中其
氣慓悍與陽氣俱泄使人腠理虚而中風故其證多汗
惡風不可单衣其喘息而少氣者熱薰於肺風客於皮
毛也其口乾善渴者汗出多而亾津液也其解惰而不
能勞事者精氣耗不能營其四肢也謂之漏風以汗出不
止若器之漏久而不治轉為消渴
澤瀉散方治漏風身熱解惰汗出如浴惡風少氣
澤瀉白术(各二兩半)麋銜(一兩)
為散每服二錢沸湯調食後服
黃蓍湯方治風虚多汗夜臥尤甚牀席衣被並溼
黃蓍人參(各二兩)麻黃根牡蠣(煆赤各三兩)地骨皮
(二兩半)龍骨(四兩)
每服三錢棗二枚同煎空心服日二
防風散方治風虚多汗惡風
防風(一兩一分)澤瀉牡蠣(煆赤)桂(各三分)
為細散每服二錢温酒調下空心服日再
杜仲散方治風虚多汗夜臥尤甚
杜仲(炙炒二兩)黃茋牡蠣(煆赤各二兩)麻黃根(五兩)
為細散每服二錢煎敗扇湯調下食後服日二
勞風
論曰内經曰勞風發在肺下其為病也使人強上冥視
唾出若涕惡風振寒夫勞風之病腎勞則根勞於下經
所謂根弱則莖葉枮矣故目視不明而背反強腎之脉
入肺中故因皮毛感風而振慄也腎主唾故津液凝結
唾如涎涕治之以救其俛仰者戒其勞動也
麻黃湯方治勞風胸膈不利涕唾稠黏上焦壅滯喉
中不快
麻黃(去根節)荆芥穗杏仁(去皮尖雙仁)木香當歸
黃芩(去黑心)羌活芍藥茈胡大黃(炮熟各一分)半
夏(湯洗七遍去滑一錢)牽牛子(半兩)
每服二錢生薑一片同煎食後温服
芎枳圓方治勞風強上冥視
芎藭(一兩)枳殼(去瓤麩炒)
為末鍊蜜丸如梧桐子大每服十丸食後温水下
萎蕤飲方治勞風項強急痛四肢煩熱
萎蕤(三兩)人參羚羊角(鎊各二兩)
每半兩入豆䜴三合葱白一握以水煎分温空腹二
服
風頭旋
論曰風頭旋者以氣虚怯所禀不充陽氣不能上至於
腦風邪易入與氣相鼔致頭運而旋也又有膈胸之上
痰水結聚復犯大寒隂氣逆上風痰相結上衝於頭亦
令頭旋
松香散方治風頭旋
松實(去殼)白芷當歸芎藭甘草(炙各三兩)甜瓜子
(洗一升)
同擣羅為細散每服二錢食後以荆芥薄荷清茶調
下
荆芥丸方治風頭旋目痛眩肢體拘急手足少力
荆芥穗(四兩)細辛芎藭白殭蠶(炒各一兩)天麻(一兩半)
羌活防風蒺藜子(炒去角各一兩)
同為末煉蜜丸如鷄頭大每服一丸食後細嚼荆芥
湯下茶酒亦得
人參丸方治風頭旋目眩痰逆惡心胸膈痞滯欬𠻳
痰涎喘滿嘔逆不欲飲食
人參甘草白术旋復花(炒各一兩)麥門冬前
胡枳殼(各二兩)木香(半兩)
同擣羅為細末以湯浸炊餅和丸如梧桐子大每服
二十丸食後生薑湯下
袪痰丸方治風頭旋痰逆惡心咽膈不利
天南星(生)半夏(生)赤茯苓乾薑(炮)陳橘皮(湯浸去白)
(焙各等分)
稀麫糊丸如梧桐子大每服三十丸加至四十丸温
米飲下
羚羊角湯方治熱毒風上攻頭面目旋運耳内虚鳴
身體癮疹麻痺
羚羊角(二兩)菊花(三兩)防風(去又)羌活前胡藁本
玄參黃芩杏仁(去皮尖雙仁)菖蒲甘草(炙各一兩)
每服五錢水煎食後温服
治頭旋腦悶鼻塞眼運貼膏頂方
萞麻子(去殼研)杏仁(去皮研)食鹽芎藭(搗末)松脂(研各等分)
先擣食鹽次下四味杵勻即塗於蠟紙上有病者先
灸百會三壯訖將蠟紙藥於炙處貼之日一易得膿
血出效
風痰
論曰風痰之病得於氣脉閉塞水飲積聚其狀雖有冷
熱之異至於心胸痞隔飲食不化則一也盖風壅氣滯
三焦不和則水飲易至停積風能生熱壅亦成痰是故
有頭目不利神思昏濁之候其或嘔逆不納飲食者則
因於胃冷而得之其治固不可一槩也
半夏飲方治風痰心腹煩滿嘔逆不欲飲食
半夏(湯浸去骨)大腹皮麥冬赤茯苓白术桔
梗前胡(各三分)青橘皮(去白)厚朴(薑汗炙各一兩)防風枇
杷葉(拭去毛炙各半兩)
每服三錢入生薑一棗大同煎稍熱服
澤瀉湯方治風痰壅滯胸膈不利頭目昏眩不思飲
食
澤瀉前胡白术赤茯苓甘草人參
半夏(湯洗七度切作片以生薑汁浸焙乾炒各一兩)檳榔陳橘皮(湯浸去白)
(焙各三分)枳殼(去瓤麩炒半兩)
每服二錢半生薑半分同煎温服不拘時候
鐵刷湯方治風痰胃中有寒嘔吐痰涎胸滿氣逆
附子(五枚炮令微折地上以盞子覆冷取去皮臍)半夏(湯洗七遍去滑麩炒一兩)木
香(半兩)
剉如麻豆每服二錢入生薑一棗大大棗三枚同煎
空心食前温服
天南星丸方治風痰胸膈煩滿頭目昏眩
天南星(一觔每枚重一兩者)
用湯浸洗刮去浮皮并虚軟處令浮用法酒浸一宿
以桑柴蒸不住添熱湯令釡滿甑内氣旺更不住灑
酒常令藥潤七箇時滿取出用銅刀切開㨂大者微
嚼看不麻人口即是熟未熟即便蒸候熟用銅刀子
細切入石桕内木杵爛擣如泥入丹砂一兩水飛過
者麝香一兩細研羅過丁香末一兩龍腦一兩同擣
令勺丸如鷄頭大又用丹砂末一兩為衣每服一丸
嚼破用薄荷荼或酒任下小兒驚風半丸合時忌鷄
犬婦人見
前胡丸方治風痰不散食逆嘔吐
前胡白术枳殼(去瓤麩炒)半夏(湯洗七遍去滑)赤茯苓
人參(各三分)白礬(半兩枯)丁香(一分)
為末棗肉和丸如梧桐子大每服二十丸煎生薑竹
茹湯下食後服
遂痰丸方治風痰壅盛每日早時多喜嘔吐
人參赤茯苓乾薑半夏(湯洗七遍去滑各一兩)
為末以粟米飯和丸如梧桐子大每服二十丸空心
生薑湯下日午再服
胃風
論曰胃風之狀頸多汗惡風飲食不下膈塞不通腹善
滿失衣則䐜脹食寒則泄注形瘦而腹大盖胃者水榖
之海五臓六腑之大源因而食寒失衣則風邪入易感
故證頸多汗惡風者以人迎胃脉之所動也食飲不下
膈塞不通腹善滿者其經循腹裏其病在中焦也失衣
則䐜脹者重感於風邪傷肌肉也食寒則泄者風寒交
傷於胃故泄注也形瘦者精不營也腹大者氣不通也
豆蔲丸方治胃風頸項多汗惡風飲食不下膈塞不
通腹善滿失衣則䐜脹食寒則泄形瘦而腹大
肉豆蔲(去殼半兩)羌活防風桔梗(炒各一分)陳橘皮(湯浸)
(去白)獨活(去蘆頭)薏以仁人參草豆蔲(去皮)芎藭(各半)
(兩)甘草木香(各等分)
為細末煉蜜丸如梧桐子大每服三十丸至四十丸
米飲下日三夜一
厚朴煮散方治胃風冷氣攻心腹脹滿疼痛飲食不
消四肢羸瘦
厚朴(薑汁灸)訶梨勒(煨去核各一兩)木香蒼术(米泔浸一宿切焙)
枳殼當歸桔梗(炒各一兩)陳橘皮(湯浸去白二兩)
為散每服三錢棗一枚同煎温服
風秘
論曰風秘之病以大腸秘澀不通大腸者肺之腑通行
水榖傳導所出若三焦不和風熱所摶則腸胃乾燥津
液虚少糟粕結聚傳導不行令人心煩腹滿便秘不通
也
前胡丸方治風氣潤利腸胃
前胡(二兩)大黃黃芩木通麻子仁芍藥(各一)
(兩一分)
共為末鍊蜜為丸如豌豆大每服十五丸温水食前
下
調中丸方治大腸風熱秘澀不通
大黃鼈甲(醋炙黃去裙襴)朴硝桃仁(湯浸去皮尖雙仁麩炒各四兩)
皂莢(五挺去皮椎碎用水一升投取汁濾過)莱菔(一觔椎碎絞取汁)
共六味將前四味為末以陳醋一升半同菜菔皂莢
煎五七沸後入藥末同熬得所丸如梧桐子大每服
二十丸米飲下
木香丸方治腸胃風熱津液燥少大便秘澀
木香(半兩)㯽榔(剉)大黃(煨)麻子仁(各二兩)牽牛子(末)郁
李仁(湯浸去皮)枳殼(去瓤麩炒各一兩)
為末鍊蜜丸如梧桐子大每服二十丸温米飲下食
前
威靈仙散方治老人風氣壅盛大腸秘澀五六日方
大便一次頭旋目暗發作無時
威靈仙(一兩酒浸焙乾)羌活(去蘆頭)芎藭(各半兩)
為散每服二錢空心葱湯調下
香枳散方治大腸秘袪風順氣
枳殼(去瓤麩炒)防風(各一兩)甘草(炙半兩)
三味搗羅為散每服二錢沸湯點服
引飲導秘丸方治風熱大腸秘澀不通心煩腹滿體熱
㯽榔木香芎藭羌活桂(各二兩)大黃(濕紙裹煨)
郁李仁(浸去皮尖各四兩)
為細末鍊蜜丸如梧桐子大每服二十丸漿水下茶
湯亦可
&KR0659;瘍風
論曰&KR0659;瘍風之病其狀斑駮點點相連而大圓概似自駮
而稍微也皆由風邪熱氣摶於脾肺二經流散肌肉使
然也
烏蛇散方治&KR0659;瘍風頸面斑駮
烏蛇(酒浸去皮骨炙二兩)秦芁芎藭(各一兩半)桂羌活人
參山梔子枳殼丹參沙參玄參犀
角(鎊各一兩)升麻防風木通白鮮皮黃芩
蒺藜子(炒去角一兩)苦參(二兩)
共為散每日温酒調下三錢食後臨臥服
雄黃散塗方治&KR0659;瘍風面頷頸忽生斑駮其狀如癬
雄黃硫黃白礬(並研如粉各一分)
三味合研勻以鍊成猪脂調和塗上
附子散塗方治&KR0659;瘍風身體斑駮
附子(一枚大者去皮生用)硫黃(研半兩)蒼耳苗(一握乾者)
三味搗羅為末以米醋調先以布巾揩瘍上即以藥
塗之乾再塗
巴豆塗方治&KR0659;瘍風面頰頸項忽生斑駮如癬
巴豆(去皮生用一分)釅醋(一合)
先以新布揩令赤如故沙盆内用醋磨巴豆如稀膏
塗於患上
白駮
論曰白駮之病其狀駮斑如癬過如&KR0659;瘍但不成瘡爾
皆由風熱摶於膚腠脾肺二經不和也
治白駮傳方
雌黃石硫黃(各一兩研如粉)蛇蛻皮(一條大者燒灰)
同研細用醋調成膏先以巴豆一粒中截以平處磨
令皮起然後𫝊藥三兩徧即瘥
治頭項及面上白駮漸長如癬但不成瘡宜用此𫝊方
桂(去粗皮一兩)
研為末每用半錢或一錢以津唾和𫝊於白駮上日
三
治面項身體白駮𫝊方
鮎魚(一頭約重半斤去腸肚净洗後一依鮓法用鹽椒葱粳米飯勻拌即用青荷葉裹作三包)
(各用蒲片擊)
更用荷葉裏裹令大臭爛先以布拭白駮令赤次炙
鮓包熱熨令汗出以綿衣包無令風冷所傷
蛇蛻皮方治周身白駮漸長似癬但不成瘡
蛇蛻皮(一條大者)
炒熱挼摩白駮時時噀唾數百徧弃之田野草中
鰻鱺魚塗方治頸項及面上白駮浸淫漸長如癬狀
但不成瘡
鰻鱺魚(一條肥者)
炙令脂出先將白駮用物揩拭之令小痛然後用魚
脂塗
大蛇皮塗方治面項身體白駮風
蛇蛻皮(大者燒作灰)石硫黃(研)槲皮(燒作灰二錢)
三味令研極細以清熟漆調和勿令稠鞭薄塗白駮
處欲塗藥時先以巴豆中截用平處摩令皮微起然
後𫝊藥
白癜風
論曰白癜風之狀皮膚皴起生白斑點是也由肺臓壅
熱風邪乘之風熱相并𫝊流榮衛壅滯肌肉久不消散
故成此疾也
烏蛇散方治白癜風身體&KR0857;麻
烏蛇(酒浸去皮骨炙三兩)白殭蠶(炒)胡麻子獨活天麻
(各二兩)烏頭(去皮臍)細辛防風(去乂)桂枳實蟬蛻
白附子(炮各半兩)天南星(一分)
為散每服温酒調二錢不計時候
治白癜風方
杏仁(去雙仁不去皮尖生用)
每日早晨爛嚼二七粒於白點處揩夜臥再用
治白癜風方
鷄子(二枚和殼以米醋三升浸七日取白)石硫黃(研半兩)附子(去皮臍生用一)
(枚重半兩者)粟米(二錢)
共四味將後三味擣羅為末以前鷄子白調如稀糊
臨用藥先以葛布揩患處令赤塗之
苦參膏方治白癜風
苦參鹽(各一分)
研為末先以酒一升煎至四合入藥二味攪勻慢火
再煎成膏每用先以生布揩患處令赤塗之
紫癜風
論曰紫癜風之狀皮膚生紫點搔之皮起而不痒痛是
也此由風邪挾溼客在腠理榮衛壅滯不得宣流藴瘀
皮膚致令色紫故名紫癜風
烏蛇散方治&KR0857;麻紫癜風
烏蛇(酒浸去皮骨炙)防風羌活人參玄參沙參
苦參丹參白附子蒺藜子(炒去角各一兩)
為散每服一錢温酒調下
附子硫黃散方治紫癜風斑點
附子(生用去皮臍一枚)石硫黃(别研半兩)
共研為細散入胡粉一分膩粉少許同繁柳汁和勻
臨臥揩三五徧早晨温漿水洗不三五夜瘥
牡蠣散方治紫癜風
牡蠣膽礬(各半兩)
二味生用為散釅醋調摩患處
胡桃塗方治紫癜風并白癜風
初結青胡桃(一顆取外皮用)石硫黃(一皂子研如粉)
二味先取胡桃皮切研如膏入硫黃末和勻塗之
羊蹄根塗方治紫癜風
羊蹄根(絞自然汁半合)生薑(絞自然汁半合)石硫黃(四錢研如粉)
三味將二汁與硫黃末同研令粘塗患處一日不得
洗不過兩上差
惡風
論曰惡風者皆五風厲氣所致也風有青白赤黑黃之
異其毒中人五臓則生蟲亦有五種蟲生息滋蔓入於
骨髓五臓内傷形貌外應故食肝則眉睫墮落食肺則
鼻柱倒塌食脾則語聲變散食腎則耳鳴如雷鼔之聲
心不受食食心則為不可治是故謂之惡風
五參散方治惡風
人參沙參丹參玄參苦參木通蒺
黎子烏蛇(浸去皮骨炙)乾蝎天麻赤箭何首
烏陳橘皮(各一兩)黃苓(半兩)原蠶蛾(一分)
並生用為散每服三錢熱茶調下服及半料即减服
二錢初服三日後先覺頭項脊膂身上疼痛乃藥力
與病相擊也當安臥兩復時許即無事如或身上有
瘡腫服藥一日後便覺漸减
何首烏丸方治脾肺風并惡風等疾
何首烏石菖蒲荆芥穗蒼耳胡麻(炒各一兩)
玄參沙參苦參白花蛇(酒浸去皮骨)烏蛇(酒浸去皮)
(骨各半兩)
共搗研為末鍊蜜和丸如梧桐子大每服十丸茶酒
任下如要作散每服二錢温酒調下不計時候
威靈仙散方治惡風
威靈仙(二兩)丹參(六兩)羌活(一兩)獨活(一兩)蒼耳(四兩)仙靈脾
玄參人參沙參(各二兩)紫參(一兩)甘草(一兩生用)黃芩
(各二兩)
為散食後臨臥温水調下一錢若身體無瘡眼瞳人
不斷鼻梁不塌服之一料可差
蔓荆實方治肺臓風毒發作如癩變成惡風證
蔓荆實(去白皮生用四兩)胡麻(研為末炒熟半兩)天麻(二兩)菊花(未開)
(者良生用四兩)天南星枸把(生用四兩)苦參(研取粉四兩)
為散每服温酒調下二錢日三夜一每服宜去食稍
遠恐藥食相犯
大風眉鬚墮落
論曰大風眉鬚墮落者盖癩病也皆由惡風染著榮衛
不清風溼毒氣浸漬肌肉致淫邪散溢痒瘙成瘡皮膚
瘍潰鼻柱倒塌鬚眉墮落
枳殼散方治大風癩病眉鬚墮落熱毒風入五臓身
體頭面生瘡
枳殼(去瓤麩炒)黃蓍蒼耳白术蒴藋白蒺藜
(炒)防風(生用)升麻(生用)梔子仁(研三分)漏蘆黃連人
參天門冬防已乾薑芎藭丹參麻
黃(去根節煮去沫)白芷甘草(炙)葛根(各半兩)玄參(堅者三兩)烏
蛇(酒浸去皮骨炙一兩)
共為末散每服温酒調下二錢至三錢空心夜臥服
梔子散風治大風癩疾眉鬚墮落徧身&KR0857;麻手攣縮
山梔子(二兩半)芎藭(一兩半)藁本(三分)當歸蔓荆實(各一)
(兩)桔梗(一兩三分)羌活白蒺藜白茯苓防風(各一)
(兩三分)側子天麻(各半兩)
每日空心温酒調下二錢加至三錢夜臥時再服服
至一料眉鬚再生
羚羊角飲方治大風癩身上生瘡并面部浮腫眉鬚
墮落四肢&KR0857;痺
羚羊角(鎊)甘草(炙各三分)獨活山梔子仁(各一兩半)防風
(一兩)枳殼黃蓍蒺藜子丹參(去苗少炒)玄參木
通(各分兩一)
每服五錢水煎温服每日早食後及夜臥各一服
大風出蟲
論曰蟲動物也皆風之所化風入五臟化生五蟲則成
五癩入肝其蟲青入心其蟲赤入脾其蟲黃入肺其蟲
白入腎其蟲黑四蟲皆可治惟黑蟲為難&KR1276;或所傷未
深專意治之亦差者
熟艾方治大風癩熏出蟲
艾葉(别揉令熟)砒霜(研)水銀(與雄黃同研)膩粉硫黃丹
砂(研)阿魏(酒化去沙石麫和作餅炙)附子雄黃(研細入水銀點醋再研令)
(星子盡始入膩粉砒霜硫黃丹沙同研各一兩)麝香(研半兩)豬牙皂角(一斤去皮)
(研為末)
共十一味除艾葉皂角别搗為末外並合細研用紙
四張先布次艾糝皂莢末次糝諸藥末卷刀切如餅
餤著椀内燒以小木甑子籠椀以衣襯四邊坐於上
熏以衣被遮壅定不令透出氣熱悶即俯伏
獨活散方治大風癩出五蟲
獨活(三分)雄黃(研半兩)青黛(研一分)麻黃(去根節煮去沫半兩)水銀
(一分與丹砂雄黃點醋同研以水銀星子盡為度)阿魏(生研一兩)雷丸丹砂
滑石(研各半兩)石膽牛黃紫石英(研各一分)斑苗(四十)
(枚與糯米同炒去翅足米不用)芫青(四十枚與糯米同炒去趐足米不用)
共一十四味研為散每服一錢空心温酒調下不得
飽食晩更服當有蟲從小便中出或當日或三四日
至十日方出若瀉出赤蟲如爛櫻桃或如豆麥或瀉
出黃蟲似黃涕青蟲似青涕菜汁白蟲似馬尾蟲遇
藥氣即死或隨大便下唯黑蟲如豆豉汁此為難治
大風癩病
論曰癩者内經為癘癘者榮氣熱其氣不清故使鼻柱
壊而色敗皮膚瘍潰其證不同其始則乍寒乍熱腠理
壅塞血氣精髓耗竭久而不治令人&KR0857;痺汗不流泄手足
痠疼面目習習奕奕胸頸間狀如蟲行身體徧痒搔之
成瘡或身體錐刺不痛青赤黃黑如腐木形或痛無常
處流移非一或似繩縛拘急不可俛仰眼目浮腫小便
黃赤餘瀝心神恍惚而善噫也曰月浸久其風化生毒
蟲蟲既變動外先食氣血膚革不澤其内則食五臓食
肝則眉睫墮落食肺則鼻柱損壊食脾則語聲散亂食
腎則耳聞雷鼓之音食心則死推癩病率皆風與蟲之
為害也
羚羊角散方治大風癩疾
羚羊角(鎊)吴茱萸(湯洗焙炒各一分)羌活獨活(各半兩)麻
黃(去根節炙)烏蛇(酒浸去皮骨)蔓荆實(去白皮)當歸黃蓍
防風附子杏仁(去皮尖)蒺藜子(炒去角各半兩)犀角(鎊分一)
為散每服一錢空心服食前温酒調下
烏蛇丸方治大風癩疾若眼脉斷指節冷落脚下有
瘡語聲嗄為不可治如未有此證宜服
烏蛇(一條酒浸去皮骨首尾三兩)檀香丁香茜根紫葛
防風苦參獨活沙參梔子仁酸棗
仁(生用)槐子白芷附子藁本防已羚羊
角蒼术(醋炒)犀角(鎊)萆薢秦芁桃膠(生用)無荑
仁(炒)括樓根烏藥(各三分)桑根白皮(剉三兩)木通(一兩)
(半)
共擣羅為末鍊蜜丸如赤小豆大每服空心温酒下十
丸至十五丸日二如不飲酒薄荷槐白皮湯下如要
速差宜用後湯藥下
桑枝湯方治大風癩疾下藥
桑枝柳枝槐枝枸把根黃荆根羚羊
角(鎊各一兩)
六味並生用剉如麻豆大每服用藥五錢以水一盞
半煎七分下前丸藥服一月必覺四體皮膚痒痛不
可忍但宜飲酒不得搔㧓仍頻飲食避外風如有汗
必腥臭及有蟲從皮膚中出如麫塵或馬尾頭髮尖
或如線絲尖或如麩皮片頭黑身白形色不定但痒
之後仔細看之或從小便中出或從瀉泄中出者大
效此疾稍退終身禁房室又忌動風物時以苦參湯
洗浴須換新衣其舊衣并牀薦等並焚之
艾蒿醖酒方治大風癩病身體面目俱有瘡痍惡汗
自出
白艾蒿(十束每束如升許大净擇水洗細剉)
一味煮取濃汁拌麯米一如常醖法酒熟去糟取清
稍温飲之令常醺醺然
天門冬丸方治大風癩病
天門冬(去心生用五斗研絞取汁)
一味内瓷器中蜜盖口以臘封勿失藥氣於净室中
經一年取開其色赤如沙塘即入苦沙參粉及乾地
黃末為丸如梧桐子大每服十丸温水下食後服
百花煎方治大風癩疾
白蜜(二十兩)石榴(七顆甜者并皮用)生薑(去皮細切八兩)
三味先研生薑石榴絞取自然汁更濾令净入蜜盛
於瓷瓶以蠟紙封口勿令通氣垂擊於釡中勿到底
以重湯煎一復時成煎空心酒調二錢加至三錢日
二夜一旬日内有惡物隨便而出是病根散矣
黃精丸煎方治大風癩疾面赤疹起手足攣急身發
瘡痍指節落
黃精(生者十二斤)白蜜(五斤)生地黃(肥者五斤)
三味先將黃精生地黃洗淨細剉以木石杵桕搗熟復
研爛入水三斗絞取汁置銀銅器中和蜜攪勻煎之
成稠煎為度每用温酒調化二錢至三錢日三夜一
久服風癩痊平面如童子延年不老
婁金丸方治大風癩病
金箔(五十片)牛黃(研)麝香(研)龍腦(研)白附子(炮)天竺
黃(各半兩)人參白芷細辛芎藭天南星(生用)
(各三分)天麻白花蛇(酒浸肉炙)防風(各一兩半)黃茋藁本
白殭蠶羌活麻黃白茯苓犀角(鎊)羚羊
角芍藥甘草(炙各一兩)甘菊(三兩)
共研為細末别用生地黃汁二升蜜半觔酒一觔酥
三分慢火同煎成放冷和藥末勻丸如鷄頭大每服
三丸細嚼茶酒任下
黃茋丸方治大風癩疾
黃茋防風丹參白术白茯苓芎藭
山梔子赤芍藥枳殼細辛(各一兩半)大復皮(一兩)
(三分)升麻秦芁(各二兩)蒺藜子獨活苦參(各三兩)
共為末鍊蜜和丸如梧桐子大空腹煎枳殼湯下二
十丸日再服
烏癩
論曰烏癩初覺皮膚變異肌腠之間淫淫躍躍如蟲行
動眼前有物如系懸布時發驚恐言語錯亂皮肉&KR0146;疹
如桃李實或赤或黑手足&KR0857;痺不知痛所或脚下痛不
可踐地身體生瘡兩肘如縳此名黑癩皆由惡風日漸
傷損血氣不榮所致也
馬先蒿散方治烏癩
馬先蒿(不計多少一名馬禾蒿名爛石草細切焙乾用)
搗羅為散每服一錢荆芥薄荷湯下
治烏癩浸酒方
苦參根白皮(五斤)
細剉如麻豆生絹袋貯好酒三斗冬浸七日夏浸四
日每温飲二合至三合(日二夜一漸加五七合)
露蜂房酒方治烏癩
露蜂房(五兩)苦參(四斤)
二味剉細用水三斗煑取一斗五升去滓浸麯四觔
半炊黍米二斗如常醖法酒熟每服三合至五合日
二夜一稍增無妨
雌黃散塗方治烏癩
雌黃(半兩)
以米醋和鷄子清如膏塗瘡上乾即便塗
白癩
論曰白癩之狀語聲嘶嗄目視不明四肢&KR0857;痺關節熱
痛如火燔灼脊膂拘急肉如刀劈手足緩弱身體&KR0146;疹
鼻生息肉目生白珠肉色斑白故謂之白癩也
烏蛇散方治白癩語聲嘶敗四肢&KR0857;痺瘙痒生瘡
烏蛇(酒浸去皮骨炙)葛根(各一兩一分)苦參紫參沙參
人參芎藭天麻黃苓木通地骨皮
防風防己白术蒴藋黃連莽草葉
木蘭皮附子(炮去皮臍)烏頭(炮去皮臍)牛膝萎蕤㯽
榔(煨)熟乾地黃芍藥桂玄參龍骨(研)
石膏(研)升麻菊花(未開者妙)蒺藜子(炒去角)秦芁細
辛(去苖葉)天雄(炮去皮臍各一兩)當歸(切焙)甘草(炙)遠志巴
戟天蒼耳花(炒乾各三分)吳茱萸(湯洗)麝香(研各半兩)
右四十二味擣研細羅為散每服二錢空心温酒調
下加至三錢晡時服
白花蛇散方治白癩語聲嘶嗄目視不明四肢&KR0857;痺
關節熱痛身體&KR0146;疹鼻生息肉
白花蛇(酒浸去皮骨)天麻槐子羌活防風晩
蠶沙(炒)蔓荆實白鮮皮威靈仙枳殼(各一兩)
甘草(炙半兩)
擣羅為散每服一錢温酒調下不拘時候
諸痺綂論
論曰飲天和食地德皆隂陽也然陽為氣隂為血氣為
衛血為榮氣衛血榮通貫一身週而復會如環無端豈
鬱閉而不流哉夫惟動静居處失其常邪氣乘間曾不
知覺此風寒溼三氣所以雜至合而為痺淺則客於肌
膚深則留於骨髓陽多者行流散徙而靡常隂多者凝
泣滯礙而有著雖異狀殊態然即三氣以客之則所謂
痺者可得而察矣且痺害於身其為疾也初若無足治
至其蔓而難圖則偏廢弗舉四體不隨皆自詒伊戚者
也可不愼哉
痛痺
論曰寒氣勝者為痛痺夫宜通而塞則為痛痺之有痛
以寒氣入經而稽遲泣而不行也痛本於寒氣偏勝則
陽氣少隂氣多與病相益治宜通引榮衛温潤經絡血
氣得温則宣流自無壅閼矣
茯苓湯方治風溼痺四肢痛痺拘攣浮腫
赤茯苓桑根白皮(各二兩)防己桂芎藭芍
藥麻黃(去根節各一兩半)甘草(炙一兩)
每服五錢棗一枚去核水煎温服連三服後以薑粥
投之汗出為度
天雄丸方治風溼痺皮肉不仁骨隨疼病不可忍者
天雄(去皮臍)附子(去皮臍炙各二兩)桂(一兩半)乾薑(炮三兩)防風
(三錢)
為細末鍊蜜丸如梧桐子大每服二十丸温酒下曰
三夜一
當歸摩膏方治諸風寒濕骨肉痺痛
當歸細辛(一兩半)桂(一兩)生地黃(一斤切研絞取汁)天雄(十枚)
(去皮臍生用)芎藭(半兩)白芷(三分)丹砂(研一兩)乾薑(三分)烏頭(生用)
(一兩三分)松脂(四兩)豬脂(四兩别鍊去滓)
共十二味先將八味剉如大豆粒以生地汁浸一宿
與豬脂松脂同慢火煎候煎白芷黃色以厚綿濾去
滓瓷盒盛入丹砂末不住攪至凝即止每用藥用火
炙手摩病處千徧
著痺
論曰内經謂溼氣勝者為著痺地之溼氣感則害人皮
肉筋脉盖溼土也土性重緩榮衛之與溼俱留并以溼
勝則著而不移也其證多汗而濡者以隂氣勝也治宜
除寒溼通行經絡即差
天雄酒方治寒溼著痺皮肉不仁至骨髓疼痛
天雄附子(去皮臍)防風獨活當歸白术
五加皮芎藭桂乾薑(二兩)
剉如麻豆以夾絹囊盛用無灰清酒一斗浸春夏五
日秋冬七日温飲任性加减以醉為度
茯苓湯方治風溼痺自著不去四肢&KR0857;麻拘攣浮腫
赤茯苓桑根白皮(各二兩)防己桂芎藭(各一兩半)
甘草(三兩)芍藥當歸麻黃(去根節煮各一兩半)
每服六錢棗三枚劈破同水煎温服如欲出汗以生
薑熱粥投之汗出愼外風
治風溼著痺服藥雖多肌肉猶&KR0857;痺摩風膏摩之方
防風羌活芎藭細辛蜀椒(去目并閉口)當歸
白斂躑躅花(各半兩)白芨丹參黑參桂
附子烏頭皂莢莽草(各一分)杏仁(半兩)苦參(一兩)
細剉如麻豆以米二升拌勻浸三宿熬乾同臘月豬
脂二觔以文武火煎一日綿濾去滓瓷缾貯每用少
許點摩&KR0857;痺處兼治一切風毒其膏年歲深久者(尤佳)
龍虎膏方治風溼著痺肌肉&KR0857;厚不知痛痒
龍骨(二兩)虎骨(三兩酥塗炙)當歸桂(各一兩)皂莢(半斤肥者去子)
共為末先别用好肥皂莢十挺以苦酒三升挼取汁
去滓入鐺中煎減半即入前藥同煎如稀餳入瓷盒
盛每用少許揩摩&KR0857;痺處
行痺
論曰内經謂風寒溼三氣雜至合而為痺其風氣勝者
為行痺夫氣之在人本自流通所以痺者風寒溼三氣
合而為病然三氣之中各有隂陽風為氣善行數變故
風氣勝則為行痺其證上下左右無所留止隨其所至
氣血不通是也治法雖通行血氣宜多以治風之劑
防風湯方治行痺行走無定
防風甘草(各一兩)黃芩(三分)當歸赤茯苓(各一兩)秦
芁葛根(三分)桂(去粗皮)杏仁(炒各一兩)麻黃(去根節煎去沫半兩)
每服五錢棗二枚生薑五片酒一鐘水一鐘同煎温
服
山茱萸丸方治風痺遊走無常處亦治血痺
山茱萸(炒一兩一分)生乾地黃(二兩)山藥牛膝澤瀉
萆薢(各一分)天雄蠐螬車前子乾漆狗脊
(去毛)白术地膚子(各三分)茵芋(半兩)
共為細末鍊蜜丸如梧桐子大每服温酒下二十丸
加至三十丸
皮痺
論曰風寒溼三氣雜至合而為痺以秋遇此者為皮痺
盖肺主皮毛於五行為金於四時為秋當秋之時感於
三氣遂為皮痺盖正言其時之所感者爾固有非秋時
而得之者皮膚不營而為不仁則其證然也
防風湯方治肺中風寒溼項強頭昏胸滿短氣嘘吸
顫掉言語聲嘶四肢緩弱皮膚&KR0857;痺
防風芎藭麻黃(各一兩)獨活桂前胡五
味子附子杏仁人參茯神(各三分)甘菊花
黃茋甘草(各半兩)
每服四錢生薑五片水煎温服
蔓荆實丸方治皮痺不仁
蔓荆實(去浮皮三錢)防風羌活桔梗白附子
枳殼蒺藜子(炒去角各半兩)皂莢(半斤新水浸一宿絹濾去滓入麫少許同)
(煎成膏)
七味為末入膏中和搗丸梧桐子大每服二十丸食
後熱水下
天麻丸方治皮膚&KR0857;痺
天麻(二兩)玄參没藥(研)地榆烏頭(各一兩)麝香(研一)
(分)
四味為末與二味研者和勻鍊蜜丸如梧桐子大每
服二十丸空心食前温酒下
肌痺
論曰風寒溼三氣雜至合而為痺以至隂遇此者則為
肌痺其狀皮膚弗營肌肉&KR0857;痺而不仁是也
西州續命湯方治肌痺津液開泄時復不仁或四肢
急痛
麻黃(去根節煎去沬焙乾)當歸(切焙)石膏(研各二兩)芎藭桂甘
草黃芩防風芍藥(各二兩)杏仁(湯浸去皮尖炒四十枚)
每服四錢生薑一片棗二枚水煎温服不計時候
細辛湯方治肌痺淫淫如蟲行或腠理開疎汗出皮
膚肉色不澤脣鼻黃
細辛防風白术附子桂(各一兩)石膏(研)黃
茋麻黃(去根節煎掠去沫焙乾各二兩)枳實(去白麩炒)甘草(各半兩)當
歸(一兩)
每服四錢生薑五片水煎温服
血痺
論曰血痺之狀形體肌膚如被微風所吹者是也盖血
為隂邪入於血而痺故謂之血痺宜先鍼引陽氣後以藥
之
芍藥湯方治風血痺身體不仁肉冷
赤芍側子桂麻黃萆薢當歸丹參
(各一兩)細辛甘草(各半兩)
每服三錢生薑五片水煎温服
黃茋湯方治風血痺隂陽俱微寸口關上微或只中
小緊其狀身體不仁如賊風所中
黃茋芍藥(各一兩)桂(三分)
每服五錢棗二枚生薑三片水煎早晨日午晩每各
一服
萆薢丸方治風邪遊走無定處名曰血痺
萆薢山藥牛膝澤瀉(各一兩)白术(三分)地膚子
(半兩)山萸(炒一兩)狗脊(三分)茵芋(一分)熟乾地黃(三兩半)
共為末鍊蜜和丸如梧桐子大每服十丸温酒下不
拘時稍加至五十丸
脉痺
論曰血性得温則宣流得寒則凝澀凝澀不行則皮毛
萎悴肌肉&KR0857;痺内經謂風寒溼三氣雜至合而為痺又
曰夏遇此者為脉痺痺則血凝不流可知也
人參丸方治脉痺通行血脉
人參麥門冬茯神龍齒遠志黃茋
菖蒲赤石脂(各一兩)熟乾地黃(二兩)
為末鍊蜜丸如梧桐子大每服食後良久以清粥飲
下三十丸
防風湯方治脉痺
防風當歸秦芁赤茯苓茵芋(去莖)甘草(炙)
桂(去粗皮)杏仁(去皮尖雙仁麩炒)獨活(各一兩)
每服五錢以酒水各半生薑半分同煎服
筋痺
論曰經曰風寒溼三氣雜至合而為痺又曰以春遇此
者為筋痺其狀拘急屈而不伸是也筋痺不已復感於
邪内舍於肝是為肝痺其狀夜臥則驚飲多數小便上
為引如懷盖淫氣乏竭痺聚在肝治法以筋痺為先筋
痺既平則邪弗入於肝矣
天麻丸方治筋風四肢攣痺
天麻細辛菖蒲赤箭地榆人參(各二兩)
附子芎藭木香(各一兩)桂(一兩半)苦參(三兩)牛膝(酒浸)
(二兩)陳橘皮(湯浸去白焙乾一兩)當歸(切焙)赤芍酸棗仁威
靈仙(去土)藁本防風獨活(各二兩)
共為細末鍊蜜和杵為丸如梧桐子大每服温酒下
二十丸至三十丸
牛膝湯方治筋痺以筋虚為風所傷故筋攣縮腰背
不伸強直時痛
牛膝(酒浸)防風丹參前胡(各二兩)石斛(二兩半)桂(塗酥)
(炙)秦芁(去苗上)續斷(各一兩半)陳橘皮(去白一兩)大麻仁(一合)
除大麻仁外擣篩每服五錢煎熟别下麻仁末一錢
再煎空心服日二
防風湯方治肝痺頭目昏塞四肢不利胸腹虚煩
防風(一兩)芎藭黃茋五味子人參茯神
獨活羚羊角(鎊屑)前胡(各三分)細辛酸棗仁甘
草(各半兩)
每服三錢大棗三枚水煎温服
骨痺
論曰經謂人有身寒湯火不能熱厚衣不能温然不凍
慄是人者素腎氣勝以水為事太陽氣衰腎脂枯不長
一水不能勝兩火腎者水也而生於骨腎不榮則髓不
能滿故寒甚至骨也所以不能凍慄肝一陽也心二陽
也腎孤藏也一水不能勝二火故不能凍慄病名曰骨
痺是人當攣節也夫骨者腎之餘髓者精之所充也腎
水流行則髓滿而骨強迨夫天癸虧凝澀則腎脂不長
腎脂不長則髓涸而氣不行骨乃痺而其證内寒也雖
寒不為凍慄則以肝心二氣為陽火一水不能勝之特
為骨寒而已外證當攣節則以髓少而筋燥故攣縮而
急也
石斛丸方治腎虚骨痺肌體羸瘦腰脚痠疼飲食無
味小便滑數
石斛(去根)牛膝(酒浸)續斷(各三分)兔絲子(酒浸别研)石龍芮(炒)
桂(各一兩)肉蓯蓉(酒浸三分)鹿茸(去毛酥炙一兩)杜仲白茯苓
熟乾地黃(各三分)附子(一兩)巴戟天(半兩)防風(三分)桑螵蛸(炙)
芎藭(各半兩)山茱萸(三分)覆盆子(半兩)補骨脂蓽澄茄
(各三分)五味子(半兩)澤瀉(一兩)沉香蘹香子(各三分炒)薏以
仁(一兩)
共為末鍊蜜和杵數百下丸如梧桐子大每服空心
以温酒下三十丸日二服
&KR0836;乾地黃丸方治腎虚骨痺面色萎黑足冷耳鳴四
肢羸瘦脚膝緩弱小便滑數補腎
熟乾地黃肉蓯蓉(酒浸)磁石(煆醋淬二兩)山茱萸(三分)桂
(去粗皮)附子(各半兩)山藥(三分)牛膝(酒浸切焙一兩)石南白茯
苓澤瀉黃茋(各三分)鹿茸(去毛酥炙二兩)五味子(三分)石
斛(一兩)覆盆子(三分)遠志(三分)補骨脂(炒一兩)蓽薢巴戟
天(各三分)杜仲(一兩)兔絲子(二兩酒浸别研)白龍骨(一兩)
共為末鍊蜜和杵數百下丸如梧桐子大每服空心
以温酒下三十丸日三服
腸痺
論曰内經曰腸痺者數飲而出不得中氣喘爭時發飱
泄夫大腸者𫝊導之官其所以𫝊導者皆冲和之氣今
風寒溼三氣乘虚客於腸間則邪留而和氣閉矣故其
證數飲而出不得中氣喘爭時發飱泄大小腸氣痺水
道不通故雖多飲而不得溲便并氣於大腸使糟粕不
故中氣喘爭時發飱泄也
草豆蔲散方治腸虚寒溼内攻腹痛飱泄
草豆蔲陳橘皮(湯浸去白各一兩)桂木香白术
當歸(切焙)白豆蔲仁丁香肉豆蔲仁良薑(各半)
(兩)
為散每服一錢生薑棗湯調下食前服
訶梨勒丸方治腸痺飱泄復脇脹滿
訶梨勒(煨用皮一兩)乾薑(三分)當歸(炒一兩)黃連(去鬚一兩)白术
(一兩)木香(三分)厚朴(生薑汁炙一兩)
為末鍊蜜和杵二三百下丸如梧桐子大每服三十
丸粥飲下不拘時候
周痺
論曰黃帝鍼經謂周痺者在於血脉之中隨脉以上隨
脉以下不能左右各當其所夫風溼寒之為痺本痺而
不通今乃能周身上下者以其邪中於血脉之間與脉
流通隨氣上下升䧏無礙也
黃芩湯方治周痺身體不仁
黃芩甘草防風(各半兩)秦芁葛根杏仁(麩炒)
(各一分)桂當歸赤茯苓(各半兩)
為散每服六錢水酒各半棗二枚生薑一片同煎温
服日二夜一
續命湯方治八風十二痺
羌活(三分)茯神薏以仁(炒各一兩)
每服六錢别入竹瀝一匙更煎數沸温服日二夜一
醍醐方治寒溼周痺
醍醐(一兩)
每日空心以温酒五合和一匙服之
大豆蘖方治周痺除五臓留滯胸中結聚益氣止毒
皮毛補腎
大豆蘖(一升炒令香熟)
為末每空心温酒調下一匙再加
野駞脂方治周痺
野駞脂(鍊了濾過一斤)
别入好酥四兩同鍊攪勻每服半匙以熱酒半盞和
化服之加至一匙空心食前各一服
痺氣
論曰内經謂人身非衣寒也中非有寒氣也寒從中生
者何是人多痺氣也陽氣少隂氣多故寒如從水中出
夫陽虚生外寒隂盛生内寒人身隂陽偏勝則自然生
寒熱不必外傷於邪氣也痺氣内寒者以氣痺而血不
能運陽虚而隂自勝也血凝泣而脉不通故其證身寒
如從水中出也
温補鹿茸丸方治陽氣虚隂氣盛痺氣内寒如從水
中出
鹿茸(酥炙四兩)人參天雄五加皮五味子牛
膝(酒浸)防風遠志石斛山藥狗脊(各一兩)肉
蓯蓉(酒浸切焙)熟乾地黃(各三兩)蓽薢石南蛇牀子
白术(各三分)巴戟天天門冬杜仲(各一兩半)乾薑
吴茱萸(炒)桂附子(去皮臍)細辛蜀椒(去目并合者各三分)
白茯苓兔絲子(酒浸别搗各一兩一分)覆盆子石龍芮
(各二兩)
除兔絲子别擣外擣羅為末再拌勻鍊蜜丸如梧桐
子大每服温酒下二十丸加至三十丸空心食前日
三
補益黃茋丸方治隂盛陽虚痺氣身寒如水中出
黃茋鹿茸(酥炙)白茯苓烏頭(去皮臍)乾薑(各三分)桂
芎藭當歸熟乾地黃(各一兩)白术兔絲子(酒浸)
(一宿别搗)五味子栢子仁枸把根(各一兩半)大棗(去核廿枚)
共十五味除兔絲子别搗外同搗羅再拌勻鍊蜜丸
如梧桐子大每服空心温酒下十五丸日三
熱痺
論曰内經於痺論有云其熱者陽氣多隂氣少陽遭隂
故為熱痺盖腑臓壅熱復遇風寒溼之雜至客摶經絡
留而不行遭其隂故&KR0857;痺熻熱而悶也
升麻湯治熱痺
升麻射干甘草芎藭人參(各二兩)赤小豆
(炒三合)麥門冬生薑萎蕤(各三兩)
每服四錢生地黃汁半合青竹葉十五片水同煎温
服不拘時候
犀角升麻湯治熱痺
升麻(二兩)茯苓人參防風犀角(鎊)羚羊角
羌活(去蘆頭各二兩)桂(半兩)
每服四錢生薑一塊竹瀝少許水同煎温服
聖濟總錄纂要卷二
