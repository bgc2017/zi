聖濟總錄纂要卷十三
休寧程林纂
虚勞門
肝勞心勞脾勞肺勞腎勞
虚勞統論
論曰虚勞之病因五臟則為五勞因七情則為七傷勞
傷之甚身體疲極則為六極所謂七傷者一曰大飽傷
脾脾傷則善噫欲卧面黃二曰大怒氣逆傷肝肝傷則
少血目暗三曰強立舉動久坐濕地傷腎腎傷則少精
腰脚痛厥逆下泠四曰形寒飲泠傷肺肺傷則氣少咳
嗽鼻鳴五曰憂愁思慮傷心心傷則苦驚喜忘善怒六
曰風雨寒暑傷形形傷則髮落肌膚枯槁七曰大恐懼
不節傷志志傷則恍惚不樂此七者勞傷之因也故名
七傷所謂五勞者一曰肺勞令人短氣面腫鼻不聞香
臭二曰肝勞令人面目乾黑口苦目視不明三曰心勞
令人忽忽喜忘大便苦難時或溏洩口中生瘡四曰脾
勞令人舌本苦直不能嚥唾五曰腎勞令人背難以俛
仰小便黃赤時有餘瀝隂痛生瘡小腹滿急此五者勞
氣在五臟也故名五勞所謂六極者一曰氣極令人内
虚五臟不足邪氣多正氣少不欲言二曰血極令人無
顔色眉髮墮落忽忽喜忘三曰筋極令人數轉筋十指
甲皆痛苦倦不能久立四月骨極令人痠削齒苦痛手
足煩疼不可以立不欲行動五曰肌極令人羸瘦無潤
澤飲食不生肌膚六曰精極令人少氣吸吸然内虚五
臟氣不足毛髮落悲傷喜忘此六者勞傷之甚身體瘦
極也故名六極又五勞七傷六極之外變症不一治法
皆以補飬為宜形不足者溫之以氣精不足者補之以
味氣味相得合而服之以補精益氣此其要也
肝勞
論曰患怒氣逆上而不下則傷肝肝勞則面目乾黑口
苦精神不守恐畏不能獨卧甚則筋急而爪枯目盲無
所見毛悴色夭者難治
芍藥飲肝勞不足補虛
白芍丹皮枳實荆芥穗(二分)熟地
青葙子黃茋炙甘草白茯苓白附子
山枝防風(兩半)細辛(五錢)
竹葉水煎
前胡湯肝勞虚熱目赤難開煩悶熱氣上冲瀉肝除
熱
前胡山枝大青細辛秦芁乾姜
决明子片芩(一兩)車前子(一合)石膏(一兩)
竹葉(三兩)
水煎欲利加芒硝
茯苓湯肝勞熱恐畏不安精神悶怒不能獨卧氣錯
越
白茯人参防風炙甘草遠志牡蠣
栢子仁(五錢)龍骨(二分)
蜜丸梧子大酒下二十丸
青龍丸治肝傷徤忘目視不明面目青白常多恐懼
龍骨羌活秦艽(一兩)茯神羚角甘菊
青葙子白附子丹砂(三兩)
蜜丸梧子大人参湯下三十丸
心勞
論曰心勞病者補脾氣以益之脾旺則感于心人逆夏
氣則手太陽不長心氣内洞順之則生逆之則死
順之則治逆之則亂反順為逆是謂内格病不生矣其
候令人善怒不樂大便鴨溏口瘡久不差耳枯而鳴不
能聽遠皮毛焦色夭者死于冬
遠志湯心勞多煩躁背膞妨悶面色時變乍赤乍黑
或笑或歌
遠志白芍犀角(一兩)人参知母(五錢)
赤茯麥冬(兩半)片芩前胡
水煎五錢頃時又服
磁石湯心勞熱耳焦多鳴不能聽遠
磁石人参白术赤茯白芍大青菖
蒲(兩半)赤石脂(一兩)
竹葉水煎
補心麥冬丸心勞多驚悸心氣不足
麥冬天冬熟地川連遠志升麻(兩半)
菖蒲人参白茯(一兩)桂(五錢)
蜜丸湯下開心氣多記不忘
獺肝丸心勞熱胸膈聚痰頭目微痛肌膚漸覺消瘦
獺肝川連柴胡鼈甲地骨升麻天
靈蓋貝母(兩半)天冬知母犀角茯神
紫苑胡黃連前胡杏仁炙甘草生地
㯽榔(三兩)百合麻仁(各三兩)
蜜丸飲下日二
朱雀湯心氣勞傷
雄雀(十枚用肉)人参棗肉赤茯紫石英
小麥(一兩)赤小豆(一合)炙甘草(一分)丹参
遠志紫苑(五錢)水煎
脾勞
論曰飲食勞倦則傷脾脾傷則善噫欲卧面黃舌本苦
直不得嚥唾皆脾勞也宜補益肺氣則感于脾矣
七香散脾勞腹脹憂思不樂大便滑泄不思食肌肉
瘦
人参白术白茯白芍陳皮桔梗紫
苑蘹香子白芷(一兩)蒼术(五兩)乾姜(二兩)
柴胡(兩半)
共末用豬腎切一對入鹽一錢末三錢紙包煨飲下
羊腎丸脾勞臟腑滑泄夜多盜汗腹虚鳴困倦少力
羊腎艾葉(糯米粥拌焙乾末五錢)木香肉蔲蓯蓉
(一兩)丁香(五錢)
棗肉丸酒下
蘹香子丸脾勞肌膚瘦瘁黃色焦黃四肢無力脚膝
疼痛大便不調或風勞上攻頭眩目暗肌體沉重昏憒
嗜卧皆宜急服
蘹香子附子川椒牛膝蓯蓉青鹽
巴戟天(二兩)
共末羊腎三對煮研蜜丸酒下
黃茋湯脾虚勞傷
黃茋(二兩)棗肉白石英木通白石脂(五錢)
炙甘草藁本(一分)水煎
肺勞
論曰肺勞者因形寒飲冷逆秋氣所致其症短氣面腫
鼻不聞香臭胸中結滯氣乏聲嘶咳嗽呀呷咯唾稠黏
或吐膿血或咽喉乾咳不能唾上氣喘滿漸至衰瘁寒
熱時作飲食減耗皆肺勞之症
補氣黃茋湯肺勞飲食減少氣虚無力手足顫掉面
浮喘嗽
黃茋白术人参五味麥冬熟地茯
神陳皮阿膠桂(一兩)牛膝白芍當
歸(三分)炙甘草(五錢)
用薑棗水煎
鰻鱺煎丸肺勞咳嗽日久
大鰻(三條醋洗斷截酒煮取肉再入酒熬成煎)桔梗柴胡青蒿
子人参附子炙甘草知母秦芃
鼈甲
共末入蜜煎丸梧子大酒下日二
白虎湯肺氣勞傷
龍骨人参白茯白石英百合磁石
桑白皮玄参(五錢)大豆(一合)
酒水煎
蛤蚧丸肺勞咳嗽
蛤蚧(一對)天冬生地麥冬(一兩)貝母(四兩)
款冬紫苑(二兩)杏仁(三百枚)
蜜丸梧子大薑湯下
腎勞
論曰腎勞者勞傷腎也腎傷則少精腰背痛難俛仰小
便不利時有餘&KR0377;隂痛囊濕生瘡小腹滿急厥逆下冷
皆其候也經所謂強力入房久坐濕地傷腎特其一端耳
羊腎湯腎勞虚損寒熱耳嗚好睡善欠腰脚痿弱
羊腎(一對)白术白茯磁石黃茋乾姜
(一兩)桂(三分)
水煮腎汁煎五錢
遠志丸腎勞虚夢寤驚悸小腹拘急面色黧黑白濁
腰脊痛
遠志杜仲白茯枳殼桂(五錢)熟地
兔絲子(一兩)
共末蜜丸梧子大酒下三十丸
冷勞熱勞氣勞急勞風勞
冷勞
論曰冷勞者由脾胃久積風冷之氣不能灌溉四旁潤
養身體致腑臟俱虚隂陽衰弱其狀食不化心腹痞滿
嘔吐吞酸面色萎黃甚者心腹常痛大腸泄利手足逆
冷骨節痠疼日漸羸瘦是也
木香丸治冷勞便利不調腹脹嘔逆困乏少力
廣木香附子肉豆蔲乾薑陳皮(去白炒)
麥門冬郁李仁(一兩)熟艾鼈甲(醋炙)柴
胡陳麯(炒二兩)紫朴(薑炒三兩)鍾乳粉桂心(五錢)
共末用雄猪肚一具去脂膜細切入好米醋三升煮
極爛研細入末搗丸梧子大空心温酒米飲任下二
十丸
猪肝丸治冷勞腹痛下利面色萎黃四肢無力
雄猪肝(一具去脂切片入米醋三升煮肝)紫朴(薑汁炒)乾薑(炒)
(黑)陳皮(去白炒)川連(一兩)枯白礬柴胡(二兩)
附子桂心(五錢)
共末將肝爛搗如泥入白麫五匙沸湯煎三五沸和
肝末同搗丸梧子大空心酒下十丸日二
熱勞
論曰熱勞之症心神煩躁面赤頭疼眼澁唇焦身體壯
熱煩渴不止口舌生瘡食飲無味肢節痠疼多卧少時
出盜汗日漸消瘦是也
鼈甲丸治熱勞羸瘦壯熱盜汗煩渴
鼈甲(醋炙)柴胡秦芃(二兩)生地黃汁
生薄荷汁(如無用乾熬)生青蒿汁
生薑汁各一鍾慢熬成膏共末入膏搗丸梧子大空
心米飲下二十丸日三服
人参湯治熱勞心神煩躁肢體痠疼不能食
人参茯神赤芍棗仁甘草知母生
地枳實括蔞根白薇(一兩)
水煎三錢空心温服日二
蛤蚧丸治熱勞煩躁面赤口乾唇燥骨節痠疼盜汗
咳嗽痰壅力乏氣促
蛤蚧(酥慢炙)人参黃茋(蜜炙)麥冬胡黃連
甘草地骨皮知母(鹽酒炒)柴胡懷生地
鼈甲(醋炒炙)紫苑桑白皮(五錢)細辛杏仁
(去皮尖炒研一分)
共末入蜜杵丸小豆大空心米飲下二十丸臨卧再
下三十丸
青蒿飲治暴勞熱四肢煩疼手脚心熱咽乾虚渴食
少宜退熱
青蒿甘草龍骨麥冬知母柴胡(一兩)
桃枝心(一把)柳枝心(一把)
童便合水煎四錢入葱白薤白各三寸空心温服
地黃煎治熱勞五心壅熱煩渴不止
生地汁青蒿汁生薄荷汁童子便白酒
(二升入汁仝熬成煎)秦芃鼈甲(醋炙)柴胡(去蘆二兩)丹
砂(飛過)麝香(另研半分)
共末入煎杵丸小豆大丹砂為衣空心酒下二十丸
日二
氣勞
論曰氣勞者由喜怒不節憂思過甚榮泣衛除穀氣不
治故氣血為之乾涸不能榮養肌肉使形體瘦悴面色
萎黃胸脹痞滿飲食減少羸瘦困乏故名氣勞
沉香湯治氣勞心胸不利日漸消瘦四肢沉倦無力
飲食無味骨節疼痛小便赤澁榮衛不和
沉香川芎桂心㯽榔川歸乾薑(五錢)
人参草豆蔲枳實白茯苓前胡黃茋
(三分)柴胡訶勒皮附子甘草五味子
(一兩)半夏(薑汁炙二兩)
生薑大棗水煎三錢空心温服日二
天冬丸治氣勞咳嗽喘嗽下焦虚損上焦煩熱肌瘦
天冬麥冬熱地鼈甲(二兩)人参牛膝
黃茋山藥杏仁白茯苓五味子石斛
枸把訶勒皮(一兩)沉香紫苑肉蓯蓉(酒洗)
(去甲三分)
共末入蜜搗丸如小豆大空心煎大棗湯下二十丸
日二
人参陳皮湯治氣勞心胸煩悶痰涎壅塞不思食頭
目昏眩
人参陳皮白芍前胡柴胡鼈甲枇
杷葉(炙三分)半夏白茯苓(一兩)大腹皮(一枚全用)
薑棗水煎三錢空心温服
急勞
論曰急勞之病其症與熱勞相似而得之差暴也緣稟
受不足憂思氣結榮衛俱虚心肺壅熱金火相形臟氣
受剋或感外邪故煩躁體熱頰赤心忪頭痛盜汗咳嗽
咽乾骨節痠疼久則肌膚消爍咯涎吐血皆其候也故
名急勞
青蒿飲治急勞煩躁壯熱四肢無力痠疼
青蒿(三兩)山梔甘草(五錢)地骨皮(一兩)
桃枝心柳枝心(各二兩)
烏梅水煎三錢空心温服
猪肝丸治急勞瘦瘁日晩寒熱驚悸煩渴
雄猪肝(二具去筋膜切片)生甘草(十五兩為末)
將肝為末拌勻入童便五升浸一伏時慢煮乾搗丸
梧子大空心飲下二三十丸日三
葱白飲治急勞潮熱盜汗肌肉消瘦
葱白薤白炙甘草(七寸)青蒿心(七枚)杏
仁(去皮尖炒七粒研)
用童便浸一宿煎服
皂莢丸治急勞咳嗽痰涎食少無力
猪牙皂(一兩去皮炙)蝦蟆(一枚要青黃脅畔紋如金色者去腸挂風處隂乾)
麝香(另研一錢)
各研末和勻入羊腸内扎定碗盛安甑内蒸極爛研
杵極細為丸約有二百餘粒每服熟水空心下二三
丸避風取汗良久瀉血汗出去衣被用白粥將息調
養合藥用五日或天德日忌見女人雞犬
風勞
論曰風勞者即肝勞之類也蓋肝主風風善行而數變
無所不至勞傷之人氣血俱虚風邪易侵或遊行皮膚
或沉滯臟腑其病令人手足&KR0857;痺筋脉拘急頭旋目暗
好怒多驚尋覓衣縫卧語狂呼爪甲枯目黯黑是其症
也故名風勞
敗龜板湯治風勞氣虚咳嗽發熱
敗龜板(醋炙)白芍防風川歸海桐皮
虎骨(酥炙)木通(五錢)桂心木香酸棗仁
黃茋麻黃(去根節)大腹皮(全用)牛膝(一兩)
水煎五錢入青蒿鳥梅肉少許空心温服一方加熟
地柴胡一兩
天麻散治風勞氣虚不順
天麻附子(一兩)甘草烏頭(二兩)麻黃(三)
(兩)蕪荑仁(炒)柴胡秦芃前胡鼈甲
青蒿(四兩)
將藥粗搗末用雄猪脊骨一條白酒一斗仝煮乾去
骨為末空心酒下三錢日二
茵陳蒿散治風勞七種冷氣六極等疾脾胃虚寒不
思飲食疳利休息利二便秘澁及屢年不差者
茵陳蒿人参白术石斛(三分)白蕪荑
吳茱萸(洗炒一兩)白芍藥桂心防風桔梗(五錢)
紫苑柴胡(去蘆三分)犀角(三分)
共末用猪肝一具切片去膜分三服每入末五錢葱
白食鹽少許拌勻濕紙包煨香熟細嚼酒下
虚勞咳嗽虚勞痰飲虚勞寒熱
虚勞潮熱虚勞盜汗
虚勞咳嗽
論曰虚勞咳嗽者以肺傷胃弱榮衛衰微氣不温充故
也肺主氣為五臟之蓋其脉環循胃口肺臟勞傷則令
人咳嗽上氣或吐膿血寒熱潮作面赤口乾偏卧喜汗
不能飲食飢膚消瘦是也
蛤蚧湯治虚勞咳嗽嘔吐痰涎胸膈不利喘急壅滿
呀呷有聲飲食不進
蛤蚧(一對酥炙)人参白茯桑白皮(一兩)杏仁
(去皮尖五兩)甘草(五錢)
薑水煎三錢空心温服
阿膠丸治虚勞咳嗽發熱羸瘦
阿膠懷熟地山藥羚羊角茯神百合
地骨皮五味(五錢)麥門冬人参牡丹皮
遠志(三分)蛤蚧(一對酥炙)栢子仁(炒)
共末蜜杵為丸如弹子大每服一丸細呷日二
虚勞痰飲
論曰虚勞之人陽氣不足水飲下咽入于胃腑不能流
傳致多痰飲其候胸膈痞悶肩息短氣怠惰嗜卧心下
悸動咳嗽痰水不欲飲食是也治宜調順三焦升降隂陽
使氣道流通痰飲自化
人参半夏湯治虚勞脾不和痰飲留滯心胸煩悶嘔
吐痰涎頭昏目眩不思飲食
人参半夏(薑汁炒)赤茯(一兩)大腹皮(二枚)
前胡白芍陳皮(去白炒)柴胡鼈甲(醋炙二分)
枇杷葉(去毛炙)
薑水煎三錢服
虚勞寒熱
論曰虚勞寒熱者以臟腑久虚隂陽交爭榮衛不足以
致陽氣勝則熱隂氣勝則寒隂陽相勝故寒熱互作
秦芃丸治寒熱虚勞四肢無力面色枯悴
秦芃(二兩)黃茋桂心白芷柴胡鼈甲
肉豆蔲桔梗(一兩)人参荆芥穗麥冬
甘草川歸海桐皮白芍熟地枳殼
木香沉香棗仁㯽榔(五錢)
薑水煎三錢空心温服
前胡湯治虚勞榮衛不和寒熱消瘦肢體煩疼頭目
昏眩飲食無味多困少力
前胡人参羌活獨活枳殼柴胡桔
梗(炒)鼈甲(一兩)甘草(五兩)石膏旋復花
(兩半)
水煎三錢温服
柴胡湯治虚勞寒熱羸瘦不下食
柴胡白茯(三兩)人参麥冬(兩半)白术
枳殼(二兩炒)
生薑大棗水煎三錢空心温服日二
虚勞潮熱
論曰虚勞潮熱者潮作有時也此由隂陽不和氣有徧
勝其候頭面熻赤體熱潮躁卧寐不安是也
柳枝湯治虚勞煩躁少力痰嗽面頰紅赤潮熱盜汗
飲食無味五心煩熱百節疼
柳枝柴胡鼈甲(二兩)木香甘草青皮
大黃(炒五錢)
水煎四錢入青蒿小麥温服
羚羊角湯治虚勞潮熱五心煩躁口乾咽喉不利
羚羊角人参白茯苓柴胡鼈甲(醋炙)
麥冬棗仁(去殼炒)地骨皮羌活懷生地
陳皮(去白炒)知母炙甘草葛根黃芪(一兩)
薑水煎三錢空心温服日二
柴胡湯治虚勞榮衛不和潮熱盜汗面黃痿瘦四肢
骨節疼痛多困少力飲食少
柴胡知母甘草鼈甲(醋炙一兩)秦芃(兩半)
大棗水煎三錢空心温服日二
鼈甲猪肚丸治虚勞潮熱唇紅頰赤吸呼氣粗口乾
盜汗大小便秘澁飲食減少困之
鼈甲(九肋醋炙)柴胡廣木香青蒿懷生地(一兩)
川連(炒二兩)青皮(去白炒五錢)
共末用雄猪肚一具去脂用鹽揉洗淨入末藥于肚
内扎定蒸極爛入石臼中搗千杵丸梧子大空心飲
下二三十丸日二
虚勞盜汗
論曰眠寢之間汗出盜人氣血久則津液枯耗謂之盜
汗此蓋虚勞之人陽氣外虚風在肌表腠理虚疎心氣
不足故也不治則榮衛衰損肌肉消瘁變為羸瘠
麻黃根湯治虚勞盜汗不止四肢困乏無力
麻黃根牡蠣(童便淬)黃茋(各等分)
水煎三錢入葱白三寸温服
黃茋湯治虚勞盜汗不止及陽虚自汗
黃茋(蜜炙)人参(一兩)麻黃根(二兩)牡蠣(童便)
(淬三兩)地骨皮(五錢)
大棗水煎三錢空心温服日二
車前子散治虚勞盜汗咳嗽潮熱
車前子(炒五錢)朮賊草(炒)兔絲子(酒浸一分)椒目
(炒一兩)
共末用生猪肉精者一兩切片入末二錢拌勻濕紙
包煨熟服
虚勞咳唾膿血虚勞嘔吐血虚勞不
得眠
虚勞咳嗽膿血
論曰虚勞之人氣血久耗寒邪僣熱伏結上焦内傷心
肺殘賊榮衞心主血血為榮肺主氣氣為衛榮衛不調
金火相剋其病難治則因咳嗽間有膿血者津液腐也
宜潤養上焦滋益榮衛則病緩而可已
萎蕤湯治虚勞咳嗽咯吐膿血
萎蕤百部人参知母桑皮(一兩)阿膠
馬兜鈴麥冬白茯(五錢)
水煎三錢入烏梅肉生薑
蛤蚧湯治虚勞咳嗽咯吐膿血
蛤蚧貝母杏仁(去皮尖炒)知母鹿角膠人
参枇杷葉(去毛炙)桑白皮甘草葛根(一兩)
共末水煎三錢温服
白前飲治虚勞咳嗽上氣壅熱咯吐膿血
白前(二兩)桔梗桑白皮(一兩)白茯苓杏
仁(兩半)甘草(一兩)
水煎服
通神湯治虚勞咳嗽不止肺氣損傷咯吐膿血痿瘦
白茯枳實人参甘草秦芁柴胡(一兩)
生地(兩半)土馬騣(二兩)
水煎三錢温服
虚勞嘔吐血
論曰血與氣相隨而行外養肌肉内榮臟腑若臟腑勞
傷則血液妄行損輕則隨吐而出損極則血下于胃因
嘔而出胸膈氣逆甚乃吐血蓋虚勞之人臟氣内傷故
也
香膠散治血勞内傷吐血
阿膠鹿角膠枳實(仝上用糯米炒)人参荷葉
黃藥(去皮麩炒)蒲黃(生一兩四味仝末)
仝研藕汁下一錢日二
人参散治肺臟虚勞吐血
人参(去蘆五錢)黃蜀葵(一兩)
共末空心米飲下一錢晩再下
獨聖散治虚勞咯血吐血不止
楓香脂(不拘多少研)
用人参糯米飲空心下一錢日二
箬葉散仝上
箬葉(燒灰一兩)麝香(研一錢)
仝研勻用人参阿膠湯下一錢日二
虚勞不得眠
論曰老人卧而不寐少壯寐而不卧者何也少壯者血
氣盛肌肉滑氣道通榮衛之行不失其常故晝日精而
夜寐也老人血氣衰肌肉枯榮衛之道澁五臟之氣相
摶其營氣衰少而衛氣内伐故晝不能精夜不得寐也
虚勞之人氣血衰少榮衛不足肌肉不滑其不得眠之
理與老人同
半夏湯虚勞煩躁不得眠
半夏(二兩)白茯(四兩)糯米(炒黃一合)
生薑水煎三錢温服日二
陳皮湯治虚勞晝夜不得眠短氣食不下大病後虚
熱痰冷
陳皮(一兩)半夏(五錢)川芎(分半)甘草(半分)
薑水煎五錢入竹茹一丸日二
酸棗仁煎治虚勞心熱憂懼不得眠
酸棗仁(二兩半炒)乳香(二兩炙去油)牛黃(另研一分)丹砂
(五錢飛過)糯米(炒二合)白蜜(四兩)
共末用白酒半觔入蜜與末慢火煎如稀餳勿令焦
收貯空心酒下一匙日二
酸棗仁丸治虚勞心煩熱口乾憂懼不得眠
酸棗仁(微火炒)地榆葉(微炙五錢)
共末入蜜杵為丸如小豆大空心米飲下三十丸晚
再下茶下亦可
虚勞失精
虚勞失精
論曰經云腎者主蟄封藏之本精之處也蓋腎受五臟
六腑之精而藏之氣盛則輸瀉有常虚勞之人精臟已
虧邪氣乘之則藏者不固或于夢寐便溺漏失無常其
症小腹強急隂頭寒冷目痛髮落脉數而散芤動微緊
是其候也
韭菜子散治虚勞傷損小便失精及夢泄等症
韭菜子(一兩)麥冬(一兩)川芎(三分)兔絲子(酒煮一兩)
車前子(微炒一合)白龍骨(煆三分)
共末酒下二錢日二
韭菜子丸治虚勞漏精
韭菜子(炒)兔絲子天雄車前子龍骨(一兩)
黑乾薑桑螵蛸(炙)鹿茸(三分)
共末蜜丸梧子大黃茋湯下二十丸
白龍骨散治元氣虚弱精神不禁腰脊疼痛
白龍骨肉蓯蓉補骨脂(一兩)兔絲子(酒煮五錢)
韭菜子(炒五錢)
共末酒糊丸梧子大空心酒下三十丸
正陽丸治陽氣虚損下元冷極精洩不禁小便頻數
腰脚無力飲食減少困乏
白馬莖(酥炙)鹿茸(二兩)附子肉蓯蓉(一兩)
巴戟天石楠葫蘆巴牛膝五味子(三分)
韭菜子石斛(五錢)木香(兩半)
共末蜜丸梧子大酒下二十丸
金鏁丸治虚勞失精久服補骨髓去腎邪
巴戟天白龍骨山萸肉(一兩)韭菜子(四兩)
共末蜜丸梧子大空心酒下三十丸
固氣不二丸治虚勞元氣衰弱精氣滑泄夢中遺洩
乾柿雞頭舌(雞頭纂下尖也)金櫻子蓮蕊(一兩)
共末用烏雞子汁杵丸梧子大空心酒下二十丸日
二
韭菜子散治虚勞夢洩日漸消瘦
韭菜子(炒一合)人参大棗黑乾薑黃茋
赤芍白龍骨(炒)半夏(薑汁炒)川歸甘草(一兩)
共末入蜜杵小豆大空心酒下三十丸日二
鹿茸丸治虚勞腎氣虚乏失精腰脚無力小便數
鹿茸補骨脂(二兩)附子牛膝桑螵蛸
杜仲(鹽酒炒)山藥兔絲子桂心黃茋
肉蓯蓉(酒煮)懷熟地遠志(一兩)白龍骨
澤瀉黑乾薑防風牡蠣(童便淬三分)
共末入蜜杵丸梧子大空心酒下二三十丸日二
虚勞小便白濁白淫筋極氣極脉極
(即血極)肉極(即肌極)骨極精極(六極詳統論中)
虚勞小便白濁
論曰虚勞小便白濁者腎氣勞傷胞絡内冷氣道不宣
通也腎主水腎虚則胞冷而津液停滯故令小便白濁
如米脂而下
澤瀉散治大虚損内傷腎氣不足小便濁
澤瀉白龍骨車前子桑螵蛸(炙)狗脊(一兩)
共末酒下二錢
七聖丸治虚勞下元虚冷小便濁精滑不禁
原蠶蛾牛膝白石脂白龍骨桑螵蛸(五錢)
肉蓯蓉山藥(一分)
共末酒煮糊丸梧子大空心酒下二十丸日二
黃茋丸治虚勞有熱虚煩口乾腰胯痛便濁如米泔
黃茋茯神羚角牡蠣甘草(兩半)川連
括樓根(二兩)苦参(二兩半)雞膍胵黃皮(五枚炙)
共末入蜜杵丸梧子大飲下三十丸
人参湯治腎虚引飲便濁腰痛
人参五味子川芎川歸遠志澤瀉
桑螵蛸桂心熟地(一兩)白芍片芩白
茯雞膍胵黃皮(炙五錢)麥冬(二兩)
水煮羊腎一對取汁入薑棗煎藥五錢温服日二
白淫
論曰内經謂思想無窮所願不得意淫于外入房太甚
宗筋弛縱發為筋痿及為白淫夫腎藏精以慳為事志
意内治則精全而嗇出思想外淫房室太甚則固者摇
矣故使淫泆不守隨溲而下也然本于筋痿者宗筋弛
縱故也
金鏁丸治下元虚冷小便白淫夢遺
原蠶蛾韭菜子補骨脂(二兩)白龍骨
牛膝桑螵蛸山茱萸兔絲子肉蓯蓉(一兩)
共末入蜜丸梧子大酒下三十丸
秘真丸治精氣不固白淫不止
白龍骨砂仁(五錢)訶勒皮(五枚)丹砂(飛一兩)
共末用糯米粥丸梧子大丹砂為衣空心熱酒下二
三丸不可多服若大便不通欲通用葱白湯點茶
服之即通
龍骨湯治白淫遺泄無故自出
龍骨(五兩)人参白茯甘草熟地桂心
牡蠣(二兩)
水煎五錢空心温服日二
石斛散治陽氣虚憊白淫不止
金釵石斛(三兩)巴戟天兔絲子(二兩)杜仲
(鹽酒炒)桑螵蛸(炙兩半)
共末空心酒下一錢日二
筋極
丹参湯治筋實極脚下腫滿面痛不能遠行脚心如
割筋斷折痛不可忍
丹参木通生地麥冬麻黃(去根節)川芎
杜仲牛膝續斷地骨皮禹餘粮(醋淬七次)
桂心川歸(一兩)牡蠣(童便淬)甘草(五錢)
薑水煎五錢温服日二
地黃煎丸治足厥隂經有餘筋實極足下滿痛四肢
筋急
生地汁(六升)天冬汁(三升)生薑汁白蜜
鹿髓黃牛酥棗肉(取膏各三合)醇酒(升半)茯
神(分半)枳殼川芎(二分)金釵石斛黃茋
(一兩炙)甘草(炙一兩)
上六味共末先將煎三汁與酒并煎減半入蜜髓酥
膏仝熬如稠糖再下六末重湯不住手攪勻丸梧子
大空心酒下三十丸
氣極
甘露丸治肺臟氣極風熱所傷津液不通
甘草(炙)懷生地天冬大黃(蒸一兩)遠志
桑白皮(炙)防風地骨皮羌活秦芃(三分)
羚角胡黃連(五錢)
共末入蜜杵丸梧子大空心薑湯下二十丸日二
脉極
鎮心丸治脉極驚悸
丹砂鐵粉人参遠志(五錢)茯神(一兩)
虎晴(一對)琥珀(研)牛黃冰片(一分)金箔
銀箔(卄張)
共末入棗肉杵丸梧子大丹砂為衣金銀湯空心下
十丸服之安五臟
桑皮沐頭湯治脉極虚寒鬚髮墮落
桑白皮(二升)
用井華水漬一宿煮湯沐鬚髮極佳
柏葉沐頭丸治脉極虚寒鬢髮墮落
生柏葉(一兩)附子(五錢)猪膏(五錢)
共末入猪膏丸作二十丸每用一丸入沐湯中洗頭
令髮長不落
肉極
防風湯治肉極肌肉變色舌強隂縮脚膝疼弱
防風獨活白茯(兩半)人参川芎五加
皮乾薑桂心甘草川歸(一兩)附子(五錢)
共末酒煎四錢空心服
石南散治肉極實熱身上如鼠走風痺唇口壊皮膚
變色
石南(一兩)山藥(二兩)山萸升麻萎蕤(兩半)
石膏黃茋(三兩)真珠天雄桃花甘菊
甘草(五錢)
共末酒下二錢
骨極
酒浸芍藥散治骨極骨髓中痠疼
白芍生地鹿骨(酥炙二兩)
酒一斗浸晒為末酒下三錢日二
木瓜湯治骨極腰脊痠痛風虚氣衰不能久立腦髓
痠疼服之補虚損壯元陽
木瓜(五枚去皮子切片用硇砂十兩取霜拌蒸收貯每用三兩入後藥)雄雀(四十)
(隻去頭足入醋煮爛取肉入乾薑川椒末各二兩仝瓜用酒三升慢熬膏)附子兔
絲子(三兩)木香沉香天雄(去皮臍製)羌活(兩半)
補骨脂(炒一兩)白蒺藜石斛天麻(酒煮)肉
蓯蓉(酒浸洗)大茴(炒三分)
共末入膏丸梧子大鹽湯下三十丸
精極
地黃飲治精極臟腑俱損偏身虚熱骨節煩疼
生地汁麥冬汁白蜜(二合)竹&KR0377;(一合)炙
甘草(兩半)片芩石膏(二兩半)麻黃(去根節一兩)
人参川芎(兩半)桂心川當歸(一兩)
水煎五錢去滓入汁蜜竹&KR0377;分二服
地黃煎治精極臟腑虚羸骨節煩疼精泄不止益氣
養神駐顔色調血脉
生地汁(五升)白酒(一斗仝汁熬成膏)巴戟天鹿茸
桑螵蛸(炙)肉豆蔲附子黃茋(蜜炙一兩)蛇牀
子石斛補骨脂(炒)青木香陳皮牛膝
五味子(三分)沉香枳殼(去白炒)蓽沉茄(五錢)
肉蓯蓉(二兩)
共末入地黃膏為丸如梧桐子大酒下三十丸
聖濟總錄纂要卷十三
