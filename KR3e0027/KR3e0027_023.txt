聖濟總錄纂要卷二十三
休寧程林纂
婦人門
氣血統論
論曰血為榮氣為衛行陰行陽晝夜共行五十度周於
身内之五臟六腑外之百骸九竅莫不假此而致養矧
婦人所稟純陰以血為本以氣為用在上為乳飲在下
為月事養之得道則榮衞流行而不乖調之失宜則氣
血愆期而不應衞生之經不可不察
婦人月水不通
論曰婦人月水不通者所致不一有氣不化血微不通
有先期太過後期不通有大病後熱燥不通有凝寒結
滯不通有積聚氣結不通有心氣抑滯不通凡此所受
不同治之亦異盖女人假血為本以氣為用血氣稽留
則澁而不行其為病或寒或熱或臍腹堅痛或肌肉消
瘦久而不治則為勞瘵之症
地黃煎丸治月水不行心忪悸身體熱面頰紅赤食
味不美臍下刺痛腰胯重
生地汁青蒿汁生薑汁(一鍾共熬膏)麒麟竭
没藥(去油)玄胡索凌霄花紅藍花(五錢)
共末用膏丸彈子大酒下一丸
當歸湯治血澁不行心忪肌熱腰重腹痛不可忍
川歸丹皮川芎白芍牛膝麥蘖
玄胡索桂心(五錢)琥珀没藥(炙去油一分)
水煎三錢温服日二
婦人月水不斷
論曰女人以衝任二經為經脉之海手太陽小腸之經
與手少陰心之經者此二經相為表裏主下為月水若
勞傷經脉則衝任氣虚衝任既虚則不能制其氣血故
令月事來而不斷也
白茯苓散治女人血海不調因虚冷成疾致月水不
絶及赤白帶下面色萎黃
白茯苓木香懷熟地石菖蒲秦芁
栢子仁青皮兔絲子赤石脂烏賊魚骨
訶勒皮川歸五加皮牛角鰓(燒灰)杜仲
艾葉(燒存性一兩)
共為末不拘茶飲酒任下二錢日二
川歸丸治月水不斷或多或少四肢倦身瘦瘁
川歸(三兩)地榆人參白术白茯鹿茸
白龍骨阿膠白芍卷栢石斛蒲黃
紫朴(一兩)桂心枳殼(二兩)懷熟地(三兩)
共末蜜丸梧子大酒下三十丸日二
地黃湯治衝任氣虚經血虚損月水不斷綿綿不止
懷生地(二兩)子芩川歸側栢葉(兩半)熟艾(五錢)
水煎三錢入蒲黃一錢食前温服日二
一方加地榆伏龍肝
白芍藥湯治月水經久不斷
白芍藥(炒)側栢葉(炙各二)
用水酒同煎三錢温服未差再服
婦人月水來腹痛
論曰月水乃經血之餘和調則所下應期無過舉不及
之患若衝任氣虚為風冷所乘致氣脉不順所下不調
或先或後或多或少風冷之氣與月事相擊故因所下
而腰背拘強臍腹刺痛也
川歸飲治月水不調及欲來臍下痛肌體熱
川歸白茯人參白芍枳殼紫朴
肉豆蔲甘草(五錢)
水煎三錢温服日二
丹皮湯治月水來而不利攻臍腹痛不可忍
丹皮人參川芎子芩甘草乾薑
吳茱萸桂心(兩半)白芍白茯川歸(一兩)
桃仁(八十枚炒)
水煎三錢服
白芍湯治月水來腹痛煩悶體熱
白芍藥紫朴人參(一兩)甘草川歸
枳殼(三兩)肉豆蔲(五錢)
水煎三錢温服日二
川芎丸治月水來腰腹刺痛不可忍或多或少或來
如清水豆汁虚乏黃瘦
川芎白芷生地桃仁(去皮尖炒一兩)黑乾薑
蒲黃甘草(五錢)人參白芍丹皮牛膝
桂心川歸(三分)
共末入蜜杵丸梧子大酒下二三十丸日二
室女月水不通
論曰女子二七而天癸至任脉通月事以時下若稟受
不足或任脉為風寒所搏致令風氣凝結不能應時而
下經久不治則致勞疾
人參湯治室女思慮太過心氣不足氣結不得宣利
月水不依時或久不通或血隔成勞漸有寒熱肌肉不
生不思各味凡此病症不可復行破血急性之藥宜通
心氣行榮衞滑經絡
人參白芍麥冬丹皮檳榔草蔲
大腹皮白术川芎生地桔梗防己
枳殼丁香皮甘草茯神川歸(一兩)
桂心大黃遠志
生薑大棗水煎三錢入酒少許温服日二
赤芍藥散治室女月水不通
赤芍牛膝人參木香甘草丹皮
玄胡索川芎(五錢)桂心川歸(三分)桃仁(去皮尖炒)
(一兩)
共末酒下二錢
沉香湯治室女榮衞凝澁月水不利目昏悶肢體拘
急五心虚煩多困少力
沉香檳榔甘草(三兩)人參木香桂心
川歸生地白茯苓陳皮青皮柴胡
鼈甲(醋炙兩半)
生薑水煎三錢温服日二
羚羊角湯治室女元氣不足虚勞内燥月水不利四
肢少力頰赤口乾五心煩熱
羚羊角防風地骨皮川芎黃茋(蜜炙)
赤茯苓桂心麥門冬防風炙甘草(一兩)
懷生地(三兩)羌活酸棗仁(炒)川歸紅花子
白芍藥(兩半)
生薑三片薄荷七片水煎三錢入酒少許温服日二
二地散治室女月水不通臍腹下刺痛
懷生地懷熟地(四兩)桂心川歸(二兩)
共末酒下二錢日二
帶下
論曰帶下有三十六種名雖不同其所致則一盖婦人
衝任為經脉之海上為乳汁下為月事血氣和平則生
育之道得矣苟乖于保養風寒乘虚襲于經絡衝任不
能循流血氣藴積冷熱相搏故成帶下冷則色白熱則
色赤冷與熱并則赤白雜下間有五色者各隨五臟虚
損而應焉
川芎湯治帶下漏血不止
川芎吳茱萸白芍藥黃茋炙甘草
黑乾薑川歸(一兩)懷熟地(二兩)
水煎三錢温服日二
桑寄生湯治三十六種帶下
桑寄生熟艾川芎鹿角膠(一兩)川歸(二兩)
用酒水合煎三錢温服日二若口乾渴者加白茅根
懷生地麥門冬一兩
龍骨散治三十六種帶下不止
白龍骨黑乾薑(一兩)黃牛角䚡(燒灰三兩)
禹餘糧(醋淬七次)續斷阿膠(炒)川歸(五錢)
共末酒下一二錢日二以差為度
側栢葉散治帶下腹痛
側栢葉(炙二兩)白芍藥川芎牡丹皮
白芷黑乾薑(一兩)川歸(五錢)
共末酒下二錢日二
禹餘糧散治帶下五色久不止
禹餘糧(淬醋七次研)鹿茸赤石脂(二兩)烏賊魚骨
(去甲燒灰兩半)阿膠(炒)川歸白芍藥蒲黃(一兩)
牡蠣(童便淬二兩)
共末酒下二錢日二
川歸散治帶下白黃不止體瘦繞臍腹痛
川歸附子白术白龍骨桂心
鹿角膠(粉炒一兩)
共末酒下一二錢日二飲下亦可
漏下
論曰漏下之病經血淋瀝不斷是也夫衝任之脉所至
有時若非時而下猶器之津洩故名之漏下盖由血虚
氣衰不能約制又有瘀血在内因冷熱不調致使血敗
其色或赤如豆汁黃如爛瓜黑如衃青如藍白如膿五
色隨五臟虚損而漏應焉
沉香丹皮丸治内挾瘀血月水淋瀝不止或多或少
四肢煩倦
沉香人參丹皮赤芍川歸木香
巴戟天川芎山藥白茯白芷陳皮
黃茋吳茱萸桂心枳殼紫朴肉蔲
牛膝龍骨黑乾薑(一兩)
共末入蜜杵丸梧子大酒下二三十丸日二
白馬蹄湯治赤白帶下淋瀝不止色敗如五色者
白馬蹄(剉炒焦二兩)白龍骨禹餘糧(兩半)白殭蠶
赤石脂附子懷熟地牡蠣(醋淬)炙甘草(一兩)
川歸烏賊魚骨(燒灰兩半)
水煎三錢入酒少許温服日二
鹿茸散治漏下久不止
鹿茸(去毛炙)阿膠(粉炒)烏賊魚骨(去甲燒灰兩半)
川歸蒲黃(微炒一兩)
共末酒下二錢日二
龜甲散治漏下赤白經久不止
龜甲(醋炙)牡蠣(童便淬二兩)
共末空心酒下一二錢日二以差為度
白术散治赤白漏下不止
白术(土炒)川栢(炙兩半)白薇(炒五錢)
共末温酒下二錢日二
大黃散治漏下青色
大黃(炒三分)牡蠣(童便淬)子芩桂心(一分)
白薇(五錢)
共末酒下二錢
蒲黃散治血漏不止日久虚損
蒲黃(微炒二兩)鹿茸(去毛炙)川歸(酒炒一兩)
共末酒下二錢日二
黃茋湯治漏下赤白淋瀝不斷
黃茋(炙兩半)阿膠(粉炒二兩)炙甘草(一分)
大棗肉(五十枚)
水煎三錢服
經血暴下(即血崩)
論曰女人經血謂之月事者常以三旬而一見也若血
氣和平則所下應期若衝氣虚則經血不能制約故令
暴下不止乃至數升也
生地散治血傷暴下不止腰脚疼重倦怠無力心煩
渴燥面目虚浮
懷生地黃牛角䚡(燒灰)酸石榴皮(炙)人參
白芷炙甘草陳皮地榆(炙)川續斷
共末飲下二錢日二
劉寄奴湯治血下不止臍下虚痛
劉寄奴赤芍藥(二兩)艾葉(炒四兩)白茯苓(一兩)
川芎川歸(兩半)
水煎三錢温服日二
如聖散治經水暴下不止
㯶櫚皮(燒灰一兩)烏梅肉黑乾薑(三味並燒存性各一兩)
共末用烏梅湯下一錢日二久患不過三服
續斷丸治經水漏下日久不止或五色相兼而下面
萎黃肌體瘦腰重無力
續斷赤石脂炙甘草阿膠(粉炒)川芎
丹參地榆車前子側栢葉鹿茸
川歸(一兩)龜甲(醋炙)懷生地黃牛角䚡
共末入蜜杵丸梧子大酒下三十丸
白芍藥散治經水不止兼五色雜下不定日夜不止
白芍藥黃茋白茯白龍骨(一兩)烏賊魚骨
(醋炙)桂心附子乾薑牡蠣(醋淬五錢)懷生地
(三分)
共末酒下二錢日二
地黃湯治經血不止顔色不定
懷生地(五兩)子芩熟艾葉川歸(二兩)側栢葉
伏龍肝蒲黃(微炒)生薑(三兩)地榆(四兩炙)
水煎三錢温服日二
二灰散治經水暴下不止
蠶絲(燒灰)箬葉(用茶簍内者燒灰各一兩)
同研勻酒下一二錢日二
禹餘糧丸治經血不止氣弱黃瘦
禹餘糧(米醋淬七次)附子(去皮臍炮)川芎川歸(三分)
白芷黃茋(蜜炙)白龍骨桂心白石脂
共末入蜜杵丸梧子大丹砂為衣酒下二三十丸日
二
經血暴下兼帶下
論曰女人臟腑久冷故有赤白帶下復因衝任氣虚不
能制約經血以致暴下則二病兼作故謂經血暴下兼
帶下也
黃牛角䚡丸治經水暴下兼帶下經久不止面黃困
劣
黃牛角䚡(燒灰)赤石脂(兩半)鹿茸(去毛炙)桑白皮(炒)
阿膠(粉炒一兩)艾葉(炙二分)白龍骨(煆三兩)黑乾薑(一分)
共末入蜜杵丸梧子大酒下
白芍藥酒治經血暴下兼帶下經久不差
白芍藥(炒)懷生地黃茋(炙三兩)艾葉(炙一兩)
酒一斗浸七日服
牛角䚡散治傷血並帶下
黃牛角䚡(酒炙焦)側栢葉(炙)川續斷(炒)
熟艾伏龍肝川歸赤石脂(一兩)地榆
共末酒下二三錢日二
人參散治血傷兼赤白帶下日久不止
人參五味子艾葉(燒灰)白茯苓牡蠣(醋淬)
地榆白龍骨懷熟地炙甘草川芎
續斷(一兩)
共末空心用酒下一二錢日二
白茯苓丸治血傷兼帶下積久不止漸成虚勞面黃
腰脚沉重
白茯苓栢子仁訶勒皮兔絲子木香
杜仲(炒)赤石脂五加皮懷熟地秦芁
川歸石菖蒲青皮黃牛角䚡(切燒灰)
烏賊魚骨(去甲燒灰)艾葉(燒灰一兩)
共末酒下二錢日二醋糊丸亦可
生地湯治血傷帶下
懷生地(炒)川歸阿膠黃茋(炙一兩)艾葉(炒三分)
生薑水煎三錢温服日二
烏賊魚骨丸治血海虚敗赤白帶久下不止肢體虚
熱煩躁頭目旋運口舌乾澁
烏賊魚骨(去甲燒灰)白芍藥川歸山萸肉
川芎訶勒皮酸棗仁白茯苓覆盆子
玄參蓽澄茄懷熟地地榆黃茋(炙一兩)
共末蜜丸梧子大酒下三十丸
黃芩湯治經水暴下帶兼赤白不止
懷生地(二兩)子芩蒲黃(微炒)熟艾側栢葉
川歸(五錢)
水煎三錢温服日二
車前子湯治經血暴下兼赤白帶下經久不止
車前子子芩懷生地淡竹葉阿膠(炒一兩)
水煎三錢服
白龍骨散治經血暴下兼赤白帶下不止
白龍骨續斷鹿茸赤石脂肉蓯蓉
白芍藥懷生地(炒)烏賊魚骨(去甲燒灰二兩)
共末用米飲下二錢日二
婦人血分
論曰血分者經水通之際因寒濕傷其衝任為之中止
氣壅不行播在皮膚邪氣相搏經血分而為水發為胕
腫故曰血分脉經曰經水前斷後病水者名為血分久
之不治積成水腫即難治也
枳實散治血分身體浮腫心腹煩滿不能食
枳實(麩炒)牛膝青皮(去白炒)猪苓(去黑皮)
桑白皮川歸(炒一兩)木香牡丹皮
防己大黃(炒)檳榔(煨)甘遂(炒五錢)
人參(一兩)
共末湯下二錢日二
檳榔湯治血分上攻頭面身體浮腫心煩熱滿悶
檳榔(微炒)赤芍藥郁李仁牽牛子(炒)
人參牡丹皮百合木香(五錢)
赤茯苓牛膝枳殼(炒三分)知母(鹽酒炒一分)
水煎三錢温服日二
婦人水分
論曰水分者以水氣上溢于皮膚分散于四肢發為胕
腫盖腎者胃之關關門不利故聚水而從其類也此病
與血分相似而治&KR1276;有先後耳
赤茯丸治水氣在皮膚浮腫經水不通
赤茯苓赤芍藥澤漆(微炒)木通防己(一兩)
猪苓(去黑皮)小海蛤澤瀉(兩半炒)桂心
陳皮(炒三分)
共末入蜜杵丸梧子大桑白皮湯下三四十丸日二
防己飲治水病浮腫因經水斷絶名曰水分
防己澤漆子芩玄參陳皮(一兩)赤茯
葶藶(紙炒)杏仁白术猪苓大豆(炒兩半)
桑白皮(炙一兩)
水煎三錢服
甘遂丸治水分四肢浮腫經水斷絶
甘遂(微煨一兩)天冬(去心)川連(兩半)葶藶(紙炒二兩)
苦胡蘆(一枚取瓤)
共末蜜杵丸小豆大酒下十丸至十五丸水利止服
木通散治水分先病水腫日久不消致經水斷絶
木通赤茯苓石韋(去毛)桑白皮防己
澤瀉(三分)大腹皮(四枚)
水煎五錢温服日二如水通利少服
婦人無子
論曰婦人所以無子者由衝任不足腎氣虚寒故也内
經謂女子二七而天癸至任脉通太衝脉盛陰陽和故
能有子若衝任不足腎氣虚寒不能繫胞故令無子亦
有本于夫病婦疢者當原其所因而調之
白薇丸治婦人久無子
白薇川歸人參附子川芎藁本
禹餘糧(一兩)石斛熟地栢子仁紫參
薑黃川椒桑寄生牛膝五味子
桂心吳茱萸防風甘草(五錢)
共末入蜜杵丸梧子大酒下二三十丸日二
澤蘭葉丸治久無子
澤蘭葉川歸白龍骨陳皮(去白炒)遠志
菴䕡子川芎桃仁(去皮尖炒)禹餘糧(醋淬七次研)
紫石英藁本蒲黃(微炒)覆盆子白芷
卷栢(一兩)人參麥門冬黑乾薑車前子
懷熟地細辛白茯苓赤石脂川椒(炒)
石膏白薇蛇牀子(五錢)
共末蜜丸梧子大酒下
姙娠門
姙娠惡阻
論曰婦人所食榖味化為血氣下為月水凡姙娠之初
月水乍聚一月為腜二月為胚三月為胎胎成則男女
分方食于母而口如鳥在腜胚之時血氣未用五味不
化中氣壅實所以脾胃不思榖味聞見于物即惡心有
所阻也其病心中憒悶頭重目眩四肢怠惰惡聞食氣
是矣
茯苓湯治姙娠惡阻嘔逆肢疼頭痛惡聞食氣心忪
煩悶多損墜宜安胎調血脉
白茯旋覆生地(二兩)人參白芍陳皮
桔梗(炒)細辛芎藭甘草(炙兩半)
水煎三錢
橘皮湯治姙娠惡阻嘔吐不下食
陳皮竹茹人參白术(三兩)厚朴(二兩)
薑水煎三錢
柴胡飲治惡阻頭疼瘦弱不思食嗜臥
柴胡赤芍人參麥冬黃茋甘草(炙五錢)
生地(兩半取汁)
水煎三錢入地汁一分日二
人參飲治惡阻煩悶嘔噦吐逆惡聞食氣頭眩肢節
疼嗜臥出汗黃瘦
人參麥冬白茯生薑(三分)
陳皮甘草(炙五錢)大棗(五枚)
共分二劑每劑水五鍾煎二鍾分三服頃再服
茯苓飲治惡阻煩悶頭眩憎聞食氣聞便嘔逆四肢
不能自持
白茯人參白术防風枳殼(炒)
生薑(五錢)甘草(炙一分)
分為二劑每用水四鍾煎半分二服頃再服
姙娠漏胎
論曰姙娠將理失宜經血時下謂之漏胎由衝任虚弱
不能固養胞胎故令經血時下如器之漏也久漏不已
則胎氣無所稟養必致萎燥矣
續斷飲治姙娠漏胎下血不止腹内痛
續斷(二兩)艾葉熟地當歸(一兩)竹茹
阿膠雞蘇(五錢)
為粗末水煎三錢日二
艾葉飲治漏胎淋瀝不止
艾葉(五錢)乾薑當歸(三分)芎藭(一兩)
薑水煎三錢日二
膠艾湯治漏胎下血過多
阿膠(五錢)艾葉(一兩)
水煎三錢日二
黃茋湯治五六月下血
黃茋(兩半)熟地桑寄生地榆(一兩)艾葉
龍骨(三分)
薑棗水煎五錢日二
竹茹桑寄生湯治漏胎心腹痛時下血
竹茹桑寄生艾葉白芍阿膠
白术(各等分)
水煎三錢
當歸阿膠散治胞漏下血不止
當歸阿膠熟艾(五錢)龍骨(二分半)蒲黃(炒)
地榆(三分)牛角䚡(炙焦)熟地(一兩)
共末酒飲任下二錢日二
姙娠胎動下血
論曰姙娠之人將護為難若觸冐風寒飲食生冷及喜
怒勞動之過致患胎動胎動則氣血失度故下血也古
方云母有宿疾子藏為風冷所乘者亦令胎動下血皆
失將護所致
阿膠湯治胎動腹痛下血運悶
阿膠(一兩)生薑(炒)側栢葉桑寄生當歸
艾葉(三分)竹茹(一大團)芎藭續斷(五錢)
棗水煎三錢
鹿角膠湯治胎動漏血不止
鹿角膠(一兩)人參白茯苓(五錢)
水煎三錢
阿膠散治損動胎氣腹内結痛血下不止運悶
阿膠桑寄生(二兩)人參懷熟地白芷
芎藭(一兩)續斷(兩半)
共末竹茹糯米湯下三錢
秦芁湯治胎動下血身體煩熱倦怠
秦芁人參炙甘草芎藭地榆白芷
鹿角膠(五錢)
糯米一撮水煎五錢
芍藥散治胎動下血不止臍腹痛迷悶昏塞
白芍木賊(一兩炒)牡蠣熟地乾薑
烏賊魚骨(去甲五錢)
共末酒下三錢
人參飲治胎動腰腹痛血下不止
人參芎藭當歸阿膠杜仲(二兩)熟地
炙甘草(一兩)艾葉(一把)
棗水煎五錢
姙娠胎萎燥
論曰人由受氣于有生十二經脉迭相滋養尤生物也
得寒温之正土地之宜無物不長凡胎處胞中或有萎
燥者盖由孕婦所稟怯弱不足自周陰陽血氣偏係非
冷即熱胞胎失于滋利所以萎燥而不長也日月雖過
不能生育亦有後時致生惟宜資母血氣俾陰陽調通
本末相應則胎從而有養矣
艾葉湯治胞中冷致胎萎燥
艾葉(炒)芎藭當歸(炒)白术乾薑(一兩)
水煎三錢日三
白术湯治萎燥瘦劣面黃黑腹藏虚冷
白术(炒二兩)人參當歸白芍芎藭
訶勒皮厚朴炙甘草(五錢)
薑水煎三錢日三
白术當歸湯治胎萎燥漏下腹痛不可忍
白术當歸人參芎藭阿膠(二兩)
艾葉(一兩)
酒水煎五錢入大棗分三服
桑寄生湯治胎萎燥不能轉動心中急痛
桑寄生人參白茯苓萎蕤(一兩)白术(二兩)
薑水煎三錢入粳米半合温服日二
地黃湯治胎萎燥過時未産滋氣血益胞臟
熟地當歸熟艾(炒)芎藭(一兩)阿膠
炙甘草(五錢)
水煎三錢日二
姙娠胎不長養
論曰姙娠將理無方脾胃不足飲食减退不能行榮衞
化精微養衝任故令胎臟内弱子氣不足生化稍虧巢
元方謂母病&KR1276;母則胎安是也若使脾胃和而能飲食
水榖化而運氣血則何慮胎氣不長也
白术散治胎不長養
白术(一兩)人參白芍芎藭阿膠(一兩)
炙甘草(五錢)
共末葱粥飲下三錢日三
地黃湯治氣血不足胎瘦不長
熟地阿膠芎藭當歸(二兩)人參
赤芍炙甘草(五錢)
水煎三錢入粳米日三
姙娠嘔逆不下食
論曰姙娠之人脾胃氣弱風冷乘之則中焦痞膈胃中
虚滿其氣上溢氣不下䧏故雖食飲卒不得下甚則嘔
逆
茯神湯治姙娠嘔逆不下食和胃順氣
茯神黃茋人參白术(五錢)藿香甘草(炙二錢)
薑水煎二錢
人參湯同
人參山藥白茯粳米(陳者一兩)半夏(五錢)
薑棗水煎三錢
保生湯治姙娠嘔逆不下食
陳皮(二兩)人參白术麥冬厚朴白茯(一兩)
薑棗水煎四錢入竹葉
厚朴湯同
厚朴人參白茯苓白术陳皮竹茹
半夏(一兩)
薑水煎三錢
姙娠咳𠻳
論曰姙娠咳𠻳者以肺感寒氣也經曰形寒飲冷則傷
肺久𠻳不已則寒氣相移不惟姙育有傷而肺氣痿弱
皮毛枯悴治宜發散寒邪資補胎氣則咳𠻳自已
麥冬飲治咳𠻳不止
麥冬(一兩)紫苑杏仁桔梗(炒三分)炙甘草(一分)
桑白皮(五錢)
水煎三錢入竹茹白蜜日三
人參散治姙娠咳𠻳
人參陳皮炙甘草(三兩)生薑(五兩切)
共末湯下二錢
桑白皮丸治姙娠咳𠻳痰盛嘔逆
桑皮(二兩)半夏人參阿膠(一兩)丹砂(一分)
炙甘草(五錢)
共末粥丸芡實大臨臥含化一丸
姙娠傷寒
論曰姙娠感冐寒邪藏于皮膚灑然而寒熻熱而悶頭
項痛腰脊強脉浮在表者當汗之在裏者下之汗下之
理制方宜輕但非破血傷胎之劑和其陰陽正其表裏
使經不傳邪無深入斯無危殆矣
麻黃湯治姙娠傷寒發熱惡寒體痛
麻黃蒼术(三兩)陳皮(二兩)白术炙甘草(一兩)
水煎三錢入葱白鹽䜴
異功湯治姙娠傷寒頭痛體疼安胎和氣
麻黃(去根節四兩)白术蒼术(二兩)芎藭
炙甘草(兩半)
葱白水煎三錢日三
柴胡湯治姙娠傷寒憎寒壯熱頭痛身疼
柴胡白术(一兩)芎藭白芍藥當歸
防風赤茯苓(一分)黃茋生地(五錢)
薑棗水煎三錢
白散子治姙娠傷寒護胎
白藥子(研末)
用雞子清調塗紙上約碗大貼在臍下乾以温水潤
之
姙娠下痢
論曰姙娠飲食過傷脾胃不和冷熱之氣入于腸間腸
虚則泄故為痢也然冷多則白熱盛則赤冷熱相攻赤
白相雜甚則膿血雜下速宜&KR1276;之恐傷胎也
阿膠丸治姙娠下痢日夜頻瀉并安胎氣止腹痛
阿膠酸石榴皮(五錢)川連(一兩)當歸
肉豆䓻(三錢)
共末蜜丸小豆大飲下十五丸
黃連湯治姙娠下痢頻瀉并裏急後重
川連(炒)黃栢(三兩)白术(四兩)
薑水煎五錢日三
健脾湯治姙娠下痢臍腹撮痛益胃氣思飲食
厚朴蒼术(四兩)人參(二兩)大棗(一升煮熟去皮核研棗汁五升)
(與朴术同煮乾)陳皮(去白炒)白茯(二兩半)炙甘草(二兩)
薑水煎三錢進飲食調脾胃
阿膠丸治姙娠下痢膿血不止腹痛
阿膠(三兩)白术(五兩)川連肉豆蔲(一兩)
共末蜜丸梧子大飲下三十丸
黃栢散治姙娠赤白痢腹痛腰疼如欲産
黃栢(微炒)當歸赤芍藥阿膠艾葉
芎藭桑寄生(一兩)炙甘草乾薑(三分)
共末水煎四錢
阿膠散治姙娠赤白痢腹痛不止
阿膠當歸(一兩)白术(三分)艾葉(炒)石榴皮(炒五錢)
共末薑水煎四錢
姙娠子淋
論曰婦人懷子而淋者謂之子淋因腎虚膀胱經客邪
熱令溲少而數水道澁痛痛引于臍者是其候也
海蛤湯治姙娠子淋頻數澁痛
海蛤木通猪苓(五錢)冬葵子(微炒)滑石(一分)
水煎三錢入燈心三十根
白芷散治姙娠子淋頻數澁痛
白芷(三分)阿膠鬱金滑石(一兩)
共末葱白湯下二錢
當歸湯治姙娠子淋澁痛
當歸白芍藥赤茯苓炙甘草山梔子(等分)
水煎三錢
姙娠浮腫
論曰脾合土候肌肉土氣和平則能制水水自傳化無
有停積若姙娠脾胃氣虚經血壅閉則水飲不化濕氣
淫溢外攻形體内注胞胎懷姙之始腫滿必傷胎氣如
臨月而脚微腫利其小便則病自愈
防己湯治姙通身浮腫喘促小便澁
防己大腹(三分)赤茯苓桑白皮(一兩)木香
紫蘇(一分)
薑水煎四錢
木通湯治姙身體浮腫心腹脹滿小便不通
木通香薷桑白皮(一兩)木香訶勒皮
黃芩(三分)枳殼(炒)檳榔紫蘇(五錢)
薑水煎四錢日二
赤茯苓湯治姙娠身體浮腫心腹急滿小便赤
赤茯苓(一兩)白术旋復花(五錢)木通
杏仁黃芩(三分)
薑水煎三錢
赤茯飲治姙娠胎間水氣子滿體腫
赤茯苓白术(二兩)杏仁旋復花(一兩)黃芩(兩半)
水煎五錢日二
桑寄生飲治姙娠徧身虚腫
桑寄生紫蘇(一兩)木香(五錢)桑白皮(炒)
大腹皮(三分)
水煎三錢
姙娠小便不通
論曰姙娠小腸挾熱熱結胞内使氣道痞澁故小便不
通令人腹脇脹滿臍下急痛是其証也
榆白皮散治姙娠小便不通心神悶亂小腹急痛
榆白皮王不留行滑石(一兩)
共末燈心湯下二錢
冬葵子湯治姙娠淋小便澁小腹急水道熱痛
冬葵子(三合)赤茯苓白芍藥車前子(一兩)
黃芩(五錢)
水煎五錢
滑石傅治姙娠子淋小便數熱痛手足煩疼
滑石(飛)
汲水調五錢塗臍下一寸小便即利未利再塗
姙娠大小便不通
論曰姙娠大小便不通者以臟腑盛實熱氣藴積不時
宣導之所致也若熱結于大腸則大便不通結于小腸
則小便不通今大小腸俱有熱則二便俱不通其候令
人煩滿小腹脹急惟能均調腑臟使氣疏達則轉化無
所留滯矣
梔子湯治姙娠二便不通臍腹脹痛
梔子黃芩柴胡萎蕤(兩半)石膏(四兩)
澤瀉赤芍(二兩)車前草(五錢)
水煎四錢入竹葉十片
茅根湯治姙娠二便不通結悶氣急腹滿欲死
茅根滑石車前子大黃(炒各等分)
水煎四錢
又方治姙娠二便不通
猪脂(二兩)
酒半升煎脂化分三服未通再服
姙娠半産
論曰姙娠日月未足胎氣未全而産者謂之半産盖由
姙婦衝任氣虚不能滋養于胎胎氣不固或顛撲閃墜
致氣血損痛或因時病痢瘧之類皆致半産
延胡索湯治半産後氣血不快惡露續斷
延胡索當歸白芍藥炙甘草芎藭
桂心(一兩)
水煎三錢
艾葉飲治半産後惡露不斷心悶氣短
艾葉生地黃當歸人參地榆
乾薑阿膠(各等分)
水煎三錢
姙娠數墮胎
論曰胚胎之始賴血氣以滋育若姙娠血氣盛強陰陽
之氣和相與流傳于一體唯能順時數謹人事勿動内
傷則生育之道得矣衝任氣虚將攝失宜子藏風冷不
能滋養于胎故每有姙則數致傷墮也
地黃散治數墮胎子宫虚冷
熟地黃茋人參白术芎藭當歸(一兩)
吳茱萸炙甘草乾薑(五錢)
共末酒下二錢
阿膠湯治數墮胎小腹痛不可忍
阿膠熟地艾葉(炒)芎藭白术當歸
杜仲(炒一兩)
棗水煎四錢服
地黃湯治姙娠氣血衰微胞臟挾冷數墮胎
熟地黃(四兩)艾葉當歸(二兩)杜仲芎藭
阿膠五加皮(三兩)
水煎五錢日二
芎藭湯治數墮胎心腹痛
芎藭白芍藥白术阿膠炙甘草(一兩)
艾葉糯米薑水煎三錢
聖濟總錄纂要卷二十三
