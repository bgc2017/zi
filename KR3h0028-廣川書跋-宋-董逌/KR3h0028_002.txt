廣川書跋卷二宋董逌著
石鼓文辯
世傳岐山周篆昔謂獵碣以形製考之鼓也三代之制
文德書於彝鼎武事刻於鉦鼓征伐之勲□於兵鉞其
制度可考後世不知先王之典禮猶有存者鑿山刻石
自是昭一時功績唐世諸儒以石鼓為無所据至謂田
獵之碣盖未知古自有制也歐陽永叔疑此書不見於
古唐廼得於韓愈韋應物以其文為疋頌亦恨不得在
六經推大著說使學者肄業及之其驚潛動蟄金繩鐵
索特以其書畫傳爾顧未暇掎摭其文&KR0844;之部類中後
世得考詳方唐之時其文隐顯未盡缺落徵詞索事或
可得之而愈應物徒知挍獵受朝宣暢威靈憺讋夷夏
故愈謂此為宣王時應物以其本出岐周故為文王鼓
當時文已不辯故論各異出也嘗考于書田獵雖歲行
之至于天子大蒐徵會諸侯施大命令則非常事也故
四王二公後世以為絶典然則宣王蒐于岐山不得無
所書或史失之其在諸侯國當各有記矣不應遂使後
世無傳此其可疑也當漢之時見號竒字如甄豐輩定
作史籀書竇蒙以為宣王獵碣而曰我車既攻我馬既
同張懷瓘以此本車攻詩因考合前說且曰諷畋獵之
所作也愈應物其書藉之則有据矣然為諷為美其知
不得全於文義見也傳曰成有岐陽之蒐杜預謂還歸
自奄乃大蒐于岐陽然則此當岐周則成王時矣方楚
合諸侯求大蒐禮者不知宣王嘗狩於岐山以合諸侯
況小疋所美其地本東都又選車徒無大號令則不得
為盛節古者詩書不嫌同文其据以此便謂宣王未可
信也吕氏紀曰蒼頡造大篆後世知有科斗書則謂篆
為籀漢制八書有大篆又有籀書張懷瓘以柱下史始
變古文或同或異謂之為篆而籀文盖以其名自著宣
王世史所作也如此論者是大篆又與籀異則不得以
定為史籀所書叔向曰昔成王盟諸侯于岐陽楚為荆
蠻置茅蕝當時以為重禮故後世不得泯没宣王蒐岐
陽世遂無聞哉方成康與穆賦頌鍾鼎之銘皆番吾之
迹然則岐陽惟成王大會諸侯則此為番吾可知書言
成湯狩于亳故後世有亳亭宣王狩于敖其在地記則
著敖亭詩曰選徒于敖其事可以考矣周書記年於蒐
狩之大皆書則合諸侯而朌大命亦一見於成王此其
可信也昔人嘗怪自漢以往好竒者不道此書廼不得
秦文若者猶得人入錄藏之當漢號史書以刻畫竒崛
盖亦不得盡其文則其不見道固宜獨怪愈於唐中世
得之乃謂勒勳以告萬世又恨聖人於詩不得見之石
鼓之譌自杜甫尚歎不知愈何以知其意謂編詩有遺
也或曰此成王時詩則頌聲所存聖人不應去之果有
豈不知邪曰轡之柔矣作洛皇門此周公作也詩書不
得盡見將一時所訓非理亂所繫不足施後世者不得
著也其因後代亡之亦未可知也曰子信為成王頌何
前世未有考者則其說使人盡得信乎曰蒐于岐陽書
傳再見而車攻之獵詩以為敖此可謂無所据乎此余
考於古而知之世亦安得異吾說者知考古而索其事
自當有所得爾不待此以傳也
毛伯敦銘
龔伯宗器其子&KR0783;所作也&KR0783;以功受天子命服赤芾彤
冕黃裳鑾旂則作彝器以奉宗廟因以載其寵靈可以
求其禮也皇祐中長安民得於渭上銘曰毛伯内門立
中庭右祝&KR0783;王呼内史冊命&KR0783;王曰&KR0783;昔先王既命汝
作邑今惟亂商乃命錫劉原父以毛伯為毛尗鄭歐陽
永尗書以為据楊南仲吕大臨以鄭為&KR0783;說文弁作□
因以為證古字繁省雖不可盡考然鄭則從奠不應至
此而弁不從臼其文異甚不知何以信之許慎顧野王
書有&KR0008;□等字吕忱謂&KR0008;為周大夫名□為畿内地名
惟名不可以字義知之而地邑或以為名亦不可知然
則吕忱獨以&KR0008;為周人名者恐或自得有据傳曰原伯
毛伯文王之子原毛之後世為王臣仍為伯爵或本封
絶滅食采畿内故以采邑稱春秋時毛伯錫魯文公命
說者文王子封為畿外之國考其時諸侯無毛國而毛
叔仍文王子其受封在滅商後今曰皇考龔伯則非毛
伯鄭矣周之制食采畿内者皆以地著姓則毛伯亦其
食采於毛者不必以毛國尚存而號於王畿也銘曰乃
惟商亂知周之冊也周之商亂其在成王世三監之變
矣然此時毛伯國未絶故知非以存其本號者然赤芾
鑾旂本以錫命諸侯至于畿内之伯得以為寵者知為
王之加賜者也
魯公尊彝銘
古篆魯旅同文劉炫謂有文在手為魯疑不得若此其
後得古文□字傳模既失又改為□字李陽冰以文當
如□盖為魯也祕閣有銅尊銘作□公諸儒不能考定
或以為鬯者非也以古文考之其書以鹵為魯在漢猶
然其作□者盖古者簡質其省文亦自有据宜世不得
而知學者每謂諸侯不得祭天子而魯獨用天子禮樂
二戴為書謂其說可信至于非二王後而得稱公此周
之所以崇魯也故魯公拜後不以為過盖自周公時伯
禽稱魯公矣今考此銘合於禮書其尊彝則自有制也
龔伯尊彝銘
龔伯尊彝臨江劉原父得於長安制形類敦而大其重
若干其容若干附耳為竒獸口圜上周以回文下畫為
雲氣以禮考之罍也用之廟獻其上&KR0844;尊彝故刻銘以
此彝尊自是二物有彝則有舟有尊則有罍其制如此
&KR3750;之之制宗器自宜有序則彝尊罍以次&KR0844;矣其銘曰
彝尊舉其大也傳曰彝卣罍器也又曰彝為上尊卣為
中罍為下形如壺大受一斛但此器亡其尊彝惟罍存
爾考于禮書犧象著壺大山此尊也鷄鳥斝黃虎蜼此
彝也若罍則一矣其制皆為雲靁狀其上飾以回下飾
以雲回為古文靁字故以鷄彝盛明水以鳥彝盛鬱鬯
以犧尊盛醴齊宗廟七獻二祼為奠不㱃朝踐尸㱃五
獻卿即天子與上公同九獻二祼為奠則尸㱃七可以
獻諸臣故子男則五獻是尸㱃三可以獻卿大夫士三
獻無二祼直有酳(音印)尸三獻故王酳尸因朝踐之尊醴
齊后酳尸用饋獻之尊盎齊其臣卑尸酢賓長即用罍
尊禮曰廟堂之上罍尊在阼犧尊在西然則古人自以
罍彝尊同名盖相序以成禮也古廷設罍諸臣所酢人
君以黃金飾尊大二石金飾口耳其自諸侯卿大夫則
無金飾也韓子曰罍大器天子以玉諸侯大夫皆以金
士以梓其說雖異然今世所見惟銅則其說或可信龔
伯尊彝考於禮則大夫制也其稱盖(當作益)公原父以為
非諡所見且古文益作坎卦自隸書始變而今文或異
然古諡(音益)為益自當以古文定也□顧野王曰大也乙
憲翻篆文&KR3750;與願同古文作醜自當從篆
叔䜌鼎銘(䜌音鑾)
叔䜌作鼎考其制形則宗器也銘曰二十有三年王在
宗周王命叔䜌余考於書周既營成周以居商民而以
王城為宗周卜宅土中復歸西周故周官曰王還在豐
多方曰王在宗周其後十一世犬戎攻宗周而平王始
遷故黍離閔宗周宫廟之廢周自是不復居宗周矣其
曰王在宗周則知其在幽王之前可以考也史自共和
前其世數最長而可知者穆王在位五十五年昭王雖
不見居位歲月然穆王五十受命改元則知昭王在位
之年久也昭穆皆有二十三年則叔䜌作器盖在二王
之世矣銘之所書有鼏彝尊鼎盖宗廟之器說者以木
横貫鼎而舉之謂鼏然易之鼎象則為金鉉豈叔䜌之
鼎以為金鼏者耶尊彝有六其器也則用本朝踐獻踐
不可考也三代鼎彝有銘多矣而曰霝終者今見於此
□鼎之銘又曰霝始霝終古者以霝為善其文與今同
此其謂善頌者也
伯庶父尊敦銘
劉原父得古敦其銘曰伯庶父作王姑舟姜尊敦世或
疑舟為丹又以為井者其文可考朱&KR0008;集字舟為古文
周字顧野王謂舟為周詩言舟人之子則周也古文不
一其體減增上下隨其形異不能盡以點畫挍也如伯
庶父伯郭父鼎上下二體文皆異也此猶可以參考至
寧為丁丁為丅省文示意豈可盡求於點畫間耶庶父
知為名矣以尊敦求其制其為有盖飾者豈庶臣得用
哉知周無丹氏井氏&KR0844;于侯國者舟也齊在周為大國
世與姬為媾以國聘者在名則為太姜少姜在諡則為
文姜宣姜穆姜在國則為齊姜晉姜衛姜盖以國繫姓
者不特諸侯之國其在大夫以采地著者猶得稱之然
則其謂周姜者可以知也周之世諸侯無以周為諡者
王畿周公則得號之其他非王子弟母妻則其君王后
也伯庶父於書不可考然謂吾之姑者知其為姪矣禮
有王父母無王姑其以大稱者或得號而兼之知伯庶
父為齊子也或疑為王之姑者則以周為諡矣若王之
姑姊妹則為姬氏或當以異姓為姑姊媦者又非周制
也尊敦失其盖不知形制所本然文飾備盡至于揜也
尊敦上分趾皆作獸形此其為有飾者也惟諸侯則得
用之
商洛鼎銘
此鼎制甚大挍以今太府權量為斤若干其容若干銘
曰惟十有四月既死霸王在下都雝公□作尊鼎原父
以丁為寧其說是也周既都洛而以成周為下宫所以
異宗周也□周古史考曰周公營作下都則今洛陽何
休曰周成王所都也其曰十四月者蔡君謨嘗疑之此
盖自王之即位通數其月爾或謂周之十四月為夏之
二月元命苞曰夏以十三月為正故管子有十三月令
人之魯二十四月魯梁之民歸齊二十八月莱莒之君
請復之語如此自是古人書時不必月嗣君未改年以
月數計之邢子才曰四十二月之科一依恒式彼自其
君即位後以月為數其時則已再改年矣盖循用古制
服制小傳盡書以月此正未成君之制故昔人謂時王
未改年者其說得之
盉銘
伯王㪍子作寳盉其制異哉禮學未嘗考也昔許慎以
盉為調味器顧野王直以盉為味陸法言以盉為調五
味鑊盖自周官儀禮竄失本文後俗襲誤莫知所本也
今考於書則以鑊為䥴而以䥴為瓽瓽為器盆之大者
盌則小於盆而同制矣則盉不可謂鑊孫強亦以盉為
大鑊又曰鑊大鼎也劉臻吕忱以䥴為大鍾皆非有據
少牢饋食禮曰羹定雝人陳鼎五三鼎在羊鑊之西二
鼎在豕鑊之西而禮經改盉為鑊則失其制久矣法言
雖能辯其名而不知鑊非可用割烹則亦誤也古之饗
祭爨在廟門之東故初陳鼎於盉西後陳鼎於阼階爨
為竈盉即煮薦體之器也升食者自盉以受於鼎鼎陳
阼階則薦食於上矣故實鼎曰脀(音征)實俎曰載肩臂臑
謂之前體膊胳謂之後體正脡横脊謂之體薦短正代
脅謂之體解故體各異盉盉别一鼎盉中肉孰各升於
鼎故取於盉以實鼎取於鼎以實俎然後可以饗食可
以薦孰禮之成也後世不知俎鼎之制雖具簠簋籩豆
有事於祭祀有司庀事謹守舊文而器名物體皆不能
辯則盉廢已久其名又改尚得求其制而用耶
史伯碩父鼎銘
史伯碩父鼎二至和元年虢州得之嘗命挍其權量所
極并其形制圖焉其一高尺有七寸八分深尺有一寸
二分徑尺有六寸九分受一䄷二斗重若干其二高尺
有六寸五分深尺有八分徑一尺五寸八分其受一䄷
重若干銘曰惟六年八月初吉己子史伯碩父追孝於
朕皇考釐仲王母舟母尊鼎凡四十三字其六子刓缺
不可識或謂支干相配五行無已子也余按商兄癸彝
為丁子周戠敦作乙子其類甚多盖以剛日柔日相配
而制器之日用剛則以柔配之用柔則亦以剛為配之
五行之用然也戊已為土戊為土生巳為土滅剛日不
用而以已配者盖用其剛必即柔以成之今術家猶然
在甲子六年正月朔當辛未則八月一日朔當戊子然
碩父正宣王時其曰史伯則史臣而位大夫者故得作
宗器以薦祖廟班固以史伯為厲王世昔鄭桓公宣王
司徒問國於司伯則不得為在厲王時矣今官庫有史
潁鼎銘同其皇考舟母或以碩父為潁字者雖然必□
與其字為配至其作宗器於廟則不得以字著也潁或
與碩父為兄弟此不可得知矣今鼎二以釐仲為皇考
而以舟母為王母釐盖其王父則以舟為王母其周女
也稱王父以皇考則周固有之矣古之為史者書傳直
以名配之而不著姓此其世代不得考也然銘有用蘄
綽綰眉夀或為說曰綰如祈天永命綽如垂裕後昆以
其書考之恐不盡得其文古人於書直有不可意得者
況以秦文考之耶
弫仲寳匧銘
古人制法其書已亡不可得考今惟幸其器時有存者
可以察也京兆民得古器為銅方匣其大若干其深若
干文飾繁縟世不能考以法數惟其銘曰弫仲作寳匣
劉原父釋曰寳医医於禮為櫝凡所以盛弓弩矢也而
方中矢字又不與古文合不知何据而言也今考篆文
集字當作匧其書尚與篆合古文匧不從竹後人因之
從竹者誤也小篆雖秦文然亦存古古文不廢其同者
甚衆若匧從夹其文可以得矣惟方字為古文然小篆
自不從竹其用竹者或體也世或疑箧未有範銅為之
此猶以從竹為古之器矣嘗見諸書說金箱石箧無不
備也延康中上黨抱犢山功曹李及於巗得書四十卷
盛以金箱然箱箧以載而藏之為名用金用竹隨其所
為也豈但盡用竹哉弫之忍翻訓曰弓強也余以自漢
以後諸書考之集古以為張仲誤也
弫仲寳医銘
上方所藏旅簋至衆獨無旅簠吕氏考古圖所載備矣
大抵皆簋也昔嘗考其銘竊有疑於此矣簠簋古人共
用之器也雖廢棄已久不應獨存簋而無簠&KR2962;藏所得
不應盡藏旅簋以故世不得其制禮家乃為一器但方
圓異爾嘗見紀城得器方圓雖異大抵類桶惟盖為龜
此古&KR1286;之制也大觀元年劉仲馮以其&KR2962;藏古器上之
適余在館始盡模其銘併得原父釋考之其曰弫仲寳
医原父固以為張仲所作器也&KR1286;又作医余按弫伯之
器既曰匧矣今而則又以&KR1286;為医其說異也考其文方
中作赤以古挍之則為&KR1286;與簠同其文古也後世禮學
既廢簠簋之制尤失至以方圜論辨而不知天子諸侯
卿大夫異制苟為傳誤襲謬方且守之不議何也
杜嬬鋪
禮器無鋪古者陳獸謂鋪以金飾物亦謂之鋪說者以
其形制類豆疑古又有此器也余考簠從甫自古文如
此然其以金為之或從金此不足怪也或曰簠稻粱器
也漢之釋禮經方曰簠圜曰簋簠内圜外方簋内方外
圜余竊疑漢人不知何所据耶古器存於今者簋不圜
則簠不方可知矣今曰鋪尊則以簠為尊受飯為簠受
飲為尊以受飯之制為飲之制器則其制固宜異矣
方甗銘
李氏甗無秝銘曰方鬳或疑其制余為考之古者謂鼎
上下大小若䰝曰□亦鬻器類甗古文作鬳今仲信父
之銘則作甗知字有兼存古人用之不一其制矣紀有
甗齊晉以為重器然其用不過行於饗食今舉國為重
號於天下則必有異者將國君之器自異而紀侯之甗則
又其尤異者也
紀城敦銘
紀城在齊之東古裂繻之國齊桓公既滅之矣崇寧元
年民有得古器數十於城者惟敦之制異甚其大若盤
可受今二斗二升者嘗考之鄭康成以敦為槃類賈公
彦曰以木為之今世所得古敦制形大類鼎高鬴甗乃
知其說異也盟會玉敦當以玉為之不在飾也且祭祀
之時有黍稷故以敦盛黍稷若合諸侯盟誓則不用黍
稷矣故敦中盛血夫以銅為敦用以烹飪也則其制宜
與鼎鼐類若以玉為敦則不可以爨矣當謂有待於盛
血者是也然則其形制自當相類不然則不可以敦名
也
石鼓文
&KR1014;(我字下同)車既工(通攻)&KR1014;馬既同&KR1014;車既好&KR1014;馬既□(鄭音)
(寳郭云恐是籀文騊字)君子&KR0034;&KR0034;(古文員字)邋邋(良涉反通作獵)員斿麀鹿
速速君子之求□□□(薛作首鄭作酋郭云恐當作鹵)弓(薛作及)弓(趙本)
(有此)玆㠯(古以字)寺(諸家皆作時)&KR1014;敺□特(薛鄭皆作孫字)□來趩趩
(&KR0034;亦反)&KR1946;&KR1946;(許建反一本重此)□□(音義未詳石本有重文)即&KR1014;(今作敔與禁禦)
(之禦同)即時麀鹿趍趍(陳知反薛作□□)其來□(薛作首鄭云鹵亦作□)
既(施本無此字)&KR1014;敺其樸其來䢱䢱(趙本有此二字)射(一本作&KR1014;音敔禦同)
其&KR0008;(音義未詳)蜀
右一(薛作辛文鄭作丙文)
汧殹(古也字又郭云讀如繫語助也)沔沔(鄭叶作綿籀作泛)㞼(郭云讀如蒸)&KR0008;(籀文)
(皮字借作被音)淖淵□(鄭音鰋)鯉處(鄭叶作居)之君子□(籀文之魚從寸)之
澫澫(鄭云即漫字㠯萬通作曼)又(通有)&KR0034;(所加反今作鯊)其斿(今作游)&KR0146;&KR0146;(薛作)
(散鄭作&KR0008;相關反)帛(古文泊字下同)魚&KR1788;&KR1788;(音洛薛作鱳)其&KR0034;(鄭云&KR0034;亦作&KR0034;讀與)
(俎豆之俎同)氐鮮黃帛其&KR0008;(卑連反鄭作□)又&KR0008;又&KR2362;(鄭云即鮊音白)其
&KR0008;(乞及反鄭本作豆)孔庶羉(謨官反籀文臠字)之□□(&KR0034;若反)&KR0034;&KR0034;(籀文)
(洋字鄭音汙今作澣)&KR0146;&KR0146;(鄭作博即遄字)其魚佳(通維下同)可(通何下同)佳鱮佳
鯉可㠯㯱(符霄反)之佳楊及桺
右二(薛作戊文鄭作甲文)
田車既安鋚(郭云大么反音條)勒駻駻(一作馬)□□(一作從)既簡
左驂旛旛右驂騝騝(渠□反)&KR1014;㠯隮于邍(古原字)&KR1014;戈世
&KR0008;(鄭作&KR0008;薛作&KR0008;籀文今作陸又趙本作止射)宫車其寫(讀如卸)秀弓寺(時)
射麋豖孔庶麀鹿雉兔□□又(作有)㫋(鄭云今作紳)□□奔
(鄭云作奔或作走)大(鄭本有直字在大字上古直字也)□出各亞(施云汗簡作亞古孝)
(經作惡)□□□(薛作畀字鄭疑思字郭云恐是㚖字古老切大白澤也)□執而勿
射□庶䟏䟏(即擊切鄭云與轢同)君子廼(石本作逌薛作廼郭鄭云逌今作攸)樂
右三(薛作丙文鄭作丁文)
□□鑾車□(石本作□說文作□呼骨反薛作&KR1191;字鄭云拜字)敕眞(鄭云即填亦作)
(鎮)□□弓孔碩彤矢□□□(諸本作四)馬其寫六轡驁驁
(鄭云五到反讀若遇諸家竝闕一字無重文)&KR1921;(諸家作徒)&KR0008;(鄭作馭)孔庶□(薛作廓)
&KR0034;(古宣字)摶摶&KR0034;(鄭云即□字)車載&KR0008;(籀文道字)□徒如章邍溼
(通作隰)陰陽&KR2231;&KR2231;(七走反即趣字)六馬射之□(籀文族字鄭云借作鏃字)&KR0146;
(今作徐)如虎獸麀(諸本作鹿)如□□□多賢迧(鄭云今作徇)禽□
□&KR1014;兔(薛作鹿一作㲋)允異
右四(薛作丁文鄭作戊文言策命諸臣)
□□□天(一本無此天字有&KR0034;&KR0034;二字)霝雨□&KR0008;(今省作流)迄湧盄(止遥)
(反一作盈)㴕(鄭云今作潗私列反)□(鄭作滋郭云濕)君子即□(涉)□□&KR0008;汧
殹(也)洎洎淒淒□□舫舟鹵(薛作恁或作由)䢜(鄭云即歸字或作&KR0146;)□
□自□(薛郭作廓鄭籀文作鄠)徒&KR0008;湯湯佳(通維)舟㠯&KR0008;或陰或
陽极(其輒反鄭云即楫字薛作枝)深㠯戶(一本無此)□于水一方勿□
□止其奔其敔(鄭云今作禦)□□其□(古文事字)
右五(薛作壬文鄭作辛文言漁狩而歸)
□猷乍(籀文通乍)邍乍□□(即導字)遄我&KR0008;(鄭作洽字)□除帥&KR0008;
(被)&KR2534;(音序郭作阪)□□(薛作□音莽郭云恐是䒪居虯反鄭本作□今省作莫)為卅
(石本作卋施云卅三十也蘇合反非世字也)里□微□(薛作□鄭云未詳音義)□(一本)
(無此重文)逌(薛作廼鄭云逌作攸)□(薛作罟鄭云亦作□)□□(古㮚字)柞棫其□
㮽&KR0008;(讀作皓方老反薛作格字)&KR0034;&KR0034;(薛作庸鄭云未詳音義)鳴□亞箬(薛郭作籀)
(文若字鄭作箬)□□(薛作華鄭云亦&KR1191;)□爲所斿□(薛作憂鄭云今作䕫)□籃
(郭作&KR0034;云籀文盩字今省)□&KR0034;□(樹)□&KR0034;(薛鄭音合鄭云疑即畣字音響又模本下有孫)
(字非)
右六(薛作庚文鄭作乙文言除道)
□□□□而師□□□□□□□□□弓矢孔(鄭本有此)
(三字)庶左驂(此字鄭本有)□□滔滔是□(說文古熾字與此相類)□□
□□不具奪(薛本有&KR0008;字闕音)□□□後具肝(薛作肝鄭作旴音吁)來
□□□其寫矢(石本作災薛作尖鄭作矢)具□□□來樂天子(施云)
(鄭本子下有來字)□□□嗣王始古我□□來
右七(薛作甲文鄭作壬文)
&KR0008;(被)走䮺䮺(鄭音劑)馬□(鄭云今省作薦)晢若(石本作□薛作奔鄭云即若字)
(古諾字從此)□(施云說文與微同薛作放音非也)雉立其一之(施云宿二本下皆有)
(止字按此本作之字)
右八(薛作己文鄭作庚文)
施云此鼓最磨烕僅存十三字不復成文
&KR1014;水□□(導)既平既止喜(薛作嘉)樹&KR0767;(則)里天子永寍
(寧)日佳(維)丙申□□&KR1014;其用□馬既申敕肅肅(施本作康)
(康)□駕左驂䮯䮯(五到反)□□&KR0008;&KR0008;(鄭音遫)扯(子一反鄭云疑即撻)
(字)□女(通汝)不□□(郭云籀文翰从飛鄭音同)□(薛作霧郭云恐是籀文霾字)公
謂天余及如周(石本作□施云害字鄭云周今省作周)不余及
右九(薛作乙文鄭作癸文言除道)
吳(通作虞)人&KR0034;(亦作憐)亟(即亟字)朝(石本作勒薛作敕字鄭云即朝字)夕敬
□載□(即西字)載北勿奄勿伏(薛作戊字鄭作仗字)□(鄭云即嵒字或云即)
(畢字)而出□□(薛作獻字鄭作狩字)用□□□□□□大祝□□
□□(薛作高字鄭云今作享)□□埶(薛作執說文執與藝同鄭云亦作社)寍(寧同)逢
□孔囿(籀文囿字)麀鹿(舊本鹿字在上)麌麌&KR1014;□其□麀鹿□□
(鄭云即疃字)天(别本作大)□□□□□求又□□□□□□是
右十(薛作癸文鄭作己文)
廣川書跋卷二
