姓氏急就篇卷下
宋王應麟撰
姓氏
重續衍
(重氏後漢有重異韓子有重明簡續氏舜七友有續牙吕氏春秋堯舜得續耳晉續伯鞫居吕氏春秋)
(趙有續經漢功臣表續相如後趙續咸宋有續豐續觱□衍氏見廣韻)
冀青兖
(冀氏晉邑郤芮郤缺食采於冀為冀芮冀缺後周冀縱唐冀君武仲甫冀重青氏見姓苑吕氏春秋趙)
(襄子參乘青荓豫讓之友兖氏見姓苑)
豫雍營(雍於恭切左傳文王子雍國於用切)
(豫氏晉有豫讓史記龜策傳宋漁者豫且得神龜莊子作余音豫雍氏文王子雍伯之後又宋雍氏姞)
(姓鄭有雍糾齊有雍廩楚雍子衛宦者雍渠雍季魏雍沮漢雍齒雍陟貨殖傳雍樂成雍伯唐雍裕之雍)
(陶希顥宋雍子方郃營氏後漢京兆尹營)
凉幽并
(凉氏魏有凉茂藻幽氏見姓苑撙并氏梁武帝時交趾人并韶冨詞詣選求官蔡以并姓無前賢除)
(廣陽門郎韶恥之謀亂)
華霍嵩(華胡化切)
(華氏宋戴公之後食采於華有華元華登齊有華免華還華毋傷衛有華龍滑華仲漢華龍華寄魏華歆)
(晉華嶠譚隋華秋荀子太公誅華仕吳華覈梁華敀霍氏周文王子霍叔國在河東後以為氏漢霍去)
(病光即河東人後漢霍諝霍融蜀漢霍弋峻晉霍原唐霍獻可宋霍安國嵩氏西京雜記嵩真善筭術)
陘&KR3169;邢(&KR3169;音盈)
(陘氏晉邑大夫氏焉邢&KR3169;氏見廣韻徒邢氏邢侯周公之裔後以為氏晉帶邢&KR0008;漢司邢穆侍中邢)
(辟魏邢顒貞晉邢喬邢臧邢昕北齊邢邵漢靳歙傳有邢說唐邢璹文瑋君牙和璞南和宋邢昺恕居實)
(惇昂煥)
召邵彤鬷容(鬷子公切)
(召氏召康公奭之後與周同姓繼為周卿士召穆公虎召伯廖召武公皆其後齊有召忽召揚衛有召獲)
(六國召滑秦有召平趙召騷漢召信臣召馴亦作邵邵氏秦邵鼛晉邵續唐邵軫邵說宋邵亢邵必邵)
(雍曄餗彤彤氏周國名姒姓成王時彤伯為宗伯其後為氏城氏之後鬷氏鄭大夫鬷明名蔑魯有)
(鬷戾齊有鬷蔑平隂大夫後燕有鬷讓帝容氏八凱仲容之後禮記有徐大夫容居一云黃時容成之)
(後宋有容機見浮溪志)
朗浪龔共洪(共音恭)
(朗氏見姓苑調浪氏晉永嘉末有浪逢七龔氏漢有龔遂勝舍奮晉龔壯潁後漢板楯蠻姓有龔宋)
(龔鼎臣史茂良原潁伯共氏共工氏之後世本共鼓作舟又國名周有共和左傳晉左行共華共賜魯)
(共劉鄭共仲楚柱國共敖漢共友後漢共普於洪氏共工氏之後本曰共後推本水德之緒加水左唐)
(洪經綸集賢注記有洪孝昌宋有洪湛渥洪皓迼遵邁又丹陽弘氏避唐諱改有洪興祖擬)
莫鄚譚覃潭
(莫氏楚莫敖之後後漢莫嗣晉并州從事莫含趙王倫將軍莫原後魏莫題莫雲唐莫藏用休符宋莫冲)
(濟叔光又複姓莫折氏後魏莫折大提念生齊鄚氏見廣韻縣名在河間譚氏國在濟國南為所滅)
(譚子奔莒因為氏又周襄王時大夫譚伯戰國策齊有譚拾子漢有譚閎譚賢南齊譚弘寶吳譚正晉譚)
(該唐譚忠藏用宋譚世勣續仙傳譚峭江南譚紫霄覃氏姓纂本譚氏避難改梁東寧州刺史覃元先)
(隋有孝節覃氏唐有覃季子見柳文溪州蠻覃行璋夷獠覃問今嶺南多此姓潭氏唐李晟傳嵐州刺)
(史潭元澄後漢武陵蠻潭戎)
潁永氾汎凡(氾音汎汎同)
(潁氏左傳鄭有潁考叔漢儒林傳潁容著左氏條例宋潁贄永氏列仙傳有永石公氾氏國姓名皇)
(甫謐云本姓凡氏秦亂避地於氾水因改焉漢有氾勝之子輯為燉煌太守氾宫氾昭晉有氾衷氾毓騰)
(濟北英賢傳氾昭晉氾瑗西凉氾稱後魏氾潜氾禮汎氏後漢汎嶷凡氏周公子封凡凡伯之後吕)
(氏春秋燕有凡繇)
厲賴邽酅(邽音圭酅戶圭切)
(厲氏國名風俗通漢有厲温唐厲玄吳賴氏國名漢有校尉賴丹風俗通交趾太守賴先志賴恭交州)
(刺史國邽氏孔子弟子邽巽酅氏名左傳晉有酅魁壘)
鄒留郫茬(茬音緇)
(鄒氏邾國改為鄒後以為氏齊鄒忌衍奭漢鄒陽鄒長倩春秋有鄒氏傳後漢鄒丹魏鄒歧晉鄒湛唐鄒)
(保英宋鄒浩鄒何於留氏衛大夫留封人之後又周有留子嗟子國見詩漢功臣表留盻日者傳留長)
(孺吳將軍留平贊略慮陳有留異唐藝文志留叔先五代留從效宋留正郫氏晉邑見姓苑茬氏漢泰)
(山郡有茬縣以為氏)
滕騰浦普甫
(滕氏黃帝子十二姓之一又周文王子滕侯之後以國為氏帝繋曰顓頊娶滕氏孟子滕更漢滕撫延吳)
(滕牧胤脩晉滕恬之唐滕珦宋滕宗諒甫康起騰氏本滕氏避難改漢長樂謁者騰是浦氏晉居注)
(有尚書令浦選宋浦延熙後普氏後魏十姓有之南甫氏姜姓風俗通甫侯之史記鄭大夫甫瑕唐)
(蠻傳有甫枳)
飂廖郄郗台(飂力謬切音溜廖音溜郄音隙郗音絺台音怡)
(飂氏古國左傳有飂叔安古今人表作廖漢廖氏周文王子伯廖之後後漢廖扶廖湛廖祈蜀廖化廖)
(立唐廖光圖彦若宋有廖正一剛溱郄氏左傳作郤出自唐叔晉郤叔虎芮之後有縠缺克至又楚有)
(郤宛後漢郤檢郤廵蜀漢郤正晉郄詵郤敬輿揚雄有蜀都賦郤公之徒郗氏姓纂已姓青陽氏之後趙)
(郗疵漢郗慮郗萌晉郗鑒唐郗純士美郗昂台氏見姓苑)
蕃繁聶攝揭(蕃音皮繁步何切)
(蕃氏詩蕃維司徒漢書作蕃後漢黨錮傳蕃嚮夀繁氏左傳殷民七族晉有繁羽漢御史大夫繁延又)
(有繁欽繁勝隋繁師元壹聶氏楚大夫食采於聶因為氏韓有聶政漢有聶聶尚吳聶友唐聶夷中師)
(道宋聶崇義冠卿江攝氏楚有攝叔揭氏今西有之)
卭卬郟夾禚(卭音蛩卬音昂郟音夾夾音頰禚音酌)
(卭氏列仙傳有周封史卭疏張卬氏漢有御史大夫卬祗郟氏左傳鄭大夫郟宋有郟升卿夾氏)
(藝文志春秋夾氏傳禚氏齊地名)
酆郇郜鄶邘鄔鄐(鄐許六切)
(酆氏周文王子所封氏於國左傳潞有酆舒有郇氏周文王子郇伯之後漢有郇越郇相郇恁唐郇謨)
(郜郜氏周文王子所封以國氏左傳宋有郜延唐有成義鄶氏陸終子求言妘姓封於鄶鄶仲為鄭)
(所滅後以為氏詩國風作檜宋登科記有鄶士隆守邘氏周武王子所封以國氏漢有邘侯為上谷太)
(列仙傳邘子蜀人子鄔氏晉縣祁氏食采於鄔其家臣有鄔臧孔子弟鄡單一作鄔廣韻鄔大夫司馬)
(彌牟之後因為氏陳鄔居業海鄐氏晉邑楚雍子奔晉晉與之鄐漢東太守鄐熙)
郈鄡鄆郳鄴郕&KR2751;(鄡苦堯切郳五兮切&KR2751;音彧郕音成)
(郈氏魯有郈昭伯吕氏春秋郈成子夫鄡氏孔子弟子鄡單音善鄡鉅鹿縣鄆氏魯大食采於鄆後)
(因氏以郳氏以國氏左傳宋有郳由小邾穆公子文鄴氏縣為氏風俗通漢有梁令鄴風郕氏周)
(王所封以國氏見姓苑&KR2751;氏見姓苑)
鄄鄅鄺鄢郯鄮郅(鄄音絹鄺音荒鄅音渠鄢於晚切)
(鄄氏邑名吕氏春秋衛大夫鄄子士苑鄅氏妘姓鄅子國在琅邪其後以國氏鄺氏姓廬江人唐高)
(駢佐吏鄺師虔郯鄢氏妘姓國後為氏楚有鄢將師衛有鄢武子氏郯子少皞之裔以國氏見姓苑)
(史記嬴姓有郯子唐郯峭大言詩同鄮氏縣名見姓苑郅氏潛夫論姞氏封燕郅音漢有郅都郅惲)
(郅他汝南孝廉郅伯向晉郅輔)
&KR2407;䣅郴&KR1955;莒豳宿(&KR2407;音童䣅音辰郴音琛&KR1955;音弗)
(&KR2407;氏見廣韻漢䣅氏見廣韻&KR1955;郴氏陶侃别傳江夏郴寶&KR1955;氏有江夏太守修莒氏已姓國莒)
(子之後左傳齊有莒恒漢有緱氏令莒誦史記嬴姓有莒氏豳氏公劉所邑以國氏見姓苑宿氏風)
(姓國漢有雁門太守宿詳見風俗通孝子傳宿倉舒公孫淵遣宿舒奉行表於吳後魏改宿六斤氏為宿)
(有宿沓干又劉文陳赫連若豆根賜姓宿其孫宿石又複姓宿勤氏後魏宿勤買奴宿勤明達)
胤祭解宛緱全瑕(胤引信切祭側界切宛音鴛解音蟹)
(胤氏胤侯之後見廣韻遵祭氏周公子祭伯之後以國氏鄭有祭仲漢有祭彤解氏解地在河東故)
(晉多解氏有解張揚狐魏解扁漢解光延年萬年解勝晉解系結南齊解叔謙唐解琬崇質藝文志有解)
(子宋解賓玉潛又百濟八姓有解氏春宛氏左傳鄭宛射犬齊宛茂晉宛沒楚宛春吕氏秋衞亦有宛)
(春琮緱氏孝子傳後漢陳留緱氏女名玉宋全氏吳全瑞隋全元起注素問又詩疏有全緩全安石)
(見范文正公詩&KR0008;瑕氏周有瑕禽瑕廖瑕辛晉詹嘉處瑕謂之瑕嘉有瑕叔盈又複姓瑕吕氏左傳晉)
(瑕吕飴甥)
絳闞羑儋横韶衙(羑音牖儋都甘切)
(絳氏見廣韻晉都絳以邑氏闞闞氏齊闞止吳闞澤後魏闞駰唐闞稜楊行密將眰吳越闞璠羑氏)
(見廣韻王儋氏周靈王弟儋季子括孫翩春横氏風俗通韓子成號横陽君其後為氏吕氏秋横革)
(佐禹於韶氏見姓苑督衙氏秦穆公子食采衙因氏焉晉護衙博討李特)
盱禺䎰淩渻澧渦(䎰音昨渻息井切澧音禮渦音戈)
(盱氏集僊傳盱烈豫章人氏禺氏見姓苑淩䎰氏地在蜀亦姓出蒼頡篇淩吳將淩絻唐敬淩凖)
(璠宋淩策淩唐佐景暘景夏周官淩人後因以為氏渻氏左傳齊有渻竈澧氏見姓苑渦氏三輔)
(决錄有扶風太守渦尚五代吳有渦信)
汪源澄湳洋涳洼(湳奴感切洼烏瓜切風俗通音圭)
(汪氏出汪罔氏漆姓亦汪芒或說姬姓食采於汪左傳魯有僮汪錡禮記作&KR0008;陳汪綱自歙徙河間唐汪)
(華宋汪白藻革應辰澈伯彦大猷黟歙之人十姓九汪源氏秃髮傉檀之子賀入後魏太武謂同原可)
(為源氏源懷賀子雍唐源乾曜直心衍羌澄氏吕氏春秋宋有澄子湳氏見廣韻水經注人因水以)
(氏之漢沖帝時羌湳孤奴歸化湳水出西河美稷晉氏羌有湳德洋氏見姓纂涳氏見纂文洼氏)
(後漢儒林傳洼丹南陽人)
芈隗瞫瞞儂獦北(芈音弭瞫音審瞞音墁獦音獵)
(芈姓陸終六子其季曰季連為芉姓楚之祖史記秦宣太后弟芈戎藝文志芈子名嬰齊人隗姓赤翟)
(路洛泉徐蒲秦丞相隗林漢隗嚻魏隗禧晉隗&KR0008;隗伯凉隗瑾隗仁瞫氏後漢巴郡蠻五姓有瞫瞞)
(氏左傳衛有瞞成風俗通瞞氏荆蠻之後本姓蠻其支裔隨音變改為瞞氏儂氏西原蠻有儂氏智高)
(其族也北獦氏廣韻戎姓氏高麗姓)
秃髮恒沙釋西竺
(秃姓國語秃姓舟人祝融之後彭祖之别傳鄭有外僕髠屯恒氏楚大夫恒思公)(髮氏左沙氏五)
(代晉沙彦珣後唐沙守榮沙延祚又百濟八姓有之宋沙世堅又複姓沙吒氏百濟人唐沙叱忠義釋)
(氏見廣韻晉沙門道安言佛氏釋迦今為佛子宜從佛氏請皆姓釋佛經釋種漢書作塞本一姓西氏)
(見廣韻荀子禹學於西王國又複姓陳夏氏曰少西氏竺氏本天竺國人歸漢稱竺氏有謁者竺次又)
(酒泉太守竺曾孝子傳竺彌廣韻後漢竺晏本姓竹有仇加二字以存夷齊晉有竺恢竺爽竺謙之竺瑶)
(竺和之竺法深宋有竺䕫靈秀超民後魏竺虩)
鄩尋&KR3353;&KR3339;掌黨仉(&KR3339;音尋黨音掌仉音掌)
(鄩氏地在鞏左傳周大夫鄩肹鄩羅尋尋氏後漢有尋穆晉有尋曾字子貢唐宋金剛將相尋氏見)
(纂文宋&KR3339;氏姓苑汝南人林掌氏晉有掌同前凉有掌據掌禹錫漢揚雄書閭婦蜀郡掌氏子黨)
(氏魯大夫有黨氏黨奴周公族黨氏仉氏梁四公有仉䏿)
&KR1978;毒&KR2434;䙵汻党瓽(&KR1978;音㩦毒&KR2434;䙵音並同上汻呼朗切党音黨瓽丁浪切)
(&KR1978;氏梁四公有&KR1978;闖姓毒氏見廣韻韻&KR2434;氏見纂文䙵氏見纂文說文也汻氏廣涇州有之)
(党氏羌姓與黨同後魏党法宗宋有党進唐廣州都督党仁弘後秦羌酋党容瓽氏姚弋仲將瓽耐虎)
(唐瓽金毗為名將)
巨慺諭喻焣住逗(慺音縷玉篇作樓喻音樹今如字焣音娶逗特遇切音住)
(巨氏漢有巨武為荆州刺史王莽傳有巨毋覇莽更其姓曰巨母氏宋巨師古慺氏見纂文諭氏東)
(晉有諭歸撰西河記有喻氏何承天云豫章人唐喻士珍喻鳬喻坦之宋喻樗喻良能喻汝礪焣氏)
(古今人表有焣子纂住氏見姓苑逗氏見文)
能佴圈卷亶匽椻(能佴二字皆音耐卷音圈匽椻音偃)
(能氏姓苑楚熊摰之後避難改吕氏春秋能意見齊宣王唐有能元皓孝友傳能君德佴氏山公集有)
(佴姓傳圈氏四皓園公一曰圈公漢末圈稱撰陳留風俗圈文生卷氏陳留太守徐焉改圈作卷字)
(異音同帝亶氏後漢有中謁者亶誦魏匽氏咎繇之後漢桓母匽氏椻氏吕氏春秋之尚臣椻長)
委骩似癸炅昋炔(炅昋炔並音桂骩音委)
(委氏風俗通漢太原太守委進魏骩氏見纂文姓似氏唐有似先知又已氏戰國策已寧癸氏苑)
(齊癸公後學炅氏漢有炅横魏志炅母傳昋氏見桂字注初記昋道元炔氏漢儒林炔欽)
裒棓&KR3611;猷歐傰華(棓音裴&KR3611;音浮傰音朋又音倍華比潘切)
(裒氏後魏達勃氏改音桮&KR3611;氏見纂文)(棓氏漢爰盎從棓生問占又猷氏風俗通衛有猷康歐)
(氏越絶書越有歐冶子宋有歐静盤傰氏漢王尊傳傰宗廣韻作倗華氏見姓譜又氏五代道州蠻)
(酋盤崇)
親誾㑗㑮奔聞紛(㑗音身㑮牛昆切)
(親氏史記齊有親弗戰國策作祝人㑗氏見姓苑㑮氏見纂文)(誾氏姓苑廣平奔氏後唐奔洪)
(進後漢董憲將賁休光武紀注音奔今按當作肥髮聞氏本聞人或作聞紛氏戰國策魏臣紛疆秃)
(烏孤將紛陁)
鄫邢貞城稱閒單(閒單並如字)
(鄫氏姚姓左傳魯有鄫鼓父歐陽公曰非鄫子之後皆姓曾也邢氏漢匈奴用事貴人邢未央貞氏)
(百濟八姓有貞郭城氏戰國策城渾南游於楚風俗通氏扵事者城園池稱氏漢功臣表新山侯稱)
(忠王閒氏漢嚴助傳閒忌見姓苑淮南傳作蕑單氏虜姓可單氏改)
牽歂榬溒研兼謙(歂音遄榬溒音袁)
(牽氏後漢牽顥魏牽招晉牽秀弘榬歂氏左傳魯歂孫生博宋萬廣韻史記有歂師氏漢榬終古為)
(語兒侯兼溒氏見纂文之研氏西羌有研種北齊有研胥氏衛公子兼後謙氏通鑑西秦謙屯)
髦尞它佗軻多波(尞音僚佗古&KR0008;字)
(髦氏史記子姓分封有北殷氏索隐曰世本作髦氏尞氏隋牛弘其先避難改尞氏一作遼弘父元復)
(姓牛田它氏荀子非十二子有它嚻注世本楚平王孫有公它成豈非族乎佗氏漢遊侠傳佗羽)
(軻氏通鑑西秦軻彈名多氏漢東遊將多軍封無錫侯韋昭曰多姓軍波氏後漢黃巾波才)
眭被芝追惟僖釐(眭息隨切被音披釐與僖同)
(眭氏漢眭弘字孟眭固晉眭秘燕眭邃後魏眭夸北齊眭道閑被氏莊子古今人表堯時被衣王倪之)
(師御)(芝氏漢匈奴傳芝音氏追氏左傳晉追喜范鞅惟氏後魏猗㐌妻惟左傳楚有小惟子僖)
(氏國語黃帝子十二姓之一左傳曺有僖負羈史記作釐釐氏汪罔氏守封禺山為釐姓)
斐賁皎劦寪虺盵(斐音非賁音肥劦音梨寪于委切盵音氣)
(斐氏左傳晉斐豹廣韻作斐星賁氏趙將賁郝漢賁赫儒林傳賁生又賁麗善為晉賁嵩從漢賁休音)
(奔恐非後皎氏通鑑後晉交州將皎公羨虺劦氏晉刁逵之避難改寪氏左傳魯大夫氏唐琅)
(邪王沖越王貞紀王慎武后更姓盵氏見簒文)
兆肁&KR3433;仵晵奬襄(肁音肇&KR3433;音久仵音伍晵音啟)
(兆氏見廣韻見肁氏戰國策趙有肁氏賈晵&KR3433;氏見纂文仵氏姓苑薛仁杲將仵士政氏後漢)
(將軍晵倫族奬氏唐奬貽恭學曩氏蜀有曩氏夷其世傳嚴君平易譙定往受)
淡蚠厙乜彡須昝(蚠扶粉切厙音舍乜彌也切彡先冉切須音閃昝子感切)
(淡氏唐王鎔親吏淡從有蚠氏談苑楚有蚠黃見厙氏後漢厙釣注今羌中姓厙者曰承釣之後姓)
(苑廣韻台栝有之姓乜氏蕃姓李彡氏漢書注西羌有彡姓須氏蕃昝氏蜀勢將軍昝堅唐葉)
(州刺史昝插又昝君謨善射宋昝居潤)
汗旰句勾鉤絇蔄(旰一作干句古侯切勾音鉤絇俱遇切又音劬蔄音漏)
(汗氏戰國策汗眀見春申君人旰氏戰國策魏旰夷句氏孔子弟子句井疆衛蜀漢句安華陽國志)
(句扶為大將軍晉句方漢中人宋句中正氏勾氏本句氏避宋高宗諱改有勾濤鈎氏本句避宋高)
(宋諱改有鈎光祖見絇氏同上有絇紡蔄氏廣韻)
佟㣝佘咼綝廬笪(佟音&KR0686;㣝音嵩佘音蛇綝音琛丑林切笪音如)
(佟氏北燕錄遼東佟萬以文章知名又有佟夀佘㣝氏見廣韻佘氏姓苑出南昌今新安有之唐欽)
(改為余氏咼氏南唐將咼彦南綝氏吐蕃達磨妃綝氏廬左傳廬戢黎廬戎蠻豫章志廬俗字君)
(孝本姓廬夏禹苗裔廬山記匡俗周威王時居山上世稱君笪氏建平有之有笪深舉進士)
潚㓘&KR0008;傶逯觸毒(肅音肅㓘音同上&KR0008;鏚並將毒切逯音錄)
(潚氏漢有潚河氏㓘氏見廣韻邑&KR0008;氏見廣韻焉傶氏見廣韻逯風俗通逯秦也其大夫氏漢)
(逯普逯並顔師古曰今東郡有逯姓後趙逯眀唐逯並又綠氏新序顓頊學乎綠圖觸氏吕氏春秋齊)
(有觸子貞毒氏唐竇懷改)
佛&KR3354;奕激㘠弗溺(佛音弼&KR3354;音橘㘠音逼)
(佛氏論語佛肸說苑作拂廣&KR3354;氏見韻譜有奕氏世說注晉治令奕遜激氏韻淮南王傳激章晉)
(王敦有激如云㘠氏見廣韻有費氏索隠世本費作弗)(弗氏史記禹後溺氏見廣韻)
亳佫唃刹劦䪞㧁(佫音涸劦音恊刹初切䪞才盍切㧁音盍)
(亳氏後漢五行志桓帝亳后掖庭民女亳氏王佫氏見纂文唃氏西蕃唃厮羅刹氏真臘國姓)
(劦氏百濟八姓有劦氏䪞氏見纂文北海有之㧁見纂文)
謬逮愛兊務涅謵
(謬氏漢郊祀志亳人謬忌奏祠泰一亦曰薄忌之逮氏漢書注今河朔有逮姓逮或作逮二姓皆有)
(愛氏唐回鶻國相愛邪勿賜姓愛名弘順氏兊氏見廣韻務氏西秦務和北燕務銀提湼通鑑燕)
(中常侍涅浩文謵氏莊子黃帝見大隗謵刖前馬又遏氏選注引莊子曰遏氏之子)
所之其亓上虖且(亓音其且七魚切)
(所氏風俗通宋大夫華所事之後又穀梁傳隠九年侠䘚侠者所侠也漢有所忠後漢所輔之氏見姓)
(苑實其氏漢功臣表有其石左亓氏一作丌唐有亓元丌志沼宋丌贇上氏傳齊上之登御邢公)
(後漢方術傳上成公渭虖氏見廣韻生且氏左傳吳行人且姚唐州刺史且洛)
顧視有餘當考諸
(顧氏已姓國昆吾之後成湯伐之後以為氏後漢有顧奉吳有雍為相與朱張陸為四姓晉有榮和宋有)
(覬之陳有野王隋顧彪唐有胤琮少連况陶雲宋顧臨視氏古今人表衛視夷即式夷也見吕氏春秋)
(又肸姓山海經巫臷民盼姓氏有氏孔子弟子有若風俗通漢光祿勲有光餘姓苑晉有餘頠燕有)
(餘巖餘崇餘蔚北史百濟王姓餘氏又複姓房當氏党項考氏見姓苑)(當氏見廣韻諸氏左傳越)
(有諸鞅說苑越諸發執一枝梅遺梁王風俗通漢有洛陽令諸於)
方雷縉雲
(方雷氏國語方雷氏注西陵氏之姓帝繋曰黃帝取於西陵氏曰纍祖實生青陽縉雲氏左傳注黃帝)
(時官名)
霞露浩星
(霞露氏廣韻漢有之梁浩星氏漢有浩星賜又儒林傳皓星公受穀春秋又宋司星子韋)
軒轅子車
(軒轅氏黃帝號唐有軒轅彌明軒轅集子車氏左傳詩秦三良子車氏子)
公玉公金
(公玉氏漢有公玉帶濟南人吕氏春秋齊有公玉丹蓋其舊族公金氏秦公子金之後)
屋廬室中
(屋廬氏孟子弟子屋廬子名連又蒋匠氏廣韻漢有蒋匠熙室中氏漢功臣表室中同)
東樓高堂
(東樓氏禹後封杞後以為氏芝高堂氏秦有魯又有高堂伯又漢有高堂生高堂魏高堂隆晉高堂冲)
倉林赤松
(倉林氏國語黃帝子姬姓學赤松氏列仙傳赤松子神農時為雨師新序帝嚳乎赤松子)
端木穀梁
(端木氏孔子弟子端本賜字子貢列子端木叔子貢之世也穀梁氏春秋傳榖梁赤一名俶一名喜受)
(經子夏)
樗里蒲苴(苴子余切)
(樗里氏史記樗里子名疾秦惠王之弟居渭南隂鄉之樗里故號樗里風俗通琴九引有樗里牧恭蒲)
(苴氏列子蒲苴子之弋注古善弋射者藝文志蒲苴子弋法)
空桐庚桑
(空桐氏史記契子姓其後分封有空桐氏趙襄子娶空同氏晉空桐庚桑子莊子庚桑楚史記作亢)
(桑列子作亢倉又長桑氏扁鵲傳有長桑君又莊子有長梧子名丘)
終葵諸葛
(終葵氏左傳殷民七族分康叔先諸葛氏吳書曰其先葛氏本琅邪諸縣人徙陽都姓葛時人謂徙居)
(者為諸葛氏因為氏焉又風俗通葛嬰為陳涉將有功而誅孝文追錄封諸縣侯并氏焉漢諸葛豐蜀漢)
(諸葛亮魏諸葛誕吳諸葛瑾恪晉諸葛恢北齊諸葛漢隋諸葛穎唐諸葛爽覺)
柳下漆彫
(柳下氏柳下惠魯大夫展獲字禽食邑柳下謚惠戰國策魏梧下先生漆彫氏孔子弟子三人開哆徒)
(父家語漆彫憑說苑漆彫馬人)
瓜田盧蒲
(瓜田氏王莾傳瓜田儀魁盧蒲氏姜姓左傳齊盧蒲就嫳癸)
茄羅密茅(茄音加)
(茄羅氏廣韻漢有之密茅氏姓苑琅邪人)
芋籃莠尹
(芋尹氏左傳楚芋尹無宇陳芋尹蓋古今人表楚芋尹文籃尹氏楚藍尹亶莠尹氏楚莠尹然)
麥稷苞邱
(麥邱氏齊桓公至麥邱麥邱人年八十三祝桓公封麥邱其後氏焉稷邱氏神仙傳漢有稷邱子苞)
(邱氏楚有苞邱先生鹽鐵論李斯與苞邱子俱事荀卿苞邱子修道白屋山之下)
獳公苑羊(獳音奴侯切)
(獳羊氏左傳衛石碏宰獳羊肩苑公羊氏春秋傳公羊高高子平禮雜記公羊賈羊氏左傳莒苑羊)
(牧之又修羊氏列仙傳修羊公)
青公石牛
(青牛氏見潜夫論廣韻牛之後淮南子公牛哀)(公牛氏齊公子石牛氏見姓苑)
三烏青烏
(三烏氏風俗通沛上計三烏群三烏大夫之後也天青烏氏風俗通漢有青烏子善數術又赤烏氏穆)
(子傳)
五鳩爽鳩
(五鳩氏少皞名官趙有將軍五鳩盧氏爽鳩氏五鳩之一左傳爽鳩氏始居齊地少皞之司寇)
&KR0686;魚五鹿
(彤魚氏國名黃帝次妃彤魚氏見國語五鹿氏衛邑漢有五鹿充宗)
壤駟菟裘
(壤駟氏孔子弟子壤駟赤秦人菟裘氏史記嬴姓有菟裘氏)
老龍祖龍長修魚
(老龍氏莊子有老龍吉王祖龍氏孔叢子祖龍始臨緇屠商又古龍氏扶南姓長魚氏左傳晉有長)
(魚矯國語作蟜世修魚氏史記嬴姓有修魚氏韓家修魚地名)
司鴻帝鴻令純狐(令力呈切)
(司鴻氏漢有諫大夫司鴻儀文帝鴻氏左傳黃帝姬令狐氏晉邑魏顆封子令狐子魏頡因為氏出)
(姓漢壺關三老令狐茂令狐子伯魏令狐邵晉令狐策後魏令狐整隋令狐熙唐令狐德棻楚綯彰煥澄)
(見堯通浞純狐氏楚辭天問娶純狐)
句龍潛龍御豢擾(句古侯切)
(句龍氏左傳共工氏子曰句龍為后土宋有句龍如淵本句氏避宋高宗諱加龍潛龍氏古三墳伏羲)
(氏命臣潛龍氏作甲歷父御龍氏左傳劉累事孔甲賜氏豢龍氏左傳董擾畜龍以事帝舜賜氏)
(擾龍氏後漢有擾龍宗)
乘馬駮馬白騶巫
(乘馬氏史記絳侯世家乘馬絺漢書乘馬降漢陳湯風𫝊乘馬延年駮馬氏後漢駮馬少伯白馬氏見)
(俗通潛夫論周騶馬氏國語騶馬繻齊大期夫巫馬氏官名孔子弟子巫馬施字)
豕韋蜚廉虎夷氏
(豕韋氏祝融之後彭姓為商伯又劉累之後承其國為豕韋氏又莊子有豨韋氏豨虚豈切上古帝王)
(蜚廉氏史記嬴姓有蜚廉氏中潏生蜚廉又夸蛾氏列子有神力者虎夷氏國名為氏秦末虎夷渠帥)
(助番君攻秦)
鳥俗蛇丘鵊治子(鵊音夹)
(鳥俗氏史記柏翳子大廉實鳥俗氏大廉玄孫中衍鳥身人言故為鳥俗又瞿鵲子見莊子蛇丘氏漢)
(河内太守蛇丘惑人鵊治氏子見漢藝文志兵隂陽家又有鶡冠子楚居深山以鶡為冠又鴟夷子皮)
(范蠡自號)
鹿門鹿毛羊角舌
(鹿門氏韓子齊有鹿門稷左傳鹿門齊城門又鹿皮公見列仙傳鹿毛氏史記燕世家鹿毛夀謂燕王)
(戰國策同春秋後語作厝毛夀韓子作潘夀傳羊角氏京相璠曰衛邑有羊角城以邑為氏列士有羊)
(角哀果羊舌氏晉羊舌大夫職赤□或曰羊舌氏姓李名有人盜羊而遺其頭不敢不受受而埋之後)
(事發詞連李氏掘而示之以眀己不食唯識其舌得免號曰羊舌氏)
鮭陽烏氏馬適矢(鮭胡佳切氏音支)
(鮭陽氏後漢儒林傳觟陽鴻觟胡亢切字或作鮭以烏氏氏漢貨殖傳烏氏嬴安定郡有烏氏縣居者)
(為氏氏馬矢氏漢馬官本姓馬矢官仕學稱馬氏氏馬適漢百官表馬適建王莽傳馬適求又馬師)
(見後)
司徒馬工寇空城
(司徒氏以官為氏周有司徒醜魯有司徒老祁衛有司徒瞞司徒敬子陳司徒卭後唐司徒詡宋蔡州参)
(軍司徒達者司馬氏黎之後程伯休父之後為司馬氏有適晉司馬侯叔游彌牟烏寅皆是也齊司馬)
(竈陳司馬桓子趙司馬尚齊司馬穰苴田氏秦司馬錯梗中山司馬熹孔子弟子司馬耕向氏漢司馬談)
(遷司馬相如蜀人司馬季主楚人司馬安司馬苞司馬徽直鈞魏司馬芝晉司馬氏代魏北齊司馬幼之)
(唐司馬鍠貞司馬承禎退之宋司馬池光朴衛宏云司馬氏史佚之後司工氏周宣王時司工錡因官)
(氏焉有司寇氏衛有司寇亥戰國策周有司寇布禮記衛司寇惠子司空氏晉胥臣司空季子司空)
(靖唐司空曙輿圖戰國策秦司空馬後唐司空頲宋司城氏宋司城子罕其後氏焉陳司城貞子一云)
(大夫又司功氏世本士匄弟佗為晉司功因官為氏)
上王并官冠將軍
(上官氏出芉姓楚莊王少子為上官大夫以為氏漢上官桀後漢上官鴻上官資晉上官已唐上官儀上)
(官懷仁上官涗宋上官均上官正佖愔)(王官氏)
(冠軍氏晉并官氏家語孔子娶宋并官氏生伯魚氏有冠軍夷燕慕容垂有冠軍隆將軍)
(衛將軍文子公孫彌牟也)
樂正申徒宗正伯
(樂正氏孟獻子友樂正裘曾子弟子樂正子春孟子弟子樂正克列子樂正子輿申徒氏即司徒殷有)
(申徒狄莊子兀者申徒嘉宗宗正氏漢信都太守宗正子泄為京兆尹南燕有正元又宗正謙善卜相)
(後魏宗正珍孫鳳宗伯氏漢有宗伯)
都尉左師右校牧
(都尉氏漢儒林傳都尉朝為左師氏魯有左師展又宋公子月夷為左師其後氏趙左師觸龍右師)
(氏宋樂大心為右師其後因官為氏後漢包咸師事右師細君又哀帝時有中郎右師譚獲索賊右師郎)
(其校師氏鄭有鄉校子産云是吾師也後以校師為氏牧師氏見風俗通)
尚方公乘師行族
(尚方氏漢朱慱傳長陵大姓尚方禁傳公乘氏列女傳公乘之姒說苑魏公乘不仁陳餘富人公乘氏)
(漢湖三老公乘興副校尉公乘音後漢公乘歙宦者公乘昕唐公乘億公師氏晉穆公子成師之後水)
(經注竹書紀年越王使公師隅来獻乘舟晉有公師藩避晉諱改公師前趙有公師式偽漢公師彧公)
(行氏齊大夫公行子見孟子晉成公以卿之庶子為公行其後氏焉荀子公行子之公族氏後漢有公)
(族進階風俗通晉成公立公族大夫韓无忌號公族穆子)
左史太南王侯青
(左史氏周左史戎夫楚左史倚相左史老太太史氏吳有太史慈史記蔡澤傳勇者太史皦齊史敫唐)
(藝文志太史叔眀有南史氏左傳齊有南史氏其後為氏王史氏漢新豐令王史音漢藝文志禮有)
(王史氏記說侯史氏晉有侯史光漢有侯史吳之青史氏漢小家有青史子大戴保傅篇青史氏記)
工師中行左右行(行胡郎切)
(工師氏漢功臣表工師喜又少師氏見姓苑殷時少師陽武王有少師疆中行氏晉荀林父將中軍為)
(氏其後庚偃吳寅漢諫議大夫中行彪宦者中行說左行氏晉先蔑為左行其後為氏漢有御史左行)
(恢綽右行氏晉右行辛右行詭漢御史右中丞右行晉賈華為右行因官為氏戰國策右行楚)
夙沙游水壺籍邱
(夙沙氏大庭氏之末世國名左傳齊有夙沙衛國語越有夙沙釐又宿沙氏魯連子曰古善漁者宿沙渠)
(子曰游水氏漢有游水發根因水為氏又竭水氏帝繋老童娶于竭水氏壺邱氏列子師壺邱子林)
(又河宗氏穆天子傳河宗柏夭藉邱氏齊有藉邱子鉏)
九方千乘三邱州
(九方氏列子秦有九方臯莊子有九方歅氏千乘氏見姓苑三邱氏蜀志有三邱務三州三州孝)
(子之後又三飯氏三飯繚之後)
少太室介唐蜀塗
(少室氏國語晉少室周為趙簡子右苑又太山氏列子太山稽注黃帝相)(太室氏見姓介山氏大戴)
(禮介山子然一作子推介之推也又烈山氏國語炎帝之號祭法厲山唐山氏漢唐山夫人蜀山氏)
(史記昌意娶蜀山氏女昌僕生高陽塗山氏禹娶塗山氏之女)
運奄由吾昆鍾徐
(運奄氏史記嬴姓裕由吾氏秦由余之後北史有由吾道榮唐由吾公昆吾氏陸終子樊已姓封昆)
(吾為夏伯方鍾吾氏春秋鍾吾子其後氏焉又方吾氏韓子有吾子徐吾氏鄭公子食采於徐吾之)
(鄉後為氏左傳有徐吾犯)
梁商虞吾鄭蔡丘
(梁丘氏齊有梁丘據漢有梁丘賀子臨王莽傳梁丘賜商丘氏列子商丘開漢功臣商丘成列子傳商)
(丘虞晉商邑人文虞丘氏左傳晉有虞丘書楚莊王相丘子漢藝志虞丘說晉虞丘進吾丘氏漢)
(有吾丘夀王一作虞丘又掖庭令吾丘遵吕氏春秋中山多力者吾丘鴆鄭丘氏左傳晉鄭丘緩蔡)
(丘氏有蔡丘欽)
閭軒咸陶謝曼浮
(閭丘氏齊有嬰明息卬說文苑齊閭丘先生藝文志閭丘子名快魏人古今人表閭丘光漢儒林傳閭丘)
(卿後漢閭丘弘晉閭丘沖唐閭丘均胤宋閭丘昕梁軒丘氏楚文王庶子食采於軒丘其後為氏漢有)
(相軒丘豹洪咸丘氏魯邑孟子有咸丘蒙曼陶丘氏後漢陶丘魏陶丘一謝丘氏見上丘氏漢)
(韓王信將曼丘臣又見後丘浮丘氏列仙傳浮丘公漢浮丘伯又厚氏見廣韻)
魯陽涇濮鮮夷周
(魯陽氏楚魯陽文子司馬子期淮南子楚將魯陽公涇陽氏秦涇陽君之後漢有涇陽凖濮陽氏漢)
(有濮陽逸濮陽闓濮陽潛吳有濮陽逸興唐濮陽愿守鮮陽氏濮有鮮陽戩夷陽氏左傳晉夷陽五)
(王周陽氏漢酷吏有周陽由淮南舅周陽侯趙兼之子因氏焉)
青高陵戲索成歐
(青陽氏黃帝子少昊漢有東海王中尉青陽精北史宋有青陽顯伯宋青陽楷以文學知名高陽氏顓)
(頊之後一云宋邑因為氏吕氏春秋有高陽魋高陽應陵陽氏列仙傳有陵陽子眀止陵陽山得仙其)
(後因山為氏氏戲陽氏左傳有戲陽速君索陽氏見姓苑成陽漢有成陽恢秦有成陽歐陽氏)
(姒姓越王句踐之後有封歐陽亭者在烏程歐餘山之陽後以為氏漢有歐陽生字和伯高地餘歙晉有)
(建陳有頠唐有詢通詹衮融宋有修)
東西南北宫門鄉
(東宫氏齊東宫得臣弟西宫氏見姓苑叔南宫氏周南宫括南宫毛孔子子魯南宫适敬一名說一)
(名縚宋南宫萬周南宫極嚚說苑南宫邊子唐南宫子明太史丞南宫說宋南宫覲北宫氏衛北宫括)
(遺佗喜結奢孟子北宫黝錡列子北宫子莊子衛北宫奢漢北宫伯子晉北宫純東門氏魯公子遂為)
(氏鬻子湯七姓佐有東門虚列子東門吳墨子弟子東門賈魯東門无澤漢東門雲東門京西門氏魏)
(鄴令西門豹鬻子湯有西門疵王莽傳道士西門君惠唐西門君儀宦者西門君遂季玄又西門寰為邯)
(鄲令有南門氏見姓苑鬻子湯有南門&KR0008;北北門氏莊子北門成鬻子湯有北門側說苑魏門可)
(東鄉氏宋大夫東鄉為唐東鄉助全西鄉氏世本宋大夫西鄉錯南鄉氏晉國高士隠於南鄉因為)
(氏)
郭野殷唐東西方
(東郭氏出於齊桓公有偃書賈又吕氏春秋齊有東郭牙東郭蹇說苑晉有東郭祖朝莊子東郭順子東)
(郭子綦漢東郭先生東郭咸陽東郭延年神仙傳東郭延西郭氏晉有西郭陽南郭氏莊子南郭子)
(綦列子有南郭子左傳齊南郭且于南郭偃荀子南郭惠子薛子南郭處士北郭氏晏子有齊北郭騷)
(韓詩外傳楚北郭先生左傳齊北郭佐子車北郭啟列女傳齊北郭先生東野氏莊子魯有東野稷荀)
(子作畢宋曲阜東野宜七世同居又東野絳清異錄魯人東野賓王西野氏見姓苑南野氏見姓苑)
(姓北野氏見姓苑又中野氏氏北殷氏史記契為子分封有北殷氏索隠北殷蓋秦寧公所伐亳王)
(湯之後治北唐氏晉有高人隠北唐因為氏漢有北唐子真京氏易東方氏漢東方朔北齊東方白)
(額東方老隋東方舉唐東方虬顥達宋東方辛東方戒西方氏燕有西方虔北平人後唐西方鄴)
闕門雍胥夷羡桐
(闕門氏漢儒林傳闕門慶忌雍雍門氏齊賢者居雍門因為號說苑雍門子狄又門周善鼓琴見孟嘗)
(君齊雍門司馬門胥門氏左傳吳有胥門巢羡夷門氏魏侯嬴為夷抱關者後為氏羡門氏門子)
(高燕人為仙道氏桐門氏宋樂大心為右師居桐門後為氏又門尹莊子湯得其司御門尹登恒左傳)
(宋門尹般)
將閭右辟三凡東
(將閭氏古有將閭子名勉好學著書見莊子代右閭氏見姓苑辟閭氏晉有寧州刺史辟閭彬郡太)
(守辟閭嵩劉琨表主簿辟閭訓幽州刺史辟閭渾子道秀燕辟閭蔚唐辟閭仁諝三閭氏三閭大夫屈)
(原之後之凡閭氏出晉唐叔賈執英賢傳東莞有東閭氏漢霍光妻東閭氏)
陽城毋鹽武城彤
(陽城氏吕氏春秋趙簡子時陽城胥渠漢功臣陽城延韓子陽城義渠又晉陽成泄王莽傳陽城脩又陽)
(成氏又成陽氏見前氏毋鹽氏見漢貨殖傳齊毋鹽邑大夫之後武城楚有武城黑又武成氏見廣)
(韻城彤城氏史記禹姒姓後分封有彤氏索隠周有彤伯蓋彤城之後)
邯鄲堂谿朱陽紅
(邯鄲氏晉趙氏别刲有邯鄲午後漢有邯鄲淳邯鄲商衛尉邯鄲義唐藝文志邯鄲綽堂谿氏吳夫㮣)
(奔楚封堂谿為氏韓子列子有堂谿公漢儒林傳堂谿惠後漢唐谿典堂唐同朱陽氏見姓苑紅陽)
(氏漢酷吏傳紅陽長仲)
澹臺沈猶綺里弓
(澹臺氏孔子弟子滅明後漢儒林傳會稽澹臺敬伯沈猶氏魯人孟子有沈猶行曾子弟子又荀子沈)
(猶氏不敢朝飲其羊都綺里氏漢四皓綺里季弓里氏後漢騎尉弓里游弓里戌)
乘丘安廩菑水龍
(乘丘氏漢藝文志六國時乘丘子齊安丘氏安丘望之注老子廩丘氏廩丘充隠居魯之間菑丘)
(氏韓詩外傳齊東海隠士菑丘訢俗水丘氏後漢水丘岑吳越水丘昭劵龍丘氏風通琴引有楚龍)
(丘子後漢吳有龍丘萇隠居太末志不降辱太末有龍丘山)
鄧陵延鉛高安於
(鄧陵氏莊子墨者鄧陵子楚公子食采於鄧陵後以為氏延陵氏吳季子之後韓非子趙襄子時有延)
(陵生又延陵卓子史記趙延陵鈞通鑑宋延陵蓋唐和州將延陵宗鉛陵氏吕氏春秋鉛陵卓子高)
(陵氏秦昭王弟高陵君之後漢有高陵顯陵安陵氏戰國策有安陵纏古今人表安陵繵於氏於陵)
(仲子之後漢藝文志於陵欽)
南榮市南心信都
(南榮氏莊子南榮趎古今人表南榮疇子市南氏楚市南宜僚又庚市氏見前心都氏列有心都子)
(芳信都氏後魏有信都唐魏博將信都崇慶)
銅鞮單父下門木
(銅鞮氏晉銅鞮伯華羊舌赤以邑氏氏單父氏漢功臣表單父右車史記單父聖下門國語周大夫)
(下門下廣韻晉大夫下門聰大木門氏宋公子食采木門後為氏說苑晉夫木門子高)
義渠斟尋胎即墨
(義渠氏西戎國為秦所滅後因氏焉漢有義渠安國斟尋氏史記禹後分封世本作鄩漢書注㘰尋音)
(斟汲郡古文太康居㘰尋羿桀亦居之又斟灌氏見左傳世本墨胎氏史記索隠伯夷姓即墨氏齊)
(邑漢儒林傳即墨成齊人戰國策即墨大夫見齊王建)
子州家淵公戶扈
(子州氏莊子讓王堯讓子州支父舜讓子州支伯齊子家氏左傳魯子家羈莊公玄孫子淵氏左傳)
(子淵捷頃公之孫人公戶氏漢儒林傳公戶蒲意公扈氏古今表公扈子列子魯公扈)
新垣梁穉大庭陸
(新垣氏魏有新垣衍孔叢子魏新垣固氏梁垣氏新垣衍之後漢有侍御史梁垣烈新穉國語晉新)
(穉穆子徇又新和氏見姓苑天大陸氏左傳齊大陸子方即東郭買大庭氏古子之號其後氏焉)
務容廣盆伯老成
(務成氏荀子舜學於務成昭藝文志務成子空容成氏古今人表列帝王列子黃帝與容成子居峒之)
(上列仙傳容成公莊子容成老子師也藝文志有容成子廣成氏莊子黃帝時廣成子在空同盆成)
(氏孟子齊盆成括老伯成氏莊子伯成子高於老成氏世本宋有大夫成方列子老成子學幼尹文)
(藝文志有老成子)
公儀西祖夏良明
(公儀氏魯公儀休列子公儀伯以力聞禮記有仲子高士傳公儀潜公西氏孔子弟子三人公西赤輿)
(藏公公祖氏孔子弟子公祖句兹孔公夏氏孔子弟子夏首魏有公夏浩公良氏子弟子公良孺)
(明公明氏論語公明賈衛人孟子有公儀公明高說苑公明宣學於曾子)
晳都緒南罔檮荆(檮音疇)
(公晳氏孔子弟子公晳哀字季次公都子又公歛氏左傳魯公歛陽)(公都氏孟子有公緒氏後漢公)
(緒恭罔公南氏左傳衛公南楚公子荆檮公罔氏禮記公之裘揚觶公檮氏藝文志公生公荆)
(氏魯有公荆皎衛公子荆之後)
沙山上甲父伯賓
(公沙氏後漢公沙穆五子號公龍公沙盧唐公沙仲穆公山氏魯公山不狃論語弗擾公上氏吕氏)
(春秋墨子游公上過越漢功臣表公上不害南齊公上延孫公甲氏魯公甲叔子公父氏魯公父文)
(伯歜季悼子之孫鄭公父定叔庚公伯氏論語魯公伯寮公賓氏風俗通魯公賓之後漢公賓就東)
(海人)
冉輸休閱思巫文
(公冉氏魯公冉務人公公輸氏魯匠師公輸若公輸般若之族多技巧休氏姓苑趙平陵太守公休)
(騰辰公閱氏莊子公閱休隠士伯公思氏左傳魯公思公巫氏左傳魯公巫召公文氏衛公文)
(要莊子公文軒宋人)
孟仲左右鉏索旗
(公孟氏左傳齊公孟綽又衞公孟彄氏公仲氏韓公仲侈公仲明趙相國公仲達公左姓苑高平人)
(武公右氏姓苑琅邪人亦公鉏氏左傳魯公鉏極季子子公彌曾孫公彌曰公鉏公鉏氏冨又出為)
(公左宰旗公索氏家語將祭而亡其蕃牲公氏齊威王時左執法公旗)
房何疇肩子揚儀
(公房氏古今人表公房皮楚公子房之後䜿公何氏左傳魯公何貎公疇氏戰國策韓有公疇一作堅)
(公肩氏孔子弟子公肩定魯人禮記公肩瑕臣子揚氏左傅楚子揚窗子儀氏左傳宋桓司馬之子儀克)
子南伯濯玉乾臧
(子南氏汲冢古文謂衛將軍文子為子南彌牟其後有子南固子南勁勁朝於魏後惠成王如衛命子南)
(為侯漢封周後號周子南君子子伯氏左傳衛大夫子伯季子子濯氏孟子鄭濯孺子子玉氏左)
(傳衛子玉霄氏子乾氏見姓苑子臧見姓苑)
革師人仲叔服行
(子革氏見姓苑字子師氏鄭子師僕仲子人氏鄭子人九厲公弟語子人以為氏子氏見姓苑詩)
(子仲之子陳大夫氏子子叔氏國語魯子叔聲伯叔肹之子公孫嬰齊也叔疑見孟子衞子叔黑背)
(子服氏魯子服椒回何孟獻子之子子服它字子椒子行氏衞子行敬子)
叔山仲光申屠章
(叔山氏左傳楚叔山冉莊子叔山無趾孫叔仲氏孔子弟子叔仲會魯叔仲帶叔仲惠伯之叔仲小叔)
(仲皮剛叔光氏後漢叔光雄申申屠氏漢申徒嘉博建蟠孝友傳申屠思恭又屠蟠申章氏漢儒)
(林傳申章昌)
顓孫孫陽索長盧
(顓孫氏孔子弟子顓孫師字子張放孫陽氏秦穆公時孫陽伯樂之後漢有御史孫陽索盧氏吕氏)
(春秋索盧參學於禽滑黎後漢索盧放王莽傳索盧恢長盧氏史記楚有長盧藝文志道家有長盧子)
勝屠屠門枝立如
(勝屠氏漢有勝屠公風俗通即申屠也門屠門氏王莽傳杜陵屠門少風俗通琴引有秦屠高枝如)
(氏左傳楚枝如子躬子立如氏魯有賢人立如)
主父罕父夏富皇
(主父氏趙武靈王號漢有主父偃宋主父齊賢祺罕父氏孔子弟子罕父黑又徒父氏趙世家徒父)
(夏父氏魯夏父弗忌夏父展又富父氏魯有終甥槐皇父氏周太師皇父之後宋有皇父充戴公子)
(漢初皇父鸞改父為甫後漢皇甫規嵩旗稜酈晉皇甫謐陶商宋皇甫肅隋皇甫聿道唐皇甫元逸鏞湜)
(曾惟明冉文亮燕皇甫真後周遐璠誕宋有皇甫繼明坦)
左聞北人仲梁長
(左人氏孔子弟子左人郢敏聞人氏魯少正夘之後漢聞人通聞人襲吳聞人晉聞人奭南齊聞人邕)
(宋聞人滋詩北人氏莊子北人無擇有仲梁氏左傳魯仲梁懷注禮記仲梁子韓非子仲良氏之儒)
(仲仲長氏後漢仲長統晉仲長敖隋長子光又仲行氏宋有仲行演)
夏歐白侯賓彌牟
(夏侯氏禹後杞簡公弟佗奔魯受爵為侯因命氏齊夏侯章漢有嬰始昌勝建藩寬魏有玄晉有湛和陟)
(梁有詳後魏道遷唐有孜審端淑奭宋有夏侯嘉貞嶠旄圭歐侯氏漢外戚傳内者令歐侯氏白侯)
(氏吳張昭從白侯子安受左氏氏賓牟氏樂記賓牟賈彌牟氏見姓苑又有曹牟東莱先賢傳兖州)
(刺史曹牟君卿又栢侯氏漢有尚書郎栢侯儶)
綦胡毋非毋將丘(毋音無)
(綦毋氏左傳晉綦毋張戰國策周綦毋恢漢綦毋邙綦毋參會稽典錄上虞綦毋俊燕綦毋滕南齊綦毋)
(珍之北齊綦毋懷文劉聰時綦毋達後魏綦毋儶史記注有綦毋邃唐綦毋潜綦毋頊胡毋氏秦太史)
(令胡毋敬齊宣王弟封毋鄉遠本胡公近取毋邑故為胡毋孔叢子胡毋豹漢儒林傳胡毋生子都黨錮)
(傳胡毋班又胡毋彪晉胡毋輔之宋胡毋顥以胡非氏墨翟弟子胡非子胡公之後有公子非因為氏)
(興毋將氏漢有毋將隆毋將永毅毋丘氏魏有毋丘儉漢有毋丘興毋丘長毋丘又曼丘氏漢有曼)
(丘臣注曼丘毋丘本一姓語有緩急耳)
成公温伯西乞鉏
(成公氏左傳晉成公般吕氏春秋楚成公賈魏成公後英晉成公綏漢藝文志名家有成公生又有成公敞)
(漢成公浮趙成公段南凉成公緒後魏成公興齊成公期唐成公意温伯氏莊子温伯雪子西乞氏)
(左傳秦西乞術鉏西鉏氏左傳宋西吾)
申叔大叔相里夫
(申叔氏楚申叔時展跪豫吳申叔儀又有仲叔氏衞仲叔于奚仲叔圉仲叔敖大叔氏衞大叔儀大叔)
(疾遺漢有大叔雄晉有大叔廣大叔裘又世叔氏衞世叔申世叔齊大叔疾即齊也相里氏莊子墨者)
(相里勒唐有相里玄奬相里造前趙相里覽後唐相里金相夫氏韓子有相夫氏之墨)
昭涉合傅梁成餘
(昭涉氏漢功臣表昭涉掉尾恢合傅氏同上合傅胡害梁成氏漢明帝時梁成善歷數梁餘氏晉)
(有梁餘子養)
東陵句章章仇尼
(東陵氏齊景公時有隠居東陵者為氏神仙傳東陵聖母句章氏戰國策越句章昧以邑為氏章仇)
(氏四岳之胄北齊有章仇子池隋有章仇太翼唐有兼瓊仇尼氏見廣韻燕仇尼慕後魏仇尼道盛)
百里第五師延宜
(百里氏秦百里奚百里孟明視後漢百里嵩為徐州刺史第五氏漢第五倫其先齊諸田徙園陵者多)
(故以次第為氏倫孫種廵又第五儶永頡循吏第五訪晉第五猗唐第五琦秦宦者第五從直可範又第)
(八氏宜師延氏宋大夫師延宜世掌樂有師宜氏後漢師宫善篆又師祁氏春秋釋義楚師祁犂)
公冶函冶安運期
(公冶氏孔子弟子公冶長公冶季氏之族冶函冶氏戰國策函冶氏為齊太公買良劒注函姓官名因)
(以為氏漢末黃門侍郎函冶子覺國語范中行有函冶之難注函冶范皋夷之邑安期氏列仙傳有安)
(期生史記河上丈人教安期生燿運期氏漢梁鴻改姓運期氏名)
宫長仲叔孫
(宫孫氏漢藝文志宫孫子順長孫氏齊長孫修漢長孫氏傳孝經儒林傳長孫又後魏虜姓拓拔氏改)
(有長孫嵩道生隋長孫平唐無忌其族也拓拔氏為宗室長因號長孫仲孫氏魯桓公子慶父之後又)
(齊有仲孫湫乙叔孫氏魯公子牙之後齊有叔孫還又後魏虜姓旃氏改漢叔孫通光後魏叔孫建)
淳鮮多宣于
(淳于氏春秋淳于公之後國在北海淳于縣齊有髠秦有越漢有意恭瓊長陵渠信魏有俊吳有式晉淳)
(于智定後魏淳于誕後秦淳于岐唐淳于處平五代淳于晏鮮于氏後漢鮮于妄人鮮于輔裒銀北齊)
(有世榮唐有仲連向宋有侁瓌宣多于氏見姓苑宣于氏劉淵太史令于修之)
古成古冶落下姑(古成之古音枯)
(古成氏漢有廣漢太守古成雲後秦古成詵以文章參樞密古冶氏晏子春秋齊勇士古冶子落下)
(氏漢落下閎巴郡人字長公隠於落下落姑氏漢博士落姑仲異)
胥彌棼冒毋終車
(胥彌氏左傳衞胥彌赦見棼冒氏戰國策楚棼冒勃蘇即申包胥毋終氏姓苑左傳戎有無終子)
(毋車氏漢毋車伯竒為下邳相有步邵南為主簿時人稱毋車府君步主簿)
梁其庶侍祝
(梁其氏左傳魯梁其踁裔庶其氏制庶其之後為氏侍其氏漢廣野君之孫賜氏食其後有為武帝)
(侍中者因又合官與氏而稱七錄有博士侍其生王僧孺百家譜蕭休緒取侍其義叔女漢侍其元矩魏)
(侍其衡宋侍其瑋先祝其氏齊邑名漢清河都尉祝其承又行其氏見廣韻)
公王孫子叔
(公孫氏黃帝公孫氏支庶遂為氏焉又公子之子皆號公孫不可具記秦公孫支孔子弟子公孫竈魏公)
(孫衍衞公孫鞅趙公孫龍孟子公孫丑漢公孫弘賀戎益夀敖祿文臣卿度後魏公孫表唐公孫武達)
(公子氏諸侯之子皆稱公子漢封周公後公子寬為褒魯侯公叔氏衞公叔文子發魏公叔痤孔叢子)
(公叔木改王孫氏周王孫滿衞王孫賈周頃王之後賈之子為賈孫氏吳伍子胥屬其子於齊為王孫)
(氏漢藝文志有王孫子貨殖王孫卿列王子氏殷周及楚吳之子皆稱王子殷王子比干仙傳王子喬)
(新序齊王子成父為大司馬左傳鄭王子伯駢伯廖王叔氏周王叔陳生)
士孫成尹伊祁耆
(士孫氏漢儒林傳士孫張後漢士孫奮士孫瑞子萌王莽傳士孫喜士成氏莊子士成綺士尹氏吕)
(氏春秋荆有士尹池懷伊祁氏堯姓唐有處士伊祁玄解見杜陽編後魏州民伊祁苟伊耆氏明堂)
(位注古天子之號令有姓伊耆氏者)
息夫公息司安國
(息夫氏漢息夫躬唐息夫牧王公息氏吕氏春秋邾有公息忌司國氏漢司國吉莽傳司國憲安國)
(氏漢安國少季)
浩生周生老商陵
(浩生氏孟子浩生不害齊人商周生氏漢周生豐魏周生烈老商氏列子師老氏商陵氏琴操商)
(陵穆子别鵠操)
五王威王小王臣
(五王氏出齊威王至建五王之後左威王氏楚威王後風俗通漢有威王弼小王氏傳晉小王桃甲)
(桓小臣氏韓非子齊公處士小臣稷)
諸稽長兒尹庾公(長知丈切)
(諸稽氏國語彭姓越有諸稽郢古今人表諸稽到又諸御氏左傳齊諸御鞅長兒氏晉有長兒魯少事)
(智伯智伯絶之三年其後死智伯之難通鑑外紀長兒子魚尹公氏左傳衞尹公佗學射於庾公差)
(庾公氏孟子庾公之斯學射於尹公之佗左傳庾公差)
燭庸蒼吾穿封人
(燭庸氏左傳齊燭庸之越淮南子薛燭庸子見劍而利鈍識矣注燭庸氏子蒼吾氏淮南子蒼吾繞)
(穿封氏左傳楚穿封戍空封人氏吕氏春秋韓封人子高漢司掾封人嬰)
邑由堂其思
(邑由氏楚大夫養由基之後避仇改焉子堂邑氏見前其思氏琴操有其思革)
段干已夷維
(段干氏魏邑名因邑為氏魏有段干木段干崇齊有段干朋段干綸韓有段干越人干已氏見姓苑漢)
(有干已衍策夷維氏齊邑名戰國齊夷維子)
契和益夀西
(契和氏唐宗室世系表理徵妻陳國契和氏氏益夀氏唐宗室表李乾娶益夀氏女生耳夀西漢燕)
(王旦遣幸臣夀西長之長安)
惠牆公丘綦
(惠牆氏宋寺人惠牆伊戾稠公丘氏孔叢子衞公丘子公綦氏後漢公綦又公慎氏見荀子魯人)
(之又公仇氏晉穆公子仇後廣韻後漢公仇稱)
中里五里
(中里氏墨子齊中里檄里五里氏見姓苑後漢零陽蠻五精夫)
大野大心
(大野氏後魏大野拔西魏李虎賜姓成大心氏楚襄王時黃邑大夫大心子)
慶師慶忌
(慶師氏見姓苑之慶忌氏見姓苑吳王子慶忌後又慶父氏)
社北社南(南叶尼金切)
(社北氏風俗通其先齊倡徙居因為氏社南氏同上姓苑右扶風有焉)
仲顔傅餘
(仲顔氏魯有仲顔莊叔見傅餘氏本自傅說又韓餘氏前)
湛盧風胡
(湛盧氏見廣韻胡風胡氏越絶書楚王召風子問劍)
安都太征
(安都氏見姓苑人太征氏姓苑下邳)
右南信平
(右南氏見姓苑信平氏見姓苑)
公正朱襄為
(公正氏晉有公正羣為公朱氏楚大夫公朱高魯公襄氏魯公襄昭公氏魯昭公子公為之後士)
(官公為珍)
齊季連瓜隨
(齊季氏齊公子季奔楚為氏有齊季窺連季連氏廣韻鬼方氏第六子季連後為氏晉有季齊季瓜)
(氏周八士季騧其後為氏騧一作瓜晉有季瓜忽又季隨氏周八士季隨其後為氏宋有季隨逢)
密須須遂温和稽
(密須氏世本姞姓詩註國有密須氏氏須遂氏左傳遂國四族温稽氏見姓苑和稽後周耿豪賜)
(姓)
冉相空相處馬師
(冉相氏莊子古之聖王也有空相氏晉空相機左處師氏韓詩外傳陳之富人處師氏馬師氏傳)
(鄭馬師頡又偃師氏陳太子偃師之後)
京城鬼方長尾勺
(京城氏見列子左傳鄭京城太叔鬼鬼方氏大戴記帝繋曰陸終娶鬼方氏易高宗伐方長勺氏左)
(傳殷民六族分魯公尾勺氏同上)
老陽葉偪櫟門揭(葉音攝偪甫目切揭音竭)
(老陽氏左傳周有老陽子春秋釋例周有老陽子修黃老術見廣韻葉陽氏秦葉陽君之後戰國策齊)
(有葉陽子氏偪陽氏世本姚姓國為晉所滅子孫氏焉櫟陽後漢櫟陽侯景丹曾孫汾避亂隴西因)
(封為氏氏陽門氏吕氏春秋有陽門介夫後以為氏揭陽漢功臣表揭陽定以南越揭陽令降侯)
夏陽廣武武強仲
(夏陽氏左傳晉大夫夏陽說通廣武氏出自廣武君李左車之後武強氏風俗漢武強侯王梁其後)
(因封為氏韻武仲氏見廣)
曹丘左丘莊瑕雍
(曹丘氏漢季布傳辯士曹丘生廣韻漢有曹丘先生左丘氏葉少藴曰左丘明左丘氏莊丘氏南齊)
(有莊丘黑梁有莊丘慧達氏瑕丘氏魯莊公庶子食采瑕丘其後氏焉雍丘晉有雍丘洛以武力聞)
司士屈侯
(司士氏禮記司氏賁以官為氏屈侯氏史記魏有屈侯鮒)
苦成根牟
(苦成氏晉苦成叔郤犫戰國策趙有苦成常錄根牟氏風俗通魯邑名根牟子古賢者著書詩序云孟)
(仲子傳根牟子)
姑布常莊
(姑布氏荀子非相古有姑布子卿注姑布姓相趙襄子者常莊氏戰國策趙襄子臣常莊談)
隨巢昭明(明叶音芸)
(隨巢氏漢藝文志隨巢子墨翟弟子昭明氏藝文志昭明子)
少施登徒
(少施氏禮記孔子食於少施氏而飽注魯惠公子施父之後登徒氏宋玉有登徒子賦戰國策郢之登)
(徒)
無鉤投壷
(無鉤氏出自楚見廣韻壷投壷氏風俗通晉中行穆子相投因氏焉)
𣪚宜將鉅
(散宜氏漢古今人表女皇堯妃𣪚宜氏人女將鉅氏漢藝文志將鉅子六國時)
武安右主
(武安氏武安君白起之後漢乘黃令武安恭域右主氏吕氏春秋秦守塞吏右主然又昭武氏西康居)
(國九姓史國米國鏺汗國並昭武氏)
工婁工僂(僂力侯切)
(工婁氏左傳遂國四族莒工僂氏左傳齊工僂會工僂灑又无婁氏大夫无婁修胡)
鍾離終黎
(鍾離氏與秦同祖列女傳鍾離春西楚鍾離昧漢鍾離生鍾離意戰國策齊處士鍾離子鍾離岫會稽後)
(賢傳鍾離儒逸人傳神仙傳鍾離權唐世系表伯州犂仕楚食采於鍾離因以為姓宋有鍾離景伯終)
(黎氏史記嬴姓有終黎氏世本作鍾離又終利氏東觀漢記終利恭吳鍾離牧)
赤章赤張
(赤章氏吕氏春秋夙繇之臣赤章蔓枝赤張氏莊子赤張滿稽觀於武王之師)
墨夷目夷
(墨夷氏世本宋襄公子墨夷須為大夫焉其後有墨夷臯目夷氏宋公子目夷桓公子之後史記殷後)
(子姓有目夷氏)
大成大戊
(大成氏吕氏春秋禹師大成䞇戰國策趙大成牛大戊氏史記趙相大戊午一作成)
奚容支離
(奚容氏孔子弟子奚容蒧離支離氏莊子支離疏支離益支叔)
子桑蒲城
(子桑氏論語子桑伯子莊子子桑戸子桑雩姑蒲城氏國語晉大夫蒲城午蒲城伯先且居又蒲氏齊)
(地左傳蒲姑氏因之又蒲圃氏見廣韻)
牧犢魚孫
(牧犢氏琴操牧犢子作雉朝飛操孫魚孫氏晉濟南太守魚孫瑋出自宋魚石奔楚其在國者因以為)
(魚孫氏)
少正正令
(少正氏家語魯少正夘又少西氏左傳陳夏氏正令氏漢有郎中正令宫)
南伯伯昏
(南伯氏莊子南伯子葵列伯昏氏列子友伯昏瞀人又伯高氏子伯高子)
將梁中梁
(將梁氏史記嬴姓梁中梁氏古有隠者中子)
東里東陽
(東里氏曹瞞傳南南陽太守東里昆鄭東里子産孔叢子有東里閭魏人後漢南陽太守東里衮見通鑑)
(陽東陽氏宋有東無疑撰齊諧記)
史朝白乙冥
(史朝氏世本衞有史朝朱駒記白乙氏左傳秦白乙丙白冥氏史嬴姓)
太公中黃英
(太公氏莊子有太公任太公調世本有太公叔穎中中黃氏尸子中黃伯中英氏虞有五英之樂掌)
(英者因以為氏)
公車司鐸
(公車氏秦公子伯車之後伯車秦桓公子司鐸氏左傳魯司鐸射)
微生九百
(微生氏論語微生高微生畝古今人表並作尾生曹九百氏姓苑岱縣人姓九百名里為縣小吏而功)
(姓萬縣中語曰九百小吏萬功曹)
慮漏脫
(慮氏左傳魯南蒯家臣慮癸漏氏見姓苑脫氏見姓苑)
晉終末(晉音亞)
(晉氏見廣韻終終氏世本任姓吕氏春秋夏太史令終古項羽有公漢有終軍終帶宋終慎思契丹將)
(終廷輝陵末氏姓苑本秣後去禾)
黑齒鉗耳
(黑齒氏百濟西部唐有黑齒常之知鉗耳氏羌姓隋鉗耳文徹見集古錄唐鉗耳大福命西魏鉗耳康)
(買)
同蹄秃髮
(同蹄氏羌姓唐有同蹄智夀産秃髮氏鮮卑秃髮樹機能夀闐在孕其母胡掖氏於被中朝鮮謂被為)
(秃髮因而氏焉禿髮烏孤稱南凉吐蕃或曰秃髮利&KR0951;孤之後)
茘非賀蘭
(茘非氏羌姓唐有茘非元禮守瑜元賀蘭氏後周賀蘭祥唐有賀蘭進明元均敏之正銛宋道士賀蘭)
(棲真)
豆盧契苾
(豆盧氏本慕容氏後周豆盧寧隋豆盧毓實五代豆盧革唐豆盧欽望瑑策契苾氏亦曰契苾羽唐契)
(苾何力寧璋通明)
慕容赫連
(慕容氏魏莫護跋居遼西冠步搖冠因謂步搖後因訛為慕容䟦孫涉歸因為氏歸子廆其後稱燕後魏)
(慕容紹宗白曜唐慕容琦善行宗本宗慕容延釗彦逢赫連氏本匈奴勃勃稱夏唐吐谷渾赫連鐸西)
(魏赫連達又慕輿氏燕有慕輿句根)
宇文拓拔
(宇文氏後魏宇文福其先南單于遠屬宇文莫槐鮮卑呼草為俟汾音訛稱宇文泰之子稱周隋有宇文)
(愷述唐有宇文節融鼎宋有宇文粹中虚中又費也頭氏從其主亦稱宇文拓拔氏鮮卑索頭部稱代)
(改為魏至孝文改元氏後周拓拔廸又吐谷渾拓拔木彌党項亦有拓拔氏唐有思恭賜姓李五代楚天)
(策學氏拓跋恒)
扶餘夫蒙
(扶餘氏吳夫槩王奔楚其子在國以夫餘為氏唐將扶餘凖百濟王扶餘璋又扶餘義慈夫蒙氏羌姓)
(唐有夫蒙靈詧乂淮夷氏見姓纂)
賀婁執失
(賀婁氏本代人隋有賀婁子幹又窟賀氏高車十二姓執失氏唐有執失思力又瞿曇氏見前)
&KR0932;跌吐萬賀拔若
(&KR0932;跌氏阿跌或為&KR0932;佚唐&KR0932;跌光進光顔賜姓李又&KR0932;跌戣吐萬氏隋有吐萬緒又吐盧氏高車十二)
(姓拔賀拔氏出隂山後魏賀拔度拔三子允勝岳唐賀恕延嗣北齊賀拔仁賀若氏後魏賀若統後)
(周賀若誼敦隋賀若弼北俗謂忠貞為賀若唐賀若夷鼓琴)
尉遲達奚屈吐突(尉音熨)
(尉遲氏後周尉遲迴勤運唐尉遲敬德又尉遲勝本王子闐留宿衞又貞元進士尉遲汾達奚氏後周)
(達奚武寔震隋有長儒唐達奚珣恕通又達薄氏高車姓又可達氏唐可達志屈突氏唐屈突通仲翔)
(北吐突氏唐宦者吐突承璀史有吐突隣部在女水上)
哥舒万俟斛斯律(万俟音墨祈)
(哥舒氏唐哥舒翰子曜曜子峘茂才高第崿嵫屺明經擢第万俟氏匈奴之别後魏万俟洛干北齊万)
(俟普宋万俟卨唐集賢注記万俟餘慶德宗時万俟著斛斯氏其先莫弗後魏斛斯延椿元夀後周斛)
(斯徵隋斛斯政孝斛律氏敕勒酋長北齊有斛律羌舉金光卿北史高車種即敕勒也)
獨孤真人
(獨孤氏西魏獨孤信後周獨孤盛唐有及朗郁授損良器修德申叔悊霖本烏桓獨孤部後魏羅辰為河)
(南人初以其部為氏因真人氏唐日本使者真人興能官而氏)
僕固呼延
(僕固氏僕骨亦曰僕固唐有懷恩俊臣名後呼延氏漢匈奴傳呼衍氏前趙有呼延攸晏翼寔趙呼延)
(莫北齊呼延族宋呼延贊)
尒朱朱邪(尒爾字)
(尒朱氏其先居尒朱川因為氏後魏封尒朱羽徤於秀容川榮其後也隋尒朱敬朱邪氏沙陀姓唐朱)
(邪赤心賜氏李其後為唐)
紇干若干(若人者切)
(然干氏唐有紇干臮紇干遂又表紇氏高車種干若干氏後周若干惠唐若干則後魏苟頽本姓若)
沮渠乞伏
(沮渠氏蒙遜稱凉其先為匈奴左沮渠以官為氏北史云六沮渠蒙遜乞伏氏一曰乞佛國仁稱秦後)
(周有乞伏慧後魏乞伏保又乞袁氏高車十二姓)
素和烏桓
(素和氏後趙錄有宜陽公素和明北齊和士開本素和氏烏桓氏後周有烏恒泥烏桓軌北齊有烏桓)
(遠)
庫狄迦葉
(庫狄氏本姓段匹磾之後元魏庫狄干北齊庫狄㢠廻洛盛伏連後周庫狄峙隋有士文唐有履温又庫門)
(氏又庫傉官氏燕庫傉官偉屋迦葉氏西域姓唐迦葉志又阿每氏日本王又引氏西秦屋引破光)
(又斫骨氏北齊斫骨光弁又火拔氏唐火拔歸仁)
耶律完顔
(耶律氏契丹阿保機姓完顔氏金國元女真國)
叱列伊婁莫多婁
(叱列氏後魏有延慶後周有伏龜北齊有平又叱奴氏後周武帝太后伊婁氏後魏改婁氏後周伊婁)
(謙伊婁穆有莫多婁氏北齊貸文)
蘇農乙弗破六韓
(蘇農氏羌姓聽乙弗氏後魏乙弗朗乙弗弘禮西魏乙費貴又費氏往利氏頗超氏野辭氏党項破)
(六韓氏單于之裔以潘六奚為氏後訛為破六韓北齊破六韓常又一利咥氏薛延陀又乙利咥氏天竺)
(又破丑氏党項)
野詩蘇毗紇豆陵
(野詩氏蕃姓唐野詩良輔紇蘇毗氏女國王紇豆陵氏河西人後魏豆陵步蕃伊利)
大賀東丹可朱渾
(大賀氏唐契丹姓朱東丹氏後唐賜東丹王突欲姓東丹名慕華可渾氏北齊可朱渾元自云遼東)
(人可朱渾孝裕唐可朱渾定遠又可足渾氏燕可足渾譚)
綦連出連乙速孤
(綦連氏其先姬姓出塞保祁連山因以山為姓語訛曰綦連北齊有猛唐有耀出連氏西秦出連輔政)
(傳乙速孤氏後魏節義有佛保唐有神慶)
騰原攣鞮步大汗(攣力全切)
(騰原氏曰本國僧奝然自云姓騰原氏氏攣鞮氏匈奴單于姓後漢書云虚連鞮步大汗北齊步大)
(汗陵又右叔沛氏高車十二姓又蘇色匿氏大宛姓)
普六茹
(普六茹氏後周普六茹堅即楊堅父忠賜姓又侯吕陵氏蠕蠕豆崘妻又徙河段氏出遼西鮮卑晉就六)
(眷弟匹磾從弟末波)
烏石蘭
(烏石蘭氏唐石洪本烏石蘭改又藥葛羅氏回紇)
阿史那
(阿史那氏突厥姓唐有社尒忠大奈彌射獻又勃窣野氏吐蕃姓又郁久閭氏蠕蠕姓又異竒斤氏高車)
(姓)
侯莫陳
(侯莫陳氏魏之别部有侯莫陳悅北齊侯莫陳相後周侯莫陳崇隋侯莫陳乂唐有怤宋有利用又烏古)
(論氏金國有之)
無庸具見
(無庸氏楚熊渠之後號無庸其後為氏姓具氏左傳晉具丙後漢宦者具瑗見氏見苑)
但即斯云(但音檀)
(但氏姓苑漢但己為濟隂太守王莽傳都護但欽宋有但中庸即氏風俗通單父令即賣斯氏秦紀)
(尉斯離尉秦官斯姓離名吳賀齊傳剡縣史斯從荀子桀蔽於斯觀會稽典錄斯敦又複姓歡斯氏琉球)
(國王姓是云氏祝融之後漢有云敞又複姓云氏北姓西魏是云寶)
吁芉屯毛
(吁氏史記阿之吁子度芈氏吁子别錄作芊子顔屯氏蜀有法部尚書屯漢儒林傳毛莫如少路師)
(佐漢姓毛蕭該索風俗通姓氏篇混沌以太昊之良有屯莫如為常山太守又有毛姓云毛伯文王)
(子也漢有毛樗之為夀張令毛屯相類傳寫誤又複姓普屯氏北姓毛氏周文王之子封毛以國氏穆)
(天子傳毛班又周采地亦名毛卿士毛伯衛過趙有毛遂毛公漢毛釋之毛萇毛義毛欽毛愷毛軫魏毛)
(玠晉毛寶璩後魏毛遐唐毛欽一宋毛注滂犮又髦氏世本子姓見前)
角角虙密(角音&KR0951;)
(角里氏漢四皓角里先生宋太宗謂崔偓佺曰或言姓用字加撇或云加點對曰刀下用角音兩點下用)
(為鹿音用上一撇一點俱不成字軍角氏後漢關中有角閎姓纂云後漢角善叔梁將角念虙氏孔)
(子弟子宓不齊字子賤一作虙作密者非史記注宓妃伏羲女集韻虙與伏同往也袐與密同亦姓顔之)
(推云虙子賤即伏羲之後濟南伏生又子賤之後古字伏虙通同而俗書作宓或復加山而并轉為密音)
(須密氏漢尚書密忠又複姓有密革氏密須氏)
胥衆聊應大略述(衆音終)
(胥氏出晉大夫童左傳晉胥臣嬰甲克童午梁帶越有胥犴宋胥偃國語胥臣言黃帝之子二十五宗其)
(得姓者二十四人為十二姓曰衆氏魯衆父公子益師字其後衆仲隠公問族對天子建德因生以賜)
(姓胙之土而命之氏諸矦以字為氏因以為族官有世功則有官族邑亦如之聊氏風俗通漢有聊倉)
(又有聊氏為穎川太守著萬姓譜後魏聊世明大應氏周武王子封應以國氏古今人表應䜿吳中夫)
(應嵩漢初應曜居淮陽後漢應奉劭劭撰風俗通有氏姓篇魏璩場晉應邈唐詹唐孝友傳應先明州刺)
(史應彪宋應孟明門大氏唐渤海附高麗者大祚榮為渤海郡王又大藝宋有大周仁略氏見姓苑)
(零陵人述氏風俗通魯大夫仲述之後)
疆勉呼甄况問暨(疆其兩切甄音真暨音訖居乙切)
(疆氏漢光武同舍生疆華自關中奉赤伏符漢勉氏風俗通漢有勉昂呼氏列仙傳有呼子先中卜)
(師也宇甄氏舜陶甄河濱其後為氏漢有甄舜阜尊豐邯子然舉魏甄毅晉甄德後魏甄深宋甄法榮)
(崇梁甄恬甄彬玄成翊唐甄權濟宋林攄唱進士第有姓甄向呼堅後魏改郁原甄氏為甄况氏姓苑)
(廬江人吳志莊虞喜志林有况長寧景問氏廣韻襄州有之暨氏吳有暨豔陳有暨慧元豐中進士)
(唱名有暨陶主司三呼去聲不應蘇頌進曰當以入聲呼之果出應神宗問何以知之頌對三國時吳有)
(暨豔造營府之論恐其後問陶鄉里乃崇安人上喜曰果吳人也唐藝文志有暨氏家傳吕居仁詩有暨)
(尚卿真境錄有暨齊物南齊暨榮伯)
訓故偏傍禆漢舊
(訓氏見廣韻為故氏見姓苑姓偏氏見急就篇楚軍帥主偏者因氏傍氏羌唐有傍仚地薛仁杲)
(將羌豪也傳作傍姓禆氏鄭有禆竈禆諶晉宣城長史禆惠漢氏苑東筦人舊氏見姓苑)
竟帙勸勤告稚胄
(竞氏見姓苑告帙氏見纂文子勸氏見廣韻勝勤氏見風俗通氏孟子有告墨子有告子仁)
(稚氏史記殷後子姓有稚氏胄氏見姓苑)
姓氏急就篇卷下
