姓氏急就篇卷上
宋王應麟撰
姓氏
若古后皇錫氏姓
(若氏廣韻云魯人說古氏風俗通周太王去邠適岐稱古公其後氏焉苑晉丹人古乘亦作固漢有古)
(霸孝子古初蜀有廣漢功曹古牧後魏古弼北齊古道子唐古之竒古玄應古神感抱朴子古強神仙傳)
(古元之宋古耕道見東坡文又複姓古治氏越后氏孔子弟子齊人后處字子里戰國齊有后勝有后)
(庸漢有后倉晉有后綿見蘭亭詩皇皇氏宋戴公之後有皇鄖皇父充石之後皇國父瑗皇非我皇奄)
(傷又鄭有皇武子皇戍皇頡莊子齊有皇子告敖魏將皇欣漢蓻文志天文家有皇公吳有皇象梁有皇)
(侃神仙傳有皇初平休錫氏漢平帝時交阯太守錫光梁北凉州刺史錫儒氏氏吳是儀本姓氏孔)
(融嘲曰民無上乃改為是後梁氏叔琮氏延賞姓氏漢貨殖傳臨菑姓偉)
祖黃宗文支葉盛
(祖氏商祖已之後有祖伊出范陽後漢祖郎晉祖逖宋祖冲之梁祖皓後魏祖瑩祖侃祖鴻勲北齊祖珽)
(唐祖孝孫詠宋祖士衡祖無擇後黃氏柏翳之後嬴姓封黃以國為氏又金天氏之臺駘封汾川其後)
(黃國守其祀左傳晉有黃淵衛有黃夷楚有黃歇黃齊秦博士黃公疪漢四皓黃公功臣表黃極忠循吏)
(黃霸西京雜記黃公東海人後漢黃香子瓊黃憲穆唐黃碣璞宋黃庭堅黃中裳葆光宗氏周卿宗伯)
(之後出南陽唐世系表出自子姓宋襄公弟敖仕晉孫伯宗州犂奔楚少子連家南陽以王父字為氏左)
(傳齊有宗樓衛有宗魯陳有宗竪漢有宗均宗俱宗姚宗廣宗訢宗資宗慈宗預晉宗岱宋宗炳宗慤南)
(齊宗元卿號宗曾子北凉宗舒後魏宗欽後粱宗如周後周宗懍唐宗楚客宋宗翼宗澤文氏老子弟)
(子文子蔡有文之鍇楚有文之無畏吳王闔閭師文之儀越大夫文種宋良醫文摯孔叢子魏文咨漢文)
(翁文齊文礱穆醜穎文叔良魏文聘欽晉有文立宋文仲興梁文雲生唐文元忠南齊文獻叔宋文同文)
(彦博本敬氏避諱改為文遁支氏姓苑琅邪人戰國策魏有支期晉有沙門支後趙支雄唐支叔才支)
(詳宋支漸都葉氏楚葉公沈諸梁食采於葉音攝今如字吳有尉葉雄唐葉法靜善孝辯靜能閩葉翹)
(宋葉清臣夢得顒衡適濤謙亨盛盛氏姬姓穆天子傳有盛姬盛國女也秦盛橋漢苞其先姓奭避元)
(帝諱改有盛吉盛修盛兊盛包盛憲盛道盛孔叔吳盛沖暹晉盛彦唐盛彦師盛均宋盛度僑陶京)
曾禰昭穆家法正
(曾氏出於鄫姒姓莒滅鄫子孫在魯者别為曾氏蒧參元西始有聞左傳有天阜後漢尚書曾偉唐曾元)
(裕宋曾致堯鞏布肇曾公亮子孝寬孝序曾幾楙開禰氏後漢平原禰衡昭氏楚同姓與屈景為三)
(族有昭奚恤昭陽昭雎昭常昭獻昭鼠昭魚昭應昭翦莊子昭文鼓琴穆氏又作繆氏於謚漢有穆生)
(後魏改丘穆陵為穆氏有穆夀觀唐穆寧四子贊質員賞北漢穆令均宋穆修穆衍珣家氏出於周詩)
(春秋有家父晉有家僕徒風俗通漢家羨為劇令唐孝友傳家師諒宋家安國定國頤法氏齊襄王法)
(章之後後秦滅齊子孫不敢稱田姓以法為氏宣帝時徙三輔世為二千石後漢法雄法真法度蜀漢法)
(正蜀正氏宋正考父之後左傳魯有正常秦博士正先漢益州太守正昂後魏永昌太守正帛史記正)
(伯僑古仙人音征)
來昆仍雲世孝敬
(來氏殷之别族子姓食采於郲因以命氏後單為來漢有來平來歙來歴來機蜀漢有來敏梁來嶷隋來)
(護兒子恒濟在唐以學行稱相高宗來曜子瑱來鵠鵬來擇昆氏夏諸侯昆吾之後戰國有賢者昆詳)
(莊子黃帝昆閽後車仍仍氏周有仍叔見詩春秋姓苑仍國名夏后緍有氏女雲氏黃帝以雲紀官)
(出縉雲氏之後又後魏宥連氏改為雲氏隋有雲定興唐雲宏嗣雲得臣世氏風俗通戰國策秦大夫)
(世均蓺文志儒家世子名碩陳人完孝氏風俗通齊孝公之後敬氏出陳公子敬仲在齊以謚為氏)
(後漢有敬歆後魏敬珍北齊敬顯雋隋敬肅唐有敬暉播羽括晦皞會真冕後梁有敬翔)
授汝童蒙習孔孟
(授氏出姓苑戰汝氏商有汝鳩汝方晉有女叔寬汝陳有女叔國楚有女阿魏有女商漢有汝章)
(都汝雲汝敦汝臣晉汝班又童氏顓頊子老童後為氏出東莞後漢循吏童恢童仲玉東莞童厚之吳)
(隱之母童儈女宋宦者童貫驁子武武子恬毅楚有蒙穀)(蒙氏其先齊人秦蒙習氏出襄陽漢有習)
(郁晉有習鑿齒蜀漢習隆生孔氏與宋同祖子姓閔公生弗父何曾孫正考父孔父嘉仲尼其後也又)
(衞有孔達孔烝鉏鄭有孔叔又子孔之後孔張陳有孔寧孔奐齊有孔虺仲尼之後漢孔臧安國光融唐)
(有穎達巢父戣戡&KR0008;宋有孔道輔文仲武仲平仲孫孟氏魯桓公子慶父之後仲孫為三桓之孟號孟)
(氏其後稱孟氏有孟公綽孟子即孟孫之後也吕氏春秋孔子學於孟蘇又衛侯之兄孟摰亦曰孟氏衛)
(孟賁秦孟說漢有孟舒孟鄉孟喜孟柳孟敏冀布吳有孟宗晉有孟觀孟嘉唐有簡郊雲卿浩然昭圖詵)
(元陽後蜀孟知祥宋孟忠厚孟醇)
覽載籍
(覽氏姓苑云彭城人孫載氏風俗通云姬姓之後春秋有載國籍氏晉伯黶司典籍以為大政故曰)
(籍氏後有偃談漢高祖時佞幸有籍孺又有籍福後漢小黃門籍建游俠傳籍少翁外戚傳籍武)
涉篇章
(涉氏晉有涉陀涉賓秦有涉間漢有涉何神僊傳有涉正篇氏周大夫史篇之後章氏戰國策齊有)
(章子秦將章蟜章邯漢御史章贛陳章昭達章華唐章孝標章八元碣全益宋章得象望之衡世本章姓)
(任)
稽堯虞
(稽氏吕氏春秋秦賢者稽黃漢貨殖傳稽發黃帝臣太山稽之後堯氏帝堯之後魏人司農堯暄又堯)
(雄隨有堯君素雍虞氏帝舜之後有虞思虞閼父又周太伯之弟仲曰虞仲武王封其後於河東謂之)
(虞公其後亦為虞氏戰國有虞卿漢有虞初虞延放虞詡祁吳虞翻晉虞悝潭宋虞愿唐有世南宋有太)
(熙允文)
監夏商
(監氏風俗通衛康叔為連屬之監其後氏焉吕氏春秋秦大夫監突韓子宋之富賈有監止子又史記田)
(常與監上俱為齊左右相監一作闞宋登科記有監長世後魏李彪受業於監伯陽夏氏陳宣公子西)
(字子夏别其族為少西氏生御叔御叔生徵舒始以王父字為夏氏後有夏齧區夫又齊有夏御寇衛有)
(夏戊夏育一云夏后氏之後列子湯問夏革趙有夏說漢有夏勤夏方夏恭夏馥夏蘭晉有夏統隋夏典)
(宋夏竦噩商商氏商容之後說苑康叔伯禽見商子孔子弟子瞿商澤齊有商子車子游魏有商文後)
(漢商升唐商价宋商瑶飛卿守拙)
禹啟湯
(禹氏夏禹之後王僧孺百家譜蕭道游娶禹氏女南唐將禹萬誠啟氏後燕將軍啟倫通鑑啟籥湯)
(氏成湯之後宋有沙門湯惠休南齊湯休武唐湯嘉惠湯賁湯緒南唐殷崇義入宋避諱改為湯帨宋有)
(思退鵬舉邦彦)
武成康
(武氏周大夫武氏子見春秋風俗通云宋武公之後氏於謚秦末武臣自立為趙王項羽之客有武涉魏)
(將武滿漢有武虎武讓武勃魏武周晉武陔武延唐武后之族攸緒平一元衡儒衡少儀五代武行德宋)
(武守琪肅成氏周文王子成叔之後又周之采地卿士有成公簡公又楚令尹子玉若敖孫也號成得)
(臣亦為成氏大心熊其後也又晉有成鱄成何齊有成秩成覸宋有成讙秦有成差並為成氏戰國策周)
(有成恢韓子成竅善琴三笛有成駒說苑成回學於子路淮南子成慶漢有成信丹瑨嚴翊世梁成景雋)
(後魏有成淹唐成玄英成玄成伯璵如璆世康氏衛康叔之後齊康昕梁康絢苻秦康回康權說晉有)
(康僧淵疑是胡人唐有康子元國安康軿希銑亦西胡姓康日知靈州人祖植開元時縳康待賓平六胡)
(州後唐康澄宋康保裔允之)
周叔季
(周氏周平王子别封汝川人謂之周家因氏焉一云赧王之後為氏又周桓公宰周公繼守官邑故為周)
(氏又周任之後亦為周氏魯有豐戰國有最周之公子趙有舍祒魏有訢市霄叔楚有文漢有勃亞夫昌)
(仁堪舉爕章磐吳有瑜晉有處訪顗齊有顒唐有墀宋有惇頥行已邦彦必大葵操武仲執羔叔氏魯)
(宣公弟叔肘其後為叔氏有叔老叔弓叔輒叔&KR0008;叔詣又周有叔服鄭有叔詹呂氏春秋齊有叔無孫漢)
(光武時破虜大將軍叔夀後魏乙旃氏改叔氏冶季氏魯桓公子友春秋曰季子其後為季氏有季又)
(隨有季梁列子楊朱之友季梁漢有季布功臣表季必宋有季陵季南夀)
侯暴強
(侯氏鄭大夫侯宣多侯羽之後也唐世系表云本出姬姓晉侯緡子孫適他國以侯為氏又魯有侯叔夏)
(侯犯齊有侯朝魏侯嬴漢侯公侯應侯嘉侯霸侯輔侯文侯登侯芭侯汶侯瑾陳侯瑱後魏侯辯唐侯喜)
(行果高雲長宋侯仲良叔獻本暴氏暴辛公之後周畿内國詩序暴公為卿士世暴辛公作塤韓有暴)
(譴暴䳒一作鳶漢有暴勝之新野人暴利長淮陽太守暴汜北齊有暴顯晉建平都尉暴重強氏鄭有)
(強鉏漢功臣表有強瞻宋強玄明後魏強蚪唐有強循強蒙宋有強至子淵明)
桓莊霸
(桓氏出姜姓齊桓公後桓公作伯支庶用其謚立族命氏齊有桓跳又出子姓宋桓公孫鱗矔號桓)
(子因為氏向魋號桓司馬戰國策楚桓臧列仙傳桓良秦有桓齮桓楚楚桓嬰漢有桓生桓寬桓譚)
(桓虞桓榮郁焉典文魯國桓公桓梁魏桓階桓範吳桓彛晉桓雄桓宣彛温沖伊景齊有桓康梁有)
(桓和隋桓法嗣唐有桓彦範執圭有莊氏楚莊王之後氏於謚有莊辛莊豪莊蹻宋莊朝莊堇莊)
(周趙有莊豹齊有莊賈莊莊霸暴越人莊舄漢莊忌助青安忽竒翟遵光不識宋莊徽莊夏霸)
(氏益部耆舊傳有霸相)
燕荆王
(燕氏姬姓召公奭封燕其後以國為氏又南燕姞姓孔子弟子有燕伋史記趙將燕周漢有燕倉燕瑗燕)
(廣後魏燕崇燕鳳北齊燕子獻唐燕欽融重宋燕肅又百濟八姓有燕氏荆氏芊姓鬻熊之後封楚亦)
(曰荆其後為氏燕有荆軻魏有荆伯柳漢荆邯唐荆浩宋荆罕儒王氏太原琅邪周靈王太子晉之後)
(北海陳留齊王田和之後東海出自姬姓高平京兆魏信陵君之後天水東平新蔡新野山陽中山章武)
(東萊河東殷王子比干之後又金城廣漢長沙堂邑河南共二十一望左傳齊有王何猛湫甲豹晉有王)
(生吳有王犯又魏文侯子孫稱王因為氏龔暢粲其後也秦有翦賁離琅邪吉駿祥導之先也文中子出)
(於太原漢徵士霸過江為僑姓王謝袁蕭為大山東為郡姓王崔盧李鄭為大唐王珪方慶宋王旦曾禹)
(偁堯臣安石十朋居正大寳)
戰秦項
(戰氏見姓苑後漢戰兢宋戰貽慶不秦氏嬴姓非子封秦後以國為氏又舜七友有秦虛魯有秦堇父)
(丕兹周遄孔子弟子秦祖冉商非燕有秦開舞陽楚有秦嘉列子有秦青韓子秦西巴秦越人漢有秦恭)
(充同彭景頡蜀漢有秦宓吳秦松晉秦秀後魏秦道静唐秦叔寳景通系韜玉宋有觀檜傳序玠項氏)
(姬姓國為齊桓公所滅子孫以國為氏項槖七歲為孔子師楚有項燕世為楚將封於項生梁梁兄子籍)
(漢項曼卿吳項峻唐有項斯宋有項安世)
興高光
(興氏後漢有謁者長興渠後魏慕容氏破後忌而誅之時有免者不敢復姓皆以興為氏後詔復舊姓)
(高氏齊太公之後食采於高因為氏有高傒又惠公孫竈子彊亦為高氏又鄭有高渠彌高克宋有高哀)
(孔子弟子高柴詩釋文子夏授高行子即詩序及孟子所謂高子也穆天子傳七萃之士曰高奔戎漢高)
(起高不識高相祛高彪鳳魏高柔後魏高允後周宣帝改高為姜燕高雲高句麗之支属唐高馮仲舒士)
(廉郢適宋高瓊防登懌羽光氏燕田光之後秦末子孫避地以為氏史記光傳易水經注後漢符縣吏)
(光尼和女終北齊光弁晉有樂安光逸苻秦有光祚南史宋光順之唐有光楚客樂安人宋登科記有光)
(垂)
晉代魏
(晉氏姬姓唐叔虞封晉其後氏於國楚有晉陳魏有晉鄙漢淮南八公有晉昌晉有晉灼後漢晉文經晉)
(馮魏晉宗西晉有晉邈後魏晉鴻唐晉暉隋晉文衍晉平東代氏國名趙襄子取其地後以國氏趙有)
(代舉漢有代武宋有代淵仕魏氏姬姓國在河東為晉所滅又畢萬畢公之後晉封魏後因為氏周命)
(魏斯為侯後稱王秦魏冉齊魏慶漢魏無知相晉魏舒北齊魏收隋魏澹唐魏徵元忠知古謩扶宏簡宋)
(魏仁浦羽掞之了翁矼杞)
齊更梁(更古衡切)
(齊氏姜姓太公封齊其後氏於國春秋衛有齊惡豹六國有齊明列子趙齊嬰漢有齊受唐有齊澣䕫善)
(行光乂映抗宋有齊恢齊得一又複姓有齊季氏齊公子季奔楚為氏有齊季窺見後更氏魏有更嬴)
(見戰國策梁梁氏嬴姓周平王封秦仲少子康於夏陽梁山為伯後為秦所并子孫奔晉以國為氏晉)
(有梁宏由靡益耳丙嬰孔子弟子梁鱣漢有梁統益耳之後又鴻僅鵠相魏梁習王莽傳梁護奉少昊後)
(後魏拔列蘭氏改為梁氏會稽典錄句章梁宏苻秦梁熙梁成燕梁琛隋梁毗士彦彦光唐梁載言肅宋)
(梁周翰顥適燾克家)
隨吞陳(吞他前切)
(隨氏姬姓隨侯之後以國為氏漢有隨何隨蕃隨昱又晉士會受隨邑亦曰隨會隋文帝去辵為隋說文)
(通釋曰隋裂肉也其不祥大焉殊不知隨從辵辵安步也而妄去之豈非不學之故唐隨德素蓺文志隨)
(翽陳吞氏漢有吞景雲見廣韻公陳氏媯姓舜後滿封後為楚滅子孫以為氏陳子完奔齊為陳氏)
(孔子弟子陳亢孟子陳良戰國策陳軫陳筮魏陳餘漢陳嬰平萬年湯寵龜蕃寔魏羣泰晉陳夀梁陳霸)
(先稱陳唐陳叔達子昂宋陳堯叟堯佐堯咨恕瓘康伯俊卿從易襄薦師道師錫與義𫝊良)
宋過唐(過古禾切)
(宋氏子姓周封微子於宋其後氏於國左傳晉有宋勇宋有宋牼齊有宋郭韓有宋赫楚有宋玉宋觚宋)
(義漢有昌忠疇畸宏後魏宋弁涼宋混宋繇北齊宋遊道唐有宋璟之問務光後唐有宋令詢南唐宋齊)
(愈丘宋有宋湜白綬敏求庠祁偓咸風過氏世本任姓夏諸侯後為氏漢百官表有過期俗通有過栩)
(宋有過勖惠唐氏唐堯之後又武王子叔虞封於唐又春秋唐侯亦姬姓國魏有唐尚唐睢鄭有唐苟)
(宋有唐鞅梁有唐舉楚有唐狡唐勒漢有唐厲唐蒙唐都晉有唐彬唐有唐儉休璟宋有唐介詢庚仲友)
(垌)
魯春秋
(魯氏姬姓伯禽之後悼公為楚所滅子孫以國為氏公羊傳魯子戰國有魯仲連魯丹句踐漢有魯伯魯)
(賜魯恭魯竒吳有魯肅晉有芝褒充宗之唐魯炅宋有魯宗道有開隋魯世達春氏尚書大傳齊宣王)
(時有春子吕氏春秋齊有春居又姓苑云春申君之後秋氏姓苑魯有秋胡子宋中書舍人秋當)
左丘明
(左氏周有左儒又左丘明魯之左史繼守其職遂為氏又楚左史倚相末裔亦為氏又齊公族有左丘公)
(子後為氏又商紂有諛臣左強楚有左爽周有左尚秦有左成戰國策魏左華漢有左咸左隆左雄左原)
(左承祖左慈晉左思吳左弈唐左震後秦左雅氏丘氏陳有宛丘居者以為姓又邾有丘弱後亦為又)
(風俗通魯左丘明之後又齊太公封营丘支孫以地為氏世居扶風漢末丘俊持節江淮王莽簒位遂留)
(江左居吳興列子丘邴章漢有丘子明丘常丘季智南齊丘靈鞠宋丘淵之梁丘遲又後魏丘敦氏改丘)
(氏丘堆又複姓匈奴有丘林氏唐丘行恭丘為丘悦丘光庭敬伯啟期宋丘崈明氏山公集有平原明)
(普晉苟晞從事明預宋有僧紹僧暠梁有山賓後魏明亮齊有明慧昭唐志明氏世錄六卷明粲西域胡)
(人有明氏唐有明崇儼宋有明鎬明槖)
易田何
(易氏齊大夫易牙之後晉有易雄宋有易元吉祓唐李白詩有贈易秀才田氏之先職賦田因為氏晉)
(有田蘇宋田丙魯田饒魏田子方燕田光又陳厲公子完奔齊世為卿遂簒國其後亦為田氏蓋以陳田)
(聲相近云有穰苴單駢巴漢有田叔田何千秋延年豐翕盛晏終術魏有田疇豫唐田宏正季羔游巖仁)
(會宋田况錫畫後魏田益宗蠻也韓何氏唐叔虞後封於韓韓滅子孫分散江淮間以為何字隨音變)
(遂為何氏又複姓公何氏左傳魯公何藐見後漢武敞休熙臨顒魏䕫晏蜀何晉何曾充无忌宋何承)
(天尚之隋何妥唐易子彦先蕃承天撰姓苑南唐何敬洙宋何步去非郯羣中立繼筠)
費京房
(費氏史記夏紀云禹姒姓其後分封有費氏又䅈紀女華生大費是為栢翳大費生子若木實費氏玄孫)
(費昌為湯御殷有費中又魯有費邑左傳有費庈父又季父氏受費為上卿其後亦為費氏孟子有費惠)
(公楚費無極戰國費緤漢費直治易又有費遂費貽長房蜀漢費禕詩觀晉費慈恬又後魏改費連氏為)
(費氏有費穆隋費曜唐費冠卿宋費樞士寅後京氏風俗通云鄭武子段封於京號京城大叔其氏焉)
(漢京房受易本姓李吹律自定為京氏儒林傳又有一京房梁丘賀從之受易晉有京相璠宋京鏜房)
(氏出祁姓堯子丹朱舜封於房子陵以父封為氏周昭王娶於房曰房后戰國有房喜漢房鳳房植南齊)
(房伯王宋房崇吉後魏房景伯法夀房諶四子裕垣䆳熙號四祖裕孫法夀又後魏屋引氏改為房氏北)
(齊房謨隋房恭懿房彦謙唐有玄齡融琯後唐房暠宋房庶)
詩申公
(詩氏後漢馬援傳交阯女子徵側嫁朱鳶人詩索有申氏姜姓國申伯之後周有申向喜晉有申書齊)
(申鮮虞申蒯鄭有申侯魯有申繻豐須詳楚有申舟無宇包胥鳴孔子弟子有申棖一作黨齊將申縳吳)
(申胥即伍子胥申陽為河南王韓有申不害漢申培公申輓申咸宋申簒申垣申元吉晉申永魏申儀後)
(魏申徽燕申紹申胤宋有申顔苑公氏漢有主爵都尉公儉見姓)
韓嬰萇(萇音長)
(韓氏周武王子封韓後為晉滅因稱為韓氏晉大夫韓萬曲沃桓叔之子晉滅韓令萬食其地後為氏韓)
(非韓諸公子列僊傳韓終又複姓有韓餘氏韓宣子之後有餘子奔齊為氏漢有韓信安國延夀增昌嬰)
(棱韶魏韓暨晉韓伯字康伯延之後魏韓茂韓子熙唐韓思彦韓愈偓翊後周韓通宋有韓億絳琦忠彦)
(世忠元吉萇宏嬰氏風俗通晉大夫季嬰之後萇萇氏周大夫後漢袁術將萇奴唐萇總五代從)
(簡)
樂制竇
(樂氏宋戴公子衎字樂父玄孫樂毅豫為樂氏其後有樂喜又楚有樂伯晉有樂王鮒樂徵樂霄孔子弟)
(子樂欬鄭有樂耳樂成魯有樂&KR0008;魏有樂羊樂騰燕有樂毅樂間趙有樂乘樂池樂祚漢樂說樂恢樂松)
(樂闈魏樂詳晉樂廣道融隋樂運唐樂彦瑋思晦朋龜宋樂史樂京亮臣制氏漢樂家有制氏世在大)
(樂官後竇氏夏后相有窮之難后緍逃出自竇生少康其氏焉晉有竇犫魏文侯樂人竇公又竇屢漢)
(有竇嬰融唐有竇威德玄易直又竇常牟羣序庠鞏聫珠集五代竇儀儼侃偁僖號五龍)
禮戴慶(慶叶音羌)
(禮氏衛大夫禮孔禮至後漢禮震受尚書歐陽歙之戴氏宋戴公子文之後以謚為氏有戴惡不勝盈)
(韓詩外傳戴晉生見梁王莊子戴晉人漢有戴聖德野崇長樂憑良就恢宏晉有邈逵唐有胄至德叔倫)
(鄭慶氏鬻子湯七佐有慶輔陳有慶虎慶寅晉有慶齊有慶克佐封慶史記趙將慶舍漢禮學有慶)
(普後漢慶鴻慶純避安帝諱改為賀隋有慶整荆軻衛人謂之慶卿又複姓有慶師慶忌慶父三氏見姓)
(苑又見後)
史蒼頡
(史氏周史佚之後子孫以官為氏又有史籕史伯晉有史蘇史趙史黯秦有史顆衛有史朝史狗史鰌其)
(後並稱史氏楚有史皇史禆魏有史起古今人表史舉韓有史疾漢有史高丹史弼史岑史柱國隋史萬)
(歲唐史務滋宋史浩複蒼氏黃帝史官蒼頡之後漢有江夏太守蒼英又姓淮南子蒼吾繞見後頡)
(氏風俗通有頡衛古之賢者)
琴師襄
(琴氏家語琴牢字子開一字子張左傳孟子云琴張列僊傳有琴高吳越春秋陳音曰逄蒙傳楚琴氏)
(師氏晉有師服師曠魯師已師摰師冕師乙師襄師亥師金鄭有師叔楚師祁犂其後皆為氏漢有師丹)
(師史師臨雅琴師氏名中師曠後魏師纂宋師覺授宋師頏渾甫襄氏魯公子遂襄仲子孫以謚為氏)
(又左傳齊有襄罷師襄伊韓非子魏有鄴令襄疵楚有襄彊漢大謁者襄章後漢襄楷風俗通楚大夫襄)
(老之後又複姓公襄氏魯公襄昭見後)
宰我貢
(宰氏周宰孔之後孔子弟子宰予字子我吕氏春秋魯有宰讓淮南子魯宰折睢漢蓺文志農家有宰氏)
(後漢有宰鼂晉孫拯門人宰意貢我氏漢蓺文志墨家有我氏貢氏孔子弟子子其後以字為氏漢)
(有貢禹高帝時亦有貢禹)
子游張
(子姓契以玄鳥生為舜司徒封於商賜姓子周游氏鄭游吉穆公子偃之孫以王父字為氏左傳有游)
(孫伯史記周有游騰魏游楚前趙游子遠前燕游䆳又漢蓺文志有游棣子梁游君公後魏游明根雅肇)
(古唐游重彦宋游酢佀世張氏自軒轅子少昊苐五子揮始造弦寔張網羅掌其職後因氏焉莊子黃)
(帝張若前馬周有張仲晉有張倓老骼趯宋有張匄趙有張孟談魏張儀韓張翠秦張唐漢張耳張良蒼)
(相如釋之湯後漢張湛堪霸純敏酺綱升晉張華唐張行成說九齡東之嘉貞鎬宋張齊賢詠載舜民庭)
(堅浚栻燾九成孝祥觀闡)
楚屈原
(楚氏以國為氏晉趙襄子家臣楚隆後唐楚匡祚宋有楚昭輔建中屈氏楚武王子瑕食采於屈因氏)
(焉屈重屈完屈蕩屈建屈申屈生屈平其後新序楚屈廬韓有屈宜臼宋有屈穀淮南子紂臣屈商後漢)
(屈充屈豫吳有屈晁後魏屈遵唐屈貞筠三輔諸屈漢時所徙宋臨海屈元應原氏周文王之子封原)
(伯其地在河内後為晉所滅遷於冀因稱原氏晉更以原封大夫先&KR0008;號原軫其後亦為原氏又趙同亦)
(曰原同周之采地亦名為原有原莊公襄公原伯魯其後亦命族鄭有原繁陳有原仲孔子弟子原憲原)
(亢原壤趙有原過漢有原涉後漢原展後魏原靈度)
趙荀卿(卿叶乞郎切)
(趙氏周穆王封造父於趙城後稱趙氏晉趙夙弟衰之後趙籍為侯秦趙良漢有趙堯充國廣漢禹後漢)
(有憙歧典孝康燁唐有趙憬宗儒宋有趙普槩抃鼎安仁荀姓國語黃帝子十二姓有荀又文王之子)
(郇伯其後去邑為荀晉有荀息荀林父林父始將中軍稱中行民其弟荀首分族稱知氏趙有荀况荀訢)
(漢有荀彘荀淑爽悦彧北齊荀士遜荀濟卿卿氏風俗通云趙相虞卿之後燕有卿秦後漢有仲遼)
先董賈
(先氏晉大夫先丹木友軫且居縠集古錄後漢先讜今瀘州有先氏去聲董氏本已姓飂叔安之裔子)
(曰董父能擾龍舜賜姓曰董又周大夫辛有二子適晉與籍氏俱董督晉之史籍因為董氏董因董狐董)
(叔董安于董褐皆其後也韓子有董不識漢三老董公董仲舒董子儀董扶蜀漢董允魏董遇後魏董琬)
(文中子董常晉董褐宋董弅耘漢牂柯大姓董氏唐董晉賈氏姬姓國唐叔虞少子公明為賈伯晉滅)
(之後為賈氏晉有賈華賈伯賈辛又狐偃之子射姑食采於賈稱賈佗又齊有賈舉賈寅陳有賈獲趙賈)
(偃漢有賈山誼捐之安國夀護延逵琮彪晉賈疋後魏有賈思伯彛顯度唐有賈耽至賁循㠀宋有賈黃)
(中昌朝黯同晉賈弼撰姓氏簿狀傳子匪之匪之傳子希鏡撰姓氏要狀希鏡傳子執更作姓氏英賢著)
(百家譜執傳其孫冠撰梁國親簿)
後班揚
(後氏五代漢有後匡贊虎班氏楚令尹鬭子文之後子文名糓於菟楚人謂班其子班亦為令尹秦滅)
(楚遷晉代之間因班氏焉漢有班伯彪固超勇唐有班景倩宏揚氏其先出自周伯僑以支庶食采於)
(晉之揚揚在河汾之間漢有揚雄其後也華陰之族從木)
寳慈儉
(寳氏見姓苑因慈氏見急就篇高辛氏才子之後美其宣慈惠和為氏唐慈州因慈氏縣名之儉氏)
(見姓苑)
帥典常(帥所律切)
(帥氏本師氏避晉景帝諱為帥氏晉有尚書郎帥昺唐帥夜光宋有道士率子廉見東坡集典氏魏志)
(有典韋莊常氏黃帝使常儀占月又有常先常從老子師之子有常季齊有常之巫越有常夀過漢有)
(常惠河間中尉常麗後漢有常沖常少魏常林常彫蜀常璩冉閔臣常煒蜀漢常播宋常珍竒後魏常爽)
(景陟後周常善隋常得志唐世系表衛康叔支孫食采常邑因以為氏唐常何衮建敬忠伯達濬謙光南)
(唐常夢錫宋常闕安民秩同又複姓伯常氏莊子伯常騫)
直諒友
(直氏楚人直躬之後漢有直不疑後諒氏戰國策趙辯士諒毅後漢獨行諒輔友氏漢梁冀傳有友)
(通明)
箴諫防
(箴氏風俗通衛大夫箴莊子左傳作鍼其廉反報諫氏風俗通漢有諫忠防氏後漢有防廣為父讎)
清伯夷
(清氏漢歷志考德曰少昊曰清清者黃帝之子清陽也左傳晉有清沸魋古今人表舟人清涓伯氏風)
(俗通云氏於字晉有伯宗子伯州犂宋有伯氏齊有伯氏吕氏春秋伯牙鼓琴注云伯姓楚人孔子弟子)
(伯虔有夷氏論語逸民夷逸周大夫夷詭諸夷采地名邾夷射姑孟子墨者夷之後漢有夷長公莊子)
(夷節楚臣世本云夷牟作矢黃帝臣)
狂接輿
(狂氏左傳宋大夫狂狡韓非子太公望殺狂矞東海居士接氏史記齊有接子三輔決錄有接昕子莊)
(子曰接子之或使左輿氏周大夫伯輿之後後魏有輿珍傳萊大夫正輿子)
列御寇(御音禦)
(列氏風俗通云列山氏之後列禦寇著書吕氏春秋列精子高六國賢人御氏左傳魯有御孫御叔注)
(御叔御邑大夫史記索隱風俗通有御氏為漢司空御史名長卿寇氏風俗通云蘇忿生為武王司寇)
(其後以官為氏後漢寇恂後魏改若口引氏為寇氏有寇讃後周寇雋後梁寇彦卿宋寇凖寇瑊寇庠)
路温舒
(路氏國語妘姓陸終子求言之後别封路廣韻唐世系表姬姓帝摯之後封路以國氏急就篇注路水名)
(在涿郡界居者氏焉吕氏春秋有路說漢有路中大夫路博德充國温舒恭粹賈執英賢傳路中大夫之)
(後以路中為氏魏路蕃後魏路邕唐有路敬淳嗣恭隋路巖宋路振允迪温氏已姓周蘇忿生以温為)
(司寇春秋時狄滅温温子奔衛蘇公之後也國於温故曰温子其後晉取温大夫卻至食采號温季子孫)
(因氏漢有温疥後魏温子昇北齊温君悠漢有温順温序晉温嶠幾唐有温大雅彦博造宋温仲舒益)
(舒氏姓苑云出廬江春秋有舒唐舒鳩舒蓼舒又有龍舒謂之羣舒皆偃姓皋陶後世本云舒鮑偃姓國)
(又云舒任姓後漢舒仲應為沛相又太史令舒承𣑽詩疏有舒瑗唐舒元輿元褒南唐舒雅宋舒亶舒煥)
鄭玄卿
(鄭氏周宣王弟桓公友封畿内咸林子武公徙新鄭其後以國為氏宋有鄭翩孔子弟子鄭國魏有鄭安)
(平韓有鄭彊趙鄭朱韓王鄭昌漢有鄭當時宏吉崇子真興衆玄純唐鄭餘慶珣瑜覃畋後周鄭仁誨宋)
(鄭起文寳戩獬樵俠喬又複姓晉鄭丘緩見後玉玄氏列僊傳玄俗河間人博物志玄石千曰酒宋釣)
(賦有玄淵即蜎淵也後漢宕渠卿佐玄賀南齊玄元度卿氏見姓苑)
段干閭
(段氏鄭武公子共叔段之後風俗通云段干木之後韓有段規段喬漢有段會宗段嘉段仲温段彭段翳)
(段志段熲後魏段承根北齊段韶隋段文振唐段秀實志玄文昌平仲宋段少連又出遼西者鮮卑檀石)
(槐之後晉有段匹磾龕段干氏宋有干犫陳有干徵師吳越春秋干將吳人楚有干象吕氏春秋干辛桀)
(之諛臣又盰氏戰國策盰夷一作干又複姓漢有干已衍見姓苑後漢干吉晉有干寳閭氏出衛國頓)
(丘荀子梁王美人閭娵後漢閭子真蓺文志五行家有閭昭吳廣州刺史閭豐晉閭和後魏閭大肥閭龍)
(駒閭根閭文祖唐宦者閭興貴集賢注記閭知節為詳正學士)
南州潜
(南氏周雅有南仲春秋有南季左傳魯有南蒯南遺論語南容南宫縚字子容衛有南文子楚有南公晉)
(南之威韓詩外傳南假子周書史記篇有南氏唐有南霽雲楚材南卓南巨川州氏國名春秋州公國)
(在淳于縣又周有州邑後属晉以為氏有州綽州賓州侯漢有宦者州輔魏有州泰司馬貞三皇紀州氏)
(姜姓之後宋潜氏見姓苑臨川人有潜敷)
東里居
(東氏舜七友東不訾漢蓺文志兵家有東父居里氏晉里克里鳧須鄭里析魯里革太史克也氏漢)
(有粤桂林監居翁東城侯居服)
嗣羲獻
(嗣氏風俗通云衛嗣君後唐神策將嗣先審秦羲氏風俗通云堯卿羲仲之後獻氏風俗通云大夫)
(有獻則見戰國策)
紹充符
(紹氏見姓苑韓子宋有紹績昧古充氏出周官充人之後孟子弟子充虞急就篇注仙人充尚之後見)
(史記封禪書人符氏魯頃公之孫雅仕秦為符璽令因氏焉琅邪後漢有符融蓺文志符載唐忠義傳)
(符令竒)
懿閔騫
(懿氏左傳陳有懿氏衛有懿氏因姓以名城秦錄有懿横後秦吏部郎閔氏魯閔馬父閔損漢閔仲叔)
(堪林純業貢閔鴻後魏閔弼閔湛唐閔頊包騫氏閔子騫之後後漢騫宏吐谷渾視熊博士騫唐相騫)
(味道集賢注記處士騫無哲)
偉黔婁(婁叶力俱切黔其炎切)
(偉氏後漢有光禄勲偉璋蓺黔氏吕氏春秋黔如作慮首禮記齊黔敖列女傳文志齊隱士黔婁齊威)
(王臣有黔夫後漢方與人黔陵發婁氏邾婁國之後又遂國有工婁氏漢有婁敬婁唐世系表出姒姓)
(夏少康裔孫東樓公封杞子孫食邑於婁因以為氏後漢玄儒先生婁壽又後魏改伊婁匹婁一那婁氏)
(為婁氏有婁悅北齊有婁昭定遠唐有婁師德五代婁繼英宋婁機)
仰閎散
(仰氏見姓苑吕氏春秋舜時仰延益瑟八絃為二十五弦吳越有寧國節度使仰仁詮宋仰忻以孝稱)
(閎氏急就篇注云本周之閎人一云周閎夭之後漢佞幸有閎儒散氏古今人表女皇堯妃散宜氏女)
(複姓也周有散宜生書注散氏宜生名)
欽雋疏(雋粗兖切)
(欽氏見姓苑作雋氏漢有雋不疑雋舍廣疏氏漢有疏廣疏受亦疎後漢黨錮傳有疎耽曾孫孟達)
(自東漢避難元城去疎之足為束氏)
養吾真
(養氏楚邑名以為氏有養由基鄧有養甥後漢五行志養奮字叔高又孝子傳吾氏漢有廣陵令吾扈)
(吳有吾粲晉有吾彦大真氏漢有太尉長史真祐太醫令真欽北史百濟姓有真氏宋真德秀本慎氏)
(避諱改)
遂昔初
(遂氏左傳舜之後封遂國在濟北四族有須遂氏漢有遂義昔氏漢有烏傷令昔登唐有登科記昔安)
(仁昔豐初初氏見姓苑宋有暐初虞世)
卑管晏(管一作筦)
(卑氏風俗通鄭卑諶之後漢北平太守卑躬議郎卑整史通西域胡人有卑氏魏遼東將卑衍管氏周)
(文王子管叔之後齊有管至父管夷吾管于奚管脩管穆戰國齊有管燕魯有管周父楚有筦蘇漢有筦)
(路魏有管寧管輅後魏管怙宋管師仁師常宋晏氏齊公族有弱嬰圉父戎氂漢有晏稱唐晏封晏殊)
(敦復)
訾孫吳(訾音貲)
(訾氏國語晉范宣子家臣訾祐漢有樓虛侯訾順後漢訾寳宋有訾虎河東將姓苑齊人本蔡氏唐有訾)
(亮訾嘉珍桂州有訾家洲見柳文夫孫氏衛武公子惠孫曾耳為衛上卿因氏焉有良林父楚有孫叔)
(敖齊有孫書孫臏吳有孫武漢孫寳魏孫該晉孫楚綽唐孫思邈逖樵宋孫何覺洙吳氏周太王子太)
(伯封吳其後為氏魏有吳起漢有吳芮吳公漢良雄祐晉隱之唐兢融宋吳育充奎遵路棫芾趙孟姚吳)
(廣女舜之後史記索隱舜後封虞虞吳音相近故舜後亦姓吳)
洛中程
(洛氏南涼洛肱後魏有宫官洛齊虎賁洛子淵邑中氏吕氏春秋中尚魏公子牟之後魏得中山以之)
(風俗通漢少府中京戰國策秦有中期史記中旗鄭程氏本重黎之後周有程伯休父因為氏又晉程)
(荀驩曾孫程季之子又有程嬰韓詩外傳齊程本子秦程邈漢程不識貨殖傳程鄭魏程昱後魏程駿吳)
(程普唐程知節異務挺千里晏宋程琳顥頥迥大昌瑀)
眉山蘇
(眉氏少儀外傳有眉浩山山氏周有山師之官掌山林後以官為氏一云烈氏之後晉有七輿大夫山)
(祈王莽封山遵奉皋陶後列仙傳山圖隴西人後漢山冰山昱晉山濤簡遐宋山謙之後魏有山偉唐山)
(行章又複姓大山稽黃帝師國蘇氏已姓昆吾之後蘇忿生為周司寇後為氏戰蘇秦代厲燕有蘇射)
(秦有蘇涓漢有蘇意蘇建蘇武後漢蘇章魏蘇則西魏蘇綽北齊蘇瓊列仙傳蘇躭唐蘇味道瓌頲源明)
(冕宋蘇易簡舜欽紳頌洵軾轍安世庠)
談論既
(談氏晉有征東將軍談巴唐長洲尉談戭又談皎高州首領談殿宋有談鑰論氏西秦有論叔達唐有)
(論惟明吐蕃相號大論其大族祿東贊父子世居其位因以官為氏其孫歸唐故中國有武威論氏蕃將)
(論弓仁惟貞惟明宋有論程既氏吳夫既王之後)
悦忻如
(悦氏前燕悦明悦希悦綰後燕悦真南燕尚書悦壽忻氏見姓纂如氏衛有如耳魏有如姬漢貨殖)
(有平陵如氏魏有如淳又後魏如羅氏改如氏王莽漙諫大夫如普)
濁猗頓
(濁氏漢貨殖傳濁氏以胃脯而連騎元后傳掖庭令濁賢猗氏河東縣名貨殖傳有猗頓頓氏出頓)
(子國秦有頓弱魏華佗傳有頓子獻廣州先賢傳有頓琦宋有頓起)
賤陶朱
(賤氏風俗通漢有北平大守賤瓊其陶氏陶唐氏之後或單稱陶又虞閼父為周陶正後亦為氏又成)
(王封唐叔殷民七族亦有陶氏周司徒陶叔風俗通云陶氏於事晉有陶狐漢有陶舍陶青陶謙晉陶侃)
(回陶潜梁陶宏景唐陶沔公達又宋陶穀本唐氏避石晉諱改又陶弼朱氏急就篇注舜臣禾虎之後)
(廣韻本自高陽後周封于邾後為楚所滅子孫去邑氏朱焉又後漢朱腪傳東觀記曰其先宋微子之後)
(以國氏周衰諸侯滅宋犇碭易姓為朱論語逸民朱張齊有朱毛魏有朱亥朱倉楚有朱英莊子朱泙漫)
(漢有朱建家買臣邑雲傳宇贛穆浮輔雋㝢震魏朱鑠後魏渴燭渾氏改朱氏唐有朱敬則子奢宋有朱)
(壽昌光庭長文震熹又複姓公朱氏楚大夫朱高見後又邾氏梁將軍邾菩薩)
俠便儇(便房連切)
(俠氏韓相俠累之後見急就篇子便氏漢恩澤侯表有便樂成枚乘七發便蜎即蜎也儇氏國語司)
(空季子曰黃帝之子二十五宗其得姓者十四人為十二姓儇其一也)
權利移
(權氏出自殷武丁之子封權南郡當陽權城是也周衰入楚為權氏姓苑云楚武王使闘緡尹權後以為)
(氏居天水後漢有左輔都尉忠苻秦有權翼後周權景宣唐有權皋子德輿又有權萬紀寅獻若訥宋有)
(權邦彦利利氏漢有利幾利乾史記功臣表[車犬]侯利倉宋有師道今建昌軍有之利元吉見朱文公集)
(良移氏風俗通漢有宏農太守移齊公子雍食采於移其後氏焉)
譽淵生
(譽氏晉有平原太守譽粹頃淵氏世本有齊大夫淵湫又複姓子淵氏左傳齊公之孫子淵捷見後)
(生氏見姓苑)
計鼂危
(計氏粤有計然濮上人史記文子姓莘名妍文子其字也號曰計然吳越春秋作計&KR1165;一號計研後漢有)
(計子勲宋有計用章有功衡常鼂氏風俗通衛大夫史鼂之後漢有鼂錯亦晁中侍鼂閎後魏鼂崇晁)
(清唐晁良貞宋晁迥宗慤補之說之詠之公武危危氏南唐危全諷吳越危仔倡更姓元氏宋危整稹)
審富貴
(審氏出周司空属官王審曲面勢者漢審食其後漢審忠審配魏審固富氏周大夫富長富辛鄭大夫)
(富子衛富術楚富摰趙富丁後漢陳留太守富宗唐富嘉謨福信宋富弼孫直柔貴氏出自陸終之後)
(風俗通漢廬江太守貴遷)
安佚遺
(安氏風俗通云漢有安成為太守後漢末有安息國王子世高入朝因居洛陽後秦安鸞後魏安頡安原)
(唐安金藏李抱玉本武威安氏賜姓後唐安重誨胡人宋有安德裕守亮燾丙佚氏左傳鄭有佚之狐)
(家遺氏魯季氏臣南遺之後)
萬鍾祿
(萬氏孟子弟子萬章漢魯國萬生後漢萬脩又有萬或晉長沙太守萬嗣宋萬幼宗燕萬陵後魏萬安國)
(代人隋萬寳常唐萬敬儒國俊宋萬適皓鍾氏楚有鍾儀鍾建列子有鍾子期漢有鍾元鍾鍾興魏有)
(鍾繇晉有鍾雅唐世系表楚鍾離昩次子接居潁川長社為鍾氏唐有鍾紹京鍾傳南齊鍾嶸五代吳有)
(鍾泰章有祿氏紂子祿父之後宋祿禧為吳䂀用)
印鈕纍
(印氏鄭穆公子宋子印其孫印叚以為氏子印癸又鈕氏見姓苑吳興人東晉有鈕舀陳章后本姓鈕)
(有鈕氏隋有紀回以孝稱子士雄纍氏晉有七輿大夫纍虎)
守不變(不甫鳩切)
(守氏見姓苑變不氏晉有汲郡人不凖氏見姓苑)
寧寒饑
(寧氏與秦同姓秦襄公曾孫謚寧公支庶因以為氏史記寧越趙人吕氏春秋楚有寧國一曰寧寗本一)
(姓衛寗俞之後史記寧成作寗成游寒氏左傳寒浞吕氏春秋寒哀作御寒風相馬漢俠傳寒孺後漢)
(有寒朗晉地有寒氏史饑氏左傳周分康叔殷民七族有饑氏記西伯伐饑同)
處顔冉
(處氏史記趙有處子漢蓻文志法家風俗通漢有處興晉潁川處穆又複姓韓詩外傳陳之富人處師氏)
(封顔氏魯伯禽支庶食采顔邑因著族又顓頊之後邾邾武公名夷父字顔公羊傳謂顔公其後稱顔)
(孔子弟子顔氏八人回為四科之首有顔無繇幸高祖之僕噲何魯有顔闔顔丁鳴息羽齊有顔庚衛有)
(顔讎由趙有顔最莊子顔成子游戰國有顔率顔斶漢有顔駟顔異安樂魏顔斐晉顔含宋有顔延之南)
(齊顔見遠北齊顔之推後周顔之儀唐顔師古杲卿真卿宋顏大初復冉氏魯有冉會冉猛冉豎孔子)
(弟子冉耕冉雍冉求冉季冉孺漢冉宏冉璆顔師古曰今䕫州開州首領多姓冉西南夷冉種也唐冉仁)
(德)
遇皋䕫
(遇氏風俗通漢有遇沖東皋氏皋陶之後越大夫皋如韓詩外傳有皋魚漢平中尉皋丹漢有皋宏皋)
(伯通吳郡人陳有皋文奏有䕫氏芊姓國熊繹六世孫熊摯自棄於䕫其子孫功王命為䕫子後以國)
(為氏吕氏春秋孔子學於䕫靖叔趙有䕫騰䕫安燕有䕫逸)
衛蘧寗
(衛氏姬姓文王子康叔封衛其後以國氏宋有衛平秦有衛先生號漢有衛綰青衛胠毋擇廣衡後漢衛)
(宏衛羽衛兹魏衛臻恂晉衛瓘玠展後魏衛冀隆隋衛文昇唐衛次公大經包伯王北漢衛融宋衛膚敏)
(涇徐蘧氏衛有蘧瑗宋有蘧富獵後漢中常侍蘧政宋州典籖蘧法生又璩氏唐登利記有璩抱朴)
(寗氏衛武公之後有寗跪速俞殖喜又齊有寗戚周有寗越漢有寗成寗壽寗乘列仙傳寗封子為黃帝)
(陶正隋欽州刺史寗猛南平渠帥有寗氏唐有寗原悌嘉勖宋有寗子儀)
殷箕微
(殷氏商子姓盤庚遷殷於是殷商兼稱武王克紂子孫分散以殷為氏又殷水在潁川居者亦以為氏吕)
(氏春秋殷整甲戰國策衛殷順且秦有殷通漢有殷仲殷廣德殷周崇陶肅謨晉有殷浩仲堪宋殷景仁)
(後魏殷紹唐有殷開山仲容踐猷寅侑文圭又複姓史記子性分封有北殷氏箕氏殷有箕子箕國名)
(左傳晉有箕鄭箕遺箕襄箕邑名太原陽邑新序魏有箕季王莽傳漢有箕閎周勃傳箕肄臧荼將箕肆)
(晉代將軍箕澹微微氏殷有微子微仲微國名左傳魯有虎牧誓微人國在巴蜀)
展禽是
(展氏魯孝公子字子展孫無駭以字為展氏後有展禽展喜展莊叔展瑕展玉父又吳大夫展如彪漢有)
(展隆後魏改輾遲氏為展氏隋有展子度禽禽氏魯有禽鄭秦有禽息墨子弟子禽滑釐漢有慶禽堅)
(又是氏吳有是儀唐有是光賜姓齊氏見集賢記注)
洩冶非
(洩氏鄭有洩駕陳有洩冶魯有洩聲子吳有洩庸亦作泄魯有泄柳趙有泄釣衛有泄姬漢有泄公冶)
(氏左傳魯有冶區夫衛有冶厪非非氏栢翳之後有非子漢有大司農調)
尚父吕
(尚氏吕望為周武王大師號尚父其後以為氏戰國策韓有尚靳漢有尚但尚長蜀漢尚充唐有尚馳尚)
(衡方技傳尚獻甫宦者傳尚衍尚國忠又蕃將尚可孤尚延心宋尚霖父氏吕氏春秋吳有父之儀)
(吕氏姜姓四岳為禹心吕之臣賜氏曰吕吕尚其後也世本吕任姓又晉吕錡吕相本魏氏戰國周相吕)
(倉齊相吕禮秦相吕不韋楚吕臣漢吕季主步舒吳有吕蒙岱唐有吕元膺諲才渭温延祚宋有吕端餘)
(慶誨蒙正夷簡公著大防大臨祖謙頥浩夏卿)
阿衡伊
(阿氏風俗通阿衡之後又後魏阿伏千氏改阿氏衡衡氏其先伊尹阿衡之後因而氏焉漢衡咸衡方)
(胡唐衡方厚衡守直宋衡規史伊氏商伊摯伊陟其後為氏漢儒林傳有伊推御中丞伊嘉王莽封伊)
(玄奉伊尹後魏伊馛北齊伊長游後蜀漢有伊籍唐有伊慎伊超後蜀伊審徵皇甫謚云堯初生寄於伊)
(長孺之家)
廉藺壯
(廉氏孔子弟子衛人廉絜趙有廉頗韓詩外傳越有廉稽漢廉襃丹范忠魏廉昭唐廉坦宋廉正臣廉布)
(焉藺氏晉穆公之後韓獻子玄孫康食邑於藺因氏趙有藺相如漢馬后母藺夫人王莽傳有藺包唐)
(藺果唐尚藥直長藺復珪右武衛將軍藺謩并州長史藺仁基又藺興粲壯氏國語晉大夫壯馳兹)
良平竒
(良氏鄭穆公子去疾字子良孫良霄以字為氏後漢有良賀王莽傳羌豪良願平氏齊晏平仲之後漢)
(有平當子晏王莽傳有平憲燕有平規北齊平鑒唐有平任在安祿山幕府平曾平貞眘平善政平致美)
(車竒氏後魏改竒斤氏為竒氏高種有異竒斤氏後魏竒道顯)
耿鄧奮
(耿氏耿在河北祖乙所都居者以為姓又耿國姬姓晉滅之其後亦稱氏又晉以耿賜大夫趙夙亦為氏)
(漢有耿壽昌育豐後漢有耿弇純唐耿仁智湋宋耿傅南仲秉鄧氏曼姓國其後為氏一云殷王武丁)
(封叔父於河北為鄧侯因氏焉楚有鄧析陳有鄧元漢有鄧弱鄧公鄧平鄧馮禹彪魏鄧艾晉鄧攸騫粲)
(遐漢有鄧氏官譜後魏鄧淵苻秦鄧羌唐有鄧世隆景山惲宋有鄧潤甫名世肅奮氏楚有奮揚)
馮汲遲
(馮氏其先本歸氏又畢公高之後食采馮氏因命氏鄭大夫有馮簡子齊有馮驩魏有馮離趙有馮忌韓)
(有馮亭秦有馮章馮母擇去疾勃劫漢馮唐奉世商異衍勤魴緄良晉馮懷後魏馮元興隋馮慈明唐馮)
(宿五代馮道宋馮拯元京時行康國汲汲氏衛人漢有汲黯後漢汲廉晉羣盗汲桑後魏固唐汲嗣宋)
(汲靖女遲氏商書遲任古賢人王莽時平原子遲昭平晉湘東太守遲超)
依於義
(依姓國語黃帝之子十二姓有依於於氏黃帝臣於則造履漢功臣表涉安侯於單唐初士澄以魏州降)
(義氏商書有誼伯古今人表云義伯漢有義縱博士義倩吕氏春秋周威公得義蒔而禮之唐有義逸)
俟厥時
(俟氏漢蓺文志儒家有俟子又後魏俟奴氏改俟氏複姓俟分氏高車姓厥氏京兆人見姓苑漢賜衡)
(山王妾厥氏衡山王賜傳美人厥姬祖時氏世本子姓孟子齊有時子魏有時苗晉時延隋時德叡唐)
(時常春孝子傳時惠珣唐未時溥宋時彦時俊時瀾)
巢由隱
(巢氏有巢氏之後堯有巢父又國名巢伯殷諸侯左傳楚有巢牛臣後漢司空巢堪宋巢尚之隋巢猗又)
(巢元方著病源唐巢孝儉宋巢谷之由氏秦相由余之後又楚大夫王孫由于有忠勇節楚人亦謂其)
(族為由氏風俗通漢有由章蕃隱氏風俗通漢有隱翁吳有隱)
彭薛歸
(彭姓陸終子曰籛封於大彭謂之彭祖楚有彭仲爽彭名彭生彭陽孟子弟子有彭更莊子有彭蒙韓子)
(有彭喜漢彭越彭宣後漢彭寵彭閎彭璆唐彭景直宋彭乘汝礪思永龜年薛氏世本任姓夏奚仲封)
(薛周有薛侯其後為氏宋有薛居州趙有薛公越絶書相劒薛燭列子薛潭漢有薛澤薛廣德薛宣薛方)
(薛包吳薛瑩後魏薛聰隋薛道衡唐薛收元超稷逢存誠宋薛奎居正田季宣歸姓春秋胡歸姓國魯)
(昭公母齊歸唐有歸崇敬登融)
諶靖虛
(諶氏見姓苑南豐集有諶郎中靖靖氏齊靖郭君之後風俗通又云單靖公之後隋德玄唐靖君亮號)
(陳留八俊涇州别駕隋延五代靖長官靖&KR0008;虛氏見姓苑說苑有虛子羔)
道勝肥
(道氏國名左傳楚有道朔漢勝氏吕氏春秋勝書說周公戰國策齊有勝股目蓺文志兵技巧有公勝)
(子後肥氏白狄國名趙有肥義漢有肥親黥布將肥銖)
集翁孺
(集氏風俗通漢有外黃令集一灼翁氏漢貨殖傳翁伯販脂墨子夏后開使翁難乙白若之龜唐翁承)
(贊宋翁彦深蒙之孺孺氏論語魯人孺悲唐少室山人登注龍虎篇)
臨園池
(臨氏公羊傳魯有臨南後漢臨孝存前趙臨深隋臨孝恭園氏風俗通云氏於四皓有園公陳留志園)
(庾襄邑人號園公列仙傳有園客宋池氏風俗通漢有中牟令池瑗又有池仲魚池聖夫)
賓旅滿
(賓氏周有賓滑賓起齊有賓胥無賓媚人蠻旅氏漢功臣表有旅卿旅罷師滿氏風俗通荆有瞞氏)
(音舛變為滿一云陳胡公滿之後莊子有滿苟得漢有滿昌滿宣滿黔滿殷魏有滿寵晉有滿奮梁滿騫)
(唐滿存宋滿中行)
征繇希(繇音遙)
(征氏列僊有征伯僑見司馬相如大人賦宋登科記有征復處士征君見荆公集繇氏咎繇之後漢有)
(繇延策希氏三輔決錄希海字子江戰國希寫見趙建信君又有希卑)
頌難老
(頌氏見姓苑有難氏百濟人子老氏宋戴公五世孫老佐韓子魏老儒史記老姓李名耳謚曰𥅆又)
(複姓老萊子著書列子師老商氏宋宦者有老氏)
湛毋為
(湛氏後漢大司農湛重晉湛方生陶侃毋湛氏梁湛僧智海珍又複姓湛盧氏見後毋氏毋丘或為毌)
(唐集賢學士毋煛右補闕毋景五代蜀相毋昭裔宋有毋守毋湜沆為氏風俗通漢有南郡太守為昆)
(後趙始平人為勖後魏改大洛稽氏曰為氏又複姓公為氏魯昭公子公為之後魯士官公為珍見後)
籛聃偓(籛音箋)
(籛氏姓苑云彭祖姓籛名鏗鄭聃氏周文王子𥅆季後以國為氏左傳周有聃啟有聃伯鄧有𥅆甥)
(偓氏列僊傳偓佺廣韻韋昭云姓偓槐里採藥父也)
曼壽期
(曼姓春秋鄧國左傳鄭有曼伯又複姓曼丘氏漢韓王信將曼丘臣見後壽氏吳王壽夢之後左傳吳)
(有壽越壽於姚又魏有壽餘後漢有壽光世王莽傳有壽良期氏風俗通有期)
言未悉
(言氏孔子弟子吳人言偃字子游氏唐吐蕃傳尚恐熱姓未名農力)(悉氏)(春未秋)
(神農師悉諸新序云悉老)
庶類别(别筆列切)
(庶氏衛公族以非正嫡號庶氏禮記子思之母庶民之女也又春秋邾庶其來奔其後亦為庶氏類氏)
(見姓苑别别氏見姓苑揚州人漢蓺文志有成子望軍氣宋有别之傑)
繡繒羅帛絺葛越
(繡氏漢游俠傳有繡君賓有繒氏史記禹姒姓其後分封有繒氏春秋作鄫魯鄫鼓父史記鄭司城繒)
(賀漢功臣表有繒賀注羅氏顓頊後封於羅今房州也子孫以為氏左傳羅熊姓又複姓秦有大羅洪)
(世本夏有武羅其後氏焉周大羅氏掌鳥獸其後氏焉羅國為楚所滅其後號羅侯氏漢貨殖傳羅裒蜀)
(漢羅憲晉有羅含企生後魏羅結唐有羅珦讓士信道琮隱虬鄴衮宋羅處約從彦適時板楯蠻七姓有)
(羅大帛氏宋帛産之後彦見韓非子詩釋文帛妙子授毛公漢侍中謁者帛敞後漢有帛意帛宣馬援)
(名馬式依帛氏口齒水經注晉有帛仲理神僊傳有帛和又龜兹王帛純宋帛氏奴絺氏周有絺邑在)
(野王縣以邑為氏晉知伯臣有絺疵光葛氏本國氏漢有葛嬰後漢有潁川太守葛興葛晉有葛洪列)
(仙傳葛由唐葛福順宋葛勝仲邲芊越氏史記晏子傳有越石父越句踐之後國語姓之别國)
練染紅采素赤白
(練氏見姓苑通染氏石晉時有染閔采氏風俗漢有度遼將軍采皓)(紅氏見廣韻素氏後魏并)
(州刺史素延人赤氏見姓苑吕氏春秋赤冀作臼列仙傳赤斧巴白氏出姬姓有白乙丙其後為氏)
(裔孫白起周白圭漢白生白光白落北齊白建唐白居易敏中)(白嬴晉漢中人德元光士讓)
(明逹吐谷渾白義成五代吐谷渾酋長白承福南唐白昌裕宋白常白時中又複姓有白公氏楚白公勝)
(之後)
綸絮緜布禇衣服(絮女居切)
(綸氏魏遼東將軍綸直傳絮氏漢張敞傳有絮舜緜緜氏孟子齊有緜駒左魯有緜房生晉張方以)
(思為腹心後魏改爾緜氏為綿氏子布氏晉陶侃傳有江夏布興又複姓姑布氏姑布卿相趙襄子荀)
(子注或本無姑字禇禇氏禇師官名也衛有禇師圃禇師子申比宋有師叚共公子其後為氏又周有)
(禇氏之地居者亦因為氏漢有禇大禇少孫禇廣禇鳳晉禇裒陶南齊禇淵梁禇翔仲都隋禇暉唐有禇)
(亮遂良無量載璆南唐禇仁規者衣氏見姓苑中庸注齊人言殷聲如衣今姓有衣殷之胄與服氏)
(漢蓺文志易傳有服光後漢服虔戰國策客有見人於服子列僊傳服閭)
韋帶皮冠襃逢掖
(韋氏出自顓頊大彭之後夏封其别孫元哲於豕韋苗裔以國為氏因家彭城漢楚太傅韋孟遷魯其後)
(賢玄成為相後漢韋彪吳韋昭梁韋叡後周韋孝寬唐韋挺承慶嗣立貫之處厚述皋丹應物宋韋淵關)
(中郡姓韋裴柳薛楊杜首之魏帶氏六國有帶他和皮氏漢有皮揚皮容皮常後皮豹子北齊皮景)
(周書史記篇有皮氏戰國策趙有皮相國晉有皮初皮沈皮素宋皮延宗唐皮日休宋皮仲容冠氏列)
(僊傳有冠仙古玩切風俗通古賢者鶡冠子之後古丸切襃氏姒姓國禹後因國為氏見史記逢氏)
(陳有逢滑秦有逢孫齊有逢丑父楚有逢伯吳有逢同左傳無音穆天子傳逢固列子秦人逢氏掖氏)
(見廣韻)
弁茀履綦囊被襲(茀府勿切)
(弁氏左傳晉有弁紏欒紏也魯卞莊子東方朔傳作弁前趙弁廣茀氏左傳晉有茀翰胡古今人表有)
(茀肹即佛肸也音弼綦履氏見姓苑史記晉宦者履鞮綦氏見姓苑宋崈禮又後魏改綦連氏為綦)
(氏有綦雋隋有綦良綦公順被囊氏齊大夫囊帶楚公子貞字子囊其孫囊瓦氏吕氏春秋鄭有被)
(瞻古今人表有被雍漢有九江被公能為楚辭七襲氏後漢益州將襲肅宋有襲蓋卿風俗通賨人姓)
(有襲)
旃毳屏幕裘緯幅(屏步丁切)
(旃氏見姓苑又複姓乙旃氏高車十二姓後魏改叔孫氏毳氏見姓苑屏氏晉邑趙括號屏括屏季)
(夫幕氏國語注虞幕舜後幕姓見廣韻韻裘氏衛大食采於裘氏邑亦官名後以為氏廣又云本姓)
(仇避讎作裘姓纂會稽有之裘承詢十九世同居緯氏見廣韻幅氏見廣韻)
金鑪玉瑞璯琯璛(鑪音慮玉音肅璯音快)
(金氏金天氏之後漢有金王孫日磾匈奴休屠王太子因祭天金人賜姓金氏其後有金安上敞金尚金)
(禕北齊金祚秦金熙本東胡種又吳越避諱改劉為金新羅王金氏高麗人金行成唐上虞令金堯恭宋)
(金安節况鑪氏左傳楚有鑪金又作鑪氏玉氏後漢司徒玉京兆人瑞氏見姓苑璯見廣韻)
(琯氏見廣韻璛氏見廣韻)
桮甌斛盎盂瓶壺(桮布回切)
(桮氏漢有桮育歷志安陵人治終始爰盎傳棓生音桮秦時賢士善術者甌氏見姓苑斛氏北齊有)
(斛子慎晉盎氏見姓苑夫盂氏盂衛晉邑名左傳衛有盂黶孟丙為盂大廣韻作盂丙瓶氏風俗)
(通漢太子少傅瓶守後趙錄有北海瓶子然國壺氏史記晉文公臣壺叔莊子壺子漢有壺遂充信史)
(記衛壺黶後漢壺崇)
鈞鑄鐵鑚錡鎐殳(錡魚綺切鎐音鏃集韻字作鉐鄧元亞姓氏書亦作鎐)
(鈞氏風俗通云楚大夫元鈞之後漢侍中鈞喜云鑄氏吕氏春秋漢武帝封皇帝之後於鑄廣韻又堯)
(後國為氏左傳臧宣叔娶于鑄鐵鐵氏隋有鐵士雄又複姓赫連勃勃改其支庶為伐氏匈奴有鐵弗)
(氏苑鑚氏吕氏春秋有鑚荼魏惠王將又有&KR0008;氏見姓先賢傳漁陽人&KR0008;授二字音同錡氏周分康)
(叔以殷民七族有錡氏戰國策韓有錡宣漢蓻文志有錡華後漢有錡嵩鎐氏出彭城殳氏舜典有)
(殳斨宋明帝時有殳季真)
鐔鈄鍼銚刈把鉏(鐔音尋鈄他口徒口切鍼其廉切銚音姚把蒲巴切鉏仕居切)
(鐔氏後漢有鐔顯蜀漢太常鐔承宋上洛太守鐔長生鈄氏見姓苑吳越鈄滔見十國紀年通鑑鍼)
(氏魯鍼巫氏鍼季秦三良有鍼虎衛有鍼莊子陳有鍼子鍼宜咎銚氏後漢有銚期韋昭曰銚國名)
(刈氏見姓苑宋有刈懷又把氏杞東樓公之後避難改西魏襄州刺史把秀複姓把利氏党項鉏氏)
(晉有鉏麑魯鉏商又複姓公鉏氏左傳魯有公鉏極公彌曾孫見後)
刁鐸戈祋劉銳瞿(刁音凋祋都外切)
(刁氏齊豎刁之後漢有戊巳校尉刁護貨殖傳刁間後漢刁韙刁榮吳刁嘉刁玄晉刁恊後趙刁膺後魏)
(刁雍刁沖北齊刁柔南唐刁彦能衎宋刁約漢鐸氏左傳齊有鐸父晉有鐸遏寇新序晉有鐸鳴蓻文)
(志楚太傅鐸椒祋戈氏史記禹姒姓後分封有戈氏祋氏後漢有諷陳忠傳尚書令祝諷祝或作祋)
(也劉氏陶唐氏之後劉累學擾龍事孔甲范氏其後左傳晉有劉難漢高祖堯之裔唐劉子玄撰家史)
(推漢為陸終苗裔非堯後又周大夫食采於劉有劉康公夏摯卷又漢婁敬項氏賜姓劉又劉淵本匈奴)
(河南劉氏羅辰之後又後魏改獨孤氏為劉漢劉德向般寬寵昆魏劉邵廙晉劉寔毅頌宏琨宋劉穆之)
(隋劉焯炫唐劉晏蕡宋劉温叟敞邠恕安世摰史銳氏齊有銳司徒主銳兵者又見姓苑鮮卑有御中)
(丞銳管俗瞿氏王僧孺百家譜云裴桃兒娶蒼梧瞿寳女風通漢南太守瞿茂梁有瞿延唐有瞿稹安)
(祿山將瞿伯玉辰溪童子瞿柏庭升仙又瞿令問會稽典錄永寧女瞿素宋長沙瞿景鴻又複姓有瞿雲)
(氏西國姓世說注僧伽提婆罽賓人姓瞿曇氏唐太史監瞿曇悉逹唐蓻文志瞿曇謙歷志有瞿曇譔)
旗罕函介剡革渠(革音棘剡音琰函音咸)
(旗氏齊卿子公孫竈子施字子旗之後漢九江太守旗光罕氏鄭穆公子字子罕其孫罕虎以為氏又)
(晉有罕夷介函氏漢有豫章太守函熙以官為氏盧介氏晉有之推吳有方士介象又春秋有介葛)
(介國名搜神記吳介琰贈剡氏見廣韻氏革氏漢功臣表有革逹唐李白詩革處士渠左傳衛有)
(渠孔渠子周有宰渠伯紏漢有尚方監渠穆莊子齊有渠公)
弋射㢳弓羽弭弦(㢳音盧)
(弋姓詩孟弋公穀春秋定弋姓苑出河東蒲州有弋氏宋淳化中御史弋子元又複姓弋門氏見姓苑)
(射氏漢歷志典星射姓三輔決錄云漢末大鴻臚射咸本姓謝名服天子以為將軍出征姓謝名不服不)
(祥改為射後漢天文志清河相射暠吳有射慈隋志射氏撰禮記音義隱㢳氏史記功臣表盧卿索隱)
(曰漢表姓㢳㢳即盧古㢳弓字弓弓氏魯大夫叔弓之後漢有安陵人弓林光祿勲祉晉江夏太守弓)
(欽唐弓志元洺州司馬弓嗣業羽羽氏鄭穆公之後羽頡子羽孫又後魏羽弗氏改氏漢曹參擊羽嬰)
(於昆陽有弭氏三輔決錄有弭生字仲升宋有弭德超後漢弭彊弦氏以國為氏風俗通云弦子後)
(齊有弦多弦施章弦商鄭有弦高晉有弦超)
車輦鉤轅膠漆堅
(車氏黃帝使車區占星氣漢有車令蓻文志有車忠田千秋以年老朝見得乘小車出入宫禁中因號車)
(丞相子孫氏焉後漢車成車胄吳有車浚晉有車永濟車允灌齊有車僧朗前秦車頻後秦車普後魏改)
(車焜氏為車有車伊洛又複姓齊有車門遽氏輦氏見姓苑鉤氏左傳有吳句卑音鉤蜀有句避宋)
(高宗諱或改為鉤又複姓有無鉤氏出自楚見後轅轅氏亦作袁陳胡公之後轅濤塗頗咺漢有轅生)
(固轅終古轅豐轅寄生守膠氏殷膠鬲之後漢有膠倉漆氏家語汪芒氏封隅之山周為長翟古有)
(漆沈為晉相唐漆朗之堅氏後漢有堅鐔漢酷吏傳燕趙間有堅盧)
軤軲軫乘訇長阡(軤音呼軲音枯乘食證切訇呼宏切)
(軤氏見廣韻仁軲氏見字統乘軫氏廣韻吳縣有之集古錄陳果妻軫靜緣氏漢儒林傳有乘宏)
(百官表有乘昌又齊幸臣乘距益州太守乘勝吳興人乘奥撰帝王世紀漢衡山王賜后乘舒吕氏春秋)
(乘雅作駕南齊乘公濟通鑑晉秦州流民訇氏)(訇氏蜀錄關中流人訇琦長氏論語長沮孟子長息)
(左傳晉大夫長武子衛有長牂後漢卭人長貴阡氏唐有阡能卭州牙官紀云卭州蠻)
橋泉運漕杭舟船
(橋氏黃帝葬橋山羣臣追慕守冢不去者因以橋為氏漢儒林傳橋庇橋仁貨殖傳橋桃孔叢子橋子良)
(後漢橋玄橋瑁橋扈蜀橋贊唐橋公山橋寳明改泉氏世本泉任姓姓苑吳全琮之後暉食封白水焉)
(宋明帝泉美人後周泉仚唐泉彦宗又高麗蓋蘇文姓泉氏子泉男生子獻誠運氏見姓苑漕氏漢)
(游俠傳西河漕中叔子少游以俠聞國杭氏出姓苑杭州有此姓舟氏虢大夫舟之僑語舟人國名)
(見船氏姓苑)
茨壘苫堵泥辟垣(苫失廉切辟音壁堵音者或丁古切)
(茨氏後漢茨充字子河又複姓茨芘氏晉有茨芘仲壘氏涼酒泉太守壘澄本姓裴氏苻秦梓潼太守)
(壘襲又複姓有中壘氏堵苫氏左傳魯有苫夷季氏家臣堵氏鄭有堵叔喻彌堵女父堵狗泥氏)
(見姓苑辟子方)(辟氏左傳齊辟司徒主壘壁者漢有富室垣氏風俗通垣秦邑因以為姓秦始皇有)
(將垣齮漢西河太守垣恭後漢宗成將垣副晉宏農太守垣延宋垣苗垣護之南齊垣崇祖榮祖垣歴生)
(垣曇深梁垣孟孫)
宫闕臺觀廏郵軒(觀工喚切)
(宫氏虞有宫之竒戰國策周有宫他後漢宫崇宋宫儀北齊宫鍾馗北史恒農有宫姓後唐宫彦暉抱朴)
(子宫嵩漢闕氏風俗通闕黨童子之後縱横家有闕子著書有闕翊闕宣臺氏風俗通金天氏裔孫)
(曰臺駘其後氏焉漢侍中臺崇逸民臺佟晉蓺術傳有臺産宋臺亨善畫五代楊行密將臺濛觀氏夏)
(同姓諸侯以國為氏晉有觀虎楚有丁父起從瞻射父皆其後也戰國策有觀鞅後漢有零陵人觀鵠)
(廏氏見姓苑雜郵氏晉有郵良亦曰郵無正無恤即王良也西京記有郵長倩軒氏軒轅之後公羊)
(傳鄭軒虎即罕虎也後漢有諫大夫軒和)
樓閣舍邸奐柱欒
(樓氏夏少康之裔周封為東樓公子孫因氏焉晉有樓邑趙嬰號樓嬰魏文侯弟樓季戰國樓緩樓昌樓)
(&KR0008;漢游俠樓護後漢儒林樓望漢末樓秦自譙徙居會稽吳樓玄晉樓襃後魏改賀樓氏為樓氏宋樓郁)
(鑰韻閣氏見廣韻史記倉公傳有閣都尉唐舍氏見廣邸氏風俗通漢有邸杜北齊邸珍刑部員)
(外郎邸懷道靖奐氏見廣韻後柱氏列子莒有柱厲叔欒氏晉侯之孫欒賓有成枝盾書鍼黶盈)
(又齊惠公之後有欒施衛有欒寧漢有欒布欒說欒大欒巴晉有欒肇唐有欒濛宋有欒崇古)
堂宇鞏固關闉閻
(堂氏風俗通堂楚邑大夫伍尚為之其後氏焉韓詩外傳堂衣若又複姓漢堂邑氏奴甘父又云堂邑父)
(采宇氏見姓苑後漢儒林傳宇融朔鞏氏周大夫食於鞏以為氏有鞏簡公又晉鞏唐陳敬瑄將鞏)
(咸五代鞏廷美宋鞏彦輔豐苑固氏漢古今人表晉船人固乘新序船人固桑說舟人古乘關氏關)
(令尹喜之後又夏有關龍逢唐世系表出關龍逢之後韓子鄭大夫關其思漢有關並關寵關靖蜀漢關)
(羽後魏關朗南涼關尚南齊關康之隋關謹唐關播宋關沼耆孫闉氏左傳楚有闉輿罷閻氏出姬)
(姓左傳康叔取於有閻之土以共王職晉成公子懿食采於閻邑閻嘉晉閻縣大夫以邑為氏又有閻没)
(楚有閻敖齊有閻職秦閻遏漢閻澤赤閻奉崇遷章陽詳柔圃象魏閻温晉閻鼎纉隋閻毗唐閻立本朝)
(隱濟美士和後唐閻寳宋閻象安中)
譙門開䦱候閉縣(䦱韋委切縣音玄)
(譙氏以國為氏漢有譙玄蜀漢譙周晉譙秀登梁譙淹宋譙定門氏周禮公卿之子入王端門之左教)
(以六藝謂之門子其後氏焉莊子有門无鬼後魏門文愛唐淄青留邸門察五代後晉門鐸開氏衛公)
(子開方之後漢開章又宋有開趙本趙氏氏䦱氏見廣韻候氏周禮有候人其後氏焉閉嶺南有)
(之見登科記秋縣氏孔子弟子縣成家語孔子弟子縣亶吕氏春縣子石學於墨子禮記縣子𤨏縣賁)
(父)
維索絞約笮繞纏(索素各切笮阻厄切)
(維氏後漢維汜妖巫卷縣人泮索氏漢有索頵索班晉有索靖綝紞索邈涼有索索敞索嗣唐索元禮)
(仇後唐索自通宋索湘左傳周分魯公殷民六族有索氏絞氏以國為氏見姓苑約氏姓苑韓有賢)
(者約續迮笮氏後漢有笮融亦作&KR2729;風俗通楚有笮倫今作繞氏左傳秦有繞朝纏氏漢蓻文志)
(有纏子著書又繩氏)
隰陸封野井疇連
(隰氏齊莊公曾孫戴仲之子隰朋後有隰鉏斯彌隰黨陸氏芊姓陸終之後楚接輿陸通又齊宣王封)
(少子逹於東原陸鄉因以為氏陳留風俗傳云陸渾國之後漢陸賈陸續康吳陸遜抗凱續晉陸機雲玩)
(南齊陸澄梁陸倕後魏改步六孤氏為陸氏陸真陸俟北齊陸又宋陸參陸經唐陸德明元方象先贄淳)
(龜蒙宋陸佃九淵封封氏黃帝師封鉅又有封胡齊有封具漢有封觀諝封君達吳封俌晉封釋燕封)
(裕孚弈懿後魏改是賁氏為封氏有封肅敕文隆之北齊封孝琰唐封倫封德彝敖演常清又複姓細封)
(氏党項後野氏左傳魯有野洩又複姓有中野氏大野氏見野利氏党項井氏姜子牙之後穆天子)
(傳井公又井利穆王嬖臣虞大夫井伯後漢井丹井畢宋有井淵亮采井度疇氏左傳越有疇無餘疇)
(國任姓庠連氏莊子連叔齊大夫連稱閩連重遇宋有連庶南夫又複姓大連氏高車姓後魏改是連)
(氏為連氏)
市肆貿鬻税緡錢
(市氏燕有將軍市被肆肆氏宋大夫肆臣之後漢有肆都肆敏史通漢有仁貿氏見姓苑東莞人)
(鬻氏芊姓鬻熊為文王師其後楚有鬻拳挺税氏荆州記云建平信陵縣有之宋登科記有税緡氏)
(有緡國名見姓苑錢錢氏彭祖裔孫孚周錢府上士因官命氏晉錢鳳端宋錢樂之隋錢士雄唐錢起)
(徽九隴嘉會五代吳越錢鏐宋錢惟演易明逸彦遠藻勰若水公輔熙顗景諶)
農糴敖庾饒米粟(糴徒弔切)
(農氏風俗通云神農之後又複姓蘇農氏羌姓見後糴氏左傳晉有糴茷敖氏顓頊大敖之後五代)
(吳有敖駢宋有敖陶孫庾庾氏堯時掌庾大夫以官命氏周大夫庾皮過衛公差後漢庾乘晉庾衮純)
(亮翼宋坦之後周庾信隋庾季才自直唐庾抱敬休承宣凖饒氏漢有饒斌為漁陽太守見風俗通中)
(黃門饒喜見纂文唐饒京孝女饒娥宋饒節君米氏胡姓唐米逢米遂米暨米實米海萬五代米立志)
(誠宋米信米璞米贇米芾子友仁芾以米氏為楚胄又複姓党項有米禽氏粟氏後魏郡太守粟舉)
糗食資儲藇酒麴(糗去夕切藇音緒)
(糗氏風俗通漢有糗宗為嬴長王食氏漢儒林傳有食子公又複姓大食氏大食國資氏陳留風俗)
(傳黃帝之後四明志會稽有資氏後儲氏齊大夫儲子之後見孟子漢王莽傳有儲夏漢儲大伯儲融)
(唐儲光羲儲仙舟後唐伶人儲德源宋儲用麴藇氏見姓苑酒氏見廣韻麴氏出西平漢有義麴)
(演麴聖卿晉麴允麴特麴護北齊麴珍麴顯貴麴紹西秦麴景隋麴稜唐麴信陵為望江令又高昌王麴)
(氏傳國九世有麴昭好學崇裕有武藝宋有麴紹)
府庫浩穰鹵鹽沃
(府氏風俗通漢有司徒掾府悝孝庫氏風俗通古守庫大夫後以官為氏漢王嘉曰文時居官者長子)
(孫以官為氏倉氏庫氏倉庫吏之後也後漢金城太守庫鈞後魏庫結浩氏漢大鴻臚浩賞北地浩商)
(魏浩上黨人唐浩虚舟書穰氏齊將穰苴之後史記義縱傳河内豪穰氏竹紀年梁有穰疵鹵氏史)
(記游俠傳太原鹵公孺後漢昆明夷鹵承太鹽氏魯國先賢傳北海相鹽津沃氏風俗通商甲子沃)
(丁之後列僊傳有沃焦)
鄰伍曹耦戲博鞠(戲許羈切)
(鄰氏漢蓺文志老子有鄰氏經傳逄伍氏亦作五楚伍參之後有舉奢尚員陳勝傳伍漢有伍被宏後)
(漢伍瓊伍孚伍宕孝子傳伍襲吳伍延宋伍緝之南唐伍喬曹姓出陸終子安周武王封曹叔挾於邾)
(又文王子曹叔振鐸後以國為氏又魯有曹劌齊有曹開亦稱曹氏孔子弟子曹䘏孟子有曹交漢曹參)
(後漢曹褒曹曾魏曹操丕篡漢有曹植晉曹志毗梁曹景宗唐曹憲確宋曹彬翰輔後魏曹世表匈奴有)
(曹轂氏耦氏風俗通宋卿華耦之後漢有侍中耦嘉戲虙戲氏之後後漢北海戲子然魏有潁川戲)
(志才氏博氏古有博勞善相馬雜鞠氏后稷之孫鞠文裔焉燕太子傳鞠武西京記鞠道龍風俗通)
(漢尚書令鞠潭一作鞫晉鞠炎南燕鞠仲宋有鞠詠鞠真卿)
卓倚鏤檀臼爨燭
(卓氏戰國楚有卓滑漢有卓王孫卓茂更始將卓京唐卓英璘倚氏廣韻楚左史倚相之後鏤氏見)
(姓苑檀檀氏周有檀伯逹又齊公族食采檀城因為氏有子鄭有檀伯魯有檀弓漢檀長卿檀敷檀彬)
(晉檀憑之宋檀道濟和之道鸞齊檀超後周檀翥唐檀智敏宋檀宗旦宗益臼氏左傳華氏家臣臼任)
(爨爨氏戰國策魏爨襄華陽國志昌寧大姓爨習魏谷為交趾太守晉蠻酋爨量又爨亮蜀錄交州刺)
(史爨深寧州有諸爨氏唐西爨蠻梁元帝時有爨瓉據其地唐中郎將爨寳璧見突厥傳燭氏鄭燭之)
(武晉趙簡子行人燭遇秦丞相燭壽又複姓齊有燭庸之越見後)
勞敝賜餽擕潘沐
(勞氏漢有琅邪賊勞丙姓纂其先居東勞山因氏焉琅邪有勞山魏王淩舍人勞精晉有勞楊蘭亭禊會)
(有勞夷子敝氏左傳齊有敝無存晉賜氏世本云齊大夫簡賜之後餽氏淮南子有餽間倫擕)
(氏見姓苑氏潘氏水名在滎陽畢公之後子季孫食采於潘因又云楚公族荀子文王誅潘正晉有潘)
(父楚有潘崇虺黨小臣燕有潘夀魏潘勖吳潘濬璋晉潘岳尼京後魏改破多羅氏為潘氏有潘符永基)
(隋潘徽唐潘好禮炎南唐潘佑宋潘美興嗣良貴又沐氏後漢有沐茂沐寵魏沐並晉沐謙後趙沐堅)
(複姓沐簡氏見姓苑)
束脩簡編紙檢牒
(束氏本疎氏避難除足為束晉有束晳臨川集有束向脩氏漢有屯騎校尉脩炳外戚傳武帝時醫脩)
(氏吳有大都督脩則桂林太守脩元晉脩肅南齊脩靈祐簡氏魯大夫簡叔周有簡師父蜀志簡雍傳)
(云本幽州人姓耿後音訛改為簡改編氏後漢律歷志編訢方術傳編育紙氏後魏渴侯氏為紙氏)
(魏檢氏見姓苑魏牒氏後魏改牒云氏為牒氏後牒云具仁東牒雲洛北齊牒舍樂武感人)
學術丕緒表楷式
(學氏見姓苑謂術氏見廣韻漢五行志注知天文者冠鷸冠禮圖術氏冠戰國策有術視丕氏晉大)
(夫丕鄭子豹亦作丕氏緒氏見姓苑人表氏見姓苑楷氏見廣韻式見姓苑古今表注式夷見)
(吕氏春秋)
質假耗匱減嗇縮
(質氏漢貨殖傳質氏以洒削而鼎食後漢質堪輿服志注假氏漢儒林傳陳留假倉耗氏見姓苑)
(匱氏姓苑云廬江人韓氏外傳齊有匱生見曹相國晉武帝有匱才人減氏漢有減宣嗇氏見廣韻)
(魏縮氏戰國策安陸人縮高)
荒喪戚哀念救恤
(荒氏見廣韻文喪氏見廣韻楚大夫功左表戚氏衛邑名大夫孫子食采後因為氏漢臣戚緦南)
(史梁有戚衮後梁戚昕宋戚同文子維綸哀哀氏風俗通魯哀公之後因謚為姓漢王莽時有章梓潼)
(人世說秣陵哀仲後漢掖庭技人哀置風念氏西魏太𫝊念賢抱罕人父求就子華救氏俗通漢有)
(諫議大夫救仁史記江都人救赫劉向别錄易家有救氏恤氏禮記魯有恤由)
恩惠紆憂黎元睦
(恩氏風俗通陳大夫成仲不恩之後前燕東庠祭酒恩茂惠氏周惠王之後戰國策魏有惠施列子惠)
(盎後漢惠衢唐惠靜壽李懷光將宋惠柔氏侯紆氏後秦肥鄕侯紆邈憂氏見姓苑黎氏黎國之)
(後世本子姓吕氏春秋武王封堯後於黎又少昊之衰九黎亂德黎氏九人也漢功臣表黎朱蒼後漢黎)
(弇蜀黎韜吳黎斐後魏改素黎氏為黎後周黎景熙唐黎幹逢埴宋黎錞確又交趾黎桓元氏衛有元)
(咺又後魏孝文改拓拔氏為元氏唐有元德秀行沖結稹萬頃宋元絳其先本危氏改又元勛元衮代北)
(為虜姓元長孫宇文于陸源竇首之睦氏西胡姓)
渾儀靈憲宣夜星
(渾氏左氏傳鄭大夫渾罕衛渾良夫唐渾瑊本鐵勒九姓之渾部儀氏禹時儀狄作酒陳大夫儀行父)
(徐大夫儀楚漢西河儀長孺相馬馬援傳之靈氏風俗通齊靈公之後或云宋公子子靈圍龜後宋有)
(靈不緩晉有靈輒越有靈姑浮列女傳衛靈宗室靈主漢功臣表靈常舜七友有靈甫憲氏見姓苑急)
(就篇注周司寇之屬布憲其後以官為氏王宣氏風俗通宋宣公之後氏於謚急就篇注周宣之後漢)
(有宣虎宣義宣秉宣酆宣靖宣褒宣璠魏宣隆晉宣聘宋宣繒夜氏後漢五行志洛陽男子夜龍星)
(氏羊氏家傳南陽太守羊續娶濟北星重女)
度次酉亥巳丙丁
(度氏漢有度尚宋有度正又後漢板楯蠻七姓有度唐方城鎮遏使度軫次氏吕氏春秋荆有勇士次)
(非淮南子作佽漢書注佽飛牧酉氏國語黃帝子十二姓其二曰酉廣韻魏有酉亥氏孟子晉有亥)
(唐姓已姓黃帝子十二姓有巳姓又祝融之後八姓已昆吾蘇顧温董世本廩君姓己氏莊子南方墨)
(者己齒左傳戎州巳氏志丙氏漢有高宛侯丙倩丙吉貨殖傳魯人丙氏樂黃門名倡丙彊唐李元紘)
(本丙氏曾祖粲賜氏侯丁氏齊丁公之後氏於謚太公金匱武王伐殷丁不朝漢有丁復丁寬丁禮丁)
(鴻丁恭丁牧丁宫丁邯魏丁謐晉丁潭唐丁公著柔立道護宋丁度謂寳臣騭)
晝景晃㬊朔望盈(㬊音緩)
(晝氏風俗通晝邑大夫之後因氏焉有景氏楚同姓有景翠景鯉景陽景舍景差景駒秦景監孟子有)
(齊大夫景丑又有景春漢遷入關有景建王莽傳景尚後漢景慮景丹景毅景鸞景防唐元載本景氏華)
(隂好畤諸景漢時所徙五代景延廣宋有景煥景思誼晃氏後漢有晃曅謀誅曹操不克㬊氏晉西)
(中郎將㬊清宋朱子門人㬊淵科朔氏見姓苑南陽人望氏見姓苑魏興人宋登記有望儼盈氏)
(見姓苑唐蓺文志論語盈氏集義)
要腹牙舌口拳甲(要於霄切)
(要氏吳人要離之後漢有河南令要兢唐有要廷珍腹氏戰國策趙有腹擊吕氏春秋墨者有鉅子腹)
(氏國牙氏周君牙之後拳口氏廣韻同州有之甲舌語趙大夫舌庸氏左傳衛有拳彌氏)
(春秋赤狄有甲氏莊子甲氏也著封也注甲氏楚同宗左傳甲父古國名晉氐羌有甲吉見潘岳關中詩)
頜顛肩瞷耏須髮(頜烏納切瞷音閑耏音而)
(頜氏左傳遂國四族複顛氏左傳晉有顛頡氏肩氏見姓苑莊子肩吾又姓公肩氏見後瞷漢游)
(俠傳濟南瞷氏通耏氏左傳宋有耏班漢功臣表耏跖須氏風俗太昊之裔須句國之後左傳楚大)
(夫須務本牟魏有須賈漢功臣有須無史記索隱密須氏之後髮氏漢儒林傳東海髮福)
&KR3261;撖㨅䠠敦恭恪(&KR3261;音拱集韻作音撖音檻㨅音諉䠠蔕)
(&KR3261;氏見廣韻莽撖氏姓苑云河内有之俗㨅氏見廣韻䠠氏王傳䠠惲敦氏陳留風傳姞姓之)
(後急就篇注秦文公時史敦之後吕氏春秋陳有惡又曰敦洽晉張方將敦偉恭氏晉大子申生號恭)
(君其後氏焉恪恪氏晉有中郎令啟)
區箽機枕莞茲席(箽音董竹器也莞音官區音甌)
(區氏古善劒區冶子之後漢有中郎區博區景長沙區星象林蠻象林縣功曹子區連齊高帝區貴人)
(廣韻云今郴州有之唐韓文公有送區冊序區宏詩柳子厚有童區寄傳區景思邵州人宋有區革宜州)
(人又歐氏見後仇箽氏見廣韻機機氏說苑魯有恭士曰機汜史記液戰國策作郝枕氏出下邳)
(莞莞氏見姓苑蕭該案風俗通姓氏篇有莞管二姓蘇楚大夫見吕氏春秋漢有莞路見儒林傳今本)
(作筦茲茲氏左傳魯大夫茲無還韓子有茲鄭子新序魯無靈漢馬融廣成頌茲飛即佽飛也漢書注)
(引吕氏春秋荆有茲非茲佽音相近四明志會稽有茲氏席氏其先籍氏避項羽名改為席後漢竇融)
(司馬席封議郎席廣晉席坦席薳南齊席恭穆席豪後魏席法友後周席固唐席豫席䕫席辯席𫝊元慶)
(宋席益席平席汝言)
然炭冬融緩筋骨
(然氏鄭穆公子子然之孫然丹為楚右尹又有然明滕然友漢有然温炭氏西京雜記長安炭蚪冬)
(氏前燕左司馬冬夀又有冬鸞之融氏世本祝融之後又複姓融夷氏祝融後董父胤以融夷為氏)
(緩氏北姓緩稽氏改南筋氏見姓苑骨骨氏隋京兆郡丞骨儀天竺胡人唐歙州刺史言唐孝友傳)
(骨英秀又複姓護骨氏高車種)
尊延嵇阮進&KR3859;&KR3983;(&KR3859;音萬&KR3983;音贖)
(尊氏風俗通云尊盧氏之後後延氏漢有延廣後漢延篤延固蜀公孫述有延岑魏可地延氏後為延)
(有延普宋有延璽嵇嵇氏本姓奚銍縣有嵇山家於其側因氏焉魏有康子紹在晉宋有嵇潁北齊嵇)
(曄宋嵇元榮後魏代人八姓有嵇嵇敬嵇根世為紇奚部阮氏漢阮倉後漢阮况魏阮瑀武晉阮籍咸)
(种裕梁阮孝緒宋阮逸思道四進氏見姓苑&KR3859;氏梁四公&KR3859;杰&KR3983;氏梁公&KR3983;䵎音湍)
好焦尾桐改操曲(好音耗)
(好氏見纂文氏焦氏周武王封神農之後於焦又姬姓國其後為漢有焦延夀焦况焦和焦觸焦儉魏)
(有焦先晉焦嵩宋焦度西秦焦遺唐焦遂焦懷肅焦伯瑜宋焦千之寅尾氏莊子尾生後漢劉虞故吏)
(尾敦又複姓尾生氏古今人表尾生高尾生畮又尾勺氏見後桐氏本草有桐君藥錄改氏秦有大)
(夫改差沃操氏隋鄱陽操師乞曲曲氏晉穆侯子成師封曲子孫以為氏秦御史宫漢代郡太守曲)
(讓謙貨殖傳曲叔晉曲安遠唐曲環曲元衡曲承裕宋曲珍曲端)
泠倫喜謳舞優劇
(泠氏亦作伶泠人掌樂之官因為氏黃帝時泠倫其後周有泠州鳩秦泠至泠句漢泠襃泠豐功臣表泠)
(耳泠廣伶氏周伶悝漢伶玄伶徵南燕泠平方術傳泠夀先倫氏風俗通泠倫之後喜姓國語注有)
(施喜姓國妹喜其女也也謳氏左傳越有謳陽氏舞氏見姓苑優氏倡優楚優孟秦優旃劇齊)
(大夫食采於劇因為氏燕有劇辛又有劇子著書漢有劇孟後魏劇鵬古今人表昆辯吕覽作劇貌辯唐)
(有劇燕宋有劇可久)
嘉會甥舅男姥怡
(嘉氏晉大夫嘉父見左傳風俗通晉大夫吕甥之後)(會氏漢有會相後甥氏舅氏晉舅犯之男)
(氏史記禹後分封用國為姓有有男氏世本作南有姥氏見纂文怡氏姜姓之後史記索隱神農後)
(怡氏後周有怡峰本姓默台避難改焉)
姚媯嬴姞姒姜姬
(姚氏舜母握登生舜於姚墟因為氏鄭姚句耳秦姚賈漢姚定姚平王莽傳有姚恂吳姚信陳姚察唐姚)
(思廉崇南仲合宋姚内斌益恭鉉坦闢舜明晉姚戈仲羌人媯姓舜居媯水之汭其後因姓媯周武王)
(求舜後得媯滿封陳王莽封媯昌奉虞帝後後漢有媯皓文士傳媯覽後漢丹陽督唐媯雅李愬將嬴)
(姓舜賜伯翳姓嬴氏漢儒林傳東平嬴公黨錮傳嬴洛姞姓黃帝子十二姓有姞裔孫伯儵封南燕詩)
(韓姞左氏燕姞姞氏為后稷元妃生姒姓禹顓頊之孫賜姓姒氏禮緯曰祖以吞薏苡周武王之母太)
(姒又姒國臺駘之後王莽封夏後姒豐姓姜姓炎帝以姜水成故為姜堯命四岳為侯伯賜曰姜周太)
(王妃太姜後漢姜肱姜岐姜詩姜叙蜀漢姜維後秦姜龕唐姜墓公輔師度寳誼恪宋姜遵姜潜凱姬)
(姓黃帝以姬水成子十二姓一曰姬青陽倉林同于黃帝皆為姬周姬姓漢封姬嘉為周子南君姬常為)
(周承休公後周姬願隋姬威王莽傳有姬黨姬就)
娥英娀莘摯任祈
(娥氏後魏將軍娥清北齊娥永樂六英氏皋陶之後封於英國春秋楚滅英六漢英布縣人娀氏契)
(母簡狄有娀氏之女莘莘氏湯妃有莘氏之女古今人表作㜪帝繫曰有氏之子産文命莘國姒姓夏)
(后啟封支子於莘後為氏唐有莘融祖摯氏任姓奚仲仲虺之後太任之家也唐世系表巳七世孫成)
(徙國於摯詩摯仲氏壬左傳周有摯荒漢貨殖傳茂陵摯綱高士傳摯峻後漢摯恂晉摯虞瞻任姓黃)
(帝十二姓之一文王之母太任又任國太皥之後風姓見左傳孔子弟子任不齊魏任章任座趙任登秦)
(任鄙任囂漢任敖任安任愷魏任嘏梁任昉唐任敬)(任光任隗任棠延晉任後唐任圜宋任中師布)
(伯雨文薦縣祁姓黃帝子十二姓之一堯祁姓晉有杜祁又祁在太原晉大夫祁奚之邑因為氏後有)
(午又祁舉祁暪漢祁大伯晉祁宏祁濟宋祁寬祁革元振會稽典錄有祁庚)
妘娝粲麗嫪威施(娝音鄙嫪郎到反)
(妘姓䣕鄶偪陽姓妘陸終子會人鄶之祖也道娝氏見纂文粲氏見姓苑麗氏見姓苑後梁士麗)
(歸真能畫後嫪氏出邯鄲秦嫪毒齊威王之新序湯學乎威子伯)(威氏風俗通云施氏魯大夫施)
(伯之後施伯惠公之孫施父之子後有施孝叔又殷民七族有施氏孔子弟子施之常漢施讎施延吳施)
(然績晉施融唐施敬本士丐肩吾宋施昌言師點元之又複姓禮記魯有少施氏見後)
琅環步搖副象犀
(琅氏齊有大夫琅過後環氏楚賢者環淵史記齊宣王時環淵為上大夫漢公孫述將環安後有環濟)
(撰要略晉孫彦妻環氏宋環中子步氏左傳晉有步揚步招食采於步以為氏郤至步毅孔子弟子步)
(叔乘吳步乘步隲又後魏改步鹿根氏為步氏宋有步諒為江西總管搖氏越東海王搖句踐之後漢)
(功臣表海陽侯搖母餘越將車副氏後魏改副吕氏為副氏又複姓副伏羅氏高十二姓象氏見姓)
(苑伯象先生見漢蓺文志新序犀氏魏將犀武犀首魏官名)
芬郁塗丹芳澤脂
(芬氏晉大夫芬質中郁氏魯相郁貢之後唐郁渾應百篇舉又彧氏晉常侍彧宏塗氏風俗通塗山)
(氏之後漢有塗惲高道傳塗定辭又有凃氏牙丹氏見風俗通堯使子朱處丹淵為諸侯唐鳳翔將丹)
(駿芳芳氏後漢有芳丹據新豐風俗通漢有幽州刺史乘澤氏見姓苑脂氏後漢有京兆脂習與)
(孔融善)
姺佼&KR4011;㜣娩&KR0008;提(姺思典切佼音絞&KR4011;音墨㜣音晛娩音萬&KR0008;吼號切古好字提是支切)
(姺氏說文殷諸侯疑姓也春秋傳商有姺邳文佼氏後漢佼彊&KR4011;氏見廣韻㜣氏見廣韻說娩)
(氏見纂文提&KR0008;氏見廣韻說文示提氏左傳晉有彌明史記示眯明音祁)
僮兒臧獲給使宜(兒如字)
(僮氏風俗通漢交趾刺史僮尹廬陵僮芝僮恢東觀記作僮种兒氏後魏改賀兒氏為兒氏臧氏魯)
(孝公子彄臧僖伯之後有逹辰許紇戰國策宋有臧氏漢有燕王臧荼臧固臧鴻臧宫臧洪吳臧均宋臧)
(質齊臧榮緒唐臧希讓臧嘉猷霍獲氏宋大夫猛獲之後給氏見姓苑使氏漢光傳使樂成恩澤)
(侯表作便苑宜氏見姓)
林樊喬木&KR3241;枚條(&KR3241;音多)
(林氏周書史記篇有林氏風俗通林放之後左傳魯有林雍楚不狃論語林放列子林類莊子林回漢功)
(臣林摰儒林林尊後魏丘林氏改林氏唐林藴林攅宋林適之竒光朝大中丘林匈奴姓樊氏周仲山)
(甫為樊侯後以為氏左傳有樊皮樊齊孔子弟子魯樊遲秦樊於期周樊餘又殷民七族有樊氏漢樊噲)
(樊宏志張子昭蜀漢樊建後魏樊子鵠北齊樊遜後周樊深隋樊子蓋唐樊澤宗師綽宋樊知古光遠樊)
(察又巴郡蠻五姓有樊相喬氏出姬姓本橋氏又匈奴貴盛姓喬氏代為輔晉喬智明前趙喬泰喬豫)
(唐喬知之喬琳喬紹俊喬潭夢松宋喬惟岳執中行簡木氏晉木華玄虛作海賦宋木待問又唐百濟)
(八姓有木氏乘&KR3241;氏廣韻漢有&KR3241;宗又多氏見後索枚氏漢有枚枚皋根赫孔叢子魏有枚産史記)
(隱云蓋以銜枚氏得姓守條氏左傳周分魯公殷民六族有條氏魏武威太條茂後趙錄冉閔司空條)
(枚)
柏槐梧杞棘栩椒
(柏氏古帝有柏皇氏列子穆天子傳柏天主車又柏國在汝南西平縣後以為氏周語晉十一族有柏魏)
(有柏直莊子云柏矩學於老𥅆漢有柏始昌唐柏良器柏耆柏貞節茂琳文逹槐氏晉大夫冨槐之後)
(唐槐元忠韋應物詩有槐廣有梧氏見廣韻子杞氏周封禹後於杞故有杞氏齊杞梁秦有杞後魏)
(宦者杞嶷後周杞秀丹棘氏衛大夫棘子成之後子栩氏漢董賢傳有栩椒氏楚伍舉亦曰椒舉)
(椒鳴)
竹柳楊柘桑樅樛(樅千容切樛居虬切)
(竹氏廣韻云本姜姓封於孤竹伯夷叔齊之後以竹為氏漢有下邳相竹曾又夜郎侯以竹為姓宋張谷)
(娶竹氏見六一集又柳氏魯孝公之後展禽食采柳下之地因為柳氏衛有柳莊柳若漢有柳褒宋柳)
(元景南齊柳世隆梁柳惲後魏柳慶隋柳彧機唐柳伉渾公綽公權宗元芳冕宋柳開永楊氏姬姓國)
(又晉羊舌肸食采於楊亦曰楊肹老子弟子楊朱韓有楊逹秦楊樛楊熊漢楊僕楊敞興後漢楊震秉賜)
(彪楊喬蜀漢楊洪儀戲魏楊阜隋楊氏楊素唐楊綰於陵憑凝宋楊徽之億繪大雅時萬里偕楊簡晉楊)
(飛龍氐也夫柘氏楚地名後為縣所居之人因命氏史記越大柘稽桑氏秦公孫枝子桑之後齊有)
(桑掩胥莊子有子桑戶楚辭云桑扈漢桑宏羊桑欽晉桑虞隋桑顯和唐桑如珪道茂石晉桑維翰宋桑)
(懌景恂摎樅氏漢樅公守滎陽内樛氏韓有樛留漢有樛樂子廣德封襲侯魏有河太守樛尚亦作樛)
棗甘杏栗梅李桃
(棗氏後漢棗祗本棘氏其先避難改文士傳有棗據晉棗嵩棗腆甘氏殷武丁臣甘盤之後一云姜姓)
(之後又周王子帶食邑於甘號甘昭公又卿士有甘簡公甘過列子甘蝇善射齊甘德秦甘龍甘茂甘羅)
(漢甘延夀甘英甘始甘定吳甘寧晉甘卓唐甘暉甘伯宗杏氏見姓纂栗氏古帝栗陸氏之後燕栗)
(腹漢儒林傳栗豐貨殖傳栗氏又有栗融後漢中常侍栗嵩後魏栗法光唐明州將栗鍠梅氏子姓殷)
(梅伯之後漢有梅鋗梅福又南陽有梅免晉梅頥梅陶後魏梅景秀興之隋有梅知巖宋梅詢堯臣摯執)
(禮姓李氏老𥅆生而指李樹因以為氏唐世系表出嬴皋陶為堯大理以官命族理徵子利貞食木子)
(得仙改理為李晉有李離李調魏李克李悝趙李牧李同李左車秦李信李斯漢李廣李膺李固蜀漢李)
(嚴李恢唐李氏涼武昭王之後宗室為相九人世系表十一人又李絳藩鄘吉甫德裕紳泌晟石宋李昉)
(沆迪綱常侗桃桃氏左傳周有桃子孟子弟子有桃應後趙將有豹北燕桃仁關尹子云桃子五仕而)
(心五化真誥桃俊)
棠棣花鄂菌芸蕭
(棠氏齊邑名有棠無咎棠公之子代棣氏王莽司馬棣並花氏唐成都將花驚定五吳有花虔鄂)
(氏晉鄂侯之裔殷亦有鄂侯又楚王弟鄂君漢安平侯鄂千秋又板楯蠻七姓有鄂菌氏吕氏春秋秦)
(有菌改守塞吏封芸氏姓纂晉有芸賢宋蕭氏本殷之六族成王以伯禽又有蕭國子姓之支子食)
(采於蕭世本子姓有蕭氏風俗通云宋樂叔以討南宫萬立御說之功受封於蕭列附庸之國後因為氏)
(漢蕭何望之蕭奮齊梁皆蕭氏唐蕭瑀至遘八葉宰相潁士號蕭夫子南唐蕭儼宋蕭燧之)
昌蓬莧茹葽蔞蒿(蔞力俱切)
(昌氏後漢有東海昌豨昌霸梁有昌義之莊子黃帝昌㝢驂乘列仙傳昌容戰國策周有昌他蓬氏酉)
(陽雜俎北海人蓬球秋莧氏吕氏春秋荆文王臣莧譆茹氏晉有茹千南齊茹法亮北齊茹瞻宋有)
(茹孝標後魏普陋茹氏改為茹有茹皓吳人一葽氏穆天子傳七萃之士曰葽豫蔞氏後魏改那蔞)
(氏為蔞氏苑蒿氏見姓)
穀稷稻麻麥牟苗
(穀氏春秋穀伯穀在穀城縣齊有穀榮漢有魯相穀忠稷氏后稷之後稻氏姓苑晉陵人漢琅邪有)
(稻縣麻麻氏左傳齊大夫麻嬰吕氏春秋麻朝相馬漢有光又麻逹注論語又酷吏傳有麻戊後趙麻)
(秋苻秦麻思西魏麻瑶唐麻仁節嗣宗察後晉麻麟宋麻希夢温故仲英麥氏隋有麥鐵杖孟才唐高)
(力士母麥宋中官麥允言林牟氏風俗通牟子國祝融之後齊大夫牟辛漢儒傳牟卿牟融牟長梁牟)
(漢寵前趙牟穆唐薛仁杲將牟君才宋牟衮氏苗氏苗晉邑楚賁皇奔晉晉人與之苗子孫為苗王莽)
(時苗訢漢藝文志兵家有苗子說苑上古醫曰苗父後漢苗光苗祀苗萌苗曾唐苗神客晉卿宋苗訓苗)
(授苗振時中又百濟大姓有苗氏)
播種豐殖隂陽調
(播氏殷播鞉武之後其種氏史記齊威王臣種首有豐氏鄭穆公子子豐後豐卷豐施以為氏又魯)
(孟氏御騶豐點宋有豐愆南齊豐勇之宋豐稷又複姓伯豐氏列子圃澤之役有伯豐子殖氏左傳齊)
(有殖綽又隂氏隂周采地大夫隂忌隂不佞隂里其後為氏齊管仲七世孫脩適楚為隂大夫因氏焉)
(漢隂子隂興識嵩德又晉瑕吕飴甥食采於隂曰隂飴甥梁鏗戰國策中山君美人隂簡漢蓺文志隂)
(通成射法後魏隂仲逹隂世隆南齊隂智伯南涼隂利鹿陳隂子春隋隂壽世師唐隂宏道僊人隂長生)
(孫陽氏魯有陽膚陽虎陽越晉有陽處父楚穆王曾陽匄後有陽令終又周景王封少子於陽樊後裔)
(避周之亂適燕家於無終因邑命氏說苑陽書子莊子有陽子居漢陽并陽球宋陽瓉燕陽裕陽騖後魏)
(陽固北齊陽休之後周陽雄唐陽嶠陽浚陽城陽惠元陽旻宋陽孝本調氏周官調人之後)
蘭蕑薰藍菅苞茅(蕑古閑切菅古顔切)
(蘭氏急就篇注鄭穆公因夢蘭而生名蘭其後支庶以為氏漢有武陵太守蘭廣晉蘭維梁有蘭欽趙人)
(蘭襄又匈奴蘭氏為名族秦蘭櫝燕蘭建蘭英後魏蘭延又複姓是蘭氏出鮮卑後魏是蘭安定蕑氏)
(漢有蕑忌儒林傳蕑卿恭薰氏見姓苑言藍氏戰國中山大夫藍諸梁藍懷宋藍元振昌續僊傳藍)
(采和茅菅氏出趙郡唐有菅崇嗣氏苞氏見廣韻邾茅氏國名周公子所封其後為又晉有茅茷)
(有茅地茅夷鴻秦茅焦漢茅容茅蘭相工茅通神僊傳茅盈固衷為三茅君唐蓺文志茅處玄)
瓠豆蒯蕢蔚鬱芻(蕢古怪切)
(瓠氏荀子瓠巴鼓瑟列子瓠巴鼓琴子豆氏後魏有豆代田代人也又複姓有泰豆氏列云造父之師)
(有蒯氏漢有蒯徹後漢蒯良越宋蒯恩韓詩外傳齊荆蒯芮左傳晉有蒯得蕢氏禮記魯有蕢尚)
(蔚氏宋有蔚昭敏五代太原蔚進鬱氏見姓苑芻氏見姓苑)
葴萊茙薄莉苟苻(葴音箴茙音戎莉音持苻音扶)
(葴姓黃帝子十二姓之一齊萊氏國名晉有萊駒孟子萊朱湯賢臣一曰仲虺有萊章魯有萊書又複)
(姓老萊子見前有茙氏後魏改茙眷氏為茙氏氏吕氏春秋衛薄疑漢薄昭晉薄肅之薄盛)(薄莉)
(氏姓苑淮南人賓苟氏苟草名所居饒之因命氏衛有苟變漢有苟苟參苟宇河内人一云晉大夫荀)
(氏之後避難改族而稱苟姓苑云黃帝之後後漢有苟諫苟宇晉有苟晞苻秦苟池苟輔苟萇苟曜宋苟)
(思逹後魏苟金龍北齊苟子溢又句氏避宋高宗諱加艸有苟諶苻氏晉苻洪武都氐人本蒲氏因其)
(孫堅皆文有草付之祥改為苻唐苻澈)
蓼荼苦蘄蔣芮蒲(荼食邪切)
(蓼氏皋陶之後封蓼以國為氏漢淮南王安蓼太子外家姓也荼氏漢江都王建弟使荼恬上書苦)
(氏越大夫苦成莊子南方墨者苦獲又複姓晉郤犫號苦成叔蘄氏見姓苑漢沛郡縣名以為氏蔣)
(氏周公之子伯齡封蔣以國為氏漢有蔣詡遵蜀漢蔣琬魏蔣濟吳蔣欽唐蔣渙又宋蔣堂之竒元振又)
(複姓漢有蔣匠熙廣韻周芮氏芮伯姬姓國周有芮良夫宋有芮司徒廣韻司徒芮伯之後戰國策有)
(芮宋漢有芮珍宋有芮燁讓蒲氏晉邑名又蒲國赤翟隗姓尸子蒲之八歲舜以天下項羽傳蒲將軍)
(漢有詹事蒲昌蜀蒲禹卿宋蒲宗孟永昇惟敏又複姓有蒲姑蒲城蒲圃三氏左傳莒有蒲餘侯兹又)
(蒲洪之先池中蒲生長五丈如竹形時謂蒲家因以為氏)
莢蔓芒萭蕩莽苴(莢音頰萭音矩苴子魚切)
(莢氏世本晉大夫莢氏僖子王僧孺百家譜荀永之娶平陽莢氏蔓氏楚蔓成然鬭氏穆天子傳蔓柏)
(注蔓國名巴有蔓子今芒氏戰國魏有芒夘古者芸氏初作羅萭氏古人表周師氏萭讀與楀同漢)
(有萭章又見急就篇即蕩氏宋公子蕩之孫蕩意諸蕩澤古今人表蕩疑薄疑也楚有蕩侯左傳又史)
(記秦伐蕩氏取之西夷之國音湯氏莽氏漢馬何羅反明德后耻與同宗改為莽苴漢貨殖傳平陵)
(苴氏華陽國志蜀王封弟於漢中號曰苴侯唐韋皋傳蠻有苴那時苴夢衝)
樹菑叢蘖堪查柯
(樹氏姓苑江東有之又後魏改樹洛于氏為樹氏老子有樹鍾山注宋樹滋菑氏孔融集有北海人菑)
(莊薛叢氏見姓苑南唐叢鐇通櫱氏姓苑東莞人本姓避仇改之堪氏風俗八元仲堪之後查)
(氏姓纂唐鄱陽查祥南唐查文徽宋有查道查陶查本音如乘槎之槎宋真宗與道語及姓氏謂曰宜求)
(音之近而美者稱之又問姓所起引春秋會吳于相以對自是改稱音若柤云又有查籥查深柯氏姓)
(苑吳公子柯盧之後宋沈文季傳有錢唐富人柯隆唐柯崇宋有柯穎仲常棐後魏改柯拔氏為柯)
暮夕患痛兀蹶僂(僂叶力俱切蹶俱衛切)
(暮氏見姓苑姓夕氏後漢板楯蠻七姓有夕蜀有夕斌患氏見苑痛氏見急就篇注云痛氏本盛)
(國之後姬姓周穆王哀痛盛姬改其族為痛氏兀兀氏後魏改樂安王元覧為兀氏環州属羌有如二)
(族范文正公集月蹶氏周有蹶父姞姓見詩韓奕蹶維趣馬見十之交僂氏左傳齊有僂堙)
方劑岐雷和扁俞
(方氏周大夫方叔之後又古今人表堯時有方回莊子黃帝方明為卿漢百官表左馮翊方賞後漢方儲)
(方望唐方干宋方慎言滋疇崧卿時劑氏吕氏春秋齊靖郭君善劑貌辨岐氏黃帝岐伯吕氏春秋)
(夏桀臣岐踵戎唐有岐靈岳晉楚王瑋舍人岐盛高道傳岐暉雷氏黃帝時雷公之後漢有雷被雷義)
(雷緒晉雷煥後魏雷紹苻秦雷弱兒唐雷萬春雷滿雷少穎宋雷德驤孝友和氏羲和之後一曰卞和)
(之後左傳晉有和組父漢和恭後漢上祿長和海魏和洽晉和嶠後魏和跋和其奴代人趙和苞北齊和)
(士開隋和洪唐和逢堯五代和凝子峴㠓宋和詵醫扁氏秦越人扁鵲莊子有子扁慶子俞氏太古)
(有俞跗又古識味者俞兒漢有司徒椽俞連吳俞贊晉侍御史俞歸將軍俞縱唐俞文俊俞僅元杞宋俞)
(獻可卿偉)
灸理經絡藥液扶
(炙氏見姓苑末理氏唐世系表皋陶之後世為大理以官命族殷有理徵廣韻皋陶為大理因以官為)
(氏子)(經氏見姓苑說苑經侯帶玉具劒環珮過魏太絡氏見廣韻藥氏後漢藥崧晉藥紳後魏藥)
(道顯唐藥子昂後唐藥彦調後周藥元福藥可儔液液氏上古道術之士善鍊化能作液湯後嗣因以)
(為氏見急就篇志扶氏漢有魯扶卿傳論語又廷尉扶嘉高祖以嘉在扶翼賜姓扶氏後漢劉璋將扶)
(禁吳扶嚴後周扶猛宋有參軍扶令育)
仁頻伏零桂柴胡
(仁氏姓苑彭城人後頻氏風俗通漢有酒泉太守頻暢伏氏伏犠之漢有伏勝伏理伏湛伏黯伏恭)
(晉伏滔伏胤梁伏曼容後魏改俟伏斤氏為伏氏唐伏適零氏見姓苑桂氏後漢太尉陳球碑有城)
(陽炅横漢末被誅有四子一守墳墓姓炅一子避難居徐姓昋一子居幽州姓桂一子居華陽姓炔此四)
(字皆九畫列子傳桂父象林人唐桂仲武氏柴氏衛人高柴為孔子弟子居於魯末裔以柴為漢有柴)
(武唐柴紹吳柴再用克宏五代柴氏後周世宗宋柴中行柴成務柴宗慶柴瑾胡氏春秋胡氏子國一)
(云陳胡公之後衛有胡衍秦客卿胡陽漢胡常胡建胡殷胡騰胡廣蜀漢胡濟魏胡質晉胡藩唐胡楚賓)
(宋胡宿胡瑗胡令儀安國銓寅世將)
紫苑厚朴薊艾蘆
(紫氏見姓苑咸苑氏齊大夫苑何忌漢苑康唐苑君璋苑大智苑苑論五代楚有苑玫厚氏魯有厚)
(成叔後改為郈又複姓有厚丘氏羅朴氏後漢板楯蠻七姓有朴氏巴夷帥朴胡唐新貴人姓朴高麗)
(人朴寅亮晉武都朴泰汝薊氏後漢薊子訓俗艾氏齊大夫艾孔之後後漢南孝廉艾伯堅風通龐)
(儉母艾氏燕有艾朗南燕有艾涇宋艾潁艾晟後魏去斤氏改艾氏蘆氏後魏改莫蘆氏為蘆氏)
益智杜仲雄附烏
(益氏出馮翊漢周勃傳益巳章邯將也嗣智氏晉荀首分族為知氏其後罃盈躒瑶漢有智宋有智誠)
(欵杜氏出祁姓陶唐之後周為杜氏有杜伯晉杜原溷羅杜蕢魯杜洩秦杜回杜摯戰國杜赫漢杜延)
(年周後漢杜茂喬密䔍矩根希蜀漢杜微瓊魏杜畿恕摯襲晉杜預又後魏獨孤渾氏改杜氏唐杜如晦)
(淹正倫暹佑黃裳審言甫宋杜衍鎬杞仲仲氏風俗通云氏於字湯左相仲虺周仲桓又魯遂仲嬰齊)
(宋仲江仲幾孔子弟子仲由後漢有仲光陳有仲肅唐仲子陵無頗宋仲簡仲訥仲并雄氏尸子舜七)
(友有雄陶新序楚雄渠子獲附氏晉有附都姓烏氏齊有餘枝鳴莒有存秦有唐世系表出姬黃帝)
(之後少昊氏以烏鳥名官以世功命氏唐有烏承玭承恩重&KR1015;崇福知義漢功臣表烏黎以匈奴降後唐)
(烏震)
洗濯霠冷參辛臾(霠音隂冷力鼎切)
(洗氏梁高涼太守馮寳妻洗氏高涼蠻酋女隋番禺賊洗寳徹濯氏見風俗通濯輯之後䨧氏見纂)
(文冷冷氏見廣韻後漢冷徵前趙有冷道唐冷朝陽宋世光參氏世本祝融之後唐登科有參開)
(辛氏史記禹後有辛氏廣韻夏啟封支子于莘莘辛聲相近遂為辛氏周辛甲辛餘靡辛伯辛有晉辛廖)
(辛俞魯辛寬秦辛勝楚&KR0605;戎漢初辛蒲為趙魏名將徙隴西有武賢慶忌後漢辛都魏辛毗晉辛扈興辛)
(謐後魏辛諶雄北齊辛術後周辛慶之昂隋辛公義彦之唐辛替否茂將祕雲涼讜宋&KR0605;仲甫次膺棄疾)
(炳後蜀辛寅遜兒臾氏晉大夫臾駢淮南子臾齊之知味者)
神龍巴蛇澓淖沮(澓音伏淖奴教切沮子魚切)
(神氏風俗通神農之後漢有騎都尉神矅孟龍氏舜納言之後又董父氏曰豢龍其後亦為氏子有龍)
(子列子有龍叔孔叢子有龍穆魏將龍賈項羽將龍且漢龍德龍述龍端漢牂牁大姓龍氏北史且彌王)
(姓龍後唐龍敏宋龍昌期太初肅巴氏國名戰國策魏有巴寧一作已漢有巴茂巴巴祇又巴郡蠻五)
(姓有巴氏有蛇氏後秦后蛇氏將軍蛇玄又複姓有蛇丘氏漢河内太守蛇丘惑見後澓氏漢東海)
(澓中翁成淖氏楚將淖齒戰國策有淖滑漢披香博士淖方江都王淖姬沮氏黃帝史官沮誦之後)
(後漢沮雋沮授唐劉武周妻沮)
蟲蟜蛾蜎蚳貝魚(蟜音矯蛾音蟻蜎狂兖切蚳音遲)
(蟲氏漢曲成侯蟲逹蟜蟜氏國語少典取有蟜氏生黃帝炎帝禮記魯有固漢百官表蟜望蛾氏左)
(傳晉有蛾析大蜎氏老子弟子楚人蜎淵淮南子蜎蠉蚳氏齊夫蚳鼃又蟾氏貝氏出清河貝丘)
(姓苑古有賢者貝獨坐唐有貝韜見杜荀鶴詩公魚氏春秋時魚左傳魚人漢為魚復縣又宋桓子)
(目夷字子魚後為魚氏有魚石魚府漢魚翁叔魏魚豢苻秦有魚遵梁魚宏隋魚俱羅虞慶則本姓魚唐)
(魚保家思賢宋魚崇諒周詢)
江海鱗鮮貫就厨
(江氏嬴姓國後為氏齊有江說楚江乙漢江公江德江革江充晉江統江績宋江湛智淵齊江斆梁江淹)
(陳江揔後魏江式南唐江文蔚宋江休復公望鱗海氏見廣韻鹽鉄論衛靈公當冬穿池海春諫氏)
(宋公子鱗之後鱗矔鱗朱戰鮮氏後蜀錄李壽司空鮮思明貫氏國名姓纂國策齊有貫殊漢有貫)
(高儒林傳貫公長卿後漢居延都尉貫友後魏貫志就氏後魏莬賴氏改有就德興厨氏晉魏錡號)
(厨武子又複姓左傳宋有厨人濮厨邑大夫)
魴鱄鮒鮿乾鮑朐(鱄音專鮿七垢切乾音干朐音劬)
(魴氏左傳魯郈邑大夫魴假子鱄氏左傳吳鱄設諸鮒氏古今人表鮒里乙荀管仲誅付里乙鮿)
(氏漢張良傳鮿生楚漢春秋鮿姓古乾氏見姓苑藝鮑氏禹之裔姒姓齊大夫鮑叔牙今人表鮑焦)
(文志有鮑子兵法漢鮑宣永昱駿信晉鮑靚宋鮑照唐鮑防溶宋鮑慎由彪若雨當後魏俟力戊氏改為)
(鮑朐朐氏見姓苑漢東平王宇姬臑鹽鐵論布衣有朐邴)
騎馬騅驪騏駱駒(騎竒寄切)
(騎氏史記燕將騎劫列仙傳騎龍鳴馬馬氏本伯益之裔趙奢封馬服君後遂氏焉周有犯漢有馬宏)
(馬援馬武馬成馬融瑶蜀漢馬超良謖忠晉馬隆唐馬周馬燧馬揔璘植懷素宋馬知節亮伸㳙仁瑀)
(騅氏左傳晉七輿大夫騅歂鄧有騅甥諱驪氏驪戎國之後騏氏周時有騏期見韓文公辨駱氏)
(漢有駱甲駱業駱璧駱俊吳駱統後魏改作佗駱拔氏為駱氏唐駱賓王元光務整奉先吳駱知祥宋隱)
(士駱耕道臣駒氏晉卻克子郤錡曰駒伯漢功表騏侯駒幾太常駒普)
馯駟圉棧馳校騶(馯音韓騶叶音芻)
(馯氏漢儒林傳馯臂子弓駟駟氏鄭穆公子騑字子駟其孫駟帶以為氏魯有赤漢駟鈞駟勝先生後)
(漢駟協駟賢會稽典錄餘姚駟勲又複姓壤駟氏見後圉氏楚有圉公陽棧氏魏有棧潜馳氏見)
(姓苑忌校氏周禮校人之後唐校傑力騶氏齊有三騶子衍奭漢閩粤王騶氏將軍騶廣韻越王之)
(後)
犂牛特犫牢牧俱(犫赤周切)
(犂氏齊有犂彌韓子魯有犂鉏牛牛氏宋微子之裔司寇牛父子孫以字為氏晉有談趙有牛贊牛畜)
(列子牛缺淮南子牛哀漢牛商牛抵牛邯牛述牛輔風俗通漢有牛崇為隴西主簿馬文淵為太守羊喜)
(為功曹涼部云三牲備具後魏牛天祐隋牛宏唐牛僧孺元翼牛進逹仙客鳳及希濟後梁牛存節特)
(氏晉七輿大夫特宫之犫氏犫麋古之醜人見吕氏春秋色如漆陳侯悦風俗通晉大夫卻犫之後)
(牢氏孔子弟子琴牢之後又左傳齊有牢成漢有牢梁牢脩牢川牧氏孟子孟獻子之友牧仲狂者牧)
(皮風俗通漢有越嶲太守牧稂黃帝力牧之後後魏牧子萬俱氏苻秦金城俱難俱石子南涼俱延唐)
(宦者俱文珍)
啖齧羊彘屠奚辜(啖徒濫切)
(啖氏氐人苻秦啖青前秦錄有將軍噉鐵通鑑噉鐵徒敢切與啖同唐啖助宦者啖守盈庭瑶孝友傳啖)
(榮祿一作噉秋齧氏莊子齧缺宋羊氏晉羊舌大夫之後吕氏春桀有羊辛左傳有羊斟邾有羊羅)
(漢蓺文志羊子著書故秦博士漢羊仲羊勝羊弼羊陟羊續吳羊晉羊祜秉權孚欣梁羊侃宋玄保後)
(魏羊敦北齊羊肅唐羊士諤魴彘氏晉有彘邑在河東大夫食采先縠曰彘子士曰彘季魴之子彘裘)
(有屠氏晉有屠岸夷屠擊屠岸賈屠蒯鄭有屠擊衛屠伯吕氏春秋晉大史屠黍秦有屠睢奚氏夏)
(車正奚仲之後漢有奚涓奚意奚慈奚陟吳奚熙晉奚朗唐奚陟宋奚嶼又後魏改逹奚氏為奚氏奚斤)
(奚康生奚毅奚牧辜辜氏華陽集俞克毋氏)
豹鹿麋麃猛虎狐
(豹氏風俗通八元叔豹之後隋鹿氏漢有巴郡太守鹿旗魏將軍鹿磐後魏鹿悆鹿愿唐鹿晏宏宋鹿)
(向後魏改阿鹿桓氏為鹿吳麋氏漢麋信麋豹蜀漢麋竺芳魏麋元晉麋晃嶷越春秋楚麋侯宋麋溧)
(麃氏秦始皇將軍麃公風俗通漢有麃宣麃秦邑猛氏宋大夫猛獲之後晉太子申生虎氏八元)
(伯虎之後子華子虎會風俗通漢有合浦太守虎旗狐氏莊子古賢人狐不偕韓子狐不稽又犬戎狐)
(姬唐叔之後狐突毛偃秦射姑皆其族又狐父又楚申公巫臣奔晉其子狐庸吕氏春秋齊狐援韓詩外)
(傳魏狐卷子吳越春秋楚狐父)
彪熊犴狸猫貂狼
(彪氏左傳衛大夫彪傒宋有彪居正號熊氏季連之後鬻熊其後熊繹封楚子孫以熊為有熊率且比)
(負羈宜僚新序熊渠子左傳羿賢臣熊髠吳熊睦晉熊遠北齊熊安生南齊熊襄唐熊望熊執易士瞻宋)
(熊本彦詩克知至之犴氏漢梁孝王傳睢陽人犴反狸姓國語丹朱後神降于莘周内史過對惠王)
(使太宰以祝史帥狸姓往獻焉姓猫氏朱文公云南猺洞竊發俘而詢之多為猫豈三苗遺種與)
(貂氏戰國策齊有貂勃蘧狼氏左傳晉有狼瞫齊有狼疏)
鳳離翠舄乙倉庚(舄古鵲字)
(鳳氏神仙傳有鳳綱有離氏離婁亦曰離朱古之明目者黃帝時人北燕離班翠氏楚景翠之後避)
(入關之遷逃匿改氏見急就篇漢舄氏見纂文燕乙氏魯展喜亦曰乙喜集古錄後魯相乙瑛前有)
(乙逸後魏乙瓌乙渾北齊普明又複姓乙支氏高麗乙支文德倉氏黃帝史官倉頡之後左傳周有倉)
(葛又以官為氏有倉公魏有倉慈後魏倉跋注庚氏唐有太常博士庚季良又複姓庚市氏文選引莊)
(子曰庚市子肩之毁玉淮南子曰庚市子聖人無慾者也人有爭財相闘者庚市子毁玉於其間而闘者)
(止)
霜鴻露鵠鵰鴘聲(鴘方免切)
(霜氏見廣韻露鴻氏左傳衛大夫鴻駵魁列子逄蒙弟子鴻超氏風俗通漢有上黨都尉露平國語)
(魯大夫露睹父司馬貞三皇紀露氏姜姓之後奴鵠氏姓苑東海人雕氏漢功臣表雕延年以匈王)
(降為臧馬侯子鴘氏見廣韻夜聲氏左傳蔡大夫聲子莊曰聲氏之牛亾而遇䕫)
扈翟翼翰貳雙鳴(翟音狄翰音寒)
(扈氏有扈氏夏同姓國後以為氏趙有扈輒漢彭越將扈輒王莽傳扈雲後漢扈瑁魏扈質晉扈懷後周)
(扈載扈蒙又扈彦珂國翟氏齊翟僂新之後魏有翟璜翟章翟強翟翦六有翟景漢有翟旰翟方進翟)
(公翟牧翟萌後漢翟酺晉翟湯後魏翟嵩隋翟普林唐翟世言後周翟光業宋翟汝文守素翼氏晉翼)
(侯之後漢有翼奉蓺文志孝經有翼氏說吳越春秋楚翼侯水經注恬漢先生翼神翰氏左傳曹大夫)
(翰胡見貳氏國名後秦錄有後魏平陽太守貳塵常雙氏姓苑水經注漢有雙福宋雙泰真後魏中)
(侍雙蒙唐高祖紀定州總管雙士洛宋有巢縣人雙華雙漸鳴氏見廣韻)
梟蛸蝮蟒&KR3619;枉尤(&KR3619;音暴)
(梟氏隋煬帝改楊玄感唐武后改蕭良娣武蛸氏南齊武帝改巴東王子響蝮氏唐武后改惟良中)
(宗改李千里氏蝮虢蟒氏唐武后改王后苑&KR0034;氏見姓苑枉氏廣韻州有之尤氏見姓宋有尤)
(袤或曰沈氏改又尤焴吳志鄱陽民尤突)
羌狄戎貉奄蠻猺(貉音陌又音鶴)
(羌氏出西羌史記秦有羌瘣取趙地晉石水將羌迪通鑑羌毒狄氏春秋狄國之後唐世系表出姬姓)
(周成王母弟孝伯封狄城因以為氏魯有狄子彌孔子弟子狄黑禮記狄儀漢狄山夏將狄子王唐狄仁)
(傑宋狄棐栗遵度狄青高車種有狄氏婕戎氏齊人戎夷之後晉有戎洋漢有戎賜宣帝戎妤唐戎昱)
(戰國策齊人戎郭姓貉氏孟子有貉稽說文北方人豸種纂文曰俗人也奄氏國名書成王滅奄又)
(秦三良奄息又複姓史記嬴姓有運奄氏見後志蠻氏風俗通荆蠻之後左傳楚圍蠻氏後漢郡國新)
(城有鄤聚古鄤氏踐徭氏漢更始有徭偉風俗通東越王徭句之後其後以徭為姓)
伉桀勇背侵邊邦
(伉氏風俗通有伉喜相論語桀溺)(桀氏漢功臣表襄城侯桀背勇氏國語吳大夫勇獲)
(氏見廣韻春侵氏三輔決錄有侵恭戎邊氏左傳周大夫伯秋公子宋平公子御字子邊其後)
(為邊氏唐邊邊岡南)(漢邊通邊鳳邊韶讓邊章宋邊榮唐宋邊邊知西秦邊邦氏)
(見姓苑後魏有邦氏改為邦氏)
政行化達斂肅從
(政氏見姓苑有行氏周大行人之後後漢隗囂將行風俗通漢行祐為趙相又複姓行其氏化氏)
(見廣韻斂達氏吕氏春秋齊有達子亦見姓苑斂斂氏羌有岐見通鑑姚秦將軍斂成輔國將軍憲)
(又斂曼姓斂俱又複姓魯有公斂陽肅氏見苑從氏姓苑云東莞人)
端士抱藝懷器業
(端氏見姓苑史記秦有端和圍邯鄲城渥士氏以士官為氏晉士蒍之後蒍之孫士會又士濁士弱又)
(宋有士平衛有士榮秦有士睢吳士爕晉士猗唐士英秀隋士爕宋士建中抱氏漢末杞匡避難改抱)
(氏後魏有抱嶷唐藝氏見姓苑為懷姓左傳周分唐叔懷姓九宗又之餘民一姓九族漢徙豪傑三)
(輔諸懷吳有遵注宋器氏見姓苑親業氏隋經籍志詩有業人通鑑閩王吏業翹)
遴薦登崇徵用吉
(遴氏見廣韻崇薦氏見姓苑鯀登氏蜀有關東登乂樂平登定氏以國為氏為崇伯殷有崇侯見)
(世本姓徵氏吳有徵崇王莽欲遣嚴尤廉丹擊匈奴皆賜徵氏號二徵將軍用氏漢有高唐令用蚪)
(為吉氏尹吉甫之後唐世系表出自姞姓南燕後改吉漢有吉恪太醫令吉平魏吉茂晉吉朗挹宋吉)
(翰梁吉吉士又吉秦吉毗唐大歷才子吉中孚九老頊吉温吉宏宋吉觀國)
百僚千品藹備職(藹於蓋切)
(百氏漢酷吏傳南陽有百政有僚氏晉有僚安魯有侍人僚祖千氏風俗通漢蜀郡都尉千獻品)
(氏見姓苑之藹氏晉南海太守藹奐因備氏風俗通宋封人備後職氏周有職方氏官為氏風俗)
(通漢有山陽令職洪唐有職南金)
保傅承輔統相國
(保氏吕氏春秋楚有保申為文王傅傅傅氏傅說出傅巖因以為氏左傳晉有傅傁鄭有瑕史記燕傅)
(博豹漢傅寬傅介子傅喜育爕唐世系表傅氏出姬姓黃帝裔孫大由封傅邑漢牂柯大姓傅氏晉傅玄)
(咸宋𫝊姓傅隆後魏傅永唐傅奕宋傅堯俞察崧卿楫又複有傅餘氏本自傅說見後承氏漢有承)
(宫者輔氏晉大天輔躒智果别族于太史為輔氏唐宦輔璆琳又輔公祏輔儼輔良交宋輔廣朱文公)
(門人相統氏見廣韻後秦雲作德獵賦)(相氏後漢巴郡蠻五姓之一國氏齊太公之後世為上卿)
(有歸父佐弱夏又鄭穆公子發字子國其孫國參以為氏又邢有國子漢有議郎國由魏有國淵晉有國)
(欽漢蓺文志有國筮子又百濟八姓有國氏)
風力咎單咸說奭(單音善說音悅)
(風姓伏犧氏之後黃帝時風后左傳任宿須句顓臾風姓也魯僖公母成風力氏黃帝時力牧之後後)
(漢力子都東海人見王莽傳後咎氏商書咎單作明居晉咎犯單氏周單公之又楚有單浮餘曾子)
(有單居離莊子魯有單豹漢功臣表有單究歷志單安國儒林傳單次後漢單颺魏單固唐單雄信宋單)
(孟陽䕫後魏改渴單氏為單㢞咸氏姓苑巫咸之後東海有之唐集賢注記有咸五代咸師朗說氏)
(傅說之後經奭氏避漢元帝諱改為盛水注盛允其先奭氏)
畢榮尹虢産亮勃
(畢氏周文王之子有畢公高者其後以為氏畢萬即此族也晉又有畢陽韓有畢長世本畢任姓漢有畢)
(衆畢由粤將畢取滕有畢戰後魏畢衆敬唐畢構畢誠曜宋畢士安仲游榮氏周大夫食采於榮武王)
(亂臣有榮公書有榮伯春秋有榮叔國語榮夷公皆榮氏也吕氏春秋黃帝命榮猨鑄十二鐘魯榮成伯)
(欒聲伯之子晉榮駕鵝楚榮黃郕人榮啟期宋人榮蚠孔子弟子榮旂漢有榮畜榮廣榮邵西魏榮權隋)
(榮建緒榮毗唐榮九思宋榮諲詢之齊尹氏周尹佚尹吉甫之後晉尹鐸鄭尹何趙尹皋尹文尹士荀)
(子湯誅尹諧漢尹更始翁歸賞咸齊敏尊逢頌古今人表堯師尹壽漢牂柯大姓尹氏有尹珍楚有尹黑)
(梁尹德毅後秦尹緯隋尹式唐尹元凱思知章宋尹源洙焞又複姓尹文氏齊有尹文子著書列子尹文)
(先生甫虢氏周虢仲虢叔之後宣王時虢文公幽王虢石晉有虢射産氏姓苑出彭城亮氏古今)
(人表亮父顓頊師姓苑有之改勃氏宋太師之後晉寺人勃鞮亦曰勃貂梁武帝豫章王綜為勃氏)
薳蒍鬭范石鬼渫(薳韋委切渫音泄)
(薳氏楚薳章之後有薳子馮啟彊射泄鬭蒍氏周有蒍國又楚蒍賈子艾獵即孫叔敖也氏楚若敖)
(之後有鬭伯比子文文范氏陶唐氏之後晉士會食采於范曰范武子子子爕又楚范山范無宇越范)
(蠡魏范座秦范雎西楚范增漢范遷范昆滂丹魏范粲晉范寗唐范履冰宋范仲淹純仁鎮祖禹石氏)
(衛石碏之後又周有石速石張石尚鄭石制齊石之紛如石他楚石奢宋石彄魏石申夫漢石奮吳石偉)
(唐石洪演芬雄抱忠宋石介延年揚休公弼鬼鬼氏黃帝臣鬼臾區殷有鬼侯紂之三公蓺文志容區)
(泄渫氏越大夫渫庸一作又韓子有渫子古賢者)
兒匡袁崔盧裴郭(兒古倪字)
(兒氏漢兒寬兒湯兒長卿兒式六國有兒良宋有兒說後漢兒萌兒宏亦作倪唐有倪若水宥宋倪濤思)
(子匡氏魯有匡句須家語匡簡子孟子匡章齊人韓齊有匡倩豫章匡俗夏禹之苗裔漢匡衡咸晉匡)
(術宋袁氏陳公族與爰轅同春秋袁僑漢袁安晉袁宏袁粲唐袁滋恕已宋袁爕樞崔氏齊丁公之)
(子食采於崔因為氏漢崔駰寔晉崔豹後魏崔浩隋崔仲方唐崔祐甫崔玄暐宋崔與之盧氏姜姓食)
(采於盧以為氏秦盧敖漢盧綰盧芳魏盧毓唐盧懷慎邁裴氏伯益之後非子支孫封&KR1446;卿因為氏後)
(徙封解邑去邑從衣漢裴輸裴遵晉裴&KR0008;唐裴度裴廸裴遵慶耀卿裴休宋有裴煜疏勒王裴氏郭氏)
(周王季子虢叔之後虢聲轉為郭其後為郭氏又春秋有郭公亦國也以為氏晉有郭偃齊有郭最榮魯)
(有郭重燕有郭隗漢有郭伋賀郭崇基唐郭子儀元振孝恪正一待舉後唐郭崇韜宋郭崇守文達雍祥)
(正贄忠恕勸申錫)
于謝徐沈許向郝(向音餉)
(于氏本周武王子封邘後去邑為于氏漢于定國蓺文志于長吳于詮魏于禁後魏改萬紐于為于氏有)
(栗通什門後周于謹隋于仲文唐于志寧休烈邵琮頔鑑改勿忸于為于氏謝氏南陽棘陽縣有謝)
(城周申侯於此作邑後為氏又世本謝任姓黃帝之後魯有謝息漢謝堯謝多謝該謝夷吾謝曼卿弼甄)
(廉吳謝景晉謝安玄宋謝宏微靈運莊齊謝朏朓涼謝艾唐謝偃本直勒氏改又謝良弼唐東謝蠻謝氏)
(宋謝絳良佐泌又複姓謝丘氏周宣王支庶食采其後為氏古今人表謝立章徐氏嬴姓國後為氏六)
(國徐尚吳有徐承孟子徐子徐辟趙有徐越宋有徐子漢徐樂徐生徐明徐敖徐防徐穉徐庶魏徐邈幹)
(宣晉徐寧宋徐廣湛之梁徐渠陳徐陵唐徐有功彦伯堅南唐徐鉉鍇宋徐積俯無黨處仁沈氏臺駘)
(之後有沈國又春秋沈子國又楚沈尹戌子諸梁皆為氏魯人沈子善春秋孟子有沈同後漢沈景王莽)
(傳沈意晉沈玠吳沈珩宋沈慶之梁沈約沈重唐沈佺期既濟宋沈倫沈括與求又姓苑沈氏直深切泰)
(山人由許氏姜姓太嶽之後封許以為氏一云許由之後潁川陽城人鄭許瑕楚許伯許偃漢許昌許)
(商後漢許敬劭靖慎隋許憙唐許圉師許遠叔才孟容宋許翰景衡將仲宣元向氏宋公族向戌之後)
(又向國姜姓衛有向禽秦有向壽後漢向栩晉向秀向雄吕氏春秋殷内史向摯宋向敏中郝氏廣韻)
(殷帝乙時子期封太原郝鄉因為氏魏郝昭唐表云出自郝省氏太昊之佐也裔孫期封郝鄕漢郝賢郝)
(黨郝絜吳郝普晉郝隆隋郝瑗唐郝延俊郝廷玉郝宋郝質郝仲連晉匈奴郝度前燕郝晷)
建謀納善允意合
(建氏楚王子建之後漢元王傳有建公苑謀氏風俗通周卿士祭公謀父之後納氏見姓)
(善興屬納氏妻善氏吕氏春秋善卷堯師唐有博士武懷亮善氏後唐善友允姓瓜州之戎見)
(左傳又複姓莫允氏高車十二姓左意氏見廣韻合氏宋向戍邑謂合師)
郎尉攸司令僕主
(郎氏後漢郎宗顗吳臨安民郎雅晉郎奕涼郎坦後魏郎苗北齊郎基隋郎蔚之楚之唐郎餘令士元岌)
(宋郎簡稱尉氏以官為氏鄭大夫尉止秦尉錯尉繚又趙佗尉佗南涼尉賢政又虜姓尉氏尉遲氏改)
(音熨後魏尉眷尉元尉長命尉撥候攸氏北燕尚書攸邁司氏鄭有司臣司齊魏門司蕃後周有司)
(超有令氏漢中大夫令免後漢夷邑長令田僕僕氏楚僕析父風俗通漢功臣表有僕明史記多後)
(魏改僕蘭氏為僕氏有僕蘭主氏見姓苑)
舉賢析鎮督畿部(部蒲口切叶音簿)
(舉氏國語楚大夫舉伯見姓苑氏齊析歸父楚析公衛析朱鉏)(賢氏見廣韻鎮氏見姓苑)(析督)
(氏左傳晉有督戎風俗通漢有督&KR0008;又後漢板楯蠻七姓有督畿氏後魏俟畿氏改部氏見姓苑)
都水濮雒滑濟潞
(都氏漢越郎都稽封臨蔡侯馬援傳九真賊黨都羊秦有都貴水氏見姓苑濮氏姓苑衛大夫食采)
(因氏焉側雒氏古今人表舜友雒陶後漢交趾人雒將女徵滑氏姬姓國左傳衛大夫滑羅漢光祿)
(大夫滑堪風俗通漢詹事滑典韓子周滑之後魏唐孝友傳滑清泌濟氏見姓苑襄城人潞氏潞子)
(國春秋赤狄潞氏)
將作梓匠顓錯墨(錯倉故切)
(將氏左傳宋將鉏史記燕將渠後趙有將容梓作氏漢涿郡太守作顯梓氏本梓人之官莊子慶魯)
(大匠左傳魯有梓慎傳匠氏本匠人之官風俗通氏於事莊子有匠石左晉匠麗氏魯匠慶又複姓蔣)
(匠氏見後後顓氏神仙傳太玄女顓和墨錯氏宋大夫宰錯之墨氏春秋少陽篇墨允智伯夷叔)
(齊也史記索隱伯夷姓墨胎氏宋墨翟著書唐王鎔傳屠者墨君和)
禁省朝賀贊涓謁(省所景切朝音潮)
(禁氏見姓苑吳興人唐省氏宋大夫省臧錯朝氏蔡大夫朝吳聲子之子日本人朝衡漢鼂亦作朝)
(賀賀氏漢慶純避安帝諱改吳賀齊賀邵晉賀循梁瑒琛後魏改賀賴氏為賀氏唐賀知章德仁後梁)
(賀瓌石晉賀亢宋賀惟忠鑄允中涓贊氏吕氏春秋相馬贊君涓氏列仙傳有齊人子漢司隸涓勲)
(荀子夏首之南有涓蜀梁江謁氏風俗通漢汝南太守謁渙津人)
巫卜祈占祕尸祝
(巫氏氏於事殷巫咸巫賢吕氏春秋巫彭作醫漢冀州刺史巫捷又巫都著養生經宋巫伋又複姓公巫)
(氏左傳魯公巫召伯見後父卜氏氏於事魯卜國卜錡卜楚丘晉卜偃秦卜徒孔子弟子卜商韓子有)
(卜皮漢卜式吳卜靜晉卜顯劉聰時卜崇唐卜隱之卜長福又複姓須卜氏匈奴姓祈氏周祈父之後)
(晉祈嘉宋祈廷訓功占氏陳大夫子占之後古今人表占尹祕氏漢臣表祕彭祖西秦錄僕射祕宜)
(後晉祕瓊為尸氏秦尸佼為商君師著書風俗通其先封尸後氏祝氏鄭祝𣆀之後祝欵衛祝鮀亦)
(氏焉又世本祝任姓秦祝懽莊子祝腎左傳齊祝佗父漢有九江祝生祝午祝恬祝良唐祝欽明唐世系)
(表黃帝之後封於祝宋祝諫天輔又複姓有太祝氏)
虔夙嚴慎那偃息
(虔氏陳留風俗傳祖於黃帝氏夙氏魯大夫季孫夙之後嚴氏韓有嚴遂本莊漢史避明帝諱改嚴)
(助嚴安彭祖君平光皆莊氏後漢改氏嚴吳嚴畯唐嚴挺之善思郢震維從礪宋嚴有翼慎氏魯將軍)
(慎子楚太子傅慎子又慎到著書漢文帝慎夫人吳越慎温其宋慎從吉東美又複姓荀子魯有公慎氏)
(慎潰氏偃那氏西魏揚州刺史那椿後魏遼西太守那頡姓皋陶之後舒庸舒鳩左傳吳大夫偃州)
(員又複姓有偃師氏陳太子偃師之後息息氏以國為氏左傳楚有息桓唐李白詩有示秀才)
斟鬲逢宏仇紀因
(斟氏斟灌斟尋氏夏同姓國名后相所依史記姒姓斟氏又祝融八姓有斟姓鬲氏夏國名夏遺臣)
(靡蒙有鬲氏廣韻殷末賢人膠鬲之後逢逢氏古有逢姜姓逢公伯陵封齊地漢逢萌紀蓺文志)
(逢門射唐即逢蒙史記蠭門廣韻逢姓出北海齊有逢丑父逢行珪宏氏吕氏春秋衛有宏演漢宏)
(譚佞幸𫝊宏恭晉尚書令宏訥唐避諱改李氏又改洪氏仇氏宋有仇牧戰國策仇赫史記趙有仇夜)
(王莽傳有仇延後漢仇覽唐仇冕仇公遇宋仇悆漢紀氏姜姓國後為氏莊子紀他紀渻子列子紀昌)
(紀信紀通紀逡吳紀騭晉紀瞻梁紀少瑜隋紀宏整唐紀處訥因氏左傳遂國四族)
卞包余蔡蹇寋名(寋音鍵通鑑考異音件)
(卞氏莊子湯時卞隨又曹支子封卞以為族又魯卞邑大夫卞莊子楚卞和後漢卞忌魏卞蘭晉卞壺梁)
(卞華子包氏楚申包胥之後漢有包咸隋包愷唐包融二何佶宋包拯余氏風俗通秦由余之後姓)
(苑新安人梁有余孝頃唐余知古見蓺文志四門直講余欽見儒學傳宋有余靖余中蔡氏周文王子)
(蔡叔之後以國氏晉有蔡墨楚蔡鳩居蔡賜秦蔡澤漢蔡義蔡茂蔡邕玄倫晉蔡謨宋蔡廓興宗唐蔡允)
(恭梁蔡大寳宋蔡齊蔡襄挺元定蹇蹇氏秦有蹇叔說文魏文侯大夫蹇重後漢宦者碩姚秦趙玄司)
(馬蹇鍳晉寋氏後漢寋朗袁宏紀作寒朗通鑑從之蜀有之李特將寋碩宋有寋周輔名氏楚大夫)
(彭名之後)
務詹求邴龐繆員(繆音穆員音運叶音云)
(務氏列仙傳湯譲於務光莊子作瞀西秦務和楚詹氏周詹父詹桓伯晉詹嘉虢大夫詹父鄭詹伯詹)
(何一作瞻莊子公子牟謂瞻子楚辭太卜鄭詹尹淮南子作詹唐詹俊宋詹良臣儀之又求氏本居衛)
(裘氏之地後轉為求漢有求伸邴邴氏泰山下邑居者以為氏晉邴豫邴師齊邴歜夏邴意兹漢邴丹)
(邴尊魏邴原晉邴郁後魏邴蚪隋邴元真邴邵龐龐氏周文王子畢公高後封龐因氏焉魏有龐涓葱)
(燕有龐煖漢有龐真奮雄參龐德公蜀漢龐統魏龐淯唐龐嚴堅孝泰藴卿惲承鼎宋龐籍繆氏秦繆)
(公之後漢儒林傳繆生後漢繆肜荀子燕繆縚史記趙宦者繆賢漢繆斐魏繆襲晉繆蔚後趙繆嵩晉繆)
(播又音謬漢亳人繆忌凝員氏前涼有員敬唐員半千其先本劉氏十世祖之事宋及齊受禪奔元魏)
(以忠烈自比伍員因自姓員又員嘉靜員㝢俶錫宋有員興宗)
矯抗暢適岑谷冥
(矯氏列子醫有矯氏後漢逸民𫝊矯慎廣韻風俗通晉大夫矯父之後抗氏後漢有抗徐為長沙太守)
(風俗通衛大夫三抗之後漢有抗喜為漢中太守宋暢氏唐有暢當暢諸唐蓺文志暢惠明論語義注)
(伊川門人暢大隱姓適氏見廣韻弟岑氏風俗通古岑子國之後出姬周文王異母耀子渠武王封)
(岑子漢岑彭岑晊梁岑善方唐岑文本岑參宋岑象求谷氏漢谷吉谷永谷恭谷崇吳谷利吳谷顔碑)
(非子封秦谷因氏焉後魏谷渾晉谷儉後魏谷氏谷楷唐谷那律谷從政谷况孝友𫝊谷感德冥漢)
(儒林傳冥都史記禹後有冥氏因國為氏)
功庸捷賞超序格
(功氏風俗通晉有功景又複姓姓苑有漢營陵令成功恢禹治水告成功後為氏庸氏國名詩孟庸注)
(庸姓也史記齊庸職漢膠束庸生譚又有庸光戰國策秦庸芮捷氏漢蓺文志捷子齊人西秦捷虔)
(賞氏廣韻吳姓有之吳志賞林氏超氏漢有太尉超喜序氏禮記序點揚觶又叙見廣韻姓苑格)
(氏允格之後東觀記有侍御史格班隋末格謙稱燕王唐格輔元希玄父處仁號陳留八俊)
起信噲援灌爰酈(噲音快酈音樂)
(起氏見姓苑吕氏春秋秦有起賈噲信氏魏信陵君之後史記趙有信期秦將信梁氏孝子傳噲參)
(鵠銜珠與之嬰援氏見廣韻均灌氏夏斟灌國其後為氏漢有灌灌夫魏有灌晉有九真太守灌邃)
(爰爰氏與袁同漢功臣爰類又爰盎爰叔爰禮爰延曾號城頭子又韓子有爰騫列子爰旌目魏爰邵)
(漢酈氏本縣名為氏漢酈食其酈商後酈炎後魏酈範道元詮唐酈定進)
靳蓋邳到种折岳(蓋才盍切)
(靳氏楚靳尚韓靳黈漢靳歙靳彊靳允唐靳恒靳孝原蓋氏齊邑名漢蓋公蓋寬饒後漢安平侯蓋延)
(又蓋盛蓋豫唐蓋文逹文懿嘉運韓詩外傳晉船人盍胥邳氏漢靈壽侯邳彤風俗通奚仲為夏車正)
(自薛封邳其後為氏水經注漢有河南尹邳崇守到氏宋有到彦之楚令尹屈到之後漢有東平太到)
(質陳有到仲舉有种氏仲山甫之後後漢种暠宋种放世衡師道唐种如願折氏後漢折像其先張)
(江封折侯曾孫國因為氏西秦折斐後周折從阮宋折德扆御勲世守府州後有彦質岳氏宋有岳飛)
(相州人孫珂)
&KR1163;幸妸沓娸忌軋(&KR1163;音戀妸於河切娸音欺軋乙黠切)
(&KR1163;氏漢有&KR1163;祕為南郡太守氏幸氏漢有幸都幸成晉有幸靈唐有幸南容妸莊子有妸荷甘沓)
(氏風俗通賨人七姓有沓後魏沓盧氏改有沓龍超娸氏見廣韻忌氏風俗通周公忌父之後軋)
(氏古今人表軋子)
棸楀番據裔顯瘠
(棸氏詩棸子内史古今人表作掫番楀氏詩楀維師氏番氏詩番維司徒漢右内史係據氏見姓)
(苑卿裔氏左傳齊有裔𣢾侍顯氏風俗通顯父為周見詩韓奕瘠氏齊人瘠環瘠姓見孟子)
豎彌通躬招辱譴
(豎氏齊宦者豎刁鄭大夫豎拊淮南子禹使豎亥步自北極至南極彌氏衛有彌子瑕三輔決錄新豐)
(彌升史記酷吏傳有彌僕猛通氏見姓苑苑躬氏見姓苑招氏漢大鴻臚招辱氏見姓譴氏)
(見廣韻)
始嘗專亢還投免(還音旋)
(始氏秦章邯使候始成使項羽注始姓氏嘗氏風俗通孟嘗君之後專氏吳有專諸亢見姓苑唐)
(韋伯將亢榮朝桓還氏左傳蕭大夫還無社焉投氏郇周畿内侯王伐鄭投先驅以策其後漢有)
(光祿投投伐褐)(吕氏春秋相馬免氏漢有免公)
姓氏急就篇卷上
