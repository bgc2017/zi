管子卷第四唐司空房玄齡注
宙合第十一樞言第十二
宙合第十一(通往古又合來今無不苞羅也古往今來曰宙也所陳之道既)外言二
左操五音右執五味(舉目第一)懷繩與准鉤多備規軸減溜大成
是唯時德之節(舉目第二)春采生秋采蓏夏處隂冬處陽(舉目第三)大
賢之德長明乃哲哲乃明奮乃苓明哲乃大行(舉目第四)毒而無
怒怨而無言欲而無謀(舉目第五)大揆度儀若覺卧若晦明若敖
之在堯也(舉目第六)毋訪于佞毋蓄于諂毋育于凶毋監于讒不
正廣其荒(舉目第七)不用其區區鳥飛准繩(舉目第八)讂(反火縣)充末衡
易政利民(舉目第九)母犯其凶毋邇其求而遠其憂高爲其居危
顚莫之救(舉目第十)可淺可深可浮可沈可曲可直可言可默(十第)
(目一舉)天不一時地不一利人不一事可正而視定而履深而迹(十第)
(目二舉)夫天地一險一易若鼓之有揨(反宅耕)擿(反丁歴)擋(反丁用)則擊
天地萬物之橐宙合有橐天地(舉目第十三)左操五音右執五味此言君
臣之分也(故曰君臣之分也左陽君道右隂臣道)君出令佚故立于左(佚凡右爲用事君但出令故曰)
(而右勞故左佚)臣任力勞故立于右(故曰勞臣則任力)夫五音不同聲而能調此
言君之所出令無妄也(雖各有别君則盡能裁之故所出無妄五音雖有不同樂師盡能調之喻百度)而無
所不順順而令行政成(奉之則政成君出令皆順)五味不同物而能和此言
臣之所任力無妄也(臣守任之而無妄也五味宰夫能和之百職)而無所不得得而力
務財多(務而財必多也臣能任職得宜)故君出令正其國而無齊其欲(常隨其欲民欲旣異)
(之也而教)一其愛而無獨與是(獨與則是愛不一毋獨與是也正臣其愛宜一率土周之無所)王施而無
私則海内來賓矣臣任力同其忠而無爭其利不失其事而
無有其名分敬而無妬則夫婦和勉矣君失音則風律必流
(蕩散流謂)流則亂敗臣離味則百姓不養(故百姓不養也臣離味百職曠)百姓不
養則衆散亡君臣各能其分則國寧矣故名之曰不德懷繩
與准鉤多備規軸減溜大成是唯時德之節夫繩扶撥
以爲正准壊險以爲平(而後以爲平也准必壊舊高峻)鉤入枉而出直(則就枉取工人用鉤)
(也直)此言聖君賢佐之制舉也(之法用鉤也言制以舉賢)博而不失因以備能
而無遺(鳴狗盗無所不取皆有所長故能備之所舉旣博則枉直咸盡故無所失雖雞)國猶是國也民猶是
民也桀紂以亂亡湯武以治昌(人桀紂以之亡亂之故也湯武以之昌治之湯之國人亦桀之國人武之國人亦紂之國)
(也故)章道以教明法以期民之興善也如化湯武之功是也(之昌湯武)
(興善亦章明也教化明也人之)多備規軸者成軸也(備故多備方主嚴剛圓主柔和今規者正圓器軸者轉規大小悉須)
(恩引物也用規者欲施)夫成軸之多也其處大也不究其入小也不塞(也大究窮)
(物施宜故有大小也軸用大處小用小故因)猶迹求履之憲也(憲法也擬迹而求履法履法可迹者履之所出善者恩之所生)
(心善心可生也得施恩而求善)夫焉有不適善(無不適也以恩驅善故)適善備也僊也是
以無乏(人君善旣備順何所乏哉則求者無不善也僊輕順貌旣皆適善能備以恩爲善者輕順)故諭教者取辟焉
(爲規拒也辟法也取)天淯陽無計量地化生無法崖(萬物物生不可計量地以淯古育字天以陽氣育生)
(畔君之恩法天地之厚廣也隂化無物不化故乃法以制崖)所謂是而無非非而無是(須順物當順亦旣行恩又)
(而非之不得有是也而是之不得有非當順)是非有必交來苟信是以有不可先規之
(之有矣非則不可掩故先以恩意令悉改也是非旣有必使二者俱來得以驗之是旣信)必有不可識慮之然將卒
而不戒(防慮之如其事將終即必當隂備待之不可戒告於彼也不可識謂其非謀隠伏意在不測或苞藏禍心故必有以)故聖人
博聞多見畜道以待物(無不容也以道待物物)物至而對形曲均存矣(配對)
(如此則均平皆在於恩而無遺失也也物至矣以多少之恩配大小之形)減盡也溜發也言徧環畢莫不備
得故曰減溜大成(盡善君教不偏減順園圓之周無不備得也減溜盡發君旣均施以恩故物盡發於善亦旣)成功之
術必有巨獲(大成大獲巨大也功)必周於德審於時時德之遇事之會
也若合符然故曰是唯時德之節(合符契則何功而不成也德旣周時又審二者遇會若)春
采生秋采蓏夏處隂冬處陽此言聖人之動靜開闔詘信浧
(反弋逞)儒取與之必因於時也時則動不時則靜是以古之士
有意而未可陽也故愁其治言含愁而藏之也(方殷未可明論有意濟世時亂)
(隂愁而藏之故曰理代之言)賢人之處亂世也知道之不可行則沈抑以辟罰
靜默以侔免(也侔取)辟之也猶夏之就凊(反七性)冬之就温焉可
以無及於寒暑之菑矣(也喻賢者不避亂世更怊刑譴何榮之可得夏不就清冬不就温更以寒暑致災終無益)
(哉)非爲畏死而不忠也(忠哉但以無益而徒死也賢人之避亂世豈畏死而不)夫強言以爲
僇而功澤不加(刑僇矣何功澤之加哉時非所言必致刑僇旣)進傷爲人君嚴之義(而遇臣進)
(加其嚴酷也傷人君因此益)退害爲人臣者之生(因此轉更偷生也退而不遇害而人臣)其爲不利
彌甚(嚴酷臣益偷生不利彌甚也不避亂世而遇害則君益其)故退身不舍端脩業不息版
(也版牘)以待淸明(息其版籍所以俟亂世清明候風雲以舉翼也賢者雖復退身終不捨其端操不息修業亦不)故微子
不與於紂之難而封於宋以爲殷主先祖不滅後世不絶故
曰大賢之德長(賢人之德業可久可大則)明乃哲哲乃明奮乃苓明哲乃
大行此言擅美主盛自奮也以琅湯(湯音瑒琅音浪)凌轢人人之敗也
常自此是故聖人著之簡筴傳以告後進曰奮盛苓落也
盛而不落者未之有也故有道者不平其稱不滿其量不依
其樂不致其度(滿量依樂致度者所以晦其明有道者則湯武也所以不平稱)爵尊即肅士祿豐
則務施功大而不伐業明而不矜夫名實之相怨久矣是故
絶而無交(鄰之好杜賓客之交惡其名實之聞也有名有實必爲人怨其來久所以絶四)惠者知其不可兩
守乃取一焉故安而無憂(從此而息所以安然而無憂也名實不可兩守故但存其一怨)毒而無
怒此言止忿速濟沒法也(毒怨恨續赴其行毒之法沒而不用今不毒者隂爲賊害從而怒之彼知其所以行)
(忿速濟斷沒法也爲怒者所以止此)怨而無言言不可不愼也言不周密反傷其
身(以泄其恨隂懷他計反被傷身也言怨怒但可藏之在心不言之口)故曰欲而無謀言謀不可以泄
謀泄菑極(泄泄謀災必至故曰災極至旣欲其事方始圖之無使謀)夫行忿速遂沒法賊發
言輕謀泄菑必及於身故曰毒而無怒怨而無言欲而無謀
大揆度儀若覺卧若晦明(則問之賢若覺而卧聽若從晦而視明可言人君材質雖不慧但大揆度儀法有疑)
(大也以成)言淵色以自詰也靜默以審慮依賢可用也(晤當淵寂君有所末)
(所不晤依賢以問之故其爲可用也其色以自窮詰靜默其神以審思慮有)仁良旣明通於可不利害之
理循發蒙也(則通晤循而用之其蒙自發明也問於仁良其事旣明見利害之理)故曰若覺卧若晦明
若敖之在堯也(聖人在上賢人在下位動而履規矩常自禮法竟以改邪敖堯子丹朱慢而不恭故曰敖敖在堯時雖凡下材但以)
(后書曰無若丹朱敖爲明故賓虞朝讓德羣)毋訪于佞言毋用佞人也用佞人則私多
行毋蓄于諂言毋聽諂聽諂則欺上母育于凶言毋使暴使
暴則傷民毋監于讒言毋聽讒聽讒則失士夫行私欺上傷民
失士此四者用所以害君義失正也夫爲君上者旣失其義正
而倚以爲名譽爲臣者不忠而邪以趨爵禄亂俗敗世以偷
安懷樂雖廣其威可須也故曰不正廣其荒是以古之人阻
其路塞其遂守而物修故著之簡筴傳以告後世人曰其爲
怨也深是以威盡焉不用其區區者虚也人而無良焉故曰
虚也凡堅解而不動陼隄而不行其於時必失失則廢而不
濟失植之正而不&KR0861;不可賢也植而無能不可善也所賢美
於聖人者以其與變隨化也淵泉而不盡微約而流施是以
德之流潤澤均加于萬物故曰聖人參于天地鳥飛准繩此
言大人之義也(大人之義權而合道鳥飛准繩曲以爲直)夫鳥之飛也必還山集谷不
還山則困不集谷則死山與谷之處也不必正直而還山集
谷曲則曲矣而名繩焉以爲鳥起於北意南而至于南起於
南意北而至于北苟大意得不以小缺爲傷(隨山谷而曲飛苟鳥意將集南北亦)
(是也苟得合義之大致不以反經小過而爲傷也遂南北之大意不以曲飛小缺爲傷聖人行權亦猶)故聖人美而著之(鳥美)
(之簡筴也飛之事著)曰千里之路不可扶以繩(路必窮也繩直千里)萬家之都不可平以
准(居必塞也平准萬家)言大人之行不必以先帝常義立之謂賢(變道必守常違)
(也躓)故爲上者之論其下也(理也議欲)不可以失此術也(權道此術)讂(遠也火縣反)
充言心也心欲忠未衡言耳目也耳目欲端中正者治之本
也耳司聽聽必順聞聞審謂之聦(且審故謂之聰耳之所聞旣順)目司視視必
順見見察謂之明(視曰明目之順)心司慮慮必順言言得謂之知(所慮心之)
(故謂之智旣順且得)聦明以知則博博而不惛所以易政也(者旣博故事無過聦也明也智也三)
(作樂易先古政舉乃得中可制禮)政易民利利乃勸勸則告(以禮樂告之民旣勸勉故可)聽
不愼不審不聦不審不聦則繆視不察不明不察不明則過
慮不得不知不得不知則昏繆過以惛則憂憂則所以伎苛
伎苛所以險政政險民害害乃怨怨則凶故曰讂充未衡言
易政利民也毋犯其凶言中正以蓄愼也毋邇其求言上之敗
常貪於金玉馬女而吝愛於粟米貨財也厚藉斂于百姓則
萬民懟怨遠其憂言上之亡其國也常邇其樂立優美而外
淫于馳騁田獵内縱于美色淫聲下乃解怠惰失百吏皆失
其端則煩亂以亡其國家矣高爲其居危顚莫之救此言尊
高滿大而好矜人以麗主盛處賢而自予雄也(以賢自許以爲英言君王豪盛處已)
(許也雄予)故盛必失而雄必敗夫上旣主盛處賢以操士民國家
煩亂萬民心怨此其必亡也猶自萬仞之山播而入深淵其死
而不振也必故曰毋邇其求而遠其憂高爲其居危顚莫之
救也可淺可深可沈可浮可曲可直可言可默此言指意要
功之謂也(之指意要必得此然可以成功凡此淺深曲直諸事皆可詳之言)天不一時(各有其時春夏秋冬)地不
一利(各有其利五土十地)人不一事(各有其事士農工商)是以著業不得不多人之名位
不得不殊(事業及其名位豈得不多而殊乎天時地利猶有不一況於人之所著)方明者察于事故不
官(也官主)于物而旁通于道(不可專一故云不主一物功用無方旁通方謂法術言法術通明之士察於天地知)
(也於道)道也者通乎無上詳乎無窮運乎諸生(道而生諸物由)是故辯
于一言察于一治攻于一事者可以曲說而不可以廣舉(寡言)
(者唯可以示一曲之說未足以廣苞也能之人但辯一言察一理攻一事如此)聖人由此知言之不可兼也故
博爲之治而計其意(而復計度所言之意以告喻之也知一言不可兼羣言故博爲理衆言)知事之
不可兼也故名爲之說而況其功(每事皆立名而爲之說又恐又知一事不足以兼衆事故)
(況而曉告之未明其功故比)歲有春秋冬夏月有上下中旬日有朝暮夜
有昏晨半星(半見也星半隱)辰序各有其司故曰天不一時(各舉天此以上)
(出常見半至於次序有司以爲法也時不一半星辰序言其星長晝隱夜)山陵岑巖淵泉閎流泉踰
瀷(之流也瀷奏漏)而不盡薄承瀷而不滿(盡至溪谷小旣停薄隨至而泄泉逾而前瀷隨而後欲其流不)
(不滿之流也雖承瀷而常)高下肥墝物有所宜故曰地不一利(地利不一也此以上略言)鄕
有俗國有法食飲不同味衣服異采世用器械規矩繩准稱
量數度品有所成故曰人不一事(之事不一也此以上舉人)此各事之儀其詳
不可盡也(略舉之故其詳不盡也此天地人三者之儀但)可正而視言察美惡審别良苦
不可以不審操分不雜故政治不悔定而履言處其位行其
路爲其事則民守其職而不亂故葆統而好終深而迹言明
墨章書道德有常則後世人人修理而不迷故名聲不息夫
天地一險一易若鼓之有楟(爲響楟當)擿擋則擊(地否泰應德而至險易猶否泰夫天)
(擊而鳴者也猶鼓之含響應)言苟有唱之必有和之和之不差因以盡天地之
道(而不差應擊爲響象天地應德爲否泰也唱則擊也小則小和大則大和故曰和象)景不爲曲物直響不爲惡
聲美(天道福善禍淫隨事而至也物曲則影曲聲惡則響惡亦況)是以聖人明乎物之性者必以
其類來也(積善餘慶積惡餘殃惡聲往則惡響來猶)故君子繩繩乎愼其所先天地
萬物之橐也(應之則善在先應在後如橐之成物也故曰天地萬物之橐君子知善惡必報繩繩戒愼先天地以類善天地萬物從而)
宙合有橐天地(地行善故橐天地也宙合之道教以先天)天地苴(反子餘)萬物故曰萬物
之橐(之中故爲橐也苴裹萬物在天地)宙合之意上通於天之上下泉於地之
下外出於四海之外合絡天地以爲一裹(地下包絡天地爲一裹也宙合廣積善以通天上入)
散之至于無閒不可名而山(觀猶不可得其名若山然也宙合之裹故散其終上能無偷)是大之
無外小之無内故曰有橐天地其義不傳(故其義不可妄傳也苟非其人道不虚行)
一典品之不極一薄然而典品無治也(常行則不有窮若乃輕薄不典常也宙合之道專一而能)
(矣常品之人不能重理也能崇重則此道或幾乎息)多内則富時出則當而聖人之道貴富
以當奚謂當本乎無妄之治運乎無方之事應變不失之謂
當變無不至無有應當本錯不敢忿(錯而不用者則以變不至也當謂行賞以當功當功所以)
(不敢忿怒也故雖不用物)故言而名之曰宙合(名名曰宙合也尋古遺言之立)
樞言第十二(而發口變而無主者也其用若樞故曰樞言樞者居中以運外動而不窮者也言則慮心)外言三
管子曰道之在天者日也(以顯功莫大焉故謂之道也日者萬物由之以煦萬象由之)其在人者
心也(以斷云爲莫大焉故謂之道心者萬物由之以慮萬理由之)故曰有氣則生無氣則死(以生成日與心)
(氣者道之用也尤宜重也爲功而生成以氣爲言此言)有名則治無名則亂治者以其名(旣物)
(故實稱其名則治名重其實則亂生成須立法以治之在於名實相副)樞言曰愛之利之益之安之四
者道之出(故曰道之出也四者從道而生)帝王者用之而天下治矣帝王者審
所先所後先民與地則得矣(先此二者則無所不得也民者君之地君者民之天)先貴與
驕則失矣(亡先此二者則無所不失矣貴而不巳則驕驕而不已則)是故先王愼貴在所先所
後人主不可以不愼貴不可以不愼民不可以不愼富愼貴
在舉賢愼民在置官愼富在務地故人主之卑尊輕重在
此三者不可不愼(忽三則卑以輕愼三則尊以重)國有寶有器有用城郭險阻
蓄藏寶也(蓄藏積民無飢故爲寳也城郭完險阻脩則寇盜息)聖智器也(二者可操以成事故聖無不通智無遺策)
(器曰)珠玉末用也(費多而益少故爲末用也珠玉者飢不可食寒不可衣)先王重其寶器而輕其
用故能爲天下生而不死者二(與器謂寳)立而不立者四(立而重珠玉人君雖欲自)
(四謂喜怒惡欲則不令得立者)喜也者怒也者欲也者惡也者天下之敗也而賢
者寶之爲善者非善也(珠玉也非善此)故善無以爲也故先王貴善
(蓄藏貴善)王主積于民(足無不)霸主積于將戰士(奮卒勇)衰主積于貴
人(驕益其)亡主積于婦女珠玉(亡也速其)故先王愼其所積疾之疾之
萬物之師也爲之爲之萬物之時也強之強之萬物之脂也
凡國有三制有制人者有爲人之所制者有不能制人人亦
不能制者何以知其然德盛義尊而不好加名於人(者人亦加加名于人)
(也之)人衆兵強而不以其國造難生患(人亦患難之患難于人者)天下有大事
而好以其國後(益也謙受)如此者制人者也(在人上下人者)德不盛義不
尊而好加名于人人不衆兵不強而好以其國造難生患恃
與國幸名利(推譲每輒幸其名利也言恃黨與之國又不爲)如此者人之所制也(反陵之息陵人者人)
(之比侯伐鄭)人進亦進人退亦退人勞亦勞人佚亦佚進退勞佚
與人相胥(之俱進退勞佚也胥視也常視人與)如此者不能制人人亦不能制也
愛人甚而不能利也(生其怨心愛甚不利)憎人甚而不能害也(生其賊心憎甚不害)
故先王貴當(憎必害愛必利)貴周(則周也深密不測)周者不出于口不見于色
一龍一蛇(爲蛇喻人行藏一則爲龍一則)一日五化之謂周(故曰五化行藏五變)故先王不
以一過二(衆所驚也以少喻多)先王不獨舉不擅功(人之所疾獨舉擅功)先王不約
束不結紐約束則解(得而解有束故可)結紐則絶(得而絶有紐故可)故親不在
約束結紐(心生也相親從)先王不貨交(心有親疎貨交則人)不列地(心有向背列地則人)以
爲天下天下不可改也(改也改謂分别親疎向背是其)而可以鞭菙使也(改而以若乃不)
(無思不服鞭菙威之則)時也利也出爲之也(得天時下盡地利先王有所出爲必上)餘目不明餘
耳不聦(其明耳聽有餘不用其聦也苟非時利雖目視有餘不用)是以能繼天子之容(時利而已天子之容)
官職亦然(利也亦時)時者得天義者得人(利也義即)旣時且義故能得
天與人先王不以勇猛爲邊竟則邊竟安邊竟安則鄰國
親鄰國親則舉當矣人故相憎也人之心悍故爲之法法出于
禮禮出于治治禮道也萬物待治禮而后定凡萬物隂陽兩
生而參視先王因其參而愼所入所出以卑爲卑卑不可得
以尊爲尊尊不可得桀舜是也先王之所以最重也得之必
生失之必死者何也唯無得之堯舜禹湯文武孝己斯待以
成天下必待以生故先王重之一日不食比歲歉三日不食比
歲飢五日不食比歲荒七日不食無國土十日不食無疇類
盡死矣先王貴誠信誠信者天下之結也(固天下之心也信誠者所以結)賢大
夫不恃宗室士不恃外權坦坦之利不以功坦坦之備不爲
用(者故不能立功而成用也坦坦謂平平非有超而異)故存國家定社稷在卒謀之閒耳聖
人用其心沌沌乎博而圜豚豚乎莫得其門(圜豚豚乎莫得而一本作沌乎博而)
(也聞)紛紛乎若亂絲遺遺乎若有從治故曰欲知者知之欲利
者利之欲勇者勇之欲貴者貴之彼欲貴我貴之人謂我有
禮彼欲勇我勇之人謂我恭彼欲利我和之人謂我仁彼欲
知我知之人謂我慜戒之戒之微而異之(旣順欲穫失時無所收人心不同其猶面焉令)
動作必思之無令人識之卒來者必備之信之者仁也不可
欺者智也旣智且仁是謂成人賤固事貴不肖固事賢貴
之所以能成其貴者以其貴而事賤也賢之所以能成其賢
者以其賢而事不肖也惡者美之充也卑者尊之充也賤者
貴之充也故先王貴之天以時使地以材使人以德使鬼神
以祥使禽獸以力使所謂德者先之之謂也故德莫如先應
適莫如後先王用一隂二陽者霸盡以陽者王以一陽二隂
者削盡以隂者亡量之不以少多稱之不以輕重度之不以
短長不審此三者不可舉大事能戒乎能勑乎能隱而伏乎
能而稷乎能而麥乎春不生而夏無得乎衆人之用其心也
愛者憎之始也德者怨之本也唯賢者不然先王事以合
交德以合人二者不合則無成矣無親矣凡國之亡也以其
長者也人之自失也以其所長者也故善游者死于梁也善
射者死于中野命屬于食治屬于事無善事而有善治者自
古及今未嘗之有衆勝寡疾勝徐勇勝怯智勝愚善勝惡
有義勝無義有天道勝無天道凡此七勝者貴衆用之終身
者衆矣人主好佚欲亡其身失其國者殆其德不足以懷其
民者殆明其刑而賤其士者殆諸侯假之威久而不知極已
者殆身彌老不知敬其適子者殆蓄藏積陳朽腐不以與人
者殆凡人之名三有治也者有恥也者有事也者事之名二
正之察之五者而天下治矣名正則治名倚則亂無名則死
故先王貴名先王取天下遠者以禮近者以體體禮者所以
取天下遠近者所以殊天下之際日益之而患少者惟忠日
損之而患多者惟欲多忠少欲智也爲人臣者之廣道也爲
人臣者非有功勞于國也家富而國貧爲人臣者之大罪也爲人
臣者非有功勞于國也爵尊而主卑爲人臣者之大罪也無功勞
于國而貴富者其唯尚賢乎衆人之用其心也愛者憎之
始也(而憎愛盡)德者怨之本也(怨生德竭而)其事親也妻子具則孝衰矣其
事君也有好業家室富足則行衰矣爵禄滿則忠衰矣唯賢者
不然(始有卒賢者有)故先王不滿也人主操逆人臣操順先王重榮辱
榮辱在爲天下無私愛也無私憎也爲善者有福爲不善者有
禍禍福在爲故先王重爲明賞不費明刑不暴賞罰明則德之
至者也故先王貴明天道大而帝王者用愛惡愛惡天下可祕
愛惡重閉必固釡鼓滿則人概之人滿則天概之故先王不滿也
先王之書心之敬執也而衆人不知也故有事事也毋事亦事也
吾畏事不欲爲事吾畏言不欲爲言故行年六十而老吃也
管子卷第四
