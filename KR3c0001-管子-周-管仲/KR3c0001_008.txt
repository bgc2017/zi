管子卷第八唐司空房玄齡注
中匡第十九小匡第二十
王言第二十一
中匡第十九内言二
管仲會國用三分二在賓客(賓客二以供)其一在國管仲懼而復之
(費太半故白之復白也以賓客之)公曰吾子猶如是乎(義為急務尚懼而白之乎以吾子為賢當以供賓之)四鄰賓
客入者說出者譽(出必為延譽也入見禮而悅者)光名滿天下入者不說出者
不譽汙名滿天下壤可以爲粟(生粟播壤則)木可以爲貨(器則貨破木成)粟
盡則有生貨散則有聚君人者名之爲貴財安可有(故不可有有財則失名)
管仲曰此君之明也公曰民辦軍事矣則可乎對曰不可甲
兵未足也請薄刑罰以厚甲兵於是死罪不殺刑罪不罰使
以甲兵贖(兵以贖之也有罪使出甲)死罪以犀甲一戟刑罰以脅盾一戟(也既脅盾)
(出一戟也出盾又令)過罰以金(金以贖之過誤致罰出)軍無所計而訟者成以束矢(計不)
(束矢以平其罪成平也於軍事而以私訟者令出)公曰甲兵既足矣吾欲誅大國之不道者
可乎對曰愛四封之内而后可以惡竟外之不善者(四封之内先施愛於)
(惡竟外之不善則士致死故可以)安卿大夫之家而后可以危救敵之國(則大臣盡力卿大夫家安)
(敵之國故以危救)賜小國地而后可以誅大國之不道者舉賢良而后
可以廢慢法鄙賤之民是故先王必有置也而后必有廢也
必有利也而后必有害也桓公曰昔三王者旣弑其君今言
仁義則必以三王爲法度不識其故何也對曰昔者禹平治
天下及桀而亂之湯放桀以定禹功也湯平治天下及紂而
亂之武王伐紂以定湯功也且善之伐不善也自古至今未
有改之君何疑焉公又問曰古之亡國其何失對曰計得地與
寳而不計失諸侯計得財委而不計失百姓計見親而不計
見棄三者之屬一足以削遍而有者亡矣古之隳國家隕社
稷者非故且爲之也必少有樂焉不知其䧟於惡也桓公謂
管仲曰請致仲父(尊事管仲故以仲父之號致之仲父者尊老有德之稱桓公欲)公與管仲父而將飲
之(以尊顯之行飲酒禮)掘新井而柴焉(欲以㓗清示敬之新井而又柴蓋之)十日齋戒召管仲管
仲至公執爵夫人執尊觴三行管仲趨出公怒曰寡人齋戒
十日而飲仲父寡人自以爲脩矣仲父不告寡人而出其故
何也(出所以怒謂不辭而)鮑叔隰朋趨而出及管仲於途曰公怒管仲反
入倍屏而立公不與言少進中庭公不與言少進傅堂公曰
寡人齋戒十日而飲仲父自以爲脱於罪矣仲父不告寡人
而出未知其故也對曰臣聞之沉於樂者洽於憂(憂博樂過則)厚
於味者薄於行慢於朝者緩於政害於國家者危於社稷臣
是以敢出也公遽下堂曰寡人非敢自爲脩也仲父年長雖
寡人亦衰矣吾願一朝安仲父也(一朝樂飲而為安言俱至於衰老故欲)對曰臣聞
壯者無怠老者無偷順天之道必以善終者也三王失之也
非一朝之萃(非一朝萃集也其所由來者漸矣)君柰何其偷乎管仲走出君以
賓客之禮再拜送之明日管仲朝公曰寡人願聞國君之信
對曰民愛之鄰國親之天下信之此國君之信公曰善請問
信安始而可對曰始於爲身中於爲國成於爲天下公曰請問
爲身對曰道血氣以求長年長心長德(長德謂恩施廣也長心謂謀慮遠也)此爲身
也公曰請問爲國對曰遠舉賢人慈愛百姓外存亡國繼絶
世起諸孤(事者子孫孤謂死王)薄稅斂輕刑罰此爲國之大禮也法行而
不苛刑廉而不赦有司寬而不凌(&KR1103;獨不虐)菀濁困滯皆法度不
亡(也有如此者皆以法度加之不令有所失亡也鬱濁謂穢塞不潔清者也困滯謂疲羸微隱者)往行不來而民游世矣
(而退而人以此自得行於世也其行法度者但往行而進不却來)此爲天下也
小匡第二十内言三
桓公自莒反于齊使鮑叔牙爲宰鮑叔辭曰臣君之庸臣也
君有加惠於其臣使臣不凍飢則是君之賜也若必治國家則
非臣之所能也其唯管夷吾乎臣之所不如管夷吾者五寬
惠愛民臣不如也治國不失秉臣不如也(國柄者賞罰之紀要也秉柄也柄所操以作事)
忠信可結於諸侯臣不如也制禮義可法於四方臣不如也
介胄執枹立於軍門使百姓皆加勇臣不如也(鼓槌抱擊)夫管仲
民之父母也將欲治其子不可棄其父母公曰管夷吾親射
寡人中鈎殆於死今乃用之可乎鮑叔曰彼爲其君動也君
若宥而反之其爲君亦猶是也公曰然則爲之柰何鮑叔曰
君使人請之魯公曰施伯魯之謀臣也彼知吾將用之必不
吾予也鮑叔曰君詔使者曰寡君有不令之臣在君之國願
徇於國爲羣臣僇(誡羣臣戮之以)若不生得是君與寡君賊比也(吾賊言親)非
弊邑之君所謂也使臣不能受命於是魯君乃不殺遂生束
縛而柙以予齊(檻柙)鮑叔受而哭之三舉(哀其將死也三舉其聲偽)施伯從而
笑之(偽也笑其)謂大夫曰管仲必不死夫鮑叔之忍不僇賢人(多言)
(不僇賢人所容忍必)其智稱賢以自成也(也稱舉)鮑叔相公子小白先入得國
(人心得國)管仲召忽奉公子糺後入與魯以戰能使魯敗(齊戰能使與魯師與)
(齊克也魯敗而)功足以得天與失天其人事一也(魯而勝齊是其功也故於齊管仲本圖將立小白今能敗)
(至於能成人事則一為得天於魯為失天)今魯懼殺公子糺召忽囚管仲以予齊鮑叔
知無後事(無禍難之事也既得管仲則知後)必將勤管仲以勞其君(魯勝齊之意以必探管仲本敗)
(慰勞其君也成其功勤而)願以顯其功衆必予之(之功如此衆必與之與許也願君試用管仲以顯其定齊)有得
力死之功猶尚可加也顯生之功將何如是(功但一時之事耳假令管仲力死成)
(霸以顯其本謀之功何善如之乎言不可加也猶尚可加況不恥垢辱忍而生全齊將得之而)昭德以貳君也(之德以為言昭管仲)
(副貳君之)鮑叔之知不是失也(此圖必不失也以鮑叔之智能及)至於堂阜之上(地名堂阜)
鮑叔祓而浴之三(凶邪之氣祓謂除其)桓公親迎之郊管仲詘纓捷衽(將示)
(戮就)使人操斧而立其後(斧鉞之誅也操斧者將受)公辭斧三然後退之(斧者退操)
公曰垂䙬下衽寡人將見管仲再拜稽首曰應公之賜殺之
黃泉死且不朽(恩不朽況生之乎言君賜之死尚感)公遂與歸禮之於廟三酌而問
為政焉曰昔先君襄公高臺廣池湛樂飲酒田獵罼弋不聽
國政卑聖侮士唯女是崇九妃六嬪(天子九嬪諸侯六也九妃謂諸侯所娶九女)陳妾數
千食必粱肉衣必文繡而戎士凍飢戎馬待游車之弊(弊然游車)
(戎車後以為)戎士待陳妾之餘(後以食戎士陳妾食餘然)倡優侏儒在前而賢大夫
在後是以國家不日益不月長吾恐宗廟之不掃除社稷之
不血食敢問為之柰何管子對曰昔吾先王周昭王穆王世
法文武之遠迹以成其名合羣國比校民之有道者設象以
為民紀(之設法象而為人紀校試其人有道者與)式美以相應比綴以書原本窮末
(書之簡策故能原其本窮其末無不錯綜也其所用美事必令始終相應然後次比緝綴)勸之以慶賞糺之以刑罰
糞除其顛旄(兵士言能務農息兵故糞其顛而除其旄顛謂高之頂人或不墾闢旄者所以誓勒)賜予以鎮撫
之以爲民終始公曰為之柰何管子對曰昔者聖王之治其
民也參其國而伍其鄙定民之居成民之事以為民紀謹用
其六秉如是而民情可得而百姓可御桓公曰六秉者何也
管子曰殺生貴賤貧富此六秉也桓公曰參國柰何管子對
曰制國以爲二十一鄉商工之鄉六士農之鄉十五公帥十一
鄉高子帥五鄉國子帥五鄉參國故爲三軍公立三官之臣
(之官也謂三軍)市立三鄉工立三族澤立三虞山立三衡(每皆置具官自三鄉已下)制
五家為䡄䡄有長十䡄為里里有司四里為連連有長十連
為鄉鄉有良人三鄉一帥桓公曰五鄙柰何管子對曰制五
家為䡄䡄有長六䡄為邑邑有司十邑為率率有長十率為鄉
鄉有良人三鄉爲屬屬有帥五屬一大夫武政聽屬(者聽於屬以武為政)
文政聽鄉各保而聽(各自保之鄉屬之聽)母有滛泆者桓公曰定民之居
成民之事柰何管子對曰士農工商四民者國之石民也(國之四者)
(也故曰石也本猶柱之石)不可使雜處雜處則其言哤其事亂(也哤亂)是故聖王之
處士必於閒燕(則謀議審處士閑燕)處農必就田壄處工必就官府處商
必就市井(井之制故曰市井立市必四方若造)今夫士羣萃而州處間燕(羣萃共處每州之士)
(校之處閒燕謂學)則父與父言義子與子言孝其事君者言敬長者言
愛幼者言弟旦昔從事於此(朝夕也旦昔猶)以教其子弟少而習焉其
心安焉不見異物而遷焉(其所當習者異物謂異事非)是故其父兄之教不
肅而成其子弟之學不勞而能夫是故士之子常為士今夫
農羣萃而州處審其四時權節(量其節之早晚於四時中又權)具備其械器用
(謂田器械器皆)比耒耜穀芨(執之以隨耒耜之後重治其闕遺芨音棰比偶其耒耜及榖芨榖芨小於耒耜一人)及寒擊槀
除田以待時乃耕(者修除其田以待春之耕也冬寒之月即擊去其草之槀)深耕均種疾耰(復種耰謂)
(當疾耰之既已均種)先雨芸耨以待時雨時雨既至挾其槍刈耨鎛(曰挾在掖)
(鎡䥓也鎛鉏也槍樁也刈鎌也耨)以旦暮從事於田壄稅衣就功(役便事而省費脱其常服以就功)
别苗莠列䟽遬(䟽者當均列之遬密也謂苗之)首戴苧蒲(與蒲以為笠苧蔣也編苧)身服襏襫
(可以任苦著者也襏襫謂麤堅之衣)沾體塗足暴其髮膚盡其四支之力以疾
從事於田野少而習焉其心安焉不見異物而遷焉是故其
父兄之教不肅而成其子弟之學不勞而能是故農之子常
爲農樸野而不慝(而野不為姦慝農人之子朴質)其秀才之能為士者則足頼
也(而知之不習而成者也故其賢足可頼也農人之子有秀異之材可為士者即所謂生)故以耕則多粟以士則
多賢是以聖王敬畏戚農有司見之而不以告其罪五有司
巳於事而竣(故聖王敬畏農而戚近之以農民能致粟又秀材生焉)今夫工羣萃而州處相
良材審其四時辨其功苦(苦謂濫惡功謂堅美)權節其用論比計制斷
器尚完利(貴於完利裁斷為器)相語以事相示以功相陳以巧相高以知
事(用之事相高以其能知器)旦昔從事於此以教其子弟少而習焉其心安
焉不見異物而遷焉是故其父兄之教不肅而成其子弟之
學不勞而能夫是故工之子常為工今夫商羣萃而州處觀
凶飢審國變察其四時而監其鄉之貨(也監視)以知其市之賈負
任擔荷服牛輅馬以周四方料多少計貴賤以其所有易其
所無買賤鬻貴是以羽旄不求而至竹箭有餘於國竒怪時
來珍異物聚旦昔從事於此以教其子弟相語以利相示以
時相陳以知賈(相與陳說賈知物價)少而習焉其心安焉不見異物而遷
焉是故其父兄之教不肅而成其子弟之學不勞而能夫是
故商之子常爲商相地而衰其政則民不移矣(其政則人安其相地沃塉以差)
(差也音楚危反沃塉而不移襄)正旅舊則民不惰(舊貫則禀今而不惰國之軍旅正之以從)山澤各以其
時至則民不苟(入山澤也苟謂非時)陵陸丘井田疇均則民不惑無奪民
時則百姓富犧牲不勞則牛馬育(謂之勞注過用)桓公又問曰寡人欲
脩政以干時於天下其可乎(天下諸侯脩時見之會干求也時時見曰會欲求)管子對曰可
公曰安始而可管子對曰始於愛民公曰愛民之道奈何管
子對曰公修公族家修家族使相連以事相及以祿則民相
親矣(以祿則恩情生故有親也相連以事則人慣狎相及)放舊罪修舊宗立無後則民殖矣
(立無後則繼絶世故人殖殖生也放舊罪則全人命修舊宗則收散親)省刑罰薄賦斂則民富矣鄉建
賢士使教於國則民有禮矣出令不改則民正矣此愛民之
道也公曰民富而以親則可以使之乎管子對曰舉財長工
以止民用(民則慕而不費用矣工能積財舉而長之)陳力尚賢以勸民知(上之民則勸而賢能陳力而崇)
(矣學智)加刑無苛以濟百姓行之無私則足以容衆矣出言必
信則令不窮矣此使民之道也桓公曰民居定矣事已成矣
吾欲從事於天下諸侯其可乎(會事欲從)管子對曰未可民心未吾
安公曰安之柰何管子對曰脩舊法擇其善者舉而嚴用之
慈於民予無財(當施與之貧無財者)寬政役敬百姓則國富而民安矣公
曰民安矣其可乎管仲對曰未可君若欲正卒伍修甲兵則
大國亦將正卒伍修甲兵君有征戰之事則小國諸侯之臣
有守圉之備矣然則難以速得意於天下公欲速得意於天
下諸侯則事有所隱而政有所寓(軍政寓之田獵故曰政有所寓不顯習其兵事故曰事有所隱)公
曰為之奈何管子對曰作内政而寓軍令焉為高子之里為
國子之里為公里三分齊國以為三軍擇其賢民使為里君
(賢者為君每里皆使)鄉有行伍卒長則其制令且以田獵因以賞罰(之功過因田獵)
(罰行賞)則百姓通於軍事矣桓公曰善於是乎管子乃制五家
以爲䡄䡄爲之長十䡄爲里里有司四里爲連連爲之長十
連爲鄕鄕有良人以爲軍令是故五家爲䡄五人爲伍䡄長
率之十䡄爲里故五十人爲小戎里有司率之四里爲連故二
百人爲卒連長率之十連爲鄕故二千人爲旅鄕良人率之五
鄕一師故萬人一軍五鄕之師率之三軍故有中軍之鼓(則公中軍)
(卒也之里)有高子之鼓有國子之鼓春以田曰蒐振旅(而且整旅因寓軍政)秋
以田曰獮治兵(因治兵順殺氣)是故卒伍政定於里軍旅政定於郊内
教旣成令不得遷徙故卒伍之人人與人相保家與家相愛
少相居長相游祭祀相福死喪相恤禍福相憂居處相樂
行作相和哭泣相哀是故夜戰其聲相聞足以無亂晝戰其
目相見足以相識驩欣足以相死是故以守則固以戰則勝
君有此教士三萬人以横行於天下(教習之士教士謂先)誅無道以定周
室天下大國之君莫之能圉也正月之朝鄉長復事(也復白)公
親問焉曰於子之鄉有居處為義好學聦明質仁慈孝於父
母長弟聞於鄉里者有則以告有而不以告謂之蔽賢其罪
五(五刑而定其罰謂其罪當入於)有司已於事而竣(事而竣退既畢於上)公又問焉曰於子
之鄉有拳勇股肱之力䈥骨秀出於衆者有則以告有而
不以告謂之蔽才其罪五有司已於事而竣公又問焉曰於
子之鄉有不慈孝於父母不長弟於鄉里驕躁滛暴不用上
令者有則以告有而不以告謂之下比(比而掩蓋之下與有罪者)其罪五有
司已於事而竣於是乎鄉長退而脩德進賢明公親見之
遂使役之官(所以歴試其材能謂授之官而役之)公令官長期而書伐以告(也伐功)且
令選官之賢者而復之曰有人居我官有功休德維順端慤
以待時使(可用之時也以慤善待時待)使民恭敬以勸其稱秉言則足以補
官之不善政(可以補不善之政謂此人所稱柄之言)公宣問其鄉里而有考驗(也遍宣遍)
(其所行皆有事驗問其鄉里之人以考)乃召而與之坐省相其質以參其成功成事
(質體以參驗其所成功之事也既有考驗召而與坐更省視其)可立而時設問國家之患而不肉(人其)
(深淺不直相其骨肉而已肉者所謂皮相也既可將立之又時設問國家之患以知智謀之)退而察問其鄉里以觀其
所能而無大過登以為上卿之佐(夫之佐為卿大)名之曰三選(大夫所選名此人曰三)
高子國子退而脩鄉(脩於鄉鮑叔在朝故不言朝事既畢二大夫又如前退)鄉退而脩連連退
而脩里里退而脩䡄䡄退而脩家是故匹夫有善故可得而
舉也匹夫有不善可得而誅也政旣成鄉不越長朝不越爵
罷士無伍(罷人不義之衆恥以為伍也罷謂乏於德義者周禮所謂)罷女無家(恥娶之故無家罷女猶罷士衆)士三
出妻逐於境外(為政者之所忌故逐於境外也三出妻所謂士也岡極二三其德)女三嫁入於舂穀
(順者也故入於舂穀三見出而嫁是不貞)是故民皆勉為善士與其為善於鄉不如為
善於里與其為善於里不如為善於家(居家治理可移於官家善則鄉善矣所謂)是
故士莫敢言一朝之便皆有終歲之計莫敢以終歲為議皆
有終身之功(無苟且脩政則人)正月之朝五屬大夫復事於公擇其寡
功者而譙之曰列地分民者若一何故獨寡功何以不及人
教訓不善政事其不治一再則宥三則不赦公又問焉曰於
子之屬有居處為義好學聦明賢仁慈孝於父母長弟聞
於鄉里者有則以告有而不以告謂之蔽賢其罪五有司已
事而竣公又問焉曰於子之屬有拳勇股肱之力秀出於衆
者有則以告有而不以告謂之蔽才其罪五有司已事而竣
公又問焉曰於子之屬有不慈孝於父母不長弟於鄉里驕
躁滛暴不用上令者有則以告有而不以告者謂之下比其
罪五有司已事而竣於是乎五屬大夫退而脩屬屬退而
脩連連退而脩鄉鄉退而脩卒卒退而脩邑邑退而脩家是
故匹夫有善可得而舉匹夫有不善可得而誅政成國安以
守則固以戰則彊封内治百姓親可以出征四方立一霸
王矣(王之功也可謂一霸)
桓公曰卒伍定矣事已成矣吾欲從事於諸侯其可乎管子
對曰未可若軍令則吾既寄諸内政矣夫齊國寡甲兵吾欲
輕重罪而移之於甲兵公曰為之柰何管子對曰制重罪入
以兵甲犀脅二戟輕罪入蘭盾鞈革二戟(也鞈革重革當心著蘭即所謂蘭錡兵架)
(禦矢之所以)小罪入以金鈞(曰鈞三十金)分宥薄罪入以半鈞(分其首犯而寬分宥謂從坐者)
(之宥)無坐抑而訟獄者正三禁之而不直則入一束矢以罰之
(禁之三日得其不直者則令入束矢也謂其人自無所坐而被抑屈為訟者正當)美金以鑄戈劒矛戟試諸狗
馬惡金以鑄斤斧鉏夷鋸&KR2049;試諸木土(&KR2049;钁類也夷鋤類也鋸)桓公曰甲
兵大足矣吾欲從事於諸侯可乎管仲對曰未可治内者未
具也為外者未備也故使鮑叔牙為大諫(正君所以諫)王子城父
為將弦子旗為理(官理獄)寗戚為田(上理内已下理外教以農事自此已)隰朋為行
(以通使諸侯行謂行人也所)曹宿孫處楚商容處宋季勞處魯徐開封處
衛匽尚處燕審友處晉(者所以諷動之令歸齊也令此諸賢各處諸侯之國)又游士八千人
奉之以車馬衣裘多其資粮財幣足之使出周游於四方以
號召收求天下之賢士飾玩好使出周游於四方鬻之諸侯
以觀其上下之所貴好擇其沈亂者而先政之(正也以政)公曰外内
定矣可乎管子對曰未可鄰國未吾親也公曰親之奈何管
子對曰審吾疆場反其侵地正其封界毋受其貨財而美為
皮幣以極聘頫於諸侯(也頫見)以安四鄰則鄰國親我矣桓公
曰甲兵大足矣吾欲南伐何主(征伐之主也謂以何國為)管子對曰以魯為
主反其侵地常潛(地名常潛)使海於有弊(於海使有弊盡也或遇水灾教令泄)渠彌於
有陼(彌亘於河渚後教之穿渠)綱山於有牢(以為綱紀而有牢固教之立國城必依山)桓公曰吾欲西
伐何主管子對曰以衛為主反其侵地吉臺原姑與㭍里(地皆)
(名)使海於有弊渠彌於有陼綱山於有牢桓公曰吾欲北伐
何主管子對曰以燕為主反其侵地柴夫吠狗(名也亦地)使海於
有弊渠彌於有陼綱山於有牢四鄰大親既反其侵地正其
封疆地南至于岱隂(之北謂岱山)西至於濟北至於海東至于紀隨
(地名紀隨)地方三百六十里三歲治定四歲教成五歲兵出有教士
三萬人革車八百乘諸侯多沈亂不服於天子於是乎桓公
東救徐州分吳半(之半分吳地)存魯蔡陵(地名蔡陵)割越地南據宋鄭
(之國以為親援也既割越地又據宋鄭)征伐楚濟汝水(渡汝水伐楚時)踰方地(之地謂方城)望文
山(也楚山)使貢絲于周室(絲者也堪為琴瑟絃使貢楚絲即所謂檿)成周反胙於隆嶽
(太嶽之後故言隆嶽周室有事歸胙於齊齊)荆州諸侯莫不來服中救晉公禽狄王敗
胡貉破屠何(之先也屠何東胡)而騎寇始服(騎為寇北狄以)北伐山戎制泠支
斬孤竹而九夷始聽海濱諸侯莫不來服西征攘白狄之地
遂至于西河(之西河謂龍門)方舟投柎乘浮濟河至于石沈(地名石沈)縣
車束馬踰大行與卑耳之貉拘秦夏(秦夏之不服者與卑耳之貉共拘)西服流
沙西虞(國名西虞)而秦戎始從故兵一出而大功十二(下有十二也自救徐州已)
故東夷西戎南蠻北狄中國諸侯莫不賓服與諸侯飾牲為載
書(辭載之於策書謂要盟之)以誓要于上下薦神(誓又以其牲薦之於神謂以上下之神祇為盟)然後率
天下定周室大朝諸侯於陽榖故兵車之會六乘車之會三
九合諸侯一匡天下甲不解壘兵不解翳(之屬不解甲於壘不翳所以蔽兵謂脅盾)
(言不用也解兵於翳)弢無弓服無矢(矢亦言不用也弢弓衣也無弓無)寢武事行文道以朝天
子葵丘之會天子使大夫宰孔致胙於桓公曰余一人之命
有事於文武(武王之廟也有祭事於文王)使宰孔致胙且有後命曰以爾自
見有者(圖書乘黃也三祥謂龜龍)雖曰受命無乃失諸乎桓公懼出見客
曰天威不違顔咫尺小白承天子之命而毋不拜恐顛蹶於
下以為天子羞遂下拜登受賞服大路龍旗九游渠門赤
旂(旗名渠門)天子致胙於桓公而不受天下諸侯稱順焉
桓公憂天下諸侯魯有夫人慶父之亂而二君弑死(公夫人姜慶父通莊)
(又弑閔公氏弑子般)國絶無後桓公聞之使高子存之男女不淫(雜也淫亂)馬
牛選具(具凡欲以貢齊也選擇其善者以成)執玉以見請為關内之侯(内之侯請為齊關)
而桓公不使也狄人攻邢桓公築夷儀以封之男女不淫馬
牛選具執玉以見請為關内之侯而桓公不使也狄人攻衛
衛人出旅於曹(居曹也旅客也客)桓公城楚丘封之其畜以散亡故桓
公予之繫馬三百匹(養之言其良也謂馬在閑廏繫)天下諸侯稱仁焉於是天
下之諸侯知桓公之為已勤也是以諸侯之歸之也譬若市
人桓公知諸侯之歸己也故使輕其幣而重其禮故使天下
諸侯以疲馬犬羊為幣(瘦也疲謂)齊以良馬報諸侯以縷帛布鹿
皮四分以為幣(其鹿皮謂四分)齊以文錦虎豹皮報諸侯之使垂櫜
而入攟(反丘粉)載而歸(也攟收拾也垂櫜言其空)故鈞之以愛致之以利結之
以信示之以武是故天下小國諸侯既服桓公莫敢之倍而歸
之喜其愛而貪其利信其仁而畏其武桓公知天下小國諸
侯之多與己也於是又大施忠焉可為憂者為之憂可為謀
者為之謀可為動者為之動伐譚萊而不有也諸侯稱仁焉
通齊國之魚鹽東萊(鹽於諸侯自東萊通魚)使關市幾而不正壥而不稅
(非而不正稅幾察也察其姦)以為諸侯之利諸侯稱寬焉築蔡鄢陵培夏
靈父丘(名皆邑)以衛戎狄之地所以禁暴於諸侯也築五鹿中
牟鄴蓋與社丘以衛諸夏之地所以示勸於中國也教大成
是故天下之於桓公遠國之民望如父母近國之民從如流
水故行地兹遠得人彌衆是何也懷其文而畏其武故殺無
道定周室天下莫之能圉武事立也定三革(革甲曰三革車馬人皆有)偃
五兵朝服以濟河而無怵愓焉(河以與西諸侯盟也謂乘車之會朝服濟)文事勝也
是故大國之君慙媿小國諸侯附比是故大國之君事如臣
僕小國諸侯驩如父母夫然故大國之君不尊(加其尊禮不以國大)小
國諸侯不卑(而卑其敬不以國小)是故大國之君不驕小國諸侯不懾於
是列廣地以益狹地損有財以與無財周其君子不失成功
(用故不失成功也周給君子得其力)周其小人不失成命(歸故不失成命也周給小人懷德而)夫如是居
處則順出則有成功不稱動甲兵之事以遂文武之近於天
下(也大國畏威事如臣僕武功立也旣以朝服濟河故不稱甲兵文德成)桓公能假其羣臣之謀以益其
智也其相曰夷吾大夫曰寗戚隰朋賓胥無鮑叔牙用此五
子者何功(而不成言何功)度義光德繼法紹終以遺後嗣貽孝昭穆
大霸天下名聲廣裕不可掩也則唯有明君在上察相
在下也
初桓公郊迎管子而問焉管仲辭讓然後對以參國伍鄙
立五鄉以崇化建五屬以厲武寄兵於政因罰備器械加兵
無道諸侯以事周室桓公大說於是齋戒十日將相管仲管
仲曰斧鉞之人也幸以獲生以屬其腰領(連也屬綴)臣之祿也若
知國政非臣之任也公曰子大夫受政寡人勝任(輔我我則勝言子受政而)
(任也君之)子大夫不受政寡人恐崩管仲許諾再拜而受相三日公
曰寡人有大邪三其猶尚可以為國乎對曰臣未得聞公曰
寡人不幸而好田晦夜而至禽側(已至禽之側畔也言夙興晦夜之時)田莫不見禽
而後反(多獲而後反其田必見禽)諸侯使者無致百官有司無所復(故使者不既專於田)
(不得白事得致命有司)對曰惡則惡矣然非其急者也公曰寡人不幸而
好酒日夜相繼諸侯使者無所致百官有司無所復對曰惡
則惡矣然非其急者也公曰寡人有汙行不幸而好色而姑
姉有不嫁者對曰惡則惡矣然非其急者也公作色曰此三
者且可則惡有不可者矣(更有不可於此者此三者尚以為可豈)對曰人君唯僾與
不敏為不可(隨不斷優謂倭)僾則亡衆不敏不及事公曰善吾子就
舍異日請與吾子圖之對曰時可將與夷吾何待異日乎(言可)
(不可待他日之時正與夷吾)公曰奈何對曰公子舉為人博聞而知禮好學
而辭遜請使游於魯以結交焉公子開方為人巧轉而兊利
請使游於衛以結交焉曹孫宿其為人也小廉而苛&KR1016;(苛密音逝)
(所慣習也&KR1016;習也言多)足恭而辭結(人定交結其辭能與)正荆之則也(荆俗同使之游荆言此人立行正與)
(上二人亦然必得其歡心)請使往游以結交焉遂立行三使者而後退(使行使三)
(後退出然)相三月請論百官公曰諾管仲曰升降揖讓進退閑習
辨辭之剛柔臣不如隰朋請立為大行(使之官大行大)墾草入邑辟土
聚粟多衆盡地之利臣不如寗戚請立為大司田平原廣牧
(牧之地廣遠可)車不結轍士不旋踵鼔之而三軍之士視死如歸臣
不如王子城父請立為大司馬決獄折中不殺不辜不誣無
罪臣不如賓骨無請立為大司理犯君顔色進諫必忠不辟
死亡不撓富貴臣不如東郭牙請立以為大諫之官此五子
者夷吾一不如(不如其一於五子各)然而以易夷吾夷吾不為也(能易夷吾以五子之)
(吾所不能之德則夷)君若欲治國彊兵則五子者存矣若欲霸王夷吾在
此桓公曰善
王言第二十一内言四
管子卷第八
鞈(反革甲)&KR2049;(反陟六)
