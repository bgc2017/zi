管子卷第二唐司空房玄齡
七法第版法第七
七法第六(塞心術計數謂則象法化決爲兵之數還陳四傷百匿)經言六
言是而不能立言非而不能廢(之非不能廢其人而退之謂之是不能立其人而用之謂)有功
而不能賞有罪而不能誅若是而能治民者未之有也是必
立非必廢有功必賞有罪必誅若是安治矣未也(安治矣而猶未能此四者可以)
(具下事故者則以未)是何也曰形勢器械未具猶之不治也形勢器械具
四者備治矣(廢非賞功誅罪四者備謂立是)不能治其民而能彊其兵者未之
有也(后能彊兵能治民然)能治其民矣而不明于爲兵之數猶之不可(能雖)
(於爲兵之數然後可治民而欲彊兵必明)不能彊其兵而能必勝敵國者未之有也
能彊其兵而不明于勝敵國之理猶之不勝也(勝敵國必須明雖能彊兵其欲)
(明猶是不勝也審其理理之不)兵不必勝敵國而能正天下者未之有也兵必
勝敵國矣而不明正天下之分猶之不可故曰治民有器爲兵
有數勝敵國有理正天下有分(下之七法也器數理分即)則象法化決塞
心術計數(之目也此七法)根天地之氣寒暑之和水土之性人民鳥獸
草木之生物雖不甚多皆均有焉而未嘗變也謂之則(也生根元)
(之元氣也萬物者天地)義也名也時也似也類也比也狀也謂之象(以合宜義者所)
(類比狀謂立法者必有所倣傚不徒然也也名者所以命事也時者名有所當也似)尺寸也繩墨也規矩也衡
石也斗斛也角量也謂之法(事皆立政者所以爲法也角亦器量之名凡此十二)漸也順也靡
也久也服也習也謂之化(風靡也久也服也習也謂人服習教命之久漸謂革物當以漸也順也靡也謂物順教而)
予奪也險易也利害也難易也開閉也殺生也謂之決塞(此凡)
(以決斷而窒塞也十二事皆爲政者所)實也誠也厚也施也度也恕也謂之心術(此凡)
(心術生也六者皆自)剛柔也輕重也大小也實虚也遠近也多少也謂之
計數(之以知其數也凡此十二事必計)不明於則而欲出號令(以出號令明則然後可)猶立朝
夕於運均之上檐竿而欲定其末(也今均旣運則東西不可凖也檐舉均陶者之輪也立朝夕所以正東西)
(今旣舉竿之本其末不定也也夫欲定末者必先靜其本)不明於象而欲論材審用猶絶長以
爲短續短以爲長(脛非所續也鶴脛非所斷鳬)不明於法而欲治民一衆猶
左書而右息之(而止之則無時成書矣息止也左手爲書右手從)不明於化而欲變俗易教
猶朝揉輪而夕欲乘車不明於決塞而欲歐衆移民猶使水
逆流不明於心術而欲行令於人猶倍招而必拘之(招之者必有物有倍叛而)
(反拘留之則彼逾叛矣以慰悅之令其感服今)不明於計數而欲舉大事猶無舟檝而欲
經於水險也故曰錯儀畫制不知則不可論材審用不知象
不可和民一衆不知法不可變俗易教不知化不可&KR1783;衆移民
不知決塞不可布令必行不知心術不可舉事必成不知計數
不可
右四傷
百匿傷上威(匿情爲私則上威傷百百官也言百官皆)姦吏傷官法姦民傷俗教賊
盜傷國衆(損敗於物也盜賊之人常欲)衆傷則重在下(及得尊重君威傷則臣)法傷則貨
上流教傷則從令者不輯衆傷則百姓不安其居重在下則
令不行貨上流則官徒毁(貨成故官徒毁徒事也官者旣不以德進但以)從令者不輯則
百事無功百姓不安其居則輕民處而重民散(盗致富故處重民輕民謂爲盜者用)
(盜破産故散謂務農者爲)輕民處重民散則地不辟地不辟則六畜不育六
畜不育則國貧而用不足國貧而用不足則兵弱而士不厲
兵弱而士不厲(也厲奮)則戰不勝而守不固戰不勝而守不固
則國不安矣故曰常令不審則百匿勝官爵不審則姦吏勝
符籍不審則姦民勝刑法不審則盜賊勝國之四經敗人君
泄見危(旣敗則是君泄其事君泄其事則其位危矣謂常令官爵符籍刑法四者爲政之經四者)人君泄則言實之
士不進言實之士不進則國之情僞不竭于上(則是國情不竭下皆隠實言虚)
(上於)世主所貴者實也所親者戚也所愛者民也所重者爵禄
也亡君則不然致所貴非實也致所親非戚也致所愛非民
也致所重非爵禄也故不爲重寶虧其命故曰令貴於寶(寶重)
(是令貴於寶而全命則當弃)不爲愛親危其社稷故曰社稷戚於親(之存亡故社稷者身)
(存社稷弃親而)不爲愛人枉其法故曰法愛於人(弃所愛而存其法法者崇替所由故)不爲
重禄爵分其威故曰威重於爵禄(已寧散爵禄不可分威也威者人君以服海内必不得)不
通此四者則反於無有(國故曰反於無有不達於四者國非其)故曰治人如治水潦
(峻其隄防也治水潦者必)養人如養六畜(閑卑堅其羈絆養六畜者必致其)用人如用草木(草用)
(其宜樵蘇各得其所木者時入山林輪轅不失)居身論道行理則群臣服教百吏嚴斷
莫敢開私焉(各各得宜論道而行理則無私不服也君之於民其猶居身治之養之用之三者)論功計勞未嘗
失法律也便辟左右大族尊貴大臣不得增其功焉䟽遠卑
賤隱不知之人不忘其勞故有罪者不怨上(故不怨罪得其人)愛賞者
無貪心(息其貪也賞不踰等故)則列陳之士皆輕其死而安難以要上事
(知其不誣故競而爲之賞罰不濫則立功要功之士)本兵之極也(者在於明賞罰也爲兵之本其極要)
右百匿
爲兵之數存乎聚財而財無敵(存意於聚財則彼國之財不能敵也存謂專立意存之君無財士不來故)
存乎論工而工無敵(之器用者也工者所以造軍)存乎制器而器無敵(兵器器謂)
存乎選士而士無敵存乎政教而政教無敵(中號令政教軍)存乎服習
而服習無敵(便習武藝服便也謂)存乎徧知天下而徧知天下無敵(下謂徧徧知天)
(將工拙士卒勇怯知其地形險易主)存乎明於機數而明於機數無敵(外爲近而成遠機者發内而動)
(所以爲有數存焉於其閒故曰機數也不疾而速不行而至見其爲之不知其)故兵未出境而無敵者八是以
欲正天下財不蓋天下不能正天下(下則無以正天下也財謂貨財不能蓋天)財蓋
天下而工不蓋天下不能正天下工蓋天下而器不蓋天下
不能正天下(蓋則無以正天下餘皆放此財雖蓋天下而工與器不能)器蓋天下而士不蓋天下
不能正天下士蓋天下而教不蓋天下不能正天下教蓋天
下而習不蓋天下不能正天下習蓋天下而不徧知天下不
能正天下徧知天下而不明於機數不能正天下故明於機
數者用兵之勢也大者時也小者計也(合天時也至小者捷勝亦在王之征伐能立大功者在於)
(謀也人計)王道非廢也而天下莫敢窺者王者之正也(器也古今所大寳之位神)
(以王者當樂推之運應天人之正共傳非有暫廢而天下莫敢窺窬者)衡庫者天子之禮也(平輕重庫衡者所以)
(知輕重審用於心無令長耳目者所得此則天子之禮然也者所以藏寳物不令外知者也言王者用心常當凖平天下旣)是故器成卒
選則士知勝矣(其精練選謂簡)徧知天下審御機數則獨行而無敵
矣所愛之國而獨利之所惡之國而獨害之則令行禁止是
以聖王貴之(貴兵貴謂)勝一而服百則天下畏之矣立少而觀多
則天下懷之矣(桓公救邢遷衛用此術也或曰觀當爲勸立少謂興亡國雖少天下共觀之故曰觀多)罰有罪賞
有功則天下從之矣故聚天下之精財論百工之銳器春秋角試
以練精銳爲右(也右上)成器不課不用不試不臧(試則不用不臧兵器雖成未經課)收
天下之豪傑有天下之駿雄故舉之如飛鳥動之如雷電發之
如風雨莫當其前莫害其後獨出獨入莫敢禁圉成功立
事必順於理義故不理不勝天下不義不勝人故賢知之君必
立於勝地故正天下而莫之敢御也
右爲兵之數
若夫曲制時舉不失天時(舉不失天時也制雖委曲順天而)母壙地利其數多少
其要必出於計數(興利者也必計數其多少之要然後度材而用之壙空也天之所覆空地謂山河陂澤所以營作而)
故凡攻伐之爲道也計必先定于内然後兵出乎境計未定
於内而兵出乎境是則戰之自勝攻之自毁也(己其敗可知也自勝謂自勝於)是
故張軍而不能戰圍邑而不能攻得地而不能實三者見一
焉則可破毁也故不明于敵人之政不能加也(未可加兵不明敵故)不明于
敵人之情不可約也(可約士約誓不明敵情未)不明于敵人之將不先軍也不
明于敵人之士不先陣也是故以衆擊寡以治擊亂以富擊貧
以能擊不能以教卒練士擊&KR1783;衆白徒(之卒無武藝白徒謂不練)故十戰十
勝百戰百勝故事無備兵無主則不蚤知(來攻不能先知之旣無備無主故敵)野
不辟地無吏則無蓄積官無常下怨上而器械不功(堅利功謂)朝
無政則賞罰不明賞罰不明則民幸生(偷生也僥倖以)故蚤知敵人
如獨行(人望風自退故曰獨行也蚤知敵人則有以備之敵)有蓄積則久而不匱器械功則伐
而不費賞罰明則人不幸人不幸則勇士勸之故兵也者審於
地啚謀十官(伍什則有長故曰十官又須謀得其人也地啚謂敵國險易之形軍之部置十官必)日量蓄積齊
勇士徧知天下審御機數兵主之事也故有風雨之行故能不
遠道里矣(不以道里爲遠行疾如風雨故)有飛鳥之舉故能不險山河矣(如飛輕捷)
(山河爲險鳥故不以)有雷電之戰故能獨行而無敵矣(故莫敢爲敵雷電天之威怒)有
水旱之功故能攻國救邑(爲彼水旱謂其功可以)有金城之守故能定宗
廟育男女矣有一體之治故能出號令明憲法矣(其猶一體謂上下同心)
風雨之行者速也飛鳥之舉者輕也雷電之戰者士不齊也
(故彼士不齊懼雷電之威)水旱之功者野不收耕不穫也(不得使收穫也能令彼有水旱故)金
城之守者用貨財設耳目也(以聽鄰國之動静令必知之貨財所以養敢死之士耳目所)一體之
治者去竒說禁雕俗也(雕俗謂浮僞之俗竒說謂譎誑之言)不遠道里故能威絶
域之民不險山河故能服恃固之國獨行無敵故令行而禁止
故攻國救邑不恃權與之國故所指必聽(而恃之權與謂權爲雖有權與之國不顧)
(也親與)定宗廟育男女天下莫之能傷然后可以有國制儀法
出号令莫不嚮應然后可以治民一衆矣
右選陳
版法第七(於版以爲常法選擇政要載之)經言七
凡將立事(之事立經國)正彼天植(植必令得其正謂順天道以種)風雨無違(風雨無違也君道不虧則)
遠近高下各得其嗣(多少之差輕重合宜故可嗣之以常行嗣續也高下猶多少也謂君之賦稅因其遠近之别以)
三經旣飭君乃有國(者旣以飭整故君可以有國也三經謂上天植風雨高下也是三)喜無以賞
怒無以殺喜以賞怒以殺怨乃起令乃廢驟令不行民心乃
外(之心也有外叛)外之有徒禍乃始牙(與禍由是生故曰始牙徒謂黨與也外叛者有黨)衆之所
忿置不能圖(置之誰能圖之衆忿難犯故必)舉所美必觀其所終(有初鮮克有終凡人之情靡不)
(觀之故須)廢所惡必計其所窮(困獸猶鬭其所終將何爲也蜂蠆有毒故必計其所窮知)慶勉敦
敬以顯之(勉以顯之也人有敦敬則慶)冨禄有功以勸之(冨貴以勸之人之有功則)爵貴有
名以休之(爵貴以休之賢者有名則)兼愛無遺謂君心先順教萬民鄕風(之上)
(以教之急也如此則民向風而從化敦敬有功名之士必爵禄順而與之所)旦暮利之衆乃勝任(士旣旦暮有功名之)
(厲而勝任得利衆自)取人以已成事以質(謂凖的將欲成事必先立其凖的事不將欲取人必先審巳才略能用彼不質)
(后爲善違質然)審用財愼施報察稱量故用財不可以嗇用力不可以
苦用財嗇則費(懈怠敵人來侵其費更多嗇恡嗇於用財不以賞賜則立功之士)用力苦則勞民不
足令乃辱(不行故辱也民不足則令)民苦殃令不行施報不得禍乃始昌禍
昌不寤民乃自啚(叛巳謀爲)正法直度罪殺不赦(殺有過終不免赦夫正直之法度罪)殺
僇必信民畏而懼武威旣明令不再行頓卒怠倦以辱之(卒頓)
(不勤則困苦以辱猶困苦其有怠倦)罰罪宥過以懲之殺僇犯禁以振之植固不
動倚邪乃恐(若乃頓倚而邪則法亂而身危故可恐也言執法者必當深植而固守則不可動移)倚革邪化
令往民移(如此化出令纔往則民移旣能正倚化邪歸於正直)法天合德(無有私德天之資始)象地無
親(無所私親地之資生)參於日月(私耀也日月無)佐於四時(刑以秋冬賞以春夏)悅在施有(悅將)
(施無令有於下在於)衆在廢私(在於廢私將欲齊衆)召遠在修近(遠者至修近則)閉禍在除
怨(禍端塞除怨則)修長在乎任賢(國祚長任賢則)安高在乎同利(則高位安與下同利)
管子卷第二
