管子卷第十六唐司空房玄齡注
内業四十九封禪五十
小問五十一
内業四十九區言五
凡物之精此則爲生(也得此則爲生精謂神之至靈者)下生五榖上爲列星流於
天地之閒謂之鬼神藏於胷中謂之聖人是故民氣(者則人氣謂上之精)
(也)杲乎如登於天(皃也杲眀)杳乎如入於淵淖(切女教)乎如在於海(淵也淖汋)
卒乎如在於已(如在於已也人有氣則存故)是故此氣也不可止以力(氣愈去以力止)
而可安以德(氣自來也静心念德)不可呼以聲而可迎以音(克諧氣自來也調其宫商使之)敬
守勿失是謂成德(德自成不失氣)德成而智出(自生也德成智)萬物果得(安物以智)
(得宜物皆)凡心之刑(安心之法也刑法也謂得)自充自盈(而無虧也充盈謂完)自生自成(每生心生成謂)
(得安心法故也必有所成凡此皆)其所以失之必以憂樂喜怒欲利(亂於心則失矣此六者過常以)能
去憂樂喜怒欲利心乃反濟(守其所而能濟成也若能去六者則心反)彼心之情利安
以寧(之所利也安寧者心)勿煩勿亂和乃自成(心和自成若無煩亂)折折乎如在於側
忽忽乎如將不得(及其求之則忽忽然而不得折折明㒵言心明察若在其側)渺渺乎如窮無極
(遠如欲窮之則無其極渺渺微遠㒵言心之微)此稽不遠日用其德(之則日有所用也常以此考心不遠)夫道者所
以充形也(虚者皆道自形内而)而人不能固(反以利欲塞也人不能固守其虚)其往不復其來不
舍(不復雖其有來無處可舍旣有利欲之心則道往而)謀乎莫聞其音(則不聞其音今謀欲尋於道)卒乎乃
在於心冥冥乎不見其形(之方寸虚道之君乎尋至於極則近於心心)淫淫乎與我俱生
(道故曰與我俱生也淫淫增進皃有生則有)不見其形不聞其聲而序其成謂之道(無雖)
(成故謂之道也形聲常依序而)
凡道無所善心安愛(唯愛心安也言道無他善)心靜氣理道乃可止(氣自調理若靜心則)
(止也故道來)彼道不遠民得以産(在人故不遠也人得之所生則道)彼道不離民因以知
(道常在而不離人旣因道而知則)是故卒乎其如可與索(似可與索推尋其終)眇眇乎其如窮
生(其度則失其生安心之法智過)一物能化謂之神一事能變謂之智(無心於物事一謂無也謂)
(以爲神智也而物事自化變)化不易氣變不易智惟執一之君子能爲此乎
(易其氣智也苟執一故能不)執一不失能君萬物(心者主也無心爲有)君子使物不爲物使
(而物不能使也無心故能使物)得一之理治心在於中(心自治矣苟得中則)治言出於口治事
加於人(狂事則無)然則天下治矣一言得而天下服一言定而天下
聽公之謂也(之謂理心)形不正德不來中不靜心不治正形攝德天
仁地義則淫然而自至(地之義則德淫然自至淫進㒵也言欲正形攝德但能則天之仁法)神明之極
照乎知(明之極理照智者神)萬物中義守不忒(則無差忒若常守中)不以物亂官(則官貪物)
(亂)不以官亂心(心亂也貪官則)是謂中得(中心自得也能忘官貨則)有神自在身(則神中得)
(身也自在)一往一來莫之能思(往來不能思也神不測者也故)失之必亂得之必治(也謂神)
敬除其舍精將自來精想思之(想思之除謂有則)寧念治之(則心自治寧静思念)
嚴容畏敬精將至定(精至而定也但能嚴敬則)得之而勿捨耳目不淫心無
他圖(取目不淫心無他慮也旣得精守之而勿捨則)正心在中萬物得度(舉故萬物得度也心在中而正則無過)
道滿天下普在民所民不能知也(不能自知耳言人皆有道但)一言之解上察於
天下極於地蟠滿九州(地而中滿於九州蟠委地也若能解道之一言則能察天極)何謂解之在於
心安(於心安解道者在)我心治官乃治我心安官乃安(皆從心生也言官之治安)治之者
心也安之者心也(無不由心治之與安)心以藏心(於心也言心亦藏)心之中又有心馬
(心中又有心以心藏心故)彼心之心(藏之心謂心中所)音以先言(故音先言言從音生)音然后形(然后有音)
(也見)形然后言(是言也有形則)言然后使(故有所使令有言則出命)使然后治不治必
亂(理故亂使而違)亂乃死(至故死也亂則凶禍)精存自生其外安榮(長生至於外形静精存於中則自然)
(茂也而榮)内藏以爲泉原(窮竭若水之泉内藏於精則無)浩然和平以爲氣淵(然和平則言精旣浩)
(爲氣淵能生氣故)淵之不涸四體乃固(涸故四體固也生氣之淵不有竭)泉之不竭九竅遂通
(故九竅通也藏精之泉不竭)乃能窮天地被四海(畢天地德被四海體固竅通故能壽)中無惑意外
無邪菑(惑意則邪菑自銷也邪菑生於惑意故内無)心全於中形全於外(外皃中全則)不逢天
菑不遇人害(禍不全者也天菑人害能)謂之聖人人能正靜皮膚𥙿寬耳目聦
明荕信而骨強(耳目自聦明荕骨自中強伹能正静則皮膚自裕寬)乃能戴大圜(也天)而履大
方(也地)鑒於大淸(也道)視於大眀(也日月)敬愼無忒日新其德徧知天
下窮於四極敬發其充(道也充謂)是謂内得(故内得也發行於道)然而不反此
生之忒(道則生有差謬也忒差也若不反守於)
凡道必周必密(愼不泄周密則)必寬必舒(博而密寬舒則)必堅必固(精不解堅固則)守
善勿舍(善自成勿舍則)逐淫澤薄(津澤浮薄竟逐淫邪)旣知其極反於道德(反德知極)
(自隆則常道)全心在中不可蔽匿(形於外也有諸内必)和於形容(容晬也心和者)見於膚
色(體澤&KR0680;内暢者)善氣迎人親於弟兄惡氣迎人害於戎兵不言之聲
疾於雷鼓(速不崇朝而遍天下故疾於雷鼔也謂全心以德感物者也德者不疾而)心氣之形明於日月察
於父母(不知若明於日月察於父母也&KR0680;全心之氣發形於外則無不耀無)賞不足以勸善(非本爲善慕賞乃善)刑不
足以懲過(非本無過畏刑懲過)氣意得而天下服(善者此誠善也故天下服若不慕賞不畏刑意氣内得)
心意定而天下聽(故天下聽也心意定則理明)搏氣如神萬物備存(也結聚絶搏謂結聚)
(如神而物備存矣氣則無所不變化故)能搏乎能一乎(自一也搏結則)能無卜筮而知吉凶乎(凶吉)
(須卜筮而知也在於逆順故不)能止乎能巳乎(諸已也謂正而求)能勿求諸人而之已乎(者惑求人)
(者明自得)思之思之又重思之(再三思上也求已者必須)思之而不通鬼神將通之(再若)
(致鬼神爲通之也三思之而不通則或)非鬼神之力也精氣之極也(神自見其力蓋由思之言今能致鬼神者非鬼)
(之極也不巳精氣)四體旣正血氣旣靜一意搏心耳目不淫雖遠若近(旣言)
(淫過事雖遠大可以近速而成也體正氣静意一心搏耳目之用不有)思索生知(其知自生近而遇思索)慢易生憂(輕易疎慢)
(故生憂必致凶禍)暴傲生怨(必多故生怨也殘暴傲虐傷害)憂鬱生疾(通暢故生疾也憂恚鬱塞懷不)疾
困乃死(謂彌留而死旣疾而困可)思之而不捨内困外薄(於内形骸薄於外也思欲不捨則五藏困)不蚤
爲圖生將巽舍(生將巽遁其舍而至於死期也旣巳内困外薄尚不圖之如此則)食莫若無飽(善閉塞飽食者)
思莫若勿致(多困竭致思者)節適之齊彼將自至(常莫過中則生將自至齊中也言能節食適思)凡
人之生也天出其精(於天也言稟精)地出其形(養成其形地出衣食以)合此以爲人(合言)
(以成人天地精氣)和乃生(成其生也二氣和乃)不和不生察和之道其精不見其徵不
醜(見至於徵驗又不知其類也醜類也言欲察和則其不可)平正擅匈論治在心此以長壽(類雖可和之精)
(適理又不離心如此則可以益筭而長壽也知見但能平而正則和氣獨擅於匈中論其)忿怒之失度乃爲之圖(怒過若忿)
(而去之度則常圖)節其五欲去其二凶(爲害故曰二凶喜怒過度皆能)不喜不怒平正擅
匈(旣乎且正獨擅於匈中也不喜不怒可謂和也故能)凡人之生也必以平正所以失之必以喜
怒憂患是故止怒莫若詩(慰故能止怒詩有清風之)去憂莫若樂節樂莫若
禮守禮莫若敬守敬莫若靜内靜外敬能反其性性將大定
凡食之道大充傷而形不臧(過於飽大充謂)大攝骨枯而血沍(於飽酒胃大攝謂過)
(而凝沍血銷減)充攝之閒此謂和成(則和暢而有所成也閒猶中也充攝得中)精之所舍而知
之所生(舍於和成言精智生)飢飽之失度乃爲之圖(合於度圖之令)飽則疾動(疾動飽而)
(氣銷則食)飢則廣思(則忘其飢飢而廣思)老則長慮(則遺其老老而長慮)飽不疾動氣不
通於四末(四支四末)飢不廣思飽而不廢(也廢止)老不長慮困乃遬竭
(困而速竭令老則益)大心而敢(又能勇敢心旣浩大)寬氣而廣(而廣有所容當寬舒其氣)其形安而不
移(固故不移形安則志)能守一而棄萬苛(能棄萬苛也守一則惡煩故)見利不誘見害不懼
寬舒而仁獨樂其身是謂雲氣意行似天(之行氣似天之布雲也能調其氣故比於雲意)
凡人之生也必以其歡(和故生也歡則志氣)憂則失紀怒則失端(則失其端憂怒過常)
(紀)憂悲喜怒道乃無處(故道無所處憂怒則害道)愛慾靜之遇亂正之(愛慾謂若)
(廢亂則當正之則當靜之若遇)勿引勿推福將自歸(任平而往福則自歸也去而勿引來而勿推伹)彼道自來
可藉與謀(之謀則意動而理盡藉因也因其自來而與)靜則得之躁則失之靈氣在
心一來一逝(躁則逝靜則來)其細無内其大無外所以失之以躁爲害心
能執靜道將自定得道之人理丞而屯泄匈中無敗(屯聚泄散故謂腠理丞連)
(無敗匈中)節欲之道萬物不害(物無害也能節欲則)
封禪第五十(書所載管子言以補之元篇亡今以司馬遷封禪)
桓公旣霸會諸侯於葵丘而欲封禪管仲曰古者封泰山禪
梁父者七十二家而夷吾所記者十有二焉昔無懷氏(王者古之)
(羲前在佚)封泰山禪云云(梁父東云云山在)虙羲封泰山禪云云神農封
泰山禪云云炎帝封泰山禪云云黃帝封泰山禪亭亭
(在牟隂亭亭山)顓頊封泰山禪云云帝俈封泰山禪云云堯封泰
山禪云云舜封泰山禪云云禹封泰山禪會稽湯封泰山禪
云云周成王封泰山禪社首(在鉅平南十三里山名在博縣或云)皆受命然後
得封禪桓公曰寡人北伐山戎過孤竹西伐大夏涉流沙束馬
懸車上卑耳之山(也卑耳即齊語所謂辟耳將上山纏束其馬懸鉤其車)南伐至召陵登熊
耳山以望江漢兵車之會三而乘車之會六九合諸侯一匡
天下諸侯莫違我昔三代受命亦何以異乎於是管仲睹桓
公不可窮以辭因設之以事曰古之封禪鄗上之黍北里之禾
(鄗上北里皆地名鄗上山也鄗音臛)所以爲盛江淮之閒一茅三脊(靈茅所謂)所以爲
之豪傑致天下之精材來天下之良工則有戰勝之器矣公
曰攻取之數何如管子對曰毀其備散其積奪之食則無固
城矣(其城不固此謂攻也毀備奪食則無以守故)公曰然則取之若何(其土謂取)管子對曰假
而禮之(借之恩假謂假)厚而勿欺(之以德厚謂重)則天下之士至矣公曰致天下
之精材若何(爲軍之器用也精材謂美材可)管子對曰五而六之九而十之不可
爲數(酬之十常令貴其一分不可爲定數如此則天下精材可致也欲致精材者必當貴其價故他處直五我酬之六他處直九我)公曰來
工若何管子對曰三倍不遠千里(工人不以千里爲遠皆至矣酬工匠之庸直常三倍他處則)桓公
曰吾巳知戰勝之器攻取之數矣請問行軍襲邑舉錯而知
先後不失地利若何管子對曰用貨察圖(察彼國圖則不失地利也用貨爲反閒則知其先後)
公曰野戰必勝若何管子對曰以竒(以勝敵也竒謂權譎)公曰吾欲徧知
天下若何管子對曰小以吾不識則天下不足識也(見齊其所不若能博聞多)
(識天下亦無人能識之也識則知天下遍矣吾之所)公曰守戰遠見有患(於此二者預見其患矣爲國者必入守出戰今吾)
夫民不必死則不可與出乎守戰之難(死然後可出也守戰之難必致)不必信
則不可恃而外知(視聽故知外事也人必誠信然後爲君)夫恃不死之民而求以守戰
恃不信之人而求以外知此兵之三闇也(戰闇外闇故曰三闇苟不死不信則守闇)使民
必死必信若何管子對曰明三夲公曰何謂三本管子對曰
三夲者一曰固二曰尊三曰質公曰何謂也管子對曰故國
父母墳墓之所在固也(墳墓則其心固人旣戀本而哀)田宅爵禄尊也妻子質
也三者備然后大其威厲其意則民必死而不我欺也(則信也不我欺)
桓公問治民於管子管子對曰凡牧民者必知其疾(苦也疾謂患)而
憂之以德勿懼以罪勿止以力(止而不來煩力役則)愼此四者足以治民也
桓公曰寡人睹其善也何以爲寡也(之理國恐其太少謂四言雖善然以)管仲對
曰夫寡非有國者之患也(不在寡少也患在不能行)昔者天子中立地方千
里四言者該焉何爲其寡也(備千里之化不爲少該備也謂四言足以)夫牧民不知师୘
其疾則民疾(嫌之也疾謂憎)不憂以德則民多怨懼之以罪則民多詐
(避罪也設詐以)止之以力則往者不反(役之苦創其力)來者鷙距(聞其役煩則疑鷙疑也距止也)
(也而止)故聖王之牧民也不在其多也桓公曰善勿巳如是又何
以行之(已更有何事以行此四言也其事旣善雖然不伹如是而)管仲對曰質信極忠(主能得信質主也謂)
(忠也又極)嚴以有禮愼此四者所以行之也桓公曰請聞其說管仲
對曰信也者民信之忠也者民懷之嚴也者民畏之禮也者
民美之語曰澤命不渝信也(渝變如此者信也謂恩澤之命不有)非其所欲勿施於
人仁也(於人也仁者忠)堅中外正嚴也質信以讓禮也(讓如此者禮也主行於信又能遜)桓
公曰善哉牧民何先管仲對曰有時先事有時先政有時先
德有時先怒飄風暴雨不爲人害涸旱不爲民患百川道(川百)
(從故道之流皆)年榖熟糴貸賤禽獸與人聚食民食(獸食人之食年穀熟則禽)民不
疾疫當此時也民富且驕牧民者厚收善歲以充倉廩(謂有善歲)
(年)禁藪澤此謂先之以事隨之以刑敬之以禮樂以振其淫(禮樂者振正也)
(人淫放所以正)此謂先之以政飄風暴雨爲民害涸旱爲民患年榖不
熟歲飢糴貸貴民疾疫當此時也民貧且罷牧民者發
倉廩山林藪澤以共其財後之以事先之以恕以振其罷此謂
先之以德其收之也不奪民財(歲也謂善)其施之也不失有德(年也謂凶)
冨上而足下此聖王之至事也桓公曰善桓公問管仲曰寡人
欲霸以二三子之功既得霸矣今吾有欲王其可乎管仲對
曰公嘗召易牙而問焉(以實封故推令問易牙管仲知桓公不可王難)鮑叔至公又問焉鮑
叔對曰公當召賓胥無而問焉賓胥無趨而進公又問焉賓
胥無對曰古之王者其君豊其臣教(制臣故可以王也君豊臣教則君能)今君之臣
豊(於君也言德豊)公遵遁繆然遠二三子遂徐行而進(皆流遁繆妄之事言公之所遵行者)
(而漸以取進耳欲王天下於米何無所比可謂遠於二三子見當遂)公曰昔者大王賢王季賢文王賢武
王賢武王伐殷克之七年而崩周公且輔成王而治天下僅
能制於四海之内矣今寡人之子不若寡人寡人不若二三子
以此觀之則吾不王必矣桓公曰我欲勝民(服於民言欲勝)爲之奈何
管仲對曰此非人君之言也(之不可直用刑勝也人君之言當仁以化)勝民爲易夫勝
民之爲道非天下之大道也君欲勝民則使有司䟽獄而謁
有罪者償(有罪者則償之也謂䟽錄獄囚謁告)數省而嚴誅(嚴其誅罪數省有過)若此則民
勝矣雖然勝民之爲道非天下之大道也使民畏公而不見
親(故也嚴刑)禍亟及於身(身戮望夷二世嚴刑)雖能不久(不可久安雖能勝人)則人持莫之
弑也危哉(弑謂殺親也持謂見劫執也)君之國岋乎桓公觀於厩問厩吏曰厩
何事最難厩吏未對管仲對曰夷吾嘗爲圉人矣(馬者圉養)傅馬
棧最難(馬所立木也謂編次之棧)先傅曲木曲木又求曲木(次還須曲木求其類編棧者先附曲木其)
曲木巳傅直木母所施矣(棧敗矣喻小人用即君子退也旣用曲木又施直木則失其類而)先傅直
木直木又求直木直木巳傅曲木亦無所施矣(則小人退喻君子用)桓公
謂管仲曰吾欲伐大國之不服者奈何管仲對曰先愛四封
之内然后可以惡竟外之不善者(可以惡竟外之不善者四封之内見愛則人致死)先定卿
大夫之家然后可以危鄰之敵國(國強故可以危鄰國卿大夫之家旣定則)是故先王
必有置也然后有廢也(後廢他國也已國有置然)必有利也然后有害也(利能)
(以害他國也已國然後可)桓公踐位令釁社塞禱(於社曰釁社殺生以血澆落)祝鳬已疪獻
胙(名也胙祭肉也祝祝史鳬疪其)祝曰除君苛疾(煩苛之疾祝令除君)與若之多虚而少實
(而非實如此者亦祝去之也若似也謂君之材能多似有)桓公不說瞋目而視祝鳬已疪祝鳬已
疪授酒而祭之曰又與君之若賢(亦當去之謂君似賢)桓公怒將誅之而
未也以復管仲(告也復猶)管仲於是知桓公之可以霸也(之惡君怒祝史誣君)
(也故知可與霸也而將誅之是心務善)桓公乘馬虎望見之而伏桓公問管仲曰今
者寡人乘馬虎望見寡人而不敢行其故何也管仲對曰
意者君乘駮馬而洀桓迎日而馳乎(盤字洀古)公曰然管仲對曰此
駮象也駮食虎豹故虎疑焉楚伐莒莒君使人求救於齊桓
公將救之管仲曰君勿救也公曰其故何也管仲對曰臣與
其使者言三辱其君顔色不變(變則無羞耻也辱其君而色不)臣使官無滿
其禮三(皆不滿足三加其禮)強其使者爭之以死(之則爭之以死是不智不識不滿之意纔激強)莒
君小人也君勿救(知其君小人也其使不賢故)桓公果不救而莒亡桓公放春三
月觀於野(故曰放春春物放發)桓公曰何物可比於君子之德乎隰朋對
曰夫粟内甲以處中有卷城外有兵刃(外而卷若城苗之繊芒在種粟者甲在内而處葉居)
(兵刃外有)未敢自恃自命曰粟(故自名曰粟粟則謹促之名也粟之物用雖如此然不敢自恃)此其可
比於君子之德乎管仲曰苗始其少也眴眴(目搖也胡絹切)乎何其孺
子也(則柔順故似孺子也眴眴柔順㒵榖苗始)至其壯也莊莊乎何其士也(大莊莊矜直莊謂苗轉長)
(也㒵)至其成也由由乎玆免何其君子也(免謂益有謹勵由由悅也實㒵兹)天下得
之則安(爲命人以榖)不得則危故命之曰禾(人之性命以其和調)此其可比於君
子之德矣桓公曰善
桓公北伐孤竹未至卑耳之谿十里闟然止瞠然視(瞠驚視㒵闟住立㒵)
援弓將射引而未敢發也謂左右曰見是前人乎左右對曰
不見也公曰事其不濟乎寡人大惑今者寡人見人長尺而
人物具焉冠右祛衣走馬前疾事其不濟乎寡人大惑豈有
人若此者乎管仲對曰臣聞登山之神有俞兒者長尺而人
物具焉霸王之君興而登山神見且走馬前疾道也袪衣示
前有水也右袪衣示從右方涉也至卑耳之谿有贊水者(引渡謂贊)
(者水)曰從左方涉其深及冠從右方涉其深至膝若右涉其大
濟桓公立拜管仲於馬前曰仲父之聖至若此寡人之抵罪
也久矣(是寡人當有罪久矣抵當也不知仲父之聖)管仲對曰夷吾聞之聖人先知無
形今巳有形而後知之臣非聖也善承教也(人之法善承古)桓公使管
仲求寗戚寗戚應之曰浩浩乎管仲不知至中食而慮之婢子
曰公何慮管仲曰非婢子之所知也婢子曰公其母少少母賤
賤昔者吳干戰(迆也干江邊)未齓不得入軍門(齒也齓毀)國子擿其齒
遂入爲干國多(戰國子功多也戰功曰多言於干)百里徯秦國之飯牛者也穆
公舉而相之遂霸諸侯由是觀之賤豈可賤少豈可少哉管
仲曰然公使我求寗戚寗戚應我曰浩浩乎吾不識婢子曰
詩有之浩浩者水育育者魚(中喻時人皆得配偶以居其室家寗戚水浩浩然盛大魚育育然相與而遊其)
(陳此詩以見意有伉儷之思故)未有室家而安召我居(疋與之爲居乎也言誰當召我授之配)寗子其
欲室乎桓公與管仲闔門而謀伐莒未發也而巳聞於國其
故何也管仲曰國必有聖人桓公曰然夫之役者有執席食以
視上者必彼是邪(私因上視所以察君也必是人者知吾謀也桓公與管仲謀時役人於前乃有執席而食)於是
乃令之復役母復相代(不令相代彼亦知若覺已必當來也時執麻而食者代人入役因得察君今)少焉
東郭郵至桓公令儐者延而上(賓客者也儐謂贊引)與之分級而上(禮待之公以客)
(謂使之就賓階也故與之分級而上)問焉曰子言伐莒者乎東郭郵曰然臣也桓公
曰寡人不言伐莒而子言伐莒其故何也東郭郵對曰臣
聞之君子善謀而小人善意(度之也善以意)臣意之也桓公曰子奚以
意之東郭郵曰夫欣然喜樂者鍾鼓之色也夫淵然淸靜
者縗絰之色也漻然豐滿(盛故其皃豐滿心在兵武形氣)而手足拇動者(外形中勇)
(足拇動也必應故手)兵甲之色也日者臣視二君之在臺上也口開而不
闔是言莒也(口相對即知其言莒莒字兩口故二君開)舉手而指勢當莒也且臣觀小
國諸侯之不服者唯莒於是(於是知之唯莒不服)臣故曰伐莒桓公曰善
哉以微射明此之謂乎(知伐國之明也言以形色之微)子其坐寡人與子同之(伐同)
(謀也莒之)客或欲見於齊桓公請仕上官授禄千鍾公以告管仲
曰君予之客聞之曰臣不仕矣公曰何故對曰臣聞取人以
人者(然後取人以人之言)其去人也亦用人吾不仕矣
管子卷第十六
