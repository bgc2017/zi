管子序
楊忱撰
序曰春秋尊王不尊霸與中國不與夷狄始于平王避夷難
也是王室遷而微也見于周書文侯之命微王也是王者朱
賞也費誓善其備夷是諸侯之正也秦誓專征伐是諸侯之
失禮也書春秋合體而異世也書以文侯之命終其治也春
秋以平王東遷始其微也自東遷六十五年春秋無晉以其亡
護亂也及其滅中國之國而後見其行事譏失賞也周之微
也幸不夷其宗禝齊桓之功也其中國無與加其盛也其夷
狄無與抗其力也見于衛詩美其存中國也春秋無與辭何
異也存一國之風無其人則衛夷矣全王道之正與之霸是
諸侯可專征伐也夫晉之爲霸也異齊遠矣桓正文譎夫桓
之爲正押夷狄存中國文之爲譎陵中國微王室晉之風也
無美其美無功其功外無他焉雖國人不與也然而桓之正
非王道之正也以文譎而桓正也桓之功非王道之功也以攘
狄而存周也無桓周滅有周桓賊桓卒齊衰楚人滅周周之
不幸桓之早死也故曰周之存桓之功也桓之不幸管仲之
早死也故曰桓之功管仲之力也自是楚滅諸國而熾矣今
得其著書然後知攘狄之功皆遠略也儒譏霸信刑賞豈王
者詆民哉霸嚴政令豈王者怠忽哉霸鄕方略豈王者不先
謀哉霸審勞佚豈王者暴師哉霸謹畜積豈王者使民不足
哉亦時夷狄内聘大者畏威小者懷仁功亦至矣不幸名之不
正然奈衰世何孔子曰微管仲吾其被髮左在此其據也時
大宋甲申秋九月二十三日序
管子目錄
第一
牧民第一形勢第二權脩第三
立政第四乘馬第五
第二
七法第六版法第七
第三
幼官第八幼官圖第九五輔第十
第四
宙合第十一樞言第十二
第五
八觀第十三法禁第十四重令第十五
第六
法法第十六兵法第十七
第七
大匡第十八
第八
中匡第十九小匡第二十王言第二十一
第九
霸形第二十二霸言第二十三問第二十四
謀失第二十五
第十
戒第二十六地圖第二十七參患第二十八
制分第二十九君臣上第三十
第十一
君臣下第三十一小稱第三十二四稱第三十三
正言第三十四
第十二
侈靡第三十五
第十三
心術上第三十六心術下第三十七白心第三十八
第十四
水地第三十九四時第四十五行第四十一
第十五
勢第四十二正第四十三九變第四十四
任法第四十五明法第四十六正世第四十七
治國第四十八
第十六
内業第四十九封禪第五十小問第五十一
第十七
七臣七主第五十二禁藏第五十三
第十八
入國第五十四九守第五十五桓公問第五十六
度地第五十七
第十九
地員第五十八第子職第五十九言昭第六十
脩身第六十一問霸第六十二牧民解第六十三
第二十
形勢解第六十四
第二十一
立政九敗解第六十五版法解第六十六
明法解第六十七巨乘馬第六十八乘馬數第六十九
問乘馬第七十
第二十二
事語第七十一海王第七十二國蓄第七十三
山國軓第七十四山權數第七十五山至數第七十六
第二十三
地數第七十七揆度第七十八國準第七十九
輕重甲第八十
第二十四
輕重乙第八十一輕重丙第八十二輕重丁第八十三
輕重戊第八十四輕重已第八十五輕重庚第八十六
右二十四卷
凡八十六篇(内十篇)
護左都水使者光禄大夫臣向言所校讎中管子耆三百八十九
篇太中大夫卜圭書二十七篇臣富參書四十一篇射聲校尉立
書十一篇太史書九十六篇凡中外書五百六十四以校除復重
四百八十四篇定著八十六篇殺青而書可繕寫也管子者潁上人也名夷
吾號仲父少時嘗與鮑叔牙游鮑叔知其賢管子貧困常欺
叔牙叔牙終善之鮑叔事齊公子小白管子事公子糾及小
白立爲桓公子糾死管仲囚鮑叔薦管仲管仲旣任政於齊
齊桓公以霸九合諸侯一匡天下管仲之謀也故管仲曰吾始
困時與鮑叔分財多自子鮑叔不以我爲貪知吾貧也嘗爲鮑
叔謀事而更窮困鮑叔不以我爲愚知吾有利有不利也公
子糾敗召忽死之吾幽囚受辱鮑叔不以我爲無恥知吾不羞
小節而恥功名不顯於天下也生我者父母知我者鮑叔鮑叔
旣進管仲而已下之子孫世禄於齊有封邑者十餘世常爲
名大夫管子旣相以區區之齊在海濱通貨積財富國彊兵
與俗同好醜故其書稱曰倉廪實而知禮節衣食足而知榮
辱上服度則六親固四維不張國乃滅亡下令猶流水之原令
順人心故論卑而易行俗所欲因子之俗所否因去之其爲政
也善因禍爲楅轉敗爲功貴輕重愼權衡桓公怒少姬南襲
蔡管仲因伐楚責包茅不入貢於周室桓公北征山戎管仲
因而令燕脩召公之政柯之會桓公背曹沫之盟管仲因而信
之諸侯歸之管仲聘於周不敢受上卿之命以讓高國是時
諸侯爲管仲城穀以爲之乘邑春秋書之襃賢也管仲富擬
公室有三歸反坫齊人不以爲侈管子卒齊國遵其政常彊
於諸侯孔子日微管仲吾其被髮左衽矣太史公曰余讀管
讀管子張嵲巨山
余讀管子然後知莊生&KR1007;錯董生之語時出於管子也
不獨此耳凡漢書語之雅馴者率多本管子管子天下
之竒文也所以著見於天下後世者豈徒其功烈哉及
讀心術白心上下内業諸篇則未嘗不廢書而歎益知
其功業之所本然後知世之知管子者殊淺也管子書
多古字如專作摶忒作貣宥作侑況作兄釋作澤此類
甚衆大匡載召忽語曰百歲之後吾君下世犯吾命而
廢吾所立奪吾糾也雖得天下吾不生也兄與我齊國
之政也而注乃謂召忽呼管仲爲兄曰澤命不渝而注
乃以爲澤恩之命甚陋不可徧舉書旣雅奥難句而爲
之注者復繆於訓故益使後人疑惑不能究知世傳房
玄齡所注恐非是予求管子書久矣紹興己未乃從人
借得之後而讀者累月始頗窺其義訓然舛脫甚衆其
所未解尚十二三用上下文義及參以經史刑政頗爲
改正其訛謬疑者表而發之其所未解者置之不敢以
意穿鑿也旣又取其閒奥於理切於務者抄而藏於家
將得善本而卒業焉
刻始完好無闕豈非快事取對頋氏小字本高出一籌當是勅先所
據以校劉績之本者也後錢唐友人來詢之知嘉興所見者即此鈔
本其不肯明言在書肆者恐余捷足先淂孰知已有代購之人為為
始始終之俾作两美之合㦲嘉慶丙寅立冬後一日士礼居重裝并
記蕘翁黃丕烈
戊辰正月从瞿氏叚得此本与海寍唐耑甫
常孰張純卿同校一過于趙刻本之上解
記此戴望峜于冶城山書局
