管子卷第九唐司空房玄齡注
霸形第二十二霸言第二十三
問第二十四謀失第二十五
霸形第二十二(之形容陳霸言)内言五
桓公在位管仲隰朋見立有閒有貳鴻飛而過之桓公嘆曰
仲父今彼鴻鵠有時而南有時而北有時而往有時而來四
方無遠所欲至而至焉非唯有羽翼之故是以能通其意於
天下乎管仲隰朋不對桓公曰二子何故不對管子對曰君
有霸王之心而夷吾非霸王之臣也是以不敢對桓公曰仲
父胡為然盍不當言寡人其有鄉乎(寡人有所歸向何不陳當言令)寡人之有
仲父也猶飛鴻之有羽翼也若濟大水有舟楫也仲父不一言
教寡人寡人之有耳將安聞道而得度哉(至於霸王哉言何以自度得)管子
對曰君若將欲霸王舉大事乎則必從其本事矣桓公變躬
遷席拱手而問曰敢問何謂其本管子對曰齊國百姓公之
本也人甚憂飢而稅斂重人甚懼死而刑政險人甚傷勞而
上舉事不時公輕其稅斂則人不憂飢緩其刑政則人不懼
死舉事以時則人不傷勞桓公曰寡人聞仲父之言此三者
聞命矣不敢擅也將薦之先君(先君而後行所謂以神道設教者也不敢專擅自發此命將進之宗廟告)
於是令百官有司削方墨筆(欲書其所定令也方謂版牘也凡此)明日皆朝於太
廟之門朝定令於百吏(百吏之令也因朝廟而定)使稅者百一鍾(而取一鍾假令百石)孤
幼不刑澤梁時縱(不設禁放人入)關譏而不征市書而不賦(其名籍書謂錄)
近者示之以忠信遠者示之以禮義行此數年而民歸之如
流水此其後宋伐杞狄伐邢衛桓公不救祼體紉匈稱疾(猶紉)
(若有所痛患也摩也自摩其胷)召管仲曰寡人有千歲之食而無百歲之夀今
有疾病姑樂乎管子曰諾於是令之縣鍾磬之榬(以嚴飾之于元反榬所)
陳歌舞竽瑟之樂日殺數十牛者數旬羣臣進諫曰宋伐杞
狄伐邢衛君不可不救桓公曰寡人有千歲之食而無百歲
之夀今又疾病姑樂乎且彼非伐寡人之國也伐鄰國也子
無事焉宋已取相狄已拔邢衛矣桓公起行筍虡之閒管子
從至大鍾之西桓公南面而立管仲北鄉對之大鍾鳴桓公
視管子曰樂夫仲父管子對曰此臣之所謂哀非樂也臣聞
之古者之言樂於鍾磬之閒者不如此言脫於口而令行乎
天下(也脫出)游鍾磬之閒而無四面兵革之憂今君之事言脫
於口令不得行於天下在鍾磬之閒而有四面兵革之憂此
臣之所謂哀非樂也桓公曰善於是伐鍾磬之縣(斷也伐謂斫)併
歌舞之樂(也併除)宫中虚無人(掌守之不令人)桓公曰寡人以伐鍾磬之
縣併歌舞之樂矣請問所始於國將爲何行管子對曰宋伐
𣏌狄伐邢衞而君之不救也臣請以慶(是故慶之以不救爲)臣聞之諸
侯爭於彊者勿與分於彊(是分於彊若救三國)今君何不定三君之處哉
(定其居處也三君旣失國當)於是桓公曰諾因命以車百乘卒千人以緣陵
封𣏌車百乘卒千人以夷儀封邢車五百乘卒五千人以楚
丘封衞桓公曰寡人以定三君之居處矣今又將何行管子
對曰臣聞諸侯貪於利勿與分於利君何不發虎豹之皮文
錦以使諸侯令諸侯以縵帛鹿皮報桓公曰諾於是以虎豹
皮文錦使諸侯諸侯以縵帛鹿皮報則令固始行於天下矣
此其後楚人攻宋鄭燒&KR0778;熯焚鄭地使城壞者不得復築也
屋之燒者不得復葺也令其人有喪雌雄(之偶失男女)居室如烏
鼠處穴要宋田夾塞兩川使水不得東流(川築堤而壅塞之故水楚人又遮取宋田夾兩)
(川蓋睢汴也不得東流兩)東山之西水深滅垝(嗇也垝敗)四百里而後可田也楚
欲吞宋鄭而畏齊曰思人衆兵彊能害己者必齊也於是乎
楚王號令於國中曰寡人之所明於人君者莫如桓公所賢
於人臣者莫如管仲明其君而賢其臣寡人願事之(臣為明賢既以其君)
(事之故願)誰能為我交齊者寡人不愛封侯之君焉於是楚國之
賢士皆抱其重寳幣帛以事齊桓公之左右無不受重寳幣
帛者於是桓公召管仲曰寡人聞之善人者人亦善之今楚
王之善寡人一甚矣寡人不善將拂於道(之是違於道也拂違也若不報善)仲
父何不遂交楚哉管子對曰不可楚人攻宋鄭燒&KR0778;熯焚鄭
地使城壞者不得復築也屋之燒者不得復葺也令人有喪
雌雄居室如鳥鼠處穴要宋田夾塞兩川使水不得東流東
山之西水深滅垝四百里而后可田也楚欲吞宋鄭思人衆
兵彊而能害己者必齊也是欲以文克齊(服故曰以文克齊以寳幣賂齊而齊自)
而以武取宋鄭也楚取宋鄭而不止禁是失宋鄭也禁之則
是又不信於楚也知失於内兵困於外非善舉也桓公曰善
然則若何管子對曰請興兵而南存宋鄭而令曰無攻楚言
與楚王遇(日遇冬會)至於遇上而以鄭城與宋水為請楚若許則是
我以文令也楚若不許則遂以武令焉桓公曰善於是遂興
兵而南存宋鄭與楚王遇於召陵之上而令於遇上曰母貯
粟毋曲隄無擅廢適子無置妾以為妻因以鄭城與宋水為
請於楚楚人不許遂退七十里而舍使軍人城鄭南之地立
百代城焉(無敢毁者也取其雖百代而)曰自此而北至於河者鄭自城之而楚
不敢隳也東發宋田夾兩川使永復東流而楚不敢塞也遂
南伐及踰方城濟於汝水望汶山(江水所從出汶音岷岷山)南致楚越之君
而西伐秦北伐狄東存晉公於南(晉之南故曰東存自伐秦而遂存晉於)北伐孤竹
還存燕公兵車之會六乘車之會三九合諸侯反位已霸修
鍾磬而復樂管子曰此臣之所謂樂也
霸言第二十三(以成霸道謂此言足)内言六
霸王之形象天則地(則地義謂象天明)化人易代(移風俗謂美教化)創制天下
(更始與之)等列諸侯(各得其宜列爵惟五)賓屬四海(以恩屬之賓禮四夷)時匡天下(而正之時一會)
大國小之曲國正之彊國弱之重國輕之亂國并之(揔其威權幷亂所以)
暴王殘之僇其罪卑其列維其民然后王之(滅之於國則戮其首其王之匈暴者則残)
(維持其人衆罪卑其爵列)夫豐國之謂霸(國者霸也但自豐其)兼正之國之謂王(國者王兼能正他)
夫王者有所獨明德共者不取也道同者不王也(者必有獨見大能王天下)
(共彼道與我同則不取而且不王之明羣物之所不違若彼德與我)夫爭天下者以威易危暴王之常
也(王之常也非霸王之道也若以兵威易彼危亂此固暴)君人者有道(道也有常)霸王者有時(遇必)
(後霸王其時然)國修而鄰國無道霸王之資也(亂侮亡故曰資也我修而彼暴可以取)夫國
之存也鄰國有焉(以為安故曰鄰國有焉雖存而國小弱必事鄰國)國之亡也鄰國有焉
(而取之因其亡)鄰國有事鄰國得焉(而敗績故鄰國得焉鄰國有征伐之事因)鄰國有事鄰
國亡焉(而多獲遂亡鄰國或有征伐之事大勝)天下有事則聖王利也(然後有非常之必有非常之事)
(人)國危則聖人知矣(明故先知懷獨見之)夫先王所以王者資鄰國之舉
不當也(我無因為功舉事皆當則)舉而不當此鄰敵之所以得意也(以資我不當所)
(意也故得)夫欲用天下之權者必先布德諸侯(求無權其可得乎諸侯懷德而歸欲)是
故先王有所取有所與(之必姑興之所謂將欲取)有所詘有所信(屈以求伸也所謂尺蠖之)
然後能用天下之權(能用天下之權妙於前四事故)夫兵幸於權權幸於地(幸兵)
(於得地幸猶勝也在於有權權從在)故諸侯之得地利者權從之失地利者權去
之夫爭天下者必先爭人(邦本人惟)明大數者得人審小計者失
人得天下之衆者王得其半者霸是故聖王卑禮以下天
也夫明王之所輕者馬與玉其所重者政與軍若失主不然
輕與人政而重予人馬輕予人軍而重予人玉重宫門之營
而輕四竟之守所以削也夫權者神聖之所資也獨明者天
下之利器也獨斷者微密之營壘也(而即定故曰營壘謂獨斷可以自營)此三者
聖人之所則也聖人畏微而愚人畏明(曰畏微愚人近火方知熱聖人能知吉凶之先見故)
(故曰畏明也履冰乃知寒)聖人之憎惡也内愚人之憎惡也外(姦謀故憎惡内聖人知心胷之)
(懼故憎惡外也愚人兵在頸方)聖人將動必知愚人至危易辭(愚者至危不知禍聖人之動必闇知)
(然後湯武之師起也之將至尚有慢易之辭)聖人能輔時不能違時(其事不能違時而立聖人能因時來輔成)
(則無湯武之功功不有桀紂之暴)知者善謀不如當時精時者日少而功多夫
謀無主則困事無備則廢是以聖王務具其備而慎守其時
以備待時以時興事時至而舉兵絶堅而攻國(堅利故能攻國其兵超絶而又)
破大而制地大本而小摽(末小則難崩摽末也本大而)埊近而攻遠(近故能攻所全之地)
(之有關中河内也遠而有歸若高光)以大牽小以彊使弱以衆致寡德利百姓威振
天下令行諸侯而不拂近無不服遠無不聽夫明王爲天下
正理也(成天下之功也修正理而動故能)案彊助弱(也按抑)圉暴止貪存亡定危繼
絶世此天下之所載也(爲天下所載德義如此故)諸侯之所與也(也與親)百姓
之所利也是故天下王之(以爲王天下樂推)知蓋天下繼最一世(續亡能其繼敗)
(之功也成天下)材振四海王之佐也千乘之國可得其守諸侯可得而
臣天下可得而有也萬乘之國失其守國非其國也天下皆
理已獨亂國非其國也諸侯皆令(者之令皆從霸)已獨孤國非其國
也鄰國皆險已獨易(無守禦之備也易平易不牢固謂)國非其國也此三者亡
國之徵也夫國大而政小者國從其政(國從其政小政䠞國故)國小而政
大者國益大(故國益大大政開國)大而不爲者復小(日損故復小大而不爲則)彊而不理
者復弱(紀亂故復弱也彊而不理則綱)衆而不理者復寡(人散故復寡衆而不理則)貴而無
禮者復賤(奪故復賤也貴而無禮則位)重而凌節者復輕(威喪故復輕重而凌節則)富而
驕肆者復貧(竭故復貧也富而驕肆則財)故觀國者觀君(化主君為)觀軍者觀
將(兵本將為)觀備者觀野(則國不侵野有障塞)其君如明而非明也(而内外明)
(暗)其將如賢而非賢也(内愚外賢而)其人如耕者而非耕也(鹵莽雖耕而)
三守既失國非其國也(既失謂是而非三守謂明賢耕)地大而不為命曰土滿
(功狹也謂土廣而)人衆而不理命曰人滿(而政少謂人多)兵威而不止命曰武
滿(知進而不知退也所謂亢之為言也)三滿而不止國非其國也(敗亡立至三滿不止)地大而不
耕非其地也(則無所獲地大不耕)卿貴而不臣非其卿也(敵也謂卿大夫卿貴不臣化為)人
衆而不親非其人也(欲亡者也人衆不親)夫無土而欲富者憂(猶緣木而無土欲富)
(故憂求魚)無德而欲王者危(進而却行故危無德而王猶欲)施薄而求厚者孤(求厚施薄)
(應故孤人必不)夫上夾而下苴(狹故為下所苞苴苞裹也上旣)國小而都大者弑(簒弑之禍此二者常有)
主尊臣卑上威下敬令行人服理之至也使天下兩天子天
下不可理也一國而兩君一國不可理也一家而兩父一家不可
理也(必爭亂之本也凡此所謂兩推)夫令不高不行不搏不聽(高不聚而聽之搏聚也君命不)堯
舜之人非生而理也(而理化之)桀紂之人非生而亂也(而亂效之)故理亂
在上也夫霸王之所始也以人為本本理則國固本亂則國危
故上明則下敬政平則人安士教和則兵勝敵使能則百事理
親仁則上不危任賢則諸侯服霸王之形(之形容說霸王)德義勝之
智謀勝之兵戰勝之地形勝之動作勝之故王之(故可以王有此五勝)夫
善用國者因其大國之重以其勢小之因彊國之權以其勢
弱之因重國之形以其勢輕之(有時而衰盈者有時而息故因其衰凡大彊重皆國之盈盛者也然盛者)
(者弱之重者輕之息之勢大者小之彊)弱國衆合彊以攻弱以圖霸(國雖彊適可圖霸謂時彊國衆多吾)
彊國少合小以攻大以圖王(攻彊大之國如此者可以圖王謂時彊國既少我則合衆聚小以)彊國
衆而言王勢者愚人之智也(之時非言王)彊國少而施霸道者敗
事之謀也(之時非施霸)夫神聖視天下之形知動靜之時視先後
之稱知禍福之門彊國衆先舉者危後舉者利(爲彊者所圖故彊國衆先舉必)
(危)彊國少先舉者王後舉者亡戰國衆後舉可以霸戰國少
先舉可以王夫王者之心方而不最(未爲其最心雖方直)列不讓賢(爵位雖列)
(賢後不讓)賢不齒弟擇衆(弟又非選衆而舉也雖稱爲賢無優劣齒)是貪大物也(寳之位有大物謂大)
(利而無得位之實也此數者是定貪大位之)是以王之形大也(小數得不可以)夫先王之爭天下
也以方心(以爭天下也心方而最故可)其立之也以整齊(故可立也整齊而之)其理之也以
平易(故可理平而易之)立政出令用人道(合人心政令須)施爵禄用地道(而無私地道平)
舉大事用天道(可以舉大事心應天時然後)是故先王之伐也伐逆不
伐順伐險不伐易伐過不伐及(過者伐其太)四封之内以正使之(使之以正)
(無怨則人)諸侯之會以權致之(不敢不來以權致之則)近而不服者以地患之(其地侵削)
(服則自)遠而不聽者以刑危之(征之興師以)一而伐之武也(伐之此其武也守一不移興師)服
而舍之文也(以德此其文也既服舍之綏之)文武具滿德也(可以滿其德唯文武諸功)夫輕重彊
弱之形諸侯合則彊孤則弱驥之材而百馬伐之驥必罷矣
彊最一伐而天下共之國必弱矣彊國得之也以收小其失之
也以恃彊小國得之也以制節(節故得制度合)其失之也以離彊(則乖離彊)
(故失節者也)夫國小大有謀彊弱有形服近而彊遠(國故曰彊遠謂用彊兵威遠)王
國之形也合小以攻大敵國之形也以負海攻負海(攻蠻夷蠻謂以蠻夷)
(固故曰負海夷負海以為)中國之形也折節事彊以避罪小國之形也自古
以至今未嘗有能先作難違時易形以立功名者無有(有此言無)
(事)常先作難違時易形無不敗者也夫欲臣伐君(湯武之於桀以臣伐君若)
(也紂)正四海者不可以兵獨攻而取也(下事謂當兼)必先定謀慮便地
形利權稱親與國視時而動王者之術也夫先王之伐也舉
之必義用之必暴(加於暴亂其用師必)相形而知可(亡之形謂相其亂)量力而知
攻攻得而知時是故先王之伐也必先戰而后攻先攻而后取地
故善攻者料衆以攻衆(衆然後攻餘倣此量吾衆寡可敵彼)料食以攻食料備以
攻備以衆攻衆衆存不攻(能亡之故不攻彼衆存則我不)以食攻食食存不攻
以備攻備備存不攻釋實而攻虚(而避之知其實)釋堅而攻膬釋難
而攻易夫摶國不在敦古(之宜搏聚也在於合今時)理世不在善攻(權宜在於)霸
王不在成曲(大體在於全)夫舉失而國危刑過而權倒(權柄倒錯刑罰過理則)
謀易而禍反(禍必反來謀事數易)計得而彊信(申音)功得而名從權重而
令行固其數也(理也數猶)夫爭彊之國必先爭謀爭刑爭權(三爭先此)
(爭彊然後)令人主一喜一怒者謀也(謀失則怒謀得則喜)令國一輕一重者刑也
(喜刑則輕怒刑則重)令兵一進一退者權也(權輕則退權重則進)故精於謀則人主
之願可得而令可行也精於刑則大國之地可奪彊國之兵
可圉也精於權則天下之兵可齊諸侯之君可朝也夫神聖
視天下之刑知世之所謀知兵之所攻知地之所歸知令之
所加矣夫兵攻所憎而利之此鄰國之所不親也(國而以攻得兵攻所憎之)
(國必怨而不親為利德義不施鄰)權動所惡而實寡歸者彊(而德義之實少為人其威權能動移所惡)
(已不能至覇王也所歸如此但彊而)擅破一國彊在後世者王(傳之後世如此者王也今能專破一國常守其彊)
擅破一國彊在鄰國者亡(鄰國得之如此者亡也既破一國不能守彊令)
問第二十四(當察問者謂為國所)内言七
凡立朝廷問有本紀(有根本綱紀所問之事必)爵授有德則大臣興義祿予
有功則士輕死節上帥士以人之所戴則上下和(者皆人之所戴上帥其士所為)
(下和仰故上)授事以能則人上功(事故人上功有能然後得)審刑當罪則人不易訟
(其罪故人不交相訟易猶交也所刑皆當)無亂社稷宗廟則人有所宗(其正則人知所社稷宗廟各得)
(宗)毋遺老忘親則大臣不怨(令不遺忘故不怨大臣非國老則君親)舉知人急則衆
不亂行此道也(以示人則人不復行此道急謂困艱也舉困難之事)國有常經人知終始此
霸王之術也(所歸如此者霸王之術也國有常經則人知終始之)然後問事事先大功(則勞臣悅先問大功)
政自小始(微而至著為政先小從)問死事之孤其未有田宅者有乎(則給未有)
(死王事之子孫與之死事孤謂)問少仕而未勝甲兵者幾何人(預有所凖知其數則)問死事
之寡其餼廪何如(餼餼生食廪米粟之屬寡謂其妻餼廪言給其)問國之有功大者何官
之吏也(知其材之所當問何官之吏欲)問州之大夫也何里之士也(知其風俗所問何州里欲)
(尚好)今吏亦何以明之矣(其優賞厚薄問吏所明欲知)問刑論有常以行不可改
也今其事之久留也何若(可改易者也今乃久留其事將如之何罪既論決國有常科當奉而行之此不)問五
官有度制官都其有常斷今事之稽也何待(者也五官既各有官都謂揔攝諸司)
(稽其事而不行將何待乎制度官都復自有常斷今乃)問獨夫寡婦孤寡疾病者幾何人
也(有所廪餼知其人數當)問國之棄人何族之子弟也(四裔者也問知其族欲棄人謂有過不齒投之)
(收也有所)問鄉之良家其所牧養者幾何人矣(者牧養謂其人不能自良家謂善營生以致富)
(養之數欲有所復除也存良家全活之知其所)問邑之貧人債而食者幾何家(富者出息以債而食謂從)
(欲有所矜免也供食知其家數)問理園圃而食者幾何家人之開田而耕者幾
何家士之身耕者幾何家問鄉之貧人何族之别也(而别或從知從何族)
(所收恤也公族當有)問宗子之牧昆弟者以貧從昆弟者幾何家(從昆弟以貧故)
(者各有幾家也以求養者與之從)餘子仕而有田邑今入者幾何人(其稅者謂收入)子弟
以孝聞於鄉里者幾何人餘子父母存不養而出離者幾何
人(在分居者出離謂父母)士之有田而不使者幾何人吏惡何事(其吏不惡此不使謂不用)
(何事等當惡)士之有田而不耕者幾何人身何事(身爲何事既不耕此人)君臣有
位而未有田者幾何人外人之來從而未有田宅者幾何家
國子弟之游于外者幾何人貧士之受責於大夫者幾何人
(夫貴者有幾人貧士無資而被大)官賤行書身士以家臣自代者幾何人(官乃賤其人居)
(家臣自代亦須知其數也自行文書身任士職輒以)官承吏之無田餼而徒理事者幾何人
(餼而空理事承吏謂攝官無)羣臣有位事官大夫者幾何人(乃左官於大夫羣臣自有位事)外人
來游在大夫之家者幾何人(外國人外人謂)鄉子弟力田為人率者幾
何人(又能率人既自力田)國子弟之無上事衣食不節率子弟不田弋獵
者幾何人(弟不田農但弋獵既無上事乃率子)男女不整齊亂鄉子弟者有乎
(禮交者謂不以)問人之貸粟米有别劵者幾何家(分契也别劵謂)問國之伏
利其可應人之急者幾何所也(銀山及溝瀆可決而溉灌者伏利謂貨利隱蔽不見若銅)人之
所害於鄉里者何物也(者害何物人之為害)問士之有田宅身在陳列者
幾何人餘子之勝甲兵有行伍者幾何人問男女有巧伎能
利備用者幾何人(器之用能利備)處女操工事者幾何人(謂綺繡之屬也能操女工之事)冗
國所開口而食者幾何人(直開口仰食言其不農作)問一民有幾年之食也
問兵車之計幾何乘也牽家馬軛家車者幾何乘(有馬軛家車牽家馬言直)
(配以成乘言直有車相)處士修行足以教人可使帥衆莅百姓者幾何人
士之急難可使者幾何人(急難使者謂士之可以)工之巧出足以利軍伍處可
以修城郭補守備者幾何人(軍居處則可以修城補備也其人既有技巧出用則能利)城粟軍粮
其可以行幾何年也(粮謂出軍之粮二者可經幾年行由經也城粟謂守城之粟軍)吏之急難可使
者幾何人大夫䟽器(畫也䟽謂飾)甲兵兵車旌旗鼓鐃帷幕帥車
之載幾何乘(車蓋載謂其)䟽藏器(以藏者䟽畫而可)弓弩之張(以張者弓弩之可)衣夾
鋏(夾謂其衣也鋏兩刃鈹也衣)鈎弦之造(以挽弦鈎弦所)戈戟之緊(堅彊者緊謂其)其厲何若
(用何如其淬厲可)其宜修而不修者故何視(修者於故物何比視比也其器物宜)而造修之官
出器處器之具宜起而未起者何待(貯庫而為備者起謂其材所出器謂可出用之器處器謂)
(起用者也經日月可)鄉師車輜造脩之具其繕何若(蔽可以重載者輜謂車之有防)工尹伐
材用毋於三時羣材乃植而造器定冬皃良備用必足(官之長工尹工)
(堅故不可伐材其伐材必以冬也三時謂春夏秋此時木方生植不)人有餘兵詭陳之行以慎國常(戰方)
(伍當愼而聽命遵國之常令也有餘兵不用且詭而陳之以為行)時簡稽帥馬牛之肥膌其老而死
者皆舉之(至於馬牛肥膌及老而死者皆舉之以知其數也軍之統帥常時簡選稽考之以知其能不而有黜陟)其就山藪
林澤食薦者幾何(美者薦草之)出入死生之會幾何(其數會謂合)若夫城
郭之厚薄溝壑之淺深門閭之尊卑宜脩而不脩者上必
幾之(必察知之幾察也君)守備之伍器物不失其具滛雨而各有處藏(物器)
(敗故當有藏處遇雨不藏必致高)問兵官之吏國之豪士其急難足以先後者
幾何人(數相導前後曰先後詩曰予曰有先後官吏國豪有急難可令之先後者當知其)夫兵事者危物也
不時而勝不義而得未為福也(然後為福必合於時義)失謀而敗國之
危也愼謀乃保國問所以教選人者何事(何事欲知其勤且觀其其教人及選人者問以)
(也材用)問執官都者其位事幾何年矣(及執事并建立之年數執官都之職者問其官位)所
辟草萊有益於家邑者幾何矣所封表以益人之生利者何
物也(封表以示之問知是何物也謂其事業最可以益人者遂)所築城郭脩牆閉絶通道阨闕
深防溝以益人之地守者何所也(而為妨礙者絶塞之阨闕空之牆閉謂築牆有所遮閉雖通路)
(以省其功費故曰益地守處亦當絶之凡此守地者所)所捕盜賊除人害者幾何矣制地君曰
理國之道地德為首(法地以為政故曰地德為首當制地之時君為此言故言曰)君臣之禮(高下地有)
(禮也君臣之)父子之親(承父子之親也高地下覆下地上)覆育萬人(生焉故曰覆育萬人百貨出於地人得以)官府
之藏彊兵保國城郭之險外應四極(府已下非地則無所容居四極謂國之四鄙也自官)具
取之地(故曰具取之地凡此皆因地而成)而市者天地之財具也(不入海於市求而得求天地之財不登山)
(地之財具之故曰天)而萬人之所和而利也(因市交易而得利和謂交易也萬人)正是道也(合道之言市正)
(理)民荒無苛人盡地之職一保其國(地之職自然齊一而保國也欲理荒人無得苛虐但使盡)各主
異位毋使讒人亂普而德營九軍之親(主之無使讒人交亂普廢自君以下其位既異當各)
(軍之親自營也其德如此則九)關者諸侯之陬隧也(之道也謂陬隅)而外財之門戶也
(因之而入他國之財)萬人之道行也(出入謂因此)明道以重告之(再重而告之當明道路之令)征
於關者勿征於市(謂行商征於關)征於市者勿征於關(謂坐賈征於市)虚車勿
索(其煩擾索虚車益)徒負勿入(勿令入其征徒負貨既寡故)以來遠人(以來遠人關政如此可)十六
道同(皆置關並同此令齊國凡有十六道)身外事謹則聽其名(外事既謹而從令則謂出入於關者身之)
(之眞僞也當聽其名)視其名視其色(視其色之是非旣知其名又須)是其事稽其德(色又須旣知其)
(考合其德也是正其事以)以觀其外(其外以校量之旣知其德又觀)則無敦於權人以困貌德
(校察行則困厚姦非因而不生故曰以困貌德敦猶厚也校察如此則權詐之人無以成其厚)國則不惑行之職也(無國)
(此掌行者之職姦人所以不惑凡)問於邊吏曰小利害信小怒傷義邊信傷德
(故傷德也邊人失信)厚和構四國以順貌德(之來皆以誠信故曰以順貌德敦厚而和可以構結四國四國)后
鄉四極(四極而撫安之旣結四國然後向)令守法之官日行(行邊鄙與關塞又令守法之官日)度必
明失經常(制度無得失於經常其巡行之時必明其)
謀失第二十五
管子卷第九
&KR0778;(反而悅)
