證類本草卷二十一
宋唐慎微撰
蟲部中品總五十六種
一十六種神農本經
三種名醫别錄
二種唐本先附(注云唐附)
二種新補
一種新定
二種唐慎微續添(壘蓋子下是)
二種海藥餘
二十一種陳藏餘
凡墨蓋子已下並唐慎微續證類
蝟皮露蜂房(土烽房續注)鼈甲(肉附)
蟹(蝤蛑蟛螖等附)蚱(音笮又音側)蟬(蟬蜕續注)蟬花(續添)
蠐螬烏賊魚骨(肉附)原蠶(蠶蛹子續注)
蠶退(新定)緣桑螺(續添)白殭蠶(蠶蛹子續注)
鰻(音謾)鱺(音棃)魚(鰌魚海鰻續注)鮀(音駝)魚甲(肉附黿續注)樗(丑如切)雞
蛞蝓(上闇下俞)蝸牛石龍子
木䖟&KR0034;䖟蜚蠊(音廉)
庶(音柘)蟲鮫魚皮(唐附)白魚(今附)
&KR0008;(居衛切)魚(今附)青魚(眼頭膽附今附)河㹠(今附)
石首魚(今附)嘉魚(今附)鯔魚(今附)
紫貝(唐附)鱸魚(新補)鱟(新補)
二種海藥餘
郎君子海蠶
二十一種陳藏器餘
黿海馬齊蛤
柘蟲屎蚱蜢寄居蟲
䖦蟱負蠜蠼螋
蟲蟲土蟲鱅魚
子脂砂桵子&KR0008;蟲
䘀螽灰藥吉丁蟲
腆顆蟲&KR0146;鼠諸蟲有毒
(中品)蝟皮味苦平無毒主五痔隂蝕下血赤白五色血汁
不止隂腫痛引腰背酒煮殺之又療腹痛疝積亦燒為
灰酒服之楚山川谷田野取無時勿使中濕(得酒良畏桔梗麥門)
(冬陶隠居云田野中時有此獸人犯近便藏頭足毛刺人不可得捉能跳入虎耳中而不見鵠便自仰腹受啄)
(物有相制不可思議爾其腊烊鐵注中内少水銀則柔如鉛錫矣唐本注云蝟極獰鈍大者如小㹠小者猶瓜)
(人或惡鵲聲故反腹令啄欲掩取之猶蚌鷸音沣爾虎耳下受雞夘見去地三尺蝟何能跳之而入野俗鄙說)
(遂為邪記深可怪也今按陳藏器本草云蝟脂土耳聾可注耳中皮及肉主反胃炙黃食之骨食之令人瘦諸)
(節漸縮小肉食之主瘻臣禹錫等謹按蜀本注云勿用山枳鼠皮正相似但山枳毛端有兩岐為别又有虎鼠)
(皮亦相類但以未酸為别又有山槌皮類兔皮頗相似其色㯮其味甚苦亦不堪用圖經云狀如猯㹠脚短刺)
(尾長寸餘蒼白色取去肉火乾良也藥性論云蝟皮臣味甘有小毒主腸風寫血痔病有頭多年不差者炙末)
(白飲下方寸匕燒末次主鼻衂甚解一切藥力孟詵云蝟食之肥下焦理胃氣其脂可煮五金八石皮燒灰酒)
(服治胃逆又煮汁服止反胃又可五味淹炙食之不得食骨令人瘦小日華子云開胃氣止血汗肚脹痛疝氣)
(脂治腸風瀉血作猪蹄者妙鼠脚者次)
圖經曰(蝟皮主楚山川谷田野今在處山林中皆有之狀類端㹠脚短多刺尾長寸餘人&KR0008;近便藏頭)
(足外皆刺不可嚮爾惟見鵲則反腹受啄或云惡鵲聲故欲掩取之猶蚌&KR1748;音韋也此類亦多惟蒼白色脚似)
(猪蹄者佳鼠脚者次其毛端有兩岐者名山枳鼠肉味酸者名虎鼠味苦而皮褐色類兔皮者名山槌凡此皆)
(不堪用尤宜細識耳採無時勿使中濕肉與脂皆中用惟骨不可食誤食之則令人瘦劣)
食療(云蝟肉可食以五味汁淹炙食之良不得食其骨也其骨能瘦人使人縮小也謹按主下焦弱理胃)
(氣令人能食其皮可燒灰和酒服及炙令黃煮汁飲之主胃逆細剉炒令黑入丸中治腸風鼠妳痔效主腸風)
(痔瘻可煮五金八石與桔梗麥門冬反惡又有一種村人謂之豪猪取其肚燒乾和肚屎用之擣末細羅每朝)
(空心温酒調二錢七有患水病鼔脹者服此豪猪肚一箇便消差此猪多食苦参不理冷脹只理熱風水脹形)
(狀樣似蝟鼠)
聖惠方(治鼻衂塞鼻散用蝟皮一大枚燒末研用半錢綿裹塞鼻)
外臺秘要(治五痔蝟皮方三指大切熏黃如棗大熟艾右三味穿地作坑調和取便熏之取口中熏)
(黃煙氣出為佳火氣稍盡即停三日將息更熏之三度之永差勿犯風羹臛將補慎忌雞猪魚生冷二十日後補)
千金翼(治蠱毒下血蝟皮燒末水服方寸匕當吐蠱毒)
肘後方(治腸痔大便血燒蝟皮傅之)
簡要濟衆(治腸痔下部如蟲齧蝟皮燒末生油和傅之注)
子母秘錄(小兒卒驚啼狀如物刺燒蝟皮三寸為末乳頭飲兒飲服亦得)
丹房鏡源(云蝟皮脂伏雄黃)
衍義曰(蝟皮取乾皮兼刺用刺作刷治紕帛絶佳此物兼治胃逆開胃氣有功從蟲從胃有理焉膽治)
(鷹食病世有養者去而復來夕亦不去當縮身藏足之時人溺之即開合穿山甲等分燒存性治痔入肉豆蔲)
(一半未之空用熱米飲調一錢服隱居所說跳入虎耳及仰腹受啄之事唐本注見臏亦當然)
露蜂房味苦鹹平有毒主驚癎瘈瘲寒熱邪氣癲疾晁
精蠱毒腸痒火熬之良又療蜂毒毒腫一名蜂腸一名
百穿一名蜂&KR0008;(音窠)生䍧牱山谷七月七日採隂乾(惡乾薑丹)
(参黃芩芍藥牡蠣陶隱居云此蜂房多在樹腹中及地中今此曰露蜂常用人家屋間及樹枝間包裹老乃遠)
(舉䍧牱未解所以唐本注云此蜂房用樹上懸得風露者其蜂黃黑色長寸許蠆馬牛人乃至欲死者用此皆)
(有效非人家屋下小小蜂房也别錄云亂髮蛇皮三味合燒灰酒服方寸匕日二主諸惡疽附骨癰根在藏腑)
(歷節腫出疔腫惡脉諸毒皆差又水煮露蜂房一服五合汁下亂石熱毒壅悶服之小便中即下石未大效灰)
(之酒服主隂痿水煮洗狐尿刺瘡服之瘡上氣亦白痢遺尿失禁也臣禹錫等謹按蜀本圖經云樹上大黃蜂)
(窠也大者如甕小者如桶今所在有十一月十二月採藥性論云土蜂房亦可單用不入服食能治臃腫不消)
(用醋水調塗乾即便易日華子云露蜂房微毒治牙齒疼痢疾乳癰蜂可惡瘡即前洗入藥並炙用)
圖經曰(露蜂房生牂牁山谷今處處山林中皆有之此木上大黃蜂窠也大者如甕小者如桶其蜂黑)
(色長寸許螫牛馬及人乃至欲死者用此尤效人家屋間亦往往有之但小而力慢不堪用不若山林中得風)
(露氣者佳古今方書治牙湯多用之七月七日採又云十一月十二月採者佳亦解蠱毒又主乳石發動頭痛)
(煩熱口乾便旋赤少者取十二分炙以水二升煮取八合分温再服當利小便諸惡毒隨便出又療熱病從毒)
(隨便出又療熱病後毒氣衝目用半大兩水二升同煎一升重濾洗目三四過又瘰&KR1031;成瘻作孔者取二枚炙)
(末臘月猪脂和塗孔上差)
雷公云(凡使其窠有四件一名革蜂窠二名石蜂窠三名獨蜂窠四名草蜂窠是也大者一丈二丈圍)
(在大樹膽者内窠小膈六百二十箇圍大者有一千二百四十箇蜂其裏㹨木蒂是七姑木計盖是牛糞浗隔)
(是葉蘃石蜂窠只在人家屋上大小如拳色蒼黑内有青色蜂二十一箇不然只有十四箇其蓋是石垢䊀處)
(是七姑木汁隔是竹蚛欠有獨蜂窠大小只如鵝卵大皮厚蒼黃色是小蜂肉并蜂翅盛向裹有一箇蜂大如)
(小石燕子許人馬苦遭螫著立亡凡使革蜂窠先須以鵠豆枕等同拌蒸從已至未出去鵶豆枕了㬠乾用之)
千金方(蜂螫人用蜂房末猪膏和傅之楊氏産乳蜂房前湯洗亦得)
又方(崩中漏下青黃赤白使人無子蜂房未三指撮酒服之大神效)
又方(卒癎蜂房大者一枚水三升煮令濃赤以浴小兒日三四佳)
外臺秘要(治眼翳煮蜂房細辛各等分含之即差)
肘後方(治鼻中外查瘤膿水血出蜂三房火炙燋末酒服方寸匕日)
又方(治風瘻房一枚炙令黃赤色為末海用一錢臘月猪脂勻調𫝊瘡上)
經驗方(觧藥毒上攻如聖散蜂房甘草等分用麩炒令黃色去麩為末水二椀煎至八分一椀令温臨)
(卧頓服明目取下惡物)
梅師方(治風癮疹方以水煮蜂房取二升入芒消傅上日五度即差)
食醫心鏡(小兒喉痺腫痛蜂房燒灰以乳汁和一錢匕服)
簡要濟衆(治婦人乳癰汁不出内結成膿腫名妬乳方蜂房燒灰研每服二錢水一中盞煎至六分)
(去滓温服)
又方(小兒重舌蜂房燒灰細研酒和為膏傅兒舌下日三四次用之)
勝金方(治小兒欬嗽蜂房二兩净洗去蜂糞及泥土以快火燒為灰每服一字飯飲下)
廣利方(治頭痛煩熱口乾小便赤少蜂房十二分炙水二升煎取八合為二服當利小便諸惡石毒隨)
(小便出)
又方(治熱病後毒氣衝目痛蜂房半兩水二升煮取一升重瀘洗目日三四度治赤白瞖)
集驗方(治風氣客於皮膚瘙痒一已蜂房炙過蟬蛻等分為末酒調一錢七日三二服)
子母秘錄(小兒赤白痢蜂房燒末飲服)
又方(小兒大小便不通蜂房燒末灰服三錢日再服)
又方(小兒臍風濕腫久不差燒末𫝊之)
衍義曰(露蜂房有兩種一種小而其色淡黃窠長六七寸至一尺者闊二三寸如密脾下垂一邊是房)
(多在叢木欝翳之中世謂之牛舌蜂又一種或在高木上或屋之下外作固如三四㪷許小者亦一二㪷有窠)
(如瓠之狀由此得名蜂色赤黃其形大於諸蜂世謂之元本音犯聖祖諱今改為元瓠蜂蜀本圖經言十一月)
(十二月採者應避生息之時種也今人用露蜂房兼用此兩)
鼈甲味鹹平無毒主心腹癥瘕堅積寒熱去痞息肉隂
蝕痔惡肉療瘟瘧血瘕腰痛小兒脅下堅
肉味甘主傷中益氣補不足生丹陽池澤取無時(悪礬石陶)
(隱居云生取甲剔去肉為好不用煮脱者今看有連厭及乾巖便好若上有甲兩邊骨出已被煮也用之當炙)
(夏月剉鼈以赤莧包置濕地則變化生鼈人有褁鼈甲屑經五月皆能變成鼈子此其肉亦不足食多作癥瘕)
(其目䧟者及合鷄子食之殺人不可合莧菜食之其厭下有如王字形者亦不可食唐本注云鼈頭燒為灰主)
(小兒諸疾又主産後隂脫下墜尸㾏心腹痛今按陳藏器本草云鼈主熱氣濕痺腹中激熱細擘五味煮食之)
(當微洩膏脱人毛髮拔去塗孔中即不生若欲重生之以白犬汁塗捘處當出黑毛也頷下有軟膏如龜形食)
(之令人患水病臣禹錫等謹按蜀本云以綠色仍重七兩已上者置醋五升於中緩火逼之令盡然後去裙擣)
(入藥性論云鼈甲使惡理石能主宿食癥塊痃癖氣冷瘕勞瘦下氣除骨熱骨節間勞熱結實擁塞治婦人漏)
(下五色羸瘦者但燒甲令黃色未清酒服之方寸匕日二服又方訶梨勒皮乾薑未等分為丸空心下三十九)
(再服治癥癖病又治痃癖氣可醋炙黃末牛乳一合散匙調可朝朝服之又和琥珀大黃作散酒服二錢七少)
(時悪血即下若婦人小腸中血下盡即休服又白頭血塗脱肛孟詵云鼈主婦人漏下羸瘦中春食之美夏月)
(有少腥氣其甲岳州昌江者為上赤足不可食殺人日華子云鼈益氣調中婦人帶下治血瘕腰痛鼈甲去血)
(氣破癥結悪血隨胎消瘡腫并撲損瘀血瘧疾腸癰頭燒灰療脱肛)
圖經曰(鼈生丹陽池澤今處處有之以岳州沅江其甲有如助者為勝取無時仍生取中剔去肉為好)
(不用煮脱者但看有連厭及乾巖便真若上兩邊骨出是已被煮也古今治瘕瘕虚勞方中用之最多婦人漏)
(下五色羸瘦者燒甲令黃色篩末酒服方寸匕日二人合訶梨勒皮乾薑三物等分為丸空腹二十丸治癖最)
(良又醋炙令黃擣末以牛乳一合調一匙朝日服之主痃氣其肉食之亦益人補虚去血熱但不可久食則損)
(人以其性冷耳當匈前有軟骨謂之醜食當去之不可以莧菜同食令生鼈瘕久則難治又其類足不能縮及)
(獨目者並大毒不可食食之殺人其頭燒灰主脱肛南人養魚池中多畜鼈云令魚不隨霧起鼈之類二足者)
(為能奴來切大寒而有毒主折傷止痛化血生擣其肉及血傳之道家云可辟諸厭穢死氣畫像亦能止之無)
(裙而頭足不縮者名納食之令人昏塞誤中其毒以黃耆吳藍煎湯服之立解其殼亦主傳尸勞及女子經閉)
(其最大者為黿江中或有闊一二丈者南人亦捕而食之云其肉有五色而白多夘大如鷄鴨子一産一二百)
(枚人亦掘取以塩淹可食其肉亦主五藏邪氣婦人血熱又不有鮀音駝甲條云生南海池澤今江湖極多即)
(鼉也形似守宫陵鯉輩而長一二丈背尾俱有鱗甲善攻碕岸夜則鳴吼舟人甚畏之南人食其肉云色白如)
(鷄但發冷氣痼疾其皮亦中冐鼓皮及骨燒灰研末米飲服主腸風痔疾甚者入紅鷄冠花末白礬灰末和之)
(空腹服便差今醫方鮮有用&KR0034;鮀甲者)
雷公曰(凡使要錄色九肋多裙重七兩者為上治氣破塊消癥定心藥中用之每箇鼈甲以大一泥固)
(濟缻子底了乾於大火以物搘於中與頭醋下火煎之盡三升醋為度仍去裙并肋骨了方炙乾然入藥中用)
(又治勞去熱藥中用依前泥用童子小便煮晝夜盡小便一斗二升為度後去裙留骨扵石上搥石曰中擣成)
(粉了以鷄肶皮褁之取東流水三兩斗盆盛閣於盆上一宿至明任用力有萬倍也)
聖惠方(治久患勞瘧瘴等方用鼈甲二兩塗酥炙令黃去裙為末臨&KR0034;時温酒調下二錢匕)
又方(治小兒尸㾏勞瘦或時寒熱方用鼈頭一枚燒灰杵末新汲水下半錢匕)
千金方(姙娠勿食鼈肉令子項短)
又方(治脱肛歷年不愈死鼈頭一枚燒令塗絶杵末以𫝊肛上手按挼之)
千金翼(治丈夫隂頭癰師所不能醫鼈甲一枚燒令未之以鷄子白和傅之良)
肘後方(治驚病新起早勞食飲多致復欲死燒鼈甲服方寸匕)
又方(治老癰炙鼈甲杵末服方寸匕致時令三服盡用火炙無不斷)
又方(卒腰痛不得俛仰鼈甲一枚搗末服方寸匕)
又方(治人心孔昏塞多上喜說丙午日取鼈甲着衣帶上)
又方(石淋者取鼈甲杵未以酒服方寸匕日二三下石子差)
梅師方(鼈日凹䧟者煞人不可食)
又方(難産取鼈甲燒灰服方寸匕立出)
孫真人(鼈腹下㡳五字食之作瘕鼈肉合芥子作悪疾)
傷寒類要(治潘脣緊方鼈甲及頭燒灰作末以傅之)
子母秘錄(治小兒癎鼈甲炙令黃擣為末取一錢乳服亦可蜜丸如小豆大服)
楊氏産乳(療上氣急滿坐卧不得方鼈甲一大兩炙令黃細楊氏散取燈心一握水二升煎取五合)
(食前服二錢上食後蜜水服一錢匕)
姚和衆(小兒因痢脫肛鼈頭甲燒灰未取粉撲之)
左傳云(三足謂之能不可食也)
衍義曰(鼈甲九助者佳煮熟者不姑生得者仍以陳醋炙黃色用經中不言治勞惟蜀本藥性論治勞)
(瘦除骨熱後人遂用之然甚有據亦不可過刖頭血塗&KR0008;肛又燒頭灰亦治)
蟹味鹹寒有毒主匈中邪氣熱結痛喎僻面腫敗漆燒
之致鼠解結散血愈漆瘡養筋益氣
瓜主破胞墮胎生伊洛池澤諸水中取無時(殺莨苔毒漆毒陶隱)
(居云蟹類甚多蝤音遒䗋音謀擁劔彭螖音越皆是並不入藥惟蟹最多有用仙方以化漆為水服之長生以)
(黑犬血灌之三日燒之諸鼠畢至未被霜甚自毒云食水良音建所為人中之不即療多死目相句者亦殺人)
(服冬瓜汁紫蘇汁及大黃丸皆得差海邊又有彭蜞擁劔似彭螖而大似蟹而小不可食蔡謨初渡江不識而)
(取之幾死嘆曰讀爾雅不熟為勸學者所誤今按陳藏器本草云蟹脚中髓及腦并殼中黃並能續斷絶䈥骨)
(取碎之微熬内瘡中筋即連也八月腹内有芒食之無毒其芒是稻芒長寸許向東輪海神開腹中猶有海水)
(本經云伊洛水中者石蟹叚不同其黃𫝊之疽瘡無不差者臣禹錫等謹按陳藏器云蝤䗋主小唲閃痞煮食)
(之大者長尺餘兩螯至強八月能與虎閫虎不如也隨大潮退殼一退一長類劔一名桀步一螯極小以大者)
(閫小者食别無功彭蜞有小毒膏主濕癬疽瘡不差者塗之食其肉能冷人吐下至困蔡謨渡江誤食者彭螖)
(如小蟹無毛海人食之别無功孟詵云蟹主散諸熱治胃氣哩經麻消食八月輸芒後食好未輸時為長未成)
(就醋食之利胑節去五藏中煩悶氣其物雖形狀悪食甚宜人日華子云螃蠏凉微毒治産後肚痛血不下並)
(酒服筋骨折傷生擣炒罯良脚瓜破宿血虐止産後血閉吐痛酒及醋湯服良又云蝤蛑冷無觧熱氣治小兒)
(痞氣)
圖經曰(蟹生他洛池澤諸水中今准海京東河北陂澤中多有之伊洛乃反難得也瓜足二螯大者箱)
(角兩出足節屈曲行則旁横今人以為食品之佳味獨螯獨目及兩日相向者皆有大毒不可食其黃能化漆)
(為水故塗漆瘡用之黃并肉熬末以肉金瘡中筋斷亦可續黃并螯燒煙可以集鼠於庭瓜入藥最多胡洽療)
(孕婦僵仆胎轉上搶心困篤有蟹瓜湯之類是也經云取無時俗傳蟹八月一日取稻芒兩枚長一二寸許東)
(行輸送其長故今南方捕得蟹差早則有銜稻芒者此後方可食之以前時長未成就其毒尤猛也蟹之類甚)
(多六足者名蛫音跪四足者名比皆有大毒不可食誤食之急以豉汁可蟹闊殼而多黃者名&KR0008;生南海中其)
(螯最銳斷物如芟劉焉食之行風氣扁而最大後足闊者為蛸蛑嶺南人謂之撥棹子以後脚形如棹也一名)
(蟳隨潮退殼一退一長其大者如升小者如盞揲兩螯無手所以異於蟹其力至彊能與虎闘往往虎不能勝)
(主小兒閃癖煮與食之良一螯大一螯小者名擁劔又名桀步常以大螯閫小螯食物一名執火以其螯赤故)
(也其最小者名彭螖音滑骨人語訛為彭栽爾雅云螖蠌音澤小者勞力方切廓璞云即彭螖也似蟹而小其)
(膏可以塗癬食之令人吐下至困彭蜞亦其類也蔡謨渡江誤食者者是此也)
食療(云蟹足斑目赤不可食殺人又堪治胃氣消食又八月前每箇蟹腹内有稻榖一顆用輸海神符輸)
(芒後過八月方食即好經霜更美未經霜時有毒又塩淹之作&KR0008;有氣未和酢食之利肢節去五藏中煩悶氣)
(其物雖惡形容食之甚益人瓜能墮胎)
百一方(疥瘡杵蟹傳之亦效)
又方(金瘡方續筋多取蟹黃及腦并足中肉熬末内瘡中)
孫真人(十二月勿食蟹傷神)
簡要濟衆(小兒觧顱不合生蟹足骨半兩焙乾白歛半兩為末用乳汁和貼骨縫上以差為度)
楊氏産乳(姙娠人不得食螃蟹令兒横生也)
苟卿云(蟹六跪而二螯非蛇鱔之穴無所寄托凡食鱔毒可食蟹觧之繕畏蟹鮮類也類聚相觧其效)
(速於他耳)
沈存中筆談(關中無螃蟹土人惡其形狀以為&KR2845;物秦州人家收得一乾蟹有病羸者則借去懸)
(門上往往遂差不但人不識鬼亦不識)
衍義曰(蠏伊洛絶少今多自京師來京師亦自河北置之今河北㳂邊滄羸州等處所出甚多徐州亦)
(有但不及河北者小兒解臚以螯并白及爛擣塗顋上臚合此物極動風體有風疾人不可食屢見其事河北)
(人取之當八九月觧浪之時直於塘濼岸上伺其出水而拾之又夜則以燈火照捕治得之時黃與白滿殼凡)
(收藏十數日不當亦不食此物每至夏未秋初則如蟬蜕解日名蠏之意必取此義)
蚱(音笮又音側)蟬味鹹甘寒無毒主小兒驚癎夜啼癲病寒熱驚悸
婦人乳難胞衣不出又墮胎生楊柳上五月採蒸乾之勿令蠹
(陶隱居云蚱字音作字笮即是瘂鳥下切蟬瘂雌蟬也不能鳴者蟬類甚多莊子云蟪蛄不知春秋則是人四月五月小紫青色者)
(而離騷云蟪蛄鳴兮啾啾歲暮兮不自聊此乃寒螿爾九月十月中鳴甚悽急又二月中便鳴者名䗿音寗母似寒螿而小七月八)
(月鳴者名蛁音彫㙩音遼色青今此生楊柳樹上是詩云鳴蜩嚖嚖者形大而黑傴僂丈夫蟲是掇此昔人噉之故禮有雀鷃音晏)
(蜩范范有冠蟬有緌亦謂此蜩此蜩復五月便鳴俗云能蛻也五月不鳴嬰兒多灾今以畏人二畏日炙乾其殼而不)
(至時寒則墜地小兒蓄之雖數日亦不須食古人以謂飲風露信有之蓋不食而弱亦可見矣西川有蟬花乃)
(是蟬在殼中文出而化為雚自湏中出又殼治日昏翳又水前殼汁治小兒出瘡疹不快甚良)
蟬花味甘寒無毒主小兒天吊驚癎瘈瘲夜啼心悸所
在皆有七月採生苦竹林者良花出土上
圖經(文具蚱蟬條下)
雷公云(凡使要白花全者收得後於屋下東角懸乾去甲土後用槳水煮一日至夜焙乾碾細用之)
衍義(蟬花文具蚌蟬條下)
蠐螬味鹹微温微寒有毒主惡血瘀痺氣破折血在脅
下堅滿痛月閉目中淫膚青堅白膜療吐血在匈腹不
去及破骨踒折血結金瘡内塞産後中寒下乳汁一名
蟦(扶文切)蠐一名&KR0034;(音肥)齊一名㪍齊生河内平澤及人家
積糞草中取無時反行者良(蜚蠊為之使悪附子陶隱居云大者如足大指以背)
(行乃駃於脚雜猪蹄作&KR0034;與乳母不能别之詩云領如蝤蠐今此别之名以蠐字在下恐此云蠐螬倒爾唐本)
(注去此蟲有在糞聚或在腐本中其在腐樹中者内外潔白上糞中者皮黃内黑黯形色既異土木又殊當以)
(木中者為勝採雖無時亦宜取冬月為佳按爾雅一名蝎音曷一名蛣&KR1298;一名蝤蠐今按陳藏器本草云蠐螬)
(主赤白遊疹以物發疹破碎蠐螬取引塗之臣禹錫等謹按蜀本注云今據爾雅蟦蠐螬注云在糞土中經亦)
(云一名蟦蠐又云生積糞草中則此外恐非也今諸朽樹中蠧蟲俗通謂之蝎莫知其主療惟桑樹中者近方)
(用之治眼得效又爾雅蝎蛣&KR1298;又蝎桑&KR1500;注云即蛣&KR1298;也又據有名未用存用未識部蟲類中有桑&KR1500;一條云)
(味甘無毒土心綦痛金瘡内生不足即此是也蘇云當以木中者為勝今獨謂其不然者謂生出既殊主療亦)
(别雖有毒無毒易見而相使惡難知又竭不共號蠐螬蟦不兼名蛣&KR1298;凡以處療當自審之也藥性論云蠐螬)
(臣汁主滴目中去醫障主血止痛日華子云蠐螬蟲治匈下堅滿障瞖瘀腹治風疹桑柳樹内收者佳餘處即)
(不中糞土中者可傅惡瘡)
圖經曰(蠐螬主河内平潬及人家積糞草中今處處有之大者有如足大指以背行反馱於脚採無時)
(反行者良此爾雅所謂蟦蠐螬郭璞云在糞土中者是也而諸朽木中&KR1500;蟲形亦相似但潔白於糞土中者即)
(爾雅所云蝤蠐蝎又云蝎蛣&KR1298;又云蝎桑蟲郭云在木中錐通名蝎所在異者是此也蘇恭以謂入藥當用木)
(中者乃與本經云生積糞草中相矣有名未用中自有桑蟲即蛣&KR1298;也與此主療殊别今醫家與蓐婦下乳藥)
(用之乃是掘糞土中者其效殊速乃知蘇說未可據也張仲景治雜病方大&KR0034;蟲丸中用蠐螬以其主脅下堅)
(滿也續傳信方治喉痺取蟲汁點在喉中下即喉開也)
陳藏器(本經云生糞土中陶云能背行者蘇云在腐本中柳木中者皮白糞中者為勝按蠐螬居糞土)
(中身短足長背有毛筋但從水入秋蛻為蟬飛空飲露能寫高潔蝎在朽木中食木心穿如錐刀一名&KR1500;身長)
(足短口黑無毛節慢至春羽化為天牛兩狀如水牛色黑背有白點上下緣木飛騰不遥二蟲出處既殊形質)
(又别蘇乃混其狀惣名蠐螬異乎蔡謨彭蜞幾為所誤蘇敬此注乃千慮一失矣爾雅云蟦蠐蝤蝎郭注云蠐)
(螬在糞上中蝎在木中桑&KR1500;是也餙通名蝎所在異也又云嚙桑注云似蝎牛長角有白點喜嚙桑樹作孔也)
雷公云(凡使桑樹栢樹中者妙凡收後隂乾乾後與糯同炒待米燋黑為度然後去米取之去口畔并)
(身上肉毛并黑塵了之作三四截碾成粉用)
外臺秘要(刪繁丹走皮中浸淫名人丹方取蠐螬未傳之)
千金方(治稻麥芒入眼取蠐螬以新布覆目上持蠐螬從布上摩之其芒出着布上良也)
百一方(諸竹木刺在肉中不出蠐螬碎之𫝊刺上立出)
子母秘錄(治癰疽痔漏惡瘡及小兒丹末蠐螬傅上)
治口瘡(截頭筯飜過拭瘡效)
衍義曰(蠐螬此蟲諸腐木根下有之搆木津甘故根下多有此蟲未身未有完者亦有生於糞土中者)
(雖肥大但腹中黑不若木中者雖瘦而稍白生研水絞汁濾清飲下嬭)
烏賊魚骨味鹹微温無毒主女子漏下赤白經汁血閉
隂蝕腫痛寒熱癥瘕無子驚氣入腹腹痛環臍隂中寒
腫令人有子又止瘡多膿汁不燥
肉味酸平主益氣強志生東海池澤取無時(惡白歛白及附子陶)
(隱居云此是&KR0008;音剥烏所化作今其口脚其存猶相似爾用其骨亦炙之其魚腹中有墨今作好墨用之唐本)
(注云此魚骨療牛馬月中障瞖亦療人目中瞖用之良也今按陳藏器本草云烏賊魚骨主小兒痢下細研為)
(末飲下之亦主婦人血瘕殺小蟲并水中蟲投骨於井中蟲死腹中墨主血刺心痛醋摩服之海人云昔秦王)
(東遊棄筭袋於海化為此魚其形一如筭袋兩帶極長墨猶在腹也臣禹錫等謹按蜀本圖經云&KR1410;烏所化也)
(今目口尚在背上骨厚三四分今出越州蘇恭引音義云無&KR0008;字計是鵯字乃以爾雅中鴨鶋一名雅鳥小而)
(多羣腹下白者為之圖經又云背上骨厚三四分則非小鳥也今據爾雅中自有鵅烏&KR0008;是水鳥似鶂短頸腹)
(翅紫白背上綠色名字既與圖經相符則&KR1410;烏所化明矣藥性論云烏賊魚骨使有小毒止婦人漏血主耳聾)
(孟詵云烏賊骨主目中一切浮瞖細研和密點之又骨未治眼中熱淚日華子烏烏賊魚通月經骨療血崩殺)
(蟲心痛甚者炒其黑醋調服也又名䌫魚鬚脚悉在服前風波稍急即以鬚䊀石為䌫)
圖經曰(烏賊魚出東海池澤今近海州郡皆有之云是&KR0008;音剥烏所化今其口脚猶存頗相似故名烏)
(魝能吸波噀墨以溷水所以自衞使水匿不能為人所害又云性嗜烏海暴水上有飛烏過謂其已死便啄其)
(腹則卷取而食之以此得名言為烏之賊害也形若革囊口在腹下八足聚生口傍只一骨厚三四分似小舟)
(輕虚而白又有兩鬚如帶可以自䌫故别名䌫魚南越志云烏賊有可遇風便□前一鬚下可而住矴亦䌫之)
(義也腹中血及膽正如墨中以書也世謂烏賊懷墨而知禮故俗謂是海若白事小吏其肉食之益人取無時)
(其無骨者名柔魚又更有章舉石距二物與此相類而差大味更珍好食品所貴重然不入藥用故略焉)
食療云(骨主小兒大人下痢炙令黃去皮細研成粉粥中調服之良其骨能銷目中一切浮瞖細研和)
(蜜點之妙又點馬眼熱淚甚良久食之主絶嗣無子益精其魚腹中有墨一片堪用盡字)
雷公云(凡使勿用沙魚骨緣真相似只是上文横不入藥中用凡使要上文順渾用血鹵作水浸并煮)
(一伏時了濓出於屋下握一地坑可盛得前件鳥賊魚骨多少先燒坈子去炭灰子盛藥一宿至明取出用之)
(其效倍多)
聖惠方(治傷寒熱毒氣攻眼生赤白腎用烏賊魚骨一兩不用大皮杵未入龍腦少許令細日三四度)
(取少許點之)
外臺秘要(治&KR0659;瘍風及三年酢磨烏賊魚骨先布磨肉赤即𫝊之)
千金方(治婦大水戶嫁痛烏賦骨燒末酒下方寸匕日三服)
又方(治丈夫隂頭癰師不能治烏賊骨未粉傅之良)
經驗方(治&KR0146;眼烏賊魚骨牡蠣並等分為末粗丸如皂子大每服用猪子肝具藥一丸清米泔内煮肝)
(熟為度和肝食用煮用泔水下三兩服)
子母秘錄(治小兒重舌燒烏魚骨骨和雞子黃傅之侯及舌上)
南越記(烏賊魚自浮於水上烏見以為死往啄之乃卷取入水故謂烏賊今鴉烏化為之也)
素問云(烏賊魚主女子血枯)
丹房鏡源(烏賊魚骨淡塩)
衍義曰(烏賊魚乾置四方人炙食之又取骨鑲為鉏研細水科登下比去水日乾之熟蜜和得所點目)
(中翳緩取效)
原蠶蛾雄者有小毒主益精氣強隂道交接不倦亦止
精(臣禹錫等謹接隂痿通用藥云原蠶蛾熱蜀本云原蠶蛾味鹹温)
屎温無毒主腸鳴熱中消渴風痺癮疹(陶隠居云原蠶是重養者俗呼)
(為魏蠶道家用其蛾止精其弱繭入術用屎名蠶沙多入諸方用不但熨風而已也今按陳藏器本草云原蠶)
(屎一名蠶沙淨收取曬乾炒今黃袋盛浸酒去風緩諸節不隨皮膚頑痺腹内宿冷冷血瘀血腰脚疼冷炒令)
(熱袋盛熨之主偏風筋骨癱緩手足不隨其腰脚軟皮膚頑痺臣禹錫等謹按日華子云晚蠶蛾壯陽事止泄)
(精血血暖水藏又蠶蛾平治暴風金瘡凍瘡湯火瘡并減瘡瘢入藥炒用又云蠶布䋋治沿吐血鼻洪腸風瀉)
(血崩中帶下赤白痢傳疔腫瘡入藥鳴燒用又云蠶沙治風痺頑疾不仁腸)
圖經曰(原蠶蛾本經不載所出州土今東南州郡多養此蠶處皆有之此是重養者俗呼為晚蠶北人)
(不甚復養惡其損桑而周禮禁原蠶者鄭康成注云為其傷馬傷馬亦是其一事耳淮南子曰原蠶一歲再登)
(非不利也然王法禁之者為其殘桑是也人既稀養市中貨者亦多早蛾不可用也至於用蠶沙蠶退亦湏用)
(晚出者惟白殭蠶不著早晚但用白而調直者凡用蠶並須食桑蠶不用食柘者蠶蛾益陽方中多用之今方)
(治小兒撮口及發禁者取二枚炙黃研未蜜和塗口脣内便差蠶沙蠶退並入治風及婦人藥中用蠶退醫家)
(多用初出蠶殼在紙上者一效說蠶眠時所退皮用之更有)
聖惠方(治風瘙癮疹遍身痒成瘡用蠶沙一升水二斗煮取一斗二升去滓温熱得所以洗之宜避風)
千金方(治婦人始覺姙娠轉女為男法取原蠶屎一枚井花水服之日三服)
斗門方(治渴疾用晚蠶沙焙乾為末冷水下二錢不過數服)
勝金方(治刀斧傷止血生肌天蛾散晚蠶蛾為末撡勻絹褁之隨手瘡合血止一切金瘡亦治)
簡要濟衆(小兒撮口及發噤方晚蛾二枚炙令黃為末蜜和𫝊兒口唇内)
子母秘錄(云倒産難生原蠶子燒末飲服三錢)
小兒宫氣方(治小兒口瘡及風疳瘡等晚蠶蛾細研貼瘡上妙)
衍義曰(原蠶蛾有原復敏速之義此則第二番蛾也白殭蠶條中已具屎飼牛代糓又以三升醇酒拌)
(蠶屎五㪷用甑蒸熱於暖室中鋪於油單上令患風冷氣閉及近感癱風人就所患一邊卧看温熱厚蓋覆汗)
(出為度若虚人須常在左右防大熱昏冐仍令頭面在外不得壅覆未全愈間再作)
蠶退主血風病益婦人一名馬鳴退近世醫家多用蠶
退紙而東方諸醫用欲老眠起所蛻皮雖二者之用各
殊然東人所用者為正用之當微炒用諸藥可作丸散
服(新定)
集驗方(治纏喉風其喉痺牙宣牙癰口瘡并小兒走馬疳蠶退紙不計多少燒成灰存性右煉蜜和丸)
(如鷄頭大含化燕津牙宣癰揩齦土口瘡乾𫝊患處小兒走馬疳入□香少許貼患處佳)
百一方(凡狂發欲走或自高貴稱神皆應備諸火炙乃得水差耳若或悲泣呻吟者此為邪&KR1090;以蠶紙)
(作灰酒水任下差療風癲也)
衍義曰(蠶退治婦人血風此則眠起時所蛻皮是也其蠶退紙謂之蠶連亦燒灰用之治婦人血露)
緣桑&KR0008;主人患脫肛燒末和豬膏傅之脫肛立縮此螺
金似蝸牛黃小雨後好緣桑葉
范注(脫肛緣桑樹螺燒之以猪脂和傅之立縮亦可末𫝊之)
白殭蠶味鹹辛平無毒主小兒驚癎夜啼去三蟲滅黑
䵟令人面色好男子隂瘍(音亦)病女子崩中赤白産後餘
痛滅諸瘡瘢痕生穎川平澤四月取自死者勿令中濕
濕有毒不可用(陶隱居云人家養蠶時有合箔皆殭者即暴燥都不壞今見小白色似有塩度)
(者為好末以塗馬齒即不能食草以桑葉拭去還食此明蠶即馬類也唐本注云别錄云未之封疔腫根當自)
(出極效此白殭死蠶皆白色陶云似有塩度此誤矣臣禹錫等謹按蜀本圖經云有殭死白色者再生一生俱)
(用今所在有之藥性論云白殭蠶惡桑螵蛸桔梗茯苓茯神草薢有小毒治口噤發汁主婦人崩中下血不止)
(與衣中白魚鷹屎白等分治瘡滅瘢日華子云殭蠶治中風失音并一切風疾小兒客忤男子隂痒痛女子帶)
(下入藥除綿絲并子盡勻炒用又去蠶蛹子食治風及勞瘦又研傳蠶瘑悪瘡等)
圖經曰(白殭蠶生潁川平澤今所在養蠶處皆有之用自殭死白色而條直者為佳四月取勿令中濕)
(濕則有毒不可用用時仍去綿絲及子炒過今醫家用治中風急喉痺欲死者擣篩細末生薑自然汁調灌之)
(下喉立愈又合衣魚鷹屎白等分為末面膏和塗瘡瘢疵便滅)
雷公云(凡使先湏以糯米泔浸一日待蚕桑涎出如蝸牛涎浮於水面上然漉出微火焙乾以布淨拭)
(蠶上黃肉毛并黑口甲了單搗篩如粉用也)
外臺秘要(治瘰癧白殭蠶為散水服五分分日三十日差)
千金方(治大風半身不遂蠶沙兩碩熟蒸作直袋三隻各受七斗熱盛一袋著患處如冷即取餘袋一)
(依前法數數换一日不禁差又湏羊肚釃粳米䓗白薑豉椒等爛煮熱喫日食一枚十日即止)
肘後方(治背瘡彌驗以針挑四畔白殭蠶為散水和𫝊之即拔出根)
經驗後方(下妳藥白殭蠶未兩錢酒調下少頃以脂麻茶一錢熱援之梳頭數十遍妳汁如泉)
斗門方(治卒頭痛白殭蠶碾為未去絲以熟水下二錢匕立差)
博濟方(治喉閉如聖散子白殭蠶天南星刮皮等分並生為末每服一字以生薑汁下如咽喉大叚開)
(不得即以小竹筒子擘口灌之涎出後用大薑一塊略炙過含之小可只𫝊脣上立差)
勝金方(治風痰白殭蠶土箇直者細研以薑汁一茶脚温水調灌之)
又方(治風痒忽生痔頭腫痛又忽自消發歇不定者是也白殭蠶二兩洗剉令微為未烏梅肉為丸如梧)
(桐子大每服薑蜜湯下五丸空心服之)
楊氏産乳(療野火丹從背上兩脇起用殭蠶二七枚和慎火草搗塗之)
聖惠方(治風遍身癮疹疼痛成瘡用白殭蠶焙令黃色細研為未用酒服之立差)
又方(主偏正頭疼并夾腦風連兩太陽穴疼痛以白殭蠶細研為未用䓗茶調服方寸匕)
小兒宫氣方(主小兒口瘡通白者及風疳瘡蝕透者以白殭蠶炒令黃色拭去蠶上黃肉毛為未)
(用蜜和𫝊之立效)
又方(治小兒撮口久發禁者以白殭蠶一枚為末用蜜和𫝊於小兒脣口内即差)
斗門方(主黑䵟令人面色好用白殭蠶并黑牽牛細辛等分為末如澡豆用之久俗小兒胎穢良)
又方(治刀斧所傷及一切金瘡以白殭蠶不以多小炒令黃色細研為未𫝊之立愈)
又方(治中風急喉痺欲死者用白殭蠶以火焙乾令黃色擣篩為末用生薑自然汁調灌喉中效)
千金方(治婦人崩中下血不止以衣中白魚殭蠶等分為未以井花水服之日三服差)
又方(主中風失音并一切風疾及小兒客忤男子隂痒痛女子帶下以白殭蠶七枚為未用酒調方寸匕)
(立效)
衍義曰(白殭蠶然蠶有兩三番惟頭番殭蠶最佳大而無蛆治小兒驚風白殭蠶蝎稍等分天雄尖附)
(子尖共一錢微炮過為細末每服一字或半錢以生薑温水調灌之其蠶蛾則第二番者以其敏於生育)
鰻(音謾)鱺(音黎)魚味甘有毒主五痔瘡瘻殺諸蟲(陶隱居云能緣樹食)
(蕂花形似鱓取作臛食之炙以熏諸木竹辟蛀蟲膏療諸瘻瘡又有緧音秋亦相似而短也唐本注云此膏又)
(療耳中有蟲痛者鰻魚有四脚能緣樹陶云鰻鱺便是謬證也臣禹錫等謹按孟詵云殺諸蟲毒乾末空腹食)
(之三五度差又熏下部痔蟲盡死患諸瘡瘻及癧瘍風長食之甚驗腰腎問濕風痺常如水洗者可取五味米)
(煮空腹食之甚補益濕脚氣人服之良又諸草石藥毒食之諸毒不能為害五色者其功最勝兼女人帶下百)
(病一切風五色者出飲州頭似蝮蛇背有五色文者是也陳士良云鰻鱺魚寒陳藏器云鰌魚短小常在泥中)
(主狗及牛瘦取一二枚以筩從口及鼻生灌之立肥也日華子云海鰻平有毒治皮膚悪瘡疥疳&KR0630;痔瘻又名)
(兹鰻鱺狗魚又云鰻魚平微毒治勞補不足殺傳尸㾏氣殺蟲毒悪瘡暖腰膝起陽療婦人産戶瘡蟲痒)
圖經曰(鰻音謾鱺音黎魚本經不載所出州上今在處有之似鱓而腹大青黃色云是蛟蜃之類善攻)
(碕岸使輙頽阤近江河居人酷畏之此魚雖有毒而能補五藏虚損久病罷療人可和五味以米煮食之患諸)
(瘡痔漏其有風者長食歙州出一種背有五色文其功最勝出海中者名海鰻相類而大功用亦同海人又名)
(慈鰻又名猧狗魚)
食療(云煞蟲毒乾燒炙之今香食之三五度即差長服尤良又壓諸草石藥毒不能損傷人又五色者其)
(功最勝也又療婦人帶下百病一切風療如蟲行其江海中難得五色者出歙州溪澤潭中頭似蝮蛇背有五)
(色文者是也又燒之熏氊中斷炷蟲置其骨於箱衣中斷白魚諸諸蟲咬衣服又燒之熏舍屋免竹木生蛀妕)
聖惠方(治諸蟲心痛多吐四肢不和冷氣上攻心腹滿悶用鰻纚魚淡炙令熟令患人三五度食之)
又方(治蚊蟲以鰻鱺魚乾者於室燒之即蚊子化為水矣)
又方(治骨蒸勞瘦及腸風下蟲以魚二斤治如食法切作援子入鐇内以酒二盞煮入塩醋中食之)
外臺秘要(必效治㾓心痛取鰻鱺魚淡炙令熟與患人食之一二枚水差飽食彌佳)
經驗方(治悪瘡用蛇魚骨杵末入諸色膏藥中相和合𫝊上紙花子貼之)
食醫心鏡(主五痔瘻瘡殺蟲方鰻鱺魚一頭治如食法切作片炙著椒塩醬調和食之)
集驗方(治頸項及面上白駮浸淫漸長有似癬但無瘡可治鰻鱺魚脂傅之先拭剥上刮使燥痛後以)
(魚脂傅之一度便愈甚者不過三度)
稽神錄(有人多得勞疾相因染死者數人取病者於棺中釘之弃於水永絶傳染之病流之於江金山)
(有人異之引岸開視之見一女子猶活因取置漁舍多得鰻鱺魚食之病愈遂為漁人之妻)
衍義曰(鰻鱺魚生剖煞乾取少許火上徵炙俟油出塗白剥風以指擦之即時色轉凡如此五七次用)
(即愈仍先於白處微微擦動)
鮀(音駝)魚甲味辛微温有毒主心腹癥瘕伏堅積聚寒熱
女子崩中下血五色小腹隂中相引痛瘡疥
涕泣時驚腰中重痛小兒氣癃眥潰
肉主小氣吸吸足不立地生南海池澤取無時(蜀膝為之使畏)
(狗膽芫花甘遂陶隱居云鮀即今鼉甲也用之當炙皮可以貫鼓肉至有益於物難死沸湯沃口入腹良久乃)
(剥爾黿肉亦補之如鼉法此等老者多能變化為邪魅自非急勿食之今按陳藏器本草云主悪瘡腹内癥瘕)
(甲更佳炙浸酒服之口内涎有毒也臣禹錫等謹按蜀本圖經云生湖畔土窟中形似守宫而大長丈餘背尾)
(俱有鱗甲今江南諸州皆有之藥性論云鼉甲臣味甘平有小毒主百邪鬼魅治婦人帶下除腹内血積聚伏)
(堅相引結痛孟詵云鼉療驚恐及小腹氣疼日華子云鼉治鹵疳&KR0630;宣百蟲毒消百藥毒績又云黿甲臣平無)
(毒主五藏邪氣殺百蟲毒消百藥毒續人筋骨又脂塗鐵燒之便明淮南王方術内用之陳藏器云黿甲功用)
(同鼈甲炙燒浸酒主瘰&KR0659;殺風瘻瘡風頑疥瘙肉主濕氣邪氣諸蠱張晨云膏摩風及悪瘡)
圖經(玄食鼈甲條下)
陳藏器(按鮀魚合作鼉字本經作鮀魚之别名已出本經今以鼉為鮀非也宜政為鼉字肉至美食之)
(主悪瘡腹内癥瘕甲炙浸酒服之口内涎有毒長一丈者能吐氣成霧致兩力至猛能攻陷江岸性嗜睡但目)
(用形如龍大長者自齒其尾極難死聲甚可畏人於穴中掘之百人掘亦湏百人牽一人掘亦湏一人牽不然)
(終不可出梁周興銅常食其肉後為鼉所賣便為悪瘡此物靈強不可食既是龍類宜去其魚)
肘後方(治五尺鼉肝一具熟炙切食盡亦用蒜虀食之)
樗(丑如切)雞味苦平有小毒主心腹邪氣隂痿益精強志
生子好色補中輕身又療腰痛下氣強隂多精不可近
目生河内川谷樗樹上七月採暴乾(陶隱居云形似寒螿而小今出梁州)
(方用至稀惟合大麝香丸用之樗樹似漆而臭今以此樹上為好亦加芫菁亭長必以芫葛上為良矣唐本注)
(云此物有二種以五色具者為雄良青黑質白班者是雌不入藥用今出岐州河内無此物也)
圖經曰(樗鷄生河内川谷樗木上今近都皆有之形似寒螿而小七月採暴乾謹按爾雅云&KR0008;音翰天)
(鷄郭璞注云小蟲黑身赤頭一名莎鷄又曰樗鷄李廵曰一名酸鷄廣雅謂之樗鳩蘇恭云五色具者為雄良)
(青黑質白班者是雌不入藥然今所謂莎鷄者亦生樗木上六月後出飛而振羽索索作聲人或畜之樊中但)
(頭方腹大翅羽外青内紅而身不黑頭不赤此殊不類蓋别一種而同名也今在樗木上者人呼為紅娘子頭)
(翅皆赤乃如舊說然不名樗鷄疑即是此蓋古今之稱不同耳古今大麝香丸用之近人少用故亦鮮别)
衍義曰(樗鷄東西京斧尤多形類蠶蚳但頭微黑翅翅兩重外一重灰色下一重深紅五色皆具腹大)
(比即樗鷄也今人又用之行瘀血血閉)
蛞(音闊)蝓(音俞)味鹹寒無毒主賊風喎&KR0008;(乖)僻軼(音益)筋及脱
肛驚癎攣縮一名陵蠡一名土蝸一名附生太山池澤
及隂地沙石垣下八月取(陶隱居云蛞蝓無殼不應有蝸名其附蝸者復名蝸牛生)
(池澤沙石則應是今山蝸或當言其頭形類猶似蝸牛蟲者俗名蝸牛者作瓜字則蝸字亦音瓜莊子所云戰)
(於蝸角也蛞蝓八三十六禽悢又是四種角蟲之類熒穴室星之精矣方家殆無復用乎唐本注云三十六禽)
(亥上有三豕揄豪猪亦名蒿猪毛如蝟簪摇而射人其肚合屎乾燒為灰主黃疸猪之類也陶謂蝓誤極大矣)
(又三海經云貐彘身上面音如嬰兒食之獸爾雅云稧烏八切偷類&KR1236;音樞迅走食人並非蛞蝓也蛞蝓乃無)
(殼蝸蠡他臣禹錫等謹按蜀本注云此即蝸牛也而新附自有蝸牛一條雖數字不同而主療與此無别是後)
(人誤剩出之亦如别錄草部已有鷄腸而新附又有蘩蔞在菜部按爾雅云附羸蟾蝓注云蝸牛也而玉篇蝓)
(字下注亦云蟾蝓蝸牛也此則一物明矣形似小螺白色生池澤草樹間頭有四角行則出驚之則縮首尾俱)
(能藏入殼中而蘇注云無殼蝸牛非也今據本經一名陵蠡又有土蝸之名且蝸蠡者皆羸殼之屬也陶云若)
(無殼則不合有蝸名是也又據今下濕處有一種蟲大於蝸牛無殼而有角云是蝸牛之老者)
圖經曰(蛞音闊蝓音俞生泰山池澤及隂地沙石垣下蝸牛本經不載所出州上今並處處有之陶隱)
(居注云蝸牛形如蛞蝓但皆負殼耳則莊子所謂戰於蝸角是也又云俗名蝸牛者作瓜字形故蝸字亦音瓜)
(本經蛞蝓一名附蝸蛞蝸無殼不應有蝸名或以其頭形類猶似蝸牛故以名之或云都是一物有二名如鷄)
(腸蘩蔞之比謹按郭璞注爾雅附羸䗂蝓蝸牛也字書解蝓字亦云䗂蝓蝸牛也如此是一物明矣然今下濕)
(處有種大於蝸牛亦有角而無殼相傳云是蝸牛之老者若然本一物而久蛻殼者為異耳並八月採方書蝸)
(牛涎主消渴崔元亮海上方著其法云取蝸牛十四枚以水三合浸之瓷甌中以器覆之一宿其蟲自㳂噐上)
(取水飲不過三劑乙凡用蝸牛以形圓而大者為勝久雨晴竹林池沼間多有出者其城墻隂處有一種扁而)
(小者無力不堪用蝸牛入嬰孺藥為最勝其殼亦堪用韋丹主一切疳取舊死殼七枚皮薄色黃白者直淨洗)
(不得小有塵滓漉乾内酥於殼中以甆盞盛之紙糊盞面置飲飯上蒸之下饋時即坐甑中裝飯又蒸飯熟即)
(已取出細研如水淀漸漸與契令一日盡為度)
衍義曰(蛞蝓蝸牛二物矣蛞蝓其身肉止一跂蝸牛音上别有肉以負殼行顯然切矣若為一物經中)
(馬得分為二條也其治療亦大同小異故知别類又謂蛞蝓是蝸牛之老者甚無謂蛞蝓有二角蝸牛四角兼)
(背有附殼肉豈得為一物也)
蝸牛味鹹寒主賊風喎僻踠跌大腸下脫肛筋急及驚
癎(陶隱居云蝸牛字是力戈反而俗呼為瓜牛生山中及人家頭形如蛞蝓但背負殼爾前以汁說之海邊)
(又一種止租似火炙鼓便走出食之益顔色名為寄居方家既不復用人無取者表詳何者的是也今注蝸牛)
(條唐本編在田中螺之後今詳陶隱居云形似蛞蝓而背負殼唐本注云蛞蝓乃無殼蝸&KR0034;即二種當近似一)
(物主療頗同今稜附蛞蝓之下臣禹錫等謹按藥性論云蝸牛亦可單用一名蠡牛有小毒能治大腸脱肛生)
(研取服止消渴日華子云冷有毒治驚癎等入藥炒用此即負殼蜒蚰也)
圖經(文具蛞蝓條下)
聖惠方(治齒&KR0630;并有蟲用蝸牛殼二十枚燒灰細研每用揩齒艮)
又方(治蜈蚣咬方用蝸牛胯取汁滴入咬處)
又方(治大腸久積虚冷每因大便脫肛收不得用蝸牛一兩燒灰猪脂和傅之立縮)
集驗方(治發背以蝸牛二百箇活者以一升淨瓶入蝸牛用新汲水一盞浸瓶中封繫自晚至明取出)
(蝸牛故之其水如涎將真蛤粉不以多少旋調傅以鷄翎掃之瘡上日可十餘度其熱痛止瘡便愈)
小兒宫氣方(治小兒一切疳疾取蝸牛殼七箇净洗不得有塵土今乾何酥蜜中甆合盛却用紙)
(糊於飯瓶内蒸之下饋即安之至飯熟取出細研漸漸喫一日食盡之)
衍義(文具蛞蝓條下)
石龍子味鹹寒有小毒主五癃邪結氣破石淋下血利
小便水道一名蚚(音錫)蜴(音亦)一名山龍子一名守宫一名
石蜴生平陽川谷及荆山石間五月取著石上令乾(惡硫)
(黃斑猫蕪荑陶隠居云其類有四種一大形純黃色為蛇醫母亦名蛇舅母不入藥次似蛇醫小形長尾見人)
(不動名龍子次有小形而五色尾青碧可愛名斷蝪並不螫人一種喜緣籬壁名蝘音&KR0008;蜓音電形小而黑乃)
(言螫人必死而未常聞中人按東方朔云是非守宫則蜥蝪如此蝘蜓名守宫矣以朱飼之滿三斤殺乾未以)
(塗女子有交接事便&KR0008;不爾如赤誌故謂守宫今此一名守官猶如野葛鬼白之義也殊難分别唐本注云此)
(言四種者蛇研生山谷頭大尾短小青黃或白斑者蝘蜓似蛇師不生山谷在人家屋壁間荆楚其江淮人名)
(蝘蜓河濟之間名守宫亦名榮螈音元又名&KR1652;虎以其常在屋壁故名守宫亦名壁宫未必如術飼朱點婦人)
(也此皆假釋爾其名龍子及五色者並名蜥蝪以五色者為蜼而良色不備者為雌劣爾形背細長尾與身相)
(類似蛇著四足去足便直蛇形也蛇醫則不然按爾雅亦互言之並非真說又云朱飼滿三斤殊為謬矣臣禹)
(錫等謹按蜀本圖經云長者一尺今出山南襄州安州申州以三月四月八月九月採去腹中物火乾之)
圖經曰(石龍子生平陽川谷及荆山山澤間今處處有之一名蜥音錫蝪音亦謹按爾雅云蟠螈蜥蝪)
(蜥蝪蝘蜓蝘蜓守宮也疏釋曰詩小雅正月云胡為虺蝪蝪為此也四者一物形狀相類而四名也字林云蠑)
(類蛇醫也說文云在草曰蜥蜴在壁曰蝘蜓方言云秦晉西夏謂之守宫或謂之蠦音盧&KR0008;音㕓或謂之刺易)
(南陽人呼蝘蜓其在澤中者謂之易蜥楚謂之蛇醫或謂之螈蠑又東方朔云非守宫即蜥蝪按此諸文即是)
(在草澤中者名蠑螈蜥蝪在壁者名蝘蜓守守宫也然則入藥當用草澤者以五色具者為雄而良色不具者)
(為雌力劣耳五月取著石上令乾)
衍義曰(石龍子蜥蜴也今人&KR0008;呼為蝪蜥大者長七八寸身有金碧色仁廟朝有一蜥蝪在右掖門西)
(濬溝廟中此真是蜥蝪也鄭狀元有詩有樵者於澗下行見一蜥蝪自石鏬中出飲水訖而入良久凡百十次)
(尚不已樵者疑不免飜石視之有米雹一二升樵人訝而去行方三五里大雨至良久風雹暴作今之州縣依)
(法用此祈兩經云治五癃破石淋利水道亦此義乎)
木䖟(音萌)味苦平有毒主目赤痛皆傷淚出瘀血血閉寒
熱酸&KR0008;(音西)無子一名魂常生漢中川澤五月取(陶隱居云此䖟)
(不攻血狀似䖟而小近道草中不見有市人亦少有賣者方家所用惟是蜚䖟也唐本生云䖟有數種並能敢)
(血商淅音昔已南江嶺間大有木䖟長大綠色殆如次蟬匝牛馬或至頓僕蜚䖟狀如密蜂黃黑色今俗用多)
(以此也又一種小䖟多鹿䖟大如蠅齧牛馬亦猛市人採賣之三種體以療血為本餘療雖小有異同用之不)
(為嫌何有木䖟而不敢血木䖟倍大蜚䖟陶云似䖟而小者未識之矣臣禹錫等謹按陳蔵器云木䖟陶云此)
(䖟不噉血似䖟而小鮮云江嶺已南有木䖟長大綠一作靘色者何有䖟而不敢血陶誤耳按木䖟從木葉中)
(出卷葉如子形圓著葉上破中初出如白蛆漸大羽化拆破便飛即能嚙物塞北亦有嶺南極多如古度花成)
(蟻耳本經既出本䖟又出蜚䖟明知木䖟是葉内之䖟飛䖟是已飛之蟲飛是羽化亦猶在蛹如蠶之與蛾爾)
(既是一物不合二出應功用不同俊人異法爾)
圖經云(木䖟生漢中川澤蜚䖟生江夏川谷今並處處有之而襄漢近地尤多蝱有數皆能啗牛馬血)
(木蝱是大而綠色幾若蜩蟬蜚蝱狀如密蜂黃色醫方所用蝱蟲即此也又有一種小蝱名鹿蝱大如蠅匝牛)
(馬亦猛三種大抵同體俱能治血而方家相承只用蝱蝱它不復用並王月採腹有血者良人伺其噉囓牛馬)
(時腹紅者掩取乾之用入藥須云翅足也淮南子曰蝱散積血斷木愈齲邱主切此以類推之者也然今本草)
(不著斷木之治病亦漏脫耳)
肘後方(葛氏云蛇螫人九竅皆血出方取蝱蟲初食牛馬血腹滿者三上枚燒服之)
楊氏産乳(療母困篤恐不濟大胎方蝱蟲十枚右擣為末酒服之即耳)
衍義曰(木蝱大小有三種蜚蝱今人多用之大如蜜蜂腹凹𥚹微黃綠色雄覇州順安軍㳂塘濼界河)
(甚多以其惟食牛馬等血故治瘀血血閉)
蜚䖟味苦微寒有毒主逐瘀破下血積堅痞癓瘕寒熱
通利血脉及九竅女子月水不通積聚除賊血在匈腹
五蔵者及喉痺結塞生江夏川谷五月取腹有血者良
(陶隱居云此即今敢牛馬血者伺其腹滿掩取乾之方家皆呼為蝱蟲矣唐本注云三蝱俱食牛馬非獨此也)
(但得即堪用何假血充然始掩取如以義水應如養鷹饑則為用若俟其胞何能除疾爾臣禹錫等謹按藥性)
(論云䖟蟲使一名蜚䖟惡麻黃日華子云破竅結消積膿堕胎入丸散除去翅足妙用)
圖經(文具本䖟條下)
衍義(文具木䖟條下)
䖟蠊(音廉)味鹹寒有毒主血瘀癥堅寒熱破積聚喉咽閉
内寒無子通利血脉生晉陽川澤及人家屋間立秋採
(陶隱居云形亦似䗪蟲而輕小能飛本在草中八月九月知寒多入人家屋裏迯爾有兩三種以作廉薑氣者)
(為真南人亦噉之唐本注云此蟲味辛辣而臭漢中人食之言下氣名曰石薑一名盧蜰音肥一名負盤别錄)
(云形似火蛾腹下赤二月八月採此即南人謂之滑蟲者也臣禹錫等謹按蜀士圖經云金州房州等山人敢)
(之謂之石薑多在林樹問百十為聚爾雅云蜚蠦蜰注云蜰即負盤臭蟲)
圖經(文具木䖟條下)
䗪(音柘)蟲味鹹寒有毒主心腹寒熱洗洗血積癥瘕破堅
下血閉生子大良一名地鼈一名土鼈生河東川澤及
沙中人家牆壁下土中濕處十月暴乾(畏皂莢昌蒲陶隱居云形扁扁)
(如鼈故名土鼈而有甲不能飛小有臭氣今人家亦有之唐本注云此物好生鼠壤土中及屋壁下狀似鼠婦)
(而大者寸餘形小似鼈無甲但有鱗也臣禹錫等謹按藥性論云䗪蟲使畏屋遊味苦鹹治月水不通破留血)
(積聚)
圖經曰(䗪蟲生河東川澤及涉中人家牆壁下上中濕處狀似鼠婦而太者寸餘形扁如鼈但有而無)
(甲故一名土鼈今小兒多捕以負物為戲十月取乾暴張仲景治雜病方久久度積結有大黃䗪蟲丸又大鼈)
(甲丸中并治婦人藥並用䗪蟲以其有破堅下積血之功也)
衍義曰(䗪蟲今人謂之簸箕蟲為其像形也乳脉不行研一枚水半合慮清服勿使服藥人知)
鮫魚皮主蠱氣蠱疰方用之即裝刀靶(音覇)䱜(音鵲)魚皮也
(唐本注云出南海形似鼈無脚而有尾今按陳蔵器本草云一名沙魚一名鰒魚皮主食魚中毒燒未服之唐)
(本先附臣禹錫等謹按蜀本圖經云圓廣尺餘尾長尺許惟無足背皮麤錯日筆子云鮫魚平無毒)
圖經曰(鮫魚皮舊不著所出州土蘇恭云出南海形似鼈無脚而有尾山海經云鮫沙魚其皮可以餙)
(劎是也今南人但謂之沙魚然有二種其最大而長啄如鉛者謂之湖沙性善而肉美小而皮麤者曰白沙肉)
(疆而有小毒二種彼人皆鹽為條脯其皮刮治去沙翦為鱠皆食品之美者食之益人然皆不煩鼈盖其種類)
(之别耳胡洽治五戸鬼疰百毒惡氣等鮫魚皮散主鮫鮫魚皮炙朱砂雄黃金牙椒天雄細辛鬼白射香乾薑)
(雞舌香桂心莽草各一兩貝母半兩蜈蚣炙蝪唽炙各二枚凡十六物治下篩温清酒服半錢匕日三漸增至)
(五分匕亦可帶之中用蜈蚣蝪蟖皆此品類中故並載之)
陳藏器(云皮主食魚中毒燒末腹之鰒魚皮是裝刀靶者正是沙魚也石决明又名鰒魚甲一邊著石)
(光明可愛此蟲族非魚類乃是同名耳沙魚一名鮫魚子随母行驚即從口入母腹也其魚狀兒非一皮上有)
(沙堪措木如木賊也)
食療云(平補五蔵作鱠食之亞於鯽魚作鮓鯖食之並同又如有大患喉閉取膽汁和白礬灰丸之如)
(豆顆綿裹内喉中良久吐惡涎沫即喉龍開臘月取之)
海藥(謹按名醫别錄云生南海味甘鹹無毒主心氣鬼疰蠱毒吐血皮上有真味班)
衍義曰(鮫魚沙魚皮一等形稍異今人取皮餙數劎餘如經)
白魚味甘平無毒主胃氣開胃下食去水氣令人肥徤
大者六七尺色白頭昂生江湖中(今附臣禹錫等謹按曲註云白魚主肝家)
(不是氣不堪多食泥人心雖不發病終養&KR0630;所食新者好久食令人心腹諸病可煑炙於䓤醋中一兩沸食猶)
(少調五蔵氣理經脉日華子云助血脉補肝明目患瘡癤人不可食甚發濃炙瘡不發作鱠食之良)
食療(云不和豉作羔一兩頓而已新鮮者好食若經宿者不堪食令人腹冷生諸疾或奄或糟蔵猶可食)
(又可炙了於苦醋中重煑食之調五蔵助牌氣能稍食理十二經絡舒展不相及氣時人好作餅炙食之猶少)
(動氣久亦不損人也)
鱖(居衛切)魚味甘平無毒主腹内惡血益氣力令人肥徤
去腹内小蟲背有黑點味尤重昔仙人劉凴常食石桂
魚今此魚猶有桂名恐是此也生江溪間(今附臣禹錫等謹案日華)
(子云微毒益氣治腸風蕩血又名鱖豚水豚)
食療(云平補勞益脾胃稍有毒)
勝金方(治小兒大人一切骨鯁或竹木簽刺喉中不下方於臘月中取鱖魚膽懸北簷下令乾每有魚)
(鯁即取一皂子許以酒煎化温温呷若得逆便吐骨即随頑延出若未吐更喫温酒但以吐為妙酒即隨性量)
(力也苦更未出煎一塊子無不出者此藥應是鯁在蔵腑中日久痛黃瘐甚者服之皆出若卒求鱖魚不得蠡)
(魚鋎魚&KR0008;魚俱可臘月收之甚佳)
青魚味甘平無毒肉主脚氣濕痺作鮓與服古人相反
眼睛主能夜視
頭中枕蒸取乾代琥珀用之摩服主心腹痛
膽主目暗滴汁目中并塗惡瘡生於江湖之間(今附臣禹錫等)
(謹按圖經云療卒氣研服止腹痛可白煑喫治脚氣弱日華子云作鯖字平微毒治脚軟煩懣益氣力枕用錯)
(摩治水氣血氣心痛不可葵蒜食之服木人亦勿噉也)
圖經曰(青魚生江湖問今亦出南方北地或時有之似鯉鯇而背正青色南人多以作鮓古作績字所)
(謂五侯鯖鮓是也頭中枕蒸令氣通暴乾狀如琥珀云可以代琥珀非也荆楚問取此魚枕煑拍作器皿甚佳)
(膽與目睛並藥用取無時古今方書多用其膽滴汁目中主目昏暗又可塗惡瘡餘亦稀用)
食療(云主脚氣煩悶又和韭白煑食之治脚氣脚弱煩悶益心力也又頭中有枕取之蒸令氣通曝乾狀)
(如琥珀此物療卒心痛平水氣以水研服之良又膽眼睛益人眼取沐注目中主日□亦塗熱瘡良)
海藥(云清魚南方人以為酒器梳篦也)
孫真人(云治喉閇及嗗哽方以臘月取青魚謄隂乾如患此及着骨哽即以膽少許口中含嚥津即便)
(愈)
河㹠(音屯)味甘温無毒主補虚去濕氣理腰脚去痔疾殺
蟲江河淮皆有(今附臣禹錫等謹按日華子云河㹠有毒又云胡夷魚凉有毒煑和秃菜食良)
(毒以蘆根及橄欖等觧之肝有大毒又名猧魚規魚吹肚魚也)
陳藏器(云如鯰魚口灾一名魨魚也)
衍義曰(河㹠經言無毒此魚實有大毒味雖珍然脩治不如法食之殺人不可不慎矣厚往者不食亦)
(好蘇子美河犹於此時貴不數魚叚此即詩家鄙諷之言未足全信也然此物多怒觸之則怒氣滿腹翻浮水)
(上漁人枕以物撩之遂為人獲橄欖并蘆根汁解一)
石首魚味甘無毒頭中有石如碁子主下石淋磨石服
之亦燒為灰末服和蓴菜作羹開胃益氣候乾食之名
為&KR0034;(音想)炙食之上消瓜成水亦主卒腹脹食不消暴下
痢初出水能鳴夜視有光又野鴨頭中有石云是此魚
所化生東海(今困臣禹錫等謹按陳士良云石首魚平日華子云取惱中枕燒為末飲下治淋也)
食療(作乾&KR0034;消宿食主中惡不堪鮮食)
嘉魚味甘温無毒食之令人肥徤悅澤此乳穴中小魚
常食乳水所以益人能久食之力強於乳方似英雞功
用同乳(今付)
陳蔵器(吴都賦云嘉魚出於丙穴李善注云丙穴出日今則不然丙者向陽穴也陽穴名生此魚魚復)
(何能擇丙日耶此注誤矣新注云治腎虚消渴及勞捐羸瘦皆煑食之又抱樸子云鶴知夜半鷰知戊巳豈魚)
(不知丙日也)
食療云(微温常於崖石下孔中喫乳石沫甚有益微有毒其味甚珍美也)
鯔魚味甘平無毒主開胃通利五蔵久食令人肥徤此
魚食泥與百藥無忌似鯉身圓頭扁骨軟生江海淺水
中(今附)
紫貝明目去熱毒(唐本注云形似貝圓大二三十出東海及南海上紫色而骨白唐本先附)
(臣禹錫等謹陳士良云紫貝平無毒)
圖經云(紫貝木經木載所出州州蘇恭注云出東海及南海上今南海上多有之即呀螺也形似貝而)
(圓大二三寸膽振夷黎採以為貨市比人惟畫家用砑物謹按郭璞注爾文謂以白為質黃為文點今紫貝則)
(以紫為質黑為文點也貝之類極多古人以為實貨而此貝貝尤為世所貴重漢文帝時南越王獻紫貝五百)
(是地後世以多見賤而藥中亦稀使之又車螯之紫者海人亦謂之紫貝車螯近世癰疽方中多用其殼燒鍜)
(為灰傅瘡南海北海皆有之採無時人亦食其肉云味鹹平無毒似蛤蜊而肉堅硬不及亦可觧酒毒比中者)
(殼麄不堪用也)
衍義曰(紫貝大二三寸背上深紫有點但黑本經以此燒存惟入點眼藥)
鱸魚平補五蔵益筋骨和腸胃治水氣多食宜人作鮓
猶良又暴乾甚香美雖有小毒不致發病一云多食發
痃癖及瘡腫不可與乳酪同食
食療云(平主安胎補中作鱠尢佳)
衍義曰(鱸魚益肝腎補五蔵和腸胃食之宜人不甚發病宜然張幹思之也)
鱟平微毒治痔殺蟲多食發喇并瘡癬殼八香發衆香
氣尾燒焦治腸風瀉血并崩中帶下及産後痢脂燒集
兒(已上二種新補見孟詵日華子)
陳蔵器(味辛無毒主五野雞病殺蟲發欶殼發衆香尾灰斷産後痢膏燒熱鼠矣生南海大小皆牝牡)
(相隨牡無目得牡始行牡去牡死以骨及尾尾長二尺燒為薰灰米飲下大主産後痢先服生地黃密等煎訖)
(然後服尾無本斷也)
二種海藥餘
郎君子謹按異志云生南海有雄雌青碧色狀似杏仁
欲騐真假先於口内含令熱然後放醋中雄雌相趁逡
巡便合即下其卵如栗粒狀真也主婦人難産手把便
生極有驗也乃是人間難得之物
海蠶沙謹按南州記云生南海山石間其蠶形大如拇
指沙甚白如玉粉狀每有節味鹹大温無毒主虚勞冷
氣諸風不遂久服令人光澤補虚羸輕生延年不老難
得真者多只被人以水瘦葛粉石灰以梳齒隱成此即
非也縱服無益反損人慎服之
二十一種陳藏器餘
黿鱓魚注陶云黿肉補此老者能變化為魅按黿甲功
用同鼈甲&KR0008;浸酒主瘰癧煞蟲逐風惡瘡瘻風頑疥瘙
肉主濕氣諸邪氣蟲消百藥毒張鼎云膏塗鐡摩之使
明膏摩風及惡瘡子如雞卵正圓煑之白不凝今時人
謂蔵卵為黿子似此非為木石機也至難死剔其肉盡
頭猶咬物可以張鵝鳥
食療云(微温主五蔵邪氣煞百蟲蠱毒消百藥毒續筋又膏塗鐡摩之便明淮南街術方有用處)
海馬謹按異志云生西海大小如守宫蟲形若馬形其
色黃褐性温平無毒主婦人難産帶之於身神騐
圖經曰(生南海頭如馬形蝦類也婦人將産帶之或燒木飲服一可手持之異魚圖云牧之暴乾以雌)
(雄為對主難産及血氣)
齊蛤遠志注陶云遠志畏齊蛤蘇云藥錄下卷有蛤而
不言功狀注云云蠟畏齊蛤按齊蛤如蛤兩頭尖小生
海水中無别功用海人食之
柘蟲屎詹糖注陶云詹糖偽者以柘蟲屎為之按即今
之柘木蟲在木間食木注為屎其屎破血不香詹糖燒
之香也既不相似不堪為類
蚱蜢石蟹注陶云石蟹如蚱蜢形長小兩股如石蟹在
草頭能飛䘀螽之類無别功與蚯蚓交在土中得之堪
為媚藥入拾遺記
寄居蟲蝸牛注陶云海邊大有似蝸牛火炙殼便走出
食之蓋顔色按寄居在間而非螺也候螺蛤開當自出
食螺蛤欲合已還殼中亦名寄生無别功用海族多被
其寄又南海一種似蜘蛛入螺殼中負殼而走一名辟
亦呼寄居無别功用也
䖦(音拙)蟱鼅&KR0034;注陶云懸網狀如魚罾者亦名䖦蟱按䖦
撫在孔穴中及草木稠密處作網如蠶絲為幕絲者就
中開一門出入形叚小似鼅&KR0034;而斑小主疔腫出根作
膏塗之陶云罾綢此正鼅&KR0034;而非為䖦蟱此物族類非
一也
負蠜葵注蘇云戎人重薰渠猶巴人重負蠜按飛廉一
名負盤蜀人食之辛辣也已出本經左傳云蜚不為灾
杜注云蜚負蠜也如蝗蟲又夜行一名負盤即&KR0034;盤蟲
也名字及蟲相似終非一物也
蠼螋雞腸注陶云雞腸草主蠼螋溺按蠼螋能溺人影
令發瘡如熱沸而大繞腰匝不可療蟲如小蜈蚣色青
黑長足山蠼螋溺毒更猛諸方中大有主法其蟲無能
惟扁豆葉傳即差
蠱蟲敗鼓皮注陶云服敗鼓皮即喚蠱主姓名按古人
愚質造蠱圖富皆取百蟲甕中盛經年間開之必有一
蟲盡食諸蟲即此名為蠱能隱形似鬼神與人作禍然
終是蟲鬼咬人至死者或從人諸覈中出信候取之曝
乾有患蠱人燒為灰灰服少許立愈亦是其類自相伏
耳新注云凡蠱蟲療蠱是知蠱名即可治之如蛇蠱用
蜈蚣蠱蟲蜈蚣蠱用蝦蟇蠱蟲蝦蟇蠱病復用蛇蠱蟲
是牙相能伏者可取治之
土蟲蚰蜓並馬陸注陶云今有一細黃蟲狀如蜈蚣俗
呼為土蟲按土蟲無足如一條衣帶長四五寸身扁似
韭葉背上有黃黑襇頭如鏟子行處有白蜒生濕地有
毒雞喫即死陶云如蜈蚣者正是蚰蜒非土蟲也蘇云
馬陸如蚰蜒按蚰蜒色正黃不斑大者如釵股其足無
數正是陶呼為土蟲者此蟲好脂油香能入耳及諸竅
中以驢乳灌之化為水蘇云似馬陸誤也
鏞魚鮑魚注陶云魚是臭者按鏞魚嶺南人作鮑魚劉
元紹云其臭如屍正與陶云相背海人食之所謂海上
有逐臭之失也其魚以格額目旁有骨名乙禮云魚去
乙鄭云東海鰫魚也秖食之别無功用也
予脂有毒主風腫癰毒癮疹赤瘙瘑疥痔瘻皮膚頑痺
踠跌折傷肉損瘀血以脂塗上炙手及熱摩之即透生
嶺南蛇頭鼈身廣州記云予蛇頭鱉身亦水宿亦樹棲
俗謂之子膏主蛭刺以銅及瓦器盛之浸出唯雞卵盛
之不漏摩理毒腫大騐其透物甚於醍醐也
砂挼子有毒殺飛禽走獸合射罔用之人亦生取置枕
令夫妻相好生砂石中作旋孔有蟲子如大豆背有刺
能倒行一名倒行狗子性好睡亦呼為睡蟲是處有之
&KR0008;蟲汁大寒主日膚赤熱痛取大者净洗斷之令汁滴
目中三十年膚赤亦至
䘀螽蚯蚓二物異類同穴為雄雌令人相愛五月五日
收取夫妻帶之䘀螽如蝗蟲東人呼為舴艋有毒黑斑
者候交時取之
灰藥令人美好相愛出嶺南陶家如青灰被人以竹筒
盛之云是蟯(蟯音蛔蟲也)所作以灰栻物皆可喜損小兒雞
犬等不置家中未知此事虚實
吉丁蟲功用同前人取帶之甲蟲背正綠有翅在甲下
出嶺南賓澄州也
腆顆蟲(一作顒)功用同前人取帶之似&KR0146;盤褐色身扁出
嶺南人重之也
鼷鼠有毒食人及牛馬等皮膚成瘡至死不覺此蟲極
細不可卒見爾雅云有蟲毒食人至盡不知左傳曰食
郊牛角者也博物志云食人死膚令人患惡瘡多是此
蟲食主之法當以狸膏摩之及食狸肉凡正月食鼠殘
多為鼠瘻小孔下血者是此病也
諸蟲有毒不可食者鱉目白殺人腹下有十字及五字
不可食頷下有骨如鱉不利人蝦煑白食之腹中生蟲
蟹腹下有毛兩目相向腹中有骨不利人鱉肉共雞肉
食成瘕病也
證類本草卷二十一
