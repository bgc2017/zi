證類本草卷二十二
宋唐慎微撰
蟲部下品總八十一種
一十八種神農本經
一十二種名醫别錄
二種唐本先附(注云唐附)
八種新分條
三十六種陳藏器餘
凡墨蓋子已下並唐慎微續證類
蝦(音遐)蟇(音麻)牡鼠(肉糞附)馬刀
蛤蜊(音梨)蜆(音顯)&KR1173;(呼咸進音切一虫進)
蚌蛤車螯蚶
蟶淡菜(已上八種元附馬刀條下今新分條)
蝦蚺蛇膽(膏附)蛇蛻
蜘蛛腹蛇膽(肉附)白頸蚯蚓
&KR1889;(音壹)螉(烏紅切)葛上亭長蜈蚣
蛤蚧(今附)水蛭(音質)斑猫
田中螺貝子石蠶
雀甕白花蛇(今附)烏蛇
金蛇(銀蛇金星魚等附今附)蜣蜋五靈脂(今附)
蝎(今附)螻(音婁)蛄(骨姑)馬陸
鼃(音蛙)鯪鯉甲(今人呼穿山甲)芫菁
地膽珂(唐附)蜻蛉
鼠婦(濕生蟲也)螢火甲香(唐附)
衣魚
三十六種陳藏器餘
海螺海月青蚨
豉蟲烏爛死蠶繭鹵汁
壁錢針線袋故錦灰
故緋帛赦日線苟印
溪鬼蟲赤翅蜂獨脚蜂
蜡(音蛇)盤蝥蟲&KR0008;蟷
山蛩蟲溪狗水黽
飛生蟲蘆中蟲蓼螺
蛇婆朱鼈擔羅
青腰蟲虱苟枸上蟲
大紅蝦鮓木蠹留師蜜
藍蛇頭兩頭蛇活師
(下品)蝦(音遐)蟇(音麻)味辛寒有毒主邪氣破癥堅血癰腫隂瘡
服之不患熱病療隂蝕疽癘(音頼)惡瘡猘犬傷瘡能合玉
一名蟾(十占切)蜍(常余切)一名&KR1434;(音秋)一名去甫一名苦蠪(音龍)
(又音籠)生江湖池澤五月五日取隂乾東行者良(陶隱居云此是)
(腹大皮上多痱藏罪切磊來罪切者其皮汁甚有毒犬齒之口背腫人得温病㿀出困者生食一兩枚無不差)
(者五月五日取東行者五枚反縳著蜜室中閉之明旦視自解者取為術用能使人縳亦自解燒灰傳瘡立驗)
(其肪塗玉則刻之如蠟故云能合玉石但肪不可多得取肥者剉煎膏以塗玉亦軟滑易截古玉器有竒特非)
(雕琢人功者多是昆吾刀及蝦蟇肪所刻也唐本注云别錄云腦主明目療青肓也臣禹錫等謹按蜀本圖經)
(云今所在池澤皆有取日乾及天乾之一法刳去皮瓜酒侵一宿又用黃精自然汁浸一宿塗酥炙乾用之蕭)
(炳云腹下有丹書八字者以足畫地真蟾蜍也藥注論云蝦蟇亦可單用主辟百邪鬼寇塗癰腫及治熱結腫)
(又云蟾蜍臣能殺疳蟲治鼠漏惡瘡端午日取眉脂以朱砂麝香為丸如麻子大小孩子麻瘦者空心一丸如)
(腦并以&KR0008;汁調滴鼻中燒灰傅一切有蟲惡痒滋□瘡陳藏器云蝦蟇蟾蜍二物各别陶將蟾蜍功狀注蝦蟇)
(條中遂使混然採取無别今藥家所賣亦似蟾蜍當蝦蟇且蝦蟇背有黑點身小能跳接百蟲解作哩呷聲在)
(陂澤問舉動極急本經書功即是此也蟾蜍身大背黑無點多痱磊不能跳不解作聲行動遲緩在人家濕處)
(本功丹主温病身㿀者取一枚生擣絞取汁服之亦燒末服主狂犬咬發在欲死作鱠食之頻食數蝢知主惡)
(瘡謂之土檳榔出下濕地處往往有之術家以肪軟王及五月五日收取即是此也又有情蛙鼃蛤螻蟈長肱)
(石榜蠼子之類或在水田中或在溝渠俱未見别功故不具載周禮掌蟈氏去鼃黽焚牡菊灰洒之則死牡菊)
(無花菊也本經云蝦蟇一名蟾蜍誤矣日華子云蝦蟇令無毒治犬咬及熱狂貼惡瘡解煩熱色班者是又云)
(蟾京微毒破癰結治疳氣小兒面黃癖氣灰油調傅惡瘡入藥並炙用又名蟾蜍眉酥治蚛牙和牛酥摩傅腰)
(眼並隂囊治腰腎冷並助陽氣以吳茱萸苗汁調妙糞傅惡瘡丁腫雜蟲咬油調傅瘰&KR0659;痔瘻瘡)
圖經曰(蝦蟇生江湖今處處有之腹大形小皮上多黑班點能跳接百蟲食之時作呷呷聲在陂澤間)
(舉動極急五月五日取隂乾東行者良本經云一名蟾蜍以為一物似非的也謹按爾雅鼃起據切&KR1434;蟾蜍郭)
(璞注云似蝦蟇居陸地又科斗注云蝦蟇子也是非一物明矣且蟾蜍形大背上多痱行極遲緩不能跳躍亦)
(不解鳴多在人家下濕處其腹下有丹書八字者真蟾蜍也陶隱居所謂能解犬毒及濕病班生生食之並用)
(蟾蜍也本經云主邪氣破堅血之類皆用蝦蟇二物雖一類而功用小别亦當分别而用之治聞記云蝦蟇大)
(者名田父能養食蛇蛇行田父逐之蛇不得去田父銜其尾久之蛇死尾後數寸皮不損肉已盡也世傅蛇敢)
(鼃今乃云田父食蛇其說頗怪當是别有一種如此耳韋宙獨行方治蠶咬取田父脊背上白汁和蟻子灰塗)
(之差蟾蜍矢謂之土檳榔下濕處往往有之亦主惡瘡眉酥主蚛及小兒疳瘦藥所須又有一種大而黃色多)
(在山石中藏蟄能吞氣飲風露不食雜蟲謂之山哈山中人亦食之此圭小兒勞瘦及耳疾等最良)
雷公云(有多般勿誤用有黑虎有䖲黃有朐&KR0008;有螻蟈有蟾其形各别其蝦蟇皮上腹下有班點脚短)
(即不鳴&KR0008;黑虎身小黑嘴脚小班䖲黃班色前脚大後腿小有尾子四條黃&KR0008;遍身黃色腹下有臍帶長五七)
(分已來所往立處帶下有自然計出螻蟈即夜鳴腰細口大皮蒼黑色蟾即黃班頭有肉角凡使蝦蟇先去皮)
(并賜及瓜子隂乾然後塗酥炙令乾每修事一箇用牛酥一分盡為度若使黑虎即和頭尾皮瓜並隂乾酒浸)
(三日漉出焙乾用)
聖惠方(治風邪蝦蟇燒灰朱砂等分每服一錢水調下日三四服甚有神驗)
又方(治腹蛇螫方用生蝦蟇一枚爛杵碎傅之)
外臺秘要(治卒狂言鬼語燒蝦蟇杵末酒服方寸匕日三)
又方(治小兒初得月蝕瘡五月蝦蟇燒杵末猪膏和傅之)
又方(治小兒患風臍及臍瘡久不差者燒蝦蟇杵末傅之日三四度差)
又方(蟲已食下部肛盡腸穿者取長股蝦蟇青背者一枚鷄骨一分燒為灰合吹下部令深入又云數用)
(大驗)
又方(治癬瘡方取蟾蜍燒灰末以猪脂和𫝊之)
孫真人(腸頭梃出以皮一片瓶肉燒熏挺處)
梅師方(治疳&KR0630;無問去處皆治之以蝦蟇燒灰好醋和傅日三五度傅之差)
子母秘錄(小兒洞洩下痢燒蝦蟇未飲調方寸匕服)
又方(治小兒口瘡五月五日蝦蟇炙析未傅瘡上即差無治小兒蓐瘡)
南此史(張暢弟收嘗為猘犬所傷醫云宜食蝦蟇膾收甚難之暢含笑先嘗收因此乃食)
衍義曰(蝦蟇多在人家渠塹下大腹品類中最大者是遇隂雨或昏夜即出食取眉間有白汁謂之蟾)
(酥以油單裏眉裂之酥出單上入藥用有人病齒縫中血出以紙絍子蘸乾蟾酥少許於血出處按之立止世)
(有大收三足枯蟾以罔衆但以水沃半日盡見其偽蓋本無三足者)
牡鼠微温無毒療踒折續筋骨擣傅之三日一易四足
及尾主婦人隨胎易出(臣禹錫等謹按藥誤云牡鼠味甘)肉熱無毒主
小兒哺露大腹炙食之糞微寒無毒主小兒癎疾大
腹時行勞復(陶隱居云牡鼠父鼠也其屎兩尖專療苦復鼠目主明月夜見書術家用之臘月鼠)
(燒之辟惡氣膏煎之亦療諸瘡膽主目脂但纔死膽便消故不可得之臣禹錫等謹按孟詵云牡鼠主小鼠癎)
(疾腹大貪食者可以黃泥裏燒之細㨂去骨取肉和五味汁作羹與食之勿令食著骨甚瘦人又取臘月新死)
(者一枚油一大升煎之使爛絞去滓重煎成膏塗凍瘡及折破瘡日華子云鼠凉無毒治小兒驚癎疾以油煎)
(令消入臘𫝊湯火瘡生擣署折傷筋骨雄鼠糞頭尖硬者是治癎疾明目䓤豉煎服治勞復足燒食催生)
圖經(文已附鼹鼠條下)
陳藏器序(雄鼠脊骨未長齒多年不生者效)
外臺秘要(治勞復方用鼠屎頭尖者二十枚豉五合水二升煮取一升頸服)
又方(治鼻中外查瘤膿血出者正月取鼠頭燒作灰以臘月猪膏傅瘡上)
千金方(治鼠瘻以新鼠屎一百粒已來收置密語中五六十日杵碎即傅瘡孔)
又方(治癰瘡中冷瘡口不合用鼠皮一枚燒為灰細研封瘡口上)
又方(治室女月水不通用鼠屎一兩燒灰研空心温酒調下半錢)
又方(醫針人而針折在肉中以鼠腦塗之)
肘後方(耳卒聾取鼠膽内耳中不過三愈有人云側卧瀝一膽盡須臾膽汁從下邊出初出益聾半日)
(須臾乃差治三十年老聾)
又方(治人目澁喜睡取鼠目一枚燒作屑魚膏和注目眥則不眠兼取兩目縫囊盛帶之)
又方(箭鏑及針刀刃在咽喉&KR0909;膈諸隱處不出方杵鼠肝及腦傅之)
又方(蛇骨刺人毒痛方燒死鼠傅之)
又方(治項強身中急者取活鼠破其腹去五藏就熱傅之即差)
經驗方(靈鼠膏以大雄鼠一枚渾用清油一斤熳火煎鼠燋於水上試油不散即以綿濾去滓澄清重)
(銚子令淨再以熳火煎上件油次下黃丹五兩炒令色變用柳木篦子不住手攪令勾再於水上試滴候凝即)
(下黃䗶一兩又熬帶黑色方成膏然後貯於甆合而凉器中候硬合地上出火毒三兩日傅貼瘡腫去痛)
梅師方(治食馬肝有毒殺人者以雄鼠屎三七枚和水研飲服之)
又方(治從高墜下傷損筋骨疼痛叫喚不得瘀血著在内以鼠屎燒末以猪脂和傅痛上急裏不過半日)
(痛止)
又方(臘月鼠向正旦朝所居處埋之辟温疫)
又方(治湯决燒瘡痛不可忍取鼠一頭油中浸煎之候鼠燋爛盡成膏研之仍以綿裏絞去滓待竛傅之)
(日三度止痛)
又方(治因瘡中風晉春反張牙關口噤四肢強直鼠一頭和尾燒作灰細研以臘月猪&KR0008;傅之)
又方(治狂犬咬人取鼠屎二升燒末研傅瘡上)
又方(馬咬人踏破作瘡腫毒熱痛方鼠屎二十枚馬鞘五寸故者相和燒為末以猪脂和傅之)
食醫心鏡(主水鼓石水腹脹身腫肥鼠一枚剥皮細切煮粥空心契之頰食三兩度差)
斗門方(治打傷瘡用老鼠一箇自死臘月者和腸肚劈剉油半斤煎令燋黑用鑵收之使時以雞翎惹)
(油傅於瘡上即乾立差)
姚和衆(治小兒癰瘕煮老鼠肉汁煮粥與食)
子母秘錄(令子易産取鼠燒末以井花水服方寸匕日三服)
又方(治乳無汁死鼠一頭燒作末以酒服方寸匕勿令婦人知)
又方(治姙娠子死腹中雄鼠屎一七枚以水三升煮取一升去□取汁以作粥食之胎即下)
楊氏産乳(療小兒齒不生取雌鼠糞三七枚一日一枚栻齒令生雌糞用兩頭圓者)
又方(治眼目晚不見物取鼠膽點之)
産書(下乳汁以鼠作臛勿令知與食)
深師方(治鐵棘竹木諸刺在肉中刺不出以鼠腦搗如膏厚塗即出)
馬刀味辛微寒有毒主漏下赤白寒熱破石淋殺禽獸
賊鼠除五藏間熱肌中鼠&KR0146;(篇剥切)止煩滿補中去厥痺
利機關用之當鍊得水爛人腸又云得水良一名馬蛤
生江湖池澤及東海取無時(陶隱居云生江漢中長六七寸漢間人名為單音善)
(姥音母亦食具肉内似蜯今人多不識之大都似今蝏音亭䗒諸幸切而非方用至少凡此類不可多食而不)
(正入藥惟蛉鋓煮之醒酒蜆殼陳久者止痢車&KR0034;音敖蚶火甘久蠣&KR1173;乎咸切䗯音進之属亦可為食無損益)
(不見所主雉入大水變為蜃蜃者腎云是大蛤乃是蜯爾煮食諸蜊蝸與菜皆不利人也臣禹錫等謹按蜀本)
(圖經云生江湖中細長小蚌也長三四寸關五六分)
圖經曰(馬刀生江湖池澤及東海今處處有之蝏䗒亦謂之蚌蚌與蜯同之類也長三四寸闊五六分)
(以來頭小銳多沙沈中江漢間人名為單姥亦食其肉大類蚌方書䤭用蚌蛤之類最多蚌肉壓丹石毒殼為)
(粉以傅癰腫又可制石庭脂爛殼研飲主翻胃及胃中痰蛤蜊主老癖能為寒熱者蜆殼陳久者止痢蚶補中)
(益陽所謂丸屋是也&KR1173;䗯似蛉而長扁殼主痔煙主胷中邪熱與丹石人相宜炎菜補五藏益陽漸江謂之殼)
(菜此皆於人者餘類實繁藥品所不取不可悉數也)
衍義曰(馬刀京師謂之&KR3042;岸春夏人多食然發風痰性微冷又順安軍界河中亦出&KR1173;大抵與馬刀相)
(類肉頗澹人作鮓以寄隣左又不能致遠亦發風洗等皆不可多食今蛤粉皆此等衆蛤灰也)
蛤蜊(音梨)冷無毒潤五藏止消渴開胃解酒毒主老癖能
為寒熱者及婦人血塊主食之此物性雖冷乃與丹石
相反服丹石人食之令腹結痛(新見陳蔵器日華子)
圖經(文具馬刀條下)
初虞世(療湯火傷神妙蛤蜊殼灰火燒研為末油調塗之集驗同)
蜆(音顯)冷無毒治時氣開胃壓丹石藥及疔瘡下濕氣下
乳糟煮服良生浸取汁洗疔瘡多食發嗽并冷氣消腎
陳殼治隂瘡止痢蜆肉寒去暴熱明目利小便下熱氣
脚氣濕毒觧酒毒目黃浸取汁服主消渴爛殼温燒為
白灰飲下主反胃吐食除心胷痰水殼陳久療胃反及
失精(新見唐本注陳藏器日華子)
圖經(文具馬刀條下)
陳藏器(小於蛤黑色生水泥中使風雨能以殼為翅飛也)
聖惠方(洽卒欬嗽不止用白蜆殼不計多少博研極細每服米飲調下一錢匕日三四服妙)
&KR1173;䗯殼燒作末服之主痔病(新見陳藏器)
圖經(文具馬少條下)
陳藏器(&KR1173;呼咸切䗯音進一名生進有毛似蛤長扁殼燒作未服之主野鷄病人食其肉無功用也)
蚌冷無毒明目止消渴除煩解熱毒補婦人虚勞下血
并痔瘻血崩帶下壓丹石藥毒以黃連末内之取汁點
赤眼并暗良爛殼粉飲下治反胃痰飲此即是實裝大
者又云蚌粉冷無毒治疳痢并嘔逆癰腫醋調傅兼能
制石亭脂(新見日華子)
圖經(文具馬刀條下)
陳藏器(據陶云大蛤乃蜯按蜯寒煮之主婦人勞損下血明目除濕止渴老蚌含味殼堪為粉爛殼為)
(粉飲下主皮胃心&KR0909;間痰飲生江溪渠瀆間陶云大蛤誤耳)
食療云(蜯大寒主大熱解酒毒止渴去眼赤動冷熱氣)
丹房鏡源(蜯粉制硫黃)
車螯冷無毒治酒毒消渴酒渴并壅腫殼治瘡㾿腫毒
燒二度各以醋鍜擣為末又甘草等分酒服以醋調傅
腫上妙車螯是大蛤一名蜄能吐氣為樓臺海中春夏
間依約島溆常有此氣(新見陳藏器日華子)
食療(車螯蝤蝥類並不可多食之)
蚶温主心腹冷氣腰脊冷風利五藏建胃令人能食每
食了以飯壓之不爾令人口乾又云温中消食起陽時
最重出海中殼如瓦屋又云無毒益血色殼燒以米醋
三度淬後埋令壞醋膏丸治一切血氣冷氣癥癖(新見陳藏)
(器蕭兩孟詵日華子)
圖經(文見馬刀條下)
蟶味甘温無毒補虚主冷利煮食之主婦人産後虚損
生海泥中長二三寸大如指兩頭開主胷中邪熱煩悶
氣與服丹石人相宜天行病後不可食切忌之(新見陳藏器蕭)
(炳孟詵)
圖經(收具馬刀條下)
淡菜温補五藏理腰脚氣益陽事能消食除腹中冷氣
消痃癖氣亦可燒令汁沸出食之多食令頭悶目閽可
微利即止北人多不識雖形狀不典而甚益人又云温
無毒補虚勞損産後血結腹内冷痛治癥瘕腰痛潤毛
髮崩中帶下燒一頓令飽大效又名殼菜常時頻燒食
即苦不宜人與少米先煮熟後除肉内兩邊鏁及毛了
再入蘿蔔或紫蘇或冬瓜及同煮即更妙(新見孟詵日華子)
圖經(文具馬刀條下)
陳藏器(東海夫人味甘温無毒主虚羸勞損因産瘦瘠血氣結積腹冷陽鳴下痢腰疼帶下疝瘕久服)
(令人髮脱取内作臛宜人發石令腸結生南海似珠母一頭失中銜少毛海人亦名淡菜新注云一名殼菜大)
(甘美南人好食治虚勞傷憊精血少者及吐血婦人帶下漏下丈夫久痢並煮食之任意出江湖)
蝦無鬚及煮色白者不可食謹按小者生水田及溝渠
中有小毒小兒患赤白遊腫擣碎傅之鮓内者甚有毒
爾(新見孟詵)
陳藏器(食主五野鷄病小兒患赤白遊&KR0146;擣辟傳之煮則色正赤小兒及鷄狗食之脚屈不行江湖中)
(者積大煮之色白陶云白者煞人非也海中有大者已出拾遺條中以熱飯盛密噐中作鮮食之毒人至死)
食療云(平動風發瘡疥)
蚺(音髯)蛇膽味甘苦寒有小毒主心腹慝痛下部慝瘡目
腫痛膏平有小毒主皮膚風毒婦人産後腹痛餘(陶隱)
(居云此蛇出晉安大者三二圍在地行住不舉頭者非真形多相似彼土人以此别之膏膽又相亂也真膏纍)
(纍如梨豆子相著他蛇膏皆大如梅李子真膽狹長通黑皮膜極蓴低之甜苦摩以注水即沈而不散其偽者)
(並不爾此物至難得真真膏多所入藥用亦云能療伯牛疾唐本注云比膽剔取如米粟著淨水中浮游水上)
(迴旋行走者為真多著亦即不沈其少著逕沈者諸膽血並爾陶所說真偽正反今出桂廣已南高賀等州大)
(有將肉為膾以為珍朱難死似鼉稍截食之其形似鱧魚頭若鼉頭尾圓無鱗或言鱧魚變為之也臣禹錫等)
(謹按蜀本圖經云出交廣二州嶺南諸州人者徑尺長丈許若蛇而麄短藥性論云蚺蛇膽臣渡南食此膾瘴)
(毒不假世人皆知之膽主下部蟲殺小兒五㾇五詵云蚺蛇膏主皮肉間毒氣肉作膾食之除疳瘡小兒腦熱)
(水漬班鼻中齒根宣露和麝香未𫝊之其膽難識多將諸膽代之可細切於水中走者真也又猪及大蟲膽亦)
(走遲於此膽陳藏器云蚺蛇本功外膽主破血止血痢蠱毒下血小兒熱丹口瘡疳痢肉□飛尸遊蠱喉中有)
(吞吐不得出者作膾食之其膾著醋能卷人筋以芒草為筋不然終不可脫難死開肋邊取膽放之猶能生二)
(五年平復也叚成式酉陽雜爼云蚺蛇長十丈嘗吞鹿鹿消盡乃遶樹出骨養瘡時肪腴甚美或以婦人衣投)
(之則蟠而不起其膽上旬近頭中旬在心下旬近尾)
圖經曰(蚺蛇膽本經不載所出州土陶隱居云出晉安蘇恭云出桂廣以南高賀等州今嶺南州郡有)
(之此蛇極大彼土人多食其肉取其膽及膏為藥嶺表錄異云雷州有養蛇戸每歲五月五日即蟾舁蚺蛇入)
(官以取膽每一蛇皆兩人擔舁致大籃籠中藉以軟草屈盤其中將取之則出置地上用檥柺十數飜轉蛇腹)
(旋復按之使不得轉側約分寸於腹間剖出肝膽膽狀若鴨子大切取之復内肝腹中以線縫合創口蛇亦復)
(活舁歸放於川澤其膽暴乾以充土真或云蛇被取膽它日見捕者則遠遠側身露腹瘡明已無膽以此自脫)
(或云此蛇至難死剖膽復能活三年未知的否耳此物極多偽欲試之剔取如粟米許著淨水上浮游水上回)
(施行走者為真其徑沈者諸膽血也試之不可多亦沉矣膏之真者累累如梨豆子他蛇膏皆大如梅李子此)
(為别也下條又有蝮蛇膽其蛇黃黑色黃領尖口毒最烈取其膽以為藥主慝瘡肉釀作酒以治大風及諸惡)
(風瘡瘡瘻瘰癧皮膚頑痺等然今人不復用此法此蛇多在人家屋間吞鼠子及雀雛見其腹大破取鼠乾之)
(療鼠瘻陳藏器說蛇中此蛇獨胎産形短鼻反錦反錦文其毒最猛著手斷手著足斷足不爾合身麋潰矣蝮)
(蛇至七八月毒盛時常自嚙木以洩其毒其木即死又吐口中沫於草木上著人身成瘡名日蛇漠卒難療治)
(所圭與衆蛇同方又下蛇蛻條云生荆州川谷及田野五月五日十五日取之良今南中於木石上及人家屋)
(栱間多有之古今方書用之最多或云蛇蛻無時但著不淨物則脫矣古今治蛇毒方甚多葛洪張文仲并言)
(其形狀文仲云蝮蛇形乃不長頭扁口尖頭班身赤文班亦有青黑色者人犯之頭足貼著是也東間諸山甚)
(多草行不可不慎之又有一種狀如蝮而短有四脚能跳來齧人東人名為千歲蝮人或中之从死然其齧人)
(已即跳上木作聲其聲云斫木斫木者不可救也若云博叔博叔者猶可急療之其療之方細辛雄黃等分末)
(以肉瘡中旦三四易之諸蛇之虎傷亦主之又以桂栝樓末著管中密塞之帶行中毒急傅之緩乃不教葛氏)
(云青蝰蛇緣色喜緣木及竹上大者不過四五尺色與竹木一種其尾三四寸色異者名熇尾蛇最毒中之急)
(炙瘡中三五狀毒則不行又用雄黃乾薑末以射岡和之傅瘡又辟衆蛇方云辟蛇之藥雖多惟以武多雄黃)
(為上帶一塊古稍五兩者於肘間則莫敢犯他人中者便磨以療之又帶五帖黃丸以其辯有蜈蚣故也其方)
(至今傅之亦可單燒蜈蚣末博著瘡上皆驗)
海藥云(謹按徐表南州記云生嶺南正經云出晉安及高賀州彼人畜養而食之膽大寒毒主小兒驚)
(癎男子下部&KR0630;欲認辯真假但割膽看内細如粟米水中浮走者是真也沈而散者非也)
食療(膽主&KR0630;瘡瘻目腫痛疳&KR0630;肉主温疫氣可作繪食之如無此疾及四月勿食之膏主皮膚間毒氣小)
(兒疳荆以膽讙鼻中及下部)
聖惠方(治小兒急疳瘡用蚺蛇膽細研水調傅之)
楊氏産乳(療温利久不斷體瘦昏多睡坐則閉目食不下蚺蛇膽大如豆二枚者通草汁研膽以意)
(多少飲之并塗五心并下部)
又方(療齒疳蚺蛇膽未傅之)
顧含(養嫂失明含嘗藥視膳不符不食嫂目疾須用蚺蛇蟾含計盡求不得有一童子以一含授含含開)
(乃蚺蛇蟾也童子出門化為青鳥而去嫂曰遂差)
朝野僉載(泉州盧元歛患大風卬鼻未倒五月五日取蚺蛇膽欲進或云肉可治風遂一截蛇肉食)
(之三五日頭覺漸可百日平復)
蛇蛻(音税)味鹹甘平無毒主小兒百二十種驚癎瘈(尺曳切)
瘲(子用切)癲疾寒熱腸痔蟲毒蛇癎弄舌摇頭大人五邪
言語僻越惡瘡嘔欬明目火□之良一名龍子衣一名
蛇符一名龍子皮一名龍子單衣一名弓皮生荆州川
谷及田野五月五日十五日取之良(畏之石及酒陶隱居云草中不甚見)
(虺蝮蛻惟有長者多是赤&KR2080;力建切黃&KR0008;輩其皮不可復識今往往得爾皆須完全石上者彌佳燒之甚療諸)
(惡療也今按陳藏器本草云蛇蛻主瘧取正發日以蛻皮塞病人而月&KR0008;發又以手持少許并服一合塩醋計)
(令吐也臣禹錫等謹按藥性論云蛇蛻皮臣有毒能主百鬼魅兼治喉痺日華子云治蟲毒辟惡止嘔逆治小)
(兒驚悸容忤催生癧瘍白□風煎汁傅入藥並炙用)
圖經(文具蚺蛇條下)
雷公(凡使勿用青黃蒼色者要用白如銀色者凡欲使先於屋下以地掘一坑可深一尺二寸安蛇皮於)
(中一宿至印時出用醋浸時於火上炙乾用之)
食療(蛇蛻皮主去邪明目治小兒一百二十種驚癎寒熱腸痔蠱毒諸&KR0630;惡瘡安胎熱用之)
聖惠方(治台駮用燒末醋調傅上生)
又方(治小兒重肟重齡腫痛燒末傅之效)
外臺秘要(治身體白駇以皮熟摩之數有遍訖弃皮於草中)
千金方(治諸腫失治有膿燒蛇蛻皮水和封腫上即蟲出)
又方(治醫脣以燒灰先栻之𫝊上)
又方(日月未足而欲産以金蛇蛻一條欲痛時絹袋盛遶腰)
又方(治惡瘡十年不差似癲者燒全者一條為末猪脂和𫝊上)
肘後方(小兒初生月蝕瘡及惡瘡燒未和猪脂𫝊上)
食醫心鏡(小兒喉痒腫痛燒末以乳汁服一錢匕)
千金博救(治横生難産方蛇皮一條解子内塩泥固濟存性燒為黑灰每服二錢用掄白皮湯調服)
(立下)
得效方(五痔肚脫以死蜿一枚指大者濕用掘地作坑燒蛇取有孔板隨坑坐上蟲盡出也)
孫真人(主蛇露瘡用蛇蛻燒末和水調傅上)
杜壬方(治纏喉風咽中如束氣不通蛇蛻炙黃以當歸等分為末温酒調一錢匕得吐愈)
姚和衆(云小兒重舌燋炙研未日三傅舌下一度著一豆許)
子母秘錄(治小兒吐血燒蛇蛻末以乳汁調服)
又方(治小兒頭面身上生諸瘡燒末和猪脂傅上)
産書(治産不順手足先見者蛇蛻皮燒作灰研面東酒服一錢匕更以藥末傅手足即順也)
楊氏産乳(療兒吹著妳疼腫欲作急療方蛇蛻一尺七寸燒令黑細研以好酒一盞微温頓服未甚)
(較更服)
初虞世(治䧟甲生入肉常有血疼痛蛇皮一條燒存性雄黃一彈子同研以温䊢水洗瘡針破貼藥)
衍義曰(蛇蛻從口□退出眼精亦退今合眼藥多用取此義也入藥洗淨)
蜘蛛微寒主大人小兒㿉七月七日取其&KR0008;療喜(音戲)忘
(陶隱居云蜘蛛類十種爾雅止載七八種爾今此用懸&KR0008;狀如魚罾者亦名䖦章悅切無音謀蜂及蜈蚣螫人)
(取置肉上則能吸毒又以斷瘧及乾嘔霍亂術家取其網著衣領中辟忘有赤班者俗名絡所婦亦入方術用)
(之其餘雜種並不入藥詩云蠨蛸在戶正謂此也唐本注云别錄云療小兒大腹丁奚三年不能行者又主蛇)
(毒温瘧霍亂止嘔逆劔南山東為此蟲嚙瘡中出絡屢有死者其網纏贅之銳切虎七日消爛有驗矣臣禹錫)
(等謹按日華子云班蜘蛛冷無毒治瘧疾丁腫網七又朝取食令人巧去能忘又云壁錢蟲平無毒治小兒吐)
(逆止鼻洪并瘡滴汁博鼻中及瘡上并博瘻瘡是壁上作繭蜘蛛也)
圖經曰(蜘蛛舊不作生出州郡合處處有之其類極多蝥爾雅云次蟗音秋鼅鼄音與知誅字同䵹鼄鼄)
(郭璞云江東呼蝃音蝃蝥者又云土鼅鼄右地布網者草鼅鼄絡蟇草上者蠨音蕭哨音鞘長琦小鼅鼄長脚)
(者俗呼為喜子陶隱居云當用懸酒狀如魚罾者亦名拙䗨則爾雅所為鼄蝥郭璞所謂蝃蝥者是也古方主)
(蛇蜂蜈蚣毒及小兒大腹丁奚贅&KR0146;今人蛇齒者塗其汁小兒腹疳者燒熟敢之贅&KR0146;者取其網終纏之蜂及)
(蜈蚣毒者生置痛處令吸其毒皆有驗然此蟲中人先慘惟飲羊乳汁可制其毒出劉禹錫傅信方云張仲景)
(治雜病方療隂狐疝氣偏有大小時時上下者蜘蛛散主之蜘蛛十四枚熬焦桂半兩二物為散每服八分一)
(七日再密丸亦通)
雷公(凡使勿用五色者兼大身上有刺毛生者并薄小者已上並不堪用凡欲用要在屋西面有網身小)
(&KR2385;大腹内有蒼黃膿者真也凡用去頭足了研如膏投入藥中用)
聖惠方(治瘰癧無問有頭無頭用大蜘蛛五枚晒乾細研酥調如麺脂日兩度胁之)
外臺秘要(崔氏治痥目以蜘蛛網絲選纏之自落)
千金方(中風口喎僻取蜘蛛子摩具偏急頰上候視止即止亦可向火摩之)
又方(治音瘡彌驗方取戶邊蜘蛛杵以醋和先桃四&KR0008;令血出根稍露用藥傅乾即易旦至夜棱根出大)
(有神效)
又方(治鼠瘻腫板痛若已有瘡口出膿水者燒蜘蛛二七枚傅良)
又方(治人心孔昏塞多忘喜誤七月十日取蜘蛛網著領中勿令人知則永不忘也)
又方(卒脫肛燒蜘蛛肚傅肛上)
經驗方(孫真人備急治齒牙有孔蜘蛛殼一枚綿裹按其内)
廣利方(治蝎螫人研蜘蛛沐𫝊之差)
乘閑方(治瀉多時脫肛疼痛黑聖散大蜘蛛一箇瓠葉重裹線紥定合子内燒令黑色存性取出細研)
(入黃丹少許同研凡有上仲疾先用白礬葱椒湯洗浴拭乾後將藥末揚在軟處帛上將手掌按托入收之妙)
譚氏方(繫指并贅瘤方以花蜘蛛網上大網絲於黃丹中養之繫指與瘤夜至旦自下)
孫真人(蜈蚣咬取蜘蛛一枚咬處安當自飲毒蜘蛛死痛未止更著生者)
産寳方(治産後欬逆經三五口不止欲死方煎壁鏡窠三五箇呷差)
衍義曰(蜘蛛品亦多皆有毒經不言用是何種今人多用人家簷角籬頭陋巷之間空中作圓網大腹)
(深灰色者遺尿看人作瘡癬)
蝮蛇膽味苦微寒有毒主&KR0630;瘡有肉釀作酒療癩疾諸
瘻心腹痛下結氣除蠱毒其腹中吞鼠有小毒療鼠瘻
(陶隱居云蝮蛇黃黑色黃領尖口毒最烈虺形短而扁毒不異於&KR1699;中人不即療多死蛇類甚衆惟此二種及)
(青蛙為猛療之並别有方蛇皆有足五月五日取燒地令熱以酒沃之置中足出術家所用赤連黃頷多在人)
(家屋間吞鼠子雀雛見腹中大者破取乾之唐本注云蛇屎療痔瘻器中養取之皮灰療丁腫惡瘡骨疽蛻皮)
(主身痒瘑疥癬等蝮蛇作也色鼻反口又良身短頭尾相似大毒一名&KR1699;蛇無二種也山南漢沔間足有之臣)
(禹錫等謹按蜀本圖經云形麄短黃黑如土色白經鼻反者山南金州房州均州皆有之陳藏器云蝮蛇按蛇)
(既衆多入用非一本經雖載未能分析其蝮蛇形短鼻反錦文亦有與地同色者著足斷足著手斷手不爾合)
(身糜潰其蝮蛇七八月毒盛時嚙樹以泄其氣樹便死又吐口中延沫於草木上著人便身腫成瘡卒難主療)
(名曰蛇漠瘡蝮所主略與虺同衆蛇之中此獨胎産本功外宣城間山人取一枚活著器中以醇酒一斗投之)
(埋於馬溺處周年已後開取酒味猶存蛇已消化有患大風及諸惡風惡瘡瘰癧皮膚頑痺半身枯死皮膚手)
(足藏府間重疾並主之不過服一升已來當覺舉身習鼠主習服訖服佗藥不復得力亦有小毒不可頓服腹中死)
(鼠瘻脂磨著物皆透又生癩取一枚及佗蛇亦得燒坐上當有赤蟲如馬尾出仍取蛇肉塞鼻中主赤痢取骨)
(燒為黑未飲下三錢七雜蛇亦得藥性論云蝮蛇膽君治下部蟲殺蟲良蛇主治五痔賜風瀉血)
圖經(文具蚺蛇膽條下)
食療(主諸&KR0630;内療癩諸瘻下結氣除蠱毒如無此疾者即不假食也)
肘後方(治白癩大蝮蛇一條勿令傷以酒漬之大者一斗小者五升以糠火温令稍熱取蛇一寸許以)
(臘月猪脂和𫝊上)
梅師方(治臂䏙痛取死蛇一條以水煮取濃汁浸重痛冷易之)
白頸蚯蚓味鹹寒大寒無毒主蛇瘕去三蟲伏尸鬼疰
蠱毒殺長蟲仍自化作水療傷寒伏熱狂謬大腹黃疸
一名土龍生平土三月取隂乾(陶隱居白頸是其老者爾取破去土塩之日暴)
(須臾成水道術多用之温病大熱狂言飲其汁皆差與龍湯療同也其屎呼為蚓螻音婁食細土無沙石入合)
(丹泥釡用苦服此乾蚓應熬作屑去□蟲甚有駿也唐本注云别錄云塩露為汁療耳聾塩消切同蚯蚓其屎)
(封狂犬傷毒出犬毛神效臣禹錫等謹按蜀本注又云觧射網毒藥性論云蚯蚓亦可單用有小毒乾者熬末)
(用之主毒傷毒一名地龍子日華子云蚯蚓治中風并癎路行人踏殺者入藥燒用其屎治蛇犬咬并熱瘡並)
(塩研𫝊小兒隂囊忽虚熱腫痛以生甘草汁調輕輕塗之)
圖經曰(白頸蚯蚓生平土今處處平澤臯壞地中皆有有白頸是老者耳三月採隂乾一云須破去土)
(塩之日乾因脚病藥中用此果得竒效病既愈服之不輟至二十餘日而覺蹂憤亂但欲飲水不已遂至委頓)
(凡攻病用毒藥已愈當便罷服也其矢呼為蚓螻并塩傅瘡可去熱毒)
陳藏器(蚯蚓糞土療赤白久熱痢取無沙者末一升炒令煙盡水沃取半大升濾過麄滓空肚服之)
雷公(凡使收得後用糯米水浸一宿至明漉出以無灰酒浸一日至夜漉出焙令乾後細切取蜀椒并糯)
(米及切了蚯蚓二件同熬之待糯米熟去米椒了揀净用之凡修事二兩使米一分椒一分為凖)
聖惠方(治風赤眼以地龍十條炙乾為末夜卧以冷茶調下三錢匕)
又方(治蚰蜒入耳地龍一條内䓤葉中化水滴耳中其軸蜒亦化為水)
又方(治一切丹毒流腫用地龍屎水和𫝊之)
又方(治代指用蚯蚓杵為泥傅之)
又方(治小兒吐乳用田中地龍糞一兩研末空心以粥飲調下半錢七不過二三服效)
外臺秘要(治火丹取曲蟮糞水和泥傅之)
千金方(治齒斷宣露蚯蚓屎水和為泥火燒令極赤研之如粉臘月猪脂和傅上日三永差)
千金翼(治裂齒痛取死曲蟮末𫝊之止)
斗門方(治小便不通用蚯蚓杵以冷水濾過濃服半椀立通兼大解熱疾不知人事欲死者服之立效)
勝金方(治耳聾立效以乾地龍入塩貯在䓤尾内為水點之)
子母秘錄(小兒耳後月蝕瘡燒蚯蚓屎合豬脂傅之)
譚氏小兒(治蜘蛛咬遍身瘡子以葱一枚去尖頭作孔將蚯蚓入葱葉中緊捏兩頭勿洩氣頻摇動)
(即化為水點咬處差)
孫真人(小兒患瞶耳出膿永成瘡汚方以蚯蚓糞碾末𫝊之兼吹耳中立效)
百一方(治交接勞復隂卵腫或緒入腹腹絞痛或便絶蚯蚓數條絞取汁服之良)
又方(治中蠱毒或吐下血若爛肝取蚯蚓十四枚以藥酒三升潰之蚓死但服其汁已死者皆可活)
衍義曰(白頸蚯蚓自死者良然亦應候而鳴此物有毒昔有病腹大夜聞蚯蚓鳴於身有人教用塩水)
(浸之而愈崇寧末年龍州丘土署月中在倅廳前跣立廳下為蚯蚓所中遂不救後數日又有人被其毒博識)
(者教以先飲用塩湯一杯次以塩湯漫足乃愈今入藥當去上子微炙若治腎藏風下㾏病不可闕也仍湏塩)
(湯送王荆公所謂藁壤太俱有味可能蚯蚓獨清廉者也)
&KR1889;(音壹)螉(烏紅切)味辛平無毒主久聾欬逆毒氣出刺出汗
療鼻窒(陟栗切)其土房主癰腫風頭一名土蜂生熊耳川
谷及牂牁或人屋間(陶隱居云此類甚多雖名土蜂不就土中為窟謂摙力展切作房爾)
(今一種黑色腰甚細銜泥於人室及器物邊作房如併竹管者是也其生子如粟米大置中乃捕取草上青蜘)
(蛛十餘救滿中仍塞口以&KR0008;其子大為糧也其一種入蘆竹管中者亦取草上青蟲一名蜾蠃詩人云螟蛉有)
(子蜾蠃負之言細腰物無雌皆取青蟲教祝音呪便變成己子斯人謬矣造詩者乃可不詳未審大子何為因)
(其僻邪聖人有闕多皆類此唐本注云土蜂土中為窠大如烏蜂不傷人非&KR1889;螉不入土中為窠雖一名一蜂)
(非&KR1889;螉也今按李含光音義云呪變成子近亦數有見者非虚言也臣禹錫等謹按蜀本注云按爾雅果蠃蒲)
(盧注云即細腰蜂也俗呼為&KR1889;螉詩云螟蛉之子蜾蠃負之注曰螟蛉桑蟲也蜾蠃蒲盧也言蒲盧負持桑蟲)
(以成其子乃知&KR1889;螉即蒲盧也蒲盧即細腰蜂也據此不獨負持桑蟲以佗蟲入穴銜泥封之數日則成蜂飛)
(去陶云是先生子如粟在穴然捕佗蟲以為之食今人有候其封穴了壞而看之果見有卵如粟在死蟲之上)
(則如陶說矣而詩人以為喻者蓋知其大而不知其細也陶又說此蜂黑色腰甚細能摙泥在屋壁間作房如)
(並竹管者是也亦有入竹管中器物間作宂者但以泥封其穴口而已圖經云摙泥作窠或雙或隻得處便作)
(不拘土石竹木間今所在皆有之日華子云&KR1889;螉有毒治嘔逆生研罯竹木刺入藥炒用)
圖經曰(&KR1889;螉生熊耳川谷及牂牁或人家屋間今處處有之黑色而細腰雖一名土蜂而不在土中作)
(穴但摙土於人家壁間或器物傍作房如此竹管者是謹按郭璞注爾雅果嬴蒲盧云即細腰蜂也俗呼為&KR1889;)
(螉又詩小雅云螟蛉有子蜾蠃負之注螟蛉桑蟲也蜾蠃蒲盧也言蒲盧取蟲蟲之子負持而去嫗養之以成)
(其子又楊雄法言云螟蛉之子殪而逢果蠃祝之曰類我類我注云蜾蠃遇螟蛉而受化久乃變成蜂爾據諸)
(經皆言此蜂取佗蟲而化為己子陶隱居乃謂生子如粟米大在其房中乃捕取草蟲以擬其子大為粮耳又)
(人壞其房而看之果見有卵如粟在死蟲之上皆如陶之說又叚成式云書齋中多&KR1889;螉好作窠於書卷或在)
(筆管中祝聲可聽有時開卷視之悉是小蜘蛛大如蠅虎旋以泥隔之乃知不獨負桑蟲也數說不同人或疑)
(之然物類變化固不可度蚱蟬生於轉丸衣魚生於瓜子□生於蚆蛤生於雀白&KR0008;之相視負螽之相應其類)
(非一若桑蟲蜘蛛之變為蜂不為異矣如陶所說卵如粟者朱必非祝蟲而成之也朱齊丘所謂螉螉之蟲孕)
(螟蛉之子傳其恃交其精混其氣和其神通物大小俱得其真蠢動無定撌萬物無定形斯言得之矣)
陳藏器云(土蜂螉螉注蘇云土蜂土中為窠犬始鳥蜂按土蜂赤黑色燒未油和傳鼄鼄咬瘡此物)
(能食鼄鼄亦取其相伏也)
聖惠方(治小兒霍亂吐瀉方用螉螉窠微炙為末以乳汁調下一字止)
衍義曰(&KR1889;螉諸家所論備矣然終不敢捨詩之意嘗析窠而視之果有了如半粟米大其色白而微黃)
(所負蟲亦在其中乃青菜蟲却在子下不與蟲相着又非葉蟲及草上青蟲應是諸皆可也陶隱居所說近之)
(矣人取此房研細醋調塗蜂蠆)
葛上亭長珠辛微温有毒主蠱毒鬼疰破淋結積聚墮
胎七月取暴乾(陶隱居云葛花時取之身黑而頭赤喻如人著玄衣赤&KR0008;故名亭長此一蟲五)
(變為療皆相似二月三月在芫花上即乎芫月四月五月在王不留行上即呼王不留行蟲六月七月在葛花)
(上即呼為葛上亭長八月在豆花上即呼班猫九月十月欲還地螫即呼為地膽此是偽地膽爾為療猶同其)
(類亭見腹中有卵白如米粒主療諸淋結也唐本注云今僉本草及古今諸方未見用王不留行蟲者若爾此)
(四蟲專在一處今地膽出豳音邵州芫青寧州亭長出雍州班猫所在皆有四蟲出四處其蟲可一歲周遊四)
(州乎王芫青班猫形叚相似亭長地膽兒狀大殊豳州地膽三月至十月草萊上菜非地中取陶之所言恐浱)
(證之爾臣禹錫等謹按蜀本圖經云五月六月葛葉上採取之形似芫青而蒼黑色凡用班猫芫青亭長之類)
(當以糯米同炒看米色黃黑即出去頭足及翅脚以亂髮裏懸屋棟上一宿然後入藥用)
圖經(文附芫青條下)
蜈蚣味辛温有毒主鬼疰蠱毒噉諸蛇蟲魚毒殺鬼物
老精温瘧去三蟲療心腹寒熱結聚墮胎去惡血生大
吳川谷江南赤頭足者良(陶隱居云今赤足者多出京口長山高麗山茅山亦甚有)
(腐爛積草處得之勿令傷暴乾之黃足者甚多而不堪用人多火炙令赤以常之非真也一名郎蛆莊周云蝍)
(蛆甘帶誰南子云騰蛇游霧而殆於蝍蛆其性能制蛇忽見大蛇便緣而改其腦蜈蚣亦嚙人以桑汁曰塩塗)
(之即愈唐本注云山東人呼蜘蛛一名螂蛆亦能制蛇語莊周云蝍蛆甘帶誰南云騰蛇殆於蝍蛆並言蜈蚣)
(矣臣禹錫等謹按蜀本圖經云生山南欲土石間人家屋壁中亦有形似馬陸扁身長黑豆足赤者良今出安)
(㐮鄧隨唐等州七月八月採日華子云蜈蚣治□癖邪魁蛇毒入藥炙用)
圖經曰(蜈蚣生吳中川谷及江南今江浙山南唐鄧間皆有之多在土石及人家屋壁間以頭足赤者)
(為勝七八月取之黃足者最多人以大炙今赤以當之不堪用也其性能制蛇忽見大蛇便緣而敢其腦陶隱)
(居及蘇恭皆以為莊子稱蝍蛆甘帶淮南子云騰蛇殆見蝍蛆並言蝍蛆是此蜈蚣也而郭璞注爾雅蒺䔧蝍)
(蛆云似蝗而大腹長角乃又似别種下有馬陸條亦與蜈蚣相類長三四寸班色其死側卧狀如刀環故一名)
(刀環蟲書傳云百足之蟲至死不彊此蟲是多寸寸斷之亦便寸行是也胡治治尸疰惡氣諸方皆用蜈蚣今)
(醫治初生兒口噤不開不收乳者用赤足蜈蚣去足炙末以猪乳二合調半錢分三四服温灌之)
雷公云(凡使勿用千足蟲真似足是頭上有白肉面并觜尖若誤用并把著腥臭氣入頂致死去使蜈)
(蚣先以蜈蚣木末不然用枊蚛末於土器中炒令木末焦黑後去木末了用竹刀刮去足甲了用)
千金方(大治射工水弩毒以蜈蚣大者一枚炙為未和苦酒𫝊之亦治口禁)
子母秘錄(治小兒出口病但着舌上有瘡知粟米大是也以蜈蚣汁刮破指甲研𫝊兩頭肉差如無)
(生者乾者亦得)
抱樸子(云未蜈蚣以治蛇瘡)
衍義曰(蜈蚣背光黑綠色足赤腹下黃有中其毒者以鳥雞屎水稠調塗咬處效大蒜塗之亦效復能)
(治丹毒唐蜈蚣一條乾者白礬皂子大雷丸一箇百步二錢秤同為未醋調塗之又畏蛞蝓不敢過所行之路)
(觸其身則蜈蚣死人奻取以治蜈蚣毒桑汁白塩亦效)
蛤蚧味鹹平有小毒主久肺勞傳尸殺鬼物邪氣療欬
嗽下淋瀝通水道生嶺南山谷及城墻或大樹間身長
四五寸尾與身等形如太守宫一雄一雌常自呼其名
曰蛤蚧最護惜其尾或見人欲取之多自嚙斷其尾人
即不取之凡採之者須存其尾則用之力全故也方言
曰桂林之中守宫能鳴者謂蛤蚧蓋相似也(今附臣禹錫等謹按)
(嶺表錄異云蛤蚧首如蝦蟆背有細鱗如蠶子上黃色身頭尾長多巢於榕樹中端州子墻内有巢於廳署城)
(樓間者旦暮則鳴自呼蛤蚧或云鳴一聲是一年俚人採之鬻於市為藥能治肺疾醫人云藥刀在尾尾不具)
(者無功日華子云無毒治肺氣止嗽并通月經下石淋及治血人名蛤蚧解合藥去頭足洗去鱗鬛内不净以)
(酥炙用良)
圖經曰(蛤蚧生嶺南山谷及城墻或大木間今嶺外亦有之首苦蝦䘄背有細鱗如蠶子色黃如土長)
(四五寸尾與身等蓋守宫蝘蛢之類也故楊雄方言云桂林之中守宫能鳴者俗為之蛤蚧言其鳴自乎其名)
(也藥力全在尾人捕之則自囓斷其尾因得釋去巢宂多依榕木亦有在古尾城樓間者人欲得其首完者乃)
(以長柄兩爾股籖义如粘馥等狀伺於榕木間以义刺之皆一股中腦一股著尾故不能齒也行常一雄一雄)
(相隨入藥亦須兩用之或云陽人用雌隂人用雄)
海藥云(謹按廣州記云生廣南水中有雌雄狀若小鼠夜即居於榕樹上投一獲二嶺外錄云有如蝦)
(䗫背有細鱗身短尾長旦暮自鳴蛤蚧俚人採之割腹以竹開張𦢊乾鬻於市力在尾尾不全者無效彼人用)
(療折傷近日西路亦出其狀雖小滋力一般無毒主肺折上氣咯血咳𠻳並宜丸散中使凡用炙黃熟擣口含)
(少許奔走令人不喘者是其真也)
雷公云(凡使湏認雄雌若雄為蛤皮麄口大身小尾麄雌為蚧口尖身大尾小男服雌女服雄凡修事)
(服之去甲上尾上并腹上肉毛毒在眼如斯修事了用酒浸才乾用紙兩重於火上緩隔焙紙炙待兩重紙乾)
(燋透後去紙取蛤蚧於甕器中盛於東舍角畔懸一宿取用力可十焙勿傷尾效在尾也)
衍義曰(蛤蚧補肺虚勞𠻳有功治久𠻳不愈肺問積虛熱久則成瘡故𠻳也膿血曉久不止喉中氣塞)
(胷鬲噎痛蛤蚧阿膠生尸角鹿角膠羚羊角二兩除膠外皆為屑次入膠分四服每服用河水三升於銀石器)
(中慢火煮至半升濾去滓臨卧微温細細呷其滓候服盡再搥都作一服以水三升前至半升如前服若病人)
(久虚不喜水當遞減水張刑部子鼻病極田樞密况送此方遂愈)
水蛭(音質)味鹹苦平微寒有毒主逐惡血瘀血月閉破血
瘕積聚無子利水道又墮胎一名蚑一名至掌生雷澤
池澤五月六月採暴乾(陶隱居云蚑音蜞今復有數種此用焉蜞得齧人腹中有血者)
(仍乾為佳山蚑及諸小者皆不用楚王食寒葅所得而吞之果能去結積雖曰隂祐亦是物性兼然唐本注云)
(此物有草蛭水蛭大者長尺名馬蛭一名馬棋並能咂牛馬人血今俗多取水中小者用之大效不必要須食)
(人血滿腹者其草蛭在深山草上人行即傳著脛服不覺遂於肉中産育亦大為害山人自有療法也臣禹錫)
(等謹按蜀本云採得之當用&KR0034;竹筒盛待乾又米泔浸一宿後暴乾以冬猪脂煎令焦黃然後用之勿誤採石)
(蛭用石泥二蛭頭尖腰麄色赤不入藥誤食之則令人眼中如生埋漸致枯損今用水中小者耳陳藏器云水)
(蛭本功外人患赤白遊疹及癰腫毒取十餘枚令䧟一作&KR0008;病處取皮皺肉白無不差也冬月無蛭蟲地中掘)
(取暖水中養之令動先洗去人皮鹹以竹筒盛蛭綴之湏更便咬血滿自脱更用飢者崔知悌令兩京無處預)
(養之以防緩急收乾蛭當展其身令長腹中有子者去之此物難死雖加火炙亦如魚子煙熏三年得水猶活)
(以為楚王之病也藥性論云水蛭使主破女子月候不通欲成血勞㿂塊能治血積聚日華子云畏石灰破㿂)
(結然極難修制須細剉後用微火炒令色黃乃熟不爾入腹生子為害)
圖經曰(水蛭生雷澤池今近處河池中多有之一名蜞此有數種生水中者名水蛭亦名馬蟥生山中)
(者名石蛭生草中者名草蛭生泥中者名泥蛭並皆著人及牛馬股脛間囓咂其血甚者入肉中産育為害亦)
(大水蛭有長尺者用之當以小者為住六月採暴乾一云採得當以䈽竹筒盛之待乾又用米泔浸經宿然後)
(出之暴已又用冬月猪脂煎令黃乃堪用乾蛭當展令長腹中有子者去之古法有用水蛭㗖瘡者緩急所須)
(亦不可得雀知悌令預收養之以備用此物極難死加火炙經年得水猶可活也石蛭等並頭尖腹麄不堪入)
(藥誤用之則令人目中生煙不已漸致枯損不可不辦也)
經驗方(治折傷用水蛭新瓦上焙乾為細末熱酒調下二錢食頃痛可更一服痛止便將折骨藥封以)
(物夾定直候至較)
初虞世(治從高墜下及打擊内傷神效麝香水蛭各一兩剉碎炒令煙出二件研為末酒調一錢當下)
(畜血未止再服其效如神)
衍義曰(水蛭陳藏器日華子所說備矣大者京師久謂之馬鼈腹黃者謂之馬黃畏塩然治傷折有功)
(經與注背不言修製宜子細不可忽也今人用者皆炒)
斑猫味辛寒有毒主寒熱鬼疰蠱毒風瘻疥癬惡瘡疽
蝕死肌破石癃血積傷人肌墮胎一名龍尾生河東川
谷八月取隂乾(馬刀為之使畏巴豆丹參空青惡膚青陶隱居云豆花時取之甲上黃黑班色)
(如巴豆大者是也臣禹錫等謹按蜀本圖經云七月八月大豆葉上甲蟲長五六八八黃班文烏腹者今所在)
(有之吳氏云斑猫一名班蚝音刺一名龍蚝一名班菌一名腃髮一名盤蛩一名晏青神農辛岐伯鹹桐君有)
(毒扁鵲甘有大毒生河内川谷或水石藥性論云班猫使一名龍苗有大毒能治瘰癧通水道日華子云惡豆)
(花療淋疾傳惡瘡瘻爛入藥除翼足熟炒用生即吐瀉人)
圖經曰(斑猫生河東川谷入處處有之七月八月大豆盛時此蟲多在葉上長五六分甲上黃黑文烏)
(腹尖喙如巴豆大就業上枝之隂乾古方書多有用人此其字或作斑蠡亦斑蚝入藥不可令生生即吐瀉)
外臺秘要(救急治疔腫方斑猫二枚捻破以針劃瘡上作米字封之即根乃出)
又方(治乾癬積年生痂搔之黃水出每逢隂兩即痒用斑猫半兩微炒為未蜜調傅之)
經驗方(大治大人小兒瘰癧内消方班猫一兩去翅足用粟米一升同斑猫炒令米燋黃去來不用細)
(研入乾薄荷末四兩同研令勻以烏鷄子清丸如菉豆大空心臘茶下一丸加至五丸却每日減一也減至一)
(丸後每日服五丸)
肘後方(治沙虱毒斑猫二枚一枚未服之枚燒令煙絶研末以傅瘡中立差)
廣利方(治瘰癧經久下不差斑猫一枚去翅足微炙以漿水一盞空腹合之用蜜水下重者不過七枚差)
又方(姙娠或已不活欲下胎&KR0034;喪滿未服一救即下)
衍義曰(班猫須糯米中炒米黃為度姙身人不可服為能潰人肉治淋藥多用極苦人充宜斟酌下條)
(芫青其用與此不相遠故附於此)
田中螺汁大寒主目熱赤痛止渴(陶隱居云生水田中及湖濱岸側形圓大)
(如梨橘者人亦煮食之煮汁亦療熱腥酒止渴患根痛取真珠并黃蓮内其中艮久計出取以注目中多差唐)
(本注云别錄云殼療尸疰心腹痛又主失精水潰飲汁止瀉今按陳藏器本草云田中螺煮食之利大小便去)
(腹中結熱目下黃脚氣衝上小腹急硬小便赤澀脚手浮腫生浸取汁飲之止眉渴碎其肉傳熱療爛殼燒為)
(灰未服主反胃臣禹錫等謹按蜀本圖經云生水田中大如桃李狀類蝸牛而尖長青黃色夏秋採之藥注論)
(云田螺計亦可單用土治胎熱目赤腫痛取大者七枚洗净新汲水養去檵比重換水一升浸沈仍旋取於乾)
(淨器中著小塩花於口上承取自出者用點目逐箇如此用了却放之日華子云田螺冷無毒治手足腫及熱)
(瘡生研汁𫝊之)
陳藏器云(在水田中圓大者是小小泥有稜名䗁螺亦止渴不能下水食之當先米泔浸去泥此物)
(至難死有誤泥在壁中三十年猶活能㐲氣飲露唯生穿散而出即死爛殼燒為灰未服主反胃胃冷去卒心)
(痛)
食療云(大寒汁飲療熱腥酒壓丹石不可常食)
聖惠方(治連月飲酒咽喉爛舌上生瘡水中螺蚌肉䓤䜴椒薑煮飲汁三兩盞差)
食醫心鏡(主消渴飲水日夜不止口乾小便數田中螺五升水一斗漫經宿渴即飲之每日一&KR0146;易)
(水換生螺為妙)
又方(云以水三升煮取汁渴即飲之螺即任契)
貝子味鹹平有毒主目瞖鬼疰蠱毒腹痛下血五癃利
水道除寒熱温疰解肌散結熱燒用之良一名貝齒生
東海池澤(陶隱居云此是今小小貝子人以餙軍容服物者乃出南海燒作細屑未以吹眼中療瞖)
(良又貞馬珂擣末亦療育瞖臣禹錫等謹蜀本圖經云蝸類也形若魚齒潔者良藥性論去貝子使能破五淋)
(利小便治傷寒狂熱日華子云貝齒凉治瞖障并鬼毒鬼氣下血又名白貝)
圖經曰(貝子生東海池澤今南海亦有之貝類之最小者又若蝸狀而交州記曰大貝出日南如酒柸)
(小貝貝齒也善治毒俱有紫色是也潔白如魚齒故一名貝齒古人用以餙軍容服物今稀用但穿之與小兒)
(韯&KR0034;頭家以餙繿帶盡家亦或使砑物採無時珂亦似此而大黃黑色其骨白可以餙馬)
海藥云(雲南極多用為錢貨易主水氣浮腫及孫子疳蝕吐乳並燒過入藥中用)
雷公云(凡使勿用花蟲殼其二味相似只是用之無效凡使先苦酒與密相對秤二味相和了將貝齒)
(於酒密中蒸取出却於清酒中䛬令净研用)
聖惠方(治射罔在諸肉中有毒及漏脯毒用貝子未水調半錢服效或食麺臛毒亦同用)
千金方(點小兒黑花眼瞖澁痛用貝齒一兩燒作灰研如麺入少龍腦點之妙)
又方(去目瞖貝子十救燒灰細篩取一胡豆大著瞖土分卧如炊一石米久乃滅瘜肉者加真珠與貝子等)
孫真人(治食物中毒取貝子一枚含自吐)
衍義曰(其子今謂之具齒亦如紫貝但長寸餘故曰具子色微白有深紫黑者治目中瞖燒用北人用)
(之氊帽上為餙及綴衣或祚躁酸下垂)
石蠶味鹹寒有毒主五癃破石淋墮胎肉解結氣利
水道除熱一名沙蝨生江漢池澤(陶隱居云李云江左無識此者謂為草根)
(其實類蟲形如老蠶生附石傖助庾切人得而食之珠鹹而微辛李之所言有理但江漢非傖地爾大都應是)
(生氣物猶如海中蠣蛤輩附石生不動亦皆活物也今俗用草根黑色多角節亦似蠶恐未是實方家不用沙)
(蝨自是東間水中細蟲人入水浴萻人略不可見痛如針刺桃亦得之今此名或同爾非其所稱也唐本注云)
(石蠶形是蠶細小有角節青黑色生江漢側石穴中岐隴間亦有北人不多用採者遂絶爾今隴州採送之臣)
(禹錫等謹按蜀本注李云江左無識此者謂是草根生附石間其實如老蠶如此則合在草部矣今既在蟲部)
(又一名沙蝨則是沙石間所生者一種蟲也陶云猶如蠣蛤輩附石而生近之矣蘇亦未識而云似蠶有節青)
(黑生江漢石穴中此則半似說蠶半似草更云不採遂絶妄亦甚也按此蟲所在水石間有之取以為鈎餌者)
(是也今馬湖石門出此最多彼人好敢之云鹹微辛李蘇二說殆不足憑也)
圖經曰(石蠶生江漢池澤舊注或以為草根生石上似蠶者或以為生氣物猶如海中蠣蚙軰又本經)
(云一名沙蝨沙蝨自是水中細蟲都無定論蜀本草注云此蟲所在水石間有之人取以為䬲餌馬湖石門出)
(取最多彼人亦好敢之云味鹹小辛今此類川廣中多有之草根之似蠶者亦名石蠶出福州及信州山石上)
(四時當有其苗青亦有節三月採根焙乾主走注風散血止痛其節亦堪單用擣節取未酒温服之)
衍義曰(石蠶謂之為草則繆矣經言肉解結氣注中更辯不定此物在處有附生水中石上作絲蠒如)
(釵股長寸許以蔽其身色如泥蠶在其中此所以謂之石蠶也今方家用者絶稀此亦水中蟲耳山可中多)
雀甕味甘平無毒主小兒驚癎寒熱結氣蠱毒鬼疰一
名躁舍生漢中採蒸之生樹枝間蛅(音髯)蟖(音斯)房也八月
取(陶隱居云俗為蚝蟲其背毛亦螫人生卵形如雞子大如已豆今方家亦不用此蚝一作載王吏切爾唐)
(本注云此物紫白間斑狀似俥磲文可可受大者如雀卵在樹間似螵蛸蟲也臣禹錫等謹按蜀本注云雀好)
(食之俗謂之雀兒飯瓮陳藏器云雀癰本功外主小兒撮口病先□小兒口傍令見血以癰碎取汁塗之亦生)
(擣鼠婦并雀癰汁塗小兒多患此病漸漸以撮不得飲乳者是凡産育時開諸物口不令閉相厭之也打破絞)
(取汁與平常小兒飲之今無疾本經云蛅蟖房蘇云蚝蟲卵也甘蚝蟲身扁背上有刺大小如蠶安有卵如雀)
(卵哉蘇為深誤耳雀癰一名雀甕為其形似甕而名之癰甕聲近耳其蟲好在果樹上背有五色襇毛刺人有)
(毒飲老者口中吐白汁凝聚漸硬正如雀卵子在其中作蛹以甕為繭羽化而出作蛾放子如蠶子於葉間豈)
(有蚝蟲卵如雀卵大也毒日華子云蛓毛蟲窠有)
圖經曰(雀甕蛅蟖房也生漢中木枝上今處處有之蛅蟖蚝七更切蟲也亦曰蛓與蛇同毛蟲好在石)
(榴木上似蠶而短背上有五色斑刺螫人有毒欲老者口吐白汁凝□漸堅硬正如雀卵故名之一名雀癰癰)
(聲近耳其子在甕中作蛹如蠶之在繭也久而作蛾出枝間葉上放子如蠶子復為蟲舊注以甕為蟲卵非也)
(一曰雀好食其甕中子故俗間呼為雀兒飯甕又名刺剛子人名天漿子八月採蒸之今醫家治小兒慢驚方)
(以天槳子有蟲者白殭蠶乾&KR0008;三物微炒各三枚擣篩為末煎麻黃湯調服一字日三隨兒大小加減之大有)
(效)
衍義曰(雀瓮多在棘枝上故又名棘剛子研其問虫出嚾小兒治驚癎)
白花蛇味甘鹹温有毒主中風温痺不仁筋脉拘急口
面喎斜半身不遂骨節疼痛大風疥癩及暴風瘙痒脚
弱不能久立一名褰鼻蛇白花者良生南地及蜀郡諸
山中九月十月採捕之火乾(今附臣禹錫等謹按藥性論云白花蛇君主治肺風)
(鼻塞身生白癩風癧瘍斑點及浮風癮修)
圖經曰(白花蛇生南地及蜀郡諸山中今黔中及蘄州鄧川皆有之其文作方勝白花喜螫人足點人)
(有被螫者立斷之補養既愈或作木脚續之亦不妨行九月十月採補之火乾治風速於諸蛇然有大毒頭尾)
(各一尺充甚不可用只用中斷乾者以酒浸去皮骨炙過收之不復蛇壞其骨湏遠棄之不然刺傷人與生者)
(合同此蛇入人室屋中忽作爛瓜氣者便不嚮湏速辟懸之黔人有治疥癬遍體諸藥不能及者生取此蛇中)
(劑火為一大貯令通紅漏醋令熱氣蒸便畫蛇於上以盆復宿昔如此三過去骨取肉芼以五味令過與病者)
(頼取之瞑眩一晝女乃醒瘡疕隨皮便退其人便愈用乾蛇亦以眼不䧟為真)
雷公云(凡使即云治風元何以風緣地性竄即令引藥至於有風治處因定号之為使凡一切蛇湏認)
(取雄雌及州土有蘄州烏地只重三分至一兩者妙也頭尾全眼不合如活者頭上有逆毛二寸一路可長半)
(分已來頭尾相剰使之入藥彼處若得此樣蛇多留供進重二兩三分者不居别處也乾寧記云此蛇不食生)
(命只吸蘆花氣并南風并居蘆枝上最難採又不傷害人也又有重十兩至一鎰者其蛇身烏光頭圓尾尖邏)
(眼目赤光用之中也地腹下有白腸帶子一條可長一寸已來即是雄也採得去之頭兼皮骨帶子了二寸許)
(剉之以苦酒浸之一宿至明漉出向枊木炭火焙之令乾却以酥炙之酥盡為度炙乾後於屋下已地上症一)
(&KR0008;可深一尺已來安蛇於中一宿至明再炙令乾侄用凡修事一切蛇並去膽幷上皮了乾濕湏酒煮過用之)
孫真人(云四月勿食蛇肉害人)
太平廣記(趙延積云遭惡蛇所螫處貼皮便於其上炙之引去毒氣即止)
衍義曰(白花蛇諸蛇鼻向下獨此蛇鼻向上背有方勝花叙以此得名用之去頭尾換酒浸三日棄酒)
(不用火炙仍盡去皮骨此物毒甚不可不防也)
烏蛇無毒主諸風瘙癮疹疥癬皮膚不仁頑痺諸風用
之炙入丸散浸酒合膏背有三稜色黑如漆性善不噬
物江東有黑稍蛇能纏物至死亦如其類生商洛山(今附)
(臣禹錫等謹按藥性論云烏蛇君味甘平有小毒能治熱毒風皮䏎生瘡眉髭脫落瘑痒疥等)
圖經曰(烏蛇生商洛山今蘄州黃州山中有之背有三稜色黑如漆性至善不筮物多右蘆叢中臭其)
(花氣亦乘南風而吸最難採捕多於蘆枝上得之至枯死而眼不䧟福之重三分至二兩者為上麄大者轉重)
(力弥滅也又頭有逆毛二寸一路可長半分以來頭尾相對用之入神此極難得也作偽者用他地生熏之至)
(黑亦能亂但眼不光為異耳)
聖惠方(治面上瘡及點易容方用烏蛇二兩燒灰末以臘月猪脂調𫝊之)
千金方(治耳聾以綿裹蛇膏塞耳中神效)
朝野僉載(商州有人患夫風家人惡之山中為起芧屋有烏蛇墜酒罌中病人不知飲酒漸差罌底)
(尚有蛇骨方知其由也)
衍義曰(烏蛇尾細能穿小銅錢一百文者佳有身長一文餘者蛇類中此蛇入藥取多嘗於順安軍塘)
(藥堤上見一烏蛇長一文餘有鼠狼嚙蛇頭曳之而去是亦相畏仗爾市者多偽以佗燻色貨之不可不蔡也)
(烏蛇脊高世謂之劔脊烏俏)
金蛇無毒觧生金毒人中金藥毒者取蛇四寸炙令黃
煮汁飲頻服之以差為度大如中指長尺許常澄木飲
露身作金色照日有光亦有銀蛇觧銀藥毒人中金毒
候之法合瞑取銀口中含至曉銀變為金色者是也令
人肉作雞脚裂生賓澄州(今附臣禹錫等謹按陳藏器云金蛇味鹹平)
圖經曰(金蛇出賓澄州大如中指長尺許常木飲露體作金色照日有光及能解金毒亦有銀蛇解銀毒今)
(不見有捕得者而信州上饒縣靈山鄉出一種蛇酷似此彼人呼為金星地繕冬收補之亦能解銀毒止瀉洩及邪熱)
衍義曰(金蛇今方書往往不見用)
蜣蜋味鹹寒有毒主小兒驚癎瘈瘲腹脹寒熱大人癲
疾狂易(音羊)手足端寒肢滿賁豚一名蛣(音詰)蜣(音羌)火熬之
良生長沙池澤五月五日取蒸藏之臨用當炙勿置水
中令人吐(畏羊角石膏陶隱居莊子云蛣蜣之智在於轉丸其喜入人糞中取屎丸而却推之俗)
(名為推當取大者其類有三四種以鼻頭扁者為真唐本注云别錄云擣為丸塞下部引痔蟲出盡永差臣禹)
(錫等謹按蜀本圖經云此類多種取鼻高目㭍者名胡蜣蜋今所在皆有之藥性論云蜣蜋使主治小兒疳蟲)
(蝕日華子云能墮胎治疰□和乾薑傳惡瘡出葥頭其糞窒痔瘻出蟲入藥去足炒用)
圖經曰(蜣蜋生長沙池澤今處處有之其類極多取其大者又鼻高目深者名胡蜣蜋用之最佳五月)
(五日取蒸而藏臨用當炙勿置水中令人吐小兒疳蟲方多用之蜣蜋心主疔瘡而本經不著唐劉禹錫纂柳)
(州救三死方云元和十一年得疔瘡凡十四日日益篤善藥傅之皆莫能知長藥實方伯教用蜣蜋心一夕而)
(百苦皆已明年正月食羊肉文大作再用亦如神驗其法一味貼瘡半日許可再易血盡根出遂愈蜣蜋心腹)
(下度取之其肉稍白是也所以云食羊肉又大作者蓋出葛洪肘後方又主箭鏃入骨不可拔者徼熬巳豆與)
(蜣蜋並研勻塗所傷處斯須痛定必微痒且忍之待極痒不可忍便撼動箭鏃拔之立出此方傳於夏侯鄆鄆)
(初為閬州錄事參軍有人額上有箭㾗間之云隨馬侍中征田悦中射馬侍中與此藥立可拔鏃出後以生肌)
(膏藥𫝊之遂無苦因并方獲之云諸瘡亦可療鄆得方後至洪州逆旅主人妻患瘡呻吟方極以此藥試之立)
(愈又主沙塵入眼不可出者取生蜣蜋一枚手持其背遂於眼上影之沙塵自出)
陳藏器(治蜂瘻燒死蜣蜋末和錯𫝊之)
聖惠方(治一切惡瘡及沙虱水弩惡疽並皆治之用蜣蜋十枚端午日收乾者佳杵末油調傅之)
外臺秘要(治癧瘍風取塗中死蜣蜋杵爛之當揩令熱封之一宿差)
子母祕錄(治小兒重舌燒蜣蜋未和唾𫝊舌上)
又方(小兒大人怱得惡瘡末辨識者取蜣蜋杵絞取汁𫝊其上)
劉涓子(治鼠瘻死蜣蜋燒作未苦酒和傅之數過即愈先以塩湯洗)
又方(治附骨癰蜣蜋七枚和大麥爛搗封之)
肘後方(若大赫瘡已炙之以蜣蜋乾者末之和塩水傅四畔周回如韮葉開俠)
衍義曰(蜣蜋大小二種一種大者為胡蜣蜋身黑光腹翼下有小黃子附母而飛行晝不行夜方飛出)
(至人家庭戶中見燈光則來一種小者身黑暗晝方飛出夜不飛今當用胡蜣蜋其小者研三上抆以水雚牛)
(牛馬治脹結絶佳孤遇而必盡食之)
五靈脂味甘温無毒主療心腹冷氣小兒五疳辟疫治
腸風通利氣脉女子月閉出北地此是寒號蟲糞也(今附)
(臣禹錫等今據寒號蟲四足禽部有肉翅不能遠飛所以不入)
圖經曰(五靈脂出北地今惟河東州郡有之云是寒號蟲糞色黑如鐵採無時然多夾沙石絶難修治)
(若用之先以酒研飛鍊令去沙石乃佳詰傷冷積聚及小兒女子方中多用之令醫治産婦血暈昏迷上衝悶)
(絶不知人事者五靈脂二兩一半炒熟一半生用擣羅為散每服一錢熟熟水調不如口禁者以物幹開口㩲)
(之人喉邦愈謂之獨勝散又治血崩不止五靈脂十兩擣羅為末以水五大盞煎至二盞去滓澄清再煎為膏)
(入神温未二兩合和丸如米子大每服一十丸酒下空心服便止諸方用之極多)
經驗方(治丈夫婦人吐逆連日不止粥食湯藥不能下者可以應用此得效摩丸五靈脂不夾土石揀)
(精好者不計多少擣羅為末研狗膽汁和為丸如鷄頭大每服一丸煎熱生薑酒摩令極細更以少生薑酒化)
(以湯湯藥令極熱湏是先做下粥温熱得所左手與患人藥喫不得救口右手急將粥與患人喫不令太多)
經效方(治婦人心痛血氣刺不可忍失笑散五靈脂淨好者蒲黃等分為未每服二錢用好醋一杓熬)
(成膏再入本一盞同煎至七分熱服立效)
又方(治婦人經血不止五靈脂末炒令過熟出盡煙氣每服大兩錢用當婦兩片酒一中盞與藥末同煎)
(至六分去滓熱服連三九服效)
衍義曰(五靈脂行經血有功不能生血嘗有人病眼中翳往來不定如此乃是血所病也蓋心生血肝)
(藏血肝受血則能視日病不治血為背理此物入肝最速一法五靈脂二兩沒藥一兩乳香半兩川烏頭一兩)
(半炮去皮同為末滴水丸如彈子大每用一丸生薑温酒磨服治風冷氣血閉手足身體疼痛冷麻又有人被)
(毒蛇咬良久之間已昏因有老僧以酒調藥二錢嚾之遂&KR0008;及以藥滓塗咬處良久復嚾二錢其苦皆去問之)
(乃五靈脂二兩雄黃半兩同為未正此耳後有中毒者用之無不驗此藥雖不堪貴然亦多有偽者)
蠍味甘辛有毒療諸風癮疹及中傷半身不遂口眼喎
斜語澀手足抽掣形緊小者良(出青州者良今附臣禹錫等謹按蜀本云蠍緊)
(小者名蛜&KR1417;叚成式酉陽陽雜爼云鼠負蟲行者多化為蠍蠍子多負於背嘗見一蠍負十餘子子色猶白才)
(如稻粒開州古倉有蠍形如錢螫人必死江南舊無蠍開元初□有主簿竹筒盛過江至今江南往往有之俗)
(呼為主簿蟲蠍常為蝸所食先以跡規之不復去蠍前謂之螫後謂之蠆日華子云蠍半)
圖經曰(蠍舊不著所出州上注云出青州者良今京東東西河陜州郡皆有之採無時用之欲緊小者)
(今人捕得皆大逼乾死收之方書謂之蛜&KR1417;陶隱居集驗方云蠍有雌雄雄者螫人痛止在處雌者痛牽諸處)
(若是雄者用井泥𫝊之温則易雌者當用瓦屋溝下泥傳之或不值天雨泥可汲新水從屋上游下取泥用又)
(可畫地作十字取上土水服五分匕又云曾經螫毒痛苦不可忍諸法療不效有人令以冷水漬土亦漬手抑)
(不痛水微暖復痛即易冷水餘處不可用冷水浸則以故布搨之小暖則易之皆驗又有况禁法令人刅能用)
(之有應古今治中風抽掣手足及小兒驚槒方多用蠍篋中方治小兒風癎取蠍五枚以大石榴割頭去子作)
(瓮子樣肉蠍其中以頭蓋之紙筋和黃泥封裹以微火炙乾旋加火燒令通赤良久去火待冷去泥取中焦黑)
(者細研乳汁調半錢七灌之便定兒梢大則以防風昜調末服之)
經驗方(治小兒驚風用蠍一箇不去頭尾薄荷四葉裹合火上炙令薄令薄燋同&KR0008;為未作四服湯下)
(大人風涎只一服)
杜壬方(治耳聾因腎虚所致十年内一服愈妙至小者四十九枚生薑如蠍大四十九片二物調器内)
(炒至生薑乾量度為末都作一服初夜温酒下至二更盡盡量飲酒至畔不妨次日耳中如笙篁即劾)
衍義曰(蝎大人小兒通用治小兒驚風不可闕也有用全者有只用稍者稍力充功今青州山中石下)
(捕得慢大逼或烈日中煞蝎渴熱時乃與青泥食之既滿腹以火逼殺之故甚色多赤欲其體重而售之故也)
(醫家用之皆悉去壬如蠆人還能禁止之自嘗被其毒兄長禁而上及令故蜇終不痛翰林禁科具矣)
螻(音婁)蛄(音姑)味鹹寒無毒主産難出肉中刺潰癰腫下哽
噎解毒除惡瘡一名蟪蛄一名天螻一名&KR1386;(音斛)生東城
平澤夜出者良夏至取暴乾(陶隱居云以自出者其自腰以前甚泣主止大小便)
(從腰以後甚利主下大小便若正拔刺多用其腦此物頗協神鬼昔人獄中得其蟪力者今人夜忍見出多打)
(殺之言為鬼所便也臣禹錫等謹按蜀本注云爾雅曰螫尺螻是也圖經云夏至取今所在有之爾雅疏云一)
(名碩鼠夏小正三月云&KR2431;則鳴是也日華用子云冷有毒治惡瘡水腫頭面腫入藥炒)
圖經曰(螻蛄生東城平澤今處處有之穴地糞壤中而生夜則出求食人夜行忽見多打殺之言其為)
(鬼所使也夏至後取暴乾以夜出者良其自腰以前甚澁主止大小便或云止小便自腰以後甚利主下大小)
(便若出拔刺多用其腦此一名&KR1386;爾雅云殼天螻夏小小正扁云三月&KR1386;則鳴是也廣雅云一名碩鼠易晉如)
(碩鼠孔穎逹正義云有五能而不能成技之蟲也又引蔡邕勸學篇云碩鼠五能不成一技術注云能飛不能)
(過屋緣不能窮木能游不能度谷能穴不能掩身能走不能免人荀子云梧鼠五技而窮並為此螻蛄也而魏)
(詩碩鼠刺重歛傳注皆謂大鼠則爾雅所謂碩鼠關西呼為鼩音瞿鼠者陸機云今河東有大鼠能人立交見)
(兩脚於頸上跳舞善鳴食人禾苗人逐則走木空中亦有五枝或謂之雀鼠其形大然則螻蛄與此鼠二物而)
(同名碩鼠者也螻蛄有技而窮此鼠枝不窮故不同耳螻蛄又名梧鼠本經未見也今方家治石淋導水用螻)
(蛄七枝塩二兩同於新瓦上鋪蓋焙乾研未温酒調一錢七服之即愈)
聖惠方(治十種水病腫滿喘促不得卧以螻蛄五枚乾為末食前湯調半錢匕至一錢小便通效)
外臺祕要(治鯁螻蛄腦一物吞亦治刺不出𫝊之刺即出)
孫真人(治箭鏇在咽喉&KR0909;鬲及針刺不出以螻蛄擣取汁滴上三五度箭頭自出)
衍義曰(螻蛄此蟲當立夏後至夜則鳴月令謂之螻蟈鳴者是矣其聲如蚯蚓此乃是五技而無一長者)
馬陸味辛温有毒主腹中大堅癥破積聚息肉惡瘡白
秃療寒熱痞結脅下滿一名百足一名馬軸生玄莬川
谷(陶隱居云李云此蟲形長五六寸狀如大蛩夏月登樹鳴冬則蟄今人呼為飛蚿音玄蟲也蛩不必是馬)
(陸爾今有一細黃蟲狀如蜈蚣而甚長俗名土蟲雞食之醉悶亦至死書云百足之蟲至死不僵居艮切此蟲)
(足甚多寸寸斷便寸行或欲相似方家既不復用市人亦無取者未詳何者的是唐本注云此蟲大如細筆管)
(長三四寸斑色一如軸蜒㐮陽人名為馬蚿亦呼馬軸亦名刀環蟲以其死側狀如力環也有人自毒服一枚)
(便死也)
雷公(凡使收得後糠頭炒令糠頭焦黑取馬陸出用竹刮足去頭了研成未用之)
衍義曰(馬陸即令百節蟲也身如槎節有細蹙絞起紫色光潤百足死則側卧如環長二三寸尤者麄)
(如小指西京上陽宫及内城甎墻中甚多入藥至鮮)
鼃(音蛙)味甘寒無主小兒赤氣肌瘡臍傷止痛氣不足
一名長股生水中取無時(陶隱居云凡蜂蟻鼃蟬其類最多大而青脊者俗名土鴨)
(其鳴甚壯又一種黑色南人名為蛤子食之至美又一種小形善鳴喚名鼃子此則是也臣禹錫等謹按蜀本)
(注云蝦蟇屬也居陸地青眷善鳴聲作鼃者是日華子云青鼃性冷治小兒熱瘡皆黃路者名金線&KR0008;尸㾏病)
(蟲去勞劣觧熱毒身青線者是)
圖經曰(鼃本經不載所出州土云生水中令處處有之似蝦蟇而背青綠色俗謂之青蛙亦有背作黃)
(文者人謂之金線鼃陶隠居云蜂蟻蟬其類最多大腹而脊青者俗名上鴨其鳴甚壯即爾雅所謂在水日黽)
(者是也黑色者南人哈子食之至美即今所謂之蛤亦名水雞是也閩蜀浙東人以為珍饌彼人云食之鋪虚)
(捐尤宜産婦即此也小形善鳴喚者名鼃子即藥中所用鼃是也其餘螻蟈長肱蠷子之類非藥中所須不復)
(悉載也)
衍義曰(鼃其色青腹細觜尖復脚長故善躍大其聲則曰雖小其聲則曰蛤月令所謂雀入大水化為)
(蛤者也唐韓退之詩一夜青蛙啼到曉者是此食之性平解勞熱)
鯪鯉甲微寒主五邪驚啼悲傷燒之作灰以酒或水和
方寸匕療蟻瘻(陶隱居云其形似鼃而短小又以鯉魚有四足能陸能水出岸開鱗甲伏如死)
(令蟻入中忽開而入水開甲蟻背浮出於是食之故主蟻瘻方用亦稀惟療瘡癩及諸疰痊爾臣禹錫等謹按)
(蜀本圖經云生深大山谷中金房均等州皆有之藥性論云鯪鯉甲使有大毒治山瘴瘧惡瘡燒傅之日華子)
(云凉有毒治小兒驚邪婦人鬼魅悲泣及痔漏惡瘡疥癬)
圖經曰(鱗鯉甲舊不著所出州郡今湖嶺及金商均房間深山大谷中皆有之似鼉而短小色黑又似)
(鯉魚而有四足能陸能水日中出痒開鱗甲如死令蟻入中蟻滿夜閉而入水蟻皆浮出因接而食之故主蟻)
(瘻為最亦主惡瘡疥癩燒其甲末傅之楊炎南行方主山瘴瘧有鱗鯉甲湯今人謂之穿山甲近醫亦用燒灰)
(與少肉豆䓻末米飲調服療腸痔疾又治吹&KR0008;疼痛不可忍用穿山甲炙黃木通各一兩自然銅半兩生用三)
(味擣羅為散每服二錢温酒調下不計時侯)
外臺秘要(肘後治蟻入耳燒鱗鯉甲末以水調灌之即出)
千金翼(治蟻漏取鯪鯉甲二七枚末猪膏和傅之)
簡要濟衆(治産後血氣上衝心成血暈穿山甲一兩重子小便浸一宿取出慢火炙令黃為末每服)
(一二錢用少許熱酒調下非時服之)
衍義曰(鯪鯉角穴山而居亦能水燒一兩存性肉荳蔲仁三箇同為末米飲調二錢服治氣痔膿血甚)
(者加蝟皮一兩燒入中病即已不必盡劑)
芫青味辛微温有毒主蠱毒風疰鬼疰墮胎三月取暴
乾(陶隱居云芫花時取之青黑色亦療鼠瘻臣禹錫等謹按蜀本圖經云形大小如班猫純清綠色今出寧)
(州也)
圖經曰(芫青本經不載所出州土今處處有之其形頗與班猫相類但純青綠色背上一道黃文尖啄)
(三四月芫花發時乃生多就花上採之暴乾凡用斑猫芫菁亭長之類須以糯米同炒看米色黃黑即為熟便)
(出之去頭足及翅翼更以亂髮裹之桂屋東榮一宿然後用之則去毒矣舊說斑猫芫青葛上亭長地膽皆一)
(類而隨時變古方皆用之深師療淋用亭長說之最詳云取葛上亭長折斷腹腹中有白子如小米二分分取)
(著白板子上隂燥二三日藥成若有人患十年淋服三枚八九年以還服二枚服時以水著小柸中水如棗許)
(内藥盞中瓜甲研當扁扁見於水中仰頭乃令人寫著咽喉中勿令近牙齒間藥雖微小下喉自覺當至下焦)
(淋所頃藥大作煩急不可堪者飲乾麥飰汁則葉勢止也若有乾麥飯但水亦可耳老小服三分之一當下淋)
(疾如膿血連連爾石去者或如指頭或青或黃男女服之皆愈此蟲四月五月六月為葛上亭長七月為斑猫)
(九月十月為地膽隨時變耳亭長時頭當赤身黑若藥不快淋不下以意節度更增服之今醫家多只用斑猫)
(芫青而亭長地膽稀有使者人亦少採捕既不得其詳故不備載)
雷公云(芫蜻斑猫亭長赤頭等四件其樣各不同所居所食所效各不同其芫蜻觜尖背上有一畫黃)
(斑猫背上一畫黃一畫黑觜尖處一小點赤在豆葉上居食豆葉汁亭長形黑黃在蔓葉上居食蔓膠汁赤頭)
(額上有大紅一點身黑用各有處凡修事芫蜻斑猫亭長赤頭並用糯米小麻子相拌同炒待米黃黑出去麻)
(子等去兩翅足并頭用血餘裹懸於東墻角上一夜至明取用)
地膽味辛寒有毒主鬼疰寒熱鼠瘻惡瘡死肌破癥瘕
墮胎蝕瘡中惡肉鼻中息肉散結氣石淋去子服一刀
圭即下一名蚖青一名青蛀(烏媧切)生汶山川谷八月取
(惡甘草陶隱居云真者出梁州狀如大馬蟻有翼偽者即斑猫所化狀如大豆大都療體略同必不能得真爾)
(此亦可用故有蚖青之名蚖字乃異恐是相承誤矣唐本注云形如大馬蟻者今見出邠州者是也狀如大豆)
(者未見也臣禹錫等謹按蜀本圖經云二月三月八月九月草菜上取之形倍黑色芫青所化也藥性論云地)
(地膽能宣出瘰癧根從齆小便出上亦土之治鼻)
圖經(文具芫菁條下)
珂味鹹平無毒主目中翳斷血生肌貝類也大如鰒皮
黃黑而骨白以為餙生南海採無時(唐本先附)
海藥(謹按名醫别錄云生南海白如蜯主消㬾膜及筋弩肉並刮點之此外無諸要用也)
雷公云(要冬採得色白膩者并有白旋水文勿令見火立無用處夫用以銅刀刮作末子細研用重絹)
(羅篩過後研千餘下用此物不入婦人藥中用)
蜻(音青)蛉(音零)微寒強隂止精(陶隱居云此有五六種今用青色大眼者一名諸乘俗)
(呼胡梨道家用以止精眼可化為青珠其餘黃細及黑者不入藥用一名蜻蜒臣禹錫等謹按蜀本注云蜻蜓)
(六足四翼好飛溪梨側日華子云蜻蜓凉無毒壯陽肢水藏入藥去翼足炒用良)
圖經曰(蜻蛉舊不載所出州郡今所在水際有之此有數種當用青色大眼者為良其餘黃赤及黑色)
(者不入用俗間正名蜻蜓而不甚湏也道家則多用之)
衍義曰(蜻蛉其中一種最大京師名為馬大頭者是身緣色雌者腰間一遭碧色用則當用雄者陶隱)
(居以謂青色大眼一類之中元無青者眼一類皆大此物生化於水中故多飛水上唐杜甫云點水蜻蜓欵欵)
(飛)
鼠婦味酸温微寒無毒主氣癃不得小便婦人月閉血
瘕癎痓寒熱利水道一名負蟠(音煩)一名&KR2212;(音伊)蝛(音威)一名
蜲蜲生魏郡平谷及人家地土五月五日取(陶隱居云一名鼠負)
(言鼠多在坟中皆則負之今作婦字似乎乖理又一名鼠姑臣禹錫等謹按蜀本注云爾雅云蟠鼠負是也多)
(甕器底及土坎中常惹著背故名之也俗亦謂之鼠䊀猶如□耳名羊負來也日華子云鼠婦蟲有毒通小便)
(能墮胎)
圖經曰(鼠婦生魏郡平谷及人家地上今處處有之多在下濕處瓮器底及土坎中常惹著鼠背故名)
(鼠負今作婦字謬耳爾雅云蟠鼠負郭璞云瓮器底蟲又云&KR2212;烕委黍詩東山云&KR2212;威在室鄭箋云此物家無)
(人則生然本經亦有此名是今人所謂濕生蟲者也五月五日取古方有用者張仲景主久瘧大鼈甲丸中使)
(之以其主寒熱也)
千金方(治産後小便不利鼠婦七枚一味熬為屑作一服酒調下)
衍義曰(鼠婦此濕生蟲也多足其色如蚓背有横絞蹙起大者長三四分在處有之甎□及下濕處多)
(用處絶少)
螢火味辛微温無毒主眀目小兒火瘡傷熱氣蠱毒鬼
疰通神精一名夜光一名放光一名熠(以入切)燿(以灼切)一
名即炤(音照)生階地池澤七月七日取隂乾(陶隱云此是腐草及爛竹)
(根所化初猶未如蟲腹下已有光數日便變而能飛方術家捕取内酒中令死乃乾之俗藥用之亦稀臣禹錫)
(等謹按蜀本注云爾雅云螢火即炤注曰夜飛復下有火按此蟲是枋草所化也吕氏春秋云腐草化為螢是)
(也藥性論云螢火亦可單用治青育)
衍義曰(螢常在大署前後飛出是得大火之氣而化故如此明照也今人用者少月令雖曰腐草所化)
(然非隂濕處終無)
甲香味鹹平無毒主心腹滿痛氣急止痢下淋生南海
(唐本注云蠡大如小拳青黃色長四寸寸取黶燒灰用之南人亦煮其肉敢亦無損益也唐本先附)
圖經曰(甲香生南海今嶺外閩中近海州郡及明州皆有之海蠡音螺之掩也南州異物志曰甲香大)
(者如甌面前一邊直欃長數寸闡殼岨峿有刺其掩雜衆香燒之使益芳襡燒則臭一名流螺之中流最厚味)
(是也其蠡大如小拳青黃色長四五寸人亦敢其肉今醫家稀用但合香家所湏用時先以酒煮去醒及涎云)
(可聚香使不散也傳信方載其法云每甲香一斤以泔一斗半於鐺中以微煻犬煮經一復時即換新泔經三)
(換即漉出衆手刮去香上惡物訖用白蜜三合水一斗又煻火煮一復時水乾又以蜜三合水一斗同煮都三)
(復時以香爛止炭火熱燒地灑清酒令閏鋪香於其上以新瓷瓶蓋合蜜埿一復時待香冷硬即白中用木杵)
(擣令爛以沉香三兩麝香一分和合略擣令相亂入甲香成以甆瓶貯之更能埋之經久方燒尤佳凡燒此香)
(湏用大火爐多著熱灰及則炭至合飜時又湏換火猛燒令盡訖去之爐傍著火煖水即香不散甲香湏用合)
(州小者佳此法出臣劉兖奉禮也凡蠡之類亦多絶有大者珠蠡瑩潔如珠鸚鵡蠡形似鸚鵡頭並堪酒杯者)
(檢尾蠡如抑狀擇軰所吹者□不入藥故不悉錄)
海藥云(和氣清神主腸風瘻痔陳氏云主甲疸瘻瘡蛇蝎蜂螫疥癬頭瘡嚵瘡甲前口脂用也廣州記)
(云南入常食若龜鱉之類又有小甲香苦螺子狀取其蔕而修成也)
雷公云(凡使須用生茅香皂角二味煮半日却漉出於石臼中擣用馬尾篩篩過用之)
經驗方(甲香修製法不限多少先用黃土泥水煮一日以温水浴過穴用米泔或灰汁煮一日依前浴)
(過後用蜜酒煮一日又浴過煿乾任用)
衍義曰(申香善能管香煙與沉檀龍麝用之堪佳)
衣魚味鹹温無毒主婦人疝瘕小便不利小兒中風項
強(臣兩切)背起摩之又療淋墮胎塗滅瘢一名白魚一名
蟫(音談)生咸陽平澤(陶隱居云衣中乃有而不可常得多在書中亦可用小兒淋閉以摩臍及)
(小腹即溺通也臣禹錫等謹按蜀本論云衣中白魚使自毒利小便)
圖經曰(衣魚生咸陽平澤今處處有之衣中乃少而多在書卷中爾雅所謂蟫潭尋二音白魚郭璞云)
(衣書中蟲一名蛃音丙魚是也叚成式云補闕張周見壁上瓜子化為白魚因知列子朽瓜為魚之言不虚也)
(古方主小兒淋閉取以摩臍及小腹溺即通又合鷹屎殭蠶同𫝊瘡瘢即滅今人謂之壁魚俗𫝊壁魚入道經)
(凾中因蠹食神仙字則身有五色人能得而吞之可致神仙唐張湯之少子惑其說乃多書神仙字碎剪置瓶)
(中取壁魚投之冀其蠹食不能得遂致心疾)
千金方(治少石草落目中眛不出白魚以乳汁和注目中)
外臺祕要(主眼翳白魚未注少許於翳上)
孫真人(卒患偏風口喎語歮取白魚摩耳下喎向左摩石向右摩左正即止)
子母秘錄(治婦人無故遺血溺衣中白魚三十箇内隂中)
食醫心鏡(小兒中客忤書中白魚十枚傳乳頭飲之差)
衍義曰(衣魚多在故書中久不動帛中或有之不若故紙中多也身有厚粉手撫之則落亦齒毳衣用)
(處亦少其形稍似魚其尾又分二歧世用以滅瘢㾗)
三十六種陳藏器餘
海螺百一方治目痛累年或三四十年方取生螺一枚
洗之内燥螺口開以黃連一枚内螺口中令其螺飲黃
黃連汁以綿注汁著眥中
孫真人(合菜食治心痛)
海月味辛平無毒主消渴下氣令人能食利五藏調中
生薑醬食之銷腹中宿物令易飢止小便南海水沫所
化煮時猶變為水似半月故以名之海蛤類也
食療云(平主消痰辟邪鬼毒以生椒醬調和食之良能消諸食使人易飢又其物是水沬化之煮時猶)
(是水入腹中之後便令人不小便故知益人也又有魚食之人亦不見所損此看之將是有益耳亦名以下)
青&KR0008;味辛温無毒主補中益陽道去冷氣令人悦澤生
南海狀如蟬其子著水取以塗錢皆歸本處一名蟱蝸
廣雅云青蚨也搜神記曰南方有蟲名&KR0008;蠋如蟬大辛
美可食其子如蠶種取其子歸則母飛來雖潛取必知
處殺其母塗錢子塗貫用錢則自還淮南子萬畢云青
蚨一名魚伯以母血塗八十一錢以子血塗八十一錢
置子用母置母用子皆自還也
海藥(謹按異志云生南海諸山雄雌常處不相捨生祕精縮小便青金色相似人採得以法木之用塗錢)
(以貨易晝用夜歸亦是人問難得之物也)
豉蟲有毒殺禽獸蝕息肉傅惡瘡
百一方(豉蟲圭射工取一枚致口中便愈已死者亦起蟲有毒應不可吞云以白梅皮裹含之)
烏爛死蠶有小毒蝕瘡有根者亦主外野鷄病並傅瘡
上在族上烏臭者白死蠶主白遊赤死蠶主赤遊並塗
之遊一名疹也
繭鹵汁主百蟲入肉慝蝕瘙疥及牛馬蟲瘡山蜍山蛭
入肉蚊孑諸蟲咬毒塩繭甕下收之以竹筒盛鹵浸瘡
山行亦可預帶一筩取一蛭置中兼特一片乾海荅則
辟諸蛭蘇恭注本經蛭條云山人自有療法豈非此乎
亦可為湯浴小兒去瘡疥此汗是繭中蛹汁故能殺蟲
非為鹵鹹也
壁錢無毒主鼻衂及金瘡下血不止捺取蟲汁點瘡上
及鼻中亦療外野雞病下血其蟲上錢幕主小兒嘔吐
逆耳二十煮汁飲之蟲似蜘蛛作白幕如錢在闇壁間
此土人呼為壁繭
針線袋主婦人産後腸中痒不可忍以袋安所卧褥下
無令知之
故錦燒作灰主小兒口中熱瘡研灰為末傅口瘡上煮
汁服療蠱毒嶺南有食錦蠱屈如指環食故緋帛錦如
蠶之食葉故緋帛主惡瘡丁腫毒腫諸瘡有根者作膏
用如手大取露蜂房彎頭棘刺爛草節二七亂髮燒為
末空腹服飲下方寸匕大主毒腫緋帛亦入諸膏主丁
腫用為上又主兒初生臍未落時腫痛水出燒為末細
研傅之又五色帛主盗汗拭訖棄五道頭
赦日線主人在牢獄日經赦得出候赦日扵所被囚枷
上合取將為囚縫衣令犯罪經恩也
苟印一名苟斗取膏滴耳中令左右耳徹出潮州似蛇
有四足大主聾也
溪鬼蟲取其角帶之主溪毒射工出有溪毒處山林間
大如鷄子似&KR0008;蜣頭有一角長寸餘角上有四岐黑甲
下有翅能飛六月七月取之
百一方(射工蟲口邊有角人得帶之暗溪毒)
用禮(壺涿氏掌除水蟲以炮土之鼓歐之以禁石投之注云投使驚去也今人過山溪先以石投水蟲當)
(當先去不著人也)
張司空云(江南有射工蟲甲蟲類也口邊有弩以氣射人)
玄中記云(水孤蟲也長四寸其色黑背上有甲其口有角向前如弩以氣射入江淮問謂之短狐射)
(工通為溪病此既其蟲故能相壓伏也)
赤翅蜂有小毒主蜘蛛咬及丁腫疽病瘡燒令黑和油
塗之亦取蜂窠土酢和為泥傅蜘蛛咬處當得絲出嶺
南如土蜂翅赤頭黑穿土為窠食蜘蛛大如螃㙰遥知
蜂來皆狼猉藏隱蜂以預知其處相食如此者無遺也
獨脚蜂所用同前似小蜂黑色一足連樹根不得去不
能動摇五月採取出嶺南又有獨脚蟻功用同蜂亦連
樹根不能動摇出嶺南
蜡(音宅)味鹹無毒主生氣及婦人勞損積血帶下小兒風
疾丹毒湯火煠出以薑酢進之海人亦為常味一名水
母一名樗蒲魚生東海如血䘓大者如床小者如斗無
腹胃眼目以蝦為目蝦動蛇沈故曰水母目蝦如駏驉
之與&KR0034;&KR0034;相假矣(蛇除駕勿)
盤蝥蟲(蝥牟二音)有小毒主傳尸鬼疰如行蟲而小亦未可
輕用也
&KR0008;(音窒)蟷(音當)有毒主一切丁腫附骨疽蝕等瘡宿肉贅瘤
燒為末和臘月猪脂傅之亦可諸藥為膏主丁腫出根
似蜘蛛宂土為窠爾雅云蛈(音迭)蝪(音蕩)郭璞云螲蟷也穴
上有蓋覆穴口今呼為顛蟷蟲河北人呼為蛈蟷音姪
螗是處有之雀知悌方云主丁腫為上
山蛩蟲有大毒主人嗜酒不已取一節燒成灰水下服
之訖便不喜聞酒氣過一節則毒人至死此用療嗜酒
人也亦主蠶白殭死取蟲燒作灰粉之以燒令黑𫝊瘡
烏班色長二三寸生林間如百足而大更有大者如指
名馬陸能登木羣吟已見本經
溪狗有小毒主溪毒及遊蠱燒末服一二錢七似蝦蟇
生南方溪石間尾三四寸
水黽有毒令人不渴殺雞犬長寸許四脚羣游水上水
涸即飛亦名水馬非海中主産難之水馬也
飛生蟲無毒令人易産取角臨時熱之亦得可燒末服
少許蟲如齧髮頭上有角
蘆中蟲無毒主小兒飲乳後吐逆不入腹亦出破蘆節
申取蟲二枚煮汁飲之蟲如小蠶小兒嘔逆與哯乳不
同宜細詳之哯乳乳飽後哯出者是
&KR1419;螺無毒主飛中遊蠱生食以薑醋進之彌佳生永嘉
海中味辛辣如&KR1419;故名&KR1419;螺
蛇婆味鹹平無毒主赤白毒痢蠱毒下血五野雞病惡
瘡生東海一如蛇常在水中浮遊炙食亦燒末服一二
錢七
朱鼈帶之主刀刃不傷亦云今人有媚生南海山水中
大如錢腹下赤如血云在水中著水馬脚皆令仆倒耳
擔羅味甘平無毒主熱氣消食雜昆布為羹主結氣生
新羅蛤之類羅人食之
青腰蟲有大毒著皮肉腫起殺癬蟲食惡瘡瘜肉剥人
面皮除印字印骨者亦盡蟲如中蟻大赤色腰中青黑
似狗猲一尾尖有短翅能飛春夏時有
虱主腦裂人大熱發頭熱者令腦縫裂開取黑虱三五
百擣碎傅之及主丁腫以十枝置瘡上以荻箔繩作炷
炙虱上即根出反脚指間有肉刺瘡以黑虱𫝊根出也
太平廣記(出西陽雜爼人將死虱離身或云取病虱於床前可以卜病之將死虱行向病者皆死)
苟杞上蟲味鹹温無毒主益陽道令人悦澤有子作繭
子為蝻時取之曝乾炙令黃和乾地黃為丸服之大起
陽益精其蟲如蠶食苟杞葉
大紅蝦鮓味甘平小毒王飛尸&KR0008;蟲口中甘&KR0630;風瘙身
癢頭瘡牙齒去疥癬塗山蜍蚊子入人肉初食瘡發後
而愈生臨海會稽大者長一尺鬚可為簪虞嘯父荅晉
帝云時尚温未及以貢即會稽所出也盛蜜器及熱飰
作鮓毒人至死崔豹云&KR0146;海間有蜚蟲如蜻蛉名紺繙
七月羣飛闇天夷人食之云是蝦化為之又杜臺卿淮
賦云蝗化為短入水為蜃
木蠧味辛平小毒主血瘀勞積月閉不調腰脊痛有損
血及心腹間痰桃木中有者殺鬼去邪氣桂中者辛美
可噉去冷氣一如蠐螬長足短生腐木中穿木如錐刀
至春羽化一名蝎爾雅云□結&KR1298;注云木蠧也蘇恭證
云蠐螬深誤也
留師蜜味甘寒主牙齒&KR0630;用口中瘡含之蜂如小指大
正黑色嚙竹為窠蜜如稠糖酸甜好食方言云留師竹
蜂也
藍蛇頭大毒尾良當中有約從約斷之用頭合毒藥藥
人至死嶺南人名為藍解之法以尾作脯食之即愈藍
蛇如蝮有約出蒼梧語縣頭毒尾良也
兩頭蛇見之令人不吉大如指一頭無目無口二頭俱
能行出會稽人云是越王弩弦昔孫叔敖埋之恐後人
見之將必死也人見蛇足亦云不佳蛇以桑薪燒之則
足出見無可怪也
活師主火飈熱瘡及疥瘡並擣碎𫝊之取青胡桃子上
皮和為泥染髭髮一染不變胡桃條中有法即蝦蟇兒
生水中有尾和鮽(音余)魚漸大脚生尾脱卵主眀目山海
經云活師科斗蟲也
證類本草卷二十二
