證類本草卷二十
宋唐慎微撰
蟲魚部上品總五十種
一十種神農本經
六種名醫别錄
一種唐本先附(注云唐附)
二種今附(皆醫家嘗用有效注云今附)
八種食療餘
二十三種陳藏器餘
凡墨蓋子已下並唐慎微續證類
石蜜蜂子(大黃蜂土蜂附)蜜蠟(白蠟附)
牡蠣龜甲秦龜(蟕&KR1010;續注)
真珠(今附)瑇瑁(&KR1314;鼊附今附)桑螵蛸
石決明海蛤□蛤
魁蛤蠡(音禮)魚鮧(音夷)魚
鯽魚(唐附)鱓(音善)魚鮑魚
鯉魚膽(肉骨齒附)
八種食療餘
時魚黃頼魚比目魚
鱭魚鯸鮧魚鯮魚
黃魚魴魚
二十三種陳藏噐餘
鱘魚鱁鮧魚文鷂魚
牛魚海㹠魚杜父魚
海鷂魚鮠魚鞘魚
鱣魚石鮅魚魚鮓
魚脂鱠昌侯魚
鯇魚䲅魚魚虎
䱋魚鯢魚諸魚有毒
水龜瘧龜
(上品)石蜜味甘平無毒微温主心腹邪氣諸驚癎痓安五
藏諸不足益氣補中止痛解毒除衆病和百藥養脾氣
除心煩食飲不下止腸澼肌中疼痛口瘡明耳目久服
強志輕身不饑不老延年神仙一名石飴生武都山谷
河源山谷及諸山石中色白如膏者良(陶隠居云石蜜即崖蜜也高山)
(巖石間作之色青赤味小酸食之心煩其蜂黑色以䖟又木蜜呼為食蜜懸樹枝作之色青白樹空及人家養)
(作之者亦白而濃厚味美凡蜂作蜜皆取人小便以釀諸花乃得和熟狀似作飴須蘗也又冇土蜜於土中作)
(之色青白味酸今出晉安檀崖者多上蜜云最勝出東陽臨海諸虔多木蜜出於潜懷安諸縣多崖蜜亦有雜)
(木及人家養者例皆被添殆無淳者必須親自看取之乃無雜爾且又多被煎煮其江南向西諸蜜皆是木蜜)
(添雜最多不可為藥用道家丸餌莫不須之仙方亦單鍊服之致長生不老也唐本注云上蜜出氏羌中並勝)
(前說者陶以未見故以南土為證爾今京下白蜜如凝酥甘美耐久全不用江南者說者今自有以水牛乳煎)
(沙糖作者亦名石蜜此既蜂作宜去石字後條蠟蜜宜單稱爾今按陳藏噐本草云蜜主牙齒疳&KR0630;脣口瘡日)
(膚赤障殺蟲臣禹錫等謹按陳藏噐云按尋常蜜亦有木中作者亦有土中作者北方地燥多在土中南方地)
(濕多在木中各隨土地所有而生其蜜一也崖蜜别是一蜂如陶所說出南方巖嶺間生懸崖上蜂大如䖟房)
(著巖窟以長竿刺令蜜出承取之多者至三四石味醶色綠入藥用勝於凡蜜蘇恭是荆淮間人池無崖險下)
(知之者應未傳聞今云石蜜正是巖蜜也宜改為巖字甘蔗石蜜别出本經張司空云遠方山郡幽僻處出蜜)
(所著巉巖石壁非攀緣所及惟於山頂藍轝自懸桂下遂得採取蜂去餘蠟著石烏雀羣飛來啄之盡至春蜂)
(歸如故大亦占護其處宣州有黃連蜜色黃味苦主目熱蜂銜黃連花作之西京有䔧花蜜色白如疑脂亦䔧)
(花作之各逐所出藥性論云白蜜君治卒心痛及赤白痢水作蜜醬頓服一椀止又生薑汁蜜各一合水和頓)
(服之有常服面四花紅神仙方中甚貴治口瘡浸大青葉含之)
圖經曰(蜜本經作石蜜蘇恭云當去石字生武都山谷河源山谷及諸山中今川蜀江南嶺南皆有之)
(蠟白蠟生武都山谷出於蜜房木石間今處處有之而宣飲唐鄧伊洛間尤多石蜜即崖蜜也其蜂黑色似䖟)
(作房於巖崖高峻處或石窟中人不可到但以長竿刺令蜜出以物承之多者至三四石味醶色綠入藥勝於)
(它蜜張司空云遠方山郡幽僻處出蜜所著絶巖石壁非攀緣所及惟於山頂藍轝自垂掛下遂得採取蜂去)
(餘蠟著石鳥有如雀羣飛來啄之殆盡至春蜂歸如舊人亦占護其處謂之蜜塞其鳥謂之靈雀其蜜即今之)
(石蜜也食蜜有兩種一種在山林木上作房一種人家作窠檻收養之其蜂甚小而微黃蜜皆濃厚而味美又)
(近世宣州有黃連蜜色黃味小苦雍洛間有䔧花蜜如凝脂毫州太清宫有檜花蜜色小赤南京柘城縣有何)
(首烏蜜色更赤並以蜂採其花作之各隨其花色而性之温凉亦相近也蠟蜜脾底也初時香嫩重煮治乃成)
(藥家應用白蠟更須煎鍊水中凡十數過即白古人荒歲多食蠟以度饑欲敢當合大棗咀嚼即易爛也劉禹)
(錫傳信方云甘少府治脚轉筋兼暴風通身水冷如攤緩者取蠟半斤以舊帛絁絹並得約開五六寸看所患)
(大小加減闊狹先銷蠟塗於帛上看冷熱但不過燒人便承熱纏脚仍須當脚心便着襪裹脚待冷即便易之)
(亦治心躁驚悸如覺是風毒兼裹兩手心)
食療(微温主心腹邪氣諸驚癎補五藏不足氣益中止痛解毒能除衆病和百藥脾氣除心煩悶不)
(不能飲食洽心肚痛面刺腹痛及赤白痢則生搗地黃汁和蜜一大匙服即下又長服之面如花色仙方中甚)
(貴此物若覺熱四肢不和即服蜜漿一椀甚良又能止腸□除口瘡明耳目久服不飢又點目中熱膜家養白)
(蜜為上木蜜欠之崖蜜更次又治癩可取白蜜一斤生薑二斤搗取汁先秤銅鐺令知斤兩即下蜜於鐺中消)
(之又秤知斤兩下薑汁於蜜中微火煎令薑汁盡秤蜜斤兩在即休藥已成矣患三十年癩者平旦服棗許大)
(一丸一日三服酒飲任下忌生冷醋骨臭物功用甚多世人衆委不能一一具之)
雷公云(凡煉蜜一斤只得十二兩半或一分是數若火少火過並用不得)
外臺秘要(比歲有病天行班發瘡頭面及身須臾周匝狀如火瘡皆戴白漿隨決隨生不即療數日)
(必死差後瘡瘢黯一歲方滅此惡毒之氣世人云建武中南陽擊虜仍呼為虜瘡諸醫參詳療之方取好蜜通)
(摩瘡上以蜜煎升麻數數拭之)
又方(隂頭生瘡以蜜煎甘草塗之差)
肘後方(丹者惡毒之瘡五色無常蜜和乾薑未𫝊之)
葛氏方(目生珠管以蜜塗目中仰卧半日乃可洗之生蜜佳)
又方(食諸魚骨骾雜物骾以好蜜匕抄稍稍服之令下)
又方(誤吞錢煉服二升即出矣)
又方(湯火灼已成瘡白蜜塗之以竹中白膜貼上日三度)
梅師方(治年少髮白拔去白髮以白蜜塗毛孔中即生黑者髮不生取梧桐子搗汁塗上必生黑者)
又方(肛門主肺肺熱即肛塞腫緒生瘡白蜜一升猪膽一枚相和微火煎令可丸丸長三寸作挺塗油内)
(下部卧令後重須史通泄)
又方(治中熱油燒外痛以白蜜塗之)
孫真人食忌云(七月勿食生蜜若食則暴下發霍亂)
又方(治面䵟取白蜜和茯苓未塗之七日便差矣)
食醫心鏡(主意不下食取崖蜜含微微嚥下廣利方同)
傷寒類要(陽明病自汗者若小便自利此為津液内竭雖爾不可攻之當須自欲大使宜蜜煎導以)
(通之取蜜七合於銅噐中微火煎可丸捻作二挺如指許大得冷以内榖道中須臾必通矣)
産書(治産後渴蜜不計多少煉過熟水温調服即差)
衍義曰(石蜜嘉祐木草石蜜收蟲魚部中又見果部新書取蘇恭說直將石字不用石蜜既目有本條)
(煎鍊亦自有法令人謂之乳糖則蟲部石蜜自是差誤不當更言崖蜜也本經以謂白如膏者良山是知石蜜)
(字乃白蜜子無疑去古既遠亦文字傳寫之誤故今人尚言白沙蜜蓋經久則陳白而沙新收者惟稀而黃次)
(條蜜蠟故須别立目蓋是蜜之房攻治亦則至如真蠟又囦于蜜蠟之下此又誤矣本是續上文叙蜜蠟之用)
(及注所出州士不當更分之為二何者白蠟本條中蓋不言性味止是言其色白爾既有黃白二色今止言白)
(蠟是取蠟之精英者其黃蠟直置而不言黃則蠟陳白則蠟新亦是蜜取陳蠟取新也唐注云除蜜字為佳今)
(詳之蜜字不可除除之即不顯蠟自何處來山蜜多石中或古木中有經二二年或一得而取之氣味醇厚人)
(家窠檻中蓄養者則一歲春秋二取之取之既數則蜜居房中日少氣味不足所以不逮陳白者日月足也雖)
(收之纔過夏亦醶攘若龕於井中近水處則免湯火傷塗之痛止仍持崖白相和雖無毒多食亦生諸風)
蜂子味甘平微寒無毒主風頭除蠱毒𥙷腑臟傷中心
腹痛大人小兒腹中五蟲口吐出者面目黃久服今人
光澤好顔色不老輕身益氣
大黃蜂子王心腹眼滿痛乾嘔輕身益氣
土蜂子主癰腫嗌(音益喉也)痛一名蜚零生武都山谷(畏黃芩芍藥牡蠣陶)
(𨼆居云前直云蜂子即應是蜜蜂子也取其未成頭足時炒食之又酒漬以傅面今面悅白黃蜂則人家屋上)
(者及&KR2804;音侯□蜂也今按陳藏噐本草云蜂子主丹毒風疹腹内□熱大小便澀去浮血婦人帶下下乳汁血)
(即蜜房中白如蛹者其穴居者名土蜂最大螫人至死其子亦大白功用同蜜蜂子也臣禹錫等謹按陳藏器)
(云按土蜂赤黑色燒未油和傅蜘蛛咬瘡此物能食蜘蛛亦取其相伏也日華子云𣗳蜂土蜂蜜蜂凉有毒利)
(大小便治婦人帶下病等又有食之者須以冬瓜及苦蕒生薑紫蘇以制其毒也)
圖經曰(蜂本經有蜂子黃蜂土蜂而土蜂下云生武都山谷今處處皆有之蜂子即蜜蜂子也在蜜脾)
(中如蛹而白色大黃蜂子即人家屋上作房及大木間&KR2804;音侯&KR1365;音婁蜂子也嶺南人亦饌食之蜂並黃色此)
(蜜蜂更大土蜂子即穴土居者其蜂最大螫人或至死凡用蜂子並取頭足未成者佳謹按嶺表錄異載宣歙)
(人取蜂子法大蜂結房於山林間大如巨鍾其中數百層土人採時須以草衣蔽體以捍其毒螫復以煙火熏)
(散蜂毋乃敢攀緣崖木斷其蔕一房蜂子或五六斗至一石以塩炒暴乾寄入京洛以為方物然房中蜂子三)
(分之一翅足已成則不堪用詳此本上作房蓋&KR2804;&KR1365;𩔖也而今宣城蜂子乃拙地取之似土蜂也故郭璞注爾)
(雅土&KR1123;云今江東呼大&KR1123;在地中作房者為土&KR1123;啖其子即馬&KR1123;荆巴間呼為蟺音憚又注木&KR1123;云似土&KR1123;而)
(小在木上作房江東人亦呼木&KR1123;人食其子然則二蜂子皆可食久矣大抵蜂類皆同科其性效不相遠矣)
禮記曰(嚼鷃蜩范注云蜩蟬也范蜂也)
蜜蠟味甘微温無毒主下痢膿血補中續絶傷金瘡益
氣不飢耐老
白蠟療久洩澼後重見白膿補絶傷利小兒久服輕身
不饑生武都山谷生於蜜房木石間(惡芫花齊蛤陶𨼆居云此蜜皆先以)
(此為蜜蹠音隻煎蜜亦得之初時極香軟人更煮煉或加少醋酒便黃赤以作燭色為好今藥家皆應用白蠟)
(但取削之於夏月日暴百日許自然白卒用之亦可烊内水中十餘過亦白俗方惟以合療下丸而仙經斷榖)
(最為要用今人但嚼食方寸者亦一日不饑也唐本注云除蜜為佳蜜已見食蜜條中也臣禹鍚等謹按藥性)
(論云白蠟使味甘平無毒主姙孕婦人胎動漏下血不絶欲死以蠟如鷄子大煎消三五沸美酒半升投之服)
(之差主白髮鑷去消蠟點孔中即生黑者和松脂杏仁棗肉茯苓等分合成食後服五十丸便不饑功用甚多)
(又云主下痢膿血)
圖經(文其石蜜條下)
葛氏方(治犬咬人重發療之火炙蠟灌入瘡中)
又方(治狐尿刺人腫痛用熱蠟着瘡中又烟熏之令汁出即便愈)
千金翼(療伐指以蠟相膠相和火炙籠伐指即差)
經驗方(湖南押衙顧思退傳頭風掣疼蠟二可塩半斤相和鏭羅中熔令相入捏作一兜鍪合腦大)
(小搭頭至頭痛立此)
集驗方(治雀目如神黃蠟不以多噐内熔成汁取出入蛤粉相和得所成毬每用以刀子切下二錢以)
(猪肝二兩批開摻藥在内麻繩扎定水一碗同入銚子内煮熱取出乘熱熏眼至温令并肝食之日二以平安)
(為度)
姚和衆(治小兒脚凍如有瘡即濃煎蠟塗之)
衍䕏(文具石蜜條下)
牡蠣味鹹平微寒無毒主傷寒寒熱温瘧洒洒驚恚怒
氣除拘緩鼠瘻女子帶下赤白除留熱在關節榮衛虛
熱去來不定煩滿止汗心痛氣結止渴除老血澀大小
腸止大小便療洩精喉痺欬嗽心脅下痞熱久服強骨
節殺邪鬼延年一名蠣蛤一名牡蛤主東海池澤採無
時(貝母為之使得甘草牛膝遠志蛇牀良惡麻黃吳茱萸辛荑陶𨼆居云是百歲鵬所化以十一月採為好)
(去肉二百日成今出東海永嘉晉安皆好通家方以左顧者是雄故名牡蠣右顧則牡蠣爾生著石皆以口在)
(上舉以腹向南視之口邪向東則是或云以尖頭為左顧者未詳熟是例以大者為好又出廣州南海亦如此)
(但多右顧不用爾丹方以泥釡皆除其甲口止取朏朏如粉處爾俗用亦如之後海人皆以泥煮鹽釡耐水尺)
(而不破漏今按陳藏器本草云牡蠣擣為粉粉身主大人小兒盜汗和麻黃根蛇牀子乾薑為粉去隂汗肉煮)
(食主虛損婦人血氣調中解丹毒肉於薑醋中生食之主丹毒酒後煩熱止渴天生萬物皆有牡牡惟蠣是鹹)
(水結成塊然不動隂陽之道何從而生經言牡者應是維者臣禹錫等謹按蜀本云又有&KR0008;音樗蠣形短不入)
(藥用圖經云海中蚌屬以牡者良今萊州昌陽縣海中多有二月三月採之藥性論云牡蠣君主治女子崩中)
(止盜汗除風熱止痛治温瘧又和杜仲服止盜汗未蜜丸服三十丸令人面光白永不值時氣主鬼交精出病)
(人虛而多熱如用之并地黃小草孟詵云牡蠣火上炙令沸去殼食之甚美令人細肌膚美顔色又藥家北來)
(取左顧者若食之即不㨂左右也可長服之海族之中惟此物最貴北人不識不能表其味爾段成式酉陽雜)
(爼云牡蠣言牡非謂雄也)
圖經曰(牡蠣生東海池澤今海傍皆有之而喃海閩中及通泰間尤多此物附石而生磈蠝相連如房)
(故名蠣房讀如何房之房一名蠔山晉安人呼為蠔莆初生海邊才拳石四面斬長有一二丈者嶄巖如似山)
(海一房内有蠔肉一塊肉之大小隨房所生大房如馬蹄小者如人指面每潮來則諸房皆開有小蟲入則合)
(之以充腹海人取之皆鑿房以烈火逼開之挑取其肉而其殼左顧者雄右顧者則牡蠣耳或曰以尖頭為左)
(顧大紙以大者為貴十一月採左顧者入藥南人以其肉當食品其味尤美好更有益兼令人細肌膚美顔色)
(海族之最可貴者也)
海藥云(按廣州記云出南海水中主男子遺精虛勞乏損補腎正氣止盜汗去煩熱治傷熱疾能)
(補養安神治孩子驚癎久服身輕用之炙令微黃色熟後研令極細人丸散中用)
雷公云(冇石牡蠣石魚蠣真海牡□石牡蠣者頭邊背大小甲沙石真似牡蠣只是圓如龜殼海牡蠣)
(使得只是丈夫不得服令人無髭真牡蠣火煆曰炮并用醫試之隨手提起可認真是萬年珀號曰醫用之妙)
(凡修事先用二十箇東流水鹽一兩煮一時後後入火中燒令通赤然後入鉢中研如粉色也)
肘後方(大病差後小勞便鼻衂牡蠣十分石膏五分搗未酒服方寸匕日三四亦可蜜丸如梧子大服)
(之)
經驗方(治一切渴大牡蠣不計多少於臘日端午日黃泥裹煆通赤放冷取出為末用活鯽魚煎湯調)
(下一錢七小兒服半錢匕只兩服差)
又方(治一切丈夫婦人瘰癧經效牡蠣用炭一秤煆通赤取出於濕地上用紙襯出火毒一宿取四玄參)
(參三兩都搗羅為未以麺糊丸如梧桐子早晩食後臨卧各三十丸酒服藥將服盡癧子亦除根本)
又方(除盜汗及隂汗牡蠣為未有汗處粉之)
勝金方(治甲疽弩肉裹甲膿血疼痛不差牡蠣頭厚處生研為末每服二錢研椒花酒調下如雍盛已)
(潰者以末傅之仍更服藥並一日三服)
初虞世(治瘰癧發頸項破未破甚效如神牡蠣四兩甘草二兩為末每服一大錢食後臘茶同點日二)
又方(治水癩偏大上下不定疼痛牡蠣不限多少鹽泥固濟炭三斤煆令火盡冷取二兩乾薑一兩炮又)
(為細末用冷水調所塗病處小便大)
集驗方(治癰一切腫未成膿拔毒牡蠣白者為細末水調塗乾更塗)
傷寒類要(療體疽日䀽深嗜卧牡蠣澤寫主之)
衍義曰(牡蠣須燒為粉用兼以麻黃根等分同搗研為極細末粉盗汗及隂汁本方使生者則自從本)
(方左顧經中本不言止從陶隠居說其酉陽雜爼已言牡蠣言牡非為雄也且如牡丹豈可更有牡丹也今則)
(合於地人面向午位以牡蠣頂向子視之口口在左者為左顧此物本無目如此烏得更有顧&KR0008;也)
龜甲味鹹甘平有毒主漏下赤白破癥瘕痎(音皆)瘧五痔
隂蝕濕痺四肢重弱小兒𩕄(音信)不合頭瘡難燥女子隂
瘡及驚恚氣心腹痛不可久立骨中寒熱傷勞復或肌
肌體寒熱欲死以作湯良久服輕身不饑益氣資智亦
使人能食一名神屋生南海池澤及湖水中採無時勿
令中濕中濕即有毒(惡沙參蜚蠊陶𨼆居云此用水中神龜長一尺二寸者為善厭可以)
(供卜殼可以充藥亦入仙方用之當炙生龜溺甚療久嗽亦斷瘧肉作羹臛大補而多神靈不可輕殺書家載)
(之甚多此不具說也唐本注云龜取以釀酒主大風緩急四服拘攣或久癱緩不收攝皆差臣禹鍚等謹按蜀)
(本注圖經云江河湖水龜也湖州江州交州者皆骨白而厚色分明並堪卜其入藥者得便堪用今所在皆有)
(肉亦堪釀酒也肅炳云殼主風脚弱炙之末酒服藥性論云龜甲畏狗膽無毒燒灰治小兒炙瘡不燥骨帶入)
(山令人不迷血治脫肚灰亦治脫肛日華子云卜龜小者腹不可十鑚遍者名敗龜治血麻痺入藥酥炙用又)
(名敗將)
圖經(文具奉龜條下)
食療云(温味酸主除温瘴氣風瘴身腫踒折又骨帶入山林中令人不迷路其食之法一如鼇法)
(者也其中黑色者常敢蛇不中食之其殼示不堪用其甲能生女人漏下赤白崩中小兒𩕄不合破癥瘕㾬瘧)
(療五痔隂蝕濕癉女子隂隠瘡及骨節中寒熱煮汁浴漬之良又已前都用水中龜不用敢蛇龜五月五日取)
(頭乾末服之亦令人長遠入山不迷又方十師處鑚子者塗酥炙細羅酒下二錢療風疾)
肘後方(治卒得咳嗽生龜三枚治如食法去腸以水五升煮取三升以漬麴釀米四升如常法熟飲二)
(升令盡此則永斷)
經驗方(治産後産前痢敗龜一枚用米醋炙搗為末米飲調下)
孫真人云(治小兒龜背以龜尿摩匈背上差)
孫真人食忌(十二月勿食龜肉損命不可輙食殺人)
子母秘錄(令子易産燒龜甲末酒服方寸)
抱樸子(云千歲靈龜五色具焉其雄額上兩骨起似角以羊血浴之乃則取其甲炙搗服方寸匕日三)
(盡一具)
衍義(文具秦龜條下)
秦龜味苦無毒主除濕痺氣身重四肢關節不可動摇
生山之隂土中二月八月取(陶隠居云此即山中龜不入水者形大小無定方藥)
(不甚用龜類雖多入藥正有兩種爾又有鴦龜小狹長尾乃言療蛇毒以其食蛇故也用以十則吉凶正反帶)
(秦龜前臑乃到切骨令人入山不迷廣州有蟕子夷切蠵以規切其血甚療俚人毒箭傷唐本注&KR2436;龜腹折見)
(蛇則呷而食之荆楚之間謂之呷蛇龜也秦龜即蟕蠵是更無别也今按陳藏噐本草云龜溺主耳聾滴耳中)
(差臣禹錫等謹按蜀本圖經云今江南嶺南並有冬月藏土中春夏秋即遊溪谷今據爾雅攝龜即小龜也腹)
(卜曲折能自開閉好食蛇江東呼為陵龜即夾蛇龜也又靈龜出唐陵郡大甲可以卜似&KR0008;喟即蟕蠵龜也一)
(名靈蠵能鳴今言秦龜即蟕蠵非為通論且陶注蟕蠵但療箭毒則與本注云治不同又陶注秦龜即山中龜)
(不入水者而云秦龜應以地名為别故也陳藏噐云蘇云秦龜即是蟕蠵按蟕蠵生海水中生山隂者非蟕蠵)
(矣今秦龜是山中大龜如碑下者食草根竹根深山谷有之卜人取以占山澤漢書十朋有山龜即是此也揭)
(取甲亦如蟕蠵堪節噐物陳士良云&KR2436;龜腹下横折秦父呼蟕蠵山龜是也肉寒有毒主筋脉凡僕損便取血)
(作酒食肉生研厚塗立效日華子蟕蠵平微毒治中刀箭悶絶刺血飲便差皮甲名鼊皮治血疾若無生血煎)
(汁代之亦可寳装餙物又云夾蛇龜小黑中心折者無用不可良物可摶罯傳蛇毒矣)
圖經曰(秦龜山中龜不可水者是也生山之隂土中或云秦以地稱云生山之隂者是秦地山隂也今)
(處處有之龜甲水中神龜也生南海池澤及湖水中今江湖間並皆有之山中龜其形大小無定大者冇如碑)
(趺食草根竹萌冬月藏土中至春而出遊山谷中今市肆間人或畜養為玩至冬而埋土穴中然藥中稀用卜)
(人亦取以占山澤揭取其甲亦堪餙器物爾雅所謂山龜者豈是此歟水中龜其骨白而厚色至分明所以供)
(卜人及入藥用以長一尺二寸為善爾推亦有水龜又一種&KR2436;龜小狹長尾腹下有横折見蛇則呷而食之江)
(東人謂之陵龜即爾雅所謂小龜也亦入藥用能療蛇毒又一種蟕子夷切蠵以規切大甲可以卜即爾雅所)
(謂靈龜也陶蘇以此為秦龜按嶺表錄異云蟕蠵俗謂之兹夷蓋山龜之大者人立背上可負而行潮循問甚)
(多鄕人取殼以生得全者為貴初用木捵出其肉龜被楚毒鳴孔如牛聲動山谷工人以其甲通明黃色者煮)
(拍陷瑇瑁為噐今所謂龜筒者是也據此乃别是一種山龜未必是此秦龜池其入藥亦以生脫者為上凡龜)
(之類甚多而時人空復遍識蓋近世貨幣所不用而知卜術者亦稀惟醫方時用龜甲故爾弗貴矣方書中又)
(多用敗龜取鑚灼之多者一名漏天機一說入藥須用神龜神龜底殼當心前有一處四方透明如琥珀色者)
(是矣其頭方殼圓脚短者為陽龜形長頭尖脚長者為隂龜隂尺用陽陽人用隂今醫家亦不復如此分别也)
(又藥中用龜尿最難得孫光憲北夢𤨏言載其說云道上陳釗言龜之性妬而與蛇交或雌蛇至有相趁闘噬)
(力小者或至斃採時取雄龜於瓷盌中或小盤中置之於後以鑑照龜既見鑑中影往往淫發而失尿急以物)
(收取又以紙注火上熁熱以點其尻亦致失尿然不及鑑照之駃也)
陳藏器(蟕蠵秦龜注陶云廣州有蟕蠵其血主俚人毒箭按蟕蠵人被毒箭傷煩悶欲死者剖取)
(血傳處傷此是燋銅及螯汁毒南人多養用之似龜生海邊有甲文堪為物&KR0008;)
海藥云(謹按正經云生在廣州山谷其殼味帶苦治婦人赤白漏下破積癰頑風冷痺關節氣壅或經)
(卜者更妙凡用炙令黃然後入藥中)
抱樸子(蠳龜敢蛇南人皆帶蠳龜之尾以辟蛇蛇中人刮此物以𫝊之其瘡亦使愈)
衍義曰(秦龜即生於秦者秦地山中多老龜極大而夀龜用即生止秦地有四方皆有之但取秦地所)
(出大者為勝今河北獨流鈎臺甚多取龜筒治療亦入衆藥止此二種各逐本&KR0008;以其靈於物方家故用以補)
(心然甚有驗)
真珠寒無毒主手足皮膚逆臚鎮心綿裹塞耳主聾傳
面今人潤澤好顔色粉點目中主膚翳障膜(今附臣禹錫等謹按)
(藥性論云真珠君治眼中㬾障白膜七寳散用磨翳障亦能墜痰日華子云真珠子安心明月駐顔色也)
圖經曰(真珠本經不載所出州土今出廉州北海亦有之生於珠牡谷謂之朱母珠牡蚌類也按嶺表)
(錄異廉州邊海中有洲島島上有大池謂之珠地海歲刺史親監珠戸人池採者蚌割取珠以充貢地雖在海)
(上而人疑其底與海通池水乃淡此不可測也土人採小蚌肉作脯食之往往得細珠如米者乃知此也之蚌)
(隨大小皆有珠矣而今取珠牡云得之海傍不必是珠池中也其北海珠蚌種類小別人取其肉或有得珠者)
(但不常有其珠亦不甚光瑩藥中不堪用又蜂属中有一種似江珧者其腹亦有珠皆不及南海者竒而旦多)
(而旦多入藥須用新完未經鑚綴者為佳)
海藥云(謹按正經云生南海石決明産出也主明目除面黑止洩合知母療須熱消渴以左纆根)
(治兒子麩豆瘡入眼蜀中西路女瓜亦出真珠是蜯蛤産光白甚好不及舶上彩濯次穿須得金剛鑚也為藥)
(須久研如扮麵方堪服餌研之不細傷人藏腑)
雷公云(須取新净者以絹袋盛之然後用地榆五花皮五方草三味各四兩細剉了又以牡礪約重四)
(五斤已來先置於平底鐺中以物四向搘令隠然後著真味於上子方下剉了三件藥籠之以漿水煮三日夜)
(勿令火歇日滿出之用甘草湯淘之令净後於曰中搗令細以絹羅重重節過却更研二萬下了用凡使要不)
(傷破及鑚透者方可用也)
外臺秘要(療子死腹中方真珠二兩為末酒調服盡立出)
千金方(治兒胞衣不出苦酒服真珠末一兩)
又方(難産取真珠末一兩和酒服之立出)
肘後方(卒忤停尸不能言真珠末以鷄冠血和丸小豆大以三四粒内口中)
又方(王鎮安魂魄珠蜜方煉真珠如大豆以蜜一蜆殼和一服與二豆許日二大宜小兒矣)
抱樸子(真珠徑寸已上可服服之可以長久酪漿漬之皆化如水銀亦可以浮石水蜂窠鮆化包形蛇)
(黃合之可以引長三四尺丸服之絶殼得長生)
衍義曰(真珠小兒驚熱藥中多用河北塘濼中亦有圍及寸者色多微紅珠每與廉州珠每不相類但)
(清水急流處其色光白水濁及不流處其色暗餘如經)
瑇瑁寒無毒主解嶺南百藥毒俚人刺其血飲以解諸
藥毒大如帽似龜甲中有文生嶺南海畔山水間(今附臣禹)
(錫等謹按陳士良云瑇瑁身似龜首觜如鸚鵡肉平主諸風毒行氣血去匈膈中風疾鎮心脾逐邪熱利大小)
(腸通婦人經脉甲殼亦似肉同療心風邪解煩熱日華子云破藏結消癰毒止驚癎等疾)
圖經曰(瑇瑁生嶺南山水間今亦出廣南蓋龜類也惟氣背甲皆有紅點斑文其大者有如盤入藥須)
(生者乃靈帶之亦可以辟蠱毒凡遇飲食有毒則必自摇動死者則不能神矣昔唐嗣薛王之鎮南海海人有)
(獻生瑇瑁者王令揭取丨點一小片繫於左臂毆以辟毒瑇瑁甚被楚毒復養於使宅後池伺其揭處復生還)
(連送舊處並無傷矣今人多用稚龜筒作噐皿皆取之又經煮拍生者殊不易得項有自嶺表罷官得生瑇瑁)
(畜養且久擕以北歸北人多有識者又有一種&KR1314;鼊亦瑇瑁之類也其形如笠四足縵胡無指其甲有黑珠文)
(采亦好但薄而色淺不任作噐惟堪貼飾耳今人謂之鼊皮不入藥用)
陳藏器云(大如扇似龜甲有文餘並同)
楊氏産乳(療中蠱毒生玳瑁以水磨如濃飲服一盞即解)
衍義曰(瑇瑁治心經風熱生者入藥蓋性味全也既入湯火中即不堪用為噐物者是矣與生熟犀其)
(義同)
桑螵蛸味鹹甘平無毒主傷中疝瘕隂痿益精生子女
子血閉腰痛通五淋利小便水道又療男子虛損五藏
氣微夢寐失精遺溺久服益氣養神一名蝕肬(音尤)生桑
枝上螳蜋子也二月三月採蒸之當火炙不爾令人洩
(得龍骨療洩精畏旋覆花陶隠居云俗乎螳蜋為䖨音石蜋逢樹便産以桑上者為好是兼得桑皮之津氣市)
(人恐非真皆令合枝斷取之爾偽者亦以膠著桑枝之上也臣禹錫事謹按蜀本圖經云此物多在小桑樹上)
(叢荆棘間並螳蜋卵也三月四月中一枝出小螳蜋數百枚以熱漿水浸之一伏時焙乾於柳木灰中炮令黃)
(色用之藥性論云桑螵蛸日畏戴椹主男子腎衰漏精精自出患虛冷者能止之止小便利火炮令熱空心食)
(之虛而小便利加而用之)
圖經云(桑螵蛸螳蜋子也本經不載所出州土今在處有之螳蜋逢木便産一枚出子百數多在小木)
(荆棘間桑上者兼得桑皮之津氣故以為佳而市之貨者多非真須連枝折之為驗然偽者亦能以膠著桑枝)
(上人藥不宜也三月四月採蒸過收之亦火炙不爾則令人洩一法採得便以熱漿水浸一伏時焙乾更於柳)
(木灰中炮令黃用之爾雅云莫貈戶各切螳蜋蛑郭璞云螳蜋有斧蟲江東呼為石蜋又云不過蟷丁郎切蠰)
(息詳功蟷蠰螳蜋别名也其子蜱音椑蛸音蓆一名&KR2159;普莫切蟭音焦蟷蜋邜也古今方漏精及主風藥中多)
(用之)
雷公云(凡使勿用諸雜樹上生者螺螺不入藥中用凡採覓須桑樹東畔枝上者採得去核子用)
(沸漿水浸淘七遍令水遍沸於甆鍋中熬令乾用勿亂別修事却無效也)
經驗方(治底耳方用桑螵蛸一箇慢火炙及八分熟存性細研入麝香一字為末摻在耳内每用半字)
(如神如效有膿先用綿包子撚去次後摻藥末入在耳内)
産書(治姙娠小便數不禁桑螵蛸十二枚搗為散分作兩服米飲下楊氏産乳同)
又方(療小便不通及胞轉桑螵蛸搗末米飲服方寸匕日三)
衍義曰(桑螵蛸自採者真市中所售者恐不得盡皆桑上者蜀本圖經浸炮之法不若略蒸過為佳隣)
(家有一男子小便日數十次如稠米泔色亦白心神恍惚瘦瘁食减以女勞得之今服此桑螵蛸散末終一劑)
(而愈安神魂定心志徤忘小便數補心氣桑螵蛸遠志菖蒲龍骨人參茯苓當歸龜甲醋炙已上各一兩為末)
(夜卧人參湯調下二錢如無桑上者即用餘者仍須以炙桑白皮佐之量多少可也蓋桑白皮行水意以接桑)
(螵蛸就腎輕用桑螵蛸之意如此然治男女虛損益精隂痿夢失精遺溺疝瘕小便白濁腎衰不可闕也)
石決明味鹹平無毒主目障瞖痛青音久服益精輕身
生南海(陶𨼆居云是紫具定小異亦難得又云是鰒步角切魚甲附石生大者如手明耀五色内亦含)
(珠人今皆水漬紫貝以熨眼頗能明此一種本亦附見在決明條甲既是異類今為副品也唐本注云此物是)
(鰒魚甲也附石生狀女蛤惟一片無對七孔者良今俗用者紫貝全别非此類也今注石決明生廣州海畔殼)
(大者如手小者如三兩指其肉南人皆噉之亦取其殼以水漬洗眼七孔九孔者良卜孔巳士者不佳謂是紫)
(貝及鰒魚甲並誤矣臣禹錫等謹按蜀本云石决寒明又注云鰒魚主欬嗽敢之明日又圖經云今出萊州即)
(墨縣南海内三月四月採之日華子云石決明涼明目殼磨障瞖亦名九孔螺也)
圖經曰(石決明生南海今嶺南州郡及萊州皆有之舊說或以為紫貝或以為鰒魚甲按紫貝即今人)
(砑螺古人用以為貨幣者殊非此類鰒魚王莾所食者一邊著石光明可愛自是一種與决明相近耳決明殼)
(大如手小者三兩指海人亦取其肉亦取其漬水洗眼七孔九孔良十孔者不佳採無時)
海藥云(主青肓内障煨肺風熱骨蒸勞極並良凡用先以麵裹熱然後磨去其外黑處并麄皮)
(了瀾搗之細羅於乳鉢中再研如麵方堪用也)
雷公云(足使即是真珠母也先去上麄皮用鹽并東流水於大甆噐中煮一伏時了鹿出拭乾搗為末)
(研如粉却入鍋子中再用五花皮地榆阿膠三件更用東流水於甆噐中如此淘之三度待乾再研一萬匝方)
(入藥中用凡修事五兩以鹽半分取則第一度煮用地榆五花皮阿膠各十兩服之十兩永不得食山桃令人)
(喪目也)
勝金方(治小腸五淋石決明去麄皮甲搗研細右件藥如有軟&KR0008;物淋即添朽木細末熟水調下二錢)
(七服)
衍義曰(石決明經云味鹹即是肉也人採肉以供&KR0008;及乾致都下北人遂為珍味肉殼兩可用方家宜)
(審用之然皆治目殼研水飛點磨外障瞖登萊州甚多)
海蛤味若鹹平無毒主欬逆上氣喘息煩滿匈痛寒熱
療隂痿一名魁蛤生東海(蜀漆為之使畏狗膽甘遂芫花唐本注云此物以細如巨)
(勝潤澤光净者好有麄如半杏仁者不入藥用亦謂為㹠耳蛤麄惡不堪也今按别本注云鴈腹中出者極光)
(潤王十二水滿急痛利膀光大小腸麄者如半片都李仁不任用亦名㹠耳臣禹錫等謹按蜀本圖經云今萊)
(州即墨縣南海沙湍中四月五月採淘沙取之當以半天河煮五十刻然以枸杞子汁和䈽竹筒盛蒸一伏時)
(勿用游波蟲骨似海蛤而面上無花悮食之令人狂疾用醋蜜觧之即愈吳氏云蛤神農苦岐伯甘扁鵲鹹大)
(節頭有文文如磨齒採無時蕭兩云止消渴潤五藏治服丹石人有瘡藥性論云海蚧亦曰海蛤臣亦名紫薇)
(味鹹有小毒治水氣浮腫下小便治欶逆上氣主治項下瘤癭日華子云治嘔逆隂痿匈脅脹急腰痛五痔婦)
(人崩中帶下病此即鮮蛤子鴈食後糞中出有文彩者者為文蛤無文彩者為海蛤鄕人久多將海岸邊爛蛤)
(殼被風濤打磨瑩滑者偽作之)
圖經曰(海蛤文蛤並生東海今登萊滄州皆有之陶隠居以細如巨勝潤澤光净者為海蛤云經鴈食)
(之從糞中出過數多故有光澤也以大而有紫斑文者為文蛤陳藏噐以為海蛤是海中闌殼久為風波濤洗)
(自然圓净此有大小而久遠者為佳不必鴈腹中出也文蛤是未爛時殼猶有文理者此乃新舊不同正一物)
(而二名也然海蛤難得真爛久者海人多以它蛤殼經風濤摩盪瑩滑者偽作之殊無力又有一種游波骨極)
(類海蛤但少瑩澤誤食之令人狂胘用醋蜜觧之則愈本經海蛤一名魁蛤又别有魁蛤條云形正圓兩頭空)
(表有文乃别是一種也按說文曰千歲鷰化為海蛤魁蛤即是伏翼所化故一名伏老並採無時張仲景傷寒)
(論曰病在陽應以汗觧反以令水灌之若水灌之其熱被却不得去彌更益煩皮上粟起意欲术反不渴者文)
(蛤散主之女蛤五&KR0008;一味搗師以沸湯和一方寸匕服湯用五合此方醫家多用殊效)
雷公云(凡使物用遊波蕈骨其蟲骨真似海蛤只是無面上尤其蟲骨誤餌之今人狂走擬投水時)
(人為之犯鬼心狂並不是緣曾誤餌此蟲骨若服看只以醋觧之立差凡修事一兩於漿水中煮一伏時後却)
(以地骨皮栢葉二味又煮一伏時後出於東流水中淘三遍拭乾細搗研如粉然後用凡一兩用地骨皮二兩)
(並細剉以東流水淘取用之)
衍義曰(海蛤文蛤陳藏噐所說是今海中無鴈豈有食蛤糞出若蛤殼中有肉時尚可食肉既無焉得)
(更有糞中過數多者為有皆無廉稜乃有是說殊不知風浪日夕淘汰故如是治傷寒汗不溜搐却海蛤川鳥)
(頭各一兩川山甲二兩為末酒糊和丸大一寸許担𥚹置所患足心下擘葱白盖藥以帛纏定於暖室中取熱)
(水浸脚至膝上久則水温又添熱水候遍身汗出為度凡一二日一次浸脚以知為度)
文蛤味鹹平無毒主惡瘡蝕五痔欬逆胷痺腰痛脅急
鼠瘻大孔出血崩中漏下生東海表有文取無時(陶隠居云)
(海蛤至滑澤云從鴈屎中得之二三十過方為良今人多取相摝令磨蕩似之爾文蛤大小而有紫斑此既異)
(類而同條若别之則數多今以為附見而在副品限也凡有四物如此唐本注云文蛤大者圓三寸小者圓五)
(六分若今婦人以置燕脂者殊非海蛤之類也夫天地間物無非天地間用豈限其數為正副耶今按陳藏噐)
(本草云海蛤主水癊取二兩先研三日漢防己棗肉杏仁二兩葶藶子六兩熬研成脂為丸一服十丸利下水)
(臣禹錫等謹按蜀本圖經云背上有斑文者今出莱州掖縣南海中三月中旬採蕭炳云出蜜州陳藏器云按)
(海蛤是海中爛殼久在泥沙風波淘灑自然圓净有大有小者久遠為佳亦非一一從鴈腹中出也文蛤是未)
(爛時殼猶有文者此乃新舊為名二物元同一類假如鴈食蛤殼豈擇文與不文蘇恭此言殊為達至如爛蜆)
(蜯殼亦有所主與生不同陶云副品正其宜矣說文曰千歲鷰化為海蛤一名伏老一名伏翼今亦生子滋)
(長也)
圖經(文具海蛤條下)
千金翼(治急疳蝕口鼻數日盡欲死燒文蛤灰獵月脂和塗之)
衍義(文具海蛤條下)
魁蛤味甘平無毒主痿痺洩痢便膿血一名魁陸一名
活東生東海正圓兩頭空表有文取無時(陶𨼆居云形似紡軠音絍)
(小狹長外有縱横文理云是老蝙蝠化為用之至少而本經海蛤一名魁蛤與此為異也臣禹錫等謹按蜀本)
(圖經云形圓長似大腹檳榔兩頭有孔今出英州)
圖經(文具海蛤條下)
食療(寒潤五藏治消渴開關節服丹石人食之使人免有瘡腫及熱毒所生也)
蠡(音禮)魚味甘寒無毒主濕痺面目浮腫下大水療五痔
有瘡者不可食令人瘢(音盤)白一名鮦(音銅)魚生九江池澤
取無時(陶隠居云今皆作鱧字舊言是公蠣蛇所變然亦有相生者至難死猶有蛇性合小豆白煮以)
(療腫滿甚效唐本注云別錄云腸父肝主久敗瘡中蟲諸魚灰並主哽噎也臣禹錫等謹按孟詵云鱧魚下大)
(小便擁塞氣又作鱠與脚氣風氣人食之效又以大者洗去泥開肚以胡椒末半兩切大蒜三兩顆内魚腹中)
(縫合并和小豆一升煮之臨熟下蘿蔔三五顆如指大切䓤一握煮熟空腹服之并豆等強飽盡食之至夜即)
(洩氣無限三五日更一頓下一切惡氣又十二月作醬良也日華子云鱧魚腸以五味炙貼痔瘻及䖵骭良久)
(蟲出即去之諸魚中惟此膽甘可食)
圖經曰(蠡通作鱧字魚生九江池澤今處處有之陶隠居云為公蠣蛇所變至難死猶有蛇性謹按爾)
(雅鱧鯇郭璞注云鱧鮦音同也釋者曰鱧鯇也詩小雅云魚麗于罶魴鱧毛傳云鱧鯇也正義云諸本或作鱧)
(䱰音重也陸璣謂鯇即鱧魚也似鱧狹而厚今京東人猶乎䱰魚其實一類也據上所說則似今俗間所謂黑)
(鱧魚者亦至難死形近蛇類浙中人多食之然本經著鱧魚主濕痺下水而黑鱧魚主婦人姙娠千金方有安)
(胎單用黑鱧魚湯方而本經不言有此功用恐是漏落耳肝腸亦入藥諸魚膽苦惟此膽味甘可食為異也又)
(下鮑魚條據陶蘇之說乃似今漢沔間所作淡乾魚味辛而臭者蘇又引李當之本草亦言胷中濕者良其以)
(暴魚不以鹽外雖乾而魚肥故中濕也中濕則彌臭矣一說鮑魚自是一種形似小鱅魚生海中氣最臭秦始)
(皇取置車中者是也此說雖辨亦無的據素問治血枯雀夘丸飲鮑魚汁以利腸中)
外臺秘要(療患腸痔每大便常有血鱧魚鱠薑虀食之佳任性多少差忌冷毒物)
又方(療痔鱧魚腸三具炙令香以綿裹内穀道中一食頃蟲當出魚腸數易之盡三枚差)
食醫心鏡(治十種水氣病不差垂死鱧魚一頭重一斤已上右熟取汁和冬苽葱白作羹食之)
又方(治野鷄病下血不止腸疼痛鱧魚一頭如食法作鱠蒜虀食之)
靈苑方(治急喉閉逡巡不枚者蠡魚膽臘月收隂乾為末每服少許點患處藥至即差病深則水調灌)
(之)
衍義曰(蠡魚今人謂之黑鯉魚道家以謂頭有星為壓世有知之者往往不敢食又發故疾亦須忌爾)
(今用之療病亦止取其一端耳)
鮧(音夷又音題)魚味甘無毒主百病(陶𨼆居云此是鯷音題也今人皆呼慈音即是)
(鮎乃兼切魚作臛食之云補又有□魚相似而大又有鮠五回切魚亦相似黃而美益人其合鹿肉及赤目赤)
(鬚無鰓者食之並殺人又有人魚似鯷而有四足聲如小兒食之療瘕疾其膏燃之不消耗始皇驪山塜中用)
(之謂之人膏也荆州臨沮青谿至多此魚唐本注云鮧魚一名鮎魚一名鯷魚主水浮腫利小便也臣禹錫等)
(謹按蜀本圖經云有三種口腹俱大者名鱯音護背青而口小者名鮎口小背黃腹白者名鮠名河㹠三魚並)
(堪為臛美而且補陳士良云鮧魚暖)
圖經曰(鮧音夷又音題魚舊不著所出州上今江浙多有之大首方口背青黑無鱗多涎其類有三陶)
(隠云即鯷音題魚也鯷即鮎乃兼切魚也又有鱯音護魚相似而大鮠五回切魚亦相似色黃而美三種形性)
(皆相類而小不同也鮎亦名鰋詩小雅云魚麗于罶鰋鱧傳云鰋鮕也爾雅釋魚鰋鮎郭璞注云今鰋額白魚)
(鮎别名鯷江東通呼鮎為鮧是也今江浙多食之不可與牛肝合食令人患風多噎涎主三消取生魚涎溲黃)
(連作丸飯後烏梅煎飲下五七丸渴便頓減鱯四季不可食又不可與野猪肉合食令人吐瀉鮠秦人呼為䲚)
(魚能動痼疾不可與野鷄野猪肉合食令人患癩此三魚大抵寒而有毒非食品之佳味也)
食療(鮎魚鱯大約相似主諸補益無鱗白毒勿多食赤目赤鬚者並殺人也)
千金翼(治刺傷中毒水燒魚目灰塗之)
衍義曰(鮧魚形少類獺有四足腹重墜如嚢身微紫色嘗剖之中有三小蠏又有四五小石塊如指面)
(許小魚五七枚然無鱗與鮎鮠相類今末見用者)
鯽魚主諸瘡燒以醬汁和塗之或取猪脂煎用又主腸
癰諸頭灰(臣禹錫等謹按藥對云頭温)主小兒頭瘡口瘡重舌目瞖
一名鮒(音父)魚合蓴作羹主胃弱不下食作鱠主久赤白
痢(唐本先附臣禹錫等謹按蜀本云鯽魚味甘温止下痢多食亦不宜人又注云形亦似鯉色黑而體促肚)
(大而脊隆所在池澤皆有之孟詵云鯽魚平胃氣調中益五藏和蓴作羹食良又鯽魚與䲙其状頗同味則有)
(殊䲙是節化鯽是稷米化之其腹上尚有米色寬大者是鯽背高腹狹小者是䲙其功不及鯽魚子謂中益肝)
(氣爾日華子云鯽魚平無毒温中下氣補不足作鱠療腸水榖不調及赤白痢燒灰以傳惡瘡良又釀白礬燒)
(灰治腸風血痢頭燒灰療嗽又云子不宜與猪肉同食)
圖經曰(鯽魚本經不載所出州土今所在池澤皆有之似鯉魚色黑而體促肚大而脊夆亦有大者至)
(重二三斤性温無毒諸魚中最可食或云稷米所化故其腹尚有米色又有一種背高腹狹小者名䲙魚功用)
(亦與鯽同但力差劣耳又黔州有一種重脣石鯽魚亦其類也)
陳藏器云(頭主欬嗽燒為末服之肉主虛羸五味熟煮食之鱠亦主赤白痢及五野鷄病)
食療(食之平胃氣調中益五藏和蓴作羹良作鱠食之斷暴下痢和蒜食之有少熱和薑醬食之有少冷)
(又夏月熱痢可食之多益冬月中則不治也骨燒為灰𫝊&KR0630;瘡上三五度差謹按其子調中益肝氣凡魚生子)
(皆粘在草上及土中寒冬月水過後亦不傷壊每到五月三伏時雨中便化為魚食鯽魚不得食沙糖令人成)
(疳蟲丹石熱毒發者取茭首和鯽魚作羹食一兩頓即差)
聖惠方(治小兒腦疳鼻痒毛髮作德面黃羸瘦益腦用鯽魚膽滴於鼻中連三五日甚效)
外臺秘要(治患腸痔大便常有血食鯽魚羹及隨意任作鮑食孫真人同)
千金方魝(小兒頭無髮燒鯽魚未醬沭和𫝊之)
梅師方(鯽魚又可合猪肝食)
孫真人(治牙齒疼取鯽魚内&KR0034;花於肚中燒作灰末傅之即差)
又方(三惡核腫不散取鮮鯽魚杵傅之)
又方(主脚氣及上氣取鯽魚一又長者作鱠食一兩蝢差)
食醫心□(治脾胃氣冷不能下食虛弱無力鶻突羹鯽魚半斤細切起作鱠沸䜴汁熱投之者胡)
(乾薑蒔蘿橘史等末空心食之)
集驗方(熱病差後百日食五辛者必目暗鯽魚作&KR0008;熏之)
子母秘錄(治小兒面上忽生瘡黃水出鯽魚頭燒末和醬清汁傅日易之)
又方(小兒舟鯽魚肉細切五合小豆搗屑二合和更符如泥和水傅之)
楊氏産方(療姙娠時行傷寒鯽魚一頭燒作灰酒服方寸匕汗出差傷寒類要同)
又方(中風寒熱腹中絞痛以乾鯽魚一頭燒作末三指撮以苦酒服之温覆取汗良)
衍義曰(鯽魚開其腹内藥燒之治齒)
鱓(音善)魚味甘大温無毒主補中益血療瀋(小審)脣五月五
日取頭骨燒之止痢(陶隠居云鱓是荇芩根化作之又云人髮所化今其腹中自有子不)
(必蓋之是變化也性熱作&KR0751;食之亦補而時行病起食之多復又喜令人霍亂凡此水族魚鰕之類甚多其有)
(名者已注在前條物皆可化而甚損人故不入藥用又有食之反能致病者今悉注如後說凡魚頭有白色如)
(連珠至脊上者腹中無膽者頭中無鰓者並殺人魚汁不可合鸕鷀肉食之&KR0008;魚不可合合猴雉肉食之音秋)
(鱓不可合白犬血食鯉魚子不可合猪肝食之鯽魚之亦爾青魚鮓不可合生胡荽及生葵并麥醬食之鰕無)
(鬚及腹下通黑及煮之反白皆不可食生鰕繪不可合鷄肉食之亦損人又有鯆音脯魮音紕亦益人尾有毒)
(療齒痛又有䱀烏郎切䰲乙八切魚至能醒酒鯸音侯鮧魚有毒不可食唐本注云别錄云乾鱓頭主消渴食)
(不消去冷氣除痞疹其絆魚繩主竹木屑入目不出穿鮑魚繩亦主眯目去刺煮汁洗之大良也今按陳藏器)
(本草云鱓魚主濕痺氣補虛損婦人産後淋瀝血氣不調羸瘦止血除腹中冷氣腸鳴也臣禹錫等謹按蜀本)
(圖經云似鰻鱺魚而細長亦似蛇而無鱗有青黃二色生水岸泥窟中所在皆有之孟詵云鱓魚補五藏遠十)
(二風邪患惡氣人常作&KR0751;空腹飽食便以衣蓋身少頃當汗出如白膠汗從腰脚中出候汗盡煖五木湯浴須)
(慎風一日更三五日一服并治濕風)
陳藏器云(血主癬及瘻斷取血塗之夏月於淺术中作窟如蛇冬蟄夏出宜臛食之證俗音鱓)
(魚音善字或作鱓諸書皆以鱣為鱓本經以鱣為鼉仍足魚字殊為誤也風土記云鱓魚夏出冬蟄亦以氣養和)
(實時節也顔氏家訓云後漢書鸛雀銜三鱓魚音善多假借作鱣魏武四時食制鱓鱣魚大如五斗軀長一丈)
(即鱣魚也若如此長大鸛雀不能勝一况三頭乎是鱓魚誤矣今宜作鱓字作䑏當重煮之不可以桑薪煮之)
(亦蛇類也)
聖惠方(治婦人乳結硬疼用鱓魚皮燒灰末空心煖酒調二錢服)
衍義曰(鱓魚腹下黃世謂之黃鱓此尤動風氣多食令人霍亂屢見之向在師鄰舍一郎官因食黃鱓)
(遂致霍亂吐利幾至委蝢又有白鱓稍麄大色白二者皆亡鱗大者長尺餘其形類蛇但不能陸行然皆動風)
(江陵府西有湖曰西湖每歲夏秋泹河水漲即湖水滿溢冬即復涸土人於乾土下撅得之每及二三尺則有)
(往來鱓行之路中有泥水水涸又下水至復出)
鮑魚味辛臭温無毒主墜墮骽(吐猥切)蹷(音厥)踠折瘀血血
痺在四肢不散女子崩中血不止勿令中鹹(陶隠居云所謂鮑魚)
(之肆言其臭也俗人乎為䱒音裛魚字似鮑又言鹽䱒之以成故也作藥當用少鹽臭者不知正何種魚爾乃)
(言穿貴名亦入藥方家自少用之今此鮑魚乃是鱅也鱅魚長尺許合完淡乾之而都無臭氣要自療漏血不)
(如何者是真唐本注云此說云味辛又言勿令中鹹居是鰔居憶切魚非鮑魚也魚去腸肚繩穿淡暴使乾故)
(辛而不鹹李當之本草亦言匈中濕者良鮑魚肥者胷中便濕又云穿貫繩者彌更不惑鮑魚破開鹽裛不暴)
(味鹹不辛又完淹令濕非獨胷中且鰎魚亦臭與鮑别鮑鰎二魚雜魚並用鮑似屍臭以無鹽也鰎臭差微有)
(鹽也鰎魚沔州復州作之餘處皆不識爾本注今考其實上四須乾淡勿令中鹹入别方藥用則以鹽裛之爾)
(臣禹錫等謹按蜀本圖經注云十月後取魚去腸繩穿淡乾之几魚皆堪食不的取一色也據陶注作藥當用)
(少鹽不知止何種魚爾又經本注云勿令中鹹是知入藥當以鹽繩成之有鹽則中鹹而不臭鹽少則味辛而)
(臭矣古人云與不善人居如入鮑魚之肆謂惡人之行如鮑魚之臭也考其實則今荆楚淡魚頗臭而微辛方)
(家亦少用舊云沔州復州作之餘皆不出審陶注及圖經與本經即所在皆可作之也又據鮧魚有口小背黃)
(腹白者為鮑魚而療治與鮧魚同補益主百病今圖經既不的取一色可淡乾此之為是也)
圖經(文具蠡魚條下)
子母秘錄(姙娠中風寒熱腹中絞痛不可針灸乾魚一枚澆末酒服方寸匕取汁)
鯉魚膽味苦寒無毒主目熱赤痛青育明目久服強㥂
益志氣
肉味甘主欬逆上氣黃疸止渴生者主水腫脚滿下氣
(臣禹錫等謹按大腹水腫通用藥云鯉魚寒藥對云平陳上良云無毒)
骨主女子帶下赤白
齒主石淋生九江池澤取無時(陶隠居云鯉魚最為之主形既可愛又能神變)
(乃至飛越山湖所以琴高乘之山上水中有鯉不可食又鯉鮓不可合小豆藿食之其子合猪肝食亦能害人)
(爾唐本注云鯉魚骨主隂蝕哽不出血主小兒丹腫及瘡皮主癮疹腦主諸癎腸主小兒肌瘡今按陳藏器本)
(草云鯉魚肉主安胎胎動懷姙身腫煮為湯食之破冷氣痃癖氣塊槐横關伏梁作繪以濃蒜虀食之膽主耳)
(聾滴耳中目為灰研傳刺瘡中風水疼腫汁出即愈諸魚目並得臣禹錫等謹按藥性論云鯉魚膽亦可單用)
(味大苦點眼治赤腫㬾痛小兒熱腫塗之蜀漆為使魚燒灰末治欬欶糯米煮粥孟詵云鯉魚白煮食之療水)
(腫脚滿下氣腹有宿瘕不可食又修可去脊上兩筋及黑血毒故也又大行病後不可食再發即死其在沙石)
(中者毒多在腦中不得食頭日華子云鯉魚凉有毒肉治欬嗽療脚氣破冷氣&KR0146;癖懷姙人胎不安用絹裹鱗)
(和魚羹熟後去鱗食之驗脂治小兒癎疾驚忤膽治障㬾等腦髄治暴聾煮粥服良諸溪澗中者頭内有毒不)
(計大小並三十六鱗也)
圖經曰(鯉魚生九江池澤今處處有之即赤鯉魚也箕脊中鱗一道每鱗上皆有小黑點從頭數至尾)
(無大小皆三十六鱗古語云五尺之鯉與一寸之鯉大小雖秣而鱗之數等是也又崔豹古今注釋鯉魚有三)
(種兖州人謂赤鯉為玄駒謂白鯉為鯉白驥黃為黃雉蓋諸魚中此為最佳又能神變故多貴之今人食品中)
(以為上味其膽肉骨齒皆入藥古今方書並用之胡洽治中風脚弱短氣腹滿有鯉魚湯方最勝脂血目睛腦)
(髓亦單使治疾惟子不可與肝同食又齒主石淋古今錄驗著其方云鯉魚齒一升篩末以三歲苦酒和分三)
(服宿不食日服一分日中服一分暮服一分差赤鯉魚鱗亦入藥唐方多用治産婦腹痛燒灰酒調服之兼治)
(血氣雜諸藥用之)
陳藏器云(鯉魚從脊當中數至尾無大小皆有三十六鱗亦其成數也)
食療(膽主除目中赤及熱毒痛點之良肉白煮食之療水腫脚滿下氣腹中有宿瘕不可食害人服天門)
(冬人亦不可刲在肉中中風水腫痛者燒鯉魚眼睛作灰内瘡中汁出即可謹按魚血主小兒丹毒塗之即差)
(魚鱗燒灰絶研酒下方寸破産婦滯血脂主癎食之良腸主小兒腹中瘡鯉魚鮓不得和豆藿葉食之成瘦其)
(不得合猪肝食之凡修理可去脊去兩筋及黑血毒故也炙鯉魚切忌烟不得令燻着眼損人眼光三兩日内)
(必見驗也又天行病後不可食再發即死其在砂石中者有毒多在腦中不得食頭)
聖惠方(治水氣利小便除浮腫用鯉魚一頭重一斤者治如食治修事食之)
外臺秘要(古今錄療魚骾骨模喉中六七日不出取鯉魚鱗皮合燒作屑以水服之則出末出更服)
又方(療水病腫鯉魚一頭極大者去頭尾及骨唯取肉以水二斗赤小豆一大升和魚肉煮可取二升已)
(上汁生亦絞去滓頓服盡始不能盡分為二服後服温令暖服訖當下利利盡即差)
又方(療瘻鯉魚腸切作五叚火上炙之洗瘡栻乾以腸封之冷則易自暮至旦乾止覺痒開看蟲出差)
又方(凡腫已潰未潰者燒鯉魚作灰酢和塗之一切腫上以差為度)
又方(療卒淋鯉魚齒燒灰酒服方寸匕)
千金方(治暴痢小鯉魚一枚燒為末米飲服之大人小兒俱服得)
又方(小兒咽腫喉痺以鯉魚膽二七枚和竈底土以塗咽喉立差)
肘後方(療雀目鯉魚膽及腦傅之燥痛即明)
食醫心鏡(主上氣欬嗽胷隔妨滿氣喘鯉魚一頭切作繪以薑醋食之蒜虀亦得)
又方(主肺欬嗽氣喘促鯉魚一頭重四兩去鱗紙裹火炮去刺研煮粥空腹喫之)
子母秘錄(療姙娠傷寒鯉魚一頭燒末屑服方寸匕令汗出兼洽乳無汁)
産書(下乳汁燒鯉魚一頭研為末酒調下一錢匕)
禮記(食魚去乙魚目旁有骨名乙如象乙字食之令人骾)
衍義曰(鯉魚至隂之物也其鱗故三十六隂極則陽復所以嗉問曰魚熱中王叔和曰熱即生風食之)
(所以多發風熱諸家所觧並不言日華子云鯉魚涼今不取直取問為正萬一風家更使食魚則是貽禍無)
(窮矣)
八種食療餘
時魚平補虚勞稍發&KR0146;痼
黃頼魚一名䱀䰲醒酒亦無鱗不益人也
比目魚平補虛益氣力多食稍動氣
鱗魚發疥不可多食
鯸鮧魚有毒不可食之其肝毒煞人緣腹中無膽頭中
無顋故知害人若此毒及鱸魚毒者便剉蘆根煮汁飲
觧之又此魚行水之次或自觸著物即月怒氣脹浮於
水上為鵶鶵所食
孫真人食忌(䱦鮧魚勿食肝殺人)
鯮魚平補五藏益筋骨和脾胃多食宜人作鮓尤佳曝
乾煑香美不毒亦不發病
黃魚平有毒發諸氣病不可多食亦發瘡動風不宜和
蕎麥同食令人失音
魴魚調胃氣利五藏和芥子醬食之助肺氣去胃家風
消榖不化者作鱠食助脾氣令人能食患疳痢者不得
食作羹臛食宜人其功與鯽魚同
二十三種陳藏器餘
鱘魚味甘平無毒主益氣補虛令人肥徤生江中背如
龍長一二丈鼻上肉脯名鹿頭一名鹿肉補虛下氣子
如小豆食之肥美殺腹内小蟲
食療(有毒主血淋可煮汁飲之其味雖美而發諸藥毒鮓世人雖重尤不益人服丹石人不可食令人少)
(氣發一切瘡疥動風氣不與乾笋同食發癱緩風小兒不與食結癥瘕及軟大人久食令人卒痛并使人卒患)
(腰痛)
鱁鯷(上逐下題)魚白主竹木入肉經久不出者取白傅瘡上
四邊肉爛即出刺一名鰾(毗𦕈切)
海藥云(謹按廣州記云生南海無毒主月蝕瘡隂痿瘡並燒灰用)
經驗方(治嘔血鰾長入寸闊二寸炙令黃刮二錢已來用甘蔗節三十五箇取自然汁調下)
文鰩魚(餘招反)無毒婦人臨月帶之令易産亦可臨時燒
為黑末酒下一錢匕出南海大者長許有趐與尾齊一
名飛魚羣飛水上海人候之當有大風吳都賦云文鰩
夜飛而觸網是也
魚無毒主六畜疾疫作乾䀯搗為末以水灌之即鼻中
黃涕出亦可置病牛處令其氣相熏生東海頭如牛也
海㹠魚味鹹無毒肉主飛尸蠱毒瘴瘧作脯食之一如
水牛肉味小腥耳皮中肪摩惡瘡疥癬痔瘻大馬瘑疥
殺蟲生大海中候風潮出形如㹠鼻中聲腦上有孔噴
水直上百數為羣人先取得其子繋著水中母自來就
而取之其子如蠡魚子數萬為群常隨母而行亦有江
㹠状如㹠鼻中為聲出沒水上海中舟人候之知大風
雨又中有曲脂堪摩病及摴博即明照讀書及作即闇
俗言嬾婦化為此也
杜父魚主小兒差頽差頽核大小也取魚擘開口咬之
七下生溪澗背有刺大頭闊口長二三寸色黑斑如吹
砂而短也
海鷂魚齒無毒主瘴瘧燒令黑味服二錢匕魚似鷂有
肉翅能飛上石頭一名石蠣一名邵陽魚齒如石版生
東海
鮠魚一作魤(並音五禾反錜屬又五回反)味甘平無毒不腥主膀胱
水下開胃作鱠白如雪隋朝吳都進鮠魚乾鱠取快日
曝乾缾盛臨食以布褁水浸良久灑去水如初鱠無異
魚生海中大如石首
圖經(文具鮧魚條下)
鮹魚味甘平無毒主五野鷄痔下血瘀血在腹似馬鞭
尾有两歧如鞭鞘故名之出江湖
鱣魚肝無毒主惡瘡疥癬勿以鹽炙食郭注爾雅云鱣
魚長二三丈顔氏家訓曰鱣魚純灰色無文古書云有
多用鱣魚字為鱓既長二三丈則非鱓魚明矣本經又
以鱓為鼉此誤&KR0008;矣今明鱑魚體有三行甲上龍門化
為龍也
石鮅(音邲)魚味甘平有小毒主瘡疥癬出南海方山澗中
長一寸背裏腹下赤南人取之作鮓
魚鮓味甘平無毒主癬和柳葉搗碎熱炙傅之又主馬
瘑瘡取酸臭者和糝及屋上塵傳之瘑似疥而大凡鮓
皆發瘡疥可合殺蟲瘡藥用之
魚脂主牛疥狗瘑瘡塗之立愈脂是和灰泥船者腥臭
為佳又主癥取銅器盛二升作大火炷脂上燃之令煖
癥於癥上熨之以紙籍腹上晝夜勿息火良
鱠味甘温蒜虀食之温補去冷氣濕痺除膀胱水喉中
氣結心下酸水腹内伏梁冷痃結癖疝氣補腰脚起陽
道鯽魚鱠主腸澼水榖不調下利小兒大人丹毒風眩
鯉魚鱠主冷氣氣塊結在心腹並宜蒜虀進之魚鱠以
菰菜為羹吳人謂之金羹玉鱠開胃口利大小腸食鱠
不欲近夜食不銷魚飲冷水腹内為蟲時行病起食鱠
令人胃弱又不可同乳酪食之令人霍亂凡羹以蔓菁
煮之蔓菁去魚腥又萬物腦能銷毒所以飡鱠食魚頭
羹
昌侯魚味甘平無毒腹中子有毒令人痢下食其肉肥
徤益氣力生南海如鯽魚身正圓無硬骨作炙食之至
美一名昌鼠也
鯇魚無毒主喉閉飛尸取膽和暖水攪服之鯇(音患)似鯉
生江湖間内喉中飛尸上此膽至苦
䲅魚肝及子有大毒入口爛舌入腹爛腸肉小毒人亦
食之煮之不可近鐺當以物懸之一名鶘夷魚以物觸
之即嗔腹如氣毬亦名嗔魚腹白背有赤道如印魚目
得合與諸魚不同江海中並有之海中者大毒江中者
次之人欲收其肝子毒人則當反被其噬為此人皆不
錄唯有㒈攬木及魚茗木觧之次用蘆根烏蓲草根汁
觧之此物毒疾非藥所及橄欖魚茗已出木部
魚虎有毒背上刺著人如蛇咬皮如猬有刺頭如虎也
生南海亦有變為虎者
䱋魚(音拱鯤子)鰍魚(鰌同音)鼠尾魚地青魚地青鯆魮魚(魮鯆普毗)
(反音毗)邵陽魚尾刺人者有大毒三刺中之者死二刺者
困一刺者可以救候人溺處釘之令人隂腫痛拔去即
愈海人被其刺毒煮魚簄竹及海獺皮觧之已上魚並
生南海惣有肉翅尾長二尺刺在尾中逢物以尾撥之
食其肉而去其刺其鯆魮魚已在本經䱉魚注中
鯢魚鰻鱺注陶云鰻鱺能上樹蘇云鯢魚能上樹非鰻
鱺也按鯢魚一名主鯆在山溪中似鮎有四脚長尾能
上樹天旱則含水上山葉覆身鳥來飲水因而取之伊
洛間亦有聲如小兒啼故曰鯢魚一名鱯魚一名人魚
膏燃燭不滅秦始皇塜中用之陶注鮎魚條云人魚即
鯢魚也
諸魚有毒者魚目有睫殺人目得開合殺人逆鰓殺久
腦中白連珠殺人無鰓殺人二目不同殺人連鱗者殺
人白鬐殺人腹下丹字殺人魚&KR0008;大者有毒之殺人
水龜無毒主難産婦戴之亦可臨時燒末酒下出南海
如龜長二三尺兩目在側傍
瘧龜無毒主老瘧發無時者亦名㾬瘧下俚人呼為妖
瘧燒作灰飲服一二錢匕當微利取頭燒服彌佳亦候
發時煮為沸湯坐中浸身亦懸安病人卧處生高山石
下身偏頭大觜如鶚鳥亦呼為鶚龜
證類本草卷二十
