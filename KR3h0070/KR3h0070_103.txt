欽定四庫全書
六藝之一錄卷一百四錢唐倪濤撰
石刻文字八十
宋王象之輿地碑目
盱眙軍碑記
唐先福寺聖井記在古盱眙先福寺舊有碑漫不可
考額篆唐正元寺碑上有唐翰林學士是道微數字
存焉
磬泉在古離宫西南任家山側上有石刻曰磬泉
繡巖堂碑米芾書
唐法華和尚焚身碑在昭信縣彭村市南妙明觀
都梁志都梁詩並霍箎序
都梁續志都梁續詩並耿興義序
廬州碑記
廬州重建巢湖太姥廟記唐龍紀元年那甚夷撰今
在巢湖廟中
唐旌表萬敬儒孝行狀碑大中十三年知州盧潘立
今在孝義坊
南唐重修巢湖太姥廟記保大二年立今在巢湖廟
中
新開肥河記開寶四年立今在布政坊
廬州五縣均田記開寶四年立今在布政坊
唐盧潘四辯謂左傳中廬在襄陽之宜城不當以廬
為中廬振廪同食亦在楚莊王新都之處不當命廬
江之館曰同食館又謂爾雅歸異出同曰肥不應指
夏水與肥水合羣帥囚於冶父乃在荆襄然不應在
廬江
浮槎寺八紀詩集古錄云唐沙門僧皎撰不著書人
名氏凡詩八首不著刻石年月在廬州浮槎山下
李翺奏田稅表集古錄云不著書撰人名氏碑以寶
歷元年立
霍公修齋記集古錄云不著書人名氏其碑文但稱
滑亳節度使霍公而不著姓題名附在廬州
梁公德政碑集古錄云唐宫錡撰韋玩書薛益篆額
碑以大歷四年立
咎繇碑皮日休文有云太史公目禹封咎繇之後于
英六日休道出英六(闕)下厥祀存焉乃再拜于廟庭
退而碑之請從陽少(闕)刊於壁
梁縣定光院金剛經碑其碑八九段甚古
衣錦亭記天禧間張君房作以馬亮兩守鄉國故名
又有衣錦坊
浮槎山水記歐陽修文今在福嚴寺内
李伯時山莊記東坡嘗書李伯時山莊圖後云伯時
作龍眠山莊圖自西而東凡數里其可游者凡二十
處子瞻為之記子由有詩二十首韓駒子蒼又從而
和之亦二十首云
新合肥志六安郡文學劉澹然序
安慶府碑記
唐李習之題刻在山谷寺見張商英游潛山詩
法華院額在桐城唐宣宗御書
唐太平興國寺碑乃調露年間碑圖經載為薛稷書
又有唐穎碑亦有古法
唐天柱山司命真君碑大歷八年
舒州丹霞院新泉記保大二年
潛山真君廟左真人仙堂記開成三年張虚白撰
皖山祠碑唐永淳元年太湖縣尉劉嘉哲撰劉師憲
書
山谷寺璨大師碑銘唐寶應元年房琯文徐浩書
山谷寺智禪師銘唐大歷八年獨孤及撰張從申書
三祖大師碑隂記唐咸通二年張彦遠撰
麯令祠堂記開成九年
開元寺碑隂碑南唐順義九年李宗撰
喬公亭記篆法甚古寶大十三年徐騎省記
周將軍廟碑寳大十三年徐騎省記
山谷寺三祖大師碣唐御史中丞包佶撰建中三年
立
文宣王廟碑序徐(闕)
龍門寺記徐(闕)
九叠松贊徐(闕)
保大中勅書石刻在三祖乾元寺
四面三大中寺唐碑在太湖縣北十五里有古碑題
大中十三年建咸通五年重修又大觀中知太湖孫
勰記云大中帝者宣宗也其微時嘗避禍祝髮為比
邱周遊天下築菴隠於是
同安志錢紳編續志蔡時編
舒州新堂銘李翺撰
四絶碑集古錄云唐李陽冰篆并李華文張從申書
雙溪院碑集古錄云南唐徐鉉撰并篆額碑以保大
十三年立
靈仙觀碑張編云興國七年舒州懷寧縣有老僧詣
萬夀山取寶掘得黟石刻誌公記云吾觀四五朝後
次丙子年趙號太平二十一帝僧忽不見州以石刻
來獻六月甲戌詔舒州修司命真君祠號曰靈仙觀
九朝通略云太平興國四年嘉州亦有石文云趙二
十一帝
蘄州碑記
松公生祠碑集古錄云唐張粲撰史惟則八分碑以
乾元二年立在於蘄州
唐太守杜敏生祠碑見九域志
唐震覺大師碑白居易文見九域志
唐戴叔倫撰曹王皋出師碑在黃梅縣東一里五祖
院衆造寺
蘄春志丁光遠編
和州碑記
和州刺史廳壁記在後廳西唐劉禹錫文其略云歴
陽古揚州之域于天文直南斗魁下在春秋實吳之
封後為楚所取秦并天下以隸九江所治晉平吳復
隸淮南至永興初因析為郡而益之以烏江宋建臺
日為南豫州又益之以龍亢梁之亡也北齊圖羈功
擁正陽侯淵明以歸王僧辨來迎會於兹地二國協
和故更名和州
唐劉禹錫和州詩在後廳東
唐劉禹錫陋室銘柳公權書在廳事東偏之陋室
唐李思聰鷄籠山詩在小廳東
唐李白天門山銘御史邢夢臣書在小廳東
唐柳公權書金剛經在含山褒禪寺
唐李陽冰篆西楚霸王靈祠額在烏江廟
唐張翺白字碑在烏江廟
唐李德裕項亭賦在烏江廟賦云望父老之蒼然嘆
烏江之不渡思項氏之入關按秦圖而割據恃八千
之剽疾棄百二之險固咸陽不留王業已去雖未至
于隂陵誰不知其失路恥猴沐之醜詆乃烹韓而泄
怒謂天命之我欺何霸王之不悟
唐姚闢烏江圖經詩在烏江項王廟碑隂
李宗重修碑在烏江廟
南唐保大中碑在烏江廟
舊圖經治平間余從周修
新圖經程九萬序
黃州碑記
圖經李宗諤編齊安志厲居正編
齊安集許端夫編齊安拾遺許端夫編
齊安故實王中實編
春亭記韓居為亭魏公記之其後魏公因黃人孫賁
來見感念作詩有當念春亭記焉敢示不朽之句賁
以魏公詩刻石東坡為之記云
濠州碑記
唐彭晁禹廟記記大略云昔禹治水之日會于塗山
則此地是也今禹會鄉因兹而立今有禹家夏家者
皆是禹之苗裔元和十四年彭晁記
唐勸栽桑碑在定遠縣門外唐大中十四年濠州刺
史侯固奏乞令人廣栽桑而官司無收稅
唐杜亭碑在鍾離縣西七十里遺碑元和中太常
寺協律郎杜牧作今碑尚存
州碑古篆世傳以為李陽冰書按唐地里志州舊名
豪至元和三年始益之以水作濠是時李陽冰殁已
久矣或云元豐中郡人錢叔獻見一石刻云豪州碑
文開元寺碑皆江南韓熙載書
智源禪師塔銘元和九年立在鍾離縣西南九十里
今為廣慧寺
唐張皓禪窟寺碑在定縣西北三十里太平興國禪
院
唐應福寺彌勒佛記咸通四年立在城中之乾明寺
唐勸農勅集古錄云不著書人名氏唐宣宗時濠州
刺史侯固奏言其州以桑為稅民患伐去之固勸使
栽植請除其稅勅依其所請并李宫請立石狀同以
大中十一年立今存
光州碑記
漢遺愛廟碑期思遺愛廟在固始縣西北七十里昔
楚莊王封孫叔敖之子于寢邱建廟期思歲久祠宇
毁壊漢延熹三年固始縣令段君復為立祠且刻其
事于石碑畫今存元豐八年勅以遺愛之碑為額阮
之武詩云楚續光輝存簡策漢碑突兀鎖期思風雲
會合當年事簫鼓喧闐此日祠弱質負薪廉節著怪
蛇膏劍德名垂廟封又見標遺愛子産隂靈想已知
梁大同七年石柱記在城北二十五里之中普明寺
上有鐫記于酉字上漏一字圖經遂改大同七年為
天監七年象之謹按天監七年乃是戊子大同七年
則為辛酉當作大同七年
唐刺史郭道瑜德政碑九域志
新浮光志褚孝錫編
無為軍碑記
晉人書法在寶晉齋
巢縣大力寺掘地得碑其碣云地去巢城七里分招
提名目古今存風磨斷礎痕皴暗雨剥殘碑點畫昏
一道澗聲飛石壁兩邊山色鎖雲根杜鵑花裏啼幽
徑往事依稀似訴論
紫微洞有唐人題刻在巢縣洞内有唐人杜子春等
七人貞元二十一年磨崖阮戶部有詩云一溪流水
過雙池池外三峯雲四垂行到唐人題字處紫微岩
下立名時常取水以瀹茶有詩云紫翠山圍小洞天
洞中石下有寒泉他年誰補茶經闕合在唐王谷水
前
巢縣紫微觀隋碑隋開皇十四年劉穎製銘云廬州
襄安縣紫微觀晉咸康四年會稽道士王妙才之所
剙也其碑皴剝難讀
南唐重建巢湖神廟碑在巢縣元和七年立其略云
昔姚萇有不臣之迹堅怒乃詔白將軍虎斬萇虎戰
敗力窮沈於濡水而堅亦敗績為萇所殺云
安豐軍碑記
東漢孫叔敖廟碑在安豐縣東三里孫叔敖廟
八公山廟碑在夀春縣北四十里八公山廟前有碑
乃齊永明十年所立
宋武帝受命壇碑隂在宋武受命壇
唐楚王祭淮壇碑在夀春縣北四十里唐永泰元年
立
夀州刺史張公度去思碑大歷十年起居舍人趙運
文撰王湍書
春申君碑皮日休文有云春申君憂君不勝以身市
竒計不曰忠乎荆太子旣(闕)孤在秦不信刑待禍若
自屠以當餧虎不曰烈乎然徙都于夀春失鄧(闕)之
故去方城之險捨江漢之利其為謀已下矣猶能以
吳為宫室以魯為封疆春申之力哉
萬勝岡新城錄沈亞之撰
夀州團練新廳壁記沈亞之文
衡州碑記
神禹碑韓文公岣嶁山詩云岣嶁山尖神禹碑字青
石赤&KR0008;摹竒科斗拳身薤葉披鸞漂鳳泊挐虎螭事
嚴迹秘鬼莫窺
石柱在耒陽縣西五十里其上有字今磨滅所可識
者天寶之字而已
唐文學儒林碑有大唐文學儒林碑
銓德觀碑上有開元二十年衡州司馬趙頥真
漢桂陽周府君碑上載東海萊陽人谷朗為九真太
守朗旣為萊陽人則碑疑在萊陽縣又有周府君碑
聶氏墳石誌在衡陽縣西九十里
羅彦墓碑在萊陽縣西南二十里
谷昕墓碑在萊陽縣東北五十里碑云延康五年建
於此
元次山茅閣記在子城西永泰二年記
元次山寒泉銘在平陽江口
東巖記在合江亭東貞觀五年刺史宇文氏記
西谿記在合江亭宇文氏有銘
衡陽志宋剛仲序
吳九真谷府君碑集古錄云隸書不著書撰人名氏
碑以鳳凰元年立在萊陽
臨海谷侯碑集古錄云隸書不著書撰人名氏碑亦
無年月不知何時立也在萊陽
永州碑記
大唐中興頌在祁陽浯溪石崖上元結文顔真卿書
大歷六年刻俗謂之磨崖碑又按練潛(闕)熙寧間作
笑峴亭記曰次山文章遒勁魯公筆畫(闕)皆有以
動人耳目故中興頌寶之中州士大夫家而潛溪之
名因大著稱
峿臺銘集古錄云唐元結撰書不著名氏峿臺巨石
也銘以大歷二年刻又有唐亭東崖浯溪石堂四銘
皆結撰真書不著名氏大歷六年刻
朝陽巖記元結所刊記在巖下自唐迄今名公留題
皆鑱于石
小磨崖山谷浯溪詩後人目為小磨崖又王明清揮
麈錄云崇寧二年黃魯直竄宜州泊於零陵時外祖
曾空青坐鉤黨先徙是郡約游浯溪觀中興碑太史
賦詩書姓名于詩左外祖止之云某方為流人豈可
出郊公又遠徙豈可不過為之防太史從之但詩中
云亦有文士相追隨蓋為外祖而設
秦少游中興頌碑秦少游詩玉環妖血無人掃漁陽
馬厭長安草潼關戰骨高于山萬里君王蜀中老
零陵志張埏序浯溪前集李仁剛編
浯溪後集侍其光祖編
郴州碑記
義帝碑在義帝廟
道州碑記
故平都侯相蔣君之碑在營道縣南三十里荆山
漢故綏民校尉騎都尉桂陽曲江長熊君之碑在營
道縣北四十里龍村
無為觀鐵磬文在修真第二壇無為觀其文云齊永
明十年四月五日國主為一切含識造鐵磬十二枚
無為洞篆刻洞在寧遠之舜溪碧虚洞元次山銘
正元間李嶠篆在寧遠之永福寺東
元次山永泰二年題名在寧遠紫虚洞柳子厚記後
人集徐浩書再刻
道州刺史廳壁後記刺史吕温撰
唐永徽甲寅碑在天慶觀
唐周魯儒碑在江華薦福寺唐太和六年立
舜廟狀舜祠表圖經云江華令瞿君善篆籀元次山
陽華寺等銘窊樽銘舜廟狀舜祠表皆其所書也
舊碑在懷古亭西石上有州刺史河内字有前江華
令瞿令聞書名之址有二三十字末有大歷字八分
書也
九疑圖記永泰丙午元次山撰
寒亭記元結撰瞿令聞八分書亭在江華縣
窊樽銘元結撰瞿令聞書
陽華巖銘元結撰瞿令聞書已上三碑并永明二年
刻集古錄云
道州律令要錄序吕温撰此州法吏何洛庭良士也
温與其最要講其義書於廳事焉
令暉巖記唐劉夢得文
天皇元年舜碑在玉琯岩
春陵志章穎序
邵州碑記
古刻(無)釋菜文在郡學濓溪周先生文
修學記在郡學廣漢張栻記武夷胡宏書
邵陽志淳熙壬寅教授李韋之序
邵陵後考郡守鞏嶸序
全州碑記
二妃廟記在清湘縣南漢初平二年建廟唐元和間
柳宗元為之記
盤石廟記黃庭堅文并書
桂陽軍碑記
盤王舊經見于太守題名下
韓張亭碑在臨武
龍川廟碑在藍山
桂水集在桂陽志太守題名下未知編集人姓名
桂陽志教授鄭紳編
武岡軍碑記
柳子厚武岡銘見柳文
都梁志鄭昉序
茶陵軍碑記(闕)
江陵府(上)碑記(闕)
江陵府(下)碑記(闕)
孫叔敖碑即楚相孫叔敖諱饒縣人也碑以延熹三
年立
鷂雀賦碑在枝江縣楊内翰宅係草書前有隋大業
皇帝序云陳思王魏宗室子也後題云黃初三年二
月記
晉公安縣二聖記永和年間晉人王粲記婁至德如
來聖跡
曹子建碑在枝江
楚莊王廟記羲之書
倚相碑羲之書
唐明皇注老子碑在城西開元觀乾道五年張孝祥
移于府治
三公廟碑唐吕諲以陶侃羊祜杜預三公聚為一廟
後又祀諲於其西元結為之記云今存
韓文公題名石刻江陵志愈為江陵法曹當時之題
名石刻存焉
唐武士彠都督荆州碑按江陵舊志載武士彠貞觀
中為荆州都督有白狼嘉禾出境内太宗手勅褒美
此碑開禧丙寅後因修大軍倉得於地已碎裂今因
見存者而載之
後梁宣明二帝碑堂劉禹錫撰又作詩云玉馬朝周
從此辭園林寂寞對豐碑千行(闕)樹荆州道暮雨瀟
瀟聞子規
荆南節度判官廳壁記皇甫湜撰
枝江縣南亭記皇甫湜撰
白石驛碑集古錄云江陵北西十里白石驛碑蓋驛
側數里有後梁宣明二帝墓唐相蕭嵩為其祖立碑
于驛之北因名
唐楚王堤記貞元十年沙門真裕集晉王羲之書
唐江陵尹吕諲廟碑衛密撰顧誡奢書
唐江陵尹吕公表集古錄唐元結撰顧誡奢八分書
碑以肅宗元年立存江陵府吕公祠堂中
城西開元碑斷碑查藻詩云斷碑最愛開元時上有
糢糊五十字
法華臺記在枝江縣法華臺至道三年春鄭文寶掘
地曾獲法華臺記
古帝寺碑在潜江縣二十里東北寺内有斷碑一截
其字跡已磨滅不可讀
江陵府官石幢記唐貞元十年吳仲舒纂元豐六年
得之於金鑾寺亦有黃魯直留題帥王師心移置於
杞梓堂下
經藏修造記在龍門山外金鑾福昌禪寺晉天福六
年剙經藏修造記有序
南平高王廟碑周顯德二年孫光憲撰今在城西三
王廟前
南平高武信王神道碑王諱季興葬于江陵縣龍山
鄉乾德六年陶糓撰
寇萊公祠堂碑劉敞撰
唐質肅公神道碑劉贄撰
渚宫故事李淑邯鄲志載渚宫舊事十卷唐金知古
撰自鬻熊至唐江陵君臣人物事迹子史傳記所載
者悉纂次之今有第五卷云
鄂州碑記
太宗御書崔顥黃鶴樓詩石刻在州治
舜帝廟碑在蒲圻縣北有斷碑載二妃事字没滅不
可考
隋文帝舍利石塔銘在州東十里勝緣寺塔記云隋
仁夀初文帝以釋迦如來感應舍利分布天下建塔
百所是塔為天下第二
緣果道場磚塔舍利銘隋人撰近時民家掘地得之
唐閬州武陵縣令翟府君墓銘貞元十一年碑今在
總領所
唐寧遠將軍李公墓銘貞元十三年
唐扶風馬氏墓銘元和七年
唐胡府君夫人朱氏墓銘太和七年
唐處士韞墓銘開成三年
唐姜夫人墓銘開成三年
唐故鄂(闕文)墓銘會昌六年已上七碑皆近時掘地得
之今在左軍統制衙
唐寶豐院記在江夏縣東六十里本唐末貴州刺史
王統母陶氏墳菴有記乾符四年朱朴撰今記猶存
唐茱萸山存制大師碑銘在崇陽之金界院唐乾符
乙未趙璘撰
頭院寺碑舊碑乃瑯琊王巾簡栖文唐開元六年張
廷珪書今亡新碑乃江南徐鍇篆額韓熙載撰碑隂
今新碑在寺
黃鶴樓記在黃鶴樓唐永泰中韓伯珵撰魏萬成書
李陽冰篆額
唐德尖山院塔記在咸寧縣西二十里唐中和三年
剙有古石塔鐫記猶存
李陽冰篆鄂州字鄂州二字唐寶應二年李陽冰篆
世傳初篆時鬼神泣空中士大夫争奉以致遠謂可
以禦魑魅
吳乾正二年石幢在江夏縣東南五里慈雲院有石
幢刻吳乾正二年重建又有唐寶大間所建殿猶存
鄂州南樓磨崖記容齋四筆云慶元元年鄂州修南
樓剝土有大石露于外竒崛可觀郡守吳琚見而愛
之命洗剔出圭角即而諦觀乃磨崖二碑其一刻柳
字上曰柳徑二尺四寸筆勢清勁下若番書人字唯
夫脚不可復辨或以為符或以為花押邦人至標篩
置神堂香火供事或云道州學側虞帝廟内亦有之
云柳君應辰是唐末五代時湖北人也其一高丈一
尺闊如其高而加五寸刻大字八十五凡為九行其
文曰乾正元年荆襄寇亂大將出陳武昌詔太守楊
公出鎮後云荆江京漢推忠輔國侍衛將軍居中記
六藝之一錄卷一百四
