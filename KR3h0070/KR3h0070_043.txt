欽定四庫全書
六藝之一錄卷四十四錢塘倪濤撰
石刻文字二十
漢衛尉衡方碑
府君諱方字興祖肇先蓋堯之苗本姓(闕)則有伊尹左
殷之世號稱阿衡因而氏焉(闕)土家于平陸君之烈祖
少㠯儒術安貧樂道履詠顔原兼□季由聞斯行諸砥
仁癘(闕)土階夷愍之貢經常伯之□位左馮翊先帝所
尊□名竹帛&KR0690;廬江太守兄鴈門太守(闕)孝長發其祥誕
降于君天資純懿昭前之美少㠯文塞敦龐允元長以欽
明躭詩悦書(闕)秋仕郡辟州舉孝廉除郎中即□侯相膠
東令遵尹鐸之導保障二城參國起按斑叙(闕)本肇末化
速&KR1519;&KR0146;州舉尤異遷會稽東部都尉將繼南仲邵虎之軌
飛翼軫之旌操參(闕)綏來王之蠻會喪太夫人感衛人之
凱風悼蓼儀之劬勞寢闇苫凷仍仍(闕)上言倍榮向哀
扎服祥除徵拜議郎右北平太守尋李廣之在邊恢魏絳
之和戎戎戢土佚費省巨億懷(闕)□有績遷潁
川太守脩清滌俗招拔隱逸光大茅茹國外浮□淡□
繆動氣泄狂(闕)歸來洙泗用行舍蔵徵拜議
郎遷太醫令京兆尹舊都餘化詩人所詠並有亡新君
(闕)隆寬慄鶉火光物隕霜剿姦振滯起舊存亡
繼絶恩降乾&KR0034;威肅剥□本朝錄功入登衛(闕)翼紫
宫夙夜惟寅禕□&KR0965;公有單襄穆□謨之風詔選賢良
招先逸民君務&KR0965;(闕)失順其文舉己從政者退就勑巾
永康之末君衛孝桓建寧初政朝用舊臣留拜步兵校
尉處六&KR1540;之&KR1540;維時假階將授緄職受任浹旬庵離寢
疾年六十有三建寧元年二月五日癸丒卒詔遣使(闕)
弔&KR0608;禮百□臨會莫不失聲其年九月十七日辛酉
葬盖雅頌興而清廟肅中庸起而祖宗(闕)故仲尼既歿
諸子綴論斯于作歌用昭于宣諡㠯旌德銘㠯勒勲扵
是海内門生故吏(闕)采嘉石樹靈碑鐫茂伐祕將
来其辭曰
峨峨我君懿烈孔純高(闕)神武歷世忠孝馮隆鴻軌不
㤁前人寬猛不主德義是經韜綜頙(闕)温故前呈㩜英
接&KR0034;踵迹晏平初據百里顯顯令聞濟康下民曜武南
會邊民是鎮惟(闕)憂及退身參議帝室剖符守藩
北靖(闕)有(闕)有聲旋守中&KR1772;幽滯㠯榮邁種舊京(闕)
含澤戴仁(闕)攸寧尅長尅君不虞不陽維明
維允燿此聲香能□能惠尅亮天功入統(闕)□□光
光法言稽古道而後行兢兢業業素絲羔羊誾誾侃侃
顒顒昂昂蹈&KR1169;履渠金玉其相謇謇王臣羣公憲章樂
旨君子(闕)无疆銘勒金石(闕)問(闕)萬世
是傳(門生平原樂陵朱登字仲)
右(闕)尉卿衡府君之碑隸額建寧元年立趙氏
誤以為三年衡君名方歴郎中即邱侯相膠東令會
稽東部都尉召拜議郎為右北平潁川兩太守再除
議郎遷太醫令京兆尹碑有本朝錄功入登衛七字
衛下闕文必尉字也又云永康之末君衛孝威建寧
初政朝用舊臣留拜步兵校尉盖靈帝初立更易朝
士自九卿而作五校殆是左遷故碑首舉其尊者稱
之碑云海内門生故吏采嘉石鐫靈碑末有小字門
生朱登題名則其人也銘文甚温潤如云鶉火光物
隕霜剿姦尋李廣之在邊恢魏絳之和戎唐人誌墓
皆用此體雖柳子厚少作亦然履該顔原謂顔子原
憲也禕隋即委蛇出韓詩内傳(隸釋)
碑以濡為儒倍為背淡為痰緄為衮庵為奄冭即
太字廬江鴈門皆從疒(同上)
右漢衡方碑云府君諱方字興祖其先伊尹在殷號
稱阿衡因而氏焉又曰州舉孝廉除郎中即邱侯相
膠東令州舉尤異遷會稽東部都尉又拜議郎北平
太守遷潁川太守又曰拜步兵校尉年六十有三建
寧元年二月五日癸丑卒扵是海内門生故吏采嘉
石樹靈碑鐫茂伐祕將来此其始終之大略其餘歴
歴可見而時亦磨滅以其文多不備錄(集古錄)
右隸書不著書撰人名字方字興祖平陸人位至步
兵校尉碑以建寧中立(集古錄目)
右衛尉卿衡方碑有云感昔人之凱風悼蓼儀之劬
勞以蓼莪為蓼儀也漢碑多如此盖漢人各以其學
名家故所傳時有異同也(金石錄)
右漢衛尉衡方碑其叙門閥云伊尹在殷號稱阿衡
因以為氏君考廬江太守兄鴈門太守叙官秩云歴
郎中即邱侯相膠東令遷會稽東部都尉徵拜議郎
北平潁川兩太守太醫令京兆尹入登衛尉至步兵
校尉叙卒葬云年六十三建寧元年二月五日癸丑
卒其年九月十七日辛酉葬文字詳悉頗為完好漢
碑中之不易得者洪丞相謂碑云履該顔原即顔淵
原憲予觀其下繼之云兼脩季由盖仲由一字季路
季由即季路也(金薤琳瑯)
衛尉卿衡方碑八分書建寧三年六月今在汶上縣
其文有曰履該顔原兼脩季由洪氏以顔原為顔淵
原憲而都太僕以季由為仲由字季路即是一人與
兼修之義不協按史記仲尼弟子傳公晢哀字季次
孔子曰天下無道多為家臣仕扵都惟季次未嘗仕
遊俠傳季次原憲終身空室蓬戶褐衣䟽食不厭死
而己四百餘年而弟子志之不倦然則季乃季次也
四人皆安貧守道之士故舉並言之其一字一名亦古
文之所嘗有也(金石文字記)
浚儀令衡立碑(集古錄作元節碑)
君諱立字元節其先出自伊尹阿衡官有(闕)為氏
君其胄也曾祖父以儒林清節建(闕)扵(闕)官至左馮
(下闕)出(闕)固(下闕)君幼有嘉&KR0757;長而(下闕)傳
帥(闕)業(下闕)友(下闕)尊賢汜愛含宏(闕)髮為
縣功曹無儋石之稸乃潔己約(下闕)仕為(闕)史遷蕭尉
紀吾浚善良隱(下闕)情見懷(下闕)然乃志高蹈濯
鱗常為(闕)從(闕)昭違朝政(下闕)望有(下闕)人諸友含哀
傷悼相與論述(闕)以為先(闕)殁問(下闕)者也(闕)刊斯石
以銘(闕)代其辭曰
於穆從事淑慎廣淵柔嘉其德儀問□芬其芬如何允
孝允(闕)有烈勲宜享難老彭祖為吅旻天
不弔降此咎氛嗚(闕)痛感(闕)此有靈貽厥後
昆
碑以吅為厸古隣字也
右浚儀令衡君碑有額在鄆州衡君名立字元節歐
陽公以為元節碑云可見者數十字銘曰於穆從事
疑其姓伊而為從事趙氏曰碑有額題浚儀令衡君
之碑予亦未之見也石多缺惟銘尚可讀碑云其先
出自伊尹衛尉卿衡方碑亦云伊尹稱阿衡因而氏
焉二人盖同族也(隸釋)
右漢元節碑文字磨滅不見其氏族其可見者纔數
十字爾云君諱立字元節其先出自伊尹其餘不復
成文其銘云於穆從事疑其姓伊而為從事也碑無
年月而知為漢人者以其隸體與他漢碑同耳(集古錄)
右隸書不著書撰人名氏君名立字元節出扵伊尹
之後其姓氏爵里卒葬之年月皆不可辯然其隸字
甚古所以知漢碑也(集古錄目)
右浚儀令衡立碑云君諱立字元節其先出自伊尹
而其銘曰於穆從事歐陽公集古錄號為元節碑且
云疑其姓伊而為從事也今碑首尚完題浚儀令衡
君之碑盖漢時石刻其官爵姓氏既載于額則其下
不復更著苟文己殘缺又不見其額則遂難考究矣
立與衛尉卿衡方墓皆在今鄆州中都方碑亦云其
先伊尹號稱阿衡因以氏焉(金石錄)
金鄉守長侯君碑
君諱成字伯盛山陽防東人也其先出自豳岐周文之
後封于鄭鄭共仲賜氏曰侯厥胤宣多以功佐國要盟
齊魯嘉會自邡因以為家焉漢之興也侯公納莢濟太
上皇扵鴻溝之阨諡曰安國君曾孫酺封明統侯光武
中興元孫霸為臨淮太守擁兵從光武平定天下轉拜
執法右刺姦五威司命大司徒公封扵陵侯枝葉繁茂
或家河洧或邑山濟君則上黨太守之弟幼履慈孝之
德長執忠謇之操治春秋經博綜書傳㠯典籍教授滋
滋履真安貧樂道忽扵時榮敬上接下温故知新翹節
建志冠于羣倫孝友内著仁義外宣郡請署主簿督郵
五官掾功曹守金鄉長即家假印綬君介心如石不易
其志刺史嘉其高名辟部東平泰山治中從事君叡精
謙□委蛇衡門㠯禮盤桓名德可尊行顯身隱縣輿養
神聖人制命曰仁常存今胡不然喪此國偉君年八十
一建寧二年歲在己酉四月二日癸酉遭疾而卒嗚呼
哀哉扵是遐邇土(士字)仁祁祁来庭集會如雲號哭發哀
泣涕汍蘭將去白日歸彼元隂同盟必至縞素填街存
有顯名終有遺勲魂如有靈嘉斯寵榮扵是儒林衆儁
惟想邢景乃樹立銘石㠯揚淑美其辭曰
於穆君德姿履正平乾皇所挺應符如生躭藝樂術恬
忽世榮零位禮請介然不傾夀非南山不俟河清梁木
圮頽鴻儀催零昆嗣切剥哀慟感情乃銘乃勒億載永
寧
夫人以延喜七年歲在甲辰十一月三日庚午遭疾終
右漢故金鄉守長侯君之碑隸額侯君名成山陽人
守金鄉長以靈帝建寧二年卒碑云侯公濟太上皇
扵鴻溝諡曰安國君光武中興霸為臨淮太守從定
天下拜執法右刺姦五威司命大司徒封於陵侯按
高帝紀侯公歸太公封為平國君非諡安國也侯霸
傳云五威司命陳崇舉霸德行遷隨宰再遷執法刺
姦後為淮平大尹淮平即臨淮也王莽傳置執法刺
姦選侯霸等分督六尉如漢刺史謂霸嘗作五威司
命及執法臨淮在光武時皆非也丞相封侯自平津
始光武以功臣未封故霸但侯關内既薨方追封則
鄉其子昱徙封於陵爾謂霸封於陵又非也所貴乎
石刻以其可以考正史傳之失今此碑與史不同者
四盖所引鼻祖前朝之事非聞見所接故也西漢表
平帝封侯輔為明統侯此以輔為酺未知孰是(隸釋)
碑以滋滋為孳孳邢為形催為摧(同上)
右漢金鄉守長侯君碑云君諱成字伯盛山陽防東
人也其先出自豳岐周文之後封扵鄭鄭共仲賜氏
曰侯厥胤宣多以功佐國漢之興也侯公納策濟太
上皇於鴻溝之阨諡曰安國君曾孫酺封明統侯光
武中興元孫霸為臨淮太守轉拜執法右刺姦五威
司命大司徒公封於陵侯枝葉繁茂或家河洧或邑
山濟君即上黨太守之弟郡請署主簿督郵五官掾
功曹守金鄉長建寧二年四月卒年八十一其碑文
首尾皆完故得詳其世次其云上黨太守不見其名
按漢書執法左右刺姦五威司命皆王莽官名侯霸
列傳云霸莽時為随令遷執法刺姦而未嘗為五威
司命後事光武代伏湛為大司徒封關内侯既薨光
武下詔追封則鄉侯而此碑言封於陵侯未知孰是
據碑言刺姦司命為光武時官盖碑文之繆矣(集古錄)
右隸書不著書撰人名氏君名成字伯盛山陽防東
人碑以建寧二年立(集古錄目)
右金鄉守長侯君碑載其上世云漢興侯公納策濟
太上皇扵鴻溝之阨諡曰安國君曾孫酺封明統侯
光武中興元孫霸為臨淮太守擁兵從光武平定天
下轉拜執法刺姦五威司命大司徒公封於陵侯歐
陽公集古錄云執法左右刺姦五威司命皆王莽時
官侯霸傳云霸莽時為随令遷執法刺姦而未嘗為
五威司命後代伏湛為大司徒封關内侯既薨光武
下詔追封則鄉侯而此碑言封於陵侯未知孰是據
碑言刺姦司命為光武時官盖碑之謬余按霸列傳
霸薨追封則鄉侯至子昱改封於陵侯而以霸為於
陵侯疑亦碑之誤又按高祖紀侯公說項羽歸太公
吕侯乃封侯公為平國君今此碑言安國既不同而
平國君乃生時稱號如婁敬為奉春君之類碑以為
諡恐亦非是又酺封明統侯漢書功臣表亦不載不知
碑何所據也(金石錄)
侯伯咸墓碑建寧中立單州(金石略)
金鄉長侯成碑八分書建寧二年拓本其文有云滋
滋履真者孳孳之異濟隂太守修堯廟碑亦以滋滋
為孳孳漢碑未有誌其夫人者此碑末云夫人以
延熹七年歲在甲辰十一月三日庚午遭疾終又郎
中馬江碑云夫人冤句曹氏終温淑慎咸曰女師年
五十五建寧三年十二月卒此後人作碑并志夫人
之始(金石文字記)
孝廉柳敏碑
故孝廉柳君諱敏字愚卿其先盖五行星仲廿八舍柳
宿之精也放像為用縣設為道(闕)商家而禪(闕)而
主或聞生柳惠國大夫而流俗稱焉君父以孝廉除即
中(闕)部府丞君追祖繼體歴職五官功曹守宕渠令本
初元年蜀郡太守(闕)君復察舉君(闕)命失(闕)君清節儉
約厲風子孫固窮守陋不(闕)堂無文麗墓無碑識
建寧元年縣長同歲犍為屬國趙臺公憤然念素帛之
義其二年十月甲子為君立碑傳于萬基因勒銘歎之
厥辭曰
惟斯柳君天&KR0008;鯁(闕)襲祖(闕)風行無遺闕授政股肱諫
争匡弼奮威外梱屬城震栗宰守伯煩垂名所立表貢
王庭望極爵位可辜窮蒼官寵不遂予惟三六庶昔延
李建豎斯碑傳于萬世子孫繁昌永不□滅嗚呼哀哉
嗚呼哀哉
辭曰山陵元室(闕)斯邦兮先人脩質尚約清兮汶飭不
雕隩□咸兮季子信□□樹松兮僑俗追歿激(闕)揚兮
亡而像存樂嘉靈兮宗子于集喈其鳴兮四祀烝嘗不
廢㐬兮
右孝廉柳君碑今在蜀中柳君名敏歴五官功曹宕
渠令碑以孝廉稱之重其行也其父亦因孝廉除郎
中碑字雖有漫滅考其文意盖柳君以本初元年再
為郡守所舉不幸而死後二十三年縣令趙臺念其
墓無碑識故為立石時靈帝建寧二年也碑云敏之
先乃二十八舍柳宿之精頗類張姓連天之說不典
孰甚焉(隸釋)
碑以星仲為星中萬基為萬朞□即漫字㐬即荒
字(同上)
右柳孝廉碑云君諱敏其先盖五行星(下闕一字)二十八
舍柳宿之精也其說亦可為怪矣自戰國以來聖人
不作諸子百家異端怪說紛然而起其弊至東漢而
極焉自非豪傑之士卓然不為流俗所移未有不從
而惑者也若此碑直以柳君得姓出于柳宿果何所
據哉(金石錄)
孝廉柳敏碑今在黔州隸釋云敏嘗為郎中五官功
曹宕渠令死後二十三年縣令趙臺念其墓無碑識
故為立石時靈帝建寧二年也余考之不然其以孝
廉除郎中者敏之父也歷五官功曹宕渠令者敏也
其言建寧元年趙臺念素帛之義其二年十月為君
立碑者建寧三年也按范曄漢紀建寧二年十月庚
子晦日有食之逆數而上十月無甲子趙德夫金石
錄識于目錄之下云建寧二年六月然此碑其稍漫
不可識者財十有四字其可識者三百十字而十月
甲子又特全好無昏舛可信而不疑况是年六月一
日辛未亦無甲子唯建寧三年十月乃正得甲子朔
碑所謂其二年者元年之後二年也(集古後錄)
柳敏碑隂六玉
柳敏碑隂其上刻一禽若鳳其下則麟也中有牛首
銜環兩旁凡六玉其右則&KR0008;圭璧其左則琮璋璜(隸釋)
淳于長夏承碑
君諱承字仲兖東萊府君之孫大尉掾之中子右中郎
將弟也累葉牧守印紱典據十有餘人皆德任其位名
豐其爵是故寵禄傳于歷世策勲著于王室君鍾其美
受性淵懿含和履仁治詩尚書兼覽羣藝靡不尋暢州
郡更請屈己匡君為主簿督郵五官掾功曹上計掾守
令冀州從事所□執憲彈繩糾枉忠絜清肅進退以禮
允道篤愛先人後己克讓有終察孝不行大傳胡公歆
其德美旌招俯就羔羊在公四府歸高除淳于長到官
正席流恩襃善糾姦示惡旬月化行風俗改易轓軒六
□飛躍臨津不日則月皓天不弔韯此良人年五十有
六建寧三年六月癸巳淹疾卒官嗚呼痛哉臣隸辟踊
悲動左右百姓號咷若喪考妣咳孤憤泣忉怛傷摧勒
銘金石惟以告哀其辭曰
於穆皇祖天挺應期佐時理物紹縱先軌積德勤約燕
于孫子君之羣□並時繁祉明明君德令問不已高山
景行慕前賢列□同如蘭意韻未止中遭冤叐不終其
紀夙世霣祚早喪懿寳抱器幽潛永歸蒿里痛矣如之
行路感動黨魂有靈垂後不朽
右漢北海淳于長夏君碑篆額元祐中洺州治河堤
始得之夏君名承仕郡為主簿督郵至冀州從事四
府舉辟除淳于長靈帝建寧三年卒此碑字體頗竒
怪唐人盖所祖述漢字有八分有隸其學中絶不可
分别梁庾元威作書論載隸有十餘種曰芝英隸花
草隸幡信隸鍾鼎隸龍虎隸鳳魚隸麒麟隸仙人隸
科斗隸雲隸蟲隸龜隸鸞隸此碑盖其間之一體郭
仲竒碑云有山甫之縱又云徽縱顯魯峻碑云比縱
豹産趙圉令碑云羡其縱高外黃碑云莫與比縱此
碑云紹縱先軌皆以縱為蹤蕭何傳發縱指示獸處
顔師古注云書本皆不為蹤字讀者乃為蹤蹟之蹤
非也据此數碑則漢人固多借用顔氏之注殆未然
也(隸釋)
碑以薰為勲淹為奄咳為孩□為戚黨為儻□即
策字□即退字戀即轡字(同上)
右淳于長夏承碑云君諱承字仲兖東萊府君之孫
太尉掾之中子右中郎將弟也累葉牧守印紱典據
十有餘人皆德任其位名豐其爵是故寵禄傳于歷
世策勲著于王室君鍾其美受性淵懿含和履仁治
詩尚書兼覽羣蓻靡不尋暢州郡更請屈己匡君為
主簿督郵五官掾功曹上計掾守令冀州從事又云
察孝不行太傅胡公歆其德美旌招俯就羔羊在公
四府歸高除淳于長又云年五十有六建寧三年六
月癸巳淹疾卒官碑今在洛州元祐間因治河隄得
于土壤中建寧靈帝時年號也距今千歲矣而刻畫
完好如新余家所蔵漢碑二百餘卷獨此碑最完(金石
錄)
蔡邕書夏承碑如夏金鑄鼎形模怪譎雖蛇神牛鬼
厖雜百出而衣冠禮樂己胚胎乎其中所謂氣陵百
代筆陣堂堂者乎予由是始知為中郎之蹟碑在今
廣平府學(王惲秋澗集)
予承乏廣平見府治後堂有碑仆地閱之乃漢北海
淳于長夏承碑建寧三年蔡邕伯喈所書八分體按
古者天子諸侯士葬必斵木樹豐碑鑿孔貫繩繂以
懸棺而下壙秦漢以下始易石臣子因書君父之功
扵其上今碑額有孔政古制也及考文字自蒼頡鳥
跡之後變化不一由大小篆至八分書若秦丞相李
斯漢議郎蔡邕皆足以師古傳後下此不聞矣然則
邕之書胡可易得哉於戲光和苦邑之刻予固未及
見之今觀此書風神骨立想亦逼真矣計自東漢靈
帝建寧三年至今凡一千三百五十有五歲而此刻
尚存豈非神物守護之至耶因與諸同寅謀復樹扵
堂之東隅創一小軒以覆之扁曰愛古志書法也若
承之功德與墓之所在及碑之所從來固不暇考論
但碑之下截凡一百一十字年久蘚蝕係後人摸刻
覽者當自擇之成化己亥春三月望日南舒秦民悅
跋扵碑隂(廣平志)
右漢淳于長夏承碑金石錄云元祐中洺州因治河
得之于土壤中刻畫完好如新隸釋云此碑字體竒
怪唐人盖所祖述又引梁庾元威論書載隸有十餘
種此乃其間之一體宋鄭僑書衡云漢石經諸刻乃
隸體八分夏承碑乃篆體八分然三家皆不言為何
人書也元王文定公惲跋此碑云蔡邕書夏承碑如
夏金鑄鼎形模怪譎蛇神牛鬼厖雜百出而衣冠禮
樂己胚胎乎其中所謂氣凌百代筆陣堂堂者乎予
由是始知為中郎之蹟碑在今廣平府學後刻尚書
蔡邕伯喈及永樂七年等字乃庸妄人所加然心竊
疑之楊文貞公集中亦有此跋謂近歲廣平府民因
治河得此盖廣平古洺地也所謂近歲恐即永樂七
年予向官京師時廣平通判山西宋孟清為予言府
學復有一碑字與此類予益疑焉江隂徐子擴好竒
士也嘗得舊刻雙鈎其字近以惠予與此絶異此云
勤紹舊刻作勤約且其字之闕者四十有五而此刻
獨完好則其偽不俟乎言而予昔日之疑始釋然矣
(金薤琳瑯)
楊公跋又謂中書舍人陳登以碑為蔡伯喈書盖不
考王氏文集之故後公撰登墓志言永樂間以篆書
名者登之外有吳中滕用亨及四明王尹實予觀三
家之篆用亨第一登不能逮若尹實則惟用燥筆又
在登之下登門人有程南雲者以篆書得至顯官其用
筆雖熟然殊乏古法觀此亦可以知其師矣(同上)
按趙明誠金石錄云此碑元祐間治河隄得扵土壤
中刻畫完好如新又云家所蔵漢碑二百卷獨此碑
最完然則歐陽公以前當不及見矣碑尾今有蔡邕
伯喈書字乃後人妄益然内稱夏君扵建寧三年六
月卒官而是時伯喈繇橋司徒府出長河平入為郎
中又其隸法時時有篆籀筆與鍾梁諸公小異而骨
氣洞達精彩飛動疑非中郎不能也但蔡集不載而
他書亦無可考姑闕以俟知者(弇州山人藁)
漢淳于長夏承碑都元敬引證極博大略以此碑自
元王文定公惲定為蔡邕書謂其氣凌百代筆陣堂
堂洪丞相隸釋謂其字體竒怪鄭僑書衡謂其兼篆
體八分合數說而疑碑非真蹟又云江隂徐擴有舊
刻闕字四十有五此獨完好則其偽始信余亦覓得
一紙非漢刻似不待辨而楊用修謂為漢刻之僅存
者王元美亦云其隸法時時有篆籀筆骨氣洞逹精
彩飛動非中郎不能豈所見别一碑耶(石墨鐫華)
此碑金石錄謂元祐中洺州治河得之士中近楊文
貞公亦謂廣平府治河得此曩曾記宋鄭僑以此為
篆體八分而元王文定公謂為蔡中郎書至比之夏
金鑄鼎形模譎怪以今觀之盖竒之過者爾(元牘記)
淳于長夏承碑八分書建寧三年六月舊在廣平府
學都太僕金薤琳琅謂江隂徐公擴嘗得舊刻雙鈎
其字以惠予與此絶異舊刻闕字四十五而此獨完
好又積行勤約今作勤紹俱為可疑謂是後人偽作
今此碑又亡而嘉靖二十四年知府唐曜重刻者在
漳州書院彌失真矣(金石文字記)
郎中馬江碑
君諱江字元海者濟隂乘氏人(闕)之長孫湯官丞
之元子其先帝顓頊翳嬴之後世在趙國以功封趙賜
號馬服因遂氏焉暨于君身乾靈特挺岐㠜有度元然
清妙長有令稱通韓詩經贊業聖典左書右琴明於光
上之術顯於君臣之道郡將平原高君深昭其德以和
平元年舉孝廉除郎中謙虚接下冠名三署昊天不弔
遭離(闕)癘卒世元嘉三年正(闕)
失貞幹仕喪儀宗扵是盟軌遼醜縞素来赴慘痛號咷
者不可勝數矣夫人冤句曹氏終温淑&KR0008;咸曰女師年
五十五建寧三年十二月卒君中弟字文緒位主簿督
郵志行(闕)期落落自有大節年卅二早世短折故塋迫
芒兆告斯士先君之庚地(闕)處還敞(闕)神東
看祖禰西&KR0008;舊廬皇神仿佛爰(闕)居乃(闕)碑銘勒
厥勲其辭曰
鑠鴻德赫含光(闕)天爵衛紫(闕)聲著于周京榱桷存其
人亡(闕)蔵顧几筵悽褱傷嗟詩云感凱風歎
寒泉惟梓桑(闕)靈(闕)期(闕)裔永克昌殁不朽久
彌章
右漢故郎中馬君之碑篆額馬君名江威宗和平元
年為郡將高君所薦入補執戟之列元嘉三年卒郎
位無可紀之事惟載其同寮醜類縞素遠來之衆爾
此碑字體古拙而行間疎密不等其間載建寧三年
夫人曹氏卒盖相去十七年矣又載其弟文緒年三
十二早世當是因夫人卜兆以馬君共塋又同時改
厝其季故作碑并言之石有斷缺不能詳考其云東
看祖禰西睠舊廬可見其瘞以昭穆也(隸釋)
碑中仕喪儀宗仕讀為士遼醜讀為寮醜仿佛讀
為髣髴
右郎中馬君碑文字殘闕所可見者字元海而已又
云其先賜號馬服因遂氏焉又云以和平元年舉孝
廉除郎中謙虚接下冠名三署又云年世元嘉三年
正月卒又云夫人年五十五建寧三年十二月卒其
他不可考究矣(金石錄)
慎令劉脩碑
君諱脩字伯麟從事君(闕)
履和而至少罹囏苦身服田畮動乎儉中從
(闕)弟克諧□於鄉黨遜遜如也卑謙
博愛恕己接人(闕)政事君則安上竭節不
求聲譽故為五福所歸神明所(闕)時兄弟並典干
城子孫盈門克昌堂構非至德淳粹其孰能與於斯舉
孝廉除郎中□將事去官辟從事司徒掾典掌邊事遷
慎令行無為之政崇澹泊㠯惠利素苦風痺到官朞月
見臣吏勑兒子人命嘑吸不欲煩擾吏民欲生見舊土
歸終扵家百姓追逐扣馬攀輪遂不復還年六十七建
寧四年五月甲戌卒二弟龍純攣哀孔懷孤生&KR1441;協郃
長號恩慕立此碑銘以表景行其辭曰
於惟君德忠孝正直至行通洞高明柔克鬼神富謙受
兹□福知命不延引輿旋歸忽然輕舉□皦拔葵人皆
有亡貴終譽兮殁而不朽垂名著兮
右漢故慎令劉君墓碑隸額在應天府下邑縣劉君
名脩以孝廉為郎終於宰邑靈帝建寧之四年也劉
君不欲以後事煩擾吏民且欲生見舊土遂解印去
官可謂知命履道者矣漢碑多門生故吏為之此則
其二弟三子所立古之經籍未有雕刻之本學者各
習其師故其文不一左氏春秋小戴禮荀孟諸子班
馬二史所引詩書多與今文不同漢末有私行金貨
定蘭臺黍書經字以合其私文者故靈帝詔諸儒正
定羣經刊扵石碑使天下取則焉所存遺刻復與今
之經傳文異而句别此碑云鄉黨遜遜如也祝穆碑
則云鄉黨逡逡皆與論語異而二者又自不一盖其
師說然也此碑又有動乎儉中鬼神富謙亦與今之
易不類(隸釋)
□即淳字□即介字(同上)
右漢慎令劉君墓碑在今南京下邑其名已磨滅其
字伯麟少罹艱苦身服田畝舉孝廉除郎中辟從事
司徒掾遷慎令卒年六十有二其銘曰於惟君德忠
孝正直至行通洞高明柔克鬼神富謙受兹介福知
命不延引輿旋歸忽然輕舉志激拔葵人皆有亡貴
終譽兮歿而不朽垂名著兮余家漢碑常患其銘多
缺滅而斯銘偶完故錄之(集古錄)
右隸書不著書撰人名氏劉君名氏缺有其字曰伯
麟仕至慎令棄官終扵家其卒葬之年月缺滅不明
而隱隱可見疑為建寧四年也碑在南京下邑縣(集古
錄目)
建寧四年五月立(金石錄目)
漢慎令劉君碑在穀熟縣門外夫子廟中(天下碑錄)
北軍中侯郭仲竒碑
君諱(闕)字仲竒元城君之第四子其先盖周之胄緒虞
邴建國享土受胙政衰道失晉克其邦遭嬴項之際高
祖初起運天苻命&KR0146;秦擿楚遂定漢基枝葉雲布列扵
國郡或潁川馮翊公卿校尉將相州郡令問休貴自東
郡衛國家乎河内彼亦世載德以臻于君君惠兄竹邑
侯相次尚書侍郎次濟北相順弟臨沂長次徐州刺史
次中山相次雒陽令咸以孝廉公府茂選貞亮曒白翼
翼瑛彦配周之八為國楨幹君幼有岐嶷天然之資長
有明肅宏雅之操剛毅多略有山甫之縱沈懿㪍篤為
萬夫之望(闕)為郡五官掾功曹司隸中都官從事虎視
眈眈鷹侍電&KR0795;貴□肅承莫不畏憚三辟將軍府徵書
祭祭貞亮直方謇謇衎衎忠信可結義然後諫舉廉比
陽長五教加仁施扵惠康焉于之武以抑扵彊改邑移
風遺愛不忘聞兄疾病率爾逝將衮職有闕賴君(闕)匡
復辟司徒拜軍中候當授(闕)城萬里膺揚念妨弟路遜
位崌榮脩黃老之術謙守足之讓禄有不究命有短長
(闕)臨孔明殘隕貞良卒被氛氣奄忽徂亡年六十有六
建寧四年九月丙子卒五年三(闕)孝孤忉乎悲
&KR1720;剥裂行路泣血辟踊傷絶凡百君子靡不哀惻喪國
之鎮朝失模式(闕)奐乎位未副德刊石甄表以昭&KR1577;極
其辭曰
鑠明德□郭君外忠絜内資親烈桓桓煥有文所臨(闕)
風崇和睦垂以仁赫斯䕠威若神動規柜禮義遵
縱徽顯功加民感兄疾電捐官妙(闕)海聞亮矣清
寡匹倫爵不副命乖分土(士字)歔□惜增歎孝流涕慮傷
肝魂靈飭號有榮(闕)永存勒金石示後昆
右漢故北軍中候郭君碑篆額郭君字仲竒嘗為司
隸中都官從事辟將軍府宰比陽建寧四年卒碑書
其官無北字郭究碑但稱為軍中若與額殊按祝睦
嘗為北軍中候而其後碑書云北軍軍中候則知此
亦省文爾郭君聞兄之疾則捐官恐妨其弟而辭位
故有惠兄順弟之目而歷載之棣華盖可想也(隸釋)
碑以縱為蹤掩為奄陸為睦□即戚字借作戚□即嬴字雲
即雲字&KR1720;即慟字柜即矩字□即欷字
(同上)
右漢北軍中候郭君碑其名字磨滅云元城君第四
子也其先盖周之胄緒枝葉雲布列扵州郡自東郡
衛國家扵河内汲兄竹邑侯相次尚書侍郎次濟北
相順弟臨沂長次徐州刺史次中山相次雒陽令君
為五官掾功曹司隸中都官從事三辟將軍府舉廉
比陽長復辟司徒拜北軍中候年六十有六建寧四
年九月丙子卒扵其兄竹邑侯相上一字缺滅不完
疑是惠字其下又云順弟莫曉其義豈漢人謂兄弟
為此語耶故闕其疑以俟知者(集古錄)
右隸書不著書撰人名氏中候名巳磨滅不可見而
字有其下一字曰竒河内汲人仕至北軍中候碑以
建寧五年立在河陽(集古錄目)
建寧四年九月(金石錄目)
漢故北軍中候郭君碑篆額郭君字仲竒嘗為司隸
中都官從事辟將軍府宰比陽建寧四年九月卒五
年三月葬(復齋碑錄)
建寧五年立在孟州濟源縣隸釋云漢隸之神品(漢隸
字原)
故民吳仲山碑
熹平元年十二月上旬吳公仲山少立名迹約身□巳
節□無隻不貪仕進隱匿□間府縣請名未曾□城守
鮮貧苦不豫煇榮兄弟三人居其中央事長接幼出入
□詳元少不幸□世早亡乾□盖載八十有長年夀未
□而遭禍央子孫飲□呼招不□還與□□尒&KR0034;&KR2774;奈
□□惟公德美布惠州里遠近□求不言無有春秋□
□(貸字)給與無已不逆人意率□化理市□□渠□□&KR0034;
&KR0034;□襜遺孤皆置門□先亡為㘸&KR0970;弱娶婦□恩者無
&KR0008;不□悲嗟□(效字)□社里其恩□施豈誰照矣公□有
三息遺□二庄無分少德父有余□東西南北不□起
□高□□觀□色宗諸邂逅連有不得兼官□□象不
&KR0034;大孤慙亡父&KR0034;□夙夜如有空□□□蘗盖□零有
□水徂挺□焉焉矣矣子孫萬□
右漢故民吳公碑隸額宣和中知鄢陵縣穆延年得
之扵民間碑無其名仲山其字也靈帝熹平元年立
漢之仕者没有遺愛其州縣之民為之采石鑱銘則
自稱曰故民吳公匿迹韜光不荅聘召作碑者體其
謙晦之操故以民稱之所謂故民者物故之民也其
字畫譎怪兼有篆筆□者人知其為憂□者若彌非
彌若疆非疆盖其甚異者(隸釋)
碑以禍央為禍歿河為何䄡為贍零為靈闚即闚
字□即弃字□即禍字叱即以字□即庭字(同上)
右吳公碑其額題漢故民吳公之碑碑云熹平元年
十二月上旬吳公仲山其他刻畫完好如新文詞頗
拙陋書亦怪而不工然漢時石刻存者漸少而此碑
特完故錄之以資博覽(金石錄)
廷尉仲定碑
右廷尉仲定碑在今濮州雷澤其額題漢故廷尉仲
君之碑碑載官閥甚詳雖殘缺然尚可次第其略云
君諱定聖漢龍興家于成陽父張掖廣漢太守以父
勲拜琅琊太守南陽隂府君察孝不行南郡胡公除
濟隂復舉孝廉拜尚書左丞除郎中遷彭城吕長徵
試博士太傅下邳趙公舉君高行遷豫州刺史將軍
從事符節令豫章太守徵議郎拜大尚書遜位復徵
拜將軍長史遷城門校尉執金吾拜大中大夫遷廷
尉卿託病乞歸脩堯靈臺黃屋卅餘上聽拜大中大
夫臺成事訖上以君先帝舊臣筴請令州郡以禮特
遣熹平元年孟秋上旬君遘疾不瘳扵是門生養徒
故吏鄉黨刊石勒銘樹碑表道焉兩漢遷拜次第史
既不能詳載而石刻類皆摩滅難考今此碑所載詳
悉故盡著之所謂南郡胡公者廣也太傅下邳趙公
者峻也按定漢史無傳惟風俗通元和姓纂具載姓
名官爵云(金石錄)
六藝之一錄卷四十四
