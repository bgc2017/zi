欽定四庫全書
六藝之一錄卷四十八錢唐倪濤撰
石刻文字二十四
太尉劉寬碑
公諱寬字文饒弘農□隂人也其先(闕二字)
聖漢王侯繼次有國有號列&KR1285;家序公之考乃作司徒
輔毗安順勲載二葉公託受純和之氣口有樂道寧儉
之性疾雕飾尚樸素輕榮利重謙讓□與同好鐫墳典
於第廬是㠯根經緯綜精□誨童冠而&KR0263;倦□浮雲之
志三公莫能致之大將軍㠯禮脅命舉高第拜侍御史
遷梁令□口康踰産豹喪□君㠯棄官遵洙泗之業有
悔仕思初之計三府竝□博士徵皆辭疾&KR0263;&KR0556;司□□
茂材大尉舉有道公車徵拜議郎司徒長史入登侍中
宣□顧問延熹八年地震有詔詢異公㠯演□沉漸對
當帝心轉拜尚書齊密機喉□命惟允遷東海相㠯德
興化澤臻民物□遷南陽大守壹行質省蕳易之教推
貞&KR0008;㠯示下顯衆善㠯厲□惻隱之誠通□神人故能
去鞭拊如獲其情弗用㓝如弭其姦帝初即位開學稽
古詶咨儒林僉曰公優徵拜大中大夫納用勸講復拜
侍中乇騎校尉宗正光祿勲遂授大尉悉謨百撲四門
之職懷夫三事和昭鼎實功成則&KR0146;固疾遜位拜光禄
大夫遷衛尉復作大尉每執盤桓成則三讓㠯交會口
精引咎折躬朝克忠讜思其良猶即名里巷拜永樂少
府光禄勲先是時也㹥寇張角口口妭&KR0647;公印觀見像
上遏其源未遝誅討亂作&KR0263;旋帝乃追寳先謀錫之土
田封逯鄉侯食邑六百戸年六十有六中平二年二月
丁邜薨
天子閔悼惻怛内發手筆爲□口涕咨嗟使右中郎將
張良持節臨弔贈車騎將軍印綬位特進賜□賵禭有
加典禮復使五官中郎將何夒持節諡曰昭烈侯夏四
月庚戌葬公卿百寮縉紳之徒其會如雲可謂其&KR1285;也
榮其亡也哀者焉於是故吏李謙䓁有感殷魯述德之
頌㠯爲洪□休□宜著□竆故雜論攸行紀其大略鐫
石立碑其辭曰
於穆顯融惟予公侯纉我前烈克眀厥繇熙精恬默潜
庸□昭德㠯莅政俾民是口其樂伊何匪誘匪威允□
禮讓實化玄爲入口誨保訓導萬機作鎮上司御勸&KR0263;
迷温温其□□尹寔□秩秩其&KR0034;羣儒寔師弈弈其容
&KR0008;□口口刊&KR0008;萬祀孰嗣&KR0847;徽
右漢故太尉車騎將軍特進逯鄉昭烈侯劉公之碑
篆額有隂劉公名寬其父﨑為順帝司徒寬事靈帝
两為太尉通四載以中平二年卒故吏李謙等立此碑
又有門生一碑皆在洛陽上東門外兩碑遣文頗相
犯字畫乂不相遠所叙歴官行事多與本傳合其不
同者碑云延熹八年地震有詔詢異自侍中轉拜尚
書遷東海相南陽太守後碑亦同傳則云為司徒長
史京師地震特見詢問再遷出為東海相延熹八年
召拜尚書令遷南陽守碑以對地震拜尚書在八年
傳則以問地震相東海在前而八年所拜乃尚書令
安帝紀延熹八年九月丁未京師地震傳之誤也寬
之初罷相傳云以日食策免此云固疾遜位後碑云
寝疾遜位盖東都雖以災異去三公亦示體貌使之
稱疾也及再罷相傳云以日變免兩碑至此俱有闕
文此云引咎折躬後碑云獨引其咎文婉而事章是
皆不復飾詞以誣天下後世也(隸釋)
漢太尉劉寬碑漢書有傳其官閥始卒與碑多同而
傳載遷官次序頗略盖史之所記善惡大事官次雖
小略不足為失惟其繆誤與闕其大節不可不正碑
云大將軍以禮脅命拜侍御史遷梁令三府並用博
士徵皆不&KR0556;司隸校尉舉其有道公車徵拜議郎司
徒長史而傳但云大將軍辟五遷司徒長史今據碑
止四遷爾博士未嘗拜也碑於長史下遂云入登侍
中延熹八年地震有詔詢異而拜尚書遷南陽太守
拜太中大夫復拜侍中屯騎校尉宗正光禄勲遂授
太尉傳至中大夫始云遷侍中其前自長史入登侍
中史闕書也碑又云固疾遜位拜光禄大夫遷衛尉
復作太尉而傳云以日食免拜衛尉以日食免當從
傳為正而不書光禄大夫史闕也其餘皆同故不復
錄(集古錄)
右太尉劉寬碑寬有兩碑皆在洛陽上東門外官道
傍此碑㩀藝文類聚乃栢麟撰後碑不知何人所為
然字體則同也(金石錄)
君諱寬字文饒弘農華隂人也中平二年二月丁夘薨
夏四月庚戌葬故吏李謙等所立碑(復齋碑錄)
漢隸不著書撰人名氏寬字文饒弘農華隂人靈帝
時官至太尉封逯鄉侯諡曰昭烈此碑故吏李謙等
所立(集古錄目)
跋漢太尉劉文饒碑後云漢太尉劉文饒碑二故吏
李謙等立一門人商苞等立一在今西都上東門外
官道之北洛陽尉射圃中近世好事者亭以覆之目
其亭為寳刻盖以是碑為蔡中郎書故名焉二碑隂
各有題名唐湖城公劉爽修碑記亦存焉予官洛五
年每過上東必裵徊碑下想文饒之高風玩中郎之
妙楷與歐陽信本之觀索靖書碑坐卧不能去何以
異云因令工椎拓二碑及碑隂文裝為三帙而時觀
之(東觀餘論)
漢太尉劉寬碑二在河南府上東門弓手營内門生
故吏各一并碑隂(天下碑錄)
劉寬字文饒弘農華隂人中平二年二月薨四月葬
故吏李謙等立碑㩀藝文類聚云亘麟撰碑在西京
洛陽縣東觀餘論云在上東門外官道北洛陽尉射
圃中寳刻亭内蔡邕書(漢隸字原)
河南府城北北邙山(古今碑刻)
劉寬碑隂
後漢太尉劉寬碑隂題名寬碑有二其故吏門生各
立其一也此題名在故吏所立之碑隂其别立於後
者在寬子松之碑隂也寬以漢中平二年卒至唐咸
亨元年其裔孫湖城公爽以碑歲久皆仆於野為再
立之并記其世序嗚呼前世士大夫世家著之譜牒
故自中平至咸亨四百餘年而爽能知其世以如此
之詳也盖自黃帝以來子孫分國受姓歴堯舜三代
𢾗千歲間詩書所記皆有次序豈非譜繫源流傳之
百世而不絶與此古人所以為重也不然則士生於
世皆莫自知其所出而昧其世德遠近其所以異於
禽獸者僅能識其祖父爾其可忽哉唐世譜牒尤備
士大夫務以世家相高至其弊也或䧟輕薄婚姻附
托&KR0829;求貨賂君子患之然而士子脩飭喜自樹立兢
兢惟恐墜其世業亦以有譜牒而能知其世也今之
譜學亡矣雖名臣巨族未嘗有家譜者然而俗習苟
簡廢失者非一豈止家譜而已哉(集古錄)
右隸書故相國别部司馬王曜等數百人皆有所出
錢數劉寬故吏共為寬立碑因記於碑隂唐咸亨元
年寬十五世孫湖城公爽重立此碑又為記刻於後
不著書人名氏又寬子松碑隂題名漫滅不見者今
過半矣(集古錄目)
太尉劉寬二碑中平二年門生故吏各一碑并碑隂
姓名西京(金石略)
劉寬後碑
(上闕四字)文饒弘農□隂人也厥祖出自(闕)
臣王侯相繼□漢中微□其爵土自(闕)
世祖□阼仍有顯位光輔王室公之考作司徒亏安(闕)
勲績昭乎前朝公㠯嵩高之門好謙儉之操&KR1545;衣
糲食涉履寒苦周覽五經汜䔍尚書(闕)□潛隠講
誨世之榮利&KR0263;滑其守州郡禮招王公竝辟皆&KR0263;詘志
大將軍辟舉高第拜(闕)遷(闕)梁令喪舊君去官博
士徵三府辟皆又&KR0263;到司隷校尉察茂材大尉(闕)
有道徵(闕)長史侍中延熹八年地震為異聖
朝咨問公㠯對□嘉黨克猒帝心引拜尚書出(闕)
謐(闕)雖龍左納言山甫喉苦□㠯尚焉遷東海相
南陽大守公之(闕)性也□而□(闕)弘裕凱弟
□競伊人及其涖官統政推是心也㠯御萬事故(闕)民
見德義而興行(闕)讓而&KR0263;争政&KR0263;肅而威宣
教&KR0263;舒而德洽帝將入學選定講(闕)舉公宜參誨
(闕)拜大中大夫勸講亐□光之内遷侍中毛
騎校尉宗正光禄勲大尉股肱元首宣(闕)臣工允
𠡠帝載粤熹寢疾遜位□拜光禄大夫衛尉大尉(闕)
交會獨引其咎(闕)拜永樂少府光禄勲先是
時妭民張角造爲耶孽&KR0647;節有萌公(闕)聞罪誅
未(闕)用首謀先覩封逯鄉侯食邑六百戶春秋
六十有六㠯中平(闕)年(闕)月丁卯薨(闕)張
良鍚□嘆悼贈㠯車騎將軍印綬位特進賵禭□歛(闕)
備(闕)禮有加□遣五(闕)曰昭烈侯詔□
休命宜宣□□庸器銘勒若古有訓門生郭異䓁(闕)公
永慕(闕)紼□㠯慰懷洵涕述高廼共
刊石建碑式序鴻烈其辭曰
(闕)&KR0008;慕祖武允廸□道厥□如何耽
此&KR2415;謨用(闕)聖主納諸軌度統(闕)三事(闕)
行雨&KR1545;海隅緝熙群生頼祚降命□融民(闕)悠
□生榮亾哀厥聲載路門生穎川段苞亰&KR1429;(闕)河内
李照䓁共所興立
右劉寬後碑亦有隂門生商&KR0034;等所立比前碑字頗
淪碎寬之考在安帝時為九卿本紀云永建四年十
二月宗正劉﨑為司徒陽嘉三年十一月免傳云順
帝時為司徒是也前碑云公之考乃作司徒輔毗安
順勲載二葉以其為卿相於兩朝故云輔毗安順勲
載二葉可也此碑雖文有剥缺然其文云公之考作
司徒于安則司徒不可作絶句謂作司徒于安不可
也但碑無全文難以深摘其失(隸釋)
右漢太尉車騎將軍特進逯鄉昭烈侯劉公碑公諱
寬有兩碑皆在洛陽余家集錄皆得之其一故吏李
謙所立而此碑門生殷苞等所立其所書與李謙等
所載不異惟漢隸難得當錄漢公卿故吏門生各自
立碑以伸感慕惟見於此今人家碑碣非其子孫則
他人不為立也(集古錄)
碑存西京與前碑文亦相犯門生商苞作(漢隸字原)
劉寬後碑隂
右劉寬碑隂寬兩碑皆有隂此後碑隂也唐咸亨中
碑仆于野其裔孫周王記室参軍爽字元爽重為建
立寬以中平二年卒㩀靈帝紀以光和七年十二月
改元中平以歴推之是歲甲子至明年當為乙丑而
爽書為甲子誤矣(金石錄)
寬兩碑皆有隂唐咸亨中碑仆于野其裔孫周王記
室参軍爽字元爽重為建立此碑隂(闕)二十七人
三河九十一人與其後八郡皆無爵秩者三輔六十
五人磨滅之字什五六五郡國百餘人可辨纔什二
三劉公兩碑俱有隂此則門生所刻之隂也其字畫
剛勁法度森嚴與石經公羊詩書相軋(隸續)
漢太尉劉寬神道二
其一曰漢太尉劉寬字文饒其一曰漢太尉特進車
騎將軍特進昭烈侯劉公神道各有一螭盤屈乎其
上而下作獸面如彛鼎間饕餮之象當是雙闕所刻
字法與正碑相類圖畫則微拙不及王稚子沈新豐
之精也
小黃門譙敏碑
君諱敏字漢達鄴君之中子章君之弟郎中君之昆也
其先故國師譙贛深明&KR2415;隩䜟錄圖緯能精□天意傳
道與亰君明君承厥後&KR0263;□其美□而好學□略聦□
詩書是綜言合雅謨慮中聖權既□在公忠允篤誠㠯
直佐主帥下惟約肅將□命振之亐外羣寮有司各敬
爾儀君商時度世引已倍權守静□宂韜光韞玉㠯遠
悔咎耻與鄰人□竝拾驅識□之本謂君爲喆在㫺寗
武當亨南山難老之檮昊天&KR0263;惠降兹&KR0008;□□五十有
七㠯中平二年三月九日戊寅卒嗚&KR0008;哀㦲國喪良佐
家隕棟梁遐邇咨悼□女哀懷寮朋親慼莫&KR0263;失聲泣
涕雙流於是立表寫憤斯銘傳亐网極其辭曰
於穆使君盛德炤明爰惟□業帥由□章文武彬&KR0008;柔
□能剛屈道從政令名顯揚臣多醜直是用遜讓且㠯
毓姿優遊日亰曷&KR0008;遘罹㬌命&KR0263;長屋棟廎覆君口喪
亾如何如何&KR0008;□昊蒼身&KR0146;名存永世遺芳中平四年
七月廿八日癸夘造
右漢故小黃門譙君之碑篆額在冀州譙君名敏靈
帝中平二年卒又二年立此碑歐陽公云其文不甚
磨滅而予之所得惟三字不能辨碑中並無爵秩所
謂鄴君章君郎中君又不類宦者官稱非題額則不
知敏之為黃門也其文盛稱敏倍權守静韜光韞玉
雖銘墓之言不可盡信方中官用事之際敏不附麗
同類年垂耳順而官簿不進恐是特然不羣者又云
耻與鄰人羼竝拾驅說文羼音剗羊相厠也一云傍
入曰羼拾音洽劔押也此句盖是不與羣閹冠劍並
驅之意漢人書姓雖亦借用如橋喬伍五之類甚多
此碑以焦贛為譙所謂亰君明即京房也左傳楚師
伐陳取焦夷注謂焦今譙縣若是則焦譙可以通用
漢碑多借意作億此云曷億遇罹却是借億作意也
(隸釋)
亨讀曰享(仝上)
右漢小黃門譙君碑云君諱敏字漢達年五十七中
平二年卒其文不甚磨滅而官閥無所稱述惟云肅
將王命守静韜光以遠悔咎而已後漢宦者用事靈
帝時尤甚敏卒之歲張讓等十二人封侯於斯之時
能守静遠悔是亦可嘉然敏以一小黃門而立碑稱
頌於此可見宦官之盛也(集古錄)
右隸書不著書撰人名氏君名敏字漢達碑以中平
四年立(集古錄目)
小黃門譙君碑中平四年七月立(金石錄)
蔡邕文冀州(金石略)
小黃門譙敏碑中平四年立在冀州東觀餘論云何
籀以為蔡中郎書在棗強縣北十七里(漢隸字原)
此碑稱敏之先譙贛能精微天意傳道於京君明即
漢書稱京房治易事梁人焦延夀字贛者也而碑乃
云譙其氏姓不同如此豈聲文相近承傳之譌歟抑
作碑者妄引以為譙君之先歟然二漢相距非甚遠
為金石刻不應舛午是知冊牘所傳其失多矣左氏
僖公二十三年秋楚成得臣帥師伐陳討其貳於宋
也遂取焦夷城頓而還杜預謂焦今譙縣也㩀此說
則焦譙亦通音也近世有信安何籀者以隸書知名
目是碑為蔡中郎書未知何據自謂學此法清勁有
古意與梁孟皇行筆正相反予謂漢世隸法至魏大
變不必梁蔡勢自爾也此碑意象古雅在樊常侍蔡
藁長二碑上借非中郎自可師法(東觀餘論)
此碑漢靈帝中平四年立小黃門在漢秩六百石永
叔疑其刻碑已甚余考其時孫程以侍御史持節監
護喪事乘輿幸北部尉瞻望車騎單超賜東園秘器
棺中玉具發五營騎士將作起冡營矦覧豫作夀冡
石棺䨇闕高廉百尺其制如此則敏為大碑深鑿属
文見之何足稱異哉其書曰守静韜光以遠悔咎敏
之能與不能未可以此得之然當時以此銘之豈亦
慎時之失不得顯言亦於此稍見其有貴於斯者耶
方其時如吕強忠直且不免死既死收捕宗親知當
時盖亦有人矣為忠直而受禍其得盡行其志哉余
讀其書而傷焉不自意當靈帝世而沈沒宦豎中能
自拔起於汚濁此可貴也同時有北海趙祐以博學
稱甘陵吴伉善風角託病不與事濟隂于肅下邳徐
衍南陽郭耽稱為清忠不爭威權又有李廵與諸儒
五經文於石此其尤異者然其可謂宦者遂無其人
耶若敏於是余知其上不得如廵強軰以取名自顯
然下亦不若忠讓之徒剥喪王室其不得書於史宜
也(廣川書跋)
尉氏令鄭君碑
右尉氏令鄭君碑云君字季宣聘君之孫而其名已
殘缺其他字畫時有可識處皆斷續不成文理略可
見者年五十有七卒於中平二年而碑隂題尉氏故
吏處士人名知其為尉氏令爾(金石錄)
中平三年立有碑隂未詳(金石略)
中平三年立名已殘缺季宣字耳(漢隸字原)
八分書中平二年今在濟寧州儒學祇存數字碑隂
列故吏處士人名尚完(金石文字記)
碑隂
鄭季宣碑隂横刻篆八字於其上曰尉氏處士故吏
人名(漢隸字原)
趙相劉衡碑
君諱衡字元宰濟南東平陵人也厥先尚矣聖漢龍興
(下闕)王爰啓冀土遷于岱隂自康侯以来奕世本承君
胤(下闕)頌之純(下闕)丁炎(下闕)之運時放依(下闕)相王(下闕)
其□孚藻發於成就□周行而彌長不(下闕)竝之(下闕)
蹈(下闕)之則不(下闕)師訓之范而踐四教人道所謂義方
(下闕)所謂言忠信不師而自(下闕)者也是(下闕)雄㑺協服莫
不歸稱仕(下闕)侯(下闕)于(下闕)勃海王帝之冡弟不遵
憲典君以特選爲郎中令彈枉(下闕)慝匡弼(下闕)以(下闕)兄
琅琊相亡即日輕舉州察茂材(下闕)除蓨令□張掖屬國
都尉以病徵拜議郎(下闕)遼東屬國都尉不(下闕)拜趙相在
位三(下闕)左疚(下闕)行(下闕)拜議郎(下闕)連徵不就君之
始事為吏師仍綏亰(下闕)興惠訓(下闕)陟功西尉渠搜
荒服来王後遷于趙叙民種德威懷(下闕)立(下闕)清(下闕)匡
(下闕)直(下闕)俗惡容悅之密(闕)承(闕)靈以(下闕)宜錫
(闕)福三夀□朋旻穹不弔(下闕)疾年五十有三以中
平四(闕)二月戊午&KR0008;其四月己酉葬梁木圮墜閔嗣□
孤(下闕)所自律(闕)栞勒(下闕)詒聲伐于後昆其辭
曰
於穆□君邦家之(下闕)正已帥義求福不回(下闕)言以道遠
(下闕)先幾(下闕)有疾百侯僉咨舍德何取將(下闕)名(下闕)如何
弗(下闕)云亡天方(下闕)靡(下闕)肯降(下闕)殁而名□善(下闕)令
終休烈孔(下闕)永(下闕)風爰勒金石千載遺芳
右趙相劉君碑在齊州歷城縣劉君名衡字元宰為
渤海王郎中令察茂材除蓨令歷張掖属國都尉議
郎遼東属國都尉趙相再為議郎以靈帝中平四年
卒碑云渤海王帝之冡弟不遵憲典君以特選為郎
中令渤海王名悝威宗之毋弟也靈帝紀熹平元年
書渤海王被誣謀反自殺曹節傳云節與王甫逐捕
朱雀闕誹書人不獲誣奏渤海王誅之宋后傳載靈
帝夢威宗曰悝已自貶又受誅斃今訢於天上帝震
怒帝以問許永對曰渤海處國奉藩未嘗有過曾不
證審遂伏其辜如史所載則渤海死非其罪似作碑
者附會時論辭有溢惡然威宗紀延熹八年書㪍海
王謀反降為癭陶王後二年復舊則渤海亦非身端
行治者廮陶既已覆車不能率德遷善遂罹孥戮之
禍哀哉孝靈之夢則齊諧家所志也(隸釋)
碑以范為範&KR0008;即卒字栞即刊字(仝上)
右趙相劉衡碑云君諱衡字元宰濟南東平陵人也
厥先尚矣聖漢龍興其下殘缺又云爰啓冀土遷于
岱隂自康侯以來奕世丕承又云㪍海王帝之冡弟
不遵憲典君以特選為郎中令以兄琅琊相憂即日
輕舉州察茂才除蓨令遷張掖屬國都尉以病徵拜
議郎遷東(東上闕一字)属國都尉不行拜趙相在位三歲
拜議郎年五十有三以中平四年二月戊午卒其四
月己酉葬其餘文字完好者尚多按後漢書㪍海王
名悝桓帝弟也衡墓與碑在今齊州歷城縣界中古
平陵城傍余嘗親至墓下觀此碑因模得之墓前有
石獸制作甚工云(金石錄)
中平四年立在齊州歷城縣(漢隸字原)
陳度碑
右陳君碑文字殘缺不完其略可識者云君諱度字
妙高陳國相人又云武王克商封先代之後以元女
大姬配胡公至厲公生公子完奔齊其後斷續不復
成文而最後題中平四年九月廿一日己丑立云(金石
錄)
君名度字妙高陳國柘人靈帝中平二年卒又二年
立碑此刻大半紊碎所存近二百字少成句讀其中
並無官稱郡國志云陳國有柘縣苦縣沛國有相縣
若在春秋時曰相趙氏認柘作相誤也(隸續)
陳仲弓碑
右陳仲弓碑其額題云漢文範先生陳仲弓之碑碑
文已漫滅蔡邕字畫見於今者絶少故雖漫滅之餘
尤為可惜以校集本不同者已數字惜其不完也按
邕集仲弓三碑皆邕撰其一碑云中平三年秋八月
丙子卒三碑皆云春秋八十有三後漢書仲弓傳以
為中平四年年八十四卒于家者疑傳誤(金石錄)
漢文範先生陳仲弓之銘篆額兩行額下有穿穿下
數行僅存最上一字獨醇字瞭然可識前一行者其
右從月又前一行彷彿是君字蔡中郎為仲弓作三
碑其第二碑有光含醇德之句前有徵士陳君但相
去差遠中間無從月者疑此非中郎所作趙氏有仲
弓殘碑以校集本凡改定數字豈即此碑乎(隸續)
陳仲弓碑隂
右陳仲弓碑隂故吏姓名多已刓缺蔡邕小字八分
惟此與石經遺字爾石經字畫謹嚴而此碑尤放逸
可愛(金石錄)
司空掾陳君碑
右漢司空掾陳君碑額碑已殘缺不可辨惟其首八
大字尚完字畫竒偉在潁川陳太邱墓側按後漢書
太邱傳載二子紀諶紀為大鴻臚諶不著其為何官
唯劉孝標注世說引海内先賢傳曰諶字季方寔少
子也司空掾公車徵不就蚤卒然則斯碑豈非陳諶
碑乎(金石錄)
漢故司空掾陳寔碑篆額蔡中郎所作第三碑也此
碑僅有前七十字下文盡皆不存中郎作太邱第一
碑云春秋八十三中平三年卒漢史誤作四年此碑
作五年者乃豫牧立碑之年也趙氏跋云文已殘缺
不可辨惟八篆額字畫竒偉引世說注太邱次子諶
嘗以司空掾召謂此是陳諶之碑殊不知碑中自有
太邱姓名其文又在蔡邕集盖不能認碑故有此誤
(隸續)
陳仲弓壇碑
君諱寔字仲躬(闕十二字)之禮樂番番良(闕)既光既耀(闕)立
於朝行成(闕七字)竝荷從司徒掾(闕九字)教宣流(闕六字)儀
魏魏大清唯玄(闕)之眀眀(闕十六字)著望色(闕)飛(闕)勛克戰(闕四
字)翼(闕十字)險而不(闕三字)食(闕)魚(闕五字)其君(闕六字)志老(闕四
字)耄矣梁頓山(闕三字)貽(闕九字)賢參之方(闕二字)仁學(闕)宗
道(闕二字)百辟(闕四字)臣吏民(闕三字)懷惟(闕三字)相與(闕二字)碑
(闕二字)勒壇(闕五字)靈我(闕二字)昭(下闕)
右陳仲弓壇碑其額題故太邱長潁川陳君壇其他
文字磨滅不可盡識按蔡仲集有仲弓三碑以集本
校之此碑非邕撰者然字畫亦竒偉惜其殘缺不完
也(金石錄)
右故太邱長潁川陳君壇碑潁之下闕二字陳君名
寔以靈帝中平三年卒本傳云潁川許人郡國志注
獻帝徙都許改曰許昌此額所闕者潁之下是川又
一字當是許也額之題郡邑猶劉曜東平無鹽之比
其云壇者盖指廟中之壇叚光為孫叔敖作碑立廟
其文云興祀立壇是也此碑在亳州水城縣即古之
太邱也傳云以沛相賦歛違法乃觧印綬去吏人追
思之碑中有色飛之句而飛之上下闕字盖用色斯
舉矣之意乃載其去邑事也蔡中郎凡作陳君三碑
其第一碑云許令以下至于國人立廟舊邑四時烝
嘗歡哀承祀如其祖禰先生存享重稱亡歆血食脩
行於巳得斯於人固上世之所罕有前哲之所不過
也所謂立廟舊邑則知太邱有此碑勒其文皆已亡
缺無可讀者惟其首云君諱寔字仲躬尚存諸書皆
字陳君曰仲弓獨此碑不同殆是借用(隸釋)
太邱長陳寔壇碑在亳州永城縣即古之太邱碑石
殘闕止存八九十字無年月金石錄云非蔡邕書而
字亦竒偉(漢隸字原)
郃陽令曹全碑
君諱全字景完敦煌效榖人也其先盖周之胄武王秉
乾之機剪伐殷商既定爾勲福禄攸同封弟叔振鐸於
曹國因氏焉秦漢之際曹参夹輔王室世宗廓土斥竟
子孫遷於雍州之郊分止右扶風或在安定或處武都
或家隴西或居敦煌枝分葉布所在為雄君高祖父敏
舉孝廉武威長史巴郡朐忍令張掖居延都尉曾祖父
述孝廉謁者金城長史夏陽令蜀郡西部都尉祖父鳳
孝廉張掖属國都尉丞右扶風隃糜侯相金城西部都
尉北地太守父琫少貫名州郡不幸早世是以位不副
德君童齔好學甄極毖緯無文不綜賢孝之性根生於
心收飬季祖母供事繼母先意承志存亡之敬禮無遺
闕是以鄉人為之諺曰重親致歡曹景完易世載德不
隕其名及其從政清擬夷齊直慕史魚歷郡右職上計
掾史仍辟凉州常為治中别駕紀綱萬里朱紫不謬出
典諸郡弹枉紏邪貪暴洗心同僚服德遠近惮威建寧
二年舉孝廉除郎中拜西域戊部司馬時䟽勒國王和
德弑父簒位不供職貢君興師征討有吮膿之仁分醪
之惠攻城野戰謀若涌泉威牟諸賁和德面縳歸死還
師振旅諸國禮遺且二百萬悉以簿官遷右扶風槐里
令遭同産弟憂棄官續遇禁㒺潜𨼆家巷七年光和六
年復舉孝廉七年三月除郎中拜酒泉禄福長訞賊張
角起兵幽冀兖豫荆揚同時並動而縣民郭嘉等復造
逆亂燔燒城市萬民騷擾人褢不安三郡告急羽檄仍
至于時聖主諮諏羣僚咸曰君哉轉拜郃陽令收合餘
燼芟夷殘迸絶其本根遴訪故老商量儁艾王敞王畢
等恤民之要存慰高年撫育鰥寡以家錢糴米粟賜癃
盲大女桃婓(音肥又音非與妃同)等合七首藥神眀膏親至離亭
部吏王宰程横等賦與有疾者咸蒙瘳快惠政之流甚
于置郵百姓襁負反者如雲戢治廧屋市肆列陳風雨
時節歲獲豐年農夫織婦百工戴恩縣前以河平元年
遭白茅谷水灾害退于戌亥之間興造城廓是後舊姓
及脩身之士官位不登君乃閔縉紳之徒不濟開南寺
門承望華嶽鄉明而治庶使李儒欒規程寅等學者各
獲人爵之報廓廣聽事官舍廷曺廊閣升降揖讓朝覲
之階費不出民役不干時門下掾王敞錄事掾王畢主
簿王歴戸曺掾秦尚功曹史王顓等嘉慕奚斯考甫之
美乃共刊石紀功其辭曰
懿明后德義章貢王□征鬼方威布列安殊方還師旅臨
槐里感孔懷赴喪紀嗟逆賊燔城市特受命理殘圯芟
不臣寧黔首繕官寺開南門闕嵳峩望華山鄉明治
惠沾渥吏樂政民給足君高升極鼎足
中平二年十月丙辰造(求古錄)
萬歷初郃陽縣舊城掘得此碑中平二年造内稱
全為戊部司馬征疏勒王和德攻城野戰謀若湧泉
威牟諸賁和德面縳歸死還師振旅諸國禮遺且二
百萬悉以簿官按西域傳和德射殺其王自立凉州
刺史孟佗遣從事任涉將燉煌兵五百人與戊巳司馬
曹寬西域長史張宴將諸國兵合三萬人討䟽勒攻
楨中城四十餘日不能下引去二說不合且司馬為
曹寬非曹全豈即其人范史傳寫誤耶即紀功者張
大其詞而面縛歸死似非虚飾抑又何也碑又稱光
和七年史光和止六年盖七年冬十一月始改元中
平耳碑文隸書遒古不减卒史韓勑等碑且完好無
一字缺壊真可寳也會曾與友人論及古碑友人曰
吾軰幸生此時猶得見漢晉人書恐後世無復存者
余曰神物顯晦有時寧無沉埋以待後死者如曹全
碑歐陽公趙明誠都玄敬楊用脩諸公豈得見哉相
眡一□(石墨鐫華)
此碑曹景完全為郃陽令門下掾王敞諸人於中平
二年刊石紀功立也㩀史建寕元年䟽勒王于獵中
為其季父和德所殺自立為王三年凉州刺史孟陀
遣從事任涉將燉煌兵與戊巳司馬曹寬西域長史
張晏將焉龜兹車師前後部合三萬餘人討䟽勒攻
楨中城四十餘日不能下引去碑謂䟽勒國王弑君
簒位又稱全以西域戊部司馬討䟽勒攻城野戰謀
若湧泉威牟諸賁和德面縳歸死皆與史異然和德
既弑君簒位碑不當稱王史謂曹寬當以碑為正史
止光和六年碑稱七年三月者盖其年十一月始改
元中平紀元以年紀事以月無足異者碑萬歷間始
出于郃陽此方出最初搨也止一因字半闕其餘鋒
鋩銛利不損絲髮因見漢人不獨攻玉之妙渾然天
成琢字亦毫無刀痕以余生平所見漢隸當以孔廟
禮器碑為第一神竒渾樸譬之詩則西京此則豐贍
高華建安諸子比之書禮器則季直表此則蘭亭叙
自髭聖一評謂鍾古而不今長而踰制心慕手追惟
逸少一人王遂踞鍾上余目不識書自謂頗窺漢人
三昧弇州識洞千古以方整瘦勁寡情為漢法是柳
誠懸軰可盡晉法也碑隂自伯祺止孝才五十二人
外五人名字不備當是書石闕略非剥蝕也書法簡
質草草不經意又别為一體益知漢人結體命意錯
綜變化不衫不履非後人可及(金石史)
郃陽令曹全碑并隂八分書中平二年十月今在郃
陽縣此碑萬歷中掊地得之文字最為完好此洪氏
所未見(金石文字記)
曹全碑隂共五十六人(漢碑目)
漢蕩隂令張君碑
君諱遷字公方陳留已吾人也君之先出自有周周宣
王中興有張仲以孝友為行披覽詩雅煥如其祖高帝
龍興有張良善用蕭何在帷幕之内决勝負千里之外
析珪於留文景之間有張釋之建忠弼之謨帝遊上林
問禽狩所有苑令不對更問嗇夫嗇夫事對於是進嗇
夫為令令退為嗇夫釋之議為不可苑令有公卿之才
嗇夫喋喋小吏非社稷之重上從言孝武時有張騫廣
通風俗開口畿㝢南苞八蠻西□六戎北震五狄東勒
九夷荒遠既殯各貢所有張是輔漢世載其德爰既且
於君盖其繵縺纉戎鴻緒牧守相係不殞高問孝弟於
家中謇於朝治京氏易聰麗權略藝於從畋少為郡吏
𨼆練職位常在股肱數為從事聲無細聞徵拜□中除
榖城長蟄月之務不閉四門臘正之際休囚歸賀八月
&KR0034;民不煩於鄉随就虛落存恤高年路無拾遺黎種宿
野黃巾初起燒平□市斯縣獨全子賤孔蔑□□道區
别尚書五教君崇其寬詩云愷悌君隆其恩東里潤色
君垂其仁召伯分陜君懿于棠晉陽珮&KR3762;西門帶弦君
之體素能雙其勛流化□基遷蕩隂令吏民頡&KR0008;随送
如雲周公東征西人怨思奚斯讃魯考父頌殷前喆遺
芳有功不書後無述焉於是刊石整表銘勒萬載三代
以來雖遠猶近詩曰舊國其命惟新
於穆我君既敦既純雪白之性孝友之仁紀行來本蘭
生有芬克岐有兆綏御有勛利器不覿魚不出淵國之
良榦垂愛在民蔽芾棠樹温温恭人乾道不繆唯淑是
親既多受祉永享南山千禄無疆子子孫孫
惟中平三年歲在攝提二月震節紀日上旬陽氣厥㭊
感思舊君故吏韋萌等僉然同聲賃師孫興刊石立表
以示後昆共享天祚億載萬年
右漢蕩隂令張君碑碑云君陳留已吾人治京氏易
少為縣吏徵拜郎中除榖城長遷蕩隂令後云中平
二年二月故吏韋萌等刊石立表盖其去思碑也字
特完好可讀漢碑中之不易得者攷之東漢地理志
蕩隂属河内郡即今彰德府之湯隂縣已吾属陳留
郡即今開封府之夏邑縣(金薤琳瑯)
此碑予官京師時嘗於景太史伯時處見舊搨本不
及錄今得之友人文徵仲按隸釋云東漢及魏其碑
到今不毁者十才一二凡歐趙錄中所無者世不復
有予生去宋數百年而此本兩見歐趙錄中盖未嘗
載隸釋并隸續亦無其文通志金石略所載碑目雖
多然亦未之及乃知昔人之言未必可信而舊物之
在天壤間者固不可盡謂之無也(仝上)
君諱遷陳留已吾人盖既卒而其門生故吏刻石記
之者也文辭翩翩有東京風獨叙事未甚詳覈耳至
謂其先有曰良曰釋之曰騫者按良韓人釋之南陽
堵陽人騫漢中人宗系絶不相及文人無實乃爾其
書法不能工而典雅饒古意終非永嘉以後所可及
也(弇州山人藁)
中平三年二月八分書今在東平州儒學其文有云
荒遠既殯者賓之誤中謇於朝者忠之誤而又有云
爰既且於君則暨之誤古字多通而賓旁加歹已
為無理又何至以一字離為二字也歐陽趙洪三家
皆無此碑山東通志云近掘地得之豈好事者得古
本而摹刻之石遂訛謬至此耶(金石文字記)
漢故榖城長蕩隂令張君夀頌篆額白字此碑近出
故洪氏諸君所闕(玄牘記)
六藝之一錄卷四十八
