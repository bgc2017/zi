欽定四庫全書
六藝之一錄卷五十二錢塘倪濤撰
石刻文字二十八
&KR1676;彰長斷碑
右&KR1676;彰長斷碑在華隂已斷裂惟存下一叚故其姓
名皆亡矣所可見者有云先高祖時以吏二千石自
齊臨菑徙充關中祖字興先為執金吾弟䬃漁陽太
守又云元初元年遭家不造三歲喪父事母有柴穎
之行初仕縣主簿功曹郡諸曹史帳下司馬劉君招
命署議曹掾假除百石遷補任尉假印綬守廣平夏
曲陽令&KR1676;彰長熹平二年秋七月寢疾不豫最後題
熹平六年十月九日辛酉造按史記及漢書本紀高
祖九年徙齊楚大族昭屈景懷田五姓關中而其四
姓皆楚人自齊徙者惟田氏爾然則此碑所謂高祖
時自齊臨菑徙者其人必姓田氏也(按第五氏亦云自齊徙關中然
本亦出于田氏也)&KR1676;彰東西漢史皆作斥章(金石錄)
斥彰長田君斷碑所存其下一叚與趙氏所蔵者同
文雖半亡遺字一一明白碑云其先高祖時以吏二
千石自齊臨淄徙關中祖興先為執金吾弟䬃漁陽
太守孫布光武中興云云史記徙貴族齊田氏關中
後漢傳朔方人田䬃引兵至單于庭迎盧芳入塞帝
紀建武七年盧芳所置朔方太守田䬃舉城降則斥
彰蓋諸田之後碑云二年七月卒而缺其年名末有
立碑歲月始知物故在熹平年但斥彰非所終之官
趙氏強名姑仍其舊碑中字札嫵媚甚類華祖華山
亭碑書之者好用竒字(隸續)
熹平六年立在華州華隂縣&KR1676;彰東西漢史皆作斥
章(漢隸字原)
臨朐長仲君碑
右臨朐長仲君碑文字摩滅其粗可見者云君諱雄
又云歴郡五官掾功曹史辟從事舉孝廉除郎中遷
臨朐長而其額題故臨朐長仲君碑云(金石)
益州刺史薛君巴郡太守劉君碑
右薛君碑已斷裂不完惟存上一叚而此額尚全題
故漢益州刺史中山相薛君巴郡太守宗正卿成平
侯相劉君碑古無兩人共立一碑者惟見于此爾(金石
錄)
漢故益州刺史中山相薛君巴郡太守宗正卿成平
侯劉君碑隸額頗雜篆體其碑髣髴二十行所餘其
上一叚他石斷裂不存矣第一行有益州刺史中山
相八字第二行有巴郡太守宗正卿成八字第三
行有惟二君三字餘皆不可句讀蓋前兩行各舉其
官後行始是碑語與廣漢屬國辛李二君碑正同
其間有祭死者及薛劉征討字殆是紀述平寇之事
趙氏誤以為墓刻故云古無兩人共立一碑者又以
劉君為成平侯相詳其額初無相字此蓋王子侯也
(隸續)
張侯殘碑
右張侯殘碑張侯者子房也碑已斷裂摩滅不可次
叙獨其額尚完題漢故張侯之碑在今彭城古留城
子房廟中騐其字畫蓋東漢時所立樂史寰宇記陳
留縣有張良墓引城冡記云張良封陳留侯食邑小
黃一萬尸漢為良築城因名張良城今陳留有子房
廟廟貌甚盛余按西漢書地里志注留屬陳故稱陳
留宋亦有留彭城留是也子房曰始臣起下邳與上
會留臣願封留足矣下邳與彭城相近而此碑漢人
所立乃在彭城然則子房所封非陳留明矣城冡記
誕妄蓋不足信也(金石錄)
楊君殘碑
碑云當劉項之際有楊武者家於茲邦奕世載德扶
而興漢碑多殘闕名字不存獨有元年字上缺不可
考(漢隸字原)
後漢殘碑
右漢殘碑不知為何人所存者纔三十二字不復成
文惟云高字幼知其名高又云漢中興復知為後漢
時碑而隸字在者甚完體質淳勁非漢人莫能為也
故錄之(集古錄)
右隸書今殘缺之餘所存者數十字而有其名字曰
高字幼德其他皆不可知也(集古錄目)
司空殘碑
右司空殘碑政和乙未歲得於洛陽天津橋之故墓
首尾已不完所存四十五字字畫竒偉其詞有云命
爾司空余回爾輔據此乃嘗為三公蓋當時顯人惜
其不見名氏也碑隂有故吏題名百餘人尤完好筆
法不减蔡邕石經云(金石錄)
馮煥殘碑
君諱煥字平侯(下闕)廉除郎中尚書(下闕)遷豫州刺史
鄄别(下闕)以比鮮卑畔逆(下闕)史莢書嘉嘆賜錢(下闕)
守以永寧二年四(下闕)
右馮煥殘碑三十九字其云比鮮卑叛逆則元初六
年詔除幽州時事也其云策書嘉嘆賜錢者馮緄傳
載煥死於獄中帝愍之賜錢十萬當是此事也末有
永寧二年四字蓋其卒之年月也帝紀書建光元年
正月幽州刺史馮煥率十二郡太守討高白驪穢貊
不克四月遼東都尉龐奮承偽璽書殺元莬太守姚
光緄傳云煥為幽州刺史疾忌姦惡元莬大守姚光
亦失人和建光元年怨者詐作璽書賜煥光以歐刀
下遼東龐奮行刑奮即斬光收煥煥疑詔有異上書
自訟病死獄中建光之元即永寧二年是歲七月改
元煥以四月終故碑尚用舊年也碑字雖無幾而皆
與史合(隸釋)
馮煥碑隂
(上闕)曹史(闕六字)衡賊曹令史汝南(闕)表德官兵曹令史河
内樊晏世寧兵曹令史漢中祝颺孔逹士曹令史穎川
闞揚武節集曹令史北海孫登元叙(闕)下(闕六字)兵
曹史陳國丁武妙生戸曹史汝南(闕)臺客曹史汝南
過嗛子讓帳下司馬陳國陳景伯載武剛司馬汝南程
旻季劉
右馮煥殘碑隂諸曹史及帳下司馬武剛司馬十餘
人其間有貫穎川汝南陳國者皆豫州舊部也過即
過字□即剛字嗛即謙字西漢太玄皆有之(隸釋)
幽州刺史馮煥神道
故尚書侍郎河南亰令豫州幽州刺史馮使君神道
右幽州刺史馮煥神道今在渠州馮緄傳云父煥安
帝時為幽州刺史建光元年卒隸釋有元初六年賜
豫州刺史馮煥詔煥之殘碑有郎中尚書侍五字惟
亰令無所見也(隸釋)
賜豫州刺史馮煥詔
告豫州刺史馮煥今(下闕)常為效用邊將綂御(下闕)内以威
恩撫喻杜(下闕)去年鮮卑連&KR1571;鄣塞(下闕)過掩卒㨶殷無距
捍(下闕)率攝大守以下進退(下闕)曾不表罪誅多(下闕)麗王
宫(下闕)輕狡猧(下闕)纖(下闕)絶宫不自效楚(下闕)化頃屬樂浪久
矣(下闕)當所諝設訖不定决(下闕)月左右欲來犯法(下闕)北顧
傷心(下闕)煥有(下闕)冀煥能竭心盡慮有(下闕)上如不從化督
錄部(下闕)惟前後詔書以前人(下闕)侍御史便宜數上(下闕)
元初六年十二月
右賜豫州刺史馮煥詔安帝元初六年也首云告豫
州刺史馮煥者漢詔之式如此帝紀注云漢制帝之
下書有四一曰策書編簡也其制長二尺短者半之
篆書起年月日稱皇帝以命諸侯王三公以罪免亦
賜策而以隸書用尺一木兩行書之二曰制書其文
曰制詔三公皆璽封尚書令印重封露布州郡三曰
詔書其文曰告某官云如故事四曰誡敇其文曰有
詔&KR0008;某官此詔云去年鮮卑連犯鄣塞列傳云元初
五年秋代郡鮮卑穿塞入寇攻城邑燒官寺殺長吏
發緣邊甲卒黎陽營兵備之其冬又入上谷六年秋
入馬城度遼將軍鄧遵率南軍共擊破之按馮君乃
車騎將軍緄之父緄傳云煥為幽州刺史又煥有墓
闕題云豫州幽州刺史馮使君神道元初季年豫州
境内無盗賊事上谷代郡皆幽州所部詔有北顧傷
心及頃屬樂浪之文亦幽州語也詔中諭其竭心盡
慮而使之便宜數上必是自豫徙幽而賜此詔其石
下斷惟存上八字文意不能詳考煥猶在豫故前尚
稱故官也(隸釋)
&KR1571;即犯字□即過字㨶緜即擣擊字□即慓字□
即猾字纖即殱字属即屬字(仝上)
元初六年立在渠州
益州太守無名碑
永夀元年三月十有九日益州太守(闕)君平嗚呼&KR2386;哉
(闕)如何我君遭命隕墜國喪雄幹世也罔則吏民(闕)
立石紀迹其辭曰
(上闕五字)君其祖後(闕五字)為漢表磨位(闕)術(闕九字)名(闕)&KR0008;
&KR0008;&KR0008;獫稟堅良(闕)大郡(闕)有(闕)澄内清外以身
帥下誅豪討(闕)處(闕)口(闕)消慝述(闕)以寧貪饕改
操革濁為清犂兆安土人歌大平超前守之治迹(闕)沒
世而無(闕)當(闕五字)何(闕)命不豫(闕)疾徂靈遠近傷切
痛于倉乾(闕)於舊(闕)長决(闕)折而不朽名勒丹書嗚
呼哀哉
亂曰仲尼去魯兮君子失路喪賢君兮與誰愬失眀哲
兮入川戶名不滅兮功留後(闕)兮祐孫子
功曹掾建伶(闕)澤字文(闕)主(闕五字)字(闕二字)從史牧靡(闕二
字)字元白從史梇棟(闕二字)字(闕二字)故吏牧靡孫(闕)字(闕二
字)故吏滇池(闕二字)字(闕二字)故吏建伶(闕二字)字(闕二字)故吏
滇池王(闕)字(闕)材故(闕五字)字(闕二字)故(闕五字)字(闕二字)故(闕五
字)字(闕二字)故吏(下闕)故吏(下闕)故吏(闕二字)王(闕四字)故吏建伶
李(闕四字)故吏(下闕)故吏(下闕)故吏(下闕)故吏(下闕)故吏(下闕)故吏滇
池王加字(闕二字)故吏榖昌(下闕)故吏俞元(下闕)故吏(下闕)故吏
(下闕)故吏(下闕)故吏(下闕)故吏(下闕)故吏(下闕)故吏(下闕)故吏(下闕)故吏
(下闕七字又闕六人)故吏滇池王(闕)字少(下闕一字又闕二人又闕六字)字升(下闕
一字又闕三人)故吏(下闕)故(下闕)故吏榖昌(下闕)
右益州太守碑以朱爵為額龜蛇為趺龍虎銜壁在
其兩旁一崇碑也首云永夀元年三月十九日益州
太守某君卒其姓獨刓滅或有謂之馮君者豈予所
蔵偶不明邪碑云澄内清外以身帥下又云貪饕改
操革濁為清則素絲羔羊之風必有光前絶後者夫
丹書鐵契高帝所以申信誓於功臣也後人以斐豹
之事遂指丹書為罪籍講德者不復用之此云名勒
丹書謂丹青也碑之左有功曹掾故吏題名四十八
人皆屬邑建伶牧靡梇棟滇池糓昌俞元之人也僅
有王李數姓可辨名字皆不具矣(隸釋)
碑以犂為黎倉為蒼&KR2386;即哀字□即惡字川即坤
字(仝上)
益州太守碑隂
故吏牧靡陳漢字伯成故吏牧靡楊(闕)字茂材故吏牧
靡(下闕)
右益州太守碑隂牧靡故吏三人題名在趺之右此
碑刻五玉三獸下有牛首蜀中漢碑如是者有柳敏
碑隂馮緄墓道雙排六玉碑又有單排六玉碑與此
凡四柳敏馮緄兩碑六者皆同此碑無璜單排碑兩
璜而無瑁鄭氏注周官云璧圜象天琮八方象地圭
銳象春半圭曰璋半璧曰璜惟琥但云琥猛象秋為
之圖者皆云琥以方玉刻伏虎之形聶崇義所畫琮
八出如花片陳祥道禮書又云琮體方而四角此碑
之琮則五角單排碑則十角馮柳碑中者則同鄭說
玉人云天子執冐以朝諸侯說者謂冐方四寸其下
邪刻之廣狹如圭首諸侯執圭來朝以此冐之所以
濟瑞信猶合符也碑有瑁者三獨無六器之琥爾此
碑刻瑁圭璋於上琮璧於下其中則鼎列三獸柳敏
碑則一禽圖於首一獸為之趺六玉之中有牛首一
而貫之以環馮緄碑則其上刻禽獸各一其下一牛
首六玉之下又刻兩獸有一人跨其右者單排碑則
上朱爵而下玄武其六玉則右璋左圭又雙璜相向
如佩次之璧與琮又次之蜀人名之單排六玉未知
何人冡前物也此碑之圭瑁馮緄之璧琮璜則白餘
皆黑也緄墓前又有一碑亦上朱爵而下玄武其中
無文謂之六物碑(隸釋)
頻陽令宋君殘碑
無年月字畫是東漢人書(金石錄目)
漢故頻陽令宋君表其篆額兩行獨不殘缺碑十行
行有七字惟聖賢之胄丕闡休聲朝廷咨謀來歸靈
宇數句成文趙氏所蔵者亦是殘碑恐不至如是之
鮮也額之左有令丞簿尉五人題名乃本朝官制其
右有文云後漢頻陽令宋君碑記其辭曰宋君漢良
宰也鄉人宜之今亦缺矣(隸續)
防東尉司馬季德碑
山陽府卒史司馬留碑無年月字畫是東漢人書附
于漢碑之次(金石錄目)
山陽府卒史防東守尉司馬君碑其名闕其字季德
有所終之月日而其年則磨滅此云山陽府卒史防
東守尉者以郡曹而攝邑官其本秩自如故猶今之
兼權也防東二字頗晻昧難辨故趙氏以陽山卒史
名之(隸續)
碑上殘缺下云故山陽卒史防東守尉司馬留字季
德今題從隸釋(漢隸字原)
處士嚴發殘碑
處士嚴發殘碑所存十有二行行凡十字其大略載
桓&KR1943;陳章所言處士嚴發有曾閔之行棲遲衡門誠
于朋友引春秋襃儀甫之事後有聽表門閭復之文
復下字缺蓋邑官稱嚴之行遂表其門閭復其租徭
而碑之所由立也未有丞汝南番君及戶曹掾題名
當是其時官寮也其首行日月之下有彭城字乃其
鄉國也此碑不見歲月疑其非漢刻雖字畫不工却
不類魏晉以後書法(隸續)
處士嚴發碑刓缺無年而有月日(漢隸字原)
司徒掾梁休殘碑
司徒掾梁君碑篆額惟存君碑二字碑錄云襄州糓
城有司徒掾梁君碑建安二十七年立此黃初前一
年也豈吳人尚用漢歴乎否則誤字也梁君名休字
元堅為郡五官掾歴郎中光禄主(缺一字)辟司徒府掾
拜新都令有葬年月而缺其所終太守趙君相與諡
之曰貞文子銘詩以三言為文(隸續)
在糓城縣西四里建安二十七年立文字磨滅(訪碑錄)
任君殘碑隂
蜀人謂之武帝先生任君碑隂可辨者不盈百字而
紀年及名字皆闕(隸續)
漢河南尹蘇府君碑額
右漢蘇府君碑額題漢故河南尹蘇府君碑今宣州
太守張叔夜嵇仲見寄云在許州道傍無文詞惟此
十字其額耳按東漢時蘇氏最顯者惟蘇章嘗以河
南尹徵未就其他無尹河南者意其為章碑也然章
扶風平陵人而碑乃在許昌未知果是否(金石錄)
膠水縣王君廟門碑
無歲月文字殘闕(金石錄)
膠東令王君廟門斷碑碑中雖有景武孝昭冲質之
文却有魏后黃初之字而題額以漢者豈膠東是其
祖廟没於漢代者乎(隸續)
西平令楊期碑
右尉氏縣西南四十里三亭鄉楊方村墓南二十步
文字磨滅惟有首尾(天下碑錄)
征西大將軍楊瑾碑
在尉氏縣三亭鄉路村(天下碑錄)
邊讓碑
在開封縣東北五里墓前(訪碑錄)
董襲碑
在開封縣東北墓前(天下碑錄)
上谷太守張&KR3176;碑
在定州安喜縣東六里(天下碑錄)
敏勖碑
在冀州(天下碑錄)
賈敏碑
在棗強縣東北三十里(天下碑錄)
李固碑
在懷州山陽城内(天下碑錄)
劉班碑
魏文帝為兗州刺史封為白馬侯在澶州縣三十里
墓下(天下碑錄)在衛南縣西墓下(訪碑錄)
蘇武功碑
在京兆府武功縣墓下(天下碑錄)蘇武功碑京兆府(金石略)
太守樊演碑
在河中府臨晉縣内墓前(天下碑錄)
司徒劉竒碑
在華隂縣(天下碑錄)
劉黨碑
在華隂縣墓下文字磨滅(天下碑錄)
丁儀碑
在虞城縣墓前(天下碑錄)
兖州從事丁仲禮碑
在楚邱縣北三里(天下碑錄)
陳留太守程封碑
在開封府封邱縣東二里墓下(天下碑錄)
執金吾高褒碑
在雍邱縣南五十里大善鄉墓下(訪碑錄)
太尉高峻碑
在雍邱縣南五十里大善鄉墓下(訪碑錄)
彭府君碑
在中都縣(天下碑錄)
劉熙碑
在徐州蕭縣二十五里(天下碑錄)
御史大夫鄭君碑
在龔邱縣墓下(天下碑錄)御史大夫鄭宫碑徐州(金石略)
尊士倪夀碑
在仙源縣南七十步魯城内(天下碑錄)
少傅何君碑
在任城縣墓下(天下碑錄)
山陽太守碑
襄州(金石略)在糓城縣西一里古筑城東文字磨滅
(天下碑錄)
筑陽侯相景豹碑
襄州(金石略)在糓城縣西一里文字磨滅(訪碑錄)
侍中王逸碑
在宜城縣南三里(天下碑錄)
僕射荀公碑
在長社縣東北七里墓前文字磨滅(天下碑錄)
封觀碑
在項城縣墓前(訪碑錄)
蔡昭碑
在隨州光化縣墓前(天下碑錄)
嚴君平廟碑
在綿竹縣文字磨滅(天下碑錄)
王褒墓碑
在資州資陽縣北二十五里墓前文字磨滅(天下碑錄)
南昌太守谷所碑
在耒陽縣東北(天下碑錄)
青州刺史劉焉碑
在耒陽縣十五里墓下(天下碑錄)
胡騰碑
在耒陽縣南四里(天下碑錄)衡州(金石略)
陽侯伯墓碑
在犀城墓北(天下碑錄)陽泊侯墓碑成都府(金石略)
馬援廟碑
無年月(天下碑錄)
蕭何碑
折作兩段在西京(金石略)
丞相陳平碑
在陳留縣北二十里文理磨滅其額題曰漢丞相陳平之碑(訪碑錄)東京(金石略)
大司農陳羣碑
在陳留縣北二十八里有碑篆文大司農陳君墓(寶刻
叢編)中平四年立有四碑東京(金石略)
邊韶碑
蔡邕書在開封縣東北五里墓前(訪碑錄)
幽州刺史䍧牱太守張子陽碑
在懷安軍唐化鎮沿江五里許永建四年造(輿地碑目)
犍為太守楊洪碑
在彭山縣磨滅不可考究(輿地碑目)
學師宋恩等題名
師宋恩元遂師王忠仲舜師郭翔季安師張澤君潤師
楊准□期師張仁卲游師李衡德仁師羅僵德□師郄
□賓高師程旻孟興師(闕)直進方師王(闕)朝卿師卲(闕)
子河師榮寵定(闕)師戴(闕)龍(闕)高師宋(闕)仲(闕下闕二人)史
杜楊(闕)表師景遷孝通師張柳(闕)卿師杜(闕二字)方師衡
翔仲卿史(闕)通(闕二字)孝義掾王山(闕二字)業掾(闕)世(闕二字)
易掾(闕四字)易掾胡(闕三字)易師張(闕)元(闕)易師求(闕)進(闕)
易師(闕二字)孝(闕)尚書掾吕(闕三字)尚書掾(闕四字)尚書掾(闕四
字)尚書師張(闕三字)尚書師楊(闕三字)尚書師司馬(闕四字)詩
掾楊(闕三字)詩掾張(闕四字)掾趙揆道明(闕)掾王興紀
(闕)春秋掾常寵(闕二字)議掾劉幼(闕二字)文學孝掾周治元
經文學掾猶玉子朝文學師胡通禮逹文學師上官震
彦照文學師王純季堅文學師程順元呆從掾位柳曾
(闕四字)趙(下闕三字中闕一人又闕二人)掾瞿(闕)伯中鄉賊捕李(闕八字)德
伯(闕六字)元(下闕四人又闕三字)張涉(闕闕二字)督郵馬陵孟(闕三字)
督郵(闕三字)子(下闕一字又闕二人)集曹史(闕四字)法曹史舒&KR0008;彦万
賊曹史(闕二字)盛□陽辭曹史趙漢彦伯糓曹史張儀□
(闕二字)曹史張詡孝舉金曹史羅圃子高糓曹史趙(闕)光
節比曹史田(闕二字)彦兵曹史(闕)苞茂思水曹史楊煇子
禮金曹史(闕二字)彦(闕二字)曹史(闕二字)伯齊(闕)曹史(闕二字)幼
郭&KR0146;曹史(闕五字)曹掾趙(闕)季信(闕)曹掾張(闕四字)曹掾(闕三
字)申功曹史穎考□(闕三字)常洽盛(闕五字)紀明(闕二字)掾夀
(闕)盉起(闕五字)明(後闕二人)
右學師宋恩等題名今在成都周公禮殿門之西序
蜀人謂之學師題名其稱師者二十人史二人孝義
掾業掾各一人易掾二人易師三人尚書掾尚書師
各三人詩掾四人春秋掾議掾文學孝掾文學掾各
一人文學師四人從掾位及集曹法曹賊曹辭曹史
又三十二人其漫滅不可辨者十三人漢永平中嘗
為四姓小侯立學置五經師此則蜀郡諸生也當是
郡守興崇學校者鐫石紀德諸生旣刻姓名而諸曹
史亦綴其未惜亡其碑不可考爾成都又有左右生
題名一巨碑蓋右學左學諸生也其間江陽寧蜀晉
原遂寧乃蜀晉所置郡歐陽公以為漢文翁學生題
名非也(隸釋)□即逹字
碑凡二一列經師經掾一列文學師諸曹掾史在成
都府府學禮殿高公石室東外璧(漢隸字原)
後漢文翁學生題名
右漢文翁學生題名凡一百有八人文學祭酒典學
從事各一人司儀主事各二人左生七十三人右生
三十人文翁在蜀教化之盛為漢稱首其弟子著籍
者何止於此蓋其磨滅之餘所存者此爾(集古錄)
右學生題名歐陽公集古錄以為漢文翁學生余獨
疑其非是蓋以為西漢時立則字畫不類以為東漢
則東漢絶無二名者今此碑二名者凡數人又唐顔
有意所書益州學館廟堂記載漢以來石刻皆備獨
無此題名使其為文翁學生决不肯漏落余以字畫
騐之疑其為晉以後人所立然初無所據未敢遂以
為然其後以地里書參考乃决知非文翁之學生也
題名省幹江陽趙嵩典學從事史寧蜀常仲舒憲道
左生遂寧董朗玄明左生晉原楊客宗長按晉書志
江陽郡蜀劉備置寧蜀遂寧晉原竝桓温平蜀後置
四郡東西兩漢時皆未有然則此碑為東晉以後人
所立不疑矣(金石錄)
平原東郡門生蘇衡等題名
(上闕)國(下闕)字文(下闕)門生平原高(下闕)字(下闕)門生東
郡(下闕)門生北海劇(下闕)字孟高門生東郡樂平蘇衡
字(下闕)門生平原高(下闕)儀字威祖門生東郡樂平高
扶字(下闕)門生(下闕)門生平(下闕)道超門生東郡聊城
路(下闕)平原安德(下闕)字(下闕)貴門生陳留(下闕)馬師(下闕)
門生平原安德寧(下闕)漢興(下闕)門生陳留(下闕)平
原安德(下闕)字雒子門生東郡(下闕)伯將門生平原安
德(下闕)字(下闕)方門生陳留(下闕)門生(下闕)子弘門生汝南
南(下闕)楊(下闕)原安德武字文祖(下闕)公輔門生平原
安德(下闕)謖字伯超(下闕)門生汝南(下闕)字(下闕)門生平原
濕隂馬象字世輔門生穎川(下闕)表門生濕隂方(下闕)字
次(下闕)門生穎川(下闕)門生平原股丁(下闕)字興祖門生梁
國睢陽(下闕)甫興門生平原股祝循字(下闕)門生下邳
徐祖叔字常真門生南陽樊(下闕)門生(下闕)文超(下闕)
門生平(下闕)東平無鹽(下闕)
右平原東郡門生蘇衡等題名三十餘人蓋東郡平
原北海陳留汝南穎川梁國下邳南陽東平十郡之
士也姓名多已淪滅或云碑在孔里駐蹕亭前或題
云孔府君碑隂天下碑錄載孔墓之碑凡八隸釋有
其三矣趙氏有元年(乙未)孔君碣亦不知為何人也如
司空孔扶河東太守孔宏御史孔翊從事孔君德博
士孔志五碑皆世所未見者碑以股為般(隸釋)
故吏應酬殘題名
故吏應酬故吏趙溢
右&KR0008;
故吏舒苖故吏構宗故吏睘習故吏構田故吏張緒故
吏構會故吏常楫故吏構庭故吏李稱故吏張衍故吏
趙肇故吏構旦故吏常荒故吏苟睢故吏王思故吏王
弋故吏董興故吏魏光故吏李興故吏朱明故吏楊生
故吏王麻故吏王恂故吏吕永故吏唐治故吏馮慈故
吏楊瑋故吏劉賓
右江原
右故吏應酬殘題名共三十人此石所存者横兩行
爾上一行兩人之後則左右郫字其下一行凡十五
人未有右江原字二邑皆隸蜀郡此蓋蜀郡太守碑
隂也(隸釋)
□即構字□即肇字(仝上)
在成都府列故吏姓名三十人作兩列墨寶云郭氏
得之北門魚橋之下後無字非碑隂蓋斷碑爾(漢隸字原)
舉吏張玄殘題名
舉吏汝南張玄殘題名其可見者故吏河南一人門
生東郡三人門人濟南二人門生平原任城各一人
薛令有其官而亡其姓名惟虞升一人郡邑名字及
所出錢無一字缺者漢碑稱舉將者有二外黃令高
彪碑及三公山碑其自稱舉吏者獨于此碑見之(隸續)
舉吏張玄殘碑三公山碑稱馮君為舉將高彪碑稱
文君為舉將今碑則自稱舉吏漢碑僅此三者(漢隸字原)
龍門禹廟題名
此碑二列有四十一人姓名(隸續)
公乘伯喬殘題名
所存者一列二人(隸續)
繁長張禪等題名
一石三横今在蜀道(隸續)
韓勅孔林别碑兩側題名
沈虞卿名為韓勅碑兩側題名(漢隸字原)
武都丞吕國已下題名
在成州天井碑側仇靖書文(漢隸字原)
高朕石室六題名
成都府學禮殿刻於梁楹石壁間(漢隸字原)
公乘校官掾王幽題名
永熹元年立淳熙二年卬州蒲江縣僧寺治地得之
古無此年號復齋碑目作公乘校官掾王幽(闕漢隸字原)
酒泉題名
碑九列每列三十二人(漢隸字原)
門生沛國蕭劉題名
山桑城東南有一碑碑文悉破無驗惟碑背故吏姓
名尚存熹平元年義士門生沛國蕭劉定興立(水經注)
掾杜峻等題字
在高公石室總目作先生任君等題名今不見任君
字(漢隸字原)
太守張景題字
光和六年立在高朕石室梁上(漢隸字原)
博士題字
在高朕石室中(漢隸字原)
洪農太守張君題字
在高朕石室中(漢隸字原)
六藝之一錄卷五十二
