欽定四庫全書
六藝之一錄卷二百十三錢塘倪濤撰
古今書體
六書精藴弟三中篇
(皇胡光切㡭天而王者也从自元始之意當其旹未有斯名後之人尊而稱之)
(帝都計切天之主宰曰上帝人之主宰曰帝下尊上之稱也帝衟无為恭已正南面而已矣象其冕
服端共形)
(王亏方切天地人主也从丨貫三&KR1390;天&KR1390;地&KR1390;人之衟也故曰王位在㥁元秦人陋王不足稱自稱
皇帝王㞢則去聲)
(聖式正切人與天同也生知也大而化之盛德難以形容从耳聲入心通中虚則天也从口代天而
譯从壬出&KR3386;其類也)
(臤胡田切學聖而未至者也才㥁過人也以用臤&KR1390;意故从臣其从又者服勞王事也俗書从貝以
多財為賢也)
(人如巾切天地之性最貴者象全體中正形小篆省作□象其側形别作□象正坐形)
(仁心德之統體也天地之大德曰生字意从人从二者二象上天下地人能克己□□與天地一體
盛德从此而出矣)
(□烏代切仁之情也中心惻怛不能自己字意从心从旣正示人以天真也小篆从无作□俗書作
愛失彌遠矣)
(佞乃定切口才足以動人也大佞巧言令色孔壬小佞禦人口給制字者从仁从女指為婦人之仁
誅其心也)
(義儀寄切心體剛方以制事也古人制字从譱首轉注我字以譱自我出也義内之意居可知矣)
(儀魚雞切禮&KR0008;可度也从義者何先自度也儀不可虚作人以義自克其動皆可式矣)
(羛魚綺切義所不可也而人或貪昧則隠忍不自沒从義轉注以弗斷斷乎其非也)
(禮良以切天秩也故从示記曰天高地下卍物散殊而禮制行矣故从丨主一也小篆作□)
(知昭離切心之靈覺是謂良知字意从□从口亏古人以心聲驗之其自&KR4458;者口有所出如矢破的
小篆省作□意从而晦)
(惁知列切神明内蕰也故能極幾微古人心學妙在研幾从心从析會意小篆从口作□䙷毋利口
惟臤&KR3386;)
(㐰隸通用信息進切心之實也字意从人从人衟必如是而後全天真也小篆直取人言為□噫
言豈皆實□)
(侃區幹空旱二切正色而言也其㥁為剛直制字者復原其心从□从川中心不欺理直而气自壮
其言沛然如川流矣)
(誠直征切實㥁也性命㞢□也制字者从成&KR1390;意直指人真心也復从言者曰不誠多以此)
(偽危貴切虚假也誠之鬼賊也制字者直指人心从人从為&KR1390;意有所造作不能順其天然心勞而
日拙矣)
(眞㞢人切精誠也上从匕下象人形中圅純一為意此有生之初離造化未遠小篆作□从匕从目
从&KR2122;从八文□義&KR0146;)
(叚莒下切混真也取亏□者□厺所傅毛犬羊鞹可為虎豹鞹从二者一則純二則雜物性之常从
□从二教人辨别其叚也叚非本有因為叚借之叚以通所无又借為寬叚之叚俗混用假非假大
也諧叚得聲小篆作□)
(元愚袁切天地之大㥁所以生生也人&KR4458;而為譱之長从仁轉注明仁之所自出也)
(&KR3694;許庚切天地之盛美也在人為嘉之會合亯&KR2759;㕥象上下交通一本&KR3386;誠也小篆省文作□)
(亯許㒳切下獻上也臣之有皆君有也故不自有其有而亯于上復从者本乎中誠也後世亯與
&KR3694;混為一字今是正之)
(&KR2759;胡口切上□下也反亯則為&KR2759;臣亯君君復&KR2759;其臣&KR2759;與垕同垕出亏自然&KR2759;主于有所加厚从
此厂譱崩培下則上固)
(美莫賄切好也盛也从大&KR0034;意芉諧其聲充美可也華美不可也)
(譱上演切人性之天然純精粹者也从美轉注以心示人天根之學復从二言者何言心聲也譱之
則厺聲小篆省作□)
(惡烏各切逆其天性气質雜揉所為人欲衺薉也从心亞聲惡之則厺聲轉為汪胡切嘆詞也)
(&KR0008;力致切義之和也生物之遂从和而注以勿公物而无私乾衟之各正□命君子之天下為公&KR0008;
之為宜物各得其所也)
(利自私也物各自遂則易以私古人嚴為之禁从&KR0008;轉注以刀求利則害至也)
(害下蓋切傷也患也忌也害自外至易防自内出者難防从宀室家也从丰从口因離間之言也借
與曷同)
(和戸戈切元气之會㥁之大順也取榖味入口沖气攸宜和之則厺聲)
(穆莫卜切玄敬也敬㥁深遠難以擬諸形容故从和建類諧以㣎聲借而為昭穆祫于太室向明而
為昭向幽而為穆)
(頁知盈切正而常卦之内體其變則遇卦之本體也从卜从鼎取正&KR0034;意在四㥁則□物之成事之
幹也小篆从貝作貞)
(□荒内切變而動也卦之外體也其變則卦之動體也静為主而動為客故貞主而悔客从□轉注
以卜動乎吉凶之間者也)
(㑄罔甫切慢戲人也書曰德盛不狎㑄然則狎㑄人者其薄德矣从人毋聲俗書从□作□非)
(殺所八切有辠戮死矣好生聖人本心殺乃甚不獲已制字者亦不忍言故从□法取義从□象人
荷校从□大將所指麾也小篆作殺从殳杀聲轉為減殺之殺所□切别从閃作閷作鷙鳥將毄必
伏其形也)
(仆方故切偃所立旗也从人从卩會意後人不知卜義謂从卜聲因誤生誤)
(□疾□□□也□法期而後至者斬从走□帷恐旗仆以干後至之誅借為□告之□取□之義别
作訃非)
(儉詎險切㥁之卩制也字意取亏上卩用而&KR0034;人从人僉與衆共之也儉為至德自天子至庶人□
是)
(七今通用化&KR2961;跨切變而无也天地密移画夜相代亏歬而人不知也故近取諸身人生俄而有矣
又變而死□歸于无故从反人為義凡言神七者一故神兩故七凡言變七者動則變變則七因之
為教化之七别从人作□)
(□今作□徒典切自害也匕者自盡其天秊者也□則不得其□戕其天秊反匕為□因事設教也
从死作□殘害物也)
(□隸通用□□㞢切人死僵旷也夫形不能自運大气□之气盡則形墜故象倒人之形小篆作□
非)
(戶象神也从□而小變之象生气合死气幽明潛通也戶有主義以其无為居職而不事事謂之戶)
(从□容切隨也从一人歬行一人隨而後為意轉而為從容之从倉紅切安舒也从臾之从子勇切
勸也侍从之从才仲切臣僕也从衡之从將容切南北長也从放之从足用切恣也亦通作纵俗書
作從非)
(比&KR0008;利切相暱為密也阿私所好也反从則為比以逆順之勢取之公私之判也又悲履切物相形
也)
(□易卦輔也下順从也象二人以正相與之意愚按比私而□公一正一欹後世廢而不用今特表
而出之以示大公之衟)
(居斤亏切无事而処也从戶坐如尸敬德之&KR0008;也从古取坐而衟古必則古㫺稱先王也)
(凥居御切馮几以為安也从居轉注字意一佀驕泰状何也古人執礼恐溺亏晏安故因事設教也)
(坐徂&KR0008;切古者席地而坐从兩人相對土上賓主交敬禮畢而請安也肅共之&KR0008;儼然可見)
(&KR1390;力入切住足也人立則戴天履地故从大在地上為意轉亏&KR3681;切古文春秋作公即□小篆加人
作□取臣左右列也)
(□汀鼎切特&KR1390;之才也从人立亏士上出&KR3386;類也非大過者不能是故立志不可以不□用功不可
以不确)
(存徂孫切在也獨取亏子者彰父母之&KR2147;勤也其从才因在省以為意借為䘏問之存)
(亾&KR1061;方切失之也存取諸子亾本諸親孝子親死求之弗得若其入亏&KR2122;然乃祭以求之事亾如存
猶望親厺而復還也)
(□酥浪切死而謂之亾孝子不忍之心故取□亾為義□為之服□聲□與哭異□人之哀号也哭
犬嘷也後人混用久矣)
(匃古代切□气也字意从人从亾亾與元通人而无以為生□必至此深哀之也而深&KR0034;之也)
(□烉音切相與不□也禮曰離坐離立毋往彡焉制字者取二人相从一人自其後彡之彼此各不
相得為意)
(眾之仲切多也其从目者古之人以公共取義也故从□目言人所共㫝也謹獨之學合眾之公咸
在其中也)
(□徒蓋切天地至大也不以取象而象人&KR1136;衣常形大人與天地合德也變體作□與□相佀)
(介汀達切自大也从大而少變之象其舒肆形□字从此會意羍諧此得聲)
(太汀蓋切已甚也从大復有大自有其大衡于胸中譱自此消惡自此長矣借而為尊稱則取甚大
之義省文作□)
(笑今通用疑延知切心惑也物相佀而難别也小篆作□□乃笑之𫝊訛)
(奢詩遮切侈也从大从多夸張求勝也窮極亏物欲而不克自□人衟惡偪天衟忌盈吁可戒哉小
篆作□)
(小私兆切對大之稱取于水為義从川而殺之象細微之形少□从此為母少書沼切反少為□子
結切)
(□扶故切若在顛子㞢天也夫古切者但為老稱夊至親尊无與上形難亏象故指其又執杖使人
知其尊高也)
(母莫補切者若在腹子身所出也莫后切者母至親尊統亏夊故為私尊尊天親地之義从女加㒳
乳象哺子形)
(考苦浩切成也夊殁則稱考功成而厺其遺澤在後人也古人&KR2759;亏報本故别為嘉名以寓追□意
从老丂聲)
(妣悲履切母殁稱妣配父之義也从女从比會意)
(祖則古切大父母也始□也其在天子則始受命者為祖其在諸侯則始生者為祖其在大夫則始
有爵者為祖以大□為重故从示从且取□先之義也又借為&KR0146;往之義)
(宗祖東切尊其先也天子七□祖有功宗有㥁不在數中故特立廟不毁與太祖皆百世不&KR0008;从□
从示會意大夫禮别子為祖㡭别為宗有大宗小宗以統其族因之為朝宗為宗師)
(子祖佀切親枝也古人深識罔極之恩故其&KR1390;文象子在&KR0008;褓幵足形其上象胎髮也子有生義因
借為十有一月辰名)
(孫思䰟切子又生子主祖袌孫立意故象在旁之形小篆从系作孫取一衇相𫝊也轉為孫順之孫
又為孫避之孫)
(&KR0146;都歷切正配也其義有所叀主古人謹禮自女子有行而名分已定衆妾咸尊小君故从辵&KR0034;意
而諧啻聲其生子正出曰&KR0146;側出曰庶因行之義轉為有所之也施隻切俗書别从女作嫡非)
(庶商注切枝子也&KR0146;取統壹為義庶取□盛為義制字者从居室會意亦因以立教也从广旁室也
从□連冓形从灬别居也小篆省文作□其下佀火遂與□譌)
(兒如枝切子在乳名故&KR2961;其聲自有&KR0034;□意象&KR0146;囟未合兩脛柔曲形兒倪易㕥混倪天真始萌也
難亏名状从人从兒取其完然&KR2960;子之心也)
(㐬汀骨切産甚易也母腹痛甚子大轉身首乃向下故取倒子為義噫人可不念生身之恩&KR3386;省文
作□)
(育&KR3186;六切鞠養劬勞也从子由母腹生也从肉夊母骨肉相連也因而為教育養之以譱也)
(孨旨兖切一産三男古㕥為人瑞从三子會意又用為柔謹之義)
(孝&KR2961;教切譱事父母百行之先也古人發為心畫其上象父母老形其下从子以子在父母膝下為
意&KR0034;敬之情可掬也)
(老盧皓切秊高□也人率百秊為期七十曰老古人制斯字也根亏&KR0034;親矣故从孝轉注㕥匕其上
象毛髮種種形則既&KR2147;其衰矣下注㕥匕又&KR2147;其且死也愛日之誠能自己乎小篆作□其上从人
从毛亐義反晦)
(耆渠夷切秊高非肉不飽也以養老取義故从老轉注以旨慈以甘旨也因旨甘之義轉為耆好之
耆去聲俗加口作嗜非)
(&KR0034;蒲昧切子逆也从子从出會意不顧父母是謂逆德非人衟也借而為彗&KR0034;之&KR0034;光芒亖出也小
篆作□非)
(慈□㞢切父母&KR0034;子惻怛&KR0034;情古人體意制字从心从茲茲者養其子而使長惟日望其成立不知
費父母幾許心力矣)
(教古孝切為生民立極也从爻从子師以身為模範而使子弟效之从又持□治其不率教者教之
則為教使之也□聲)
(學胡覺切求為聖人效□覺以自淑也其下从冂从子人生蒙暗必求明上从爻从□使效之若手
擕之先覺所以覺後覺也學省而為&KR2429;&KR2429;會而為教學者教于人&KR2429;者教人學校之校斅學之斅俱
當作&KR2429;)
(□博浩切護養也父母&KR0034;子何所不至从子从&KR1398;指左右扶持也别从人作□人相保也又&KR0146;屯名)
(丑敕九切十有二月辰名天開亏子取動&KR1390;意地闢于丑復取静意从又握丨象持樞軸闔戸㞢義)
(寅弋真切正月辰名先王敬授人時寅人正也故取亏農乘屋為意从仌邑中田中舍从□衆手詩
云亟其乘屋其始播百榖此制字義也寅于時為昧爽人气清明借為寅敬之寅神明厥德也小篆
作□)
(戼莫飽切二月辰名帝出乎震天門一闢卍物悉隨之矣从門轉注)
(辰日巾切日月所會某□之次□以示變體象三光交錯意匚象周天之半三月獨謂辰者天行起
亏角亢正辰位也北極謂北辰太一常居也火火謂大辰天王之位也謂天无□之処皆辰此正天
玄本體焉用彊名)
(己詳止切嗣續也亖月辰名在辟卦為乾□□之極而其文乃象子未成形此明乾坤合㥁也乾知
大始坤代有□也)
(已芉止切往而過也不如是來者何以續制字者取意于人語□象口气欲盡未盡其圅&KR0034;深遠矣)
(以用也師能左右之也字意从人从□既□人心卩制在我也小篆通用□隸書伦以其去本義遠
矣)
(允羽凖切信也順也當也从以轉注以德服人大順以動皆心說而誠服矣易曰衆允悔亾)
(仐疑古切五月辰名子仐也戼丣也而亖天之中气地之正位也子仐也而二又以定上下㞢位因
画形借為仐貫之仐一侌逆生則有忤意又借為䥘仐之仐愚按□與仐形相同也義則大異後人
混而用之愚特為之衺出)
(未扶沸切六月辰名物將成也亏時生物盛長極矣故从木重枝來會意而其義若有不足此聖心
无窮也)
(制征例切裁其過五行相克以成化也可指而見者莫若金之克木故从未从刀取意借而為制作
之制)
(申升人切七月辰名亏時辟卦為否侌盛昜衰其形取靡為意而其義為巾何此申承未卍物欣欣
自私生意内束受气乃定生生是以相續也申有達意重義用之為申請申重小篆伦□惟亏人欠
□近佀而造化盈虚消息之妙弗識矣)
(暢丑諒切木□而楙也从□从□□气□達也小篆□畼□變而為□再譌則為田矣)
(丣與久切八月辰名□方謂之閶闔天門一閉卍物隨之㕥入矣从戼轉注而合之動極復静也)
(戌䨮律切九月辰名亏時辟卦為剥眾侌消&KR0034;故从戊圅一為意以明孤昜尚存□□之㥁未嘗息
也)
(烕許劣切&KR1247;也火墓亏戌取以為意烕息而後生息也不取&KR1247;意而取&KR1247;処逢生意古人扶&KR0034;之意
也)
(歲相銳切天運一周也唐虞曰載□曰歲商曰祀周曰秊从步从戌者木□十有二歲周天歲次一
辰故謂之步獨取亏戌木長生在亥至戌而終復自亥始也然秦正建亥則不可亥為純侌木歸其
根謂之反本也可謂之履端則不可春而盛㥁在木故夔正建寅為人紀卍世可行也)
(亥下改切十月辰名一地也从二象深入地中其下象木根蟠屈亏旹純侌生气伏匿也省文作□)
(君莒云切臣之元首也天衟也从□从口端拱南面出命令而无為之意小篆从□作□則是君行
臣職取天下而棼之也)
(臣植巾切君之股肱地衟也象鞠躬形反其身象北面也有共敬之體焉有盡瘁之容焉)
(后胡口切㡭體君也子孫守成惟主教化出命令而已故从匕从口會意借為配王之稱小君也因
㡭體義借與後同)
(司息兹切職守也反后為司上下各有體后以衟化司以法守轉為司察候人之過苛&KR0008;甚矣相吏
切)
(□渠云切大聚中復為小聚也制字从君从□明彛倫攸叙與易渙其□元吉同意俗混用羣非)
(羣鳥&KR0034;相與羣居也芉性好羣一雄為之主諺&KR2961;君芉故取以&KR1390;意古人結字从君在上无&KR0146;而非
尊君也俗書作群非)
(臦去況切欺罔也臣罪莫大乎欺君今兩臣相違必有以非衟熒惑其君故取為意俗書作誑)
(&KR0008;吾貨切偃息也取亏□者人生生□一大寤寐是已取亏臣者寑有戶意而不欲其如戶故取側
身詘體㞢意)
(臨力潯切涖下也从品眾也从&KR0008;无為也上㞢臨下不自用而用人故能聽物之為而不自為也因
㞢而生盛大之義)
(臧則狼切叓犯賕盗&KR0034;財而定辠也取人臣自戕為意俗書加貝作贓非凡賄賂行私多畏人知故
轉為伏臧之臧)
(&KR2133;昨狼切天地閉也天气上升地气下降卍物歸根于土故从土从臧會意所&KR2133;物処為&KR2133;才浪切
人有五&KR2133;六府俗□臟非)
(臧則狼切譱也垕也取謹言&KR1390;義从&KR2133;轉注以口深&KR2133;不輕發言此古人默成之學)
(兄許容切同包之長古人體㕛&KR0034;之情以制字故从人从口以其弟未有知而誨之也)
(弟待禮切同包後出者其上象丱角中象擎手下象跂足尚有待亏提擕手足之情藹如也譱事兄
長曰弟特計切因其事而命之借而為次弟因兄弟之序而取義也又借而為□弟則因次弟而生
義也小篆作□)
(□古䰟切為夊後者也从弟在後其歬眔者首得夊母之气相連逮也)
(仧轉㒳切居先也夊母曰&KR3564;兄□曰仧齒爵先我者曰仧&KR1726;&KR0008;之君曰仧以在人上為意今通用長)
(長直良轉㒳二切髮自短而長取義亏髮从耑建首下象束髮本而末垂長而後能長造化加益而
人不知故又為生長之長凡此皆本聲自為&KR1044;别不屬轉注也長則有餘故又為長物之物直諒切
此則同意相受轉其聲而用之)
(幼伊繆切少而又少也血气未充故从力□為意人生十年曰幼使之出就外傅所以深&KR0034;之也)
(伯博陌切&KR0146;長也佰取亏百夫長伯无取亏斯義故因□會意言乎後出者自此始□譌从白因栢
致譌周禮多以伯名官皆取長義因之為牧伯諸侯之長又轉而為王伯之伯必駕切伯起于衰世
㥁又弗若王故又為純而王駁而伯)
(□隸通用叔式竹切少也稱伯則有&KR3564;意稱叔則有親意从人尗聲譌而混叔乃采尗也从又擇取
之有譱意焉淑字从此)
(孟草鄧切庶長也&KR0146;長曰伯庶長曰孟从子从八會意孔明以其字形與□近佀小篆改作□胡不
以義&KR1044;别之)
(季居悸切古者少子曰叔多則積叔别謂庶子少者曰季从子禾聲)
(夫甫无切妻所天也婦人从一而□故制夫字从□而加一明无二天也借為語詞逢孚切)
(妻七雞切夫之配也主亏&KR3564;夫故从女从尚言&KR4458;上配君子也自夫而言曰□&KR0008;合之義也自妻而
言曰尚順承之義也)
(婦房付切又房缶切子妻也曰夫妻者主夫以言曰夫婦者主舅姑而言从女持帚指其職分取□
事㞢義)
(歸居為切反而還也从婦轉注以止婦人謂嫁曰歸以从一而□也小篆作□復□以㠯)
(妾七接切妻之&KR0008;以廣㡭嗣也古人制字以定名分為主故从女从立隨侍之意而&KR4458;進見之義亦
存乎其中矣)
(舅其九切夫之夊夫&KR3564;矣則舅為加&KR3564;老上㞢稱也从男臼聲舅為異姓&KR3564;稱故稱母兄弟曰舅父)
(姑古胡切夫之母&KR3564;如舅而加親矣古者婦學亏姑既殁則曰聞諸先姑字意从女从古齒德俱&KR3564;
稱亦因以為聲姑為異姓&KR3564;稱故稱夊□妹曰姑□妹舅嚴而姑慈因借為姑息姑且之姑小篆作
□)
(男□含切生生不可無所事事故取力田為男指其職分所當為也借為子男之男)
(女尼吕切処子也女㥁静貞故象其兩手相弇端坐窈窕之形)
(始詩止切開闢之初也事物之先也昏婣為萬世之始故从女从台怡取意男有求而女家俞之此
□民之本也)
(威烏魁切&KR3564;嚴也春秋𫝊曰有威可畏謂之威从畏轉注从女以刑家為意也易家人之上繇曰有
孚威如□吉小篆作□)
(妄巫放切誕㒺也从女从亾何獨取諸女女静也而㤀其本心動以人欲乃衺心也)
(毋&KR1061;扶切禁止也男動易□女静易持故取為意从女圅一亏中処女貞一其心自無邪僻之念也)
(如人諸切若是也取女俞為意故从女从口女从人者也一亏是則同矣因之為佀借為有所往也)
(□於消切徼求也結約以為固也是非大丈夫事乃暱暱兒女態耳故从女□聲因而為願欲也厺
聲於笑切)
(□息正切别生分類者也厥初生民未有姓也其有大功㥁者子孫必章斯得姓之原乎故从女从
生本其始也)
(氏上紙切統宗奴族也姓者一大統系氏枝分也故从側出取義古賜氏諸侯之别子為祖者至其
孫以王夊字為氏)
(名緜&KR0034;切自命也命物也从夕从口何也周禮大司馬掌號名以辨&KR0146;之夜事雖暗中亦可相别)
(字□置切乳化也男有室女有家而後生育故取會意古有産室有孺子宫皆取慎養亏初也借為名字之字男子
既冠而字女子許嫁笄而字故又謂嫁曰字又借為文字之字文也字之母也母生子而子又為母字所以無窮也
甫斐古切男子美稱人生天地間其无用者則固與艸木同朽惟有用者乃能自見亏世故用以定
意而諧父聲小篆作□)
(□捕萌切同方者也方以類聚故□取親比之意因而為朋黨之朋則小人以利合非義合也獨取
兩貝為朋者物之相如宜莫若貝故象其兩相比形後世借□為□隸書復斜其画因而謂世間惟
朋不正然則朋友一倫可廢&KR3386;)
(㕛云九切合志也志合則交相助益故取上下二又以見劦力意㕛有和順義借為孝㕛之㕛)
(&KR0034;多曩切偏于所好也已甚則同惡相濟取亏尚&KR0034;為意轉為汀曩切為或然之詞不可必也)
(&KR0008;五百家也周制五族為䣊从尚从邑取其習尚攸同共成礼俗也後世借用&KR0034;彼民各私一方何
由一衟㥁而同風俗&KR0008;)
(叒如灼切順也衟相佀也从三又會意同心同㥁而後可相輔翼也桑字从此象眾手之形非取其
意也)
(&KR0034;然詞猶云如是也从叒从口會意借為相及之詞又為發語詞亦為且然而未必之詞又借而為
汝聲相通也)
(彛寅伊切民之常性上帝所降衷也若秉一物不可易然古人以命物是為宗廟常器下象其足形
秉□在此中象腹上象蓋其左象流其右象耳古人有勲㥁銘亏鼎彛)
(孤古&KR3386;切幼而无父也古人制字戚然動心呱呱者哭聲也从呱轉注少師少傅少保曰孤殊特之
稱也國君自稱曰孤謙言寡助也)
(倫龍旾切人紀也父子也親君臣也義夫婦也别長幼也序朋㕛也信从人从□會意)
(𤞞今通用獨徒谷切一个也羣取諸羊𤞞取諸犬从谷非取亏谷也谷亦謂之欲从犬从欲會意犬
見骨則争有欲故耳不與人共曰𤞞惡其私已也老而无子曰𤞞愍其孑身也又羣小中一君子則
為特立之稱其通用獨乃&KR0034;名生蜀山中)
(鰥古頑切老而无妻也制字者□之取□目以為意一佀□在水中目晝夜不&KR4458;閉也)
(寡古瓦切婦□夫也从宀从百从分以同室中分首為意寡則少因借為衆寡之寡國君自稱曰寡
人謙言寡德人也)
(多㥁何切有餘也何取乎重夕曰此猶積三日成㬪也周礼戰功日多尚謀也&KR0034;法所謂多祘勝也)
(民彌賓切眾生也何以象祼體形而露㒳乳曰本天地生人人初未有衣服也小篆从氏作□)
(士上紙切學古入官也从十象事㞢多宇宙内事皆吾職分内事从一一以貫之也)
(壮則況切盛大也从士从□取同室内息為意也男生三十血气方剛夫然後娶弱則血气未定戒
之在色)
(儒人朱切學校所養士也取學以待用為意故从人从需所以定其志也亦國家待臤之體)
(□奴東切耕夫也民莫勞亏䢉功亦莫大亏䢉古人重之故象其頫首而四體勤動形□則象其&KR0008;
襫下垂沾體塗足之状)
(工古紅切法守也造物者謂之化工聖人造器知通天地&KR1390;法以遺後人補化工所不及字意象人
與天地成能)
(工古紅切精叀其事从工从一精誠之極也後人混而用攻其義□也从殳而工聲)
(匞疾諒切作器用也从匚从工一出亏規矩準繩象口正之意後人别从斤作匠㠪之致用所重不
在斤也)
(噐厺冀切用物之緫稱从工作者之人从亖口生民咸利之俗作器&KR3024;非)
(㠭知衍切宣布也使人&KR4458;盡其才天下之大豈一手足之烮哉故从亖工會意有開大之意焉徧及
之埶焉俗譌為展)
(巫&KR1061;扶切以神仕者从工有常技也从㒳人對舞以降神也此與尸同意尸象吾祖考巫則降神也)
(□式羊切从貝从商首會意言&KR3386;其喻于利也古者亖民秀者為士它悉為農工作有益□通用物
本末是以能相資也)
(盜徒到切覬覦攘利者盜生亏貪从&KR1136;㳄皿中為意誅心之法也)
(寇古後切盗魁也取自我致寇為意完古寬字天下久安政寬則民慢从殳攻其无&KR3681;出其不意也)
(狄杜歷切北虜也从犬射獵以為□也逐水草轉徙而不土箸从火炮而食也肉食者勇悍而輕生)
(□厺羊切□戎也□从畜牧為生而土箸種各有豪其興衰从羊馬為候矣)
(蠻莫還切南蠻鴃舌語音繾綣其地蔚艸楙林□&KR0146;㞢與居矣故从&KR1163;从虫)
(夷以其切□也東方㞢人東夷柔順知□華風而未純也故不㤀殺伐从□持弓蓋進亏諸戎矣)
(主知雨切天下君也从丨而配以王天地卍物咸統亏一也借為賓主之主小篆□□取王之上画
而曲之形神俱□矣)
(□㞢預切鐙中火主也聚則□光明&KR2326;之則烕□象其檠丨象其光束聚也左右象煙燄轉之形
小篆从簡乃改主為□借□為主紕繆甚矣)
(㕻天口切神灮上露也火主有物障之則遏其光明使暗有&KR3004;則灮&KR0008;外若迸出然暗可復明也从
丨从否自塞中微開一以見灮出之難二以見灮&KR0008;之猛也)
(心息林切人之天君也□象外而竅中其體倒縣天之象也上象包絡丨象天君奠極不動而制
羣動示人聚精會神之學)
(惢如絫切華之心也象重重相弇各各相佀形)
(□息正切人心□命也无性則亦无□气質圅□而□非其所以生故气質不可謂性字意从□从
心欲人反其初也)
(□□盈切天真□動也□吾心天也□開天之天从心从□非有取亏□从□轉注欲人反其元也)
(㥁多則切固有之譱也吾&KR4458;自上帝失之是䙝天也直心為㥁性命本來之正學問易簡之功咸具
矣)
(&KR0034;隸通作&KR0034;職士切心所主持也从心从止象深沉堅&KR0034;意)
(&KR0034;心有所記也雖□亦□用一耑匪其&KR0034;體故从心有所之會意後人以&KR0034;為&KR0034;别从戠聲為識記
又轉為識見字皆後人所作俗書復从言作誌支離甚矣)
(意於記切心所願為情有所叀主也意□于心不可&KR4458;而象言以達意故从言从心因言以會其意
䙷意則可以㤀言也小篆从音作□)
(恖息兹切繹理也从心从囟者人頂門骨空自囟至心如絲相貫不斷此固神明往來通塞之機也)
(念奴玷切注意也从今何居古人教人了其真㤀也啻既往想方來皆妄也惟見在念之念所當念
也)
(忠知隆切竭誠也古文中心為忠可以騐古人實學忠者非它吾心本體自盡也)
(恕商署切以心比心也取如心為意推愛已之心以愛人反責人之心以責已天理周流此仁術之
&KR0034;也)
(患胡丱切事絫心也古人制字一中為忠二中為患中吾心體也今外求所謂中者與吾心之中而
二其自纏自縛多矣)
(想息㒳切心有所欲而恖也字意从心从相言有所箸也物雖未至已化而為物矣)
(慝惕㥁切隠惡也惡之顯者易見亦還易除从匿从心伏而未發□則難□故孔門以□慝為學也)
(怨於願切憾也怨生于欲求而不&KR4458;小則怨人大則怨天甚哉其不安命也从命轉注以心誅心之
㳒也小篆作□夗聲)
(慎旹刃切恒謹也人心有假者脩之亏昭昭肆亏冥冥惟慎為真心是故學在不欺闇室)
(悚筍勇切起敬也从心从束何也人之不敬放其心也乍見所&KR3564;畏則心□束而亖體為之拘謹敬
㞢天機也)
(&KR0008;汀歷切敬而心動也人敬以為恒則不敬為變常不敬以為恒則敬為變常从心从冐□敬而冐
其常度也)
(懈古隘切舒緩也敬主亏嚴人心少自寬懈則怠惰放肆至故曰懈意一生便是自暴自弃古人所
以謹之亏幾也)
(□乙冀切□美也从心从□精誠内積㥁美无迹温&KR3386;可即小篆作□匪意匪聲愚故特表古文以
闡心画)
(憧尺容切游息也所見者小逐物擾擾古人斷為童心所以儆世也)
(恧女六切愧&KR0008;也□亏气吝制字者畫出其情从而从心髠首而心褱慚也)
(㤁汀點切貽辱也古文从三从心亏心學上畫出仁人之事天如事親常恐不肖以㤁所生也)
(恥㩽里切羞惡也从心从耳者天機所觸也人有不善不自覺知一聞人言&KR0146;赤汗浹此心何心義
之激烈也)
(恩烏根切㥁惠也从因从心取□㥁為意父母生我恩莫大焉因心之&KR0034;自不&KR0034;已此古人制字之
義也)
(□明&KR0008;切痛䘏也制字者从母恖子&KR1390;意示人以惻怛至情也小篆□□&KR0008;省而為&KR0008;孰求古人之
心画哉)
(&KR0008;冥頑也其形人也濁气曼心教亦不譱者从昏从攴聖人不輕&KR1247;人而人故自&KR1247;末如之何因義
轉與昏同)
(忞自暗也其人非真下愚也彊明過人不用亏譱而反以□惡文其不善為善字意直誅其心亦以
□□其心也)
(㝀許到切&KR0034;樂也母之亏子其心㝀之不啻若已是乃天性固結不可解于心者古文取以會意㝀
則惟見其善因為美㝀之㝀許□切母譌而為丑義不可通小篆改而从女是以色為說也觀亏古
今心画天人判矣)
(醜齒久切可羞也惡之類也象㒳人衰其心各為□蔽意自不覺羞人反為之羞小篆作□專象皃
惡别从鬼□醜)
(忌渠記切妒歬也疾人勝已護已之不若人从已从心救其膏肓之病也因音義轉為忌諱之忌又
借為敬忌之忌此心轉移而天壤易処矣)
(忍而軫切慘刻少恩也不忍則好生其心温温忍則果亏殺心冷若銕故从心上有刃為意自殘忍
借而為彊忍因彊忍借而為容忍馴入亏善矣)
(㤀&KR1061;方切遺忽也義理固有豈容遺㤀乃吾心不在也操之則存眾善畢陳古人隨事儆覺人心)
(態汀代切情狀多變也小有才所使也字意責其矜能點破其心也書曰作偽心勞日拙)
(憲許建切縣法示人也从害首轉注觀亏法象使人曉然知不善之害凛&KR3386;不可犯也引而□之取
法亦謂之憲)
(愆厺虔切過也从衍从心人心寬和豈曰不美少有&KR2326;緩過由是生古人以嚴共寅畏為主惟恐其
心易放而難收也)
(恮此緣切周謹也慎密者其心完懇到也&KR0008;略者其心缺罅□也从心从全其伦民以忠&KR3386;)
(怒乃故切有所拂逆也古人克心以懲忿故从心从二凶彼觸吾怒在彼固凶吾不能容在我亦凶
小篆□□从心奴聲)
(感古坎切天機觸動也从心从咸交相感也人與天地萬物同體非㒳何以為感非一何以能感感
生于&KR1254;主&KR1254;而感客也)
(□於正切天機相通不□而速也从心□聲□所當□則為□於陵切其義為當又料度詞)
(恒胡登切常㥁也从人一心為□聖人之㥁之純至誠无息古人亏心學上畫出小篆别作□作□
彼此俱舛)
(亙月上弦也朏曲若鉤朢若輪惟弦一似半璧見&KR3386;天心字意宛然如畫弦則直以長轉古&KR0008;切
其義延袤也竟也徧也弦則&KR0008;張以急轉古登切别从糸作絙小篆□譌而為□說者因謂□竟兩
岸為義古人之心画隠矣俗書古&KR0008;切者作亘胡登切者作恒亘因□而誤亏譌之中復有譌焉宋
人避廟諱闕下畫作恒復譌而為恒亏失之中又有失矣)
(□詩周切秋气斂肅也其在人則約其放心从又从□取拘急之意□㞢則厺聲易曰井□勿幕小
篆从攴作□非)
(放妃㒺切依也後覺效先覺也从方學為方術从攴因教&KR1390;類也放為法物久之得法外意則有開
大之義因借為放乎亖海之放其妄自&KR3564;大則轉為放誕之放孚諒切言&KR3386;心蕩也又借為釋放之
放流放之放)
(勹今通用包布交切裹也天勹乎地在人身勹其心非有外裹則元神无所宅故其字从天而變
象人腹中㞢形)
(包褱妊也从勹从已象變化未成混沌未分形盖久而造化全始離母腹胎衣亦謂包俗書通用胞
非胞从肉記曰&KR0008;者肉吏之賤者也别作庖)
(□已力切行之亟也制字者从譱轉注口在勹中塞兊以固善根心无穿&KR0146;真積力久始亏固守成
若固有因轉為古垕切誠能也儀禮□敬盤銘□日新皆取誠義小篆省文□□遂譌為□□乃艸
率也从艸□聲與□音同而義反)
(&KR3681;□祕切先事而&KR0034;从□轉注以用周密之&KR0034;也&KR3681;則㒺缺故其義又為完全也)
(□居慶切主一也古人聚精會神之學从□也者教以勿㤀也从久也者教以勿助長也悚為起敬
畏為克□肅為嚴敬穆為玄□欽為聖敬一□德之□□淺深也兹惟聖學囦原觀古人之心画則
知其心學矣)
(肅息逐切嚴□也静而密也从又持丨主一之功也从□□㥁之功也穆如旾温肅如秋清亖旹之
气&KR3681;矣小篆作□)
六書精藴弟亖中篇
(身室人切人之區宇各一乾坤也中象其心身之主宰外象檢束形莊□日彊安肆日偷矣)
(㐆於幾切反身行衟也从身而轉卍物皆&KR3681;于我矣若无吾身衟在何処若非行衟又安用身反身
歸衟正身不離衟也)
(體汀禮切人之全身各有分屬从骨體之幹也是以能有&KR1390;从豐所以固肌膚之會筋骸之束也因全
體義故為體用之體)
(首書九切人&KR0034;以象天也其上象髮其下象&KR0146;之形㳒有首從轉為自首之首厺聲省文作□)
(□胡涓切&KR1136;□也象倒其首命在須臾不急解救不可復&KR0034;甚言虐政之苦古人惻怛之心也小篆
譌以為梟&KR0008;不仁哉)
(頁庚禮切畱止也周禮九□空首頓首頁首相因空首首至手頓首首至地而興頁首首至地而遲
畱之以為共也臣□君則若是从&KR1315;从&KR1398;象首頫伏纓&KR1136;拂地也或作䭬从首旨聲或作&KR0008;从首卟
聲傳寫既久復譌為稽因譌生譌遂不可訓)
(□芉茹切□為天下屼事未□而迎之出位而干他人事也从□从首會意與易天㥁不可為首相
反以此首譌从頁)
(豫和樂也□聲象者取作樂以象㥁也樂之過溺于宴安則為逸豫之豫安不可㤀危因為&KR3681;豫之
豫古人制字取義无窮借為猶豫之豫&KR0034;多疑也人多疑者復借用之)
(□力遂切種各肖佀同气自相求也字意明分殊而理一从米分殊也从首大一統也後人復加以
□作□□譌而从豕則又改豕从犬愚故特表章古文)
(煩符難切&KR0008;火也心與首相應者也天气清明首象天也心&KR0008;動則火上炎濁气熏烝亏首首為之
怫鬱矣)
(願虞怨切心所欲&KR4458;也天理為性乃人本心从厡教人反求其本欲其可欲之善也从頁取心求&KR4458;
之頫首以亭恖意)
(頫斐古切□首也制字者取亏君之親民故从頁从□上自□而親北民天衟之下濟也)
(卭□㒳切舉首也取□臤之意从人反身大卩不可&KR2433;瞻望而欲企及之也卬㞢則為卭□向切一
聲而宛轉之也人舉首則高轉而為五剛切同意相受也借為自稱卬與吾我聲相通也俗書从人
作仰从日作昂皆因失厥義也)
(囟息進切頂門也是神明升降之衟兒在母胎諸竅尚閉惟□内气則囟為之通气骨猶未合既生
則諸竅皆開口鼻内气尾閭為之泄气囱乃漸合此為天盖尤不可不密完也)
(□徂兮切命蒂也从囟□聲兒居母腹中諸竅尚閉惟以□歙與囟相通既□尚屬亏包斷之而後
離今囟譌而从肉是知後天弗知有先天矣)
(䇱奴晧切頂心也上骨為天靈蓋百會之穴在焉是能翕一身之气象囟與髮形)
(&KR0146;彌薦切顔肯也其大盈咫一身之精神萃焉象囗大丰彩㞢形从&KR1315;而加詳象骨格開張也)
(色所力切顔气根亏心而生从人从卩發各中卩也盈天地之間凡可見者皆色也目覩而心悅之
因借為色欲之色)
(皃草教切精气出凝也皃亏五行屬水非血色不華矣从人上白象其玉色取清和潤澤之意也)
(&KR0008;余風切盛德之儀居移气養移體發亏自然也足&KR0008;重手&KR0008;共目&KR0008;端口&KR0008;止聲&KR0008;静頭&KR0008;直气
&KR0008;肅立&KR0008;㥁色&KR0008;莊獨从首者頭最&KR3564;也諧容為聲小篆省文作頌轉為雅頌之頌佀用切俗書不
知&KR0008;之本義混而用容)
(目草六切眡之竅也上象眉下象眶□中象其睛目童子也心之神明發見于目人之日月也别□
□小篆作□)
(眡譱指神示二切用目力也从目氐目光所到即心神光所到經傳眡皆作視蓋為隸書所更惟周
禮眡用本字)
(見古電切目灮所照也从人从目主之者心也使其形者也心反為目使我非夫矣見之則為見形
電切顯也)
(&KR0034;古□切止也人之放其心諸竅皆能□泄㫐者&KR1247;斷之也取亏反見者欲求放心必自其目順則
外馳反則内照也)
(瞽公戸切自有□无明象其形為廢人小篆作瞽)
(䀠其遇切目怵而儆亏心也从㒳目象周顧㞢意其从佳作瞿者目驚動也故託&KR0008;隼顧眡靡定為
意俗書混用非)
(愳驚恐也䀠出亏無心發也為天機而其神晶愳出亏有心不免為人絫其神也俗書作懼非)
(眩黃絢切目□也从䀠而□者目力太竆神與俱往虚空生華真境成妄小篆伦)
(睽苦圭切䓙異也是生于疑心乃取怒目不正相視為意从䀠□聲者此亏色也猜疑已甚□慢隨
㞢矣小篆作□)
(看區幹切遠眺也舉手而加亏目恐&KR2326;其明也看之則為看苦寒切守眡㞢也)
(省所耿切減少也从少从目清心无為之機也目省則其心專轉為省察之省息井切借為禁省之
省戒毋&KR0146;言也)
(□音與省同目病之翳也从目从□者目本不受一物翳乃目自生非它物能障目目自障也借為
□烖之□)
(&KR0008;是偽切坐寐也从&KR1136;目為意美惡不嫌於同體或&KR0034;勤暫蟄其神可也画不能精即安為恆不可也)
(瞑草廷切&KR0008;寐也寐光閉心而後閉目从目从冥心入亏□静也俗書作眠非轉為草迥切亦取閉
目之義)
(冒莫□切貪昧也冥然而行也从□从目會意自蔽其明也轉讀若昧因借為□冒之冒又轉讀若
墨黷貨无厭犯礼法也)
(曼謨官切面欺也从又从冒弇人使不見也十目所眡汝手能盡弇㞢&KR0008;俗借用瞞目翳不明也别
从言作謾閏文也)
(&KR4458;多則切从見从又者目力所及虚猶未實執之在手乃為己有勉人知行合一也小篆作□)
(□式質切放手而物脫也□守㞢乃為我&KR4458;纵弗□雖得之旋□之从手从乀指所脫也)
(&KR2138;火劣切督察也从又持人目其不率教者口雖不言意默以𫝊夐字从此乾營切勤教也會口&KR2961;
目察為意借為營求也轉呼正切深遠之意)
(親七人切天屬也骨肉同气父母曰□親九族通曰親字意从見从亲者人情數見不鮮見則歡欣
久而若新不見則恖&KR0034;不能已已惟骨肉為&KR0034;)
(疏山徂切不戚也从&KR3951;取舒緩㞢意从□由親而疏所以明一本而分殊也俗書作疎非从足亦非)
(&KR0008;□略也从疏轉注為&KR0008;象囪櫺㞢形密則塞&KR0008;則通物㞢恒情也俗書&KR0008;疏混用非从㐬者為疏
遠从囱者為&KR0008;通)
(□而止切聽竅也外象輪&KR3385;中象竅虚□者聽宫之珠也大如炎豆與目睛同借為語詞而已之合
也)
(聞无分切自可而通亏心也心之致用在□目未有□目陿而廣心者从□从門教人開廣匈襟也)
(聽汀定切用□之力也制字从□从壬从㥁耳气一提則所聽者㥁非□為主心為之主也)
(耿古杏切不寐而耳微熱故从□从火人之□由目與心詎知亦由亏□&KR3386;借為耿光之耿則有大
義)
(取七雨切&KR4458;亏人也物與人共詎若善與人同字意从□聞善亏人也从又取善亏已也取妻之取
去聲亦作娶)
(䇯息珙切提耳之气也耳气一提精彩自俖聽斯專矣矣禮稱聽上而眡下其妙極吾心之元機乎)
(聑丁帖切㒳人附耳私語从㒳耳相暱側聽且不可况附耳□此兒女子之態非大丈夫事也)
(聶尼輒切審聽也兩相並則變一在上相治是故㒳耳為聑一耳在㒳耳上則為静審與品同意)
(自&KR0008;至切主气之竅人之胚胎鼻先受形象中正形上象山根下象準隆起而左右開張其&KR1136;者象
㒳空气出而宛轉也省文作□或作鼻从自畀聲猶□㞢加止為齒也以气攸出轉為从自之自借
而為自&KR0034;之自理之所从出也為自己之自身之所从□也皆因自以生義□二切)
(息相即切气□歙也人一日一夜凡一卍三千五百息此天行健之體也其義為流行而其名為止
息者此明動根于静止息而後生息静極復動也从自从心此明心為之主也)
(口苦后切人身之門也脾開竅于口故飲食入焉心之气宣于口故言語出焉體具天地之口矣
象内虚外實形)
(□口犯切張口也人以口為關用之開張不用閉藏天地闔闢道也然張則气&KR2326;象哆開形欲人守
口如瓶也)
(合胡閤切會也翕也口上下脣隂陽攸分□而閉之□□為一合㞢則為合古沓切借為量名其容
兩龠也)
(脣殊倫切口緣也不从口而从肉脣者肌肉之候也其充在肌其華在脣俗書混用唇乃㞢人切驚
也神奪則口&KR0008;而不合也)
(命明病切帝降之衷性之天根也詩云維天之命於穆不已制字者復取人事明之君有大令曰命
从令从口會意)
(令力正切上所以教下也从□與人為公不自私已也从卩先自正而後正人也出令之衟盡于是
矣因義借為令善之令令長之令令則為令使㞢也離呈切)
(号胡刀切長&KR2961;而聲遠聞也从口从丂會意因之為胡到切上之徵令以布大信者也其諸天地之
風乎不如是則无以敱舞羣動矣亦為命物之共名通作號非號虎怒聲也)
(呱古&KR3386;切赤子泣聲也轉讀若烏瓜切五方之人言語不同惟初陊地一聲華夷同之性也天也)
(咳戶來切赤子笑聲从口亥聲孩字从此轉注俗書以欬□咳非欬嗽乃气逆上也)
(哀亏開切中心痛&KR0034;也其从口者哭泣之聲也从衣者□&KR0008;之服也因外以表其中也)
(問亾運切質疑也衟大无窮吾一人之知有限胡不用天下之知以為知乎从口从門與聞同意)
(周職畱切徧也密也从口从用者何古語忠信為周其人忠信言皆可行无一而不真切懇到也乃
若多事而周章多言而周遮皆非也相與為比周則流亏惡矣)
(咸古銜切封物以為固也取意亏守口勿言故从戍从口嚴乎其防口禍也減字从此諧聲俗通用
緘非緘乃束匧&KR0008;也轉為古嵒切者取静極而動&KR1254;而感則發乎天真又借義為皆)
(甘古三切土㞢味也書云稼穡□甘从□圅一天&KR0034;之味也轉為徒兼切俗書作甜非)
(旨諸氏切味美充益也从甘轉注理義之說我心猶芻豢之說我口故美言謂㞢旨言小篆从匕作
□)
(甚丁圅切滛樂也从甘从匹者戒男女樂其配偶而沈溺以□其生也因其太過故又轉為已甚之
甚常枕切)
(吅況袁切高聲也从二口為意此猶□井相與言異&KR3386;雝&KR0034;气象矣别作讙)
(㖾五各切正言也盡言也从吅又从□者㖾言順理而逆人心諾言不如理而若人意)
(□泥耕切擾□也字意从□眾言交□从□多事□棼故曰天下本无事庸人自擾之小篆作□)
(品丕飲切辨論人才也从三口區别㞢意因之為品級為品卩為品式)
(㗊呼驕切□聲也眡吅為甚故从亖口明意此違禽&KR0034;之聲不遠矣别□呶非音阻力切者亦非)
(嚻半刀切処㗊而&KR1254;也為无欲自得皃為閒暇皃从首居亏㗊間此身&KR0034;日亏□場而心超然亏物
不絫乃知処㗊有処㗊之衟後人㗊嚻混用久矣愚特為之闡幽)
(嚚語巾切惡口也戒人君之聽讒故从臣其从㗊何詩云咠咠翩翩謀欲譖人造言生事也其从壬
何詩云驕人好好勞人艸艸&KR4458;志衡行也古語口不衟忠信言為嚚)
(曰王厥切嘗言之也此為記述之詞言必有意下象張口上象詞气雝容中象所圅意也)
(曾才恒切門一重也从曰从八言出而气舒間□亏中隔若弗隔是惟无言言則人聞之矣詩云君
子无易由言耳屬亏垣閒隔之義小故取表裏无閒&KR1390;意借為反語詞猶云嘗也言語易多故又轉
為曾益之曾咨恒切猶云仍也)
(兊杜對切和說也說則舒气解顔故象口開而上下纵理文見也)
(只諸氏切語已詞因而為語助詞象口合而其下纵理文見兊之省文也轉為職日切□詞也)
(各葛寉切異詞也人人私其私从夊从口足行依違而騰口說彼亦一是非此亦一是非卒莫能合
矣)
(可肯我切是之也順而許之也从口从丁言其易其義又為僅詞寓不足之意也)
(叵溥火切不可之疾言也故从反可惡之之詞亦為疑詞)
(局渠六切拘謹也从口在尺下言必信行必果固守礼㳒之内者也因義借為□身曰局&KR0008;分曰局)
(言語軒切人之文明言出亏口古文不从口而从心何也曰此古人一貫之學微啓其上象開心見
誠也象混成形&KR1136;下者重而舒遲也變體作□象其出順理而成章合亏它文則用之小篆从舌
从二作□何足以語心學)
(誩渠慶切争客气也制字者从二言取意以明口舌之争&KR0034;&KR0034;何益欲人禮讓以相□也)
(&KR0034;相先也从二人从誩會意其發于義理者則為彊盛之義其發于血气者則為争逐之義俗書从
二兄作競亏義何居)
(譶達合切疉言也三令而五申之也重三言以明意其音乃與沓同何也曰是未免于詞費孰與身
教㞢哉混用沓非)
(沓在位者放言也从水在曰上制字者蓋深責之謂大人者民所取衷者也今乃發言无度如水氾
濫國欲无變&KR4458;乎)
(訓吁□切教誨也曷為从川在言上曰出令如流水也因民之天機而利導之故沛然德教益&KR3386;亖
海)
(啻都歷切至理真言審諦不可易也其音如的其意取出亏帝口天下皆以為法也轉為施致切别
作諦非)
(謙苦兼切退孫也沖虚之㥁見亏詞也从嗛轉注以言表其不足之本心也自足則不能謙離衟遠
矣)
(說室䨮切□理也从言从兌理到之言中厥肯綮聞者融釋不覺其喜因義轉為喜說之說戈䨮切
俗書从心作悅者非轉為游說之說以言動人使从己也輸芮切)
(詩書㞢切言志也人有天趣觸物而成聲合乎天籟意語&KR0008;可以感人天機从言从止者取其發
&KR3386;情止&KR3386;禮義也小篆从□□□)
(哥古俄切永言也言不足以盡意故□嘆㞢□嘆之不足故永哥之从二可會意後人加欠作歌非
音於今切聲成文也从言圅一&KR2326;而布者聲也圅&KR0034;有餘而不盡露者音也&KR2961;二字而開發□閉&KR3681;
矣)
(竟居慶切樂&KR0034;也从音□象餘音嫋嫋不&KR1247;如縷之意感人彌深矣小篆譌而从人難與之言天籟
矣)
(章諸良切樂之一成也从音从十條理自始而&KR0034;章與文同文者其□光章者其卩□也)
(□古侯切物之屈曲未申與屯同義从定意而諧□聲借為□攷之□又借為□□之□□攝之
□已□則為□厺聲古後切因形轉為章□之□九遇切詞&KR1247;也)
(商式揚切金聲殺伐之气也五音惟商發揚開口而張乃取言自内出為意商聲主斷因用為商度
之商)
(㕯奴骨切慎言也从口从内君子恥躬之不逮不欲輕出其言也或□呐或□訥皆弗可與言心學
矣)
(詹㞢廉切多言自喜也易曰&KR0008;人之辭多制字者从人大言此又躁之病根也以其善逐時好借與
售同儋字从此負物求售也又借為詹事之詹省也給也秦人以名東宫官之長贍字从此會意給
足之義也小篆作□)
(啻伊㫺切料度也制字者以言中為啻見其心實无所&KR4458;彊以小智推測亦豈不偶中而障衟多矣
借為十卍曰啻以數多彊以意度之也)
(臣與㞢切&KR0008;也口之能養以此以在㫄象佐輔亏口形丨象嗛口實也俗作頤非□字从此解臣也
人喜而笑也虚□切)
(齒昌止切上下齗骨也非此何以噬嗑上但象其張口下兼象口動之形中一衡象所噬物也别作
□加以止聲)
(□半加切牡齒也象齟齬相入其根盤䥘形口之致用在其牲齒故相值也不如是則无以為噬嗑
也借為草木之萌牙露其耑倪也大將建旗曰牙取其為國爪牙也因借為官府所治之稱亦謂之
衙)
(舌食列切口中之機栝&KR4458;此而後能食能言象連亏咽其上舌之文理也齒剛舌柔齒敝而舌不
敝毋與物誩哉)
(恬徒兼切神寧也从心从舌者心通乎舌神寧静則舌味甘而安&KR0008;而不寍舌先不知味矣火之害
也夫)
(□汀減切以舌取食从舌在口外吐舌而鉤取之貪而欲速心之放何如哉省文作□俗書作餂)
(□酥匊切默奸也語多畱匈不肯吐露制字者妙體其心象在人後弄舌是謂&KR2759;皃深情也□字从
此諧聲)
(圅胡南切包容也象&KR0034;舌于口中口既脗合&KR2133;物无迹也□从□反諧□以為聲)
(舙七入切謀譖人也不象其往來營營而象其復反故重三舌以明意二三其言也俗混用咠非)
(咠順理之言也出亏口入亏人之□怡然當亏其心)
(&KR0034;其虐切口上阿也大笑則見因談笑謂曰谷从口上象其文理露形别作&KR0008;臄非&KR0034;形與谷相似
易以致譌義各有當也)
(嗌伊㫺切人之咽喉也咽以通食達亏&KR0034;&KR0008;喉以通气達亏□孔嗌亦咽之轉聲上象連亏舌本下
象兩衟下&KR1136;形□以象會厭食之所㕥下咽而不入喉者以此小篆作□)
(亢居狼切頸當喉処人之元首至頸而斂後為項而亢歬乃復㠭開為左右髆此人身之大關隘元
气升降之機不束□則无以為固象形者曲盡其妙矣亢人所卬頼也因而為亢庇之亢卬其首則
亢露因而為高亢之義彊項則气結亏亢因而為亢直之義皆厺聲口浪切)
(欠厺劒切張口气牾也气有餘則无欠欠生亏不足欲舒而未能象人气上出之形)
(欺去其切詐誕也从欠从丼者内有所虧欠而外欲蓋之故以大言誑人而卒不可掩也小篆作□)
(□虚里切順亏心而說也从口人喜則開口而笑也从豈喜事則以樂樂之也復从欠者喜則气&KR2326;
&KR0034;隨之矣)
(欽厺音切聖敬也字意从金从欠者聖心□&KR3386;天德一如金之純粹以精而猶沖&KR3386;其若不足此聖
㥁收斂之極也)
(欲余蜀切貪心也欲生亏气歉猒猒日消故从欠立意其从谷者人欲无猒谿壑難填逐逐于欲何
旹是足邪)
(㳄叙連切口液也㳄出于脾元气□則&KR1136;㳄貪心動則&KR1136;㳄从欠从□自口角流出為意省文作㳄
俗書作涎)
(羨佀&KR0146;切貪&KR0034;也从□轉注以㳄目見可欲&KR1136;㳄□□然也借為延羡之羨補不足也因而為羨餘
之羨補則有餘也)
(丂苦浩切气出而難也下象口气如□上象大气礙㞢後之人多借用考)
(□虎何切气出而易也反丂以見意重㞢為大笑聲借為譴怒聲皆動亏聲气也借□呵非㒳其口
矣)
(亏休居切气出彌易也从丂而衡一亏歬見其出之遠又用為□嘆聲俗通用&KR0008;乃疑怪聲别□嘘
因歔而贅)
(吹昌&KR1136;切用力出气也从凵从□象閉口微啓上脣以通气别从欠作□亦難取意)
(兮虚宜弦雞二切气通亏三焦从亏而分其上象气&KR2326;越俗用嘻笑樂无卩也)
(&KR3386;荒胡洪孤二切气通亏脾其出舒遲从兮又礙其歬象虖字从此亦兼二音大胡切者虎嘯聲而
風从㞢洪孤切者虎大聲見物而怪之&KR0008;又从□荒胡切而有平厺二音大聲号物也通口气出矣
省文作&KR2961;其□歙當从欠俗作呼吸非於虖皆假借俗作嗚呼非古人因口气之疾徐用為助語亏
則語之稽也弦雞切&KR3386;則語&KR0034;而疑也洪孤切皆一聲而宛轉小異)
(四息□切息聲也从囗圅八亏中小篆从亖與四音相同□與□形相佀也遂屏亖弗用取四代之
復从口作呬)
(乃奴亥切難意也用為語詞之難心之難不可象故象口气委□上出示人以意小篆省文作□隸
作乃)
(哉徂來切事始也用為語&KR0034;之詞者言必慮其所&KR0034;也出㝀由是興戎由是从口从□禍从口出不
可不慎其初也)
(□方伐切首㞢文明也心之餘故上生矣長象&KR0008;束之形彡象櫛理之形將以加冠也小篆復加犮
為聲)
(髦草匏切胎髮也以其生而有故謂之毛加髟别亏禽&KR0034;也或通用髳非髳乃西南夷被髮至眉者
也)
(眉謨柸切目之文肝之餘故左右生矣元首之氣自頟理而分至鼻中峙惟眉无所用之然非此則
不秀故略具面形分合象其附麗而生之形小篆省作眉)
(□如鹽切口之賁也在臣曰須在頰曰□在脣上耑曰髭腎之餘故下生矣象其附麗飄動之形此
亏人亦何用然丈夫之别在此轉為荏□之□柔弱也俗書加髟作髯加草作苒俱非)
(&KR0008;如何切□域地名从邑从□因其民多美□也□飄无&KR0034;因借為指物之詞兼乃个切試以音求
之指其在此也平聲若來矣指其在彼也厺聲若往矣其在平厺之間則為奴可切而有美意三者
㞢用又通為大為多為何)
(&KR0146;經天切臂本也下&KR1136;為左右手以共護其心□象其形□以肉者兼取垕意不垕則不能任重也
小篆作□)
(克泣格切能也勝也取□力㞢義象䇯肩荷物在上形任衟之重勝私之勇如在畫矣)
(亦夷益切&KR0146;下脅上□也形□最為虚怯然&KR0146;非此則不能任重彊以弱為埶也从□而指其処者
此少壮扶老之所於故因事以教敬也因之而生輔翼之義借為有所承之詞又為㫄及之詞後人
不知本義别□&KR0008;掖非)
(手式九切上體之枝法天以運動者象五指及掌腕形㒳手十其指一侌一昜㒳其五行也)
(共居容切敬德之額也手容主共故指㒳手交為義人之□居&KR2326;其手其心必放斂其手其心必□
俗書復加从心作□是謂心有内外也舉手以致共轉為共揖之共因之為共把之共莒竦切加手
作拱非以二手劦力轉為公共之共渠用切)
(拜㒳手□物而進也象其形因之為拜給之拜拜之則為拜厺聲又手則為□无事旹敬也&KR1098;手則
為□有事旹敬也省文□□配亏它文用之)
(□博怪切頫伏以致共从㒳手下地指其事也人之□先屈㒳䣛至地乃頫其身蓋詘一身為之獨
指其手何也曰手額主共敬有漸次意常有餘礼之所以為美也)
(握乙角切執物在手□其指掌以為固也从手諧屋轉聲小篆作□)
(攝空陟切&KR0008;持也从手从聶會意□聚則歸亏一放弛則&KR2326;而亖馳觀亏物理默悟心體借為權攝
人曰承乏也)
(操力刀切執物當歬也从手从喿処□若閒執持安然之意以執持之固轉為卩操之操七到切士
窮而執志不變也)
(揖伊入切舉手相讓大為拱則□小為共則揖非彊為之容吾心起敬則自爾从手从咠象斂肅之
意)
(□弋涉切又固利切推引其手少下之也从手□聲儀禮主人揖賓賓厭□礼貴相變也厭即□聲
假借也)
(□七然切徙而之也上古巢居百爾易足木壞不支乃从夏之从手从□甚言其易小篆作□變手
从舁世降事多矣)
(□朱劣切&KR0034;直也重垕而麤人皆病之然離樸不遠&KR2960;子之心尚存制字者从手从□象圅巧而不
露也)
(拙其力切穿土也荀子曰溝池不拙是其徵也从手出土指事或从厥作撅其作鈯者因拙而變作
鐝者因撅而變或轉抇用之秦一六國小篆欲同文乃反以□為拙以拙為□胥而易之亏義何居
今胥復之彼此各識其職)
(巧苦絞切作□明小有才也古人深惡之从□而&KR1136;其下哀人心之多偽也工加彡為□猶文之為彣
也小篆作巧)
(損酥本切減省也事當減省者莫如國之用財故从手从員會意事不當損而損則為損壞)
(益伊㫺切曾也進也衡水亏皿上&KR0146;充其量而止滿則不可復容故又為汎益之益今别加水作溢
非)
(貝㞢入切敬事也从□从手取持物□一如不勝恐□為意)
(□居匊切敬事而過也中无主而从外把捉但覺拘迫而不安故反丮以明意俗作挶非)
(□息逐切□作也古人&KR2147;勤恒坐以待旦或夜以㡭日从夕从丮厥明有事夕□惕若也)
(鬥都豆切戰争也不取亏角力而以持重立義故象勇士各負其&KR0146;門而&KR1390;之形傳寫譌而从丮與
□非其□矣說文㒳士相對兵大在後義雖未明文猶未譌也今特改而正諸)
(鬭弄巧也此由匠者之争勝故从鬥从□會意□王之世作竒枝滛巧以蕩上心者殺□其厡也□
本从刀其从斤者譌也)
(鬩許激切兄弟忿争也古人示以天性故从鬥从兒)
(□倪制切種出成列也詩云我□黍稷从坴平土也从丮耕耨勤勞也因事有業次借為衟□之□)
(□始制切威力也持重以為尚輕用其力气竭則易□从坴从□據地要害兵法□為不可勝以待
敵之可勝也借為男子外&KR0034;名愚按□□二字俗書混為一涂□復加艸□復加力彊&KR1044;别之寍因
誤以生誤孰肯㴑其本義也哉)
(又延九切爰救切天衟之所止地衟之所起也近取諸身象勞手之形又恒致用借為重復之義)
(□臧可切天衟之所起地衟之所止也近取諸身象輔手之形□不&KR4458;□因取僻遠之義)
(右爰救切又手&KR4458;□而順用力為多復加以口交相助益之意)
(□則賀切□固弱亏又然&KR4458;□劦力則益彊而□亦得致力劦相之義也从□加工為意俗書承譌
以□右為□又復加人為佐佑附□縣□也)
(度獨故切大體也長短之式分寸丈尺引受法亏黃鍾天然之則也从&KR0146;从又者大匠之營宫室不
親執斤斧也持度以度画其規模乃庀羣才而指撝之从度度物曰度達各切)
(寸倉困切積分至十也人之動衇獨取亏寸口以□死生是五&KR2133;六府之所&KR0034;始也以其屬手太侌
故又而以一識其処)
(尺昌石切積寸至十也自肘尺澤至于關後恰&KR4458;十寸是為腎之動气乃衇之根从□而識其処舊
从戶非)
(丈呈㒳切十其尺也黃鍾之長積分而千也大匠執之以度故从又从十會意凡言丈人丈夫者為
尊稱也)
(&KR0008;於尤切心遠也可以神會不可以迹求制字者托物以寄興取策丈循行水□充然而自&KR4458;意别
□逌悠浟&KR1098;非)
(叉初加切以手攙取物也貪心所使欲速故也求多故也禮讓自此衰矣象其事以為戒轉為婦人
□笄初皆切)
(㕚子皓切先人有奪人之心其事象手兼幵状其音與□同急于逐利也因聲借為手甲轉為酥樵
切以手爬□也作㮻非)
(术直律切用知自私也斯為機心斯為詭衟也从叉从&KR1398;象其左右顧望而㒺利曲盡貪&KR4458;之情狀
矣术義既晦反通用術術乃邑中衟名衟術法術因其可以通行借而用之與术美惡殆天壤也)
(□居許切㒳手挈物而起也从□轉注象自下而起形單手為提雙提為□後人不得其音與匊同
義别制□字代之从與亖手復加以手而五矣何其不憚煩哉)
(□合衆力□獨力也象架木而起之形眾力不□合而譱用之若出亏一故不勞而成功也)
(冓居後切剏造宫室也其經營最為緜密獨指對□大木者光&KR1390;棟梁自餘榱桷次弟而畢也别从
木□構从手□搆皆非因㞢為交冓則造禍也小篆作□)
(&KR2433;溥班切附物以求爰也从□而反之大丈夫不能自&KR1390;乃倚亏人□棥字从&KR2433;作□俗書已□今
復从□作□□㞢□矣)
(□初加切舛誤也不孫亏理也象㒳手不正相對之意其心&KR2326;而不□也後人混而用&KR1044;詎知&KR1044;生
亏无心□生亏有心也)
(爭甾耕切争與讓相反从丨从□指㒳人争奪一物各欲求勝也争之力則為争厺聲因之為諫争
之争卜篆作爭)
(□孚勇切長者與少者提擕則㒳手□長者之手从手从□因事而指之以教敬也手譌而為半後
人不&KR4458;其義从□為聲復加手亏下則與□為三矣轉為進□之□父勇切下共上也又轉為□禄
之□扶用切民共官也作俸非)
(受食㕛切取所與物也从又取之意从□亏聲不諧則是會其意此象虚以受物制字者以取善亏
人立意)
(授食画切以物與人从□加以□指自我與也或作□非)
(&KR1528;□小切授受不以其衟也从上下二手指其直情而徑行礼衟則不然共敬孫讓以交接也)
(□叙陵切其義則上&KR4458;下助而其文則為下□上指□持卩以凵盛㞢取□持□義贊助之義存其
中或加手□□三其手矣)
(□字□切天機□速也凡事□則有神天機流動処事曲盡其妙矣轉為泥輒切機下所躡者謂之
□因用而命其名也借凡㫄&KR0146;取疾曰□戰□曰□兵貴神速也别加手□□俗書从屮作□从人
□□非利口者謂之便□不可以言神機)
(□酥後切長老之稱从父齒㥁&KR3564;也从亦□又賴人扶持血气衰也亦譌而从灾父譌而从又義始
晦矣)
(□必迷切下也制字者因事設教取自□而&KR3564;人誰不欲上人者今孫而居□下謙矣未也又孫居
亏左謙謙也)
(□以諸切共□也物重不可獨□必資諸人从□从廾象亖手扛物而起之形)
(與余吕切同事也从舁从与會意□與□□又手劦力也舁則彼此相劦力合而為一人同心故也
未與則有疑轉為平聲語助之疑詞與之則為與厺聲彡與其事也)
(興虚陵切□也起也天機所感動也興則有興許應切乃天趣也託物取義从同从□凡□物而起
者同心□力則□不在我若神助然詩可以興出于天機也)
(尹余□切正也治官之長也指□持丨御下秉一正而羣衺服也)
(聿□密切所以書者也指□持竹&KR0008;枝用以醮桼一指方册也借為發語詞余律切)
(書商□切心盡也言者代天以宣意不&KR4458;書則不可以𫝊遠書者代天以譯意者也)
(籒直又切受書而讀也从竹簡冊也从㩅弟子請業亏師㩅而授之也)
(籍□㫺切書也記也从竹从&KR0008;自聖人之心學不傳&KR0008;之義隠矣)
(□楚革切古者汗竹為簡編簡為□象非比&KR0034;束形古人執事也敬矧載衟之書故整肅若此古大
事乃登□書)
(典多殄切帝王之衟載亏□國之常經也从□在丌上&KR3564;崇之意)
(□盧困切成說也有㥁之言也必則古㫺稱先王故从□从□會意古人之全體也轉為龍旾切統
紀條貫也轉為昆侖之昆盧昆切从山閏文也别□淪□也水波文也)
(夬古邁切明□也易曰上古結繩而治後世聖人易之以書&KR0008;盖取諸□制字者不象書&KR0008;从又上
象解結之形有事則結繩解則无事不㤀古之醇風也)
(丰古□切刻木&KR1390;信也象所刻齒形□時民未知書略識以意樸略可想今蠻夷之俗尚亦有然者)
(㓞初計切&KR0034;書也結繩之後民不能无事乃刻亏木浸以有事乃刻木而書从□从刀會意後世事
多亏是廢木而用紙)
(紙諸氏切絲滓也古者書亏簡牘或以帛書因取敗絲為紙从糸氏會意蔡倫始以敗布敝网襍樹
膚為之)
(㕜爽士切記事也从又持中公天下之是非也公是公非付諸㕜氏世雖有治□公衟不可一日不
明也)
(事旹吏切人所作也其上从㞢下从又持中者天下卍事皆本亏心中者非它人心天然之矩也小
篆省作□)
(反府版切翻覆也从厂从又取亏轉□者託義取義也反亦兼二義背衟曰反叛而厺也復自衟亦
曰反來歸也與□同意人心往來出入間不容息而善惡天壤矣反之則為反孚艱切平反者理䨮
冤獄也)
(辱而蜀切恥之也从反叛衟也从□與眾僇之也人生習亏惡靡所不為然其心猶恐恐畏人知羞
惡之心未嘗㤀也徇之亏眾使人人&KR4458;而知之則其惶愳將无地自容亦且畏辠而彊仁矣小篆訛
而作蜃□其義而失之矣)
(力林直切气之發用也人知用之為力而不知不用之能&KR0034;其全力也故象下墜而重之形)
(□其俱切父母勤勞也从力□象曲身鞠養意詩云父兮生我母兮鞠我拊我&KR0034;我長我育我顧我
復我)
(勞魯刀切用力劇也从營首轉注民力不&KR4458;息皆由亏上有所營而□役多因事設戒古人之意深
遠矣)
(筋居銀切肉絡骨也从肉力肉柔骨剛束其骨乃彊有力優从竹何也物惟竹多筋竹□而脩匪筋
多胡能與松栢同操)
(□隸作□盧則切脅骨也虚&KR0008;之処不切于用而共護□□賴之象骨□比之形小篆从□為□以
□代□彼此俱失之)
(□方六切人身之中人身惟&KR0008;無骨坤純侌也上象匈骨下象横骨□又象脅骨而中獨空歸&KR2133;亏
坤也下&KR1136;象少□也)
(奚弦鷄切大□也腫也从□省肉豐則不見其骨也从□而意愈明借為女以辠沒女宫之稱少才
知者也語重轉為戸礼切又借為語詞何為也輕之也又借為東胡名徯謑諧此谿之諧此奚之轉
聲也鷄則會意而非聲)
(交古爻切天地交則泰上下交則治男女交則生生皆二體合而為一也古人制字優明同體之義
故象人交足形)
(□於遥切體之中腎之宅人身弟一關會也从呂象其中从□象其□又下二系者象其衇絡通亏
足經也以其為關會轉而為簡□之□□害之□於笑切俗書混用□别加以肉作腰腰&KR1098;非)
(&KR1136;子亦切背正中也丨象椎骨直上直下緣督以為經與衇相通矣衡一象□監骨&KR0034;象&KR0708;又肉隆
&KR0146;人身惟&KR1136;不動一身之□動由之故骨多亏肉或从肉作□)
(呂力莒切&KR1136;骨也凡二十一卩如珠气行一起一伏象上下相貰形凡&KR2133;府皆系亏呂心之歬有蔽骨
腎之後有監骨天然妙也或从肉作□&KR1136;之重在骨不在肉也借為律吕之吕)
(躳居茸切詘其身以為敬也身頫則背向天而吕見故取以會意俗以弓聲作躬)
(乳惢主切匈汁囊肉也象其形兒所飲汁乃母血所化也男子亦具乳形此生生之根也小篆作□)
(足即匊切人下體承載其身者手若天□足若地任手與足相為侌昜其&KR0708;又自為侌昜亖象具矣
象䣛骨足所由屈申止象其下之骨所以行住也足居體之&KR0034;借為滿足之足有始有卒也足則
大過轉為足共之足子遇切)
(&KR3951;語下切正也从容有醖藉也从正而屈其上象委蛇意大直若詘也詩大小&KR3951;正而有和意爾&KR3951;
訓其正義也後人通借用雅而&KR3951;之義亾因㒳䣛相次至地轉為㫺菹切義則相也待也或借用胥
胥乃蟹醢也&KR3951;與足形相邇義則相遠)
(止諸邇切足跟也人身之□得地道之剛方其力在骨故通从骨&KR1390;義中象䯒骨㫄象廉骨脛骨形
止動則行不動則止故又為行止之止心有欲則行无欲而後能奠體因而為止足之止故曰知足
不辱知止不殆俗書加足作趾非)
(□汀達切行而足不離地也論語足縮縮如有循敬謹之至也从止轉注止取不動□取不敢輕動
也)
(步薄故切布&KR1061;也象二止相歬後之形一動一静互為其根也司馬法六尺為步半□足曰跬一□
足曰步其長六尺也)
(□子六切聚足也堂下布武堂上接&KR1061;升堂涉級則聚足而後行敬至則□从步轉注二止&KR0708;又若
□别作蹙或□皆閏文)
(&KR0034;薄故切步天也聖人之經天也日為主因二十八□分周天為三百六十五度以推七政之行从
日从步処其事也今通用步)
(□直攝切徒行厲水也从步从水在中直舉其事&KR2147;其未濟喜其既濟字義咸臼之矣小篆變體作
□人尚在亏水中或作□則是人行水□幵與事實□之)
(□蒲真切取畏□意从□从頁臨亏水厓□首□頟不歬也加卑□顰非因之為水□之□或作濱
非从□者之多借為□數之□省作頻非)
(□多恆切升高也从階取義衡画二象堂之上下中象階級上指涉級聚足因事致敬也豐與&KR0034;同
音故其下譌而从豆)
(□瓦豆也从豆&KR1390;類从肉實亏豆中从□□而薦之也指用以名其噐儼然致埶事之敬也)
(踐慈衍切履舊跡也从足戔聲古人&KR1390;志如天之崇而循循用功跬步皆蹈實地故其取義若此)
(蹻泣嶽切□足行高也目以定志足以步目其志也揚則眡遠而足高从足从喬會意)
(跪渠委切危坐也象屈䣛䇯身形古者□若坐皆先跪後世下見上則以跪為共)
(安土火切安坐也凥箸亏蹠眡跪為安其从小女會意者女子内而不出自其幼旹教以端坐窈窕
之㥁容也)
(走子口切□行也人之徐行㒳足互為屈申其行也□兩止常屈从夭从止會意走之所□轉為厺
聲則後切)
(辵丑略切行急闊步也从彳从止反若濡遲者此兩足相須之□必一足先&KR1390;定而後□一足也)
(夊酥危切安行也象人曳丈消搖形愚按□象正坐形□□象側形□象&KR1390;□象跪□則象行形皆
从□省因事變體也)
(処敞吕切居也止也取老者安之&KR1390;意从人持丈&KR4458;几而安&KR0146;人孝敬也所処之処厺聲俗混用處
險地也)
(久莒有切長也莫久亏天地而能與天地同久者㥁也象人死&KR1136;後謂其㥁立而不朽也)
(變悲見切易其常造化之生動也从䜌从久者易窮則變變則通通則久□䜌者□不能不窮滯亏
物也然變亦有美惡)
(夊陟侈切徐步也循循不已遠可使邇从夂省為意示人進衟之序也)
(夊苦瓦切闊步也夕者不行欲速則不達也从□而反教戒在其中矣又㒳般間曰夊足力所出也
别作跨胯)
(夅胡江切詘服也學須夅服其心近取諸身合夂與夕示人以意夊者不為物先夕者欲上人也今
也孫而居下是能勝其驕气也&KR0008;人詘服而來歸亦名曰夅降字从此為母自上而下也)
(□文拊切樂之容也象㒳人持干手足軒舉形相背者又以象其身之周旋也小篆混□為□故加
無聲作□欲明反蔽)
(□昌轉切&KR1044;忤也順衟則為純反衟則為駁从夅轉注象㒳相背形夅順而□逆也字形與□相類
義則迥别傳寫易譌)
(肉如六切象外有□裹中有文縷縷形因肥大義借為寬裕肉好&KR0146;肉卩奏之肉别□□)
(骨古忽切剛气所凝結肉之幹眾體關卩也象小大骨聫絡形中象髓下象肉骨肉相箸也)
(㫺忽吉切乾肉也上指㬪肉形从日暴之也緣日義借為今㫺之㫺因又借㫺為夜俗書不知借義
附贅為腊非)
(□之入切□肉液也从肉从泣䰜肉水泣釡中古人多自執事故制字曲盡物情俗作汁非)
(□光弔切佀也人□天地子肖父母古人深識同體之意乃近取諸身子之生類父母而小是故从
小會意)
(屑先結切&KR0008;謹也从□从&KR0034;者所貴&KR3386;&KR0034;&KR4458;其大體也隨亏人後切切而求佀焉何其不憚煩也凡
物碎之則為□)
(肯苦等切筋與骨肉會処簇也而不覺其虚中之為難中則砉然而解古人因以命名制字者象筋
束肉俗作肯非)
(&KR0034;弋質切□列也天子八諸侯六大夫亖从八&KR0034;數也从肉之義非以動盪吾身血衇而流通其精
神□)
(□方吠切金&KR2133;也其形俱為&KR0008;孔元气升降由之从肉上象六大□覆形小篆□□)
(腸直良切足太昜昜明經故从肉从昜大腸𫝊衟之官□之府也小腸受盛之官心之府也)
(&KR0008;居寒切木&KR2133;凡七□如木有枝从肉干聲)
(膽都坦切肝之府也中正之官□斷出焉其从詹者膽欲其大从儋轉注有气敢任也)
(□蒲麋切土&KR2133;从肉从□地衟卑而上行諸府為&KR2133;役脾獨為胃役弇胃脘而動如轉磨然)
(□云貴切水穀之海脾之府也象形中象容受糓米形胃為太倉无所不内獨从米者糓气為主
小篆从肉作□)
(&KR0034;旹忍切水&KR2133;也□為&KR0034;又為命門上象其夾脊兩㫄如卵形下象先天一气腎之所以生人之
命根也)
(&KR0008;土來切婦孕三月成胎形猶未具正混沌欲分未分時也从肉台聲)
(□秦悉切病而重也未遽至死而从□从一象横而陳之若不起状者此古人慎□之心也今通用
疾乃卂急之義)
(毉於其切治病工也信巫不信毉在法不治乃从巫為類者取其通神也俗混用醫周礼六飲之一
也故其字从酉)
六藝之一錄卷二百十三
