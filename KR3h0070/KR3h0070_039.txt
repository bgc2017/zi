欽定四庫全書
六藝之一錄卷四十錢唐倪濤撰
石刻文字十六
後漢謁者景君碑(洪氏隸釋作謁者景君墓表)
惟元初元□五月丁卯故謁者任城景君卒嗚呼(闕)
國□淑臣朝失貞良同(闕)吏無(闕)瞻學
者靡(闕)紀德(闕)生有爵號歿(闕)其功(闕)
追(闕)即辭云(闕)惟君束脩仁知(闕)興門(闕)發政
(闕)然(闕)爾(闕)風兼體(闕)明□幽通言
信行䔍謙廉允躳(闕)不(闕)不(闕)人(闕)勇匪石外和内
公疾遁曲(闕)詭隨(闕)通(闕)義
命栗肅以(闕)理政治孝親忠君(闕)嘉命挽(闕)敬應(闕)
股肱耳目(闕)彈(闕)□枉茹剛吐
□五官功&KR1311;骨骾之臣(闕)嚴(闕)祖之貞史任之直公
(闕)浩清辟□從事(闕)邦之雄喧動萬里□郡位升察舉
孝廉百國之宗能文繡(闕)&KR0715;(闕)心(闕)光(闕)帝庭
(闕)問股肱龍升鳳翔進退(闕)便(闕)公劉姿
(闕)益(闕)昌(闕)逝(闕)降□百□□
氣亰師□驚(闕)皇帝&KR0608;
(闕)大(闕)其福(闕)興(闕)軌(闕)端
剖苻北海(闕)所(闕)寇攘(闕)而有(闕)
□(闕)兮(闕)曰(闕)孔(闕)曰(闕)兮曰(闕)無□
兮異色(闕)艾知命亡兮不(闕)百(闕)兮(闕)
兮更去(闕)是其(闕)兮(闕)動後昆芳(闕)將兮
(闕)永昌兮紀此銘
右故謁者景君墓表隸額景君任城人以安帝元初
元年卒石磨滅可讀者纔數句碑隂有諸生服義者
十五人即立碑之人也東都自路都尉始見墓闕蓋
表阡銘壙之濫觴也有文而傳于今則自景君始其
分行布字已井井有法題首七字波勢清逸有八分
之體惟皇帝&KR0608;三字特出於誌文之上齊葬穆妃議
立石誌王儉以為非禮經所出元嘉中顔延之輩為
之遂相祖述爾梁任昉作文章緣起又云墓碑自晉
始子考酈氏水經所載漢刻已不少後魏與齊梁時
相先後也豈碑碣多在北方南人未之見乎然郭林
宗傳云林宗既葬同志者立碑蔡邕為其文謂盧植
曰吾為碑銘多矣唯郭有道無愧色史稱王儉晉宋
以来故事儀典諳憶無遺每博議引證先儒無能異
者范書所載豈不知之今漢人墓刻猶存數十百碑
其云起於晉宋非也(隸釋)
碑以□枉為糾枉鄂驚為愕驚(仝上)
右漢景君碑尤磨滅惟謁者任城景君數字尚完其
餘班班可見者皆不能成文故其年世壽考功行卒
葬莫可考也蓋漢隸今尤難得其磨滅之餘可惜爾
(集古錄)
右隸書不著書撰人名氏文字訛缺其首曰惟元元
下缺二字蓋其年號也又曰謁者任城景君卒其餘
雖時有完者不可考矣景君石槨文附其文曰惟元
初四年三月丙戌景君卒以五年二月葬又曰司空
太常博士舉高經君為其元其後遂曰以病喪身蓋
文多訛缺此其粗可見者也皆在任城(集古錄目)
右謁者景君表其額題漢故謁者景君墓表而其文
云惟元初元年五月丁卯故謁者任城景君卒其他
文字磨滅時有可讀處皆斷續不復成文矣元初安
帝時年號也此在漢時石刻中殘闕為甚特以安帝
以前碑碣存者無幾不可棄也故錄之(金石錄)
謁者景君二碑安帝元初元年濟州(金石略)
景君碑隂
諸生服義耆(缺)
義士北海劇張敏字公輔弟子濟北□平寗尊字伯尊
弟子山陽南平陽方亰字□平弟子濟北□平吳良字
威賢弟子齊國臨□宋成字子賓弟子齊國臨□劉封
字漢輔弟子魯國卞城吕卞吕昌字永興弟子樂安高
宛牟龍字文□弟子清河靈劉翼字仲禹弟子清河靈
□訢字輔公弟子清河靈□福字□道弟子巍郡&KR1676;企
田㓪字季持弟子巍郡内黃景茂字元愷弟子山陽湖
□尹倉字升進弟子山陽湖□董奮字元夜
右景謁者碑隂義士一人曰北海張敏碑中若有剖
符北海字其文斷續難考餘人皆稱弟子則傳道受
業之人也墓之有碑所以紀功述德昭垂後世者也
一時賓客因以刻名其隂託之不朽爾今景君之碑
淪碎不復成章而碑隂諸人姓名略無刓缺物之不
可預期如此(隸釋)
右謁者景君碑隂其前題云諸生服義又云義士北
海劇張敏字公輔弟子濟北荏平寗尊凡十五人皆
完好可讀云(金石錄)
郯令景君闕銘
惟元初四□三月丙戌郯令景君卒以五□二月(闕)
序君存時恬然無欲樂道安貧信而好古非法系
言治歐陽尚書傳祖父河南尹父步兵校尉&KR0034;門徒上
錄三千餘人眀眀側陋遠近照聞(闕)司聘請□化下邳
末極&KR0690;績續母□之子無隨沒俯就禮畢故府復請司
空大常博士竝舉高經君爲其元假涂郯姦郋洒心澄
激清靜莢書裦嘆□(闕)黃耇終始無□被病□□&KR0008;于
幽□祖載之日游魂象生玄路皆(闕)朱艸(闕)達巷方
軌涕泣□(闕)諸生服義百有餘人迺□屯石紀(闕)行(闕)
見(闕)懷德聞自嘆吟千秋萬世(闕)爲(闕)&KR0690;積德(闕)
堂壇羅(闕)闕(闕)墅魂而有靈(闕)無(闕)
右郯令景君闕銘諸生服義者所立景君歴下邳郯
兩邑以安帝元初四年卒墓有雙石闕其一刻此文
在濟州任城縣南景君三世傳歐陽尚書高第編牒
至三千人公卿皆以為明經舉首亦顓門之耆儒也
碑既不載其名儒林傳唯有廣漢景鸞乃治齊詩施
氏易者范氏罔羅疎略蓋不止一郯令也惜哉(隸釋)
□即棄字䆩即冥字
右景君石郭銘者余既得前景君碑又得此銘皆在
任城不知一景君乎將任城景氏之族多耶文字磨
滅不可考故附於此(集古錄)
右郯令景君闕銘云維元初四年三月丙戌郯令景
君卒又云君存時恬然無欲樂道安貧信而好古非
法不言治歐陽尚書傳祖父河南尹父步兵校尉業
門徒生錄三千餘人又云三司聘請流化下邳又云
司空太常博士竝舉高經君為其元假涂郯城姦邪
洗心又云被病喪身歸于幽冥門人服義百有餘人
按漢人為景君刻銘本欲傳于不朽而不著其族系
名字何哉(金石錄)
北海相景君銘
惟漢安二年仲秋(闕)故北海相任城景府君卒&KR0008;□
哀哉國(闕)寳英&KR1035;夫疇列宿虧精晚學後時于何穹
倉布命授期有生有死天寔為之豈夫人□彼勊&KR0263;道
於是故吏諸生相與論曰上□羣后莫&KR0263;流光(闕)&KR0715;無
窮□芬燿&KR0715;書萹□歿而行明體亡而名存或著形像
&KR0715;列圖或&KR0795;頌&KR0715;菅□(弦字)後来詠其烈竹帛叙其勲&KR0008;
□誄曰伏惟
眀府受貭自天孝弟淵懿帥禮蹈仁根道核藝抱淑守
真皛白清方勊已治身寔渘寔剛&KR0008;武□文遵&KR0690;孝謁
假階司農流惪元城興利惠民強衙改節□弱蒙恩威
立澤固化行如神帝嘉&KR0847;功授㠯苻命守郡益□路遐
&KR0034;親躬作遜讓夙宵朝廷建英忠讜辨秩東衍壐追嘉
錫㩀北海相部城十九□(鄰字)□歸向分眀好□先㠯敬
讓殘偽易心輕黠踰竟鴞梟&KR0263;鳴分子還養元二□□
蒙祐㠯寧蓄道□悳(闕)祉㠯榮紛紛令儀眀府體之仁
義道術眀府膺之黃朱邰父眀府三之台輔之任眀輔
宜之㠯病被徵委位致仕民(闕)思幕遠近掻首農夫醳
耒商人空市隨轝飲淚奈何朝廷□我慈父去官未旬
病□困危珪璧之貭臨卒&KR0263;回□(闕)霣絶奄忽&KR0263;(闕)孝
子□□顛倒剥摧遂(闕)□寤永潛長歸□里鄉黨隕涕
□哀故吏忉怛□敖&KR0034;佪四海冠蓋驚&KR1720;傷褢大命(闕)
期寔惟天(闕)眀主設位眀府&KR0263;就臣子欱養眀府弗留
歍□哀哉
□曰&KR0690;積幽穸(闕)兮(闕)翔議□兮再命乕
將綏元(二)兮&KR1169;莢榘謨主忠信兮羽衛潘屏撫萬民兮
(闕)恩(闕)兮宜參界&KR0008;(闕)榦□兮不永麋壽□
臣子兮仁敦海外著甘棠兮(闕)石勒銘(闕)&KR0263;亡兮
右漢故益州太守北海相景君銘篆額濟州任城有
景氏三碑皆不著其名字景君嘗属司農宰元城刺
益部相北海以順帝漢安二年卒其前已有誄曰其
後有□曰者亂省其乙也其文曰宜参鼎&KR0008;字書無
&KR0008;字當是借作拂取輔拂之義趙氏云碑隂載故吏
自都昌台邱暹而下十九人皆作脩行漢隸循脩二
字頗相近恐是借用爾予蓋未見也(隸釋)
碑以倉為蒼以渘為柔以衙為禦以醳為釋以&KR1720;
為慟以麋為眉貭即質字&KR0034;即戀字□即惡字□
即奔字褢即懷字□即棄字(仝上)
右漢北海相景君銘其碑首題云漢故益州太守北
海相景君銘其餘文字雖往往可讀而漫滅多不成
文故君之名氏邑里官閥皆不可考其可見者云惟
漢安二年北海相任城府君卒城下一字不可識當
為景也漢功臣景丹封櫟陽侯傳子尚尚傳子苞苞
傳子臨以無嗣絶安帝永初中鄧太后紹封苞弟遽
為監亭侯以續丹後自是而後史不復書而他景氏
亦無顯者漢安順帝年號也君卒於順帝時蓋與遽
同時人也碑銘有云不永麋壽余家集錄三代古器
銘有云眉壽者皆為麋蓋古字簡少通用至漢猶然
也(集古錄)
右隸書不著書撰人名氏景君任城人嘗為北海相
終于益州太守碑文歴歴可見而不著君之名字蓋
北海故吏諸生之所立也漢安二年立在任城(集古錄目)
右北海相景君碑在濟州任城縣景氏在漢世為任
城人今有三碑尚存余皆得之此碑最完(金石錄)
右北海相景君碑金石錄云在濟州任城縣蓋景氏
在漢為任城人也予按濟州即今之濟寧州今碑乃
在州學不知何年移置於此通志金石略以不知其
地故直云未詳姚江謝中舍大中近過濟寧搨以見
惠予家自祖宗来藏碑頗富兼以予好收錄中間得
於朋友之助者十常四五如此碑是也(金薤琳瑯)
漢故益州太守北海相景君銘今在濟寧州學見永
叔明誠集中而永叔辨論加詳隸法故自古雅尚可
識益州部當言刺史不當言太守也額曰銘辭曰誄
亦属未安東京作者往往如是(弇州山人藁)
此碑殘缺幾不成文考集古錄蓋自歐陽永叔時已
然而都玄敬乃錄其全文止缺三十字不知何㩀玄
敬又云家藏漢碑不完者皆以洪丞相隸釋足之此
是耶王元美曰隸法故自古雅但益州部當言刺史
不當言太守額曰銘辭曰誄亦属未妥東京作者往
往如是而碑中眉壽作麋壽歐公以為古字通用良
是(石墨鐫華)
簡翁嘗言碑之有額猶人身有首裝者不可棄今觀
此帙乃得其寔也然洪跋謂任城有景氏二碑而近
世收者獨此何耶昔人謂漢碑在世猶鳳翎麟角不
可因其殘剥而輕舍淵泉其懷慎守之也嘉靖甲寅
四月七日記(玄牘記)
漢故益州太守北海相景君銘隸書似聊以勒石非
當時名手第小具一種拙朴之意且有八分遺則自
是時代使然亦不為佳也今人不習古乃謂一出古
人色色皆佳了無軒輊不知三代彛器古雅竒絶千
載無匹而野鑄鼎彛非不古色蒼然而花文欵識粗
鹵不足觀者多矣矧漢代乎余藏漢碑數種後之所
收不可知據吾目覩當以韓勅修禮器碑為第一嘗
評其用筆結體玄妙入微當得之神工弗由人造或
謂此銘時代前於禮器碑古質似勝按此石建於漢
順帝漢安二年青龍在敦牂禮器碑建於桓帝二年
涒灘雖經三帝僅十五年耳何時代之足云王元美
賞鑑前無古人亦云隸法古雅古自其時正以未雅
耳孔廟碑結體古逸兼有分法反謂非其至者皆所
未解至謂益州部當言刺史不當言太守額曰銘辭
曰誄亦属未安東京作者往往如是自是名言因附
著之額字小篆去秦未幾更相絶千里余得漢朔方
守右第三銅虎符銀錯小篆又絶類秦碑字何也想
書碑既非名手額篆亦爾耶(金石史)
北海相景君碑隂
故(闕)中部督郵都昌尹忠字定公故門下督盗賊掾劇
(闕)頌字(闕)遠故門下議史平昌蔡規字中舉故下門下
書佐(闕)陵孫榮字世榮故門下書佐淳于逄(闕)字成故
騎吏劇(闕)麟字(闕)石故吏朱虚孫徵字武(闕)故吏營陵
薛逸字伯踰故吏營陵(闕)字中(闕)故吏都昌吕福字
益(闕)故吏都昌強(闕)字光(闕)故書佐都昌羽質字孟(闕)
故書佐(闕)虚(闕)字君大故書佐(闕)壽淳于(闕)
故書佐營陵徐昌字昌善故書佐都昌(闕)肜字(闕)甫故
書佐淳于孫(闕)字元(闕)故書佐營陵鍾顯字(闕)寳故書
佐東安平(闕)廣字廣宗故書佐劇紀政字世堅故書佐
淳于孫晄字威光故修行都昌董方字季方故脩行都
昌台邱暹字世德故脩行營陵曾(闕)字漢興故脩行都
昌(闕)字(闕)久故脩行營陵(闕)字護宗故脩行營陵
(闕)暹字武(闕)故脩行營陵臨照字景耀故脩行都昌張
駸字臺(闕)故脩行營陵淳于登字登成故脩行營陵顔
理字中理故脩行營陵水邱郎字君(闕)故脩行都昌吕
興字世興故脩行都昌逄進字世安故書佐劇徐德字
漢昌故書佐劇姚進字元豪故書佐劇邴鍾字元鍾故
書佐都昌張翼字元翼故脩行都昌張(闕)字季遠故脩
行劇中(闕)字季遠故脩行平(闕)允字伯允故脩行淳
于趙尚字進卿故脩行都昌叚叚晉字世節故脩行都
昌齊晏字(闕)子故午營陵(闕)遷字世達達故午營陵昌
敏字元成故午淳于董純字元祖故午營陵(闕)良字世
勝故午朱虚炅詩字孟道故午都昌吕立遷字孟堅故
故(闕)都昌齊冰字文達故(闕)都昌張亮字元亮(闕)
&KR0849;(闕)故臣吏慎終追遠(闕)
墳園(闕)禮備陵成(闕)立樹立既就聖典有制三(闕)
墓側歲壞(闕)遺辭以明(闕)靈瑕顯
降吾嘉祐
右景君碑隂按後漢書職官志注河南尹官属有循
行一百三十人而晉書職官志州縣吏皆有循行今
此碑隂載故吏都昌台邱暹而下十九人皆作脩行
他漢及晉碑數有之亦與此碑隂所書同豈循脩字
畫相類遂致訛謬耶碑隂又有故午營陵是遷六人
名姓莫知其為何官又台邱不見于姓氏書惟見于
此者兩人云(金石錄)
右景君碑隂列門下書佐及故吏等名中有脩行凡
十九人趙氏謂後漢書百官志注河南尹官属有循
行吏一百三十人而晉書百官志亦有循行以為循
與脩字畫相類遂致譌謬予謂景君碑刻於漢時而
後漢書舊皆出傳錄則以脩為循者特傳錄之誤耳
趙氏不信碑本而信漢書又且復引晉書為證殊不
知晉書修於唐其亦曰循行者蓋仍漢書之誤而云
然也(金薤琳瑯)
敦煌長史武班碑
建和元&KR1013;大歲在丁亥二月辛巳朔廿三日癸卯長史
同(下闕)
敦煌長史武君諱斑字宣張昔殷王武丁久伐鬼方元
功章炳勲□王府官族分析囙㕥爲氏焉武氏蓋其後
也商周假&KR0034;歴世壙遠不隕其美漢興以来爵位相踵
(闕)朝忠臣君幼(闕)顔閔之楙質長□斿夏之文學慈惠
寬(闕)孝友玄妙苞羅術□貫洞聖(闕)慱兼(闕)耽綜典
籍(闕)純求福不回清聲美行闡形遠近州郡貪其
高賢(闕)請以(闕)歲舉(闕)翼紫宫(闕)詔除光顯玉
室有(闕)於國帝庸嘉之掌司古(闕)領校祕&KR2751;斫(闕)幽□
追昔劉向□賈之徒比(闕)萬矣時戎(闕)匡正一(闕)
朝廷惟憂(闕)有司(闕)舉君斑到官之日(闕)癘吏士
哮□之怒薄伐(闕)並百姓頼之邦
域既寧久勞于外當還夲朝以叙左右以永嘉元&KR1013;(闕)
月(闕)日遭疾不(闕)哀(闕)於是金鄉長河間高陽史恢䓁
追惟昔日同歲郎署感(闕)為自古在昔先聖與仁(闕)
興替(闕)人存生榮死哀是(闕)萬&KR1013;伊君遺德(闕)孔之
&KR0903;故(闕)石銘碑以旌眀德焉其辭曰於惟武君允德允
恭受天休命積祉所鍾其在孩提岐㠜發蹤謙(闕)守約
唯誼是從孝深凱風志絜羔羊樂是(闕)恬此(闕)光孳
孳臨川闚見(闕)□□仰萁首□妙玄通(闕)然清邈(闕)
升(闕)為帝股肱扶助大和萬民□蒙顯宗(闕)
史官書功昊天上帝降兹鞠凶晻忽徂逝(闕)
不享(闕)耇大命(闕)百□惟(闕)后帝感傷學夫□&KR1540;士
女悽愴(闕)表金門令問不忘垂(闕)後昆萬載歎誦(闕)
尚書丞沛國蕭曹芝(闕)宣成武令中山安熹曹种(闕)
豊令下邳良成徐崇(闕)故陳留府丞魯國魯(闕)
防東長齊國臨□(闕)紀伯允書此碑嚴祺字伯曾
右故敦煌長史武君之碑隸額在濟州任城武君名
斑字宣張從事梁之猶子吳郡府丞開元之元子執
金吾丞榮之兄也以冲帝永嘉元年卒碑者後三年
同舍郎史恢曹芝六人所立字小石損(隸釋)
班碑右班碑者蓋其字畫殘滅不復成文其氏族
州里官閥卒葬皆不可見其僅見者曰君諱班爾其
首書曰建元年大歲在丁亥而建下一字不可識以
漢書考之後漢自光武至獻帝以建名元者七謂建
武建初建光建康建寧建和建安也以歴推之歲在
丁亥乃章帝章和元年後六十一年桓帝即位之明
年改本初二年為建和元年又歲在丁亥則此碑所
缺一字當為和字乃建和元年也碑文缺滅者十八
九惟亡者多而存者少尤為可惜也故錄之治平元
年四月二十日書(集古錄)
右不著撰人名氏嚴祺字伯魯隸書君名班字宣(下一
字缺)敦煌人碑以建和元年立今其文字磨滅姓名鄉
里粗得其髣髴而官爵事迹皆不可復知矣(集古錄目)
後得别本模搨麄明始辨其一二云武君諱班乃易
去前本熙寧二年九月朔日記(六一題跋)
右敦煌長史武班碑歐陽公集古錄云漢班碑者蓋
其字畫殘滅不復成文其氏族官閥卒葬皆不可見
其可見者君諱班爾今以余家所藏本考之文字雖
漫滅然猶歴歴可辨其額題云漢故燉煌長史武君
之碑知其姓武而官為敦煌長史也碑云君諱班字
宣張昔殷王武丁克伐鬼方元功章炳勲藏王府官
族析分因以為氏知其名字與氏族所出也又云永
嘉元年卒知其卒之年月也(金石錄)
右漢燉煌長史武班碑歐陽公謂其字畫殘滅氏族
州里官閥卒葬皆不可見趙氏謂以所藏本考之班
官閥氏族與卒之年月皆歴歴可辨趙氏生歐公之
後不應其本若是豈歐公者搨於當時而趙氏者得
之古搨邪予家本視趙氏雖若不逮然亦有可讀者
(金薤琳瑯)
從事武梁碑
官壽殘失威宗建和之元年開明爲其兄立闕刻其(下闕)
成行攄騁技巧委蛇有章垂示後嗣萬□不亡
其辭曰
懿德玄通幽以眀兮隠居靖□休曜章兮樂道忽榮垂
蘭芳兮身歿名存(下闕)
右從事武君碑在濟之任城武君名梁以威宗元嘉
元年卒孝子仲章等立此碑輿服志古者有冠無幘
秦後稍稍作顔題漢文乃崇其中為屋衣冠童子幘
無屋者亦未成人也此碑及武榮碑皆有闕幘傳講
之文蓋謂其未冠之年已能傳道講學也武君屢辭
辟召不闚權門踰七望八爵秩不躋故銘文無可鋪
叙而其後云孝子孝孫躬脩子道竭家所有選擇名
石南山之陽擢取好妙色無斑黃前設壇墠後建祠
堂良匠衛改雕文刻畫羅列成行攄騁技巧委蛇有
章若曰松萩窀穸之事不應辭費如此此碑長不半
尋廣纔尺許既無雕畫技巧亦非羅列成行其辭决
不為碑設也詳味之指石室畫像爾(隸釋)
右從事武梁碑云故從事武掾諱梁字綏宗體德忠
孝岐嶷有異治韓詩闕幘傳講兼通河雒諸子傳記
又云州郡請召辭疾不就安衡門之陋樂朝聞之義
又云年七十四元嘉元年季夏三日遭疾隕靈其後
有銘云懿德玄通幽以明兮隠居靖處休曜章兮樂
道忽榮垂蘭芳兮身沒名存傳無疆兮其他刻畫皆
完可讀文多不盡錄碑在濟之任城余崇寧初嘗得
此碑愛其完好後十餘年再得此本則闕其後四字
矣(金石錄)
吳郡丞武開明碑
右吳郡丞武開明碑云君字開明而其名已殘闕又
云永和二年舉孝廉除郎謁者漢安二年遷大長秋
丞長樂大僕丞永嘉元年哭母去官復拜郎中除吳
郡府丞壽五十七建和二年十一月十六日遭疾卒
其可見者如此其他磨滅不能盡讀按後漢書志大
長秋丞一人秩六百石本任宦者又長樂少府位長
秋上及職吏皆宦者又有太僕二千石在少府上丞
六百石據志所載中宫及長樂宫官属皆以宦者為
之而以史傳及漢魏石刻参考如大長秋少府之類
皆雜用士人今武君以孝廉為郎謁者郎中吳郡府
丞皆非宦者之職然則兩宫官属蓋亦雜用士人也
(金石錄)
執金吾丞武榮碑
君諱榮字含和治魯詩經韋君章句闕幘傳□孝經論
語漢書史記左氏國語廣學甄□靡&KR0263;貫綜久斿大學
藐然高厲鱻&KR0715;雙□(匹字)學優則仕為州書佐郡曺史主
薄督郵五官掾功曹守從事平世六汝南蔡府君察舉
孝廉(闕)郎中遷執金吾丞(闕)遭孝桓大憂□守玄武□
哀悲&KR1720;加遇害□遭疾隕靈(闕)君即吳郡府卿
之中子敦煌長史之次弟也廉孝相承亦世載德&KR0263;㤁
(闕)命(闕)&KR0263;竟台衡蓋觀德□始述行□終□是
刊石勒銘垂示無窮其辭曰
天降䧺&KR1035;資才卓茂仰高鑚堅允文允武内幹三署外
(闕)&KR1540;旅勒□守舊威(闕)武(闕)旗絳天雷震電舉軟燿□
然陵惟哮□當遂股肬(闕)之元輔天何&KR0263;□降此(闕)咎
&KR2774;乎□君仁如&KR0263;壽爵&KR0263;副德位&KR0263;稱功咸襄傷愴遠
近哀同身沒(闕)萬世諷誦
右漢執金吾丞武君之碑隸額在濟州武君名榮吳
郡君名開明敦煌君名班榮之亡在靈帝初漢興魯
申公為詩訓故齊轅固燕韓嬰皆為之傳又有毛氏
之學故曰詩分為四申公授瑕邱江公韋賢治詩事
江公傳子元成皆至丞相孫賞以詩授哀帝至大
司馬魯詩有韋氏學此曰治魯詩經韋氏章句者此
也闕幘者未冠幘之稱語在武梁碑中鱻古鮮字鱻
於雙匹者鮮雙寡匹也(隸釋)
右漢武榮碑云君諱榮字含和治魯詩經韋君章句
孝經論語漢書史記左氏國語為州書佐郡曹史主
簿督郵五官掾功曹年三十六南蔡府君察舉孝廉
執金吾丞孝桓大憂屯守玄武闕加遇害氣遭疾隕
靈其餘文字殘缺不見其卒葬年月又不著氏族所
出惟其碑首題云漢故執金吾丞武君之碑云(集古錄)
右漢隸不著書撰人名氏榮字含和桓帝末官至執
金吾丞碑不書其鄉里及卒葬年月(集古錄目)
右漢執金吾丞武榮碑歐陽公謂其文字殘缺不見
卒葬年月及氏族所出予家本殘缺與歐公同而隸
釋所載者則又往往可讀如云君即吳郡府卿之子燉
煌長史之次弟此乃其氏族之所出也但碑文簡短
不書卒葬年月歐公特未之知耳(金薤琳瑯)
八分書無年月今在濟寧州儒學殘缺婁機漢隸
字原曰碑言遭桓帝大憂哀殞而亡當是靈帝時也
王弘撰曰碑額漢故執金吾丞武君之碑十字作
隂文凸起他所無也(金石文字記)
武字石闕銘
右武氏石闕銘云建和元年大歲在丁亥三月庚戌
朔四日癸丑孝子武始公弟綏宗景興開明使石工
孟季季弟卯造此闕直錢十五萬孫宗作師子直四
萬開明子宣張仕濟隂年二十五曹府君察舉孝廉
除敦煌長史被病云歿苗秀不遂嗚呼哀哉士女痛
傷武氏有數墓在任城開明者仕為吳郡府丞綏宗
名梁仕為郡從事宣張名班皆自有碑(金石錄)
司隸校尉楊孟文石門頌(集古錄作司隸校尉楊厥碑)
惟巛靈定位川澤股躬澤有所注川有所通余□之川
其澤南隆八方所達益域為充
高祖受命興於漢中道由子□出散入秦建定帝位㕥
漢詆罵(馬字)後㕥子□&KR0034;路歮難更隨圍□復通堂光凡
此四道垓鬲尤□(尤字)艱至於永平其有四年詺書開余
鑿通石門中遭元二西夷□殘槗梁斷絶子干復脩上
則縣峻屈曲□□下則人(入字)䆨(冥字)廎寫輸淵平阿&KR0008;泥
常蔭鮮晏木石相距利磨确□臨危槍碭履㞑心寒空
輿輕騎遰&KR0034;弗前□□&KR0034;狩蛇蛭毒□未秋截霜稼□
□(天字)殘終&KR1013;&KR0263;登匱餧之患卑者䠂□尊者弗安愁苦
之難罵可具言於是眀知故司□校尉犍爲武陽楊君
厥字孟文深執忠伉數上奏請有司議駮君遂執争百
□咸從帝用是聽廢子由斯得其度經功飭爾要敞而
晏平淸涼調和烝(二)□寧至建和二&KR1013;仲冬上旬漢中
太守犍為武陽王升字稚紀涉歴山道推序本亰嘉君
眀知美其仁賢勒石頌德㕥明厥勲辭曰
君德明(二)焫煥彌光刾過拾遺厲淸八荒奉尅承杓綏
億衙彊春宣聖日秋貶若霜無偏蕩(二)真&KR0008;㕥方寧静
烝庶政與乾通輔主匡君脩禮有常咸曉地理□世紀
綱言必忠義匪石厥章□弘大節讜而益眀揆往卓今
謀合朝情醳艱即安有勲有榮禹鑿龍門君其繼蹤上
順□(斗字)極下荅川皇自南自北四海攸通君子安樂庶
土(士字)悅㢕商人咸&KR0008;農夫永同春秋記異今而紀功垂
□億載世(二)嘆誦
序曰眀哉仁知豫識難易原度天道安危所歸勤(二)竭
誠榮名休麗
五官掾南鄭趙&KR3102;字季南属襃中鼂漢&KR0008;字産伯
書佐西戎王□字文寳主
王府君閔□道難分置六部道撟特遣行丞事西□
輔服字顯公都督掾南鄭魏整字伯玉後遣趙誦字公
梁按察中&KR1311;卓行造作石積萬世之基或解高格下就
平易行者欣然罵
伯玉即日從署行丞事守安陽長
右故司隸校尉犍為楊君頌隸額在興元威宗建和
二年漢中太守王升立碑云司隸校尉楊君厥字孟
文水經及歐趙皆謂之楊厥碑蜀中晚出楊淮碑云
司隸校尉楊君厥諱淮字伯邳大司隷孟文之元孫
也始知兩碑皆以厥為語助此乃後政誦其勲德故
稱而字之不稱其名順帝紀延光四年詔益州刺史
罷子午道通襃斜路蓋從其所請也子午者長安正
南山名襃斜者漢中閣名高祖開石門史策不書亦
見□閣碑平帝時王莽以皇后有子孫瑞遂通子午
永平之詔史亦闕文安帝永初元年先零叛斷隴道
寇三輔入益州殺漢中守乃橋梁斷絶時也自眀帝
永平四年通石門至永初幾五十年自永初襃斜斷
絶至延光四年凡十五年水經云石門穿山通道六
丈有餘即秦人取蜀之石牛道楊君因而廣之蜀都
賦岨以石門是也門在漢中之西襃中之北襃水南
歴襃口北出斜谷鄧隲傳元(二)之災注云元(二)即元
元也古書字當再讀者即於上字之下為小二字言
此字當兩度言之後人不曉遂讀為元二或同之陽
九或附之百六良由不悟致斯乖舛岐州石鼓銘凡
重言者皆為二字明驗也趙氏云此碑有曰中遭元
二西戎虐殘橋梁斷絶若讀為元元則為不成文理
疑當時自有此語漢注未必然也予按漢刻如北海
相景君及李峻夫人碑之類凡重文皆以小二字贅
其下此碑有烝烝明明蕩蕩世世勤勤亦不再出上
一字然非若元二遂書為大二字也又孔耽碑云遭
元二轗軻人民相食若作元元則下文不應又言人
民漢注之非明矣王充論衡云今上嗣位元二之間
嘉德布流三年零陵生芝草五本四年甘露降五縣
五年芝復生六年黃龍見大小凡八章帝紀所書建
初三年以後龍芝甘露之瑞皆同則論衡所云元二
者蓋謂即位之元年二年也鄧君傳云永初元年夏
涼部畔羌摇蕩西州詔隲將羽林軍五校士擊之冬
徵隲班師迎拜為大將軍(帝紀班師在二年十月傳有脫誤字也)時遭
元二之災人士荒飢盜賊羣起四夷侵畔隲崇節儉
罷力役進賢士故天下復安四年以母病求還侍養則
此傳所云元二者亦謂元年二年也安帝紀書兩年
之間萬民飢流羌貊叛戾又與傳同此碑所云西戎
虐殘橋梁斷絶正是鄧隲出師時則史傳碑碣皆與
論衡合建初者章帝之始年永初者安帝之始年乃
知東漢之文所謂元二者如此(隸釋)
碑以余谷為斜谷充為衝詆為抵歮為澁蔭為隂
遼為寮&KR0034;狩為斃獸衙為禦縱為蹤&KR0008;為喜積為
積西戎為西城鬲即南字&KR0034;即塗字□即斷字□
即磐字遰即滯字㝵即礙字□即悪字&KR0008;即彊字
□即恢字醳即釋字□即繼字(仝上)
右漢司隸校尉楊厥碑云惟巛靈定位川澤攸同澤
有所注川有所通余谷之川其澤南隆八方所達益
城為充高祖受命興於漢中道由子午出散入秦建
定帝位以漢詆焉後以子午塗路澀難更隨圍谷復
通堂光凡此四道垓鬲允艱至於永平其有四年詔
書開余鑿通石門中遭元二西夷虐殘橋梁斷絶子
谷復循於是故司隸校尉犍為武陽楊厥字孟文深
執忠伉數上奏請廢子由斯得其度經至建和二年
漢中太守王升字稚紀嘉君明知美其仁賢勒石頌
德以明厥勲其辭大略如此其刻畫尚完可讀大扺
述厥脩復斜谷路爾但其用字簡省復多舛謬惟以
巛為坤以余為斜漢人皆爾獨詆字未詳永平明帝
建和桓帝年號也(集古錄)
右司隸校尉楊君頌隸書不著書撰人名氏文為韻
語然其事迹粗可考見其所頌者楊君復斜谷之路
也永平中始詔開余谷中間西羌亂道絶不通復由
子午谷險阻為患司隷校尉犍為武陽楊厥字孟文
請廢子午道復由斜谷建和二年漢中太守王升稚
紀為之刻石頌德其所謂余谷者蓋斜谷也漢人用
字多從省文如此耳碑在興元(集古錄目)
右司隸楊厥開石門頌余嘗讀范曄後漢書鄧隲傳
有云時遭元二之灾人士饑荒章懷太子注以謂元
二即元元也古書字當再讀者即於上字下為小二
字後人不曉遂讀為元二或同之陽九或附之百六
良由不悟致斯乖舛今岐州石鼓銘凡重言者皆為
二字明驗也其說甚辨學者信之今此碑有曰中遭
元二西戎虐殘橋梁斷絶若讀為元元則為不成文
理疑當時自有此語漢書注未必然也(金石錄)
墨寳云楊君石門頌在褒地縣北五里磨崖(漢隸字原)
祝長嚴訢碑
右祝長嚴訢碑政和中下邳縣民耕地得之碑云惟
漢中興卯金休烈和平元年歲治東宫星屬角房月
建朱鳥中吕之均萬物慈射華澤青葱蚑行蠕動咸
守厥常人物同受獨遭灾霜顛霣徂落壽不寬弘經
設三命君獲其央年六十九又云伊歎嚴君諱訢字
少通兆自楚莊祖考相承招命道術治嚴氏春秋馮
君章句又云幼為郡掾史會稽諸暨尉烏程毗陵餘
暨章安山陵長以病去官後為丹陽陵陽丞守春糓
長舉廉遷東牟侯相下邳祝長典牧十城所在若神
其後有銘銘為五言頗殘缺難讀云(金石錄)
政和中出於下邳漢人銘墓皆一律此碑先書其所
終歲月及壽考有嗟惜之辭踰百言始云伊歎嚴君
諱訢字少通遂述其行事與費鳳兩碑略相似銘詩
亦五言列種諸竒樹一句又同豈此碑亦卜君所作
乎訢所歴者諸暨尉烏程毗陵餘暨章安山隂長丹
陽陵陽丞春榖長東牟侯相祝長年六十九以威宗
和平元年卒其云歲次東宫星屬角房月建朱鳥中
吕之均者謂庚寅四月也(隸續)
平都侯相蔣君碑
君諱(闕)字(闕)其先出自(闕)后稷之(闕)至於成王先
有天下錫地(闕)畿俾侯于蔣囙而(闕)
秦(闕)諸夏(闕)恥捐(闕)土(闕)□曰(闕)遐
阻(闕)居来南適彼荆(闕)漢君之祖&KR0690;(闕)
爲交州刾史從父交阯太守(闕)能輸力王室以䔍臣節
功列天府令問不已君纉厥緒載德不(闕)山之(闕)
秉(闕)之芳刑膺顔夏之殊行孝友
著於閨門弟順稱于鄉黨敦書說禮(闕)好仁(闕)
事(闕)學優則仕歴郡五官掾功曺正色立於朝
有孔父(闕)前後牧以禮辟命委質承(闕)
行成於内名播于外再為計掾光光□□與
(闕)乃時亰師百郡覲會莫不(闕)
中昭(闕)之則夙杈帷寅(闕)翼天
(闕)禮朝□明德出宰豫章平(闕)
季文之清約(闕)約之政布愷悌之化經國以禮(闕)
以義異郡黔首繈負歸(闕)君文
不犯順武不違敵賞善罸否□猛恊中(闕)濟清瑛遵五
迸四仁慈春夏威若(闕)□囹圄空
虚路靡怨(闕)睦宇宙稱平三載&KR0690;績功業顯眀
當㩀苻(闕)受福無疆(闕)天不弔降灾賢良(闕)六十有五
元嘉二年三月甲午卒遭疾不豫(闕)&KR0816;于官國喪惠君
朝失楨幹百(闕)悲恨若鄭亡産遐邇(闕)女增歎(闕)
□忉怛(闕)㒺極(闕)愛敬終以哀慼禮畢祥除餘悲
憑億瞻望墳塋循墓俳徊松柏(闕)冥涕泣愴悽感慕詩
人&KR1419;&KR1419;者儀追頌遺訓刊之玄珪其辭曰
於穆林烝寔乾所生(闕)挺出(闕)性純清文為儒宗武
則干城顒顒昂昂臨朝有光宿衛紫□雯恪在勤典國
治民其化若(闕)州郡(闕)龜銀皇矣上帝賦命不
均喪漢良輔社稷之鎮淑人君子胡不萬□改世不朽
(闕)□後昆
右漢故平都侯相蔣君之碑篆額今在道州碑石漫
滅不得其名字平都侯國屬豫章郡碑有出宰豫章
平五字其下闕文即平都也蔣君以威宗元嘉二年
卒其文有云禮畢祥除瞻望墳塋則此碑乃後来所
立學記蛾子時術左傳蛾析皆讀蛾為蟻史記索𨼆
讀淳化鳥獸蟲蛾亦作蟻漢碑書蓼莪皆作蓼儀亦
有作蓼義者詩人以儀與河阿叶韻則是讀儀為俄
也此以蓼蓼者儀叶涕泣愴悽刊之玄珪則又讀如
本字大學云逆諸四夷釋迸為屏後漢傳有遵五屏
四之文此碑亦然蓋漢人傳魯論有如此者(隸釋)
碑以芳刑為芳形□□為矯矯憑億為憑臆清瑛
為清英(仝上)
右平都侯相蔣君碑文字殘闕其名字官閥皆不可
考惟其額題漢故平都侯相蔣君之碑而碑云年六
十有五元嘉二年三月甲午卒爾有劉景文季孫者
知名士與余先公有舊家藏金石刻千餘卷既歿其
子不能保為一武人得之其後余故人王偁定觀復
得數百卷其中漢碑數本余所未有者悉以見贈此
其一也(金石錄)
丹陽太守郭旻碑
右丹陽太守郭旻碑云君諱旻字巨公有周之裔也
又云治律小杜幼仕州郡察孝廉除郎中謁者遷敬
陵園令廷尉左平治書侍御史獄刑無頗憲臺如砥
以父憂去官選拜郎中侍御史遭母憂服除復拜郎
中治書侍御史遷冀州刺史徵拜尚書是時淮夷蠢
逆帝疇官綏策書襃&KR1871;俾守丹陽為政四年以公事
去官年過耳順寢疾&KR0146;頽延熹元年十月戊戌卒其
十二月丙申葬微言絶矣諸子曷仰三載禮闋廼羣
相與刻石勒銘最後云昔君即世雖立碑誦裁足載
字加有瑕(闕)君之弟故太尉薨歸葬舊陵於是從子
故五原太守鴻議郎某及胤孫某(其名殘闕)懷祖之德乃
更刻石不改舊文蓋用昭明祖勲焉郭氏為陽翟著
姓自公以来世以通法律顯名此碑所謂太尉公者
禧也(金石錄)
六藝之一錄卷四十
