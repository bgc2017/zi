欽定四庫全書
六藝之一錄卷一百十錢唐倪濤撰
石刻文字八十六
西湖志碑碣
孤山路
石壁法華經舊在孤山寺即廣化寺見元稹孤山石
壁法華經記
陳襄竹閣題名舊在廣化寺熙寧七年立石咸淳四
年重立見咸淳臨安志
蘇軾六一泉銘舊在廣化寺内明洪武初釋行昇重
立
歲寒巖三大字(在孤山巔)歲寒巖(篆書)郭令公歴中書二
十四考廣成子住空同萬八千年
林逋墓碣和靖先生墓咸淳四年金華王庭書立石
(見咸淳臨安志)
重建巢居閣記(舊在孤山)江浙儒學提舉長沙李祁記又
大理少卿夏時正記并書篆(見成化杭州府志)
宋孝宗書蘇軾陳朝檜詩舊在孤山之南檜傍立石
小亭内(見咸淳臨安志)
重修西湖書院記舊在孤山之南貢師泰撰(見成化杭州府
志)
西湖書院田記舊在孤山之南黃溍撰(見成化杭州府志)
重修西湖書院記舊在孤山之南山長陳泌記又夏
時正記并書篆(見成化杭州府志)
錢塘先賢堂記舊在第一橋中書舍人王塈撰(見咸淳臨
安志)
先賢堂鄉名士列士贊辭(舊在堂側見武林舊事)
南山路
涌金池三大字舊在湧金門内吳越王元瓘書清泰
三年丙申之歲建午之月特開此池(見夢梁錄)
洞古經舊在湧金門外顯應觀宋理宗書(見西湖遊覧志)
顯應觀碑嘉定三年樓鑰奉詔撰并書(舊在湧金門外觀内見咸
淳臨安志)
彌陀頌蘇軾撰并書(舊在靈芝崇福寺内見古今碑刻)
靈芝崇福寺記宋參政何澹撰(舊在湧金門外寺内見成化杭州府志)
靈芝崇福寺賜田記宋丞相鄭清之撰(舊在寺内見成化杭州府
志)
表忠觀碑(在今錢王祠門内兩列)朝奉郎尚書祠部員外直史
館權知徐州軍州事騎都尉蘇軾撰嘉靖三十六
年杭州知府陳柯重摩立石(正書)
華嚴經吳越王錢俶撰記(舊在雷峯塔上圍繞八面見咸淳臨安志)
湖隐上人贊為濟顛作不署名(舊在净慈寺見元牘記)
家人卦(在南屏興教寺後)家人利女貞(至)反身之謂也
(隸書分十二行字徑八寸)摩崖
樂記(在家人卦後)君子曰禮樂不可斯須去身(至)舉而錯
之天下無難矣(隸書分十行字徑八寸)摩崖
中庸(在樂記後)子曰道不遠人(至)君子無入而不自得焉
(隸書分十行字徑八寸)右司馬温公書(正書)摩崖
琴臺二大字(在家人卦傍)琴臺(行書字徑三尺)米芾書(正書)摩
崖
三生石三字(在家人卦傍篆書)摩崖
周昌題名(在家人卦傍)南山之隈白石巍巍上有丹崖下
有琴臺彌天然師與我游哉勒名石堅庶播將來至
正甲午仲春吳興周昌書於南屏石壁(正書)摩崖
張若谷等題名(在南屏)龍圖閣學士刑部侍郎知府事
張若谷兩浙路體訪安撫三司度支判官税課轉運
使司勲郎中張從華康定辛巳暮春二十三日游晏
此山盡日而去(正書)摩崖
鄭戩等題名(在南屏)資政殿學士諫議大夫知軍州原
武鄭戩天休轉運使尚書兵部員外郎隴西李定子
山轉運使尚書□部員外郎東平吕覺秀民尚書祠
部郎中集賢校理彭城錢仙游綺翁著作佐郎館閣
校勘莆田蔡襄君謨慶歷元年辛巳十二月十日題
(正書)摩崖
鄭民瞻等題名(在南屛)鄭民瞻德常弟民監先覺民度
仲詳陳浚(缺)叔徐代用用之上官(缺)應叔和
慶歷二年(缺)午正月十九日游此(正書字徑三寸)摩崖
蘇温雅等題名(在南屏)蘇温雅舜欽楊混慶歷二年八
月六日倩仲題(正書字徑五寸)摩崖
浦延熙等題名宋皇祐辛邜歲季秋既望浦延熙李
喬游南屏山題記(隸書字徑五寸)摩崖
魯元翰題名(在南屏)魯元翰熙寧乙邜仲夏再游(正書)
摩崖
王廷老等題名王廷老伯敡張靚子明孫迪彦誠胡
志忠仲舉吳君平常甫郭附明仲熙寧八年四月廿
三日同游南屏興教寺(正書)摩崖
晁仲舒題名(在南屏)晁仲舒與姪端彦張援同游(正書)
摩崖
樓鑰少林二大字(正書字徑八尺横寫)攻媿(正書字徑一尺)摩崖(在南
屛)
艮卦(在幽居洞)艮其輔言有序悔亡(隸書字徑六寸)摩崖
損卦(在幽居洞)山下有澤損君子以懲忿窒欲(隸書字徑六寸)摩崖
益卦(在幽居洞)風雷益君子以見善則遷有過則改(隸書字徑六寸)
摩崖
雲壑二字(在南屏)雲壑(隸書字徑五寸)摩崖
蒼谷題名(在南屏)蒼谷題(正書字徑尺餘)摩崖
晏子語(在太子灣)晏子曰君令而不違臣共而不貳父慈
而教子孝而箴兄愛而友弟敬而順夫和而義妻柔
而正姑慈而從婦聽而婉禮之善物也(隸書分五行字徑一尺書
法與家人卦同)摩崖
乾祐鑿佛贊(在石屋洞)觀音自在菩薩尊像一軀并装彩
龕室等因而讚曰大聖觀音身現塵刹随聲響應咸
見菩薩了茲寳相孰不觧脱善哉淨信本惠清豁命
乎鄙手倚巖鐫割水月現前儼然生活乾祐二年歲
在己酉九月十(缺)日記摩崖
陳襄等題名(在石屋洞)陳襄蘇頌孫奕黃顥曾孝章蘇軾同
游熙寧六年六月二十一日(正書)摩崖
王廷老等題名(在石屋洞)睢陽王廷老伯敡錢塘吳君平
常甫大名王頤正甫昭武上官塏彦明臨川王安上
純甫同游熙寧癸丑七月己未(正書字徑四寸)摩崖(文右行)
又一刻在水樂洞題名人同
魯元翰題名(在石屋洞)熙寧甲寅十月二十五日扶風魯
元翰游石屋洞君彦君亮侍行(正書)摩崖
王廷老等題名(在石屋洞)王廷老伯敡吳君平常甫孫迪
彦誠胡志忠仲舉郭附明仲張靚子明熙寧八年四
月廿三日同遊石屋洞(正書)摩崖
潛說友題名(在石屋洞)潛說友來咸淳五年七月望日
摩崖
大德鑿佛記(在石屋洞)昔在石晉天福年中開山建院刊
堅珉為瞿曇羅漢像凡七百餘尊星霜屢易大欠莊
嚴遂投誠檀信擇吉鳩工重繪重整再□再新以廣
其傳願一切人普同瞻仰後人繼承我志時理之庶
永示於不朽也□德□年歲在壬寅住山永隆識(正書)
摩崖
員嶠真逸題名(在石屋洞)皇慶壬子九月八日員嶠真逸
河東李倜士弘偕淨慈晦機中竺元叟明慶帀嚴演
福湛堂會稽千巖同游男思德侍行是日風高氣清
乘興就高峰(行書)摩崖
施振等題名(在石屋洞)至正戊子夏四月望郡人施振楊
瑀莫昌鄔進禮同游(隸書)摩崖
沈嘉等題名(在石屋洞)皇元至正壬寅冷食通州沈嘉彭
城羊宣河東張齊燕南孫中古越張朗杭州王&KR0008;武
林王旬太原王苹同游(正書)摩崖
煥著等題名至正十四年三月六日奉御煥著檢校王
謙照磨任士文管勾張晉掾史王畇部管勾王畋永
嘉陳昧同游南山諸公俾昧書於石屋洞以識歲月
(正書)摩崖
楊朵兒只班題名(在石屋洞)至正十四年暮春中臺知印
楊朵兒只班偕潭州總管伯篤魯丁同游(正書)摩崖
方豪石屋二大字(在洞内)石屋(草書字徑尺餘)思□書(行書名滅
一字按方豪字思道此豪書也)摩崖
孫克弘燕谷二字(在石屋)燕谷(隸書字徑四寸)雪居(正書)摩
崖
孫克弘雲窩二字(在石屋)雲&KR0008;(篆書字徑四寸)雪居(正書)摩
崖
姚原道等題名(在石屋)丙辰季秋廿九日通川姚原道
彦聖與弟原古伯玉原仁安叟原孝景純同游子姪
滂汲滌沇汭滸侍行(正書)摩崖
吳涵石屋洞詩(在洞内)石屋雲深處煙厓日午時坐來
幽興極老我一題詩丹園吳涵(正書)摩崖
西關淨化院碑(在水樂洞)西關淨化禪院新建之記(題額篆書)
開運三年歲在丙午二月十日記(正書文見咸淳臨安志不著撰)
(人書人姓名今觀碑字泐裂過半惟首行題名處撰字上有冲援名書字上有遂徵名然難求其實矣)
淨化院經幢(在水樂洞)佛頂尊勝陀羅尼經(經不錄)紹熙
壬子三月癸酉朔二十二日甲午内侍武功大夫主
管佑神觀李隶建(小楷内止二面字微可辨)
蘇軾水樂洞詩咸淳中刻石(舊在洞傍見咸淳臨安志)
孫克弘清響二字(在水樂洞)清響(隸書字徑尺餘)華亭雪居書
摩崖
尹彦明等題名(在煙霞洞)雒陽尹彦明趙伯奕邢叔端朱
晞真致一時可子寅寧極維方紹興戊午十月四日
同來(篆書)摩崖
周氏世德記朝奉大夫太常慱士知常州王安石撰
(舊在滿覺壠見成化杭州府志)
劉公泉三字(在南高峯下)宋常平劉常甃池因篆書三字
於石
大佛字(在南高峯)佛(正書字徑八尺)慶元丙辰三月八日檀越
胡安錢唐景明就石書本□邱大榮刻巖主淨津
建(隸書)摩崖
虎跑寺經幢(在寺門)天福六年立(小楷末有建幢記行書大字文多不可辨)
虎跑寺碑(在寺内)大慈山定慧禪師記(篆書題額)至治三
年十月甲申日記(正書碑半在牆内)
虎跑泉碑(在寺内)虎跑泉銘(篆書)前翰林學士承旨嘉
議大夫知制誥兼脩國史兼太子贊善大夫金華宋
濓撰并篆額前僧錄司右普世天界善世禪寺住
持天台沙門釋宗泐書洪武二十三年夏六月初八
日中天竺寺淨戒當代住山首記同立石(正書)
蘇軾游祖塔院詩(在虎跑寺)洪武二十三年重模刻(行書)
虎跑泉記大理少卿楊復撰(在泉上見成化杭州府志)
玉峯二大字許采書摩崖(在玉峯岑山見西湖遊覧志)
李忠勇神道碑(在赤山)
高麗寺尚書省牒碑(在寺内)尚書省牒(大字行書)前住持
平江府吳江縣華嚴寳塔教院僧清遠(小字正書)牒奉
敕宣差住持臨安府南山高麗慧因教寺牒至凖敕
故牒(大字行書)寳慶三年正月日牒(小字行書尚書省印)少師
右丞相魯國公(押)參知政事宣(押)參知政事薛
(押大字行書右行)尚書省牒僧清遠(大字行書尚書省印二)臨安
府劄(小字正書文不錄)寳慶三年正月日(小字正書尚書省印)少
師右丞相魯國公押封(大字行書尚書省印二)
高麗寺碑(在寺内尚書省牒碑隂正書字多不辨)
諭祭少保于謙碑(在三台山墓前謙子兵部郎中冕立見成化杭州府志)
蘇軾等題名(在大麥嶺)蘇軾王瑜楊傑張璹同游天竺過
麥嶺(正書字徑三寸文右行)摩崖
邱邠題名靜菴邱邠賈似道乙未臘月二月來游復
亨泰侍後三十一年夏閏大丞相魏國公賈似道再
登揆席少駐湖曲賜第因謁演福來此客廖瑩中陳
詩川從子德生侍(舊在風篁嶺見咸淳臨安志按此段題今已不見)
秦觀游龍井題名(舊在龍井寺見萬歷杭州府志)
龍井記元豐二年記米芾書鄭清之跋其下(舊在龍井寺見
萬歷杭州府志)
辨才法師真贊記元豐元年資政殿學士右諫議大
夫知杭州趙抃撰(舊在龍井寺見成化杭州府志)
䟦辨才十題元豐二年八月高郵秦觀跋辨才徒懷
楚刻石(舊在龍井寺見咸淳臨安志)
辨才法師行業記元祐癸酉大中大夫守門下侍郎
蘇轍撰(舊在龍井寺見成化杭州府志)
夀聖院訥齋記元祐元年三月朝奉大夫主客郎楊
傑撰(舊在龍井寺見成化杭州府志)
蘇軾等題名蘇軾錢勰江公著柳雍同謁龍井辨才
元祐六年正月七日元祐庚午辨才老師年始八
十道俗相慶施千袈裟飯千僧七日而罷眉山蘇軾
子瞻洛陽王瑜中玉安陸張璹全翁九江周燾次元
來餽薌茗二月晦日書(舊在龍井見咸淳臨安志)
方圓菴記(在龍井)杭州龍井山方圓菴記元豐癸亥
四月九日慧日峰守一記鹿門居士米元章書
萬歷丁酉仲夏知仁和縣事晉陵□□跋(行書)
神運石題字(在龍井)嶻&KR1110;神運石下有玉泓池(草書縱横有法
運池二字獨大幾尺餘)
南山道人李德遣五丁神運此石就立在石上(正書)
葛采詩(在龍井)千年靈洞幾人看洞裏丹青畫未乾當
是神仙棲止處石懸龍跡噴隂寒□巢葛采留題
住山善慶摩刻(正書)摩崖
林景度等題名(在龍井)林景度韓无咎李秀叔司馬季
思崔子霖韓子師乾道辛邜八月晦自龍井來(正書字徑
四寸)摩崖
方豪等題名(在象鼻峯)癸酉正月九日思道從惟忠斯清
再至見舊題迷誤復書此(行書)摩崖
胡楷聯峰二字(在南山心菴)摩崖
董其昌陳繼儒李流芳等題名(在聯峯)摩崖
錢武肅王廟碑(在方家峪咸淳臨安志云舊稱錢王太廟錢氏五王皆祠焉前有豐碑螭首
龜趺極高大已經剥蝕細按之實未嘗刻字者)
西林法惠院雪齋記元豐三年四月十五日秦觀撰
(舊在方家峪院中見成化杭州府志)
錢鏐慈雲嶺題名(在嶺上)梁單閼之歲興建龍山至涒
灘之年開慈雲嶺便建西關城宇臺殿水閣今勒貞
珉用記年月甲申歲四月十五日吳越國王記(篆書字徑
五寸)摩崖
佛法僧三大字(在慈雲嶺)佛(字徑三尺)法(字徑尺)僧(字徑尺俱正書)
熙寧二年己酉歲中秋日無錫弟子陳延柏施財
刊石摩崖
雲泉二大字(在慈雲嶺)雲泉(篆書字徑一尺)贊曰惟石生雲泉
流涓涓上應銀漢徹於璇源玉陽史際(隸書)摩崖
宋仁宗佛牙贊(在慈雲嶺石佛院)佛牙贊仁宗神文聖武
明孝皇帝製(正書大字贊不錄)大宋紹聖改元甲戌歲乙
亥月敬刊於杭州慈雲嶺永夀石佛殿之左(正書)摩
崖
冲羽書心印銘(在慈雲嶺舊石龍院傍石壁)心印銘唐翰林學
士兼太子侍讀史館修撰守右補闕梁肅作浩浩
羣生或動或静或幽或明旁魄六合運用五行莫不
因其心而寓其形波流火馳出入如機如環無端莫
知其歸或細不可視或大不可圍日月至明或以為
昏秋毫至微或以為繁或囊包天地或渴飲四海舒
卷變化惟心所在夭夀得喪惟心所宰心遷境遷心
廣境廣物無定心心無定境明則有天人幽則有鬼
神苦樂相紛如絲之棼有無云云不可勝言抑末也
己本則不然惟本之為體寂兮浩兮不可道兮顯矣
默矣不可測矣統萬有於纖芥視億載於屈指外而
不入内而不出不闔不闢不虚不實無感不應無應
不神在天而天在人而人常存而未始或存常昏而
未嘗或昏豈惟我然蓋無物不然豈惟我得蓋無物
不得混而為一莫覩其極故曰心生法生心滅法滅
離一切相則名諸佛錢唐講律僧冲羽書陶翼
并男拱鐫字天宋皇祐癸巳歲七月草堂僧慎微
紏同志刻於石龍院之崖(正書字徑三寸)摩崖
錢倩仲題名(在石龍院心印銘傍)建中靖國元年仲冬會稽錢
倩仲游(正書字徑三寸)摩崖
石龍淨勝院捨田記(在石龍院傍)淳熙庚子三月十三日
住山釋子崇立石(正書記魏氏三八嬢捨田事文不錄)摩崖
建庚申勝會記(在石龍院千佛頭)紹興二十七年立(正書文不錄)
摩崖
瑶華洞三大字(在千佛頭)瑶華洞(正書字徑八寸)皇祐元年己
丑九月提點兩浙(下缺左邊)守尚書度支員外郎蘇舜
元立石(右邊)摩崖
錢倩仲題名(在瑶華洞)彭城錢倩仲辛巳仲冬十八日乘
興游瑶華洞(小楷分六行横寫)摩崖
普澤院仁法師行業贊觀文殿學士金紫光祿大夫
尚書戶部侍郎孫沔撰(舊在龍山院内見成化杭州府志)
錢鏐郊臺題名(在天真寺内靈化洞)梁龍德元年歲次辛巳十一月
壬午朔一日天下都元帥吳越國王錢鏐(正書字徑五寸)摩崖
林逋蘇軾題名(舊在靈化洞)
天其寺小石幢(在寺内吳越時刻字莫辨)
宋孝宗玉津園燕射詩光宗和詩淳熙元年刻石(舊在
嘉會門外玉津園見咸淳臨安志)
傅大士像塔記吳越胡進思造晉天福十年二月十
一日惠黽記(在宋郊壇淨明寺見成化杭州府志)
司馬池等題名(在龍華寺後)司馬池周騤錢聿石再寳陳
嘉謨謝景伯馬元康同游此寺康定元年中秋二十
四日元翼題(正書字徑三寸)摩崖
蘇軾等題名(在龍華寺後)蘇軾王瑜楊傑張璹同游龍華
元祐五年歲次庚午三月二日題(正書字徑四寸)摩崖
王希吕等題名(在龍華寺後)淳熙八年閏月甲午駕幸玉津
園王希吕韓彦直閻蒼舒鄭内□煇施師點趙汝恭孟
經葉翥賈選木待問宇文价以扈從至此(正書)摩崖
蕭燧等題名淳熙十年三月十八日車駕幸玉津園
蕭燧王佐黃洽曾逮宇文价葛邲王藺張大經詹儀
之余端禮李昌圖趙彦中以扈從至此(正書)摩崖
蕭燧等題名淳熙丁未季春甲子駕幸玉津園蕭燧
韓彦直宇文价洪邁葛邲蔣繼周韓彦質王信陳居
仁李岷陳賈張森顔師魯劉國瑞胡晉臣扈從至此
(正書)摩崖
范成大等題名(在龍華寺後)至能季思夀翁虞卿子宣正
甫渭師子餘旡咎淳熙戊戌季春丁巳同游子師不
至(正書)摩崖
周必大等題名(在龍華寺後)周子充程泰之劉正甫王仲
衡芮國瑞陳敦仁吳希深木韞之齊子餘以淳熙己
亥季春廿有二日同來(正書)摩崖
京鏜等題名(在龍華寺後)紹熙五年冬至簽書樞密院事
豫章京鏜祀上帝齋宿於寺慶元改元季秋鏜以
知樞密院事再齋宿於此二年孟夏雩祀上帝鏜
以右丞相充初獻仍齋宿於此五年四月鏜復齋
宿於此仍以右丞相仍初獻六年春分祀高禖鏜
復以右丞相充初獻齋宿於此(並正書)慶元四年冬
至日祀昊天上帝永嘉許及之以同知樞密院事充
初獻慶元五年九月十二日祀上帝同知樞密院
事許及之充初獻(並隸書)摩崖
何澹等題名(在龍華寺後)慶元二年二月十四日春分祀
高禖栝蒼何澹以同知樞密院事充初獻齋宿於龍
華慶元三年二月二十六日春分澹以參知政事
復充高禖初獻齋宿慶元四年九月祀上帝臨海
謝深甫以知樞密院事兼參知政事充初獻齋宿於
寺慶元五年二月十八日春分禖祀澹以參知政
事充初獻齋宿慶元六年孟夏望日雩祀上帝深
甫以右丞相充初獻齋宿五月十六日禱雨祀上
帝深甫充初獻慶元六年冬至日祀上帝長樂陳
自強以簽書樞密院事充初獻齋宿嘉泰元年二
月春分禖祀八日澹以知樞密院事兼參知政事充
初獻齋宿嘉泰元年雩祀上帝深甫充初獻齋宿
五月十八日禱雨祀上帝深甫充初獻齋宿嘉
泰二年四月雩祀上帝自強以參知政事兼知樞密
院事充初獻齋宿嘉泰二年九月九日同知樞密
院事袁說友以季秋祀上帝齋宿於此嘉泰癸亥
四月壬子簽書樞密院事廣都費士寅齋宿以雩祀
上帝充初獻也開禧初元二月二十三日祀高禖
廣陵張巖以參知政事充初獻齋宿龍華寺開禧
初元四月十一日雩祀上帝吳越錢象祖以參知政
事兼同知樞密院事充初獻齋宿於龍華開禧元
年九月八日祀上帝自強以右丞相充初獻齋宿
開禧二年孟夏雩祀上帝自強充初獻齋宿開禧
二年長至日祀昊天上帝眉山李璧以參知政事充
初獻齋宿龍華開禧三年正月初四日上辛祈糓
自強充初獻齋宿(並正書)摩崖
袁說友題名(在龍華寺後)慶元六年八月吏部尚書建安
袁說友四以奏告齋宿於此(隸書)摩崖
潛說友題名(在龍華寺後)咸淳七年正月二十二日潛說
友徐理同游龍華(正書)摩崖
吳越錢文穆王神道碑(在妙因山墓道前)大晉故天下兵馬
都元帥守尚書令(以下缺)中書侍郎同門下平章事
和凝撰(行書銘見十國春秋此碑高一丈五尺首行止存十餘字文凡五十行每行九十字前
一半石巳泐盡後半完好處尚可讀)
白居易虚白堂詩(舊在鳳凰山府治刻石立堂上見咸淳臨安志)
雙門記至和二年莆田蔡襄撰(舊在和寧門見輿地碑記)
清暑堂記治平三年莆田蔡襄撰(舊在鳳凰山府治又范仲淹記並見
成化杭州府志)
戒石銘治平四年郡守祖無擇撰(舊在鳳凰山府治見成化杭州府志)
宋高宗玉堂二大字學士周麟之刻石(舊在學士院見咸淳臨安
志)
宋高宗損齋記(舊在宋南内紹興二十八年十一月出内札以新刻石本損齋記賜羣臣
見建炎以來朝野雜記志雅堂雜抄云高宗書損齋二字并損齋記後有左僕射沈該以下題識)
紹興米帖(舊在宋南内紹興辛酉高宗集米芾墨蹟刻石禁中見韻石齋茟談)
宋孝宗春賦(舊在和寧門北都堂淳熙六年右僕射蔣芾等刻石見中興館閣續錄)
淳熙重刻淳化閣帖(舊在宋南内凡十卷卷尾題淳熙十二年修内司恭逢聖旨模勒上
石見法帖譜系)
慶元黨籍碑(舊在尚書省慶元三年立置籍凡五十九人見中興編年)
宋理宗玉堂詩(舊在學士院直院牟子才馬廷鸞等刻石見咸淳臨安志)
王羲之墓田丙舍帖(舊在南内理宗刻石見石刻鋪叙)
錢鏐排衙石詩刻(在鳳凰山頂)王(缺)東南一劒定長鯨(缺)帝
匡扶立王聲(缺)輝争不仗神明(缺)建瑶壇禮玉京(缺二
字)常爇不曾停(缺二字)恒傳寳藏經(缺二字)今為顯真靈
(缺三字)來鎮上清(正書字徑二寸)摩崖
(志云謹按舊志稱排衙石有錢王詩刻今觀所存七言詩八句首行止一王字係當時臣下所刻前
有行書數行字差小皆已漫漶僅存仙聖所居必有禎祥之事宫庭旋建聊題七言八句餘多不辨
審詩意似為建郊壇而作也)
鳳山二大字(在鳳凰山頂)鳳山(正書字徑七尺)淳熙丁未洛王
大通書(正書字徑四寸)摩崖
王大通等題名(在鳳凰山頂)宋人王大通宋黻穆冠卿淳
熙丁未春晩同來(正書字徑四寸)摩崖
梵天寺經幢(在寺門)大佛頂陁羅尼經(左幢内三幅字已漫漶)
大隨求即得大自在陁羅尼神咒經(右幢經不錄並正書)建
幢記竊以奉空王之大教尊阿育之靈蹤崇雁塔於
九重衛鴻圖於萬祀梵刹既當於圓就寳幢是鎮於
方隅遂命選以工人鑿於巨石琢鞭來之堅固状涌
出之規儀玉削霜標花雕八面勒佛頂隨求之加句
為塵籠沙界之良因所願家國咸康封疆永肅祖世
俱乘於多福宗親常沐於慈恩職掌官僚中外寧吉
仍將福祉遍及幽明凡在有情希沾妙善乾德三
年乙丒歲六月庚子朔十五甲寅日立天下大
元帥吳越國王錢俶建(竝行書)
靈鰻井記僧錄贊寧撰(舊在梵天寺刻塔石上見咸淳臨安志)
觀音泉銘嘉泰元年立石(舊在羅漢洞見咸淳臨安志)
勝果二大字(在勝果寺殿後立石磩下)皇宋淳熙十年夏四月甲
子重建(正書勝果二字隸書字徑三尺)
忠實二大字(在勝果寺後)忠實(正書横寫字徑五尺)摩崖
(志云謹按此書無題欵成化杭州府志云勝果寺有宋高宗書忠實亭石刻在鳳凰山之右或即此
書也)
躍雲二字(在勝果寺後)躍雲(隸書字徑八寸)摩崖
鳳山靈應廟記(舊在廟中洪武中杭州府儒學教授徐一䕫撰見成化杭州府志)
石刻諸經(在崇聖寺中)佛說阿彌陀經黃輝書(正書有跋)般
若波羅蜜多心經嚴大紀書佛說四十二章經李
流芳書(正書)佛遺教經嚴調御書(正書)金剛經嚴調
御書(正書)浴像功德經嚴調御書(正書)金剛經董其
昌書(分三十二體)梵行品沈鼎新書七佛偈嚴調御
書(正書)信心銘嚴武順書(正書)證道歌陸賁思書(正書)
為山警策俞時篤書(正書)
昭貺神廟記(在三郎廟下)鄉貢進士戰惟肅撰金華吳肅
書吳興趙奕篆至正二十五年七月日錢塘縣尹仇
有進立石(正書)
佛頂尊勝陀羅經(在江干閘口磚塔宋刻無紀年書人)
大佛頂陁羅尼經(在江干石塔宋刻無紀年書人)
歐陽脩秋聲賦歸雁亭書(舊在六和寺傍真聖觀内見咸淳臨安志)
六和塔尚書省牒碑(在塔内)尚書省牒(大字行書)牒文(小字
正書文不錄)牒奉敕宜賜開化寺為額牒至准敕故牒
(大字行書)少保尚書左僕射同中書門下平章事簽書
樞密院事兼權參知政事錢(押)同簽書樞密院兼
權參知政事虞(押並大字扁寫)隆興二年十二月日牒(大字
尚書省印)付僧智曇劄(押臨安府印小字正書文不錄)付開化寺劄
(小字正書文不錄)乾道元年七月日(押臨安府印)乾道元年
八月日(押臨安府印)
修六和塔磚記(在塔内磚刻字陽文首題大宋國末書辛巳四月)
觀世音經像碑(在六和塔)佛說觀世音(前有大士圓光小像經文小楷細書
䄂珍本經不錄)己定居士董仲永向施小字觀音經後以
湮沒遂成中輟今復命工刻經於石用廣其施又求
得菩薩妙相李伯時墨本用刻諸石作無盡施仲永
稽首合掌說偈(贊不錄)時紹興二年歲次壬子中元
日記(小楷此段在經文之前上亦有大士趺坐像)
金剛般若波羅密經(在六和塔)金剛般若波羅密經(依經文分
三十二叚經不錄正行書各體不著名)昔熙寕盛時賈文元公與名
德耆舊三十有二人為僧智利悟朋共書金剛經一
卷今朝廷奠安四方無虞六和塔主僧智曇請於親
貴鉅公接踵前規合同寫此(䟦隸書以下缺)
佛說四十二章經(在六和塔)特進尚書左僕射同中書門
下平章吳興郡開國公沈該(苐一段)左正奉大夫守
尚書右僕射同中書門下平章事縉雲郡開國公湯思
退(第二段)左中大夫知樞密院事陳誠之(第三段)左
中大夫參知政事陳康伯(第四段)左太中大夫同知
樞密院事王綸(第五段)左太中大夫權吏部尚書賀
允中(第六段行書)左朝請郎試尚書吏部侍郎兼史館修
撰兼侍講葉義問(第七段)左朝請大夫試尚書兵部
侍郎兼侍講兼直學士院楊椿(第八段)左朝散郎試
給事中兼直學士院兼同修國史周麟之(第九段)左
朝散郎試中書舍人兼權樞密都承旨洪遵(第十段)
左朝散大夫充敷文閣待制提舉佑神觀楊偰(第十
一段)左朝奉大夫權尚書吏部侍郎沈介(第十二段)左
中奉大夫權尚書戸部侍郎趙令詪(第十三段)左朝奉
大夫權尚書禮部侍郎兼侍講孫道夫(第十四段行書)左
朝請郎權尚書工部侍郎王晞亮(第十五段)左朝請郎
權尚書刑部侍郎兼權詳定一司敕令黃祖舜(第十六段)
左宣教郎試起居舍人兼權中書舍人張孝祥(第十)
(七段)左朝請大夫太常少卿兼權中書門下省檢正
諸房公事宋棐(第十八段)左朝奉大夫守宗正少卿金
安節(第十九段)右朝請郎守大理少卿李洪(第二十段)右
朝議大夫司農少卿董苹(第二十一段)右中大夫行太
府少卿錢端禮(第二十二段行書)左朝奉大夫將作監張
宗元(第二十三段)左朝請大夫軍噐監張運(第二十四段行書)
左朝請大夫尚書吏部郎中楊朴(第二十五段行書)右朝
奉郎守尚書郎戶部郎中兼權刑部郎中莫濛(第二十六
段)右奉直大夫尚書刑部郎中路彬(第二十七段行書)
左朝散郎守尚書工部郎中張廷實(第二十八段)左奉議
郎守尚書吏部員外郎兼權尚書右司郎官周操(第二
十九段行書)左朝奉郎尚書吏部員外郎兼國史院編
脩官兼權樞密院檢詳諸房文字葉謙亨(第三十段行書)
左朝奉郎尚書吏部員外郎兼國史院編修官胡汸
(第三十一段行書)右朝散郎尚書司勲員外郎陳俊卿(第三
十二段)左宣教郎守尚書司封員外郎鮑彪(第三十三段)
左朝請郎尚書考功員外郎陳棠(第三十四叚)左朝
散郎守尚書禮部員外郎楊邦弼(第三十五段)左朝奉
郎尚書祠部員外郎兼權國子司業張洙(第三十六段)
右承議郎尚書刑部員外郎黃子淳(第三十七段行書)左
朝請郎尚書都官員外郎兼玉牒所檢討官兼權戶
部員外郎楊倓(第三十八段)左奉議郎守尚書比部員
外郎沈樞(第三十九段)左朝請大夫行尚書屯田員外
郎韓彦直(第四十段行書)左承議郎秘書丞兼國史院編
修官兼兵部員外郎虞允文(第四十一段)右奉議郎秘
書省校書郎兼國史院編修官兼權尚書駕部員外
郎洪邁(第四十二段經文俱不錄)聖宋紹興乙夘冬十一月旦
西蜀布衣武翃跋(跋文不錄)都勸緣住持傳慈恩宗教
僧智曇立石(正謹按六和塔大小諸經搨俱極一書時書人之選且字畫完好可玩也)
余知閣宅界碑(舊在雲棲塢有余知閣三截句見雲棲寺志)
西湖志碑碣
北山路
白居易錢塘湖石記長慶四年三月十日杭州刺史
白居易撰(舊在石函橋側見成化杭州府志)
六井記熙寧七年太常博士通判杭州蘇軾撰(舊在相國
井亭上見咸淳臨安志)
乾道重脩六井記乾道三年龍圖周淙撰(見咸淳臨安志)
咸淳重脩六井記咸淳六年侍郎盧鉞撰(見咸淳臨安志二
碑舊志不著立石之處故載六井記後)
蘇軾南漪堂杜鵑花詩刻(舊在錢塘門外菩提院内見石蹟記)
昭慶寺戒壇白蓮社記宋轉運使孫何撰(舊在寺内壇側見成
化杭州府志)
杭州放生池碑(在昭慶寺西石塔頭)杭州放生池記天禧五
年三月二十七日記朝奉大夫給事中知杭州軍
州兼管内堤堰堰橋道勸農市舶使提舉杭蘇路兵
甲廵檢公事護軍太原縣開國男食邑三百戶賜紫
金魚袋王隨撰宣德郎守大理寺丞兼杭州清酒
務吳遵路篆額錢塘僧德齊書(正書字徑三寸下有列銜十八人)
施儒等游西湖倡和詩(在大石佛院左壁)山頭嘯長風湖心
訊晴月此意吾自知莫向游人說吳興施儒(正書)高
眠南屏雲脫幘西湖月竒縱抗俗眸大嘯憑人說吳
郡顧元慶(分書)清清湖中水皎皎山頭月西向與東
流千古無異說嘉靖三年董樵和(正書)俱摩崖
宋理宗戒烹宰碑淳祐八年立石(舊在石函橋德生堂見夢梁錄)
涵碧橋記大中祥符五年兩浙水陸轉運使宣德郎
守起居舍人直史館陳堯佐撰(見成化杭州府志)
馬劵碑(在馬塍見金石林時地考)
金祝二太尉廟記(在小溜水橋靈衛廟)宋京學司書三山鄭子
文撰儒林郎徽州錄事判官彭一飛書成化十
三年杭州同知成安李果重摩立(正書)
靈衛廟正祀典考劄付(在廟中洪武七年六月立正書)
廣惠廟二碑(在錢塘門外霍山廟中)一慶元丙辰錢塘縣主簿
趙師白撰一慶元丁巳監潭州南嶽廟求梓撰(俱見
咸淳臨安志)
吳越封山記(舊在保叔塔落星石相傳羅隱為記見武林舊事)
屏風院記(舊在落星石傍見武林舊事)
壽星巖三字(在寳石山)壽星巖(正書)摩崖
赤霞二字(在寳石山)赤霞(孫克弘八分書)摩崖
節用愛人視民如傷八大字(在寳石山正書字徑二尺無題欵黃周星竹枝詞
注云相傳為賈似道書)
錢鏐嘉澤廣潤龍王廟碑貞明二年歲丙子正月丙
辰朔十五日天下兵馬都元帥淮南鎮海鎮東等軍
節度使尚父守尚書令吳越王錢鏐撰(舊在寳石山大佛寺傍見
咸淳臨安志)
孫花翁墓誌劉克莊撰(舊在寳稷山見武林舊事)
智果寺重建記天台徐一夔撰(舊在寳石山西寺中見成化杭州府志)
玉版蘭亭(舊在賈似道葛嶺私第)似道命刻工王用弘取定武
本蹙小之刻成賞以勇爵又號玉枕蘭亭見至正直
記又王忠文集云玉枕蘭亭後刻右軍小像題曰秋
壑珍玩
施岳墓碑(即施梅川)薛梯颷(夢桂)誌李篔房(彭老)書周艸窗(密)
篆盖(舊在虎頭巖見武林舊事)
重建岳鄂王忠烈廟碑鄭元祐撰(舊在北山岳廟見僑吳集)
岳飛詩詞二首(舊在岳廟見西湖遊覧志)
岳鄂王石刻像贊曰惟武穆王天錫勇智氣吞強金
力扶宋季桓桓師旅元戎是寄行將恢復遭䜛所忌
生既無怍死亦何媿萬古常存惟忠與義(舊在岳廟流芳亭見
西湖遊覧志)
夏言滿江紅詞(在岳廟行書大字)
盡忠報國四大字(在岳墳前)莆田洪珠書
張憲墓碑元杭州路總管夏思忠立石(舊在仙姑山墓上見成化
杭州府志)
世綵堂法帖(舊在仙姑山下廖瑩中葯洲園中其堂名世綵因以名帖見法帖譜系)
鄭處士墓碣(在青芝塢墓上)有元竹隱鄭處士墓(小篆)鄱陽
周伯琦書(正書)
永安院石幢(在埽帚塢)廣順二年壬子二月丙午立
楊繪等題名(在靈鷲山)熙寧七年楊繪魯有開陳舜俞蘇
軾
屠墟靈昭廟殘碣(在秦亭山之隂靈昭廟内)尚書省牒(大字草書石斷文不
全按此碣首行存尚書省三大字其文細字正書約有
三十餘行漫滅幾盡可辨者二百餘字盖理宗淳祐七年里人請於朝敕封此神為屠墟靈昭侯故有是
牒丈内隱約神名為劉璋今新碑直指為蜀主劉季玉恐未可信)
方井二大字(舊在桃源嶺井亭上米芾書見萬歷杭州府志)
觀音寺石幢(在九里松觀音寺内)加句尊勝咒吳越寳大三
年乙酉十一月八日婺州浦江縣胡氏女建(經文不錄)
蘇軾華嚴經破地獄偈碑(舊在九里松萬壽圓覺院見咸淳臨安志)
宋理宗御書千字文碑(舊在九里松萬壽圓覺院見法帖譜系)
普福教寺記宋家之巽撰(舊在普福嶺見成化杭州府志)
五朝制命貢士徐鎡立(在積慶山見成化杭州府志)
李公謹等題名(在飛來峰頂)李公謹唐卿楊洎損之慶歷
六年七月十二日來(正書字徑三寸右行)摩崖
李谷題名(在飛來峰頂)治平甲辰五月七日趙郡李谷容
之從男侑奉命謹題(正書)摩崖
朱裳題名(在飛來峰頂)朱裳(正書止二字字徑尺餘)摩崖
(朱裳沙河人嘉靖中為浙江布政使見七修類稿)
元國書(在飛來峰書分七層)後題至元二十五年八月(缺)日建
功德主石僧錄液沙里兼贊摩崖
理公塔石刻開寳八年募衆重建釋迦磚塔一座在
清遶橋靈山里(舊在龍泓洞靈鷲塔見靈隱寺舊志)
天削芙蓉四字(在理公巖見靈隱寺舊志)
周伯琦理公巖記(在理公巖)理公巖昔高僧慧理禪師嘗
燕寂焉在錢塘虎林上天竺招提之東玲瓏幽邃竹
樹岑蔚至正九年上人慧苣居觀堂起廢葺敝爰開
是巖窈窕繚復霩如堂皇雲涌雪積發洩靈蘊後七
年左丞綏寧楊公之弟元帥伯顔清暇遊謁快竒樂
靜捐金庀工載鑿巖石刻十佛及補陀大士像金碧
炳赫怳躋西土冀邀福惠壽我重親利我軍旅冰
釋氛沴永奠方岳巖之異勝誕增於昔為虎林竒觀
實苣公軌行精慤有以致之居甿號曰菩薩盖非夸
益天竺和尚允若師臘已八十與苣同志徵文示久
乃篆諸石浙省參知政事鄱陽周伯琦伯温記并書
龍泓洞三大字(在洞額)龍泓洞金華王庭書(正書上三字徑
八寸今已剗去傍欵存)
龍泓洞三字(在洞門)元江淮釋教都總統所經&KR1318;郭(缺)
書
龍泓洞鑿佛題名(在洞内)廣順元年歲次辛亥四月三
日鐫記(小楷文不錄)摩崖
烏重儒題名(在龍泓洞)泉州刺使烏重儒寳歷二年六月
十八日(缺)過遊此寺(正書)摩崖
孫覺等題名(在龍泓洞)孫覺張徽戊申十一月晦同來(正書)
摩崖
蘇頌等題名(在龍泓洞)蘇頌子容蔣之竒穎叔岑象求巖
起李杞堅甫熙寧壬子(正書)摩崖
高荷題名(在龍泓洞)子勉遊(行書字徑五寸)熙寧丁巳(小行書)
摩崖
李琮等題名(在龍泓洞)李琮朱明之楊景略黃頌胡援林
熙元豐二年五月四日遊靈鷲洞(正書横寫文右行)摩崖
楊景略等題名(在龍泓洞)楊景略胡宗師范峋黃頌彭汝
礪王祖道林希元豐己未七月十三日遊靈隠洞(正書
字徑四寸)摩崖
胡宗師等題名(在龍泓洞)胡宗師蔡舉用同遊元豐二年
七月十七日(正書文右行)摩崖
蔣之竒篆書(舊在龍泓洞見西湖遊覽志)
陸德輿等題名(在龍泓洞)陸德輿載之趙與譍致道與訔
中甫淳祐戊申中伏後一日避暑同來(正書)摩崖
潛說友題名(在龍泓洞)潛說友君高父(柳葉篆字徑八寸)咸淳
乙丑閠月(正書)摩崖
亢氏也先帖木題名(在龍泓洞)皇元至正庚寅春吉日副
崇教亢氏也先帖木(正書字徑三寸)摩崖
郝璿等題名(在青林洞)太平興國二年戊寅十二月二日
郝璿與知府正郎范轉運使副劉杜巡檢太保翟戶
部判官杜通理孟同至此(正書)摩崖
查仲道等題名(在青林洞)江右查仲道錢塘周世科西蜀
曹山(缺)庭訓(缺正書)摩崖
查應辰等續題(在青林洞)後百有四年兵部查公曾孫朝
散大夫提舉兩浙常平等事應辰察推周公曾孫承
議郎通判越州軍事橦復同游此洞敬觀遺刻實崇
寧改元歲次壬午(缺)月二十有八日也(正書)摩崖
胡承德鑿佛題名(在青林洞)弟子胡承德伏為四恩三有
命石工鐫盧舍那佛會一十七身所期來往觀瞻同
生淨土時大宋乾興(缺)四月日記(正書)摩崖
錢德範等題名(在青林洞)臨安錢德範莆陽僧貽孫同遊
皇祐二年六月一日(正書)摩崖
沈遼等題名(在青林洞)癸卯重午偕王伯虎來弟遫逌偕
行沈遼題(正書)摩崖
沈立等題名(在青林洞)立之中行伯敡子雍子明熙寧辛
亥九月卄三日同遊(正書)摩崖
晁端彦題名(在青林洞)晁美叔熙寧八年七月八日題(正書
字徑三寸)摩崖
趙善䢿等題名(在青林洞)浚儀趙善䢿國安誗夫子美必
愿立夫成紀李劉公甫宛陵奚柷和甫開封向士逢
吉甫古栝朱方叔君猷嘉定十有五年末伏日避暑
來遊(隸書)摩崖
石景衡等題名(在青林洞)石景衡叔平杜僎升陽同游(小字
正書無年月宋刻)摩崖
道宗等題名(在青林洞)道宗用晦行甫己未三月三日遊
(正書無年月宋刻)摩崖
玉乳洞金光洞射旭洞(在各洞門並方豪書見靈隠舊志)
楊遵理公巖三字(在射旭洞内)理公巖(篆書字徑一尺横寫)
射旭洞鑿佛題名(在洞門)清(缺)弟子陸慶并妻李氏一
孃造觀音菩薩一尊乾興元年四月日記(行書)摩崖
白居易冷泉亭記長慶三年八月十三日杭州刺史
白居易撰(舊在冷泉亭見成化杭州府志)
冷泉亭碑(舊在亭上吳越保大元年癸未立石見成化杭州府志)
雲林寺經幢(在寺門)大佛頂陀羅尼經(左幢)大隨求即
得大自在陁羅尼咒經(右幢經文俱不錄)新建佛國寳幢
願文盖聞慧炬西然法雲東被眷言興建實煥簡
編我國家裂壤受封帶河礪岳旣勤王而濟世諒荷
寵以乘時言念真宗聿懷多福於是傍搜勝景廣闢
宏規築湖畔之山岡構城西之佛閣莫不遐森杞梓
妙選楩柟營窣漢之基坰列倚天之像設釋迦化主
中尊而高儼睟容慈氏彌陁分坐而淨標妙相仍於
寳地對樹法幢雕築琅玕磨礲琬琰勒隨求之梵語
刊佛頂之秘文直指丹霄雙分八面伏願興隆霸祚
延遠洪源受靈貺於祖先助福禧於悠久軍民輯睦
疆埸肅寧宗族以之咸康官寮以之共治四十八願
永符法處之良因八十種好更備曇摩之圓智得大
堅固不可稱量凡在含生同躋覺路天下大元帥
吳越國王錢俶建時大宋開寳二年己巳歲閏五
月日(二幢同並正書)
雲林寺經塔(在寺内殿墀下)大佛頂陁羅尼經(二塔經丈俱同並正書無
題欵靈隠寺舊志云吳越時建上有石扁書吳興廣濟普恩真身寳塔)
梁簡文帝石像記(舊在雲林寺見輿地碑記)
靈隠寺十詠詩至道三年正月承奉郎守將作監丞
梅詢撰寺僧刻石(舊在寺中見成化杭州府志)
景德靈隠寺記羅處約撰(舊在寺中文見錢塘縣志)
月中桂子詩天聖己巳秋七月沙門遵式作給事中
胡則和詩遵式刻石(舊在寺中見靈隠寺舊志)
重脩靈隠寺記皇祐四年端明殿學士朝請大夫尚
書禮部侍郎李淑撰(舊在寺中見成化杭州府志)
靈隠寺圓明大師塔記政和辛卯七月樞密直學士
朝議大夫許幾撰(舊在寺中見成化杭州府志)
三十六般篆書金剛經宋靈隠僧莫菴道閒集(舊在寺中
見錢塘縣志)
司空相國詩(舊在靈隠寺見輿地碑記)
嵩嶽大師影堂記(舊在靈隠寺見輿地碑記)
靈隠山資聖院殿記靖康元年正月朝奉大夫薛尚
書(舊在院中見成化杭州府志)
韓世忠題名紹興十二年清凉居士韓世忠因過靈
隠登覽形勝得舊基建新亭榜名翠微以為遊息之
地待好事者三月(缺)日立男彦直書(舊在靈隠山翠微亭見靈
隠寺舊志)
連道善等題名(在伏犀泉上)連道善鵬舉張文蔚同游建
炎三年閏八月二十五日(正書字徑四寸)摩崖
趙抃題名(在韜光)元豐二年己未二月十二日資政殿
大學士太子少師南陽郡公趙抃閱道謁韜光菴祐
光(見石蹟記)
蘇軾題名(在韜光)蘇軾張璹楊傑王瑜元祐五年二月
二日同遊韜光(見咸淳臨安志)
重建韜光菴記(在菴内)大理少卿夏時正撰(見成化杭州府志)
吳大帝黃武二年刻字(舊在粟山上黃武二年歲在戊午八月三日見太平寰宇記
謹按吳紀黃武建元起於壬寅其二年當是癸夘故咸淳臨安志只載粟山冇吳大帝刻字而不載其丈
巳疑其訛矣又寰宇記云刻字在石杵闊二尺長一丈四尺以今驗之不類杵形咸淳志只云石柱近是
也)
宋憲聖吳皇后書金剛經(舊在石人嶺下時思薦福寺后自跋見咸淳臨安志)
益王神道碑蔣燦書(舊在時思薦福寺傍見武林舊事)
普慈大師塔銘嘉祐六年釋契嵩撰(舊在呼猿澗北見靈隠寺舊志)
虞用晦題名(在靈隠山石衖)虞用晦元豐二年七月二十二
日(見靈隠寺舊志)
陳古題名(在靈山塔側)陳古平甫同德甫遊(見靈隠寺舊志)
張奎題名(在靈隠山)太常寺太祝張奎拱微太常寺太祝
張覲經臣進士(缺)文安(缺)康定辛巳(缺)夏十日同
遊謹記(正書)摩崖
王競等題名(在靈隠後山)王競皇甫彦李聞王慎修俞俟
同遊宣和四年三月十一日(正書字徑三寸文右行)摩崖
沈遼等題名(在靈隠後山)睿逹善述素道與炳之來癸夘
重午(正書)摩崖
蘇軾等題名楊繪元素魯有開元翰陳舜俞令舉蘇
軾子瞻同遊熙寧九年九月二十日(舊在下天竺見咸淳臨安志)
蘇軾和周次元激水詩道眼轉丹青嘗於寂處鳴早
知雨是水不作兩般聲(舊在下天竺知客寮詩碑嵌壁見西湖百咏詩引)
陸羽二寺記(舊在下天竺寺前見西湖百咏詩引)
天竺靈山寺記嘉祐己亥七月翰林學士知制誥尚
書禮部胡宿撰(舊在下天竺寺見成化杭州府志又一碑強至撰見錢塘縣志)
宋高宗書心經(舊在下天竺靈山塔下見湖山勝槩)
開天竺路題名(在下天竺)天福四年己亥歲五月二十五
日開此路上山作基址豎造觀音殿宇都勾當興國
中直都隊將冷球都軍頭李安記(正書)摩崖
源少良等題名(在下天竺)監察御史源少良陜縣尉陽陵
此邦太守張守信天寳六載正月廿三日同遊(正書)
摩崖
王澹等題名(在下天竺)節度判官侍御史内供奉賜緋魚
袋王澹右驍衛兵曹參軍崔珙永貞元年冬季(正書文右
行)摩崖
蕭悅等題名(在下天竺)前太常寺奉禮郎蕭悅前太常
奉禮郎王(正書文右行王名損微似亘字)摩崖
路公弼等題名路公弼翁端朝傅國華容吉考麥公
明孟子與徐明叔宣和五年夏四月乙亥同來(篆書字徑
一尺)摩崖
吳棫等題名(在下天竺)吳棫周之翰史范雲程敦厚紹興
壬戌同校藝
三生石三大字(在下天竺三生石中峰上)三生石(篆書)摩崖
吳璞等題名(二刻並在三生石)金陵吳璞吳琳眉山袁炎焱
宛陵季雲龍淳祐壬子春仲之九日吳璞吳琳重
來偕行薛可久(並正書字徑五寸)摩崖
趙篔翁等題名(在三生石)至正六年丙戌九月庚寅聞喜
趙篔翁夏縣樊益吉安邑介好仁因尋三生石同登
(正書字徑三寸)摩崖
閭二定住等題名(在三生石)皇元至正十年仲冬中書省
斷事官閭二定住翊正司丞董古魯譯史納速剌同
游(正書)摩崖
周伯琦題名(在三生石)至正戊戌二月廿三日浙省參知
政事鄱陽周伯琦伯溫將鎮中吳專别允若教師重
遊香林洞題名厓石以紀歲月是日就謁觀堂菩薩
慧炬篆理公新巖記靈鷲主者友人來會從遊男宗
仁宗智(隸書字徑三寸)摩崖
李艮等題名(在翻經臺)淳祐丁未立秋二日天台李艮夏
紹基武夷翁孟寅金華何子舉嘉禾葉隆禮宛陵
吳琪來遊喜雨(正書)摩崖
楊瑀等題名(在翻經臺)至正六年秋九月朔太史楊瑀翰
林張翥謁福初上人因登蓮花峰留名崖石從遊者
施維才郯韶(正書字徑三寸)摩崖
曹潛夫等題名(在香林洞)潛夫同德卿仲文懿老聖咨遊
(正書字徑五寸宋刻)摩崖
王達等題名(在香林洞)泰定五年春二月吳郡王達莫維
賢葉森陸友同遊(隸書字徑三寸)摩崖
盧元輔遊天竺寺詩(在神尼塔下)水田十里學袈裟秋殿
千金儼釋迦遠客偏求月桂子老人不記石蓮花武
林山價懸隋日天竺經文隸漢家苔壁媧皇鍊來處
洞中待我掃雲霞大唐杭州刺史盧元輔遊天竺
寺(正書字徑三寸丈右行)摩崖
天竺寺慈雲式公行業贊記慶歴三年翰林學士朝
散大夫起居舍人判禮部吳有撰(舊在寺内見石蹟記)
天竺山日觀菴通教大師塔記皇祐二年十一月資
政殿學士金紫光禄大夫尚書戸部侍郎知杭州范
仲淹撰(見石蹟記)
天竺靈隠二寺記(舊在靈隠寺陸羽撰釋遵式立石見古今碑刻)
中天竺華嚴閣記(舊在寺内王信撰見錢塘縣志)
天竺寺慈濟大師勝公塔記慶歷三年十二月端明
殿學士李淑撰(舊在寺内見成化杭州府志)
上天竺寺經幢(在市門)佛頂尊勝陁羅尼經并前序
罽賓沙門佛陁波利譯(經文俱不錄)光文大德賜紫沙
門彙征撰建幢記夫立幢之垂範乃造塔之濫觴刊
梓刻檀嫌其易朽鏤金鐫碧慮以難藏不若挺叱羊
射武之貞姿編貫玉聫珠之梵宇可大可久如山如
河尊勝陁羅尼者花藏貞心竹乾秘語濟善住七生
之苦道闡欲天感文殊一現之恩教傳漢地舟横業
海車指迷津息肩惡道之間提耳昏衢之内拯湮淪
於歷劫延短折於浮生備載靈編久彰神應或置麗
譙之内或安窣堵之中或勒在幢間或表之山上風
觸而輕塵及物尚落罪花日臨而清影到身猶凋業
蔓克行盛事綽有善人佛弟子吳保容吳鐔雙驥標
竒二龍並轡壎篪合韻跗萼聫芳耨情田而畢使豐
登澄心水而無令混濁與會首謂衆人曰給孤長者
之園苑香山居士之林泉可以同搆善門寄兹寳地
獨營則其力不逮衆辦則厥功易成遍覓信人獲錢
卅萬購之貞石命彼良工鏨勒精竒磨礲細麗蓮花
捧日雲葉盤空層層異狀竒形宛如飛動面面真軀
聖相忽謂經行仰窺鶴表以爭高側視鴈層而競巧
固可利霑家國福贊君親凡施貲財皆列名氏承有
為之善力至無作之真歸其次滯魄孤魂銜冤負累
應念而皆期解網有心而悉使登車雖引善以及人
終獲報以予巳命予序述式紀歲時染逸少之鹿毛
摛子雲之蟲篆文質包羞於君子辭華有靦於外孫
且曰昔也鐵墖傳芳聞諸河朔今也石幢蕆事見之
浙陽彼則受福於人寰此則誓心於佛道以今况古
一何遼哉時乙未歲冬十二月壬寅朔十一日記(二幢
同)供使衙書寳幢手殷承訓(左幢)書幢記僧義月
(右幢)吳越國王造(末行題五大字並正書)
(謹按二幢記題乙未歲考吳越春秋武穆王薨於壬辰至乙未文穆王嗣位之三年此後唐廢帝之清泰
二年也建幢記後雜記施舍數十人并沙門弟子名末行大書吳越國王造五字此尊其國主耳惟五字
下剗跡一條疑當時用吳越紀年至納土後削去者二幢以承訓所書為尤佳不减胡季良龍興寺幢供
使衙盖吴越之官稱也)
上天竺觀音旃檀瑞像記天禧三年朝奉大夫尚書
屯田郎中蘇平撰(舊在寺中見成化杭州府志)
千佛閣記紹興五年二月甲寅提刑趙時逢撰(在上天竺
寺見天竺山志)
十六觀堂記嘉定元年樓鑰撰(在上天竺寺見上天竺山志)
上天竺講寺住持題名碑開慶元年九月壬寅晦巖
照記(在上天竺寺見上天竺山志)
續上天竺歴代住持題名碑皇慶二年夏住持竹屋
元淨書(在上天竺寺見上天竺山志)
觀自在菩薩五大字(在天竺寺門汪于高書)
宋理宗書聖教序(舊在上天竺觀音寺石本藏雲漢閣見錢塘縣志)
吳山路
胥山祠銘元和十三年朝散大夫杭州刺史上柱國
盧元輔撰王遹書(舊在吳山伍公廟見古今碑刻)
吳山清忠廟記康定二年王安石撰嘉熙四年趙
與懽重立石(舊在伍公廟見咸淳臨安志)
重建清忠廟記嘉祐七年臨川王安國撰(舊在伍公廟見咸淳
臨安志)
英衛閣記嘉熙四年臨安府尹趙與懽撰(舊在伍公廟見咸淳
臨安志)
吳山第一泉洪武七年參政徐本立石紀宋遺事於
碑隂(在吳山井見成化杭州府志)
天井記嘉泰二年八月殿中侍御史林采撰(在吳山下天井
巷見石蹟記)
承天靈應觀碑(在三官廟)至正三年九月既望清容元一
文度法師教門講師張天雨撰(文不錄)亞中大夫杭
州路總管兼管内勸農事知渠堰事任處一書(正書)
學士資善大夫吳直方篆額(篆書)通元顯應嘉成真
人吳山承天靈應觀佑文成化祠甲乙住持唐永年
徒弟道士呂昌齡童昌寧徒孫詹茂忠楊茂誠立石
(正書)
靈應觀甲乙住持劄付(在觀内正書朝命劄付二道)
宋理宗真武像贊(在吳山重陽菴)於赫真武啟聖均陽克相
炎宋寵綏四方累朝欽奉顯號徽章右我宗祏萬壽
無疆(正書上有丙午御書二印下有道經小字一段經文不錄)
諸葛鑑元等題名(在青衣洞)大唐開成五年六月十(缺)日
南岳道士邢令聞錢塘縣令錢華記道士諸葛鑑
元書(隸書内損三字)摩崖
大字心經(在青衣洞傍刻有佛像見萬歴杭州府志)
彭舉湧泉二字(在青衣洞)
陸游閱古泉記嘉泰三年四月乙巳山隂陸游記
韓侂胄立石(舊在青衣洞傍見四朝聞見錄)
蘇軾寳成院賞牡丹詩(在寺中明刻見西湖遊覽志)
歲寒松竹四大字(在吳山寳成寺)吳東升書
麻曷葛剌佛碑(在寳成寺)朝廷差來官驃騎衛上將軍左
衛親軍都指揮使伯家奴發心喜捨淨財莊嚴麻曷
曷剌聖相一堂至治二年(缺)月(缺)日立石(正書)
宋仁宗賜梅摰詩(舊在吳山頂嘉祐中立石後湮没淳祐六年府尹趙與&KR0696;發地得古刻小
碑即此詩也見咸淳臨安志)
有美堂記嘉祐四年歐陽修撰蔡襄書(舊在吳山頂見成化
杭州府志)
前度劉郎詩(在吳山)千里是南華由來祖釋迦吾師何
所往留得牡丹花前度劉郎題(行書下有東魯生印)
薩都剌游紫陽洞詩(在瑞石山紫陽菴)題紫陽勝境元肅
政廉訪司知事雁門薩都剌天錫天風吹我登鼇
峰大山小山石&KR0785;瓏赤霞日射紫瑪瑙白露夜滴青
芙蓉飄&KR0008;雲氣穿石屋石上凉風吹紫竹掛冠何日
賦歸來煑石篝燈洞中宿(行書)
紫陽仙蹟圖記(舊在空翠亭萬歷三十年布政范淶以紫陽諸勝撰為紫陽仙蹟記并繪成圖
勒石亭中)
第一山三大字(在紫陽山)第一山(行書字徑三尺)米芾書姜
召刻(正書)摩崖
見滄二大字(在寳奎寺)見滄(正書字徑尺餘傍有印文今不可辨咸淳臨安志云理宗
書兩湖塵談云其傍疑璽云御書之寳)
宋高宗道德經(舊在元妙觀盧壯父撰御書記見中興館閣錄)
蜥蜴碑唐李邕撰(舊在元妙觀子午泉側見西湖志)
開寳仁王寺重建記程公許撰(舊在七寳山寺見成化杭州府志)
吳山第一峯五大字(在七寳峯頂見西湖遊覽志)
三茅寧壽觀尚書省牒(在七寳峰三茅觀外石壁)尚書省牒牒
奉㩽宜賜寧壽觀為額准㩽故牒(草書大字分六行)紹興
二十年尚書省奉㩽賜題臨安府七寳山三茅堂(正書
小字尚書省印)太師尚書右僕射同中書門下平章事(押)
參知政事余(押)簽書樞密院事參知政事巫(押)
(並大字扁寫)紹興二十年六月日牒(正書小字尚書省印)
三茅寧壽觀記陸游撰(舊在觀中見咸淳臨安志)
三茅寧壽觀記翰林學士鄧文原撰(在觀中見成化杭州府志)
諸天寳閣記戸部尚書商輅撰(在吳山三茅觀見成化杭州府志)
宋高宗御書三詩(在通元觀三清殿後石壁見通元觀志)
劉真能通元觀創建記(在觀後石壁見通元觀志)
貫雲石虞伯生張仲舉贈道士俞行簡詩(舊在通元觀鹿泉之右石
壁見通元觀志)
唐英濟王汪華像(七寶上汪氏家廟上刻宣和二年跋)
汪華歴代封誥碑(在汪氏家廟)
雲居二大字(在寺中)趙孟頫書(見金石林時地考)
三佛泉銘(在雲居寺)鄧文原撰(見成化杭州府志)
中峰梅花詩(在雲居寺)趙孟頫書
懷淨土詩(在雲居寺)趙孟頫書
西溪路
宋高宗禁酒牌(在陶家廂不為酒稅處五字刻石見都城紀勝)
法華山重脩東嶽廟記(在廟内)寳慶丁亥劉禹撰(見西溪梵
隠志)
永興寺碑(在寺内)黃汝亨撰(見西溪梵隠志)
處士吳興姚澣墓誌(大中八年九月二十四日葬錢塘見成化杭州府志此以下三條
俱無地址可考)
游西山記天禧四年十一月知杭州王隨撰(見成化杭州府
志)
明智講師眞贊記嘉祐四年翰林學士中書舍人曾
公亮撰(見成化杭州府志)
六藝之一錄卷一百十
