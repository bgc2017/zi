欽定四庫全書
六藝之一錄卷四十五錢塘倪濤撰
石刻文字二十一
漢武都太守李翕西狹頌(金石錄作武都太守李翕碑)
漢武都太守漢陽阿陽李君諱翕字伯都天姿明敏敦
詩悦禮膺禄美厚繼世廊吏&KR0970;而宿衛弱冠典城有阿
鄭之化是㠯三&KR0034;苻守□黃龍嘉禾木連甘露之瑞動順
經古先之㠯博愛陳之㠯德義示之㠯好惠不肅而成
不嚴而治朝中惟靜威儀抑抑督郵部職不出府門政約
令行強不暴寡知不詐愚屬縣趍教無對會之事儌外
來庭面縛二千餘人年榖屢登倉庫惟億百姓有蓄粟
麥五錢郡西狹中道危難阻峻緣崖俾閣兩山壁立隆
崇造雲下有不測之谿阨芒促迫□(則字)容車騎進不能
濟息不得駐數有顛覆霣隧之周過者創䠂惴惴其慄
君踐其險若涉淵水(水字)嘆曰詩所謂如集于木如臨于谷
斯其殆哉困其事則為設備今不圖之為患無已𠡠衡
官有秩李瑾掾仇審因常□道徒鐉燒破祈刻臽磪嵬
減高就埤平夷正曲柙□土石堅固廣火可以夜涉四
方□雍行人懽悀民歌德惠穆如清風乃刊斯石曰
赫赫明后柔嘉惟則克長克君牧守三國三國清平詠
歌懿德□降豐稔民以貨稙威恩竝隆遠人賓服鐉山
□瀆路㠯安直繼禹之迹亦世賴福
建寧四年六月十三日王寅造時府(闕)
丞右扶風陳倉吕國字文寶(闕)
故府掾(闕)孟字(闕)
右武都太守李翕西狹頌在成州今之階成興鳳皆
漢武都郡也李君治武都橋道前後三處磨崖棧險
架橋則郙閣鑿崖治路則西狹天井此碑靈帝建寧
四年刻彼兩碑皆次年刻者歐得其一趙得其二天
井一碑是時未出南豐曾子固跋此碑云翕與功曹
史李旻定筴勑衡官掾仇審治東坂有秩李瑾治西
阪鐉燒火石人得夷塗作頌刻石其文有二所識一
也其一刻扵四年六月十三日壬寅其一是年六月
三十日刻今集古之家惟有壬寅一碑李旻定筴碑
中不見天井吏屬却有李旻姓名始知南豐非輕信
異聞必是西狹第二碑所載近歲武都樵人斬艾藤
蔓始見石上有天井刻字倚崖縛架椎拓甚艱寺僧
或以惡木蔽晦日後碑恐有此患(隸釋)
碑以&KR0034;為剖苲為窄隧為墜悀為踊稙為殖□即
惡字(同上)
漢武都太守漢陽阿陽李翕西狹頌武都太守漢陽
阿陽李翕字伯都以郡之西狹閣道通梁益緣壁立
之山臨不測溪危難阻峻數有顛覆霣墜之害乃與
功曹史李旻定策敕衡官掾仇審治東坂有秩李瑾
治西坂鐉燒大石改高即平正曲廣□既成人得夷
塗可以夜涉迺相與作頌刻石其頌有二其所識一
也其一立扵建寧四年六月十三日壬寅其一是年
六月三十日立也又稱翕嘗令澠池治崤嶔之道有
黃龍白鹿之瑞其後治武都又有嘉禾甘露木連理
之祥皆圖畫其像刻石在側盖嘉祐之間晁約仲質
夫為興州還京師得郙閣頌以遺余稱析里橋郙閣
漢武都太守阿陽李翕字伯都之所建以去沉沒之
患而翕字殘缺不可辨得歐陽永叔集古錄目跋尾
以為李會余亦意其然及熙寧十年馬瑊中玉為轉
運判官扵江西出成州所得此頌以示余始知其為
李翕也永叔扵學博矣其扵是正文字尤審然一以
其意質之遂不能無失則古之人所以闕疑其可忽
歟近世士大夫喜蔵畫自晉以來名能畫者其筆迹
有存扵尺帛幅紙莫知其真偽往往皆傳而貴之而
漢畫則未有能得之者及得此圖所畫龍鹿承露人
嘉禾連理之木然後漢畫始見扵人又皆出扵石刻
可知其非偽也漢武帝元鼎六年以汧隴西南接于
巴蜀為武都郡其後始分而為興州為成州成州則
武都之上流也郙閣立扵建寧五年翕治崤嶔西狹
郙閣之道有益扵人而史不傳則頌之作所以備史
之闕是則傳之亦不可以不廣也(元豐題跋)
右武都太守李翕碑文字首尾完好云漢武都太守
漢陽阿陽李君諱翕字伯都其後歴叙在郡治蹟云
郡西硤中道艱難阻峻緣崖俾閣兩山壁立隆崇造
雲下有不測之谿阨苲促迫財容車騎進不能濟息
不得駐數有顛覆隕墜之害君勅衡官有秩李瑾掾
仇審因常繇道徒鐉燒破析刻臽崔嵬滅高就埤柙
致土石堅固廣大可以夜涉四方無雍行人懽悀民
歌德惠穆如清風乃刊斯石其後有頌詩最後題建
寧四年六月十三日壬寅造云(金石錄)
李翕黽池五瑞碑
黃龍白鹿木連理甘露降承露人
君昔在黽池脩崤嶔之道德治精通□黃龍白鹿之瑞
故圖畫其像
右李翕黽池五瑞碑李君昔治黽池臻此瑞物及西
狹磨崖因刻扵前非碑隂也黽池有二殽屬洪農郡
(隸釋)
漢李翕碑在成州崖石上字皆完好有甘露白鹿黃
龍連理木四物圖記李翕之政治也(天下碑錄)
李翕析里橋郙閣頌
惟斯析里□漢之右&KR0008;源漂疾横柱于道涉秋霖漉盆
溢(闕)□濤波滂沛激揚絶道漢水逆讓稽滯商旅路當
二州經用䘢沮□縣士民或給州府休謁往還恒失日
晷行理咨嗟郡縣所苦斯谿既然郙閣尤甚緣崖鑿石
□隱定柱臨深長淵三百餘丈接木相連號為萬柱過
者慄慄載棄為(闕)常車迎布歲數千兩遭遇隤納人物
俱□沈沒洪淵酷烈為禍自古迄今莫不創楚扵是太
守漢陽阿陽李君諱翕字伯都以建寧三年二月辛巳
到官思惟惠利有以綏濟聞此為難其日久矣嘉念高
帝之開石門元功不朽乃俾衡官掾下拜仇審改解危
殆即便求隱析里大橋扵今乃造校□□堅(闕)工巧
雖昔魯斑亦莫儗象又醳𣪚關之嶃漯從朝陽之平慘
減西(闕)高閣就安寧之石道禹□江河以靖四海經
記□續□康萬里臣(闕)勒石示後乃作頌曰
(闕)降兹惠君克明俊德允武允文躬儉尚約化
流若神□氓如(闕)平均精通晧穹三納苻銀所歷
垂勲香風有隣仍致瑞應豐稔(闕)樂行人夷
欣慕君靡巳乃詠新詩(闕)兮川兊之間高山崔
㠕兮水流蕩蕩地既□确兮與寇為隣(闕)
以析分或失緒業兮至于困貧危危累卵兮聖朝閔憐
□□究(闕)兮&KR0970;(闕)救傾兮全育(闕)遺劬勞日
稷兮惟惠勤勤黃邵朱龔兮盖不(闕)充贏兮百
姓歡欣僉曰大平兮文翁復存
建寧五(闕)月十八日癸(闕)
時衡官(闕)仇審字孔信
從史位(闕)字漢德為此頌
故吏下□子長書此頌
時石&KR1540;南(闕)威明(闕)
右析里橋郙閣頌隸額今在興州靈帝建寧五年立
後西狹碑一歲别有數行刻書撰人及石師姓名歐
公謂遭遇隤納及醳散關之嶃(歐誤作&KR2185;)漯徙朝陽之平
慘刻畫完而莫詳其義或是用字假借案碑言閣道
危殆車乘往還人物俱堕則隤納謂墜淵也慘即燥
字醳與釋同太史公書皆然楊著碑醳榮投黻景君
碑農夫醳耒之類是也其云劬勞日稷盖用榖梁子
日下稷之文靈臺費鳳碑亦有之(隸釋)
碑以横柱為横注盆溢為湓溢行理為行李厥續
為厥績崔㠕為崔嵬□即禍字(同上)
右漢析里橋郙閣頌建寧五年立云惟斯析里處漢
之右溪源漂疾横注扵道涉秋淋漉稽滯商旅休謁
往還常失日晷行理咨嗟郡縣所苦斯溪既然郙閣
尤甚臨深長淵三百餘丈接木相連號為萬柱遭遇
隤納人物俱隋沈沒洪淵酷烈為禍扵是太守阿陽
李君諱翕字伯都以建寧三年二月辛巳到官思惟
惠利有以綏濟聞此為難其日久矣乃俾府掾仇審
改解危殆即便求隱析里大橋於爾乃造又醳散關
之&KR2185;漯徙朝陽之平慘滅西高閣就安寧之石道禹
導江河以靖四海經紀厥績艾康萬里乃作頌曰頌
後又有詩皆磨滅不完其云遭遇隤納又云醳散關
之&KR2185;漯徙朝陽之平慘刻畫適完非其訛謬而莫詳
其義疑當時人語與今異又疑漢人用字簡略假借
不同爾故錄之以俟博識君子(集古錄)
右不著撰人名氏漢仇紼隸書據碑所載析里郙閣
皆地名也其地有溪水漂溢為患太守阿陽李翕使
衡官掾仇審作大橋扵析里以建寧五年立此頌在
興元(集古錄目)
建寧五年二月立(金石錄目)
漢郙閣當析里橋建寧五年李君諱翕字伯都析里
大橋扵今乃造其言斯溪既然郙閣尤甚臨深長淵
三百餘丈接木相連號為萬柱碑今所見如此考其
地當(闕)而郙閣無存蹟昔歐陽文忠公嘗疑醳散關之潮
漯徙朝陽之平慘按㬎古文顯字漯川漢作濕讀謂
川在卑濕書學至今同文古字濕作□又作漯故漢
人濕又作□然則漯當作濕燥古文作慘盖喿與參
同體其言醳則與易同卜用醳亦易也至謂遭遇隤
納則以傾隤地壞自納扵淵漢人文陋無足道然用
字亦本古也(廣川書跋)
建寧五年李翕造漢州(金石略)
歐陽集古錄析里橋碑跋云醳散關之&KR2185;漯從朝陽
之平慘刻畫適完非其訛謬而莫詳其義故錄之以
俟博識君子慎按醳古與釋通史記張儀傳杖而醳
之韓信傳醳兵北首燕路洪氏釋醳載漢碑文有云
農夫醳耒又云辭榮醳黻漯本濟漯之漯漢人或寫
漯借作濕字用&KR2185;漯即潮濕也慘與燥同分隸小異
如操亦作摻之例平慘謂乾燥言去濕而就燥也以
此訓之可通(升庵外集)
此碑在略陽相傳為蔡邕書馬伯循信之固未的然
碑文醳散關之&KR2185;漯徙朝陽之平慘歐陽公以為疑
董逌書跋云㬎古文顯字漯川漢作顯讀謂川在卑
濕書學古文至今同古文字濕作□又作漯故漢人
濕又作□然則漯當作濕喿與參同體故古文燥作
慘其言醳與易同卜用醳亦易也楊用修謂醳古與
釋通漯借作濕慘與燥同解作去濕就燥之義盖本
董說但碑文磨泐歐陽謂二句適完好今亦損過半
矣又碑中太守李君諱翕字伯都今板本皆作李會
或傳寫之誤唯鄭樵略曰李翕與碑合(石墨鐫華)
李翕析里橋郙閣銘八分書今重刻在略陽縣其文
有曰醳散關之&KR2185;漯者楊用修以醳為釋&KR2185;為潮漯
為濕是也歐陽永叔集古錄曰後漢熊君碑其書顯
字皆為□按說文顯從㬎聲而轉為累其失遠矣莫
曉其義也愚按累字從日從系乃㬎字之省而後人
寫作田者誤也古人以濕為漯者不一說文濕水出
東郡東武陽入海從水㬎聲他合切漢書王子侯表
濕成侯忠師古曰濕音他合反功臣表駟望侯冷廣
以濕沃公士師古曰濕音他合反功臣表有濕隂定
侯昆邪霍去病傳王莽傳並作漯隂地里志平原有
漯隂縣而水經濕餘水亦漯字之異文惟其以日為
田此永叔之所以疑也(金石文字記)
桂陽太守周憬功勲銘
桂陽太守周府君者徐州下邳人也諱憬字君光體性
敦仁天姿篤厚行興閨門名(闕)州里舉孝廉拜尚書侍
郎□汝南固始相遂拜桂陽迺宣魯衛之政□二南之
澤政以德綏化猶風騰撫集烝細(闕)綏有方進則貞直
退則錯枉崇舉濟濟吉土(士字)充朝招訓(闕)蒙開誘六蔽
君子道長小人道消信感神祇靈瑞苻(闕)嘉榖生扵□
竒草像萐莆異根之樹超然連理扵此(闕)時邦域惟寧
郡又□(與字)南海接比商旅所臻自瀑亭至□曲紅壹由
此水其水源也出扵王偊之山山盖隆(闕)于天泉
肇沸踊發射其巔分㳅離散為十二川彌陵□阻□阜
錯連隅陬壅藹末由騁焉爾□貫山鑽石經(闕)
揚争怒浮沈潛伏蛇龍蛣屈澧隆鬱浥千渠萬澮合聚
谿澗下迄安□六瀧作難湍瀨□□泫沄潺湲雖詩稱
百川沸騰高岸為谷深谷為陵盖莫若斯天軌所經惡
得已改其下注也若奔車失轡狂牛無縻(闕)勿㐬忽臚
睦不相知及其上也則羣輩相隨檀柁提(闕)唱號慷慨
沈深不前其成敗也非徒喪寳玩隕珍竒㬱珠貝㳅象
犀也往古來今變甚終矣扵是府君乃思夏后之遺訓
(闕)應龍之畫傷行旅之悲窮哀□人困戹感蜀守冰殄
絶犂魋嘉夫昧淵永用夷易迺命良吏□&KR0008;壯夫排穨
□石投之寥(闕)高填下鑿截回曲□水之邪性順導
其經脉斷硍□之□波弱陽侯之汹涌由是小徯乃平
直大道允通利抱布貿絲交易而至升涉周旋功萬扵
前除昔(闕)樹□扵兹雖非龍門之鴻(鴻字)績亦人君之
德宗故□(船字)人嘆扵水渚行旅語扵涂陸孔子曰禹不
决江疏河吾其魚矣扵是熹平三年歲在□提仲冬之
月曲紅長零陵重安區祉字景賢遵承典憲宣揚德訓
帥禮不越欽仰高山乃與邑子故吏龔臺郭蒼龔雒等
命工擊石建碑于瀧上勒銘公功傳之萬世垂示無窮
其辭曰
乾□剖兮建兩儀剛&KR0034;分兮有險夷咨中嶽兮穆崔嵬
嘆衡林兮獨傾虧增□陗兮甚䧢陭鮌莫涉兮禹不規
仰王偊兮又崜峗俯瀧淵兮怛以悲岸參天兮無路徯
石縱横兮㳅洄洄波隆隆兮聲若雷或抱貨兮以從利
或追恩兮有赴義汜自楫兮有不避(闕)躬軀兮扵元池
委性命兮扵芒&KR0008;憯寒慄兮不皇計忽隨㳅兮殆忘歸
懿賢后兮發□(聖字)莢閈不通兮治斯谿蹷巨石兮以湮
填開切□兮導曲機摧六瀧兮弱(闕)兮散其波
威恕定兮混灡灡息聊啾兮逝(闕)兮蛟龍臧□
老唱兮臚人歌名冠世兮(闕)超踰倫今稱(闕)兮燿㳅沙
功斐斐兮鏡海裔君乎君夀不訾
右神漢桂陽太守周府君功勲之紀銘隸額周君名
憬自固始相為桂陽守碑云熹平三年歲在攝提仲
冬之月曲紅長區祉與邑子故吏建碑扵瀧上盖靈
帝甲寅年也兹水發源王禽山千渠萬澮下湊六瀧
舟楫過之若奔車失轡狂牛無縻喪寳玩流象犀積
有日矣周君思夏后龍門之績感李冰離堆之事排
治湍梗人得利涉故紀其功勲銘辭全逼騷雅有瓠
子歌遺意韓退之詩云南下樂昌瀧險惡不可狀者
即謂此也樂史寰宇記云瀧上有太守周昕廟今碑
在韶州張九齡廟中其名尚隱隱可辨盖憬字也予
嘗侍親度嶺留英州其郡東亦有瀧問之云彼處壤
沃宜稻而山甚高峭僅有鳥道負擔者不可下土人
斬竹為簰以器貯米寘其上俟雨至間通随飛瀑魚
貫而下注于深潭入水底始再出碎扵石者什五六
謂之瀧如此(隸釋)
碑以壅藹為壅遏犂魋為離堆小後徯路徯皆為
蹊(同上)
後漢桂陽太守周府君紀功銘此君檢漢書無之
今碑石缺不見其名惜乎遂不見扵世也南人紀其
所脩瀧水即韓文公所謂昌樂瀧者是也至今以為
利祠宇甚嚴云(集古錄)
右漢桂陽周府君碑按韶州圖經云後漢桂陽太守
周府君碑按廟在樂昌縣西一百一十八里武溪上
武溪驚湍激石流數百里昔馬援南征其門人轅寄
生善吹笛援為作歌和之名曰武溪深其辭曰滔滔
武溪一何深鳥飛不渡獸不能臨嗟哉武溪何毒淫
周使君開此溪下合真水桂陽人便之為立廟刻石
又云碑在廟中郭蒼文今碑文磨滅云府君字君光
而名已訛缺不可辨圖經但言周使君亦不著其名
後漢書又無傳遂不知為何人也按武水源出郴州
臨武縣鸕鷀石南流三百里入桂陽而桂陽真水盧
溪曹溪諸水皆與武水合流其俗謂水湍峻為瀧韓
退之詩云南下昌樂瀧即此水也碑首題曰神漢者
如唐人云聖唐爾盖當時已為此語而史傳他書無
之獨見扵此碑也(集古錄)
桂陽周府君碑後本余初得前本恨其名遂磨滅
後有國子監直講劉仲章者因出其碑而為余言前
為樂昌令因道府君事云名憬問其何以見之云碑
刻雖闕尚可識也乃以此碑并隂遺余盖前本特模
者不工爾又余初以韓集云昌樂瀧疑其誤乃改從
樂昌仲章曰不然縣名樂昌而瀧名昌樂其舊俗所
傳如是韓集不悞也乃知古人傳疑而慎扵更改者
以此(同上)
右漢隸不著書撰人名氏韶州圖經云郭蒼撰初桂
陽有瀧水人患其險太守下邳周憬字君光頽山鑿
石以通之延熹三年故吏區祉刻石以紀功并祉等
故吏題名者二十二人右韶州樂昌縣昌樂瀧上周
君廟中(集古錄目)
桂陽周府君碑并碑隂熙寧八年余從知韶州王之
材求得此本之材又以書來曰按曲江縣圖經周府
君名昕字君光則永叔云圖經不著其名者盖考之
未詳也又有碑隂列故吏及工師官號州里姓名之
材并摹以來永叔盖未之得也其碑隂曲江字皆作
曲紅而蒼江字江夏字亦作紅盖古字通用不可不
知此學者所以貴乎博覽也永叔又記劉原父所得
商洛之鼎銘云惟十有亖月旁死魄君謨問十四月
者何謂原父不能言也以予考之古字如亦作&KR0034;人
作□之類皆重出如此者甚衆則此文作亖者特二
字耳永叔原父君謨皆博識而亦有所未達學者又
不可不知故并見之扵此也(元豐題跋)
右桂陽太守周府君頌歐陽公集古錄云府君字君
光而名已訛缺不可辨圖經但言周使君而亦不著
其名後漢書又無傳遂不知為何人而曾子固言嘗
得此碑扵知韶州王之才之才以書來言曲江縣圖
經周府君名昕字君光則永叔云圖經不載其名者
盖考之未詳也今此本雖訛缺然究其點畫殊不類
昕字二公所說既不同而韶州圖經余家偶無有皆
未可知也余後見市中印本歐陽公廬陵集别有
一跋尾云周君名憬憬字頗近之(金石錄)
桂陽太守周府君勲德碑熹平三年桂陽監(金石略)
漢周府君碑六一先生凡三四跋最後方辨其名璟
蔣穎叔作武溪深乃謂名煜且押之韻盖石古剥落
以其形似求合于君光之字故云爾曾南豐集顧云
從知韶州王之材得此碑書來曰按曲江縣圖經名
昕則併與其名字而不辨何至遽信而以六一為未
詳考邪(蘆浦筆記)
右漢桂陽太守周府君碑歐公謂其名己殘闕但知
其字為君光而已趙氏引曾南豐之言謂周君名昕
以為歐公考之未詳而其後小字復謂歐陽集别有
一跋云周君名憬而又以為字頗近之予按隸釋云
君諱憬字君光與歐公後跋正合則南豐所謂名昕
者固為失之而趙氏又何必置疑扵其間哉(金薤琳琅)
此碑元季廬陵陳謨跋謂漢刻本在瀧上唐重刻本
在曲江廟中不知何時徙置郡學韶州守錢旭既新
府治以韶在漢屬桂陽乃徙置之後楊文貞公跋亦
云碑在韶州府治按府治今為王府碑由是仍徙曲
江廟中東廣漢碑絶少所有惟斯而已(同上)
熹平三年立在韶州樂昌廟内與柳州接界集古錄
云碑文磨滅名不可辨圖經但言周使君後漢書無
傳及得碑隂方知名憬題云神漢獨此碑爾(漢隸字原)
周憬碑隂
故曲紅長零陵里安區祉字景賢故舍洭長南郡邔蒼
陸字(闕)夏故湞陽守長南平丞長沙漢昌寋秖字宣節
故行事耒陽□夏字漢威故荆州從事曲紅龔臺字少
謙故荆州從事曲紅郭蒼字伯起故荆州從事郴王□
字季尼故南部督郵曲紅龔雒字(闕)然故吏曲紅鄧音
字孝直故吏曲紅朱(闕)字義德故吏曲紅張源字子才
故吏曲紅龔達字叔通故吏曲紅黃部字□尼故吏曲
紅周盖字伯嘗故吏曲紅黃晏字子齊故吏曲紅馬&KR0008;
字元序故吏曲紅潭承字寧升故吏曲紅劉鵠字季産
故吏曲紅黃祺字叔仁故吏曲紅周習字仲鸞故吏曲
紅劉&KR0146;字子省故吏郴禇禧字(闕)讓故吏耒陽蔡(闕)字
已明故湞陽左尉零陽&KR3110;陵(闕)故吏湞陽劉明字
仲(闕)故吏湞陽左勝字仲升故吏湞陽左龢字妙舉故
吏湞陽宋碩字子張故吏舍洭□禹字公制故吏舍洭
張邵字□威故吏舍洭黃詳字伯節工&KR1540;南陽宛王□
字子疆
右周府君碑隂題名凡卅一人姓氏具存按酈道元
注水經瀧水南逕曲江縣東縣昔號曲紅曲紅山名
也而東西兩漢史皆作曲江今據此碑自縣長區祉
而下凡十七人皆書為曲紅則是當時縣名曲紅無
可疑者不知兩漢皆作曲江何也(金石錄)
右周憬碑隂宰曲紅者一人貫曲紅者十六人熊君
碑亦同兩漢書皆作曲江諸家地理書皆云水流屈
曲故曰曲江唯水經云縣昔號曲紅山之名也前書
工女大功皆只同用紅字未知水經何所據也(隸釋)
漢桂陽太守周使君碑在韶州樂昌縣郭倉文(天下碑錄)
漢桂陽太守功勲碑漢隸在廣東樂昌縣(格古要論)
司隸校尉魯峻碑
君諱峻字仲嚴山陽昌邑人其先周文公之碩胄(闕)
伯禽之懿緒以載于祖考之銘也君則監營謁者之孫
脩武令之子體純龢之德秉仁義之操治魯詩兼通顔
氏春秋博覽羣書無物不□學為儒宗行為士表漢(闕)
始住佐職牧守敬恪恭儉州里歸稱舉孝廉除郎中謁
者河内太守丞喪父如禮辟司徒府舉高第侍御史東
郡頊丘今視事四年比縱□産化行如流遷九江太守
除殘酷之刑行循吏之道統政(闕)載□若清風有黃霸
召信臣&KR0965;穎南之歌㠯公事去官休神家衖未能一朞
為司空圭畼所舉徵拜議郎太尉長史御史中丞延熹
七年二月丁夘拜司隸校尉蕫督京輦掌察羣寮□□
舉大𣙜然䟽發不為小威㠯濟其仁&KR0008;忠獨斷㠯效其
節案奏(闕)公彈絀五卿華夏祇肅佞穢者遠遭母憂自
乞拜議郎服竟還拜屯騎校尉以病遜位守疏廣止足
之計樂於陵灌園之絜閉門静居班書是娛年六十一
熹平元年(闕)月癸酉卒明年四月庚子葬扵是門生汝
南干(闕)沛國丁直魏郡馬萌勃海吕圖任城吳盛陳留
誠屯東郡夏侯宏等三百廿人追惟在昔游夏之徒□
諡宣尼君事帝則忠臨民則惠□昭告神明謚君自忠
惠父息□不□弱冠而孤承堂弗構斨薪弗何悲蓼䕏
之不報痛昊天之靡嘉頫企有紀能不號□刊石敘哀
其銘曰
巗巗山岳礧落彰䡈棠棠忠惠令德孔㜰命(闕)時□雅
度宏綽允文允武厥姿烈逴内懷温潤外撮強□督司
京帥□然清邈當(闕)緄職為國之𣙜匪究南山遐邇忉
□凡百君子欽謚嘉樂永傳□齡㬇□旳旳
右漢故司隸校尉忠惠父魯君碑隸額在濟州任城
縣魯君名峻歷郎中謁者河内丞侍御史頓邱令九
江守議郎太尉長史御史中丞司隸校尉遭母憂自
乞拜議郎服竟還拜屯騎校尉靈帝熹平元年卒明
年葬門生丁直等三百二十人諡之曰忠惠其子叡
立石作銘水經亦載此碑但誤以為名恭爾歐陽公
云峻遭母憂自乞拜議郎又最後為屯騎而碑首題
以司隸二者莫曉予嘗考漢代風俗相承雖丁私&KR0008;
亦多以日易月鮮有執喪三年者故元初詔書始聽
大臣二千石行三年喪至建光元年復禁不許李翊
去官二交故銘文頌其考憂釋紼時則有居憂不釋
紼者矣肅宗時越騎校尉桓郁以母憂乞身詔公卿
議皆以郁身為名儒學者之宗可許之詔聽以侍中
行服後其子焉為大子大傅以母憂自乞聽以大夫
行喪二公纏陟屺之痛皆避劇就閒與魯君以議郎
行喪同漢人所書碑誌或以所重之官揭之司隸權
尊而秩清非列校可比亦猶馮緄捨廷尉而用車騎
也周官注云義儀二字古皆音俄詩以實惟我儀恊
在彼中河樂且有儀協在彼中阿太元亦以各遵其
儀協不偏不頗左傳音蛾析作蟻徐廣音檥舡作俄
漢碑凡蓼莪皆作蓼儀此碑又作翏義銘詩煥矣灼
灼俱易火以日令德孔鑠又復从女若堂堂作棠棠
則它碑亦有之(隸釋)
碑以□為看縱為蹤斨為析緄為衮啻為億偄即
儒字□即細字㛃即㓗字班即琴字□即嗟字□
即虐字(同上)
黃水又東逕咸亭北水南有金鄉縣之東界也戴延
之西征記曰焦氏山北數山有漢司隸校尉魯恭穿
山得白蛇白兔不葬更葬山南鑿而得金故曰金鄉
山山形峻峭冢前有石祠石廟四壁皆青石隱起自
書契以來忠臣孝子貞婦孔子及弟子七十二人形
像像邊皆刻石記之文字分明又有石牀長八尺磨
瑩鮮明叩之聲聞遠近時太尉從事中郎傅珍之諮
議參軍周安穆折敗石□各取去為魯氏之後所訟
二人並免官焦氏山東即金鄉山也(水經注)
右漢魯峻碑云君諱峻字仲嚴山陽昌邑人監營謁
者之孫修武令之子治魯詩顔氏春秋舉孝廉除郎
中謁者河内太守丞辟司徒司空府舉高第御史東
郡頓邱令遷九江太守拜議郎太尉長史御史中丞
司隸校尉遭母憂自乞拜議郎服竟還拜屯騎校尉
以病遜位熹平元年卒門生于商等二百三十人諡
曰忠惠父其餘文字亦粗完故得遷拜次序頗詳以
見漢官之制如此惟云遭母憂自乞拜議郎又其最
後為屯騎校尉而碑首題云漢故司隸校尉忠惠父
魯君碑二者莫曉其義(集古錄)
右隸書不著書撰人名氏峻字仲嚴高平昌邑人官
至屯騎校尉以病去位門人于商等追諡曰忠惠父
碑以熹平中立在今濟州(集古錄目)
右司隸校尉魯峻碑云君諱峻字仲嚴酈道元注水
經引戴延之西征記曰焦氏山北金鄉山有漢司隸
校尉魯恭冢冢前有石祠四壁皆青石隱起自書契
以來忠臣孝子貞婦孔子及七十二弟子形像像邊
皆刻石記之今墓與石室尚存惟此碑為人輦至任
城縣學矣余嘗得石室所刻畫像與延之所記合又
其他地里書如方輿志寰宇記之類皆作峻惟水經
誤轉寫為恭爾(金石錄)
右漢司隸校尉魯峻碑水經注以峻為恭趙氏謂方
輿志寰宇記皆作峻而辨水經之誤予家舊蔵此碑
峻字明白可識趙氏果有其本何乃不知而必欲證
之以地理書也歐陽公謂峻最後為屯騎校尉而碑
首題曰司隸校尉莫曉其義隸釋云漢人碑志或以
所重之官揭之司隸官尊而職清非列校可比故書
之也此足以祛歐公之惑鄭夾漈又謂此碑書扵蔡
邕按徐浩古迹記其叙邕書惟三體石經西岳光和
殷華馮敦數碑及考其他字書亦未聞邕嘗書此不
知鄭氏何所據也(金薤琳琅)
此碑乃門人為峻立者故有忠惠父之稱諡方勁古
拙甚可寶也嘉靖甲寅四月十二日記(元牘記)
此碑書法峭峻古雅苐小開魏人堂室然自是漢格
鄭樵謂出蔡中郎無據都少卿疑之是也余意私諡
起于春秋漢末尚節義故尚不廢苻秦既已非古猶
諡及隱逸唐時朝臣尚加山林之號激貪厲競豈曰
罔禆今典三品京朝摸□結舌循序考終皆得美諡
外吏即品亞六卿德侔夷惠非際時會竟以格置此
義人勞吏所以扼腕太息也嗚呼今安得此門生故
吏乎(金石史)
司隸校尉魯峻碑亦漢隸中之有聲者也鄭樵氏謂
出蔡中郎趙明誠疑其不然俱未有據峻自司隸再
遷以終今舉其雄者又為之私諡曰忠惠父皆門生
故吏意也(弇州山人藳)
司隸校尉魯峻碑并隂八分書今在濟寧州儒學(金石
文字記)
魯峻碑隂
故吏河内(闕)官(闕)糼流(闕)故吏九江夀春陳龔伯
(闕)五百故吏九江夀春任(闕)孝長五百故吏東郡領兵
許踰伯通五百門生沛國丁良(闕)榮千門生勃海(闕)
吕(闕)世階千門生東郡汝陽敢敦登高千門生汝南召
陵干商明公五百門生南陽新野(闕)顥(闕)文五百門生
平原路龍顯公五百門生任(闕)樊兒(闕)太平五百門生
平原樂陵路福世輔三百門生魏郡(闕)邱李牧君伯三
百門生魏郡繁陽王輔子助三百門生河東郡(闕)陽(闕)
文智三百門生汝南汝陽立(闕)三百門生東郡
(闕)邑(闕)松二百門生東郡(闕)平(闕)二百門
生東郡樂平(闕)顯(闕)二百門生東郡樂平(闕)
二百門生魏郡内黃(闕)二百門生東郡(闕)陽王
(闕)少二百門生汝南㶏強尹祾(闕)二百門生汝南㶏
強尹顥(闕)二百門生勃海南皮劉扶節(闕)二百門生
勃海南劉盛興(闕)二百門生河間阜成東鄉晨子(闕)
二百門生河間阜城東鄉恭(闕)公二百門生原平西平
昌劉本景(闕)二百門生平原張謙伯讓二百門生陳留
尉氏夏統子思二百門生濟隂陳氏許仁伯德二百門
生濟隂(闕)狐周維元興二百義士梁國寧陵及強(闕)良
二百
右魯峻碑隂歐陽公趙明誠皆失收錄至洪丞相隸
釋扵漢碑搜羅殆盡而亦復遺焉予家此碑不特人
間少有且文字粗完可讀惜不令三公見之(金薤琳琅)
司空宗俱碑
公諱俱字伯儷南陽安衆人也(闕)先盖四□&KR0034;後(闕)
宗(闕十九字)□父司隸校尉父長沙太守自初仕漢㠯來□
族枝葉(闕二十字)不(闕)□(闕七字)殊(闕七字)大(闕二十三字)郡辟州察
孝除(闕二字)城門侯(闕五字)郎中(闕七字)今(闕十二字)詣尹䓦督□
徒(闕二十字)移(闕)不肅而成(闕四字)州郡仍(闕十一字)□足(闕二字)政
(闕)一外(闕二字)内(闕二字)任(闕二字)□(闕十三字)&KR0034;(闕二字)㠯(闕)二(闕十
七字)令名布亐華夏(闕三字)不(闕七字)清而(闕)六藉徵拜議郎
(闕)漢(闕)大(闕三字)不(闕二十字)列功(闕)□(闕三十六字)議郎五官中
郎將越騎校尉(闕十字)汝南太守(闕十二字)功(闕十一字)大(闕六字)統
八(闕三字)台司(闕十二字)踐位(闕九十三字)其辭曰
(上闕九字)不(闕四字)伊(闕)入(闕二字)天(闕八字)㠯(闕九字)故(闕十二字)而(闕三
字)不(闕二十二字)大(闕三字)功(闕九字)言(闕二十三字)康功(闕二字)承莢
&KR1225;為大(闕六字)少府(闕)慈肅恭&KR1225;䓦大僕(闕四字)逌秩大常
三禮有(闕)帝曰(闕)詔&KR1225;陟司空疆理物土(闕十一字)同穹旻
(下闕)
右漢司空宗公碑篆額有隂碑之文皆已殘闕惟名
字郡邑父祖獨存而官秩尚可見宗公名俱以察孝
為城門候歴郎中議郎五官中郎將越騎校尉汝南
太守少府太僕太常遂拜司空碑云祖父司隸校尉
汝南太守范史靈帝紀云建寧三年七月太常宗俱
為司空熹平二年正月薨宋均傳云族子意意自有
傳以章和中為司隸校尉其傳云孫俱靈帝時為司
空碑與史皆合惟傳誤以宗為宋爾俱持國秉一歲
有半雖無列傳不詳其人賢否而宦者傳云熹平元
年有人書朱雀闕言天下大亂曹節王甫幽殺太后
公卿皆尸禄無忠言者司隸劉猛以誹書言直不肯
急捕若俱者亦尸禄一人之數也(隸釋)
碑以□為祖䓦即典字逌即乃字碑中之字皆用
篆文(同上)
右司空宗俱碑云公諱俱字伯儷南陽安衆人也而
其額題漢故司空宗俱之碑按後漢書宋均傳均族
子意意孫俱靈帝時為司空余嘗得宗資墓前石獸
膊上刻字因以後漢帝紀及姓苑姓纂等書參考以
謂自均而下其姓皆當作宗而列傳轉寫為宋誤也
後得此碑益知前言之不謬碑以殘缺不成文理而
官秩姓名鄉里特完可考故詳著之(金石錄)
宗俱碑隂
宗俱碑隂額上六大篆曰門人立碑人名正碑甚刓
滅碑背所損却不多上下凡四横書其人郡邑名字
略無官稱當是門生未筮仕者故吏不應無碑不傳
於後世爾(隸續)
廣漢屬國侯李翊碑
君諱翊字輔國牂柯太守曾孫謁者孫從事君之元子
也其先出自萁子之苗奕世載德迄君之身&KR0970;有貞恪
謙約之操長柯芬芳成人之行通經綜緯兼究古睢初
(闕)妣憂勤思盡情及繼母嗣承慈愛如前養則竭力克
勤和顔名顯近遠論者稱焉郡守嘉貪禮請署督郵五
官功曹守長朝有申甫之節居則曾閔之風延熹六年
太守東萊李君懿其高絜順天報國察舉孝廉除郎中
特慕供養常託疾在家時益部&KR0008;攘為三府所選拜廣
漢屬國侯到官鷹揚威□以文得殊俗驩心撥理之□
至建寧元年遭從事君憂去官二交追攣詠其甘棠竭
孝道以送終□松柏而憔荆禮服既盡州郡争取比郡
部諸郡深執□匪棲遲不就童冠相娛閨門&KR0008;&KR0008;夷史
之高著臨究前軌當為國之幹臣穹旻(闕)逝皇祚不永
年五十四以熹平二年卒凡百慘愴同時感傷九□内
外莫不絶傷扵是乃采石勒銘垂示後昆
赫赫惟忠屬國李侯發迹邑屋聲冠方隅貢德王室顯
名遼疇□侮鎮戎經為大儒&KR0690;憂釋紼公義卓休終而
有禮哀榮兼殊沒而□曜比列陵於嗟兮魂靈嗚呼悲
夫
右廣漢屬國侯李翊碑翊孝扵奉親官游之日(闕)自
郎位纔為属國侯以靈帝熹平二年卒其文云幼有
貞恪謙約之操長柯芬芳成人之行此兩句語停而
意對上言幼下言長也或讀為長柯殊無義訓竊疑
柯乃假借或歌或荷爾二交者歲在換也磐匪者匪
石不可轉也比列陵於者似倒用於陵以趁韻也(隸釋)
碑以䍧柯為牂牁&KR0008;穰為擾攘刑為形遼為尞紼
為紱攣即戀字□即禦字(同上)
碑無額碑云君諱翊字國輔歷五官功曹守察孝廉
為郎拜廣漢屬國侯熹平二年卒銘文有屬國李侯
之語知其姓李(復齋碑錄)
李翊夫人碑
廣漢屬國侯夫人節行絜静德配古之聖母早失匹(匹字)
夀□耇不□憤然憿&KR2774;稱列&KR0146;厥辭曰
昔□衛姃輔齊匹桓文母脩□周室獲蕃於&KR0008;夫人臧
侯苗焉自彼適斯蹈禮伉言恭順承&KR0008;孝行布宣述嬪
慈惠聰達䠂樊繼姑入室勤養&KR0008;&KR0008;育理家道羣宗為
軒求福不回撡無遺□(愆字)約身紡績殖賄圃園敬姜誨
子叔敖隂恩男三女二廱穆閨門女則哲禮男則與權
節義踰古訓導不煩九族和親若葉附根歲在大淵□
精魂奄昏飛神天庭收刑元都莫不歎息涕零嗚呼明
智有德咸曰何辜害我仁良顛(闕)□殂&KR2774;感路人泣霑
泥塗逝而不返子孫呱呱
歎曰隂陽分兮鍾律滋星月列兮有四時神宓䚺兮萬
姓熹夀十二兮九九期五三未(闕)兮□左姃秋發兮春
華殆周公九兮成稱災靡黃□兮盖夭胎世有皇兮氣
所裁赴鴻淵兮逝不來鳳延頸兮泣交頙□□悲兮涕
隕零□耿耿兮慛傷情彼倉天兮愬神靈&KR1720;切剥兮□
不榮蘭□亡兮喪芝英誰不忉兮□□聲疇匹號兮鳴
&KR0034;&KR0034;杞之至兮□動城陟四極兮升天庭曰司命兮政
不平飛螽□兮害仁良魂魄孤兮獨煢煢陳礿祠兮返
所生幽不見兮&KR1285;厥刑嗟曰遐兮適窅窅
右廣漢屬國侯夫人碑李翊之配也兩碑今在渠州
歐趙時皆未出其文云於戲夫人臧侯苖焉盖夫人
之姓臧也其後歎辭九九十二之數殊未易曉中有
重文數句惟其末&KR0034;&KR0034;三處字不再出其間假借字
以鵷□作鵷鶵螽□作螽□它碑所無者漢婦人墓
銘見於文士集中固不一其石刻存扵今者獨此碑
爾(隸釋)
&KR0008;即拳字焭即煢字窅即冥字□即眉字(同上)
六藝之一錄卷四十五
