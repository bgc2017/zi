欽定四庫全書
六藝之一錄卷三十七錢唐倪濤撰
石刻文字十三
西嶽華山廟碑
周禮識方氏河南山鎮曰崋謂之西嶽春秋傳曰山嶽
則配天乾巛定位山澤通氣雲行雨施既成萬物易之
義也祀典曰日月星辰所㫥卬也地理山川所生殖也
功加於民祀㕥報之禮記曰天子祭天地及山川歲偏
焉自三□迭興其奉山川或在天子或在諸侯是以唐
虞疇咨四嶽五歲壹巡狩皆以四時之中月各省其方
親至其山柴祭燔燎夏商則未聞所損益周鑒於二代
十有二歲王巡狩殷國亦事于方嶽祀□圭璧樂奏六
歌高祖初興改秦淫祀大宗承循各詔有司其山川在
諸侯者以時祠之孝武皇帝脩封禪之禮思登徦之道
巡省五嶽禋祀豐備故立宮其下宮曰集靈宮壂曰存
僊壂門曰望僊門仲宗之世重使使者持節祀焉歲一
禱而三祀後&KR0263;承前至于亡新寖用企虛記今垣趾營
□猶存建武之元事舉其中禮從其省但使二千石以
歲時往祠其有風旱禱請祈求靡&KR0263;報應自是㕥来百
有餘年有事西巡輙過享祭然其所立碑石□紀時事
文字摩滅莫能存識延熹四年七月甲子弘農太守安
國亭侯汝南袁逢掌崋嶽之主位應古制脩癈起頓閔
其若兹深逹和民事神之義精通誠至礿祭之福乃案
經傳所載原本所由銘勒斯石垂之于後其辭曰
巖巖西嶽峻極穹蒼奄有河朔遂荒崋陽觸石興雲雨
我農□資糧品物亦相瑤光崇冠二州古曰□梁馮于
豳□文&KR0034;克昌天子展義巡狩省方玉帛之䞇禮與岱
亢六樂之變舞以致康在漢中葉建設宇堂山嶽之守
是秩是望侯惟安國兼命斯章尊脩靈基肅共壇場明
德惟馨神歆其芳遏穰凶札揫歛吉祥歲其有年民說
無疆
袁府君肅恭明神易碑飾闕會遷亰兆尹孫府君到欽
若嘉業遵而守之延熹八年四月廿九日甲子&KR0556;
袁府君諱逢字周陽汝南女陽人孫府君諱璆字山陵
安平信都人時令朱頡字宣得甘陵鄃人丞張昘字少
游河南亰人左尉唐佑字君惠河南密人主者掾崋隂
王萇字德長
亰兆尹勑監都水掾霸陵杜遷市石遣書佐新豐郭□
察書刻者穎川邯鄲公脩蘇張工(缺)君(闕)
右西嶽華山廟碑篆額在華州華隂縣威宗延熹四
年逢守洪農郡以華嶽舊碑文字磨滅遂案經傳載
原本勒斯石以垂後會遷京尹乃勑都水掾杜遷市
石遣書佐郭香察書碑成於後之四年盖孫璆典郡
時也逢者司徒安之曾孫太尉湯之次子嘗為司空
而卒史不載其歴弘農京兆乃闕文也東漢循王莽
之禁人無二名郭香察書者察涖它人之書爾小歐
陽以為郭香察所書非也碑云四時中月省方柴祭
不讀中為仲其義亦通至以宣帝為仲宗則是借仲
為中說者謂漢世字少故多假借或曰漢人簡質字
相近者輒用之予以為不然亦好竒之過爾以帝者
廟號而借以它字不恭孰甚焉(隸釋)
碑云昭卬禮記作瞻仰亢即亢字昘即昉字□即
香字邯即邯字又以癈為廢女陽為汝陽(仝上)
漢西嶽華山碑文字尚完可讀其述自漢以来云高
祖初興改秦淫祀太宗承循各詔有司其山川在諸
侯者以時祠之孝武皇帝修封禅之禮巡省五嶽立
宫其下宫曰集靈宫殿曰存僊殿門曰望仙門中宗
之世使者持節歲一禱而三祠後不承前至於亡新
&KR0906;用丘虚建武之元事舉其中禮從其省但使二千
石歲時往祠自是以来百有餘年所立碑石文字磨
滅延熙四年弘農太守袁逢修廢起頓易碑飾闕會
遷京兆尹孫府君到欽若嘉業遵而成之孫府君諱
璆其大略如此所謂集靈宫者他書皆不見唯見此
碑則余之集錄不為無益矣(集古錄目)
右不著撰人氏書佐郭香察隸書延熹四年弘農太
守袁逢以嶽廟故碑磨滅改立碑作銘會遷京兆尹
後太守孫璆成之碑以延熹八年立在華嶽其後有
唐人題名(集古錄目)
漢郭香察隸漢人碑多不書何人書姓名者獨此帖
耳碑在陜西華隂縣華山廟(金石略)
右華嶽碑集古錄云碑以周禮職方氏為識方氏者
(樊毅碑䟦)疑當時周禮之學自如此盖識誌其義通也今
按袁逄華嶽碑亦引職方氏乃用識字盖漢人簡質
字相近者輒假借用之初無意義爾(金石錄)
歐陽文忠集古錄云所謂集靈他書皆不見惟見此
碑某按漢書地理志云太華山在華陽南有祠集靈
宫武帝起又桓譚仙賦序云華山下有集靈宫漢武
帝欲懷集仙者故名殿為存仙門為望仙二書所載
其詳如是則集靈宫不獨見於此碑也文忠博古矣
猶時有舛漏後學可忽諸黃某記(東觀餘論)
西嶽華山碑後漢延熹四年弘農太守孫璆建書曰武
帝巡狩五岳立宫其下宫曰集靈殿曰集仙昔歐陽公
謂集靈宫惟見於此天下之事其不可知衆矣然人各
以所見自限不可以此斷天下事也文籍所傳其𨼆細
不大顯於世凡幾何書其顯而在人耳目者雖衆又未
必盡得而知則其存與否吾安得而盡之故於書傳
所疑每則慎之不敢决然以謂此也漢武集靈宫見
於太華漢志既書之矣桓譚嘗賦之&KR1073;道元曰敷水
北逕集靈宫其事甚備永叔惜不得見也張昶序曰
岱山石立中宗繼統太華授璧秦胡絶緒白魚入舟
姬武建業寳珪出水子朝喪位布五方則處其西列
三條則居其中世宗又經集靈之宫於其下想松喬
之疇然則集靈亦其盛哉三輔黃圖書其制度類聚
亦書其名劉勰盖嘗言矣予因得考之信(廣川書跋)
敷水又北逕集靈宫西地理志曰華隂縣有集靈宮
武帝起故張昶華嶽碑稱漢武慕其靈築宫在其後
而北流注于渭(水經注)
右漢西嶽華山廟碑予得之御史宋君良弼集古錄
引碑文云漢武帝巡省五嶽立宫其下宫曰集靈殿
曰存仙門曰望仙而以為集靈宫者他書皆不見惟
見此碑金石錄引漢地里志云華隂有集靈宫水經
注云敷水北經集靈宫而謂不特此碑載之及觀之
董氏書跋云集靈宫漢志既書之桓譚嘗賦之張㫤
序曰世宗經集靈之宫而復謂三輔黃圖書其制度
藝文類聚亦書其名則又金石錄之所未及者此亦
可以見博古之難矣(金薤琳瑯)
此碑後題云新豐郭香察書楊文貞公跋謂漢魏之
碑多不載書刻人氏名此獨詳焉遂因之有聞於今
而文貞惟以為郭香書而不曰香察其意盖疑香察
不類人名故也隸釋云東漢循王莽之禁人無二名
郭香察書者察&KR0681;他人之書其說為得此文貞之所
未知然洪氏亦不言為何人書也按徐浩古迹記以
碑為蔡中郎書浩深於字學且生唐盛時殆非鑿空
而言者洪氏失之於不考耳(仝上)
右漢西嶽華山廟碑其略云孝皇武帝修封禪之禮
巡省五岳立宫其下宫曰集靈宫殿曰存仙殿門曰
望仙門歐陽公集古錄云所謂集靈者他書不見惟
見於此碑耳余按班固漢書地里志華隂有集靈宫
武帝起而酈道元注水經亦云敷水北逕集靈宫引
地里志所載其語皆同然則不獨見於此碑矣而所
謂存仙殿望仙門者諸書不載(金石錄)
西嶽華山碑文見楊用修金石刻亦爾雅可讀為新
豐郭香察書凢漢碑例不存書者名氏此小異耳至
謂東京無雙名而謂察書者監書也其言亦似有㩀
然鄧廣德梁不疑成翊世鄧萬世王延夀謝夷吾蘇
不韋費長房薊子訓此何人也其行草殊遒勁督策
之際不盡如鍾梁二公乃知唐人隸分之法所由起
耳(弇州山人藁)
漢魏碑例不著書刻人姓名獨此題郭香察書為異
洪适隸釋云東漢循王莽禁無雙名郭香察書者察
蒞他人之書又唐徐浩古迹記以為蔡中郎書余按
碑文云京兆尹勑監都水掾覇陵杜遷市石(句)遣書
佐新豐郭香察書市石察書為二事則洪公言似亦
有㩀但書雖遒勁殊不類中郎郭香何人乃蒞中郎
書耶且市石察書刻者皆著其名而獨無中郎名何
也徐浩生唐盛時去漢近其人又深于字學不應謬
妄至此皆不可曉至如楊文貞公跋遂以為郭香書
則察字無属不成文理矣此碑嘉靖中猶在一縣令
修岳廟石門視殿上碑題皆當時顯者恐獲責罰此
碑年久遂碎為砌石余從東肇商借舊本而書其後
如此云(石墨鐫華)
新豐郭香察書西嶽華山廟碑其結體運意乃是漢
隸之壮偉者割篆未會時或肉勝一古一今遂為隋
唐作俑如山子諸字是也余家華下近百年前有客
訪其石已毁此搨獨巍然如魯靈光並嶽色同来暎
𤼵几席殘闕僅百二十餘字存者鋒芒銛利如新拱
璧駟馬云何可尚碑建於延熹而謂以莽制東京無
二名察書者監書也夫莽漢賊也當莽世已欲啖其
肉瀦其宫不暇安有世祖正位二百年尚尊莽制不
衰耶按莽孫宗坐罪死莽曰宗本名會宗以制作去
二名今復名會宗是當莽世亦自有二名也况即往
牒一按二名不可勝紀則臆說無㩀可笑也集古錄
謂集靈宫不見他書惟載此碑董逌黃伯思廣引諸
書駁之加詳夫以永叔盖代之學缺漏如此誠為可
議然何關名義也則余於此烏容以無辨此搨舊藏
墨莊樓雲駒舉以歸余雲駒博雅能詩善漢分法于
余獨有臭味之雅余之寳此又不獨以物也(金石史)
西嶽華山廟碑八分書此為延熹八年四月甲子前
弘農太守汝南袁逢所立會遷京兆尹後太守孫璆
遵而成之者碑舊在華隂縣西嶽廟中嘉靖二十四
年地震碑毁華隂郭胤伯有此拓本文字完好其末
曰京兆尹勅監都水掾覇陵杜遷市石遣書佐新豐
郭香察書東漢人二名者絶少而察書乃對上市石
之文則香者其名而特勘定此書者爾漢碑未有列
書人姓名者歐陽叔弼以香察為名殆非也(金石文字記)
西嶽華山亭碑
惟光和元年歲在戊午名曰咸池季冬己巳弘農太守
河南樊君諱毅字仲德下車之初□肅神祀西嶽至尊
詺書奉祠躬親自&KR1261;省□□謙即事有漸□齋華亭
齋室逼□(窄字)郡縣官屬灋齋□處尊卑錯□精誠&KR0263;固
畏天之威逢斯□怒時雨&KR0263;興曰(甘字)澍弗&KR1545;念存黔首
懼闕曠繁&KR0715;是與令巴郡朐忍先讜公謀圖議繕故斷
度撏廓立室異處左右趣之莫&KR0263;競慕二年正月己邜
興&KR0556;既成有庂(亢字)休嘉啟□各得竭□福□是顧□茲
碑號□卒俠路其辭曰
巖巖西嶽□鎮次宗緒德之尊大□優隆皇帝□思祀
典孔眀高神宵宴珪璧䞇通赫赫在上以畜萬邦惟嶽
降神寔生羣公卿士百辟纉葉攸蒙帝命&KR0263;違歲事報
功后辟命卿□齋外亭敬恭明祀以奉皇靈處所逼□
㞕□有聲神樂其静□翬□形尊卑有序絜心&KR0008;誠因
繕舊室□頓端平在其板屋孰&KR0263;加精天人同道萬&KR0008;
是迎既受帝祉延亐後生爲龍爲光顯人王庭爲公爲
侯福□来成刻石紀號永亨利貞府丞勃海劉固□長
功□史楊儒□先主簿湖楊□伯馮供□掾楊基伯載
史陜許礼文化縣丞隴西彭和伯□左尉隴西甄璆□
□監□者門下掾駱瑗伯先主記史柏覽文進戶□掾
巍嘗威長史田□文祖將住掾□鑒孔明任&KR0556;□成史
吳武丙昌
右西嶽華山亭碑篆額碑云光和元年歲在戊午名
曰咸池案淮南子論天之四宫曰咸池者水魚之囿
天官書云西宫咸池曰天五潢奎婁胃昴畢觜参居
之敦牂歲歲星以五月與胃昴畢晨出東方名曰天
津盖三宿在西宫之中而歲星以午年舍其分故以
咸池為名所云天津者亦取五潢之意淮南又以斗
杓為小歲咸池為太歲而謂其每歲自卯逆行四仲
即隂陽家所推以忌乘航者是也許祭酒注云咸池
星名水魚天神盖經星隨琁機之運不可離其次者
周流四仲當是其神爾故晉志又云咸池魚囿也(隸釋)
碑以俠為夾&KR1545;即布字□即素字啟即啓字肖即
肯字□即曼字(仝上)
隸書不著書撰人名氏據碑漢光和元年弘農太
守河南樊毅字仲德初至郡親祠西嶽以其齋室
逼窄使縣令朐䏰先讜繕治之明年正月己夘而就
立此碑(集古錄目)
西嶽華山亭碑光和二年立在華州(漢隸字原)
樊毅復華下民租田口筭碑
光和二年十二月庚午朔十三日王□弘農太守臣毅
頓首死罪上
尚書臣毅頓首頓首死罪死罪謹案文書臣以去元年
十一月到官其十二月奉祠西嶽□山省視廟舍及齋
衣祭噐率皆久遠有垢故魯不脩大室春秋作譏臣以
神嶽至尊宜加恭肅輙遣行事荀斑與□隂令先讜以
漸繕治成就之後仍雨甘雪瀐潤宿麦惠滋菞庶臣即
日以詺書齋祠雪未消澤時日清和神歡民喜誠
聖朝勞神日&KR0628;廣被四表覆毓之德神人被施遐邇大
小莫不□甚臣毅頓首頓首死罪死罪讜又書言縣當
孔道加奉尊嶽一歲四祠養牲百日常當充&KR0008;用□槀
三千餘斛或有請雨齋禱役費兼倍每被詺書調發無
差山高聽下恐近廟小民&KR0263;堪役賦有飢寒之窘違宗
神之敬乞差諸賦復□下十里㕥内民租田口□㕥寵
神靈廣祈多福隆中興之祚臣輙聽行盡力奉宣詺書
思惟惠利增異復上臣毅誠惶誠恐頓首頓首死罪死
罪上
尚書
掾臣條屬臣淮書佐臣謀
弘農大守上祠西嶽乞縣賦發差復□下十里以内民
租田口姜狀
右樊毅乞復華下民租田口筭状此碑全載光和二
年十二月壬午奏牘别無它詞盖毅到郡即遣官属
繕治廟宇縣令以地當孔道一歲四祠有養牲之費
調𤼵之勞故為華下十里之内希匄恩䘏雖不同孔
廟卒史碑併載朝廷施行語案後碑云上奏復賦克
厭帝心則知已從其請矣碑後有唐興元中縣令盧
倣題字云碑在廟北隟地没于荒榛時方徙之縣治
云(隸釋)
此碑菞為黎瀐為漸前漢志注云三輔黃圖漸臺
亦作瀐
右漢修西嶽廟復民賦碑云光和二年十二月庚午
朔十三日壬午弘農太守臣毅頓首死罪上尚書臣
毅頓首頓首死罪死罪謹按文書臣以去元年十一
月到官其十二月奉祠西嶽華山省視廟舍及齋衣
祭器率皆久遠有垢臣以神嶽至尊宜加恭肅輒遣
行事荀班與華隂令先讜以漸次繕治成就之又曰
讜言縣當孔道加奉尊嶽一歲四祠養牲百日用糓
藁三千餘斛或有請雨齋禱役費兼倍小民不堪有
飢寒之窘違宗神之敬乞差諸賦復華嶽十里以内
民租田口臣輒聽盡力奉宣詔書思惟惠利增異復
上臣毅誠惶誠恐頓首頓首死罪死罪上尚書漢家
制度今不復見惟余家集錄漢碑頗多故於磨滅之
餘時見一二而此碑粗完故錄其首尾以傳臣毅者
樊毅也(集古錄)
隸書不著名氏漢弘農太守樊毅上尚書表也毅使
從事荀班華隂令先讜繕治嶽廟并復華下十里民
田租口筭以其事表上光和二年也碑久湮沒唐興
元元年華隂令盧倣求得而為之記八分書於碑末
在華嶽廟中(集古錄目)
光和二年立在華州碑久湮沒唐興元元年華隂令
盧倣求得而為之記八分書於碑末集古錄目作修
西嶽廟復民賦頌(漢隸字原)
樊毅脩華嶽碑
山經曰泰□之山削成四方其高五千仞廣十里周禮
識方氏□謂之西嶽祭視三公者以能興雲雨産萬物
通精氣有益&KR0715;人則祀之故帝□受堯歷數親自巡省
設□鼎之奠□□□埋&KR0008;敬神祗艾用㫥明百□繁殖
犂民時□鳥獸率□鳳皇來儀暨夏殷周未之有改也
其德休明則有禎祥荒淫臊&KR1070;䔍災必䧏秦違其典璧
遺鄗池二□㕥亡
漢祖應運禮遵陶唐祭則獲福亦□克昌亡新滔&KR0647;鬼
神□亨違武之□彗掃頑凶更率舊章□用玄牡牲牷
必充天惟□祐萬國以康光和二年有漢元舅□侯之
胄謝陽之孫曰樊府君諱毅字仲德承考讓國家于河
南䆒職州郡辟公府除防東長中都令誅強□撫□民
二鄙㕥淸命守斯邦威隆秋霜恩踰冬日景化既宣由
復夕惕惟寵禄之報順民之則孟冬十月齋祠西嶽㕥
傳□狭&KR0263;足處尊卑廟舍舊久□屋傾亞□室不脩春
秋作譏特部行事荀斑與縣令先讜㕥漸補冶設中外
舘圖&KR0903;琦畫□獸嶽瀆之精所出禎秀役&KR0263;干時而功
已著暫勞久逸神未有憑自古泰山邴邑由存五嶽尊
同哀此勤民獨&KR0263;頼福乃上復十里内工商農賦充厭
帝心嘉瑞仍□風雨應時瀐潤品物君舉必書兄乃盛
德惠及神人可無述焉&KR0715;是功□郭敏主簿魏龍戸□
史許禮等遂刊玄石銘勒鴻勛□曜□軨永有㫥識其
辭曰
兩儀剖判淸濁始分陽凝成山隂積爲川泰氣㢕□洪
波&KR0008;臻堯命伯禹決江開汶□靈既□(缺)□民乃列
祀典□于羣神因瀆祭地嶽以配天□主遵脩永亨歴
年赤銳煌煌受兹□福亰夏密清殊俗賓服令問&KR0263;違
可謂至德德音孔㫥實惟□后出自中興大漢之舅本
枝繁昌延慶長久俾守西嶽逹奉神禮改傳飾廟靈則
有濟降瑞□□景風凱悌惟風及雨成□稷□□民用
章康艾室宇刊銘紀誦充配梁甫
右樊毅脩華嶽碑華嶽有樊毅之碑三華亭及華租
碑皆云祠事在元年季冬華亭碑云繕治就緒在二
年正月此碑叙始祠乃在二年十月與前不同盖此
碑多誇如云復十里内工商農賦夫以祠祭勞民養
牲費槀為農乞復租筭可也工商何與焉前碑以午
年季冬己巳齋祠至来春己夘一旬之内工役已就
則所脩者散齋外亭爾盖是以次整治工役相繼至
未年之冬衆作咸畢十月之祠乃是次年再舉此云
役不干時而功已著盖欲美其速成故不引午年之
祭也碑云有漢元舅五侯之胄謝陽之孫按范書樊
宏封夀陽侯樊丹射陽侯樊尋玄鄉侯樊忠更父侯
樊茂平望侯樊氏侯者凢五國毅即丹之後也水經
云泚水西南流謝水注之詩所謂申伯番番既入于
謝者樊丹封謝陽即其國又云自廣陵出白馬湖逕
山陽城西即射陽縣之故城高祖封項纏為射陽侯
乃其地据此則傳以丹為射陽誤也(隸釋)
碑以職方為識方□為禋犂為黎濊為穢瀐為漸
兄為况啻軨為億齡䑞即舜字□即荅字□即介
(仝上)
右漢樊毅華嶽碑云泰華之山削成四方其高五千
仞周禮職方氏華謂之西嶽祭視三公者以能興雲
雨産萬物通精氣有益於人則祀之故帝舜受堯親
自巡省暨夏殷周未之有改秦違其典璧遺鄗池二
世以亡漢祖應運禮遵陶唐祭則獲福亦世克昌亡
新滔逆鬼神不享建武之初彗掃頑凶光和二年有
漢元舅五侯之胄謝陽之孫曰樊府君諱毅字仲德
命守斯邦孟冬十月齋祠西嶽以傳窄狭不足處尊
卑廟舍久舊墻屋傾亞特部行事荀班縣令先讜以
漸補治此其事也又云功曹郭敏等遂刊玄石銘勒
鴻勲其字畫頗完其文彬彬可喜惟以周禮職方氏
為識方氏其字畫分明非譌缺疑當時周禮之學自
如此盖識誌其義皆通也(集古錄)
漢樊毅修華嶽碑云惟光和元年歲在戊午名曰咸
池季冬己巳弘農太守河南樊君諱毅字仲德下車
之初恭肅神祀西嶽至尊詔書奉祠躬親自往齋室
逼窄法齋無所於是與令巴郡朐忍先讜圖議繕故
二年正月己夘興就刻兹碑號吏卒挾路㩀此碑乃
即時所立而太守生稱諱者何哉(仝上)
隸書不著書撰人名氏漢光和元年華隂太守修嶽
祠記也并唐貞元三年檢校太子庶子董叔經等十
五人題名附(集古錄目)
右樊毅西嶽廟碑云弘農太守河南樊君諱毅歐陽
文忠公集古錄云㩀此碑乃即時所立而太守生稱
諱者何哉按春秋左傳周人以諱事神名終將諱之
而禮卒哭乃諱鄭氏以謂敬鬼神之名也諱避也生
者不相避名衛侯名惡大夫有石惡君臣同名春秋
不非又漢宣帝元康元年詔曰聞古天子之名難知
而易諱也今上書觸諱以犯罪者朕甚憐之其更諱
詢諸觸諱在令前者赦之盖卒哭而諱其名實始於
周而生死皆稱諱西漢已如此矣然則生曰名死曰
諱又出于近世也有以見後世忌諱愈密如此然生
而稱諱見于石刻者甚衆不獨此碑也(金石錄)
裴畢華嶽碑
華岳廟前有碑後漢光和四年鄭縣令河東裴畢字
君先立(水經注)
華嶽祠堂碑
華隂縣華山下有漢魏文帝三廟廟有石闕數碑一
碑是建安中立漢鎮遠將軍段煨更修祠堂碑文漢
給事黃門侍郎張昶造昶自書之元帝又刊其二十
餘字二書有重名傳於海内又刊傳中司隸校尉鍾
繇弘農太守毋丘儉姓名廣六行鬱然循平是太康
八年弘農太守河東衛叔始為華隂令河東裴仲恂
役其逸力脩立壇廟引道樹栢迄于山隂事見永興
元年華百石所造碑(水經注)
漢華嶽廟碑在華隂漢鎮遠將軍段煨更修之碑黃
門侍郎張昶書魏文帝與鍾繇各於碑隂刻二十字
此碑垂名海内(陳思寳刻叢編)
西嶽和山亭碑
華州(金石略)
漢西嶽石闕銘
右漢西嶽石闕銘云永和元年五月癸丑朔六日戊
子弘農太守常山元氏張勲為西嶽華山作石闕高
二丈二尺其後為韻語文詞頗怪又時多假借時有
難曉處永和漢順帝晉穆帝姚泓皆有此號穆帝時
華隂不属晉以此碑字畫騐之恐非姚泓時盖漢刻
也又按晉書載記姚興與泓傳本朝宋莒公紀年通
譜皆云泓以義興十二年即偽位改元永和獨帝紀
作十一年未知孰是因考永和年號并記之(金石錄)
堂谿典嵩高山石闕銘
右漢堂谿典嵩高山石闕銘云中郎將堂谿典伯并
熹平二年来請雨嵩高廟按後漢書靈帝紀熹平五
年復崇高山名為嵩高山章懷太子注引前漢書武
帝祀中嶽改嵩高為崇高東觀記曰使中郎將堂谿
典請雨因上言改之復為嵩高今此文乃熹平四年
可以正漢史之誤又蔡邕傳注引先賢行状云典字
子度而延篤傳注又作季度今此碑乃云字伯并亦
當以碑為正(金石錄)
嵩山太室神道石闕銘
惟中(缺)嵩高神君(缺)休(缺)最純春生萬物(缺)
寸起雲潤施原流(缺)宣竝天四海莫不蒙恩聖朝
肅敬衆庶所尊(缺)奉起(缺)盡勤(缺)功德刻石紀
文(缺)顯(缺)異以傳後賢元初五年四月陽城(缺)長左馮
翊萬年吕常始造作此石闕(以後列職官姓名字多漫滅不可識)
八分書元初五年四月今在登封縣中嶽廟南百餘
步銘八行年月及職官姓名共十三行完好未圯而
其文剥蝕殆半若少室啓母二所即闕亦就隤矣
竝天普天也古人省文嵩山三石闕不載洪氏隸
釋故今錄其前文此三闕巋然尚在而永叔德父當
宋之盛時何以皆未之見則知二錄所不及載者固
多也(金石文字記)
開母廟石闕銘
(缺)開母廟(缺)神道闕時太守(缺)朱寵丞零陵
泉陵薛政五官掾隂林戶曹史夏效監掾陳修長西
河圜陽馮寳丞漢陽冀秘俊廷掾趙穆戸曹史張詩將
作掾嚴夀伍左福(已上缺題名)百川柏鯀稱遂
(缺)浩浩下民震驚(缺)寫玄九
山甄旅(缺)漢山辛癸之間(缺)
斯民同心濟(缺)替又遭亂秦(缺)
馮神翩彼飛雉(缺)符瑞靈攴挺生
(缺)&KR0008;清興雲降雨(缺)不歇比
性乾坤(缺)我君千秋萬祀(缺)
銘功昭視後昆(缺)二年(以下銘文)重曰(缺)
德洋溢而溥優(缺)則文燿以消摇
(缺)皇極正而降休(缺)芬兹楙
于圃疇(缺)木連理於修條(缺)
胙日新而累熹(缺)咸来王而會朝(缺)
九域(缺)其修治(缺)祀聖母乎山隅
(缺)神(缺)亨而(缺)格(缺)釐我后
以萬祺(缺)于(缺)樂而㒺(缺)永
歴載(缺)而保之(已上後銘文)
篆書延光二年今在嵩山啓母廟南漢避景帝諱改
啓之字曰開葉封嵩陽石刻記曰今見存篆書三
十二行前題名十行行七字内第三行止六字以少
室石闕所列官名参考之則此十行之上無闕文也
後二銘共二十二行前銘十二行年月一行每行十
二字今止存六字後銘今止存九行每行亦止存六字
盖亡其上一層矣後銘視嵩高志所載又闕四句又曰
闕式以石條累砌如墻而闕其中石質甚粗劣空地間
雜刻花紋亦不工細即篆文亦未盡善也内修條二字
皆從彳歲屠維協洽暮春予親至廟下視此石闕井
叔所謂闕四句者今又得四行二十餘字以文多不能
容故轉而刻于其旁仍亡其上一層也重曰二字出
楚辭遠游篇所謂言之不足而長言之也井叔誤以為
重日而云是年月一行按此一行今存六字二年之下
重曰之上空石未鐫益明其非紀日矣漢書班捷妤自
悼賦文選潘岳寡婦賦亦竝用重曰二字(金石文字記)
少室神道石闕銘
(缺)林芝(缺)日月而(缺)
三月三日(缺)郡陽城縣興治神道(缺)
君丞零陵泉陵薛政五官掾隂林戶曹史夏效監廟
掾辛述(缺)長西河圜陽馮寳丞漢陽冀秘俊廷掾趙穆
戸曹史張詩將作掾嚴夀廟佐向猛趙始
篆書今在登封縣西十里邢家舖西距少室山尚十
餘里當是漢時廟在其地焉葉封嵩陽石刻記曰凢
二十一行行四字其所列丞薛政等與啓母廟同其
為一時所立無疑也此闕有銘辭而今僅存二行
八字其可辨者五字又云三月三日而上無年云郡
夏陽縣而上無郡名亦亡其上一層矣其見存之文
每行四字(金石文字記)
六藝之一錄卷三十七
