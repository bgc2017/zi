欽定四庫全書
六藝之一錄卷二百四十六錢唐倪濤撰
古今書體七十八
羣經音辨卷五辨字同音異
手(書九)女(尼吕)氐(丁禮)戈(古禾)戉(王伐)
我(五可)&KR2122;(於謹)□(胡禮)匚(甫亡)甾(側祠)
瓦(五寡)弓(居戎)系(胡計)糸(莫狄)率(所律)
虫(許偉)䖵(古魂)蟲(直弓)風(方戎)它(託何)
黽(莫杏)卵(魯管)二(而至)土(它魯)里(良起)
田(徒年)力(林直)金(居音)勺(之若)且(子余)
斤(舉欣)斗(當口)矛(莫浮)車(尺遮)&KR0671;(房九)
厽(力軌)叕(陟劣)乙(於筆)丁(當經)己(居倚)
辡(皮免)子(將此)□(他骨)午(擬古)酉(與久)
酋(才秋)
手(書九切)攝假也(失涉切)攝脅也(之涉切春秋傳以攝威之又如字)舉
升也(居許切)舉相援也(音據禮其任舉有如此者又如字)披張也(普碑
切)披柩行夾引者也(彼義切禮設披周也)披分也(普彼切春秋傳崇諸侯之
姦而披其地)推引也(尺隹切)推排也(土雷切)扶佐也(防夫切)
扶伏䣛行也(音蒲春秋傳扶伏而繫之)扶則四指也(音膚禮說投壺矢堂上七
扶)提挈也(徒兮切)提提羣飛也(是移切詩歸飛提提)提絶也(丁禮
切牛羊之肺離而不提心)摧擠也(昨回千隹子隹三切)摧至也(子回切詩先祖于摧)
援引也(于元切)援助也(于願切)畔援䟦扈也(胡奐切詩無然畔援又于
元于願二切)摶圜也(徒端切)摶十羽束也(除轉切禮十羽為摶)揃
簽也(音箋鄭康成說禮物揭而書之物物為揃書其價亦音簽)揃滅也(音翦禮蚤揃如他日)
揄引也(羊朱切)揄抒臼也(以周切詩或舂或揄又羊朱切)揄狄雉也(餘招
切禮王后六服二曰揄狄謂畫雉飾衣也)招手呼也(止遥切)招陳公子也
(上遥切)撓整也(好高切鄭氏說禮攝酒攝整也整酒謂撓之)撓曲也(音擾)
撥治也(北末切)撥怒也(蒲末切禮撥爾而怒又必末切)挼手相切也
(奴戈切)挼祭神食也(許恚切禮祝命挼祭又相恚切)擔荷也(都覃切)
擔假也(音瞻禮無爵而杖者擔主也)捄盛土於虆也(紀朱切詩捄之陾陾
又音鳩)捄角皃也(音虯詩有捄其角)捄援也(音救鄭康成說禮振窮抍捄天民之
窮者)握持也(於角切)握車帷也(音屋禮翟車貝面組總有握)握韜手
也(烏豆切喪禮握手用元纁裏又於角切)抵擠也(丁禮切)抵本也(音帝禮各
從其抵又都禮切)挈提也(苦結切)挈開也(苦計切鄭康成說詩稽疑之法必挈
灼龜而卜之今本作契)挈懸也(音結)承奉也受也(直凌切)承惠終
也(音贈禮賵賻承含)承楚語辭也(音懲春秋傳蔡昭侯將如吳諸大夫恐其又遷也承)
拒逆也(其吕切)招拒白帝也(音矩鄭康成說禮曰招拒白帝名)拊循
也(音撫)拊鄂足也(音跗鄭康成說詩棠棣之鄂曰拊)拊寘也(音附鄭康成說禮旊
人作器既拊泥而轉其均又方附切)揩拭也(苦皆切)揩敔也(居八切禮拊摶王磬
揩擊)摽擊也落也(蒲小切)摽辟也(普交切春秋傳曹子摽劍而去之)
摻摻纖纖也(所銜切詩摻摻女手又息廉切)摻覽也(所斬切詩摻執子之袪兮)
摯握持也(脂利切)摯危也(魚列切禮轂大而短則摯又魚結切)振舉也
(音震)振振厚也(之鄰切詩宜爾子孫振振兮)振襌也(之忍切振絺綌不入公門)
擐貫也(胡慣切春秋傳擐甲執兵又古宴切)擐手卻衣也(音揎)撰持
也(仕戀切)撰數也(息轉切禮羣吏撰車徒又仕轉息緩二切)播布也(補過切)
播動也(彼我切春秋傳焉用自播揚焉)括絜也(古活切)括矢拔也(苦活
切詩捨拔則獲鄭康成曰拔括也)拔擢也(蒲八切)拔疾也(蒲末切禮毋拔來毋
報往)拔木生柯葉也(蒲貝切詩柞棫拔矣)挹&KR0008;也(於十切)挹濕也
(於及於脅二切)攘因也(而羊切)攘饋也(式尚切詩攘其左右)掉摇也
(徒弔切)掉鐘病聲也(奴較切鄭衆說禮鐘微薄則聲掉)揭舉也(起列切詩
維北有斗西柄之揭又起謁切)揭揭長也(魚竭切詩葭菼揭揭又居謁切)揭褰衣也
(起例切論語深則厲淺則揭又起列切)折曲撓也(之列切)折斷也(士列切)
折折安舒也(徒兮切吉事欲其折折爾禮記)折斷牲骨也(音制春秋傳司馬致
折爼徐邈讀又之列切)摘指也拓也(知格切)摘撥也(吐狄切)拍
拊也(普百切)拍肩也(音膞禮饋食之豆豚拍魚醢)扱收也(音&KR1372;詩傳扱衽
曰扱)扱歛持也(音吸禮以箕自向而扱之)接交也(即葉切)接勝也(音捷
易晝日三接鄭康成讀)接柩飾也(所甲切禮翣柳本或作接&KR0008;)接抒也(初洽切禮
廩人大祭祀共接盛)捷軍獲得也(在接切)捷捷讒言也(音接詩捷捷幡
幡又在接切)挾持也(胡頰子洽子恊三切)挾旁也(音夾禮挾牀東西)揖
舉手也(伊入切)揖揖會衆也(子入切詩螽斯羽揖揖兮又仄立切)拾掇
也(是執切)拾登也(音陟鄭康成說禮不拾級而下曰辵)拾更也(其業切禮射拾發以
將乘矢)拂除也(敷物切)拂違也(符弗切)拂輔也(音弼)拂㧍近
也(芳末切鄭康成說禮冇所拂㧍)操持也(七刀切)操志也(七誥切)操鄭
邑也(七南切春秋傳鄭伯髠原卒於操)
女(尼吕切)女婦人也(尼吕切)女妻也(尼句切)女爾也(音汝)妃
婦官也(芳微切)妃匹也(音配)婁空也(落侯切)婁數也(音屢)婁
曳也(力拘切詩弗曳弗婁)部婁小阜也(路口切春秋傳部婁無松柏又力侯切)
委隨也(於彼切)委蛇行可從迹也(於非切詩委蛇委蛇)委牢米薪
芻之名也(於偽切禮有委積)娩柔順也(音晚)娩菜之新生者
也(亡運切禮娩橋滫瀡鄭康成讀)妄亂也(亡尚切)妄無也(音亡禮妄常以儒相
詬病又亡尚切)姓人所生也(息政切)姓蔡公孫也(音生春秋蔡大夫公
孫生)毋止也(音無)淳毋模象煎熬為餌也(音模鄭康成說禮淳毋煎
醢加黍食沃以膏)嬴秦姓也(音盈)嬴媯水也(音媯)
氐(丁禮切)氐羌也東方宿也(音低)氐至也本也(丁禮都履二切)
戈(古禾切)戲兵也謔也(香義切)於戲歎辭也(好胡切詩於戲前王又音
羲)戔殘也(昨干切)戔戔猥積也(音牋易束帛戔戔又昨干切)
戉(王伐切)戚斧也憂也(千寂切)戚嚬也(子六切)
我(五可切)義宜也(牛寄切)義善也(音儀詩宣昭義問)
&KR2122;(於謹切)直正也(除力切)直當也(音値禮投壺馬各直其算)
匸(胡禮切)區處也(豈俱切)區量器也(烏侯切四豆為區)區屈生也
(古侯切禮草木茂區萌達)
匚(甫亡切)匚受物器也(音方)匚放也(甫妄切書匚命圯族)匪器也
勿也(府尾切)匪均也(音分禮廩人掌九穀以待國之匪頒)
甾(側詞切)甾缶也(側詞切)甾木立死也(側吏切)
瓦(五寡切)甄陶也(吉然側隣二切)甄掉也(音震禮薄聲甄)
弓(居戎切)彌滿也(朱支切)彌安也(某婢切禮彌烖兵)彌嬰也(五兮切徐
邈說禮嬰兒失其母嬰猶嫛彌也)彊弓有力也(其良切)彊堅也(其亮切禮
疆㯺用蕡)弭止也(某婢切)弭弓無緣可以解轡紛者也(緜婢
切鄭康成說禮簫弓弭頭也)𤼵射激矢也(方伐切)發發魚游也(北未
切詩鱣鮪發發)
系(胡計切)孫子之子也(思門切)孫順也(音遜禮孫其業也)繇喜
也(余昭切)繇自也(音由爾雅繇膝以下為揭)
糸(莫狄切)綏安也車中挹也(息遺切)綏視上也(土果切鄭康成說禮
國君綏視謂視國君上於袷也)綏祭神食也(許規切禮攝主不綏祭又許恚切)紕
縫次也(脾支切詩素絲紕之又蒲至切)紕錯繆也(匹毗切)絺細葛也
(丑知切)絺刺也(陟里切禮希冕鄭康成讀與絺同)縗服直心者也(七雷
切)縗羽衣也(西雷切郭璞說爾雅江東取鷺毛為衣曰白鷺縗又西禾切)純絲
也不雜也(常倫切)純緣也(之尹切禮冠衣不純素又之閏切)純留上黨
縣也(徒温切春秋傳執孫蒯於純留)緡釣魚繫也(某巾切詩其釣維何維絲伊緡)
緡蠻黃鳥聲也(音緜詩緡蠻黃烏又某巾切)編次也(補年切)編首
服也(步典切鄭康成說禮編列髮為之如假紒又必先切)綢繆束也(音裯)綢杠
衣也(吐刀切禮夏后之綢練又音儔)纖細也(息廉切)纖刺也(之林切禮公族
其刑罪則纖剸又子廉切)繩綯也(食陵切)繩含實也(音孕禮薙氏掌殺艸秋繩
而芟之)緝績也(七立切)緝緝舌聲也(子立切詩緝緝翩翩又七立切)
縿旂之正幅也(所銜相沾所感三切)縿縑也(音綃禮縿幕魯也)縿繹絲
也(素刀切)緫聚束也(子董切)緫絲數也(子公切詩素絲五緫)纚
縚髮也(色里切鄭康成說禮纚謂以緇帛縚髮也)纚緌也(力馳切詩紼纚維之)紀
絲别也(居擬切)紀基也(音起詩有紀有堂)縳白鮮色也(持兖切)
縳束也(古木切禮十摶為縳又除轉切)縳繒也(音絹鄭康成說禮素紗今之白縳又居援
升絹二切)縕紼也(於云切)緼赤黃色也(音温禮一命縕䒥黝珩又烏本切)
繅采藉也(子皓切禮繅藉五采)繅繹絲也(素刀切禮古之獻繭及良日夫人繅三盆
手)綆汲繩也(古杏切)綆輪箄也(必郢切禮視其綆欲其蚤之正又逋善古
杏二切)縱緩也(子用切)縱南北也(子容切)縱縱趨事也(作董
切禮喪事欲其縱縱爾)絮敝緜也(相預切)絮捕也(敕慮切禮母絮羹)
絮衣也(女居切何休說春秋傳古諸侯師出世子率輿守國次宜為君者持棺絮從)縵
繒無文也(莫半切)夏縵五采畫也(莫干切禮卿乘夏縵)績赤繒
也(七見切春秋傳綪茷旃旌)綪屈也(仄庚切禮陳襲事於房中西領南上不綪)繕補
也(時戰切)繕堅也(音勁禮招摇在上急繕其怒)絹繒也(吉掾切)&KR0008;絓
取也(古犬切鄭康成說禮扁絹禽獸)絹網耳也(侯犬切鄭康成說禮射侯之網耳曰絹又
古犬切)約儉也(於略切)約信也(於妙切禮司約掌邦國及萬民之約)約鐘
病也(於教切鄭衆說禮侈謂中央約也&KR0008;則鐘聲廹筰出去疾又如字)約纏也(音握鄭康
成說禮圭中必謂以組約其中央為執之以備失隊)繡五色備也(息救切)繡繒
也(音綃禮繡黼丹中朱衣)絜白也(吉列切)絜火射矢也(苦結切禮絜矢
利火射)繆綢纏也(某彪切)繆紕錯也(靡幼切)繆交股也(居虬
切禮衣衰而繆絰)繆諡也(音穆魯有繆公)絀退也(音黜禮不孝者君絀以爵)
絀曲也(音屈禮諸侯荼前絀後直)結締也(古屑切)結束髮也(音計)
緆細布也(先擊切)緆裳下飾也(他計羊䜴二切禮明衣有縓綼緆鄭康成讀)
繹抽絲也(羊易切)繹魯山也(音夕詩保有鳬繹又音亦)繹釋也(音適禮射
各繹已之志又音亦)織布帛緫名也(之力切)織徽也(隻吏切詩織文鳥章
又尺志切)繁多也(附表切)繁纓馬飾也(音盤春秋傳繁纓以朝)繁氏
也(步河切春秋傳商民族有繁氏)紹繼也(市沼切)紹援也(尺遥切詩匪紹匪游)
糾絞也(吉酉切)窈糾舒也(其趙己小二切詩舒窈糾兮)累重也(力軌
切)累牽也(力偽切)肥累狄地也(力輟切杜預說春秋傳鉅鹿下曲陽縣西有肥
累城)累縶也(兮追切禮季春乃合累牛騰馬游牝於牧鄭康成讀)
率(所律切)率捕鳥畢也循也緫也(所律切)率將也(音帥)率約
數也(吕恤切鄭康成說禮均邦國地貢輕重之等其率之也)
虫(許偉切)蛾飛蟲也(五河切)蛾蚍蜉也(音螘禮蛾子時術之)螻蛄
石鼠也(洛河切)螻内病也(音漏禮馬黑脊而般臂螻干寳讀)虺蛇屬
也(許偉切)虺隤馬病也(呼回切詩我馬虺隤又呼懷切)&KR0008;䏍蟲也(狂兖
切)&KR0008;&KR0008;蠋皃也(與專切詩蜎蜎者蠋)蜎掉也(烏犬切凡刺兵欲無蜎禮又於
兖烏元巨兖三切)蜡蠅乳肉也(清預切禮蜡氏掌除&KR1990;)蜡索也歲終
索饗百神也(仕詐切)蟄藏也(直立切)蟄蟄和集也(尺十切詩
宜爾子孫蟄蟄兮)
䖵(古魂切)蠡蟲嚙木中也(盧啟切)蠡瓢也(力兮切杜子春說禮瓢瓠蠡也)
蠡獸病疥也(力果切春秋傳不疾瘯蠡)&KR2275;蟲也夙也(音早)蚤爪也
(側絞切禮欲其&KR2275;之正鄭康成以為輻入牙中者)
蟲(直弓切)蟲有足者也(直弓切)蟲蟲熱也(徒冬切詩蘊隆蟲蟲又直忠切)
風(方戎切)飄颻風也(浦遙切)飄回風也(蒲遥切詩匪風飄兮又必遥切)
它(託何切)蛇虺屬也(市奢切)委蛇行可從迹也(戈支切)
黽(莫杏切)黽鼃屬也(莫杏切)黽勉勉也(莫尹切詩黽勉同心)
卵(魯管切)卵物無乳者生也(魯管切)卵魚子也(音鯤禮濡魚卵醬鄭
康成讀)
二(而至切)亟數也(去吏切)亟急也(紀力切數急義雖大同然經史用此二字數緩
於急微有所别)
土(他魯切)土吐生萬物者也(他魯切)土城也(當魯切禮内之圜土)桑
土桑根也(徒古切詩徹彼桑土)封與爵土也(甫容切)封所受爵
土也(甫用切)封下棺也(音窆禮縣棺而封者又補鄧切)坏丘再成也
(普杯切)坏塞也(音陪禮蟄蟲坏戶)墳大也(符分切)墳土解潤也
(符粉切禮壤墳用麋韋昭音書又敷吻切)坊邑里也(府良切)坊備也(音防)坊
堤也(符訪切)堵垣也(當古切)堵氏也(之野切春秋傳鄭堵女父)坻
隴也(丁禮切)坻水中高地也(直基切詩如坻如京)坻著也(音止春秋傳物
乃坻伏又丁禮切)填塞也(待年陟人二切)填盡也(徒典切詩哀我填寡)填久
也(音塵詩倉兄填兮)壞自毁也(胡怪切)壊毁佗也(音怪)壊病也
(音㿉詩譬彼壊木疾用無枝又音回)壊隤魯地也(音懷春秋傳喪及壊隤)埆獄
也(古學切詩傳獄埆也又戶角切)埆塉土也(戶覺切杜預說春秋傳淳鹵埆薄之地又苦角
切)圻疆也(音祈)圻鄂也(魚斤切)疆圻也(居良切)疆堅土
也(其两切禮疆㯺用蕡今本作彊)
里(良起切)里居也(良起切)里止也(音已禮為式式鄭康成讀)釐福也
(力之切)釐除田艸也(音萊禮虞人釐所田之野)
田(待年切)甸畿也(徒練切)甸四丘地也(音乘禮四丘為甸)甸獵也
(音畋禮甸役設熊席)畜聚也(耻玉切)畜養也(許六切)畜六畜也(許又
切)留止也(音流)留昴宿也(音柳)
力(林直切)勤勩也(巨巾切)勤髦稱也(音期禮耄勤稱道不亂者毛萇讀)
勦擥也(初交切禮母勦說)勦絶也(子小切春秋傳安用勦民亦初交切)務趨
也(亡遇切)務婁莒公子也(莫侯切春秋傳執莒公子務婁)
金(居音切)錞擊以和鼓者也(音淳禮以金錞和鼓)錞鐏也(徒猥切詩厹矛
鋈錞又都門徒對二切)西鉏吾宋人也(牀乎切)鉏璋剡也(殊加切鄭
康成說禮牙璋有鉏牙之飾又測魚切)鉏藉也(子都切禮司巫祭祀則共蒩館杜子春曰蒩讀
為鉏鉏之言藉也祭食有當藉者)鑽穿也(子安切論語鑽之彌堅)鑽治樝
棃也(子管切爾雅樝棃曰鑽之郭璞曰啖食治擇之名又徂端切)錢貨布也(昨先
切)錢銚也(子踐切詩痔乃錢鎛)銚弋艸也(餘昭切詩傳銚弋萇楚又徒弔切)
銚田器也(音鍫)鍼所以紩也(音針)鍼虎秦人也(其廉切春秋傳
秦穆公三良奄息仲行鍼虎)錡金屬也(機彼切春秋傳維錡及釡又其綺宜綺二切)
錡鑿屬也(巨宜切詩又缺我錡)鎮博壓也(陟刃切)鎮寳也(音珍禮國
之玉鎮大寳器藏焉又珍刃切)鏤刻鐵也(力侯切)屬鏤劍也(力俱切)
鑑取明水者也(古懴切)鑑冰甀也(胡黤切禮凌人春始治鑑)錫銀
鉛閒也(先歷切)錫與也(音賜徐邈說本先歷切)錫紒飾也(大計切禮主婦
被錫一作髲鬄古者剔刑者髲以被婦人紒為飾曰髮鬄又吐歷切)錯雜也(倉各切)錯
置也(七故切論語舉直錯諸枉)鑿穿也(在各切)鑿精也(子洛切春秋傳粢食
不鑿)鑿穴也(在報切禮凡輻量其鑿深又七報切)鈎曲也(古侯切)鈎引也
(古候切詩以爾鈎援又古侯切)
&KR0146;(之若切)&KR0146;挹取也(音酌)&KR0146;挹器也(音杓禮加二&KR0146;於二尊)
且(子余切)且未定辭也(七也切)且往也(音徂詩士曰既且)且語辭
也(哉余切詩既亟只且)萋且恭慎也(七序切詩有萋有且)亹亹勉也(無斐
切)亹山絶水也(莫奔切詩鳬鷖在亹)
斤(舉欣切)斤斫木也(舉欣切)斤斤明察也(紀覲切詩斤斤其明)斯
此也(息資切)斯析也(所宜切詩斧以斯之又所魚切)斯盡也(思義切詩王赫斯怒
鄭康成讀)斷截也(音短)斷絶也(徒旱切)斷决也(都亂切)
斗(當口切)斗升十之也(當口切)斗沃器也(止汝切禮大喪大渳設斗)
料度也(力弔力彫二切)料小鼗聲也(力彫切爾雅鼗小者謂之料料者聲清而不亂)
矛(莫浮切)矜憐也(居凌切)矜矛柄也(巨斤居凌二切)矜無妻也(音鰥
詩序至於矜寡)
車(尺遮切)軒車也(虛言切)軒野豕菹也(許建切禮野豕為軒)軒虎鄭
人也(音罕春秋傳會鄭軒虎於漷)載乘也事也(作代切)載年也(資乃
切又作代切)載運也(昨代切書臭厥載)載發土也(側基切詩俶載南畆鄭康成讀)
展轉反側也(知沇切)轉旋動也(知戀切)輅車軡前横木
也(音路)輅迎也(音迓春秋傳狂狡輅鄭人)轘車裂人也(巨串切禮條狼氏掌
車轘)轘轅周地也(音環春秋傳出諸轘轅)較車上曲銅也(古岳切)
較几足也(苦交切禮綴足用燕几較在南又胡飽切)軸持輪也(直六切)軸
進也(音廸詩碩人之軸)轅輈也(于元切)轅地也(于眷切春秋傳取犂及轅
又音袁)
&KR0671;(房九切)隨長而圜也(他果切)隨祭神食也(思恚切鄭康成說禮隨釁
謂薦血也又許恚切)隨國也(旬為切)除階也(直魚切)除去也(音住詩日
月其除毛萇讀又直魚切)除舒也(式朱切詩日月其除鄭康成讀又音餘)陶再成
丘也和土為器也(徒刀切)臯陶鼓木也(餘招切禮䩵人為臯陶)陶
陶驅馳也(徒報切詩駟介陶陶)陂隁也(補危切)陂傾也(補偽切)陂
偏也(普多切)限阻也(戶簡切)限切急也(魚懇切鄭衆說禮望其轂欲其
眼也眼讀如限切之限)&KR0008;墜也(羽敏切)&KR0008;均也(音圓詩幅隕既長又于貧切)
墮敗也(許規切禮無有壊墮)墮落也(徒果切)險阻難也(虚檢切)險
約也(音儉春秋傳險而易行)隊羣行也(徒對切)隊&KR0008;也(除類切)隊
玉垂皃也(音遂禮垂之如隊又音墜)
厽(力軌切)絫增也(力軌切)絫連也(力為切書終絫大德)
叕(陟劣切)綴合著也(陟衞切)綴止也(陟劣切禮樂所以綴淫)綴殳也
(都外切詩荷戈與綴鄭康成讀)
乙(於筆切)乾健也(渠焉切)乾燥也(古寒切)
丁(當經切)丁火之位也(當經切)丁丁伐木聲也(陟庚切詩伐木丁丁)
己(居倚切)己中宫也(居倚切)己姓也(音杞鄭康成說詩昆吾夏桀皆己姓)
辡(皮免切)辡治也(皮免切)辡皆也(音徧禮先飯辡嘗)
子(將此切)字文也(疾置也)字養也(音滋鄭康成說禮小國貢輕字之也又如字)
疑惑也(語其切)疑度也(音擬禮不疑君)疑定也(魚凌切詩靡所止疑)疑止
也(音屹禮主婦疑立)孳汲汲生也(音孜禮有孳孳斃而後已)孳乳化也
(疾置切書鳥獸孳尾)
□(他骨切)育養也(亦六切)育長也(音冑鄭康成說禮大司樂凡有道有德者使教
焉若舜令䕫典樂教育子是也今文作胄)疏遠也(身居切)蔬稻也(音蘇禮稻
曰嘉蔬鄭衆讀又所魚切)
午(擬古切)午南方也(擬古切)午逆也(五故切禮午其衆以伐有道)
酉(與久切)醫治病工也(於其切)醫飲也(於己切禮酒正辨四飲二曰醫謂以
酏醴釀之又於計切)酤買也(古乎切詩無酒酤我又音顧)酤一宿酒也(音戶
詩無酒酤我)醋醯也(七故切)醋報也(才各切禮祝酌授尸尸以醋主人)
酋(才秋切)奠置也(大見切)奠定也(音定禮展成奠賈)
羣經音辨辨字音清濁
王君也(於方切)君有天下曰王(于放切)子男女之通稱也(將此
切)子育下民曰子(下將吏切禮子庶民也)女未嫁之稱也(尼吕切)以
女嫁人曰女(下尼許切書女于時)妻與夫齊者也(七奚切)以女適夫
曰妻(七計切論語以其子妻之)親婣也(七鄰切)㛰婣相謂曰親(七吝切)賓
客也(必鄰切)客以禮會曰賓(必吝切)衣身章也(於希切)施諸身
曰衣(於既切)冠首服也(古桓切)加諸首曰冠(古玩切)枕藉首木
也(章荏切)首在木曰枕(章鴆切)
飲酒漿也(於錦切)所以歠曰飲(於禁切)麾旌旗也(許為切)所以
使人曰麾(許類切春秋傳周麾而呼)冰水凝也(筆凌切)所以寒物曰冰
(彼凭切)膏脂凝也(古刀切)所以潤物曰膏(古到切詩羔裘如膏)文采章
也(無分切)所以飾物曰文(亡運切)粉白飾也(夫吻切)所以傅物
曰粉(夫問切)巾帨也(居銀切)所以飾物曰巾(居吝切禮巾車劉昌宗讀)熏
煙出也(許云切)所以薧物曰熏(許運切)隂氣之濁也(於金切)所
以庇物曰隂(於禁切禮隂為野土)采取也(倉宰切)所以取食曰采(倉代
切古者卿大夫所食之地曰采)輕浮也(去盈切對重之稱)所以自用曰輕(苦政切春
秋傳戎輕而不整)
兩偶數也(力奬切)物相偶曰兩(力讓切詩葛屨五兩)三竒數也(蘇甘切)
審用其數曰三(蘇暫切論語三思而後行)左左手也(臧可切對右之稱)左右
助之曰左(下臧箇切)右右手也(於久切對左之稱)左右助之曰右(下於
救切)先前也(思天切對後之稱)前之曰先(思見切詩傳相導前後曰先後)卑下也
(補攴切對高之稱)下之曰卑(部止切劉昌宗曰禹卑宮室)遠䟽也(於阮切對近之稱)
疎之曰遠(于眷切論語敬鬼神而遠之)離兩也(力支切)兩之曰離(力智切)
傍近也(蒲郎切)近之曰傍(蒲浪切)空虛也(苦紅切)虛之曰空(苦貢
切)沈沒也(直金切對浮之稱)沈之曰沈(下直禁切春秋傳沉玉而濟)重更為
也(直龍切)再之曰重(直用切)數計之也(色主切)計之有多少曰
數(色句切)量酌也(龍張切)酌之有大小曰量(龍向切)度約也(徒洛)
約之有長短曰度(徒故切書平律度量)高崇也(古刀切對下之稱)度高曰
高(下古到切高幾丈幾尺是也)深下也(式金切對淺之稱)測深曰深(下式禁切深幾
尋幾仞是也)長永也(持良切對短之稱)揆長曰長(下持亮切長幾分幾寸是也)廣
闊也(古黨切對狹之稱)量廣曰廣(下古曠切廣幾里幾步是也)
染濡也(而琰切)既濡曰染(而豔切周官染人掌凡邦之染事)折屈也(之舌切)
既屈曰折(市列切)别辨也(彼列切)既辨曰别(皮列切)貫穿也(古桓
切易貫魚以宫人寵)既穿曰貫(古玩切)縫紩也(符容切)既紩曰縫(符用切)
過逾也(古禾切)既逾曰過(古卧切)斷絶也(都管切)既絶曰斷(徒管
切)盡極也(即忍切)既極曰盡(慈忍切)分别也(方云切)既别曰分
(扶問切)解釋也(古買切)既釋曰解(胡買切)
行履也(戸庚切)履迹曰行(下孟切或履而有所察視亦曰行)施行也(式支切)
行惠曰施(式䜴切)相共也(息良切)共助為相(息亮切)從隨也(疾容
切)隨後曰從(秦用切)走趨也(臧苟切)趨向曰走(臧候切書矧咸奔走)奔
趨也(逋門切)趨走曰奔(布寸切又逋門切)散分也(蘇亶切)分布曰散
(蘇岸切)還回也(胡關切)回遶曰還(胡串切)和調也(戶戈切)調絮曰
和(胡卧切)調和也(調聊切)和適曰調(徒料切)凝結也(魚陵切)結固
曰凝(牛證切)彊堅也(其良切)堅固曰彊(其亮切)齊等也(徂奚切)等
平曰齊(在計切禮分珍曰齊)延長也(余然切)長引曰延(余見切)著置也
(陟略切)置定曰著(直略切)冥暗也(彌經切)暗甚曰冥(忙定切)塵土
也(池珍切)土汚曰塵(直吝切鄭康成曰拜手坋塵)煎烹也(子仙切)烹久曰
煎(子賤切)炙炮也(之石切)炮肉曰炙(之夜切)收歛也(式周切)歛獲
曰收(式救切禮農事畢收)歛收也(力檢切)收聚曰歛(力劒切春秋傳晉靈公厚歛)
陳列也(池珍切)成列曰陳(直刃切)呼聲也(火吳切)大聲曰呼(火故
切禮城上不呼)悔過也(呼罪切)改過曰悔(呼内切)如似也(人諸切)審似
曰如(而預切春秋傳不如從長)應當也(於陵切)相當曰應(於證切)當宜也
(都郎切)得宜曰當(都浪切)
帥總也(所律切)總人者曰帥(所類切)將持也(即良切)持衆者曰
將(即亮切)監莅也(古銜切)莅事者曰監(古陷切)使命也(疏士切)將
命者曰使(疏事切)援引也(于元切)引者曰援(于眷切春秋傳國有外援亦於
萬切)障壅也(之良切禮無有障塞)壅者曰障(之亮切)防禦也(符方切)禦者
曰防(符况切春秋傳序聖人包周身之防俗謂堤亦曰防禮或作坊同)任堪也(如林切)堪
其事曰任(如禁切)中任也(陟弓切)任得宜曰中(陟中切)閒中也
(古閑切)厠其中曰閒(古莧切)足止也(子六切)益而止曰足(子預切)
勝舉也(識蒸切)舉之克曰勝(許證切)觀視也(古完切)謂視曰觀
(古玩切易大觀童觀)號呼也(胡刀切)謂呼曰號(胡到切)爭鬭也(側莖切)謂鬭
曰爭(側迸切)迎逆也(魚京切)謂逆曰迎(魚映切昏禮有婿親迎)攻伐也
(古紅切)謂伐曰攻(古送切春秋傳樵者何以火攻也)守保也(式帚切)謂保曰
守(式救切春秋傳守在四夷諸侯為天子出視四方為廵守)選擇也(思兖切)謂擇曰選
(思絹切)
聽聆也(他丁切)聆謂之聽(他定切)禁制也(居吟切)制謂之禁(居蔭切)
知識别也(張離切)識謂之知(張義切)思慮度也(息茲切)慮謂之
思(息吏切)評訂也(蒲兵切)訂語謂之評(蒲柄切)論說也(魯昆切)說
言謂之論(魯困切)便欲也(蒲連切)得所欲謂之便(蒲練切)好善
也(呼皓切)嚮所善謂之好(呼到切)惡否也(烏各切)心所否謂之
惡(烏路切)喜悅也(虛己切)情所悅謂之喜(虚記切)怨尤之也(於元
切鄭康成說禮不能樂天謂不知己過而怨天也)意有所尤謂之怨(紆萬切)操持
之也(七刀切)志有所持謂之操(七到切)語言也(仰舉切)以言告
之謂之語(牛倨切)令使也(力丁切)所使之言謂之令(力政切)教
使也(古肴切)所使之言謂之教(古孝切)
雨天澤也(王矩切)謂雨自上下曰雨(下王遇切)宿止也(思六切)謂
日星所止舍曰宿(思宥切禮宿離不忒徐邈讀)種五穀也(之隴切)謂播
穀曰種(之用切)生育也(所庚切)謂育子曰生(色慶切鄭康成說禮貉吏掌養
獸謂不生乳於圈檻)乳生子也(耳主切)謂飼子曰乳(而遇切)吹呴也(昌垂
切)謂嘘氣曰吹(尺偽切)烝氣噓也(章升切)謂氣嘘而澤曰烝
(之勝切)經東西也(古靈切)謂東西其緯曰經(古定切)緣循也(羊專
切)謂循飾其傍曰緣(羊絹切)編次也(補年切)謂所次列曰編
(步典切)封授爵土也(甫容切)謂所授爵土曰封(甫用切書封乃即封)載
舟車以致物也(作代切)謂所致物曰載(昨代切詩臭厥載)張陳也
(陟良切)謂所陳事曰張(陟亮切禮掌次凡邦之張事)藏入也(徂郎切)謂物
所入曰藏(徂浪切)處居也(昌吕切)凡所居曰處(昌據切)㸑炊也
(七耑切)謂所炊處曰爨(七亂切)柱支也(知庾切)謂支木曰柱(直主
切)乘登車也(食陵切)謂其車曰乘(食證切)卷曲也(居兖切)謂曲
者曰卷(居戀切)祝祭主贊詞者也(之六切)謂贊詞曰祝(之又切禮
有六祝)要約也(與招切)謂約書曰要(於笑切禮聽出入以要會是也故惣最之稱皆
曰要)傳授也(直專切)記所授曰傳(直戀切)名目也(緜并切)目諸物
曰名(緜政切)首頭也(書九切)頭所嚮曰首(書救切禮君子寢常東首)蹄獸
足也(杜奚切)足相躛曰蹄(大計切)
始初也(式氏切對終之稱)緩言有初曰始(市志切禮蟬始鳴)聞聆聲也
(亡分切)聲著於外曰聞(亡運切詩聲聞于天又曰令聞不已)稱舉也(尺烝切)舉
事得宜曰稱(尺證切)譽稱也(羊諸切陸德明曰論情則曰毁譽)稱名當體
曰譽(羊洳切陸德明曰當體則為毁譽)平均也(蒲兵切)品物定法曰平(蒲柄
切鄭康成說禮質劑令時月平)治理也(直基切)致理成功曰治(直吏切)衷中
也(陟弓切)處事用中曰衷(陟仲切)裁制也(音才)體製合宜曰裁
(音在春秋傳序公羊辨而裁)勞勩也(力刀切)賞勩勸功曰勞(力到切)興舉
也(虛凌切)舉物寓意曰興(許應切詩有六義四曰興是也)累連也(力水切)牽
連為敗曰累(力偽切)與授也(羊主切)授而共之曰與(余慮切)比
近也(卑履切)近而親之曰比(毗志切)難艱也(乃干切)動而有所
艱曰難(乃旦切)繫屬也(古詣切)屬而有所著曰擊(胡計切)為造
也(委支切)造而有所徇曰為(于偽切)遲緩也(直尼切)緩而有所
待曰遲(直利切)妨㚄也(敷芒切)置而有所㚄曰妨(芳亮切鄭康成說禮
凡奠於左謂不欲其妨)屬聫也(章玉切)聯而有所繫曰屬(時玉切)
享獻也(呼兩切)神受其獻曰享(呼亮切)棺柩也(古桓切)以棺歛
曰棺(下古患切)緘束也(古咸切)齊謂棺束曰緘(古陷切鄭康成說禮屬引於緘
劉昌宗讀)含實口中也(胡南切)謂口實曰含(胡紺切)遣送也(苦演切)
送終之物曰遣(苦傳切禮有遣奠)引曳也(以忍切)曳車之紼曰引
(余忍切)臨莅也(良尋切)哭而莅喪曰臨(力禁切)
辨彼此異音
取於人曰假(古雅切)與之曰假(古訝切春秋傳不以禮假人)取於人曰
借(子亦切)與之曰借(子夜切)取於人曰乞(去訖切)與之曰乞(去既
切)取於人曰貸(他得切字亦作貣)與之曰貸(他代切)毁之曰壞(音怪
書序魯共王壞孔子舊宅)自毁曰壞(戶怪切春秋傳魯太室壊)毁他曰敗(音拜詩勿翦勿
敗)自毁曰敗(薄邁切)壊佗曰毁(許委切)自壊曰毁(况偽切)上化
下曰風(方戎切)下刺上曰風(方鳳切)上臨下曰見(古甸切)下朝
上曰見(胡甸切)視之曰見(古甸切)示之曰見(胡甸切)下白上曰
告(古祿切禮為人子出必告)上布下曰告(古報切書予誓告汝)上育下曰養(餘兩
切書政在養民)下奉上曰養(餘亮切)上賦下曰共(九容切)下奉上曰
共(九用切)有所亡曰遺(以追切)有所與曰遺(羊季切)設之曰施
(式支切詩肅肅免置施于中逵)及之曰施(羊至切詩葛之覃兮施于中谷)因故而改曰
更(古衡切)捨故而作曰更(古孟切)除之曰去(羌舉切)自離曰去
(丘倨切)聚謂之畜(敇六切)養謂之畜(許六切)死亡曰喪(息郎切)失
亡曰喪(息浪切)意遺曰忘(無方切)意昏曰忘(無放切)善功曰巧
(苦絞切)偽功曰巧(苦效切禮無作淫巧)懼之急曰恐(丘隴切)緩曰恐(丘用
切)復之速曰還(音旋亦音全)緩曰還(戶關切)命中曰射(神亦切易射隼
于高墉之上)以禮曰射(神夜切大射鄉射是也)制師從己曰取(七與切禮不聞
取人)屈己事師曰取(七句切禮曰禮聞取于人)上委下曰仰(魚亮切)下瞻
上曰仰(語兩切)凡廣曰大(徒蓋切)其極曰大(土蓋切)凡微曰少
(施沼切)其降曰少(施照切)焉何也常居語初(於乾切)焉已也常
居語末(于乾切)相合曰會(胡沛切)聚合曰會(古内切)開謂之披
(鋪悲切)分謂之披(鋪彼切)揚謂之播(補我切)布謂之播(補卧切)下
謂之降(古巷切)伏謂之降(戶江切)傾曰覆(甫六切)蓋曰覆(芳布切)
聲和為樂(五角切)志和為樂(力各切)旦日曰朝(陟遥切)旦見曰
朝(直遥切)餐謂之食(時力切凡食物也)餉謂之食(音寺)目汁曰涕(他禮
虜啟二切又音弟)鼻汁曰涕(他計切)剚謂之刺(士亦切)傷謂之刺(七賜
切)承曰奉(扶勇切)拱曰奉(音捧)人之美稱曰父(音甫禮魯哀公誄孔子曰
尼父)家之尊稱曰父(扶雨切)著謂之被(音披)覆謂之被(平義切)牽
和曰合(古盍切)自和曰合(胡閤切)
辨字音疑混
居高定體曰上(時亮切)自下而升曰上(時掌切)居卑定體曰
下(胡賈切)自上而降曰下(胡嫁切)四方廣大曰夏(胡賈切中夏也)萬
物盛大曰夏(胡嫁切冬夏也)居其後曰後(胡苟切)從其後曰後(胡姤
切)相隣曰近(巨隠切)相親曰近(巨刃切)所以覆者曰被(部委切)
所以覆之曰被(部偽切)
右在字后字坐字聚字若此類字書皆有上去二
音雖為疑混而釋文義無他别不復載之
羣經音辨辨字訓得失
頌原陔冰乿
賡氾蠵祁
頌从頁說文以為容貌字經典以為歌頌字而有形容
盛德之義詩周頌魯頌是也唐顔師古作正俗引魯頌
云新廟奕奕奚斯所作言奚斯制造此廟而王延夀靈
光殿賦不當云奚斯頌僖顔此說是矣然未究魯頌本
末又其失不自延夀自班固始臣今悉辨之夫頌天子
樂也而魯以周公之後得用天子禮樂因有魯頌而魯
人不自作受命於天子按子夏詩序僖公能遵伯禽之
法季孫行父請命於周使史克作頌是也且其閟宫卒
章云新廟奕奕奚斯所作毛萇曰有大夫公子奚斯者
作是廟鄭康成曰奚斯作者教護屬功課章程則是奚
斯作魯廟不作魯頌明矣班固兩都賦序乃云臯陶歌
虞奚斯頌魯者其失有以蓋固見詩人有指作詩主名
者如巷伯篇曰寺人孟子作為此詩崧高烝民皆曰吉
甫作頌故以詩言奚斯所作是作魯頌誤也將班氏見
前世傳詩學者或有異說與
原說文本作厵(愚袁切)水泉本也省作原經典以地高平
為原又訓曰再周禮原蠶禮記末有原是也叔孫通竊
取再意為漢立原廟非也按禮宗廟無二主神者所依
祀不為瀆廟安得再乎通乘漢初尚儒學者苦少苟出
胷臆趣時立制失古遠矣使後世祠祀叢復儀典煩䙝
通其倡之
陔說文曰階次也从&KR0671;亥聲(古哀切)束晳補亡詩曰循彼
南陔釋曰陔隴也有登隴採蘭之義說文則自用六書
解訓字體而晳之言陔於詩義恐未為得按詩亡篇六
其序存可以見義焉南陔曰孝子相戒以養白華曰孝
子絜白華黍曰宜黍稷由庚曰萬物由其道崇丘曰萬
物極其高大由儀曰萬物得宜六序皆釋命篇名義甚
著則陔當訓戒明矣又可就取詩雅為證按鄉飲酒燕
禮始宵雅三官卒歌於堂簾笙入而播此六詩焉及爵
樂無算賓醉而出則奏陔夏鄭康成曰陔之言戒也終
日燕飲酒罷以陔為節飲明無失禮夫南陔陔夏皆樂
章也鄭氏作訓正與子夏詩序義協
冰尚書古文凝字說文亦曰水凝也从仌从水(魚陵切)俗
作凝按爾雅釋器曰冰脂也郭璞解引莊子肌膚若冰
雪冰雪脂膏也陸德明釋文作彼陵切又引孫本作凝
牛烝切然則郭說陸音於爾雅皆未為得夫膏凝曰脂
爾雅用古字以冰為脂膏取義凝結而郭不見尚書說
文古字遠引冰雪為脂膏疏矣陸從而作彼陵切誤矣
若孫炎所傳爾雅本作凝字雖改古文於義不失
乿古文尚書治字也□□&KR1798;古文亂字也孔安國訓亂
曰治按許叔重說文無乿字以□為古&KR1163;字(吕員切)曰亂
也一曰治也又解&KR1798;曰治也幺子相亂&KR1528;治之也讀若
亂同(郎叚切)一曰理也又解亂亦曰治也从乙乙治之也
从&KR1798;(郎叚切)經典大抵以亂為不理亦或為理夫理亂之
義善惡相反而以理訓亂可惑焉若以古文尚書考之
以乿亂字别而體近豈隸古之初傳寫訛謬合為一字
而作治亂二訓後之諸儒遂不復辨之與
賡說文以為古續字俛說文以為古頫字(音俯)按唐韻以
為說文之誤臣謂非說文誤蓋傳者失之說文必本六
書為音此二字之音皆於六體不協疑說文續字其下
必有賡載之說傳者因復出賡云或從庚貝頫字其下
或有低俯之訓因復出俛云或从人免古尚書釋文賡
有加孟皆行二切曰說文以為古續字徐鉉修說文曰
今俗作古行切陸不出續音而徐增古行切皆有意焉
汜詩傳曰決復入為汜說文曰水别復入水也一曰汜
窮瀆从水巳聲(音似)今鄭西有汜水縣縣境有周襄王廟
按春秋傳襄王避叔帶之難出於鄭居汜左氏傳書汜
从己午之己而釋文音凡按說文氾字孚梵切訓曰濫
也从水&KR1887;(弓呼感切)今地名音凡則當从&KR1887;乃得聲豈鄭地
本為汜从&KR1887;而傳誤書从已或本从已而釋文誤音凡
與然而汜水音似相傳久矣
蠵以規下圭二切靈龜也郭景純說涪陵郡出大龜甲
可以卜緣中文如瑇瑁即今觜蠵龜一名靈蠵能鳴則
此龜胷而鳴者也爾雅釋文舊本引字林曰大龜似謂
鳴新本引字林云大龜似猬二說皆有誤按周官考工
記梓人刻畫祭器狀諸蟲獸有以胷鳴者鄭氏曰榮原
屬爾雅蠑螈與蠵並載釋魚則皆水蟲類馬融周禮本
作以胃鳴干寳本作以骨鳴胷胃骨三字相近雖容有
誤而馬鄭與干皆前世名儒或所授師說不同又按說
文蠵大龜也从胃鳴者从以二字義或可通用此參驗
字林當作以胃鳴是也蓋釋文舊本增以為似增胃為
謂字之誤今本因改謂作猬以為形似猬誤之甚
祁地名亦大也音祗又上之切詩曰瞻彼中原其祁孔
有鄭以上章言麀鹿麌麌麀鹿牝也麌麕牝也謂此章
祁當麎麎麋牝也按麎本有辰脤二音又市尸切市尸
與上之其音蓋同豈古字假祁為麎故鄭得有此說與
然則鄭氏釋經率多改字如曲禮庶人摯匹鄭云說者
以匹為鶩陸遂於釋文匹字作木音非也按廣雅&KR3410;鴄
&KR1910;也古字省作匹鄭當直解匹為鶩不煩引說者云陸
氏又不當音木
六藝之一錄卷二百四十六
