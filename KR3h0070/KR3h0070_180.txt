欽定四庫全書
六藝之一錄卷二百八錢唐倪濤撰
古今書體四十
六書正譌
鄱陽周伯𤦺編注
入聲
一屋
穀古禄切百穀之總名㠯續民生者也从禾&KR2020;聲借
為善也禄也别作糓非谷泉出通川為谷从水半
見出於山口象形俗作谷非&KR0034;它谷切無髮也六
書故云从几从木聲舊說从禾無義俗作秃非□
余六切衒也从貝□聲□古睦字又音邁借為貨賣字
通用□粥俗作賣非□媟&KR0008;也从辵賣聲通作嫡
今用瀆溝也攴普木切小擊也从又卜聲虞書攴
作教刑俗作扑非畗畗方六切古福字滿也从高
省从田高有&KR2759;之義田所㠯&KR2759;生也會意隸作福从此
借為得合切報也又芳逼切通作□俗作答非□
房六切治也从又卩卩事之節也又手所㠯治事也會
意隸用□非□凡車駕四馬在内兩馬謂之□在
外兩馬謂之騑□回旋如舟故从舟會意□聲借音為
衣□□用□從字俗作服从月非□古文□往來
行故道也从夊畗省聲俗作□非㣎莫六切細文
也从彡&KR3004;省聲俗作㣎非穆禾也从禾㣎聲借為
昭穆字俗作穆非坶地名周書武王與紂戰於坶
野从土母聲通用牧非□乍木切矢鋒从矢从&KR0008;
&KR0008;古衆字會意借音為宗族字又昨木千奏二切皆假
借俗作族簇鏃竝非屋烏谷切居室也□即人字
从至所止也人所至為屋會意隸作屋彔盧谷切
古稑字禾麥之&KR2292;下&KR1136;彔彔也象形凡祿錄等字从此
俗作录非簏竹高箧也从竹鹿聲或作箓同别作
盝非□古文□居六切叉手也象□手用力之
形艸之轉注小篆作匊㠯手屈掌匊米會意通匊
在手曰匊从勹米會意别作掬非□窮理罪人也
从㚔从人从言會意竹聲别作鞠非□日精月令
□有黃&KR1191;从艸从□省别作菊蘧麥也□曲□也
从勹□省聲此即□躳之□俗用鞠訓蹋鞠戲具也
□丘六切酒母也从米□省聲别作麯非㯷博
木切木叢生貎从木僕聲隸用樸蹴子六切躡也
从足就聲别作蹙通□&KR0008;然也从欠尗聲孟子曾
西&KR0008;然隸用蹴非&KR0008;行&KR3386;易也从足尗聲俗作踧
非又&KR0008;踖行而謹敬也□息六切早敬也从□夕
□古執字□事㠯待明日故从夕會意俗作夙㝛
止也从宀□聲□古文夙又音秀星□也目□艸名皆
假借俗作宿蓿竝非尗式竹切豆也象形别作菽
非□犬走疾也从犬□聲俗作倏从火非朒
女六切朔而月見東方謂之縮朒从月肉聲俗作肭非
□鼻出□也从□丑聲俗作□非恧慙也从
心而聲會意别作忸&KR0008;非□神六切食飪也从□
□聲稟音純亦□也别作&KR0836;非又借為誰□字□
門側堂也从土□聲别作□非□玉器也从玉菖
聲隸作璹别作琡非㦽乙六切有文章也从有盛
聲俗作彧非通作郁乃扶風邑名郁夷从邑墺四
方土可居也从土奥聲奥同音俗作隩非㰲吹气
也从欠或聲别作㖪非商余六切養子使善也从
□肉聲□不順子亦教之況順者乎會意通作毓昱
明日也从日立聲俗用翊非翊與職切□力竹
切侌數三偶也上中㫄畫如其數象形隸作六屼
菌先地蕈也从屮从□聲坴字从此□土凷也从
土屼聲隸作陸峚籒文肉而六切胾肉象形俗作
肉非豖丑六切豕絆足行豕豕从豕繫二足指事
逐琢等字从此俗字从豕非莤所六切束茅立之
祭前而灌鬯酒其上是為莤象神歆之也从艸酉酉即
酒字會意左傳無㠯莤酒俗用縮非
二沃燭
告告姑沃切㠯言語啓示人也古者告廟用牲必有
祝詞故从牛牲也从口祝詞也會意舊注牛角横木告
人者譌借為桎告牢告字又古奥切别作告梏牿並非
業薄沃切煩瀆也从丵从□會意莘音浞叢生艸
也□古拱字隸作菐通用僕孟子使已僕僕䈞都
毒切□也从亯竹聲燕亯□之道也會意俗用篤乃馬
行頓遲也義異督察也从目會意叔聲借為督責
字别作督非毒徒沃切害人之艸也从毐禁止之
意俗作毒非&KR0008;烏酷切溉灌也从水芺聲芺烏皓
切艸名俗作沃非玉虞欲切石之美有五德者从
□在土中象形舊說作王象連貫之形□古文促
&KR0008;玉切迫也从人足聲又借為測角切齪促局陿貎别
作齪非&KR3122;須玉切嘉穀實也从米&KR1234;象形□籒
文□樞玉切牴也从牛角會意隸作觸亍厨
玉切彳□步行止也从反彳彳音敕象行步之形彳之
轉注别作蹢躅躑躅竝非寉胡沃切高至也从佳
上欲出&KR4172;會意易曰夫乾寉然鶴字从此俗用為鶴字
非屬朱欲切連也从尾會意蜀聲借為屬托字别
作嘱非蜀殊玉切葵中蠶也一云桑虫从虫上目
中象其身蜎蜎引動象形别作蠋非欲余玉切貪
欲也从欠開口也會意谷聲别作慾非蓐如欲切
陳艸復生从艸辱聲又借音為因蓐字别作&KR0008;非
籒文局衢六切促也从口在尺下則有限量會意
借為幹局曹局字别作局□竝非□吁玉切勉也
从力冐聲俗作勖非□拘玉切拕持也从反□轉
注俗作挶非
三覺
䡈䡈訖岳切車輢上横木也一曰重䡈車箱也从車
爻聲亦象交錯之形又居效切通用校非□苦角
切盛兵器之具㠯皮為之从殳會意&KR5282;象形&KR0034;傳江切
即橦字借為堅□字俗作殼非确礊也山多大石
也从石角聲&KR0034;楷革切堅也别作確非岳逆角切
山高而尊者曰五岳从丘山象形舊說从山獄聲非□
古文角古岳切獸角也象形又借為盧谷切漢四
顥有角里先生别作甪非丵士角切叢生艸也象
形業字从此檏匹角切木&KR0034;質也从木丵聲通作
朴别作璞非&KR0034;墨角切茈艸也从艸䫉聲借音為
遠&KR0034;及輕視之義又音杪别作&KR2398;&KR3389;通俗作藐非&KR0008;
測角切刺取鼈蜃也从矛㫺聲通作□别作擉非楃
乙角切幬帟木帳也从木屋聲别作幄非斲竹
角切斫也从斤从□□徒口切酒器也器之所以成由
斤斫之也會意通作椓俗作斵非槊色角切矛也
从木朔聲古㠯木為之别作矟非濯直角切澣也
从水翟聲借為濯楫字直教切所㠯進船者也别作櫂
掉竝非
四質櫛術
必璧吉切弓檠也象形弓弛則檠而正之詩竹閉緄
縢注云閉弓檠也儀禮作䪐緄&KR0008;也蓋㠯竹為閉而㠯
繩約之於弛弓之裏檠弓體使正也考工記曰天子圭
中必注謂組約其中也為執之㠯僃失墜猶弓之有必
也可證詩注後人既借為固必之必又加韋㠯别之非
古義矣大抵古人制字多自事物始後之修詞者每借
實字為虚字用㠯逹其意此其一也詳見也字注說文
訓為分極者非又府結切畢田罔之有柄者執㠯
掩物象形後人借為終畢字别作畢罼竝非韠韍
也所㠯蔽前也㠯韋為之故从韋畢聲别作鞸非□
風寒也从仌□聲别作䬛非俗用&KR0034;亦非□羌
人所吹角屠□㠯驚馬也一名笳管㠯竹為管㠯蘆為
首九竅皆角音从角□聲□古悖字今名□㮚俗作篳
篥非&KR0008;止行人也从走畢聲俗作蹕非□藩
落也㠯竹為之从竹畢聲記篳門圭竇是也别作蓽非
匹僻吉切四丈也四丈則八端故从匚儿象束帛
之形借為匹偶字又馬影四丈故曰匹亦借用别用疋
非苾簿必切馨香也从艸必聲别作馝&KR0008;竝非或
作飶通&KR0034;覓畢切蠭甘飴也从䖵會意鼏象形蓋
鼎而冂之别作蜜非桼戚悉切木汁可㠯髹物木
中桼如水滴而下象形别作漆乃水名悉息七切
詳盡也从心采會意采音辨辨則詳矣俗作悉非□
古文厀脛頭卩也从卩桼聲俗作膝非疒昨
悉切病也从牀省一聲人有疾病必倚於牀會意隸作
疾舊音女戹切非□古文□籒文挃職日切
穫禾聲也从手至聲别作秷非叱尺㮚切訶也从
囗七聲俗作叱非失式質切縱也从手乙聲隸作
失又借為戈質切放也叶音試通作佚&KR0034;直質切
有敍也从大&KR0008;聲詩曰&KR0034;&KR0034;大猷通作秩&KR0008;□結切利
也从戈呈聲豑爵之次弟也从弟豐聲詩秩秩其
儀通作秩姪兄弟之子也从女至聲又徒結切别
作妷非乙億姞切魚&KR0008;骨在目旁象形内則魚去
乙一曰象人頸借為十干乙字&KR2279;月之象肸黑乙
切響&KR1545;而振也从&KR0034;十聲前漢肸蠁&KR1545;寫注盛作也俗
作肹非益弋質切器滿也从水在皿會意又二十
四㒳為益假借别作鎰溢並非&KR0008;失也从辵兔兔
善走會意俗作逸非㮚力質切木名从&KR1234;从木其
實下&KR1136;也象形俗作栗古作□聿逼密切从手執
丨㠯畫版所㠯書之具也後世束豪為聿加竹作筆而
聿字音以律切專為發語詞矣桺子厚文作聿牘唐人
尚㠯此為筆字隸作筆臸人質切到也从□至會
意㬜字从此&KR0034;振&KR0034;也从八肉聲佾字从此蝨
色櫛切齧人蟲也从䖵从卂會意卂即迅字疾也蝨
行疾俗作&KR0034;非&KR0008;薄密切弓輔也从弜㐁弜其□
切彊也正弓器也㐁它念切舌皃舌柔而弜剛㠯柔从
剛&KR0008;輔之義會意俗作弼从百非□□竝古文
弼輔信也从卩比聲書曰弼成五服隸作&KR0008;㢸通
汩&KR0008;筆切治水也从水曰聲借為奔汨字水疾貎與
汨沒字不同汨从日音骨□雪律切憂也从□卩
聲人憂則傷□會意俗作䘏非戌擊傷而滅之也
从戊會意一聲借聲為戌亥字九月之象古作□用戈
狀也舊注昜气滅於戌者非出尺律切進也象艸
木上出之形俗从㒳山非率劣戌切大&KR4006;也象形
上下㒳端象絞&KR4006;之具中象&KR4006;㫄象麻枲之餘又左傳
藻率鞞&KR0008;蓋㠯五采孰帛為帶㒳頭不加箴功攝帛邊
而已形頗類&KR4006;謂之藻率又借為朔律切捕鳥畢也又
領也從也自也循也皆假借别作繂非&KR2186;朔律切
悉&KR2186;也从虫帥聲俗作蟋蟀竝非术直聿切稷之
粘者象形與尗木同象又借為藥名俗作秫非
五勿迄
紼分勿切亂絲也从糸弗聲别作&KR0008;非市上古
衣蔽前而已从巾象其連帶之形古之仕者朱裳畫□
□古弗字故名□从兩弓相背取背惡向善之義或作
黻别作紱韍竝非&KR0008;&KR0008;&KR0008;風寒也詩一之日&KR0008;&KR0008;
从仌犮聲俗用觱發並非&KR0034;九勿切尾屈曲也从
尾象形出聲又曲勿切隸作屈勿文紼切州里所
建旗象其柄有三斿襍帛幅半異所㠯&KR0008;民者周禮九
旗襍帛為勿借音為勿不之勿禁止辭事物之物本只
此字借用後人加牛以别之□紆勿切□鬯芳艸
也合釀之㠯降神者从缶&KR3024;也从臼㒳手和之釀之義
也从冖㠯巾覆之也从鬯彡象釀成注於彝中也會意
周禮□人掌凡祭祀賓客之祼事和□鬯㠯實彝是也
俗用鬱非鬱木叢生也从林□省聲别作欝非
□敷勿切熚□火气也从火□聲□籒文悖字俗作
&KR0034;非&KR0008;魚乞切牆高也从土乞聲詩曰崇墉&KR0008;&KR0008;
别作屹非
六月沒
欮居月切逆气也从屰欠欠即气也會意又借為其
也或作瘚别作厥非氒氒木木也象形桰&KR0034;等字
从此字省聲闕丘月切門觀也从門欮聲借為空
闕字俗作闕非月魚欮切太侌之精象形侌不可
抗昜臣不可敵君故於文闕者為月㠯其闕之時多也
俗篆尚整齊遂作□易譌為肉字非戉王伐切大
斧也象形俗用鉞乃呼會切車鑾聲也發方伐切
射發也从弓癹聲癹音撥俗作發非伐房&KR0008;切擊也
从人持戈會意借為伐閱字别作閥垡竝非橃海
中大船編竹木為之浮水可㠯運物大曰橃小曰桴从
木發聲俗作筏非瞂干盾也从盾犮聲關東謂之
瞂别作&KR1691;非韤勿發切足衣也从韋蔑聲俗作櫗
韈竝非□苦骨切兔□穴也从土&KR0034;聲俗作窟&KR0008;
竝非&KR0034;奴骨切言難也从囗在内會意别作訥非
漢書作呐同舊音女滑切譌&KR1832;蒲沒切艸木盛&KR1832;
□然象形又蒲妺普活二切借為&KR1832;逆字隸作&KR0008;通别
作悖浡竝非&KR0008;&KR0008;海地名从邑李聲一曰地之&KR0008;
曰&KR0008;俗作渤非□莫勃切入水有所取也从又在
□下又手也回古文回字回淵水也會意俗用殳非
□沈也从水□聲俗作没非□終也从歺勿聲
通用□俗作□非卒臧□切隸人給事者从衣而
荷之會意又子聿切死也又倉□切倉卒也皆假借别
作卒&KR0008;竝非□□呼骨切公及士所搢之物也象
形一云佩也書所忽忘故名俗作笏非□籒文□
它骨切从到子不順忽出也子不順生有云之義易云
如來如从到子轉注□古文流字从此俗用突乃竈囱
也
七曷末
㵣丘葛切欲㱃也从欠渴聲俗用渴非詳見下注
渴盡也从水曷聲又借為渠&KR0844;切俗用竭非竭訓負
舉也木牙葛切木幹中折而復生支㫄逹者从木
中&KR3386;象形或作&KR2305;通别作枿蘖竝非又萌不㽕不皆此
字支子謂之不子亦取此義又魚&KR0844;切别作孽非瀎
莫曷切拭滅皃一曰塗染也从水蔑聲别作抹非
䬴食馬穀也从食末聲俗作秣非&KR2140;古&KR0034;切塞
口也从口氒聲省隸作&KR0034;凡&KR0034;&KR0034;等字从此俗从舌非
□古文&KR0034;苦&KR0034;切䟽也从門闊聲隸作闊非&KR0034;
徒&KR0034;切強取也从又奞又手也奞即迅字取人物則
厺之速會意古文作&KR0008;俗作奪非□北末切足刺
□也指事有分□之象别作撥蹳竝非□食器也
盂屬从皿□聲别作鉢非鮁魚跳也从魚犮聲俗
作鱍非犮蒲撥切走犮貌从犬而丿之曳其足則
刺犮也會意又艸行曰犮凡犮涉犮履皆用此字别作
跋者後人所加也凡跋茇袚等字从此俗用犮非&KR0146;
舍也从广犮聲詩曰召伯所&KR0146;俗作茇非軷出
行祭名出將有事於道必先告其神立壇四通樹茅㠯
依神為軷既祭軷轢於牲而行為範軷詩取羝㠯軷周
禮掌犯軷从車犮聲&KR2290;呼&KR0034;切通谷也从谷害聲
俗作豁非&KR0008;礙流也从水薉聲俗作濊非&KR0034;
戸&KR0034;切生也从水&KR0034;聲借為戶&KR0034;切水流聲俗作活非
寽盧&KR0034;切取之易也从爪从又取也一者物也會
意别作捋非羍它達切小羊也从羊大聲詩先生
如羍羊易產也達字从此通用達非□□蹈也从
反□轉注□五割切&KR0844;骨之殘也从半咼象剔肉
置骨之形殘字从此□古文刺刺郎達切戾也
从束从刀乖刺之意也通用刺非刺七賜切从束刃人
也
八黠轄
戛訖黠切戟也又長矛也从戈立&KR1315;下&KR1315;即首字會
意俗作戞非稭禾槀去其皮祭天㠯為席从禾皆
聲或作鞂俗作秸䕸竝非□下瞎切車軸耑鍵也
□穿相背象形輨㠯冒轂□㠯鍵輪俗作轄鎋□竝非
札側八切牒也从木乙聲一曰櫛也編之如札故
曰札俗作扎非蠿蠿作网蛛蟊也佀蟬而小从䖵
&KR1247;聲&KR1247;古絶字别作&KR1914;蚻竝非殺山戛切&KR1229;也从
殳杀聲杀音察借為所介切衰小之也别作煞閷竝非
□□竝古文貀女猾切獸名佀狗豹文無前
足从豸出聲與貂同類其皮毛柔燠可為衣裘俗作豽
非㕞數滑切拭也从又持巾在人下會意又所劣
切俗通用刷非刷字从此刮也
九屑薛
絜吉屑切麻一耑也从糸㓞聲借為清絜字别作潔
㓗並非飻它結切貪也从食㐱聲俗作餮非鐵
黑金也从金&KR2717;聲俗作鐡非□古文剮筆别切
分解也从刀冎會意借為皮&KR0844;切離異也隸作别□
分也从重八上下有□會意今通用别蔑莫結
切勞目無精也从苜戍聲人勞則目昏會意俗作蔑非
烕盡也从火从戌火至戌而盡會意隸作滅卩
子結切象骨卩之形古之符節所㠯示信半在内半
在外取象於骨卩故又借為符卩字隸作節切千
結切刌割也从刀七聲借為迫切字俗作切非竊
盗自中出也从穴米會意卨廿皆聲廿音人汁切卨偰
字也隸省作竊□先結切動作切切从尸&KR0034;聲俗
作屑非僁細聲也从人悉聲别作&KR0008;非&KR0008;之
&KR0844;切水曲折也又江名从水㪿聲俗作淛非奊奚
結切頭衺骩奊態也从夨圭聲俗作□非&KR2633;古□
切頭傾也从夨吉聲奊&KR2633;連綿字讀若孑□□結
切杌□不安也从&KR0671;从□省會意别作□臲竝非&KR0034;
力孽切水流也从川&KR1834;聲象形□字从此隸作歺非
□水清也从水□聲俗作冽从仌非□分解
也从刀&KR0034;聲又借為陳□字隸作列别作裂非□
而&KR0844;切溫也从火&KR0008;聲俗作熱非愒丘傑切息也
从心曷聲又厺例切别作憩□竝非蠥魚列切怪
也衣服哥䚻艸木之怪謂之䄏禽獸蟲蝗之怪謂之蠥
别作㜸非俗用孽亦非□危高也从&KR0935;屮聲嶭字
从此商書天作□别用孼譌&KR2969;議辠也从水獻聲
水至&KR3386;與準同意又音彥俗作讞非嶭私&KR0844;切辠
也从辛□聲又姓俗用薛非□艸也从艸嶭聲又
&KR0034;葛切隸作薛别作薩非紲系也从糸世聲别作
絏非渫除去也从水枼聲别用泄洩竝非泄余制
切水名媟䢱也从女枼聲或作&KR0034;通别用䙝乃私
服也卨蟲也从内象形古作□商祖名通用契偰
别作□非竊字从此□字古文耊徒結切年八
十之稱也从老省至聲俗作耋非垤螘封也从土
至聲又拗垤俗作凹凸竝非&KR0914;昨結切&KR0856;也从戈
雀聲俗作截徹直&KR0844;切通也从彳从攴育聲因聲
借為徹迹字别作轍非□古文勶厺也从力徹
聲别作撤非□食&KR0844;切&KR0856;也从斤&KR0856;艸會意俗用
折乃攀折字从手之&KR0844;切□籒文□古穴切行
流也从水□聲俗作決非觼環之有舌者从角夐
聲俗作觖非□玉佩也从玉□聲别作璚非潏
湧出也从水矞聲别作泬非□傾雪切&KR3024;破也
从缶□聲别作缺缺竝非蕝租悅切朝會束茅表
位曰蕝从艸絶聲借為袓芮切小也别作蕞非&KR1247;
徂雪切&KR0856;絲也从反㡭會意隸作絶䨮穌絶切天
地積侌寒則凝雨為䨮也从雨彗聲隸作雪歠姝
悅切㱃也从㱃省叕聲俗作啜非焆因悅切焆焆
煙貎从火&KR0034;聲别作□非說輸藝切釋也談也从
言兑聲借為欲雪切喜樂也别作悦非古文用兌□
吉&KR0844;切無右臂也从了&KR2122;象形俗作孑非
十藥鐸
&KR0034;其虐切囗上阿也象形俗作&KR0008;臄噱竝非又借為
大笑也卻乞約切節欲也从卩谷聲又退也俗作
却㕁卻竝非腳腳訖約切脛也从肉卻聲俗作脚
非屩麻履也从履省喬聲又艸履也俗作鞽非
虐逆約切殘也从虎反爪會意舊作□非□古文
&KR0008;職略切擊也从石箸聲俗作斫斮竝非□
尺約切緩也从&KR0034;□聲俗作綽非勺是若切飲&KR3024;
象形中所盛之物也俗用杓非杓甫摇切斗柄也借為
之若切挹取也别作酌非又借為都歴切又䠶質切别
作㢩亦非□弋約切樂之竹管三孔㠯和衆聲者
象形从亼者集也會意又黃鐘之管容千二百黍者一
曰量名十龠為合借用别作籥非□漬也从□翟
聲别作瀹非礿夏祭名从示勺聲俗作禴非弱
日灼切撓也上象撓曲彡象毛氂二毛并益弱會意俗作
弱非㲋敕略切獸名青色佀免而大頭足佀鹿象形
纔字从此□籒文辵乍行乍止从彳从止會意隸
文作辶□即約切鳥也象形禮之飲器名□飲至
少示戒之意古者大夫㠯上與宴亯然後賜□㠯章有
德故因謂命秩官位為□假借隸作爵别作雀通□
古文舃七約切鳥名象形十二月始巢取木杪枝
不用陊地者背太歲向太乙借為履舃字音錫俗作鵲
非&KR3385;灮鑊切城&KR3385;也象環城之形俗用郭从邑乃
國名□葬者具棺之外有木□也□大於棺从木
&KR3385;聲别作槨非彉弓弩引滿也从弓黃聲别作擴
彍竝非□闊鑊切開也从雨□聲又廫□開朗貌
别作寥廓竝非雘屋□切&KR3415;丹也从丹蒦聲俗作
艧非蒦欝縛切靃忽&KR3385;切豆也从艸靃聲俗用霍
非霍山名矍厥縛切拏奪也佳欲逸走从又持佳
而䀠然驚視會意别作攫非玃母猴也从犬矍聲
别作蠼非蒦欝縛切規蒦商度也古者尺寸皆&KR0008;
於手度物用手故从又會意萑聲萑胡官切前律歴志
云尺者蒦也别作彠矱竝非篗&KR0008;縛切收絲之&KR3024;
也从竹蒦聲俗作籰非㖾逆各切譁訟也从吅屰
聲俗作咢噩諤竝非&KR0008;魚名佀蜥蜴長一丈水潛
吞人即浮出日南从虫屰聲俗作鰐鱷竝非䣞江
夏縣名从邑㖾聲借為&KR1191;跗之䣞别作萼堮齶竝非
&KR0008;刀劍刃鋒也从刀㖾聲别作鍔非籒文作□
&KR2541;鷙鳥也从鳥屰聲借為與專切佀鴟而小别作鶚
鳶竝非愙克各切敬也从心客聲俗作恪非乇
闥各切艸根乇於地上&KR1136;穗象形又借為寄乇委乇
字又陟各切隸别作侂託通拓手推物也从手石
聲又之石切拾也别作托摭竝非&KR2190;斫木而擊之
也用㠯警夜因其聲名之曰&KR2190;从木㡿聲通作柝俗作
柝非蘀艸木皮葉落陊地為蘀从艸擇聲别作籜
非□伯各切大通也从十&KR0034;十成□也&KR0034;&KR1545;也會
意借為□奕字俗作博&KR0034;非□白各切叢□也木
曰林艸曰□从艸□聲借為簾□字别作箔非濼
匹各切陂&KR0034;也从水樂聲通作洦别作泊非□即
各切糲米一斛□為九斗曰□从毇丵聲借為精□字
疾各切通用鑿非&KR0008;客報酌主人也从酉㫺聲俗
作酢乃倉故切酸□也今互用非&KR4006;㫺各切繩&KR4006;
㠯艸莖葉為之麻芒蒲皆艸也从&KR1832;會意中象形俗作
索非㕡黑各切溝沆大谷也从&KR5319;谷會意&KR5319;古□
字穿也俗作壑非&KR0034;毒螫也从虫茖省聲又舒亦
知列二切俗作蠚螫竝非貈曷各切獸佀狐善睡
象形皮可為裘俗作貉非亞遏&KR0008;切古堊字涂飾
牆也象圬者縱横涂飾之狀會意周禮注&KR0034;車㠯白土
堊車薻車㠯蒼土堊車然則凡塗飾皆言堊不特白也
又烏故切借為憎亞善亞字釋名云堊者亞之
也次之也先之㠯泥後飾㠯灰次之義也故又因義借為亞次
字衣駕切亞字既為借義所專小篆遂从土作堊字又
从心作惡字㠯别之要之亞堊惡字本皆一字也秦詛
楚文石刻亦㠯亞駝代滹沱則因聲借用明矣舊註醜
也象局背者非又&KR3386;聲借為嘆息詞
十一陌麥㫺
□各核切獸皮治去其毛者象形具四足首尾借為
革㪅字隸作革覈下革切考之使實也从襾□聲
襾覆也會意□音藥俗作覈非虢郭獲切虎所攫
畫明文也从虎寽聲又地名假借俗作&KR0593;非画胡
麥切界也象田四界形借為繪画字胡界切隸作畫俗
作畫非頟&KR0008;格切顙也从頁各聲俗作額非百
博陌切十十之數名从一白聲一記其□也俗作□
从□非柏木名从木白聲俗作栢非霸匹陌
切月始生霸霸然也从月革聲一曰月體黑者謂之霸
承大月二日承小月三日今俗作必駕切㠯為王霸字
而月霸乃用魄字非本義王霸只當借用伯字而月魄
當用霸字其義始正䨣音膊雨濡革也从雨从革麥
莫白切芒穀也象形秋種&KR2759;薶謂之麥从來象穗下
象根又名來牟㠯其㡭續穀米故名麥者續民命脈也
俗作麥非□□理之分衺行體中者从&KR1000;□會意
俗作脉非□籒文眽目略視之也从目&KR1000;聲文
選眽眽不得語通用覛俗作脉非&KR0008;陟格切聲也
从言㫺聲俗作唶非桀裂人尸置木上也象形借
為俊桀字巨&KR0844;切别作磔傑竝非厏狹也从厂乍
聲俗作窄非虴虴蜢艸上蟲也从虫乇聲别作蚱
非責側革切求也从貝束聲又借為側賣切負財
也别作債非嘖大呼也从口責聲又借為深嘖字
别作賾非&KR2050;恥格切裂也从土㡿聲别作拆非
策測革切馬箠也从竹束聲俗作策非□符命
諸侯者㠯竹為之而聯㠯繩象形通用策俗作册非
&KR0034;色窄切入家&KR0679;也从宀&KR4006;聲俗用&KR4006;非&KR4006;蘇合切
繩索也戹乙革切戸小門也从戸乙聲借義為隘
戹囏戹字通用阸凡阸軶等字从此俗用厄乃五果切
木節也屰訖逆切古戟字有枝兵也象形與干字
同體雙枝為屰單枝為戈隸借為逆順字音迄戟切又
□戟字㠯别之&KR3004;迄逆切壁際孔也从二小中从
日景也會意别作隙非綌粗葛&KR1545;也从糸谷聲俗
作綌从谷非郤郤晉邑名从邑□聲俗作郄非
勮竭戟切尤甚也从力豦聲俗作劇非□資㫺
切步蹤處也从辵亦聲俗作跡非&KR0008;側行也从走
束聲詩曰謂地蓋□不敢不&KR0008;隸用□□背呂也
从肉上□象形俗作脊非凡从□者倣此□魚名
从魚□聲俗作鯽非□小步也从足□聲别作蹐
非㫺思積切乾肉也从&KR0714;肉日㠯晞之會意借為
古㫺字隸作昔别作腊非□秦㫺切借也天子躳
耕千畞之田借民力㠯畢之从&KR0034;㫺聲俗通用藉乃艸
襍亂之稱□□也从肉□聲别作瘠非炙之
石切炮肉也从肉在火上會意俗作炙非□籒文
尺昌石切度名十寸也人手卻十分動脈為寸口十
寸為尺規巨事也古者寸尺只尋常初諸度量皆㠯人
之體為□故从尸从□象&KR1545;指之狀會意家語&KR1545;指知
尺舒肱知尋是也古書亦借用&KR2960;㡿卻屋也从广
屰聲借音為㡿候開㡿指㡿黜㡿㡿鹵字俗作斥非
&KR0008;施隻切之也往也从辵商聲借為遣適字陟革切
又借為適庶字亭歴切别作謫嫡竝非釋解也从
采睾聲借為羊益切說也别作□非□直炙切投
也从手適聲借為陟革切手取也俗作擲非石常
亦切山石也从厂厓也下象形俗从□非䄷稻百
二十斤也从禾石聲通用碩非碩頭大也□伊昔
切咽喉也象形隸通用益别作嗌非&KR0034;夷益切伺
視也从横目羍聲俗作睪非&KR0931;人之臂下曰&KR0931;象人
兩&KR0931;之形又㫄扶曰&KR0931;借為又也叜字从此别作腋掖
竝非□日月代□也故从日月上下會意借為蜥
易字又借為㠯䜴切不難也隸作易别作蜴非伇
營隻切戍也从人荷殳行殳之意也俗作役非□古
文&KR0146;毗亦切開門也从門从&KR2433;會意書曰&KR0146;四門
俗作闢非&KR2433;音攀□必益切治也从□㳒也从井
分畫也會意書曰我之不□隸用□
十二錫
毄吉歴切相敲毄也車竝驅則軎耑相毄也殳建車
㫄故从軎从殳會意隸作擊軎音衞闃苦狊切静
也从門狊聲狊扃闃切犬視貌又大張目也俗作閴非
鶃倪歴切鳥名从鳥兒聲或作鷊同别作鷁鵃竝
非旳丁歷切明也从日□聲俗作的非商本
木也木根果蔕皆曰商从口象形帝聲借音為商庶字
凡適鏑擿之類皆从此俗用為宮商之商字譌□
亭歷切横管也从竹逐聲俗作笛非□匹歷切破
也从刀□聲又□歷䨓之急激者俗作霹靂並非冂
莫狄切㠯巾覆之也象形别作冪非覛衺視也
从見&KR1000;聲借為求覛字俗作覓非□籒文戚倉
歴切戉也从戉尗聲别作鏚非皙先的切人色白
也从白析聲俗作晳非析破木也从木斤會意又
分析也别作㭊非&KR1254;前歴切無人聲也从宀尗聲
俗作寂非秝狼狄切稀䟽適也从二禾指事凡&KR0984;
字之類皆从此厤經涉也从厂秝聲厂人所難厤
者會意隸作&KR1318;歴通鬲鼎屬象形借為各□切障
也塞也間鬲也隸作隔别作&KR0034;非
十三職德
亟訖力切敏疾也从人从口从又手也人㠯口謀手
執趨事之意从二聲本厺吏切亦借為□也俗作亟非
□自急敕也羊性剛故从羊與義善同意□字从
此與苟字不同苟从艸舉后切艸名俗混用非□小
篆棘小棗叢生者象形俗作棗从二束非郎
節力切就食也从食省卩聲俗作即非職質力切
記而主之也記必先於聽之聰故从耳戠聲俗作軄非
□蓄力切誡也从束攴會意俗㠯勑為□字非勑
音賚飭致堅也从人力食聲俗作飭非&KR2051;鷄
&KR2051;也水鳥毛五色从鳥式聲俗作鸂鶒非式設職
切灋也从工式聲㳒始於規巨故从工弋聲借為車式
字别作軾非飾㕞也从人持巾會意食聲别作拭
非食實職切米之可食㗖者也从㿝古香字米之
气味也亼聲借為祥吏切食之也又借為侵食字别作
蝕非直逐力切正見也从十目从&KR2122;&KR2122;古隠字十
目所視雖隱亦直矣會意俗作直非□古文□
乙力切□也从言从中言中則□也會意□字从此
□□苢艸名从艸□聲俗作薏非□滿也从心
□聲借為十萬也一曰萬萬也又思也别作憶非□
籒文□安也从人□聲别作億从意非肊胸
肉也从肉乙聲俗作臆非□按也从反印印者外
向而印之反印為内自□印之轉注借為反語詞隸作
抑□迄力切傷痛也从血聿皕聲人傷痛則血枯
會意俗作䀌非□逸職切橜也象析木銳衺著形
□象物挂之也借音為繳䠶飛鳥之□又取也别作&KR0891;
非&KR0034;&KR0008;也从飛異聲隸作翼北必墨切乖背
也从二人相背會意郎古背字借音為朔方字俗作□
非别作背偝倍竝非□鼻墨切蘆□菜名佀蕪菁
从艸□聲别作蔔非僰犍為蠻夷也从人棘聲俗
作𤏡从火非墨密北切書墨也墨色之名从墨从
土會意隸作墨□&KR4006;也从糸&KR3441;聲俗作纆非默
静也犬吠則吅犬無聲則静矣从犬會意黑聲古通
用墨别作嘿非□符逼切㠯火乾肉从火&KR0008;聲&KR0008;
音&KR0008;禾密貌别作&KR2042;煏竝非□籒文或影逼切
□也从戈㠯守其一一地也从囗古圍字四境也會意
借為疑惑不定之字獲北切别作域非&KR0008;羊裘之
縫从黑或聲俗作緎非&KR3441;迄得切火所熏之色也
从炎上出□□象竈突形會意俗作黑非□訖得
切肩任能勝之謂也象負何之形凡能勝任者皆取此
義俗作克尅竝非□□竝古文㥁的則切躳
行有得之謂从心直聲有㥁者心直亦會意隸作悳德
□古文&KR4458;取也从貝从又㠯手持貝&KR4458;之意也
隸作得犆敵得切一牛也从牛直聲隸作特蟘
蟲食苖葉者从虫貸聲俗作&KR2048;非&KR0767;即&KR4458;切㳒
式也古之重器莫如鼎其輕重制度有定式故从鼎而
从刀者所㠯裁制之也有等&KR0767;之義焉隸作則□□
竝古文□悉則切窒也从宀屋也从卄兩手拳也
㠭象㬪物而□於屋中會意别用塞非塞先代切邊地也
□實也从心□聲書剛而□通用塞非&KR0008;疾
則切牢也从戈&KR0008;聲又盗掠曰&KR0008;俗作賊非鰂烏
鰂魚名从魚則聲俗作鱡非夨札色切傾頭也从
大而夨其頭會意凡吳奊等字皆从此俗作矢非仄
側傾也从人在厓石之下不得安處會意借為平仄
字&KR0146;籒文□日在西方時側也从日仄聲别作&KR0034;
非畟察色切治稼畟畟進也从又从界省聲稷字
从此色殺側切顔气也从人从卩顔色人之儀卩
也會意俗作色非□古文&KR5407;穀成可收積也从
㐭收積之所會意秝聲借為吝&KR5407;愛&KR5407;字亦取收義隸
作&KR1931;譌俗作穡非□古文
十四緝
急訖立切𥚹也疾也从心會意及聲俗作急非及
極入切逮也从人从又手也會意俗作及非咠
七入切聶語也从口耳會意詩咠咠幡幡通用緝非凡
言咠聲者从此古文作㗊亼秦入切古集字三合
也指事凡會合等字从此小篆作衆□聚也隸作集
習席入切數飛也从羽白聲俗作習非廿人
汁切二十并也象□古者竹簡字書貴少故㠯二十并
也俗作卄□之入切持物也从手有所□象形隸
作執凡□□等字从此皆取□持之義舊音戟非□
陟立切絆馬足也从馬而絆其足指事俗作縶非
□失入切沾□也从一覆土而有水故□也會意从
&KR0034;省聲俗用濕乃託合切水名出高唐今人不知有□
字誤以濕為沾□字非□色立切㒳足相距不行
也从㒳止上下會意小篆作□俗作澁非
十五合盍
&KR0008;葛合切韎&KR0008;士服蔽□之衣㠯合韋為之从市古
芾字合聲禮祭服大夫㠯上有市士無市有&KR0008;制如市
缺四角又古洽切俗作韐帢竝非袷衣無絮也从
衣合聲别作裌非雥七合切羣鳥相雥也从三佳
會意别作襍通荅得合切小尗也从艸合聲史荅
&KR1545;千匹注㬪&KR1545;也通用畗非[莫-大+羽]託盇切飛盛貌犯
冐而飛是盛也从冃从羽會意别作闒非凡[莫-大+羽]聲者从
此譶達合切多言而疾也从三言會意隸作沓通
别作誻非眔目相及也从目从隶省會意借為襍
眔字凡鰥懷等字皆从此隸作遝蹋踐也从足[莫-大+羽]
聲俗作&KR0008;非納諾合切補紩也从糸内聲别作衲
非古書出内只用内字後人借用此字譌□作荅
切艸根也艸未出地根延蔓周□故从倒□為義□字
轉注俗作匝迊竝非靸悉合切小兒履也从革及
聲俗作&KR0146;非&KR2497;三十并也从三十古者㠯竹簡書
字貴省故有合并之字象數之形隸作卅臘力合
切冬至後三戍獵取禽獸合祭百神之名殷曰清祀周
曰&KR0008;秦曰嘉&KR3386;漢曰臘从肉會意巤聲借聲為錫臘密
臘字别作鑞蠟竝非郃候閤切左馮翊郃陽縣从
邑合聲詩曰在郃之陽俗用洽非
十六枼帖業
&KR0008;訖業切欲厺㠯力脅止曰&KR0008;从厺力會意又強取
也俗作劫非极極煜切驢上所負木架也从木及
聲俗作笈非煜疑輒切灮也从日&KR1191;會意俗作煜
非煜火盛也从火煜聲俗作燁非□實攝切
徒行厲水也从水步會意隸作涉枼弋涉切艸木
之枼也从木世聲象形俗作葉非嵒日涉切多言
也从三口相連會意别作讘囁竝非匧詰叶切椷
藏之具也从匚夾聲俗作箧非㥦□也从心匧聲
俗作惬非&KR0008;乞業切多畏也人見犬則畏而厺之
从犬从厺會意俗作怯非蝶達協切蛺蝶也从虫
疌聲俗作蝶非褋南楚謂襌衣曰褋从衣枼聲别
作褋非㬪重㬪也古理官□罪三日得其宐乃行
之故从三日从宐會意王莽㠯為三日太盛改為三田
非義籋昵輒切箝也从竹爾聲别作鑷鑈竝非
聶附耳私小語也从三耳會意俗作囁非銸鉆
也从金耴聲俗作鑷非聿尼輙切手之帇巧也从
手持巾言其易也會意&KR0008;字从此㚔所㠯驚人也
从大从&KR2423;&KR2423;音飪㨖刺也大&KR2423;則驚會意□&KR0034;等字从
此俗㠯為徼&KR0034;字非&KR0034;字从夭从屰又達字㫄羍字从
羊音達㚔&KR0034;羍三字義不同混用非䀹郎涉切目
㫄毛也从目夾聲俗作睫非倢女字也从人疌聲
又倢伃漢婦官名俗作婕非楫舟櫂也从木咠聲
别作檝非屟悉恊切履中薦也从尸枼聲从履省
俗作屧非燮和也从言从又又手也會意炎聲俗
作爕非□籒文疌疾業切疾也从又从止又手
也止足也手足並用會意屮聲别作捷又从手非□
陟涉切耳垂也象形輒字从此俗用作取字非輒
車□輢也从車耴聲别作輙非腌乙業切鹽漬
肉也从肉□聲俗作醃非劦檄頰切同力也从三
力會意借為和劦字别作協恊通拹迄業切摺也
从手劦聲一曰拉也别作搚非巤力涉切毛髮巤
巤也中从囟象髮在囟上而巤巤之形别作鬛儠㲱竝
非獵出田逐禽而獵取之也从犬巤聲别作獦非
妾七接切女子給事之得接於夫者也从立从女
侍側之義會意舊㠯从辛為有辠非
十七洽□乏
夾訖洽切左右持也从二人从&KR0931;省二人對輔於肘
&KR0931;之下夾之義也借為檄頰切别作挾俠竝非□
古□切艸木初生之孚甲也象形中从木未成之象因
聲借為□乙字東方木象隸作甲□古文&KR0146;轄
夾切隘也从厂夾聲别作狹峽陜硤竝非□檻也
从木□聲又匱也借為乙□字署也别作匣押竝非□
古文灋弗乏切制則也&KR3386;之如水故从水廌所㠯
觸不直者厺之故从廌从厺會意隸省作法□扶
㳒切臧矢之具也反正為□正受矢而□藏矢也正之
轉注借為匱□字隸作乏□測洽切□厺麥皮也
从□省仐古文杵字上仐下□象形□比□用力少故
去二手說文从于譌别作插臿竝非□□也田器
也从甾田也从疌疾也會意□古鍬字别作□鍤竝非
厭乙□切厓石隤厏也从厂會意猒聲前漢書厭
殺四百餘家别作壓非又於輒切伏也厭浥濡漬貌又
幺琰切夢寐气窒不通也别作魘非又於敢切虚掩也
又烏減切銷沮閉臧貌四音皆假借俗用作飽厭惡厭
字皆非猒字上無厂詳見&KR3386;聲注厏側下陟格二切厭
也
六藝之一錄卷二百八
六書本義自序
六書何為而作也惟皇昦羲繼天立極將以開物成務
載道傳世而作也蓋至朴未散六書之理已悉具於沖
漠無朕之中粤自元氣肇分天浮地降日月著明星宿
懸象雲雨變化山川流峙與夫人物草木鳥獸之紛然
賁若者莫非自然之書天不能畫於是榮河出圖假手
皇羲而六書之文興時則有若朱襄侯剛從而廣之而
六書之字備六書既備則結䋲之政代而人文昭天地
之理載而萬民察六書之時用大矣哉洋洋乎虞夏商
周之世其道大明而司&KR1921;之職設保氏之教立及嬴政
暴興燒毁文籍李斯乘時改作遂用其私程邈王次仲
苟趨時易分隸遂行於是其道始微漢著其法太史試
學童諷書九千字以上乃得為史吏民上書字或不正
輙舉劾之至宣帝乃命諸儒修蒼頡之法光武時馬援
上書論文字譌謬和帝命賈逵修理舊文於是許慎博
采稽考訪之於逵著為說文後世宗之魏晉及唐能書
者輩出但攻乎點畫波折逞其姿媚而文字破碎然猶
頼六經之篆未易至天寶間詔以隸法寫六經於是其
道盡廢其有作興之者如呂忱之字林李陽冰之刊定
徐鉉之集注徐鍇之繫傳王安石之字說張有之復古
編鄭漁仲之六書略戴侗之六書故楊桓之六書統倪
鏜之六書類釋許謙之假借論周伯𤦺之正譌之類雖
曰有功於世然猶凡例不立六義未确終莫能明其以
指事為象形會意為指事既非矣至有以轉注為假借
會意為轉注則失之甚者也於乎正書之不顯俗書害
之也俗書之相仍六義之不明也古則自早歲即嘗研
精覃思折衷諸家之說附以已見僎集六書之義正其
以母統子以子該母子復能母婦復孕孫生生相續各
有次第分為十類以象天地生成之數著為十二篇以
象一年十二月部凡三百六十以當一稘之日目該萬
物之數其相重亦俗變時譌通之類不能悉計而亦不
之計者又以見世道無窮之變焉凡五謄始克成編而
名之曰六書本義□乎士之為學必先窮理窮理必本
夫讀書讀書非識字義之所載所該以俟心悟神入豁
然貫達則於上達乎何有此古聖賢之設教貴夫博文
也古則不敏何足以知之然區區一得之愚不敢不取
正於有道考古君子尚恕其僣而取其心焉時洪武十
有一年春正月朔餘姚趙古則自序
凡例
一說文元作五百四十部唐林罕小說加一部宋釋夢
英字原減一部鄭夾漈以為當作三百三十類以去
子不能生者二百十皆為未當今定為三百六十部
不能生者附各類後能生而舊无者則增入之
一部分舊无次第今分十類各有所属子從母生孫從
子出各有所統先形次事次意次聲雖從母為子而
又能生他字者既見於所生母下而又别出為部亦
猶人皆出於父母既長而又能生其所生也
一說文凡九千三百五十三文重一千一百六十三文
鉉等新沾四百二字今既定三百六十部為母其不
能生而為子者附本生母下雖非子而義晦者亦入
焉合一千三百字其餘義顯者但存其數若成書則
有聲音文字通在焉
一說文當收不收如希由之類當正不正如酉戺之類
今悉歸本義
一六義自鄭氏注經班固作志顔籀注史夾漈成略皆
雜然無序今述論七篇以定其次序庶幾井然不可
易也
一每字先反切以知其聲次訓釋以知其義次說六義
以原造字本旨次引證以明其用次假借次轉注各
耑圈于其上以為起其假借轉注之多者每一義加又
字于上
一字異而義一者雖各見本生母下而不復重注但曰
音義見某其推義而注於他字者於本文下但曰注
見某曰詳見某
一翻切漢以歬未有之許氏說文鄭氏箋注但曰讀若
某而已齊梁以後始有反切今說文反切乃朱翺以
孫愐唐韻所加多疏略舛誤今悉正之
一字體變化古今多異今以亦古籀續隸通譌俗八字
定其是非如二三寫而㡭本文出者曰亦上古所制
之文曰古别出者曰古文竒字史籀改者曰籀古借
用後世復出者曰續新附文也隸變時楷書也通轉
借用者也後人譌書者曰譌妄改作者曰俗此二類
皆注曰非以明其不可用也其諸家之非及愚所正
定者皆不復辯論務從簡約爾
六書總論
六書未作六書之體㪔(俗用徹)在天地六書既作天地之
用具乎六書大哉聖人之造書也其得天地之用乎觀
夫日月列星之懸象□(古雲)回(古靁)時□(古雨)之變態山川之
流峙(峙非)萬物之紛錯莫非天地自然之書自昔大暤飛
龍之&KR0008;不過仰觀天文俯察地理旁及鳥獸艸木人物
之宜效其形畫(厺聲)其迹而已故六書初一曰象形文字
之本也次二曰指事加於象形者也次三曰會意次四
曰諧聲合夫象形指事者也次五曰假借次六曰轉注
侂夫四者之中者也獨體為文合體為字象形指事文
也象形文之純指事文之加也會意諧聲字也諧聲字
之純會意字之閒(厺聲)也假借轉注則文字之俱也肇於
象形滋於指事廣於會意備於諧聲至於聲則無不諧
矣四書不足然後假借以通其聲聲有未合而又轉注
以演其聲象形指事一也象形有加為指事會意諧聲
一也會意主聲為諧聲假借轉注一也假借叶聲為轉
注明乎此則六書之能事畢矣學者既識文字之有間
又當識子母之相生母能生子不能生主類為母從類
為子生字為母從生為子顯為母隱為子約為母滋者
為子用者為母不用者為子得埶(勢俗)為母不得勢為子
母主形主義子但主聲子母之文既立於是蒼史沮誦
主母而役子率子而從母字之而已矣何嘗容一豪&KR0008;
力於其間哉許尗重作說文定五百四十類為字母然
誤以子為母者二百十類今姑毛舉一二如句類生拘
鉤菐(音僕)類生僕䑑(古僕)拘當入手類鉤當入金類僕當入
人類䑑當入臣類蓋句菐字為子不能生是為虚設故
夹漈鄭氏作象類書厺許氏二百十而取其三百三十
母為形之主又集八百七十子為聲之主合千二百丈
而成無窮之字其立法至簡其為教則備矣愚又折衷
二家之是非定為三百六十部并子及義晦者凡一千
三百字其義顯者舉目于上惜乎保氏之教不立小學
之失其傳寖久雖老師宿儒尚不能一探其義而反指
是為非急是可歎也
象形指事會意諧聲假借轉注六論已備載於别
卷此不重錄
