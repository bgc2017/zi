欽定四庫全書
六藝之一錄卷二百四十八錢唐倪濤撰
古今書體八十
正始之音下
借協音不借義(夾漈鄭樵)
荷之為胡可切負也
茹茹藘切茅蒐也之為去聲度也
鮮之為上聲少也
燕之為平聲薄之為必各切廹也
菑側其切田也之為音災
苴七余切麻也之為子餘切包苴也
竟之為音境旁之為補彭切詩四介旁旁
屯之為徒門切
莫音暮之為模各切又音陌春秋傳德正應和曰莫
召之為音邵
个之為音介副也禮明堂左古个又音幹禮人為候上
兩个與其身三
番附袁切獸足之為音翻次也音波番番勇也
句之為古侯切又古候切詩敦弓既句
咽之為音淵詩伐鼓咽咽
台音怡我也之為音胎星名又音臺春秋季孫宿救台
范寗讀
調之為徒弔切品調又陟留切詩云惄如調饑
登之為音得春秋得登來
正音征射侯之正也之為去聲
邪琅邪地名之為邪正之邪
追之為丁回切追琢也徼古堯切之為古弔切邊徼
訏之為栩詩川澤訏訏說之為音悅
識之為音志信之為音伸
樊之為音盤樊纓革之為紀力切急也
殺之為去聲降殺占之為去聲
甫之為音斧甫田省昔井切之為所景切
雅今作鴉之為上聲鳥之為音島
瞿九遇切驚也之為平聲戟類
脩脯也之為音卣中尊肺之為音沛詩其葉肺肺
脫之為音退詩舒而脫脫兮
創音搶傷也之為去聲予之為音與
委之為於偽切委積女之為音汝
削之為音肖刀室
箾音簫之為音朔象箾以舞
簿蠶曲之為簿書平之為辨年切
盛音成之為去聲索之為生革切
稽之為音啟稽首鄉之為音嚮
招之為音韶游之為音流資游也
旋之為音選鐘縣盟之為音孟盟津
貫之為古患切習貫栗之為音裂菑栗也
齊之為音咨齊□冐之為莫北切貪也
俾之為普計切俾倪北音佩之為入聲方也
屏之為上聲兄之為况詩倉况填兮
弁之為蒲官切小弁縣平聲之為去聲
驕之為許喬切詩載獫歇驕
薦之為音荐詩天方薦瘥
麇麞也之為邱隕切衆也
扃之為上聲春秋我心扃扃
閒之為音閑
耿工迥切光也之為古幸切耿耿憂也
拒之為音矩招拒白帝振之為平聲詩振振公子
揖之為子入切詩螽斯羽揖揖兮
蟄之為尺卜切詩宜爾子孫蟄蟄兮
紀之為起詩有紀有堂縱之為平聲
絮之為敇慮切禮毋絮羹
繆之為音穆諡也絀音屈之為音絀
軒之為音憲禮野豕為軒
隊之為音墜斤之為紀勤切斤斤明也
舍之為音捨
險之為音儉春秋傳險而易行
王於况切之為平聲宿之為思宥切星也
要之為去聲風之為音諷
夏胡賈切中夏也之為胡嫁切冬夏也
鞠毬也之為音麴又音芎鞠藭
卷之為音衮禮三公一命卷又音拳禮執女手之卷然
又起權切冠武也
將之為去聲又七羊切詩將仲子
鬻亦作粥之為音育賣也居六切詩鬻子之閔斯
殿音奠之為丁見切又音店詩民之方殿屎
敦之為都隊切玉敦又都回切詩敦彼獨宿又徒本切
渾敦
肉之為而救切禮寬裕肉好之音而注切豐肉而短
膴凶武切大臠之為亡古切詩則無膴仕音膜詩民雖
靡膴
從之為則庸切從衡七容切從容又音縱又音總禮爾
無從從爾
耆之為音嗜又音底貉之為音陌狄也又音禡
衰衰絰之為楚危切等衰又衰徵
辟必益切君也之為音避又音僻禮負劍辟咡又音弭
止也又音禆禮素帶終辟
厭于鹽切之為于葉切詩厭浥行露又音壓禮死而不
弔曰厭於驗切服也
率捕鳥之具之為將帥之帥亦作率又音律約也
凡此之類並協音不借義者也右一百三十三
因義借音
琢本琢玉之琢而為大圭不琢之琢音篆
輅本車輅之輅而為狂狡輅鄭人之幣音迓
惡以有惡也故可惡去聲
内以其内也故可内音納
佚夷質切縱也而為佚宕之佚音迭
伯長也而為伯王之伯音覇
幕帷也而為幕覆之幕音覓
幬長也而為覆幬之幬音燾春秋傳如天之無不幬
蓼本紅蓼之蓼而為蓼彼蕭斯之蓼力竹切
錞本金錞之錞音淳而為厹矛沃錞之錞徒對切
術邑中道也以其所行故為鄉術之術音遂
嬴秦姓也以其所居故為嬴水之嬴音嬀
嘯嘯呼之嘯而為指嘯之嘯音叱
跛跛躃之跛彼我切而為跛倚之跛彼義切
副普逼切剖也而為副貳之副
承奉也而為賻承之承音&KR0008;
甄吉然切本甄陶之甄而為聲甄之甄音震禮薄聲甄
封本封土之封而為封棺之封音窆禮縣棺而封
齊本齊一之齊而為齊莊之齊側皆切
廵本廵行之廵而為相廵之廵音緣禮始終相廵
推本推與之推而為推挽之推土回切
摶本摶攝之摶徒端切而為摶束之摶除轉切禮百羽
為摶
獻本獻享之獻而為獻尊之獻素何切
衰本雨衣之衰素何切而為衰絰之衰音崔
橇本音毳以其義通於橋故又音橋
凡此之類皆因義借音右二十五
因借而借
難烏也因音借為艱難之難因艱難之難借為險難之
難去聲
爲母猴也因音借為作為之為因作為之為借為相為
之為去聲
射本射御之射因義借為發射之射食亦切因發射之
音借為無射之射音亦律名
斁本厭斁之斁羊益切因義借為斁敗之斁多路切書
彝倫攸斁因斁敗之音借為斁塈之斁音徒書惟其
斁塈茨
亨音享本饗也因義借為亨飪之亨普庚切因亨飪之
音借為亨嘉之亨
來本麥也因音借為往來之來因往來之義借為勞來
之來音賚
矜本矛柄也因音借為矜憐之矜因矜憐之義借為矜
寡之矜音鰥
適往也因音借為適責之適音謫詩勿予禍適因適責
之音借為適匹之適音敵
参七南切間厠也因義借為參差之參楚金切因參差
之音借為參伐之參所金切
邪本琅邪之邪因音借為語辭之邪因語辭之義借為
虛邪之邪音徐詩其虛其邪
食本啖食之食因義借為飲食之食音伺因飲食之食
借為食其之食音異
費本費用之費因音借為費邑之費音秘因費邑之義
借為費氏之費扶未切
崔本南山崔崔之崔子惟切因義借為崔嵬之崔慈回
切因崔嵬之音借為崔氏之崔音催
不本鄂不鞾韡之不音趺因音借為可不之不音杯因
可不之義借為不可之不音弗
填本填塞之填因義借為填壓之填音鎮因填壓之音
借為填久之填音塵詩倉况填兮
罷本罷置之罷因義借為罷困之罷音疲因罷困之音
借為罷辜之罷鋪逼切禮以罷辜祭四方
質本質幣之質音贄因義借為交質之質音至因交質
之音借為形質之質
畜夲田畜之畜敇六切因音借為畜養之畜許六切因
畜養之義借為六畜之畜許又切
治平聲水也因音借為治理之治因治理之義借為平
治之治去聲
乞氣也因音借為與人之乞音氣因與人之義借為求
人之乞入聲
能奴來切獸也因義借為能鼈之能三足鼈因能鼈之
音借為能事之能音耐又為三能之能音台
凡此之類並因借而借右四十三
語辭之借
序曰書者象也凡有形有象者則可以為象故有其書
無形無象者則不可為象故無其書語辭是也語辭之
用雖多於主義不立並從假借
之菌也也隂也云雲也思慮也
邪琅邪之地焉鳶也
惟思也既小食也
盍覆也而面毛也
須髭也蓋草履斯析也然燎也
以薏苡實也矣箭鏃也
為母猴也居蹲也
且子余切薦几也諸辨也詩日居月諸
耳人耳也哉言之間也
兮气也
爾華繁也詩彼爾維何維常之華
乎气也于气也
旃旆也詩舍旃舍旃
每本音梅原田之貌借為上聲
乃气也於烏也
已几也夫本丈夫也借音扶
其箕也豈鎧也
員物數也音云詩聊樂我員
與授也語辭借平聲承奉也音懲楚人語辭
唯本上聲乃唯諾之唯借平聲
害去聲災也借音曷詩害澣害否
凡語辭唯哉乎兮于只乃有義他並假借以語辭之
類虚言難象故因音而借焉右四十
五音之借
宫本宫室之宫商本商度之商角本頭角之角
徵本徵召之徵羽本羽毛之羽
右五
三詩之借
風本風䖝之風雅本烏雅之雅頌本顔容之容
右三詩五音皆聲也聲不可象並因音而借焉
右三
十日之借
甲本戈甲乙本魚腸丙本魚尾
丁本蠆尾戊本武也已本几也
庚鬲也辛被罪也壬懷妊也
癸草木實也
右十
子人之子也丑手之械也寅臏也
卯牖也辰未詳本義已蛇屬也
午未詳本義未木之滋也申持簡也
酉卣也戍與戊戚同意亥豕屬也
十日十二辰唯己亥有義他並假借以日辰之類皆
虛意難象故因音而借焉右十二
方言之借
鮦之為鮦音胄鮦陽縣名
歜之為歜上音觸下徂感切昌歜菖蒲也
覃之為覃上如字下音剡詩以我覃耜
羹之為羹上如字下音郎楚地名
咎之為咎上如字下音□□陶字
穀之為穀奴走切楚人為乳穀
枹之為枹上必茅切下音桴鼓桴也
敦之為敦音燾禮每敦一几又為敦音彫詩敦弓
右九
雙音並義不為假借
陶陶冶□陶
鵰都聊切隼類陟交切鶻鵰鴝鵒
駣徒刀切馬四歲曰駣他彫切馬三歲曰駣
鷂以照切音遥雉也
杷補訝切枋也白加切收麥器
榮永兵切桐也音營屋榮
枸音苟枸杞也音枸枳枸也
椹知林切禮射甲革椹實食甚切桑實也
校古孝切木囚也戶校切木闌也
幅音福布帛之劑音逼行縢也
幓所銜切旂幅也七消切頭括髮
襢音袒袒裼也張彦切后六服有䄠衣
被部委切寢衣也普義切春秋傳翠被豹舄
袊居吟切領也其鴆切結也
褏音䄂袂也由救切盛服也
凡此之類皆是也右三十
凡此借類計五百九十八
論急慢聲諧
急慢聲諧者慢聲為二急聲為一也梵書謂二合聲是
矣梵人尚音有合二合三合四成聲者華人尚文惟存
二合詩序曰聲成文謂之音知聲有急慢則發而為文
抑揚合度鏗鏘中節箋釋之家全不及此至於語辭渾
而無别但取言中之義不問句中之節故柳宗元極論
語辭之義良繇不知急慢之節所以辭與句不相當如
慢聲為者焉急聲為旃旃為者焉之應如者與之為諸
而已之為耳之矣之為只者也之為者也者急聲為也
嗚呼之為嗚噫嘻之為嘻者皆相應之辭也
論高下聲諧(音讀附)
董正之董亦為督察之督者東董凍督故也改更之更
亦為變革之革者更梗更(去聲)革故也伊之為已(大誥曰已予惟
小子)已之為億(昜曰億喪貝又曰億無喪有事)伊已意億故也非之為匪
匪之為弗非匪沸弗故也眅即盻者攀眅盻故也儆類
敬者京儆敬故也翻之為反庸之為用邪之為也之之
為只者並此道也而之為爾爾之為汝汝之為若于之
為於於之為與與之為與(音譽)亦此道也是皆一義之所
起而發聲有輕重耳乃若父雖甫音讀若輔道雖杜老
切讀若導禮記大昕昕音忻讀若希說文臑字音懦讀
若𥜗&KR0034;字特一切讀若亭此為音讀之别無非聲之諧
也
論諧聲之惑
左氏曰止戈為武□非從止凡沚芷齒耻之類從止武
從戈從亾從戈見其義從亾見其聲古文歌舞之舞作
□振撫之撫從&KR0008;廊廡之廡作&KR0146;古並從亾今並從無
於篆文亦從亾則武之從亾又何疑焉若曰武有止戈
義又何必曰偃武乎亾之與止易得相紊左氏所見止
之訛□於六書為諧聲武戈類也武之從亾亦猶戰之
從單(音善)戮之從翏(音六)戢之從咠(音緝)戣之從癸皆聲之諧
也禮記曰祖者且也祖非從且凡置姐之類從且徂祖
之類從且(音徂)祖無且義凡此之類皆不識諧聲
論象形之惑
左氏曰反正為乏正無義也正乃射侯之正(音征)象其形
焉正(音征)以受矢乏以藏矢其義在此或曰反正為丏(音沔)
丏蔽矢短墻也正以受矢丏以蔽矢此亦反正為乏之
義邪正之正無所象故正用侯正之正邪用琅邪之邪
並協音而借是為假借之書也韓子曰自營厶(音私)厶非
自營之意也厶於篆文作□象男子之勢故又音鳥□
與□同(即了字)故厶勢下垂了狀槌上並是象形之文若
乃自營之厶與了絶之了並同音而借亦為假借之書
疊古作曡祭肉之積在器也從宜祭器也從晶象積肉
之形曡與豐同意豐亦爼豆之衍也揚雄以曡為古理
官决罪三日故從三日從宜此亦為不識象形者也何
用識竒字之多乎能象熊之形許氏謂能熊屬則可矣
又曰賢能之能何也出象花英之形許氏謂象艸木益
滋上出亦可矣又曰出進何也是皆惑象形於假借者
也三代之前有左氏韓子三代之後有揚雄許慎猶不
逹六書之義况他人乎
論子母
立類為母從類為子母主形子主聲說文眼學廣韻耳
學說文主母而役子廣韻主子而率母說文形也禮也
廣韻聲也樂也說文以母統子廣韻以子該母說文定
五百四十類為字然母能生子不能生今說文誤以子
為母者二百十類且如句類生拘鉤卤類生㮚&KR3122;半類
生胖叛菐類生僕䑑拘當入手類鉤當入金類則句為
虛設㮚當入木類&KR3122;當入米類則□為虛設胖當入肉
類叛當入反類則半為虚設僕入人類䑑當入臣類則
菐為虛設蓋句&KR1234;半菐皆子也子不能生是為虛設
夾漈作象類書總三百三十母為形之主八百七十
子為聲之主合千二百文而成無窮之字故去許氏
二百十而取其三百三十也
論變更
對舊作□漢文以言多非誠故去口
隋舊作隨文帝以周齊不遑寧處故去辵
疊舊作曡新室以三日太盛改為三田
&KR0008;舊作騧宋明帝以咼(音喎)類禍改而為瓜
形影之影舊作景葛稚川加彡于右
軍陣之陣舊作陳王逸少去東從車
&KR0146;丘之山三倉合而為□(音&KR0146;)
章貢之水後人合而為贛(音紺)
荒昏二義元次山諡隋煬帝合而為&KR0008;(音荒)
鄗(火各切)本一名分而為高邑者漢光武也
鄚嫌近鄭更為莫豳嫌近幽更而為邠此並唐明皇所
更也
論遷革
雅本鴉字今復有鴉字遂以雅為雅頌之雅後人不知
本音雅字
雇本九鳸之鳸借為雇賃之雇今復有鳸字後人不知
本為雇也
頌本顔容借為歌頌之頌今人見頌知為歌頌之頌而
已安知本是容
泉本貨錢之錢故於篆象古刀文借為泉水之泉今人
見泉知為泉水之泉而已安知本為錢字
徐鉉奏俗書譌謬不合六書之體者二十九字
(闕)个暮熟捧遨廻腰鳴慾
揀俸影斌悅藝著墅蓑賾
黌黈麌池徘徊鞦韆矗
字音正譌(用說文切)
車尺遮切軻康我切輔扶雨切
治平聲濟子禮切洗蘇典切
洒先禮切溺而灼切汶亡運切
浣胡玩切灑山䜴切泌兵媚切
漚烏侯切湛他減切&KR0008;徒何切
儷平聲譔此緣切謾母官切
訂他頂切誖蒲沒切它託何切
柩巨救切恃時止切鋪普胡切
錢即淺切蕩徒朗切頃去營切
峙直离切婢便俾切婦房九切
母莫后切靄于蓋切掃蘇老切
在昨代切燠烏到切煖况袁切
罷薄蟹切陛旁禮切附符又切
酢倉故切醋在各切打都捉切
擠子計切挂古賣切摘他歷切
搦尼革切唯以水切夀直繇切
啞于革切趨直离切料洛蕭切
事鉏史切賈公戸切号胡到切
號乎刀切核古哀切□自琰切
梭私閨切
盻胡計切□蘇盰切盼匹莧切
腥蘇佞切篰簿口切覇普伯切
孛蒲妹切曾昨稜切過古禾切
造七到切紹市沼切緯云貴切
紂上聲繆平聲館古玩切
劾胡槩切草自葆切予余吕切
能奴來切示音祈豈苦亥切
弟特計切探它含切懦人朱切
鬐直追切燄以冉切扣古后切
不方久切負房九切旱乎旰切
暵呼旰切統去聲篠徒弔切
聚才句切噫于介切紊亡運切
簟徒念切傒胡計切尿奴弔切
嗌伊昔切副芳逼切假古頟字
泉古錢切創楚良切作瘡非
㨔胡感切作撼非
媆奴困切作嫩非
部位雜記
折艸部卒衣部
皂古草為皂嗟言部&KR0034;
於古文烏字苻合從竹
朞即期字叩元扣
□元從山服元從舟
柴㧘拒本歫字止部
糕說文從禾玉篇從禾從示
菟說文作䖘虎部葸說文無玉篇有
妙本玅說文女弦部玉篇玅部
乞古气字借入聲
點畫譌舛
卜角(角)壺(壷)令(令)
玉(玉)王(王)
缺三十二字
朱子答楊元範有云大有亨享二字據說文只是一字
故易中多互用亨如王用亨于岐山亦當為享如王用
享於帝之云也字書音韻是經中淺事故先儒得其大
者多不留意然不知如此等處不理會却枉費了無限
辭說牽補而卒不得其本義亦甚害事也非但易學凡
經之說無不如此獨恨早衰無精力整頓得耳
字學
說文爾雅字說字林
三蒼吳楚音辨吕靖韻集夏侯該韻略
楊休之韻略周思言音韻
李季節音譜杜臺卿韻略
玉篇唐韻丁度集韻
唐藝文志
音隠音略音義音訓
音鈔釋音辨證辨疑
辨嫌辨惑辨字注辨
論字說三顧隠客蕭楚
象形
日從口從一陽數
月有盈虧從日而闕之從二而反隂數遡於陽而不得
其正也
田象四口十阡陌之制
卜象龜兆縱横□(古冊)從五畫直下象其枚數有聫綴王
氏只以字為象形非也
乃氣生出之難公羊曰乃難辭也
屮象物初出有枝莖
指事
直著其事視而可知也
人目為見鼻臭為齅
兩戶相向為門兩手丅為拜(丅古下字)
土木示為□(古社字)矢耳為聅(以矢貫耳)
刀耳為刵王居門為閏
會意
合文以成其義
言欲其順故口䇂(音愆)為言(䇂從上古上字從干為䇂口䇂為言)
止戈為武力田為男
女帚為婦人言為信
人為為偽吏於人為使
反於后為司后無司則有為
諧聲
本一字以定其體而附他字以諧其聲
江河鵝鴨江河左從水以定其體而諧聲在右鵝鴨右
從鳥以定其體而諧聲在左裠裳諧聲在上簾箔諧聲
在下園圃諧聲在内徽輿諧聲在外徽三紏繩也故從
糸從徵省聲若江河以工可字諧聲者取其聲之同母
字也及艸之類從艸木之類從木金之類從金土之類
從土而附他字以諧聲者是
轉注
同意相受考老字是此說非也古之人亦文
有解釋其意義謂之轉注者本一字更有意
義可轉用者有一轉為二聲用者有再轉為
三聲用者有至四聲而皆有義者
長本長久字長則物莫先焉故又為長幼之長長則有
餘故又為長物之長
行本行止字行則有蹤跡故又為德行之行行則有次
序故又為周行之行又子路行行之行無義也以聲相
近而用之假借也
齊整齊也專一人之意齊如(音齋)故為齊戒之齊齊則適
等而無過不及有調適之意故為酒齊刀劍齊之齊
令又為使令之令
乾卦名陽也故為乾暵之乾
數一二之名有數則可數故又為數往之數有數則密
矣故又為疎數之數又音促數罟亦密罟也亦轉注也
凡此之類皆聲轉而各有其義故曰轉注
又有本其意特轉聲用之者以女為人妻謂之妻以女
妻人曰女指所載之物統曰載(昨代切不輸爾載)如此類本皆
無其字時人有是語故原其意轉聲而為用也此類字
不為假借者本其意故也
假借
本無其事原它事聲意而借用之亦有只借
聲而用之者先儒謂令長字是非也
能本獸之軼材者賢能之能借用之
豪本獸之威猛者豪傑之豪借用之俗作毫非正如碧
是碧玉之碧玉之碧色者萇宏血化為碧故碧從石用
為碧系之碧與此正同皆假借也
震辟歷也動物亦物之所懼故為地震之震又為震來
虩虩之震
須髭也鬚無實用不可無故為須待之須又為
須用之須此類并其聲意借用之也
旃(古人止語)思(語始卒之辭)旃旗也指揮之用也故旃為指物之
辭詩曰舍旃舍此也思屬土五行成於土五事成於思
故思為語始卒之辭思樂泮水始語也不可度思卒語
也此類亦當時有是語故為文者原其字義亦因其聲
而用之也不然旃旟皆旗何獨取於旃思私同音何獨
取於思
尊尊彝也又為尊卑之尊即酒尊字古者大酋主酒周
官用此後人始有從木從缶以尊有或瓦木也如刑鼎古
人亦用刑字後人始用鉶
雅禽也(俗作鴉)又為風雅之雅(古疋字如此)
象獸也又為彖象之象此類只借其聲用之也
以冰為棚也所以覆矢可以飲抑釋冰忌(古人通冰字)
以麋為湄居河之麋(水草荒穢處)
以來為䅘(來牟)先儒謂來本瑞麥天所來故用往來之來
非也周以前有來字
易以盍為合以羸為纍此類亦借其聲而已於字無義
也又以定為顁麟之定顁頟古人通用
常為棠(棠棣借為常)害為曷(害澣)彭為旁(匪其彭)居為其(何居)此類
皆古人因其聲相近而借用之於字亦無義也所謂六
書之體可考見者如此豈盡是會意字字可說哉
爾雅飛類謂之雌雄走類謂之牝牡故雌雄字從佳羽
族也鳥短尾總名佳牝牡字從牛毛屬也
書以越字為始語詩以侯字維字為始語楚辭以蹇字
羌字為始語易以若字如字為止語之辭詩以只字且
字為止語楚辭則些字又日居月諸叔善射忌(音既)聊樂
我員(音云)皆當時之語為文者借字聲而用之
今所傳六經之文有異於漢儒所傳之文
營營青蠅作謍謍勿拜作扒拔也
噬肯作逝肯衣裳□□(音楚五色鮮明)
桃之祅祅平豑東作
西伯威黎泉陶(臯)
顚木有㽕枿(㽕木再生條也後人傳寫脫弓字遂作由說者云由枿非也當作㽕見說文)
我興受其退旁逑孱功
是今文有非漢儒所傳之文漢儒所傳之文非孔子
之文欲字字而解之可乎
而毛類冬官作其鱗之而訓如孟子而未之見左傳若
而人又訓汝而翁又為止語殆而
敦(五音五義)音團聚也詩有敦瓜苦音彫與弴同弓也音對
器也左傳珠盤玉敦又音頓歲在酉曰困敦又都昆切
厚也
思(念也)又為于思之思(桑才切)今作䰄多髥也
洚(四音一義)音洪音缸音閧音絳皆水不遵道也
甗(三音一義)言又上聲去聲皆甄名也
穀書方穀訓禄詩穀則異室訓生穀旦訓善
薰(香草)葷(臭)同一音
古文以赤為尺桼為七皆是借聲用字
古易羝羊觸藩纍其角糸纍不能進纍其瓶之義亦然
系纍其瓶故致傾覆不能上水今之說者未見古本
又如以盍為合彭為旁繻為濡疑皆傳錄之誤繻有衣
&KR0008;當作濡
一二三四五六七八九十演而申之至於不可窮詰凡
天地之運行四時之代謝日月星辰之進退九州萬物
之繁夥果不逃其數可以窮變化而行鬼神功用亦大
矣世人皆云倉頡所造而曾不究其旨方伏羲畫卦時
仰則觀天而畫一俯則觀地而畫二中則觀人而畫三
觀四方而得四觀天地之氣交午而得五以至六七八
九十亦莫不然始於三畫分為八卦九六藏於其中則
知此十字非伏羲畫卦時為之不可蒼頡但能因此而
字之如人之字育為之滋長變出他文學者當細考之
不可以常字觀近王荆公留心字學皆為之解釋至此
十字却無贊辭要之如日月星辰十干十二支金木水
火土首目口耳手足山石蟲鳥等正字非聖人不可作
蒼頡體其意以從偏傍而字之耳(雲麓漫鈔)
六藝之一錄卷二百四十八
