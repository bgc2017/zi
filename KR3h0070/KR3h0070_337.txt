欽定四庫全書
六藝之一錄卷三百七十九錢唐倪濤撰
歷朝書譜六十九
鑒藏
王弇州爾雅樓藏法書(珊瑚網)
魏鍾太傅薦季直表
晉王右軍三帖(大熱此月淡悶干嘔)鶻不佳帖(鶻是其諸孫小字)
王大令送梨帖(有柳誠懸文與可䟦)
隋賢書出師頌(史孝山古章草法)
虞永興汝南公主墓銘藁
唐文皇哀册禇河南書又臨蘭亭叙眞蹟(在黃絹上)
顔文忠公送裴將軍詩書吳興竹山潘氏堂聯句
柳誠懸書蘭亭詩文
懷素千文
宗室家藏本古雜墨蹟
右軍帖智永劄禇河南斷簡眉山第二劄襄陽諸詩
元諸名家書
六大家十二帖
顔眞卿帖蔡忠惠安樂扶護二帖黃文節眉州畢
太史二帖蘇文忠送梅花帖米襄陽令名帖薛翠
微三札趙文敏騎從帖弭節帖合一卷所云竭資
力二十年數得數汰不易也
宋名公二十帖
李學士宗諤送腹兄詩范希文蘇眉山牘黃涪翁
米南宫詩薛紹彭與趙大年借墨帖沈與求知潭
州丐祠韓蘄王與司農總領虞允文恢復議學士
汪彦章右相葉衡龍圖王龜齡待制蔣燦樞密王
淮大參張剛范文穆成大張狀元孝祥樓宣獻鑰
魏秦公了翁張祕閣即之各詩劄
宋賢遺墨
温公蘇文定米氏父子修撰鮮于樞司諫鄒浩參
知孝伯王廬溪庭珪胡宗翰湯思退
范文正公楷書道服贊又題伯夷頌與尹舍人書及
忠宣公誥勅
和靖處士手書七言近體五首
涑水司馬溫公宛陵梅都官金陵王荆公副車王都
尉墨蹟
王司諫告身蘇滄浪眞蹟
蔡蘇黃米趙帖(趙爲子昂)
蘇文忠公書煙江疊嶂歌坡書四古體(以有意成風格以無
意取恣態或離或合乍少乍老不擇紙筆皆能如意)大舅多買書畫竒物札
與蒲傳正札書三絶句書洞庭春色中山松
醪二賦又書歸去來辭黃山谷雜帖書墨竹賦
此君軒詩雜詩二卷雙井伏波神祠臨本
又書韓昌黎詩眞蹟
米元章詩卷䟦奕棋圖貽坡老竿尺
薛道祖墨蹟雲頂山詩帖上清達年帖通泉帖蘭亭
二絶又翠微居士與大年三帖
羔羊居士書飲中八仙歌(居士姓王名升字逸老在宣和中以草書進御得官)
雜宋元墨蹟(蔡忠惠元人䟦小米書)
米元暉手書叙語詩六章
思陵御書養生論眞蹟范文穆吳中田園雜興卷
張祕閣即之書老栢行又温甫擘窠書
徐内翰小楷蓮經(號自信居士)
宋元人墨蹟(内吕嘉問錢端禮不成書)米趙四帖(米敷文一紙趙承旨三紙)
趙吳興書心經又法華經四十二章經濟禪師㙮銘
又大通閣記草書千文眞書千文又篆書千文書歸
去來辭書洛神賦又歸田賦書枯樹賦又書秋聲賦
行書二贊二圖及詩䟦書十五詩行書唐詩擬古五
首十絶句書䟦書詹舍人告又于歸帖行書諸尺牘
趙承旨與婦管夫人及子仲穆總管三札(各寄中峯禪師)
鮮于伯機書千字文遊高亭巖記又詩記眞蹟爲子
去矜書雜詩卷
虞道園賜碑贊(爲柯九思)虞貫二學士眞蹟(伯生雲石)
柯敬仲隸古詩十九首張伯雨書諸公贈言
俞和紫芝臨樂毅論
楊鐵崖湘竹龍吟老客婦謠
元名人墨蹟
趙孟頫鮮于樞鄧文原胡長孺戴表元庫庫虞集
揭傒斯顧安吾衍喬簣杜本張伯淳李簡張天雨
汪澤民台哈布哈鄭元祐周伯琦楊維禎倪瓚饒介
王蒙陸續雪菴僧漙光
國朝名賢遺墨蹟五卷
自宋文憲公濓至徐中行子與共百人手蹟
三吳楷法二十四册
宋仲温至方袍大林金賓婦及石刻七姬瘞志
又三吳楷法十册
第一册陳文東璧沈民則學士沈民望大理所謂
雲間𣲖也第二册徐元玉臨禇周伯器䟦錢原溥吳
原博蔡九逵三人第三册祝京兆書賦及古近體詩
雜詩第四册黃道中字致甫用秃筆作楷而間帶行
法道中即淳父姬水晩年書益雅緻精密其尊人五
岳公第五册文待詔小楷甲子雜稿蓋徵仲每新歲
輒書舊詩文一册至老無復遺沒後分散諸子矣第
六册亦衡山小楷第七册王履吉楷拙政園賦第
八册文壽承休承彭孔嘉許元復書第九册爲陳
道復小楷千文陸子傳俞仲蔚書第十册顧德育
牡丹賦周公瑕黃雲卿袁魯望王舜華張伯起書
三吳墨妙上下卷
自沈學士度弟大理少卿粲至陳方伯鎏手蹟又
三吳墨妙另一卷
三吳諸名筆札
原博希哲啓南貞伯道復履約履吉祿之孔嘉陸
子淵顧華玉金元玉輩
吳中諸帖
吳文定公寬祝京兆允明文待詔徵明陳太學道
復王徵士寵
諸賢雜墨
李文正張東海匏菴石田文祝都南濠為范菴藏
與子有云諸事便當如我死一貧正不要人知
名賢遺墨
自宋文憲公景濓至羅文恭公達夫凡三十六人
宋太史手書鄭濓名解
宋仲珩方希直書
宋克書張長史筆意又急就章又書畫帖
沈民望書姜堯章續書譜
凌中丞金剛經臨洛神賦
姜大僕立綱書四子全文句讀(各有圖當是在先朝春宫進講本)
李貞伯游滁陽山水記又書古選祝希哲音釋後
天全翁靈巖勝游卷又聮句詩卷詞卷
李文正陸文裕墨蹟又文正詩翰卷
雜帖
吳文定之眉山沈啓南之豫章祝京兆翩翩時有
大令風文待詔韻頗勝王履吉善取態
沈石田倣雙井書(僅得其竦肩寒儉耳不得勢也)
李范菴書卷
祝京兆六體書又諸體書隸書卷又眞行雜詩賦草
書月賦書太白傳又青蓮詩杜紫微詩書夷堅志操縞
藁一卷豔詩一卷雜詩三卷秋興八首為王明輔題
灌木園歌季静園亭卷書唐七詩(京兆生平好書晚唐句獨此王右丞
岑嘉州杜少陵錢左司劉隨州諸公七章乃唐人第一才情詩其所作行草則吳下第一風骨書)書
懷知詩(以古體懷逝者以近體懷近者)枝山為華氏成趣園記茂
陵英華(希哲徵仲履吉道復四家)
文太史小楷周召二南詩又三詩寫金花古局牋徵
仲行書詩篇游白下詩絶句卷四體千文歐體千文
蘇黃米三體詩赤壁二賦卷休承補圖小楷趙飛燕
外傳精楷蘇鶚杜陽編書進學解衡山手札二十八
紙書程鄉令遺愛碑墨蹟
陸文裕公儼山手札
張東海册金元玉卷
陳復甫手書詩藁書陶詩又赤壁賦
王履吉詩墨又雜咏卷書五噫圖歌小楷四六書江
文通擬古詩書長恨歌白雀帖
馬太史書東封紀行
徐髯仙墨蹟桑民懌卷
豐存禮手札(病痱顫筆)又病馬行擘窠行草
俞仲蔚書金剛經黃淳父書田園雜興卷
古隸風雅(華荗才之芳共周茂才之冕書)古選古隸(長洲陳白陽共玉山程孟儒書)
章藻摹瑯邪法書十卷朝鮮三咨(弘治嘉靖萬歷間所咨)
外國書旅獒卷
為西天韃靼高昌回回西番百夷緬甸八百媳婦
共八紙多類籕章
續名賢遺墨
楊提舉廉夫王學士達善解舍人禎期劉參政欽
謨余太保子俊陳太常鼎彝羅祭酒明仲張修撰
亨父蕭僉事文明謝文肅鳴治李文安世賢謝文
正于喬程侍郎敏政林貞肅待用邵文莊國賢陸
太宰全卿顧文僖士廉王文定廷獻劉清惠元瑞
顧文康九和魏恭簡子材夏文愍公謹
扇卷甲之一
為法書凡十六人徐髯仙子仁李西涯賓之白洛
原貞夫朱射陂子价許高陽元復吳匏菴原博顧
東橋華玉金赤松元玉唐六如伯虎王前峰繩武
王涵峰履約袁胥臺永之馬孟河負圖吳霽寰峻
伯
扇卷甲之二
祝京兆王雅宜陳道復王子新蔡林屋九逵諸人
書
扇卷甲之三
為文徵仲及壽承書
扇卷甲之四
俞仲蔚周公瑕文休承陳子兼朱子价黃淳父莫
雲卿王敬美張伯起袁魯望彭孔嘉程應元各小
楷選賦十五面
扇卷乙之一
王文恪濟之周康僖伯明夏文愍公謹袁谷虚補
之石田希哲徵仲雅宜白陽
扇卷乙之二
高唐王篆書王前峰繩武陳雨泉子兼許元復朱
子价馬孟河俞仲蔚周公瑕
扇卷乙之三
湯湖州世賢陳布政鎏沙秀才魯梁禮部孜俞山
人允文王山人逄年陳山人演王太學穉登文司
訓嘉
扇卷乙之四
宗提學臣徐方伯中行張少參九一吳提學國倫
吳中丞維嶽董宗伯份皇甫僉憲沆俞廉憲憲王
太守可大仲舍人春龍張比部燭李茂才言恭周
袁州璞
扇卷乙之五
少師華亭徐公宋中丞望之曹中丞子誠莫方伯
子良張中丞肖府吳大參明卿王大參陽德張孝
廉伯起王太學百穀歐博士徵伯俞山人仲蔚莫
太學雲卿魏解元懋權毛山人仲章顧茂才儉德
其人多昭代耆德清時勝流或擅長城或精臨池
偶以所得早晚第居是耳非有所短也
墨刻
淳化閣帖
至道御書法帖十卷(宋太宗晚年筆)
祕閣續帖(元祐中刻)大觀太清樓帖
絳帖汝帖鼎帖臨江二王帖
雜二王帖祕閣續帖
東書堂帖寶賢堂集古法帖
廬山陳甲秀堂帖眞賞齋帖
文氏停雲館法帖小酉館選帖十卷(王元美家刻)
搨本
禹碑(衡麓本長沙本紹興木本)
石鼓文秦相嶧山碑
西嶽華山碑漢太山孔宙碑
漢隸張湯隂碑漢景君銘
漢司隸校尉魯峻碑漢圉令趙君碑
魯相晨廟碑漢隸校官碑
蔡中郎九疑碑又夏仲兖碑
後漢桐柏廟碑(分法古雅)皇象天發碑
吳天璽書急就章(皇象書)
孔子廟記(魏文帝立碑)梁鵠書受禪碑
鍾太傳賀捷表戎路表(思陵手搨)
督軍勸進碑(亦繇書)索靖幼妥月儀帖
古蘭亭帖賜潘貴妃蘭亭卷
眞定武蘭亭(元陳直齋物)又肥本蘭亭
宋搨禇摹禊帖草書蘭亭叙
周邸禊史初摺宋搨黃庭經(又舊木本)
小楷曹娥碑
宋搨樂毅論(二石本外光堯於損齋手搨付石為脩内司第一品)
右軍筆陣圖周孝侯墓碑
唐本有勑字十七帖宋搨聖教序心經
棲霞寺碑銘(梁江總撰宋沙門懷仁集王書)
絳州夫子廟碑(宋人集右軍書)
王大令十三行洛神賦舊搨辭尚書令帖
智永眞草千文(宋永興漕司刻)瘞鶴銘
陶隠居入山帖茅山許長史碑(隠居書首一行)
青州大佛寺碑(高齊武平四年建)隋八分書孔廟碑
唐文皇屏風帖
玄宗御書太山銘又篆書孝經又書涼國公主碑
兖州夫子廟碑秦王告少林寺書
武后書昇仙太子碑(筆意軟媚)虞永興孔子廟堂碑
歐陽率更宗聖觀帖九成宫醴泉銘虞恭公碑邕
禪師碑(化度最少不易得)皇甫君碑
褚河南孟法師碑銘(雖贉池零落乃唐刻唐搨)聖教序記
歐陽通書道因法師碑(蘭臺瘦怯於父)
趙模千文(貞觀間供奉)絳州篆書碧落碑
易州鐡像頌碑(景隆間州錄事蘇靈芝書)
少林寺通靈禪師碑唐御史臺精舍銘(八分書)
韓擇木書新桐柏觀碑(崔尚文)
孫過庭書譜(石刻凡三)
史侍御惟則書大智禪師碑
張長史千文(葛邲丞相家物禙紙宋戶口册)又千文數行(後河滿子為高
閑筆)又郎官壁記又肚痛帖
王縉書清源公忠嗣碑
裴懿公漼書少林寺碑
李北海書法華寺碑(伏靈芝刻)東林寺碑岳麓寺碑娑
羅樹碑雲麾將軍碑
唐隸夫子廟碑(李邕撰文張廷珪書)
韓少卿秀弼書臧希晏碑
李陽冰書三墳碑又篆書謙卦
僧懷惲實際碑(天寳)
顔尚書磨崖碑中興頌凉國武昭公李抱玉碑文
忠公家廟碑(今隸中有玉筯篆)書東方畫像贊碑隂記
八關齋功德記千福寺多寶佛塔碑宋文貞碑
側記元次山墓銘帖(自撰文)金天王廟題名茅山
碑干禄字碑臧懷恪碑汝越帖祭濠州刺史伯
父文祭姪文藁與郭僕射争坐位帖
河東公書北嶽恒山祠記
柳誠懸書西平王碑玄祕塔碑復東林寺碑
集柳書普照寺碑柳公綽書諸葛武侯祠記
柳拾遺懷素書濟安侯廟記
懷素聖母帖(陕石堅好)藏真律公三帖(乃游絲書)懷素自叙
帖又行草千文
元結峿臺銘圭峰禪師碑裴丞相休書
尉遲祠祈雨碑
王士則書成德節度紀功碑
通微院體楚金碑蔡士隣書章仇玄素碑
華陽十二頌
徐浩書心經古體嵩陽觀記聖德感應頌李劍州
碑
唐人書董宣傳僧彦修詩帖
僧夢英篆書偏傍字源抄高僧傳序
郭忠恕三體隂符經汾隂壇頌(書院待詔尹熙古筆)
宋真宗書先天太后贊
盧待詔崇望嵩嶽廟碑銘
楊待詔遵度書淮瀆廟記
吳待詔郢大相國寺碑
韓魏公書北嶽廟碑歐陽文忠集古錄跋(石刻二卷)
蔡端明書萬安橋記茘枝譜晝錦堂記
大觀御製五禮記并書
蘇文忠公書表忠觀碑三十六峰賦帖松醪賦帖
書絶句三十首書黃州二詞茘枝丹帖馬劵帖
告史全節語書金剛經書歸去來辭書陶詩帖
(在天池亂石中)書連昌宫詞喜雨豐樂二亭記草書醉
翁亭記行草定惠院海棠詩海市詩乳母銘(公自
書於石在黃州)臨王右軍桓大司馬懷素雜帖與文與
可詩三十首
黃文節公中興頌碑後詩書狄梁公碑(范文正公作)書
東坡大江東去詞書東坡卜算子詞登七祖山
次周元翁韻食時五觀帖草書雜帖書廬山高
歌
蔡卞靈巖寺䟽行書曹娥碑
米南宫天馬賦雜帖襄陽父子詩筆
吳中夫子廟碑(元暉書)金王庭筠書劉先主廟碑
元待制吳炳重書淮源廟碑
杜待制書清真觀碑
趙吳興書湖州推官廳記書文賦服食帖永福寺
碑書玄教宗傳碑書杭祐聖觀碑孫真人碑番
君廟碑雜帖(東倉陶氏治地得藏石凡十卷)重建廬山東林禪
寺碑記
虞文靖書垂虹橋記王學士利用書馬丹陽碑
姚牧菴璲書王重陽仙蹟記
鮮于太常千字文羽士李道謙書王重陽碑
雪菴茶榜(元僧漙光撰并書)明宋璲書千文
俞紫芝四體千文宋克七姬帖前後出塞詩
祝京兆六體帖書唐初諸君子帖枝山十九首帖
味泉賦帖書王文恪公墓誌銘書毛中丞夫人
墓誌銘
文待詔書華氏義田記
王新建紀功碑(勤石南昌)君子亭記(謪龍場為亭竹間記)
王子裕先生五墨刻(先生之子汝明刻石齋中寓思羹牆)
豊人翁筆訣
羅文瑞書醫無閭碑(萬歷甲戌太宰梁夢龍為寧遠伯李成梁勒績)
王敬美澹圃書品(跋載奉常集珊瑚網)
王大令送梨帖真蹟歐陽詢千文真蹟
永師眞草千文東坡酒經
趙氏三帖(子昂管仲姬仲穆)趙文敏千文(篆書草書真行書)
洞玉經隂符經黃庭經般若經中峰歌
渼波行十五詩于歸帖臨羲之東方畫贊
宋中翰仲珩書卷宋仲温書畫帖
吳賢帖祝枝山草書月賦
王雅宜楷書文太史書原道
休承書後十九首曇陽大師蹟
泰山崖碑黃庭内外景經
古搨羲獻法書玉兔文禊帖
宋搨禇河南度人經變相題字
褚登善書孟法師碑唐本虞永興孔子廟堂碑
李懷琳書嵇叔夜絶交書
顔清臣麻姑壇記(鐫玉)蘇長公雩泉記
坡仙宸奎閣記并銘
東坡書髓(成都西樓下石刻蘇公法帖十卷擇其尤竒逸者為一編號東坡書髓)
韓宗伯存良家藏
南陽書法表潔溪茅維序
原夫書法之興兆自蒼頡而衍溢乎史籀詳備乎李
斯程邈之徒並稱業擅一時足可法程萬世然以世
代綿遠真蹟無存鑒家僅於金石遺文略闚一班而
已厥後人趨簡便篆隸之用日微而書始分為三體
矣三體維何一曰正書始於王次仲而鍾繇造其極
逓變而為王(僧虔)褚(遂良)顔(真卿)柳(公權)以迄乎徐(浩)陸(希聲)宋
(綬)蔡(襄)二曰行狎起於劉德升而羲獻父子窮其奥
逓變而為王(濛)謝(安)陶(弘景)永(僧法極)以迄乎虞(世南)李(邕)
蘇(軾)米(芾)三曰草聖創法於杜度而張芝皇象得其
神逓變而為索(靖)庾(翼)蕭(子雲)阮(研)以迄乎旭(張伯高)素
(僧藏真)楊(凝式)趙(孟頫)咸能上下千年縱横萬里鍳家珍若
隋珠重如拱璧或稱人文之大觀或號藝林之巨擘
揆諸風格良不誣也國寶流傳實頼好事厥後梁武
唐文宋高元文金章李煜則以帝王之尊而酷嗜夫
寶書亦有紹京廣津易簡公麟侂胄似道則以碩輔
之貴而争收夫法寶波蕩風靡浸淫成俗無奈真贋
雜陳玉石並列求彼真鍳如貞白登善元章元鎮之
研窮顛末洞見底裏者則且代不數人億不得一也
識書之任厥維艱哉皇明建極百務聿興而獨鍳書
一塗茅塞未闢世廟時有豫章權相者沈湎金珠浮
游雅道百計苞苴一味耳食何異坐井觀天刻舟求
劍歟嗣後二美(元美敬美)博訪於婁東子京力購於秀水
一時故楮斷麻雲興霞聚商確精奥閴無其人誰能
熟玩名書深加精别者也維時韓存良宗伯以妙年
登講席位帝師爵元老興滅繼絶人文攸係生平别
無嗜好絶意求田問舍事俸薪所入悉市寶章晉唐
宋元之竒所收不下百本多與名流品定甲乙物物
連城言言蓍蔡而長公朝延以余耿尚時接討論瓌
寶在陳剖腹無計乃以暇日即其家書蹟目錄作為
法書表行世縱未敢自稱賞鍳之董狐竊比子長十
表之例云爾
正書
晉王羲之曹娥碑唐懷素宋高宗元趙子昂等跋
樂毅論唐開元小璽宋張敬夫等䟦
黃素黃庭内景經宋徽宗題前後小璽并台仙題
名
王獻之洛神賦十三行唐宋人并趙子昂跋
唐虞世南真草千文臨永禪師有宋高宗等跋
禇遂良正書千文宋高宗璽宋景濓跋
倪寬贊趙子固柳道傳等䟦
徐浩朱巨川誥宋徽宗小璽元文宗鮮于樞跋
鍾紹京靈飛六甲經宋高宗小璽
顔真卿自書吏部尚書誥蔡君謨米元暉跋宋高宗
前後小璽
小楷摩利支天經宋高宗元文宗小璽
柳公權翰林帖宋高宗璽
懷素論書帖
宋蘇軾宜春帖子詞宋元人跋
米芾小楷快雪時晴帖跋
元趙孟頫臨王右軍東方畫像贊後有公自題
書無逸篇後元人跋
臨智永真草千文前元人題
黃素小楷過秦論三篇鮮于樞等十八跋
臨大令洛神十三行膽巴帝師碑
高峰和尚行状金丹四百字
行狎
晉王羲之旦極寒帖(宋高宗紹興小璽)
行穰帖宋徽宗前後小璽
嘉興帖宋高宗小璽氣力帖宋徽宗前後小璽
諸從帖宋米元章并外國人跋
唐太宗晚年手勑宋高宗前後小璽
孫虔禮北山移文宋高宗璽
孝經宋元人跋
宋蔡襄折腰菱帖
蘇軾前赤壁賦前元人跋
墨妙亭帖
李伯時三馬圖贊宋高宗小璽周竹坡王震等跋
虎跑泉帖宋元人跋
陸宣公像贊前有唐人畫像蘇東坡米元章文潞公
跋
黃庭堅大江東後附書和韻題郭熙畫山水詩
米芾購破羌來戲帖等九帖宋高宗前後小璽
高宗書洛神賦絹本
元邱處機西江月詞
趙孟頫臨定武蘭亭前後六本
臨王右軍十四帖書歸去來辭大小四本
書陶潛贊書東坡贊
元鮮于書女史箴後元人跋
喀喇庫庫書杜詩長卷後元人跋
草聖
晉陸機平復帖宋宣和小璽元張斯立等同觀
王羲之謝司馬帖宋高宗前後小璽
鶻等帖唐柳公權小楷跋又宋元人跋
大道帖趙子昂鄧文原跋
思想帖宋徽宗前後小璽元趙子昂明文徵明跋
胡母帖宋名賢跋
王獻之冠軍帖元周伯琦跋
梁武帝異趣帖
唐孫虔禮書譜前有斷缺宣和政和小璽全
張旭野舍讀書帖元文宗璽柯九思跋
宛陵帖宋高宗璽有文同并元人跋
懷素畫訣帖賈似道跋宋高宗小璽跋
貧道帖前元人題論書帖
李懷琳臨絶交書宋高宗跋并前後小璽
李太白自書詩
宋蘇軾寒食詩黃魯直跋
挑耳帖
黃庭堅華嚴疏秋浦歌前元人跋
元趙孟頫書蜀道難歸田賦
左太冲詠史詩臨閣帖右軍第六卷石刻
唐搨鍾元常賀捷表畢良史吳傅朋跋周草忩所藏物
宋定武蘭亭序玉石本宋搨有榮芑陳繹曾王士熙
等詩跋
臨江二王帖宋搨有顧仲瑛印識
定武蘭亭韓侂胄羣玉堂珍藏本有喬行簡真西山
諸名公題跋
墨皇定武蘭亭同野民黃子久等名公跋
宋搨淳化閣帖雲間顧硯山珍藏小楷滿子装池有
黎民表跋
宋搨十七帖文壽承家藏
右凡二十五人計七十二帖又石刻七帖
明何良俊書畫銘心錄
丙辰冬予以老病南歸凡士大夫收藏之家書畫皆
往求觀雖真偽雜出然有一二佳品思之終不能去
心漫錄於此以備遺忘云
張雙鶴家觀
米南宫小楷書温成皇后哀册文乃是米老絶妙者
為米楷書第一
張州崖都憲家觀
趙模帖趙模行草初書唐人詩共十五紙今存十三
紙字髣髴聖教序絶有神采後跋者二人柯敬仲胡
若思亦好當是宇宙間神物也
趙文敏行書朱晦菴送子從學書後有規約數條是
真蹟佳品
鮮于困學草書一卷佳
蘇長公卷書蔡忠襄絶句詩並營妓開籠若放雪衣
女常念彌陀觀世音一段故事字大如錢顛縱中有
法度神品也後有虞邵菴柯丹丘張貞居倪幼霞和
篇每人六首絶句皆精絶可愛
松雪卷是與中峰和尚手簡書法二王紙墨精好最
妙有管夫人書一紙亦與中峰和尚者稱弟子管道
昇亦具書家軌範
衡山翁小楷書離騷經及九歌此乙卯年時書與其
孫四官者衡山命其孫出示遒媚飄逸何减古人余
欲購之與洞玉經並傳因客囊蕭索次早即發舟終
當為有力者得之耳
華補菴家觀
淳熙祕閣續法帖宋搨本真字題尾竒物也
蘭亭不損本亦似舊搨但上下俱截去金龜玉兔八
字與盛字界行皆無從考驗其是定武歟吾當細辨
之耳米南宫三帖筆畫飛動神采煥發米行書當以
此卷為第一餘皆在下風矣
米南宫書簡一段文氏已刻入帖中雖真蹟亦不甚
佳
董茭門家觀
趙松雪止行書單條一挂幅乃臨右軍神品也
陳文東小字作行草一挂幅亦是臨書佳
宋昌裔行草挂幅小字七八行予見宋昌裔書無如
此幅之精者國初稱三宋亦不虚也
饒醉樵草書韓昌黎文長篇細書亦佳
余以三月十八日癸卯行至二十二日丁未得還京
邸往返纔兩月餘耳而所見若此盖亦富矣夫宇宙
間物流傳亦自不少豈必盡藏笥篋邪但得常遇賞
鍳之家埽閣焚香盡出所有相與評校真偽得遇精
品則撫摩愛玩真若神遊其間若未必佳亦須随處
指摘出其疵纇不矜長不匿短則意見常新而藻鑑
亦觸處即長此意余見三吳人自衡山而下惟華補
菴為近之蓋由其素與衡山父子游處漸摩日久不
覺自化乃知朋友相規之益信不虚矣今之知此味
者絶少何日得置小艇如趙彛齋故事圖書滿中篷
牎四啓往來於三泖四瀆間邪然予此行得倪雲林
浦城春色趙丹林崆峒秋曉以歸則四友齋中又添
二佳客矣漫書此以貽同好越十四日為嘉靖丁巳
春正月人日清溪漫叟何良俊著
明郁逄慶書畫題跋記
宋人手簡十七條在楮上
宋搨顔魯公書華嚴經卷首有羅氏世家印
米南宫小楷七帖在楮上
黃山谷楷書趙景道帖并絶句詩八首
王右軍六帖在楮上
唐張旭草書蘭馨帖春草帖濯烟帖
唐徐季海寶林寺詩在麻紙上
趙子固定武蘭亭落水本天聖丙寅年正月二十五
日重装帖前有方寸朱文彛齋二字印子固二字
白文印方寸朱文樓公家記印旁有朱文楚國米
芾印白文孝友世家印朱文存義書府印
唐釋懷素客舍等帖宋徽宗御書金字題籖帖首及
接縫處俱有宣和政和紹興天水雙龍小璽贉尾
有内府圖府之印又有秋壑圖書
唐柳誠懸楷書度人經在麻紙上横卷神品
唐釋懷素食魚帖在硬黃紙上小横卷
顔魯公正書朱巨川誥在絹素上後鄧文原喬簣成
跋
唐馮承素臨本樂毅論在硬黃紙上摺裱
唐搨保母帖
米襄陽苕溪詩帖在澄心堂楮上長卷
石曼卿大字楷書古松詩墨蹟横卷
蘇文忠公行草端硯詩墨蹟在紙上小横卷
黃山谷三言詩在紙上小横卷
宋蘇養直二帖真蹟宋張樗寮正書金剛經
黃文節公正書法語真蹟在紙上其紙長三丈餘無
接痕
米南宫九帖真蹟卷首有機暇清賞印紹興印内府
書印鈐縫有琳印黃琳私印向子固印卷尾有紹
興府印建炎浙東安撫使之印建炎兩浙東路都
總管司之印
米元章行草四段前有修内司鈐縫半印楚國米芾
朱文印
蘇長公病眼帖米襄陽詩卷
黃山谷行書元師帖在楮上摺裱
黃文節公行書草槀紙上横卷
蘇老泉書詩真蹟文衡山跋通天進帖
趙集賢行書歸去來辭卷在宋紙上書後有白描淵
明像
趙文敏行書詞二闋臨張長史京中帖
趙松雪大書快雪時晴卷
趙榮禄楷書湖州妙嚴寺記在宋楮上横卷卷首子
昂大篆六字
趙子昂行書煙江叠嶂歌在白宋紙上横卷李西涯
大篆題松雪翁真蹟五字
趙文敏公小楷麻姑壇趙仲穆書讀書城南司馬温
公勸學三帖卷
趙松雪書中峰懷淨土詩後系讃
趙子昂臨智永千文趙文敏小楷隂符經
趙承旨小楷高上人大洞玉經在宋楮上横卷
琦楚石真蹟張伯雨行書
俞紫芝楷書悟真篇在黃宋牋上共七紙
喀喇庫庫草書柳子厚謫龍說在紙上
喀喇泰熙努草書帖倪雲林題覺軒手簡
柯丹丘石屏記屏在雲間宋雨菴雨花齋
徐子仁書辭在絹素上張伯雨書辭在紙上
袁華書泉州兩義士傳絹上隸書
張外史行書掛幅詹仲舉書沁園春詞
祝枝山草書月賦石田書憫日長短句
石田行書唐子畏書枕上聞雞鳴詩
文休承書歸隠詩祝京兆雜書
衡山題山谷伏波祠詩石田書南鄉子詞
文衡山跋鍾元常季直表跋右軍袁生帖
徐武功游靈巖山詞絹上行書
文衡山跋宋搨黃庭經石田書送歲歌
吳匏菴茶歌行書挂幅祝希哲宋版文選跋
姚穀菴書卷衡山楷書老子傳
唐子畏漫興歌行二首宋搨聖教序跋
姚雲東詩二篇文三橋項少岳烟雨樓詩
明郁逢慶續書畫題跋記
孝女曹娥碑謝康樂古詩帖王子晉贊
王右軍二謝帖思想帖禇河南書倪寬贊
蘇東坡武昌西山鄧聖求詩在楮上長卷卷首李西
涯大篆坡翁詩翰四字
唐懷素草書清淨經
宋思陵楷書付岳武穆手勅真蹟在楮上
蘇文忠公天際烏雲卷在白粉牋上行草書
黃文節公手簡二通小行草真蹟在楮上
蔡君謨十帖真蹟装為横卷
宋丞相文信公劄子小行草真蹟在楮上横卷
宋胡邦衡劄子楷書真蹟
宋孫之翰尺牘宋人手簡二通
真西山與王周卿手簡在粉牋上
米南宫草書畫水山歌并絶句真蹟在楮上
米南宫詩翰有李西涯篆於引首湘西詩帖
五字損本蘭亭僧隆茂宗作圖於紙上
蔡忠惠公進謝御燭詩卷
坡翁大楷書卷薛尚功鍾鼎欵式册
倪雲林贈陳維寅詩卷
元天目禪師劉順法語真蹟小真行書
鮮于奉常草書昌黎琴操四章真蹟
蘇東坡書離騷九辨卷黃山谷草書釋典文語
薛紹彭臨蘭亭叙黃文節公草書秋浦歌
坡翁行書四詩涪翁書隂長生詩篇
米南宫行書天馬賦
黃太史草書李太白憶舊游寄譙郡元參軍
蔡忠惠公二帖薛道祖書雲頂山詩真蹟
東坡先生書九歌卷蘇長公兄弟祭黃幾道文
蘇滄浪留别王原叔古詩帖
穎濱詩帖李西臺六帖
蘇長公書陶靖節清晨聞叩門詩一首
雍國公虞丞相古劔歌趙文敏公諸賢天冠山詩
鄧文肅臨急就章小游仙詩
趙松雪書洛神賦卷高上大洞玉經
元賢翰劄疏虞伯生書虞雍公誅蚊賦
趙文敏眞草千文張貞居雜詩册
趙文敏楷書千文四體千文
趙文敏真行文賦鮮于困學楷書
鄧巴西詩卷沈啓南行草二詩
文壽承草書單條沈啓南有竹莊閒居詩卷
祝枝山澄心窩銘楷書董玄宰書卷
陳白陽題扇姚穀菴草書
唐伯虎行書
六藝之一錄卷三百七十九
