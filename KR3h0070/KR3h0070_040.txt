欽定四庫全書
六藝之一錄卷四十一錢唐倪濤撰
石刻文字十七
國三老袁良碑
君諱良字□卿陳國扶樂人也厥先䑞□卋爲封君周
之興虞閼父典陶正嗣滿爲陳侯至玄孫□塗初氏父
字立姓曰袁魯僖公四□爲大夫哀十一年頗□司徒
其未或適齊&KR0008;而袁生獨&KR1346;陳當秦之亂隠居河洛高
祖破項寔從其冊天下既定還宅扶樂孝武征和三□
生曾孫幹斬賊公先勇拜黃門郎封關内侯食遺□六
百戶後錫金紫僊脩城之&KR0008;幹薨子經嗣經薨子山嗣
傳國三卋至至□而&KR1247;君即山之曾孫纉神明之洪□
資天悳之清&KR0767;□綜易詩而悅禮樂舉孝廉郎中謁者
將□大匠丞相令廣陵太守討江賊張路等威震徐方
謝病歸家孝順初政咨□□白三府舉君徵拜議郎苻
節令時元子光博平令中子騰尚書郎少子璋謁者詺
書壁□□可父事羣司&KR0008;君父子俱列三臺夫人結髮
上為三老使者□節安車親□几杖之尊袒割之養君
寔饗之後拜梁相帝御九龍殿引君對覿興酒飯賜飲
□
册白頃者連遇運害災□備至隂陽&KR0263;和寒暑&KR0263;節㫺
孔子制義承奉&KR0767;有興盛之福□期郎致来咎之變朕
以妙身襲表繼業二九之□今直其際圖記占□□在
□國自先帝至德猶有十(七字)國之謀盖治卋者&KR0263;諱其
難□追□社稯之重恐有交會諸國至□開檤以□滿
之漸令姦邪因緣生慝相以顯選蕳練内升㫺掌苻竟
惠□□民故連拔授&KR0263;問□次典郡職重親執經緯隠
括在手佳者至尊發縱&KR0715;平陽清約□輔其節衎然忠
臣之義有獻□□(去字)&KR0034;其加精□□切防□□疚心以
□今特賜錢十萬雜繒世匹壬(玉字)&KR0034;劒佩書刀繡文印
衣□極手帕各一佳悉乃心勉崈恊同便宜數上君子
曰優臤之寵&KR0715;斯盛矣宰縣治郡□民不思載八十五
以病□仕永建六□二月戊辰卒居□室廬殯亐假館
㫺行父平仲小國之卿其儉猷稱况漢大夫父子同升
而□環堵&KR0263;□□明實錄之時使前喆孤名而君獨立
於是厥孫衛尉□司徒掾弘□&KR0146;刊石□銘其辭曰
飛清邈紛其&KR0034;&KR1587;高&KR0034;(山字)鋪雲際□帝父振□濊登□
龍眺天□酌&KR0263;揮凱以邁民被□□畿乂□本惪曜其
碣□煌煌數萬卋
右漢故國三老袁君碑篆額在開封之扶溝袁君名
良歴郎中謁者將作大匠丞相令廣陵太守議郎苻
節令國三老梁相以順帝永建元年卒其孫衛尉滂
立此石滂以光和年為相其作九卿當在靈帝之初
水經云扶溝有袁梁碑者誤也趙氏云唐宰相表及
元和姓纂云袁幹封貴鄉侯八世孫良生昌璋昌生
安璋生滂按袁安以永平四年薨良之卒猶在其後
三十九年又安乃汝南人滂則陳郡人相去歲月甚
遠鄉族皆不同乃以為從父兄弟疎謬甚矣諸書皆云
幹以討公孫勇功封貴鄉侯而碑作公先勇又云封
關内侯食遺鄉六百戶皆莫可考趙氏辯安滂非同
祖其論詳矣然遺鄉侯事蓋在田廣明傳中傳云故城
父令公孫勇謀反衣繡衣乘駟馬車至圉圉使小史
侍之知其非是守尉魏不害共收捕捕之上封四人
為侯小史竊言上問之對曰為侯者得東歸否上曰
汝鄉名為何對曰名遺鄉上曰用遺汝矣於是賜小
史爵關内侯食遺鄉六百戶小史即幹也碑云僊脩
城之&KR0008;者以僊為遷盖遺鄉其後徙封也碑云袁生
當秦之時隠居河洛高祖破項寔從其策太史公書
高祖之出滎陽收兵欲東袁生說帝深壁武關令滎
陽成臯間且得休使韓信等輯河北趙地連燕齊帝
從其計碑所書二事皆與史合惟班史以袁生為轅
生左傳載濤塗頗皆作轅古字通用也梁相之冊其
文甚温厚漢志載隂陽交會有陽九隂九之戹此云
二九之戒似謂此也張平子賦云合二九而成譎謂
王莽十八年而成變計此冊盖慮藩方或有七國之
難且云恐有交會非用新室事也元帝窮極幼眇讀
曰要妙此云妙身繼業者讀妙為𦕈也(隸釋)
碑以壁為辟以猷為猶樹即楚字&KR1247;即絶字&KR0767;即
則字□即惇字□即勛字洼即往字□即測字臤
即賢字&KR0034;即沙字(仝上)
扶溝縣有袁梁碑云梁陳扶樂人(水經注)
右漢袁良碑云君諱良字卿卿上一字磨滅陳國扶
樂人也厥先舜苖世為封君周興虞閼父自此而滅
又云滿為陳侯至玄孫濤塗以字立姓曰袁自此又
滅又云當秦之亂隠居河洛高祖破項實從其策天
下既定還宅扶樂盖不知為何人也又云孝武征和
三年曾孫斬賊先勇拜黃門郎曾孫滅其名賊下又
滅一字又曰封關内侯食遺鄉六百戶薨子經嗣經
薨子山嗣傳國三世至王莽而絶君即山之曾孫也
舉孝廉郎中謁者將作大匠丞相令廣陵太守討江
賊張路等威震徐方謝病歸家孝順初初下數字滅
又云府舉君拜議郎符節令其後又云永建六年二
月卒其碑首題云漢故國三老袁君碑而碑文有使
者持節安車又有几杖之尊袒割之養君寔饗之之
語以此知良嘗為三老矣其餘磨滅雖時時可讀而
不能次第也又曰帝御九龍殿引對飲宴九龍殿名
惟見於此(集古錄)
右隸書不著書撰人名氏良字卿卿上一字缺陳國
扶樂人歴議郎符節令嘗為三老其額曰國三老袁
君碑碑以永建中立在今開封扶溝(集古目錄)
右國三老袁君碑按元和姓纂云袁幹封貴鄉侯始
居陳郡為著姓八代孫良生璋昌昌生安璋生滂為
司徒唐書宰相世系表云袁生玄孫幹封貴鄉侯八
世孫良二子昌璋昌成武令生安璋生滂以此碑及
後漢書攷之姓纂與唐表殊為疎謬袁安列傳云安
祖父良平帝時舉明經為太子舍人建武中至成武
令今據此碑良以永建六年卒相距盖百餘年以此
知非一人無疑又安以永平四年薨良之卒乃在其
後三十九年以此知非安之祖亦無疑也蓋安汝南
汝陽人滂乃陳郡扶樂人其鄉里族系亦自不同而
安與滂相去歲月甚遠不得為從父兄弟明矣豈二
人之祖其名偶同遂爾差謬邪又此碑與李利涉編
古命氏皆云良幹五世孫而姓纂唐史皆以為八代
孫碑云幹袁生之曾孫而唐史以為玄孫諸書皆云
幹以討公孫勇功封貴鄉侯而碑獨作公先勇又云
封關内侯食遺鄉六百戶者皆莫可考安列傳稱祖
良為成武令而唐史謂昌為此官者疑唐史之誤也
又酈道元水經注扶溝城北有袁梁碑云梁陳國扶
樂人事與碑合唯水經誤以良為梁爾袁氏自漢以
来世為著姓安與滂皆一時顯人而諸書於其族系
錯謬如此以此知典籍所載其失可勝道哉(金石錄)
漢三老袁良碑在太康縣圉城鎮西南三十里扶樂
城石牛廟又云在縣西北三十里陽夏鄕墓下永建
六年卒葬于此良一作貢(天下碑錄)
三老袁貢碑永建六年東京(金石略)
中常侍費亭侯曹騰碑
濄水四周譙城側城南有曹嵩冡冡北有碑碑北有
廟堂餘基尚存柱礎仍在廟北有二石闕雙峙高一
丈六尺榱櫨及柱皆雕鏤雲炬上罦罳已碎闕北有
圭碑題云漢故中常侍特進費亭侯曹君之碑延熹
三年立碑隂又刊石策二碑文同夾碑東西列對兩
石馬高八尺五寸石作粗拙不比光武隧道所表象
馬也有騰兄冡冡東有碑題云漢故潁川太守曹君
墓延熹九年卒而不刊樹碑歲月墳北有其元子熾
冡冡東有碑題云漢故長水校尉曹君之碑歴大中
大夫司馬長史侍中遷長水年三十九卒熹平六年
造熾弟胤冡冡東有碑題云漢謁者曹君之碑熹平
六年立(水經注)
右漢中常侍費亭侯曹騰碑文字磨滅其粗可見者
云維建和元年七月二十二日己巳皇帝若曰其遣
費亭侯之國其餘不可識也建和桓帝即位之元年
也後三十七年獻帝中平元年騰養子操始為騎都
尉擊黃巾矣(集古錄)
右漢隸不著書撰人名氏騰桓帝時官至中常侍長
樂太僕封費亭侯追加兼諫議印綬碑無所立年月
在亳州(集古錄目)
右費亭侯曹騰碑云惟建和元年七月二十二日己
巳皇太后曰其遣費亭侯之國為漢輔蕃而歐陽公
集古錄乃言皇帝若曰其遣費亭侯之國誤也按後
漢書建和元年桓帝即位梁太后臨朝稱制也漢自
安順以来閹竪尊寵用事往往封侯貴顯其後騰之
孫操及其曾孫丕再世數十年憑藉勢力卒移漢祚
而有之以此觀之閹竪用事之禍可勝言哉(金石錄)
中常侍曹騰碑建和元年立在亳州(金石略)
費亭侯曹騰碑隂
維建和元年七月廿二日己巳
皇太后曰其遣費亭侯之國為漢藩輔臨君境内毋有
出(闕)變卒(闕)百姓不可不
愛不愛則不附大臣不親百姓不□可不慎(下闕)
制曰(闕)中常侍費亭侯曹騰
騰見克(闕)先帝能自舊拔於險阻
之中不䧟□羣小害己之譛遂亦(闕)前後荚
謀(闕)進賢納(闕)踐胙之初受爵亐東土厥功章然騰
守足退居約身自持遭母憂孝行純䔍(闕)慎禮紀喪能
過哀服祥有不忍遠離之恩情(闕)感病毁性早薨朕甚
閔焉詩曰靡不有初鮮克有終騰能終之春秋之義旌
(闕)□&KR0008;㠯勸為善及其在殯使兼諫議大(闕)
特進贈費亭侯印綬魂而有靈嘉其寵榮嗚呼哀哉
右費亭侯曹騰碑水經云譙縣有曹騰碑題曰漢故
中常侍長樂太僕特進費亭侯曹君之碑延熹三年
立碑隂又刊詔詔策二歐趙不指此為曹騰碑隂失
稽考也本傳云騰自安帝時為黃門從官後以定策
立威宗與州輔等七人皆封侯至大長秋此碑前一
篇建和元年七月己巳就國策書乃梁太后臨朝時
也後一篇乃襃贈制書傳云奉事四帝而水經有据
則其亡在威宗時嗚呼東漢之亡也以閹官雖小人
道長作福作威履霜堅冰勢之必然者蓋上失其道
爾高帝約非有功不侯自和帝封鄭衆而苴茅裂土
者相踵至有同日十九侯者順帝又聽其養子襲爵
騰用事省闥三十餘年其養子嵩至於竊位台輔至
孫操遂問鼎矣(隸釋)
胙與阼同篆額今獨存云中常侍長樂大僕特進
費亭曹侯碑(水經誤多四字)
吉成侯州輔碑
(闕)輔字(闕)世(闕)于炎(闕)
君(闕)卿衛特以才明敏達拜小黃門遝事
和熹后孝安帝安思皇后時爲大宫令孝順皇帝踐祚
之(闕)復&KR0008;拜小黃門遷臧府令當中常侍讓與同郡錡
任後以病孫位起家復拜謁者令中尚方(闕)遷中常侍
遭順帝棄天下扶佐孝沖孝質帝兼領黃門令順烈皇
后攝政以君舊(闕)拜長樂大(闕)遭孝質無□乃定冊帷
幕愋立聖主有安社稷之勲建和二年七月己巳詔□
曰蓋聞春秋之(闕)采豪毛之善大漢典制有恩澤之封
輔歴世守省恪恭位著建立之際處乎左右常伯之職
同(闕)協意以亮天功往者鄭衆蔡倫行事科比其封輔
爲葉吉成侯和平中君復轉拜大長秋兼以(闕)侍之位括
統前後明先帝法令曉舊章之事周密淑慎奉已守度
左寵弗盁能自挹損爵(闕)日隆持之益懼每所典領威
禁不犯遠惡辟□不離艱難所謂磨而不粼□而不□
者(闕)朝廷禮之以君耉老有机杖之賜年六十有二永
壽二年十二月丙子薨中外咨悼&KR0608;贈(闕)䓁昔菅蘇之
尹楚以直見□死記其(闕)張卿之左漢(闕)季布之(闕)以
安高后論德比隆君寔□(闕)於是鄉人姻族乃相與刊
石樹碑昭宣令問其辤曰
盛德之休實生君侯天授厥美忠貞以(闕)退翼軒(闕)達
(闕)華樞六帝四后是咨是諏錫以寵衣紫艾兼紆幹國
棟家以光以舒後(闕)禮(闕)人誰(闕)泥□責不
濡(闕)君守固終始不渝&KR0008;之萬祀顯燿永譽
右漢故中常侍長樂大僕吉成侯州君之銘篆額州
君名輔為小黃門大宫令復拜小黃門歴臧府令謁
者令中尚方令中常侍黃門令長樂大僕大長秋封
葉古成侯以威宗永壽二年卒曹騰傳云與輔等以
定策功封亭侯騰所封者費亭輔之封葉吉成者葉
縣之吉成亭也此碑敘其歴事六帝四后詳贍有史
法與漢代它碑體格絶不同也東郡閹尹挟震主之
威舉動回山海呼吸變霜露及家凶身裂而龜鼎亦
遷矣其碑刻存於今者有四曹騰碑隂乃兩制策爾
此碑謂其恪恭周密在寵弗盈當拜中常侍而遜其
鄉人樊安碑則謂其甘貧樂約不覬榮貴為邑宰所
慢然後慷慨從宦譙敏碑則謂其倍權守静韜光遠
咎恥與鄰人並驅三人者俱無列傳豈咸有殊操異
於輩流乎譽之必過其實蓋䛕墓之辭爾
遝即逮字□即涅字□即緇字□即越字(隸釋)
&KR1267;水南有漢中常侍長樂太僕吉侯苞冡冡前有碑
基西枕岡城開四門門有兩石獸墳傾墓毁碑獸淪
移人有掘出一獸猶全不破甚高壯頭去地減一丈
許作制甚工左膊上刻作辟邪字門表壍上起石橋
歴時不毁其碑云六帝四后是諮是諏蓋仕自安帝
沒于桓后于時閽閹擅權五侯暴世割剥公私以事
生死夫封者表有德碑者頌有功自非此徒何用許
為石至千春不如速朽苞墓萬古祗彰誚辱嗚呼愚
亦甚矣(水經注)
右吉成侯州輔碑名字已殘闕其額題云故漢中常
侍長樂大僕吉成侯州君之銘輔名姓見范曄後漢
書宦者傳以定策立桓帝與曹騰等七人同時封為
亭侯今此碑載當時詔書有云其封輔為葉吉成侯
以此知其名輔而酈道元注水經云滍水南有漢中
常侍長樂大僕吉成侯州苞冡冡前有碑其詞云六
帝四后是諮是諏今驗其銘文實有此語獨以輔為
苞蓋水經之誤當取漢史及此碑為正(金石錄)
吉成侯州輔碑有碑隂永壽二年未詳(金石略)
州輔碑隂
漢陽太守(一闕)故京□尹延䔍□堅故東平相温貢顯
宗故益州太守駱肅文惠故交阯太守冠軍□術伯道
故上黨太守州郡當世司徒長史宛任(闕)伯陽故光禄
丞宛趙堅□貞故臨湘令扶(闕)仲(闕)故□令馬浮元顯
廣平令王璋伯玉故&KR0146;犧令章陵錢訢禮公車騎將軍
司馬宛(闕)守矩小侯新墅鄧辰伯臺故細陽侯相州
寳季珍故河陽長州宗伯興尚書侍郎比陽張超伯載
故海昏侯相謝杲(闕)朝郎中州博起世光禄丞州永孟
元公車令州忠□玉故建城長何柜世舉故建昌長唐
超景遼故鄱陽長王福仲昭故南武陽侯相張和仲異
故便長督匡仲英故襄陽長辟敏叔公故邔長州湯伯
德郎中王恭季公郎中陳充廣世郎中州超巨堅故隋
守長州歆宣睢故荆州從事州穆宣睢故荆州從事州
熹伯平故河隄從事張睢伯宗故&KR0008;長胡肅伯於□士
趙訢公甫□士李(闕)文德故督郵蘇(闕)義山故督郵杜
合巨孫故督郵魯陽袁苞景伯故(闕)守令州稱子明故
府掾杜瑗次高故府掾何進定安故府掾王萇伯(闕)故
府掾汪直元孝□士州龍宣興□士王(闕)公(闕)□士傳
稠公(下闕)
右州輔碑隂京兆尹延篤叔堅而下題名者凡四十
餘人自東漢以後一時名卿賢大夫死而立碑則門
生故吏往往寓名其隂蓋欲附記以傳不朽爾今輔
一宦者而碑隂列名者數十人雖當代顯人如延叔
堅亦預焉有以見權勢之盛如此雖然區區掛名於
此者亦可恥也夫(金石錄)
右州輔碑隂自漢陽太守而下四十有九人其八人
稱邑曰冠軍曰宛曰章陵曰新野曰比陽曰魯陽皆
南陽之邑也餘人唯延篤有傳乃南陽犨人則不稱
邑者犨之人也碑云鄉人姻族相與刊石則又知輔為
犨縣人也輔當拜中常侍而遜其同郡錡任則輔蓋
厚於鄉黨者故其殂而鄉人肯為之立碑趙氏云東
漢名卿賢大夫死則門生故吏立碑而題其隂延叔
堅當代顯人挂名于此亦可恥觀叔堅與李文德書
豈登州氏之門者其後坐鉤黨廢錮鄉里至於圖其
形于屈原之廟非始終無疵安能有此靈帝時中常
侍張讓歸葬潁川一郡畢至而名士無往者張甚恥
之太邱長陳仲弓獨弔焉及後復誅黨人張感仲弓
故多所全宥史官稱之曰漢自中世閹人擅恣俗遂
以遁身矯絜放言為高士有不談此者則芸夫牧兒
已呌呼之矣故時政彌惛而其風愈往唯陳先生進
退之節必可度也蓋達而得位則正色立朝不可朋
姦而趨勢及身退窮處則同塵所以遠害固大雅君
子之所尚方叔堅居里而同郡為輔勒石借其名以
為重叔堅亦不得而拒也非若他碑門生故吏之比
趙氏其何疑焉州姓見于簡策甚鮮此碑所題乃十有
三人在内則令公車丞光禄居郎位在外則守上黨
相細陽小者亦為州從事縣令長一璫在朝不但三
人緩帶而已(隸釋)
州輔墓石獸膊字
右州輔墓石獸膊字酈道元注水經云州君墓有兩
石獸已淪沒人有掘出一獸猶不全破甚高壯頭去
地丈許制作甚工左膊上刻作辟邪字余初得州君
墓碑又覧水經所載意此字猶存會故人董之明守
官汝潁間因託訪求之踰年持以見寄其一辟邪道
元所見也其一乃天禄字差大皆完好可喜之明又
云天禄近歲為村民所毁辟邪雖存然字畫已殘闕
難辨此蓋十年前邑人所藏今不可復得矣(金石錄)
中常侍樊安碑
漢故中常侍騎都尉樊君之碑
君諱安字子仲南陽湖陽人也&KR0847;祖曰仲山父翼佐周
宣出納&KR0034;命爲之□□&KR0935;□中興食采亐樊子孫氏焉
亦世載德守業&KR0263;□在漢中葉䔍生&KR0008;媛&KR0008;合南□實
産世祖征討&KR0647;畔復漢郊廟而樊氏&KR0935;帝元舅顯受第
土封寵五國壽張侯&KR0935;公德加位特進其次竝&KR0935;高聲
處卿校侍中尚書據州典郡&KR0263;可朦載爲天下著姓君
&KR0970;&KR0935;好學治韓詩論語孝經兼通記傳古今異義甘貧
樂約意&KR0263;回□天姿淑□稟性有直秉撡&KR0263;移&KR0263;&KR0935;覬
貴世政促峻邑宰□識□賢□□被&KR0935;勞事然後慷慨
礉□宦亐&KR0034;室歷中黃門尤從假史拜小黃門小黃門
右史遷臧府令中常侍其事上也貞固密□□&KR0008;戰戰
&KR0008;主□肱助國視聽外軄&KR0263;誣内言不泄為近臣楷□
□&KR0935;兄弟竝盛雙據二郡宗親賴榮乖五十有六&KR0935;永
壽四□二月甲辰卒朝思其忠追拜騎都尉寵□印紱
荚書裦歎賻贈有加嗣子&KR0146;寔㠯&KR0970;弱夙敘&KR0034;□而丧
所天禮備復位㠯延熹三年冬十有一月自上烝祭乃
尋□烈考恭脩之□勒之碑石俾&KR0263;□隧其辭曰
肅肅我君帝躬是翼&KR0034;事多難我君是力秉此小心㠯
亮皇軄惟帝念功庸㠯輿服大命傾霣魂神僊伏&KR0034;艾
追遷用光其德藹藹遺稱□呈□式勒銘慈石□示罔
極勲名&KR0263;剟永昭千億制詺中常侍樊安宿衛歴年□
恪淑慎嬰被疾病&KR0263;羍&KR0034;終今使湖陽邑長劉撡追號
安為騎都尉贈印綬魂而有&KR0034;嘉其寵榮嗚呼哀哉
延憙元年八月廿四日丁酉下
右漢故中常侍騎都尉樊君之碑無額書其首行如
此樊君名安字子仲歴中黃門冗從假史小黃門小
黃門右史藏府令中常侍漢志有中黃門冗從僕射
而無假史有小黃門而無右史蓋闕文也安以威宗
永壽四年卒其子以延熹三年仲冬烝祭畢始刻此
碑其末又載延熹元年八月丁酉贈騎都尉詔趙氏
遂以碑為元年所立而歐公云字子佑皆誤也壽張
侯者名宏碑在唐州湖陽三五十年来推拓已漫滅
其半矣治平中縣令樂京亦嘗為之再刻(隸釋)
碑以公德為功德著&KR1167;為著姓失隧為失墜作呈
為作程□即貳字礉即激字□即憤字尤即冗字
&KR0034;即蚤字(仝上)
右漢樊常侍碑云君諱安字子佑南陽湖陽人也君
幼學治韓詩論語孝經歴中黃門拜小黃門小黃門
右史遷藏府令中常侍年五十有六永壽四年二月
甲辰卒其先為中黃門後為小黃門又為小黃門右
史蓋漢官之制今不詳其次序也余少家漢東天聖
四年舉進士赴尚書禮部道出湖陽見此碑立道左
下馬讀之徘徊碑下者久之後三十年始得而入集
錄蓋初不見錄於世自予集錄古文時人稍稍知為
可貴自此古碑漸見收采也(集古錄)
右漢隸不著書撰人名字常侍名安字子佑南陽湖
陽人官至中常侍追贈騎都尉此碑并追贈制書同
刻以延熹三年立在唐州湖陽縣(集古錄目)
延熹元年八月(金石錄目)
漢常侍樊安碑安永壽四年二月卒其後勒碑序所
歴官今碑在唐州湖陽安故湖陽人也桓帝永壽三
年是為延熹之元實自四年六月以改則在二月故
猶為永壽但立碑在後自宜以延熹為据也漢自延
平故制壊矣中常侍黃門增舊三倍於永平又改璫
為黃金而貂右矣其勢傾天下觀東觀漢記書宦者
盡敘其所承本系如孫程曹騰為唐叔振鐸後則史
氏畏避不能直筆其於序事可得据耶今碑叙自中黃
門遷小黃門又自此遷常侍或疑其制蓋漢世中常
侍千石小黃門六百石中黃門三百石中藏令六百
石掌中幣帛金銀貨物其序自應如此蔡倫自小黃
門遷常侍而中黃門非大功不得躐小黃門以進此
可得考也漢又有中宫謁者書内從僕射謁者主報
中章宦者漢制主中文書則左右史也此皆不属少
府而自為一職其制已極宜其能亂天下而卒以亡
漢也(廣川書跋)
後漢樊常侍碑歐陽文忠公已有跋今其文幸可讀
以永壽四年二月卒是年六月改元延熹八月丁酉
制誥湖陽長劉操追授騎都尉印綬至二年十一月
其子勒文碑石俾不失墜而趙明誠金石錄乃以為
元年八月蓋因贈官而不考立碑在後也(益公題跋)
郎中鄭固碑
君諱固字伯堅著君元子也含中和之□貭履上仁(闕)
孝友著乎閨門至行立乎鄉黨初受業於歐陽遂
窮究亐典藉膺游夏之文學□冉季之政事弱冠士郡
吏諸曹掾史主簿督郵五官掾功曹入則腹心出則爪
牙忠㠯衛上清㠯自脩犯顔謇□造&KR0008;佹辭加㠯好成
方𩔖推賢達善逡遁退讓當卋㠯此服之□后&KR0903;瑋㠯
為儲舉先屈計掾奉我(闕)貢清眇冠乎羣&KR1035;惠□蕳乎
聖心延熹元年二月十九日詺拜郎中非其好也㠯疾
錮辭未滿期限從其本&KR0008;乃遘凶愍年&KR1354;二其四月廿
四日遭命隕身痛如之何先是君大男孟子有楊烏之
才善性形於岐嶷(闕)見&KR0008;□髦年七歲而叐大君夫人
所共哀也故建(闕)共墳配食斯壇㠯慰考妣之心琦
□延㠯爲至□不紀則鍾鼎奚銘昔姃(闕)武弟述其
兄綜(闕)行於□陋&KR0870;□敢忘乃刊石㠯旌遺芳
其辭曰
□惟郎中寔天生□頥親誨弟&KR1050;恭竭力□我義方□
我礼則傳宣孔業□卋幕式政事上忠㠯自&KR0008;貢計王
庭華夏歸服帝用嘉之顯拜殊特將從睢意&KR0694;斯自得
乃遭氛災隕命顛沛家失所怙國(闕)忠直俯哭誰訴印
呺焉告嗟嗟孟子苗而弗毓奉我元兄脩孝罔極魂而
有靈亦歆斯勒
右漢故郎中鄭君之碑篆額鄭君名固威宗元熹元
年卒固以曹掾事其郡將而云犯顔謇諤造膝詭辭
漢人用事不拘礙如此秦紀引賈生云九國之師逡
廵遁逃而不敢進陳涉世家則刪逡廵二字班史又
作遁廵故顔師古讀遁為逡而詆潘岳用遁逃為非
游侠傳逡逡有退讓君子之風此云逡遁退讓蓋用
史記語歐讀為廵趙又惑於顔注予謂皆當讀如本
字
碑以愕為諤以佹為詭以錮為固以幕為模貭即
質字□即獨字□即曷字勖音慉(仝上)
右漢郎中鄭固碑文字磨滅其官閥卒葬年月皆莫
可考其僅可見者云君諱固字伯堅孝友著於閨門
至行立乎鄉黨初授業於歐陽仕郡諸曹掾史主簿
督郵五官掾功曹又曰忠以衛上清以自修其餘殘
缺不復成文又云元熹元年二月詔拜而不見其官
惟其碑首題云漢故郎中鄭君之碑以此知其官至
郎中爾漢隸刻石存於今者少惟余以集錄之勤所
得為獨多然類多殘缺不完蓋其難得而可喜者其
零落之餘尤為可惜也又云延熹元年二月之下
一本云詔拜郎中非其好也以疾錮辭年四十二遭
命殞身而中間又有逡遁退讓之語遁當作循錮當
作固疑漢人用字多假借又疑以疾錮辭謂疾已堅
固若云以疾篤辭覽者詳之(集古錄)
右漢隸無書撰人名氏固字伯堅延熹中仕至郎中
(集古錄目)
右郎中鄭君碑賈誼過秦論云九國之師遁廵而不
敢進顔師古曰遁音千尋反流俗書本廵字誤作逃
讀者因之而為遁逃之義潘岳西征賦云遁逃以奔
竄斯亦誤矣今此碑有云推賢達善逡廵退讓詳其
文義亦是逡廵之義然二字决非一音蓋古人用字
與後世頗異又多假借故時有難曉處不知顔氏何
所據遂音遁為逡乎(金石錄)
右漢郎中鄭固碑歐陽公謂碑文磨滅官閥卒葬年
月皆莫可考予家本磨滅尤甚蓋以去歐公之遠也
而隸釋所載文字獨完其云君蓍君之子延熹元年
四月廿四日遭命隕身年四十二則門閥與卒固可
考也歐公所錄在隸釋之前而乃云若此不可曉也
(金薤琳琅)
郎中鄭固碑八分書延熹元年今在濟寧州儒學其
文有云逡廵退讓者逡廵之異文也管子桓公蹵然
逡遁漢書平當傳贊逡遁有耻周禮司士注儀禮士
昏禮大射禮公食大夫禮鄉射禮注禮記玉藻注皆
同(金石文字記)
議郎元賓碑
(上闕)字元賓魯相之孫成德(下闕)東安平令北海
相(下闕)守之弟子中牟令兄子也君生也即有殊摻脩
孝行(下闕)鄉黨乾乾積善念於濟人故朋疇宗親
受爵位者皆(下闕)也加有聦明叡&KR0008;之才慱五經
之滋味覽羣書之要(下闕)圖藉□翰著作時人莫
能豫其思辯論(下闕)文章爤(下闕)孝廉亢&KR0008;名於
三署揚清厲於海内除倉龍司馬詺(下闕)試經
苐一衛尉察尤異遷□令憲春陽以加惠則隂(下闕)
擊有□宰鄭見思之歌視事二稔民用寧康以不媚
(下闕)雲之高翻翥色斯辟州從事雖進(闕)退不枉
尺直撏(下闕)&KR0034;聖朝&KR0008;勲公車徵拜議郎當豐姻
媾光國興家(下闕)毓殱□良人□&KR0263;八延熹二年
二月卒夫子閔(下闕)咨嗟使者臨弟&KR0608;賵特
加於是族□門人莫不傷瘁(下闕)立銘以詠君德
其辭曰
(上闕)&KR0034;無倫揚休聲為三臣播忠冊列帝庭名&KR2179;章
光四(下闕)
建靈石□鴻勲昭来&KR0008;示後昆(摻即操字爤即爛字)
右議郎元賓碑在今亳州姓名已殘闕所可見者云
字元賓魯相之孫又云舉孝廉除倉龍司馬衛尉察
尤異遷吳令視事二稔民用康寧州辟從事公車徵
拜議郎年四十八延熹二年二月卒使者臨弔&KR0608;賵
特加其餘文字完好者尚多惜其名氏皆亡也(金石錄)
右議郎元賓碑在亳州碑無額故不得其姓石缺又
失其名元賓以孝廉入三署除倉龍司馬衛尉察尤
異遷吳令辟州從事召拜議郎以威宗延熹二年卒
漢宫掖門每門司馬一人比千石蒼龍司馬主東門
蓋衛尉之属也元賓為九卿所察由千石而治縣時
以為遷近歲亦嘗詔從臣薦士矣皆超授二千石刺
史而不以為過其肯以千石中都官而出宰百里者
乎碑云有喬宰鄭即國僑也翻□色斯則以□為翥
又枉尺直撏則以撏為尋也(隸釋)
議郎元賓碑延熹二年未詳(金石略)
田君碑
右漢田君碑今在沂州其名字皆已磨滅惟云其先
出自帝舜之苖裔自完適齊因以為氏乃知為姓田
爾又云周秦之際家於東平陽君總角修韓詩京氏
易究洞神變窮□極微為五官掾功曹州從事辟太
尉延熹二年辛亥詔書泰山琅邪盜賊未息州郡吏
有仁惠公清撥頓整化者試守滿歲為真州言名時
牧劉君知君宿操表上試守費自此以後殘闕不可次第
而𨼆𨼆可見蓋無年壽卒葬月日而有故吏薛咸等
勒石勒銘之語乃費縣令長德政去思碑爾(集古錄)
右漢隸無書撰人名氏田君名字皆缺亡不可見東
平陽人也延熹中太山琅邪盜起以選為費令碑以
永康中立在沂州(集古錄目)
封邱令王元賞碑
右漢王元賞碑云君諱某字元賞御史君之孫茂才
君之子也歴秦及漢有國有家宰相牧守踵武相襲
又曰遭父喪以孝立稱土階環堵兼業並受門徒雨
集盛於洙泗又云郡察孝廉郎中謁者宛陵丞封邱
令母憂去官服祥辟司空府延熹四年五月辛酉遭
命而終其文字磨滅𨼆𨼆可見者如此其名既亡又
不序其姓惟其銘曰於惟王君以此知其姓王爾(集古
錄)
右隸書不著書撰人名氏碑以延熹四年立王君嘗
為封邱令辟司空府元賞其字也碑已漫滅元賞之
名及其鄉里皆不可見故以其字稱之(集古錄目)
右封邱令王君碑其姓名已殘闕所可見者字元賞
而已云察舉孝廉郎謁者考工菀陵葉封邱令而銘
文亦有撫臨三國之語歐陽公集古錄云為菀陵丞
者蓋誤以葉字為丞爾(金石錄)
封邱令王元賓碑隸額兩行所存其下令碑二字歐
趙皆以為王元賞予所得者却是元賓字畫分明非
是測度其彷彿是紹一碑之中不可識者纔數字王
君以察孝廉為郎謁者故銘詩云宿衛帝側嘗宰宛
陵葉封邱三城故云王用錫命撫臨三國以延熹四
年卒(隸續)
延熹四年立集古作修廟碑金石作王元賞(漢隸字原)
延熹四年立集古金石並作元賞隸續云元賓字畫
分明非是測度(石墨鐫華)
王元賞碑隂
右王元賞碑隂載門生姓名有云右奔喪右斬杖三
年余嘗謂聖人之制禮為可繼也無過與不及之弊
務合於中庸而已禮曰事師無𨼆服勤至死心喪三
年孔子之喪門人疑所服子貢曰昔者夫子之喪顔
淵若喪子而無服喪子路亦然請喪夫子若喪父而
無服彼漢人為王君乃為斬衰之服於禮無乃過乎
(金石錄)
王元賓碑隂四横稱故吏者四人有名字郡邑者十
數人餘皆凋落不備其中有立碑錢各五百之文又
有右奔喪右斬杖三年之文歐趙有其碑而亡其名
碑云門徒雨集盛于洙泗故衰杖過禮等于事父惜
乎碑石淪碎姓名不能盡見歐云碑有錢各五百字
似是修廟人所記其可見者濟隂定陶蔡顥子盛山
隂金鄉張諺季德又時有故吏字不知為何人祠廟
按此碑既有故吏又有奔喪斬杖之文謂之修廟人
題名非也威宗延熹四年立(隸續)
右碑隂題名不知為何人碑余家集錄古文既多或
失其所得之自然漢碑存於今者惟華嶽與孔子廟
最多其隂往往列修廟人姓名并記其所出錢數不
過三百至五百今斯碑所題文字闕滅而中間有錢
各五百四字則似是修廟人所記其人可見者有濟
隂定陶蔡顥子盛山陽金鄉張諺孝德河南宛陵趙
堂世萇南陽南鄉鄧升升遠濟隂成武周鳳季節而
其餘人姓名邑里多不完又時時有故吏字不知為
何人祠廟苐以漢隸難得錄之爾(集古錄)
平輿令薛君碑
右平輿令薛君碑文字完好云惟延熹六年春二月
平輿令薛君卒烏虖哀哉吏民其咨咨君之德廼建
碑石于墓之側其後有銘三百餘言敘述甚詳惟不
載其名字世系故莫得而考焉(金石錄)
漢故平輿令薛君碑隸額前有敘凡三十六字大略
云平輿以延熹六年二月卒吏民咨其德建碑于墓
之側次有銘詩三百四言文雖無缺而不書其名字
其云我君肇祖廼侯于薛者謂夏之車正奚仲也(隸續)
延熹三年未詳(金石略)
六藝之一錄卷四十一
