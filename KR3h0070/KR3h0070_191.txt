欽定四庫全書
六藝之一錄卷二百二十二錢唐倪濤撰
歷朝書體
洪丞相漢碑&KR1559;釋婁參政字原碑目(合抄之二)
雒陽令王稚子闕
碑中縣字反系作□
字原云在成都府漢書循吏傳王渙字稚子闕不載
年月按史卒于元興元年
交趾都尉沈君神道
字原云在梁山軍
益州太守高頤闕
字原云建安十四年立在雅州嚴道縣其一作高頤
字貫方其一無名字貫光&KR1559;釋云舊所見無光字近
世所補兩者皆頤之闕也
幽州刺史馮煥神道
字原云永寧二年立在渠州詳見馮緄碑下焕馮緄
之父也
馮焕殘碑碑隂
在渠州詳見馮緄碑下僅存永寧二年四數字餘皆
磨滅按史子緄傳建光元年死永寧二年七月改建
光元年(字原)
碑隂□即過字□即剛字嗛即謙字西漢太元皆
有之
賜豫州刺史馮煥詔
&KR1571;即犯字□即過字㨶緜即擣擊字□即慓字□即
猾字纖即殱字屬即屬字
鉅鹿太守金君闕
字原云在雲安軍
益州太守楊宗墓道
字原云在嘉州
清河相張君墓道
不其令董君闕
集韻董草名董正也督也通作蕫二字盖通用
字原云在濟州或云雙闕一云童恢瑯邪人
廣漢綿竹令王君神道
字原云建寧元年立在涪州金石誤以緜字為縣字
又以竹字合令字為苓又合劉讓閣道題字為一碑
江原長進德碣
字原云延熹三年立在忠州&KR1559;釋云在蜀州江原縣
長諱就字進德復齋碑目作進德闕
上庸長司馬孟臺神道
字原云在漢州復齋碑目作上庸長闕墨寳云上庸
長神道
高直闕
字原云在雅州凡九字漢故高君諱直字文玉漢人
題墓有云神道有云墓道有云闕惟高頤及今碑第
書姓名字
處士金恭闕
字原云在雲安軍
金恭碑(同上)
韋氏神道
字原云在均州
張賓公妻穿中二柱文
字原云建初二年立在眉州碧雞巖紹興丁丑武陽
城東彭山之上掘得之
石經尚書殘碑
字原云熹平四年立在西京靈帝紀云詔諸儒正五
經文字刻石于太學蔡邕傳云帝從邕與馬日磾所
請正定六經文字刊石太學石高一丈廣四尺陸機
洛陽記云碑凡四十六多毁但有書易公羊論語而
禮記盡毁不存北齊徙于鄴都半沒于水隋復載入
長安亂作營繕者以為柱礎而隋志以謂後漢刻七
經于石皆邕所書與紀傳所載不同唐魏鄭公收聚
之十不存一
石經魯詩殘碑
石經儀禮殘碑
石經公羊殘碑
石經論語殘碑
水經云光和六年立石于太學其上悉刻蔡邕名
學師米恩等題名
□即逹字
字原云碑凡二一列經師經掾一列文學師諸曹掾
史在成都府府學禮殿高公石室東外壁
賜豫州刺史馮焕詔
字原云元初六年立在渠州詳見馮緄碑下
費亭侯曹騰碑隂
碑中胙與祚同
字原云延熹三年立在亳州
廣漢屬國辛通逹李曾造橋碑
碑中□即逹字自即舟字□即襃字犂即黎字
字原云延熹七年立在雅州
廣漢太守沈子琚緜竹江堰碑
碑以長墅為長社
熹平五年立在漢州墨寳云在緜竹縣緜江堰側光
武廟中
鄭子真舍宅殘碑
碑中□即樓字
字原云熹平四年立在雲安軍
金廣延母徐氏紀産碑
碑以考紕為考妣弱□為弱冠清□為清儉催碎為
摧碎陜少為狹少□即奔字&KR0008;即畝字
字原云光和元年立在雲安軍
都鄉正衛彈碑
碑以棃為黎荷為苛梵梵為芃芃□即顧字□即瓌
字墅即野字
字原云中平二年立在汶州水經云平氏縣城内有
南陽都鄉正衛為碑舊錄作衛彈在葉縣金石作街
彈在汝州界故昆陽城中文字磨滅不可考&KR1559;釋作
衛彈以金石作街彈為誤
舜子巷義井碑碑隂
字原云在隨州石皆皴剥字畫難辨可見者有光和
三年字知為漢碑許覺之元祐中為郡守以五大夫
為秦爵題詩其上指為秦碑誤矣金石作魏殘碑碑
隂稱分子者六十餘人
武梁祠堂畫像
碑以樊於其為樊於期秦武陽為秦舞陽媿女為醜
女凱式為楷式斑連為斑襴者即嗜字□即刧字□
即漿字巍即魏字
字原云在濟州刻古帝王忠臣義士孝子賢婦名以
小字識其傍或有為之贊者凡百六十有二人其石
六其五則横分為二金石作武氏石室畫像
四老神位神祚几
字原云金石作四皓神位神祚几刻石四在惠帝陵
傍字畫盖東漢時書
麒麟鳳凰碑
字原云在濟州碑隂有記云永建元年山陽太守河
内孫君新刻瑞像米元章畫史謂此圖半篆半&KR1559;題
詩云非篆非科璞已凋
劉讓閣道題字
漢碑書犍為之犍皆作楗
字原云建寧元年立在涪州&KR1559;釋云相傳在蜀中閣
道
詔賜功臣家字
字原云在成都府墨寳云郭氏犂地得之又有小石
一刻永平五年四字甃井雜之壁間今不存
中部碑
字原云在均州頟三字曰中部碑碑云諸曹掾史功
曹主簿嗇夫者盖縣吏如漢世碑隂謂之中部未逹
趙相劉衡碑
碑以范為範碎即卒字栞即刊字
字原云中平四年立在齊州歷城縣
富春丞張君碑
世即世字菜即采字
字原云在亳州無年月&KR1559;釋云張君之名髣髴如[泳-永+貢]
字土人以為張湛非也其間三年癸亥景命不祥東
漢三癸亥皆非三年疑是西漢復齋碑目謂地志順
帝分會稽置吳郡富春屬焉今碑除吳郡下缺當在
順帝之後為富春丞三年而卒爾
郎中郭君碑
字原云無名字可考
廣漢屬國都尉丁魴碑
碑以施刑為弛刑疇佰為疇陌駱驛為絡繹
字原云元嘉元年立在巴州
南陽太守秦頡碑
字原云中平二年立在襄陽府宜城縣故牆篆頟漢
故南陽太守秦君之碑&KR1559;釋云歐陽趙皆云惟存其
頟予所得者猶有八十餘字内有光和三年字盖述
前事也天下錄云有二碑一在宜城一在南陽界水
經載秦頡為南陽中過淮城見一家駐視云可作冡
頡卒喪還至此車不進故吏市此宅葬之知此為頡
碑也
魯相謁孔廟殘碑
碑以假爾為遐邇貭即質字
字原云在兖州無名姓石氏題為駐蹕亭前斷碑金
石目有魯相謁孔子廟碑疑即此
平原東郡門生蘇衡等題名
碑以股為般
字原云在兖州孔里駐蹕亭
益州太守無名碑碑隂
碑以犂為黎倉為蒼□即哀字□即惡字□即坤字
字原云威帝中年立
吉成侯州輔碑碑隂
碑中□即逮字□即□字□即緇字□即越字
威帝中年立在汝州舊錄云在龍興縣水經云&KR1591;水
南吉成侯州苞冡冡前有碑詞與今碑同而以輔為
苞誤矣
司空宗俱碑
碑以□為祖䓦即典字□即乃字碑中之字皆用篆
字原云熹平二年立在鄧州金石云後漢書宋均族
子意意孫俱靈帝時為司空嘗得宗資墓獸刻字知
均以下皆當作宗列傳轉寫為宋誤矣
太邱長陳寔壇碑
字原云在亳州永城縣即古之太邱石殘缺止存八
九十字無年月金石云非蔡邕書而字亦竒偉
縣三老楊信碑
碑以蔣為奬㚘即赫字
字原云和平元年立在忠州墨寳作金溪楊信碑
益州太守城垻碑
字原云在渠州蜀人謂之城垻碑
是邦雄桀碑
碑中□即盈字
字原云在渠州&KR1559;釋疑其姓楊
仲秋下旬碑
碑以蛾為蟻禪為單
字原云在綿州頟五字上二字不可辨第三楊字第
四元字第五似秀字而不明復齋碑目作楊元君仲
秋下旬碑墨寳云俗以為文處茂碑未詳
故吏應酬殘題名
字原云在成都府列故吏姓名三十人作兩列墨寳
云郭氏得之北門魚橋之下後無字非碑隂乃斷碑
耳
魏大饗碑
碑以俾□為蹕禦九增為九層均臺為鈞臺□為蒐
字原云魏文帝以延康元年幸譙大饗父老立壇於
故宅壇前建石題曰大饗之碑相傳為梁鵠書圖經
云曹子建文鍾繇書&KR1559;釋云碑有不明者唐大中年
亳守李暨再刻故可讀
魏公卿上尊號奏
字原云延康元年立在潁昌府集古云唐賢多傳為
梁鵠書今人以為鍾繇書未知孰是
魏受禪表
碑以挈為契以烟煴為絪緼以烟于六宗為禋于六
宗
字原云黃初元年立在潁昌府臨潁縣魏文帝廟内
集古云世傳為梁鵠書而顔真卿以為鍾繇書劉禹
錫嘉話云王朗文梁鵠書鍾繇鐫字謂之三絶
魏修孔子廟碑
碑以烟煴為絪緼終軍傳辮髮作編髮
字原云黃初元年立在兖州嘉祐中郡守張稚圭按
圖經云陳思王曹植辭梁鵠書
魏横海將軍吕君碑
碑以中勇為忠勇畺易為疆場平原十刃為平原十
仞隕隧為隕墜□即地字□即稷字□即貳字□即
播字
字原云黃初二年立在鄧州南陽舊錄云夏侯湛文
范式碑
碑中嘖即賾字□即赫字
字原云在濟州漢獨行傳范式字巨卿或云蔡邕書
法書要錄唐李嗣真作書品云蔡公諸體惟范巨卿
碑風華艷麗古今冠絶&KR1559;釋詆之以為藻鑑之謬金
石云以碑考之乃魏青龍三年立非邕書也
張平子碑
字原云永和四年立在鄧州水經云是崔瑗之辭&KR1559;
釋云晉南陽相夏侯湛作字畫僅可觀故附於&KR1559;釋
之末
郎中王政碑
字原云元嘉三年立在濟州集古錄目以字季酺為
季輔金石為光和元年立非是
平輿令薛君碑
字原云延熹六年立無名字可考
司徒掾梁休碑
字原云天下錄云襄州榖城有司徒掾梁休碑建安
十七年立
防東尉司馬季德碑
字原云碑上殘缺下云故山陽卒吏防東守尉司馬
留字季德今題從&KR1559;釋
中山相薛君成平侯劉君斷碑
字原云金石云碑不完惟存上一段而題頟尚全云
漢故益州刺史中山相薛君巴郡太守宗正卿成平
侯劉君碑古來無兩人共立一碑者惟此爾
司空殘碑
字原云政和乙未西洛天津橋下得之片石纔五行
四十五字字徑二寸
處士嚴𤼵殘碑
字原云碑刓缺無年而有日月
新莽候鉦
字原云地皇二年作紹興中出於金州後在毘陵胡
承公家
耿氏鐙
字原云延光四年作
五君桮柈文
字原云宣和殿藏碑錄為漢碑名曰真人君石樽刻
石與四老神祚机刻石同帙
征南將軍劉君神道
司農劉夫人碑
字原云漢太尉許彧之室也碑之立在光和之前&KR1559;
釋載復齋嘗與邵偉過許氏家見水濱一石視之則
許君殘碑也邵常之宜興人遂載以歸
掾杜峻等題字
在高公石室總目作先生任君等題名今不見任君
字
舉吏張玄殘碑
字原云三公山碑稱馮君為舉將高彪碑稱文君為
舉將此碑則自稱舉吏漢碑僅此三者
永元十六字
字原云在永康軍蔡迨刻記云在范功平磨崖之西
五十餘步去地數寸蔡迨得磨崖後十日其子武仲
始見此十六字而摹之復齋碑目作永元六年攻石
題
雒陽稚子六字
字原云在成都府雒陽先置稚子六字雒南二字在
左闕南先置二字在右闕北盖書於闕之椽者
漢平楊府君叔神道
字原云在綿州八字字為一紙盖刻於石闕椽首墨
寳云平楊必姓名如建平太守之類叔其字也&KR1559;釋
止載平楊府君叔神六字
建平郫縣碑
字原云建平五年立乾道初始出在永康過紫屏二
里道傍其石三面高卑凸坳刻隨其勢即蔡迨刻記
所謂范功平磨崖也復齋碑目作建平范功平治道
碑
巴官鐵盆銘
字原云永平七年作在䕫州金石作鐵量銘魯直謂
之秦篆&KR1559;續云誤也
太尉劉寬神道碑
丹陽太守郭旻碑
光和二年立
祝長嚴訢碑
字原云和平元年立無頟政和中下邳縣民耕地得
之
龍門禹廟宗李方題名
米巫祭酒張晉題字
字原云熹平二年立在嘉州墨寳云洪雅磨崖復齋
碑目作張晉施天師道法記
武君闕銘
字原云建和元年立在濟州無姓字官稱
韓勑孔林别碑兩側題名
字原云沈虞卿名為韓勑碑兩側題名
功曹史殘畫像
雍邱令殘畫像
成王周公畫像
字原云雍邱令畫像與此二碑朱希真云齊魯間漢
公卿墓中物
會稽東部都尉路君闕
字原云永平八年立
頻陽令宋君殘碑
魏三體石經左傳遺字
水經云魏正始中刻碑今在洛陽皇祐癸巳蘇望所
刻蘇云漢靈帝以經籍文字穿鑿疑誤後學詔諸儒
讎定五經命蔡邕書古文篆&KR1559;三體鐫石立於太學
今不存近於故相王文康家得左氏傳榻本取其完
者刻之凡八百一十九字題曰石經遺字范史
紀曰五經蔡邕張馴傳則曰六經
魏下豫州刺史修老子廟詔
字原云黃初三年立在亳州集古作大清東闕題名
魏甄皇后識坐板函
魏大饗記殘碑
字原云黃初三年立&KR1559;續云嚮借作饗碑在長安瑤
臺寺人謂之鍾繇殘碑姑傳疑以俟知者
晉右將軍鄭烈碑
字原云太康四年立
司空孔扶碑
字原云建寧元年立闕里祖庭記孔林有司空孔扶
碑金石作魯相謁孔子冡文
武都太守耿勲碑
字原云熹平三年立在成州同谷縣界字與郙閣頌
相類乾道間方出
孝子嚴舉碑
字原云延熹七年立在梁山軍碑云為父行喪服制
踰禮&KR1559;續云蜀人謂之浮瀾灘記不知何義
嚴舉碑隂
字原云碑有主吏督郵八先書其姓於主吏督郵之
上而繼之以諱某字某他碑所未有
南安長王君平鄉道碑
字原云永元八年立嘉州夾江縣涇口磨崖復齋碑
目作平鄉明亭開道碑
武都太守李翕天井道碑
字原云建寧五年立在成州李翕為郡二年之後鑿
崖治西狹路駕析里橋又治西圾山天井道凡三碑
皆存
武都丞吕國已下題名
字原云在成州天井碑側仇靖書文
司&KR1559;校尉楊淮碑
字原云熹平二年立在興元府&KR1559;續云此碑紹興中
方出始知大司&KR1559;楊孟文不名厥墨寳云磨崖
膠東令王君廟門斷碑二
字原云在濟州金石以膠東為膠水雜之漢刻中&KR1559;
續云中有魏后實天所授之語豈膠東是其祖廟沒
於漢代故題以漢云
涪陵太守龐厷神道
字原云在綿州
韓勑孔廟後碑
字原云威帝中年立
劉寬碑隂門生名
集古云寬以中平二年卒至唐咸亨元年裔孫湖城
公爽以碑歲久皆仆於野為再立之&KR1559;釋云&KR1559;釋所
輯劉公二碑斯為踔絶
劉寬故吏名
字原云中平二年立於雒陽道
王純碑隂
字原云其首行題諸門生人名五字凡百九十三人
魯峻斷碑隂
司空殘碑隂
孔子見老子畫像
孝子董蒲闕
字原云永寧二年立
豫州刺史路君闕
字原云永平八年立
王稚子二闕畫像
字原云在成都府按史王涣字稚子卒於興元元年
有闕二
沛相范皮闕在劒州
鄧君闕畫像在劒州
無名人墓闕畫像
太守張景題字
字原云光和六年立在高朕石室梁上
博士題字
字原云在高朕石室中
洪農太守張君題字
字原云在高朕石室中
高朕石室六題名
字原云在成都府學禮殿刻於梁楹石壁間
永平甎文永平八年作
汝伯寧甎文建初三年作
曹叔文甎文建初七年作
謝君墓甎文元初三年作
永初甎文永初元年作
定陶鼎欵識
延光銅壺欵識延光四年作
元嘉刀銘元嘉四年作
騶氏二鏡銘
李氏鏡銘
中平獸洗欵識中平三年作
脩官二鐵盆欵識在嘉州
晉銅澡盤欵識泰始元年作
董氏二洗欵識
石經儀禮殘碑
成皋令任伯嗣碑
字原云熹平七年立金石云在汜水縣輦運司廨舍
壁間亦有碑隂
漢安長陳君閣道碑
字原云永建五年立在資州内江縣
馮君開道碑和平元年立
廷尉仲定碑熹平元年立
文範先生陳仲弓殘碑
字原云頟題云漢文範先生陳仲弓之碑金石云蔡
邕書碑之立當在中平三年
公乘校官掾王幽題名
字原云永熹元年立淳熙二年卬州蒲江縣僧寺治
地得之古無此年號復齋碑目作公乘校官掾王幽
闕
交州刺史石羊字
字原云在郴州止五字刻於墓道石羊膞上
永初官墼文
字原云永初七年作眉人掘武陽故城得之
黃龍甘露碑碑隂
墨寶云建安二十四年黃龍見武陽赤城蜀人
以為劉氏瑞應凡二碑大小不侔碑首皆有黃龍
甘露之碑六字甚偉其内無一可辨在眉州彭山縣
即漢武陽縣地也碑首十九字又一小碑亦題黃龍
甘露之碑其首云惟建安二十六年餘皆磨滅本朝
人題云時以甲辰歲治平元年三月二十七日轉移
此碑碑隂亦多漫滅存者上兩横每横三十人&KR1559;釋
云崇寧中為王時彦所磨以刻其說
景北海碑隂
字原云凡三列後一列下云行三年服者凡八十七
人西漢皆以日易月故斬杖執禮者必特書之盖當
時孝子所不能為而施之於師資恩地為可尚也
封邱令王元賓碑隂
字原云延熹四年立
唐扶碑隂
繁長張禪碑隂
帝堯殘碑隂
魯峻石壁殘畫像
字原云在濟州水經云金鄉山司&KR1559;校尉魯君冡前
有石祠石廟四壁刻書契以來忠臣孝子貞婦孔子
及弟子七十二人形像像邊皆刻字記之文字分明
㐲尉公墓中畫像
字原云在資州内江縣蜀人謂之燕王墓人物未知
何据&KR1559;釋云漢碑書太尉太守太字皆無點字書有
㐲字與大同音注云海中地名从人从犬者則是倚
伏之伏此碑所云㐲尉即太尉公也
荆州刺史李剛石室殘畫像
字原云熹平元年作水經云鉅鹿有荆州刺史李剛
墓有祠堂石室四壁隱起君臣官屬龜龍麟鳳之文
金石無此&KR1559;釋云自來好古之士未見此碑
丹陽太守郭旻碑
封邱令王元賓碑
字原云延熹四年立集古金石並作元賞&KR1559;釋云元
賓字畫分明非是測度
冀州從事郭君碑
字原云光和三年立碑殘缺不見名字
尉氏令鄭季宣碑碑隂
字原云中平三年立名已殘缺季宣其字耳碑隂
横刻篆八字於其上曰尉氏&KR5409;士故吏人名
陳度碑中平四年立
禹廟殘碑
真道冡地碑延熹七年立在萬州
司空掾陳寔殘碑中平五年立蔡邕書
太尉郭禧斷碑
光和二年立禧郭躬從孫史附于躬傳
張休崕涘銘
延熹二年立或作磨崕險路銘
&KR1676;彰長田君斷碑
熹平六年立在華州華隂縣&KR1676;彰東西漢史皆作斥
章
堵陽長劉子山斷碑
建平元年立子山字也其名疑是松字
孟郁堯廟碑隂
碑云刊碑勒諜此碑皆載仲氏父祖兄弟子孫所歷
所終之官獨有一董永為異姓
堯廟左側題字
宗俱碑隂
頟篆門生立碑人名六大字
汝南上蔡令神道
在閬州蜀人謂之汝南令闕
侍中楊文父神道
殷比干墓四字
水經云朝歌縣牧野比干墓前有石銘&KR1559;云殷大夫
比干之墓今只四字復不完石公弼跋云殷比干墓
四字在今衛州比干墓上世傳孔子書然&KR1559;始於秦
非孔子書必矣字畫勁古當是漢人書
右侍無名人墓闕光和三年立
卓女羅鳳墓闕
种氏石虎刻字光和七年作
延年椁字永初七年造
尉府靈壁磚文陽朔四年作
晉南鄉太守司馬整碑隂泰始四年立
青羊鏡銘
銘云青羊作竟四夷服多賀國家人民息胎虜殄滅
天下復風雨時五榖熟得天力文與騶氏鏡並同但
第二句少人字末句少四字羊即陽字如歐陽之類
也餘字畫悉同
楊君殘碑
碑云當劉項之際有楊武者家於兹邦奕世載德扶
而復興碑多殘缺名字不存獨有元年字上缺不可
考
開通褒斜道碑
永平九年立在興元府紹興甲寅帥章德茂得之於
褒斜谷中
江州夷邑長盧豐碑
建安七年立蜀人謂之漢夜郎碑
酒泉題名
碑九列每列三十二人
六藝之一錄卷二百二十二
