欽定四庫全書
六藝之一錄卷七十七錢唐倪濤撰
石刻文字五十三
唐碑(釋氏二)
王悦等造像碑
正書無姓名貞觀六年五月(金石錄)
無量夀佛大像碑
正書無書撰人姓名貞觀十年三月(金石錄)
不著書撰人名氏唐興國寺沙門道宗造無量夀佛
大像未成而卒其徒智常成之貞觀十年同州刺史
隴西郡王博又為立此碑(集古錄目)
三龕碑
岑文本撰褚遂良正書貞觀十五年十一月(金石錄)
右三龕記唐兼中書侍郎岑文本撰起居郎禇遂良
書字畫尤竒偉在河南龍門山山夾伊水東西可愛
俗謂其東曰香山其西曰龍門龍門山壁間鑿石為
佛像大小數百多後魏及唐時所造惟此三龕像最
大乃魏王泰為長孫皇后造也(集古錄)
龍門山石像記正書今在洛陽縣龍門山鐫石為佛
像無慮萬計石窟最大者今在賓暘洞像尤高大洞
外石崖高處有刻字拓之得二十餘行首尾不具不
知年月姓名按集古錄有三龕記貞觀十五年魏王
泰為長孫皇后造岑文本撰銘褚遂良書今拓本有
聿修隂德等語又有左武侯大將軍相州都督雍州
牧魏王及懷鏡奩而不追云云知即此記也(金石文字記補
遺)
李德攜造像碑
正書無書撰人姓名上元二年(金石錄)
啟法寺無量夀佛像碑
張昌齡撰吴知禮八分書永淳元年四月八日建(復齋
碑錄)
司馬山彌勒石像碑
篆書無書撰人姓名永淳二年(金石錄)
韓王元嘉諸子訓等為妣妃建篆書澤州(金石略)
建興寺彌勒像碑
薛寳積撰行書無姓名垂拱四年五月(金石錄)
彌勒尊佛碑
在淮隂縣南天寧寺垂拱四年宋寳積文蒋之竒題
碑隂曰寳積碑字字竒古惜乎不載姓氏也(輿地碑目)
濮縣令丈八像碑
行書無書撰人姓名聖歷三年七月(金石錄)
整法師龍門石龕像碑
僧波崙撰袁元悊正書武后時立(金石錄)
澠池縣宗人為高宗造像碑
邵炅撰正書無姓名神龍元年三月(金石錄)
王仲詳等造像碑
正書無書撰人姓名神龍三年正月(金石錄)
勝業寺雙彌勒像碑
褚慶文撰趙冬曦正書景雲二年二月(金石錄)
遵善寺大像碑
羅邈撰行書無姓名開元元年五月(金石錄)
蘇氏造觀音像碑
李畬撰劉升八分書開元六年十月(金石錄)
寳相寺釋迦像碑
陳二傑撰陳思光正書開元十二年(金石錄)
寳願寺彌陀像碑
無書撰人名氏為八分書開元十三年正月之吉作
頌在莒(諸道石刻錄)
盧舍那珉像碑
趙僎撰蔡有鄰八分書珉像定州刺史張嘉貞所造
碑以開元十六年二月立(集古錄目)
大雲寺丈八佛像碑
段履冰撰行書無姓名開元十七年九月(金石錄)
左羽林郎造釋迦像碑
在冠氏縣崇眀寺内開元二十二年立(訪碑錄)
易州鐡像頌
王湍撰蘇靈芝行書開元二十七年五月(金石錄)
石壁寺彌勒鐡像碑
林鶚撰房璘妻高氏行書開元二十九年六月(金石錄)
太原府交城縣石壁寺鐡彌勒像頌者林諤撰參軍
房璘妻高氏書余所集錄古文自周秦而下訖扵顯
德凢為千卷唐居其十七八其名臣顯達下至山林
幽隱之士所書莫不皆有而婦人之書惟此高氏一
人爾然其所書刻石存扵今者惟此頌與安公美政
頌爾二碑筆畫字體遠不相類殆非一人之書疑模
刻不同亦不應相遠如此又疑好事者寓名以為竒
也識者當為辨之(集古錄)
洪福寺彌勒像碑
韓滉撰并正書天寳五年七月(金石錄)
同官主簿韓滉撰并書集賢院學士衛包題額彌勒
石像者長安中縣人趙貞等造寺僧圓證重修碑以
天寳五年立在同官(集古錄目)
觀世音像碑
陶翰撰徐浩正書天寳中立(金石錄)
慧義寺彌勒像碑
韓㐼撰李潮八分書大歷二年十二月(金石錄)
右唐惠義寺彌勒像碑李潮八分書潮書初不見重
扵當時獨杜甫詩盛稱之以比蔡有鄰韓擇木今石
刻在者絶少惟此碑與彭元曜墓誌爾余皆得之其
筆法亦不絶工非韓蔡比也(金石錄)
二聖金剛像碑
瞿參撰并八分書篆額元和三年(金石錄)
大海寺玉像碑
張仲方撰韓齊申八分書并篆長慶四年五月(金石錄
補)盧舍那珉像碑
開元十六年盧舍那珉像碑蔡有鄰書在定州唐世
名能八分者四家韓擇木史維則世傳頗多而李潮
及有鄰獨為難得慶歷中今昭文韓公在定州為余
得此本余所集錄自非衆君子共成之不能若此之
多也(集古錄)
盧舍那佛像記蔡有鄰書今見扵世者三碑惟尉遲
迥廟與此存耳書法勁險驅使筆墨盡得如意當與
鴻都石經相繼也唐志稱有鄰扵八分本怯弱至天
寳間遂至精妙相衛中多其蹟然則當時盖不止三
碑惜其今亡之也(廣川書跋)
補
延州石像碑
延州别駕唐琰撰不著書人名氏顯慶中琰之祖季
卿為延州刺史造石龕立三佛像開元中琰為延州
别駕加以鐫飾以開元二十七年立此碑并碑隂題
名(集古錄目)
無年月
造釋迦石像碑關操書(墨池編)
正解寺造神佛龕像碑在定州無撰書人姓名(天下金石志)
頌贊銘記附
令狐文軌像銘
薛純正書貞觀十四年六月(金石錄)
會善寺造像記
八分書麟德元年(金石文字記)
進士高挺璠造石佛像記
光宅元年(京兆金石錄)
高延貴造佛像贊
正書長安三年七月在西安府南門内華塔寺(金石文字
記)
韋均造佛像贊蕭元眘造佛像贊
正書長安三年九月今並在西安府華塔寺(金石文字記)
李承嗣造佛像銘
長安三年九月(金石文字記)
姚元景造佛像銘
長安四年九月正書今並在西安府華塔寺(金石文字記)
安樂公主鑑像碑
神龍二年(墨池編)
易州雲居寺石浮圖
楊將軍新莊像銘
開元十年正書今在西安府華塔寺(金石文字記)
支提龕銘
開元十九年九月蔡景撰正書今在林縣谼峪衛
輝府林縣林慮山在其西黃華天平谼峪其最勝處
余遊谼峪宿谼山寺見元勅旨碑金燈記勍公碑寺
東三里許路旁有石龕刻三佛像視其銘乃唐物也
書非名人而有初唐筆意以地僻人見者少故不入
歐趙諸錄惜在露地當移置寺中乃可久耳(金石文字記)
龍門西龕石像記
張九齡撰八分書姓名殘缺開元中立(金石錄)
劉飛造像記
史惟則八分書天寳九年十二月(金石錄)
右唐陳留尉劉飛造像記史惟則小字八分書按封
演聞見記云玄宗嘗幸驪山登朝元閣命羣臣賦詩
正字劉飛詩最清拔特蒙激賞右相李林甫怒飛不
先呈已出為一尉而卒士子冤之今此記有云頃校
文金閣賡歌栢梁叨沐錦衣之賜遂有長沙之役又
云聖恩廣被移官大梁如此則演所記為不誣矣林
甫妬賢嫉能出扵天資飛以一詩之善遂遭遠謫其
險愎如此記在洛陽龍門山字畫甚工而世罕傳(金石
錄)
四禪寺萬菩薩像記
趙子餘撰林混元八分書天寳十一年(金石錄)
金銅菩薩像記
韋臯撰并行書貞元十七年十一月(金石錄)
凌雲寺石像記
韋臯撰張綽行書貞元十九年十月(金石錄)
淨住寺文賢像銘
此碑河東裴行純追薦其父母而作碑之存者無幾
其分隸頗佳但瘦而不硬且刻手似出唐以後人留
之以待博識者(石墨鐫華)
天宫寺金銅釋迦像記
在景德院光啓二年(輿地碑目)
相思寺彌勒石像記
光化三年五月二十一日(復齋碑錄)
無年月
石龕佛像記在相如縣縣令陳子良撰(輿地碑目)
淨住寺釋迦文賢劫千佛像記崔行功撰隸書(京兆金石
錄)
張法夀造石像記無書撰人名氏(墨池編)
補
釋迦像記
滑州節度判官豆盧適撰不著書人名氏渭北節度
使臧(碑不著名)修華原攝受寺立釋迦像之記也碑不著
所立年月而文稱九葉寳應元聖皇帝又稱唐三甲
子甲寅歲則當在代宗之大歷元年唐興一百五十
七年矣碑在華原(集古錄目)
救苦觀世音像銘
無書人名氏乾元二年正月在巴州(諸道石刻錄)
唐刻(釋氏三經典)
心經
歐陽詢書饒州(金石略)
淤泥禪寺心經
正書貞觀二十二年三月今在京師城内西南隅秀
峰寺其末曰大唐貞觀二十二年三月吉日建立誤
作三十二以三字改成弍字按貞觀止扵二十三年
此碑疑是後人偽刻然予見兖州龍興寺修三門記
宋太平興國七年刻亦以八字改成七字古人碑碣
之文亦有草率若此者此碑又云宫官張功謹敬德
監造今山東河北寺院多云創自敬德或謂是尉遲
敬德非也敬德名恭考許敬宗所作神道碑及本傳
並無鎮幽州事亦不當列扵宫官之下也(金石文字記)
杜延基造心經
蘇休奕書總章元年六月(金石錄)
金剛經
正書無姓名咸亨四年七月(金石錄)
金剛經
正書姓名殘缺儀鳳三年四月(金石錄)
觀音十大願品經
正書無姓名殘缺儀鳳三年四月(金石錄)
金剛般若經石柱
梁思彦撰僧元裕書長夀二年(京兆金石錄)
心經金剛經
咸亨三年(闕)月王知敬正書今在少林寺殿後字多
剥落(金石文字記)
心經
正書大足元年僧有晦建今在京師
褚遂良心經
懷仁所集序記後殿以心經雖不能遍及三藏然六
百五十七部以般若為宗般若以心經為宗系之未
嘗不韙也而褚序記則無有非闕典與乃褚自有獨
本心經以天寳元年刻扵河北道宣慰使陳令望者
尤為峻拔比之序記字差小而精神風度不似兩時
書豈褚見懷仁之集又賈其餘力耶而無復好事合
刻為完璧其搨本海内亦遂少傳豈不久為賊所據
當遂不存耶而此本亦必其初出日所搨是以筆法
神氣不失毫末視今日之序記不啻天壤幸為余寳
可望不幻去矣輙以為唐人真書第一合不遜懷仁
本也(墨林快事)
鄭萬鈞草書心經
此草書心經刻之長安中云右軍書非也雖遒逸而
疎縱不入格不中懷素作奴況右軍乎見唐文粹乃
駙馬都尉鄭萬鈞書張說有序萬鈞尚睿宗女代國
公主字華婉者也扵書家不甚琅琅宜其然(王氏法書苑)
尊勝陀羅尼幢
在北京府城開元寺唐盧重玄分書開元中立(訪碑錄)
心經
天寳元年四月陳令望書(金石文字記)
福聖寺陀羅經讃石柱
紀欣之撰并書天寳五年(京兆金石錄)
崇仁寺陀羅尼石幢
天寳七載五月張少悌行書今在西安府尊勝陀羅
石幢天下多有不具載此以少悌之名而存之(金石文字
記)
尊勝陀羅尼經
正書無姓名天寳七年七月(金石錄)
鄭預注心經
正書無姓名天寳九年四月(金石錄)
右鄭預注多心經不著書人名字疑預自書者盖開
元天寳之間書體類此者數家如擣練石韓公井記
洛祠記皆一體而皆不見名氏此經字體不减三記
而注尤精勁盖他處未嘗有故錄之而不忍棄矧釋
氏之書因字而見錄者多矣余每著其所以錄之意
覧者可以察也(集古錄)
尊勝石幢銘
崔恁撰王士則八分書天寳九年六月(金石錄)
士則書法遒勁瀟灑有李北海張從申之筆(法苑巵言)
尊勝陀羅尼經
天寳九載刻扵會善寺庭西石幢無書人姓名(嵩陽石刻
記)
施燈功德經
正書天寳十三載正月今在西安府城南香積寺(金石
文字記)
徐浩題經
書家論徐會稽筆法怒猊抉石渴驥奔泉以余觀之
誠不虚語如季海筆少令韻勝則與稚恭並驅争先
可也季海長處正是用筆勁而心圓若有工不論韻
則王著優扵季海而季海不下子敬若論韻勝則右
軍大令之門誰不服膺往年觀怒猊抉石渴驥奔泉
之論茫然不知是何等語老年乃扵季海書中見之
如觀人眉目也三折肱知為良醫誠然哉季海莫年
乃更擺落王氏規模自成一家所謂盧㜑其髮甚短
而心甚長惜乎當時君子莫能以短兵伐此老賊也前
朝翰林侍書墨蹟此其長處不减季海所乏者韻爾
(山谷題跋)
題經楷法最密殆扵樂毅論得其結字妙處至形密
勢疎字細畫短故當在伯仲間然方而有規圓而藏
矩未嘗刓角耀鋒搆成觚稜正如大匠掄材斵木就
器繩墨既陳潛刃其間求礱削之迹殆不可見况痕
瑕節目可得而求之耶季海扵此可以忘情筆墨矣
顧法度存者世知什一豈論三四哉(廣川書跋)
天寳中立(金石錄)
眀皇注金剛經
八分書無姓名天寳中立(金石錄)
金剛經
鄔彤行書乾元元年八月(金石錄)
尊勝經
沈洽撰序鄔彤行書乾元元年八月(金石錄)
哥舒翰等造阿彌陀經
正書無書人姓名天寳十二年九月(金石錄)
徐浩心經
季海書名噪一時有渴猊奔驥之喻此帖意近而法
慢米顛斥為吏楷誠爾然不能不為眉山小庇之耳
(弇州山人槀)
徐浩金剛經
在西京(金石略)
陀羅尼經石柱
高沔等書大歷八年立在三原(諸道石刻錄)
梵網經心地戒品
大歷十三年高堅正書(金石文字記)
石鐙庵石幢傍䥴般若心經一部
廣德二年少府裴監施朝請郎趙偃書(帝京景物略)
觀無量夀佛經
比邱道秀正書建中三年十月(金石錄)
無量夀經
沙門法昭行書在遺教經隂貞元八年(金石錄)
千手眼大悲陀羅尼經
僧法昭書貞元九年(京兆金石錄)
佛頂尊勝陀羅尼經石柱
僧道秀書貞元六年(京兆金石錄)
化度寺三階院尊勝陀羅尼經石柱
方琬撰贊序并書貞元十六年(京兆金石錄)
心經
竇鞏正書元和二年十一月(金石錄)
寳刹寺佛頂尊勝陀羅尼經石柱
元長楚撰贊序周仲諲書元和三年(京兆金石錄)
青龍寺佛頂尊勝真言碑
曹昉正書元和六年(京兆金石錄)
青龍寺大悲陀羅尼咒
元和六年(諸道石刻錄)
心經碑
元和六年李文成建(諸道石刻錄)
建國寺華嚴經品石柱
僧智藏正書元和十年(諸道石刻錄)
佛頂尊勝陁羅尼經
僧智嚴正書元和十三年(京兆金石錄)
陀羅尼幢
長慶三年李詧楷書(金石表)
六譯金剛經
右威衛上將軍知内侍省楊承和集楊翺撰序初承
和以分書經刻扵上都興唐寺文宗詔取其本使待
詔唐玄度集王羲之書翰林學士鄭覃等六人為贊
刻石以太和六年立(集古錄目)
佛經尊勝陀羅尼經序
大和六年四月僧叡川撰僧無可正書今在西安府
百塔寺(金石文字記)
白龍寺經幢
在寧國府水陽鎮開成元年(輿地碑目)
趙浩書金剛經
正書僧清濬篆額開成五年正月立(復齋碑錄)
金剛經
柳公權正書會昌四年四月(金石錄)
誠懸以書聞四方史謂當時中外大臣家書碑刻銘
不煩手筆者子孫以為孝敬不足故昔時高麗百濟
入貢齎貨貝以購書名之重後世莫及然此經本書
扵西眀寺後亦屢改矣經石幸存不墜兵火柳玭謂
備有鍾王歐虞褚陸之體今考其書誠為精藝尤可
貴也(廣川書跋)
般若心經
徐璋篆大中五年五月(金石錄)
西明寺金剛經
柳公權正書大中十三年六月(金石錄)
六譯金剛經
盖巨源八分書咸通四年六月(金石錄)
尊勝陀羅經
咸通四年漳州押衙王剬造建州司戶參軍劉鏞書
經刻扵石幢書法婉雅酷有虞氏廟堂筆意其碑當
在漳州今未知存亡尊勝石幢在處多有余所見包
山寺咸通年刻温州仙巖大中年刻皆完好包山者
書法尤佳字大而刻深宛然如新也(金石文字記)
尊勝陀羅尼經
于僧翰八分書咸通五年譙郡夏穆建(集古錄目)
右尊勝經于僧翰書僧翰筆畫雖遒勁然失分隸之
分遠矣所以錄者亦自成一家而為流俗所貴故聊
著之庶知博采之不遺爾(集古錄)
尊勝經幢
王鋗書并鐫字咸通十三年八月聞人銖等造在戒
珠寺(復齋碑錄)
尊勝經幢
王修己書正書小字咸通十五年在禹跡寺(輿地碑目)
轉輪經藏碑
咸通八年在義烏縣(輿地碑目)
佛頂尊勝陀羅尼咒
魯讓建正書乾符六年(京兆金石錄)
十善道業要略碑
裴休撰李郁篆額乾符四年(京兆金石錄)
佛頂尊勝陀羅尼經
鄭宏祚書廣眀元年(京兆金石錄)
潤州陀羅尼經幢
右陀羅尼經幢今在潤州寳墨寺中唐雲陽山人王
奐之書字畫頗為世俗所重故錄之以備廣採(集古錄)
白居易蘇州重玄寺法華院石壁經碑
碑云長慶二年冬作太和三年春成寺僧契玄捨藝
而書之(白氏長慶集)
阿彌陀經
陳仁稜所書刻扵襄陽(文獻通考)
石幢兜率天經
此書大有歐陽率更法志川中尉掘地得之一字不
損可玩也今石在志川王府(石墨鐫華)
石幢燃燈功德經
在香積寺行草亦勁逸然不中與王縉作奴(石墨鐫華)
石幢尊勝咒
八種一張少悌書在崇仁寺七無書者名在牛頭寺
一興平崇寧寺一慈恩寺一乾州蒲落坊一仙遊寺
一香積寺一已忘所在余所收尊勝呪石幢凢八
紙其一為張少悌行書清圓秀逸蘇靈芝輩不及也
在崇仁寺經堂前以木栅罩之一字不損其一正書
無名方整森嚴全習信本而結法稍不如在牛頭寺
其六紙或正書或行書都不作惡札然不無遜其腕
力也(石墨鐫華)
石幢尊勝經
十一種一劉慎徽書忘所在一無可書在百塔寺九
無書者名在寳慶寺一乾州大馬村一張曲井一李
家洼一海亭王府一宜川王府一草堂寺一宏福寺
二凢石幢多書尊勝陀羅尼經余既有此癖遇必
摩之而擇其佳者錄之凢所錄十一紙所在詳目錄
中但其書法劉慎徽僧無可者佳餘雖無名姓然皆
與此匹敵者也關中石幢無數或埋或斷或移作他
用深為可恨(石墨鐫華)
石鼓經咒
此以石為鼓而週刻之其文尊勝經咒也書遒健有
法存者不能強半鼓下作石山山上作天王鬼神以
戴之斧鑿工甚竒在醴泉縣趙村廣濟寺後疑是唐
初建寺時物寺僧不知護持鼓下為溷厠可慨也(石墨
鐫華)
無歲月及書跋
唐注大乘起信論馬鳴菩薩撰杜鴻漸注徐浩書(京兆
金石錄)
金字般若經碑正書無姓名(金石錄)
遺教經正書無姓名(金石錄)
教戒經正書無姓名(金石錄)
梵網經正書無姓名(金石錄)
燃燈經正書無姓名(金石錄)
佛說阿彌陀經楊釐書(墨池編)
陀羅尼經崔諭書咒崔元書經崔衡書記(墨池編)
楞伽阿跋多羅經吕向書徐浩題(墨池編)
心經柳公權書(金石略)
尊勝陀羅尼咒柳公權書(金石略)
阿彌陀經楊整書(金石略)
佛頂尊勝陀羅尼經元載書鳳翔府(金石略)
尊勝經幢西京篆書(金石略)
心經幢篆書西京(金石略)
佛頂心陀羅尼經王奐之書一本牛僧孺分書潤州
(金石略)
三乘典秘之藏裴休書襄州
六藝之一錄卷七十七
