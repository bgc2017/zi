欽定四庫全書
六藝之一錄卷二百六十四錢塘倪濤編
古今書體九十六
小學偶拈汪重閬先生訓子二十紙
六書之學古人自八歲即已教之今白首不講是以小
學失傳訛謬百出往在史館極荷陳對初先生指示近
留心稍久錯處似少第苦塞上無書籍考證耳兒輩年
力正富内地書籍亦便不可不講求小學使孫兒輩得
早有承受亦斯文之美事家門之傳述也勉之勉之
小學第一要看許氏說文便知形聲點畫之所以然此
第一部書也漢隸字原玉篇唐韻俱宜看吴才老韻
最精核正韻一書點畫最精所當遵守但字之出於
法帖者須從法帖若筆筆正韻則是變秀才為腐儒斷
不可也字彙中論點畫處論偏傍處亦須留心考之
皆出於說文也顧寧人先生金石文字記中論六書
處最典核
吾向與陳耳峯侍講同館其六書之學最精嘗為余言
點畫必究六書而法帖中字之不依六書者却可寫苟
非法帖中所有而從俗為之即謬矣然法帖中字亦有
家數如學鍾王學虞禇歐薛顔柳隨其所書或有不合
六書者從之可也若寫晉唐矣又以宋元間俗字參之
則不可六書亦有不可以時施者如為之作爲禮之
作禮此則板而似刻板宋字斷不可用某於廷試亦只
作為禮
既學書矣須有帖意此凡刻板宋字之筆畫所以當戒
也盖凡隨俗為書者吏胥也任意變體澷無原委者市
儈也凡吾所以教兒輩留意六書者乃是欲變吏胥市
儈為秀才非欲其變秀才為學究也共領此意不獨
宋板刻字可厭即筆筆洪武正韻而無帖意亦可厭
凡壹貳叁肆伍陸柒捌玖拾字乃武后所定用於文書
以防添改皆别字也惟遇不得已處始用之不可混寫
个个字最古箇個皆俗字而個尤不可用
裏作裡便俗不可醫
軌無點作軌非
樑梁本作梁加木傍乃俗字不可用惟破邪論作樑
若是學虞書不妨寫之大抵此等字唐人往往有此
究竟不是惟顔公最講六書筆筆少錯此其所以可
敬也
舊趙吳興每作舊此不可從
學吳興每作此然聖教序中亦有之
礼柳帖有之此古字非潦近也
万亦古字柳帖有之処亦古字
著沈著之著直略切著鞭之著張略切皆與著作之
著點畫相同隨其所用而異音耳俗作着非惟文移
小說中用之耳
帳帷帳之帳俗借以作帳簿之帳可也若賬字乃杜
撰可恨之字萬不可用
欄杆乃俗字不可用古只有闌干從横之意也
饑飢饑饉作饑飢渴作飢饑在五微飢在四支不
可混寫
閒閒暇之閒與兩閒之閒同一字古無間字名人帖中
亦俱作閒惟時文作間字應酬亦用之乃不得已也
閑閑邪存誠大德不踰閑乃關闌之意與閒字並不
通不可隨便亂寫
□上从□不从几顔柳帖皆作□是也或作□近似
於□及用筆小變非竟从□也
麪麪乃正字麵乃俗書然淳化二王帖皆从面凡法
帖所有從之可也
馱無點从犬非骩無點从丸非
己巳已己人己之己巳巳時之巳已已矣之已忌記
等字从己汜祀等字从巳异配等从已此字彙所分
也然吳才老謂古辰巳之巳亦讀如已矣之已殊為
有據據此則人己己字應有分别若巳己二字似無
庸如字彙之說也
幺勿作么幼勿从刀寡勿从力
延勿从正廷勿作廷
彝内从糸勿从分唐人帖無作分者
禪單覃等字皆無點俗添點作禪誤
鼻上从自勿从白說文引氣自卑也
齒凡齒字偏傍俗書每省作齒古帖皆全書
蠶勿作蚕𧖟羈勿作羈稟勿从示
賴勿从頁䄈褐裋音孺勿作短褐
穎穎栗之穎與毛穎之穎俱从禾作示者非字彙
註此字引潁考叔謬潁考叔潁字從水
潁潁川之潁从水
養勿作飬晉唐法帖俱作養
餐或作飡非然飡自音餐勿讀若孫䬸同餐
飧音孫夕食也勿作飱飱亦音餐
束音縮朿音刺如餗&KR0609;等字從束刺棗棘等
字从朿不可混按法帖从朿者多作夹如刾史□
齊字是也
癶音鉢凡登進之登與癸發等字从此
豋祭察蔡俱从□□肉也又手也以手舉肉而豋于
豆也故于豆于豋豋字从此祭字亦从此察蔡用祭
諧聲
石木石之石與十斗為石之石總是一音乃吳人讀
斗石之石作穰入聲此不過吴音耳至於讀書當作
食音為是若北人於斗石石字中加一點讀若旦尤
可□徒見二千石不如一綘掖主人有&KR0927;萬餘石
濁醪數斗應不惜俱食音
覓勿作覓
斤古人文字俱作斤勿作觔
規勿作規
志志者心之所之上从之不从士故法帖志字並無上
畫長下畫短者
戊音茂戉即古鉞字鐘鼎俱如是
戌戍上戌亥之戌下守戍之戍上戌字顔作戍
收从丩諧聲然法帖俱作收亦即收之變文無碍也
敕正應作敕然法帖俱作𠡠說文𠡠音賚自非敕本
字然法帖既作𠡠苟非應制即書作𠡠字無碍也
毁从殳不作攴斝從吅不从厸
斲勿作斵
□音刹斷也□刀宜从此近見世俗文移中作䥷查
金部有□字注切草具或宜从此雖係俗中若䥷字
則杜撰矣
无旡上音無下音寄斂勿作欠
湨湨梁俗作溴梁謬
淫从壬聲俗作缶非法帖多从壬
忝忝上忝辱之忝下□益之□今□益多作□字法
帖亦然褚聖教墜露□流下从水不从&KR3577;字彙既知沗
即□字而收□字下从&KR3577;非
泯泯沒之泯不从冫
泰滕俱从水涅从日从土勿悮从
臼从工
滔凡慆蹈滔縚之類皆从舀舀音由从爫从臼舀音
杳慆之類諧聲凡陷諂閻欿之類皆臽臽音陷陷
燄之類諧聲
滿下不从雨顔柳書俱作滿
瀹勿从吅俎从爻非爽从四人非
牙㸦下音互犀下从牛勿从□唐人書皆从牛
犮凡拔□等字勿从□甎俗作磚
猒此字本古故法帖多从此牀作床非
示神示之示與告示之示只是一字所用異則音義
迥别耳今人於神示作示於告示作示非也又字之
从示者晉唐以來法帖總作礻當依法帖惟刻印板
乃作示耳其偏傍之以衣者必當作衤以别於礻
祕字本从礻柳書元祕塔兼作秘盖六朝以來礻禾
相似每通用耳秦从禾
□音溜石□□音教囷□丈勿加點
祇其支二音音其者大也音支猶言適是也詩亦祇
以異此字有作秖者淳化帖及杜韓集有之盖六朝
唐人通用耳如祕秘之類
不萼不之不與不字是兩字字彙混為一字非
与古與字非&KR1369;便故法帖行草多从此
予上聲無平聲顔師古辯之甚力隂氏於六魚余字
下盡入予字訓我之典故而於六語予字下止入訓
與典故盖因康成余予古今字之說遂以訓我者讀
平聲訓與者讀仄也看來顔氏之說自是可據而既
有康成一說即用作平聲似亦可也故凡愁予助予
棄予侮予在予字讀上聲用之固不失嚴用為平聲
亦無碍若以愁予等予字不可讀上聲則謬矣
衆勿作衆法帖亦從無向右鈎起者以下從三人也
亡下从乚音隠勿从□
佞勿作侫并勿作併僭勿从㚘
&KR0693;勿作兔
備□皆法帖字惟俻俗甚不可用
傴僂音許吕下亦音樓杭州多讀平聲謬
仝古全字不與同通俗以仝代同非僅可施之拜帖
耳
逢勿作逄逄音傍逄門逄蒙从此相逢之逢下从丰顔
柳帖皆作逢涼凉涼薄之涼从氵凉冷
之凉从冫
這音彦迎也見禮記唐詩况伊如燕這身材則讀如
俗語這个之這然終無所出當作者為是這仍作彦
訓迎
糾勿从斗綫線字俗緜綿亦俗
絲从二糸糸音覓勿作左糸右系
襌音单衣錦尚絅注絅襌衣也今人或誤讀禪
鮆音薺蘇詩桃花流水鮆魚肥即刀鮆也弗誤讀&KR1693;
&KR1693;音紫
徼音教杜詩欲辭巴徼鶯啼合儌此儌倖之儌
不可混寫混讀
稍仄聲杜詩歸來稍暄煖韓詩近亦能稍稍此字收
巧效二韵無讀平者柰奈上柰子之柰下奈何
之奈然古人即以柰字通用
梢平聲此樹梢之梢收三肴杭人寫此字从禾遂并
稍字亦讀平聲謬甚
癭上聲杜詩長歌歊柳癭
町上聲杜詩疎頑惑町畦
駑平聲杜詩駑駘怕錦幪
据魚御二韻並收杜詩親賢並拮据
河閒河閒獻王閒字多悞讀去聲杜詩河閒禮樂存
枚乘枚乘乘字多誤讀平聲杜枚乘文章老
稜田稜俗語也仄聲杜塹坻公畦稜此字韻書作
平聲杜簪虚白帽稜&KR1369;倒&KR1369;仄聲
杜形容真&KR1369;倒
舸平上二音杜依沙宿舸船又魂斷航舸失
射僕射之射去聲在禡韻韓詩彭城赴僕射並不音
亦此字字彙音夜然考之漢書百官志似應讀如
字
夐虚正切興去聲韓詩路指鬼門幽且夐收敬韻勿
誤讀平
黃能奴來奴登二切韓詩羽窟無底幽黃能奴來切
蜃音腎上聲無讀平聲者
裁亦音在收隊韵韓稱多量少鑒裁密
屈屈曲之屈區勿切屈原之屈九勿切並收五物韓
山厲水刻屈俚言紹莊屈一詩兩押
隗郭隗之隗上聲讀若萎韓受恩慙始隗亦讀平聲
義同入灰賄二韻
紿入隊賄二韻仄聲与詒通詒入支韻平聲韓隨
旋誠巧紿
料音聊杜未須料理白頭人韓婦懦咨料㨂
郤縠音隙斛或訛讀若却榖
甗演言硯三音元阮銑霰並收義同
麗魚麗麗字平聲盧象詩雨雪事魚麗韵入四支
左傳音力知反故知字彙誤也
大抵看古人注中音釋及說文唐韻吴才老韻書則
知梅誕生多訛錯處
虫音虺仄聲不音蟲
陝陜西之陜與陝隘之陝不同陝字今人都不寫只
作陿字可也
養黃廷作養省筆也俗作飬音眷二字不可混
佳隹佳佳人之佳隹音錐二字不同晉唐佳字皆不
斷此省筆也但不可作一點隹則直是錐音之隹矣
卄音入二十也或讀念音乃市井語開業寺碑宋人
題名亦用念五日此以士大夫而從商賈之誤者
準或作准俗書
李陽冰冰本作冰冰乃省文俗讀冰為李陽凝非
復復下復扶目反□衡傳所更或不可行而復復之
浯溪碑復復指期下復字俱扶目反
苻符苻堅本姓蒲其祖以䜟文改為苻符乃符璽之
符然古隸從竹者多作卝故符節字古帖多作苻節
惟苻姓从卝耳然符融仍是符字二姓不同見亭林
金石文字記
□即神字以下从旦故郊特牲交于旦明之義及莊
子有旦宅而無情死皆是神字因傳寫者脱其上半
訛為旦
䖃苴䖃音郎假反苴音鮓中州人謂川人之不循軌轍
者曰䖃苴今吾杭人猶有此二字盖汴人南渡流傳
至今也
雎睢上雎關雎之雎下睢睢盱不可混睢音揮睢陽
之睢音雖
濌音踏晉羊曼飲酒誕節人呼為濌伯又有濌濌語
盖無所不施無所不容之意
減滅皆從水勿作冫潔亦從氵凌從冰
勿作氵
汨汩上汨音骨亂也又音密汨羅水下汩音聿从曰
不从日離騷汩余若將不反兮言奔疾也
涵勿作凾喪勿作喪□
輩軍發車百兩為輩勿作軰
簞簟上簞瓢之簞下筦簟之簟下俱从早不从卑
陛凡阝卩之在右者有从阝从卩之辨若在左者只
有阜字从阝並無从卩者今人於陛楯陛字或从阝
謬甚隂陽等字捴从阝不可誤作卩
助从且勿作助助勖下从耳勿作且
劻勷離騷逢此卋之劻勷韓詩渾奔肆狂勷皆急遽
之意今人或以劻勷為輔弼之詞悮也
卄凡滿□堇革之屬从廿卄音入卝凡舊雚夢
之屬从卝&KR1586;音拐卝凡从草之屬作卝凡顔
書於三樣俱無悮學者須辨
漆膝膠漆之漆與屈膝之膝俱从木从水勿悞作漆膝
臼臼臼音舊下一畫連臼音匊下一畫斷二字音義
迥殊皆象形不可混寫
耆耆老之耆與耆好之耆總是此字或作耆非
耴音占入聲不與取字通
聽聽音忒視聽之聽聽必加壬字於耳下智永千文
文作聽省文
月月上日月之月下骨月之月今人骨月字作月非
肯肯字宜从此萼俗从品非顔書从吅
肸蠁勿作肹肸蠁言福氣盛作
芉芊上音米下音千字彙以楷書&KR1586;卝無分故以芈
字出頭别之然其實字之从&KR1586;者楷宜作卝字之從
艸者楷宜作卝凡歐禇顔柳之帖盡然
羌羌字中無厶俗作羌非王子敬洛神賦十三行羌
習禮而明詩亦無厶
羼音鏟顔氏家訓曰史之闕文為日久矣加復秦人
滅學董卓㷊書典籍錯亂皆由後人所羼非本文也
尋中从口作尋非唐人帖俱從口
疋疋疋音疏疋音雅凡疎楚胥等字俱从疋按顔
柳楚字皆从疋惟䟽字皆从足矣
孤恩漢書陵雖孤恩今人辜負多作辜非
孰生孰之孰古惟此字後人加火
嚳音酷勿讀谷媆俗作嫩究勿加點
壬音挺與壬不同聽廷望皆从此
㛂婐㛂音訛上聲勿作㛂
宓不與虙通寬中有一點
夲音叨非根本字然法帖根本本字俱作本矣奇从大可法帖多作竒
契本从乍从刀从大今多作契矣
獎从犬妝俗作粧糚非
單下从車省作□勿加點毛氏論口厶一字有可通
者如船若說銳衮沿是其不可通者文句之句斝晉是
雙从又右手也不从双俗作䨥非
隻从又右手也不从攵
離雑此法帖字多寳作雜
啚與鄙同嗇也此字李北海亦用作圖然當依說文
竊竊本字也多寳帖从此竊
&KR2116;音忌又與暨同
啗同啖漢書以金啗豨將嚪亦同
嘉从壴从加勿卄喜字亦然善字直長
□㢦亦作牂牁□㢦勿从戈
咎从人咬音交齩另一字
号古號字顔書从此叫从丩勿作呌
叱叱咤从七聲勿从匕
宷音審从釆寀音采从采采从爪从木法帖俱从
釆即辨字
褎襃褒褎如充耳襃然舉首褒貶
諂謟諂驕諂謟音滔左傳天道不謟謟疑也二字
不同
款俗作欵非十三行作款
染染字不可从丸
穀榖上穀五穀之穀下榖榖樹之榖一从禾一从木
槀稾上枯槀之槀禮記槀魚商祭从木下文稾之稾
史記属草稾未定从禾
遺以醉切凡餽遺之遺皆作去聲左傳爾有母遺史
記歸遺細君與遺棄之遺不同
閩平聲杭人多誤讀瀨音頼杭人多悞讀如獺音
平反漢書少平反者反音翻蘇詩京兆平反一笑春
杭人多誤讀上聲洵平聲多悞讀
去聲
䕫府夔从□不得作卝頭字彙于艸部收夔字謬
華不注不讀若跗詩鄂不韡韡亦然與不可之不盖
二字也顧寧人先生辨之
揚雄揚从扌不从木惟楊德祖書稱修家子雲老不
曉事想古人二字本可通用也然終當依漢書作揚
為是
場埸畫長則為昜音陽畫短則為易音亦故疆埸之
埸與場圃之場金錫之錫與鍚鸞和鈴之鍚只争畫
之長短總皆諧聲也凡湯楊颺盪陽觴皆從昜而諧聲
也其畫必須長凡惕賜蜴剔皆從易而諧聲也其畫
必須短不能盡舉可以類推長短之間切不可錯
皺未有讀平聲者陸詩霜皺旋破如拳栗則讀平聲
俟考
蝗亦讀横去聲陸詩燒灰除菜蝗送芋謝牛醫
連展淮人謂麦餌為連展蜀人謂豆腐為黎祁此連
字仄聲見放翁詩四字皆叠韻也
日曰日月之日子曰之曰唐以前字皆寬但日字上
連曰字斷耳宋以後始以寬者為曰長者為日見亭
林先生金石文字記中予遍閱唐人碑果然但日字
微陜耳
艽芃艽音交泰艽又艽野之艽音求芃音蓬芃芃
其麥芄芄蘭以上三字勿混
苗苖苗禾苗之苖从由者音笛
鳬茈葧薺也荔从力正韻从刀
莽勿作莾菜从爫不从米
葊菴庵字最俗
蒟蒻蒟可為□亦名扶畱即今之蘆子蒻根如芋余
於蜀中見之二物不同文選注亦作兩物字彙混而
為一誤
蔊音罕辣菜
蔑从卝从目从戌聲从&KR2366;从戊俱非
蔭俗作蔭謬任子作廕生祇可於卋俗文移中用之
耳
蕆徹上聲讀若闡薨勿从□
蕰蕰積之蕰宜从此薶&KR0830;埋之薶宜从
此
郎罷下音擺見顧况詩□□羊俗作羚非
耼老耼魯衛毛耼俱从丹勿從冉
脈脈絡宜从此
吃喫吃口吃音吉喫食也音乞杜梅熟許同朱老喫
勿以吃作喫畁付與也勿作
畀畀音寄
館勿作舘法帖陶隠居書作舘
畮古畆字畞此廼本字智永作畒
豈勿作山頭鼎鼎乃俗字
畱今多作留字字彙以為非按此字法帖多作留
卑尊卑法帖多作卑或作□其直總無連者勿作□
鼓鼔鐘鼓之鼓从支鼔舞之鼔从攴今則槩从支矣
惟不可作鼓虎下从人不从几
沒从□不从殳膚从毌从力不从男
虯从丩不从斗蚪音斗虯亦作虬俗字
衡从角大俗从魚非蚩上从之不从山
沖沖舉沖和沖虚俱从氵
沉沈沉浮之沉與沈姓之沈古皆作沈並無沉字陳
涉傳涉之為王沈沈者音譚
歌行行庚韵讀若行步之行或誤讀若杭非也史記
相如為鼓一再行注引樂府長歌行短歌行之類唐
詩此曲乃是升天行李白君奏豫章行陳羽並無杭
音
禰衡禰字或云音祧字彙亦云爾然杜詩使者求顔
闔諸公厭禰衡則此字仍讀仄聲若禰廟之禰
峪即谷字之訛亭林曰北人讀谷為裕俗加山作峪
敂古叩字出周禮
踐阼阼阼階也或作踐祚非
宍即肉字之俗書亭林曰今人以為古字誤矣
什即斗字因易與升混故改斗俗作斗因而二字多
有悮者漢書食貨志治田勤謹則畝益三升臣瓉曰
當言三斗卋語姜維瞻大如升誤作斗
北墉任君碑先覆北墉之首論語注病者居北牖下
金仁山曰牖字誤當作墉盖室中北墉而南牖墉墻
也
声音磬磬夲字顔家廟碑聲字从此
夝别作晴非
夅夆夆夅音降勿从㐄夆音丰三畫皆平夆音
害三畫皆欹
嗔瞋上振旅嗔嗔之嗔音田下瞋目語難之瞋音稱
今誤讀嗔為瞋
謓恚也本从言俗誤作嗔按慎莫近前丞相嗔手
涴吾足乃敢嗔古人詩文讀嗔為瞋音者甚多相沿
已久不可改矣
濄水濄河今人多作渦非
□熨本字灰上从&KR1664;象手勿从厂
濕溼濕水名溼下溼然法帖多以濕為溼
壻勿从女壯从士非从土法帖有
从土者
嫣去聲杜牧詩韓嫣金丸莎覆綠嫣紅平聲胡宿
雨迴階藥堕嫣紅
弇平聲杜牧詩先揖耿弇聲藉藉收覃韻弇州之
弇收琰韻上聲
禆平聲柳宗元詩曲藝豈能禆損益
庾此字從無讀平聲者許渾詩獨上高城望庾樓
渾羌渾之渾平聲許渾詩九姓羌渾隨漢節
旋有讀去聲者薛逢詩不知古今旋成空今古名利
旋堪哀
勝勝常之勝讀平聲王維詩仙家未必能勝此亦讀
平聲
障障泥之障平聲影寒空望錦障泥曺唐詩
雍雍梁之雍仄聲雍門之雍亦仄唐彦謙詩傷心應
倍雍門琴其三雍肅雍時雍之雍並平聲
覂音捧覂駕之馬逡逡巡之逡平聲
蒼莽蒼之蒼上聲蒋菰蒋之蒋平仄俱可
漸亦讀平聲胡宿詩麥秀漸漸徧故墟兢平
聲
觜此字支紙二韻收平仄可以隨叶惟不可作嘴俗
甚
差景差之差收六麻李商隠詩風賦何曾譲景差
榿音欹蘇軾小詩端無覓榿栽
憎平聲見有誤讀仄聲者故正之
舁音余韓愈詩扶舁沿路衆知難
甍莫耕切杜甫詩碧瓦朱甍照城郭
俶昌六切張衡思玄賦簡元辰而俶裝俶始也俗訛
為束装
月氏氏音支氐羌氐音底氏氐不可混
盼盻上盼睐之盼下盻恨之盻人多混以盻為盼
眀此與明暗之明固不同然法帖明字俱从目矣惟
顔作&KR0008;亦作眀紙或訛作紙
甎俗作磚非㼱音軟柔皮也
㼼从西瓷縹瓷俗作磁非
瓮甕本字亦作罋眠勿加一點
痹痺痹音祕痿痹之痹痺音脾䳺鶉之雌者
□□本字皙曾皙俗从析从日誤
禇从衤角里角音錄不必改用
甪字
甤勿作蕤皃古貌字顔書从之
甯从&KR0034;从用勿作寗
嘗嘗本字故法帖俱作嘗惟時文作嘗耳
畼俗作暢非應試文字仍从申
秕若粟之有秕俗作粃非
略勿作略杯勿作杯盜勿作盗
□古盟字□古替字磑音位
盈法帖亦作盈智永作盈
番上从釆不从米音辦法帖于偏傍之番多省一丿
此字音翻音婆音潘亦讀仄聲近日霜毛一番新
圯圮上音夷圯上老人支韻圮音痞方命圮族紙韻
愓玉藻行容愓愓音商从昜勿誤乾惕之惕音
鏤鍚詩鉤膺鏤鍚音陽人多誤讀錫音
愴平仄皆可讀
愾愾我寤歎則愾乎天下矣讀若戲愾然必有聞
乎其太息之聲音慨
摶搏上音團下音博曲禮母摶飯鵩鳥賦何足控
摶李斯書盜賊不搏項羽本紀夫搏牛之蝱二字
不同(一从叀一从甫)
□同戚夏承碑用此
舌上从干不从千其活括等字上本从氏楷書省故
从千
□从戈立首下俗作戞非
扁署門戶之文曰扁俗作匾非
采採爪即手矣後人又加手於傍作採故毛詩俱作
采漢魏以前書亦不見採字□搒本字
攜携字古書皆作攜然法帖亦多作携
敊豆敊之敊䜴俗字敧敧噐之敧欹俗字
敺毆上敺逐之敺擊之毆
□敬本字从芉从包省从口从芉者羊性剛决有勇
持之意與義善芙等字同義
笭箵箵收入仄韻然元次山蘇子美俱叶平聲宜侵
韻收入總之平仄俱可用
糠覈史記作覈杜詩作籺
糸音覓紂馬緧也
糾勿作紏另一字
萈音桓山羊也寬字从此勿从莧
紬克紬繹之又紬大絲繒則今人作紬縀字不應作
綢繆之綢耴占入聲勿用作取
聅因檀以矢貫耳見司馬法
䎹廟堂碑有之然勿从米
聓與壻同□古胥
胷勿作□聿古筆字又與曰同
臺臺俗甚不可用舝上从彑
膊膞上腷膊之膊下音船見考工記
舍六經無作捨者惟釋氏喜捨等字作捨而顔柳因
之然用舍取舍斷勿用捨
舂下畫連婓即妃字
閣閤上閣乃樓閣之閣沈閣之閣下閤乃内中小門
凡閨閤黃閤閤老之閤俱應从閤人多悞用
闅閿鄉之闅夲作此闖琛去聲
闞音喊詩闞如虓虎如闞止之姓則音瞰
段音斷凡鍛鍊鍛脩俱從此勿混作叚
假古雅切凡霞嘏暇瘕等字俱從此勿混作段
吮亦作兖曺全碑兖膿之仁兖州之兖亦作□□
字彙漏
&KR1676;竟斥竟作&KR1676;竟寧人先生釋文&KR1676;釋斥是也今字彙
&KR1676;斥不通&KR1676;但訓遠斥乃訓開拓意觀曺全碑乃知
字彙之疎
快曺全碑作愋字彙亦漏
得得寫淂時文多有此但法帖中從無彳氵通寫者
如復字往往作氵乃草書耳
魏法帖必作厶其作丶者乃狠草才如此
豐豊豐音丰豊音里判然兩字不可混毛詩灃水東
注音丰楚詞澧有蘭澧浦音里以楚有澧水而灃水
在關中也今人于楚詞多悞讀丰音
晉从臸省从厸不作吅斝从吅不可作厸
姉姊正字然多作姊矣
斑家廟碑通斑漢盖斑固之斑原應从文今多从□
隸亦作隷法帖多作□□右上从又手也本古文
出尺類切書我其發出狂詩匪舌是出與出
入之出不同
中中興之中讀去聲中聖人之中讀平聲杜詩百年
垂死中興時蘇詩臣今時復一中之
苟从卝敬傍者从&KR1586;
草說文音皂斗櫟實也今通用為艸木之艸矣
蛾古蟻字虔下从文
虛从□不从丘處不从匆今法帖惟柳
从処
淠淠彼涇舟下从丌不从廾
蛩有點蛬蟋蟀亦作蛩
辨辯辨分辨也辯口辯也乃仇滄柱刻杜詩凡辨字
皆从言誤甚及見寧人先生金石文字記則知以辨
作辯者漢人已誤書又何責乎滄柱
夊夊夊音㨖後至也夊音衰夅夆夆等字俱从夊
夏复俊䕫等字下俱从夊
囅瞋上聲勿誤讀展辴囅本从辰諧聲今率从
展
褎余救切劉禹鍚詩俊骨英才氣褎然漢書注褎然
盛服貌也
兩江賦覘五兩之動静兩去聲或讀上聲誤盖候風
之扇以雞羽為之其重八兩也
口厶二字雖可通用而亦有不可通者如晉字不可从
吅斝字不可从厸勾字或可从口字句之句必不可从厶
矣又如㦯字本从口然法帖多从厶詩萹尺牘宜從法
帖應試文字宜从正寫凡字體之本於法帖而不合
六書者悉以此例其餘可也
禰音你禮記戰則守於公禰禰音祧禰正平禰字或
云音祧然杜詩讀仄音吾从杜
古文目錄中訛字
諫从柬諧聲也今訛作諫从東此字音董
隧訛作墜城濮訛城&KR1499;得臣得訛淂(說見前)
閠三月訛潤令狐訛孤魏訛魏
(說見前)
偪陽訛陽目中陽字俱訛為陽不知偏傍在右者
有邑(从阝)卩之分在左者止有阜字(从阝)並無从卩者試
看字彙中卩部可有在左者否凡隂陽字際字目中
多訛寫宜攵近人無六書之學如場中陛字作非阜
非卩之狀不知左邊豈有从阝者可笑饗
訛从卩陳訛从卩
際訛从卩郎訛从卩
際訛際凡祭字从夕(肉也)从又(手也)以手舉肉乃會
意如察蔡字皆从□其登發癸揆等字皆从癶(音鉢)法
帖中從不混寫即草書亦兩樣艸法細考自知此
等字落筆時須想其義或未明須查字彙法帖則不
差謬盖常用之字其偏傍點畫更須較正否則動手
皆錯令識者笑來矣八家文目中祭字十餘俱訛
作祭怪哉詩韻十蒸内有登豋二字試辨之
豐樂訛豊(說見前)盤谷訛作&KR0777;
赤壁訛寫璧凡圭璧之類从玉墻壁及二十
八宿中壁字从土錯寫即大别字
許主簿訛作&KR0034;溥薄簿俱从甫亦諧聲也專
傳團俱从□諧聲故孟子搏執之禮記毋摶飯搏
音博摶音團音義迥殊凡經史詩文中此二字俱多
不可細辨之
六書正譌魏莊渠所著凡六經字軆悉斥為俗而莊
渠所論亦多無根據不可為典要也
右汪重閬先生訓子小學二十紙不特字學淵慱
書法亦極工初落筆時本擬臨摹失之遠甚借鈔
之物不能久存今只錄其文而已乾隆庚申十一
月十五日夝嵐孫壂記
六藝之一錄卷二百六十四
