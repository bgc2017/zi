欽定四庫全書
六藝之一錄卷四十七錢唐倪濤撰
石刻文字二十三
太尉陳球碑
君諱球字伯真有虞氏之裔也當周盛德有虞遏父為
陶(下闕)公生公子完適齊為桓公公正其後強大遂有齊
土楚漢之(下闕)官生毛有令名廣漢太守公既纂世業不
隊前軌孝友秪穆(下闕)典誥□言睢頌情指憲法綱紀莫
不守其□貫綜其倫理采(下闕)換東城門候虔恭職司夙
夜匪解遷繁陽令寬以(下闕)温而(下闕)不(下闕)遺跡邈而不
(下闕)喪母去官服除辟司徒府拜侍御史(下闕)陸梁荆揚州
郡(下闕)弱莫能禁御太尉楊秉舉公(下闕)帥徯(下闕)弱(下闕)
難一(下闕)而平詔書(下闕)十萬州(下闕)公發遣家
属辟(下闕)難公赫(下闕)有言者斬乃悉(下闕)人民老弱(下闕)共
(下闕)材為大弧(下闕)攻前(下闕)遇之&KR0008;衆而遁全郡保(闕六
字)拜子男(下闕)作大匠孝桓晏駕(下闕)躬親功(下闕)司
空&KR0034;玄表公為河南(下闕)惟眀克(下闕)公(下闕)遂作司空通𨗳
水泉稼嗇繁阜隂陽(下闕)致仕賜&KR0034;而退復拜永樂少府
光和(下闕)而不撓雖有周之申甫漢优之匡翟(下闕)知公之
眀德其辭曰
於顯眀德□喆(下闕)亶(下闕)&KR0263;度伊(下闕)
右漢故太尉陳公之碑篆額陳公名球下邳淮浦人
三剖郡符五入卿寺再為三公靈帝光和二年卒本
傳云球令繁陽郡守求賄不獲撾督郵令逐之督郵
不可曰魏郡十五城獨繁陽有異政乃止桂陽賊季
研陸梁荆部州郡懦弱不能禁太尉楊秉表為零陵
守朞月而賊散州兵朱盖反與桂陽胡蘭轉攻零陵
編木為城不可守偹掾史白遣家避難球怒曰復言
者斬乃悉内吏人老弱與共守城弦大木為弓相拒
十餘日會救至賊破詔拜一子為郎熹平元年為廷尉
曹節欲别葬竇太后詔公卿大會朝堂球忠憤奮發
抗議不撓姦倖為之退聽史載其事六百餘言光和
二年為永樂少府與司徒劉郃謀誅宦官事泄下獄
死史載其事又三百餘言大凡碑碣率與史傳牴牾
球之二碑獨繁陽事迹不同所書零陵平賊事雖石
破文缺其存者皆與傳合至廷尉永樂時則一辭不
措故熹平之議光和之謀咸無焉殆有所畏而然也
嗚呼東漢閽寺之盛人主拱手君子喪氣然剛毅之
士寧接踵以赴死不詘身以媚竈故漢道雖曰陵遲
無法度紀綱可以憑藉而能立國又百餘年者皆義
士忠臣之力也漢志雒陽城有中東門上東門後碑
亦作中東城門此碑云換東城門候殆省文也左傳
虞閼父為周陶正而此作遏父陳敬仲至齊為工正
掌百工之官也而此作公正太尉橋公而此作喬皆
借用也(隸釋)
碑以隊為墜嗇為穡(仝上)
下邳城之西北有漢太尉陳球墓墓前有三碑是弟
子管寧華歆等造(水經注)
右漢太尉陳球碑云君諱球字伯真廣漢太守之元
子也又云除郎中尚書符節郎慎陵園令換中東城
門候遷繁陽令拜侍御史其後又云拜將作大匠其
餘磨滅僅存按後漢書球傳云父□廣漢太守陽嘉
中球舉孝廉稍遷繁陽令太尉楊秉表球零陵太守
後累拜司空光和元年遷太尉坐日食免復拜光祿
大夫與司徒劉郃等謀誅宦官曹節等不果下獄死
球在零陵破賊胡蘭朱盖有功威著南邦今碑破蘭
盖事班班可讀與傳皆合惟不著誅宦官事至其卒
時文字磨滅不可識惟云六十有二亦與傳合予所
集錄古文與史傳多異惟此碑所載與列傳同也(集古
錄)
右隸書不著書撰人名氏球字伯真後漢光和中位
至太尉不知所立年月(集古錄目)
右太尉陳球碑球有两碑皆在下邳其一已殘闕此
碑差完可考前代碑碣與史傳多牴牾而球碑所載
官閥事跡與傳合東漢之末政在閽寺威福下移其
勢盖可畏也而一時衆君子猶奮不顧身力排其姦
雖遭屠戮而不悔志雖不就然亦可謂壯哉如球是
已使當時士大夫能屈巳以事之則富貴可長保矣
然君子固未肯以彼而易此也(金石錄)
光和元年邕文并書徐州(金石略)
光和二年立在淮陽軍水經云下邳陳球墓前有三
碑弟子管寧華歆等造(漢隸字原)
陳球碑隂
故吏(闕九字)息(闕)故吏(闕二字)平恩(闕三字)祖早終息櫂(下闕)故
吏(闕二字)嚴(闕三字)五百故吏(闕四字)允明千故民繁(闕)嚴(闕)
子夏二百故民(闕二字)嚴追季祖三百故民(闕二字)嚴(闕)李
安二百故民(闕二字)許(闕)顯德二百故民(闕五字)遷二百故
吏(闕二字)吳憲元將千故吏(闕二字)毛(闕)君(闕)五百故吏(闕二
字)王(闕)子(闕)五百故吏(闕四字)元起五百故(闕三字)侯高君
舉五百故吏(闕二字)周清文德五百故吏(闕二字)趙(闕)子興
五百故吏(闕二字)岐周子然五百故吏(闕二字)李忠世持二
百故(闕三字)王茂季盛千(上闕)公乘儀元表二千(上闕)趙(下闕)故
吏繁(下闕)故吏繁陽(下闕)故吏繁陽(下闕)故吏繁陽李(下闕)故吏
繁陽李(下闕)故吏繁陽(下闕)故吏繁陽劉(下闕)故吏繁陽張(下闕)
故吏繁陽(闕三字)公五百故吏繁陽劉(闕三字)三百故吏繁
陽(闕三字)嚴五百故吏犁陽郭(闕二字)選五百故吏内貫馮
(闕三字)三百故吏内黃焦松(闕三字)二百故吏&KR1676;企李(闕三字)
千故吏&KR1676;企王(闕三字)二百故吏隂安審配(闕二字)三百故
吏隂安(闕)訓(闕三字)千故吏列人孟條(闕二字)二百
右陳球碑隂故吏故民凡四十人各有出錢之數陳
公两碑書法皆不精此則遠過之球一為令三為守
繁陽既有異政復典其郡則惠露所霑為多南陽零
陵去下邳道遠故立碑皆魏郡之民吏惟一孟條則
鄰郡鉅鹿之人也此碑惟存穿之下横两列餘皆剥
落矣其前二行特書两人之事與它碑不同雖文字
漫滅不見其全行之上皆云故吏其中皆有息字次
行息之上又有早終字盖謂二人者巳卒所出緡錢
則其子也碑以二人居右必其府之元僚也水經云
下邳陳球墓前有三碑是弟子管寧華歆等造此碑
所見皆故吏故民而無管華姓名豈與劉寬碑相類
其一則弟子所立乎又姓苑載炅氏兄弟各分一姓
曰炅昋桂炔字皆九畫一音引漢太尉陳球碑隂有
城陽炅横此碑亦不見之若非石損則恐是彼一碑
也陳公兩碑皆在淮陽莫適為先後趙氏但有一碑
隂而水經謂墓前有三碑似亦指碑隂為一也此碑
有兩裂文與前一碑同故附之其後(隸釋)
碑以犁陽為黎陽(仝上)
陳球後碑
君諱球字伯真廣漢太守之元子也盖周&KR1285;六代嬀滿
繼□建國于陳還完徂齊實為陳氏公(下闕)父自營州來
宅海淮世躭典藉兼通勤誨振裘褐即徵&KR2157;荅宰司荷
&KR2179;貢者繼世而傳焉至公(下闕)剛□欲(下闕)□惠和高眀□
克甘味道㙯強學博物凡墳素遺訓聖賢立言掬精極
□無乎不究(下闕)除郎中尚書苻節郎恒陵園令換中東
城門候遷繁陽令飬老長孤救灾匡困化惡以善擾&KR0647;
以(下闕)幸厥澤鴻醇則百姓敬之如神祗愛之如慈親矣
曁于&KR0690;績遭季毋憂&KR0008;紀向闋羣公爭招遂(下闕)拜侍御
史爾時蠻(下闕)賊胡蘭李硑等蜂□蛾動剥落荆楊出&KR1540;
命將輙有奔北之困太尉楊(下闕)公嚴(下闕)曲陳為鵝為(下闕)
兵揚霆激朞月獻捷有詔厚賜荣書嘆述續遇畔兵朱
盖䓁建(下闕)三牧二守零陵之宜初(下闕)阻(下闕)土地平夷編
木為城舊有過冠未嘗能亢盖䓁□(下闕)以爲(下闕)入便
就館榖公慨然抑&KR1346;妻子从鎮民心擐甲登埤親䦿吏
士身當鋒(下闕)圍城至乎旬有六日傷熖稍逸仍随馘截
威震南夷功光王室詔拜子為郎(下闕)優(下闕)勞事列(下闕)
遷魏郡太守徵拜將作大匠會孝桓皇帝□實掌梓
宫(下闕)事身安荼(下闕)南陽太守父病去官居家半□&KR0008;授
廷尉八議寔(下闕)無羍民乃遷衛尉遂作司空(下闕)土(下闕)
濟可黜否不(下闕)盈□仕復拜廷尉進登大常三&KR0008;咸
(下闕)時西戎衣王選能(下闕)朝(下闕)舉荒傷干戈斯戢(下闕)
黜又拜永樂少府年六十有二光和(下闕)執法三應苻
守八佗卿(下闕)任相(下闕)慎在宰割(下闕)茂□樹(下闕)爲志
(下闕)特立(下闕)顧秉心兹隆天命弗(下闕)嗚呼哀哉(下闕)是
凡我困矇洒掃之(下闕)廓(下闕)虛愍將(下闕)椎泣涕漣如惟(下闕)
衣朽實在傳紀乃相(下闕)勲績銘(下闕)玄石(下闕)
臨萬國降兹(下闕)&KR0008;爰
作民牧遠鎮南(下闕)近撫(下闕)服芟(下闕)凶□(虐字)播
恩(下闕)升大鹿沛乎如川礹(下闕)猶嶽(下闕)休休
之志天(下闕)為之堕我梁(下闕)勿思是用鑚勒永(下闕)萬基
右漢故太尉陳公之碑篆額公既不得其死門人或
畏憚凶熖必不敢立石䨇表兩碑之前幾二百字可
讀其末則文字凋落如晨星相望豈其間盖有憤懟
哀切之語後来益有所懼而剔之乎漢人隸法有所
謂省文者如爵之為&KR0008;鶴之為寉是也經傳多書蟻
作蛾似亦是省文左傳蟻析戴記蛾子時術列子未
聚禽獸蟲蛾黃帝紀淳化鳥獸蟲蛾元帝紀白蛾羣
飛蔽日長楊賦扶服蛾伏皆讀蛾為蟻隸釋仲秋下
旬碑有蛾附之句此云蜂聚蛾動亦蟻省也&KR0008;即
引字(隸釋)
安平相孫根碑
府君諱根字元石司空公之伯子樂安太守之兄子漢
陽太守侍御史之兄乘氏令之考厥先出自有殷玄商
之系子湯之苖至于東吅大□□仁聖□□周封干之墓
胤裔分析避地匿軌姓曰孫爲(闕)各以文憲將
相諸國君其胄也於君權輿發基有嶷受性眀叡聞一
知十誦詩習藉硑綜其真講(闕)童冠&KR0935;營發憤(□□)
川教誨&KR0263;倦節撡忼慨&KR0008;毅仲行束□立朝政事敏通
心小志大日宵&KR0965;公(闕)琦其兮(闕)式叙在位極
驥之路察孝抱疚中司乃就匡□以忠三事歸稱遷鄲
長興吏所好去(闕)奐有成遷雍奴令先施博愛
威而&KR0263;猛換元氏考城令以塞延竚後□之望圻甫考
績埾朝蕳(闕)議大夫升降闛闥天子是禆讜言
未列遭公夫人憂憔悴消形齒&KR0263;見口服闋徵拜議郎
謁者(闕)濟濟衎謇&KR0263;撓遷荆州刾史蠢爾獫狁
(闕)手稽&KR0008;德澤□征速於置□聖上貪暱徵拜議郎
御(闕)坐無雙輔弼唐虞上稽(闕)古功紀宗□無
善&KR0263;章遷安平相遵□前列五□(闕)訪&KR0008;&KR0008;之譽□(闕)
溫之仁以寧土彊求已&KR0263;媚以疾去官闔門守
&KR1821;&KR0263;竸時榮養育孤穉以保壽□上乾弗祐獲疾固(闕)
七十有一以光和罒□十二月乙巳卒嗚呼有哀
孝嗣夙夜&KR0263;舍嚴父孝孫臨殯禮服承後&KR0008;怛有感(闕)
惟古聖孔尼喪鯉贏縮有命不可增損於是握粟卜葬
中坰冠(闕)奔&KR0008;充衢塞&KR0146;同胞惻愴涕淚交零呱呱豎
子號□失聲故吏門生邦人咸曰令問弗銘(闕)勒孰覩
孰聞乃立石碑昭名&KR0263;㱙其辭曰
皇矣府君舍德厚純恢廓術藝以道莅民行行義勇無
猾不□抑抑珪質光□有暉綏強以(闕)弱以仁罰惡
以威賞善(闕)恩仲伯撥亂蔡足□權(闕)巖恪色正&KR0263;犯
子養(闕)珉化與産(闕)配哉九䧕(闕)相彼大國東菅儉不
損晏宣慈惠和□&KR0263;可詘桓恒烈烈剛&KR0263;可折(闕)
城(闕)其(闕)父(闕)&KR0008;子孫(闕)&KR0263;(闕)
右漢故安平相孫府君之碑隸額在密州孫君名根
嘗為諫大夫議郎謁者出宰四邑刺荆州相安平以
靈帝光和四年卒司空者名朗永夀中自太常為三
公姓氏書未嘗以孫氏為比干之後碑云至于東吅
大虐&KR0008;仁聖武定周封干之墓說文音吅為喧按班
孟堅幽通賦云東厸虐而殱仁注云厸古鄰字謂紂
也仁即三仁也碑中之語盖出於此則是以吅為厸
以&KR0008;為殱或為戕也比干墓在衛州汲縣其俗立三
仁像倂商紂謂之四王廟以四月四日為比干誕日
承平時祠具甚盛雖千古尊仰英風敬事不懈没而
有靈必不與獨夫共此血食也廟有後魏孝文弔比
干文唐太宗賜比干詔兩石刻魏之文云鬼侯巳醢
子不見與刑侯巳脯子不聞與微子去矣子不知與
箕子奴矣子不覺與何其輕生一至斯與何其愛義
勇若歸與又云虛名傳於千載詎何勲之可揚奚若
騰魂以遠逝飛足而歸昌得比肩於尚父卒同協於
周王哀傷頓挫其詞甚多魏主氊裘之裔也乃能遐
想忠魂駐輪往弔宜其禮賢納諫治道浸興魏鄭公
願為良臣一碑尚猶仆之雖封干刻詔視拓跋有慚
德矣此碑體豐而勢逸字法與漢代它碑絶不類惟
華山亭一碑差相近爾唐韓擇木史惟則軰盖得此
筆意今之言漢字者則謂之隸言唐字者則謂之分
殆不知在秦漢時分隸已兼有之唐張懷瓘書斷云
蔡邕八分入神隸入妙又云張昶八分碑在華隂今
華山所存漢碑凡四華亭一碑乃昶分書也又云八
分者秦羽人上谷王次仲所作始皇時官務稍多得
次仲文簡略赴急速之用甚喜遣使三召不至漢和
帝時賈魴用隸字寫三倉隸法由兹而廣盖八分為
小篆之捷隸又八分之捷其贊八分則曰龍騰虎踞
兮勢非一交戟横戈兮氣雄逸其贊隸則曰摧鋒劒
折落點星垂說詳其說而察其字則孫根及華亭碑
為漢人八分無疑矣唐人自稱八分盖有自來考古
博雅之士更為辨之(隸釋)
闛讀為閶□讀為賓□即虐字&KR0008;即耽字□即鞶
字□即鼎字□即彛字教即教字&KR0008;即赫字䧕即
域字(仝上)
右安平相孫根碑云府君諱根字元石司空公之伯
子樂安太守之元子漢陽太守侍御史之兄乘氏令
之考厥先出自有殷玄商之系子湯之苖又云聖武
定周封干之墓胤裔分析避地匿軌姓曰孫焉又云
遷鄲長雍奴令換元氏考城令諫議大夫拜議郎謁
者遷荆州刺史徵拜議郎遷安平相年七十有一光
和四年十二月乙巳卒碑在今高密縣所謂司空公
者桓帝紀永夀三年太常孫朗為司空注云朗字代
平北海人漢三公名亦云朗北海高密人余嘗觀漢
時碑碣載其家世皆止書官爵盖為子孫作銘不欲
名其父祖爾此最為得體然非當代顯人則遂莫知
其為何人也又按姓苑姓纂諸書皆云孫氏周文王
子衛康叔之後衛武公子爾為衛上卿因氏焉今此
碑乃云出于商比干之後盖古人或因賜姓命氏或
以官或以諡或以封或以居或以王父字為氏故姓
氏雖同而源流或異書傳闕漏不載者多矣(金石錄)
漢安平相孫根碑在高密縣西南五十里(天下碑錄)
光和四年立在密州隸釋云此碑體豐而勢逸不類
漢碑也唐韓蔡軰盖得此(漢隸字原)
孫根碑隂
中軍督孫玄象孫彦龍大中孫孝考舍人孫延叔博昌
領校孫叔淵孫九原大中孫始中大中孫長原舍人孫
長聲舍人孫長陵中郎孫休聲大中孫子固五官掾孫
真伯五官掾孫稱仁舍人孫元會中郎孫長宰舍人孫
玄固大中孫伯倫大中孫遺緒陽豐長孫長升郎中孫
長恂大中孫玄秋舍人孫登文舍人孫方聲舍人孫孟
初中郎孫紹世計史孫穆元孫孟昭駙馬都尉孫孟陵
計史孫元俊孫元威大中孫叔元孫仲俊孫士應舍人
孫巨先計掾孫朝鳳督郵孫長威孫彦威大末尉孫仲
春孫士威孫威弘孫令輿孫玄虎孫應陽孫仲有孫休
仁孫伯譽孫世治孫宗嗣孫延熙孫來舒孫義伯孫子
雲益(闕)領校孫夷叔孫延嗣中郎孫穉承孫元中孫稚
始孫時祖孫道安孫林夏孫祖房孫世群孫玄通孫林
舒孫方冕孫休明(闕)領校終利士楊孫望之大中王
延祖孫宣瑜孫令機中郎孫長同孫承初(闕)世龍孫長
應終利延世孫俊延終利茂真孫長春終利道機駙馬
都尉王應眀閔世玄孫震光孫士侈孫世祖孫玄祚舍
人王仲基孫長元王延夏孫叔元劉俊文孫士基孫林
衡劉孟真閭□長龍孫玄嶷萬君翁孫初基孔季(闕)孫
上英孔世俊孫(闕)桓徐士英孫(闕)浩景同督郵孫徵
時孫班梁王□春劉彦(闕)孫武龍大中王(闕)孫慶高郎
中(闕)臺孫長芝(闕)洪度祭酒孫士中中舍人閭□長
世孫公儀孫(闕)周孫景秋孫世尼孫林祖孫祖林孫孟
袒孫林季孫叔祖孫列秋孫武秋孫延基孫世治孫景
安孫道文孫休英孫萬春孫祖倫舍人孫稚龍孫泰斌
孫道開孫士昭孫斌初孫道寧孫長里孫元春孫雄真
孫元安孫龍舒孫伯康孫仲豊(闕)孫&KR0008;&KR0008;孫乾泰孫
宣明孫黃伯孫祖玄孫公威孫泰夏孫休祖孫平叙孫
林夏孫君冲孫威明孫泰遠孫君雅孫君治孫鉉藐孫
泰雲孫道倫孫泰真孫子長孫泰冲孫威平孫&KR0008;奉孫
次昌孫元齊大中孫長明孫(闕)發大中孫延宗孫欽伯
大中孫延武孫万應孫憲將孫令元孫偉範孫宣祖舍
人孫偉明孫道林孫龍威孫長平孫武祚(闕)領校盧
(闕)五官掾孫彛仲大中王彦康孫平舒舍人王彦祖
孫羲叔王延林孫承舒王&KR2179;祖孫伯智孫祖仲孫士桓
孫玄寳計史孫孟本孫大石孫士和孫洪基孫延威孫
陽治孫祖初孫陽季舍人孫玄發孫列(闕)孫世固孫稚
權孫暉中孫泰權孫玄治孫道□孫元祖孫惠儒孫武
曺孫泰真孫初平孫頋期孫元寵孫尚忠舍人孫德林
孫威御孫惠明孫(闕)公孫令明孫(闕)元孫穆恭孫景威
孫定表孫景雲孫方倫孫弘(闕)孫彦伯孫景(闕)孫長舒
舍人孫(闕)應孫(闕)元
右孫根碑隂可辯者凡二百四十四人異姓纔十之
一爾有嘗仕縣邑者數人陽豐長太末尉是也其駙
馬都尉祭酒中人中郎五官掾督郵計史計掾則漢
官也有博昌領校等𢾗人張納碑亦有領校安漢長
樊敏稱領校巴郡太守盖是未命於朝者其中軍督
則非漢官眀甚又有大中十四人陳勝傳以朱房為
中正兩漢無之魏陳羣始擇州之有鍳裁者為正晉
宣帝加置大中正故有大小中正乃是晉官當時省其
正字此碑字畫苟且尚不及魏末諸刻殆類吳晉間
下品書札爾似是孫根後裔衆多譜其名於中上世
之碑隂也異姓有王劉𢾗人雜其間豈其姻戚乎(隸釋)
碑隂云中軍督孫玄龍大中孫孝考舍人孫延叔等
可辯者二百四十四人異姓纔十之一中軍督似非
漢官又有大中十四人不知何官字畫苟且尚不及
魏末諸刻殆類吳晉間下品書札爾似是孫根後裔
衆多譜其名於上世之碑隂也(復齋碑錄)
碑有中軍督疑非漢官又有大中十四人殆不可曉
字畫頗類晉隸(漢隸字原)
童子逄盛碑
童子諱盛字伯彌薄令之玄孫遂成君之曾孫安平君
之孫五官掾之長子也胎懷□氣生克自然捬育孩嚶
弱而能言至於垂髦□惠聦哲過&KR0146;受□退誦詩禮心
開意審聞一知十書畫&KR1169;柜制中园&KR2912;日就月將學有
緝熙才亞后橐當爲師楷自天生授罔不&KR0965;初謂當&KR0008;
蓫令儀令色□齊珪角立朝進仕究竟人爵克□厥後
以彰眀德胤嗣昭逹何寤季世顥天不惠伯彊涇行降
此大戾年十有二歲&KR0965;恊給五月乙巳□噏不反叐隕
精晃□而不&KR0034;命有悠&KR2058;無可奈河慈父悼傷割哀回
鯉其十二月丁酉而安措諸永潜黃&KR3672;没而不&KR1285;於是
門生東武孫理下密王升□感憿三成一列同義故共
刊石叙述才美以銘不朽其辭曰
嘉慈伯彌天授其姿□克岐㠜聦□敏逹當蓫&KR0146;迆立
號連基時非三代苻命無恒人生&KR0965;世夀無金石身潜
名彰&KR2179;於後葉光和四年四月五日丁卯立
右逄童之碑篆額在維州靈帝光和四年立童子名
盛年十二而夭門人孫理等立此碑文其云才亞后
橐當為師楷甘羅曰項橐七歲為孔子師董仲舒傳
孟康以達巷黨人為項橐趙廣漢傳銗筩之銗音項
碑以童子當為師楷故比之項橐后缿偏旁相類缿
有項音故借后為缿又借缿為項也歲在未曰協洽
史記亦作叶洽又作汁洽此作協給亦借也漢碑雖
有範字而楊著碑云喪兹師范司空碑云納我鎔范
與戴記范金合土荀子形范正金錫美之類正同&KR2912;
與帆同音此云制中园&KR2912;者又借&KR2912;為范而用园為
模也(隸釋)
碑以柜為矩奈河為奈何憿為激&KR0146;迆為委蛇智
即智字啓即啓字蚤即蚤字(仝上)
右逄童碑刻畫完好云童子諱盛字伯彌薄令之玄
孫遂成君之曾孫安平君之孫五官掾之長子也又
云年十有二歲在恊給五月乙巳噓噏不反夭隕精
晃於是門生東武孫理下密王升等共刊名叙述才
美以銘不朽焉其後題光和四年四月五日丁卯立
碑舊在濰州昌邑縣近歲乃移置郡中云(金石錄)
童子逄盛碑光和四年立天下碑錄云在濰州俗云
董孝碑元在昌邑政和三年徐脩之遷於倅治之墨
妙亭漢人書碑其式不一此碑字行或疎或密若楊
太尉碑則畫方井井景北海碑則以重文附于旁孔
梁相碑則首行尚左華嶽碑則文出其列間或隔行
或空字近世藏碑者欲便于展玩往往皆剪裁聫属
不復見古人之制矣(漢隸字原)
逄盛碑隂
五官掾崔孟祖五官掾吕仲謙督&KR2039;&KR1907;敬賓督&KR2039;周便
祖督&KR2039;梁懷則督&KR2039;司文叔盛督&KR2039;&KR1907;后升
右縣中士大夫
高密徐承興祖平夀孫嘉世賓下密王升高瑯邪東
武孫理子義
右家門生
刀真觧子逄信伯臺
右逄盛碑隂&KR1907;后升巳右曰縣中士大夫者其父黨
也故不名刁真逄信在家門生之左又其微者司馬
相如云烏獲逄蒙之技王襃云逄門子彎烏號藝文
志亦作逄門即逄蒙也古今人物表有逢於何數人陽
朔中有太僕逄信左傳有逄伯陵逄丑父東漢有逄
萌編古命氏逄絲為趙王傅莊子羿逄蒙不能睥睨
淮南子重以逄蒙門子之巧皆作逄迎之逄龜策傳
羿名善射不如雄渠蠭門注引七略有蠭門射法則
劉禇又借蠭為逄也至孟子則云逄蒙學射於羿楊
子羿逄蒙分其弓後之言姓者始皆作逄石刻有漢
故博士趙傳逄府君神道逄童之碑其篆文皆从夅
魏元丕碑有逄牧孔宙碑隂有逄祈此有逄信亦不
書作逢予謂漠儒尚借蠭為逄則恐諸逄當讀為鼉
鼓逄逄之逄爾(隸釋)
右逄童碑隂題云右家門生右縣中士大夫凡十三
人有督&KR2039;&KR1907;敏賓&KR1907;后升司文叔盛姓字按&KR1907;與司
文姓氏書皆不載今誌于此(金石錄)
盛年十二而有門生孫理等為立碑碑隂有縣中士
大夫又有家門生(漠隸字原)
涼州刺史魏元丕碑
君諱(闕)字元□亰兆(闕)身都尉□(下闕)有畢萬者□去仕
晉逄勛封魏秦(下闕)良爰暨于君□乾氣□純□履輶爰
□(下闕)聖喆(闕五字)苞容允執虔恭其仕州郡也躬素忠謇
犯而勿欺兼綜憲法通識百典(下闕)孝廉除郎中尚書侍
郎右丞□泰夫人憂服闋還臺拜尚書侍郎秉總(下闕)廷
&KR0008;績特拜左丞每在選舉遜讓匪石鑚前忽後遂耽恩
舊章尋□貫(下闕)能(下闕)樞衡匡&KR0008;九年而冈䘖西羌放動
餘類末&KR0008;詶咨羣尞惟德是與拜涼州刺史(下闕)流㠯盪
耶志樂季文粟帛□□公儀徹織庖園□節崇文德以
来遠斑(下闕)下□戎&KR0034;服干戈戢藏施舍弗劵求善&KR0263;猒
舉&KR0263;□選官□易方百工惟時(下闕)有優洋洋奐乎若德
光燿冠乎諸牧蓋四時□序功成則&KR0146;君屢辭㠯疾三
(下闕)無□而□式度&KR0263;可革□芾其縦而眉耉&KR0263;往温疾来升
春秋(下闕)十光和四(下闕)民失慈父四海□内莫匪摧傷於是
故吏茂才雲中大守漢陽(下闕)胄從事(下闕)威較琰䒭&KR0263;遠
萬里斷制䙑裳感恩奔哀乃與門生平原□&KR0008;䓁(下闕)山
(下闕)石(下闕)
於戲使君既膺渘德貢躡帝宇入參文昌出化西土仁
義充衍澤洽(下闕)德世記其軌辭疾輕居棄榮潜處&KR0263;卒
苻宿究是台輔三方失(闕三字)黯(下闕)出落&KR0263;&KR1346;□禹二書
應(下闕)臻于巳丑辰五盈&KR0008;猶有代序(下闕)茲后土光燿(下闕)
尚書令弘農宜陽周嘉彦英故并州刾史伯柳&KR1035;高故
豫州刾史朱虚炅襃公遷故東莱大守梁國碭陳(闕三字)
樂浪大守&KR0008;&KR0034;述元才議郎河南鞏王暹元胤海陽令
逄牧左伯(下闕)令沛國(下闕)周龍□興齊(下闕)簿令□皇□
恭義膠東令東莱黃(下闕)仲真尚書郎番尋(下闕)上(下闕)故廣
宗長淳于孫典禮(下闕)故孝廉㓺嚴(下闕)景故(闕三字)部司(下闕)
河南張□(闕二字)
右漢故凉州刺史魏君之碑篆額碑損其名有其字
曰元丕在朝為郎中尚書侍郎左右丞出刺凉州以
靈帝光和四年卒故吏雲中守門生曹君共立此碑
碑有京兆牙都尉五字而缺其一盖安帝所置虎牙
都尉也范蔚宗避其父諱後漢書無泰字郭林宗鄭
公業之名皆易之漢人書碑廟號如太宗官名如太
尉太常太守太中地名如太原太陽之類皆作大泰
山亦作大此碑載魏君之毋却作泰夫人其用字故
相反如此其間弗倦作弗劵夷戎作彛戎它碑所未
嘗用者又以詶咨羣尞為疇咨羣寮&KR0034;芾其縱為蔽
芾其蹤□即彛字(隸釋)
右凉州刺史魏君碑文字殘闕族系名字皆不可考
其粗可見者察孝廉除郎中尚書侍郎右丞卒於光
和四年而其額題凉州刺史魏君碑云(金石錄)
光和四年立在濰州(漢隸字原)
司隸從事郭究碑
君諱究字長全波人也其先出自郭叔應運挺度寔有
懿德文武諮焉條枝雲䟽班(闕)華夏世載令問昭前之
光咸攄玄謨理物佐時君則元城君之孫雒陽君之適
南和尚書濟北軍中臨沂徐州中山君之從子也河岳
降□□而有跲孝弟□肅與性俱成温慈惠和覩義輕
財懷刑拜讜舍巳從人蹈中庸之路處□直之節内省
□疚兼姿(闕)問物格能(闕)臨疑弗惑弱冠踐郡歷主薄
督郵□官掾功□守令長舍章吐忠㦯從王事嚴牷(莊字)
可恐□順可愛進□替□所舉見則雖趙武之佐晉宋
甫之厲色撡薵撰功君其□諸辟司□從事部郡都官
耽耽鷹揚所莅㕥齊翕然之論風飛川流本朝察孝貢
噐帝庭恬榮忽浮委爵禮讓羣公側席書垂置郵&KR0263;羍
&KR2058;祚命登六辰春秋廿八而&KR0816;中平元秊歲在甲子三
月而葬悲夫破鏌□之刃而&KR0263;宰元摧晨風之翼而&KR0263;
厲天耆姪士女嗚悒惟&KR0008;(戚字)孤嗣叫號涕零如雨咸曰
(闕)晨有歿歷數猶終自古迄兹孰能保&KR1285;生榮死哀奕
貴遺稱敢慕衛悝讃先之義乃伐石興碑以&KR0008;厥魂俾
後永有鑑焉其辭曰
□&KR0008;□君皇精蕰良昭德塞違克紀克綱握柜綜(闕)&KR1169;
步履方麟跱清朝委蛇自公棟隆千里庶績艾康佐命
牧伯扶義遏私(闕)䋲彈枉属以改(闕)荣名亰邑□桓知
幾當享爵夀作漢輔毗靈祇貪哀逝葉翼□喆人其徂
萬夫慘慛銘勲金石以慰孔褱
右漢故司隸從事郭君碑篆額在河陽郭君名究仕
郡諸曹史辟司隸從事年二十八而卒靈帝中平元
年葬碑歴叙其諸父與郭仲竒碑同惟竹邑侯相此
云南和盖互舉之也竹邑者侯國属沛南和者鉅鹿
之邑漢列侯大者食縣置相一人其秩各如本縣主
治民如令長爾虢叔見於周書左傳皆然獨公羊以
虞虢為虞郭後之言姓者稽焉此碑遂以虢叔為郭
叔也郭君盛年短祚作碑者哀傷之謂鏌鋣破刃晨
風摧翼可也何至以辰象沒歴數終為比乎(隸釋)
碑以邢為刑姪為耋&KR0008;為鑠慛為摧(仝上)
右漢司隸從事郭君碑云君諱究汲人也元城君之
孫雒陽令之適歴主簿督郵五官掾功曺守令長辟
司隸從事部郡都官春秋二十八而卒中平元年歲
在甲子三月而葬據北軍中候碑為元城君子而弟
為雒陽令考其世次皆同前世碑碣但書子孫而不
及兄弟惟郭氏碑載其兄弟甚詳盖古人譜牒既完
而于碑碣又詳如此可見其以世家為重不若今人
之苟簡也(集古錄)
右漢隸不著書撰人名氏究字長(碑缺)汲人也官至司
隸從事碑以中平元年立在河陽(集古錄目)
在孟州濟源縣(天下碑錄)
幽州刺史朱龜碑
君諱龜字伯靈廣陵太守之孫昆陽令之元子也君系
祖考之鴻軌履大和之(闕)□載德&KR0263;隕(闕)仁義
成於束脩孝弟根其本性然而□巳下士勞謙克(闕)
厚載多容察孝廉除郎中尚書侍郎㠯將事去
官三府更辟㠯大尉高苐(闕)堂之論建弘遠之
議磥落煥炳臨疑獨逝故能光明越聞顯於區夏英聲
(闕)公族亐時益州蠻夷侵寇邊鄙陸梁山野
為害日甚朝廷以君文䏸(闕)武&KR0263;(闕)御史中丞
討波亂略君統整羣帥方謀並設威神庭電燭亐上下
至(闕)郡(闕)授手&KR0034;降永昌大守曹鸞上(闕)觧
黨㠯&KR0263;糾擿獲戾晉靡潜亏(闕)巷羣(闕六字)辟輙㠯疾辭
鮮卑數犯鄣塞僉復舉君拜幽州刾史爾乃邁種(闕九字)
禁㠯糾姦宄養□□時雨之澍品物除惡如農夫務
去草□(闕九字)其畺土門衛㢮□而無怵惕百姓&KR0263;復
屯其城鄔出塞追寇(闕十字)咨歎&KR0034;(策字)詺并&KR0765;㠯君為
式命&KR0263;少延□六十四㠯光和六□(闕十字)故吏牟化
䓁僉㠯爲夫有嘉功杞而&KR0263;輟或銘鍾鼎書(闕)是述
(闕九字)巳乃立碑&KR3657;而作頌曰星精壹縕馮儀□人我
君受之膺其淑真研綜䓦藝實好斯文(闕九字)&KR0146;徽馨
名懿允升蠢爾夷貉蕩我邊氓銜命督使武氣飊騰蕫
㠯(闕八字)幽方&KR0263;□天常撫㠯仁德渙若風翔分命部
隊出竟觀兵(闕)禽遠驅(闕七字)甲綏我土畺降□&KR0263;永
匱民之望烈烈遺勛景焱彌光
右漢幽州刺史朱君之碑篆額有隂在亳州朱君名
龜石有碎落不能詳其官閥其可考者嘗以御史中
丞督捕益州蠻又為幽州刺史禦鮮卑爾靈帝光和
六年卒水經云故吏别駕從事史右北平無終牟化
中平二年造碑碑隂故吏姓名悉薊涿及上谷北平
人後漢帝紀熹平五年四月益州夷叛太守李顒討
平之五月永昌太守曹鸞坐訟黨人棄市門生故吏
在位者皆免官禁錮西南夷傳云蜀郡諸夷反執太
守雍陟遣御史中丞朱龜討之不能克李顒發板楯
蠻討平之所載與紀傳合趙氏謂碑云授手乞降非
實錄也予謂碑中初無斬首獻俘策勲受賞之語但
云乞降未嘗受降何害於理乎(隸釋)
碑以磥落為磊落庭電為電霆壹緼為絪緼&KR0146;即
播字(仝上)
濄水又東逕朱龜墓北南流冡南冡南枕道有碑碑
題云漢故幽州刺史朱君之碑龜字伯靈光和六年
卒官故吏别駕從事史右北平無終牟化中平二年
造碑隂刊故吏姓名悉薊涿及上谷北平等人(水經注)
右漢朱龜碑云字伯靈察孝廉除郎中尚書侍郎以
將事去官於時幽州(州下滅一字)夷侵寇以君為御史中
丞討伐其後磨滅又云鮮卑侵犯障塞復舉君拜幽
州刺史時年六十四光和六年卒龜之事迹不見史
傳其僅見於此碑者如此碑在今亳州界中云將事
去官莫曉其語又云後余守亳州徙碑置州學中
(集古錄)
右不著書撰人名氏字為隸書龜字伯靈廣陵人官
至幽州刺史碑以中平中立(碑缺不見年數)在亳州(集古錄目)
右幽州刺史朱龜碑在今亳州酈道元注水經云渦
水東逕朱龜墓北東南流冡南枕道有碑題云漢故
幽州刺史朱君之碑龜字伯靈光和六年卒官今以
碑考之與道元所載皆合歐陽公集古錄云龜之事
跡不見史傳獨見于碑爾余按後漢書西南夷傳熹
平五年諸夷反叛執蜀郡太守雍陟遣御史中丞朱
龜討之不能克太尉掾李顒建策討伐乃以顒為益
州太守發板楯蠻擊破平之常璩華陽國志亦載其
事與史同惟史與華陽國志皆言龜不能克而碑云
蠻夷授手乞降二說不同疑碑所書非實錄也(金石錄)
余得朱龜碑廼考次其文曰龜字伯靈察孝廉除郎中
尚書侍郎以將事去官于時益州夷侵寇以君為御
史中丞討伐鮮卑侵犯障塞復舉君拜幽州刺史集
古謂龜事蹟不見史傳其僅見此碑者如此余曰文
忠偶未考爾龜事見漢書甚詳華陽國志曰靈帝熹
平中蠻夷復反益州太守雝陟遣御史中丞朱龜將
并凉勁兵討之不克朝議不能征欲依朱崖故事棄
之太尉掾巴郡李顒益州太守與刺史龐芝伐之徵龜
還顒將巴陵郡版楯軍討之皆破後漢書記熹平五
年諸夷叛執太守雝陟遣御史中丞討之不能克朝
議欲棄之太尉掾李顒建策討代乃拜顒益州太守
擊破之還得雝陟今以碑為据則漢書謂夷執雝陟
朝廷遣龜李顒擊叛蠻始得雝陟則龜皆非其功故
碑自略之其可考也昔常璩書蜀事最詳范曄修漢
書多依用之至謂益州太守雝陟遣御史中丞朱龜
則誤矣漢御史中丞在殿中察舉非法其出繡衣持
斧墨綬以下得擅誅則太守非遣况龜為御史中丞
非朝廷遣之豈更有他任而居外者耶其將并凉勁
兵又益州得專而用哉或曰别本國志有蠻夷復反
雝沒故益州太守遣御史中丞朱龜討之余曰如此
則里學小兒語也雝沒故益州太守且何詞也哉而
曰遣御史中丞者便為朝廷三府豈不益陋耶(廣川書跋)
漢幽州刺史朱龜碑在譙縣墓下(天下碑錄)
幽州刺史朱龜碑中平二年立在亳州水經云龜光
和六年卒于官故吏牟化中平二年造(漢隸字原)
外黃令高彪碑
(上闕十四字)師求仁無遠(闕)師事(闕)尉汝南
許公(闕)在精横晝(闕十字)敏□義理恢廓天地之道(闕)
王公之事令問(闕)章為斆者宗裒積萹藉萬(闕)
明扵左氏桓帝時上立慱本章文䄡袘□乎斑賈亰
□碩儒海内儁□靡不擬(闕)於是郡請州(闕)栢不
(闕)就&KR0034;亏數四蔑勢利之權庶幾□仁義之道(闕)孝
廉(闕)徵行(闕)病(闕)就(闕)被朱衣(闕)步
三署恬□守約五十以斆弘農楊公爲光禄勲乃(闕)表
君(闕)取(闕)觀踔兮(闕)所著斐然邈兮難迨
超等出群遷外黃令聖朝宗虔特加禮饋(闕)以(闕)刀祖
錢三萬(闕)詠到官(闕)古譏今奢煩&KR3473;不
妄濫恩如晧春獄□生屮邦無怨聲百工(闕)咸列厥
所中和之化洞亏皇亞三單密莫與比縱州郡表政&KR0034;
稱紀功□當&KR0916;典爲牧爲守人鬼之謀□期朝莫君舉
將穎川大守南陽文府君徵詣廷尉君感綱紀捐官卦
義吏民攀車觧銜脱軌遂志確然終不反顧&KR0034;行載驅
不日係路飢不及湌&KR0034;以生疢光和七□龍在困敦月
次&KR0008;火六日丙申卒邦喪楨幹家失□梁遼黨感慟凡
百切傷櫬柩旋歸故吏門生奔送相随盈道充涂如雲
如(闕)旐翩翩靡不哀慛痛兮隕殁不待者□昭德亏
銘其辭曰
光光高君命□作蕃流化外黃&KR0034;□雚檀當州尹(闕)理
隂陽(闕)申甫稽功猗衡䔍禮崇義忽於官榮(闕)
逝將節行邈然何天助順而不祐爲遘疴不永朝失鯁
臣孤嗣(闕)絶濽(闕)無聲百遼歎傷聖朝愍愴(闕)令德
亡有神魂身殁名紀闡于萬杞惟中平二季龍□□若
月次&KR0034;紀郡守廬江龍舒范府君假公侯之尊来典鄙
邦㥀終追遠惟舊思(下闕)
右故外黃高君碑隸額凡兩行石已損疑其上當有
漢令二字紹興中吳郡取土於郭外而得之今碑在
郡齋高君舉孝廉步三署令外黃受經於汝南許公
受知於光祿勲楊公其舉將穎川太守文君詣廷尉
遂捐官以赴之道病而卒碑之所載頗詳獨其名字
皆剥缺不可考碑云光和七年龍在困敦月次鶉火
六日丙申卒盖靈帝甲子年六月也是歲十二月改
元中平又云中平二年龍斿奮若月次星紀龍舒范
君來典鄙邦即乙丑十一月也乃是述立碑之事文
苑傳有高彪字義方吴郡無錫人傳云彪為諸生遊
太學有雅才而訥於言郡舉孝廉試經第一除郎中
校書東觀數奏賦頌竒文因事諷諫靈帝異之第五
永使督幽州百官祖餞於長樂觀皆賦詩彪獨作箴
蔡邕等美其文以為莫尚也後遷内黃令帝𠡠同僚
臨送祖於上東門詔東觀畫像以勸學者彪到官有
德政病卒詳史之所書甚與碑合家無錫而葬姑蘇
盖不遠也則知此乃高彪之碑無疑但傳以外黃作
内黃一字之誤爾東都五經博士春秋惟有嚴顔皆
傳公羊者建武中因韓歆陳元之請嘗以李封為左
氏博士羣儒數廷争遂廢其官高君復上章於威宗
時盖亦不行其言說書者以阿衡為倚平正義曰古
人讀阿倚同音故以阿為倚此銘以猗衡對申甫若
取音同則是借倚作伊若以偏旁假借則倚阿皆與
猗相近也(隸釋)
碑以䄡為瞻&KR3473;為刑縦為蹤遼為寮潜為澘進即
達字□即夏字□即犴字□即俟字&KR0008;即鶉字随
即隨字(仝上)
中平二年立紹興十四年平江守王㬇取土郭外得
此碑移置郡齋石已靡爛中平二年字不復有矣隸
釋云即文苑傳高彪也(漢隸字原)
六藝之一錄卷四十七
