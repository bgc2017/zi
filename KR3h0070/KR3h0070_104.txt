欽定四庫全書
六藝之一錄卷一百五錢唐倪濤撰
石刻文字八十一
宋王象之輿地碑目
常德府碑記
唐桃源碑詳載温造所述碑中
唐梁山廟碑唐元和四年董挺撰修陽山廟碑唐太
和元年刺史劉端夫賽請陽山神文又沱?别有陽
山廟董劉二碑在焉徐鍇方輿記誰謂梁松征蠻死
於此為其神樂史寰宇記亦祖于此不知後漢書載
松征蠻歸死洛陽與此所載不同
赤山廟碑在元江縣東北五十里赤山廟有碑言光
宅二年立廟天寶六年改其山為蠡山
招屈亭碑唐龍朔中縣令蔡朝英重修且刻石以記
其事
沈公臺碑在武陵西南三里光福寺竹林中今猶存
有故碑題額六字云重建沈公臺記為沈約為沅南
令按約傳未嘗令沅南也
清陵館碑在郡西西明寺寺後有臺云是李陵為臨
沅令遊息于此有古碑字跡磨滅不可讀
天慶觀碑乃白雲先生管師復集柳公權撰字畫端
楷人以為法
天王院碑建隆元年丞相范質書
桃源行容齋三筆云陶淵明作桃源記云源中人自
言先世避秦時亂來此乃不知有漢無論魏晉繫之
以詩曰嬴氏亂天紀賢者避其世黃綺之商山伊人
亦云逝願言躡清風高舉尋吾契自是之後詩人多
賦桃源行亦不及淵明所以作記之意按宋書傳云
?自以曾祖晉世宰輔恥復屈身後代自宋高祖王
業漸隆不復肯出所著文章皆題其年月義熙以前
則書晉氏年號自永初以來唯云甲子而已然余竊
意桃源之事以避秦為言至云無論魏晉乃寓意於
劉裕而秦借以為諭云耳
桃源石文夷堅志云建炎三年鼎州桃源洞石澗有
文似天書而字畫皎然可識凡三十二字云無為大
道天知人情無為窈冥神見人形心言意(闕)鬼聞人
聲犯禁滿盈地收人魂其言雖簡而警於人
桃源山界記集古錄云唐狄中立撰徐元書并篆額
開成五年立
賽陽山文集古錄云唐劉端夫禱陽山文凡五不
著書人名氏以太和九年立
武陵北亭記劉禹錫撰
圖經郡守胡介序
岳州碑記
湘夫人碑岳陽志云黃陵廟前有荆州劉表題云湘
夫人碑庭有斷碑晉太康九年立額題曰虞舜二妃
之碑元和十四年韓愈過而禱焉
無姓和尚碑報恩光孝寺舊名至安即柳宗元無姓
和尚碑所著者也
石壁篆文岳陽志曰平江縣有昌江山真人艾君居
之石崖壁立有篆文夏禹治水嘗至於此
君山神祠堂記懿宗咸通四年巴陵令李密思撰桂
陽(闕)陳(闕)書
樵桂堂記滕宗諒撰
江心小石詩蛟室圍青草龍堆擁白沙護江盤古木
迎棹舞神鴉破浪南風正收帆畏日斜雲山千萬叠
底處上仙槎王直方云此老杜過洞庭湖詩也李希
聲云得之于江心一小石刻潘子真云元豐間有人
得此石刻于洞庭湖中而不載名字或以示山谷曰
子美作也今蜀本已收入集而不記其得詩之由故
錄其詳
黃陵廟碑集古錄云韓愈撰沈傳師書長慶元年立
夏侯宋客墓碑夏侯宋客為岳州刺史墓碑見在華
容元次山文事見鄂州舊圖經
幕阜山記在平江縣記曰山有石壁刻銘上言禹治
水登此山高有平地二千八百丈周五百里
四絶碑滕宗諒守岳取岳陽樓古今賦詠刻石范文
正公為記蘇舜欽子美書其丹邵餗撰其首詩稱四
絶碑
澧州碑記
雙泉山僧石碑寰宇記澧陽縣雙泉有高僧修行于
此有石碑缺落
慈雲禪寺碑即澧陽藥石寺唐光啓二年雷滿奏立
寺額斷碑尚存
香積院古碑在澧陽縣西一里有古塚及古碑没滅
不可讀惟額存三大字曰石墓誌不知其為誰氏也
藥山牛欄八字古碑不知歲月刻石藥山
田朝奉墓碑在石門縣元豐五年蘇頌文
柿木成文太平字言行錄富弼言澧州柿木成文有
太平字公言今四海騷然未見太平之象請不宣
靖州碑記
唐久視中古碑圖經云元豐癸亥通道于廣西於溪
旁得一古碑乃唐久視中碑見鑿字溪下
峽州碑記
廢汝陽觀碑寰宇記云在遠安縣梁大通五年荆州
刺史湘東王繹撰
李刺史墓碑隋大業五年葬在廢狼山縣南舊經云
墓前有碑篆蓋云南郡太守李巴西墓
曹王皋墓在廢狼山縣南六十里貞元中曹王皋為
江陵節度使荆州記云李曹王葬焉
李冢石碑荆州記云縣長南陽張朔撰在廢狼山縣
南文缺落不可辨
李將軍墓經幢在清江北霧洞山李景威嘗事高季
興高氏納土守義以死子孫因家墓旁有經幢可考
歸州碑記
古松枝碑在高陽鄉朱家村碑在樹上去地十餘丈
相傳云昭君祖塚碑
石柱廟碑廟在秭歸縣之長城鄉相長村
唐黃魔神廟記載唐蘭陵公自右史竄黔南泝峽夢
神蔣佑助公出郡紀載甚詳乾符丁酉司戶袁緡記
今其碑在紫極宫又有譽鄉磨崖趙公記及張無盡
正說碑載李吉甫及寇萊公舟行皆獲神之助云
玉虚洞碑有唐碑一片在洞門崖石之下
混元皇帝像在郡西五里天慶觀開元二十九年牛
仙客奏置天寶元年劉守滔刻之石
唐混元皇帝像及銅鐘在郡北龍興觀内有混元皇
帝像及唐儀鳳二年歸州刺史董寄生所造銅鐘重
十斤
懷忠堂記至和中蔣槩作懷忠堂記謂戰國距今作
者如宋玉則止於辨王褒止於懷劉向止于歎賈誼
止于弔皮日休止于諷梁宋則悼騷而已揚雄大儒
猶曰遇不遇命也何必湛身哉不知先生之心三仁
之心也蔣槩有三游洞記與周茂叔俱游得處友
必端矣
辰州碑記
銅柱銘在會溪城晉天福五年溪州刺史彭士愁納
土求盟楚王馬希範請於朝以立之學士李皋為之
銘五代史謂之彭士然者字之訛也當以辰州碑為
正
景星寺碑安福寺在沅陵縣城外西南隅寺有盧藏
用所撰寺碑猶存
義蓮堂石刻淑浦紅旗石壁間有義蓮塘三字石刻
存
瞿栢亭記長慶二年刺史温造刻石紀其事于桃源
復州碑記
會景石上題唐朝竇使君名
夢野亭記景祐五年郡守王琪撰
夢野亭詩景祐間諸賢所作
蘭亭記藁石刻太守何公榘刻
陸鴻漸煎茶碑
陸文學傳集古錄唐劉宣鴻書陸羽自叙也劉虚白
以羽自傳并李陽寫真讃又為後序附咸通十五年
刻石在復州
龍蓋寺碑集古錄唐徐元&KR0008;撰王辭書碑以開成五
年立在復州
德安軍碑記
晉董黯墓碑圖經云即董城石孝感縣北一百三十
里昔孝子董黯家焉故後魏大統十六年改為董城
郡然明州慈溪縣亦有孝子董黯墓唐徐浩所書碑
碣尚存當考
玉碑唐史云州東十八里有宰相村即唐許氏墓昔
人因葬發地獲一碑石即孝昌公許君墓碑治平中
郡守周燮以其石類玉以為玉碑自其墓輓入城易
以他刻磨去其文視之非玉也鄭獬遽止之無及矣
金泉寺唐碑寺在府西五里有石浮屠九級上鐫數
百字周武帝延載元年安陸縣(闕)達等所建
唐李聽碑集古錄云聽自安州刺史遷神武大將軍
而史不書獨見此碑
荆門軍碑記
蒙泉題詠序由沈傳師而下得五十五人朱震序
後梁宣明二帝碑在長林縣南一百五十里唐韓休
撰
沈約墓碑在本軍管通判家
玉泉二碑其一邵(闕)明其一李安期
玉泉山大通碑唐神武皇帝所題
唐正元玉泉廟記大理評事董挺
三星院石塔刻在當陽縣東莒堰其石柱刻云唐貞
元十七年葬智夀和尚舍利塔
三王城古碑在當陽縣之綠林山漢王匡王鳳王常
之所屯故曰三王城城中有故碑字缺落
餐霞觀碑在當陽縣之圓臺有餐霞觀基乃陳宗遜
撰庾遠書碑字剝落其碑中前梁尚書侍中基州長
史云云
石馬洞碑在花溪之下淯溪之上其廟神即關王也
五代間有斷碑尚存
永興觀碑在當陽縣後街唐元和中立
唐南泉大雲寺蘭若和尚碑天寶中作
唐玉蘂詩集古錄云在荆門惠泉寺唐沈傳師李德
裕唱和也
關將軍祠堂記集古錄云唐董挺撰張僓書以貞元
十八年立
二聖金剛碑集古錄云唐瞿僎書開元中有史清者
過洞庭遇風將溺?禱之見三人移其舟于沙上而
免由是往來行旅皆禱祠之碑以元和三年立
漢陽軍碑記
晉征南將軍胡奮碑元和郡縣志云在魯山
南平將軍黃廣之碑寰宇記云在魯山為討杜曾刻
石以紀其事
桂陽軍碑記
唐李刺史墓神道碑刺史名鳳在郡城東南隅大歷
中為申州刺史有神道碑存焉字磨滅不可讀
舊圖經教授鄔德麟編新圖經郡守關良臣序
夀昌軍碑記
梁武王華容寺碑在武昌
西山唱和石刻在武昌
夏侯宋客墓表唐元結撰在武昌縣
窊樽銘在武昌縣
東方山石刻在武昌之東方山有石刻云漢東方朔
之故隠也
惠公禪居表元結撰在武昌縣
怡亭記蔣武竒序云怡亭銘刻于江濱巨石之上
乃永泰元年李陽冰篆八分裴虬銘
唐令君馬向石門石刻在石門郭祥正詩云雙崖屹
然起劖蘚認題識又註云石刻存焉
退谷銘退谷銘序云柸湖西面是退谷柸湖銘序云
柸湖東抵柸樽西浸退谷北匯樊水南匯郎序
襄陽府碑記
漢元儒婁先生碑舊在穀城今移在光化軍
漢南陽太守秦頡碑碑在今宜城縣故牆中
漢郭先生碑在穀城歐陽公集古錄云歲月未詳不
見書撰人姓名在襄陽穀城縣
東漢襄陽太守胡烈碑皇朝郡縣志云在南漳縣之
故城
諸葛武侯故宅碣晉李興撰
魏劉熹學士冢碑集古錄云文字磨滅其間有稱大
魏而有學士名百餘熹嘗歴穀城令學者從之受業
而殁者悉葬之謂之學者冢在穀城縣
晉南陽太守司馬整碑
晉南鄉太守頌在今副都統司
墮淚碑寰宇記云在襄陽縣東九里晉羊祐之鎮襄
陽有功德于民百姓于峴山建碑立廟歲時享祭望
其碑莫不流涕杜預因名曰墮淚碑
梁改墮淚碑梁大同十年太常卿劉之遴撰今在羊
祐碑之隂
梁檀溪寺禪房碑集古錄云梁劉建之撰沙門道安
重建天監十一年立
後梁修峴山亭記在峴首
陳伏波將軍墓誌序并碑隂在府治
後周儀同碑周元年宇文周碑今在襄陽縣民董氏
家按通鑑宇文周立國之初但稱王不建年號至陳
武帝永定三年崔(闕)建議請稱皇帝建年號始改元
武成故此碑但稱元年則此碑之立當在武成之前
後周席肅公神道保定四年卒碑今在府治
周襄州静真觀碑今在府治
隋鳳林寺興國寺碑集古錄鳳林寺碑庾信撰文又
李德林製興國寺碑隋開皇中立今在襄陽縣延夀
寺
隋啓法寺碑集古錄云隋丁道護書延夀二年立
隋故處士羅君墓誌銘在府治容齋隨筆云其字畫
勁楷類褚河南然其父子皆名靖為不可曉龍朔二
年立
唐啓法寺金銅無量夀像碑張昌齡文永淳二年建
碑今在襄陽縣之龍興寺
唐阿彌陀經碑無年月在襄陽龍興寺
周襄州静真觀碑何彦先撰登封二年立碑在府中
武后時碑也
唐旌表尹孝子碑張柬之文萬歲通天二年立今在
府中集古錄云天寶五年立
唐襄州徧學禪寺碑韋承慶撰鍾紹京書開元二年
立今在府轉運司愛峴閣下
唐裴公碑集古錄云開元八年建在峴山
唐靳公遺愛碑張九齡撰在峴山
唐獨孤府君碑集古錄云李邕撰蕭誠書(闕)有
而此尤佳今在峴山
唐金剛經石幢開元二十六年建碑在龍興寺
唐故襄州處士孟君墓碣銘唐樊澤撰碑今在谷隠
寺
唐放生江石柱記集古錄云天寶十載李憕記在府
城小北門外
唐宜城驛記元和十四年韓愈撰
唐新學記貞元五年立盧羣文在府學
唐侍中王粲石井欄記集古錄云貞元十七年于頔
撰胡証書上元二年來瑱移井欄置于刺史官舍
甄濟撰彭朝議書碑在都統司
樊公遺愛碑李絳撰元和八年立在子城中
唐高廟詩碑會昌五年立碑在府治
唐蜀丞相諸葛公碑大中三年李景遜撰今在隆中
唐漢光武新廟祝文大中八年李景遜撰今在襄陽
之八叠
唐羊公及改墮淚碑大中九年李景遜重立碑在峴
山
唐置延慶禪院碑蔣係撰今在延慶寺
唐延慶洞行記唐咸通蔣係盧滔等游山新題碑今
在延慶寺
唐東海徐公德政碑李隲撰咸通六年在峴山
唐相公徐公辭立碑表咸通九年立在峴山
唐聞喜亭記趙璘撰記在子城上
唐故雲麾將軍宋公墓誌咸通九年立在張王廟
唐新修後漢荆州劉公廟碑劉權撰廣明二年碑劉
巨容所立在城中廟前
唐改封諸葛亮為武靈王廟記唐光化五年封諸葛
武侯為武靈王碑今在隆中
唐延慶寺重修法堂碑碑字殘缺今在延慶寺
後梁新修峴山亭記正明二年記碑在峴首
石晉新剙卧龍山武靈王學業堂記李光圖撰天福
三年記碑在襄陽之伏龍
盧僎碑集古錄云唐閻寬撰史惟則八分碑字殘缺
劉棗強碑唐詩紀事云皮日休撰劉棗強碑墳去襄
陽郭五里曰柳子開襄之人只知孟浩然墓不知有
先生墓
峴山亭記熙寧三年歐陽修記
聞喜亭詩歐陽修撰在聞喜亭
東坡帖在高齋
諸葛武侯贊張栻撰在府治
鄒道卿碑在府治
隨州碑記
舜井斷碑碑字漫滅唯碑隂有五大夫字餘亦莫辨
相傳秦時碑舊在舜子巷草間元祐間移置州治今
在漢東閣下元祐丁夘許覺之記碑首有詩云一千
二百餘年外萬古銷磨不可尋舜子井泉誰記古隨
人閭巷祇知今隸書字雜科蟲體民爵名存樂石隂
登覽時來醒醉目也勝他物在園林
漢延熹六年敬祀頌記在桐栢山淮瀆廟
唐漢東紫陽先生碑隂李白撰柳公綽書碑角殘缺
字漫滅不可讀碑隂寶歷二年
紫陽先生塔銘李白撰寰宇記碑在廢光化縣
開元寺唐賜院額碑寺今名普安在城東二里
金剛經碑亦在普安寺
歐陽文忠公送襄城李令小詩送張文簡三小簡碑刻
在漢東閣下壁門皆真跡
東坡墨跡崇寧改元刻石今在倅廳
大洪山慈忍大師碑文楊傑撰
大洪山靈峯禪寺十方記張商英撰
淮瀆大字在淮瀆廟
舊志林序新志董之竒
郢州碑記
唐毗沙門天王祠堂記開成丁巳郢州刺史崔耿撰
荆山郭橋記貞元十年郢州長史劉丹記
孟亭記咸通四年皮日休撰云先生襄陽人也說者
曰王右丞筆先生於郢之亭先是亭之名取先生之
名後易之以先生之姓云又江陵寄居李書夀嘉定
庚午于郢州白雲樓之倉側得斷石一塊上有六十
五字乃唐率更體文理斷續不可復讀其間有孟先
生三字終于波動岳陽城五字則知其為孟亭記今
名尚存耳
風土考古記教授石才儒作宋玉之宅有井龜鶴有
池聊屈之山鹿湖之靈雨澤應焉高僧之塔白乳之
異兇渠懼焉以至新郢肇郢亭之名王維畫孟亭之
像李昉(闕)五客之堂崔耿建大夫之祠皆昔人勝槩
遺跡
均州碑記
漢中部碑
漢張來君碑
魏興太守碑在豐利縣
隋韋氏神道並磨滅
隋顯崇觀碑隋大業五年為至尊皇后祝夀之所記
銘存于州治後碑云大業五年乙巳今五百餘年觀
在鄖鄉縣西二百三十里
大唐威武公廟記乾道三年翁洮撰山南東道觀察
使趙凝立
唐延福寺碑在鄖鄉縣乾明寺上元元年王府功曹
沈長卿撰後遭火焚碑湮毁興國中僧海清于坎陷
中依堵牆整之如故
石橋記在武當山葬帽峯
舊魏興寺太守譚義德政碑在鄖鄉縣一百五十里
大唐延福寺浮屠記咸寧五年創沈長卿纂文張元
靚書
乾明寺重刊經藏記上元三年建張士遜述黃通書
新圖經教授段子游序
房州碑記
後唐刺史修廨斷碑圖經云自唐貞觀十年由竹山
徙房陵廨宇其詳莫可考證近得斷碑數百字有特
修廨署壯郡城之氣槩巧安池榭光衙府之威稜而
逸其年月究其官稱乃後唐之刺郡者
唐述聖碑在南門外五里田間唐廬陵王嗣聖元年
遷房州神龍元年復辟故宫為龍光寺寺有述聖碑
建中三年立今斷缺不全
乾溪石壁間有篆書古字見道隆游山記
房陵愍說皇朝類苑云愍說者不知何人所撰偶一
弊冊中錄之云熙寧丙辰襄州通衢一死婦人因其
夫楊金配隸房陵旣死詣州陳請願負夫骨歸葬故
鄉遭時大疫遂斃于道嗚呼轅門之匹婦豈不知改
從于人免凍餒以終餘生乎飜能以義藏中惸然不
憚數千里之遠負夫骨以歸此節婦義女之為反斃
于道天乎福善助順之理信所以難忱也
光化軍碑記
漢元儒婁先生碑集古錄云不著書撰人名氏碑以
熹平中立在光化軍乾德縣夀墓之側今在縣門下
晉南鄉太守整碑集古錄云晉南鄉太守碑不著書
撰人名氏碑云君諱整字孔修太宰安平王之孫太
尉義陽王之子今在光化軍軍即襄州穀城縣之隂
城鎮按晉志不列南鄉郡據此碑所載縣令名氏有
武陵筑陽丹水隂成順陽折六縣此蓋南鄉郡所治
也南陽南鄉人為之立此頌碑以泰始四年立今移
光化軍又容齋隨筆亦嘗有云今石刻有晉南鄉太
守司馬整碑其隂刻掾史以下姓名合三百五十人
以晉史考之南鄉本南陽西界魏武平荆州始分為
郡至晉泰始中所管八縣才二萬戶耳而掾史若是
之多掾史旣然隸卒又可知矣民力安得不困哉
晉順陽王碑在固王古城
廣州碑記
吳隠之貪泉詩在州治廳事東
貪泉碑唐南海别駕陳元伯銘舊植于泉之側亭上
今徙于廣平堂
廣州都督宋公遺愛碑張說撰公諱璟
鄉軍堂記柳子厚文
南海神廟碑集古錄云唐韓愈撰陳諫書并篆額元
和十二年孫戣重修南海神祠以十五年立此碑在
廣州南海廟中圖經云又有修廟碑修東西二廟碑
梁羅浮山銘集古錄云梁肅宗撰蕭世真書大同元
年立
廣州古塼皇朝類苑云魏侍郎權初知廣州忽子城
一角頽執得一古磚磚面範四大字云委於鬼工蓋
合而成魏也乃大築子城未幾儂智高寇廣其一城
擊而摧獨子城堅完民逃于中獲生者甚衆
東莞縣五百羅漢閣記蘇軾撰又有舍利塔銘詞并
書
十賢贊并後序蔣之竒撰
州學記王十朋撰
南海志郡守陳見序
南海文集三十卷無編集人姓名
棗陽軍碑記
唐隨州棗陽縣普照寺毗沙門神素像頌并序
驌驦橋石刻三字在唐城鎮
韶州碑記
漢周府君記府君後漢時為桂陽太守開瀧水有利
于民當時立碑紀其績碑在樂昌縣西武溪上廟中
郭蒼文碑尾云太和三年重修歐陽公集古錄凡三
跋尾云此君漢書無之今碑石斷缺不著其名
靈地山碑碑云開山和尚靈震于山頂開池
始興郡記見東漢志注曲江縣下
唐張九皋碑集古錄云蕭昕撰史仲方書長慶三年
立
陸羽題名在仙人石室中世傳鴻漸嘗至此
韶州重修東廳壁記乾符元年刺史謝肇撰
新修虞舜廟碣文唐嶺南東道節度推官謝楚撰長
慶元年立
六祖賜諡碑唐柳州刺史柳宗元撰元和十年立
張文獻碑銘唐嶺南節度經略使徐浩撰長慶三年
立
張尚書碑銘尚書諱仲方白居易撰
朝陽樓記皇甫湜撰
余襄公神道碑歐陽修撰
韶州修衙記余靖撰
韶州&KR0008;溪石室記余靖撰
韶石亭記余靖撰
韶州湧泉亭記余靖撰
韶州真水館記余靖撰
九成臺銘東坡
曹溪銘蘇潁濱撰
濓溪祠堂記張栻撰
州學濓溪祠堂記朱熹撰
州學張公余公祠堂記楊萬里撰
朱晦庵韶州學講堂西四齋銘明倫堂曰天叙有典
匪學弗明我作此堂大猷是經匪忠曷勸匪學曷程
請爾學子永觀厥成崇德齋曰尊我德性希聖學
兮玩心神明悅修慝兮居仁齋曰勝巳之私復天
理兮宅此廣居純不巳兮廣業齋曰樂節禮樂道
中庸兮克勤小物來膚公兮居仁齋曰羞惡爾修
勉擴充兮遵彼大路行無窮兮
六藝之一錄卷一百五
