欽定四庫全書
六藝之一錄卷三百六十錢唐倪濤撰
歴朝書譜
式古齋書畫彙攷目
元
趙子昂孟頫
書帖眞蹟七十四種俱見前
趙雍
趙仲穆書母管夫人壙志
趙待制復四忩扎行草書
趙仲穆所惠翰墨帖趙待制臨洛神賦
趙仲穆書黃庭内外玉景總經小楷書
趙仲穆書中峰淨土詩帖行草書
趙麟
趙彦徵與衡唐札行草書
張伯淳
張師道楞伽古木詩帖行書
燕公楠
燕國材扳餞帖行書
方回
方萬里台翰甚多帖行草書
鮮于樞
鮮于奉常書青天詞伯機書唐詩草書
鮮于公遺墨卷鮮于伯機滿江紅詞
困學民書韋端已詩四首
鮮于伯機檀波羅密帖行草書
直寄老人書昌黎石鼓歌卷
高克恭
高房山眠食安好帖行楷書
袁易
袁静春寓錢唐雜詩帖
吾衍
吾子行書古文篆韻并記二帙
吾竹房書杜詩諸帖小篆書
程鉅夫
程雪樓可人帖行書
李倜
李士弘臨右軍明府諸帖卷
仇遠
仇山邨七言詩卷行書
馮子振
馮海粟居庸賦卷行書
袁桷
袁清容舊歲北歸帖行書
袁伯長同日分途帖行書
鄧文原
鄧文肅公臨急就章鄧善之與本齋札
鄧祭酒職米帖行草書
鄧善之杖錫見過帖行書
龔璛
龔子敬宣城詩并識卷行書
郭畀
郭天錫詩文雜記郭天錫抄諸賢遺稿
郭天錫書遺林上人詩卷
陸友
陸友仁書世說卷隸書
班惟志
班恕齋二體千文卷眞草間書
錢良右
錢翼之四體千文卷
錢達
錢伯行書虞雍公辨烏賦
邊武
邊伯京書千文册草書
汪從善
汪國良假舟帖行書
揭徯斯
揭文安公雜詩卷草書
喀喇庫庫
庫庫子山十二月十二日帖草
庫庫正齋臨懷素自叙卷草書
庫庫子山書梓人傳草書
趙期頤
趙子竒本齋帖
馮思溫
馮思溫贈季境詩
虞集
虞伯生書雍公誅蚊賦并識卷
虞文靖雜詩卷虞邵菴書記并詩卷
虞文靖豆腐贊虞邵菴詩翰
虞道園答翼之詩卷虞邵菴與總管札
虞伯生歸田帖虞道園奉記都運帖
虞伯生不及入閣帖行草書
楊載
楊仲弘水龍吟詞帖行書
黎芳洲
黎芳洲滿江紅詞帖行書
干文傳
干壽道嘯堂集古錄䟦
杜本
杜伯原與本齋札
張起巖
張夢臣贈季境詩
黃公望
黃大癡手札黃子久書世說新語
汪澤民
汪尚書手札下及帖行書
黃潛
黃文獻兔穎帖行書黃晉卿膄誨齋銘行書
楊椿
楊子壽書虞公祺傳贊
歐陽玄
歐陽原功虞公文序并簡歐陽原功贈季境詩
歐陽原功與季野札平心老人送自得詩
歐陽圭齋楊公墓碑銘楷書
趙肅
趙彦恭樵林楓葉詩帖行書
余闕
余廷心兩得從游帖行書
柯九思
柯丹丘石屏記柯敬仲次謙父詩帖行楷書
潘牧
潘牧次惟寅懷古詩
曹知白
曹雲西交訊帖行書
米起
米起山龍瓶帖行書
鄭元祐
鄭明德彛齋記遂昌山樵世夀堂銘
尚左老人溪滸帖行書鄭明德齋課詩帖
朱德潤
朱澤民來翰見答帖行書
朱睢陽白下長干詩帖行書
蘇大年
蘇西坡未獲便郵帖行書
蘇昌齡静學齋銘隸書
顧安
顧定之霅川奉别帖行草書
邾經
邾仲誼寄德機詩帖
王德璉
王雲菴香奩八詠卷
饒介
饒介叟幻住詩蹟饒醉翁雜詩帖
饒介之抱疾衡門帖行草書饒介叟琴軫帖行書
饒介之蕉池積雪卷草書饒介之四體書卷
王畛
王季野呈叔方詩帖
張翥
張仲舉與季境詩張蜕菴與季京札
張仲舉贈松雪詩
高明
高則誠寄倪仲權詩并識卷行楷書
顧阿瑛
顧仲英虎丘詩帖行楷書
錢惟善
錢思復幽人詩帖行書
錢曲江田家詩帖行草書
周伯琦
周伯温書危太樸撰倪夫人墓銘
周伯温書藏經銘併詩谷陽生書相鶴經
楊維禎
楊廉夫寄元鎮詩蹟楊木貞贈筆師序
抱遺老人書謝氏石屏志卷
楊廉夫古劍歌楊鐵崖詩帖
楊鐵笛僕客雲間帖行草書楊廉夫與德常札
倪瓚
倪雲林醉歌行倪迂雜詩帖
滄浪漫士寄陳惟寅詩卷倪迂諸絶句并札
曲全叟詩餘手蹟滄浪漫士客居詩帖
淨名居士與慎獨二簡曲全叟贈徐耕漁詩卷
雲林子静寄軒詩帖倪雲林江南春詞
幻霞子月初發舟帖行楷書雲林生三印帖行書
倪迂水竹處帖朱陽館主與良常詩翰
倪雲林與玄度札行書
俞和
俞紫芝書悟眞篇楷書俞子中雜詩帖行草書
俞紫芝臨十七帖
王蒙
王叔明溪南醉歸詩
張德機
張德機論交詩帖行書
張玄度
張玄度題畫詩帖
胡悌
胡悌題張德機艇齋帖胡悌呈德機近作
沈右
沈仲說次叔方詩仲說與叔方詩簡
沈寓齋次叔方五言二律沈仲說詠歸亭二詩
沈仲說與慎獨詩簡
莫昌
莫景行詩翰
唐仲
唐白雲忽逄佳節詩帖楷書
張榖
張榖七言絶句詩卷
余日強
余日強答大章上鐵崖二詩
陳穎昌
陳穎昌别來三載帖楷書
張與可
張繡江來往溪上帖行草書
屠性
屠性數日不面帖行楷書
李訥
李彦敏不奉誨益帖行書
釋眀本
中峰禅師書九字梅花咏并松月詩
釋劉順
元天目禅師劉順法語小眞行書
釋𣑽琦
楚石詩翰
道吳全節
吳閒閒與季境詩
道張雨
張伯雨登南峰詩草書張貞居山居即事詩帖
張伯雨誄薛眞人文張外史雜詩卷
張貞居雜詠帖張伯雨書近詩併識
張貞居次陸韓韻并觀古墨詩帖
張伯雨較書詩帖句曲外史書山海經
張伯雨書参同契
張外史室邇札并詩帖行書
張天雨玄洲帖行楷書句曲外史書詩文卷
張嗣眞書太上十三訓
女管道昇
管仲姬與中峰帖
元人合卷
趙子昂書騰騰和尚歌庫庫子山櫽括古詩合卷
松雪翁書法獨步當代喀喇公繼起遂有南北並
雄之譽優劣固未易言也金庭王希淵寳藏二公
眞蹟間出以相示俾予評之予謂趙書如士大夫
按樂縱爽節奏而意態閑雅子山如新駒出櫪未
閑控御安事馳驅世有知予此論者方許具一隻
眼雒陽鎦師邵
子昂子山翰墨歌
元朝翰墨誰擅場子昂子山高頡頏二公才名蓋
當世片楮傳播如珪璋子山學士位館閣天水王
孫登玉堂官居位望正相似後先雙璧聯輝光趙
公至元初入覲神姿皎皎明秋霜世祖重瞳特加
敬顧盻恩渥殊非常眞行篆籀誇第一厓鐫石刻
傳四方金薤琳琅炯相照天球寳鼎森成行今觀
此書乃行體筆意蕭散還嚴莊危藤兀兀寄高樹
斗柄落落垂穹蒼左廻右顧自遒勁骨肉平均筋
力強子山此書兼行草翩翩筆勢鸞廻翔春蛇秋
蚓恣揮掃走兔落鶻何驚惶有如鄂公握神槊縱
横擊刺誰敢當三軍一掃皆敗北狼籍斷箭並刀
鎗吁嗟墨妙有如此初學詎可窺門墻金庭山下
右軍宅墨池尚有玄雲香聞孫千載踵家學收得
此卷如珍藏為言廼祖在元世結交趙魏同肝腸
相遺不贈合歡綺特寫昔賢金玉章妙好文詞二
公筆天葩雲錦何焜煌家傳舊物頼有此臨摹欲
繼蘭亭芳白虹貫室鬼神護仰視東壁生寒芒清
河張燦
趙子昂楊廉夫陸宅之合卷
趙子昂書陶詩楊廉夫友聞錄序陸宅之友聞錄文
淞江陸蒙者家富而好禮收蓄古書畫彛器甚多
一時名人無不獲交有友聞錄者楊廉夫陸宅之
皆為之序余亦嘗書數詩與之蒙既死家破於兵
此文流傳竟歸余於前松雪書亦其家故物因合
作一軸異時當訪其子孫有識者還之時洪武四
年七月十一日吳門楊基孟載記
趙魏公書于規矩之中自有神仙蜕骨風度楊鐡
崖狂怪不經而步履自高陸宅之學藏真而自出
機局三公雖高下不同然皆能以其文辭翰墨豪
於一時陸景周不知何人乃能筆而得之流落之
餘復為吾鄉楊先生所輯觀其題識宛然忠厚可
掬皆足重也元聖高士寳此卷數年矣間出相示
因評𢾗語如右東海徐有貞
袁伯長貫酸齋郭天錫徐敏甫詩詞合卷
一菴首坐久客天慈比得會於萬夀深湛宏博連辱
和篇不可虚其雅意用韻奉謝桷和尚七律四首
行書一紙
貫酸齋篳栗樂末題酸齋道人為西瑛公子行草
一紙
郭天錫書四禽言末題云右相臺梁隆吉作延佑丁
巳春余客番陽吳昭德同集於徐秋湖之一碧亭酒
邊舉似次年歸故里書於家藏隆吉詩卷後京口郭
畀天錫行書一紙
徐敏甫水調歌頭云中秋後四日奉母絜累遊問政
之興道觀望黃山俯練水遂賦水調歌頭徐遜行
書一紙
元人天冠山題詠卷
龍口巖洗藥池鍊丹井長廊巖金沙嶺
昇仙臺逍遥巖靈湫寒月泉玉簾泉
長生池道人巖雷公巖石人峯學堂巖
老人峯月巖鳳山仙足巖鬼谷巖
風洞釣臺磜潭馨香潭三山石
五面石小隠巖一線天
松雪道人清容居士虞伯生
王繼學(士熙)王金(景文)林傳(以道)
吳全節祝堯馬伯庸
杜清碧(本)
貞溪諸名勝詞翰卷
方回記事二札方回宣召札
方回寄玄同詩李道坦與復孺札
張端與提學札錢應庚與復孺札
邵亨貞與南金詩簡永與復菴詩
王逢題復孺譜申屠衡與復孺詩簡
應庚次復孺詩邾堅與復菴札
錢惟善與伯宣詩簡伯宣與曲江翁詩簡
邵亨貞詩簡錢應庚詞簡
邵亨貞詞簡錢應庚詞簡
錢抱素詞簡錢應庚詞簡
元人贈筆工卷
贈筆工沈日新
張復亨詩林附鳳詩杜本詩柯九思詩
鄭元祐詩柳貫題李坦之詩
元人題黃氏菊山卷
劉汶菊山序陳曾菊山說黃晉卿菊山賦
龍翔菊山詩釋祖瑛菊山詩鄧汝礪菊山贊
宇文(公諒)菊山歌胡助菊山詩程敬直菊山詩
釋如砥菊山詩馬彛中菊山詩柯九思菊山詩
余震菊山詩高曄菊山詩白雲(釋蕙)菊山詩
釋元遜菊山詩謝師善菊山詩釋廷俊菊山詩
釋大亨菊山詩洪頤菊山詩劉景元菊山詩
梅實菊山詩張實菊山詩釋永祚菊山詩
慈感菊山詩
元名公送瞿博士卷
李孝光送瞿慧夫上青龍鎮學官詩序
張天雨詩李孝光詩併題釋善行詩
錢惟善詩陳悳永詩梁恂詩
黃玠詩吕肅詩鄭東後序
元人送虞勝伯卷
陳基序倪瓚詩鄭元祐序
沈右詩吕禎詩周砥詩
鄒奕詩余詮詩魏文彛詩
韓友直詩陶澤詩范成詩
張緯詩王廓詩徐克敬詩
魏奎詩吕敏詩王嘏詩
聶鏞詩申屠衡詩王謙詩
王立中詩
黃䕫寄勝伯詩黃章奉青城詩
邾經復克用詩陸廣和克用詩
陸廣聯話詩董在呈勝伯詩
謝林次勝伯詩倪瓚次叔勝詩并簡
倪瓚改次韻詩并簡倪瓚和荅勝伯惟寅詩
張適送勝伯詩并東吳十詠
元名公翰墨卷
楊維禎書吳氏墓誌高明吳氏三世識
張雨南堂詩元旭與青山和尚札
陸定龍書贈竹深應元秋高詩
闕欵五言一律左瞽有感詩
席帽山人楊子詩沈右復穎川札
此卷久為先荆翁藏玩前有米襄陽山水横幅
高君明水見之即囑戴老以靖窰檀盞十二
求易附二佳箑作装潢資愚父子受盞却其箑
竟爲居間者所沒又有元名翰爲張紳張文在
程璠鮑恂王東諸人先後被此輩購去嘗憶文
在句高公山水趙公書今代何人與比馳及漁
父詞云我是箇不識字烟波釣叟恍然在目也
(珊瑚網)
元人題華氏春草軒卷
張翥春草軒記陳謙春草軒詩序
鄭元祐春暉詩胡助春草曲
楊維楨春草辭陳基春草辭
張雨題春草軒叚天祐春草軒詩
李孝光詩謙遊子吟高明詩王逄詩
納延詩陳遠詩貢師泰詩宇文(公諒)詩
塗貞詩謝理詩韓文璵詩王餘慶詩
黃師憲詩閻相如詩
元人題華氏貞節堂卷
干文傳貞節堂記危素無錫華節婦贊
貢師泰貞節堂詩黃溍貞節堂銘并序
鄭元祐貞節堂後記李祈貞節堂詩序
曾堅貞節篇塗貞詩
楊鑄詩鄭元忠詩
吳夀仁詩趙質詩
元人贈畫師朱叔重卷
朱桓序虞堪詩吕敏詩錢伯詩
錢元善詩邵復詩李伯彰詩吳昞詩
安敏詩顧敬詩徐恒詩高恒吉詩
元瀞詩
元人題張氏世夀堂卷
鄭元祐題張氏世夀堂詩
鄭元祐繙經一首簡天民詩
蘇大年和韻周砥次韻無名氏次韻
王東晉越次韻孟柟次韻
成廷珪簡天民詩
元祐和韻岳榆次韻周砥次韻
鄭元祐慶靈飛經詩
盧熊和韻周砥次韻鄭元祐憫農詩
兀人題良常草堂詩卷
潘純題張先生良常草堂詩
倪中詩范德源詩
元良常張氏遺卷
鄭元祐送張吳縣之官嘉定分題詩序
成廷珪詩元祐詩陳秀民詩鄭元詩
范致大詩高玄復詩張端詩劉堧詩
王逄詩聶鏞詩陳朴詩張憲詩
陳桱詩周砥詩張體詩陳汝秩詩
鄧德基詩張端義詩盧熊詩王行詩
高啓詩龔宜詩黃本詩徐文矩詩
張瑄詩董翔鳳詩顧常詩蘇昌齡詩
會朴詩楊基詩序浮丘公詩余詮詩
成庭珪詩袁章詩何恒詩徐士茂詩
馬庸詩
元人題朱氏方寸鐵卷
方寸銕錢逵篆
楊維禎方寸銕志顧阿瑛詩并題
元鼎方寸銕歌陸仁方寸銕銘
秦約方寸銕頌邾經方寸銕詩
陳世昌詩陸居仁詩錢惟善詩
舘閣諸公無不喜用名印雖草廬吳公所尚質
樸亦所不免惟揭文安公絶不用其制吾竹房
論著甚詳然其所用人多不合作趙文敏有一
印文曰水精宫道人在京與李息齋袁子方同
坐適用此印袁曰水精宫道人政可對瑪瑙寺
行者闔座絶倒蓋息齋元居慶夀寺也鮮于郎
中一印曰鮮于伯機父吾子行曰可對尉遲敬
德鞭滑稽大略相同子行嘗作一小印曰好嬉子
蓋吳中方言一日魏國夫人作馬圖傳至子行
處子行為題詩後倒用此印觀者曰先生倒用
了印子行曰不妨坐客莫曉他日文敏見之罵
曰箇瞎子他道倒好嬉子耳太平盛時文人滑
稽如此情懷可見今不可得矣余坐主張先生
仲舉在杭一印曰平臯鶴叟蓋用杭州三山名
臨平皋亭黃鶴也古人亦有如此者如雲烟過
眼錄載姜白石印文鷹揚周郊鳳儀虞廷蓋以
姓字作隠語辛稼軒印曰六十一上人又以破
其姓文米元章書史言劉巨濟符符字亦好竒
耳雲門山樵張紳書於朱伯盛印譜後
予嘗見故元人時吳人印章刻畫古雅疑其多
出於吾子行之手而不知有朱伯盛者今觀楊
銕崖顧玉山軰方寸銕志并詩始知之伯盛名
珪玉山稱其為西郊草堂之鄰蓋昆山人葉君
廷光與為同縣宜其獲此而藏之成化丁未三
月晦吳寬題
元人為朱鍊師本初七序卷
故元文章之盛雖方外道流亦有其人如吳全
節薛玄卿張伯雨輩是也此則朱本初所著貞
一藁觀其所得尤為精深宜一時大家特為親
書其首也本初臨川人出家上清宫而從吳宗
師居都下其藁既無刻本不知此編何從傳至
吳中幸而為抑夫縣人之所藏不然其亦冺矣
吳寬
本初一榻林下内境虚曠中夕夢回松月在窗
夜氣閴然全體豁露于斯有得劉損
珊瑚網云七序為勝國范梈劉有慶歐陽應丙
虞集柳貫道吳全節諸人天啟癸亥春二月廿
六日王二泉持此卷來以行促不及錄序語玉
水記
元人題盧賢母卷
朱桓盧賢母傳孫景乂書饒介盧母頌
錢昉詩鄭元祐挽歌詞周伯溫詩
許中詩陳曾虎詩錢惟善詩
曹睿詩邵復詩王浩詩
烏延思敬詩張士凱詩五十四詩
張憲詩李泓詩李常詩
陳朴詩傅著詩范成詩
鮀恂詩徐賁詩
張紳題盧母傳後鄭元題陳秀民題
元人游仙詞卷
鄭元祐詩張雨詩郭翼詩
陸大本詩釋淨圭詩余善詩
王逄詩錢孤雲賦
元人題徐氏耕漁軒記卷
高㢲志耕漁軒記楊基耕漁軒說
唐肅耕漁軒銘包大同耕漁軒銘
王行耕漁軒詩序倪瓚詩周砥詩
隆山詩張緯詩陳寅詩高啟詩
張羽詩徐賁詩王隅詩劉天錫詩
仇機詩王禋詩西澗翁詩堅白叟詩
倪瓚詩陳宗義詩余詮詩道衍詩後序
元人為竹林陳氏雜帖
朱志道與宗遠書鮑恂和虚白詩
顧阿瑛與子剛詩簡老鐵貞詩帖
顧阿瑛次韻諸詩老鐵貞呈子剛詩帖
老鐵貞詩馬庸寄節判詩
瞿智次元章詩張樞奉郡倅詩
錢方送陳長史詩
元人題楊母貞夀堂卷
周伯琦貞夀堂記陳基貞夀堂銘
王蒙貞夀堂詩戴良貞夀堂詩三首
姜漸貞夀堂頌并序妙聲詩
倪玄映詩楊翮詩
顔肅詩張適南山白鶴詞并序
元人贈宋仲溫卷
高啟南宫生傳楊維禎歌饒介之詩
張憲詩高啟歌高季廸詩倪瓚詩
周砥歌沈鉉歌沈鉉詩
燕山曾爟蜀人王燧會稽唐愚士洪武廿一年
四月既望同觀於應天府學之東齋
元人賦竹深處卷
張時賦石宇詩王復原詩黃仲瑶詩
江輻詩彭敷恂詩金灝詩朱復吉詩
徐疇詩邵資深詩趙宗文詩沈玄詩
余學䕫詩陳潤詩林誌詩元虚詩
僧湧詩竹樵詩倪維哲詩王鉉詩
陳璲詩趙次進詩釋啟詩釋冏詩
釋鼒詩金關詩周崇厚詩
劉孟功甫世家吳山水之間其先大父退軒公
嘗植竹數百本于庭清隂勁色照暎几席蕭瑟
檀欒之聲恒接于耳退軒公既捐館孟功以其
竹有先人之遺澤瞻之敬之封之植之竹日以
蕃廼揭其宴息之軒曰竹深處示不忘也既而
宦游四方雖欲有事於竹而不可得逮扈從北
京去竹益遠蔑以舒其婉孌之懷遂屬其所交
名卿鉅儒作為詩文圖書以發其思竹之蘊余
得觀其卷焉灝灝乎其文之雄也渢渢乎其詠
之長也沕乎穆乎不見其端倪也若竹之綿亘
杳藹連畛接町綠雲際天一目千頃者也鈎章
棘句詞嚴義正若竹之密而不倚疎而不離森
然而成陣挺然而列峙振風不能搖其根祁寒
不能易其節者也聲律清婉格調高妙若竹之
簸弄皓月戞擊鮮颷樅然而琳球鳴鏘然而韶
鈞作者也意趣冲澹思致超逸若竹之中虚外
直與道消息豐本櫂枝樹德務滋跂之弗可及
撓之弗可移者也此詩文之大略竹固有之矣
以書而言之則竹深處三大字去篆而從隸戟
立槊横戈揮石墜若竹之含貞厲氣藏鋒蓄銳
毅然而不阿者也以圖而言之則為方弗逾咫
而曲盡萬竹之幽䆳將不求其象於圖中而欲
得其意於象外者也以是言之則竹之於人而
不為無遇也夫竹植物也向使生於遐陬僻壤
荒閒閴寂之濱雖蕃若渭川盛若淇園音諧嶰
谷之律材儷柯亭之椽苟弗遇其人則蕪没乎
蒸槱之場芟刈乎樵斧之下槁死乎華實之餘
澌盡乎朽腐之後者殆弗可以數計也其亦可
悲矣乎求欲見遇乎其人而獲揚厲乎諸君子
者詎可得哉然則竹之遇不遇其相去若是之
懸殊也推之他物亦不異於竹矣故為䟦其卷
末南舟
六藝之一錄卷三百六十
