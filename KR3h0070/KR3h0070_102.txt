欽定四庫全書
六藝之一錄卷一百三錢唐倪濤撰
石刻文字七十九
宋王象之輿地碑目
廣德軍碑記
顔真卿横山廟碑碑載自梁天監五年至唐天寶中
以祈禱感應始贈水部員外
廣德軍桐汭志郡守趙亮夫序
南康軍碑記
夏禹石刻在上霄峰石室中世傳夏禹所刻其大如
掌文皆隠起僅百餘言亦載於江州
梁簡寂觀碑梁太子僕射沈璿撰
唐簡寂先生陸君碑唐寶應中翰林供奉吳筠撰南
唐保大中立
簡寂觀碑改修靈寶殿并記改修靈寶殿并齋記唐
御史大夫王路撰
簡寂觀修立石路記唐掌元帥表奏徐憲撰
楚王谷景德觀記朝奉郎柳宏撰
唐處士顔君碣黃太史記海昏縣齋觀智顯寺竹林
中所得顔家壟斷碑魯公大字清勁秀發者是也
龍紀道碑唐永徽四年
南山寺題鐘唐龍紀元年
流霞觀記唐乾寧四年
永安縣記後周顯德七年已上四處並在都昌縣
靈溪觀碑南唐機書正字宋渙撰今名祥(闕)觀
貞風觀碑南唐虞部員外郎韓熙載撰碑隂有當時
嬪御姓氏十餘人今名先天觀
徐鉉石刻在白雲菴
古書堂記在城西十五里南唐時李古為江州刺史
作記刻于崖下今見存
報恩院寺額寺在福星門内軍學之西號塔院南唐
李後主所書院額其碑尚存
慧悟師沖照寫真讃西華楊悅撰
簡寂觀新建石壇記虞部員外郎陳覺撰
簡寂觀新建大殿記安西將軍張崇撰
陳令舉廬山記五卷碑刻詩什莫不畢載
廬山續記紹聖中太守馬玗因訪廬山諸寺創始之
迹出陳舜俞令舉廬山記以閱之且謂令舉書止述
記者之姓氏而不記其所述之文因取碑碣凡令舉
所不載者名曰廬山續記
隆興府碑記
唐豫章冠蓋盛集記獨孤及撰
舊石柱記嚴譔撰
新石柱記來集撰
韋公遺愛碑杜牧撰在觀音院
滕王閣記王勃撰
延夀寺碑寺在府城徐騎省嘗為寺碑
李衛公劍池賦在豐城縣西北寶氣亭
李司空廟碑在豐城縣去縣二十五里長豐鄉司空
姓李諱承鼐李神福之長子也戰殁於此因廟食焉
南唐徐鉉為立碑以紀其事
寶峯院記在靖安縣地石門山之寶峰院唐權德輿
為之記商翺為塔銘
總持寺碑容齋三筆云隆興府城内總持寺有一碑
乾符三年牒又一紙乃中和五年牒
棲霞觀記在靖安載劉懿真登仙事鄭安靖為記今
碑尚存
天宫寺金銅釋伽像記在城之景德院光啓二年記
崇勝院古碑在新建縣洪井北二十里
廣化院碑院在洪井上之翠岩韓熙載徐鉉為之立
碑
龍沙章江院碑在城北南唐清泉禪師居之保大四
年順化韓熙載作碑文
開元寺藏經寺在城東藏經皆唐經生所書
梅仙觀碑在新建西北三十里今名陽靈觀昔梅子
真旣以仙去嘗于山上築壇以朝斗後人立觀以奉
之唐末羅隠嘗為梅先生碑
法正禪師碑在新奉之仁智院以元和十四年歸寂
柳公權為之碑隂文多殘缺今猶存二三百字可讀
寶雲寺碑在新奉縣東百五十步有鐵鑄菩薩五十
二軀唐寶大六年秘書郎陳用寬為之記今碑見在
昭德觀碑徐鉉作重建觀碑在新奉之昭德觀今碑
尚存
西山風雨池記正元三年權德輿撰
唐故洪州開元寺石門道一禪師塔銘權載之撰
後漢徵君徐君碣銘張九齡撰
北海李公放生池碑張九齡撰
海陵王墓碑慶歷中江州江岸摧得謝眺撰并書齊
海陵王墓銘謝眺文固竒而書亦有法類鍾繇書石
入沈括家十餘年後為夏元昭匿之不知所在
江西使院小史記集古錄云唐崔祐甫撰陸蔚之書
開元二十二年始分江南十七州為西道宣州至于
此凡十八使此石以長慶三年立
文宣王廟碑唐齊(闕)文權載之集云
豫章舊志一卷晉會稽太守熊點撰
豫章事實雷次宗撰見於崇文總目
豫章古今志雷次宗撰見隋書經籍志
豫章記三卷南唐徐廙撰
洪州圖經李宗諤編新建圖經余襄公撰
職方乘洪芻編續職方乘李大異編
瑞州碑記
唐淨居寺碑寺在上高縣西四十五里舊曰龍居隋
開皇九年置唐貞觀三年廢大歷三年復寺有碑施
肩吾文太和時進士
中和二年石刻唐二賢廟在高安縣調露鄉應智頊
幸南容之祠有甫田黃滔中和二年石刻記廟立於
貞觀初元和時敝南容修之寶歷景午里人併祀南
容李德裕為袁州長史為書祠額
普濟院碑院在上高北十里武泉山南唐保大中僧
義從再築有同光宗記
五代楊溥浮橋記在州西五龍廟下載偽吳楊溥乾
正二年浮橋記云云
南唐新建(御名)州碑在鳳凰山之碧落堂碑乃南唐保
大十年立
南豐曾鞏學記在州學
東坡書大愚石臺山詩在本山
欒城書郡圃八詠在郡圃
山谷書道院賦在州治
蜀江志學職雷公編瑞州志周徐序
高安志郡博士幸元龍編
袁州碑記
唐劉禹錫碑萍鄉楊岐山廣利禪院唐開元中廣利
禪師塔劉禹錫作碑石尚存
唐黃頗文宣王廟記頗宜(闕)人為文與盧肇相上下
所著者千餘篇獨郡庠文宣王廟記存
袁州學記皇祐中祖無擇營建州學李泰伯為之記
章友直為之篆李洪書世號為三絶碑元豐間館學
第天下學記以袁為冠
上真觀記在分宜南唐徐鉉為之記
乘廣禪師碑集古錄唐劉禹錫撰并書劉中錫篆額
碑以元和二年立在袁州
唐相國房公銘之隂柳子厚文有云唐之大臣以姓
配最著曰房公相玄宗肅宗甚德袁人袁人不勝
其懷李華銘公之德刺史王涯為刻銘
舊宜春志童宗說編
新宜春志郡守滕強恕序
撫州碑記
東方朔畫像贊臨川志晉夏侯湛作初碑在德州天
寶十三年平原太守顔真卿作大字勒之他石今碑
在宜黃富民家凡為石六丈高一丈五尺
謝康樂翻經臺記顔魯公為之今碑已經再刻
杜佑志思碑在東城三十步大歷十三年建刑部侍
郎包佶文時佑為刺史
張景倩清德碑在州城東三十步大歷五年建顔真
卿文并書篆額時景倩為刺史
戴叔倫遺愛碑在州城東三十步貞元四年建時叔
倫為刺史
魏夫人仙壇碑晏公類要云在壇側唐大歷四年立
顔真卿文
元子晢遺愛碑在崇仁縣南五步大歷五年準尚書
考功符建立顔真卿文今存見晏公類要
顔魯公寶蓋山記在崇仁縣
律藏院戒壇記集古錄唐顔真卿撰并書院壇皆僧
智融所立在州之寶應寺
唐撫州景雲寺故律大德上弘和尚石塔碑銘白樂
天撰
江州碑記
夏禹石刻郡國志云在上霄峯石刻中世傳夏禹所
刻其大如掌文皆隠起僅百餘言亦載於南康軍
慧遠法師碑銘集古錄宋謝靈運撰張昌序東晉末
居于廬山東林碑在廬山
隋廬山西林道場碑集古錄云渤海公撰以大業十
三年立在廬山西林寺
唐辯石鐘山記在州治唐太和元年李渤撰
太平觀使者靈廟記在本觀唐開元二十年李沘撰
使者靈驗記在太平觀開元二十年
張靈官記在太平觀南唐徐鉉撰
祥符觀真人廟記保大二年南嶽秣陵道士倪少通
撰
東林寺碑集古錄云唐李邕撰并書開元十九年立
在東林
復東林寺碑集古錄云唐崔闇撰柳公權書以大中
十二年立在東林
佛䭾舍利碑集古錄云唐李淏撰明乾節書述東林
興廢五本末在東林
東林寺賦集古錄云唐李德裕撰周墀篆書會昌五
年刻李德裕有記同刻在廬山東林寺
東林寺碑銘寺有晉唐以來碑刻及詩塔銘慶元己
酉經回祿之後間有存者
西林寺道場碑在本寺隋大業十三年歐陽詢撰
唐顔真卿題名在道場碑文之上
唐西林齊名和尚碑在本寺太和六年
唐大中題名在道場碑文上
唐江州刺史裴行諷作記在齊明和尚碑隂大中十
四年
唐興果寺凑公塔元和十二年白居易撰碑
唐弘和尚石坟元和十年白居易撰碑
唐韋應物蒲塘驛詩在德安縣驛中
玉清觀碑在順昌縣本觀偽唐甲戌立
陶秋碑在彭澤縣南門唐景龍中馬澤撰
江州司馬廳記元和十二年七月八日白樂天撰
江州南湖隄銘李翺撰
顔魯公祖亭碑事見祖軍廟下
唐狄梁公碑在彭澤縣唐皮日休撰錢雍書
潯陽志曹訓序
吉州碑記
大業碑又謂之故州碑吉水縣東北二十五里有故
城續通典云故州城堞尚存上没江中有龜趺在沙
磧有石碑半存江中秋冬水清人謂尚見大業等字
香城寺碣唐皇甫湜作在郡西景德寺
王藹墓碑唐平盧節度使王師範之子也
輔順廟碑在永和鎮有周顯德五年碑
廬陵縣令廳壁記唐皇甫湜撰
靖居寺碑在廬陵之青原山有大中五年段成式記
及天寶六年大和尚碑
國處寺經藏記在廬陵有太和四年經藏及開成四
年郭京記
顔魯公真卿題名在廬陵青原山之靖居寺
吉祥院記在廬陵縣西六十里今名寶嚴院有南唐
保大十五年薛良記
元寂禪師塔碑在吉水縣之龍華寺韓熙載撰
朱陵觀碑在吉水縣南八十里碑文徐鍇所撰
齊芸亭碑在安福縣西九十五里有芸亭碑齊永明
二年立其文磨滅
唐李昇石刻李昇仕唐為安福令有讀書齋石刻今
存
劉史仙壇記唐咸通中劉史撰
禾山大舜二妃廟碑在太和縣南唐西昌令張翊撰
紫陽觀新興佛碑在太和縣南唐西昌令張翊撰
白鶴觀碑在太和縣西二里徐鍇撰
吉州刺史廳壁記皇甫湜文
廬陵香城寺碣皇甫湜文
岑夫人記集古錄云不著書撰人名氏夫人南陽人
適隴西董淑碑以廣德中立
段成式廬陵觀下記見唐廬藝文志
顔魯公廬陵集十卷見令狐(闕)所撰墓碑
廬陵志周必大編纂
贑州碑記
天竺寺白樂天詩在水東三里白樂天贈韜光禪師
墨跡舊存眉山老蘇嘗至寺觀焉後四十七年東坡
南遷再訪惟見石刻因賦詩云香山居士留遺跡天
竺禪師有故家空見連珠并叠璧已無飛鳥及驚蛇
唐鍾紹京書城東五里惠雲院有臨池禪院四字乃
唐鍾紹京書
大覺禪師塔銘在贑縣東北一百二十里有唐長慶
四年大覺禪師塔銘李渤為銘柳公權書之又有郡
守唐枚銘及大寂禪師塔銘亦權德輿筆也
廣澤廟碑廟在贑縣儲潭之麓廟中石刻有唐時州
刺史裴諝祈雨感應碑
天王廟碑在州衙後門城樓上唐咸通二年刺史李
振撰唐代石刻無恙者惟此
福田院碑在寧都縣有唐咸通中進士楊知新重修
寺記
崇福寺碑在寧都縣東江院有修寺碑及食堂二
記皆偽唐時郡人束愉文
李後主重陽詩在寧都之桃林寺寺有李後主重陽
詩及禪月畫十八羅漢有孫志康題名真跡存焉
安國寺記在寧都縣西氏里有五代末御史大夫愉
安國寺記
嘉濟廟碑廟在水東五里廟有唐進士楊知新偽吳
薛光範二碑
南唐徐鍇碑舊在天慶觀又有徐鍇施造石磬仍為
之銘
景德觀碑在州之景德觀徐鍇為之記徐鉉篆額
章貢舊志曹訓序
興國軍碑記
唐重巖寺記在軍城景德寺唐太和元年舒元輿撰
唐大巖寺記在永興縣西北白巖寺乃唐尚書右僕
射中書令杜正倫撰江夏費冠卿書
富川志潘廷立序
寧江軍碑記
毛玠之墓碑郡城西有風羲堡昔年進士陳京於圃
中掘得斷碑有毛玠之墓碑五字
天慶觀殿額南唐徐騎省書云金闕寥陽之殿今有
石刻
天慶觀記在軍城之天慶觀南唐徐騎省為記
戲魚堂帖帖十卷元祐中寓客劉次莊摹淳化禁中
本而刻之次莊又自為法帖釋文十卷其帖今與潭
帖武岡帖並傳
建昌軍碑記
唐麻姑山壇記集古錄云唐顔真卿撰并書碑以大
歷六年立在南城縣
唐小字麻姑壇記集古錄云唐顔真卿撰并書記文
及刻石年月與前帙所錄者同而字甚小
唐鄧天師碣靈昌郡太守李邕撰
唐大德和尚石塔碑銘并序白居易撰
唐南城縣客館記獨孤及撰
唐鄧先生墓誌銘鄭畋撰
唐南城縣羅城記刁尚能撰
南唐盱江亭記韓熙載撰
建昌軍圖經李宗諤編
盱江志(闕)
南安軍碑記
横浦前集楊邦彦跋
横浦後集方崧卿跋
開鑿大庾嶺路碑見張子夀集有云初嶺東廢路人
苦峻極開元四年冬俾使臣左拾遺内供奉張九齡
緣磴道披灌叢相其山谷之宜革其坂險之故
揚州碑記
龍興寺謹律和尚碑號四絶碑九域志云在龍興寺
李華文張從申書李陽冰篆額時人謂之四絶碑
姚崇立碑紀德
南都梁山倉記沈亞之撰
漢俞鄉侯季子碑集古錄云隸書不著書撰人名氏
其碑但云來居此邦不書郡縣之名不著所立年月
今在揚州
大唐岐國杜公淮南遺愛碑權載之文
大觀九域志劉彦序揚州詩秦觀編
真州碑記
石帆銘宋中書舍人鮑照文
梁孝敬寺刹下銘并發願文二碑亦在靈岩山法義
禪院
顔王墓碑在揚子縣十都顔王村墓前有碑碣字畫
磨滅
治山祇園寺碑在六合縣東北有唐開元二十二年
建寺碑
唐正晦先生碑先生姓陳名融貞元五年東平吕温
述
唐靈居寺碑在六合縣西北靈居寺有唐太和四年
碑進士河南孫叔矩文
冶山寺碑在六合縣冶山寺寺有碑其來甚久
三絶碑即發運司東園記也歐陽永叔文蔡君謨書
蔡君用顔筆而作褚體故名三絶
楚州碑記
漢東海恭王廟碑在山陽縣有碑斷裂僅有數十字
云東海恭王祠
唐得寶記楚州刺史鄭輅撰舊有碑今在寶應縣
唐娑羅木碑在淮隂縣南大寧寺唐開元十一年海
州刺史李邕文并書
娑羅碑隂刊上海州李使君狀唐淮隂縣令張松質
書
趙悅遺愛碑集古錄云唐楚金撰不著書人名氏此
碑淮隂所立天寶十四年刻
開元聖像碑集古錄云唐陳知温書開元二十九年
玄宗夢人告之曰吾汝祖也有像在京城西角百里
可求之當見汝於興慶宫得之於盩厔山此碑以天
寶元年淮隂太守李諲所建
彌勒尊佛碑在淮隂縣南大寧寺垂拱四年宋寧積
文發運使蔣之竒題碑隂曰寶積碑字字竒古惜乎
不載名氏也
龍興寺碑寺在清風門裏舊有斷碑
白鶴觀碑觀在山陽縣治之後
五君子帖蘇子瞻黃魯直秦少游張文潛鄒志完與
節孝徐仲車往還詩簡也知州向洹刻於郡齋今見
在楚州(闕)觀
米南宫帖元章為漣水軍時與賀方回王彦周諸公
往來詩帖也
新建學記慶歷二年宋景文公祁記
淮隂侯廟記蘇軾文
開禧守禦事實合肥錢本乃刻之山陽
泰州碑記
東都天女寺尼性空大師塔銘唐元和六年給事郎
于志言文
潁川庾府君夫人徐氏墓誌在務本坊乾道六年武
烈帝廟鍾書築墻得石乃唐元和十一年刻好事者
摸數十本復藏之故處焉
李陽冰碑在城隍廟
妙慈和尚塔銘斷缺不見歲月云(闕)文而缺其姓
吳陵志萬鍾序
通州碑記
輿亭記鄭獬撰
崇州文宣王廟記王隨撰
海門興利記沈興宗撰
崇州廣教院記王隨撰
滁州碑記
李庶子泉銘集古錄云唐李陽冰撰并書鑿井(闕)
山勒銘於泉之側石上其傍又有陽冰别題十八字
皆以大歷六年刻在滁之瑯邪山歐陽公謂學書者
皆云陽冰之跡世多矣無如此銘者中更兵火古刻
敝失後再刻於郡齋
懷嵩樓記李德裕撰
瑯琊溪述唐大歷六年刺史(闕)
琅邪溪記唐秘書郎劉灣撰
寶歷寺記唐貞元三年崔祐甫撰
白知節告身石刻今琅邪寺有唐滁州刺史白知節
告身石刻乃開元十七年也
新興縣院講堂碑在全椒縣之新興院唐顔元孫撰
林希望白鶴碑作于唐景雲元年在全椒縣之白鶴
觀
侯並寺古碑在全椒縣之侯並寺
醉翁亭記歐陽公文東坡書今(闕)而舊本(闕)存
十(闕)
醒心亭記曾南豐文
豐樂亭記曾南豐文
曾子開慶歷集(闕)慶歷以前滁陽事迹之(闕)
者
為慶歷前集慶歷以後見于詩文者為慶歷後集
高郵軍碑記
寶嚴院石刻在興化縣舊縣治唐天順九年置塔基
甃石有刻今尚存
南宫米公碑詞云澤國之女噆膚露筋不亂有情(闕)
之子氏不顯於一時名可碣於萬世
新建高郵軍城記梁周翰撰
禪居寺五百羅漢殿記紹興四年太歲丁丑漣水軍
使米芾書
掩關銘秦觀銘元豐初舉進士不第退居高郵杜門
却掃以詩書自娛乃作掩關之銘
高郵志無編集人姓名
高郵詩秦少游編
六藝之一錄卷一百三
