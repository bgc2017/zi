欽定四庫全書
六藝之一錄卷三十六錢唐倪濤撰
石刻文字十二
孔廟置守廟百石孔龢碑
司徒臣䧺司空臣戒稽首言魯前相瑛書言詺書崇聖
道勉(缺)蓺孔子作春秋制孝經(缺)五經演易繫辤經
緯天地幽讃神明故特立廟褒成侯四時來祠事已即
去廟有禮器無常人掌領請置百石卒史一人典主守
廟春秋饗禮財出王家錢給大酒□湏報謹問大常祠
曺掾馮牟史郭玄辤對故事辟□禮未行祠先聖師侍
祠者孔子子孫大宰大祝令各一人皆備爵大常丞監
祠河南尹給牛羊彖雞(缺)各一大司農給米祠臣愚
㕥爲如瑛言孔子大聖則象乾□爲&KR2641;制作先世所尊
祠用衆牲長吏備(缺)欲加寵子孫敬恭眀祀傳于罔
極可許臣請魯相為孔子廟置百石卒史一人掌領禮
器出王家錢給大酒□他如故事臣䧺臣戒愚戇誠惶
誠恐頓首頓首死罪死罪臣稽首以聞(㒸即豕字)
制曰可(制字高出一字司徒公題名在此行之下司空在雒陽宫之下)
元嘉三&KR1013;三月廿十(七字)日王(壬字)寅奏雒陽宫
司徒公河南原武吳雄字季高
司空公蜀郡成都趙□字意伯
元嘉三&KR1013;三月丙子朔廿十日壬寅司徒䧺司空□下
魯相承書從事下當用者選其年&KR1354;㕥上經通一蓺雜
試通利能奉弘先聖之禮爲宗所歸者如詔書書到言
永興元&KR1013;六月甲辰朔十八日&KR0605;酉魯相平行長史事
卞守長擅叩頭死罪敢言之
司徒司空府壬寅詔書爲孔子廟置百石卒史一人掌
主禮器選&KR1013;&KR1354;以上經通一蓺雜試能奉弘先聖之禮
爲宗所□者平叩頭叩頭死罪死罪謹案文書守文學
掾魯孔龢師孔憲戸曹史孔覽䓁雜試龢脩春秋嚴氏
經通高第事親至孝能奉先聖之禮為宗所□除龢補
名狀如牒平惶恐叩頭死罪死罪上
司空府
讃曰&KR2068;魏大聖㚘㚘彌章相乚瑛字少卿平原高唐人
令鮑曡字文公上黨屯&KR1346;人政教稽古若重規乚君
察舉守宅除吏孔子十九世孫麟廉請置百石卒一人
鮑君造作百石吏舍功垂无竆&KR0715;是始(闕㚘即赫字)
右孔廟置守廟百石卒史孔龢碑無額在兖州仙源
縣威宗永興元年立嘉祐中郡守張稚圭按圖經云
鍾繇書碑載孔子十九世孫麟廉請置百石卒史一
人掌廟中禮器魯相乙瑛書言之於朝司徒吴雄司
空趙戒奏於上詔魯相選年四十以上通一經者為
之時瑛已滿秩去後相平復以其事上于朝予家所
藏石刻可以見漢代文書之式者有史晨祠孔廟碑
樊毅復華租碑太常耽無極山碑與此而四此一碑
之中凡有三式三公奏于天子一也朝廷下郡國二
也郡國上朝廷三也按孔僖傳云永元四年襃成侯
損徙封襃亭侯子孫相傳迄于漢末襲襃亭之封者
二人此碑與史晨碑皆在永元之後仍稱襃成又安
帝紀延光三年賜襃成侯帛韓勑碑隂有襃成侯建
夀即損也疑損未嘗徙封傳之誤爾鍾繇以魏太和
四年卒去永興盖七十八年圖經所云非也(隸釋)
右漢魯相置孔子廟卒史碑云司徒臣雄司空臣戒
稽首言魯前相瑛書言詔書崇聖道孔子作春秋制
孝經演易繫辭經緯天地故特立廟襃成侯四時来
祠事已即去廟有禮器無常人掌領請置百石卒史
一人典主守廟謹問太常祠曹掾馮牟史郭玄辭對
故事辟雍祠先聖太宰太祝各一人備爵太常丞監
祠河南尹給牛羊豕大司農給米臣愚以為如瑛言
可許臣雄臣戒愚戇誠惶誠恐頓首頓首死罪死罪
臣稽首以聞制曰可按漢書元嘉元年吴雄為司徒
二年趙戒為司空即此云臣雄臣戒是也魯相瑛者
㩀碑言姓乙字仲卿漢碑在者多磨滅此幸完可讀
錄之以見漢制三公奏事如此與羣臣上尚書者小
異也又見漢祠孔子其禮如此治平元年六月二十
日書(集古錄)
右孔子廟置卒史碑其前有司徒吴雄司空趙戒奏
章歐陽文忠公具載于集古錄其後又有魯相奏記
司徒司空府文字尤為完好云永興元年六月甲辰
朔十八日辛酉魯相平行長史事卞守長擅叩頭死
罪敢言之司徒司空府壬寅詔書為孔子廟置百石
卒史一人掌主禮器選年四十以上經通一蓺雜試
能奉弘先聖之禮為宗所歸者平叩頭叩頭死罪死
罪謹按文書守文學掾魯孔龢師孔憲戸曹史孔覽
等雜試龢修春秋嚴氏經通高第事親至孝能奉先
聖之禮為宗所歸除龢補名状如牒平惶恐叩頭死
罪上司空府其詞彬彬可嘉故備錄之且以見漢時
郡國奏記公府其體如此也按華陽國志後漢書注
皆云趙戒字志伯而此碑乃作意伯疑其避桓帝諱
故改焉(金石錄)
右漢魯相置孔子廟卒史碑今在曲阜盖魯相乙瑛
上書請置百石卒史一人典主守廟司徒吴雄司空
趙戒以聞制從之盖在元嘉三年三月後魯相平補
以孔和上書於司空府則永興元年六月也攷之范
史桓帝紀元嘉惟有二年碑云元嘉三年三月者蓋
是年五月始改永興至十月而雄戒亦罷免矣此
碑殘闕㩀宋洪丞相隸釋錄其全文盖漢文高古難
得將以供學士大夫之嗜好而不特此碑然也凡予
之錄漢刻其殘闕者皆以洪本足之(都穆金薤琳琅)
此碑都少卿玄敬考㩀始末甚眀楊用脩金石古文
全錄之但碑中奏洛陽宫下有司徒公河南原武吳
雄字季高司空公蜀郡武都趙戒字意伯二十四字
内闕四字而二公不之及都云此碑殘闕㩀宋洪丞
相隸釋錄其全文而竟遺此豈二公但憑抄錄未見
搨本耶碑後又有刻云後漢鍾太尉書宋嘉祐七年
張稚圭按圖題記按此碑永興三年造元常獻帝初
始為黃門侍郎距永興且四十年此非元常書明甚
未知張稚圭所按何圖其叙事簡古隸法遒逸令人
想見漢人風采政不必附會元常也碑中趙戒范史
注字志伯今云意伯趙眀誠云疑是避桓帝諱戒袁
宏又作誡(趙崡石墨鐫華)
三代彛器欵識世不多見壇山石鼔剥落亦甚其他
自泰山嶧山之罘而下惟兩京為古余嘗檢洪丞相
隸釋見此碑列于第五而近世都玄敬楊用脩徐獻
忠集漢字者俱以此為第一豈先數者已零落不可
得是刻在孔林尚無恙耶勉字下隠起是學字盖崇
聖道勉學藝詞理俱暢而人往往缺之故敬為補之
而記其說如此若夫見三家䟦者不復廣引矣嘉靖
甲寅四月七日記(盛時泰玄牘記)
此魯相乙瑛上書司徒吴雄司空趙戒府請置孔廟
百石卒史一人掌主禮器廟祀元嘉三年三月廿七
日壬寅雄戒奏可雒陽宮如瑛言又詔選能奉弘先
聖之禮為宗所歸者當桓帝時雄戒諸人猶知崇聖
如此初戒博學明經劾奏貪殘不避貴戚後與子堅
定策不能終執本議卒致傾覆是非真能崇聖者按
史元嘉止二年碑稱三年三月者盖是年五月始改
元永興耳章懷謂戒字志伯碑作意伯趙明誠疑避
桓諱似矣碑即今公移復爾雅簡質可讀書益高古
超逸魏才代漢便不能無小變至六朝極矣極之而
復故唐為近古評者槩多别論是非深於分法者(郭宗
昌金石史)
魯相乙瑛置孔子廟百石卒史碑八分書永寧元年
六月今在曲阜縣廟中後人刻其上曰漢鍾太尉書
洪氏隸釋曰按圖經云鍾繇書繇以魏太和四年卒
上距永興七十八年圖經所云非也百石卒史者
秩百石之卒史也漢書儒林傳郡國置五經百石卒
史倪寬傳補廷尉文學卒史臣瓉曰漢注卒史秩百
石是也若三輔卒史則二百石黃覇傳補左馮翊二
百石卒史因其秩有不同故舉其石之多寡以别之
水經注載此為後人不通者改作百夫吏卒(全石文字記)
魯相韓勑造孔廟禮器碑
惟永夀二&KR1013;青龍左涒歎霜月之靈皇極之日魯相河
南亰韓君追惟大古華骨生皇䧺顔(缺)育(缺)寳俱制元
道百王&KR0263;改孔子近聖爲漢定道自天王㕥下至于初
學莫&KR0263;&KR1710;思嘆卬師鏡顔氏聖舅家居魯親里丌官聖
妃在安樂里聖族之親禮所宜異復顔氏并官氏䌛發
㕥尊孔心念聖歴世禮樂陵遅秦項作亂&KR0263;尊圖書倍
道畔德離敗聖輿食粮亡于沙丘君&KR0715;是造立禮器樂
之音苻鍾磬瑟鼓雷洗&KR0008;觚爵鹿柤梪□柉禁□脩飾
宅廟更作二輿朝車威熹宣杼玄汙㕥注水□法□&KR0263;
煩□而&KR0263;奢上合紫臺稽之中和下合聖制事得禮儀
&KR0715;是四方上(士字)仁聞君風燿敬咏其德尊琦大人之意
逴&KR0034;之思乃共立表石紀傳億載其文曰
皇□統華骨承天畫卦顔育空□孔制元孝俱祖紫宫
太一所授前門九頭㕥什言教後□百王獲麟来吐制
&KR0263;空作承天之語乾元㕥来三九之載八皇三代至孔
乃備聖人&KR0263;世期五百載三陽吐圖二隂出䜟制作之
義㕥俟知□&KR0715;穆韓君獨見天意復聖二族逴&KR0146;
絶思脩造禮樂胡輦器用存古舊字慇懃宅廟朝車威熹出
誠造(缺)涑&KR0263;水解工&KR0263;□賈深除玄汙水通(缺)注禮器
升堂天雨降㴻百姓訢和舉國蒙慶神靈祐誠竭敬之
報天與&KR0847;福永享□夀上極華紫旁伎皇代刊石表銘
與乾運燿長期蕩蕩&KR0715;盛復授赫赫罔窮聲垂億載(缺)
韓明府名勑字叔節穎川長社王玄君真二百河東大
陽西門儉元節二百故涿郡太守魯麃次公五千故會
稽太守魯傳世起千故樂安相魯麃季公千故從事魯
張嵩眇高五百相主薄薛陶元方三百相史魯周乾伯
德三百
右魯相韓勑造孔廟禮器碑無額威宗永夀二年立
其文雜用䜟緯不可盡通吕氏春秋云有侁氏女探
得嬰兒于空桑是為伊尹盖托之神物與履拇吞鳦
同或曰空桑地名也此云聖母顔氏育於空桑不經
之甚涒歎者以歎為灘也聖妃者以妃為配也雷洗
觴觚爵鹿柤梪籩柉禁壴者以雷為罍以柤為俎也
古爵三足而兩柱前若噣後若尾有爵之象趙曰青
州近獲一器全為鹿形此所謂鹿豈非肖其形因以
名之乎說文木豆謂之梪柉音凡木名也皮可為索
禮器曰大夫士棜禁注云禁如今之方案儀禮鄉飲
酒禮戸間斯禁設篚于禁南注禁切地無足者壴與
上下文符觚輿汙恊韻當是壺字也胡輦者瑚璉也
(洪氏隸釋)
碑以伎為暨&KR1710;音驥□即籩字涞即漆字(仝上)
右韓明府修孔子廟器碑云永夀二年青龍在涒灘
霜月之靈皇極之日永夀桓帝年號也按爾雅云歲
在申曰涒灘桓帝永興三年正月戊申大赦改元永
夀明年丙申曰歲在涒灘是矣云霜月之靈皇極之
日莫曉其義疑是九月五日前漢文章之盛庶幾三
代之純深自建武以後頓爾衰薄崔蔡之徒擅名當
世然其筆力辭氣非出自然與夫揚馬之言醇醨異
味矣及其末也不勝其弊霜月皇極是何等語韓明
府者名勑字叔節前世見於史傳未有名勅者豈自
余學之不慱乎春秋左氏傳載古人命名之說不以
為名者頗多故以勑為名者少也(集古錄)
漢隸不著書撰人名氏㩀碑孔子舅顔氏居魯親里
丌官聖妃居安樂里魯相河南京人韓勑字叔節復
其里中徭役以尊孔子孔子廟舊藏車見毁于秦項
之際勑修立宅廟造俎豆瑟鼔之属更作二輿時桓
帝永夀二年也(集古錄目)
右韓明府孔子廟碑其略云君造立禮器樂之音符
鍾磬瑟鼓雷洗觴觚爵鹿柤梪籩柉禁壴修飾宅廟
更造二輿所謂鹿者禮圖不載莫知為何器又㩀字
書柉木皮可為索壴陳樂也亦非器名皆不可曉故
并著其語以俟知者俟余後見汶陽陳氏所藏古彛
為伏鹿之形近歲青州獲一器亦全為鹿形疑所謂
鹿者因其形而名之爾(金石錄)
漢韓明府修孔子廟碑其文雖剥缺然可句讀得之
明府名勑字叔節歐陽永叔嘗謂書傳無以勅命名
者秦制天子之命為勑漢用秦法當時豈臣下□以
勅自名者也考之字書勅字從束謂誡也王者出命
令以誡正天下者也按韓明府自名勑爾古者以勞
賚為勑勑為賚音其文為徠别體當南齊時有劉勑
為始興内史則古人名勑何世無之豈於此疑哉往
時文嘉謨作縣樓架勅書於昌樂榜為敕書蜀中縣
多作敕者說文敕自音策謂馬箠也㩽音竒謂木别
生也嘉謨盖勛之子勛有書名不知㩽非勅字其子
不能考古誤以為勅可不戒哉(廣川書䟦)
按繁陽令楊君碑隂有程勅則在漢非獨韓名勑也
勑雖本音徠說文勞也考之碑韓字叔節程字伯嚴
其義非勞徠之徠當讀為飭漢碑范史多用敕字盖
是時上下皆通用初無拘也(婁鐖漢隸字源)
右漢魯相韓勑造孔廟禮器碑說者謂其文雜用䜟
緯不可盡通予觀東漢自光武以赤伏符即位篤好
圖䜟臣下則而效之流弊浸廣至漢之末而其說尤
熾見之金石者不特此碑然也帝堯碑云堯遊於玄
河之上有龍授圖堯乃受命成陽靈臺碑云堯母慶
都遊觀河濱感赤龍交而生堯魯相史晨孔廟碑云
孔子乾坤所挺西狩獲麟為漢制作皆怪誕恍惚不
經之甚後之君子以為漢儒之陋狹如此而不知其
所從來孔子曰上有好者下必有甚焉者矣以光武
之明智而慮不及此鳴呼於漢儒乎何尤(金薤琳瑯)
此碑都楊二公錄闕七字而余所獲搨本止闕五字
多一皇戱統華胥戲字一以俟知奥奥字二公前余
八十年都所收又云舊搨本而闕字反見于今何也
且都錄碑隂謂隸釋所載六十二人較都家舊搨本
闕三十八人隸釋始曲成侯王暠終洛陽王敬都家
本始涿郡太守魯麃次公終河南樊文高按碑文韓
明府下已列穎川長社王玄君真至相史魯周乾伯
德八人似不應碑隂重錄隸釋首正少此八人于漢
文簡古之體為合而都本乃重出不知何故惜不得
至碑所一證之至若碑隸書與卒史碑無二且記法
簡質非今所能而玄敬乃以雜用䜟緯薄之余竊不
取焉(石墨鐫華)
右韓勑造孔廟禮器碑并碑隂通一册吾鄉羅公所
藏元孫淵泉假以示余碑言青龍在涒灘霜月之靈
皇極之日按爾雅十二歲名申曰涒灘永夀元年乙
未此言申者則次年丙申矣霜月者九月也皇極之
日五日也此皆漢人尚䜟緯之學故文字竒異如此
其佗則洪丞相都太僕言之已具嘉靖甲寅四月十
二日記(玄牘紀)
漢韓明府修孔子廟器碑才剥蝕十一二文字存者
猶有鋒鎩文殊高古尚可讀豈神物固有鬼神呵護
耶其字畫之妙非筆非手古雅無前若得之神功弗
由人造所謂星流電轉纖踰植髮尚未足形容也漢
諸碑結體命意皆可髣髴獨此碑如河漢可望不可
即也韓明府名勑字叔節歐陽公謂書傳無以勑命
名者秦制天子之命稱勑漢用秦法當時臣下豈敢
以勅自名者是以勑為勅也已見廣川書䟦第意有
未明余更著之韓明府自名勑從力來聲音賚勞也
亦作徠徠訓來答勤曰勞撫至曰勑示有節也故字
叔節以勑為敕譌也㩽從攴束聲誡也攴小擊也又
有束縳之義故為敕命之敕又攴傍加束音策馬箠
也束讀若刺又㩽從支束聲音其木别生也攴持也
與攴異四字易淆故詳著之然永叔謂人無名敕者
亦属臆說因記得一事余方謂石千年猶存當為鬼
神呵護有一憲使宦魯者余以此碑為托憲使檄曲
阜令致得數搨以印鈐手版報云曲阜諸生大閧石
已薤粉矣取家蔵者應命耳余深痛神蹟永絶後死
者不得與於斯文每一展玩撫几興歎後復有至自
闕里者謂石巋然無恙因出所搨視余嗚呼天下萬
事無憑如此然亦足喜也(金石史)
魯相韓勑造孔子廟禮器碑八分書永夀二年九月
今在廟中碑兩旁並有刻字(金石文字記)
韓勑碑隂
曲成侯王暠二百河南成□蘇漢明二百其人處士河
南雒陽种亮奉高五百故兖州從事任城李育季華三
千故下邳令東平陸王襃文慱千故穎陽令文陽鮑宫
元威千河南雒陽李申伯百趙國邯郸宋鎮元□二百
彭城廣□萎尋子長二百平原樂陵朱恭敬公二百平
原濕隂馬□元冀二百彭城□治世平二百泰山鮑丹
漢公二百亰□劉安初二百下邳周宣光二百河間東
州齊伯宣二百陳國苦虞崇伯宗二百穎州長社王季
孟三百汝南朱國公陳漢方二百山陽南平陽陳漢甫
二百任城番君舉二百任城王子松二百任城謝伯威
二百任城高伯世二百相主簿薛曹訪濟興三百相中
賊史薛虞韶興公二百薛弓奉高二百相史卞吕松(缺)
遠百□韋仲嫏二百處士魯劉靜子著千故從事魯王
陵少初二百故督却魯开煇景高二百魯曺悝初孫二
百魯劉元逹二百故督却魯趙煇&KR1035;臺二百郎中魯孔
宙季將千銜史魯孔翊元世千大尉掾魯孔凱仲弟千
魯孔曜仲睢二百處士魯孔方廣率千魯孔廵伯男二
百魯孔憲仲則百尚書侍郎魯孔□元上三千魯孔汎
漢光二百守廟百石魯孔恢聖文千裦成侯魯孔建夀
千故從事魯孔樹君德千魯孔朝升高二百行義掾魯
弓如叔都二百魯劉仲㑓二百魯夏侯廬頭二百魯孔
儀甫二百文&KR1583;蒋元道二百文&KR1583;王逸文豫二百魯石
子重二百北海□袁隆展世百魯周房伯臺百□西&KR1583;
樂張普仲堅二百故薛令河内温朱熊伯&KR0903;五百故豫
州從事蕃加進子高千南&KR1583;宛張光仲孝二百河南雒
&KR1583;王敬子慎二百
右韓勑碑隂六十有二人不稱字者一人不稱名者
二十一人漢人題名必書名字否則各有說也楊震
碑隂孫定博諸人不名者非其門生也逢盛碑隂崔
孟祖數人不名者乃其父黨也題名於韓勑碑左凡
八人魯之二麃一傳不名者别守相之尊也張納碑
隂主簿白文已下不稱字者示其卑於從事季元也
史晨後碑五官掾孔暢六人不書字者亦示其卑於
長史李謙也孔僖傳云永元四年徙封孔損為裦亭
侯損卒子曜嗣曜卒子完嗣此碑有孔曜仲雅則永
夀時曜尚未襲封所謂裦成侯建夀當是孔損之字
(傳作襃亭其說在孔龢碑)自永元四年至永夀二年亦六十五年
矣題名中孔族凡十四人有譜可考者曜及郎中宙
御史翊侍郎彪皆孔子十九世孫也建夀爵齒俱尊
而在子姓之間宜其不名餘人雖不見爵秩當亦是
一時耆老獨曲成侯王暠一人不稱字豈爵雖襲而
年尚穉者乎蘇漢明者已鐫而續書故以其人處士
識于下張普朱熊五人書體不同盖後人所增者(隸釋)
自曲成侯王嵩二百河南成臯蘇漢明二百而下共
六十二人孔彪孔宙皆在列中(復齋碑錄)
右韓勑碑隂隸釋所載凡六十有二人較予家舊搨
本闕三十有八人隸釋始曲成侯王暠終洛陽王敬
予家本則始涿郡太守魯麃次公終河南樊文高又
有大不同者豈隸釋得之傳錄故有此誤要當以搨
本為是抑此及史晨後碑歐陽公最號博古皆未之
見唯趙氏金石錄有之(金薤琳瑯)
韓勑碑隂(金薤琳琅本)
故涿郡太守魯麃次公五千故從事魯張嵩眇高五
百潁川長社王玄真二百故會稽太守魯傳世(缺)千
相主簿魯薛陶元方三百河東大陽西門儉元節二
百故樂安相魯麃季(缺)千(缺)相史魯周乾伯德三百
曲成侯王暠二百遼西陽樂張普仲堅二百穎川長
社王季孟三百故督郵魯趙煇彦臺二百河南成
臯蘇漢眀二百其人處士汝南宋國公陳漢方二百
郎中魯充宙季將千河南雒陽种亮奉高五百故山
陽南平陽陳漢甫二百御史魯孔翊元世千故兖州
從事任城吕育季華三千任城番君舉二百太尉椽
魯孔凱仲弟千故下邳令東平陸王裒文博千任城
王子松二百魯孔曜仲曜二百魯孔儀甫(缺)百故潁
陽令文陽鮑宫元威千任城謝伯威二百處士魯孔
方廣率千河南雒陽李申伯百任城高伯世二百魯
孔廵伯陽二百文陽蒋元道二百趙國邯郸宋鎮元
世二百相主簿薛曹(缺)濟興三百魯孔憲(缺)則(缺)文
陽(缺)文豫二百彭城廣(缺)姜尋孔長二百相中賊
史薛紹興公二百尚書侍郎魯孔彪元上三千平原
樂陵朱恭敬公二百薛(缺)高(缺)魯孔(缺)漢光二
百南陽宛張光仲孝二百平原隰隂馬(缺)元冀二百
相史卞吕松遠百守廟百石魯孔恢聖文千彭城公
治世平二百&KR0008;韋仲卿二百襃成侯魯孔建夀千河
南雒陽王敬子慎二百泰山鮑丹漢公二百處士魯
劉静子著千古從事孔樹君德千京兆劉安初二百
故薛令令河内温朱熊伯珍五百故從事魯王陵少
初二百魯孔朝升高二百魯石子重二百下邳周宣
光二百故豫州從事蕃加進子高千故督郵魯开煇
景高二百故平陵令魯麃候元世五百行義掾魯弓
如叔都二百河間東州齊伯宣二百魯曹性初孫二
百魯劉仲臣二百北海劇袁隆展世百陳國苦虞崇
伯宗二百魯(缺)元達二百魯夏侯廬頭百魯周房伯
臺百東海傅河東臨汾敬謙字季松千(缺)尉(缺)
安季興五百相守史諱在芳世祖二千魯孔建
夀二百時令漢中南鄭趙寡學子(缺)魯巢夀文(缺)相
(缺)賜公(缺)煇世平百故丞魏令河南京
丁琮叔舉五百河浦退師度(缺)澤賢(缺)魯傅(缺)子
豫二百俟我交父治真百東郡武陽桓仲豫二百左
尉北海趙福字仁直五百南陽平氏(缺)二百
魯(缺)三百魯孔昭叔祖百元廬城子二百山陽瑕
邱九百元臺三百魯齊伯賢二百河東臨汾敬(缺)子
直千泰山鎮平韋仲元二百(缺)狼子二百國廣張
達平二百其(缺)處士魯劉聖長二百河南雒陽左叔
虞二百泰山費淳于陵季遺二百上黨長子楊萬子
三百河南偃師骨(缺)通國(缺)東郡武陽董氏二百
故(缺)侯相彭城劉(缺)伯存五百處士魯孔徵子(缺)
二百河南平隂樊文高二百
右都少卿所錄與隸釋所錄不同今並存之
韓勑脩孔廟後碑
皇&KR2641;帝元永壽三年青龍建酉孟秋之旬升布天德帝
拜大臣曾曾玄玄魯相河南亰韓君追惟
孔聖素王受象乾从生亐周衝匡政天文德參燿(缺)作
應星神稽易制孝升出大人徵苻洞虛論要道根赤書
黃字蜚于倉天北落復下大帝闓門龍(缺)精歷星
官雷動玄紫聲隠(缺)震春秋旣成效以獲麟功定道立
封禪(缺)玄(缺)魯天地窈冥精皇炳辟河雒摘靈
散六制二百生師經元德浸潭孝道滋榮爲&KR2641;制作萬
世(缺)功志誦受命以授煌煌帝(缺)載(缺)天意流通第(缺)
生徒三年素王以下至亐□生聞名傾丼視若
見形天挺三五三九之(缺)德(缺)子度終獲麟天爲移
柜曰(缺)賢㑓以傳君以順顯臣以無□
韓君於氏憤慉之思惟古之嘆念(缺)□(缺)爲世寳具受
符相魯敷舒(缺)謁廟拜墓感有
曾玄脩飾舊宅俟神廟堂自(缺)□域庫窒中郎立先王
禮樂噐(缺)二輿朝車威熹歴日
久長承法而制以遵古常崇聖帷坐薦席十重改畫聖
象如古□(缺)章規
柜玄汙唯深且方宅廟悉脩敬滫□房(缺)道
路(缺)闕周衛行(缺)
恭肅春秋烝嘗欣樂之情和見於顔惟墓以(缺)
歷秦(缺)高(缺)業文(缺)君於
(缺)龍(缺)玄禮有制度國疑少磚壇法不即
(缺)磚(缺)造石壇(缺)
遣上公名卿奉表窂祠来(缺)作
大开(缺)方(缺)之用(缺)韓君(缺)
政以弘(缺)四方土梁異人同心共術韓君德政(缺)
鈐約(缺)曰其安(缺)
以臨東海功(缺)伊望洮歌欽烈蘭芳青雲自
(缺)郡(缺)菞民(缺)魯之日(缺)
盛隆恩及孤弱惠閔(缺)窮民□(缺)魯飢寒得充業以土
屋(缺)小懽康存舊(缺)德夫(缺)所行(缺)足用□英
徐(缺)楊(缺)望者成行□彼豫(缺)獨專景(缺)且立表石勒
銘之功君輔&KR2641;室聖帝(缺)躬子子孫孫封(缺)石表
基垂名八皇
府君諱勑字叔節(缺)郎(缺)字仲則弟(缺)字子臺東海
(缺)敬謙字季松河東臨汾人(缺)字子睢&KR2641;中南
鄭人長史李亮字威眀河南人故少府卿任城樊府君
諱豹字伯尹丞駱景字子雲河南熒陽人道人穎川長
(缺)君直五百左尉趙福字(缺)北海□人右尉(缺)
子興九江浚遒人
右韓勑脩孔廟後碑威宗永夀三年立其間云脩飭
舊宅改畫聖象立禮樂器車輿薦席墻室壇井皆脩
廟事也其云謁廟拜墓謂孔墓也又云異人同心共
述德政即題名中道人穎川君直也樊豹書法獨與
衆異當是魯之前相也
碑以於氏為於是窒為室郎為廊術為述菞為藜
□即圖字甍即薦字(仝上)
韓府君孔子廟後碑永夀三年七月立有碑隂(金石錄)
碑云皇漢帝元永夀三年青龍建酉孟秋之旬升布
天德帝拜大臣曾曾玄玄云云末有府君諱勑字叔
節等題名十一人闕里祖庭記有永夀三年韓勑修
孔子墓碑在墓林中當是此碑(王厚之復齋碑錄)
魯相史晨祠孔廟奏銘
建寕二年三月癸卯朔七日己酉魯相臣晨長史臣謙
䪺首死□上
尚書臣晨䪺首䪺首死□死□臣蒙厚恩受任苻守得
在奎婁周孔舊㝢不能闡弘德政恢崇壹變夙夜憂□
累息屏營臣晨䪺首死□死□臣以建寧元年到官行
秋饗飲酒畔宫畢復禮孔子宅拜謁神&KR0034;仰瞻□桷俯
視几筵靈所馮依肅肅猶存而無出酒脯之祠臣即自
以奉錢脩上案食□□以叙小節不敢空謁臣伏念孔
子乾巛所挺西狩獲麟爲&KR2641;制作故孝經援神□曰玄
□制命帝卯行又尚書□靈燿曰□生倉際觸期稽度
爲赤制故作春秋以眀文命綴紀撰書脩定禮義臣以
爲素王稽古德亞皇代雖有裦成世享之封四時来祭
畢即歸國臣伏見臨璧□日祠孔子以大窂長吏備爵
所以尊先師重教化也夫封土爲社立稯而祀皆爲百
姓興利除害以祈豐穰月令祀百辟卿土(士字)有益於民
矧乃孔子玄德煥炳光于上下而本國舊居復禮之日
闕而不祀誠
朝廷聖恩所宜特加臣寑息□□情所思惟臣輙依社
稯出王家□春秋行禮以共煙祀餘(缺)賜先生執事臣
晨䪺首䪺首死□死□臣盡力思惟庶政□稱爲效增
異輙上臣晨誠惶誠(缺)䪺首䪺首死□死□上
尚書(缺)時副言大傅大尉司徒司空大司農府治
所部從事
昔左仲尼汁光之精大帝所挺顔母毓靈承敝遭衰黑
不代倉(缺)㳅應聘嘆鳳不臻自衛反魯飬徒三千獲麟
□作端門見徵血書著紀黃玉&KR1943;應主爲漢制道審可
行乃作春秋復演孝經刪定六藝象與天談鈎河擿雒
却揆未然魏&KR2068;蕩蕩與乾比崇
右魯相史晨祀孔廟奏銘靈帝建寧三年立按永興
三年孔龢碑載吴雄奏用辟雍禮春秋饗孔廟出王
家錢給大酒直距此纔十有七年史晨復云到官秋
饗無公出酒脯之祠至於自用奉錢乞依社稷出王
家榖以共煙祀此盖有司崇奉不虔旋踵廢格也孔
龢碑中吴雄奏章則云奏雒陽宫此亦奏牘乃云上
尚書者郡國異於朝廷不敢直達帝所因尚書以聞
也樊毅復華下民租奏其式與此同漢末專尚䜟緯
乃以鉤河擿雒而頌尼父鄙哉碑以倉為蒼煙為
禋汁為叶怖即怖字挈即契字&KR1943;古響字(隸釋)
右魯相上尚書章其略曰建寧二年三月癸卯朔七
日己酉魯相臣晨長史臣謙頓首死罪上尚書臣晨
頓首䪺首死罪死罪臣以元年到官行秋饗飲酒泮
宫復禮孔子宅而無公出酒脯之祠臣輒依社稷出
王家糓春秋行禮建寧靈帝年號也於此見漢制天
子之尊其辭稱頓首死罪而不敢斥至尊因尚書以
致達而已余家集錄漢碑頗多亦有奏章患其磨滅
獨斯碑首尾完備可見當時之制也又云孔子乾坤
所挺西狩獲麟為漢制作故孝經援神契曰玄丘制
命帝夘行又尚書考靈曜曰丘生倉際觸期稽度為
赤制䜟緯不經不待論而可知甚矣漢儒之狹陋也
孔子作春秋豈區區為漢而已哉(集古錄)
魯相史晨等奏出王家糓祠孔子碑建寧二年兖州
(金石略)
右漢魯相晨孔子廟碑靈帝建寧二年立晨姓字見
於後碑此乃其所上尚書奏章盖當時之制郡國不
敢直聞朝廷因尚書以達之也碑云到官秋享無公
出酒脯之祠自用俸錢以供祭祀知其為魯之賢相
也(金薤琳瑯)
此史晨上尚書奏章盖漢制郡國因尚書以達天子
如今通政司事也晨初到官自出俸錢以供禋祀可
謂知尊聖人矣(石墨鐫華)
觀此碑與置卒史碑略同知漢制郡國守相奏章雖
不得達天子猶得上書尚書府今一切格忌不得行
志所以古今不相及也魯相史晨當漢末季猶能上
書享祀孔子空府竭寺咸來觀禮合九百七人亦盛
矣哉今時何可得也分法復爾超逸可為百代模楷
亦非後世所及(金石史)
史晨請出王家糓祀孔子碑八分書建寧二年三月
今在曲阜縣廟中飲酒畔宫者泮宫之異文也益
州太守高眹修周公禮殿記亦作畔宫(金石文字記)
史晨饗孔子廟後碑
相河南史君諱晨字伯時從□騎校尉拜建寧元年四
月十一日戊子到官乃㕥令日拜孔子朢見闕觀式
路&KR1050;跽既至升堂屏氣拜手□肅屑僾□□若在依依
舊宅神之所安春秋復禮稽度玄靈而無公出享獻之
薦欽□春饗𨗳物嘉會述脩璧㢕社稯品制即上尚書
參以苻騐乃敢承祀餘胙賦賜刊石勒銘并列本奏大
漢延期彌歴億萬
時長史廬江舒季謙敬護五官掾魯孔畼功曺史孔淮
戶曹掾薛東門榮史文陽馬琮守廟百石孔讃副掾孔
綱故尚書孔立元世河東太守孔□元上處士孔裦文
禮皆會廟堂國縣員冘吏無大小空府竭寺咸俾来觀
并畔宫文學先生執事諸弟子合九百七人睢歌吹苼
□之六律八音克諧蕩耶反□奉爵稱夀相樂終日於
穆肅㢕上下蒙福長享利貞與天無極
史君饗後部史仇誧縣吏劉眈䓁補完里中道之周左
□垣壤決作屋塗色脩通大溝西□里外南注城池恐
縣吏斂民侵擾百姓自㕥城池道濡麦給令還所斂民
錢材
史君念孔瀆顔母井去市□遠百姓酟買不能得香酒
美□於昌平亭下立會市囙彼左右咸所□樂
又勑瀆井復民餝治桐車馬於瀆上東行道袁南北各
種一行梓
□夫子冢顔母井舍及魯公冢守吏凡四人月與佐除
右史晨饗孔廟後碑前碑載奏請之章此碑叙饗禮
之盛其補墻垣治瀆井種梓守冢皆在饗廟之後其
字畫大小不等盖史君孔林中事不一書也(隸釋)
碑以文陽為汶陽濡為壖薦即薦字冘即冗字□
即墻字□即壊字□即肉字(仝上)
右史晨孔廟後碑載當時廟享觀禮者自長史季謙
五官掾缺孔暢而下凡九百七人可謂盛矣廟享之
後晨復修瀆治井及置守墓之人盖不但如前碑所
云出俸錢以供祀事其有功於孔氏甚大而部史仇
誧縣史劉耽亦復補垣除道至通大溝則晨固有以
啓之也吁晨誠賢矣哉(金薤琳瑯)
乂一碑紀晨姓字載當時廟享觀禮者九百七人復
脩瀆置井及守墓人可謂盛事余所收二碑在漢
碑中頗為完好前碑止缺十一字後碑止缺一字按
都玄敬與楊用脩所錄前碑缺二字而後碑乃缺三
字且前碑上尚書後有時副言大傅大尉司徒司空
大司農府治所部從事等二十字而都楊本俱無之
後碑又較二公多一望見闚觀觀字一享獻之薦薦
字豈都公所收偶是缺壊本楊公又從都公書中抄
錄不及以碑証耶余生後二公而得見所未見為之
一快(石墨鐫華)
右漢史晨饗孔廟後碑予借自淵泉記室同諸家板
本讀之俱不甚差異但此帙後有武周時諸人題名
而洪本以下俱未言及之豈簡翁自别刻上得之而
遂偶附于此耶抑諸君因其人而略之也嘉靖甲寅
四月七日記(玄牘記)
漢史伯時祀孔子有二碑前碑載晨姓氏爵里於建
寧元年四月十一日戊子到官乃以令日拜孔子
即修禋祀罷歛民錢後碑晨自出奉錢家榖以供禋
祀於建寧二年三月癸卯朔七日上尚書時副言大
傅大尉司徒司空大司農盖古國有大造司徒司空
通而論之晨不以案食小節自忽必上之尚書請之
天子亦賢矣(金石史)
史晨饗孔廟後碑八分書今在廟中後有武后天授
二年馬元貞題名(金石文字記)
魯相晨謁孔子冡文
右魯相晨謁孔子冡文已斷裂闕其上一段其略可
見者云建寧元年三月十八日晨又云其四月十一
日戊子到官謁孔子塜其他文字雖完皆不可次第
魯相晨有兩碑皆在孔子廟中其一碑云臣蒙恩受
任符守得在奎婁周孔舊寓又云臣以建寧元年到
官其一碑云魯相河南史君諱晨字伯時從越騎校
尉拜以建寧元年四月十一日戊子到官然則斯碑
所載名晨盖相史晨也(金石錄)
漢故司空孔公之碑隸額闕里祖庭記云孔林有司
空孔扶碑碑錄云司農孔峽碑在仙源縣墓前建寧
元年立農峽二字乃傳寫之訛其文上一半皆已淪
缺僅存其下九行多者十有四字碑云孔子十九世
孫則泰山都尉宙河東太守彪臨晉令僖之從昆弟
也順宗紀陽嘉二年六月太常魯國孔扶為司空注
云字仲淵次年十一月免詳此碑之辭乃司空當國
時辟史晨之父為士曹属東閤祭酒後三十有三年
當靈帝建寧之元年晨自越騎校尉拜魯相以三月
丙申受命四月戊午到官既謁先聖塜遂為司空公
刻此碑其文云五内惨惻霰然(缺)亾父見(缺)
以云後昆盖是懷舊(缺)非表阡納壙
之文也趙氏以為魯相謁孔子文當是不見其額之
故也(洪适隸續)
魯相謁孔廟殘碑
(上闕)許(缺)帝命策授俾相亐魯吉月令辰欽謁(下闕)□□(缺)
藏寳覽鴻基之曠蕩觀林木之窈(下闕)揚美風而動物和
陰&KR1583;以興雨假爾□仰(下闕)訪之儒&KR1035;稽之典謨聖德設
章先民有(下闕)左貭檏春秋烝嘗幾以獲福昔左周人(下闕)
成共立碑石因而銘之咸自紀□天(下闕)
(上闕)史字叔德東海況基人(下闕)儒字仲睢東海郯
右無名碑首尾上下皆碎裂餘石纔有餘行詳其辭
非是䛕墓中人者亦非頌德政紀工役之事前有帝
命策授俾相于魯吉月令辰欽謁十四字又云春秋
烝嘗幾以獲福盖是謁廟之文後有訪之儒彦稽之
典謨聖德設章及昔在周人之句似皆是鋪張孔子
也中云覽鴻基之曠蕩觀林木之窈深似指孔林而
言或題為駐蹕亭前斷碑此亭盖在闕里趙氏著錄
有魯相謁孔子碑而無其說疑即此也未有叔德仲
雅題名皆東海人而亡其姓碑以況基為祝其乃春
秋夾谷之地也又以假爾為遐邇貭即質字(隸釋)
文已殘闕碑云帝命策授俾相于魯吉日令辰欽謁
(下缺)存者八行共百七字兖州石氏題為駐蹕亭前斷
碑(復齋碑錄)
孔廟碑
譙周云孔子死後魯人就冡次而居者百有餘家命
曰孔&KR0034;孔藂子曰夫子墓塋方一里在魯城北六里
泗水上諸孔丘封五十餘所人名昭穆不可復識有
銘碑三所獸碣具存皇覽曰弟子各以四方竒木來
植故多異樹不生棘木刺草今則無復遺條矣(水經
注)
漢碑
永夀三年故婺州從事孔君德於孔子墓祠壇前立
在仙源縣(天下碑錄)兖州(金石略)
漢孔林殘碑
篆書碑石中斷字畫磨滅不可讀(闕里志)
聖賢墓石
孔子墓前石壇刻文子思墓西石壇刻文皆漢隸
字(格古要論)
古石壇刻文在山東兖州府泗水墓上(古今碑刻)
漢魯相韓勑復顔氏繇𤼵碑
永夀二年(天下古今碑刻繇碑錄𤼵作徭役)
永嘉三年立在兖州曲阜縣(金石略)
苦縣孔子廟碑
濄水北逕老子廟廟北有雙石闕甚整頓闕東有孔
子廟廟前有一碑西面是陳相魯國孔疇建建和三
年立(水經注)
六藝之一錄卷三十六
