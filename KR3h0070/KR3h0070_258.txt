欽定四庫全書
六藝之一錄卷三百錢唐倪濤撰
歴朝書論
汪珂玉珊瑚網書品(已見者不錄)
六朝劉宋羊欣叙古來能書人姓名(見前)
梁庾肩吾書品論見前
梁袁昂古今書評(見前)
陶隐居與梁武帝論書啓(摘錄第五啓前半叚已見)
註云董玄宰以啓中此一人或即許先生也
梁虞龢二王書論
註云據此可以知衆說所引之是非
唐文皇書右軍傳後
孫虔禮執要論(係摘錄書譜中語自今之所陳至安有體哉止全文已見)
韋述叙唐朝書錄
張懷瓘書斷
唐徐浩論書(已見)
傳授筆法人名(已見)
南唐李後主評書(已見)
歐陽永叔論古法帖
余嘗喜覽魏晉以來筆墨遺跡而想前人之高致也所
謂法帖者其事率皆弔哀候病敘暌離通訊問施於家
人朋友之間不過數行而已盖其初非用意而逸筆餘
興淋漓揮洒或妍或醜百態橫生披卷發函爛然在目
使人驟見驚絶徐而視之其意態愈無窮盡故使後世
得之以為竒翫而想見其人也於高文大册何嘗用此
歐陽永叔論蘇子美蔡君謨李邕書
子美喜論用筆一叚君謨獨步當世一叚余始得
李邕書一叚學書勿浪寫一叚往時有風法華者
一叚(俱摘錄試筆中語已見)
蘇玉局辨法帖及諸家書
辨書之難一叚(見前法帖)衛夫人書一叚(同上)
余嘗論書以謂鍾王之迹蕭散簡遠妙在筆畫之外至
唐顔柳始集古今筆法而盡發之極書之變天下翕然
以為宗師而鍾王之氣益微
前史論徐浩書鋒蔵畫中力出字外杜子美云書貴瘦
硬方通神若用今時筆工虚鋒漲墨則人人皆作肥皮
饅頭矣用吳說筆作此數字頗適人意
李國主本無所得舍險與瘦一字不成宋宣獻清而復
寒書正類李西臺重而復印俱不能濟蘇子美兄弟並
俊秀非有餘乃不足也
歐陽文忠書自是學者所共儀刑庶幾如見其人者正
使不工猶當傳寳况其精勤敏妙自成一家乎楊君畜
二公書過黃州出以相示偶為評之
歐陽永叔筆勢險勁字體新麗自成一家然公墨迹自
當為世所寳
自君謨死後一叚荆公書得無法之法一叚(已見)
草書祗要有筆霍去病所謂不至學古兵法者為過之
魯直書草書去病穿城蹋鞠此正不學古兵法之過也
學即不是不學亦不可
魯直以平等觀作欹側字以真實相出游戲法以磊落
人書細碎事可謂三反(此跋山谷為王晉卿小書爾雅)
歐陽叔弼謂余書大似李北海一叚古人用茟必有
所自一叚(已上兩段俱已見前但第二叚末句原本云此殆謬矣改為非誕也)
蘇子瞻題唐氏六家書後(已見)
東坡評楊所蔵歐蔡書(已見)
黃涪翁跋蘭亭諸帖
蘭亭叙草一叚蘭亭雖是真行書之原一叚(俱見)
古人作蘭亭叙一叚(已見但刪去前四句耳)
東坡有云大字難于結密而無間一叚(已見)
余嘗戲為人評書云小字莫作癡凍蝇樂毅論勝遺教
經大字無過瘞鶴銘隨人作計終後人自成一家始逼
真然適作小楷亦不能擺脱規矩客曰子何捨子之凍
蝇而謂人凍蝇余無以應之固知棋鞠等技非得不傳
之妙未易工也
樂毅論一段東方曼倩畫贊一叚黃庭經一叚
佛遺教經一叚(俱見前)
蔡公遂委篤一叚昨遂不奉恨深帖一叚謝太傅
所稱道民安一叚知足下故羸疾一叚索征西筆
短意長一叚智果善學書一叚宋儋筆墨精勁一
叚(刪末二句)王侍中學鍾繇一叚謝太傅墨蹟一叚
郄方回書一叚(以上俱摘錄法帖題跋中語見前)
章草千字文一叚(見前)
右軍嘗戲為龍爪書(見前)
往在館中時於閣下一觀李懷琳臨右軍絶交書大有
竒特處今觀續法帖十未得其二三以此言之十卷中
大率皆如此又智永十八行判作右軍書蕭子雲臨索
征西書便判作靖書此等難使鄭彰輩任其責劉無言
箋題便不類今人書使之春秋高江東又出一羊欣薄
紹之矣
頃年觀廟堂碑一叚(已見)
草書妙處一叚
歐率更書化度寺碑(已見)
道林嶽麓寺詩字勢豪逸真復竒崛所恨功力太深耳
少令巧拙相半使子敬復生不過如此
唐自歐虞後一叚
書家論徐會稽筆法一叚(已見徐浩題經)
王著臨蘭亭叙一叚(已見)
魯公東西林題名宋開府神道永州磨崖諸竒書楊少
師洛中十一碑懷素自叙草書千餘字當集為一它日
可為跋尾禅家云法不孤起仗境方生懸想而書不能
一二又臂痛才能用筆三四分耳
周秦古器銘皆科斗文字其文章爾雅朝夕玩之可以
披剥華偽自見至情雖戲弄翰墨不為無補
山谷評諸名家書
鍾大理表章致佳世間盖有數本肥瘠大小不同盖後
來善臨搨本耳要自皆有佳處兩晉士大夫類能書右
軍父子拔其萃耳觀魏晉間人論事皆語少而意密大
都猶有古人風澤略可想見論人物要是韻勝為尤難
得蓄書者能以韻觀之當得髣髴
右軍真行章草藁無不曲當其妙處往時書家置論以
為右軍真行皆入神品藁書乃入能品不知憑何便作
此語政如今日士大夫論禅師某優某劣吾了不解古
人言坐無孔子焉别顔回真知言者
右軍自言見秦篆及漢石經正書書乃大進故知局促
轅下者不知輪扁斵輪有不傳之妙王氏來惟顔魯公
楊少師得蘭亭用筆意
右軍父子真行略相當相抗爾余嘗評書云字中有筆
如禅家句中有眼須具此眼者乃能知之
右軍筆法如孟子道性善莊周談自然縱說橫說無不
如意非復可以常理拘之
大令草法殊逼伯英一叚(已見)
宋齊間士大夫翰墨頗工合處便逼右軍父子盖其流
風遺俗未遠師友淵源與今日俗學不同耳王謝承家
學字畫皆佳要是其人物不凡各有風味耳觀王濛書
想見其人秀整幾所謂毫髮無遺恨者王荆公嘗自言
學濛書世間有石刻南澗樓詩者似其苗裔但不解古
人所長乃爾難到
唐太宗英睿不羣所學輙便過人計神堯初定四海太
宗年二十許爾字畫已能如此所以末年詔敕有魏晉
之風亦是富貴後能不廢學爾
伯英書小紙意氣絶類章書精神照人此翰墨妙絶無
品者
張長史千字一叚張長史行草帖一叚(詳見前)
顔魯公書雖自成一家一叚觀魯公此帖一叚(俱見前)
觀唐人斷紙餘墨皆有妙處故知翰墨之勝不獨在歐
虞禇薛也惟恃耳而疑目者盖難與共談耳
觀江南李主手改表章一叚(詳見前)
余嘗評近世三家書一叚(詳見上)
李西臺出羣拔萃一叚(已見前)
近世士大夫書富有古人法度惟宋宣獻公耳如前翰
林侍書王著書樂毅論及周興嗣千字筆法圓勁幾似
徐會稽然病在無韻如宣獻公能用徐季海筆莫年擺
落右軍父子規摹自成一家當無遺恨矣
往時士大夫罕能道宣獻書札之美者前日裕陵游心
藝文頗歸翰墨於宋氏於是天下靡然承風牆隅敗紙
蛛絲煤尾之餘無不軸以象玉表以綈錦士大夫書尺
間班班皆有筆勢老杜云太宗妙其書是以數子至有
味其言也
常山公書如霍去病用兵所謂顧方略何如耳不至學
孫吳至其得意處乃如戴花美人臨鏡笑春後人亦未
易超越耳
蔡君謨行書簡札一叚蘇子美似古人筆勁一叚(俱見前)
范文正公書落筆痛快沉著極近晉宋人書往時蘇才
翁筆法妙天下不肯一世人惟稱文正公書與樂毅論
同法余少時得此評初不謂然以謂才翁傲睨萬物衆
人皆側目無王法必見殺也而文正待之甚厚愛其才
而忘其短也故才翁評書少曲董狐之筆耳老年觀此
書乃知用筆實處是其最工大概文正妙於世故想其
鉤指回腕皆優入古人法度中今士大夫喜書者當不
但學其筆法觀其所以教戒故舊親戚皆天下長者之
言也深愛其書則深味其義推而涉世不為古人志士
吾不信也
司馬温公天下士也所謂左準䋲右規矩聲為律而身
為度者也觀其書猶可想見其風采余嘗觀資治通鑑
草雖數百卷中顛倒塗抹訖無一字作草其行已之度
盖如此
昔余大父大夫公及外祖特進公皆學暢整遺教經及
蘇靈芝北嶽碑字法清勁筆意皆到但不入俗人眼耳
數十年來士大夫作字尚華藻而筆不實以風檣陣馬
為痛快以插花舞女為姿媚殊不知古人用筆也客有
惠棕心扇者念其太朴與之藻飾書老杜巴中十詩頗
覺驅筆成字都不為筆所使亦是心不知手手不知筆
恨不及二父時耳下筆痛快沉着最是古人妙處試以
語今世能書人便十年分疏不下頓覺驅筆成字都不
由筆
黃山谷跋東坡墨蹟
余嘗論右軍父子翰墨中逸氣一叚東坡道人少日
學蘭亭一叚東坡書水陸贊一叚東坡叙英皇事
帖一叚東坡書真行相半一叚東坡先生常自比
於顔魯公一叚余嘗論右軍父子以來一叚東坡
書如華嶽三峰一叚東坡居士極不惜書一叚東
坡簡札字形温潤一叚東坡書隨大小真行一叚(以上
十一叚俱見)
東坡書彭城以前猶可偽至黃州後掣筆極有力可望
而知真贋也
蘇翰林用宣城諸葛齊鋒筆作字疎疎密密隨意緩急
而字間妍媚百出古來以文章名重天下例不工書所
以子瞻翰墨尤為世人所重今日市人持之以得善價
百餘年後想見其風流餘韻當萬金購蔵耳廬州李伯
時近作子瞻按藤杖坐盤石極似其醉時意態此紙妙
天下可乞伯時作子瞻一像吾輩會聚時開置几上如
見其人亦一佳事
山谷跋蘇潁濱王晉卿書
子由書瘦勁可喜反覆觀之當是捉筆甚急而腕着紙
故少雍容耳
余嘗得蕃錦一幅一叚(已見)
魯直自評書學
余學草書三十餘年一叚(已見)
錢穆父蘇子瞻皆病余草書多俗筆盖余少時學周饍
部書初不自寤以故久不作草數年來猶覺湔祓塵埃
氣未盡
紹聖甲戌在黃龍山中忽得草書三昧覺前所作太露
芒角若得明窗淨几筆墨調利可作數千字不倦但難
得此時會耳
書尾小字唯余與永州醉僧能之若亞棲輩見當羞死
余在黔南一叚晁美叔嘗背議予書一叚(俱見前)
米元章海嶽名言
歴觀前賢論書一篇(一作續書評已見)
字之八面一叚歐虞禇柳顔皆一筆書也一叚本
朝太宗一叚宋宣獻公一叚能隸書者一叚唐
人以徐浩書比僧虔一叚(凡六叚俱見前)
楊凝式字景度其書天真爛漫縱逸類顔魯公争坐位
帖紛披老筆王安石少嘗學之元豐六年余始識荆公
於鍾山語及此公大賞歎其後與余書柬皆此等字
草書不入晉人格徒成下品張顛俗子變亂古法驚諸
凡夫自有識者懷素少加平淡稍到天成而時代壓之
不能高古高閑而下但可懸之酒肆也
歐陽詢草書也字末筆倒麽不見所出余得貞觀御書
右軍三帖末後一帖也字乃歐法所出世之真蹟與石
刻並無此也字
孫過庭草書書譜甚有右軍法作字落脚差近前而直
此乃過庭法凡世稱右軍書有此等字皆孫筆也凡唐
草得二王法無出其右
諸名家評米書
東坡云海嶽平生篆隸真行草書風檣陣馬沉着痛快
當與鍾王並行非但不媿而已
元章少時書法盖自沈傳師後始入大令之室結體超
軼一用其筆意此帖元章摸王獻之帖臨池用功如此
晩年放恣自成一家不復作狡獪變化矣
米禮部行草政用大令筆意稍跌宕遂自成一家後生
習米者但得其踰䋲越契之風非善學柳下惠者也范
成大跋
岳珂英光堂帖一叚(已見)
本朝書米蔡為冠餘子莫及君謨始學周越書其變體
出於顔平原元章始學羅遜濮王諱譲書其變體出於
王子敬君謨泉州橋柱題記絶過平原元章鎮江焦山
方丈六版壁所書與子敬行筆絶相類藝至於此亦難
矣坡贈六觀老人詩云草書非學聊自悟落筆已喚周
越奴則越之書本甚高也㐮陽學記乃羅遜書元章亦
㐮陽人始效其作至於筆挽萬鈞沉着痛快處法豈能
盡耶
龔聖與曰評書家謂米書如快劍斫陣以其銛利無前
故也是大不然米書超絶中自有妍美不專以險絶為
工沈慶之貌如好女每臨陣必著假面而其威武所被
能使丰姿掩抑不露此英雄之能事也
米元章書如快劍斫陣一叚(黃山谷語詳見前)
米淮陽芾摹逸少平章帖一叚(黃元睿跋已見前)
徐季海書惟此一種有右軍父子筆法而無俗氣如開
河碑超軼老子碣老重然終非王家苗裔也頃見蘇子
瞻錢穆父論書不取章友正米黻余殊謂不然及見郭
忠恕叙字源乃知當代二公極為别書者也
黃魯直書遒媚米元章書俊拔薛道祖書温潤
徐會稽之濁在跛偃李北海之濁在欹斜跛偃之弊流
而誤吾坡公欹斜之弊流而為元章父子矣趙孟頫跋
米㐮陽書政如黃太史作詩之變芒角刷掠求於石藴
川媚則蔑有其學魯獨居男子於薛道祖見之
蔡君謨所摹右軍諸帖形模骨肉纖悉俱備莫敢踰軼
至米元章始變其法超越規矩雖有生氣而筆法悉絶
矣玉峰陸友題
唐人臨摹古蹟得其形似而失其氣韻米元章得其氣
韻而失其形似氣韻形似俱備者惟吳興趙子昂得之
張雨云元章學王書而變薛河東學王書而不變
陶宗儀稱趙文敏偶得米海嶽壯懷賦一卷中闕數行
因取刻本摹搨以補其缺凡易五七紙終不如意乃歎
曰今不逮古多矣遂以刻本完之公之翰墨為國朝第
一且猶服善如此近有一等人僅能點畫如意便自誇
大者于公寧不媿乎
海嶽書於晉人最有功故其淵源高于宋一代此為慧
日峰錄一菴記惜其起語處損缺數行行筆則規模聖
教序而波法特佳識者當自着眼也陸深跋
南宫與眉山豫章莆陽擅聖宋室一叚(祝枝山跋天馬賦語詳見前)
子瞻似顔平原一叚(見前王弇州巵言)
右米南宫真蹟妙得晉人筆而以神俊發之往往于結
搆外取姿韻余嘗評其書如兒駒試風劍俠入道此卷
為友人李子所蔵前一紙是其本色奕奕有生氣後一
紙尤精不失禇河南懸腕法余愛玩久之乃以王履吉
小楷南宫傳系其後而記歲月云又云黃長睿有書
學而無書才米元章有書才而無書學(以上弇州藁)
東觀餘論(纂雲林子黃伯思)
自秦易篆為佐隸一叚(已見)
篆法之壊肇李監一叚(已見)
張懷瓘論書以會稽草書第八一叚(已見)
章草惟漢魏西晉人最妙至逸少變索靖法稍以華勝
世傳諸葛武侯對蜀昭烈語及豹奴等章帖皆逸少書
也蕭景喬出師頌雖不逮魏晉人然高古尚有遺風自
其書中觀之過正隸遠矣隋智永又變此法至唐人絶
罕為之近世遂窈然無聞盖去古既遠妙指弗傳幾至
於冺絶然世豈無人顧俗眼未識耳
唐文皇論鍾元常書云體則古而不今字則長而逾制
今觀尚書宣示諸帖字皆匾闊殊無長體豈文皇誤以
廣為脩乎
十七帖長丈有二尺一叚(已見)
王會稽七子一叚陶隐居集楊許三仙君真蹟論云
一叚後魏北齊人書一叚洛人好楊凝式書一叚
近世書人惟章申公能傳筆意一叚(已上五叚俱見前)
書苑云唐文皇製聖教序一叚(已見前)
紫陽先生李含光碑乃張從申書李陽冰題歐文忠不
喜從申書集古錄屢言之殊不知從申乃效子敬書頗
有東晉風尚唐人知書者多故見重於世今人反此歐
陽公初不閑法書則從申之迹見弃宜矣
書苑云從申結字縝密一叚(詳見前)
黃長睿跋章草急就補亡後
自秦同書文云云(已見)
桑世昌澤卿論蘭亭法習
禇遂良正行全法右軍一叚山谷遊荆州得古本蘭
亭一叚子瞻少時學蘭亭一叚今時學蘭亭者一
叚(俱摘錄蘭亭博議語見前法帖)
南宋思陵翰墨志
本朝士人殊乏以字畫名世者云云本朝承五季之
後云云前人多能正書而後草書云云米芾負能
書之名云云楊凝式在五代云云本朝自建隆以
後云云(俱見前)
劉正夫論好竒字
劉伯英好竒字六經自劉歆傳寫外無一難字豈可謂
無竒哉舊見魏鶴山取篆字施之行書常笑其自苦無
益鶴山書鄉字從邑有效之者卿亦從邑不知卿從卩
故草書為&KR2470;者即節也近年楊慈湖書心字又本心畫
雲字在邯郸匐匍中曲折愈不相似自書學以來鍾王
眉目可喜何嘗顛倒橫竪自不可及若搃如彼所自為
於字體則謬於經傳則乖不知何所取也
朱文公議書
歐陽文忠公作字如其為人外若優游中實剛勁惟觀
其深者得之黃魯直自謂人所莫及自今觀之亦是有
好處但自家既是寫得如此好何不教他方正須要得
恁欹斜則甚又他也非不知端楷為是但自要如此寫
亦非不知做人誠實端慤為是但自要恁地放縱道夫
問何謂書窮八法曰只一點一畫皆有法度人言永字
體具八法行夫問張于湖字何故人皆重之曰也是好
但他是不把持愛放縱今本朝如蔡忠惠以前皆有典
則及至米黃諸人出來便不肯恁地要之這便是世態
衰下其為人亦然
張敬夫嘗言平生所見王荆公書一叚(已見)
余少時喜學曹孟德書時劉共父方學顔真卿書余以
字書古今誚之共父正色謂余曰我所學者唐之忠臣
公所學者漢之簒賊耳余嘿然無以應是則取法不可
不端也
張南軒論蔡蘇書
蔡君謨書如禮法之士盛服齋居不敢少有舒肆之意
見者自是起敬
坡公結字稳密姿態橫生一字落紙固可寳玩而况平
生大節如此竊嘗觀公議論不合於熙豐固宜至元祐
初諸老在朝羣賢彙征及論役法與己意小異亦未嘗
一語苟同可見公之心惟義之比初無適莫初貶黃州
無一毫挫折意在他人已為難能然年尚壯也至投老
炎荒剛毅凛凛略不少衰此豈可及哉范太史家多蔵
公帖其間雖有壯老之不同然忠義之氣未嘗不蔚然
見於筆墨間真可畏而仰焉
陸務觀論法帖
樂毅論縱橫馳騁不似小字瘞鶴銘法度森嚴不似大
字所以不可仰望也
世傳中山古本蘭亭之湍流帶右天五字有殘闕處於
是士大夫所蔵蘭亭悉然又謂樂毅論古本至一海字
而止於是凡樂毅論亦至海字而止其餘妄偽變真大
抵如此
倪正父評蘇黃米諸家書
本朝字書推東坡魯直元章云云(已見)
鄭子經至朴篇(見前衍極)
鄭子經殚學篇(衍極作古學篇見前)
鄭子經造書篇(止摘末叚古今書品以下至末詳見前)
虞伯生論子昂書
趙松雪書筆既流麗學亦淵深觀其書得心應手會意
成文楷法深得洛神賦而攬其標行書詣聖教序而入
其室至於草書飽十七帖而變其形可謂書之兼學力
天資精奥神化而不可及矣
周公謹論晉人小楷
黃庭曹娥東方朔贊小楷極精配入樂毅論雖差校不
及然皆墨池鳳毛也
宋仲温手錄書法(見前者刪去)
張芝書如老松獨倚巖壑錯落盤屈時飄飄風韻
庾翼書少時與右軍齊名右軍後進庾猶不平在都下
嘗與人書云小兒輩厭家雞皆學逸少書及過江見右
軍所臨張芝衆帖始大驚服以為神
范懷約真書有分而草行無功故知簡牘非易
虞世南書剛而能柔却任自然其清健皆可人意如山
林之士外夫塵俗抱琴獨咏王公一旦用之於朝曾無
驕色
歐陽詢書周圍端正點畫停勻曾無虚設雖清硬中法
亦用力太過如楊雄大醇小疵山濤多可少怪
禇遂良書善擇紙筆而意有餘如高祖得張良世祖得
鄧禹皆謀議帷幄決勝千里
李邕書筆端巧妙格意高遠論者謂之華嶽三峰黃河
一曲
張旭之書奮思狂逸更無凝滯如龔遂之便宜足可無
拘文法
柳公權書雖出自顔而意態自若如泰氏之御内得於
心而外合於馬志取道致遠而氣力有餘
徐浩書無甚議論肉重意微然幸舉止精熟體不柔懦
蔡君謨書落筆嚴重則無害其為濁如荀攸外柔弱而
内強勇故人謂之錦囊裹錐
米元章書筆鋒燦爛少竒多怪意到力寡正當逸處却
有嬾筆如高陽酒徒醉後便欲憑几時至正丙午十月
廿夜宋克為徐泰書此(墨蹟一册)
吉水解縉書學傳授譜(己見)
祝希哲評勝國人書
虞集如鹵簿禮官贊道應節結束弄姿稍遠大雅鮮于
樞如三河壯俠長袖善舞豪鷙自擅時落胡俗鄧文原
如疊甓層城不勝沈實饒介如時花沐雨枝葉都新張
雨如道士醮詞雖禮而野倪瓉如金錢野菊略存别韻
楊維楨如華譯彛語自墮侏&KR0867;陳璧如有若據坐尚有
典型宋克如初筵卣彝忽見三代解縉如盾郎執戟列
侍明光
祝希哲論楷法
顔真卿黃庭經楷而不小禇遂良西昇經小而不楷一
君欲静二臣欲平三佐四使以次短小此小法也
徐文長評字手蹟
黃山谷書如劍戟搆密是其所長瀟散是其所短
蘇長公書專以老樸勝不似其人之瀟洒何耶
米南宫書一種出塵人所難及但有生熟差不及黃之
勻耳
蔡書近二王其短者略俗耳勁淨而勻乃其所長
孟頫雖媚猶可言也其似算子率俗書不可言也嘗有
評吾書者以吾薄之豈其然乎
倪瓉書從隸入輙在鍾元常薦季直表中奪舍投胎古
而媚密而散未可以近而忽之也
吾學索靖書雖梗槩亦不得然人並以章草視之不知
章稍逸而近分索則超而倣篆
分間布白指實掌虚以為入門迨布勻而不必勻筆態
入淨静媚天下無書矣握入節乃大忌
雷太簡云聞江聲而筆法進噫此豈可與俗人道哉江
聲中筆法何從來哉隆慶庚午元日醉後呼管無他書
漫評古人何足依據
徐文長跋停雲館帖
祝京兆書乃今時第一王雅宜次之京兆十七首書固
亦縱然非甚合作而雅宜不收一字文老小楷從黃庭
樂毅來無間然矣而獨收其行書早朝詩十首豈後人
翻愛其刻者詩而不及計較其字耶
王元美藝苑評(俱見前)
楊升庵墨池瑣錄
右軍字似左傳大令字似莊周山谷為此言亦猶東坡
以杜子美比司馬遷以江瑶柱比荔枝也
孫過庭云既得平正須追險絶書家以險絶為工惟顔
行與景度草得之
吳寬云稱善書者必曰師鍾衛及覩顔柳諸家異體而
同趣亦未必不自衛鍾來也若夫宋之蘇黃米蔡羣公
交作極一代書家之盛其搆勢雖各不侔要之於理又
不能外顔柳他求者按書譜雖運筆爛熟而中蔵軌法
故自森然
董玄宰品書
書家以分行布白謂之九宫元人作書經云黃庭有六
分九宫曹娥有四分九宫是也
内景經全在筆墨畦逕之外其為六朝人得意書無疑
今人作書只信筆為波畫耳結搆縱有古法未嘗真用
筆也善用筆者清勁不善用筆者濃濁不獨連篇各體
有分别一字中亦具此兩種不可不知也
楷書以智永千文為宗極虞永興其一變耳文徵仲學
千文得其姿媚予以虞書意入永師為此一家筆法若
退穎滿五簏未必不合符前人顧經歲不能成千字卷
册何稱習者之門自分與此道遠矣
唐模右軍真跡以十七帖為致佳一叚余曾有右軍
行穣帖真蹟一叚(俱見前)
虞永興常自謂于道字有悟一叚(巳見)
李北海書荆門行刻於羣玉堂帖予疑李北海詩在太
白集中者皆沉鬱高古無此流易及觀王建詩有荆門
行乃知宋人所集雲麾碑等石刻蒙之北海也羣玉帖
有虞永興馬贊亦見柳州集
楊少師步虚詞帖即米家蔵大仙帖也其間鶱翥簡澹
一洗唐朝姿媚之習宋四大家皆出於此余每臨之亦
得一斑
蔡忠惠公書晝錦堂記凡一字數十更存其合者纔得
顔碑什七耳今日得宋搨徐季海韶州府君碑以其意
為此如黃金鑄范少伯一鑄而就正以速成自喜不計
工拙也
王履道評東坡書云世學公書衆矣劍拔弩張驥奔猊
抉則不能無至於尺牘狎書姿態横溢不矜而嚴不束
而整不軼而豪蕭散容與霏霏如甘雨之霖森疎掩映
熠熠如從月之星紆徐宛轉纚纚如縈繭之絲恐學者
所未能至也此余學戎路表王廙二表近之
國朝書法當以吾松沈民則為正始至陸文裕正書學
顔尚書行書學李北海幾無遺憾足為正宗非文待詔
所及也然人地既高門風亦峻不與海内翰墨家盤旋
賞會而吳中君子鮮助羽翅惟王弇州先生始為拈出
然蘭之生谷豈待人而馥哉
荆州仲宣樓所刻登樓賦為吾松喬懋敬書喬素無書
名彼中士大夫亦不知為誰手也喬曾為荆南觀察乃
從游莫廷韓是龍所書今為正之
陳眉公筆記
宋時傳三昧蘭亭出於杜器之杜畜百本而唐刻為第
一杜名寳晉其有寳晉印者不獨老米也
東坡書是學王僧虔而歴代評者謂學徐浩政不知浩
故僧虔衣鉢耳東坡草亦學長沙今傳醉翁亭未必是
真六一居士琴操得之
東坡詩卷有一跋云觀此真蹟始覺偽者甚可笑也周
公謹極喜此跋可謂善下語余嘗謂多見石刻少見真
蹟往往覆以真者為偽此豈眼中有睛者乎
今皇天藻飛翔雅好書法每携獻之鴨頭丸帖虞世南
臨樂毅論米芾文賦以自隨中書舍人趙士禎為言如
此儒又考右軍曾書文賦禇河南亦有臨右軍文賦趙
子昂亦書文賦
李君實評帖
沈存中云唐太宗力購羲之真蹟一叚宋黃伯思東
觀餘論辨駁古今法書一叚(俱見前)
樂毅論小中有楷一叚米元章論書一叚(俱見)
米南宫書大小天馬賦一叚(已見前)
千字文前行書一叚(已見)
孫過庭書可謂變動之極矣昔人猶以千字一律如風
偃草短之何也
古人論行書云八面拱心而無横畫余向未薦此旨今
春得米元章書朱樂圃墓表逐字玩之見其揉團凑合
無有間隙乃始了然今人或謂學蘇米則沓拖不緊峭
是未得真蹟到眼縫耳
宋嚴羽卿論詩姜堯章論書皆精刻深至具有卓見及
所自運顧遠出諸名家後大抵議論與實詣確然兩事
議論者識也實詣者力也力旺者能蔑識識到者又能
消力語云識法者懼每多拘縮天趣不得泛溢也觀白
石書詠滄浪詩自當得之
趙松雪云古人作字多不用濃墨太濃則失筆意然羲
之書墨嘗積三分何也東坡真蹟墨如漆隐起楮素之
上山谷亦謂其用墨太豐而風韻有餘然則松雪所云
特楷書耳行書則不然
錢塘錢國衡刻十種蘭亭一叚(已見)
樵史品三吳書
雲間陸應瑒云王弇州序三吳書家而漫及若干人第
收其虚聲耳何足為公論余嘗擇其名不愧實者於蘇
得八人焉祝京兆允明文待詔徵明王太學寵陳方伯
鎏陸尚寳師道陳太學道復彭徵君年俞山人允文於
松得七人焉沈學士度陳别駕璧沈大理粲張南安弼
陸詹事深莫方伯如忠俞文子野先生
識者謂先君子行草真楷出入晉唐而倣顔魯公麻姑
壇記尤獨步者莫方伯張南安以草書勝陸詹事臨摹
趙松雪大佳二沈公則有楷書蒙宸眷最渥陳别駕自
成一家亦頗遒勁吳中草書當以祝京兆為第一然略
少風骨耳文太史陸尚寳則楷勝太史如文賦小楷尤
精絶可愛王太學行書自一種風度而白雀寺臨沒之
筆尤竒陳方伯唯扁額大字擅長書家彭徵君作楷近
顔真卿俞山人作楷近虞世南陸尚寳子傳廷試時内
閣夏公言手其卷歎曰文漢魏而書晉唐擬第一上嫌
其名置之二甲命矣
六藝之一錄卷三百
