欽定四庫全書
六藝之一錄卷三十五錢唐倪濤撰
石刻文字十一
漢蒼頡廟碑
右漢蒼頡廟碑文字殘闕其略可辨者有云蒼頡天
生德於大聖四目靈光為百王作憲而其銘曰穆穆
聖蒼知為蒼頡碑也考其歲月盖熹平六年立(金石錄)
光和二年又三年未詳(金石略)
蒼頡廟碑人名
右漢蒼頡廟人名歐陽公集古錄云此碑有蓮勺左
鄉有秩池陽左鄉有秩池陽集水有秩皆不知是何
名號又有夏陽候長祋祤候長則是縣吏之名其隸
字不甚精又無事實可考姑疑其名號以俟知者爾
按前漢書張敞以鄉有秩補太守卒吏後漢書百官
志鄉置有秩三老游徼本注曰有秩郡所置秩百石
掌一鄉人注引漢官儀曰鄉戶五千則置有秩風俗通
曰秩則田間大夫言其官裁有秩耳然則有秩盖亦
鄉吏名也(金石錄)
延熹五年未詳(金石略)
平陽堯廟碑
汾水南逕平陽縣故城水側有堯廟前有碑魏土地
記曰平陽城東十里汾水東原上有小臺臺上有堯
神屋石碑(水經注)
濟隂太守孟郁脩堯廟碑(集古錄作堯祠祈兩碑)
漢永康元年(缺)月(缺)惟昔帝堯聖德慶苞弘號赫赫
蕩蕩垂基赤精之胄為漢始别陵氣炎煴上交倉玄魏
魏之盛乹川見徵敬循宗壂長吏奉祠三牲粢饌獻珍
于時俵著&KR0008;銘宣颺厥休□招禎祥萬(缺)是來鴻名遂
顯傳于千秋
濟隂太守河南匽&KR1540;孟府君諱郁字敬達治尚書經博
覽衆文天姿瑋度體性温仁闚極道之要妙游觀六藝
之原□旋機之政務在濟民歴典六郡威教若神遺訓
垂歌淵懿允純功績煥炳恩如浩倉咨招巖穴股肱賢
良廣祈多福虔虔夙興聞堯帝陵在成陽遣戸曹掾史
具中窂祠常以甲子日與西宫樂生俱詣大聖陳上古
之禮舞先王之樂鞀磬祝圄五音(缺)之儀莫不
盡脩□列技□以榮大聖延熹十年仲春二月陽氣侵
隂始□(缺)來享祀羣神仰瞻雲漢孟府君奉宣詔書行
縣到成陽將辭帝堯行禮未周則景雲四集翔風膏雨
即時大降嘉㴻優沾利茂萬物隂陽和恊百姓頼福是
時(缺)欣然(缺)悅諸産繁殖倉痺充塞孟府君深惟&KR0034;
應效之經典知聖堯精靈與天道神循治(缺)壂地□墦
□石□二□(缺)昭配帝圖象規栕五(缺)畫上下相承
無所遺失&KR1540;□旌密有斑道之巧使府内百石(缺)城吴
諱升字三君守衛園陵興置屋(缺)詔書大祠升與縣令
丞恭奉肅敬齊絜炊熾莫不□□列種栢樹吏卒養讓
南通靈臺東注城域委曲冉帀墠然世望圖紀萬(缺)功
驗永著時令河南河南吕君諱亮字元山宰政宣化慈
惠慱䨱為蔾元來福奉事大聖司司不解垂拱無為如
治其允君也丞河内州王諱萇字伯盛左尉穎川穎陽
(缺)諱&KR0008;字世高皆關綜睢蓺通運渡洞詢于上下僉然
同謀&KR0146;孟府君餝&KR0008;大壂自率掾史(缺)駐駕便&KR0034;南
北(缺)望内相副赫如屋赭蘭然成就孟府君必受大聖
嘉福公侯傳子孫濟隂吏士歌□功稱萬世常存成陽
丞民蒙其榮賜(缺)訓發聲吕君諸璧干禄亐天令裕衍
□永㳅旡窮惟&KR0146;仲氏祖統所出本繼於姃周之遺苖
天生仲山甫翼佐中興宣平功遂受封於齊周道衰□
失爵亡&KR0008;後嗣乖𣪚各相土譯居帝堯萌□生長葬陵
在於成陽聖化常存慕魏魏之盛樂風俗之美遂安□
基業属都鄕高相里囙氏仲焉以傳亐今子孫承緒履
仁好義躭樂道□教授經業□徒□衆滋滋□□誨人
不倦海内稱之曰濡&KR0146;之宗天監孔眀作善應(缺)印紼
相承銀&KR0034;不絶稟性乾元世世廉約故能高
如不危滿如不溢孟府君繕餝壂□立百石舍仲氏宗家共作大
壂前石&KR0008;階陛欗&KR0008;貧富相扶會計欣□不謀同辭錢
應時即具招工募石&KR0008;然俱至各進琦巧不日成之詔
書九月三往大祠諸所造□煥然成□仲氏宗家並受
福賜復刊碑勒□昭示来世俵著□府君美勛於陽&KR0008;
紀祖&KR0034;所出(闕四字)官位䆠學皆不可測子子孫孫必蒙
大聖休烈之福以勸後進昌熾無極
右濟隂太守孟郁修堯廟碑漢威宗永康元年立記
是歲春陽為沴孟府君行縣謁廟即獲膏雨以聖堯
靈與天通遂繕治大殿成陽令吕亮丞王萇率掾史
佐之仲氏宗家共作殿前石&KR0008;階陛欄楯九月之間
詔書三祠作文者既褒揚守令丞尉治效繼叙仲氏
得姓業儒之美也杜欽傳云仲山父異姓之臣無親
於宣就封於齊鄧展晉灼云山甫銜命往治齊城韓
詩誤以為封而欽引之顔師古云韓詩既有明文未
得專非杜氏此碑云山甫就封於齊周衰失爵後嗣
遂居成陽盖同韓杜之說碑云地致墦&KR0008;石闒二坐
圖象規矩工巧精密以為神物之靈商君傳持矛而
操闟戟闟音㩉字書㯓與榻同此蓋借闟為㯓借墦
&KR0008;為璠瑚言其石之似玉也此碑假借字如旋機為
琁機祝圄為柷敔之類甚多
俵為表浩倉為昊蒼柜為規旌為精自為周蔾為
黎蘭為爛歌&KR0146;為歌述辟為璧滋滋
為孳孳屋赭為渥赭□為儒紼為紱&KR0008;即煇字欗&KR0008;即欄楯字
&KR0034;即禰字又厂之類多从疒
其中乾川與穎川字相類雖家語有乾川猶天淵也
然隸書未嘗有坤字此乃乹坤爾其曰無為如治
高如不危者用春秋星隕如雨之法它皆類此(洪适隸釋)
右漢堯祠祈雨碑首尾殘滅其僅可識者有云股肱
賢良廣祈多福虔虔夙夜又云常以甲子日昭太常
陳上古之禮舞先王之樂又云延熹十年陽氣侵隂
又云享祀羣神仰瞻雲漢又云嘉㴻優霑利茂萬物
又云孟府君知堯精靈與天通神修治大殿以此知
為祈雨於堯祠也堯祠在漢為濟隂郡府君者當是
濟隂郡太守也其餘隸字完者頗多亦往往成句但
斷續不可次序爾(集古錄)
右孟府君堯祠祈雨碑隸書不著書撰人名氏碑以
延熹中立在曹州濟隂(集古錄目)
延熹十年有碑隂(金石略)
帝堯碑
帝堯者盖㫺世之聖王也其先出自塊□翼火之精有
神龍首出於常羊(缺)生赤(缺)
也名紀見乎河雒爰嗣八九慶都與
赤龍交而生伊堯及堯之生也不(缺)凡䓁匈(缺)
龍顔(缺)角眉(缺)八□□自侯伯遊扵玄河之上
龍龜負銜投□授與然後堯乃受命蜀鹿(缺)
□圖書察度裘□九州統
屬理聞名應却五緯順晷然後風化大洽普天(缺)
&KR0263;(缺)功成告讓蓫禪□黃聖漢
龍興纉堯之緒祠㕥上犠暨于亡新圯漢之業禮祠(缺)
祀(缺)是故廷尉卿(缺)㕥爲大聖親垂隆烈
遺歌在民而壇場夷替屏懾無位非所㕥表神聖(缺)
民者(缺)焉(缺)復□□造立□廟㕥
一大窂春秋秩祠是㕥好道之疇自遠方集㦯弦□(缺)
一㦯譚(缺)歷丹田(缺)疴者□恭祈福即□
祚若&KR0263;□愘輙赴瘨故知至德之宅&KR1429;實真聖之祖也
熹平四丰冬十二月濟隂太守河南張寵丞潁川李政
成陽令陳國鄭真故鉅鹿太守仲訢故廣宗長仲選故
吕長仲球(缺)丞(缺)百石巳氏
讓禮䓁咸各有惟□慕聖烈乃共立壇墠刊碑紀石已
章聖德(缺)後(缺)有(下闕)
&KR0715;赫大聖奕孔禎純性𤼵蘭石生自馥芬琦表射出雙
握嘉文排啓闛闔馳步(缺)
順叙五□用訓民&KR0263;作忒化洽百蠻歷運遭七乃禪□
爲功綿日月名勒菅弦立靈廟□(缺)休神(缺)
釐子湘黔民億&KR0263;□兮祉無沂故濟隂太守
劉郃字季承漁陽泉州人也自㕥體别枝&KR1545;堯之裔胄
下車出奉缺萬爲祠□弱(缺)至扵朔旦
特獶五百稱玄玄孫㕥叙嘉敬□祠属縣君㕥為奉事
神□禮虔當(缺)宜崇祖濯㕥汁(缺)勑縣(缺)設供
曺掾史令養牲犠即堯陵廟神亨靈洞□已嘉瑞李樹
連理生扵堯(缺)圖(缺)府殿夙早(缺)拜遷(缺)中大夫後太
守河南張寵㡭擬前緒到官始初出錢二千敬&KR0008;禮祠
臨立壇碑特復(缺)羣(缺)爲(缺)始(缺)
學徒莫&KR0263;勸樂咸曰張父敦我已德厲我已仁將獲
禎應齊風前人鸞皇(缺)
解將悉臻矣密勿匪休將悉至矣熹平四
年十二月十日癸卯立時將作吏胡能守堯掾仇伯爰
(缺)掾成(缺)余
右帝堯碑篆額靈帝熹平四年立帝王世紀曰炎帝
一曰魁隗氏此云塊□者猶包犧之為伏羲也春秋
緯曰慶都出觀三河有赤龍負圖下有人衣赤面八
采兊上豐下足履翼星奄然風雨龍與慶都合而有
娠既乳視堯如圖表兹所謂翼火之精也炎帝傳八
世故曰爰嗣八九堯在位七十載故曰歴運遭七蔡
邕集有王子喬碑凡六十字與此同其間云或弦琴
以歌太一或譚恩以歴丹田其有集疴尫瘵者静躬
祈福即獲其祚正此碑之闕文也漢刻載脩廟及表
墓人所費有出錢百者張寵到郡以二千祠堯此遂
夸而書之可見漢代錢重如此今物價翔踊錢日益
少非有術以權之使子母重輕略能倣古則不足之
患未易捄也(隸釋)
碑以□為采懾為攝弈為亦汁為叶闛為閶沂為
垠&KR1545;即布字㡭即繼字(仝上)
右漢堯祠碑在濟隂碑云帝堯者盖昔世之聖王也
又曰聖漢龍興纂堯之緒祠以上犠至於王莽絶漢
之業而壇場夷替屏攝(真蹟作懾)無位大抵文字磨滅字
雖可見而不復成文其後有云李樹連理生於堯祠
太守河南張寵到官始初出錢二千敬致禮祠其餘
不能讀也碑後有年月盖熹平四年建也治平元年
五月晦日書(集古錄)
右隸書不著書撰人名氏文字漫滅者多其略曰漢
纂堯之緒祠以上犠王莽僣漢壇場夷替又曰舊典
造立靈廟以一太牢春秋秩祠陳國鄭(下一字缺)故太守
仲(又缺)廣宗長仲選共立壇墠刊碑紀德李木連理生
於堯祠太守河南張寵繼擬前緒以錢二千敬致禮
祠臨立壇碑時熹平四年也碑在濟隂(歐陽棐集古錄目)
右帝堯碑云帝堯者昔世之聖王也其先出自塊隗
翼火之精有神龍首出於常羊又云名紀見乎河雒
爰嗣八九慶都與赤龍交而生伊堯又云侯伯遊於
玄河之上龍龜負銜投鈐受與然後堯乃受命其說
出於䜟緯可謂怪妄不經堯之所以為聖者豈假此
而已哉(金石錄)
熹平四年有碑隂(金石略)
堯陵碑
地理志曰成陽有堯冢靈臺今成陽城西二里有堯
陵陵南一里有堯母慶都陵於城為西南稱曰靈都
鄉曰崇仁邑號脩義皆立廟四周列水潭而不流水
澤通泉泉不耗竭至豊魚筍不敢採捕前並列數碑
栝栢數株檀馬成林二陵南北列馳道逕通皆以磚
砌之尚修整堯陵東城西五十餘步有中山夫人祠
堯妃也石壁階墀仍舊南西北三面長櫟聫映扶疎
里餘(水經注)
成陽靈臺碑(六一題跋作後漢堯母碑)
帷帝堯母昔者慶都□□穹精氏姓曰伊□蘭石之操
履規柜之度則乹川之象通三光之曜游觀河濱感赤
龍交始生堯厥後堯来祖通慶都告㕥河龍堯歷三河
有龍授圖躬行聖政㕥育苖萌火陽之盛先闇後眀遂
以侯伯&KR0146;踐帝宮慶都僊殁盖葬亐兹𣣔人莫知名曰
□臺上立黃屋堯所奉祠下營㕥水神龍所熹靈□隠
刑汾踊波㳅比目&KR0008;魚濯鱗通泉□□菟□生□臺涯
貫長歷久崇如(缺)三代改易荒廢不循五運精還漢
受濡期興烕繼絶如堯爲之承祠基丰□魚復生故有
靈□□夫魚&KR1540;衞仕驛憲□魚服之延夀(缺)之□道
小衰沮遂遭亡新□祠絶矣於是故廷尉仲定深惟大
漢隆盛德被四表大平未至靈瑞未下四夷數侵軍甲
數擾匪皇啓居日禝不复案經&KR0690;典河洛祕奠漢感赤
龍堯之苖胄當脩堯祠追遠復□復&KR0008;(治字)黃屋推□聖
意灾生變見天㕥譴告前後奏上陳叙大義招祥塞咎
爲漢来祚朝廷克省帝納其謀歲㕥春秋奉大窂祠時
廷尉选位連自表奏詔英嘉命遂見聽(缺)爲大中大
夫歸&KR0008;黃壂令月吉日□立&KR1169;塋興業會工&KR0847;處夷平
上合天意下應(缺)餝五色□精上闕通天戸
嚮少陽前設大壂俟神之堂地□石墠其下清涼可舞
儿(缺)㕥(缺)大章時濟隂太守魏郡□晃成陽令博陵菅
遵各遣大掾輔助仲君經之營之&KR0263;日成之神靈精&KR0034;
依怙於人廢之則亡在之則神復&KR0008;羣宗貧富相均共
慕市碑著立功訓(缺)勒石銘中門之表卜擇元日齊革
精誠先慶毛血謹慎犠牲祈祠獽福神享其靈甘雨時
降百榖孰成幽荒率服涂方來庭萬國蒙祉犂元頼榮
莫&KR0263;被德咸歌頌聲其辭曰
於赫慶都德&KR0034;大兮承神精燿&KR0008;赤喬兮爰生聖堯名
蓋世兮上受荷命&KR0146;帝制兮廣彼之恩㳅荒外亏歷紀
盁(盈字)千垂遺愛兮陵廟復崇享大祭兮上来多怙降福
沛兮萬國禧寧孰不頼兮光宣美勛永(缺)&KR0034;兮垂視冈
極億萬歲兮
濟隂太守魏郡隂安留君諱晃字元讓從公車令来成
陽令博陵蠡吾管君諱遵字君臺從東眀門司馬来丞
穎川新汲尹茂字伯舉遷下邳尉尉穎川襄城楊調字
君舉仲訢伯海從右中郎將遷鉅鹿太守仲球伯儀從
大尉椽遷吕長仲選孟高辟司徒府遷從不絶皆興&KR0008;
大聖黃屋之力
建寧五年五月造
右成陽靈臺碑篆額靈帝建寧五年立與堯廟二碑
在成陽皆有隂堯葬慶都于成陽名曰靈臺上立黃
屋為奉祠之所漢綴其祀至亡新而絶於是廷尉仲
定奏請興治郡守審晃縣令管遵各遣大掾助成之
案兩漢地志濟隂成陽有堯冡靈臺不眀言靈臺為
堯母冡也章帝紀元和二年使使者祠唐堯於成陽
靈臺注引郭緣生述征記曰成陽有堯陵陵南一里
有堯母慶都陵稱曰靈臺据此則與碑合靈臺非堯
冡眀矣淮南子墬形訓載海外三十六國西北方有
無繼民硥魚在其南注云硥魚如鯉魚有神靈者乘
行九野硥讀如蚌字書䂜或作䰷硥無&KR0008;字也所謂
&KR0008;魚疑即此爾碑稱漢代脩祠之後&KR0008;魚復生故有
靈臺嗇夫魚師衛仕驛獻&KR0008;魚服之延夀疑仕當讀
為士憲當讀為獻也(隸釋)
碑以不夏為不暇刑為形□為滅基為朞犂為黎
德彼廣彼為被&KR0146;即恢字延即延字慶即薦字(仝上)
右漢堯母碑漢建寧五年造其文略曰堯母慶都感
赤龍而生堯遂以侯伯恢踐帝(下有闕)慶都仙沒盖葬
於兹欲人莫知名曰靈臺上立黃屋堯所奉祠三代
改易荒廢不修漢受濡期興滅繼絶如堯為之遂遭
亡新禮祠絶矣故廷尉(姓名唐滅不可讀矣)深惟大漢堯之苗
裔當修堯祠追遠復舊前後奏上帝納其謀歲以春
秋奉大牢祠時濟隂太守魏郡審晃成陽令博陵管
遵各遣大掾輔助(闕一字)君經之營之不日成之此其
大槩也按皇覧云堯塜在濟隂成陽吕氏春秋云堯
葬榖林皇甫謐曰榖林即成陽然自史記地志及水
經諸書無堯母葬處惟見於此碑盖亦葬成陽也而
諸書俗本多為城陽獨此碑為成陽當以碑為正碑
後列當時人名氏又云審晃字元讓管遵字君臺又
云漢受濡期莫曉其義也(六一題䟦)
右隸書不著書撰人名氏堯母慶都葬於成陽立黃
屋其上謂之靈臺歴代常奉祠之至王莽而絶後漢
故廷尉(碑缺姓名)請於朝後立其廟及濟隂太守審晃脩
營之以建寧五年此碑在曹州濟隂(集古錄日)
右成陽靈臺碑成陽属今雷澤碑略云堯母慶都僊
歿蓋葬于兹欲人不知名曰靈臺歐陽集古錄以謂
自史記地志及水經諸書皆無堯母葬處余按班固
西漢劉昭東漢書地里志皆曰成陽有堯冡靈臺而
東漢志章帝元和二年東廵狩將至泰山道使使者
奉一太牢祠帝堯於濟隂成陽靈臺與章帝紀所載
正同帝紀章懷太子注引郭緣生述征記云成陽縣
東南有堯母慶都墓上有祠廟堯母陵俗亦名靈臺
文母水經注今成陽城西二里有堯陵陵南一里有
堯母慶都陵於城為西南稱曰靈臺盖兩漢史所載
似以靈臺為堯冡惟此碑與述征記水經廼直指為
堯母冡爾然水經云在成陽西南而述征云在東南
未知孰是又集古錄云諸書俗本多作城陽獨此碑
為成陽當以碑為正余嘗考之成陽縣名属濟隂郡
城陽乃王國名漢文帝二年以封齊悼惠王子章者
漢志所載各異未嘗差誤也碑有廷尉某歐陽公以
為姓名摩滅不可讀今騐其缺處姓下隠隠有定字
知其名定而其後云濟隂太守審晃成陽令管遵各
遣大掾輔助仲君知其姓仲仲氏世為成陽人定有
墓在雷澤碑尚存其額題漢故廷尉仲君碑有云表
祠唐堯為漢祈福又云為廷尉卿託病乞歸脩堯靈
臺黃屋三十餘上聽拜太中大夫云余為淄州同
官李蕘雷澤人云冡正在城西南盖述征記誤也(趙眀
誠金石錄)
集古錄靈臺碑以為史記地志水經諸書皆無堯母
葬處予按漢章帝紀注引述征記云成陽縣東南有
堯母慶都墓上有廟祠又按水經注今成陽城西二
里有堯陵陵南一里有堯母慶都陵於城為西南稱
曰靈臺而此碑云堯母葬于兹欲人不知名曰靈臺
以二事證之堯與堯母葬處眀白若此集古又云俗
本多作城陽獨此碑為成陽當以碑為正予考成陽
與城陽自别成陽縣蜀濟隂城陽乃漢齊悼惠王之
子章所封之國名帝堯碑云慶都與赤龍交生伊尭
其事神異不可測集古又云廷尉某姓名磨滅予按
漢廷尉仲定碑云遷廷尉卿託病乞歸修堯靈臺黃
屋三十餘而靈臺碑中有云濟隂太守成陽令各遣
大掾輔助仲君故知仲定無疑(黃伯思東觀餘論)
堯母冡在濮州雷澤縣有碑余得而攷之盖建寧五
年廷尉臣仲定所建濟隂守審晃成陽令管遵遣掾
輔助以成其說感赤龍而生堯則本春秋合成圖謂
慶都生于斗維之野常在三河東南天大雷電則血
流潤大石之中生慶都為黃雲覆盖蔑食不飢許慎
嘗為之論曰堯親慶都盖天帝之女寄伊長孺家年
二十九無夫出觀於河有赤龍負圖而至曰赤龍受
天之圖有人赤衣光面八采鬢&KR1046;長赤命帝起城元寳
及生堯視如圖故眉有八采之色以帝王世紀考之
堯為帝嚳子則豈為無父漢人尚䜟緯其論每若此
彼以漢高祖為雷電感大澤中以生則追述堯事相
配且為堯之後雖帝王之興必有禎祥不應怪誕至
此劉焯嘗謂左氏稱在夏謂陶唐氏其處為劉氏非
魯史本文廼漢儒欲其傳特為此語以漢出堯後獨
堯以左氏有眀文以此求重於世孔穎達特信其說
觀此碑所錄與許慎立論則焯之說有所推考之矣
昔皇甫謐以榖城為城陽而碑作成陽集古錄以碑
為正余按成陽本成伯國地記謂在濮州雷澤述征
記曰成陽東南有堯&KR2962;則城陽惟謐為誤他書皆得
證之延光四年書祠唐堯于成陽古未嘗亂也(董逌廣川
書䟦)
靈臺碑隂
司徒掾仲選孟高出錢二千鉅鹿太守仲訢伯海出錢
萬呂長仲球伯儀出錢三萬七千五官掾仲著叔孟出
錢二千從事仲謨升高出錢二千督郵仲熊伯敬出錢
二千督郵仲鄷伯遠出錢二千主吏仲浮叔輔出錢
二千主吏仲均季遠出錢二千主吏仲(缺)伯豪出錢二
千主吏仲耽伯通出錢二千主吏仲遐季甫出錢二千
主吏仲曇仲賀出錢二千主吏仲盖升高出錢二千主
吏仲福叔惠出錢二千主吏仲煢子臺出錢二千主吏仲
壽宣德出錢二千主吏仲乖仲進出錢二千主吏仲璜
景鸞出錢二千督郵仲卲子周出錢二千主吏仲調子
蹇出錢二千主吏仲客生出錢二千主吏仲阿東出錢
二千主吏仲阿先出錢二千主吏仲子材出錢二千主
吏仲阿(缺)出錢二千督郵外孫閭丘郴景信出錢四千
義民陳&KR1035;出錢二千
□仲氏門宗前所會計&KR0008;黃出錢名
司徒掾仲選孟高出錢千四百鉅鹿太守仲訢伯海錢
千四百吕長仲球伯儀出錢三千二百從事仲謨升高
出錢千四百督郵仲熊伯敬出錢千四百督郵仲&KR0034;升
臺出錢千四百主吏仲福叔惠出錢千四百主吏仲璜
景鸞出錢五百主吏仲調子蹇出錢千四百督郵仲卲
子周出錢千四百主吏仲熾客生出錢千四百主吏仲
東阿東出錢千四百主吏仲阿同出錢四百䕏民陳&KR1035;
弟富富弟贖出錢千
惟仲阿東丰在元冠□有中質遵柜□&KR1169;上仁好䕏見
羣從無者代出錢萬以立碑大意翻然君子善之恩加
骨(缺)鄕朝所稱縣令管君即請署門下議生都市掾官
未可測矣
主吏仲葵字叔武出錢五百
右仲氏宗門所會計立作石碑誦出錢名
守皇屋嗇夫仲民主
仇福字仲淵累世同居州里稱術慈孝大聖立祠時令
管君欲造皇屋壂廡来□忠良咸白福閭葵溢(缺)離
(缺)周理字文機(缺)嚴萌將佗福更縣掾功曹
府諸曹史守尉(下闕)
右靈臺碑隂治黃屋者二十八人作碑者十五人凡
諸仲三十一人異姓者四人其間稱美仲阿東代羣
從出錢數十言其末又載工師仇福事亦數十言(隸釋)
碑以皇屋為黃屋遵柜□規為遵矩蹈規碑誦為
碑頌稱術為稱述(仝上)
泠道縣舜廟碑
營水出營陽泠道縣南流山西流逕九疑山下蟠基
蒼梧之野峯秀𢾗郡之間羅巖九舉各導一谿岫壑
負岨異嶺同勢遊者疑焉故曰九疑山大舜窆其陽
商均葬其隂山南有舜廟前有石碑文字缺落不可
復識自廟仰山極高直上可百餘里古老相傳言未
有登其峯者山之東北泠道縣界又有舜廟縣南有
舜碑碑是零陵太守徐儉立(水經注)
禹廟碑
右禹廟碑字畫淺細故摩滅尤甚其事跡歲月皆不
可考略可見者云皮氏長安定蘇而名字亦不可辨
矣(金石錄)
禹廟碑隂
右禹廟碑隂自侯長汾隂趙遺子宣而下凡數十人
姓名官爵具存又有故督郵曹史縣功曹鄕部吏柏
昱等人名最後有龍門復民廿五戶人名在今龍門
禹廟殘碑之隂而集古錄云在閿鄉楊震墓側又云
楊氏子孫當時皆葬閿鄉碑碣往往摩滅此不知為
誰碑者盖誤也(金石錄)
右漢碑隂題名在閿鄉楊震墓側文字磨滅不復可
考其僅可見者曰侯長汾隂趙遺子宣侯上滅一字
又曰故督郵曹史縣功曹鄉部吏柏昱等人名鄉上
又滅一字又曰西鄉亭長柏昱子政又曰鄉亭長翟
國相如鄉上又滅一字又曰麟都亭長隂定安定谷
口亭長方文雅方上又滅一字東門亭長梁忠子孝
四望亭長吴鴻子名麟武亭長常暠君宣其餘缺裂
不完盖楊氏子孫當時皆葬閿鄉碑碣往往磨滅此
不知為誰碑也治平五年五月廿日謝雨致齋於太
社書(集古錄)
禹廟碑
右禹廟碑云光和二年十二月丙子朔十九日甲午皮
氏長南陽章陵劉尋孝嗣丞定安烏氏樊璋元孫其
後叙禹平水土之功而最後有銘文多殘闕不能盡
識碑在龍門禹廟(金石錄)
劉尋禹廟碑光和二年立(金石略)
禹廟窆石銘
漢窆石銘永建元年五月(金石錄)
禹廟窆石遺字直寳文閣王順伯復齋金石錄定為
漢刻舊經云禹葬於會稽取此石為窆(寳刻叢編)
禹陵窆石古篆文不可讀在紹興府會稽山(林侗古今碑刻
記)
周公禮殿記
漢初平五年倉龍甲戌旻天季月脩□築周公禮壂始
自文翁應期鑿度開建畔宫立堂布觀廟門相鉤□司
□延公檗相承□亐甲□故府榇潼文君增造吏寺二
百餘間四百年之際變異蠭啓旋機籬常壬衡先統強
桀并兼人襄僥□戰兵雷合民□先命烈火飛炎一都
之舍官民寺□同日一朝合爲灰炭獨&KR1346;文翁石廟門
之兩觀禮樂崩坥風俗混亂誦讀已絶倚席離□夫禮
興則民夀樂興則國化郡將陳&KR1346;高君節苻典境迄斯
十十有三載會□優亂□憲匡救濟民塗炭閔斯立虛
(缺)冠學者表儀(缺)大小推誠興復苐館八
音克諧鬼方来觀爲後昌基(缺)神不(下闕)
右益州太守高眹脩周公禮殿記今在成都獻帝初
平五年正月朔已改元興平矣此碑書九月事尚用
初平者天下方亂道路擁隔置郵到蜀稽晚也碑云
始自文翁開建畔宫者西都蜀郡守也又云至于甲
午故府梓潼文君增造吏寺者建武中益州太守文
参也又云烈火飛炎一朝灰炭者華陽國志云安帝
永初時講堂火灾獨存石室也又云郡將陳留高君
者高眹也諸書多有誤以眹為朕者眹再作石室在
文翁石室之東又東即周公禮殿規模古質井斗異
制柱皆削方上狭下廣此記刻于東南之一柱亦木
爾歐陽氏以為文翁石柱記者誤也自興平甲戌至
于乾道丁亥千有三年殿宇巋然如故由唐顯慶以
来以孔子為先聖今禮殿無周公像矣政和中郡守
席貢有請詔封文翁為廬江伯高眹為陳留伯在從
祀之列云(隸釋)
此碑以旋機為琁璣以優為擾以蠭啓為蜂起□
恐作蔓壬衡即玉衡(仝上)
右漢文翁石柱記云漢初平五年倉龍甲戌旻天季
月脩舊築周公禮殿始自文翁開建泮宫㩀顔有意
益州學館廟堂記云按華陽國志文翁為蜀郡守造
講堂作石室一名玉堂安帝永初間烈火為灾堂及
寺舍並皆焚燎惟石室獨存至獻帝興平元年太守
高朕於玉堂東復造一石室為周公禮殿有意又謂
獻帝無初平五年當是興平元年盖時天下喪亂西
蜀僻遠年號不通故仍稱舊號也今檢范曄漢書本
紀初平五年正月改為興平顔說是也(集古錄)
右周公禮殿記者今成都府學有漢時所建舊屋柱
皆正方上狹下闊此記在柱上刻之靈帝初平五年
立距今盖千年矣而字畫完好可讀當時石刻在者
往往磨滅此記托于屋楹乃與金石争夀亦異矣記
有云甲午年故府梓潼文君增造吏舍二百餘間按
華陽國志有文参字子竒梓潼人平帝時用為益州
太守不從王莽公孫述光武嘉之疑此記所載即其
人也盖光武建武十年歲次甲午云(金石錄)
此記在成都學舍顔有意撰昔廬江文翁治蜀初立
學成都作講堂石室開二堂左溫故右時習復作周
公禮殿畫孔子像盖古者以周公為先聖孔子為先
師故學必祀周公以孔子配之自開元後制度廢棄
惟此存爾可以考也其後遇災太守陳留高朕(隸釋作朕)
修立增二石室更於夷里橋今學石室一為高朕朕
自有功學者故其室至今與文翁俱傳在漢為蜀守
以勸學為本二人之存爾可以不廢也昔人嘗疑朕
非制名可稱於臣下者自秦漢天子所為稱豈復可
存耶流俗謂為高勝至宋璋洗視知為高朕范蜀公
嘗為人道之甚詳余嘗至其處求字畫得之實為朕
字知在漢猶未有嫌不必曲辨朕為勝也蜀書有高
勝為郪縣人昔人疑其為守非也魏文帝時夏侯覇
為右將軍父朕嘗仕於漢可信也(廣川書䟦)
周公禮殿記蔡邕隸書成都府(金石略)
按顔有意乃唐顔昭甫之弟撰益州學館廟堂記者
是唐碑也而通志云蔡邕書豈漢原有是碑碑毁而
顔氏重書之耶抑或廣川因學館廟堂記而并指禮
殿為顔氏所撰耶俱未可定然以其題䟦所言皆漢
事故列於漢碑(金石文字記)
周公廟碑
周公廟在魯國城東不知何年廢矣其碑尚存漢隸
也(古今書刻)
老子廟碑
過水北逕老子廟東廟前有二碑在南門外漢桓帝
遣宦官管覇祠老子命陳相邊韶撰碑(水經注)
又有李母冡冡東有碑是永興元年譙令長沙王阜
所立碑云老子生於曲濄間許慎又云濄水首受淮
陽扶溝縣蒗蕩渠不得至沛方為濄水也濄水又屈
東逕相縣故城南其城卑小實中邊韶老子碑又云
老子楚相縣人也相縣虛荒今属苦縣故城猶存在
頼游鄉之東濄水處其陽然即此城也(仝上)
老子銘
老子姓李字伯陽楚相縣人也春秋之後周相爲二稱
東西君□六卿專征與齊楚竝僣號爲王㕥大并小相
縣虛荒今屬苦故城猶在在頼鄉之東濄水處其陽其
土地欝螉高敵宜生有德君子焉老子爲周守臧室史
當幽王時三川實震㕥夏□之季隂陽之事鑒喻時王
孔子㕥周靈王廿□生到景王十年年十有七學禮於
老聃計其年紀聃時㕥二百餘歲聃然老旄之□也孔
子卒後百廿九年或謂周大史儋爲老子莫知其所終
其二萹之書稱天地所以能長且久者㕥&KR0263;自生也厥
初生民遺體相續其死生之義可知也或有浴神&KR0263;死
是謂玄牝之言由是世之好道者觸類而長之㕥老子
離合於混泥之氣與三光爲終始觀天作䜟(缺)降什(斗字)
星隨日九變與時消息規榘三光四靈&KR0965;周存想丹田
大一𬗋房道成身化蟬蛻渡世自羲農㕥來(缺)爲聖者
作師班固㕥老子絶聖棄知禮為亂首與仲尼道違述
漢書古今人表檢㕥法度□而下之老子(缺)與䠂子西
同科材&KR0263;及孫卿孟軻二者之論殊矣所謂道不同&KR0263;
相爲謀也延熹八年八月甲子
皇上尚惪弘道舍閎光大存神養性意在淩雲是㕥潜
心黃軒同符高宗夢見老子尊而祀之于時陳相邊韶
典國之禮材薄思淺&KR0263;能測度至人辯是與非案據書
藉以爲老子生於周之末世玄虛守静樂無名守&KR0263;悳
危高官安下位遺孔子㕥仁言辟世而隱居變易姓名
唯恐見知夫日以幽明爲節月以虧盈自成損益盛衰
之原倚伏禍福之門人道惡盈而好謙蓋老子勞&KR0263;定
國功&KR0263;加民所㕥見隆崇于今爲時人所享祀乃昔日
逃禄處徹損之又損之之餘胙也顯虛无之淸家云先
天地而生乃守眞養夀獲五福之所致也敢演而銘之
其辭曰於惟(缺)悳抱虛守清樂居下位禄埶弗營爲繩
能□屈之可縈三川之對舒憤散逞隂&KR0263;填陽孰能滯
并見機而作需郊出坰□遁之吉辟世隱聲見迫遺言
道悳之經譏時徹喻尋顯推冥守一&KR0263;失爲天下正處
&KR0146;&KR0263;薄居實□榮稽式爲重金玉是輕絶嗜去欲還歸
於嬰晧然歴載莫知其情頗違法言先民之和要㕥无
爲大缺用成進退無□錯綜其貞以知爲愚沖而&KR0263;盈
大人之度非凡所訂九䓁之叙何足纍名同光日月合
之(缺)星出入丹廬上下黃庭背棄流俗舍景匿形苞元
神化呼吸至精世不能原卬其永生天人秩祭㕥㫥&KR0847;
靈羡彼延期勒石是旌
右老子銘篆額在亳州苦縣苦属陳國故其文陳相
邊韶所作碑云延熹八年八月帝夢老子尊而祀之
帝紀此年春冬兩遣中常侍至苦祠老子水經載蒙
城王子喬碑亦云延熹八年八月帝遣使致祠國相
王璋乃銘紀遺烈盖威宗方脩神僊之事故一時郡
國競作碑表此石立於延熹無疑杜子美云苦縣光
和尚骨立者誤也碑中多用大史公語唯聃然老旄
之說不同韶以老子與子西同科深詆班孟堅之失
至於韓非同傳則又置而不論何也碑云孔子學禮
於老子時年十有七按世家孔子年十七孟釐子病
誡其嗣必師孔子故孟懿子與南宫敬叔往學焉其
次又云敬叔與孔子適周見老子詳史之所記初非
一年中事况孟釐子卒在魯昭公二十四年孔子盖
年三十有五矣韶不詳究史家之指而誤用之何貴
乎五經笥也(隸釋)
碑以浴神為谷神旄與耄同渡與度同材與纔同
纍與累同豸與寂同(同上)
右漢老子銘按桓帝本紀云延熹八年正月遣中常
侍左悺之苦縣祠老子十一月又遣中常侍管覇祠
之而此碑云八月夢見老子而祠之世言碑銘蔡邕
作今檢邕集無此文皆不可知也(集古錄)
右漢陳相邊韶撰字為隸書不著名氏世以為蔡邕
書㩀碑延熹八年八月桓帝夢見老子尊而祀之韶
時典其禮因而為銘碑在亳州衛真縣太清宫(集古錄目)
右老子銘舊傳蔡邕文并書盖杜甫李潮小篆八分
歌有云苦縣光和尚骨立書貴瘦硬方通神世云此
碑是也今驗其詞乃邊韶延熹八年作非光和中所
立未知甫所見是此碑否而本朝周越書苑遂以為
韶撰文而邕書初無所㩀碑言孔子學禮時計其年
紀聃已二百餘歲聃然老旄之貌也而史記言諡曰
聃按古諡法無聃字又碑云孔子以周靈王二十年
生今以年表及世家考之孔子以魯襄公二十二年
生實靈王二十一年未知孰是史書周太史儋事云
孔子死後二百二十九年徐廣注曰實一十九年今此
碑所書正與史合不知徐廣何所㩀也(金石錄)
成王周公畫像
成王周公畫像有標題者六皆偏而不正惟成王周
公二榜不漫滅其間張幕設案有總角垂拱而中立
者成王也冕而跪而東者曰周公則西者當是召公
漢碑有龍虎者隨其文而觀之則先龍而後虎盖以
碑之所向為左右也立于二公之後者六人其西三
人則無標題皆有所執如弓矢之属一馬在其後此
碑所列諸臣翼如也與武梁朱浮畫像法式皆異雍
丘令及此圖皆洛陽朱敦儒希真所藏者末云齊魯
間漢公卿墓中物亦不詳其主名武帝嘗畫周公負
成王朝諸侯以賜霍光此畫之意良未諭也(隸續)
孔子見老子畫像
孔子見老子畫像人物七車二馬三標榜四惟老子
後一榜漫滅孔子面右䞇㕍老子面左曳曲竹杖中
間復有一㕍一人挽首在㕍下一物柱地若扇之状
石有裂文不能詳辨侍孔子者一人其後雙馬駕車
車上一人馬首外向老子之後一馬駕車車上亦一
人車後一人回首向外史記魯昭公予孔子一乘車
兩馬一豎子同南宫敬叔適周問禮於老子此畫與
聖輿兩驂似是据此(隸續)
六藝之一錄卷三十五
