欽定四庫全書
六藝之一錄卷一百錢塘倪濤撰
石刻文字七十六
明碑刻
建文霍山廟碑
維建文元年歲次己卯二月壬寅朔二十二日癸亥
皇帝遣序班周敖國子監生袁綱致祭於中鎮霍山
之神曰予荷昊天祐命承皇祖丕緒正大寳位統率
神人乃正月壬午祗祭上帝於南郊山川百神既與
奠享尚以未能特脩祠事于祠下為憾是用遣官奉
香幣牲醴致祭維神以靈峻之德作鎮中土時出雲
雨恊相兆民以稱予懷柔之意焉尚饗
右小石刻一通在霍山中鎮廟西壁上予行天下見
洪武永樂以來祭告岳凟之文及它碑記甚多獨未
有建文年者意其在位日淺又或文皇御宇之日而
臣下之獻䛕者從而剷去之也乃此文雜於數十百
碑之中而字畫完好無缺故亟錄之後之君子每痛
國史不存建文一代事蹟無從考證若使通雅之士
歴深山窮谷而求之如此碑者世間或尚有一二不
止霍山廟也不猶愈於羅永菴之詩程濟史彬之錄
偽撰而無稽者乎因并書之以告後人之能信古者
(求古錄)
國朝尊崇碑
皇明尊崇孔子仍唐宋元舊王號内載正五嶽四瀆
海鎮神號字皆真字中書舍人詹孟舉筆也碑極高
大勝於前代碑遠甚(格古要論)
十廟碑
多國初文臣奉勑撰在江寧府雞鳴山之陽(古今碑刻記)
天妃廟御製碑
永樂五年建在江寧府治西北(古今碑刻記)
中山王御製神道碑
在江寧府鍾山(古今碑刻記)
功臣墓神道碑
多國初文臣撰在江寧府鍾山聚寳山等處(古今碑刻記)
滁陽王廟碑
張來儀奉勑撰在滁州龍興寺右(古今碑刻記)
許瑗祠碑
瑗太平知府陳友諒攻急死之(古今碑刻記)
淮瀆廟碑
國朝楊榮撰在南陽府唐縣桐柏山(古今碑刻記)
越國公祠碑
國朝宋濂撰在金華府治北(古今碑刻記)
神木山碑
永樂四年尚書宋禮立在馬湖府沭川長官司之西
(古今碑刻記)
白雲寺碑
洪武廿五年姚少師文滕用高書在天平山南(寒山金石
林)
善權和尚碑
滕用高書在穹窿山(寒山金石林)
王清獻公碑
歐陽玄文在西山金井場中(寒山金石林)
長陵碑
正統初程南雲奉命書(英宗實錄)
崇福寺碑
兵部左侍郎商輅撰中書舍人凌暉書(析津日記)
慈源寺碑
正統初太常少卿潘辰撰中書舍人張天保書(沈進行國
錄)
玉虚觀碑
禮部尚書吳濚撰刑部侍郎周瑄篆(析津日記)
安國寺碑
天順元年禮部尚書胡濙撰中書舍人陳翀書(行國錄)
天慶寺碑
天順戊寅尚寳司卿重慶蹇英撰禮部員外郎錢塘
吳謙書(行圖錄)
崇夀寺碑
何洪上虞人官鴻臚序班崇夀寺碑成化十二年翰
林國史院編修仁和汪楷撰文何洪書(釋昭永木葉山花記)
隆安寺碑
成化中禮部郎中關西倪讓撰中書舍人廣昌王禮
書(香河志)
昌運宫碑
大學士李東陽撰楊廷和書(倚晴閣雜抄)
崇夀寺碑
吏部右侍郎温仁和撰文武定侯郭勛篆額(行國錄)
大慧寺碑
大學士李東陽撰工部尚書李璲書(渌水亭雜識)
資福寺碑
嘉靖初山西按察使司僉事錢俊民撰書之者禮部
左侍郎任丘李時也(日下舊聞)
崇夀寺碑
大學士費宏撰戶部尚書秦金書(行國錄)
祐聖觀碑
大學士餘姚吕本撰禮部尚書高安吳山書(渌水亭雜識)
顯靈宫碑
嘉靖三年上命夏言撰顯靈宫碑顧亨書丹上嘉其
書法令附名於碑(張邦竒四友亭集)
真空寺碑
真空寺在廣寧門外明景泰中建正德圯世宗時太
監李某捐金修之大學士張治撰碑(析津日記)
千佛寺碑
千佛寺建於明萬歷中有長沙楊守魯安陽喬應春
二碑皆鎮陽林潮書(渌水亭雜識)
龍華寺碑
金陵朱之蕃撰永春李開藻書(渌水亭雜識)
萬夀寺碑
萬夀寺在廣源閘之西萬歷五年太監馮保奉命作
中大延夀殿寺碑大學士張居正奉勅撰(帝京景物略)
聖安寺碑
萬歷十八年上谷參軍張夀朋撰江西道監察御史
徐圖書(析津日記)
藥王廟碑
恭順侯吳惟英書(帝京景物略)
護國靈佑宫碑
大學士福清葉向高撰湖廣道御史晉陽潘雲翼書
(行國錄)
法華寺碑
太監吳亮撰并書(帝京景物略)
毘盧千佛碑
鄭同高麗人其國王李祹貢入中國得仕宣宗時復
使高麗至金剛山見千佛繞毘盧之式歸結圓殿供
毘盧表裏千佛面背相向自為碑文自書之(帝京景物略)
萬佛寺碑
正統十年住持妙清碧潭篆(析津日記)
董其昌書道公碑
右道公碑董其昌撰并書在少林寺按宗伯為當世
名筆而此書過於豐腴豈其壮年如是耶(嵩陽石刻記)
歷科進士題名碑
宣德五年林震榜進士題名碑金幼孜撰文禮部
精膳司郎中陳景茂篆書(劉中柱六館日抄下同)
正統十年商輅榜進士題名碑曹鼐撰中書舍人
程學書
景泰二年柯潛榜進士題名碑大學士陳循撰文
太常寺少卿王謙書
景泰五年孫賢榜進士題名碑大學士陳循撰文
吏部考功司郎中董璵書
天順元年黎淳榜進士題名碑吏部尚書李賢撰
文順天府府丞余謙書
天順四年王一䕫榜進士題名碑吏部尚書李賢
撰禮部儀制司員外郎凌耀宗書
天順七年彭教榜進士題名碑吏部尚書兼華蓋
殿大學士李賢撰文禮部祠祭司員外郎謝宇書
成化二年羅倫榜進士題名碑大學士陳文撰文
禮部郎中陳綱書
弘治三年錢福榜進士題名碑大學士丘濬撰文
大理寺右寺副劉棨書
弘治六年毛澄榜進士題名碑大學士劉健撰文
大理寺左寺副兼司經局正字周文通書
嘉靖二十六年李春芳榜進士題名碑禮部尚書
顧可學撰文大理寺左寺正吳昂書
嘉靖二十九年唐汝楫榜進士題名碑吏部尚書
李默撰文大理寺右評事吳應鳳書
嘉靖三十二年陳謹榜進士題名碑禮部尚書徐
階撰文東布政司參議王槐書
嘉靖三十八年丁士美榜進士題名碑吏部左侍
郎郭朴撰文中書舍人顧從禮書
嘉靖四十一年徐時行榜進士題名碑大學士知
制誥袁煒撰文大理寺右寺正叢恕書
嘉靖四十四年范應期榜進士題名碑大學士嚴
訥撰文大理寺左評事兼翰林院侍書李中書
隆慶二年羅萬化榜進士題名碑大學士李春芳
撰文尚寳司少卿兼翰林院侍書吳自成書
隆慶五年張元抃榜進士題名碑大學士申時行
撰文太僕寺少卿兼司經局正字徐繼申書
萬歷二年孫繼臯榜進士題名碑大學士王錫爵
撰文光禄寺少卿兼司經局正字成楫書
萬歷五年沈懋學榜進士題名碑大學士許國撰
文太僕寺少卿兼司經局正字馬繼文書
萬歷八年張懋修榜進士題名碑大學士葉向高
撰文通政司知事詹尚忠書
萬歷十一年朱國祚榜進士題名碑大學士王錫
爵撰文大理寺右寺副趙應宿書
萬歷二十年翁正春榜進士題名碑大學士張位
撰文通政司經歷章如鋌書
萬歷二十三年朱之蕃榜進士題名碑大學士陳
于陛撰文通政司經歷湯應龍書
萬歷四十一年周延儒榜進士題名碑大學士葉
向高撰文通政司知事周承禹書(已上俱六館日抄)
明陳先生學政序碑
正德六年知嘉善事清苑王德明書(鄒衡嘉興志補)
嘉善劉侯去思碑
刑部尚書屠勲書(鄒衡嘉興志補)
崇禎庚辰留用貢士史惇等題名碑
崇禎庚辰將下第舉人與廷試貢士史惇等一百六
十三人吳康侯等一百人盡留特用惇等上疏請授
進士例立石題名上如所請大學士周延儒奉勅撰
文太僕寺少卿兼翰林院侍書朱國詔奉勅書并篆
額(史惇雜記)
花雨軒記
洪武四年秦約書(名蹟錄)
活水軒記
宋濓篆額貝廷臣記在紹興府鏡湖上(古今碑刻記)
君子亭記
陽明先生謫龍場用王猷張薦例為亭竹間而手書
記於壁後人為摹刻之其書與辭皆工(弇州山人藁)
龍門諫院題名記
張翼字文翔太倉人慷慨尚氣節善學宗歐顔其書
龍門諫院題名記尤超偉天順間謫戍開平故書名
嶺北(水東日記)
浙江布政司重建貢院記
戶部尚書大學士淳安商輅撰文山東左參政致仕
仁和江玭書(杭州府碑碣目)
孤山三賢祠重修記
南京大理寺卿致仕夏時正文南京刑部郎中項麒
書(同上)
大興縣題名記
光禄少卿新安尹校書隆慶四年立(函山旅話)
李元昭岣嶁山房記
張元汴撰并書其略曰山人姓李名元昭少喜任俠
有提戈取功名之志稍長更讀古書工詩詞已而棄
去習舉子業為諸生尋以祖爵襲千戶侯亡何又棄
去始一意養生之術躬負瓢笠與其徒雲游湖海上
凡名勝之區足跡殆遍歷七寒暑然後歸搆山房為
終焉之計室中刻木為小像傍列棺殮之具穴山為
塜題曰岣嶁山人墓是時山人年六十五今七十有
九矣(珊瑚綱)
陳元素書海嶽菴小記
此菴在北固山下乃丹徒趙令君所自記者陳太學
古白既為書碑石而又縮小書此以便學者古白天
心筆陣不下長公而狷介不苟有米老之潔其於篤
志之君子千古可無愧色已(墨林快事)
張公墓志銘
洪武六年袁華撰并書(名蹟錄)
宋克書七姬權厝志
七姬者元潘元紹諸妾也曰程氏翟氏徐氏羅氏于
氏彭氏段氏皆妙年麗質潘赴召時恐其不守皆自
經死潘合葬一塜事平請尋陽張羽銘其墓吳郡宋
克以鍾字書之婁江盧熊篆盖皆可愛也潘盖宋魏
王廷美之後其先避亂易姓而未復今蘇州府吳縣
陳嗣初先生家有碑刻(格古要論)
七姬厝志張來儀文宋仲温書余得之姑蘇王汝玉
七姬皆潘妾不負其主俱死于一日之間可謂烈矣
而其文其書亦皆竒也(東里竒集)
國朝真行書當以宋克為第一所書七姬帖文真冠
絶也然其事則可疑七姬之死盖出于潘之逼之謂
不幸則可非殉節也宋之書人多珍之故其帖盛傳
適以播潘惡耳(楊升菴集)
王文恪公墓誌銘
祝允明書此書方於晉而不疎圓於歐而不局開卷
時古雅之氣照人眉睫間是祝金石中第一手(弇州山人
藁)
楊南峰墓誌
文徵明書文徵仲先生以古隸書楊君謙先生自草
生誌若可謂二絶者第君謙負古文聲毋論其詞枝
而不修即生平軒豁得意在弘治乙酉掛冠而數語
極為牢落最骫頓無状在正德庚辰再趣行在試樂
府嘉靖丙申獻九廟頌及華陽求嗣儀而叙致津津
不容口老誖一至此耶曷不於庚辰前親三尺土耶
然則文先生之書之佳固不為此老幸也(弇州續藁)
寳&KR4260;塔銘
洪武廿五年僧弘道文無書人名在結草菴(寒山金石林)
書法要覽
蜀府長史泰和劉仲珩真書洪熙己巳七月刻石(格古
要論)
永夀王詩
隠隠樓臺雲外重一溪活水過仙宫上師已化青牛
老萬木驚秋墜晚風
正德己夘仲秋下旬九日予蒙聖上准奏容浴温泉
便道樓臺既出乃登說經臺但見白鶴飛空蒼松夾
道予喜不勝又覩欽差鎮陕劉内輔公佳製不揣僣
鄙強和一絶以發一時之興耳永夀王題并書(後有印文
曰永夀王章)
嵩嶽道中詩
嘉靖丙辰華亭笠江潘恩詩(嵩陽石刻記)
中嶽廟法王寺少林寺面壁石四詩
萬歷丁亥天台王士崧書結法凝整(嵩陽石刻記)
少陵之推北海也曰碑版照四裔可以想見其盛
諸家所載碑刻秦漢而下迄元而止獨有明一代
寥寥無聞豈皆貴耳賤目好古而不信今之過歟
文徵仲稱祝京兆書法為本朝第一能手而墨蹟
尚多碑銘甚少即徵仲亦然余於此卷但隨所見
錄之殊恨不備搜補之功請俟異日然精力衰頽
未審得成就否要是墨海中一大欠事
六藝之一錄卷一百
