欽定四庫全書
六藝之一錄卷二十二錢唐倪濤撰
金器欵識二十二
集古印譜
漢小璽
長樂未央銅印
王印
樂安王章銅印塗金龜紐
漢和帝改千乘王寵國為樂安王晉初封皇子鑒惠
帝封齊王冋子永皆為樂安王前漢表云諸侯王金
璽盭綬漢舊儀云諸侯王金印槖駝鈕文曰璽刻曰
某王之璽晉志云凡王金印龜紐鍊朱綬蓋改用龜
鈕不復言璽矣此印鈕龜而文曰章決非劉寵國所
佩豈晉以假司馬鑒或司馬永耶
公印
京兆郡開國公章銅印塗金龜鈕
兩漢無五等爵曹操自封魏公而開國之號始見於
晉令文帝黃初二年始封王之子為鄉公其後以為
定制宋齊因之梁陳置九等郡有王嗣王藩王開國
郡縣公開國縣侯開國縣伯子男其秩皆一品
侯印
冠軍侯印銅印塗金龜鈕
前漢武帝以霍去病征匈奴功冠三軍封冠軍侯
正義侯印銅印塗金龜鈕
平都侯印銅印塗金龜鈕
平都侯印銅印龜鈕
漢平都侯國屬豫章郡
綏武侯印銅印龜鈕
臨淄侯印銅印龜鈕漢臨淄屬齊郡
廣平侯印銅印辟邪鈕
漢光武建武二年封吳漢為廣平侯食采廣平漳曲
周廣年四縣廣平故城在洺州永年縣永年即廣平
避隋煬帝諱因改焉
巨野侯章銅印塗金龜鈕
濟州巨野縣禹貢大野澤在其東北兩漢屬山陽郡
烏程侯印銅印龜鈕漢烏程屬會稽郡
武平侯印銅印塗金龜鈕
漢武平縣屬陳國獻帝建元中曹操為大將軍武平
侯
昌邑侯印銅印
陽晉侯印銅印龜鈕晉陽屬太原郡
歸趙侯印銅印龜鈕
晉紀劉元海族子曜以元帝大興元年僣帝位改國
號曰趙據有關中又大興二年石勒據襄僣位亦改
國號曰趙此必二胡以來封降者
赤泉侯印銅印
都鄉侯印銅印塗金龜鈕
漢承秦制侯功大者食縣小者食鄉得臣其吏民皆
為列侯後漢始有大縣侯小縣侯鄉亭侯之等差
如建武中封趙王相二子為鄉侯建初中封栩十子
為亭侯之類又鄉亭各有名號如誅梁冀行封尹勲
為宜陽都鄉侯郭渭為鄴都亭侯魏黃初三年初制
封王之庶子為鄉公嗣王庶子為鄉侯公之庶子為
亭伯厥後定制凡王公侯伯子男六等次縣侯次鄉
侯次亭侯次關内侯又置名號侯爵十八級關中侯
爵十七級皆金印紫綬又通典品秩魏諸國王侯伯
子男皆一品諸縣侯三品諸鄉侯四品亭侯五品關
内侯六品及考漢制常山有為鄉侯國安帝建光元
年貶平原王翼為都鄉侯
都鄉侯印銅印辟邪鈕
武陽亭侯銅印塗金龜鈕
秦制十里一亭十亭一鄉漢因之大率縣方百里
宜都亭侯銅印
門亭侯
陽平亭侯
長貴亭侯銅印塗金龜鈕
平都亭侯銅印鼻鈕
南亭侯印
柱亭侯印銅印塗金龜鈕
都亭侯印銅印塗金龜鈕
後漢皇后紀獻帝母王夫人兄斌興平元年封都亭
侯注云凡言都亭者並城内亭也漢法大縣侯位視
三公小縣侯位視上卿鄉縣亭侯視中二千石也
漢都亭侯印銅印盤螭鈕
安昌亭侯銅印塗金龜鈕
制度字畫極佳趙子昂學士於都下得之按漢志藂
錄徹侯之號或取其縣蕭何酇侯是也或取其鄉公
孫弘平津侯是也或取其亭關雲長壽亭侯是也
關内侯印(二)一玉印鼻鈕(見欣賞編)一玉印龜鈕
秦爵廿等二十徹侯十九關内侯居京師而無國邑
後漢志云無土寄食所在縣民租多少各有戸數為
限漢靈帝中平四年賣關内侯假金印紫綬按關
内侯不應有玉印即有恐出偽造或王厚之誤銅為
玉也
關内侯印(十九)銅印塗金龜鈕者十六龜鈕者三
關中侯印(四)銅印龜鈕者二塗金龜鈕者二
建安廿年曹孟德始制名號侯至五大夫與舊制列
侯關内侯凡六等以賞軍功而關中侯爵十七級金
印紫綬不食租虚封耳
關外侯印銅印龜鈕
黃初定制關外侯爵十六級銅印龜鈕墨綬
高安縣開國侯章銅印龜鈕
楊宗道印譜云文之上有金鈿五字云輔國將軍章
蓋古之虛爵也高安屬筠州輔國將軍後漢置晉宋
皆有之
故成平侯私印銅印辟邪鈕
廣城侯
順陽侯家印信銅印槖駝鈕
漢成帝建始二年正月封膠東王子童為順陽侯章
帝建初四年封衛尉馬廖為順陽侯
將軍印
大將軍印章
後漢書百官志云將軍不常置本注曰掌征伐背叛
比公者四第一大將軍次驃騎將軍印次車騎將軍
次衛將軍又有前後左右將軍初武帝以衛青數征
伐有功以為大將軍欲尊寵之以古尊官唯有三公
皆將軍始自秦晉以為卿號故置大司馬官號以冠
之其後霍光王鳳等皆然成帝綏和元年賜大司馬
印綬罷將軍官世祖中興吳漢以大將軍為大司馬
景丹為驃騎將軍位在公下及前後左右雜號將軍
衆多皆主征伐事訖皆罷
左大將軍章銅印鼻鈕
偏將軍印(二)銅印一鼻鈕一索鈕
按姜白石印譜云老子有曰偏將軍處左則其來尚
矣王莽地皇元年下書曰予之皇初祖考定天下將
兵為上將軍内設大將外置司馬五人大將軍廿五
人偏將軍百廿五人禆將軍千二百五十人又有校
尉司馬候當士吏士累至千三百五十萬人於是賜
諸州牧號為大將軍郡卒正連帥大尹為偏將軍蓋
莽天鳳元年置卒正連帥大尹職如太守凡新室太
守皆號偏將軍也更始以光武為太常偏將軍光武
為偏將軍無印得定睦侯家丞印佩之入朝吳漢家
貧販馬為業聞世祖長者獨欲歸心及世祖於廣阿
拜偏將軍後漢初自寇恂馮異等以偏將軍見於史
者數十人其後凡魏晉南北皆有之後魏北齊品甚
卑止列於從九品按漢舊儀比二千石以上
中部偏將軍章
左衛將軍銅印龜鈕
漢舊儀云典京師兵衛四夷屯警
折衛將軍章
鷹揚將軍章(二)銅印一龜鈕一商金龜鈕
振武將軍章銅印龜鈕
凌江將軍章銅印商銀龜鈕
廣武將軍章銅印塗金龜鈕
將軍章銅印龜鈕
武將軍印
冠軍將軍
龍驤將軍章(二)銅印塗金龜鈕其一文亦鈿金此虛
爵也
平西將軍銅印龜鈕
晉周處為平西將軍沈約宋書臨川王義慶為平西
將軍後齊四平將軍正三品梁以四平四翊為廿班
陳四平品第三秩中二千石藏義興周孝侯廟廟祝
世掌之
建武將軍章銅印龜鈕
漢韓安國王晏並為之蜀志劉封傳文帝善孟達姿
才遂授此官
超武將軍之印銅印獸鈕
梁大通二年再序將軍號為二十四班有安夷超武
綏邊等號
伏波將軍銅印龜鈕
按伏波將軍前漢路博德後漢馬援陳登夏侯惇魏
滿寵甄像孫禮盧欽晉孫秀葛洪陶延皆為此官魏
晉宋五品後魏北齊從五品梁四班後周五命其名
其人不一而邵公濟記此印據犬文内嚮直以為馬
新息所假印恐未必然使犬文外嚮尚可立說為路
或為馬侯先所假者内向者乃其常援既正之後自
不應復誤據内向便為馬侯未為至論又謂伏波云
者止博德與援考之不審矣印文大而巧鈕不合制
疑六朝後物也
河南邵博論曰客有行雲陽嵯峨山中得古印寸餘
塗金駝印鈕其文曰伏波將軍印蓋漢印字用五土
數也然漢有兩伏波前邳離路博德也後將軍新息
馬援也予攷其篆畫知其為馬援印焉按世祖建武
十七年交趾女子徵側反攻没其郡九真日南合浦
蠻夷皆應之寇略嶺外六十餘城側自立為王詔拜
馬援伏波將軍討之而東觀記載援當時所上書曰
臣所假伏波將軍印書伏字犬文外向恐天下不正
者多符印所以為信也所宜齊同薦曉古文字者事
下大司空正郡國印章奏可以路博德在援之前未
經是正其印犬文外向無疑此印犬文内向是後改
正者為援印也明矣以漢百官志攷之將軍不常置
皆主征伐事訖則已曰大將軍驃騎前後左右將軍
其名其人不一而以伏波者止博德與援也蓋皆水
戰援既南征將樓船二千艘戰士二萬餘斬五千級
降以萬計斬其魁傳首京師方其殺牛釃酒勞饗軍
士官屬慷慨相與語其意氣盛矣當時萬里之外一
軍之中視此方寸印為何如者豈亦料此後千餘歲
委於荆菅瓦礫之地為牛童馬卒之所得好事者百
金可贖也又况不以功業取富貴欲其區區傲天下
而垂後世斯惑矣
揚烈將軍章
綏邊將軍章銅印龜鈕
安夷將軍章銅印龜鈕
虎伏將軍之印
征虜將軍章銅印塗金龜鈕
古者寄軍政於六卿故周禮大司馬萬有二千五百
人為軍軍將皆命卿左傳晉獻公作三軍公將上軍
禮記稱衞彌牟為將軍文子史記齊公以穰苴為將
軍此將軍之名其來尚矣後漢建武中祭遵為征虜
將軍廉潔奉公光武嘆曰安得憂國奉公如祭征虜
者乎漢末孫賁張飛亦為之魏志太祖以臨菑侯植
行征虜將軍桓範劉勲亦授此官雍丘縣有魏征虜
將軍王思賢碑吳孫皎虞察皆為之沈約宋書征虜
世號金紫將軍
奮武將軍章銅印龜鈕
按史記年表漢元帝永光二年七月太常任千秋為
奮武將軍擊西羌吳志豫章東郡民彭村李玉作亂
衆萬餘賀齊討平誅其首惡餘皆降采其精健者為
兵次為縣戶遷奮武將軍
寧朔將軍章銅印龜鈕
換烈將軍之印(二)
討虜將軍
建安五年曹操表孫權為討虜將軍領會稽太守
安東將軍章
禆將軍張賽銅印鼻鈕
將印
殿中中郎將印
中郎將秦官漢因之掌三署凡郎官主更直執戟宿
衛諸殿門
武衛次飛武賁將印
後漢曹公為丞相有武衛營魏文帝置武衛將軍以
主禁旅
牙門將印章銅印塗金龜鈕
魏黃初置冠服與將軍同王隠晉書云陸機少襲父
爵為牙門將
牙門將之章銅印塗金龜鈕
牙門將印章(三)銅印龜鈕者一塗金龜鈕者一
鼻鈕一
部曲將印(十六)俱銅印鼻鈕
部下有曲曰部曲者總言之也其餘將軍亦有部曲
以領兵晉武帝太始元年罷部曲將納質任
督印
騎督之印(五)銅印塗金龜鈕者四鼻鈕者一
魏晉第五品有騎督高貴鄉公紀騎督敬琰魏志騎
督偏將軍路蕃楊宗道印譜云晉彭祈碑陰題名其
官屬有騎督步督散督之號
千人督印銅印鼻鈕
部曲督印(三)俱銅印鼻鈕
東漢志大將軍有長史司馬皆一人職參謀議掾屬
二十九人其領軍皆有部曲孫皓天紀三年夏郭馬
反馬本合浦太守修允部曲督晉紀李庠傳趙欽將
有異志委庠以心膂表為部曲督晉世祖武帝咸寧
五年除部曲督以下質任
騎部曲督(三)銅印鼻鈕
晉書朱伺自騎部督加綏夷都尉後以功封亭侯領
騎督
副部曲督銅印鼻鈕
司馬督印
按通志鹵簿略司馬督在前中道左右各司馬史三
人引仗左右各六行
軍印
護軍印章銅印鼻鈕
按護軍都尉秦官漢元狩四年屬大司馬哀帝更名
司寇平帝更名護軍晉永昌元年省護軍并領軍大
寧元年復置領護各領營兵
行營左護軍印銅印鼻鈕
行營右護軍印銅印螭鈕
行營右護軍
澹如護軍章
討穢辦軍印銅印龜鈕
尉印
都尉銅印龜鈕
東漢百官表郡尉秦官掌佐守典武職甲卒秩比二
千石景帝二年更名都尉
殿中都尉(五)銅印龜鈕者四塗金龜鈕者一
魏晉有此官晉武帝遺詔差殿中都尉司馬十人給
楊駿令得持兵仗出入
駙馬都尉(六)銅印塗金龜鈕三細商金龜鈕一
龜鈕二
漢東京罷三公外戚宗室諸侯多奉朝請武帝亦以
宗室外戚為奉車駙馬騎三都尉而奉朝請焉元帝
為晉王以參軍為奉車都尉掾屬為駙馬都尉行參
軍舍人為騎都尉皆奉朝請後罷奉車騎二都尉留
駙馬都尉奉朝請諸尚公主者劉惔桓温皆為之
奉車都尉(二)銅印塗金龜鈕一錯銀龜鈕一
前漢百官志奉車都尉掌御乘輿車駙馬都尉掌駙
馬皆武帝初置秩比二千石後漢百官志奉車都尉
比二千石掌御乘輿駙馬都尉掌駙馬騎都尉監羽
林騎右屬光禄勲皆二千石漢宣帝地節二年以霍
山為奉車都尉領尚書事
騎都尉印(三)銅印龜鈕
武猛都尉(二)銅印瓦鈕
漢何進使武猛都尉丁原燒孟津火照城中又魏横
海將軍碑載呂君歴武猛都尉考其時乃建安中也
參軍都尉銅印龜鈕
廣漢屬國都尉銅印穿鈕
廣漢屬益州後漢志云故北郡都尉屬蜀郡安帝時
以為屬國别領三城
巧工都尉銅印龜鈕
校尉之印章(二)銅印龜鈕
東漢百官志大將軍營五部部校尉一人比二千石
司隸校尉銅印龜鈕
漢武帝初置司隸校尉後漢亦置之所部河南尹河
内左扶風右馮翊京兆尹河東弘農凡七郡治河南
洛陽無所不糾唯不察三公廷議九卿上朝賀處公
卿上凡司隸所屬有從事史十二人其都從事史置為
雄劇主察百官之犯法者魏晉司隸與兩漢同司隸
於端門外坐在諸卿上絶席其入殿按本品秩在諸
卿下不絶席隋煬帝置司隸臺有大夫一人掌諸巡
察薛道衡為司隸大夫别駕二人分察
武猛校尉銅印龜鈕
建安中吳潘璋為武猛校尉魏齊王芳嘗祀武猛校
尉典韋於太祖庭韋以建安二年死事也魏有武猛
中郎將校都尉豈其屬耶
建威偏將校尉漢威武將校尉綏民校尉銅印
鼻鈕
今道州有漢故綏民校尉騎都尉桂陽曲紅灌陽長
熊君碑篆額與此印無異
析尉之印章銅印龜鈕
故鄣尉印銅印鼻鈕
西漢表云縣皆有丞尉秩四百石至二百石是為長
吏故鄣秦鄣郡所治東漢屬丹陽郡吳興記曰中平
年分縣南置安吉縣光和末張角亂此鄉守險助國
漢嘉之故立縣
吳尉之印銅印鼻鈕
周太伯自號勾吳武王求其後因封吳國秦置會稽
郡項梁初起吳中使籍斬會稽守殷通即此地也西
漢因之後漢分吳等十三城置吳郡陳置吳州隋改
蘇州
鬲左尉印銅印鼻鈕
通志略云尉漢諸縣皆有之長安有四尉分為左右
部後漢令長國相亦皆有尉大縣二人小縣一人主
追捕盜賊按察姦宄署諸曹掾史鬲屬平原郡夏時
有鬲君滅浞立少康
海陵左尉銅印鼻鈕
臨津左尉銅印鼻鈕臨津屬韓州
姑臧右尉銅印鼻鈕東漢姑臧屬北地郡南山谷
水所出
雲陽右尉銅印鼻鈕雲陽屬左馮翊魏屬北地隋
屬京兆
原陽右尉銅印鼻鈕杜陵右尉銅印鼻鈕
王翁主尉銅印鼻鈕
按史記齊厲王母曰紀太后太后取其弟女為厲王
后王不愛紀氏女太后令其長女紀翁主入王宮正
其後宮毋令諸姬得近王欲王愛后也如淳云諸王
女曰翁主稱母姓故謂之紀翁主而此印為王女家
臣明矣
司馬印
殿中司馬(六)銅印鼻鈕
魏晉始有殿中司馬蓋環衛之官大駕出則居華蓋
後乘輿前楯弩間與殿中都尉校尉共一行
殿中太醫司馬銅印鼻鈕
強弩司馬銅印鼻鈕
晉文王初起晉臺置中衛及衛將軍而二衛始置前
驅由基強弩為三部司馬燕置強弩將軍後周亦有
強弩司馬
虎步司馬銅印鼻鈕
虎步司馬又有加挫鋒二字言所部虎步之兵勇猛
可挫其軍鋒也鋒字當從丰今從㐄漢逢童子碑逢
字亦然
虎步挫鋒司馬銅印瓦鈕
虎步叟捷司馬銅印鼻鈕
虎步都尉司馬銅印䆤鈕上刻建武元年正月給
按史漢光武晉惠帝元帝趙石虎燕慕容忠齊明帝
魏北海王顥皆改元建武光武即位在六月晉惠改
元在七月晉元在三月慕容忠在六月齊明帝在十
月北海王顥在五月當是石虎時印也
䧟敶司馬銅印瓦鈕
敶古陣字漢安帝元初中任尚募䧟陣士擊羌零建
安間樂進于禁皆嘗為䧟陣都尉
武力司馬無當司馬
中衛司馬銅印鼻鈕敕賜司馬
建安司馬(闕)龍驤司馬之印
方俗司馬(闕)方俗破虜司馬
漆園司馬銅印鼻鈕木工司馬
常山漆園司馬銅印鼻鈕
軍候司馬銅印鼻鈕軍候司馬亦軍司馬之貳
巧工司馬銅印鼻鈕
按趙德夫金石錄云偽趙建武元年西門豹殿基記
有巧工司馬臣張由等監近歲臨淄縣人耕地得巧
工司馬印遍攷史傳皆無此官僅見此碑所載耳
軍司馬印(九)銅印鼻鈕
軍司馬尚矣周禮下大夫四人晉悼公以魏絳張老
為中軍司馬後漢志大將軍五部部校尉一人比二
千石軍司馬一人比千石其不置校尉者但軍司馬
一人前漢楊敞給事大將軍幕府為軍司馬後漢吳
汛鄭衆班勇徐幹董卓夏侯尚皆嘗為之魏晉宋後
周亦有此官
前將軍軍司馬銅印鼻鈕
左將軍軍司馬銅印鼻鈕
蜀先主建安中為左將軍以龐義為左將軍軍司馬
軍假司馬(九)銅印鼻鈕
漢志軍假司馬為軍司馬副貳蕭望之遣御史按韓
延壽在東郡時試騎士軍假司馬千人持幢旁轂數
事
假司馬印(八)銅印鼻鈕
前漢班超以假司馬使西域
詔假司馬(二)銅印鼻鈕
左將軍假司馬(闕)後將軍假司馬
别部司馬(十一)銅印鼻鈕者九瓦鈕者二
東漢志軍司馬比千石其别營領屬為别部司馬度
尚傳抗徐為宗資别部司馬擊太山賊又張超從朱
雋征黃巾為别部司馬
左將别部司馬銅印瓦鈕
右將别部司馬銅印鼻鈕
後將别部司馬銅印瓦鈕
軍曲
軍曲銅印臺鈕
大將軍五部部下有曲曲有軍候一人軍曲候秩六
百石假候又為軍候之貳門有門候
候印
軍曲候印(十)俱銅印鼻鈕
軍曲候之印銅印龜鈕
楊宗道印譜云漢武帝太初元年更印章以五字張
晏云漢據土德土數五故用五為印文若丞相則曰
丞相之印章諸卿及守相不足五字者亦以之字足
之
軍假候印(四)銅印鼻鈕
強弩假候銅印鼻鈕
北軍中候(二)銅印穿鈕
漢書百官志北軍中候一人秩六百石掌監五營員
吏七人候自得辟
濟南候印(闕)聚降尉右前候
大夫印
繡衣執法大夫印銅印龜鈕
文七作三行大夫作□蓋嶧山碑之篆法漢武時侍
御史又有繡衣直討出討姦猾理大獄而不常置後
漢有御史中丞指法二人以佐大夫
太守印
隴東太守章銅印龜鈕
吳孟思云郡守秦官秦滅諸侯以其地為郡置守丞
尉各一人郡守秩二千石治民丞佐之尉典兵漢景
帝中元二年更郡守為太守西魏隴東郡後改為隴
州
上黨太守章銅印索鈕
東漢郡國志上黨郡秦置雒陽北千五百里長子銅
鞮十三城
義興太守章銅印龜鈕
晉志惠帝永興元年以周玘創義討石冰割吳興之
陽羨并長城縣之北鄉置義鄉國山臨津并陽羨又
分丹陽之永世置永平及永世凡六縣立義興郡以
表玘之功屬揚州
宜陽太守章銅印龜鈕
宜陽縣兩漢及晉皆屬弘農郡後魏置宜陽郡開皇
初郡廢屬河南郡
義城太守章銅印龜鈕
隋志襄陽郡穀城縣舊義城郡後周廢
史印
右將軍會稽内史印銅印斗鈕中空刻印兩面合漢
丁為之者中央文朽處乃丁柄䆤食小點
晉永和八年王羲之自護軍右將軍代王述為會稽
内史唐太宗貞觀四年虞世南書孔子廟碑成刻石
以拓本進呈太宗加愛賜以此印是印歸虞
司徒左長史印銅印鼻鈕
東漢百官志司徒公一人世祖即位為大司徒建武
二十七年去大字長史一人千石晉志加置左右長
史各一人秩千石而魏志孫詠為司徒左長史則魏
已加左右非始于晉也
西平郡長史印銅印鼻鈕
前漢表郡有丞邊郡又有長史秩皆六百石古今注
建武十四年罷邊郡太守丞長史領丞職
龍驤將軍長史銅印羊鈕
宣惠長史之印
司馬史印銅印鼻鈕
東漢志大將軍下長史司馬皆一人本注曰司馬主
兵如太尉又曰令史及御屬三十一人太抵掌治其
事者為令副貳為丞主書記者為史凡司馬皆千石
而史不言其秩又晉鹵簿次司馬督在前中道左右
各司馬史三人
令印
太子率更令印
率更令秦官顔師古曰常知漏刻故曰率更漢因之
有丞主簿庶子舍人更直職似光禄勲而屬詹事後
漢因之為太子少傅屬官魏因之晉主宮殿門戶及
賞罰事銅印墨綬
典祠令印銅印鼻鈕
通志職官略東晉元帝太興元年始置九分食一王
國有傳友典書令丞文學郎中令中尉大農左右常
侍内史將軍典祠典衛學官令治書中尉世子庶子
陵廟牧長謁者中大夫舍人典府等鍾嶸詩品有宋
典祠令任曇緒
中牟令印銅印鼻鈕
漢制列侯所食邑曰國皇太后公主所食曰邑有蠻
夷曰道凡縣萬戶以上為令減萬戶為長侯國為相
秩次亦如之皆秦制也漢因之中牟在鄭州滎陽
江都令印銅印鼻鈕東漢屬廣陵郡
故道令印銅印鼻鈕屬武都郡出曹參世家
&KR1581;令之印銅印鼻鈕&KR1581;音胎屬右扶風一名武功
封丘令印銅印瓦鈕東漢屬陳留郡
穀城令印銅印鼻鈕東漢穀城屬東郡
新城令印銅印鼻鈕東漢屬河南尹
尋陽令印銅印鼻鈕漢屬廣江郡
居巢令印銅印鼻鈕東漢志有居巢侯國屬廬江郡
尚畀令印銅印鼻鈕
尚(闕)令印(闕)
新豐令印銅印鼻鈕屬雒陽
永新令印銅印鼻鈕
阜陵令印銅印鼻鈕西漢屬零陵郡
金城令印銅印鼻鈕漢晉皆屬金城郡
樊令之印銅印鼻鈕前漢屬東平國後漢晉屬任
城國
下相令印銅印鼻鈕秦屬泗水郡漢屬淮陽東漢
屬下邳
高安令印銅印鼻鈕晉安帝義熙初分沮陽縣置
安寧令印銅印鼻鈕按漢志安寧侯國屬豫章郡
安豐令印銅印鼻鈕前漢屬六安國後漢屬廬江
郡
丞印
受降太尉丞印(闕)
(闕)太守丞印(闕)
漢志郡志太守一人二千石丞一人秩六百石
弋陽郡丞之印銅印龜鈕
魏分汝南江夏郡置弋陽郡
立義丞印銅印瓦鈕
前漢表凡校尉都尉皆有丞漢建安中龐德為立義
將軍吳孫和以屈幹為立義都尉
平尹丞印(闕)軍司馬丞印銅印鼻
鈕
横海侯丞銅印鼻鈕軍曲侯丞印銅印龜
鈕
樂浪前尉丞銅印鼻鈕木禾丞印(闕)
容城丞印銅印瓦鈕
漢縣有丞尉及諸曹掾後漢縣諸曹略如郡員
寧陽丞印銅印鼻鈕
祋栩丞印銅印鼻鈕漢左馮翊有祋栩縣景帝二
年置
農前丞印(闕)農府丞印銅印壇鈕
多睦子家丞銅印鼻鈕
漢列侯有家丞而王莽置五等爵有公侯伯子男莽
盡封王氏五服皆以睦為號姚媯田陳之封亦然其
封小功之屬為子多睦子必莽小功之屬也然莽所
改縣如建睦加睦弘睦季睦以睦為名者十有三未
聞多睦蓋以縣封者皆期親侯國若子男之封地鄉
亭故志所不錄也而莽雖於始建國四年授諸侯茅
土以圖簿未足授國邑且令受奉都内故初睦侯姚
恂始睦侯媯昌雖侯亦不見他志子男未有分地無
足疑也
梁旁家丞銅印鼻鈕
東漢百官志列侯舊有行人洗馬門大夫凡五官中
興以來食邑千戶以上置家丞庶子各一人不滿千
戶不置家丞又悉省行人洗馬門大夫
長印
永昌長印銅印鼻鈕晉零陵郡有永昌縣
前漢表縣城萬戶為長秩五百石至三百石
宣威長印銅印鼻鈕趙寕長印銅印鼻鈕
武德長印銅印鼻鈕東漢屬河内郡
雎陵長印銅印鼻鈕東漢屬下邳國
州陵長印銅印鼻鈕屬南郡王莽改為江夏東漢
復為州陵
堵陽長印銅印鼻鈕東漢屬南陽郡
封德長印銅印鼻鈕廣化長印(闕)
廣陽長印(闕)綏逋長印(闕)
封溪長印銅印瓦鈕文極古拙字皆隸法
防東長印銅印鼻鈕東漢山陽郡有防東縣
新昌長印銅印鼻鈕西漢屬遼東郡
新豐長印(二)銅印鼻鈕屬京兆漢高祖七年置
按西京雜記云太上皇徙長安居深宮悽慘不樂高
帝乃作新豐移諸舊人實之太上皇乃悦高帝常祭
枌榆之社衢巷棟宇物色惟舊士女老幼相攜路首
各知其室放犬羊雞鴨於通塗亦竟識其家匠人胡
寬所營也
沮長之印銅印鼻鈕漢臨沮屬南郡後周置沮州
故鄣長印(二)銅印鼻鈕秦鄣郡故城故漢以名縣
(闕)寧長印銅印鼻鈕浦陽長印(闕)
玄平長印銅印鼻鈕萬安長印(闕)
津梧長印銅印鼻鈕晉屬九真郡
昌邑長印銅印鼻鈕漢屬山陽郡
餘杭長印銅印鼻鈕屬吳郡
沛祠祀長銅印鼻鈕
西漢志王國有祠祀長本注曰祠祀比四百石又韋
玄成傳高祖時令諸侯王都皆立太上皇廟至惠帝
尊高帝為太祖廟景帝尊孝文為太宗廟行所嘗幸
郡國各立太祖太宗廟合百六十七所則沛固宜有
此官也又按景帝中元六年更太祝名為祠祀高帝
紀班固贊曰高祖即位置祠祀官則祠祀實高祖所
置也
稻農左長(闕)彭城醫長銅印鼻鈕
府印
中藏府印(闕)
東漢百官志中藏府令一人六百石本注曰掌中幣
帛金銀諸貨物丞一人
事印
司隸從事銅印鼻鈕
後漢志司隸從事史十二人秩百石
立義從事(闕)
立義行事銅印鼻鈕
孟思印譜云後漢有立義將軍西域志車師後王毅
燉煌行事注行事謂行長史事漢桂陽太守周憬碑
陰有故行事耒陽華夏蜀志馬騰為軍行事領部衆
又南朝以郡太守行州事者皆稱行事
相印
秉德侯相銅印瓦鈕
列侯所食縣為侯國每國置相一人其秩各如本縣
注曰主治民如令長不臣也但納租于後以戶數為
限
廣望侯相(闕)永(闕)山國相印(闕)
長社侯相銅印鼻印東漢有長社侯國屬潁川郡
宰印
就都亭宰印銅印鼻鈕
王莽傳始建國元年改縣令長曰宰漢志蜀郡廣都
縣莽曰就都亭又莽傳縣以亭名者三百六十以應
符命文也
佐印
郡五官佐銅印塗金銳鈕
漢制五官掾秩百石州郡有掾皆自辟除之蘭亭詩
有郡五官佐謝懌
士印
偏將軍中士銅印龜鈕
使者印
萬安使者章(闕)
父老印
漢三老信印銅印龜鈕
漢高帝紀二年詔舉民年五十以上修行能率衆為
善者置以為鄉三老卿各一人擇鄉三老一人以為
縣三老與縣丞尉以事相教勿復徭戌
里中父兄私印銅印鼻鈕
倉印
倉印銅印銅甚薄分其長而三文隆其中一段比
印倍厚為鈕色如碧玉鈕左一淺竅不透右
按漢制太倉令丞主管受郡國轉漕穀
蠻夷王印
部洛王章銅印龜鈕
西漢百官志四夷國王率衆王歸義侯邑君邑長皆
有丞比郡縣
晉歸義夷王(二)銅印塗金槖佗鈕
晉歸義羌王銅印塗金兔鈕
蠻夷君印
晉蠻夷率善邑君
漢青衣道夷長令田内屬安帝增令田爵號為奉通
邑君魏東夷傳有率善邑君今曰晉蠻夷者南蠻通
曰蠻夷也
蠻夷侯印
蠻夷邑侯(闕)
蠻夷長印
漢率衆長(闕)
漢歸義胡師長銅印兔鈕
東漢書稽胡散居離石以西安定以東
晉率善胡秋長(闕)
姜堯章云歴代印文皆不稱代惟率善今則曰魏率
善某官晉率善某官
蠻夷邑長印
漢叟邑長銅印獸鈕
尚書牧誓注有蜀叟孔穎達曰叟蜀夷之别名漢興
平元年馬騰劉範謀誅李傕益州牧劉焉遣叟兵五
千助之
漢夷邑長銅印駝鈕
漢青羌邑長銅印駝鈕
羌乃三苗姜姓之裔又西戎牧人散處三河之間
魏率善羌邑長(闕)晉率善羌邑長銅印
駝鈕
晉率善氐邑長銅印駝鈕
氐西南夷種散處廣漢之西
晉率善胡邑長銅印駝鈕
晉鮮卑率善邑長銅印駝鈕
晉烏桓率善邑長銅印駝鈕
晉高句驪率善邑長銅邑駝鈕
東漢鮮卑都鮮卑山在柳城郡界
東漢高驪屬玄菟郡遼山遼水所出
蠻夷阡長印
漢阡長印銅印駝鈕
漢匈奴各自置阡長陌長仟長者千人之長也
漢叟仟長
魏率善叟仟長銅印駝鈕
魏率善胡仟長銅印駝鈕
晉率善胡仟長銅印駝鈕
晉屠各率善仟長銅印駝鈕
晉蠻夷率善仟長銅印虺鈕
漢書槃弧之後號蠻夷今曰蠻夷者南蠻之通稱也
其地多蛇虺故為虺鈕
蠻夷佰長印
漢歸義胡佰長銅印環鈕
魏率善羌佰長銅印鼻鈕
魏率善氐佰長銅印駝鈕
魏率善胡佰長銅印駝鈕
魏烏丸率善佰長銅印駝鈕
魏屠各率善佰長銅印駝鈕
晉率善羌佰長銅印駝鈕
晉率善氐佰長銅印駝鈕
晉匈奴率善佰長銅印駝鈕
六藝之一錄卷二十二
