欽定協紀辨方書卷三十五
附錄
選擇之道自本原以至利用亦綦備矣顧有世俗相
沿雖無甚義理而今猶仍其舊者亦有臺本流傳雖
不甚遵信而昔已備一說者又或醇疵各半舉其全
而義乃明抑或名異實同抉其原而情始見是雖不
比於正編而亦不可缺也至於壬遁之法雖非日家
之本義而亦選擇所兼資略舉大要以備參考作附
錄
推測時刻
男女九宫
逐日人神所在
太白逐日遊方
長星短星
百忌日
祀竈日
洗頭日
嫁娶周堂
五姓修宅
事類總集
雜用宜忌
年月神煞
天星吉時
吉將加時
竒門三元
推測時刻
春分戌宫初度日出夘正初刻晝四十八刻
日入酉正初刻夜四十八刻
六度日出夘初三刻七分晝四十九刻一分
日入酉正初刻八分夜四十六刻十四分
十二度日出夘初二刻十四分晝五十刻二分
日入酉正一刻一分夜四十五刻十三分
清明十五度
十八度日出夘初二刻六分晝五十一刻三分
日入酉正一刻九分夜四十四刻十二分
二十四度日出夘初一刻十三分晝五十二刻四分
日入酉正二刻二分夜四十三刻十一分
榖雨酉宫初度日出夘初一刻六分晝五十三刻三分
日入酉正二刻九分夜四十二刻十二分
六度日出夘初初刻十三分晝五十四刻四分
日入酉正三刻二分夜四十一刻十一分
十二度日出夘初初刻六分晝五十五刻三分
日入酉正三刻九分夜四十刻十二分
立夏十五度
十八度日出夘初初刻晝五十六刻
日入戌初初刻夜四十刻
二十四度日出寅正三刻九分晝五十六刻十二分
日入戌初初刻六分夜三十九刻三分
小滿申宫初度
三度日出寅正三刻一分晝五十七刻十三分
日入戌初初刻十四分夜三十八刻二分
芒種十五度日出寅正二刻八分晝五十八刻十四分
日入戌初一刻七分夜三十七刻一分
夏至未宫初度日出寅正二刻四分晝五十九刻七分
日入戌初一刻十一分夜三十六刻八分
小暑十五度日出寅正二刻八分晝五十八刻十四分
日入戌初一刻七分夜三十七刻一分
二十七度日出寅正三刻一分晝五十七刻十三分
日入戌初初刻十四分夜三十八刻二分
大暑午宫初度
六度日出寅正三刻九分晝五十六刻十二分
日入戌初初刻六分夜三十九刻三分
十二度日出夘初初刻晝五十六刻
日入戌初初刻夜四十刻
立秋十五度
十八度日出夘初初刻六分晝五十五刻三分
日入酉正三刻九分夜四十刻十二分
二十四度日出夘初初刻十三分晝五十四刻四分
日入酉正三刻二分夜四十一刻十一分
處暑已宫初度日出夘初一刻六分晝五十三刻三分
日入酉正二刻九分夜四十二刻十二分
六度日出夘初一刻十三分晝五十二刻四分
日入酉正二刻二分夜四十三刻十一分
十二度日出夘初二刻六分晝五十一刻三分
日入酉正一刻九分夜四十四刻十二分
白露十五度
十八度日出夘初二刻十四分晝五十刻二分
日入酉正一刻一分夜四十五刻十三分
二十四度日出夘初三刻七分晝四十九刻一分
日入酉正初刻八分夜四十六刻十四分
秋分辰宫初度日出夘正初刻晝四十八刻
日入酉正初刻夜四十八刻
六度日出夘正初刻八分晝四十六刻十四分
日入酉初三刻七分夜四十九刻一分
十二度日出夘正一刻一分晝四十五刻十三分
日入酉初二刻十四分夜五十刻二分
寒露十五度
十八度日出夘正一刻九分晝四十四刻十二分
日入酉初二刻六分夜五十一刻三分
二十四度日出夘正二刻二分晝四十三刻十一分
日入酉初一刻十三分夜五十二刻四分
霜降夘宫初度日出夘正二刻九分晝四十二刻十二分
日入酉初一刻六分夜五十三刻三分
六度日出夘正三刻二分晝四十一刻十一分
日入酉初初刻十三分夜五十四刻四分
十二度日出夘正三刻九分晝四十刻十二分
日入酉初初刻六分夜五十五刻三分
立冬十五度
十八度日出辰初初刻晝四十刻
日入酉初初刻夜五十六刻
二十四度日出辰初初刻六分晝三十九刻三分
日入申正三刻九分夜五十六刻十二分
小雪寅宫初度
三度日出辰初初刻十四分晝三十八刻二分
日入申正三刻一分夜五十七刻十三分
大雪十五度日出辰初一刻七分晝三十七刻一分
日入申正二刻八分夜五十八刻十四分
冬至丑宫初度日出辰初一刻十一分晝三十六刻八分
日入申正二刻四分夜五十九刻七分
小寒十五度日出辰初一刻七分晝三十七刻一分
日入申正二刻八分夜五十八刻十四分
二十七度日出辰初初刻十四分晝三十八刻二分
日入申正三刻一分夜五十七刻十三分
大寒子宫初度
六度日出辰初初刻六分晝三十九刻三分
日入申正三刻九分夜五十六刻十二分
十二度日出辰初初刻晝四十刻
日入酉初初刻夜五十六刻
立春十五度
十八度日出夘正三刻九分晝四十刻十二分
日入酉初初刻六分夜五十五刻三分
二十四度日出夘正三刻二分晝四十一刻十一分
日入酉初初刻十三分夜五十四刻四分
雨水亥宫初度日出夘正二刻九分晝四十二刻十二分
日入酉初一刻六分夜五十三刻三分
六度日出夘正二刻二分晝四十三刻十一分
日入酉初一刻十三分夜五十二刻四分
十二度日出夘正一刻九分晝四十四刻十二分
日入酉初二刻六分夜五十一刻三分
驚蟄十五度
十八度日出夘正一刻一分晝四十五刻十三分
日入酉初二刻十四分夜五十刻二分
二十四度日出夘正初刻八分晝四十六刻十四分
日入酉初三刻七分夜四十九刻一分
以上係京都節氣日出入晝夜時刻其各省日出入
晝夜長短刻分不同皆依北極高度推之查時憲書
即得
右通書推測時刻從春分起或隔六度或隔九度
故清明立夏小滿大暑立秋白露寒露立冬小雪
大寒立春驚蟄交節氣之日無日出入刻分今按
各節氣推得日出入晝夜時刻已載公規卷内其
原表附錄於此
男女九宫
三元經曰九宫建宅男命上元甲子起坎一中
元甲子起巽四下元甲子起兑七逆行九宫女
命上元甲子起中五中元甲子起坤二下元甲
子起艮八順行九宫
按上元甲子起坎一中元甲子起巽四下元甲
子起兑七而逆行九宫者即三元年九星入中
宫之一星不分男女命也三元家以一白入中
宫則六白起坎一六白乾也乾為男故以一白
入中宫者屬之男命又以乾六白為男則坤二
黑為女男以六白起坎一則女以二黑起坤二
二黑加坤二則五黃入中宫故以五黃入中宫
者屬之女命而上元甲子遂于是始焉年逆者
星實順故男逆行年順者星實逆故女順行世
俗誤以上元為中元遂謂上元起兑七中元起
坎一下元起巽四康熙五十六年奉
旨改正列表於左
男女生命上元中元下元
甲子癸酉壬午辛夘庚子己酉戊午
乙丑甲戌癸未壬辰辛丑庚戌己未
丙寅乙亥甲申癸巳壬寅辛亥庚申
丁夘丙子乙酉甲午癸夘壬子辛酉
戊辰丁丑丙戌乙未甲辰癸丑壬戌
己巳戊寅丁亥丙申乙巳甲寅癸亥
庚午己夘戊子丁酉丙午乙夘
辛未庚辰己丑戊戌丁未丙辰
壬申辛巳庚寅己亥戊申丁巳
逐日人神所在
一日在足大指二日在外踝三日在股内四日在腰五
日在口六日在手七日在内踝八日在腕九日在尻十
日在腰背十一日在鼻柱十二日在髮際十三日在牙
齒十四日在胃脘十五日在徧身十六日在胷十七日
在氣衝十八日在股内十九日在足二十日在内踝二
十一日在手小指二十二日在外踝二十三日在肝及
足二十四日在手陽明二十五日在足陽明二十六日
在胷二十七日在膝二十八日在隂二十九日在膝脛
三十日在足趺
十干十二支人神所在
甲日在頭乙日在項丙日在肩背丁日在胷脇戊日在
腹己日在背庚日在膝辛日在脾壬日在腎癸日在足
子日在目丑日在耳寅日在胷夘日在鼻辰日在腰巳
日在手午日在心腹未日在足申日在頭一云在肩腰
酉日在背一云在脛戌日在頭一云在咽喉亥日在項
十二時人神所在
子時在踝丑時在頭寅時在耳一云在目夘時在面辰
時在項巳時在乳一云在肩午時在胷未時在腹申時
在心酉時在膝戌時在腰亥時在股
右皆人神所在不宜鍼灸見類經今時憲書止載逐
日人神具錄於此
太白逐日遊方
通書曰一日十一日二十一日正東二日十二日二十
二日東南三日十三日二十三日正南四日十四日二
十四日西南五日十五日二十五日正西六日十六日
二十六日西北七日十七日二十七日正北八日十八
日二十八日東北九日十九日二十九日中方十日二
十日三十日在天
按太白逐日遊方出於西域日時善惡宿曜經臨既
非太白行度且西域月日又與中國不合實無義例
然載在通書時憲書由來已久姑存其舊云
長星短星
歴例曰長星者正月初七二月初四三月初一四月初
九五月十五六月初十七月初八八月初二初五九月
初三初四十月初一十一月十二十二月初九是也短
星者正月二十一二月十九三月十六四月二十五五
月二十五六月二十七月二十二八月十八十九九月
十六十七十月十四十一月二十二十二月二十五日
是也其日忌開市納財立券交易裁衣曹震圭曰長
星金也短星火也謂金火之氣能毁傷萬物也考原
曰長星者庚辛也以月建内所寄之干用五虎元遁得
庚辛者自建辰向前數之春夏至庚則止秋冬至辛則
止其本節所當之卦則取其宫數其餘辰則一辰當一
得數是也如正月建寅寅中有甲以甲遁得庚午自寅
一震三辰一巳一午一共得七數故七日為長星也二
月建夘夘中有乙以乙遁得庚辰自夘之震三併辰一
共四數故四日為長星也二月建辰辰中寄乙就乙仍
遁得庚辰止得一數故一日為長星也四月建巳用丁
遁得庚戌自巳之巽四歴午未申酉戌共九數也午不
用離九者以巳用巽四故也五月建午用丙遁得庚寅
為丙火長生之位故向前得庚子自離九歴未申酉戌
亥子得一十五也六月建未就丁遁得庚戌自未申歴
酉之兑七至戌共得一十也用兑七者以六月為金氣
伏藏之時故用西方之卦也七月建申申中有庚為同
體又以秋冬用辛故不用遁辰而用旺辰之酉自申至
酉之兑七共得八數也八月建酉酉中有辛故即得兑
七也今為二日五日合之亦得七九月建戌就辛遁得
庚子辛丑自戌至子得三自戌至丑得四也不用宫數
者以戌尚西方之令未至於乾也十月建亥用癸遁得
辛酉為干支同體故用壬遁得辛亥止得一也十一月
建子用壬遁得辛亥故自子之坎一至亥得十二也十
二月建丑就癸遁得辛酉自丑至酉得九也不用宫數
與九月同短星者丙丁也以月建内所寄之干用五子
元遁得丙丁者自建辰向前數之春夏至丙則止秋冬
至丁則止其本節所當之卦則取其宫數其餘辰則一
辰當一得數於朔實二十九内減之餘數是也如正月
用甲遁得丙寅寅為艮八以減二十九餘二十一日為
短星也二月用乙遁得丙戌自夘之震三至戌得十以
減二十九餘十九也三月就乙遁得丙子自辰一歴巽
四至子得十三以減二十九餘十六也四月用丁遁得
丙午為干支同體故即用本宫之巽四以減二十九餘
二十五也五月用丙遁得丙申自午至申之坤二共四
以減二十九餘二十五也六月就丁遁得丙午為干支
同體故即用旺辰得午之離九以減二十九餘二十也
七月用庚遁得丁丑自申之坤二歴酉戌亥子丑得七
以減二十九餘二十二也八月用辛遁得丙申丁酉自
兑七至申得十八至酉得十九也不以減二十九者以
其在十六以後也九月就辛遁得丙申丁酉自戌至申
得十一至酉得十二不用宫數與長星同以減二十九
餘十八十七也今為十六日十七日未知孰是十月用
癸遁得丁巳自亥之乾六至巳得十二以減二十九餘
十七也今為十四日未知孰是大抵長星應在十五以
前短星應在十六以後恐傳者誤也十一月用壬遁得
丙午以子丑之月水旺火寒又為丙火胎養之位故復
用也自子之坎一至午得七以減二十九餘二十二也
十二月就癸遁得丙辰自丑至辰得四以減二十九餘
二十五也不用宫數與長星同邵泰衢曰明原以長
星為金短星為火非也不知此生於月也十五以前月
光漸長而曰長十六以後月輪漸缺而曰短正七月者
春秋之始也故長於初七初八之上弦短於二十一二
十二之下弦也長至於望之十五者長也短自十六而
至於二十五者短不及晦也五月而十五者物長至五
月而一隂生也九月而十六十七者五隂盛而隂將消
也十月而初一日者陽將長而長之所由始也四月五
月而二十五者陽已極而短之所由止也十五之前初
六十一十四無長星十五之後二十七二十六二十三
無短星正相應也短星皆在下半月不應有十四也
按明原以長星為金短星為火考原依其說曲為遷
就仍不能盡合邵泰衢以為生乎月又無理解顧相
傳已久存其名而闕其義可也
百忌日
甲不開倉乙不栽植丙不修竈丁不剃頭戊不受田己
不破券庚不經絡辛不合醬壬不決水癸不詞訟子不
問卜丑不冠帶寅不祭祀夘不穿井辰不哭泣巳不遠
行午不苫蓋未不服藥申不安牀酉不會客戌不乞狗
亥不嫁娶
祀竈日
凡祀竈擇六癸日
洗頭日
每月宜用三日四日八日九日十日十一日十三日十
四日十五日二十二日二十三日二十六日二十七日
及申酉亥子日不宜伏社建破平收日
按百忌日所忌用事凡萬年書通書所有及沐浴
宜申酉亥子日不宜伏社日已入宜忌卷内原文
附載於此
嫁娶周堂
凡選擇嫁娶日大月從夫順數
小月從婦逆數遇第堂厨竈日
用之如遇翁姑而無翁姑者亦
可用
按周堂圖乾為翁坎為第艮為竈震為婦巽為厨
離為夫坤為姑兑為堂有合於儀禮新婦饋盥舅
姑饗婦之位次其所謂翁姑夫婦者各人所立之
方向也第與堂者第為坎宅堂為坐西向東之堂
行禮之所古人堂室如是也有厨而又有竈者厨
為女氏之行厨所以饋舅姑竈為男氏之爨竈所
以饗新婦也豈得有吉凶生於其間耶曹震圭以
卦為說義亦類此而要謂遇翁姑夫婦則凶殊為
非理因載在時憲書故存其舊第勿拘忌可耳
五姓修宅
唐書吕才傳卜宅篇曰易稱上古穴居而野處後世聖
人易之以宫室蓋取諸大壯殷周時有卜擇之文詩稱
相其陰陽書卜洛食近世乃有五姓謂宫也商也角也
徵也羽也以為天下萬物悉配屬之以處吉凶然言皆
不類如張王為商武庚為羽是以音相諧附至柳為宫
趙為角則又不然其間一姓而兩屬復姓數字不得所
歸是直野人巫師說爾按堪輿經黃帝對天老始言五
姓且黃帝時獨姬姜數姓耳後世賜族者寖多然管蔡
郕霍魯衛毛聃郜雍曹滕畢原酆郇本之姬姓孔殷宋
華向蕭亳皇甫本之子姓至因官命氏因邑賜族本同
末異詎為配宫商哉春秋以陳衛秦為水姓齊鄭宋為
火姓或所出之祖所分之星所居之地以著由來非宫
商角徵羽相管攝也考原曰宫音為土商音為金角
音為木徵音為火羽音為水若歲遇絶位為氣絶胎為
白虎自墓為大墓衝墓為小墓尅歲枝為害財歲枝來
尅者為鬼賊同類為大通相生為小通如宫姓屬土長
生於申則巳年氣絶午年白虎申酉年小通辰年大墓
戌年小墓丑未年大通亥子年害財寅夘年鬼賊也商
姓屬金寅年氣絶夘年白虎丑年大墓未年小墓己午
年鬼賊申酉年大通辰戌亥子年小通也角姓屬木申
年為氣絶鬼賊酉年為白虎鬼賊未年為大墓丑年為
小墓辰戌年為害財寅夘年為大通己午亥子年為小
通也徵姓屬火亥年為氣絶鬼賊子年為白虎鬼賊戌
年為大墓辰年為小墓申酉年為害財寅夘丑未年為
小通己午年為大通也羽姓屬水則巳年為氣絶午年
為白虎丑未年為鬼賊辰年為大墓戌年為小墓寅夘
申酉年為小通亥子年為大通也起月與年同宜大通
小通月不宜大墓小墓月
按五姓修宅以五姓分五音歴代以來諸儒駁論不
勝枚舉吕才其最著者也顧載在時憲書由來已久
姑存其舊至其配年之法既取生尅又取墓絶胎且
氣絶白虎既兼取鬼賊而宫姓己午年又為小通商
姓寅夘年羽姓己午年又為害財則皆不取其配月
之法小通惟取兩月或取生我或取我生皆無義例
亦不足辨矣
事類總集
通書曰年貴人冬至後用陽貴夏至後用隂貴時貴人
晝用陽貴夜用隂貴又一說子至巳用陽貴午至亥用
隂貴
凡修造用家主名姓昭告若家主行年不利即以子弟
行年得利者作修造主昭告神祗俟修造完偹入宅然
後安謝
凡新立宅舍或盡行折除舊宅倒堂豎造修主人眷既
已出火避宅其起工只就坐上架馬若修主不出火避
宅或坐宫或移宫但就所修之方擇吉方起工架馬或
别擇吉方架馬亦利若修作在住近空屋或在一百步
之外起工架馬並不問吉凶方道
凡原有舊宅淨盡折去叧造謂之倒堂豎造與新立宅
舍同擇吉方出火避宅俟工作完備别擇吉年月入宅
歸火
凡立磉便為立向修方如月家不利須與豎造同月蓋
豎造既得吉日則在前定磉難得全吉之日吉多凶少
亦可用至扇架則又輕於定磉矣
凡修造橋梁僧尼院宇庵觀神廟開山立向修方並與
民俗年月同
凡新立宅舍尚未歸火入宅即於宅内新造牛欄馬枋
羊棧猪牢等屋並不問年月方道如在百二十步之外
須看年月方道無凶煞占方宜起手修作
凡方道有三曰隂方道曰陽方道曰交接方道隂方道
者即中宫滴水門也陽方道者地基不與舊宅相接也
交接方道者或前後左右屋宇與舊宅相連也如屋上
起樓及架天井就簷滴水歸裏皆屬中宫名曰隂方只
取中宫無煞得吉會為大利如建亭臺造軒閣不進中
宫名曰陽方只取外方向為利如就屋比連接架增簷
添桁補廊名曰交接方要内外俱有吉會方為大利
凡作宅據方隅而作方隅則當用作方法若開新基立
棟宇或淨盡拆除舊屋而創新居則當用作山法然造
作之事以人家居處為本宫所居在所作百步外則新
創者始可專用作山法若所居在所作百步内則雖新
創亦當以作方法論之如所居雖在所作百步之外但
屋宇舊房門廊俱在則其宅已定不過補東而去西除
舊而換新尚當用作方法但不在百步之内禍福輕耳
故凡造作用作方法者多用作山法者少
論方道遠近神煞京城府州縣寸金之地所作之方但
隔街路作之不妨如小修葺並不問吉凶之方但要吉
日餘即不畏若是鄉村之地修方道或隔大溪水人不
得渡四時常流亦不問凶煞若隔小水溪澗常流不絶
小煞不妨若居城市隔一街巷三五尺非自已地者亦
不犯方隅神煞如欲屋近作樓臺廳館雖是修方亦取
方道有吉神無凶煞作之不妨
論入宅法山向中宫並無凶煞惟大門微有凶神却用
關閉正門從左右作小門出入或開横門出入或奉祖
先福神香火暫駐吉方俟凶神過後正向得利别擇吉
月吉日或歲除正初或立春交接移入祖先福神香火
奉祀遂開正門無妨
論歸火與豎造同日惟推吉時家主先移祖先福神香
火入宅俗謂先過香火俟畢工後再擇吉日同家眷從
吉方入宅如豎造之日不先移香火入宅必待山向年
月得利方可入宅歸火若豎造之日雖吉或犯歸忌九
醜又須别擇
凡人家修造内堂完備已歸火入宅向後續造廳廊或
久住宅舍又欲修作安磑開渠修築等事只用修方法
擇年月其山家墓運隂府太歲並不必忌惟浮天空亡
巡山羅㬋及月家飛宫方道緊煞忌之
凡造葬先看山家墓運要正隂府太歲不尅山頭若浮
天空亡天官符占舍位並忌開山立向巡山羅㬋止忌
立向次論月家飛宫天地官符忌開山立向又論月家
飛宫天地官符忌開山立向又論山家墓運正隂府太
歲月日時忌尅山如山家官符穿山羅㬋天禁朱雀山
家困龍並忌開山吉星到則能制但用通天竅走馬六
壬星馬貴人為主尅擇利宜年月兼求三竒紫白祿馬
貴人諸家鑾駕帝星若有一吉神同到蓋照山向以佐
其吉修造則擇豎造吉日安葬則擇破土吉日大吉
凡吉星到山為蓋到方向為照若吉星到山到向併照
中宫豎造安葬大利如修方對宫方上得吉星名曰吉
星照方修作大利
凡方道遭火盡七日之内擇日起工半月内擇日豎造
並不問吉凶方道
凡入山伐木起工架馬定磉扇架與豎造宅舍同
凡成造船隻日與豎造宅舍吉日同忌火星天賊伏斷
正四廢執破日
凡蓋船篷日忌天火天賊八風破日
凡新船下水日與出行日同宜天德月德天德合月德
合要安平定成日忌觸水龍日
凡合壽木宜木建日正月庚寅二月辛夘二月戊辰四
月己巳五月壬午六月癸未七月庚申八月辛酉九月
戊戌十月己亥十一月壬子十二月癸丑及四廢日本
命納音生旺日忌本命日本命對衝日建日破日重日
日辰納音尅本命納音日
凡甃砌生墳亦如葬事選擇年月要開山立向不犯年
月家凶煞更得吉神蓋照山向却可用事若作印堂土
堆惟擇吉日不問山向吉凶開壙砌金井宜四廢日旬
中空亡月日及本命納音有氣月日
凡金井下磚日擇日與葬日同
凡療病針灸卒然有疾豈待擇吉而後求醫然先賢必
用擇日欲人之不輕服藥也至於針灸視逐日人神所
値之處尤宜迴避
凡嫁娶吉日宜不將天德月德天德合月德合母倉黃
道上吉次吉月恩益後續世戊寅己夘人民合日又日
辰合吉雖無不將亦可用不必拘也
凡月忌日不忌嫁娶辛亥年十一月初五日辛夘壬子
年十二月初五日乙夘嫁娶用之亦多略舉此事以袪
俗忌
凡嫁娶周堂值翁姑新人入門時俗有從權出外少避
候新人坐牀翁姑方可回家
凡封拜施恩事出於上百無忌惟擇吉時
凡上官嫁娶出行入宅修造安葬修方一切動用宜四
大吉時兼黃道吉星時得吉星到時可勝諸凶所有九
醜路空旬空俱不忌或合通天竅走馬六壬天罡取用
吉時吉神到山到向為吉
雜用宜忌
起工架馬吉日
正月辛未乙未壬午丙午(外)癸酉丁酉丁丑癸丑
二月戊寅庚寅己巳(外)丙寅甲寅丁丑癸丑
三月己巳甲申
四月(外)丁丑丙戌丙午庚午丙子庚子
五月乙亥己亥(外)辛亥
六月乙亥甲申庚申(外)癸酉丁酉辛亥
七月戊子壬子(外)丙子庚子戊辰丙辰
八月乙亥己亥庚寅戊寅甲申戊申庚申(外)戊辰壬
辰丙辰辛亥丙寅
九月癸夘(外)辛夘
十月壬午辛未乙未(外)庚午丁未
十一月庚寅戊寅(外)乙丑丁丑癸丑甲寅
十二月戊寅己夘乙夘己巳(外)丙寅甲寅
起工通用吉日己巳辛未甲戌乙亥戊寅己夘壬午
甲申乙酉戊子庚寅乙未己亥壬寅癸夘丙午戊申
己酉壬子乙夘己未庚申辛酉成開日
架馬吉方宜天德月德月空三竒帝星併諸吉方
架馬凶方忌年家三煞獨火官符月飛宫州縣官符
月流財小兒煞惟坐宫修方不出火避宅忌之
定磉扇架吉日
正月丁酉丙午癸丑
二月乙丑丙寅乙亥戊寅癸未庚寅己亥癸丑甲寅
己未
三月甲子甲申戊子丁酉庚子壬子
四月甲子庚午庚子丙午癸丑
五月丙寅戊辰辛未甲戌戊寅癸未庚寅甲寅丙辰
己未
六月丙寅乙亥戊寅甲申甲寅庚申
七月甲子戊辰辛未戊子庚子壬子丙辰
八月乙丑丙寅戊寅庚寅己亥癸丑丙辰
九月庚午己夘壬午癸夘丙午
十月甲子庚午辛未壬午戊子乙未庚子壬子丙辰
辛酉
十一月丙寅戊寅甲申庚寅戊申甲寅丙辰庚申
十二月甲子丙寅己巳戊寅甲申戊子庚子壬子甲寅
庚申
定磉扇架通吉日甲子乙丑丙寅戊寅己巳庚午辛
未甲戌乙亥戊寅己夘辛巳壬午癸未甲申丁亥戊
子己丑庚寅癸巳乙未丁酉戊戌己亥庚子壬寅癸
夘丙午戊申己酉壬子癸丑甲寅乙夘丙辰丁巳己
未庚申辛酉又宜天德月德黃道併諸吉神值日亦
可通用忌正四廢天賊建破日
修廚吉日
正月戊寅
二月乙亥丙寅癸丑戊寅甲申辛未甲寅己未
三月己巳甲申(外)丙子甲子庚子壬子
四月癸丑乙夘庚申
五月丙寅己巳辛未戊寅甲寅庚寅壬辰癸未己未
乙夘
六月丙寅戊寅甲寅辛亥甲申庚申
七月壬子丙辰庚申
八月丙寅庚寅戊寅壬子庚申乙亥
九月己未丙午辛夘
十月辛未乙未庚子丁未壬子
十一月丙寅戊寅甲申戊申庚申甲寅庚寅
十二月丙寅己巳戊寅甲申甲寅庚申
造門吉日
宜甲子乙丑辛未癸酉甲戌壬午甲申乙酉戊子己丑
辛夘癸巳乙未己亥庚子壬寅戊申壬子甲寅丙辰
戊午又宜天德月德滿成開日
逐月造門吉日
正月癸酉(外)丁酉
二月甲申己亥甲寅
三月癸酉(外)丁酉
四月甲子(外)庚午
五月辛未
六月甲申甲寅(外)庚申
七月庚子壬子
八月乙丑(外)乙亥
九月(外)庚午丙午
十月甲子辛未庚子乙未(外)庚午
十一月甲寅
十二月甲子甲申甲寅庚子(外)庚申
門光星
大月從下數至上逆行小月從上數至下順行
白字大吉丫字損畜人字損人
塑繪神像開光吉日
春秋二季用心危畢張四宿值日屬太隂吉
夏冬二季用房虚昂星四宿值日屬太陽吉
又宜天德月德天恩福生黃道建除滿成開日
忌伏斷天賊正四廢天地空亡六壬空亡又忌旬中空
亡截路空亡時
逐月塑繪神像吉日
正月丁酉(外)癸酉
二月癸未乙亥辛亥(外)甲申丁未己未
三月丁酉(外)癸酉甲申
四月戊午(外)甲子丁丑庚午
五月癸未壬寅辛亥丙辰(外)丙寅辛未戊寅甲辰甲
寅己未
六月乙亥丁酉癸未壬寅辛亥(外)丙寅庚申甲申甲
寅
七月丙辰(外)戊辰甲子丙子庚子
八月乙亥庚寅壬寅辛亥丙辰(外)乙丑壬辰丁巳
九月戊午(外)庚午辛夘癸夘丙午壬午
十月丁酉丙辰戊午(外)甲子庚午辛未乙未丁未
十一月庚寅
十二月(外)丙寅戊寅甲申甲寅庚申
養子納壻吉日
養子宜天德月德天德合月德合黃道益後續世納壻
宜與嫁娶日同
作牛欄吉日
宜甲子己巳庚午甲戌乙亥丙子庚辰壬午癸未庚
寅庚子日牛黃經又有戊辰戊午己未辛酉日又
宜戊巳庚辛壬癸日初一初五初六十二十三十
五日
逐月作牛欄吉日
正月庚寅
二月(外)戊寅
三月己巳
四月庚午壬午
五月己巳壬辰(外)乙未丙辰
六月庚申(外)甲申乙未
七月戊申庚申
八月(外)乙丑
九月甲戌
十月甲子丙子庚子壬子
十一月乙亥庚寅
十二月(外)乙丑丙寅戊寅甲寅
作馬枋吉日
宜甲子丁夘辛未乙亥己夘甲申戊子辛夘壬辰庚子
壬寅乙巳壬子天德月德忌戊寅庚寅戊午天賊四
廢
逐月作馬枋吉日
正月丁夘乙亥己夘(外)庚午
二月辛未(外)丁未己未
三月丁夘己夘甲申己巳
四月甲子戊子庚子(外)庚午
五月辛未壬辰(外)丙辰
六月辛未乙亥甲申(外)庚申
七月甲子辛未丙子戊子庚子壬子
八月壬辰(外)乙丑甲戌丙辰
九月(外)辛酉
十月甲子辛未庚子壬子(外)庚午乙未
十一月辛未乙亥壬辰
十二月甲子戊子庚子(外)丙寅甲寅
養蠶作繭吉日
正月癸酉癸夘甲寅丁夘庚午壬午丙午
二月甲寅乙巳戊寅庚寅
三月丁夘癸夘乙巳甲申戊申
四月丁夘庚午壬午癸夘甲子丙子
五月乙未丁未戊寅甲寅乙巳庚午壬午庚寅
六月甲寅乙未甲申戊申癸酉庚寅戊寅
七月甲子丙子癸酉乙未
八月甲申戊申乙巳
九月庚午癸酉壬午丙午
十月甲子庚子癸酉壬午丁未乙未
十一月戊寅庚寅甲寅
十二月乙夘戊申甲寅庚寅戊寅甲申乙巳
作生墳合壽木
宜生命六甲旬空月日忌生命建破魁罡年又宜本命
納音生旺有氣日忌入墓日安壽木宜天德月德月
空方忌三煞方
子午夘酉生命忌子午夘酉年
寅申己亥生命忌寅申己亥年
辰戌丑未生命忌辰戌丑未年
水土命宜申酉亥子戌月日忌辰月辰日
金命宜己午未申酉月日忌丑月丑日
木命宜亥子丑寅夘月日忌未月未日
火命宜寅夘辰巳午月日忌戌月戌日
寅午戌命忌寅午辰方申子辰命忌申酉戌方
巳酉丑命忌巳午未方亥夘未命忌亥子丑方
斬草吉日
正月庚午己夘壬午
二月庚午壬午甲午丙午
三月壬申甲申
四月甲子乙丑庚午壬午辛夘
五月乙丑壬寅癸丑甲寅
六月丁夘壬申甲申辛夘丙申癸夘乙夘
七月甲子丁夘己夘壬午辛夘癸夘丙午乙夘
八月乙夘壬辰戊辰癸丑
九月庚午壬午辛夘癸夘丙午乙夘丁夘
十月甲子丁夘庚午辛未己夘辛夘乙夘丙午
十一月壬申甲申乙未丙申
十二月壬申甲申丙申壬寅甲寅
入棺吉時
子日(甲庚)丑日(乙辛)寅日(乙癸)夘日(丙壬)
辰日(丁甲)巳日(乙庚)午日(丁癸)未日(乙辛)
申日(甲癸)酉日(丁壬)戌日(庚壬)亥日(乙辛)
入殮吉時
甲子(申酉)乙丑(日出)丙寅(亥子)丁夘(寅夘午)
戊辰(己申)己巳(巳午申)庚午(辰巳)辛未(己午丑未)
壬申(未申亥)癸酉(辰申)甲戌(日入)乙亥(酉亥)
丙子(日出)丁丑(寅夘)戊寅(辰巳)己夘(己申)
庚辰(己申)辛巳(己未丑)壬午(己未)癸未(丑未)
甲申(酉亥)乙酉(申酉)丙戌(戌亥)丁亥(己未)
戊子(寅申)己丑(丑未)庚寅(丑申)辛夘(丑未)
壬辰(日入)癸巳(丑未)甲午(己未)乙未(日入)
丙申(日出)丁酉(寅夘辰)戊戌(己申)己亥(己申)
庚子(戌亥)辛丑(丑寅)壬寅(亥子)癸夘(丑未)
甲辰(寅申)乙巳(亥子)丙午(寅夘)丁未(亥子)
戊申(寅申)己酉(己申)庚戌(己申)辛亥(己未)
壬子(辰戌)癸丑(丑未)甲寅(寅申酉)乙夘(申酉)
丙辰(己亥)丁巳(亥子)戊午(己申)己未(午申)
庚申(辰巳)辛酉(寅申)壬戌(丑寅)癸亥(己申)
成服除服吉日
成服宜甲子己巳乙酉庚寅丁酉丙午癸丑戊午庚申
鳴吠日鳴吠對日忌重復建破日
逐月成服吉日
正月乙酉庚寅丙午丁酉癸丑戊午
二月甲子庚寅丙午庚申癸丑
三月甲子乙酉庚寅丁酉丙午癸丑
四月甲子乙酉庚寅丁酉庚申癸丑戊午
五月乙酉庚寅庚申
六月甲子乙酉庚寅丁酉丙午庚申
七月甲子乙酉丙午丁酉癸丑戊午
八月甲子庚寅庚申戊午
九月甲子乙酉庚寅丁酉丙午庚申戊子
十月甲子庚寅丁酉丙午乙酉庚申戊子
十一月甲子乙酉庚寅丁酉庚申
十二月甲子乙酉丁酉丙午庚申戊午
除服宜壬申丙子甲申辛夘丙申庚子丙午戊午己酉
辛亥壬子乙夘己未庚申除日忌建破日
逐月除服吉日
正月辛夘乙夘(外)丁夘癸夘己夘
二月戊辰庚辰壬辰丙辰
三月辛巳癸巳乙巳丁巳
四月庚午壬午甲午戊午
五月乙未己未(外)辛未
六月壬申甲申丙申庚申
七月己酉(外)癸酉丁酉乙酉辛酉
八月甲戌丙戌戊戌庚戌壬戌
九月辛亥(外)乙亥癸亥丁亥
十月丙子庚子(外)甲子戊子
十一月乙丑丁丑己丑辛丑
十二月戊寅(外)丙寅庚寅壬寅甲寅
按康熙七年吏部禮部欽天監會議選擇通書内
缺少公規春牛經日出入晝夜時刻氣候歲時紀
事逐月起工架馬吉日定磉扇架吉日修廚吉日
造門吉日塑繪神像吉日男女合婚行嫁月養子
納壻吉日作牛欄吉日作馬枋吉日養蠶作繭吉
日作生墳吉日斬草吉日入棺吉時入殮吉時入
殮安葬的呼日殃煞出去方成服除服吉日事類
總集等項二十三條於通書大全内取用今除公
規春牛經日出入晝夜時刻氣候歲時紀事已入
公規男女合婚行嫁月入殮安葬的呼日殃煞出
去方入辨訛事類總集内洪範五行九宫貴人神
煞等條入本原義例利用外餘皆附載於此其論
周堂值翁姑則世俗之權而失其經亦可見陋說
之害理也其論專取吉時則至不得已而通其變
亦可見術數之不拘也至其選定吉日世亦不甚
遵信如入殮成服各有禮制不問隂陽也牛欄馬
枋事本相同無須别擇也若門光星大月起寅小
月起夘按日順數上旬越戌下旬越辰東西為吉
南損畜北損人雖有例可推而實無義可解略之
而索隱或以為竒錄之而習見自呈其陋觀者當
自知辨也至于上官天遷圖亦出通書大全已為
選擇通書所不取蓋與諸家周堂同出術士捏造
概置不錄
年月神煞
年干甲乙丙丁戊巳庚辛壬癸
右年神皆從歲干起例官星即正官也催官即正
官六合也干鬼即偏官也羊刃即陽刃飛刃其對
衝也天禄星即干禄與本宫卦也文昌星即食神
禄也魁名星即比刧也天財星即印綬也文魁星
即傷官與其六合也今臺本惟用干禄不用禄宫
餘皆不用蓋皆禄命之法不係神煞宗鏡以羊刃
為李廣箭甚言其凶殊屬無謂故將全例備錄於
此以見專取羊刃者之可以不必也
右年神皆從歲支三合起例今臺本不取長生沐
浴臨官及衰方蓋沐浴衰方不比死地長生為生
天太陽臨官為歲德合名義不符遊禍論日辰不
係方位想亦後人因其八而補其四如王日之因
其五而補其七也况三煞原非取絶胎養為義而
俗術又合病死墓三方名曰通天煞益屬荒唐故
將起例附錄於此以見此編非闕略也
右年神皆從歲厭起例臺本惟用五鬼支退六害
餘皆不用支退流財無理陰中太歲名義不合見
辨譌歲支六合雖有取義然歲非月比太陽歲一
周天專以六合名金烏其義較遠枝德已是五合
又取六合亦屬太紆紅鸞天喜星命家用之亦無
緊要歲厭雖近古然大率由月而推不如四時之
切且歷來通書皆不用何可又增之以滋拘忌乎
至於太陽升殿則因厭對又為六儀也太陰守殿
則因在厭後二辰如歲後二辰為太隂也玉兔對
金烏年解隨天喜觀其起例大扺亦術士所推衍
附錄於此庶不得挾以為秘訣云爾
年干甲乙丙丁戊己庚辛壬癸
天帑星乾坤艮兑坎離震巽乾坤
右年神從納甲遁干起例天帑星為年干納甲破
敗五鬼即其衝也今臺本不用天帑星是不以天
帑為吉亦實無吉可言則破敗五鬼之不為凶可
知矣甲為穿山羅㬋乙為天禁朱雀甲乙之間為
山家困龍丙丁為獨火戊巳為都天庚辛為金神
壬癸為水德十干本屬一例今臺本通書既不用
戊巳壬癸而于丙丁獨火又云與年獨火打頭火
併方為災金神雖載在時憲書亦不甚以為拘忌
乃獨于甲乙則曰開山凶甚屬非理夫十干甲乙
最吉不當以遁干為凶壬癸為丙丁之對宗鏡諸
書以水德制火星其義略有可取戊巳屬土入中
宫叠太歲為堆黃與月建併忌動土猶土王用事
忌動土之義即不列為吉凶神而於理固不背也
已具利用卷中故附錄於此
右月神皆從四時起例天貴為令星旺相日兼干
支土公忌即月建巳見義例利用卷六畜肥則生
當令之三合由母倉而推衍者也天良日以令星
陽干加寅由天赦而推衍者也其義雖吉然不可
為典要太歲遊即四時長生之卦淨欄煞為其對
衝又由生天太陽破敗五鬼而推衍者也孤辰寡
宿以令前為孤令後為寡又由竒門孤虛而推衍
者也雖有義例而紆闊不切事理故今臺本皆不
用然較之世俗以月令所生之三合為大敗六不
成以母倉為魯班刀砧煞者尚屬可通故錄之以
備一說而其餘之不錄者槩可𩔖推也
天星吉時
按天貴星太乙星即青龍也明輔星貴人星即明
堂也月僊星福德星即金匱也天德星寶光星即
天德也天開星少微星即玉堂也日僊星鳳輦星
即司命也術士飾其名以動聽其實非有二也今
日表已刪去附載於此又本以道遠幾時通達路
遙何日還鄉為訣子午日起申丑未日起戌寅申
日起子夘酉日起寅辰戌日起辰巳亥日起午以
次數之值道遠通達遙還字有辵遶者為吉亦即
起黃道之法非另有秘訣也
吉將加時
通書曰善用時者使六神悉伏如不得六神悉伏則
宜就吉將加時亦以吉論
按六神悉伏即貴登天門吉將加時則六壬之貴
人六合青龍太常太陰天后六吉將也其法以月
將加時視時上所臨之神遇吉將者是夫六神既
不悉伏則六吉亦不得位未足為吉若四大吉時
又遇吉將乃為吉耳然於義不悖大統歷亦用之
附錄於此不作立成者以四大吉時貴登天門已
列立成同一月將加時故也
竒門三元歌
軒轅黃帝戰蚩尤涿鹿經今苦未休偶遇天神授符訣
登壇致祭謹虔修神龍負圖出洛水彩鳳銜書碧雲裏
因命風后演成文遁甲竒門從此始一千八十當時制
太公刪成七十二逮於漢代張子房一十八局為精藝
先須掌上排九宫縱横十五在其中次將八卦輪八節
一氣統三為正宗隂陽二遁分順逆一氣三元人莫測
五日都來換一元超神接氣為准的二至之前有閏竒
此時叠節累乘之積日以成閏月積時以成閏竒認取
九宫為九星八門時逐九星行九宫逢甲為直符八門
直使自分明符上之門為直使十時一位堪評據直符
常以加時干直使逆順時宫去六甲元號六儀名三竒
即是乙丙丁陽遁順儀竒逆佈隂遁逆儀竒順行吉門
偶爾合三竒直此經云百事宜更合從傍加簡點餘宫
不可有微疵三竒得使誠堪取六甲遇之非小補乙逢
犬馬丙鼠猴六丁玉女騎龍虎又有三竒遊六儀號為
玉女守門扉若作隂私和合事請君但向此中推天三
門兮地四戶問君此法知何處太衝(夘)小吉(未)與從魁
(酉)此是天門私出路地戶除危定與開舉事皆從此中
去六合太隂太常君三辰元是地私門更得竒門相照
耀出門百事總忻忻太衝天馬最為貴卒然有難宜逃
避但當乘取天馬行劍戟如山不足畏三為生氣五為
死盛在三兮衰在五能識遊三避五時造化真機須記
取就中伏吟為最凶天蓬加著地天蓬天蓬若到天英
上須知即是反吟宫八門返復皆如此生在生門死在
死縱令吉宿得竒門萬事皆凶不堪使六儀擊刑何太
凶甲子直符愁向東戌刑在未申刑虎寅己辰辰午刑
午三竒入墓好詳之甲日那堪得未時丙丁屬火火墓
戌此時諸事不須為更兼六乙來臨二星竒臨六亦同
推又有時干入墓宫課中時下忌相逢戊戌壬辰兼丙
戌癸未丁丑亦同凶五不遇時龍不睛號為日月損光
明時干來尅日干上甲日須知時忌庚竒與門兮共太
隂三般難得總加臨若還得二亦為吉舉措行藏必遂
心更得直符直使利兵家用事最為貴當從此地擊其
衝百戰百勝君須記天乙之神所在宫大將宜居擊對
衝假令直符居離九天英坐取擊天蓬甲乙丙丁戊陽
時神居天上要君知坐擊須憑天上竒隂時地下亦如
之若見三竒在五陽偏宜為客自高強忽然逢著五隂
位又宜為主好裁詳直符前三六合位太隂之神在前
二後一宫中為九天後二之神為九地九天之上好揚
兵九地潛藏好立營伏兵但向太隂位若逢六合利逃
形天地人分三遁名天遁月精華蓋臨地遁日精紫雲
蔽人遁當知是太隂生門六丙合六丁此為天遁甚分
明開門六乙合六巳地遁如斯而已矣休門六丁共太
隂欲求人遁無過此庚為太白丙為惑庚丙相加誰會
得六庚加丙白入熒六丙加庚熒入白白入熒兮賊即
來熒入白兮賊須滅丙為勃兮庚為格格則不通勃亂
逆丙加天乙為直符天乙加丙為飛勃庚加日干為伏
干日干加庚飛干格加一宫兮戰在野同一宫兮戰於
國庚加直符天乙伏直符加庚天乙飛庚加癸兮為大
格加已為刑格不宜庚加壬時為上格又嫌歲月日時
遲更有一般竒格者六庚謹勿加三竒此時若也行兵
去匹馬隻輪無返期六癸加丁蛇夭矯六丁加癸雀投
江六乙加辛龍逃走六辛加乙虎猖狂請觀四者是凶
神百事逢之莫措手丙加甲兮鳥跌穴甲加丙兮龍回
首只此二者是吉神為事如意十八九八門若遇開休
生諸事逢之總趁情傷宜捕獵終須獲杜好邀遮及隱
形景上投書并破陣驚能擒訟有聲名若問死門何所
主只宜弔死與行刑蓬任沖輔禽陽星英芮柱心隂宿
名輔禽心星為上吉衝任小吉未全亨大凶蓬芮不堪
遇小凶英柱不精明大凶無氣變為吉小凶無氣亦同
之吉星更能逢旺相萬舉萬全功必成若遇休囚并廢
沒勸君不必進前程要識九星配五行各隨八卦考羲
經坎蓬星水離為火中宫坤艮土為營乾兑為金震巽
木旺相休囚看重輕與我同行即為相我生之月誠為
旺廢於父母休於財囚於鬼兮真不旺假如水宿乃天
蓬相在初冬與仲冬旺於正二休四五其餘倣此自研
窮急則從神緩從門三五返覆天道亨十干加伏若加
錯入庫休囚百事危十精為使用為貴起宫天乙用無
疑宫制其門不為迫門制其宫是迫推天網四張無走
路一二網低有路通三至四宫行入墓八九高強任西
東節氣推移時候定隂陽順逆要精通三元積數成六
紀天地未成有一理請觀歌裡精微訣非是賢人莫傳與
陽遁歌
冬至驚蟄一七四小寒二八五為次大寒春分三九六
立春八五二為局雨水九六三無失清明立夏四一七
穀雨小滿五二八芒種六三九為法
隂遁歌
夏至白露九三六小暑八二五隂局大暑秋分七一四
立秋二五八宫次處暑一四七為是霜降小雪五八二
寒露立冬六九三大雪四七一宫緘
八門九星定例歌
坎宫一位起蓬休芮死還居坤二流沖宿傷門三震位
杜門天輔巽宫周心開乾六禽星五天柱驚門兑七求
生任居艮景英九禽宿無門坤上遊
按竒門擇時之法以乙丙丁三竒與開休生三吉門
會合為吉修造則專取三竒到方其起例如前法隂
陽遁各九局自局之本宫起甲子陽遁順布六儀逆
布三竒隂遁逆布六儀順布三竒戊同甲子己同甲
戌庚同甲申辛同甲午壬同甲辰癸同甲寅捷法陽
順隂逆以戊己庚辛壬癸丁丙乙為次蓋順布丁丙乙
在乙丙丁即是逆而逆布丁丙乙在乙丙丁即是順
也其八卦八節一氣統三之法冬至坎立春艮春分
震立夏巽皆陽遁順行夏至離立秋坤秋分兌立冬
乾皆隂遁逆行如冬至上元用坎一局小寒上元則
用坤二局大寒上元則用震三局夏至上元用離九
局小暑上元則用艮八局大暑上元則用兑七局是
也上元局定中元下元皆輪流自然之理蓋五日六
十時為一元而甲巳日必甲子時故以甲巳日為符
首甲子甲午己夘己酉日為上元甲寅甲申己巳己
亥日為中元甲辰甲戌己丑己未日為下元如陽遁
一局甲子日為上元甲子時起坎一己巳日為中元
甲子時起兑七甲戌為下元甲子時起巽四至己夘
日復為上元一節十五日三元既周則下節叧起也
又有置閏之法乃由氣盈而生如今年甲子日冬至
用冬至上元是為正授正之云者符首與節同日也
至明年冬至為己巳日符首甲子在冬至前五日則
冬至前甲子日即用冬至上元是為超神超之云者
符首在節前也至後年冬至為甲戌日前之符首甲
子在冬至前十日後之符首己夘在冬至後五日前
遠後近則冬至前甲子日仍用大雪上元己巳日仍
用大雪中元冬至之甲戌日仍用大雪下元而冬至
後之己夘日方用冬至上元重用大雪三元是為置閏閏
之云者謂閏一氣也後己夘日方用冬至上元是為接
氣接之云者符首在節後也故曰置閏必在二至之前
超不過十接不過五然此乃以平氣正授起算若以定氣
而論盈縮各有不同當以遠近為斷如前之符首在節
前七日後之符首在節後八日前近後遠則當仍用超神
若前之符首在節前八日後之符首在節後七日前
遠後近則當置閏可也接氣又有拆局補局之法先
用本節下元不可從要之正授之後為超神超神之
後為置閏置閏之後為接氣接氣之後為正授或為
超神此則一定不易耳其每局六十時飛布之法先
依本局排定地盤次取各時六甲之星為直符六甲
之門為直使以直符加時干陽順隂逆九星飛布九
宫以直使加時宫不論隂陽八門順轉八卦(一說九星亦是)
(順行八卦)直符螣蛇太隂六合白虎元武九地九天八神
陽順隂逆以次推排(一說白虎作勾陳元武作朱雀)今列二式於左
如陽遁一局甲子戊起坎一甲戌己在坤二甲申庚在
震三甲午辛在巽四甲辰壬在中五寄坤甲寅癸在乾
六丁在兌七丙在艮八乙在離九是為地盤甲子時蓬
戊直符加甲子休門直使亦加甲子是為伏吟乙丑時
蓬戊直符加乙在離九芮已在坎一衝庚在坤二輔辛
在震三禽壬在巽四心癸在中五柱丁在乾六任丙在
兌七英乙在艮八休門直使加乙丑在坤二生門在兌
開門在離丙竒與生門合于兌方吉
如隂遁九局甲子戊起離九甲戌己在艮八甲申庚在
兌七甲午辛在乾六甲辰壬在中五寄坤甲寅癸在巽
四丁在震三丙在坤二乙在坎一是為地盤甲子時英
戊直符加甲子景門直使亦加甲子是為伏吟丙寅時
英戊直符加丙在坤二任己在坎一柱庚在離九心辛
在艮八禽壬在兌七輔癸在乾六衝丁在中五芮丙在
巽四蓬乙在震三景門直使加丙寅在兌七開門在艮
休門在震與乙竒合生門在巽與丙竒合丙寅時震巽
二方吉全局一千八十各有專書今不盡錄也
欽定協紀辨方書卷三十五
