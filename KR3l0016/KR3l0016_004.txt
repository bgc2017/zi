雲仙雜記卷之四
石鼈銜賦題
高郢夜課于豐亭忽見一鼈在案上視之石也
郢異其事取千題散置楮中禱祝令石鼈銜之
以卜来事既而石鼈舉頭乃是沙洲獨鳥賦題
出果然其年首選(湘潭記)
自負書劒
凌倚隱衡山往来自負書劍削竹為擔褁以烏
氈倚既死山僧取以供事(衡山記)
松精成使者
茅山有野人見一使者異服牽一白羊野人問
居何地曰偃盖山隨至古松下而没松形果如
偃盖意使者乃松樹精羊乃茯苓耳(金陵記)
龍窠石
中山僧表堅面多瘢痕偶溪中淂石如鷄子夜
覺凉冷信手磨面瘢痕盡滅後讀博異志曰龍
窠石磨瘡瘢大效(廬山記)
召客念無魚
蘇蠙郎中召客無魚念曲江多有而禁釣乃令
掌吏用油幕偷數頭適濟其事(承&KR0685;舊纂)
金雞抱卵時
封少卿問禪於龍華厚參師曰金雞抱卵時如
何少卿歸而默坐三年不能領觧至于發狂而
死(禪學錄)
胡松節支琴
白傅用胡松節支琴(金徽變化萹)
竊嚥棋子
李杓直與人棋而敗乃竊數子嚥之尋問乃鼓
局大恕(棋天洞覽)
墨染紙不昏
墨染紙三年字不昏暗者為上(成老相墨經)
茶燋縛奴投火
陸鴻漸採越江茶使小奴子看焙奴失睡茶燋
爍鴻漸怒以鐡繩縛奴投火中(蠻甌志)
袖餅班中
于琮班中有時袖餅而食或以遺同列(常朝記)
石蓮匣
許芝有玅墨八厨巢賊亂瘗于善和里苐事&KR0685;
取之墨已不見惟石蓮匣存焉(大唐龍髓記)
鵝烝
藺先生上隱亭望九里山七日不能下但食鵝
烝二十叚(琴莊美事)
粉指印青編
徐州張尚書妓女多涉獵人有借其書者往往
粉指痕並印于青編(籹樓記)
一里更二馬
校書郎李蟠蓄馬甚多出遊則一里更二馬借
徣供應可逮十家(馬癖記)
旋風茟
魏博田承嗣簽治文案如流水吏人私相謂曰
世罕有此旋風茟(方鎮編年)
贈相得以鳩
毛傳好食鳩人與已相得者必以鳩贈之一見
李翺贈十二籃(好事集)
物價至微
開成中物價至微村落買魚肉者俗人買以胡
絹半尺士大夫買以樂天詩一首兼与之(豐年)
(編)
夜飛蟬
杜甫每朋友至引見妻子韋侍御見而退使其
婦送夜飛蟬以助籹&KR0918;(放懷集)
羲之鬼
虞世南書冠當時人謂其有羲之鬼(字錦)
竹枝曲
張旭醉後唱竹枝曲反復必至九回乃止(醉錄)
却老先生
王僧虔晚年惡白髮一日對客左右進銅鑷僧
虔曰却老先生至矣庶幾乎(南康記)
小兒司命
郭汾陽語子弟曰西陽庶寳方小兒之司命不
可不讀(從容錄)
青蠅拜賀
術士相牛僧孺若青蠅拜賀方能及苐公疑之
及登科訖歸坐家庭有青蠅作八行立約數萬
折躬再三良久乃去(青陽記)
葬淂石牌
烏重胤葬先世掘得石牌有云牛領岡前紅簫
隴下葬用丙日手板相亞重胤依而用之(壠上)
(書)
貧而圖㛰
白厚貧而圖㛰娶劉純材女厚送烏璫十事麩
紙為書純材大笑荅以象田珠十升紫弱千餘
頭及使家僮撒燭花盈路厚閉門大慙賓客走
去(耕桑偶記)
以海駮皮為鼓
凡鼓以海駮(疑是鮫字)皮為之泥以象骨則雄
而清用雜皮則濁而易散云(辨音集)
上元影燈
洛陽人家上元以影燈多者為上其相勝之辭
曰千影萬影又各家造芋郎君食之宜男女仍
云送鷄肉酒用六木缾貯之於親知門前留地
而去(影燈記)
軟棗餻
宣慈寺每求化人先留食軟棗餻柳尚書来方
食餻袖䟽欲出尚書急觧連帶緋袍鏁子魚袋
施之(海墨微言)
竊花
霍定與友生遊曲江以千金募人竊貴侯亭榭
中蘭花插帽兼自持住綺羅&KR1244;中賣之士女争
買抛擲金錢又各以錐刺藕孔中者罰巨觥不
中者得美饌(曲江春宴錄)
酒窟
蘇晉作曲室為飲所名酒窟又地上每一塼鋪
一甌酒計甎約五萬枚晉日率友朋次苐飲之
取盡而已(醉仙圖記)
詩成裁窗紙
叚九章詩成無紙就窗裁故紙連綴用之九章
字惠文(逄原記)
白羊籹點芳草
午橋莊小兒坡茂艸盈里晉公每使數羣白羊
散于坡上曰芳草多情頼此籹點也(窮幽記)
浮萍為鴨作茵褥
浮光多美鴨太原少尹樊千里買百隻置後池
載數車浮萍入池使為鴨作茵褥(雲林異景志)
自為小君裁剪
李紳為相時俗尚輕綃染蘸碧為婦人衣紳自
為小君裁剪(鳳池編)
貴家棋子
開成中貴家以紫檀心瑞龍腦為棋子(棋談)
弄葫蘆成詩
王筠好弄葫蘆每吟詠則注水於葫傾已復注
若擲之於地則詩成矣(詩源指訣)
好讀離騷
錢芸士好讀離騷手不暇揭忘去肉味半月如
齋(姑臧記)
挼花浸酒
楊恂遇花時就花下取蘂粘綴于婦人衣上微
用蜜蠟兼挼花浸酒以快一時之意(三堂往事)
挑野𬞞
郭元申家貧無食春月携兒挑野蔬一日有餘
三日不出(叩頭錄)
簇酒
辛洞好酒而無資常携榼登人門每家取一盞
投之號為簇酒(叙閑錄)
祭詩以酒脯
賈島常以歲除取一年所淂詩祭以酒脯曰勞
吾精神以是補之(金門歲節)
碬磨齋
都下寺院每歲用除碬磨是日作碬磨齋(僧園)
(逸記)
歛衣
伊處士從衆人求尺寸之帛聚而服之名曰歛
衣(搔首集)
凌虛宴
齊文宣帝凌虛宴取香菌以供品味廣唐則出
扵石首銅官䓁處銅釘菌分絲菌(自慶傳)
桃花醋
唐世風俗貴重葫蘆醬桃花醋照水油(晉公遺)
(語)
蟣肝龍首
毛重教授於導江春日主人宴之賦散語曰蟣
肝之奉何堪龍首之攀可望主人曰吾勸以陸
源鯖賞以柳綿肝(文房寳&KR0918;)
雲仙雜記卷之四
