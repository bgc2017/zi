墨譜法式卷中
宋李孝美撰
式
祖氏
奚庭珪
李超(庭珪)(承晏)(文用)(惟慶)
陳贇
張遇
盛氏
柴珣
宣道
猛州貢墨
順州貢墨
不知名氏
右祖氏易水人故以濟土為號年載已遠罕有存者
右奚庭珪墨二品一面曰遠烟香墨漫曰從前奚庭珪
其一面有特龍漫曰供使奚庭珪祖記墨皆狹薄輕脆
多斷折枝其精觕不及李庭珪遠甚安敢望超也
右李超墨有二品其面或有特龍者或有新安香墨者
其漫曰歙州李超造一止曰李超其號雖異亦互有精
觕精者其堅如玉其文如犀寫千幅紙不耗三分墨苑
載徐常侍云嘗得李超墨一挺與弟鍇共用十年乃盡
磨處邊際有刃可以割紙自後用李氏墨無及者以此
知超精意為之者庭珪不及也
右李庭珪大墨有二品其一面曰歙州李庭珪墨漫有
特龍其一面曰歙州李庭珪造漫有雙脊特龍小墨有
握子者上止有一香字其豐肌膩理光澤如漆又有小
餅子面有蟠龍四角有供御香墨字漫止有一歙字前
四品無粗者非法之至精曷能臻於此哉
右李惟慶惟慶推超庭珪為特嘉承晏文用次之惟慶
小挺子優於大墨可亞庭珪也
右張遇大墨有二品一曰易水供堂墨一曰易水進貢
墨其漫皆有張遇字又有圓墨二品面皆有蟠龍四角
有供御香墨字其漫一曰射香張遇一曰龍腦張遇或
云宫中畫眉墨不知何代所貢也
右陳贇世傳不多與張遇等
右盛氏五品
右宣道宣德不知何許人其形製俱類庭珪疑歙州人
也
右新羅大墨二品一曰猛州貢墨一曰順州貢墨率長
挺堅輕如革又有小墨二品形製實厚光澤可愛校其
精觕大不及也
右一品不知何郡誰氏所製形製闊厚紋如靴皮蹙縮
然面漫有字不類今書約其文面曰龍射文房秘寳漫
曰細煤烟黑龍跡其色澤如新羅外有朱君德耿德真
及兖州諸陳墨世多收之皆少精而多觕故其形製此
所不錄
墨譜法式卷中
