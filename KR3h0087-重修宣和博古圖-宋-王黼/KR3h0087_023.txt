重修宣和博古圖卷二十三
鐘二(四十器)
周
徧地雷紋鐘
夔首鐘
特鐘
雙夔鐘一
雙夔鐘二
雙夔鐘三
雙夔鐘四
雙螭鐘
素乳蟠夔鐘
素乳鐘
龍鐘
立夔鐘一
立夔鐘二
立夔鐘三
篆帶鐘一
篆帶鐘二
篆帶鐘三
挾耳鐘一
挾耳鐘二
星帶鐘一
星帶鐘二
輔乳鐘一
輔乳鐘二
碎乳鐘一
碎乳鐘二
碎乳鐘三
碎乳鐘四
大編鐘一
大編鐘二
大編鐘三
大編鐘四
大編鐘五
大編鐘六
大編鐘七
大編鐘八
素帶鐘
素篆鐘
雙鳳鐘
通甬鐘
一面蛟螭鐘
右高一尺八寸四分甬長九寸二分徑二寸五分有旋
兩舞相距一尺横七寸三分兩銑相距一尺一寸八分
横九寸枚三十六各長二寸一分重七十九斤無銘是
器遍體飾以夔首按周官鳧氏論鐘之制惟篆帶之外
略無它飾而此飾以夔首者蓋後世變易而為之也夔
著之鼎彝為食飲之節然則狀之於鐘亦所以節樂耳
右高二尺三寸甬長一尺二寸六分徑三寸兩舞相距
一尺三寸横一尺一寸一分兩銑相距一尺五寸三分
横一尺一寸六分枚三十六各長二寸五分重一百二
十八斤有半無銘此特鐘也按禮圖以十六枚同在一
簨簴謂之編鐘至於特鐘則獨垂而已蓋比它鐘而黃
鍾律倍半枚極脩大衡甬窒實自于而上至於篆帶間
皆作雲氣非文盛之世曷能底此
第一器高一尺二分甬長四寸六分徑一寸三分有旋
兩舞相距五寸八分横三寸四分兩銑相距七寸二分
横三寸九分枚三十六各長一寸二分重十有四斤三
兩無銘
第二器高一尺二分甬蝕剝不完兩舞相距七寸二分
横五寸四分兩銑相距八寸五分横六寸一分枚三十
六各長一寸五分重二十四斤無銘
第三器高一尺五寸二分甬長七寸五分徑二寸二分
有旋兩舞相距九寸六分横六寸七分兩銑相距一尺
六分横七寸六分枚三十六各長二寸三分重五十斤
八兩無銘
第四器高一尺七分甬長四寸七分徑一寸三分有旋
兩舞相距六寸二分横五寸兩銑相距七寸一分横五
寸四分枚三十六各長一寸二分重一十八斤有半無
銘
右四器高下重輕雖不同而至于作雙夔之飾則一也
蓋雙夔取其以類相從之義大抵鐘之為樂類取象於
獸以明堂下萬物之治則雙夔之飾殆得此理爾
右高一尺六寸二分甬長七寸八分徑二寸七分有旋
兩舞相距九寸横七寸三分兩銑相距一尺一寸横八
寸四分枚三十六各長二寸一分重六十四斤無銘而
體中為雙螭之狀夫雲雷螭龍之物昔人每以為鐘鼎
之飾蓋不獨是器有也然是器又特為雙螭以取其類
從正如詩所謂鳳凰于飛翽翽其羽而從之者衆夫鳥
獸之屬從之者衆非得其性何以致此樂以象治故取
象如此
右高七寸甬長四寸徑一寸一分兩舞相距四寸四分
横三寸二分兩銑相距五寸二分横四寸枚三十六各
長六分重五斤四兩無銘是鐘乳素自鼓至舞間隠起
細紋作蟠夔狀器雖小而擊之則其聲洪大蓋亦出於
精工之所冶者
右高一尺一寸二分甬長四寸九分徑二寸兩舞相距
八寸横六寸五分兩銑相距一尺一分横七寸八分枚
三十六各長一寸重二十七斤十有二兩無銘是鐘通
體與甬皆周以繁乳鉦間特闊而不狹篆帶亦頗近古
而鼓間復作雷紋但無隊攠之形耳然三十六枚與他
鐘雖相似略無致飾故以素乳名之
右高一尺七分甬長四寸八分徑二寸五分兩舞相距
七寸五分横五寸兩銑相距九寸九分横六寸五分枚
三十六各長九分重二十一斤八兩無銘是器其枚銳
而不圜旋以花紋為飾每面作八龍循緣相向狀其騰
躍之勢枚間間以雷紋觀其製作與它鐘稍異特晩周
物也
前一器高八寸三分甬長三寸八分徑一寸二分有旋
兩舞相距五寸横三寸七分兩銑相距六寸横四寸二
分枚三十六各長一寸一分重九斤無銘
次一器高九寸六分甬長四寸三分徑一寸二分有旋
兩舞相距五寸六分横四寸二分兩銑相距六寸五分
横四寸六分枚三十六各長一寸重十有六斤六兩無
銘
後一器高八寸甬長三寸七分徑一寸有旋兩舞相距
五寸横三寸四分兩銑相距五寸五分横三寸八分枚
三十六各長九分重九斤無銘
右三器皆作立夔之飾而舞上復為雷紋無小異者特
前一器一面有之此其不同考諸物理天之有雷世之
作樂莫不因時而起而鼓鐘又音之巨者故以雷況之
夔者山澤之獸所難制者今起而為率舞之狀則先王
之咸若鳥獸蓋可知矣故其飾如此
前一器高一尺一寸六分甬長六寸七分徑一寸六分
有旋兩舞相距七寸六分横六寸三分兩銑相距九寸
八分横六寸二分枚三十六各長五分重十有六斤無
銘
次一器高一尺一寸六分甬長五寸六分徑一寸五分
有旋兩舞相距七寸横五寸兩銑相距八寸横六寸枚
三十六各長一寸四分重二十斤無銘
後一器高一尺九分甬長三寸七分徑一寸四分兩舞
相距六寸横四寸四分兩銑相距七寸一分横五寸三
分枚三十有六各長一寸二分重一十斤一十二兩無
銘
右前一器甬特長大約以圜環者三旋蟲則為鳳形枚
景之間别分畦畛而中縈篆帶又狀蟠䕫於鼓隧之上
次一器枚鼓與頂間皆作篆帶糾結之勢其小異者特
為一面之飾後一器成體切相類而甬虚旋素此為差
别耳詳視三鐘濡金凝質精純一致非有周鳧工莫能
到
前一器高一尺一寸二分甬長五寸二分徑一寸四分
有旋兩舞相距六寸六分横四寸九分兩銑相距七寸
四分横五寸七分枚三十六各長一寸三分重十有七
斤無銘
後一器高九寸二分甬長四寸二分徑一寸四分有旋
兩舞相距五寸一分横四寸二分兩銑相距六寸横四
寸二分枚三十六各長一寸重一十二斤十有四兩無
銘
右二器大槩頗同其稍異處惟巨細不等然所飾特各
一面甬皆實而不通其鼓鉦與舞間一律作篆帶比它
鐘亦略相似但舞之兩旁有垂帶若鼎彝中兩耳狀故
以挾耳名之疑因時製作變易而設飾之巧以至此焉
前一器高八寸四分甬長四寸四分徑一寸四分兩舞
相距六寸三分横四寸八分兩銑相距七寸八分横五
寸二分枚三十六各長四分重十有七斤無銘
後一器高八寸五分甬長三寸九分徑一寸四分有旋
兩舞相距六寸二分横四寸兩銑相距六寸七分横四
寸三分枚三十六各長八分重十有一斤二兩無銘
右二器皆飾以星紋按舜之象服十有二章而日月星
辰最為繪衣之首又彝器中多著以星象者如月星尊
是也但前一器甬作雲紋鼓間著以雷篆後一器所飾
尤加繁縟然觀其煎金凝冶之工殆出一時耳
高九寸五分甬長四寸四分有旋兩舞相距六寸九分
横五寸一分兩銑相距八寸二分横五寸九分枚三十
六各長七分重十有七斤四兩無銘
高一尺五分甬長五寸六分有旋兩舞相距七寸横五
寸三分兩銑相距八寸横六寸一分枚三十六各長一
寸三分重一十六斤十有一兩無銘
右二器鐘大者為特而鎛次之其最小則為編鐘今此
鐘視其量數蓋特鐘也而環體被枚乳凡三十有六焉
宋李照號為知樂其論枚乳則以謂用節餘聲蓋聲無
以節則鍠鍠成韻而隆殺雜亂其理然也是鐘之名曰
輔乳亦即其實而已耳
高七寸四分甬長四寸徑一寸一分有旋兩舞相距五
寸横二寸五分兩銑相距五寸六分横四寸枚三十六
各長九分重七斤有半無銘
高七寸五分甬長五寸徑一寸五分兩舞相距六寸二
分横四寸四分兩銑相距七寸二分横五寸二分枚三
十六各長一寸二分重一十六斤有半無銘
高九寸五分甬長四寸六分徑一寸六分有旋兩舞相
距七寸横五寸六分兩銑相距八寸四分横六寸枚三
十六各長七分重二十五斤有半無銘
高九寸二分甬長五寸一分徑一寸五分有旋兩舞相
距七寸横五寸五分兩銑相距七寸八分横六寸枚三
十六各長六分重二十斤無銘
右四器於三十六枚之外皆飾以碎乳此其大同者前
二器鉦上作篆帶而鼓間有雲雷之狀後二器枚間鼓
上皆作夔形此其異者然文鏤典雅俱周器也
第一器高一尺六寸甬長八寸徑一寸二分兩舞相距
七寸九分横五寸三分兩銑相距一尺八寸横八寸枚
三十六各長一寸六分重四十六斤二兩無銘
第二器高一尺四寸二分甬長七寸徑一寸一分兩舞
相距八寸四分横六寸三分兩銑相距九寸九分横六
寸八分枚三十六各長一寸五分重三十九斤三兩無
銘
第三器高一尺二寸七分甬長六寸三分徑一寸兩舞
相距八寸横五寸四分兩銑相距九寸横五寸八分枚
三十六各長一寸四分重二十五斤七兩無銘
第四器高一尺一寸八分甬長五寸七分徑一寸六分
兩舞相距七寸三分横五寸兩銑相距八寸二分横五
寸枚三十六各長一寸五分重二十三斤有半無銘
第五器高一尺五寸六分甬長七寸二分徑一寸二分
兩舞相距七寸五分横五寸七分兩銑相距八寸六分
横五寸四分枚三十六重三十八斤五兩無銘
第六器高一尺四寸七分甬長七寸二分徑一寸二分
兩舞相距八寸二分横五寸七分兩銑相距八寸五分
横六寸一分枚三十六重二十九斤一十二兩無銘
第七器高一尺六寸甬長六寸五分徑一寸五分兩舞
相距八寸七分横六寸一分兩銑相距八寸四分横六
寸枚三十六重三十一斤有半無銘
第八器高一尺四寸甬長四寸六分徑一寸二分兩舞
相距七寸二分横五寸五分兩銑相距七寸六分横四
寸九分枚三十六重三十斤四兩無銘
右八器凡編鐘小於鎛而今此數器為特大豈其律數
加倍而成之者歟篆帶之上皆有盤夔而攠隧之間亦
復如此衡甬旋蟲同於質素若出一體惟三與八二器
自兩舞循而下翼然如觚之有稜為特異耳且古之樂
鐘形範非圜屬幹於簴而扣之則牢結不動後世圜其
製而虚係以直垂值其考擊則搖曳而生餘韻失之遠
矣觀此數鐘誠為得法
右高一尺三寸五分甬長六寸四分徑一寸七分有旋
兩舞相距七寸三分横五寸三分兩銑相距八寸五分
横六寸四分枚三十六各長一寸四分重二十九斤十
有二兩無銘是器甬旋皆近周制獨旋作綯紐狀無復
蟲幹之飾蓋變古法也又唯一面有枚分畦畛而鼓間
復作兩山旁為雲紋於篆帶間則特純素不飾自是一
類鐘耳然考之亦周物也
右高五寸一分甬長三寸一分徑七分兩舞相距三寸
七分横三寸一分兩銑相距四寸二分横二寸九分枚
三十六各長五分重五斤一兩無銘此鐘當篆間純素
而無它飾又實其甬枚㬌脩銳而製鍊稍精亦古制也
右高九寸六分甬長四寸九分有旋兩舞相距六寸八
分横五寸六分兩銑相距七寸六分横五寸九分枚三
十六各長九分重十有七斤五兩無銘是鐘甬幹純素
鼓間以雙鳳為飾頂上復作八鳳有徊翔之狀鳳瑞世
之物此所以取象者蓋本諸此
右高一尺三分甬長五寸五分徑二寸三分兩舞相距
八寸三分横五寸兩銑相距一尺二分横六寸九分枚
三十六各長七分重三十二斤無銘是器篆帶作雲紋
鼓間亦如之甬上特無旋蟲而出六乳瑩若星然形質
渾厚而于之中作線紋狀非它鐘之比以其甬與體貫
通故以通甬名之
右高一尺六分甬長五寸三分徑一寸六分有旋兩舞
相距六寸八分横四寸二分兩銑相距七寸四分横五
寸枚三十六各長一寸四分重十有六斤無銘考之它
器兩面各有所飾而此乃一面有之昔鳧氏為鐘惟篆
於枚鉦間致飾焉是器乃為蛟螭之狀則知昔人隨時
而損益之也然而或損之不見其不足或益之不見其
有餘此所以能名世耳詳其制度形器蓋有周一類物
也
重修宣和博古圖卷二十三
