九章錄要天文算法類二(算書之屬)
提要
(臣)等謹案九章錄要十二卷
國朝屠文漪撰文漪字蒓洲松江人其書因古
九章之術參以今法與杜知耕所著數學鑰
體例相似而互有詳略疎密知耕詳於方田
文漪則詳於勾股知耕論少廣備及形體文
漪推少廣則研及廉隅之辨知耕參以西法
每於設問之下附著其理文漪則采錄梅文
鼎諸書推闡以盡其用大致皆綴集今古之
法以成書而取舍各異合而視之亦可以互
相發也是書有借徵一條即借衰叠借之術
為知耕之所未及考其所載雖未極精密然
於借數之巧固已得其大端矣乾隆四十六
年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
