九章錄要卷八
松江屠文漪撰
均輸法
古九章六曰均輸以御遠近勞費
均輸例假如有糧二萬石令甲乙丙丁戊五縣依戸
口多少道里遠近價値上下而均輸之每車載五十
石行一里僦値一錢甲縣三萬零五百二十戸米石
價二兩乙縣一萬二千三百一十二戸米石價一兩
四錢遠輸二百里丙縣七千一百八十二戶米石價
一兩六錢遠輸一百五十里丁縣一萬三千三百四
十三戶米石價一兩七錢遠輸二百五十里戊縣一
萬五千三百一十戸米石價一兩三錢遠輸三百五
十里問五縣各幾何五縣每戸各幾何法以僦價并
入米價以除各縣戶數而求各縣之衰惟甲縣自輸
本縣無僦價以米價化為二十錢除戶數得一千五
百二十六為甲衰其乙丙丁戊四縣俱有僦價各以
所輸里數乘僦一錢而以每載五十石除之得各運
價乙縣行二百里乘除得四錢并米價共一十八錢
以除戸數得六百八十四為乙衰丙縣行一百五十
里乘除得三錢并米價共一十九錢以除戸數得三
百七十八為丙衰丁縣行二百五十里乘除得五錢
并米價共二十二錢以除戸數得六百零六又二之
一為丁衰戊縣行三百五十里乘除得七錢并米價
共二十錢以除戸數得七百六十五又二之一為戊
衰并五衰共三千九百六十為總衰
一率三千九百六十
二率二萬
三率(二千五百二十六)(六百八十四)(三百七十八)(六百零六又二之一)(七百六十五又二之一)
(甲)(乙)(丙)(丁)(戊)
四率(七千七百零七石零)(三千四百五十四石)(一千九百三千零六三千八百零九石零十三石一六十六石)
(七升又九十九分升)(五斗四升又十一分)(九升又十一九斗三升又一斗六升分升之一十九分又九十九)
(之七)(升之六)(升三)(分升之十六)
右已得各縣米數次以各縣戸數除之即得每戸數
遠近勞費襍例假如僦車運貨原議行路二千里載
重二千四百斤給値一十五兩今重三千斤行二千
六百里問値幾何
一率四百八十萬(原路及重相乘數約為四十八)
二率一十五(原値兩數)
三率七百八十萬(今路及重相乘數約為七十八)
四率二十四又八分之三(今値兩數)
右亦可用重測法
一率二千(原行里數)
二率一十五(原値兩數)
三率二千六百(今行里數)
四率一十九又二之一(今行路仍載原重僦值兩數)
又
一率二千四百(今行路載原重斤數)
二率一十九又二之一(原重須僦價兩數)
三率三千(今重斤數)
四率二十四又八之三
右重測法或先以載重列率次以行路列率求之
一率二千四百(原重)
二率一十五(原値)
三率三千(今重)
四率一十八又四之三(今重仍行原路僦値兩數)
又
一率二千(今重行原路)
二率一十八又四之三(原路僦價)
三率二千六百(今行路)
四率二十四又八之三
又如前例載二千四百斤行二千里値一十五兩今
載三千二百斤給値一十二兩問當行路幾何
一率二千四百(原重)
二率一十五(原値)
三率三千二百(今重)
四率二十(今重仍行原路僦値)
又
一率二十(今重行原路値)
二率二千(原路)
三率一十二(今値)
四率一千二百(今路)
右亦可用併測法求得四率今重兼行路之數再以
今重除之得行路數(下同)
又如前例載二千四百斤行二千里値一十五兩今
路一千七百里給值七兩六錢五分問當載重幾何
一率二千(原路)
二率一十五(原値兩數百或化為一千五分)
三率一千七百(今路)
四率一十二又四之三(今路仍載原重僦値分或化一千二百七十五)
又
一率一十二又四之三(今路載原重値五或化一千二百七十分)
二率二千四百(原重)
三率七又二十之一十三(今值十或化七百六五分)
四率一千四百四十(今重)
又如驛使先發一十三日别遣騎追之馳二日半訪
之驛舍知先後經過較十一日半問更須幾日可及
一率一又二之一(先發日減較日為追上日數)
二率二又二之一(馳追日數)
三率一十一又二之一(較日數)
四率一十九又六之一(追及日數訂右一條新)
又如行程二千七百里十八人同行止有馬七匹更
換騎之十里一換問騎行步行各幾何法以馬數乘
行程得數以人數除之得每人騎行一千零五十里
減行程餘為步行數
又如空車日行七十里若重載即日行五十里今運
米到倉五日三返問路遠幾何法并空車重車日行
數以三返乘之為日數列一率以空車重車日行數
相乘為里數列二率知以三百六十日行三千五百
里而三返也乃以五日列三率求之
一率三百六十
二率三千五百
三率五
四率四十八又一十八之一十一(所求里數)
九章錄要卷八
