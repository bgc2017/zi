陳氏香譜卷二
宋陳敬撰
五香夜刻(宣州石刻)
宂壺為漏浮木為箭自有熊氏以来尚矣三代兩漢迄
今遵用雖制有工拙而無以易此國初得唐朝水秤作
用精巧與杜牧宣潤秤漏頗相符合其後燕肅龍圖守
梓州作蓮花漏上進近又吳僧瑞新創杭湖等州秤漏
例皆疎略慶歷戊子年初預班朝十二月起居退宣許
百官於朝堂觀新秤漏因得詳觀而默識焉始知古今
之制都未精究盖少第二平水奩致漏滴之有遲速也
亘古之闕繇我朝講求而大備邪嘗率愚短竊效成法
施於婺睦二州鼓角樓熙寧癸丑歲大旱夏秋泉冬愆
南井泉枯竭民用艱險時待次梅谿始作百刻香印以
凖昏曉又增置五夜香刻如左
百刻香印
百刻香印以堅木為之山梨為上樟楠次之其原一寸
二分外經一尺一寸中心經一寸無餘用有文處分十
二界迴曲其文横路二十一里路皆闊一分半鋔其上
深亦如之每刻長一寸四分凡一百刻通長二百四十
寸每時率二尺計二百四十寸凡八刻三分刻之一其
中近狭處六暈相屬亥子也丑寅也夘辰也巳午也未
申也酉戌也陰盡以至陽也戌之末則入亥以上六長
暈各外相連陽時六皆順行自小以入大也微至著也
其向外長六暈亦相屬子丑也寅夘也辰巳也午未也
申酉也戌亥也陽終以入陰也亥之末則至子以上六
狭處各内相連陰時六皆逆行從大以入小陰主减也
並無斷際猶環之無端也每起火各以其時大抵起午
正第三路近中是或起日出視歷日日出夘初夘正幾
刻故不定斷際起火處也
五更印刻
上印最長自小雪後大雪冬至小寒後單用其次有
甲乙丙丁四印並兩刻用
中印最平自驚蟄後至春分後單用秋分同其前後
有戊己印各一並單用
末印最短自芒種前及夏至小暑後單用其前有庚
辛壬癸印並兩刻用
百刻篆圖
百刻香若以常香則無凖今用野蘇松毬二味相和令
勻貯於新陶器内旋用野蘇即荏葉也中秋前採
曝乾為末每料十兩松毬即枯松花也秋末揀其自
墜者曝乾剉去心為末每用八兩昔嘗撰香譜序百
刻香印未詳廣德吳正仲製其篆刻并香法見貺較之
頗精審非雅才妙思孰能至是因刻於石傳諸好事者
熙寧甲寅歲仲春二日右諫議大夫知宣城郡沈立
題
定州公庫印香
箋香一兩檀香一兩零陵香一兩藿香一兩
甘松一兩茅香半雨大黃半兩
右杵羅為末用如常法凡作印篆須以杏仁末少
許拌香則不起塵及易出脱後皆倣此
和州公庫印香
沉香十兩(細剉)檀香八兩(細剉如棋子)零陵香四兩生
結香八兩藿香葉四兩(焙)甘松四兩(去土)草茅香
四兩香附子二兩(去黑皮色紅)麻黃二兩(去根細剉)甘草
二兩(粗者細剉)麝香七錢焰硝半兩乳香二兩(頭高秤)
龍腦七錢(生者尤妙)
右除腦麝乳硝四味别研外餘十味皆焙乾𢷬細末
盒子盛之外以紙包裹仍常置煖處旋取燒用切不
可洩氣陰濕此香於幃帳中燒之悠揚作篆熏之亦
妙别一方與此味數分兩皆同惟腦麝焰硝各增一
倍章草香須白茅香乃佳每香一兩仍入製過甲香
半錢夲太守馮公義子宜所製方也
百刻印香
箋香三兩檀香二兩沉香二兩黃熟香二兩
零陵香二兩藿香二兩土草香半兩(去土)茅香二
兩盆硝半兩丁香半兩製甲香七錢半(一夲作七分半)
龍腦少許
右同末之燒如常法
資善堂印香
棧香三兩黃熟香一兩零陵香一兩藿香葉一
兩沉香一兩檀香一兩白茅花香一兩丁香
半兩甲香三分(製過)龍腦三錢麝香三錢
右件羅細末用新瓦罐子盛之昔張全真參故𫝊張
德遠丞相甚愛此香每一日一盤篆煙不息
龍腦印香
檀香十兩沉香十兩茅香一兩黃熟香十兩
藿香葉十兩零陵香十兩甲香七兩半盆硝二
兩半丁香五兩半棧香三十兩(剉)
右為細末和勻燒如常法
又方(沈譜)
夾棧香半兩白檀香半兩白茅香二兩藿香一
錢甘松半兩乳香半兩棧香二兩麝香四錢
甲香一錢龍腦一錢沉香半兩
右除龍麝乳香别研餘皆𢷬羅細末拌和令勻用如
常法
乳檀印香
黃熟香六斤香附子五兩丁香皮五兩藿香四
兩零陵香四兩檀香四兩白芷四兩棗半斤
(焙)茅香二斤茴香二兩甘松半斤乳香一兩
(細研)生結香四兩
右搗羅為細末燒如常法
供佛印香
棧香一斤甘松三兩零陵香三兩檀香一兩
藿香一兩白芷半兩茅香三錢甘草三錢蒼
龍腦三錢
右為細末如常法點燒
無比印香
零陵香一兩甘草一兩藿香葉一兩香附子一
兩茅香二兩(蜜湯浸一宿不可水多晒乾微炒過)
右為末每用先於花模槮紫檀少許次布香末
水浮印香(新增)
柴灰一升(或紙灰)黃蠟二塊(荔支大)
右同入鍋内煼蠟盡為度每以香末脱印如常法將
灰於面上攤勻次裁薄紙依香印大小襯灰覆放敲
下置水盆中紙沉去仍輕来以紙炷點香
寶篆香
沉香一兩丁香皮一兩藿香一兩夾棧香二兩
甘松半兩甘草半兩零陵香半兩甲香半兩
(製)紫檀三兩焰硝二分
右為末和勻作印時旋加腦麝各少許
香篆(一名夀香)
乳香旱蓮草降真香沉香檀香青布片(燒灰)
(存性)貼水荷葉瓦松男兒胎髮(一斤)木櫟野蕷
龍腦(少許)麝香(少許)山棗子
右十四味為末以山棗子揉和前藥陰乾用燒香時
以玄參末蜜調筯梢上引煙寫字畫人物皆能不散
欲其散時以車前子末彈於煙上即散
又方
歌曰乳旱降沉香檀青貼髮山斷松椎櫟蕷腦射腹空
間每用銅筯引香煙成字或云入針沙等分以筯梢
夹磁石少許引煙作篆
丁公美香篆(沈譜)
乳香半兩(别夲一兩)水蛭三錢壬癸蟲(即蝌蚪也)鬱金一
錢定風草半兩(即天麻苗)龍腦少許
右除龍腦乳香别研外餘皆為末然後一處勻和滴
水為丸如桐子大每用先以清水濕過手焚香烟起
時以濕手按之任從巧意手常要濕歌曰乳蛭任風
龍鬱煎手爐爇處發祥煙竹軒清下寂無事可愛翛
然迎晝眠
凝和諸香
葉太社旁通香圖
四和百花花蕊清真
(丈苑)沉(一兩)檀(半兩)棧(一錢)甘松(一錢)玄參(二兩)丁皮(一錢)麝(二錢)
(常科)降真(半兩)檀(半兩)甘松(半兩)楓香(半兩)茅香(四兩)
(芬積)檀(一兩)棧(半兩)沉(一錢)降真(半兩)麝(一錢)腦(一分)甲香(一錢)
(清遠)茅香(半兩)生結(三分)腦(半錢)沉(一分)麝(一錢)檀(半兩)
(衣香)腦(一錢)零陵(半兩)麝(一錢)木香(半兩)檀(一錢)藿香(一錢)丁香(半兩)
(清神)藿香(半兩)麝(一錢)腦(一錢)棧(一兩)沉(半兩)
(凝香)麝(一丁錢香)枝(半兩)檀(一兩半)甲香(一錢)結香(一錢)甘草(一分)腦(一錢)
降真百和寶篆
右為極細末除寶篆外並以鍊蜜和劑作餅子爇如
常法
漢建寧宫中香
黃熟香四斤白附子二斤丁香皮五兩藿香葉
四兩零陵香四兩檀香四兩白芷四兩茅香
二斤茴香二斤甘松半斤乳香一兩(别器研)生
結香四兩棗子半斤(焙乾)一方入蘇合油一錢
右為細末鍊蜜和勻窨月餘作丸或爇之
唐開元宫中方
沉香二兩(細剉以絹袋盛懸於銚子當中勿令着底蜜水浸慢火煑一日)檀香二兩(茶清浸一宿炒)
(候乾令無檀香氣味)麝香二錢龍腦二錢(别器硏)甲香一錢(法製)馬牙硝一錢
右為細末煉蜜和勻窨月餘取出旋入腦麝丸之或
作花子爇如常法
宫中香
檀香八兩(劈作小片臘茶清浸一宿挖出焙乾再以酒蜜浸一宿慢火炙乾入諸品)沉香
三兩甲香一兩生結香四兩龍麝各半兩(别器研)
右為細末生蜜和勻貯甆器地窨一月旋丸爇之
宫中香
檀香一十二兩(細剉水一升白蜜半斤同煑五七十沸挖出焙乾)零陵香三兩
藿香三兩甘松三兩茅香三兩生結香四兩
甲香三兩(法製)黃熟香五兩(煉蜜一兩半浸一宿焙乾用)龍麝
各一錢
右為細末煉蜜和勻甆器封窨二十日旋丸爇之
江南李主帳中香
沉香一兩(剉細如炷大)蘇合香(以不津甆器盛)
右以香投油封浸百日爇之入薔薇水更佳
又方
沉香一兩(剉如炷)鵝梨十枚(切研取汁)
右用銀器盛蒸三次梨汁乾即可爇
又方(補遺)
沉香末一兩檀香末一錢鵝梨十枚
右以鵝梨刻去瓤核如甕子状入香末仍將梨頂簽
盖蒸三溜去梨皮研和令勻久窨可爇
又方
沉香四兩檀香一兩蒼龍腦半兩麝香一兩
馬牙硝一錢(研)
右細剉不用羅鍊蜜拌和燒之
宣和御製香
沉香七錢(剉如麻豆)檀香三錢(剉如麻豆燭黃色)金顔香二錢
(另研)背陰草(不近土者如無用浮萍)朱砂二錢半(飛細)龍腦一錢
麝香(别研)丁香各半錢甲香一錢(製過)
右用皂兒白水浸輭以定盌一隻慢火熬令極軟和
香得所次入金顔腦麝研勻用香蠟脱印以朱砂為
衣置於不見風日處窨乾燒如常法
御爐香
沉香二兩(細剉以絹袋盛之懸於銚中勿着底蜜水一碗慢火煑一日水盡再添)檀香
一兩(細片以蠟茶清浸一日梢焙乾令無檀氣)甲香一兩(法製)生梅花龍
腦二錢(别研)馬牙硝麝香(别研)
右搗羅取細末以蘇合油拌和勻甆合封窨一月許
旋入腦麝作餅爇之
李次公香
棧香不拘多少(剉如米粒)龍腦各少許
右用酒蜜同和入甆瓶蜜封重湯煑一日窨半月可
燒
趙清獻公香
白檀香四兩(研剉)乳香纏末半兩(研細)玄參六兩(温湯洗净)
(慢火煑軟薄切作片焙乾)
右碾取細末以熟蜜拌勻入新甆罐内封窨十日爇
如常法
蘇州王氏幃中香
檀香一兩(直剉如米豆不可斜剉以蠟清浸令沒過二日取出窨乾慢火炒紫色)沉香
二錢(直剉)乳香一分(别研)龍腦(别研)麝香各一字(别研清茶)
(化開)
右為末净蜜六兩同浸檀茶清更入水半盞熬百沸
復秤如蜜數度候冷入麩炭末三兩與腦麝和勻貯
甆器封窨如常法旋丸爇之
唐化度寺衙香
白檀香五兩蘇合香二兩沉香一兩半甲香一
兩(煑製)龍腦香半兩麝香半兩(别研)
右細剉搗末馬尾羅過煉蜜搜和爇之
開元幃中衙香
沉香七兩二錢棧香五兩鷄舌香四兩檀香二
兩麝香八錢藿香六錢零陵香四錢甲香二
錢(法製)龍腦少許
右搗羅細末鍊蜜和勻丸如大豆爇之
後蜀孟主衙香
沉香三兩棧香一兩檀香一兩乳香一兩甲
香一兩(法製)龍腦半錢(别研香成旋入)麝香一錢(别研香成旋入)
右除龍麝外用秆末入炭皮末朴硝各一錢生蜜拌
勻入甆盒重湯煑十數沸取出窨七日作餅爇之
雍文徹郎中衙香
沉香檀香棧香甲香黃熟香各一兩龍麝
各半兩
右搗羅為末鍊和勻入甆器内密封埋地中一月方
可爇
蘇内翰貧衙香
白檀香四兩(斫作薄片以蜜拌之净器内炒如乾旋入蜜不住手攪以黑褐色止勿令焦)
乳香五粒(生絹裹之用好酒一盞同煑候酒乾至五七分取出)麝香一字玄
參一錢
右先將檀香杵粗末次將麝香細研入檀香又入麩
炭細末一兩借色與玄乳同研合和令勻煉蜜作劑
入甆器罐蜜封埋地一月
錢塘僧日休衙香
紫檀四兩沈水香一兩滴乳香一兩麝香一錢
右搗羅細末煉蜜拌入和勻圓如豆大入甆器久窨
可爇
金粟衙香
梅蠟香一兩檀香一兩(臘茶清煑五七沸二香同取末)黃丹一兩
乳香三錢片腦一錢麝香一字杉木炭二兩
半(為末秤)净蜜二斤半
右將蜜於净器内蜜封重湯煑滴入水中成珠方可
用與香末拌勻入臼杵千餘作劑窨一月分爇
衙香
沉香半兩白檀香半兩乳香半兩青桂香半兩
降真香半兩甲香半兩龍腦半兩麝香半兩
(另研)
右搗羅細末煉蜜拌勻次入龍腦麝香搜和得所如
常爇之
衙香
黃熟香沉香棧香各五兩檀香藿香零陵
香甘松丁皮(甲香製各三兩)丁香一兩半乳香半兩
硝石三分龍腦三分麝香一兩
右除硝石龍腦乳麝同研細外將諸香搗羅為散先
量用蘇合油并煉過好蜜二斤和勻貯甆器埋地中
一月所爇之
衙香
檀香五兩沉香結香藿香零陵香茅香(燒灰)
(存性)甘松各四兩丁香皮甲香二錢腦麝(各三分)
右細研煉蜜和勻燒如常法
衙香
生結香棧香零陵香甘松各三兩藿香丁香
皮各一兩甲香二兩麝香一錢
右粗末煉蜜放冷和勻依常法窨過爇之
衙香
檀香玄參各三兩甘松二兩乳香半兩(别研)龍
麝各半兩
右先將檀參剉細盛銀器内水浸慢火煑水盡取出
焙乾與甘松同搗羅為末次入乳香末等一處用生
蜜和勻久窨然後爇之
衙香
茅香二兩(去雜草塵土)玄參一兩(薤根大者)黃丹十兩(細研以上)
(三味和搗羅煉過炭末二斤令用油紙包裹三宿)夹沉棧香四兩(上等好者)紫
檀四兩丁香五分(好者去梗已上搗末)滴乳香一錢半(細研)
真麝香一錢半(細研)
右用蜜四斤春夏煑十五沸秋冬煑十沸取出候冷
方入棧香等五味攪和次以蔭炭末二斤拌入臼杵
勻久窨分爇
衙香
檀香一十三兩(剉臘茶清炒)沉香六兩棧香六兩馬
牙硝六兩龍腦三錢麝香一錢甲香一錢(用炭大煑)
(二日净洗以蜜湯煑乾)
右為末研入龍麝蜜搜和令勻爇之
衙香
紫檀四兩(酒浸一晝夜焙乾)川大黃一兩(切片以甘松酒煑焙)玄參
半兩(以甘松同酒浸一宿焙乾)零陵香甘草各半兩白檀
棧香各二錢半酸棗仁五枚
右為細末白蜜十兩微煉和勻入不津甆盒内封窨
半月取出旋丸爇之
延安郡公蕊香
玄參半斤(净洗去塵土于銀器中以水煑令&KR0836;挖出乾切入銚中慢火炒令微煙出)甘松
四兩(細剉揀去雜草塵土)白檀香二錢(剉)麝香二錢(顆者俟别藥成)
(末方入研)的乳香二錢(細研同麝香入)
右並用新好者杵羅為末鍊蜜和勻丸如雞豆大每
藥末一兩入熟蜜一兩末丸前再入臼杵百餘下油
紙蜜封貯甆器施取燒之作花氣
嬰香
沉水香三兩丁香四錢治甲香一錢(各末之)龍腦
七錢(研)麝香三錢(去皮毛研)栴檀香半兩(一方無)
右五物相和令勻入煉白蜜六兩去沫入馬牙硝半
兩綿濾過極冷乃和諸香令稍硬丸如梧子大置之
甆盒密封窨半月後用香譜拾遺云昔沈桂官者
自嶺南押香藥綱覆舟於江上壞宫香之半因括治
脱落之餘合為此香而鬻於京師豪家貴族争市之
金粟衙香
香附子四兩藿香一兩
右二味湏酒一升同煑候乾至一半為度取出陰乾
為細末以查子絞汁和令勻調作膏子或捻薄餅燒
之
韻香
沉香末一兩麝香末一兩
稀糊脱成餅子陰乾燒之
不下閣新香
棧香一兩一錢丁香一分檀香一分降真香一
分甲香一字零陵香一字蘇合油半字
右為細末白芨末四錢加减水和作餅此香大作
一炷
宣和貴妃黃氏金香
占臘沉香八兩檀香二兩牙硝半兩甲香半兩
(製過)金顔香半兩丁香半兩麝香一兩片白腦
子四兩
右為細末鍊蜜先和前香後入腦麝為丸大小任意
以金箔為衣爇如常法
壓香
沉香二錢半龍腦二錢(與沉末同研)麝香一錢(别研)
右細末皂兒煎湯和劑捻餅如常法銀襯燒
古香
柏子仁二兩(每个分作四片去仁胯茶二錢沸湯盞浸一宿重湯煑窨令乾用)甘松
蘂一兩檀香半兩金顔香二兩龍腦二錢
右為末入楓香脂少許蜜和如常法陰乾燒之
神&KR0726;合香
玄參一十兩甘松一十兩白蜜加减用
右為細末白蜜漬令勻入甆罐内蜜封重湯煑一宿取
出放冷杵數百如乾加蜜和勻窨地中旋取入麝少
許爇之
僧惠深温香
地榆一斤玄參一斤(米泔浸二宿)甘松半斤白茅香
一兩白芷一兩(蜜四兩河水一碗同煎水盡為度切片焙乾)
右細末入麝香一分煉蜜和劑地窨一月旋丸爇之
供佛温香
檀香棧香藿香白芷丁香皮甜參零陵
香各一兩甘松乳香各半兩硝石一分
右件依常法治碎剉焙乾搗為細末别用白茅香八
兩碎劈去泥焙乾火燒之焰將絶急以盆盖手巾圍
盆口勿令洩氣放冷取茅香灰𢷬末與諸香一處逐
旋入經煉好蜜相和重入臼搗輭得所貯不津器中
旋取燒之
久窨濕香
棧香四斤(生)乳香七斤甘松二斤半茅香六斤
(剉)香附子一斤檀香十兩丁香皮十兩黃熟
香十兩(剉)
右細末用大丁香二箇搥碎水一盞煎汁浮萍草一
掬揀洗净去鬚研細濾汁同丁香汁和勻搜拌諸香
候勻入臼杵數百下為度捻作小餅子陰乾如常法
燒之
清神香
玄參一箇臘茶四胯
右為末以冰糖搜之地下久窨可爇
清遠香局方
甘松十兩零陵香六兩茅香七兩(局方六兩)麝香末
半斤玄參五兩(揀净)丁香皮五兩降真香五兩(係紫)
(藤香以上味局方六兩)藿香三兩香附子三兩(揀净局方十兩)白
芷三兩
右為細末煉蜜搜和令勻捻餅或末爇
清遠香
零陵香藿香甘松茴香沉香檀香丁香
(各等分為末)
右煉蜜圓如龍眼核大入龍腦麝香各少許尤妙爇
如前法
清遠香
甘松一兩丁香半兩玄參半兩番降真半兩
麝香末半錢茅香七錢零陵香六錢香附子三
錢藿香三錢白芷三錢
右為末煉蜜和作餅燒窨如常法
清遠香
甘松四兩玄參二兩
右為細末入麝香一錢煉蜜和勻如常爇之
汴梁太乙宫清遠香
柏鈴一斤茅香四兩甘松半斤&KR0377;青二兩
右為細末以肥棗半斤蒸熟研細如泥拌和令勻如
黃豆大爇之或煉蜜和劑亦可
清遠膏子香
甘松一兩(去土)茅香一兩(去土蜜水炒黃)藿香半兩香附子
半兩零陵香半兩玄參半兩麝香半兩(别研)白
芷七錢半丁皮三錢麝檀香四兩(即紅兜婁)大黃二
錢乳香二錢(另研)棧香三錢米腦二分(另研)
右為細末煉蜜和勻散燒或捻小餅子亦可
邢大尉韻勝清遠香
沉香半兩檀香二錢麝香五錢腦子三字
右先將沉檀為細末次入腦麝鉢内研極細别研入
金顔香一錢次加蘇合油少許仍以皂兒仁三十個
水二盞熬皂兒水候黏入白芨末一錢同上件香料
和成劑再入茶清研其劑和熟隨意脱造花子先用
蘇合油或面油刷過花脱然後印劑則易出
内府龍涎香
沉香檀香乳香丁香甘松零陵香丁皮
香白芷(各等分)藿香二斤玄參二斤(㨂净)
共為粗末煉蜜和勻爇如常法
濕香
檀香一兩一錢乳香一兩一錢沉香半兩龍腦
一錢麝香一錢桑炭灰一斤
右為末為竹筒盛蜜於鍋中煑至赤色與香末和勻
石板上槌三五十下以熱麻油少許作丸或餅爇之
清神濕香
苔芎鬚半兩藁本羌活獨活甘菊各半兩
麝香少許
右同為末煉蜜和丸或作餅爇之可愈頭痛
清遠濕香
甘松(去枝)茅香(棗肉研膏浸焙)各二兩玄參(黑細者炒)降真香
三柰子香附子(去鬚微炒)各半兩韶腦半兩丁香
一兩麝香三百文
右細末煉蜜和勻甆封窨一月取出捻餅子爇之
日用供神濕香
乳香一兩(研)蜜一斤(煉)乾杉木燒麩炭(細篩)
右同和窨半月許取出切作小塊子日用無大費而
清芬勝市貨者
丁晉公清真香
歌曰四兩玄參二兩松麝香半兩蜜和同丸如茨子金
爐爇還似千花噴曉風(又清室香但减玄參三兩)
清真香
麝香檀一兩乳香一兩乾竹炭一十二兩(燒帶性)
右為細末煉蜜搜成厚片切作小塊子甆盒封貯土
中窨十日慢火爇之
清真香
沉香二兩棧香零陵香各三兩藿香玄參
甘草各一兩黃熟香四兩甘松一兩半腦麝各
一錢甲香一兩半(泔浸二宿同煑泔盡以清為度復以滴潑地上置盖一宿)
右為末入腦麝拌勻白蜜六兩煉去沫入焰硝少許
攪和諸香丸如雞頭實大燒如常法久窨更佳
黃太史清真香
柏子仁二兩甘松蕊一兩白檀香半兩桑柴麩
炭末三兩
右細末煉蜜和勻甆器窨一月燒如常法
清妙香
沉香二兩(剉)檀香二兩(剉)龍腦一分麝香一分(另研)
右細末次入腦麝拌勻白蜜五兩重湯煑熟放温
更入焰硝半兩同和甆器窨一月取出爇之
清神香
青木香半兩(生切蜜浸)降真香一兩白檀香一兩香
白芷一兩龍麝各少許
右為細末熱湯化雪糕和作小餅晩風燒如常法
王將眀太宰龍涎香
金顔香一兩(乳細如麫)石紙一兩(為末湏西出者食之口澀生津者是)沉
檀各一半(為末用水磨細令乾)龍腦半錢(生)麝香半錢(絶好者)
右用皂子膏和入模子脱花樣陰乾爇之
楊古老龍涎香
沉香一兩紫檀半兩甘松一兩(净揀去土)腦麝少許
右先以沉檀為細末甘松别研羅候研腦香極細入
甘松内三味再同研分作三分將一分半入沉香末
中和令勻入甆瓶蜜封窨一月宿又以一分用白蜜
一兩半重湯煑乾至一半放冷入藥亦窨一宿留半
分至調時摻入搜勻更用蘇合油薔薇水龍涎别研
再搜為餅子或搜勻入甆盒内掘地坑深三尺餘窨
一月取出方作餅子若更少入製甲香尤清絶
亞里木吃蘭脾龍涎香
蠟沉二兩(薔薇水浸一宿研如泥)龍腦二錢(别研)龍涎香半錢
共為末入沉香泥捻餅子窨乾爇
龍涎香
沉香十兩檀香三兩金顔香龍腦各二兩麝
香一兩
右為細末皂子脱作餅子尤宜作帶香
龍涎香
紫檀一兩半(建茶浸三日銀器中炒令紫色碎者旋取之)棧香三錢(剉細入蜜)
(一盞酒半盞以沙盒盛蒸取出焙乾)甲香半兩(漿水泥一塊同浸三日取出再以漿水一盌煑)
(乾銀器内炒黃)龍腦二錢(别研)玄參半兩(切片入焰硝一分蜜酒各一盞煑乾)
(更以酒一盌煑乾為度炒令脆不得犯鐵器)麝香二字(當門子别器研)
右細末先以甘草半兩搥碎沸湯一升浸候冷取出
甘草不用白蜜半斤煎撥去浮蠟與甘草湯同熬放
冷入香末次入腦麝及杉樹油節炭一兩和勻捻作
餅子貯甆器内窨一月
龍涎香
檀香二兩(紫色好者剉碎用梨汁并好酒半盞同浸三日取出焙乾)甲香八十粒
(用黃泥煑二三十沸洗净乾油煎亦為末)沉香半兩(剉)丁香八十粒
生梅花腦子一錢麝香一錢(各别器研)
右細末以浸沉梨汁入好蜜少許拌和得所用瓶盛
窨數日於密室無風處厚灰盖火一炷
龍涎香
沉香一兩金顔香一兩篤耨皮一錢腦一錢
麝半錢
右為細末白芨末糊和劑同模範脱或花陰乾以齒刷
子去不平處爇之
龍涎香
沉香一斤麝香五錢龍腦二錢
右以沉香為末用水碾成膏麝用湯研化細汁入膏
内次入龍腦研勻捻作餅子爇之
南蕃龍涎香(又名勝芬積)
木香(懷乾)丁香各半兩藿香(晒乾)零陵香各七錢半
檳榔香附子(鹹水浸一宿焙)白芷官桂(懷乾)各二錢半
肉荳蔲兩個麝香三錢(别本有甘松七錢)
右為末以蜜或皂子水和劑丸如雞頭實大爇之
又方與(前小)有異(同今兩存之)
木香丁香各二錢半藿香零陵香各半兩檳
榔香附子白芷各一錢半官桂麝香沉香
當歸各一錢甘松半兩肉豆蔲一個
右為末煉蜜和勻用模子脱花或捻餅子慢火焙稍
乾帶潤入甆盒久窨絶妙兼可服三兩餅茶酒任下
大治心腹痛理氣寬中
龍涎香
沉香一兩檀香半兩(臘茶煑)金顔香(半錢)篤耨香(半錢)
白芨末三錢腦麝各一字
右細末拌勻皂兒膠搗和脱花爇之
龍涎香
丁香木香各半兩官桂白芷香附子(鹹浸一宿焙)
檳榔當歸各二錢半甘松藿香零陵香各
七錢
右加肉豆蔲一枚同為細末煉蜜丸如菉豆大兼可
服
龍涎香
丁香木香肉豆蔲各半兩官桂甘松當歸
各七錢藿香零陵香各三錢麝香一錢龍腦
少許
右細末煉蜜丸如桐子大甆器收貯捻匾亦可
智月龍涎香
沉香一兩麝香蘇合油各一錢米腦白芨各
一錢半丁香木香各半錢
右為細末皂兒膠搗和入臼杵千下花印脱之窨乾
刷出光慢火雲母襯燒
龍涎香
速香沉香注漏子香各十兩腦麝各五錢薔
薇香不拘多少(陰乾)
右為細末以白芨瓊巵煎湯煑糊為丸如常法燒
龍涎香
沉香六錢白檀金顔香蘇合油各二錢麝香
半錢(另研)龍腦三字浮萍半字(陰乾)青苔半字(陰乾去土)
右為細末拌勻入蘇合油仍以白芨末二錢冷水調
如稠粥重湯煑成糊放温和香入臼杵千下模範脱
花用刷子出光如常法焚之供神佛去麝香
古龍涎香
好沉香一兩丁香一兩甘松二兩麝香一錢甲香一錢(製過)
右為細末煉蜜和劑作脱花樣窨一月或百日
古龍涎香
沉香半兩檀香丁香金顔香素馨花各半兩(廣南有最清奇)木
香黑篤實麝香各一分顔腦二錢蘇合油一字許
右各為細末以皂子白濃煎成膏和勻任意造作花子佩香
及香環之類如要黑者入杉木烰炭少許拌沉檀同研却以
白芨極細作末少許熱湯調得所將篤耨蘇合油同研香如
要作軟者只以敗蠟同白膠香少許熬放冷以手搓成鋌(煑酒蠟尤妙)
古龍涎香
占蠟沉十兩拂手香三兩金顔香三兩蕃梔子二兩梅
花腦一兩半(另研)龍涎香二兩
右為細末入麝香二兩煉蜜和勻捻餅子爇之
白龍涎香
檀香一兩乳香五錢
右以寒水石四兩煆過同為細末梨汁和為餅子焚爇
小龍涎香
沉香棧香檀香各半兩白芨白歛各二錢半
龍腦二錢丁香一錢
右為細末以皂兒膠水和作餅子陰乾刷光窨土中
十日以錫盒貯之
小龍涎香
錦紋大黃一兩檀香乳香丁香玄參甘松
各五錢
右以寒水石二錢同為細末梨汁和作餅子爇之
小龍涎香
沉香一兩龍腦半錢
右為細末以鵝梨汁作餅子爇之
小龍涎香
沉香一兩乳香一分龍腦半錢麝香半錢(胯茶清研)
右同為細末以生麥門冬去心研泥和丸如桐子大入
冷石模中脱花候乾甆盒收貯如常法然
吴侍郎龍津香
白檀五兩(細剉以臘茶清浸半月後蜜炙)沉香四兩玄參半兩
甘松一兩(洗净)丁香二兩木麝二兩甘草半兩(炙)
甲香半兩(製先以黃泥水煑次以蜜水煑復以酒煑各一伏時更以蜜少許炒焙)焰
硝三錢龍腦一兩樟腦一兩麝香一兩(四味各别器研)
右為細末拌和勻煉蜜作劑掘地窨一月取燒
龍泉香
甘松四兩玄參二兩大黃一兩半麝香半錢
龍腦二錢
右搗羅細末煉蜜為餅子如常法爇之
清心降真香
紫潤降真香四十兩(剉研)棧香三十兩黃熟香三十
兩丁香皮十兩紫檀三十兩(剉碎以建茶細末一兩湯調以兩盌拌香)
(令濕炒三時辰勿令黑)藿香十兩麝香木十五兩揀甘草
五兩焰硝半斤(湯化開淘去滓熬成霜枰)甘松十兩白茅香
三十兩(細剉以青州棗復炒令色變去)(十個新水三升同煑過及黑者止用十五兩)龍
腦一兩(香成旋入)
右為細末煉蜜搜和令勻作餅爇之
宣和内府降真香
蕃降真香三十兩
右剉作小片子以臘茶半兩末之沸湯同浸一日湯
高香一指為約来朝取出風乾更以好酒半盌蜜四
兩青州棗五十個於甆器内與香同煑至乾為度取
出於不津甆盒内收貯密封徐徐取燒其香最清也
降真香
蕃降真香切作片子以冬青樹子單布内絞汁浸香蒸
過窨半月燒
假降真香
蕃降真香一兩(劈作碎片)藁本一兩(水二碗銀石器内與香同煎)
右二味同煑乾去藁本不用慢火襯筠州楓香燒
勝篤耨香
棧香半兩黃連香三錢檀香三分降真香三分龍腦
一字麝香一錢右以蜜和粗末爇之
假篤耨香
老柏根七錢黃連七錢(别器研置)丁香半兩降真香
(臘茶煑半日)紫檀香一兩棧香一兩
右為細末入米腦少許煉蜜和勻窨爇之
假篤耨香
檀香一兩黃連香三兩
右為末拌勻橄欖汁和濕入甆器收旋取爇之
假篤耨香
黃連香或白膠香以極高煑酒與香同煑至乾為度收之可燒
馮仲柔假篤耨香
通明楓香三兩(火上鎔開)桂末一兩(入香内攪勻)白蜜三兩匙(入香内)
右以蜜入香攪和令勻瀉於水中冷便可燒或欲作餅
子乘熱捻成置水中
假篤耨香
楓香乳棧香檀香生香各一兩官桂丁香(隨意入)
右為粗末蜜和冷濕甆盒封窨月餘可燒
江南李王煎沉
沉香(㕮咀)蘇合油(不拘多少)
右每以沉香一兩用鵝梨十枚細研取汁銀石器入
甑蒸數次以稀為度或削沉香作屑長半寸許銳其
一端叢刺梨中炊一飲時梨熟乃出
李王花浸沉
沉香不拘多少剉碎取有香花蒸荼䕷木犀橘花或
橘葉亦可福建末利花之類帶露水摘花一盌以甆盒
盛之紙盖入甑蒸食頃取出去花留汗汁浸沉香日中
暴乾如是者三以沉香透潤為度或云皆不若薔薇水
浸之最妙
華盖香
歌曰沉檀香附并山麝艾蒳酸仁分兩停煉蜜拌勻甆
器窨翠烟如盖可中庭
寶毬香
艾蒳一兩(松上青衣是也)酸棗一升(入水少許研汁搗成膏)丁香皮
檀香茅香香附子白芷棧香各半兩草
豆蔲一枚(去皮)梅花龍腦麝香各少許
右除腦麝别器研外餘皆炒過搗取細末以酸棗膏
更加少許裊裊直上如線結為毬状經時不散
香毬
石芝艾蒳各一兩酸棗肉半兩沉香一分甲
香半錢(製)梅花龍腦半錢(另研)麝香少許(另研)
右除腦麝同搗細末研棗肉為膏入熟蜜少許和勻
捻作餅子燒如常法
芬積香
丁香皮硬木炭各二兩(為末)韶腦半兩(另研)檀香一
分(末)麝香一錢(另研)
右拌勻煉蜜和劑實在罐器中如常法燒
芬積香
沉香棧香藿香零陵香各一兩丁香一分
木香四分半甲香一分(製搗)
右為細末重湯煑蜜放温入香末及龍腦麝香各二
錢拌和令勻甆盒密封地坑窨一月爇之
小芬積香
棧香一兩檀香樟腦各五錢(飛過)降真香一分
麩炭三兩
右以生蜜或熟蜜和勻甆盒盛埋地一月取燒
芬積香
沉香二兩紫檀丁香各一兩甘松三錢零陵
香三錢製甲香一分腦麝各一錢
右為末拌勻生蜜和作劑餅甆器窨乾爇之
藏春香
沉香檀香(酒浸一宿)乳香丁香真臘香占城香
各二兩腦麝各一分
右為細末將蜜入甘黃菊一兩四錢玄參三分剉同入餅
内重湯煑半日濾去菊與參不用以白梅二十箇水煑令
冷浮去核取肉研入熟蜜拌勻衆香於瓶内久窨可爇
藏春香
降真香四兩(臘茶清浸三日次以湯浸煑十餘沸取出為末)丁香十餘粒
腦麝各一錢
右為細末煉蜜和勻燒如常法
出塵香
沉香四兩金顔香四錢檀香三錢龍涎二錢
龍腦一錢麝香五分
右先以白芨煎水搗沉香萬杵别研餘品同拌令勻微
入煎成皂子膠水再搗萬杵入石模脱作古龍涎花子
出塵香
沉香一兩棧香半兩(酒煑)麝香一錢共為末蜜拌焚之
四和香
沉檀各一兩腦麝各一錢如法燒香橙皮荔枝殼櫻
桃核梨滓甘蔗滓等分為末名小四和
四和香
檀香二兩(剉碎蜜炒褐黃色勿令焦)滴乳香一兩(絹袋盛酒煑取出研)麝
香一錢胯茶一兩(與麝同研)松木麩炭末半兩
右為末煉蜜和勻磁盒收盛地窨半月取出爇之
馮仲柔四和香
錦文大黃玄參藿香葉蜜各一兩
右用水和慢火煑數時辰許剉為粗末入檀香三錢
麝香一錢更以蜜兩匙拌勻窨過爇之
加减四和香
沉香一分丁香皮一分檀香半分(各别為末)龍腦半
分(另研)麝香半分木香不拘多少(杵末沸湯浸水)
右以餘香别為細末木香水和捻作餅子如常爇之
夹棧香
夾棧香甘松甘草沉香各半兩白茅香二兩
檀香二兩藿香一分甲香二錢(製)梅花龍腦
二錢(别研)麝香四錢
右為細末煉蜜拌和令勻貯甆器蜜封地窨一月旋
取出捻餅子爇如常法
聞思香
玄參荔枝松子仁檀香香附子各二錢甘
草丁香各一錢同為末查子汁和劑窨爇如常法
聞思香
紫檀半兩(蜜水浸三日慢火焙)甘松半兩(酒浸一日火焙)橙皮一兩
(日乾)苦楝花一兩榠查核一兩紫荔枝一兩龍
腦少許
右為末煉蜜和劑窨月餘爇之别一方無紫檀甘松
用香附子半兩零陵香一兩餘皆同
夀陽公主梅花香
甘松半兩白芷半兩牡丹皮半兩藁本半兩
茴香一兩丁皮一兩(不見火)檀香一兩降真香一
兩白梅一百枚
右除丁皮餘皆焙乾為粗末甆器窨半月爇如常法
李王帳中梅花香
丁香一兩一分(新好者)沉香一兩紫檀半兩甘松
半兩龍腦四錢零陵香半兩麝香四錢製甲
香三分杉松麩炭四兩
右細末煉蜜和勻丸窨半月取出爇之
梅花香
苦參四兩甘松四錢甲香三分(製之用)麝香少許
右細末煉蜜為丸如常法爇之
梅花香
丁香一兩藿香一兩甘松一兩檀香一兩丁
皮半兩牡丹皮半兩零陵香二兩辛夷一分
龍腦一錢
右為末用如常法尤宜佩帶
梅花香
甘松一兩零陵香一兩檀香半兩茴香半兩
丁香一百枚龍腦少許(别研)
右為細末煉蜜合和乾濕皆可爇之
梅花香
沉香檀香丁香各一分丁香皮三分樟腦三
分麝香少許
右除腦麝二味乳鉢細研入杉木炭煤四兩共香和
勻煉白蜜拌勻捻餅入無滲甆器窨久以銀葉或雲
母襯燒之
梅花香
丁香枝杖一兩零陵香一兩白茅香一兩甘松
一兩白檀香一兩白梅末二錢杏仁十五個
丁香三錢白蜜半斤
右為細末煉蜜作劑窨七日燒之
梅英香
揀丁香三錢白梅末三錢零陵香葉二錢木香
一錢甘松半錢
梅英香
沉香三兩(剉末)丁香四兩龍腦七錢(另研)蘇合香
二錢甲香二兩(製)硝石末一錢
右細末入烏香末一錢煉蜜和勻丸如芡實爇之
梅蘂香(又名)一(枝香)
歌曰沉檀一分丁香半烰炭篩羅五兩灰煉蜜丸燒加
腦麝東風吹綻十枝梅
陳氏香譜卷二
