氏族大全卷二十二
上平聲
公孫(高陽之黃帝姓公孫子孫氏焉春魯公孫嬰齊莊公孫鄭公孫僑穆公之孫秋諸國稱公)
(孫者皆倣此)
知人舉善
公孫枝字子桑秦大夫君子謂子桑之忠也能知人也
能舉善也(文三)
堅白之論
公孫龍字子石孔子弟子善為堅白同異之論贊云
彌縫中道協輔斯文贈松江侯
東閣延賢
公孫弘字季學春秋雜說漢武朝舉賢良對策第一拜
為博士習文法吏事緣飾以儒術為丞相開東閣延
賢人與參謀議封平津侯子度為山陽太守
公孫賀漢武帝朝拜相不受印綬不得已乃拜
公孫鳳字子鸞隱于昌黎之九城山谷彈琴吟詠
陶然自得(晉史)
公孫永隱於平郭南山吟詠岩間陶然自得年踰九
十操尚不苟謚曰崇虚先生
公孫景茂字元蔚元魏朝射策甲科遷太常博士時
稱為書庫
公孫僧遠事親至孝齊高帝詔表門閭蠲租稅(南史)
公西(魯郡)
公西赤字子華端章甫願為小相贈鉅野侯
公西箴字子上贈祝阿伯贊云猗歟子上魯邦之
望
公羊(商音頓丘)
公羊高子夏弟子傳春秋與左氏糓梁為三𫝊贈
臨菑侯
公沙
公沙穆後漢人五子並有令名語曰公沙五龍天下
無雙
公儀
公儀休相魯食茹而美拔園葵而棄之見其家織布
好疾出其家婦不與小民爭利也(史記循吏傳)
公冶
公冶長字子長孔子以其子妻之贊云純德備行
夫子所采贈高密侯
東方(宫音震平原方伏羲氏之後帝出於為東子孫因以為氏)
文史足用
東方朔字曼倩漢武帝即位朔上書曰年十三學書三
冬文史足用又曰目若懸珠齒若編貝勇若孟賁捷若
慶忌廉若鮑叔信若尾生若是可以為天子大臣矣
待詔金馬
東方朔對上云侏儒三尺餘俸一囊粟錢二百四十侏
儒飽欲死臣朔飢欲死臣言可用幸異其禮不可用罷
之無令但索長安米上大笑使待詔金馬門後拜大
中大夫
東方虬唐武后朝為左史工詩(見宋之問)
東方顯唐開元含象亭十八學士中人(見庾子元)
鍾離(會稽人本秦國祖嬴姓也齊賢鍾離子昧之後)
鍾離意字子阿永平中為尚書太守張恢坐贓籍其
資物詔賜羣臣意得珠璣悉以委地帝問故曰贓穢
之寶誠不敢拜帝嘆曰清乎尚書之言
鍾離牧字子幹仕吳為南海太守操行清純有古人
風
鍾離先生得道以傳於吕洞賓
司馬(徵音司河内族為馬氏)(周程伯休父為司馬錫以官司馬耕字子牛孔門弟子)
(封楚丘侯)
良史之才
司馬遷字子長父談漢建元中為太史令遷尊稱為太
史公論六家要旨遷生龍門南遊江淮上會稽探禹穴
窺九疑浮沅湘北涉汶泗講業齊魯之都鄉射鄒嶧過
梁楚以歸漢太初中為太史令因論李陵得罪幽
而發憤修史記實錄劉向揚雄皆稱其有良史之才
凌雲氣
司馬相如字長卿蜀人嘗著子虛賦武帝讀而善之曰
朕獨不得與此人同時哉時楊得意為狗監侍上因薦
之得召見奏大人賦飄飄有凌雲氣游天地間意
奉使至蜀太守以下郊迎縣令負弩矢先驅初為孝
文園令
水鑑
司馬徽字德操清雅有知人之鑑龐德公謂為水鑑
每事稱好
擊甕圖
司馬光字君實童稚時與羣兒戲于庭庭有大甕一兒
跌沒水中羣兒盡走公以石擊破甕出水兒得不死已
見活人手段矣京師多為小兒擊甕圖公所居一室
蕭然圖書盈几又以圓木為警枕少睡則枕轉而覺乃
起讀書嘗自言吾無過人者但平生所為未嘗有不可
對人言者耳
童孺知名
司馬公宋元豐中判西京居洛十五年神宗崩公赴闕
臨衞士以手加額曰此司馬相公也民遮道呼曰公毋
歸洛留相天子活百姓所在數千人聚觀之元祐初
拜相遼人勅其邊吏曰中國相司馬矣慎毋生事兒
童走卒皆知君實之名年六十八薨贈太師封
温國公謚文正號洓水先生哲宗親篆碑額曰清
忠粹德之碑子康除司諫塗人見其容止皆知其為
司馬公之子也
司馬彪仕晉為秘書丞作續漢書
司馬孚仕晉八公同辰(見向曾)
司馬承禎事潘師正傳辟穀導引之術唐開元中
再被召命以三體篆隸寫老子謚貞一先生
司馬池少好學推家財數十萬與諸父宋仁宗朝
召知諫院表懇免上曰人皆嗜進池獨嗜退子光
司馬朴字文季光兄之孫宋靖康中奉使金國握節
而死後贈兵部尚書
司空(徵音空頓丘以伯禹為堯司支孫官為氏)
司空圖字表聖唐咸通末擢進士景福中拜諫議大
夫不赴居中條山三官谷作休休亭號耐辱居
士
司空曙唐大歷十才子中人(見廬姓)
綦母(綦母懷文造宿鐵刀斬甲過三十札北史藝術傳)
烏陵(烏陵用章多智謀建策守城應變出奇人始大服仕金為大興尹封衞國公大金志)
諸葛(徵音縣瑯琊都夏殷侯國葛伯之後舊居琅琊諸徙陽先有葛時人謂之諸葛氏)
刺舉
諸葛豐字少季仕漢以明經為郡文學特立剛直擢司
隸校尉刺舉無所避京師語曰間何闊逢諸葛上嘉
其節加秩光禄大夫
卧龍
諸葛亮字孔明寓居南陽隆中漢建安中徐庶稱於劉
備曰諸葛孔明卧龍也備三顧於草廬中亮乃起佐
備跨有益州備即帝位策亮為丞相推演兵法作八陣
圖上出師二表伐魏屯田渭濱有星隕營中而卒司
馬懿按視其營壘嘆曰天下奇才也謚忠武侯兄
瑾仕吳弟誕仕魏時謂蜀得龍吳得虎魏得狗子瞻
以戰死
藍田生玉
諸葛瑾字子瑜有容貌風度時服其弘雅封宛陵侯
子恪字元遜少有才名孫權見之曰藍田生玉端不
虚也封都鄉侯(吳志)
政績第一
諸葛恢字道明弱冠知名王導嘗謂曰明府當作黑頭
公晉大興初為會稽守政績第一詔增秩中二千石終
侍中
諸葛璩字幼玫安貧守道說禮敦詩舉秀才不就(南史)
諸葛穎隋大業中為著作帝賜詩云參翰長洲苑侍
講肅成門名理窮研覈英華恣討論
諸葛氏蕭防夢入蘂珠殿與一女子成婚乃舊曾
見諸葛氏也交拜梁玉清云華陽玉女聖世才郎云
云
沮渠(沮渠匈奴官號也其後以官為氏沮渠蒙遜制命一隅是為北涼)
胡母(齊宣王母弟封母鄉遠本胡公因曰胡母氏)
胡母生字子都治公羊春秋漢景帝朝為博士
胡母班字孟皮漢黨錮八厨中人時語曰海内珍奇
胡母孟皮(黨錮傳)
胡母輔之字彦國少擅高名王澄與人書曰彦國吐
佳言如鋸木屑霏霏不絶誠為後進領袖晉湘州
刺史
吾丘
吾丘壽王字子贛年少以善格五召特詔漢元鼎
初汾隂得寶鼎羣臣皆賀上得周鼎壽王獨曰天祚
有德而寶鼎自出此天之所以興漢也乃漢寶非周
寶上曰善初拜東都都尉後徵入為光禄大夫
巫馬
巫馬施字子期孔門弟子治單父戴星而出戴星
而入子賤曰任力故勞任人故逸封鉅野侯
母將(蘭陵)
母將隆字君房東海蘭陵人漢成帝朝為諫大夫上
封事遷冀州牧後以不附王莽徙合浦
樗里(西河秦秦惠王異母弟名疾為丞相滑稽多智人謂之知囊號樗里子因以為氏)
西門(徵音西晉陽氏鄭大夫居門因焉)
西門豹魏文侯時為鄴令投巫于河鑿十二渠以灌
民田澤流後世緩性急常佩韋以自
申屠(京兆子周幽王申后兄申侯之後支居安定屠原因以為氏)
申屠嘉為人廉直不受私謁鄧通以小臣戲殿上嘉
召至切責之漢文帝朝為丞相
申屠剛字巨卿質性方直常慕史鰌汲黯之為人
光武出遊剛以頭軔乘輿輪帝遂止拜尚書令
申屠蟠隱居精學博貫五經漢黨人起蟠絶迹於
梁碭之間自同庸人黨禍作蟠超然免於評論
申屠有涯放曠林泉常攜一瓶一日忽躍入瓶中時
號瓶隱
淳于(河内以春秋小國也國為氏)
淳于髠齊之贅壻滑稽多智齊王使之趙乞師髠曰
臣今從東來見道旁禳田者操一豚蹄酒一盂祝曰
甌窶滿篝汙邪滿車五糓蕃熟穰穰滿家臣見所持
者狹所欲者奢王乃益黃金千鎰白璧十雙車馬百
乘
淳于意漢文時為太倉令有罪當刑嘆曰生女不生
男緩急非有益其少女緹縈上書願沒入為官婢以
贖父罪天子悲憐其意乃除肉刑
淳于恭字孟孫幽居養志潛於山澤舉動周旋必由
禮度漢章帝詔詣公車除議郎遷侍中
新垣
新垣衍魏王使說趙共尊秦為帝魯仲連辭却之
新垣平漢文時平使人持玉杯上書闕下獻之乃言
曰闕下有寶玉氣來者已而果有人獻玉杯
聞人(河南後少正卯魯之聞人其遂以聞人為氏)
聞人通仕漢為太子舍人治后氏禮
聞人祥正宋人有集句宫詞行世
端木(魯國孔端木賜字子貢善為說辭居門言語科封黎陽公)
完顔(完顔昌仕大金為大興尹有文武材宣宗面勞之曰卿曾大父是開國元勲卿宜竭力)
下平聲
顓孫(汝陽弟子)(顓孫師字子張孔門贈陳伯進宛丘侯)
鮮于(漁陽采周武王封箕子於朝鮮支子仲食於于子孫因以鮮于為氏)
鮮于文宗七歲喪父父以種羊時亡明年此時對羊
嗚咽如此終身(南史)
鮮于世榮少沈敏有器幹仕北齊為太傅周武帝入
代送碼碯酒鍾與之得便撞破周兵入鄴守節而死
鮮于侁字子駿宋熙寧中除京東運使司馬公謂蘇
軾曰子駿福星也京東人困且令子駿救之然安得
百子駿布滿天下乎元祐中為太常少卿
高堂(齊卿高敬仲食采高堂因以為氏)
高堂隆學業修明仕魏為散騎常侍
高堂生仕漢為博士
哥舒(西突厥首領有哥舒部因氏焉)
哥舒翰讀春秋知大義王忠嗣署為牙將每出戰
持半段槍所向披靡唐天寶中封西平郡王
哥舒曜字子明翰子也唐德宗謂曰爾父在開元時
朝廷無西憂今得卿亦不東慮遷河南尹
瑕丘(瑕丘江公事見江公)
耶律(大遼之後耶律履字履道通易太玄仕大金為翰林學士拜參政謚文獻大金志)
王孫(周頃王之孫王孫滿之後旅王孫賈衛大夫長於治軍)
羊舌(羊祐傳云昔有攘羊遺叔向母母埋之後事發檢羊肉惟舌存焉因以羊舌為氏)
羊舌職之子名赤字伯華祁奚舉以為中軍佐舉善
也(襄三)
羊舌肸即叔向也仕晉為上大夫衞使人饋之羹
與一篋錦叔向受羹返錦(襄十二)
皇甫(京兆為宋戴公之子充石字皇父子孫以王父字氏漢興改父為甫居安定為著姓)
西州豪傑
皇甫規字威明漢延熹中黨人染逮時賢規自以西州
豪傑恥不得與乃上疏自言前亦附黨時人以為賢
百姓歌思
皇甫嵩漢中平中以破黃巾功封槐里侯奏請以冀
州一年田租贍飢民百姓歌曰天下大亂兮市為墟賴
得皇甫兮復安居後拜太尉
書淫
皇甫謐字士安博綜典籍百家之言時謂之書淫自號
玄晏先生子方回少有文才閉門閒居未嘗入城府
蠶而後衣耕而後食(晉史)
清白自處
皇甫璠字景瑜仕周為隨州刺史政有簡惠百姓安之
恒以清白自處時稱為善人子誕仕隋為侍御史
斷帶續燈
皇甫無逸唐武德中為益州大都督長史嘗按部宿民
家燈燭盡無逸抽刀斷帶為炷其廉介如此
一字三縑
皇甫湜字持正韓門弟子唐元和中裴度辟為判官度
修福先寺求碑文於白居易湜曰近捨湜而遠求居易
請辭度使作之碑字三千以九千縑酬之
梁丘(瑯琊房梁丘賀字長翁琅琊人從京受易仕漢官至少府)
成公(衞成公之後以謚為姓)
成公簡字宗舒家世二千石性清素潜心味道仕晉
為散騎常侍
成公綏字子安少有俊才雅好音律當暑乘風而
嘯泠然成曲因作嘯賦仕晉為博士(文苑傳)
歐陽(宫音烏渤海越王勾踐之後支孫封程歐陽亭因氏焉)
石渠講書
歐陽生字和伯事伏生受尚書世傳至曾孫高字子陽
為博士高孫地餘亦為博士論石渠由是尚書世有歐
陽氏學(漢儒林傳)
八世博士
歐陽歙字正思自歐陽生至歙八世皆為博士漢建
武中拜汝南太守政有異績在郡教授數百人
才藻擅名
歐陽建字堅石才藻美贍擅名北州語曰渤海赫赫歐
陽堅石(晉史)金谷二十四友中人(見潘姓)
歐陽體
歐陽詢字信本敏悟絶人初倣王逸少書後險勁過之
唐初為太子率更令子通早孤及長求父遺迹刻意
臨倣數年書亞於詢父子齊名號大小歐陽
六一居士
歐陽修字永叔初從尹師魯遊迭相師友為古文以文
章名冠天下蘇内翰序公之文曰韓愈之後三百餘年
而後得歐陽子出云云天下爭自濯磨以通經學古為
高撰五代史記法嚴詞約取春秋遺意其在滁也自
號醉翁晩年卜居於穎號六一居士曰吾集古錄一
千卷藏書一萬卷有琴一張棋一局酒一壺吾老其間
是為六一公以道德文章為三朝所知天下學士大夫
師尊之宋嘉祐中參大政以太子少師致仕謚文忠
子棐以文學世其家官至右司郎中
歐陽詹字行周唐貞元中與韓愈等聯第號龍虎榜
(見齊氏)中秋夜嘗與陳翊等翫月賦詩詹為之序
由吾(秦由余之後仕吳子孫入越因號由吾氏)
由吾道榮有道術於隂陽歴數天文藥性無不通解
隱琅琊山辟糓餌松术求長生秘訣
南宫(魯國居文王四友南宫子之後魯孟僖子生閱南宫號南宫敬叔其後為南宫氏)
周有南宫極南宫嚚宋有南宫牛南宫長萬
南宫括字子容孔門弟子三復白圭孔子以兄之子
妻之贈郯伯襲丘侯
澹臺(大山)
澹臺滅明字子羽孔子弟子行不由徑
上聲
士孫(河内有後漢士孫瑞與王允誅董卓功而不侯司馬公稱之)
尒朱(魏尒朱榮其先世居尒朱川因以為氏逐榮仕魏為尚書令有匡頽救敝之志援主惡之)
(功)
宇文(趙郡授南單于之後有普迴因獵得玉璽以為天鮮卑謂天為宇因號宇文倂以為氏)
第一客
宇文福世為擁部大人祖活撥入魏為第一客少驍果
性忠清為瀛州刺史(北史)
取公侯
宇文貴字永貴少受學輟書嘆曰男兒當提劍汗馬以
取公侯何能為博士仕魏為大將軍子忻
參謀帷幄
宇文忻字仲樂驍果善戰初仕周討滅尉遲回以功加
上柱國封英國公隋祖即位參謀帷幄出入卧内恩顧
彌重後忌而殺之
累石為營
宇文深幼時為兒戲累石為營壘折草為旌旗父曰此
兒必為良將後仕周為大將軍
安事筆硯
宇文慶字仲慶嘗曰書足以記姓名而已安能事筆硯
為腐儒之業哉隋開皇初加上柱國
宇文泰心在王室魏文帝西至長安依之以為尚書
令封安定公
宇文㢸字公輔慷慨有大節當官正色為百僚所憚
仕隋為尚書左丞
宇文融唐開元中為監察御史獻策請括天下游戶
羨田以佐用度由是擢為覈田勸農使諸道得客戶
八十萬田亦稱是
宇文虛中宋建炎初以資政殿大學士充國信使使
金國繼立忠節
主父(趙武靈王號主父其後因以為氏)
主父偃漢武朝上書闕下朝奏暮召上曰公等安在
何相見之晩拜為郎中一歲中四遷或說偃大横
偃曰丈夫生不五鼎食死即五鼎烹
五鹿
五鹿充宗善為梁丘易漢元帝好之令與諸易家論
難充宗乘貴幸辨口諸儒莫能抗時與石顯牢梁
為黨人歌曰牢邪石邪五鹿客邪印何纍纍綬何若
若邪(出朱雲石顯傳)
夏侯(譙國奔夏禹之後封杞至簡公為楚所滅其弟他魯以夏後受爵為侯因以夏侯為氏)
丹書鐵券
夏侯嬰漢功臣也高祖為丹書鐵劵定元功十八人位
次嬰第八為滕令號滕公封汝隂侯
取青
夏侯始昌以齊詩尚書教授子勝字長公從父受尚
書及洪範五行傳嘗謂諸生曰士病不明經術經術苟
明取青紫如拾地芥學經不明不如歸耕漢宣帝朝
為諫大夫迁太子太傅
連璧
夏侯湛字孝若幼有盛才文章宏富掞蔚春華時標麗
藻與潘岳友善時謂之連璧仕晉為中書侍郎
夏侯玄蒹葮倚玉(見毛氏)
夏侯威以女妻羊祐
夏侯亶字世龍仕梁遷吳興太守有惠政吏民圖其
像立碑頌美父詳官至左僕射弟䕫為豫州刺
史民歌曰我之有州頻得夏侯前兄後弟布政優優
夏侯氏曹氏世為婚姻故淵惇仁洪並貴重於時
長孫(濟陽魏獻帝第三兄拔拔氏孝文帝以拔拔皇枝之長因改為長孫氏)
儉素
長孫道生身為三司衣不華飾食不兼味一熊皮鄣泥
數十年不易與從父嵩仕元魏俱為三公當時以為
榮(北史)
清白
長孫儉仕周拜上柱國操行清白勲績隆重詔賜雜綵
粟麥以彰其美子平奏立義倉
一箭雙鵰
長孫晟字季晟善射一箭貫雙鵰突厥畏之聞其弓聲
謂為霹靂見其走馬謂為閃電仕周為將軍
顧命元勲
長孫無忌字輔機佐唐太宗定天下功第一封齊國公
後與禇遂良同受顧命以天下安危自任
三州課最
長孫操字元節唐貞觀中為齊揚益三州刺史課皆最
下詔褒之
長孫順德無忌之子貞觀中為驍衛大將軍
長孫晟之女為唐太宗后著女則十篇
去聲
仲長
仲長統字公理性倜儻敢直言或謂之狂士著論名
曰昌言凡三十四篇十餘萬言漢建安中荀彧舉
為尚書郎
慕容(燉煌為高辛少子居東北夷後徙西號鮮卑至涉歸单于自云慕二儀之德繼三光之容因)
(為慕容氏)
慕容恪仕燕為太宰以恩信御物晉相温曰慕容恪
尚在後憂方大耳
慕容垂燕人歸秦為冠軍將軍權翼曰垂勇略過人
世豪東夏譬之養鷹每聞風飈之起常有凌霄之志
慕容白曜仕魏為征南大將軍一旬拔四城威震齊
土(北史)
慕容紹宗仕東魏為尚書僕射長子三藏多武略
有父風仕齊歸周周武帝詔曰三藏父子誠節著
聞宜加榮秩加開府儀同大將軍
慕容延釗少以勇敢聞趙太祖之受禪也延釗握重
兵屯真定一方以安加殿前都點檢同中書二品
庫狄(鮮卑段疋磾之後避難改姓庫狄)
庫狄峙仕齊拜中書舍人參掌機密
庫狄盛少有武力從高歡征伐累遷幽州刺史
庫狄干鯁直少言仕魏為定州刺史清約自居
庫狄士文隋初拜具州刺史性清苦不受私謁法令
嚴肅道不拾遺上賜公卿入左藏任取多少士文獨
口銜絹一匹而已
第五(京兆齊諸田之後田氏漢初徙園陵者多故以次第為式)
雲母屏
第五倫悄直無私漢肅宗立自外郡擢為司空鄭弘
微時出倫門下及弘位在上遂置雲母屏風隔坐
賑饑
第五訪字仲謀漢順帝朝遷張掖太守值歲饑開倉賑
給璽書嘉之
清高
第五種字興先漢末以奉使稱職拜高密侯論者說
清高以種為上序直士以種為首
飛餉
第五琦字禹圭唐至德初謁見肅宗於彭原乞假臣一
職請悉東南寳貨飛餉函洛帝悅拜監察御史軍興
隨事趣辦人不益賦而用以饒後進同平章事
太史(齊太史之後)
太史慈字子義好學孫策曰子義青州名士也常與
參論諸軍事子享字元復
太史叔明少善莊老兼通孝經禮記尤精三玄每講
說聽者五百人
賀若(代居玄朔隨魏南遷北俗謂忠貞為賀若因以為氏)
賀若敦其先居漢北世為部落大人曾祖貸入魏為
都官書敦為將多智計屢立大功子弼
賀若弼字輔伯少有大志博涉書記嘗遺源雄詩
云勿使騏麟上無我二人名乃獻取陳十策隋文帝
善之賜以寳刀尅定三吳拜大將軍
賀婁(代人本居漠北以國為氏孝文改為婁氏)
賀婁子幹少以驍武知名隋文帝授榆關摠管下詔
曰自公守北門風塵不警兄詮有才器位銀青光
禄大夫
賀拔(下邳地與後魏同出隂山代為酋長北焉人謂為拔總有其地土人相賀因氏)
賀拔允北土之望也魏高歡尤親禮之與參定大策
賀拔勝與弟岳俱鎮恒州魏孝武委以心腹之寄
上官(商音官天水楚王子蘭為上邑大夫因氏焉)
上官儀工詩人多傚之謂之上官體唐太宗每屬
文遣儀視草永徽初進西臺侍郎
相里(西河)
相里氏濟源縣大姓也縣令俾以其女與杜衍議姻
相里氏兄弟二人其兄不從既而從之悵然曰俾教
諸兒讀書耳後杜衍拜相相里氏為國夫人
令狐(商音子太原别畢萬仕晉孫魏攣武生顆封令孤因氏焉)
令狐子伯漢建武中為楚相與王覇為友
令狐邵仕魏為弘農太守所至清如冰雪
西土冠冕
令狐整字延保為西土冠冕深沉有識量學藝術騎
射並為河右所推仕魏為豐州刺史祖父三世為良
二千石(北史)
請求遺書
令孤德棻唐武德初為秘書丞奏請求天下遺書置
史補錄不數年國典略備
善牋奏
令孤楚字慤士唐元和中知制誥其為文於牋奏制令
尤善每一篇成人皆傳誦皇甫鏄薦為中書侍郎
子綯
金蓮炬
令狐綯字子直唐太中初為翰林承旨夜對禁中燭盡
上以乘輿金蓮華炬送還院同平章事輔政十年
子滈遷右拾遺當時謂之白衣宰相
豆盧(范陽謂本慕容氏燕敗歸魏北人歸義為豆盧因氏焉)
豆盧勣字定東仕周為渭川刺史有惠政太致祥瑞
民謠曰我有丹楊山出玉漿濟我人民神鳥來翔
隋帝即位拜夏州摠管(北史)
豆盧革為世名族唐莊宗朝拜相以天下多故方服
丹砂鍊氣以求長生
豆盧欽望唐中宗朝居相位十年謹身諄諄自全
入聲
叔孫(歙郡叔魯桓公子叔牙生兹號叔孫氏後叔孫得臣孫僑如叔孫武叔叔孫輙皆其也)
叔孫豹魯卿也謚穆子會諸侯盟晉樂桓子請帶豹
召使者裂裳帛而與之曰帶其褊矣(昭元年)
叔孫通秦時博士歸漢說高帝願徵魯諸生共起朝
儀與弟子為綿蕞野外習之拜為奉常
叔孫建少以智勇著稱魏道武拜為平原鎮大將容
貌清整號曰嚴明
斛律(鴈門號代人世為部落統帥斛律部因氏焉)
斛律金仕魏為第二領酋長秋朝京師春還部落號
曰鴈臣子孫皆封侯子光字明月聲震關西
斛斯(其先居廣牧為莫弗大人號斛斯部因氏焉)
斛斯椿字法壽仕魏拜尚書令子徵字士亮博涉
羣書尤精三禮周武帝以其經有師法詔授諸皇
子呼為夫子儒者榮之
僕固(同安唐其先鐵勒部人世襲都督有僕固懷恩叛臣也)
万俟(後魏獻帝季弟之後為十姓官氏志稱万俟氏)
万俟普字普發雄果有武力仕魏歸齊位太尉子
洛字受洛隨孝武入關慷慨有氣節除左僕射
万俟卨宋高宗朝丞相姦人也
獨孤(徵音北高平十其先本姓劉氏至後魏在有三六部有以獨孤為氏)
連璧
獨孤信美容儀善騎射軍中號為獨孤郎仕魏為秦
州刺史歸周周文以其信著遐邇故賜名信嘗馳馬入
城其帽微側詰旦人皆效為側帽與韋叔裕同隸荆州
政術俱美人稱連璧(北史)
甘露之祥
獨孤及字至之兒時讀孝經父誠之曰兒志何語對曰
立身行道揚名於後世唐天寳末以道學高第代宗朝
召為左拾遺遷常州刺史甘露降于庭子郁
佳壻
獨孤郁字古風唐憲宗朝舉制科高等進右補闕權
德輿以女妻之上嘆曰德輿乃有佳壻除翰林學士
秃髮(西河鮮卑也與後魏同出詰汾之𣲖)
秃髮傉檀機警韋宗嘆之曰竒才英器不必華夏明
智敏識不必讀書乃今知九州之外五經之表復自
有人也
漆雕
漆雕開字子開贈滕伯平輿侯
漆雕哆字子斂贈武城伯濮陽侯
漆雕徒父字子期贈須句伯高宛侯
尉遲(其先與後魏同起號尉遲部孝文改為尉遲氏)
尉遲回仕魏都督益州明賞罰布恩威及徵入朝蜀
人立碑頌德
尉遲綱從周文帝征伐常陪侍帷幄出入卧内
尉遲敬德唐武德初秦王引為右府參軍屢立大功
隠太子嘗以書招之贈金皿一車固辭秦王曰公之
心如山岳雖積金至斗豈能移之論功為第一封
吳國公後改封鄂國公圖形凌煙
屈突(河内為本居玄朔後徙昌黎孝文改屈氏至西魏文復本姓)
屈突通仕隋為虎賁郎將莅官勁正其弟蓋為長安
令亦以方嚴顯時語曰寧食三斗艾不逢屈突蓋寧
食三斗葱不逢屈突通唐高祖起通守河東力屈
被擒帝釋之曰忠臣也授兵部尚書封蔣國公
逹奚(魏獻帝第五弟之後)
逹奚武字成興少倜儻仕魏為雍州刺史
逹奚長孺字富仁少懷節操膽烈過人仕隋遷荆州
總管文帝曰江陵國之南門今以委卿朕無慮也
若干(出自北代以國為氏)
若干惠字惠保剛質有勇力仕周位儀同三司子
鳳字逹摩有識度尚周文女位儀同三司
拓拔(黃帝子昌意之後受封北土黃帝以土德王北人以土為拓后受為拔故號拓后拔氏從省文)
(為拓拔氏自孝文始改姓元氏)
乞伏(本鮮卑乞伏部酋帥也因以為氏至乞伏國仁稱西秦大單于)
乞伏慧字令和少慷慨有大節在隋遷涼州總管
乞伏保高車部人以孝行著稱
索盧(吕氏春秋禽滑釐門人索盧參)
索盧放字君陽以尚書教授千餘人漢建武中徵
為洛陽令政有能名遷諫議大夫數進忠言後以
疾徵不起使人輿之見於南宫雲臺賜榖二千斛
百里(秦大夫百里奚其先虞人家于百里因氏焉)
百里奚困于牛口之下秦穆公以五羖羊皮贖之與
語國事大悅授之國政號曰五羖大夫
百里嵩仕漢為刺史天旱嵩行部所經雨輙隨車
息夫
息夫躬字子微漢哀帝朝為光禄大夫數進見言事
論無所避衆畏其口見之側目
黑齒
黑齒常之百濟人驍毅有謀略唐調露中拜河源道
經略大使涖軍七年吐蕃攝畏不敢近邊
夾谷(本大金支裔有夾谷監軍行元帥府事金志)
氏族大全卷二十二
