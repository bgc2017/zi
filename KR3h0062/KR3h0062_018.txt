秘殿珠林卷七
貯
乾清宫七
名人書
釋氏經軸
明文徵明書金剛經一軸(上等天一)
朝鮮墨箋本泥金小楷書經末欵識云嘉靖乙
夘四月廿二日余敬掃静室神明其慮兹以高
麗箋製絲研將金汁焚香拜書寳經若對如來
浹旬而功聿成然耄衰目眵而幸點畫不贋稍愜
鄙愿敬授實父仇英肅繪大慈勝境共成連幅
以紀同時弟子誠意謹識長洲文徵明時年八
十有六下有徵明印一上有横書篆字金剛
般若般羅密經八字引首有停雲館印一左下
角有周文玉製絲五字下一印漫漶不可識右
下角有式古堂書畫印澍虚舟三印下方有絹
本仇英著色畫世尊像欵云弟子仇英拜寫下
有十洲印一畫上左角押縫有子孫保之印右
角有半印不可識左角下有澍虚舟二印右角
下有卞令之鑒定印一經箋高三尺九寸七分
廣一尺三分畫絹高七寸六分廣同箋
御筆題籖籖上有乾隆宸翰小璽
明文徵明書普門品一軸(上等天二)
朝鮮墨箋本泥金小楷書經末欵識云嘉靖丙
辰歲四月望余拜請崑山葉文莊公家奉趙文
敏公金汁繪大士書寳經敬授實父摹寫而儼
然余焚香静室端肅對臨然耄衰目眵珠覺劣
甚長洲文徵明謹識時年八十七下有徵明聯
印前有停雲館印一經文上横書篆字妙法蓮
華經觀世音菩薩普門品十三字下方仇英泥
金書大士像一幅欵云弟子吳門仇英拜臨趙
松雪先生筆下有十洲印一像上徵明隸書題
云海鎮潮音說普門九蓮花底現童真楊枝一
滴添甘露散作山河大地春弟子文徵明又書
左角下有高麗紙周文玉製絲八字右角下有
胡氏家藏圖書印一又一印缺其半箋高四尺
一寸廣九寸二分
明董其昌畫七佛偈一軸(上等地一)
金箋本行書欵云香光居士董其昌齋沐書下
有宗伯學士董元宰二印箋高三尺六寸六分
廣一尺三寸
明董其昌書心經一軸(上等地二)
宣德泥金黃表箋本楷書欵識云萬歷己酉年
四月八日董其昌敬書下有董元宰氏董其昌
印二印左下角有孫男用威珍藏繡衣衲子許
之漸印三印箋高五尺三寸有竒廣二尺有奇
御筆題籖籖上有乾隆宸翰小璽
明顧仲鯉書金剛經一軸(上等元一)
磁青箋本泥金小楷書左方下欵識云辛巳松
陵尊儒弟子顧仲鯉設念創奇願寳千秋箋高
四尺二分廣一尺二寸二分
御筆題籖籖上有乾隆宸翰小璽
名人書
釋氏經軸
宋僧惟祚書法華經塔一軸(次等天一)
青絹本蠅頭小楷書左方下欵云雲間釣灘法
忍比邱惟祚敬書
元趙孟頫書金剛經塔一軸(次等地一)
磁青箋本泥金楷書欵識云皇慶二年五月朢
日弟子趙孟頫薰沐謹書欵前書明本題句一
亦孟頫筆
元管道昇書金剛經塔一軸(次等元一)
墨箋本泥金蠅頭小楷書塔座下欵識云大德
二年春管道昇敬寫
明李貞書法華經塔一軸(次等黃一)
素箋本蠅頭小楷書左角下欵識云大明萬歷
四十五年孟冬吉旦佛弟子新安李貞薰沐拜
書
明文徵明書金剛經一軸(次等宇一)
磁青箋本泥金小楷書經末欵識云嘉靖丙辰
四月朔余敬掃淨室神明其慮調染金汁楷書
若對如來浹旬而功聿成點畫不贗稍慰夙愿
更援實父仇君肅繪如來真境共成連幅以紀
同時弟子誠意長洲文徵明謹識時年八十有
七經文上方舊箋本仇英著色畫如來像欵云
弟子仇英薰沐拜寫
明文徵明書金剛經一軸(次等宇二)
朝鮮磁青箋本泥金小楷書經末欵識云嘉靖
乙卯五月朔余敬掃靜室神明其慮兹以高麗
箋研金汁楷書寶經若對如來浹旬而功聿成
點畫不贋稍慰夙願更援實父肅繪大慈勝境
共成連幅以記同時弟子誠意謹識長洲文徵
明時年八十六經文上方絹本仇英著色畫如
來像欵云弟子仇英拜寫
明董其昌書金剛經一軸(次等宙一)
素箋本小楷書欵識云崇禎癸未歲二月下浣
前一日華亭董其昌焚香敬書
眀李國寧書阿彌陀經塔一軸(次等洪一)
墨箋本泥金小楷書左角下欵云右佛說阿彌
陀經寳塔於丙辰夏初吉薰沐拜書佛弟子李
國寧
無名氏書
釋氏經軸
明人書華嚴心鏡圖一軸(上等天一)
磁青箋本泥金小楷書右角下有大明永樂十
三年歲次乙未正月初吉奉佛弟子妙海特命
書寫供養二十七字箋高五尺六寸三分廣三
尺五寸
無名氏書
釋氏經軸
明人書法華經塔一軸(次等天一)
墨箋本泥金小楷書
明人書金剛經一軸(次等地一)
磁青箋本泥金小楷書暗排聖夀無疆四字
明人書金剛經塔一軸(次等元一)
磁青箋本泥金小楷書
秘殿珠林卷七
