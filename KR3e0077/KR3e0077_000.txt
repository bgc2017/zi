醫旨緒餘醫家類
提要
(臣)等謹案醫旨緒餘二卷明孫一奎撰發明
太極陰陽五行之理備于人身分别臟腑形
質手足經上下宗氣營氣衛氣三焦包絡命
門相火及各經絡配合之義又引黃庭經以
證丹溪相火屬右腎之非引脈訣刊誤以駁
三因方三焦有形如脂膜之謬分噎腑翻胃
為二症辨癲狂癎之異治皆卓然有特識其
議論諸家長短謂仲景不徒以傷寒擅名守
真不獨以治火要譽戴人不當以攻擊蒙譏
東垣不專以内傷樹績陽有餘陰不足之論
不可以疵丹溪而攖寧生之技亦可足垂不
朽尤千古持平之論原本與醫案同附赤水
元珠之後今各自為帙云乾隆四十四年三
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
