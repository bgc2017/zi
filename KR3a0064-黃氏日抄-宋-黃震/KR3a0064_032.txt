黃氏日抄卷三十二
讀孔氏書
(闕)
南宫韜(以智自將獨三復白圭子貢稱其居思仁)公析哀(不仕大夫家孔子歎)
(賞之)曾點(疾時禮教不行)顔由(回之父)商瞿(傳易)
漆雕開(習書仕不樂)公良孺(賢而勇孔子周行常以家車五乘從將戰出夫)
(子於蒲)秦商(父堇父與孔子父俱以力聞)顔刻(為孔子業適衛)
司馬犂耕(性躁好言憂兄桓魋)司馬施(問夫子何以知將雨)梁鱣(无子)
(欲出妻以商瞿之言而止)琴牢(欲弔宗魯孔子弗許)冉孺伯虔
公孫龍曹䘏陳亢叔仲會(少孔子五十歲與孔闕為二孺子)
秦祖奚蒧公祖兹廉潔公西與宰父黑
公西減穰駟赤冉季薛邦石處懸亶
左郢狄黑高澤任不齊榮祈顔噲
原桃公肩秦非漆雕從燕級公夏守
句井疆步叔乘石作蜀邽選施之常
申績樂欣顔之僕孔弗(子蔑所孔子兄之子仕而忘者三孔子)
(不悅)漆雕侈懸成顔相(右弟子)
宰我問聞諸榮伊黃帝三百年黃帝人也抑非人也何
以能至三百年乎孔子答以民頼其利百年而死民畏
其神百年而亡民用其教百年而移故曰黃帝三百年
審如是則世傳彭祖夀八百者妄耳黃帝上古神聖且
無三百之夀而彭祖商周之諸侯夀乃八百乎黃帝之
年誤傳三百孔門以為怪彭祖去孔子時耳目相接夀
八百反不以為怪而遠問黃帝乎然則妄傳彭祖之夀
又出於後世好事者耳或曰彭祖之先得國自商至周
國亡歴祀凢八百年
謲(雷鼓曰謲)入廟(孔子曰入廟如右登自阼階)
君子(君子者成人之名百姓與名謂之君子則成其親為君而為其子也見人婚解)
褐(毛布也)發幣(聘禮贈及大夫之名國語亦有)砮(箭鏃見石砮注)
喪家之狗(有喪之家不見飯食故狗儽然見困誓篇)
衮職(成王冠頌曰去王幼志心衮職)喪欲速貧(喪失位也合去聲)
孔叢子
孔叢子者孔子八世孫鮒字子魚之所集殆家語之後
繼其文雖類諸子而守論堅確更戰國秦漢流俗無所
浸淫真足言孔氏之書矣其一記孔子之言於詩書為
詳無一語及於高遠其二記子思之言謂夫子嘗告以
心之精神是謂聖按近世學者或執此一語以為識心
即為聖人然子思之問本以審事物真偽夫子之荅又
繼以推數究理而聖人亦難之則所以發揮此心之用
甚明正與異端識心之說相反其三記子上之言謂子
思告以先訓學必由聖而雜說不與焉其四記子高之
言以理勝於辭終屈公孫龍白馬非馬與臧三耳無稽
之辨其五記子順之言對魏王華山道士長生不死之
問曰謂若聞之傳聞者妄也若聞之不死者今安在折
學者稱孔子少孤不知其父之說謂由虚造謗言以誣
聖人是未自潔而益其垢子順相魏九月說趙之間合
韓之隙歸齊之尸陳大計不用知天下必并於秦致其
事寢於家進退無愧矣其六則子魚詰墨之言子魚避
秦禍而藏書陳耳薦之陳涉迎為太師諫涉用周章西
入關知其必敗仕六旬先卒陳誼亦無辱焉凡皆所謂
歴戰國秦漢流俗而無所浸淫者也然其所能守正非
自任之重弘毅強立亦何能不浸淫也哉而原其所以
自任之勇大抵皆原於子思謂其父析薪其子不克負
荷謂之不肖者則子思所自任以繼夫子者也謂錦繢
紛華所服不過温體三牲太牢所食不過充腹而以無
欲惟能成其志則子思所以訓子上使之自任者也謂
堯舜文武之道可以力致而夜思晝行滋滋浸汲則子
思所以傳孟子使之自任者也觀其却老萊舌柔不弊
之說却其友樽酒束脩之餽其所以堅強自立為何如
故其能弘道如此其後子高却鄒文季節之泣别子順
却枚産匱財求富之說淵源固有自來矣孔叢子之後
有連叢焉又子順弟三子之後孔臧之書臧為武帝大
常與安國同集古義臧子琳琳次子茂茂傳子卭卭
生仲驩驩生子立子立生子元子元生子建皆世其業
而建不仕莾歸闕里生子仁子仁生子豐子豐能屈鮑
彦淮南子之學子豐生和章帝幸其居為臨晉令而終
其子季彦遂家華隂云
䕫一而足(第一卷)胡盧大笑(第四卷一)祖龍始屠商也身
脩八尺鬚髯如戟而人不敬(第四)乂手(弟五卷)外舅
姑(弟六)䙝器名虎子(連叢注)
闕里譜系
孔子周靈王二十年己酉當魯襄公二十一年十月庚
子生年三十三適周明年魯亂適齊年四十三自齊返
魯年五十二當定公十九年為中都宰遷司空遷大司
寇明年會夾谷二十二年隳三都二十四年攝行相事
誅少正卯齊人歸女樂季桓子受之三日不朝孔子行
遂適衛年五十七明年過宋適鄭遂至陳居三歲去陳
適衛衛不用將西見趙簡子臨河不濟自衛復如陳時
魯定公二十七年也哀公四年孔子自陳遷蔡明年如
葉又還蔡六年有陳蔡之阨楚昭王迎之得免昭王卒
孔子自楚反衛年六十四哀公十一年魯以幣召孔子
歸而刪詩定書繫易年六十九哀公十四年魯西狩獲
麟乃因史記修春秋至獲麟而止哀公十六年孔子卒
年七十四其先宋人也周成王封微子啟於宋以奉湯
祀啟弟微仲衍生宋公稽稽生丁公申申生愍公共共
生弗父何自何而下世為宋大夫何生宋父周周生世
父勝勝生正考父正考父生孔父嘉其後奔魯遂為魯
人嘉生木金父木金父生睪夷父睪夷父生孔防叔防
叔生伯夏伯夏生紇字叔梁為陬邑大夫娶顔氏女徵
在禱於尼丘生孔子因名丘字仲尼
二代鯉字伯魚學通儒術魯哀公以幣召之稱疾不行
年五十先孔子卒忠孔子兄之子在七十子之列
三代伋字子思對孔子以其父析薪其子弗克負荷是
謂不肖孔子忻然曰其克昌乎對魯穆公以除非法
之事行周公伯禽之政化不能用乃適衛嘗言當吾
先君周制雖衰君臣國位上下相時若一體然夫欲
行其道不執禮以求之則不能入也今諸侯力争競
招英雄以自輔翼伋於此時不自高人將下吾不自
貴人將賤吾時移世異各有宜也於是在衛緼袍無
表二旬九食著書四十七篇曰中庸教授弟子孟軻
之徒數百人年六十二
四代白字子上嘗請所習於子思子思曰先人有訓焉
學必由聖故夫子之教必始於詩書而終於禮樂雜
說不與焉白通習羣書又善兵法齊威王召白為國
相年四十七
五代求字子家通習儒道有遁世之志楚召不仕年四
十五
六代箕字子京為魏相年四十六
七代罙字子高博學沈静有遁世志楚魏趙皆召之不
仕嘗折公孫龍白馬非馬之辨著儒家之語十二篇
名讕言(讕音粲)年五十一
八代順字子慎魏安釐迎以為相改嬖寵之官以事賢
才奪無任之禄以賜有功諸失職者謗之九月致仕
曰不出十年天下其盡為秦乎秦莊王召之不行魏
以孔子後嗣封魯文信君年五十七三子鮒騰樹
九代鮒字子魚該覽六藝秦并天下召為魯國文通君
拜少傅秦焚書乃歸藏書屋壁自隠嵩山陳涉起聘
為博士遷太傅仕六旬言不用退卒於陳年五十七
著孔叢子騰字子襄長九尺六寸漢高帝祠孔子
封為奉嗣君亦嘗為惠帝博士遷長沙太傅年五十
七樹字子文鮒幼弟
十代忠字子貞該習有高志為博士年五十七生武及
安國家語以為子襄生季中季中生武及安國隨
字元路鮒之子聚字子產樹之子以將軍破楚陔
下封蓼侯年五十三諡夷
十一代武字子威為武帝博士至臨淮太守早卒安
國字子國孝武博士至太守訓註經籍臧聚之子
嗣蓼侯歴位九卿遷御史大夫辭乞為太常典臣家
業
十二代延年博覽羣書武帝時為博士轉太傅遷大將
軍年七十一卭安國之子傳家學特善詩禮琳
臧之子嗣蓼侯亦傳家學
十三代覇字次孺幼有竒才昭帝時為博士宣帝時為
大中大夫選任皇太子經遷詹事為密相元帝即位
拜太師拜爵關内侯號褒成侯奉夫子祀年七十二
驩卭之子為博士善春秋三傳黃琳之子坐事
失侯茂黃之弟大司徒光以其祖有功德而邑土
廢絶封關内侯
十四代福襲封關内侯奉孔子祀年六十二捷福之
弟列校尉諸曹喜捷之弟列校尉諸曹光喜之
弟字子夏經學尤明歴輔成哀平三世王莾盛憂懼
辭位年七十宣聚之玄孫長安公士詔復家立
驩之子善詩書教授數百人吉鮒五代孫以殷後
封殷紹嘉公
十五代房襲封關内侯永光兄之子封寧鄉侯放
光之子歴侍郎嗣博山元立之子為校書郎與楊
雄友善何齊吉之子封宋公
十六代均字長平好學有大才襲封關内侯平帝更封
魯公褒成侯追諡夫子為褒成宣尼公王莽簒位拜
太尉辭疾還鄉年八十一奮捷之孫通左氏春秋
後漢行武都太守竒奮之弟著左氏義詁子建
元之子不仕王莽闕里荆棘自除尚覇之曾孫鉅
鹿太守
十七代志光武拜大司馬上幸魯祠孔子封褒成侯
嘉奮之子城門校尉作左氏說仁子建之子潛
後漢太子少傅避地會稽遂為郡人孟從王肅學
(闕)
二十三代嶷襲封奉聖亭侯啟衍之子廬陵太守
竺潛之子吳南昌太守
二十四代撫晉舉孝廉辟太尉掾襲封奉聖亭侯為豫
章太守恬竺長子吳侍中選部尚書晉湘東太守
冲竺次子丹陽太守奕竺少子全椒令有惠化
二十五代懿東晉襲封奉聖亭侯愉恬長子晉左僕
射餘不亭侯侃冲子大司農倫奕長子黃門郎
注儀禮一卷羣奕少子少知名晉御史中丞
二十六代鮮恢廓有大度好學善誘誨宋文帝以為奉
聖亭侯後改封崇聖侯誾愉之子建安太守汪
愉之子廣州刺史安國愉之子晉左僕射舊譜避
漢武博士諱安國但云名國祗愉之子晉郡功曹
史坦侃之子晉𣪚騎常侍有集五卷嚴倫之子
領尚書有集五卷
二十七代乘博學有才俊魏舉孝廉封崇聖大夫晉
誾之長子尚書令静誾次子宋侍中俟汪之子
江夏太守混坦之子嗣當考道民嚴之子宣城
内史静民嚴之子散騎侍郎福民嚴之子太子
洗馬道隆山隂人位至侍中況羣之孫丞相掾
二十八代靈珍後魏封崇聖侯祐晉之子有至行
靈符静之子會稽太守靈運静之子著作郎幼
俟之子靈産道隆子光禄大夫廞沉之子廷尉
光禄大夫景偉安國孫齊散騎常侍
二十九代文泰襲封崇聖侯年五十八道徽祐之子
守志業不仕珪靈産子為齊高帝掌詞筆終散騎
常侍湛之靈符子深之靈符子宋比部郎琇
之靈運子宋江夏内史有吏能琳之廞之子以草
書擅名宋侍中御史中丞有集十卷璩之廞之子
揚州從事滔景僖子梁海鹽令遥之冲五世孫
宋尚書左丞靈龜揚七世孫後魏國子博士
三十代渠襲封崇聖侯北齊文宣帝改封恭聖侯後周
宣帝進封孔子為鄒國公立後因改封鄒國公臻
琇之子尚書三公郎珮遥之子齊通直郎曄遥
之子中書侍郎士邈琳之子揚州中從從事總
道徽兄之子有操行除竟陵王侍郎不至代滔之
子歴清要碩靈龜之子後魏南臺丞
三十一代長孫襲封鄒國公年六十四休源珮之子
梁都官尚書有集十五幼孫臻之子梁無錫令
虔孫覬宋御史中丞尋陽王右軍長史行會稽郡
事道存士邈之子南海太守長名嘗監修祖廟
範岱之子博涉書史得仁範從祖弟安齊碩
之子青州法曹
三十二代嗣哲隋文帝時應制登科襲封鄒國公煬帝
改封紹聖侯雲童休源長子東揚州别駕宗範
休源少子陳中書黃門侍郎奐幼孫之子陳中書
令有集十五卷長公覬之子微長公從父弟
穎達八歲日記千餘言大業中舉明經高第仕至司
業祭酒常侍撰五經孝經正義有集五卷年七十五
三十三代德倫唐太宗封褒聖侯伯魚宗範子陳散
騎常侍紹安奐第五子唐中書舍人有集五十卷
紹新奐之子以文學知名紹忠奐之子鄱陽東
曹掾志玄穎達長子唐國子司業志約穎達少
子禮部郎中思政德仁孫端州刺史
三十四代崇基武后時襲封褒聖侯德紹伯魚子隋
秘書省正字稱紹安長子禎紹安次子絳州刺
史(高宗御名)紹安少子贈蒲州刺史惠元志玄子自穎
達後三世為司業琮志約子洪州都督圭志亮
子
三十五代璲之明皇時襲封褒聖侯開元二十七年八
月追諡孔子為文宣王亦改璲之為文宣公昌寓
德紹子正觀中對策高第為膳部郎中季詡楨之
子登制科終左補闕若思稱長子禮部侍郎仲
思若思弟給事中立言惠元子祠部郎中(闕)言
惠元子黃州刺史務本穎達族孫滄州東光令
三十六代萱襲封文宣公舜昌寓子監察御史至
若思子著作郎明氏族學如珪務本子海州司戶
三十七代齊卿德宗中襲封文宣公齊參舜之子寳
鼎令岑父如珪子著作佐郎巢父岑父弟仕至
御史大夫陜華招討使
三十八代惟時元和十三年兵解襲封文宣公惟昉
兖州參軍充符齊參長子事親至孝隠嵩山克
讓齊參子述睿齊參子德宗召拜諫議大夫載
岑父長子貞元二十七年及第戣岑父子舉進士
仕至禮部尚書年七十四韓愈銘其墓威岑父子
及第掌澤潞書記知盧從史必敗謝病歸戢岑
父子舉明經仕至京兆尹御史大夫戳岑父
幼子
三十九代策明經及第襲封文宣公敏行述睿子仕
至集賢學士温資太子少保温質戣長子四門
博士温孺戣之子明經温憲戣之子明經温
裕戣第四子舉進士天平軍節度使温業戢長子
第二人及第為吏部侍郎温諒戢之子
四十代振懿宗咸通四年狀元及第仕至刑部員外郎
襲封文宣公年七十四拯振之弟中和二年狀元
及第歴侍郎郁拯之弟絢温質子及第綸温
質子及第歴殿院纁温質子狀元及第緯温孺
子狀元及第相僖宗昭宗緣明經及第照及第
織戣之孫&KR0008;戣之孫緒温裕子曲阜令績
温諒子
四十一代昭儉襲封文宣公述郁之子昌明照之
子第七人及第昌庶照之子及第為虞部郎中
昌廣織之子昌弼緯之子及第仕至散騎常侍
昌序緯之子及第仕至散騎常侍昌鵬織之子
邈第五人及第仕至諫議大夫遘織之子乾符令
四十二代光嗣泗水縣令陵廟主莊昌庶子晉太常
少卿
四十三代仁玉長七尺善六藝襲封文宣公後周高祖
謁祠廟令兼監察御史承恭莊之子將作監
四十四代宜幼聰悟本朝乾德四年拜章闕下叙家門
故事授曲阜縣主簿太宗命為皇子宰襲封文宣公
憲仁玉次子及第工部侍郎致仕勖仁玉少子勖
長子道輔知鄉郡在具慶下侍立年八十九
四十五代延世魁梧大度真宗朝襲封文宣公延澤
宜次子及第贈諫議大夫延渥宜幼子知集州清
化縣延之道輔勖長子及第仁宗朝以剛毅直
亮聞天下知諫院為御史中丞請明肅皇太后歸政
天子郭后廢伏閣争得罪後復召為御史中丞出知
鄆州道病卒良輔勖次子慷慨長於吏才官至大
理寺丞彥輔勖少子幼聰悟性至孝官至國子博
士
四十六代聖祐襲封文宣公無嗣以堂弟宗愿承襲與
聖祐共為一代宗愿者延澤之子博涉魁岸孝睦嘉
祐中祖擇之言前代封孔子後者在漢魏曰褒成曰
宗聖在晉宋曰奉聖後魏曰崇聖北齊曰恭聖後周
及隋封鄒國唐初曰褒聖開元中諡孔子為文宣王
遂封其後為文宣公是以祖諡而加後嗣也乃改封
宗愿為衍聖公舜亮道輔長子左中散大夫致仕
著粹藉宗翰道輔次子刑部侍郎與兄皆鎻廳及
第宗夀良輔長子承議郎宗質良輔次子仙源
丞漢英彥輔長子幼慧博覧宗慤彥輔次子
四十七代若蒙襲封衍聖公元祐元年改封奉聖公若
蒙坐事廢以弟若虚襲封若愚宗愿子若拙宗
愿子及第若升舜亮長子贈朝奉大夫若谷舜
亮次子朝散郎致仕傳舜亮少子舊名若古博極
羣書操行介潔建炎中興拜疏闕下叙家門舊典始
寓居三衢於是孔氏有因仕而家於霅川新安臨川
鄂渚者皆自衢而分傳知邠峽撫三州有政績自號
杉溪所著白氏六帖文樞要紀書及東家雜記杉溪
集官至中散大夫年七十五恢朝散大夫惇朝散
大夫忱文林郎恂奏議郎右宗翰四子若涉若陟
若訥若水若晦若時右宗夀六子若采廸功郎先
是崇寧三年詔孔子後與親属一名判司簿尉孔宗
哲承之宗哲死若采繼之若惠右宗一二子若
璞若盤漢英二子若鑑若初及第若師若冲若符
若鼎若缺凡宗彀七子
四十八代端友襲封衍聖公端操端廉皆端友弟
端本端裕端民皆若虚子端弼端雅端禀端立皆
若愚子端中端申皆若拙子端節朝散大夫端
夫端義端臣端智端直端慤皆若升子端朝若升
子為若谷後宣和四年始以幸學賜第仕至一臨江
軍端問仕至奉新丞著沂川集端守端己侍杉溪
渡江歴官五十年介潔不阿年八十一端位常德府
錄參端植武康丞端隠江陵察推皆傳之子松恢
之子宣義郎淵將仕郎與潛皆惇之子壎忱之
子承議端言端行端(缺字)皆若訥子
四十九代&KR0008;紹興二年襲封衍聖公&KR0008;瑋玫皆端操
子行可璨皆端己子俱以學行稱皆奉祠夀俱八
十璋端位子奉祠夀九十瑑玲瑞瑢璿端植之
五子
五十代搢襲封衍聖公珪瓌瑀瓚知和州珹瑨琇&KR1729;
蘭溪簿璪左藏庫瓅廸功□廸功石埭簿尉琯從事
郎璹漳州(闕)珉廸功珦華夫廸功浙東帥參抆持
天富場(闕)仕揆將仕拂&KR0008;㩜掖悊擇掞搏抑攄廸
功撝(闕)掾括龍好學從真西山游進書充柯山
精舍上長從隆聖時摠㨀援扔拱篤學有文集搏復
之摙揮
五十一代文遠襲封衍聖公歴吉州隆興府通判文
述文&KR0146;防護鄉井補官文逸文達博學文迥文邁文
適文&KR1026;文郁文恭文愻文志文撜應選應發同請鄉
舉出官文兹文通文達應得元龍之子淳祐元年臨
雍賜第今為台州有德政應符應禧應祥文模登寳
祐元年第知湘潭縣文進文遹文振文敏鄉舉文質
文彬
五十二代萬春襲封衍聖公萬齡肇慶府推官萬
鈞萬鎰萬鍾皆文遂子萬程萬里萬頃皆文&KR0146;子萬
榮萬崇文逸子萬善萬古萬嚞文迥子德祖嗣祖文
邁子和孫監請文志子萬佑萬全隆孫萬石萬裕萬
中庭詠謨言詔諤煟萬憲萬東萬同萬有(孔子嫡𣲖許赴國子)
(監試始於淳祐十二年七月蔡察院奏請)
五十三代洙襲封衍聖公嘗添差通判平江府泗萬
齡子沂萬程子演瀾淵津言之四子
右闕里譜系元豐八年四十六代孫宗翰始以舊
譜鋟板紹興二年四十八代孫端朝逃虜難南奔
生生所資皆失之獨此譜山中人得之轉以見歸
因為序錄紹興五年洪興祖守廣德軍刊于郡齋
景定三年五十一代孫應得今台州太守時差添
廣德軍通判又附入紹興五年以後至景定三年
云
先聖諡號
魯哀公十六年夏四月誄曰尼父漢元始元年六
月追諡為褒成宣尼公後魏太和十六年二月丁
未改諡為文宣尼父後周太象二年三月丁亥追
封為鄒國公唐貞觀十一年詔尊為宣尼父高
宗乾封元年追贈為太師天授元年追封為隆道
公開元二十七年八月追諡為文宣王國朝真
宗皇帝大中祥符元年十一月四日辛酉詔加諡為
玄聖文宣王五年十二月壬申以玄字犯聖祖名
改諡為至聖文宣王
四位配享封爵
顔子唐總章元年二月一日詔贈太子少師太
極元年二月贈太子太師配享孔子廟開元二十
七年八月贈兖公國朝大中祥符二年五月乙卯
朔封兖國公
曾子唐總章元年二月一日詔贈太子少保太
極元年二月贈太子太保配享孔子廟開元二十
七年八月贈郕伯國朝大中祥符二年五月乙夘
朔封瑕丘侯政和元年以丘字犯先聖名改封武
成侯淳熙編類增封成侯朱文公申明云不審是
何年月增封乞撿會咸淳三年二月升封郕國公
配食大成殿
子思國朝崇寧元年封沂水侯咸淳三年二月
升封沂國公配食大成殿
孟子國朝元豐七年五月追封鄒國公配享先聖
位次兖國公下
往歲顔孟配享並列先聖左近升曾子子思又並
列先聖左而虚其右不以相向震嘗聞大學博士
陸隴升云初制顔孟配享左顔而右孟熙豐新經
盛行以王安石為聖人沒而躋之配享位顔子下
故左則顔子及安石右則孟子未幾安石女壻蔡
卞當國謂安石不當在孟子下遷安石於右與顔
子對而移孟子位第三次顔子之下遂左列顔孟
而右列安石又未幾蔡卞再欲升安石壓顔子漸
次而升為代先聖張本優人有以藝諫於殿下者
設一大言之士戱薄先聖顔子出争之不勝子貢
出争之不勝子路出而盛氣争之又不勝然後設
為公冶長有擊其首而叱之曰汝何不出一争汝
且看他人家女壻盖蔡卞安石壻而公冶長先聖
壻也蔡卞聞之遂不敢進安石於顔子上顔孟左
而安石右遂為定制南渡後安石罷配享宜遷孟
子以對顔子如舊制議者失於討論故安石既去
其右遂虚而顔孟並列於左岳珂嘗記其事近歲
增曾子子思又並列於左亦未有討論者虚右至
今震謹書
十哲從祀封爵原無書樣
(闕)
學議論之偏有不容不審者故僭為之書
諸弟子從祀封爵
唐開元二十七年八月詔贈曾參郕伯(今升配享)顓孫師
陳伯(今升十哲)澹臺滅明江伯(一)宓子賤單伯(二)原憲憲
伯(三)公冶長莒伯(四)南宫子容郯伯(五)公晳哀郳伯
(六)曾點宿伯(七)顔路杞伯(八)商瞿蒙伯(九)高柴共伯
(十)漆雕開滕伯(十一)公伯寮任伯(十二)司馬牛向伯(十三)樊
遲樊伯(十四)有若卞伯(十五)公西赤郜伯(十六)巫馬期鄭伯
(十七)梁鱣梁伯(十八)顔柳蕭伯(十九)冉孺紀伯(二十)曹卹曹伯
(二十一)伯虔鄹伯(二十二)公孫龍黃伯(二十三)冉季產東平
伯(二十四)秦子南少梁伯(二十五)漆雕斂武城伯(二十六)顔
子驕瑯琊伯(二十七)漆雕徒父須句伯(二十八)壤駟赤北
徵伯(二十九)商澤睢陽伯(三十)石作蜀郡邑伯(三十一)任不
齊任城伯(三十二)公夏首亢父伯(三十三)公良孺東牟伯
(三十四)后處營丘伯(三十五)秦開彭衙伯(三十六)奚容蒧下
邳伯(三十七)公肩定新田伯(三十八)顔襄臨沂伯(三十九)鄡
單銅鞮伯(四十)句井疆淇陽伯(四十一)罕父黑乘丘伯(四十)
(二)秦商上洛伯(四十三)申黨召陵伯(四十四)公祖子之期
思伯(四十五)榮子期雩婁伯(四十六)縣成鉅野伯(四十七)左
人郢臨淄伯(四十八)燕汲漁陽伯(四十九)鄭子徒滎陽伯
(五十)顔之僕東武伯(五十一)原亢籍萊蕪伯(五十二)樂欬昌
平伯(五十三)廉潔莒父伯(五十四)顔何開陽伯(五十五)叔仲
會瑕丘伯(五十六)秋黑臨濟伯(五十七)邽巽平陸伯(五十八)
孔忠汝陽伯(五十九)公西輿如重丘伯(六十)公西蒧祝阿
伯(六十一)蘧瑗衛伯(六十二)施常乘氏伯(六十三)林放清河
伯(六十四)秦非汧陽伯(六十五)陳亢穎伯(六十六)申棖魯伯
(六十七)琴張南陵伯(六十八)顔噲朱虚伯(六十九)步叔乘淳
于伯(七十)唐會要止於公西蒧其蘧瑗林放陳亢申棖
琴張五人以杜佑通典附入
國朝大中祥符二年五月乙卯朔詔封郕伯曾參瑕
丘侯陳伯顓孫師宛丘侯江伯澹臺滅明金卿侯(一)
單伯宓不齊單父侯(二)原伯原憲任城侯(三)莒伯公
冶長高密侯(四)郯伯南宫縚龔丘侯(五)郳伯公晳哀
北海侯(六)宿伯曾點萊蕪侯(七)杞伯顔無繇曲阜侯
(八)蒙伯商瞿須昌侯(九)共伯高柴共城侯(十)滕伯漆
雕開平輿侯(十一)任伯公伯寮夀張侯(十二)向伯司馬牛
楚丘侯(十三)樊伯樊須益都侯(十四)卞伯有若平隂侯(十五)
郜伯公西赤鉅野侯(十六)鄫伯巫馬施東阿侯(十七)梁伯
梁鱣千乘侯(十八)蕭伯顔辛陽榖侯(十九)紀伯冉孺臨沂
侯(二十)曹伯曹䘏上蔡侯(二十一)鄹伯伯虔沐陽侯(二十二)
黃伯公孫龍枝江侯(二十三)武城伯漆雕哆濮陽侯(二十)
(六)瑯琊伯顔子驕雷澤侯(二十七)須向伯漆雕徒父高
宛侯(二十八)北徵伯壤駟赤上邽侯(二十九)睢陽伯商澤
鄒平侯(三十)郈邑伯石作蜀成紀侯(三十一)任城伯任不
齊當陽侯(三十二)東平伯冉季諸城侯(三十四)東牟伯公
良孺牟平侯(三十五)彭衙伯秦冉新息侯(三十六)下邳伯
奚容蒧濟陽侯(三十七)淇陽伯句井疆滏陽侯(四十一)少
梁伯秦商鄄城侯(四十三)召陵伯申黨淄川侯(四十四)期
思伯公祖句兹即墨侯(四十五)雩婁伯榮旂厭次侯(四十)
(六)鉅野伯縣成武城侯(四十七)臨淄伯左人郢南華侯
(四十八)漁陽伯燕伋汧源侯(四十九)滎陽伯鄭伯朐山侯
(五十)東武伯顔之僕宛句侯(五十一)開陽伯顔何堂邑侯
(五十五)瑕丘伯叔仲會博平侯(五十六)臨濟伯狄黑林慮
侯(五十七)平陸伯邽巽高堂侯(五十八)汶陽伯孔忠鄆城
侯(五十九)重丘伯公西輿如臨胊侯(六十)祝阿伯公西蒧
徐城侯(六十一)衛伯蘧瑗内黃侯(六十二)乘氏伯施常臨
濮侯(六十三)清河伯林放長山侯(六十四)汧陽伯秦非華
亭侯(六十五)穎伯陳亢南頓侯(六十六)魯伯申棖文登侯
(六十七)南陵伯琴牢頓丘侯(六十八)朱虚伯顔噲濟隂侯
(六十九)淳于伯步叔乘博昌侯(七十)
崇寧元年封孔鯉為泗水侯(七十一)
大觀四年九月十二日詔封公夏首鉅平侯(三十三)后
處膠東侯(三十八)公肩定梁父侯(三十九)顔祖富陽侯(四十)
鄡單聊城侯(四十二)罕父黑祈鄉侯秦相馮翊侯&KR0008;亢
樂平侯樂劾建城侯廉潔胙城侯
政和元年改封邑犯先聖名者瑕丘侯曾參改武城
侯宛丘侯顓孫師改潁川侯龔丘侯南宫縚改汶陽
侯楚丘侯司馬耕改睢陽侯頓丘侯琴張改平陽侯
諸儒從祀封爵
大中祥符三年七月戊寅詔封魯史左丘明瑕丘伯
(七十二政和改中都伯)齊人公羊高臨淄伯(七十四)魯人榖梁赤
龔丘伯(七十三政和改睢陽伯)秦博士伏勝乘氏伯(七十六)漢博
士高堂生萊蕪伯(七十七)九江太守戴聖楚丘伯(七十八改)
(考城伯)河間博士毛萇樂夀伯(七十九)淮南太守孔安國
曲阜伯(八十)中壘校尉劉向彭城伯(八十一)後漢大司農
鄭衆中牟伯(八十三)河南杜子春絃氏伯(八十五)南郡太
守馬融扶風伯(八十六)北中郎將盧植良鄉伯(八十七)大
司農鄭康成高密伯(八十八)九江太守服虔滎陽伯(八十)
(九)侍中賈逵岐陽伯(八十四)諫議大夫何休任城伯(九十)
魏衛將軍太常蘭陵亭侯王肅贈司空(九十一)尚書郎
王弼偃師伯(九十二)晉鎮南大將軍開府儀同三司當
陽侯杜預贈司徒(九十三)豫章太守范寗新野伯(九十四)
元豐七年五月詔荀况封蘭陵伯(七十三)揚雄封成都
伯(八十三)韓愈封昌黎伯(九十五)
寳慶三年正月追贈太師朱熹為信國公紹定二年
九月改封徽國公(百單二)
淳祐元年封周頥汝南伯(九十六)張載郿伯(一百)程顥河
南伯(九十七)程頥伊陽伯(九十八)並列從祀
景定二年正月封張栻華陽伯(百單三)吕祖謙開封伯
(百單四)並列從祀
咸淳三年正月封邵雍新安伯(九十九)司馬光已封温
國公(百單一)並列從祀
先儒賜諡
國朝嘉定元年十月十八日有旨朱熹特賜諡明年
博士章&KR1880;諡曰文忠考功劉彌正覆諡曰文
嘉定七年八月知潭州衛涇請為南軒先生張栻賜
諡博士孔煒考功楊汝明定諡曰宣
嘉定八年知婺川丘夀隽請為東萊先生吕祖謙賜
諡博士孔煒考功丁端祖定諡曰成
嘉定九年潼川運判魏了翁請為濓溪先生周頥賜
諡太常丞臧格考功樓觀定諡曰元
嘉定九年禮部侍郎任希夷請為二程立諡太常丞
臧格考功樓觀定諡明道先生程顥曰純伊川先生
程頥曰正
嘉定十四年知潼川府魏了翁又為横渠先生張載
請諡博士陳公益請諡達禮部侍郎請諡或明或誠
了翁入為太常少卿定諡曰明
右先聖諡號及從祀及本朝先儒封爵皆邵武軍
建寧知縣三山陳炤裒類咸淳九年癸酉九月九
日刊于建寧縣學
黃氏日抄卷三十二
