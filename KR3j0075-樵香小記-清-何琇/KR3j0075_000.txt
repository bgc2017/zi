樵香小記雜家類二(雜考之屬)
提要
(臣)等謹案樵香小記二卷
國朝何琇撰琇字君琢號勵菴宛平人雍正癸
丑進士官至宗人府主事是編皆考證之文
凡一百二十條論經義者居其大半亦頗及
字學韻學其論六書頗與舊說異同如謂禿
字當從禾會意說文謂人伏禾下固屬&KR0861;妄
即六書正譌改為從木諧聲亦非確論謂說
文訓為字為母猴本末倒置當是先有為字
乃借以名猴謂射字從身從寸為籕文象手
持弓形之訛其說皆未免于獨創至其解春
秋西狩獲麟解周禮奔者不禁解詩野有死
麕亦時能發先儒所未發其學問大旨蓋出
入於閻若璩顧炎武朱彝尊毛竒齡諸家故
多演其緒論云乾隆四十六年六月恭校
上
總纂官(臣)紀昀(臣)陸錫熊(臣)孫士毅
總校官(臣)陸費墀
