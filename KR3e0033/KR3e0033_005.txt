欽定四庫全書
太平惠民和劑局方卷五
宋陳師文等撰
治諸虛附骨蒸
兔絲子丸治腎氣損虚五勞七傷少腹拘急四肢酸疼
面色黧黑脣口乾燥目暗耳鳴心忪氣短夜夢驚恐精
神困倦喜怒無常悲憂不樂飲食無味舉動乏力心腹
脹滿脚膝痿緩小便滑數房室不舉股内濕痒水道澀
痛小便出血時有遺瀝並宜服之久服填骨髓續絶傷
補五臟去萬病明視聽益顔色輕身延年又方用龍齒
(三分)遠志(去苖心半兩黑豆煮)不用石芮澤瀉肉蓯蓉
兔絲子(净洗酒浸)澤瀉鹿茸(去毛酥炙)
石龍芮(去土)肉桂(去粗皮)附子(炮去皮各一兩)
石斛(去根)熟乾地黃白茯苓(去皮)
牛膝(酒浸一宿焙乾)續斷山茱萸
肉蓯蓉(酒浸切焙)防風(去苖)杜仲(去粗皮炒)
補骨脂(去毛酒炒)蓽澄茄沉香
巴戟(去心)茴香(炒各三分)五味子
桑螵蛸(酒浸炒)覆盆子(去枝葉萼)芎藭(各半兩)
右為細末酒煮麫糊為丸如桐子大每服二十丸温酒
或鹽湯空心服如脚膝無力木瓜湯晚食前再服
金釵石斛圓治真氣不足元藏虚弱頭昏面腫目暗耳
鳴四肢疲倦百節酸疼脚下隠痛難行肌體羸瘦面色
黃黑鬢髮脱落頭皮腫痒手足多冷神昏胸悶遶臍刺
痛膝脛痠疼不能久立腰背拘急不得俛仰兩脇脹滿
水糓不消腹痛氣刺發渴作時心懸意醋嘔逆惡心口
苦咽乾喫食無味恍惚多忘氣促喘乏夜夢驚恐心忪
盗汗小(闕)數或水道澀(闕)切元藏虚冷之疾常
服補(闕)和血脉駐顔色潤髮進食肥肌大壯筋骨
川椒(去目微炒出汗)葫蘆巴(炒)巴戟天(去心)
地龍(去土炒各四兩)蒼术(去浮皮)烏藥(各十六兩)
川烏頭(炮去皮臍)羌活(去蘆頭)茴香(炒)
赤小豆馬蘭子(醋炒)金鈴子(麸炒)
石斛(去根各八兩)青鹽(二兩)
右為細末酒煮麫糊為丸如桐子大每服二十丸温
酒下或鹽湯亦得空心食前服之
何首烏丸補暖府藏祛逐風冷利腰膝強筋骨黑髭髮
駐顔容
何首烏(三斤用銅刀或竹刀切如棋子大木杵臼搗)牛膝(去苖剉一斤)
右藥以黑豆一㪷淨淘洗曝乾用甑一所先以豆薄
鋪在甑底然后薄鋪何首烏又薄鋪牛膝如此重重
鋪令藥豆俱盡安於釡上蒸之令豆熟為度去黑豆
取藥曝乾又換豆蒸之如此三遍去豆取藥曝乾為
末蒸棗肉和丸如桐子大每服三十丸温酒下食前
服忌蘿蔔葱蒜此藥性温無毒久服輕身延年
石南丸治風毒脚弱少力脚重疼痺脚腫生瘡脚下隠
痛不能踏地脚膝筋攣不能屈伸項背腰脊拘急不快
風毒上攻頭面浮腫或生細瘡出黃赤汁或手臂少力
或口舌生瘡牙齗宣爛齒摇髮落耳中蟬聲頭眩氣促
心腹脹悶小便時澀大便或難
赤芍藥薏苡仁赤小豆
當歸(去蘆)石南葉牽牛子
麻黃(去根節)陳皮(去白)杏仁(去皮尖雙仁妙)
大腹皮(連子用)杜仲(剉炒)川芎(各二两)
牛膝(去苖)五加皮(各三两)蓽&KR1082;
獨活(去蘆)木瓜
右為細末酒浸蒸餅為丸如桐子大每服十丸至五
十丸二十丸木瓜湯下早起日中臨卧各一服常服
補益元氣筋骨壯健耳目聰明婦人血氣健旺
八味丸治腎氣虚乏下元冷憊臍腹疼痛夜多漩溺脚
膝緩弱肢體倦怠面色黧黑不思飲食又治脚氣上衝
少腹不仁及虚勞口渴腰重疼痛少腹拘急小便不利
或男子消渴小便反多婦人轉胞小便不通並宜服之
牡丹皮白茯苓澤瀉(各三两)
熟乾地黃(八兩)山茱萸山藥(各四兩)
附子(炮去皮臍)肉桂(去粗皮各二兩)
右為末煉蜜丸如梧桐子大每服十五丸至二十五
丸温酒下空心食前日二服久服壮元陽益精髓活
血駐顔色彊志輕身
黃茋丸治丈夫腎藏風虛上攻頭面虛浮耳内蟬聲頭
目昏眩項背拘急下注腰脚脚膝生瘡行步艱難脚下
隠疼不能踏地筋脉拘攣不得屈伸四肢少力百節酸
疼腰腿冷痛小便&KR0632;數及癱瘓風痺遍身頑麻又療婦
人血風肢體痒痛脚膝緩弱起坐艱難並宜服之
黃茋杜蒺藜(炒去刺)川棟子
茴香(炒)川烏(炮去皮臍)赤小豆
地龍(去土炒)防風(去蘆乂各一兩)烏藥(二兩)
右為細末酒煑麫糊為丸如梧桐子大每服十五丸
温酒鹽湯亦得婦人醋湯下空心服
茴香丸治丈夫元藏久虚冷氣攻衝臍腹絞痛腰背拘
急面色萎黃飲食減少及膀胱小腸氣痛并腎藏風毒
頭面虛浮目暗耳鳴脚膝少力腫痛生瘡婦人血藏虛
冷食減少力肢體疼痛並宜服之久服補虛損除風冷
壯筋骨明耳目
葳靈仙(洗去土)川烏(炮去皮臍)陳皮(去白)
防風(去苖)川棟子(麸炒)蓽薢(各三兩)
烏藥(去上五兩)赤小豆茴香(炒各八兩)
地龍(去土炒七兩)川椒(去目閉口微炒出汗二兩)
右為細末以酒煮麫糊為丸如梧桐子大每服空心
及晚食前温酒下二十丸鹽湯亦得小腸氣痛炒生
薑茴香酒下脚轉筋木瓜湯下婦人血藏虛冷温醋
湯下臍腹絞痛&KR0632;泄冷痢濃煎艾湯下
五補丸補諸虛安五藏堅骨髓飬精神
地骨皮白茯苓(去皮)牛膝(去苖酒浸一宿)
人参熟乾地黃(各一兩)
右為末煉蜜為丸如梧桐子大每服三十丸温酒下
空心食前服稍增至五十丸日二服服至十日及半
月覺氣壅即服七宣丸服七宣丸二三日覺氣散即
還服五補丸久服去百病髭髮黑潤
無比山藥丸治丈夫諸虚百損五勞七傷頭痛目眩手
足逆冷或煩熱有時或冷痺骨疼腰髖不隨飲食雖多
不生肌肉或少食而脹滿體無光澤陽氣衰絶隂氣不
行此藥能補經脉起隂陽安魂魄開三焦破積聚厚腸
胃強筋練骨輕身明目除風去冷無所不治
赤石脂茯神(去皮木)巴戟(去心)
熟乾地黃(酒浸蒸)山茱萸牛膝(去苖酒浸)
澤瀉(各一兩)山藥(二兩)五味子(六兩)
蓯蓉(酒浸四兩)兔絲子(酒炒)杜仲(去皮炒各三兩)
右件為末煉蜜和溲為丸如梧桐子大每服二十丸
至三十丸食前温酒下温米飲亦得服之七日後令
人身體輕健四體潤澤脣口赤手足暖面有光悦消
食身體安和音聲清響是其驗也十日後長肌肉此
藥通中入腦鼻必酸疼勿怪
大山萸丸治諸虚百損五勞七傷肢體沉重骨節酸疼
心中煩悸脣口乾燥面體少色情思不樂欬嗽喘乏傷
血動氣夜多異夢盗汗失精腰背強痛臍朘弦急嗜卧
少起喜驚多㤀飲食減少肌肉瘦瘁又治風虚頭目眩
暈心神不寧及病後氣不復常漸成勞損久服補諸不
足愈風氣百疾
白术麥門冬(去心)白芍藥
杏仁(去皮尖麸炒黃)防風(去蘆义)芎藭(各一兩半)
大豆黃卷(炒二兩半)桔梗(一兩二錢半)肉桂(去粗皮)
麹(炒)熟乾地黃當歸(酒浸各二兩半)
柴胡(一兩二錢半)大棗(一百個去皮核蒸熟)
白茯苓(去皮一兩二錢半)甘草(炙七兩)阿膠(炒)
人參(各一兩七錢半)白蘞(半兩)山萸(七兩半)
乾薑(炮七錢半)
右為末煉蜜與蒸棗同和丸如彈子大每服一丸温
酒或米飲化下嚼服亦得食前常服飬真氣益精補
髄活血駐顔
定志丸治心氣不定五藏不足恍惚振悸憂愁悲傷差
錯謬忘夢寐驚魘恐怖不寧喜怒無時朝差暮劇暮差
朝劇或發狂眩並宜服之
遠志(去苖及心)菖蒲(各二兩)人參(三兩)
白茯苓(去皮三兩)
右為細末煉蜜丸如梧桐子大硃砂為衣每服七丸
加至二十丸温米飲下食後臨卧日三服常服益心
彊志令人不忘
黃茋建中湯治男子女人諸虛不足小腹急痛脇肋䐜
脹臍下虚滿胷中煩悸面色萎黃唇口亁燥少力身重
胷滿短氣腰背強痛骨肉酸疼行動喘乏不能飲食或
因勞傷過度或因病後不復並宜服之
黃茋肉桂(去粗皮各三兩)甘草(炙二兩)
白芍藥(六兩)
右為粗散每服三錢水一盞半入生薑三四片大棗
一枚同煎一中盞濾去滓入餳少許再煎令鎔稍熱
下空心食前
人參黃茋散治虛勞客熱肌肉消瘦四肢倦怠五心煩
熱口燥咽乾頰赤心忪日晚潮熱夜有盗汗胷脇不利
減食多渴欬唾稠粘時有膿血
天門冬(去心三十兩)半夏(湯七次薑汁製)知母
桑白皮(剉炒)赤芍藥黃茋
紫苑甘草(爁各十五兩)白茯苓(去皮)
柴胡(去苖)秦芁(去土)生熟地黃
地骨皮(各二十兩)人参桔梗(各十兩)
鼈甲(去裙醋炙一兩)
右為粗末每服二大錢以水一盞煎至七分去滓温
服食後
成煉鍾乳粉主五勞七傷欬逆上氣治寒嗽通音聲明
目益精安五藏通百節利九竅下乳汁益氣補虛損
療脚弱疼冷下焦傷竭強隂久服延年益壽好顔色不
老令人有子
鍾乳(不拘多少)
右取韶州者無問厚薄但顔色明净而光澤者即堪
入煉唯黃赤两色不任用欲鍊亦不限多少置鍾乳
於金銀器中即以大鐺中著水沉金銀器於鐺水中
煑之常令如魚眼沸水減即添若薄乳三日三夜即
得若粗肥厚管者即七日七夜候乳色變黃白即熟
如疑生更煑滿十日最佳煑訖出金銀椀其鐺内煑
乳黃濁水弃之勿令人服服必損人咽喉傷人肝肺
令人頭痛兼復下利不止其有犯者服猪肉即愈弃
此黃水訖更著清水凖前更著煑經半日許即出之
其水色清不變即止乳無毒炙即于甆鉢中用玉鎚
著水研之其鉢及鎚須夹白練袋籠口稍長作之使
鎚得轉兼通上下每日著水攪令勻調勿使著鎚鉢
即封繫練袋自作字記勿使人開一即免纖塵入中
二即免研人竊喫覺乾澀即是水盡即更添水常令
如稀米泔状乳細者皆浮在上粗者沉在下復繞鎚
鉢四邊研之不及者即粗細不勻為此每日須一開
或二開攪括令勻勿使著鎚即得勻熟免有粗細研
至四五日状若乳汁研揩視之状如書中白魚膩即
成自然光白便以水洗之不随水落者即熟若得水
而落者即未成更須研之以不落為限熟澄取暴乾
每服秤半兩分為三服用温酒調下空腹服更量病
輕重增減兼可合和用鍾乳丸散
玉露丸治真氣虛憊下焦傷竭臍腹弦急腰脚軟痛精
神困倦面色枯槁或亡血盗汗遺瀝失精大便自利小
便&KR0632;數肌肉消瘦陽事不舉久服續骨聯筋秘精堅髓
延年保命却老還童安魂定魄換肌秘氣輕身壮陽益
壽住世
天雄(十兩長大者以酒浸七日了掘一地坑以半秤炭火燒坑通亦速去灰火令净以醋二斤
潑于地坑内候亁承熱便投天雄在内以盆合土擁之經宿取出去皮臍)
磁石(醋淬七次更多為妙)硃砂(飛研)澤瀉(酒洗浸一宿炙)
牛膝(去苖酒浸焙乾)石斛(去根炙)蓯蓉(去皮酒浸一宿
炙乾)巴戟(穿心者各二兩)茴香(炒)
肉桂(去粗皮各一兩)家韮子(微炒五兩)牡蠣(火燒搗為粉三
兩)兔絲子(酒浸一伏時蒸過日乾搗羅為末去輕浮者取
細末五兩)鹿茸(用鹿茸連嫰骨者先燎去毛令净約三寸以來截斷
酒浸一伏時慢火炙令脆半兩)白龍骨(一斤粘舌者細研如粉以水飛過三度日中晒
乾用黑豆一斗蒸一伏時以夹絹袋盛日晒乾)紫稍花(如無以木
賊代之三兩)
右件一十六味搗羅為細末煉酒蜜各半和丸如梧
桐子大每服三十丸空心晚食前温酒下常服補真
氣壮真陽道
預知子丸治心氣不足志意不定神情恍惚語言錯妄
忪悸煩鬱愁憂慘戚喜怒多恐健忘少睡夜多異夢寤
即驚魘或發狂眩暴不知人事並宜服之
枸杞子(净)白茯苓(去皮)黃精(蒸熟)
硃砂(研水飛)預知子(去皮)石菖蒲
茯神(去木)人参栢子仁
地骨皮(去土)遠志(去心)山藥(各䓁分)
右件一十二味搗羅為細末煉蜜丸如龍眼核大更
以硃砂為衣每服一丸細嚼人参湯下不計時候
安腎丸治腎經久積隂寒膀胱虚冷下元衰憊耳重脣
焦腰腿腫疼臍腹撮痛两脇刺脹小腹堅疼下部濕痒
夜夢遺精恍惚多驚皮膚乾燥面無光澤口淡無味不
思飲食大便澁泄小便滑數精神不爽事多健忘常服
補元陽益腎氣
肉桂(去粗皮不見火)川烏(炮去皮臍各十六两)桃仁(麸炒)
白蒺藜(炒去刺)巴戟(去心)山藥
茯苓(去皮)肉蓯蓉(酒浸炙)石斛(去根炙)
&KR1181;薢白术破故紙(各四十八
兩)
右為末煉蜜為丸如梧桐子大每服三十丸温酒或
鹽湯下空心食前小腸氣炒茴香鹽酒下
麝香鹿茸丸益真氣補虛憊治下焦傷竭臍腹絞痛两
脇脹滿飲食減少肢節煩疼手足麻痺腰腿沉重行步
艱難目視茫茫夜夢鬼交遺泄失精神情不爽陽事不
舉小便滑數氣虛腸鳴大便自利虛煩盗汗津液内燥
並宜服之
鹿茸(火燎去毛酒浸炙七十兩)熟乾地黃(淨洗酒酒蒸焙十斤)
附子(炮去皮臍一百四十個)牛膝(去苖酒浸一宿焙一斤四兩)
杜仲(去粗皮炒去絲三斤半)五味子(二斤)
山藥(四斤)肉蓯蓉(酒漫一宿三斤)
右為末煉蜜為丸如梧桐子大每一斤丸子用麝香
末一錢為衣每服二十粒温酒下鹽湯食前服(嘉定十年
十二月申明改正)
妙香散治男子婦人心氣不足志意不定驚悸恐怖悲
憂慘戚虛煩少睡喜怒不常夜多盗汗飲食無味頭目
昏眩常服補益氣血安神鎮心
琥珀(别研一錢)木香(煨二两半)山藥(薑汁炙)
茯神(去皮木)茯苓(去皮不焙)黃茋
遠志(去心炒各一兩)人参桔梗
甘草(炙各半兩)辰砂(别研三錢)
右為細末每服二錢温酒調服不拘時候
飬氣丹治諸虛百損脾元耗&KR0629;真陽不固三焦不和上
實下虛中脘痰飲上攻頭目昏眩八風五痺或卒暴中
風痰潮上膈言語蹇澁神昏氣亂状若癱痪及奔豚腎
氣上衝胷腹連脇膨脹刺痛不可忍者隂陽上下氣不
升降飲食不進面無精光肢體浮腫五種水氣脚氣上
衝腰背倦痛夜夢鬼交覺來盗汗胃冷心疼小便&KR0632;數
牽引小腹足膝緩弱步履艱難婦人血海久冷赤白帶
下歲久無子及隂毒傷寒面青舌卷隂縮難言四肢厥
冷不省人事者急服百丸用生薑大棗煎湯灌之即便
回陽命無不活或觸冐寒邪霍亂吐瀉手足逆冷六脉
沉伏脣口青黑腹脇攻刺及男子陽事痿怯脚膝痠疼
腹臍虚鳴百藥不愈者常服助飬真氣生陽逐隂温平
不僣消磨冷滯剋化飲食使五臟安寧六腑調暢百病
不侵出入道塗宜將此藥随行緩急服餌大有功效
禹餘糧石(火煉七次醋淬七次為末)紫石英(煅一次)
赤石脂(火煅一次各半斤)磁石(火煅十次醋淬十次)
代赭石(火煅七次醋淬七次為末)
以上五石各貯之各研為細末又以水挹其清
者寘之紙上紙用筲箕盛欲使細末在紙上而
水滴在下挹盡而止既乾各用藏缾盛貯以鹽
水紙筋和泥固濟隂乾以好硬炭伍十斤分為
五處每一處用炭十斤燒紅作一爐子煅此五
藥以紙灰盖之兩日後火盡灰冷則再煅如此
三次埋地坑内兩日出火毒再研入後藥
附子(炮去皮臍二兩)肉蓯蓉(淨洗酒浸一宿焙乾一兩半)
丁香茴香(炒)破故紙(酒炒香熟)
木香(不見火)肉桂(去粗皮)巴戟(鹽湯浸打去心)
肉豆䓻(麫裹煨)當歸(酒浸一宿焙乾)山藥
鹿茸(酥炙)白茯苓(去皮)遠志(去心)
沉香(各一兩)
以上各如法修製同研為末却入
乳香(别研)五靈脂(去砂石研)沒藥(去砂石研各一
兩)
以上三味入衆藥同研却入
硃砂(或煅或蒸)陽起石(略煅或只用酒煑)鍾乳粉(各一兩)
以上三味别研臨時入
右同入碾過羅為細末用糯米粉煑糊為丸每兩作
五十丸隂乾入布袋内擦令光瑩每服五丸空心用
温酒吞下或薑鹽湯或棗湯下亦可婦人用艾醋湯
吞下
朴附丸治脾元虛弱飲食遲化食必多傷腹痛腸鳴臟
腑&KR0632;洩晝夜無度胃氣虛損不羡飲食嘔噦惡涎此藥
性温兼治翻胃惡心及久患脾洩冷瀉之人最宜服此
厚朴(去粗皮薑汁製)附子(炮去皮各一斤)神麹(炒八兩)
乾薑(炮一兩)
右為細末酒煑麹麫糊丸如梧桐子大每服三十丸
空心食前米飲或鹽湯下亦得
川棟散治膀胱小腸氣痛臍下撮痛疼上衝心腹面色
痿黃脚下疼痛四肢倦怠不思飲食夜多旋溺外腎瘙
痒
川棟子(蒸去皮核)破故紙(炒)茴香(炒各四兩)
葫蘆巴(酒浸三兩)乾薑(炮一兩)附子(炮去皮臍一兩半)
右為細末每服二錢空心食前熱酒調下
雙和湯治男子婦人五勞六極七傷心腎俱虛精血衰
氣少遂成虛勞百骸枯瘁四肢倦怠寒熱往來咳嗽咽
乾行動喘乏面色痿黃略有所觸易成他疾或傷於冷
則宿食不消脾疼腹痛瀉利吐逆或傷于熱則頭旋眼
暈痰涎氣促五心煩熱或因饑飽動作喜怒驚恐病随
而至或虛脹而不思食或多食而不生肌肉心煩則虛
汗盗汗一切虛勞不敢服燥藥者並宜服之常服調中
飬氣益血育神和胃進食補虛損
白芍藥(七兩半)當歸(洗酒浸)黃茋(蜜炙)
熟地黃(淨洗酒蒸)川芎(各三兩)肉桂(去皮不見火)
甘草(炙各二兩二錢)
右為細末每服二錢水一盞半生薑三片棗子一枚
煎至六分空心食前服忌生冷果子等物
平補鎮心丹治丈夫婦人心氣不足志意不定神情恍
惚夜多異夢忪悸煩鬱及腎氣傷敗血少氣多四肢倦
怠足脛酸疼睡卧不穏夢寐遺精時有白濁漸至羸弱
(又方見後)
酸棗仁(去皮隔紙炒二錢半)車前子(去土碾破)
白茯苓(去皮)五味子肉桂(去粗皮不見火)
麥門冬(去心)茯神(去皮各一兩二錢半)天門冬(去心)
龍齒熟地黃(酒洗熟蒸)甘草(炙各一兩半)
人参(去蘆半兩)硃砂(細研為衣半兩)遠志(去心)
山藥(薑汁製各一兩半)
右為末煉蜜丸如梧桐子大每服三十丸空心飯飲
下温酒亦得加至五十丸常服益精髓飬氣血悦色
駐顔
翰林劉活庵云平補鎮心丹方有二此方有五味子
白茯苓車前子肉桂人参酸棗仁非惟可以治心氣
不足而白濁消渴尤為切要之藥局方無此六味却
有生地黃苦梗栢子仁石菖蒲當歸只宜治心氣不
足腎氣傷敗血少氣多耳
十四味建中湯治榮衞不足腑臟俱傷積勞虛損形體
羸瘠短氣嗜卧寒熱頭痛咳嗽喘促吐嘔痰沫手足多
冷面白脱色小腹拘急百節盡疼夜卧汗多夢寐驚悸
小便滑利大便頻數失血虚極心忪面黑脾腎久虚飲
食失虧
當歸(去蘆酒浸焙乾)白芍藥(剉)白术(剉洗)
甘草人参(去蘆)麥門冬(去心)
川芎(洗净)肉桂(去粗皮)附子(炮去皮臍)
肉蓯蓉(酒浸一宿)半夏(湯洗七次)黃茋(炙)
茯苓(去皮)熟地黃(洗去土酒蒸一宿焙乾各䓁分)
右㕮咀為粗散每服三錢水一盞半生薑三片棗子
一枚煎至一盞去滓食前温服
思仙續斷丸治脾腎風虚毒氣流注腿膝酸疼艱於步
履小便遺瀝大便後重此藥補五藏内傷調中益精凉
血堅強筋骨益智輕身耐老
木瓜(去穣三兩)續斷萆薢(各六兩)
薏苡仁(炒四兩)川烏(炮去皮臍)防風(去蘆)
杜仲(去皮薑炒斷絲各二兩)牛膝(洗去蘆酒浸一
宿焙四兩)
右為末酒糊丸每三十至五十丸空心食前温酒鹽
湯任下
黃茋六一湯大治男子婦人諸虚不足肢體勞倦胷中
煩悸時常焦渴唇口乾燥面色痿黃不能飲食或先渴
而欲發瘡&KR2043;或病癰疽而后渴者尤宜服此常服平補
血氣安和臟腑
黃茋(去蘆蜜炙六兩)甘草(炙一兩)
右㕮咀每二錢水一盞棗一枚煎至七分去滓温服
不拘時
木瓜丸治腎經虛弱腰膝沉重腿脚腫痒疰破生瘡脚
心疼痛筋脉拘攣或腰膝緩弱步履艱難舉動喘促面
色黧黑大小便秘澀飲食減少無問久新並宜服之
狗脊(去毛六兩)大艾(去梗四兩糯米糊調成餅焙乾為末)
木瓜(去穣四兩)天麻(去蘆)當歸(酒浸製)
萆薢蓯蓉(去蘆酒浸)牛膝(洗去土酒浸一
宿各二兩)
右為細末煉蜜為丸如梧桐子大每服二十丸漸加
至三十丸空心食前温酒吞下鹽湯亦可
茱萸内消丸治腎與膀胱經虛為邪氣所摶結成寒疝
伏留不去臍腹㽲刺小腸氣痛奔豚痃癖疼不可忍隂
核偏大膚&KR0809;癰瘴結硬牽急重大滋長燥痒疼痛時出
黃水瘡瘍腰腿沉重足脛腫滿行步艱難累經治療不
見減瘥服之漸漸内消不動大腸亦不搜絞痛補虚消
疝飬腎經此藥不熱無毒若志心服餌其效如神
吳茱萸(湯七次焙)陳皮(去白)川棟(蒸去皮核)
肉桂(去粗皮不見火)馬蘭花(醋炙)青皮(去白)
山藥(焙)茴香(炒)山茱萸(去核各二
兩)木香(不見火一兩)
右為細末酒糊丸如梧桐子大每服三十丸至五十
丸空心温酒或鹽湯吞下
青娥丸治腎氣虚弱風冷乘之或血氣相摶腰痛如折
起坐艱難俛仰不利轉側不能或因勞役過度傷于腎
經或處卑濕地氣傷腰或墜墮致損傷或風寒客摶或
氣滯不散皆令腰痛或腰間似有物重墜起坐艱辛者
悉能治之(又方見後)
胡桃(去皮膜二十箇)蒜(熬膏四兩)破故紙(酒浸炒八兩)
杜仲(去皮薑汁浸炒十六兩)
右為細末蒜膏為丸每服三十丸空心温酒下婦人
淡醋湯下常服壮筋骨活血脉烏髭鬚益顔色
接氣丹治真元虛&KR0629;隂邪獨盛陽氣暴絶或大吐大瀉
久痢虚脱等病餘同黑錫丹治状此藥尤佳
硫黃(如黑錫丹砂子結放冷研為細末)沉香
黑錫(去滓秤各二兩)白术(焙)牛膝(酒浸)
蓯蓉(酒浸各半兩)丁香(三錢)木香
川楝子(去核用肉)茴香(炒)肉豆䓻(煨)
桂心(去粗皮)附子(炮去皮臍)破故紙(炒)
陽起石(煅)胡蘆巴(炒各一兩)
右件藥并砂子四兩並擣為細末和停用糯米粉酒
煑糊為丸如梧桐子大温酒鹽湯空心吞下五十丸
寧志膏治心藏虧虛神志不守恐怖驚惕常多恍惚易
於健忘睡卧不安夢涉危險一切心疾並皆治之
酸棗仁(微炒去皮)人参(各一兩)乳香(研細水飛半兩)
辰砂(以乳鉢坐水中盆研一分)
右四味研和停煉蜜丸如弹子大每服一粒温酒化
下棗湯亦得空心臨卧服
三仙丹(又名長壽丸)治腎經虚寒元氣損弱神衰力怯目暗
耳聾常服補實下經温飬脾胃壮氣搜風駐顔活血增
筋力烏髭鬚
川烏頭(一兩生去皮剉作骰子塊用鹽半兩同炒黃色去鹽)茴香(净稱三兩炒令
香透)蒼术(一兩米泔浸一宿刮去皮切碎取葱白一握同炒黃色去葱)
右為細末酒煑麫糊丸如梧桐子大每服至七十丸
空心温酒鹽湯任下
樂令建中湯治血氣勞傷五臟六腑虛損腸鳴神倦榮
衞不和退虚熱除百病
前胡細辛黃茋(蜜塗炙)
人参桂心橘紅(去白)
當歸(洗去土)白芍藥茯苓(去皮)
麥門冬(去心各一兩)半夏(湯洗七次切七錢半)甘草(炙一兩)
右㕮咀每服四錢薑四片棗一箇水一盞煎至七分
去查微熱服不拘時候
金鈴子丸治腎氣發動牽引疼痛臍腹弦急攻衝不定
金鈴子(去核炒四兩)益智仁葫蘆巴(炒)
石菖蒲破故紙(炒)茴香(炒)
巴戟(去心各二兩)木香白茯苓(去皮)
陳皮(去白各一兩)
右為末酒煑麫糊為丸如梧桐子大每五十丸鹽湯
温酒任下
張走馬玉霜丸療男子元陽虛損五藏氣衰夜夢遺泄
小便白濁臍下冷疼陽事不興久無子息漸致瘦弱變
成腎勞眼昏耳鳴腰膝酸痛夜多盗汗並宜服之自然
精元秘固内施不泄留濁去清精神安健如婦人宫藏
冷月水不調赤白帶漏久無子息面生䵟&KR0845;髮退不生
肌肉乾黃容無光澤並宜服此藥
大川烏(用蛤粉半斤同炒候裂去蛤粉不用)川棟子(麸炒各八
兩)破故紙(炒)巴戟(去心各四兩)茴香(焙六兩)
右件碾為細末用酒打麫糊為丸如梧桐子大每服
三五十丸用酒或鹽湯下空心食前
降心丹心腎不足體熱盗汗健忘遺精及服熱藥過多
上盛下虛氣血不降小便赤白稠濁不清常服鎮益心
神補虚飬血益丹田秘精氣
熟乾地黃(净洗酒洒蒸焙乾)天門冬(去心)
麥冬(去心各三兩)茯苓(去皮)人参
遠志(去蘆骨甘草炙)茯神山藥(各二兩)
肉桂(去粗皮不見火)硃砂(研飛各半兩)當歸(去蘆洗焙三兩)
右為末煉蜜為丸如梧桐子大每服三十丸煎人参
湯下吞
黃茋鼈甲散治虚勞客熱肌肉消瘦四肢倦怠五心煩
熱口燥咽乾頬赤心怯日晚潮熱夜有盗汗胷脇不利
減食多渴欬唾稠粘時有膿血
人参肉桂(去粗皮)苦梗(各一兩六錢半)
知母半夏(煑)紫苑(去蘆)
赤芍藥(各二兩半)地骨皮(去土三兩三錢)黃茋
甘草(炙各二兩半)白茯苓(焙三兩三錢)鼈甲(去裙醋炙五兩)
秦芁(去蘆三兩三錢)桑白皮(二兩半)柴胡(去蘆三兩三錢)
天門冬(去心焙五兩)生乾地黃(洗焙乾三兩)
右剉為粗末每服二大錢水一盞煎至七分去查温
服食後
四神丹治百病補五藏遠疫癘去嵐瘴除尸疰蠱毒辟
鬼魅邪氣大治男子婦人真元虛損精髓耗傷形羸氣
乏中滿下虛致水火不交及隂陽失序精神困倦面色
枯槁亡血盗汗遺瀝失精大便自利小便滑數夢寐驚
恐陽事不舉腰腿沉重筋脉拘攣及治一切沉寒痼冷
痃癖疝瘕臍腹絞痛久瀉久利傷寒隂證脉候沉微身
凉自汗四肢厥冷婦人百病胎藏久冷絶孕無子赤白
帶下月候不調服諸藥久不差悉皆主之此丹假隂陽
造化之功得天地中和之氣即與尋常一煅一煉僣燥
丹藥功效不同此丹活血實髓安魂定魄悦澤顔色輕
身保壽苟不恃藥力縱情慾久久服之可通仙道
雄黃雌黃硫黃硃砂(各五兩)
右件研細入磁合内將馬鞭草為末鹽泥固濟慢火
四圍燒煅一日一夜取出再研細末以糯米粽研為
糊丸如豆大每服一粒絶早空心新汲水姙婦不可
服忌羊血葵菜
十全大補湯治男子婦人諸虛不足五勞七傷不進飲
食久病虛損時發潮熱氣攻骨脊拘急疼痛夜夢遺精
面色萎黃脚膝無力一切病後氣不如舊憂愁思慮傷
動血氣喘嗽中滿脾腎氣弱五心煩悶並皆治之此藥
性温不熱平補有效飬氣育神醒脾止渴順正辟邪温
暖脾腎其效不可具述
人参肉桂(去粗皮不見火)川芎地黃(洗酒蒸焙)
茯苓白术(焙)甘草(炙)黃茋(去蘆)
川當歸(洗去蘆)白芍藥(各䓁分)
右一十味剉為粗末每服二大錢水一盞生薑三片
棗子二枚同煎至七分不拘時候温服
秦芁鱉甲散治男子婦人氣血勞傷四肢倦怠肌體瘦
弱骨節煩疼頭昏頬赤肢體枯槁面色萎黃唇焦口乾
五心煩熱痰涎咳嗽腰背引痛乍起乍卧夢寐不寧神
情恍惚時有盗汗口苦無味不羡飲食及治山嵐瘴氣
寒熱往來並能治之
荆芥(去梗)貝母(去心)天仙藤前胡(去蘆)
青皮(去白)柴胡(去蘆)甘草(炙)陳皮(去白)
秦芁(去蘆洗)鼈甲(去裙醋炙各一兩)乾葛(焙二兩)
白芷肉桂(去粗皮)羌活(各半兩)
右為細末每服二大錢水一盞生薑三片同煎至八
分稍熱服不拘時候酒調亦得常服飬氣血調榮衞
解倦怠
沉香鼈甲散治男子婦人五勞七傷氣血虛損腰背拘
急手足沉重百節酸疼面色黑黃肢體倦怠行動喘乏
胷膈不快咳嗽痰涎夜多異夢盗汗失精嗜卧少力肌
肉瘦瘁不思飲食日漸羸弱一切勞傷諸虛百損並能
治之
乾蝎(二錢半)沉香(不見火)人参(去蘆)
木香(不見火)巴戟(去心)牛膝(去蘆酒浸)
黃茋(去蘆)白茯苓(焙)柴胡
荆芥(去梗)半夏(薑汁浸二宿炒)川當歸(去蘆)
秦芁(去蘆)附子(胞去皮臍)肉桂(去粗皮各一兩)
羌活熟乾地黃(净洗酒洒蒸焙各七錢半)
鼈甲(浸去裙醋炙黃一兩)肉豆䓻(四箇)
右為細末每服二錢水一盞葱白二寸生薑三片棗
子二枚擘破同煎至七分空心食前
小兔絲子丸治腎氣虛損五勞七傷少腹拘急四肢酸
疼面色黧黑唇口乾燥目暗耳鳴心怯氣短夜夢驚恐
精神困倦喜怒無常悲憂不樂飲食無味舉動乏力心
腹脹滿脚膝痿緩小便滑數房室不舉股内濕痒水道
澁痛小便出血時有遺瀝並宜服之久服填骨髓續絶
傷補五藏去萬病明視聽益顔色輕身延年聦耳明目
石蓮肉(二兩)兔絲子(酒浸研五兩)白茯苓(焙一兩)
山藥(二兩内七錢半打糊)
右為細末用山藥糊溲和為丸如梧桐子大每服五
十丸温酒或鹽湯下空心服如脚膝無力木瓜湯下
晚食前再服
沉香鹿茸丸治真氣不足下元冷積臍腹絞痛脇肋
虚脹脚膝緩弱腰背拘急肢體倦怠面無精光唇口乾
燥目暗耳鳴心忪氣短夜多異夢晝少精神喜怒無時
悲憂不樂虚煩盗汗飲食無味舉動乏力夜夢鬼交遺
泄失精小便滑數時有餘&KR0632;瀝隂間濕痒陽事不興並
宜服之
沉香(一兩)附子(炮去皮臍四兩)巴戟(去心二兩)
熟乾地黃(净洗酒洒蒸焙八兩)兔絲子(酒浸研焙
五兩)鹿茸(燎去毛酒浸炙三兩)
右件為細末入麝香一錢半别研入和勻煉蜜為丸
如梧桐子大每服四五十粒好酒或鹽湯空心吞下
常服飬真氣益精髓明視聽悦色駐顔
椒附丸補虛壮氣温和五藏治下經不足内挾積冷臍
腹弦急痛引腰背四肢倦怠面色黧黑唇口乾燥目暗
耳鳴心忪短氣夜多異夢晝少精神時有盗汗小便滑
數遺瀝白濁脚膝緩弱舉動乏力心腹脹滿不進飲食
並宜服之
附子(炮去皮臍)川椒(去子炒出汗)㯽榔(各半兩)
陳皮(去白)牽牛(微炒)五味子
石菖蒲乾薑(炮各一兩)
右八味剉碎以好米醋於甆器内用文武火煑令乾
焙為細末醋煑麫糊為丸如梧桐子大每服三十丸
鹽酒或鹽湯空心食前吞下婦人血海冷當歸酒下
泄瀉飯飲下冷痢薑湯下赤痢甘草湯下極煖下元
治腎氣虧乏及療腰疼
平補鎮心丹治證與前平補鎮心丹同
熟乾地黃生乾地黃乾山藥
天門冬麥門冬(去心)栢子仁
茯神(各四兩一本七兩)辰砂(别研為衣)苦梗(炒各三兩)
石菖蒲(節蜜者十六兩)遠志(去心甘草煑三四沸七兩)
當歸(去蘆六兩)龍骨(一兩)
右為細末煉蜜為丸如梧桐子大每服三十丸空心
飯飲吞下温酒亦得漸加至五十丸宜常服益精髓
飬氣血明視聽悦色駐顔
青娥丸治證與前青娥丸同
威喜丸治丈夫元陽虚&KR0629;精氣不固餘瀝常流小便濁
夢寐常洩及婦人血海久冷白帶白漏白淫下部常濕
小便如米泔或無子息
黃蠟(四兩)白茯苓(去皮四兩作塊用猪苓一分同於甆器内煑二
十餘沸出晒乾不用猪苓)
右以茯苓為末鎔黃蠟溲為丸如弹子大空心細嚼
滿口生津徐徐嚥服以小便清為度忌米醋只喫糠
醋切忌使性氣
遠志丸治丈夫婦人心氣不足腎經虛損思慮太過精
神恍惚徤㤀多驚睡卧不寧氣血耗敗遺瀝泄精小便
白濁虛汗盗汗耳或聾鳴悉皆主之
遠志(去心薑汁炒)牡蠣(煨取粉各二兩)白茯苓(去皮)
人参乾薑(炮)辰砂(别研各一兩)
肉蓯蓉(净洗切片焙乾四兩)
右為細末煉蜜為丸如梧桐子大每服三十粒空心
食前煎燈心鹽湯下温酒亦可此藥性温無毒常服
補益心腎聦明耳目定志安神飬氣血
小安腎丸治腎氣虛乏下元冷&KR0629;夜多漩溺肢體倦怠
漸覺羸瘦腰膝沉重嗜卧少力精神昏憒耳作蟬鳴面
無顔色泄瀉腸鳴眼目昏暗牙齒蛀痛並皆治之
香附子川烏川楝子
以上各一斤用鹽四兩水四升同煎候乾焙剉
熟地黃(八兩)茴香(十二兩)川椒(去目及閉口者
微炒出汗四兩)
右六味為細末酒糊為丸如梧桐子大每服二十丸
至三十丸空心臨卧鹽湯鹽酒任下常服補虛損下
元冷&KR0629;
三建丹壮元陽補真氣治勞傷虚損下經衰竭腎氣不
固精溺遺失臓腑自利手足厥冷或脉理如絲形肉消
脱或惡聞食氣聲嘶失音
陽起石(火煅通紅)附子(炮去皮臍)鍾乳粉(各䓁分)
右為細末和勻用糯米糊為丸如梧桐子大每服二十丸至三
十丸米飲送下食前服忌䜴汁羊血
伏火二氣丹治真元虛損精髓耗傷腎氣不足面黑耳
焦下虛上盛頭目眩暈心腹刺痛翻胃吐逆虚勞盗汗
水氣喘滿全不入食婦人血氣久冷崩中漏下癥瘕塊
癖此藥奪隂陽造化之功濟心腎交飬之妙大補諸虚
硫黃(四兩)黑錫丁香(不見火)水銀
乾薑(各半兩)
右先鎔黑錫後下水銀結砂子與硫黃一處再研成
黑灰色次入餘藥研勻用生薑自然汁煑糊為丸如
梧桐子大每服十粒至十五粒濃煎生薑湯下空心
食前
靈砂性温無毒主五臓百病益精飬神補氣明目安魂
魄通血脉止煩滿殺邪魅善治榮衞不交飬隂陽不升
降上盛下虛頭旋氣促心腹冷痛翻胃吐逆霍亂轉筋
臓腑滑泄赤白下利久服通神輕身不老令人心靈此
丹按仙經服餌之法會五行符合之妙體性輕清不隨
烟焰飛走男女老幼皆可服
水銀(一斤)硫黃(四兩)
右二味用新鐵銚炒成砂子或有烟焰即以醋洒候
研細入水火鼎醋調赤石脂封口鉄線札縳熬乾鹽
泥固濟用炭二十斤煅如鼎子裂筆蘸赤石脂頻抹
其處火盡為度經宿取出研為細末糯米糊為丸如
麻子大每服三粒空心棗湯米飲井華水人参湯任
下量病輕重增至五七粒忌猪羊血菉豆粉冷滑之
物
上丹飬五藏補不足固真元調二氣和榮衞保神守中
久服輕身耐老健力美食眀目降心火交腎水益精氣
男子絶陽庶事不興女子絶隂不能姙娠腰膝重痛筋
骨衰敗面色黎黑心勞志昏寤寐恍惚煩憒多倦餘瀝
夢遺膀胱邪熱五勞七傷肌肉羸瘁上熱下冷難任補
藥服之半月隂陽自和容色肌肉光潤悦澤開心意安
魂魄消飲食飬胃氣
五味子(半斤)蛇牀子百部根(酒浸一宿)
白茯苓肉蓯蓉(酒浸)枸杞子
山藥杜仲(炒斷絲)防風(去义)
巴戟(去心)遠志(去心)兔絲子(酒浸别研)
栢子仁(别研各二兩)
右為末蜜丸如梧桐子大食前温酒鹽湯任下三十
丸春煎乾棗湯夏加五味子四兩四季月加蓯蓉六
兩秋加枸杞子六兩冬加遠志六兩
鹿茸四斤丸治肝腎虛熱淫於内致筋骨痿弱不自勝
持起居須人足不任地驚恐戰掉潮熱時作飲食無味
不生氣力諸虛不足
肉蓯蓉天麻鹿茸兔絲子(酒浸通軟别研細)
熟地黃牛膝杜仲木瓜亁(各䓁分)
右為末蜜丸如梧桐子大每服五十丸温酒米湯食
前下
女兔丹治三消渴利神藥常服禁遺精止白濁延年
兔絲子(酒浸通軟乘濕研焙乾别取末十兩)五味子(酒浸别為末稱七兩)
白茯苓乾蓮肉(各三兩)
右為末别碾乾山藥末六兩將所浸酒餘者添酒煑
糊溲和得所搗數千杵丸如梧桐子大每服五十丸
米湯下空心食前
龍齒鎮心丹治心腎氣不足驚悸健忘夢寐不安遺精
面少色足脛酸疼
龍齒(水飛)遠志(去心炒)天冬(去心)
熟地山藥(炒各六兩)茯神
白茯苓桂心麥門冬(去心)
車前子(炒)地骨皮五味子(各五兩)
右為末蜜丸如桐子大每服三十丸至五十丸空心
温酒米湯任下
羊肉丸治真陽耗竭下元傷&KR0629;耳輪焦枯面色黧黑腰
重脚弱元氣衰微常服固真補氣益精駐顔
川練子(炒)續斷(炒去絲)茯苓
茴香(炒)補骨脂(炒)附子(炮去皮臍)
葫蘆巴(微炒各三兩)山藥(炒)桃仁(麸炒去皮尖别
研)杏仁(麸炒去皮尖令研各二兩)
右為末精羊肉四兩(酒煑爛研極細入麵煑糊丸如梧子大鹽湯温酒空心任下三
五十丸)
蓯蓉大補丸治元藏虛&KR0629;血氣不足白濁遺泄自汗自
利口苦舌乾四肢羸瘦婦人諸虛皆主之
木香(炮)附子(炮去皮臍)茴香(炒)
肉蓯蓉(酒浸)川椒(炒去汗各十兩)巴戟(去心)
牛膝(酒浸)黃芪白蒺藜(炒去刺)
桃仁(炒去皮尖)澤瀉葫蘆巴
五味子(各五兩)檳榔天麻
桂心川芎羌活(各二兩)
右為細末蜜丸如梧子大鹽酒鹽湯空腹任下三五
十丸
十四友丸補心腎虛怔忪昏憒神志不寧睡卧不安故
經曰藏有所傷情有所倚人不能知其病則卧不安
熟地黃白茯苓栢子仁
人参酸棗仁(炒)白茯神(去木)
紫石英(别研)肉桂阿膠(蛤粉炒)
當歸黃茋(各一兩)辰砂(别研一分)
遠志(湯浸去心酒蒸一兩)龍齒(别研二兩)
右為末同别研四味煉蜜為丸如梧桐子大每服三
十丸食後棗湯下
鍾乳白澤丸治丈夫諸虛百損五勞七傷真陽氣不足
元藏不固神志俱耗筋力頓衰頭目眩暈耳内虛鳴心
腹急痛氣逆嘔吐痰𠻳喘促胷膈脹悶脾洩下痢遺精
便濁厥冷自汗脉微欲絶婦人血海虛冷崩漏不止赤
白帶下經候不調臍腹時痛面無顔色飲食不進但是
一切虛勞之疾並宜服之
白檀香(取末)滴乳香(别研各一兩)陽起石(煅令通紅研)
附子(炮去皮臍各一兩半)鍾乳粉(二兩)麝香(别研一錢)
右和勻滴水溲成劑分作六十丸每服一丸水一盞
煎化及七分盞空心熱服如急病不拘時久服補益
精血助陽消隂安心神定魂魄延年增夀起死回生
三建湯治真氣不足元陽久虛寒邪攻衝肢節煩疼腰
背酸痛自汗厥冷大便滑泄小便白濁及中風涎潮不
省人事傷寒隂證厥逆脉微皆可服之
天雄(炮去皮臍)附子(炮去皮臍)大川烏(炮去皮臍
各䓁分)
右為粗末每服四錢水二鍾生薑五片煎至八分去
查温服不拘時候
十全飲治諸虛百損荣衞不和形體羸瘦面色痿黃脚
膝酸疼腰背倦痛頭眩耳重口苦舌乾骨熱内煩心忪
多汗飲食進退寒熱往來喘𠻳吐衂遺精失血婦人崩
漏經候不調凡病後未復舊及憂慮傷動血氣此藥平
補有效最宜服之
熟乾地黃白茯苓人参
肉桂(去粗皮不見火)川當歸(去蘆)白芍藥
川芎白术黃茋(去蘆)
甘草(炙各一分)
右為粗末每服三錢水一盞半生薑三片棗子一箇
煎至七分去查温服不拘時候
治痼冷附消渴
二氣丹助陽消隂正氣温中治内虚裏寒冷氣攻擊心
脇臍腹脹滿刺痛泄利無度嘔吐不止自汗時出小便
不禁陽氣漸微手足厥冷及傷寒隂證霍亂轉筋久下
冷痢少氣羸困一切虚寒痼冷並宜服之
硫黃(細研)肉桂(去皮為末各一分)亁薑(炮為末)
硃砂(研為衣各二錢)附子(一個大者炮去皮臍為末半兩)
右並勻研細用麺糊為丸如梧桐子大每服三十丸
煎艾鹽湯放冷下空心食前服
崔氏烏頭丸治風冷邪氣入乘心絡或府藏暴感風寒
上乘於心令人卒然心痛或引背膂乍甚經久不差並
宜服之
附子(炮去皮臍)川烏(炮去皮臍)赤石脂(各三兩)
乾薑(炮)肉桂(去粗皮)蜀椒(去子及閉口者
炒出汗各二兩)
右六件搗羅細末蜜和為丸如梧桐子大每服三丸
温酒下覺至痛處痛即止若不止加至五六丸以知
為度若早朝服無所覺至午時再服三丸夜又服三
丸若久心痛每旦服三丸稍加至十丸盡一劑遂終
身不發忌猪肉生葱
費公車鍾乳丸主五勞七傷肺損氣急療丈夫衰老陽
氣絶手足冷心中少氣髓虛腰疼脚痺體煩口乾不能
食此藥下氣消食長肌和中安五藏除萬病
兔絲子(酒浸搗焙)石斛(去根各一兩)吳茱萸(湯洗七次
炒半兩)鍾乳粉(二兩)
右為細末煉蜜和丸梧桐子大每服七丸空心温酒
或温湯米飲下日再服訖行數百步飲温酒三合復
行二三百步覺口胷内熱稍定即食乾飯豆醬過一
日食如常須暖將息不得聞見屍穢䓁氣亦不可食
麄臭陳惡食初服七日内勿為陽事過七日後任性
然亦不宜傷多服過半劑覺有效即相續服三劑終
身更無所忌
金液丹固真氣暖丹田堅筋骨壮陽道除久寒痼冷補
勞傷虚損治男子腰腎久冷心腹積聚脇下冷癖腹中
諸蟲失精遺溺形羸力劣脚膝疼弱冷風頑痺上氣衂
血咳逆寒熱霍亂轉筋虚&KR0632;下利又治痔漏濕䘌生瘡
下血不止及婦人血結寒熱隂蝕疽痔
硫黃(净㨂去沙石十兩研細飛過用□合子盛以水和赤石脂封口以鹽泥固濟日乾地内先
埋一小灌子盛水令蒲安合子在上用泥固濟訖慢火飬七日七夜候足加項火一斤煅
侯冷取出研為細末)
右藥末一兩用蒸餅一兩湯浸握去水脉為丸如梧
桐子大每服三十丸多至百丸温米飲下空心服之
又治傷寒隂證身冷脉微手足厥逆或吐或利或自
汗不止或小便不禁不拘丸數宜併服之得身熱脉
出為度
橘皮煎丸治久虚積冷心腹疼痛嘔吐痰水飲食減少
脇肋虚滿臍腹弦急大腸虛滑小便利數肌膚瘦瘁面
色萎黃肢體怠惰膝腰緩弱及治痃癖積聚上氣咳𠻳
久瘧久痢腸風痔漏婦人血海虛冷赤白帶下久無子
息並宜服之
當歸(去蘆洗焙)萆薢厚朴(去粗皮薑汁製)
巴戟(去心)肉桂(去粗皮)附子(炮去皮臍)
石斛(去根)牛膝(去蘆酒浸)杜仲(去皮薑汁炙)
乾薑(炮各三兩)甘草(炙一兩)
鹿茸(茄子者燎去毛劈開酒浸炙乾)三稜(煨熟□熱搗碎)
肉蓯蓉(酒蒸浸微炙切焙乾)陽起石(酒浸焙乾
研如末各三兩)陳橘紅(净洗焙為末十五兩)
兔絲子(酒浸焙搗三兩)吳茱萸(水淘去浮者焙乾三兩)
右為細末用酒五升於銀石器内將橘皮末煎熬如
餳却將諸藥末入在内一處攪和溲勻仍入臼内搗
五百杵丸如梧桐子大每服二十丸空心温酒下鹽
湯亦得
附子理中丸治脾胃冷弱心腹絞痛嘔吐泄利霍亂轉
筋體冷微汗手足厥寒心下逆滿腹中雷鳴嘔穢不止
飲食不進及一切沉寒痼冷並皆治之
附子(炮去皮臍)人参(去蘆)乾薑(炮)
白术(各三兩)甘草(炙三兩)
右為細末用煉蜜和為丸每兩作一十丸每服一丸
以水一盞化破煎至七分稍熱服之空心食前
北亭丸治脾元氣弱久積隂冷心腹脇肢脹滿刺痛面
色青黃肢體瘦弱怠惰嗜卧食少多傷噫氣吞酸噦逆
惡心腹中虛鳴大便泄利胷膈痞塞飲食不下嘔噦霍
亂體冷轉筋及五膈五噎痃癖瘕聚翻胃吐食久痛久
痢並皆治之
縮砂仁厚朴(去粗皮薑汁製)肉桂(去粗皮)
胡椒附子(炮去皮臍)當歸(去蘆剉碎)
陳皮川芎乾薑(炮)
甘草(炙各四兩)青鹽(别研二兩)白术(别研三兩)
五味子(㨂一兩半)北庭(即硇砂也醋淘砂研二兩)
阿魏(醋化去砂石半兩)
右為末用銀石鍋内入好酒醋五升白沙蜜一十兩
先下北庭阿魏青鹽三味并好頭麫一升同煎稠粘
便下藥末半斤以來更煎如稀麫糊漸漸入藥末煎
得所離火取出更以乾藥末和溲成劑更搗一千杵
丸如梧桐子大每服十五丸微嚼破用生薑鹽湯下
温酒亦得宜心服之忌羊血豉汁
沉香蓽澄茄散治下經不足内挾積冷臍腹弦急痛引
腰背面色萎黃手足厥冷脇肋虛滿精神困倦藏腑自
利小便&KR0632;數
附子(炮去皮臍四兩)沉香蓽澄茄
葫蘆巴(微炒)肉桂(去粗皮)茴香(舶上者微炒)
補骨脂(微炒)巴戟天(去心)桃仁(去皮尖麸炒)
川棟(炮去核各二兩)川烏(炮去皮臍半兩)木香(二兩)
右同為細末每服二錢水一大盞入鹽末少許煎八
分去查稍熱服之如育腸小腸一切氣痛服之有效
空心食前服
清心蓮子飲治心中蓄積時常煩躁因而思慮勞力憂
愁抑鬱是致小便白濁或有沙膜夜夢走泄遺瀝澁痛
便赤如血或因酒色過度上盛下虛心火炎上肺金受
剋口舌乾燥漸成消渴睡卧不安四肢倦怠男子五淋
婦人帶下赤白及病後氣不收斂陽浮於外五心煩熱
藥性温平不冷不熱常服清心飬神秘精補虛滋潤腸
胃調順血氣
黃芩麥門冬(去心)地骨皮車前子
甘草(炙各半兩)石蓮肉(去心)白茯苓黃茋(蜜炙)
人参(各七錢半)
右剉散每三錢麥門冬十粒水一盞半煎取八分去
查水中沉冷空心食前服發熱加柴胡薄荷煎
獨活寄生湯治腎氣虛弱腰背疼痛此病因卧冷濕地
當風所得不時速治流入脚膝為偏枯冷痺緩弱疼重
或腰痛脚重攣痺宜急服此
獨活(三兩)桑寄生(古今錄騐用續斷即寄生亦名非正續斷)
當歸(酒浸焙亁)白芍藥熟地黃(酒浸蒸)
牛膝(去蘆酒浸)細辛(去苖)白茯苓(去皮)
防風(去蘆)秦芁(去土)人参
桂心(不見火)芎藭杜仲(製炒斷絲)
甘草(炙各二兩)
右為剉散每服四大錢水一盞半煎七分去查空心
服氣虛下痢除地黃併治新産腹痛不得轉動及腰
脚攣痛痺弱不得屈伸此湯最能除風消血肘後方
有附子一枚無寄生人参甘草當歸近人將治歴節
風并脚氣流注甚有效
人参飬榮湯治積勞虛損四肢骨肉酸疼吸吸少氣行
動喘啜小腹拘急腰背強痛心虛驚悸咽乾唇燥飲食
無味隂陽衰弱悲憂慘戚多卧少起久者積年急者百
日漸至瘦消五藏氣竭難可振復又治肺與大腸俱虛
咳𠻳下利喘乏少氣嘔吐痰涎
白芍藥(三兩)當歸陳皮黃茋
桂心(去粗皮)人参白术(煨)甘草(炙各一兩)
熟地黃(製)五味子茯苓(各七錢半)遠志(炒去心半兩)
右剉散每服四錢水一盞半生薑一片棗子二個煎
至七分去查温服便精遺泄加龍骨一兩咳𠻳加阿
膠甚妙
鹿茸大補湯治男子婦人諸虛不足産後血氣耗傷一
切虛損
鹿茸(製)黃茋(蜜炙)當歸(酒浸)白茯苓(去皮)
蓯蓉(酒浸)杜仲(炒去絲各二兩)人参白芍藥
肉桂石斛(酒浸蒸焙)附子(炮)五味子
半夏白术(煨各一兩半)甘草(半兩)熟乾地黃
(酒蒸焙三兩)
右㕮咀每服四錢薑三片棗一個水一盞煎七分空
心熱服
養腎散治腎氣虚損脚腰節骨疼痛膝脛不能屈伸久
病脚膝緩弱每服用一字空心豆淋酒下服訖麻痺少
時須臾疾随藥氣頓愈骨中痛嚼胡桃肉酒調下甚者
三五服風寒濕悉治之
全蝎(半兩)天麻(三錢)蒼术(製一兩)附子(炮去皮臍)
草烏頭(生去皮臍各二錢)
右為細末空心温酒調下
参香散治心氣不寧諸虛百損肌體沉重情思不樂夜
多異夢盗汗失精恐怖煩悸喜怒無時口亁咽燥渴欲
飲水飲食減少肌肉瘦瘁漸成勞疾常服補精血調心
氣進飲食安神守中功效不可具述
人参白茯苓(去皮)山藥黃茋(製)
石蓮肉(去心)白术(煨各一兩)烏藥縮砂仁
橘紅乾薑(炮各半兩)丁香南木香
檀香(各一分)沉香(二錢)甘草(炙三分)
右為剉散每服四錢水一大盞生薑三片棗一個煎
七分去查空心服一法有炮附子半兩
震靈丹(紫府元君南嶽魏夫人方出道藏一名紫金丹)此丹不犯金石飛走有
性之藥不僣不燥奪造化冲和之功大治男子真元衰
&KR0629;五勞七傷臍腹冷肢體酸痛上盛下虛頭目暈眩心
神恍惚血氣衰微及中風癱緩手足不遂筋骨拘拳腰
膝沉重容枯肌瘦目暗耳聾口苦舌乾飲食無味心腎
不足精&KR0632;夢遺膀胱疝墜小腸淋瀝夜多盗汗久瀉久
痢嘔吐惡食八風五痺一切沉寒痼冷服之如神及治
婦人血氣不足崩漏虛損帶下久冷胎藏無子服之無
不愈者
禹餘糧(火煅醋淬不計遍以手撚得碎為度)紫石英
赤石脂丁頭代赭石(如禹餘糧炮製)
以上四味並作小塊入瓦鍋内鹽泥固濟候乾
用炭一十斤煅通紅火盡為度入地爐(出火毒二宿)
的乳香(别研)五靈脂(去沙石)没藥(去石研各二兩)
硃砂(水飛過一兩)
右件前後共八味並為細末以糯米粉煑糊為丸如
小雞頭火熬乾出光每一粒空心温酒下冷水亦得
常服鎮心神駐顔色温脾腎理腰膝除尸疰蠱毒辟
鬼魅邪癘久服輕身漸入仙道忌猪羊血恐減藥力
婦人醋湯下孕婦不可服極有神效不可盡述
來復丹(鐵甕城八角桂先生方一名王一丹)此藥配類二氣均調隂陽奪
天地冲和之氣乃水火旣濟之方可冷可熱可緩可急
善治榮衞不交飬心腎不升降上實下虚氣閉痰厥心
腹冷痛藏府虚滑不問男女老幼危急之症但有胃氣
元不獲安補損扶虚救隂助陽為效殊勝
硝石(一兩同硫黃並為細末入定楪内以微火慢炒用柳篦子不住手攪令隂陽氣相入不可
火太過恐傷藥内再研細極名二氣末)陳皮(去白)
舶上硫黃(用透明不夹砂石者各一兩)五靈脂(須擇五臺山者用水澄去
沙石)青皮(去白)
太隂玄精石(研飛)
右用五靈脂二橘皮為細末次入玄精石末及前二
氣末拌勻以好滴醋打糊為丸如豌豆大每服三十
粒空心粥飲吞下甚者五十粒小兒三五粒新生嬰
兒一粒小兒慢驚風或吐利不止變成虛風搐搦者
非風也胃氣欲絶故也用五粒研碎米飲送下老人
伏暑迷悶紫蘇湯下女人産後血逆上搶悶絶并惡
露不止及赤白帶下并用醋湯下常服和隂陽益精
神散腰腎隂濕止腹肋冷疼立見神效應諸疾不辨
隂陽症者並宜服之靈異不可具紀
飬正丹(出寳林真人谷伯陽傷寒論中一名交泰丹)却邪輔正助陽接真治
元氣虛虧隂邪交蕩正氣乖常上盛下虛氣不升降呼
吸不足頭旋氣短心神怯弱寤寐驚悸遍體盗汗腹痛
腰疼或虛煩狂言口乾上喘翻胃吐食霍亂轉筋咳逆
不定又治中風涎潮不省人事陽氣欲脱四肢厥冷如
傷寒隂盛自汗唇青脉沉最宜服之及婦人産後血氣
身熱月候不均帶下腹痛悉能治療常服濟心火強腎
水進飲食
水銀硫黃(研細)硃砂(研細)
黑錫(去查稱與水銀結沙各一兩)
右用黑盞一隻火上鎔黑鉛成汁次下水銀以柳杖
子攪勻次下末砂攪令不見星子放下少時方入硫
黃末急攪成汁和勻如有焰以醋洒之候冷取出研
如粉極細用糯米粉煑和糊為丸如菉豆大每服二
十粒加至三十粒鹽湯下此藥升降隂陽旣濟心腎
空心食前棗湯送下神效不可具述
黑錫丹(丹陽慈齊大師受神仙桑君方)治脾元久冷上實下虛胷中痰
飲或上攻頭目徹痛目瞪昏眩及奔豚氣上衝胷腹連
兩脇膨脹刺痛不可忍氣欲絶者及隂陽氣上下不升
降飲食不進面黃羸瘦肢體浮腫五種水氣脚氣上攻
及牙齦腫痛滿口生瘡齒欲落者兼治脾寒心痛冷汗
不止或卒暴中風痰潮上膈言語艱澁神昏氣亂喉中
痰響状似癱痪曾用風藥弔吐不出者宜用此藥百粒
煎薑棗湯灌之壓下風涎即時甦省風涎自利或觸冐
寒邪霍亂吐瀉手足逆冷唇口青黑及男子陽事痿怯
脚膝酸軟行步乏力臍腹虛鳴大便久滑及婦人血海
久冷白帶自下歲久無子血氣攻注頭面四肢並宜服
之兼療膈胃煩壅痰飲虛喘百藥不愈者常化尅化飲
食飬精神生陽逐隂消磨冷滯除濕破癖不動真氣使
五藏安寧六府調暢百病不侵歌曰
隂損陽衰實可傷縱調荣衞亦難將
氣羸血運痰生者試聽桑君為發揚又歌
夫妻合會功成肆鈴子沉香一兩賖
木附葫蘆陽起破桂茴肉豆等無差
梧桐酒糊精修煉反老還童事可嘉
沉香(鎊)附子(炮去皮臍)胡蘆巴(酒浸炒)
肉桂(去皮只須半兩)茴香(舶上者炒)破故紙(酒浸炒)
陽起石(研細粒水飛)肉豆蒄(麺裹煨)金鈴子(蒸去皮核)
木香(各一兩)黑錫(去滓稱)硫黃(透明者結沙子
各二兩)
右用黑盞或新鐵銚内如常法結黑錫硫黃砂子地
上出火毒研令極細餘藥並杵羅為細末都一處和
勻自朝至暮以黑光色為度酒糊為丸如梧桐子大
隂乾入布袋内擦令光瑩每服三四十粒空心薑鹽
湯或棗湯下婦人艾醋湯下
玉華白丹(唐沖虚先生三品製煉方曾經進宣政間係上品丹)清上實下助飬根
元扶衰救危補益藏府五勞七傷夜多盗汗肺萎虛損
久𠻳上喘霍亂轉筋六脉沉伏唇口青黑腹脇刺痛大
腸不固小便滑數夢中遺泄肌肉瘦悴目暗耳鳴胃虛
食減久瘧久痢積寒痼冷諸藥不愈者服之如神
白石脂(净瓦閣起火煅紅研細水飛半兩)鍾乳粉(煉成者一兩)
陽起石(用甘鍋於大火中煅令通紅取出酒淬放陽地令乾半兩)
左顧牡蠣(七錢洗用韭葉搗鹽泥固濟火煅取白者)
右四味各研令極細如粉方拌和作一處令勻研一
二日以糯米粉煮糊為丸如雞頭大入地坑出火毒
一宿每服一粒空心濃煎人参湯放冷送下熟水亦
得常服温平不僣不燥澤肌悦色祛除宿患婦人久
無姙者以當歸熟地黃浸酒下便有符合造化之妙
或久冷崩帶虛損臍腹撮痛艾醋湯下服畢以少白
粥壓之忌猪羊血菉豆粉恐解藥力尤治久患腸風
藏毒
金鎖正元丹治真氣不足元藏虛弱四肢倦怠百節酸
疼頭昏眩痛目暗耳鳴面色黃黑鬢髮脱落頭皮腫痒
精神昏困手足多冷心胷痞悶遶臍切痛膝脛酸疼不
能久立或脚弱隠痛步履艱難腰背拘急不得俛仰腹
痛氣刺兩脇虛脹水糓不消大便不調嘔逆惡心飲食
減少恍惚多㤀氣促喘乏夜多異夢心忪盗汗小便&KR0632;
數遺精白濁一切元藏虚冷之病並能治之
五倍子(八兩)紫巴戟(十六兩去心)補骨脂(酒浸炒十兩)
茯苓(去皮八兩)肉蓯蓉(净洗焙乾)葫蘆巴(炒各一斤)
硃砂(别研)龍骨(各三兩)
右為細末入研藥令勻酒糊為丸如梧桐子大每服
十五丸至二十丸空心食前温酒吞下或鹽湯亦得
秘傳玉鎖丹治心氣不足思慮太過腎經虛損真陽不
固漩有遺瀝小便白濁如膏夢寐頻泄甚則身體拘倦
骨節痠疼飲食不進面色黧黑容枯肌瘦唇口亁燥虛
煩盗汗舉動力乏
茯苓(去皮四兩)龍骨(二兩)五倍子(十六兩)
右為末水糊為丸每服四十粒空心用鹽湯吞下日
進三服此藥性温不熱極有神效
巴戟丸補腎藏暖丹田興陽道減小便填精益髓駐顔
潤肌治元氣虛&KR0629;面目黧黑口乾舌澁夢想虚驚眼中
冷淚耳作蟬鳴腰胯沉重百節痠疼項筋緊急背胛勞
倦隂汗盗汗四肢無力及治婦人子宫久冷月脉不調
或多或少赤白帶下並宜服之
良薑(六兩)紫金藤(十六兩)巴戟(三兩)青鹽(二兩)
肉桂(去粗皮)吳茱萸(各四兩)
右為末酒糊為丸每服二十丸煖鹽酒送下鹽湯亦
得日午夜卧各一服
十補丸治真氣虛損下焦傷竭臍腹強急腰脚疼痛亡
血盗汗遺泄白濁大便自利小便滑數或三消渴疾飲
食倍常肌肉消瘦陽事不舉顔色枯槁久服補五藏行
榮衞益精髓進飲食
附子(炮去皮臍)肉桂(去粗皮)巴戟(去心)
破故紙(炒)乾薑(炮)遠志(去心薑汁浸炒)
兔絲子(酒浸别研)赤石脂(煅)厚朴(去粗皮薑汁炙
各一兩)川椒(去目及閉口者炒出汗二兩)
右為末酒糊丸如梧桐子大每服三十丸至五十丸
温酒鹽湯任下
正元散治下元氣虛臍腹脹滿心脇刺痛泄利嘔吐自
汗陽氣漸微手足厥冷及傷寒隂症霍亂轉筋久下冷
利少氣羸困一切虚寒並宜服之
紅豆(炒)乾薑(炮)陳皮(去白各三錢)
人参白术甘草(炙)
茯苓(去皮各二兩)肉桂(去粗皮)川烏(炮去皮各半兩)
附子(炮去皮臍)山藥(薑汁浸炒)川芎
烏藥(去木)乾葛(各一兩)黃茋(炙一兩半)
右為細末每服二錢水一盞薑三片棗一箇鹽少許
煎七分食前温服常服助隂陽消隂正元氣温脾胃
進飲食
茯兔丸治心氣不足思慮太過腎經虛損真陽不固溺
有餘瀝小便白濁夢寐頻洩
兔絲子(五兩)白茯苓(三兩)石蓮子(去殼二兩)
右為細末酒煮糊為丸如梧桐子大每服三十丸空
心鹽湯下常服鎮益心神補虛飬血清小便
太平惠民和劑局方卷五
