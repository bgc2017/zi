欽定四庫全書
太平惠民和劑局方卷六
宋陳師文等撰
治積熱
紫雪療脚氣毒遍内外煩熱不解口中生瘡狂易叫走
瘴疫毒病卒死温瘧五尸五疰心腹諸疾㽲刺切痛及
解諸熱藥毒發邪熱卒黃等并解蠱毒鬼魅野道熱毒
石膏黃金(一百兩)寒水石磁石
以上四味各三斤搗碎水一斛煑至四㪷去渣
入下項
犀角屑羚羊角屑青木香(搗碎)沉香(搗碎各五兩)
玄參(洗焙搗碎)升麻(各一斤)甘草(剉炒八兩)丁香(一兩搗碎)
以上八味入前藥汁中再煑取一㪷五升去渣
入下項
朴硝(精者十斤)硝石(四升如闕芒硝亦得每升重七兩七錢半)
以上二味入前藥汁中微火上煎柳木篦攪不
住手候有七升投在木盆中半日欲凝入下項
麝香當門子(一兩二錢半研)硃砂(飛研三兩)
以上二味入前藥中攪調令勻寒之二日
右件藥成霜雪紫色每服一錢或二錢用冷水調下
大人小兒臨時以意加減食後服
紅雪通中散治煩熱黃疸脚氣温瘴解酒毒消宿食開
三焦利五臟爽精神除毒熱破積滯去腦悶治眼昏頭
痛鼻塞口瘡重舌腸癰喉閉及傷寒狂躁胃爛發班等
病並宜服之
赤芍藥枳殼(去穣麸炒黃)㯽榔人参(去蘆)
淡竹葉甘草(生用)木香(各二兩)羚羊角屑
升麻黃芩(各三兩)梔子(去皮)葛根
桑白皮木通大青(去根)藍葉(各一兩半)
川朴硝(十斤)蘇枋(六兩)硃砂(細研一兩)麝香(細研半兩)
右藥除硃砂麝香外並細剉以水二㪷五升煎至九
升去渣更以綿濾過再以緩火煎令微沸然後下朴
消以柳木篦攪勿住手候凝次下硃砂麝香等末攪
令勻頓新瓷盆中經宿即成矣細研每服一錢至二
錢新汲水調下更量老小虚實臨時加減服凡服靈
寳丹者先依上件服法調此藥服訖須臾更以熱茶
投令宣瀉一兩行為度後依法服靈寳丹立效
凉膈散治大人小兒腑藏積熱煩躁多渴面熱頭昏脣
焦咽燥舌腫喉閉目赤鼻衂頷頬結硬口舌生瘡痰實
不利涕唾稠粘睡卧不寧譫語狂妄腸胃燥澁便溺秘
結一切風壅並宜服之
川大黃朴硝甘草(爁各二十兩)山梔子仁
薄荷葉(去梗)黃芩(各十兩)連翹(二斤半)
右粗末每二錢水一盞入竹葉七片蜜少許煎至七
分去渣食後温服小兒可服半錢更隨歲數加減服
之得利下住服
洗心散治風壅壮熱頭目昏痛肩背拘急肢節煩疼熱
氣上衝口苦唇焦咽喉腫痛痰涎壅滯涕唾稠粘心神
煩躁眼澁睛疼及寒壅不調鼻塞聲重咽乾多渴五心
煩熱小便赤澁大便秘滯並宜服之
白术(一兩半)麻黃(去節)當歸(去苖洗)荆芥穗
芍藥甘草(爁)大黃(麺裹煨去麺切焙各六兩)
右為細末每服二錢水一盞入生薑薄荷各少許同
煎至七分温服如小兒麸豆瘡疹欲發先狂語多渴
及驚風積熱可服一錢並臨卧服如大人五藏壅實
欲要溏轉加至四五錢乘熱服之
八正散治大人小兒心經邪熱一切藴毒咽乾口燥大
渴引飲心忪面熱煩躁不寧目赤睛疼唇焦鼻衂口舌
生瘡咽喉腫痛又治小便赤澁或癃閉不通及熱淋血
淋並宜服之
車前子瞿麥萹蓄(亦名地扁竹)&KR0632;石
山梔子(仁)甘草(炙)木通大黃(麫裹煨去
麫切焙各一斤)
右為散每服二錢水一盞入燈心煎至七分去查温
服食後臨卧小兒量力少少與之
龍腦飲子治大人小兒藴積邪熱咽喉腫痛赤眼口瘡
心煩鼻衂咽乾多渴睡卧不寧及除痰熱欬𠻳中暑煩
躁一切風壅並宜服之
縮砂仁括蔞根(各三兩)霍香葉(二兩四錢)
石膏(四兩)甘草(蜜炒十六兩)大梔子仁(微炒
十二兩)
右為末每服一錢至二錢用新水入蜜調下又治傷
寒餘毒潮熱虛汗用藥二錢水一盞入竹葉五六片
煎至七分温服並食後服
妙香丸治丈夫婦人時疾傷寒解五毒治潮熱積熱及
小兒驚癎百般等病並皆治之
巴豆(三百一十五粒去皮心膜炒熟研)牛黃(研)
龍腦(研)膩粉(研)麝香(研各三兩)
辰砂(飛研九兩)金箔(研丸十箔)
右合研勻煉黃蠟六兩入白沙蜜三分同煉令勻為
丸每兩作三十丸如治潮熱積熱傷寒結胸發黃狂
走燥熱口乾面赤大小便不通煎大黃炙甘草湯下
一丸毒利下血煎黃連湯調膩粉少許如患酒毒食
毒茶毒氣毒風痰伏痞吐逆等並用膩粉龍腦米飲
下中毒吐血悶亂煩躁欲死者用生人血下立愈小
兒百病驚癎急慢驚風涎潮搐搦用龍腦膩粉蜜湯
下菉豆大二丸諸積食積熱頬赤煩躁睡卧不寧驚
哭瀉利並用金銀薄荷湯下更量歲數加減如大人
及婦人因病傷寒時疾隂陽氣交結伏毒氣胃中喘
躁眼赤潮發不定再經日數七八日已下至半月日
未安醫所不明證候脉息交亂者可服一丸或分作
三丸亦可並用龍腦膩粉米飲調半盞已來下此一
服取轉下一切惡毒涎并藥丸瀉下如要却收水洗
净以油單子裹埋入地中五日取出可再與大人小
兒依法服一丸救三人即不堪使如要藥速行即用
針刺一眼子冷水浸少時服之即效更速
龍腦雞蘇丸除煩解勞消糓下氣散胸中鬱熱主肺熱
欬𠻳治鼻衂吐血血崩下血血淋熱淋勞淋氣淋止消
渴除驚悸凉上膈解酒毒又治胃熱口臭肺熱喉腥脾
疸口甜膽疸口苦常服聰耳明目開心益智
柴胡(要真銀州者二兩剉同末通以沸湯大半升浸一二宿絞汁后入膏)阿膠(炒微燥)
木通(剉同柴胡浸)蒲黃(真者微炒)人参(各二兩)
黃茋(去蘆一兩)雞蘇(净葉一斤即龍腦薄荷也)
麥門冬(湯浸去心焙四兩)甘艸(炙一兩)
生乾地黃末(六兩後入膏)
右除别研藥后入外並搗羅為細末將好蜜二斤先
煉一二沸然後下生乾地黃末不住手攪時時入絞
下者木通柴胡汁慢慢熬成膏勿令焦然后將其餘
藥末同和為丸如豌豆大每服二十丸嚼破熟水下
不嚼亦得虛勞煩熱消渴驚悸煎人参湯下欬嗽吐
血鼻衂吐血將麥門冬湯浸去心煎湯下并食后臨
卧服之性血崩下血諸淋疾皆空心食前服治淋用
車前子湯下
牛黃凉膈丸治風壅痰實藴積不散頭痛面赤心煩潮
躁痰涎壅塞咽膈木利精神恍惚睡卧不安口乾多渴
唇焦咽痛頷頬赤腫口舌生瘡
牛黃(研一兩一分)南星(牛胆製七兩半)甘草(爁十兩)
麝香(研)紫石英(研飛)龍腦(研各五兩)
牙硝(枯過研細)寒水石粉(煅)
右為末煉蜜為丸每兩作三十丸每服一丸温薄荷
人参湯嚼下食后服小兒常服半丸治急驚一丸並
用薄荷水化下
抱龍丸治風壅痰實頭目昏眩胷膈煩悶心神不寧恍
惚驚悸痰涎壅塞及治中暑煩渴陽毒狂躁
雄黃(研飛四兩)白石英(研飛)生犀角
麝香(研)硃砂(研飛各一兩)藿香葉(二兩)
天南星(牛胆製十六兩)牛黃(研半兩)阿膠(碎砂如珠三兩)
金箔(研)銀箔(研各五十片)
右件為細末入研諸藥令勻用温湯溲和為丸如雞
頭實大每服一丸用新汲水化破入鹽少許服食後
甘露丸治大人小兒風壅痰熱心膈煩躁夜卧不安譫
語狂妄目赤鼻衂口躁咽乾療中暑解熱毒
鉛白霜龍腦(各三分)牙硝(枯過三兩)甘草(炙一兩)
寒水石粉(三十二兩)
右為細末用糯米糊丸如彈子大每服用生薑蜜水
磨下半丸新汲水亦得小兒一丸分五服食後
甘露飲治丈夫婦人小兒胃中客熱牙宣口氣齒齦腫
爛時出膿血目臉垂重常欲合閉或頻饑煩不欲飲食
及赤目腫痛不任凉藥口舌生瘡咽喉腫痛瘡疹已發
未發皆可服之又療脾胃受濕瘀熱在裏或醉飽房勞
濕熱相摶致生疸病身面皆黃肢體微腫胸滿氣短大
便不調小便黃澁或時身熱並皆治之
枇杷葉(刷去毛)乾熟地黃(去土)天門冬(去心焙)
枳殼(去穣麸炒)山茵陳(去梗)生乾地黃
麥門冬(去心焙)石斛(去蘆)甘草(炙)
黃芩
右等分為末每服二錢水一盞煎至七分去查温服
食後臨卧小兒一服分兩服仍量歲數加減與之
桂苓丸消暑丸治證并方傷寒中暑類
五淋散治腎氣不足膀胱有熱水道不利通淋瀝不宣
出少起多臍腹作痛蓄作有時勞倦即發或尿如豆汁
或如砂石或冷淋如膏或熱淋便血並皆治之(又方見後)
白茯苓(六兩)當歸(去蘆)甘草(生用各五兩)
山梔子仁(各二十兩)赤芍藥(去蘆剉)
右為細末每服二錢水一盞煎至八分空心食前服
消毒麻仁丸治諸般風氣上壅久積熱毒痰涎結實胸
膈不利頭旋目運或因酒麺炙&KR1020;毒食所傷停留心肺
浸漬腸胃藴蓄不散久則内鬱血熱腸風五痔外則發
瘡癰瘍㾬赤班遊腫渾身躁悶面上&KR1439;赤口乾舌裂咽
喉澁痛痟中引飲或傷寒時變口鼻出血煩躁者及風
毒下疰瘡腫疼痛脚氣衝心悶亂一切風熱毒氣並皆
主之
杏仁(生去皮尖二兩)大黃(生五兩)山梔子仁(十兩)
右三味煉蜜為丸每服三十丸至五十丸夜卧温湯
吞下利下赤毒膠涎為效服時隨意加減此藥稳甚
善不損藏府常服搜風順氣解毒治小兒驚熱以蜜
湯化下三五丸極效
導赤散治大人小兒心經内虛邪熱相乘煩躁悶亂傳
流下經小便赤澁淋澁臍下滿痛
生乾地黃木通甘草(生各䓁分)
右㕮咀每服三錢水一盞竹葉少許同煎至六分去
查温服不拘時侯
三黃丸治丈夫婦人三焦積熱上焦有熱攻衝眼目赤
腫頭項腫痛口舌生瘡中
下焦有熱小便赤澁大便秘結五藏俱熱即生□&KR2043;瘡
痍及治五般痔疾糞門腫痛或下鮮血
黃連(去毛蘆)黃芩(去蘆)大黃(煨各十兩)
右為細末煉蜜為丸如梧桐子大每服三十丸用熟
水吞下如藏府壅實加服丸數小兒積熱亦宜服之
消毒犀角飲治大人小兒内藴邪熱咽膈不利痰涎壅
嗽眼赤臉腫腮項結核癰腫聚遍身風疹癉毒赤㿔及
瘡疹已出未出不能快透並皆治療小兒疹豆欲出及
已出熱未觧急進此藥三四服快透消毒應手神效
防風(去义枝八兩)鼠粘子(炒六十四兩)甘草(炙十六兩)
荆芥穗(二斤)
右為粗末每服三錢水一盞煎至七分去查食後温
温服之
碧雪治一切積熱咽喉腫痛口舌生瘡心中煩躁嚥物
妨悶或喉閉壅塞水漿不下天行時疫發狂昏憒並皆
治之
芒硝青黛寒水石(研飛)石膏(煨過研飛)
朴硝消石馬牙硝甘草(各䓁分)
右將甘草煎湯二升去查却入諸藥再煎用柳木篦
不住手攪令消鎔得所却入青黛和勻傾入砂盆内
侯冷結凝成霜研為細末每用少許含化嚥津不拘
時候如喉閉壅塞不能嚥物者即用小竹筒吹藥入
喉中頻用神效
勝冰丹治三焦壅盛上衝頭目赤熱疼痛口舌生瘡咽
喉不利嚥物有礙神思昏悶並皆治之
白藥子(一兩半)紅内消黃藥子
甘草(炙)山豆根黃連(各二兩)
麝香(研)龍腦(研各二錢)
右為末用建&KR0678;盛於飯上蒸候冷入腦麝令勻煉蜜
丸如雞頭大每一丸含化又用津唾於指甲上磨少
許點赤眼立效
導赤丸治心腎凝滯膀胱有熱小便不通風熱相摶淋
瀝不宣或服補藥過多水道蹇澁出少起數臍腹急痛
攻注隂間或心肺壅熱面赤心忪口乾煩渴及癰腫發
背血脉瘀閉服此排膿内消腫毒疎導心經邪熱應内
藴風熱五般淋疾並皆治之
赤芍藥茯苓(去皮)&KR0632;石(各四兩)
大黃(炒十五兩)山梔子(炒二十二兩)生乾地黃(焙)
木通(去節各半斤)
右為細末煉蜜為丸如梧桐子大每服二十丸至三
十丸食後用温熟水吞下
五淋散治證與前五淋散同
木通(去節)&KR0632;石甘草(炙各六兩)
茯苓(去皮)赤芍藥(各半斤)山梔仁(炒十四兩)
淡竹葉(四兩)茵陳(去根日亁二兩)
右搗羅為末每服三錢水一盞至八分空心服
麥門冬散治丈夫婦人藴積邪熱心胷煩悶咽乾口燥
睡卧不安或大小腸不利口舌生瘡並皆治之
小草(去心)黃連(去鬚)升麻(去粗皮)
犀角屑甘草(炙)枳殼(去穣炒黃)
黃芩大青(去根各半兩)芒硝(一兩)
麥門冬(去心三分)
右為細末每服三錢水一盞煎至七分食後温服
眞珠散治丈夫婦人五藏積熱毒氣上攻心胷煩悶口
乾舌燥精神恍惚心忪悶亂坐卧不寧並宜服之
琥珀真珠粉寒水石(服醋淬研)鐵粉
硃砂(研飛)甘草末(生)川大黃牙硝(枯研)
括蔞根末
右等分各搗為末拌勻每服一錢以竹葉湯温調下
不拘時
靈液丹治一切風熱藏腑積熱毒氣上攻胷膈煩躁口
舌乾澁心神壅悶咽嗌不利飲食無味並皆治之
烏梅(去核炒)寒水石(火煅研飛)括蔞根石膏(研)
葛根赤茯苓(各一兩)麥門冬(去心焙一兩半)龍腦(别研一錢)
右搗羅為末入研藥令勻煉蜜丸如彈子大每服一
丸薄綿裹含化嚥津
治瀉痢附秘澁
鍾乳健脾丸治男子婦人虛損羸瘦身體沉重脾胃
冷弱飲食不消腹脹雷鳴泄瀉不止又治腸虛積冷下
痢清糓或純下白腹中㽲痛及久痢赤白腸滑不禁少
氣羸弱困不思飲食並宜服之
肉桂(去粗皮)人参黃連(去鬚)
乾薑(炮)龍骨當歸(去蘆)
石斛(去根)大麥糵(炒)茯苓
細辛(去苖土)神麯(碎炒各二兩)赤石脂(煅二兩)
蜀椒(去目及閉口者微炒出汗六兩)附子(炮去皮臍一兩)
鍾乳粉(三兩)
右為細末入鍾乳粉勻煉蜜和丸如梧桐子大每服
三十丸温米飲下食前日三服
朝真丹治腸胃虛弱内受風冷或飲食生冷内傷脾胃
泄瀉暴下日夜無度腸鳴腹痛手足厥寒
硫黃(生研細三十兩)硃砂(研為衣三兩一錢)白礬(煅七兩半)
右令研勻用水浸蒸餅為丸如梧桐子大以前硃砂
為衣每服三十丸温米飲下不計時候夏月宜備急
駐車丸治一切下痢無問新久及冷熱膿血腸&KR0632;裏急
日夜無度臍腹絞痛不可忍者
阿膠(搗砂炒如珠子為末以醋四升熬成膏)當歸(去蘆各十五兩)
黃連(去毛三十兩)乾薑(炮十兩)
右為細末以阿膠膏和併手丸如梧桐子大每服三
十丸食前温米飲下日三服凡小兒服如麻子大更
量歲數加減
訶梨勒丸治腸胃虛弱内受風冷水穀不化泄瀉注下
腹痛腸鳴胸滿短氣又治腸胃積寒久利純白或有青
黑日夜無度及脾胃傷冷暴瀉不止手足逆冷脉微欲
絶並宜服之
訶棃勒皮川烏頭(炮去皮臍)縮砂仁
白礬(煅四十兩)肉豆蔲(去皮炮)木香
乾薑(炮各二十兩)龍骨(洗)赤石脂(各八十兩)
右為末用粟米飲為丸如梧桐子大每服二十丸至
三十丸温粟米飲下食前服甚者可倍加丸數
大温脾丸治脾胃虛弱冷氣攻衝飲食不化心腹脹痛
嘔吐吞酸痞噎不通腸鳴泄利水糓不分面黃肌瘦食
減嗜卧並皆治之常服温脾益胃消糓飲食如久虛痼
冷食少多傷尤宜常服
吳茱萸(湯七次焙)大麥糵(炒)肉桂(去粗皮各五兩)
甘草(炙)桔梗人参
乾薑(炮各三兩)附子(炮去皮臍)細辛(去苖各二兩)
神麯(碎炒三兩一錢)枳實(麩炒一分半)
右為細末煉蜜和為丸如梧桐子大每服二十丸温
酒下米飲亦得日三服空心食前
黃連阿膠丸治腸胃氣虛冷熱不調下利赤白状如魚
腦裏急後重臍腹疼痛口燥煩渴小便不利
阿膠(碎炒一兩)黃連(去毛三兩)茯苓(去皮二兩)
右黃連茯苓搗為細末水調阿膠末溲和丸如梧桐
子大每服二十丸温水飲下食前服
神效胡粉丸治腸胃虛&KR0632;下利無度赤白相雜臍腹㽲
痛裏急後重減食羸瘦或經久未差並宜服之
胡粉烏魚骨阿膠(炒焦如珠子四
十兩)白礬(煅)龍骨(洗各八十兩)
蜜陀僧(二十兩)
右為末以粟米飯為丸如梧桐子大每服二十丸至
三十丸温粟米飲空心下
桃花丸治腸胃虛弱冷氣乘之臍腹攪痛下利純白或
冷熱相摶赤白相雜腸滑不禁日夜無度
赤石脂乾薑(炮各䓁分)
右為末水麺糊為丸如梧桐子大每服三十丸温米
飲送下空心食前日三服
靈砂丹治藏府怯弱内有積滯臍腹撮痛下利膿血日
夜無度裏急後重腸鳴腹脹米糓不化少氣困倦不思
飲食或發寒熱漸至羸瘦
硝石(與砒一處細研入磁罐子内用石灰盡口炭火燒半日取出去火毒)
信州砒霜膩粉(研)粉霜(研各半兩)
黃丹(研)枯礬(研各一兩半)硃砂(研飛一兩)
乳香(研)桂府&KR0632;石(各一分)
右件藥研羅為末用蒸餅二兩四錢和為丸如梧桐
子大每服五丸温粟米飲下未愈加丸數再服小兒
可服一丸至二丸隨大小臨時增減服之
不二丸治大人小兒一切瀉利無問冷熱赤白連綿不
差愈而復發腹中疼痛者宜服之
巴豆(去皮心膜去油)杏仁(浸去皮尖研各七十個)黃蠟(一兩三錢)
砒霜(研入磁罐子以赤石脂固縫鹽泥固濟燒通赤候冷取出一兩六錢)
白膠香(研細四錢)黃丹(研二兩半)乳香(研大錢半)
硃砂(研飛半兩)木鼈子(燒焦十個)
右合研勻鎔蠟和丸如黃米大每錢作一百二十丸
每服一丸小兒半丸水瀉新汲水下赤利甘草湯下
白利乾薑湯下赤白利甘草乾薑湯下並放冷臨卧
服忌熱物一二時辰
訶棃勒散治脾胃虛弱内挟冷氣心脇臍腹脹滿刺痛
嘔吐惡心飲食減少腸鳴泄利水糓不化怠惰少力漸
向瘦弱
青皮(去穣)訶子皮(各四十兩)附子(炮去皮臍十斤)
肉桂(去粗皮五斤)肉豆䓻仁(麺裹煨令熟一十斤)
右為末每服三錢水一盞半生薑三片同煎七分食
前温服
木香散治脾胃虛弱内挟風冷泄瀉注下水糓不化臍
下疼痛腹中雷鳴胸膈痞悶脇肋虛脹及積寒久利腸
&KR0632;不禁肢體羸困不進飲食
丁香木香當歸(去蘆洗焙)
甘草(爁各二十兩)附子(去皮臍醋炙切片焙乾)
肉豆䓻仁(炮)赤石脂(各十兩)藿香(葉洗焙四十兩)
訶子皮(十五兩)
右為末每服一大錢水一盞半入生薑二片棗一個
同煎至六分温服空心食前
神功丸治三焦氣壅心腹痞悶六府風熱大便不通腰
腿疼痛肩背刺疼頭昏面熱口苦咽乾心胷煩燥睡卧
不安及治脚氣并素有風入大便結燥
大麻仁(别搗如膏)人参(各二兩)大黃(錦紋者麵裹煨)
訶棃勒皮(各四兩)
右為細末入麻仁搗研勻煉蜜為丸如梧桐子大每
服二十丸温水下温酒米飲皆可服食後臨卧如大
便不通可倍丸數以利為度
麻仁丸順三焦和五藏潤腸胃際風氣治冷熱壅結津
液耗少令人大便秘難或閉塞不通若年高氣弱及有
風入大便秘澁尤宜服之
枳殼(去穣麺炒)白檳榔(煨半生)兔絲子(酒浸研末)
山蕷防風(去义枝)山茱萸
車前子肉桂(去粗皮各一兩半)木香
羌活(各一兩)郁李仁(去皮别研)大黃(半蒸半生)
麻仁(别搗研各四兩)
右為細末入研别藥勻煉蜜和丸如梧桐子大每服
十五丸至二十丸温水下臨卧服之
脾約麻仁丸治腸胃燥澁津液耗少大便堅硬或秘不
通臍腹脹滿腰背拘急凡有風入大便結燥又治小便
利數大便因硬而不可者調之脾約此藥主之
厚朴(去粗皮薑汁炒)芍藥枳實(麵炒半斤)
杏仁(去皮尖炒研)麻仁(别研各五兩)大黃(蒸焙一斤)
右六味搗篩蜜和丸如梧桐子大每服二十丸臨卧
温水下以大便通利為度未利再服
七聖丸治風氣壅盛痰熱結摶頭目昏重涕唾稠粘心
煩面黃舌乾口燥精神不爽夜卧不安腰背拘急胸膈
痞悶腹脇脹滿腰滿重疼大便秘結小便赤澁
川芎肉桂(去粗皮)木香(生)羌活(去蘆)
檳榔(生各半兩)郁李仁(去皮)大黃(蒸焙一分生用各一兩)
右為細末煉蜜為丸如梧桐子大每服十五丸至二
十丸温熟水食後臨卧服嵐瘴之地最宜服更量藏
府虛實加減
七宣丸療風氣結聚宿食不消兼砂石皮毛在腹中及
積年腰脚疼痛冷如冰石脚氣衝心煩憒悶亂頭旋暗
倒肩背重痛心腹脹滿胸膈閉塞風毒腫氣連及頭腦
大便或秘小便時澁脾胃氣痞不能飲食脚轉筋掣痛
攣急心神恍惚眠卧不安等疾
柴胡(去苖洗)枳殼(爁)木香(各五兩)
甘草(爁四兩)桃仁(爁去皮尖六兩)大黃(麺裹煨十五兩)
訶棃勒皮(五兩)
右為末煉蜜丸如梧桐子大每服二十丸米飲下食
後臨卧服稍增至四五十丸取宣利為度覺病勢退
服五補丸不問男女老少並可服餌量虛實加減
七棗湯治脾胃虛弱内受寒氣泄瀉注下水糓不分腹
脇脹滿臍腹㽲痛心下氣逆腹中虛鳴嘔吐惡下胷膈
痞悶困倦少力不思飲食
茴香(去土炒)川烏(炮去皮臍)縮砂(取仁各八兩)
益智(去皮半斤)厚朴(去粗皮薑製一斤)乾薑(炮四兩)
甘草(六兩)
右件為粗末每服二錢水一盞入大棗七個擘破同
煎至七分去查温服食前空心服
胃風湯治大人小兒風冷乘虛入客腸胃水糓不化泄
瀉注下腹脇虛滿腸鳴㽲痛及腸胃濕毒下如豆汁或
下瘀血日夜無度並宜服之
白术芎藭當歸(去苖)白芍藥
人参(去蘆)肉桂(去粗皮)茯苓(去皮各䓁分)
右為粗末每服二錢以水一大盞入粟米百粒餘同
煎至七分去查稍熱服空心小兒量力減之
半硫丸除積冷暖元藏温脾胃進飲食治心腹一切痃
癖冷氣及年高風秘冷秘或泄瀉等並皆治之
半夏(湯洗七次焙乾為細)硫黃(明净好者研令極細用柳木槌之殺過)
右等分以生薑自然汁同熬入乾蒸餅末攪和勻入
臼内杵數百下如梧桐子大每服空心温酒或生薑
湯下十五丸至二十丸婦人醋湯下
赤石脂散治腸胃虛弱水糓不化泄瀉注下腹中雷鳴
及冷熱不調下利赤白腸&KR0632;腹痛遍數頻多脇肋虛滿
胸膈痞悶肢體困倦飲食減少
赤石脂(煅)甘草(爁各五兩)縮砂仁(二十兩)
肉豆蔲仁(麵煨熟四十兩)
右為末每服二錢温粟米飲調下食前空心服
純陽真人飬臓湯治大人小兒腸胃虛弱冷熱不調藏
府受寒下利赤白或便膿血有如魚腦裏急後重臍腹
㽲痛日夜無度胸膈痞悶脅肋脹滿全不思食及治脱
肛墜下酒毒便血諸藥不效者並皆治之
人参當歸(去蘆各六錢)肉豆蔲(煨麺裹半兩)
白术(焙六錢)肉桂(去粗皮)甘草(炙各八錢)
白芍藥(一兩六錢)苓香(不見火一兩六錢)訶子(去核一兩二錢)
罌粟殼(去蒂盖蜜炙三兩六錢)
右件剉為粗末每服二大錢水一盞半煎至八分去
查食前温服老人孕婦小兒暴瀉急宜服之立愈忌
酒麺生冷魚腥油膩如藏府&KR0632;泄夜起久不瘥者可
加炮了附子三四片煎服此藥的有神效不可具述
下方不用肉豆䓻
感應丸治證并方見一切氣類大已寒丸治證并方見
傷寒類
御米湯治久患痢疾或赤或白臍腹㽲痛裏急後墜發
歇無時日夕無度及下血不已全不入食並皆主之
厚朴(去粗皮炒薑製十兩)罌粟殼(蜜炙)白茯苓(去皮)
甘草(炙各五兩)人参(去蘆)乾薑(炮各二兩半)
右㕮咀無每服三錢水一盞半生薑三片大淮棗三
枚烏梅一個煎至一盞去查空心食前通口服如年
老及七八十歲每服二大錢小兒每服一錢半依煎
法煎更量兒歲加減
地榆散治腸胃氣虛冷熱不調泄瀉不止或下鮮血或
如豆汁或如豚肝或膿血相雜赤多白少腹痛後重遍
數頻併全不入食並宜服之(又方見後)
石榴皮蓮蓬(去莖)罌粟殼(去穣蜜塗炙)甘草(炒各䓁分)
右為細末每服一大錢水一盞半生薑三片煎至一
盞通口服不拘時候
金粟湯治丈夫婦人室女小兒一切下利無問新久冷
熱不調日夜無度臍腹絞痛即痢肢體困倦小便開澁
不思飲食漸加羸瘦又治傷生冷脾胃怯弱飲食不消
腹脹雷鳴泄瀉不止連月不瘥並宜服之
陳皮(去白半斤)車前子(炒四兩)乾薑(炮二兩)甘草(炒)
罌粟殼(去穣蒂蜜炒各半斤)
右為末每服二大錢水一盞棗一個生薑二片煎至
七分空心食前稍熱服或飯飲調下亦得忌生冷油
膩魚鯹鮓醬等
育腸丸治腸胃虛弱内挟生冷腹脹泄瀉時時刺痛裏
急後重下利赤白或變膿血畫夜頻併經久不愈
烏梅肉黃連(去鬚各一分)訶子皮
罌粟殼(去蓋筋蜜炙)肉豆蔲(包温紙裹煨各半兩)
當歸(去蘆酒浸一宿焙一兩)
右為細末煉蜜丸如梧桐子大每服三十丸至五十
丸空心食前飯飲下如小兒作小丸煎甘草乾薑湯
下
腸風熏散治榮衞氣虛風邪冷氣進襲臓府之内或食
生冷或啖炙&KR1572;或飲酒過度積熱腸間致使腸胃虛弱
糟粕不聚大便鮮血臍腹疼痛裏急後重或肛門脱出
或久患酒利大便頻併並皆療之
敗椶(燒)木饅頭(燒)烏頭(去核)甘草(炙各二兩)
右為細末每服二錢水一盞煎至七分空心温服
斗門散治八種毒利藏府撮痛膿血赤白或有五色相
雜日夜頻併兼治禁口惡利裏急後重大渴不止酒利
臓毒全不進食(又方見後)
乾葛(去皮半斤)地榆(去蘆)甘草(炙各二兩)乾薑(炮)
當歸(去蘆各一兩)黑豆(炒去殼)罌粟殼(去穣蜜炙各四兩)
右為細末每服二錢水一盞煎至七分温服不拘時
候
水煑木香丸治一切赤白膿血相雜裏急後重或藏府
滑泄日夜無度或積寒久冷臍腹疼痛不思飲食(又方見後)
當歸(洗去蘆)訶子(炮去&KR1802;)木香(不見火各六兩)
青皮(去白)甘草(爁赤各二兩四錢)罌粟殼(去穣二兩
八錢)
右為細末煉蜜丸如弹子大每服一丸水八分盞煎
至六分食前空心温服
大斷下丸治臓腑停寒腸胃虛弱腹痛泄瀉全不思食
高良薑(去蘆)赤石脂(研)乾薑(炮)
龍骨(研各一兩半)肉豆䓻(麵裹煨)牡蠣(火煅)
附子(炮去皮臍)白礬(枯)訶子(煨去&KR1802;各一兩)
細辛(去土葉七分半)酸石榴皮(去穣米醋浸一宿取出炙令焦黃色)
右為末醋煑麺糊為丸如梧桐子大每服五十丸空
心温米飲下
狗頭骨丸治久患下利臍腹㽲痛所下雜色晝夜不止
或其人久虛頻下腸垢謂之惡利並能治之
赤石脂敗龜(燒存性)乾薑(各半兩)
肉豆䓻(麺裹煨)附子(炮去皮各一兩)狗頭骨(一具火燒
存性取末一兩)
右為末醋糊丸如梧桐子大每服五七十丸米飲空
心下
水煑木香丸治證與前水煮木香丸同
陳皮(去白)甘草(炒)青皮(去白)
木香(各一兩一分)白芍藥當歸(去蘆各二兩)
乾薑(炮一兩半)訶子皮(去核二兩半)罌粟殼(去蒂盖蜜
炒黃色八兩)
右為細末煉蜜丸每一兩作六丸每服一丸水一盞
煮至七分和查空心温服不拘時亦可
大香連丸治丈夫婦人腸胃虛弱冷熱不調泄瀉煩渴
米糓不化腹脹腸鳴胸膈痞悶脅肋脹滿或下利膿血
裏急後重夜起頻數不思飲食或小便不利肢體怠惰
漸即瘦弱並宜服之
黃連(去蘆鬚二十兩用茱萸十兩同炒令赤色去茱萸不用)木香(不見火四兩八
錢八分)
右件為細末醋糊為丸如梧桐子丸每服二十丸
飯飲吞下空心食前日進二三服
戊巳丸治脾受濕氣泄利不止米糓遲化臍腹刺痛小
兒有疳氣下利亦能治之
黃連(去鬚)吳茱萸(去梗炒)白芍藥(各五兩)
右為細末麵糊為丸如梧桐子大每服二十丸膿煎
米飲下空心日三服
痢聖散子治丈夫婦人遠年近日赤白休息等痢(又方見後)
當歸(去蘆)乾薑(炮各二兩)黃柏皮(去粗皮)
甘草(爁)罌粟殼(去蒂膜)枳殼(去穣)
御米(即罌粟子性與殼同)
右剉為粗散每服三錢水一盞半薤白二條擘碎同
煎至八分去查食前稍温服老人小兒加減服食忌
生冷油膩之物
豆附丸治丈夫婦人腸胃虛弱内受風冷水糓不化泄
瀉注下腹痛腸鳴手足逆冷服諸藥不效者此藥主之
肉豆蔲(炮)附子(炮去臍各四兩)乾薑(炮)
木香(不見火)白茯苓(焙)肉桂(去粗皮各二兩)
丁香(不見火一兩)
右為細末薑汁麵糊為丸如梧桐子大每服五十丸
至一百丸用生薑湯吞下粥飲亦得空心食前進
温中丸治脾藏傷冷宿食不消霍亂吐瀉心腹膨脹攻
刺疼痛
良薑(去蘆)乾薑(炮)青皮(去白)陳皮(去白各五兩)
右為細末用醋打麵糊為丸如梧桐子大每服三十
丸米飲吞下不拘時候又療丈夫小腸氣疝塊㽲痛
炒茴香少許細嚼用鹽湯鹽酒任下日進二服
肉豆䓻散治脾胃氣虛腹脇脹滿水糓不消藏府滑瀉
腹内虛鳴困&KR0786;少力口苦舌乾不思飲食日漸瘦弱並
宜服之
蒼术(米泔浸一宿去皮焙八兩)茴香(炒)
肉桂(去粗皮)川烏(炮去皮臍)訶子皮(各二兩)
乾薑(炮)厚朴(去粗皮炒)陳皮(去白)
肉豆蔻(麵裹煨)甘草(爁各四兩)
右為末每服二錢水一盞生薑二片棗子一個煎七
分温服
神應黑玉丹治丈夫婦人久新腸風痔漏著牀頭痛不
可忍者服此藥不過三四次便見功效初得此疾發痒
或疼糓道周回多生硬核此是痔如破是痿只下血是
風皆因酒色氣風食五事過度即成此疾人多以外醫
塗治病在腸自有蟲若不去根本其病不除此藥的有
功效
刺蝟皮(剉十六兩)猪懸蹄(二百個)牛角腮(剉十二兩)
槐角(六兩)雷丸脂麻(各四兩)
亂髮(皂角水淨洗焙八兩)敗椶(剉八兩)苦楝根(五兩)
右剉碎用瓷罐内燒存性碾為細末入乳香二兩麝
香八錢研令和勻用酒打麵糊為丸如梧桐子大每
服八粒先細嚼胡桃一個以温酒吞下空心晚食前
日二服如病甚日三服切忌别藥不過三兩日永除
根本
罌粟湯治腸胃氣虛冷熱不調或飲食生冷内傷脾胃
或飲酒過度臍腹㽲痛泄瀉腸鳴下痢或赤或白裏急
後重日夜頻併飲食減少及腸胃受濕膨脹虚鳴下如
豆汁或下鮮血並治之
艾葉(去梗)黑豆(炒去皮)陳皮(去白)乾薑(炮)
甘草(炙各二兩)罌粟殼(去蒂蜜炙四兩)
右件剉為粗散每服三錢水一盞半煎至一盞去查
温服食前忌生冷油膩毒物小兒量歲數加減與之
固腸散治脾胃虛弱内受寒氣泄瀉注下水榖不分冷
熱不調下利膿血赤少白多或如魚腦腸滑腹痛遍數
頻併心腸脹滿食减少力並宜服之
陳米(炒二十兩)木香(不見火一兩)肉豆䓻(生用)
乾薑(炮)甘草(炙各二兩半)罌粟殼(生蒂蓋蜜
炙二兩)
右件為細末每服二錢酒一盞生薑二片棗一枚同
煎至七分温服不計時候如不飲酒水煎亦得忌酒
麵魚腥等物
麹术丸治時暑暴瀉壯脾温胃進美飲食及療飲食所
傷胸膈痞悶
神麯(炒)蒼术(米泔浸一宿焙乾各等分為末)
右末麺糊為丸如梧桐子大每服三十丸不拘時米
飲吞下
纏金丹治大人小兒一切瀉利無問冷熱赤白連綿不
差愈而復發腹中疼痛者宜服之
硇砂乳香(各二錢半)砒霜(醋煑煅二錢半)
杏仁(去皮尖八錢半)黃蠟硃砂(各一兩)
白膠香(一錢)木鼈(半兩)黃丹(二兩半)
巴豆(去皮心膜出油八錢半)
右件研為細末鎔化溲和為丸如麻子仁大每服一
丸小兒半丸水瀉新汲水下赤利甘草湯下白利乾
薑湯下赤白利甘草乾薑湯下並放冷臨卧服孕婦
莫服忌熱物一二時辰
縳虎丸治休息利經一二年不瘥羸瘦衰弱兼治脾腰
疼痛
砒(成塊好者)黃蠟(各半兩)
右將黃蠟鎔開下砒以柳條七箇逐箇攪頭焦即换
俟用足取起旋丸如梧桐子大每服一丸痢冷水下
脾疼亦然腰痛冷酒下并食前小兒丸如黍米大每
服一丸湯使同上
遇仙立效散治諸般惡利或赤或白或濃淡相雜裏急
後重臍腹絞痛或下五色或如魚腦日夜無度或噤口
不食不問大人小兒虛弱老人産婦並宜服之
御米殼(去蒂蓋炒黃)川當歸(洗)甘草(各二兩)
赤芍藥酸榴皮地榆(各半兩)
右為粗末散每服三錢水一盞半煎至七分空心温
服小兒量歲數加減以瘥為度忌生冷油膩腥臊等
物
三神丸治清濁不分泄瀉不止注下或赤或白臍腹㽲
痛裏急後重並宜服之
草烏(三枚各去皮尖一生一炮一燒作灰用)
右為細末醋糊丸如蘿蔔子大大人五七丸小兒三
丸水瀉倒流水下赤利甘草湯下白利乾薑湯下
地榆散治大人小兒脾胃氣虚冷熱不調下利膿血赤
多白少或因腸胃乘虛為熱毒所渗下利純血臍腹㽲
痛裏急後重口燥煩渴小便不利純下鮮血或先經下
利不應服熱藥而悞服熱藥藴毒不散積於腸間渗而
成血者並宜服之
地榆(炒)乾葛(各半斤)赤芍藥
茯苓(去皮各六兩)乾薑(炮二兩)當歸(去苖三兩)
罌粟殼(蜜炒十二兩)甘草(炙四兩)
右搗羅為細末每服二錢用温熱水調下不拘時候
小兒三歲可服半錢更量歲數加減與之若下利純
白或下紫黑血腸滑不禁者不可服之
秘傳斗門散治八種毒利藏府撮痛膿血赤白或下瘀
血或成片子或有五色相雜日夜頻併兼治禁口利惡
裏急後重久渴不止全不進食他藥不能治者立見神
效
黑豆(炒去皮十二兩)乾薑(炮四兩)罌粟殼(蜜炒半斤)
地榆(炒)甘草(炙各六兩)白芍藥(三兩)
右為細末每服二錢水一盞同煎至七分温服
丁香豆䓻散治脾胃虛弱宿寒停積或飲食生冷内傷
脾胃泄瀉注下水糓不化胸滿短氣嘔逆惡心臍腹疼
痛脇肋脹滿腹内虛鳴飲食減少及積寒久利純白或
白多赤少日夜無度或脾胃虛寒泄瀉日久愈而復發
者並宜服之
京三稜(炮)木香(不見火)厚朴(去粗皮薑汁製)
芍藥肉豆䓻(炮)人参
茯苓(白者去皮)乾薑(炮各五兩)吳茱萸(湯七次焙)
甘草(炙)丁香(各二兩半)蒼术(去皮七兩)
右為細末每服三錢水一盞薑三片棗一個擘破同
煎至八分空心食前温服如不及煎入鹽少許湯點
服亦得
萬金飲治脾胃虛弱内受風寒或飲食生冷傷於脾胃
嘔吐泄瀉臍腹疼痛脇肋脹滿腸内虚鳴及腸胃受濕
膿血相雜下如豆汁或下瘀血裏急後重日夜無度飲
食減少漸至瘦弱並能治之
陳皮(去白)甘草(半生半炙)罌粟殼(去蒂盖半
生半蜜炙各等分)
右為粗末每服四錢先用沸湯泡中熱又於椀内盛
重湯入盞在内却抄藥末在中内用沸湯泡至七分
盞上用盞盖之良久紗綿濾去查空心食前温服
如神止瀉丸治藏府虚寒脾胃受濕泄瀉無度腸鳴腹
痛不進飲食漸至羸瘦並宜服之
半夏(湯泡七次去&KR0632;)蒼术(米泔浸去黑皮焙乾各半斤)
川烏(米泔浸去軟皮切作片焙乾用薑四兩同炒黃色為度去薑不用净稱四兩)
右為細末薑汁糊為丸如梧桐子大每服五十丸空
心食前飯後飲吞下
神效参香散治大人小兒藏氣虚怯冷熱不調積在藏
府作成利疾或下鮮血或如豆汁或如魚腦或下瘀血
或下紫黑血或赤白相雜或成五色裏急後重日夜頻
併臍腹絞痛甚不可忍及噤口疳蠱時瘟諸利無問新
舊並能治之
白扁豆(炒)人参木香(各二兩)
茯苓(去皮)肉豆蔲(去皮各四兩)陳皮(去白十二兩)
罌粟殼(去蒂十二兩)
右為細末每服三大錢用温米飲調下不拘時候立
見神效
黃耆湯治年高老人大便秘澁
綿黃茋陳皮(去白各半兩)
右為細末每服三錢用大麻仁一合爛研以水投取
漿一盞濾去滓於銀石器内煎候有乳起即入白蜜
一大匙再煎令沸調藥末空心食前服秘甚者不過
兩服愈常服即無秘澁之患此藥不冷不燥其效如
神
痢聖散子治證同前
草果(去皮)石菖蒲(去毛)白茯苓麻黃(去根節)
厚朴(薑汁炙)獨活枳殼(麸炒)藿香
白术細辛(洗去葉)吳茱萸(去梗)甘草(爁)
木猪苓(去皮)蒼术(浸)良薑(去蘆)赤芍藥
附子(炮去皮臍)藁本(去蘆)柴胡(去蘆)澤瀉
防風(去蘆)半夏(煑各等分)
右剉為粗散每服三錢水一盞半薤白二條擘碎同
煎至八分去查食前稍温服大人小兒加減服食忌
生冷油膩之物
太平惠民和劑局方卷六
