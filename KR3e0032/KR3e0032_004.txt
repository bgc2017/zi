類證普濟本事方卷四宋許叔微撰
反胃嘔吐
治反胃
附子散
附子一枚極大者放於磚上四面著火漸漸逼熱淬入
薑汁中再用火逼再淬約盡薑汁半碗焙乾末之
每服二錢水一盞粟米少許同煎七分不過三服
鯽魚散
大鯽魚一個去腸留膽納綠礬末填滿縫口以炭
火炙令黃色乾為末每服一錢米飲調下日三服
定嘔吐利鬲
枇杷散
枇杷葉(去毛)人參(各一錢)茯苓(半兩)茅根(二兩切)半夏(一錢)
右細剉每服四錢水盞半薑七片漫火煎七分去滓
入梹榔末半錢和勻服
食後多吐欲作反胃
白术散
澤瀉白术茯苓(各等分)
右為細末每服一錫湯調温服
治胃熱嘔吐
竹茹湯
乾葛(三兩)甘草(三錢)半夏(三錢薑汁半盞漿水一并煮耗半)
右每服五錢水二盞薑三片竹茹一團大棗一枚煎一盞温服
有熱者手足心熱政和中一宗人病傷寒得汗身凉數
日忽嘔吐藥與飲食俱不下毉者皆進丁香藿香滑石
等藥下嚥即吐予曰此正汗後餘熱留胃腕孫兆竹茹
湯政相當耳急治藥與之即時愈良方槐花散亦相類
治霍亂吐瀉不止及轉筋諸藥不效者一丸治一人
青金丹
硫黃(一兩研)水銀(八錢)
以二味銚内炒柳木不住攪勻柳枝蘸冷醋頻洒候如
鐵色法如青金塊方成刮下研如粉留小半為散餘以
粽子尖三個約半盞研稀稠得所成膏和丸如雞豆硃
砂為衣每服一丸丁香湯磨熱服如服散子丁香湯調
下一錢傷寒隂陽乘伏用龍腦冷水磨下日二三服
治嘔吐不止
香靈圓
丁香好辰砂(研各六錢)五靈脂(四錢)
右香脂先細末後入砂再研勻狗胆或猪胆為丸如
雞豆大每服一丸生薑橘皮湯磨下
臟腑瀉滑及諸痢
治脾胃不和泄瀉不止諸藥不效
訶子圓
訶子皮川皮肉豆蔲龍骨木香赤石脂附子(各等分)
右細末糊丸如梧子大每服四十丸米飲下
治脾胃中風濕臟腑泄滑
鞠藭丸
芎藭神曲白术附子(各等分)
右細末糊丸如梧子每服三五十丸米飲下芎藭能除濕
予嘗加术附製方治脾濕而泄者萬中亦治飱泄素問曰
春傷於風夏必飱泄飱泄者食榖不化盖春木旺時肝
生風邪淫於脾經至夏餘冷當風故多飱泄此藥尤宜
磨積止泄痢治心腹冷痛
陳麯丸
陳麯(一兩半)乾薑官桂白术當歸厚朴人參甘草(各半兩)
右末煉蜜丸梧子大每服三四十丸或酒或淡醋湯
空心食前日二服發時不拘時增數
治冷氣下瀉
木香圓
木香(半兩)川烏(一兩生)
右細末醋糊丸如梧子大陳醋湯下三五十丸
治痼冷在腸胃間連年腹痛泄瀉休作無時服諸熱藥
不效宜先取去然後調治易差不可畏虚以養病也
温脾湯
厚朴乾姜甘草桂心附子(生各二兩)大黃
(生四錢切研湯一盞漬半日搗去滓煎湯時和汁下)
右細剉水二升半煎八合後下大黃汁再煎六合去
滓澄去脚不要晚十分三服温温自夜至曉令盡不
㥅食前更以乾姜丸佐之
乾姜圓
乾姜巴豆(去心炒黃研)大黃人参(各一兩)
右除巴豆餘為末同研煉蜜丸如梧子大服前湯時
用湯吞下一丸米飲亦可
有人因憂愁中傷食結積在腸胃故發吐利自後至
暑月稍傷則發暴下數日不巳玉函云下利至鬲年
月日不期而發者此為有積宜下之止用温脾湯尤
佳如難取可佐以乾姜丸後服
白术散
白术木香附子人參(各等分)
右細末每二錢水一盞薑三片棗一枚煎六分温服
治積痢
靈砂丹
碙砂(一分)硃砂(一分并研極細)
右用黃蠟半兩巴豆三七粒(去殼皮膜)同放於銀石器内重
湯煑一伏時候巴豆紫色為度去二七粒止將一七粒
與前來二味再同研極勻再溶蠟匱藥每旋丸菉豆大
每服三丸至五丸水瀉薑湯下白痢艾湯赤白烏梅湯
服時須極空腹服畢一時不可吃食臨卧尤佳次食
淡粥一日瘧疾乳香湯下面東服不發日晩間服
此藥不動氣服之瀉者止痢者斷疼者愈有積者内化
亦不動臟腑大凡痢有沉積者不先去積雖得暫安後
必為害記陳侍郎涇仲庚戌秋過儀真求診初不覺其
有疾及診視則肝脉沉弦附骨取則牢予曰病在左脇
有血積必發痛陳曰誠如是前此守九江被召冒暑涉
長江暨抵行朝血痢已數日矣急欲登對毉者以剛劑
燥之雖得止數日臍下一塊大如杯不旬日如碗大發
則不可忍故急請公視以歸為之奈何予曰積痢不
可強止非抵當丸不可渠疑而不服次年竟以此終
治隔年痢不止
木香散
木香(用黃連半兩剉各炒)甘草(炙一兩)櫻粟殼(剉同薑汁半兩炒)
右細末入麝少許研勻陳米飲下二錢佛智和尚𫝊
云在閩人嘗合以濟人治血痢尤竒
治腎泄
五味子散
五味子(二兩)吳茱萸(半細粒綠色者)
右二味用炒香熟為度細末每服二錢陳米飲下頃
年有一親識每五更初欲曉時必唐痢一次如是數
月有人云此名腎泄腎感隂氣而然得此方服而愈
虚熱風壅喉閉清利頭目
治虚煩上盛脾腑有熱咽喉生瘡
利鬲散
雞蘇葉荆芥穗防風桔梗人參牛蒡
子(隔紙炒)甘草(各一兩)
右細末每服一錢沸湯調服如咽痛口瘡甚者加薑蚕一兩
治風盛鬲壅鼻塞清涕熱氣攻眼下淚多眵齒間緊急偏頭疼
川芎散
川芎柴胡(各一兩)半夏麯甘草(炙)甘菊細辛
人參前胡防風(各半兩)
右粗末每服四錢水一盞薑四片薄荷五葉煎七分温服
治頭痛面赤煩悶咽乾上鬲風痰頭目暈昏百節疼痛
背項拘急
芎辛丸
川芎防風僵蚕獨活(各一兩)桔梗(三兩)天麻(四兩)細
辛白附子羌活甘草(各半兩)薄荷荆芥(各一兩)
右細末煉蜜丸如梧子大食後每服一丸茶酒吞下
治上焦虚熱肺腕咽膈有氣如烟搶上
通鬲丸
黃連茯苓人參(各三兩)硃砂(一分)真腦子(少許)
右細末研勻煉蜜丸如梧子熟水下三五丸日二三服
治心經有熱
門冬丸
麥門冬(一兩)川黃連(半兩)
右細末煉蜜丸如梧子食後熟水下二三十丸
治心熱
千金地黃丸
川黃連(四兩粗末)生地黃(半觔研取汁連滓二味拌勻日乾)
右細末煉蜜丸如梧子每服三十丸食後麥冬湯下
治邪熱客於經絡肌熱痰嗽五心煩熱頭目昏痛夜多盜
汗此藥補和真氣解勞倦婦人血熱虚勞骨蒸並皆治
人參散
人參白术白茯苓柴胡半夏麯當歸
赤芍藥乾葛甘草(各一兩)子芩(半兩)
右為細末每服三錢水一盞薑四片棗二枚煎八分
不拘時候帶熱服但是有勞熱証皆可服熱退即止
大抵透肌解熱干葛第一柴胡次之所以升麻葛根
湯為解肌之冠也
調榮衛順三焦治風壅消痰涎退煩熱
清氣散
前胡柴胡川芎枳殼白术青皮羌
活獨活甘草茯苓人參(各等分)
右為末每服二錢水一盞荆芥一穗煎七分服此方敗
毒散中去桔梗加白术青皮增損亦有理用之良驗
治邪入經絡體瘦肌熱推陳致新解利傷寒時疾中暍伏暑
柴胡散
柴胡(四兩)甘草(一兩)
右為末每服二錢水一盞煎八分食後熱服此藥冬月
可以潤心肺止咳𠻳除壅熱春夏可以禦傷寒時氣解
暑毒居常不可缺不論長幼皆可服倉卒可以便得
治骨蒸肌熱解一切虚煩躁生津液
地仙散
地骨皮(洗)防風(各一兩)甘草(一分)
右為末每服二錢水一盞生姜三片竹葉七片煎至
七分服信效方增人参半兩雞蘇一兩甘草添一分
腫漏水氣蠱脹
治腹中有濕熱氣自下作腫如新卧起之狀兩足跟微
腫病在腎腎少隂也標在肺肺者太隂也故中滿氣急
咳𠻳喘息有音每就卧則右脇有氣上衝肩掖與缺盆
相牽引不快少思飲食
葶藶圓
甜葶藶(半兩)郁李仁(湯去皮熬紫色秤三分二味别研如膏令極勻)白术(半兩)
牽牛子(半兩一半生一半熟用)桑白皮赤茯苓漢防己
羌活陳橘皮澤瀉(以上各三分)
右細末與上二味同研煉蜜和入臼内治之九如梧
子大初服十丸空心晚食前日二服生姜橘皮湯下
不知加至二三十圓以知為度
治脾元虚浮腫
寔脾散
大附子(一個)草果乾薑(各二兩)甘草(一兩)大腹皮(六個)木
瓜(一個去穰切片)
右於砂器水煑劈開乾薑心内不白為度不得全令
水乾恐近底焦取出剉焙為末每空心日午用沸湯
點服
治水氣
羌活散
羌活蘿蔔子(各等分)
右同炒香熟去蘿蔔子不用末之温酒調下二錢一
日一服二日二服三日三服取效嘉興簿張昌方
治四肢腫滿
大棗湯
白术三兩㕮咀每服半兩水一盞半大棗三枚拍破
同煎九分去渣温服日三四服不拘時候
治腫滿小便不利
茯苓散
郁李仁(四錢)梹榔(二個)赤茯苓白术甘遂(切片炒各一錢)
橘皮(一錢半)
右細末每服一錢薑棗湯下
又方
厚朴(半兩)牽牛子(二兩炒取末二兩)
右細末每服二錢薑棗湯調下
治游風攻頭面或四肢作腫塊
知母湯
知母(一兩)麻黃黃茋甘草羌活白术枳
殼(各半兩)
右粗末每服四錢水一盞半牛蒡子一百粒研碎煎
至七分温日三四服覺冷不用牛蒡子
有一達官其母年七十中風拘攣平日止是附子之
類扶養一日面浮腫手背亦腫尋常有一國毉供藥
診之是水病欲下大戟牽牛以導之其家大驚憂惶
召予議之予曰素問種面腫曰風足脛腫曰水此服
附子太過正虚風生熟之證咽必噎塞鬲中不利誠
然予乃進升麻牛蒡丸參湯繼以知母湯三日便愈
常見一毉書中論水蟲三病臍腹四肢悉腫者為水
但腹脹四肢不甚腫者為蠱有中表一婦人患蠱病
予謂不可下當寔脾不然之卒後入棺木腹與棺盖
平治蠱宜石中黃丸
腎臟風及足膝腰腿脚氣等疾
治腎臟風攻注脚膝方
連枝甘遂(一兩)木鱉子(二個一雌一雄去殼)
右為末獖猪腰子二個批開藥末一錢摻勻濕紙裹
數重漫火煨熟放温五更初細吞米飲下
積水多則利多少則少也宜軟飯將息若患一脚切
看左右如左脚用左邊腰子右用右邊者藥末止一
錢壬子年在毘陵有姓馬人鬻酒久不見因詢其親
云宿患腎臟風今一足發腫如瓠自腰以下鉅細通
為一律痛不可忍卧欲轉側則兩人挾持方動或者
欲以鈹刀决之予曰未可予有藥各當以贈如上法
服之辰巳間下膿如水精者數升即時痛止腫退一
月後尚拄拐而行予再以赤烏散令捺貼其膝方愈
後十年過毘陵率其子列拜以謝云向脚疾至今不
復作雖積年腎藏風并已失去今健步自若矣
治腎藏風上攻下疰生瘡并癰
烏頭圓
川烏(二兩)天麻地龍(去土秤)白附子(各半兩)甘附子(一兩)
(二味以黑豆半升煮透去皮臍切碎日乾)
右為細末酒糊丸如梧子大每服二三十丸空心食
前鹽湯下
去風補血益氣壯筋骨強脚力
虎骨酒
虎脛骨(真者)萆薢仙靈脾薏苡仁牛膝熟
地黃(各二兩)
右細剉絹袋盛浸酒二斗飲子一盞入一盞可得百
日婦人去牛膝
治腰脚疼痛攣急不得屈伸及腿膝冷麻虎骨酒
虎骨一具及脛骨二莖用酥搽炙黃搥碎同無灰酒
三斗密封七日空心晚食温之隨意飲
治脚氣
梹榔湯
梹榔末(三錢)生薑(三片)紫蘇(七葉)陳橘(三枚)
右以水一大盞煎七分去滓熱服
少府監韓正彦暴得疾手足不舉諸毉以為風針灸
臂腿不知痛孫兆作脚氣與此藥乃愈
益氣補血肝元袪風温壯脚膝
地黃圓
熟地黃(一兩)牛膝石斛(各三分)肉蓯蓉茵芋附
子薏苡仁桂心防風川芎五味子(各半)
(兩)
右為末煉蜜丸如梧子大每服三四十丸酒吞下空
心食前服
治肝腎風虚氣弱脚不可踐地腰脊疼痛風毒流疰下
經行止艱難小便餘瀝此藥補五臟内傷調中益精凉
血堅強筋骨益智輕身耐老
思仙續斷圓
思仙木(五兩即杜仲也)五加皮防風薏苡仁羌活
川續斷牛膝(各三兩)萆薢(四兩)生地黃(五兩)
右細末好酒三升化青鹽三兩用大木瓜半觔去皮
子以鹽酒煮木瓜成膏和杵丸如梧子大每服三四
十丸空心食前温酒鹽湯下膏子少益以酒糊
治兩脚軟弱虚羸無力及小兒不能行
續骨丹
天麻(明净大者酒浸一日)白附子牛膝木鱉子(各半兩)烏
頭(一分炮)川羌活地龍(去土一分)的乳真没藥(各二錢)
硃砂(一錢)
右生天南星末一兩無灰酒煮糊丸如雞豆大硃為
衣薄荷湯磨一丸食前服
治風氣積滯成脚氣常覺微腫發則痛
茵芋圓
茵芋(炒)郁李仁(一兩)牽牛子(三兩生取末一兩半)
右細末煉蜜丸如梧子大每服二十丸五更薑棗湯
下未知加至三十丸日三次為度白粥補
治腰脚走注疼痛此是脚氣
薏苡仁圓
薏苡仁茵芋白芍藥牛膝川芎丹參
防風獨活(各半兩)熟地黃側子(一個)桂心橘
紅(各一兩)
右細末煉蜜丸如梧子大每服三四十丸酒下食前
日三服木瓜湯下亦可
今人謂之脚氣者黃帝所謂湲風温脾也千金云頑
弱名湲風疼痛為温痺大抵此疾不可以三五便效
須久服得力唐張文仲云風有一百二十四種氣有
八十種惟脚氣頭風上氣嘗須服藥不絶自餘則隨
其發動臨時消息但有風氣之人春末夏初及秋暮
得通泄則不困劇所謂泄通者如麻黃牽牛郁李仁
之類是已不必苦駚利藥也
治腎虚腰痛
鹿茸丸
鹿茸不拘多少切作片子酥炙黃末之酒糊丸如梧
子大空心食前鹽湯下三五十丸
治腿腰痛氣滯
藥碁子
牽牛不拘多少用新瓦入火煿得通紅便以牽牛頓
在瓦上自然一半生一半熟不得撥動細研取末一
兩入硫黃一分同研勻分三分每用白麫一匙水和
捍開切作碁子五更初以水一盞煮熟連湯温送下
住即巳未住隔日再作予嘗有此疾每發一服即止
痛病源曰腿腰痛者或墮傷腰是以痛
類證普濟本事方卷四
