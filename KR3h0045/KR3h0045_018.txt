趙氏鐵網珊瑚跋
按趙清常跋語海虞秦氏本書畫品各四卷後以焦弱
侯藏本較之增書品六卷畫品二卷清常氏復以續所
見者附入然則是書已非焦氏之舊而海虞秦本為不
可得見矣世復有一本止十四卷者傳為朱姓甫原編
此則自是萬歷間趙清常訂本僅百餘年轉相鈔錄皆
襲譌承舛雖付諸梓亦惜好古之士蘄得而讀之之弗
易博雅者尚有以攷而正諸是所望也已雍正六年七
月既望偶齋年希堯跋
