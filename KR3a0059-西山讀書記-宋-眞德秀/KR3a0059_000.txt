西山讀書記目錄儒家類
卷一
天命之性
卷二
氣質之性
性命
命
性情
心性
性情心
卷三
心
卷四
志
志氣
氣
意
思
念慮
情
治情
卷五
元亨利貞
仁義禮智信
卷六
仁(上)
卷七
仁(下)
卷八
義
義利
禮
智
信
卷九
仁義
仁禮
仁智
仁孝
智仁禮
勇
卷十
禮義
禮樂
智禮
智聖
禮義信
信義禮
德禮
忠信
善信
順信
卷十一
父子
卷十二
君臣
卷十三
夫婦
卷十四
長幼
朋友
卷十五
道
德
德行
德業
卷十六
才德
道德
中
卷十七
一
極
誠
卷十八
敬(上)
卷十九
敬(下)
卷二十
學
卷二十一
師道
教法
小學大學
小學
卷二十二
大學
卷二十三
易要指
書要指
詩要指
卷二十四
禮要指
春秋要指
語孟要指
詩禮樂
六經之教
六經之指
卷二十五
讀書之序
讀書之法
廣大學一
廣大學二
廣大學三
卷二十六
廣大學四
卷二十七
廣大學五
廣大學六
卷二十八
堯舜禹湯文武傳授
孔子顔曾傳授
卷二十九
孔門諸子之學
卷三十
子思孟子傳授
荀楊董文中子之學
韓子之學
周子二程子傳授
卷三十一
邵子張子之學
程張門人之學
朱子傳授
張氏呂氏之學
卷三十二
聖賢氣象
君子善人有恒之分
君子小人之分
卷三十三
處貧賤
處富貴
處患難
處死生
安義命
審輕重
卷三十四
進退
仕隱
辭受
卷三十五
吾道異端之辨(上)
卷三十六
吾道異端之辨(下)
卷三十七
隂陽
天地之形體
卷三十八
天地之道
天地之心
乾坤
五行
卷三十九
日月星辰
雷霆風雨之屬
卷四十
鬼神
(臣)等謹案西山讀書記四十卷宋真德秀撰
陳振孫書錄解題謂西山讀書記有甲乙丙
丁甲言情理中述治道末言出處大抵本經
史格言而述以己意今但有甲三十七卷丁
二卷乙丙未見故載於文獻通考者僅三十
九卷今世所傳明時舊刊本甲丁二記卷數
與書錄解題合中多乙記二十二卷前有開
慶元年德秀門人湯漢序稱讀書記惟甲乙
丙為成書甲乙二記先刊行乙記上即大學
衍義久進於朝其下未及繕寫而德秀没漢
從其子仁夫鈔得釐為二十二卷而刊之福
州據此則丙記原書本闕乙記為湯漢所續
刊振孫惟見初行之本故止於甲丁二記也
甲記自論天命之性至論鬼神各分標目前
有綱目一篇具詳論次先後之旨乙記載虞
夏以來名臣賢相事業略仿編年之體前亦
有綱目一篇謂訖於五閏而書中至唐李德
裕而止盖撰次未完者丁記上卷皆論出處
大義下卷分處貧賤處患難處生死安義命
審輕重諸目與上卷互相發明德秀大學衍
義羽翼聖經推闡已無遺藴此書乃分類詮
錄以為下學上達之本故自身心性命天地
五行以及先儒授受源流無不臚析名言緒
論徵引極多皆有裨於研究至於致治之法
衍義所未及詳者則於乙記中備著其事俾
古今興衰治忽之故犁然可睹足便觀覽體
用兼該之學於此更可見一斑矣乾隆四十
二年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
西山讀書記原序
西山先生讀書記惟甲乙丁為成書甲丁二記近年三
山學官已刊行乙記上則大學衍義是也其下卷未及
繕寫而先生没藁藏於家學者罕見之漢來建安請於
先生之嗣子仁夫右司傳鈔以來手自校定釐為二十
二卷將欲刊之倉臺適福之郡文學吳塵編蠧簡久蟄
屋壁乃今出而流布使夫有志於尊主庇民者讀是書
蚤正而素講一日當大任据千載而施四事真儒之效
庶幾復見於天下是則先生佐王之學與天地相終始
豈非其平日至大至公之心也哉綱目訖於五季而藁
本僅至李文饒止今不敢輒補之又元藁間有附注别
說者乃漢一時所見先生未及有所去取今皆削之觀
於初藁者其無所疑云峕開慶改元十月初吉門人番
陽湯漢謹書
讀書記綱目
性命者義理之源故以為編之首性之發為情而心則
統乎性情者也故性之次曰心曰情此三者一編之綱
領也其目則曰仁義禮智信者天命之性也父子君臣
夫婦長幼朋友者率性之道也故五常之次五典繼之
人所共由之謂道得之於己之謂德其實非有二也故
五典之次道德繼之曰中曰一曰極曰誠胥是道也而
異其名故以次於道德之後士之求道入德將何所自
始亦曰學而已矣敬者學之本根故列於學之首其泛
言學次之曰師道曰教法又次之曰小學曰大學又次
之以聖賢為師而辨君子小人之所以分與吾道異端
之所以異皆學之事故以次於大學之後隂陽造化之
理其略已見前性命篇其未備者復列於此以為編之
終焉門人番陽湯漢再識
