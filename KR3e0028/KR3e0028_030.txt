證類本草卷三十
宋唐慎微撰
本草圖經本經外草類總七十五種
水英麗春草
坐拏草紫堇
杏葉草水甘草
地柏紫背龍牙
攀倒甑佛甲草
百乳草撮石合草
石莧百兩金
小青曲節草
獨脚仙露筋草
紅茂草見腫消
半天回剪刀草
龍牙草苦芥子
野蘭根都管草
小兒羣菩薩草
仙人掌千里光
九牛草刺虎
無心草紫背金盤
石逍遥胡堇草
生瓜草建水草
紫袍老鴉眼睛草
天花粉瓊田草
石垂紫金牛
雞項草拳參
根子杏參
赤孫施田母草
繊線草天夀根
百藥祖黃寮即
催風使陰地厥
千里急地芙蓉
黃花子布里草
香麻半邊山
火灰母草亞麻子
田麻鴆鳥威
茒質汗地蜈蚣
地茄子水麻
金燈石蒜
蕁麻山薑
馬腸根
本草圖經本經外木蔓類二十五種
大木皮崖椶
鵝抱雞翁藤
紫金藤獨用藤
瓜藤金稜藤
野猪尾烈節
杜莖山血藤
土紅山百稜藤
祁婆藤含春藤
清風藤七星草
石南藤石合草
馬節脚芥心草
棠毬子醋林子
天仙藤
有名未用總一百九十四種
二十六種玉石類
青玉白玉髓
玉英璧玉
合玉石紫石華
白石華黑石華
黃石華厲石華
石肺石肝
石脾石腎
封石陵石
碧石青遂石
白肌石龍石膏
五羽石石流青
石流赤石耆
紫加石終石
一百二十三種草木類
玉伯文石
曼諸山慈石
石濡石芸
石劇路石
曠石敗石
越砥(音旨)金莖
夏臺柴紫
鬼目鬼盖
馬顛馬唐
馬逢牛舌
羊乳羊實
犀洛鹿良
莬棗雀梅
雀翹雞涅
相鳥鼠耳
蛇舌龍常草
離樓草神護草
黃護草吴唐草
天雄草雀醫草
木甘草益決草
九熟草兊草
酸草異草
灌草䒻(音起)草
莘草勒草
□草華吳葵華
封華&KR0008;(他典切)華
排華節華
徐李新雉木
合新木俳蒲木
遂陽木學木核
木核(華子根附)栒(音荀)核
荻皮桑莖實
滿隂實可聚實
讓實蕙實
青雌白背
白女腸(赤女腸附)白扇根
白給白并
白辛白昌
赤舉赤涅
黃秫徐黃
黃白支紫藍
紫給天蓼
地朕地芩
地筋地耳
土齒燕齒
酸惡酸赭
巴棘巴朱
蜀格纍根
苗根参果根
黃辨良逹
對廬糞藍
委(音威)蛇(音貽)麻伯
王明類鼻
師絲逐折
并苦父陛根
索干荆莖
鬼□(音麗)竹付
祕惡唐夷
知杖坔(音地)松
河煎區余
三葉五母麻
疥柏腹常吏之生
救赦人者丁公寄
城裏赤柱城東腐木
芥載
慶腂(戶瓦切)
一十五種蟲類
雄黃蟲天社蟲
桑蠹蟲石蠹蟲
行夜蝸籬
麋魚丹戩
扁前蚖類
蜚厲梗雞
益符地防
黃蟲
唐本退二十種(六種神農本經一十四種名醫别錄)
薰草姑合
别&KR0034;牡嵩
石下長卿麕(俱倫切)舌
練石草戈共
蕈(音譚)草五色符
蘘(音襄)草□根
鼠姑船虹
屈草赤赫
淮木占斯
嬰(音櫻)桃鴆(直隂切)鳥毛
今新退(一一)種(神農本經)
彼子
圖經曰(水英味苦性寒無毒元生永陽池澤及河海邊臨汝人呼為牛葒草河比信都人名水節河内)
(連内黃呼為水棘劍南遂寧等郡名龍移草蜀郡人採其花合面藥淮南諸郡名海荏領南亦有土地尤宜莖)
(葉肥大名海精木亦名魚津草所在皆有單服之療膝痛等其方云水英主丈夫婦人無故兩脚腫滿連膝脛)
(中痛屈伸急強者名骨風其疾不宜針刺及炙亦不宜服藥惟單煑此藥浸之不經五日即差數用神驗其藥)
(春取苗夏採莖葉及花秋冬用根患前病者每日取五六斤以水一石煑取三斗及熱浸脚兼淋膝上日夜三)
(四頻日用之以差為度若腫甚者即於前方加生椒目三升加水二大斗依前煑取汁將淋瘡腫隨湯消即摩)
(粉避風乃良忌油膩蒜生菜猪魚内等)
圖經曰(麗春草味甘微温無毒出檀嵎山川谷檀嵎山在高密界河南淮陽郡潁川及譙郡汝南郡等)
(並呼為龍羊草河北近山鄴郡汲郡名蘘蘭艾上黨紫團山亦有名定參草亦名仙女蒿今所在有甚瘵癊黃)
(人莫能知唐天寳中因潁川郡楊正進名醫嘗用有效單服之主療黃疸等其方云麗春草療因時患傷熱變)
(成癊黃遍身旺熱小便黃赤眼如金色面又青黑心頭氣痛遶心如刺頭旋欲倒兼脇下有瘕氣及黃疸等經)
(用有驗其藥春三月採花陰乾有前病者取花一升禱為散每平明空腹取二方寸匕和生麻油一盞頓服之)
(日惟一服隔五日再進以知為度其根療黃疸患黃疸者𢷬根取汁一盞空腹頓服之腹訖須臾即利三兩行)
(其疾立已一劑不能全愈隔七日更一劑永差忌酒麵猪魚肉粉酪等)
圖經曰(坐拏草生江西及滁州六月開紫花結實採其苗為藥上人用治打撲所傷兼壯筋骨治風痺)
(江西北甚易得後因人用之有效今頗貴重神醫普救治風方中已有用者)
圖經曰(紫堇味酸微温無毒元生江南吴興郡淮南名楚葵宜春郡名蜀堇豫章郡名苔菜晉陵郡名)
(水萄菜惟出江淮南單服之療大小人脫肛等其方云紫堇草主大小人脫肛每天冷及喫冷食即暴痢不止)
(肛則下脫久療不差者春間收紫堇花二斤暴乾𢷬為散加礠毛末七兩相和研令細塗肛上内既入内了即)
(使人噀冷水於面上即及入腸中每日一塗藥噀面不過六七度即差又以熱酒半升和散一方寸寸空腹服)
(之日再漸加至二方寸匕以差為度若五歲已下小兒即以半杏子許散和酒令服之亦佳忌生冷陳倉米等)
圖經曰(杏葉草生常州味酸無毒主腸痔下血久不差者一名金盞草蔓生籬下葉葉相對秋後有子)
(如雞頭實其中變生一小蟲子脫而能行中夏採花用)
圖經曰(水非草生筠州味甘無毒治小兒風熱舟毒瘡與甘草同煎飲服春生苗莖青色葉如楊柳多)
(生水際無花十月八月採彼土人多單服不入衆樂)
圖經曰(地柏土蜀中山谷河中府亦有之根黃狀如絲莖細上有黃點子無花葉三月生長四五寸許)
(四月採暴乾用蜀中九月藥市多有貨之主藏毒下血神速其方與黃耆等分末之米飲服二錢蜀人甚神此)
(方謀有放也)
圖經曰(紫背龍牙生蜀中味辛甘無毒彼土山野人云解一切蛇祟甚妙兼治咽喉中痛含燕之便放)
(其藥冬夏長生採無時)
圖經曰(攀倒甑生宜州郊野味苦性寒主解利風壅熱盛煩渴汗燥春夏採葉研𢷬冷水浸絞汁服之)
(甚效其莖葉如薄荷一名接骨草一名斑秋莖)
圖經曰(佛甲草生筠州味甘寒微毒爛研如膏以貼湯火瘡毒多附石向陽而生有似馬齒莧細小而)
(長有花黃色不結實四季皆有採無時彼土人多用)
圖經曰(百乳草生河中府秦州劍州根黃白色形如瓦松莖葉俱青有如松葉無花三月生苗四月長)
(及五六寸許四時採其根晒乾用下乳亦通順血脈調氣甚佳亦謂之百藥草)
圖經曰(撮石合草生眉州米田中苗莖高二尺以來葉似穀葉十二月萌芽生苗一月有花不結實其)
(苗味甘無毒二月採之彼土人用療金瘡甚佳)
圖經曰(石莧生筠州多附河岸沙石上生味辛苦有小毒春生苗葉莖青高一尺已來葉如水柳而短)
(八月九月採彼土人與甘草同服齁䶎及吐風延)
圖經曰(百兩金生戎州雲安軍河中府味苦性平無毒葉似荔枝初生背面俱青結花實後背紫面青)
(苗高二三尺有幹如木陵冬不周初及開花青碧色結實如豆大生青熱赤根入藥採無時用之搥去心治壅)
(熱咽喉種痛含一寸許燕津河中出者根赤色如蔓菁莖細青色四月間開黃花似星宿花五月採根長及一)
(寸曬乾用治風延)
圖經曰(小青生福州三月生花當月採葉彼土人以其葉生𢷬碎治癰瘡甚效)
圖經曰(曲節草生筠州味甘平無毒苗發背瘡消癰腫拔毒四月生苗莖方色青有節七月八月著花)
(似薄荷結子無用葉似劉寄奴而青軟一名蛇籃一名末綠豆青一名六月冷五月六月採莖葉陰乾與甘草作)
(米汁調服)
圖經曰(獨脚仙生福州山林傍陰泉處多有之春生苗至秋冬而葉落其葉圓上青下紫其脚長三四)
(寸夏採根葉連梗焙乾為末治婦人血塊酒煎半錢服之)
圖經曰(露筋草生施州株高三尺已來春生苗隨即開花結子四時不凋其子碧綠色味辛澁性凉無)
(毒不拘時採其根洗净焙乾𢷬羅為末用白礬水調貼蜘蛛并蜈蚣咬傷瘡)
圖經曰(紅茂草生施州又名地没藥又名長生草四季枝葉繁盛故有長生之名大凉味苦春採根葉)
(焙乾𢷬羅為末冷水調貼癰疽瘡腫)
圖經曰(見腫消生筠州味酸澁有微毒治狗咬瘡消癰腫春生苗葉莖紫色高一二尺葉似桑而光面)
(青紫赤色採無時土人多以生苗葉爛𢷬貼瘡)
圖經曰(半天回生施州春生苗高二尺已來赤斑色至冬苗葉皆枯其根味苦澀性温無毒土人夏月)
(採之與雞翁藤野蘭根崖椶等四味洗淨去麄皮焙乾等分𢷬羅為末温酒服二錢錢療婦人血氣并五勞七)
(傷婦人服忌羊血雞魚濕麵丈夫服無所忌之)
圖經曰(剪刀草生江湖及京東近水河溝沙磧中味甘微苦寒無毒葉如剪刀形莖&KR1520;似嫩蒲又似三)
(稜苗甚軟其色深青綠每叢十餘莖内抽出一兩莖莖分枝開小白花四瓣蘂深黃色根大者如杏小者如杏)
(核色白而瑩滑五月六月七月採葉正月二月採根一名慈菰一名白地栗一名河鳬茨土人爛𢷬其莖葉如)
(泥塗𫝊諸惡瘡腫及小兒遊瘤丹毒以冷水調此草膏化如糊以雞羽掃上腫便消退其效殊佳根煑熟味甚)
(甘甜時人作果子常食無毒福州别有一種小異三月生花四時採根葉亦治癰腫)
圖經曰(龍牙草生施州株高二尺已來春夏有苗葉至秋冬而枯其根味辛澁温無毒春夏採之洗淨)
(揀擇去蘆頭焙乾不計分兩𢷬羅為末用米飲調服一錢治赤白痢無所忌)
圖經曰(苦芥子生秦州苗長一尺已來枝葉青色如柳開白花似榆莢其子黑色味苦大寒無毒明眼)
(目治血風煩燥)
圖經曰(野蘭根出施州叢生高二尺已來四時有葉無花其根味微苦性温無毒採無時彼土人取此)
(半天回雞翁藤崖㯶等四味洗净去麄皮焙乾等分𢷬羅為末温酒調服二錢錢療婦人血氣並五勞七傷婦)
(人服之忌雞魚濕麵羊血丈夫無所忌)
圖經曰(都管草生施州及宜州田野味苦辢性寒主風癰腫毒赤疣以醋摩其根塗之亦治咽喉腫痛)
(切片含之立愈其根似羌活頭歲長一節高三尺許葉似土當歸冇重臺生二月八月採根陰乾施州生者作)
(蔓又名香毬蔓長丈餘赤色秋結紅實四時皆有採其根枝煎湯淋洗去風毒瘡腫)
圖經曰(小兒羣生施州叢高一尺已來春夏生苗葉無花至冬而枯其根味辛性凉無毒採無時其土)
(人取此并左纏草二味洗净焙乾等分𢷬羅為末每服一錢温酒調下療淋疾無忌左纏草乃旋花根也)
圖經曰(菩薩草生江浙州郡近京亦有之味苦無毒中諸藥食毒者酒研服之又治諸蟲蛇傷飲其汁)
(及研𫝊之良亦名尺二主婦人姙娠咳嗽𢷬篩蜜丸服之立效此草凌冬不凋秋中有花直出赤子似蒻頭冬)
(月採根用)
圖經曰(仙人掌草生合州筠州味微苦而澁無毒多於石壁上貼壁而生如人掌故以名之葉細而長)
(春生至冬猶青無時採彼土人與甘草浸酒服治腸痔痢血不入衆藥使)
圖經曰(紫背金盤草生施州苗高一尺已來葉背紫無花根味辛澁性熱無毒採無時土人單用此物)
(洗淨去麄皮焙乾𢷬羅温酒調服半錢七婦人血氣能消胎氣孕婦不可服忌雞魚濕麵羊血)
圖經曰(石逍遥草生常州味苦微寒無毒療癰痪諸風手足不遂其草冬夏常有無花實生亦不多採)
(無時俗用搗為末煉蜜丸如梧桐子大酒服二十粒日二服百日差久服益血輕身初服微有頭疼無害)
圖經曰(胡堇草生蜜州東武山田中味辛&KR0632;無毒主五臟榮衛肌肉皮膚中瘀血止疼痛散血絞汁塗)
(金瘡枝葉似小堇菜花紫色似翹軺花一枝七葉花出三兩莖春採苗依時搗篩與松枝乳香花桑柴炭亂髮)
(灰同熬如彈丸大如有打撲損筋骨折傷及惡癰癤腫破以熱酒摩一彈丸服之其疼痛立止)
圖經曰(無心草生商州及秦州性温無毒主積血逐氣塊益筋節補虚損潤顔色療辟洩腹痛三月開)
(花五月採實六七月採根苗陰乾用之)
圖經曰(千里光生筠州淺山及路傍味苦甘寒無毒葉似菊葉而長枝&KR1520;圓而青背有毛春生苗秋生)
(莖葉有花黃色不結實花無用彼土人多與甘草煑作飲服退熱明目不入衆藥用)
圖經曰(九牛草生筠州山崗上味微苦有小毒解風勞治身體痛二月生苗獨莖高一尺葉似艾葉圓)
(而長背有白毛面青五月採與甘草同煎服不入衆藥用)
圖經曰(刺虎生睦州味甘其葉凌冬不凋採無時彼上人以其根葉枝&KR1520;細剉焙乾搗羅為末煖酒調)
(服一錢匕理一切腫痛風疾)
圖經曰(生瓜菜生資州平田陰畦間味甘微寒無毒治走疰攻頭面四肢及陽毒傷寒壮熱頭痛心神)
(煩躁利胷膈俗用搗自然汁飲之及生搗貼腫毒苗長三四寸作叢住葉青圓似白莧菜春生莖葉夏開紫白)
(花結黑細實其味作生瓜氣故以為名花實)
圖經曰(建水草生福州其枯葉似桑四時常有彼土人取其葉焙乾碾末煖酒服治走疰風)
圖經曰(紫袍生信州春深發生葉如苦益菜至五月生花如金錢紫色彼方醫人用治咽喉口齒)
圖經曰(老鵶眼睛草生江湖間味甘性温無毒治風補益男子元氣婦人敗血七月採子其葉入醋細)
(研治小兒火熖丹消赤腫其根與木通胡荽煎湯服通利小便葉如茄子葉故名天茄子或云即漆姑草也漆)
(姑即蜀羊泉已見本經人亦不能决識之)
圖經曰(天花粉生明州味苦寒毒主消渴身熱煩滿大熱補氣安神續絶傷除腸中固熱入疸身面黃)
(唇乾口燥短氣通月水止小便利十一月十二月採根用)
圖經曰(瓊田草生福州春生苖葉無花三月採根葉焙乾土人用治風生搗羅蜜丸服之)
圖經曰(石垂生福州山中三月有花四月採子焙乾生搗羅蜜丸彼人用治蠱毒甚佳)
圖經曰(紫金牛生福州味辛葉如茶上綠下紫實圓紅如丹朱根微紫色八月採去心暴乾頗似巴戟)
(主時疾膈氣去風痰用之)
圖經曰(雞項草生福州葉如紅花葉上有刺青色亦名千針草根似小蘿蔔枝條直上三四月苗上生)
(紫花八月葉凋十月採根洗焙乾碾羅為散服治下血)
圖經曰(拳參生淄州田野葉如羊蹄根似海鰕黑色五月採彼土人搗末淋&KR0008;腫氣)
圖經曰(根子生威州山中味苦辛温主心中結塊久積氣攻臍下根入藥用採無時其苗葉花實並不)
(入藥)
圖經曰(杏參生淄州田野主腹臟風壅上氣欬𠻳根似小菜根五月内採苗葉彼土人多用之)
圖經曰(赤孫施生福州葉如浮萍草治婦人血結不通四時常有採無時每用一手搦淨洗細研煖酒)
(調服之)
圖經曰(田母草生臨江軍性凉無花實二月採根用主煩熱及小兒風熱用之尤效)
圖經曰(鐵線生饒州味微苦無毒三月採根陰乾彼土人用療風消腫毒有效)
圖經曰(天夀根出台州每歲土貢其性凉甚治胷膈煩熱彼土人常用有效)
圖經曰(百藥祖生天台山中苗葉冬夏常夀彼土人冬採其葉入藥治風有效)
圖經曰(黃寮郎生天台山中苗葉冬夏常青彼土人採其根入藥治風有效)
圖經曰(催風使生天台山中苗葉冬夏常青彼土人秋採其葉入藥用治風有效)
圖經曰(陰地厥生鄧州順陽縣内鄉山谷味甘苦微寒無毒主療腫毒風熱葉似青蒿莖青紫色花作)
(小穗微黃根似細辛七月採根苗用)
圖經曰(千里急生天台山中春生苗秋有花彼土人并其花葉採入藥用治眼有效)
圖經曰(地芙蓉生鼎州味辛平無毒花主惡瘡葉以傅貼腫毒九月採)
圖經曰(黃花了生信州春生青葉至三月而有花似辢菜花黃色至秋中結實採無時療咽喉口齒)
圖經曰(布里草生南恩州原野中味苦寒有小毒治皮膚瘡疥莖高三四尺葉似李而大至夏不花而)
(實食之令人瀉不拘時採根割取皮焙乾為末油和塗瘡疥殺蟲)
圖經曰(香麻生福州四季常有苗葉而無花不拘時月採之彼土人以煎作浴湯去風甚佳)
圖經曰(半邊山生宜州溪澗味微苦辛性寒主風熱上壅喉咽腫痛及項上風壅以酒摩服二月八月)
(九月採根其根壯似白术而軟葉似苦蕒厚而光一名水若蕒一名謝婆菜)
圖經曰(火炭母草生南恩州原野中味酸平無毒去皮膚風熱流注骨節癰腫疼痛莖赤而柔似細蓼)
(葉端失近根方夏有白花秋實如菽青黑色味甘可食不拘時採葉搗爛於瓦器中以䀋酒炒傅腫痛處經宿)
(一易)
圖經曰(亞麻子出兖州威勝軍味甘微温無毒苗葉俱青花白色八月上旬採其實用又名鵶麻治大)
(風疾)
圖經曰(田麻生信州田野及溝澗傍春夏生青葉七月八月中生小莢子冬三月採葉療癰癤腫毒)
圖經曰(鴆鳥威生信州山野中春生青藥至九月而有花如蓬蒿萊花淡黃色不結實療癰癤腫毒採)
(無時)
圖經曰(茒質汗生信州葉青花白七月採彼土人以治風腫行血有效)
圖經曰(地蜈蚣出江寧州村落間鄕人云水摩塗腫毒醫方鮮用)
圖經曰(地茄子生商州味微辛温有小毒主中風痰涎麻痺下熱毒氣破堅積利膈消癰腫瘡癤散血)
(墮胎三月開花結子五月六月採陰乾用)
圖經曰(文具石蒜條下)
圖經曰(文附石蒜條下)
圖經曰(水麻生鼎州味辛温有小毒其根名石蒜主傳貼腫毒九月採又名金燈花其根亦名石蒜或)
(云即此類也)
圖經曰(蕁麻生江寧府山野中村民云療蛇毒然有大毒人誤服之吐利不止)
圖經曰(山薑生衛州味辛平有小毒去皮間風熱可作淋煓湯又主暴冷及胃中逆冷霍亂腹痛開紫)
(花不結子八月採根用)
圖經曰(馬腸根生秦州味苦辛寒有毒主蟲除風五月六月採根用其葉似桑性熱三月採以療瘡疥)
圖經曰(大木皮生施州其高下大小不定四時有葉無花其皮味苦澀性温無毒採無時彼土人與苦)
(桃皮櫻桃皮三味各去麄皮净洗焙乾䓁分搗羅酒調服一錢療一切熱毒氣服食無忌)
圖經曰(崖椶生施州石崖上味甘辛性温無毒苗高一尺已來四季有葉無花彼土醫人採根與半天)
(逥雞翁藤野蘭根等四味淨洗焙乾去麄皮等分搗羅温酒調服二錢匕療婦人血氣并五勞七傷婦人服忌)
(雞魚濕麵丈夫服無所忌)
圖經曰(鵝抱生宜州山洞中味苦性寒主風熱上壅咽喉腫痛及解蠻箭藥毒篩末以酒調服之有效)
(亦消風熱結毒赤腫用酒摩塗之立愈此種多生山林中附石而生作蔓似大豆根形似菜菔大者如三升器)
(小者如拳二月八月採根切片陰乾)
圖經曰(雞翁藤出施州其苗蔓延大木有葉無花味辛性温無毒採無時彼土人與半天逥野蘭根崖)
(㯶四味淨洗去麄皮焙乾等分搗羅為末每服二錢用温酒調下療婦人血氣幷五勞七傷婦人服忌雞魚濕)
(麵羊血丈夫無忌)
圖經曰(紫金藤生福州山中春初單生葉青色至冬凋落其藤似枯條採其皮晒乾為末治丈夫腎氣)
圖經曰(獨用藤生施州四時有葉無花葉上有倒刺其皮味苦辛性熱無毒採無時彼土人取此并小)
(赤藥頭二味洗淨焙乾各等分搗羅為末温酒調一錢療心氣痛)
圖經曰(瓜藤生施州四時有葉無花其皮味甘性凉無毒採無時與刺猪零二味洗淨去麄皮焙乾等)
(分搗羅用甘草水調貼治諸熱毒惡瘡)
圖經曰(金稜藤生施州四時有葉無花其皮味辛性温無毒採無時與續筋馬接脚三味洗淨去麄皮)
(焙乾等分搗羅温酒調服二錢匕治筋骨疼痛無所忌)
圖經曰(野猪尾生施州其苗纏木作藤生四時有菜無花味苦澀性凉無毒採無時彼上人取此并百)
(藥頭二味洗淨去麄皮焙乾等分𢷬羅為末温酒調下一錢療心氣痛解熱毒)
圖經曰(烈節生榮州多在休箐中生味辛温無毒主肢節風冷筋脈急痛春生蔓苗莖葉俱似丁公藤)
(而纖細無花實九月採莖暴乾以作浴湯佳)
圖經曰(杜莖山生宜州味苦性寒主温瘴寒熱發歇不定煩渴頭疼心燥取其葉搗爛以新酒浸絞汁)
(服之吐出惡涎甚效其苗高四五尺葉似苦蕒菜秋有花紫色實如枸杞子大而白)
圖經曰(血藤生信州葉如蔢蘭葉根如大&KR0008;指其色黃五月採攻血治氣塊彼土人用之)
圖紅曰(土紅山生福州及南恩州山野中味甘苦微寒無毒主骨節疼痛治勞熱瘴瘧大者高七八尺)
(葉似枇杷而小無毛秋生白花如粟粒不實用其葉搗爛酒浸服之採無時福州生者作細藤似芙蓉葉其葉)
(上青下白根如葛頭薄切用米泔浸一宿更用清水浸一宿取出炒令黃色搗末每服一錢水一盞生薑一小)
(片同煎服治勞瘴甚佳)
圖經曰(百稜藤生天台春生苗蔓延木上無花葉冬採皮入藥治盜汗彼土人用之有效)
圖經曰(祁婆藤生天台山中其苗蔓延木上四時常有彼土人採其葉入藥治風有效)
圖經曰(含春藤生台州其苗蔓延木上冬夏常青彼土人採其葉入藥治風有效)
圖經曰(清風藤生天台山中其苗蔓延木上四時常有彼土人採其葉入藥治風有效)
圖經曰(七星草生江州山谷石上味微酸葉如柳而長作藤蔓延長二三尺其葉取硬背上有黃點如)
(七星採無時入鳥髭髮藥用之)
圖經曰(石南藤生天台山中其苗蔓延木上四時不凋彼土人採其葉入藥治腰痛)
圖經曰(石合草生施州其苗纏木作藤四時有葉無花其葉味甘性凉無毒採無時焙乾搗羅為末温)
(水調貼治一切惡瘡腫及歛瘡口)
圖經曰(馬節脚生施州作林大小不常四時有葉無花其皮味甘性温無毒採無時彼土人取比并續)
(筋金稜藤三味洗淨去麄皮焙乾等分搗羅為末温酒調服一錢治筋骨疼痛續筋即葍旋根也)
圖經曰(芥心草生淄州初生似臘謨草引蔓白色根黃色四月採苗藥彼土人搗末治瘡疥甚效)
圖經曰(棠毬子生滁州三月開白花随便結實其味酸而澁採無時彼土人用治痢疾及腰疼皆效他)
(處亦有而不入藥用)
圖經曰(醋林子出卭州山野林箐中其木高丈餘枝條紫茂三月開花色白四出九月十月結子纍纍)
(數十枚成孕生青熟赤略類櫻桃而蔕短味酸性温無毒善療&KR0008;蛟心痛及痔瘺下血并久痢不差尤治小兒)
(疳&KR0008;蛟心腹脹滿黃瘦下寸白蟲單搗為末酒調一錢匕服之甚效又土人多以䀋醋收藏以充果子食之生)
(津液醒酒止渴不可多食令人口舌麄折及熟採之陰乾和核同用其葉味酸夷僚人採得入䀋和魚鱠食之)
(勝用醋也)
圖經曰(天仙藤生江淮及浙東山中味苦温微毒解風勞得麻黃則治傷寒發汗與大黃同服墮胎氣)
(春生苗蔓延作藤葉似葛藥圓而小有毛白色四時不凋根有鬚夏月採取根苗南人用之最多)
有名未用總一百九十四種
二十六種玉石類
青玉味甘平無毒主婦人無子輕身不老長年一名榖
玉生藍田(陶隠居云張華云合玉漿用榖玉正縹白色不夾石者大如升小如雞子取穴中者非今)
(作噐物玉也出襄鄉縣售穴中黃初中詔征南將軍夏侯尚求之)
白玉髄味甘平無毒主婦人無子不老延年生藍田玉
石間玉英味甘主風瘙皮膚痒一名石鏡明白可作鏡
生山竅十二月採
璧玉味甘無毒主明目益氣使人多精生子
合玉石味甘無毒主益氣療消渴輕身辟榖生常山中
丘如彘肪
紫石華味甘平無毒主渴去小腸熱一名茈石華生中
牛山隂採無時
白石華味辛無毒主痺消渴膀胱熱生液北鄉北邑山
採無時
黑石華味甘無毒主隂痿消渴去熱療月水不利生弗
其勞山隂石間採無時
黃石華味甘無毒主隂痿消渴膈中熱去百毒生液北
山黃色採無時
厲石華味甘無毒主益氣養神止渴除熱強隂生江南
如石花採無時
石肺味辛無毒主癘欬寒久痿益氣明目生水中状如
肺黑澤有赤文出水即乾(陶隠居云今浮石亦療欬似肺而不黑澤恐非是)
石肝味酸無毒主身痒令人色美生常山色如肝
石脾味甘無毒主胃寒熱益氣令人有子一名胃石一
名膏石一名消石生隠蕃山谷石間黑如大豆有赤文
色微黃而輕薄如碁子採無時
石腎味鹹無毒主洩痢色如白珠
封石味甘無毒主消渴熱中女子疽蝕生常山及少室
採無時
陵石味甘無毒主益氣耐寒輕身長年生華山其形薄
澤
碧石青味甘無毒主明目益精去白瘲(音廯)延年
遂石味甘無毒主消渴傷中益氣生太山隂採無時
白肌石味辛無毒主強筯骨止渴不飢隂熱不足一名
肌石一名洞石生廣焦國卷(音權)山青石間龍石膏無毒
主消渴益夀生杜陵如鐡脂中黃
五羽石主輕身長年一名金黃生海水中蓬葭山上倉
中黃如金
石流青味酸無毒主療洩益肝氣明目輕身長年生武
都山石間青白色
石流赤味苦無毒主婦人帶下止血輕身長年理如石
耆生山石間(陶隠居云芝品中有石流丹又有石中黃子)
石耆味甘無毒主欬逆氣生石間色赤如鐡脂四月採
紫佳石味酸主痺血氣一名赤英一名石血赤無毒生
邯鄲山如爵茈二月採(陶隠居云三十六水方呼為紫賀石)
終石味辛無毒主隂痿痺小便難益精氣生陵隂採無
時
一百三十二種草木類
玉伯味酸温無毒主輕身益氣止渴一名玉遂生石上
如松高五六寸紫花用莖葉(臣禹錫䓁謹按陳藏器云今之石松生石上高一二)
(尺山人取根莖漫酒去風血除風瘙宜老伯應是栢字傳寫有誤)
文石味甘主寒熱心煩一名黍石生東郡山澤中水下
五色有汁潤澤
曼諸石味甘主益五藏氣輕身長年一名隂精六月七
月出石上青黃色夜有光
山慈石味苦平無毒主女子帶下一名爰茈生山之陽
正月生葉如藜蘆莖有衣石濡主明目益精氣今人不
飢渴輕身長年一名石芥(臣禹鍚䓁謹按陳藏器云生石之隂如屋遊垣衣之類得)
(兩即展故名石需早春青翠端開四葉山人名石芥生令月目不飢渴)
石芸味甘無毒主目痛淋露寒熱溢血一名螫烈一名
顧啄三月五月採莖葉隂亁(臣禹錫䓁謹按爾雅云茢勃茢郭注云一名石芸)
石劇味甘無毒主渴消中
路石味甘酸無毒主心腹止汗生肌酒痂益氣耐寒實
骨髄一名陵石生草石上天雨獨乾日出獨濡花黃莖
赤黑三歲一實赤如麻子五月十月採莖葉隂乾
曠石味甘平無毒主益氣養神除熱止渴生江南如石
草
敗石味苦無毒主渴痺
越砥(音旨)味甘無毒主目育止痛除熱瘙(陶隠居云今細礪石出臨平者)
(臣禹錫䓁謹按蜀本主云今據此在草本類中恐非細礪石也)
金莖味苦平無毒主金瘡内漏一名葉金草生澤中高
處
夏臺味甘主百疾濟絶氣(陶隠居云此藥乃爾神竒而不復識用可恨也)
㭍紫味苦主小腹痛利小腹破積聚長肌肉久服輕身
長年生冤句二月七月採
鬼目味酸平無毒主明目一名來甘實赤如五味十月
採(陶隠居云俗人今呼白草子亦為鬼目此乃相似也臣禹錫䓁謹按陳藏器一名排風一名白幕爾雅云)
(符鬼目注云葉似葛子如耳鐺赤色)
鬼盖味甘平無毒主小兒寒熱癎一名地蓋生垣墻下
叢生赤早生暮死(陶隠居云一名朝生欵是今鬼繖也臣禹錫䓁謹按陳藏器云鬼蓋名為)
(鬼屋如菌生隂濕處蓋黑莖赤和醋傳腫毒馬脊腫人惡瘡杜正倫云鬼繖夏日得雨聚生糞堆見日消黑此)
(物有小毒)
馬顛味甘有毒療浮腫不可多食
馬唐味甘寒主調中明耳目一名羊痳一名羊粟生下
濕地莖有節生根五月採(臣禹鍚䓁謹按陳藏器云生南中廢稻田中節節有根著)
(土如結縷草堪銅馬云馬食如糖故曰馬糖煎取汁明目潤肺爾雅云馬糖馬飯也)
馬逄味辛無毒主癬蟲
牛舌實味鹹温無毒主輕身益氣一名彖尸生水中澤
傍實大葉長尺五月採(臣禹錫䓁謹按陳藏器云今東土人呼田水中大葉如牛耳亦)
(呼為牛耳菜)
羊乳味甘温無毒主頭眩痛益氣長肌肉一名地黃三
月採立夏後毋死(臣禹錫䓁謹按陳藏器云羊乳根似薺苨而圓大小如拳上有角節部之)
(有白汁人取根當薺苨三月採苖竹蔓折有白汁)
羊實味苦寒主頭秃惡瘡疥瘙痂㿅(音癬)生蜀郡
犀洛味甘無毒主癃一名星洛一名況洛
鹿良味鹹臭主小兒驚癎貫豚痸瘲大人痓五月採
莵棗味酸無毒主輕身益氣生丹陽陵地高尺許實如
棗
雀梅味酸寒有毒主蝕惡瘡一名千雀生海水石谷間
(陶隠居云葉與實俱如麥李)
雀翹味鹹主益氣明目一名去毋一名更生生藍中葉
細黃莖赤有刺四月實兑(音銳)黃中黑五月採隂亁
雞涅味甘平無毒主明目中寒風諸不足水腫邪氣補
中止洩痢療女子白沃一名隂洛生雞山採無時
相烏味苦主隂痿一名烏葵如蘭香赤莖生山陽五月
十五日採隂亁
鼠耳味酸無毒主痺寒寒熱止欬一名無心生田中下
地厚葉肥莖
蛇舌味酸平無毒主除留血驚氣蛇癎生大水之陽四
月採花八月採根
龍常草味鹹温無毒主輕身益隂氣療痺寒濕生河水
傍如龍芻冬夏生
離樓草味鹹平無毒主益氣力多子輕身長年生常山
七月八月採實
神護草可使獨守叱咄人寇盗不敢入門生常山北八
月採(陶隠居云此一竒草計彼人猶應識用之)
黃護草無毒主痺益氣令人嗜食生隴西
吴唐草味甘平無毒主輕身益氣長年生故稻田中日
夜有光草中有膏
天雄草味甘温無毒主益氣隂痿生山澤中状如蘭實
如大豆赤色
雀醫草味苦無毒主輕身益氣洗浴爛瘡療風水一名
白氣春生秋花白冬實黑
本甘草主療癰腫盛熱煮洗之生木間三月生大葉如
蛇状四相值但折枝種之便生五月花白實核赤三月
三日採
益決草味辛温無毒主欬肺傷生山隂根如細辛
九&KR0827;草味甘温無毒主出汗止洩療悶一名鳥粟一名
雀粟生人家庭中葉如棗一歲九熟七月採(陶隠居云今不見有)
(此)
兊草味酸平無毒主輕身益氣長年生蔓草木上葉黃
有毛冬生
酸草主輕身延年生名山醴泉上隂居莖有五葉青澤
根赤黃可以消玉一名醜草(陶隠居云李云是今酸箕布地生者今處處有然恐)
(非也)
異草味甘無毒主痿痺寒熱去黑子生籬木上葉如葵
莖傍有角汁白
灌草葉主癰腫一名鼠肝葉滑清白
䒻(音起)草味辛無毒主傷金瘡
莘草味甘無毒主盛傷痺腫生山澤如蒲黃葉如芥
勒草味甘無毒主瘀血止精益盛氣一名黑草生山谷
如栝樓(陶隠居云疑此猶是薰草兩字皆相似一誤爾而栝樓為殊矣)
英草華味辛平無毒主痺氣強隂療面勞疸解煩堅筯
骨療風頭可作沐藥生蔓木上一名鹿英九月採隂亁
吴葵華味鹹無毒主理心氣不足
封華味甘有毒主疥瘡養肌去惡肉夏至日採
㥏(他典切)華味甘無毒主上氣解煩堅筋骨
排華味苦主水氣去赤蟲令人好色不可久服春生乃
採(臣禹錫䓁謹按陳藏器云排音斐樹似杉子如㯽楖食之肥美主痔殺蟲春華並與本經相會本經蟲部)
(云彼子蘇注云彼字合從木爾雅云彼一名排陶復扵果部重出排此即是其華也)
節華味苦無毒主傷中痿痺溢腫皮主脾中客熱氣一
名山節一名逹節一名通漆十月採暴亁
徐李主益氣輕身長年生太山隂如李小形實青色無
核熟採食之
新雉木味苦香温無毒主風眩痛可作沐藥七月採隂
亁實如桃
合新木味辛平無毒解心煩止瘡痛生遼東
俳蒲木味甘平無毒主少氣止煩生陵谷葉如奈實赤
三核
遂陽木味甘無毒主益氣生山中如白楊葉三月實十
月熟赤可食
學木核味甘寒無毒主脅下留飲胃氣不平除熱如蕤
核五月採隂亁
木核療腸澼華療不足子療傷中根療心腹逆
氣止渴十月採
栒(音苟)核味苦療水身面癰腫五月採
荻皮味苦止消渴去白蟲益氣生江南如松葉有别刺
實赤黃十月採
桑莖實味酸温無毒主孕乳餘疾輕身益氣一名草王
葉如荏方莖大葉生園中十月採
滿隂實味酸平無毒主益氣除熱止渴利小便輕身長
年生深山谷及園中莖如芥葉小實如櫻桃七月成
可聚實味甘温無毒主輕身益氣明目一名長夀生山
野道中穗如麥葉如艾五月採
讓實味酸主喉痺止洩痢十月採隂亁
蕙實味辛主明目補中根莖中涕療傷寒熱出汗中
風面腫消淐熱中逐水生魯山平澤(臣禹鍚䓁謹按陳藏器云五月收味)
(辛香明目正氣是蘭蕙之蕙)
青雌味苦主惡瘡秃敗瘡火氣殺三蟲一名蟲損一名
孟推生方山山谷
白背味苦平無毒主寒熱洗浴疥惡瘡生山陵根似紫
葳葉如燕盧採無時
白女腸味辛温無毒主洩痢腸澼療心痛破疝瘕生深
山谷中葉如藍實赤赤女腸亦同
白扇根味苦寒無毒主瘧皮膚寒熱出汗令人變
白給味辛平無毒主伏蟲白㿅(音廯)腫痛生山谷如藜蘆
根白相連九月採
白并味苦無毒主肺欬上氣行五藏令百病不起一名
玉簫一名箭悍葉如小竹根黃皮白生山陵三月四月
採根暴亁
白辛味辛有毒主寒熱一名脫尾一名羊草生楚山三
月採根白而香
白菖味甘無毒主食諸蟲一名水昌一名水宿一名莖
蒲十月採(臣禹錫䓁謹按陳藏器云白昌即今之溪係也一名昌陽生水畔人亦呼為昌蒲與石上)
(菖蒲都别大而臭者是一名水菖蒲根色玉白去蚤蟲)
赤舉味甘無毒主腹痛一名羊餄一名陵渴生山隂二
月花兌(音銳)蔓草上五月實黑中有核三月三日採葉隂
亁
赤涅味甘無毒主疰崩中止血益氣生蜀郡山石隂地
濕處採無時
黃秫味苦無毒主心煩止汗出生如桐根
徐黃味辛平無毒主心腹積瘕莖主惡瘡生澤中大莖
細葉香如藁本
黃白支生山陵三月四月採根暴亁
紫藍味鹹無毒主食肉得毒能消除之
紫給味鹹主毒風頭洩注一名野葵生高陵下地三月
三日採根根如烏頭
天蓼味辛有毒主惡瘡去痺氣一名石龍生水中(臣禹錫䓁)
(謹按陳藏器云即今之水葒一名遊龍亦名大蓼)
地朕味苦平無毒主心氣女子隂疝血結一名承夜一
名夜光三月採(臣禹錫䓁謹按陳藏器云地朕一名地錦一名地噤葉光净露下有光蔓生節)
(節著地)
地芩味苦無毒主小兒癎除邪養胎風痺洗洗寒熱目
中青醫女子帶下生腐木積草處如朝生天雨生蓋黃
白色四月採之
地筋味甘平無毒主益氣止渴除熱在腹臍利筋一名
管根一名土筋生澤中根有毛三月生四月實白三月
三日採根(陶隠居云猶是白茅而小異也臣禹錫䓁謹按陳藏器云地筋如地黃根葉並相似而細)
(多毛生平澤功用亦同地黃李邕方用之)
地耳味甘無毒主明目益氣令人有子生丘陵如碧石
青
土齒味甘平無毒主輕身益氣長年生山陵地中状如
馬牙
燕齒主小兒癎寒熱五月五日採
酸惡主惡瘡去白蟲生水傍状如澤瀉
酸赭味酸主内漏止血不足生昌陽山採無時
巴棘味苦有毒主惡疥瘡出蟲一名女木生高地葉白
有刺根連數十枚
巴朱味甘無毒主寒止血帶下生雒陽
蜀格味苦平無毒主寒熱痿痺女子帶下癰腫生山陽
如雚菌有刺
纍根主緩筋令不痛(臣禹錫䓁謹按陳藏器云苖如豆爾雅云攝虎纍注云江東呼虆為)
(藤似葛而虚大今武豆也莢有毛一名巨荒千歲虆是也)
苖根味鹹平無毒主痺及熱中傷跌折生山隂谷中蔓
草木上莖有刺實如椒(臣禹錫䓁謹按陳藏器云茜字從西與苗字相似人寫誤為苗)
(此即茜也)
参果根味苦有毒主鼠瘻一名百連一名烏蓼一名鼠
莖一名鹿蒲生百餘根根有衣裹莖三月三日採根
黃辯味甘平無毒主心腹疝瘕口瘡臍傷一名經辯
良逹主齒痛止渴輕身生山隂莖蔓延大如葵子滑小
對廬味苦寒無毒主疥諸瘡久不瘳生死肌除大熱煑
洗之八月採似菴䕡
糞藍味苦主身痒瘡白秃漆瘡洗之生房陵
委(音威)蛇(音貽)味甘平無毒主消渴少氣令人耐寒生人家
園中大枝長鬚多葉而兩兩相值子如芥子
麻伯味酸無毒主益氣出汗一名君莒一名衍草一名
道止一名自死生平陵如蘭葉黑厚白裏莖實赤黑九
月採根
王明味苦主身熱邪氣小兒身熱以浴之生山谷一名
王草
類鼻味酸温無毒主痿痺一名類重生田中高地葉如
天名精美根五月採(臣禹鍚䓁謹按蜀本云可煑以洗病)
師系味甘無毒主癰腫惡瘡煑洗之一名臣堯一名臣
骨一名鬼芭生平澤八月採
逐折殺鼠益氣明目一名百合厚實生木間莖黃七月
實黑如大豆(陶隠居又云杜仲子亦名逐折)
并苦主欬逆上氣益肺氣安五藏一名□(音或)薰一名玉
荆三月採隂亁
父陛根味辛有毒以熨癰腫膚脹一名膏魚一名梓藻
索干味苦無毒主易耳一名馬耳
荆莖療灼爛八月十月採隂亁(臣禹錫䓁謹按陳藏器云即今之荆想也煑汁)
(堪染其光灼瘡法熱焱瘡有效)
鬼□(音麗)生石上挼(奴和切)之日柔為沐
竹付味甘無毒主止除血
秘惡味酸無毒主療肝邪氣一名杜逄
唐夷味苦無毒主療踒折
知权味甘無毒療疝
坔(音地)松味辛無毒主眩痺
河前味酸主結氣癰在喉頸者生海中八月九月採
區余味辛無毒主心腹熱瘙(臣禹鍚䓁謹按蜀本作&KR1825;)
三葉味辛主寒熱蛇蜂螫人一名起莫(臣禹錫䓁謹按蜀本一名赴魚)
一名三石一名當田生田中莖小黑白高三尺根黑三
月採隂亁
五母麻味苦有毒主痿痺不便下痢一名鹿麻一名歸
澤麻一名天麻一名若一草(臣禹錫䓁謹按蜀本無一字)生田野五
月採
疥拍腹味辛温無毒主輕身療痺五月採隂亁
常吏之生(臣禹鍚䓁謹按蜀本云常更之生)味苦平無毒主明目實有
刺大如稻粱
救赦人者味甘有毒主疝痺通氣諸不足生人家宫室
五月十月採暴亁
丁公寄味甘主金瘡痛延年一名丁父生石間蔓延木
上葉細大枝赤莖毋大如磧黃有汁七月七日採(臣禹鍚䓁)
(謹按陳藏器云丁公寄即丁公藤也)
城裏赤柱味辛平療婦人漏血白沃隂蝕濕痺邪氣補
中益氣生晉平陽
城東腐木味鹹温主心腹痛止洩便濃血(臣禹鍚䓁謹按陳藏器云)
(城東腐木即今之城東古木在土中一名地至主心腹痛鬼氣城東者猶取東墻之土也杜正倫方云古城任)
(木煑湯服至難産此即其類也)
芥味苦寒無毒主消渴止血婦人除痺一名梨葉如大
青
載味酸無毒主諸惡氣
慶味苦無毒主欬𠻳
腂(戶瓦切)味甘無毒主益氣延年生山谷中白順理十月採
一十五種蟲類
雄黃蟲主明目辟兵不祥益氣力状如&KR1889;螉
天社蟲味甘無毒主絶孕益氣如蜂大腰食草木葉三月採
桑蠹蟲味甘無毒主心暴痛金瘡肉主不足(臣禹錫䓁謹按陳藏)
(器云桑蠹去氣排蠹辟鬼皆随所出而各有功又主小兒乳霍)
桑蠹蟲主石□小便不利生石中(臣禹鍚䓁謹按陳藏器云伊洛間水底石)
(下有蟲如蠶解放絲連綴小石如繭春夏羽化作小蛾水上飛一名石下新)
行夜療腹痛寒熱利血一名負盤(陶隠居云今小兒呼氣&KR0008;盤或日□&KR0034;音)
(煩蟲者也臣禹鍚䓁謹按陳藏器云&KR0034;盤蟲一名負盤蟲一名夜行蜚&KR0008;又名負盤雖則相似絲非一物戎人)
(食之味及辛辣氣盤蟲有短翅飛不遠好夜中行觸之氣出也)
蝸籬味甘無毒主燭館明目生江夏(臣禹鍚䓁謹按陳藏器云一名&KR0008;螺)
(小於田螺上有稜生溪水中寒亦主明白下水亦呼為螺)
麋魚味甘無毒主疳止血
丹戩味辛主心腹積血一名飛龍生蜀都如鼠負青股
蜚頭赤七月七日採
扁前味甘有毒主鼠瘻□利水道生山陵如牛䖟翼赤
五月八月採
蚖類療痺内漏一名蚖短土色而文
蜚厲主婦人寒熱
梗鷄味甘無毒療痺
益符療閉一名無舌
地防令人不飢不渴生黃陵如濡居土中
黃蟲味苦療寒熱生地上赤頭長足有角羣居七月七
日採
唐本退二十種(六種神農本經一十四種名醫别錄)
薰草味甘平無毒主明目止淚療洩精去臭惡氣傷寒
頭痛止氣腰痛一名蕙草生下濕地三月採隂亁脫節
者良(陶隠居云俗人呼鷰草状如茅而香者為薰草人家頗種之藥錄云葉如麻兩兩相對山海經云薰)
(草麻葉而方莖赤花而黑實氣如蘼蕪可以已厲今市人皆用鷰草此則非今詩書家多用蕙諸而竟不知是)
(何草尚其名而迷其實皆此類也臣禹鍚䓁謹按藥性論云薰草亦可單用味苦無毒能治鼻中息肉鼻齆主)
(泄精陳藏器云薰即蕙根此即是零陵香一名蕪草)
姑活味甘温無毒主大風邪氣濕痺寒痛久服輕身益
夀耐老一名冬葵子生河東(陶隠居云方藥赤無用此者乃有固活丸即是野葛)
(一名爾此又名冬葵子非葵□之冬葵子療體□異唐太注云别錄一名雞精也)
别&KR0034;味苦微温無毒主風寒濕痺身重四肢疼酸寒歴
節痛一名别枝一名别騎一名鼈&KR0034;生藍田川谷二月
八月採(陶隠居云方家時有用處今俗亦絶爾)
牡蒿味苦温無毒主充肌膚益氣令人暴肥不可久服
血脉滿盛生田野五月八月採(陶隠居云方藥不復用謹本注云齊頭蒿也所)
(在有之葉似防風細薄無光澤)
石下長卿味鹹平有毒主鬼疰精物邪惡氣殺百精蠱
毒老魅注昜亡走啼哭悲傷恍惚一名徐長卿生隴西
池澤山谷(陶隠居云此又名徐長卿恐是誤爾方家無用此處俗中皆不復識也)
麕(俱倫切)舌味辛微温無毒主霍亂腹痛吐逆心煩生水
中五月採(陶隠居云生小小水中今人五月五日採亁以療霍亂良也)
練石草味苦寒無毒主五&KR1825;破石淋膀胱中結氣利水
道小便生南陽川澤(陶隠居云一名爛石草又云即馬矢蒿)
戈共味苦寒無毒主驚氣傷寒腹痛羸瘦皮中有邪氣
手足寒無色生益州山谷(惡主禮蜚&KR0008;)
蕈(音譚)草味鹹平無毒主養心氣除心温温辛痛浸淫身
熱可作䀋生淮南平澤七月採(礬石為之使臣禹鍚䓁謹按藥性論云蕈草亦)
(可單用味苦無毒主遍生風瘡壮熱理石為之使)
五色符味苦微温主欬逆五藏邪氣調中益氣明目殺
蝨青符白符赤符黑符黃符各随色補其藏白符一名
女木生巴郡山谷(陶隠居云方藥皆不復用今人並無識者臣禹鍚䓁謹按吴氏云五色名)
(脂一名青赤黃白黑符)
蘘(音襄)草味甘苦寒無毒主温瘧寒熱酸嘶邪氣辟不祥
生淮南山谷
翹根味甘寒平有小毒主下熱氣益隂精令人面悅好
明目久服輕身耐老以作蒸飲酒病人生嵩高平澤二
月八月採(陶隠居云方藥不復用常無識者)
鼠姑味苦平寒無毒主欬逆上氣寒熱鼠瘻惡瘡邪氣
一名&KR0008;(音雪)生丹水(陶隠居云今人不識此鼠姑乃牡丹又名鼠姑㒺知孰是)
船虹味酸無毒主下氣止煩滿可作浴湯藥色黃生蜀
郡立秋取(陶隠居云方藥不用俗人無識者)
屈草味苦微寒無毒主胷脅下痛邪氣腸間寒熱隂痺
久服輕身益氣耐老生漢中川澤五月採(陶隠居云方藥不復用俗)
(無識者)
赤赫味苦寒有毒主痂瘍惡敗瘡除三蟲邪氣生益州
川谷二月八月採
淮木味苦平無毒主久欬上氣傷中虚羸補中益氣女
子隂蝕漏下赤白沃一名百歲城中木生晉陽平澤(陶隠)
(居云方藥亦不復用)
占斯味苦温無毒主邪氣濕痺寒熱疸瘡除水堅積血
癥月閉無子小兒躄不能行諸惡瘡癰腫止腹痛令女
人有子一名炭皮生太山山谷採無時(陶隠居云解狼毒李云是樟樹)
(上寄生樹大銜枝在肌肉今人皆以胡桃皮當之非是真也按桐君錄云生上洛是木皮状如厚朴色似桂白)
(其理一縱一横今市人皆削乃是厚朴而無正縱横理不知此復是何物莫測真假何者為是也臣禹鍚䓁謹)
(按藥性論木占斯巨味辛平無毒能治血癥通利小水主脾熱茱萸為之使主先手足水闌瘡)
嬰桃味辛平無毒主止洩腸避除熱調中益脾氣令人好
色美志一名牛桃一名英豆實大如麥多毛四月採隂
亁(陶隠居云此非今果實櫻桃形乃相似而實乖異山間乃時有方藥亦不復用爾)
鴆(直蔭切)鳥毛有大毒入五藏爛殺人其口主殺蝮蛇毒
一名䲰(音運)日生南海(陶隠居云此乃是兩種鴆鳥状如孔雀五色雜斑高大黑頸赤喙出)
(廣深山中䲰日鳥状如黑愴鷄其共禁大朽樹令反覓蛇吞之作聲似云同力故江東人呼為同力鳥並取蛇)
(人誤食其肉立即死鴆鳥羽不可近人而並療蛇毒帶鴆喙亦辟蛇昔時皆用鴆毛為毒酒故名鴆酒頃来不)
(復尔又云有物赤色状如龍名海薑生海中亦大有毒甚於鴆羽也唐本注云此鳥商州以南江嶺間大有人)
(皆諳識其肉腥有毒亦不堪噉云羽畫酒殺人此是浪證按玉篇引郭璞云鴆鳥大如鵰長頸赤喙食蛇又說)
(文廣雅淮南子皆一名運日䲰運同也問交廣人並云䲰日一名鴆鳥一名同力䲰日鳥外更無如孔雀者陶)
(云如孔雀者交廣人誑也)
今新退一種
彼子味甘温有毒主腹中邪氣去三蟲蛇螫蠱毒鬼疰
伏尺生永昌山谷(陶隠居云方家從來無用此者古今諸醫及藥家子不復識又一名羆子)
(不知其形何類也唐本注云此彼字當木傍作皮柀仍音披木實也誤入蠱部爾雅云柀一名杉葉似杉木如)
(栢肌軟子名榧子陶扵木部出之此條宜在果部中也有今注陶隠居不識唐本注以為榧實今傍木部下品自)
(榧實一條而披子又在蟲魚部中雖同出永昌而主療稍别古今未辨兩注不明今移入於此卷末以俟識者)
證類本草卷三十
