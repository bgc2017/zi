欽定四庫全書
同文算指通編卷七
明李之藻撰
積較和相求開平方諸法第十四
凡平方長闊不等以長闊相乘為實積以長闊相減為
較以長闊相併為和
凡以積和求較者以和自乘以積四因相減開其餘
得較
假如直田積八百六十四步長闊和六十步求長
多闊幾步者用和自乘(得三千六百)又四因直積(得三千四百五
十六)以少減多餘一百四十四平方開之得差一十二
步
右開法見前不重列所以和自乘又四因直積者
蓋和自乘有四段直田積一段差方積故以四積
減和乃剰下差方一段以取方面見步(有圖在後)
比類如有金八百六十四兩數人分之只云人數與
各得銀數共六十其差幾何銀數爲闊人數爲長得
三十六人每人二十四兩
凡以積較求和者四因實積又以差自乘併入開平方
除之得和
假如直田積八百六十四步闊不及長一十二步求長
闊和共幾步者以積步四因(得三千四百五十六)以較自乘(一百四十
四)相併(三千六百)開方得長闊和六十步
右四因積有四長四闊縱(長三十六步)
横列之于外又較自之一
段居中故開方得和
其用和自乘者得此圖全
數外兼四積内兼較自乘
故除積得較
比類金八百六十四兩只云錠數不及兩數十二求
錠與兩共若干兩數爲長錠數爲闊得錠與兩共六
十
若夫積與較求闊者其長之積多於闊若非加法以帶
除其長當於實積内抽減其長之積故其法有二其一
以較為縱方併縱入方謂之帶縱開平方其一以較為
減積以方乘減謂之減積開平方
積與較求長者其闊之積少於長若非益積以補闊則
當損其法之長也求法有二其一以較為負縱乘上商
以添積謂之負縱益積開平方其一以較為減縱而以
負縱減方法謂之帶減縱開平方
積與和求闊者以和為縱方一為負隅和併一長一闊
積得一長而少一闊故用一為負隅或益負隅於積或
減負隅於縱皆可以求其闊也其益隅於積者乘負隅
為方法又乘方法以益積是為帶縱益隅開平方其減
隅於縱者乘負隅以減縱命餘縱以除實是為帶縱負
隅減縱開平方
積與和求長者原積有長闊相乘而無長自乘宜損闊
以益長故以和為縱方而置一算為負隅稍贏其商以
減其縱用減餘者以除積而積常不足則翻以積減縱
而餘為負積或再商命隅以減縱而縱反不足亦翻以
縱減商而餘積縱三者俱負乃以負縱約餘負積商命
負隅開之是為帶縱負隅減縱翻法開平方
右縱方六術所以通平方之變而翻法一術又所以通
縱方之窮也此外有積與二闊較及長闊較求闊者則
有所謂帶縱減積開平方有以大小二方和積求徑者
則有所謂減積帶縱負隅併縱開平方有以方圓二徑
虚設相同及積求其實徑者則有所謂隅算開平方至
於匿其積實而虚張長闊和較之數互求長闊者則又
有所謂帶縱隅益積開平方帶縱負隅減縱開平方減
積帶縱隅益積開平方帶縱負隅減縱益實開平方帶
縱廉開平方帶縱廉負隅開平方帶縱方廉開平方帶
縱廉負隅乘縱減實開平方皆以帶縱諸法錯綜為用
以御開方諸積之變神明變化存乎當機初不可一途
而取今每則略著數例以便初學
帶縱開平方法(積較求闊)
有勾股積若干平方開之第云勾不及股若干用加法
帶除其股積餘為開方名帶縱開平方法列實點定開
位亦列所不及為縱數于下以首位隨首點下須于縱
上空一横行以容商除初商若干紀格右亦以商數併
縱數列首點下(有小數者照常退位排之)次第呼乘以除實數但所
商數須與帶縱相照若縱數多則減商數就之不盡之
數再倍作廉法然倍方不倍縱亦併入帶縱商之
假如有直田積八百六十四步闊不及長一十二步求
闊幾步列實定位以帶縱(二一)隨首位列之初商二紀格
右亦列首點下以併帶縱(一)共三乃
變壹貳註三相呼二三除六三
上捌變二二二除四貳上陸變二
完首段餘實二百二十四步次倍二
作四為廉法挨退位下亦列帶縱以
廉四併縱一其下列五次商四紀格
右亦註末位點下為隅法以併隅二下註六乃相呼除
先呼五四除二十進抺二又呼四六二十四恰盡得
闊二十四步
比類給銀八百六十四兩只云所得銀之兩比得分
人數多一十二兩求總是幾人每人各得銀幾兩銀
多為長人少為闊得銀兩數二十四人數三十六
假如二十三萬四百為實帶縱七百二十初商可用
四數因有帶縱七乃減商作二紀格右亦紀首點下為
隅以併帶縱七共九乃變二七作
九是為(二九)與右二疉呼除之二
九一十八九上叄變五進削貳
本位下削九次以右二乘二除
四用借法二上變六進位
五變四本位下削二次倍二作四
為廉法列次點之進位下另列
帶縱數于廉下以待商除次商四
紀格右亦註次點四下為隅法而以帶縱及廉法併入
除之四七併一十一廉下變一進位亦加一四二
併得六隅下變六乃以右四呼首一一四除四一
上削四又以右四呼次一一四除四一上六變二
又以右四乘次六四六二十四六上除肆進位除
二恰盡因尚餘一點于右加一
右平方二百四十帶縱共九百六十
若實數首位寡而帶縱數多不能併累開方者雖點段
在首位亦退一位列商及列帶縱而減一商
假如列實一萬六千一百卄八帶縱七十二點段該將
左首位商起因帶縱是七即減
一商置次點下初商九紀格
右亦註次點之下併帶縱七共
一十六乃改七九作六進位置
一為方法與商九相呼一九
除九一上陸變七進抹一
六九五十四六上壹變七進位七變一二九一十
八二上貳變四進位七變五次倍九得一十八為廉
法叧退一位置帶縱再商六紀右亦註末點下為隅法
而併廉法帶縱呼除如前得闊九十六帶縱七十二共
長一百六十八
其實首數多帶縱數少可以開除者仍照所點段位開
起
假如列實三萬八千四百帶縱二百首位三自為一段
初商一紀右亦紀一于首位下併帶縱二
得三乃以貳變三與右一相呼一三如三
徑除叄次倍一作二為廉法以註初商之
次位以併帶縱得四註縱下如前再商二
以紀右亦以註第二點下俱與右二相呼
先呼二四如八徑除捌又呼二二如四徑
除肆外尚剰一點該于格右加
右開方一百二十縱三百二十
若點段開位少而帶縱之位反多(如開位三點只該百而帶縱乃至千之類)
以初商置首點下而以帶縱大數進位列之必首段係
二位者方有此例
假如列實一十九萬八千帶縱一千五百三十只點作
三段其開數止有三位初商只是百數而所帶乃踰至
千此其併縱亦須以百隨百以千進一位初商一紀
右亦註首點之下併帶縱五得六另改註其下先以右
一與縱一呼之一一除壹次以右一呼併六一六如
六六上玖變三次以右一呼縱
三三上捌變五完首段乃倍初
商之一作二為廉法註初商之次
其帶縱亦于次位列之(列五百于廉下二五
併得七另註七于下一千進位)再商二紀右亦註
次點下以併三得五另註五乃以
遞呼先呼一二如二一上三
變一再呼二七一十四七上
五變一進除一又呼二五得一十恰盡外尚餘一
點右加
右開方一百二十縱一千六百五十
帶縱併商數有共一十者進位照式呼除(第一圖亦有此)
假如列實七萬二千帶縱四百八十點在首位初商
一紀右亦註點下併縱四得五註于下以呼一五除
五四上㭍變二再呼一八除八八上貳變四
進位二變一乃倍初商之一作二為廉法註次位其
下另列帶縱以二併四得六註于
下次商二紀右亦註次點之下以
相呼除二六除一十二六上
四變二進削一商二併縱八得一
十進位註一本位註以相呼除
一二除二恰盡外餘一點加于
右
右開方一百二十縱六百
若實數縱數商除數俱多雜糅易淆者務須先將帶併
之數逐一歸併停當各註其本位之下乃以呼除大抵
只據最下一字為準則不淆亂
假如列實一十六萬六千四百六十四帶縱一千八
十八先點定該開三位訖其帶縱低二行列之以便
填商置初商于第二位點下以帶縱之千進一位列
之(初商是百故帶縱之千進位與前法同)初商一併入為一千一百八十
八以初商一紀右相呼首位呼一一如一以削壹次
位呼一一如一一上陸變五
三位呼一八如八八上陸
變八進位五變四四位呼
一八如八八上肆變六進位
八變七畢一段(以上甚簡)倍初商之
一作二為廉法註次位下另列
帶縱數(併得一千二百八十八)次商三紀
右亦註次點下併入以商(三)併
縱(八)得一十一註一于八下又註一于進位廉二之下
以商縱(一)併廉(二)得三另註三于廉(二)之下併畢其併
註數多認定最下字為主以與右相呼首位呼一三如
三一上四變一次位呼三三如九三上七變八進削一
第三位呼一三如三一上六變三第四位呼三八二
十四八上陸變二進位三變一畢二段以上除過一
十五萬八千三百四十餘實八千一百二十四未盡
又倍前商之一三作二六為廉法空末位之點以待隅
法而以六註(二)下(右第二位)以二註
(一)下(右第三位)另列
帶縱數以相併
乃以廉六併縱
八共一十四系
四于八下一進
位又以一併廉
二共得三系于其下乃商六紀右亦註末位下又以併
縱八共一十四註四于末位下一進位四下改作五併
訖以最下字與右相呼一六除六一上八變二三
六一十八三上一變三進除二五六三十進除三
四六二十四除恰盡
右開方一百三十六縱一千二百二十四
減積開平方法(積較求闊)
勾股積若干勾不及股亦有減積法減積者於實内減
股之積以就其方也列實定位另列不足數為減積以
商乘減積以所乘出之數列原積下對減視餘實若干
以所商依法除之有未盡者倍方為廉約得再商别置
為隅亦乘減積以減餘實乃倂廉隅除之
假如直田八百六十四步闊不及長一十二步求闊幾
何列實點位如前另列不及一十二為減積以初商乘
之初商可用三因有乘數故約用二紀右亦註首位下
以乘減積得二十四隨位列之相對減原積二上捌變
六四上陸變二餘實六百二
十四乃以方法呼除二二除
四二上六變二餘實二百二十
四次倍二作四為廉法註退位
再商得四紀右亦紀末位為隅
法以乘減積得四十八亦相對
減餘實四上二變八進位二變
一八上肆變六進位八變七乃以方廉呼除四四
除十六四上七變一進削一又以方隅呼除四四除
一十六恰盡得闊二十四步
假如直積一千七百五十闊不及長一十五問闊幾何
列實定位叧列不及為減積初商三紀右亦註首點之
下為方法以乘減積得(五四)隨方
法之位列之以減原積四上㭍
變三五上伍變乃以方
法除之三三除九四上三
變四進削壹餘實四百次倍三
作六為廉法註退位再商五紀
右亦註末位為隅法以乘減積
得七十五對註以減餘實五上
變五七上變二進位四變三尚餘三百二十
五皆與次商相呼五六進除三五五二十五恰盡得
廣三十五
假如直積一十六萬七千四十闊不及長一百三十二求
闊幾何列實定位另置不及為減積初商三紀格右亦註
首點下以乘減積得三百九十六隨首點列位對減六
上變四因有借故進位仍七三上陸變二餘實一十
二萬七千四百四十乃以方法開之三三除九三上二
變三進削壹餘實三七四四次倍三作六為廉法註退
位商實得四紀右亦註次段點下為隅法亦乘減積得五
百二十八退前積一位
列之對減八上肆變六
二上四變一五上七
變二仍餘三二一六却
以廉隅呼除四六二十
四六上二變八進削三
四四一十六四上
一變五進位八變六尚
餘六五六乃倍三四
作六八為廉法挨尾點
一位列之再商得八紀
右亦註尾下為隅法又
乘減積得一千五十六
挨尾位列之對減六上
變四五上六變
一上六變五仍餘五
五四乃以廉隅呼除
六八四十八六上五
變七進削五八八六
十四八上變六進
削七又八八六十四恰盡得闊三百四十八
負縱益積開平方法(積較求長)
有勾股積若干勾不及股為較以積及較求股而勾少
於股則益積以補勾名負縱益積開平方列實定位另
置所不及數為負縱以商乘負縱虚增其積而後以方
法開除不盡者倍方為廉又以再商乘負縱增積而另
置一算為負隅以再商乘負隅為隅法置於廉次以商
呼廉隅除盡
假如直積八百六十四闊不及長一十二求長幾何列
實定位叧列不及十二為負縱而初商則約所增負縱
之乘命之如首位捌開法宜用二因有負縱之乘乃商
三紀右亦註首位下為方法而以乘負縱得三十六註
三於首位註六於次位以併原積六上陸變二三上
捌變二進位置一益積得數一千二百二十四乃以
方法呼除三三除九三上二變
三餘積三二四又倍三作六為廉
法另商六紀右以乘負縱得七十
二退位列之添積二上肆變六
七上二變九共積三九六而另置
一算為負隅以次商(六)乘之仍得
六為隅法乃併廉隅呼除六六三
十六六上九變三進削三又呼六六三十六恰盡得
長三十六
假如直積二十三萬四百長闊較七百二十求長幾何列
實亦列較為負縱初商九紀右亦註首點下為方法以乘
負縱得六四八以益積八上變八四上叄變七
六上貳變八共八七八肆以方法除之九九八十一
九上七變六進削八餘實六八肆乃倍九作(八一)為
廉法註八於次隅之進位又
註一於進位次商六亦乘負
縱得四三二以益餘積二上
肆變六三上八變一四
上六變一進位置一共得
一一一六又以次商六
乘負隅一仍得六註本段點
下為隅法乃以廉隅呼除
一六除六一上一變五進
削一六八四十八八上
一變三進削五六六三十六恰盡得長九百六十
帶減縱開平方(積較求長)
凡以較及積求股者股長於勾亦有損股之長以就其
方者名減縱開平方列實定位列較為減縱以減初商
而以所減之餘即乘初商以開之其次商又即以初商
併入為廉法而商之置隅如常
假如直積八百六十四闊不及長一十二求長若干列實
叧置不及一十二為負縱初商三十(因有二點故知三十)置右另以
負縱減之餘一十八挨註首位點下為方法以呼所商
三八二十四八上陸變二進位捌變六一三除三
一上六變三餘積三百二十肆乃
于右三加以併方法一十八共四十
八為廉法註退位再商六紀右亦註隅
而併入廉法共五十四而六八併改四
進位四改五以呼次商五六三十
五上進位削三四六二十四恰盡得
長三十六其次商若不以隅相併亦同前法
六次商六併前(八一)為四十八退位註之以
呼四六二十四四上二變八進位
削三六八四十八八上肆變六
進位八變三又置隅法於尾位六六
三十六恰盡
只就本段積
比類以金換絹八百六十四匹
不知金一兩換絹幾匹但云原
金總兩多於絹數十二今求原
金幾何如長絹匹如闊得金三
十六兩其所換匹數即直積也
假如直積三千四百五十六闊不及長二十四求長幾何
列實定位另置較二十四為負縱初商七十(因有二點故知七十)紀
右以負縱減之餘四十六挨註首位為方法(四多于三照例退位)與
商相呼四七二十八四上肆變六進削叄六七四
十二六上伍變三進位六變二餘
實二百三十陸乃於右七加以併四
十六共一百一十六為廉法列於下續
商得二改右為二亦註尾位為隅法
併入廉法呼除一二為二一上削二
又一二為二一上三變一二八
一十六恰盡得長七十二
又有兩方共積若干第云以小方之一面乘大方之一
面共若干問大小方面各幾何者倍乘積以減共積以
所餘積為實開方得較再置二方乘數為實以較為減
縱開平方除之得大方面以較減之得小方面
假如大小方田二段共積六千五百二十九步以小方
大方各一邊相乘得三千一百二十步求大小方面幾
何者倍二方乘積(得六千二百四十步)以減共積餘二百八十九
為實以開平方法除之得較一十七步再置二方乘數
三千一百二十步為實以較為負縱初商六十紀右以
負縱減之餘四十三註下為方法以呼所商四六二十
四四上壹變七進削叄三六一十八三上貳變四
進位七變五餘實五百四十乃於
六右加以併方法共得一百零
三為廉法列下續商五紀右亦註
尾位為隅法併入廉法共一百零
八以相呼一五除五五八四十
恰盡得大方面六十五步以較一
十七減之得小方面四十八步
帶縱益隅開平方法(積和求闊)
凡積和求闊者用其和為帶縱則已兼長闊而積有長
無闊故虚置一積為負隅而以負隅益積即以帶縱開
之得闊數名帶縱益隅開平方列實定位另置帶縱數
以初商紀右用自乘以益原積是為負隅而以所商呼
縱方除之不盡者倍商為廉註退位又再商紀右亦註
廉次為隅法廉隅併數以乘所商益積乃用商呼縱方
若不盡須再商者則以後廉併前廉餘如前法除盡得
闊數
假如直積八百六十四長闊和六十求闊幾何置積為實
以和為帶縱初商二紀右亦註首
位下自乘得四以益積共一千二
百六十四乃以初商乘帶縱二六
一十二二上削二進削一餘實
六十四倍方為廉得四註次位次
商四紀右亦註尾位為隅法以乘
廉法得一十六併入餘實四上陸
變二進加二亦以乘隅法尾位肆
變進位二變四共二百四十而
以次商呼帶縱恰盡得闊二十四
二積共一千
四百四十步
以帶縱六十
除之得闊二
十四步
假如直積二萬一千六百四十八長闊和二百九十六
求闊幾何列實定位置和為帶縱初商一列右為方法
亦註首位下自乘仍得一以益積首位貳變三乃以方
法與帶縱相呼除實首位三變一次位壹變二進削
一退位陸變餘實二千四十八倍方為廉得二註
退位次商三紀右為方法亦註廉次為隅法共(三二)以乘
方法得六十九益入本段餘積三上變九二上二
變八共得八九四八乃以方法呼帶縱除之二三除六
二上八變二三
九二十七三上九
變二進削二三六
一十八退位四變六
進削二餘實六十八
又倍方法之三為六
作廉法註退位倂入
前廉(二)共二百六十(所以倂入前廉者盖一方外必具兩廉故)為方法再商
二紀右亦註尾位為隅法併入方法共以乘所商(二)
得五百二十四以併餘積尾位八變二進位六變九進
位加五乃以所商(二)與帶縱呼除恰盡得闊一百三十
二步
假如直積三千四百五十六步長闊和一百二十步求
闊幾何列實以和為帶縱初商四紀右為方法亦註首
點下自乘得一十六益積四上肆變進位叄變五乃
以方法呼帶縱一四除四首位五變一二四除八退位
變二進削一尚剰二百五
十六次倍方四得八為廉註
次位續商得八為方法紀右
亦註尾位為隅併入廉法得
(八八)而與方法(八)相乘共七百
四以益餘實尾位陸變進位伍變六進位二變九
乃以所商(八)呼帶縱恰盡得闊四十八步
帶縱負隅減縱開平方(積和求闊)
積闊求和若難以益隅開之者即用減隅法而減負隅
於縱名帶縱負隅減縱開平方列實定位列和為帶縱
置一為負隅初商紀右乘負隅以減帶縱列減餘於實
下而乘所商以開之不盡者倍方為廉以廉減縱次再
商紀右亦減餘縱而以其減餘乘商除盡得闊數
假如直積八百六十四長闊和六十求闊列實定位另
列和為縱方初商二紀右亦紀首點下以乘負隅一仍
得二為方法以減縱數陸剰四隨首位註之以呼初商
二四為八二上削捌餘實二十四倍
方法之二作四為廉法註初商之次
位亦乘負隅得四以減縱剰二十註
退位次商四紀右亦註末位為隅以
減餘縱之二十餘一十六附註乃與
右四相呼先呼一四除四一上陸變二再呼四六二
十四恰盡得闊二十四亦有初商除實訖即以初商再
減剰縱以所餘為縱方而即以再商再減為下法者(前法
倍初商為廉以減原縱此即以初商減剰縱不立廉數然已將原縱再減以應兩廉之數與倍商同)
初商除實八百訖即將初商之二十
再減餘縱(四十)剰二十退位列之
次商四以減餘縱(二十)尚剰一十六呼
除如前
右得廣二十四以除實積得縱三十
六若欲還原以廣縱相乘
長闊和變作通
長六十
闊二十四共負
四百八十
假如列實三萬三千六百長闊和四百列實亦列和
為減縱初商一乘負隅仍得一以減
縱(四)餘三百隨首位列註以呼所商
一三除叄訖次倍初商一作二為
廉法以減縱四仍餘二註退位再商
二亦以減縱變二為一八而以次
商呼之一二除二一上叄變一
又呼二八一十六恰盡格右加
以結末位得闊一百二十
右法同前但減縱有借法進位故錄
為式
假如列實六萬九千三百六十長闊和七百八十二列
如前初商一以乘負隅仍得一減縱
(七)餘六相呼一六除陸一八除
八玖變一一二除二叄變一訖
次倍一作二為廉法以減縱仍剰五
附列而縱數多于原數無可商除則
紀于右併初次商得一十另倍一
十作二十為廉法挨註退位以二減
縱七是為挨尾段列之續商二以相呼二五除一
十進削一二八一十六除盡得闊一百二(初商除訖即以
先減縱數亦然)
假如列實九萬六千長闊和六百四十
初商二以乘負隅一仍得二紀右亦
註首位以減六餘四以相呼二
四除八四上玖變一又呼二四除
八四上陸變八進削一訖
乃倍二作四為廉法以減縱六剰二
亦隨退位註之次商四紀右亦註
退位為隅以減縱(只剰二)乃以四變
以商相呼二四除八恰盡因有
餘位右加得闊二百四十
右法已見因縱有重位故錄備例
若以積與虚長闊共若干而欲求其闊者及欲求其長
者皆以共若干為帶縱方而求闊則以闊為負隅以長
乘積為實求長則以長為負隅以闊乘積為實列例如
左
假如直積八百六十四步三長五闊共二百二十八步
求闊幾何以三乘積步得二千五百九十二為實(三長原有
三積故以三乘)五為負隅(已用三長尚少五闊故用為負隅暗
添五段闊方之積)以共步為帶縱列實定位
初商二紀右以乘負隅(五)得(一)以一
減縱首貳變一餘縱一百二十
八挨註首位與商相呼一二除二二
二除四退位伍變一二八一十六退位玖變三進削
一餘實三十二再以所商(二)乘負隅得(一)以(一)減餘縱
剰二十八(即前倍方為廉之法)續商(四)以乘負隅得(二)再減餘縱
二十剰八以呼所商四八三十二恰盡得闊二十四步
假如直積八百六十四步三長五闊共二百二十八步求
長幾何以五乘積步得四千三百二
十為實(五闊原有五積故五乘之)以三為負隅(於原
縱減去二長故)以共步為帶縱初商三以乘
負隅三得九減縱註其退位九上貳
變三進位貳變一餘縱一三八挨
註首位以呼初商一三除三一上
肆變一三三除九退位叄變四
進削一三八二十四八上貳變八進位四變一餘
積一百八十復以初商三乘負隅(三)得九以減縱九上三
變四進削一剰四十八次商六又乘負隅(三)得十八亦以
減縱剰三十與商相呼恰盡得長三十六步
又有以積與虚長闊和較共若干求闊者及求長者約和
得長闊幾何併闊與較得長幾何而視其所求為長為闊
如前法以别實積及負隅而皆以共數為帶縱
假如直積八百六十四步一長二闊三和四較共三百一
十二步求闊幾何約三和自具三
長三闊以併一長二闊共四長五
闊又以四較益闊為四長共得八
長而餘一闊應八乘積步得數六
千九百一十二為實以餘一為負
隅以共步為帶縱初商二以乘負
隅(一)仍得二(因點為二段此為二十)以置縱
次位減之二上壹變九進位叄
變二餘縱二百九十二列原積之下以呼所商二二除四
二上陸變二二九一十八次位玖變一進位二變
一二二除四二上壹變七進位一變餘實一
七貳復以初商二又乘負隅以減縱二上九變七剰
縱二七貳續商四又乘隅減縱四上貳變八進位七變
六是為二六八以乘所商(四)除盡得闊二十四步
又有以虚長虚闊約其子母共若干與積若干求長闊
若干者法以長母乘闊子為闊率以闊母乘長子為長
率又兩母相乘以乘共數為帶縱而約帶縱為幾長幾
闊以一乘原積為實以一為負隅如前法為減縱開平
方除之
假如直積二千三百五十二步只云長取八之五闊取三
之二併得六十三步求闊者兩母(三八)互乘得二十四以乘
相併(六十三)共一千五百一十二為帶縱而以長母(八)乘闊
子(二)得一十六為闊率以闊母(三)乘長子(五)得一十五為
長率則知此帶縱數内具有長十五闊十六也以長十五
乘直積得三萬五千二百八十為實以闊一十六為負隅
初商四紀右(有二點即作四十)以乘負隅得六百四十以減縱
四上壹變七六上伍變八進削壹餘縱八百七十
二以註實下與商呼除四八三十二八上伍變三進
削三四七二十八七上貳變四
進削三二四除八尾位變
餘實四百再以初商所乘隅算
(六百四十)減餘縱四上七變三六
上八變二餘縱二百三十二續
商二紀右以乘負隅得三十二
亦以減縱尾位除貳進位三變
剰縱二百與續商二相呼恰
盡得闊四十二以除直積得長
五十六
帶縱負隅減縱翻法開平方法(積和求長)
凡積與勾股和求股者原積但有長乘闊數而負長自
乘之數法須損闊益長求之先立一為負隅以和為縱
方而以負隅減縱方初商令稍浮常法以乘負隅減縱
次呼餘縱開積而原積不及翻以原積減商除之積而
以餘負積為實復以初商乘隅以減餘縱如餘縱不及
即以餘縱翻減以為負縱而隅積縱三者俱負乃以負
縱約餘負積以得次商命負隅以除負積為帶縱負隅
減縱翻法開平方
假如直積八百六十四長闊和六十求長幾何列實以和
為縱方一為負隅初商三(有二段即係三十正得長闊之平損闊益長)紀右以
乘負隅(一)仍得三以減縱剰三十與商相呼三三得九(即九
百)而原積不及乃翻列九百於原積之上而以原積減之
尾位變六進位變三首位削九得
餘負積三十六為實再以初商(三)命負隅
(一)以減餘縱(三十)減盡乃約餘實得次商六
紀右以乘負隅(一)仍得六註尾位呼除負
實六六三十六恰盡得長三十六
假如直積三千四百五十六長闊和一百二十求長幾
何列實定位列和為縱方立一為負隅初商七(有二段即七十)
乘負隅(一)仍得七紀右以減縱方餘縱(五即五十)以呼初商
合除三千五百而原積不足乃翻以原積
除之列三五於原積之上反以原積除之
尾位變四進位變四進位削五又
進位削三剰負積四十四為實仍以初
商七十乘負隅減餘縱(五十)而餘縱不足乃
以餘縱(五十)反減初商(七十)餘二十為廉法挨
註次位而縱又為負次商二紀右亦註二
於尾位為隅法共二十二皆與所商之二呼除恰盡得
長七十二
亦有虚立長闊和較求長者假如直積八百六十四步一
長二闊三和四較共三百一十二步求長若干依前法演
得八長一闊以一闊為實
八長為負隅共步為縱方
列實初商三紀右(即三十)以
乘隅(八)得二百四十以減
縱一變七進削三餘縱七
十二以呼所商(三)除積合除二千一百六十而積反不足
乃翻以積除之列二一六於上肆上變六進位
六變九進位一變二進位二變一尚餘負積一二
九六復以初商(三)乘負隅
(八)合減縱二百四十而餘
縱(七十二)不足翻以餘縱減
之剰負縱一百六十八是
餘縱積算俱負
次約負積商六紀右以乘負隅八又併負縱共二百
一十六挨註尾位以呼所商二六一十二二上削二
進削一一六除六一上九變三六六三十六恰
盡得長三十六
假如直積三千四百五十六步一長二闊三和四較共
六百二十四步求長幾何仍前八長一闊以一為實八
為負隅共步為縱方初商七紀右以乘負隅(八)得五百
六十以減縱方剰六十四註首位合除四千四百八
列原積上以視原積不
足翻以原積減之尾位
變四四上八變二
六上四變進位
四變一餘負一千二
十四為實再以初商(七十)乘負隅(八)得五百六十者減餘
縱而縱又不足則翻以縱減之餘縱四百九十六而隅
法縱法積法俱負續商二紀右以乘隅(八)得一十六併
入負縱共五百一十二挨尾註之與所商二相呼恰盡
得長七十二步
同文算指通編卷七
