唐國史𥙷目錄小說家𩔖一(雜事之屬)
魯山乳兄子崔顥見李邕
張說西嶽碑兖公答參軍
劉迅著六說玄宗幸長安
西國獻獅子裴旻遇真虎
偽撰庚桑子李白脱鞾事
張均答弟垍王維取嘉句
張旭得筆法李陽冰小篆
絳州碧落碑胡雛犯崔令
王積薪聞棋房氏子問疾
王摩詰辨畫張果老衣物
白岑發背方張公戲渾瑊
安禄山心動楊妃好荔枝
百錢玩錦靿玄宗思張公
臨淮代汾陽蜀郡萬里橋
李翰論張廵左震斬巫事
李唐諷肅宗柳芳續韋書
李華含元賦李翰借音樂
二李敘昭穆李稹稱族望
張說婚山東王家號鈒鏤
楊氏居閿鄉元次山稱呼
出家大丈夫李勉投犀象
李廙有清德李華賦節婦
李端詩擅場袁傪破賊事
郗昂犯三怒劉晏見錢流
母喜嚴武死鄭損為鄉葬
劉沮遷幸議魚朝恩講易
淮水無支竒佛法過海東
路嗣恭入覲都盧緣橦歌
韓滉召徑山黃三姑窮理
李丹與妹書熊執易義風
劉頗償甕直德宗恕尼哭
楊炎有崖谷盧杞論官猪
王武俊決水執朱泚使者
裴佶佯為奴李令能戢兵
于公異露布李令勲臣首
埋懷村下營韓滉自負米
張鳳翔被害韓滉過大梁
盧杞為奸邪馬燧雪懷光
和解二勲臣李馬不舉樂
盧邁撤鹽醋包佶惡陳氏
顔魯公死事高郢陷河中
竇申號鵲喜三處士高卑
汴州佛流汗德宗望雲騅
命馬繼祖名徐州朝天行
伊李署子婿李泌任虛誕
李氏子墜塔療風醖蛇酒
烏鬼報王稹韋丹驢易黿
陽城裂白麻裴延齡畫雕
韓臯劫吕渭張造批省牒
張弘毅過驛韋倫朝朔望
韓陸同史幕三評事除拜
諸道出界糧
右卷上凡一百三節
渾令喜不疑韋臯次汾陽
韋太尉設教高郢焚制草
楊穆分優劣穆氏四子目
孟容拒宦者德宗幸金鑾
行状比桓文閻吉州入道
韋聿白方語耻科第為資
誤造鄭雲逵何儒亮訪叔
陸羽得姓氏顧况多輕薄
崔膺性狂率劉圓假官稱
康崑崙琵琶懸買米畫圖
京兆府筵饌劉澭理普潤
李惠登循吏陽城勉諸生
置廣文館事李實薦蕭祐
任廸簡呷醋熊執易諫疏
應制排公在崔叔清惡詩
馬暢宅大杏曹洽殺小使
薛尚衍何祥襄樣節度使
史牟殺外甥鄭珣瑜罷相
王叔文揚言鄭絪草詔事
謀始得邠公劉闢為亂階
韋李皆心疾唐衢唯善哭
得草聖三昧李約買蕭字
韓愈登華山王先生名言
靈澈蓮化漏百官待漏院
封山輙有雨役者將化虎
鴆鳥久愈毒犀牛解鴆毒
張氏三代相高郢致仕制
苗夫人貴盛李錡裂襟書
李銛自拘囚裴垍報崔樞
憲宗問京尹獨孤郁嘉壻
韋相叱廣宣韋相拒碑誌
杜羔有至行余長安復讐
孔戣論海味侯高試縣令
毬場草生對鄭陽武易比
王相注太玄蔣乂宰臣錄
陳諫閱染簿求碑誌救貧
崔昭行賄事夜不開女牆
王鍔散財貨韓弘賊張圓
陳儀刺高洪論害武相事
晉公祭王義張仲方駮謚
李氏公慙卿李愬用李祐
誅貶同晦朔鑒虛煑胛法
盧昂瑟瑟枕京師尚牡丹
郝玭食吐蕃王忱百日約
公主降回鶻趙太常精健
田孝公自殺韋山甫服餌
僧薦重玄閣貯醋辟蛟龍
王彦伯治疾宋清有義聲
王四舅一字竇氏白麥麵
灞滻中浸黃射雉兔之法
古屋東為戶故囚報李勉
妾報父冤事
右卷中凡一百三節
近代宰相評拜相禮優異
宰相判事目臺省相呼目
兩省上事儀中書參酌院
論僕射儀注論尚書丞郎
申明同省敕長名定留放
就私第注官郎官判南曹
李建論𨕖集朱泚偽黃案
郎官分判制敘諸曹題目
度支判出入當直夜發敕
省中四軍紫御史臺故事
御史擾同州崔御史廵囚
御史給公劵御史争驛廳
用使下御史臺省相愛憎
内外諸使名敘著名諸公
敘專門之學張參手寫書
熊氏𩔖九經高定易外傳
董和通乾論詩賜戴叔倫
二文僧首出韋應物高潔
李益著詩名韓沈良史才
張登善小賦敘近代文妖
敘進士科舉禮部置貢院
曲號義陽子宋濟答客嘲
宋五又坦率敘時文所尚
裴冀論試題二崔俱捷事
熊執易擅場第果實進士
韓愈引後進宋沆得徵調
李汧公琴名雷氏琴品第
鄭宥調二琴韓會歌妙絶
李舟著笛記李牟夜吹笛
趙璧說五絃李八郎善歌
于公嫂知音于公順聖樂
曲名想夫憐訛謬坊中語
敘諸茶品目敘酒名著者
敘諸州精紙貨賄通用物
詼諧等所自敘風俗所侈
飲酒四字令敘博長行戲
董叔儒博經敘古摴蒱法
敘舟檝之利師子國海舶
舟中鼠有靈天官所書氣
虹蜺颶風母人食雷公事
龍門人善游杜邠公下峽
魚登龍門化蠍為主簿蟲
江東吐蚊鳥猓然有人心
猩猩好酒屐甘子不結實
揚州江心鏡蘇州傷荷藕
宣州兔毛褐越人娶織婦
造物由水土善和坊御井
敘祠廟之弊𦵔庫蔡伯喈
大摩尼議政元義使新羅
李汭不受贈虜帳中烹茶
維州復陷事贊普妻名號
右卷下凡一百二節
(臣)等謹案唐國史補三卷唐李肇撰首題尚
書左司郎中而肇所作翰林志又題翰林學
士左𥙷闕結銜互異案王定保唐摭言稱肇
為元和中中書舍人而新唐書藝文志則云
翰林學士坐薦栢耆自中書舍人左遷將作
少監以唐官制考之盖肇自左司改𥙷闕入
翰林後為中書舍人坐事左遷而此書則其
官左司時所作也書中皆載開元至長慶間
事乃續劉餗小說而作上卷中卷各一百三
條下卷一百二條每條以五字標題所載如
謂王維取李嘉祐水田白鷺之聯今李集無
之又記霓裳羽衣曲一條沈括亦辨其妄又
謂李德裕清直無黨謂陸贄誣于公異皆為
曲筆然論張廵則取李翰之傳與記左震李
汧李廙顔真卿陽城歸登鄭絪孔戣田布鄒
待徵妻元載女諸事皆有禆於風教又如李
舟天堂地獄之說楊氏穆氏兄弟賓客之辨
皆有名理末卷所說諸典故及下馬陵相府
蓮義亦資考據餘如摴蒱盧雉之訓可以解
劉裕事劍南燒春之名可以解李商𨼆詩可
采者不一而足自序謂言報應敘鬼神徵夢
卜近帷箔則去之紀事實探物理辨疑惑示
勸戒采風俗助談笑則書之歐陽修作歸田
錄自稱以是書為式良有以也乾隆四十二
年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
唐國史𥙷自序
公羊𫝊曰所見異辭所聞異辭未有不因見聞而備故
實者㫺劉餗集小說涉南北朝至開元著為𫝊記予自
開元至長慶撰國史𥙷慮史氏或闕則𥙷之意續𫝊記
而有不為言報應敘鬼神徵夢卜近帷箔悉去之紀事
實探物理辨疑惑示勸戒採風俗助談笑則書之仍分
為三卷
