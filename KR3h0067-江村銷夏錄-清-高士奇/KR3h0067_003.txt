江村銷夏錄卷三
詹事府詹事高士竒撰
唐褚河南蘭亭卷(絹本高七寸長二尺餘文不錄王弇州家蔵鈐縫有貞元等印)
(右唐中書令河南公褚遂良字登善臨晉右將軍王羲之蘭亭宴集序本朝丞相王文惠公故物辛)
(未歲見於晁美叔齋云借於公孫辛巳歲購於公孫瓛黃絹幅至欣字合縫用證摹刻僧字果徐僧)
(權合縫書也雖臨王書全是褚法其狀若岧岧竒峰之峻英英穠秀之華翩翩自得如飛舉之仙爽)
(爽孤鶱類逸羣之鶴蕙若振和風之麗霧露擢秋榦之鮮蕭蕭慶雲之映霄矯矯龍章之動彩九奏)
(萬舞鵷鷺充庭鏘玉鳴璫窈窕合度宜其拜章帝備所留賞羣仙也至於永和字克全其雅韻九觴字)
(著其真標浪字無異於書名由字益彰其楷則若夫臨倣莫稱於薛魏賞别不聞於歐虞信百代之)
(秀規一時之清鑒也壬午八月廿六日寳晉齋舫手裝襄陽米芾審定真跡秘玩)
(褚河南書得右軍髓昔人已有定鑒當時賜摹本褉帖惟褚法最重於世今觀此書不獨優孟殆欲)
(奪真米襄陽題語絶勝宛然完璧真希世物也余鄉有褚公雙鈎蘭亭未辨的出名手况此筆神妙)
(彷彿數百餘載略無損敝當有鬼神護持非偶然也丁丑仲夏與徐天祐同觀於黃熊徵士舟中多)
(幸多幸良華亭莫是龍雲卿甫記故物米襄陽欲右褚遂摹蘭亭即書史稱薛氏)
(以五十千得之者也樂毅論正書第一此帖行書第一迨今千二百餘年絹素宛然又元章公麟二)
(跋歴歴可據昭陵永閟便應奪嫡矣黃仲威毋以貧故輕失亦毋以慳故不授賞鑒家庶為不負此)
(寳人莫雲卿載題自湯普徹馮承素趙模諸葛貞唐臨右軍禊帖)
(外其嚴整者歐陽率更而佻險者咸屬褚河南河南跡尤多米襄陽既於書史稱得蘇沂家第二本)
(以為出他本上然攷之是雙鈎廓填耳襄陽又云右軍筆精大令日寒二帖薛丞相居正故物後歸)
(王文惠家文惠孫居高郵并收得褚遂良黃絹上臨蘭亭一本乏貲之官約以五十千質之後王以)
(二帖質沈存中而攜褚書見過請售因謝不復取後十年王君卒其子居高郵欲成姻事因賀鑄持)
(至高郵以二十千得之此本蔵深山民間落黃拾遺熊手以百三十金售余後有襄陽題署備極推)
(與且云是王文惠公故物辛巳歲購之公孫瓛與書史語合按蘇家本於崇寧壬午閏六月手裝此)
(則壬午之八月手裝耳書法翩翩逸秀點畫之間真有異趣襄陽所稱慶雲麗霄龍章動彩庶幾近)
(之盖山隂之詰嗣而蘇本則其仍孫何得甲彼而乙此耶今年萬歷丁丑上距裝裱之歲盖七甲子)
(少三正朔耳安得不六倍其直也又有李伯時一跋雖真蹟而似非題此卷者故剔之以戒蛇足)
(後學王世貞跋陌上帝依然閟真蹟欲窺日表少温奴誤躪驪山)
(傳神但覓雲仍便災石河南急利射雕手除却率更誰勁敵隻字寧輸永師貴八法寧從白雲獲縱)
(令學步太嬋娟為炊肯作重儓依俗格顛米何勞據船取王孫已玉易對展雙疑雕鶚翻别看)
(總是雲霞色未從道士換鵝羣已與君王留馬式小儒豈解襄陽狡偶然弓失偶然得枯)
(樹支屏未為重定武經鑱亦非匹即容懷瓘中下估試與紹京千萬直笑殺蕭家一字蕭少室先生)
(為賣宅禊右用定武蘭亭原韻刻世貞一刻其筆褚河南帖宋刻後吳中有二鄞有)
(法種種差異因知當時摹本不一也王大理弇山公捐重貲得褚書黃絹本此又書史中最稱者公)
(舊蔵哀冊藁傳是希寳恐不能過之前此二年余與客嘗見於黃氏舟中客訝其與定武刻不類是)
(不然馮趙歐陽輩雙鈎填廓良用逼真而神韻索然無復生意此出河南之筆結體取其似用意率)
(其真所謂克肖右軍正不在點畫間也弇山公考訂已確聊書以記所見吳郡周天球題)
(蘭亭真本已入昭陵今所見者惟唐人臨摹本耳然摹本雖得其位置而乏氣韻臨本於位置不無)
(少異而氣韻奕奕有非摹本可及此褚河南黃絹所臨真跡米海岳謂其絹幅合縫處不書僧字可)
(以證摹刻僧字果徐僧權也大中丞鳳洲先生以厚價購得令人持至吳中命予題識予於唐摹惟)
(見宜興吳氏本有宋初諸名公所題及蘇公璠字韻詩者最為精妙而神龍蘭亭有郭祐之鮮于太)
(常二詩跋亦是竒物然以臨本較之神韻相去遠甚况此又有米書跋贊之勝耶按桑世昌蘭亭考)
(載蘇耆家蘭亭一絹本在蔣長源處而王文惠孫居高郵收遂良黃絹上蘭亭此豈即二卷中之一)
(觀者能以心會其妙處自當知其出摹本之上矣遂書此以復萬歷五年歲在丁丑閏八月十日)
(米茂苑文嘉云唐摹蘭亭有二其一為王文惠家元章書史)
(褚遂良黃絹上臨本其一為劉涇家唐絹臨本今此本是元章所題手裝審定真蹟以為褚法之妙)
(薛魏歐虞所不能及殆即黃絹本也大理公以百三十千購得之遂詳訂始末復以示余已無能贊)
(歎聊補書其未備云同河間俞允文海徐益孫識萬歷辛卯於爾雅樓陳仲醇觀東)
(往歲從朱太傅家見褚河南雙鈎枯樹賦歎其佳絶今日過能嬰齋頭閱此褉帖摹本神彩飛越令)
(人魄悸所謂下真蹟一等盖絶代竒琛也視昔所見直虎豹之鞟耳丙申十月十九日王穉登書)
(蘭亭真本已失世之傳訛僅存形似若不覩此卷終如說夢又非得米襄陽題識極其推重猶未可)
(據愚謂二公真右軍忠臣也其巔末攷訂諸名賢已詳盡余何敢贅惟有作難遭難遇之想而已穉)
(圭其寳諸記)(萬歷三十一年三月四日長洲沈咸)
唐王右丞萬峰積雪圖卷(絹本高九寸長七尺上有御前之印内合同印文淵閣印)
(奉華堂印揭徯斯印項子京天籟閣中物也蔵印俱備)
(城中十日暑如炙頭目眩花塵土塞僧樓今日見此卷雪意茫茫寒欲逼古栟修柳枝裊矯下有幽)
(篁厠叢碧隔溪膠艇不受呼平地貫渚無人跡西風翻鴉忽零亂遠雁迷雲猶嚦嚦筆疎墨淡精神)
(在收閱千年若完璧宛然一段小江南三遠備全能事畢維名依稀半未漶老眼再摩初認得所存)
(只是天假借名手當時重唐室吳中人家寳古跡自宋及元高爾直若教見此風斯下倒橐定應無)
(吝嗇錦標内帑固自有人間間出鳳五色老余尺素見雪渡草樹凌競人跼蹐僅有盈尺不盡意何)
(如此圖長數尺太丘孫子具法眼鑿壁收蔵皆襲百我將拙語敢印證聊寫心知并目識右丞之筆)
(神妙非常時代久遠見亦罕矣余少於沙溪陳氏獲觀雪渡圖盈尺而已今又於嚴氏閱此修卷深)
(幸老年擊此於目又題弘治壬戌中秋日沈周多古之高人逸士往往喜弄筆作山水以自娱然)
(寫雪景者盖欲假此以寄其孤高絶俗之意耳若李成之萬山飛雪李唐之雪山樓閻郭忠恕之九)
(峰雪霽王叔明之劒閣沈石田之關山積雪圖皆種種臻妙而予皆及見之但恨未覩王維雪景何)
(如耳弘治乙卯春偶於都下錢太常處閱此萬峰積雪卷賞鑒竟日覺寒氣逼人真摩詰平生得意)
(筆也始知李成輩皆宗摩詰傳為世寳此卷不啻今之鳳毛麟角矣枝山道人祝允明跋)
(詩中有畫畫有詩摩詰落筆秀且竒閻相吳生那足道象外能將造化師藍田輞川僅臨本開元東)
(塔跡已隳山居圖識宣和字今蔵御府人難窺我居京師頗留意日尋斷幀收殘碑琉璃厰西得兹)
(卷敗篋零亂縈蛛絲長江峻嶺互合沓叢竹古樹蔽嶮巇山腰巍巍置層閣橋根㶁㶁流冰澌西風)
(凝寒雪意勁一天黯淡彤雲垂斜行飛鴻失沙渚犯冷孤客望酒旗或棹扁舟或輕策神理曲盡毫)
(無遺晴窗細觀拭病目小字漶漫書王維石田沈翁跋長句謂如彩鳳輝朝曦重裝錦標紫鸞鵲草)
(堂珍秘怡老資炎天往往布几案滿簾飛霰吹涼颸右丞胷中自瀟灑汪汪如有千頃陂松針石脈)
(藴靈異雨晴寒暑隨形施東坡生平頗崛強亦於維也無間辭江邨高士竒題)
唐僧懷素草書自敘帖(紙本高九寸長二丈二尺文不錄凡十五接合縫處有建業文)
(房之印四代相印許國後裔隔水綾上有羣玉中祕秋壑圖書項氏各印引首李東陽篆蔵真自序)
(四大字符三年九月五日前進士蘇耆題大中祥)
(四年嘉平月十有八日直集賢院李建中看畢題昇元四年二月日文房副使銀青光禄大夫兼)
(御史中丞臣邵周重裝事兼文房官檢校工部尚崇英殿副使知崇英院)
(書臣王紹顔以上四跋在本卷紙尾題懷素自敘卷後)
(狂僧草聖繼張顛卷後兼題大歷年堪與儒門為至寳武功家世久相傳太子太師致仕杜衍記時)
(至和甲午中夏在南都得之草書有妙理惟懷素為)(元豐六年十一月)
(廿五日蔣之竒書若此完者紹興三年三月予謫世傳懷素書未有)
(居高安前新昌宰邵君出以相示予雖知其竒然不能盡識其妙予兄和仲特善行草時亦謫惠州)
(恨不令一見也月眉山蘇轍同叔記崇寧二年十二十五日觀邵䶵)
(辯老方艱難時流離轉徙江湖間猶能致意於此可見志尚又獲觀伯考少師品題併以嘉歎紹)
(興二年仲春廿三日陽羨蔣璨石揚休家黃魯直蔵真自敘世傳有三一在蜀中)
(以魚牋臨數本者是也一在馮當世家後歸上方一在蘇子美家此本是也元祐庚午蘇液攜至東)
(都與米元章觀於天清寺舊有元章及薛道祖劉巨濟諸公題識皆不復見蘇黃門題字乃在八年)
(之後遂昌邵宰疑是興宗諸孫則蘇氏皆丹陽里巷也今歸吕辯老辯老父子皆喜學書故於兵火)
(之間能終有之曾紆公卷題)(紹興二年三月癸巳空青老人)
(蔵真草聖所閱多矣未有如自敘之精妙筆法走龍蛇悉具於此壬子閏夏五日保之行父景晉)
(同觀夏日與劉延仲吕辯老過都統太尉王公觀令畤)
(法書名畫如行山隂道上映照人目殆不可言遂知兵火之餘珍竒多失莫此若也因見辯老素師)
(自敘一洗累年胸中塵土是真幸會五月十二日趙令畤德麟題)(紹興二年)
(辯老蔵懷素自敘後有先人題字盖紹聖三年謫居高安時為邵叶稽仲書也不知流傳幾家以至)
(於辯老之紹興癸丑三月九日遲觀於婺女馬軍橋潘氏第)
(紹興癸丑三月廿七日洛陽富直柔觀三氏流傳素師自敘初為南唐李氏物歷蘇邵吕)
(轉徙又不知幾家今為宫傅謙齋先生徐公所蔵寬聞昔黃山谷作字蘇長公從旁贊之錢穆父云)
(惜不見懷素自敘長公不以為然後山谷復見之始深歎服而書遂進今卷後云蔵於蜀中石揚休)
(家以魚牋臨數本者是也潁濱題字時尚恨其兄不及一見顧寬何人乃得預此榮觀賞玩之際豈)
(勝欣幸及觀序内有擔笈杖錫西游上國等語知書雖學之一節欲造微處其精勤若此則學之大)
(於此者可以小得而自足乎然則予之欣幸又不在此驚蛇走虺驟雨旋風間而已也弘治六年)
(七月既望長洲吳寬題家物前六行乃舜欽所補懷素自敘帖本蘇舜欽)
(見於書譜而此卷正合其為真蹟無疑然具眼者觀之固不待此也舊聞祕閣有石本今不及見見)
(此卷於少師謙齋徐公者再往復披玩不能釋手敬識而歸之弘治十一年九月三日長沙李東)
(陽)
唐僧懷素論書帖卷(紙本高八寸餘長一尺一寸八分前有宣和政和雙龍諸小璽御書)
(數印後有宣和政和紹興四小璽項氏收蔵)
為其山不高地亦無靈為其泉不深水亦不清為其
書不精亦無令名後来足可深戒蔵真自風廢近来
已四歲近蒙蕩減今亦為其顛逸全勝往年所顛形
□異不知從何而来常自不知耳□奉二謝書聞知
山中有事也
(唐釋懷素字蔵真俗姓錢長沙人徙家京兆玄奘三蔵之門人也初勵律法晚精意於翰墨追倣不)
(輟秃筆成塜一夕觀夏雲隨風頓悟筆意自謂得草書三昧斯亦見其用志不分乃凝於神也當時)
(名流如李白戴叔倫竇臮錢起之徒舉皆有詩美之狀其勢以謂若驚蛇走虺驟雨狂風人不為過)
(論又評者謂張長史為顛懷素為狂以狂繼顛孰為不可及其晚年益進則復評其與張芝逐鹿兹)
(亦有加無已故其譽之者亦若是耶攷其平日得酒發興要欲字字飛動圓轉之妙宛若有神是可)
(尚者此論書一帖出規入矩絶狂怪之形要其合作處若契二王無一筆無来源不知其肘下有神)
(皆以狂稱之殆亦非心會者予昔購自敘帖雖行草不倫其筆法與此帖一同但有肥瘦之異正不)
(解春草各有態執而論書鮮不失矣汴也何幸覩此竒觀千百載下吾謂君子有三樂此帖與存焉)
(後人其寳之)(墨林項元汴在雙樹敬題)
五代楊凝式韭花帖卷(紙本高八寸上有紹興并内府印記趙松雪蔵印項墨林氏收)
(蔵諸印俱全陳眉公跋尾)
晝寢乍興調飢正甚忽蒙簡翰猥賜盤餐當一葉報
秋之初乃韭花逞味之始助其肥羜實謂珍羞充腹
之餘銘肌載切謹修狀陳謝鑒察謹狀七月十一日
凝式狀
(大德壬寅忠宣後人張晏嘗收帖紹興以厚價購宣和書譜載楊凝式正書韭花)
(得之傳於江南可與參政自淛西迴攜以相惠議大德八年歲在甲辰三月初十日集賢學士嘉)
(大夫兼樞密院判張晏敬書與封鉅鹿王時公元此帖元奎章閣舊畜也頒賜)
(社屋時王弟某攜避通許盧氏國初希朱高祖文稿中有此題跋決唐物無疑也今其孫瑭與其壻)
(崔應奎秀才始售之聞其被賜時有蘇武牧羊圖一玉壺印一今止存此帖云正德壬申夏通許)
(人賈希朱記)
宋董北苑江山高隱圖(雙幅絹本立軸長三尺二寸闊二尺上有宣和明昌御覽稽察)
(司等印峰巒水樹俱淡設色中間人物意致夷猶有隱君子風誠神品也)
(唐宋畫家多磊落前有荆關後李郭就中超邁誰稱最董源山水真竒作意致淋漓法度存煙雲變)
(幻精神拓不數三王筆力工翻嫌二李天機薄我蔵江山平遠圖縑素古淡氣韻殊峰巒迴互境深)
(隱林木蔥蒨雲有無初開一徑入崖谷板橋低接幽人屋石磴柴門宛轉通層樓複閣憑空矗漠漠)
(荒煙合野榛濛濛積靄籠江竹積靄荒煙望不窮平沙遠水看難足谷口何人曳藜杖翛然獨恣林)
(泉賞閣上何人靜倚闌澄懷天地任俯仰胷襟貴欲羅五嶽下筆乃可圖方丈不然何以尺幅間天)
(真爛漫意蒼莽神物從来不可留寒林雪棧徒增想慨此風霜歴幾多明昌璽字猶清朗長安六月)
(炎氣蒸黃埃赤日時侵凌拂拭小齋挂素壁對之颯颯疑秋澄憶在江邨舊茅舍頗無脩簷與廣厦)
(古柳高槐夹路垂大溪日夜流其下飯後隨意追凉風那知塵世有車馬狂来帝都十年餘跛驢破)
(帽屢上書才疎空愧排閶闔性野終願歸樵漁吁嗟人生不能乘風破巨浪亦當著書深山自怡曠)
(胡為僕僕紅塵中春水秋山日惆悵披圖不覺鄉心生何時濯足滄浪上江村高士竒)
董北苑重巒閣道圖(絹本立軸長四尺一寸餘闊一尺六寸用墨重而設色甚淡上有御)
(書之寳宣和秘府中物也)
宋范寬重山複嶺圖卷(絹本高一尺三寸長一丈三尺餘全作礬頭山頂蔥鬱渾厚敷)
(文稱其不假彫巧為美洵然隔水綾上有題字三行為敷文之筆)
(華源范中立善作重山複嶺古木瀑泉近世尠及皆若真山不以彫□細巧為美)
宋蘇文忠公篔簹圖卷(絹本高七寸長五尺)
石室先生清興動落筆縱横飛小鳳借君妙意寫篔
簹留與詩人發吟咏石室先生戲墨蘇軾臨是日
試廷珪墨元祐元年十月廿三日
(東坡天資超邁故其所作輒與人殊不獨詩文為然其墨竹之在人間如至珍也觀此卷風韻可見)
(矣竹攻愧樓鑰游戲寄興者然而造妙者不多見墨儒者所以)
(唐王右丞維皋平石本既經重刻甚不足觀而文石室獨能超絶今古東坡謂此枝乃推廣其意者)
(雖曰推廣或者過之後有樓米二公跋語益可重矣余生也後恨不得趨函丈試問其訣也)
(右雖無欵印定為趙魏公書無疑米跋亦未之見惜哉)
宋米南宫雲山圖(絹本高七寸長丈餘水墨無欵)
(老樹筆間生竒石筆下出濃淡高低遠近山隂晴一半雲間没漠漠江天杳杳空不勞施力自然中)
(若於沙際尋歸路来看霜林葉□紅枯士弘枿溼冥冥濛濛方寸天不知所以然而然槎老)
(風煙霾雲懵董栖蒼玄晴窗開卷作三叫看得米家神氣小塗揩濃墨幻東西汙我瀟湘山色曉)
(延陵邵亨貞水筆墨簡古非他畫工所及卷後兼右米海岳山)
(有李河東士弘邵復孺亨貞二題詩字皆精妙誠可寳玩也萬歷庚辰二月十七日雨窗展玩因書)
(其尾見茂苑文嘉邨圖與此卷甚相類信乎家學余嘗敷文大姚)
(之有自也河東李公云濃淡高低遠近山隂晴一半雲中没殆得之矣考米氏父子本襄陽人而寓)
(居京口亦嘗寓蘇與朱樂圃輩同游故吳中時有真蹟留存修宋史者直云吳人而後之論者皆曰)
(吳縣人非也細衡郡文肇祉有流宕如北苑者不米元暉畫有謹如營丘者)
(顓以突兀冥蒙為竒而後人失之乃信手點抹自謂米家山此如倣顛張之草聖而不從郎官壁記)
(入門真無本之學也此卷全寫景至其規矩法度於山頭勾法見之乃楚山清曉圖之一變大姚邨)
(圖在余家又復狂怪與此不同文基聖以為絶類非也雲間董其昌跋)
宋黃文節公行書梅花賦卷(紙本高九寸長一丈五尺)
層城之宫靈苑之中竒木萬品庶草千叢光分影雜
條繁榦通寒圭變節冬灰徙筩並皆枯悴色落摧風
年歸氣新搖芸動塵梅花特早偏能識春或承陽而
發金乍雜雪而披銀吐豔四照之林舒榮五衢之路
既玉綴而珠離且冰懸而雹布葉嫩出而未成枝抽
心而插故標半落而飛空香隨風而遠度挂靡靡之
遊絲雜霏霏之晨霧爭樓上之落粉奪機中之織素
乍開花而傍巘或含影而臨池向玉階而結彩拂網
戶而低枝七言表柏梁之詠三軍傳魏武之竒於是
重閨佳麗貎婉心㛠憐早花之驚節訝春光之追寒
裌衣始薄羅袖初單折此芳花舉兹羅袖或插鬢而
問人或殘枝而相授恨鬟前之□□嫌金鈿之轉舊
顧影丹墀弄此嬌姿洞開春牖四卷羅帷春風吹梅
畏落盡賤妾為此斂蛾眉花色持相比恒愁恐失時
黃庭堅書
宋李龍眠洛神賦卷(紙本高八寸白描作廿五段每段用楷書標出本文於上前後有項)
(氏收蔵圖記鈐縫後隔水上有永嘉陳達家蔵)
徐僧權
滿鶱
湯法象
丁道矜
搖崇
朱异
天嘉二年十月廿三日
宋林和靖詩卷(紙本高九寸二分長八尺七寸凡六接俱有濟陽文府鈐印)
制誥李舍人以松扇二柄并詩為遺亦次来韻
編松為箑寄山中兼得紫微詩一通入手涼生殊自
慰可煩長聽隱居風
孤山雪中寫望
片山兼水遶晴雪復漫漫一逕何人到中林盡日看
遠分樵載(昨盖切)重斜壓葦叢乾樓閣嚴城寺疎鐘
動晚寒
孤山從上人林亭寫望
林表秋山白鳥飛此中幽致世還稀誰家岸口人煙
晚坐見漁舟兩兩歸
送史殿省典封川
炎方將命選朝倫治行何嘗下古人擁旆肯辭臨遠
郡登艫還喜奉慈親水連芳草江南地煙隔寒梅嶺
上春若過中途值歸雁慰懷能與致音塵
春日齋中偶成
空階重疊上垣衣白晝初長社鷰歸落盡海棠人卧
病春風時復動齋扉
殿直丁君自沂適閩艤舟惠顧晤語未幾且以拙
詩為索病中援筆勉書數章少塞好事之意耳時
皇上登寳位歲夏五月孤山北齋手書林逋記
(吳書和靖林處士詩後湖蘇軾山綠不論世外隱儂生長湖山曲呼吸光飲)
(君子傭兒販婦皆冰玉先生可是絶俗人神清骨冷無由俗我不識君曾夢見眸子瞭然光可燭遺)
(篇妙字處處有步繞西湖看不足詩如東野不言寒書似留臺差少肉平生高節已難繼將死微言)
(吳人不好事好作祠堂傍修竹不然配食水仙王一盞寒泉薦秋菊右十四行小行楷書)
(在本帖紙尾士君復手書七言近體五首其語冲右和靖林處)
(彝可詠而結體尤峭勁然有韻態不作嵓嵓骨立也蘇長公一歌其推許此君至矣然至詩如東野)
(不言寒書似留臺差少肉二語便是汝南月旦何嘗少屈狐筆也留臺者李建中也嘗分司御史臺)
(考之集稱西臺以偶東野尤當更稱耳長公書法勻穩妍妙風神在波拂間而麗句層出尤刺人眼)
(始錢唐人即孤山故廬以祀和靖游者病其湫隘因長公詩後有我笑吳人不好事好作祠堂傍修)
(竹遂徙置白香山祠與長公配迨於今香火不絶乃其遺蹟與長公同卷價踊貴十倍太史公有云)
(伯夷叔齊得夫子而名益彰若君復者抑何其多幸也歟萬歴壬午嘉平月吳郡王世貞謹題)
(世言林和靖先生字不如詩詩不如人然觀此卷亦自瘦勁有法杜襄陽詩云書貴瘦硬方通神豈)
(先生謂耶世人貴耳若無坡翁詩此卷當無以重價售者苐蘇長公去先生時代無幾為長歌題其)
(卷後推重至此吾輩固當以坡翁增重詎使重末而忘其本耶若蘇書則又是其平生合作余兄謂)
(君復多幸誠然誠然世懋書於奉常齋中)(萬歴丁亥春正月吳郡王)
宋蘇文忠公書李太白詩卷(紙本高尺許長三尺餘砑花箋二幅字各十行前有)
(松雪齋墨印喬中山收蔵鈐記前後八方楊仲曦收蔵鈐記共數十方後有笑狂半印謙字印喬字)
(九疊文圖書問不知齋墨印跋尾紙六接計九尺餘)
朝披夢澤雲笠釣清茫茫尋絲得雙鯉中(中字點去)内有
三元章篆字若丹蛇逸勢如飛翔還家問天老奥義
不可量金刀割青素靈文爛煌煌嚥服十二環奄見
仙人房莫跨紫鱗去海氣侵肌涼龍子善變化化作
梅花粧贈我纍纍珠靡靡明月光勸我穿絳縷繫作
裙間璫挹子以攜去談笑聞遺香
人生燭上華光滅巧妍盡春風繞樹頭日與化工進
只知雨露貪不聞零落近我昔飛骨時慘見當塗墳
青松靄朝霞縹眇山下村既死明月魄無復玻璃魂
念此一脱灑長嘯登崑崙醉著鸞皇衣星斗俯可捫
元祐八年七月十日
丹元復傳此二詩
(老坡平生多與異人遇此詩帖云傳於丹元丹元者道人姚安世自號也先生將赴定武前兩月與)
(姚相會於京師出南岳典寳東華李真人像及所作二詩言近有人於海上見之盖太白云雖事涉)
(荒怪然決非火食肉人所能贋作嗟夫二公未遺世時世皆以謫仙目之今當相從於閬風弱水之)
(上醉笑調歌靈音相答皆九霞空洞中語衆不可盖後復有神游八表者傳誦而来洗空萬古俗氣)
(吾老矣尚或見之年題)(正隆四年閏六月西山蔡松)
(頌太白此語則人間無詩觀東坡此筆則人間無字今有丞相蔡衛公所題則人間無所啟其喙縱)
(復妄發適為滓穢清虚此卷當有神物護持自非夙緣留名十洲三島者未易得見矧擅有而蔵之)
(者豈陸行人哉二公仙去已久衛公且謂復有傳九霞空洞中語而来僕敢言蕭閒住世今此身是)
(何謂尚或見之耶不施宜生謹書帖清竒超妙蔡孔子作春秋游夏能措一辭此)
(衛公首發明之施先生繼品題之顧如晚進安敢措辭於其後哉姑記姓名以見榮觀之幸焉劉)
(沂謹書竒出塵之詩老泉飄逸絶倫之字非衛公太白清)
(品題無以發明施老以謂二公仙去已久蕭閒今此身是誠非虚語正隆己卯立秋前一日高衎)
(題局傳東華之詩蕭閒題玉局之字三住老仙發玉)
(揚之金闕侍郎祕蔵之雖至寳所在有物護持終恐六丁持去如珪輩薄福之人或不得時見之也)
(此所以捧玩再四遲遲其還是月中休書)(蔡珪謹)
(此東坡書李太白詩金相蔡松年跋之詳矣正隆乃金主亮之年號施宜生即桯史所記奔金使宋)
(洩機而被戮者松年而下用筆皆稍似蘇者當時程學行於南蘇學行於北金之尊蘇與孔子並故)
(習其餘風皆有類耳宜生輩於松年辭極推重書必提頭此當時諛佞之風也然而由此亦可以觀)
(其人覘國之脈矣松年與宋京卞同姓同時又云西山故觀者誤以為宋人非京卞鼠輩即季通諸)
(大君子故不敢輕議也然其言之當雖京卞輩亦不以人廢言松年雖略過稱其所見以是為的耳)
(何怪哉鄉貢進士南海梁克載得而珍蔵之吾三兒弘至與之同舟来南安因出觀之遂書以復)
(大明成化十九年癸卯郡之唫風弄月臺書)(月晦華亭張弼在南安)
(蘇文忠公行書真蹟惟寒食詩與此卷流傳名重筆墨蒼竒紙色完好然寒食詩止黃文節公一跋)
(此則金朝諸老所題凡五多一時名輩金人筆墨世尤罕見當與蘇公所書並傳按蔡松年字伯堅)
(仕金由行臺尚書省令史至尚書右丞相加儀同三司封衛國公鎮陽别業有蕭聞堂自號蕭閒老)
(人諡文簡當時樂府推伯堅與吳彦高號吳蔡體有集行於世其自序云王夷甫神情高秀宅心物)
(外為天下稱自言少無宦情使其雅詠玄虚不經世務超然遂終其身則亦何減嵇阮而當衰世頽)
(俗力不可為之時不能遠引高蹈顛危之禍卒與晉俱為千古名士之恨讀此序則其生平可見施)
(宜生字明望浦城人宣和末為潁州教官仕金至翰林學士自號三住老人其在潁州日從趙德麟)
(遊頗得蘇門沾丐劉沂史不載味其跋語亦蔡施同時人高衎字穆仲遼陽渤海人敏而好學自少)
(有能賦名同舍生欲試其才使一日賦十題戲之衎執筆怡然未暮皆就彬然可觀年二十六登進)
(士第乞歸養逾二年調漷隂丞歴官尚書省令史前後三為吏部銓事脩舉選人便之大定五年為)
(宋生日使中途以病告歸蔡珪字正甫松年長子七歲賦菊花詩語意驚人日授數千言天德三年)
(進士擢第後赴選調求未見書讀之其辯博為天下第一歴澄州軍事判官三河主簿正隆三年銅)
(禁行官得三代以来鼎鐘彝器以正甫博物且識古文奇字辟為類編官後為翰林修撰同知制誥)
(改戶部員外郎太常丞朝廷稽古禮文之事取其議論為多其續歐陽公集古錄六十卷古器編三)
(十卷補南北史志書六十卷水經補亡四十篇晉陽志十二卷今之傳世宋元人墨蹟尚可得金人)
(墨跡甚少此不僅坡公書法高妙諸跋字跡皆佳故各書大略後之覽者當并跋寳而蔵之江邨)
(抱甕翁高士竒)
宋郭河陽谿山秋霽圖卷(絹本高六寸八分長五尺八寸淡設色宋箋覃尾)
(右郭熙谿山秋霽圖乃真筆也原有倪雲林籖題并柯九思印章今籖題已失而柯印猶存盖倪柯)
(二君所蔵也舊在予友杜君處嘗求先太史題而未果今二十年矣其子于始持来求跋按熙之出)
(稍後於營丘故當時以李成郭熙並稱則固已崇重之矣當時山谷詩云玉堂坐對郭熙畫發興已)
(在青林端又云郭熙官書但荒遠短渚曲折開秋晚而石田先生論營丘云丹青隱墨墨隱水其妙)
(貴淡不貴濃今觀此圖脱去筆墨畦徑而專趨於平淡古雅雖層巒疊嶂縈灘曲瀨略無痕跡信乎)
(非熙不能而真足為營丘之亞也九月三日茂苑文嘉)(萬歷己卯秋)
(李成郭熙並宋名手一時畫院諸人爭效其法遂往往魚目混淆大抵二君能以丹青水墨合為一)
(體不少露痕跡信乎繪家三昧也此圖為谿山秋霽長巖曲嶺遠樹平蕪與浮嵐暮靄相映森沈茂)
(潤無纖微不惬以此視營丘真當並驅爭先矣太原王穉登書)
(予友莫廷韓嗜畫畫亦逼真子久此卷盖其所蔵以為珍賞甲科後歸潘光禄流傳入余手每一展)
(之不勝人琴之歎廷萬歷己亥首夏三日董其昌是日前一宿夢韓及曉起題)
(河陽繪事妙絶寰中四百年来真蹟頗少予生所見亦不數數此卷精美入神緜密秀潤殆非遠與)
(松年和之輩所能彷彿而况其他乎觀者珤之丙申孟夏望後三日蜀陳盟書於真州旅舍)
宋李龍眠蕃王禮佛圖卷(紙本高一尺長三尺八寸水墨描海氣蒼茫水雲天接佛)
(在巨浪中手指放白毫相光袒裼趺坐蕃王虬鬚袴褶長跪受記從者殊形詭狀延頸遥瞻或合掌)
(或拱立為態不一計三十一人人長四寸有餘其維西列萬國有土此有人孰是無繼立而能治)
(民佛化大無外萬有入彌綸衣冠雜誕譎莫不悉来賓東方九州地治教亦具陳豈知五經表復自)
(敘彝倫斥鷃譏南運舜英疑大椿擴充固有道一視歸同仁東皋釋妙聲)
(佛身充滿大千界蓮座玄談海水翻融攝羣修證圓覺靈通虚徹卓然存玉笥李簡)
(玉峰善士唐漢卿攜蕃王禮佛圖請贊為之贊曰九彝八蠻聲教罕至惟見佛容必恭敬止維王)
(在前載拜稽首羣從咸集嚴列左右峩峩其冠楚楚其服虬髯螺髮穹鼻深目伊昔宋代鮮有其人)
(方今聖朝来往日新曩迦辣蔵孕囉賽因撒藍嘛哩名動搢紳言不雅馴訓義無别粤有象胥善為)
(解說式觀此卷畫手非常裝潢蔵之有耿餘光城時至正十年上章攝提格孟陬已立春六日郡)
(天台老學沙門餘澤七十四歲書於寳馬寺東廡如山重公之煖閣)
(香水海中傳直指碧蓮華上結跏趺方今象教行中國况爾蕃王部落俱八十五翁易偉)
(彫題朱髮紛重趼竺國西来聽梵音仰止孔壇羣弟從杏花春雨坐彈琴吳下周備)
(華雨繽紛寳樹重戎王卑俯近慈容從来禮樂行中國幾度鑾輿下辟雍雁山戴寧)
(金繩鹿苑四花香沙界蓮臺法雨長蕃落左□齊膜拜皈依始信有空王嘉禾彭冲溪)
李龍眠維摩演教圖卷(紙本高尺有五分長六尺一寸中畫文殊法衣鬘髻端坐於牀)
(足躡蓮臺虚其獅座對設一榻維摩趺坐幅巾長髯指顧生動參謁者大小各一一人拈花斜立牀)
(側應真六人或坐或立俱倚牀前後一女持鉢一天王帶劒猙獰擁衛後有綰鬘髻者五比丘一老)
(叟一俱合掌諦聽又天王一人屹立與前帶劒者相望後有沈民則楷書心經及董文敏公等跋可)
(稱完璧不錄心經文)
(永樂丙戌歲予客燕臺真如寺老僧元覺出示李龍眼演教圖真蹟隨索予書心經附後自媿玉石)
(難並固辭再三老僧索之甚篤勉強淨手謹書一通是夕上元日也雲間沈度)
(宋李公麟演教圖精工之極盖學陸探微平視閻右相者後為吾鄉沈學士補書心經其楷法端勁)
(亦與畫相抗衡本為長安古寺常住舊蔵大都為有力者豪奪轉入飛鳬手遂成世諦流布非法門)
(皈奉之故矣公麟從秀鐵面游秀師訶其畫馬因改而畫菩薩變相雖得畫家三昧實以畫作佛事)
(者也元時惟吳興趙文敏庶幾不媿之觀因題)(董其昌)
(舊觀於長安苑西邸中丙寅二月望重觀於吳門官舫二紀餘矣其昌)
(李伯時人品畫法名重當世故一時效之者衆魚目夜光慧眼自辨余所見最多然惟袁氏白蓮社)
(王孫匡南草堂王敬美伏生授書項子京女孝經朱少傅高士余家蘇長公笠屐像與此卷維摩演)
(教圖乃真蹟其餘贋本亂真雖工奚取觀其所作摩詰文殊二像飄飄有天人相細入微茫而高古)
(超越非塵凡面目聽經法侣皆皈心合掌若羣石點頭真神来之筆視後世丹青手直土苴耳白描)
(畫易纖弱柔媚最難遒勁高逸今觀此圖如屈鐵絲唐有閻令宋有伯時元有趙文敏可稱鼎足矣)
(沈學士書莊嚴整肅如程不識用兵亦也太原王穉登書於快雪亭)(時之傑)
宋楊補之雪梅卷(絹本高七寸七分長四尺二寸冰花墨榦雜以琅玕真得孤山籬落之致)
(筆端造化出天巧寫出江南雪壓枝誰道春歸無覓處横斜全似越溪時)
(楊補之得墨梅三昧山谷道人歎曰如嫰寒清曉行孤山籬落間但欠香耳則筆端春色之妙此言)
(盡矣石海野老農香影亭前放鶴時今見畫圖疑水邊上竹林西)
(是夢南枝雪壓得春遲横止止道人書憶羅浮山嫰寒清曉竹邊吟淺水橋澗外尋夢)
(下路玉龍半樹偃瓊林看玉龍半樹偃瓊林抱鶴攜琴雪霽尋水畔横斜不厭被渠香影釣清吟)
(為被渠香影釣清吟水竹居中月夜尋願託歲寒伴侣一琴一鶴老丘林余性愛梅夢寐想見)
(故家園水竹之居多種梅花翫其清也每雪霽月明衝寒獨往心與景會則悠然吟哦以自樂恍若)
(孤山雲水間噫梅産江南標且尚矣然非近水傍石映竹横枝則其神不麗非雪曉月宵攜琴抱鶴)
(則其清不足故廣平感叢棘而作賦和靖樂水月以搜吟亦猶君子小人之各有黨類焉其趣深矣)
(此卷乃士安御史見贈雅惬素懷披圖增慨想見其人因題小詩以紀之時屆至正癸巳季夏之五)
(日書於海律寓過茂林家出揚補之手卷因觀前洪武之八年秋)
(賢所詠者不過一時之興僕敢不作詩以紀其後云進士唐幼明)
(梅花自是神仙骨不許凡人肉眼看雪壓江南春滿屋玉堂瀟洒月光寒)
(天生鐵幹出塵標誰植孤根傍野橋疎影屈盤香滿地素心凝露骨昂霄折枝寄驛懷人遠索笑題)
(詩待雪消移向玉堂魁衆卉實和金鼎在明朝紫篔生)
(誰寫江南冰雪姿疎花冷蕊更清竒欲留貞白同高節故着琅玕玉一枝補之寫梅真絶品涪翁)
(猶惜不聞香水邊籬落天然趣清賞何須白玉堂匡山吳勤)
(一枝鐵榦如龍角幾箇冰華傍玉臺疑是孤山晴雪夜美人和月折歸来李澄之)
(竹外斜枝凍雪乾揚翁風度亦酸寒扁舟穩繫吳山麓須向石湖深處看匏菴)
(溪橋近日行遊嬾来未減曉坐對横斜竹外枝饒舌誰云香氣少風行時何日條風)
(野岸回歲寒未放塢邊梅逃禪老子真能事探取東君消息来兩冬常苦雪漫漫小)
(圃荒亭擁褐寒翻是今年花信晚亂瓊冷蕊此中看藜杖椰瓢久不攜間披翠軸遣單栖非同和靖)
(多情思唐突清標號逸妻農高士奇淵同為建王宋曾覿字純甫號海野老與龍大)
(内知客孝宗以二人皆潛邸舊人觴詠唱酬字而不名一夕進月詞西興共聞天樂賞賚甚渥所著)
(有海野詞又記)
宋燕文貴秋山蕭寺圖卷(絹本高九寸五分長九尺一寸五分用墨濃潤鉤勒古勁)
(林木筆意全仿郭熙山巒屋宇人物舟騎稍加工細雖傅色簡淡而蒼秀之妙令人眼明心爽款在)
(末尾小楷書燕文貴畫四字跋語俱名筆信可寳也前後宋元人收蔵印記數方項墨林家故物前)
(有小治字編號及收蔵諸印憶往年柿葉霜黃秋潯陽江上山如綉挟策追遊)
(滿壑芙蓉波冷月臨川釣舟箇箇来沙曲梵宇層層倚樹顛白髮田園歸計晚斷腸西望夕暉邊)
(鍾陵余復八分書憶舊遊醉騎支遁馬閒覓海翁為愛前朝寺披圖)
(鷗落澗松林月懸崖瀑布秋愧無棲隱地吟咏到滄洲樗菴屠文)
(野棠花落過清明春事匆匆夢裏驚倚棹幽吟沙際路半江煙雨暮潮生己酉二月廿一日為清明)
(日風雨淒然舟泊東林西滸步過伯璇徵君高齋焚香瀹茗出示燕文貴秋山蕭寺圖展玩既久因)
(寫是日所賦絶句於上絶倪瓚雲煙眼明仿識圖漫浪遨遊五十年高崖巘出)
(中意江峡曾乘萬里船遊天游生陸廣萬木聳高忽見燕侯畫令人憶舊千巖開太古)
(秋石路驅輕騎江風送遠舟人間無此境舒卷不能休驅曲江居士錢惟譱)
(己酉歲僕客沈隱君伯璿家觀燕文貴精妙入神畫不敢綴辭沈君索詩書卷後勉賦四語後二載)
(復觀斯卷諸公沛然唫長篇沈君復索鄙詩故有是作長風吹船過彭蠡縹緲雲巒矗天際天柱)
(峯迴玉筍遙金掌芙蓉半空起汴宋後先多畫師回斡天機誰比擬燕侯文貴世罕得點染清妍才)
(擅美斯圖拂拭雙眼明幽討直須論萬里箾槮絡石虧雲根鐵壁蒼崖徹磵沚紺殿珠樓佛寺中丹)
(臺玉室仙境裏水邊沙際市橋通野店人家茆屋底令我憶舊游心跡追冥搜華星耀丹壑綵杖凌)
(玄洲安期羨門子招邀指蓬丘回視句吳山培塿一土坏載復觀斯圖慷慨興謌謳天游生陸廣)
(蕭寺久寥落燕侯為發揚山横江樹晚殿鎻碧雲涼杖策情仍在乘舟意不忘獨懷前代事撫景暗)
(悲傷令右蕭寺圖乃燕侯文貴所作按梁武帝造佛寺蕭子雲飛白大書蕭寺二字故名今覽此)
(圖不勝感慨漫賦是詩書識於後恂)(環中老人鮑)
(野性樂山水廛居違素心薾然困疲役胡能遂幽尋恒思惬所適勝槩恣登臨秋清景尤曠蒼翠列)
(遙岑霜餘委蔓草孤秀愛雲林畸人寡諧俗結宇丹崖隂浮念不煩遣寂寞契冲襟况復邇蕭寺禪)
(誦有遺音簞瓢足自老簪組知難任披圖憶所歴閱歲兹已深景物匪殊昔但傷華髮侵何當脱塵)
(躅歸休期自今寺河南高㢲志題於秀水隱居水秋山望不盡蕭意無窮巖壑飛霜月樓臺落)
(風待船茅屋近乘騎野橋通神會燕侯得當時孰與同前東塔住山若允)
(長江浩蕩秋波碧待渡行人立沙側望中煙樹翠糢糊夹岸層巒幾千尺禪宫梵刹出遠林林間曲)
(逕歸僧尋也知畫史真善幻一幅生綃傳至今唫嘯生羅紘)
(六月閒居塵事寡故人相訪衡門下示我秋山蕭寺圖云是燕侯之所寫燕侯畫癖人共知苦心毫)
(素鬢成絲江山楚越曾徧覽援筆絶境移於斯千巖萬壑氣森爽木落天虚百泉響翠碧含風薜荔)
(懸青林積雨莓苔長磵谷金銀佛寺開五雲樓殿影崔嵬聽經鶴繞多羅樹衛法龍趨七寳臺秋濤)
(江上兼天湧浦漵聯緜山縦&KR1128;幽人乘暇喚舟航逋客還尋躡坡隴野騎冥搜度小橋水邊林下逢)
(漁樵煙岑猿嘯清裊裊蘆洲雁起輕飄飄乃知異境不可得汩没人間看遺墨布襪青鞋興浩然塵)
(容白首歸猶惑依稀雲氣上衣襟動我登山臨水心山中故人儻招隱結茆擬傍蒼崖隂長沙蕭)
(規輿酌清泉步自山南陲躋攀得幽勝超攄遂忘下)
(疲依巖結淨宇面海啓高扉振衣虚臺迥窺竇隂雲迷佛鐙晝熒熒翻經唯老緇竟日無嘯語適聞)
(林鳥啼謂非隔人世靜趣寧若兹久思脱塵網負累勢莫遺所遇惬遐想何能即幽棲射利念已絶)
(徇名心更違終尋煙霞侣同赴滄洲期題八月十三日過顧子羽東溪小隱羽為伯璇求蕭寺圖)
(時予匆促理櫂不得思索遂寫題海雲蘭若詩於其右彭城劉堪識)
(迴崖列岫鬱相連兜率樓臺際碧天飛鳥已還秋色裏疎鐘猶在夕陽邊溪橋緩轡官人馬野飯維)
(稍客子船記得宦遊逢此景披圖不覺思茫然莆田黃守)
(燕文貴吳興人初師河東郝惠往来京師市畫於天門道上待詔高益見而竒之聞於宋太宗命寫)
(相國寺樹石端拱中勅畫臣面進紈扇上賞其精筆曾畫舶船渡海像七夕夜市圖工麗無比神廟)
(時又有燕文季畫院謂之燕家景終不及文貴此卷蕭寺圖也張無竒出示於白石山房客有謂其)
(南宋者余故拈此題於卷後望日呵凍書陳繼儒題)(天啓二年十二月)
李龍眠蓮社圖卷(絹本水墨畫高八寸餘長一丈三尺四寸後有李元中書記一通絹本長)
(三尺四寸高不及九寸用頽筆懸腕書自始至終無一弱筆秀勁挺拔與停雲刻本大有不同飯字)
(作飰字魚字作鯨字敬字俱諱筆刻本否也字校刻略大止五十一行豈文本另一本耶卷中收蔵)
(元印二方陳緝熙家叢書堂文籍印引首泥金藍宫箋李西涯篆龍眠蓮社圖五字)
(龍眠李伯時為余作蓮社十八賢圖追寫當時事按十八賢行狀沙門惠遠初為儒因聽道安講般)
(若經豁然大悟乃與其弟惠持俱棄儒落髮太元中至廬山時沙門惠永先居香谷遠欲駐錫是山)
(一夕山神見夢稽首留師忽於後夜雷電大震平旦地皆坦夷材木委積江州刺史桓伊表奏其異)
(為師建寺是為東林因號其殿為神運時有彭城遺民劉程之豫章雷次宗雁門周續之南陽宗炳)
(張詮張野凡六人皆名重一時棄官捨緣来依遠師復有沙門道昺曇常惠叡曇詵道敬道生曇順)
(凡七人又有梵僧佛䭾跋陀羅佛䭾耶舍二尊者相結為社號廬山十八賢時陳郡謝靈運以才自)
(負少所推與及来社中見遠師心悦誠服乃為開池種白蓮求預淨社遠師以其心亂拒而不納陶)
(潛時棄官居栗里每来社中或時纔至便攢眉迴去遠師愛之欲留不可得道士陸脩靜居簡寂觀)
(亦常来社中與遠相善遠自居東林足不越虎溪一日送陸道士忽行過溪相持而笑又嘗令人沽)
(酒引淵明来故詩人有愛陶長官醉兀兀送陸道士行遲遲沽酒過溪俱破戒彼何人斯師如斯又)
(云陶令醉多招不得謝公心亂去還来者皆其事也此圖初為石路與清流激湍縈帶曲折踰石橋)
(溪迴路轉石巖一又繚而上石巖一二巖之間有方石池種白蓮花巖之傍有石梯度山迤邐而去)
(不知所窮當圖窮處横為長雲蔽覆樹腰巖頂其高深遠近盖莫得而見也傍石池有高崖懸泉下)
(瀦為潭支流貫池下注大溪激石而湍浪者虎溪也巖之外遊行而来者二人一人登嶺出半身者)
(宗炳也一人躡石磴而下者曇順也巖中為經筵會講者六人一人踞牀憑几揮麈而講說者道生)
(也一人持羽扇目注懸猿而意在深聽者雷次宗也一人合掌坐於牀下者道敬也一人相向而坐)
(者曇詵也一人執經卷跪聽於其後童子一舒足搔首有倦聽之意蓮池之上環石臺坐而箋經校)
(義者五人石上列香爐筆研之具一人凭石而坐者劉程之也一人手開經軸倚石而回視者張詮)
(也一人正坐俯而閱經者惠叡也一人回坐拱手傍視而沈思者惠持也一人持如意而指經者惠)
(永也一人捧經笈與童子持如意立其後又童子跪而司火持鋏向爐而吹一人俯爐而方烹捧茶)
(盤而立者一人傍有石置茶器又一巖中有文殊金像環坐其下為佛事者三人一執爐跪而歌唄)
(者曇常也一人坐而擎拳者道昺也一人執經卷而坐者周續之也臨溪偶坐者二人皆梵僧一人)
(袒肩持短錫跋陁羅也一人舉如意據膝而坐者耶舍也童子一卷髮胡面持羽扇立其後一人露)
(頂坦腹仰觀懸泉坐而濯足者張野也童子持巾立其側又蹲而汲者一人石橋之傍峭壁崛起前)
(有僧與道士相捉而笑者遠公送陸道士過虎溪也一人貌怪雄視捉巾瓶而立者捕蛇翁也童子)
(負杖却立而待一人乘籃輿者淵明之迴去也淵明有足疾嘗以竹籃為輿其子與門生肩之前者)
(若欲憩而不得後者若甘負而忘倦盖門人與其子也童子負酒瓢從之一人持貝葉騎而方来者)
(謝靈運也傍一人持曲笠童子負笈前騎而行凡為人三十有八馬一猿一鹿一器用草木不復以)
(數計人物灑落泉石秀潤追千載於筆下萃羣賢於掌中開圖恍然若與之接揮麈而談者如欲懸)
(河吐屑肆辨而未停默坐而聽者如欲屏息杜意審諦而冥冥沈思者如欲鈎深味遠叩玄關宅靈)
(府而遊乎恍惚之廷梵唄者如欲轉㗋鼓舌而有雲雷之響與海潮之聲行往来如御風而遐舉坐)
(臨水者如騎魚而將去笑執手者軒渠絶倒達於衣冠盖其心手相忘筆與神會而妙出意表故能)
(奴隸顧陸童僕張吳跨千載而獨步非十八人者不足以發伯時之筆非伯時不足以寫十八人之)
(趣豈非泉石膏肓煙霞痼疾其臭味相似故形容之工若同時而共處者也伯時於予為從兄實山)
(林莫逆之友為此圖凡三十八日而成余得之遊居寢飯其下客来觀者或未知蓮社事因記其後)
(覽者當自得之也圖成於元豐庚申十二月二十五日越明年辛酉正月二十六日龍眠李冲元元)
(中記廬山十八賢白頭居士老龍眠藥囊經卷隨誰寫)
(行杖如在香爐瀑布前誰蓮社風流遠市朝幾人身跡混漁樵陶翁心事能識惟有攢眉似折腰)
(精右龍眠蓮社圖卷兵侍陸公全卿得之全卿素賞鑒以為真跡間以視予為題二絶嘗疑典午)
(不競幽人竒士多有託意而逃者盖於陶翁見之而翁於此又有所不屑也因漫及之長沙李東)
(陽賓之識)
宋劉松年沈李浮瓜圖(絹本立軸長三尺五寸闊一尺九寸二柳樹下設椅案石上列)
(冰盤二中累冰浮瓜果一童子疈瓜其傍兩人對奕一人背立反袖執拂沈想一人左手執扇掩口)
(右手撫樹而觀一童子捧果盤倚欄立案上陳設鼎彝文石精妙絶倫)
宋馬麟西湖十景册(絹本元班恕齋隸書標目四大字骨肉停勻有夏承碑遺意明瞿宗)
(吉楷書十景詩亦精謹有法惜内缺兩峰插漢一葉庚午六月江邨銷夏漫為補書遂成三十冊付)
(之裝池)
宋夏禹玉長江萬里圖卷(絹本高七寸許長三丈三尺餘水墨畫欵在起首石上臣)
(夏圭三小字前後有天歷璽印六年立冬日柯九夏禹玉長江萬里圖至元後)
(思觀於復古齋待詔夏珪山水師李唐用墨如傅宋寧宗朝畫院)
(粉今觀長江萬里圖往往潑墨縦筆濃淡醖釀出於自然真竒筆也夫大江發源於岷山而珪畫泉)
(流迴互跳珠噴雲可駭可愕至於濫觴之後直下一瀉舟楫縱横旅店隱見渡口漁舠林邊鴉點煙)
(巒雲樹戍樓城郭無不極其精妙所謂李唐之下無出其右者非耶唐宋以来君臣俱游心藝文皆)
(具畫院以延攬名士良工宋之南渡馬夏稱首若禹玉者其可多得哉覽閱既畢為題其後成化)
(三年仲春五日太原王汝玉敬題公物後歸天府夏珪長江萬里横卷乃分宜嚴相)
(償武臣俸朱太傅得之寳若琛貝近韓敬塘學士購歸其水勢欲濺壁石欲出雲樹欲含霧人物舟)
(楫樓櫓室廬種種悉具氣韻但用水墨而神采燦爛如五色莊嚴可與李唐並驅爭先馬遠諸人皆)
(當北面往時屢閱於朱公綠蔭亭上今復見之因誦舊時王謝堂前燕飛入尋常百姓家唾壺幾缺)
(太原王穉登題)
宋錢舜舉戲嬰圖卷(紙本高七寸餘長三尺人物學周文矩一美人翠鈿衣緋抱兒坐杌)
(上左手執花一枝兒作攀躍狀一雲環執紈扇侍立柄長齊身傍設綠蕉墨石後繫一詩通身有項)
(氏蔵印乂字號)
殿閣森森氣自清不知人世有蓬瀛日長無事宫中
樂閒與諸姬伴戲嬰吳興錢選舜舉
(綵扇風生月殿秋内家新樣玉搔頭侍兒折得宫花看笑弄嬌雛不自由伯恭)
(小殿南薰扇影涼鳳雛嬌語倚新妝手中折得宜男草雨露深恩到北堂林伯庸)
(金屋春閒午漏遲寧王玉笛罷愁吹嬰兒還自可人意索乳看花嬌更癡匡山李潤)
(日長别院停針線瑜珥瑤環引一雙風靜綠蕉交燕尾新涼分得到紗窗王渙)
宋趙子固墨蘭卷(絹本一尺五寸長五尺餘寫蕙蘭數本)
此是子固醉餘之筆與規之仿像不侔也若老来無
意利禄遇事輒發奮平生忠義亦或如之戊午孟冬
再為趙令君作勿為他人取
元趙文敏公書望江南淨土詞十二首
白雲法師譔松雪道人書(文不錄)
至大二年秋七月八日重書一過
(趙文敏公所書白雲法師淨土詞筆法妍媚結體淳古且紙墨完好精神煥發尤為寳愛按公於古)
(人書無不臨學近見其千文謂時方師沈馥魏定鼎碑以其有鍾法則於他書臨習者多矣故能會)
(萃衆美書法大成至謂虞褚而下又謂上下一千年縱横二萬里無有與並者豈虚語哉予又嘗見)
(公所書金剛經自題其後云欲延荅祥慶俾有得之士解說奥義增衍福德則宜乎淨土詞為公用)
(意書之矣凡一十二首調寄望江南云子九月七日茂苑文嘉)(萬歴丙)
趙文敏公蘭竹(絹本立軸長二尺五寸闊一尺五寸餘)
光風泛崇蘭芳氣美無度誰能與桃李開落爭遲暮
子昂
(幽蘭生石間光風泛修竹老樹亦含滋新葉萋以綠大化無偏私君子抱貞獨懷古松雪翁揮灑脱)
(拘束高情毫素外誰能繼遐躅)(豫章胡儼)
元高尚書臨米元暉畫冊(十頁紙本水墨)
大德乙巳孟秋上吉房山道人高克恭彦敬畫
(辯章榮禄公平日樂山水既得高侯彦敬所臨元暉墨本總為巨袠以便閱玩每幅為圖圖目廿各)
(繫小詩字如圖數峰巒林莽煙雲洲渚樓觀舟梁高下遠邇如示指掌信乎其能鳴於今昔也於戲)
(自聖人以動靜樂夀取喻仁知公卿士夫肆以斯鳴多矣辯章心聖學必當獨得於圖畫之表至)
(正辛巳日端午葵軒文禮愷謹識閱神醫終弗能烏乎泉石膏肓纏綿予身甚久徧)
(差及聞江南山水甲天下恨未一到厥疾轉劇今貢士孟仁致雲南平章相國公命懇跋家蔵房山)
(家寳廿題并圖試為一披彷彿歴歴如躬到其處閱其勝槩江之南山與水弗勞足力盡墮吾目中)
(矣披覽既周脱然不覺沈疴之去體也或言陳琳檄愈頭風杜甫詩愈瘧疾而今而後始知前言信)
(不誣矣詩律之深嚴模寫之竒偉鄧翰林文員外自有成說予何容置喙然謹誌觀畫之歲月以塞)
(諈諉雅意至正新元月屆蕤賓蓂生十有五葉西都小儒李克敏拜手書於楮箬亭)
(筆架山邊濛鴻有聲圖畫無聲)(雲元暉家法妙通神更可人京兆王弁)
(題妙傳心妙居然老更成煙雲無盡蔵泉石有餘墨)
(清雅意形新帙前修益舊名相君常寳此時一快高情張冲頓首敬書)
元馬文璧幽居圖(紙本高八寸長三尺餘筆致幽秀項氏家蔵圖記)
文璧
(兩衲閒尋竹裏棋清風掃石午隂移不知若个疎林外行過溪橋細詠詩曲江居士)
元高尚書墨竹卷(紙本高一尺餘長三尺三寸前作風竹一枝後作雨竹一枝題詩二行居)
(左有合同振之張伯雨等鈐印)
紫陽仙生無心君子寫竹郎中長生不死
(淨業清風披洒老竿元氣琳琅要並墨君高節唯許房山侍郎句曲外史張天雨謹題以上三行)
(在隔水綾上文不錄小行書計二十八行後跋云墨君堂記)
(僕至元間為郎兵曹秩滿彦敬與僕為代情好至篤是時猶未甚作畫後乃愛米氏山水專意模倣)
(久而自成一家遂能名世傳後盖其人品高胷次磊落故其見於筆墨間者亦異於流俗耳至於墨)
(竹樹石又其游戲不經意者因見此二紙使人緬想不能己巳書東坡墨君堂記於其後至治元)
(年六月二日吳興趙孟頫書恰見工欲識高侯三人纔有我難忘物畫到無心)
(昧手都緣意與此君同作鄧文原石雖法米元暉僕嘗與彦敬遊愛其所山水竹)
(文與可而又有出於胷次之妙者今觀此紙緬懷其人不能不興感慨也至治元年九月望日薊)
(丘廉希貢書覽八分書吳郡陵友曾)
(兩賢自是神仙侣冰雪襟懷鐵石腸坡可當時政如此千年風致墨君堂曲江錢惟善)
(大名之下無虚士便似洋州授雪堂甚欲一顰愧鄰女謾將醉墨學吳妝後學班惟志頓首書)
(庚寅上已後二日吳郡姚廣孝敬觀於夀椿堂金輞川昔畫鐵鉤鎖滿幅縱横鳳毛墮澄心初作)
(錯刀煙梢數葉風蕭蕭房山挺出文蘇後近代誰能出其右綵毫揮成玉兩枝弄晴帶雨清猗猗此)
(君真遇寫神手宛然空谷相逢時吳興洒翰飛霜雪名畫名書稱二絶風流一代屬伊家什襲珍蔵)
(宜飽閱竹青城山人王汝玉妙入神二美合成希房山寫真無敵松雪為書)
(世寳萬年光彩照青春高華亭沈度遺墨未乾人煙梢初長拂雲端露葉垂不可攀)
(去遠獨留清節在人間竹葵丘謝縉能然始造精古人作字用八法而寫亦用八法)
(妙不能此則畫沙之字傳神之竹耳今觀房山之竹松雪之書咸得八法之妙世所艱得矧一卷而)
(具二美尤世之所艱得者□□氏其寳諸張肯)(浚儀)
(房山寫山水多宗米元暉而清潤過之其墨竹尤絶倫此作雖不經意葉葉蕭灑自有天然生意盖)
(其人品之高故得天趣之妙如此時松雪翁復以墨君堂記書之於後一代之法書名畫猶隋珠趙)
(璧聯映光粲為世之希者今為□□所蔵宜其寳之也永樂辛卯清明前一日錫山王孟端題)
(昔文湖州以書法寫竹元祐諸老若長公涪翁咸謂其用筆甚妙深加賞識迄今僅三百年而其遺)
(蹟已不多見獨幸墨君之名因長公文以傳不朽則後世欲求君於湖州者不待見諸豪素讀公之)
(文亦可以想見其妙矣松雪翁才識超卓特書兹文於房山墨竹後豈非能繼武湖州者其在房山)
(歟不然模寫之功比之武事其文可以敚槊矣日吳郡金問書於鳳城官舍時永樂壬辰正月八)
(也慶己巳四月廿又一日吳郡王穉登觀於談氏隆)
(平林館丑九日新都汪道會謝陞汪一渭吳門戚萬歷己)
(伯堅同觀於金陵鷲峰寺)
元吳仲圭四友圖卷(紙本高尺許長一丈三尺五寸紙計六接項氏蔵印前後五十餘方)
(墨梅一枝)
至正六年冬至日来見古泉出此卷俾畫梅花一枝
以續歲寒相對之意也梅花老戲墨(小草書計三行在梅之左)
(懸崖古松一本)
研池漠漠墨吐汁蒼髯呼風山鬼泣濤聲破夢鐵骨
冷露影漙空翠毛溼徂徕百畝遶雲煙湖山九里甘
蕭瑟何當置此明窗前長對詩人弄寒碧古泉講
師索畫松遂書此塞請也梅花道人戲墨
(墨竹一枝)
野竹野竹風可愛枝葉扶疎有真態生平素守遠荆
榛走壁懸崖□□□虚心抱節山之阿清風白月聊
婆娑寒梢千尺將如何渭川淇澳風煙多至正五
年乙酉歲冬十月四日梅花道人為古泉老師戲作
野竹於橡林舊隱夢復窗下
(墨蘭一叢)
舶棹風下東吳舟桮土移入漳泉秋初疑紫莛横翠
鳳恍如綠綬蒙青虬猗猗九畹易消歇奕奕百畝多
淹留軒窗相逢與一笑交結三友成風流梅花道
人戲墨
(風篠一枝)
與可畫竹不見竹東坡作詩忘此詩高麗老繭冰雪
古戲成歲寒巖壑姿紛紛暮雪落碧篠謖謖好風扶
舊枝猙獰頭角易變化細聽夜深雷雨時梅花道
人游戲墨池間僅五十年伎止於此古泉老師每以
紙索作墨戲勉而為之一日出此卷屬之欲補於後
以供清玩遂作以補之古泉呼童汲幽瀾泉瀹鳳髓
茶延之於明碧軒焚香對坐終日略無半點俗塵涴
人聊書此以識歲月也至正五年冬十月四日梅花
道人書
(梅花道人嘗賣卜於春波里所謂笑俗陋室者彷彿在我家左右也余有小詩以誌企慕云先生風)
(格在林丘鶴去雲沈幾百秋欲識君平曾隱處至今虹月射溪樓此四友圖乃作於武水景德教寺)
(幽瀾泉畔而又為吾里項氏所蔵以及於余得不謂梅花道人清夢猶時時在我春波耶我家舊蔵)
(道人為子佛奴寫竹譜萬玉叢冊廿四幀又為行可寫竹石譜長卷又為葛可久作中山圖卷又寫)
(一葉竹又散軸山水十餘幀可謂夥矣近復得此於項氏道人與吾家有緣洵不誣耳李肇亨題)
吳仲圭仿蘇文忠墨竹圖(紙本立軸長三尺餘闊九寸凡二小竿枝葉俱向右左方)
(草書三長行到底)
東坡先生守湖州日遊何道兩山遇風雨迴憩賈耘
老溪上澄暉亭命官奴執燭畫風竹一枝於壁間後
好事者刻於石置郡庠予遊霅上因摩挲斷碑不忍
捨去常憶此本每臨池輒為摹畫而成仿彿萬一遂
為作此枝以識歲月也梅道人時年七十一至正十
年庚寅歲夏五月十三日竹醉日書也
元趙文敏公八札(一古色箋高八寸四分長一尺九寸計廿一行)
家書拜上直夫提舉宣除姨丈眷末趙孟頫謹封
孟頫再拜直夫提舉宣除姨丈坐右孟頫為小兒勉
強定盛宅之親緣俗務不可動身專凂力師舅一行
賫鈔弍拾錠去所有禮物一切所須並於鈔内買辦
數内金釵一雙重弍兩望姨丈親自看視那換打造
發去其餘有可於南潯辦者併望用情區處南潯不
必辦者已囑師舅往平江辦矣非恃親誼不敢如此
切告加意就有竹絲圓食籮一擔白魚干二尾野雞
腊四枚寄納輕微皇恐笑留幸甚拙婦附致姨姨安
人敬問上下眷輯同此致意不宣孟頫再拜二月
廿九日
(又古色箋二幅高八寸長一尺二寸計十四行)
都運相公琴軒吾兄閣下因松澗便嘗具記承動履
未審得達左右否新歲計惟台候勝常孟頫恃過愛
有白剡中王吉甫與不肖三十年之舊今將走京師
而乏裹糧之資求為言晉見兼聞舊嘗趨下風倘辱
進而惠顧之幸甚幸甚猶寒惟善護興息前迓寵光
不宣正月十七日孟頫頓首再拜
(又古色箋三幅高八寸四分長一尺九寸五分計十八行)
孟頫書致(望為催夏教諭處鈔疾發来為祝)
二哥總管賢聲小童来得書封至李都運記事且可
免今年一行甚好邊照磨卷軸已為作記兩日前付
阿還將去訖想亦已到彼矣又王與之將賢聲書来
欲寫都運碑文緣碑文大故鄙俚決不可寫渠云與
孟總管有舊連日將去求改削未見再將来若將来
可寫便寫去也半月来痔瘡大發痛楚無聊小童便
還草草作答丈母同傳語不一一八日孟頫書致
(又古色箋高八寸一分長一尺五寸五分計廿行)
家書頓首再拜萬戶相公尊親家忝眷趙孟頫謹
封
孟頫頓首再拜萬戶相公尊親家坐前孟頫近陸總
管便曾附尺書此當必達所寄鈔想蒙不阻今有餘
鈔廿錠附李千戶便納上内見鈔六定九兩内紵絲
二十疋計價鈔一十三定四十一兩望親家特為變
鈔通前所寄共五十定附帶發船為幸但是所得皆
惠及也孟頫明後日便還德清適王吉甫自越上来
相會云因戶門事到海上望親家以門牆舊客凡百
照管為大幸也寒燠不常唯厚加珍愛不宣十一
月十日孟頫頓首再拜
(又牙色箋二幅高七寸八分長一尺四寸二分計十四行)
清真鑒義真人侍者孟頫半歲卧病不得奉記想不
怪也劉漢臣来乃知雅候亦苦瘡癤甚喜平復菩提
奴一病幾死至今未甚愈近劉漢臣来與之祈禱服
所降藥有效望清真為達此意仍望轉凂漢臣為解
呪咀等早得平安不勝幸荷專此奉記老婦不及作
書附此致意清溪鑒義會間併望道問信不宣十
一月三日孟頫稽首
(又藍色箋高八寸四分長一尺九寸計十三行)
家書拜上親家太夫人尊前眷趙孟頫謹封
孟頫拜覆親家太夫人坐前孟頫頃蒙惠書冗擾未
得拜答即日伏惟淑履安勝兹承四令郎舍人榮締
良姻喜盈吉席輒有紵絲一端錦荔一柈蜜橘百五
十栗子十斤&KR0008;蛄三十片緜羊一牽拜納聊見賀意
得辱笑留幸甚令郎来侍冀通下情老婦同此意不
宣孟頫拜覆
(又藍色箋高八寸五分長一尺五寸計十三行)
孟頫稽首師聖提點法師侍者孟頫近蒙惠書先師
老真人遽爾仙遊聞之哀痛傷悼南望涕零而不肖
之蹤竊禄於朝欲一慟而無因輒有薄奠折鈔一定
致於几筵伏冀香白外蒙遣留之寄舉室感激之至
且此奉唁唯節哀順變不宣孟頫稽首上記師聖
提點法師侍者
(又月白箋高九寸長一尺八寸三分計十七行)
孟頫記事再拜廉訪相公子淵契友閤下頃附便奉
記計猶未達正月望日得所惠書知體候勝常深以
為慰令弟子山時時相過屢商略先太師碑文孟頫
不揆愚鄙輒欲有所述其大意則子山當能言之或
高明以為然便當趣為之也黃庭至今未能臨寫不
至見責不淮右無事官府清靜必稍安也因便草草
具答時中唯為相業自重不宣廿二日孟頫記事
再拜廉訪相公子淵契友閣下
(趙文敏書取法右軍推其意大令即所不屑近見宗米南宫者妄肆譏評嗟嗟文敏與南宫並法右)
(軍政如禪宗南北徒衆紛紜甚至相戕實出一本設南宫共文敏同堂論書不如大庾嶺能明共證)
(乎何學者之惑因家弟道普蔵此并南宫柬各八俱極精妙而筆意相通全是右軍趨步特表此意)
(後學嚴澂書)
元吳仲圭松泉圖(紙本立軸裝作横卷水墨畫長三尺闊九寸餘)
長松兮亭亭流泉兮泠泠瀨白石兮散晴雪舞天風
兮吟秋聲景幽佳兮足靜賞中有人兮眉常青松兮
泉兮何所擬研池隂隂兮清徹底挂君高堂兮素壁
間夜半風雲兮忽飛起
至元四年夏至日奉為子淵戲作松泉圖梅花道
人書
(吳仲圭一代高士繞屋植梅隱居讀易知元之將亂也自稱梅花和尚喜畫竹而松尤妙備見孤高)
(特立之致松泉圖嚮見沈石田臨本今見廬山真面目矣退谷八十一老人記)
(家有小室入冬則居之其中致楊補之所畫竹枝趙子固水仙王元章梅花三卷繼得吳仲圭古松)
(泉石小幅長條倣宣和裝法改而為卷余以八十之老婆娑其間名曰歲寒五友四賢皆竒特之士)
(余不得見其人數百年後撫其遺墨以為友嗚呼歲寒之友豈易得哉退道人再記)
元徐幼文石磵書隱圖卷(紙本水墨高八寸長三尺)
洪武二十六年四月二日徐賁補圖
(僕往過采蓮里石磵書隱瞻拜俞先生遺像曾賦五言詩一首有立校書見示陳子牙先生所作記)
(文謹再拜書於後里生孟頫頓首深密躡曲歴幽清秋風日好一往南園廬穿紆愛)
(虚羣木既羅戶流泉亦通渠締搆繚芳蘅灌溉成佳蔬著述懷昔人所樂山林居子孫繼先志復築)
(此丘墟升堂拜遺像入室讀其書先生里中賢安敢有稱譽恨靡從杖履承訓理荒疎采菊薦秋水)
(肅敬歴階除德澤諒不泯霑潤有其餘題俞先生讀易處石磵書隱)
(先生注易隱西城激石松風荅磵聲式玉式金王度在一寒一暑歲功成要參未畫須心悟洞釋羣)
(疑貴理明蔀屋見心元是晝寰瀛捩柂可無程義精詎忍辭捫舌樂大何妨枕曲肱雨露每滋庭草)
(綠雲煙不礙晚山横成林詎捨千章木求友難忘百囀鶯歲月推遷陳迹在啓蒙長憶酒同傾至)
(正二十四年甲辰夏四月十七日遂昌鄭元祐謹題)
(漸来中吳聞宋石磵俞先生著易說蔵於家心甚慕之及永嘉陳君文昭以易講授吳下暇日過陳)
(君所見先生之孫楨復以易受業陳君為弟子因得謁先生之子子玉父於石磵書隱子玉色温而)
(貌腴粹然古君子也書隱在城西偏蕭散夷曠居城市而有山林之趣然後知先生之傳有在是能)
(世其家者也昔种明逸以易學名而其子孫以名將顯先達謂其有專於易者盖易無所不備善用)
(易者惟其時而已种氏顯於時故其用行子玉遯於世故其迹隱其致一也夫孝莫大於繼志述事)
(若子玉之賢父子可謂善繼述矣易以消息盈虚為道觀先生之學詘於前安知不信於後者乎後)
(十有五年楨以亡友子平陳君所為記徵予言噫文昭以易經入官而終致明夷之傷子平以易道)
(自晦而卒遇无妄之過獨子玉當四海無虞利禄不以入於心及天下多事世故不以煩其慮益知)
(賢父子之於易得處困之道矣仰先躅之高風感故舊之淪謝因識卷末以致其景慕之意云元年)
(秋九月易會稽姜漸書而今重有兒最喜采蓮還西山讀人何處堂構)
(舊里尤憐薦藻樹新祠花邊拂石春垂釣竹下焚香晝奕棋總說傳家風致盛梧桐隂滿鳳凰枝)
(番陽董朝宗八分書書處盖徐幼文筆也幼文在此圖圖石磵書隱讀)
(國初以詩名與高楊張三君稱四大家不以畫稱而其畫特秀潤古雅今亦不多見此乃因趙文敏)
(鄭明德諸詩而補作者故尤為用意計當時更有陳子平記惜無考之不得名筆為補書也長洲)
(張鳳翼識詩名勝國之季與高太史諸君齊名所徐幼文以)
(謂高楊張徐者也徐張皆善畫而徐尤出張右此圖俞石磵讀書處用筆造境清森鬱茂當與王叔)
(明陸天游二三君稱雁行非趙善長諸人所得夢見也石磵先生世善易若漢韋氏之於詩今其遺)
(墟漫不可識猶幸趙承旨鄭明德之咏歌與徐君之繪事流傳人間庶幾俞先生高風尚可想見耳)
(太原王穉登)
元倪雲林清逸圖(紙本立軸高二尺五寸闊一尺二寸)
吳市隱者傅古民世為金華之義門去鄉居吳三十
載針砭療病窮淵源只今年已七十四生子在乳如
曾孫養生有道秘神訣烹鍊服食身常存去年暫歸
舊鄉縣悲如歸鶴返故邨宴坐初平叱羊處起餐霞
氣觀晨暾日行百里不困頓今復来吳棲水雲居然
孤鳳止榛棘蔚彼衆蕭蒙芷蓀家徒四壁集風雨
古木幽筠隈石根固窮好義明取與邀我對月開清
尊吳宫越館走麋鹿殘山剰水惟煙雲酒酣長歌踏
筵舞荷花落羽何繽紛感今懷古意悽惻高義非子
吾誰論濡毫擘紙寫清逸醉語駭俗抒煩冤何當與
子橘中隱坐玩清景窮朝昏七月十日寫此圖并為
長歌贈古民先生瓚
倪高士新雁題詩圖
十月江南未隕霜青楓欲赤碧梧黃停橈坐對西山
晚新雁題詩小著行己酉歲倪瓚
(雲林君所愛故號倪雲林雲林嗟已矣對畫勞苦吟雲兮何冉冉林兮何隂隂茅亭鎮虚敞苔徑空)
(幽深石既長綠髮水還鳴瑶琴豈無好事者一尊重登臨不惟今視昔亦猶古視今而我闤闠客雲)
(林有風生欲免山靈笑杖履時遠尋雲林同我采吳蒓回首仙遊隔幾塵畫裏題詩報新雁銀□小)
(院暗移春)(歲庚申王逢題於雪竹邨之故第)
倪高士晴陽芳草圖
春渚芹蒲秋郊梨棗西風沃野收紅稻檐前炙背媚
晴陽天涯轉瞬萋芳草魯望漁邨陶朱(闕)島高風
峻節今如埽黃雞啄黍濁醪香開門迎笑東鄰老
曲全叟倪瓚至正甲辰八月廿三日書
元張子正桃花春鳥圖(水墨紙本立軸長三尺二寸寬九寸)
海上張守中為景初先生畫
(葉底小紅肥春禽語夕暉養成毛羽好去向上林飛見泰)
(閒窗綠樹夏隂隂看畫焚香寓賞心宛似江南寒食後桃花春雨喚春禽天台林右題)
(幾年不見張公子忽見玄都觀裏春却憶雲間同作客杏花吟&KR1055;喚真真老鐵醉筆)
(畫中題品淺堪憐只愛風流老鐵僊可惜貞魂呼不起鳥啼花落自年年吳郡顧謹中八分書)
(東風埽紅雨春滿桃源洞山禽啼一聲喚醒劉郎夢東吳余季約)
(張公落筆最風流憶向梨花寫鵓鳩十載都門重見畫忽聽鄰笛使人愁雲間顧文昭)
(春光堂上午燻微清簟疎簾映晚暉憶得臨軒寫幽趣野花山鳥總依依崑山杜宗一)
(老仙遺墨健如龍笑破朱脣幾點紅留取桃花與幽鳥不教人恨五更風胡生同文新構此圖求)
(題為書其上范公亮使韶光眼底生倣出一場春境畫師筆力挽天成坐)
(界花無顔色鳥無聲老花倫最擅名一自樽前歌鐵仙詩句張公畫二風流)
(板歇春風花鳥總含情年伯誠與春鳥相對共凄不見張公子於今又幾春花)
(然翮海叟凱依栖且暫時上林羅綺樹待汝發高斂花間鳥)
(枝桃樗散生紅錦繡羽飛来依玉柯禁城春色年露新雨開)
(年好相對其如十里何驚匡山迂生自啓幌窗吹鵲聲初報碧桃春洞口傳有晉人)
(鐵笛一聲清唱為誰新題丁子木人老去風流渾十年不見故園春畫裏詩半古)
(減盡東風花鳥易傷神飛華亭管時敏今見畫生記得桃花破煖紅山禽下語春風而)
(惆悵忽憶家園似夢中紗雲霄青鳥信開徧小桃上日迎春早晴窗啓碧忽傳)
(花禽廬陵朱京枝獨立東風喜報誰翠幌日高人山飛上碧桃)
(未起分明池館記當時南貝翔羽翰雲路乍飛終東風未放碧桃殘山鵲来息)
(萬里暫時聊借一枝安)(公祐)
張子正林亭秋曉圖(紙本立軸長二尺五寸闊九寸欵在右方中間楷書張子正學井西)
(道人筆作兩行秋曉四字左角貞節堂印柳道傳右方篆書林亭)
(印空禽鳥樂地僻松竹秀茅屋是誰家柴門掩永山)
(畫山果育老人題見歸鳥秋風滿空庭日落人来遠有飛雲近山)
(少堂永嘉陳允明山色水光相與清鷗鳥不来魚草只在南湖上)
(不起落花風颺讀書聲梢如一道人題隸書擬絶小橋横水口矮屋露林想見山中客書成)
(交山全思誠關心亭外遥岑入望深却憶浪遊江故何處最)
(海上漫教猿鶴守空林汀曾烜蕭蕭仙家應在雲煙溼空林翠欲飄渚花草共)
(深處秖許人行到石橋勁仲孚不逢人斜陽淡秋雲開見山高木落知風亭下)
(影)(卞同)
樵隱笳拍卷(紙本一拍一幅水墨作人物雖筆法粗略而曲盡塞外風景及離情悲慘之狀地用)
(淡墨滃成各書其詞於上筆法亦瀟灑可觀類何秘監澄筆每幅各有南山樵隱印識而無名氏可)
(據錄之以俟博覽者来心事總堪傷至今千載胡漠漠平沙萬里長去)
(笳曲一拍聲中一斷腸)(太原王越)
明謝葵丘溪隱圖(紙本立軸水墨長二尺八寸闊二尺一寸)
(一身蕭散寸心閒勢利奔趨總不關白眼看人成一笑水邊林下對青山葵丘自號溪隱有所取)
(焉復寫是圖徵余詩余觀此圖置景空闊無纖麗筆有古淡趣可羨可羨遂題一絶以歸之工拙弗)
(暇計也生時宣德六年秋七月上吉尚素老人識山上雲春雨後樹頭花落午風餘道人兀坐碧)
(溪石下有流泉應讀書)(沈周)
金本清雙鈎竹(紙本立軸長四尺二寸闊一尺八寸)
生在湘江溪水邊此心曾與玉爭堅自從學得雙鈎
寫世上丹青不直錢太瘦生
(平生性僻愛篔簹特下湖南泛楚航解組歸来頭未白清風應自滿瀟湘甬上張邦竒)
沈啓南清修圖(紙本高七寸本色作叢竹坡阜宇舍中一人攤書坐觀一童子攜琴至畫長二)
(尺五寸即劃斷題詩云)
君子偏驕食肉侯清羸只欲事清修也須待拄紫玉
杖如不能勝青鳳裘到處問醫非俗病從前刻苦是
詩愁枵然一箇琅玕腹那着渭川千頃秋長洲沈
周畫并題
(亭中竹樹何娟娟憶昔風流清可憐秋雨不勝孤鳳泣愁心夜夜綠雲邊周山顧問)
(蔣徑凌風翠嵇林拂雨寒瞻雲應不寐豈是渭川竿徐伯虬)
(湘水隂隂竹葉開有人中散立莓苔谷風夜發長條舞寂寞山鳴珮玉来臨頓里陸芝)
(山人種竹當清軒攀弄修篁心灑然春搖紅日醉芳醑夜埽銀河横素絃冷風蕭瑟聽来好翠影嬋)
(娟對可憐平生製得玄洲曲借爾吹簫秦女邊汝南黃升丘)
沈啓南芝田圖(紙本作本色山水高九寸餘長五尺)
董家報德人栽杏天報君家芝滿田借氣生成本無
種散人服食便長年新松拔玉朝擎雨高盖敷春煖
護煙十畝霞腴不征税但聞寄藉與神仙長洲沈
周
(野田非秫亦非瓜□□靈光映日華醉後歌聲商皓作山中道士許君家盈筐自採含朝露山鹿偷)
(銜落澗沙本與齋房同瑞草幽棲不願漢庭誇九柏山人)
(德士心仁布靈田土氣和分畦呈翠羽接畝盛朱柯資食商顔久含華漢殿多齋房曾有作吾欲為)
(君歌不句谿陳鑑無根草草豈無根生瑞芝自天有田種秫獨種)
(造神仙服食餘黃帝嘗不到不然鼎湖弓肯遣羣臣抱知君室有丹瓊芝服不老我歸尋耦耕寸田)
(共昏曉芝華亭錢福术田醫家能積累和氣在生忽見華秀何妨種)
(全曲薦朱絃調香霏碧磵泉活人隂德盛更覩肉芝仙七十二翁和方州作)
(種德心田那有期西溪俄見産瓊芝能醫人世皆難老不比商山只療飢和氣自能深護養神功元)
(不費耘耔山中道士真堪與還乞人間長史書嘉興朱綬)
沈啓南水墨花卉卷(紙本高八寸餘長二丈一尺凡六幅花八種後仿山谷書跋十五行)
秋軒前雜植凡數種花開時輒弄筆象之于紙次第
得十翻盖散人弄飽飯之活計也觀者勿以工拙為
誚八十一翁沈周識
(宋人寫生有氣骨而無風姿元人寫生饒風姿而乏氣骨此皆所謂偏長能兼之者惟沈啓南先生)
(觀此卷數花雖率意點染而蒼然之質翩然之容楮墨之間鬱有生色非筆端具造化者不能八十)
(老翁神王若此覩其遺跡猶有天際真人想也太原王穉登題)
(寫生之法大與繪畫異妙在用筆之遒勁用墨之濃淡得化工之巧具生意之全不計纖拙形似也)
(宋自黃崔而下鮮有擅長者至我明得沈石田老蒼而秀潤備筆法與墨法令人不能窺其窔&KR0034;真)
(獨步秇苑試閱其一二佳本真能使眼明不可易視為識卷末周天球)
沈啓南倣大癡道人靈隱山圖卷(紙本)
湖上風光說靈隱風光獨在冷泉間酒隨遊客無虚
日雲伴詩僧住好山松閣夜談燈火寂竹牀春卧鳥
聲閒佛前不作逃禪計丘壑宜人久未還劉公僉
憲史君明古偕余及繼南弟為湖山之游至飛来峰
不忍去者累日夜宿詳上人所索紙墨圖此以為兹
山寫真因系以詩云成化辛卯春仲望日長洲沈
周
沈啓南湖中落雁小景(紙本長三尺九寸闊一尺一寸五分下作岸柳歸舟水面兩峰)
(出没落雁一行數筆間具無窮境界矣)
縱目極遐曠水嬉湖中央青山載白波上下相低昂
俯首愛雲霞零亂隨蘭槳悠悠遡空明忽忽超景光
宛宛漢皋女落雁懸微芒可望不可即相思如水長
近自東崑還湖中雜言錄似味雪親家較其然不
然也沈周
文待詔南宫水墨卷(紙本畫長二丈二尺高九寸四接俱有徵明印鈐縫字長三尺餘前)
(有徵明印停雲館方印後有徵明徵仲長印)
一雨垂垂春欲徂弱雲狼藉草紛敷盆池水滿魚爭
躍竹徑泥深鳥亂呼暝色排檐失昏旦涼吹入枕夢
江湖山齋十日經過斷搨得南宫水墨圖徵明(大行)
(書落筆揮灑亦如風雨之驟至所謂興與景會者耶)
(直嬾逸張孝思識忽見飛濤杳靄間却似曉煙春廬茗椀校讎閒)
(雨後湖干日對米家山潑乙丑十月直題内廷觀澹人先生所蔵文衡山墨山水圖并龍眠)
(學圃張英野意閒紅欄綠浪五湖間誰知水墨蕭供奉歸来)
(森物畫出荆關著色山萬高都陳廷敬次韻業今待詔當年迥擅名煙雲壑墨濤生多君勲)
(如畫霖雨蒼茫滿太清題)(乙丑冬日雲間王鴻緒)
(筆墨翛然意致閒煙雲縹緲有無間流連卷尾思藍本遠勝南宫雨後山靜海勵杜訥題)
文待詔袁安卧雪圖(紙本立軸長三尺四寸闊一尺三寸項子京家蔵)
趙松雪為袁安卧雪圖老屋疎林意象蕭然自謂頗
盡其能事而龔子敬題其後乃以不畫芭蕉為欠事
予為袁君與之臨此遂於牆角著敗蕉似有生意又
益以崇山峻嶺蒼松茂林庶以見其孤高拔俗之氣
故不厭於贅也壬辰六月廿日徵明識
文待詔西苑詩卷(藏經紙高九寸長一丈一尺烏絲行計詩十首各有小序文不錄行草書)
(停雲刻中有此暇日偶一校之頗有不同石搨本云余乙酉歲作此詩及今壬子二十有八年矣夏)
(夜被酒不寐重錄一過四月九日也卷中則云嘉靖戊申七月五日書於是去遊之歲二十有四年)
(而余年七十有九矣因知此卷在刻本之前其所書盖不止於斯也)
文待詔和陶詩卷(藏經紙高九寸計八幅文不錄狂草書筆墨神妙)
丙申長至後二日為體之書徵明
唐解元墨花卷(紙本高八寸長丈餘計花卉六種各繫以詩)
牡丹沈香亭下春光好白玉闌干圍鼠姑賞罷三
郎已沈醉太真嬌顫不勝扶
萱花墨汁淋漓映袖寒濫圖赤棘傍闌干憑君懸
向閒亭館解却眉尖仔細看
百合洛花開日端陽近海燕来時華屋深勝賞莫
教孤負却春宵自古值千金
蜀葵五月庭前挺此枝向陽心事有誰知煖風昨
夜輕吹破朵朵鮮霞始出奇
枇杷輕煖輕寒初夏時枇杷將熟我堪思蜜漿止
渴添詩意一樹金丸晚翠枝
桃子蓬萊弱水三千里王母蟠桃一萬年鳳鳥自
歌鸞自舞直教銜到夀杯前
吳趨唐寅子畏寫并題
姚雲東松風管絃圖(紙本立軸)
白雲漫山蒙絮然碧水出澗流涓涓道心空虚無物
在滿耳松風來管絃雲東逸史
仇實父仙山樓閣圖(紙本立軸長二尺二寸闊一尺二寸淡青綠仿小李將軍界劃精工)
(峰巒層疊蒼松數株離立成林溪畔梅花如雪亭臺之内舞袖揚芬吹檀流韻對之怳然身躋於三)
(山十洲矣真近代之二李也欵著左方上有陸五湖細楷書祝京兆仙山賦一篇精妙異常)
仇英實父製
(仙山賦兮河間關構圖繪兮非人間將神遊之恍馳藻思)
(惚兮惜倒景之曾攀山莫妙於九疊屏風又九九而無窮水莫妙於三十六曲又曲曲而愈通示白)
(雲之懸路兮叩靈關而莫從但見山産不凋之木地茂長青之草桃李榮萬年之春羽毛翔不死之)
(鳥巖幽幽兮葉飛洞聒聒兮泉鳴非金膏之餘液則瓊樹之弱英雙朱楣以為門忽青林之隱隱覽)
(黃金之高榜因碧霞以發軔磴乍升而乍降徑或棧浮而或沈非鸞驂而鶴跨抑步虚而躡清白玉為)
(兮往来自易青雲為韈兮出入自輕秀木疎而復密石壁起而復合樹交柯結蒼鼯飛越積雪為膏)
(碧火明滅鑒寒潭兮心空拂水光兮情悦靈猿蔭於寒條珍鳥宿於貝葉白鹿引偓佺之車玉兔開)
(仙城之闕或蹈翡翠之巢或載虹霓之轍雲悠悠兮路長岸縈縈兮屨絶或懸飛空之梁或設平步)
(之杠神惚怳於水簾載晏息於玉房桂叢蒙密蘭薄芬芳金堤曲逆竹林清凉煙廊霧閣雲帳翠牀)
(冒碧瓦於山椒牽朱欄於水傍飛泉出於檐末紅葩煥於幽窗於是安期羨門之徒乘紫鸞駕白鶴)
(拾瑤草採翠華拂煙光而容與步明月於金沙既邅迴於漵浦遂釋近而即遠望白雲之層觀兮凌)
(沓嶂兮宛轉峰嵯峨兮疊青蓮樹菁蔥兮生紫煙三神山兮起空濛十二樓兮懸朱簾日未出兮珊)
(瑚明涉冬春兮花木妍策神駟兮躡光景放靈槳兮花間船入閬苑即仙居憩靈宮臨瑤池於是素)
(女開牖宓妃上樓鈞天奏於别館神籟發乎中洲載雲旗以往来乘清風以遨遊水閣則金屧蹣跚)
(雲闥則綺疏綢繆蘭堂兮貝室蓀壁兮蕙&KR0008;金鋪陸離璇廊洞修屏比玉几之光球鳴甲帳之勾出)
(入歡護仙侣道儔鳳皇銜燈於元夜蟾蜍納月於中秋冬居則光風轉凄夏處則瀑布為幕餐六氣)
(兮飲沆瀣服元醴兮佩芍藥鼓金簧吁玉籥檀吹流霞光落纖阿舉兮椒芬楊玉汗生兮異香薄瓊)
(漿徹兮回霓裳華燈陳兮歸洞房窺玉喬之靈竈啓赤松之丹牀愈入愈秘彌嗅彌芳始知元化之)
(道無為之方冥冥&KR1254;&KR1254;其樂未央回視凡境杳而渺茫於戲非得仙風道骨奚為乎克躋其鄉嘉)
(靖二十七年冬十月廿又一日陸師道書)
仇實父項墨林小像(絹本大斗方重青綠作桃花春景巖中兩人對奕墨林正面趺坐一)
(童子掣古銅瓶汲溪中仰觀飛雀意態生動欵一行在右方小楷書)
為墨林小像寫玉洞桃花萬樹春仇英製
文休承青綠米山袖卷(高五寸長丈餘繭紙凡五幅前有文嘉之印文氏休承文水道)
(人後有悟言室印文嘉之印圖是石田臨本海嶽米氏雲山余所見者大姚邨)
(菴圖先待詔所蔵後歸陳道復道復又歸石田陳氏又有大姚邨妹家所作絹幅瀟湘圖是孫鳴岐)
(物後在王林屋處苕溪春曉乃王酉室尊翁欵鶴所蔵皆真蹟也最後見杭人一卷則青綠尤為精)
(絶其餘所見雖多皆不能出此數本上矣己巳秋予来苕溪所居正與道場山對所謂西塞山碧浪)
(湖水晶宫無日不接況冷員散職居此真足以蕩滌胷中塵土暇時偶得繭紙漫用米法寫此遣興)
(不覺滿卷嘉隆慶五年歲在辛未夏四月廿有四日茂苑文在碧湖齋中書)
(此休承文邑博在烏城官舍作中寄歸君元爵者秀潤清逸宛然米氏筆法乃知江山之助不獨辭)
(賦然也太壬申首夏黃姬水識家以為逼真海嶽先曾祖史公雲林一派鑒賞)
(先叔祖學博公又妙得家傳此卷寫於烏程官舍溪山蒼翠日在簾几間閒官吏隱情境澹適筆端)
(秀潤遂翛然若仙洵可玩也戊辰冬日於昭遠世兄自金沙来出以相示敬題於後去叔祖點筆時)
(五十八年矣紙墨如新尤可珍重跋)(姪孫震孟謹)
(予又見一卷亦作雲山稍工緻紙本高六寸餘長七尺餘前有蕭閒齋及休承鈐印延陵吳氏收蔵)
(書畫印引首王百谷隸書雲白山青四字其後題欵年月與此卷相同止於繭字易一此字而已豈)
(同日作此二卷而題字亦不稍改者然其筆墨亦頗同類題字無一筆匠氣且有韓太史四維題云)
(雲山圖雖出於米海岳實宗北苑而衣鉢又自唐人自元諸名家趨於高簡一路風氣略薄雖有方)
(方壺高房山其人終不能飲人以醇耳文水此卷猶見大雅未衰所云惟其有之是以似之不必論)
(淺深也太史精於鑒者似無誤姑錄之俟夫具眼者)
文休承梅竹小幅(紙本立軸)
梅竹雙清文嘉休承寫
(鄭虔今已老三絶興將闌梅竹蕭森意悠然共歲寒周天球)
文休承溪山幽遠卷(高五寸許長二丈紙五接每接鈐休承印前有文嘉印文休承印歸)
(来堂印本身小行書題欵溪山游目周天球漫題)
(金陵紹岡王君雅喜予拙筆每得小幅輒加愛玩萬歷戊寅以佳紙見寄請為長卷盖欲盡予之能)
(事而不知予之點染聊自適興耳豈暇計工拙哉況今老髦不惟精力不逮而興致亦非復往時勉)
(為塗抹以復来意恐不足以入紹岡之精鑒也是歲立秋後四日茂苑文嘉書於蔭白堂中)
(紹岡好文文水畫致卷帙夥矣復觀此長卷爛然溪山悠遠之趣信是倪雲林方方壺儔匹觀者若)
(求其筆意而其筆墨之迹則略之雖謂之不讓元之諸家亦可作此之年已逼釣璜之日神采目力)
(與其先公太史無兩吁可勝羨哉觀畢記球)(周天)
(把玩此卷不但見文水公筆意高古而胷中丘壑亦可得矣前輩風流迥不可及文徵其寳之哉)
(顧大典事尚能獨畫事一種以能品為下文氏父人間諸)
(子之優劣正在是耳此卷能與不能分出大非平時伎倆可貴也鄒之麟)
陳白陽水墨蔬果卷(紙本高七寸餘長一丈四尺題云余舊嘗見石田翁有此卷今落在)
(搖城金氏目中不接已數載矣戊戌春日偶坐閒窗漫有此思遂援筆效顰非敢與相角也用以見)
(我企慕之私耳集道復志復作蔬香圖知其恬澹澹人學士名其曰蔬香)
(味腴意有在也今適得陳白陽此卷畫果蔬十數事蕭疎簡遠無筆墨痕而生意具足兩美合矣為)
(系以詩藿憶江城風味原同筍蕨清一卷蔬香詩頻年葵)
(入畫負霜含露若為情春昔曾三月住湖干苦被山僧勸晚餐豆英筍香漸老紫菱碧藕又登盤)
(春好營十畝護柴荆我亦從君抱瓮行同摘晚蔬雨後鮮香端勝五侯鯖龍眠學圃弟張英)
(正是江天櫻筍初溪邨風露摘園蔬春花開落看秋實老圃吾真愧不如肉食朱門客滿堂何人)
(解愛菜根香季鷹大有江東思也為蓴絲味許長樊川陳廷敬)
陸包山玉簪花(紙本立軸長三尺六寸闊一尺三寸八分)
(湛湛娟娟白露漙折来纖手暎俱寒斜依阿鬢千絲髻好傍芙蓉七葉冠擁坐金釵愁自失辟塵犀)
(導懶同看佳人别有貞心托倚徧東風十二闌王世貞)
(問花玉是何年種追琢簮頭總是誰曾共瑶姬秋海宴斜鑽寳髻綠雲垂本来皓魄齊釵燕秖可香)
(奩照月規云是洗頭盆卸却乘風飛上碧霞枝勝余嘗與少虚張君賡賦玉簮花張君之作乃大)
(余余推以為絶唱及見鳳洲王公題余畫扇則又大勝張作陸子歎曰凡物轉高轉細理則固然不)
(知繼王公而作者义當何如也暇日與鷗江沈君論學無止法因及題玉簮事沈君以為然命書以)
(識余曰珠玉前圖之可也沈君曰春鳳喈喈秋蟲唧唧各性情耳君何讓焉遂並書以遺之觀者當)
(一大捧腹也)(隆慶己巳新夏陸治識)
陸包山水墨水仙文石圖(紙本長二尺一寸闊不及一尺紙色瑩潔筆法秀勁楷書)
(題於左云靈雨濛濛幼態輕驚魂想像逝懷傾願將玉佩要相逐脱骨逍遙水上行包山陸治)
王子新蘭竹(紙本長二尺七寸闊一尺一寸水墨竹石設色蘭花題云溪堂抱暍經過少閒寫幽)
(蘭三兩叢天性本来便雅素未忻穠李與夭紅逢年)
文五峰臨天池圖(紙本立軸高二尺六寸闊九寸餘左角篆書天池石壁四字嘉靖戊午仲)
(夏既望五峰文伯仁寫冰香室文德承印筆法渾厚樹石古勁不減真蹟即太史猶當少避世人恒)
(見其板實一路遂忽之耳)
徐文長水墨寫生卷(紙本高九寸餘長一丈五尺每種各題其上)
(牡丹俗牡丹難以墨用墨難以淺淡淡著胭脂聊以媚眼)
(竹枝上日長苦難度墨君借以遣細葉莫生風風波世滿)
(蘭花湘綠水惟應漾白蘋胭脂只念點朱唇自從畫得蘭後更不閒題與俗人)
(荷花經若耶溪上好風光無人折取獻吳王西施一病三月數問荷花幾許長)
(蒲萄無昨歲中秋月倍圓海南蚌母不成眠明珠一夜人管逬向誰家紙上懸)
(杏花竹石無太湖五尺石頭新勾勒寒梢已逼真杏花雖是情物遮却腰間怕見人)
(菊花閒身世渾如拍海舟關門累月不梳頭東鄰蝴蝶来往看寫黃花過一秋)
(蟹魚)(鉗蘆何處去輸與海中神雙眸休射浪隔岸公子刳牛罷江寒風雨秋)
(有漁舟丑夏六月隨錢塘學士同直康熙乙)
(大内南書房積雨新晴潑禁庭初暑先生攜徐文長畫卷相示草樹蟲魚墨瀟灑逌爾而笑如在)
(江湖因題此後方并識歲月)(崑山徐乾學)
徐文長風鳶圖卷(紙本)
(驕養驕生驕性情紅衫雪鷂弄清明春郊盡買餳糖送多少騎牛看鴨人)
(少師到老光頂門也着紅袍畫喜神生来便與抉龍手不是尋常放鷂人)
(嘯道人作墨䲭夷已座客謂嘯道人爾能作謔語等滑稽自嘲曰墨䲭夷似矣乃不能作莊語有以)
(窺嘯道人之終不值也故復謔以後作客笑曰爾力終一長老耳嘯道人不能答)
(郭恕先作風鳶圖償富人子酒肉之餉而願謝絶意其圖必立毁世遂無傳而王元章有放鷂詩八)
(首余嘗和之和詩可也郭圖豈余所可擬耶雖然来丹報黑卵必欲手握霄練不則不快矣)
(柳條搓線絮搓綿搓夠千尋放紙鳶消得春風多少力帶將兒輩上青天)
(春風語燕潑堤翻晚笛歸牛穩背眠此際不偷慈母線明朝孤負放鳶天)
(鳶於兒女何相關苦要風高九萬摶無限片帆當此際錢唐江上雪如山)
(我亦曾經放鷂嬉今来不道老如斯那能更駐游春馬閒看兒童線斷時)
(縛竹糊腔作鳥飛崩風墜雨爛成泥明朝又是清明節鬭買餳糖柳市西)
(江北江南紙鷂齊線長絲短迥高低春風自古無憑據一任騎牛弄笛兒)
(剪楮披篁重幾分横天直去攪風雲風雲自攪猶言可誤殺低頭看鴨人)
(誤殺低頭看鴨人摩挲不信不鳶真攔街奪得神仙罐剛是茅山活水銀)
(和篇一塊去飄綿不及三朝颺木鳶更有大風君紙鳶)
(信否能翻磨扇上高天飛空攪蝶眠試取紙鳶當我經南海颶風年屋瓦)
(此際看他背去負青天吟鳶巧弄摶昨夜風餘收天台饒舌怪豐干何事)
(堕篾喚為拾得為寒山誰能必得斯天半游絲花鳶長線短去何之萬丈)
(正午我搓紙撚釘書時等是上龍泥東風自古西此物等為芻狗物此飛)
(吹去不為吹儂合向西求低不得低渡海誰嫌儂風物欲上不可上風緊)
(自渡可憐帶殺弄餳兒孤飛野鶴雲畫取此圖酬剡藤湘篾一片雪彷彿)
(酒債未為輕薄有錢人紅雲過玉真何處鄰姑不馮添鴿籥與膏焚整隊)
(停織細聽燈火理箏銀線於腰大風拔鷂向海兒海人云兒將啖餳寄)
(竟墮死收骨餳尚膏掌中)(鵬飛處人)
錢叔寳水墨秋山高隱小幅(紙本子功甫題其上云之罘先生與先君子交最久)
(最昵此畫在蕩口舟中所作忘記歲月欵識今先生仲君養誠兄攜以示余乞識其真余小子敢於)
(佛頭上着糞耶此畫細密初非潦草思致深遠步武衡翁全非本色苐今耳學輩動以無欵為歉百)
(方覓彷彿贋書者補其名真本有之大為之點汙政不知唐宋名筆何嘗有欵南宋馬遠父子於竹)
(根石隙細書小字俾快覩者一時不可得至於松雪大癡始濫觴云耳即先君子此畫摸索可知即)
(無欵將屬之何人哉養誠兄幸善蔵之勿輕示耳學俗子可也萬歷庚申仲秋廿二日允治題吳)
(門顧元方氏家蔵)
文待詔山居圖(絹本立軸長四尺三寸闊一尺九寸欵右角小行書二行)
嘉靖乙巳夏五月徵明臨黃鶴山樵山居圖
文待詔水墨古木竒石圖(紙本徑尺許)
嘉靖丁巳三月十三日夜坐發孫出此紙請余作古
木竒石老眼眵昏不能工也
(右作小楷二行無欵印不必歎無媒一朝匠石来古木離奇山徑隈先容)
(相顧便作明堂梁棟材香王穀祥差恍然一夕成老眼篝燈點筆時古槎葉影差)
(龍去每見孫枝有所思起周天球禦空庭昨日動古木倚石狀何倨槎牙伏不可)
(春雷直恐成龍夜飛去生陳鎏文翁握管永言貽空山虬枝孰云樗散莊寓言)
(謀取材圭瓚孱袁褧奉題煙黯淡間夢憶燈前依偶然濡墨寫顔古木蒼)
(戀處賞心無復到荆關虬許初共蟠一夜春雷驚神龍飛入兔毫端幻出枝石)
(閉蟄玉蘭堂下駕風翰千陸安道崖何年倘化蛟白日晴巖長曀霾古藤尺掛蒼)
(龍去偃蹇深山空霧埋燈黃姬水煙空山古木蛟銀海夜中流紫電管城下拂松)
(龍影風雨孫枝勢欲鶱測彭年還乘雲借爾虬龍古木與石伴森蔚不可一旦)
(翼瞻陸師道珉似太朴冲襟古木同珍重羹牆在具耆德堅)
(貽燕願敦貞素劭家風)(袁尊尼)
文待詔梨花白燕(紙本立軸長一尺八寸五分闊七寸五分水墨鈎染衡翁自題行書餘各)
(細楷)
高下翩翻雪羽齊江南春盡絮飛時夢回王謝烏衣
盡舞罷昭陽縞袖垂簾外風輕銀翦翦釵頭春盡玉
差差樓頭霜月傷心處只許張家盼盼知徵明
(驚見玄禽故態非雪翎玉骨世應稀越裳雉尾姬周化瀚海烏頭漢使歸誤入梨花惟聽語輕沾柳)
(絮似添衣朱簾不隔凉州路任爾差池上下飛文彭)
(瑤星散彩射昭陽雪羽差池繞柏梁臺上舞酣垂縞袂掌中仙去拂霓裳梨雲漠漠迷香夢花霧冥)
(冥破曉妝似妒宫中白紈扇故穿珠箔弄輝光陸師道)
(雙燕翩然下竹扉曉簷霜羽弄輝輝誰言白鳥非玄鳥肯信烏衣是雪衣小院風輕迷蝶去滄江日)
(落亂鷗歸也知自惜竒毛羽不向朱門汗漫飛文嘉)
(社後差池素影非荆門春盡雪初稀王孫陵闕當年見天女祠庭昨夜歸綵勝風翻銀作縷湘簾雲)
(礙玉為衣尋常不逐銜泥伴遙憶攜書海上飛彭年)
(瑶光一點散江潭乙鳥歸来雪羽毶□騎雲中飛欲没霓裳月下舞初酣定棲珠箔輝相射迷入楊)
(花路未諳符瑞豈因靈媛降太平天子正宜男周天球)
周東邨長江萬里圖卷(絹本高一尺三寸長六丈一尺餘)
(首作李成寒林漸見城郭另起一山煙雲縹緲下集萬廛署曰常熟縣山水全法大癡過此則崇山)
(峻嶺廣陌通途不復作吳鄉景色矣山盡見閘閘下水勢湍急環抱一城民居稠密城外是為大江)
(金焦對峙山水又為一變在思訓元章之間古木千章車馬如織城池雄麗樓觀巍峩石城而北江)
(颿集處署曰蕪湖舟楫往来有瞬息千里之勢陡起一峰用麻皮皴法蒸雲上湧冉冉騰空雲中更)
(逗一峰絶似房山筆法兩峰之下署九江城霜林煙靄取法元暉而淡岫平坡孤城遠樹則晉卿也)
(山盡水分飛閣臨江迴城抱山者岳陽也江心二洲漁磯板屋筆法簡雅稍過又作重青綠竒峰峭)
(立嵐氣欲浮一閣虚敞在宁峰之下層巖之上遠黛重重凍雲漠漠漸為雪景右丞河陽兼擅其美)
(譙樓屋宇泊艘行舫奔車走馬水陸接踵荆襄偉觀殆如是矣後署大明嘉靖乙未菊月望日東邨)
(周臣寫成)
周東邨水墨扣角圖(紙本立軸長三尺六寸闊二尺餘人高七寸行筆飛躍如草書遠勝)
(於張夢晉宜乎唐仇之師則也欵在左邊石上)
東邨周臣
仇實父停琴聽阮圖(絹本立軸長三尺六寸闊一尺八寸青綠山作園亭景欵居右)
仇英實父堇製
(長夏齋居景物清蕭然庭樹雨初晴幽人會得無言意不在琴聲在阮聲茂苑文嘉)
(高齋清夏不垂隂區外氛埃窅不侵古調自於琴阮得相逢那更覓知音吳郡周天球)
王雅宜草書七發(藏經紙十一幅高七寸許俱用辛夷館印鈐記烏絲行文不錄)
丁亥夏五與□□昆仲同寓石湖精舍山窗燕坐為
寫此卷雅宜子王寵識
王雅宜書半巖潘君七袠序并辭(紙本楷書字徑寸烏絲行筆法遒逸)
(為生平所見中第一文不錄)
嘉靖壬辰七月既望吳郡雅宜山人王寵書
(後附一札草書云病中數承珍貺感感令祖今歲登古稀僕以羸困相仍尚未詣賀終當與衡丈一)
(扣階下耳先為文致祝自入山来覺體中日佳唯𠻳未除不悉寵頓首脩伯老弟翰學)
(雅宜夀潘半巖之文書既妍近辭尤古雅去之四十餘年展玩數四如與相對今人豈易得哉萬歷)
(丙子康伯自金陵得之持来相示因題其後苑文嘉)(茂)
(王履吉先生書如春雲出岫夭矯變化視世間肥筆溷墨真牧豬奴杖箠畫沙耳此篇尤遒雅秀潤)
(與尋常率略之作相去什九潘郎何人賴之不朽哉康伯當首肯余言也王穉登)
陸包山榴花白雉圖(絹本巨幅楷書欵在右)
香滿花林日正高錦叢零亂掩霞綃修翎飛集瑶階
上長夏渾疑雪未消包山陸治
江村銷夏錄卷三
