江村銷夏錄卷二
詹事府詹事高士竒撰
唐摹右軍遊目帖(冷金箋高八寸五分長一尺七寸共十一行有貞觀小璽高廟寓意小璽)
(淳化小璽紹興半璽鍾紹京印河東薛氏印乃十七帖中第七條也)
省足下别疏具彼土山川諸竒揚雄蜀都左太冲三
都殊為不備悉彼故為多竒益令其遊目意足也可
得果當告卿求近少人足耳至時示意遲此期真以
日為歲想足下鎮彼土未有動理耳要欲及卿在彼
登汶嶺峨眉而旋實不朽之盛事但言此心以馳於
彼矣
(魏泰嘗觀數合肥馬玘德之嘗覽羞澀類鈎摹而余在京師見右軍墨蹟皆窘束)
(成者決知非真也今觀此帖寫森嚴於縱逸蓄圓勁於跳動其起止屈折如天造神運變化倏忽莫)
(可端倪令人驚嘆自以世之臨學者雖積筆成山吾知其不能到非右軍誰足以語此哉或以紙墨)
(未故為疑秘閣有唐初誥文紙色如新則此帖尚完不足怪也浦江鄭君仲辨最博雅善書亦謂為)
(右軍真蹟無疑相與熟玩久之因識其後齋題)(遜志)
(先伯庶子公得遊目帖出示遜志齋公相與鑒定題跋於後至永樂改元始刪去之今年偶過姻家)
(見遜志齋稿假歸觀之跋語具存追計刪去時已歴二十五春秋展玩久之慨然興感重書附於帖)
(後所謂仲辨者即先伯庶子公字也義門鄭柏謹記)
(後有徐守和題贊四十餘行不錄)
唐柳諫議行書晉人脩褉詩卷(綠絹本高八寸長一丈六寸全文已刻戲鴻堂)
(帖中宋徽宗金書標題前後黃素上有宣和政和諸璽御書瓢印紹興小璽柯九思喬簣成墨印)
(邢天寵借覽卯歲季夏月十日楊希甫祥符八年乙)
(嘉祐四年歲次己亥夏六月癸亥朔初五日丁卯㬠過時在蔡州淮安門裏街北監酒使臣廨署内)
(寄寓虢郡日益習之謹誌巳朔初五日辛酉㬠過嘉祐五年庚子歲八月丁)
(在汝南月祕校宗盛宅寄寓待陳州項城令姚闢来年三闕)
(治平元年甲辰歲夏六月乙未朔十二日丙午㬠過在陳州項城縣吉義寺天王院内寄寓待慶糺)
(柯廓来年五月闕皆莆陽蔡襄題法未墜筆力遒晉人宗尚玄遠言曠淡唐室書)
(逸咸可觀焉陽李處益)(宣和甲辰季秋六日平輿邑丞雒)
(緱嶺孫大年三槐王易政和四年七月廿八日同觀)
(魏正始中務談玄勝及晉渡江尤宗理闕故郭景純始合道家之言而韻之孫興公許玄度輩轉相)
(祖尚又加以三世之辭而詩騷之體盡矣今山隂脩禊諸賢詩體正爾然皆寄尚蕭遠軼跡塵外使)
(人懷想殊深頃見晉人一帖云三日臨水詩文既佳興趣高覽之增諸懷年少作各有心正謂此詩)
(也是時預集者四十有一人今詩存者廿六人而已此&KR1505;唐諫議大夫柳公權書故自不凡當為希)
(世珍藏也十一月戊寅承議郎行校書省校書郎政和元年)
(臣黃伯思拜觀月四日宋適題時明昌二年七)
(歲壬戌夏四月六日澹游老人王曼慶題於潛玉堂)
(永和一敘筆神絶遺刻居然走千古興公文字擲地聲安石詩為碎金譜羣賢爾時氣爭王那應零)
(落同塵土絹素風神出毫鷙柳家新樣疇能覩鋒距寧登由也堂委蛇恥效邯鄲步嗚呼開元已還)
(骨格變誠懸亦是書中虎不辭傾槖為買將欲傍墨池追定武君不見魯男子硜硜可畏哉自云善)
(學君之祖何自禊敘出右軍筆玉匣蘭亭龍孫定武外石刻啻百千本而孫興公文及諸賢詩寥)
(寥無傳者獨柳誠懸少師嘗一錄之見宣和書譜柳法遒媚勁健與顔司徒嫓美書家謂驚鴻避弋)
(饑鷹下鞲不足喻其鷙急去山隂室雖遠大要能師神而離跡者也余從顧氏驟見之怳然若未識)
(久看愈妙因損一歲俸獲之仍為歌志於後郡王世貞謹書)(吳)
(此書乍看之亦似有一二俗筆而久之則俗者入眼作嫵矣殆似髭聖之視羊鼻翁也鋒勁處真純)
(鉤鐸矟遊絲細筆亦似鐵鑄中間一二行小楷以無意發之絶似晉人心印耳跋尾楊少師有書名)
(乃不能佳宋適無書名乃致佳亦不可曉也滄浪莆田海岳無垢及長睿校書皆宋之諳八法者皆)
(有跋澹游老人王曼慶庭筠兒也明昌金章宗年號則此卷盖入北矣萬歷改元初秋書於九江)
(道中舟行如畫世貞後有莫是龍跋不錄)
唐明皇恤獄詔(紙本高一尺餘長七尺四寸共計三十三行每行十字字徑寸紙墨完美真神)
(品也御寳前後二方又鈐縫三方朱文元印一方墨林藏印前後共廿餘方高氏藏印數方)
(按張清甫書畫舫云宋初有毛應佺知竇州清節過人此詔出宋太宗但詔詞不似勅州官語亦未)
(可盡信也)
勅毛應佺朕念三聖之愛育蒸黔垂著典法申戒
官吏簡恤王章深切丁寧斯為至矣方郡官長如能
刻意遵奉與我共此何患不臻於訟息而法平哉今
歊燠戒時動植咸茂而圜牆幽圉猶有繫縲愀然以
思當食興歎汝宜體是憂惻加於撫循無使狴犴之
間重有淪胥之困躬勤省察稱朕意焉勅書到日汝
可速指揮埿飾灑掃獄房常須淨潔每五日一度差
人就獄内監逐人力刷洗枷杻及逐日供給水漿兼
罪人内有疾病者立便差人看承醫療其委無骨肉
者支與喫食有人供送茶飯者亦須畫時轉送不得
邀難減尅無使罪人或至飢渴所有合歸法者候處
斷之時給與酒食如小可罪犯便須逐旋決遣若是
大段刑禁事關人命亦須盡理速行勘斷不得淹延
仍散下管内汝宜常切提舉毋令曠慢及候依此逐
件施行訖聞奏故兹示諭想宜知悉夏熱汝比好否
遣書指不多及十七日(三字大于文)勅(字倍大)
唐顔魯公祭伯父豪州刺史文稿(紙本高八寸長二尺五寸前後有宋人鈐印皆)
(不可辨識惟穆字印并開封尹印項墨林收藏諸印燦然可見此文已摸入鬱岡齋中刻本十得其)
(二耳)
惟乾元元年歲次戊戌十月庚子朔廿一日庚申第
十三姪男銀青光禄大夫使持節饒州刺史上輕車
都尉丹陽縣開國侯真卿敢昭告于亡伯故朝議大
夫豪州刺史府君之靈日者叛賊禄山俶擾河洛生
靈塗炭兵甲靡夷二兄杲卿任常山郡太守忠義憤
發首開土門擒斬逆䜿挫其凶慝元蒙授衛尉卿兼
御史中丞城孤援絶身陷賊庭聖朝哀榮褒贈太子
太保甥季明盧遜等八人被賊害者並贈五品京官
嫂及兒女皆被拘囚睿略昭宣宇宙清廓脱于賊手
並得歸京真卿比在平原遭罹凶逆與杲卿同心協
德亦著微誠二聖憫焉授戶部侍郎河北採訪招討
使又遷工部憲部二尚書再兼御史大夫出為同蒲
饒三州刺史聖恩錫類大門贈華州刺史兄弟兒姪
盡蒙國恩允南授膳部郎中允臧授侍御史威明試
太僕丞真卿男頍授太子洗馬頂授協律郎頬授祕
書省校書郎賜緋魚袋諸姪男等袁綏華亭丞泉
明顥頲等並蒙遷改一門之内生死哀榮真卿將赴
饒州至東京得申拜掃又方遠辭違伏增感咽謹以
清酌庶羞之奠以伯母河南縣君元氏配尚饗
(中書侍郎禮部尚書集賢殿大學士崔胤長安安氏富蓄法書顔帖數種此其一也觀其筆法遒勁)
(初不用意實為竒蹟又歎魯公之烈義而曾不得少容於朝廷至逐為饒州刺史迄不免淮西之行)
(則時事可知矣此尤可深嗟而永歎云東元祐九年甲戌四月會稽公穆父題時在開封)
(紹聖初載九月八日上御集英殿策賢良方正陳暘等三人臣京臣勰臣執中臣服臣古臣陶臣卞)
(同待詔殿門同觀此書卞記史文稿真蹟宣德八右唐顔魯公祭伯父豪州刺)
(年秋九月丙申前史官國子祭酒兼翰林侍講太子賓客致仕胡儼拜觀謹題)
(右顔魯公祭其伯父豪州刺史公文稿一通觀其出為饒州刺史時眷眷朝廷之恩以一門生死哀)
(榮告伯父于地下略無怨望非上之心真可謂懷忠之士也當明皇寵禄山公固知其必反張九齡)
(亦知其有反相人主蔽固已深而不之知及反公以平原太守起兵討之明皇歎曰二十四郡都無)
(一人義士獨不識真卿何狀而能若是嗚呼其真不識真卿也邪苟識之人無能間之者先與從兄)
(杲卿同心戮力摧挫賊勢杲卿死於賊真卿亦不容於朝九齡隨罷安史猖熾幾覆唐祚可勝嘆哉)
(公歷仕三朝數為憸邪所構累斥而卒至縊死嗚呼悲夫天乎人邪徒起萬世之下㧖腕而已撫為)
(過化之邦祠而祀之宜也其手澤之留於撫者人之寳之代歷兵燹翰墨猶新重若拱璧兼金其有以)
(夫宋元祐中錢穆紹聖中蔡卞題其後皆可以為竒蹟觀其字體有快戟長劍龍跳虎卧之勢可謂)
(發諸心畫者也撫郡李懋德氏藏之累世屬書副本乃為錄之如右并題其後觀者當知其忠烈之)
(不磨也正宣德九年龍集甲寅春二月朏文淵閣秘書校豫章進賢包彦孝書)
(題顔魯公遺墨卷也公自蒲州刺史封丹陽縣侯此顔魯公祭文草)
(乾元元年御史唐旻誣劾貶饒州至東京作文以祭伯父及其一門之親約可三百餘字雖改擸塗)
(抹然字字皆有規矩不失常度予觀平生碑刻正書其峻聳如山岳缺利若戈戟其嚴毅莊重如端)
(人雅士垂紳正笏於廟堂之上不敢䙝近此則小行書也剛勁而圓熟與爭坐位帖大略相似予未)
(敢以伯仲評之也爭坐石刻此則墨跡尤為可寳者自乾元迄今千有餘年楮墨完美筆畫爽朗而)
(精神英發雖在草草之間正氣凛然史稱其如秋霜烈日可屈而仰非虚語也宜乎博雅君子珍藏)
(什襲愈久而不失也公歴官至太子太師李輔國惡之盧杞嫉之屢遭貶逐年八十遣使李希烈雖)
(不屈罵賊而死亦少知幾哉悲夫京景泰四年秋七月既望朝請大夫贊治少尹南國子祭酒致)
(仕前翰林侍講史官陳敬宗謹題長安安師文家顔魯公祭伯父豪州刺史文舊在)
(安氏别有魯公書草五紙老米嘗盡得之然猶獨以此祭文為天下竒書今從毘陵陸諭德廉伯借)
(觀累日信米老之言不虚也感慨之餘敬題其後吳郡李應楨)
(卷尾有楷書二行云萬歷庚戌二月八日人以此卷来質錢至八月八日贖去歷閏月凡留清樾堂)
(中百八十日閱二旬又復来歸遂獲永寳有日華小印)
五代刁光胤畫冊(紙本俱扇團對題金龍箋宋孝宗書計十幀)
(雙飛蛱蝶圖字作桃李大小四平臺翠石石上飛白刁光胤三用重墨鈎細勁疎簡又空鈎樹一)
(株絶無皴筆石傍著雙勾黃草上有二蛱蝶五彩點成左有御府鈐印)
融融風日雜花開一雨凋殘滿綠苔倘有紅妝来拾
翠無端蝴蝶鬭飛来御題
(五羊圖純羌羊五一囓草一跪草間仰首作哶狀一老羝白回顧一子羊藏于石畔一大羯羊面)
(山背立曲盡生動枯木二株焦墨鐵榦泉石平坡近岫遠山用色濃厚寳光射人石上飛白刁光胤)
(三字右方御府圖書鈐印)
霜風不動節毛塵同沐中原水草春蘇武還朝典屬
國一時高爵豈庸人御題
(葵石圖綠玲瓏石一座傍植秋葵五本水墨點葉上籠汁白粉鈎筋花用粉積綴以丹心其下茸)
(草蒙密石間平處飛白光胤二字右方御府鈐印)
中央正色殊堪重况復丹心向太陽可信化工深意
在只教此本染宫黃御題
(雪松圖一雪景作古松一株骨立屈曲泉石幽深松畔伏蒼兔樹石突處着粉地用墨染無欵印)
夢中衣褐定何祥明眎由来世澤長誰擬前身是韓
子為他毛穎著文章御題
(竹菊圖流細飛白竹石坡突兀坡下五色菊花高下掩映泉蜿蜒石上飛白刁光胤三字左方宣)
(和御寳押字右傍附□卦圓璽盖高宗尊親之義也)
賦得閒情思獨工想攜巵酒對芳叢鉛華不為春爭
豔留得先生醉頬紅御題
(蜂蝶戲貓圖海作平坡疊石貓純白頂尾帶黑石傍古檜一株桐一株右方御府印石上正中飛)
(白刁光胤字止存其半)
白澤形容玉兔毛紛紛鼠輩命難逃後邨詩與涪翁
詠未及崔公一議高御題
(雪裏山茶圖粉左方作滇茶一本碧葉丹花鮮艷耀目石上着遍地滃墨正中石上飛白光胤二)
(字右方宣和長方御璽)
一枝殘雪照山城春意原非復後生羞把紅顔媚兒
女梅兄知我歲寒情御題
(江南風景圖旋作過牆紅薔薇一株巖石蒼翠弱柳數條蜻蜓繞左方御府鈐印飛白刁光胤字)
(已不全)
秋雨池塘透晚涼蜻蜓飛處白蘋香江南風景堪圖
畫怪得先生一(闕)長御題
(雪景水仙圖長作帶雪文石下寫水仙數本正中宣和御押并方璽飛白光胤字在石間)
黃冠翠帔玉為姿何處春風一見之未到湘江清絶
地試看山谷老人詩御題
(芙蓉泉石點蒼苔碧石流泉湧波臨水斜倚芙蓉一本鈎花葉淡宕韻致非黃徐輩可及也石上)
(刁光胤三字左方御府鈐印)
託根不與鞠為雙歴盡霜風未肯降本自無心那有
怨年年清豔照秋江
乾道元年仲春御題
五代黃居宷桃花鸂鶒圖(絹本立軸長三尺八寸闊二尺)
宋范華原劒閣旅行圖(雙幅絹立軸長四尺七寸闊三尺一寸山作礬頭人物車馬俱)
(寫意樓臺界劃用焦墨粗筆古拙渾厚非南宋人所及也)
又萬山飛雪圖(絹本立軸長四尺二寸闊三尺一寸水墨畫耿都尉家藏)
宋李嵩寒林聚雁圖(絹本立軸長三尺九寸闊二尺五寸焦墨喬柯雙鈎密竹蘆雁俱淡)
(設色上有董文敏公標題下有黃琳藏印)
宋趙大年仿陸晃雪江捕魚圖(絹本立軸長三尺八寸闊二尺一寸七分淺着)
(色漁人紅衣狀若島蠻樓船大艑漁具畢陳設景甚竒)
宋文與可盤谷圖卷(紙本高八寸長八尺餘水墨畫極精勁前有宋人楷書盤谷序文不)
(錄湖州以寫竹名天下而山水人物世固未之覩文)
(甲寅之秋夏叔宜兄弟出其所作盤谷圖相示曰此盖湖州得意時筆也予為之把玩不釋手盖湖)
(州胷次之高足以冠天下翰墨之妙足以追配古人去之四百餘年覽此一圖尚足使人油然感動)
(如李愿初入盤谷韓昌黎與酒作歌時也此圖乃袁文清公家舊物鑒定真蹟無疑九靈山人書)
(於囂囂亭嘗言唐無文章惟韓昌黎送李愿盤谷東坡先生)
(序一篇而已又稱其友文與可之畫與詩楚詞草書為四絶謂其友云世無知我者惟蘇子瞻一見)
(識吾妙處今觀夏叔宜兄弟所藏與可畫盤谷圖山水人物林木風致洒落筆意高古真足以追配)
(昌黎文章之妙使當時坡翁見之必加歎賞無疑也然此圖既經清容公鑒定而復為夏氏竒玩則)
(後世之坡翁亦豈無其人哉)(慈溪桂同德跋)
宋蘇文忠公後赤壁賦卷(紙本高一尺餘長六尺行書文不錄)
(右赤壁後賦東坡真蹟舊傳吳匏翁家物前王晉卿圖後宋元人題跋甚多今皆不存豈轉徙散失)
(故耶東坡文筆固無容議惟因此展玩殊深慨歎後之收藏者尤宜保惜萬歷改元春三月後進)
(文伯仁書余所見凡三本與此而四矣一在嘉禾東坡赤壁)
(黃參政又玄家一在江西廬陵楊少師家一在楚中何鴻臚仁仲家皆東坡本色書此卷又類黃魯)
(直或謂蘇公不當學黃書非也蘇黃同學楊景度故令人難識别耳文德承又謂此卷前有王晉卿)
(畫若得合并不為延津之劒耶用卿且藏此以俟甲辰六月觀於西湖上因題董其昌書)
(辛丑陽月朔越人邵發僧忍得觀稀世之寳拜手記之)
宋李龍眠赤壁圖卷(絹本高一尺餘長八尺全用水墨樹石沈着人物工雅有秋空幽致)
(大江東流浩無極神斧何年開赤壁西風吹盡戰船灰翠疊峩峩埽空碧秋清白露洗銀河水落空)
(山見危石何處扁舟載月行眉山學士黃州客黃州老客不世才江漢波瀾深莫測自說前身盧道)
(人謫向人間了文墨平生顧義不顧害往往長遭權貴斥策題謗息詩案興不免姓名歸黨籍何如)
(斗酒魚十頭鼓棹滄浪散胷臆目斷天涯望美人此時此意誰能識我懷高風不可即坐對畫圖三)
(歎息安得江東化鶴来洞簫吹徹東方白夢叟守仁)(天禧)
(空明一葉泛扁舟紅蓼花開赤壁秋往事欲詢人已遠大江無盡水空流幕薪漫有千年恨載酒重)
(攜二客游孤鶴不来山月上倚蓬吹笛過滄洲文余昔遊鄂渚舟次赤壁弔古興懷慨然有作士)
(持此圖求題因書舊詩以附卷末正月豫章胡儼題)(永樂二年春)
宋蘇文忠公遊虎跑泉詩卷(紙本高八寸長尺許字大如錢行楷書連題欵共七)
(行)
遊虎跑泉軾紫李黃瓜邨路香烏紗白葛道衣
裳(裳字點去)涼閉門野寺松隂轉欹枕風軒客夢長因病
得閒殊不惡安心是藥更無方道人不惜階前水借
與匏樽自在嘗
(右蘇文忠公真蹟此詩不載集中虎跑泉一在丹陽一在錢唐公嘗通判杭州則此泉盖在錢唐者)
(也正至正元年二月壬寅多尔濟巴勒跋觀至四年四月晦日揭徯斯觀張翥同)
(余来戍蜀西因迿鎮過峩眉謁三蘇堂於蘇氏族人處幸獲拜覩老泉東坡墨妙廼知此帖不贋也)
(至至正辛巳皋月尚急日舒嚕鐸尒道書少監杜正元年端陽日兵部侍郎陳思謙崇文)
(秉彝秘書太監别多喇卜丹太常博士成遵禮部侍郎台哈巴哈同觀於寬簡堂以上篆書)
(予嘗從事海南憲府按行儋耳獲覩東坡先生墨蹟多矣今又得觀遊虎跑泉詩翰墨無異前所見)
(者集中不載是詩意編輯者之遺失抑何害乎是帖也耶吾師寳之幸幸能鼎臣再拜謹跋)
(至正改元六月望日看雲老人吳全節觀至正元年閏月望東平王士點拜觀)
(余嘗見林和靖手書所為詩一巨軸多集中所不載坡翁所作視和靖尤富一詩不見於集中固無)
(怪其然盖古人之文亦有自刪去者此則坡翁得意之作必非自刪去編錄者偶未之見耳至正)
(二年七月廿八日黃溍書則其揮翰如雲霞攬結雪堂老咳唾笑罵皆文章)
(豈獨此詩也哉而龍翔之灑染尤得皮得髓則其高弟弟子所收其為定本無疑矣杜本觀)
(蘇長公題虎跑泉詩卷至正二年益友菴自燕都攜歸龍河予得見之洪武九年再見於梓北山處)
(十八年春虎跑戒定巖使其徒攜来槎峰又見之噫四十四年之間凡三見此卷自兵革後天下法)
(書名畫零落殆盡何此卷流轉南北獨無恙如此豈神物呵護之耶既復還虎跑是猶完璧歸趙當)
(刻之石以為山中故事一宗泐識遊虎跑泉文集右東坡手書七言律詩首題云)
(是詩則題云病中遊祖塔院按傳燈錄唐元和十二年大慈中禪師創寺於杭州南山長慶元年賜)
(額大慈咸通二年師入滅開成元年其徒欽山請於朝易名法雲宋太平興國六年以南泉臨濟趙)
(州雪峰諸人皆常至此故又名祖塔院東坡来遊止據寺名而書此詩時又偶作虎跑泉盖一詩而)
(有二名觀者以為集中不載一時未暇詳考耳此寺山川環秀郡中為勝郡志又言南渡後史彌遠)
(卜葬其地民謠不吉而止乃即寺駐兵寺廢不治者百年歲甲子戒師定巖始重作佛殿僧居宏麗)
(殆可與靈隱三竺甲乙又訪得東坡是詩墨蹟購求前輩名文章家敘論已成巨軸間以示余噫佛)
(氏之說有所謂因緣者是詩洊更兵燹失而復得豈亦有因緣耶戒師嘗汲泉水送予予以之煮茶)
(香冽比蜀井宜其有異傳也五日門山道人齊郡張紳識)(乙丑十二月十有)
(按蘇公子瞻通判杭州在宋熙寧四年而守杭在元祐四年詩盖作於此二時距今洪武十有九年)
(已三百餘年矣此卷流落人間不知幾易其傳今虎跑住山定巖戒公而以重購還之山中予見夫)
(世之大家巨室有好蓄法書名畫者曾不一二世其子孫有貨之而以為食者今定巖乃能不忘前)
(賢品詠重購而還之於三百年後噫其亦賢於世之人也遠矣天台沙門清濬)
(嘗聞蘇子瞻為五祖戒禪師後身其然乎哉所以平生喜與僧交好遊名山盖宿習也守杭時至西)
(湖夀星寺有詩云前身想已到杭州纔到名山即舊遊及遊南山虎跑泉凡作二詩其一已鐫於石)
(其一集中題云病中遊祖塔院人不知即為虎跑泉也今住山定巖戒公訪求得墨蹟亦欲鐫之噫)
(物之於人或離而復合人之於物或去而還来亦時緣之所繫也然則定巖焉知其非前後身耶)
(時洪武十九年丙寅夏四月中吳釋弘道)
宋黃文節公書梵志詩卷(古色青襴箋高七寸八分長一丈二尺五寸紙計七接有)
(忠徹方印完璧世寳嘗齋墨寳四朱文長印皆宋元間鈐記行書連欵共七十行董跋小楷四行在)
(本身箋上)
兀然無事無改換無事何須論一段直心無散亂他
事不須斷過去已過去未来何用算兀然無一事何
曾有人喚向外覓工夫總是癡頑漢糧不畜一粒逢
飯但知嗎世間多事人相趁渾不反我不樂生天亦
不愛福田飢来一鉢飯困来展脚眠愚人以為笑智
者謂之然非愚亦非智不是玄中玄要去如是去要
住如是住身披一破衲脚著娘生袴多言復多語由
来反相誤若欲度衆生無過且自度莫漫求真佛真
佛不可見妙性及靈臺何曾受薰鍊心是無事心面
是娘生面劫石可動搖箇中無改變無事何須讀文
字削除人我本冥合箇中意種種勞筋骨不如林下
睡兀兀舉頭見日出乞飯從頭&KR0008;將功用功展轉冥
蒙取即不得不取自通吾有一言絶慮忘緣巧說不
得只用心傳更有一語無過直與細極毫末大無方
所本自圓成不勞機杼世事悠悠不如山丘青松蔽
日碧澗常秋山雲當幕夜月為鈎卧藤蘿下塊石枕
頭不朝天子豈羨王侯生死無慮更復何憂水月無
形我常只寧萬法皆爾本自無生兀然無事坐春来
草自青
元符三年七月涪翁自戎州&KR1140;流上青衣廿四日宿
廖致平牛口莊養正置酒弄芳閣荷衣未盡蓮實可
登投壺奕棋燒燭夜歸
(黃文節公書世多摹本又多贋本生平所見以此卷為灼然無疑梵志詩較寒山更自竒崛書亦近)
(之丙董其昌觀因題康遊廬山開先寺是涪翁所曩申之秋按行南)
(書七佛偈於石壁苔蘚剥蝕不可讀因令工人洗滌并搆亭其上名曰護偈亭搨得數本而歸字形)
(如掌大又藏寫蓮經楷法首尾如一曾鈎勒普門品一卷行世又收有富陽劉生讀書綠隂藏鏹諸)
(帖多行押書此卷頗長所錄廼古德語知老生之精於禪悦發為筆墨如散僧入聖無裘馬輕肥氣)
(視海岳眉山别立風格而其運筆圓勁蒼老結體緊密縱横處從顔柳諸公上接羲獻故知四家雖)
(殊勢其得法於晉唐衣鉢無異也蘇米二公手蹟海内爭購至今流傳卷冊尚多惟蔡忠惠絶少世)
(亦不知求覓而先生贋本徧天下如董宗伯所云生平罕見真鼎信然也此卷得於吴門歸叟不惜)
(傾囊易之亦以書家正法眼在此數公有志臨池安可不奉為師承耶永寳藏之無斁時庚申孟冬)
(識於虎丘之鶴澗)(江上外史笪重光)
宋米南宫行書易義卷(紙本高九寸七分長三尺六寸七分凡二接共三十二行已摹)
(入戲鴻堂帖中首有乾卦璽思無邪堂印鈐縫有曹子文子京墨林山人三印末有秋壑圖書項氏)
(藏印三十餘方贉紙周伯温補篆讀易堂三大字跋語十四行行楷書雅健秀拔亦精品也最後題)
(云宋米元章行草書易說帖名賢題識項子京珍秘其值六錠)
易曰天數五地數五五位相得而各有合此五行生
成之數
洪範曰五行生數天肇一於北至隂之所隂極生寒
寒生水故曰北耦二曰南陽之所也陽極生熱熱生
火東陽中也陽散而生風風生木隂止以收而生燥
燥生金金中央也隂陽之所交者也隂陽交而生濕
濕生土所以成變化而行鬼神皆不出乎此夫體立
而後成性以至稼穡皆五行之性也性定而後辨味
皆五行之味也水物至隂其性流濕故江淮(闕)
於山不若海之下故惟潤下所以指名之也五
行聲色臭味而此獨舉味者人之所待以生養者惟
味為急故也
元符元年春二年夏三年秋游中天竺訪堂頭禪
師紹聖四年同佛印訪禪師師已垂年苦留心於
易芾遂贈其易義并大書讀易堂三字併(闕)遺之
襄陽米芾元章書
讀易堂(篆書)
(予觀米襄陽為天竺大士書易義數語深得乾造坤化之奥世每以能書稱襄陽而其學識乃如此)
(豈知米公者哉蘇君昌齡請篆讀易堂三字以補其闕用鎮山門遂書於左方鄱陽周伯温識後二)
(百六十一年當大元至正十五年三月朔旦也接米南宫於書無不讀生承平時以絶倫之資日)
(賢士大夫緒言餘論故其造詣益深使其僅能字學則當時諸賢豈肯前席也世言王右軍能書而)
(已殊不知其卓識偉見貽書殷深源勸其交驩桓温使深源從其言則温不至於跋扈而晉室尚可)
(以扶持襄陽豪逸乃肯與佛印同訪中天竺至為之書讀易堂豈以少林指心單傳固與羲皇周孔)
(元無間耶襄陽論易以及於洪範五行五位五性五味然所謂五行其五味人皆可知獨金曰從革)
(從革作辛辛為辛辣使以金銀銅鐵百計煮之不能辛也此雖細事然子朱子門人固嘗以為問終)
(不能折其為何如今已矣恨不能起襄陽於九原而質之吳人李君士明寄迹老子法中而嗜古好)
(學出此卷以求題故粗書襄陽之為人而非敢及於讀易也)
(此卷予從項氏借摹刻於戲鴻堂帖甲戌修禊日再展觀於長安苑西邸中董其昌)
宋靈寳度人經冊(紙本高八寸餘楷書内多諱筆前後有紹興及乾卦璽印疑為思陵御書)
(字亦遒逸圖凡三十九幅水墨畫人物宫闕俱極精麗當是南宋李嵩輩筆非元以後人可夢見也)
唐周昉欠伸美人圖(絹本立軸長三尺三寸五分闊一尺六寸人物長尺許薄粧淡抹意)
(態閒逸兩袖互舉作欠伸狀迴身側顧略露半面微馨襲人石畔辛夷一株花萼鮮妍非宋人可辦)
(宜歴代之寳藏也向有坡翁題七言古惜不知何時失去止存内府圖書及建業文房之印而已頃)
(年曾見趙松雪臨本咄咄逼真惟設色稍艷今遇真蹟當避三舍矣上有前人題詠亦附錄於左)
(微步柔桑陌上塵辛夷花下一酸辛何人敢與千金贈獨背春風略欠伸句曲外史張雨題)
(日長睡覺鏁窗深偶向花前一欠伸却憶行雲無覓處夢中心事付何人光弼)
宋江貫道長江圖卷(絹本高五寸長五尺餘水墨作巨然小景布置森密右有鑒定印左)
(有其永寳用印隔水上有隸書二行云宗瀛嘗徧閱衜復同子儋記有湻字印寳經堂印)
(前峰落照明後嶺層嵐積葉盡露山邨潮来没江石遙遥射雁子慘慘聽猿客何處下歸帆西陵渡)
(頭夕山青丘生北水西東樵響千峰雨漁歌五兩溪南曲折舍)
(風煙生寒谷暝潮落晚江空為客經行處悠然此畫中吳郡張適)
(林雨鳴書屋溪流漲墨池終南山遠近渭北樹參差晴練春雲落天紳曉瀑垂只愁當變化雷電取)
(無遺江梁溪吕迂清山色逾妍浦橋漁舟夜火沙風定聲稍息霜)
(市人家晚煙翳徐賁湲隈春雨草木長曉晴雲霧嘉樹蔚繁翠彼漏)
(開高人採藥去野客棹船回抽毫寫幽思行吟綠逕苔拙逸子周南老)
(石出夜潮落山明寒霧消江空千里棹邨迴一歸樵樹色連沙嶼人家傍野橋還同舊棲地風景日)
(蕭蕭雪陶琛水急瀟湘雨餘雲樹濕迢迢翠嶼孤岷峨消春)
(鶴迴湛湛珠宫老蛟泣征帆數點風濤中出没不計天西東鄉關杳渺在何處矯首遥送雙飛鴻)
(潘伯濟里接清秋展卷令人憶舊遊白水西來通風煙萬)
(别漵青山東去歷諸州雁離沙塞寒將近龍過雲林濕未收徙倚危欄看不極斜陽冉冉落歸舟)
(相人韓宜可停杯看畫頻千峰青不斷萬里碧無每愛江山趣)
(垠雲樹參差晚鷗波浩蕩春扁舟何處客飄泊正愁人金陵杜環)
(大江西南來雲山亦隨繞迢遥過荆門浩渺連蓬島龍歸暮雨深鶴下秋雲杳孤懷正無際天空一)
(帆小衆錢唐宋善長江白雲水何微茫連天秋一峩峩山高渺渺)
(色鳥飛欲絶頂浪衝將崩石樵歌林下風漁唱渡頭夕我非名利人誰是扁舟客俄然睠此圖長慨)
(曾此役庭姑蘇沈琦見苔朔鴻南岳去千嶺一猿霜後洞淺崖枯不)
(哀楚俗依稀在吳帆浩蕩迴平生此離抱偏向畫中開稽岳王彝)
(弋罷棹歌迴斜陽映衰柳何處最秋多湘南斷磯口飛雁帶秋来汀蘆風夕響曾恐釣違時扁舟)
(逆潮往石黃本過千里詩情送棹歌牛渚磯頭晚斷雲崩幾山)
(風起江聲不似樹聲多舟張委少文畫壯歲子長依微沙際路飄颻江上名山)
(遊揮杯自酣適清咏以消憂且盡兹晨樂明朝非所謀倪瓚)
(霜落半林秋鶴鳴衆山靜僧寺夕陽邊殘鐘送孤艇悵望未歸人空江澹雲影吳郡金問)
(大江来自岷山遠萬里東流幾深淺洪濤巨浪日舂撞一派西隨萬山轉萬山峩峩翠黛浮大孤小)
(孤當中流高城遠出武昌樹衰草微連鸚鵡洲茅屋人家住深島雞犬不聞人跡少幾行歸雁日邊)
(来一幅征帆天際小湘南雨歇秋風清落木黯慘哀猿聲荆門月出夜潮長九嶷山碧秋雲横我生)
(自是優游者足跡何曾半天下長江萬里欲神遊却喜今朝見圖畫畫圖再展未能休似有糢糊寒)
(具油只恐通仙忽飛去驚絶當年癡虎頭錢紳)(吳門)
(江山望難極樹色楚煙微萬里来鴻斷孤舟去客稀暮雲情渺渺春草思依依我亦飄零者看圖却)
(念歸少太原王廷桂迹姑蘇来帝都天開景象人我昔年遊江湖發)
(物阜金陵佳麗古今無石頭城枕玻璃雪紫金山照玲瓏月龍蟠虎踞世所竒四海朝宗興大業長)
(江發源自岷峨一派分流荆楚多層巒疊嶂勢回互萬里直注翻洪波嘗思授職蜀川去後来典教)
(富水住秉文持節廿餘年半是平生經歴處曾聞毫素擅江公貌得江山淡復濃明窗展玩盡快意)
(忽觀此圖超化工碧空雲收水拖練蛟龍不興澄鏡面差差密樹望中迷杳杳輕帆天際見仁翁得)
(之久秘蔵珠玉聯翩翰墨香書畫雖存人已遠臨風三歎淚沾裳謾賦長歌一揮寫醉筆淋漓似狂)
(者舊游淪謝今應稀風景依然總瀟洒人生漂泊徒紛紜那似閒居屏俗塵殊途絶域無由到安分)
(甘為林下人吾獨胡為世無補未報君恩奚足數王事驅馳寧憚勞豈敢懷歸戀鄉土自慚不及子)
(長才遊覽安能徧九垓未擬清高踵先哲空負儒名同草萊吳郡陳紹先)
(長江悠悠急於箭一碧無聲寫晴練寂莫秋容雨後看依稀颿影煙中辨白鳥雙飛意自閒茅屋小)
(住長蘆灣殘霞紅明晚天曙落木慘澹秋風還分明記得經行處鸚鵡洲前久呼渡多少天南地北)
(情展圖一晌空凝竚小宿郡卞同癖年来時向夢勝水名山渾未識少徒嬰山水)
(中遊覺後追思空歴歴匡廬衡岳天下竒洞庭瀟湘浩無涯鳥道縈迴不易致鯨渡險惡誰能窺何)
(如靜坐茅檐下晴日和風展圖畫數點遥峰席上横一葉征帆窗裏挂白鷗不動意俱閒蒼藤古木)
(垂清灣人家住在鳬鷖渚繞屋春流繞舍山倫)(張)
(浦樹望難即青山看漸微餘霞帶殘照偏送暮帆歸江邨人歇早渡頭燈火稀涼風動蘋洲江上)
(秋来早落葉滿溪橋荒邨人跡少何處是漁家炊煙起林杪青城山中人)
(離離衆樹深靄靄孤雲碧山色望難窮江流浩無極漁歌遠渚昏鳥下平蕪夕惆悵涉風波扁舟何)
(處客畫南闕郭氓筆意遠到超常情闕江君筆古有名)(高士得)
(此幅一展一度心神清重巒疊巘更幽悄嵐霧霏霏積昏曉野橋日落少行人山徑雲生亂啼鳥碧)
(波浩浩江如天腥風不起蛟龍眠潮平極浦短棹發雨歇遠岸孤帆懸畫中佳境疑曾住宛似匡廬)
(讀書處月明洲上採蓮歸雪後林間訪梅去别来不覺歲年多功名事業仍蹉跎我欲因君賦歸去)
(故園風月今如何靄廬山陳繼泛夕漲遐渚斂暝洞庭淪湘江荆楚七澤奔流)
(色飛帆雲外去旅雁煙中集狂飈激洪濤落景度赤壁憑高欲望舜歌些憐弔屈木落秋氣清天低)
(暮山碧待濟無方舟徒令歎行役渡張肯人其畫右宋江貫道長江圖貫道名參南霅川)
(師董源巨然一時稱名家畫法之妙余雖不闕謹而諸賢題咏皆清麗可喜至於字畫亦皆精)
(不苟視近時大書狂語動輒滿卷者有間矣詩凡二十五篇其尤知名者十有八人青丘子為高季)
(迪啓長洲人國初與修元史官翰林編修擢戶部侍郎張適字子宜號甘白生仕終宣課大使王彝)
(字常宗本蜀人流寓嘉定與修元史不仕而歸後與高啓皆死魏觀之禍徐賁字幼文亦蜀人自毘)
(陵徙居吳之齊門號北郭生仕終河南左布政周南老字正道濂溪之裔居吳門仕元淛省理問國)
(初召議太常郊祀禮禮成發臨安居住韓宜可字伯時越人仕為陕西參政杜環字叔循廬陵人隨)
(父居金陵仕為晉王府錄事有行義事具宋濂所作小傳金問字公素一字公遡仕宣德中為禮部)
(侍郎錢紳字孟書仕終鄞縣教諭陳紹先字宗述元儒陳叔方之子仕終王府紀善年九十餘張倫)
(字文伯仕為太醫院御醫青城山人王璲字汝玉永樂中侍仁廟為太子贊善卒贈太子賓客諡文)
(靖陳繼字嗣初仁廟初召為五經博士終翰林檢討倪瓚字元鎮號雪林子無錫人有高行陶琛字)
(彦珩卞同字孟符張肯字季孟號夢菴南郭氓為許觀瀾伯自倪公而下五人皆不仕而有文學之)
(名同時别有許觀亦字瀾伯洪武狀元及第仕建文時為侍中後守安慶死於靖難時乃池州人與)
(此許觀不同而皆有文學不知此詩誰作也跋嘉靖十一年歲在甲午七月二日長洲文徵明)
(寒蘆兩岸秋沙觜人家住渺渺天際帆歴歴江頭樹飛燕點遥岑歸樵辨微路蟹舍與漁邨百里横)
(煙霧)(康熙己巳江邨高士竒題)
宋許道寧羣峰秀嶺圖卷(絹本高八寸長五尺水墨畫卷末有許道寧三字上有宣)
(和御寳内府圖書内府條記困學齋印)
宋燕文貴溪山行旅圖(絹本立軸高一尺五寸闊二尺一寸水墨畫筆意秀勁有稽察)
(司印王孟津題邊綾云凡畫百不如此二尺絹巖學有本源骨氣稜然得)
(壑深垕文蓀老親翁韞之觀之不厭三月初五日王鐸識)(順治六年)
宋郭恕先岳陽樓圖(絹本高一尺五寸闊一尺四寸界劃精細樹石蒼古遠山漁艇尺幅)
(間具洞庭偉槩誠鉅觀也下有松雪蔵印)
宋趙彝齋水墨花卉卷(紙本高八寸長一丈四尺計四接俱有玉牒孟堅小印鈐縫花)
(卉二十四種引首彝齋戲墨四字明太常少卿鄭雍言篆欵在卷末小行書作三行前有趙氏彦良)
(趙原初印項子京家蔵諸印)
甲寅中秋玉牒子固擬江右湯叔雅慶元丁巳上元
日戲筆為善堂書
(子固為宋宗室精於花卉平生畫水仙極得意自謂飄然欲仙今觀此卷筆墨飛動真不虚語蘭)
(雪坡劉笏曰凌波仙子言輕盈縹緲可凌波也子歌水仙者)
(固此卷庶幾為花傳神矣周氏其世保之附李范菴札)(叔野)
(昨承寵顧知感知感子固畫卷望借一觀不致沈滯也晚生應禎奉白趙老先生契文)
趙子固白描水仙卷(紙本高八寸長丈餘凡四接前後并中間鈐記俱係子固方印無欵)
(水墨細描高下得二三十本或半掩或露花頭間出上坡用焦墨點苔秀勁生動無起止之跡真仙)
(品也昨夜天風顛飄飄吹下凌波仙湘神相邀入瑶池)
(水府羅韈步月搖金鈿仙姝自憐嬌莫比玉立亭亭照秋水嗟哉可望不可攀注目滄洲渴心起)
(方泉生香殘雪後冰魂夢斷月明中生怕麗娟輕玉質)
(欲舉桃花扇底舞迴風丙鐵篴道人在七星寮效玉臺體試龍香寳劑時午秋八月十日也)
(湘水深湘月沈湘裙翠帶青瑶簪藜華山雲下立明夜黃金鑄出相思心舜江鄭元秉題八分書)
(冰姿高潔筆難圖不遣春風暈玉膚驚破盈盈湘水夢一羣仙子戲蓬壺抱瓮翁高士竒)
(康熙辛未正月十九日瓶廬水仙盛開偶賦一章書趙子固所畫水仙卷後是日雪後輕隂天氣未)
(暖尚垂簾擁爐也早歲妍曉風迷洛浦夜月下瑶葉聳殘冬翠花舒)
(天脈脈香微逗輝輝態獨鮮江梅差可並羣卉敢誰先竹窗高士竒)
宋錢進士舜舉寫生紫茄卷(紙本高八寸長僅一尺七寸)
蚤日毗山愛寫生瓜茄任我筆縱横自憐巧處還成
拙學圃今猶學未成吳興錢舜舉畫并題
(壬子歲余客舟徒與太原李鶴舫同舍會丹陽姜子恂持宋元人畫冊来觀其中有舜舉畫茄妙絶)
(如生每憶之不忘今於十四年余幸再遊又見此幅頓還舊觀矣昔松雪翁歸林下檢笥中得舜舉)
(茄果各一幅題其上云交遊来住休相笑肉味何如此味長想見古人高致因并識之時乙丑歲)
(十月八日將樂余思復)
錢舜舉劉伶荷鍤圖卷(紙本高不及七寸長三尺四寸重金碧樹石簡雅人物蕭閒深)
(得晉人逸致前有錢氏方印跋尾亦佳)
伯倫終日醉如泥野鹿牽車任所之荷鍤後隨從處
瘞飽遊山水已忘飢吳興錢選舜舉
(劉伶劉伶酒是務風流瀟灑曠襟度吸乾滄海恣閒遊天地八荒為庭路君不見長松傍野鹿牽車)
(參翺翔呼童荷鍤攜壺觴掀髯一嘯歸醉鄉醉鄉之境原自好好似海上蓬莱島青山綠水澹相忘)
(玉樹璚花長不老到今尚想顔色紅顔色不改今古同醒時復醉醉復醒判然生死超鴻蒙嗚呼人)
(間飲者醉多競先生不競名獨盛先生之醉不在酒只在乾坤一真性又不見李白一斗合自然須)
(臾埽盡數百篇先生出處乃相似風流醉樂酒中仙豫章言隱峰)
(酒星光白如銀下地不化石化作卯金刀姓人人生何落魄不顧王侯臣鼎鐘功名薄如紙只與麴)
(蘖心相親笑呵天地天不嗔霹靂鼓舌潮翻脣洞庭三萬六千頃之水都將釀成酒盛貯盞斝波粼)
(粼長鯨燥吻倒吸蓬海竭一日一醉陶然春宇宙須臾日月牖回視當世浮埃塵是誰丹青妙寫真)
(吳興舜舉筆有神幻出當年荷鍤景二童相隨一鹿拖輪胷中浩氣直欲盖紫旻從者莫助山頽身)
(就成酒德頌百字駭走貴介驚儒紳我欲呼起栗里之陶碧山李與論衷曲為比鄰與論衷曲為同)
(倫醒參政長洲徐俌醉東家碧玉瓢醉了又醒醒酒涼思正飄飄盡)
(又醉伯倫終不信離騷齋右詩乃姑蘇夏先生集張翥丁復朱淑真陳艮句也客有以荷鍤卷索)
(詩因碌碌不及造辭輒書以歸之西錢塘沈宣錄鹿車駝醉眼花低荷鍤相隨東復尤勝相逢接)
(䍦倒小兒爭唱白銅鞮禹苕西施義邁醴泉之如醉遊賦佳哉宜春也后時作兮)
(飴魏武再造兮誇甘露之若&KR2621;洞庭春色兮柑釀嘉酏中山松醪兮羣仙偕戲主人不顧兮獨酌以)
(自怡吏部卧瓮兮見恧而小鬾或漉以葛巾或換以金龜汲汲於是安知吾身肖天地宇宙為量四)
(海為歸縦八極而一覽斡造化於玄機嗟乎天生劉伶以酒為名一飲一石五斗解酲僕荷鍤兮馭)
(呦鹿挈榼提壺兮恣幽谷渴時轟飲飲時醉醒時復醉醉復醒豁醉眸兮遨遊釣詩懷兮酩酊鹿呦)
(呦而思芩兮闖紫陽之遺場駕高軒而粼粼兮歎鹽車於太行臨水停驂兮日永徜徉斷煙横碧兮)
(平原茫茫春而夏秋而冬吸乾天漢黃河之酒觴渴而飲醉而歌浪遊玄都蓬島之仙鄉亂曰人生)
(百年功名事業一夢邯鄲老之將至西山日寒先生醉遊非耽酒籌寓意高古其樂悠悠華亭嚴)
(贊納乾坤裏陶陶醉十分死生成大夢富貴等浮納)
(雲短鍤隨春草輕車帶夕曛秖憐埋瘞後無酒酹孤墳給事中嘉禾張寧題)
(春風生面倩誰開落日題詩意幾迴惆悵醉魂招不起杜康橋北有荒苔錢唐陳梁)
(任達聊為爾沈冥亦復佳問君有底恨荷鍤欲長埋江村高士竒題)
元趙文敏小楷書道德經卷(宋紙本高七寸五分長八尺六寸烏絲襕一百九十)
(三行字大如指紙凡三幅)
老子(文不錄)
老子終
延祐桼年孟秋七月望日太上弟子吳興趙孟頫
為崔汝晉書于松雪齋
(趙文敏書道德前後凡一百九十餘行筆法遒媚結構整密真為禇薛冢嫡想見閒窗握管氣象雍)
(容致足樂也張伯雨跋子昂書過秦三論曰後世誰知公落筆如風雨盖公一日能書萬字故耳余)
(所見文賦雪賦太極圖說千文墨君堂記耕織詩皆文敏得意行押此卷楷法精妙璠璵夜光爛漫)
(几案當與五千言共垂不朽董宗伯云時作楷書以斂浮氣余謂時時展此亦使神怡務閒矣康熙)
(壬申二月八日宿雨初晴春寒未退坐瓶廬敬跋江邨抱瓮翁高士竒)
趙文敏公書丹陽廣教寺興復記(紙本楷書烏絲界前缺五十餘字)
丹陽沈山山東距縣治三十五里山名沈者因五季
時漢吏部沈公歸隱而名著焉公生宜春官建康辭
相命避之鐘金二山已而從釋於寺尋結菴寺之左
時年八十九啓夀穴得銅碑䜟云佳城今已開雖開
不葬埋漆燈猶未滅留待沈彬来後遂葬焉寺剏於
唐神龍間時國舅寳法師講經於兹至宋皇祐間主
僧守玉感里人吕似施膏土繼伏臘復構彌勒佛大
殿已而金人入境寺燬積廢久之有金禪師来居尋
度道潛道一乃兩其派而傳之經營方殷會聖元混元
甲申鼎建法堂己丑建山門甲午主僧善守知事紹
登營丈室架穿堂大德庚子陳山唐如瑩三城束崇
文助緣建大佛殿居無何嗣宏入寂宗禧領院事辛
丑繼傅大鳴化喙造靈山一會洎觀音擁壁應真金
剛等像延祐甲寅兩廊庫院從而新之丁巳里人齊
山書院山長蔣公善秉同叔仲玉以故父桐隱宣使
所遺節梲衆木助營蔵殿己未提領唐用楫承先志
施財造轉輪蔵架樓鳴鐘繼傅繼心紹榮紹夀悟空
等咸助成之寺之積廢後先百年僅有成績亦惟艱
哉宗禧遠持事狀求文以記之因告之曰昔銅碑之
䜟沈公信有數焉今寺之廢興豈能外吾所謂數乎
原夫一定之數乃所報之果也終日營營乃能作之
因也於一毫端現寳王刹一微塵裏轉大法輪因在
果中果居因内塵毛刹海皆吾廣教伽藍離廢離興
不增不減諸佛妙心於此成就如是觀者上延聖夀
次報檀福殊勝莊嚴入未来際不爾觀者緣遷業變
與物同途豈常住之理果如是哉宜勉之宜勉之至
治三年夏五月庚子記
泰定三年四月八日住山廣慧弘教大師宗禧立
(按兹記前題云丹陽廣教寺興復記次書沙門明本譔翰林學士承旨趙孟頫書文曰佛化起自五)
(天法音室傳流至中土互起迭興未易以數量也廣教寺居丹陽沈山云云今直以丹陽字起之盖)
(歲久蠧蝕不完野衲無文強齊之爾此為趙公手筆傳今有年歴劫不朽兹得披覽終日備閱其間)
(筆意縱横流麗飛動非造書法三昧者不能及真神物哉夫兹山特江左一丘亘天地凡幾千載而)
(得省郎以名自省郎傳五百年而有此文迄今復二百年矣楮墨儼然謂非有延於趙公也耶余知)
(兹丘之遭不徒矣嘉靖壬午侍䆳師閣老来遊主寺出此索題悵然感之漫記數語并係一詩於下)
(九日七峰山人孫育志突兀當其中平原莽蒼躍大江東岸山萬疊嗟此)
(虎兕海若震蕩馳蛟龍峰巒委蛇崦嶂合鬼斧鑿出仙人宫神龍已前尚茂草幽禽野燒為春冬省)
(郎歸蔵得天啓大隧之樂何溶溶開靈泄秘山始著漆火既滅禪燈紅瓊圅法書貝葉文寳花妙相)
(祗園宗行人臨溪不見寺清磬忽破煙蘿叢江城車馬隔塵海或許樵牧閒相通天風吹人落仙界)
(一洗俗慮心為空丹楓蕭蕭戰寒雨青嶠靄靄飛秋虹吏曹遺骨太史墨當與歴劫相終窮昔人衣)
(冠山下土惟有名譽留餘蹤浮生百歲豈足恃紛紜障礙皆泥鴻尊前綠酒且盡醉頫仰宇宙如飛)
(蠓絶纓長嘯走狂筆後世視我將無同)
趙文敏公浴馬圖卷(絹本高九寸長六尺餘重設色欵在卷尾小楷書)
子昂為和之作
(數匹青驄馬牽来不被鞍太平無用處閒殺老奚官鄧弘)
(誰將韋侯筆埽出神駿姿何當脱羈縶變化騰天池承遠)
(將閒銷戰器那復顧青驄落日秋原上長鳴向朔風廣益)
(天閑惠養神駿豪健自欲騰驤悵望東郊瘦馬日暮老烏啄瘡章庠)
(少年曾進搏桑馬駿骨連錢不受鞿今日重於江上見却疑何處使人歸東吳道人)
(李伯時好畫馬繡長老勸其無作不爾當墮馬身後更不作止作大士象耳趙集賢少便有李習其)
(法亦不在李下嘗據牀學馬滾塵狀管夫人自牖中窺之政見一匹滾馬晚年遂罷此技要是專精)
(致然此卷凡十四騎奚官九人飲流嚙草解鞍倚樹昂首跼地長嘶小頓厥狀不一而驂驔千里之)
(風溢出毫素之外王生老矣猶能把如意擊唾壺歌烈士暮年耳熱烏烏也庚辰六月雲棲館中)
(漫題王穉登駿真有洞入馬腹中畫出一川花馬松雪翁十四)
(之意龍眠敵手也余嘗見曹霸馬後米南宫跋并寫杜少陵歌行惜吾輩不敢望襄陽老子後塵耳)
(同時龔聖予與陸秀夫同居幕府秀夫死家益貧故人来訪者坐無几席一子俯榻上就其背寫唐)
(馬風騣霧鬛蘭筋闕骭備盡諸態一持此僅換數金賴是不飢竟以無求於人而卒今使人但見趙)
(王孫龍種展卷不覺三歎題)(七十五老人陳繼儒)
(余在京師見天廏馬出浴德勝池真是一川雲錦今觀此圖洵稱神腕具見蘭筋血汗外别有躡空)
(騰影之氣在也若十四駿情態則百谷言之詳矣崇禎癸酉與夏長卿中翰同觀瀨上宋獻)
(松雪畫馬得神俊筆奪造化非人為偶然弄墨尚矜貴况是勾染窮精竒卷中駿馬一十四龍髵鳳)
(鬛殊凡姿奚官或騎或牽引或將浴洗或爬釐飲者俯啄嘶者顧前者入水後水湄一馬眠坡意歡)
(樂一馬昂首臨陽陂一焉青絲作韁絡紅衣圉人老多髭一馬當風繫高樹獨聳雙耳如竹批餘皆)
(騕褭色斑駮縦逸騰飽脱馽羈想似天閑見萬匹摹寫不用韓曹師夹澗森木美清蔭繞岸小卉饒)
(芳蕤點注隨意有别趣豈同畫史格庸卑只今春風動林野狂遊忽記花間騎江邨高士竒題)
趙文敏公二札卷(一札白紙高盈尺札及圅封共長一尺六寸餘第二札月白箋高一尺長)
(二尺餘名上俱有趙氏子昂印)
孟頫頓首德俊茂才友愛足下昨便中承惠書兼寄
碼碯界尺并紙卷欲書金丹四百字當時寫畢附便
寄還矣今兹便中得書乃云未至殊以為駭但失記
何人寄去昏忘記憶不得殊以慚愧若旦夕思想得
是何人當報去追取不肖不幸書頗好凡寄書與人
多是為寄書者所匿甚苦甚苦㯶笠之惠極仞厚意
感激無喻因吳宣使便專此奉答時中善保不宣孟
頫啓事頓首五月十七日
啓事奉復德俊茂才友愛足下趙孟頫就封
孟頫頓首再拜知州相公子誠閤下孟頫去歲騎從
来吳興因得略吐久别之懷所恨貧家無可將接坐
成簡慢知我最深必不見咎别後賤體老病交侵藥
裹不離左右者一年於兹獨坐空齋憒悶無聊子誠
聞之必能見憐耳他人前不敢道也兹承專价惠書
就審履候勝常深以為慰承諭三皇廟碑及先德碑
託愛如此其敢不書但恐筆墨蕪穢不堪上石耳漫
爾寫付去人更在裁之外蒙潤筆之贈子誠何必爾
耶不敢引辭領次惶愧之極草草具覆餘唯上為國
家下為吏民慎護興息不宣孟頫頓首再拜五月十
九日
(松雪翁蚤學宋高宗書即擅出藍之譽迨元貞大德間駸駸然晉人法度多矣正書小字妙得黃庭)
(樂毅蘭亭筆意及皇慶延祐行書能到羲獻處晚年大字出入李北海蘇靈芝規矩盖是習衆善而)
(成一家者評者謂其正書如冠劒大臣議於廟堂之上行書如貴胄公子風神朗發照映四座大篆)
(妙絶古今嘗書湖州學明倫二字蟠結莊重古意森然若揭雲漢奎璧昭回觀者莫不聳動稽諸詩)
(與書法自五季以来其道浸以衰陋至宋末尤甚賴以天挺拔俗之姿獨能振起一時末俗之弊使)
(學者遠追古人是有功於世教矣當時既有書名學者宗之有得片言遺藁爭相寳玩至於請書碑)
(牓戶外之屨常滿簪纓之家所有法書名畫得其跋語則倍加光彩暇時喜畫人物山水曾非俗史)
(所能到也虞學士集多稱吳興天人豈虚言哉初公以御史程鉅夫薦起家為郎官至翰林承旨其)
(出處顛末文章政事在元史有本傳云初)(禪者遂)
元朱澤民秀野軒圖卷(紙本高八寸餘長六尺二寸淡設色前後鈐記有良惠堂及朱)
(字圓印向為墨林氏物故卷中有項氏蔵印三十餘方又李會嘉蔵印數方引首秀野軒大篆三字)
(玉雪坡翁書)
秀野軒記一元之氣生物而得其氤縕扶輿以成
其精英淑粹者為秀焉故卿雲景星天之秀也崇崖
繚溪山之秀也麒麟鳳凰羽毛之秀也賢材碩德人
之秀也人介乎兩間又能攬其物之秀而歸之好樂
寓之遊息如昔棲霞之樓醒心之亭見諸傳記者不
一也吳人周君景安居餘杭山之西南其背則倚錦
峰之文石面則挹貞山之麗澤右則肘玉遮之障左
則盼天池之阪雙溪界其南北四山之間平疇沃野
草木蔥蒨卓然而軒者景安之所遊息也軒之傍幽
蹊曲檻佳木秀卉翠軿玉映於闌楯之間得江浙行
省左丞周公題其軒之顔曰秀野以誌其美此其是
歟嗟乎物有托而傳野得人而秀雷塘謝池是已景
安居是軒也又將觀列史諸書以鑒其事服前言往
行以進其學使他日有偉然秀出於餘杭之野者吾
於景安有望焉因書以為記至正二十四年歲甲辰
四月十日睢陽山人時年七十有一朱德潤畫并記
(行書十六行在畫紙之末)
(余昔游吳中諸山至周氏秀野軒領覽天池玉遮之勝今數年矣近歸寓軒獲觀周侍御之篆朱提)
(學之新圖恍然若夢游也景安求余着語聊爾塞責耄餘材盡媿無佳語耳)
(我憶天池與玉遮幽軒水木澹清華竽笙遠振風林竹錦綺晴連曉徑花山罽敷牀朝看雨澗泉潄)
(石夜分茶番陽大篆睢陽畫不負舂陵處士家年至正廿又五年五月既望京口張監天民書時)
(八十五歲軒中客今日重題秀野詩四檻彩雲晴昔年曾作)
(縹緲繞牆蒼雪曉參差雨餘山氣侵茶鼎風過林香落酒巵念我松楸渾咫尺倚闌長是不勝思)
(吳郡朱斌屋外溪水流雲度生中知繁花翠竹春屋裏青山)
(来好古木蒼藤晚更竒教子讀書兼學稼留人炊黍復烹葵鹿門風景青門趣都在斜陽曳杖時)
(張吉閒門日日開遠山如髮水如苔幾時脱却塵高士)
(中鞅布韈青鞵屢往来簾瞿莊上鈎憶得翫游聯琅玕芝草繞軒幽日靜垂不)
(玉麈仍同騎鶴赴玄洲鍾朵朵峰巒簇綠鬟桐隂多處地尤慳居人一覽神秀霽月光風詠笑間)
(煙香裊銅奩春畫遲窗分花影覆參差只輸我輩霞侣恒得凭軒歌紫芝靄靄凉雲雨後隂抱)
(琴開酒愒中林眉山不獨知司馬安也還能識我心北磵生薛穆)
(江晚洲渚交雨晴草菲菲前山靄欲闇罟師度水歸望煙知君家花竹隱半扉乍休田中耒猶響林)
(下機此鄉即桃源亂後世有稀開圖身已到不知塵境非渤海高啓)
(何處問幽尋軒居湖上林竹隂看坐釣苔跡想行吟嶂日斜明牖渚風涼到琴相過有鄰叟應只論)
(閒心青郯郡徐賁此獨幽竹深頻理徑山近不為霽色蕪外開軒)
(樓茶興邀僧共花期報客遊看圖憐到晚借屐擬相求潯陽張羽)
(濕翠浮草芽空青散林杪輕舟理横塘歸人渡清曉棲鴉返故巢潛鱗躍新藻倒景澹斜暉迴飈蕩)
(晴昊衡門夜不扃燕坐事幽討落葉秋自飄殘花春懶埽愛此軒中人朱顔常不老我欲往從之税)
(駕苦未早揮手謝孤雲去去没蒼徼臣)(菜薖余堯)
(高館罷零雨前榮颺微風霏霏碧蘿花吹落酒斝中移席俯流水揮絃度秋鴻遙思獨樂意邈哉誰)
(與同十太原王行窈窕幽華暎深竹中有高人畫古苔畝青山麓)
(掩扉裊裊藤梢上書屋清風出谷灑秋香返照穿林破春綠不省睢陽畫裏看細路經丘杖藜熟)
(青城王彝曉環翠南畝斜陽晚映紅物我兩忘天東山淑氣)
(理見欣欣花木總春風景徐珪異賦之恒愧草草秀野軒僕數年前曾為安茂)
(塵語不足記錄今一展卷諸傑作在前甚覺形窳俛用書此圖後日更賦之也)
(秀野軒高瞰水濱無邊光景四時新句十畝樹隂都是雨一庭草色自生)
(開屏障啼鳥如歌送酒巡晴色錦紋題不盡幽花修竹總清真青城山學樵虞堪)
(背郭幽居如畫裏斷林春水綠迴環樹連煙外啼猿寺門對湖中過雨山送客馬嘶清蔭去鈎簾鳥)
(度亂花還十年奔走風塵際肯借憑闌一日閒周世衡)
(春風十里翡翠屏玉遮對峙峨眉青清泉白石雜華竹天放畫圖鍾地靈高人開軒當此景酌酒賦)
(詩白日靜四簷風作翠濤聲八窗簾捲晴霞影我亦托跡耕漁間結屋讀書湖上山抱琴訪子從兹)
(始布韈青鞵相往還八分書皋南州徐達左如膏幽居謝塵喧啓戶瞰平陸東夜来雨百卉)
(沐泓泓水浮溪靄靄雲出谷雉雊麥風煖蠶眼柘煙綠忘形絶衆累居寵有深辱揮弦對青山夕陽)
(見樵牧安金覺秀野軒因懷季瞻劉君奉題景徵士)
(十年歸向山中住每得從容訪隱居雲氣白飛檐外雨竹光青暎案頭書凭闌晝靜聽呦鹿鑿沼泉)
(香愛畜魚因憶軒中舊賓客江湖清夢未應疎董遠)
(盤盤錦峰陽原陸平如掌中有故人居曾軒起弘敞綠林幽鳥鳴清沼游魚上已知禾黍收更喜桑)
(麻長徵輸了官賦豈念田園廣躋堂夀雙親賓朋時燕饗怡悦心自安坐久絶塵想披圖一長吟松)
(風答清響曠寄翁散煩襟叢蘭靄幽芬修篁結重軒宇何清憑軒)
(隂兹焉惬遐賞逍遥冥素心斯誠苟不昧訪子西山岑惠禎)
(軒居面蒼岑種藝雜花竹竹影畫扶疎花香時馥郁坐對雪山高庭隂桑柘綠石田春雨餘幽歌聽)
(樵牧冠盖豈不榮誰能受羈束韜囊琴滿牀插架書連屋門前好客来槽頭酒應熟張均)
(得覽先公筆悠然記昔時松楸先隴近花竹故人稀圖畫留遺跡雲山起遠思投閒身未遂感慨一)
(題詩軒鄉人朱吉安眺覽之所也鄱陽周公為題秀野者吳周景)
(其顔我先公寫而圖之復從而記之盖軒與吾先隴密邇景安乃先公之愛友非若是孰從而得哉)
(先公暮年每倦於此明年遂即世此絶筆也景安亦已物故景安之壻何幼澄氏持此示余拜觀圖)
(後題詠多吳中秀士俯仰之間已四十餘年矣諸公亦多淪没豈易得哉且夫名之著者因以德境)
(之勝者由乎人他日何氏子孫傳示永久亦足以侈外家之雅集矣幼澄宜珤蔵焉余既賦之以詩)
(復求識之於後遂書而歸之日朱吉識)(永樂庚寅二月望)
元蘇昌齡靜學齋銘(紙本袖卷高七寸五分長三尺餘隸書)
靜學齋銘人生而靜於惟本性靜以成學斯得其
正寡欲則存思誠則明艮背止止寂感相承死灰不
然槁木多腐彼偏於私執一廢務學貴適用見學之
工乾闢坤翕造物與同徒好其名不核其實珉中玉
表餘將不食昔我先覺載著善言覈其始終毫髮
靡愆豐功遺烈照映簡冊二表忠藎六經日月尚友
古人有志不渝睎顔之人亦顔之徒勗哉徐君士惟
尚志舜何人哉睎之則是至正辛丑蘇大年銘
(昔者儒先君子教人為學必以靜定端莊之工為治心養性之方若夫施之於日用而合其宜見之)
(於事為而得其當物至而理融逆来而順應自非靜定端莊積之有素行之有成鮮不瞀矣晉陵徐)
(伯凝以靜學名其齋此其志何可量哉異日伯凝以其所積見於所行有不負名齋之意者予將荷)
(伯凝之有成山戊戌歲二月廿七日勾吳周砥庭聞道蔵修地深秖閉門閒雲生几席流水繞)
(軒身逸心逾遠神明道自存著書應滿屋妙處可忘言范致大)
(靜學齋說伯凝以靜學名齋徵說於潯陽陶處仁吾友徐君)
(愚謂靜之一字吾儒與佛老皆言之矣佛者曰定能生靜老氏曰清靜皆原於空寂言體而不及用)
(吾儒大學首章曰知止而后有定定而后能靜靜而后能安安而后能慮慮而后能得體用兼該始)
(終兩盡必如是然後可以言學後世惟諸葛武侯知此義見於誡子書曰君子之行靜以修身又曰)
(非寧靜無以致遠非靜無以成學格哉斯言今夫人之有心以靜為體方其靜也一塵不生萬慮俱)
(寂如水之平如鏡之空湛然虚明人欲淨盡天理流行顔子之終日如愚孟氏之夜氣所息仲弓之)
(出門如見大賓使民如承大祭良心所在莫非學也及其動也苟不以正則衆欲交馳萬慮紛擾存)
(諸中則六鑿相攘處於室則婦姑勃蹊天理澌盡人欲横流所謂視而弗見聽而弗聞食而不知其)
(味者有矣而况於學乎吾想夫子之居是齋也將以齊其思壹其慮以求至於安而能得以造夫大)
(學始終之工夫不必淪於二家空寂之境也言未既伯凝笑曰吾子得之矣請以是書之左方)
(知府徐績字伯凝號靜學别號雪溪漁隱晉陵新塘人也當元末搶攘之時隱居立學是時偽吳士)
(誠僭有蘇常等處聞績行義服人屢逼入仕績堅守不從吳元年講學無錫梁溪之滸適遭偽將莫)
(天祐據邑以叛殺害使者我太祖高皇帝命豫章侯胡公統兵圍錫旦夕屠城錫民驚惶哭聲動天)
(績計會耆儒張翼輩冒死投進軍門懇告願以仁義說賦奉胡公鈞旨限爾後日率其妻孥来降免)
(爾屠戮往說莫天祐果能自縛納欵全活生靈功德及民大矣士民愛戴弗舍留其家焉遂占籍無)
(錫至洪武三年詔舉經明幡然應聘第居首選初任武岡尋改順德授中憲大夫在郡之日復能延)
(致名儒作養士類文教大行至洪武十一年三月二十四日上憫衰邁尚居劇仕賜給驛舟送還鄉)
(里欽奉勅諭如本府有疑難大事卿必同署會計鄉民無爵無德者不可同坐卿之子孫世世隨朝)
(稱官稱舍人雜派差役一體優免及歸老於家優游林泉足跡未嘗一至府縣年九十七而終平生)
(尤善詩文有雪溪漁隱集存焉)(王直)
元李息齋墨竹卷(紙本高七寸五分凡二幅一幅長一尺五寸作叢篁文石無欵右有圖記)
(二方一幅長二尺五寸作過牆竹一枝欵在右)
任叔實教授有松江之行武林士友作歌詩以贐之
予不能也寫此二圖以見意云至大改元春二月息
齋道人薊丘李衎仲賓題
(將過華亭一詩留别尚士林再拜倦客天地有真出處何時定歸棲老遲江山無)
(知竺嶺呼猿日華亭聽鶴時平生愛杯酒到處住襟期)
(叔實先生應衛君有山之招將過華亭枉道訪余且出詩卷見示輒次嚴韻二首一以寄衛君一以)
(奉叔實併簡詹載使君遲吳興趙孟頫再拜有心衛子别我久雁来書尚相思無夢到自得)
(知江雨論詩日春風把酒時鬢毛今已白早報重来期)
(任子老於學飛騰無歎遲扁舟今又去吾道定誰知賓主歡娱地琴尊聚集時應同賈太守話我失)
(前期)
元李息齋墨竹圖(雙幅絹本長四尺五寸闊三尺一寸印在左方下有温字壹號楷字墨印)
(覆以禮部評驗書畫關防實美如粟玄雲翻空下往時家住篔簹谷丹鳳之)
(深靚昆吾寳刀削秋玉石衣漬錦侵書光風微粉墮生細香琳館瑶臺九天近夜寒笙磬聲鏘鏘萬)
(斛蒼煙鬱江雨二妃彈瑟瀟湘浦郫筒蜀酒亦堪酤蟠石雙杖今誰取河朔歲晏冰為梁羣木鱗皴)
(臨雪霜遲汝狂飈莫吹裂裁管他年侑帝觴天山馬雍古祖常題雲江所蔵息翁風竹)(蜀)
(郡虞集書楷書十一行種竹如種粟九秋無實孤仙人家住太華谷平生)
(鳳飢碧色離離擁寒玉琳宫高壁澄月光天風吹影玄雲香老龍蜕骨墜人世衣製鐵鎖翻琅鏘西)
(山採薇淚如雨嶰管參差鳴洞浦苔根稚籜正堪煮陂中棄莖抛莫取蒼官去作明堂梁玉妃零落)
(凄曉霜歲窮日晏耐幽獨仙人披圖釂君觴妙也東平王士熙次韻清竒相頡頏真一時二)
(故併書之行延祐丁巳冬十一月既望楷書十四)(集記)
元張伯雨小幅(紙本長一尺四寸闊一尺三寸水墨畫)
至正戊寅九月一日為太玄道友擬趙榮禄筆意
天雨
元趙善長小幅(紙本長一尺三寸五分闊七寸餘淡設色作古木幽亭左方署丹林二字右角)
(有蔣宜之印)
丹林
元丹霞子萱花(紙本長一尺七寸闊七寸五分水墨畫篆書欵在右方)
丹霞仙客寫
元黃子久小幅(紙本長一尺八寸闊八寸)
大癡道人為鐵舟主者作
(中峰大面削鐵如巖岫綺錯非一途上連閣道旁屋廬尋窗數戶愁﨑嶇米顛所製三尺圖筆力視)
(此微粗疎閬風之臺遲子久不歸政為松江鱸久至正戊子七月廿又七日為鐵舟先生題黃子)
(畫)(吳郡張雨)
元趙仲穆臨李成寒林圖(紙本高一尺六寸闊不及八寸)
我心漂泊似秋雲閒步松隂到寺門為問幻僊詩在
否墨花猶續舊書痕右游靈峰寺見句曲外史所
賦詩就次韻趙雍
元曹雲西為倪高士作小幅(紙本水墨畫長一尺二寸餘闊八寸)
雲西老人作于清祕閣
(吾聞箕潁水能洗古人心兹山有飛泉泠泠琴上音塵垢悉蕩除方寸清似滌何止匡廬間嘯咏成)
(李白)(危素)
元張可觀西清菴圖小幅(絹本界畫臺榭古桂屈曲一人對月撫琴欵在樹間細楷)
(書張觀二字桂花盛開西清菴冬日)(桂叢何自舞傳芭驚怪)
(玄冬見此花月窟再開金粟影天香重降玉皇家攀枝楚客歌招隠耐冷嫦娥起散花况有清霜辟)
(蟫蠧從兹不老是生涯)(遂昌鄭元祐)
元仇山邨詩卷(紙本高九寸許長六尺四寸行書字大如指)
我本迂疏落拓人滿頭霜雪滿懷春登山有屐身恒
健挂壁無絃趣更真往歲效官殊漫浪老来學佛離
貪嗔却憐衛鶴齊雞輩空費心機不庇身
野鶴清高六翮輕孤雲萬里去冥冥漢科合應茂才
舉唐士曾書遺教經好趁江南諸老在盡看薊北衆
山青錦衣歸日春風滿期醉沙堤雙玉缾
懶學羊裘漢子陵亦非解印晉淵明好山好水恒相
對浮利浮名不願爭詩酒每尋朋友共田園都付子
孫耕野心直與閒雲似却笑孤雲出岫輕
末俗由来不貴儒愚夫愚婦恣揶揄束書合向山林
隱絶迹莫登名利塗膝上有孫貧亦樂門前無債醉
如愚咸平處士真堪羨死守梅花住裏湖
宦海漂流四十年老来默默守吾玄艱危頗得文章
力嫁娶各隨兒女緣白飯充腸聊當肉好書到手不
論錢閒心懶作邯鄲夢樂取南窗一枕眠
筆硯生涯獨善身一區花竹四時春無求莫問朝廷
事有恥難交市井人簾外烏衣飛下上窗前絳蘂結
輪囷鑑如居士東鄰住肯借霜毫為寫真
難得心交左伯桃亦無善相九方皋而今賤子多儒
誤自古山人索價高衆雀豈能知鵠志一雞何足用
牛刀獨醒獨醉俱堪樂妙理依然有濁醪
倦游懶着小烏巾短髮絲絲白滿簪信手拈書聊慰
眼轉頭忘事太無心笑他杜老頻看鏡愛我昭文不
鼓琴喜有山林方外友時攜佳紙索新吟
北風雨後忽南風頃刻開晴又轉東后土未乾偏有
恨漏天難補愧無功小樓兀坐思猿鶴好客相期避
燕鴻壁上墨蘭香可掬令人長憶所南翁
豪氣年来漸埽除簞瓢自樂守臞儒江頭盡醉唐朝
士澤畔行吟楚大夫萬里鯤鵬何必羨一官蟣蝨不
如無葛巾草屨從人笑莫問青衫(闕)葉枯
士瞻上人習定好修與予晦翁笑隱長老三世交
矣求予斐章遂信手寫七言十首塞白上人其為
我佛前懺悔綺語業至治元年九日山邨老友仇
遠書於北橋躬行齋
(予始就學時即知仇白名盖二先生廼宋之遺老同居錢唐名望相等一時制作多出其手學者宗)
(之爾時天竺南北兩山法席甚盛諸尊宿咸在無不與二人者游仇名遠字仁近自號山邨民學者)
(稱為山邨先生盖抱道博通之士也今觀其詩冲遠幽茂而靜退閒適之趣溢於言外信可敬也此)
(詩乃為前住天平山士瞻和尚所書者今六十餘年矣今天平住山復菴禪師士瞻翁之法子也一)
(旦得之如獲舊物且喜且歎既為卷俾識於左夫物之廢興成敗似有數存乎其間自兵興以来故)
(家所蔵法書珍玩殘剝毁棄鮮有脱者而是書獨完於水火瓦礫之餘而又復歸於其後之人殊非)
(偶然也俯仰今昔為之一嘅皋釋妙聲謹識)(洪武戊辰八月東)
(吾愛山邨叟詩工字亦工波瀾唐句法瀟灑晉賢風交好論方外英雄在彀中天平宜寳護開卷氣)
(如虹尊中吳釋弘道逸民書傳東晉法詩接晚唐朝野遺老山邨有)
(人樂易胷中道風流席上珍前賢不可見仰止挹清塵吳僧守道)
(仇先生仁近宋季老儒也與白先生湛淵詩名並稱於吳下人謂之仇白若唐之皮陸也二先生晚)
(年謝事樂於湖山泉石間多與方外士游名山勝地佛刹靈區足跡所到無不有其題詠兵後石刻)
(墨本百無一二存也此數詩乃仇先生晚年所作錄與天平士瞻翁者兵後亦失去翁之徒今天平)
(住山復菴禪師復得之於他人復菴以為傳家之珍徵余題其後衍壯時過天平見翁於松下翁善)
(辯評論古今人物惟允於詩亦稱道仇白也仇先生詩前輩已曾論余尚何言哉然是詩既失而復)
(得禪師宜加寳重慶洪武二十一年歲在戊辰十二月望日燕山大夀獨菴道衍)
(山邨先生詩置近代詩家中如新巧局中置一古商彝識者寧不高其雅厚耶先生所交多偉人在)
(方外亦皆卓卓如晦翁輩人物先生詩中稱所南所南鄭憶翁其制行不可屈撓世指為殷之逋播)
(臣先生稱之先生為人可知矣所奕也其冲澹閒右詩盖山邨先生莫年退休時作)
(曠之意藹然可謂達生委命者矣前輩文墨近不多見復菴其寳之洪武己卯冬孟二日吳門後)
(學梁用行觀季猶歐虞之於元初觀其辭翰則知仇白之於宋)
(其趣矣其語平而易其氣醇以和若行雲流水曷嘗用意求竒哉在唐稱郊島鳴於詩前輩謂其彫)
(刻腎肝語險艱澀既以窮其身又以愁於人韓子云將使自鳴其不幸耶是卷始於南麓禪師值時)
(艱成烏有復菴復蔵之山中以貽後人後之覽者當珍之練川遺老姚性善夫)
(正德丁卯八月十九日吳門盧襄師陳觀首愛其仇山邨詩余嘗於西湖遊覽志中見其數)
(冲澹典雅每以未見全集為憾是卷乃其親筆書與方外友士瞻者其風格大類樂天觀其詩可以)
(知所養矣卷後諸跋皆釋子所書字畫不苟豈皆賢而隱於衲者歟嘉靖丙辰春正月既望箬谿)
(七十四翁顧應祥書)
元柯丹丘古木竹石圖(紙本立軸長四尺四寸五分闊一尺九寸)
五雲閣吏為正臣作
(木石山中拔舊盟歲寒不改此君清相期雲霧隨龍化更待天風引鳳鳴靜對聞琴宜夜雨閒来欹)
(枕愛秋聲老樵自是伶倫手調入黃鐘取次成笑隱)
元高房山墨竹坡石圖(紙本立軸高三尺三寸闊一尺二寸)
克恭為子敬作
(高侯落筆有生意玉立兩竿煙雨中天下幾人能解此蕭蕭寒碧起秋風子昂題)
元王叔明夏山高隱圖(絹本立軸長四尺二寸闊一尺八寸淡設色重山疊嶂倣董巨)
(筆欵在右方楷書二行)
夏山高隱至正二十五年四月十七日黃鶴山人
王蒙為彦明徵士畫于吳門之寓舍
元黃子久秋山圖(紙本立軸長一尺九寸闊八寸)
元統癸酉十月一峰道人為太樸先生作
(癡翁為危承旨作此年過渭老而目力瞭然筆法古雅大有荆關遺韻僕之點染不敢企也雲西)
(老人癡翁畫峰巒澹渺茫神機磅礴處不羨愷之珍重)
(良)(鶴齋宋暹題于懶雲窩)
元倪元鎮竹石霜柯(紙本立軸高二尺一寸闊一尺)
十一月一日燈下戲寫竹石霜柯并題五言久客令
人厭為生只自憐每書空咄咄聊偃腹便便野竹寒
煙外霜柯夕照邊五湖風月迥好在轉漁船雲林
子
(去年溪上泊輕舟笑弄滄波狎海鷗雲去樓空無此客寒林留得數竿秋曲江居士題)
(懶瓚先生懶下樓先生避俗避如仇自言寫此三株樹清閟齋中筆已投老鐵在素軒醉筆)
(雲林此圖為曹雲西作楊鐵崖先生跋中所云素軒者是也曲江居士錢惟善與鐵史二詩其清絶)
(同於高士畫法詩意每為展玩吟咏滌盡胷中百斛塵矣舊屬婁江王煙客太常家蔵予從其嗣君)
(得之因憶曩日蔵有師子林圖竹石小山江亭山色諸卷幅皆散去無復存幸獲此幀為娱老之物)
(能無珍秘耶)(江上外史笪在辛記)
元梅花道人墨竹(絹本立軸長三尺二寸闊二尺四寸)
晴霏光燿燿曉日影曈曈為問東華塵何如北窗風
梅道人戲墨
元盛子昭松亭讀書圖(絹本立軸長四尺餘闊一尺七寸欵在右方盛懋二字子昭長)
(印季畫師稱盛昭天機妙出秋霜毫巖屏屹峙千元)
(萬疊喬林六月蔵風濤誅茅新構臨蒼麓門對横唐渺晴淥小舟蕩漾若鳬鷖漁父為家穩於屋二)
(山欄楯何嶙峋那知海内飛紅塵無名藥草迷行徑平地盪胷生白雲索居信足求吾志杖屨何曾)
(入城市翛然野服澹無營從教許史論豪貴我嘗叨禄方解簮披圖湔却奔馳心相尋甚欲窮幽賞)
(擬抱牀頭霹靂琴)(歸政叟王友行)
盛子昭秋林漁隱圖(紙本立軸長三尺闊一尺左方小楷書欵二行)
至正庚寅五月望日武塘盛懋子昭為竹溪作秋林
漁隱
(萬里滄波杳靄中平林落日映丹楓黃塵撲馬長安道誰似磯頭一釣翁林鏞)
(羣動日擾擾何由止囂煩我心一以靜庶或澄其源天高四山寂落日孤雲鶱至理無不在朝市同)
(丘園君應領斯妙吾亦忘其言題)(九龍山人王紱)
(長松老樹水灣環野徑無人石蘚斑幾許秋光看覺好恰如苕霅雨餘山江邨題)
元黃潛倣大癡富春山圖卷(紙本高一尺長一丈八尺倣大癡而淡加設色筆意)
(蕭遠不凡其人無考按元黃文獻公溍亦别號冰壺以俟博識者)
至正三年秋冰壺外史筆
元王元章墨梅(紙本立軸小幅中萬蘂千花若不經意自成一家題云)
凍壓瑤臺月影虚玉妃謫墮夢糢糊無人可論江南
事小引春風上畫圖王冕
(不分邨野與溪橋亂寫横枝一兩條酒醒只疑疎影落朧朧煙月伴寒宵士竒題)
王元章月下梅花(絹本立軸長五尺餘闊三尺八寸雙幅絹)
平生愛梅頗成癖踏雪行穿一雙屐六花散漫飛滿
空千里萬里同一色衝寒不畏朔風吹乘興来此江
之湄繁花滿樹梅欲放彷彿羅浮曾見時南枝横斜
北枝好北枝看過南枝老中有一枝至奇絶萬蘂千
葩弄天巧老夫見此喜欲顛載酒大酌梅花仙仙人
怪我来何晚一别已是三千年醉来仰面卧深雪夢
扶飛瓊上天闕酒醒起視夜何其曉烏啼殘半江月
會稽王冕元章寫
明金本清雙鈎竹(紙本立軸)
看遍長安陌上花題詩偏憶舊生涯門前一曲南湖
水多種琅玕護釣槎朽木居士書
明夏太常湘江風雨竹卷(紙本高一尺四寸餘長三丈三尺有竒)
錢唐戴君文進博雅之士也善寫山水與余有舊好
持紙一卷求寫湘江風雨奈余人事紛擾久未能復
一日小酌之後頗有餘興遂作此圖殊覺粗俗可媿
觀者幸勿誚余之狂而恕其醉也般門弄斧之議其
能免乎正統元年夏六月望後東吳夏㫤識
(題湘江風雨圖於湘江而極竹之所以為情態者天下之竹莫多)
(則莫越乎風雨時也問之湘江之人其知愛而加翫以適夫趣者盖少焉然而古今之言竹者必曰)
(湘江至於善寫竹者亦必作風雨然後有以盡其妙也夫以古今之言竹者必曰湘江而湘江之人)
(不知所愛豈不以其多乎風雨之態生乎毫端見者恍然耳有聞乎錦瑟之音鷓鴣之啼聲猶能興)
(夫感今懷古之思而湘江之人不知有此豈不以其熟於目乎輕於多而忽於熟者豈徒湘江之人)
(之於竹哉夫玉世之所共寳也居崑山者以之抵鵲物固不足論也士之猶夫是者深可慨哉吏部)
(考功主事玉峰夏公仲昭每當退食之暇輒事揮灑其法盖得之於中書舍人錫山王先生孟端在)
(今獨步而錢唐戴君文進乃為脩飾之士其於圖繪偏得昔人所長仲昭雅推重之為寫此卷而題)
(之曰湘江風雨觀其水石聯延駢梢挺節遠近相映帶爽氣蕭然襲人巾袂而竹之情態極於此矣)
(竹予所愛之物而仲昭文進則予所愛之人也兹因文進以卷出示而請題焉因書此以復然予又)
(愛文進之獨異夫湘江之人也耶文時正統二年龍集丁巳夏五月望前一日進士林郎大理寺)
(左評事兼脩國史姑蘇張益題并書夏公仲昭所湘江風雨竹一卷乃太常少卿東吳)
(作者也以贈錢塘畫史戴君文進學士張先生士謙嘗為序之文進復以贈同邑高隱瞿君德宣德)
(宣復囑予題其後盖仲昭永樂乙未進士素工書被選在綸閣太宗皇帝甚重其書以餘力師中書)
(錫山王君孟端寫竹盡得其妙孟端没仲昭之竹遂獨步當世四方之人得其一筆莫不寳愛之仲)
(昭作是時為吏部考功主事正其中年得意筆也說者謂書與畫一法耳工書者必工畫其信然哉)
(予觀其平昔所作或直幅或横披不過三五竿而止耳十數竿而止耳未見有至若干尺多至數百)
(竿若是卷之富者也誠以文進一代良畫史也山水人物翎毛花卉無不臻妙是以仲昭曲盡其能)
(以示之以文進為具眼也文進見之能不撫卷而愛羨之乎使其未造精妙文進名手顧肯求之予)
(以是知是卷之不易得也且竹之為態得水則格益幽清得風雨則姿益活潤况湘江乃多竹之地)
(仲昭抽毫運思狀其景於目前鷺灘鷗渚縈迴曲折清流激湍潺湲溶漾而叢篁密篠掩映於兩岸)
(之間微風搖動疎雨淋漓其幽清活潤盖有無窮之趣焉一開卷間真若接蒼梧暝煙而駐重華之)
(霓旌也真若弄瀟湘水雲而鼓江妃之瑤瑟也真若翠羽毰毸而鳳來巢也真若長身交亞而龍欲)
(化也真若風淒雨霏枝翹節勁山長水遠而望不極也竹之妙信無以加於此者矣昔白樂天作畫)
(竹歌贈蕭協律有云蕭郎蕭郎老可惜手戰眼昏頭雪色自言便是絶筆時從今此竹尤難得今仲)
(昭年已八十餘雖欲復為此必若蕭郎之不能矣則斯卷也得不為世寳哉德宣博雅好古君子也)
(文進持所愛為之贈其重德宣亦至矣予故道其為難得俾益知珍襲焉成化四年戊子歲秋七)
(月既望賜進士及第禮部侍郎致仕前翰林學士左春坊大學士侍文華殿講讀直東閣兼修國史)
(同邑倪謙書於靜存軒賞之人而後其名益稱爽物有可賞之竒必遇鑒)
(所遇矣徒多其有實之併喪名孰稱揚物之遭逢從會信有幸與不幸歟夏太常之墨竹蔣儀曹之)
(題署張倪二學士之高文皆一世之竒也所謂物華天寳人孰得而掩之文進畫妙空當時藝苑故)
(太常為盡心焉其寄情高山流水邈乎其聽於子期矣文進不有其有持贈德宣德宣博雅者也豈)
(有按劒夜光盼無因而至前耶庶矣其竒遇而萃諸鑒賞也其是卷之稱揚而名後世無疑余心若)
(有感也天下之竒有需於遭逢從會者豈獨物而已哉書以歸於德宣俾永保之以誌予心所感後)
(之觀者應得夫鑒賞之竒乎蕩南京大理寺卿致仕仁和夏時正書於北郭白僑居時年六十又)
(二云與可之竹妙而不真息齋之竹真而不妙其古)
(於竹理微矣三百年以來而有仲昭真具寫生妙手神光奕奕每對其手澤便如莊服見天帝然未)
(有若此卷之神妙者一縱一横大山長水咫尺萬里矣吉甫先生篤誠高雅神物遂歸之此亦類聚)
(之義也展閱間不覺驚歎世識)(天啓乙丑鹿城歸昌)
沈啓南寫韓錦衣園林六景圖(紙本高九寸闊一尺三寸餘計六幀設色畫)
(右圖俱作林泉小景人物衣冠亭臺花木種種畢肖乃早年精勁之筆每幅題以小楷詩品亦高)
緩帶垂楊下觀魚流水中江湖人不遠尺素幾時通
沈周
大將心忠赤栽花亦向陽捫心對花坐彼此共恩光
沈周
槐影張高幕林亭潑綠油將軍讀韜略六月氣如秋
沈周
鸂鶒荷花影蜻蜓青竹竿還知掣鼇地東海始為寬
沈周
有月来青天落我酒杯裏酒盡忽不見天上長如此
沈周
老圃韓公第新亭上將家秋風吹白酒無事醉黃花
沈周
(右石田先生畫冊六幅盖為韓襄毅公之子錦衣君作精妙無比不知何緣流落至此余寓京師偶)
(爾得之喜不自勝坐卧必觀殆忘寢食昔嘉弟蔵有石田畫冊每以詫余余將歸而誇之不能自秘)
(汝所一見遂豪奪而去盖其好又有甚於余者因思楚弓之義更不必論其在彼在此也題而歸之)
(汝所其謹蔵不可更為人豪奪也坐客皆為之一笑嘉靖辛酉臘月望日文彭謹題)
沈啓南空亭秋色圖(紙本)
此予十年前所作後齋蔵以為可觀清明日出示舟
寓生澀甚醜重為補苴數筆終不能掩也辛丑沈
周
沈啓南釣月亭圖卷(紙本前有引首長洲文璧篆書釣月亭三字學趙松雪設色精工後)
(方用有竹庄主人朱文印記别紙又吳氏釣月亭記弘治九年歲在丙辰冬十一月辛亥日鄉貢進)
(士里人祝允明記又釣月亭記戊午四月廿日鄉貢進士郡人都穆記文俱不錄)
(長洲陳璚徐禎卿黃雲題識俱佳)
水心亭上詠滄浪閒拂珊瑚夜氣凉碧落欲將吾手
摸青天堪倚釣竿長要知水月原同相亦把人魚付
兩忘曲曲闌干獨憑處鬢絲零落怯秋光沈周
(一撮黃茅覆碧波偷閒功業晚来多絲綸不管魚龍事烏兔其如水石何未為玉璜思尚父肯將靈)
(餌誤嫦娥江湖頃刻歸城市誰把新詩記唱和祝允明)
(翼翼虚亭假碧渠坐令城市類溪居高懷不減元真子新匾重拈仲晦書夜靜水寒聊復爾酒醒風)
(起欲何如江湖滿地堪乘興安用煙波目釣徒長洲文璧)
沈啓南虞山古檜圖卷(紙本高一尺四寸長一丈二尺水墨作虬枝三株蒼古屈曲瑗)
(&KR1256;滿紙後題三十餘行詞翰雙美誠名品也)
虞山至道觀有所謂七星檜者相傳為梁時物也今
僅存其三餘則後人補植者而三株中又有雷震風
擘者尤為詭異真竒觀也暇中與子壻史永齡往觀
焉永齡因請圖之歸為而翁西邨先生之翫盖以西
邨未嘗見并寫歸途所得詩於後西邨寧不有以教
我乎昭明臺下芒鞵緊虞仲祠前石路迴老去登臨
誇健在舊游山水喜重来雨乾草愛相將發春淺梅
嫌瑟縮開傳取梁朝檜神去袖中疑道有風雷(按永齡字)
(德徵)成化甲辰人日沈周
(虞山老檜三株青斗壇半掩招搖星道人丹成化鶴去三檜夭矯飛龍形是誰手植經千載曾見昭)
(明讀書在幾回天上葬神仙不獨人間變桑海古人今人繞樹行古今人去樹長生乃知勁氣合元)
(化不與凡木爭枯榮長洲老石好竒者百里攜杯遊樹下浩嗟天下有樹此樹無我去此樹何人圖)
(三日經營雙眼力滿空蒼翠移真跡鶴骨虬筋左紐文雷裂霜皴古秋色日暮袖歸歸不得滿山風)
(雨山靈惜居然贈與卧雲人長嘯寒風生石壁於乎石君詩畫天下知此筆尤為天下竒勸君風雷)
(當掩戶恐化蛟龍擘空去為吳興張淵生老氏宫七星檜海虞七星檜宜羣木冠列)
(與邑作竒觀廣墀氣蕭森入門懍欲汗信哉天地成沃如雨露灌傳植從蕭梁其說我恐謾驗斗形)
(叵全七既斃其半三株實聊存難執歲月筭各各具一異形容匪詞翰西體裂多槁豁然敞三判東)
(本活亦裂筋骸互續斷北者蜷而秃袖破舞脱腕葉亦不暇葉榦亦不暇榦左文皮索綯孤蕝頂留)
(繖槎折象齒蹺癭決鬼目爛疏越復叢冗骳骫仍軒岸蛟攣及猊跛努力不得竄矛長及劒短接戰)
(驚楚漢如此紛怪駭聃君不能按知遭幾雷厄還屢兵火難生死付冥然造物反被玩君子重貞固)
(頑醜小人讕緣高坐吹簫我欲呼鶴鸛從根覓埋丹澆泉覬紅燦長生就其蔭永作婆娑伴咏致)
(道觀靈蹟成檜蛟欲走夜壇雷飛石驚門不敢開明日道人一笑綠隂仍鎖舊樓臺蔵丹地底)
(發金輝半夜通明識者希闕雨老師還急起畫符封井鴿先飛暮春虞山阻一夜篷聲滴向)
(晨惜無笠屐訪嶙峋山行敗却乃公事水宿悔來今兩人旗鼓迎神妨舊社酒杯供我送殘)
(春明年花柳如相待白髮還宜老健身走經尚湖望虞山日午放船湖上頭虞山隨船不休高)
(雲仰見出翠壁飛影下接滄波流青林人家隱山麓雞鳴犬吠聞中洲鸕鷀羣棲竹葉暗蜻蜓特立)
(荷花秋採蓮還歌採蓮曲落景在樹尤堪遊小舟爭渡各先去獨逆風波渾不憂三月九日舟泊)
(虞山下仰見遊人續續於椒麓間可愛賦此秋霽色澄虞山正與遊事偶一年無多月春三及九)
(勿厭傾郭人隨俗悦親友春風若招邀處處閙花柳林華競妍鮮無復有惡醜間見叢綠中遠映紅)
(裙婦休云惱山谷點綴亦可取摳趨識壯步屢頓驗皓首上下相追攜從高引衣手尚有散逸流列)
(石自爼豆老夫目中盡末在逐逐走况當氣力衰孤坐還可酒過烏目山高道禪居山複岡迴)
(靜結廬林蹊生處我来初杖欹新綠苔痕裏屐踐殘紅雨迹餘酒榼臨春聊遣撥禪單消日自清虚)
(壁塵怪是遊題滿教種芭蕉别倩書虞二月二十日與吳宫諭遊虞舟中見山即咏山我鄰壤)
(欲往路非遙比来無好抱風日虚春朝兹藉佳友興理舟訪岧嶤漸喜蒼翠近豁眼嵐霏消上有古)
(松杉落落旌幢標其下見行人往来雜僧樵我坐意亦馳豈同雙足超何異謝康樂五湖眺且遨)
(&KR0712;舟山下同遊至道觀登梁昭明書臺訪徐神翁丹井復作一首秀色目已週復騁登高足青山)
(不嫌人所取隨我欲巍巍古仙壇寂寂奠林麓七檜交雲霞靈飈散清馥崇臺轉磴道攀緣把旁竹)
(同行玉堂彦高咏應虚谷逍遙東山風能去歌管俗申紙驚連章謬圖附一軸聊以識欣賞流傳亦)
(何卜或恐聞邦人有酒悔無逐層留戀山間迨暮始返棹遲遲二三客默默對岑轉柁清川口)
(忽然西日沈常時急歸路兹焉迂我心行行望不輟去遠思兹深所思何以寫丹青亦難任不如就)
(明月彈我丘中琴便題拂水厓賖只有看山是勝緣青鞵布襪且輕天收雨脚今日我趁花時)
(遣老年絶壁雲扶將墮石豁厓風勒下奔泉此来不分空歸去旋構新篇揀竹鐫)
(往年曾與德徵觀虞山七星檜為德徵既圖而詩之矣兹攜來重題不覺易寒暑後續有遊漫得此)
(數篇連錄卷尾皆虞山一家事約德徵他日更得如拂水厓者縦攀之以驗其勝云弘治壬子夏)
(五望沈周識)
沈啓南設色雲林小卷(紙本高六寸長八尺餘)
倪迂戲於畫簡到更清臞名家百餘䙫所惜繼者無
况有冲淡篇數語弁小圖吳人助清玩重價爭沽諸
後雖有學人紛紛墮繁蕪崔子強我能依樣求葫蘆
墨澀不成運林慚澗與俱何敢希典刑虎賁實區區
醜惡正欲裂捲去不須臾今夕秋燭下載見眼糢糊
妄意加潤色泥塗還附塗崔子豈不鑒愛及屋上烏
淵甫嘗索此小景盖倣倪雲林筆意為之特草草
耳今徵題持来燈下更添數筆雖曰潤色之終不
能掩其陋也弘治辛亥九月前一日長洲沈周
沈啓南春雲疊嶂圖(立軸)
十月消閒障子成看君堂上白雲生有人若問誰持
贈萬疊千重是我情
文美趙君知予老抱拙靜遠以漢鼎為贈用助蕭齋
日長焚沈悦性其惠多矣文美讀書好古於書畫尤
萃意焉因作春雲疊嶂報之媿莫敵施也弘治新
元七夕日沈周
沈啓南八帙圖(立軸長四尺五寸闊一尺六寸人物山水淡設色)
八帙身加健三春月倍明母儀兼婦道清世樂長生
績橘黃金顆蟠桃赤玉英採花浸夀酒催進紫鸞笙
沈周
(陸母今年慶八旬顔如丹渥尚精神誰知膝下稱觴子便是懷中奉橘人萱草忘憂偏得意桃花含)
(笑不勝春瑤池宴飲笙歌夜應與麻姑作主賓成化壬寅三月望日八十三翁沈貞吉)
吕廷振松鶴圖(絹本立軸世傳廷振畫甚多此軸小而筆雅又有題句故錄之)
不向雲霄汗漫游昂然獨立倚高秋一聲喚起天邊
月便覺清光遍九州
弘治己酉仲冬九日四明吕紀為金陵故人傅克
敬先生寫題
祝京兆書陶靖節田居詩卷(蔵經紙四幅計詩六首行草書字不及錢大後用小)
(字題云)
梁昭明太子云有能觀淵明之文者馳競之情遺鄙
吝之意祛貪可廉懦可立仁義可蹈爵禄可辭何淵
明之見重若此哉余領京兆如逆旅寄寓未嘗一日忘
歸田也偶過石湖僧寮見几上有淵明集舉未竟而恬
澹止足之意有先後同符者矣遂錄其田居六詠以
見志云時正德庚午秋八月既望枝山祝允明識
(又見一卷為陸人傑書夢草記紙本行書倣李北海遒勁有致後題正德庚午仲春之望京闈鄉貢)
(進士祝允明記臣書梨谷記紙本行草書倣米海又一卷為張堯)
(岳縱横有度閱題識亦云正德五年歲在庚午夏六月既望京闈鄉貢進士太原祝允明書)
(三卷俱係庚午歲書盛年得意筆也)
文待詔仿倪元鎮山水卷(紙本高八寸長一丈六尺紙凡四接鈐縫有司徒之章前)
(有康氏中丞世家圖書府印後欵細楷四行)
倪元鎮畫本出荆關然所作皆咫尺小幅而思致清
遠無一點塵俗氣余暇日戲用其墨法衍為長卷所
謂學邯鄲而失其故步癸丑十月十又三日徵明識
時年八十有四
(衡翁畫法妙絶古今兼衆長而時出之盖人品既高下筆自能過人也作此長卷清潤出塵加倪一)
(等使迂復起亦當退讓耳年癸丑長至日穀祥題衡山先生於丹青獨妙晚更喜水墨描寫此卷)
(筆意其源得之倪元鎮元鎮得之荆浩關仝按浩在晚唐為畫家一時山斗仝親授衣鉢遂窮其技)
(名並稱焉此道中子美牧之也元鎮天韻標令陶鑄千古至於衡山先生大海也何所不有况此復)
(斟酌三家之勝有浩有仝有元鎮而又自有衡山窮神極致而後可知己浩之言曰吳道子畫有筆)
(而無墨項容有墨而無筆吾當采二子所長獨成一家之體噫此可以觀此卷庚子端午日康于)
(寰識)
文待詔湘君圖(紙本立軸長三尺五寸闊一尺外運筆如絲朱碧簡淡觀其自識云取法於吳)
(興二公然逸韻處當出藍也)
余少時閱趙魏公所畫湘君湘夫人行墨設色皆極
高古石田先生命余臨之余謝不敢今二十年矣偶
見畫娥皇女英者顧作唐妝雖極精工而古意略盡
因彷彿趙為此而設色則師錢舜舉惜石翁不存無
從請益也衡山文徵明記
(右作小楷五行其上又書屈子九歌二章倣雲林楷法清勁有致署云正德十二年丁丑二月己未)
(停雲館中書筆法如屈鐵絲如倪迂所云力能扛鼎文太史此圖)
(者非仇英輩可得夢見也故戊寅七月王穉登題先君寫此時甫四十八歲用筆設色之精非他)
(幅可擬追數當時已六十二寒暑矣蔵者其寳惜之萬歷六年七月仲子嘉題)
江村銷夏錄卷二
