圖画見聞誌序
余大父司徒公雖貴仕而喜廉退恬飬自公之暇唯以詩
書琴畫為適時与丁晉公馬正惠蓄畫均故畫府
稱冨焉先少列躳蹈懿節鑒别精明珍蔵罔墜
欲養不逮臨言感咽後囙諸族人間取分玩緘縢罕嚴
日居月諸漸成淪棄賤子雖甚不肖然扵二卋之好敢不欽
蔵嗟乎逮至弱年流散無幾近歲方購尋遺失或扵
親戚間以他玩交酬凡淂十餘卷皆傳世之寳每宴㘴
虚庭高懸素壁終日幽對愉愉然不知天地之大萬物
之䋣况乎驚寵辱扵勢利之場料新故扵奔馳之域
者哉𣸪遇朋遊覯止亦出名蹤柬論淂以資深鈴較舊文
導與戴謝竝生愚竊慕焉又好与當世名士甄明
體法講練精微益所見聞當從實錄昔唐張彦遠(字)
(愛賓)嘗著歷代名画記其間自黃帝時史皇而下搃括画
人妵名絶筆扵永昌元年厥後撰集者率多相亂事
既重疉文亦䋣衍今&KR0690;諸傳記參較淂失續自永昌元
年後歷五季通至本朝熙寧七年名人藝士編而次
之其有畫迹尚晦扵時聲聞未喧扵衆者更竢將耒
亦嘗覧諸家畫記多陳品第今之作者各有所長或少
也嫩而老也壮或妱也勤而終也怠今則不𣸪定品唯筆
其可紀之能可談之事暨諸家畫說略而未至者繼
以傳記中述画故事幷本朝事迹採摭編次釐為六
卷目之曰圖畫見聞誌後之博雅君子或如點竄將可取
扵萬一郭若虚序
圖畫見聞誌總目
苐一卷
叙論
總一十六事
苐二卷
紀藝上
唐末二十七人
五代九十一人
苐三卷
紀藝中
仁宗御畫
王公士夫一十三人
高尚二人
人物五十三人傳寫七人
第四卷
紀藝下
此卷盡九十八人
山水門二十四人花鳥門三十九人
襍畫門三十五人
第五卷
故事拾遺
唐朝朱梁王蜀
緫二十七事
第六卷
近事
皇朝孟蜀大遼高麗
緫三十二事
標目
此殘宋刻本圖畫見聞志四五六共三卷周香嚴
所藏書也四月二十二日余訪香嚴詢余近日
淂書幾何余以澗薲扵玉峯所收元刻丁鶴年
集明人葉德榮手抄法帖刊誤翻宋版圖画
見聞志三種對香嚴即出圖畫見聞志一冊
示余曰君所洴者与此本同否余曰行欵似同
然亦記憶不甚明晣矣香嚴曰此王蓮涇家藏
書也余初淂時亦認爲宋版既而見其字畫方
板疑爲翻本曷擕去對之余曰此冊僅半尚有
前三卷否香嚴曰此殘本也余即從香嚴乞之
盖余舊藏此書元人抄本止前三卷香嚴亦所素
知故敢丐此以為尾之續也及擕歸与澗薲同觀
亦認為翻宋本遂取前所收者勘之行欵雖同而
楮墨俱饒舌氣細辨字畫遇宋諱皆缺筆翻本
不如是也爰揭去舊時背紙見原楮皆羅紋闊
連而横印者始信宋刻宋印以翻本行欵証之
此即所謂臨安府陳道人書藉鋪刊行本也且
余所藏南宋書棚本如許丁卯羅昭諫唐人諸
集字畫方板皆如是益信其為宋本無疑率
作一律酬香嚴以誌謝命王装池与元抄為
合璧所贈雖出自良友而工費幾及緡錢四五
千為古書計所不惜矣𥙷綴之處有白紙者皆
舊時填寫字跡其蠧蝕之餘悉以一色舊紙𥙷綴
遇字畫欄格缺断者倩澗薲以淡墨描寫至原
刻原卬之糢糊缺失悉仍其舊誠慎之至也余
思此書宋刻向藏書家無有是今所見雖藏殘
本幸淂元抄相合差稱兩美貯諸讀未見書齋
洵為未見之書矣因述其顛末如此
嘉慶歲在已未中夏九日棘人黃丕烈識
附錄贈周香嚴詩
元抄藏自我宋刻贈由君两美此時合一
書何地分翻雕模舊印缺畫認遺文
嗜同志相從廣见聞
