凡例
按西士羅雅谷自序謂譯書草創潤色之增補之必
有其時今之釋例不嫌小有同異所以相成當亦作
書者之所欲得也
比例規觧原列十線為十種比例之法今仍之
比例既有十種可各為一尺今總歸一尺者便攜也
一尺中列十線則一尺而有十尺之用恐其不清故
各線之端書某線以别之
各線並從心起數惟立方線初點最大割線亦然又
五金線之用近尺末故俱不到心以便他線之書字
然其實並從心起算用者詳之(尺心即尺端也兩尺端聫于樞心成一點)
(故從兹起算)
