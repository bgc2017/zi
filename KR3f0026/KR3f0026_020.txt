歷算全書卷二十
宣城梅文鼎撰
仰儀簡儀二銘補註
仰儀
按元史天文志簡儀之後繼以仰儀然簡儀紀載明
析而弗錄銘辭仰儀則僅存銘辭而弗詳制度蓋以
銘中弗啻詳之也庚寅暮春眞州友人以二銘見寄
屬䟽其義余受而讀之簡儀銘既足以補史志之闕
仰儀銘與史亦多異同而異者較勝豈牧菴作銘後
復有定夲耶爰据其夲以為之釋仍附錄史志原文
以資攷訂焉
不可形體莫天大也無競維人仰&KR1690;載也
言天體之大夲不可以為之形似而今以虚坳似&KR1690;
之器仰而肖之則以下半渾圓對覆幬之上半渾圓
而周天度數悉載其中此人巧之足以代天工故曰
無競維人也
六尺為深□自倍也兼深□倍絜&KR1690;兊也
&KR1690;形是半渾圓而其深六尺是渾圓之半徑也倍之
為廣則渾圓之全徑也兼深與□之度而又倍之渾
圓之周也盖仰儀之口圓徑一丈二尺周三丈六尺
也兌為口故曰&KR1690;兌絜猶度也(此雖亦徑一圍三古率然其器果圓則畸)
(零在其中矣)
振溉不洩繚以澮也正位辨方曰子卦也
&KR1690;口周圍為水渠環繞注水取平故曰振溉不洩繚
以澮也&KR1690;口之面均列二十四方位而從子半起子
午正則諸方皆正故曰正位辨方曰子卦也
横縮度中平斜載也斜起南極平&KR1690;鐓也(度入聲)
縮直也仰儀象地平下半周之渾天其度必皆與地
平上之天度相對待故先平度之從儀面之卯酉作
弧線相聫必過儀心以横剖&KR1690;形為二地平下卯酉
半規也又直度之從儀面之子午作弧線相聯亦過
儀心而直剖&KR1690;形為二地平下子午半規也兩半規
交於儀心正中天在地平下正對天頂處也故曰衡
縮度中然此所謂中乃平度之中(其衡縮度之者並自地平之子午卯)
(酉出弧線而會於地平下之中心)若在天之度固自斜轉即非以此
為中故既平度之復斜度之有兩種取中之法故曰
平斜載也(載猶再也)斜度柰何曰宗南極也法於地平下
子午半規勻分半周天度乃用此度自地平午數至
南極入地度命為斜度之中心故曰斜起南極(言緯度從)
(此起)&KR1690;鐓者&KR1690;之鐓即儀心也(鐓徒對切矛戟底平者曰鐓曲禮進矛戟者前)
(其鐓類篇矛戟柲下銅也儀類&KR1690;而形仰最坳深處為其底心故謂之鐓)為地平下兩半
規十字交處而下半渾圓之心平度以此為宗亦如
斜度之宗南極故曰平&KR1690;鐓也盖以此二句釋上二
句也(不言起省文)
小大必周入地畫也始周浸斷浸極外也
此言斜度之法也斜畫之度既宗南極則其緯度之
常隠不見者每度皆繞極環行而成圓象(每度相去約一寸弱)
雖有大小皆全圓也(近南極旁則小漸遠漸大每度相離一寸其圓徑之大小每度)
(必加二寸)故曰小大必周而明其為入地之畫也在南極
常隠界内故也若過此以往則離極益遠緯度之圓
益大其圓之在地平下者漸不能成全圓而其闕如
玦以其漸出南極常隠界外也故曰始周浸斷浸極
外也(亦是以下句釋上句)
極入地深四十太也北九十一赤道齘也列刻五十六
時配也
儀設於元大都大都北極出地四十度太(四分之三為太)則
南極入地亦然仰儀凖之近南極四十度内皆常隠
界也若四十一度以上則所謂始周浸斷者也至於
離南極一象限(四分天周各九十一度竒為象限銘盖舉成數也)則為赤道
之齘而居渾天腰圍矣(齘齒相切之界縫也考工記圅人衣之欲其無齘也仰觀)
(經緯之度入筭處並只一綫故曰齘)凡晝夜時刻並宗赤道赤道全周
勻分百刻以配十二時仰儀赤道乃地平下半周故
列刻五十配六時也六時者起卯正初刻畢酉初四
刻皆晝時仰儀赤道半周居地平下而紀晝時者日
光所射必在其衝也(日在卯光必射酉日在午光必射子餘時亦皆若是)
衡竿加卦㢲坤内也以負縮竿子午對也(子元史作夲)末旋
機杖(機杖元史作機板)窽納芥也上下懸直與鐓會也視日漏
光何度在也
此仰儀上事件也㢲東南坤西南所定&KR1690;口之卦位
也横竿之兩端加此二卦者以負直竿也直竿正與
口為平面承之者必稍下故曰内也直竿加横竿上
如十字其夲在午而末指子故曰對也直竿必圓取
其可以旋轉而竿末則方其形類板板之心為圓竅
甚小僅可容芥子故曰窽納芥窽即竅也然必上下
懸直以為之凖盖直竿之長適如半徑其末端雖自
午指子實不至子而納芥之竅正在&KR1690;口平圓之心
於此懸繩取正則直線下垂亦正直&KR1690;底鐓心故曰
與鐓會也既上下相應無豪髮之差殊則竅納芥處
亦即為渾圓心矣凡所以為此者以取日光求真度
也何則仰儀為&KR1690;形以象地平下之半天而所測者
地平上之天也故必取其衝度以命之而渾圓上經
緯之相衝必過其心兹也機板之竅既在渾圓之最
中中央從此透日光以至&KR1690;底視其光之在何度分
即可以知天上日躔之度分矣漏即透也
暘谷朝賓夕餞昧也寒暑發斂騐進退也
此詳言測日度之用也虞書分命羲仲宅嵎夷曰𤾉
谷寅賓出日分命和仲宅西曰昧谷寅餞内日此古
人測日用里差之法也今有此器則隨地隨時可測
日度即里差已在其中不必𤾉谷昧谷而寅餞之用
已全矣周禮以土圭致日日至之影尺有五寸為土
中又取最長之影以定冬至此古人冬夏致日之法
也今有此器以測日道之發南斂北(日躔在赤道以南謂之發在赤)
(道以北謂之斂皆以其遠近於北極而立之名)則每日可知其進退之數(二分)
(前後黃赤斜交故緯度之進退速二至前後黃赤平行故緯度之進退緩細攷之亦逐日各有差數)不
必待南至北至而可得真度視表影所測尤為親切
矣
薄蝕終起鑒生殺也以避赫曦奪目害也
言仰儀又可以測交食也(日月交食一曰薄蝕)歷家之測騐莫
大於交食而測筭之難亦莫如交食是故測食者有
食之分秒有食之時刻有食之方位必測其何時何
刻於何方位初虧為食之起何時何刻於何方位復
圓為食之終何時何刻於何方位食分最深為食之
甚自虧至甚為食之進自甚至復為食之退凡此數
者一一得其真數始可以騐歷之疎密以為治歷之
資然太陽之光最盛難以目窺今得此器透芥子之
光於儀底必成小小圓象而食分之淺深進退畢肖
其中(但蝕於左者光必闕於右蝕於右者光必闕於左上下亦然皆取其對衝方位)而時刻
亦真不煩他器矣古者日食修德月食修刑然春生
秋殺之理固在寒暑發斂中而起虧進退尤測&KR1882;之
精理此盖與上文互見相明也
南北之偏亦可槩也極淺十七林邑界也深五十二(元史)
(作五十竒)鐵勒塞也淺赤道高人所載也夏永冬短猶少差
也深故赤平冬晝晦也夏則不沒永短最也(載當作戴)
此言仰儀之法不特可施之大都而推之各方並可
施用因舉二處以槩其餘也盖時刻宗赤道赤道宗
兩極而各方之人所居有南北北極之出地遂有高
卑而南極之入地因之有深淺則有地偏於南如林
邑者其地在交趾之南是為最南故其見北極之高
只十七度即南極之入地亦只十七度而為最淺又
有地偏於北如鐵勒者其地在朔漠之北是為最北
故其見北極之高至五十餘度即南極之入地亦五
十餘度而為最深南極入地淺則赤道入地深而成
立勢其赤道之半在地上者漸近天頂為人所戴故
夏日亦不甚長冬日亦不甚短而永短之差少也南
極入地深則赤道入地淺而成眠勢其赤道之半在
地上者漸近地平繞地平轉故冬日甚短而或至晝
晦夏晝甚長而日或不沒永短之最斯為極致也(按元)
(史鐵勒北極高五十五度夏至晝七十刻夜三十刻北海北極高六十五度夏至晝八十二刻夜十八刻)
(未至於夏日不沒則冬亦不至晝晦然北海之北尚有其北北極有漸直人上之時遠徵之周髀所言近)
(騐之西海所測夏不沒冬晝晦容當有之銘盖因二方差度而遂以推極其變也)
二天之書曰渾盖也一儀即揆何不悖也以指為告無
煩喙也闇資以明疑者沛也智者是之膠者怪也
此言仰儀之有禆於推步也渾天盖天並古者測天
之法盖同出於一源傳久而分遂成岐指近代盖天
之說浸微惟周髀筭經猶存十一於千百而習之者
稀今得此器以肖地平下之天雖常隱不見之南極
其度數皆如掌紋而渾天之理頼以益明即盖天家
所言七衡之說並可相通初無齟齬然後知渾盖兩
家實有先後一揆並行而不悖者矣所以者何也多
言亂聽喙愈煩而心惑一儀惟肖指相授而目喻也
由是而理之闇者資之以明從來疑義渙然冰釋雖
其器創作或為膠固者之所怪而其理不易終為明
智者之所服矣(周髀筭經云北極之左右物有朝生暮穫趙爽注曰北極之下從春分至)
(秋分為晝從秋分至春分為夜是北極直人上而南極益深為人所履赤道平偃與地面平日遂有時而)
(不沒地為永短之最觀於仰儀可信其理)
過者巧歷不億軰也非讓不為思不逮也將窺天眹造
物愛也其有俟然昭聖代也泰山厲兮河如帶也黃金
不磨悠久頼也鬼神禁訶庶勿壊也
此承上文而深贊之也言古來巧歷不可數計然不
知為此者豈其謙譲不遑乎無亦精思有所未及耳
抑天道幽遠將造物者不欲以朕兆令人窺測而或
有愛惜耶其或待人而行非時不顯故若有所俟必
至聖代而始昭耶然則兹器也實振古所未有而兹
器之在宇宙間亦當與天地而常存雖泰山如礪長
河如𢃄而兹器也悠久頼之如黃金之不磨而鬼神
且為之呵護以庶幾勿壊矣
按史載斯銘引古六天之說而謂仰儀可衷其得失
是等盖天於宣夜諸家而歸重渾天也然郭太史有
異方渾盖圖固已觀其會通兹則並舉渾盖且以仰
儀信其揆之一盖牧菴之歷學深矣愚故以斷其為
重定之夲也學無止法理愈析益精古之人皆如是
上海徐公之治西歷也開局後數年推宗郭法乃重
於前惟公則明惟虚受益好學深思者其知所取法
哉
簡儀(儀制詳元史兹約舉為銘而文章爾雅能略所詳詳所略與史相備因併釋之)
舊儀昆侖六合包外經緯縱横天常衺帶三辰内循黃
赤道交其中四遊頫仰鈞簫
此將言簡儀而先述渾儀也昆侖即混淪古者渾天
儀渾圓如球故曰舊儀昆侖也渾天儀有三重外第
一重為六合儀有地平環平分廿四方向有子午規
卯酉規與地平相結於四正又自相結於天頂以象
宇宙間四方上下之定位故曰六合包外經緯縱横
也又依北極出地於子午規上數其度分命為南北
二極之樞兩樞間中分其度斜設一規南高北下以
象赤道之位而分時刻謂之天常規故又曰天常衺
帶也内第二重為三辰儀亦有子午規卯酉規而相
結於兩極各為樞軸以綴於六合儀之樞中分兩極
間度設赤道規與天常相直又於赤道内外數南北
二至日度斜設一規為黃道兩道斜交以紀宿度以
分節氣而象天體故曰三辰内循黃赤道交也内第
三重為四遊儀亦有圓規内設直距以帶横簫横簫
有二並綴於直距而能運動故可以上下轉而周窺
規樞在兩極又可以左右旋而徧測故曰其中四遊
頫仰鈞簫也
凡今改為皆析而異繇能䟽明無窒於視
此承上文而言作簡儀之大意也渾天儀經緯相結
而重重相包今則析為單環以各盡其用故曰皆析
而異各環無經緯相結作之既簡而各儀各測無重
環掩映之患故曰䟽明無窒於視也
四遊兩軸二極是當南軸攸沓下乃天常維北欹傾取
軸榘應鏤以百刻及時初正赤道上載周列經星三百
六十五度竒贏
此以下正言簡儀之製也簡儀之四遊環用法與渾
儀之四遊同而厥製㢠異原亦有經緯相結今只一
環(雖用䨇環而左右平列無經緯相結即如一環)又原在渾儀之内為第三
重今取出在外而中分其環命為兩極北極樞軸連
於上規之心南極樞軸在赤道環心故曰四遊兩軸
二極是當南軸攸沓下乃天常也天常即百刻環與
赤道相疊言天常不言赤道省文也上規貫北雲架
柱之端赤道百刻疊置承以南雲架柱兩雲架柱斜
倚之勢並凖赤道但言維北欹傾者省文互見也兩
並欹傾則二軸相應如繩正指兩極而四遊環可以
運動其勢恒與上下兩規作正方折其方中矩故曰
取軸矩應此以上言四遊環也百刻環勻分百刻又
勻分十二時時又分初正此二句言百刻環也赤道
環疊於百刻環上故曰上載其環勻分十二次周天
全度於中又細分二十八舍距度故曰周列經星三
百六十五度竒贏也(百刻環即六合儀上斜帶之天常赤道環即三辰儀之赤道然)
(皆不用子午規而單環疊置此其異也)
地平安加立運所履錯列干隅若十二子
地平環分二十四方位與渾儀同(干八干甲乙丙丁庚辛壬癸隅四維)
(乾坤艮巽十二子支辰子丑寅卯辰巳午未申酉戌亥也)然彼為六合儀之一規
此則獨用平環臥置以承立運故曰立運所履也立
運環渾儀所無兹特設之以佐四遊之用其製亦平
環分度而中分之為上下二樞上樞在北雲架柱之
横輄下樞在地平環中心二樞上下相應如垂繩之
立而環以之運故謂之立運
五環三旋四衡絜焉
一四遊二百刻三赤道四地平五立運凡為環者五
也旋運轉也五環之内百刻地平不動四遊赤道立
運並能運轉是能旋者三也衡即横簫古稱玉衡絜
猶絜矩之絜用衡測天如筭家之□術絜而度之以
得其度也簡儀之衡凡四而並施於旋環之上故曰
五環三旋四衡絜焉也(下文詳之)
兩綴闚距隨捩留遷欲知出地究兹立運去極幾何即
遊是問
兩者兩衡承上文四衡而分别言之先舉其兩也兩
者維何一在立運環一在四遊環也闚闚管距直距
捩關捩即樞軸也留遷者言或留或遷惟人所用也
闚管綴於直距有樞軸以轉動隨其所測可以頫仰
周闚此兩衡之所同也然各有其用欲知日月星辰
何方出地及其距地平之高下則惟立運可以測之
若欲知其去北極遠近幾何度分惟四遊可以測之
此又兩衡之所異也
赤道重衡四弦末張上結北軸移景相望測日用一推
星兼二定距入宿兩候齊視
前云四衡而上文已詳其兩尚有二衡復於何施曰
並在赤道環也赤道一環何以能施二衡曰凡衡之
樞在腰而此二衡者並以赤道中心之南極軸為軸
重疊交加可開可合故曰重衡也衡既相重故不曰
闚衡而謂之界衡界衡之用在綫不設闚管也用綫
柰何其法以綫自衡樞間循衡底之渠貫衡端小孔
上出至北極軸穿軸端所結綫折而下行至衡之又
一端入貫衡端小孔順衡底渠至衡中腰結之如此
則一綫折而成兩並自衡端上屬北極其勢斜直張
而不弛半衡如句而綫為之弦一衡首尾二綫重衡
則四綫矣故曰四弦末張末指衡端張者状其線之
弦直也北軸即北極之軸穿綫處也四弦線並起衡
端而宗北極故又曰上結北軸也景謂日影移衡對
日取前綫之景正加後綫則衡之首尾二綫與太陽
參直故曰移景相望也衡上二綫既與太陽參直則
界衡正對太陽衡端所指即太陽所到加時早晚時
初時正何刻何分並可得之(百刻環中具列其數)則一衡已足
故曰測日用一也測星之法移衡就星用目睨視取
衡上二綫與其星相參值則為正對與用日景同理
但須二衡並測故曰推星兼二也二衡並測奈何曰
二十八舍皆有距星以命初度若欲知各宿距度廣
狹者法當以一衡正對距星又以一衡正對次宿距
星則兩衡間赤道度分即夲宿赤道度分矣若欲知
中外官星入宿深淺者法當以一衡對定所入宿距
星復以一衡正對此星稽兩衡間赤道即得此星入
宿度分矣既用二衡即亦可兩人並測故曰定距入
宿兩候齊視也
巍巍其高莫莫其遥蕩蕩其大赫赫其昭步仞之間肆
所賾考明乎制器運掌有道法簡而中用密不窮歷考
古陳未有侔功猗與皇元發帝之藴畀厥羲和萬世其
訓
簡儀之製及其用法上文已明此則贊其制作之善
歸美夲朝也言天道如斯高遠乃今測諸步仞之間
如示諸掌則制器有道耳其為法也簡而適中其為
用也密而不窮歴攷古制未有如我皇元斯器之善
