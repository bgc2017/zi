歷算全書卷二十四
宣城梅文鼎撰
歷學駢枝卷四
盈縮歷立成
太陽冬至前後二象盈初縮末限
太陽夏至前後二象縮初盈末限
布立成法
歷經盈縮招差法
太隂遲疾立成
布立成法
求每限月平行度法
歷經遲疾歷三差法
日出入晨昏半晝分立成
冬至後半歲周
夏至後半歲周
考立成法
太陽冬至前後二象盈初縮末限
(置本限八十八度九九二二五加入盈積度二度四一四即合周歲一象限九十一度三一六二五之數)
太陽夏至前後二象縮初盈末限
(置本限九十三度七一二二五減去縮積度二度四一四即合周歲一象限九十一度三一六二五之數)
布立成法
先依歷經盈縮招差各以其日平差立差求到每日盈縮積次
以相挨兩日盈縮積相減餘為每日盈縮加分以其日加分盈
加縮減一度即每日日行度又以兩日加分相減餘為每日平
立合差再置末日平立合差以初日平立合差減之餘為實末
日日數為法法除實即得每日平立合差之差數也(如盈初置八十七日)
(下平立合差六分五五六八内減初日四分九三八六餘一分六一八二為實八十七日為法除之得一八六為每日之差)
(分縮初置九十二日下平立合差五分九二六六内減初日四四三六二餘一分四九四為實九十二日為法除之得)
(一六二為每日之差)又法(盈初置立差三十一縮初置立差二十七各六因之即得每日平立合差之差數)
歷經盈縮招差法
凡求盈縮積皆以入歷初末日乘立差得數用加平差再以初
末日乘之得數以減定差餘數復以初末日乘之得數萬約為
分即各得其日盈縮積
太隂遲疾歷立成
布立成法
依歷經垜叠招差各以平差立差求到各限遲疾度次
以相挨兩限遲疾度相減餘為各限損益分次以各限
損益分加減每限月平行度得為各限遲疾行度也數
止秒秒以下不用其加減法在疾歷益加損減遲歷反
之
求每限月平行度法
置小轉中(十三日七七七三)以每日月平行度(十三度三六八七五)乘之
得(一百八十四度一八五二七九三七五)為實以一百六十八限除之得
一度九六三四九四是為每限月平行度也
歷經遲疾歷三差法
立差三百二十五
平差二萬八千一百
定差一千一百一十一萬
凡推遲疾在八十四限以下者為初限以上者去減一
百六十八限餘為末限置立差以初末限乘之得數用
加平差再以初末限乘之以減定差餘數再以初末限
乘之得數滿億為度即得各限遲疾積度(凡初限是從初順數至後)
(末限是從未盡日逆溯至前故其數並同也)
月與日立法同但太陽以定氣立限故盈縮異數太隂
以平行立限故遲疾同原
日出入晨昏半晝分立成
冬至後半歲周
夏至後半歲周
考立成法
以半晝分轉減五千分(半日周)餘為日出分日出分減去二百
五十分為晨分以晨分減日周一萬分餘為昏分昏分減
去二百五十分為日入分
又捷法(晨分與昏分相並成日周一萬又日出分與日入分相並亦成日周一萬)
歷算全書卷二十四
