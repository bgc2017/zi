古今合璧事類備要外集卷五十一
宋謝維新撰
床簀門
床附榻胡床繩床
器物叢談(床簀也亦曰第寢具按釋名所以自裝載長八尺許榻又狹而卑者言其榻然近地)
(也胡床即今之交床又名繩床蓋胡人偃坐而睡故名焉)
事類裝也(床丨丨釋名)輚也(床身之安也簀床丨丨說文)在床(或息偃丨丨詩)寢
床(載丨之丨詩)剥床(丨丨及膚易)巽床(丨在丨下易)在床(舜丨丨琴孟)華元
登(宋丨丨丨子反之床)季孫賜(曾子寢疾病童子曰華而晥大夫之簀與曾子曰然斯丨丨之丨也)
(我未之能易起易簀注簀床第華畫也晥文記)獻象牙(孟嘗君出行五國至楚丨丨丨床戰國策)用
龜搘(見龜門注)踞我床(孔子將死遺秘書曰不知何一男子自稱秦始皇上我堂丨丨丨顛倒我)
(衣裳至沙丘而亡後始皇至魯觀孔子宅至沙丘而崩論衡)移公床(齊徐孝嗣初在率府晝臥齊北)
(壁下夢兩童子遽云丨丨丨孝嗣驚起聞壁有聲行數步壁崩)踞床洗(漢高祖酈食其求見方丨丨使)
(兩女子丨前本傳)坐床穿(管寧家貧丨藜丨欲丨為學不倦)拂床去(唐虞愿除後軍將軍)
(禇彦回詣愿不在見其眠床上積塵埃有書數卷彦回歎曰虞君之清乃至此令人掃地丨丨而丨)懸一
食床(年公華隂山峯中人丨丨丨丨列仙傳)臥六尺床(宋賀革家貧躬耕供養年二十始輟)
(來就父受業有六尺方床思義未達則横丨其上不盡其義終不肯食)終當坐此(李靖左僕射楊)
(素拊其床謂曰卿丨丨丨丨床)終當據此(封倫内史令楊素每撫其床曰封丨丨丨丨)杜甫
醉登(丨丨嘗丨丨嚴武床瞪視曰嚴挺之乃有此兒武亦暴猛中銜之)浩然懼匿(孟丨丨王)
(維私邀入内署俄而元宗至浩然匿床下維以實對帝喜曰朕聞其人而未見也何丨而丨詔浩然出)堂
有巨床(李吉甫初政事丨會食丨丨丨相傳徙者宰相輒罷不敢遷吉甫笑曰世俗禁忌何足疑邪徹)
(而新之)軍不設床(馮道丨中丨丨丨席卧一束芻而已五代史)
榻設一榻(陳蕃為豫章太守不接賓唯徐孺子來特丨丨丨去則懸之)擅一榻(簡雍性簡)
(傲自諸葛亮以下則獨丨丨丨須枕卧語無所為屈)坐一榻(管寧字幼安自丨丨木丨積五十年當膝)
(處皆穿高士傳)引僧同(顔延之為秘書監光禄太常時沙門釋惠林以才學為文帝所賞朝廷政事多)
(與之謀上每引見常升獨榻延之甚嫉焉因醉曰昔同子驂乘袁絲正色此三台之座豈可使刑餘居之上變)
(色)敕吏撤(李峴同平章事故政事堂不接客自元載為相中人傳詔旨者置榻待之峴至即丨丨丨)
(榻)同榻坐(李勉父擇言張嘉正為益州都督性簡貴接部刺史倨甚擇言守漢州獨引丨丨丨)連
榻坐(王毛仲與諸主及姜魄等侍禁中至丨丨而丨)施特榻(崔渙起家亳州司功參軍還調於是)
(入判者千餘吏部侍郎嚴挺之丨丨丨)
胡床據胡床曬頭(謝萬嘗詣王恬既坐少時王便入内謝殊有喜色謂必厚供待良久沐頭)
(散髮而出亦復不坐乃丨丨丨在中庭丨丨神氣慨然了無相酬對)據胡床談詠(庾亮在武昌諸)
(佐吏乘秋夜往共登南樓不覺亮至亮曰老子於此興復不淺便丨丨丨與浩等丨丨丨)踞胡床奏
笛(桓伊善音樂畜一蔡邕柯亭笛嘗自吹之王徽之泊舟青溪側不相識伊於岸上過客稱伊小字曰此桓)
(野王也徽之便令人謂曰試為我奏伊時貴顯素聞徽之名便下車丨丨丨而作三調弄畢便上車去客主不)
(交一言)留胡床掛拄(魏裴潛為兖州刺史嘗作一胡床及去官留以掛拄)據胡床安
坐(吐谷渾党項寇邊敕紹討之虜据高射紹軍兩矢士失色紹丨丨丨丨丨遣人彈琵琶使二女子舞虜疑)
(之休射紹伺其解以精騎從後掩擊虜大潰唐本傳)改名為交床(隋以䜟有胡丨丨丨丨丨)改
名為繩床(唐穆宗長慶二年十二月見羣臣紫宸殿御大繩床)
詩集白玉為(丨丨丨君床選)錦石支(支床丨丨圓杜季秋江行)茅棟蓋(丨丨丨一)
(床柴門)風展卷(丨床丨書丨杜水閣)月照我(明丨皎皎丨丨床選)書連屋(床上丨丨)
(丨何氏山林)只藜床(衰病丨丨丨杜)就匡床(甘寢丨丨丨后山)西齋有(丨丨深且)
(明中丨六尺床坡)
榻設華裀(連榻丨丨丨謝靈運)有清簟(華榻丨丨丨韓陪杜侍御遊)
胡床淄舘下(傳名乃外域入用信中京足歌形已正文斜體自平臨堂對遠客命旅誓初征何如)
(丨丨丨淹留奉盛明梁庾肩吾)乘月坐(丨丨丨胡床杜)
繩床獨坐翁(繩床丨丨丨孟郊)竒觀繞(自許丨丨丨繩床山谷)
枕席門
枕附裾席簟裀褥氊竹夫人湯
婆
器物叢談(枕卧所以薦首社席坐卧所以藉身皆所以求安也簟又竹席裀褥氊竹夫人竹几)
(也又曰青奴湯婆煖足缺亦多脚婆無非養體之具併及之)
事類角枕(丨丨粲兮詩)肱枕(曲丨而丨之語)高枕卧(薛公曰使黥布出下計陛下丨)
(丨而丨)高枕王(丨丨丨千里酈寄說吕禄吕産)道士教(泰山父者時漢武東巡見父鉏於道)
(頭上白光高數尺呼問之對曰有丨丨丨臣作枕枕有三十二物二十四物應二十四氣八物應八風臣年轉)
(少齒生)淮南書(漢丨丨王有枕鴻丨書中有神仙為金術)暑則扇枕(黃香字文儒丨月丨)
(丨丨寒則身温枕席東觀漢記)寒則温枕(見上)碎琥珀枕(宋武帝時獻琥珀枕碎之)
(為刀瘡藥)漆龍頭枕(太子納妃有丨丨丨支結丨東宮故事)劾盜得枕(合浦公主御史)
(丨丨丨丨浮屠辨機金寳神枕自言王所賜)按贓得枕(盧簡辭盧昂坐贓簡辭窮丨得瑟瑟枕大)
(如斗)枕之遊仙(龜茲國進枕一其色若碼碯温潤如玉製作甚工丨丨而寐則十洲三島盡在夢中)
(帝因號丨丨枕後賜楊國忠唐開元遺事)枕此如願(開元中吕翁經邯鄲有盧生同止於邸主人方)
(烝黃梁翁取囊中枕以授盧曰丨丨當榮適丨丨生但記身適枕穴中未幾登第出入將相五十年榮盛無比)
(其夕卒遂寤吕翁在旁黃梁尚未熟沈存中枕中記)紅光照室(虢國夫人有夜明枕置於堂中丨丨)
(丨丨不假燭燈遺事)紅紋如粟(韋弇遇玉清之女持寳以贈出一枕似玉微丨有丨丨丨竒光炳然)
(曰紅麩枕也唐張續宣室志)㓗如水晶(元和八年大軫國貢重明枕長一尺二寸高六寸丨白丨)
(丨丨中有樓臺之狀四方中有十道持香執簡循環不已謂之行道真人其瓦木丹青衣服簪紱纖悉備具通)
(瑩如水覩物唐杜陽編)理如綾紋(臺山有色綾木丨丨丨丨窠百姓取為枕呼色綾枕雜俎)名
曰警枕(武肅王錢鏐在軍中未嘗安寢每用圓木作枕睡熟則欹由是得晤丨丨丨丨及鎮撫二國至)
(於末年每夕列侍女戒之曰外有報事當震聲以為警自是聞報即時而遣吳越備史)為此拗枕
(崔謹由以元和元年登第至開成已入翰林因偶止之夕二更以來中使宣召引入數重門至一處堂宇華煥)
(簾幕俱垂見左右二閹然蠟而坐謂謹由曰上不豫已數曰奉太后旨命學士草廢立謹由大驚曰某有中外)
(親族數千口列在縉紳長行兄弟甥姪三百人一日聞此覆族之言寧死不敢承命况聖上高明之德覆乎八)
(方豈可輕議二閹默然良久引謹由至一小閤文宗坐於殿上二閹徑歷階而疏上唯俛首又曰不丨丨丨木)
(丨措大更不復在此坐矣仍戒謹由曰事泄即是此措大也皮光業見聞錄)蔡邕枕銘(應龍蟠蟄)
(潛德保靈制器象物示有其形哲人降鑒居安慮傾)羅衮枕銘(或枕或欹有安有危勿邪其思)崔
駰六安枕銘(枕有規矩恭一其德承元寧躬終始不忒六安枕言六面安也)蘇彦楠榴
枕銘(珍木之竒文欝理鮮廉稜方正密滑真堅)
席清裾(丨丨卧席也記曰請衽何趾白氏帖)汚席(虚坐盡後食坐盡前注嫌丨丨也)長者
異(羣居五人則丨丨必丨)人子坐(為丨丨者丨不中席)席如橋衡(奉丨丨丨丨請席何)
(鄉請衽何趾席南鄉北鄉以西方為上東鄉西鄉以南方為上)席間函丈(丨丨丨丨主人跪正席客)
(跪撫席而辭客撤重席主人固辭客踐席乃坐以上並曲禮)我心匪石(丨丨丨丨不可卷也詩)
大路越席(丨丨丨丨昭其儉也左)可卷可舒(席釋也丨丨丨丨釋名)不正不
坐(席丨丨丨丨語十)底席綴純(丨丨丨丨注底蒻也綴雜綵也純緣也)豐席畫純
(丨丨丨丨注豐完席也並天子朝燕之席書顧命)哀公命席(丨丨丨丨孔子曰儒有席上之珍以)
(待聘)衛侯坐席(丨靈公天寒鑿池宛春諫曰天寒起土恐傷民公曰天寒乎宛春曰公衣狐裘坐熊)
(席陬隅有竈是以不寒)孔子坐席(丨丨困於陳蔡之間居環堵之内丨三經之丨談苑)曾子
避席(丨丨丨丨孝經)舍者争席(楊朱南之沛至梁而遇老子曰而睢睢而盱䏏而誰與居大白)
(若辱盛德若不足楊朱曰敬聞命矣其往也舍者迎將家公執席妻執巾櫛舍者避席煬者避竈其反也丨丨)
(與之丨丨列黃帝)家人販席(臧文仲不仁者三妾織蒲丨丨丨丨與民争利)坐不重席
(孟懿伯相魯丨丨丨丨)□而登席(褚師聲子事見&KR0008;注詳)織席為食(許行事見僂門)
(註)弊席為門(陳平以丨丨丨丨前本傳)夜半前席(文帝思賈誼召至宣室丨丨丨丨)
餘半膝席(漢相田蚡為夀坐者避席及竇嬰為夀故人避席丨丨丨丨)專席獨坐(武帝)
(持詔御史中丞與司隸校尉尚書令會同並丨丨而坐故京師號曰三丨丨)奪席重坐(戴憑徵博)
(士詔公卿大會羣臣皆就席憑獨立世祖問其意對曰博士說經皆不如臣而坐居臣上是以不得就席帝令)
(與諸儒難說帝善之後正旦朝賀令臣說經更相難詰義有不通輒奪其席以益通者憑遂重坐五十餘席)
詔與絶席(張禹為大傅尚書鄧太后以殤帝初育欲令重臣居禁内乃詔禹與三公絶席)不與
同席(許敬字鴻卿其吏有誣君者會於縣令坐敬拔刀斷其席曰敬丨忍丨惡人丨丨)以莞為
席(孝文丨丨丨丨東方朔)以葮為席(鄭敬丨茅丨丨丨先賢傳)揖遜而坐(吳議郎張)
(純詣鎮南將軍朱據據曰為賦一物然後乃坐純賦曰席為冬設簟為夏施揖讓而坐君子攸宜世記)半
分而坐(魏管寧與華歆讀書有乘軒冕者過門歆出看寧曰富貴須自致窺他人乎遂割席丨丨丨丨)
(曰子非吾友也)織席自給(李恂為武成太守步歸結茅屋與諸生丨丨丨丨)舉席自障
(盧懷慎門不施箔風雨至丨丨丨丨)武王席銘(丨丨踐阼席前左端之銘曰安樂必敬前右端之銘)
(曰民一反一側爾不可不念後右端之銘曰所鑒不遠視爾之所代大戴禮)
簟篾席(丨丨黼純注篾桃竹)筍席(丨丨玄紛純注筍弱竹並天子朝燕之簟書顧命)莞上
(下丨丨簟詩)席上(丨丨之筦簟淮南子)籧篨(宋魏間謂之笙或謂之籧曲自關之東謂之簟其粗)
(者謂之丨丨直文而粗)筕篖(自關而東周楚魏之間謂之倚伴自關而西謂之丨丨方言)桃笙
(丨丨象簟而於筒中左三都)竹席(簟丨丨也說文)象牙(車永為廣州刺史子溢多使工作丨丨細)
(簟工甚患之王隠晉書)賜一具(晉公卿禮秩太宰何曾遜位丨簟䅶各丨丨)無長物(王悅)
(見王恭六尺簟謂有餘求之恭即送後悅見恭更無簟恭曰平生丨丨丨)賞花簟(宋尚書令王儉嘗集)
(才學之士總校虚實類物以隸之謂之麗事多者賞之惟盧江何憲為勝乃丨以五丨丨白團扇坐簟執扇容)
(氣甚自得秣稜令王摛後至儉以所隸示之摛操筆便成舉坐賞擊摛乃命左右抽憲簟自製取扇登車而去)
坐竹簟(房䅯六月召客丨丨丨雲仙散錄叩頭錄)梁簡文答餉簟書(筠簟多品篠簜)
(雜名三伏餘炎九折成用)劉孝儀謝賜簟啓(麗並桃象周洽昏明便覺虚室以寒狐裘可襲)
(雖九曰煎沙香粉不棄三旬沸海圓扇可捐)
裀褥文茵(丨丨愓轂詩)累茵(丨丨而坐子路)未嘗敢均(汲黯與周陽游同車丨丨)
(丨丨裀褥)醉不覺汚(邴吉日馭吏丨丨丨丨丞相車裀)慈明皮褥(後漢荀爽丨丨為三)
(公食不過一肉脫粟飯坐丨丨)張昭氊褥(吳丨丨非魯肅孫權不以介意賜肅母幃帳丨丨)質
無有緣(上儉率茵褥取丨丨丨丨飾魏帝本紀)體宜有常(晉武帝年十二四時冬天晝日)
(不著復衣夜則累茵褥謝公曰丨丨令丨丨陛下晝過冷夜過熱世說)賜以素褥(魏徵帝賜素褥)
(以從其尚)贈以芳裀(丨汝陽王永懷侍芳裀杜集)却塵所為(元載寵姬薛瑤英載為處)
(却塵褥其褥出自句驪國一云是丨丨之獸毛丨丨也其色殷鮮光軟無比唐杜陽編)落花鋪坐
(學士許謹選放曠不拘小節多為親友結宴花圃中未嘗具幄設坐只使僮僕輩聚丨丨丨丨下曰吾自有花)
(裀開元遺事)滿室清凉(唐老子嘗披一舊錦袍有波斯見之乃曰此冰蠶繭絲所織暑月陳於坐)
(丨丨丨丨樂府雜錄)
氊置針坐處(杜錫遷太子中舍屢諫愍懷太子言辭懇切太子患之後丨丨着錫常所丨丨氊中)
(刺之流血)我家舊物(王子敬卧齋中盜取物敬曰青氊丨丨丨丨)裹氊墜崖(魏鄧艾由)
(隂平道伐蜀行無人之境七百餘里山高谷深瀕於危殆艾以氊自裹推轉而下將士攀木緣崖魚貫而進)
敗氊弊席(李愚渤海無棣人遇有疾明宗遣宦官視之見其丨丨丨丨四壁蕭然明宗嗟嘆命以供)
(帳物賜之五代史)許乘狨毛(狨坐不知始何時唐以前猶未施用太平興國中詔工商庶人丨丨)
(烏漆素鞍不得用丨丨暖坐則當時蓋通上下用之矣天禧元年始定兩省五品宗室將軍以上丨丨丨丨暖)
(坐餘悉禁遂為定制令文臣自中書舍人以上武臣節度使以上方許用而宗室將軍之制亦不行矣石林燕)
(語)撤去虎皮(尹彦明云横渠昔在京師坐虎皮說周易聽從甚衆一夕二程先生至論易次日横)
(渠丨丨丨丨曰吾平日為諸公說者皆亂世耳二程近至深明易道吾所弗及汝輩可師之故朱文公作横渠)
(贊云勇撤臯比)
竹夫人張文潛竹夫人傳(夫人竹氏其族本出於渭上往往散居南山中後見滅於)
(匠氏武帝時因緣得食上林中以高節聞元狩中上避暑甘泉宫自衛皇后已下後宫美人千餘人從上謂皇)
(后等曰吾非不愛若等顧無以益我思得疎通而善良有節而不隠者親焉於是皇后等謝曰妾得與陛下親)
(沾渥多矣而不隠有以風陛下罪萬死於是薦竹氏上使將作大匠銛拜竹氏職為夫人既進見夫人衣綠衣)
(黃中單上笑曰所謂綠衣黃裏者初夫人家久見滅上曰爾滅亡之餘也夫人謝曰妾之滅亦大矣然夫人未)
(嘗自屈體就帝帝每左右擁持之上有所感時召幸後宫寵姬而夫人常在側若無見焉而諸幸姬等皆相謂)
(曰是所謂善良者安能閒吾寵由是莫有妬之者是時上方郊五畤祠太一以致神仙率常齋戒自袚除而每)
(召夫人有所游幸諸將軍幸臣等更為帝擕抱夫人以從帝亦不疑也上幸汾隂祠后土濟汾水飲羣臣作秋)
(風辭歸未央坐溫室夫人自此寵少衰上謂夫人曰而第歸善自安明年夏吾召君矣明年夏果復召夫人夫)
(人見上中不能無小妬由是罷之而遣將作大匠選於他竹氏使加職焉夫人居後宫至孝成皇帝時猶無恙)
(是時班婕妤失寵作紈扇詩見怨夫人讀之曰吾與若類也然爾猶得居篋笥乎至王莽敗漢軍焚未央夫人)
(猶自力出然遂焚)
詩集睡愛(丨丨珊瑚枕上凹古詩)夢來(且留琥珀枕還有丨丨時李白)乃吾廬(高枕)
(丨丨丨杜)遠江聲(高枕丨丨丨)夜中冷(丨丨枕簟冷陶淵明)堂中設(丨丨特丨夜明)
(枕銀燭不施光鑒帷鄭愚津陽門詩)虚眠晝(高枕丨丨丨)笑平生(是非何處有高枕丨丨丨)
(並杜)通明不假雕(表裏丨丨丨丨丨冷如春雪白如瑤胡來送在京床上只怕風吹日炙銷薛逢)
寒氣此中凝(千年積雪萬年冰掌上初擎力不勝南國舊知何處得北方丨丨丨丨丨黃昏轉燭)
(螢飛沼白日搴廉水在升蘄簟蜀琴相對好裁詩乞與滌煩襟崔)
席玉床(魯國寒事早初霜刈渚蒲此草最可珍何必青龍鬚織作丨丨席欣承清夜娛李白觀刈)江
樓(丨丨枕席清杜)燕席(心懷平生友莫一在丨丨韓)霑席(雨來丨丨上杜)
簟鄭君所寳(蘄州笛竹天下知丨丨丨丨尤瓌竒擕來當晝不得卧一府傳看黃琉璃體堅色净)
(又藏節滿眼凝滑無瑕疵法曹貧賤衆所易腰腹空大何能為自從五月困暑濕如坐深甑遭蒸炊手磨神怫)
(心語口曼膚多汗真相宜日暮歸來獨怊悵有賣直欲傾家貲誰謂故人知我意卷送八尺含風漪呼奴掃地)
(鋪未了光彩照耀驚童兒青蠅側翅蚤虱避蕭蕭疑有清飈吹倒身酣寢百疾愈却顧天日常炎曦明珠青玉)
(不足報贈子相好無時衰)翰林所寳(溪端琢枕綠玉色蘄水織簟黃金紋丨丨丨丨此兩物笑視金)
(玉如浮雲都城六月招客語地上赤日流黃塵燭龍中天進無力客主歊然各疲劇形骸直欲坐棄忘冠帶安)
(能強脩飾恃公寬貸更不疑箕踞豈復論官職笛材平瑩家故藏硯璞㘭清此新得掃除當屋就隂翳公不自)
(眠分與客知公用意每如此真能與物同其適豈比法曹空自私却顧天日長炎赫公材卓犖人所驚久矣四)
(海流聲名天方選取欲扶世豈特使以文章嗚深探力取嘗不寐思以正議排縱横奈何甘心一榻上欲卧穎)
(尾為㓗清賢愚勞佚非一軌顧我病昏惟未死心於萬事久蕭然身寄一官真偶爾便當買宅歸偃休白髮溪)
(山如顧始看公戮力就太平却上青天跨箕尾王介甫次韻歐陽公端溪石枕笛竹簟)琉璃綠玉
潤(端溪琢出缺月樣蘄州織成雙水紋呼兒置枕展方簟赤日正午天無雲丨丨光丨丨丨瑩净冷滑無埃)
(塵憶昨開封暫陳力伏乞殘骸避煩劇聖君矜憐大臣憫察見衰病非虚飾猶蒙不使加罪去特許遷官還舊)
(職選材任事不堪用見利無慙惟苟宜一從住屋居城南官不坐曹門少客自然惟與睡相以懶遭閑何愜)
(適從來羸爾苦疲固況此煩歊正炎赫少壮喘息人莫聽中年鼻鼾尤惡聲癡兒掩耳謂雷作竈婦驚窺疑釡)
(嗚蒼蠅蠛蠓任緣撲蠧書懶架抛縱横神昏氣濁一如此言語思慮何由清昔時李白愛飲酒欲與鐺杓同生)
(死我今好睡又過之身與二物為三爾江西得請在旦暮收拾歸裝從此始終當卷簟擕枕去築室買田清穎)
(尾歐陽水叔有客贈子以石枕者與家所藏笛竹簟皆佳物也余既喜睡因甚愛之輒為掘句奉呈原甫晉俞)
(二君子)綠玉琉璃清(溪上枕剖龍卵石蘄匠單裂蛇皮紋客從東方一持贈竹色蒸青石抱雲)
(磨沙斵骨自合潤飽霜弔節無留塵京師毫貴空有力六月奈此炎蒸劇旱風赤日吹熱來大厦高簷任彫飾)
(頭臚汗匝無冨貧雖有頒冰論官職官高職重冰則多日水冰銷難更得唯公掃室施枕簟迎凉自感東方客)
(東方客應非俗昏能使賢人心體適賢人何以偏伏人天下才名方赫赫我吟窮困不可聽晝夜蚊蚋蒼蠅聲)
(蠅如遠鷄耳初感蚊若隠雷空際鳴葛厨頂綻屋蝎墜管席中裂麻經横平生賦分只煎炒安有丨丨丨丨丨)
(猶勝昔年杜子美老走耒陽牛䏑死因思楊惲廢時言但願人生行樂耳公今事業在朝廷去就尤當慎終始)
(待公睡足秋風來去奉高談揮麈尾梅聖俞次韻)碧天無點翳(細皮重疊織霜紋滑膩鋪床勝)
(錦茵八尺丨丨丨丨丨一方青玉絶纖麈蠅行只恐烟黏足客卧渾疑水浸身五月不教炎氣入滿堂秋色冷)
(龍鱗曹松碧角)寒水不教流(角簟工夫已到頭夏來全占滿林秋若言保惜歸華屋秖合封題寄)
(列侯學卷曉冰常怕解鋪張丨丨丨丨丨蒲桃錦是瀟湘底曾得王孫價倍酬曹松)繡芙蓉(褥隠丨丨)
(丨杜)
氊坐客無(才名三十年丨丨寒丨氊杜)遙憶舊(丨丨丨青氊杜)
竹夫人合在禪床(青奴元不解梳粧丨丨丨齋夢蝶丨公自有人同枕簟肌膚冰雪助清凉)
(黃魯直時趙子充示竹夫人詩蓋原寢竹器憩臂休膝似非夫人之職冬夏青二竹之所長子為名曰青奴并)
(以小詩取之)嘗侍君子(愛憎情易遷感物思欝結念昔未弃捐丨丨丨丨居煩襟一披豁雅抱何)
(清虚蹉跎怨時暮凉德竟見疎飛霜皓中庭枵然委墻隅的皪珠幃深熒煌錦茵鋪豈不懷舊恩君心已非初)
(當年紈扇謠抱恨同區區劉子翬弃竹夫人)贈君無語(丨丨丨丨竹夫人送竹几與謝秀才)為
我周旋(丨丨丨丨寧作我並坡)因郎憔悴(丨丨丨丨却羞郎王平甫)青奴一味
凉(穠李四弦風拂席昭華三弄月侵床我無紅袖堪娛夜正要丨丨丨丨丨山谷弟二首)西風一
夜凉(與君宿昔尚同床正坐丨丨丨丨丨便學短檠墻角弃不如圓扇篋中藏人情易變恒如此世事多)
(虞只自傷却笑班姬與陳后一生辛苦為專房吕居仁)應不解卿卿(聞道枕頭惟竹几夫人丨)
(丨丨丨丨坡寄柳子玉)
湯婆纏裹一衲足(小姬暖足卧或能起心兵千金買脚婆夜夜睡天明脚婆元不食丨丨丨)
(丨丨天明更傾瀉頮首有餘燠山谷戲詩煖足鉼)
古今合璧事類備要外集卷五十一
