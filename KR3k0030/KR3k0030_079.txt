古今合璧事類備要後集卷十
宋謝維新撰
臣道門
清廉
古今源流見前總論餘見官制門逐類下
事類廉善(太宰以六計敝羣吏之治一曰丨丨二曰廉能三曰廉敬四曰廉正五曰廉法六曰廉辨)
(皆以廉為本周禮)直清(汝作秩宗丨哉惟丨書)懷璧(虞叔有玉虞公求㫋弗獻既而悔之曰匹)
(夫無罪丨丨其罪吾焉用汝以賈害也左傳)辭玉(宋人或得玉獻諸子罕子罕丨丨曰我以不貪為寳)
(爾以玉為寳若以與我皆喪寳也同上)中清(虞仲夷逸身丨丨)自清(寧廉潔正直以丨丨兮誰)
(知吾之廉貞楚詞)布被(漢汲黯曰公孫弘位在三公俸禄甚多丨丨似詐弘曰誠中弘病也又洛陽令)
(綦宣卒官詔遣使者臨視惟見丨丨盖尸妻子對哭帝傷之)橐衣(王吉世名清廉好車馬衣服鮮明而)
(遷徒去處不過丨丨天下服其廉而怪其奢故世傳王楊能作黃金也)酌泉(晉吳隠之事)載土
(洪規事並見太守類)清節(唐宋申錫以丨丨進疾要位者納賕餉敗風俗故自為近臣凡四方賄謝一不)
(受既被罪有司驗劾悉得所還問遺書朝野為咨)清德(歸崇敬充册立新羅使外國多齎金帛貨舉所)
(無崇敬囊橐惟衾衣東夷傳其丨丨)真清(陸景倩為扶溝丞按察使覆州縣殿最有吏言狀曰某強清某)
(詐清惟景倩曰丨丨)盡清(姚璹下遷益州長始蜀吏貪暴璹摘發之無所容貸后聞降詔慰勞謂左右曰)
(為二千石清其身者易使丨丨者難唯璹為兼之)廉勤(辛讜初事李嶧王錢糓性丨丨遇事不處文法)
(皆與之合)廉潔(李復已致仕或諫公丨丨無素儲不為子孫謀耶復已笑曰兒曹詎餓死乎)不虧
義(儒有委之以貨財見利丨丨其丨記)無私積(季文子卒宰庀家備葬無衣帛之妾食粟之馬君子)
(曰季文子相三君而丨丨丨丨可不謂忠乎左)心如水(前哀帝謂鄭崇曰君門如市何以禁切人主對)
(曰臣門如市臣丨丨丨)不自潤(後孔奮為姑臧長清儉人或譏之曰奮身處脂膏丨能丨丨)畏
人知(晉胡質事)何無知(後楊震事並見太守類)清自名(崔玄褘為陵主簿母盧有賢操)
(常戒曰比見親表仕者務多財以奉親若今為吏不能忠清無以戴天履地故玄褘所守以丨丨丨)清可
用(馬伉為侍讀李抱真卒伉持節臨弔之歸帛不受又致京師伉上表固拒於是醴泉令缺宰相高選德宗)
(曰前使澤潞不受幣者其人丨丨丨也遂以授伉)何以幣為(伊尹不以一介與人一介不以取諸)
(人湯三使往聘之既而幡然改曰我丨丨聘丨丨哉與我處畎畝之中孟)不食周粟(武王伐殷伯夷)
(叔齊叩馬諫及天下歸周二子丨丨丨丨餓死於首陽山史)壺飱不食(趙襄以丨丨從餒而丨丨)
(言其廉直不忘君也)忍渴盗泉(孔子丨丨於丨丨家語)披絮無氊(晉吳隠之為中丞冬)
(月無被嘗澣衣乃丨丨為太常以蓬為屏風坐丨丨席)獻魚懸庭(後羊續為廬江丞有丨生丨者)
(續丨魚於丨後又獻之乃出所懸魚示之杜其意也)飲馬投錢(宋陵清者有項仲山丨丨渭水每丨)
(三丨郝廉亦然)馬不入廐(後張奐為屬國都尉曰使丨如羊丨以丨丨使金如粟不以入懷)器
物無受(後孔奮守姑臧長被徵單車就路姑臧吏民及羌胡相謂曰孔君清廉仁賢舉縣蒙恩如何今)
(去不共報德遂相賦斂牛馬丨丨追送奮一丨所丨)珍寳無受(李恂後徵拜謁者使持節領西域副)
(校尉西域殷富多丨丨諸國侍子及督使賈胡數遺恂奴婢宛馬金銀香罽之屬一丨所丨)清潔疾
惡(韓滉雖宰相子性節儉衣裘茵袵十年不易居處陋薄取庇風雨門當列戟以父時第門不忍壊乃不請)
(堂先無挾廡弟洄稍增補之滉即撤去曰先君容焉吾等奉之常恐失墜若摧圯繕之則已安敢改作以傷儉)
(德居重位丨丨丨丨不為家人資産自始仕至將相乘五馬無不終櫪下)視贓若讎(崔復性介潔矜)
(已之清丨丨貨者丨丨)受茶一串(陸䞇夀州刺史張鎰有重名䞇往見既行餉錢五萬曰請為母)
(夫人一日費䞇不納丨丨丨丨曰敢不承公之賜)笥餘一縑(元德為魯山令歲滿丨丨丨丨駕柴)
(車去)清刻於法(鄭餘慶為吏丨而丨丨丨)廉不沽名(柳玭家訓范官則潔已丨丨丨丨)
家無厚蓄(李翺作盧坦傳坦居丨終始廉白祗入俸錢者雖歴大官亦丨丨丨)家無羡財
(裴均子持萬縑於韋貫之請撰先銘答曰吾寧餓死豈能為是哉平生未嘗通饋遺故丨丨丨丨)私藏
不取(始鄆帥每至以州二百萬入丨丨令狐楚獨辭丨丨)貲産不殖(張鎬起布衣二綦至宰相)
(居身廉丨丨丨丨)假官舍居(五代崔光鄴雖貴不營産常丨丨丨以丨然僅庇風雨)室不
庇雨(嗣吳王子巘歴官清白居丨丨能丨風丨)廉介自持(本朝范質以丨丨丨丨未嘗受四方)
(饋遺前後所得禄賜皆給孤遺)廉潔自亢(杜衍為人尤丨丨丨丨為大臣事上以不欺為心)不
求恩澤(王旦為相家事一無所問務儉約率子弟使在富貴不知驕侈遺表丨丨丨丨)有冰蘖
聲(王素在相門不驕不華以貧為寶終身不貪所至丨丨丨丨)分珠不賣(唐介謫倅潭州丨丨)
(獄發奏入仁宗謂近侍曰介必丨肯丨覽之果然)不殖貨利(荆公温公丨丨丨丨荆公官浸顯俸)
(禄入門任諸弟取盡不問温公通判太原時月給酒饋待賓客外輒不請居洛買圉宅猶以兄郎中為戸)賜
貯廳舍(劉温叟清介太宗以五百千丨之温叟不敢却丨之丨事之西丨太宗曰我送錢猶不受况他)
(人乎)貂褥封還(司馬光曰劉恕自洛陽南歸無寒具光以舊丨丨假之固辭強與之行至潁川悉丨)
(丨於光不受他人可知矣)無地起樓臺(寇萊公歴富貴四十年無田宅園邸魏野獻詩曰有官居)
(鼎鼐丨丨丨丨丨)無田園居第(畢文簡為丞相而丨丨丨丨丨之所)市白集為恨
(蔡襄書小吳牋云李及知杭州丨丨丨一部以丨終身之丨此公清節殊可為世戒)買綠野不肯
(張横渠言有為范文正丨丨丨堂公丨丨曰在唐如晉公者是可尊一旦取而有之如何得安)清畏無
求知(杜祁公言作官第一以丨丨丨丨人丨)清名在四國(文彦博守北京遣人入大遼見)
(遼主宴伶人作衣冠見物攖取之有以挺扑之者曰司馬端明耶君實丨丨丨丨丨如此)惟圖書數
卷(太祖命王全斌等伐蜀沈倫為水陸轉運諸將爭取金帛子女倫清潔一無所取東歸之日丨丨丨丨丨)
不載南海物(余靖為廣西體量安撫使廣之番船舊皆取税公奏罷之以來遠商及公北歸丨丨)
(丨丨一丨言行錄)
詩集照膽清(玉壺冰始結循吏政初成既有虚心譽還如丨丨丨盧綸詩)徹底清(丨丨)
(心丨水共虚元微之詩)清如玉壺冰(鮑明遠詩)興幽松雪見(丨丨丨丨丨心苦硯)
(寒知李洞上鄭刑侍)秋天澄霽江(夫子方寸裏丨丨丨丨丨岑參送楊錄事詩)官清馬
骨高(歐陽詩話)千尋見底清(李白詩)清高萬丈底(江水秋正深丨丨丨丨丨)
(元微之詩)清能律貪夫(白居易詩)清白至今貧(家襲韋平身業文素風丨丨丨丨丨)
(劉禹錫送李員外赴邠寧幕詩)
譽望
古今源流見總論
事類聞望(令丨令丨詩)德輿(令名丨之丨左)終譽(以永丨丨詩)廣譽(令聞丨丨)
(施於身)好名(丨丨之人能讓千乘之國並孟子)近名(為善無丨丨老子)徇名(烈士丨丨史)
釣名(漢汲黯言公孫洪飾非丨丨)威名(漢暴勝之為直指使衣繡持斧威振州郡雋不疑盛服至)
(門上謁曰竊伏海瀕聞暴公子丨丨舊矣今乃承顔接辭)名聲(前陸賈游公卿間丨丨藉甚)蕭曹
(高祖開基丨丨為冠)丙魏(宣帝中興丨丨有聲)三少(李嗣真賀蘭敏之修撰東臺表嗣真直弘文館)
(與學士劉獻臣徐昭皆少有名號丨丨)二蓋(蓋文達宗人文懿亦以儒學稱當時號丨丨)四䕫
(翟造與韓會盧東美張正則三人友善居正元好言當世事皆自謂王佐才號丨丨)房杜(如晦玄齡兩人)
(深相知當世語良相必曰丨丨)姚宋(開元中前有丨崇後有丨璟崇善應變璟善守文)裴馬(馬載)
(與裴行儉分掌選事言吏部者稱丨丨)婁郝(婁師德方酷吏殘鷙人多不免獨能以功名始終與郝處)
(俊相亞世之言長者稱丨丨)蘇李(蘇味道與里人李嶠俱以文翰顯時號丨丨又蘇頲時李義對掌書)
(命帝曰前世李嶠蘇味道文擅當時號蘇李今朕得頲又何愧前人哉)蘇賈(賈魯與蘇晉同掌制誥皆)
(以文辭稱時號丨丨)曹畢(畢諴與曹確同為相俱有雅望世謂丨丨)孫孔(孔紹安與孫萬夀皆以文)
(辭稱時號丨丨)來李(李義府與司議郎来濟俱以文翰顯時稱丨丨)蕭李(蕭穎士所與游者獨李華)
(與齊名世號丨丨)售名(杜元穎劾奏李渤賣直丨丨)尚名(田仁會遷金吾將軍所得禄估有贏)
(輒入之官人以為丨丨)失名(趙宗儒以治生瑣碎丨丨)盗名(帝問延英政事孰當記之李珏監脩)
(國史對曰臣之職叨陳夷行曰宰相所錄恐掩蔽聖德自丨美丨揚嗣復傳又晉殷浩丨丨欺世)爭名
(以下麾上士所甚患然取名最闕又丨丨德則與下丨丨而後有誅夷斥竄事孔稚珪贊者於朝史)
完名(及光弼等畏偪不終而子儀丨丨高節爛然獨著福禄永終雖齊威晉文比之為劣郭子儀贊)虛
名(王智興財賂交權幸以賈虚名)空名(魏證曰忠臣已嬰禍誅君䧟昏惡喪國夷家祗取丨丨)登
龍門(後李膺字元禮以聲名自高士有被其容接者名為丨丨丨又晉王衍口中雌黃朝野謂之亦是龍)
(門)人中龍(晉宋纖字令文少有遠操沉靖不與世交太守馬岌高尚之士也具威儀造焉纖高樓重)
(閣拒不可見岌歎曰名可望而身不可見德可仰而形不可觀吾今而後知先生丨丨之丨也銘詩于石壁曰)
(丹崖百丈青壁萬尋竒木蓊鬱蔚若鄧林其人如玉維國之琛室邇人遐實勞我心)管夷吾(晉温嶠傳)
(時江左草創綢維未舉嶠殊以為憂及見王導共談歡然曰江左自有丨丨丨吾復何慮又王導傳桓彛初過)
(江見朝廷微弱憂懼不樂往見導劇談世事還謂周覬曰向見管夷吾吾無復憂矣)贊皇公(唐李栖筠)
(初封贊皇縣子喜奬善而樂人攻已之短為天下士歸重不敢有所斥稱丨丨丨云)曲江公(張九齡開)
(元後天下稱曰丨丨丨而不名)元魯山(元德秀天下高其行謂之丨丨丨)韓昌黎(丨丨丨之)
(名學者仰之如泰山北斗)内宰相(王琚眷委特異預大政事時號丨丨丨又陸贄為翰林時號内相)
蕭夫子(蕭穎士客留僕陽尹徵王恒盧士式賈邕趙臣開士和柳并等皆執弟子禮以次按業號丨丨)
(丨)塞宇宙(美名丨丨丨魏文帝典論)垂竹帛(名稱丨於丨丨文選自試表)養聲譽
(丨丨丨於衆多之名駱賓王文)望聲光(後進歸之承丨丨丨一言許可必自矜重杜牧之文)流聲
實(宜乎從事於是府而丨丨丨於天朝也)知德音(入海際天丨丨丨文粹)鄉人皆好
(丨丨丨丨之何如不如鄉人之善者好之語)國人曰賢(丨丨皆丨丨而後用之同上)沒世
不稱(君子疾丨丨而名不稱語)在邦必聞(丨丨丨丨在家必聞同上)齊名天地(丨丨)
(孚於丨丨並大明於列星楚辭)揚聲紫微(丨丨丨丨垂光虹蜺文選孔文舉荐彌衡表)為天
下士(新垣衍謝魯仲連曰吾今日知丨丨丨丨也史記)為漢儒宗(董仲舒丨丨丨丨)大
儒之望(盧尚書海内丨丨丨丨也通鑑漢獻帝紀)公輔之望(晉謝安雖處衡門其名猶出萬)
(人之右自然有丨丨丨丨)風流所宗(晉殷浩為丨丨丨丨)風流稱首(晉天下言丨丨者樂)
(廣王衍為丨丨)人之領袖(晉魏舒堂堂丨丨丨丨)少而流聲(晉潘岳丨丨丨丨長而垂)
(名)蜚英騰茂(丨丨聲丨丨實司馬相如賦)麗天紀地(昭昭乎三辰之丨乎丨滔滔乎)
(猶四瀆之丨乎丨選齊安陸碑)如蒼生何(深源不起當丨丨丨丨晉殷浩傳)非吾所及
(隋柳顧博學罕所推謝見虞世基曰海内共推一人丨丨儔丨丨)斗南一人(唐狄仁傑之賢北丨)
(以丨丨丨而已)當世第一(李揆門第人物文學皆丨丨丨丨)天下歸重(杜如晦與房玄)
(齡共掌朝政丨丨浩然丨丨)天下準的(賈彪遊京師與郭林宗為談論之首一言一行丨丨以為)
(丨丨)名震四夷(裴度丨丨丨丨使外國者其君長必問度年今幾狀貌孰似天子用否其威名德望)
(比郭汾陽而用與不用常為天下重輕本傳)草木知名(張萬福江淮丨丨亦丨爾威丨)今之
人望(牛僧孺楊於陵裴垍盧坦此數人者丨丨丨丨天下視其進退以卜時之臧否者也通鑑憲宗紀)
唐第一人(李揆使蕃酋長曰聞丨有丨丨丨李揆公是否顔真卿傳)繫國安危(裴度威名)
(德業侔於子儀出入中内以一身丨丨之丨丨為時之重輕者二十年)為時重輕(見上注)想
見風采(陽城未起搢紳丨丨丨丨既興草萊處諫諍官天下益憚之)想見其風(許孟容數)
(論駁四方知天下開納多士浩然丨丨丨丨)不為灼灼(顧少連政尚寬簡丨丨丨丨名)推重
巖巖(高元裕丨丨於時丨丨有風采)不好立名(楊綰丨丨丨丨又漢直不疑惟恐人知為吏之)
(跡丨丨丨丨稱長者)皆有美譽(杜兼為濠州刺史僚官韋賞陸楚丨聞家子丨丨丨論事忤兼誣劾)
(以罪)名高逼已(李林甫惡韋陟丨丨恐其丨丨乃出為襄陽守)盛名難居(房琯以忠誼自)
(奮片言悟主而取宰相必有以過人者用違所長遂無成功然丨丨之下為丨丨矣夫名盛則責望備實不副)
(則訾咎深本贊)以邀聲譽(突厥圍帝鴈門王世充悉發江都兵赴難乍為可喜事丨丨丨丨)譽
望大減(魏元忠相武后有請正名至是輔政天下傾望冀幹正王室而稍憚權倖不能賞善罰惡丨丨)
(丨丨)功推第一(李光弼初與郭子儀齊名世稱李郭而戰丨丨為中興丨丨)號三不開
(五代馬徹孫臨事多不能决當時丨為丨丨丨謂其不開口以論議不開印以行事不開門以延士大夫也)
無聞不足畏(四十五十而丨丨焉斯亦丨丨丨也已語)過情君子恥(聲聞丨丨丨丨)
(丨之孟)大德必得名(有丨丨者丨丨其丨中庸)君子蚤有譽(丨丨未有不如此而)
(丨丨丨於天下者也同上)儒家惟孟子(丨丨丨有丨丨孟子序)吾不及蘇君(張儀)
(曰此在吾術中而不悟丨丨丨丨丨明矣史)得聲梁楚間(前漢季布曹邱生揖布曰楚人諺曰)
(得黃金百斤不如得季布一諾足下何以丨此名於丨丨之丨哉且僕與足下皆楚人使僕游揚足下名於天)
(下顧不美乎布大悦引為上客厚送之布名所以益聞者曹邱生揚之也)聲聞梁楚間(前鄭當時)
(以任俠自喜脫張羽於阸丨丨丨丨丨)山東稱鄭莊(鄭當時其推轂士誠有味於言也聞人之)
(善言進之上惟恐後丨丨諸公以此翕然同上)得譽於朝廷(前尹翁歸在公卿之間清潔自守語)
(不及私然温良謙退不以行能驕人甚丨名丨丨丨丨)汝南月旦評(後漢許邵與從兄靖俱有)
(高名好共覈論鄉黨人物每日輒更其品題是丨丨俗有丨丨丨焉)山人索價高(韓寄盧仝詩水)
(北山人得名聲去年去作幕下士石洪水南山人又繼往鞍馬僕從塞閭里温造少室丨丨丨丨丨兩以諫官)
(徵不起同上)取士勿取名(魏文帝謂盧毓曰丨丨丨丨丨名如畫地作餅不可啖也)名不
得異人(盧毓曰丨丨足以丨丨丨而可以得常士常士畏敬慕善然後有名非所當疾正可循名責實)
(也同上)有一韓一范(范仲淹與韓琦必欲收復靈夏邊上謠曰軍中丨丨丨西賊聞之心膽寒)
(軍中有丨丨西賊聞之驚破膽)惟一夔一卨(石介聖德頌丨仲淹弼丨丨丨丨)戎狄畏
公名(丨丨尤丨丨丨凡契丹及來使者必問韓魏公安否韓魏公行狀)遼夏問起居(司馬)
(温公碑丨人丨人遣使入朝與吾使至彼中者必丨公丨丨)拱手曰異人(文潞公在朝時契丹)
(使来聘東坡奉詔舘客與使者入覲望見公殿門外却立改容曰此潞公也即所謂以德服人者問其年曰何)
(壯也軾曰使者見其容未見其語其總理庶務雖精練少年有不及使者丨丨丨天下丨丨丨言行錄)戒
下無疾驅(曹利用威鎮西都及鎮天雄狄使過必丨其下丨丨丨)蔡襄四賢詩(丨丨)
(作丨丨丨不肖丨四賢指歐陽修余靖王素范仲淹不肖指高若訥也)蘇門四學士(廖正一字)
(明略丨軾丨人黃廷堅秦觀張耒晁補之謂之丨丨丨每過軾必取蜜雲龍瀹以飲之正一詣軾亦取密雲龍)
(瀹以待正一由是名亞于四人者東都事略)學者宗二宋(宋庠字公序與弟祁同時有名以詩)
(賦為丨丨所丨謂之丨丨同上)眉山生三蘇(蘇洵生蘇軾轍以文章名其後二子繼之故時人謠)
(曰丨丨丨丨丨草木盡皆枯)天下稱師魯(尹洙字師魯丨丨之士識與不識者皆丨之曰丨丨)
(盖其名重當世而世之知師魯或推其文學或高其議論或名其才能至其忠義之節則天下稱師魯者未必)
(知之)兒童誦君實(東坡作温公獨樂園詩丨丨丨丨丨走卒識司馬)目曰長嘯公
(范鎮少賦長嘯却敵騎賦及奉使契丹敵相丨丨此丨丨丨也)號司馬相公(東坡撰温公行狀云)
(田夫野老皆丨丨丨丨丨)須拔眼中釘(丁謂譖貶寇公天下謠曰欲得天下寧丨丨丨丨丨欲得)
(天下好莫如召寇老)皆稱張都督(張浚為相與趙鼎共起事功時天下小兒婦女丨丨丨丨丨)
君實實過其名(皇祐至和間司馬公名猶未甚輝赫正獻公曰若丨丨者可謂丨丨丨丨也後)
(温公隆名蓋代士無賢不肖皆知畏而愛之衆人未知之前惟龐丞相正獻公而已吕氏家塾記)子瞻
盛名過人(蘇氏談訓祖父嘗云丨丨有丨丨於世而退無自矜之色此為丨丨)謂之大雅
大忠(昔王文正公居宰府僅二十年未嘗見愛惡之迹天下丨丨丨丨冠萊公當國真宗有澶淵之幸而)
(能左右天子不動如山却敵騎保宗社天下之人謂之丨丨范文正公集)嘗歎曰清直勇(傅獻)
(肅公堯俞公性厚貌重氣和其遇人不設城府平生自奉甚約室無媵妾食纔脱粟一肉所用服器雖敝敗不)
(易為守令本於愷悌而能擊奸以安良民司馬温公丨丨丨丨丨丨三德吾於欽之畏焉邵雍曰欽之至清而)
(不耀至直而不激至勇而能温此為難耳人以雍言為然)不問知為胡公(先生弟子散於四方)
(隨其人賢愚循循雅飭其言談舉止遇之不問可知為先生弟子其學者相語稱先生丨丨可丨丨丨丨胡安)
(定墓表)賢愚咸得其心(先生接物辨而不間感而能通丨丨善惡丨丨丨丨狡偽者獻其誠)
(暴慢者致其恭聞風者誠服覿德者心醉伊川明道行狀)資稟精金良玉(先生丨丨既異而充)
(養有道純粹如丨丨温潤如丨丨寬而有制和而不流忠誠貫於金石孝悌通於神明視其色其接物也如陽)
(春之温聽其言其入人也如時雨之潤胷懷洞然徹視無間測其藴則浩乎若滄溟之無際極其德美言盖不)
(足以形容同上)德望皎如日星(公之清丨重丨丨丨丨丨雖奴隸之賤皆知之其流風餘韻足)
(以師世範俗楊龜山游御史酢行狀)周濂溪通書務實章(實勝安也名勝耻也故君子進)
(德修業孳孳不息矯實勝也德有未善則恐恐然畏人知遠耻也小人則偽而已故君子日休小人日憂)
詩集流聲(丨丨馥秋蘭潘正叔詩)高價(丨丨騁琳琅劉賓客詩)垂宇宙(諸葛大名)
(丨丨丨杜詩)動京師(高名丨丨丨天下皆籍籍李白詩)逼楊馬(名聲丨丨丨白侍郎詩)
襲蘭麝(名流丨丨丨元稹詩)播蘭蕙(名香丨丨丨價重藴瓊瑶岑參詩)振琅玕(之子)
(尚明詩鏘如丨丨丨劉禹錫送韋道冲詩)滿人耳(問君今年三十幾能使香名丨丨丨君不見三峯直)
(上五千仞相看文章亦如此岑參送魏升卿詩)天下首(才名丨丨丨元稹詩)與天壤俱(清風)
(激萬代名丨丨丨丨文選張景陽詠史)與日月懸(名丨丨丨丨唐文粹)逢人問孔融
(有客傳河尹丨丨丨丨丨杜詩)逢人說項斯(幾度見詩詩更竒及親標格過於詩平生不解藏人)
(善到處丨丨丨丨丨)二十聲輝赫(渥洼騏驥兒尤異是龍脊李舟名父子清峻流軰伯人間好妙)
(年不必須白晢十五通文史十八足賓客十九授秘書丨丨丨丨丨杜甫送李校書)二十華軒立
(平南門館鳳凰毛丨丨丨丨丨最高幾處談天致雲雨早年文海得鯨鼇陳陶贈張侍郎詩)鸑鷟有
時鳴(騶虞不虚來丨丨丨丨丨安知天漢上白日懸高名李白)藉藉名更香(故人南燕來丨)
(丨丨丨丨岑參詩)
威名
古今源流見總論
事類文武(丨丨吉甫萬邦為憲詩)顯允(丨丨方叔蠻荆來威)赳赳(丨丨武夫公侯干城)
赫赫(丨丨南仲玁狁于襄並同上)虎視(丨丨耽耽易)鷹揚(維師尚父時惟丨丨詩)蒼
鷹(郅都為中尉行法不避貴戚側目號曰丨丨)乳虎(寗成嚴酷下如束濕人謠之曰寧值丨丨毋值)
(寗成之怒)直指(見前類威名注)斂手(後鮑永為司隸鮑恢為掾屬世祖曰貴戚且丨丨以避二鮑)
地臼(前陳咸為南郡守以殺伐立威豪猾大姓犯法輒計具符下以律程為丨丨木杵不中程式私脫鉗)
(鉞及衣服不如法輒加罪督作劇不勝痛自剄死者數千百人)屠伯(前嚴延年為河南守冬月屬懸内流)
(血數里河南人號丨丨張敞書戒之答曰莠盛苖穢不可不除)三豹(唐監察御史李嵩李全交相嚴酷取)
(名與王旭呼京師號丨丨嵩為赤全交為白旭為黑閭里至相謂曰若違教值丨丨)鷹擊(前義縱武健嚴)
(酷丨丨毛鷙為治)毒葛(王弘義每移檄州縣輒詫曰我文檄如狼丨野丨)重足(嚴挺之改濮汴)
(二州刺史所治皆威嚴吏至丨丨脅息又劉贊治宣十年第以剛猛立威官吏丨丨一邊)彊正(崔隠甫明)
(吏治在職以丨丨稱)嚴明(嚴郢拜京兆尹丨丨持法令疾惡撫窮敢誅殺盗賊一衰)神明(李栖筠拜)
(南曹時大盗後選簿亡舛多偽冐栖筠判析有條吏氣奪號丨丨又蘇良嗣政尚嚴每盗發三日内必擒號稱)
(丨丨)精明(姜晦處事丨丨私相屬諉罪輒得皆以為神又杜中立移司農吏不得為奸居官丨丨吏下寒)
(慄畏伏中雖坐累免及復用亦不為寬假其天資所長云)霽威嚴(漢魏相為揚州刺史按治郡國守相)
(多所貶黜丙吉與書曰朝廷深知弱翁行直方大用願少慎事自重藏器於身不顯其能相善其言為丨丨丨)
振南陽(前翟義字仲文年二十為南陽都尉宛令劉立主曲陽侯根為婚又著名州郡輕義年少義陽)
(以他事召見立以主守盗十金賊殺不辜收縛立送獄威丨丨丨)尹卿筆(唐尹思正授司府少卿時)
(侯知一亦厲威嚴吏為語曰不畏侯卿杖祗畏丨丨丨)明府手(張廵更調真源令士多豪猾大吏華)
(南金樹威恣肆邑中語曰南金口丨丨丨廵下車以法誅之赦餘黨莫不改行遷善)頭上尹(劉栖楚改)
(京兆尹峻誅罰不避權貴先是諸惡少竄名北軍無敢治一日軍士乘醉凌突諸少年從旁譟曰不記丨丨丨)
(耶)眼中釘(趙在禮在宋州人苦之已而罷去宋人喜而相謂曰丨丨拔丨豈不樂哉)來嚼鐵
(來瑱賊懼目為丨丨丨)怖啼兒(郝洪守原州虜不敢過臨涇虜大畏歸道其名以丨丨丨)鉏姦
吏(崔戎丨滅丨丨十餘輩民大喜)鉏宿弊(温璋歷京兆尹素強幹丨丨丨豪右慴服)號王郭
(郭知運屯西方戎夷畏憚與王君㚟功名略等時丨丨丨)號横衝(五代唐明宗李嗣源丨李丨丨名重)
(四方)依勢作威(無丨丨丨丨)殺人以逞(丨丨丨丨左)不畏彊禦(剛亦不吐)
(丨丨丨丨詩)不怒鈇鉞(君子丨丨而民威於丨丨記)得臣猶在(晉敗楚于城濮文公)
(猶有憂色曰丨丨丨丨憂未歇也左)夷吾所居(鮑子曰管丨丨丨丨國重史)佩韋自戒
(西門豹性嚴急常丨丨以丨丨故治鄴而人不敢欺)吏人恐懼(前尹翁歸治東海門察丨丨賢不肖)
(盡知之每民大會及出行縣時有所取以示警一日丨丨皆伏丨丨)隠若一敵(前周亞夫為大將得)
(劇孟喜曰丨丨丨丨國也)不如一賢(前何武上書曰忠臣社稷之衛魯以季友治亂楚以子玉輕重)
(魏以無忌折衝項以范增存亡故楚國帶甲百萬於國不以為難子玉將則晉文公側席而坐及死君臣相賀)
(百萬丨丨丨丨也)權戚縮氣(唐魏謩遷御史中丞發駙馬都尉杜中立姦贜丨丨丨丨)豪右
畏戢(韓佽遷桂管觀察使會春服使至鄉有豪猾進賄求為縣令使者請佽許之既去召鄉豪笞其背以)
(令部中自是丨丨丨丨丨)威聲風行(裴行立遷安南經略使范廷芝嘗休沐久不還召之後踰期還)
(笞殺之以尸還范氏為擇良子弟以代於是丨丨丨丨)權豪憚服(魏元忠撿校洛州長吏治號威)
(明張易之家奴暴百姓横甚元忠笞殺之丨丨丨丨)下馬羅拜(薛仁貴檢校代州都督率兵擊突厥)
(元珍於雲州突厥問曰唐將為誰曰薛仁貴突厥曰吾聞薛將軍流象州死矣安得復生仁貴脫兜鍪見之突)
(厥相顧失色丨丨丨丨稍稍遁去)不敢仰視(王鍔為河東節度會回鶻入朝鍔欲示威武傾駭之)
(乃悉軍迎廷列五十里旗幟光鮮戈鎧犀密回鶻恐丨丨丨丨鍔偃然受其禮帝聞嘉之又李光弼治師訓整)
(天下服其威名軍中指顧諸將丨丨丨丨)威震北方(馬燧為戰車冐以狻猊象列戟於後行以載兵)
(止則為陣遇險則制衝冐器用完銳居一年闢廣場羅兵三萬丨丨丨丨賊將徐庭光守長春宫城燧度長春)
(不下乃挺身至城下見庭光庭光憚威拜城上)威震關中(郭子儀六軍將張知節迎子儀洛南大閱)
(兵屯商州丨丨丨丨)名盖一時(唐史臣稱馬燧沉雄忠力先討後戰每戰親令于衆無不感慨用命)
(闘必决死未嘗敗北丨丨丨丨)名重軍中(五代謝彦章臨敵御衆肅然有將帥之威左右馳驟疾若)
(風雨晉人望其行陣齊整相謂曰彦章必在此也其丨丨丨丨若此)兵不敢近(本朝王德用至道二)
(年五將討繼遷從武康公出戰為先鋒令其軍曰亂行者斬由是士卒無敢先後雖武康公亦為安轡追兵望)
(其丨整丨丨丨武康曰王氏有子矣神道碑)威略如神(紹興十一年楊沂中劉錡王德田師中張)
(子盖與金人戰于柘臯敗之錡謂德曰昔聞公丨丨丨丨今果見之請以兄禮事云系年錄)夜义公
來(同上年張俊克亳州初俊率軍至城外酈瓊聞之謂葛王褒曰丨丨丨丨矣其鋒未可當也)髯將
軍銳(劉㹸犯建康楊沂中以勁騎五千突其軍賊衆大敗猊抵李諤曰適見丨丨丨丨不可當果楊殿前)
(也並同上)
詩集威名四海聞(忠義三朝許丨丨丨丨丨唐張謂餞田尚書兖州詩)戎狄先奪
氣(桓桓忠愍公决策動天意際會武烈王乘橋親總轡登城建黃屋丨丨丨丨丨三軍白光彩壯士思敵愾)
(明星歘墜地百萬可俱殪天王體不殺指日明大義到今犬羊心之死靡擕貳葉集之送李道甫辟大名司錄)
(詩)
恬退
古今源流見總論
事類高尚(不事王侯丨丨其事易)羞處(伯夷非其君不事非其民不使丨與鄉人丨如以朝)
(衣朝冠坐於塗炭也孟)獨清(衆人皆濁我丨丨屈原卜居)不食(閔損字子騫不仕大夫丨丨汚)
(君)求志(隐居以丨其丨語)所性(君子丨丨雖窮居不損焉分定故也孟)迷邦(懷其寶而)
(丨其丨語)避地(賢者避世其次丨丨其次避色其次避言同上)遐心(毋金玉爾音而有丨丨詩)潔
身(欲丨其丨論語)槃澗(考丨在丨碩人之寬獨寐寤言永矢弗諼詩)空谷(皎皎白駒在彼丨丨)
(生芻一束其人如玉同上)避賢(石慶傳慶為丞相乞骸骨歸丨丨者路史記)推分(王導能任真丨)
(丨自如也冇識皆稱善處興廢通鑑晉紀)五柳(陶潛歸彭澤門栽丨丨)三徑(蔣詡歸杜陵有丨丨)
閒居(潘岳遷博士輒去冠免自弱冠涉于知命之年三遷而已於是退而丨丨于洛之涘)不起(海西)
(公紀謝安少有重名前後徵辟皆不就寓居會稽以山水文籍自娛雖為布衣時人皆以公輔期之士大夫至)
(相謂曰安石丨丨當如蒼生何並同上又殷浩深源丨丨當如蒼生何)自安(唐裴度晚節頗浮沉為丨)
(丨計)近高(李泌為人輕去丨丨同上)高士(頃在廣陵秦觀少游為僕言彭城陳師道字旡己號后山)
(者丨丨也其文絶妙當世而行義稱焉傅公欽之聞其游京師欲與相見先生以問觀觀曰師道非持刺字俛)
(顔色伺候乎公卿之門者殆難致也鄒道鄉集)君子(蘇頌字子容富鄭公韓魏公為相務推尚廉退有德)
(之士以勸風俗知公久次儒舘不干榮利屢問所欲推力外求以便親養遂知穎州後富公遺書曰若吾子所)
(處可謂真古丨丨矣言行錄)三宜休(唐司空圖名亭曰休休作文以見志曰量才一宜休揣分二宜)
(休老而聵丨丨丨)五不可(肅宗既還京師泌辭去云臣有丨丨丨仕臣遇太早陛下用臣太重恩太)
(深功太高而迹太竒鄴侯家傳)乞甄錄(韓維字持國公丁外艱服除闔門不仕宰相文彦博宋庠等言)
(公好古嗜學安於靜退丨加丨丨以厚風俗言行錄)抑奔競(真宗朝吕蒙正李沆王旦當國奬恬退而)
(丨丨丨張師德之兩造吾門則退之)何能羈宦(晉張翰曰人生貴得適志丨丨丨丨數千里以要名)
(爵乎)無心富貴(楊素善屬文周武帝嘗令為詔下筆立成詞義兼美帝嘉之謂曰善自勉勿憂不富)
(貴素應聲曰但恐富貴來逼臣臣丨丨圖丨丨北史)不樂在朝(隋王績大業中舉孝悌廉潔授秘書)
(省正字丨丨丨丨求為六合丞以嗜酒不任事時天下亦亂因劾遂解去歎曰網羅在天吾且安之乃還鄉里)
潔其為人(唐張易之等集名儒撰三教珠英又繪武三思李嶠蘇味道李迥秀王紹宗等十八人像)
(以為圖欲引朱敬則敬則固辭不與世丨丨丨丨)松菊主人(韋表微字子明授監察御史裏行不)
(樂曰爵禄譬滋味也人皆欲之吾年五十拭鏡㨵白冐游少年間取一班一級不見其味將為丨丨丨丨不愧)
(陶淵明云)隸道士籍(吳筠性高鯁不耐浮沉於時去居南陽倚帝山請丨丨丨丨)世推高
節(温輔國薛嵩薦之朝授太常丞一謝嵩即去屏處郊野丨丨其丨丨)不喜為吏(温造氣盛少所)
(降屈丨丨丨丨)有高蹈意(舒王元名治石州二十年數遊山林丨丨丨丨)棲遲不出(尹元)
(凱由慈州司倉參軍坐事免丨丨丨丨者三十年)終南捷徑(盧藏用始隠山中時有意當世既乃)
(徇權利務為驕縱司馬承禎嘗召至闕下藏用指丨丨山曰此中大有嘉處承禎曰以僕視之仕宦之丨丨耳)
(藏用隠大慙)巖處士(鄭薰端勁再知禮部舉引寒俊既老號所居為丨丨丨丨)拂衣遠去
(五代鄭遨見天下已亂有丨丨丨丨之意唐明宗時以左拾遺晉高祖時以諫議大夫召皆不起)杜門
絶事(趙光逢以世亂去官居洛陽丨丨丨人丨者五六年)築巖釣渭(出唐贊)埋光鏟
采(高竇贊丨丨丨丨與草木俱腐)麋處狖居(今所以惡衣食窮體膚丨鹿之與丨猿丨之與丨固)
(自以其身不能與時順俗俯仰故甘心自絶而不悔焉韓文)山深林密(惟恐入丨之不丨入丨之)
(不丨同上)左右圖史(楊綰性沈靖獨處一室丨丨丨丨凝塵滿席澹如也)左絃右壺(不矍)
(矍於進取丨丨丨丨樂於自放)禮招不見(辱書諭以章公以丨見丨公卿不下士尚矣乃特見於今)
(幸孰大焉然先王之制士不傳䞇為臣則丨丨於王公師道於公前有貴賤之嫌後無平生之舊公雖可見禮)
(可去乎陳后山答秦少游書)屢召不起(晦庵先生龔茂良奏近奉詔旨欲奬用恬退之士有朱某)
(者操行耿介丨丨丨丨宜蒙錄用於是詔除秘書郎言行錄)韓愈送李愿歸盤谷序
(太行之陽有盤谷盤谷之間泉甘而土肥草木叢茂居民鮮少或曰謂其環兩山之間故曰盤或曰是谷也宅)
(幽而勢阻隠者之所盤桓友人李愿居之愿之言曰人之稱大丈夫者我知之矣利澤施于人名聲昭于時坐)
(于廟堂進退百官而佐天子出令其在外則樹旗旄羅弓矢武夫前呵從者塞途供給之人各執其物夾道而)
(疾馳喜有賞怒有刑才俊滿前道古人而譽盛德入耳而不煩曲眉豐頰清聲而便體秀外而惠中飄輕裾翳)
(長袖粉白黛綠者列屋而閒居妬寵而負恃爭妍而取憐大丈夫之遇知于主上用力于當世者之所為也吾)
(非惡此而逃之是有命焉不可倖而致也窮居而野處升高而望遠坐茂樹以終日濯清泉而自潔采于山美)
(可茹釣于水鮮可食起居無時惟適之安與其譽於前孰若無毁於其後與其樂於身孰若無憂於其心車服)
(不維刀鋸不加理亂不知黜陟不聞大丈夫不遇於時者之所為也我則行之伺候於公卿之門奔走於形勢)
(之途足將進而趦趄口將言而囁嚅處汙穢而不羞觸刑辟而誅戮僥倖於萬一老死而後止者其於為人賢)
(不肖何如也昌黎韓愈聞其言而壯之與之酒而為之歌歌曰盤之中維子之宫盤之土維子之稼盤之泉可)
(濯可沿盤之阻誰爭子所窈而深廓而有容繚而曲如往而復嗟盤之樂兮樂且無央虎豹遠跡兮蛟龍遁藏)
(鬼神守護兮呵禁不祥飲且食兮夀而康無不足兮奚所望膏吾車兮秣吾馬從子於盤兮終吾生以徜徉)
范希文嚴子陵祠堂記(先生光武之故人也相尚以人道及帝握赤符乘六龍得聖)
(之時臣妾億兆天下孰加焉惟先生以節高之既而動星象歸江湖得聖人之清泥塗軒冕天下孰知焉惟光)
(武以禮下之在蠱之上九衆方有為而獨不事王侯高尚其志先生以之在屯之初九陽德方亨而能以貴下)
(賤大得民也光武以之盖先生之心出乎日月之上光武之器包乎天地之外微先生不能成光武之大微光)
(武豈能遂先生之高哉而使貪夫廉懦夫立是有大功于名教也某来守是邦始搆堂而奠焉廼復其為後者)
(四家以奉祀事又從而歌曰雲山蒼蒼江水泱泱先生之風山高水長)
詩集長揖(功成不受賞丨丨歸田廬左太冲詠史詩)拂衣(事了丨丨去深藏身與名李白詩)
甘漁樵(嗚呼古人已糞土獨覺志士丨丨丨杜嚴氏溪放歌)老柴關(雄文英槩比君難二十高)
(名滿世間飛詔幾回來北闕草玄終不出南山詩篇落處風雷動筆力停時造化閒仙術每將丹訣解史才曾)
(把逸書删家僮只有猿隨從坐客惟聞鶴往還兩制詞臣求識面九重天子望祗顔處士星孤輕世俗大夫松)
(好賤官班棋殘夜石秦雲斷笭徹秋嵓蜀月彎朝議蒲輪看再降肯教從此丨丨丨孫僅贈种放詩)從教
年少爭(鳳閣鸞臺路丨丨丨丨丨劉賓客詩)不如歸興濃(秋光一似宦情薄山色丨丨丨)
(丨丨闕乖守蜀有錄事參軍老病求去詩)
古今合璧事類備要後集卷十
