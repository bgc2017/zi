古今合璧事類備要外集卷十四
宋謝維新撰
音樂門
磬(附方響)
音樂旨歸(磬石聲石有一定之聲而衆聲依焉古者制磬其形垂下以象天形屈而下覆之意)
(上曲者為句釣下直者為倨句即股在上廣而短倨即鼓在下狹而長以長掩短則鼔長於股者半矩廣)
(狹長短厚薄聲之清濁係焉惟貴適中而已矣方響以纖鐡為之出於編磬之制梁始為之脩九寸廣二)
(寸圓上方下亦以代磬也)
事類立辨(石聲磬磬以丨丨辨以致死君子聽磬聲則思死封疆之臣記樂記)防淫(古者天子)
(諸侯聽鐘磬所以養行義而丨丨佚也史樂書)秋樂(磬立丨之丨五經要義)冬音(磬立丨之丨唐)
(樂志)帝嚳造(丨丨丨鐘磬皇圖要義)無句作(丨丨丨磬注丨丨堯時人本草又句氏作磬說)
(文)夔擊石(丨曰予丨丨拊石)夔鳴球(丨曰戛擊丨丨注球亦玉磬並書)禹垂磬
(丨以五音聽政丨鼓丨鐸鐘鞀以待四方之士為銘於簨簴曰語寡人以憂者擊磬淮南子)叔離磬
(丨之丨丨注離謂次序記明堂位又磬叔所作樂錄又磬叔所造不知何代人古史考云堯時人也世本)磬
氏為(丨丨丨磬倨句一矩有半)磬師掌(丨丨丨編磬並周禮)笙同音(丨磬丨丨)鞉備
奏(丨磬祝敔既丨乃丨並詩)襄擊磬(擊磬丨入於海)子擊磬(丨丨丨於衛有荷蕢而過孔氏)
(之門者曰有心哉擊磬乎斯已而已矣並語)臧文仲糴(魯饑丨丨丨以玉磬告丨于齊國語)賓
媚人賂(晉敗齊師于鞌齊侯使丨丨丨丨以紀甗玉磬注丨丨丨國佐也左)升堂聞石(魯恭)
(王欲壞孔子舊宅以廣其居丨丨丨金丨絲竹之音乃不壞宅尚書序)作閣懸玉(漢武帝丨仙丨)
(於甘泉宫西其上丨浮金輕丨磬郭子橫洞冥記)於水濱得(漢武時犍為郡丨丨丨丨石磬十六)
(枚劉向說上宜興辟雍設膠序隆雅頌之音以風化於天下)為泗濱友(南李建勛目磬丨丨丨丨)
是閏月應(摠章中閏州得玉磬以獻張文收扣其一曰晉某歲丨丨丨者通典注)鳥應飛
舞(後楊阜為重泉令鸞鳥集于學宫阜擊磬丨丨丨而丨東觀記)玉琢精巧(楊妃善擊磬乃取藍)
(田綠丨丨之備極丨丨幸蜀還乃送太常藏之開元記)雲韶法曲(文宗好雅樂詔太常卿馮定采)
(開元雅樂製丨丨丨丨雲韶樂有玉磬四)笙磬同音(文宗遇内宴乃奏曰丨丨丨丨沉吟忘味不圖)
(為樂至於斯也自是臣下功高者輒賜之)擇其可用(本朝神宗元豐三年禮院楊傑言請就太常鐘)
(磬丨丨丨丨者)
方響以代磬(梁有銅磬則今之方響也丨丨丨通典)出編磬(方響體似應石通典曰審)
(此則是丨于丨丨之製而梁始為之者唐志)緣直技聲(方響以纖鐡為之胡部無方響丨丨丨丨)
(不應諸調)是蕤賓調(樂工廉郊師於曹綱綱曰教授人多矣未有此性靈弟子也郊嘗池上彈蕤賓)
(調忽聞芰荷間有物跳躍出岸乃方響一片有知者識丨丨丨鐡也指撥精妙致律吕相應物類相感琵琶錄)
只有四調(本朝太宗内庫别水别鐵有方響二十八調是筝丨丨宫商角羽丨丨臨時移注應二十)
(八調)李允方響歌(敲金扣石聲相凌遥空冷靜入正澄寶瓶下井轆轤急小姓弄索傷清冰穿絲)
(透管音未歇迴風繞指驚泉咽季倫怒擊珊瑚摧靈芸整鬢步搖折十六葉中侵素光寒玲震月雜佩璫雲和)
(不覺罷餘怨蓮峯一夜啼琴張急節寫商商恨促秦愁越調逡巡足夢入仙樓戛殘曲飛霜稜稜上秋玉)
詩集驚瀑敗(沸耳作丨丨端能丨笙磬韓荅柳州食蝦蟇詩)
方響數條秋水(丨丨丨丨掛琅玕玉手丁當怕夜寒曲盡連敲三五下恐驚珠淚落金盤)
瑟(附阮)
音樂旨歸(瑟絲聲其來古矣大者長八尺一寸廣一尺八寸絃二十有七其次長七尺二寸廣)
(未詳也絃二十三其常用者或十九絃或止四絃焉阮者阮咸所作近世之制又不同皆名為阮子)
事類儀節(秦醫和曰君子之近琴瑟以丨丨也非以慆心也左昭公元年)立志(絲聲哀哀以立)
(廉廉以丨丨君子聽琴瑟之聲則思忠義之臣樂記)䟽越(清廟之瑟朱絃而丨丨一唱而三嘆有遺音矣)
(注越瑟底孔禮記)促柱(丨丨危絃清微白氏六帖)雅頌(丨丨長八尺一寸二十三絃其常用者十)
(九絃其餘四絃謂之番番嬴也頌瑟長七尺二寸禮圖)灑步(大瑟謂之丨徒瑟謂之丨注大瑟長八尺)
(一寸廣一尺八寸二十七絃爾雅)改調(道猶琴瑟終丨丨注曲節既殊固宜變易文中)更張(竊譬)
(之琴瑟不調甚者必解而丨丨之乃可鼔也云云當丨丨而不丨丨雖有良工不能善調也)膠柱(譬猶)
(丨丨而調瑟楊子)準狀(丨之丨如瑟後律歷志)庖犧作(丨丨丨瑟世本伏羲作瑟三十六絃)
(世紀瑟二十七絃伏羲所作隋音樂志)晏龍為(丨丨始丨瑟山海經)素女鼔(黃帝命丨丨丨)
(瑟帝悲不止故破五十絃漢書)后夔拊(夔搏拊琴瑟以詠書)圜丘奏(周禮雲和之琴瑟冬日至)
(於丨丨丨之注雲和山名)方丘奏(空桑之琴瑟夏至日於丨丨丨之)宗廟奏(龍門之琴瑟丨)
(丨丨之)不聽琴(孫林父在戚擊鐘季札非之林父聞之終身丨丨丨瑟左襄公二十九年)不合
雅(子曰由之瑟奚為於丘之門門人不敬子路子曰由也升堂矣未入於室也注子路鼓瑟丨丨丨頌語十)
(一)取而歌(孺悲欲見孔子孔子辭以疾將命者出戶丨瑟丨丨使之聞之注使知己非真疾也)捨
而作(子曰點爾何如鼓瑟希鏗爾丨瑟丨丨曰異乎三子者之撰並語)鼓而鳳舞(趙女丨瑟)
(丨丨丨)鼓而魚出(瓠巴丨瑟丨流丨丨聽荀勸學)秦王請奏(趙文惠與丨丨會澠池秦)
(王曰切聞趙王好音丨丨瑟趙王鼓瑟藺相如前曰聞秦王善為秦聲請奉盆缶秦王不懌為之擊缶史藺相)
(如傳)趙女善鼓(楊惲婦丨丨也雅丨丨瑟本傳)搖瑟清骨(相國李公集紀)寶瑟和
志(盧邁有丨丨各數十有寒玉石磬響泉丨丨之號南部新書)雲韶樂曲(文宗製丨丨丨丨有)
(瑟一)軒轅律吕(齊王好竽有求仕於齊者操瑟而立於王之門三年不得入叱曰吾瑟鼔之能使鬼)
(神上下吾瑟鼓之合丨丨氏之丨丨客罵之曰王好竽而子鼔瑟其如王之不好何是所謂工於瑟而不工於)
(求齊也韓子)
阮阮咸製(阮琴本丨丨所丨制備五音可彈琴操元康中有發古塜得此器以銅為之遂依其制以)
(木為之因名阮咸近世方格小為雙韻亦名阮其有依琵琶樣制者名曰耍琵琶)阮咸造(唐元行冲)
(曰丨丨所丨命匠人以木為之名月琴杜佑以為晉七絃阮咸所彈與此同因謂之阮)蒯朗得(秦琵)
(琶也武后時蜀人丨丨于古墓中丨銅器似琵琶而圓通典)
詩集鳴瑟(已呼孺子戛丨丨韓)柔瑟(合情弄丨丨彈作陌上桑絃聲何激烈風卷繞飛梁李白)
靈瑟(丨丨時窅窅韓)清瑟(悲管逐丨丨杜)齊瑟(丨丨彈東吟秦絃弄西音慷慨動顔魄使人成)
(荒淫李白)錦瑟(何時詔取金錢會暫醉佳人丨丨旁杜)清塵埃(趙瑟正高張音響丨丨丨一彈)
(和妙謳吹去繞瑶臺艷雪凌空散舞羅起徘徊韋蘇州)吟松風(丨丨丨汎瑟李白)
箏(附&KR0793;筑)
音樂旨歸(箏形如瑟長六尺以應六律絃有十二象十二時柱高三寸象三才或曰十三絃彈)
(之者用骨瓜長寸餘以代指其音箏箏然蒙恬所製真秦之聲箏形如瑟兩頭俱方七絃七柱以竹潤其)
(端而軋之筑似琴以竹為之大頭安絃二十二或五絃以竹擊之)
事類秦聲(夫彈箏者真丨之丨也)頌瑟(五曰絲為丨丨丨丨箏也樂志)十二絃(見前)
十三絃(絲之屬四百箏丨丨丨隋音樂志)蒙恬作(丨丨丨箏故曰秦筝風俗通)郝素
彈(丨丨善丨箏)桓伊善(晉丨丨字叔夏為豫州都督時謝安壻王國寶專利無厭安每抑制之孝)
(武末年嗜酒而會稽王道子狎昵諂邪以安功名盛極而間之帝召伊宴飲安侍坐帝命伊吹笛伊神色無迕)
(即吹為一弄乃放笛云臣於箏分乃不及笛然自足韻合歌管并請一吹帝丨其調達勑御妓奏笛伊曰御府)
(人於臣必自不合臣有一奴善相便串帝召之奴既吹笛伊撫箏而歌怨詩曰為君既不易為臣良獨難忠信)
(事不顯乃有見疑患周旦佐文武金縢功不刊推心輔王政三叔仄流言聲節俯仰可觀安泣下沾衿越席就)
(之捋其鬚曰使君如此不凡帝甚有愧色)吕布奏(丨丨詣袁紹紹患布欲殺之遣三十六兵被鎧迎布)
(使著帳邊卧布知之使於帳中鼔箏諸兵卧布出帳去兵不覺也)楊惲為(丨丨曰家本秦也能丨秦)
(聲)西京伎(丨丨丨有彈箏搊箏各一唐志)陌上聲(羅敷丨丨之丨白氏六帖)舍利獻
(唐西丨丨丨其國樂至成都箏二其一形如鼉長四尺有四足虚腹以鼉皮飾背面及仰肩如琴廣七寸腹闊)
(八寸尾長尺餘卷上虚中施門以張九絃左右一十八絃其一面飾彩花傅以虺皮為别)善琴撰譜
(李汧公蓄二琴殊絶所謂響泉韻磬也二寵妓秀奴七七丨丨與箏自丨琴丨)引刀斬指(唐樊彦琛)
(妻魏者揚州人彦琛卒值徐敬業難陷其中聞其知音令鼓箏曰亡不死而逼我管絃禍由我發丨丨丨丨)
阮瑶箏賦(箏長六尺以應六律絃有十二象十二時柱高三寸象於三才)傅元箏賦(上崇)
(如天下圓如地中空准六合絃柱擬十二月設之則四象在鼔之則五音發彈箏以骨爪長寸餘以代指也追)
(赴促彈急聲而危洪纖奮假或合或離移風易俗推故引新清濁代興有始有終)侯瑾箏賦(於是)
(急絃促柱變調改曲卑殺纖玅微聲繁縟散清商而流轉兮若將絶而復續紛曠蕩以繁奏邈遺世而越俗若)
(乃察其風采練其聲音美哉蕩乎樂而不淫雖懷思而不怨似幽風之遺音於是稚曲既闋鄭衛仍修新聲變)
(順妙弄優游微風漂裔冷氣輕浮感悲音而增嘆愴嚬悴而懷愁若乃上感天地下動鬼神饗祀祖宗酬酢嘉)
(賓移風易俗混同人倫莫有尚於箏者矣)陶融妻陳氏賦(摠八風之候不差其微而洞雪度中)
(楷模不盈不縮)劉夢得與柳子厚書(嗟夫箏郭師與不可傳者死矣絃張柱差枵然貌存)
(中有至音含糊不聞噫人亡而器存布方冊者是已)
&KR0793;(闕)
筑為變徵聲(荆軻之秦至易水之上既祖取道高漸離擊筑軻和而歌丨丨丨之丨士皆垂淚涕)
(泣史)出裝匣中(高漸離變姓名為人庸保聞其家堂上客擊筑一坐稱善賜酒漸離念久𨼆畏約無)
(窮時乃退丨丨丨丨筑與其善衣更容貌而前舉座客皆驚下與抗禮以為上客聞於始皇始皇召見人有識)
(者乃曰高漸離也秦皇帝惜其善擊筑重赦之乃矐其目使擊筑未嘗不稱善稍益近之漸離乃以鉛置筑中)
(復進得近舉筑扑秦皇帝不中於是遂誅漸離終身不復近諸侯之人)擊筑自歌(漢高帝破布軍)
(還沛留置酒沛宫悉召故人父老子弟佐酒發沛中兒得百二十人教之歌酒酣丨丨丨丨曰大風起兮雲飛)
(揚威加海内兮歸故鄉安得猛士兮守四方令兒皆和之本紀)
詩集清箏(丨丨何繚繞度曲絲奚垂李白邯鄲南亭詩)哀箏(丨丨傷老大杜)銀甲(丨丨)
(彈箏用杜又十二學彈箏丨丨不曾卸李義山)玉指(箏絃丨丨調杜)手語(家人當窗弄白日絲將丨)
(丨彈鳴箏李白春日行)甲鳴(丨丨銀玓瓅柱觸玉玲瓏白居易)哀響(嬌童為我歌丨丨誇箏笛)
(韓感春)無言聽(滿座丨丨丨軋箏秋山碧樹一蟬清)聞彈罷(不聽哀箏二十年忽逢纖指弄)
(鳴絃綿蠻巧囀花間舌嗚咽交流冰下泉常謂此聲今已絶問渠從小自誰傳樽前笑我丨丨丨白髮蕭然涕)
(泣泫歐陽李留後家聞箏坐上作余少時常言一釣客老樂工箏聲與時人所彈絶異云是前朝教坊舊聲其)
(後不復聞至此始復一聞也)知心懷(月高夜鳴箏聲從綺忩來隨風更迢遰縈雲暫徘徊餘音若可)
(玩繁絃互相催不見理箏人遥丨丨所丨寧悲舊寵棄豈念新期乖含情鬱不發寄語宣餘哀一彈飛霜零再)
(撫流光頽每恨聽者稀銀甲生浮埃幽幽孤鳳唫衆鳥聲難諧盛年嗟不偶况乃容華衰道同符難諾志異勞)
(百媒栖栖墻束客亦抱凌雲才劉子翬)
古今合璧事類備要外集卷十四
