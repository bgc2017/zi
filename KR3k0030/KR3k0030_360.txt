古今合璧事類備要外集卷六十
宋謝維新撰
傘扇門
蓋附(黃屋傘繖)
器物總論(蓋之為言覆也形圓象天撩即弓一十八以象經星斗圍三寸長二尺柄圍六寸長)
(八尺宇深二尺人長八尺則蓋之為高也總為一丈撩長六尺圍寸五分參分其長近斗二尺而平其四)
(尺為宇宙合兩旁六尺之撩為闊丈二尺又宇曲減之約以一尺為差則蓋之為廣也總為丈一然蓋之)
(上為部非部無納撩於其旁下為柄非柄無以含斗於其中此皆為兩而設者傘盖乃張帛為之有顔題)
(黃屋又天子盖也一曰繖一曰傘皆盖之别稱君子盍有攷焉)
事類華蓋(黃帝戰蚩尤於涿鹿常有五色雲氣金枝玉葉止於帝上因作丨丨)曲蓋(武王伐紂)
(大風折蓋遂為丨丨並風俗通)貧無蓋(仲尼之畜狗死使子貢埋之曰吾聞之也敝帷不棄為埋馬也)
(弊蓋不棄為埋狗也邱也丨丨丨於其封也亦予之席毋使其首䧟也記檀弓)雨無蓋(孔子將行丨丨)
(丨門人曰商也有之孔子曰商之為人也甚恡於財吾聞與人交推其長者遺其短者故能久也家語)傾
蓋而語(孔子之郊遭程子於塗丨丨丨丨終日甚相親顧家語)冠蓋相望(武帝元狩三年)
(山東被水災使者分部護丨丨丨丨本紀)令容高蓋(于公曰少高大吾門丨丨駟馬丨丨定國傳)
乃造華蓋(黃帝時華蓋九重以登仙莽丨丨丨丨九重前王莽傳)宋玉高唐賦(翠為)
(蓋兮注以翠羽為蓋)劉孝標絶交論(雞人始唱雞蓋成陰注謂蓋如飛鶴成陰言多也)
黃屋紀信黃屋(項羽圍漢王榮陽將軍紀信請誑楚乃詐乘王車黃屋左纛曰食盡漢王降楚)
(帝紀)粤王黃屋(唐蒙上書說上曰丨丨丨丨有纛前西南夷傳)
繖雲如繖(先是旱甚詔祈蔣帝神求雨十旬不降帝怒命載萩欲焚蔣廟并神影爾日開朗然欲起)
(火當神上忽有丨丨丨倏忽驟雨如瀉臺中宫殿皆自振動帝懼馳詔追停少時還静南史曹景宗傳)
詩集遊西園(清夜丨丨丨飛蓋相追随曹子建)承華景(傾蓋丨丨丨陸士衡)若飛
鴻(傾蓋丨丨丨鮑明遠)
黃屋非堯心(黃屋丨丨丨)
繖動西清(日高黃繖丨丨丨坡)炎官張(丨丨丨火傘韓)
扇附(翣尾便面如意麈柄)
器物總論(扇箑也所以障日又所以引風古者以紈素裁之今多用紙尤便便面亦扇也麈尾)
(柄麈亦名鹿類色白執之所以拂也如意鐵為之或以玉以供指麾又可椎擊諸物者)
事類五明(舜廣開視聽作丨丨扇漢公卿大夫皆用之魏晉非乘輿不得用古今注)雉尾(商高)
(宗有雊雉之祥故有丨丨扇同上)鵲翅(周昭王時塗修國獻青鳳丹鵲各一雌雄孟夏取丨丨為扇一)
(名條翮一名仄景王子年拾遺記)翟羽(趙飛燕為皇后其弟上遺丨丨扇西京雜記)七華(趙飛燕其)
(弟上遺丨丨扇同上)九華(曹子建丨丨扇賦序曰音吾先君侍奉漢桓帝時賜上方竹扇其扇不圓不方)
(其中結成文名曰丨丨扇)持白羽(諸葛亮丨丨丨扇指麾三軍裴啓語林)麾白羽(顧榮伐陳)
(敏以丨丨扇丨之賊衆大散晉書)謝安執(晉丨丨冇盛名時多愛慕鄉人有罷中宿縣詣安安問歸)
(資荅曰唯有五萬蒲葵扇又以非時安乃取其中者丨之士庶競慕價數倍)右軍書(王羲之字逸少)
(見老姥持六角扇賣之因書其扇各五字老姥初有愠色羲之謂曰但云王丨丨丨以求百金姥從之人競買)
揚仁風(袁宏為東陽太守謝安授以一扇聊以贈行宏曰即當奉丨丨丨慰彼黎庶並齊書)畫江
水(吳猛好道術將弟子回豫章江水大急人不得渡猛乃以手中扇丨丨丨横流遂成陸路徐行而過過訖)
(水復依舊搜神記)舉扇蔽塵(庾亮出居外鎮而執朝廷之權既據上流擁強兵趣向者多歸之導)
(内不能平嘗遇西風塵起丨丨自丨曰元規丨汚人)以扇障目(禇彦回丨腰丨丨丨南史劉禕傳)
畫扇誤蠅(見畫門)以扇措蠅(見瓜與蠅門)歌白團扇(晉中書令珉與嫂)
(婢私通嫂撻甚苦婢素善歌而珉好執白團扇故製白團扇丨)書白團扇(梁柳惲有詩云亭臯木葉)
(下隴首秋雲飛王融見而嘆賞因丨齋壁及所執丨丨丨)咫尺為遥(齊竟陵王子良之孫賁於扇上)
(圖山水丨丨之内便覺萬里丨丨南史)客至誤取(王元俊精於圖畫嘗狀一扇于齋中壁上丨丨)
(遂丨丨之吳越備史)鬼携扇去(周祖自鄴舉兵向闕京師亂范魯公質隠於民間一日坐封邱巷茶)
(肆中有人貌怪陋前揖曰相公無慮時暑中公所執扇偶書大暑去酷吏清風來故人詩二句其人曰世之酷)
(吏冤獄何止如大暑也公他日當深究此弊因携其扇去公惘然久之後至社廟後門見一土木短鬼其貌肖)
(茶肆中見者扇亦在其手中公心異焉聞見錄)張九齡白羽扇賦(九齡既戾玄宗旨恐為李)
(林甫所危因進此賦云當時而用任物所長彼鴻鵠之弱羽出江湖之下方安知煩暑可敵清凉豈無紈素彩)
(畫文章復有脩竹剖析毫芒提携密邇搖動馨香惟衆珍之在御何短羽之敢當與竊恩於聖后且見持於未)
(央伊昔臯澤之時亦有雲霄之志苟效用之得所雖殺身而何忘肅肅鳥羽穆如清風縱秋氣之移奪終感恩)
(於篋中)
翣武王作(丨丨丨翣世本)
便面謂之扇(便面丨丨丨張尚傳)
麈尾柄王導所執(丨丨妻曹氏妬忌導甚憚之乃密營别館以處衆妾曹氏知將往焉導懼)
(妾被辱遽令命駕猶恐遲之以丨丨塵尾柄驅牛而進司徒蔡謨聞之戲導曰朝廷欲加公九錫導弗之覺但)
(謙退而已謨曰不聞餘物唯有短轅犢車長柄麈尾導大怒謂人曰吾往與羣賢遊洛中何曾聞有蔡克兒也)
(晉本傳)王衍每捉(丨丨有盛才美貌明晤若神丨捉玉柄麈尾與手同色晉本傳)
如意玉如意(胡綜時有掘地得銅匣長二尺七寸開之得白玉如意所執處皆刻螭蟬等形時人)
(莫知其由吳大帝以綜多識乃問之綜荅云昔秦始皇東遊以金陵有王者氣乃鑿諸山岡處埋寶物以當王)
(者之氣此抑是乎胡綜别傳)鐵如意(石崇與王愷争豪窮極綺麗以飾車服晉武帝愷甥也每助愷)
(以珊瑚高二尺許枝柯扶疎世間罕比愷以示崇崇視訖以丨丨丨擊之應手瓦碎又石崇本事曰崇有珊瑚)
(如意長三尺二寸)
詩集裂齊紈(新丨丨丨素皎潔如霜雪裁為合歡扇團圓似明月出入君懷袖搖動微風發常恐)
(秋節至凉飈奪炎熱棄捐筐笥中恩惜中道絶)畫秦女(紈扇如圓月出自機中素丨作丨玉丨乘鸞向)
(煙霧彩色世所重雖新不代故竊愁凉風至吹我王階樹君子恩未畢零落在中路)自障面(青青林中)
(竹可作白團扇動搖玉郎手因風訪方便團扇復團扇特許丨丨丨憔悴無復理羞與郎相見沈約團扇歌)
奉清暑(團扇復團扇丨君丨丨殿秋風入庭樹從此不相見上有乘鸞女蒼蒼蟲網徧明年入懷袖别)
(是機中線劉禹錫團扇歌)秋豪具(吳僧畫團扇點綴成微蟲丨丨宛皆丨獨竊天地功細者及蛛螫大)
(者纔阜螽枯枝擁寒蜩黃蘂粘飛蜂翾然得生意上下相追從徒觀飛動姿莫覩筆墨蹤兒曹取眞物細校無)
(不同恐其遂躍去亟取藏箱中乃知藝無小意精神可通不與誤圖蠅能感紫髯翁子猷狀蟬雀藏木傳江東)
(不知古何如此畫今人雄人墓寶已本其徒頗能工舊法存百一要足超凡庸友人幸為賜物薄意何隆玩之)
(不替手愛重心無窮常如對君子穆穆來清風司馬君實謝孫興宗惠草虫扇)草蟲獻(生怕炎天老又)
(逢丨丨扇子丨奇功還將多稼亭前月卷以西湖柳上風蚱蜢翅輕塗翡翠蜻蜓腰細滴猩紅舊時綠鬢常州)
(守今作霜髯一秃翁楊廷秀謝人送常州草虫扇)寶月團(玉斧脩成丨丨丨月邊仍有女乘鸞青冥)
(風露非人世鬢亂釵横特地寒王介甫題扇)熱時知(露入庭蕪恨已深丨丨天下是丨音汗流浹背)
(曾施手氣爽中宵便負心一片江山從蠧損數行文字任塵侵綠槐陰合清和後不會何顔又見尋鄭谷代秋)
(扇詞)松柎織(猩毛束筆魚網紙丨丨丨扇清相似動搖懷袖風雨來想見僧前落松子張侯哦詩松韻)
(寒六月火雲蒸肉山持贈小君聊一笑不須射雉彀黃間弩名見射雉賦黃山谷戲和文潛謝穆父松扇戲謂)
(文潛之肥如賈大夫之惡)掛壁上(紈扇本招風曾將熱時用秋來丨丨丨却被風吹動張芸叟紈扇)
翣輕凉(銀鈞玉唾明璽紙松箑丨丨并近似可憐遠度幘溝漊高麗城名適堪今時褦襶子丈人玉立)
(氣高寒三韓持節見神山合得安期不死藥使我蟬蜕塵埃間黃山谷次韻穆父贈高麗松扇)
便面江山取意成(郭熙雖老服猶明便面丨丨丨丨丨一段風煙且千里解如明月逐人行)
(山谷題郭熙山水扇)
古今合璧事類備要外集卷六十
