古今合璧事類備要别集卷八十七
宋謝維新撰
水族門
蝦(附)(蛇)
格物總論(蝦魚屬似蝗有小大小者不必論大者生海中殼頭尾鉗足具全各七八尺首占二)
(分刺尖利如鋒刃刺上有鬚如紅筯可為簪各長二三尺前兩脚有鉗鉗麄如人大指長三尺餘上有芒)
(刺如薔薇枝赤而銛硬手不可觸腦殼紅透彎環尺餘何止於盤盂也青州有之蛇水母也一名蟦一名)
(樗蒲魚生東海色肉如血䘓大者如床其次如覆笠小者如斗泛泛常浮隨水上下無腹胃以蝦為目蝦)
(動蛇沉故曰水母目蝦如駏驉之與跫跫相假矣可為膾)
事類民來獻(舜攝天子有緩耳貫胸之丨丨丨珠蝦)蝗飛化(馬援為武陵太守郡連有)
(蝗援振貧羸薄賦稅丨丨入海丨為魚蝦東觀漢記)送蝦鬚(吳復置廣州以南陽滕脩為刺史或語脩)
(蝦長一丈脩不信其人後故至東海取蝦鬚長四五尺封以示脩脩乃服王隱晉書)貢蝦鮓(虞嘯父為)
(孝武帝侍中帝從容謂曰卿在閣下初不聞有獻替虞家富近海謂帝望其丨對曰天時尚暖䱥魚丨丨未可)
(致尋有所獻帝撫掌大笑世說)
蛇蝦寄腹下(水母其形凝一物大如覆帽腹下有物如絮俗謂之足而無口眼常有數十丨丨丨)
(丨嘔食其涎浮水上捕者或遇之即沉乃是蝦有所見耳嶺表異錄)
詩集間食飽(丨丨丨魚蝦)枯魚雜(丨丨丨乾蝦)閭閻飽(丨丨丨魚蝦並歐)
蒲藍歸(樵人賣柴不買米丨丨博取魚蝦歸施必達蒲湘八景詩)
河㹠(附)(江㹠)(海㹠)
格物總論(河㹠如鯰魚口尖一名鮠魚無頰無鱗目與口能開闔及作聲其色黑有芒刺此物)
(多怒觸之則怒氣滿腹翻浮水上漁人就以物撩之遂為人獲橄欖并蘆根汁解其毒或云子不可食其)
(大纔一粟浸之經宿如彈丸有中毒者以水調炒槐花末及龍腦皆可解其腹中腴目為西施乳暮春柳)
(花飛時此魚始大肥江淮人時以為珍一種色淡黑有文點謂之斑子者不可食土人亦不甚捕之彼江)
(㹠則異於是状如豚鼻中有聲出没水上舟人候之以知風雨中有曲脂堪摩病照摴博即明照讀書工)
(作即暗俗言懶婦化此也肉未聞為可食海㹠生大海中候風潮出没形亦如㹠鼻中聲腦上有孔噴水)
(直上百數為羣人先取得其子繫著水中母自來就而取之其子如蠡魚子其羣亦數萬嘗隨母而行也)
(食亦無毒故併及之)
事類那一死(子瞻在資善堂嘗與人談河㹠之美者云也值丨丨丨其美可知)用三物
(世傳河㹠有毒能殺人蘇子瞻守丹陽及宣城見土人戸食之其烹煮亦無法但丨蔞蒿荻笋菘菜丨丨亦未)
(嘗見有死者)
詩集怒猶蛙(春洲生荻花春岸飛楊花河㹠當是時貴不數魚蝦其状已可怪其毒亦莫加忿腹)
(若封豕丨目丨吳丨庖煎苟失所入喉為鏌鋣若此喪軀體何須資齒牙持問南方人黨獲復矜誇皆言美無)
(度誰謂死如麻我語不能屈自思空咄嗟退之來潮陽始憚餐龍蛇子厚居柳州而甘食蝦蟆二物雖可憎性)
(命無舛差斯味曾不比中藏禍無涯甚美惡亦稱此言誠可嘉梅聖俞)芒如蝟(食肉遺馬肝未為不)
(知味食魚必河㹠此理果何謂非鱗亦非介丨刺皮如丨觀形固可憎况復論腸胃禍心中包藏有挾無忌畏)
(戕人甚刀鋸豈數墨宫劓乘時輙朋來戢戢類螽軰投身網罟中闕育如未闕土人重烹鮮肯令百金費蘆芽)
(橄欖實調芼雜姜毅甘肥比西子玉鮪安足貴親朋相過從以此代饔餼口腹適須臾遇毒死猶諱我本生江)
(湖束帶任梁魏每嫌羊肉羶頗類漢都尉一麾味當烹飽食聊自慰此魚舊傳聞珍異守猩狒試分一杯羹下)
(筯闕髣髴僅能免顛眩累日氣怫㥜虛名果浮實騰口謾如沸古人供燕饗何有兹品彙解黿招禍變羞鼈取)
(怨誹蟛蜞誤蔡謨垂死但餘氣韓柳食蝦蟆寧甘釣涇渭不知御常珍芻豢勝闕罻曲肱亦足樂採掇有蒿蔚)
(百年天地間妄意事經緯堂堂七尺軀豈免薪土衣物苟乖所養有累均闕愛身誠有待語道吾則未子固)
欲上時(竹外桃花三兩枝春江水暖鴨先知蔞蒿滿地蘆芽短正是河㹠丨丨丨東坡)強名魚
(鮿生藜莧腸食事一飽足腥腐色所難况乃裹酖毒膨亨丨丨丨殺氣孕慘黷既非養生具宜謝砧几酷吳儂)
(真差事網索不遺育捐生快下筯束手汗僮僕朝來里中子饞吻不待熟濃睡喚不譍已落新鬼籙百年三寸)
(咽水陸富殽簌一物不登俎未負將軍腹為口忘計身饕死何足哭作俑者誰歟至今走末俗或云先王意除)
(惡如藝菽逆裊與毒獍歲歲參幣玉芟夷入薦羞蓋欲殱此族死生有定數斷命烏可續適丁是時者未易一)
(理局黿鼎子公怒羊羹華元衂異味古所珍無事若畏縮駢頭訌此語戒諭祗取瀆聾盲死不悟明智諒已燭)
(范成大河㹠歎)
江㹠爾何物(江㹠江㹠爾丨丨吐浪噴波身突兀依憑風水恣豩豪吞㗖魚蝦頗肥腯肉腥骨硬)
(難登俎雖有網羅嫌不取江雲漠漠江雨來天意為霖不干汝王林之)
鼇(附)(黿)(鼈)(鼉)
格物總論(鼇海中物其形贔屭按前載言以背負山周逥千里其為大可知也黿鼈之大者江)
(中有闊一二丈者南人亦捕而食之其肉其十二生肖肉五色而白多腸屬於頭至難死剔其肉盡頭猶)
(咬物可以張鳶鳥老者能化為魅卵大如雞鴨子正圓一産一二百枚人亦掘取以鹽淹可食煮之其白)
(不凝膏塗鐵摩之即明鼈九肋者勝目白腹下天字者不可食其甲以赤莧包置溫地即化生又有三足)
(者為能鼉形類守宮鯪鯉軰四足而長一二丈短者六七尺背尾皆有鱗甲甲如鎧甲生卵大如鵝卵善)
(玫碕岸夜則出邊岸人甚畏之南人食其肉云色白如雞其皮中冒鼓江海湖澤中所有也)
事類使鼇戴山(渤海之東有壑焉其中有五山無所連着常隨波上下往還不得塹峙焉仙聖)
(毒之訢于上帝上帝恐流于西極失聖臣之居丨巨丨十五舉首而丨之迭為三番六萬歲一交焉五丨始峙)
(而不動列子)釣鼇歸國(龍伯之國有大人舉足不盈數十步而暨五山之所一丨而連六丨負而)
(丨丨灼其骨以數焉列子)鼇冠蓬萊(東海丨丨丨丨游滄溟騰躍而上沉没而下垤蟻聞而悅之相)
(要海畔觀丨羣蟻曰彼丨山何異我戴粒逍遥於封壤之巔伏乎窟穴也符子)鼇戲滄海(有巨靈之)
(丨背負蓬萊之山而抃舞丨丨丨之中列仙)
黿為梁(周穆王十七年起師至九江以黿丨丨紀年)染指(楚人獻黿於鄭靈公子公之食指動)
(謂子家曰他日我如此必嘗異味及宰夫解黿食大夫召子公不與子公丨丨於鼎嘗之而出左)長史
來謁(韋丹未第時於洛陽橋見漁者得一黿甚大丹心異之贖投於河後有丹丨丨名濬之丨丨丹即其)
(黿也吉凶響應錄)水神望候(近有漁人泊舟馬當山下月明風恬見一大黿出水直上山頂四望)
(頃之江中踴出一彩舟有十餘人會飲酒妓樂陳設甚盛獻酬久之上流有巨艦東下櫓聲振于坐中彩舟乃)
(没前之黿亦下未及水忽死於岸側意者丨丨使此黿為丨丨不知艦之來故殛之孔氏帖)
鼈三足(鼈丨丨為能傳曰堯殛鯀于羽山其神化為黃能以入于羽淵爾雅)無耳(鼈丨丨為字神)
(雜俎)黃氏化(化鼈於丨丨之母文粹)堵父怒(公父文伯飲南宮敬叔路丨丨丨鼈小曰長而)
(食之遂出文伯母曰吾聞祭養尸饗養賓鼈於何有而使夫人怒國語)東海鼈(見蛙門注)沅江
鼈(盧肇袁州人初赴舉先達問袁人出舉人邪荅曰亦有也丨丨丨甲九肋者稀擴言)鼈銜題(高郢)
(夜課于豐亭忽有一鼈在案上視之乃石也郢異其事取十題散置箱中祝令丨丨之以卜來事既而石鼈舉)
(頭乃是沙洲獨烏賊丨果然其年首送雲仙湘潭記)鼈求生(崔悅尚書家方會客夜夢十九人着青綠)
(羅衣拜告求生既寤見器中有水泛丨正十九頭遂詣水次放之王仁裕玉堂閒話)晉潘尼鼈賦
(皇太子遊於玄圃遂命釣魚有得鼈而戲之者令臣賦之方銜鈎以振掉吁駭人而可惡既顛墜於巖岸乃盤)
(躎而雅步或延首以鶴顧或頓足而鷹距或曳尾於泥中或縮頭於殼裏若乃秋水暴駭百川沸流有東海之)
(巨鼇乃負山而吞舟)
鼉鼉以為梁(見前黿類注)鼉宜冒鼔(靈臺於論鼓鐘於樂辟雍注草木疏云丨形似)
(蜥蝪四足長丈餘甲如鎧甲皮堅厚丨丨丨詩)秋乃堅成(季夏之月命漁師伐蛟取鼉注甲類丨丨)
(丨丨詩月令)
詩集靈鼇(積翠浮澹豔始疑負丨丨柳)諸鼇(海水無風時波濤安悠悠鱗介無小大遂性各)
(沉浮突兀海底鼇首冠三神丘鈎網不能制其來非一秋或者不量力謂兹鼇可求贔屭牽不動綸絶沉其鈎)
(一鼇既頓頷丨丨齊掉頭噴風激飛廉鼔浪怒陽侯鯨鯢得其便張口欲吞舟萬里無活鱗百川多倒流遂使)
(江漢水朝宗意亦休蒼然屏風上此盡良有由白居易)巨鼇(方壺蓬萊負丨丨山谷)
黿鼉黿驕(絶岸丨鼉丨)黿游(江清日抱丨鼉丨)水國旁(蒲湘丨丨丨黿鼉)江
光隱(丨丨丨見黿鼉窟並杜)
鼈跛鼈(丨丨詎能踊伊予何所擬韓)類鼈(已看能丨丨柳)
車螯(附)(蠔蚌)(蛤蜊蚶子)(螺菜淡)
格物總論(車螯大蛤也一名蜄能吐氣為樓臺海中春夏間依約島溆常有此氣蠔即牡犡其)
(初生海島邊如拳石四面漸長有高一二丈者巉巖如山每一房内有肉一片海夷以斧楔取殼燒以烈)
(火蠔即啟房挑取其肉趁墟市以易醑蛤蜊螺蚌蚶子淡菜一類也淡菜江浙人謂之殼菜)
詩集臑酒炙(宋廬陵王義真居武帝憂使左右買魚肉珍差於齋内别立厨帳會長史劉湛入因)
(命丨丨丨車螯湛正色曰公當今不宜有此設義真曰旦甚寒長史事同一家望不為異酒至湛起曰既不能)
(以禮自處又不能以禮處人)充口食(何胤侈於食味前必方丈後稍欲去甚者猶食白魚䱉脯糖蟹)
(以為非見生物擬食蚶蠣使門人識之學生鍾悦曰䱉魚就脯驟見屈伸蟹之將糖躁擾彌甚仁人用意深懹)
(此怛至於車螯蚶蠣眉目内闕慚混沌之竒獷殼外緘非金人之慎不悴不榮曾草木之不若無馨無臭與瓦)
(磔其何殊故宜長丨庖厨永為丨丨南史)
蠔何胤食(見上注)
蛤蜊盧敖食(丨丨遊玄闕在北海至蒙榖之上見一士深目而玄凖渠頭而鳶肩軒軒然迎風而)
(舞顧見敖慢然而下其臂遁乎碑下敖往視之方卷龜殼而丨蛤蜊敖曰敖少好游背羣離黨觀于六合之外)
(夫子可與敖為友矣若士傲然笑曰我方南遊乎罔䍚之野北息乎沉默之鄉西窮冥冥之里東貫鴻濛之光)
(其外猶有沉沉之泥下無地上無天吾能往來子處矣吾與汗漫遊於九垓之上乃舉臂聳身入雲中敖仰視)
(曰吾比夫子猶黃鵠與壤虫也終日行不離咫尺而自以為遠不亦悲哉敖燕人秦皇召為博士使求仙淮南)
(子)昭略食(宋王融初為司徒法曹詣王僧祐因遇沈丨丨未相識昭略屢顧盻謂主人曰是何年少)
(融殊不平謂曰僕出於扶桑入於暘谷照耀天下誰云不知而卿此問何也昭略云不知許事且丨蛤蜊)被
甲者謝(曾魯公好放生以蜆蛤之類人所不放而活命之多也一日夢被甲者數百人前訴既寤而問)
(其家乃有惠蛤蜊數&KR2350;者即遣人放之夜復夢丨丨丨來丨東軒錄)
螺張口而至(南康有女採螺為業夜宿亭上有風雨聲見衆螺丨丨丨丨亂噉其肉明日唯有骨)
(在焉因號其地為螺亭南康記)出足而行(衛瓘太康永熙中家人炊飯墮地盡化為螺丨丨丨丨瓘)
(終見誅世說)
蚌蚌謂鷸(趙且伐燕蘇代為燕將謂趙惠王曰川蚌方出曝而鷸啄其肉蚌合而拑其啄鷸曰今日)
(不雨明日不雨即有蚌脯丨亦丨丨曰今日不出明日不出必見死鷸戰國策)蚌有珠(廉州邊海中有)
(洲島島上有大池謂之珠池每年脩貢珠戸入池皆採老丨剖而取珠珠如豌豆大常珠也如彈丸者亦時丨)
(得徑寸照室之丨卒不可遇也嶺表異錄)
蚶改名瓦壠(蚶子蓋蚌蛤之類也頃盧尚書移鎮嶺南丨丨丨丨子以其殼上有稜如瓦壠故名)
(焉同上)
淡菜諫進淡菜(唐元和中嶺南節度使崔詠卒宰臣奏擬皆不可上謂裴度曰嘗有丨丨海蛤)
(丨丨者詞甚忠正卿可求此人度出以訪人或有言孔戣諫者度即日以聞乃召之唐書)度知淡菜
(孫元憲詩曉厨烹淡菜春杼織橦花牛翰林曰吾子丨丨丨非雅物也北夢𤨏言)
詩集素脣錦背(丨丨紫丨丨漿味厭蚶菜海客穿海沙拾貯寒潮退王都有美醖此物實當對)
(相去三千里貴力致以配翰林文章宗炙鮮尤所愛旋折旋沽飲酒船如落埭殊非北人宜肥羊噉臠塊梅都)
(官)紫殼玉膚(殊官新沐淨瓊沙石鼎初燃㵸井花丨丨旋開微滴酒丨丨莫熟要鳴牙長施金線)
(成雙美更擘糟丘併一家老子宿酲無解處半杯羹後半杯茶楊廷秀食車螯)斑斕點生花(累累)
(盤中蛤來自海之涯坐客初未識食之先咨嗟五代皆乖隔九州如剖瓜東南限淮海邈不通夷華于時北州)
(人飲食陋莫加雞豚為異味貴賤無等差自從聖人出天下為一家南産錯交廣西珍當卭巴水戰每連舳陸)
(輸動盈車溪潛好毛髮海怪雄鬚牙豈惟貴公侯閭巷飽魚蝦此蛤今始至其來何晚邪螯娥聞二名久見南)
(人誇璀璨殼如玉丨丨丨丨丨含漿不肯吐得火遽已呀共食惟恐後争先屢成譁但喜美無厭豈思來甚遐)
(多慚海上翁辛苦斵泥沙歐陽永叔初食車螯)
蠔相粘為山(蠔丨丨丨丨百十各自生韓退之初南食貽元恊律)蕃息依江(薄官遊海)
(鄉雅聞静康蠔宿昔思一飽饡灼若未高傳聞巨浪中碨礧如六鼇亦復有細民並海施竹牢採掇種其間衝)
(激恣風濤鹹鹵與日滋丨丨丨丨臯中厨烈熖炭燎以菜與蒿委質已就烹鍵閉猶遁逃稍稍窺其戸青襴流)
(玉膏人言噉小魚所得不償勞况此鐵石頑解剥煩錐刀戮力效一割功烈纔牛毛若論攻取難飽食未為饕)
(秋風鱸膾絲霜日持蟹螯脩靶踏羊肋巨臠剸牛尻盤空筯得放羹盡釡可轑等是暴天物快意亦魁豪味雖)
(可口腹美不易易遭抛之還土人誰能析秋毫梅聖俞食蠔)懷玉深藏(蓬山側畔屹蠔山丨丨丨)
(丨萬壑間也被酒徒勾引着薦他樽俎解他顔楊廷秀食蠣房)
蛤蜊閉口不論事(飲者憐渠有典刑見渠借筯眼偏青平生丨丨丨丨丨晚歲枮腸永獨醒)
(楊廷秀酒蛤蜊)下鹽傷正味(傾來百顆却盈奩剥作杯羹本屬懕莫遣丨丨丨丨丨不曾着蜜若)
(為甜雪楷玉質全身瑩金緣冰鈿半縷纖更浙香粳輕糝却發揮風韻十分添食蛤蜊采糝羹)
古今合璧事類備要别集卷八十七
