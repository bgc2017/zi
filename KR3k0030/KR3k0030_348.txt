古今合璧事類備要外集卷四十八
宋謝維新撰
珍羞門
肉附鮓脯脩巴炙鱠海錯
珍羞紀要(肉食始於何代乎鴻荒之世茹毛飲血其漸也然義禮之家以為古者一為籩豆二)
(為賓客三為充君之庖故非祭祀不肉非燕饗不肉非玉食不肉非不肉也蓋肉食所難得之食不可得)
(而常有也外此則惟年老者氣體浸衰非肉食不足以滋養故不肉則未見其能飽後世口體之欲横流)
(不察古人之意惟務豪奢相尚所欲必濟以至一筯萬錢雖多殺物命不顧也其或肉食之不足者豈果)
(天性之所安蓋亦不能致之者矣然終亦耻其惡食之不如人也彼肉食者且不自知其已之非乃恃其)
(膏粱氣習從旁而竊笑之亦惑之甚矣惟夫君子者有餘不求飽不足不自慊理義之悅我心甚於芻豢)
(之悅我口故然耳以是而諗諸肉食者盍亦退而念之哉鮓菹也以□米釀魚肉為之脯與巴腊肉炙燔)
(肉鱠細切肉脩脯加薑桂其中海物惟錯併及之)
事類濡肉(丨丨齒决)乾肉(丨丨不齒决記)雜肉(肴丨丨也)漬肉(腌丨丨也)熟肉
(燔宗廟丨丨也並說)社肉(脤者爼實祭肉也生曰脹熱曰膰蓋丨丨也)殽胾(熟肉有骨曰丨大臠)
(曰丨釋文)膾軒(肉腥細者為丨大者為丨内則)豆肉(觴酒丨丨坊記)藿肉(醬酒丨丨鮑宣傳)
肉美(丨之丨者猩猩之唇燕髀猩唇髦殘)(又封熊之掌翰音之跖象口又紫駞之峯)
(見駞注)肉飽(六十非丨不丨孟)登爼(鳥獸之肉不丨於丨則公不射左)窴堇(丨丨於肉)
(注堇烏頭毒藥也)食者鄙(齊師伐我公將戰曹劌請見其鄉人曰肉食者謀之又何間焉劌曰肉丨)
(丨丨未能遠謀乃入見左莊十)敗不食(孔子魚餒而肉丨丨丨語)不知味(子在齊聞韶三月丨)
(丨肉丨語)如聞味(人聞長安樂出門西向笑丨丨肉丨美則對屠門而嚼桓譚新論)肉不至
(孔子為魯司寇不用從而祭燔丨丨丨不稅冕而行不知者以為為肉也知之者以為為無禮也孟)肉不
受(孟子曰繆公之於子思也亟問亟饋鼎丨子思不悅於卒也摽使者出諸大門之外北面稽首再拜而丨)
(丨曰今而後知君之犬馬畜伋蓋自是臺無饋也悅賢不能舉又不能養也可謂悅賢乎曰敢問國君欲養君)
(子如何斯可謂養矣曰以君命將之再拜稽首而受其後廪人繼粟庖人繼肉不以君命將之子思以為鼎肉)
(使已僕僕爾亟拜也非養君子之道也孟)蒲作肉(秦趙高為丞相指鹿為馬持丨丨丨)山為肉
(願舉秦山以丨丨曹植為吳質書)鼠盗肉(張湯為兒守舍丨丨丨)烏攫肉(黃霸使吏食於)
(道旁丨丨其丨吏還霸迎勞曰乃為丨丨丨吏大驚以為霸知其起居不敢有隠也)遺細君(東方朔伏)
(日詔賜從官肉太官日晏不來朔獨拔劒割肉謂同官曰伏日當蚤歸請受賜即懷肉去太官奏之朔入上曰)
(昨賜肉不待詔以劍割肉而去何也朔免冠謝上曰先生起自奏朔再拜曰朔來受賜不待詔何無禮也拔劍)
(割肉一何壯也割之不多又何廉也歸遺丨丨又何仁也上笑曰使先生自責乃反自譽復賜酒肉本傳)還
逐婦(蒯通曰里婦夜亡肉姑以為盗逐之諸母束藴請火於亡肉家曰犬暮得肉遽呼婦丨)食惟
一(公孫弘丞相丨丨丨肉)食無兼(劉虞為上公丨丨丨肉)分肉甚均(陳平里中社平)
(為宰丨丨丨丨本傳)分肉取瘦(甄宇拜博士每臘詔賜博士羊羊有大小肥瘦博士祭酒議殺羊秤)
(分其丨又欲投鈎宇耻之云傷偶因丨丨者不復爭)壁下三斤(趙達嘗過故知取盤中隻著再從橫)
(之乃言鄉東丨丨有美酒一斛又有鹿肉丨丨何以辭無吳永)項上一臠(晉元帝始鎮建業每得一)
(豚以為珍膳丨丨丨丨尤美輙以薦帝羣下未嘗敢食時呼為禁臠肉謝琨傳)王肅不食(齊王肅歸)
(魏初不丨羊肉及酪漿嘗食鯽魚羹渴飲茶茗汁高帝曰羊肉何如魚羹茶茗何如酪漿肅曰羊陸産之最魚)
(水族之長羊比齊魯大邦魚比茱莒小國惟酪不中與茗作奴彭城王勰曰卿不重齊魯大邦而愛邾莒小國)
(明日為卿設邾莒之會亦有酪奴因呼茗為酪奴洛陽伽藍記)建德不喜(竇丨丨性約素丨丨食肉)
(飯脫粟加蔬具)得第可食(楊收字藏之以母奉浮圖法自幼不食母約曰爾丨進士丨乃丨丨)勤
學以干(五代劉贊父玭為縣令贊始就冬衣以青布初襦每食則玭自肉食而别以蔬食食贊於牀下)
(謂之曰肉食君之禄也爾欲之則丨丨問丨丨禄吾肉非爾之食也由是贊益力學)可割以啖(秦叔)
(寳破尉遲敬德功多帝勞曰使朕肉可食丨丨丨丨爾况子女玉帛乎)不畏其食(張說慰安羅拔)
(野固等直詣其部宿帳下副使李憲以虜難信不可涉不測說報曰吾肉非黃羊丨丨丨丨唐史)彊詔
食肉(李泌字長源初泌不食肉帝乃丨丨丨丨)没身不肉(歸登性甚慳嗇常爛一羊脾旋割旋)
(噉封其殘者一日登妻誤於封處割食登大怒其内由是丨丨丨食丨比夢瑣言)妾必粱肉(隴西)
(王博義有妓丨數百人皆衣羅綺食丨丨丨)母亦品肉(頡利子疊羅支有至性旣舍京師諸婦得)
(供品肉羅支預焉其母最後至不得給羅支不毁嘗品肉帝聞嘆曰天禀仁孝詎限華夷哉遂給母肉)嗜
肥猪肉(張齊賢僕射每丨丨丨丨數斤詳見胡餅注)皮日休食箴(并序皮子少且賤至)
(於食自甘粢糲而已未嘗食於鄉里食於親戚食於州鄙有鄧邑大夫嚮皮子之名曾未相贄具厚羞以賓之)
(皮子辭大夫訂之曰子自甘粢糲則可矣於鄉里親戚州鄙何有皮子曰一杯之食至鮮矣苟專其味必不能)
(自抑旣不能自抑日須豐其羞旣日須豐其羞則貧也不能無不足因是妄求苟欲之心生窮貪極嗜之名生)
(且大夫不能見前世之味禍乎故羊斟不及華元受其謀黿羹不均子家肆其禍熊蹯不熟殺宰夫而趙穿弑)
(雙雞易鶩饋子雅而慶舍死嗚呼吾如何者乎誠賴其用所欲不可求所嗜不可得方自甘粢糲而已使我生)
(於鍾鼎之家膏粱之門日縱異嗜年成竒欲未必不為御者之奔華元也子家之伐靈公也晉靈之殺宰夫也)
(盧蒲癸之殺慶舍也此猶之貪獸爭食而死者矣故食於天子者則死其天下食於諸侯者則死其國食於大)
(夫者則死其邑食於下者則死其家又焉能以鄉里親戚州鄙為讓乎大夫曰善自惟食之性不能自節亦由)
(酒之性也復箴以自符箴曰寧能我食不食於人旣食於人是食其身)蘇子瞻老饕賦(庖丁)
(鼓刀易牙烹熬水欲新而釡欲潔火惡陳而薪惡勞九蒸暴而日燥百上下而湯鏖嘗項上之一臠嚼霜前之)
(兩螯爛櫻珠之煎蜜滃杏酪之蒸羔蛤半熟而含酒蟹微生而帶糟蓋聚物之妖美以養吾之老饕婉彼姬姜)
(顔如李桃彈湘妃之玉瑟鼔帝子之雲璈命仙人之萼綠華舞古曲之欝輪袍引南海之玻瓈酌凉州之蒲萄)
(願先生之考夀分餘瀝於兩髦候紅潮於玉頰驚暖響於檀槽忽纍珠之妙唱抽獨繭之長繰閔手倦而少休疑)
(吻燥而當膏倒一缸之雪乳列百柂之瓊艘各眼灔於秋水咸骨醉於春醪美人告去已而雲散先生方兀然)
(而襌逃響松風於蟹眼浮雪花於兔毫先生一笑而起渺海闊而天高)
鮓蛟鮓(漢昭帝時釣得丨長三丈帝曰此魚鱔之類命太官為丨骨青肉紫食之甚美帝更求之不獲)
龍鮓(陸機餉張華鮓華曰此丨肉也遂以苦酒沃鮓鮓中有五色光機還問鮓主果曰園中茅積下得一)
(白魚狀殊常以作鮓過美)魚鮓(孟宗字武恭為監魚池司馬自結網取丨作丨寄母母曰汝為丨官而獲)
(丨奈何不避嫌也遂還之)蚶鮓(陶侃作漁吏遺母丨丨封母以書責侃云云)鮀鮓(王瑩代謝超宗)
(為義興太守與謝交惡超宗到都後父懋往超宗處超宗設精白丨美丨獐巴懋問那得佳味超宗詭言瑩始)
(見餉佯驚曰大人豈應不得邪懋大忿言於朝廷稱瑩供養不足坐失廢棄久之)茂貞食(唐昭宗至)
(鳳翔帝輟所御膳賜全誨等丨丨丨鮓美帝曰此後池魚茂貞曰臣養魚以候天子聞者皆駭韓全誨傳)陳
陶嗜(丨丨所居不與俗接唯丨鮓一㗖或至十臠江南野史)蘆菔鮓(白樂天方齋劉禹鍚饋蘆)
(丨丨文傳)含風鮓(房夀六月調羊酪造丨丨丨叩頭錄)鱘魚鮓(潤州土貢丨丨丨地理志)野
猪鮓(安禄山恩寵莫此其所賜品自有丨丨丨雜爼)齊王融謝司馬賜魚鮓啓
(東越水差寔鏧乘時之美西荆任土方揖鮓魚之最云云)
脯噬腊肉乾肉(脯丨丨脩脯也說文又腊人掌丨丨凡田獸之脯腊膴胖之)摶縮(脯丨)
(也乾燥相摶着也脩丨也乾燥縮也釋名)腒鱐(丨乾雉丨乾魚禮注)婦贄(丨之丨脯脩記)女贄
(丨丨不過榛栗棗脩以告虔也注脩脯)朐䏞(旣以脯脩置左丨右丨注取便也屈中曰朐音衢禮)尹
祭(祭宗廟之禮脯曰丨丨)腵脩(並禮)設脯一束(楚成王聞子文朝不及夕每朝丨丨丨丨)
(國語)賜脯二束(趙宣子將之絳見翳桑之下有餓人宣子與脯二朐拜受而不敢食問其故曰臣有)
(母持以遺之宣子更丨之丨丨丨而去)以脯遺公(魯昭公奔齊齊使高子丨丨丨丨公衽受)賣
脯連騎(濁氏以丨丨而丨丨注以湯燖羊胃以椒薑也)市脯不食(孔子丨丨丨丨)束脩
以上(孔子曰自行丨丨丨丨吾未嘗無誨焉並語)待客以脯(陳蕃丨丨拌飯丨鹿丨芼羹以)
(牛脯未嘗别為異饌董謹續豫章記)犒師以脯(劉表出軍左慈詣劉表請犒軍有酒一器丨一盤萬)
(人皆周而酒器如故脯亦不減神仙傳)疑虞為盗(桑虞嘗行宿寄逆旅同舍客失脯丨丨丨丨丨)
(默然便解衣)哺帝傷指(代宗睿真皇后沈氏河南為史思明所没遂失后所在德宗即位令州縣)
(物色咨訪高力士女頗能言禁中事與女官李真一嘗從后游年狀差似后嘗削脯丨丨丨左丨高亦剖瓜傷)
(指孔氏六帖)膳擗麟脯(王遠至蔡經家與麻姑共設肴丨丨丨丨而行之神仙傳)饌有虬
脯(周昌公主上贈御丨丨紅丨丨非虬也但貯於盤中則虬健如虬絲高一尺唐杜陽編)
巴那得佳味(王瑩事見前鮓注)
膾細者為(肉腥丨丨丨膾大者為軒記内則)聶而切(牛與羊魚之腥丨丨丨之為膾上文)
(注)膾非芥(魚丨丨丨丨醬不食記)鱠用薤(凡丨春用葱秋丨丨禮)膾不厭(孔子)
(丨丨丨細語)膾所同(曾晢嗜羊棗而曾子不忍食羊棗公孫丑問曰膾炙與羊棗孰美孟子曰膾炙)
(哉公孫丑曰然則曾子何為食膾炙而不食羊棗曰丨炙丨丨也羊棗所獨也孟盡心下)鯉魚供膾
(姜詩母好生魚及江水其妻取水不及時詩乃棄妻妻棄鄰家嘗作鱠請鄰母送之詩感之乃呼妻還其舍中)
(庭忽有湧泉味如江水水中每日躍丨丨一雙以丨母丨其孝感如此後本傳)鯔魚作鱠(介象字元)
(則與吳王論膾何者最美象曰海中鯔魚為上美也令於殿前庭中作方坎汲水滿之象垂綸於坎中食頃得)
(丨丨丨丨)盤中魚鱠(左慈字元放以銅丨盛水釣水丨引出丨丨皆長三尺以作丨)吳中鱸
鱠(張翰事見蓴菜註詳)鱠化為魚(吳王行江中食丨有餘棄於水丨丨丨今有王餘魚是也亦名)
(丨骨也)鱠化為蝶(進士段碩常識南孝廉者善斫鱠縠絲縷輕可吹起操刀響捷若合節奏因會)
(客衒技先起魚架之怱暴風雨雷震一聲丨悉丨丨胡丨飛去南驚懼遂折刀誓不復作)潘岳西征
賦(華魴躍鱗素鱮揚鬐饔人縷切鸞刀若飛應刀落爼霍霍霏霏紅鱗粉其初載賓客聳而遲遲云云)張
景陽七命(命支離飛霜鍔紅肌綺散素膚雪落婁子之毫不能厠其細秋蟬之翼不足擬其薄)張
景陽七發(累如疊縠離若散雪輕隨風飛刃不轉切)
炙無嘬(丨丨注謂一舉盡臠近貪禮)處外(鱠炙丨丨同上)馬行(紂宫九市車行酒丨丨炙)
(帝王記)魚薦(屈建曰祭典庶人有丨炙之丨)無異嗜(孟子曰嗜秦人之炙丨以丨於丨吾炙夫)
(物則亦有然者也然則丨炙亦有外歟孟告子)何為食(曾子事見前鱠)吳女爭(丨王闔閭)
(丨嬌恣嘗與王丨食魚炙怨恚而死風土記)欒寧食(丨丨行爵丨炙將欲飲酒炙未熟)顧榮
啖(丨丨與同僚宴飲見執炙者狀貌不凡有欲炙之色榮割炙啖之曰豈有終日執之而不知其味及趙王)
(倫敗榮被執其人為督率救榮得免)重牛炙(王羲之年十二周顗異之曰丨丨心丨座客來未噉先割)
(啖羲之乃知名)饋牛炙(杜甫字子美客耒陽游岳祠大水遽至涉旬不得食縣令具舟迎之令嘗丨丨)
(丨白酒)駞峯炙(將軍曲良翰能為驢騣丨丨丨唐酉陽雜爼)蛤蜊炙(吐突承璀嗜丨丨丨)
(傳芳略記)炙鼃炙(飲食有丨丨丨丨雜爼)柳宗元嶺南節度饗軍堂記
(燔炰胾炙之物均飫于卒士)
詩集厭梁肉(甲第紛紛丨丨丨杜)
鮓飯兼蘆(香飯丨苞丨杜)
脯修有熊腊(秦烹惟羊羹隴饌丨丨丨坡)
炙冷炙(殘杯與丨丨到處潜悲辛杜)將炙(丨丨啖朱亥李白峽客行)羅酒炙(絲竹丨丨)
(丨韓縣齋)羞雞炙(竹筯丨丨丨並韓)
鱠盤雪(饔子左右揮霜刀鱠飛金丨白丨高杜觀魚歌)庖霜(丨丨膾玄鯽韓)銀絲(鮮鯽丨丨)
(鱠杜)錦縷(膾長抽丨丨白居易)飽魴魚(魴魚肥美知第一旣懽娛亦蕭瑟杜工部)鱠長
鯨(意在斬巨鼇何論丨丨丨李)放筯金盤空(落椹何曾白紙濕丨丨未覺丨丨丨杜)拂
机霜刃揮(雙鰓呀呷鬐鬛張䟦剌銀盤欲飛去呼兒丨丨丨丨丨紅肥花落白雪飛李白酬雙魚見)
(贈)
海錯珍莫踰(舊聞通印名海錯丨丨丨大氣爍鱗鬛齒香泛庖厨泥泥子盈胞鮮美禍所區生如)
(粒芥微多若囊粟儲他年想吞舟勿輕此錙銖一咀命千百雖甘汝安旡窮冬孚乳時罩麗海為虚含凍體猶)
(濕得暍味已渝虐戲等刳孕淫刑幾戮孥人深襁褓恩在物愛豈殊聞風易殺子盥水沉其軀詎有惻怛心旁)
(推及豚魚相殘人餮徒自殘獸不如哦詩化蠻僚因警饕劉彦冲詠子魚)
古今合璧事類備要外集卷四十八
