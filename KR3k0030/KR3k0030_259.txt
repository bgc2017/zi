古今合璧事類備要别集卷五十三
宋謝維新撰
衆木門
榆
格物總論(榆曰枌生山中葉圓厚三月莢落如小錢剥取皮合漬之味辛苦所謂蕪夷者即此)
事類鵲巢(丨上高城之危而丨於高城之巔城壞巢折凌風而起故君子之居世也得時則義行失)
(時則鵲起莊子)蟬鳴(楚莊王將伐晉敢諫者死叔敖進諫曰臣園中有榆柳上有丨丨方奮翼悲鳴飲清)
(露不知螳蜋之在其後也韓詩外傳)取榆火(四時變國火春秋丨丨柳之丨周禮)禱榆社(高祖)
(丨豐枌丨丨在豐東北十五里漢郊祀志)勸民種(龔遂為渤海太守丨丨農桑丨榆一口一樹循吏傳)
夾道種(襄國鄴路千里之中丨丨丨榆盛暑之下人便之石虎鄴中記)有司蒔(見槐門)旱
食榆皮(成帝時丨傷麥民丨丨丨天文志)課植榆籬(鄭渾為魏郡太守丨百姓丨丨為丨)
(魏志)
詩集改火(春榆初丨丨古詩)抛錢(榆葉丨丨柳展眉白樂天)不知數(榆莢相催丨丨)
(丨李賀)也解飛(楊花榆莢无才思丨丨漫天作雪丨韓愈)穿短貫(錢丨丨丨榆白樂天)撒
青錢(隔牆榆葉丨丨丨同上)蠧皮漓秋雨(我行汴隄上厭見榆隂綠千株不盈畝斬伐同)
(一束及居幽囚中亦復見此木丨丨丨丨丨病葉理牆曲誰言霜雪苦生意殊未足坐待秋風至飛英覆空屋)
(東坡御史臺榆)老枿千雲霓(修柯遇雲日丨丨丨丨丨嗟爾擁腫材大匠何見遺張右史)
桐(附)(梧桐)(梓)
格物總論(桐樹大者數圍空中枝榦森竦葉大圓而尖梧桐樹葉大如掌所謂椅者是也梓爾)
(雅梗鼠梓也其材皆中琴瑟此美木也)
事類中瑟(嶧陽孤桐注嶧山之陽特生桐丨琴丨禹貢)剪珪(成王唐叔虞燕居援桐葉丨丨)
(以告曰以此封汝虞喜以告周公周公請封虞王曰余與虞戲周公曰臣聞之天子無戲言於是遂封叔虞於)
(晉吕氏春秋)削為琴(吳人見有燒桐以爨者邕聞火烈之聲因請丨而丨丨頗有美音故時人號為)
(焦尾琴焉蔡邕傳)刻作魚(晉武帝時吳郡臨平岸出一石打之無聲以問張華華曰取蜀中桐材丨)
(丨丨形扣之則鳴矣於是如其言音聞數里異苑)園中枝(歴城房家丨齊博陵君豹之山也其丨雜)
(樹森竦或有人折其桐丨者君曰何為傷吾鳳條自是人不敢復折其枝雜爼)空中歌(吳平州門外忽)
(生一株青桐上有歌謠之聲平惡而伐之平隨軍北虜三載忽丨丨似丨曰死樹今更青吳平尋當歸適聞殺)
(此樹已復有光輝平尋歸異苑)御溝流葉(顧况嘗於丨丨丨水上得桐丨有詩云一入深宫裏年年)
(不見春聊題一片葉寄與有情人况復題葉於流泛之後十餘日况又得一詩其詩若荅况者搢紳挫說)寺
樓飄葉(蜀侯繼圖倚大慈丨丨丨大桐丨上有詩曰拭翠歛娥眉為鬱心中事搦管下庭除書作相思)
(字此字不書名此字不書紙書向秋葉上願逐秋風起天下有心人盡解相思死天下負心人不識相思意有)
(心與負心不知落何地後數年繼圖卜任氏為婚焉本事詩)召主酬直(王義方初拜御史置宅酬)
(直訖數日忽對賓朋指庭中青桐一雙曰此忘酬直召宅主付錢四千北窗瑣言)附使以進(德宗)
(在奉天召李泌赴行在時李懷光叛歲又旱蝗議者欲赦懷光帝博問羣臣泌破一桐葉丨丨丨丨曰陛下與)
(懷光君臣之分不可復合如此葉由是不赦唐史)
梧榮桐(丨丨木梧桐也襯梧也爾雅)椅桐(丨丨梓㯃爰伐琴瑟梧梓實桐皮曰椅即今之桐)
(也詩定之方中)鳳凰鳴(丨丨丨矣于彼高岡梧桐生矣于彼朝陽卷阿)鵷雛棲(丨丨非梧桐不)
(丨莊子)據梧而瞑(平子之神勞平子之精倚樹而吟丨丨丨丨同上)
梓樹之(丨丨榛栗椅桐梓㯃爰伐琴瑟詩)敬止(維桑與梓必恭丨丨小弁)二子往觀
(伯禽康叔見周公三見而三荅商子曰南山之陽有木名喬北山之隂有木名梓丨丨盍丨丨焉二子往觀見)
(喬木高而仰梓木實而俯反以告商子曰喬父道也梓子道也尚書太傅)子胥必植(丨丨將死告其)
(舍人曰丨丨吾墓上以梓令可以為器史記)斬以為箏(丨泗濱之梓丨丨丨文選)種之得
用(後漢樊宏父重嘗欲作器物先種梓㯃詳見㯃門)
詩集同散木(方丨丨丨爨清響竟誰知梁王筠)無附枝(四面丨丨丨中心有通理李白)
生空井(孤桐丨丨丨枝葉自相加通泉溉其根玄雨潤其柯魏文帝)帶晨霞(桐林丨丨丨謝)
(靈運)一剪珪(秋還遽已落春曉猶未荑綠葉雖可賤丨丨或成丨梁沈約)一般弦(老桐休學)
(為琴瑟胡部新翻格調清試聽琵琶採蓮曲丨丨丨上數般聲陶弼)
梧桐拂曙烏(曉葉藏棲鳳朝花丨丨丨梁簡文帝)棲霜鳳(井梧丨丨丨古詩)秋色
早(丨丨丨梧桐杜)霜風侵(丨丨丨梧桐衆葉著樹乾空階一片下錚若摧琅玕韓)千葉委
(一株青玉立丨丨綠雲丨白樂天)一葉飛(梧桐落金井丨丨丨銀牀李白)得琴瑟(苕苕梧桐)
(樹寄生於南嶽上凌青雲霄下臨千仞谷處身孤且危於何托余足昔也植朝陽傾枝俟鸞鷟今者絶世用倥)
(偬見得束班匠不我顧牙曠不我錄焉丨丨丨成何由揚妙曲司馬彪)蔭軒楹(山木多蓊鬱梧桐獨)
(亭亭葉重碧雲片花簇紫霞英是時三月天春煖山雨晴無人解愛賞有客還屏營生怜不得所死欲揚其聲)
(裁為天子琴薦之於穆清誠是君子心恐非草木情老龜被刳腸不如無神靈雄鷄自斷尾不願為犧牲况此)
(好顏色花紫葉青青宜遂天地性忍加斧斤刑我思五丁力拔入九重城當君正殿㘽花葉生光晶上對月中)
(桂下覆階前蓂泛拂香爐煙隠映斧藻屛為君布綠隂當暑蔭軒楹為君發清韻風來如扣瓊受君陽和德不)
(待含芽榮戒君无戲言剪桐封弟兄受君歲月功不獨資生成為君長高枝鳳凰上頭鳴一鳴君萬歲夀如山)
(不傾再鳴萬人泰泰階為之平如何有此用幽滯在巖扄待余有勢力移爾獻丹庭白居易)
㯶櫚
格物總論(㯶櫚一名栟櫚高一二丈無枝榦葉長而大岐生枝頭狀如車輪皮相重裹一行一)
(皮各有節皮可為索也)
事類㯶拂(杜甫以朝廷以李林甫瑣瑣之材代張九齡為相作丨櫚丨詩以寓意杜詩注)㯶笋
(丨丨狀如魚子味如苦笋而加甘芳蜀人以饌佛僧甚貴之而南方不知也笋生膚毳中蓋花之方孕者正二)
(月間可剥而取過此苦澁不可食矣取之無害於木而宜於飲食法當蒸熟所施客與竹笋同蜜煮醋浸可致)
(千里外坡詩注)梁江淹頌(異木之生疑竹疑草攢叢石徑森嵸山道煙岫相珍雲壑共寳不錦不縟)
(何遜工巧)
詩集鑿井交(丨丨丨㯶葉杜)戰風涼(栟櫚葉丨水丨丨白樂天)集斧斤(蜀門多㯶)
(櫚高者十八九其皮剥割甚雖衆亦易朽徒布如雲葉青青歲寒後交横丨丨丨凋落先蒲柳傷時苦軍乏一)
(物官盡取念爾形影乾摧殘沒蔾莠杜子美)如車輪(青青栟櫚樹散葉丨丨丨擁籜交紫髯歲剥豈)
(非仁用以覆彫輿何憚尅厥身梅聖俞)夜义頭(㯶櫚葉散丨丨丨李羣王王璘聮句)仙人
掌(砍破夜义頭取出丨丨丨鮫人滿腹珠鮰魚新出輞唐庚)贈木魚(丨君丨丨三百尾中有鵝黃子)
(魚子夜义剖癭欲分甘籜龍藏頭敢言美願隨蔬果得自用勿使山林空老死問君何事食木魚烹不能鳴固)
(其理玻送竹笋與殊長老)披孔雀(舊脱敗蓑亂新添華節高肅容春尚靜俠氣夜方豪黃孕子魚腹青)
(丨丨丨尻豐撞如可製雷動景鐘號洪舜俞)
荆
格物總論(荆小木叢生枝莖婆娑葉刻缺麤澁荒坂洲渚間多有之彼又有所謂牡荆杜荆山)
(荆等名不一而足然非博物君子不能徧識也)
事類班荆(伍舉入鄭聲子將如晉遇之郊丨丨相與食而言復故左傳)負荆(廉頗肉袒丨丨)
(史)宫中生(淮南王安謀逆伍被諫曰昔子胥諫吳王云臣今見麋鹿遊姑蘇之臺臣今亦將見丨丨)
(丨荆棘露沾衣也漢書)車中生(徐隨居丹徒左慈過隨門下有宿客車六七乘欺慈云徐公不在慈)
(客皆見在楊樹杪丨轂丨皆丨荆棘客懼入報隨隨曰此左公遣追之客逐慈叩頭謝客還見牛在地無復荆)
(棘也)門中生(尹勤治韓詩事薛漢身牧豕事親至孝无有交游丨丨丨荆棘東觀漢記)指病自
愈(寧浦有三種金荆可以作枕紫荆可以作牀白荆可以作履與他處牡荆全異又彼境有杜荆丨丨丨丨)
(節不相當者月暈時刻之與病身等置林下雖危困亦愈也郡志)議斫分取(田真田慶田廣兄弟)
(欲分財惟堂前紫荆花葉盛茂夜丨丨丨丨為三曉欲伐即憔悴真歎曰樹本同株聞得分斫所以憔悴人何)
(不如兄弟由是不復分焉吳筠齊諧記)
詩集懽同株(三荆丨丨丨晉陸機)辭故枝(風吹紫荆樹色與春庭暮花落丨丨丨風迴返)
(元處杜甫)庭中㘽得(丨丨丨丨紅荆樹十月花開不待春直到孩提盡驚怪一家同是北來人元微)
(之)
古今合璧事類備要别集卷五十三
