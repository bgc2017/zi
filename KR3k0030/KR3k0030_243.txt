古今合璧事類備要别集卷三十七
宋謝維新撰
花卉門
芙蓉花
格物叢話(芙蓉之名二出於水者謂之草芙蓉荷花是也出於陸者謂之木芙蓉此花是也此)
(花叢高丈餘葉大盈尺枝榦交加冬凋夏茂及秋半始着花花時枝頭蓓蕾不計其數朝開暮謝後先陸)
(續頗與牡丹芍藥相類但牡丹芍藥之花不如是之夥且繁也然此花以色取而無香有紅者有黃者有)
(白者有先紅而後白者又有千葉者非一種而已况此花又最耐寒八九月餘天高氣肅春意自如故亦)
(有拒霜之名世俗多於近水處栽插而茂或者因號曰木蓮審然矣)
事類芙蓉苑(開元二十年築夾城入芙蓉園唐地理志六蜚南幸丨丨丨十里香飄入夾城杜)
(牧長安雜題)芙蓉園(丨丨丨魏文帝所開云云出於陸者曰木芙蓉杜詩注)如錦相照
(孟後主於成都四十里羅城上種此花每至秋四十里皆丨丨綉高下丨丨因名錦城成都記)麗服靚
粧(慶歷中有一朝士將曉赴朝見美女三十餘人丨丨丨丨兩兩並馬而行觀文丁度按轡於其後朝士驚)
(丁素儉約何姬之衆邪有一人最後行朝士問曰觀文將宅眷何往曰非也諸女御迎芙蓉館主爾俄聞丁卒)
(石林燕語)欲呼故人遊(石曼卿去世後其故人有見之者云我今為仙主芙蓉城丨丨丨丨共丨)
(不諾忿然騎一素驢而去歐公歸田錄)獨向君猷開(東坡云九月十日猷之置酒秋香亭有拒)
(霜丨丨丨丨丨坐客善笑以為非使君莫可當此作此詞以記之詞集)
詩集豔色(誰開寒露叢遠比水邊紅丨丨寕相妬嘉名偶自同採江秋節晩搴木古祠空須勸勤來)
(看無令便逐風昌黎集)濃芳(有美不自蔽安能守孤根盈盈湘西岸秋至風露繁麗景别寒水丨丨委)
(前軒芰荷諒難比反此生高原柳子厚湘岸移木芙蓉植龍興精舍)伴醉物(晩凉思飲兩三杯召得江)
(頭酒客來莫怕秋無丨丨丨水蓮花盡木蓮開白樂天木芙蓉下招客飲)多異容(新亭俯朱檻嘉木開)
(芙蓉清香晨風遠縟綵寒露濃瀟灑出人世低昂丨丨丨嘗聞色空喻造物難為工留連秋月宴迢逓來山中)
(柳宗元芙蓉亭)織出錦窠(種處雪消春始動開時霜落鴈初過誰裁金菊叢相近丨丨新開蜀丨丨)
(歐陽公木芙蓉)強擡青鏡(水邊無數木芙蓉露滴胭脂色未濃正似美人初醉着丨丨丨丨照粧慵)
(王介甫木芙蓉)莫笑黃菊(芳菲能幾時顔色如自愛鮮鮮弄霜曉裊裊含風態蕙蘭殞秋香桃李嬌)
(春醉時節雖不同盛衰終一致丨丨丨丨花籬根守憔悴歐陽公拒霜花)喚作拒霜(千枝掃作一番)
(黃只有芙蓉獨自芳丨丨丨丨知未稱看來却是最宜霜東坡和陳述古拒霜花)宇不凄凉(拒霜)
(花已吐吾丨丨丨丨天地雖肅殺草木亦芬芳道人宴坐處侍女古時裝濃霜濕丹臉西風吹綠裳陳去非拒)
(霜)溪上春酣(人間八月秋霜嚴芙蓉丨丨丨丨酣二南變盡魯叟筆七國破後鄒軻談人間三月)
(春光好溪上芙蓉跡如掃周家盛處伯夷枯漢室隆時賈生老小兒造化誰能窮幾回枯枿還芳叢只應人老)
(不復少有酒且發衰顔紅唐子西芙蓉溪)朝開暮落悲(水南芙蓉秋已衰繁枝倒是着花時平明)
(露滴垂紅臉似有丨丨丨丨丨李嘉運秋朝木芙蓉)
樂府秋豔臙脂(霜華滿樹蘭凋蕙慘丨丨入芙蓉丨丨嫰臉黃金輕蘂猶自怨春風前歡往)
(事當歌對酒無限到心中更憑朱檻憶芳蓉䁑斷一枝紅小年遊晏元献)月色赭黃(魚藻池邊射鴨)
(芙蓉苑裏看花丨丨丨丨相似不着紅鸞扇遮明池北池南水綠殿前殿後花紅天子千秋萬歲未央月清)
(風三臺令柳耆卿)低昂煙雨裏(兩兩輕紅半暈腮依依獨為使君回若道使君無此意何為雙)
(花不向别人開狂但有丨丨丨丨丨不已勸君休訴十分杯更問樽前副使來歲花開時節與誰來定風波)
(坡)殷勤霜露中(冰明玉潤天然色拚作西風客不肯嫁東風丨丨丨丨丨綠窗梳洗晩罰飲)
(琉璃盞斜日上粧臺酒紅和困來菩薩蛮范石湖)
葵花附(一丈紅)
格物叢話(葵之種多矣有蜀葵有蒲葵有菜葵其名不一而足盖取其可食名葵菜取其葉名)
(蒲葵取其花可翫名蜀葵今取其花者而評之花五色或白或黃或紅又或紫黃色紫黃色者莖大而葉)
(小紅者不多見浙人種之俗號一丈紅惟黃者雖所在而有亦不一種叢高四五尺春生苖葉葉尖小而)
(多缺刻夏末開花花如木槿又或檀心與姚黃蘂相類此蜀葵也又别有一種花之小者葉圓名錦葵又)
(名戎葵又一種其叢低者名錢葵猶未也其間又一種千葉花者千葉尤可愛也世俗之人惟知蜀葵所)
(在而有而不之辨將以一㮣目之可乎)
事類傾日(黃葵常丨葉向丨不令照其根說文)承露(葵丨丨也大莖小葉華紫黃色出尔雅)
如木槿(菺戎葵今蜀葵丨丨丨花晉傳元蜀葵賦序曰其苖似瓜瓠旣大而潔鮮黃色耀日尔雅)如
牡丹(蜀葵有檀心色丨丨丨姚黃蘂本草以上並只蜀葵花)虞繁賦(惟兹珍草懷芬吐榮挺河)
(渭之膏壌吸昴井之元精繞銅雀而疏植映昆明而羅生作妙觀於神州扇令名於東京馳驛命而遠致攅華)
(林而麗庭申修翹之冉冉播圓葉之青青)韓渥賦(蝶翅堪憎蜂鬚可妬幾多之金粉遭竊一點之檀心)
(被汚)梁王均賦(布護交加蓊茸分葩䟽莖密葉翠萼丹華)
詩集豐條(丨丨併春盛落葉後秋衰慶彼晩凋福忘此孤生悲陸機)生理(翩翩晩凋葵孤生寄)
(此蕃被蒙覆露恩微軀後時殘庇足同一智丨丨各萬端不若聞道易但傷知命難同上)朝榮(種葵北園)
(中葵生鬱萎萎丨丨東西傾夕穎西南晞零露垂澤鮮明日耀其輝同上)日開(昨夜一花開今丨一花丨)
(今日花正好昨日花已老人生不得長少年莫惜床頭沽酒錢請君有錢向酒家君不見戎葵花唐岑參)八
葉(名花丨丨嫰黃金色點書窗透竹林無柰美人閑把嗅直疑檀口印中心張祐)數窠(眼前無柰蜀葵)
(何淺紫深紅丨白丨能共牡丹成幾許得人輕處祗緣多陳標)香亦淺(紅紫相嗣繁色鈍丨丨丨相對)
(庭戸間俗尚焉能免宋景文公)顔欲酡(白若繒初斷紅如丨丨丨坐令仙駕儼幢節紛駢羅物性有常)
(妍人情輕所多菖蒲儻自秀棄擲不吾過温公)向太陽(白露清風催八月紫蘭紅藥共凄凉黃花冷淡)
(無人看獨自傾心丨丨丨劉原父)不禁秋(開時閑淡歛時愁蘭菊應容預勝流剩欲持杯相領略一)
(庭風露丨丨丨范蜀公)金丹術(秋風似學丨丨丨戱把硫黃製酒杯陳司封)鵝黃色(此花)
(莫遣俗人看新染丨丨丨未乾好逐秋風天上去紫陽宫裏要頭冠李涉)不入眼(炎天花盡歇錦綉獨)
(成林丨丨當時丨其如向日心寳釵知見棄幽蝶或來尋誰許清風下芳醪對一斟韓忠献)也傾心
(人笑戎葵定自癡不愁䂀景蚤和遲便令隔霧光難到丨則丨丨苦為誰衞足平生非我志向陽一點只天知)
(話頭試問程休父休父丹衷便是葵楊誠齋寄程山父)道家裝束(嬌黃初綻欲題詩今日含毫有)
(所思記得玉人春病較丨丨丨丨厭禳時薛能)黼座朦朧(黃葵貴麗不天饒一朵新晴松外高還似)
(邇英臨丨丨丨丨曉日照天袍宋景文公)
一丈紅弄淺深(紅白青黃丨丨丨旌分幢别自成隂但疑承露矜殊色誰識傾陽無二心楊巽)
(齋)初咫尺(花生丨丨丨意思已尋丈一日復一日看看衆花上吳荆溪)換紫翻紅(恐是)
(牡丹重丨丨又疑芍藥再丨丨嬌嬈不辨桑間女蔽芾深迷苧下翁陳石齋)
樂府天然嫰態(秋花最是黃花好丨丨丨丨迎秋早染得道家衣淡粧梳洗時晩來清露滴)
(一一金杯側插向綠雲鬟便隨王母仙菩薩蛮晏元献)
古今合璧事類備要别要卷三十七
