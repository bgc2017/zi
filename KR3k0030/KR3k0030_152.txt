古今合璧事類備要續集卷二
宋謝維新撰
氏族門
譜系
歴代源流(古者受姓受氏以旌有功是時人皆土著故名家望族舉郡國自表而譜系興焉所)
(以推叙昭穆使百代不得相亂故攷之史記自黃帝以降迄于秦漢莫不代有諜記之書然自是而至于)
(我國朝作史者推其所從來譜諜尤未始不詳矣)
事類同姓末屬(劉向上疏臣幸得丨丨丨丨聯肺腑漢書)異派同根(李密與唐高祖)
(書曰與兄派流雖異根系本同通鑑)
與通世譜厚待同姓(何武為郡吏事太守何壽壽知武有宰相器以其同姓故厚之東漢)
宗稱太傅(謝康樂稱謝太傅為宗衮)姑事女巫(唐趙彦昭遷中書侍郎同平章事以權倖)
(進中宗時有巫趙挾鬼道出入禁掖彦昭以姑事之其得宰相巫力也)乃與通譜(張九齡張說為)
(宰相親重之丨丨丨丨系唐本𫝊)引與同譜(李義甫已貴乃言系出趙郡與諸李叙穆嗜進者往)
(往尊為父兄給事中李崇德丨丨丨丨既謫普州亟削去六帖)請附屬籍(李勣本姓徐氏武德二年)
(李密歸朝廷詔授黎州總管封英國公賜姓附宗正屬籍)詔附屬籍(韋嗣立與韋后屬疏帝特丨丨)
(丨丨唐書)乞列屬籍(李叔明本嚴氏少孤養外家冒鮮于姓叔明初不知意醜之丨宗姓丨丨丨代)
(宗從之六帖)尊為父兄(見前引與同譜下注)呼為叔父(羅威賦詠甚有情致錢塘人羅)
(隠有詩名威遣使賂遺自叙宗姪丨丨丨丨六帖)合為兄弟(會稽黃渥與庭堅皆出於婺州之黃)
(由七世以上失其譜以年相望與渥相近復以兄弟合宗山谷作黃育字序)
不通世譜不許通譜(杜正倫求與城南諸杜通譜不許銜之諸杜所居號杜固其地有旺)
(氣故世衣冠正倫既執政建言鑿杜固通水利既鑿川流如血閱十日止自是南杜不振)亟削同譜
(李崇德事見前類注)不妄認祖(狄青為樞密使有狄梁公之後持梁公畫像及告身十餘通詣青獻)
(之以謂青之遠祖青謝之曰一時遭際安敢自附梁公厚贈而還之比之郭崇韜哭子儀之墓所得多矣)
妄稱世譜遙遙華冑(梁何昌㝢為吏部尚書有姓閔求官者昌㝢問君是誰後對曰閔子)
(騫昌㝢掩口笑曰丨丨丨丨南史)悠悠世胙(至唐中葉風教又薄譜錄都廢公靡常産之向士亡)
(舊德之𫝊言李悉出隴西言劉悉出彭城丨丨丨丨訖無考按冠冕皂隸混為一區)閔子騫後(見上)
(遙遙華胄注)郭汾陽派(五代唐郭崇韜為樞密使用事自宰相豆盧革等皆附之以其姓丨因問)
(崇韜曰丨丨王本太原人徙華隂公世家鴈門豈其枝丨耶崇韜曰因遭亂亡失譜諜嘗聞先人言上距汾陽)
(四世耳革曰然則固從祖也)方相伯父(唐有土人姓方好矜門地但姓方貴人必認為親戚戲之)
(曰豐邑公相何親遽曰再從伯父戲者笑曰既是丨丨姪只堪嚇鬼豐坊造凶器出賣所朝野僉載)丞相
從姪(有一故相遠派在姑蘇因嬉遊書其壁曰大丞相再從姪某嘗遊有士人李璋素好訕謔題其傍曰)
(混元皇帝三十七代孫李璋繼至筆談)
精譜系學晉品達法(摯虞字仲治撰族姓昭穆十卷人上疏進之以為足備物廣多聞)
(以為定丨丨丨司徒劾之詔原之本𫝊)魏氏族志(先是後丨太和中定四海望族以崔寳等為冠)
(其後矜尚門地故丨丨丨一切降之六帖)唐人物志(李守素王世允平召署天策府倉曹通氏姓學)
(世號肉譜虞世南與論人物始言江左山東尚相酬對至北地則笑而不荅歎曰肉譜定可畏許敬宗曰倉曹)
(此名豈雅目邪宜有以更之世南曰昔任彦升通經時稱五經笥今以倉曹為人物志可乎時渭州刺史李淹)
(亦明譜學守素所論惟淹能抗之六帖)唐姓氏錄(高宗時許敬宗以不叙武后世又李義府恥其)
(家无名更以孔志約楊仁卿等十二人刊定之合二百三十五姓二千二百八十七家帝自叙所以然改為丨)
(丨丨)韋述譜學(丨丨好丨丨見柳沖所撰姓族系錄每私寫懷之還舍則又繕錄故於百氏源派為)
(詳乃更撰開元譜十二篇)孔至類例(丨丨明世族學與韋述蕭穎士柳沖齊名撰百家丨丨以張說)
(等為近世新族别去之說子垍方有寵怒曰天下族姓何䂊若事而妄紛紛邪)柳沖姓系(丨丨修國)
(史初太宗命諸儒撰氏族志甄差羣姓其後門胄興替不常沖請改修其書帝詔魏元忠等共取功德時望國)
(籍之家等而次之號姓系錄)敬淳姓系(路丨丨兼修國史尤明丨丨自魏晉以降推本其來皆有)
(條序著姓略衣冠系錄等百餘篇)劉玄譜考(丨子丨别撰劉氏家史及丨丨上推漢為陸終苗裔)
(非堯後彭城叢亭里諸劉出楚孝王嚚魯孫居巢侯殷不承元王按據明審議者高其博)依漢年表
例(歐陽文忠世譜丨丨丨丨明允以禮大宗小宗為次雖丨不同皆足以考其世次也然竊怪文忠所謂不)
(知姓之所自而昧昭穆之叙則禽獸不若也其譏切世之人可謂至矣然歐陽氏得姓凡幾年其間文學之士)
(盖亦多矣文忠始為之譜斯言恐未為得也塵史)以禮大小宗(蘇明允為世譜見上注)歐
陽脩譜圖序(歐陽氏之先本出於夏禹之苗裔自帝少康封其庶子於會稽使守禹祀歴夏商周)
(以世相𫝊至于允常子曰勾踐是為越王越王勾踐傳五世至王無疆為楚威王所滅其諸族子分散爭立皆)
(受封於楚而無疆之子蹄封於烏程歐餘山之陽為歐陽亭侯其後子孫遂以為氏當漢之初有仕為涿郡太)
(守者子孫遂居于此或居青州之千乘或居冀州之渤海千乘之顯者曰生字和伯為漢博士以經名家所謂)
(歐陽尚書者是也渤海之顯者曰建字堅石所謂渤海赫士歐陽堅石者是也建遇趙王倫之亂見殺其兄子)
(質以其族南奔居于長沙其七世孫曰景達仕于齊唐不顯至其孫頠頠子紇仕于陳紇子詢詢子通仕于)
(四世有聞遂顯自通三世生琮為吉州刺史子孫因家于吉州自琮八世生萬又為吉州安福令其後世或居)
(安福或居廬陵或居吉水而脩之皇祖始居沙溪至和二年分吉水置永豐縣而沙溪分屬永豐今譜雖著廬)
(陵而實為吉州永豐人也盖自亭侯蹄因封命氏自别於越其後子孫散亡不可悉紀其可紀者千乘渤海而)
(已千乘之族自生𫝊八世至歙子復無後世絶經不傳家其他子孫亦皆微弱遂不復見而渤海之後獨見于)
(今然中間失其世次者再盖自貭奔長沙至于景達七世而始見自琮至于安福府君又八世而始見其後遂)
(不絶安福府君之九世孫曰脩當皇祐至和之問以其家之舊譜問於族人各得其所藏諸本以考正其同異)
(列其世次為譜圖一篇自景達以後始得其次敘)蘇明允族譜引(譜蘇氏之族也蘇氏出於)
(高陽而蔓延於天下唐神堯初長史味道刺眉州卒于官一子留於眉眉之有蘇氏自此始而譜不及者親盡)
(也親盡則曷為不及譜為親作也凡子得書而孫不得書者何也以著代也自吾之父以至吾之高祖仕不仕)
(娶某氏享年幾某日卒皆書而他不書者何也詳吾之所自出也自吾之父以至吾之高祖皆曰諱某而他則)
(遂名之何也尊吾之所自出也譜為蘇氏作而獨吾之所自出得詳與尊何也譜吾作也嗚呼觀吾之譜者孝)
(悌之心可以油然而生矣情見於親親見於服服始於縗而至於緦麻而至於無服無服則親盡親盡則情盡)
(情盡則喜不慶憂不弔喜不慶憂不弔則塗人也吾所共相視如塗人者其初兄弟也兄弟其初一人之身也)
(悲夫一人之身分而至於塗人吾譜之所以作也其意曰分於塗人者勢也勢吾無如之何也幸其未至於塗)
(人也使其無至於忽忘可也嗚呼觀吾之譜者孝悌之心可以油然生矣系之以詩曰吾父之子今為吾兄吾)
(疾在身兄呻不寧數世之後不知何人彼死而生不為戚欣兄弟之情如足與手其能幾何彼不相能彼獨何)
(心)
郡望
歴代源流附見譜系類
事類鼎甲(四姓滎陽鄭崗頭盧澤底李土門崔皆為丨丨國火補)鈒鏤(太原王亦四姓之匹)
(而呼為丨丨喻銀質而金飾同上)二崔(高宗朝以太原王范陽盧榮陽鄭清河博陵丨丨趙郡隴西二)
(李其族望恥與諸姓為婚也唐高士廣𫝊)三裴(居燕者號東眷居涼者號西眷居河東者號中眷五代史)
諸杜(杜正倫與城南丨丨昭穆素遠求同譜不許正倫銜之六帖)二柳(柳氏之先自黃帝歴周魯)
(孝公子夷伯展孫無駭生禽為魯士師謚下惠食采于柳下遂姓柳氏楚滅魯仕秦秦并天下柳氏遷河東秦)
(末柳下惠裔孫安始居解縣安孫隗漢齊相六世孫豐後漢光禄勲七世孫軌晉吏部尚書生景猷晉侍中二)
(子耆純耆號西眷純號東眷耆宗元之先柳先生年譜)世占涼州(李抱玉上言丨丨丨丨恥與逆)
(臣共宗詔賜之姓李)系出趙郡(李義甫已貴自言丨丨丨丨與諸李叙穆)彭城非堯後
(見前卷族屬類劉氏家史下注)金陵非唐族(丨丨始以唐號國錢文穆王問之曰金陵冒氏族於)
(巨唐不亦駭人乎沈韜文曰此可取譬也且如鄉校間有稱孔氏者人則謂之孔夫子復何怪哉王大笑賞巵)
(酒)
名號附(命名改名)(賜名冒名)(同姓名同名二名隱名)(改姓名名不錄姓)
歴代源流(名者按說文號也自命也字從夕口夕者冥不相見故以口自名也古者諱名不諱)
(姓姓所同也名所獨也自有氏姓以來而名亦未嘗不立焉所以示有别也然命名之義有五以名生為)
(信以德命為義以類命為象取於物為假取於父為類不以國不以官不以山川不以𨼆疾不以畜牲不)
(以器幣故君子名之必可言豈苟云乎哉爰自文籍之既生至于黃帝而始正名焉此名號之所從起也)
(由是而降上而帝王下而臣庶著而為聖為賢微而為愚為不肖雖至於野夫賤隸婦人女子莫不有是)
(名號以𫝊焉故名之為義不可以已也如此今採之傳記之間未易殫述姑錄其要者古人之名惟所遇)
(焉斯取之矣非擇也商而上迭以甲乙命蓋雜紊而無序至於周諱行而名始尊然曰顛曰夭非美辭也)
(而取之以名春秋之世猶不厚乎名衞有石惡晉有鬷蔑齊有陳逆楚有屈蕩周有史佚夫數辭者皆人)
(之愧焉而至不美者也而取之以名展禽解狐若是者則有取乎物之賤者以自名下而漢晉士方以名)
(相高唐以來士無陋名名美而人才日卑嗟夫專於其内而不張於其外急乎其外而不勵乎其内古今)
(之異也宜哉止齋文)
事類名獨(姓所同也丨所丨也孟盡心下)名同(邰侯姜女之生子也始棄之命之曰棄宋芮司)
(徒之生女也始棄之亦命之曰棄邰為稷官蒸民賴之宋棄美而生佐幾移於宋國行之異也奚傷)甌覆
(元宗每命相皆先書其名一日書琳等名覆以金甌會太子入帝問之太子曰非崔琳盧從愿乎帝曰然)筯
探(五代盧文紀形貌魁偉廢帝竒之及帝立欲擇相悉書清望官姓名内琉璃瓶中夜焚香祝天以丨丨之)
(首得文紀欣然相之)女子知(後漢韓康伯字伯休賣藥長安市時有丨丨從康買藥康守價不移女子)
(怒曰公是韓伯休耶乃不二價乎康歎曰我本欲避名今小女子皆知我何用藥為)外夷問(裴度討吳)
(元濟平淮西以功封晉國公名震四夷使外國者其君長必問度年幾狀貌孰似本𫝊)草木知(德宗)
(徙張萬福為濠州刺史曰先帝改爾名正者所以褒也朕謂江淮丨丨亦丨爾威名因復賜舊名)閱表
得(元宗嘗欲用張嘉貞而忘其名夜詔中書侍郎韋抗曰朕嘗記其風操而今為北方大將張姓而復名卿)
(為我思之抗曰非張齊丘乎今為朔方節度使帝即使作詔為相夜且半因丨大臣丨疏舉一則嘉貞所獻遂)
(丨其名即以為中書侍郎同中書門下平章事唐書)焚香探(宣宗命相必探中外有人望者三兩人姓)
(名撚之致香案上以物覆之丨丨丨丸以命草麻)婦孺知(司馬上疏論新法利害曰後當如是行之)
(十餘年無一不如公言者天下𫝊誦以公為真宰相雖田野父老皆號司馬公而丨人丨子丨其為君實也行)
(狀)宫禁聞(王樞密疇之夫人梅鼎臣之女也景德初樞密副使梅夫人入謝慈壽宫太后問夫人誰)
(家子對曰梅鼎臣女太后笑曰是聖俞家乎由是始知聖俞名聞於宫禁也歸田錄)外夷起敬(遼人)
(夏人遣使入朝與吳使至彼中者彼必問公起居及為相遼人敕其邊吏曰中國相司馬矣慎毋生事開邊隙)
(神道碑)醉人不識(東坡云得罪以來深自閉塞扁舟草屨放浪山水間與漁樵雜處往往為丨丨)
(所椎罵輒自喜漸丨為人丨平生親友無一字見及有書與之亦不荅自幸庶幾免矣回李端叔書)
命名曰棄(周后稷名棄其母有邰氏女曰姜嫄姜嫄為帝嚳元妃出野見巨人跡心忻然悦踐之而)
(身動如孕者居期而生子以為不祥棄之隘巷馬牛過者不踐徙置之林中適會山林多人遷之而棄渠中冰)
(上飛鳥以其翼覆薦之姜嫄以為神遂收養長之初欲棄之因名丨丨史周本紀)曰甲(殷家質直故以)
(生日名子尚書言太甲帝乙武丁是也不以子丑名者何也丨丨乙者幹也子丑者枝也幹者本本實故以甲)
(乙為名也白虎通)德命(以丨丨為義注若文王名昌武王名𤼵)手文(唐叔虞生有文在手曰虞)
(遂名虞史書又魯成季生有文在手曰友遂以命之左𫝊)曰仇(晉穆公伐條之役生太子命之丨丨其弟)
(以千畝之戰生命之曰成師師服曰異哉君之名子也夫名以制義義以成禮易則召亂君命太子丨丨弟曰)
(成師始兆亂矣兄其替乎左傳)曰同(桓六年九月子同生公曰是其生也與吾同物命之丨丨同上)寤
生(鄭武姜生莊公以其丨丨驚姜氏故名丨丨)成師(見前曰仇注)柳樹(展禽之家有丨丨身)
(行惠德號曰柳下惠淮南子)揚州(莒越生子將待事而名之揚州之役獲焉名曰揚州叔孫獲長狄僑)
(如因名子曰僑如莒越欲比之)於莬(楚子文生而虎乳之楚人謂虎曰菟遂名丨丨左)尼丘(叔梁)
(紇與顔氏女禱於丨丨生孔子孔子生而首上圩頂故名曰丘字仲尼史)魚瑞(伯魚之生適有饋孔子丨)
(者喜以為丨故名鯉)咳名(子生三月妻以子見於父父執子之右手丨而丨之内則)錫名(朕皇考曰)
(伯庸肇丨予以嘉之楚詞)小同(後漢鄭玄孫丨丨以丁夘日生而玄以丁夘歲生故名丨丨本𫝊)充
閭(晉賈充字公閭父逵晚始生充言後當有丨丨之慶故以為名字)依謙(杞文舒為其子弟作名皆)
(丨丨以見意故後兄子默字居靜沈字處道子渾字仲玄深字道沖遂作書戒之曰以玄默沖虛為名欲使汝)
(曹稱名思義也)應䜟(晉桓壑字郎子聞苻堅國中有謠云誰謂堅石打碎有子二十人皆以石為名以應)
(之)敬容(梁何敬容為尚書令淺於學術拙於草隸署名敬字大作苟小為文容字大為父小為口陸倕)
(見而戲之曰公家苟亦竒大父亦不小丨丨不能答)百藥(李丨丨隋内史德林之子幼多疾祖母趙氏故)
(以丨丨為名)志遠(李素立孫丨丨始名鵬而素立方奉使謂家人曰古有待事名子吾此役可命子孫)
(矣遂以名之)真宰(魏元忠始名丨丨以諸生見高宗高宗慰遣不知謝即出儀舉自安帝目送謂薛元)
(起曰是子未習朝廷儀然其名不虚謂丨丨相也)前定(杜相鴻漸之父名鵬舉父子而似兄弟之名蓋)
(有由也鵬舉嘗夢有所之見一大碑云是宰相碑已作者金填其字未者刊名於柱上因問有杜家兒否曰有)
(任自看之記得柱下有鳥偏旁曳脚而忘其字乃名子為鴻漸而謂之曰汝不為相即汝之名字當鳥旁而曳)
(脚也名字且丨丨况官與壽乎)以義(楊遺直為蘭陵簿四子𤼵假收嚴皆登進士第收即大拜𤼵已下皆)
(至丞相𤼵丨春為丨假以夏為義收以秋為義嚴以冬為義皆有文學及第)
賜名象先(陸丨丨始名景初睿宗曰子能紹先創是謂象賢者乃賜名焉)嗣恭(路丨丨始名劒)
(客連徙神烏姑藏二縣令考績為天下最明皇以為可嗣漢魯恭因賜名)玄佐(李希烈攻陳州劉丨丨救)
(之希烈走遂進取汴州詔加汴宋節度使陳州行營都統玄佐本名洽至是賜名以尊寵之)日華(程丨)
(丨始名華德宗以其有功益曰丨丨)戰功名(李抱玉始名重璋明皇以其丨西河有大丨為改今丨)
剛正名(陸堅初名友悌元宗嘉其丨丨更賜丨)
同姓名曾參(有與曾子同姓名者而殺人人告曾子之母母曰吾子不殺人織自若有頃焉人又)
(曰丨丨殺人其母尚織自若也頃之又一人告之曰曾參殺人其母懼投杼踰垣而走戰國策)毛遂(野人)
(丨丨墜井而死客以告平原君平原君曰嗟乎天喪予矣既而知非平原客西京雜記)孟公(陳遵字丨)
(丨時列侯有與遵同姓字者每至人門曰陳孟公坐中莫不震驚既至而非)
(丨丨唐德宗時制誥闕人上批曰與丨丨時有與翃同姓名者為江淮刺史又具二人同進上復批曰春城無)
(處不飛花寒食東風御柳斜與此丨丨)李益(丨丨時又有太子庶子丨丨同在朝故世言文章丨丨以)
(辨云六帖)
同名梁州三明(後漢叚穎字紀明與皇甫威明然明並知名京師稱丨丨丨丨)京師二
穉(後漢周澤字穉朝孫堪字子穉丨丨號丨丨)蔡雍顧雍(顧雍字元歎蔡伯喈異之謂曰卿必)
(成名今以吾名與卿故雍與伯喈同名)張玄謝玄(吳郡太守丨丨之與丨丨同年名亞於玄時稱)
(南北玄)游肇高肇(後魏丨丨為廷尉時尚書令丨丨宣武之舅以肇名與己同欲令改易肇以孝)
(文所賜守正不許高肇甚銜之)盛度丁度(往時學士入劄子不著姓但云學士臣某先朝丨丨丨丨)
(並為學士遂著姓以别之其後遂皆著姓歸田錄)
改姓名陶朱(范蠡事越王竟滅吳雪會稽之恥稱大將私軍以為大名之下難居乃裝其輕寳與其)
(徒屬浮海出齊變姓名自謂鴟夷子皮耕于海畔居無幾致産數千萬齊人聞其賢以為相蠡喟然曰居家則)
(致千金居官則致卿相此布衣之極也久受尊名不祥乃歸相印盡散其財以與知友懷其重寳問行以去止)
(於陶以為天下之中通為生自號丨丨公)張禄(范雎事魏中大夫須賈須賈為魏昭王使於齊齊襄王聞)
(雎辯口使人賜雎金十斤及牛酒雎辭謝不受須賈知之大怒以為雎持魏國隂事告齊故得此饋既歸以告)
(魏相魏齊齊大怒使舍人笞擊雎折脅摺齒雎佯死即卷以簀置厠中賓客飲者醉更溺雎乃得出伏匿更名)
(姓曰張禄范雎既相秦號曰張禄而魏不知以為范雎已死久矣魏聞秦且東伐韓魏魏使須賈於秦范雎聞)
(之微行敝衣間步之邸見須賈須賈見之驚曰范叔固無恙乎留與坐飲食乃取一綈袍賜之雎為須賈御入)
(秦相府須賈待門下良久問曰范叔不出何也門下曰吾相張君也須賈大驚自知見賣乃肉袒膝行謝罪雎)
(曰汝罪有三所以得無死者以綈袍戀戀有故人之態盡請諸侯使與坐堂上飲食甚設而坐須賈於堂下置)
(莝豆其側令兩黥徒夾而馬食之數曰為我告魏王急持魏齊頭來不然者我且屠大梁)郭禹(成汭少無)
(行使酒殺人亡為浮屠後入丨丨中為賊帥假子更姓名為丨丨)
改名改曰生(楚王曰子文無後何以勸善使復其所丨命丨丨注云易其名也)更名向
(劉向本名更生恭顯等誣譛堪猛更生傷之乃著疾讒摘要後丨丨丨)慕相如(司馬長卿父母愛之)
(不欲稱斥名大子丨藺相如之為人遂改名丨丨)慕張綱(李綱始名暖丨丨丨為人改焉)避難
改名(後漢趙岐字邠卿初名嘉生御史臺字臺卿後丨丨丨丨)因夢改名(魏程昱本名立少時)
(夢上天兩手捧日太祖曰卿當為朕腹心乃於立上加日而為昱)改武為乂(蔣乂初名武憲宗時)
(因進見請曰陛下今日偃武修文羣臣當順承上意請改名乂帝悅時討王承宗兵方罷乂恐天子銳於武亦)
(因以諷)改巖名龑(南漢劉龑初名巖白龍見南宫三清殿改元白龍又更名龑以應龍見之祥有)
(胡僧言䜟書滅劉氏者龑也龑乃採周易飛龍在天之義為龑字音儼以名焉)
冒姓名冒名為商(唐康城南曾公大為人持重居官清廉登第之後七年六考赴班授建昌)
(新城縣居家闕期尚隔兩年一日立於門外忽見一人負名牌而至題曰新知建昌軍新城縣亊曾宣教公大)
(甚駭少間有一人乘車而至問為何官曰曾知縣也延之上坐間其諱則曰公大問其登第之年又同曾公曰)
(姓同名同官同而年同比其故何也其人起而謝曰某昨於部中見此姓名注授知其履歴故丨姓丨丨丨耳)
(不知為公也今當更之曾公大笑亦不置之詰問真仁人也)
冒名僣帝王名(德宗使人諭陸䞇曰苗粲父晉卿往年攝政有不臣之言諸子皆與古帝王同)
(名今不欲明行斥逐兄弟各宜降外官贄奏曰凡是譛愬之輩多非信實之言唐書又真文忠公德秀大學衍義云趙堯)
(李舜未聞為逆於當時王莽曹操不假襲名於前代而讒者以此誣之可謂冤矣使無陸贄庸得免乎雜記)
竊聖賢名(汪台符貽書宋齊丘訐之曰足下齊先聖以立名超亞聖而稱字齊丘慙而改為子嵩後)
(使人誘與飲酒縛其口沉石城下江南野史)
二名禄父(殷武庚一名丨丨尚書注)何忌(仲忌此丨丨也二名非禮也注難為諱也一字為名)
(難言而易避公羊)曼多(哀十三年晉魏多帥師侵衞此晉魏丨丨也曷為謂之丨丨譏二名非禮也公)
(羊)
隠名郭公(見春秋莊二十四年)晨門(子路宿於石門晨門曰奚自語十四)丈人(子路從而)
(後遇丈人以杖荷蓧語十八)荷蕢(子擊磬於衞有丨丨而過孔氏之門者語十四)接輿(楚狂丨丨)
(歌而過孔子語十八)屠羊(丨丨𨼆名楚王延三旌之位陳章甫與吏部孫員外書)牽狗(武帝東巡)
(至海上羣臣言見一老父丨丨言我欲見鉅公已忽不見漢郊祀志)負苓者(文中子講道於白牛之溪)
(弟子奉書北面環堂成列講罷程生退省於松下語及周易薛收嘆曰不及伏羲氏乎何辭之多也俄而有丨)
(丨丨皤皤然倚松而見曰吾子何嘆也薛生曰叟何為者而徵吾嘆丨丨丨曰云云負其苓而行追問之居與)
(姓名不荅文中子聞之曰隠者也王無功負苓𫝊)箍桶者(二程侍父入蜀至大慈寺有丨丨丨口吟)
(易數就揖之輓歸質所疑酬荅如響問其姓名不荅徑去)麻衣道者(國初時人不著姓名有易解行)
(于世號丨丨易)
不錄姓名不載姓名(前漢去古未遠風俗質略故太上皇無名母媪無姓然唐宰相世系)
(表叙劉氏所出云晉士會適秦歸晉有子留於秦自為劉氏秦滅魏徙大梁生清徙沛生仁號豐公生煓字執)
(嘉生四子伯仲邦交邦漢高祖也高祖之父漢史不載而其名唐史乃載之程泰之演繁露)不供姓
名(李白失意遊華山縣宰方開門決亊白乘醉跨驢過門宰怒不知太白也引至庭下曰汝何人輙敢無禮)
(白乞供狀無姓名曰曾用龍巾拭吐御手調羹力士脫靴貴妃捧硯天子殿前尚容吾走馬華隂縣裏不得我)
(騎驢摭遺)老泉二子名說(輪輻盖軫皆有職乎車而軾獨若無所為者雖然去軾吾未見其為)
(完車也軾乎吾知汝之不外飾也天子之車莫不由轍而言車之功轍不與焉雖然車仆馬斃而患不及轍是)
(轍者禍福之間也轍乎吾知其免也矣)止齋美名議(人能美名名不能美人淑爾身雖陋爾名)
(人不汝議也爾身之不淑假而以丘軻自號焉天下莫之予矣是故古之為名姑用是焉别稱道而已矣賢否)
(不係也)
詩集功曹上(丨丨丨其言是日當登石韓)走卒知(兒童誦君實丨丨丨司馬)題臣
向(宋郊字伯庠在翰林有指公姓名傳以它說者公因請更名嘗移書葉道卿清臣目為同年葉戲荅云清)
(臣宋郊榜第六人登第編閱小錄無宋庠者不知何許人公荅詩云紙尾勤勤問姓名禁林依舊玷華纓莫)
(驚書錄丨丨丨便是當時劉更生詩詠)
古今合璧事𩔖備要續集卷二
