古今合璧事類備要類書類
提要
(臣)等謹案古今合璧事類備要前集六十九
卷後集八十一卷續集五十六卷别集九十
四卷外集六十六卷宋謝維新編維新字去
咎建安人其始末未詳自署曰膠庠進士盖
太學生也是書成于寳祐丁巳前有維新自
序後有莆田守黃叔度䟦稱維新應友劉德
亨之托盖當時坊本總目後又有䟦云昨刻
古今備要四集盛行于世但門目未備再刻
外集云云不署名氏當即德亨所題也是書
前集四十一門子目四百九十一後集四十
八門子目四百一十六其致仕一目有錄無
書注曰已見前集續集六門子目五百七十
别集六門子目四百一十外集十六門子目
四百三十所引最為詳悉惟郡縣山川名勝
以祝穆方輿勝覽已備不及更載焉每目前
為事類後為詩集所收皆兼及宋代皆不及
太平御覽冊府元龜諸書皆根柢古籍原原
本本而所採究皆宋以前書多今日所未見
宋代遺事佚詩如蘇軾詠雪詩以富貴勢力
分四首為本集所不錄者亦往往見於此書
故厲鶚作宋詩紀事多採用之又宋代官制
至為冗襍宋史不過僅存其名當時詩文所
稱今多有不知為何官者惟此書後集條列
最明尤可以資考証在類事之家尚為有所
取材者矣乾隆四十六年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
古今合璧事類備要原序
類書之編何所昉乎自爾雅載蟲魚之名陸氏疏草木
之辨沿而下之至於孔白六帖出而類書備矣雖然猶
未備也兩坊書市以類書名者尚矣曰事物紀原曰藝
文類聚最後則錦繡萬花谷事文類聚出焉何汗牛充
棟之多也今友人劉兄以類書見囑且以合璧事類備
要名豈非欲備所未備又摭其要而為之備乎其視夫
徒載首尾而不得其要□分門目而備失其倫者萬萬
不侔昔人有不善記事每求一事為之紬繹搜索至有
終日追思而莫窮其所出者今而是編始而天文地理
次而節序人物以至族屬官職姓氏之分儒學仕進道
釋技藝之等與夫吉凶慶弔冠婚喪祭之儀草木蟲魚
器用動什之末莫不類而得其備備而得其要其間别
以標題配以合璧俾閱是編者求其一則知其二觀於
此則得於彼既無摉摘之勞而有駢儷之巧如遊元圃
而取瑶寶入武庫而繕甲兵則其有功於後之類書者
多矣言未畢客有誚者曰果止於備要何其方帙如是
之浩瀚耶余應之曰今之所編正將備前乎未見之書
以充後乎無涯之用凡古今應用之事悉於此書萃焉
又何以訝其多為客曰誠如是盍以合璧備要名余曰
唯遂繡諸梓寶祐丁巳大吕既望膠庠進士建安謝維
新去咎父序
古今合璧事類備要跋
記問之學不足以為人師然左氏有廣記備言之要乃
為後世類書者之祖一旦友生謝去咎携一編以示余
曰此友人劉兄德亨所託編事類備要也不私所藏欲
廣其傳且俾余一言以訂其末余不敏何所容喙儻休
沐之暇時閱此編信足為揮毫用事之助云郡人新莆
田守黃叔度似道敬跋
古今合璧事類備要總目
天文
地理
歲時
氣候
占候
時令
節序
祥瑞
災異
帝屬
國戚
親屬
外親
閫儀
嗣續
師友
賓主
故舊
學校
科舉
仕進
儒業
字學
文房
釋教
道教
民事
倡優
寵姬
奴婢
技術
壽典
冠禮
婚禮
國哀
喪紀
弔禮
襄事
墓地
哀輓
鬼神
後集
君道
臣道
三公
三少
道揆
執政
樞屬
府屬
左右史
給舍
翰苑
經筵
諫官
臺官
尚侍
六部
九卿
三監
三學
史館
東宫官
大宗正
王府官
四轄
京局
歴官
環衛官
宦官
三衙
閤舍
殿學
閣學
閣職
宫觀
節相
雜押
階官
節使
國使
帥閫
監司
守臣
武臣
州官
幕官
曹官
縣官
監當
續集
氏族
姓名
家世
類姓
性行
事為
别集
國都
居處
草木
花卉
鳥獸
蟲蟻
外集
禮樂
刑法
獄訟
賦税
征役
平糶
服飾
璽印
香茶
餽遺
飲膳
器用
珍寳
錦綺
布帛
錢楮
昨刊古今備要四集盛行于世但門目未備再刊外集
補其未備如州郡等門已見方輿勝覧此不復載
