古今合璧事類備要後集卷七十八
宋謝維新撰
州官門
總諸曹(凡曹官參軍皆可通用餘各見後逐官下)
歴代沿革(各見後逐官下)
事類府掾(官惟丨丨署列州司白帖)郡掾(丨丨府察同上)曹事(陳遵為公府掾吏日出醉歸丨丨數)
(廢西曹以故事論之府曹詣寺舍白蓮曰陳卿今日以某事論遵曰滿百乃相聞故事滿百則斥後滿百西曹請斥司徒官優)
(容之)冗員(丨丨散軄白帖)公府掾(漢有丨丨丨)殺公掾(晉周振頻為三公府辟辟書下公輒亡時)
(人號為丨丨丨莫有辟者魏舒楊源為司徒遂辟之竟無他事)為師友(漢嚴詡為穎州守政清簡常謂掾吏丨丨)
(丨)善丹青(晉顧愷之丨丨丨與殷仲堪為參軍)徒勞人(漢梁竦曰州縣之職丨丨丨耳)作蠻語
(郝隆為南蠻參軍三月三日作詩曰娵隅濯清池桓公問何物答曰名魚為娵隅桓公曰何為丨丨丨隆曰千里投公始)
(得一蠻府參軍何為不作蠻語也世說)假日曹(漢薛宣為翊城曹掾張扶至丨丨獨不肯休坐丨治事宣出教)
(曰曹雖有公事家亦望私恩扶慙之)三語掾(陳留阮千里有令望太尉王君見而問之曰老莊與聖教同異答曰)
(將無同太尉善其言辟為掾人號丨丨丨)孫楚長揖(丨丨字子荆為揚州參軍至州丨丨刺史石苞曰天子命)
(我參卿軍事)郄超多髯(晉桓温辟王恂為主簿丨丨為參軍超丨鬚丨恂短小時人語曰髯參軍短主簿能)
(令公喜能令公怒)稚圭管簫(唐張文灌補并州參軍時李勣為長史嘗歎曰丨丨令之丨丨吾所)
(不及)杜暹清吏(丨丨補婺州參軍秩滿歸吏以紙萬番贐之暹為受百番衆歎曰昔丨丨受一大錢)
(何異哉)軍事偉辯(盧承慶為秦州參軍入奏丨丨太宗丨其丨)部人稱頌(尹思真調)
(隆州參軍事屬邑豪蒲氏驁肆不法州檄思真接之摘其姦贓萬計卒論死丨丨丨慶刻石致丨)署列
六聯(丨丨丨丨白帖)名列府寮(丨丨丨丨職參軍事同上)作櫻桃賦(蕭穎士調廣陵)
(參軍事穎士褊急中不能堪丨伐丨丨丨擢無庸之𤨏質蒙本枝以自庇雖先寢而或薦非和羹之正味以譏)
(杜甫君子恨其褊)賦歡喜詩(杜審言餘見司戶門)
詩集府中趨(冉冉丨丨丨古詩)
知錄(即漢功曹之官也今取功曹事並附通用)
歴代沿革(後漢有郡主簿官在漢魏間及江左為督郵主簿皆太守自辟除晉置本為公)
(府官非州郡職也掌總錄衆曹文簿舉彈善惡後代刺史有軍而開府者並置之後魏洎隋皆有錄)
(事參軍及罷郡以州統縣皆吏部選除煬帝置郡有東西曹掾及主簿唐武德復為錄事參軍開元)
(改司錄參軍掌正違失蒞符邙後唐應順間州置錄事參軍三考者主劇縣以上定格滯壅故也國)
(朝沿唐制州有錄事參軍然不盡置也諸府為司隸諸州為錄事乾興元年丁度申請諸州始各置)
(錄事參軍慶歴二年河西河東陜西諸州權令京官知錄事參軍熙寧三年詔繁難去處錄事參軍)
(並差職官知縣及奏舉縣令人充會要政和三年尚書省言州建六曹參軍參軍之稱起於行軍之)
(際恐不當襲錄事參軍欲改為司隸奉聖旨參軍改為掾職略建炎初復舊名錄不兼他中興會要)
(職從之孝宗會要)
事類紏職(周禮)紏司(白六帖)紏繩(丨丨大郡管轄外臺)勾稽(並同上)廊廟
才(孫邵北海人為孔融功曹融曰丨丨丨也後為吳丞相吳錄)御史材(喬錄歴果綿遂懷四州刺)
(史嘗謂錄事參軍任紹業曰子紀綱一州能劾刺史乎紹業出條所失示之驚曰能知吾失丨丨丨也喬錄)
千里駒(韋康成字元將年十五身長八尺為郡主簿郡尹楊彪竒之曰韋主簿昂昂丨丨丨乎三輔實)
(錄)一府望(士東亭為桓武主簿既承籍有美譽丨丨之丨世說)糾愆謬(閻用之初為彭州參)
(軍嘗攝錄事一日丨丨丨不法數十事太守以為材)舉綱目(顔杲卿為魏州錄事參軍振丨丨丨政稱)
(第一舊史)郡督郵(州主簿丨丨丨並今錄事參軍白帖)州主簿(事見沿革)舉公過(韓紳)
(卿為揚州錄事參軍事故相崔圓久狎愛州民丁某至顧省其家後大衙會曰司錄君趍以前曰請丨丨丨公)
(興小民狎至其家害於政圓驚謝曰錄事言是圓實過乃自罰韓文韓紳卿墓誌)與府政(公為京兆)
(府司錄參軍丨一丨丨韓愈誌董府君墓)典簿書(白帖)掌符印(丨丨丨提舉列曹紏察羣吏同)
(上)郡之極位(漢官儀督郵丨丨丨丨)樞相由斯(為丨為丨何莫丨丨權集)王渙
簡核(益郡太守陳寵以功曹丨丨丨丨舉為主簿)玄明政理(劉聰字玄明年十四究通經史)
(時有太守郭頥辟為郡主簿吏歌曰我有賢后能任丨丨丨丨人殷前趙錄)宗資畫喏(後漢宗資)
(為南陽太守委任功曹范滂人歌曰汝南太守范孟摶南陽大丨主丨丨)成瑨坐嘯(成瑨為南陽太)
(守任功曹岑眰人語曰南陽太守岑公孝弘農丨丨但丨丨同上)來特設榻(徐穉時陳蕃為太守)
(以禮請為功曹蕃在郡不接賓客惟穉丨時丨丨丨去則懸之)置標府椽(丨丨丨丨任重功曹白六)
(帖)皓薦陳寔(漢鍾丨穎川人為郡功曹命辟司徒府臨去辟太守丨丨丨為功曹)璨舉謝
譚(吳丨為會稽守丨丨丨為功曹吳志)接以友禮(虞翻字仲翔會稽人太守王朗命為功曹丨丨)
(交丨之丨魏志)驁倨忤物(崔信明揚州錄事參軍鄭世翼丨丨數輕恌丨丨唐史)湘中琳
琅(羅含字君章太守謝仁祖一見稱為丨丨之丨丨自江下從事轉主簿)列郡管轄(丨肱肱之)
(丨居丨丨之司白帖)紀綱一郡(太和七年中書門下奏錄事參軍紏察屬縣課責下寮丨丨丨丨籍)
(其提舉焉續通典)紀綱大府(常集)總錄衆曹(錄事參軍之職掌丨丨丨丨管其文案自)
(上佐以意違失者彈正以法掌凡諸司察之事平寳司徒儀)舉善彈非(劉洪教云錄事參軍務丨)
(丨丨丨令史亦各隨事修習也北堂書)殿最升降(齊映劉滋執政戴叔倫勸以天下尤切者縣令)
(錄事參軍此二者宜出中書門下無計資序限遠近高下一一以丨丨丨丨則人人知勸映等重其言)書
錄事考(李詳為鹽亭尉令考為錄事所擠詳諳丨丨丨丨刺史許之即書曰怯斷大案好勾小稽自隠)
(不清言他總濁階前競鬭鬭用方休獄裏囚徒非赦不出天下笑之御史臺記)六聯之首(苟非三語)
(之才則忝丨丨丨丨白帖)府聯之職(宜列丨丨丨丨俾展官常之效常集)提舉列曹(丨丨)
(丨丨紏察羣吏職源)名列府寮(丨丨丨丨職參軍事白帖)通才條理(大府要會六聯紀綱)
(當務之委積擇丨丨丨丨而利可析滯明可照姦常集除京兆府司錄制)都錄能名(往參丨丨雅有)
(丨丨錄參制)意與天通(杜景佺性嚴正為益州錄參逆析房司馬之不視事吏歌之曰錄事丨丨)
(丨丨州司馬折威風由是寢知名)事以幹治(君為京兆司錄諸曹白事不敢平面視揖起趨去無)
(敢間語縣令丞尉如嚴京兆丨丨丨丨韓愈銘張署墓)職事績成(稱其丨則丨舉丨丨非其材則)
(官邪政廢白帖)六曹表則(一郡紀綱丨丨丨丨同上)羣轄載孚(君轉隴州錄事參軍時劉)
(仁軌以宰相之貴持節此州坐帷中主諾責下君提綱未幾丨丨丨丨劉君坐嘯以為能也陳子昂集王府君)
(墓誌)異禮尊任(縣令判司與錄事丨丨丨其丨也通典寳元制)置之賓席(裴澥為陜府冬)
(李勉除觀察召澥曰素聞公名朝中親友話公美事丨丨丨丨)馴置州綱(丨丨丨丨胡文恭行張日)
(嚴制)充近上曹(政和尚書省言錄參丨丨丨丨官續會要)督郵綱椽(丨丨丨丨之峻胡文)
(恭行間仲宣制)少負英才(𫝊忠肅公察李權丨丨丨丨時為青州司錄公掾職事往來淄青相與琢)
(磨士論稱美言行錄)寮有詩人(張乖崖在蜀有錄事參軍老病廢事公責之曰胡不歸明日參軍求)
(去且以詩留别曰秋光都似宦情薄山色不如歸興濃公驚謝之曰我遇矣同丨丨丨丨而吾不知因留而薦)
(之東坡集)問以邊策(胡則字正調憲州錄事參軍時靈夏用兵轉運使索湘遣則入奏太宗因丨丨)
(丨丨對稱旨帝顧左右曰州縣豈乏人遂令記姓名中書仁宗實錄)陳當世務(杜祁公知永興軍辟)
(孫甫之翰林錄猥事一以委之公嘆曰待我以此可以去矣祁公為謝之乃從容丨丨丨之丨祁曰喜得友矣)
(言行錄)脱伸無告(黃裳字文叔為興元府錄參能以情求獄丨冤死丨丨丨甚衆終任不訊一囚)
(樓攻媿集)理獄有能(陳堯佐字希元諡文惠知開封府錄事參軍用丨丨丨丨績遷府推官事略)
賜錢五萬(邵曄字日華為連州錄事參軍州將楊全誣部為劫盜意欲寘之死曄察其枉不肯書牘)
(白全劾實再按驗得實民由是獲免曄代還引對太宗曰爾能活吾平民深可嘉也丨丨丨丨)召為校
勘(李垂字舜工自湖州錄事參軍丨丨崇文丨丨並同上)以重名調補(王勃年未及冠丨丨)
(丨丨丨號任州參軍才大官小佛衣而遊天下職源)有微恩舉沼(道州錄事參軍王沼與楊炎丨)
(丨丨及炎入相丨丨拜為監察御史始講公議南部新書)訴者屬葉椽(葉顒諡正簡調建州錄事)
(參軍建俗狠而喜訟或積年官不能决部使者賀允中多以屬公原情諏律必得平亭旁部民闈之有丨于漕)
(臺丨輒請以丨丨丨用薦者改宣教郎誠齊集)與宰相爭事(陳希亮字公弼為開封府司錄青州)
(男子趙字上書言元昊反宰相以為狂言徒建州而元昊果反字至京師自訟宰相怒下字開封獄希亮奏乞)
(以字所上封字付所司其驗不當加責丨丨丨丨丨不已字由此得釋東都事略)秉一州之綱
(郡督郵丨丨丨丨丨胡文恭行陸降等制)紀綱於州曹(任丨丨丨丨丨同上行尹立制)天下
推蕭功曹(蕭穎士授揚州功曹丨丨丨知人稱丨丨丨)
詩集糾郡(丨丨南海湄韋應物詩)專法(為吏丨文丨陳后山别叔公錄曹詩)俊逸(蕭蕭)
(細雨鎻柴門喜見風流二使君丨丨萬春猶錄事清新子建尚參軍胡致隆喜曹劉二從事見過詩)才業
(程侯晩相遇與語丨丨立薰然耳目開頗覺聰明入意鍾老相青義動修蛇蟄杜甫送知錄)循良吏
(李侯江南英身老自藏器讀書盡百紙落筆必千字况兼熊豹姿特負縱横志凄其望高躅異世猶一致大名)
(國北門自昔雄元帥名賢慎柬拔薦引必同類操持紀綱地實藉丨丨丨要成百鍊剛小大須歴試葉集之送)
(李道父辟大名司錄詩)寄廉平(能吏于今少春風及此行英雄餘戰伐犴獄丨丨丨陳后山送澶州)
(錄曹宋參軍)朱絲直(韋生富春秋洞徹有清識操持紀綱地喜見丨丨丨行往樹佳政慰我深相憶)
(杜甫送韋諷閬州錄參)助清威(八詠遺風資逸興二溪寒色丨丨丨曙星没盡持綱去瞑角吹殘鎻)
(邙歸方干送知錄)郡内政無雙(夫子方寸裏清秋澄霽江關西望第一丨丨丨丨丨岑參送楊)
(禄事充使)英椽柳家郎(丨丨丨丨丨離亭酒甕香岑參送柳錄事赴梁州)捶楚塵埃
間(州家申明使家抑坎軻祇得移荆蠻判司卑官不堪說未免丨丨丨丨丨退之贈張功曹詩)期聽
勞者歌(之官逢計吏風土問如何損益關事從丨丨丨丨丨耿緯送海州盧錄事)
司理
歴代沿革(五代以來諸州皆有馬步獄以牙校充馬步都虞侯掌刑法謂之馬步院太祖)
(慮其任私高下其手開寳六年始置諸州司寇參軍以新進士及選人為之後改為司理掌獄訟勘)
(鞫之事不兼他職元祐定令上州從八品中下州從九品)
事類折獄(丨丨之司宋廣平集賜福州司理勑)掠囚(自端拱淳化以來諸州司理參軍皆上躬)
(自選擇仍詔丨丨皆依律令聖朝職略)氣節(錢忠定公即授安州司理參軍吏有誣服自盜抵死邑具)
(獄上於郡公明其冤狀守將謂曰劾縣獄當得賞答曰治獄得情乃其職擠人以論功非吾志也聞者歎服章)
(敏滕公甫力薦之稱其有丨丨楊龜山集)明敏(孫沔字元規補趙州司理參軍為人丨丨果敢有材稍遷)
(監察御史衷行東都事略)選明敏(國朝别置以專鞫獄事劇者置二人太平興國九年詔曰司理參軍)
(專於推獄研覈情實由在得人宜令本州於見任簿尉判司内丨丨丨有官業者充秩滿當與升資罷軟不任)
(其職可以選官代)選強明(天聖七年以司理參軍並丨丨丨兩任以上判司簿尉充並分紀)治
獄稱職(柳開字仲塗為宋州司寇丨丨丨丨遷錄事參軍事略)上書論事(張唐英為歸州)
(理椽數丨丨丨天下丨同上)薦乞移與(鮮于侁字子駿為江陵右司理參軍慶歷旱求言侁推災)
(異所由興及條當世之失有四其語切直唐介在鄉曲稱其名於上官交章乞丨侁盛言左參軍李景陽之美)
(丨丨丨之介益以為賢四朝國史)近臣薦材(黃葆光字元暉調齊州司理參軍丨丨丨其丨召為)
(大學博士東都事略)王韶受知(丨丨諡襄敏為建昌司理時蔡挺提刑江西丨丨於挺)韓絳
喜薦(蔡確字持正為邠州司理丞相丨丨宣撫陜西丨確所造樂語丨其材丁未錄)獄爭不屈
(范文正公仲淹為廣德軍司理目抱具丨與太守丨是非守盛怒臨之公丨為丨歸必記往復辯論之說于屏)
(上比去至字無所容貧止一馬鬻馬徙步而歸言行錄)囚得不死(濓溪先生為南安軍司理獄有)
(囚法不當死轉運使王逵欲深治之先生與之辯不聽則置手板歸取告身委而去之曰如此尚可仕乎殺人)
(以媚人吾不為也逵悟丨丨丨丨且賢先生薦之淵源錄)疑獄持益堅(仁宗朝侍御史王平字保)
(衡章聖初為許州司理里中女乘驢單行盗殺諸田間裭其衣而去驢逸田旁家收繫之吏捕得驢指為殺女)
(子者理保衡意丨甚州將趣具獄保衡丨丨丨數日河南逃移之許劾之乃實殺女子者州將謝曰微司理幾)
(誤殺平人揮塵錄)盗獄察其冤(陳戩為懷州司理用法平允屬縣得丨上之州丨公丨丨丨而)
(尉挾姻黨之貴私請於公公正色曰殺無罪以希賞安乎遂釋之人益知其賢李公彦撰陳待制行狀)不
得預帑藏(雍熙三年曰司理司法丨丨丨丨丨之事)不得兼他職(五年詔)誤入
人者批歷(祥符五年陜西轉運使薛顔言諸州司理參軍朝廷謂其刑獄重難與免選限或任非其)
(人多致枉濫請自今丨丨丨徙已上罪丨令丨丨依例守選異有所懲)不勝任者兩易(雍熙)
(二年詔曰王者任人各有攸處苟適其用則無曠官近以新及第人為司理參軍恐其初到官尚未通刑法令)
(州郡長吏視其丨丨丨丨於判司簿尉中丨丨之)
詩集圜扉(方策佗時執丨丨到日空唐子西送故人赴循州司理詩)狴犴(維持狴牢不枉直情)
(必通太守異趣舍挺然不曲從有事爭救之粉屏記其終官小俸禄薄家居率窮空賣馬以自給徒步氣彌充)
(范仲淹為廣德司理與太守爭非孫覺莘老以詩紀其事)曉然烏兔輪(江西古浩穰昭信江濱州)
(獄十里平慘係誾嚚景山之胷中丨丨丨丨丨敢為虔人賀何以致龍神鄭俠送吕景山赴虔州理椽詩)
司法
歴代沿革(兩漢有决曹賊曹椽主刑法歴代皆有或謂之賊曹法曹墨曹隋唐更革與司)
(戶同唐掌律令定罪盜賊贓贖之事國朝沿唐制諸州置司法參軍掌議法斷刑品同司戶紹興三)
(年權行减罷後復舊中興會要)
事類讞椽(張湯以兒寬為奏丨丨以右義决疑獄湯甚重之)法曹(後漢郭洪為穎州郡丨丨)
(椽治獄四十年用法平正郡内比之東海于公)斗南(狄仁傑字懷英為并州法曹親在河陽仁傑登太行)
(山反顧見白雲孤飛謂左右曰吾親舍其下藺仁基曰狄公之賢北丨以丨一人而已)佛子(尹子義為)
(澤州都督以法曹百姓歌之曰前得尹丨丨)大理丞(裴遵度志氣深厚敏機鑒達以門蔭累授潞府)
(司法時年已老亦為人所知授丨丨寺丨剖斷州獄理行始著)决平司(官有丨丨之丨無舞文之過杜)
(牧行楊元汶充京兆府法曹掾)政寬仁(徐有功累轉蒲州司法為丨丨丨不行扙罰吏人感其恩信逓)
(相約曰若犯司法參軍扙者必斥罰之由是人爭用命終於代滿不戮)性剛正(顔杲卿字昕為遂州)
(司法參軍丨丨丨蒞事明濟嘗為刺史詰讓正色别白不為屈)使域請代(狄仁傑為并州都督府法)
(曹鄭宗質母老當丨絶丨仁傑請曰太夫人有危病而公遠使豈可貽親萬里之憂乃丨丨崇)豪縱按
治(韋湊遷揚州法曹州人王神爽罷仁壽令丨丨數犯法及通貴戚吏莫敢繩湊丨丨杖殺之遠近稱伏)
斷獄平恕(韋仁夀太業未為蜀郡司法書佐丨丨丨丨其有得罪者曰韋君所斷死而無恨分紀)
疑獄口對(杜祐嘗謁潤州刺史韋元甫元甫未之知也他日元甫有丨丨不能决祐時在傍元甫詢)
(於祐丨丨皆其要元甫竒之奏為司法)與太尹爭(公為京兆法曹日伏階下丨丨丨丨是非太尹)
(屢黜已見韓愈詩董溪墓)議貨固爭(齊澣調蒲州司法參軍有父子連坐論死者澣曰條落則本枮)
(柰何俱死丨丨其父太守不聽丨丨)舶貨不售(杜純字孝錫終兵部侍郎為泉州司法丨商歲)
(再至異丨山積吏私與市幸不誰何舉郡吏爭與市惟純丨丨一亳人亦莫知後事𤼵逮獄而純不與哲宗實)
(錄)遇事不屈(蕭之敏辟㐮陽司法府捕強盜陳大漢十三人不獲鄕民羣行適符其數巡尉執送)
(官不堪笞掠皆誣伏公約法疑之白帥移獄已而獲真盜闔府嗟異禮待陳桶來守公丨丨爭辯丨丨桶嘗曰)
(司法突兀長身他日真御史也周益公集)議獄合情(賈易字明叔調常州司法參軍自以書生不閑)
(法令每丨丨唯求丨於人丨曰人情所在法亦在焉訖其去郡中稱平四朝國之)議事守正(楊龜)
(山先生授處州司法燭理精明曉習法令有疑獄衆所不决者皆立斷與郡將丨丨丨丨不傾淵源錄)任
情不從(李承之字奉世為明州司法郡守丨丨縱法人莫敢辯承之獨毅然丨丨守怒曰郡椽敢如是)
(耶承之曰事在公自斷可也若在有司當循三尺法守憚其言哲宗實錄)奉公不苟(𫝊忠肅公察字)
(公晦公任青州司法參軍徐處仁余深繼守青州徐長於治民屢試以事知其丨丨丨丨言行錄)伊川
從游(馬伸字時中初元祐學有禁丨丨之門雖宿丨丨者以趨利叛去公求為西京法曹銳然為親依之)
(計先生初以非其時恐貽公累公執贄凡十反愈恭先生嘆曰此真有志者引而進之自爾出入凡三年公暇)
(雖風雨必日一造焉淵源錄)郡僚詞人(東坡守錢塘毛滂澤民為法曹公以衆人遇之秩滿辭去)
(是夕宴客有妓歌别詞云今夜亂山深處夢魂分付潮回去公問曰此何人所作答云毛法曹製公語坐客曰)
(丨丨有丨丨而不及知軾之罪也翌日折簡追還留連彌月毛澤民因此得名本事曲)不識一面
(晁詠之字之道補之從弟也為揚州司法參軍未上蘇軾知揚州補之以詠之詩文獻軾軾曰有才如此獨丨)
(丨丨丨耶久之詠之具參軍禮入謁軾下堂挽而上之顧謂坐客曰此竒才也事略)見而竒之(曾鞏)
(游太學歐陽丨丨丨丨自是名聞天下調太平司法參軍召入修史館書籍上同)參法律曹(丨丨)
(丨丨胡文恭行朱逵制)往司三尺(丨丨丨丨之律初有半通之論同上行陳元良制)羅
疇老蘭堂記(元祐四年予出而仕司法於滁五年季春作堂於廨宇之東南堂之前植蘭數十本)
(微風飄至庭檻馥然予方休乎堂上欣然笑曰猗與蘭哉是可以名吾堂蘭之為物幽而芳者也云云予之病)
(於世久矣而聞道晩世念一至往往顧影自笑噫由斯以往朝於是焉襲蘭之馨莫於是焉擷蘭之英攜書就)
(觀引酒對酌庶幾久與之俱化)韓愈為法曹上書李侍郎(愈少性喜文字究窮經𫝊)
(史記百家之說沉潜乎義訓反覆乎句讀磨□乎事業而𤼵揮乎文章惟是鄙鈍不通曉世事學成而道益窮)
(年老而志益困)
詩集逸興(椽曹乘丨丨鞍馬去相尋注漢制以曹官為椽如屋之椽言有所負荷杜陳九法曹石門)
(宴集)坐曹(休沐猶丨丨伏日不歸廨平生熟太玄餘事工小楷自稱霹靂手作縣真癬疥鮑宣雖強項臨)
(事中實駭二十罸自視此理須少戒唐子西送趙司法詩)不枯槁(海陵參軍丨丨丨醉意梅花愁絶倒)
(秦少游和黃法曹梅陵梅花詩)事畢諏(此府雄且大騰凌盡戈矛棲棲法曹椽何處丨丨丨韓赴江陵)
(寄三翰林詩)老胥忌(吾友黃升卿乃是天下士一官法曹椽整整丨丨丨張于湖贈黃法曹詩)衆
所易(法曹貧賤丨丨丨腰腹空大何能為韓退之回鄭羣贈簟)移病滿百日(逃秦盧博士讀)
(書不讀律江陵法曹椽丨丨丨丨丨張于湖贈盧司法詩)詩句多夏景(遥知謝法曹丨丨丨丨丨)
(黃山谷詩)忘情任卷舒(君子從遊宦丨丨丨丨丨楊炯酬號州李司法詩)青衫向白
頭(北岳仙人汗漫游斯文曾到海邊州誰怜詩禮甘公子牢落丨丨丨丨丨于湖贈甘法曹詩)歸來
印幾窠(袁州司法多兼局日暮丨丨丨丨丨山谷詩)幕下風流法曹椽(楊誠齋詩)
東閣觀梅動詩興(丨丨丨丨丨丨丨還如何遜在揚州師去何遜梁時人何遜作揚州法曹)
(廨舍有梅花盛開遜吟詠其下後居洛思梅花再讀其任從之扺州梅花方盛遜對花彷徨終日見東坡次韻)
(王定國倅揚州詩)
司戶
歴代沿革(漢魏以下有戶曹椽主民戶北齊以下與功曹同隋有戶曹參軍文帝時為司)
(戶參軍煬帝為司戶書佐唐開元復為戶曹參軍掌戶口籍帳婚姻田宅雜徭道路之事在府為曹)
(在州為司梁開平省六曹椽屬留戶曹一員通判六曹國朝沿唐制諸州置司戶參軍掌戶籍賦税)
(倉庫交納通典分紀聖朝職略四朝志元祐令中州從八品下州從九品乾道六年汪大猷乞令司)
(戶專主倉庫見中興會要)
事類祠曹(丨丨賦籍之要司白集行李玘京兆府戶曹制)戶曹(韋昭釋名曹羣也丨丨民所聚)
(也)清吏(張元素仕隋為景城縣戶曹竇建德陷景城執將殺之邑人千餘號令請代曰此丨丨殺之則)
(無天也)要官(李素高祖令授七品清丨丨所司授雍州司戶上曰此官要而不清)三絶(唐徐彦伯)
(改蒲州司兵時司戸韋嵩善判司士李亘工於翰禮而彦伯以文詞推美時人謂之河東丨丨)三語(以丨)
(丨自試白集行李玘制)仁愛(裴守真父謹隋大業中為淮安司戶參軍郡人楊琳田瓉等亂刧吏多死)
(惟謹以丨丨故賊約其屬無敢害護送還鄉)罵賊(邕州司戶宗旦常白知郡陳珙言農志高必叛珙不)
(聽及城陷宗旦嫚丨丨被殺)念珠曹(京兆戶曹月俸一百八索人號為丨丨丨南部新書)七品
官(唐伐職任煩重目為丨丨要丨袁州司戶廳壁記)霹靂手(唐裴琰之為州同司戶年少刺史李)
(崇義輕之州中積年舊案數百道崇義促剡之判琰之命書吏數人連紙筆須臾剖斷並畢崇義大驚曰公何)
(忍藏鋒以成鄙夫之過由是大知名謂之丨丨丨)南山判(李元絃遷雍州司戶時太平公主與僧爭)
(碾磑公主方承恩用事百官皆希其旨意元絃遂判還僧寺長史竇懷真大懼勢促令元絃改判元絃大著判)
(後曰丨丨可移此判終無搖動)歡喜詩(杜審言為吉州司戶武后召見將加擢用問曰卿歡喜否審言)
(蹈舞謝恩因作丨丨丨甚見稱賞分紀)措大官(蜀王宗銖責授雍州司戶參軍問吏曰參軍何官衣)
(何服吏曰下州判司綠衫槐笏而已宗銖大笑絶倒曰若頭便斬去吾何能作丨丨丨耶九國志)官至
司空(後漢陸績李郃皆仕郡為戶曹史邵丨丨丨丨)詔為御史(韓思彦為州司戶上召問不見)
(卿久今何官思彦始道所以然上謂宰相曰此亦大屈丨丨丨丨)不行鞭罸(韓思復改汴州司戶)
(仁恕丨丨丨丨)不事儀矩(李之才字挺之任孟州司戶挺之坦率丨丨丨丨時范忠獻頗不悦挺之)
(自若也後忠獻建節移鎮郡寮送至境外挺之但别于近郊未幾忠獻謫守安陸過洛故吏無一往者獨挺之)
(㳂檄往省之忠獻始稱嘆遂受知焉言行錄)商確古今(洪文惠公守徽州時范石湖為戶參洪公)
(博洽精明公由此究心吏事洪公喜日與公丨丨丨丨常曰吾視君齒必至兩地君其自愛)共稱文
章(曾鞏初為太平州司戶守張伯玉前輩人也歐陽公王荆公丨丨子固丨丨伯玉殊不顧問語子固吾方)
(為六經閣其為之記子固凡謄藁六七終不當伯玉之意謂子固曰吾自為之則曰六經閣者諸子百家之書)
(皆在焉不盡尊經也子固始大畏服益自勵於學矣同上)試為校理(晁補之字無咎王安國一見而)
(竒之為澶州司戶參軍召丨丨祕閣丨丨東都事略)除大學正(蔡肇字天啟長於歌詩為明州戶椽)
(丨丨丨丨事略)
詩集詩人(吉州司戶官雖小曾屈丨丨杜審言今日宣城讀書客還移手板傍轅門山谷)古氣
(夏氣凉生土囊口周鼎湯盤見科斗清風丨丨滿眼前乃是戶曹報章還只今書生無此語已在貞和元和間)
(同上)能文(桂林戶椽舊丨丨誠齋詩)才華(丨丨汝尚為丞椽註謂池州司戶參軍王荆公聞和甫補)
(池椽)聞屈聲(三語又為椽大家丨丨丨歐陽詹送潭州陸戶之任)校官黃(詩入江西杜心𫝊肘)
(後方木天須此事丹筆丨丨丨誠齋送彭元忠司戶)官政有祖風(只今曾孫戶椽公吏能丨丨丨)
(丨丨南山可搖判難奪東海不冤隂有功吾州上了本曹印謁帝明光當得覲秋風正緊送摶扶九萬程途人)
(莫問同上送趙英仲司戶)
古今合璧事類備要後集卷七十八
