古今合璧事類備要續集卷二十六
宋謝維新撰
類姓門
邊隴西徵音
古今姓纂(子姓宋平公子邊之後以王父字為氏周有邊伯之田近於王宫平王取之)
事類五經笥(漢邊韶字孝先為丨丨丨人詠之曰邊孝先腹便便懶讀書但欲眠)宜高任
(邊讓字文禮大將軍何進聞其才名召署令史進以禮見之讓善占射能辭對時賓客滿堂莫不羡其風蔡邕)
(深敬之以為丨處丨丨)後有邊延(邊鳳為京兆尹有能名郡人語曰前有趙張三王丨丨丨丨二)
(君延篤𫝊)佛子菩薩(五代邊鎬仕南唐初以都虞候從查文徽克建州凡所俘獲皆全之人謂之邊)
(丨丨及克潭州市不易肆潭人謂之邊丨丨既而為節度使政無綱紀惟日設齋供盛修佛事潭人失望謂之)
(邊和尚見通鑑)
扈京兆羽音
古今姓纂(夏有扈氏之後以國為姓風俗通趙有扈&KR0008;本朝有扈蒙)
事類(闕)
燕始興羽音
古今姓纂(召公奭周同姓封燕𫝊國四十二代至王喜為秦所滅子孫以國為氏又南燕姞姓)
(國亦為燕氏漢功臣宜城侯燕倉後漢中郎將燕瑗)
事類隂陽䜟緯(燕鳳字子章代人少好學博綜經史明習丨丨丨丨昭成素聞其名以禮致之)
(拜左長史參决國事北史)造車器漏(皇朝燕肅字穆之青州人多巧思以創物大智聞天下嘗丨指)
(南丨記里鼔二車及欹丨以獻又作蓮花丨世服其精肅所至刻石以記其法國史)
冀
古今姓纂(左傳冀國今晉州冀氏是也又晉大夫郄芮食采冀邑亦為冀氏)
事類善隸工寫(儒林冀雋字僧雋性沈謹丨丨書特丨模丨周文引為記室北史)
郟武陵徵音
古今姓纂(周成王定鼎于郟鄏世以邑為姓焉)
事類(闕)
浦京兆羽音
古今姓纂(闕)
事類(闕)
尚京兆商音
古今姓纂(姜姓齊大公之後號太師尚父其支孫因氏焉後漢高士尚長唐戶部尚書尚衡生)
(振緫尚長之子又尚獻父衞州汲人又尚可孤東部鮮卑宇文之别種)
事類(闕)
農雁門宫音
古今姓纂(闕)
事類(闕)
温平原商音
古今姓纂(唐叔虞之後晉公族受封河内之温因以命氏又郤至食采于温亦號温季漢功臣)
(表温疥封㮮侯㮮音荀疥孫何始居太原)
事類世號六龍(晉温羡字長卿兄弟六人並知名於丨丨曰丨丨)有棟梁任(温嶠)
(字太真博學能屬文風儀秀整累遷為中書令丨丨丨之丨)是大才士(温子昇字鵬舉博覽百家)
(文章清婉常景曰温生丨丨丨丨孝莊以為主客郎中文章陵顔轢謝含任吐沈北史)皆卿相才
(唐温大雅字彦弘并州祁人性至孝與弟彦博大有皆知名薛道衡見之歎曰三人者丨丨丨丨也高祖兵興)
(主文檄受禪討定儀典遷黃門侍郎而彦博為中書侍郎對管華近帝嘗曰我起晉陽為卿一門耳)進止
詳華(温彦博字大臨通書既警悟而辨善辭令每問四方風俗臚布誥命若成誦然丨丨丨丨人皆拭目)
(觀)書幣招禮(温造字簡輿性嗜書少所降屈不喜為吏隠王屋山人號其居曰處士墅張建封聞)
(名丨丨丨丨及去造謝歸下邳慨然有高世心復隠東都烏重胤奏致幕府)開渠溉田(出為朗州)
(刺史丨後鄉丨百里丨丨二千頃民獲其利號右史渠)膽落御史(再召侍御史知彈奏李祐拜大)
(金吾違詔進馬造正衙彈劾祐曰吾夜入蔡州擒吳元濟未嘗心動今日丨丨於温丨丨並同上)名號
温李(温庭筠彦博裔孫少敏悟工為辭章與李商隠皆有丨丨丨丨)人謂温寇(皇朝温仲舒字)
(秉陽河南人有應務才與寇準同進丨丨之丨丨國史)
别京兆徵音
古今姓纂(闕)
事類(闕)
莊天水徵音
古今姓纂(芊姓楚莊王之後以諡為姓楚有大儒莊生六國時為蒙漆園吏莊周著書號莊子)
(齊有莊賈周有莊辛云)
事類為漆園吏(莊子蒙人名周嘗丨丨丨丨其學無所不闚著書十餘萬言詆孔子之徒明老)
(子之術終身不仕)厭承明廬(漢嚴助會稽吳人本姓莊回避漢諱後改曰嚴為會稽太守𢾗年不)
(聞問賜書曰制詔會稽太守君丨丨丨之丨勞侍從之事還故土出為鄉吏久不聞問具以春秋對助恐上書)
(願奉三年計最)
晏齊郡宫音
古今姓纂(左傳晏桓子名弱齊公族也生嬰字平仲晏父戎晏父釐並其族也漢司隸校尉晏)
(稱南晏有晏漢)
事類可謂知禮(曾子曰晏子丨丨丨丨也已恭敬之有焉記檀弓)善交久敬(晏平)
(仲丨與人丨丨而丨之論語)以其君顯(管仲以其君霸晏子丨丨丨丨孟)有道順命
(丨丨丨丨無道衡命蓋晏平仲之行也家語)七歲神童(皇朝晏殊字同叔撫州臨川人也丨丨善)
(屬文號丨丨景德初張知白安撫江西薦之得召試又試詩賦論殊自言臣嘗私習此賦不敢隠真宗異之乃)
(試以它題以為祕書省正字置之祕閣使得悉觀祕閣書明年復獻所為文召試中書為集賢校理)因雪
設客(殊性剛峻遇人以誠雖處富貴奉養如寒士樽酒相對歡如也當世賢士大夫如范仲淹孔道輔歐)
(陽修等皆出其門其擇壻又得富弼楊察慶歴中為宰相官丨丨丨丨歐公預焉時西方用兵歐公有詩云可)
(憐鐵甲冷徹骨四十餘萬屯邊兵次日諫官蔡襄論其事元獻坐是罷相公曰裴度亦曾邀文士飲韓退之但)
(作詩云園林窮勝事鐘鼔樂清時幾曾合鬧如此同上)
柴平陽商音
古今姓纂(姜姓齊文公子高後高孫奚以王父字為氏十代孫高柴仲尼弟子孫舉又以王父)
(名為柴氏漢有棘蒲侯柴武裔孫文平陽柴文晉末為晉陽太守因家焉)
事類妻平陽公主(唐柴紹字嗣昌晉州人唐高祖丨以丨丨丨丨高祖即位拜大將軍吐谷)
(渾党項寇邊敇紹討之)尚魯國公主(本朝柴宗慶字天祐丨太宗女丨丨長丨丨除左千牛衞)
(將軍駙馬都尉)
瞿松陽徵音
古今姓纂(晉東海王越參軍瞿莊博陵人又王僧孺譜云河東裴桃兒娶蒼梧瞿寳女)
事類(闕)
閻太原宫音
古今姓纂(周太王之胤武王封太伯曾孫虞仲於閻鄉因氏焉一云唐叔虞之後父族有食采)
(於閻邑因氏焉晉有閻嘉又齊有閻職又榮陽狀始晉成公子懿食采於閻因氏焉)
事類立忠節(閻温字伯儉以凉州别駕守上邽令丨丨丨魏志)博文典(晉閻纉字續伯)
(丨覽丨丨)綏撫士卒(閻慶字仁度善於丨丨能盡丨丨死力屢獲勲勞遷驃騎大將軍北史)篆
書草隸(子毗丨丨丨丨為當時之妙同上)年饑賑恤(閻慶胤為敷城太守頻丨丨儉常以)
(家粟千石丨丨貧窮人賴以濟)馳譽丹青(唐閻立本緫章元年拜右相初太宗與侍臣泛舟春苑池)
(見異鳥容與波上悅之詔坐者賦詩而召立本侔狀閣外𫝊呼畫師閻立本是時已為主爵郎中歸戒其子曰)
(吾少讀書今獨以畫見名與厮役等若曹慎毋習時姜恪以戰功擢左相故時人有左相宣威沙漠右相丨丨)
(丨丨之嘲)
充贊皇宫音
古今姓纂(急就章漢有充申仙人充尚之後見仙𫝊)
事類(闕)
幕燉煌宫音
古今姓纂(風俗通舜祖幕支孫以王父字為氏見左傳)
事類(闕)
連上黨徵音
古今姓纂(左傳齊大夫連稱之後馮翊白水縣有連氏)
事類瓜時請代(齊侯使連稱管至父戍丨丨而往及瓜而代公問不至丨丨弗許左)
茹河内羽音
古今姓纂(河南官氏志普彌茹氏改為茹氏又蠕蠕入中國亦為茹氏)
事類勢傾天下(茹法亮仕齊為中書通事舍人事武帝丨丨丨丨南史)口稱詔敕
(茹法珍齊東昏時為制局監甚見愛幸丨丨丨丨)
習
古今姓纂(風俗通云習國名漢有習響為陳相)
事類才氣文筆(晉習鑿齒字彦威襄陽人宗族盛富世為鄉豪少有丨丨以丨丨著稱桑門釋)
(道安與之相見曰彌天釋道安鑿齒曰四海習鑿齒時人以為佳對)才學父風(習鑿齒子辟彊丨丨)
(有丨丨位至驃騎從事中郎)
官東陽商音
古今姓纂(闕)
事類(闕)
艾天水商音
古今姓纂(晏子春秋齊大夫艾孔之後)
事類(闕)
魚雁門羽音
古今姓纂(宋子魚之後子孫以王父氏為姓)
事類世為左師(宋魚氏丨丨丨丨左傳)宦者祭酒(唐元載秉政用丨丨魚朝恩為)
(丨丨)
容燉煌宫音
古今姓纂(春秋南容氏之後子孫以王父氏為姓)
事類(闕)
向河南宫音書况反
古今姓纂(宋桓公子向父肹肹孫向戍為左師子孫氏焉向魋宋司馬向戌之曾孫向為人向)
(寧向鄭向宜並其後也)
事類以靖國人(宋向為人為大司空向帶為太宰華元使向戌為左師樂裔為司寇丨丨丨丨)
(左傳)侃然正色(後漢向栩字甫興徵拜侍中每朝廷大事丨丨丨丨百官憚之)八十校書
(蜀向朗字巨逹襄陽人潜心典籍年踰丨丨猶手自丨丨)性行淑均(向寵諸葛亮表曰將軍向寵丨)
(丨丨丨曉暢軍事試用於昔先帝稱之曰能愚以為營中之事悉以咨之必能使行陣和睦優劣得所)飛
白書名(皇朝向敏中字常之開封人太宗丨丨丨敏中張詠二丨付中書語宰相曰此二臣者名臣也)
(朕將用之矣拜右諫議大夫同知樞密院事)大耐官職(真宗拜同平章事東封西祀皆留守京師)
(天禧元年進左僕射真宗使人密覘之云敏中方謝客門闌悄然無一人真宗笑曰向敏中丨丨丨丨)目
為重德(敏中諸子不使當事任雖處大事若已不與避遠賢勢謹於薦拔大任幾三十年時論丨丨丨)
(丨薨諡文簡並同上)
古新安羽音與前詁姓通
古今姓纂(闕)
事類(闕)
易太原徵音
古今姓纂(齊大夫易來之後魏有易愷晉有易雄左傳)
事類(闕)
愼天水徵音即真姓
古今姓纂(戰國時有滑釐字慎子後以字為姓六國時有慎到漢有太尉長史真祐即去從心)
(字以為真也本朝南渡後回避廟諱亦改從真如近世真德秀子景元始以博學宏詞終入參大政卒封)
(文忠者是也今又不從心而從上從真以為慎者非)
事類(闕)
戈臨海宫音
古今姓纂(夏時侯國為少康所滅因氏焉)
事類(闕)
廖武成徵音
古今姓纂(風俗通古有廖叔安左傳作&KR0008;蓋其後也)
事類北郭先生(後漢廖扶字文起汝南平興人習詩書教授常數百人尤明天文䜟緯風角推)
(步之術號為丨丨丨丨)楚之良才(魏廖立字公淵年未三十擢長沙太守諸葛亮曰廖立丨丨丨)
(丨當贊興世業)中丞名重(皇朝廖剛字用中登崇寧進士第紹興九年詔為御史中丞時秦檜當國)
(欲假臺諫之力斥逐異己者公先亦為相所薦及居言路偘然守正無所承望於是廖丨丨之丨丨於天下)
世綵集𫝊(廖剛累世以華髮奉養嘗名堂曰世綵諫議陳公播之聲詩緝之盈編宰相忠簡趙公方)
(務推廣上孝愛之意遂以世綵集進奏上他日謂公曰觀丨丨丨誠人間美事也其書至今人間樂丨之)
庾齊郡羽音
古今姓纂(堯時掌庾大夫以官命氏至春秋時周有大夫庾皮皮子過邑于緱氏衞有庾公差)
事類處下徵君(漢庾乘字世遊遊學為諸生傭後能講論自以卑第每丨丨坐諸生博士皆就)
(讎問由是學中以下坐為貴後徵不起號丨丨)胡床談詠(晉庾亮字元規美姿容善談論出鎮武昌)
(佐吏殷浩之徒秋夜登南樓亮至諸人將避亮曰老子於此處興復不淺便據丨丨與浩等丨丨竞坐)滅
胡為任(庾翼字稚恭少有經綸大略為都督鎮武昌戎政嚴明經略深遠雅有大志欲以丨丨丨已丨)
(徙鎮襄陽綏來荒遠務盡招納之宜)當世令器(庾峻字山甫祖乘高才退讓惟修德行伯父嶷蘇林)
(曰尊伯為丨丨丨丨君兄弟復俊茂此尊祖積德之所由也)為世儒宗(庾純字謀甫博學有才義)
(丨丨丨丨歴河南尹)世號異行(庾衮字叔褒事親以孝稱察孝廉舉秀才清白異行皆不降志丨丨)
(之為丨丨)淥水芙蓉(庾杲之字景行劉勔見而竒之曰見卿足使江漢崇望杞梓發聲王儉用為長)
(史蕭緬曰庾景行泛丨丨依丨丨何其麗也時人以入儉府為蓮花池並同上)荆南杞梓(庾域字司)
(大梁文帝為郢州辟為主簿嘆美其才曰丨丨丨丨其在斯乎)官以人清(庾於陵字介拜太子洗馬)
(梁武帝曰丨丨丨丨豈限甲族)學士充選(庾肩吾字慎之簡文開文德省置丨丨丨肩吾丨丨)貞
節處士(庾詵字彦寶經史百家無不該綜性託夷簡特愛林泉諡丨丨丨丨)號徐庾體(北史)
(庾信字子山博覽羣書為文綺麗世丨為丨丨丨徐謂徐摛後進競相模範文章辭令盛為鄴下所稱)善
五言詩(庾自直隋授著作佐郎善屬文尤丨丨丨丨)
終南陽徵音
古今姓纂(陸終之後以王父字為氏又富父終生之後)
事類白麟竒木(漢終軍字子雲濟南人年十八選為博士弟子太守聞其異材甚竒之與交結)
(軍揖太守而去至長安上書武帝異其文拜為謁者上丨丨丨丨之對)入關棄繻(終軍丨丨丨丨)
(請受長纓羈南越王年二十餘世謂之終童)
暨渤海宫音音决又音訖
古今姓纂(吳暨豔字子休吳郡人為選曹部至尚書唐天寳有暨晃弟昱暨佐時上元中准制)
(改為周氏)
事類(闕)
居雁門宫音
古今姓纂(晉大夫先且居之後以王父字為氏漢有來城侯居般)
事類(闕)
衡平陽商音
古今姓纂(風俗通伊尹為湯阿衡子孫以衡為氏一云魯公子衡之後以王父字為氏)
事類(闕)
步平陽羽音
古今姓纂(左傳晉大夫步楊之先食采於步因氏焉又有郄毅本郄氏仲尼弟子步叔乘齊人)
(河南官氏志步鹿氏改為步氏)
事類當時英俊(吳步隲字子山淮隂人游吳中著聲名為丨丨丨丨)德度規檢(累遷)
(都督西陵在西陵二十年鄰敵敬其威信以丨丨丨丨見器當世同上)
都黎陽宫音
古今姓纂(吳興人姓苑云有臨淄侯都稽臨淄人也)
事類(闕)
耿高陽宫音
古今姓纂(殷時侯國為晉所滅因氏焉尚書祖乙圯于耿是也)
事類有志事成(漢耿弇字伯昭扶風茂陵人自請收上谷兵定漁陽取涿郡軍攻張步以平齊)
(地光武謂曰昔韓信破歴下以開基今將軍攻祝阿以發迹獨拔勍敵功難於信前建此大策常以為落落難)
(合丨丨者丨竞丨)累葉功名(耿氏自中興以後大將軍二人將軍九人卿十三人尚公主三人列)
(侯十九人中郎將護羌校尉及刺史二千石數十百人與漢興衰丨丨以丨丨自終同上)度遼將軍
(耿秉字伯初國之子有偉體腰帶八圍博通書記能說司馬法尤好將帥之略拜丨丨丨丨匈奴懷其恩信及)
(卒匈奴舉國號哭或至黎面流血)願試治郡(耿純字伯山鉅鹿人光武時丨丨丨一丨盡力自效)
(迺拜東郡太守盜賊清寧)武將無前(耿豪本名令貴少麄獷有武藝沙苑之戰血染甲裳盡赤周文)
(歎曰令貴丨丨所向丨丨芒山之戰右手拔刀左手把矟北史)
滿河東宫音
古今姓纂(風俗通荆蠻有&KR0034;氏音舛變為滿氏漢有滿昌)
事類剛毅有謀(魏滿寵字伯寧立志丨丨勇而丨丨後遷為太尉)格度知名(子偉)
(字公衡以丨丨丨丨官至衞尉偉子長武有寵風同上)
弘太原角音
古今姓纂(風俗通衞大夫弘演之後漢有宦者弘恭)
事類(闕)
古今合璧事類備要續集卷二十六
