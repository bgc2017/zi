古今合璧事類備要别集卷三十
宋謝維新撰
花卉門
杜鵑花
格物總論(杜鵑花一名山石橊一名山躑躅蜀人號曰映山紅所在深山中多有之此花數種)
(有黃者紫者紅者五出者千葉者樹高四五尺或丈許春生苖葉淺綠枝無多葉而花極爛漫杜鵑啼時)
(始開故名焉近似橊花樣故號巖橊羊誤食其葉則躑躅而死故亦以山躑躅名之也)
事類鶴林竒絶(丨丨寺在潤州有杜鵑花高丈餘每至春月爛漫僧相傳云正元中有僧自天)
(台移栽之其後有殷七七字文祥周寳舊識之及移鎮浙西營飾其花院鎻閉時或窺見二女子共游林下俗)
(傳花神也寳一日謂七七曰鶴林之花天下丨丨常聞能作時花今重九將近能開此花副此日乎七七乃前)
(二日往鶴林焉中夜女子果謂七七曰妾為上帝司此苑今與道者開之然此花非久歸閬苑矣於是女子瞥)
(然不見及九日爛漫如春寳驚異遊賞累日花俄不見其後兵火焚寺樹失根株信歸閬苑矣坡詩注)榛
莽相似(物以希見為珍不必異種也鶴林寺杜鵑乃今映山紅又名紅躑躅在江東彌山亘野殆與丨)
(丨丨丨而鶴林之花至以為外國僧鉢盂中所移上玄命玉女下司之已踰百年終歸閬苑是不特土俗罕見)
(雖神仙亦不識也王建宫詞云大儀前日緩方來嘱向昭陽乞藥栽敕睗一窠紅躑躅謝恩未了奏花開其重)
(如此則宫禁中亦鮮之容齋随筆)
詩集臙脂萼(漸綻丨丨丨猶含琴軫房離被亂剪綵班駁未成粧烽熖燈干炷紅裙妓一行好差)
(青鳥使封作百花王白樂天)紅綃巾(九江三月杜鵑來一聲催得一枝開江城上佐閒無事山下斸)
(得廳前栽爛漫一欄十八樹根株有數花無數千房萬葉一時新嫩紫殷紅鮮麯塵淚㾗裛損胭脂臉剪刀裁)
(破丨丨丨白樂天)占斷春(山橊花似結紅巾容豔新妍丨丨丨韓退之)徒為叢(山橊躑躅)
(少意思照耀黃紫丨丨丨韓退之)綃作團(一叢一朵壓欄千剪碎紅丨却丨丨風嫋舞腰香不盡露)
(銷粧臉淚初乾白樂天)血成花(杜鵑啼處丨丨丨寇萊公)紅星墮(孤光裊餘翠燭影舞多妍)
(迸火燒閒地丨丨丨遠天樂天)翠璧邊(楓林丨丨楚江丨躑躅千層不忍看東坡)紫躑躅(丨丨)
(丨滅攏裙倚山腹文君新寡乍歸來羞怨春風不能哭我從相識便相怜但是花叢不回目山花漸暗月漸明)
(月照空山滿山綠山空月午夜無人何處知我顔如玉元微之)紅鸜鵒(南漪杜鵑天下無披香殿前丨)
(丨丨鶴林兵火真如夢不歸閬苑歸西湖坡南漪堂)蜀魄啼(丨丨千年尚怨誰聲聲啼血向花枝滿山)
(明月東風夜正值愁人不寐時羅鄴)鵑口血(泣露啼紅作麽生開時偶值杜鵑聲杜丨丨丨能多少恐)
(是狂人淚滴成楊誠齋)仙姿貴(嫩紅輕紫丨丨丨合是山中寂寞開九陌風塵肯相顧可怜空使下)
(山來劉原父)造物私(丨丨丨我小園林此花大勝金腰帶王梅谿)
樂府猩猩血染(百紫千紅過了春杜鵑聲苦不堪聞却觧啼教春小住風雨空山招得海棠魂)
(誰一似蜀宮當日女無數丨丨丨丨赭羅巾畢竟花開作主記取大都花属惜花人定風波辛稼軒)
薔薇花
格物總論(薔嶶花一名牛勒一名牛棘一名刺紅一名薔蘼藤身蒲萄相似葉類槐莖青多刺)
(花白色或紫或黃開時連春接夏不絶清馥可人或者號為野客此又一種謂野薔薇也)
事類題璧長句(權德輿云從叔將軍宅薔薇花開有丨丨丨丨因以和作唐詩)題架長
韻(白居昜云裴常侍丨薔薇丨十八韻見示因廣為二十韻和之)大食國花露(薔薇紅色丨丨)
(丨花丨也五代時藩使蒲河散以十五瓶效首厥後罕有至者今則採茉莉為之然其水多偽試之當用琉璃)
(瓶盛之翻搖數四其泡周上下為真香錄)
詩集低枝(丨丨詎勝葉輕香幸自通發萼初攅紫餘采尚霏紅新花對白日故蘂逐春風謝朓)
芳叢(經植宜春館靃靡上蘭宫片舒猶帶紫半捲未全紅葉疎難蔽日花密昜傷風佳麗新粧罷含笑折)
(芳叢梁鮑泉)紫萼(石橊珊瑚蘂木槿垂星葩豈如兹木麗逢春始發花逥風舒丨丨照日吐新芽梁簡)
(文帝)醉暈(丨丨淺深粧白樂天)狂豔(醉紅不自力丨丨如索扶孟郊)瑟瑟金(猩猩疑血點丨)
(丨蹙丨装白樂天)猩猩血(鶯聲漸老柳飛時狂風吹落丨丨丨僧斉已)琉璃豔(忽驚紅丨)
(丨千丨萬豔開孟郊)燕支顆(曉風抺盡丨丨丨夜雨催成蜀錦機當晝開時正明媚故鄊疑是買臣歸)
(張祐)嫩紅深綠(一朵長條萬朵春丨丨丨丨小忩勻只因眼下千年土曾葬西川織錦人裴說)豔
色繁香(還列從容蹀躞歸光風駘蕩發紅薇鶯藏密葉宜新霽蝶繞低林愛晚暉丨丨當軒迷舞䄂丨)
(丨滿逕拂朝衣儲光羲)飛葩散馥(仙機軋軋織鳳凰花開七十有二行天霞落地攅紅光風枝娜)
(嫋時一揚丨丨丨丨繞空王忽驚錦浪洗春色又似宫娃逞粧餙終當一使移花根還比蒲萄天上植孟郊)
一莖獨秀(裊裊長數尋青青不作林丨丨丨丨當庭心數枝分作滿庭隂春日遟遟欲將半庭影玲)
(玲正堪玩枝上鶯嬌不畏人葉底蛾飛自相亂秦家兒女愛芳菲畫眉相喚採葳蕤高處紅鬚欲就手低邊綠)
(刺已牽衣蒲萄架上朝光滿楊柳園中暝鳥飛連𬒮踏歌從此去風吹香氣逐人歸儲光羲)爭擲霓
裳(碎剪紅綃間綠叢風流疑在列仙宫朝真更欲熏香去丨丨丨丨上寳籠魏野)淺染羅裳(海外)
(薔薇水中州未得方旋偷金掌露丨丨玉丨丨已換桃花骨何湏賈氏香更煩麯生輦同訪墨池楊楊誠齋謝)
(黃薔薇及酒)䖃苴餘春(紅殘綠暗已多時路上山花也則稀丨丨丨丨還子細燕支濃抹野薔薇)
(楊誠齋)
樂府纖手折柔條(玉女翠帷薰香粉開粧面不是占春遟羞被群花見丨丨丨丨丨綘雪)
(飛千片流入紫金巵未許停歌扇生查子李橘仙)
古今合璧事類備要别集卷三十
