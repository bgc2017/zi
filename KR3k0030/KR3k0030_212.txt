古今合璧事類備要别集卷六
宋謝維新撰
橋道門
道路(附)(馳道)
輿地提綱(道路之設人之所繇以之四方者也夫東西南北不同其方則所由之路不同其趨)
(故之越者必南轅之燕者必北旆之齊而西之秦而東則車轍馬跡為背馳矣是以出門必問途跬步之)
(差千里之迷天下之不能無道路也久矣昔者堯自洪水之後一時之道路幾為之不通矣而堯則咨禹)
(平之禹乃陸行而乘車水行而乘舟泥行而乘橇山行而乘&KR1964;随其所之刊槎其木於是九州以開九道)
(以通是則禹之功也向使不有禹之功則獸蹄鳥跡交乎中國龍漦蛟涎不待異日而後見也彼趙孟觀)
(乎洛而美禹之功且禹之功豈獨於洛觀之哉凡今之道路惟其欲之無所不通亦猶夫洛也故異時魏)
(綘舉虞人之箴曰茫茫禹跡畫為九州夫經啓九道其亦思禹也夫抑亦美禹也)
事類艮為(丨丨徑路易說卦)震為(丨丨大塗同上)開通(李春之月司空以丨丨道路毋)
(有障塞記月令)平易(司空以時丨丨道路左襄三十一年又晉之道路丨丨詩注)道周(有枤之杜)
(生於道左云云生於丨丨詩)徑術(孟春端丨丨注端正也徑步道術車道記月令)微行(遵彼丨丨)
(注微行牆下行逕)大路(遵丨丨兮詩)中逵(施于丨丨詩兔置)通道(疾驅於丨丨大都詩)
(載驅)阻且長(道丨丨丨詩蒹葭)阻且躋(道丨丨丨同上)野廬達(丨丨氏掌丨國道路)
(禮地官)合方掌(丨丨氏丨達天下之道路同上)司險達(丨丨丨其道路禮夏官)虎賁
使(丨丨氏若道路不通有徵事則奉書以丨於四方禮夏官)九軌七軌(經涂丨丨環涂丨丨野涂)
(五軌注涂謂環城之道禮冬官匠人)一達九達(丨丨謂之道路二達謂之岐旁岐道旁出三達謂之)
(劇旁旁出岐多故曰劇四達謂之衢五達謂之康六達謂之莊康樂壯盛也七達謂之劇驂驂馬有四今此有)
(七故謂之劇驂八達謂之崇期崇多也多道會期在此丨丨謂之逵一曰馗言似龜背故曰馗爾雅)有徑
有畛(遂人凡治野夫間丨丨遂上丨丨十夫有溝溝上丨丨百夫有洫洫上有涂千夫有澮澮上有道萬)
(夫有川川上有路以達于畿注徑容牛馬畛容大車涂容乘車一軌道容二軌路容三軌禮地官)為阡
為陌(南北丨丨東西丨丨風俗通)男左女右(道路丨子由丨丨子由丨車從中央記曲禮)
列樹表道(周制有之丨丨丨丨國周語)樹林為阻(司險掌九州之圖以周知其山林川)
(澤之阻而達其道路設國之五溝五涂而丨之丨以丨丨固皆有守禁而達其道路禮夏官)行者遜
路(虞芮争田而訟不決乃相謂曰西伯仁人也盍往質之入其境耕者遜畔丨丨丨丨曰嘻吾儕小人也不)
(可以入君子之庭退以所争之田為閒田家好生)爵者為辟(凡道路之舟車繫互者叙而行之凡)
(有節者及有丨丨至則丨之丨注辟辟行人禮野廬氏)草穢塞路(定王使單襄公聘宋假道於陳)
(道茀不可行謂丨丨丨丨孔六帖)桃李垂街(子産相鄭丨丨丨於丨衢呂氏春秋)璧馬假
道(晉獻公欲伐虢荀息請以屈産之乘與垂棘之璧假道于虞左僖二)金牛通道(秦惠王欲伐蜀)
(乃刻石牛置黃金於後曰此天牛能糞金蜀王以為然即遣五丁力士鑿成道入蜀使張儀随其路伐之本紀)
行不由逕(子游為武城宰子曰女得人焉耳乎曰有澹臺滅明者丨丨丨丨非公事未嘗至於偃之)
(室也語)行必循陌(焦光孝所丨不踐邪逕丨丨阡丨孔六帖)失道随馬(管仲從威公伐)
(孤竹春往冬返迷惑丨丨管仲曰老馬韓子之智可用也乃放老馬而随之遂得道)多岐亡羊(楊子鄰人)
(亡羊率其黨請楊子堅追之既返問獲乎曰亡岐路既多之中又有岐焉吾不知所之故返楊子曰大道以丨)
(丨丨丨學者以多方喪生列子)車遇軸折(楚野辯女者昭氏妻也鄭簡公使大夫聘于荆至於狹路)
(有一婦人乘車與大夫遇擊折大夫之車軸大夫怒將執而鞭之女曰妾聞君子不遷怒不貳過今狹路之中)
(妾之避也極矣而子大夫之僕不肯少伺是以廢干大夫之車而反執妾豈非遷怒哉不怒僕而怒妾豈不貳)
(過哉)轂擊肩摩(蘇秦說齊王曰臨淄之塗車丨丨人丨丨連衽成帷舉袂成幕揮汗成雨家殷人足)
(志高氣揚以大王之賢與齊之彊天下莫能當)可以南北(楊朱泣岐謂丨丨丨可以丨也淮追訓)
大蛇當徑(高祖夜逕澤中有丨丨丨丨乃拔劒斬蛇漢本紀)逐牛幾里(丙吉嘗出逢清)
(道羣鬭者死傷横道吉過之不問前行逢人丨丨牛喘吐舌吉止駐使騎吏問丨丨行丨丨矣掾史獨謂丞相)
(前後失問或以譏吉吉曰民鬭相殺傷長安令京兆尹職所當禁備逐捕歲竟丞相課其殿最奏行賞罰而已)
(宰相不親小事非所當於道路問也方春少陽用事未可太熱恐牛近行因暑故喘此時氣失節恐有所傷害)
(也三公典調和隂陽職當憂是以問之掾史乃服以吉為知大體本傳)所過糞除(第五倫字伯魚)
(不達客河東變姓名稱王伯齊載鹽往來太原上黨丨丨輒為丨丨陌上人號為道士)所窮慟哭
(阮籍常率意獨駕不由逕車轍丨丨輒丨丨而返)下避故吏(王戎簡脱不持儀刑好乘巴滇馬雖)
(為三司率爾私行巡省園田不從一人以手巾插腰戎故吏多至大官相逢戎輒丨道丨之竹林七賢)自
避赤棒(北齊司馬膺之神氣甚高性方古舊與楊愔同為黃門郎至愔為尚書令抗禮如初曾路逢愔)
(威儀導引乃於樹下自避愔望見令呼謂曰兄何意避弟膺之曰我丨丨丨丨本不避卿愔甚重之)路不
齎糧(唐太宗丨不拾遺行旅丨丨丨取給于道通鑑)道皆列肆(元宗丨路丨丨丨具酒食以待)
(行人食貨志)水壊其棧(封敖大中中歷平盧興元節度使鄭涯開新路丨丨丨丨敖更治斜谷道)
(行者告便)雷碎其石(高駢鎮安南使者歲至乃鑿道五使置兵護送其徑有青石或傳馬援所不能)
(治既攻有丨丨丨丨乃得通因名道曰天威云)因問田父(朱泚敗走昏迷不辯南北丨丨路於丨丨)
(父曰豈非朱太尉邪源休止之曰漢皇帝父曰天地不長惡蛇鼠不為龍天網恢恢去將何適遂亡所在南部)
(新書)何避妬女(狄仁傑帝幸汾陽宫爲知頓使并州長史李冲玄以道出妬女祠俗言盛服過者致)
(風雷之變更發卒數萬改馳道仁傑曰天子之行風伯清塵雨師洒道丨妬女丨邪止其役帝壯之曰真丈夫)
(哉)道逢宰相(劉公安世作都承旨待制欲至梁門見一相識呂微仲作左相與執政出尚書省相)
(從歸府第遇之於塗除去蓆帽凉衫斂馬於浚溝廟下既至遣人傳語相揖而過當時若無所據則為犯義微)
(仲歸不下廳呼門下省法吏問從官丨丨丨丨如何吏檢條但有尚書省官避令僕兩省官各避其官長而無)
(兩制避宰相之法微仲遂止然終不樂錄語)
馳道蹕道樹松(秦東窮燕齊南極吴越丨丨廣五十步隠以金椎丨以青丨為馳道之麗至於)
(此使其後世曾不得邪逕而託足焉賈山至言)御道植柳(隋煬帝大業元年發淮南民十餘萬開䢴)
(溝自山陽至揚子入江渠廣四十步旁皆築丨丨丨以丨)行豹尾中(丨道丨丨丨亦為禁中孝元皇)
(后父名禁避之故曰省中漢書註)至龍尾道(安禄山逆謀日熾每丨丨丨丨南北睥睨久乃去唐)
(史本傳又唐舍元殿前龍尾道自平階地凡詰曲七轉由丹鳳門北望宛如龍尾下垂於地焉兩垠欄檻悉以)
(青石為之故謂之龍尾伯宅編)
里堠以車記里(黃帝遊幸天下丨丨丨丨内傳)里置銅表(魏文帝迎薛靈芝大道之)
(傍一丨丨丨丨五尺以志里數)里植槐木(韋孝寬為雍州刺史先是路側一里置土堠經雨頽毁每)
(須修之自孝寬臨州乃勒部内當堠處植槐木代之既免修復行旅又得庇蔭周文後見怪問知之曰豈得一)
(州獨爾當天下同之於是分諸州道路一里植一木十里植二木百里植五木焉北史)韶州創驛
堠(徐申遷丨丨刺史徙治故州丨丨丨孔帖)夏州復驛堠(李吉甫請起丨丨至天德丨丨丨十)
(一區以通緩急同上)兩京置辰堠(開元二十九年命觀風使鄭審檢校丨丨驛門即今門丨十二)
(丨丨自審始也事始)劉夢得驛路記(太和二年閏三月滎陽守歸厚上言臣治所直天下大逵)
(肘武牢而咽東夏誰何宜謹啓閉宜度先是驛于城中驛逓不時四門牡鍵通夕弗禁更請于外隧永永便安)
(制曰可守臣奉詔無違命無奪時縻羨財募遊手逮八月既望新驛成鄭人胥說琢石而紀曰在兑之方面玄)
(負陽門銜周道牆隂行桑境勝于外也遠購名材旁延世工塈塗宣晳瓴甓剛滑術精于内也蘧廬有甲乙牀)
(帳有冬夏庭容牙節廡卧囊槖示禮而不慁也内庖外廏高倉邃庫積薪就陽峙芻就燥有素而不愆也主吏)
(有第役夫有區師行者有饗亭孥行者有别邸周之以高墉乃樓其門勞迎展蠲潔之敬餞别起登臨之思溱)
(洧波瀾嵩丘雲烟四時萬象來貺於我走轂奔蹄遄征急宣入而忘勞出必屢顧其傳舍之尤乎太守姓楊氏)
(字貞一華隂弘農人鄭為雄州非聞人大吏不得在其選夫驛之宜遷于外也前此二千石嘗言之而重改作)
(若貞一可謂果於從政而決行其言者乎)
詩集披榛得(丨丨丨微路杜)行木杪(路危丨丨丨杜山館)望鄕路(豈無平肩輿莫)
(辨丨丨丨杜甫詩)緣江路(丨丨丨熟俯青郊堂成詩)武陵源(失路丨丨丨杜遣興)蒋詡
徑(卜築應同丨丨丨杜)羊腸路(丨丨丨詰曲車輪為之摧)裙腰徑(誰開湖寺西南路草綠丨)
(丨一丨斜注孤山寺路在湖州中草綠時望如丨丨丨白樂天杭州春望)雪暗天(欲渡黃河冰塞川欲)
(登太行丨丨丨李白行路難)水平橋(野丨丨丨路杜遣興)桑麻映(宛洛佳遨遊春色滿皇州)
(結軫青郊路迴瞰蒼江流云云桃李成蹊徑丨丨丨道周東都已俶載言歸望綠疇謝元暉和徐都曹)
馳道飛甍夾(江南佳麗地金陵帝王州云云丨丨丨馳道垂楊映御溝謝元暉鼔吹曲)
里堠高歷歷(堆堆路傍堠一雙復一隻迎我入秦關送我入楚澤千以高山遮萬以遠水隔吾君)
(勤聽治照與日月敵臣愚幸可哀臣罪庶可釋何當迎送歸緣路丨丨丨韓愈)直亭亭(丨立丨丨若短)
(峯畫分南北與西東從來多少迷途者盡使平趨大道中孫明復)久立待車塵(纔入溧水界休)
(教勤吏民是誰差堠子丨丨丨丨丨苔蘚今仍古風霜秋復春不知雙與隻迎送幾行人楊廷秀)厚貌
臨官道(劉子儀與夏英公在翰林英公為副樞意頗不平作堠子詩曰空呈丨丨丨丨丨大有從人捷)
(逕過)單牌雙堠頭都白(楊廷秀)
古今合璧事類備要别集卷六
