古今合璧事類備要後集卷七十一
宋謝維新撰
守臣門
京尹
歴代沿革(秦分天下為三十六郡京師為内史漢因之景帝分左右内史武帝置京兆尹右扶)
(風左馮翊為三輔後漢都洛為河南尹魏晉因之歴代所都皆為尹江左為丹陽尹北齊為清都尹後周)
(及隋復為京兆尹唐武德元年雍州置牧一人以親王為之然常以别駕領州事永徽中改尹曰長史開)
(元元年改京兆府長史復為尹通判府務牧缺則行其事百官志五代都汴為開封尹國朝牧尹不常置)
(太宗真宗皆嘗尹京後親王無繼者權知府一人以待制以上充掌尹正畿甸之事中都之獄訟皆受而)
(聽焉小事則裁決大事則禀奏若承旨已斷者刑部御史臺無輒糾察典司轂下建隆以來為要劇之任)
(崇寧三年蔡京乞罷權知府置牧尹各一員專總府事牧以皇子領尹以文臣充四朝志尹以親王為之)
(號判南衙凡命知府必帶權字以翰林為之翰林學士及雜學士若待制則權𤼵遣而已所選皆人望蓋)
(四方取則之地也聖朝職略中興駐蹕杭州建炎三年改杭州為臨安府守臣帶浙西安撫多卿監從臣)
(兼紹興三年詔臨安府有奏禀事許不隔班上殿乾道七年皇太子領臨安府尹就東京為廨廢臨安府)
(通判簽判職官置少尹判官推官少尹依淳化判官例差侍從以上判官依天聖令用郎官以上餘曹掾)
(依舊府官庭參仍拜小事少尹裁決徒流以上具案判準表奏則係皇太子銜申中書以下文移則少尹)
(簽書九年皇太子辭免臨安府尹其知通簽判推判官並復置中興會要孝宗會要)
事類佩玉(景帝分置左右内史武帝更名京兆尹服銀章青綬丨水蒼丨漢書)執版(典職曰京)
(兆秩中二千石見尚書令僕射丨丨揖之)思過(韓延夀為左馮翊歲餘不出行縣丞掾請之至高陵有昆)
(弟訟延夀傷之曰骨肉爭訟是吾教不行也乃入傳舍閉閤自丨丨於是訟者遞相責讓皆肉袒願以田相移)
(至死不爭延夀恩信周二十四縣無訟者吏不敢欺)平反(雋不疑為京兆尹每錄囚徒其母問以丨丨則)
(喜而食若無所出則母怒而不食故不疑為吏嚴而不殘)鈎距(趙廣漢為京兆尹善為丨丨捕治盜賊如)
(神人皆稱伏)搏擊(翟方進為京兆尹丨丨豪強京兆畏之)浩穰(張敞傳丨丨於三輔尤劇注丨)
(大丨盛言人衆多也並同上)表則(況屬休明之朝宜尊丨丨之位白六帖)明府(漢侯文謂孫寳)
(曰丨丨素著威名)職尹(唐嚴郢大歴末進拜京兆尹嚴明持法令疾惡撫躬敢誅殺賊盜衰減隸宫匠)
(丁數百人號稱丨丨)脂韋(唐張仲方為京兆時軍人横恣仲方丨丨坐不稱職出為華州刺史)具瞻
(李叔明遷京兆尹長安歌曰前尹赫赫丨丨允若後尹熙熙丨丨允斯並唐)師表(唐憲宗時京兆尹柳)
(公綽口奏云京兆為輦轂丨丨)彈壓(柳仲郢先為京兆尹政號嚴明後為河南尹以寬惠為政或言不類)
(京師時仲郢曰輦轂之下丨丨為先東都之治惠愛為本)長史(見沿革)京尹(職司丨丨韓賀兩表)
都輦(宜紆朝綬用清丨丨唐大詔令相王雍州牧制)京轂(德宗諡册)左翊(丨丨之地近入黃圖)
(幸新豐勑)左馮(晉天福四年廢長春宫勑曰丨丨故地三輔舊名續通典)尹王都(芒芒天區畫冀)
(為京商邑翼翼四方之經爰作卿士以丨丨丨風化所興萬國承流揚雄河東尹箴)清都輦(宜紆朝紱)
(用丨丨丨唐大詔令相王雍州牧制)司輦轂(唐許孟容為京兆尹神策軍自興元後日驕恣軍吏李昱)
(貸富人錢八百萬三歲不肯歸憲宗詔以昱付軍治之奏曰臣職丨丨丨當為陛下抑豪強帝嘉其守正京師)
(豪右大震)尹右輔(丨丨丨而輔西郊白集崔陵制)尹京輦(自丨丨丨人甚便安白集盧士致制)
管神州(京兆郡國之首所丨丨丨赤縣韓文答友人書)尚寬簡(顧少連改京兆尹政丨丨丨不)
(為灼灼名)承大化(柳渾為相曰陛下當擇臣輩以輔聖德臣當選京兆尹以丨丨丨)抑豪右
(唐劉栖楚改京兆尹摧丨丨丨甚有鈎距人多比之趙廣漢)威掾部(孫寳召為京兆尹以立秋日署)
(侯文東部督郵入見勑曰今日鷹隼始擊當順天氣以丨嚴霜之誅丨丨詎有其人乎文即曰無其人不敢輕)
(受職寳曰誰也文曰霸陵杜穉季寶曰其次文曰豺狼横道不宜復問狐狸寶默然竟無所譴)無所獻
(李峴進京兆尹元宗幸温陽甸内巧供億以媚上峴獨丨丨丨帝異之出為零陵太守時京師米翔貴百姓謠)
(曰欲榖賤追李峴)以治稱(黎幹遷京兆尹頗丨丨丨嚴肅為治京師苦樵薪乏幹度開漕渠興南山)
(谷口尾入于苑以便運載幹密具&KR1299;船作倡優水嬉冀以媚帝久之渠不就)父子為(唐柳仲郢丨丨)
(更九鎮五丨京兆再遷河東)兄弟繼(唐李仲通天寶末丨為京兆尹丨叔明丨之)内署擢
(韋渙帝舅鄭光莊主吏豪肆積年不輸官賦渙係之且言必寘以法曰陛下自丨丨丨臣尹京邑安可使畫一)
(法獨行於貧下乎帝入白太后曰是不可犯后為輸租乃免)頭上尹(劉栖楚改京兆尹峻誅罰不避)
(權豪宿奸老蠧斂迹一日軍士乘醉有所凌突諸少年從旁譟曰癡男子不記丨丨丨耶)分陜以主
(丨丨丨東周公丨之丨丨丨西召公丨之史記)三亳版尹(丨丨丨丨書)保釐東郊(命畢)
(公丨丨丨丨)尹兹東郊(君陳丨丨丨丨並同上)吏民稱口(前漢趙廣漢行京兆尹滿)
(歲為真以和顔接下事推功善歸之於下京兆政清丨丨丨之而不容口長安𫝊以為自漢興以來治京兆者)
(莫能及其𤼵摘奸伏如神廉明威制豪強小民得職百姓追思歌之至今)枹鼓稀鳴(張敞為京兆長)
(安市偷盜尤多一日捕數百人丨丨丨丨市無偷盜又記室新書赭衣盡獲丨丨丨丨)表賢顯善
(張敞治京兆一一依廣漢之迹方略耳目𤼵伏禁奸不如廣漢然敞以經術自輔其政頗雜儒雅往往丨丨丨)
(丨不醇用誅罰以此能自全)接士推功(趙廣漢遷京兆尹和顔丨丨丨丨歸於吏曰某掾所為非)
(二千石所及吏見之皆自寫心腹無所隠匿)三輔課最(尹翁歸為右扶風京師畏其威嚴扶風大)
(治盜賊常為丨丨丨丨並同上)京師肅然(張輔遷河南尹丨丨丨丨東觀漢記)出試政事
(前王駿為少府成帝欲大用之丨王為京尹丨以丨丨)明出自然(後延篤字叔堅為京兆尹視民)
(如赤子正身率下民不忍欺也其聽訟理冤發摘奸伏丨丨丨丨)滿歲稱職(韓延夀丨丨丨丨為)
(真)五日京兆(張敞被劾使吏絮舜有所案問舜以敞被劾當不久在職遂慢其事曰丨丨丨丨尹)
(耳何足畏敞聞殺舜書簡示曰丨丨丨丨尹如何竟免邪)朝許政能(丨丨丨丨任先廣漢白氏六帖)
時推明察(丨丨丨丨選在不疑同上)美譽能名(邊延丨丨趙張丨丨延篤邊鳳趙廣漢張)
(敞)異才爽氣(丨丨間出丨丨殊倫杜甫贈鮮于京兆)趙張三王(漢自孝武置左馮翊)
(右扶風京兆尹而吏民為之語曰前有丨丨後有丨丨謂趙廣漢張敞王尊王章王駿職官分紀)邊延
二君(後漢延篤為京兆尹其政用寬仁愛䘏民黎郡中歡愛三輔咨嗟先是陳留邊鳳為京兆尹亦有能)
(名郡人為之語曰前有趙張三王後有丨丨丨丨同上)高第入守(京兆尹京師長安中浩穰於三)
(輔尤為劇國郡國二千石丨丨丨丨京兆不過二三年近者數月一年輒危失名以罪過罷唯趙廣漢張敞為)
(久任也)治行人守(前黃霸以丨丨第一丨丨京兆)聲重朝廷(前漢始元中有男子自謂)
(衛太子京兆尹雋不疑叱吏收縛曰昔蒯聵違命出奔輒距而不納春秋是之衛太子得罪先帝亡不即死今)
(來自詣此罪人也遂送詔獄由是丨丨於丨丨在位者皆自以為不及)名重朝廷(袁安為河南尹)
(政號嚴明在職十年京師肅然丨丨丨丨)條教可觀(趙廣漢聰明下不能欺延夀厲善所居移風翁)
(歸抱公潔已為近表張敞緣儒雅刑罰必行丨丨丨丨類要)大體不苛(劉晏子士安為京兆尹總)
(丨丨丨丨號稱職)剪治強宗(漢華松丨丨丨丨北堂書抄)檢御貴戚(尹當整頓京師)
(丨丨丨丨李郃别𫝊)政號嚴明(唐柳仲郢為京兆尹北司吏入粟違約仲郢殺而尸之自是人無敢)
(犯丨丨丨丨)法簡不犯(晉傅瑕持丨丨而丨丨書抄)民安盜息(鄭渾字文公為京兆)
(尹以百姓新集為制移居之法使兼復者與單輕者相伍溫信與孤老為比勤稼穡明禁令以發奸由是丨丨)
(於農而丨賊丨魏志)豪右大震(楊於陵字達夫器量方峻為京兆尹京師丨丨丨丨)忠亮篤
誠(晉武帝咸寧詔河南北郡之首其風教宜為遐方所模以導齊之奉車都尉王恂丨丨丨丨才兼内外明)
(於治化以恂為河南尹)寬明簡惠(政非一軌俗備五方内樹丨丨外符丨丨神臯載穆轂下以清)
(任昉齊竟陵王行狀)四方表則(晉庾純𫝊詔曰河南京畿大都丨丨丨丨庾純精粹中正才經治亂)
(以純為河南尹)廉謹足稱(魏少遊以吏幹知名四為京尹有規模久任無赫赫之名而丨丨有丨丨)
(也代宗實錄)留冬日愛(晉元帝丹陽𫝊序曰尹者正也廣漢和顔接下子高自輔經術孫寳行嚴)
(霜之誅袁安丨丨丨之丨晉書)我恩如春(李爕履潔白之節秉執忠良吏民愛敬作歌曰丨府君道)
(教舉丨丨丨威如虎愛如母訓如父)幢蓋鼔吹(李燮拜京兆尹加丨丨丨丨李燮别𫝊)玉麟
銅虎(樊子蓋檢校河南内史屢有理績隋文帝曰今為公别造丨丨符以代丨丨職官分紀)侍宴
出安(張曄為京兆尹入丨丨樂丨丨京邑時人以為寵然自以幹治稱)舉政有名(王播亦遷)
(京兆尹自李諒後政條隳斁奸豪浸不職播修丨丨丨丨)負望少衰(薛洪遷京兆尹會大旱奏滻水)
(入某中者取十九溉民田仇士良使盜擊宰相李石於親仁里迹出禁軍洪坐不能捕以為丨丨丨丨)以
息衆讙(吳湊為人彊力勤儉未嘗擾民上下愛向京師苦宫市彊帖取物有司附媚之湊見便殿因言)
(中人所市不便責臣可辦若不欲外吏與聞禁中事宜科中官高年謹信者為宫市令平價和售丨丨丨丨)
京兆之號(名存内史之榮寵貴丨丨丨丨記室新書)岳牧之首(馮翊吾左輔也故其選任)
(冠四方丨丨丨丨白集張正甫制)乾曜寬簡(唐源丨丨為京兆尹政存丨丨)元賞威風
(黎幹以嚴肅為治韋渙公正方嚴吏不敢欺薛丨丨丨丨甚嚴唐武宗)鎮撫畿甸(丨丨丨丨肅清)
(京師白六帖)監臨三輔(表則四方丨丨丨丨同上)驂乘駟馬(梁元帝去丹陽尹尹荆州)
(曰丨駕丨丨丨謁帝朝承明)聞挽鈴鵶(温彰遷京兆尹一日丨丨丨者視之乃丨也尹曰是必訴)
(其人採子命吏視之果得採雛者)布德忠孝(韓愈上李實大尹曰閤下赤心事上條理鎮服丨宣)
(天子威丨丨於君丨於親)非德不為(杜牧曰尹坐堂上階下拜二赤縣令屬官將百人悉可笞辱丨)
(有丨者丨可丨)公正方嚴(唐韋澳為京兆尹丨丨丨丨吏不敢欺職略)決斷無差(唐德)
(宗時吳湊為京兆尹湊以勤儉為務人樂其政掾吏凡有疑獄難決之事多候湊將出時呈冀免摘瑕病湊雖)
(倉卒必指其奸倖之處下筆丨丨丨毫釐之丨吏非大過不行笞責吏尤惕厲庶務咸舉)河南二尹
(京兆五守西漢難追丨丨丨丨東平罕繼梁邵陵王辭丹陽尹表)京兆三王(唐中宗以張仁亶為)
(洛州長史初賈敦頤為長史頗有政績故時為之語曰洛州有前賈後張可敵京兆三王也)牧民天
府(丨丨丨丨緫京邑之浩穰楊億代謝表)召典京師(丨丨丨丨淇水除蔡延慶制)委司
京都(丨丨丨丨胡文恭行錢明逸制)尹正畿甸(丨丨丨丨曲阜知開封謝景温制)尹釐
神甸(丨丨丨丨舒信道上王府尹啓)進尹神畿(丨丨丨丨聖朝職略)京兆郡國首
(丨丨丨丨丨賈捐之𫝊)統千里封畿(丨丨丨之丨丨領萬戶之版籍白六帖又封畿千里統以)
(京兆西京賦)願代京兆死(趙廣漢坐罪吏人守闕訴號泣曰臣生無益縣官丨丨趙丨丨丨使)
(牧養小民竞坐腰斬)息譽於京邑(晉袁甫曰人各有能有不能黃霸馳名於州郡而丨丨丨丨丨)
分水入金光(韓朝宗天寳初召為京兆尹丨渭丨丨丨丨門匯為潭以通西市林木)不脩
具朝恩(李勉為京兆尹兼御史大夫魚朝恩領國子監威寵宸赫前尹黎幹諂事之須其入敕吏治數)
(百人具以餉至是吏請勉丨從曰吾候太學彼當見享軍容幸過府即丨丨丨丨銜之亦不復至太學)不
任京兆官(魏少游復為京兆尹始請中書門下省五品尚書省四品諸司正員三品諸王駙馬朞以)
(上親及壻若甥丨得丨丨丨丨詔可)募官攝府縣(崔光遠元宗西狩詔留光遠為京兆尹乘輿已)
(出都人亂火左藏大盈庫爭輦財珍至乘驢入宫殿者光遠丨丨丨丨丨誰何宫闕斬十數人乃定)京尹
非常吏(朕日出御便殿詔丞相已下計事而大丨丨得在其中丨丨丨也元相京尹制)法自京
師始(誠以海内丨式丨丨丨丨輦轂之下盜賊為先假之恩威用礱豪右同上)寵貴寘于法
(歐陽文忠公尹京不事風采至丨丨犯禁令又求苟免者必丨丨丨雖詔命有所不從言行錄)内侍列
其罪(范文正公尹京時有丨丨怙奸作威傾動中外公抗疏丨丨丨塵史)至公不敢干(杜正)
(獻公衍開封治京常撓于權要丨丨能使權要丨丨有所丨言行錄)剛嚴不可干(包孝肅公知開)
(封府為人丨丨丨丨丨以私京師為之語曰關節不到有閻羅包老吏民畏服遠近稱之言行錄)士夫
稱其能(沈遘知開封府為人明正通達世務其治開封每晨起視事日中則廷無留人出與親友往來)
(從容談笑以示有餘丨大丨交丨丨丨東都事略)閭里知其名(包拯召知開封府立朝剛嚴聞)
(者皆憚之至於丨丨大小男女亦丨丨丨宦官為之斂手舊制凡訟訴不得徑造府吏坐門收訟牒謂之牒司)
(拯即大開牙門人徑至庭下自道曲直吏民不敢欺)上下詔襃美(程文簡公琳知開封府前為府)
(者苦治劇或滿歲罷不然被謗或以事去獨公居數歲久而治益精明盜訟稀少獄屢空丨數丨丨書丨丨歐)
(陽六一集)上故加奬擢(太平興國六年以李穆參知政事丨曰卿居京府尤號嚴肅丨丨丨丨)
堯佐為政誠信(陳文惠公丨丨字希元開封治京師公自謂治煩之術作威以擊強尚察以防)
(奸譬於汲水而欲其澄也故公丨丨一於丨丨每歲正月夜放燈則悉籍惡少禁錮之公召諭曰尹以惡人待)
(汝汝安得為善吾以善人待汝汝忍為惡邪因盡縱之凡五夜無一人犯法者言行錄)昌榛為政
精敏(丨丨字濟叔知開封府丨丨丨丨京師赫然稱之東都事略)京師豪猾歛手(吳文)
(肅公奎明於從政及領京師富人孫氏丨丨大豪負其息者至評取物産及其婦女𤼵其宿罪徙之遠方而丨)
(丨丨丨聲聞赫然言行錄)開封豪右屛迹(李穆知丨丨府丨丨丨丨權倖不敢干以私上益知)
(其材)刑輕輦轂肅清(韓維字持國知開封府始置八廂分決輕刑丨丨丨丨神宗曰韓維以文)
(學及任繁劇號稱職可謂得人言行錄)命下都人相賀(吳康肅公䒥知臨安府丨丨之日丨)
(丨丨丨而吏屬屛氣入謝庭中内侍省為人求薦及以他鄙事為屬者公曰吾薦章不可以求而得若某事則)
(詣府自言吾得以法決之自是人莫敢干以私大閹家童毆傷酒保公捕論如法以徇于市宗戚貴人私營佛)
(室錯雜民廛藏匿奸盜吏不敢捕公奏請盡撤之由是權豪側目而執政亦不悦晦菴集)遼使過見
歎息(王安禮知開封府事至輒斷庭無留人凡係待辯者一切論決未三月而獄内皆空揭諸府門丨丨)
(丨丨丨丨以為異事上曰安禮能駭動外夷於古無愧矣哲宗實錄)京師為之興謠(范仲淹知)
(開封府決事如神丨丨丨丨丨丨曰朝廷無憂有范君京師無事有希文談苑)老姦自然畏栗
(王恭簡公巖叟知開封府曹讀以物産貿易萬緡市儈稽違逾年止輸其半一日聞戶外有錢聲儥錢皆足讀)
(怪之詢其由乃曰王公今日知府矣公治開封不為精神智力如在無事小郡而丨丨丨丨丨丨言行錄)鄭
戩𤼵姦利事(丨丨字天休知開封府府吏馮士元素奉權貴戩丨其丨丨丨流之於海島事略)
蔡襄破姦𤼵隠(丨端明丨字君謨開封世稱難治公居之有能名其治京師談笑無留事丨丨)
(丨丨吏不能欺言行錄)自尹擢為宰相(劉沆天聖中所至有治劇之聲丨開封府丨丨丨丨)
(丨)三世復攝京尹(梁子美權開封府尹入謝言曾祖顥祖適皆常領府事今臣復攝京尹懼)
(弗克負荷徽宗曰卿丨丨尹京縉紳盛事也四朝國史)子容鞭朴以治(祖父諱頌字丨丨尹)
(開封頗嚴丨丨以謂京師浩穰須彈壓當丨柱後惠文丨之非亳潁卧治之比蘇氏談訓)李椿文書
親決(丨丨字夀翁臨安擇守公在議中執政或謂公待人無委曲上曰正欲得如此人遂兼府事既視事)
(親閱丨丨丨自予丨要人請囑一無所聽在府三月竟以權倖不便亟解去而人至今稱之晦菴集)權要
不敢干私(杜衍知開封府聽斷如神丨丨之家丨丨丨以丨國史)吏民不敢復欺
(張文定公方平知開封府府事繁為尹者皆書版以記事公獨不用默記數百以次決遣不遺毫髮丨丨驚以)
(為神丨丨丨丨東坡集)王維京兆尹張公碑(重組累印珥香貂者七葉奉車駙馬乘朱)
(輪者十人勝衣則綺繻紈袴通籍則玉墀青瑣若紀能事載盛德則渭川之竹不足簡終南之木不足軸)
詩集異才(丨丨應間出爽氣必殊倫雲霄今已逼台衮更誰親杜甫贈鮮于京兆詩)優賢(郎署)
(轉曹雖久次京河亞尹是丨丨鄭谷詩)詞場(有客𫝊河尹逢人問孔融云云鼎食為門戶丨丨繼國風)
(杜甫寄河南韋尹詩)政聲(一謝零陽舊使君郡人矯首望青雲丨丨長與江聲在自到津頭日夜聞杜牧)
(寄京兆韋尹詩)沙道(府中羅舊尹丨丨尚依然赫赫蕭京兆今名萬古𫝊杜尹詩)
都廂
歴代沿革(國朝大中祥符元年置京新城外八廂真宗以都門之外居民頗多舊例惟赤縣尉)
(主其事至是特置廂吏命京府統之長編天禧五年增置九廂長編熙寧三年五月詔以京朝官曾歴通)
(判知縣者四人分治京城四廂其先差使臣並罷凡民有鬭訟事輕者得以決遣從知開封韓維之請九)
(月詔許留後使臣兩員分左右廂管勾十一月臣僚言逐廂一月之内斷決事件不多欲止令京朝官兩)
(員分領兩廂決斷所舊來四廂使仍舊存留以備諸般差使元祐元年知開封謝景温請於新城内外左)
(右置二廂通為四廂四年罷紹聖元年後置續會要紹興中臨安府先依開封例於城外南北廂置主管)
(公事近又於城内左右廂添置官兩員分減在城詞訟其後臣寮言將在城左右廂廢罷其廂官兩員移)
(往城南北廂紹興二十六年六月侍御史周方崇言臨安府先依開封府例於城外南北廂置主管公事)
(近又於城内左右廂添置官兩員欲令減在城詞訟本府每日詞訟約有七八並判送兩廂逐廂公吏狗)
(情曲法非理追人並不係公行遣送下詞訟既多有非廂官所能行者一切不決州府既不與決而廂又)
(不行遣人民怨嗟緣臨安府與昔日開封繁簡不同本府張官置吏不少見今城南北廂官全闕欲望將)
(在城左右廂廢罷其廂官兩員却移往城北廂所有城内詞訟令本府依舊自行理斷從之中興會要)
事類决遣(得以丨丨)决斷(並見沿革)除御史(蔡確字持正韓維知開封府奏為管勾右)
(廂公事後知府劉庠責確庭參確謂藩鎮辟除掾屬乃有此今輦轂下比肩事主雖故事不可用庠不能屈神)
(宗聞而嘉之後因臺官有闕執政奏乞除官神宗曰只用不肯階墀見劉庠者遂丨監察丨丨邵伯温撰確𫝊)
留守
歴代沿革(隋大業九年代王侑留守西京十二年李淵太原留守王威高君雅為副通鑑唐太)
(宗貞觀十七年親征遼東置京城留守以房元齡充蕭瑀為副其後車駕不在京都則置留守以右金吾)
(大將為副咸亨二年高宗幸洛陽以雍州長史李晦為西京留守其後車駕𤼵京都則置留守以右金吾)
(大將軍為副留守太原府亦置尹及少尹以尹為留守少尹為副留守謂之三都留守見唐職林及職官)
(分紀國朝天子巡狩親征則命親王或大臣總留守事建隆元年親征澤潞以樞密使吳延祚為東京留)
(守其西南北京留守各一人以知府事兼之西京河南南京應天北京大名分紀留守司掌宫鑰及京城)
(守衛修葺彈壓之事畿内錢穀兵民之政四朝志建炎初京城有副留守以檢校少𫝊寧武軍節度使范)
(訥充留守以侍衛親軍都指揮使遂安軍承宣使郭仲荀副之又冇西京留守並係執政從臣充兼節制)
(軍馬其後武林建鄴並建行宫武林視汴都而建鄴視三都焉聖朝職略紹興四年參知政事孟庾為行)
(宫留守從權措置百司事務六年有行宫同留守以左通奉大夫孟庾提舉萬夀觀兼侍讀充詔二留守)
(並權赴尚書省治事是年八月三省已降指揮三省樞密院當程事務並聽行宫留守司與決詔秦檜孟)
(庾並權赴尚書省治事見中興會要)
事類虎節(山國用丨丨周禮)麟符(𫝊符之制京都留守曰丨丨隋煬帝幸遼東命樊子蓋東)
(都留守屬楊玄感作逆攻城子蓋備禦有功車駕至高陽追詣行在所帝勞之比蕭何寇恂且謂曰公宜持重)
(戈甲五百人而後出此亦勇夫重閉之義無賴不軌者便誅鋤之凡可施行無勞形迹今為公别造玉丨丨以)
(代銅獸六典)管鑰(蕭何以信謹守丨丨注高祖出征何每居守)持節(後魏高祖南伐以太尉元)
(丕廣陵王羽留守京師並加丨丨)留事(魏志)留守(和帝南巡以牛僧孺丨丨北宫上特異寵之)
留臺(貞觀中太宗幸玉華宫房元齡以疾卧總丨丨)留鎮(方委丨丨白集韓臯除東都留守制)賜
旗(唐元和九年以尚書左丞吕元膺充東都留守舊制命留守必丨丨甲與方鎮略同及元膺受任終無所)
(賜朝論以東有寇虞特用元膺不當削其儀制以阻威望諫官上疏曰華汝夀三州列賜戎械居守之重固宜)
(寵借憲宗曰此數處並不當與其後遂皆停)降麻(晉天福中勑留守之任委寄非輕凡降絲綸宜同將)
(相今後除留守宜並丨丨留守丨丨自安彦威始五代會要)社稷臣(郭子儀為京城留守自變生倉)
(卒賴子儀復安帝曰子儀固丨丨丨因勞曰用卿晚故至此乃賜鐵券圖形凌煙閣唐職林)國元老
(唐元宗東巡宋璟為留守上臨發謂璟曰卿丨之丨丨為朕股肱耳目今將巡洛邑為别歴時嘉謀嘉猷宜相)
(告也璟因極言得失特賜彩絹等仍手制曰所進言書之座右出入觀省以誡終身其見重如此)號良
吏(顧少連字夷仲為東都留守表閑田以利民丨丨丨)可大事(太宗幸洛陽李大亮副房元齡居守)
(元齡稱有王陵周勃節丨倚丨丨)六府事(隋楊瓚居守帝謂之曰丨丨丨殷一以相付朕將遂事東)
(方無西顧之憂職官分紀)綠野堂(裴度字中立文宗時留守東都時閹豎擅威權天子擁虚器度不復)
(有經濟意乃治東都丨丨丨野服蕭散為之把酒不問人間事帝知度神明未衰每人自洛來必問度安否)
掌北門管(秦伯使大夫杞子戍鄭丨丨丨之丨左傳)任關中事(漢與諸侯擊楚蕭何守關)
(中以便宜施行上來以聞計戶轉漕給軍漢王數失軍遯去何常興關中卒輒補缺上以此專屬丨何丨丨丨)
(前蕭何𫝊)無西顧憂(光武曰昔高祖任蕭何於關東丨復丨丨之丨得專精山東終成大業)朝
夕進食(和帝南巡張禹以太尉兼衛尉留守又東觀記曰禹留守北宫大官丨丨丨丨)五年治
行(張延賞為東都留守丨丨丨丨第一)防禦止姦(孫權使登居守時有盗賊乃表定科令所以丨)
(丨甚得丨丨之要)居守保綏(命以丨丨俾之丨丨陸集賈耽束都留守制)治尚寬簡
(源乾曜留守京師丨丨丨丨人安之)治以和簡(權德輿丨丨丨丨人以寧便)戎政懽服
(劉政武德初留守太原調輯丨丨遠近丨丨)號令精明(王翃字宏肱為東都留守既至開田二千)
(餘屯修器械皆良金夀革練士卒丨丨丨丨吳少誠叛獨東畿為有備)有利即行(高宗幸洛陽令)
(河間王孝恭次子晦居守顧曰關中之事一以付卿令式之外丨丨於人者隨事丨丨不須聞奏晦累有異迹)
罷守失望(裴度丨東都留丨中人使幽鎮還言軍中謂度在朝而兩河諸侯弱者懷強者畏今居東)
(人人丨丨)宗社獲安(荀稹留守京師掩獲沙門法秀謀反太后曰丨丨丨丨實卿之功)倉卒
復安(郭子儀射生將王撫自署京兆尹亂京城子儀斬以徇帝以子儀為京城留守自變生丨丨賴子儀)
(丨丨)賜書襃勞(杜暹帝東幸以暹為留守暹率當番衛士繕三宫城浚池督役不少懈帝數丨丨丨)
(丨)賜詔寵異(開成中東都留守牛僧孺徵拜左僕射上令左軍副使賷告身宣賜舊例留守入朝)
(無中使丨丨上特丨丨之唐會要)主鑰東門(丨丨丨丨杜牧舉周復自代狀)統禦都邑
(丨丨丨丨總持紀綱賈耽東都留守制)列晨衙見(崔從寳歴初為東都留守故事留司官入宫城)
(門丨丨丨丨留守吏誔謾久廢至是復行)君無迴顧(房喬居守聖丨丨丨丨之憂類要)行留
悉總(房元齡為相會伐遼留守京師詔曰公當蕭何之任朕無西顧之憂凡糧械飛輸軍伍丨丨丨裁丨)
(之)開府居留(明皇東狩命丨丨以丨丨)罕用武臣(故事東都留守丨丨丨丨)或用
舊德(唐故事居守之任丨丨丨丨或用故相未嘗以武將而當保釐之重長慶二年以浚郊有事地逼封)
(圻以前義武軍節度使陳楚為東都留守既非舊制尋亦改焉續通典)團結民兵(葉夢得字少藴)
(號石林先生公留守建康丨丨沿江丨丨數萬至是呼集分據江津乃遣其内機宜官模領數千人守馬家渡)
(虜果遣吾叛將酈瓊以輕兵來犯覺有備而去言行錄)位置營壘(洪文安公遵知建康徧走郊野)
(丨丨丨丨民居及冢墓無相涉諸將不能易上賜手札曰寨地異同卿挺身任責非乃心王室疇克爾)全
活數千(王沂國公文正公曾留守洛陽属歲歉里有困積者飢者聚黨脅取鄰郡以強盜論公但重笞)
(而釋之遠近聞以為法丨丨丨丨計並同上)條具十事(公知建康府赴闕奏事建康東南巨鎮南)
(渡以來行宫在焉兼掌留鑰選用尤重公對于内殿敷陳時務當先定其規模為不可勝以待敵之可勝又丨)
(丨丨丨上嘉納之鄭克撰吕尚書祉行狀)輦下清肅(李沆字太初諡文靖真宗朝戎人寇邊幸鄴沆)
(以宰臣為東京留守不戮一人而丨丨丨丨)賊鋒大敗(劉錡領兵赴東京副留守任抵順昌府得)
(報金已入東京公曰某本赴留司今東京既䧟幸全軍至此有城池可守當同心力以死報國公親於城上督)
(衆設戰具凡六日而賊至公遣擊之頗殺金衆既而烏珠親擁兵至公登城會諸將問策或謂宜具舟全師而)
(歸公曰朝廷養兵正欲為緩急之用況已挫丨丨軍聲稍振雖多寡不侔然有進無退公遣數百人出西門敵)
(來接戰俄以數千人出南門士殊死鬭金丨丨横屍盈野遂拔寨遁去言行錄)畫像以事(王沂公再)
(涖大名治政益信於俗民居軍伍咸丨丨丨丨之時虜使每往復入境皆云此府王公在焉必沐浴潔服後入)
陛辭特宴(范成大淳熙中帥江東兼行宫留守丨丨詔明日辭選德殿丨設几開丨酒三行命侍行)
(過西小軒曰此朕清坐處也再坐上曰勸卿一杯且有以為侑公飲訖二内侍捧縑素來上有石湖二大字公)
(拜賜進謝上為滿引復袖御書蘇軾詩一軸以賜)聘使書名(韓魏公鎮北門北門為丨丨道舊與)
(京尹丨皆押字不名及公留守則丨且遣其副使成禹錫來仍諭來介曰以侍中在此故特名及公去後留守)
(引前比欲得其名強之不可)社稷所重(景德元年駕幸澶淵真宗謂王旦曰京師丨丨丨丨非公)
(不可並同上)宫鑰之嚴(守丨丨丨謹丨文彦博謝表)特許張蓋(紹興六年中書門下)
(省言秦檜孟庾並係兼行宫留守詔丨丨丨丨)長於彈壓(紹興八年召呂頤浩付以建康頤浩入辭)
(趙鼎曰頤浩之政丨丨丨丨建康名郡頗望其來上曰繁劇固以彈壓為先若不動聲色使百姓隂受其賜小)
(人却不知也中興係年錄)
詩集一品高(天上中台正人間丨丨丨休明值堯舜勲業過蕭曹始擅文三捷終兼武六韜動人)
(名赫赫憂國意忉忉寵重移宫籥恩新換閫旄保釐東宅靜守護北門牢豹尾交牙戟虬髯捧佩刀通天白犀)
(帶照地紫麟袍白居易寄北都留守裴令公詩)賜上公(星使出關東兵符丨丨丨山河歸舊國管籥煥)
(離宫行色旌旗動軍聲鼓角雄愛棠餘故吏騎竹見新童漢壘三秋靜胡沙萬里空其如天下望旦夕詠清風)
(劉禹錫送裴司徒令留守太原詩)藩方任更雄(除書東守洛陽宫恩比丨丨丨丨丨拜表出時)
(𫝊七刻排班衙日有三公旌旗嚴重臨關外侍府洪深接禁中姚合寄東都留守令狐相公詩)副國威
名重(丨丨丨丨丨春卿禮樂崇賜珪推拜下分命遂居東高旆翻秋日清鐃奏曉風教用儒門雅兵維武)
(庫雄誰云千載後周呂獨為公耿湋送薛尚書兼御史大夫東都留守詩)
古今合璧事類備要後集卷七十一
