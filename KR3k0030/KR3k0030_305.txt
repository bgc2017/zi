古今合璧事類備要外集卷五
宋謝維新撰
祭祀門
祭社稷
禮經考索(敢問社稷何神曰土穀之神也人非土不立非穀不生祀之所以報本反始也按祭)
(法厲山氏之子曰農能殖百穀夏之衰周棄繼之故祀以為稷共工氏之子曰后土能平九州故祀以為)
(社愚以為非后土農棄之為社與稷也亦以其為有功於土穀特配之食焉爾是則祀社稷之始歷代至)
(今不廢者也然社稷之神一也社壇在東稷壇在西俱北面自天子至郡縣下逮庶人莫不通祭在國曰)
(太社國社王社侯社在官曰官社稷在民曰民社唯天子之社則以五色土各依方色為壇且廣五丈中)
(央數尺冒以黃土諸侯但用當方之色皆立樹以表其處仍别立主以象其神大夫以下則各以地所宜)
(木而立之也此尊卑上下之等也若國有事則以君行祝奉社主以從其名曰軍社國之亡也則屋之使)
(不受天陽其名曰亡國之社此又出入存亡之别也然古者諸侯危社稷則當變置賢君毋使乏祀及犧牲)
(既成粢盛既潔祭祀以時然而旱乾水溢則社稷又不得不為之變置也此所以論古者社稷之大槩也)
(天子諸侯大夫祭禮未暇論今考近代諸里祭儀則前一日社正及諸社人應社者各請齋一日於家正)
(寢應設饌之家先修治神樹之下又為瘞埳於神樹之北座取足容於物掌事者設社正位於稷深西北)
(十步東面諸社人位於其後東西南上設祝奉血豆位於瘞坎之北南面祭器每座尊酒二并勺一以巾)
(覆爼一籩二豆二爵二簠二簋二祭日未明三刻烹牲於厨夙興掌饌者實祭器掌事者以席入設社神)
(之席於神樹之下稷神之席於神樹之西俱北面質明社以下各服其服社正以下皆再拜祝進跪讀祝)
(文曰維年月日某坊社正姓名合社若干人等敢昭告于太社維神載育黎元長兹庶物時屬仲月日維)
(吉戊謹率常禮恭用特牲稷神云太稷維神功恊稼穯闡修農政允兹從祀用率舊章上饗云攷論至此)
(因怪今人祀社之意殊薄率爾而聚倏爾而散第與醵飲無異求其如近代之禮影響不存又責之以報)
(本反始如古人之祭胡可得也此古人之所以年穀屢豐而今人之所以飢饉荐臻旱乾水溢之間作也)
(又得不思其故乎)
事類元日(仲春擇丨丨命民社注元日謂二分前後戊日記)地利(先王祀社於國所以别地)
(利也故禮行於社而百貨可殖焉)用甲(日丨丨用日之始也並記)惟戊(吉日丨丨注戊日社詩)
春祈(載芟丨籍田而丨社稷也)秋報(良耜丨丨社稷也並詩)泰社(王自立社曰丨丨記)國
社(諸侯為國立社曰丨丨)侯社(侯自立社曰丨丨)置社(大夫以下成羣立社曰丨丨)達
氣(天子大社必受霜露風雨以丨天地之丨是故喪國之社屋不受天陽也注絶其陽通其隂)獻功
(丨丨于社並記)南嚮(社祭土而主隂氣也君丨丨於北牖下荅隂之義)北牗(亳社丨丨使隂明也)
(又見上)國右(凡建丨丨社稷)軍行(設丨社奉以丨並記)田祖(以御丨丨又田祖有神詩)田
主(設社稷之壝而樹之丨丨周禮)田正(后土社稷丨丨也記又稷田正也左)血祭(以丨丨祭社稷)
(禮)犧齊(制幣丨丨粢盛庶品注並祭祀之物)祈農祥(仲春注祀社稷春土興故祀之丨丨丨也)
賽秋成(仲秋注丨丨丨也)神地道(社所以丨丨之丨也地載萬物天垂象取財於地取法於)
(天是以尊天親地故教民美報焉)報地功(所以報本反始天子用事於社注丨丨丨也並記)五
祀本(社稷丨丨之丨左傳)五色土(海岱及淮惟徐州云云厥貢惟土五色注王者封丨丨丨為社)
(建諸侯則各割其方色土與之使立社燾以黃土苴以白茅茅取其潔黃取王者覆四方書)戮于社
(弗用命丨丨丨甘誓)遷其社(湯勝夏欲丨丨丨不可作夏社注言夏之社不可遷湯誓)立冢土
(緜文王之興本由太王也云云應門將將迺丨丨丨戎醜攸行注冢土大社也起大事動大衆必先有事乎社)
(而後出謂之宜美太王之社遂為大社箋云大社者出大衆將所告而行也詩)宜冢土(武王予小子夙)
(夜祗懼云云丨于丨丨以爾有衆底天之罰注祭社曰宜冢土社也詩)用太牢(成王改宅洛邑云云)
(越翼日戊午乃社于新邑牛一羊一豕一注告立社稷之位丨丨丨也共工氏子曰勾龍能平水土祀以為社)
(周祖后稷能殖百穀祀以為稷社稷共牢書)卜來歲(社之日涖丨丨丨之稼禮)祭亳社(平子)
(伐莒取郊獻俘始用人於亳社注以人祭殷社左昭十)盟周社(陽虎又盟公及三桓於周社盟國人)
(于亳社定七)蒐軍實(魯莊公如齊觀社注齊因祭社丨丨丨故往觀之)祭妖神(宋公使邾)
(文公用鄫子于次睢之社欲以属東夷注睢水受汴東經陳留梁譙沛彭城縣入泗此水次有妖神東夷皆社)
(祠之盖殺人而用祭並左)祓社釁鼓(晉將會衛衞使祝佗從辭曰云云且夫祝社稷之常隸也社稷)
(不動祝不出竟官之制也君以軍行丨丨丨丨祝奉以從於是乎出竟注師出先有事祓禱於社謂之宜社於)
(是殺牲以血塗鼓鼙為釁鼓祝奉社主也左定四年)祭社歸脤(天王使石尚歸脤注脤祭社之肉盛)
(以脤器以賜同姓與之共福定十四)鳥鳴于亳(丨丨丨丨社如曰噫噫甲午宋大災襄三十)社
以松栢(哀公問丨於宰我對曰夏后氏丨丨殷人以丨周人以罙語)社治枌榆(高祖初起)
(禱豐枌榆丨四年詔御史丨丨丨社漢書)變置社稷(孟子曰民為貴社稷次之云云諸侯危社稷則)
(變置犧牲既成粢盛既潔祭祀以時然而旱乾水溢則丨丨丨丨盡心下)除立社稷(漢高帝二年丨)
(秦社稷丨漢丨丨本紀)邑皆立祠(漢高祖入關或言周興而丨丨丨后稷之丨至今血食天下於)
(是高祖制詔御史其令天下立靈星祠常以歲時祠以牛注有播種功令天下邑皆祠之龍星左角曰天田則)
(農祥也郊祀志)里各自裁(高祖十年春有司請令縣常以春二月及臘祠稷以羊彘民丨社丨丨丨)
(以祠制曰可注隨祠具之豐儉)平分肉均(陳平里中社丨為宰丨丨甚丨)朔懷肉出(東方)
(朔伏日詔賜從官肉太官承旨日晏不來丨獨拔劍割肉謂其同官曰社日當蚤歸請受晹即丨丨丨本傳)
作欒公社(燕為欒布作社白帖)立石相社(石慶為齊相舉國皆慕其家行不言而大治為)
(丨丨丨丨)縣為公社(漢高令丨丨丨丨有司請言縣常以春二月及臘祠社稷以羊牛四事)食
配官稷(漢龔遂於官社稷以夏禹配丨官社稷丨丨丨丨者)配食縣社(甄子然孝行早卒北)
(海相孔融恨不及之言丨丨丨丨又陵雲為浚儀令去官百姓追思之圖畫形象丨丨丨丨本傳)配食
郡社(宋登叔陽為汝隂令號神父遷潁川守市無二價路不拾遺汝隂人配食於社本傳)取錢為
供(魏邴原根矩拾遺錢繫於樹因而繫之者逾多原惡其惑衆明日乃丨丨以丨社丨也孔六帖)伐樹
則移(晉阮脩宣子伐社樹或止之曰若社而為樹丨丨丨社丨樹而為社伐樹則社亡矣孔白六帖)應
嫗揮金(中興初有丨丨者生四子晝見神光照社試丨之乃得黃丨自是諸子宦學皆有才名搜神記)
賀瑀取劒(丨丨死三日蘇云上天入官府典房有印有劎使瑀唯意取之瑀丨丨出門下問云何得)
(云得劒曰唯使社公耳錄異傳)鄰為罷社(魏王脩母以社日亡丨里丨為丨丨三國志)里為
立社(崔郾民即其丨丨丨德星丨白氏帖)以戊日祭(大唐社稷亦於含光門内之右丨仲春仲)
(秋二時丨丨丨太社太稷禮神之王盖用兩圭有邸其特玉制云天子祭社稷皆太牢諸侯少牢皆黝色用黑)
(幣日用甲祭日之晨王及尸皆服絺冕通典)以吉亥祠(韋叔夏張齊賢乃奏言經無先農壇禮曰)
(王自為立社曰王社先儒以為在籍田也永徽中猶曰籍田垂拱後乃為先農然則先農與社惟一神今先農)
(壇請改曰帝社壇以合古王社之義其祭準令丨孟春丨丨丨后土以勾禮氏配於是為帝社壇又立帝稷壇)
(於西如太社太稷而壇不設方色以異於太社唐禮志)文琮下教(張文琮出為建州刺史州尚淫)
(祀不立社稷丨丨丨丨曰春秋二社本於農今此州廢不立尚何觀比歲田畆卒荒或未之思乎神在于敬可)
(以致福於是始建祀場民悅從之孔氏六帖)曹植社頌(於惟大社官名后土是曰勾龍功著上古)
(德配帝皇實為靈生克明播殖農政曰社尊以作稷豐年是與義與社同方神此宇)牛弘社歌(厚地)
(間靈方壇崇祀建以風露樹之松梓勾萌既申芟柞伊始恭祈粢盛水膺休祉)牛弘稷歌(穀食興教)
(播厥有先尊神致潔報本惟虔云云)何承天社頌(社實隂祗稷惟穀先伯德方將時號共工厥有)
(才子實曰勾龍陶唐救災决河疏江棄以播殖作乂萬邦克配二祀以報勲庸)韓文公送楊少
尹(古之所謂鄉先生没而可祭於社者其在斯人乎)
詩集分胙(折爼丨歸丨陳叔達)同宴(願為丨社人雞豚丨春秋韓愈)散香萁(椒蘭平酒)
(酌簠簋丨丨丨陳叔達禮社)嘗春酒(步屧隨春風村村自花柳曰翁逼社日邀我丨丨丨杜甫)敬
逾齊國(丨丨丨丨社柳宗元)尚想東方(九農成德業百祀發光輝報效神如在馨香舊不違)
(南翁巴曲醉北鴈塞聲微丨丨丨丨朔詼諧割肉歸杜甫)古基阯在(丨社丨丨丨人散社不神元稹)
(古禮)
祭山川
禮經考索(自有天地即有山川古者四方山林川谷丘陵墳衍原隰能出雲為風雨見怪物者)
(皆曰神民之財用於是乎取辦者非此族不在祀典是則祀之不可闕者也有天下者秩而祭之歲徧及)
(焉諸侯則惟及其在封内者非其地則不祭是亦崇德報功之義與尊卑上下之差也今攷其禮祭山林)
(丘陵於四壇也祭川谷水泉於四坎也牲殺不同也圭幣各異也五嶽視三公四瀆視諸侯其餘莫不冇)
(差也壇者霾之坎者沈之盖以隂陽出入升降於地中皆順其性以含藏之也禮以義而起古人豈苟乎)
(哉是禮也六經以前無閒也自舜望秩于山川歷數千百年未之有改爰自秦人不師古始罷侯置守而)
(後此禮浸廢惟於郊祀明堂僅見望祭焉及漢魏間則又遣官攝事至若守令或有水旱祈禱亦許通祭)
(較以古禮非存一二於十百而然歟嗚呼舜其衰矣)
事類歲徧(天子祭山川丨丨諸侯方祀祭山川丨丨記曲禮)方望(天子有丨丨之事無所不)
(通諸侯山川有不在其封内者則不祭公羊僖三十一年)嶽瀆(天子祭天下名山大川五丨視三公四丨)
(視諸侯諸侯祭在其地者天子諸侯祭因國之在其地而无主後者記王制)丘陵(山林川谷取丨丨民所)
(財用也非此族也不在祀典注山林川谷丨丨能出雲為風雨見怪物皆曰神有天下者祭百神諸侯在其地)
(則祭之亡其地則不祭記祭法)霾沈(以丨丨祭山川周禮)皮懸(祭山曰丨丨爾雅)望秩(丨丨)
(于山川)告至(至于岱宗柴注岱宗泰山也柴燎丨丨也)旅祭(蔡蒙旅平注蔡蒙二山名祭山曰旅)
(又荆岐既旅注已丨丨言治功畢又九山刊旅注刊除其林木而旅祭之)奠祭(丨高山大川注奠丨也)
莫不寧(山川鬼神亦丨丨丨)秩無文(咸丨丨丨注言周始修祀于新邑咸次第祀之不在禮文)
(者亦祀之)告所過(武王丨皇天后土丨丨名山大川並書)河謂已(楚子玉自為瓊弁玉纓未)
(之服也先戰夢丨神丨丨曰畀余余賜汝孟諸之麋弗致也其子大心與子西使榮黃諫弗聽榮季曰死而利)
(國猶或為之况瓊玉乎是糞土也而可以濟師將何愛焉弗聽出告二子曰非神敗令尹令尹其不勤民實自)
(敗也左僖二十八年)河為祟(楚昭王有疾卜曰丨丨丨王弗祭大夫請祭諸郊王曰三代命祀祭不越)
(望江漢睢漳楚之望也禍福之至不是過也不穀雖不德河非所獲罪也遂弗祭哀六年)史莫之知
(晉侯有疾鄭伯使公孫僑如昔聘且問疾叔向問焉曰寡君之疾病卜人曰實沈臺駘為祟丨丨丨丨敢問此)
(何神也子産曰昔高辛氏有二子伯曰閼伯季曰實沈居于曠林不相能也日相征討后帝不臧遷閼伯於商)
(丘主辰商人是因故辰為商星遷實沈于大夏主參唐人是因以服事夏商其季世曰唐叔虞當武王邑姜方)
(震太叔夢帝謂已余命而子曰虞將與之唐屬諸參而蕃育其子孫及生有文在其手曰虞遂以命之及成王)
(滅唐而封太叔焉故參為晉星由是觀之實沈參神也昔金天氏有裔子曰昧為玄冥師生允格臺駘臺駘能)
(業其官宣汾洮障大澤以處大原帝用嘉之封諸汾川沈姒蓐黃實守其祀今晉主汾而滅之矣由是觀之則)
(臺駘汾神也抑此二者不及君身山川之神則水旱癘疫之災於是乎禜之若君身則亦出入飲食哀樂之事)
(也山川星辰之神又何為焉云云晉侯聞子産之言曰博物君子也重賄之昭元年)或未之祀(鄭子)
(産聘于晉晉侯有疾韓宣子逆客私焉曰寡君寢疾于今三月矣並走羣望有加無瘳今夢黃熊入于寢門其)
(何厲鬼也對曰以君之明子為大政其何厲之有昔堯殛鯀于羽山其神化為黃熊以入于羽淵實為夏郊三)
(代祀之晉為盟主其丨者丨丨丨乎韓子祀夏郊晉侯有間昭四年)用牲于雒(晉侯使屠蒯如周請)
(有事於雒與三塗萇弘謂劉子曰客容猛非祭也其伐戎乎九月晉苟吴帥師涉自棘津使祭史先丨丨丨丨)
(陸渾人弗知師從之遂滅陸渾注雒水名三塗山名昭十七年)用珪于河(王子朝丨成周之寳丨丨)
(丨甲戍津人得諸河上隂不佞以温人南侵拘得玉者取其玉將賣之則為石玉定而獻之昭二十四年)繫
玉而禱(晉侯伐齊將濟河中行獻子以朱絲丨丨二㲄丨丨曰云云苟捷有功无作神羞官臣偃无敢)
(復濟唯爾有神裁之沈玉而濟襄十八年)執玉而沈(蔡昭侯自楚歸及漢丨丨丨丨曰余所有濟漢)
(而南者有若大川定三年)不祀泰山(鄭伯請釋泰山之祀而杞周公以泰山之祊易許田三月鄭伯)
(使宛來歸祊丨丨丨丨也隱八年)有事桑山(鄭大旱使屠擊祝欵竪附丨丨於丨丨斬其木不雨)
(子産曰有事於山藝山林也而斬年其木其罪大矣奪之官邑昭十六)有事不吉(衛大旱丨丨卜於山)
(川丨丨僖十九年)有事羣望(初共王無冡適有寵子五人無適立焉乃大丨丨于丨丨而祈曰請)
(神擇於五人者使主社稷乃徧以璧見於羣望曰當璧而拜者神所立也誰敢違之乃與巴姬密埋璧於太室)
(之庭使五人齊而長入拜康王跨之靈王肘加焉子干子晢皆遠之平王弱抱而入再拜皆厭紐鬭韋龜属成)
(然焉且曰棄禮違命楚其危哉昭十三年)旅於泰山(季氏丨丨丨丨子謂冉有曰女弗能救歟對曰)
(弗能子曰曾謂泰山不如林放乎注包曰神不享非禮語二)先於惡池(晉人將有事于河必丨有)
(事丨丨丨記)遇暴風雨(秦始皇除車道上封泰山中阪丨丨丨丨本紀)聞萬歲聲(漢武)
(帝禮登中岳丨有言丨丨丨三於是以三百戶奉祠命曰崇高為嵩高也郊祀志)持節以祠(漢宣)
(帝制詔太常夫江海百川之大者也今闕焉無祠其令祠官以禮為歲事以四時祠江海雒水祈為天下豐年)
(自是五獄四瀆皆有常禮皆使者丨丨丨侍丨本紀)加禮以祭(漢武帝詔曰河海潤千里其令祠官)
(修山川之祠為歲事典丨丨丨丨也本紀)用圭幣異(自殽以來名山五大川二山曰太室山恒山太)
(山會稽山湘山水曰濟曰淮春酒脯為歲禱因泮凍秋凋冬寒禱祀其牲丨牛犢各二牢其丨丨丨也史記)
以木馬代(諸名山用駒者悉丨木偶丨丨之史記)以小女妻(乾&KR0008;子郭汾陽鎮蒲欲造)
(浮橋而激流毁墠公酧酒許丨丨丨丨之其夕水涸木生墠上遂成橋而小女尋卒因塑廟中人因立公祠號)
(河瀆親家翁)歲時親祀(後魏道武立廟於常山上置侍祠乃十九人丨丨祈旱記文成帝丨丨其)
(神白六帖)西方助祭(帝有事常山丨丨來丨丨者十餘國孔六帖)褚無量言(丨丨丨開)
(元五年帝將幸東都無量上丨昔帝舜之狩秩山川願陛下所過名山大川丘陵墳衍並詔致祭本傳)歸
崇敬往(丨丨丨大歷八年遣祀衡山未至而哥舒冕亂廣州監察御史彈之請望祭而還崇敬正色曰)
(君命豈有畏邪遂丨)阿馬婆奏(唐玄宗車駕次華隂上見岳神數里迎謁遂召諸巫問神何在獨老)
(巫丨丨丨丨云在路左朱鬒紫衣迎候陛下上顧笑之上至廟見神不鞬俯伏庭東南大柏樹下又召阿馬婆)
(問之對如上見上加敬禮尋詔先諸岳封為金天王仍上自書製碑文以寵異之其碑五十餘丈闊丈餘厚四)
(尺天下碑莫比也並六帖)以太牢祠(慕容雋壽光元年常山得璧七十一光色有異後以為神嶽之)
(命丨丨丨丨之前燕錄)乘白騾告(上封泰山益州進白騾至潔朗豐潤俊奇偉異上遂親丨之柔)
(順安便不知登降之倦告成禮畢復乘而下纔下山休息未久而有言丨丨無疾而殪上歎累之諡曰白騾將)
(軍命有司具櫘櫝疊石為墓墓在封墠壇北一里餘于今存焉唐開元記)訪隱民還(姜撫自言通仙)
(人不死術開元末太常卿韋縚祭名山因丨丨丨丨白撫已數百歲六帖)遺女巫禱(王嶼帝嘗不豫)
(太卜建言崇在山川璵丨丨丨乘傳分丨天下名山大川巫皆感服中人護領)迎氣日祭(五嶽四鎮)
(歲一祭各以五郊丨丨丨丨)漲不得度(高仙芝討吐蕃自安西紅䟽勒據婆勒川會川丨丨丨丨)
(仙芝殺牲祭川)深不能浮(唐李綱濟為瀆問今盡濟水之力載數石之舟廣不能横丨丨丨丨而曰)
(與河同靈等秩吾不知先王班祀之意也並孔六帖)命卿監詣(開元十三年封泰山神為大齊王天)
(寶五載封中嶽神為中天王南嶽神為司天王北嶽神為安天王六載河瀆封為靈源王濟瀆封為清源公江)
(瀆封為廣天公淮瀆封為長源公會稽山為永興公岳山為神德公霍山為惠聖公醫巫閭為廣寧公八載又)
(封大白山為神應公其九川鎮山除入諸嶽外並宜封公十載正月以東海為廣法王南廣利王西廣潤王北)
(惠澤王分丨丨丨丨嶽瀆及名山一時備禮兼冊祭其祭儀具開禮禮通典)令史檢視(五嶽四瀆)
(歲一祭各以五郊迎氣日祭之東嶽岱山於兖州東鎮沂山於沂州南嶽衡山於衡州南鎮會稽於越州中嶽)
(嵩山於河南西嶽華山於華州西鎮吴山於隴州北嶽常山於定州北鎮醫巫閭於營州東海於萊州淮於唐)
(州南海於廣州江於益州西海及河於同州北海及濟於河南禮樂志)遣官告祭(節彼岱宗載乎)
(祀典列九州之鎮冠五嶽之雄朕夙承景貺恭展上儀惟肹蠁之垂休乃紛綸而薦瑞宜增美號以報神休泰)
(山天齊王修飾廟宇祭器又封威靈將軍為炳靈公令兖州加葺祠廟封太山酒泉廟為靈𣲖侯亭亭廟為廣)
(禪侯兖州郡縣天山廟為靈巖侯各丨丨致丨丨)賜額靈源(衞州百門廟門之水出焉神靈所居)
(貎像斯設凡所請禱荅以勤誠宜丨丨曰丨丨)加號金天(豫鎮雄基河神遠跡主純隂而成物介西)
(夏以奠方制不經塗崇蠻在望西嶽金天王宜丨丨順聖丨丨王遣鴻臚少卿裴莊詣祠致告)進號顯
聖(四瀆之雄九河居要夙著浮沉之典式尊正直之神朕展采喬嶽致誠有吳爰歷宣房之地緬懷列聖之)
(功宜丨丨丨丨靈源公遣左誎議大夫薛映往河中府比部員外郎丁顧言就澶州祭告)加上帝號
(峻極之嶽上配圓穹聦直之神助司元化緬惟前代並建王封自祗陟於神房洎親祠於吉壤精一之心克恊)
(肹蠁之應沓臻惟彼嵩高超於衡服爰暨朔庭之鎮實臨代北之區咸茂粹靈以綏黎獻是用昭升帝籙允荅)
(神功今丨丨東嶽曰天齊仁聖丨南嶽曰司天昭聖帝西嶽曰金天順聖帝北嶽曰安天元聖帝中嶽曰中天)
(帝仍各遣告詣嶽祠致告擇日備禮奉冊命翰林學士李宗諤龍圖直學士陳彭年與禮官詳定儀注)加
上后號(列嶽奠方配天作鎮實憑幽贊至極欽崇其丨丨東嶽帝淑明丨南嶽帝景明后西嶽帝肅明)
(后北嶽帝靖明后中嶽帝正明后之丨仍遣官祭告)以懿號薦(朕還衡汾壤舍爵大室鴻儀畢舉慶)
(賜大行歷代之文靡有不講百神之祭靡有不崇上以荅神禧下以楊盛則眷惟列嶽實輔柔祇設固一方盤)
(根千里向者祼鬯寢園望崧丘之峻極奉符鄒魯登名岱之欝蒼祈榖魏雎涉大華之靈異恭丨丨丨丨于嶽)
(神)屈原歌湘君(君不行兮夷猶蹇誰留兮中洲美要眇兮宜脩沛吾乘兮桂舟令沅湘兮無波)
(使江水兮安流望夫君兮歸來吹參差兮誰思駕飛龍兮北征邅吾道兮洞庭薜荔拍兮蕙綢承荃橈兮蘭旌)
(望涔陽兮極浦横大江兮揚靈揚靈兮未極女嬋媛兮為余大息横流涕兮潺湲隱思君兮悱惻桂櫂兮蘭栧)
(斵冰兮積雪采薜荔兮水中搴芙蓉兮木末心不同兮媒勞恩不甚兮輕絶石瀨兮淺淺飛龍兮翩翩交不忠)
(兮怨長期不信兮告余以不間朝騁騖兮江臯夕弭節兮北渚鳥次兮屋上水周兮堂下捐余玦兮江中遺余)
(珮兮澧浦采芳洲兮杜若將以遺兮下女時不可兮再得聊逍遥兮容與)屈原歌湘夫人(帝子)
(降兮北渚目眇眇兮愁予嫋嫋分秋風洞庭波兮本葉下登白蘋兮騁望與佳期兮夕張鳥何萃兮蘋中罾何)
(為兮木上沅有芷兮澧有蘭思公子兮未敢言慌忽兮遠觀觀流水兮潺湲麋何為兮庭中蛟何為水裔朝馳)
(余焉兮江臯夕濟兮西澨聞佳人兮召余將騰駕兮偕堂逝築室兮水中茸之以荷盖荃璧兮紫壇播芳椒兮成)
(桂棟兮蘭橑辛夷楣兮葯房罔薜荔兮為帷擗蕙榜兮夕張白玉兮為鎮疏石蘭兮以為芳芷葺兮荷屋繚之)
(兮杜蘅合百草兮實庭建芳馨兮廡門九疑繽兮並迎靈之來兮如雲捐余𬒮兮江中遺余褋兮澧浦搴汀州)
(兮杜若將以遺兮遠渚時不可兮驟得聊逍遥兮容與)韓愈黃陵廟碑(湘旁有廟曰黃陵自)
(前古立以祠堯之二女舜二妃者庭有石碑斷裂分散在地其文剥缺考圖記言漢荆州收劉表景升之立題)
(曰湘夫人碑今騐其文乃晉太康九秊又其額曰虞帝之二妃之碑非景升立者秦博士對始皇帝云湘君者堯)
(二女舜妃者也劉向鄭玄亦皆以二妃為湘君而離者騷九謌既有湘君又有湘夫入王逸之解以為湘君)
(自其水神而謂湘夫人乃二妃也從舜南征三苖不及遒死沅湘之間山海經曰洞庭之山帝之二女居之郭)
(璞疑二女者帝舜之后不當降小水為其夫人因以二女為天帝之女以余考之璞與王逸俱失也堯之長女)
(娥皇為舜正妃故曰君其二女女英自宜降曰夫人也故九謌辭謂娥皇為君謂女英帝子各以其盛者推言)
(之也禮有小君君母明其正自得稱君也書曰舜陟方乃死傳謂舜昇道南方以死或又曰舜死葬蒼梧二妃)
(從之不及溺死沅湘之間余謂竹書紀年帝王之没皆曰陟陟昇也謂昇夭也書曰殷禮陟配天言以道終其)
(德協天也書紀舜之没云陟者與竹書周書同文也其下言方乃死者所以釋陟為死也地之勢東南下如言)
(舜南廵而死宜言下方不得言陟方也以此謂舜死葬蒼梧於時二妃從之不及而溺者皆不可信二妃既曰)
(以謀語舜脫舜之厄成舜之聖堯死而舜有天下為天子二妃之力宜常為神食民之祭今之渡湖江者莫敢)
(不進禮廟下元和十四年春余以言事得罪黜為潮之刺史其地於漢南海之揭陽厲毒所聚懼不得脫死過)
(廟而禱之其冬移袁州刺史明年九月拜國子祭酒使以私錢十萬抵岳州願易廟之圯桷腐瓦於刺史王堪)
(長慶元年刺史張愉自京師往與愉故善謂曰丐我一碑石載二妃廟事且令後世知有子名愉曰諾既至州)
(報曰碑謹具遂篆其事俾刻之)劉秩祭大濟文(惟神泉源清潔浸彼遐遠播通四氣作紀一方)
(玄冬肇節聿修典物)韓愈南海神廟碑(海於天地間為物最鉅自三代聖王莫不祀事考於)
(傳記而南海祠次最貴在北東西三神河伯之上號為祝融天寳中天子以為古爵莫貴於公侯故海嶽之祝)
(犧幣之數放而依之所以致崇極於大神今王亦爵也而禮海嶽尚循公侯之事虛王儀而不用非致崇極之)
(意也由是冊尊南海神為廣利王祝號祭式與次俱昇因其故廟易而新之在今廣州治之東南海道八十里)
(扶胥之口黃木之灣常以立夏氣至命廣州刺史行事祠下事訖驛聞而刺史常節度五嶺諸軍仍觀察其郡)
(邑於南方事無所不統地大以遠故常選用重人既貴而富且不習海事又當祀時海常多大風將往皆憂慼)
(既進觀顧怖悸故常以疾為解而委事於其副其來已久故明宫齋廬上雨旁風無所盖障牲酒瘠酸取具臨)
(時水陸之品狼藉籩豆薦祼興俯不中儀式吏酒不供神不顧享盲風怪雨發作無節人蒙其害元和十二年)
(始詔用前尚書左丞國子祭酒魯國孔公為廣州刺史兼御史大夫以殿南服公正直方嚴中心樂易祗慎所)
(職治人以明事神以誠内外殫盡不為表襮至州之明年將夏祝冊自京師至吏以時告公乃齋祓視冊誓羣)
(有司曰冊有皇帝名乃上所自署其文曰嗣天子某謹遣官某敬祭其恭且嚴如是敢有不承明日吾將宿廟)
(下以供晨事明日吏以風雨白不聽於是州府文武吏士凡百數交謁更諫皆揖而退公遂陞舟風雨少弛櫂)
(夫奏功雲隂解駮日光穿漏波伏不興省牲之夕載暘載隂將事之夜天地開除月星明穊五鼔既作牽牛正)
(中公乃盛服執笏以入即事文武賓屬俯首聽位各執其職牲肥酒香罇爵靜潔降登有數神具醉飽海之百)
(靈秘怪荒忽畢出蜿蜿蛇蛇來享飲食闔廟旋艫祥飈送颿旗纛旄麾飛揚晻藹鐃鼔嘲轟高管噭噪武夫奮)
(櫂工師唱和穹龜長魚踊躍後先乾端坤倪軒豁呈露祀之之歲風災熄滅人厭魚蟹五穀胥熟明年祀歸又)
(廣廟宫而大之治其庭壇改作東西兩序齋庖之房百用具修明年其時公又固往不懈益虔歲仍大和耋艾)
(歌詠始公之至盡除他名之税罷衣食於官之可去者四方之使不以資交以身為帥燕享有時賞與以節公)
(藏私畜上下與足於是免屬州負逋之緡錢廿有四萬米三萬二千斛賦金之州耗金一歲八百困不能償皆)
(以丐之加西南守長之俸誅其尤無良不聽令者由是皆自重慎法人士之落南不能歸者與流徙之胄百廿)
(八族用其才良而廩其無告者其女子可嫁與之錢財令無失時刑德並流方地數千里不識盜賊山行海宿)
(不擇處所事神治人其可謂備至也矣咸願刻廟石以著厥美而繫以詩乃作詩曰南海隂墟祝融之宅即祀)
(于旁帝命南伯吏惰不恭正自今公明用享錫右我家邦惟明天子惟慎厥使我公在官人人致喜海嶺之陬)
(既足既濡胡不均弘俾執事樞公行勿遲公無遽歸匪我私公神人具依)柳宗元終南祠堂
碑(貞元十二年夏洎秋不雨穡人焦勞嘉穀用虞皇帝使中謁者禱于終南申命京兆尹韓府君祗飾祀事)
(考視祠制以為楝宇不稱宜有加飾遂命盩厔令裴均虔承聖謨剏制祠堂乃徵土工木工石工備器執用來)
(會祠下斬板榦礱柱礎陶㼨甓築垣墉恢度舊制立三筵六尋既興功玄雲觸石霈澤周被植物擢茂期于豐)
(登神道感而宣靈人心勸而致和喜氣充溢抃蹈布野於是邑令僚吏至于胥徒黃髮耆艾野夫版尹僉曰盖)
(聞名山之列天下也其有能奠方域産財用興雲雨考于祭法宜在祀典惟終南據天之中在都之南西至于)
(褒斜又西至隴首以臨于戎東至于商顔又東至于太華以距于關實能作固以屏王室其物産之厚器用之)
(出則璆琳琅玕夏書載焉紀堂條枚秦風詠焉今其神又能對于禱祝化荒為穰易沴為和厥功章明宜受大)
(禮俾有憑託而宣其烈也非我后敬神重穀則曷能發大號尊明靈非我公勤人奉上則曷能對休命作新廟)
(人事既備神用時若豐我公田遂及我私粢盛無虞儲峙用充厥猷茂哉遂相與東向蹈舞拜手稽首願頌帝)
(力且宣神得永著終古辭曰皇帝垂德制定統極神道泰寧祀典修飾禳祈禜雩皆有準程顧惟終南祠位庳)
(陋不稱顯名爰降制詔充大厥宇啓寤誠明昭感神衷道宣天休獲此利負篤災愆陽化為豐穰實我粢盛人)
(頼蓄給鼔腹而歌以樂其生巍巍靈山興利産財作固鎬京擁其嘉休眷佑于人永宅厥靈奕奕新廟整頓端)
(莊神位密清後祀承則潔心勤禮導暢純精邑吏嗇夫鮐背鯢齒願垂表經頌宣聖德篆刻金石永世飛聲)
柳宗元湘源妃廟碑(元和九年八月二十日湘源二妃廟災司功掾守令彭城劉知剛主)
(簿安邑衞之武告于州刺史御史中丞清河崔公能祗栗厥戒會羣吏洎衆工發開元詔書懼廢守祀搜考贏)
(羡均節委積咸執牘聿至于祠下稽度既備傭役惟時斬木于上游陶埴于水涯迺桴迺載工逸事遂作貌顯)
(嚴餐然而威十有一月庚辰陳奠薦辭立石于廟門之宇下惟父子夫婦人道之大大哉二神咸極其會為子)
(而父堯為婦而夫舜齊聖並明弼成授受内若嚚瞽上承輝光克艱以乂德罔不至帝既野死神亦不返食于)
(兹川古有常典敺祓戾孽恢宣淑靈敢或失職以奸天刑有翼其躬有苾其馨沈牲爰告即石是銘銘曰淵懿)
(承聖舜妻堯女德刑媯汭神位湘滸揆兹有初充碩厥宇唐命秩祀兹邑攸主毛牲既疈椒馨爰糈胤子萬年)
(期保伊祐潜火煽孽炖于融風神用播遷時罔克龔邑令羣吏告于君公廉用積餘以就爾功桴木負埴載流)
(于江既夷以成崇宇峻庸絜嚴清閒左右率從神樂來歸徒御雍雍神既安止邦人載喜奉其吉玉以對嘉祉)
(南風湑湑湘水如舞將子无讙神聽鍾鼓豐其交報邦邑是與刻此樂歌以極終古)歐陽公先河
後海賦(在祭者必有常典務本者貴乎不忘既先河而告備乃後海以為常幣玉始陳恭視諸侯之凟)
(牲牢繼列方祠百谷之王探國典之舊文撫禮經之大者以謂河導其𣲖本一勺而始矣海納其會實百川之)
(委也祀容肅設必先有事于靈長望秩並修然後功歸於善下誠以决九川而分導括衆流而混并一則窮本)
(而有自一則兼容而積成是用分禮章而異數昭祭典以推行命祀首陳始則出圖之所祝辭以設方祈紀地)
(之名用能縟乃令儀昭夫重祭利萬物以斯善用五材而並濟无文既秩榮經凟以領祠羣望既行禱朝宗而)
(用幣外則盡物中惟告虔既義取于源委乃禮分於後先一禱致誠必告榮光之祖大川並走嗣臨重潤之淵)
(得非衆嶽肇乎一拳推輪生乎五輅考厥初之攸在彰返始而為務亦猶文王之祀雖貴不踰后稷之尊齊人)
(之事將行敢起配林之故是知河必居首取發源而肇兹海不自大由積衆以成其導洪流而並注散靈潤以)
(旁滋顧乃濫觴之因必有先也視爾委輸之廣後然從之异哉祭尚潔誠禮惟思反將展報以為義必討源而)
(自遠故夫三王之祭川必務其本)朱文公乞脩禮書狀(據禮諸侯祭名山大川之在其)
(境内者又曰山川之神水旱疫厲之災於是乎崇之盖也以其崇高深廣能出雲氣為風雨以滋養潤澤乎一方)
(今州郡封域不減占之諸侯而封内名山大川未有望祭之禮其有祠廟亦是民間所立淫誣鄙野非復古制)
(顧乃舍其崇高深廣能出雲雨之實而傴僂拜㐲於土木偶人之前以求其所謂滋養潤澤者於義既無所當)
(又其牲牢器服一切循用流俗䙝味燕器於禮又無所稽至於有山川而無祠廟者其歲時祈禱遂不復禜於)
(山川而反求諸異教淫祠之鬼此則先無義理而習俗相承莫知其謬欲乞檢照五禮新儀如已有祭山川禮)
(即與編類行下如有遺闕亦乞討論依於祭社儀禮立定時日壇場方位制度并賜行下)
詩集秩禮自百王(炊吸領地靈鴻洞半炎方南嶽配朱鳥丨丨丨丨丨祝融五峯尊峯峯次)
(低昂紫盖獨不朝争長業相望恭聞魏夫人羣仙來翺翔有時五峯氣散風如飛霜杜望嶽)
古今合璧事類備要外集卷五
