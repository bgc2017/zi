古今合璧事類備要續集卷二十四
宋謝維新撰
類姓門
甘渤海宫音
古今姓纂(風俗通甘夏時侯國也以國為氏一云周武王同姓於畿内為諸侯因氏焉甘伯桓)
(公是也又周封王子帶於甘昭公是也殷有甘盤秦有甘茂生羅見史記)
事類學百家說(甘茂下蔡人也丨丨丨之丨為秦左丞相史記)顯名諸侯(太史公曰)
(甘茂起下蔡閭閻丨丨丨丨重強齊楚甘羅年少然出一竒計聲稱後世雖非篤行之君子然亦戰國之策士)
(也)年少名家(甘羅茂之孫也年十二事秦相吕不韋不韋言於始皇曰甘羅丨丨耳然丨丨之子)
(孫諸侯皆聞之秦以為上卿又楊子或問甘羅之寤吕不韋其以十二齡茂良乎曰才也茂良不必父祖)投
石拔距(前漢甘延夀字君况北地人少以良家子善騎射為羽林丨丨丨丨絶於等倫以材力愛幸)
江表虎臣(吳甘寧字興霸建方略以禽黃祖破曹公於烏林攻曹仁於郡南丨丨之丨丨也)西
土惠政(季思鎮襄陽為政簡惠善於綏撫估稅悉除市無二價丨丨稱為丨丨)
斟遼西宫音針姓同
古今姓纂(夏諸侯斟灌斟尋氏之後以國為氏焉並祝融之後國語注曰曹姓之别也)
事類(闕)
厲景陽
古今姓纂(風俗通齊厲公之後漢有魏郡太守義陽侯厲混吳志孫皓以孫秀奔魏改姓厲氏)
事類(闕)
戎江陵羽音
古今姓纂(齊人戎夷之後蓋戎子駒支之胤漢功臣有柳丘侯戎賜宣帝戎婕妤生中山袁王)
(意扶風處州刺史戎昱岐州人又春秋戎律河南後魏書官氏志茙眷氏改為茙)
事類(闕)
祖范陽羽音
古今姓纂(子姓殷後殷王祖甲祖乙祖丁支庶因氏焉殷有祖已祖伊漢有祖沂始家涿郡)
事類雉雊訓王(高宗肜日高宗祭成湯有飛丨升鼎耳而丨祖已丨諸丨尚書)聞雞起
舞(晉祖逖字士稚輕財好俠慷慨有節尚有贊世才其中夜丨丨丨丨為奮威將軍北伐及渡江中流擊楫)
(誓清中原)明歷解律(祖沖之字文遠稽古有機思丨丨法丨鐘丨又特善籌嘗造指南車又造欹器)
(又造千里船等器南史)巧思入神(祖暅之字景爍少傳家業究極精微亦有丨丨丨丨之妙)才
非所及(祖瑩字元珍父季真多識前言往行位中書侍郎鉅鹿太守瑩八歲誦詩書親屬呼為聖小兒)
(高允曰此子才器丨諸生丨丨北史)文成一家(祖瑩拜太學博士與袁翻齊名秀出語曰京師楚楚)
(袁與祖洛中翩翩祖與袁累遷國子祭酒祕書監以文學見重常云丨章須自出機杼丨丨丨風骨何能共人)
(同生活)政有能名(祖鴻勲父慎仕魏歴鴈門咸陽太守丨丨丨丨)
武太原羽音
古今姓纂(周文王少子生而有文在手曰武遂以為氏漢武臣為趙王又有武陟功臣表梁鄒)
(侯武彪𫝊六代後居沛國)
事類知名國士(晉武陔字元夏父周為魏衞尉陔沉敏有器量早獲時譽與二弟韶叔夏茂季)
(夏並總角丨丨劉公榮見周三子曰皆丨丨也元夏最優有輔佐之才)學通春秋(唐武平一名甄)
(博丨丨丨丨工文辭武后時畏禍不敢與事隠嵩山屢詔不起)真宰相器(武元衡字伯蒼舉進士德)
(宗欽其才擢御史中丞嘗對延英帝目送之曰是丨丨丨丨)開府極選(帝素知堅正有守眷禮異)
(它宰相時蜀新定使元衡至綏靖約已寬民比三年上下完實蠻夷懷歸雅性莊重雖淡於接物而丨丨丨一)
(時丨同上)持正長者(八年還秉政李吉甫李絳數爭事帝前元衡獨丨丨無所違附帝稱其丨丨同)
(上)論議勁正(武儒衡字延碩元衡從父弟姿狀秀偉不妄言與人交終始一節知諫議大夫事皇)
(甫鏄以宰相領度支剥下以媚天子儒衡疏其狀丨丨丨丨有風節)
符瑯琊羽音
古今姓纂(魯頃公孫公雅為秦符璽令因為氏焉)
事類幅巾談辭(後符融字偉明遊太學師事李膺膺每見融輒絶它賓客聽其言論融丨丨奮)
(褎丨丨如雲膺每奉手歎息)為將有略(五代符存審字德詳陳州宛丘人事李罕之罕之歸晉晉)
(王以為義兒軍使賜姓李名存審存審丨丨丨機丨大小百餘戰未嘗敗衂與周德威齊名)號良刺
史(符令謙官至趙州刺史有善政卒於州州人號泣送葬者數千人當時丨為丨丨丨)
玉彭城徵音
古今姓纂(黃帝時公玉帶造合宫明堂見尸子後改為玉氏後漢有司徒玉光甫字文伯)
事類(闕)
景京兆宫音
古今姓纂(芊姓楚公族也漢初徙山東豪族於關中今好畤華陽諸景是也楚有景差漢有景)
(丹)
事類破王郎(後景丹字孫卿馮翊人縱突騎以丨丨丨光武以為驃騎大將軍封櫟陽侯)理
詩易(景鸞字漢伯能丨齊丨施氏丨作易說及詩解文句凡著述五十餘萬言)
詹河間羽音
古今姓纂(詹姓始於周宣王支子賜姓曰詹封為詹侯其後有詹父為周大夫詹嘉處瑕以守)
(桃林之塞姓纂曰楚詹尹之後有詹何善釣昭公九年有詹桓伯辭於晉)
事類忠臣(唐詹洗者為福州候官令子名豪移家建之建陽生五子一居嚴陵一居信城一居太末)
(婺女之間留武夷者其二子焉唐則有肇為御史中丞沆為侍御史皇朝則有庠為工部侍郎王隨之壻範知)
(惠州時升為提舉福建茶鹽公事靖康間官京師張邦昌迫以偽命不受逃歸行在高宗即日召對奏北事甚)
(詳上喜曰卿丨丨也擢太常丞遷祠部員外郎)忠節(詹良臣字唐公以累與恩補官為縉雲尉方臘犯境)
(立丨丨徽宗官其二子)飲巽亭詩(詹適嘗為御史臺主簿東坡先生有和詹適丨丨丨丨云江上)
(同三黜天涯又一尊)桂酒二詩(詹範知惠州從東坡先生游先生嘗有次韻丨丨丨丨)
束南陽羽音
古今姓纂(晉書云疎廣之後曾孫孟逹避王莽亂自東海徙涉鹿山西因去足為束氏)
事類三日甘雨(晉束晢字廣微大旱晢為邑人請雨三日而雨注歌曰束先生通神明請天丨)
(丨丨丨零我黍以育我稷以生何以酬之報束長生)三日曲水(束晢辨丨丨丨丨之義賜金五十斤)
竹書分釋(束晢轉著作佐郎觀汲冡丨丨隨疑丨丨皆有義證)補詩六篇(束晢補南陔白)
(華華黍由庚由儀崇丘亡丨丨丨)
龍武陵羽音
古今姓纂(尚書舜臣龍為納言子孫以王父字為氏又董父已姓賜氏豢龍氏龍且楚人為項)
(羽將急就章龍未央亦楚人也)
事類廉公有威(後龍伯高名述京兆人為仙都長馬援嘗戒其兄子曰龍伯高敦厚周慎口無)
(擇言謙約節儉丨丨丨丨吾愛之重之願汝曹效之效伯高不得猶為謹勑之士所謂刻鵠不成尚類鶩者也)
使見獨揖(五代龍敏字欲訥幽州永清人歴晉為太常卿使於吳越是時丨吳越者丨吳越王皆下)
(拜敏丨丨之)
葉南陽羽音
古今姓纂(風俗通楚沈尹戍生諸梁字子高食采於葉因氏焉吳志有都尉葉雄)
事類子高好龍(子張見魯哀公七日而哀公不禮告僕夫而去曰臣聞葉公丨丨丨丨鉤以寫)
(龍鑒以寫龍屋室雕文以寫龍於是天龍聞而下之窺頭於牖拖尾於堂葉公見之棄而還走失其魂魄五色)
(無主是葉公非好龍也好夫似龍而非龍者也君非好士好夫似士而非士者也新序)文華清麗
(皇朝葉夢得字少藴蘇州人豋科旬歲間歴清要召入翰林為學士時年方壯丨丨丨丨一時欽重參大政出)
(帥建康移福唐以節度使致仕居霅溪下山之下開山為徑玲瓏秀發自號石林居士詩酒以娛其老諸福全)
(備當世罕有及之者長編載少藴安危利害邪正休戚之論與朋黨之對及潁昌救荒之政皆足嘉尚)清
德愈光(葉顒字子昂仙遊人第進士調南海簿屬攝尉事有欲以所獲鹽授公公曰仕塗發軔如造屋)
(建柱石柱石不正屋隨以傾吾方入仕豈宜自欺聞者歎服孝宗初為給事中除史書尋除參知政事兼同知)
(樞密繼提舉洞霄宫召對上問勞加禮且曰卿之丨丨自是丨丨矣拜左僕射同平章事薨贈特進林光朝以)
(詩哭之傳家惟舊德無地起樓臺人以為實錄云)
幸雁門宫音
古今姓纂(闕)
事類里號之癡(晉幸靈建昌人與小人羣居見侵辱而無愠色邑丨丨丨丨療病即愈百姓奔)
(趣水陸輻凑)
司瑕丘宫音
古今姓纂(左傳鄭有司臣司齊)
事類(闕)
昭太原宫音
古今姓纂(楚辭云昭屈景楚之三族也戰國時楚有昭奚恤上柱國風俗通漢有大鴻臚昭闕)
事類(闕)
郜京兆角音
古今姓纂(周文王第十一子封於郜其地右濟隂後失國以國為氏晉有高昌長郜玫)
事類大鼎(取郜丨丨于宋左傳)文昭(郜雍曹滕丨之丨也同上)
黎京兆徵音
古今姓纂(黎侯殷周時侯國風俗通云九黎之後尚書西伯戡黎亦見毛詩左傳齊大夫黎彌)
(黎且字亦作犁宋城唐左拾遺黎昕九真洛陽尉黎迴愛州人壽春京兆尹黎幹生燒燧炬煟焴煟生植)
(右散騎常侍河南官氏志素嵇氏改為黎)
事類記識著述(黎景熙字季明少以孝行聞於世好讀書強丨默丨而無應對之能後拜著作)
(佐郎勤於所職丨丨不怠北史)善星緯術(唐黎幹戎州人丨丨丨丨喜議論遷京兆尹以治稱)
薊内黃宫音
古今姓纂(闕)
事類有神異道(漢薊子訓丨丨丨之丨京師士大夫皆承風向慕)
薄雁門宫音
古今姓纂(風俗通衞賢人薄疑漢有薄太后弟薄昭文帝殺之)
事類(闕)
印馮翊角音
古今姓纂(鄭穆公子印之後以王父字為氏)
事類相禮無違(印段字子石鄭大夫也鄭伯如晉段丨甚敬而卑丨丨丨者左傳)
宿東平徵音
古今姓纂(伏羲氏風姓之後左傳云任宿須句顓臾風姓也宿國在東平無鹽縣以國為姓)
事類尚主駙馬(宿石朔方人曾祖文陳父子歸魏拜上將軍祖若豆根明元時賜姓宿氏石丨)
(公丨拜丨丨都尉位吏部尚書北史)
白南陽商音
古今姓纂(黃帝之後秦大夫白乙丙楚有白公勝楚平王太子建之子也)
事類善用兵(白起郿人丨丨丨事秦昭王為左庶長攻韓魏趙燕遷為武安君戰勝攻取七十餘)
(城史記)言治生(白圭周人樂趨時變人棄我取人取我予天下丨丨丨者祖白圭)敏悟絶
人(唐白居易字樂天其先太原人徙下邽丨丨丨丨工文章未冠謁顧况况曰吾謂斯文遂絶今復得子矣)
(穆宗好遊畋獻續虞人箴以諷)自號醉吟(居易與弟行簡從弟敏中友愛東都所居疏沼種樹搆石)
(樓香山鑿八節灘丨丨丨丨先生為之𫝊暮節惑浮屠至經月不葷稱香山居士)繪九老圖(居易)
(嘗與胡杲吉旼九人等燕集皆高年不事者人慕之丨為丨丨丨)𫝊鷄林行(居易於文章精切最)
(工詩以規諷得失當時士人爭丨丨丨丨賈售其國相率篇易一金甚偽者能辨之)元白劉白(居易)
(初與元稹酬詠故號丨丨又與劉禹錫齊名號丨丨)賦木託諷(樂天丨有丨八章其六章丨弱柳櫻)
(桃枳橘杜黎野葛水檉凌霄以丨在位與附麗權勢者其八章則曰有木名丹桂云云蓋樂天自謂也)素
不入黨(樂天丨善李紳而丨丨德裕之丨素善牛僧孺楊虞卿而不入宗閔之黨素善劉禹錫而不入)
(伾文之黨中立不倚峻節凛然於八木之中而自比於桂殆未為過也)
懷河内角音
古今姓纂(无懷之後吳志顧雍𫝊有尚書郎懷敘春秋時野王邑漢為河内郡武德初於栢崖)
(城置懷州)
事類(闕)
蒲河東角音與苻通
古今姓纂(風俗通有詹事蒲昌又有蒲遵晉書苻洪𫝊云其先家居池上生蒲皆長三丈因號)
(蒲家遂以為氏後改為苻也又前秦主苻健本姒姓有扈之後為啟所滅奔西戎代為氐酋本姓蒲蒲洪)
(以孫堅背上有草付文改為苻)
事類自稱三秦(苻洪字廣世其先蓋有扈之苖裔世為西戎酋長本氏蒲以䜟文有草付應王)
(遂改姓苻氏丨丨丨丨王晉載記)著浮圖賦(苻融字博休堅之季弟未弱冠便有台輔之望嘗丨)
(丨丨丨壯麗清瞻世咸珍之)目千里駒(苻朗字元逹堅從兄子幼懷遠操不屑時榮堅丨之曰吾)
(家丨丨丨也)學士佩魚(皇朝蒲宗孟字𫝊正閬州新安人為翰林學士神宗曰學士職清地近而)
(官儀未寵自今宜佩魚丨丨丨丨自宗孟始也)
邰平盧商音與臺姓通
古今姓纂(周自后稷封於邰春秋世有臺駒即邰國之名也漢有侍中臺崇後漢高士臺佟前)
(趙錄特進臺彦高)
事類隠武安山(後漢逸民臺佟字孝威丨於丨丨丨鑿穴為居採藥自業州辟不就)隠商
洛南(晉藝術臺彦字國雋漢侍中崇之後專京氏易善圖䜟祕緯天文洛書風角星算尤善望氣占候推)
(步之術丨居丨丨丨山)
從東筦角音
古今姓纂(漢將軍從公)
事類(闕)
鄂武昌商音
古今姓纂(晉鄂侯之後子孫氏焉漢初功臣安平侯鄂千秋沛人)
事類(闕)
索武威商音
古今姓纂(殷人七族索氏之後燉煌晉索湛為北地太守生靖尚書)
事類燉煌五龍(晉索靖字幼安燉煌人少有逸羣之量與汜衷張甝索紒索永俱詣太學馳名)
(海内號稱丨丨丨丨)碩德名儒(索襲字偉祖虛靖學好丨丨丨丨形居塵俗而棲心天外)
咸汝南徵音
古今姓纂(闕)
事類(闕)
籍廣平商音
古今姓纂(晉文侯仇弟陽叔生伯黶司晉典籍遂為籍氏玄孫談孫代為晉大夫晉為趙所滅)
(籍氏播遷于宋)
事類(闕)
賴潁川徵音
古今姓纂(左傳賴國為楚所滅以國為姓漢有交趾太守賴先)
事類(闕)
卓河西徵音
古今姓纂(闕)
事類富擬人君(蜀有卓氏用鐵冶致丨即鐵山鼓鑄至僮千人田池射獵之樂丨於丨丨史記)
封褒德侯(後漢卓茂字子康南陽宛人父子皆至郡守習詩禮後以儒術舉遷密令吏人親愛不忍)
(欺之道不拾遺蝗不入界光武即位先訪求茂以為太傅丨丨丨丨)
藺中山宫音
古今姓纂(鄭穆公支孫以王父字為氏漢有武陵太守藺廣)
事類有謀善戰(藺欽字休明父子雲以軍功至冀州刺史欽丨丨略勇决丨丨進號智武將軍)
(百日再破魏軍威振鄰國為衡州刺史有惠政南史)
屠陳留宫音
古今姓纂(左傳晉大夫屠蒯禮記作杜蕢又屠羊說楚人晉將屠岸賈風俗通漢末有屠景先)
(河東人也)
事類禦狄右行(晉侯作三行以丨丨荀林父將中行屠繋將丨丨先蔑將左行左傳)直言
夭妖(晉太史屠餘見晉國之亂以其圖去歸周曰臣不敢丨丨示晉公以丨丨日月星辰之行說苑)
蒙安定宫音
古今姓纂(風俗通東蒙主以蒙山為氏)
事類威震匈奴(蒙恬齊人大父蒙驁事秦昭王官至上卿後為秦將驁子曰武武子曰恬恬弟)
(曰毅恬嘗書獄典文學因家世得為秦將攻齊大破之拜為内史恬丨丨丨丨始皇甚尊寵蒙氏信任賢之而)
(親近史記)位至上卿(蒙毅丨丨丨丨出則參乘入則御前恬任外事而毅常為内謀名為忠信故雖)
(諸將相莫敢與之爭焉)
古今合璧事類備要續集卷二十四
