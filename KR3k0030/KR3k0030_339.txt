古今合璧事類備要外集卷三十九
宋謝維新撰
寢衣門
被
身章撮要(被寢衣大被曰衾單被曰裯世之人或以錦繡或以布素或以褚皮為之豐嗇在人)
(無所取之取其暖且適也)
事類寢長有半(必有丨衣丨一身一丨語十)褻不見裏(丨衣衾丨丨丨謂其穢禮)
(記)尚書綾被(漢丨丨郎入直供青綾白丨丨或錦被漢官典職)三公布被(公孫弘為)
(丨丨卧丨丨飾詐以釣名本傳)賜及繡被(李忠從世祖攻下屬縣無所掠世祖會諸將問曰我欲特)
(丨李忠諸卿得無望乎即以所乘大驪馬丨丨丨家物賜之本傳)賜以錦被(朱寵為大尉家貧卧)
(布被朝廷乃丨丨丨丨)去職布被(張湛為漁陽太守丨丨丨丨囊而已)在任布被(王良)
(為司徒椽丨丨恭儉瓦器丨丨妻子不入官舍)與弟共寢(姜肱丨丨仲海李江並以孝友著聞每丨)
(被而丨)招賢共卧(江夏孟宗少游學其毋作十二幅被以丨丨士丨丨庶聞君子之言)錦被
賜光(賜霍光丨丨百領)錦被覆豹(馮豹為郎奏事未報俯伏省闥從昏至明肅宗使期門郎)
(丨丨丨丨令勿驚)無被編麻(王章為諸生與妻居病丨丨卧牛衣中丨亂丨為衾俗呼之為龍且)
敗裪糊紙(羊續為南陽太守以清率下唯卧布丨丨則丨丨)錦被蒙上(陳元方遭父喪)
(哀慟骨立其母竊以丨丨丨其上郭林宗弔之曰卿海内雋才如何當喪丨丨丨丨孔子曰衣夫錦食夫稻於)
(汝安乎奮衣而去世說)幞被徑出(晉魏舒為尚書郎或有非其人論者欲沙汰之舒乃曰吾即其)
(人也丨丨丨丨)詔給帷被(藥松嘗直南宫家貧無被枕祉爼几帝聞而嘉之丨太官賜尚書郎以下)
(朝夕食并丨丨丨)何惜一被(晉光逸為小史縣令更送客冒寒雨遇令不在解衣入令被曰丨丨)
(丨丨&KR0008;一人)王紹畫腹(丨丨素工草隸嘗與人書曰聞虞被中丨丨與余正同虞即世南)王
勃覆面(丨丨屬文則酣飲引被丨丨卧)冰蠶絲織(元和八年大軫國貢神錦被丨丨丨所丨)
(也方二丈厚一寸其文龍文鳳彩殆非人工)靈粟珠珞(同昌公主堂中設神絲綉被間以奇花異)
(葉其精巧華麗絕比其上絡以丨丨之丨如粟粒五色輝映)宛然塵積(鄭愚津陽門詩象牀塵埃)
(罨靸被注上在華清日罨靸公主嘗與上晨聽按新水調愛王起晩遽自真珠被而出及寇至倉皇隨駕出宫)
(後不之省及上歸南宫一旦入此中而當時罨畫之被丨丨丨丨並孔六帖)范堯夫布衾銘
(藜藿之甘綈布之温名教之樂德義之尊求之孔易享之常安錦繡之奢膏梁之珍權寵之盛利慾之繁若難)
(其得危辱旋臻舍難取易去危就安至愚且智士寧不然顔樂簞瓢萬世師模紂居瓊臺死為獨夫君子以儉)
(為德小人以侈喪軀然則斯衾之陋其可怱諸)范淳夫布衾銘記(温國文正公所服之布衾)
(隸書百有十字曰景仁惠者端明殿學士范公之所贈也曰堯夫銘者右僕射高平公所作也元豐中公在洛)
(蜀公自許往訪之贈以是衾先是高平公作布衾銘以戒學者公愛其文義取而書於衾之首及寢疾東府治)
(命歛以深衣而覆以是衾公於物澹無所好唯於德義若利欲其清如水而澄之不已其直如矢而端之不止)
(故其居處必有法動作必有禮其被服如陋巷之士一室蕭然圖書盈几經日靜坐泊如也又以圓木為警枕)
(小睡則枕轉而覺乃起讀書盖恭儉勤禮出於天性自以為適不勉而能與二范公為心交以直道相與以忠)
(告相益凡皆如此其誠心終始如一將殁而猶不忘祖禹觀公大節與其細行雖不可遽數然本於至誠無欲)
(天下信之故能奮然有為超絕古今居洛十五年若將終身焉一起而功被天下内之嬰童婦女外之蠻夷戎)
(狄莫不敬其德服其名唯至誠故也公兄子宏得公手澤紙本于家屬祖禹序其本末俾後世師公之儉云)
張文潛書布衾銘後(司馬公之儉德盖望其眉宇聞其語言而使奢逸之意銷不必考其)
(服器而後知也公薨於東府某往哭之見其覆尸以布衾上有銘焉盖此銘也張某汝州東齋記)陸務
觀司馬公布被銘(公孫丞相布被人曰詐司焉丞相亦布被人曰儉布被可能也使人曰儉)
(不曰詐不可能也)
詩集寒知薄(天丨丨被丨古詩)夕憶重(丨息丨丨衾陸士衡)著以長相思
(客從遠方來遺我一端綺相去萬里餘故人心尚爾文彩雙鴛鴦裁為合歡被著以長相思緣以結不解以膠)
(投漆中誰能别離此古樂府)乍捲潮無迹(寒聲移晚林殘臘無幾日高人擁楮眠臠倦事自適)
(素風含混沌春煦回呼吸餘溫偶見分來自芝蘭室乍舒魄流輝丨丨丨丨丨未能澡予心愧此一衾白嘗聞)
(盱江藤蒼崖走虬屈斬之霜露秋漚以滄浪色粉身從辟絖蛻骨齊麗密乃知瑩然姿故自漸陶出治身猶貴)
(精治心豈宜逸平生感交遊耳剽非無得利神隨事分内省殊未力寸隂捐已多老矣將何及自從得此衾夢)
(覺當惕惕清如夷齊鄰粹若淵騫覿獨警發鏗鍧邪思戢毫怱勿謂絶知聞虚闈百靈集鼎鬴或存戒韋絃亦)
(規失則知君子惠所以勵蒙塞劉子暈答呂君仁惠建昌紙被)白於狐腋煗於綿(紙被圍身)
(度雪天丨丨丨丨丨丨丨放翁用處君知否不是蒲團夜坐禪)卧看飛雪入窗櫺(大抵藜牀)
(席見經丨丨丨丨丨丨丨布衾紙被元相似只欠高人為作銘陸務觀寄謝待制朱文紙被之況)
古今合璧事類備要外集卷三十九
