古今合璧事類備要後集卷二十四
宋謝維新撰
臺諫門
諫院(諫議大夫正言)(司諫)
歴代㳂革(見百官類首)
事類保氏(丨丨掌諫王惡注曰諫省以禮義正之周禮地官)箴尹(丨丨楚之官亦諫臣也吕)
(氏春秋注)坐反(齊桓公有丨丨三人諫臣五人舉過者三十人劉軻上崔相書)諫臣(見上注)皂
囊(凡章表皆啓封其言密事得丨丨也漢官儀)青蒲(元帝寝疾史丹直入卧内頓首伏丨丨流涕言)
(前本𫝊)白馬(光武臨朝或有惰容張湛輒諫其失常乘白馬帝每見湛輒言丨丨生復諫矣後張湛傳)
諫官(漢元帝時辛慶忌上書曰願明主垂寬容之聽崇丨諍之丨廣忠直之路前辛慶忌傳)諫臣
(鄭昌宣帝時上疏曰聖主置丨諍之丨者非以崇高防逸豫之生也前刑法志)補郡(宣帝時悉出博士諫)
(大夫丨丨國守相以蕭望之為平原守望之上疏曰悉出諫官以丨丨吏所以憂其末而忘其本朝無諫官則)
(不知過前蕭望之傳)入闥(武帝以汲黯為淮陽守黯曰臣願出丨禁丨拾遺補過前汲黯傳)軔輪
(申屠剛嘗慕汲黯史鰌之為人光武嘗欲出游諫不聽遂以頭丨乘輿丨帝遂為止後本傳)引裾(魏文)
(帝欲徙翼州十萬戶辛毗諫帝不荅而起毗隨而丨其丨三國魏志)入閣(唐王珪帝曰朕雖不明幸諸公)
(數相諫諍王珪曰古者天子有争臣七人諫不用則相繼以死今陛下開聖德收采芻言臣願竭狂瞽佐萬分)
(一帝乃詔諫官隨中書門下及三品官丨丨本傳)叩墀(唐敬宗好游畋劉栖楚曰臣以諫為官使陛下)
(負天下之機請碎首以謝遂以為丨龍丨血被面劉栖楚傳)鳴陽鳳(唐高宗自韓瑗褚遂良之死内)
(外以言為諱高宗造奉天宫李善感始上書極言之時人喜之謂之鳳鳴朝陽李善感傳)立仗馬(唐李)
(林甫居相蔽欺天子耳目諫官皆持禄養資無敢正言者補闕杜璡再上書斥為下邽令因以語動其餘曰君)
(獨不見丨丨丨乎終日旡聲而食三品芻豆一鳴則黜之矣雖欲不鳴得乎由是諫諍路絶矣本傳)元素
回天(張丨丨諫太宗修洛陽官魏證嘆曰張公論事遂有丨丨之力可謂仁人之言其利溥哉本𫝊)陽
城守閣(德宗朝裴延齡誣逐陸贄等帝怒甚無敢言丨丨聞曰吾諫官不可令天子殺無罪大臣乃約)
(拾遺王仲舒等丨延英丨上疏極論延齡罪慷慨引義申直贄等累日不止聞者寒懼城愈勵唐陽城傳)閣
中論事(穆宗立數荒昵吐蕃方強鄭覃與崔郾等延對曰陛下新即位宜側身勤政而内耽宴嬉外事)
(游畋帝不懌顧宰相蕭俛曰是皆何人俛曰諫官因詔覃曰閣中殊不欵後為我言當見卿延英時久無丨丨)
(丨丨者至是人相慶本傳)側門論事(大歴十二年詔曰諫官所獻封事不限早晩任進狀來所由門)
(司不得輒有停滯如須丨丨丨丨亦隨狀面奏即便令引對代宗實錄)燕游必在(唐太宗時王珪)
(魏證為諫官文皇雖丨丨寢食之間王魏丨丨其所猶以為視聽之未廣也因命三品以上入議軍國大事必)
(遣諫官一人隨入以參騐之唐賢良策)辭議罕聞(唐詔百官言事曰朕曰有所念直丨讜丨時或)
(丨丨五七諫臣其人安在眷懷於此耿嘆良深唐大詔令)不可一二(憲宗元和二年謂幸臣曰朕見)
(文皇行事少有過差諫臣論諍往復數見况朕之寡昧今後事或未當卿等事當丨論丨丨丨丨而止實錄)
俄去五六(唐憲宗問李絳曰比諫官多朋黨論奏不實皆䧟謗訕欲黜其尤者若何綘曰人臣進言)
(豈易哉如欲陳十事丨而丨丨丨及時以聞而削其半故上達者纔一二今乃欲譴訶之使直言箝口非社稷)
(利也本傳)疏凡十九(國朝范忠文公鎮字景仁仁宗未有繼嗣嘉祐初得疾中外危恐公獨奮曰天)
(下事尚有大於此者乎即上丨丨章丨丨上鬢髮為白言行錄)論至四五(劉元城安世字器之遍歴)
(言路正色立朝知無不言言無不盡每以辨是非邪正為先進君子退小人為急其面拆廷争至雷霆之怒赫)
(然則執簡却立伺天威少霽復前極論一時奏對且前且却者或至四五殿廷觀者皆汗縮竦聽退則咨嗟嘆)
(服至以俚語目之曰殿上虎同上)豈可謗時(田錫字表聖嘗曰吾立朝以來封章五十二奏皆諫)
(臣任職之常事也丨丨藏副示後丨丨賣直悉取焚之東都事略)務存大體(陳忠肅公瓘字塋中)
(公在言路知無不言然議論持平丨丨丨丨彈擊不以細故未嘗及人私過言行錄)綴兩省班(熙寧)
(八年同知諫院范百禄言今脩起居注直舍人院則丨小丨丨丨同知諫院則絀而不與非明職分勤官守之)
(意詔令丨小丨丨丨職官分紀)賜五品服(歐陽文忠公脩慶歴增諫員取敢言士公首被選以太常)
(丞知諫院丨丨丨丨言行錄)規諫諷諭(左右諫議大夫各一人從四品左右司諫各一人正七品)
(左右正言各一人從七品同掌規諫諷諭凡朝廷有闕失大事則廷争小事則論奏會要神宗正史職官志)
從容論議(治平元年同知諫院吕誨奏先帝朝諫官奏對即左右近侍皆引避故丨丨丨丨無泄於)
(外分紀)號為四諫(慶歴厭天下久敝而選用歐陽脩余靖蔡襄王素為諫官丨丨丨丨長編)親
除三諫(慶歴中除歐陽脩余靖王素為諫官蔡君謨以詩賀之曰御筆丨丨丨丨官諠然朝野盡相歡)
(昔時流落丹心在自古忠賢得路難好竭謀猷居帝右直須風采動朝端世間萬事皆塵土留取功名久遠看)
(三人以其詩薦除為諫官言行錄)言兵民計(范鎮知諫院丨中書主民樞密主兵三司主財各不)
(相知故財巳匱而樞密益兵無窮民巳困而三司取財不巳請使中書樞密通知丨丨財利大丨與三司取制)
(國用東都事略)為朋黨論(初范公貶饒州朋黨之論起歐公丨丨丨丨以進改右正言知制誥仍知)
(諫院言行錄)上禦戎十策(王禹偁為諫官丨丨丨丨丨涑水記聞)置言官一簿
(范宗尹因奏事言趙鼎由司諫遷殿中非故事上曰朕除言官即置一簿攷其所言多寡此祖宗舊制外廷不)
(之知也鼎所言四十事已行三十六事長編)言君子小人(范忠宣公純仁為諫官前後屢上丨)
(以休兵省事節用富民進丨丨也丨丨愛人材申公論為急崇聚斂事苛刻親讒佞任偏聽為戒其於君子小)
(人之際尤反復激切無所諱避言行錄)斥大臣權倖(包孝肅公拯字希仁知諫院數論丨丨丨)
(丨丨請罷去内降曲恩又列上唐魏鄭公三疏請置坐右以為龜鑑别條七事多見采納)言天下大
計(吳文肅公奎字長文初仁宗春秋高而皇嗣未立公自為諫官即為上丨丨丨丨丨願早有所繋後因奏)
(事上留語曰將有所置以維大本公再拜賀因復進勸已而皇子遂定)請日蝕罷宴(富公弼知)
(諫院康定元年正旦丨丨公請丨丨執政不可後使夷還者云彼中罷宴仁宗深悔之並言行錄)安用
如此諫官(慶歴中余靖歐陽修王素蔡襄為諫官力引石介范仲淹曰石介剛正天下所聞然性亦)
(好異使為諫官必以難行之事責人君以必行少拂其意則引裾折檻叩頭流血無所不為主上雖富有春秋)
(然無失德朝廷政事亦自修舉丨丨丨丨丨丨也長編)
詩集賜牋(榮班聯錦繡諫紙丨丨藤元稹)補衮(丨丨諫官能用儒吾道益山谷)
諫議大夫
歴代㳂革(秦置諫大夫掌論議多至數十人漢武帝元狩中更置後漢增為諫議大夫後漢書)
(曰來歙父仲哀帝時為諫議大夫誤矣隋亦曰諫議大夫置七人屬門下省煬帝廢唐武德中復置龍朔)
(二年改為正諫大夫後又置諫議大夫開元以來廢正諫大夫復諫議大夫正元四年分為左右右隸門)
(下右隸中書元和元年勅左諫議大夫宜去左字其右諫議大夫四員並停續通典國朝承五代之弊官)
(失其守官職差遣纔以定俸入而不親職諫議大夫司諫正言皆須别降勅許赴諫院供職者方為諫官)
(王彦輔塵史亦有領他職而不與諫諍其由它官領者帶諫院以兩省官充掌供奉諫諍凡朝廷闕失大)
(大則廷議小則上封兩朝志眞宗天禧元年詔兩省置官六員不兼職務三年以李虚己為諫議大失充)
(職其後員闕不補天聖初上封者以為言詔以孔延魯劉隨並為右正言而諫大夫兼他職猶故也長編)
(明道元年陳執中為諫官屢請置院於是以門下者為諫院徙舊省於左掖之西置諫院自此始麈史慶)
(歴四年詔自今除諫官毋得用見在輔臣所薦之人元豐正名左右諫議大夫為諫垣之長專言責焉職)
(略左隸門下右隸中書同掌規誎諷諭凡朝政闕失大臣至百官任非其人三者至百司事有失當皆得)
(諫正四朝志靖康元年詔臺諫天子耳目之官宰執不當薦舉當出親擢立為定制續會要中興之初因)
(舊制設左右諫議大夫司諫正言屬門下中書後省建炎二年詔諫議大夫下隸兩省别置局於後省之)
(側許與兩省官相見議則以登聞檢鼓院專隸焉中興會要紹興元年詔中書門下兩省併為中書二年)
(詔中書門下後省諫院官吏並依舊赴三省内元置局處供職同上)
事類宿德(漢武帝因集置諫大夫皆名儒丨丨為之初學記)軼才(前漢王褒字子淵益州刺)
(史王襄奏褒有丨丨乃徵褒既至詔褒為聖主得賢臣頌擢為諫大夫本傳)名儒(鮑宣字子都好學明)
(經哀帝初徵為諫大夫每居位常上書諫争其言少文多質時丁傅用事董賢貴幸宣上書曰臣道迫大義官)
(以諫為職不敢不竭愚上以宣丨丨優容之前本傳)潔行(貢禹以明經丨丨者聞元帝召為諫大夫虚己)
(問以政事前本傳)著郎(前漢兩龔皆楚人勝字君賓舍字君倩二人相並丨名丨故世云楚兩龔少皆)
(好學明經何哉薦勝徵為諫大夫引見勝薦龔舍及寗夀侯加有詔皆徵勝曰切見國家徵醫巫尚為駕徵賢)
(者宜駕上曰大夫乘私車來邪勝曰唯有詔為駕龔舍候加至皆為諫大夫兩龔鮑宣傳)守節(王章遷諫)
(大夫在朝廷名敢直言後為王鳳䧟死贊曰王章剛直丨丨不量輕重以䧟刑法前本傳)忠直(蓋寬饒對)
(策高第遷諫大夫數上疏諫後奏封事上以寬饒怨謗下其書諫議大夫鄭昌愍傷寬饒丨丨憂國上書訟寬)
(饒罪曰臣以諫為名不敢不言)迂闊(王吉少好學明經宣帝徵為諫大夫時帝修武帝故事許史王氏貴)
(盛吉上疏曰願言及儒生述舊禮明王制毆一世之民躋之仁夀之域上以其言丨丨不甚寵異之也)言
任子(王吉為諫大夫又丨舜湯不任三公九卿而舉臯陶伊尹今俗吏得丨丨弟無益於民上以為迂闊)
(吉遂謝病免)諫立后(劉輔上書言得失召見上美其材擢諫大夫丨成帝丨趙倢伃為丨)言制
度(龔勝為諫大夫數上書丨百姓貧吏不良風俗薄丨太奢刑太深賦斂太重宜以儉約為先並本傳)言
災異(劉向本名更生以行修餙擢為諫大夫元帝即位與蕭望之等同心輔政乃上封事臣幸得以骨肉)
(備九卿竊見災異並起念忠臣雖在畎畝猶不㤀君惓惓之義也本傳)當聖心(辛慶忌上書曰劉公)
(前以縣令見今為諫大夫此其言必有卓絶切至丨丨丨者前劉輔𫝊)數忠言(後漢王良字仲子拜)
(諫議大夫丨有丨丨以禮進止朝廷敬之後本𫝊)言宦官(陳陶拜諫議大夫靈帝時上疏丨丨丨云)
(臣恨不列稷契伊周之徙而與比干龍逢為儔袁崧漢書)諫夷樂(陳禪入拜丨議大夫時西南丨獻丨)
(及幻人明年元會作之於庭安帝與羣臣共觀大竒之禪獨舉手大言曰夾谷之會齊作侏儒之樂仲尼誅之)
(帝王之庭不宜陳夷狄之技後本傳)清謹高亮(梁商曰周舉丨丨丨丨可任諫議大夫續漢書周舉)
(𫝊)公直蹇正(後漢韋彪字孟達上議曰諫議之職應用丨丨之士通才丨丨有補益於朝者本𫝊)
李法無改(丨丨性剛有節上疏論椒房宦官免官八年徵為諫議大夫正言直辭丨丨於舊後本傳)
王登喜得(後漢張普惠為諫議大夫任城丨丨謂普惠曰不丨君丨諫議惟喜諫議得君分紀)為
供奉官(元和六年御史中丞竇易直奏諫議大夫至拾遺御史中丞至殿中侍御史並丨丨丨丨續通)
(典)創諫院印(大歴十二年諫議大夫薛之望奏諫官所上封章皆樞密每進一封即須門下中書)
(兩省印署文牒每有封奏人且先知請别賜丨丨丨庶免漏泄至太和九年始創諫院印以院之印為文同上)
諫官入閤(唐珪丨為諫議大夫嘗進曰昔者天子有争臣七人諫不用則相繼以死今陛下開聖德)
(收采芻言臣願竭狂瞽佐萬分一帝可乃詔諫官隨中書門下及三品丨丨珪推臣納善每存規益帝益任之)
(職林)諫議知匭(唐武后垂拱中置匭四區列朝堂東方青匭銘名延恩南方丹匭銘曰招諫西方素)
(匭銘曰申冤北方玄匭銘曰通玄以諫議大夫補闕拾遺等一人充使丨丨事每曰所有投書至暮則進官志)
仗下與言(唐宋璟神龍初為吏部侍郎中宗嘉其直令兼諫議大夫内供奉丨丨丨丨得失本傳)
閣中抗論(唐鄭覃為諫議大夫穆宗不恤政事喜遊覃宴與同我廷奏諫入帝初不悅顧宰相蕭俛)
(曰此時久無丨丨奏事覃等丨丨人皆相賀本傳)有諫臣體(唐孔鄭元和初改諫議大夫侃然忠)
(讜丨丨丨之丨上疏論時政四條帝意嘉納同上)有諍臣風(唐文宗嘗於便殿召柳公權論事切)
(直忤旨周墀為之惴慄公權詞氣益堅上徐謂之曰朕知舍人不合却作諫議以卿論事丨丨丨之丨今擢卿)
(諫議大夫柳公權傳)李眞諫官(景伯景龍中為諫議大夫中宗宴侍臣酒酣各命為回波詞或以謟)
(言媚上或要丐謬寵至丨景伯獨為箴規語以諷帝不悅中書令蕭至中曰丨丨丨也本傳)蕭眞諫
議(丨鈞永薇中為諫議大夫争盜庫財死罪曰囚罪誠死恐天下聞謂陛下重貨輕法任喜怒殺人帝曰丨)
(丨丨也)遂良鯁亮(褚遂良為諫議大夫太宗曰丨丨丨丨有學術竭誠親於朕)儒衡勁
正(唐武丨丨字廷碩以戸部侍郎知諫議大夫事丨丨有風節)讜言直氣(唐吕元膺字景大遷)
(諫議大夫規駁諫議大舉其職出為刺史中謝上問時政得失元膺論奏詞氣激切上嘉之翌日謂宰相曰吕)
(景大有丨丨丨丨宜留在左右使言得失)直氣敢言(高適字達夫明皇在蜀為諫議大夫丨丨丨丨)
(權臣側目並本傳)剴切當心(魏鄭公徵字元成太宗時拜諫議大夫日益親或引至卧内訪天下)
(事公亦自以不世遇乃展盡底藴無所隠凡三百餘奏無不丨丨丨帝丨者唐職林)諫諍為心(魏徵)
(為諫議大夫與王琰同輔政王琰曰以丨丨丨丨耻君不及堯舜臣不如證王珪𫝊)守門極論(陽城)
(字元城元宗初隠中條山德宗召拜諫議大夫初城未起縉紳想其風采既興草茅處諫官天子益憚之及受)
(命它諫官論事紛紛帝厭苦而城居位八年人不能窺其際及裴延齡誣陸贄等帝怒甚城始丨延英丨上疏)
(丨丨慷慨引意由直贄等累日不止聞者寒懼城愈勵然帝意不已欲遂相延齡城顯語曰延齡為相吾當取)
(白麻壊之哭於庭不相延齡城之力也本傳)叩閣苦諍(崔元亮清愼介特大和四年改諫議大夫)
(朝廷推為宿望鄭注構宋申錫元亮率諫官丨延英丨丨丨反復數百言文宗未諭元亮置笏在陛復言帝悟)
(衆服而不撓)八十四通(殷侑為諫議大夫論朝廷得失前後凡丨丨丨丨以語切出為桂管觀察)
(使)三百餘奏(魏徵初事隠太子見秦王功高隂勸太子及敗王以責徵對曰太子早從徵言不至)
(今日王器其直即位拜諫議大夫徵乃展盡凡丨丨丨丨)諫披香殿(蘇世長高祖拜丨議大夫侍宴)
(丨丨丨世長曰是殿雕麗非煬帝作耶帝曰卿好諫似直豈不知是朕作對曰瑶臺瓊室非創業所為帝咨重)
(其言從獵涇陽大獲禽獸帝謂朝臣曰今日樂乎世長進曰陛下游獵不滿十旬未謂大樂帝曰狂態復發耶)
(對曰臣私計則狂為國計則忠矣)諫望仙臺(柳仲郢會昌初遷諫議大夫武帝延方士築望仙臺)
(累諫諄初帝遣中人愧謝並本傳)騶哄里道(崔儼為諫議大夫其群從數人自熙寧里謁大明宫)
(冠蓋丨丨相望于道每歲時宴于家以一榻置笏猶重積其上分緍)烏集戟架(柳仲郢為諫議大夫)
(後每遷必丨丨升平第庭水丨丨皆滿五日乃散唐本𫝊)骨鯁正直(予欲左右前後皆得正人朝夕)
(交戒儆予之闕分左右以備箴諫思見大德丨丨丨丨耆文議論通古今喟然動上心所以贈其直而厚其禄)
(也六帖鄭朗大夫制)蹇諤老成(諫議大夫大臣之任故其秩峻其任重則君敬其言而用其道况丨)
(丨之地宜有丨丨之人秩不優崇則難用耆德其諫議大夫望依隋氏舊制昇為從四品分為左右以備兩省)
(四品之闕後與丞郎出入迭用以重其器六帖贊皇一品制)月請諫紙(白居易與元稹書曰僕為)
(諫官丨丨丨丨詩曰月慚諫紙二百張長慶集注唐肅宗制兩省官十月一上封)日赴内朝(國朝)
(慶歴三年田况言諫諍之臣不得日奉朝請臣在諫院每聞一事皆諸處采問比及論列或至後時今若令諫)
(官日奉朝請則可以日聞朝廷之事矣詔每丨丨丨丨會要)為耳目官(景德三年詔曰左右諫議)
(大夫司諫正言咸預軒墀之列是丨丨丨之丨)居諫官首(景祐四年姚仲孫言諫議大夫丨丨丨之)
(丨並同上)手詔褒獎(田錫天資骨鯁宋白舉直言極諫公對事奏經史中治體之要三十篇眞宗丨)
(丨丨丨拜御史知雜事遷諫議大夫眞宗見之色必莊嚴嘗自謂曰此朕之汲黯也事略)制詞道意
(蕭正肅公燧字照鄰遷右諫議入謝孝宗曰卿議論鯁切不求名譽糾正姦邪不恤仇怨故丨丨謂善不近名)
(仁必有勇丨上丨也言行錄)入閤不許(王安石在臺閤侍從時每為人言唐太宗令諫官隨宰相)
(丨丨最切於治道後世所當遵行也及入司政事而孫莘老李公擇在諫職三人者熟荆公此論矣遂列奏請)
(舉行荆公丨丨曰是又益兩參知政事吕氏家塾廣記)直舍仍舊(元祐元年王岩叟言近降旨兩)
(省諫官出入各異戶勿與給事中中書舍人通實欲限隔諫官不使在政事之地恐知本末數論列爾尋詔諫)
(官丨丨丨丨四朝志)戱語帶墜(諫議班在知制誥上若帶待制則在知制誥下從職也丨丨曰丨丨)
(筆談)謂曰斗坡(先公嘗言故左省崔坡頌事于宗諤因問坡義答曰唐諫議大夫雖在給舍之上時)
(諫議歲滿方遷給事自給事遷舍人時有自郎署拜諫議者驟立在給舍上朝中丨丨饒君丨丨丨亦須斗下)
(坡來蓋言其却為給舍序班在下也後遂為故事李氏談錄)論前相作詩(梁燾復為左諫議大)
(夫前宰相蔡確作詩怨謗燾與劉安世等交攻之竄確新州事略)論秀守市燈(陳良翰除諫議)
(秀守遣吏市燈公論輟之人聞之皆懼而畏言行錄)率臺諫論后廢(孔道輔字原魯為右諫議)
(大夫上廢郭后道輔與范仲淹丨諸丨丨宫詣拒之孔手附門不為奏道輔等欲自宣右門入監官宦者闔扉)
(拒之孔手附門銅鐶大呼曰皇后被廢柰何不與我曹入諫同上)率同列論后服(梁燾字况)
(之遷右諫議大夫有請宣仁后御文德殿服冠冕受册者燾丨丨丨諫引薛奎丨章獻明肅皇丨不當以王丨)
(見太廟事宣仁欣納事略)不歴郎中而為(近世鄭文肅劉丞相張尚書方平王宣徽拱辰滕侍)
(讀甫吕給事惠卿鄧中丞潤又皆丨丨丨丨貪外任便丨諫議大夫春明退朝錄)不用輔臣所
薦(慶歴四年詔諫議大夫丨得丨見任丨丨丨丨實錄)韓愈争臣論(或問諫議大夫陽城於愈)
(可以為有道之士乎哉學廣而聞多不求聞於人也行古人之道居於晉之鄙晉之鄙人薰其德而善良者幾)
(千人大臣聞而薦之天子以為諫議大夫人皆以為榮陽子不色喜居於位五年矣視其德如在野彼豈以富)
(貴移易其心哉愈應之曰是易所謂恒其德貞而夫子凶者也惡得為有道之士乎哉在易蠱之上九云不事)
(王侯高尚其事蹇之六二則曰三臣蹇蹇匪躬之故夫不以所居之時不一而所蹈之德不同也若蠱之上九)
(居無用之地而致匪躬之節以蹇之六二在王臣之位而高不事之心則冒進之患生曠官之刺興志不可則)
(尤之不終無也今陽子在位不為不久矣聞天下之得失不為不熟矣天子待之不為不加矣而未嘗一言及)
(於政視政之得失若越人視秦人之肥瘠忽焉不加喜戚於其心問其官則曰諫議也問其禄則曰下大夫之)
(秩也問其政則曰我不知也有道之士固如是乎哉且吾聞之有官守者不得其職則去有言責者不得其言)
(則去今陽子以為得其言言乎哉得其言而不言與不得其言而不去無一可者也陽子將為禄仕乎古之人)
(有云仕不為貧而有時乎為貧謂禄仕者也宜乎辭尊而居卑辭富而居貧若抱關而擊柝者可也蓋孔子嘗)
(為委吏矣嘗為乘田矣亦不敢曠其職必曰會計當而已矣必曰牛羊遂而已矣若陽子之秩禄不為卑且貧)
(章章明矣而如此其可乎哉或曰否非若此也夫陽子惡訕上者惡為人臣昭其君之過而以為名者故雖諫)
(且議使人不得而知焉書曰爾有嘉謨嘉猷則入告爾后于内爾乃順之于外曰斯謨斯猷惟我后之德夫陽)
(子之用心亦若此者愈應之曰若陽子之用心如此滋所謂惑者矣入則諫其君出不使人知者大臣宰相者)
(之事非陽子之所宜行也夫陽子本以布衣隠於蓬蒿之下主上嘉其行誼擢在此位官以諫為名誠宜有之)
(奉其職使四方後代知朝廷有直言骨鯁之臣天子有不僣賞從諫如流之美庶巖宂之士聞而慕之束帶結)
(髮願進於闕下而伸其辭說致吾君於堯舜熙鴻號於無窮也若書所謂則大臣宰相之事非陽子之所宜行)
(也且陽子之心將使君人者惡聞其過乎是啓之也或曰陽子之不求聞而人聞之不求用而君用之不得已)
(而起守其道而不變何子過之深也愈曰自古聖人賢士皆非有求於聞用也閔其時之不平人之不又得其)
(道不敢獨善其身而必以兼濟天下也孜孜矻矻死而後已故禹過家門不入孔席不暇暖而墨突不得黔彼)
(二聖一賢者豈不知自安佚之為樂哉誠畏天命而悲人窮也夫天授人以賢聖才能豈使自有餘而已誠欲)
(以補其不足者也耳目之於身也耳司聞而目司見聽其是非視其險易然後身得安焉聖賢者時人之耳目)
(也時人者聖賢之身也且陽子之不賢則將稽於賢以逸奉其上矣若果賢則固畏天命而憫人窮也惡得自暇)
(乎哉或曰吾聞君子不欲加諸人而惡訐以為直者若吾子之論直則直矣無乃傷於德而費於辭乎好盡言)
(以昭人過國武子之所以見殺於齊也吾子其亦聞乎愈曰君子居其位則思死其官未得位則思修其辭以)
(明其道我將以明道也非以為直而加人也且國武子不能得善人而好盡言於亂國是以見殺傳曰惟善人)
(能受盡言謂其聞而能改之也子告我曰陽子可以為有道之士也今雖不能及已陽子將不得為善人乎哉)
(韓文)柳子厚遺愛碣(四年五月皇帝以銀印赤紱即隠所起陽公為諫議大夫後七年廷諍懇)
(至累日不解帝尤嘉異遷為國子司業旌直優賢道光師儒又四年九月己巳出拜道州刺史太學生魯郡李)
(償廬江何蕃等百六十人投業奔走稽首闕下呌閽籲如天願乞復舊朝廷重更其事如己巳詔翌日會徒比嚮)
(初行至延喜門公使追奪其章遮道願罷遂不果獻生徒嗷嗷顧眄徘徊昔公之來仁風扇揚暴慠革面柔輭)
(有立聽聞嘉言樂甚鍾鼔瞻仰德宇高逾嵩岱及公當職施政示人準程良士勇善偽夫去飾惰者益勤誕者)
(益恭沉酗腆酒斥逐郊遂違親三歲罷退鄉黨今未及下乞歸就養者二十餘人禮順克彰孝悌以興則又講)
(貫經籍俾達奥義簡習孝秀俾極儒業冠履裳衣由公而嚴進退揖遜由公而儀公征甚遐吾黨誰師遂相與)
(咨度署吏布告諸儒願立貞珉侔高狀明乃訪于學古之士紀公名字垂憲于後公名城字亢宗家于北平隠)
(于條山惟公端椊冲和高嶷懿醇道德仁明孝愛友悌薰襲里闕布聞天下守節貞固患難不能遷其心始往)
(坦厚榮位不足動其神為司諫義震于周行為師業愛加于生徒宜乎立石俾後是憲其辭曰惟兹陽公履道)
(葆醇爰初隠聲覆簣基仁德充而形乃作諫臣抗志勵太義直道事陳帝求師儒式我成均開朗蒙滯宣明德教)
(和潛布玄機密照群生聞禮後學知孝進退作則動言是俲匪公之軌人用奚蹈麤厲貪凌待公順之欺偽譎)
(詐待公信之少年申申咸適其宜榎楚廢弛尊嚴而威公褒其良俾升于堂癯者既肥榮如衮衣公弁不用徵)
(咎内訟既訟於内猶公之誨匪仁孰親匪德孰尊今公于征孰表儒門生徒上言稽首帝閽謂天蓋高曾莫我)
(聞青衿涕濡填街盈衢遠送于南望慕踟蹰立石書德用揚懿則嗚呼斯文遺愛㒺極柳文)
詩集正直(諫省新登丨丨臣萬方驚喜捧絲綸誠知天子明如日肯放淮南高臥人劉禹錫寄李賈)
(二大諫拜命)德望(盛世千齡合宗工四海瞻云云丨丨完圭角儀形狀陛廉王荆公送宋諫議)
司諫
歴代㳂革(唐武后垂拱中置左右補闕左右拾遺二官以掌供奉諷諫開元以來尤為清選左)
(屬門下右屬中書通典國朝端拱元年改左右補闕為左右司諫左右拾遺為左右正言是時太宗欲令)
(諫官修職故詔改其官詔曰補闕拾遺位居諫省榮踐清華之列是為獻納之司朝廷之得失須論刑政)
(之煩苛必舉宜更舊號特立新名後亦有兼它官不供諫職者眞宗天禧元年詔兩省置諫官不兼職用)
(劉煜魯宗道為左右正言三年劉兼判三司勾院蓋執政僣所畏忌故優與職任而罷之天聖中上封者)
(以為言用是用孔廷魯劉隨並為左正言長編元豐肇新官制左右司諫各一人正七品左右正言各一)
(人從七品同掌規諫諷諭凡朝廷有闕失大事則廷諍小事則論奏續會要分隸兩省中興之初詔不隸)
(兩省紹興二年復中興會要淳熙十五年兵部侍郎林栗奏言諫諍之官尚有闕員居其位者往二分行)
(御史之職至於箴規闕失寂無聞焉願依唐制置拾遺補闕左右各一員不任紏彈之職孝宗從之以許)
(深父薛象先充其職班置在監察御史之上光宗復立省朝野雜記)
事類侍臣(舒元褒疏遺補官秩雖卑乃陛下丨丨也續通典)直臣(鄭餘慶子幹為右補闕獻)
(疏切直餘慶入朝憲宗問曰卿之令子朕之丨丨可更相加賀遂遷舍人通與)諫司(李泌為相請罷置補)
(闕拾遺德宗雖不從亦不以授人故丨丨唯韓章歸登而已續通典)清選(左右補闕開元以來尤為丨丨)
(通典)伏閤(韋温為補闕時宋申錫被誣温昌言曰丞相操履有所不宜斥乃奸人䧟之吾等諫官豈避一)
(時之雷霆而致聖君賢相蒙怙惡之名邪因率同列丨丨切争之唐本傳)當官(崔沔薦為左補闕性舒遲)
(進止承如也丨丨則正言不可得而黜)號稱職(獨孤郁遷司諫吐突承璀討王承宗郁執不可挺議)
(鯁固亅丨丨)諫忤旨(唐李渤遷右補闕以丨丨丨下遷諮議參軍)鯁亮稱(路隋端亮寡言)
(除左補闕以丨丨丨)鯁亮名(唐崔邠遷補闕上疏論裴延齡以丨丨知丨並唐本傳)鐵補闕
(唐乾寧中楊貽德號丨丨丨通典)内供奉(唐韋渠牟遷右補闕丨丨丨僚列初輕之上在延英既對)
(宰相多使中貴人召渠牟於官次同軰始注目矣)扈乘輿(左右補闕掌供奉規諷丨從丨丨唐六典)
載連車(武后時官職濫有無名子作詩曰補闕連車載拾遺平斗量通鑑)更疏論執(唐崔)
(植與鄭單同時為補闕皆賢宰相後每朝廷有闕失兩人者丨丨丨丨譽望蔚然本傳)更進諷諫
(韋顗字周仁歴補闕與李正辭李約丨丨丨丨數移大事)諫疏激切(唐文宗以魏謩遷司諫嘗言於)
(宰相曰太宗得證參俾闕失弼成聖政我今得謩於疑似之間必能極諫庶幾處於無過之地命於狀内備述)
(丨丨丨丨詔中書為之辭也)諫書鯁亮(盧景亮遷右補闕朱泚反勸德宗曰罪己不至則感人不)
(深帝然之志意崒然與穆質冋在丨諍地丨數上丨丨無所回)嘉其切直(唐辛替否遷司諫諫復斜)
(封官上丨丨丨丨)推其靖密(韋處厚遷左司諫李絳請諫言帝王以納諫為聖拒諫為昏今不聞)
(進規納忠何以知天下事帝曰韋處厚路隋數上疏其言忠切顧卿未知爾由是中外丨丨丨丨並本傳)德
輿為助(權丨丨載之正元中為左司諫章奏不絶詆排奸幸與陽城丨丨韓愈為墓碑)歸登寄
名(裴延齡得幸德宗欲以為相補闕熊執易疏論之疏成示僚友薛丨丨慘然曰願丨丨雷霆之下君難獨)
(當歸登𫝊)職酬無愧(唐獨狐郁李正辭嚴休復自拾遺遷補闕參謝之際宰相裴垍廷語之曰獨孤)
(與李補闕皆孜孜獻納今之遷丨可謂丨勞丨丨矣嚴補闕官業或異於斯時者進擬不無擬緩休復悚恚而)
(退分紀)職奚用衆(牛叢字表齡遷司諫數言事會宰相請廣諫員宣宗曰諫臣惟能舉丨為可丨)
(丨丨耶今張符趙璘牛業使朕聞所未聞三人足矣同上)諫治金丹(裴潾憲宗朝遷左補闕帝今方)
(士治金丹服之頗躁潾上疏諫帝怒貶江陵令)論壊紀綱(敬宗政事日僻補闕舒元衰李漢入閤丨)
(奏比除拜不由宰司進擬恐丨丨丨帝厲語曰更論何事元褒曰宫中興作太甚帝色變薛庭老𫝊)實難
其人(朕聞職有闕仲山甫補之蓋所以節宣天子之嗜欲而彌縫其不至也我國家設司諫署以神明其)
(耳目凡在兹選丨丨丨丨元稹楊汝士授右𥙷闕勅)不負所職(國朝韓魏公為右司諫王沂公見公)
(論事切直有本末喜謂公曰比年臺諫官多畏避為自安計不則激發近名如君固丨丨丨丨諫官宜如此言)
(行錄)出自宸選(明道中執政除其親舊二人為正言司諫上謂曰祖宗法制臺諫官須丨丨丨丨若)
(大臣自除則大臣過失無敢言者執政皇恐仁宗正史)不受上旨(𫝊堯俞為司諫嘗論諫上不從)
(因曰卿何不言蔡襄公對曰若襄有罪陛下何不自朝廷意正典刑安用臣等言上曰欲使臺諫言其罪以公)
(議出之公曰若付公議臣丨見其罪臣身為諫官使臣丨丨丨言事臣不敢言行錄)諫諍有體(江公)
(望除遷左司諫公望丨丨丨丨朝野稱為得人事略)君臣一體(江公望居司諫言丨丨丨丨人君元)
(首也左右大臣股肱也諫官御史耳目也股肱不力則百事隳耳目不明則四方塞一體病則元首為之不康)
(是職也曷可輕付哉言行錄)法筵龍象(崇政殿說書吕希哲除右司諫辭未獲命禮書蘇軾在邇)
(英戲希哲曰丨丨丨丨當觀第一義希哲笑而不言退謂祖禹言若辭不獲當以楊畏為首時畏在言路而頗)
(險為子瞻所厚故希哲及之)座石龜鑑(包拯為司諫列上唐魏證三疏請致丨丨以為丨丨别條)
(七事多見采納並同上)賞一隠逸(國朝咸平中南山處士种放對便殿尋授二司諫眞宗曰丨丨)
(丨丨可勸天下會要)載新名自(淳化中左司諫張覲上章言拾遺補闕武后所置相循授任二百餘)
(年方自聖朝丨丨丨丨言責之與古旡比同上)所言四十事(趙鼎除殿中范宗尹言於上曰故事)
(旡自司諫除殿中者乃進侍御史上謂宗尹曰鼎在言路極舉職丨丨丨已施行三十六蓋祖宗初除言官即)
(置簿載其所言事考其多少當否已行者即朱銷其下外廷不知也中興繋年錄)存藁七十餘
(韓魏國忠獻王琦為諫官三年所丨諫丨欲斂而焚之以效古人謹密之義然恐旡以見人主從諫之美乃集)
(丨丨丨章曰諫垣存槀自序於其首大略曰諫主於理勝而以至誠將之言行錄)疏要機大體
(田錫既得諫官師上丨獻軍國丨丨者一朝廷丨丨者四東都事略)陳知人安民(王覿擢右司諫)
(首丨丨丨丨丨之術同上)攻蔡京無君(陳忠肅公瓘為司諫先是因會朝見蔡京視日久而不瞬)
(語人曰京之精神如此他日必貴然矜其稟賦敢敵太陽吾恐此人必旡君自肆尋居諫省遂攻其惡京聞因)
(所親以自解瓘荅之曰杜詩所謂射人先射馬擒賊先擒王不得自已也遂攻之愈力言行錄)劾親王
造錦(豐稷為左司諫楊王灝荆王頵令成都承受官者造錦衣稷即奏劾監察御史趙機同時進對退謂)
(稷曰聞使君言使機汗流浹背給事中趙君錫曰諫官如此天下必太平也長編)疏執政八章
(王岩叟元祐元年迁左司諫一日並命執政其間有不協士望者公方權給事中即繳奏并以諫職上疏既而)
(命下遂不由門丨省以出公復上疏云命令斜出尤損紀網凡八上章命竟寢言行錄)言外臺二
人(蕭正肅公燧拜左司諫首丨辨邪正然後可為治上以丨丨耳目多不稱職公疏丨丨乃大璫甘昇都承)
(旨王抃所主上即罷之同上)員外郎遷職(元祐六年二月中書舍人鄭雍言左司諫揚康國除)
(吏部丨丨丨按故事臺諫官言事稱職者不次進擢其次亦叙丨美丨或謬妄不職則明示降黜今康國除員)
(外郎謂以稱職而遷則員外郎在司諫之下以妄言而黜則未見降黜之因詔改郎中會要)知制誥
寵言(韓公獻為左司諫朝廷欲以丨丨丨丨其盡丨公曰諫行足矣因取美官非本意也言行錄)右
省職在諷議(寘爾丨丨丨丨丨丨曲阜行吳安論右司諫制)歐陽上范司諫書
(月日具官謹齋沐拜書司諫學士執事前月中得進奏吏報云自陳州召至闕拜司諫即欲為一書以資多事)
(倉卒未能也司諫七品官爾於執事得之不為喜而獨區區欲一賀者誠以諫官者天下之得失一時之公議)
(係焉今世之官自九卿百執事外至一郡縣吏非無貴官大職可以行其道也然縣越其封郡逾其境雖賢守)
(長不得行以其有守也吏部之官不得理兵部鴻臚之卿不得理光禄以其有司也若天下之得失生民之利)
(害社稷之大計惟所見聞而不繫職司者獨宰相可行之諫官可言之爾故士學古懷道者仕之時不得為宰)
(相必為諫官諫官雖卑與宰相等天子曰不可宰相曰可天子曰然宰相曰不然坐乎廟堂之上與天子相可)
(否者宰相也天子曰是諫官曰非天子曰必行諫官曰必不可行立殿陞之前與天子争是非者諫官也宰相)
(尊行其道諫官卑行其言言行道亦行也九卿百司郡縣之吏守一職者任一職之責宰相諫官係天下之事)
(亦任天下之責然宰相九卿而下失職者受責於有司諫官之失職也取譏於君子有司之法行乎一時君子)
(之譏著之簡册而昭明垂之百世而不泯甚可懼也夫七品之官任天下之責懼百世之譏豈不重邪非材且)
(賢者不能為也近執事始被召於陳州洛之大夫相與語曰我職范君知其材也其來不為御史必為諫官及)
(命下果然則又相與語曰我識范君知其賢也他日聞有立天子陛下直辭正色面争庭論者非他人必范君)
(也拜命以來翹首企足竚乎有聞而卒未也竊惑之豈洛之士大夫能料於前而不能料於後也將執事有待)
(而為也昔韓退之作諫臣論以譏陽城不能極諫卒以諫顯人皆謂城之不諫蓋有待而然退之不識其意而)
(妄譏脩獨以不然當退之作論時城為諫議大夫五五年後又二年始庭論陸贄及温裴延齡作相欲裂其麻)
(纔兩事耳當德宗時可謂多事矣授受失宜叛將強臣羅列天下又多倩忌進任小人於此之事豈無一事可)
(言而須七年邪當時之事豈無急於沮延齡論陸贄兩事也謂宜朝拜官而夕奏疏也幸而城為諫官七年適)
(遇延齡陸贄事一諫而罷以塞其責向使至五年六年而遂遷司業是終無一言而去也何所取哉今之居官)
(者率三歲而一遷或一二歲甚者半歲而遷也此又非可以待乎七年也今天子躬親庶政化理清明雖為無)
(事然自千里詔執事而拜是官者豈不欲聞正議而樂讜言乎然今未聞有所言說使天下知朝廷者正士而)
(彰吾君有納諫之明也夫布衣韋帶之士窮居草茅坐誦書史常恨不見用及用也又曰彼非我職不敢言或)
(曰我位猶卑不得言得言矣又曰我有待是終無一人言也可不惜哉伏惟執事思天子所以見用之意懼君)
(子百世之譏一陳昌言以塞重望且解洛之士大夫之惑則幸甚)
詩集獻納(丨丨開東觀君王問長卿皂鵰寒始急天馬老能行杜甫贈陳三補闕)獻替(禮樂)
(中朝貴文章大雅存江湖多旅逸丨丨欲誰論韓退之送李補闕)清切禁(駟馬歸城闕雙鳬去海門)
(遠從丨丨丨再沐聖朝恩同上)翠華殿(吾君英睿相君賢其那寰區未晏然明日丨丨春丨下不知何)
(語可聞天)
正言
歴代㳂革(見司諫門)
事類入閤(唐王仲舒拜左拾遺德宗相裴延齡與陽城交章言不可後丨丨帝顧曰是豈王仲舒耶)
(本傳)叩墀(唐劉栖楚為拾遺敬宗畋游坐朝晚栖楚出班以額丨龍丨苦諫同上)立緊(拾遺丨丨)
(以其行立在北省之次獻可替否也評事出緊云云赤尉坐緊云云入仕之路歴是三官者時軰共以為榮也)
(兩京雜記)把麻(唐通事舍人宣語多不知書至宣讀輒失句度故用拾遺團句低聲以助之謂之丨丨六)
(典)行直(李邕少知名長安内史李嶠等薦邕詞高丨丨堪為諫諍之官召拜右拾遺本傳)性銳
(元和元年元稹為左拾遺稹丨鋒丨見事風生既居諫垣不欲碌碌自滯事無不言續通典)志徤(唐柏)
(耆丨丨而望高急於立名謁裴度願以一節掉舌下王承宗乃以左拾遺往承宗獻德隸二州以二子入質眞)
(擢拾遺由是聲振一時本傳)釋褐拜(張鎬有大志好王伯大略楊國忠聞鎬才薦之丨丨丨左拾遺)
(元宗西狩徒步扈從遣詣肅宗所數論事)文章薦(李渤刻意于學隠廬山更徙少室元和初李巽韋况)
(丨丨丨之詔以右拾遺召)對策遷(白居易敏晤絶人工文章元和中丨丨乙等丨左拾遷並本傳)忠
賢人(唐左拾遺張方回每朝政有失便抗疏論精神昂然進不懼死明皇嘗曰張方回丨丨丨也通典)
供奉官(元稹為拾遺上疏論諫職曰凡今之人以上封進見為妄動拾遺補闕為冗員以此稱丨丨丨)
(與王珪魏徵為等列臣雖至愚能不自愧同上)王者師(蕭嵩為左拾遺表薦張鎬曰如鎬者用之則為)
(丨丨丨不用則幽谷一吏爾元宗擢鎬拾遺不數年出入將相分紀)立陛大言(唐宗璟劾張昌宗等)
(反狀武后不應李邕為拾遺丨殿下大言曰璟所陳社稷大計陛下當聽后乃可璟奏李邕傳)守閤極
論(王仲舒為拾遺德宗信裴延齡逐陸贄仲舒與楊城等丨延英丨丨丨延齡姦邪不可相本傳)才清
格秀(拾遺評事赤尉皆以丨望丨官標丨丨者署之俗號為三緊官吏部銓注)選重秩卑(唐白)
(居易上疏蒙恩授臣左拾遺謹按六典其丨甚丨其丨甚丨云云所以卑秩者使位未足惜身未足愛也所以)
(重選者使下不忍負心上不忍負恩夫位未足惜身未足愛然後能有闕必規有違必諫朝延得失無不察天)
(下利病無不言此國朝置拾遺之本意也白集)時人稱重(唐歸登拜右拾遺時欲相裴延齡陽城熊)
(執易等以危言忤旨初執易草疏成示登登動色願寄所名霤霆之下安忍君獨當自是同列進諫登每聯署無)
(廻避丨丨丨丨本傳)公議歸重(王徽字昭文為右拾遺書二十餘上言無回忌丨丨浩然丨丨分紀)
聞即應論(薛廷老寳歴中為右拾遺舒元褒等入閤論事穆宗厲語詰之元褒不能對廷老曰臣等)
(以諫為職有丨丨丨丨秦時人服其不撓本傳)事無不言(白居易元和中為左拾遺被遇憲宗丨丨)
(丨丨湔剔抉摩多見聽可)論執強梗(白居易後對殿中丨丨丨丨帝未諭輒進曰陛下誤矣帝變色)
(罷謂李絳曰是子我自拔擢乃敢爾)詞旨典美(陳子昂為右拾遺上疏陳事丨丨皆丨丨並本傳)
諫迎軒轅(唐宣宗大中十一年左拾遺王譜右拾遺薛廷傑上疏丨遣中使往羅浮山丨丨丨先生)
(詔云云□自來章深納誠意分紀)諫營興泰(唐虞藏用為左拾遺則天將營興泰官藏用諫曰離)
(宫别舘亦以多矣更窮人之力以事土木臣恐議者以陛下為不愛人務奉己者同上)諫將中人
(白居易為左拾遺時王乘宗叛詔吐突承璀出討居易丨曰唐家制度征伐專委丨帥比年始以丨丨且承璀)
(為制將四方聞之必輕朝廷本傳)乞出宫人(元和四年旱甚下詔蠲貸白居易見詔節未詳即丨)
(盡免江淮兩制以捄流瘠多丨丨丨帝頗采納)時目柳篋(唐柳粲遷左拾遺公卿朝野託為牋奏丨)
(唐以其博與丨為丨丨並本傳)御題魯直(國朝魯宗道為右正言事有違誤風聞彈疏眞宗稍厭之)
(一日自訟於上前願得罷去上悅其忠慰勉以遣他日追念其言丨筆丨曰丨丨言行錄)詔置諫官
(劉煜傳煜字耀卿天禧初丨丨丨丨御史十二員煜與魯宗道首與其選擢為右正言東都事略)增直
諫員(孫甫字之翰仁宗方銳意更用二三大臣乃極一時知名士丨丨丨丨以甫為右正言同上)親
筆除名(余襄公靖字安道慶歴三年上置諫官以開廣言路丨丨公姓丨丨右正言公感激奮勵遇事)
(輒言無所回避言行錄)上指字問(余襄公靖為右正言當使契丹入辭書所奏事于笏各用一字)
(為目丨丨其丨一二丨之盡而後已洓水記聞)事許面對(天僖二年左正言劉煜請今言丨丨升殿)
(丨丨從之長編)章請面上(天禧元年始詔兩省置諫官六員不兼他職考所言以為殿最首擢魯宗)
(道與劉煜為右正言先是諫官丨須繇閤門進又罕待到者宗道丨丨論事而丨奏進司遂為故事仁宗實錄)
作賦知名(夏侯嘉正傳當使巴陵丨洞庭丨大宗丨其丨召為左正言東都事略)獻歌稱
旨(至道元年和㠓迁右正言丨丨詩丨丨上謂近臣曰宰相子有文采能負荷堂構如㠓者不可得也)言
差遣不當(慶歴四年以修媛父張堯佐提點開封府縣鎮公事右正言余靖上丨堯佐不當得此丨)
(丨上曰朕不以女謁用人若物議丨允丨與一郡洓水記聞)言政事當斷(韓憲肅公綘除右正)
(言時大臣佐佑時政務循故事公一日奏丨丨丨丨出聖丨上曰屢有人言朕少斷臺諫官見有未便但言來)
(不憚追改也言行錄)伯雨號戅章(任丨丨字德翁性剛鯁持論勁正為諫官僅半載所上一百八)
(疏皆係天下治體丨丨丨東都事略)曾言對客問(丨丨與右正言鄒浩友善孟后之廢也誕三與)
(浩書勸使力請復后浩不報及浩以諫立劉后南遷誕著玉山主人丨丨丨一篇以譏之識者或以比韓愈諫)
(臣論四朝國史)荆公上田正言書(正言執事某五月還家八月抵家每欲介西北之郵布一)
(書道區區之懷輒以事廢楊東南之吭也舟輿至自汴者日十百數因得問汴事與執事息耗甚詳其間薦紳)
(道執事介然立朝無所跛倚甚盛甚盛顧猶有疑執事者雖某亦然某之學也執事誨之進也執事獎之執事)
(知某不為淺矣有疑焉不以聞何以償執事之知哉初執事坐殿廡下對方正策指斥天下利害奮不諱忌且)
(曰願陛下行之無使天下謂制科為進取一塗耳方比時窺執事意豈若今所謂舉方正者獵取名位而已哉)
(蓋曰行其志云爾今聯諫官朝夕耳目天子行事即一切是非無不可言者欲行其志宜莫若此時國之疵民)
(之病亦多矣執事亦抵職之日久矣向之所謂疵者今或痤然若不可治矣向之所謂病者今或痼然若不可)
(起矣曾未聞執事建一言寤主上也何向者指斥之切而今之疏也豈向之利於言而今之言不利邪豈不免)
(若今之所謂舉方正者獵取名位而已邪人之疑執事者以此為執事解者或造辟而言詭辭而出疏賤之人)
(奚遽知其微哉是不然矣傳所謂造辟而言者廼其言則不可得而聞也其言之效則天下斯見之矣今國之)
(疵民之病有滋而無損焉烏所謂言之效邪復有為執事解者曰蓋造辟而言之矣如不用何是又不然臣之)
(事君三諫不從則去之禮焉執事對策時常用是著于篇今言之而不從亦當不翅三矣雖惓惓之義未能自)
(去孟子不云乎有言責者不得其言則去下亦辭其言責邪執事不能自免於疑也必矣雖堅強之辯不能為)
(執事解也乃如某之愚則願執事不矜寵利不憚誅責一為天下昌言以寤主上起民之病治國之疵蹇蹇一)
(心如對策時則人之疑不解自判矣惟執事念之如其不然願賜教荅不宣)韓愈與李拾遺
書(十二月某日愈頓首伏承天恩詔河南敦諭拾遺公朝廷之士引頸東望若景星鳳皇之始見也争先覩)
(之為快方今天子仁聖小大之事皆出宰相樂善言如不得聞自即大位以來於今四年凡所施者無不得宜)
(勤儉之聲寬大之政幽閨婦女草野小人皆飽聞而厭道之愈不通於古請問先生世非太平之運歟加又有)
(非人力而至者年榖熟衍符貺委至若干紀之姦不戰而拘纍強梁之兇銷鑠縮栗迎風而委伏其有一事未)
(就正自視若不成人四海之所環無夫夫甲而兵者若此時也拾遺公不疾起與天下之士君子樂成而享之)
(斯無時矣昔者孔子知不可為而為之不已足跡接於諸侯之國即可為之時自藏深山牢關而固拒即與仁)
(義者異守矣想拾遺公冠帶就車惠然肯來舒所蓄積以補綴盛德之有闕遺利加於時名垂於將來踊躍悚)
(企傾刻以冀又竊聞朝廷之議必起拾遺公使者往若不許即河南必繼以行拾遺徵君若不至必加高秩如)
(是以辭少就多傷於廉而害於義拾遺公必不為也善人斯進其類皆有望於拾遺公拾遺公儻不為起使衆)
(善人不與斯人施也由拾遺公而使天子不盡得良臣君子不盡得顯位人庶不盡被惠利其害不為細必望)
(審察而遠思之務使合於孔子之道幸甚愈再拜李潡)
詩集趨丹陛(聯步丨丨丨分曹限紫微曉隨天仗入暮惹御香歸云云聖朝無闕事自覺諫書稀)
(岑參寄左省杜拾遺)升諫署(初丨丨丨是眞仙浪透祧花十五年鄭谷賀韋拾遺)
古今合璧事類備要後集卷二十四
