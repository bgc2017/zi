古今合璧事類備要外集卷五十五
宋謝維新撰
燈火門
火附火災火禁野燒薪炭
燈火總論(火化物也性炎上味作苦能燥萬物得其性主烹餁性一失則焚林燎原延燒屋宇)
(生聚一空吁可畏哉故古者必修火禁謹出内也野燒以火而耕耨又為獵火)
事類燥物(丨萬丨者莫熯乎火易)化物(火丨丨亦燬也物入即毁壊也䆁名)炎上(火曰)
(丨丨丨丨作苦洪範)陽精(火者陽之丨春秋考異)焚岡(火丨崑丨玉石俱焚)燎原(若火之丨)
(於丨不可向邇並書)司烜(丨丨氏以陽燧取火於日)司爟(丨丨掌火之政季春禮出火季秋内火並周)
赤熛怒(火神丨丨丨記月令注)宋無忌(火之精丨丨丨白澤圖)無弗與(昏暮叩人)
(之門戶求水火丨丨丨者)若始然(丨火之丨丨並孟子)初作燧(古者茹毛飲血燧人氏丨丨丨)
(火人始燔炙譙周古史考)以紀官(炎帝丨火丨丨故為火師而火名左傳)流為烏(武王既渡)
(河有火自上復下至於王屋丨丨丨其色赤史記)揚作龜(卜師丨火以丨丨致其黑周禮)夜構
火(陳勝吳廣丨丨丨狐鳴呼曰大楚興陳勝王)夜請火(曹參為齊相請蒯通為客於齊王田榮畔)
(項羽劫齊處士東郭先生梁石君及榮敗二人醜之入深山隱居客謂通曰先生知梁石君東郭先生何不通)
(之於相國乎通曰臣之里婦與里之諸母相善也里婦丨亡肉始以為盜而逐之婦過所善諸母語以事而謝)
(之里毋即束緼丨丨於亡肉家曰昨暮丨犬得肉争闘相殺丨丨治之亡肉家遂追呼其婦故里毋非談說之)
(士也束緼請火非還婦之道也物有相類事有適可臣請乞火於曹相國迺見相國曰婦人有夫死三日而嫁)
(者有幽居守寡不出門者足下即欲求婦何取曰取不嫁者通曰然則求臣亦猶是也東郭先生梁石君齊之)
(俊士也隠居不嫁未嘗卑節下意以求仕也願足下禮之相國曰敬諾遂皆以為上賓通傳)坐灰中
(異人姚光有火術令吳王積荻千束火焚荻了姚光恬坐灰中振襟而起神仙傳)撥爐中(百丈謂潙)
(山曰汝丨丨丨有火否師丨云無火百丈躬起深撥丨丨火舉以示之云此不是火師發悟禮謝傳燈錄)
火災宣榭火(成周丨丨丨人火之也人火曰火天火曰災左宣十六年)藏室火(晉平公藏)
(火之臺燒救火三日三夜乃勝之公子晏束帛而賀曰臣聞王者藏於天下諸侯丨於百姓農夫藏於囷庾今)
(百姓勞於外而賦歛無已昔桀紂殘賊為天下戮今者天䧏災於藏臺此是君之福也韓詩外傳)新宫
災(成三年丨丨丨三日哭注三年喪畢宣公神主新入廟故謂之丨丨丨三日哭善得禮宗廟親之神靈所)
(馮居而遇丨故哀而哭之)苑澤燒(魯燒丨丨天北風火南向恐丨國哀公自將衆趨救火人盡逐獸而)
(火不救及仲尼下令曰不救火而逐獸者比入禁之罪令猶未徧火遂救矣韓非子)濡幕濟(哀三年夏)
(五月辛卯司鐸火司鐸宫名火踰公宫桓僖災救火者皆曰顧府南宫敬叔至命周人出御書俟於宫曰尼女)
(而不在死子服景伯至命宰人出禮書以待命命不恭有常刑校人乘馬巾車脂轄百官官備府庫慎守官人)
(肅給濟丨為丨濡物於水出用為丨欝攸從之蒙葺公屋自太廟始外内以悛子全反助所不給有不用命則)
(有常刑無赦公父文伯至命校人駕乘車季桓子至御公立於象魏之外命救火者傷人則止財可為也命藏)
(象魏曰舊章不可亡也冨父槐至曰無備而官辦者猶拾瀋也於是乎去表之藳道還公宫孔子在陳聞火曰)
(其桓僖乎左)濡衣走(越王思報吳冬則抱冰夏則握火問於大夫種曰吾欲伐吳可乎何不試焚宫)
(室於是遂焚宫室民莫救火乃下令曰民之救火而死者比死敵之賞民之塗其體被丨丨丨火者左三千人)
(右三千人)殃及魚(俗之城門失火丨丨池丨舊說宋門失火自汲取池中水空竭魚池風俗通)不
問馬(魯廐焚子退朝曰傷人乎丨丨丨語十)火神回祿(鄭子産禳火於玄冥回禄注玄冥水)
(神丨丨丨丨也左昭十八)火正閼伯(襄九年春宋災樂喜為司城以為政使伯氏司里火所未至徹)
(小屋塗大屋陳畚挶具綆缶備水器量輕重畜水潦積土塗巡丈城繕守備表火道使華臣具正徒令隧正納)
(郊保奔火所使華閱討右官官庀其司向戍討左亦如之使樂遄庀刑器亦如之使皇鄖命校正出馬工正出)
(車備甲兵庀武守使西鉏吾庀府守令司宫巷伯儆宫二師令四鄉正敬享祝宗用馬於四墉祀盤庚於西門)
(之外晉侯問於士弱曰吾聞之宋災於是乎知有天道何故對曰古之火正或食於心或食於咮以出内火是)
(故咮為鶉火心為大火陶唐氏之丨丨丨丨居商丘祀大火而火紀時焉相土因之故商主大火商人閱其禍)
(敗之釁必始於火是以日知其天道也公曰可必乎對曰在道國亂無象不可知也左)火燒吳宫
(秦始皇時吳宫吏以丨丨燕巢因燒丨丨六帖)火燒秦宫(項王西屠咸陽殺秦降王子嬰焚其宫室)
(丨三日不滅故杜牧阿房宫賦曰楚人一炬可憐焦土)曲突亡患(初霍氏奢侈茂陵徐福言其大)
(盛三上書輙報罷後霍氏誅滅告者皆封人為徐生上書曰客有過主人者見其竈直突傍有積薪客曰子為)
(曲突遠徙其薪不者且有火患主人不應俄其家失火鄰里共救之幸而得息於是殺牛置酒謝其鄰人灼爛)
(者在上行而不錄言丨丨者或謂主人曰鄉使聽客之言不費牛酒終丨火丨言論功而諸賓丨丨徙薪丨恩)
(澤燋頭爛額為上客邪主人悟而請之宣帝召福為郎)起屋厭災(漢栢梁火粤人勇之言粤俗有)
(火災復丨丨必以大用勝丨之於是作建章官千門萬戶郊祀志)噀酒救火(欒巴為尚書郎王朝)
(大會巴獨後到得酒不飲西南噀之有司奏巴大不敬巴謝曰臣本縣成都失火故丨丨以為雨後成都奏火)
(得雨而滅雨中作酒氣也本傳)含酒厭火(郭慮從南郊丨丨東北三噀云齊失火以丨之後齊果上)
(丨事汝南先賢傳)漱水滅火(樊英隠於壺山嘗有黑風從西方起英謂學者成都市火甚盛因含)
(水西向丨之乃令記其日後有從蜀來者云是日大火黑雲平旦從東起須臾大雨火遂得滅)反風滅
火(劉昆除江陵令時縣連年火災昆輙向火叩頭多能降雨止風詔問丨丨丨丨虎北渡河何以致此昆曰)
(偶然帝曰此長者之言也本傳)伏棺火滅(郅惲為長沙有義士古初遭父喪未葬鄰人火起及初舍)
(棺不可移初冐火丨丨上會丨丨東觀漢記)叩殯火越(劉殷曾祖母柩在殯西鄰失火風飈甚盛)
(殷夫婦丨丨丨哭丨丨燒東家崔鴟前趙錄)儲水防火(廉范為蜀郡)積油生火(丨丨)
(萬匹則自然丨丨泰始中武庫火丨丨所致也博物志)悉推豖償(後漢梁鴻牧豖長安上林苑中)
(失火延人家問所燒物丨丨丨丨之其主言少鴻願以身作躬執其勤)昨夢馬舞(馬興平問索紞)
(曰我丨夜丨舍丨丨數十人向馬拍手何也紞曰馬者火也舞為火起向馬拍手救火人也平步歸而火起)
列兵固守(張華為司空武庫火華懼趙王倫變作丨丨丨丨然後救之故累代之寳及王莽頭孔子)
(履盡焚見漢高斬蛇劍穿屋而飛晉書)取履不遑(晉王獻之與父徽之共在一室忽然火發徽之)
(遽走不遑丨丨獻之神色恬然徐呼左右扶出)索輿徐去(齊褚彦回宅失火烟焰逼甚左右驚擾彦)
(回神色怡然丨丨丨丨)梁婦赴死(丨姑姊其室失火兄子與二子在内欲取兄子輙得其子火盛)
(不得復入婦人曰梁豈可戶告人曉耶被不義之名何面見兄弟國人哉遂赴火而死列女傳)沈母致
懼(齊沈冲吳興人與兄淡深並歷御史中丞被案裁者多怨冲母在東鄰家失火疑為人所爇大呼曰我三)
(兒皆御史中丞與人豈有善者方恐肌分骨散何但焚如故論者曰丨丨丨丨中丞其戒深矣)天使寄
載(糜竺嘗從洛歸未至家數十里見路次有好新婦從竺求寄載行二十餘里新婦謝去謂竺曰我丨丨去)
(當往燒東海糜家感君見載故以相語竺因請之曰不可不得不燒君快去我緩來日中必火發竺乃急行達)
(家便出財物日中而火大發搜神記)祝融隂相(柳子厚賀進士王參元失火書云僕始聞而疑終乃)
(大喜人多言足下家有櫝貨士之好廉名者皆畏忌不敢道一出口則嗤嗤者以為得重賂今乃幸為天火之)
(所滌蕩黔其廬赭其垣以示其無有而足下之才乃可以顯白而不汚其實出矣是丨丨回禄之丨丨吾子也)
(柳文)宫人多死(大和二年昭德寺火延禁中丨丨死者數百人宰相兩省官京兆樞密皆集日華門)
(督神策軍救火獨御史府不至温造自劾曰臺官擊賊恐人緣以為姦)儒家弗焚(黃巢圍福州過)
(崇文館黃璞家令曰此丨者丨滅炬丨丨)永州火災(丨丨多丨丨五年之間四為大火所廹跣足出)
(壊墻壁穴牖僅免燔灼一遇火災累日茫洋不能出言柳文)金陵火災(時丨丨多丨丨居者不安)
(乖厓公廉知皆奸民所為潜捕得之乃命先折其脛斬之以徇火患遂息神道碑)
火禁酒坊火禁(本朝太祖時内丨丨丨悉以監官而下數十人棄市遺火卒縳投火中自是諸)
(司莫不整肅楊公談苑)京師火禁(丨丨丨丨甚嚴將夜分即滅燭故士庶家凡有醮祭者必先關)
(廂吏以其焚楮幣在中夕之後也至和嘉祐之間狄武襄為樞使一夕夜醮而勾當人偶失告報中夕驟有火)
(光探卒馳白廂主又報開封知府到宅則火滅久矣翊日都下盛傳狄相公家有火怪燭天者時劉敞為知制)
(誥聞之語權知開封府王素曰昔朱全忠居午溝夜光怪出屋鄰里謂失火而往救則無之今日之異得無類)
(此此語喧於縉紳間狄不自安遽乞陳州遂薨於鎮而夜醮之事竟無人為辨之者東軒筆錄)簿守衛
者罪(玉清昭應宫災守衛者皆坐繫御史獄王文康公上疏曰昔魯桓僖宫災孔子以為桓僖親盡當毁)
(者也遼東高廟及高園便殿災董仲舒以為高廟不當居郡國便殿不當居鄰房故災魏崇華殿災高堂隆以)
(為天以臺榭宫室為戒宜罷勿治文帝不聽明年復災今所建宫不應經義災變之來若有警者願除其地罷)
(諸禱祠以應天變焉仁宗與太后感悟遂丨丨丨丨丨已而詔以不復繕修諭天下言行錄)為安分
者勸(紹興丙午四月予任行在和劑局門官所居在漾沙坑與運屬王某共席屋數椽動息相聞王夜奏)
(圊其婢插紙燈於壁火然而走延燒首及予家生計一空而周某為著作佐郎亦預為其從叔某執法殿中而)
(馮某為監察御史宰相欲媚其從叔某張大其事以為周某地自三省樞密院至三衛皆致銀絹未閱月遷著)
(作郎隨擢起居舍人時臨安帥韓某知火自王氏以其為馮某妻弟不敢問執予小童抑使伏辜於是有旨周)
(必大放罷朝士多勸予訟冤力既不敵又前占卦影明言財傷官磨豈復尤人徑參部授福州永福簿外舅力)
(勉予試詞科偶中選授金華教授其後忝歷清貴實基於此乃知事皆前定人力何有因書詞科舊稿後丨丨)
(丨不争丨之丨)
火晉潘尼火賦(覽天人之至周嘉火德之為貴含太陽之靈暉體淳剛之正氣先聖仰觀通神)
(悟靈窮物盡數研幾至精鑚燧改火陶冶羣形叶和五味革變羶腥爾乃狄牙典膳百品既陳和羹酋鐸旨酒)
(醲醇烹黿煑鼉灼龜臛鱗若乃流金化石鑠鐵融銅造製戎器以戒不恭砥鍊兵械整飾軍容四海康乂邊境)
(無寇韜弓戢劍解甲釋胄銷鏑為耒鑄戈為耨戰士反於耕農戎馬放乎外廐及至焚野燎原陸火赫羲林木)
(摧拉沙粒並麋騰光絶覽雲散霓披去若風驅疾若電逝紛輪紆轉倏忽横厲震響達乎八冥流光燭乎四裔)
火災柳宗元逐畢方文(永州元和七年夏多火災日夜數十發少尚五六發過三月乃)
(止八年夏又如之人咸無安處老弱燔死晨不爨暝不燭皆列坐屋上左右視罷不得休蓋類物之為者訛言)
(相驚云有怪鳥莫實其狀山海經云章義之山有鳥如寫一足赤文白喙其名曰畢方見其邑有譌火若今火)
(者其可謂譌歟而人有怪鳥傳者其畢方歟遂邑中狀而啚之禳而磔之為之文而逐之曰后皇庇人兮敬授)
(羣材大施棟宇兮小蔽草莱各有攸宅兮時闔而開火災為用兮化食生財胡今兹之怪戾兮日十爇而窮災)
(朝儲清以聯邃兮夕蕩覆而為灰焚傷羸老兮炭死童孩呌號隳突兮戶駭人哀袒夫狂走兮倏忽往來欎攸)
(蘗暴剥兮混合恢台民氣不舒兮僵踣顛頽休炊息燎兮仄伏煨煤門薨晦黑兮啓伺姦回若墜之天兮若生)
(之鬼令行不訛兮國恐盍已問之禹書畢方是&KR1090;嗟爾畢方兮胡肆其志皇亶聰明兮念此下地災皇所愛兮)
(僇死無貳幽形扇毒兮隂險詭異汝今不懲兮衆愬咸至皇斯震怒兮殄絶汝類祝融悔禍兮回禄屏氣大隂)
(施威兮玄冥行事汝雖赤其文隻其趾呈工衒巧莫救汝死黠知亟去兮愚乃止此高飛兮翺翔遠伏兮無傷)
(海之南兮天之裔汝優游兮可卒歲皇不怒兮永汝世日之良兮今速逝急急如律令)
詩集鄰火(丨丨夜深明杜)國火(花光漸寒食木燧催丨丨山谷)燃薪(明丨林中丨杜)燒
松(歲暮風雨交客舍凄薄寒夜丨丨明火照室紅龍鸞快熖初煌煌碧烟稍團團幽人忽富貴繐帳剪椒蘭)
(珠煤綴屋角香儲流銅槃坐看十八公俯仰灰燼殘齊奴朝爨蠟莱公夜長嘆海康無此物燭盡更未闌蘇子)
(瞻)
火災冠蓋煙(丨丨散為丨霧盡李)屋棟灰(連丨累丨燒成丨韓)赤龍遊(楚鄉祝融)
(分炎火常為虞是時直突烟發自晨炊徒有風煽其威白晝曛陽烏操綆不暇級循情寧避踰怒如列缺光迅)
(與焚輪俱聯延淹四達赫奕成洪爐洶疑雲濤翻颯若鬼神趍當前迎焮赩是物用膏腴金烏入梵天丨丨丨)
(玄都騰煙透忩戶飛熖生欒櫨火山摧半空星雨灑中衢瑶璄披髹漆寳樹攅珊瑚花縣與琴焦旗亭無酒濡)
(市人委百貨邑令遺雙鳬飲勢下隈隩長烟烘舳艫吹熒照水府炙浪愁天吳災罷雲日晩心驚視聽殊高灰)
(辨廪庾黑土連闉闍衆燼合星羅遊氣爍人膚厚地藏宿爇遙林呈驟枯火德資生人庸可一日無御之先其)
(道敲石彌天隅晉庫走龍劍吳宫傷燕雛五行五沴氣先哲垂訓謨宋鄭同日起時當賢大夫無苛自可樂弭)
(患非所圖賢守䘏人瘼臨烟駐驪駒弔傷色慘怛言失辭劬愉下令蠲里布指期輕市租閈坦適未立苫蓋自)
(相娛山木行剪伐江泥宜墐塗魯臣不必葺何用傚越巫劉禹錫武陵觀火)萬馬遒(魂傷瓦礫滿曾)
(遊尚想奔烟丨丨丨遂替胡兒作正月絶知回禄相已丘書生性命驚頻試客子茅茨費屢謀唯有君山故窈)
(窕一眉晴綠向人浮陳去非火後問舍至城南有感)連航一炬(丨丨丨丨燒坡)上堂就爇
(丨丨丨焚丨山谷)存身亘劫(丨丨丨丨灰同上)祝融意佳哉(丨丨回禄丨丨丨挽)
(我梅花樹下來陳去非火後借居君子亭)
野燒方隨長風捲(丁女真水妃寒山便火雲隕霜如已殺坏戶聽初焚束緼方熠燿敲石俄)
(氤氲落點甘泉烽横烟楚塞氛窮蛇上喬木潜蛟躡浮雲驚飛墮傷鳩狂走迷癡麏谷蟄起蜩燕山妖竈夔羵)
(野竹爆哀聲幽桂飄冤芬蜚同秋照蟹快若夏燎蚊火牛入燕壘燧象奔吳軍崩騰井陘口萬馬皆朱幘搖拽)
(驪山隂諸姨爛紅裙丨丨丨丨丨忽值絶澗分我本山中人習見匪獨聞偶從二三子來訪張隠君君家亦何)
(有物象移朝曛把酒看飛燼空庭落繽紛行觀農事起畦隴如纈紋細雨發春穎嚴霜到秋蕡始知一炬力洗)
(盡狐兔蘇子瞻雲龍山觀燒得雲字)忽上晩峯明(惹草熒熒焰隨風烈烈聲欲臨横澗斷丨丨丨)
(丨丨踸踔無潜跡蒙茸有怒生尚餘飛燼暖培&KR0008;及春耕劉彦冲)燒竹種山田(女兒停客茅屋)
(新開門掃地桐花裏火聲朴朴塞溪烟人家丨丨丨丨丨巴雲欲雨蒸石熱麋鹿入江蟲出穴荆門行王建)
薪
薪蒸總論(薪柴也所以供炊大曰柴小曰蒸供燔燎曰槱名或不同其實未嘗不一自茹毛飲)
(血之俗易而斯人無不資火化以養生此薪木亦非一日所可闕也)
事類薪槱(丨之丨之詩棫樸)薪蒸(以丨以丨注大曰丨小曰丨無羊)析薪(丨丨如何)
(匪斧弗克詩伐柯又其父丨丨其子弗克負荷左)負薪(問士之子長幼長曰能丨丨幼曰未能丨丨記)
(曲禮)乾薪(奴日暮以歸當送丨丨二三束王褒僮約)抱薪(丨丨救火愈甚無益也董仲舒策)榾
柮(丨丨木頭也說文)樵蘇(丨丨後爨漢史)被裘採(季札去徐而歸行道逢男子五月被裘採)
(薪於道傍有委金季札見之謂薪者曰子來取此金薪者曰君舉止何高視何下也五月丨丨丨薪寧是拾金)
(者乎吳越春秋)食玉炊(蘇秦曰戰國之食貴於丨薪貴於桂謁者難見如鬼戰國王難得見如天帝今)
(令臣丨丨丨桂因鬼見帝戰國策)積薪寢上(賈誼謂文帝曰譬如厝火於丨丨之下而丨其丨火)
(未及燃因謂之安)積薪居上(汲黯謂武帝曰陛下之於羣臣如積薪後來者丨丨)擔薪誦
書(朱買臣丨束丨行且丨丨丨妻羞之求去)抱薪爇火(王郎起光武至南宫遇大風雨引車入道)
(旁空舍馮異丨丨鄧禹丨丨光武對竈燎衣異進麥飯兔肩)棄薪馳歸(蔡順以至孝稱順少孤養)
(母嘗出求薪有客卒至母望順不還乃噬其指順即心動丨丨丨丨恐問其故母曰有急客來吾噬指以悟汝)
(耳)燃薪讀書(晉畢諴夜丨丨丨丨母䘏其疲奪火使寐不肯息)勞心炊飯(荀勖在晉)
(武帝坐賜食荀進飯即謂坐人曰此是勞薪灼也坐者未之信帝密遣問答云實是故車脚)遣力助
勞(陶侃事見奴僕門)徹屋供炊(梁阮孝緒家貧無以爨僮妾竊鄰人樵以繼火孝緒知之乃不)
(食更令徹屋而炊所居室唯有一林竹樹環繞)號一谷柴(武行德事見勇力門)李德裕積
薪賦(此郡巖谷重複榛林鬱盛採樵之子未嘗輟音往乃往㳂流而下詣予求售予因積薪於庭竊有所歎)
(為積薪賦暇邈巖居之幽遠有楚澤之放臣方絶學以自爨誠未於披榛悲顔子之飯煤感莱蕪之生塵時)
(束緼以請火訪蓬茨於善鄰乃遇樵客維舟水濱予訊之曰樵採賤業常棲隠淪詩既嘉於刈楚傳亦歎於析)
(薪爾豈延瀨之客不取金而且貧豈叔敖之子以好廉而苦辛何乃負擔不已其生實勤客顧予而歎曰貴則)
(近禍富多不仁寄迹於此以養吾真善大雅之知言信芻蕘之可詢既而交加積累高下均齊矗若井幹疊似)
(龍鱗避汍泉而無浸先曲突以斯陳苟知防患之術終無焦爛之賓嗟長孺之昧道常喻此而求伸雖後來之)
(高處亦居上之先焚使薪為能言之物豈容入爨而揚芬未若生幽崖之側紏芳桂之輪不近田野之燎免罹)
(匠者之斤冐霰雪以終歲齊天年於大椿)張文潜燔薪賦(歲暮苦寒烈風不休先生家貧衣無)
(重裘讀書夜闌爐炭已灰先生瑟縮凄然不怡顧謂童子與薪偕來童子曰是薪也陳之壁間自春徂冬風日)
(所熯埃塵所蒙固瀋液之乾竭枵外槁而中空唯利從燔無所獻功與火相得赫然大烘堅枿勁節久而後燃)
(後羣枯而效技又熒熒而不煙於是先生欣然環坐皆喜或祼股出足或引手張臂窮谷蕭條薪炭如土蓋取)
(之而不竭顧此樂之甚富又何必琴材脩直獸材攫搏漢壁之椒效暖魏宫之金辟寒誰知空山夜寒之叟敢)
(傲温於狐貉之前今供上方炭率斵成琴材)
詩集生薪(破竈鬱丨丨坡)濕薪(翰林丨丨爆竹聲坡)墮樵(稚子松間拾丨丨斯公)松
帶葉(旋斫生丨丨丨燒孟)柮無烟(榾丨丨丨雪夜長地爐煨酒煖如湯莫嗔老婦無盤飣笑指灰)
(中芋栗香范至能田園雜興)
炭
薪炭總說(炭燒木留性寒月供然火取暖者不煙不焰可貴也)
事類燒木(炭丨丨也說文)焚薪(丨丨作炭王褒僮約)伐薪(季秋乃命丨丨為炭月令)邾
子廢(丨丨在門臺臨庭閽以瓶水沃庭邾子望見之怒閽曰夷射姑旋焉命執之弗得滋怒自投於牀丨)
(於爐炭爛遂卒左)豫讓吞(丨丨丨炭為啞史)屑炭作獸(晉羊琇字雅舒景獻皇后從弟)
(性豪侈洛下少林木炭貴如栗琇乃搗小炭為屑以物和之作獸形後何劭之徒共集乃以濕酒火爇猛獸皆)
(開口向人赫赫然諸豪皆效之語林)屑炭塑鳳(楊國公以炭丨塑成雙鳳開元遺事)作炭岸
下(竇廣國家貧為人所略賣為主入山丨丨時寒臥丨丨百餘人岸崩盡壓殺獨少君得脱丨曰當侯及竇)
(后立果封侯外戚傳)産炭山間(豐城平鄉二縣皆丨石丨於丨丨掘土黑色可燃有火而無焰作硫)
(黃氣既銷則成白灰)范成大炭頌(予病衰大冬非附火不煖既銘被爐又作炭頌燔木不灰化)
(為精堅是衷至陽維火之傳雪霾六虚冰塞九淵環堵之室天下不能寒有赫神物幹流化甄尺壁寸珠罔功)
(汗顔我維德之莫之名言既燠既安與之窮年)
詩集倚爐不煖(丨丨丨覺丨熾炭屢以添韓)曲身成直(青山白屋有仁人贈炭價)
(重雙烏銀驅却坐上千重寒燒出戶中一片春吹霞弄日光不定暖得丨丨丨丨身孟郊)一車千餘
斤(賣炭翁伐薪賣炭南山中滿面塵灰煙火色兩鬢蒼蒼十指黑賣炭得錢何所營身上衣裳口中食可憐)
(身上衣正單心憂炭賤願天寒夜來城外一尺雪曉駕炭車輾冰轍牛困人饑日已高市南門外泥中歇翩翩)
(兩騎來是誰黃衣使者白衫兒手把文書口稱勑逥車叱牛牽向北丨丨炭丨丨丨宫使驅將惜不得半疋紅)
(紗一文綾繫向牛頭充炭直白居易賣炭翁詩)百錢不滿籃(苦寒摉病骨絲纊莫能禦折薪燎枯)
(竹勃鬱煙充宇西山古松櫪材大招斤斧根槎委溪谷龍伏熊虎踞挑剔靡遺餘陶穴付一炬積火變深黶牙)
(角猶忿怒老翁睡破氊正晝出無屨丨丨丨丨丨一坐幸至暮御爐歲增貢圈直中常度閭閻不敢售根節姑)
(付汝升平百年後地力已難富知誇不知嗇俛首與誰訢百物今盡然豈惟一炭故我老或不及預為子孫懼)
(坡公買炭詩)數米銇稱灰(陋邦病且貧丨丨丨丨丨東坡)空鑪夜無炭(薄飯午不)
(羹丨丨丨丨丨荆公)烏銀生絲霧(丨丨見火丨丨丨便當水沉一濃炷却因斷續更氤氲散作霏)
(微綾袍褲湏叟霧霽吐紅光烱如雲表升扶桑陽春和日曛滿室蒼頰渥丹疑醉鄉忽然火冷霧亦滅只見紅)
(爐堆白雪窗外雪深三尺強窗裏雪深一寸香楊萬里雪曉舟中生火)白日飛繁星(烏銀玉質)
(金石聲見火忽學爆竹鳴腷腷膊膊久不停丨丨坐上丨丨丨不知何怒泄不平不知何喜唧唧吟待渠自静)
(勿與争切莫借箸怒復生到渠緘口兩耳熱銅瓶在旁却饒舌並楊廷秀雪曉舟中生火)山中有遺
寳(君不見前年雨雪行人斷城中居民風裂骭濕菽半束抱衾裯日暮敲門無處换豈料丨丨丨丨丨磊落)
(如䃜萬車炭流膏迸乳無人知陣陣腥風白吹散根苗一發浩無際萬人鼓舞千人看投風撥水愈光明爍玉)
(流金是精悍南山栗林漸可息北山頑鑛何勞鍜為君鑄作百鍊刀要斬長鯨為萬段蘇子瞻詩彭城舊無石)
(炭元豐元年十二月始遣人訪於州之西南白土鎮之北以冶鐵作兵犀利勝常)
古今合璧事類備要外集卷五十五
