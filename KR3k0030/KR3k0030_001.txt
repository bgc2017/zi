古今合璧事類備要前集卷一
宋謝維新撰
天文門
天
事類羣物之祖(天者丨丨丨丨也故徧覆包含而無所殊建日月風雨以和之經隂陽寒暑以)
(成之前漢董仲舒傳)羣陽之精(天丨丨精也合為太一分為殊名故立字一大為天春秋說題)高
目下耳(敢問天聰明曰昭昭乎惟天為聰惟天為明夫能丨其丨而丨其丨者匪天也夫揚問明)積
氣成形(杞國有憂天地崩墜者曉之曰天積氣耳亡處亡形奈何憂其崩列子)道猶張弓
(天之丨其丨丨丨乎高者抑之下者舉之有餘者損之不足者補之老子)形如倚蓋(周髀家云天丨)
(南高而北下日出高故見日入下故不見天之居丨丨丨故極在人北是其證也極在天之中而今在人北所)
(以知天之丨丨丨丨晉天文志)行如蟻磨(天員如倚蓋地方如棋局天旁轉半在地上半在地下日)
(月本東丨天西旋入于海牽之以西丨丨行丨上磨左旋蟻右行磨疾蟻遲不得不西同上)運如車
轂(天形如雞子天大地小表裏有水地乘氣而立載水而浮天丨丨丨丨之運渾天儀)天有四時
(春秋冬夏風雨霜露無非教也孔子間居)天有六氣(隂陽風雨晦冥也左)無為而成(哀公)
(曰敢問何貴乎天道也子曰貴其不已如日月東西相從而不已是天道也不閉其久是天道也丨丨丨丨是天道也已)
(成而明是天道也哀公問)不言而信(天聰明也聖人得之天垂象也聖人則之丨丨丨丨不怒而威驗之以衡)
(軸考之以樞軸六帖)四時天名(春為蒼天夏為昊天秋為旻天冬為上天於春言色於夏言氣於秋)
(言情於冬言位相備也爾雅)九方天名(九天東方皥天東南方陽天南方赤天西南方朱天西方)
(成天西北方幽天北方玄天東北方變天中央鈞天楚辭注)五方天神(天神之大者曰昊天上帝)
(即耀魄寶也亦曰天皇大帝亦曰太一其佐曰五帝東方青帝威靈仰南方赤帝赤熛怒西方白帝白招拒北)
(方黑帝汁光紀中央黃帝含樞紐云出五經通義)六天欲界(黃會天玉完天何童天平育天文舉)
(天摩夷天凡丨丨為丨丨也護命經注)十二天界(越衡天濛翳天和陽天恭華天宗飄天皇笳天)
(堂曜天端静天恭慶天極瑶天元載天孔昇天皇崖天合丨丨丨為色丨同上)十四天界(極風天孝)
(芒天翁重天江由天阮樂天曇誓天霄度天元洞天妙成天禁上天常融天玉隆天梵度天賈奕天合是丨丨)
(丨為无色丨同上)周天行度(紀星二十八宿布於四方東方蒼龍七宿其屬三十二星七十五度)
(北方玄武七宿其屬三十五星九十八度四分度之一西方白虎七宿其屬五十一星八十度南方朱雀七宿)
(六十四星一百一十二度丨丨三百六十五度四分度之一每一度二千九百三十二里周天積一百七萬九)
(百一十三里徑三十五萬六千九百七十一里後地理志注)天地相去(晉書天文志曰日去地常)
(八萬里又曰地上去丨八萬一千三百餘里又地理志丨東西南北丨丨二億三萬餘里自地至天半八極之)
(數酉陽雜爼云自地至天十一萬餘里學林)天在西方(吳使張温來聘温曰丨有頭乎在何方秦)
(宓川人曰有丨丨丨詩曰乃眷西顧以此推之温曰天有耳乎宓曰天處高聽卑詩曰鶴鳴于九臯聲聞于天)
(無耳何以聽之温曰天有足乎宓曰天步艱難無足何以步之温曰天有姓乎宓曰姓劉天子姓劉以此知之)
(蜀志)號玉皇君(木公亦曰東王公蓋青陽之氣萬神之先也亦丨丨丨丨居於雲房紫雲為蓋青雲)
(為城直僚仙官皆禀其命漢有小兒歌曰著青裙入天門揖金母拜公乃木公之玉童也太平廣記)放
狀元榜(范仲淹倅陳州時郡守召道士奏章五更乃起守問今夕奏章何其久也曰方出天門遇丨明)
(年進士榜觀者駢道以故稽留公問丨丨何姓曰姓王二名下一字黑塗旁注一字遠不可辨及明春狀元乃)
(王拱夀御筆改為拱辰括異志)夢翼登天(陶侃丨生八丨飛而上天見天門九重比丨其八唯一門)
(不得入閽者以杖擊之因墜地折其左翼及寤左腋猶痛倦游錄)以手捧天(韓魏公知泰州卧疾)
(數日忽曰適夢丨丨丨丨者再其後援英宗於藩邸翼神宗於東宫同上)鍊五色石(昔者女媧氏丨)
(丨丨丨以補天闕斷鰲足以立四極列子)記白玉樓(李賀夢人持版告之曰天帝新白玉樓請君為)
(記賀遂卒李賀傳)鈞天廣樂(秦穆公夢至帝所觀丨丨丨丨帝錫之以策秦遂大昌史書)紅
雲帝居(玉帝所居常有丨丨擁之雖眞仙亦不得見其面翼聖傳)天門千騎(君之來兮丨丨)
(空從丨丨兮駕飛龍云云坡上清辭)玉臺羣仙(君之去兮天門開欵閶闔兮朝丨丨丨丨迎兮塞雲)
(漢儼前導兮紛後陪同上)虎豹九關(丨丨丨丨兮啄害下人些楚辭)天皇瓊宫(呌帝閽使)
(闢扉兮覿丨丨于丨丨出張衡賦)
詩集玉京黃闕(王素嘗夢至丨丨丨丨有紺服翠冠者曰吾東門侍郎公則西門侍郎昔以奏)
(牘訐責于世晚歲思玉京之夢作詩曰碧虚中藏白玉京夢魂飛入黃金城何時再步煙霞外皓齒青童已掃)
(廳古今詩話)紅雲玉殿(侍臣鵠立通明殿一朵丨丨擁丨皇通明丨玉京殿名常有紅雲擁之古)
(詩)一中造化(一物其來有一身一身還有一乾坤能知萬物備於我肯把三才别立根天向丨丨)
(分丨丨人從心上起經綸天人焉有兩般義道不虚行正在人邵堯夫)萬物根源(氣體蒼蒼故曰)
(天其中有理是為乾渾然氣理流行際丨丨同丨此一丨朱文公)圓蓋無私(人欲天從竟不疑莫)
(言丨丨便丨丨商隠)萬里雲羅(玉璫緘札何由達丨丨丨丨一鴈飛李義山)
日
事類陽宗(日者衆丨之丨輝光所燭萬里同晷故日將旦清風起羣隂伏李尋傳)君象(日者)
(人丨之表至尊之丨孔光論)羲和(丨丨東方國名日所由過也每日出二國人為御推而升太虚唐堯)
(取以名官山海經又曰有女子名曰丨丨浴日於甘泉丨丨者帝俊之妻是生十日)扶桑(丨丨在碧海中)
(樹長數千丈一千餘圍兩榦同根更相依倚是以名丨丨十洲記)紅輪(有客登岱岳絶頂行四十里以)
(伺日出久之星斗漸稀東望如平地天際已明其下則暗又久之明處有山數峯如卧牛車蓋之狀星斗盡不)
(見其下尚暗初意日自明處出又久之自大暗中日輪湧出正紅色騰起數十丈至明處全無光其下亦尚暗)
(邵氏聞見錄)黃道(日有中道中道者丨丨一曰光道前天文志)桑榆(西日垂景在樹端謂之丨)
(丨淮南子)葵藿(若丨丨之傾陽雖不回光然向之者誠也曹植表)赤暈(永明五年十一月丁亥日)
(出三竿朱色黃色丨丨南齊天文志)朱明(日名丨丨一名靈耀一名東方一名大明亦名陽烏廣雅)圓
羅耀(方諸山眞人皆呼日為丨丨丨外國人呼日為濯羅耀眞誥)鬱儀仙(鬱華又名丨丨鬱儀)
(奔日之丨故曰鬱儀赤文與日同居雞跖集)六螭龍(日乘車駕以丨丨六螭即丨丨也淮南子)三
足烏(淮南子云日中有踆烏踆趾也謂丨丨丨也日者陽精之宗積而成鳥象烏而三距陽之類其數竒)
(漢天文志又五行通義)赤烏精(赫赫丨丨惟日之丨朱羽丹質希代而生薛琮頌)白駒隙
(人生一世間如丨丨過丨注白駒日景也魏豹傳)燭龍照(鍾山之神名曰燭隂視為晝瞑為夜吹為)
(冬呼為夏身長千里人面蛇身赤色又名丨丨天不足西北無隂陽消息故有龍銜火精以丨天門也出山海)
(經)天雞鳴(桃都山有大樹有丨丨日出即丨天下雞皆鳴)咸池蒙谷(日出于暘谷浴于丨)
(丨拂于扶桑是謂晨鳴薄于虞淵是謂黃昏淪于丨丨是謂定昏日入于虞淵之地曙于蒙谷之浦行九州七)
(舍有五億萬七千三百九里淮南子)若木崦嵫(灰野之山有樹青葉赤華名曰丨丨日所出處生崑)
(崙山鳥鼠山同穴山西南曰丨丨淮南子云日入崦嵫經細柳崦嵫日所入山也山海經)化國舒長
(丨丨之日丨以丨故民間暇而有餘力潛夫論)蒼生仰照(晉帝命王導共坐導辭曰若太陽下同萬)
(物丨丨何由丨丨晉史)小兒辯日(孔子遊見小兒鬭辯問其何故一兒曰我以日始出去人近日)
(中時遠日初出天時如車輪其中時如盤蓋此不為遠者小而近者大乎一兒曰日初出蒼蒼凉凉及其中時)
(如探湯此不為近者熱而遠者凉乎孔子不能決列子)晉元問日(晉明帝幼而聰哲元帝寵愛之)
(年數歲常置膝前屬長安使來帝因問之曰日與長安孰近對曰長安近不聞人從日邊來居然可知也明日)
(宴羣臣又問之對曰日近帝失色曰何乃異間者之言乎對曰舉目則見日未聞舉目而見長安也帝竒之日)
(者人君之象故有是對本紀)羲和寅日(分命羲仲宅嵎夷曰暘谷寅賓出日分命和仲宅西曰昧)
(谷寅餞納日堯典)虞公指日(虞公與夏戰日欲落公以劒指日日退不落淮南子)羿射九
日(堯時十日並出草木燋枯堯命羿仰射十日中其九烏皆死墮羽翼淮南子)魯麾三舍(丨陽)
(公與韓構難戰酣日暮援戈而丨之日反丨丨云云同上)負暄田夫(宋有田夫自曝於日顧其妻曰)
(丨日之丨人莫知之以獻吾君將獲重賞列子)重光太子(漢明帝為太子樂人作歌四章以贊太子)
(之德一曰日宣重光本紀)學士八磚(唐李程為翰林丨丨程性懶日過丨丨乃至號八磚學士本傳)
聖人寸隂(晉陶侃語人曰大禹丨丨乃惜丨丨至於凡俗當惜分隂晉書)逐日嵎谷(夸父)
(不量力欲返日景逐之於嵎谷之際道渴而死列子)洗光咸池(取日虞淵丨丨丨丨潛授五龍夾日)
(以飛狄仁傑贊)
詩集羲馭(丨和冬丨近愁畏日車翻杜甫)火輪(丨丨飛出客心驚韓愈)銅鉦(嶺上晴雲)
(如擘絮樹頭初日掛丨丨東坡)金雅(夜半起下視溟波銜日輪丨丨既騰翥六合俄清新韓愈)湧金
輪(咿喔天雞鳴扶桑色昕昕赤波千萬里丨出黃丨丨劉禹錫)飛金烏(金烏海底初飛來韓愈)
冬日負暄(杲杲丨丨出照我屋南隅丨丨閉目坐和風生肌膚初似飲醇醪又如蟄者蘇外融百骸)
(暢中適一念無曠然忘所在心與空虚俱劉詩)夜見海日(朝遊碧峯三十六夜向天壇月邊宿仙人)
(擕我搴玉英壇上夜半東方明仙鐘撞撞迎海日海中離離三山出霞梯赤城遥可分霓旌絳節倚彤雲八鸞)
(五鳳紛在御王母欲上朝元君李益)御製日詩(王師圍金陵唐使徐鉉來朝盛稱其主秋月之篇天)
(下誦傳之云云太祖大笑曰寒士語爾吾不道也吾微時自秦中歸道華山下醉臥田間覺而日出有句云未)
(離海底千山暗纔到中天萬國明鉉大驚殿上稱夀)
月
事類彈丸(月與星辰隂者也有形無光日照之乃有光先師以為日似丨丨月似鏡體或以為月亦)
(似丨丨日照處則明不照處則闇京房云)偃瓦(新月占雨說月如懸弓少雨多風月如丨丨不求自下侯)
(鯖錄)結鄰(七聖記丨丨奔月之仙故曰丨丨黃文與月同居雞跖集)望舒(月御曰丨丨亦曰纖阿淮)
(南子丨丨弭轡揚子雲賦纖阿按轡束晳補詩)影娥池(漢武於望鶴臺西起俯月臺臺下穿丨丨丨每)
(登臺眺月影入池中如仙人乘舟笑弄月影因名丨丨丨亦曰眺蟾臺洞冥記)廣寒府(唐明皇八月望)
(日遊月宫見天府牓曰丨丨清虚之丨少前見素娥十餘人皓衣乘白鸞舞于桂下龍城集冬至後月養魄于)
(廣寒宫方朔十洲記)山河影(謂月中有物婆娑者乃丨丨丨也其空處海水影淮南子)閻扶樹
(釋氏書言須彌山南有丨丨丨月過樹影入月中唐叚成式)修月斧(鄭仁本表弟遊嵩山見一人枕)
(幞呼之其人曰君知月乃七寶合成乎月勢如丸其日影爍其凹處也常有八萬二千戶修之予即數也因開)
(幞有斤斧鑿數事兩裹玉屑酉陽書)搗藥兔(張衡靈憲序云日者隂宗之精積而成獸象兔兔隂之類)
(其數耦杜詩注)月桂子(丨丨丨今江東諸處每至四五月後每于衢路得之大如狸豆破之辛香古老)
(相傳是月中下也洞冥記云有遠飛雞朝往夕還常銜桂實歸於南土所以北方無南方當月路所以有也本)
(草)月中蟾兔(丨丨有兔與蟾蜍何月隂也丨蜍陽也而與丨並明隂係陽也五經通義乾鑿度曰)
(月三日成魄八日成光蟾蜍體就穴鼻始明穴決也決鼻兔也羿妻姮娥竊藥奔月託身于月是為蟾蜍後)
(漢天文志注)月中樓宇(玄洲之南以水精為月刻瑶為兔翟乾祜與十許人翫月或問丨丨竟何)
(所有乾祐曰隨我手看之月規半圓瓊丨玉丨滿焉拾遺記)吳剛斫樹(月中有桂樹高五百丈下)
(有一人常斫之樹隨合其人姓丨名丨西河人學仙有過謫令伐桂酉陽書)姮娥奔月(羿得不死)
(之藥于西王母其妻丨丨竊之丨丨遂托身月中仙淮南子姮娥羿妻也服藥得仙奔入月中為月精同上)
庾亮登樓(丨丨在武昌諸佐吏乘秋月夜共丨南丨俄而亮至諸佐吏避之亮曰少住老子於此興)
(復不淺遂共談詠本傳)袁宏泛渚(謝尚鎮牛渚秋夜乘月與左右泛江會袁宏在舫中諷誦父為)
(臨汝令尚即迎升舟與之譚論申旦不寐晉史)劉琨清嘯(丨丨在晉陽為狄騎所圍琨乃乘月登樓)
(丨丨賊聞之皆悽然而退晉書)吳牛望喘(晉滿奮畏風帝笑之奮曰臣猶吳牛見月而喘注云吳牛)
(畏暑者見月疑是日所以喘也世說)白兔降祥(月中何有丨丨𢷬藥興福丨丨傅玄擬天問)晦
朔弦望(月闕也滿則缺也丨則灰也月死為灰月光盡也丨蘇也月死復蘇生也丨月半之名也其形)
(一旁曲一旁直若張弓弦也丨月滿之名也日月遥相望者也釋名)晦朔朒朓(月朔見東方曰朒晦)
(見西方曰朓謝莊賦)
詩集月桂(片月轉洪濛扶疎萬古同根非生下土葉不墜西風每向圓時足還隨缺處空影分羣木)
(外香滿一輪中未種丹霄日應虚白兔宫何時隨羽化細得問元功李廷封)霜月(初聞征鴈已無蟬百)
(尺樓南水接天青女素娥俱耐冷月中霜裏闘嬋娟李商隠)對月(花間一壺酒獨酌無相親舉杯邀明)
(月對影成三人月既不解飲影徒隨我身暫伴月將影行樂湏及春我歌月徘徊我舞影凌亂醒時同交歡醉)
(後各分散永結無情遊相期邈雲漢李白)問月(青天有月來幾時我今停杯一問之人攀明月不可得月)
(行却與人相隨皎如飛鏡臨丹闕綠煙滅盡清輝發但見宵從海上來寧知曉向雲間没白兔𢷬藥秋復春姮)
(娥孤棲與誰隣今人不見古時月今月曾經照古人古人今人若流水共看明月皆如此唯願當歌對酒時月)
(明常照金樽裏前人)詠月(天形積氣清水德本虚静雲收風波止始見天水性澄光舉粹容上下相涵映)
(乃於其兩間皎皎掛寒鏡餘暉所照耀萬物皆鮮瑩歐陽脩)緣空(驟雨清秋夜金波耿玉繩天河元自)
(白江浦向來澄映物連珠斷丨丨一鏡升杜甫)開匣(四更山吐月殘夜水明樓塵匣元開鏡風簾自上鈎)
(兔應疑鶴髮蟾亦戀貂裘前人)曲鈎(始看東上又西浮圓缺何曾得自由照物不能長似鏡當天多是丨)
(如丨定無列宿敢争耀好伴睛河相映流直使奔波急於箭祗應白盡世人頭)初弦(光細弦欲上影斜輪)
(未安微升古塞外已隠暮雲端河漢不改色關山空自間)破鏡(憶昨新月生西簷若瓊鈎今來何所似丨)
(丨懸清秋李白藁砧今何在山下復有山何當大刀頭丨丨飛上天絶句)斜鈎(落照西山夜色浮彎彎寒)
(掛碧雲頭寶奩新樣横眉黛朱箔丨懸半額丨丹桂一枝初淺露金波千里未圓流嬋娟三五纔成魄散滿清)
(光四百州周祖開)冰輪(一更山吐月玉塔卧微瀾正似西湖上湧金門外看丨丨横海闊香霧入樓寒)
(東坡)玉鈎(五更山吐月窗迥室幽幽丨丨還掛戶江練却明樓星河淡清曉鼓角冷如秋同上)玉盤
(少時不識月呼作白丨丨又疑瑶臺鏡飛上青雲端李白暮雲收盡溢清寒銀漢無聲轉丨丨此宵此景不長)
(好明月明年何處看東坡)銀盤(爛丨丨從海底出忽來照我茅屋東盧仝)金樞(落霞沉綠綺殘月壊)
(丨丨杜甫)金丸(浮雲捲盡浮丨丨衣上白露三更寒)金環(稀星點銀礫落月墮丨丨白樂天)金
盆(落月如丨丨杜甫)金波(委波金不定照席綺逾依杜甫詩)玉濤(沙岸金籠樹燈汀丨湧丨)
(舒亶)嫦娥(丨丨竊藥出人間藏在蟾宫不放還后羿遍尋無覓處誰知天上亦容姦袁郊)蟾兔(天上)
(秋期近人間月影清天河丨不没搗藥丨長生杜甫)麗鵲(金波丨鳷丨玉繩低建章謝朓)飛烏(月明)
(星稀烏鵲南飛遶樹三匝無枝可依魏文帝詩)嬋娟(簾開最明夜簟捲已凉天流處水花急吐時雲葉鮮)
(姮娥無粉黛只是這丨丨)滿缺(三五明月丨四五蟾兔丨選古詩)長在(波使不來江練静月娥丨)
(丨夜珠寒許致)先得(近水樓臺丨丨月向陽花木易為春薛鱗)吐清規(空碧無雲露濕衣衆星光)
(外丨丨丨僧齊道)破黃昏(回首半天雲破夜一眉新月丨丨丨李若水)卧浮圖(山下白雲)
(横匹素水中明月丨丨丨東坡)碎荆玉(月影丨丨丨波光緯蜀羅李構)玉簾鈎(仙宫雲箔捲露)
(出丨丨丨清光無所贈相憶鳳凰樓梁劉瑗)寶鏡匣(太祖幸後池對新月置酒召學士盧多遜使賦)
(詩多遜請韻曰用兒字詩云太液池邊看月時好風吹動萬年枝誰家玉匣開新鏡露出清光些子兒桐江詩)
(話曹希藴貨詩都下有人以敲稍交為韻索詠新月詩曹云禁鼓初聞第一敲乍看新月出林稍誰家丨丨新)
(磨出丨小參差蓋不交蓋模多遜之句也)故人心(三五夜中新月色一千里外丨丨丨白樂天)佳
人色(新月如丨丨出海初弄丨娟娟到湖上㶑㶑搖空碧東坡)方暉圓影(月華臨静夜夜静滅)
(氛埃丨丨竟戶入丨丨隙中來)瑞光白毫(明月未出羣山高丨丨千丈生丨丨一杯未盡銀盤湧亂)
(雲脱壊如崩濤誰為天公洗眸子應費明河千斛水東坡)玉鈎蛾眉(始出西南樓纖纖如丨丨未映)
(東北墀娟娟似丨丨三五二八時千里與君同鮑明遠)玉兔金蟾(照他幾許人腸斷丨丨丨丨遠)
(不知唐白樂天詩)月中上皇(蓬萊池上望秋月萬里無雲懸清暉上皇夜半月中去三十六宫愁)
(不歸津陽門詩)月邊鸞女(玉斧修成寶月團丨丨仍有女乘丨青冥風露非人世鬢亂釵横特地寒)
(王荆公)月夜惜别(早晚更看上苑月西齋長憶月當窗不知明夜誰家見應照離人隔楚江李頻)
秋不如春(東坡在汝隂州堂前梅花大開月色鮮霽王夫人曰春月色勝如秋月色秋月令人悽慘)
(春月令人和悦何如先生大喜遂召二歐飲作減字木蘭花云不似秋光只與離人照斷腸后山云老杜詩亦)
(云秋月解傷神語簡而益工詩話)
日月
事類合璧(鄧平太初歴晦朔弦望最密日月如丨丨前律歴志)行磨(天旁轉如推磨而左行日)
(月右行隨天左轉故日月實東行而天牽之以西譬蟻丨丨石之上磨左旋而蟻右去蟻疾而磨遲故不得不)
(隨磨而左迴晉天文志)烏兔(日者太陽之精積而成烏象烏陽之類其數竒月者隂精之宗積而成獸)
(象兔隂之類其數耦張衡靈憲)朏魄(丨丨雙交月氛參變文選)重光重輪(漢明帝作太子樂人)
(歌一曰日丨丨二曰月丨丨崔豹古今注)猶火猶水(月為隂精日為陽精故周髀云日丨丨月丨丨)
(火則施光水則含影月光生于日所照魄生于日所蔽當日則光盈近日則明盡考靈曜)天統地統
(日合丨丨月合丨丨云云前律歴志)陽宗隂宗(日為丨丨月為丨丨蔡邕傳)生東生西
(大明丨于丨月丨于西此隂陽之分也記禮器)昱晝昱夜(日以丨乎丨月以丨乎丨太元)行度
遲速(日行遲月行速日行一度月行十三度十九分度之七白虎通日行一度月行百八十二度八分度)
(之五淮南子)行道出入(日有九道月有九行會衡出入而交生焉朔會望衡鄰于所交虧薄生焉)
(日有晦朔月有弦望後律歴志)晦朔弦望(日舒月速當其同謂之合朔舒先速後近一遠三謂之弦)
(相與為衡分天之中謂之望以速及舒光盡體伏謂之晦同上)風雨寒溫(月為丨丨日為丨丨前天)
(文志)陽燧方諸(丨丨見日則燧而為火丨丨見月則津而為水注方諸隂燧大蛤也熟磨拭令熱月)
(盛時以向月下則水生以銅盤受之下水數滴許愼注云方石也諸珠也淮南子)扶桑若英(日以)
(陽德月以隂靈擅丨丨於東沼嗣丨丨於西溟謝希逸賦)鑒燧取明(司烜氏掌以燧取明火於日以)
(鑒取明水於月禮秋官)土圭測景(大司徒以丨丨之法丨土深正日丨以求地中注土圭以致四)
(時日月之景也地官)
詩集光景(日月垂丨丨謝靈運)太清(日月光丨丨傅長虞)圓光隂魄(微月生西海幽)
(陽始代升丨丨正東滿丨丨已朝凝陳子昂)
星
事類三台(魁下六星兩兩而比者曰丨丨前天文志又丨丨六星兩兩而居者在人為三公在天為)
(丨丨)四輔(太微東藩四星一曰上相二曰次相三曰次將四曰上將所謂丨丨也西藩四星一曰上將二)
(曰次將三曰次相四曰上相亦曰丨丨也晉天文志)三公(斗杓南三星及魁第一星西三星皆曰丨丨主)
(宣德化和隂陽云云同上)五老(堯見丨丨入于河一老人曰河圖將來告帝四老歌訖丨丨飛于天入于)
(昴文選)五座(太微正衞十二星藩臣西將東相南四星執法中端門左右掖門門内文昌諸侯其内五)
(星丨帝丨出史書)六府(文星六星在北斗魁前文之丨丨也主集計天道史尚書出奏王命敷奏萬機)
(斯乃文昌天府後百官志)六符(泰階丨丨注泰階三台也每台二星凡丨星丨者丨星之丨驗也東方朔)
(傳)八穀(丨丨八星主候歲一星亡一穀不登)帝庭(太微為五丨之丨明堂之房前天文志)郎
位(五帝座後聚一十五星蔚然曰丨丨史天官書)天孫(漢志河鼓大星上將其北織女丨女丨也)郎
官(丨丨上應列宿後漢紀)西藩(紫宫垣十五星其丨丨七東藩八在北斗北晉天文志)東璧
(丨丨二星主文籍天下圖書之府也同上)景星(丨丨者大星也狀如半月生於晦朔助月為明王者不敢)
(私人則見孫氏瑞應圖)靈星(龍星左角曰天田則農祥也晨見祠以牛號曰丨丨後禮儀志)五行
之精(五星者丨丨丨丨五帝司命李尋云)萬物之精(丨丨丨丨上為列星說文)山川之
氣(丨丨精氣上為列星唐嚴思善傳)元氣之英(星者丨丨丨丨也又云水之精也三五歴紀)
日生為星(星之為言精也陽之榮也陽精為日日分為星故其字丨丨丨丨春秋說)金散為
星(星者丨之丨氣星衆國吉史天官書)列位布散(星者散也言丨丨丨丨也宋玉九辨)三辰
經緯(丨丨五星相丨丨也前律歴志)好風好雨(星有丨丨星有丨丨月之從星則以風雨月經)
(于箕則多風離于畢則多雨尚書注)殷春殷秋(日中星鳥以丨仲丨日永星火以正仲夏宵中星虚)
(以丨仲丨日短星昴以正仲冬同上)芒寒色正(文章昭回之光粲然如繁星麗天而丨丨丨丨柳文)
衡正階平(玉丨丨而泰丨丨注泰階三階星也玉衡斗星也揚雄賦)井中視星(尸子曰自)
(丨丨丨丨所見不過數星自邱上以望則見始出也非明益也勢使然也私心井中也公心邱上也)當夜
觀星(劉向晝誦書傳夜觀星宿上奏冀消大異或勸郭林宗仕對曰吾夜觀乾象晝察人事天之所廢)
(不可支遂不應)鯨魚為彗(丨丨死而彗星出鯨魚死其目精疾出為生星淮南子)天鴈流
光(流星色青赤名曰地鴈其所墜者起兵流星有光青赤曰丨丨軍甲之精華也同上)熒惑守心
(宋景公時丨丨丨丨召子韋問焉曰禍當君然可移於相公曰相所與治國家也曰移於民公曰民死寡人將)
(誰為君曰可移于歲公曰歲饑民餓必死為人君而殺其民誰以我為君乎子韋曰君有至德之言三天必三)
(賞君候之果徙三舍吕氏春秋云)熒惑入秦(魏太史奏熒惑在匏瓜星中一夕不見帝召諸儒與)
(史官求其所詣崔浩曰今姚興據咸陽是丨丨丨丨矣後八十餘日熒惑果出東井中秦中大旱明年姚興死)
(三年國滅崔浩傳)熒惑守歲(李晟初屯渭橋時丨丨丨丨久之方退或勸曰熒惑已退可速用兵)
(晟曰吾安知天道耶至是謂參佐曰前者士大夫勸晟出兵非敢拒也常聞五緯盈縮無準晟懼復來丨丨則)
(我軍不戰而自潰矣皆曰非所及也唐史)太白食昴(衛先生為秦畫長平之事丨丨丨丨太白天之)
(將軍其精誠上達於天故丨丨為之丨丨漢書)星孛大辰(昭公十八年有丨丨于丨丨西及漢申胥)
(曰彗所以除舊布新也今除于火火出必布焉諸侯其有火災乎梓愼曰在宋衞陳鄭鄭裨竈言于子産曰宋)
(衞陳鄭將同日火若我用瓘斝玉瓚鄭必不火鄭人請用之子産不可曰天道遠人道邇非爾所及也竈焉知)
(天道遂不與亦不火左傳)月犯心星(梁元帝承聖三年散騎郎庾季才言曰去年八月丙申丨丨丨)
(中丨今五月丙戍赤氣干北斗心為天王丙主楚分臣恐建子之月有大兵入江海梁史)月犯少微
(丨丨丨丨處士星吳戴逵名著于謝敷時人憂逵俄而謝敷死人語曰吳中處士求死不得死晉戴逵傳)使
星入蜀(李郃好天文之術時和帝遣使者觀風俗有二人至驛郃問之曰君發京師寧知二使何時發)
(二人驚問何以知之公指星曰有二使星來向益部)后星失明(苻堅以弟融為冀州牧將發祖於㶚)
(上堅母苟氏以融少子比發三至㶚上其夕又竊如融所内外莫知是夜堅寢前殿太史言天市南門屏内丨)
(妃丨丨丨左右閽寺不見后妃移動之象堅推問知之驚曰天道不遠載記)德星夜聚(後漢陳仲)
(弓從諸子造荀季和其夜丨丨聚明旦太史奏五百里内有賢人會異記)太白晝見(晉義熙元年至)
(元熙元年丨丨丨丨經天凡七占曰太白經天人更主異姓興時晉將禪于宋南史)四星聚觜參
(元魏普太元年十月歲星熒惑鎮星太白聚于觜參太史占曰當有王者興後高歡興齊北史)四星聚
牛女(晉永嘉中歲鎮星熒惑太白聚于牛女識者以為當興王是歲元帝登位本傳)四星聚東
井(晉義熙九年歲鎮熒惑太白聚東井後宋武平關中南史紀)七曜會牽牛(太初丨丨丨于)
(丨丨後漢天文志)熒惑守越分(元鼎中熒惑守南斗占曰丨丨所丨為亂賊喪兵守之冬其國)
(絶祀南斗丨丨也漢天文志)熒惑守揚州(丨丨丨南斗經旬王導語陶回曰南斗丨丨分而熒)
(惑守之吾當遜位以厭此謫回荅曰公以明德作相輔弼聖主當親忠貞遠邪佞而興桓景造膝熒惑何由退)
(舍導深愧之晉史)太白犯東井(符生時有奏丨丨丨丨丨東井秦之分也太白罰見必有暴兵)
(起于京師生曰星入井者必將渴耳何所怪乎)熒惑入南斗(梁武帝紀中大通六年先是丨丨丨)
(丨丨去而復還留止六旬上以諺曰丨丨丨丨丨天子下殿走乃跣足下殿以&KR1241;之及聞魏主西奔慙曰狄亦)
(應天象耶本傳)織女詣牽牛(桂陽成武丁有仙道忽謂其弟曰七月七日丨丨當渡河吾今已被)
(召弟問何事渡河答曰暫丨丨丨世人至今云織女嫁牽牛也續齊諧記)太白竊侍兒(秦併六國)
(丨丨星丨織女丨丨梁玉清衞承莊逃入衙城小仙洞四十六日不出天帝怒命五岳搜捕丨丨歸位衞承莊)
(逃焉玉清有子名子休玉清謫于北斗下常春其子配與河伯行雨子休每至小仙洞耻其母滛奔之所輙回)
(馭不經故此地常少雨獨異志)客星犯牛斗(詳見天河類注)客星犯帝座(嚴光與光)
(武有舊入謁帝與同宿半夜光足加帝腹明旦太史奏丨丨丨丨丨甚急帝笑曰朕故人嚴子陵也隠逸傳)
赤星墜營中(有星赤而芒角自東北西南流墜亮營中俄而亮卒蜀諸葛亮傳)妖星見
豫分(晉有丨丨丨於丨州之丨陳訓曰今年西北大將當祖逖亦見星曰為我矣方平河北天欲殺我此)
(天不祐國也俄卒晉祖逖傳)虹流生少昊(少昊母曰女節有星如丨下丨意感而丨丨丨世紀)
電繞孕黃帝(黃帝母見大丨丨北斗樞星感而有丨生丨丨同上)方朔為歲星(前漢)
(東丨丨楚人也後賣藥五湖知其丨丨丨及其死也歲星隕焉列仙傳)李白應長庚(唐丨丨母)
(夢長庚星而生白故名曰白字太白唐史)璣衡齊七政(舜在璿丨玉丨以丨丨丨書)星土
辨九州(保章氏掌天星以志日月星辰之變動以觀天下之遷辨其吉凶以丨丨丨丨丨之地所封之)
(域皆有分星以觀妖祥周禮)
詩集銀礫(稀星點丨丨落月墮金環白樂天)白榆(天上何所有歴歴種丨丨選詩)月夜
觀星(團團素月淨翛翛夕景清谷泉驚暗石松風動夜聲披衣出荆戶躡履步山㨕欣睹明堂亮喜見泰)
(階平觜參猶可識牛女尚分明更移斗柄轉夜久天河横徘徊不能寐參差幾種情隋煬帝)觀星有
感(蜀郡靈槎轉豐城寶劒新將軍臨北塞天子入西秦未作三台輔寧為五老臣今宵穎川曲誰識聚賢人)
(李嶠)
北極
事類天座(北辰一名天關一名北極北極者紫宫丨丨也荆州星占)天樞(北極五星其紐星丨)
(之丨也隋天文志)天極(北極五星一名丨丨一名北極列星圖)宸極(丨丨居中則列宿齊其軌)
(蘇綽傳)天帝(帝皇丨大丨北辰之中主總領丨地五丨羣臣公羊注)人君(大中之道在天為北)
(辰在地為丨丨馬融傳)三主(北極第一星主月太子也第二星主日帝王也第丨星丨五星庶子也隋)
(天文志)四輔(北極四星曰丨丨所以輔佐北極而出度授政也晉天文志)璣衡(丨丨北辰星後)
(天文志注)杠轂(北極為天丨丨隋天文志)紫宫(北極五星鈎陳十星皆在丨丨北極北宸最尊者也)
(晉天文志)皇極(紫宫為丨丨之居後天文志注)太一之座(北極大星丨丨丨丨也隋天文志中)
(宫天極星其一明者丨丨丨常居也前天文志)王者之居(北辰丨丨丨丨也後漢郎顗傳)
詩集轉文昌(北極丨丨丨袁慶和詩)環衆星(衆星環北辰謝靈運)
北斗
事類帝車(斗為天車取乎運動之義也晉天文志北斗七星在太微之北是為丨丨天象列星圖)
君象(斗為人丨之丨號令之主晉天文志)璣衡(北斗七星運乎天中而臨制四方以建四時而均五)
(行也魁四星為璇丨杓三星為玉丨晉天文志)魁杓(丨一星曰天樞二曰璇三曰璣四曰權五曰玉衡六)
(曰開陽七曰搖光一至四為魁五至七為丨同上)挹酒漿(維北有斗不可以丨丨丨毛詩)為喉
舌(陛下之有尚書猶天之有北斗斗丨丨丨丨尚書亦陛下之喉舌後漢李固傳)七政樞機(北斗)
(七星輔一星在太微北丨丨之丨丨隂陽之元本也前律歴志)三辰綱紀(北斗天之丨丨丨丨也前)
(天文志)外庭會府(斗樞謂之丨丨陽精之所布也斗魁謂之丨丨陽精之所復也唐天文志)龍
角參首(北斗七星所謂璇璣玉衡以齊七政杓攜丨丨魁枕丨丨史天官書)七星所主(魁一)
(星主天二星主地三星主火四星主水五星主土六星主穀七星主金晉天文志)九州所屬(賈公)
(彦曰雍州屬魁星冀州屬樞兗州青州屬璣星徐揚之州屬權荆州屬衡星梁州屬開陽豫州屬搖光星北斗)
(星有七州有九但兖青徐揚併屬二州故七星主丨丨也禮保章氏)
詩集臨秦(北斗故丨丨杜甫)低昂(北斗忽丨丨傅休奕)
五星
事類同色(五星丨丨天下偃兵百姓寧昌春風秋雨冬寒夏暑史天官書五星丨丨天下偃兵百姓)
(安寧歌舞以行不見災害五榖蕃昌前天文志)循度(天下太平五星丨丨无有逆行同上)聚舍(五星)
(皆從而丨于一丨其下之國可以義取天下史天官書)入房(五緯丨丨啟姬王之肇迹隋天文志周王)
(之興五星聚房赤雀銜書止于王居略論)司命(五星者五行之精五帝丨丨應天之號令為之節度李尋)
(傳)為使(天有五帝五星丨之丨隋天文志注)五佐(五星者天之丨丨為經緯見伏有時所過行嬴)
(縮有度史記)五緯(夫五事感於中而五行之祥應于下丨丨之變彰于上唐律歴志)連珠(武帝)
(元封七年鄧平定太初歴五星如丨丨言七曜皆會聚應候不差前天文志)貫珠(至德之世五星若丨)
(丨易坤靈圖)精降為火(凡五星贏縮失位其丨丨于地丨丨歲星降為貴臣熒惑降為童兒歌謠)
(嬉戲鎮星降為老人婦女太白降為壯夫處於林麓辰星降為婦人吉凶之應隨其象晉天文志)國為
得位(凡五星所出所行所直之辰其丨丨丨丨得位者歲星有德熒惑有禮鎮星有福太白兵強辰星隂)
(陽和同位)五星贏縮(丨丨早出為丨贏為客晚出為丨縮為主人丨丨丨丨必有天應前天文志)
四時罰見(仁虧貎失逆春令傷木氣罰見歲星禮虧視失逆夏令傷火氣罰見熒惑義虧言失逆秋)
(令傷金氣罰見太白知虧聽失逆冬令傷水氣罰見辰星四星皆失填星乃為之動前天文志)五星圜
角(丨丨色白丨為喪旱赤圜為兵青圜為憂水黑圜為疾多死黃圜則吉赤丨犯我城黃角地之争白角哭)
(泣之聲青角兵憂黑角則水史天官書)五星分野(星經曰歲星主泰山徐青兖熒惑主霍山揚荆)
(交鎮星主嵩山豫州太白主華山凉雍益辰星主常山冀幽并後天文志注)五星主舍(歲星主角)
(亢氐房心尾箕熒惑主井鬼柳星張翼軫鎮星主東井太白主奎婁胃昴畢觜參辰星主斗牛女虛危室璧後)
(天文志注)五星聚東井(漢元年冬十月丨丨丨丨丨注東井秦之分野五星所在其下當有聖人)
(以義取天下高祖紀)五星聚尾箕(天寶九年丨丨丨于丨丨占曰有德則慶無德則殃唐天文志)
四星聚者四(丨丨丨丨有丨漢平帝元始四年四星聚柳張後有王莽赤眉之亂而光武復興晉)
(懷永嘉六年四星聚牛女後有劉聰石勒之亂而元帝復興漢獻初平元年四星聚心又聚箕尾後有董卓暴)
(亂黃巾黑山熾擾而魏武迎帝都許兖豫遂定建元二十二年四星聚二十五年魏文帝受禪義熙三年四星)
(各一聚而宋有天下驗異錄)五星聚者三(丨丨丨丨有丨周漢以王齊以霸周將伐殷五星聚)
(房齊桓將霸五星聚箕漢高入秦五星聚東井同上)五星在婁次(太祖乾德五年丨丨如連珠丨)
(降丨之丨初竇儼善推步星歴周顯德中與盧多遜楊徽之同在諫垣謂二公曰丁卯歲五星當聚於奎奎主)
(文明又在魯分自此天下始太平公必見之老夫不與也至是果然玉壺清話)五星伏周分(景德)
(四年司天監奏今年六月二十五日丨丨當聚周分臣推尋得五星自閏五月二十五日近太陽杜氏星經曰)
(五星近太陽若丨而不見即臣遜於其君恐今夜五星皆伏眞宗御禁臺候之果伏不見大赦天下湘山野錄)
漢星聚非十月(崔浩集諸術士考校丨元以來五丨行度高允曰漢元年冬十月五星丨東井)
(按星傳金水二星當附日而行冬十月日旦在尾箕昏没于申南而東井方出於寅北二星何因背日而行是)
(史官欲神其事不復推之于理後歲餘浩謂允曰先所論者本不經心及更考究果如君語以前三月丨東井)
(丨丨丨也北史)
夀星南極老人星
事類弧南(老人一星在丨丨一曰南極常以秋分之日見于丙春分之夕没于丁晉志)狼北
(丨丨有大星曰南極老人星每見治安不見兵起常以秋分之時候於南郊前天文志)臨國(王者承天)
(則老人星丨其丨孫氏瑞應圖)在辰(自軫十二度至氐四度曰夀星之次於辰丨丨謂之執徐於律為南)
(吕斗建在酉郡國志)夢拜夀星(臧諫議少嘗丨其父召至中庭向空指曰此老人星也仰視果見黃)
(明潤大因望而丨既寤以丨丨出丙入丁乃改名丙字夢夀閑覽)議饗夀星(王欽若言謹案禮記)
(月令秋分日饗夀星於南郊唐開元敕有司置夀星壇以千秋節祭老人星及角亢七宿著之常式願詔禮官)
(檢討以聞禮院言按月令八月饗夀星於南郊注云夀星南極老人星也爾雅云夀星角亢也注云數起角亢)
(列宿之長故云夀星今參詳饗夀星及角亢七宿請用小祠禮例會要)
詩集結托(今宵南極外丨丨老人星杜甫)
古今合璧事類備要前集卷一
