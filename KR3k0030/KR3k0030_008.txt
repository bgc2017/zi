古今合璧事類備要前集卷八
宋謝維新撰
地理門
川
事類注瀆(丨丨曰川水鍾曰澤禮地官)通海(川雖曲而丨諸丨則由諸揚子)學海(百川)
(丨丨而至於海同上)歸海(天下之水莫大於海百川丨之不知何時止而不盈莊子)灌河(秋水時至)
(百川丨丨莊秋水篇)水通(譬之丨也丨之斯為川焉塞之斯為淵焉李蕭遠運命論)𣲖别(百川丨丨)
(歸海而會左太冲賦)争流(客有問顧愷之會稽山川對曰千岩競秀萬壑丨丨本傳)不舍(子在川上)
(曰逝者如斯夫丨丨晝夜語)並流(百川丨丨不朝海者不為川谷淮南子)異源(百川丨丨皆歸)
(于海同上)納汙(川澤丨丨山藪蔵疾左傳)導氣(古之長民者不防川川氣之丨也國語)防川
(防民之口甚于丨丨川壅而潰傷民必多是故為川者决之使導同上)障川(丨百丨而東之回狂瀾于)
(既倒韓文)道若川(丨若塗丨丨車航混混不舍晝夜揚問道)辭若川(聖人之丨渾渾丨丨順則)
(便逆則否者其惟川乎揚問神)九州所别(揚州其川三江荆州其川江漢豫州其川滎洛靑州其川)
(淮泗兖州其川河濟雍州其川涇汭幽州其川河泲冀州其川漳并州其川虖沱嘔夷周禮職方氏)三王之
祭(丨丨丨丨川也皆先河而後海記學記)虞帝望秩(歲二月東巡守至于岱宗柴望秩于山川)
(注名山大川如其秩次望祭之書舜典)傅說作舟(若濟巨川用汝作舟楫)
澤
事類澤名(魯有大野晉有大陸秦有楊陓宋有孟瀦楚有雲夢吴楚間有區齊有海隅燕有昭餘祈)
(鄭有圃田周有焦護皆丨丨爾雅)澤藪(揚州丨丨曰具區禮職方氏)雷夏(兖州丨丨既澤書禹)
(貢)雲夢(荆州丨土丨作乂注雲夢之澤在江南其中有平土可為耕作畎畆之治同上)孟瀦(豫州)
(滎波既豬導菏澤被丨丨注菏澤在湖陵丨丨在河東北爾雅作孟諸宋藪澤也)彭蠡(東匯澤為丨丨)
(又東至于菏注水東回為丨丨在今江南)大野(徐州丨丨既豬注丨丨澤名)大陸(北過浲水至于)
(丨丨注澤名)震澤(丨丨底定並禹貢)兊澤(麗澤丨君子以朋友講習易)
湖
事類隈都(湖都也流瀆四面所丨丨也風俗通)巨都(受三方之灌溉為百川之丨丨追潮水而)
(往還通蓬萊與瀛洲晉楊泉賦)五湖(周官揚州其浸丨丨案張勃吴錦丨丨者太湖之别名以其周行五)
(百餘里故以丨丨為名或說以太湖射貴湖上湖洮湖滆湖為丨丨案國語吴越戰於丨丨直在笠澤一湖中)
(戰耳則知或說非也揚州記曰太湖一名震澤一名笠澤一名洞庭荆州記云宫亭即彭蠡澤也一名滙澤青)
(草湖一名洞庭湖雲夢澤一名巴邱湖凡此並昭昭尤著也初學記太湖發湖州長興縣界入常州晉陵縣界又)
(入無錫界晉陵之東入蘇州吴縣界廣三萬六千頃下有地道潜通亡陵龍威丈人之所居也又或稱洞庭禹)
(貢謂之震澤周官謂之具區史謂之丨丨道記)重湖(岳州洞庭湖西岸有沙州堆阜隆處即青草廟下一)
(湖之内中有此洲南名青草北名洞庭所謂丨丨也張舜南迁錄)郎官湖(尚書郎張謂出使夏口沔)
(州牧杜公漢陽宰王公觴于江城之南湖方夜水月如練清光可掇張公殊有勝槩四望超然乃顧白曰此湖)
(古來賢豪遊者非一而枉餞佳景寂寞無聞夫子可為我標之嘉名以傳不朽白因舉酒酌水號之曰丨丨丨)
(亦鄭圃之有僕射陂也李白郎官湖序)半湯湖(句容縣吴瀆塘有丨丨丨湖水半冷半熱可以瀹雞)
(皆有魚魚交入輒死)捐珠玉(夫差姑蘇臺東有丹湖萬頃内有銀塘陸賈新語曰舜蔵黃金于嶃岩之)
(下丨丨丨于五湖之泉以塞滛邪之路杜慆登故臺序)出銅船(交州有一湖去合流四十里至隂日)
(百姓樵捕見銅船出水上又冇水牛在湖之中劉欣朋交州記)臨平出龍(禇無量家瀕丨丨湖有龍)
(出人皆走觀無量尚幼讀書若不聞衆異之)洞庭飲馬(莊宗滅梁馬殷遣子希範修貢京師莊宗)
(問洞庭廣狹希範對曰車駕南史巡才堪丨丨爾莊宗嘉之五代)溢水繞山(湘江北流至岳陽達蜀江)
(夏潦後蜀江漲遏住湘波為洞庭丨凡數百里而君山宛在水中秋水歸此山復居于陸惟一條湘川而已北)
(夢瑣言)分風舉航(東漢時廬山有神與人語言飲酒投杯能令宫亭祠中丨丨船行丨丨相逢欒)
(巴為豫章太守未到十數日廟間神不復作聲欒巴傳)䧟城為湖(今巢湖古巢縣一日江漲港有)
(巨魚取以貨于市合縣食之有一老姥獨不食遇老叟曰此吾子也汝獨不食吾厚報汝若東門石龜目赤城)
(當䧟姥日往視有稚子訝之姥以實告稚子欺之以朱𫝊龜目姥見急出城有青衣童子曰吾龍之子乃引姥)
(登山而免青瑣高議)鑿湖貯水(軒轅遊蜀見水多决之下流江湖皆溢丨五丨丨丨今洞庭其一也)
范蠡泛舟(句踐滅吴謂范蠡曰吾將與子分國而有之蠡曰君行令臣行意乃乘扁舟浮五湖終不)
(返先賢傳)方朔賣藥(漢武時東丨丨為郎後有人見于會稽丨丨而泛五湖列仙傳)知章鑑
湖(賀丨丨請為道士還鄉里詔賜丨丨剡川一曲)東坡西湖(杭有西湖穎亦有西湖皆為遊賞之)
(勝東坡連守二州其初得穎也有穎人在坐云内翰但只消遊湖中便可了郡事及守杭秦觀再有詩及此意)
(今臨安有蘇公堤東坡所築護水民甚利之因以名焉)
詩集龍堆(鮫室圍青草丨丨擁白沙護堤盤古水迎棹舞神鴉波浪南風正回檣畏日斜湖光與天)
(遠直欲泛仙槎杜甫過洞庭)鳥路(迴艫承𣲖水舉帆逐分風滉瀁疑無際飄颻似度空檣鳥排丨丨船)
(影没河宫孤石滄波裏匡山苦霧中寄謝千金子安知萬里蓬劉刪官亭湖)海田(三萬六千頃湖侵丨)
(内丨逢山方得地見月始知天南國吞將盡東溟勢欲連何當洒為雨無處不豐年羅處約題太湖)水程
(洞庭猶在目青草續為名宿槳依農事郵籖報丨丨寒冰争倚薄雲月逓微明湖鴈雙雙起人來故北征杜甫)
(宿青草湖)日夜浮(昔聞洞庭水今上岳陽樓吴楚東南拆乾坤丨丨丨親朋無一字老病有孤舟戎馬)
(關山北憑軒涕泗流杜甫登岳陽樓)波濤杳(杳杳波濤閱古今四無邊際莫知深潤通曉月為清露氣)
(入霜天作暝隂笠澤魚肥人鱠玉洞庭柑熟客分金風烟觸目相招引聊為停橈一楚吟蘇子美題太湖)江
連峽(洞庭春溜滿平湖錦帆張源水桃花色湘流杜若香宂去茅山遠丨丨巫丨長帶天澄迥碧映日動浮)
(光行舟逗遠樹度鳥息危檣滔滔不可測一葦詎能航隂鏗度青草湖)水如山(茫茫彭蠡春無地白)
(浪春風濕天際東西捩柂萬舟回千歲老蛟時出戲少年輕事鎮南來丨怒丨丨帆正開中流蜿蜓見脊尾觀)
(者膽墮予方咍衣冠今日龍山路廟下沽酒山前往老矣安能學佽飛買田欲棄江湖去王介甫詠彭蠡)作
鏡湖歌(千金不湏買畫圖聽我長歌歌鏡湖湖山竒麗說不盡且復為子陳吾廬柳姑廟前魚作市道)
(士莊畔菱為租一彎畫橋出林薄兩岸紅蓼連孤蒲陂南陂北鴉陣黑舍東舍西楓葉赤正當九月十月天放)
(翁艇子無時出船頭一束書船後一壺酒新釣紫鱖魚稚旋洗白蓮藕從渠貴人食萬錢放翁癡腹常便便暮歸)
(子迎我笑遥指一抺西村煙陸務觀思故山鏡湖)登岳陽樓(洞庭九州間厥大誰與譲南維羣崖)
(水北注河奔放瀦為七百里吞納各殊状自古澄不清環混無歸嚮炎風日搜攪幽怪多冗長軒然大波起宇)
(宙溢而放巍峩拔嵩華騰躍較健壮聲音一何宏轟磕車萬兩猶疑帝軒轅張樂就空曠蛟螭露筍簴縞練吹)
(組帳鬼神非人世節奏頗跌蕩陽施見夸麗隂閉咸悽愴朝迴宜春口極地缺隄障夜䌫巴陵洲叢苪纔可傍)
(星河盡涵泳俯仰迷下上餘瀾怒不已喧聒鳴甕盎明丨丨丨丨輝煥朝日亮飛廉戢其威清晏息纖纊泓澄)
(湛凝綠物影巧相况江豚時時出戲驚波忽蕩瀁韓愈)
海
事類引晦(海晦也主丨丨濁其水黑而晦釋名)積流(不丨細丨無以成海孫卿子)朝宗
(沔彼流水丨丨于海詩江漢丨丨于海書)避礙(水丨丨則通于海揚吾子)四海(天地丨方皆丨水相)
(通地在其中盖無幾也四海之外皆復有海東海共稱渤海又謂之滄海南海之别有漲海西海之東有青海)
(北海之别有瀚海博物志)大瀛(中國名曰赤縣神州有丨丨海環其外史記)蜃樓(海傍有丨氣為)
(丨臺漢書)渤澥(丨丨百川之大也隋志)海眼(唐金華子北海縣因發地得五銖錢取之不盡中得)
(一石記云此是丨丨以錢鎮之衆懼復掩)海脉(天冇五億五萬五千五百五十里地亦如之各以四丨為)
(丨關今内傳)東海(丨有滄丨溟海員海&KR1589;海幼海漲海六帖)西海(丨有類丨潮海蒲昌海西域傳)
(蒲昌一名壃澤同上)碧海(東有丨丨廣狹與東海等水石鹹苦正作碧色十洲記)紫海(南昌國有)
(丨丨水色如爛椹可以染衣其龍魚龜鼈砂石草水無不紫杜陽編)海神(丨若丨名天吴水伯名灵胥濤)
(神名伍子胥沉屍于江其精魄為濤神六帖)海山(丨中丨曰岳海中州曰嶼丨中有三神丨蓬萊方丈)
(瀛洲又大荒中有山名天臺海水入焉同上)尾閭(秋水時至百川灌河河伯自喜以為天下之美盡在)
(巳順流至于北海東面而視不見水端望洋向若而嘆曰今睹子之難窮非至子之門吾長見笑于大方之家)
(北海若曰井蛙不可以語於海今爾出于涯涘觀于大海將可與語大理矣天下之水莫大于海萬川歸之丨)
(丨泄之春秋不變水旱不知過江河之流不可為量數計莊子秋水沃焦在碧海之東冇石闊四萬里厚四萬)
(里居百川之下故乂名丨丨山海經)桑田(麻姑謂王方平曰自接待以來見東海三變為丨丨向到蓬萊)
(水乃淺于往者略半也豈復為陵谷乎方平曰東海行復揚塵耳神仙傳)歸墟(夏革曰渤海之東有大壑)
(焉實惟无底之谷名曰丨丨八紘九野之水天漢之流莫不注之而无增无減焉列子湯問)晻靄(闔廟)
(旋艫祥颷送飄旗纛旌旄飛揚丨丨鐃鼔朝轟高管噭譟武夫奮棹工師倡和穹龜長魚踊躍後先乾端坤倪)
(軒豁呈露韓文)扶桑(丨丨在碧海中樹長數十丈一千餘圍兩榦同根更相依倚是以名丨丨有大帝宫)
(太真東王所居有蓬萊山周廻五十里外有員海繞山其海水色正黑謂之溟海无風而洪波百丈惟飛仙能)
(到山海經及十洲記)靈草(祖洲在東海中地方五百里上有不死草生丨丨中草似菰苖長三尺許人已)
(死者以草覆之皆活十洲記)鼈語蛙(東海之丨丨塪井之丨曰千里之遠不足以語其大千仞之高)
(不足以極其深禹之時十年九潦而水弗加益湯之時八年七旱而崖不加損此東海之大樂也莊秋水篇)
鯤化鵬(北溟冇魚其名為丨丨而為鳥其名為丨其翼若垂天之雲海運則將徙於南溟南溟者天池)
(也莊子)大禹掘地(洚水者洪水也使禹治之禹掘地而注之海禹䟽九河瀹濟漯而注諸海孟子)
夫子乘桴(子曰道不行乘桴浮于海從我者其由與語)張騫乘槎(注見天河)徐衍
負石(丨丨丨丨入海不容于世義不苟取漢鄒陽上書)仁軌失舟(劉丨丨運粮丨丨李義甫)
(使袁異式往鞫之具獄以聞義甫言于上曰不斬丨丨無以謝百姓舍人源直心曰海風暴起非人力所及乃)
(除名通鑑)陳茂拔劍(汝南丨丨嘗為交趾别駕刺史周敞涉海遇風船欲覆没茂丨丨呵罵水神風)
(即息謝承後漢書)管寧自悔(丨丨避地遼東過海遇風船人危懼皆叩首悔過寧丨思咎念昔年)
(嘗如厠不冠即便丨言風亦尋静孝子傳)希堯無恐(叚丨丨使吴越是時江淮不通凡使吴越者皆)
(泛海而多風波之患丨丨過海遭大風左右皆恐懼希堯曰吾平生不欺汝等恃吾可丨丨也已而風亦止五)
(代史)元方涉海(陸丨丨武后時使嶺外方丨丨風濤驚壮舟人懼元方曰吾受命不私神豈害我趣)
(使濟而風訖息六帖)高駢鑿海(交趾以北距南海有水路多覆巨舟丨丨往視之乃有横石隠然在)
(水中因奏以聞丨丨道之利云人操利楫石根横津纔登一去之舟便作九泉之計時冇詔聽之乃召工者啖)
(以厚利竟去其石民至今頼之北窗瑣言)閩人甘棠(王審知招蠻夷商賈海上波濤為阻一夕風雨)
(雷電震擊開以為港丨丨以為審知德政所致號丨丨港六帖)海州喉衿(朱滔王武俊招王日華不)
(不納日華棄城自固參軍李宇謀曰今州十縣濱海有魚塩利此軍本號横海將軍能絶易定歸天子自為一)
(州可亢盗衿喉同上)大海浴日(今夫丨丨其東無東其北无北其南无南旦則丨丨而西之夜則滔)
(列星涵太隂揚隂火珠寳之光以明其塵霾之雜不處也必泊之西噬故其大也深也潔也光明也無我若者)
(柳宗元)漲海連天(韓愈既至潮以表哀謝曰臣所領州在計廣府極東過海口下惡水濤瀧壯猛難)
(程期颶風鱷魚患禍不測臣州南近界丨丨丨丨韓昌黎文)包乾括坤(其為器也丨丨之奥丨丨)
(之區惟神是宅亦祗是廬何竒不有何怪不儲茫茫積流含形内虚曠哉坎德卑以自居弘往納來以宗以都)
(品物類生何有何無木元虚海賦)吐日出星(登隂隅以東望兮攬滄海之體势丨丨丨丨天與水)
(際其深不測其廣無臬摠群流而臣下為百谷之君王王粲海賦)渾沌鑿竅(南海之帝為儵北海)
(之帝為忽中央之帝為丨丨儵與忽相與過于渾沌待之甚厚儵與忽謀報渾沌之德曰人皆有七竅以視聽)
(食息此獨无有嘗試丨一丨七日而渾沌死莊子)精衛填海(發鳩之山有鳥名曰丨丨是炎帝之)
(女往遊于東海溺而不反是故精衛常取西山之木石以丨東丨山海經)為物不滿(諄芒遇苑風于)
(大海之濱苑風曰子將奚之曰將之大壑夫大壑之丨丨也注焉而丨丨酌焉而不及莊天地篇)其状
無岸(于廓灵海長為委輸丨為丨也則乃浟湙㶑灔浮天丨丨浺瀜沆瀁渺瀰湠漫波如連山乍合乍散)
(嘘噏百川洗滌淮漢襄陵廣舄㶀㵧浩汗木元虚海賦)天吳蝄象(海童水獸邀路馬銜當溪丨丨)
(乍見而髣髴丨丨暫曉而閃屍羣妖遘迕眇䁘冶夷决帆摧橦戕風起惡去廓如灵變㹅怳幽暮氣似天霄靉)
(靅雲布䨹昱絶電百色妖露呵㘈掩欝矆賧无度)黿鼉岑㟼(舟人漁子徂南極東或屑沒于丨丨)
(之宂或挂罥于丨丨之峯或掣掣洩洩于裸人之國或汎汎悠悠于黑齒之邦或乃萍流而迴轉或因歸風以)
(自反)洪濤瀾汗(昔在帝媯巨唐之世天綱浡潏為凋為瘵于丨丨丨丨萬里无際長波涾湤迤延八裔)
(是乎禹也乃鏟臨崖之阜陸決陂潢而相沷啟龍門之岝&KR2664;&KR0034;陵巒而嶄鑿羣山既略百川潜渫泱渀澹泞騰)
(波赴勢江河既𨗳萬穴俱流掎拔五獄竭涸九州瀝滴滲淫薈蔚雲霧涓流泱瀼莫不來注)綠煙䁏眇(其垠)
(則有天琛水怪鮫人之室瑕石詭暉鱗甲異質若乃雲錦散文于沙汭之際綾羅被光于螺蚌之節繁采揚華)
(萬色隠鮮陽冰不冶隂火潜然熺炭重燔吹烱九泉朱㶑丨丨丨丨蟬蜎魚則横海之鯨突杌孤遊戞巖㟼偃)
(高濤茹鱗甲吞龍舟噏&KR0008;則洪漣水浪踧蹜吹澇則百川倒流或乃蹭蹬窮波陸死塩田巨鱗插雲鬐鬛刺天)
(顱骨成嶽流膏為淵並同上)賦不揚波(阮昌齡作海不楊波賦一筆成文其警句云收碣石之宿)
(霧歛蒼梧之夕雲八月灵槎泛寒光而静去三山神闕湛清影以遥連名䝨詩話)賦不道鹽(南史)
(張融作海賦文辭詭激以示顧愷之愷之曰此丨寔超玄虚但恨丨丨丨耳即注曰漉沙搆白敖波出素積雪)
(中春飛霜暑路本傳)風飄海船(嘉祐中蘇州崑山縣海上有一船桅折丨丨抵岸船中有三十餘人)
(衣冠如唐人繫紅鞓角帶短皂布衫見人皆慟哭語言不可曉試令書字字亦不可讀行則相綴如鴈行久之)
(自出一書示人乃唐天授中告敇屯羅島首領陪戎副尉制又冇一書乃是上高麗表亦稱屯羅島皆用漢字)
(盖東夷之臣屬高麗者船中有諸榖唯麻子大如蓮的蘇人種之初歲亦如蓮的次年漸小數年後只如中國)
(麻子時贊善大夫韓正彦知崑山縣事召其人犒以酒食食罷以手捧首而輾意若歡感正彦使人為其治桅)
(桅舊植船木上不可動工人為之造轉軸教其起倒之法其人又喜復捧手而轉筆談)舟遇海鰍
(趙忠簡公鼎謫朱崖自雷州浮海而南越三日方張帆早行風力甚勁顧見洪濤間紅旗靡靡相逐而下極目)
(不斷遠望不可審疑為海寇或外國兵甲呼問舟人舟人遥手令勿語愁怖之色可掬急入舟被髮持刃出蓬)
(背立割其舌出血滴水中戒使臣使閉目坐船&KR2366;凡經兩時頃聞舟人相呼曰更生更生乃言曰朝來所見盖)
(巨輶也平生未嘗觀所謂旗者海輶耳夷堅志)
詩集浮天(孟軻叙遊聖枚乘說瘉疾逖聽乃前聞臨深驗兹日丨丨廻無岸含靈固非一委輸百谷)
(歸朝宗萬川溢分空碧霧晴連洲彩雲密欣同天子觀深愧玄虚筆隋煬帝觀海)泛日(蒼茫空丨丨四)
(顧絶人煙半浸中華岸旁通異域船島間應有國波外恐无天欲作乘槎客翻然去隔年周繇望海)隂霞
(首夏猶清和芳草亦未歇水宿淹晨暮丨丨屢興沒周覧倦羸壖況乃凌窮髮川后時安流天吴静不發揚帆)
(采石華挂席拾海月溟漲無端倪虚舟有超越謝靈運遊赤石)寒風(古來海丨多天丨白波連山倒蓬壺)
(長鯨噴湧不可涉橅心茫茫淚如珠李白)雲島風潮(登高臨巨壑不知千萬里丨丨相接連丨丨無)
(極已時看遠鴻度乍見驚鷗起无待送將歸自然傷客子祖孝嚴望海)地紀天潢(披襟眺滄海憑)
(軾玩春芳積流横丨丨䟽𣲖引丨丨仙氣凝三嶺和風扇八荒拂潮雲布色穿浪日舒光照岸花分彩迷雲鴈)
(斷行洪濤經變野翠島屢成桑之罘思漢帝碣石想秦皇霓裳非本意端拱是圖王唐太宗)巨鼇大
鵬(習坎䟽丹壑朝宗合紫微三山丨丨踊九萬丨丨川飛樓寫青雲色珠含明月輝會因添霧露方逐衆)
(歸李嶠)文魨老蚌(傾騰漢界沃諸巒立望何如畫此看无地不同方覺遠共天無别始知寬丨丨)
(隔霧朝含磬丨丨凌波夜吐丹萬状千形皆得意長鯨獨自轉身難曹松南海)蠻國炎方(此别天涯)
(遠孤舟泛海中夜行常認火帆去每因風丨丨人多富丨丨語不同雁飛難度嶺書信若為通賈島送人南遊)
潮沙花洞(凡遊南國者未有不蹉跎到海路難盡掛帆人更多丨丨分象跡丨丨響蠻歌縱有投文)
(處于君能幾何杜荀鶴送人南遊)
潮(說文朝曰潮夕曰汐)
事類鰌宂(丨魚長數千里丨居海底魚入宂則潮上出則潮退出入有節故潮水有期又名鯢魚風)
(土記)牛魚(東海中丨丨其形如牛剥其皮懸之潮水至則毛起潮去則復也博物志)兩水相合
(早潮下晚潮上丨丨丨丨謂之沓潮番禺記)三水相蕩(縻氏云天河從北極分為兩條至于南極)
(其一經南斗中過其一經東斗中過兩河隨天轉入地下過而下水相得又與海水合丨丨丨丨而天轉之故)
(激湧而成潮水抱朴子)地廣道遠(濤水者潮取物多者其力盛來遠者其勢大今潮水從東丨丨)
(丨丨陵山觸岸從直赴曲其勢不泄故湧起成濤)朝來夕至(潮者據丨丨也言夕至也一月之中)
(天再東再西故潮水再大再小又夏時日居南宿隂消陽盛而天高一萬五千里故夏潮大也冬時日居北宿)
(隂盛陽消而天卑一萬五千里故冬潮小也春日居冬宿天高一萬五千里故春潮漸起也秋日居西宿天卑)
(一萬五千里故秋漸漸减也抱朴子)浙江潮候(高麗圖經云潮汐往來應期不爽天地之至信古人)
(嘗論之在山海經以為海鰌出入之度浮屠書以為神龍之變化竇叔蒙海嶠志以為水随月之盈虧盧肇海)
(潮賦以謂日出于海衝擊而成王充論衡以為水者地之血脉隨氣進退率未之盡大抵天包水水承地而一)
(元之氣升降于太空之中地乘水力以自持且與元氣升䧏互為抑揚而人不覺亦猶坐于船中而不知舡之)
(自運也方其氣升而地沉則海水溢上而為潮及其氣䧏而地浮則海水縮而為汐計日十二辰由子至巳其)
(氣為陽而陽之氣又自有升降以運乎晝由午至亥其氣為隂而隂之氣又自有升降以運乎夜一晝一夜合)
(隂陽之氣凡再升再降故一日之間潮汐皆再焉然晝夜之攻擊乘日升降如應乎月日臨于子則陽氣始升)
(月臨于午則隂氣始升故也夕潮之期日皆臨子晝潮之期月皆臨午焉又日行遲月行速以速應遲每二十)
(九度過半而月行及之日月之會謂之合朔故月朔之夜潮日亦臨子月朔之晝潮日亦臨午焉且晝即天上)
(而言之天體西轉日月東行自朔而往月速漸東至于漸遲而潮亦應之以遲于晝故晝潮月朔後迭差而入)
(于夜此所以一日午時二日午末三日未時四日未末五日申時六日申末七日酉時八日酉未也至夜即海)
(下而言之天體東轉日月西行自朔而往月速漸西至于漸遲而潮亦應之以遲于夜故夜潮自朔後迭復而)
(入于晝此所以一日子時二日子末三日丑時四日丑末五日寅時六日寅末七日夘時八日夘末也以時有)
(交變氣有盛衰而浙潮之所至亦因之為大小當夘酉之月則隂陽之交也氣以交而感故潮之大也獨異于)
(餘月當朔望之後則天地之變也氣以變而盛故潮之大也獨異于餘日今海中有魚獸殺取皮而乾之至潮)
(時則毛皆起豈非感而類應之自然歟臨安志)浙江潮聲(海潮來皆有漸唯浙江濤至則常如山岳)
(奮如雷電冰岸横飛雪崖傍射澎騰奔激吁可畏也其湍怒之理可得聞乎曰或云夾岸有山南曰龕北曰赭)
(二山相對謂之海門岸夾勢迫湧而為濤若言狹逼則東溟自定海吞餘姚奉化二江侔之丨丨尤甚狹逼丨)
(來不聞冇丨又何也叢話)子胥揚濤(吴王既賜丨丨死乃取其屍盛以鴟夷之革浮之江中子胥因)
(流丨波依潮來往蕩激隄岸勢不可禦或有見其乘白馬素車在潮頭者因為之立廟每歲仲秋既望廟水極)
(大杭人以旗鼓迓之弄潮之盛盖始于此然或有沉溺者臨安志又云吳伍子胥死戒其子投尸扵江中吾當)
(朝暮乘潮以觀吳之敗自是海門山潮頭高淘湧數百尺越錢塘漁浦方漸低小朝暮再來其聲震怒雷奔電)
(激聞百餘里論衡云儒書言吴王夫差殺伍子胥煑之扵鑊盛以囊投之于江子胥恚恨臨水為濤以溺殺)
(人夫言吴王殺子胥投之于江實也言其恚恨臨水為濤虚也且衛葅子路漢烹彭越子胥之勇不過子路彭)
(越然二人尚不能發怒于鼎鑊之中胥亦自先入鼎鑊後乃入江在鑊之時其神豈怯而湧于江水哉何其怒)
(氣前後之不相副)錢王射潮(梁開平四年武肅王錢鏐始築捍海塘在候潮通江門之外潮水晝)
(夜衝激版築不就因命強弩數百以射潮頭又致禱于胥山祠既而潮水避錢塘東擊西陵遂成隄岸)胥
山祠序(元和十年冬十月朝散大夫杭州刺史上柱國盧元輔視事三歲塵天子書上畏羣灵下慙蒸)
(人乃啟真祠銘而序曰惟唐敷祀典于天下廢滛置明資父事君罔冇不舉寢廟既設我命維新有周行人伍)
(公字子胥陪吴之職得死直言國人求忠者之屍禱水星之舍將瞰鴟革遂臨浙江千五百年廟貌不改漢史)
(遷曰胥山今云青山者繆也吁善父為孝記曰父讎不與共戴天諫君為忠經曰諸侯有諍臣不失國當枕于)
(宋鄭絶楚出疆在平為末宦臣在奢為既壮子坎壇伏節乞師于吴軍鼔丁寧于五戰至郢先喆王建邦啟土)
(著以話言戴后惟人人虐惟后成湯用為大義孔子立為大經子胥修為大仇騷人賦為大怨咸令在上慢惡)
(不生則前戈鞭墓非倒行也後戈走昭非逆施也夫差既王宰&KR0008;受賂二十年内越祀又顛太伯廟血將乾闔)
(閭劔光且失公朝焉宴焉入則諫焉孰謂矢&KR2502;孰謂刀寒雖言屢出口而車甲巳困于齊矣蟹稻已奪于歲矣)
(屬鏤之賜竟及其身鴟夷盛屍投于水濱憤排致怒又濤作神迄今一日再至来也海鴟羣飛陽侯夾從聲遠)
(而近聲近而遠奮于吴怫于越夕于楚乃退于是仲秋闕望杭人以旗鼔迓之笳簫和之百城聚觀大耀威靈)
(卷沙墨裂地灰截若岸坼成坑迎潮民格之如吕梁丈人為靈戈威矛㶑浪百里渚塞不先跳檣揭舷再飯之)
(間絶其音聲蕩漭千里洪濤砥平有滑有腯有鹹有腥遥實乎下庭山海梯航雞林扶桑交臂于廊階金狄在)
(戶雷鼓在堂魏樽漢豆六代笙簧可謂奉天爵之馨香獲人神之盛禮佐皇震怒驅叱大邪萬里永清人觀叶)
(氣銘曰云云盧元輔)戒弄潮文(斗牛之分吴越之中維江濤之最雄乘秋風而益怒乃其習俗于以)
(遊觀厥有善泅之徒競作弄潮之戲以父母所生之遺體投魚龍不測之深淵自為矜夸時或沉溺精魄永淪)
(于泉下妻孥望哭于水濱生也有涯盍終于天命死而不弔重弃于人倫推予不忍之心示爾無窮之戒所有)
(今年觀朝並依常例其軍人百姓輙敢弄潮必行科罰蔡襄)
詩集卷沙(八月濤聲吼地來頭高數丈觸山迴湏臾却入海門去丨起丨堆似雪堆劉禹錫)噴
雪(浪打天門石壁開海神來過惡風廻浙江八月何如此潮似連山丨丨來李白)雷鼓(木落霜飛天地)
(清空江百里見潮生鮮颷出海魚龍氣時雪噴山丨丨聲雲日半隂川漸滿客帆皆過浪難平高樓曉望無窮)
(意丹葉黃花繞郡城朱慶餘)雲陣(把酒問東溟潮從何代生寕非天吐納長逐月虧盈暴怒中秋勢雄)
(豪半夜聲堂堂丨丨合屹屹雪山行海面雷霆聚江心雹瀑布横巨帆連地震羣擑望風迎踊若蛟龍鬭奔如雨)
(驚来知千古信廻見百川平破浪功難敵驅山力可并伍胥神不泯憑此發威名范希文)銀山(海上濤頭)
(一線來樓頭指顧雪成堆從今潮上君湏上更看丨丨十二回東坡)玉宂(樓有章亭號濤來自古今勢連)
(滄海闊色比白雲深怒雪驅寒氣狂雷散大音浪高風更起波急石難沉鳥懼多遥過龍驚不敢吟坳如開丨)
(丨危似走瓊岑但禠千人魄那知伍相心岸摧連古道洲漲踣叢林跳沫山皆濕當江日半隂天然與禹鑿此)
(理遠難尋姚合杭州觀潮)銀河(曾過靈隠江邊樹獨宿東樓看海門潮色丨丨鋪碧落日光金柱出紅盆)
(楊巨源)組練(八月十八潮北觀天下无鯤鵬水擊三千里丨丨長驅十萬夫東坡)海若(江神河伯)
(兩醯鷄丨丨東來氣吐霓安得夫差水犀手三千強弩射潮低同上)陽侯(怒聲洶洶勢悠悠羅刹江邊地)
(欲浮謾道往來存大信也知翻覆向平流任抛巨浸疑傾盖猛過西陵似有頭至畢朝昏誰主掌好騎赬尾問)
(丨丨羅隠)吳儂浮江(萬人鼓噪懾丨丨猶似丨丨老阿童欲識潮頭高幾許越山無數浪花中東坡)
吴兒弄潮(何處潮偏盛錢塘无與儔誰能問天意獨此見濤頭海浦弄來盡江城打欲浮勢雄驅島)
(嶼聲怒戰貔貅萬叠雲纔起千尋練不收長風方破浪一氣自横秋高岸驚先裂羣源怯倒流騰凌大鯤化浩)
(蕩六鼇遊北客觀猶懼丨丨丨弗憂子胥忠義者無覆巨川舟范希文觀潮)
古今合璧事類備要前集卷八
