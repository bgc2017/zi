古今合璧事類備要後集卷十二
宋謝維新撰
三少門
三少
歴代沿革(周以少師少傅少保為三孤貳公弘化寅亮天地弼予一人通典曰孤特也言卑於)
(公尊於卿特置此三人秦漢而下省後周置三孤以貳三公職源我國初沿唐制置三師以太尉司徒司)
(空為三公元豐肇新官制於三師三公無所改政和二年詔司徒司空周六卿之官非三公之任乃今之)
(六曹尚書是也太尉秦官居主兵之任亦非三公太尉司徒司空並罷依周制立三孤之官乃次輔之任)
(或稱三少為次相之任通典續會要)
事類貳公(少師少傅少保曰三孤丨丨弘化寅亮天地弼予一人書周官)孤卿(司士正朝儀之)
(位丨丨特揖禮夏官又以三少丨丨與九卿為九焉通典又太師太傅太保為三公又立三少為之副少師少)
(傅少保是為丨丨前百官公卿表)輔治(副貳三公弘大道化敬信天地之教以丨我一人之丨書周官)
(注)聽獄(成獄辭大司寇聽之於槐棘之下注左九棘孤卿位焉記王制)四命(公之孤丨丨以皮帛)
(視小國之君注九命上公得置孤一人禮春官典命)特揖(司士孤卿丨丨注丨丨一揖之禮夏官)東
面(射人掌國之三公孤卿之位孤丨丨同上)北上(朝儀之位王南鄉三公北面東上孤東面丨丨禮司)
(士)幕案(孤卿有邦事則張丨設丨禮天官掌次)夏篆(服平五乘孤乘丨丨卿乘夏縵注謂丨丨)
(五采盡轂約也春官巾車)爵弁(孤之服自希冕而下注雜記曰大夫丨丨自祭享於廟惟孤爾春官司服)
皮帛(大宗伯以禽作六贄以等諸臣孤執丨丨注丨丨者束帛而表以皮為之飾皮虎豹丨丨如今碧色)
(繒天子之孤卿䞇以虎皮公之孤䞇以豹皮禮春官)三耦射(孤卿以丨丨丨一侯一獲一容樂以采蘋)
(五節二正禮射人)九棘位(朝士掌建邦外朝之法左丨丨孤卿丨焉羣士在其後注植九以為位者)
(取其赤心而外刺禮秋官)卑於公(此三官名曰三孤孤特也言丨丨丨尊於卿特置此三者書周官注)
尊於卿(注見上)副三公(孤王之孤三人丨丨丨論道者禮掌次注)立三孤(依周制丨)
(丨丨之官乃次輔之位或稱三少為次相之位通典)
少師正四方(微子若曰父師少師殷其弗或亂丨丨丨書微子)答諸侯(天子燕業反其)
(學左右之習詭其師丨丨丨遇大臣不知文雅之辭已語之道簡聞小誦不博習此少師之責後漢百官志注)
(又見大戴記)以節度除(紹興九年丨丨丨使韓世忠丨少師十年少傅節度使張俊除少師二十)
(八年少傅節度使楊存中除少師孝宗即位九月少傅四川宣撫使吳璘除少保會要)罷僕射授
(隆興二年授特進尚書右僕射兼樞密使張浚可罷右僕射特進少師保信軍節度使判福州以浚自劾求去)
(故也同上)極貳公位(丨丨丨丨之丨叙政和除童貫制)陟亞師列(俾丨丨丨之丨初寮)
(除楊戬制又視秩亞師李邦彦藍從熙制)
少傅天子居處(丨丨丨丨出入不以禮衣冠冠帶不以制御噐列側不以度采服從好不以章)
(忿悦不以義與奪不以節此少傅之責也大戴記又後漢百官志)太子侍從(高祖欲易太子張良)
(為畫計曰上所不能致者四人今誠能卑辭厚禮請以為客時從入朝亦一助也及黥布反良說上以太子監)
(關中兵上謂子房雖疾彊非傅太子以良行少傅事及破布歸上愈欲易太子及晏置酒丨丨丨四人者丨上)
(徑問之四人各言姓名帝大驚曰煩公卒調護太子太子竟不易者此皆良招四皓力也前本傳)節度
使除(紹興六年少保丨丨丨張俊丨少傅七年少保節度使楊存中除少傅三十一年少保四川宣撫使)
(吳璘除少傅)樞密使授(紹興三十二年孝宗即位張浚特授少傅進封魏國公浚以丨丨丨都督)
(江淮軍馬入朝奏事繼有是命同上)次傅之名(元衮赤舄進丨丨丨崇丨政和除錢景鑄制)亞
傅之班(俾公洪化越陞丨丨丨丨初寮除余深制)
少保居處燕私(天子丨丨丨丨安而易樂而躭飲食不時醉飽不節寢起早晏無常玩好器弄)
(無制此少保之貴也大戴記又後漢百官志注)寢起早晏(見上注)未嘗輕授(紹興元年)
(少保左僕射吕頥浩罷少保除特進先是頥浩言少保之官自陛下臨御丨丨丨丨望追寢成命除一階官故)
(有是詔至七年三月自鎮南軍節度使開府儀同三司充浙西安撫制置大使兼知臨安府始除少保會要)
求去特授(乾道八年九月左丞相華國公虞允文特授少保武安軍節度使充四川宣撫使進封雍)
(國公以求去故也)左僕射授(隆興元年十二月丨丨丨信國公陳康伯特丨少保大觀文進封福)
(國公判信州)節度使除(紹興五年武成威德軍節度使開府儀同三司充鎮江建康府淮東宣撫)
(使韓世忠除少保又紹興六年兩鎮使相江東宣撫使張俊除少保又紹興九年六月武勝定國軍丨丨丨岳)
(飛丨少保又紹興十二年保成軍節度使開府楊存中除少保又紹興二十九年奉國軍節度使判興州吳璘)
(除少保並同上)峻陞亞保(丨丨丨丨位孤棘於外朝初寮除余深制)眷予孤保(丨丨丨丨)
(初寮除鄧洵武制)
檢校官
歷代沿革(檢校本加官自唐以來有之凡内職崇班今修武郎武臣副率以上初授及該恩皆)
(帶若文武則樞密宣徽節度使始帶焉自三公謂太尉司徒司空三師僕射尚書僕射尚書常侍至賓客)
(祭酒凡十餘等元豐官制武臣承宣使已下皆罷惟存檢校三公三師以待節度使之久次者政和後改)
(三公為三少若武臣累加至檢校少師則拜太尉文臣累加至檢校少師則拜開府儀同三司安南國王)
(初襲封加檢校太尉經恩加檢校太師諸蕃刺史州則檢校太子賓客此外皆不帶云朝野雜記)
事類加官(檢校本丨丨自唐以來始有之朝野雜記)建節(三公三孤以師道輔佐天子後世官)
(職益紊今遂以三公三孤之官如階官貼職之類不復有師保之任論道經邦之責矣舊來猶是文臣之有勲)
(德重望者方得除此以其有輔教天子之名故也後世或以諸王子或以武臣為之既是天子之子與武臣豈)
(可任師保之責耶訛謬承襲不復釐正祖宗之法除三孤三公者必須丨丨加檢校太子少保少師之類然後)
(除開府儀同三司既除開府然後除三孤三公南渡以來如張韓劉岳諸武臣猶是如此外皆不帶今則不然)
(既丨丨便抹過檢校徑除開府至三孤三公矣晦菴語錄)元豐皆罷(唐有檢校官國朝之制檢校官)
(一十九三公三師六左僕射至水部郎共十三丨丨官制行左僕射以下皆為職事官故罷之凡三師三公除)
(授自司徒遷太保太保遷太傅太傅遷太尉太尉遷太師檢校官亦如之續會要)政和後置(丨丨)
(二年罷太尉司徒司空以少師少傅少保為三少丨亦丨檢校官紹興四年士褭檢校少師錢忱檢校少保同)
(上)聯美朝華(仍益校丨之丨悉欽丨賞之丨胡文恭除范全檢校制)聯階宰路(丨三)
(丨於丨丨)
平章事
歷代沿革(唐太宗貞觀八年僕射李靖以疾辭位詔疾小瘳三两日一至中書門下平章事平)
(章之名盖始於此淳化元年以黃門侍郎郭待舉兵部侍郎岑長倩等同中書門下平章事入銜自待舉)
(等始自是之後終唐之世不能改唐百官志文國朝舊相特命平决軍國事者凡四人天禧中王正公)
(以首相告老拜太尉兼侍中五日一朝遇軍國大事不以時入參决公懇辭不拜慶歷初吕文靖公亦以)
(首相求罷拜司空平章軍國事公辭之元佑初文忠烈公自太師落致仕除平章軍國重事未幾吕正獻)
(公以右揆求去亦除司空同平章軍國事潞公五日一朝申公两日一朝開禧元年初置平章軍國事以)
(命韓侂胄盖侂胄繫銜比申公省同字則其體尤專比潞公省重字則其所舉者廣見朝野雜記嘉熙中)
(以喬行簡平章軍國事)
事類天子尊禮(杜佑拜檢校司空同中書門下平章事歲餘乞致仕詔三五日一入中書平章)
(政事佑每進見丨丨丨丨之官而不名後數年因乞骸骨許之公紀)天下重輕(裴度太和四年詔進)
(司徒平章軍國重事三五日一入中書狀貌不踰中人而神觀爽邁操守堅正善占對既有功名震四夷用不)
(用常為丨丨丨丨同上)僕射平章(正觀八年丨丨李靖以疾辭位詔疾小瘳三兩日一至中書門)
(下丨丨事唐百官志)冢宰平章(裴冕肅宗至扶風召赴行在拜左相代宗立詔攝冢宰固辭以疾乞)
(間日入政事堂平章事帝優之聽入閤不趨為御小延英召對本傳)閱表得名(宋璟罷帝欲用張嘉)
(貞而忘其名夜召韋抗曰朕嘗記其風操今為北方大將姓張而複名卿為朕思之夜半因觀文臣表奏一閱)
(而得其名遂以為中書侍郎同門下平章事張嘉正傳)上簿署名(鄭綮每以詩託諷中人有誦于)
(帝前者昭宗意其有藴未盡因有司上班簿遂署其側曰可禮部侍郎同中書門下平章事鄭綮傳)五日
一入(鄭覃以疾乞去位有詔解太子太師許以丨丨丨丨中書商量政事分紀)三日一入(裴度)
(數引疾不任機事詔丨五丨丨丨中書平章政事分紀)金鉉重名(丨丨丨丨銀章貴服劉禹錫伐)
(上平章事表)銀青貴服(注見上)優待勲德(平章軍國重事祖宗所以丨丨元丨重丨)
(之意非他相比朝野雜記)足尊老成(文彦博召赴闕既而御史中丞劉摯左正言朱光庭右正言王)
(覿俱上言彦博春秋高不可為三省長官司馬公又言若令以正太師平章軍國重事亦丨以丨丨丨矣遂下)
(制如公言事略)與聞重事(平章軍國事祖宗所以優待元勲重德之意王吕二公所平章重事之囙)
(不可得而考潞公所謂重事則大典禮大刑政侍從管軍三京尹三路帥臣以上乃與聞之比申公去重字則)
(政事旡所不關第省其常程細務而已朝野雜記)第省常程(見上注)重事參决(天禧)
(元年王旦太尉兼侍中許五日赴起居每起居日入中書或遇軍國丨丨不限時日並令入預丨丨分紀)大
事同議(慶歴三年詔宰相吕夷簡每有軍國丨丨與中書樞密院丨丨以聞以夷簡宿疾在身故有是)
(命同上)士艷其榮(元祐元年以吕公著平章事國朝大臣以三公平章軍國事四人其二人則吕)
(公著父子也丨丨丨丨通鑑)使問其年(文潞公彦博平章軍國重事契丹丨耶律永昌来聘見公)
(立班丨丨丨曰抑何壯也言行錄)
古今合璧事類備要後集卷十二
