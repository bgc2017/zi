古今合璧事類備要外集卷二十九
宋謝維新撰
賦役門
徭役附(董役規避)(寬役不均)(隱匿)
賦役總論(征役古也古人不得已而用民之力焉易之兑曰說以先民民忘其勞說以犯難民)
(忘其死說之大民勸矣哉解之者曰先以說豫撫民然後使之從事則民皆竭力而忘勞先以說豫勞民)
(然後使之犯難則民皆授命而忘死豈非說義之大能使民勸勉矣哉然則得民之心者能得民之力也)
(古者畫為井田之法井九百&KR1194;中為公田八家皆私百畝民一夫受百畝而耕同出力以養公田公事畢)
(然後敢治私事莫不先公而後私也然聖人者知夫天下之民各竭其力以奉乎我故於是乎推其不忍)
(人之心非甚有所不得已盖不忍用其力也然有所不得已而用其力亦歲不過三日盖惟恐窮天下之)
(力而非所以為民父母意也此民之所以不困於征役也蓋三代以上皆然矣自春秋戰國以來暴君汙)
(吏代作賦煩政重使斯民終歲勤動不得以養其父母卒之土地不關田萊多荒雖有此生不如無生而)
(斯民始大不幸矣盖惟民不得養其身而徒欲以窮其力不得瞻其家而徒欲以勞其生民之憔悴已甚)
(而國之騷動未已此後世之所以亂亡相尋而時君世主之所以不悟也然則如之何民之情莫不惡勞)
(而喜佚上之人能以佚道使之則民雖勞而不以為怨也謀國者其思所以佚民歟)
事類忘勞(說以先民民忘其勞說以犯難民丨其死易)侯以(侯強丨丨注以用也強謂力有)
(餘而相助)小賢(天下有道小德役大德丨丨役大賢天下無道小役大弱役強)小人(君子勞心丨丨)
(勞力勞心者治人勞力者治於人)人役(不仁不智無禮無義丨丨也人役而恥為役)力役(有丨)
(丨之征注丨丨民負荷厮養之役也並孟)民時(使丨以丨語)農隙(春蒐夏苗秋獮冬狩皆於丨丨)
(以舉事也注各隨時事之間)三日(凡均力征以歲上下豐年公旬用丨丨中年二日無年一日注旬均)
(也)三科(為力不同科注科役也上中下丨丨白帖)僝功(共工方鳩丨丨堯典)起徒(周禮凡丨)
(丨役無過家一人以其餘為羨唯畋與追胥竭作注追逐寇胥伺捕盗賊竭作盡行小司徒)臯門(古公亶父)
(來朝走馬率西水滸至于歧下爰及姜女聿來胥宇周原膴膴董荼如飴爰始爰謀爰契我龜曰止曰時築室)
(于兹迺慰迺止迺左迺右迺疆迺理迺宣迺畝自西徂東周爰執事乃召司空乃召司徒俾立室家其繩則直)
(縮版以載作廟翼翼捄之陾陾度之薨薨築之登登削屢馮馮百堵皆興鼛鼓弗勝迺立丨丨臯門有伉迺立)
(應門應門將將迺立冡土戎醜攸行注皆于周執事競出力也)靈臺(丨丨民始附也經始丨丨經之營之)
(庶民攻之不日成之經始勿亟庶民子來注民悅其德自勸其事並詩)新邑(周公初基作丨大丨于東)
(國洛四方民大和會侯甸男郊采衞百工播民和見士于周周公咸勤乃洪大誥治注初造基建作王城大都)
(邑於東國洛汭居天下土中四方之民大和悦而集會五服之百官播率其民並見即事於周書)除役
(太宰治官之属府六人史十二人注府治府藏史掌文書皆官長所自辟除)給役(胥十有二人徒百有)
(二十人注此民丨徭丨者若今衞士也胥謂其有才智属什長徒給使役故一胥十徒也並周禮)戎事
(魯莊公二十九年冬十二月城諸及防書時也凡土功龍見而畢務丨丨也火見而致用水昏正而栽日至而)
(畢)罷民(初梁伯好土功亟城而伯處民罷而弗堪則曰某寇將至乃構公宫曰秦將襲我民懼而憒秦)
(遂取梁)廵功(宣二年宋城華元為植丨丨城者謳曰睅其目皤其腹弃甲而復于思于思弃甲復來使)
(其驂乘謂之曰牛則有皮犀兕尚多弃甲則那役人曰從其有皮丹漆若何華元曰去之夫其口衆我寡)量
功(宣十一年令尹蒍艾獵城沂使封人慮事以授司徒丨丨命日分財用平板幹稱畚築程土物議遠邇略)
(基趾具餱糧度有司事三旬而成不愆于素)與而役(襄七年南遺為費宰叔仲昭伯為隧正欲善季)
(氏而求媚於南遺謂遺請城費吾多丨丨丨故季氏城費)入其役(襄十一年李氏使其乘之人以其役)
(邑入者無征不入者倍征)興我役(宋皇國父為太宰為平公築臺妨於農收子罕請俟農功之畢公弗)
(許築者謳曰澤門之晳實丨丨丨邑中之黔實慰我心子罕聞之親執扑以行築者而抶其不勉者曰吾儕小)
(人皆有闔廬以辟燥濕寒暑今君為一臺而不速成何以為役謳者乃止或問其故子罕曰宋國區區而有詛)
(有祝禍之本也左襄十八)服政役(齊景公縣鄙之人入從其政注邊鄙既入丨丨丨昭二十)彌牟
令役(晉士丨丨營成周云云計徒庸以丨丨於諸侯屬役賦處注知用幾人功左昭三十二年)魏舒
屬役(晉丨丨合諸侯之大夫于狄泉將以城成周丨丨於韓簡子及原壽過而田於大陸左定公元年)
夷儀得尸(齊侯伐晉丨丨敝無存先登死焉齊侯謂丨丨人曰得敝無存者以五家免乃丨其丨左)
(定九年)絳老與食(晉悼夫人食輿人之城杞者絳縣人或年長矣無子而往與於食有與疑年使)
(之年曰臣小人也不知紀年臣生之歲正月甲子朔四百有四十五甲子矣其季於今三之一也吏走問諸朝)
(師曠曰云云七十三年矣趙孟問其縣大夫則其属也召之而謝過焉曰武不才任君之大事以晉國之多虞)
(不能由吾子使吾子辱在泥塗久矣武之罪也敢謝不才遂仕之辭以老以為絳縣師而廢其輿尉注以役孤)
(老故左襄三十年)支離攘臂(丨丨疏肩高於頂播精求食足以數人齊有徵役則丨丨疏丨丨遊)
(其間所言以疾免役無懼也莊子)踦跂畢行(發卒□賦丨丨丨丨注踦丘知跋丘氏反國語)二
十而傅(蕭何發關中丨丨者詣軍注古者丨丨丨丨一歲為衞士一歲為材官習射御馳射二十而役)
(五十六而老傳謂著名籍公徭役者也)二十始傅(景詔男子丨丨丨丨)平買賤更(吳王)
(濞以銅鹽利百姓無賦卒踐更輒丨丨之)不囑縣令(王褒門人為縣役褒丨丨丨丨乃步擔乾飯立)
(路旁磬折云云門生為役故來送令即放之)常自戍邊(盖寬饒次公為司隸子丨步行丨丨丨公)
(廉如此)常自護軍(晉王尼為護軍兵士胡母輔之輩訪之廄下)相率私還(魏司馬郎)
(伯達為棠陽長民有徙居都内者後縣調船徒恐不辦丨丨丨丨助役見愛如此)正丁充役(戸部)
(式諸正丁充夫四十日免七十日并免租百日已上課役俱免中男充夫滿四十日以上免戸内地租無它税)
(折戸内一丁無丁聽傍折近親戶内丁)六十免役(唐制凡民始生為黃四歲為小十六為中二十)
(一為丁六十為老)見丁亡幾(太宗將修雒陽宫戴胄上疏曰九成之役又興司農將作丨丨丨丨)
(大亂之後戸口單破一人就役舉室捐某)役丁數萬(來濟帝嘗從容問馭下所宜濟曰昔齊威公出)
(遊見老人命之食曰請遺天下食遺之衣曰請遺天時下衣公曰吾府庫有限安得而給老人曰春不奪農)
(即有食夏不奪蚕工即有衣由是言之省徭役馭下之宜也於是山東役丁歲别數萬人又議取庸以償雇紛)
(然煩擾故濟及之)籍戸蠲徭(李抱真為懷澤潞觀察留後凡八年策山東有變澤潞兵所走集乘)
(戰伐後賦重人困軍伍雕刓乃丨丨三丁擇一丨其丨賦給弓矢令閑月得曹偶習射歲終大校天下稱昭義)
(步兵)檢籍差徭(李遜累為池州刺史鉤檢戸籍所以差量徭賦者皆有科品程章吏不得私常曰沈)
(約年八十手寫簿書蓋為此云)税錢為率(唐王江淮調兵興役皆以丨丨丨丨至今用之)團置
耆長(周世宗詔諸州併鄉村率以百戶為團丨丨丨丨三人)思作戸長(五代周行逢民過無)
(小大皆死夫人嚴氏諫曰人情有善惡安得一槩殺之乎行逢怒曰此外事婦人何知嚴氏不悦紿曰家田佃)
(戸以公貴頗不力農多恃勢以侵民請往視之至則營居以老歲時衣青裙押佃戸送租入城行逢往就見之)
(勞曰吾貴矣夫人何自苦耶嚴氏曰公丨丨丨丨時乎民租後時常苦鞭扑今貴矣宜先期以率衆安得遂忘)
(壠畝間乎)
董役為植廵功(宋華元事)執扑行築(宋子罕事並見前)耀卿護役(裴耀)
(卿徙宣州刺史前此大水河坊壞諸州下不敢擅興役耀卿曰非至公也乃躬護作役未訖有詔徙官耀卿恐)
(功不成弗即宣而撫處廵飭厲愈急隄成發詔而去濟人立碑頌德)元陽董役(孟丨丨丨作西華屯)
(盛夏屩而立于塗丨休乃就舍後田輒歲稔)
寬役弛力(周禮荒政十有二四曰丨丨注寬徭役也)復二歲(漢高祖二年蜀漢民給軍事勞)
(苦復勿租税二歲)復一歲(關中卒從軍者丨家丨丨)復勿繇戍(舉民年五十以上有脩行)
(能率衆為善置以為三老鄉一人擇鄉三老一人為縣三老與縣令丞縣以事相教丨丨丨丨)復勿算
事(宣詔流人還歸者輒假公田貸種且勿丨丨注事謂始徭役也)復徭六歲(光武二十年丨濟陽)
(縣丨役丨丨)復增一歲(幸南陽進幸汝南蝢縣舍置酒會賜吏民復南蝢田一歲父老前叩頭言)
(皇考居此日久陛下識知寺舍每來輒加厚恩願賜復十年帝曰天下重器常恐不任日復一日安敢遠期十)
(歲乎吏民又言陛下寔惜之何言謙也帝大笑丨丨丨丨)中試給復(魏氏武卒衣三属甲操十二石)
(弩負矢五十置戈其上冒帶嬴三日糧日中而趍百里中試者復其戸刑法志)讀書為免(白履忠拜)
(朝散大夫吳兢其理人謂曰子素貧不霑斗米匹帛雖得五品亦何益履忠曰往契丹入寇家取排門夫吾以)
(丨丨縣丨丨今終身高卧寬徭役豈易得哉)李渤廢役(丨丨為虔州刺史丨冗丨千六百人)元
結免役(丨丨拜道州刺史為民營舍給田丨徭丨流亡歸者萬餘人)韋宙罷役(丨丨為永)
(州刺史丨冗丨九百九十四員)蘇弁綬役(丨丨副知度支可承裴延齡後平賦緩丨略煩苛人頼其)
(寬)令任其勞(何易于為益昌令刺史崔朴嘗乘春與賓屬汎舟出益昌旁索民挽綷易干身引舟)
(朴驚問狀易干曰方春百姓耕且惟丨不事可丨丨丨朴愧與賓客疾驅去)禁止非徭(李昇薄征)
(輕賦丨丨丨丨江南野史)
規避脫卒(漢武欲作通天臺未有人王温舒為中尉覆丨丨得數百人作土拜少府注隱漏未有卒)
(也)脫更(郭解出人皆避有一人獨箕踞視之客欲殺之解曰居邑屋不見敬是吾德不修也彼何罪乃)
(隂請尉史曰是人吾所重至踐更時丨之箕踞者迺肉袒謝罪)租牛客(晉王恂字良夫為河南尹魏時)
(公卿以下丨丨丨戸有差自後小人憚役多樂為之貴勢之門動有百數)椎冰人(魏祖時人丨丨時渠)
(水凍使人椎以通船道人憚役而亡)防客隱(長城公至德時民間多妄稱老小以免賦役山東丞北齊)
(之弊政戶口租調奸偽尤多隋王命州縣大索貌閱戸口不實者里正黨長遠配大功以下皆令析籍以丨丨)
(丨於是計帳得新附一百六十四萬餘口)度僧尼(姚崇中宗時近戚奏丨丨丨溫戸強丁囚避賦役至)
(是崇建言)折支體(隋末賦役重數人往往自丨丨丨謂之福手福足至唐太宗正觀十六年七月制自)
(今有自傷殘者據法加罪仍從賦役至是遺風猶存故禁之)豪姓徙貫(李栖筠奏部丨丨多丨丨)
(京兆河南規脱徭役)姦人羼名(薛存誠遷給事中瓊林庫廣籍工役存誠曰此丨丨丨丨以避征役)
(不可許)
隱匿無名戸多(晉邊郡新附多丨丨丨魏朝欲加隱實天子以問宣帝帝曰賊以密網束下故)
(下弃之宜弘大網則自然安樂)著籍者少(諸萬亮曰荆州非少人也而丨丨丨丨焉平居調發則不)
(税可謂鎮而南今國中凡有游戸皆使自實目錄以益衆可也)人皆去本(宇文融時天下戶版刓隱)
(丨丨丨丨籍浮食閭里詭脱繇賦豪弱相并州縣莫能制融由監察御史陳便宜請校天下籍云云帝以融為)
(覆田勸農使鈎檢符帳得偽勲亡丁甚衆)兵悉入道(武后崇寺觀功費浩廣嶠恐結怨三靈謗蒙四)
(海今道人私度幾數十萬國計軍防並仰丁口今丁皆出家丨丨丨丨征行租賦何以備之願許十道使括取)
(使姦猾不得而隱)
不均北山(丨丨大夫刺幽王也役使不均已勞於從事而不得養其父母焉陟彼丨丨言采其杞偕)
(偕士子朝夕從事)東國(大東刺亂也丨丨困於役而傷於財譚大夫作是詩以告病焉云云東人之子)
(聀勞不來西人之子粲粲衣服舟人之子熊羆是裘私人之子百僚是試)年老與食(見前注)年
老持更(晉劉弘為荆州嘗夜起聞城上持更者嘆甚苦呼之蓋一兵丨丨羸疾無𥜗及謫主者遂給韋)
(袍複帽)陸龜蒙送雞山樵人序(小雞山在震澤西出吳胥門背朝日行四十里得野)
(步市曰光福光福西五里得土山山土多石寡無大林木率生小櫟樸樕皆薪材直吳之㸑此為助焉連延廣)
(袤不一其主為書畫疆玄以相授自冡至麓凡二百弓東北倍高而加半焉余所置多少如此余家大小之口)
(二十月費米十斛飯成理魚蔌輩十斛薪然後四時賓祭沐浴瀚濯疾病湯藥糜粥在外歲入五千束足矣其)
(掌而供事者顧及小雞之樵甿也乾符六年春弗雨夏支流將絶八月暴雨而巨艑可實而行之矣九月朔方)
(置薪二百五十於門召而責之曰吾一夏來撤敗屋拔庭草以炊雨之明日望爾來矣何數廉而至晚得非赭)
(吾山而為汝之利耶老而欺如名惡何及笑曰吾年餘八十矣元和中嘗從吏部遊京師人言國家用兵帑金)
(窖粟不足用當時江南之賦已重矣殆今盈六十年賦數倍於前不足之聲聞於天下得非專地者之欺甚乎)
(吾有丈夫五人諸孫亦有丁壯者自盗興已來百役皆在亡无所容又水早更害吾稼未即死不忍見兒孫寒)
(餒之色雖盡售小鷄之木不足以濡吾家矧一二買名為偷乎今子一煬竈不給而責吾之深吾將欲移其責)
(於天下之守則吾死不恨矣余歎之曰汝之言信也然不當發於予汝姑歸與之酒繼之以歌云長其船兮)
(利其斧輸其薪兮勿予侮田予登兮榖予庾突晨煙兮蓬縷縷窗有明兮編有古飽而安兮惟編是伍時不用)
(兮吾無撫汝)蘇東坡上皇帝萬言書(今遂欲於兩税之外别立一科謂之庸錢以備)
(官雇則雇人之責官所自任矣自唐楊炎廢租庸調以為兩税取大曆十四年應十賦歛之數以定兩税之額)
(則是租調與庸兩税既兼之矣兩税如故奈何復欲取庸聖人之立法必慮後世豈可於兩税之外生出科名)
(萬一不幸後世有多欲之君輔之以聚歛之臣庸錢不除差役仍舊使天下怨毒推所從來則必有任其咎者)
(矣又欲使城郭等第之民與鄉戸均役品官形勢之家與齊民並事其說曰周禮田不耕者出屋粟宅不毛者)
(有里布而漢世宰相之子不免戍邊此其所以藉口也古者官養民今者民養官給之以田而不耕勸之以農)
(而不力於是有里布屋粟夫家之征而民無所為生去為商賈事勢當爾何名役之且一歲之戍不過三日三)
(日之雇其直三百今世三大戸之役自公卿以降毋得免者其費豈特三百而已大抵事若可行不必皆有故)
(事若民所不悦俗所不安總有經典明文無補於怨)蘇穎濱制置三司論事狀(徭役)
(之事議者甚多或欲使鄉戸助錢而官自雇人或欲使城郭邸第之民與鄉戸均役或欲使品官之家與齊民)
(並事此三者皆見其利不見其害者也役人之不可不用鄉戸猶官吏之不可不用士人也有田以為生故無)
(迯亡之憂朴魯而少詐故無欺謾之患今乃捨此而不用而用浮浪不根之人轍恐掌財者必有盗用之姦捕)
(盗者必有竄逸之弊今者國家設捕盗之吏有巡檢有縣尉然較其所獲縣尉常密巡檢常疎非巡檢則愚縣)
(尉則智盖弓手鄉戸之人與屯駐客軍異耳今將使雇人捕盗則與獨任巡檢不殊盗賊縱放必自此始天下)
(郡縣上戸常少下戸常多少者徭役頻多者徭役簡是以中下之戸每得休簡今不問戸之高低例使出錢助)
(役上戸則便下戸實難顛倒失宜未見其可然議者皆謂助役之法要使農夫專利於耕轍觀三代之間務農)
(最切而戰陣田獵皆出於農苟以徭役較之則輕重可見矣城郭人戸雖號兼并然而緩急之際郡縣所頼飢)
(饉之歲將勸之分以助民盗賊之歲將借其力以捍敵故財之在城郭者與在官府無異也方今雖天下無事)
(而三路芻粟之費多取京師銀絹之餘配賣之民皆在城郭苟復充役將何以濟故不如稍加寬假使得休息)
(此誠為國家之利非民之利也品官之家復役已久議者不究本末徒聞漢世宰相之子不免戍邊遂欲使衣)
(冠之人與編戸齊役夫一歲之更不過三日三日之雇不過三百今世三大戸之役自公卿以下無得免者以)
(三大戶之役而較之三日之更則今世既已重矣安可復加哉盖自古太平之世國子俊造將用其才者皆復)
(其身胥史賤吏既用其力者皆復其家聖人舊法良有深意以為責之以學而奪其力用之於公而病其私人)
(所難兼是以不取奈何至於官戸而又將役之且用縣差役之法皆以丁口為之高下今既已去鄉從官則丁)
(口登降其勢難詳將使差役之際以何為據必用丁則州縣有不能知必不用丁則官戸之役比民為重今日)
(朝廷所以條約官戸如租佃田宅斷買坊場廢舉貨財與衆爭利比於貧民皆有常禁苟使之與民皆役則昔)
(之所禁皆當廢罷罷之則其弊必甚不罷則不如為民此徭役之說轍所以未諭也)蘇穎濱論州
縣役吏之弊(大人之道行之而可名名之而可言布之天下而無疑施之後世而無愧堂堂乎立)
(於四海雖一介之事而無所不安此其所以為大人之道歟今夫天下之人天子誰不役其力者而天下皆不)
(敢以為非此誠得其可役之名而役之是以天子安坐于上而士大夫為之奔走於下大者為之運籌畫策治)
(百官以濟其大事而小者為之按米鹽視鞭笞以奉其小聀文吏為之簿書會計詳其出納取予之數而使天)
(下不敢欺武吏為之猿金被革習其戰陣攻鬭之事而使天下不敢犯劳苦其筋力而竭其思慮甚者捐首領)
(暴骨於原野而不知避何者食其禄也至于田野之民耕田而食或生而不至市井然及其有税而可役趍走)
(於縣吏之前謹恭有禮不教而自習而其尢難者至使之斬捕盗賊挽弓巡檄疲弊而不敢求免此豈非食其)
(地之故歟故夫天下之人凡天子之所得而使令者皆可得而名也而臣切怪府史胥徒古未皆有禄以食其)
(家而其不足者皆得計口而受田以補其不足夫是以能使之盡力於公事而不䘏其私計蓋周之所謂官田)
(者府史胥徒之田也而今世之法收市人而補以為吏無禄以養其身而無田以畜其妻子又有鞭扑戮辱之)
(患而天下之人皆喜為之其所以責之者甚煩且難而其所以使之者無名而可言而其甚者又使之入錢而)
(後補雖得復役而其所免不足以償其終身之劳此獨何也天子以無名使之而天下之人亦肯以無名而為)
(之此豈可不求其情哉夫天子舉四海而寄之其臣郡縣之官又舉而寄之其郡縣之小吏刑法之重輕財用)
(之多少無所不在是以掌倉庫者得以為盗而治獄訟者得以為奸之利上足以養父母而下足以畜妻子其)
(所以無故而安為之者為此之故也是以雖無爵祿之勸而可得而使雖有刑戮恥辱之患而不肯捨而去而)
(其雖之人驅其無祿之身而遇之以有祿之法恬不為怪此乃公使之為奸以當其所得之祿而遂以為可得)
(而使之也如此則尚何以視天下)
詩集敢伸恨(車驎驎馬蕭蕭行人弓箭各在腰爺娘妻子走相送塵埃不見咸陽橋牽衣頓足攔)
(道哭哭聲直上干雲霄道旁過者問行人行人但云點行頻或從十五北防河便至四十西营田去時里正與裹)
(頭歸來頭白還戍邊邊庭流血成海水武皇開邊意未已君不聞漢家山東二百州千村萬落生荆杞縱有健)
(婦把犂鋤禾生隴畝無東西況復秦兵耐苦戰被驅不異犬與鷄長者雖有問役夫丨丨丨且如今年冬未休)
(關西卒縣官急索租租税從何出信知生男惡反是生女好生女猶是嫁比鄰生男埋没隨百草君不見青海)
(頭古來白骨無人收新鬼煩冤舊鬼哭天隂雨濕聲啾啾杜甫兵車行)勿泣血(客行新安道喧呼聞)
(點兵借問新安吏縣小更無丁府帖昨夜下次選中男行中男絕短小何以守玉城肥男有母送瘦男獨伶俜)
(云云送行丨丨丨僕射如父兄新安吏)河陽役(暮投石壕村有吏夜捉人老翁踰墻走老婦出門看)
(吏呼一何怒婦啼一何苦聽婦前致詞三男鄴城戍一男附書至二男新戰死存者且偷生死者長已矣室中)
(更無人惟有乳下孫孫有母未去出入無完裙老嫗力雖衰請從吏夜歸急應丨丨丨猶得備晨炊夜久語聲)
(絶如聞泣幽咽天明登前途獨與老翁别石壕村)本州役(寂寞天寶後園廬但蒿藜我里百餘家世)
(亂各東西存者無消息死者為塵泥賤子因陣敗歸來尋舊蹊久行見空巷日瘦氣慘悽但對狐與狸四鄰何)
(所有一二老寡妻宿鳥戀本枝安辭且窮棲云云縣吏知我至召令習鼔鞞雖從丨丨丨内顧無所携近行止)
(一身遠去終轉迷家鄉既蕩盡遠近理亦齊永痛長病母五年委溝谿生我不得力終身兩酸嘶人生無家别)
(何以為蒸黎杜甫無家别)吞聲行負戈(戚戚去故里悠悠赴交河公家有程期亡命嬰禍羅君已)
(富土境開邊一何多弃絶父母恩丨丨丨丨丨)送徒既有長(丨丨丨丨丨遠戍亦有身生死向前)
(去不勞吏怒嗔路逢相識人附書與六親哀哉兩決絶不復同苦辛杜甫前出塞)召募赴薊門
(男兒生世間及壯當封侯戰伐有功業焉能守舊丘丨丨丨丨丨軍動不可留千金買馬鞭百金裝刀頭閭里)
(送我行親戚擁道周斑白居上列酒酣進庶羞少年别有贈含笑看吳鉤朝進東門營暮上河陽橋落日照大)
(旗馬鳴風簫簫平沙列萬幕部伍各見招中天懸明月令嚴夜寂寥悲笳數聲動壯士慘不驕借問大將誰恐)
(是霍嫖姚杜後出塞)
古今合璧事類備要外集卷二十九
