古今合璧事類備要外集卷四十五
宋謝維新撰
飲膳門
飯附粥羹
飲膳閒談(飯炊榖為之亦曰饌曰食音嗣又曰滫食半蒸曰饋雜&KR0008;曰粈字亦作飷音揉乾飯)
(曰餱熬稻曰饊飯飱以水和之也饋子旦反以羹澆之也蒸飯氣謂之餾飯壊謂之&KR0008;飯臭謂之饋所謂)
(饗者設盛禮以飯賓也粥烹榖饘糜&KR1882;一也羹釋文膤也或又以臛肉羹食一簞羹一豆得之則生不得)
(之則飢而死然苟非其道不可受於人君子之志又不徒在於一飽也)
事類飯食(宰夫掌朝覲會同賓客以牢禮之法丨丨飱牽)飡饔(漿人掌賓客之丨丨)摶飯
(毋丨丨記)放飯(丨丨流歠孟子)蒸榖(黃帝始丨丨為飰周書)飯糗(舜丨丨孟子)簞食
(孟子曰取之而燕民悅則取之古之人有行之者武王是也云云丨丨壺漿以迎王師)盤飡(僖負羈饋)
(重耳丨丨左)亦再飯(文王一飯武王亦一飯再飯丨丨丨記)先一飯(夫差謂句踐曰寡人)
(禮丨丨丨矣注言已齒長矣)食魚飱(晉趙盾丨丨丨公羊春秋)飯疏食(孔子曰丨丨丨飲水)
(曲肱而枕之樂亦在其中矣語述而)炊飯祭(孔子厄於陳蔡從者七日不食子貢以所賫貨寝犯圍而)
(出告糴於野人得米一石焉顔回仲由炊之於壞屋之下有埃墨墮甑中顔回取而食之子貢自井望見之問)
(曰仁人廉士窮改節乎子曰改節即何稱於仁廉哉子貢以所飯告孔子子曰吾將問之召顔淵曰疇昔予夢)
(見先人豈或啓佐我哉子丨而進丨吾將丨焉對曰有埃墨堕飯中欲置之則不潔欲弃之則可惜回即食之)
(不可祭也孔子曰然乎吾亦食之家)裹飯往(子輿與子桑為友霖雨十日子輿曰子桑殆病矣丨丨丨)
(食之莊子)晏嬰脫粟(丨丨相齊食丨丨飯晏子春秋)曹交食粟(丨丨九尺四寸以長丨丨)
(而已孟子)叔敖糲粟(孫丨丨為令尹丨丨菜羹)漂母設食(韓信常數從其下鄉南昌亭長)
(寄食數月亭長患之乃晨炊蓐食信食時往不為具食信亦知其怒竟絶乃釣城下諸母丨有一丨見信飢為)
(丨丨信謂漂母曰吾必有以重報母母怒曰丈夫不能自食吾哀王孫而進食豈望報乎前本傳)裨將
傳飡(韓信令丨丨丨丨破趙會食注食小飯也)輒食辭去(孟嘗君待客夜食有人蔽火光客怒)
(以為飯不等輟食辭去孟嘗君起自持其飯比之客慙自刎)雖老尚善(廉頗飯斗米肉十斤被甲)
(上馬以示可用趙使郭開曰廉將軍雖老尚善飯然與臣坐頃時三遺矢矣史記)馮異進麥(王郎)
(起光武至滹沱河丨丨丨丨飯又見麥門)李固食麥(丨丨為太尉常丨丨飯後漢)雄食乾
飯(左丨為冀州刺史常丨丨丨)苞食漉飯(司馬丨為太尉常丨丨丨)極飡致飽(步隲)
(避亂江東與廣陵衛旌相善俱以種瓜自給會稽焦征羌郡之豪族隲與旌寄食其地懼為侵乃共修刺奉瓜)
(以獻征羌方内卧駐之移時旌欲去隲止之曰本所以來畏其強也今舍去欲以為高祗怨耳良久征羌開牖)
(見之隠几坐帳中設席致地坐隲旌牖外旌愈耻之隲辭色自若征羌身自享大案殽膳重沓而小盤飯與隲)
(旌惟菜茹而已旌不能食隲極飡致飽乃辭出旌怒隲曰能忍此乎隲曰吾等貧賤故主人以貧賤遇之固其宜)
(也當何所恥吳志)成糜自可(有客詣陳太丘談鋒甚敏太丘乃令元方季方炊飯太丘問炊何遲)
(留元方長跪曰君與客語乃俱竊聽炊忘着簞今皆成糜太丘曰爾頗有所識否二子長跪俱說言無所遺失)
(太丘曰如此俱丨丨丨丨何必飯耶世說)拾粒以㗖(殷仲堪在荆州連年饑饉仲堪食常五椀盤餘)
(肴饌飯粒落席間輒拾以㗖之雖欲率物亦緣其性真素也晉書)王朗粳飯(丨丨會稽敗太祖盛)
(會啁之曰不能效君昔在會稽折丨米丨朗曰宜適難值如朗者未可折而折眀公可折而不折也魏略)石
崇稻飯(丨丨家丨米丨在地經宿皆化為螺時人以為族滅之應)含飯哺兒(㕁鍳遭永嘉所)
(至窮餓鄉人共飴食鍳嘗携兄子外甥周翼二小兒會食鄊人曰各自窮餒以君之賢共欲存君耳恐不能兼)
(飴鑒於是獨往飯着兩頰還吐與二兒飡)精飯食客(謝安嘗欲詣陸納納兄子俶密作食供之納設)
(茶果而已俶下丨丨丨丨納大怒杖四十曰不能光我叔父而穢我素風)飯冷復煖(孫盛嘗詣殷浩)
(講論對食奮塵尾悉落飯中食冷而復煖傳者數四至暮忘冷理竟不定由是知名本)飯錄其焦(宋陳)
(遺少為縣吏毋好食鍋底飯遺在役恒帶一囊每煑食輙錄其焦貽母)不敢妄過(第五倫字伯魚)
(修行清白常召見上曰聞卿為吏不過從兄飯寧有之耶對曰臣生遭飢饉米石萬錢丨丨丨丨人飯)不
然難餐(唐乾符中有豪士承藉勲籍錦衣玉食極口腹之欲嘗謂門僧聖剛曰凡以炭炊飯先燒一熱)
(謂之煉火方可入㸑不然猶有煙氣難餐及大寇先䧟瀍涤財産剽盡昆仲數人與聖剛同竄潛伏山草不食)
(者三日賊退徒步往河橋道中小店買脫粟飯於土杯同食美於梁肉僧笑曰此非煉炭所炊但慙恧無對東)
(屛劇談)下胡麻飯(後眀帝永平中剡縣有劉晨阮肇入天台山採藥迷失道路糧盡望山頭有桃)
(共取食之下山得澗水飲之望見蔓菁菜從山腹出次有一杯流水中有胡麻飯二人相謂曰去人不遠因過)
(水度一山出大溪見二女容顔絶妙便喚劉阮姓名直問郎等來何晚因邀過家丨丨丨丨山羊脯食之甚美)
(續齊諧記)得陳米飯(南岳僧悟空嶽西原近朱陵洞其處嶮絶僧遊覽累日捫蘿垂踵無幽不跡忽)
(見前岩有道士坐繩床僧告之飢困道士歘起指石地曰此有米乃持钁斸石深𢾗寸遂令僧探之丨丨丨升)
(餘即着於釜承瀑敲火煮丨勸僧食一口未盡辭以未熟道人笑曰君飱止此可謂薄分我當畢之酉陽雜爼)
與玉屑飯(太和中有二人遊嵩山迷路見一人衣潔白枕一樸物方眠二人且問所自因開樸兩褁)
(皆丨丨丨授與二人曰分食此雖不足長生可一生無疾乃起與二人指路同上)與壻同飯(張文)
(定行安道平生未嘗不衣冠而食嘗暑月丨其丨王鞏丨丨命鞏褫帶而已衫帽自如鞏不敢公曰吾自布衣)
(諸生遭遇至此一飯皆君賜也享君之賜敢不敬乎子自食某之食雖褫衣無害也)遇飢索飯(章惇)
(少善養生嘗云遇飢雖不相識處亦須索飯若食飽時見爺亦不拜東軒筆錄)措大喫飯(有二)
(丨丨相與言志一云我平生不足惟飯與睡他日得志當飽丨丨飯了便睡睡了便喫飯一云我則異於是喫)
(了又喫何暇復睡耶東坡志林)玉汝能飯(韓丨丨平生喜餙廚傳一飯啖可兼𢾗人出師長安錢穆)
(父行詞云喜廉頗之能飯玉汝不悅聞見錄)
粥作粥救饑(尹吉甫仕至上卿其家大富食口數百人時歲大飢曾鼎鑊作粥其聲聞數里食訖)
(失三十人乃在鑊中齕取焦粥而已錄異)為粥待餓(齊大飢黔敖丨丨於路以丨丨者而食之有飢)
(者蒙袂輯屨貿貿然來黔敖左奉食右執飲曰嗟來食揚其目而視之曰予惟不食嗟來之食以至於斯也從而謝)
(焉終日不食而死曾子聞之曰微與其嗟也可去其謝也丨丨記檀弓)喪食飦粥(滕定公薨然友)
(之鄒問於孟子孟子曰不亦善乎親喪固所自盡也諸侯之禮吾未之學也雖然吾嘗聞之矣三年之喪齊䟽)
(之服飦粥之食自天子達於庶人三代共之及至葬四方來觀之弔者大悦孟)田公饘粥(顔回有負)
(郭之丨五十畝足以供丨丨)公孫豆粥(光武自薊東頓馳至饒陽蕪蔞亭天寒衆皆飢疲馮異上)
(豆粥眀旦光武曰昨得丨丨丨丨饑寒俱解)林宗一啜(郭林宗嘗止陳國問學見童子魏德公知)
(其有異德公求近其房止供給灑掃作文嘗不佳夜間命作粥丨丨丨丨怒而呵之曰高眀為長者作粥使砂)
(不可食以杯擲地德公更進粥三進三呵德公無變容顔色殊悅林宗曰始見子之面今乃知子之心遂友善)
(之卒為妙士本傳)德公三進(見上注)何不肉糜(晉惠帝時天下荒亂百姓餓死帝曰)
(丨丨食丨丨)豫作熟豆(石崇事見豆門註詳)伏月熱粥(㕁嘉賓三丨之丨詣謝公炎暑)
(重赫雖當風交扇猶霑汗流離謝著故衣食丨白丨㕁謂謝曰自非君體幾不堪此世說)歲荒米粥
(梁任眆為義興太守歲飢散私俸以米豆為粥活三千餘人)歲飢榆粥(陽城丨丨不為隣里屑丨)
(為丨)賜防風粥(白居易在翰林丨丨丨丨一甌食之口香數日金鑾密記)煮楊花粥(洛陽)
(人家寒食丨丨丨丨金門歲節)食粥多時(秦少游為黃門校勘錢穆父為戸書皆居東華門少游春)
(日有詩遺穆父云三年京國鬢如絲又見新花發故枝日典春衣非為酒家貧食粥已多時穆父以米二石送)
(之)韓愈平淮西碑(始時蔡人進戰退戮今眠而起左飱右粥)
羹羹定(丨丨注定熟也儀禮鄉飲酒)羹齊(丨丨視夏時注羹宜熱記内則)不和(大羹丨丨)
(記)不致(大羹丨丨左)和羹(和如丨丨水火醯醢鹽梅以烹魚肉左)芼羹(丨丨菽麥惟所)
(欲内則)作羹(若丨和丨書說命)雉羹(彭鏗斟雉帝和饗王逸注彭鏗彭祖也好滋味盖斟丨)
(丨事帝堯楚辭)熊羹(紂王怒丨丨不熟而殺庖人劉向新序)子羹(文王長丨伯邑考紂烹以為丨)
(以賜文王曰聖人不食其丨丨文王得而食之紂曰誰謂西伯聖者與食其丨丨而不知世記又見後)菜
羹必齊(孔子雖蔬食丨丨瓜祭丨丨如也語)䔧羹不糝(孔子厄陳蔡之間七日不食丨丨丨)
(丨又見後庾衮注)以羊羹敗(鄭伐宋宋將戰華元殺羊食士其御者羊斟不與及戰曰昔日之羊)
(子為政今日之事我為政與華元馳入鄭宋師敗績談苑)以羊羹亡(中山君饗士司馬子期在焉羊)
(羹不遍子期怒走楚說王伐中山中山君亡有二人挈手隨後問之曰臣父嘗餓且死君下壺食哺臣之父故)
(來死君也中山君曰吾丨一椀丨丨丨國以一壺飡得二士死戰國策)烹猴為羹(楚有丨丨者而)
(召其鄰人鄰人以為犬羹而甘之後聞其為猴盡吐瀉其所食此未知味者)烹子遺羹(樂羊圍中)
(山中山怒丨其丨丨之丨樂羊食之文侯贊曰其子食之其誰不食羊下中山文侯賞其功而疑其心戰國策)
殺翁分羹(楚與漢相守羽乃為高爼置太公其上告漢王曰今不急下吾烹太公漢王曰吾與若俱)
(北面受命懷王約為兄弟吾翁即若翁必欲烹而翁幸分我一杯羹項王怒欲殺之項伯曰且為天下者不顧)
(家雖殺之無益也)兄嫂轑羹(見釜門注)寬婢翻羹(劉丨將朝丨丨丨汚其衣遽收之寬)
(曰徐徐羹爛汝手)陸機蓴羹(丨丨詣王濟濟指羊酪謂機曰吳中何以敵此機曰千里丨丨未下)
(鹽䜴)庾衮藜羹(丨丨丨丨不糝門人進飯曰已食訖)陸績知母(丨丨字智伯初繋獄見餉)
(羹丨丨吏怒以為卒通意績曰母羹葱必寸斷肉必方正以此知之後漢)殷孚諱父(丨淳子丨有父)
(風嘗與侍中何勖共食孚羹盡勖云益殷蓴羹勖司空無忌子也孚徐輟筯曰何無忌諱)帝親調羹
(李白召見金鑾殿論當世事丨賜金丨為丨丨)帝當賜羹(李林甫子壻鄭平為戶部外郎一日林甫)
(就院省女因邀之見其鬢髮班白謂平曰丨眀日丨丨甘露丨鄭郎其食此羹縱華皓亦必鬢黑明日果有中)
(使至林甫第賜食因以羹與平食一夕鬢黑明皇雜錄)門若沸羹(王低當其黨盛丨皆丨丨丨)
臣肉為羹(魏元忠復舊官固侍宴后曰卿累負謗鑠何邪對曰臣猶鹿也羅織之吏如獵者苟須丨)
(丨丨之丨爾)不二羹胾(柳玭云余先君兄弟三人皆居清列非速客丨丨丨丨夕食齕蔔瓠而已)
(皆保重名家語)韓愈送窮文(捩手覆羹)
詩集滑憶雕胡(丨丨丨丨飯杜江閣)香舂菰米(丨飯丨丨丨柳宗元)飯抄雲
子(丨丨丨丨白)飯依他日(麤丨丨丨丨)與奴白飯(丨丨丨丨馬青芻並杜)無
母誰飲(沙丘丨漂丨丨肯丨王孫李白)
粥沙瓶煮豆(君不見滹沱流凘車折軸公孫倉皇奉豆粥濕薪破竈自燎衣飢寒頓解劉文叔又)
(不見金谷敲冰草木春帳下烹煎皆美人萍虀豆粥不傳法咄嗟而辦石季倫干戈未解身如寄聲色相傳心)
(已醉身心顛倒自不知更識人間有真味豈知江頭千頃雪色蘆茒簷出沒晨煙孤地碓舂秔光似玉丨丨丨)
(丨軟如酥我老此身無着處賣書來問東家住粥卧聽雞鳴粥熱時蓬頭曳履君家去蘇東坡豆)轑鐺分
口(家家臘月二十五淅米如珠和豆粥大杓丨丨丨丨數疫鬼聞香走無處鏤薑屑桂澆蔗糖滑甘無比勝)
(黃粱全家團欒罷晩飯在遠行人亦留分褓中孩子彊教嘗餘波得霑獲與臧新元勝氣調玉燭天行已過來)
(萬福物無疵癘年榖熟長向臘殘分豆粥)食粥已多時(見前注)
羹香芹(丨丨碧澗羹)秋蓴(羹煮丨丨滑)香聞(丨丨錦帶羹竝杜)鮮沸(羣丨丨池)
(羹韓愈聯句)玉糝(香似龍涎仍釅白味如牛乳更全清莫將南海金虀膾輕比東坡丨丨羹蘇東坡)
秦烹(丨丨惟羊羹坡)
古今合璧事類備要外集卷四十五
