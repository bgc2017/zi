古今合璧事類備要前集卷十
宋謝維新撰
歲時門
歲
事類日周(日月俱起日行一度積三百六十五度四分度之一而周天一匝名曰歲後律歷志)星
行(郭璞曰歲取丨丨一次祀取四時一終年取禾一熟載取物終歲更始也爾雅注夏曰歲商曰祀周曰年)
(唐虞曰載)寒暑(寒往則暑來暑往則寒來丨丨相推而歲成焉易係辭)春秋(春秋二以目歲注孟)
(康曰春萬物生秋萬物成舉丨丨以目一歲前律歷志)期日(乾之策二百一十有六坤之策百四十冇)
(四三百有六十當丨之丨係辭)閏月(咨汝羲暨和朞三百六旬有六日以丨丨定四時成歲書堯典)一
終(晉侯曰十二年矣是謂丨丨一星終也歲星十二歲而一周天左傳)十紀(春秋緯稱自開闢至)
(於獲麟凡三百二十七萬六千歲分為丨丨一曰九頭紀二曰五龍紀三曰攝提紀四曰合雒紀五曰連通紀)
(六曰序命紀七曰修飛紀八曰回提紀九曰禪通紀十曰流訖紀史記)歲星(歲在金穣水毁木飢火旱)
(同上)歲名(太隂在寅丨丨攝提格在夘名單閼在辰名執徐在已名大荒落在午名敦牂在未名叶洽在申名)
(涒灘在酉名作鄂在戍名閹荗在亥名大淵獻在子名困敦在丑名赤奮若寅在甲曰閼逢夘在乙曰㫋蒙)
(辰在丙曰柔兆巳在丁曰強圉午在戊曰著雝未在己曰屠維申在庚曰上章酉在辛曰重光戌在壬曰元黓)
(亥在癸曰昭陽淮天文訓)歲星主(丨丨丨歲事為歲首李尋傳)天氣周(孔子曰歲三百六十日而)
(丨丨丨八卦周事各四十五日而備歲事易乾)陽主歲(陽出布施於主而上歲功使隂伏于下而時出)
(佐陽陽不得隂之助亦不能獨成歲終陽以成歲為名仲舒傳)閏成功(立丨定時以丨歲丨後律歷志)
太宰受會(天官丨丨之職歲終則令百官府各正其治丨其丨周禮)司會質成(司會以歲)
(之成質於天子記)正歲觀治象(小宰贊冡宰受歲會歲終則令羣吏致事丨丨帥治官之屬而)
(丨丨丨之灋禮天官冢宰)歲杪制國用(冡宰制國用必于丨之丨五榖皆入然後丨丨丨記王制)
詩集斗移(一别星橋夜三移斗柄春杜詩)燭轉(三歲如轉燭同上)三聞蟬(一入石渠)
(署丨丨宫樹丨劉禹鍚)五愁螢(一别丨丨丨杜)二見草(離居在咸陽丨丨秦丨綠李白)五
落葉(丨丨洞庭丨三江遊未還同上)
月
事類繫時(春秋以日繫月以月丨丨左序)積日(丨丨成月後律歷志)分至(月者所以紀丨)
(丨也前律歷志)隂雨(丨丨者月之餘魏略)鈞象(三十斤成丨一月之丨也前律歷志)卿士(丨丨)
(惟月尚書洪範)五紀(協用丨丨一曰歲二曰月同上)三微(天有丨丨之月十一月陽氣始養黃泉之)
(下萬物始赫赫然感陽之氣也故周為天正十二月萬物始牙故殷為地正正月萬物孚甲而出故夏為人正)
(白虎通)月陽(丨丨月在甲曰畢在乙曰橘在丙曰修在丁曰圉在戊曰厲在己曰則在庚曰室在辛曰)
(塞在壬曰終在癸曰極爾雅)月名(正月為陬二月為如三月為寎四月為余五月為臯六月為且七月)
(為相八月為壯九月為玄十月為陽十一月為辜十二月為涂)斗指(丨正月丨寅二月指夘三月指辰四)
(月指巳五月指午六月指未七月指申八月指酉九月指戌十月指亥十一月指子十二月指丑終而復始准)
(天文訓)律中(正月丨丨太簇二月律中夾鍾三月律中姑洗四月律中中吕五月律中蕤賓六月律中)
(林鍾七月律中夷則八月律中南吕九月律中旡射十月律中應鍾十一月律中黃鍾十二月律中大吕月令)
為一歲(以十二月丨丨丨淮南子)成百榖(歲月日時无易百榖用成尚書㓋範)
日
事類五紀(協用丨丨一曰歲二曰月三曰日注周十二辰為一日書洪範)十時(日之數十故有)
(丨丨之數亦當十位注日中當王食時為公平旦為卿鷄鳴為士夜半為皂人定為輿黃昏為隸日入為僚脯)
(時為僕日昳為臺隅中日出關不在第尊王公曠其位昭五年)庚甲(先丨三日後庚三日易㢲卦先甲三)
(日後丨三日蠱卦先甲一日易後甲一日難楊子)甲癸(凡祭十日十二辰以致之注十日丨至丨國語)
信次(一宿為舍再宿為信過丨為丨左傳)旬浹(十日曰丨十二日曰丨十日亦曰浹禮)在寅
(一年之計在於春一日之計丨於丨)如歲(一日不見如三秋兮一月不見丨三丨兮毛詩)剛柔(五丨)
(甲丙戊庚壬五丨乙丁己辛癸禮王制注)風雨(太平瑞應五日一丨十日丨丨王充論衡)間暇(功之)
(所以能建者以日力也化國之日舒以長故其民丨丨而力餘王符論)暴寒(一日丨之十日丨之木冇)
(能生者也孟子)兢業(堯兢丨日行其道舜業丨日致其孝董仲舒策)緝熙(日就月將學有丨丨干光)
(明詩)必葺(叔孫所館者雖一日丨丨其墻屋去之如始至左昭)勿休(日謹一日雖休丨丨唐王觀政)
(要)不足(吉人為善惟日丨丨書泰誓)以漸(安者非一日而安也危者非一日而危也皆丨積丨)
(而然前賈誼傳)善積不知(積善在身猶長日加益而人不知也董仲舒策)思不如學
(吾嘗終日不食終夜不寢以丨无益丨丨丨也論語吾嘗終日而思矣不如湏臾之所學也荀勸學篇)王
者敬日(故善日者王善時曰覇丨丨丨丨覇者敬時荀強國篇)君子愛日(孔子愛日又或)
(曰丨丨丨丨揚五百篇)周公思事(丨丨丨兼三王以施四丨其有不合者仰而思之夜以繼日幸)
(而得之坐以待旦孟離婁下)曾子省身(丨丨曰吾日三省吾身語學而君子博學而日三省乎已)
(荀子)光武視朝(丨丨每旦丨丨日昃乃罷朝本紀)唐宗放朝(丨文丨每延英對宰臣率)
(漏下十一刻唐制天子以隻日視朝乃命輟朝丨丨皆用雙日唐大宗贊)
詩集半愁(把酒直須拚酩酊逢花莫惜暫掩留假如三萬六千日半是悲哀丨是丨杜牧之)再
見(一從身去國丨丨日周天白樂天)
時
事類十二(一日一夜揔丨丨時半夜子鷄鳴丑平旦寅日出卯食時辰禺中巳日中午日昳未晡)
(時申日入酉黃昏戌人定亥)有四(子産曰君子丨丨時朝以聽政晝以訪問夕以修令夜以安身左昭)
偕行(終日乾乾與時丨丨乾卦)弗失(時哉丨可丨書秦誓)進德(君子丨丨修業欲及時也乾卦)
習學(學而時習之不亦說乎語)來遲去速(辰乎辰曷丨之丨丨之丨也君子競諸楊問明)
得難失易(聖人不貴尺之壁而重寸之隂時丨丨而丨丨也禹之趨時也履遺而弗取冠挂而弗顧)
(非争其先也而争其得時也准原道訓)君子而中(丨丨丨時丨記中庸)孔子之聖(丨丨)
(聖之時者也孟)
朔
事類上日(正月丨丨受終于文祖注上日朔日也書舜典)初吉(二月丨丨注云朔日也詩小明)
月初(正謂年始朔謂丨丨周子商丑夏寅是改正朔也周夜半商鷄鳴周平旦記大傳正朔䟽)日交
(丨月之丨數應在期後鄭興傳)月蘇(朔者蘇也言丨盡而更丨也尚盡正義)眀削(月言朔日言朝)
(何朝之言蘇也丨丨更生故言朔白虎通)日合度(丨月丨丨謂之朔唐一行云云)月受符(晦至)
(朔旦丨丨丨而復行白虎通)縣治象(正月之吉始和布治於邦國都鄙乃丨丨丨之法于象魏使萬)
(民觀治象挾日而歛之注太宰以正月朔日布王政之事于天下而于象魏振木鐸以徇之萬民觀焉天官冢)
(宰)讀時令(武后詔百官議告朔于明堂丨丨丨布政事唐張齊賢傳)天子頒朔(丨丨丨丨)
(於諸侯諸侯蔵之祖廟禮春官注)諸侯受朔(丨丨丨十二月丨政于天子蔵于太廟每月朔朝廟)
(使大夫南面奉天子命君北面而受之公羊注每月天子以朔政班于諸侯諸侯受而納之禰廟告朔以羊榖)
(梁注)聽朔南門(天子丨丨於丨丨之外注南門國門也明堂在國之陽天子每月就而聽朔焉凢聽)
(朔必以特牲告其帝及神記玉藻)聽朔太廟(諸侯皮弁以丨丨於丨丨䟽每月以朔告神謂之告)
(朔則于時聽治此月朔之事謂之聽朔又謂之視朔告朔又謂之告月行此禮天子于明堂諸侯於太祖廟同)
(上)子貢去餼(丨丨丨欲告朔之丨羊子曰賜也爾愛其羊我愛其禮語)許劭論人
(許劭覈論鄉黨人物每月輙更品題故汝南有月旦評焉)
晦
事類月窮(日窮於次丨丨于紀月令)光盡(日月相推日舒月速當其同謂之合朔以速及舒丨)
(丨軆伏謂之晦後律歷志)提月(丨丨六鷁退飛過宋都提月者何僅逮是月晦日也注提月邊也魯人語)
(此是月之幾盡也公羊傳)廢隂(月者羣隂之本月晦則蚌蛤虚而羣隂廢吕氏春秋)堯蓂(堯時冇草)
(夾階而生每月朔生一莢月半則生十五莢自十六日一莢落至月晦而盡彫月小盡則餘一莢厭而不落堯)
(視之以為歷帝王世紀)莊菌(朝菌不知晦朔莊逍遥遊篇)
弦望
事類張弓(弦月半之名也若丨丨弦也望月滿之名也日月相望釋名)為衡(日舒月速舒先)
(速後近一遠三謂之弦相與丨丨平分天下之中謂之望後律歷志)上下(初七初八謂之上弦二十二二)
(十三謂之下弦世傳)虧滿(馬光陳晃言歷元不正須以弦望晦朔光魄丨丨可得而見者考之符驗律歷)
(志)望西東(月未丨則載魄干丨既望則終魄于丨楊子五百篇)半晦朔(當月之中日月相望)
(故以月丨為望望去丨丨皆不滿十五日也又半此望去晦朔之數名曰弦弦者言其月光正半如弓弦也尚)
(書正義)定歷法(武帝詔議造漢歷二十八宿四方舉終以定晦朔分至躔離弦望前律歷志)為
節日(每月皆冇弦望以正月為初年時俗重之以為節荆楚歲時記)䋲墨君德(弦為丨丨望成)
(丨丨前李尋傳)綱紀歷數(弦望伏見者歷數之紀網也晉律歷志)
閏
事類積分(閏月附月之餘日也丨丨而成于月者也左傳)歸餘(文元年閏三月非禮也先王之)
(正時也履端于始序則不愆舉止于中民則不惑丨丨于終事則不悖左傳閏者歲之餘後張純傳)日
窮(天終數九地終數十終窮也言閏月亦丨之丨故取二終之數以為義前律歷志)陽餘(月有閏何)
(周天三百六十五度四分度之一十二月日不匝十二度故三年一閏五年再閏也明隂不足丨有丨閏者陽之餘也)
(白虎通)歸竒(大衍之數丨丨于扐以象閏五歲再閏故再扐而後卦易)起紀(三年一閠以丨)
(丨注紀法也三年加以一閏以會成歲也春秋元命苞)一章(凡閏十九年七閏為丨丨易緯候月分成)
(閏閏七而盡其歲十九名之曰章後律歷志)二終(合丨丨以紀乎閏餘同上)正時(閏以丨丨)
(時以作事事以厚生生民之道于是乎在左文六年)統歲(朔不得中是謂閏月言隂陽雖交不得中不生)
(故曰法乘閏法是為丨丨前律歷志)天道(五年再閏丨丨乃備天地之靈猶五載而成其化况人道乎朱)
(浮傳)天氣(三年一閏丨丨小備五年再閏天氣大備張純傳)非常月(閏月非丨丨也聽朔于明堂門)
(中還處路寝門終月記玉藻曷為不告朔天无是月也閏月矣何以謂之天旡是月非常月也公羊文六年)
無中氣(閏月丨丨丨而北辰斜指兩辰之間所以異于他月也後律歷志)正天地(劉歆曰歷)
(數以閏正天地之中以作上事厚生皆所以定命也同)考晦朔(杜預曰日日行一度月日行十三度十九)
(分度之有畸日官當會集此之遲速以丨成丨丨錯綜以設閏月同上)闔左扉(天子元端閏月則丨)
(門丨丨立于其中記)詔居門(太史閏月丨王丨丨終月注月令十二月分在青陽明堂總章元堂之位)
(唯閏月无所居居于門故于文王在門謂之閏禮)中朔小大(中數曰歲朔數曰年丨丨丨丨不齊)
(正之以閏禮春官)行度䟽密(武帝元封更造太初歷校中朔所差以正閏分課中星丨丨以考丨)
(丨晉律歷志)黃帝建五行(太史公曰丨丨考定星歷丨立丨丨起消息正閏餘史天官)帝
堯定四時(歷象日月星辰敬授人時朞三百有六旬冇六日以閏月定四時成歲書)
詩集樂辭(帝重光年重時七十二侯廻環推天官王琯灰剰飛今歲何長來歲遲王母移桃獻天子)
(羲氏和氏迃龍轡李賀)
古今合璧事類備要前集卷十
