古今合璧事類備要後集卷三十七
宋謝維新撰
三監門
著作郎
歴代㳂革(漢東京圖書悉在東觀故使名儒碩學入直東觀撰述國史謂之著作東觀皆以佗)
(官領焉蓋有著作之任而未為官員也蘭臺令史班固傅毅洛陽令陳崇長陵令尹敏司隸校尉孟冀及)
(楊彪等並著作東觀魏明帝大和中始置著作郎官隸中書省專掌國史衞顗以侍中尚書典著作後又)
(置佐著作郎亦屬中書晉祕書監自調補之大元四年詔祕書无監使吏部選佐著作郎有監復舊又閻)
(纂集云鄒湛謂祕書監和嶠曰閻纂可佐著作嶠曰此職閑重勢貴多争不暇表才按此則大著作亦監)
(自晉元康詔曰著作舊屬中書令祕書既典文籍宜改中書著作為祕書著作於是改隸祕書後别自置)
(省謂之著作省而猶隸祕書著作郎一人謂之大著作專掌史任李充為大著作於時典籍混亂充刪除)
(煩重分作四部祕職以為永制又荀勖以中書監孫盛以祕書監並領為著作孫綽以散騎常侍及陳書)
(並為大著佐佐著作郎始到職必撰名臣𫝊一人宋初廢其制宋齊以求遷佐於下謂之著作佐郎亦重)
(國史集注起居梁初周捨裴子野皆以他官領其職與大著作同陳為令僕子起家之選後周屬春官之)
(外史唐為著作局亦屬祕書省宋以後國史悉属祕書郎二人從五品上著作佐郎二人從六品上掌撰)
(郡誌祝文祭文與佐郎分判局事龍朔改著作郎為司文郎中佐郎為司文郎咸亨復舊初著作郎掌修)
(國史佐郎貳之徒有撰史之名而實無其任盡在史館其屬官有校書郎正字通典國初以寄祿官元豐)
(正名始實有職掌修纂日歴祭祀祝辭則著作郎佐之四朝志初除林希為大著豐稷為小著皆一時選)
(也職略餘見祕監㳂革)
事類東觀(漢班固著作為丨丨六帖)承明(又有丨丨金馬著作之庭大雅宏達於兹為盛元元)
(本本殫見洽聞啓𤼵篇章校理祕文漢班固西都賦)五葉(自司隸校尉奉臣至父丨丨著作不絶鄉族以)
(為美談應奉集讓者作表)三世(崔駰丨丨相繼其後無聞若乃談遷接武彪固踵跡亦各一世之良)
(同上)史才(謝沉為祠都郎何充庾冰以沉有丨丨遷大著作)文士(晉孫綽為廷尉卿領著作綽少)
(以文才稱于時丨丨綽為之冠晉書)西觀(晉束晢元康四年除著作郎著文作丨丨撰晉書三帝紀及十志)
(士𫝊)文府(珥筆史觀記言丨丨梁沈約表)史閣(北齊著作隸祕書謂之丨丨亦謂之史館邢子才作)
(詩酬魏牧冬夜直史館是也)清才(王讚為著作郎甚有丨丨)仙室(書笏珥彤記言事於丨丨選言)
(長曲水詩序)華省(地居丨丨職在修文六帖)著述(東觀丨丨杜牧行蕭孜制)論撰(著作乃丨)
(丨之地唯才史是居唐劉賓客謝男授者作表)議限斷(陸士衡以文學為祕書監虞濬所請為著作郎)
(丨晉書丨丨晉史)裒興衰(蕭德言歴著作郎太宗詔魏證虞世南褚亮及德言丨次經史百氏帝王)
(所以丨丨者帝曰使我稽古臨事不惑者公等力也唐書)折僚友(隋劉禪之父子翼宇小心為著作郎)
(峭直有行嘗面丨丨丨短退無餘訾李伯藥曰子翼詈人人多不憾)成門戶(許敬宗除著作郎謂所親)
(曰仕不為著作無以丨丨丨唐書)司文郎(見㳂革唐事注)祕省才(丨丨史丨六帖)採摭
前記(班固典祕書丨丨丨丨綴緝所聞以為漢書後漢)博習舊聞(楊彪字文先少𫝊家同上)
(平中以丨丨丨丨召拜議郎與金日磾盧植蔡邕等著作東觀同上)著作東漢(續漢書稱以班固傅毅)
(蘭臺令史陳宗以洛陽令尹敏以長陵令孟冀以司隸校尉並丨丨丨丨)直筆東觀(北齊天保)
(二年詔中書令兼著作郎魏收撰後魏史初帝令羣臣各言志收曰臣願得丨丨丨丨早出魏書故帝使專其)
(任北史)定書漢儀(謁者僕射劉珍校書郎劉騊駼等因丨著作東觀撰集漢書因丨丨家禮丨上)
(言請衡參定後漢張衡𫝊)執簡東觀(丨丨丨丨後漢補志序)漢用史才(丨丨丨丨任先)
(班固六帖)晉推經術(丨丨丨丨選在李充)漢推良史(丨丨丨丨選在孟堅)晉重名
儒(丨丨丨丨任先弘度並同上)分四部制(李充為大著作于時典籍混亂充刪陳煩亂丨為丨)
(丨祕閣以為永丨臧榮緒晉書)撰三國志(陳夀好學書著述除中書著作郎丨丨丨丨張華列𫝊)
作賦知名(晉張載字孟陽作濛汜賦太僕傅玄見其賦嘆息以車迎載言談盡日載遂作賦起家徵)
(為著作郎又作劔閣銘世以為能除著作郎)當代必推(韓顯宗除著作郎高祖曾謂顯宗之才朕)
(自委悉中省之品卿等所聞若欲取古人班馬之徒固若遼聞若欲求之丨丨之能卿等丨丨崔孝伯北史)
料四部書(晉孝武帝好覧文藝敇著作郎徐廣丨祕閣丨丨見丨凡三萬六千卷續晉陽秋)撰
百家類(唐孔至歴著作郎明氏族學與韋述蕭穎士柳冲齊名丨丨丨丨例以張說等為近世新族剗)
(去之說子垍方有寵怒曰天下族姓何預若事而妄紛紛者耶垍弟素善至以實告初書成示韋述謂可𫝊及)
(聞垍語懼欲更增損曰大丈夫奮筆成一家書奈何因人動搖有死不可改遂罷)東觀陽秋(掌丨)
(丨丨丨之重唐大詔令蕭遘制)東觀著述(丨丨丨丨杜牧蕭孜制)常呼妳母何言
(宋何承天除著作郎時已老而諸佐郎並名家年少荀伯于嘲之丨丨為丨丨承天曰卿當云鳳凰將九子丨)
(丨妳母談藪)詭云上車不落(梁朝全盛時貴遊子弟多無學術丨丨丨丨丨丨即著作起居)
(何如即校書家訓)張贍作應難篇(丨丨字仲應丨丨丨丨司空張華晚見稱善命為著作郎王隠晉書)
陳封作耆舊𫝊(丨丨丨益部丨丨丨武帝善之命為著作郎)允濟上明堂賦
(唐劉丨丨奏丨丨丨丨以諷則天甚嘉歎之拜著作郎)潘尼造乘輿箴(丨丨轉著作郎丨丨)
(丨丨)東觀會而成書(左右史記言動之詳宰臣記時政之要以受丨丨丨丨丨丨欒城黃庭堅)
(制)蘭臺實專撰述(丨丨東觀丨丨丨丨)龜年老儒有士望(楊丨丨在著庭)
(吳敏之等李綱併以公姓名納上前曰時亦丨丨丨丨丨可令閣門候對班尋召對論當世急務上喜遂擢用)
(之吳芮手筆)張耒在館顧義守(丨丨字文潛從蘇轍學轍見其文愛之蘇軾亦深知稱)
(其文汪洋澹泊有一唱三嘆之聲元祐初為著作佐郎改著作郎丨丨八年丨丨自丨泊如也東都事略)唐
盧照隣同崔少監作雙槿樹賦(作於著作而見諸著作競寫雙槿樹賦蓬萊山)
(上如對神仙芸香閣前仍觀祕寶金懸秦市楊子見而无言紙貴洛城陸生聞而罷笑故知柔條朽榦吹嘘變)
(其死生落葉凋花剪拂成其光價方且𫝊石渠之故事得槿樹之新名足以脂粉仙臺丹青祕府者也賦曰方)
(丈蓬萊邈矣悠哉芸局石室圖天揆日地則圖書之府人則神仙之靈中有芳&KR0034;鬱鬱亭亭兩砌分植雙階並)
(耀葉鏤五衢榮分四照青陸至而鶯啼朱陽升而花笑紫蒂紅蕤玉蘂蒼枝露華的皪風色徘徊寂寞條利棲)
(閑此地委命卷舒隨時榮顇外无嬰夭之禍内有逍遥之致則有亭伯儒門令思詩友翰苑曠其吞夢文鋒高)
(而照斗)
詩集靜直雍容(夫子丨且丨丨丨時卷舒東坡送岑著作詩)熒煌縹緲(華蓋丨丨)
(天帝座蓬萊丨丨道家山彭汝礪次韻履中學士詩)
著作佐郎
歴代㳂革(並見著作郎下)
事類學行(晉陵朱鳳吳郡吳震並丨丨清修白首衡門老而未調譚為監知有史才薦之為著作佐)
(郎並稱其職晉華橝𫝊)聲姿(後魏宋弁為佐郎高帝孝文帝曾因朝會歴訪治道弁年少官微自下而)
(對丨丨清亮舉止可觀高祖稱善大被知遇賜名為弁取弁和獻玉楚王不知寶之理後魏)華婉(崔融)
(受著作佐郎為文丨丨)清選(唐王義方曰臣去歲冬初雲陽下縣丞耳今春及夏陛下授臣著作佐郎)
(極文學之丨丨)南郊賦(郭璞作丨丨丨獻帝嘉其才拜著作佐郎)西觀書(晉束晢字廣微博學多聞)
(晚應司空辟月餘除佐郎丨丨撰晉丨草創三帝紀十志遷博士著作如故)懽喜詩(唐杜審言武后)
(召之賦丨丨丨即授佐郎)濛汜賦(晉張戴字孟陽作丨丨丨傅玄見而嗟嘆以車迎之言談盡日為之)
(延譽遂知名起家著作佐郎)堪佐著(晉鄒湛以閻纘才丨丨丨薦於祕書監華嶠嶠曰此職閑廩重)
(貴世多爭之不暇求其才遂不能用晉書)善著述(陳壽丨丨丨除著作佐郎時夏侯湛等多欲作魏書)
(見壽所作即壞已書張華别傳)丞便轉(晉張華授河南尹丨不拜丨丨佐郎)召賜緋(唐陽城以)
(著作佐郎丨并丨丨魚李泌使參軍事韓傑奉詔至其家城封還詔自稱多病苦憊不堪犇奉惟哀辭必不敢)
(強)兼修國史(唐敬播再遷著作佐郎丨丨丨丨從太宗伐高麗帝名所戰山為駐蹕播謂人曰鑾)
(輿不復東矣已而果然)為後春秋(唐劉元濟累著作佐郎采魯哀公後十二世接戰國丨魯丨丨)
(丨)本隸修書(佐著有局丨丨丨丨胡文恭行范道卿等制)到職作𫝊(著局有佐隸修)
(書之任故事丨丨丨名臣之丨同上行宋敏制)蘭臺佐譔(丨丨丨丨王禹玉制)麟臺著撰
(佐丨丨之丨丨牋表類)領佐史筵(丨丨丨丨胡文恭行高師說制)佐著東觀(丨丨丨丨)
(公是行李謹修制)祕丘撰著(遷丨丨丨丨之佐胡文恭行宋迪制)書省有佐(丨丨丨丨)
(同上行孫諮制)佐修書筵(丨丨丨之丨同上行張子方制)佐選道山(命丨丨於丨丨牋表)
為歐陽公所知(王存少有立志為小官修潔自重丨丨丨丨丨丨趙康靖康公薦召試擢祕書)
(省著作佐郎館閣校勘校集賢院書籍言行錄)奏劉焞乞遷擢(乾道三年七月梁克家丨曰著)
(作佐郎丨丨久在館閣以拘資格除郎不行丨稍丨丨遂除會要)文學知名密薦(本朝王安)
(中字履道自號初寮先生政和中以丨丨丨丨除宗學博士有丨丨於上者除著作佐郎)才學能世
其家(李炳字漢老伯父昭玘字成李元祐名士與晁張為徒嘗為柱史邴丨丨丨丨丨丨政和末除書局)
(遷著作佐郎同上)
詩集東南珍(子亦東南珍價重不可算東坡送孫著作詩)
校書郎
歴代㳂革(漢之蘭臺及後漢東觀皆藏書之室當時文學之士使讎校于其中故有校書之職)
(初漢成帝已命光祿大夫劉向於天祿閤校經傳諸子詩賦步兵校尉任宏校兵書太史令尹咸校數術)
(太醫監李柱國效方伎後以諸大夫楊雄等亦典校於其中後以蘭臺置令史属御史中丞又選他官入)
(東觀皆令典校秘書或撰述傳記蓋有校書之任而未為官也故以郎居其任則謂之校書郎明帝召班)
(固詣校書郎除蘭臺令史後遷為郎典校祕書又劉珍與校書郎劉騊駼馬融校定東觀五經傳記百家)
(藝術整齊脫誤校正文字又楊終徵詣蘭臺拜校書郎竇章為東觀校書郎以郎中居其任則謂之校)
(書郎中後漢蔡邕拜郎中校書東觀又馬融為校書郎中請東觀典校祕書當時重其職故學者稱東觀)
(為老氏藏室道家蓬萊山至魏始置秘書校書郎後周屬春官之外史唐掌讎校典籍為文士起家之良)
(選其弘文崇文館著作司經局並有校書之官皆為美職而祕書省為最通典唐校書郎十人正九品上)
(掌讎校典籍刊正文字皆辨其紕繆以正四庫之國史焉分紀本朝初為寄祿官元豐正名始實有職掌)
(編緝校正定其脫誤則校書郎主之四朝志建炎初罷紹興復置又參酌舊制必召試學士院而後命之)
(中興會要)
事類石渠(東漢楊終顯宗時拜校書郎上言宣帝論定五經於丨丨閣今宜如故事漢書)白虎
(於是詔諸儒丨丨觀考論異同同上)太乙(漢劉向校書天祿閣夜有老人植青藜杖杖端出火以照向曰)
(我是丨丨之精天帝聞卯金之姓有博學者下而觀焉拾遺記)秘文(校理丨丨文選班固西都賦)碩
學(丨丨達官往往典校書如歆向故事或兼撰漢紀也宋百官志)碩儒(東觀儒林之府當講校文藝處)
(定疑難漢時皆名學丨丨乃任其職吳志)騎驢(開元中校書正字俸祿微少孤寒英傑者居之或有不辨)
(正字乘驢入省而太祝奉禮每月請明衣絹布及胙肉俸祿倍多乃公卿子弟居之衣馬比校正頗為輕肥時)
(有語曰正字校書詠詩丨丨奉禮太祝輕裘食肉雍洛靈異錄)畫像(高彪校書東觀後遷内黃令帝敇同)
(僚臨祖送於上東門詔東觀丨彪丨以勸學者東漢)神童(唐楊烱幼聰敏博學善屬文丨丨舉拜校書郎)
國器(唐房元齡校讎秘書省高孝基謂裴矩曰僕觀人多矣未有如此郎者當為丨丨但恨不見其聳壑)
(昂霄唐書)起居(梁朝貴遊子弟多無學術諺云上車不落即著作丨丨何如即校書家訓)盌脫(唐武)
(后時官濫人謠曰補闕連車載拾遺和斗量把椎侍御史丨丨校書郎通鑑)高第(唐張九齡擢進士始)
(調校書郎以道侔伊吕科策丨丨為左拾遺)拔萃(唐白居易敏晤絶人擢進士丨丨中補校書郎唐書)
校閱(段成式為校書郎秘閣書籍丨丨皆徧)司讎(滎陽鄭君諸父諸兄或解巾以丨丨校或決科)
(而登館殿權德祕書郎壁記)校郎(丨丨唐文粹李度西都賦)司典(官惟丨丨職在校文六帖)領
校中(前漢劉向字子政遷光祿大夫而上方精於詩書觀古文詔句丨丨丨祕書本𫝊)賜秘副
(瑊旗與劉向校秘書每奏事旗以選受詔進讀羣書上器其能丨以丨書之丨同上)覽書林(𤼵秘府丨)
(丨丨楊雄闕)聯祕閣(官丨丨丨職在校文六帖)非急務(後漢盧植在東觀校中書帝以)
(為丨丨丨轉為侍中)欽其賢(唐徐岱辯論明銳座人常屈大歷中劉晏表為校書郎觀察李栖筠丨丨)
(丨署所居為復禮鄉為達于朝)正六經(後漢蔡邕拜郎中校書東觀以去聖久遠文字多繆乃求丨定)
(丨丨文字自書冊於碑始立摹寫者車乘日千餘兩)講六藝(劉歆與父向領校祕書丨丨丨傳記諸子)
(無所不究)地惟蘭(丨丨丨省職在芸閣六帖)閣有芸(予為校書郎云云名遂官閑一身得其所)
(賦云臺有蘭兮丨丨丨白樂天泛渭賦序)窮覽典籍(東漢馬融拜校書郎中在東觀十年丨丨丨丨)
(上廣成頌)整齊脫誤(劉珍永初中鄧太后詔與五經博士校定東觀五經諸子傳記百家藝術丨丨)
(丨丨定正文字同上)作神雀頌(賈逵自童兒常在太學諸儒為之語曰問事不休賈長頭顯宗時有)
(神雀集宫殿宫府帝敇蘭臺給筆札使丨丨丨丨拜為郎與班固並校書應對左右)作顯宗頌(傅毅)
(字武伸肅宗博召文雅之士以毅為蘭臺令史拜郎中與班固賈逵共典校書毅追美孝明帝功德最盛而廟)
(頌未立乃依清廟丨丨丨丨十篇奏之由是文雅顯于朝廷並同上)神清韻遠(唐孔季翊初擢制科)
(授校書郎陳子昂稱其丨丨丨丨可比衛公)博學彊記(段成式推蔭為校書郎丨丨丨丨多竒篇)
(祕籍餘見兩字類校閣下)典校蓬山(丨丨丨丨白集行李景讓制)典校延閣(丨丨丨丨)
(服膺羣書杜牧之行趙良規制)校讎儒學(冊府丨丨之官以待丨丨丨之士曲阜除孔武仲)典
校書林(丨丨丨丨同上行王暫制)久披緗帙(頻分溫媼之疑仍懼魯魚之謬丨丨丨丨粗定)
(鉛黃開元二年史館進唐書表)中校秘圖(丨丨丨丨有辯章訂正之益胡文恭行趙良規制)上
疏極論(本朝張公闡字大猷為校書郎時諸大將恃功邀爵賞又論禁衛單寡公丨丨丨丨之厥後稍)
(進退諸將召諸道兵補三衙闕額往往符公言周益公集)賞其盡言(國朝鄭鑑字自明試館職上問)
(今合除何官龔茂良對曰前此學宫召試往往止除正字上曰可除校書郎丨丨丨丨因曰策中所言或是或)
(非大率剴切不易)未嘗一至門(陳公輔字國佐除校書郎公初入館閣時蔡京王黼當國丨丨)
(丨丨其丨言行錄)未嘗詣執政(陳公獻公俊卿以祕書省校書郎召非公事丨丨丨丨丨楊誠)
(齋文)屏事益讀書(王文定公准為校書郎既入館丨去人丨丨丨未見丨休假亦入扺暮始歸樓)
(攻媿集)安分不介意(汪莊敏公澈遷校書郎丨丨無求視同舍郎數遷殊丨丨丨周益公集)
除崇文院校書(張載字子厚號横渠先生嘉祐三年登第熙寧三年召對丨丨丨丨丨丨)韓
愈送鄭涵校理序(祕書御府也天子始更聚書集賢殿别置校讎官曰學士曰校理常以寵)
(丞相為大學士其他學士皆達官也校理則用天下之名能文學者苟在選不計其秩次由是集賢之書盛積)
(盡祕書所有不能處其半書日益多官日益重四年鄭生涵始以長安尉選為校理人皆曰是宰相子能恭儉)
(守教訓好古義施於文辭者如是而在選公卿士夫家選之子弟其勸耳矣愈事相公三為屬吏令生始進仕)
(獲重語於天下而慊慊若不足真能守其家法矣)柳子厚秘書省獨孤君墓碣
(嗚呼有唐仁人獨孤君之墓附于其父太子舍人諱助之墓之後自其祖贈太子少保諱問俗而上其墓皆在)
(灞水之左今王父營陵於其側故再世在此嗚呼獨孤君之道和而純其用端而明内之為孝外之為仁默而)
(智言而信其窮也不憂其樂也不淫讀書推孔子之道必求諸其中其為文深而厚尤慕古雅善賦頌其要咸)
(歸於道昔孔子之世有顔回者能得於孔子後之仰其賢者譬之日月而莫有議者焉嗚呼獨孤君之明且仁)
(如遭孔子是有兩顔氏也今之世有知其然者其信於天下乎使夫人也夭而不嗣世之惑者猶曰尚有天道)
(噫乎甚邪君諱申叔字子重年二十二舉進士又二年用博學宏詞為校書郎又三年居父喪未練而没蓋貞)
(元十八年四月五日也是年七月十日而葬鄉曰某鄉原曰某原嗚呼君短命行道之日未久故其道信於其)
(友而未信於天下今記其知君者於墓韓泰安平南陽人李行諶元固其弟行敏中明趙郡贊皇人柳宗元河)
(東解人崔廣略清河人韓愈退之昌黎人王涯廣津太原人吕溫和叔東平人崔羣敦詩清河人劉禹錫夢得)
(中山人李景儉致用隴西人嚴休復玄錫馮翊人韋詞致用京兆杜陵人)
詩集盌脫(丨丨校書郎武后時人)詩過(小富從來慰所望青衫叙進校書郎相公勲業久彌)
(著孫子門闌嘗有光莫話丨丨已埋没且非盌脫得分張晁以道聞富李由遷校書郎詩)清峻(李舟名父)
(子丨丨流輩伯人間好少年不必須白晳十五富文史十八足賓客十九授校書二十聲輝赫杜甫送李校書)
清絶(風流半刺史丨丨校書郎東坡送趙㞦赴永嘉)清墨(丨丨竄舊史磨丹注前經義苑手秘寳文)
(堂耳驚霆韓文答張澈)竒字(擁書天祿閣丨丨校冊傍王荆公詩)古風(我觀李校書超邁有)
(丨丨談道屢入微閉門長蓬蓬黃山谷寄字子先)紅蘭省(並入丨丨丨偏親白玉規蓋為校書郎也)
(元集酬白樂天韻)天祿閣(才子富文華校讎丨丨丨韓文公送鄭校理)祝身得如斯
(豈論校書郎抱笏光參差童稚見稱說丨丨丨丨丨老翁不量分累月笞其兒崔立之及第後除校書韓退之)
(寄崔立之)正車問何如(校書著作頻召除猶能丨丨丨丨丨黃山谷)臺閣多大官
(鄴侯家多書插架三萬軸一一懸牙籖新若手未觸丨丨丨丨丨無地可容足我雖官於朝氣勢曰局促今子)
(從之遊學問得所欲入海觀龍英矯翮逐黃鵠韓愈送諸葛覺讀書)白頭作校書(卷裏詩過一千)
(首丨丨來丨丨丨郎白居易與王建)且留天祿閣(材如杞梓各稱良海内知名獨豫章終歲丨丨)
(丨丨丨入看應號紫薇郎賀方回寄黃祿直學士)十年身校書(咸平中天開帝居羣公下直承)
(明廬韓侯畫此時无虞瀛洲仙人樂有餘我生不及正觀初却恨丨丨丨丨丨吟詩天街騎蹇驢爾來戎馬爭)
(馳驅把卷未展先欷歔韓子蒼題登瀛圖)終朝守玉署(丨丨丨丨丨方夜旁石扉劉孝綽校書祕)
(書省雪夜詠懷)青藜夜相訪(玉堂學士今劉向禁直岧嶤九天上不須對此融心神會植丨)
(丨丨丨丨韓子蒼題李太白畫像)每有滄洲心(校文在仙掖丨丨丨丨丨儲光羲酬綦校書夢)
(若耶溪見贈)召入承明宫(忽從被褐中丨丨丨丨丨盧象贈程校書)
正字
歴代㳂革(後漢桓帝初置祕書監掌圖書古今文字考合同異其後監令掌圖籍之紀監述作)
(之事不復專文字之任矣今之正字蓋令監之遺職校書之通制歴代无聞齊集書省有正書祕書省有)
(正字隋唐因之掌刊正文字其官資輕重與校書郎同貞元八年屬集賢殿通典國初為寄祿官元豐正)
(名始實有職事編集校定正其脫誤則正字主之四朝志建炎二年罷紹興中復又參酌舊制必召試學)
(士院而後命之中興會要)
事類神童(唐劉晏以丨丨為祕省正字方十歲慧晤上召入樓中貴妃置於膝上為施粉黛上問晏)
(曰汝為正字正得幾字晏對曰餘字皆正惟朋字未正明皇雜錄又唐吳通玄父道瓘為諸王太子授經通玄)
(兄弟出入禁掖侍太子遊通玄共兄通微俱博學善屬文文采綺麗通玄應丨丨舉釋褐祕書正字)弱冠
(唐裴曜卿少聰敏數歲解屬文應童子舉丨丨拜祕書正字)校經(長興三年丨丨籍亥豕有差魯魚為)
(弊並同上)詠詩(丨丨騎驢事見上注)安恬(洪文公遵除正字閣下前輩以畏友待公秦熺為祕郎勢)
(焰赫赫公守道丨丨留滯不干問益公集)靜默(范祖禹字淳父司馬光辟同編修資治通鑑書成上章稱)
(薦而祖禹安恬丨丨若將終身除祕書省正字東都事略)善屬文(見上)與鈞禮(蕭穎士天寳中)
(為祕書正字時裴耀卿席豫張均宋遥韋述皆先進器其才丨丨丨由是名播天下)上封章(儀鳳中吐)
(蕃盗邊魏元忠丨丨丨洛陽宫高宗善之授祕書省正字)感遇詩(陳子昂字伯玉初舉進士上書)
(武后召見金華殿子昂貎柔雅少威儀而占對慷慨擢蘭臺正字為丨丨丨三十八章王適曰是必為海内文宗)
亥豕魯魚(張鷟云丨之與丨涇渭莫分丨之與丨淄澠莫辨注云有人讀史云三豕渡河子夏曰己)
(亥渡河校之果然又簡牘磨滅以陶為陰以魯為魚)門閏陶陰(辨丨丨之非察丨丨之謬注左傳)
(杜預長歷此年无閏月當為門五日後人五土為合閏遂以意定之陶陰事見上)刊於往籍(丨魯)
(魚丨丨丨唐大詔令牛僧孺制)疑其宿構(晏元獻公殊年十三宋真宗面試詩賦丨丨丨丨明日再)
(試文采愈美上大竒之即除祕書省正字令於龍圖閣讀司馬温公實錄)下筆立成(楊億字大年以)
(童子召對試詩賦五篇丨丨丨丨太宗嘆異以為祕書省正字制曰汝方在髫齡不煩師訓精爽神助文字生)
(知越景絶塵一日千里予有望於汝也東都事略)不附進用(范祖禹除正字供職祕省時王荆公)
(當國人皆奔競公未嘗往謁王安國共公友善嘗諭意以公獨丨親丨故未丨丨公竟不往言行錄)對策
見竒(廖正一字明略元祐中蘇軾在翰苑試館職士得正一丨丨竒之除祕省正字言行錄)奏篇
見稱(李璧撰周益公行狀召試館職丨丨上宋高宗丨丨其文諭丞相曰他日可令掌判除正字)實
為儒選(是正文字之官丨丨丨學之南豐擬制)縱觀祕文(往遊藏室丨丨丨丨初寮李質)
(等制)未嘗折顔(王待制質字子野充職館殿二十餘年同舍皆顯官公介然不動惟求外補當國者)
(非戚必舊公丨丨丨丨以合其意言行錄)仍特免試(紹興己卯諫官何溥請館職學官皆試而後除)
(人以為憚久之王十朋始以大魁直除祕書郎不試未幾闕員寖多復召予與程大昌試止除正字其後無不)
(試者至乾道元年黃石輪對稱旨擢書郎丨丨丨丨自廷魁之外不試者惟石而已周益公集)侍從合
薦于朝(陳師道字無已號後山居士少好詩一見豫章盡焚其藁而學焉元祐中丨丨丨丨丨丨起為)
(徐州教授改頻州紹聖中以進士科第罷尋召為祕書省正字而卒著後山集十五卷)中書特命
以官(韓昫字子蒼自布衣有詩名前輩稱許之政和初詣闕上書召試丨丨丨丨丨丨除祕書省正字言)
(者論其進不繇科舉責為筦庫)文有氣燄務竒怪(本朝石悉字敏若政和初試中宏詞除館)
(職四六之丨丨丨丨而丨丨丨為詩清逸有橘林集十卷)文頗富贍不竒怪(劉弇字偉明儒)
(學決科擢為館職丨詞丨似石敏若而丨丨丨為丨丨則過之)張于湖上陳正字啓
(瓊琚玉珮久應接武於䕫龍貝闕珠宫尚困守關之虎豹)
詩集重銅樓(閻公漢庭舊沉鬱富才力價丨丨龍丨聲高重門側李白酬閻正字)畏金根
(杜老趨嚴詔徐行及聖時端能幾字正敢恨十年遲益丨丨丨繆寧辭溫媼譏况來憂畏斷不盡鹿門期陳后)
(山除祕書省正字)無等雙(城南晁正字國器丨丨丨黃山谷)當居中(詔謂正字丨丨丨楊)
(誠齋送提舉蔡正字)試文章(翠木陰陰白玉堂老來方此丨丨丨宫簷日永揮毫罷閑拂塵埃看畫墻)
(王仲至召試學士院絶句)加字數(頻寬傷點竄切恐誤流𫝊改易文辭正增丨丨丨全詳見史館校勘)
(孫僅勘書詩)芸閣吏(又應丨丨丨恐我僻兼愚劉得仁夜訪劉正字)
古今合璧事類備要後集卷三十七
