古今合璧事類備要後集卷五十二
宋謝維新撰
環衞官門
左右金吾二衞將軍諸衞將軍附
歴代㳂革(諸將軍事並各見國朝每條下小注内今以左右金吾二衞㳂革自唐叙起唐武德)
(曰左右衞府上將軍各一人從二品大將軍各一人正三品將軍各二人從三品掌宫宿禁衞凡五府及)
(外府皆緫制焉凡五府三衞及折衝府驍騎番上者受其名薄而配以職皇帝御正殿則守諸門及内廂)
(宿衛杖非上曰亦將軍一人押仗將軍缺以中郎將代龍朔中省府事百官志左右金吾衞掌宫中京城)
(巡警烽候道路水草之宜凡翊府之翊衞及外府忺飛番上者皆属焉師田則執左右營之禁南衙宿衞)
(官將軍以下及千牛番上者皆配以職大功役則與御史循行同上龍朔二年改左右候衞曰左右金吾)
(國朝六軍諸衞有左右金吾衞上將軍秦曰中衞漢武改曰執金吾隋曰候衞所領軍事名攸飛以執禦)
(非違漢官宰尹曰吾禦也常執金革以禦非常緹騎二百人輿馬道從充滿於路世祖嘆曰仕官當作金)
(吾吾左右衞上將軍晉武帝分中衞將軍為左右衞各大將軍一人銀章青綬隋改置左右衞為左右翊)
(衞左右驍衞將軍漢武以李廣為驍騎將軍後省之光武改屯騎為驍騎晉又立晉臺以為宿衞官至隋)
(煬帝改左右備身為左右騎衞所領名豹騎唐置驍衞府龍朔去府字光宅改左右武威衞神龍復舊武)
(舊衞上將軍魏武為丞相有武衞營晉採其名置左右武衞府有大將軍光武改左右鷹揚衞龍朔復舊)
(屯衞上將軍隋煬帝置右左屯衞唐龍朔改為威衞光宅改為左右豹韜衞領軍衞上將軍魏武為丞相)
(始置中領軍魏文又置領軍晉因之品第三金章紫綬宋齊領軍掌内禁兵唐别置領軍衞大將軍龍朔)
(改戎衞咸亨復舊監門衞大將軍漢魏以來城門校尉之職也隋置左右監門府將軍煬帝改府字為衞)
(唐置大將軍龍朔改為監衞千牛衞上將軍後魏有千牛衞備身本掌乘輿御刀蓋取庖丁為惠文君解)
(數十牛而刃若𤼵硎此刀可以備身因以名官隋左右府領千牛備身唐改左右千牛府龍朔改為奉神)
(衞神龍改為千牛衞即諸衞大將軍諸衞將軍並為環衞官无定員皆命宗室為之亦為武臣之贈典大)
(將軍以下又為武臣責降散定政和中改武臣官制而環衞如故蓋雖有四十八階别无所領故也四朝)
(志靖康元年用御史中丞陳過庭言請遵藝祖開寳初罷諸節度使歸環衞故事於是節度使錢景臻等)
(並為左右金吾衞大將軍同上又崇寧四年倣古修立三衞官有郎一員中郎為之貳文武各一員博士)
(一主簿一親衞府有郎有中郎以后妃嬪御之家有服親及翰林學士并管庫正任觀察使以上子孫充)
(勲衞府有郎有中郎以勲臣之世賢德之後有服親大中大夫以上及正任團練使遥郡觀察使以上子)
(孫充翊衞府有郎有中郎以卿監正任刺史遥郡團練使以上並以親兄弟子孫試充三衞郎治其府之)
(事率属日直于殿陛長在左立起居郎之前貳分左右文東武西立都承旨之後親衞立于殿上勲衞立)
(於垜殿翊衞立於兩階衞士之前中興久不除授孝宗隆興詔學士院討論環衞官制度欲參酌祖宗時)
(及唐太宗制度詔曰朕惟祖宗選用將帥以崇武節外建方鎮内列環尹品式備具近來環衞久不除授)
(非所以除材而均任也可依舊制應以才略聞堪任將帥及久勤軍事暫歸休佚之人並為環衞官更不)
(換授正令兼領如節度使則領左右金吾衞上將軍承宣使則領左右衞上將軍在内則兼𢃄在外則不)
(𢃄以十員為額朝參侍殿並依御𢃄體例宗室不在此制仍不差戚里及非戰功人除改差主兵官合不)
(領環衞如皇城司𢃄御器械之類仍許兼領)
事類虎賁(丨丨氏掌先後王而趨以卒五周禮)爪士(祈父予王之丨丨詩)環尹(潘崇為大)
(帥且掌丨列之丨左傳)内官(楚君戎分為二廣廣有一卒右廣初駕數及日中左則受之丨丨序當其)
(夜以待不虞同上)中尉(丨丨即執金吾漢高祖紀)式道(丨丨掌儌巡京師武帝更名執金吾有丨)
(丨左右中注式道持麾至宫門門乃開漢百官志)環衞(丨丨白六帖)警巡(丨夜丨晝漢西京賦)
贖罪(漢楊淮奏梁冀叔父執金吾利以三月之俸丨丨)納官(唐田仁會麟德中轉右金吾將軍所)
(得俸給外有餘輒以丨丨時人頗譏其要名而仁會強力疾惡晝夜巡警自京城至衢路越法無不立發每日)
(廷引百餘人躬自閱罰略無寬者京城貴賤咸憚之)領護(羊琇少與武帝相親謂帝若富貴見用作丨丨)
(各十年帝戲而許之及即位擢琇為左衞將軍)警衞(左右衞大將軍之職掌統領宮庭丨丨之職六典)
緹騎(金吾統丨丨二百唐百官志)蘭錡(佐衞丨丨白集左衞崔蕃制)武衞(官我丨丨杜牧)
(行吳正制)戎衞(尔以忠勞選登丨丨訓勇力之士以備時使申誰何之人以奉徼廵白集行李彦佐制)
左廣(移領丨丨白集李演除衞上將軍制)右廣(俾領上軍仍遷丨丨白集王士則除右羽林大將軍)
(制)管兵(臧盾遷中領軍丨天下丨要監局事多盾為人敏贍有風力長於撥繁職事甚理天監中吳平)
(後蕭景先居此職甚著聲稱至是復繼之梁書)司武(官崇環衞職實丨丨杜牧之名王釗制)緫制
(凡親勲翊五郎將府及折衝府所隸者皆丨丨焉六典)嚴衞(丨丨禁兵六帖)嗜學(宗室則之丨丨)
(年五十餘尚執經太學嗣曹王臯薦之邊左金吾衞大將軍職林)有禮(吳俶章恭皇后之弟為金吾將)
(軍俶循循丨丨遜無倨氣矜色見重朝廷同上)請繫郾(賈復為執金吾郾王尹尊及諸將反上召諸將)
(議以檄叩地曰郾最強宛次之孰能為我擊郾復曰臣丨丨丨上曰執金吾擊郾吾復何憂耶華嶠後漢書)
諫逐兔(唐執失思力為左領軍太宗將逐兔於後苑思力丨曰陛下何得自輕萬一馬有顛蹶將若之)
(何太宗顧而異之又將丨丨思力脫巾𢃄跪而固諫太宗為止焉)不剪槐(隋高穎拜左衞大將軍每坐朝)
(堂北槐下聽事其樹不依行列有司請伐之上特不令剪去以示後人見重如此)佩大刀(唐王及善)
(除右千牛衞將軍帝曰以爾忠謹故擢三品要職爾丨丨横丨在朕側亦知此官貴乎)解金𢃄(隋皇)
(甫無逸轉右武衞將軍王世充簒弃母妻斬關自歸騎追及無逸丨丨丨投之地)彈琵琶(唐柴紹轉)
(右驍衞大將軍吐谷渾党項寇邊虜據高射紹軍紹安坐遣人丨胡丨丨)真將軍(唐段志玄為左驍衞)
(大將軍文德皇后之葬勒兵衞章武門太宗夜遣使至士及披戶内使志玄拒曰軍門夜不開使者示詔志玄)
(曰夜不能辨帝歎曰丨丨丨)益重名(唐張萬福德宗時拜右金吾將軍楊城等詣延英門論裴延齡)
(事伏閣不去帝震怒懼不測萬福大言曰國有直言天下無慮矣吾年八十與見盛事徧揖城等天下丨丨其)
(丨)環太微(丨丨丨諸星有上將次將之位所以拱衞震極不若天子置上將軍以禦侮率是道也元)
(稹授張奉國左衞上將軍制)法勾陳(王者丨丨丨設環列非勲勤之將信近之臣則何以久張爪牙)
(轉置肘腋白集李演除左衞上將軍制)摧姦伏(唐宗室晦遷金吾將軍丨擿丨丨無畱隠)識舊
儀(唐宗室若水為左金吾衞大將軍兼通事舍人多丨丨丨每宣勞揖輦進止有可觀者)延入
閣(唐于文士及擢右衞大將軍太宗丨丨丨語或至夜分休沐馳召)號珂里(唐張嘉祐嘉正弟有)
(幹略方嘉正為相時任左金吾衞將軍昆弟每上朝軒蓋騶導盈閭巷時丨所居坊曰鳴丨丨)威重有
謀(漢耿秉為人丨丨丨丨略拜執金吾每行幸秉常領宿衞)忠亮雅正(紀善丨丨丨丨才兼文武)
(拜領軍衞將軍)務嚴公正(馬防字孝孫拜執金吾牲丨丨丨丨處議多見用秉觀記)不畏強
禦(陶回拜領軍將軍回性方範丨丨丨丨丹陽戶桓景頗以供事司徒王導甚悦之回常慷慨論景非正人)
(不宜狎會熒惑守南斗回曰公以明德輔弼聖主當親正遠邪而與桓景造膝熒惑何由退舍導深愧之晉中)
(興書)任國柱石(辛慶忌明略威重丨丨丨丨拜執金吾雜漢事)入直殿中(羊祐遷中領軍)
(悉統宿衞丨丨丨丨執兵之要事兼内外晉中興書)咨訪軍事(威霜召為執金吾每有軍事帝丨丨)
(焉魏書)分典飛騎(姜確字行本太宗選趫才衣五色袍乘六閑馬直屯營宿仗内每出幸即以從)
(拜行本左屯衞將軍丨丨丨丨)莅官勁正(屈突通為右武衞將軍丨丨丨丨有犯法者雖親無縱其)
(弟蓋長安令亦以方嚴顯時人語曰寧食三斗葱不逢屈突通寧食三斗艾不見屈突蓋)論奏風彩
(李景略召為羽林衞將軍對德宗延英殿丨丨衎衎有大臣丨丨)久衞宸階(自參戎秩丨丨丨丨)
(常相除右金吾制)統領宫庭(左右衞將軍之職掌丨丨丨丨警衝衞之法以督其属之隊俊而緫)
(諸曹之職務焉其左右驍騎等皆如之六典)巫劾徙邊(唐田仁會為右金吾丨傳鬼道惑衆自言)
(能活死人市里尊神仁會丨丨于邊)惡少捕死(唐杜中立歴左右金吾衞大將軍京師丨丨優戲道)
(中具騶唱呵衞中立郡從吏丨繫立箠丨)執金立侍(丨丨丨丨唐杜牧于釗制)分職環衞
(丨丨丨丨重名冠軍白六帖)累從征討(唐柴紹高祖即位拜左翊衞大將軍丨丨丨丨歴國公)
歴二百載(唐秦叔寳拜右武衞大將軍嘗曰吾少長戎馬間丨丨丨餘丨)典衞屯兵(唐阿)
(史那社尔率衆内属十年入朝授左驍衞丨丨大將軍尚衡陽長公主為駙馬都尉丨丨)伺察細事(唐德)
(宗時金吾大將軍李翰好丨丨城中丨丨舊史)爪牙之軍(丨丨丨丨同上)輦轂之衞(丨丨)
(丨丨同上)警衞禁街(貞元十七年金吾衞大將軍李翰奏丨丨丨丨必資澄肅續通典)夾峙
宫省(北落親兵丨丨丨丨禮六帖杜牧行梁榮幹制)號為稱職(唐趙道興正觀初歴遷武候中)
(郎將明閑宿衞丨丨丨丨太平御覧)以為模矱(唐龐玉久宿衞習知朝廷制度高祖顧諸將多不閑)
(儀檢故授玉領軍武衞二大將軍使衆觀丨丨丨丨)敷奏詳辨(唐姜柔遠美姿容丨丨丨丨武)
(后時為左鷹楊衞將軍)忠信彰美(丨丨丨丨於禁營政績茂宣於汧隴時宋淮為右千牛衞大將)
(軍遣宋淮宣諭詔)七萃八屯(周設丨丨漢列丨丨皆所以拱衞王宫肅嚴徼道白集鄭何除右衞)
(將軍制)八舍二廣(天子六軍必有材官飲飛超乘挽強之士董之以威待之以信分丨丨之衆寡)
(均丨丨之逸勞皆將軍之力也是以李大亮上直禁中而文皇甘寢則心腹爪牙之任斯不細矣元微之行于)
(季友右羽林制)典戒武衞(烈烈揚侯實統禁戎注曰皇祖之始丨丨丨丨文選揚荆州諫)典兵
禁門(丨丨於丨丨之内直侍於衞戟之中杜牧行張直方制)天子押衙(唐邢濟為金吾將軍)
(曰我金吾丨丨丨丨以死生從安自脫)武候緹騎(謂丨丨丨丨為金吾衞將軍右衞將軍權集)
詔乘蜀馬(唐高祖以李粲為右監門衞大將軍曰卿忠勇之譽聞於隋今年齒雖邁筋力未衰監門)
(之職非公莫可粲以年老辭高祖曰藉公處分𡭗豈欲煩公筋力耶於是丨粲自非殿庭皆丨丨丨論者榮之)
統良家騎(丨丨丨之丨士訓期門之材官白集行王士則制)周廬肅然(交戟之下丨丨)
(丨丨白集李演除左衞上將軍制)屯萃盡察(八丨之警巡七丨之勤惰𡭗為其正丨得丨之同上)
分司丹禁(梁有左右中將以丨丨丨丨侍衞左右)掌護建章(國家設十二衞猶漢之有)
(南北軍而左右羽林尤稱親重自諸衞而移鎮者謂之美遷丨勾陳而丨丨丨借巡警而嚴武衞白集王元輔)
(授左羽林衞將軍制)臨難不屈(唐劉洪基京師平功第一授右驍大將軍討薛舉戰淺水原八緫管)
(軍皆没惟洪基一軍戮力矢盡為賊授帝以丨丨丨丨優護其家本𫝊)謀亂不敢(唐楊思訓從幸)
(并州右武衞大將軍慕容寳節夜要思訓與丨丨思訓對寳節丨丨將毒酒以進思訓死妻訴之流寳節嶺表)
(斬之)蘭錡之兵(禁旅緫丨丨丨丨李文饒集)環尹之列(丨丨丨丨執金為貴曲阜行李)
(貴金吾大將軍制)列衞宫邸(丨丨丨丨同上行令白武衞大將軍制)宿衞王室(千牛)
(𢃄刀丨丨丨丨同上行金高后千牛衞將軍制)鈎陳錡杖(張鷟云肅肅張北極之威靈森森表南端)
(之壯麗九旂愓旆日熾星流五輅鳴鑾賦龍輈鳳轄注云錡受兵器南端出東郡)羽騎旄頭(武夫拔燕)
(之服丨丨雲屯期門珥鶡之冠丨丨宿設同上)清儉常布衣(吳隠之為中領軍丨丨每月所得禄)
(裁畱身粮餘悉分贍親族丨丨丨不完妻子不霑寸祿晉書)清謹無纖隙(阿思那忠蘇尼太子)
(也資丨丨時為右驍衞大將軍宿衞四十八年丨丨丨時人比之金日磾)得卿勝數萬(唐李嗣業)
(為左金吾將軍祿山反上在靈武詔嗣業赴行在謁見上曰今日丨丨丨丨丨衆事之濟否實在卿也)用
卿重此官(唐韋湊遷右衞大將軍元宗謂曰故事諸衞大將軍與尚書更為之近時職轉輕故丨丨)
(以丨丨丨毋辭)今將軍不可(李廣嘗夜獵至霸上亭長呵叱之從者曰故李將軍亭長曰丨丨丨)
(猶丨丨況故也廣遂宿於亭下)上將軍處右(丨丨丨丨丨偏將軍處左白六帖)躍馬平
隠巢(唐秦叔寳每敵有驍將銳士出入夸衆者秦王輒命叔寳往取之丨丨挺鎗刺於萬衆中莫不如志)
(及丨丨丨功拜左武衞大將軍)領兵戍咸陽(唐張獻甫累遷至右金吾衞將軍李懷光叛吐番盗)
(邊獻甫丨禁丨丨丨丨累年兵農悅安)統勾陳之衞(丨丨丨丨丨擢蘭錡之兵白六帖)委
禁垣之警(丨丨丨丨提丨胡文恭行王從善制)夜警金吾之漏(曉傳銀棨之符丨丨)
(丨丨丨丨常相除右金吾制)外察何留之禁(熊羆宣力輦轂無塵内訓却非之士丨丨丨丨)
(丨丨徐集)典羽林三十年(張延師為左衞大將軍性謹畏丨丨丨丨丨丨未嘗有過職林)授
宿衞三十年(唐薛平丨右衞將軍丨丨丨丨丨)命羣臣舉善射(唐泉獻誠天授)
(中以右衞大將軍兼羽林衞武后嘗出金幣丨宰相南北衙丨丨丨丨丨五輦中者以賜内史張光輔舉獻誠)
(獻誠讓玉鈴大將軍薛吐摩支摩支固辭獻誠曰陛下擇善射者然皆非草人恐唐官以射為恥不如罷之)
為羽林至金吾(唐張暐五丨丨丨大將軍三丨左丨丨大將軍)設官拱扈宸極
(環衞丨丨丨丨丨丨胡文恭行宗樸制)方鎮罷歸環衞(隆興間孝宗討論唐太宗環衞制度)
(湯思退曰環衞官唐時有職事本朝無職事祖宗舊制自丨丨丨皆丨丨丨故也孝宗會要)仕宦當
作執金吾(漢世祖微時嘆曰丨丨丨丨丨丨丨)仕宦至金吾榮重(丨丨丨執丨丨)
(古今所丨丨也白集盛制)唐杜牧原十六衞(國家治踵隋制開十六衞將軍緫三十員闕)
(緫一百二十八員署守分部夾峙禁省厥闕乎今未始替削然自今觀之設官言無謂者其十六衞本闕)
(迹其實天下之大命也始自貞觀中既武遂文内以十六闕養武臣外開折衝果毅府五百七十四以儲兵)
(伍或有不闕踏二三千里為寇土數十百萬人為宼兵蠻夷戎狄踐四闕時戎臣當儲兵居外至如天下)
(平一暴㪍消削單車一符闕綬四走莫不信順此時戎臣當提兵居内也官為將軍有闕章有金銀千百)
(騎趍奉朝謁第觀車馬歌兒舞女念功賞闕五於曲賜所部之兵散舍諸府上府不越一千二百人百闕)
(四府凡有四十萬人三時耕稼襏襫耞耒一時治武騎闕禆衞以課父兄相言不得業他藉將府伍散田)
(畝力解闕當居人自愛雖有蚩尤為師雅亦不可使為亂耳及其闕部之兵被檄乃來受命於朝不)
(見妻子斧鉞在前爵賞一闕以首爭首以力摶力飄暴交捽豈暇異略雖有蚩尤為師雅亦無能為叛也自貞)
(觀至開元末百三十年間戎臣兵伍未始逆簒此聖人所能柄統輕重不障表裏聖算神術也至于開元末愚)
(儒奏章曰天下文勝矣請罷府兵矣詔曰可武夫奏章曰天下力強矣請博四夷詔曰可於是府兵内剷邊兵)
(外作戎臣兵伍湍奔丹往内無一人矣起遼走蜀繚絡萬里事五強寇奚契吐番雲南大食國十餘年中亡)
(百萬人尾大中乾成偏重而天下掀然根萌燼燃七聖旰食求欲除之且不能也由此觀之戎臣兵伍豈可一)
(日使出落鈴鍵哉然為國者不能也居外則叛居内則簒使外不叛内不簒兵不離伍無自焚之患將保首領)
(無烹狗之論古今已還法術最長其置府立衞乎近代以來於其將也弊復為甚也人嚻曰廷詔命將矣名出)
(視之率市兒輩蓋多賂金玉負倚幽陰折養交貨所能也絶不識父兄禮義之教復無慷慨之氣感慨百城千)
(里一朝得之其強傑愎也者則撓削法制不使縳已斬族忠良不使違已力壹勢便罔不為寇其陰泥巧狡者)
(亦能家算口歛委於邪倖中卿市公去郡得都四履所治指為别館或一夫不幸而壽則戞割生人略匝天下)
(是以天下每每兵亂涌溢濟人乾耗鄉黨風俗淫窳衰薄教化恩澤擁抑不下召來&KR0008;沴被及牛馬嗟乎自愚)
(而知之人其盡知之乎且武者任誅如天時有秋文者任治天時如有春是天下不能倒春秋是豪傑不能緫)
(文武是此輩受鉞誅暴乎曰於是乎在某人行教乎曰於是乎在欲禍蠧不作者未之有也伏惟文皇帝十六)
(衞之旨誰復而原其實天下之大命也作原十六衞)
幹辦皇城司
歴代㳂革(周虎賁氏舍則守王閑王在國則守王宫漢北軍即今之皇城司也漢置羽林郎材)
(官取三輔良家之子自給鞍馬唐謂之北衙左右羽林軍大將軍各一人正三品將軍各三人從三品掌)
(統北衙禁兵督攝左右廂飛騎儀仗大朝會則周衞階陛巡幸則夾馳道為内仗凡飛馳南上者配其職)
(有勑上南衙者大將軍承墨勑白多於金吾引駕仗官與監門奏覆降墨勑然後乃得入百官志五代梁)
(乾化六年詔曰端闈正門也宜以時開敞用達陽氣委皇城使國朝因之舊號武德司太平興國詔改今)
(名實錄政和官制改皇城使為武功大夫而其職任則選曰外通領焉皇城司以入内兩都知主内判内)
(定事入内都之無不與知者惟宿直諸班禁衞略無統攝而皇城司親從官數千人乃命武臣二員同兩)
(都知主之而殿前復不預此祖宗處軍政深意也官制舊典紹興中詔行宫禁衞所改為行在皇城司三)
(年詔皇城司係專掌禁庭出入依祖宗法不隸臺察先是殿中侍御常同乞皇城司隸臺察已從其請至)
(是遂不行中興會要)
事類良家(見㳂革)嚴衞(丨丨禁兵白六帖)羽林(漢置丨丨郎)孤兒(漢羽林丨)
(丨父死子代武帝時繫匈奴死子孤不能自活養於羽林)親重(國家設十二衞猶漢之南北軍而左右羽)
(林尤稱丨丨白集王元輔制)宿衞(唐李聽帝在東宫使左右諷取之聽自以身丨丨不敢獻餘)檢
閉啓(梁乾化詔丨校丨丨車駕出則闔扉續通典)掌開闔(唐城門郎丨京城皇城宫殿諸門丨)
(丨之節奉其管鑰而出納之開則先外而後内闔則先内而後外所以重中禁尊皇居也候其晨昏繋鼔之節)
(而啓閉之同上)文臣少卿(國朝以皇城使比丨丨丨丨選人才優長者一員供職謂主管皇城司也)
(官制舊典)御𢃄主管(政和改制之後皇城司依舊以横行或丨丨二員丨丨同上)
詩集直禁(將軍丨丨圍繡服耀金羈羽衞九天静英豪四塞知望雲回朔鴈隔水射穹麋門風荀氏)
(敵劔藝霍家推本朝釋無可寄羽林盧人大詩)
御前忠佐軍頭引見司
歴代㳂革(國朝但曰軍頭引見司端拱元年改軍頭司為御前忠佐軍頭司引見司為御前忠)
(佐引見司軍頭司掌崇班供奉及諸州駐泊捕捉之事引見司掌軍頭名籍諸軍搜閱引見之事分紀中)
(興以來提點官幹辦官並以閤門官充紹興三十二年詔知閤門官兼則稱提點宣贊舍人閤門祗候兼)
(則稱幹辦乾道三年詔提點幹辦共四員為額)
事類德用至使相(國朝章聖以二月十九日上昇時大雪極寒太后以酒賜禁衞之士時緫)
(兵者令諸班極飲王丨丨管引見司所轄地分皆不得飲酒太后召問德用曰此輩被大行恩德久矣何忍飲)
(酒況宫中大事未定忽有一夫酗酒高呼恐社稷危𡭗太后咨嗟感泣有意大用後丨丨丨)
𢃄御器械
歴代㳂革(國初以來嘗選三班以上武幹親信者佩櫜劔御劔或以内臣為之會要初是職止)
(名御𢃄咸平元年改為御𢃄器械景祐二年詔自今無得過六人慶歷元年詔遇闕員以歴邊任有功者)
(補之舊制外任𢃄御器械過闕朝見不宿衞熙寧六年向寳移真定府路揔管過京師特命宿直並會要)
(中興因仍)
事類賜𢃄(太宗嘗令善工製金𢃄時石晉帶御械方侍立輒進曰願以賜臣太宗即予之長編)屬
鞬(丨丨左右夙夜不懈曲阜行𢃄御器械樂上宣制)居嚴䆳(御𢃄分禁庭内宿直舍在崇政殿内)
(職丨丨丨多任國戚及内侍官制舊典)衞不虞(紹興七年樞密院言𢃄御器械官合𢃄插上曰祖宗)
(置此官所以丨丨丨也今乃佩數隻骹箭不知何用中興會要)
四廂
歴代㳂革(唐有左右神策軍掌衞兵及内外八鎮兵百官志左右龍武神武神策號六軍正元)
(二年神策置大將軍十四年置統軍始殿前左右神威軍號天威軍八年廢以軍隸神策有馬軍步軍將)
(軍及指揮使等以大將軍知軍事天復三年廢神策四年復同上本朝捧日舊曰日騎天武舊曰控鶴太)
(平興國二年詔改控鶴曰天武雍熙四年改殿前司日騎曰捧日龍衞舊曰龍捷神衞舊曰虎捷太平興)
(國二年詔改龍捷曰龍衞虎捷曰神衞皆以美名易禁軍之舊號也殿前司捧日天武馬軍司龍衞步軍)
(司神衞謂之上四軍各有左右廂廂各三軍東齋記事)
事類募材勇(唐栢梁器入為左神策大將軍丨丨丨以代士卒市販者中尉竇文揚惡之)峙
宫省(夾丨丨丨唐杜牧梁榮幹制)坐闌入(唐栢良器丨友人丨丨换右領軍衞自是軍政皆中)
(官專之)號桄梯(管軍八位武弁軍門丨八丨丨蓋殿前馬軍步軍副都指揮使三軍都虞候天武捧)
(日龍神衞四廂都指揮使為管軍官制舊典)習練軍旅(端拱初以龍衞左廂都指揮使孔守正丨)
(丨丨丨特置龍神衞四廂都指揮使以寵之范蜀公蒙求)進董親兵(丨丨丨丨龍溪除釗錫制)擢
典親衞(丨丨丨丨淇水除白堂制)周衞典軍(丨丨丨丨之官南豐除曲珍制)其還軍
候(汝服勤戎亦既有年所丨丨丨丨往即官聯張于湖勝捷都虞候謝興換授從義郎制)易寘武
階(𡭗服在戎行多丨丨丨丨同上都虞候姚元換授制)
古今合璧事類備要後集卷五十二
