古今合璧事類備要前集卷五十九
宋謝維新撰
冠禮門
冠
事類突弁(婉兮孌兮總角丱兮未幾見兮丨而丨兮詩甫田)元服(令月吉日始加丨丨史)
嘉事(冠者禮之始也丨丨之重也是故古者重冠重冠故行之於廟行之於廟者所以尊重事尊重事而)
(不敢擅重事不敢擅重事所以自卑而尊先祖也冠義)重禮(古者冠禮筮日筮賓所以敬冠事敬冠事)
(所以丨丨重禮所以為國本也同上)備服(凡人之所以為人者禮義也禮義之始在於正容體齊顔色順)
(辭令容體正顔色齊辭令順而後禮義備以正君臣親父子和長幼君臣正父子親長幼和而後禮義立故冠)
(而後服備服備而容體正顔色齊辭令順故曰冠者禮之始也)成人(冠於阼以著代也醮於客位三加彌)
(尊加有成也已冠而字之丨丨之道也見於母母拜之見於兄弟兄弟拜之成人而與為禮也玄冠玄端奠摰)
(於君遂以摰見於卿大夫鄉先生以成人見也成人之者將責成人禮焉也責成人禮焉者將責為人子為人)
(弟為人臣為人少者之禮行焉將責四者之行於人其禮可不重與並同上)三加(士禮始加緇布不忘)
(本也次加皮弁朝服也丨丨爵弁祭服也不忘本然後能事君能事君然後能事神所謂三加彌尊喻其志者)
(如是而已若諸侯則始緇有冠繢綏次加皮弁三加爵弁四加玄冕天子則始玄冠朱組纓次皮弁三爵弁四)
(玄冕五衮冕矣禮書)三祝(始祝弃幼志順成德再祝敬威儀慎爾德丨丨兄弟具成厥德以順成德然後)
(慎德慎德然後能成德也同上)筮日(士冠禮筮於廟門主人玄冠朝服緇帶素鞸即位於門東西面有司)
(如主人服即位於西方東面北上筮與席所卦者具饌於西塾布席於門中闑西閾外西面筮人執筴抽上韇)
(音獨藏筮之器兼執之進受命於主人宰自右少退筮人許諾右還即席坐西面卦者在左卒筮書卦執以示)
(主人主人受眡反之筮人還東面旅占卒進告吉若不吉則筮遠日如初儀注筮者以蓍問日吉凶於易也冠)
(必筮日於廟門者重以成人之禮成子孫也廟謂禰廟親其親也禮儀朱文公冠禮云古禮筮日今不能然但)
(正月内擇一日可也前朝三日主人告於祠堂主人謂冠者之祖父自為繼高祖之宗子者若非宗子則必繼)
(高祖之宗子主之有故則命其次宗子若其父自主之告禮祝版云維年歲月朔日子某敢昭告於皇某親某)
(府君皇某親某封氏某之子某年漸長成將以某月某日加冠於其首謹以果酒用伸虔告謹告家禮)筮
賓(前期三日丨丨如求日之儀禮書文公冠禮云古禮筮賓今不能然但擇朋友賢而有禮者一人是日主)
(人深衣詣其門所戒者出見如常儀啜茶畢戒者起言曰某有子某將加冠於其首願吾子之教之也對曰某)
(不敏恐不能供事以病吾子敢辭戒者曰願吾子之終教之也對曰吾子童有命某不敢從地遠則書初請之)
(辭為書遣子弟致之所戒者辭使者固請乃許而復書曰吾子有命某敢不從若宗子自冠則戒辭但曰某)
(將加冠於首餘辭同前同上)宿賓(前一日遣子弟以書致辭曰來日某將加冠於子某若某親某子某)
(之首吾子將蒞之敢宿答書則曰某敢不夙興宿贊冠者一人亦如之注佐賓為為冠事者賓自擇其子弟親)
(戚習禮者為之)設盥帨(丨丨丨於廳事如祠堂之儀以帟幕為房於廳事之南北或廳事無西階則以)
(堊畫而分之後倣此並文公冠禮)陳冠服(厥明宿興丨丨丨有官者公服帶靴無官者襴衫帶靴通)
(用皂衫深衣大帶履櫛&KR1326;掠皆以卓子陳於房中束領北上酒注盞盤亦以卓子陳於服北幞頭帽子冠并巾)
(各以一盤盛之蒙以帕陳於西階下執事者一人守之長子則布席於阼階上之東少北面向衆子則少西南)
(向宗子自冠則如長子之席少南主人以下盛服就位主人阼階下少東西向擇子弟親戚習禮者一人為儐)
(立於門外)迎賓贊(賓與贊冠者俱盛服至門外東面立贊者在右少退儐者入告主人出門左西向再)
(拜賓答拜主人揖贊者贊者報揖主人遂揖而行賓贊從之入門分庭而行揖遜而至階又揖遜而升主人由)
(阼階先升少東西向賓由西階升少西東向贊者盥悅由西階升立於房中西向文公家禮)加冠巾
(賓揖將冠者出房立於席右向席贊者取櫛&KR1326;掠置於席左興立於將冠者之左賓揖將冠者即席如其向跪)
(進為之櫛合紒施掠乃降主人亦降賓盥畢主人揖升復出執事者以冠巾盤進賓降一降受冠笄執之正容)
(徐詣將冠者前向之祝曰吉月令日始加元服棄爾幼志順爾成德夀考維祺以介景福乃跪加之贊者以巾)
(跪進賓受加之興復位揖冠者適房釋四䙆衫服深衣加大帶納履出房正容南面若宗子自冠則賓揖之)
(就席賓降盥畢主人不降餘並同)加帽子(良久賓揖冠者即席跪執事者再以帽子盤進賓降二等)
(受之執以詣冠者前祝之曰吉日令辰乃申爾服承爾威儀淑謹爾德眉夀萬年永受遐福乃跪受之興復位)
(揖冠者適房釋深衣服口皂衫革帶繫鞋出房立力)幞頭(三丨丨丨公服革帶納靴執笏若襴衫納靴禮)
(如再加惟執事者以幞頭盤進賓降沒階受之祝曰以歲之正以月之令咸加爾服兄弟具在以成厥德黃耉)
(無疆受天之慶贊者徹帽賓乃丨丨丨執事者受帽徹櫛入於房)行醮禮(醴醮儀側尊一甒醴在服)
(北有篚實勺觶角柶醴匕也脯醢南上徹皮弁冠櫛筵入於戶西南面贊者洗於房中則酌醴加柶覆之面葉)
(賓揖冠者就筵筵西南面賓受醴於戶東加柶面枋筵前北面冠者筵西拜受觶賓東面答拜薦脯醢冠者即)
(筵坐左執觶右祭酬醢以柶祭醴三興筵未坐啐醴啐古文為呼嘗也建柶興降筵坐奠觶拜執觶興賓答拜)
(冠者奠觶於薦東降筵北面坐取脯降自西階適東壁北面見于母若不醴則祭用酒酌而旡酬酢曰醮醴尚)
(質旡酬酢酒本有酬酢故旡酬酢曰醮尊於房戶之間兩甒有禁玄酒在西加勺南枋洗有篚在西南順始加)
(醮用脯醢賓降取爵於篚啐降如初卒洗升酌冠者拜受賓答拜如初冠者升筵坐左執爵右祭酺醢祭酒興)
(筵未坐啐酒降筵拜賓答拜冠者奠爵於薦東立於筵西徹薦爵筵尊不徹云云始醮酺醢再醮攝酒三醮有)
(乾肉折俎嚌之若殺特豚載合升始醮如初再醮兩豆葵菹嬴醢兩籩栗酺三醮加俎嚌之如初嚌胏三醮一)
(加一醮也醴用觶醮用爵醴尊之篚在房醮之篚在庭醴則贊者酌受賓不親酌故無升降醮則賓親酌酒洗)
(爵故有升降冠不用醴則醮焉醴者太古之物故其禮簡所以示質酒者後世之味故其禮煩所以示文故適)
(子用醴庶子用醮醴重而醮輕醴辭曰甘醴惟厚嘉薦令芳拜受祭之以定爾祥承天之休夀考不忘醮辭曰)
(旨酒既清嘉薦亶時始加元服兄弟具來孝友時格永乃保之再醮曰旨酒既湑嘉薦伊脯乃申爾服禮儀有)
(序祭此嘉爵承天之祜三醮曰旨酒令芳籩豆有楚咸加爾服肴升折俎承天之慶受福無疆禮書文公冠儀)
(云長子則儐者改席於堂中間少西面南向衆子則仍故席贊者酌酒於房中出房立於冠者之左賓揖冠者)
(就席右南向乃取酒詣席前北向祝之冠者再拜升席南向受盞賓復位東向答拜冠者進席前跪祭酒禮書)
(注祭謂取少許祭先世造此食者不忘本也興就席末跪啐酒興降席授贊者盞南向再拜賓東向答拜冠者)
(遂拜贊賓贊者左東向少退答拜)賓告字(賓降階東向主人降階西向冠者降白西階少東南向賓)
(字之曰禮儀既備令月吉日昭告爾字爰字孔嘉髦字攸宜宜之於嘏永受保之曰伯某父仲叔季唯所當冠)
(者對曰某雖不敏敢不夙夜祇奉並文公家禮)請醴賓(既字賓出主人送於廟門外丨丨丨賓禮辭許)
(賓就次禮書)告祠堂(主人以冠者見於祠堂乃立香卓前告曰某之子某今日冠畢敢見冠者進於)
(兩楹間再拜主人乃降復位文公家禮)拜尊長(父母堂中南面坐諸叔父兄在東序諸叔父南向諸)
(兄西向諸婦女在西序諸叔母姑南向諸姊嫂東向冠者北向拜父母父母為之起同居有尊長則父母以冠)
(者詣其室丨之丨丨為之起還就東西序每列再拜應答拜者答拜若非宗子之子則先見宗子及諸尊於父)
(者於堂乃就私室見父母及餘親若宗子自冠有母則見於母如儀族人宗之者皆來見於堂上宗子西向)
(拜其尊長每列再拜受卑幼者拜)醴賓贊(既冠乃丨丨以一獻之禮酬賓束帛儷皮丨者皆與贊冠)
(者為介賓出主人送於外門外再拜歸賓俎禮書文公冠禮云主人以酒饌延賓及儐贊者酬之以幣而拜謝)
(之幣多少隨宜賓贊有差)見執友(冠者遂出丨於鄉先生及父之丨丨冠者拜先生執友皆答拜若有)
(誨之則對如對賓之辭且拜之先生執友不答拜並文公家禮)十九而冠(天子諸侯丨丨丨丨冠而)
(聽治其教至也苟子)十二而冠(二十而冠士禮也天子諸侯丨丨丨丨春秋傳曰十二年謂一終一)
(星終也國君十五而生子冠而生子禮也文王十三生伯邑考成王十五而弁則十二而冠可知禮書)
笄許嫁(女子丨丨笄年十五未許嫁亦笄母為主文公家禮)戒賓(前期三日丨丨一日宿賓亦擇)
(親姻婦女之賢而有禮者為之以牋紙書其辭使人致之辭如冠禮)布席(陳設如冠禮但於中堂丨丨如)
(衆子之位)陳服(厥明丨丨用背於冠笄如冠禮主婦以下序立)迎賓(賓至主婦迎入升堂如冠禮但)
(不用贊者主婦升自阼階)加冠(賓謂將笄者丨丨笄適房服背子略如冠禮但祝用如加之辭不能者則)
(省)乃醮(如冠禮辭亦同)乃字(如冠禮但改祝辭髦士為女士)禮賓(皆如冠儀並文公家禮)
古今合璧事類備要前集卷五十九
