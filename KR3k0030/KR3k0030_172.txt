古今合璧事類備要續集卷二十二
宋謝維新撰
類姓門
程安定商音
古今姓纂(顓頊重黎之後周程伯林父其後也)
事類能冶鑄(貨殖程鄭山東遷虜也丨丨丨富埒卓氏史記)正行陳(前漢程不識為邊太)
(守出擊胡丨部曲丨丨軍不得自便)江表虎臣(吳程普字德謀性好施與喜士大夫遷盪寇將軍丨)
(丨之丨丨也)御下嚴整(程文貴字少卿多幹略果决有父風為超武將軍丨丨丨丨軍中服其勤)
(幹每戰為前鋒齊軍深憚之謂為程彪南史)歴官清謹(程駿字驎駒仕魏為著作郎詔曰駿丨丨)
(丨丨言事每惬門無挾貨之賓室有懷道之士賜帛六百匹旌其儉德駿悉散之親舊北史)吟風弄
月(本朝程顥字伯淳嘗曰昔受學於周茂叔每令尋顔子仲尼樂處所樂何事又曰再見茂叔後丨丨丨丨)
(以歸有吾與點也之意)經術為倡(程頥字正叔以丨丨丨諸儒四方從之游者甚衆)
嵇譙國商音
古今姓纂(夏少康封子季杼於會稽遂為會稽氏漢初徙譙嵇山改為嵇氏)
事類龍章鳳姿(晉嵇康字叔夜其先姓奚避怨徙銍家于嵇山之側因而命氏丨丨丨丨天質)
(自然)野鶴雞羣(嵇紹字延祖起家為秘書丞王戎曰昨於稠人中始見嵇紹昂昂然若丨丨之在丨)
(丨)為竹林七賢(嵇康彈琴詠詩自足於懷丨丨丨丨丨之遊)自號亳丘子(嵇含)
(字君道好學能屬文家在亳丘丨丨丨丨丨門曰歸厚之門室曰慎終之室)
邢河間商音
古今姓纂(周公第四子封於邢後為衞所滅子孫以國為氏)
事類周公之嗣(富辰曰凡蔣邢茅胙祭丨丨丨丨也左傳)民之先覺(邢顒字子昂舉)
(孝廉丨丨丨丨時人稱曰德行堂堂邢子昂魏志)東南之寄(邢巒字洪賓魏太常貞之後為安東)
(將軍宣武勞遣於東堂曰丨丨丨丨非將軍莫可北史)為政清淨(邢晏字幼平位滄州刺史丨丨)
(丨丨吏人安之)政清刑肅(邢祐字宗祐使於宋以將命之勤除平原太守丨丨丨丨百姓安之)作
孤蓬賦(邢産字神寶善屬文少丨丨丨丨為時所稱)臺閣肅然(邢蚪字神彪為尚書左丞)
(多所糾正丨丨丨丨)時人愛敬(邢臧字子良除東牟太守清慎奉法吏人愛之和雅信厚有長者之)
(風為丨丨所丨丨)文學獨秀(邢才少有盛名鼔動京洛丨宗丨府丨丨當年足為一代之模楷也)
雕蟲獨步(邢邵字子才十歲能屬文日誦萬餘言名動衣冠丨丨之美丨丨當時每一文初出京師)
(為之紙貴)風觀月樓(邢邵除兖州刺史有善政枹鼔不鳴在郡起清風觀明月樓)内參外
寄(邢巒以文武才策丨丨機揆丨丨折衝其緯世之器歟)威秋仁春(唐韓愈與邢尚書君牙書)
(閣下為王爪牙為國藩垣丨行如丨丨行如丨戎狄棄甲而遠遁朝廷高之而不虞赫赫乎洸洸乎功業逐日)
(以新名聲隨風而流)應試精博(皇朝邢昺字叔明曹州濟隂人丨九經廷丨日召至外殿講師比二)
(卦又取其羣經發題太宗嘉其丨丨擢上第召為國子監丞專講學之任真宗始置翰林侍讀學士首以命昺)
有呻吟集(邢居實字敦夫有文早夭蘇子瞻云敦夫自為童所與交皆諸公長者百不一見遂與草)
(木共盡黃魯直云謝師復年未二十文章不類少年語方行萬里出門而車軸折甚矣敦夫似吾師復也且有)
(絶句云詩到隨州更老成江山為助筆縱横眼看白璧埋黃壤何况人間父子情丨丨丨丨行於世)布衣
召問(邢惇字君雅雍丘人嘗舉進士不中慨然有隠遁之意真宗幸亳州以丨丨丨對丨以治道惇不對)
(真宗問其故惇曰陛下東封西祀皆已畢矣臣復何言真宗大悅)
滑下邳商音
古今姓纂(滑伯周同姓國也為晉所滅以國為氏左傳鄭大夫滑維漢有詹事滑興)
事類姬姓(叔侯曰虞虢焦滑皆丨丨也晉是以大左)
裴河東商音
古今姓纂(嬴姓伯益之後秦非子支孫封&KR1548;鄉侯因氏焉今聞喜&KR1548;城是也六代孫陵周僖王)
(封解邑君又除邑從衣河東聞喜陵裔孫蓋漢侍中九代孫遵始自雲中從漢光武平隴蜀徙居河東安)
(邑安順之際又徙聞喜遵玄孫茂侍中尚書生二子輯號東眷徽號西眷徽曾孫天明子孫又號中眷徽)
(與子楷康綽兄孫頠邈楷子攅綽子遐號八裴)
事類後進領袖(晉裴秀字季彦八歲能屬文時語曰丨丨丨丨有裴秀後為司空)武庫
五兵(裴頠字逸民博學稽古周弼見而嘆曰頠若丨丨丨丨縱横一時之傑也)玉山照人(裴楷)
(字叔則以清通用為吏部侍郎人稱見裴叔則如近丨丨映丨丨也)廊廟之才(裴松之字世期宋武)
(帝剋洛陽松之居州行事武帝曰松之丨丨丨丨不宜久居邊務召為太子洗馬轉中書侍郎南史)風流
警拔(裴讓之字士禮清明俊辯早得聲譽魏時舉秀才遷主客郎中省中語曰能賦詩裴讓之與楊愔友)
(善清談竟日愔每云此人丨丨丨丨裴文季為不亡矣歴中書舍人容儀醖藉齊文襄目之曰士禮佳舍人也)
(北史)三河領袖(裴駿字神駒魏太武曰裴駿有當世才其忠義可嘉補中書博士崔浩目為丨丨丨)
(丨)考績為最(裴延雋字平子遷幽州刺史修復廢渠崇起學校丨丨丨天下丨)文藻富
贍(裴伯茂學涉羣書丨丨丨丨為中書侍郎及卒魏收賦詩云臨風想玄度對酒思榮公)黃騘年
少(裴果字戎昭少慷慨有志略魏時盜賊起果征討每乘黃騘馬先登䧟陣號為丨丨丨丨)獨立使
君(裴俠字嵩和除河北郡守愛人如子惟食菽麥而已人歌曰肥鮮不食丁庸不取裴公貞惠為世規矩嘗)
(與諸牧守俱謁周文周文命俠别立謂諸牧守曰俠清慎奉公為天下最衆中有如俠者可與之俱立衆皆默)
(然無敢應者號為丨丨丨丨)斷決如流(裴漢字冲霄在魏除相府墨曹理職明贍丨丨丨丨相府)
(語曰日下粲爛有裴漢)典銓有名(唐裴行儉字守約絳州人與李敬玄馬載同丨丨丨能丨時號)
(裴馬設長名榜銓注等法)資考為限(裴光廷字連城初吏部求人不以丨丨丨丨其後士人猥衆專)
(務趨競銓品枉撓光廷懲之因行儉長名榜乃為循資格任門下省主事閻麟之專主過官凡麟之裁定光廷)
(輒然可時語曰麟之口光廷手)瘞鹿得壻(裴寬性通敏工騎射彈棋投壺通書記為潤州參軍刺史)
(韋詵有女擇所宜歸會休日登樓見人於後圃有所丨藏者訪諸吏曰參軍裴寬居也詵問狀答曰寬義不以)
(包苴汙家適有人以丨為餉致而去不敢自欺故瘞之詵乃引為判官歸語妻曰今丨丨矣寬時衣碧瘠而長)
(族人呼為碧鶴雀詵曰愛其女必以為賢公侯妻也何以貌求人卒妻寬)舊德為首(唐裴寬兄弟八)
(人皆擢明經任臺省州刺史其為政務清簡所涖人愛之世冀其得宰相天寳間稱丨丨以寬丨丨)號霹
靂手(裴漼絳州著姓父琰之永徽中為同州司戶年甚少不主曹務刺史李崇義内輕之吏白積案數百)
(崇義讓使趣斷琰之命吏連進紙筆為省决一日畢既予奪當理而筆詞勁妙由是名動一州丨丨丨丨)曰
真儒者(裴休字公美孟州人不為皦察行所治吏下畏信能文章書楷遒媚有體法為人醖藉進止雍)
(閑宣宗嘗丨丨丨丨)疏薦得人(裴垍字弘中絳州人李吉甫為相問進賢垍即崖略丨三十餘人吉)
(甫藉以丨于朝天下翕然稱丨丨)奬勵盡言(裴垍器局峻整持法度雖宿貴前望造詣不敢干以)
(私諫官言得失執政多忌之惟垍丨丨使丨丨士大夫不以垍年少柄用為嫌故元和之治百度修舉朝無倖)
(人)更直備問(裴耀卿字煥之遷相王府典籖丨丨丨丨府中號學直)疾風勁草(裴諝)
(字士明擢明經遷考功郎中代宗幸陜諝徒步挾南曹印赴行在帝曰丨丨知丨丨果可信)討蔡督
戰(裴度字中立河東人時丨丨數不利羣臣爭請罷兵唯度請身丨丨帝目度曰果為朕行乎度俯伏流涕)
(曰臣誓不與賊偕存即拜招討使入對延英曰主憂臣辱義在必死賊未授首臣無還期帝壯之為流涕)功
比汾陽(裴度退然纔中人而神觀邁爽操守堅正既有丨名震四夷其威譽德業丨郭丨丨而用不用)
(常為天下重輕事四朝以全德始終及没天下莫不思其風烈)治第東都(裴度時閹豎擅威天子據)
(虛器搢紳道喪不復有經濟意乃丨丨丨丨集賢里號綠野堂野服蕭散與白居易劉禹錫為文章把酒窮晝)
(夜相歡不問人間事)
陸河南角音
古今姓纂(齊宣王田氏之後宣王封少子逹於平原陸鄉因氏焉漢有大中大夫陸賈子孫過)
(江吳郡吳縣陸賈裔孫吳丞相遜生丞相抗生晏景機雲耽)
事類辯士(前漢陸賈楚人名為有口丨丨常使諸侯名聲籍甚)大族(吳陸遜字伯言江東丨丨)
(忠誠懇至憂國亡身)海隅清(陸胤字敬宗交州流民歸附丨丨肅丨)天才秀(晉陸機字士衡)
(抗之子少有異才文章冠世戰敗河陽乃受害歎曰華亭鶴唳豈可復聞乎丨丨丨逸更患其多君苖見其文)
(輒欲燒筆硯葛洪稱其文猶玄圃之積玉)龍駒鳳雛(陸雲字士龍六歲能屬文少與兄機齊名號二)
(陸閔鴻見而竒之曰此兒若非丨丨當是丨丨)體道清絶(陸玩字士瑫弱冠有美名清允平當後轉)
(尚書令詔曰玩丨丨丨丨雅量弘遠宜居台司以允衆望)歲寒松柏(唐陸象先蘇州人宰相崔湜曰)
(象先人望宜幹樞近恬靜寡欲議論高簡為時推向又曰陸公加於人一等主為言之並知政事公主謀逆坐)
(為主所進將同誅玄宗召免之曰丨丨然後知丨丨之後凋也)景倩真清(陸景倩為扶溝丞河南按)
(察使畢構覆州縣殿最欲必得其實有吏言狀曰某彊清某詐清惟丨丨曰丨丨終監察御史)餉錢不
納(陸䞇字敬輿蘇州人十八第進士中博學宏詞調鄭尉張鎰有重名贄往見語三日竒之請為忘年交既)
(行丨丨百萬曰請為母夫人一日費贄丨丨止受茶一串)不負所學(陸贄及輔政不敢自顧重事有)
(可否必言之懇到深切或規其太過對曰吾上不負天子下丨丨丨丨遑它䘏乎)方外十友(陸餘)
(慶開元初為宣撫使薦孫逖韋述等皆知名士終太子詹事雅善趙貞固盧藏用陳子昂釋懷一共十人時號)
(丨丨丨丨)送車二乘(陸長源吳人為汝州刺史徙宣撫司馬清白自將去汝州丨丨丨丨曰吾祖罷)
(魏州有車一乘而圖書半之吾愧不及先人云)文通先生(陸質字伯冲明春秋師事趙啖盡𫝊二家)
(學門人以質能文聖人書通于後世私共諡曰丨丨丨丨)甫里先生(陸龜蒙字魯望舉進士不中居)
(松江甫里多所論撰身畚鍤茠刺無休或譏其勞荅曰堯舜黴瘠禹腁胝彼聖人吾一褐衣敢不勤乎嗜茶又)
(不喜與流俗交雖造門不肯見齎書茶釣具等往來時謂江湖散人或號天隨子丨丨丨丨自比涪翁漁父江)
(上丈人後以高士召不至)嗜茶著經(陸羽字鴻漸不知所生或言僧得諸水濱畜之既長以易自筮)
(得蹇之漸曰鴻漸于陸其羽可用為儀乃以陸為氏名而字之上元初隠苕溪自稱桑苧翁時謂今接輿也丨)
(丨丨丨三篇言茶之原之法之具後著毀茶論)薦拔恬退(皇朝陸佃字後師越州山隂人遷尚書左)
(丞佃執政丨丨人材多丨丨者)山隂遺藁(陸游字務觀佃之後有文集行於世工於四六能詩號丨)
(丨丨丨)象山先生(陸九淵字子靜其學以穎悟為旨與朱文公辯無極太極有文集行于世號丨)
(丨丨丨)
榮上谷商音
古今姓纂(周大夫榮夷公萱叔其先食采於榮因氏焉)
事類在朝正色(榮毗字子諶少剛鯁有局量隋時為華州長史後拜侍御史丨丨侃然北史)
俱有能名(榮建緒毗之兄性甚亮直兼有學業仕隋歴始洪二州刺史丨丨丨丨)
翁鹽官商音
古今姓纂(闕)
事類詠槐花詩(唐翁承贊字文饒莆田人乾寧間登進士第丨丨丨丨雨中粧點望中黃勾引)
(蟬聲送夕陽憶得當年隨計吏馬蹄經日為君忙)該博能文(翁續字德功崇人也丨丨丨丨躬踐)
(履之學士負笈從之游者以百數誨之無倦率多成就)
荀河内徵音
古今姓纂(周文王第十七子郇侯之後以國為氏去邑為荀晉有荀林父生庚裔孫况)
事類社稷之衞(荀林父之事君進思盡忠退思補過是丨丨丨丨也左傳)公族大夫
(晉悼公即位使荀家荀會為丨丨丨丨使訓卿之子弟共儉孝弟左傳)最為老師(荀卿趙人年五)
(十始來游學於齊齊襄王時卿丨丨丨丨三為祭酒適楚為蘭陵令史記)稱為神君(後漢荀淑字季)
(和潁川人少有高行博學名賢皆宗師之補朗陵侯相涖事明理丨丨丨丨)荀氏八龍(荀爽字慈)
(明十二通春秋論語潁川語曰丨丨丨丨慈明無雙)軍國與籌(荀彧字文若曹操用為司馬操雖征)
(伐在外丨丨事皆丨彧丨焉魏志)佐命弼導(荀顗字景倩累遷侍中清純體道忠允立朝有丨丨)
(丨丨之勲銘功太常配享清廟晉書)奪我鳳池(荀勖字公曾久在中書專管機事及失之甚罔罔悵)
(悵或有賀之者勖曰丨丨丨凰丨諸君賀我邪)洛中英英(荀闓字道明京師語曰丨丨丨丨荀道明)
方伯之少(荀羡字令則禇褒以為長史曰荀生資逸羣之氣將有冲天之舉遷徐州刺史時年二十)
(八中興丨丨未有如羡丨丨者)目醜舍人(荀士遜為文清典見賞知音在齊為中書舍人狀貌甚醜)
(丨曰丨丨丨)
羊河上商音
古今姓纂(晉羊舌大夫之後生職生赤伯華生肸叔向鮒叔魚生食我春秋末始單姓為羊氏)
(秦亂徙居太山)
事類古之遺直(叔向晉大夫羊舌肸書詒子産諫鑄刑書叔向丨丨丨丨左傳)獻魚懸
庭(後漢羊續字興祖為南陽太守府丞嘗丨生丨受而丨於丨)九世清德(晉羊祜字叔子世吏)
(二千石至祜丨丨並以丨丨聞)輕裘緩帶(羊祜墾田襄陽大獲其利在軍嘗丨丨丨丨身不被甲入)
(綜機密出統方岳)建廟立碑(羊祜常造峴山置酒言詠終日不倦及卒襄陽百姓於峴山丨丨丨)
(丨望其碑者莫不流涕因名墮淚碑)兖州八伯(羊曼字祖延與阮放等八人號丨丨丨丨而曼為䵬)
(伯蓋擬古之八雋)鄒魯英賢(羊侃字祖忻歸梁為侍中武帝製武宴詩示之侃即席應詔帝覽曰)
(吾聞仁者有勇今見勇者有仁可謂丨丨遺風丨丨不絶)天狗下及(羊祉字靈祐性剛愎愛刑名仕)
(魏假節龍驤將軍為秦梁二刺史當官不憚彊禦朝廷以為剛斷每令出使頗為深文所經之處人號丨丨丨)
(丨)尋山家詩(羊士諤不知何許人賦丨丨丨丨云主人間語未開門繞田野菜飛黃蝶苕溪漁隠)
(甚稱之)
於京兆羽音
古今姓纂(秦商鞅時有獻商於之地六百里則於之姓蓋因斯地而名大唐宇文化及將於士)
(登以魏州降)
事類(闕)
惠(闕)扶風商音
古今姓纂(周惠王支孫以謚為姓戰國有惠施為梁相漢有交趾太守惠乘太僕惠闕)
事類(闕)
甄中山徵音
古今姓纂(虞舜陶甄河濱因以為氏或音堅漢末太保甄邯生豐司徒為中山著姓也中山無)
(極邯六代孫逸後漢上蔡令女為魏文帝皇后生明帝後追封安城侯子嚴孫暢生述六代孫玄成梁吏)
(部尚書生詡詡曾孫懷素唐盧陵令)
事類還金之美(甄彬有行業鄉黨稱善嘗以苧就人質錢後贖苧於束中得五兩金即送還之)
(後為益州錄事參軍帶郫縣令將行同列五人梁武誡以廉慎至彬獨曰卿昔有丨丨丨丨故不復以此言相)
(屬南史)鳩雀棲廬(甄恬字彦約母喪廬墓側有白丨白丨丨宿其丨州表其行狀)父子顯
名(唐甄逢濟子常以父名不得在國史欲詣京師自言元和中袁滋表濟節行與權臯同科宜載國史有詔)
(贈濟秘書少監移書於史館逢與其父俱當得書由是丨丨俱丨丨)
麴吳興宫音
古今姓纂(麴氏之後至漢麴譚生閟避難湟中因居西平姓麴氏閟居西平十一代孫嘉仕沮)
(渠氏)
事類南門北樓(晉麴允為豪族西州為之語曰麴與游牛羊不數頭丨問朱丨丨望青丨)壯
勇騎射(麴珍字舍洛西平酒泉人丨丨善丨丨以帳内從神武封安康郡王北史)
家京兆角音
古今姓纂(周大夫家父之後風俗通漢有家羡北海家羡為劇令子孫因居焉)
事類作誦(家父丨丨以䆒王訩詩)維宰(家伯丨丨同上)
封渤海宫音
古今姓纂(姜姓炎帝之後封鉅為黃帝師胙土命氏夏封父侯國君也今封丘是也後漢有侍)
(中封岌湯海蓨縣封岌五代孫仁孫釋晉侍中生挫&KR0757;)
事類有大臣體(封孚字處道外緫機事内參密謀雖位任崇重謙虚博約甚丨丨丨之丨晉載)
(記)有高士風(封延伯字仲連三世同財為北州所宗附為梁郡太守丨丨丨丨南史)風流
閑雅(封孝琰字士光修飭學尚有風儀位祕書丞以丨丨自立威儀丨丨容止進退人皆慕之北史)封
軌四戒(丨丨字廣度以務德慎言修身之本姦回讒佞世之巨害乃為務德慎言遠佞防姦丨丨)
識略過人(唐封倫字德彛年方少舅盧思道曰是兒丨丨丨丨當自致卿相)詔賜宫錦
(封敖字碩夫雅為李德裕所器會昌初為翰林學士屬詞贍敏不為竒澁語切而理勝武宗使作詔書慰邊將)
(傷夷者曰傷居爾體痛在朕躬丨丨以丨丨)解賜玉帶(封敖劉稹平德裕以定策功進太尉時草)
(制云云謂敖曰如君此等語豈易得耶丨所丨丨丨贈之)
芮平原徵音
古今姓纂(左傳周司徒芮伯周同姓國也芮伯萬之後漢鉅鹿太守芮強吳郡太守芮彌丹陽)
(人)
事類質成(虞芮丨厥丨注二國争田丨丨於文王也詩)桑柔(丨丨芮伯刺厲王也詩又左周)
(芮良夫之詩曰大風有隧貪人敗類注良夫芮伯字也)
羿濟郡羽音
古今姓纂(左傳有窮后羿篡夏后相之位)
事類(闕)
儲河東羽音
古今姓纂(後漢儲太伯又富人儲老王莽亂以五伯人據大庾嶺開元汜水尉儲光羲潤州人)
(生石石生燕客燕客生調宗弘文校書生隠撿校郎中)
事類為相幣交(孟子居鄒季任為任處守以幣交受之而不報儲子丨丨以丨丨受之而不報)
(他日由鄒之任見季子由平陸之齊不見儲子屋廬子喜曰連得間矣季子不得之鄒儲子得之平陸孟子)
靳西河徵音
古今姓纂(風俗通楚大夫靳歙又汾陽侯靳彊秦六國有靳尚)
事類(闕)
汲清河徵音
古今姓纂(風俗通衞宣公太子汲之後居汲因氏焉)
事類古社稷臣(前漢汲黯字長孺濮陽人性倨少禮面折不能容人之過武帝曰丨有丨丨丨)
(如黯近之矣)淮南憚黯(丨丨王謀反丨丨曰好直諫守節死義難惑以非)淮陽卧治
(汲黯拜為淮陽太守見上曰臣常有狗馬病力不能任郡事願為中郎出入禁闥補過拾遺上曰君薄淮陽邪)
(吾今召君矣顧丨丨吏民不相得吾徒得君之重丨而丨之)
邴平陽商音與丙通
古今姓纂(丙與邴通單丙者齊大夫丙歜之後漢功臣表有高苑侯丙猜𫝊封八代從邑者晉)
(大夫邴豫食采於邴因氏焉齊有邴意兹)
事類相問牛喘(前漢丙吉字少卿魯國人封博陽侯為丞丨掾吏有贓罪與長休告終無所案)
(騐因馭吏言而科𤨏邊吏見謂憂邊思職出不問羣鬭死傷而丨丨丨孝宣中興丙魏有聲)龍鳳重
寳(魏邴原字根矩少以操尚稱太祖署丞相啟事清静足以厲俗貞固足以幹事所謂丨翰丨翼國之丨丨)
麋汝南宫音
古今姓纂(楚大夫受封南郡麋亭因以為姓東漢朐山漢有麋竺生芳宋有麋勖之又麋信撰)
(說要注榖梁)
事類雍容風議(蜀麋竺字子仲拜安漢將軍雍容敦雅而幹翮非所長待之以上賓之禮未嘗)
(有所統御丨丨丨丨見禮於世)弓馬射御(子威官至虎賁中郎將威子照虎騎監自竺至照皆便丨)
(丨善丨丨同上)
松東筦宫音
古今姓纂(秦始皇遇雨道封松為五大夫後因氏焉)
事類(闕)
古今合璧事類備要續集卷二十二
