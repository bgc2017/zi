古今合璧事類備要續集卷四十八
宋謝維新撰
人事門
書問
事理發揮(通諸人之㗲㗲者莫如言傳千里之忞忞者莫如書雖書亦所以載言也盖言不能)
(以對面而後託書以傳焉此書問之所不容無也然言心聲也書心畫也君子觀其書可不知其人乎)
事類簡牒(丨丨也說文)簡畢(丨謂之丨爾雅)書編(簡丨丨也釋名)書版(牘丨丨也)
(說文)札節(丨丨也編之如櫛齒相比也釋名)槧版(丨丨長三尺即牘牒也同名)斷木(丨丨)
(為槧論衡)編竹(丨以丨簡寫之尚書序)作書(伊尹丨丨書太甲上)藏書(成王有病周公旦自)
(揃其爪以沉於河曰云云乃書而藏之記室蒙恬𫝊)寓書子西(子産丨丨於丨丨以告宣子左襄二)
(十四)詒書子産(鄭人鑄刑書晉叔向使詒子産書曰始吾有虞於子今則已矣云云復書曰若吾子)
(之言僑不才不能及子孫吾以救世也既不承命敢忘大惠左昭六)復書叔向(見上文)起刀
筆吏(蕭何曹參丨秦丨丨丨注刀所以削書古者用簡牘故吏皆以刀筆隨本贊)奉咫尺書
(廣武君謂韓信曰君若使一介丨丨丨之丨史記)中涓受書(萬石君為丨丨丨丨謁本𫝊)冒
頓遺書(漢匈奴丨丨高后時丨丨曰孤僨之君生於沮澤之中長於平野牛馬之域數至邊境願遊中)
(國陛下獨立孤僨獨居兩主不樂無以自娛願以所有易其所無高后報書曰單于不忘敝邑賜之以書敝邑)
(恐懼退日自圖年老氣衰齒髮墮落行步失度單于過聽不足以自汚敝邑無罪宜在見赦)雁足繫
帛(蘇武留匈奴十九年昭帝與匈奴和親求武等詭言武死後漢使至常惠夜見教言天子射上林中得丨)
(丨有丨丨書言武等在某澤中使者如惠語讓單于單于驚謝曰武等實在武等始以強壯出及還鬚髮盡白)
鹿車載泥(鄧訓故吏知訓好青泥封書從黎陽步推丨丨丨青丨至上谷遺訓東漢記)寄聲
謝我(趙廣漢為京兆尹嘗記召湖都亭長西至界上界上亭長戲曰為我多問趙君亭長至廣漢謂曰界)
(上亭長丨丨丨丨何以不為致問亭長叩頭服實有之注多問趙君者言殷勤若今人千萬問訊也)藏弆
為榮(陳遵性善書與人尺牘主皆丨丨以丨丨請求不敢逆所到衣冠懷之本𫝊)憑几口占
(陳遵為河南太守嘗遣從史西召善書吏於前治私書謝京師親故丨丨丨丨書數百封親疎各有意)賜
書手迹(後漢馬融與竇伯向書曰孟陵奴來丨丨見丨丨歡喜本𫝊)數予湯書(漢陳咸滯)
(於郡守時王音輔政信用陳湯咸丨賂遺湯予書曰即蒙子公湯字力得入帝城死不恨本𫝊)正得祖
意(禰衡為江夏太守黃祖作書記輕重疎密各得體宜祖持其手曰處士此丨丨丨丨如祖腹中所欲言也)
買菜求益(後漢侯霸使西曹侯子道奉報書求報光曰我手不能書乃口授之使者嫌少可更足之)
(光曰丨丨乎丨丨乎後嚴光𫝊注)苦掾無書(後漢王良東海人為司空司直妻子不入官舍布被)
(瓦器司徒史鮑恢到東海過候良家妻布裙曳柴從田中歸恢曰我司徒人也故來受書妻曰妾是也丨丨丨)
(丨恢歎息去)每得父書(吳顧愷以孝悌廉正聞於鄉黨丨丨丨丨灑掃整衣服設几案舒書其上)
(拜跪讀之每句應諾畢復再拜)欲使兒讀(劉荆州嘗自作書欲與孫伯符以示禰正平正平嗤之曰)
(如是之作丨丨孫郎帳下丨丨之耶將使張子布見乎典略)不過十字(蜀王平為鎮北大將軍生)
(長戎旅手不能書所識丨丨丨丨而口授作書皆有意理使人讀史備知大義)賢於十部(劉弘每有)
(興發手書守相丁寧款密所以人皆感悦爭赴之咸曰得劉公一紙書丨丨丨丨從事晉懷紀)不作草
書(席豫與兄弟屬書丨丨丨丨三國劉廙曰尊卑有分不敢修草書)不為置郵(殷羨為豫章太)
(守都下人士因其致書百餘函行次石頭皆投之水中曰沉者自沉浮者自浮殷洪喬丨丨丨書丨浩傳)竟
達空函(桓温將以殷浩為尚書令遣書告之浩欣然許焉答書慮有繆誤開閉者十數丨丨丨丨大忤)
(温意由是遂絶)不喜作書(嵇康作絶交書曰丨丨丨丨而人間多事堆案盈几不相詶答則犯教傷)
(義欲自勉則不能久)非簡可呼(王凌面縛水次遥謂司馬宣王曰卿直以折簡召我我何敢不至而)
(乃引軍來乎宣王曰以卿丨折丨丨丨故也魏略)具自申叙(殷浩致書於簡文丨丨丨丨)小
紙勿報(何曾好學博聞武帝拜為太尉性奢侈人以丨丨為書敕記室丨丨)善效人書(魏鍾)
(會與鄧艾平蜀艾先入成都會丨丨丨丨艾草表白事皆易其言令悖傲矜伐又毁文王報書手作以疑之)
莫不手答(陶侃為荆州遠近書䟽丨丨丨丨)善於尺牘(徐湛之丨丨丨丨音詞流暢沈)
(約宋書)用小却字(晉人帖中往往丨丨丨丨其意猶言少退也南史宋武帝紀帝疾召太子戒之)
(曰謝誨數從征伐頗識機變若有同異必此人也小却可以會稽汀州處之)首云死罪(閣下諸帖)
(十卷淳化中朝廷所集其中多弔喪問疾人多疑之比見刊誤乃唐國子祭酒李注所撰短啓出於晉宋兵革)
(之間時國禁書䟽非弔喪問疾不得輒行尺牘故王羲之丨丨丨丨違制令故也且啓事論兵皆短而緘貴易)
(於隱藏雜志)應對不廢(劉穆之與朱齡石於齊武帝坐並答書自旦至日中穆之得百函齡石得)
(八十函而穆之丨丨丨丨南史)報答皆宜(後周中書監盧柔太祖引為行臺即對掌機密時汝潁之)
(間多義舉來附書翰往返日丨餘百牒柔隨機丨丨丨合事)號郇雲體(唐韋陟常以五采牋為書)
(記使侍妾主之其牋答受意而已皆有楷法陟唯署名自謂所書陟字若五朵雲時人慕之丨丨公五丨丨)
號柳篋子(柳璨遷左拾遺公卿朝野託為箋奏時譽以其博洽目為丨丨丨)重疊别紙
(盧光啓受知於租庸張濬每致書凢一事别為一紙朝士效之蓋丨丨丨丨自光啓)千里對面(高祖)
(曰若人機識實宜委任每為吾兒陳事丨丨外猶丨丨語房玄齡𫝊)有古人節(劉晏任權潘炎乃其)
(壻雖書䟽報答未嘗輒開時稱丨丨丨丨)得無名書(王鍔節度淮南嘗丨丨丨丨納鞾中俄取他書)
(焚之異日因小罪并以所告窮驗示衆以為神明)目為飛奴(張九齡家養羣鴿每與親知書繫鴿)
(足上飛往投之丨丨丨丨王仁裕開元遺事)號曰苦海(鄭光業有一巨皮箱凡投贄有可嗤者即)
(投其中丨丨丨丨摭言)安事辨證(錢徽為禮部段文昌李紳以書託徽徽不從二人怒奏徽取士)
(以私坐貶江州或勸出文昌紳私書自直徽曰苟無愧於心丨丨丨丨勅子弟焚書)求書先容(顧雲)
(大順中同羊昭業等修史時劉子長僕射有清名丨高逢休諫議丨為丨丨雲潛啓閱之凡一幅並不言雲但)
(云昭業等擬將一尺三寸汗脚踏他龍尾道雲歎息而已摭言)以文求序(杜牧之作李賀集序云太)
(和五年十月中半夜時舍外有疾呼𫝊緘者某曰必有異亟取火來及發之果集賢學士院沈公書一道曰吾)
(亡友李賀且死丨其丨丨丨)偶得家書(王筠久在沙場一日丨丨丨丨曰抵得萬金耳)祗作
報書(李翺答獨孤舍人書所不數附書者性頗慵懶便一切畫斷丨丨丨丨)隴西李稹(李稹)
(常以爵位不如族望官至刺史與人書唯稱丨丨丨丨李肇國史補)漢上題衿(段成式與温庭筠等)
(唱和往來書目之為丨丨丨丨大抵多閨闥中情昵事)政府無書(司馬光薦劉安世充舘職謂安)
(世曰光居閒足下問訊不絶光居丨丨足下獨丨丨此光之所以相薦也)府坐得書(丁崖州多智數)
(在海外有一販夫輒與數百緍任其貨易歲久不問商人疑其意且欲報之曰相公或使之雖死不避丁乃預)
(計南京春宴必有中使在坐因作表丐還封為書投府坐約商人曰汝必於是日到仍須宴次投之商人欣躍)
(而去至則如其言丨丨丨丨俱不敢發欲匿之又中使已見遂因中使回附奏自是得移光州其表云雖遷陵)
(之罪大念立主之功多談圃)平日私書(王荆公薦吕惠卿為參知政事惠卿既得位遂叛荆公出)
(荆公丨丨丨丨有曰無使齊年知齊年謂馮公京蓋荆公與馮公皆辛酉生又曰無使上知神宗始不悅荆公)
(矣聞見錄)即投之澗(侍講胡安定公瑗布衣時與孫明復石守道同讀書泰山攻苦食淡終夜不寢)
(一坐十年不歸得家問見上有平安二字丨丨丨丨中不復展讀)便擲於地(張文潛每見親友書)
(無月日丨丨丨丨更不復觀)書須先思(本朝滎陽呂公希哲嘗言凡與交遊書聞其父祖知名於)
(世者須避其名諱凡作丨丨丨丨及書之於几然後作書文潞公與故舊欵接一坐末嘗犯其父祖名諱雜志)
書不以聞(方諫議謹言為侍御史時丁謂貶遣謹言籍其家得士大夫丨多干請關通者悉焚之丨)
(丨丨世稱其長者厚德錄)吳質答曹子建書(信到奉所惠貺發函伸紙是何文采之巨麗而)
(慰喻之綢繆乎)曹植答吳季冲書(得所來信文采委曲曄若春華瀏若清風)周弘讓
答王褒書(蒼雁赬鯉時流尺素清風朗月俱寄相思)韓退之答侯喜書(欲致一書)
(問足下并自舒其所懷含意連辭將發復已卒不能成就其說)柳宗元答山人書(黃鵠一去)
(青冥無極安得不憑豐隆愬飛廉以寄聲於寥廓邪)韓退之答山人書(足下猶復以為可教)
(貶損道德乃至手筆簡之辭義高遠足下於故舊之道得矣)
詩集代兼金(愧無雜佩贈良訊丨丨丨陸)非尺牘(誰謂情可盡盡書丨丨丨謝遠)家
信歸(今朝聽聲喜丨丨必應丨梁蕭紀詠)書札光(開緘丨丨丨杜甫)抵萬金(烽火連三)
(月家書丨丨丨杜)直千金(相思千萬里一書丨丨丨李)寄不達(有弟皆羈旅無家問死生)
(丨書多丨丨况乃未休兵杜秦中)寄惟頻(丨書丨在丨無恡簡與繒韓)八九讀(折書丨丨)
(丨淚落千萬行元稹)三過讀(久客多枉友朋書素書一月凡一束虛名但蒙寒暄問泛愛不救溝壑辱)
(齒落未是無心人舌存恥作窮途哭道州手札適復至紙長要自丨丨丨盈把那須滄海珠入懷本寄崑山玉)
(杜甫暮秋枉裴道州手札率爾遣興)憑客寄(去丨遊丨丨來為問家書杜)無使來(欲問平生)
(丨丨丨杜)寄歸雁(征人去日慇懃囑歸雁來時早寄書樂府)寄雙燕(袖中有短書願丨丨飛丨)
(江淹)雁無情(厚禄故人書斷絶北書不至丨丨丨杜)燕寄書(紫丨西飛欲丨丨顧况)開
緘見面(丨丨宛丨諫議丨盧仝)開緘發封(母付書至妻寄衣丨丨丨丨淚㾗稀韓)吏
把封書(敲門驚晝睡問報睦州吏手丨一丨丨上有皇甫字拆書放床頭涕與淚垂泗昏昏還就枕惘)
(惘夢相值悲哉無竒術安得生兩翅韓愈寄皇甫湜)君寄邊書(征人去年昔遼水夜得邊書字盈紙)
(揮刀就燭裁紅綺結作同心答千里丨丨丨丨書莫絶妾答同心心自結同心再解心不離書字頻看字愁滅)
(結成一夜和淚封貯書只在懷袖中莫如書字固難久願學同心長可同長孫佐輔答邊信)瘴海雙
魚(丨丨寄丨丨中宵達我居兩行燈下淚一紙嶺南書地說炎蒸極人稱老病餘殷勤報賈傅莫共酒杯疎)
(盧綸夜中得循州趙司馬侍郎書因寄迴使)衡陽歸雁(丨丨有丨丨他日更傳音山谷)上有
加餐食(青青河畔草綿綿思遠道遠道不可思夙昔夢見之夢見在我傍忽覺在他鄉他鄉各異縣展)
(轉不相見枯桑知天風海水知天寒入門各自媚誰肯相為言客從遠方來遺我雙鯉魚呼童烹鯉魚中有尺)
(素書長跪讀素書書中竟何如丨丨丨丨丨下有長相憶古詩飲馬長城窟行)下言久離别(孟冬)
(寒風起北風何慘慄愁多知夜長仰觀衆星列三五明月滿四五蟾兔缺客從遠方來遺我一書札上言長相)
(思丨丨丨丨丨置書懷袖中三歲字不滅一心抱區區懼君不識察古樂府)懷袖且三年(爾有)
(烏拆書相招琴溪飲手把尺素書如天落雲錦讀罷向空笑疑君在我前長吟字不滅丨丨丨丨丨李白酬答)
(十五見招)開緘方一笑(青鳥海上來今朝發何處口銜雲錦書與我忽飛去鳥去凌紫煙書留綺)
(窗前丨丨丨丨丨乃是故人𫝊故人深相勖憶我勞心曲離居在咸陽三見秦草綠置書雙袖間引領不暫閒)
(長望杳難見浮雲横遠山李太白代書答元丹丘)看取北來魚(深慚長者轍重得故人書云云)
(雖無南過雁丨丨丨丨丨杜酬韋韶州寄)忽因西飛禽(丨丨丨丨丨贈我以瓊琚韋應物)未
有北來鴻(一别今何向三年信不通不因書字倦丨丨丨丨丨陳無已)因人問消息
(多問黃居士終年欠一書丨丨丨丨丨有使報何如陳無己送楊禁侍兼寄山谷)𫝊語報平安
(故園東望路漫漫雙袖龍鍾淚不乾馬上相逢無紙筆憑君丨丨丨丨丨岑參逢入京使)書來細作
行(但知家裏人無恙不用丨丨丨丨丨一百八盤攜手上至今猶夢繞羊腸黃魯直寄元明)緘題不
必看(蔣堂侍郎告老姑蘇有僧將遊錢塘求吕濟叔書公作詩乃云告老於君惟掩戶年來無事老江干)
(吾師莫訝無書去閑慢丨丨丨丨丨青瑣高議山谷求書得詩)不寄一行書(安穩高詹事兵戈久)
(索居時來知宦達歲晚莫情疎天上多鴻雁人間足鯉魚相看過半月丨丨丨丨丨杜甫寄高詹事)不寄
一枝梅(章子厚與劉子先嘗有場屋之舊又頗相善子厚居京口子先守姑蘇以新醖洞庭春寄之子)
(厚答詩曰洞霄宫裏一閒人東府西樞舊老臣多謝姑蘇賢太守殷勤分送洞庭春其後契闊十年子厚拜相)
(亦不通問寄書誚其相忘遠引之意子先以詩謝曰故人天上有書來責我疎愚喚不迴兩處共瞻千里月十)
(年丨丨丨丨丨塵泥自與雲霄隔駑馬難追德驥才莫謂無心向門下也曾終夕望三台公得詩大喜即召為)
(宰屬遂遷戶部侍郎)不如一見面(關塞寒雪欲寄音燕雁拂天河鯉沉百書丨丨丨丨丨幾日歸)
(來兩慰心山谷寄叔父夷仲)
古今合璧事類備要續集卷四十八
