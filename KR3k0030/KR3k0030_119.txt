古今合璧事類備要後集卷五十
宋謝維新撰
京局門
監封椿庫
歴代㳂革(周内府掌受九貢九賦九功之貨賄良兵器良以待邦之大用周禮國朝乾德二年)
(置封椿庫太宗改為乾德内庫長編渡江後有左藏封椿庫者孝宗所創也其法非奉親非軍需不支湻)
(熙末往往以犒軍或造軍器為名撥入内庫十三年庫中所儲金至八十萬兩銀一百八十萬餘兩又有)
(糴米并度牒錢而下庫復儲見緍常五六百萬朝野雜記左庫南之者本御前椿管激賞庫也紹興休兵)
(後秦椿取戶部窠名之可必者盡入此庫戶部告乏則予之檜死属之御前由是金幣山積黃通老為禮)
(部侍郎建言請歸之左藏及孝宗受禪袁伯誠在諫院復以為言上嘉納之遂改為左藏南庫焉湻熙末)
(始併歸戶部紹興元年又改稱封椿下庫仍隸戶部焉同上)
事類國用(太祖討平諸國收其府藏貯之别庫曰封椿庫每歲丨丨之餘皆入焉嘗語近臣曰石晉)
(割幽燕諸郡以歸契丹朕憫八州之民久䧟夷狄俟所蓄滿百百萬緍遣使遺北狄以贖山後諸郡如不我從)
(則散財募士以圖攻取長編)國帑(典司丨丨公是行曹侁制)
提領贍軍酒庫所
歴代㳂革(國朝紹興八年沿一月戶部尚書章誼請置贍軍酒庫于行在命司農寺丞蓋&KR0008;主)
(之賜浙東總制錢五萬緍為釀夲其後歲收息錢五十萬緍九年錄)
事類異選(陳居仁字安行監贍軍酒庫所籴場隆興改元修高宗聖政兼檢討蓋丨丨焉周益公集)
編估打套局
歴代㳂革(國朝紹興三年從戶部所請三路𤼵到市舶香藏雜物左藏東西庫㩁貨務交納外)
(其編估職事乞隔委左藏庫監門官一員兼其打套職事委太府寺丞引庫監官兼八年專置打套局監)
(一員以右迪功郎范仲由充從戶侍李彌遜請也九年置編估官一員酬賞依打套官例十一年移編估)
(打套局出左藏庫外於南倉之北置局中興會要)
監太平惠民局
歴代㳂革(周醫師救萬民之疾苦本朝神宗設太醫局熟藥所於京師崇寧中增置七局揭以)
(和劑惠民之名修製給賣各有攸司又設收買藥材所以革偽濫之弊和劑局方序添置太府丞一員提)
(點後廢續會要紹興六年置藥局以行在太醫局熟藥東西南北四所為名内將藥局一所以和劑局為)
(各名從戶部王俣之請也詔劑局置監官文武各一員差京朝官與大使臣十八年朝官熟藥所依在京)
(改作太平惠民局中興會要)
事類不隸太醫(政和四年尚修省言修合賣藥所本周官醫師救民之意今以都城四壁并商)
(稅院東出賣熟藥名非創置惠民之意矧令局事丨丨丨丨續惠要)無修書省(范公成大監行在太)
(平惠民和劑局堂吏丐藥不獲以朝旨下所隸太府寺蒐細故杖吏逞憾公白戶部侍郎汪應辰杖太府吏已)
(能大其官矣夀皇類編高宗聖政以公為檢討官兼敕令所近世局務丨丨丨丨人以公為宜周益公集)
御前軍器所
歴代㳂革(國朝元豐官制置軍器監以掌戎器之政令又有御前軍器所其役兵有萬全軍匠)
(東西作坊所得專達舊器軍器監置别差提舉官以内侍領之不属工部故不隸臺察建炎中嘗以大閹)
(董慤提舉未踰年即罷之紹興五年始隸工部朝野雜記仍日輪夲部郎中及軍器監官赴所點檢監視)
(十一年臣寮奏疏軍器所隸工部當隸臺察從之中興會要後復以中人典領其調度程品軍器監有不)
(得預聞者三十年黃通老為侍郎為上言非祖宗建官正名之意請得隸属稽考之詔依條檢察孝宗受)
(禪增置提點官一員以内省都知李綽為之改稱提舉又七日詔御前軍器所專隸提舉製造御前軍器)
(所所有隸工部等指揮更不施行孝宗會要張真父時為御史力論其不然上乃命仍隸朝野雜記舊有)
(提點官今同舊有提轄官六員今一員幹辦官二員今一員監造官六員今二員受給官二員今一員監)
(門官二員今一員中興會要)
車輅院
歴代㳂革(夏后氏因鸞車而制鉤車俾正奚仲建斿旐尊卑上下各有等級周禮巾車氏掌王)
(五輅有玉金象革木之制至秦惟乘金根車漢乘秦制以為乘輿晉武帝始備五輅令掌為天子法車後)
(周置司輅之職皇帝之輅十有二等通典國朝車輅院舊不載御輦院掌乘輿步輦供奉及宫闈車乘之)
(事會要神宗正名廢羣牧司供乘輿法物則歸車輅院有監官三員一員内侍一員文臣京朝官一員武)
(臣建炎三年罷紹興十二年因前東京車輅院人吏王道陳乞遂詔車輅院官吏依舊例減半差中興會)
(要)
事類典路(出周禮)車正(見㳂革)司輅(同上)辨物(巾車氏掌公車之政令丨其用)
(與其旗丨而等叙之以治其出入之五路周禮)
騏驥院
歴代㳂革(周禮牧人掌牧地皆有隸禁而頒之孟春焚牧中春通滛掌其政令校人掌王馬之)
(政唐有點廐令六典國朝舊有天廐雍熙中以天廐改為左右騏驥院隆平康掌司國馬景德中始增置)
(羣牧使副都監判官以領廐牧之政官制行廢羣牧所供乘輿法物則歸車輅院養國馬則歸左右騏驥)
(院天騏監而總於太僕寺焉續會要)
事類騋牝(丨丨三千詩)駉牧(丨丨于坰野詩)天馬(丨丨徠從西極漢禮樂志)天廐
(見㳂革)國馬(同上)書不時(新作延廐丨丨丨也左傳)不問馬(廐焚子退朝曰傷人乎丨)
(丨丨語)天駟星(丨丨丨主國馬晉天文志)萬歲為使(唐張丨丨丨羣牧丨)毛仲領
監(唐王丨丨丨羣牧丨)唐張說監牧碑頌(天子十二閑馬六種閑為一廐馬二百一十六)
(應乾之爽也六廐成秣五良一駕是以謂小備校有左右閑成十十一合月之良也駑馬三良馬之數凡三千)
(四百五十六是之謂大備故春祭馬祖夏祭先牧秋祭馬社冬祭馬步敬其夲也日中而出日中而入焚原燎)
(牧除羣除廐時其事也潔泉美薦牙凉棧溫翹首面陸交頸相劘豈其性也攻車教駣講馭臧僕刻之剔之羈)
(之筴之就其才也乾道為艮坤元利牝駒從渥水駿發中廬屈産貴其能鳴鴈門多其美脊豈止宗生冀北族)
(絶汧西而已哉)
省倉上中下三界
歴代㳂革(周禮有倉人庾人北齊司農寺掌倉正綂太倉隋司農寺綂太倉典廩隋百官志國)
(朝祥符九年詔京師官年六十已上勿差監在京諸倉時國子博士雍文載年六十五受敕上言求免上)
(曰京倉自受納至給畢殆六七歲若此輦一任則老於掌庾矣因著式焉長編紹興三年行在省倉内鎮)
(城倉改為行在南倉舊係臨安府州倉仁和倉改為行在北倉舊係仁和縣地基上修蓋監官四員並兼)
(管幹和籴十一年詔行在三倉以行在省倉上中下界為名監官監行在省倉上中下倉界繫銜中興會要)
事類坻京(曾孫之庾如丨如丨詩)紅腐(漢武帝太倉之粟丨丨而不可食)天囷(天倉)
(六星在婁南倉榖所藏南三星天庾積厨粟之所丨丨十二星囷倉廩之属主䘖粮也石氏星經)國廪
(丨丨罕蓄乏九年之儲唐策問)九年蓄(國無丨丨之丨曰不足無六年之蓄曰急無三年之蓄曰國非)
(其國也禮記)千斯倉(乃求丨丨丨詩)中都儲積(丨丨丨丨續會要)服勞廪委
(丨丨丨丨公是行劉誥制)老於掌庾(見㳂革)記其姓名(梁莊肅公適景祐中監在京倉)
(南郊赦錄朱全忠後莊肅上疏罷之曰全忠叛臣何以為勸仁宗善之擢審刑院詳議官丨丨丨丨禁中自是)
(遂見擢用石林燕語)
詩集閑曹(丨丨猶得醉薄俸亦勝耕唐方干寄賈司倉詩)
豐儲倉
歴代㳂革(國朝豐儲倉掌九穀廩藏之事以給官兵祿食之用哲宗正史紹興二十七年韓仲)
(通乞以上供米所餘之數歲樁一百萬石别廪儲之遇水旱則助軍粮及減收籴□豐儲詔從之中興小)
(歷)
事類掌庾(事見省倉門)國廩(唐大詔令見省倉門)服勞廪委(丨丨丨丨公是行劉)
(詔制)
詩集莫言卑(身到瀛洲須命好官稱庾氏丨丨丨何斯舉寄錢監倉)
草料場
歴代㳂革(周禮夏官圉人掌養馬芻牧之事以從圉師本朝草料場十有二掌京畿芻秸以給)
(内外飼䬴哲宗正史職官志)
事類廐摧(乘馬在丨丨之秣之詩)秣司(乾元元年李輔國奏丨馬之丨事資草料主續通典)
交引庫
歴代㳂革(本朝交引庫隸太府寺掌給印出納交引錢之事會要)
樓店務
事類條二事(仁宗寳元間以災異下詔求直言監在京樓店務蘇舜欽詣軌通疏丨丨丨一日正)
(心二曰擇賢長編)論大事(蘇舜欽監在京樓店務官京師位雖卑數上疏丨朝廷丨丨敢道人之所)
(難言范文正公薦之召試得集賢檢理六一集)
排岸司
歴代㳂革(國初開封府置排岸東西南北四司掌諸路綱船輸納及粮運至京師分定諸倉交)
(卸領各處交卸役卒指揮以備卸綱牽駕以京朝官充二人或一人所貴主轄得雜般舟舡催驅卸納綱)
(稍國朝會要政和六年浙西諸州各置排岸一員從兩浙運副應安道之請也四朝志紹興三年知臨安)
(梁汝嘉請專置行在排岸司又詔添文官一員七年詔行在建康府置文臣排岸司監官一員以行在排)
(岸司為名二年為任係京官中興會要)
事類漕舸(顓促丨丨胡文恭行楊至制)水運(掌典司丨丨舟舡輸納雇直之事哲宗職官志)
董司漕引(丨丨丨丨之舸胡文恭行李師中制)釐葺舟船(應安道奏排岸官專一管幹津)
(遣綱運并丨丨丨丨續會要)
古今合璧事類備要後集卷五十
