古今合璧事類備要前集卷四十九
宋謝維新撰
釋教門
僧
事類三禪(沙門有丨坐丨為上輩誦經為中輩助衆為下輩無為集)五戒(元珪禪師有異人峩冠而至曰我嶽)
(神也稽首乞戒師曰付汝丨丨能不滛乎能不盜乎能不殺乎能不妄乎能不遭酒敗乎曰能師曰如上是為佛戒出傳燈錄)
德士(男曰優婆塞又曰僧又曰丨丨大藏一覧)上人(行阿耨菩提心是名丨丨出摩訶般若經)苾芻(僧曰丨丨)
(本是草名有五義一生不背二冬夏常青三性體柔軟四香氣遠騰五引蔓布條尊勝經又丨丨是西天草名體性柔軟引蔓)
(旁布馨香遠聞能療疼不背日光喻出家人出善覺要覧)袈裟(梵音迦羅沙曳云不正色令略梵語也本作迦沙至梁葛)
(洪撰字苑字方添衣一名丨丨文名無垢衣又名忍辱鎧又名消瘦衣又名離塵衣字苑)釋姓(晉道安受業於佛圖澄姓)
(帛氏以師莫過於佛遂以丨為丨中夏沙門稱釋自道安始又道安見習鑿齒自稱彌天釋道安史本傳)禪學(後漢明帝)
(時佛始入中國當時楚王英最好之然都不曉其說直至晉宋間其教漸盛然其廣大自勝之說幻妄寂滅之論自齋戒變為)
(義學如遠法師支道林皆義學當時文字亦只是將莊老之說來鋪張如遠法師諸論皆成片盡是老莊意思梁會通間達麽)
(入來武帝不曉其說只從事於因果遂去面壁九年只說人心至善即此便是不用辛苦修行達麽一切掃蕩不立文字直指)
(人心又翻了許多窠臼說出丨來又高妙於義丨以為可以直指徑悟而其始者禍福報應之說又足以鉗制愚俗以為資足)
(衣食之計也宋氏語錄)不二門(文殊謂維摩詰曰何等是丨丨法丨維摩詰默然不應文殊曰善哉乃至無有文字)
(言語是真入丨丨法丨也文選頭陀寺碑注)總持門(秦少游長老疏語云往開大丨丨丨以繼鑠迦羅眼秦少游集)
達麽衣印(初丨丨與佛丨俱來得道傳付以為真丨至大鑒置而不傳傳燈錄)金剛眼精(撫州黃山良匡)
(禪師謂衆曰高山頂頭空蔬飯無可祇待諸道者惟有丨丨丨丨憑助汝發明真心傳燈錄)破竈和尚(嵩山有丨)
(丨丨丨居岳山山有廟甚靈惟安一竈遠近祭祠烹殺物命一日師入廟以杖敲竈三下咄云此竈只是泥瓦合成聖從何來)
(又打三下竈乃墮落須臾有一人青衣忽然設拜師曰是什麽人云我是竈神久受業報今蒙師說無生法得脱此處生天特)
(來致謝因此號丨丨墮丨丨傳燈錄)打地和尚(忻州丨丨丨丨凡學者致問惟以棒打地而示之一日被僧藏却捧)
(而問師但張其口傳燈錄)赤髭毗耶(佛陀耶舍為人赤髭善解毗婆沙時人號曰丨丨丨丨沙同上)白足禪
師(釋曇如足白於面雖跣涉泥水未嘗沾濕天下咸稱白足和尚魏武帝時有一僧足白名思始號丨丨丨丨雞跖集故劉)
(禹錫送僧云備將迎者皆赤髭白足之侣見本集)虎溪法師(遠法師居廬阜三十餘年影不出山跡不入俗送客)
(過虎溪輒鳴號昔陶元亮居栗里山南陸修静亦有道之士遠師嘗送此二人與語道合不覺過之因相與大笑今世傳三笑)
(圖)鵲巢和尚(杭州道林禪師初至秦望山見長松枝葉蟠屈如盖遂棲止其上復有鵲巢其側人目為丨丨丨丨)
(太守白居易入山曰師住處甚危險師曰太守危險尤甚曰弟子位鎮山河何險之有曰心火相交性識不停得非險乎又問)
(佛法大意師曰諸惡莫作衆善奉行白曰三歲孩兒也解恁麽道師曰三歲孩兒雖道得八十老人行不得傳燈錄)布袋
和尚(丨丨丨丨形材腲腇蹙額皤腹以杖荷一布囊供身之具盡貯囊中入市見物輒乞或醯醢魚葅纔接入口分少許)
(投囊中白鹿和尚問如何是布袋師便放下布袋又問如何是布袋下事師負之而去傳燈錄)萬迴禪師(丨丨師姓)
(張氏初母祈於觀音像而妊迴廻生而愚八九歲乃能語雖父母亦以豚犬畜之其凡戊役於安西音問隔絶父母遣其問訊)
(一日朝齎所備而往夕返其家父母異之弘農扺安西萬餘里以其萬里而迴因號萬迴唐武后嘗賜之錦袍玉帶同上)文
殊普賢(豐干禪師居天台國清寺嘗乘虎入松門衆僧驚駭後於天台寺示滅初閭丘公出牧丹陽忽頭痛醫不能止)
(豐干造之曰貧道自天台來謁使君閭丘且告之病師乃呪水噴之病立瘥閭丘異之乞一言示此去安危曰到任謁丨丨丨)
(丨曰二菩薩安在師曰國清寺執爨洗器者寒山拾得是也閭丘尋至寺問寒山拾得是何人有僧對曰二人見在廚下執役)
(閭丘訪之見二人圍爐語笑閭丘不覺致拜二人連聲咄叱寒山執閭丘手笑曰豐干饒舌傳燈錄)寒山拾得(初豐)
(干經行山中道側見一兒可數歲豐干攜至國清寺付典座曰或人來認可還之名曰拾得後沙門靈熠令去内廚滌器常日)
(齋畢澄溢食滓寒山即來負之而去寒山者始豐縣西有寒暗二谷以其居寒岩中遂名寒山子以樺皮為冠時來國清寺從)
(拾得取僧殘食菜滓食之閭丘既入禮拜二人自此相攜出松門入寒岩閭丘又隨之二士入岩其石忽然縫合傳燈錄)慧
海修道(大珠丨丨禪師或問和尚丨丨如何用功師曰飢來喫飯困來即眠曰一切人總如是同師用功否曰不同他)
(喫飯時不肯喫飯百種須索睡時不肯睡千般計較所以不同也傳燈錄)藥山論禪(道吾山圓智禪師藥山問何處)
(來曰遊山來藥曰速道將來曰山上烏兒白如雪澗底遊魚忙不徹藥山曰智不到處切忌道着師見雲岩不安曰離此殼漏)
(子向什麽處相見岩曰不生不滅處相見師曰何不道非不生不滅處亦不求相見傳燈錄)懶瓚垂涕(唐高僧丨)
(丨居衡山殘岩石窟中德宗遣人詔之寒涕垂膺使者笑之且勸拭涕瓚曰我豈能有工夫為俗人拭涕耶竟不能致傳燈錄)
臨濟隻眼(鎮州普化和尚云丨丨小厮兒只具一丨丨傳燈錄)吉祥召魚(東川解魔寺僧吉祥魁梧多力)
(受飯五鉢日夜誦經九函池中魚知其數以名召之皆出水面使去皆沒蜀普錄)善覺喚虎(潭州華林丨丨禪師)
(觀察使裴休訪之問有侍者否師曰有一兩个乃丨大空小空二丨自庵後出師曰有客且去二虎咆哮而去休問作何行業)
(感得如斯師曰山僧常念觀音同上)木杯渡河(杯渡者不知其名姓常乘丨丨丨丨因名焉不修細行不甚精持飲)
(酒食肉與俗人不殊高僧傳)舡子泛江(華亭船子和尚於華亭吴江泛小舟時號舡子和尚傳燈錄)天龍
圍繞(崔法雄碑登法堂居講坐緇素觀聽丨丨丨丨搖塵尾而折理風生弄象鼻而吐辭河注震雷霆之法鼔聾俗知驚)
(整日月之慈煙幽途識曉同上)鬼神服役(佛圖澄天竺人妙通玄術善誦神呪能役使鬼神腹旁有一孔夜光照室)
(石勒聞其名召試其術澄取鉢盛水燒香呪之須臾鉢中生青蓮花勒愛子斌暴病死澄取楊枝沾水洒而呪之遂甦同上)
聚石為徒(異僧生公講經於虎丘寺人無信者乃丨丨丨丨與談至理石皆點頭坡詩注)大雪不動(達麽)
(止嵩山少林寺面壁冇僧神光事之夜大雪堅立不動達麽契之與易名惠可即二祖也見傳燈錄)運水般柴(襄州)
(龐居士名藴字道玄與石頭希遷為友嘗有頌曰朱紫誰為號丘山絶點埃神通并妙用丨丨及丨丨石頭希遷師然之人參)
(馬祖於言下悟傳燈錄)擲杖飛空(昔高僧隠峯遊五臺山淮西丨丨丨丨徑西天釋氏要覧孫綽天台賦云王喬)
(控鶴以沖天應真飛錫以躡空文選)看經遮眼(僧問藥山為什麽丨丨師曰我只圖丨丨傳燈錄)有茅盖
頭(德山宣鑒禪師辭龍潭潭謂衆曰有一个漢眼如劍口似盤一棒打不回頭他時向孤峯頂上立吾道在潙山曰是伊將)
(來丨把丨丨丨罵佛罵祖去在同上)晨雞暮鐘(守清禪師有僧問未後一句師曰塵中人白老天際月常明問如何)
(是和尚家風曰一瓶兼一鉢到處是生涯問佛法大意曰擾擾怱怱丨丨丨丨出傳燈錄)茒茨石室(無業禪師曰看)
(他古得道人得意之後丨丨丨丨向折脚鐺子煑飯喫過三二十年傳燈錄)三間茅屋(廣嚴院咸澤禪師僧問如)
(何是廣嚴家風曰一塢白雲丨丨丨丨同上)百丈竿頭(招賢大師偈曰丨丨丨丨不動人雖然得入未為真丨丨)
(丨丨須進步十方世界是全身同上)土上加泥(古禪師升堂無語安國長老乃白衆云當觀去王法如是衆猶不退)
(古曰安國和尚已是郎當老僧不可丨丨丨丨遂下坐同上)籃裏盛梅(耽原為惠忠國師侍者云須要覓个護身)
(符子異日攜籃入方丈國師曰籃裏冇甚麽物曰青梅曰何用曰供養傳燈錄)招入蓮社(遠師結白蓮社以書招淵)
(明陶曰弟子性嗜酒若許飲即往矣遠許之遂造焉因勉令入社陶攢眉而去盧阜雜記)不入蓮社(謝靈運求入淨)
(社遠師以心雜止之范寗王豫章遠師請入社范不能從遠師傳)隠峯參禪(鄧丨丨丨馬祖一日辭謁南岳石頭)
(和尚馬祖云石頭路滑對曰竿木隨身逢場作戲纔到石頭遶床三匝振錫一聲問是何宗旨石頭云蒼天蒼天隠峯無語却)
(回舉似於師師云汝更去見他道蒼天蒼天汝便嘘嘘隠峯又去一如前問石頭乃先嘘嘘隠峯又無語歸來師云向汝道石)
(頭路滑傳燈錄)南泉賣身(丨丨示衆云老師要丨丨阿誰要買一僧云某甲買師云他不作貴價不作賤價作麽生)
(買僧無對趙州代云明年來與和尚縫个布衫同上)狐女觀心(唐則天時有女人自稱聖菩薩人心所在女必知之)
(則天請入宫中所言皆驗宫中謂聖菩薩後有大安和尚入宫太后令見之大安曰汝善觀心試觀我心安在答曰師心在塔)
(頂頭相輪邊復問之答曰在兜率天彌勒宫中聽去第三問云在非非想天皆如其言大安因置心於四果阿羅地乃不能知)
(女辭屈變作狐下階走不知所適太平廣記)大耳慧眼(唐代宗時有西天丨丨三藏到京云得他心丨丨帝令與)
(惠忠國師試驗三藏見師禮拜師問曰汝得他心通邪汝道老僧即今在什麽處曰和尚是一國之師何得却去西川看競渡)
(師再問汝道老僧即今在什麽處曰和尚是一國之師何得却在天津橋上看弄猢猻第三問語亦同前三藏罔知去處師叱)
(曰這狐精他心通在什麽處後有僧問趙州大耳三藏第三度不見國師心未審在什麽處云在三藏鼻孔上為什麽三藏不)
(見云只為太近見傳燈錄)鬼神送食(雲居弘覺禪師參見洞山悟本大師後住山菴每月十五日須回問訊洞山一)
(日洞山問庵中飯食如何曰俱無洞山云每日喫个甚麽庵主云每日常有聖賢送食來洞山喝云將謂汝是个人作麽生却)
(感聖賢送食庵主從此歸庵自備茶食於是聖賢又送食來即不見庵主古禪師云但有一毫佛法異念鬼神便見得你古禪)
(師語錄)鬼神覷見(南泉普願禪師擬取明日遊莊其夜上地神先報莊王莊王乃預為備師到問莊主争知老僧)
(來莊主云昨夜上地神報師師云王老行無力却被丨丨丨丨丨見傳燈錄)女子寄宿(高僧嵬戒行嚴潔嘗有一)
(丨丨丨丨自稱天女以上人有德天遣我来勸勉其意嵬執意貞確一心無擾曰吾心若死灰無以革囊見試女乃凌雲而逝)
(顧曰海水可生須彌可傾彼上人者秉心堅貞同上)妓女逼受(鳩摩羅什姚王以丨丨丨令丨之乃自講說譬如臭)
(泥中生蓮花但取蓮花勿取臭泥同上)浮屠還俗(賈島字泿仙初為浮屠愈因教其為文遂去浮屠舉進士本傳)
浮屠奉親(張策少落髮為僧黃巢犯長安乃返初服奉父母以避亂闕)李公問禪(藥山惟儼禪師朗州)
(刺史李翺問如何是道師曰雲在天水在瓶翺作偈曰練得身形似鶴形千株松下兩函經我來問道無餘話雲在青天水在)
(瓶又問如何是戒定慧師曰太守欲保任此事真須向高高山頂坐深深海底行閨門中物捨不得便為滲漏闕)東坡
問禪(佛印禪師法名了元饒州人東坡與之遊時住潤州金山寺公赴杭過潤為留數日一日值師掛牌與弟子入室公)
(便服入方丈見之師曰内翰何來此間無坐處公戲借和尚四大用作禪床師曰山僧有一轉語内翰言下即答當從所請願)
(留所繫玉帶以鎮山門公許之便解玉帶置几上師云山僧四大本空五藴非有内翰欲於何處坐公擬議未即答師急呼侍)
(者云收此玉帶永鎮山門公笑而與之師遂取衲裙相報闕)送簡師序(鳳羽而鱗毛鳥與獸也經傳以比聖人豈)
(非以其心不以其形者耶師雖佛氏而儒其行雖夷狄其衣服而仁義其心雖未齒於士與鳳麟類矣不猶愈於冠服朝服惑)
(溺於淫怪之說以斁彛倫者耶嗚呼師吾獨賢也皇甫湜)送文暢序(人固有儒名而墨行者問其名則是校其行則)
(非可以與之遊乎如有墨名而儒行者問其名則非校其行則是可以與之遊乎楊子雲稱在門牆則揮之在夷狄則進之吾)
(取以為法焉文暢喜為文章其周遊天下凡有行必請於縉紳先生以求詠歌其所志貞元十九年春將行東南柳君宗元為)
(之請解其裝得所叙詩累百餘篇非至篤好其何能致多如是耶惜其無以聖人之道告之者而徒舉浮屠之說贈焉夫文暢)
(浮屠也如欲聞浮屠之說當自就其師而問之何故謁吾徒而來請也彼見吾君臣父子之懿文物禮樂之盛其心必有慕焉)
(拘其法而未能入故樂聞其說而請之如吾徒者宜當告之以二帝三王之道日月星辰之所以行天地之所以著鬼神之所)
(以幽人物之所以蕃江河之所以流而語之不當又為浮屠之說而瀆告之也韓昌黎集)判僧飲酒(陸長源郎中判)
(僧常滿智真等於娼家飲烹宰等事云只說如來之教在處貪財身着無價之衣終朝食肉苦行未同迦葉自謂頭陁神通何)
(有淨名入諸浮舍犯爾嚴戒黷我明刑仍遠近僧徒痛杖三十處死雲溪友議)判僧賭錢(淅西韓滉相公斷僧靈晏)
(等賭錢喧争云正法何曾執具空門不積餘財白日既能賭博通宵必醉尊罍強說天堂難到又言地獄常開並付江神收管)
(波中便是泉臺同上)衣食之費(五代漢李欽明為司勲員外郎上言古語云一夫不耕一婦不織必有受饑寒者矣)
(聖化之内且約十萬僧尼每日人食二升十萬人日費二千石以日繫月其數可知每一僧歲中須絹五匹綿五兩十萬僧計)
(絹五千萬匹綿五千萬兩此輩不耕不蚕實斁大倫臣謂聚僧不如聚兵僧富不如民富經曰聖人在上國無幸民民之多幸)
(國之不幸職官分紀)土木之侈(今也毁中民百家之産而成一屋集農夫十口之食而飯一僧不亦泰乎不耕者燕)
(居而玉食所在常居千百數是以耆會昌之藉沒窮土木之好龍蛇虎豹之區化為金碧是以有廣明之除蕩可不忌耶然會)
(昌之語其說不過人其人火其書廬其居若天毗盧遮那宫救充滿十方書入三世於諸境界無所分别彼又安能廬吾廬有)
(大經卷量等三千大千世界藏在一微塵中彼又安能火吾書無我無人無衆生彼又安能人吾人黃庭堅曰此上人者如來)
(藏中之說客菩薩藏中之游俠耶闕)
事類胡僧(太白中峯絶頂有丨丨不知幾百歲眉已長數寸身不製繒帛衣以草葉常持楞嚴經路僻迥絶人跡罕)
(到嘗東峯冇鬭虎弱者將死而僧以杖解之西湫有毒龍久而為患而僧以器貯之商山趙叟前年採茯苓深入太白偶值此)
(僧宿余獨有獨往之意聞而悦之乃為歌曰聞有胡僧在太白蘭若去天三百尺一持楞伽入中峯世人難見但聞鍾忩邊錫)
(杖解兩虎床下鉢盂盛一龍草衣不針亦不線兩耳垂肩眉覆面此僧年紀那得知手種青松今十圍心將流水目清淨身與)
(浮雲無是非商山老人已曾識願一見之何由得山中有僧人不知城裏看山空黛色太白胡僧歌)維摩(時丨丨詰室有)
(一天女見諸天人所說法便見其身即以天花散諸菩薩大弟子上花至諸菩薩即皆墮落至大弟子便着不墮天女曰是花)
(無所分别仁者自生分别想汝結習未盡故花着身結習盡者花不着身皎然有詩曰天女來相說將花欲染衣禪心定不起)
(還捧舊花歸維摩經)旻公(不見丨丨三十年封書寄與淚潺湲舊時好事今能否老去新詩誰與傳棋局動隨秋澗水袈)
(裟憶上泛湖船聞君話我為官在頭白昏昏只醉眠老杜)洪師(丨丨抖擻蔬笋氣白晝宂我夫子牆粥魚齋鼓了無破坐)
(禪不廢談文章謝無逸詩)身閒(松根滿苔石盡日閉禪關有伴年年月無家處處山煙波五湖遠瓶屨一丨丨岳寺蕙蘭)
(曉幾時幽鳥還温廷筠詩)心了(利門名路兩何憑百歲風前短焰燈只恐為僧丨不丨為僧丨丨總輸僧杜苟鶴詩)清
淨(溪聲便是廣長舌山色豈非清淨身夜來八萬四千偈他日如何舉似人東坡)風流(騎驢覓驢真可笑以馬喻馬亦)
(成癡一天月色為誰好二老清淨各自知東坡)問禪(丨丨不似前番語施佛空留丈六身老去山林猶夢想雨餘鍾鼓更)
(清新東坡)入定(瓶殘秦地水錫入晉山雲秋月離喧見寒泉丨丨聞賈島)禪床(盡日行方到何年獨此林客歸唯伴)
(鶴人少似師心坐石落松子丨丨搖竹隂山靈怕驚定不遣夜猿吟薛能)法供(碧玉盌盛紅瑪瑙井花水養石菖蒲也知)
(丨丨無窮盡試問禪師得飽無東坡)舊隠(塵機息盡一真僧唯有林泉捨未能蓮社故人今暫别稽山丨丨與誰登時清)
(豈覺前遊改道勝寧辭白髮增遙羨高齋吟望處孤雲野鶴是親朋徐騎省詩)勝遊(優鉢曇華豈有花問師此曲唱誰家)
(已從子美識桃竹更向安期覓棗瓜宴坐林間時有虎高眠粥後不聞鴉丨丨自古兼支許為採松枝寄一車東坡)鳴鐘
(巫山不見廬山遠松林蘭若秋風晚一老猶鳴日暮鐘諸僧尚乞齋時飯同上)飛錫(香爐峰色隠晴湖種杏仙家近白榆)
(丨丨去年帝邑子獻花何日許門徒杜甫)持經(去掃東林下閒丨未遍丨為山低鑿牖容月廣開庭舊業雲千里生涯水)
(一瓶還應覓新句看雪倚禪扄薛能)聞磬(去路餘千里行行雪灑衣諸峰何日别一錫犯寒歸老宿誰丨丨農齋自採薇)
(遙知到禪宇猿鳥共開扉孫漢公)薰香(不踐紛華域來丨知見丨三衣嗣僧粲五字法韋郎善權)懸瓠(清瘦形容)
(八十餘匏懸籬落似村居勸師英羨人間有幸是元無免破除薛能)跏趺(室空無侍者巾屨惟掛壁一飯不願餘丨丨便)
(終夕柳子厚詩)高座(黃金師子承丨丨白玉麈尾談重玄太白)竺僊(夜雨山草濕爽籟雜枯木間吟丨丨偈清絶過)
(於玉貫休)瞿曇(坐令魯叟作丨丨注謂佛也東坡詩)禪伯(諸宫丨丨唐齊已淮甸詩豪宋惠崇僧善權詩)老宿
(山中丨丨依然在案上楞嚴已不看東坡)梵禪(瘦靠欄干搭丨丨綠荷階面雨花深出謝無逸詩)宗衲(未於蓮社)
(添丨丨已向蘭亭識道林同上)洗鉢(鯨吹丨丨水犀觸點燈舡李洞)榰笻(倦衲晨鐘斷丨丨山雨寒錢詩)雲衲
(坐石丨生丨添泉月入鐺惠崇)雪笠(笠載吴天雪鞋香楚地花惟演詩)體自香(閻浮檀水心無染優鉢羅花丨)
(丨丨謝無逸詩)色不染(花將丨丨丨水與心俱聞李白)渡迷川(金繩開覺路寶筏丨丨丨李白)燒真宅
(劫風火起丨丨丨苦海波生蕩破舡樂天)野狐涎(蠒足相從南極邊眞機不落丨丨丨盧㐮)癡虎頭(道人眈眈)
(丨丨丨瞭然電轉開雙眸枯木已死寒岩秋空中霹靂推四牛林和靖)
尼
事類鄔婆斯迦(梵語云女聲字也又云優婆夷又云尼要覧)式义摩那(梵語也此云學法女似今)
(之尼長髮也同上)阿潘出家(漢明帝既聽劉峻出家又聽洛陽婦女丨丨等丨丨此中國為尼之始也事物紀原)
武氏為尼(太宗崩丨丨隨衆感業寺丨丨高宗紀)為尼立碑(大明和尚卒弟子尼無染命僧靈嶼為行)
(狀凡葬大浮圖未嘗有比丘尼立碑事今無染實涕淚以求柳文)為妾造寺(王縉為相為妾起感應寺宏麗無比)
(當時頗為識者所笑南部新書)愛姬為尼(郭代公丨丨薛氏幼嘗為尼樂天嘗贈以詩闕)妖尼言事
(于尼者嘗適人生子後為二鬼所憑言事或有驗遂為尼名惠普士庶遠近輻湊以佛事之王樂道命李氏甥為其母首傳習)
(妖教收下獄詔京東差官按之得諸公書自韓曾以下皆有之文公獨無上問其故公曰臣但不知知之當亦有書温公白錄)
捨安尼寺(東晉何充始丨宅丨丨此尼丨之始也事物紀原)題尼寺壁(楊凝式滑稽精舍老尼即王令)
(公家乳母公至苦不為禮乃書壁云暇日遊老比丘院延待甚厚尼甚感之後悟老比之言立圬鏝之紀異錄)
佛寺(六帖云精舍梵宫寶地紺園化成淨土鷲峰布金之地皆佛寺也)
事類招提(丨丨菩薩皆古佛號故寺謂之丨丨或名伽藍或名道場其實一也釋書)道場(尚書御史所止皆曰)
(寺故後代丨丨及祠宇皆取其稱焉應邵風俗通)精舍(漢明帝於東都之陽立丨丨以處攝摩騰竺法蘭即白馬寺也)
(騰始自西域以白馬䭾經來初止鴻臚寺遂取寺名創置白馬寺即僧寺之始也事物紀原晉武帝初奉佛法立丨丨於内殿)
(引沙門居丨丨故今人皆以佛寺為丨丨殊不知丨丨乃儒者教授生徒之所後漢包咸劉淑傳皆有立丨丨教授生徒之文)
(謝靈運有石壁丨丨詩曰披拂趍南徑愉悦偃東扉非佛寺也李善注云精舍者今讀書齋是也文選注)祇園(佛大檀越)
(須達多長者居舍衛長者居舍衛國常施孤獨故曰給孤獨因往王舍城護彌長者家為男求聘因見其家請佛說法須達本)
(事外道忽聞佛法生歡喜心接足作禮而白佛言我舍衛國人多信邪弟子欲營精舍請佛住化佛默受請即遣舍利弗指受)
(規則徧處求踏唯有丨陁太子一丨廣八十頃林木鬱茂幽静可居既得勝地往白太子太子戲白滿以金布便當相與須達)
(出金布八十頃精舍告成凡千二百處白王遣使請佛安居經律異相)蕭齋(梁武帝造佛寺令蕭子雲飛白大書蕭寺)
(至今一字存焉李約之買歸建以小室以玩之號丨丨今人呼蕭寺亦因此也事見國史補)佛室(崇丨丨為學者居會)
(其徒而委之食使擊磬鼓鐘以嚴其道柳子厚大雲寺記)上方(常琮侍煬帝遊寶山帝曰幾時到丨丨琮曰昏暗應須到)
(上頭左右失笑帝曰淳古君子也本傳)方丈(唐顯慶中王玄策使西域至毗耶離城音舍黧國有維摩居士石室以手)
(板縦横量之得十笏故名丨丨室闕)鴈塔(昔有比丘見羣鴈飛翔忽有一鴈投下自隕衆曰此鴈垂戒宜旌彼德於)
(是瘞丨建丨西域記)鴈堂(毗舍利於大林為佛作堂形如鴈字一切具足要覧)牛洞(舒州皖公山三祖璨大師道場)
(即山谷寺有石丨丨其石狀牛因以為名錢紳云初李伯時畫魯直坐於石牛上魯直因自號山谷老人同安志)龍井
(國一大師因獵者導自徑山重岡之西至於危峰之北有頃素衣老人前而致拜請師登一絶頂入五峯之間願捨北地為師)
(立錫之所有大湫指謂師曰吾家若去此湫當涸留一水穴幸勿墟之我將時至而衛師言訖雲霧晦冥風雨驟作及明既霽)
(湫水盡涸惟一穴尚存謂之丨丨今庵基見在諸草不生事狀)翻經臺(謝靈運一見遠公肅然心服乃即寺觀丨涅槃)
(丨因鑿為丨植白蓮池中名其臺曰丨丨丨因號白蓮社廬山記)般若臺(晉沙門惠遠於廬山集一時名士高僧會)
(於丨丨丨精舍立誓同修淨土俱為佛國之遊同上)嘗水卜地(梁天監元年有天竺國僧智藥自西土來泛舶至漢)
(上尋流上至韶州曹溪水口聞其香掬丨其味曰此丨丄流有勝地尋之遂開山立石寶林乃云此去百七十年當冇無上法)
(寶在此演法今六祖南華是也傳燈錄)卓錫開山(舒州潛山最奇絶而山麓尤勝誌公與白鶴道人欲之同謀於)
(梁武帝帝以二人俱具靈通俾各以物誌其地得者居之道人云某以鶴止處為記誌公云某以卓錫處為記已而鶴先飛去)
(至麓將止忽聞空中錫飛聲誌公之錫遂卓於山麓道人不懌然以前言不可食遂各以所識築室焉同安志)捨宅為
寺(晉司徒王恂及第珉丨丨丨虎丘丨白居易東都履道第卒後為佛寺闕王荆公居金陵自東門往蔣山至其故宅)
(方半道乃鑿渠決水以通城河後請以宅為寺因號半山本傳)作寺如殿(魏世宗作瑤光寺胡太后又作永寧寺皆)
(在官側又作石窟寺於伊闕口皆極土木之美而永寧尤盛佛殿如太極殿南門如端門僧房千間珠玉錦綉駭人心目自佛)
(法入中國塔廟之盛未之有也通鑑梁紀)白馬繞塔(天竺國有伽藍名招提其處大富有惡國王利於財將毁之有)
(一丨丨丨丨悲鳴即停毁自後改招提為白馬諸處多取此名焉同上)天花雨地(大同坊雲花寺大歷初僧儼講)
(經天雨花至地咫尺而滅夜有光燭室勑改為雲華西陽雜俎)廣殿長廊(唐辛替否傳)珍樓寶屋(唐高)
(力士於來廷坊建佛祠丨丨丨丨國貲不逮本傳)粧塗金瓦(王縉剏五臺山佛祠鑄銅為瓦以金塗之本傳)構
結寶座(唐懿宗成安國祠賜寶座二度高二丈構以沈檀珍麗精絶李蔚傳)寺如王居(南蠻婆賄伽廬國喜)
(佛法琉璃為甓錯以金銀丹彩紫纊塗地覆以錦罽王居亦如之闕)寺為窟室(宋元嘉二十三年魏崔浩不喜)
(佛法每言於魏主宜除之及魏主討盖吴至長安入佛寺沙門飲從官酒從官入其室見冇大兵器出以白帝帝怒曰此非沙)
(門所用必與盖吴通謀欲為亂耳命有司按治闔寺沙門閱其財産大得釀具及州郡牧守富人所寄藏物以萬計又為窟室)
(以處婦女浩因說帝悉誅天下沙門毁諸經像帝從之語白今以後有事胡神及造形像泥人銅人者誅太子晃素好佛法乃)
(緩宣詔書使遠近豫聞之得各為計沙門多亡匿獲免或收藏經像唯塔廟在魏境者無復孑遺闕)諫起佛寺
(宋虞愿為散騎常侍明帝起湘宫寺費極奢侈又起莊嚴刹十層不可立分為兩刹各五層帝曰卿至湘宫寺未我起此寺是)
(大功德愿曰陛下起此寺皆是百姓賣兒販婦佛若有知當悲哭哀愍罪高浮屠何有功德帝怒使人馳曳下殿闕)勸
毁佛寺(唐武宗朝祠部奏括天下寺四萬六百蘭若四萬僧尼二十六萬上惡僧尼耗蠧天下欲去之道士趙歸真等)
(復勸之乃毁山野蘭若所毁寺四千六百餘區歸俗僧尼二十六萬五百人本紀)
事類慈雲寺(城東寶坊金碧重道人脩惠剪蒿蓬一缾一鉢三十年瓊榱碧瓦上秋空稻田摩衲擁黃髮更築書)
(閣諸天中三后在天遺聖墨百神受職扶琳宫文思帝澤餘温潤雨露下國常年豐貢川章川結襟帶梅嶺桂嶺來朝宗參旗)
(斗柄略欄楯清坐耳聞河漢風道人飽參口掛壁頗喜作詩如已公家風秀句刻琬琰邀我落筆何能工安得雄文壓聖境九)
(原喚起杜陵翁黃山谷詩)甘露寺(寺有石如羊相傳謂之狼石云諸葛孔明坐其上與孫仲謀論曹公也大鑊二按銘)
(梁武帝所鑄畫師子一菩薩二陸探微筆衛公所留祠堂在寺手植柏合抱矣近寺僧發古殿基得舍利七粒并石記乃衛公)
(為穆公追福所葬也古郡山為城層梯轉朱欄棲臺斷崖上地窄天水寬一覽吞數州山長江漫漫却望大明寺惟見煙中)
(竿狼石臥庭下穹窿如伏羱緬懷臥龍公挾策事琱鑚一談收猘子再說走老暪名高有餘想事往無留觀蕭公古鐵鑊相對)
(空團團坡陁受百斛積雨生微瀾泗水逸周鼎渭城辭漢盤山川失故態怪此獨能完僧繇六合人霓衣掛冰紈隠見十二疊)
(觀者疑夸謾破版陸空畫青猊戲盤跚上有二天人揮手如翔鸞墨筆雖欲盡典刑垂不刊赫赫贊皇公英姿凜以寒古柏手)
(親種挺然誰敢干枝撑雲峯裂根入石窟蟠薙草得斷碑斬崖出金棺瘞藏豈不牢見伏理可歎四雄皆龍虎遺迹儼未刊方)
(其盛壯時争奪肯少安廢興属造物遷逝誰控摶況彼妄庸子而欲事所難古今共一軌後世徒辛酸聊興廣武歎不待雍門)
(彈出古詩盤山上幾層峭壁半垂藤殿鎖南朝像龕禪外國僧海濤摏砌檻山雨灑忩燈日暮疎鐘起聲聲徹廣陵周繇登寺)
(丞相高齋半草萊舊時風月滿亭臺地從日月生時見天到江山盡處回三國是非春夢斷六朝城闕野花開心隨流水漫漫)
(去流徧煙村半日來沈存中詩)雲棲寺(步步相携不覺難九層雲外倚闌干忽然語笑半天上無限遊人舉眼看劉禹)
(錫登寺塔)天竺寺(一山門作兩山門兩寺元從一寺分西澗水流東澗水南山雲引北山雲前臺花發後臺見上界鐘)
(清下界聞遙想吾師行道處仙花桂子落紛紛白居易詩)天台寺(一到天台寺高低景旋生共僧岩上坐見客海邊行)
(野色人耕破山根浪打驚忙時向閒處不覺有閒情杜荀鶴詩)楓橋寺(月落烏啼霜滿天江楓漁火對愁眠姑蘇城外)
(寒山寺半夜鐘聲到客船張繼)東山寺(舊宅何人在空門客自過泉聲到池盡山色上樓多小洞穿斜竹重階夾瘦莎)
(殷勤入城市雲水暮鍾和張祜詩)西丘寺(不厭丨丨丨閒來即一過州船轉雲島樓閣出煙蘿路入青松影門臨白)
(月波魚跳驚秉燭猿覷怪鳴珂搖曳雙紅旆娉婷十翠娥香花助羅綺鐘梵雜笙歌領郡時將久遊山數幾何一年十二度非)
(少亦非多白居易夜遊)虎丘寺(入門無平田石路細穿嶺隂風生澗壑古木翳潭井湛盧誰復見秋水光耿耿鐵花)
(秀岩壁殺氣噤蛙黽幽幽生公堂左右立頑獷當年或未信異類服精猛胡為百歲後仙鬼互馳騁窈然留清詩讀者為悲哽)
(東軒有佳致雲水麗千頃熙熙覽生物春意頗淒冷我來属無事暖日相與永喜鵲翻初旦愁鳶蹲落景坐見漁樵還新月溪)
(上影悟彼良自嗤歸田行可請東坡寺牆圍着碧孱顔曾是當年海湧山盡把好風藏院裏不教幽景落人間劍池章色經冬)
(在石座苔花自古斑珍重晉朝吾祖宅一回來此便忘還王元之遊虎丘香刹看非遠祇園入始深龍蟠松矯矯玉立竹森森)
(怪石千僧坐靈池一劍沈海當亭兩面山在寺中心酒熟憑花勸詩成倩鳥吟寄言軒冕客從此好抽簪白居易題虎丘東寺)
(吴王冠劍作塵埃葬地翻為七寶臺石砌百尋光似鏡井輪千轉響成雷昔年棣萼聮枝發今日蓮宫並蒂開更有女郎墳在)
(此時時雲雨試僧來劉禹錫題虎丘西寺)鶴林寺(終日昏昏醉夢間忽聞春盡強登山因過竹院逢僧話又得浮生半)
(日閒李陟題僧室詩)金山寺(金山杳在滄溟中雪崖冰柱浮仙宫乾坤扶持自今古日月髣髴躔西東我泛靈槎出塵)
(世搜索異境窺神工一朝登臨重太息四時想像何其雄卷簾夜閣掛北斗大鯨驚浪吹長空舟摧岸斷豈足數往往霹靂鎚)
(蛟龍寒蟾八月蕩瑤海秋光上下磨青銅鳥飛不盡暮天碧魚歌忽斷蘆花風蓬萊久聞未成往壯觀絶致遙應同潮生潮落)
(夜還曉物與數會誰能窮百年形影浪自苦便欲此地安微躬白雲南來入我望又起歸興隨征鴻郭功父一宿金山頂微茫)
(水國分僧歸夜船月龍出曉堂雲樹影中流見鐘聲兩岸聞因悲在朝市終日醉醺醺張祜萬古波心寺金山名日新天多剰)
(得月地少不生塵櫓過妨僧夢濤驚濺佛身誰言張處士題後更無人孫魴天末海雲横北固煙中莎岸似西興已無船舫猶)
(聞笛遠有樓臺祇見燈山月入松金破碎江風吹水雪崩騰飄然欲作乘桴計一到扶桑恨未能王介甫世上蓬萊第幾洲長)
(雲漠漠鳥飛愁海山亂點當軒出江水中分繞檻流天遠樓臺横北固夜深燈火見揚州迴船却望金陵月獨倚牙旗坐浪頭)
(楊公濟遊金山迴作)寶慶寺(黃葉前朝寺無僧寒殿開池晴龜出曝松莫鵲飛迴古井碑横草隂廊畫雜苔禪宫亦銷)
(歇塵世轉堪悲司空曙詩)廬山寺(白茅為屋宇編荆數處階墀石疊成東谷笑言西谷響下方雲雨上方晴鼠驚樵客)
(緣青壁猿戲山僧撼紫檉别有一條投澗水竹筒斜引入茶鐺馬戴)道林寺(石門迥接蒼梧野愁色隂深二妃寡廣殿)
(崔嵬萬壑間長廊詰曲千岩下静聽林飛念佛鳥細看壁畫䭾經馬暖日斜明螮蝀梁濕煙散羃鴛鴦瓦北方部落檀香塑西)
(國文書貝葉寫壊欄迸竹醉好題窄路垂藤困堪把沈裴筆力鬭雄壯宋杜詞源兩風雅他方居士來施齋彼岸上人投結夏)
(悲我未離擾擾徒勸我休學悠悠者何時得與劉遺民同入東林白蓮社韋蟾王山之南麓山殊道林二壑争盤紆寺門高開)
(洞庭野殿脚插入赤沙湖五月寒風冷佛骨六時天樂朝香爐地靈步步雪山草僧寶人人滄海珠塔劫宫牆壯麗敵香廚松)
(道清涼俱蓮花交響共命鳥金榜雙迴三足烏方丈涉海費時節玄圃尋河知有無老杜題嶽麓道林二寺)靈巖寺
(十萬人家天塹東管絃臺榭滿東風功歸范蠡五湖上國破西施一笑中香徑自開蘭葉細屧廊猶響月華空尊前有暇但懷)
(占欲飲一杯誰與同劉禹錫詩)破山寺(清晨入古寺初日照高林竹徑通幽處禪房花木深山光悦鳥性潭影空人心)
(萬籟此都寂但餘鍾磬音常建題禪院詩)孤山寺(樓臺聚碧岑一徑入湖心不雨山常潤無雲水自隂斷橋荒蘚合空)
(院落花深猶憶西忩月鐘聲在北林張祜詩)落星寺(岩岩康俗先生廬其下宫庭水所都北辰九關隔雲雨南極一)
(星在江湖北風捲沙過夜忩枕底鯨波撼蓬島个中即是地上仙但使心閒自難老星宫遊空何時落着地亦化為寶坊)
(詩人晝吟出入坐醉客夜愕江撼床蜜房各自開戶牖蟻宂或夢為侯王不知青雲梯幾級更借瘐藤尋上方落星開士深)
(結屋龍閣老翁來賦詩小雨藏山客坐久長江接天帆到遲宴寢清香與世隔畫圖妙絶無人知蜂房各自開戶牖處處煑茶)
(藤一枝並黃魯直詩)梵王家(海邊樓閣丨丨丨一水横橋一路斜密竹弄風敲璧玉怪松摩日起龍蛇岩猿遶檻偷秋)
(果石鼎當忩煮露芽中有高僧倦迎送白頭無事老煙霞城山)給孤園(樹密當山徑江深隔寺門霏霏雲氣重閃閃浪)
(花翻不復知天大空餘見佛尊時應清盥罷隨喜丨丨丨老杜望兜率寺)寒塘路(松竹閒僧老雲煙曉日和丨丨歸丨)
(轉清磬隔微波唐李嘉祜詩)野僧家(澗竹欲萌煙蕨菜不妨括餅丨丨丨從今相遇幾日事更試南忩榖雨茶江西)
竹林西(身寂心成道花閒鳥自啼細泉松徑裏返照丨丨丨皇甫曾詩)苔逕裏(隔忩棲白鳥似與鏡湖隣月照)
(何年樹花逢幾世人岸莎青有路丨丨净無塵願得依容止僧中老此身盧綸)下堂鐘(寒雨初收草木濃群鴉飛散丨)
(丨丨長廊無事僧歸院盡日門前獨看松李涉)寒殿磬(薄暮緣西峽停橈一訪僧鷺巢横臥柳猿飲倒垂藤水曲岩千)
(疊雲重樹百層山風丨丨丨溪雨夜船燈許渾)立香臺(五度金蓮出世來法堂重向石堂開水邊猿鳥尋前侣石上松)
(杉認舊栽黃印使君精曉供紫雲禪客丨丨丨人傳朱頂千年鶴昨夜遼東柱上回城山石泉寺)垂講磬(紅簷青瓦)
(院西隅隔斷塵寰一事無兔弄半光來佛案月收斜脚入茶爐簾丨丨丨秋聲遠門掩吟燈夜影孤見說虎溪流水急不勞禪侣)
(酒重沽城山)動金璫(夜深殿突兀風丨丨琅丨天黑捫春院地晴棲暗芳老杜)鳴夕磬(鳴磬夕陽盡卷簾秋)
(氣來名香連竹徑清甃出花臺韓雄)捫幽徑(不到峯前寺空來渭上村此亭聊可喜幽徑豈辭捫谷映朱闌秀山含古)
(木尊路窮驚石斷林缺見河奔馬困嘶青草僧留薦晩飡東坡)臥明忩(古寺長廊院院行雲房處處稱幽情明忩淨榻)
(無人到卧聽春禽百舌聲仝上)滄海日(宋之問遊靈隠夜吟云鷲嶺鬱苕蕘龍宫隠寂寥久不能續有老僧坐禪曰何)
(不道樓觀丨丨丨門對浙江潮桂子月中落天杳雲外飄捫蘿登塔遠刳木引泉遙云云遲明僧不見人以為駱賓王也詩注)
闍梨鐘(王播少孤貧客揚州木蘭院隨僧齋粥僧厭苦之飯後擊鐘其後播鎮揚州訪舊題詩處有曰上堂已了各西)
(東慙愧丨丨飯後丨後二紀播出鎮是邦向所題已碧紗籠之矣乃續云三十年來塵撲面如今始得碧紗籠小說)
披剃
事類落髮(金陵牛頭山法融禪師少通經史歎曰儒道世典非究竟法般若正觀出世舟航遂投師丨丨入牛頭山)
(有白鳥䘖花之異傳燈錄覆以慚愧之衣落其煩惱之髮類要)投簪(丨丨落髮妄命受業云云出廬山記)劉淨翁
捨俗(人勸丨丨丨丨丨出家山谷云淨翁在家出家無俗可捨戲作頌云淨名龐老總垂鬚君幸元無免破除心若出家)
(身若住何須臾覓剃頭書又云掉却甜桃摘酸梨山谷)金色女出家(丨丨丨白文殊聽我出家非以自剃髮為)
(丨丨若能發大精進為除衆生一切煩惱是名出家非以阿蘭若處獨坐思惟名出家能於汶生死流轉中以定惠方便化令)
(解脱是名出家)鄔波三鉢那(比丘既落髮披衣梵云室羅末尼唐言末寂減度受戒已名丨丨丨丨丨唐言)
(近要覧)
恩命
事類乘雕輦(趙石勒以天竺僧圖澄預言成敗頗有驗敬事之石虎即位事之尤謹衣以綾錦丨以丨丨通鑑)
賜紫衣(則天朝僧法朗等賜紫袈裟僧之賜紫自天后始事物紀原)黑衣宰相(宋文帝以惠琳善談論與)
(議朝廷大事遂參權要賓客輻凑孔顗曰遂有丨丨丨丨可謂冠屨失所矣通鑑宋文紀)翻經學士(隋文帝以沙門)
(彦崇為丨丨館丨丨命僧以官自此始事物紀原)贈官賜諡(唐代宗大歷十年興善寺胡僧不空卒贈開府儀同)
(三司司空諡曰大辨正廣智不空三藏和尚碑文)
圓寂
事類茶毗(或云耶維或云闍毗又云闍維正梵云闍臯多此言焚燒要覧)闍維(天竺第九祖入滅衆以香油楫)
(檀丨丨直體丨丨即茶毗同上)逝川(寂寂靈塔滔滔丨丨恒沙劫壊智月常員李華禆)滅火(薪盡火滅歸真息假)
(梁簡文帝云)無聲三昧(古靈臨遷化告衆曰汝等諸人還識丨丨丨丨否衆曰不識師曰汝等静聽師儼然而寂)
不可久留(南齊善惠大師降于婺州傳宣慈家納劉氏女名妙志生子普建普成二人梁武帝時會天竺僧達麽號)
(嵩頭陀謂大士曰我與汝毗婆尸佛所發誓今兜率宫衣鉢見在何日當還因命臨水觀其影見大士圓光寶盖大士笑時有)
(法師聞法悟解言我師彌勒應身耳大士呵之後於松山頂雙林寺行感七佛相隨釋迦引前維摩接後及嵩頭陀入滅大士)
(懸知曰嵩公兜率待我決丨丨丨丨也謂子弟曰我從第四天來為度汝等故大品經云有菩薩從兜率天來諸根猛利疾與)
(般若相應即吾日也吾去焚戶上建浮屠以彌勒佛像處其下傳燈錄)達麽攜履(二十八祖丨丨自天竺國泛海)
(見梁帝不契潛上嵩山少林寺面壁九年端居而逝葬熊耳山魏宋雲奉使西域迴過師子葱嶺見手丨隻丨翩翩而逝雲問)
(師曰西天去又謂雲曰汝王已厭世間聞之茫然别師東邁暨復命即明帝已登遐矣迨孝莊即位宋雲具奏其事帝令起壙)
(惟空棺一隻革履存焉出傳燈錄)世尊現足(第一祖迦葉丨丨入般涅槃迦葉至雙林樹間悲戀號泣佛於金棺)
(内丨雙丨景德傳燈錄)釋迦說偈(釋迦佛於二月八日明星出時成佛號天人師住世四十九年將金縷僧迦黎)
(衣博法與摩訶迦葉說無常偈曰諸行無常是生滅法生滅滅已寂滅為樂諸弟子以香薪茶毗之燼後金棺如故高七多羅)
(樹往反空中化火三昧得舍利八斛四斗世尊滅後一千十七年未平中教至中夏傳燈錄)阿難說法(第二祖丨)
(丨將入滅雪山五百仙人飛空而至阿難為丨丨傳燈錄)道玄居士(又居士名藴字道玄與石頭希遷為友偈曰有)
(男不昏有女不嫁大家團欒頭共說無生詁女靈照常製竹儷籬賣以供朝夕居士將入滅使靈照視日及午以報靈照遽報)
(曰日蝕居士出戶觀次靈照即登父座合掌坐亡居士笑更延七日而化同上)鎖骨菩薩(僧問風宂如何是佛宂曰)
(金沙灘頭馬郎婦世言觀音化身續延語錄延州有婦人甚有姿色少年子悉與狎數歲而沒葬之道左大歷中有胡僧敬禮)
(其墓曰斯乃大慈悲喜俗捨之欲無不徇焉此即丨丨丨丨順緣已盡衆人開墓視其骨鈎結皆如鎖狀遂與起塔馬郎婦事)
(大率類此傳燈錄)
詩集鎖塵(寫留行道影焚却坐禪身塔院關松雪經房丨隙丨賈島詩)埋玉(霜顱隠白毫鎖骨丨青丨皆云)
(似達麽隻履還天竺東坡詩)
古今合璧事類備要前集卷四十九
