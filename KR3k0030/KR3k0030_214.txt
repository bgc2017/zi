古今合璧事類備要别集卷八
宋謝維新撰
關津門
關隘
輿地提綱(古者門關所以譏禁非常也故控扼嶮要束制咽喉者關也緘縢甸服扄鐍王畿者)
(關也周置司關漢置都尉至于唐亦置吏守關周漢之制掌出入者以節傳唐制有上中下之差度者本)
(司給過其文書出塞踰月者給行牒獵手給長籍蕃客閱其装重然入一關者餘關不譏此設關之法也)
(然在境上者為關在關内者為門在門内者為市周制自外來者按其節而書其貨之多少通之國門國)
(門通之司市自内出者司市為之璽節通之國門國門通之司關參相聮以檢姦猾也後世非不防姦盜)
(也而姦盜愈生非不察偽游也而偽游者滋至此犯門斬關之徒雞鳴狗盜之輩詐刻符傳之流如出入)
(於蕩然無限之地而關之為關非復周制之舊矣不寧惟是禁民為暴者古之關也取民為暴豈古之關)
(乎古者關譏而不征自什一之外他無問焉後世偪介之關暴征其税耏門之賞使食其征門關之法至)
(是壊矣孟子曰古之為關也將以禦暴今之為關也將以為暴哀今之人思古之人安得不為之長太息)
事類謹關(丨丨梁月令孟冬)閉關(先王以至日丨丨商旅不行易)易關(丨丨市來商旅)
(月令孟冬)復關(乘彼垝垣以望丨丨不見復關泣涕漣漣既見復關載笑載言注復關君子所近詩氓)
待暴客(重門擊柝以丨丨丨蓋取諸豫易繫辭)禁異服(關丨丨丨識異言記王制)司貨
賄(司關掌國貨之節以聮門市丨丨丨之出入者掌其治禁與其征㕓凡貨不出於關者舉其貨罰其人凡)
(所達貨賄者則以節傳出之禮地官)用符節(門關丨丨丨云云皆有期以反節禮地官符節)孟夏
無索(丨丨關市丨丨順陽敷教不難物也月令)凶年不租(年不順成關梁不租禮)執禁
以譏(關丨丨丨丨注譏呵察也記王制)無征猶幾(國凶禮則丨關門之征禮司關)謁
關以對(丨丨丨從者數丨禮)敂關則告(凡四方之賓客丨丨丨為之丨禮司關)譏而
不征(關丨丨丨丨孟)荒則無征(國凶丨丨丨關市之丨禮司關)文仲廢關(臧丨丨丨)
(六丨孔子曰不仁也注塞關陽關之屬凡六關所以禁絶末游而廢之塞悉再反左文三)臧紇斬關
(季孫攻臧氏丨丨丨鹿門之丨以出奔邾左襄二十三)自徐關入(師從齊師于莘丁酉陳于鞌齊)
(師敗績齊侯免云云遂丨丨丨丨齊侯見保者曰勉之齊師敗矣左成三)自陽關逆(齊侯伐我北鄙)
(關桃高原圍臧紇于防師丨丨丨丨减孫至于旅松注陽關在泰山鉅平縣東左襄十七)公孫白馬
(丨丨龍常争論曰丨丨非白人不能屈後乘白馬無符傳欲出關關吏不聽此虚言難於奪實也桓譚新論)
老子青牛(關令尹喜周大夫也善内學丨丨西游先見其氣當遇聖人老子果乘丨丨薄板車過授)
(喜三千言俱之流沙列仙傳)雞鳴得出(秦昭王囚孟嘗君乃改姓易名夜半至函谷關關法雞鳴)
(出客恐追至客居下座者能為丨丨衆雞皆鳴遂丨丨關史記)雞鳴逃去(燕太子丹質於秦秦王不)
(禮丹怒亡歸夜至關關門未開丹為丨丨衆雞皆鳴遂得丨丨史記)為法自敝(商君亡至關不得舍)
(曰商君令舍人無驗者坐之商君曰丨丨丨丨史記)詐傳亡歸(甯成為中尉抵罪髠鉗乃解脱囚丨)
(刻丨出關丨丨漢本傳)叩而攻秦(九國常以十倍之地丨關丨丨丨)開而延敵(秦人)
(丨關丨丨丨九國之師逡巡而不敢進並賈誼過秦論)閉備他盜(楚漢旦日合戰力不敵會羽季)
(父項伯素善張良良與俱見沛公公曰吾入關秋毫無所取籍吏民封府庫待將軍所以丨關者丨丨丨也豈)
(敢反耶願伯明言高祖紀)先入者王(懷王與諸將約丨丨定關中丨丨之是時秦兵彊諸將莫利西)
(入關獨羽怨秦破項梁奮勢願與沛公西入關諸老將皆曰云云卒不與羽而遣沛公同上)燒函谷
關(沛公西入武關居於霸上遣將軍閉函谷關無内項王項王大將亞夫至關不得入怒曰沛公欲反耶即)
(令家發薪一束欲丨關門關門乃開)徙函谷關(漢武時楊僕征南越有功恥為關外人帝為丨丨丨)
(丨於新安三百里本傳)置關用傳(景帝四年復丨諸丨丨丨出入注師古曰古者或棨刻木為合)
(符或用繒帛張晏曰傳信也兩行書繒帛分持其一出入關合之乃得過謂之傳釋名曰過所至關津以示之)
(寫一通付關吏本紀)除關無傳(漢文帝丨丨丨用丨本紀)詔罷馬弩(漢丨丨丨丨關舊征)
(馬高五尺六寸齒未平弩十石已上皆不得出關令不禁故曰罷白六帖)詔内粟車(宣丨人以車載)
(粟入關得無用傳同上)傳察偽游(丨今之過所也漢興置關都尉以丨丨丨丨用傳出入白六帖)
籍内流民(漢詔流民欲入關者丨之注為籍内之也)棄繻而去(終軍初從濟南當詣博士)
(步入關關吏與軍繻軍問以此何為吏曰為復還當以合符軍曰大丈夫西遊終不復傳還丨丨丨丨軍為謁)
(者行郡國建節東出關關吏識之曰此使者乃前棄繻生漢本傳)買符以入(郭丹初之長安過宛)
(從宛人陳兆丨入關丨丨丨函谷關既入封符語人曰不乘使車不出關丹自入關後十二年不歸後如關竟)
(如本志東觀漢記)請為東封(隗囂將王元謂囂曰丨一丸泥丨大王丨丨函谷關此萬世一時也)
(同上)但願生入(班超在絶域年老思歸乃上書曰不敢望到酒泉郡丨丨丨丨玉門關後漢本傳)
西入秦關(馬周丨丨丨丨入新豐逆旅主人不之顧本傳)急守潼關(封常謂安祿山度河)
(後必奔陜語高仙芝曰賊銳甚難與争鋒潼關無兵一夫奔突則京師危矣不如丨丨丨丨仙芝從之)謁
歸壺關(苗晉卿潞州壺關人充河北採訪使嘗入計丨丨丨丨望縣門趣步吏諫止晉卿以公門當下)
(况父母之邦乎)乃為閉梁(韓滉為浙東西觀察使聞京師未平丨丨丨關丨)不足駐師
(孔緯既及行在緯策攻必反建言關邑阸狹丨丨丨丨請奉梁州即日去陳倉而攻兵至)燕有三關
(北戎入丨燕丨丨之限曰松亭曰古北曰居庸而平州之東有榆關實金人入寇之路凡此數關可以限蕃漢)
(也而一夫守之可以當百宣和奸臣知取燕而不知取燕之險燕之重以有關限之蔽也得燕而無險之可守)
(與不得燕何異况平州與燕山異路當時金人但來歸燕東六州耳即未嘗盡解關内之地而金人自平州而)
(入寇此乃議割燕山不明地理之故也)秦有三關(大散關仙人關箭筈關此敵人入寇之路也自)
(失此三關而蜀之門戶撤矣)崔融徙關疏(唐武后時有司議關市行人盡征之融上疏其略曰)
(周官九賦其七曰關市以市多淫巧而關通末游欲止抑之故加税耳然雖斂工商而不及往來且天下之關)
(必險道市必要津豪宗惡少在焉聞一旦變法或致騷動恐南走蠻北走狄有如師興費廣雖倍算商旅加斂)
(齊人可也后納之唐史本傳)朱朴遷都議(古王者不常厥居皆觀天地興衰随時制事關中我)
(實因之凡三百歲廣明巨盜陷覆宫闕比幸石門華隂十二之中又亡八九高祖太宗之制蕩然矣夫襄鄧之西)
(夷漫數百里其東漢與鳳林為之關南菊潭環屈而流屬於漢西有上洛重山之險北有白崖乃形勝之地沃)
(衍之墟若廣浚漕渠運天下之財可使大集自古中興之君去已衰之哀就未王而王今南陽漢光武雖起而)
(未王也臣視山河壯麗處多故都已盛而衰亂可興也本傳)
詩集預雞鳴(高談先馬渡偽曉丨丨丨唐太宗入潼關詩)掃蜂蟻(近静潼關丨丨丨杜)
(青絲詩又士卒何草草築城潼關道杜潼關史)萬丈餘(大城鐵不如小城丨丨丨)百二重(休道)
(秦關丨丨丨杜)列戰格(連雲丨丨丨飛鳥不能踰艱難奮長戟千古用一夫借問潼關吏修關還避胡)
(杜)為要樞(萬古丨丨丨往來何時息韋應物)不可援(天關悠悠丨丨丨韓和皇甫湜)未
可傍(一夫怒臨關百萬丨丨丨杜劒門)河曲遶城(霜峰直臨道冰丨丨丨丨唐太宗入潼關)
時清失險(丨丨關丨丨杜峽口)鐵鎖欲開(石城除擊柝丨丨丨丨關杜)玉門吹
度(長風幾萬里丨丨丨丨關李白)劒門天下壯(惟天有設嶮丨丨丨丨丨杜劒門)延州
城北戶(丨丨丨丨丨關防猶可倚杜)西出無故人(勸君更盡一杯酒丨丨陽關丨丨丨)
(王維陽關三疊)留滯更解鞍(晨雞三叫未開關丨丨行人丨丨丨却上月明高處立曉風吹面作)
(清寒劉季孫守關)
古今合璧事類備要别集卷八
