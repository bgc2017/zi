古今合璧事類備要别集卷三十五
宋謝維新撰
花卉門
荷花附(旱蓮花)
格物叢話(荷芙蕖也其莖茄其葉葭其本蔤其花菡蓞其實蓮其根藕其中的的子也的中薏)
(薏子中心也的薂即蓮實然又有别名或曰水芸或曰水華或曰草芙蓉又有三色有白花者有紅花者)
(有碧花者且不止此又有千葉花者千葉佳矣未為竒也又有重臺者䨇頭者䨇頭不常有世人指以為)
(瑞應猶未也又有曉起朝日夜低入水者人又目之為睡蓮此花皆不生於高原陸地而生於卑濕淤泥)
(之中彼另有一種出於陸而不出於水亦名旱蓮識者之所宜必辨也)
事類芙蕖(隰有荷華注荷華丨丨也詩山有扶蘇)菡蓞(彼澤之陂有蒲與荷云云有蒲丨丨)
(詩澤陂)紫芙蓉(漢昭帝遊柳池有丨色丨丨大如斗花素葉甘可食芬氣襲人其實如珠拾遺記)
草芙蓉(芙蓉園魏文帝所開園有池種蓮其中芙蓉即蓮花也産扵陸者曰木芙蓉産於水者曰丨丨)
(丨杜詩注)白蓮社(遠法師居廬山東林寺有丨丨花與陶潜十八人同修淨土號為白蓮丨晉書)紅
蓮幕(庾杲之字景行王儉用為衛將軍長史蕭緬與儉書曰盛府元僚實難其選庾景行泛綠水依芙蓉)
(何其麗也時人以入儉府為蓮花池故緬書美之本傳)儀仗生花(王敦在武昌鈴下丨丨丨蓮丨)
(五六日而落搜神記)衣傘皆花(無錫湖陂雨初止陂吏見一小婦人着青衣戴傘呼之不得自投陂)
(中是大蒼獺丨丨丨是荷丨同上)二蓮同榦(宋文帝元嘉間)合跗同莖(泰始中嘉蓮一)
(雙並實丨丨丨丨生豫州鯉湖)以詞采名(謝靈運丨丨丨丨鮑照曰謝詩如初發芙蓉晉書)以
姿貎幸(張昌宗丨丨丨見丨楊再思每曰人言六郎似荷花非也正謂荷花似六郎爾)蓮生擔
湖(宋文帝元嘉中丨丨建東額丨丨一莖兩華朱書)蓮號相府(于頔因瑞丨制曲丨丨丨蓮唐)
(史)此步步花(南齊東昏侯鑿金為蓮花貼地令潘妃行其上曰丨丨丨生蓮丨也南史)此解
語花(太液池千葉白蓮開帝與妃子共賞指妃謂左右曰何如丨丨丨丨邪天寳遺事)採以爲
飾(滄州金蓮華州人研之如泥竹間綵繪光彩煥爛與真金無異但不能入火而已更有莖出其花如蝶每)
(微風則搖蕩如飛婦人競丨之丨丨首丨語曰不戴金蓮花不得到仙家甘陽編)服之通仙(華山)
(頂有池池中生千葉蓮丨丨丨丨因名華山華山記)夜低入水(南海有睡蓮丨則花丨丨丨屯田韋)
(郎中從事南海親見酉陽雜爼)近忽變碧(麻姑壇東南池中有紅蓮丨丨丨丨今又白矣壇記)芳
氣竟谷(九疑山過半路皆行松竹下狹路有清澗澗中有黃色蓮丨丨丨丨王歆之神記)宋之
問秋蓮賦(天授元年勑學士楊炯與之問分直於洛城西入閣每雞鳴後至羽林仗閽人奏名請龜)
(契佇命拱立于御橋之西玉池清泠紅蕖菡蓞謬履扃闥自春徂秋見其生視其長覩其盛惜其衰得終天年)
(而無夭折者良以隔礙仙禁人莫由窺向若生於瀟湘洞庭溱洧淇澳即有吳姬越客鄭女衛童芳心未成採)
(擷都盡今委以白露順以凉風榮落有期私分畢矣斐然願歌其事久之乃述秋蓮賦焉其辭曰若夫西城)
(於大千臣某獲覩昇平濫居榮寵聞瑞應而稱慶仰繢事而增歡無任抃蹈喜躍之至為京兆王權)周茂
叔愛蓮說(水陸草木之華可愛者甚蕃陶淵明獨愛菊自李唐來世人甚愛牡丹余獨愛蓮出於淤泥)
(而不染濯於清漣而不妖中通外直不蔓不枝香遠益也清亭亭淨植可遠觀而不可䙝玩焉余謂菊花之隱逸)
(牡丹花之富貴也蓮花之君子也噫菊之愛陶後鮮有聞蓮之愛同予者何人牡丹之愛宜乎衆矣)歐陽
公蓮花賦(步蓮塘以清暑兮颯蘋風以中人擷杜若之春榮兮搴芙蓉於水濱嘉丹葩之耀質出淥)
(水之含新蔭曲池之清泚漾波紋之奫淪披紅衣而耀彩寄清流以託根挺無華之淺豔靡競麗乎先春抱生)
(意以自得兮及薰時之嘉辰若夫夏畹蘭褰夢池草密慘羣芳之已銷獨斯蓮之迥出可以嗅清香以析酲可)
(以玩芳華而自逸况其晩浦煙霞水亭風日投文竿而餌垂泳萍莖而波溢絲縈藕以全折杯卷荷而半側墜)
(紫菂以欹煙歛紅芳而向夕可憐影兮相顧列金葩而返植清風遏以似起碧霧合而乍失或兩兩以相扶漸)
(亭亭而獨出發燕脂於此土生異香於西域匪江妃之小腰即廣陵之清骨爾乃曲沼微陽横塘細雨逐横上)
(之歸鞍笑堤邊之游女墮虹梁而窺影倚風臺而欲舞覆翠被以薰香然犀燈而照浦雙心並根千株泣露湛)
(月白而風清香池平而樹古送艇子於西州聞棹謳於北渚迎桃根而待檝逄宓妃而未度廹而視之靚若星)
(妃臨水而脉脉盈盈遠而望之杳如峽女行雲而朝朝暮暮其妖麗也其閒麗也香荃橈兮木蘭舟澹容與兮)
(悵夷猶東西隨葉隱上下逐波浮已見雙魚能比目應笑鴛鴦會白頭昔聞妃子貴東鄰池上金花不染塵空)
(留此日田田葉不見當時步步人)
詩集香遠(荷丨風送丨梁元帝)紅膩(丨丨小池蓮杜甫)霜倒(丨丨半池蓮同上)露
洗(曉丨丨紅蓮韋蘇州)雨過(丨丨亂紅蕖杜甫)朱華冐(丨丨丨綠池曺子建)碧圜傾
(蓮折丨丨丨白樂天)芙蓉發(丨丨始丨池謝靈運)菡蓞溢(丨丨丨金塘劉公幹)長洲足
(丨丨丨芰荷杜甫)别浦落(丨丨丨紅蕖同上)搖白羽(江蓮丨丨丨杜甫)蓋明鏡
(紅蕖丨丨丨白樂天)野池紅(丨丨蓮欲丨杜甫)江天足(丨丨丨芰荷同上)嬌欲語
(荷花丨丨丨愁殺盪舟人李白)淨如拭(荷花丨丨丨杜詩)豔且鮮(碧荷生幽泉朝日丨丨丨)
(李白)始發池(芙蓉丨丨丨謝靈運)方出水(白蓮丨丨丨劉夢得)葉如規(荷生綠泉中碧)
(丨齊丨丨張華)絲作縷(藕丨牽丨丨荷葉捧成杯隋殷英童)越女歌(丨丨丨採蓮李白)宫
娃採(闔閭丨丨能丨蓮明珠作佩龍為船杜牧之)雙影共(一莖孤引綠丨丨丨分紅隋松公瞻)
一蔕卷(圓花丨丨丨交葉坐心開欣隨玉露點不逐金風摧梁簡之)摘未稀(晩日照空磯採)
(蓮承晩暉風起湖難渡蓮多丨丨丨棹動芙蓉亂船移白鷺飛前人)無可並(都無色丨丨不柰此香何)
(李義山)去採蓮(錦帶雜花鈿羅衣垂綠川問子今何去丨丨江南丨梁吳筠)戲採蓮(金槳)
(木蘭船丨丨江南丨蓮香隔浦渡荷美滿江鮮梁劉孝威)納凉時(荷淨丨丨丨杜)竒特處(佛愛)
(我亦愛清香蝶不偷一般竒特處不上婦人頭鄭谷)花十丈(太華峯頭玉井蓮開丨丨丨藕如船韓文)
(公)萼一倍(水國煙鄉足芰荷就中芳瑞此難過風情為許吳王近紅丨猶教丨丨多陸龜蒙詠重臺)
(蓮)銀槖破(洩香丨丨丨瀉露玉盤傾我慙塵垢眼見此瓊瑶英白樂天)玉冠鮮(素房含露)
(丨丨丨紺葉搖風鈿扇圓夲是吳中經進藕今為伊水寄生蓮同上)泛紅衣(煙開翠扇清風曉水丨丨)
(丨白露秋許渾)清香溽彩(新帝俯朱檻嘉木開芙蓉丨丨晨風遠丨丨寒露濃瀟洒出人世低昂多)
(異容嘗聞色空喻造物難為工留連秋月宴迢遞東山鍾柳子厚)柔姿冶態(綠荷舒卷凉風橈紅)
(萼開縈紫菂重雙女漢臯爭笑臉二妃湘浦並愁容自憐秋露丨丨結不曉春妖丨丨濃終恐玉京仙子識却)
(將歸種碧蓮峯李紳)雙蔕兩花(日分丨丨影風合丨丨香梁朱超詠同心蓮)共妍分豔
(芙蓉池裏葉田田一本雙枝照碧泉濃豔丨丨香共散東西丨丨帶相連姚合)微根出浪(勿言草卉)
(賤幸宅天地中丨丨纔丨丨短榦未搖風寕知寸心裏蓄紫復含紅沈約)清香滿面(全紅開似鏡半)
(綠卷如杯誰謂回風力丨丨丨丨來杜)雨浥紅蕖(丨丨丨丨冉冉香杜)風搖紫萼(微丨)
(丨丨丨輕露拂朱房中池所以綠待我泛紅粧沈約)玉皇謫墮(似說丨丨親丨丨至今猶看水霜枹)
(李白)西子多情(真妃無力半酣後丨丨丨丨欲步時百氏集)王儉歸來(白公去後禪林)
(在丨丨丨丨幕府非張芸叟)楊妃未醒(雲歸巫女粧猶潤浴出丨丨睡丨丨杜衍)湘浦妃
嬪(漢宫姊妹爭新寵丨丨丨丨望所思歐陽公)水宫仙子(平池碧玉秋波瑩綠雲擁扇青搖柄)
(丨丨丨丨闘紅粧輕步凌波踏明鏡張文潜)淨色比天女(蓮花生淤泥丨丨丨丨丨空明世無)
(匹銀缾送佛所蔫然落寳床應返梵天去穎濱)風流似六郎(露華晞别渚煙雨漲横塘容態天然)
(别丨丨丨丨丨百氏集)卷却雲錦段(貪看翠盖擁紅粧不覺湖邊一夜霜丨丨天機丨丨丨從)
(教匹練寫秋光坡)亂剪素羅粧(司花手法我能知說破當知未大竒丨丨丨丨丨一樹略將數)
(朵蘸燕支楊誠齋)嬋娟雙姊妹(漢苑丨丨丨丨丨天台縹緲兩神仙當時盡有風流格謫向人)
(間作瑞蓮邵堯夫雙頭蓮)紅白開共塘(丨丨蓮花丨丨丨兩般顔色一般香宫娥梳洗爭先後半)
(是濃粧半淡粧楊誠齋)白紅各一家(芙蓉照水弄嬌斜白丨紅丨丨丨丨近日司花出新巧一)
(枝能着兩般花牧之)
旱蓮光彩射晴暉(初對庭除似浦池寳陀丨丨丨丨丨等閑遊女來攀折免使蘭橈水濺衣)
(百氏集)
樂府將花寄恨(一曲天香金粉膩蓮子心中自有深深意意密蓮深秋正媚丨丨丨丨無人會)
(荷橋上少年橋下水小棹歸時不許牽紅袂浪濺心圓又碎無端欲伴相思淚漁家傲歐陽公)無人
知苦(妖豔秋蓮生别浦紅臉青腰舊識凌波女照影弄粧嬌欲語西風豈是繁華主可恨良辰天不與)
(纔過斜陽又值黃昏雨朝落暮開空自許竟丨丨觧丨心丨蝶恋花晏叔原)温泉試浴(雨過蒲萄)
(新漲綠蒼玉盤傾墮碎珠千斛姬㜮擁前紅簇簇温泉初試真妃浴驛使南來丹荔熟故剪輕綃一色頒時)
(服嬌汙易晞凝醉玉清香不用香綿撲漁家傲宋景文公)波間粧影(雨過横塘圓荷嫰綠新抽越女)
(輕盈畫橈穩泛蘭舟波光豔粉紅相間脉脉嬌羞菱歌隱隱漸遥依約凝眸隄上郎心丨丨丨丨遲留不覺)
(歸時暮天碧襯蟾鈎風蟬噪晩餘霞映幾點沙鷗漁笛不道有人獨倚危樓新荷葉晁无咎)
古今合璧事類備要别集卷三十五
