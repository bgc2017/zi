古今合璧事類備要後集卷二十三
宋謝維新撰
經筵門
侍讀
歴代㳂革(唐開元三年上謂宰相曰朕每讀書有所疑滯無從質問可選儒學之士使入内侍)
(讀乃以馬懷素與褚無量更日侍讀通鑑開元十三年改麗正修書院為集賢殿書院選耆儒日一人以)
(質史籍疑義置集賢院侍講學士侍讀直學士唐百官志本朝太宗始用著作佐郎吕文仲為侍讀眞宗)
(咸平二年以楊徽之夏侯嶠並為翰林侍讀學士會要先是侍讀名秩未崇眞宗首置此職擇耆儒舊學)
(以充其選班秩次翰林學士禄賜如之設直廬於秘閣侍讀更直侍講長上曰給尚珍膳夜則迭宿多召)
(對訪問或至中夕會要天禧舊制凡侍臣皆賜坐講者别設本于前侍讀初無所職但侍立而已自宋綬)
(夏竦為侍讀始今讀唐書一傳會要元豐官制廢翰林侍讀侍講學士不置但以為兼官然必侍從以上)
(乃得兼之其秩卑資淺則為說書歲春二月至端午日秋八月至長至日遇隻日入侍邇英閣輪官講讀)
(元祐七年復增學士之號元符元年省去續會要建炎元年詔可特差侍從官四員充講讀官遇萬機之)
(暇令三省取旨就内殿講讀)
事類儒學(元宗謂宰相曰朕每讀書有所疑滯無從質問可選丨丨之士日使入内侍讀慮懷慎薦)
(馬懷素使與褚無量更日侍讀待以師傅之禮通鑑)文士(元宗置麗正書院聚丨學之丨或修書或侍讀)
(有司供給甚厚同上)師臣(馬懷素元宗時與褚無量同為侍讀更日番入既叩閽肩輿以進或行在遠聽)
(乘馬宫中每宴見帝自送迎以丨丨禮或作以中師資之禮唐職林)經士(元宗詔羣臣及府郡舉通丨丨)
(而褚無量馬懷素等勸講禁中天子尊禮不敢盡臣之唐儒林傳序)緝經籍(集賢殿書院侍讀學士掌)
(刊丨丨丨凡圖籍遺逸賢才隠滯則承旨以求之唐百官志)質史籍(元宗嘗選耆儒日一人侍讀以)
(丨丨丨疑義至是置集賢院侍講學士侍讀直學士至德一年置大學士四年罷上注)粹擷經史
(唐鄭澣文宗時為侍讀學士帝使丨丨丨丨為要錄愛其博而精舉諸條擿問之隨即酬析無留唐書)分
講詩書(韋處厚路隨為侍讀穆宗召入太掖亭命丨丨毛丨關雎尚丨洪範等篇訪以理體處厚演經)
(義以廣規諷之道同上)讀書貞守(開元中王志愔表薦白履忠隠居丨丨丨苦丨操堪代褚無量)
(馬懷素以為侍讀同上)好學謹守(唐徐岱字處仁少而丨丨多所探究侍讀兩宫而丨丨過人同)
(上)不趨黨與(宋申錫寳歴二年轉禮部員外郎尋充侍讀學士申錫在朝行清謹介㓗丨丨丨丨)
(當長慶寳歴之間時風囂薄朋比大扇及申錫初用時論以為改觀本傳)迭處禁密(高少逸代元裕)
(為侍讀學士兄弟丨丨丨丨時人榮之高元裕傳)訪逮時政(王起釋褐授校書郎累遷中書舍人)
(數上疏諫穆宗遊畋事俄加侍讀文宗上文好古學是時鄭覃以經術進起以敦慱顯帝數丨丨丨丨因積而)
(願寬逐臣過惡唐本傳)訪以理體(見前分講詩書注)郾謝無功(崔丨姿儀秀偉人望)
(而慕之敬宗即位拜翰林侍讀學士旋進中書舍人丨曰陛下使侍講歴半歲不一問經義臣丨丨不足副厚)
(恩帝慚曰朕少閒當請益本𫝊)放辭不任(薛放端厚寡言穆宗為太子拜侍讀及即位帝謂曰小子)
(新立懼不克荷宜相以輔不逮丨叩頭丨曰臣庸淺丨足塵大丨帝美其誠本傳)耆儒舊學(先是)
(侍讀其名未崇眞宗首置此職擇丨丨丨丨以充其選班次翰林禄賜如之設直廬於秘閣侍讀更直侍講長)
(上日給尚食珍膳夜則迭宿多召對訪問或至中夕會要)老成端士(趙元若元祐初將啟講筵宣仁)
(后諭執政云陸佃蔡卞皆少年宜用丨丨丨丨乃以彦若兼侍讀四朝國史)純謹清約(皇祐中翰)
(林侍讀學士給事中郭勸表乞致仕帝以勸履行丨丨立身丨丨特降詔不允示優恩也會要)忠厚純
茂(元祐初劉摯上疏仁宗皇帝盛年嗣服用李維宴殊為侍讀孫奭為侍講陛下春秋鼎盛願選丨丨孝弟)
(丨丨老成之人以充勸講進讀之任以廣睿智仰副求治之志劉贄行實)議論該洽(仁宗詔翰林侍)
(讀學士張錫講書禁中敷揚經旨丨丨丨丨上嗟賞之國史)記問不衰(侍讀張錫上見其鬢髮皓)
(然上曰卿老矣丨丨丨丨乃以飛白書博學字錫之因訪以治道錫曰節慾者治身之本也謹刑賞者治國之)
(本也時貴妃被幸故以此諷之上改容曰卿言甚善朕恨用卿晚矣同上)敷引時事(邢昺傳昺字叔)
(明眞宗始置翰林侍讀學士首以命昺即於便坐令講左氏春秋嘗講孝經禮記論語書易詩據傳疏丨丨丨)
(多及丨丨真宗甚嘉奬之東都事略)歴言時事(蘇軾除侍讀嘗侍讀三朝寳訓因及時事公歴言今)
(賞罰不明善惡無所勸沮又黃河西方流而強之使東夏人冠鎮戎殺掠萬餘人帥臣不以聞朝廷亦不問恐)
(成衰亂之漸當軸者恨之言行錄)暇日召問(太平興國六年上聽政之暇日開經史始用著作佐)
(郎吕文仲為侍讀常出經史命文仲讀之文仲與侍書王著更宿而書學葛端亦直禁中每丨丨多丨丨文仲)
(以經書著以筆法端以字學編年備要)遞宿宣召(隆興元年十一月命經筵官丨丨學士院朝夕)
(丨丨商確古今問以經書會要)以備顧問(至和二年詔龍圖閣直學士兼侍讀張昇諡康節年高免)
(進讀止令侍經筵丨丨丨丨仁宗實錄)以禆聰明(哲宗即位以吕公著為邇英侍讀始至上言曰)
(人君即位當正始以治天下修德以安百姓修德之要莫先于學學有緝熙于光明臣待罪講讀謹條上十議)
(丨丨丨丨曰畏天愛民修身講學任賢納諫薄斂省刑去奢無逸言行錄)不殺羊羔(邇英讀三朝寳)
(訓至真宗祀汾隂日見一羊自擲道左怪問之曰今日尚食殺其羔真宗不樂自是丨丨丨丨資政殿學士韓)
(維讀畢因奏言此特真宗小善耳推其心以及天下則自不可勝用也真宗自澶淵之後十九年不言供天下)
(富庶其源盖出于此言行錄)行避螻蟻(程伊川頤云嘗聞上在宫中起丨潄水必丨丨丨因請之)
(曰有是乎上曰然誠恐傷之爾先生曰願陛下推此心以及四海則天下幸甚同上)節要三書(吕公)
(著邇英侍讀講論語畢上奏曰陛下睿哲之性出于天縦而復内禀慈訓日新大學誠以堯舜三代為法則四)
(海不勞而治將来論語終帙進講尚書二書皆聖人之格言為君之要臣輒于其中及孝經内節要語共一百)
(段進呈便于省覽或遊意筆硯之間以備揮染亦日就月將之一助也家𫝊)條上十議(見前以聰)
(明注)論經筵三事(伊川召對上奏丨丨丨丨丨一上富春秋輔養為急二左右内侍宫人皆選老)
(成重厚三請令講官坐言行錄)著聖覽十卷(丁度傳度字公雅兼侍讀在經筵仁宗呼為學士而)
(不名嘗問以蓍龜占應事對曰不若以古之治亂為蓍龜也仁宗出欹器以示之曰朕欲臨天下以中正對曰)
(臣亦願以中正事陛下丨邇英丨丨丨丨龜鑑精義十三卷慶歷兵錄五卷編年總錄八卷事略)讀唐
書一𫝊(天禧舊制凡侍臣皆賜坐講者别設本于前侍讀初無所職但侍立而已耳自宋綬夏竦為侍)
(讀始令日丨丨丨丨丨參釋義理會要)進唐書二條(蘇頌兼侍讀奏言國朝典章大抵沿襲唐)
(舊乞詔史官學士采錄新唐書中臣主所行日進數事以備聖覽遂詔經筵官遇非講讀日丨丨故丨丨丨公)
(每有所進可為規戒有補時事者必述以己意反復言之言行錄)錄太宗帝範(宋綬字公垂為)
(翰林學士兼侍讀遂丨唐謝偃惟皇戒德武孝經論語節要唐丨丨所撰丨丨開元臣僚所獻政典君臣正理)
(論上之事略)進祖禹帝學(鄭丙字少融淳熙中兼侍讀取陸䞇議奏切時者反覆開陳丨司馬)
(光五規范丨丨丨丨資乚覽同上)讀蘇秦約從(司馬温國文正公遷侍讀學士進讀通鑑至丨)
(丨丨六國丨事先曰秦儀為從横之術多華少實無益於治此謂利口之覆邦家者也言行錄)論黃帝
無為(史衛國公浩字直翁淳熙中除醴泉觀使兼侍讀浩嘗讀正心篇丨丨丨丨丨天下治上曰所謂無)
(為者豈燕安無所事事之謂乎同上)御延義賜宴(崇政殿西有延義閣南向迎陽門之北有延英)
(閣東向皆講讀之所仁宗初丨丨丨每初講論或講讀終篇則宣二府大臣同聽賜飛白書或丨丨其後專御)
(邇英也東齋記事)知徐州賜宴(吕溱以侍讀學士丨丨丨仁宗特丨丨資善堂遣使諭曰此會)
(特為卿設可盡醉也仍詔自令由經筵出者為例神宗實錄)薦三十三人(樞密直學士陳襄在)
(經筵曰嘗論丨當世之士自司馬温公而下丨丨丨丨最後言鄭俠小臣愚直敢言如此是亦發於忠義非陛)
(下矜憐其志而使得生還誰復為俠言者言行錄)薦一十五人(史浩除少保大觀文醴泉觀使)
(兼侍讀進讀三朝寳訓及真宗正說事關治體及當法祖宗者必委曲援引開廣上心引陳襄故事薦石斗文)
(等五人皆召赴闕再兼侍讀又丨薛叔似等丨丨丨丨叔似召用餘以次收擢同上)言外戚不預
政(陳正獻公俊卿兼侍讀會錢端禮起戚里秉政駸駸入相館閣之士相與上疏斥之皆為所逐公進讀寳)
(訓適及外戚事公極丨本朝家法丨丨丨丨丨最有深意上首肯久之端禮卒不相誠齋集)論日食
本惡念(張九成在經筵一日丨丨丨曰日食之變本於惡氣之萌惡氣之萌丨於丨丨之起上聳然曰)
(誠在朕念慮間當為卿戒之他日上謂近臣曰朕於張九成所得甚多絲年錄)反覆治亂之際
(蘇軾侍讀至治亂盛衰邪正得失之際未嘗不反覆開道上雖恭默不言聞所論輒肯首善之墓誌)反復
兵民之意(蘇頌言吾在金華每進讀至弭兵息民則必丨丨使上不忘弭丨息丨丨丨以謂人主之)
(聰明不可有所嚮有所嚮則偏偏則為患大矣談訓)
侍講
歴代㳂革(漢顯宗時張酺數侍讀于御前張酺侍靈帝以楊賜有重名舉賜侍講于華光殿中)
(又召劉寬拜太中大夫侍講華光殿劉寬傳雖有侍講之號而未以名官至唐開元十三年始置集賢院)
(侍講學士詳見侍讀門本朝眞宗咸平二年國子祭酒邢昺為侍講學士其後又有馬宗元為侍講不加)
(别名但供職而已會要景德四年以翰林侍講學士邢昺知曹州侍讀學士外使自昺始焉續會要元豐)
(以後官制通見侍讀門故事自两省臺端以上並兼侍講元祐中司馬公休以著作佐郎兼侍讀時朝議)
(以文正公之賢故特有是命朝野雜記紹興五年范元長以宗卿朱子發以秘少並兼蓋殊命也乾道六)
(年張敬夫始復以吏部員外郎兼蓋中興後庶官兼侍講者惟此二人若紹興二十五年張扶以祭酒隆)
(興二年王宣子佐以檢正乾道七年林景度以宗卿入經筵亦兼侍講者蓋扶本以言路兼說書就陞其)
(秩宣子時攝版曹景度嘗為右史且有敬夫舊例故稍優之皆有以也朝野雜記)
事類講經(宣帝甘露三年詔諸儒丨五丨同異蕭望之等平奏其儀帝親穪制臨决本前紀)論
藝(宣帝纂修決業亦講丨六丨招選茂異而蕭望之梁丘賀夏候勝等以儒術進公孫弘等贊)守義
(顯宗永平四年置五經師張酺以尚書教授數講於御前酺為人質置丨經丨每侍講間隙數有匡正之辭後)
(漢史張酺傳)明經(桓榮光武拜為博士車駕幸太學會博士難於前榮辯丨丨義每以禮讓相厭不以)
(辭長勝人特加賞賜愈見敬厚常令止宿積五年榮薦門下生胡憲侍講乃聽得出旦入榮嘗病朝夕遣問後)
(病愈復入侍講後桓榮傳)通書(楊賜靈帝嘗授學詔選丨尚丨宿有重名者三公舉賜乃侍講于光華殿)
(中後本傳)講經(劉寬靈帝初拜太中大夫侍講光華殿賜衣一襲帝頗好學藝每引見寬常令丨丨後本)
(傳)侍帝幕(孟侯經傳丨言丨丨後張酺傳贊)入講帷(楊秉以明尚書丨勸講拜太中大夫)
(以病乞退黃瓊上言秉勸丨丨幄不宜外遷注勸講猶侍講也本傳)屢諫正(肅宗常言張酺入侍講丨)
(有丨丨誾誾惻惻出於誠心可謂有史魚之風矣後張酺傳)常謙虚(楊東威帝即位以明尚書徵入)
(勸講邊韶議奏秉儒學侍講丨在丨丨後本傳)白虎觀(賈逵班固並校秘書肅宗好古文尚書左氏傳)
(入講丨丨丨南宫靈臺後賈逵傳)太液亭(唐韋處厚路隋為翰林侍講學士穆宗召入丨丨丨命分)
(講尚書洪範等篇訪以理體處厚等演經義以廣規諷之道唐處厚傳)勸講禁中(馬懷素褚無量)
(等丨丨丨丨天子尊禮不敢盡臣之通鑑)侍經内殿(路隋祗事穆宗丨丨丨丨敷堯舜之大典暢周)
(孔之遺風雅言玉音奥義冰釋唐制詞)六經法言(韋處厚為侍講學士以穆宗冲怠不向學即與)
(路隋合六經掇其粹要顯為丨丨丨丨二十篇翼助省覽帝稱善唐本傳)諸經纂要(唐崔郾為侍講)
(學士與同列高重抄撮六經嘉言要道區分事類凡十卷名曰丨丨丨丨翼人主易於省覽上嘉之賜錦二百)
(疋分紀)疑事口宣(王起文宗時侍講時或僻字疑事令中使口宣即以榜字寫對故起著口宣十)
(卷唐本傳)疑義召問(文宗召王起許康佐為侍講學士柳公權為書學士每有丨丨即入便殿顧丨)
(討論謂之三侍學士同上)經術該深(鄭覃文宗時召為翰林侍講學士覃於丨丨丨丨淳篤守正帝)
(尤重之李宗閔知政事以覃與劉德裕厚忌其親近遷工書欲推遠之帝雅向學頗思覃復召為侍講本傳)
文思贍逸(韋處厚通五經博覽史籍而丨丨丨丨為知制誥穆宗以其學有師法召入翰林為侍講)
(學士授諫議大夫改中書舍人分紀)語為義明(吕公著於講讀尤精衆謂丨丨而丨丨可以為)
(當世之冠言行錄)言簡明理(東坡先生嘗謂李薦曰范淳夫講說為今經筵講官第一丨丨而當)
(無一冗字無一長語義丨丨白而成文燦然乃得講師三昧也李薦師友談記)色温氣和(伊川先生)
(曰昨在講筵曾說與温公云更得范純夫在筵中尤好温公問何故頥曰自度少温潤之氣淳夫丨丨而丨丨)
(尤可以開陳是非導人主之意遂除侍講程氏遺書)反覆深陳(吕申公既侍經筵時仁宗春秋高公)
(於經傳同異訓誥得失皆陳其略至於治亂安危之要聞之足以戒者乃為上丨丨丨丨之吕申公家傳)周
悉講論(余靖上疏曰天子之學簡而不煩上曰靖所言誠知治體命侍臣講讀有該教化者丨丨丨丨)
(仁宗實錄)論議褒貶(伊川在經筵文潞公嘗與吕范諸公入侍經筵聞先生講說退相與嘆曰真侍)
(講也一時文士歸其門者甚盛而先生亦以天下自任丨丨丨丨無所顧避楊龜山語錄)閎深博約
(范成大字至能乾道中兼侍講直前謝上曰卿丨丨丨丨故有此除言行錄)多傳經義(英宗時吕)
(公著在經筵丨丨丨丨以進規講論語人不知而不愠不亦君子乎公言在下而不見知於上者多矣然在上)
(者亦有未見知於下者也故古之人君政令有所未孚人心或有所未服則反身脩德而不以愠怒加之舜之)
(誕敷文德文王之皇自敬德是也上知公意深切每改容如在車之式家傳)開列古義(太史公范)
(祖禹詰朝當講即前一夕正衣冠儼然如在上前及當講丨丨丨丨仍參之時事及近代本朝典故以為戒勸)
(李薦師友記)三經要語(范祖禹兼侍講講論語畢賜宴東宫上遣賜御書唐人詩公表謝又賦詩)
(以獻退而節略尚書論語孝經要切之語訓戒之言得二百一十九事名曰丨丨丨丨進之家傳)前經
樞要(仁宗嘗命侍臣講毛詩而諫官余靖疏曰天子之學與臣下不同惟當撮丨丨之丨丨復先王之軌)
(範簡而不煩為得其術分紀)左傳監戒(仁宗退朝常命侍臣講讀於邇英閣賈侍中昌朝時為侍)
(講講春秋丨氏丨每至諸候淫亂事則略而不說上曰六經載此以為後王丨丨何必諱歸田錄)孟子
醇正(司馬康為講官言於英宗曰丨丨為書最丨丨王道尤明白所宜觀覽也)專講春秋(胡文)
(定公安國字康候紹興初除公兼侍講丨丨丨丨時講官四人援例各專一經上曰他人通經豈胡某比不許)
(行狀)各進漢事(元祐間蘇頌為侍講請如慶歴故事詔講讀官遇不講曰丨丨丨故實二丨頌於逐)
(事後略論得失大旨吕塾廣記)獻勸講箴(趙元昊反罷進講侍講趙師民上書陳十五事八日延講)
(誦因丨丨丨丨至是復命講讀經史長編又李文簡公燾字仁甫乾道中兼侍講以經筵少開錄趙師民勸講)
(箴以諷并及仇士良不欲人主讀書近儒生之說言行錄)上金華箴(馮元明道五年為翰林侍講學)
(士丨丨丨五丨詔書寵之本傳)陳正心說(范忠宣公純仁字堯夫元豐中除兼侍講公語人曰國之)
(本在君君之本在心人君之學當正心誠意以仁為體使邪僻浮薄之說無自而入豈務章通句解以資口舌)
(之辯哉及在經筵進講必反覆開陳其說言行錄)寫無逸圖(趙&KR0034;字元鎮先是侍講范仲乞依仁)
(宗邇英閣故事丨書丨丨孝經天子四章為丨設於講殿之壁上親御宸翰寫成二圖上以語宰執於是鼎贊)
(上從善汲汲之意同上)安石請坐(舊制坐而論道别置書册於御前仁宗富於春秋令儒臣立就)
(御案便扵指示神宗朝王安石侍講以為道之所存禮亦加重請復賜坐乃下禮官韓維以下三人以為當坐)
(劉攽以下七人以為不當坐乃不行吕氏家塾廣記)程頥請坐(元祐初丨丨為侍講復丨丨不從同)
(上)開延英席(治平四年諭司馬光詔曰今將丨丨丨之丨丁未錄)展邇英閣(哲宗時程)
(頥侍講奏邇英暑熱乞就崇政延和殿或它寬凉處講讀給事顧臨以殿上講讀為不可有旨修丨丨丨丨程)
(伊川文集)雙日講讀(仁宗嘗語近臣以方親庶政聽斷之暇欲召名儒講習經典宰臣馮拯等曰今)
(春降詔每於丨丨丨丨以當奉行前詔故也職略)隻日講讀(淳熙七年講筵讀三朝寳訓終篇史)
(浩奏曰陞下雙日御前後殿與宰執裁决又引臣寮斑對日旰方罷丨丨又御丨筵依故事丨數百言恐勞聖)
(躬上曰朕樂聞謨訓雖隻日休暇亦當時坐自是講讀上必注目傾耳俟漏下十刻方罷系年錄)三德
大本(哲宗初司馬康侍講洪範至義用三德上曰只此三德為更有德時天子恭默未言公喜聞德音因)
(上書曰陛下能審而問之必能體而行之丨丨者人君之丨丨推而廣之足以盡天下之要司馬康)四字
積要(王巖叟字彦霖因侍講筵奏曰陛下退朝何以消日應曰看文字對曰陛下以讀書為樂天下幸甚)
(大抵聖賢之學須在積累積累之要在專與勤四字是積學之意願留聖意繫年錄)臺臣特召(慶歴)
(二年召御史中丞賈昌朝侍講邇英閣故事丨丨旡在經筵者仁宗以昌朝長於講說丨丨之帝學)朝班
居下(熙寧元年龔鼎臣蘇頌劉邠等議不當坐講疏丨廷丨制以侍講丨侍讀丨國朝會要)帶職
補外(故事侍講學士無帶出外者張知白罷參知政事授此職知大名府然非由二府而出者不得與寳)
(元中梅詢始帶知鄭州改許州自後兩制遂為例也東齋記事)得州講徹(錢象先字資賢自講筵出)
(知蔡州故事講讀官分日迭進象先已丨蔡丨帝猶諭之曰大夫行有日矣宜丨丨一篇於是同列罷進者浹)
(日四朝國史)賜宴東宫(元祐元年丨宰執經筵官丨于丨丨上親書唐人詩分賜之以講論語終)
(篇也會要)賜宴秘省(紹興二十二年丨丨丨書丨以講尚書徹章自是以為例繫年錄)賜公
亮章服(慶歴七年上御邇英門講孝經丨曾丨丨三品丨丨曰此賜異於他日實錄)賜祖禹
御書(范祖禹講論語畢上賜御書唐人詩家傳)學士一十餘年(曾公亮自集賢校理至翰)
(林丨丨侍講丨丨丨丨事略)經筵二十七年(嘉祐間王安國在丨丨丨丨丨丨上穪其行義)
(以比先朝崔遵度同上)臺諫兼充源流(慶歴二年召御史中丞賈昌朝侍講邇英閣故事臺)
(丞無在經筵者上以昌朝長於講說特召之仁宗實錄神宗用吕正獻亦止命時赴講筵去學士職中興後王)
(尚書賓為御史中丞建請復開經筵遂命兼侍講自後十五年間繼之者惟王唐公徐師川二人皆上意也紹)
(興十二年春万俟中丞卨羅諫議檝並兼講讀紹興二十五年春董殿院德元王正言珉並兼侍講非臺丞諫)
(長而以侍講為稱又自此始其後猶或兼說書臺官自尹穡隆興二年五月諫官自詹元宗乾道九年十二月)
(後並以侍講為稱不復兼說書矣朝野雜記)脩注兼充源流(自朱子發後脩注官多得兼侍)
(講嘉泰二年八月林伯玉自殿中侍御史兼侍講除起居郎其年閏十二月鄧伯允自右正言兼侍講除起居)
(舍人伯玉改兼權刑侍伯允改兼史編實討非故典也開禧元年八月婁彦開自言路徙奉常兼權中書舍人)
(亦以史院易經筵遂為定例三年十月朱仙文自司諫改奉常兼講如故意者以其兼權史侍故也十一月王)
(簡卿知諫院為左史仍兼崇政殿說書言者猶以為不可罷之嘉定元年黃伯庸自右正言兼侍講除起居舍)
(人兼如舊今故典矣自渡江後惟王密論以右史兼說書其他無此比)宫觀兼充源流(國朝)
(自元豐以來多以丨丨丨侍讀乾道七年寳文閣待制胡銓除提舉佑神觀兼侍講是日以宰執進呈虞允文)
(奏曰胡銓蚤歲一節甚高謂當闊略錄其氣節不宜令遽去朝廷上曰銓固非他人比且除在京宫觀留侍經)
(筵故有是命中興會要)望西清之帷幄(丨丨丨丨丨丨久立彷徨聽長樂之鼓鍾恍如夢寐)
(東坡謝表)命金華之經幄(丨丨丨丨丨丨併以命爾曲阜行周常制)晦庵初辭免
侍講(臣昨任潭州日蒙主恩今赴行在奏事除臣煥章閣侍制兼侍講者恭惟國家設官分職以熙庶事)
(其遷進之序選用之方雖甚微細莫不有法而况次對之官班通禁近其自内而除者猶有歲月之限在外而)
(擢者必以勞效而陞從昔以來未嘗輕授至于經帷則又仰關帝學在今初政尤所當先必得醇儒使任其職)
(然後有以發揮道要感格君心大明謹始之規以為由治之本尤不可以不遴其選也如臣疎賤久以病廢比)
(叨試用又復㒺功固己不堪超躐不次之除聞見甚淺記職不彊妄意本原亦未知要則又無以仰副招延自)
(近之意在臣非敢自愛實恐不免冒昧之誅有累維新之政加以盲瞶跛躄不利走趨昨蒙收召之恩已伸辭)
(避之懇所有今來恩命臣實不敢祗受欲望皇帝陛下察其悃愊特賜矜憐俯徇愚誠曲全素志則臣不勝干)
(萬幸甚臣旡任天瞻望聖激切祈懇之至謹錄奏聞晦庵文集)晦庵再辭免侍講(伏念臣猥)
(以凢品遭值昌辰龍德天飛萬物咸覩豈不願以此時進趨軒陛仰瞻穆穆之光况使執經入侍帷幄得以所)
(學論說人主之前臣雖至愚亦豈不冀幸少有萬一可以仰裨聖聰特以次對異恩無故超受在臣私分實難)
(自安是以彷徨未敢拜受今來復凖前項聖旨雖巳望闕遥謝聖恩即日拜發前去外欲乞到日許臣且依七)
(月十一日已降指揮帶元官職詣闕奏事所有新除却俟面奏辭免别聽處分冒瀆宸嚴臣不任惶懼隕越之)
(至謹錄奏聞伏候勅旨同上)
詩集繡裳畫衮(丨丨丨丨雲垂地不作成王剪桐戱東坡邇英講論語謝賜書)鴟閣象
篦(丨丨行看迎太宰丨丨應記講庖人注公在講筵講周禮至庖人而請去周益公寄胡邦行)上尊
茗椀(丨丨初破早朝寒丨丨仍沾講舌乾陞楯諸公空雨立故應慚悔不儒冠東坡)黃色起天
庭(曈曈日脚曉猶清細細槐花暖欲零坐閱諸公半廊廟時看丨丨丨丨丨自注僕射吕公門下韓公左丞)
(劉公皆自講席大明東坡傳立邇英述懷)黃繖下西清(日高丨丨丨丨丨風動槐龍麟文翠東坡)
(邇英講論語謝賜書)絲絇侍禁庭(江沙踏破青鞋底却結丨丨丨丨丨東坡入侍)文星環
北極(隆儒殿閣對横經咫尺清都雨露零見說丨丨丨丨丨人間無路仰天庭黃山谷和同上注)
崇政殿說書
歴代㳂革(古無此官國朝仁宗景祐元年正月命賈昌朝趙希言為崇政殿說書初侍講學士)
(孫奭年老乞外因薦昌朝等至是特置此職以命之續會要慶歴二年以趙師民預講官復為崇政殿說)
(書職官分紀蓋秩卑資淺則為說書不兼侍講元佑間范淳夫乃以著作佐郎兼侍講司馬公休又嘗以)
(著作佐郎兼侍講前此未有也吕原明家記崇寧中初除說書二人皆以𨼆逸起蔡崇吕瓘仍遂其性詔)
(以士服隨班朝謁入侍渡江後尹彦明初以秘書兼之中間王龜齡范至能皆以郎官兼亦殊命也朝野)
(雜記)
事類眞侍講(程頥召充崇政殿說書一日講罷未退上忽起憑檻戱折柳枝先生進曰方春發生)
(不可無故摧折注或云無此經筵承受張茂則嘗招講官啜茶觀畫先生曰吾平生不啜茶亦不識畫竟不往)
(文潞公嘗與吕范諸公入侍經筵聞先生講說退相與歎曰丨丨丨也朱文公伊川年譜)上師傅(哲宗)
(幼冲召程正叔為崇政殿說書正叔以師道自居每侍上講色甚莊繼以諷諫上畏之正叔曰吾以布衣為丨)
(丨丨其敢不自重言行錄)初授昌朝(賈昌朝傳景祐元年丨置崇政殿說書以丨丨丨而天章閣侍)
(制亦自昌朝始東都事略)以召程頥(哲宗嗣位召程頥將以為崇政殿說書上奏論經筵三事其一)
(以上富春秋宜選賢德以輔講官因使陪侍宿直講說道義所以涵養氣質薰陶德性其二請上左右内侍宫)
(人皆選老成厚重之人不使侈靡之物淺俗之言接於耳目仍置經筵祗應内臣十人使上在宫中動息以語)
(講官其三請令講官坐講以養人主崇德重道之心既而命下以通直郎充崇政殿說書實錄)納誨輔
德(伊川先生既召對充崇政殿說書四月例以暑熱罷講先生奏言輔導少主不宜疎略如此乞令講官以)
(六參日上殿問起居因得從容丨丨以丨上丨伊川文集)脩身正心(吕希哲字原明為說書凡二年)
(日夕勸導人主以丨丨為本脩身以丨丨誠意為主心正意誠天下自化不假他術身不能脩雖左右之人且)
(不能諭况天下乎言行錄)上喜質問(景祐元年以賈昌朝為崇政殿說書昌朝講說明白丨丨之多)
(所丨丨昌朝悉記錄歲終以付史館東都事略)上聞擢用(熙寧四年以王雱為崇政殿說書雱宰相)
(安石之子丨丨其能故召而丨丨之丁未錄)賜名記注(賈昌朝為說書昌朝在經筵善講說仁宗)
(多所質問皆記錄删開以進丨丨邇英延義二閣丨丨錄事略)命詞給告(近制兼職雖宰相領國史)
(實錄院勅令所玉牒所降勅而已惟講讀官下至說書皆丨丨丨丨可見崇儒重道之道也周益公文集)輪
員袛候(景佑元年命賈昌朝趙希言王宗道楊安國並為崇政殿說書日丨二丨丨丨日歴)侍經
如故(賈昌朝初為崇政殿說書後為天章閣侍講歴如制誥開封府權御史中丞而丨丨筵丨丨言行錄)
成就君德(程頥為說書上奏論經筵三事三曰天下治亂係宰相丨丨丨丨在經筵伊川文集)感
悟人君(尹焞每當講前夕必齋戒沐浴曰欲丨丨丨丨安得不敬編年備要)存誠感上(伊川)
(先生在經筵當進講必宿齋豫戒潜思丨丨以丨動丨意言行錄)引經稱旨(熙寧中吕惠卿為說)
(書召見奏對丨丨丨丨丁未錄)庶官曰說書(近事侍從以上兼經筵則曰侍講丨丨則崇政殿丨)
(丨故左史兼亦曰侍講如程敦&KR0779;趙衛是也周益公集)𨼆逸除說書(熙寧中初除說書二人皆)
(以𨼆逸起蔡崇吕權詔以士服隨班朝謁入侍吕原明家塾廣記)臺諫兼說書(紹興十二年春)
(万俟中丞卨羅諫議檝並兼講讀蓋秦楚材梓是時巳兼說書便於傳導自後伯陽繼之每除言路必與經筵)
(矣檜死遂罷兼自二十五年閣月至三十二年臺丞諫長兼經筵止三人慶元後臺承諫長暨副端正言司諫)
(巳上無不預經筵者正言兼說書自巫端明伋始副端兼說書自余端明堯弼始察官兼說書自陳少卿䕫始)
(朝野雜記)修注兼說書(自朱發後修注官得兼侍講開禧三年十一月王簡卿知諫院為左史丞)
(兼崇政殿說書言者以為不可罷之同上)
古今合璧事類備要後集卷二十三
