古今合璧事類備要續集卷六
宋謝維新撰
家世門
慶胄
歴代源流(胄系也所以系諸人之後也積善之家必有餘慶從古而然故自高陽氏高辛氏始)
(曰才子左文十八唐虞夏皆曰胄子書舜典商曰後裔微子之命周曰貴游周禮漢曰功臣苗裔漢功臣)
(表魏晉而下有所謂豪俊公子魏志注貴介公子劉伶酒德頌家世餘緒顔之推家訓至于唐有所謂公)
(卿子弟選舉志李德裕我本朝晏元獻公又曰丨丨類要皆是也君子不可無攷焉)
事類濟美(見前集有子門)種德(咎繇邁而丨丨兮德茂乎英六邁行也種布也英六並國名咎)
(繇能布行道德子孫茂盛封於英六帝王世紀)象賢(殷王元子惟稽古崇德丨丨統承先王修其禮物作)
(賓于王家與國咸休永世無窮書微子之命)踐猷(爾惟丨修厥丨舊有令聞同上)席寵(兹殷庶士)
(丨丨惟舊書君陳)祚胤(周公之丨丨也左)世子(諸侯丨丨世國注象賢也記王制)公子
(公之子曰丨丨公之孫曰公孫左注)有後(臧孫逹其丨丨於魯乎左隱)必大(晉畢萬封於魏小偃)
(曰畢萬之後丨丨左閔)葛藟(丨丨王族刺平王也云云緜緜丨丨在河之滸詩)椒聊(丨丨刺晉)
(昭公也君子見沃之盛強能脩其政知其蕃衍盛大子孫將有晉國焉詩)析薪(見不肖子門)喬木
(所謂故國者非謂有丨丨之謂也有世臣之謂也孟)光有耀(陳厲公生敬仲其少也陳侯以筮之曰此)
(其代陳有國乎不在此其在異國非此其身在其子孫丨遠而自他丨丨者也左莊二十)德在人(欒書)
(雖弑厲公然人被其德不以為惡𫝊曰武子之丨丨丨如周人之思召公也國語注又士鞅曰欒黶汰虐已甚)
(猶可以免其在盈乎秦伯曰何故對曰武子之丨丨丨左成十五年)侍祠侯(張奮釋通純之子襲封武)
(始侯來朝上引見宣平殿應對合旨顯宗異其才以為丨丨丨注各以子孫侍祠封侯解見鄧禹傳)保家
主(韋康字元將誕字仲將孔融與康父端書曰前日元將來淵才亮茂雅度弘毅偉世之器也昨日仲將又)
(來懿性昌實文思篤誠丨丨之丨也不意雙珠近出老蚌甚珍貴之魏志)功臣之裔(封爵之誓曰使)
(河如帶泰山如厲國以永寧爰及苗裔史功臣表)公族之苗(大司農李固丨丨丨丨忠正不撓其)
(以為太尉漢官)銘功彛鼎(孝宣時美陽得罪京兆尹上議曰按鼎有刻書曰王命尸臣官此栒邑尸)
(主事之臣賜臣新蔽琱代尸臣拜手稽首曰敢揚天子丕顯休命此殆周之所以褒賜大臣子孫大臣子孫刻)
(銘其先功藏之于宗廟也漢郊祀志)受學金華(班伯紹丨丨於丨丨殿中數年金華之業絶出與王)
(許子弟為羣在綺繻紈袴之間非所好也漢班氏叙𫝊)貴介公子(漢書)郡將郎君(劉祐)
(為郡主簿郡將少子出錢令市果實祐實悉買筆書具與之白丨丨丨丨年可入小學而但傲狠遠近謂明府)
(無過庭之教郡將使就祐受經遂成學業後漢)封爵襲號(金欽幸得以通經術超擢侍帷幄重蒙厚)
(恩丨丨丨丨漢書甄邯𫝊)𫝊龜襲紫(恂恂苖胤丨丨丨丨注公侯皆紫綬金印龜紐後隂識𫝊)三
男一經(鄧禹有丨丨各命通丨丨其閨門之訓皆可為後世法袁氏漢紀)四世清德(楊震)
(之後丨丨並為三公彪字文光清德海内所瞻)子孫必興(見後集大理卿門)子孫有封
(鄧后訓之女也叔父浮言常聞活千人者丨丨丨丨兄訓為謁者使修舊河歲活幾千人天道可信家必蒙福)
(后祖父太尉禹歡曰吾嘗將百萬之衆未嘗妄殺一人其後世必有興者後漢)圓源毓珠(凡水其方)
(折者有玉其丨毓者有珠尸子)藍田種玉(諸葛恪字元遜瑾之長子少有才名𤼵藻歧嶷辨論應機)
(莫與為對孫權見而竒之瑾曰丨丨生王真不虚也吳志)佩紫香囊(見姪類注)衣刺文袴
(謝尚好丨丨丨丨諸父責之因而自改)門中龍虎(王僧虔戒子書曰吾丨丨優者為丨鳳劣者為)
(丨豹失蔭之後豈龍武之議哉况吾不能為汝蔭正應各自弩力耳)宂中騏驥(虎豹之丨生此丨丨)
(丨劉梦得考章銘)襁褓補官(李義甫諸子雖丨丨皆丨清丨本𫝊)寳劒立勲(長慶元年)
(幽鎮亂殺田弘正愬為魏博節度以其玉帶丨丨丨大丨吾又以此平蔡今鎮人叛逆公宜用此剪之元翼承)
(命感激乃以劒及帶令於軍中)少習臺閣(朝廷顯官須公卿子弟為之何者丨丨其業目熟朝廷事)
(丨丨之儀不教而自成寒士縱有出人之才固不能閑習也選舉志李德裕)猶有簪笏(文宗以拾)
(遺魏謩徵之裔孫頗竒待之謩累諫事轉起居舍人紫宸中謝上曰卿家有舊書詔否對曰比多失墜唯簪笏)
(存上曰進來鄭覃曰在人不在笏上曰覃不解朕意比甘棠之義非笏而已將退又戒之曰事有不當即奏論)
(謨曰臣今為史官不敢踰越曰兩省但合論事勿拘此言唐紀)授六品官(本朝沈義倫盧多遜為相)
(其子起家即授水部員外郎後遂以為常今之朝奉郎是也吕文穆為相當任子奏曰臣忝甲科及第釋褐止)
(受六品京官况天下才能老於巖宂不能沾寸禄者多矣今臣男始離襁褓膺此寵命恐罹譴責乞以臣釋褐)
(時所授官捕之自是止丨丨丨京丨因為定制以至今日揮塵錄)棄科舉學(吕希哲字原明少好)
(學王安石謂之曰士未官而專科舉者為貧也有官矣而復事科舉是僥倖冨貴利達而已學者不由也希哲)
(遂丨丨丨一意古丨)不求恩澤(王文正公旦以儉約率勵子弟使在冨貴不知為驕侈兄子睦欲舉)
(進士公曰吾嘗以太甚為懼其可與寒士争進至其薨也子素猶未官遺表丨丨丨丨神道碑)分銜左
右(元祐間范純仁當國一時科舉取人多得豪傑之士范純仁病公卿家子弟或不知書言於朝乃於有無)
(出身人丨位上帶丨丨丨字以分優劣欲公卿子弟知向學故為是以奬勸焉)
地胄高華王家龍鳳(王僧虔戒子書曰丨丨門中優者如丨丨劣者猶虎豹南史)謝
庭蘭玉(見前集姪類注)代作宗師(伏氏自東西京相襲為名儒以取爵位中興而桓氏尤盛)
(自榮至典世宗其道父子兄弟丨丨丨丨)世習朝儀(王悅之字少明父納之有青箱世謂之王氏青)
(箱丨練丨丨丨並諳江左舊事)儒術傳家(韋孟以詩禮傳楚而郊廟之制卒正於元成鄭玄以箋注)
(師漢而禪代之儀卒集於小同賈誼以經術起而嘉最好學盧植以儒學用而諶為祭酒韓文)父子繼
美(以夷簡為父而公著為子其謀謨事業有大過人者蓋夷簡善任智而公著則特立以成天下之務賢於)
(父遠矣吕文靖)
地胄不稱寵榮之位(貴游子弟未免襁褓而加青紫之秩纔勝衣冠而居丨丨丨丨抱朴)
(子)膏粱之性(欒伯請公族大夫公曰夫丨丨丨丨難止也賈逵曰膏肉之肥者粱食之精者言食)
(肥美者率驕放其性難止也左)降在皂隸(叔向曰欒郤胥原狐續慶伯丨丨丨丨注八姓舊臣之族)
(皂隸晉臣也左)生為愍隸(漢功臣苗裔或絶或乏丨丨丨丨死為轉屍功臣表)不肖敗家
(唐李勣謂其弟弼曰我見房玄齡杜如晦辛苦立門戶悉為丨丨子丨之我今以子孫付汝可慎察有不厲言)
(行交非其類急榜殺之毋令人笑吾猶笑房杜)不道破産(唐盧坦為河南尉時杜黃裳為尹召坦曰)
(某家子與惡人游破産盍察之坦曰凡居官廉雖大臣無厚蓄其能積財者必剥下以致之如子孫善守是天)
(富不道之家不若恣其不道以歸於人黃裳驚其言)持紙閣筆(唐苖晉卿知選以張奭為第一奭中)
(丞倚之子本無學術議者囂然玄宗覆實奭丨丨終日筆不得下人謂之曳白晉卿坐貶)假手賦詩
(梁朝全盛之時貴游子弟多無學術至於諺云上車不落則著作體中何如則祕書無不燻衣剃面傅粉施朱)
(駕長簷車踉高齒屐坐棋子方褥憑班絲隠囊列器玩於左右從容出入望若神仙明經求第則雇人答策三)
(九公讌則丨丨丨丨當爾之時亦快士也及離亂之後朝市迁革銓衡選舉非復曩者之親當路秉權不見昔)
(時之黨求諸身而無所得施之世而無所用被褐而無裘珠失皮而露質兀若枯木泊若窮流蹗躅戎馬之間)
(轉死溝壑之際當爾之時誠駑才也顔氏家訓)彈絲弄竹(太祖曰資蔭子弟但能在家丨琵琶弄絲)
(竹豈能治民於是不許親民石介聖政錄)飽食醉酒(士大夫恥涉農商羞務工伎射既不能穿札筆)
(則纔記姓名丨丨丨丨忽忽無事以此銷日以此終年或因家世餘緒得一階半級便自為足全忘脩學及有)
(吉凶大事議論得失蒙然張口如坐雲霧公私宴集談古賦詩塞默低頭欠伸而已有識傍觀代其入地何惜)
(數年勤學長受一生愧辱哉顔氏家訓)
自矜門第李勣外孫(温造天子愛其才問造家世及年造對曰臣五世祖大雅外五世祖)
(李勣臣犬馬之齒三十有二帝竒之)方相從姪(唐有士人姓方好矜門地但姓方貴人必認為親或)
(戲之曰豐邑方相何親遽曰再從伯父戲者笑曰既是方相姪只堪嚇鬼豐邑坊造凶器出賣之所也朝野僉)
(載)魏文正笏(白居易)馬北平王(韓退之)
詩集素風(家襲韋平身業文丨丨清白至今貧劉禹錫)朱輪(一家何啻十丨丨諸父雙飛秉)
(大鈞同上與李庚赴選)家風(東山子弟丨丨在歐陽修)世胄(欎欎澗底松離離山上苗以彼徑寸)
(莖蔭此百尺條丨丨躡高位英俊沉下僚地勢使之然由來非一朝金張藉舊業七葉珥漢貂馮唐豈不偉白)
(首不見招左思詠史)朱門(悲哉為儒者力學不知疲讀書眼欲暗秉筆手生胝下士方一第成名良苦遲)
(縱有宦達者兩鬢已成絲可怜少壯日適在窮賤時丈夫老且病焉用冨貴為沉沉丨丨宅中有乳臭兒狀貌)
(如婦人光明膏粱肥手不把書卷身不擐戎衣二十襲封爵門承勲戚資春來日日出服御何輕肥朝從博徒)
(飲暮有娼樓期平封還酒債堆金選蛾眉聲色狗馬外其餘一無知山苗與澗松地勢隨高卑古來無柰何非)
(獨君傷悲白居易行)錦衣(丨丨鮮華手擎鶻閑行氣兒多輕忽稼穡艱難總不知五帝三王是何物外史)
(蜀王建僭位遊龍華禪院召僧貫休口誦近詩時諸王貴戚皆侍坐休欲諷之因誦公子行)
聖賢後
歴代源流(論聖賢之後者當不徒以苗裔論也盍亦攷論諸家學之何如耳故元凱皆以才子)
(稱可以無忝於乃祖乃父至於不才者如所謂渾敦窮竒檮杌饕餮者非不為人後也然滔滔者皆是亦)
(何足錄哉今周孔以前姑未暇論盍相與遡周孔之裔而言之可乎周公者文王之子也而其子乂有伯)
(禽能不墜周公之業孔子殷湯之後也而其子又有伯魚能不忘孔子之學然而猶未也周公之後有僖)
(公亦能復周公之宇故詩人頌之孔子之後有子思亦能述孔子之言故𫝊者詳之凡所以推其後者無)
(非取其不墜於家學也豈但以區區之苗裔論哉故孟子魯族孟孫之後則於周公為無忝孔順者孔子)
(六世孫孔鮒者孔子七世孫孔襄九世安國十一世若此者則於孔子為無玷不然則伯鯀也丹朱也商)
(均也其先世何如人哉其先世黃帝也然黃帝之子二十五人而得姓者十有四今其後豈果無人哉吾)
(是以知其不當徒以苖裔論也明矣)
事類伊陟(伊尹之子贊於巫咸作咸乂四篇書併注)君陳(周公之子禮記周公命丨丨分正東郊)伯
禽就國(丨丨丨封於魯周公曰子之丨慎毋以國驕人史世家)伯魚過庭(陳亢問於伯魚)
(曰子亦有異聞乎曰嘗獨立鯉趨而丨丨曰學詩乎曰未也不學詩無以言鯉退而學詩他日又獨立鯉趨而丨)
(丨曰學禮乎曰未也不學禮無以立鯉退而學禮語)子思中庸(孔子之孫丨丨作丨丨)曾子
大學(丨晢之丨參著丨丨)孔子之孫(丨丨丨丨至今世襲封為衍聖公)荀卿之後
(後漢荀淑荀况十一世孫本𫝊)童烏太玄(揚雄字子雲其先出自有周伯僑者以支庶初食采於晉)
(之揚因氏焉草太玄經以擬易其子丨丨九齡而與玄文本𫝊)福畤中說(王通講道河汾著中說其)
(弟凝繕錄召諸子而授之曰先兄之緒言也孺子奉之毋使失墜福畤編為十卷于以觀先君之事業明道垂)
(訓𫝊子孫以為素業其孫勮勃皆有文名家事雜錄)
世業
歴代源流(古者農工商賈各有其業而士不與焉故農相與謀稼穡於田埜工相與議技巧於)
(官府商賈相與語財於市井朝夕從事不見異物而遷焉故其父兄之教不肅而成子弟之學不勞而能)
(各安其居而樂其業甘其食而美其服雖見竒麗紛華非其所習譬猶戎狄之與於越不相入矣是以欲)
(寡而事節財足而不爭於是在民上者道之以德齊之以禮故民有恥而且敬貴誼而賤利此三代之所)
(以直道而行不嚴而治之大略也及周室衰禮法墮諸侯刻桷丹楹大夫山節藻梲八佾舞於庭雍徹於)
(堂其流至乎士庶人莫不雜制而棄本稼穡之民少商旅之民多穀不足而貨有餘陵夷至于桓文之後)
(禮誼大壞上下相冒國異政家殊俗嗜欲不節僣差之極於是商通難得之貨工作亡用之器以追時好)
(而取世資偽民背實而要名奸夫犯害而求利富者木土被文錦犬馬餘肉粟而貧者短褐不全唅菽飲)
(水其與編戶齊民同列而以財力相君雖為僕虜猶亡愠色故夫飾變詐作奸軌者自足乎一世之間守)
(道循理者不免於饑寒之患其教自上興繇法度之亡限也君子亦以此觀世變云)
事類治産(范蠡之陶為陶朱公丨丨積居與時逐十九年之間三致千金而再分散與貧友昆弟後)
(年衰老聽子孫脩業而息之遂至鉅萬故言冨者稱陶朱)治生(白圭樂觀時變人棄我取人取我予能薄)
(飲食忍嗜欲節衣服與用事僮僕同苦樂故曰吾治生猶伊吕之謀孫吳用兵商鞅行法也天下言丨丨者祖)
(白圭)鹽盬(猗頓用丨丨起頓魯之窮士盬鹽池於此造鹽故曰盬塩)鑄冶(邯鄲郭縱以丨丨成業與)
(王者埒冨)畜牧(烏氏贏丨丨及衆斥賣谷量牛馬比封君)丹宂(巴寡婦清其先得丨丨而擅其利數)
(世家亦不訾)鐵山(蜀卓氏之先趙人後遷之蜀臨卭即丨丨鼓鑄運籌筭賈滇蜀民富至童八百人田)
(池射獵之樂擬於人君)鹽井(成都羅裒貲鉅萬初賈京師隨身數十百萬為平陵石氏持錢其人強力)
(石氏貲次如氏苴氏親信厚貲遣之令往來巴蜀數年間致千餘萬裒舉其半賂遺曲陽定陵侯依其權力賖)
(貸郡國人莫敢負擅丨丨之利期年所得自陪遂殖其貨)陂田(宛孔氏之先梁人也孔鐵冶為業秦滅魏遷)
(氏南陽大鼓鑄規丨丨連騎游諸侯因通商賈之利有游間公子之名然其嬴得過當瘉於孅嗇家致數千金)
(故南陽千賈盡法孔氏之雍容)魚鹽(齊俗賤奴虜而刁間獨愛貴之桀黠奴人之所患唯刁間收取使之)
(逐丨丨商賈之利或連車騎交守相故奴曰寧爵無刁)馬毉(張黑以丨丨而擊鍾)胄脯(獨氏以丨)
(丨而連騎)田畜(宣曲任氏其先為督道倉吏秦之敗也豪傑爭取金玉任氏獨窖倉粟楚漢相距滎陽民)
(不得耕種米石至萬而豪傑貪玉盡歸任氏以此起富富人奢侈而任氏拆節為力丨丨非丨丨所生不衣食)
(公事不畢則不得飲酒食肉以此為閭里率故富)田農(秦楊以丨丨而甲一州)轉轂(周人玩孅)
(而師史尤甚丨丨百郡國無所不至能致十千萬)販脂(翁伯以丨丨而傾縣邑)賣漿(張氏以丨)
(丨而隃侈)洒削(質氏以丨丨而鼎食)粟萬鍾(塞之斥也唯橋桃以致馬千匹牛倍之羊萬丨以丨)
(丨計)息十倍(吳楚兵之起長安中列侯封軍行從軍旅齎貸子錢家子錢家以為關東成敗未決莫肯)
(予唯母塩氏出捐千金貸其息十之三月吳楚平一歲中母塩氏丨丨丨用此冨關中)千戸侯等
(陸地牧馬二百蹏牛千蹏角千足羊澤中千足彘水居千石魚波山居千章之荻安邑千樹棗燕秦千樹栗蜀)
(漢江陵千樹橘淮北滎南河濟之間千樹荻陳夏千畝漆齊魯千畝桑麻渭川千畝竹及名國萬家之城帶郭)
(千畝畝鍾之田若千畝巵茜千畦薑韭此其人皆與丨丨丨丨)千乘家比(通邑大都酤一歲千釀醯)
(醬千瓶漿千儋屠牛羊彘千皮糓糴千鍾薪藁千車船長千丈木千章竹竿萬个軺車百乘牛車千輛木器漆)
(者千枚銅器千鈞素木鐵器若巵茜千石馬蹏噭千牛千足羊彘千雙童手指千筋角丹砂千斤其綿絮細布)
(千鈞文采千匹荅布皮革千石漆千大斗糵麴塩豉千合鮯鮆千斤鯫鮑千斤棗粟千石者三之狐貂裘千皮)
(羔羊裘千石旃席千具它果采千種子金錢千貫節駔儈貪賈三之廉賈五之亦丨丨丨丨並漢貨殖傳序)
古今合璧事類備要續集卷六
