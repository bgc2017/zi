古今合璧事類備要外集卷四十
宋謝維新撰
衣服門
履(附舄屩)(屨靸)(屣屐)(鞋靴)(屧)
身章撮要(履禮也飾足以為禮用緋羅表皮裏頭飾以絇縫中紃且純且緣不帶口兩旁)
(各著帶用以縛足或以為單底舄以木置履下取乾腊不畏泥濕故名曰舄屨用麻為之亦曰屝然)
(朝服謂履祭服謂舄燕服謂屨亦各視其囊之色屣又舞人所服之履不躡跟鞋亦履屬屧履中薦)
(屩又草履輕便出行著之小兒履曰靸靴胡履自趙武靈王好胡服裳短&KR0008;以黃皮為之後漸以長)
(靿軍戎通服及後來加飾始許著入殿省屐底下有齒)
事類草履(履禮也飾足以為禮屨拘也所以拘足丨丨曰屝釋名)麻履(丨丨謂之不借)
(言賤易有宜各自蓄不假借也方言)苴履(履雖鮮不加於首冠至敝不以丨丨漢書)補履(干將)
(丨丨不如兩錢之錐莊子)因自結(晉文公與楚人戰至鳳凰之陸絲履墮丨丨丨之韓子)復
旋取(楚昭王與吳人戰楚軍走而履失之行三十步丨丨丨王曰楚國雖貧豈愛一騎履乎惡與履)
(出而弗與入也賈誼新書)陳仲織(丨丨適楚楚王欲以為相妻曰子丨履以為食恬淡以無為樂)
(在其中矣乃謝使者史)嘯父補(丨丨在冀州市中丨履數十年奇而不老列仙傳)東郭
履(丨丨先生衣敝丨不完行雪中履有上無下足踐地路人笑之史記)春申履(楚丨丨君賓客)
(三千人皆躡珠丨)仲子織(陸仲子丨履以為食樂在其中高士傳)張良取(黃石公墮)
(履令張良取之良跪授之)履上殿(蕭何劒丨丨丨)履為業(先主少孤織丨丨丨曹公罵曰)
(賣履舍長)識履聲(鄭崇為尚書數上書諫上笑曰我丨鄭尚書丨丨)請履度(江州刺史)
(王弘造淵明無履弘從人脱履以給之語左右為彭澤作履左右請丨丨淵明於衆坐伸脚及履至著而)
(不疑續陽秋)履抵面(滕王元嬰嘗為典籖崔簡妻鄭嫚罵以丨丨元嬰丨血流乃免)履高
頭(文宗時吳越間織丨丨草丨如綾縠前代所無履下物也織草為之又非正服而被以文飾盖陰邪)
(闒茸侈泰之象唐五行志)婢製履(崔彦昭與王凝外昆弟也凝大中初先顯而彦昭未仕嘗見凝)
(倨不冠帶嫚言曰不若從明經舉彦昭為憾至是凝為兵部侍郎母聞彦昭相勑丨多丨丨韈曰王氏妹)
(必與子皆逐吾將共行彦昭聞之泣且拜不敢為怨)家惟履(元德秀丨丨枕丨)染以香
(白樂天燒丹于廬山草堂作飛雲履玄綾為質四面以素綃作雲朵丨丨四選丨振履則如烟霧樂天著)
(示山中道友曰吾足下生雲計不久上升朱府矣樵人直說)穿如新(公燕居正色危坐未嘗不)
(冠出入步履皆有常衣稍華者不服不踰年不易衣亦無垢汚履雖丨丨丨皆一於自然未嘗有意如此)
(言行錄)
舄赤舄(丨丨几几)金舄(赤芾丨丨詩)豹舄(楚子次于乾谿雨雪王皮冠秦復陶翠被)
(丨丨注以丨皮為履左昭十二年)革舄(漢文帝足履丨丨)飛舄(王喬事見縣令門注)墮舄
(玄宗貴妃楊氏每乘月帝幸華清宫五宅車騎皆從圓忠導以劒南旗節遺鈿丨丨狼籍于道)
屨命屨(屨人為赤舄黑舄赤繶青絇素屨葛屨注赤繶赤絲為緣也丨丨命夫婦履也功屨去飾)
(士及妻屨散屨及素屨大祥時履禮)功屨(見上注)跪遷屨(向長者而屨丨而丨丨俯而納屨記)
坐取屨(君子之飲酒也三爵而退則丨丨丨隱辟而後屨禮)不上堂(禮侍坐於長者屨丨丨於)
(丨解屨不敢當階就屨跪而舉之屏於側記)不為蕢(不知足而為屨我知其丨丨丨也孟)可履
霜(糾二葛屨丨以丨丨詩)戶外二(丨丨有丨履記)戶外滿(無幾何而往則丨丨之屨丨矣)
(莊列禦冠篇)織而食(公弟叔肹與之財則曰我足丨屨丨丨榖宣十九年)捆以食(有為神農)
(之言者許行自宋之滕願受一㕓而為氓其徒數十人皆衣褐丨屨織席丨為丨孟文公下)供其屨
(鄭申侯見齊侯曰若師出於陳鄭之間丨丨資糧扉丨其可也注扉屨草屨也左)反誅屨(齊侯墜于)
(車傷足喪屨丨丨丨于徒人費不得鞭之左)樂在其中(陳仲子齊人適楚楚王欲以為相妻曰子)
(織屨以為食恬淡無為丨丨丨丨乃謝使者高士傳)求之弗得(孟子之滕館於上宫有業屨於牖上)
(館人丨丨丨丨或問之曰若是乎從者之&KR1728;也曰子以是竊屨來與曰殆非也夫子之設科也往者不追來者)
(不拒苟以是心至斯受之而已矣孟盡心)
屣棄屣(舜視棄天下如丨敝丨也孟)倒屣(魏王粲皇甫規事見前迎送門注)
鞋守鞋(鄭仁凱性貪猥嘗為密州刺史家奴告以鞋敝即呼公吏鞋新者令上樹採果俾奴竊其)
(鞋而去吏訴之仁凱曰刺史不是守鞋人朝野僉載)竊鞋(李泌未相時宿内院旦起丨泌丨送帝所帝曰)
(鞋者諧也當為弼諧事且諧矣家傳)麻鞋一屋(鄴下有一領軍貪積已甚家童八百後坐事伏法籍)
(其家産丨丨丨丨弊衣數庫其餘財寶不可勝言顔氏家訓)桃絲相纏(青齊間桃花有一種盛開)
(時垂絲二三尺者採之練以松脂遞相纏織成鞋履寄往都下人皆不辨何物青州雜記)
屧斫屧為業(江泌少貧好學晝則丨丨丨丨夜則隨月讀書)
屩以草為(夏商丨丨丨屩)菲絲為(左氏曰丨丨丨屩官中妃嬪皆著並炙轂子)釋
蹻享梁(伊尹勤於鼎俎太公困於鼓刀百里自鬻寗子飯牛離此患也反其遇明君遭聖主也云云離)
(疏丨丨而丨膏丨晉賢臣頌)躡屩擔簦(趙相虞卿丨丨丨丨來說孝成王賜白璧一雙黃金百鎰)
(拜為上卿)著屩牧羊(漢卜式為郎在上林中布衣丨丨而丨丨注蹻草屨也南方謂之蹻本傳)賣
屩糴米(後漢江夏劉勤家貧作屩供食嘗作一量屨斷勤置不丨出行妻丨以糴米勤&KR0008;責妻欺取其)
(直因棄不食)芒屩祖别(古今圖畫多矣如畫羣公祖二疏而有曳丨丨者夫芒屩出於水鄉非京)
(華所有豈可圖畫遂以為故實唐輿服志)芒屩習行(齊褚彦回父湛之宋元嘉末為丹陽尹魏軍至)
(瓜步甚之使子弟者丨丨齋前丨丨彦回年十餘歲甚有慙色)芒屩爭躡(唐朱桃椎結廬山中嘗織)
(十丨丨置道上見者曰居士僑也為鬻米茗易之置其處輙取去終不與人接其為屩草柔細環結促密人丨)
(丨之)㯶屩垂釣(張志和築室越州東郭茨以生草椽棟不施斤斧豹芾丨丨每丨丨不設餌志不在)
(魚也本傳)賜以屩遣(侯騎獲覘人帝解其縳丨丨丨丨高麗傳)
靸蒲靸(江南李昇常履丨丨九國志)
屐半寸碓(禹治水山行乘檋丘還反履不丨丨如丨)著幾量(晉阮孚字遥集歷常侍寺)
(中初祖約性好財孚性好屐同是累而未判得大有詣約者見正料財物客至屏當不盡餘兩小簏以著背後)
(傾身障之意未能富或有詣孚正見自蠟屐因歎曰一生未知當丨丨丨屐神色甚閑暢於是勝負使分)折
屐齒(謝安聞姪玄破符堅過戶限不覺屐齒之折)去屐齒(宋謝靈運尋山陟嶺必造幽峻岩障)
(數十重莫不備盡登躡常著木屐上山丨其前齒下山去其後齒)取新者償(宋疑之嘗為人認其)
(所著障笑曰僕莫已敗家中丨丨丨丨君此人後於田中得所失屐送還不肯復取)送前者還(齊沈)
(麟士嘗行洛鄰人認其所著屐鄰士曰是卿屐邪即跣而反鄰人得屐丨丨丨丨麟士曰非卿屐邪笑受之)
玩之躡履(齊虞玩之為少府高帝鎮東府朝廷致敬唯丨丨丨丨造蓆帝取屐視之訛黑叙銳蒵斷)
(以芒接之玩之曰初釋褐拜征也行估買之著以三十年帝賜新屐玩之不受曰著簪弊席復不可遺所以不)
(敢當)劉又穿屐(丨丨常丨丨破衣聞韓愈接天下士步歸之唐本傳)
&KR0008;短靿(靴胡履趙武靈王好胡服常丨丨以黃皮為之實錄)長靿(北齊全用胡服丨丨靴筆)
(談)皂靴(隋焬帝數出幸因今百官以戎服從一品紫次朱次青丨丨乃馬&KR0008;也後世循襲遂為朝服朱語)
(錄)氊靴(唐馬周以麻為靴殺其靿加以靴丨丨紀原)羊靴(開元中裴叔通以丨為丨隱麖加以)
(帶子裝束同上)麂&KR0008;(朱桃椎益州成都人長史竇軌遺以衣服鹿幘丨丨委之地不肯服本傳)抱持
取靴(崔戎出為華州刺史徒衮海沂密觀察使民擁留於道不得行乃休傳舍民至丨丨丨其丨並孔帖)
醉使脱&KR0008;(唐李白供奉翰林當侍玄宗丨丨高力士丨丨力士取之摘其詩激楊貴妃帝欲白輙為)
(妃沮止)
詩集納履(瓜田不丨丨古詩)整履(丨丨步青蕪)聽履(丨丨上星辰)步履(丨丨)
(宜輕過又丨丨過東籬)絲履(細軟青丨丨)珠履(欲問何時颯丨丨並杜)劒履(初官惠文)
(讀城旦晩入奉常陪丨丨)生素塵(足下遠遊履凌波丨丨丨李白送人遊南嶽)夢絲絇(帝庭)
(無復丨丨丨張安國)任履穿(頻遊丨丨丨杜春日江春)
舄暄晨躡(丨丨丨露舄)上方賜(丨丨丨尚書舄)家廟藏(丨丨丨赤舄坡)一
雙几几(泰階歴盡郎歸來赤舄丨丨應丨丨張安國)
屨泥土滿(丨丨丨&KR0008;履)草露濕(丨丨丨芒屨並坡)税駕喜(丨丨丨中履山)
(谷)
屣負薪躡(哀哉練裙子丨丨丨破屣)
鞋豈辭眠(丨丨青鞋丨杜)從此始(編&KR0008;織蒲繩作底輕凉堅密穩稱趾帝底無復夢絲)
(絇上客還同貺珠履我家江南山水窟日日行山勞屐齒感君投贈欲别時布&KR0008;青鞋丨丨丨亨衢知子方著)
(脚直上雲霄三萬里泰階歷盡即歸來赤舄一雙應几几張安國)見天子(麻鞋丨丨丨衣神露兩肘)
(杜甫述懷)
屧步春風(丨屧隨丨丨)步深林(丨屧丨丨晚)花殘步(丨丨丨屧遲並杜)
屐上足(屐丨丨如霜不着鵶頭韈)金齒(一雙丨丨屣兩足白如霜並李白)無遺跡
(山河昔留賞屐齒丨丨丨歐)卧聽響(丨丨墻東人丨屐)行山勞屐齒(我家江南山水)
(窟日日丨丨丨丨丨張安國)
韈出門厭(丨丨丨靴&KR0008;山谷)泥土滿(丨丨丨靴屨坡)
韈
身章撮要(韈足衣自三代有之以緋羅為表緋絹為裏著以穿履有帶與今之製者不同)
事類襪繫帶(文王伐崇丨丨丨則其物色已見於商代實錄曰自三代有之謂之角襪前後相承)
(中心繫帶炙榖子)襪系絶(武王罷朝丨丨丨左右無可使結者詳見後)不敢解(衛侯為靈)
(臺于藉圃與諸大夫飲酒禇師聲子韈而登席公怒辭曰臣有疾異於人若見之君將觳之是以丨丨公愈怒)
(大夫辭之不可禇師出公戟其手曰必斷而足聞之禇師與司冠亥乘曰令日幸而後亡注古者見君解襪足)
(有創侯丨丨丨韈左哀二十五年)為我結(張釋之以貲為散騎常侍事文帝十年不得調後為廷尉)
(有王生者善黃老言常召居廷中王生曰韈解顧謂廷尉曰丨丨丨襪釋之乃跪而結之人言於王生獨奈何)
(辱廷尉王生曰余老且賤自度無益於廷尉廷尉方今名臣余故使結襪欲以重之諸公聞之賢王生而重張)
(廷尉焉本傳)綾羅襪(魏文帝吳妃乃裁縫丨丨紬絹為丨炙榖子)錦袎襪(妃子死之日馬)
(嵬媪得丨丨丨一隻每遇過客一翫百錢前後獲錢無數太真外傳)龍縞韈(已卭人家橘園有兩大橘)
(如三斗盎剖開每橘有二老叟皆相對象戲一叟曰我輸阿母女態盈娘子路虚龍縞襪八緉幽怪錄)或
韈而騎(李石中人自邊還走馬入金光門道路妄言兵至百官丨丨丨丨白氏帖)不襪而鞋
(五代唐臣李仁矩董璋置酒召仁矩仁矩辭醉不往於𫝊舍與娼妓飲璋怒率衙兵露刃之𫝊舍仁矩惶恐丨)
(丨丨丨走廷中璋責之孔六帖)常進履韈(近古丨以冬至丨丨丨於舅姑崔浩女儀)多製履
襪(見前履注詳)如折韈線(偽蜀吏部尚書韓昭多能而皆不精朝士李白云韓八座事業丨丨)
(丨丨無一條長北夢鎖言)穢韈塞口(元載賜死主者以丨丨丨其丨而終劉禹錫嘉話)陸龜
蒙雜記(傳曰武王罷朝而襪系絶左右無可使結者衛禇師呼聲子結韈而登席漢廷尉為王生者襪)
(二有帶尚矣今獨亡古之制亡者十八九矣奚襪帶之足云)
詩集蕖艷(羅襪紅丨丨杜甫千秋節有感詩)雅頭(履上足如霜不著丨丨襪李白)凌波
步(盈盈漢水若可越可惜丨丨丨羅襪李白寄遠)香塵動(綠水不沾衣丨丨丨羅襪陳子昂感興詩)
白足傲(吳風謝安屐丨丨丨履襪李白)私手結(不見岩畔人空見凌波襪郵墨愛蹤跡丨丨解)
(槃結傳看千萬眼縷絶香不歇劉禹錫馬嵬行)垢不襪(丨膩脚丨丨杜甫北征)詭製襪(丨丨)
(&KR0008;巾丨韓)出畫裙(鈿尺裁量咸四分纖纖玉笋裹輕雲五陵年少欺他醉笑把花前丨丨丨杜牧誅)
古今合璧事類備要外集卷四十
