古今合璧事類備要别集卷七十四
宋謝維新撰
飛禽門
雀附黃雀鷦鷯
格物總論(雀小鳥也常依人觜頷皆黑通身毛羽褐尾長二寸許爪趾黃白色一名嘉賓言棲)
(宿人家如賓客故云黃雀體絶肥鷦鷯又微乎微者)
事類化蛤(季秋雀入大水丨為丨記月令)抵鷹(黃雀不能丨一丨抱朴子)穿屋(誰謂雀無)
(角何以丨我丨詩)賀厦(大厦成而燕雀來丨淮南子)突决(丨丨棟焚燕雀不知吕氏春秋)珠
彈(明丨丨雀貴不當也太玄經)不及鳳(萬雀丨丨一丨張顯折言)安知鵠(燕雀丨丨)
(鴻丨之志漢陳勝傳)雀銜書(周武王時有赤丨丨丨之瑞白氏帖)反弱&KR1145;(齊景公探雀&KR1663;&KR1663;弱)
(丨之晏子再拜曰吾君有聖人之道矣君探&KR1663;&KR1663;丨故反之是長幼也禽獸若此而况人乎晏子春秋)得
黃口(孔子見羅雀者所丨皆丨丨小雀曰大雀善驚而難得小雀貪食而易得家語)解雀語(公冶)
(長丨丨丨得免罪)條支獻(丨丨國丨大雀白氏帖)王孫彈(莊辛謂楚王曰夫雀俯啄白粒)
(仰棲茂樹鼔翅奮翼自以為無患不知夫公子丨丨左挾羅右攝丸以加其頸也戰國策)門可羅爵
(前翟公為廷尉賓客填門及廢丨丨設爵丨翟方進傳)縣有羣雀(楊宣為河西太守行丨丨丨丨)
(鳴桑樹上宣謂吏曰前有覆車粟此雀相隨欲往食行數里果有覆車粟益部耆舊傳)爵命之祥
(圉人魏尚高帝時為太史有罪繫獄有萬雀集獄棘樹上鳴尚曰雀丨丨丨丨我其復故官也有頃詔復故官)
(陳留耆舊傳)富貴之證(潘樂初生有一雀止其母左肩占者咸謂丨丨丨丨因字相貴北史)執
雀而放(成敬苛與姚崇親姻崇寢疾敬背造省懷中置生雀數頭請崇丨而放祝云願令公速愈唐新)
(語)羅雀以食(張巡士多饑死至丨丨丨丨)雀見朝堂(則天皇后武氏臨朝御史博游)
(藝請革命改帝氏為武又脅羣臣固請妄言赤丨丨丨丨並孔氏帖)雀巢家樹(張九齡母喪白丨丨)
(丨丨)雀巢其庭(張知謇白丨丨丨丨)雀集庭樹(崔信明五月五日日中坐有異丨丨頭身)
(形甚小五色備丨于丨丨鳴聲清亮太史占之曰五月為大火為離離為文彩日中文之盛也有雀文彩而此)
(兒必文彩聲名播天下雀形既小禄位殆不高矣及長博文強記下筆成章而官果不違本傳)呼知更
雀(裴耀卿勤於政事夜閱案牘書决獄訟常養一雀每夕自更初有聲至漏盡則急鳴裴丨呼丨丨丨開元)
(遺事)貢却火雀(順宗即位枸弭國丨丨丨丨純黑大小似燕其聲清置於火中火自散去遂盛於水)
(晶籠懸於寢殿夜則宮人持蠟炬燒之終不能損其羽毛酉陽雜俎釋氏書言雀却火因浴沙塵受卵杜陽編)
雀食虸蚄(開元間幽州長史張守珪界内虸蚄蟲食田稼曼延入平州俄頃有羣丨來丨此蟲一日)
(食盡平州稼穡無有傷害唐書)山頭凍雀(五代寇彦卿昭宗既出明年太宗以兵至河中遣彦卿奉)
(表迫請遷都昭宗顧瞻陵廟彷徨不忍去謂其左右為俚語曰紇于丨丨丨死丨何不飛去住處樂相與泣下)
(霑襟孔氏帖)頸上飛雀(周太祖少賤黥其丨丨為丨丨世謂之郭雀兒東漢劉昊傳)僧貫
休野田雀(高樹風多吹爾巢落蒿深華暖宜爾依泊莫近鶚類蛛網亦惡飲田野之清水食野田之)
(黃粟深花中睡勃土裏浴如此即全勝啄太倉之粟而穿人之屋)
黃雀名嘉賓(黃雀一丨丨丨崔豹古今注)常畏人(黃雀之為物也日游於庭日親於人)
(丨丨於丨而人撓之)執膠革捕(丨丨丨丨黃雀黃雀從而噪之宋子嵩化書)事蟲粒養
(懸雕籠丨丨丨丨黃雀黃雀終不樂同上)螳蜋不知(吳王欲伐荆有諫者死舍人少孺子懷丸操彈)
(於後園露沾衣王怪之對曰園有榆上有蟬蟬高居悲鳴飲露不知丨丨在其後螳蜋之捕蟬而丨丨黃雀在)
(其後臣執彈丸欲取黃雀不覺露沾衣如此皆務欲得於前不顧於後患吳乃罷說苑)螻蟻所損
(楊寳年七歲行於華山見一黃雀被瘡為丨丨丨丨見而憐因收于巾箱内採黃花以餧之經十餘日瘡愈旦)
(去暮來忽一日變為黃衣年少與玉環一雙報曰好掌此環子孫累世為三公後漢本傳)飛入幕中
(王祥至孝後母朱氏病欲得黃雀炙令祥捕祥思念卒難致須臾有數十黃雀丨丨其丨丨晉書本傳)
鷦鷯桃蟲(肇允彼丨丨疏令鷦鷯微小黃雀也)工雀(自關而東謂之丨丨一名巧婦爾雅注)
鷄母(以鷃為鴽又云鴽丨丨也禮記鄭氏注)巧婦(丨丨鳥主婦人巧吞其卵小如雀在林藪間為)
(窠窠如小囊袋亦取其窠燒女人多以燻手令巧爾雅云桃蟲鷦注云桃雀也俗呼為巧婦鳥也本草)巢
枝(鷦鷯棲於林不過一枝莊)張華鷦鷯賦(鷦鷯小鳥也生於蒿萊之間長於藩籬之下翔集尋)
(常之内而生生之理足矣色淺體陋不為人用形微處卑物莫之害繁滋族類乘居匹游翩翩然有以自得彼)
(鷲鶚鵾鴻孔雀翡翠或凌赤霄之際或託絶垠之外翰舉足以冲天觜距足以自衛然皆負繒嬰繳羽衣入貢)
(何者有用於人也夫言有淺而可以託深類有微而可以喻大故賦之云爾何造化之多端兮播羣形於萬)
(類惟鷦鷯之微形兮亦攝生而受氣育翩翾之陋體兮毋玄黃以自貴毛弗施於器用兮肉不登乎爼味鷹鸇)
(之過猶傾翼兮尚何懼於罿罻翳薈蒙蘢是焉遊集飛不飄颺翔不翕習其居易容其求易給巢林不過一枝)
(每食不過數粒棲無所滯遊無所盤匪陋荆棘匪榮茝蘭動翼而逸投足而安委命順理與物無患伊兹禽之)
(無知兮何處身之似智不懷實以賈害兮不自表以招累静守約而不驚動因循以簡易任自然以為資無誘)
(慕於世偽鵰鶡介其觜距鴻鵠軼於雲際鵾鷄竄於幽險孔翠生乎遐裔彼晨鳬與歸鴈又矯翼而增逝咸美)
(羽而豐肌故無罪而皆斃徒銜蘆以避繳終為戮於此世蒼鷹鷙而受緤鸚鵡慧而入籠屈猛志以服養塊幽)
(縶於九重變音聲以受旨思摧翮而為庸戀鍾岱之林野慕壠坻之高松雖蒙幸於今日未若疇昔之從容海)
(烏鶢鶋避風而至條枝巨雀踰嶺自致提挈萬里飄零逼畏夫惟體大妨物而形瑰足瑋也隂陽薰蒸萬品一)
(區巨細舛錯種繁類殊鷦螟巢於蚊睫大鵬彌乎天隅將以上方不足而下比有餘普天壤以遐觀吾又安知)
(其小大之所如)
詩集嗷嗷(丨丨空城雀身計何戚促本與鷦鷯羣不隨鳳凰族提携四黃口飲乳未嘗足食君糠粃)
(餘常恐烏鳶逐恥涉犬行嶮羞營覆車栗天命有定瑞守分絶所欲李白)啾啾(空城雀何不飛人家住空)
(城無人種禾黍土門生子草門長滿池蓬蒿幸無主近村雖有高樹枝雨中無食常苦饑八月小兒挾弓箭家)
(家畏我田頭飛但能不出空城裏秋時百草皆有子黃口莫丨丨長爾得成無横死王建)爭枝墜(啅雀)
(丨丨丨)仰天鳴(啾啾窗問雀不知己微瑕舉頭丨丨丨所願晷刻淹不知彈射死却得親炰燖並韓)
入官倉(雀丨丨丨中所食能損幾所□往復頻官倉乃害爾魚綱不在天鳥羅不張水飲啄要自然何)
(必空城襄羅𨼆)下空庭(百千寒雀丨丨丨小集梅稍話晚晴特地作團喧殺我忽然驚散寂無聲楊廷)
(秀)
黃雀任翩翾(黃雀丨丨丨杜秋日夔府)解游颺(黃雀癡黃雀癡謂言青鷇是我兒一一口)
(㗸食養得成毛衣到大啾啾丨丨丨各自東西南北飛薄暮空巢上羈雌獨自歸鳳凰九雛亦如此慎莫愁思)
(顦悴損光輝王摩詰)飽野粟(黃雀丨丨丨羣飛動荆榛杜贈賀蘭銛)舞囂塵(黃雀丨丨丨倚)
(恃主人仁主人怱不仁買彈彈爾身何不遠飛去蓬蒿有正繁新蒿粒無人争食之足為珍莫覬翻車粟車翻罪)
(因黃雀不知言贈之徒殷勤孟東野黃雀吟)蒿蓬下(游莫逐炎洲翠棲莫近吳宮燕炎洲逐丨遭網)
(羅吳宮火起焚燕窠蕭條兩翼丨丨丨縱有鷹鸇奈汝何李白野田黃雀)軀體微(嘖嘖野田雀不知丨)
(丨丨關穿深蒿裏争食復争飛窮老一頽舍棗多桑樹稀無棗猶可食無桑何以衣蕭條空倉暮相引時來歸)
(邪路豈不捷渚田豈不肥水長路且阻惻惻與心違儲光羲野田黃雀行)飛蔽空(秋風下黃雀飛禾田)
(熟黃雀肥羣丨丨丨日色薄逡巡百頃禾為稀翾翻巧捷多且微精丸妙繳舉輒違乘時席勢不可揮一朝風)
(雨寒霏霏肉多翅重天時非農夫舉網驚合園懸頸繫足膚無衣百箇同缶仍相依頭顱萬里行不歸北方居)
(人厭羔豨咀噍聊發一笑欷蘇子由)慳下筯(去家十二年黃雀丨丨丨笑開張侯盤湯餅始有助蜀王)
(煎藙法醢以羊彘兔麥餅薄於紙含漿和鹹酢秋霜落場糓一一挾璽絮飛飛蒿艾間入網輒萬數烹煎宜老)
(稚罌缶煩愛護南包解京師至尊所&KR0903;御玉盤登百十睥睨輕桂蠧五侯噦豢豹見謂美無度瀕河飯食漿爪)
(𦵔己佳茹誰言風沙中鄉味入供具坐令親饌甘更使客得與蒲隂雖窮僻勉作三年住願公且安樂分寄尚)
(能屢黃魯直)異竊脂(黃雀飛鳴處交交丨丨丨稻梁求易足羅綱去何遲味厚資偏嗜謀疎闕自為)
(韓彭尚𦵔醯么麽爾誠宜朱元晦)小道士(江夏無雙丨丨丨一丘一壑長避世裁雲縫霧作羽衣蘆)
(花柳綿當裘袂身騎鴻鵠太液池脚踏金蟇攀桂枝渴飲南陽菊潭水饑啄藍田粟玉芝今年天田秋大熟紫)
(皇遣刈神倉糓一雙鳬舄墮雲羅夜隨弋人卧茅屋賣身不直程將軍却與彭越俱策勲解衣戲入玉壺底壺)
(中别是一乾坤水精鹽山兩岐麥身在椒蘭衆香國玉條脱下澡凝脂金叵羅中酌瓊液平生學仙不學禪刳)
(心洗髓糟床邊諸公爼豆驚四筵猶得留侯借箸前昔為飛仙今酒仙更入太史滑稽篇楊廷秀)好頭
顱(黃雀丨丨丨常行萬里餘想因君出守暫得免苞苴王介甫)
鷦鷯鷦鷯羣(見雀詩嗷嗷注)
古今合璧事類備要别集卷七十四
