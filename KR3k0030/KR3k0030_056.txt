古今合璧事類備要前集卷五十六
宋謝維新撰
技術門
工畫
事類六法(畫有丨丨一曰氣韻生動二曰骨力用筆三曰應物象形四曰隨類賦彩五曰經營置位)
(六曰傳移模寫畫品)諸師(丨大幻丨求太隂精用和幻藥是諸師等手執方諸承月中水周禮注鏡謂之)
(方諸楞嚴經)畫像難易(顧愷之曰畫人最難次山水次狗馬若臺閣一定器耳韓子曰狗馬難鬼)
(神易狗馬乃凡俗所見鬼神則譎怪之狀名畫記)畫學源流(上古之畫迹簡而意淡顧陸之流是)
(也中古之畫細密而精微展鄭之流是也吳玄縱以怪石崩灘山水之變始於道玄成於李思訓父子樹石之)
(狀妙於韋偃窮於張通又若王右丞之深重楊僕射之竒贍王宰之巧密劉商之取象名畫記)畫塑一
法(古丨丨丨丨楊惠之與吳道子同師張僧繇學畫惠之見道子筆法已至不服居其次乃去學塑亦為古)
(今第一邵氏錄)詩畫三絶(唐鄭虔善圖山水嘗自寫其丨并丨以獻帝大署其尾曰鄭虔丨丨)正
經三史(晉顧愷之陸探微張僧繇北齊楊子華隋董仲仁展子竒唐吳道子鄭虔皆名畫顧陸張吳為)
(丨丨楊鄭董展為丨丨餘畫為百家名畫記)畫家三祖(晉以來顧長康張僧繇陸探微所畫通神)
(為丨丨丨丨談實錄)畫思入神(唐王維字摩詰善丨丨丨丨至山平水遠雲勢石色繪工以為天機)
(所到也本傳)畫手通神(開元中李思訓畫大同殿壁明皇喻之曰卿所畫夜聞水聲真通神佳手)
(灸轂子)畫學第一(荆浩曰山水之學吳道子為有筆無墨項容有墨無筆王維李思訓之流)
(不數也其所立可知矣然入吾本朝如長安關同營丘李成原范寬之絶藝荆浩者工不數也故本朝丨丨古)
(今丨丨邵氏錄)畫家世師(五代營丘李成字咸熙尤妙畫山水王朴與之善畫平遠寒林氣韻瀟洒)
(古今一人真丨丨百丨丨也昔稱王維李思訓之徒不可同日而語其後燕貴翟阮深許道寧僅得一體退朝)
(錄)神彩飛動(王鉷據陜州集天下良工畫夀聖寺壁為一時妙絶畫工凡十八人皆殺之使天下)
(不復有此筆今佛毋壁最竒丨丨丨丨鬼母瘐佛次之筆談)神氣迥出(國初江南布衣徐熙偽蜀)
(翰林待詔黃筌皆善畫著名筌與二子居寶惟亮皆隸圖畫院其後徐熙至京師送畫院品其畫格諸黃妙在)
(傅色巧細不見墨迹但以輕色染成徐熙以墨筆畫之殊草草略施丹粉丨丨丨丨别有飛動之意筌惡其軋)
(已言其畫麄惡不入格罷之熙之子乃效諸黃格更不用墨直以彩色圖之謂之没骨圖工與諸黃不相上下)
(筌等不復瑕疵遂得齒院品然其氣韻皆不及熙遠甚湘山野錄)解衣槃礴(宋元君將畫圖衆史)
(皆至䑛筆和墨在外者半有一史後至者儃儃然不趍受揖不立因之舍公使人視之則丨丨丨丨羸君曰可)
(矣是真畫者也莊子)登樓揮染(顧愷之建層樓為畫所疾風暴雨烈暑祁寒並不下筆炎涼皆過天)
(地明朗時乃染毫丨丨去梯妻子罕見南齊謝奕畫品)醉中揮墨(永嘉僧擇仁畫松一日夢看四)
(百條龍自是臻於神每醉揮墨醒後乃補之形狀極於竒怪常醉永嘉市顧竹壁取拭盤布濡墨洒其上來日)
(少增修為狂根枯枿人伏其神筆談)醒後畫地(蜀有孫大古善畫山水又有李懷衮雖夜中酒醒睡)
(覺得意時急起畫於地遲明寫之則優於平居所畫也東齋記事)立本畫師(太宗與侍臣泛舟春)
(苑池見異鳥容與波上悅之詔坐者賦詩而召閻丨丨侔狀閣外傳呼閻立本閻立本是時已為主爵郎中俯)
(伏池左研吮丹粉望坐者羞恨流汗歸戒其子曰吾少讀書文辭不减儕輩今獨以畫見名與厮役等若曹慎)
(母習本傳)子華畫聖(北齊楊丨丨畫馬於壁每夕必踶齧長鳴號為丨丨李嗣真畫品)黃筌
逼真(丨丨蜀人善丹青凡所操筆皆丨丨與其子居寳從孟昶歸朝居寳字伯鸞善畫竹蘇易簡得其墨)
(竹圖李宗諤作贊名畫評)周昉絶冠(丨丨窮丹青之妙至畫美人女子為古今丨丨畫斷)取軸
棄畫(王涯居永寧里名書畫以金玉為奩軸鑿垣貯之重複固祕及被誅為人破垣剔丨奩丨金玉而丨)
(其書丨於道)發廚取畫(顧長康曾以一廚畫糊題寄桓玄皆其所珍惜者玄乃丨丨丨之封題如)
(初丨並不存直云妙畫通靈變化而去了無怪色世說)觀畫修福(吳道玄字道子畫地獄變相後)
(成都人來觀咸懼罪修福田兩市屠沽魚肉不集朱景玄畫斷)觀畫施錢(顧愷之建康實錄注云京)
(師寺記興寧中瓦棺寺初置僧衆設會請朝賢鳴刹注疏其時士大夫無有過十萬者既至長康直打刹注一)
(百萬長康素貧時以為大言僧後寺成請勾疏長康曰宜備一壁遂閉戶往來一百餘日畫維摩一軀工畢將)
(欲點眸子謂寺僧曰第一日開見者責施十萬第二日開可五萬第三日開可任例責施及開戶光明照寺施)
(者填咽俄而果百萬錢也)啜茶觀畫(經筵承受張茂嘗招講官丨丨丨丨程明道先生曰吾平生不)
(啜茶亦不識畫竟不往龜山語錄)洗手觀畫(非好事不可妄傳書畫近火不可觀書畫向風日正)
(涕唾不丨丨並不可丨書丨昔桓玄愛重圖畫每示賓客有非好事者正食寒具如今之油煑環餅以手捉書)
(畫大點汚玄惋惜移時自後每出法書輒令洗手水衡記)以大觀小(李成畫山上亭館及樓塔之類)
(皆仰畫飛簷其說以為自下望上如人平地望塔簷間見其榱桷此謬論也大都山水之法蓋丨丨丨丨如人)
(望假山以上望下只合見一重山又如屋舍不應見中庭及後巷李君不知丨丨丨丨之法折高折遠自有妙)
(理豈在掀屋角也出筆談)以小為大(畫牛虎皆畫毛惟馬不畫毛予以問畫工不能對大凡畫以大)
(為小所以毛細不可畫牛虎雖是以大為小但牛虎深毛馬淺毛理宜有别故名為小牛小虎約掠拂拭自有)
(神觀若畫馬如牛虎之大理當畫毛蓋見小馬無毛遂亦不比庸人襲迹非可與論理也同上)當辨時
代(吳道子畫仲由戴木劍閻令公畫昭君着帷帽殊不知木劍創於晉代帷帽興於本朝舉此凡例亦畫之)
(病也且如幅巾傳於漢魏羃䍦起自齊隋幞頭用於周朝巾子創於武德胡服靴衫豈可輙施於古象衣冠組)
(綬不宜長用於今人芒屩非塞北所宜牛車非嶺南所有詳辨古今之物商較上風之宜指事會形然後可以)
(議畫水衡)妄寫形狀(有藏戴崧牛鬭與客觀旁有一牧童曰牛鬭力在前尾入兩股間今尾掉何也)
(頭黃筌畫飛鴈頭足皆展不知飛鳥縮則展足縮足則展頭無兩展者筆記)下生枯筆(唐張藻善)
(畫嘗以手握雙筆一時齊丨一為丨枝一為丨枝生枝則潤含春澤枯枝則乾裂秋風畫斷)畫晝夜
牛(本朝太宗時李至獻丨牛丨則齧草欄外丨則歸卧欄中莫曉其理僧贊寧曰此幻藥所畫南海倭國有)
(蚌淚和色着物畫見夜隠沃焦山有石磨色染物畫隠夜見海外記)遶欄畫花(蜀有趙昌善畫花每)
(晨露遶欄諦玩手中調色寫之自號寫生趙昌人謂趙畫染成驗之者以手捫摸不為采色所隠者乃直也東)
(齋記事)倚墻寫景(度支員外郎宋迪工畫龍善為平遠山水其得意者有瀟湘八景往歲卜)
(窰村陳用之善畫迪見其畫山水謂用之曰汝畫信工但少天趣且謂用之曰汝先當求一敗墻張絹素訖丨)
(之敗丨之上朝夕觀之既久隔素見敗墻之上高平曲折皆成山水之象心存目想高者為山下者為水坎者)
(為谷缺者為澗顯者為近晦者為遠神領意造恍然見其有人禽草木飛動往來之象了然在目則隨意命筆)
(默以神會自然景皆天就不類人為是謂活筆用之自此畫格進筆談)雪裏芭蕉(書畫之妙當以)
(神會難以形器求也世之觀畫者多能指摘其間形象位置彩色瑕疵而已至於奥理冥造者罕見其人如彦)
(遠畫評言王維畫物多不問四時如畫花往往以桃杏芙蓉蓮花同畫一景予家所藏摩詰畫哀安卧雪圖有)
(雪中芭蕉此乃得心應手意到便成故造理入神迥得天意此難以與俗人道同上)日中牡丹(歐公)
(得一古畫牡丹下有猫吳正肅開闕也其花披哆而色燥此丨丨時花)(曰此正午牡丹不同黑)
(睛如線正午猫眼也歸田錄)
詩集天工(論畫以形似見與兒童隣賦詩必此詩定知非詩人詩畫本一律丨丨與清新邊鸞雀寫)
(生趙昌花傳神如何此兩幅疎淡含精勻誰言一點紅解寄無邊春枝書王簿侣)天巧(瘦竹如幽人幽)
(花如處女低昂枝上雀搖蕩花間雨若人留丨丨春色入毫楮懸知生會扇寄聲求妙語同上)寫佛(貴人)
(多金身復閑争買書畫不計錢已將鐵石充逸才更補朱繇為玄煙道薰屋漏裝玉軸鹿皮蒼璧知誰賢吳生)
(丨丨本神授夢中幻化飛空仙覺來落筆不經意神妙不到秋毫巔我昔長安見此畫嘆惜至寶空潜然素絲)
(斷續不忍看已作蝴蝶飛聯翩志公彷彿見刀尺脩羅天女由嗤妍如觀老杜飛鳥句脫字欲補知無緣貴人)
(一見空羞忤錦囊千紙何足捐不須更用博麻縷付與一炬隨飛烟坡旻畫)畫意(古畫丨丨不畫形梅)
(詩詠物無隠情忘形得意知者寡不若見詩如識畫歐陽公盤軍圖)畫山(玉堂畫掩春日閑中有郭熙丨)
(春丨鳴鳩乳燕初睡起白波青嶂非人間離離短幅開平遠漠漠疎林寄秋晚却似江南送客時中流回頭望)
(平巘伊川佚老鬢如霜卧看秋山思洛陽為君紙尾作行草炯如嵩洛浮秋光我從公遊如一日不覺青山映)
(黃髮為畫龍門八節灘待向伊川買泉石東坡題文潞公跋郭熙畫)畫竹(植物之中竹難寫古今雖畫無)
(似者蕭郎手下獨逼真丹青以來唯一人人丨丨身肥擁腫蕭畫莖瘦節節竦人丨丨梢死羸垂蕭畫枝活葉)
(葉動不根而生從意生不笋而成由筆成野懷水邊碕岸側森森兩叢十五莖嬋娟不生筠粉態蕭颯盡得風)
(烟情舉頭忽看不似畫低耳静聽疑有聲西叢七莖勁而健省問天竺寺前石上見東叢八莖疎且寒憶曾湘)
(妃廟裏雨中看幽姿遠思少人别與君相顧空長嘆蕭郎蕭郎老可惜手戰眼昏頭雪白自言便是絶筆時從)
(今此竹尤難得白居易贈蕭悅)畫松(天下幾个丨古丨畢宏已老韋偃少絶筆長風起纖末滿堂動色嗟)
(神妙兩株慘裂苔蘚皮屈鉄交錯回高枝白摧朽骨龍虎死黑入太隂雷雨垂松根胡僧憩寂寞厖眉皓首無)
(住着偏袒右肩露雙脚葉裏松子僧前落韋侯韋侯數相見我有一匹好素絹重之不减錦綉段已今拂拭光)
(凌亂請君放筆為直榦老杜韋偃雙松歌老夫清晨梳白頭玄都道士來相訪握髮呼兒延入戶手提新丨青)
(丨障障子松林静杳冥憑軒忽若無丹青隂崖却承霜雪榦偃蓋反走虬龍形老夫平生好竒古對此興與精)
(靈聚已知仙客意相親更覺良工心獨苦松下丈人巾屨同偶坐自是商山翁悵望聊歌紫芝曲時危慘淡來)
(悲風題李尊師松)畫梅(到畫無鹽醜不除此花風韻更清姝從教變白能為黑桃李依然是僕奴病)
(眼昏花已數年只應梅蕊故依然誰教也作陳玄面眼亂初逢未敢憐粲粲江南萬玉妃别來幾度見春歸)
(相逢京洛渾依舊唯恨緇塵染素衣含章簷下春風面造化功成秋兔毫意足不求顔色似前身相馬九方)
(臯自讀西湖處士詩年年臨水看幽姿晴窗畫出横斜影絶勝前村雪夜時陳去非和張規臣五絶)風
雨(山深岩高石壁青白日忽變天晦冥黑丨駈雲走不停驚電疾丨來如傾山前雨點大如手山下水湧危)
(槎横崩崖古樹老有靈吼怒直與丨丨争枝披葉揠鬭不怯萬竅却與藏雷霆鞭驢疾駈者誰子石路險澁驢)
(凌兢目迷心懾愈走愈不及來憩樹下如寒蠅蒼茫直與鬼神接恍惚不保龍蛇驚平居此樂忽入眼孫家古)
(圖纔可辨柰何一幅一尺餘欲奪天地之竒變我心愛之良有以昔苦山行親遇此一生兩足不下堂輸爾朱)
(門貴公子張文潜風雨山水歌)江山(良工善得丹青理輒向茅茨畫山水地角移來方寸間天涯寫在筆)
(鋒裏日不落兮月長生花片片兮水泠泠經年蝴蝶飛不去累歲桃花結不成一片石數株松遠又淡近又濃)
(不出門庭三五步坐見丨丨千萬重唐吳融畫山水歌)獐猿(參天古木相繆枝嵌空怪石御青漪兩猿)
(上下一旁掛兩猿熟視蒼蛙疑蕭蕭叢竹山風吹海棠杜宇相因依下有兩獐從兩兒花飡草齧含春嬉藝老)
(筆精湖海畫推意忘形形更竒解衣一掃神扶持他日自見猶嗟咨金錢百萬酒千鴟荆南將軍欣得之老禪)
(豪取槖為垂白晝掩門初許窺房櫳炯炯明冬曦榛藂羽革分毫釐殘編未終且歸讀歲暮有間重借披秦少)
(游觀易元吉獐猿圖歌)猴馬(楚州紫極宫有畫沐丨振索以戲丨頓索以驚圉人不測從後)
(鞭之人言沐丨宜丨而今為累作詩以導其意沐丨自戲丨自驚圉人未解丨丨情猴其天資馬)
(何罪意欲防患猶傷生異類相宜亦相失同類相傷何所及志行萬里困一誤吐豆齕荄甘㐲櫪陳旡已)畫
鶻(高堂見生鶻颯爽動秋骨初驚無拘攣何得立突兀乃知畫師妙巧刮造化窟寫此神俊資充君眼中物)
(烏鵲滿樛枝軒然恐其出側腦有青霄寧為衆禽没長翮如刀劍人寰可超越乾坤空崢嶸粉墨且蕭瑟緬思)
(雲沙際自有烟霧質吾今意何傷顧步獨紆欝杜甫)畫鷹(楚公丨丨鷹戴角殺氣森森到幽朔觀者貪愁)
(掣臂飛丨工不是無心學此丨寫真在左綿却嗟真骨遂虚傳梁間燕雀休驚怕亦未摶空上九天杜題姜楚)
(公鷹素練風霜起蒼鷹畫作殊&KR1143;身思狡兔側耳似愁胡絛鏃光堪摘軒楹勢可呼何當擊凡鳥毛血洒平蕪)
(杜甫)走牛(崑崙兒騎白象時時鎻着獅子項奚奴跨馬不搭鞍立丨水丨驚漢官江村小兒好誇騁)
(脚踏牛頭上牛嶺淺草平田擦過時大蟲着鈍幾落井杜生知我戀滄洲畫作一障張床頭八十老婆拍手笑)
(妒他織女嫁牽牛顧况走水牛歌)牧馬(神工妙技帝所收江都曹韓迹莫留人間畫馬惟韋侯當年為)
(誰掃驊騮至今霜蹄踏長楸圉人困卧沙壠頭沙苑茫茫蒺藜秋風鬃霧鬛寒颼颼龍種尚與駑駘遊長稭短)
(豆豈我羞八鸞六轡非馬謀古來西山與東丘坡詠偃牧馬圖)山水障(堂上不合生楓樹怪底江山起)
(烟霧聞君掃却赤縣圖乘興遣畫滄洲趣畫師亦無數好手不可遇對此融心神今君重毫素豈但祁岳與鄭)
(虔筆跡遠過楊契丹得非玄圃裂無乃瀟湘翻悄然坐我天姥下耳邊已似聞清猿反思前夜風雨急乃是滿)
(城鬼神入元氣淋漓障猶濕真宰上訴天應泣野亭春還雜花遠漁翁暝踏孤舟立滄浪水深青溟闊欹岸側)
(島秋毫末不見湘妃鼓瑟時至今斑竹臨江活劉侯天機精愛畫入骨髓自有兩兒郎揮洒亦莫比大兒聰明)
(到能添老樹巔崖裏小兒心孔開貌得山僧及童子苦耶溪雲門寺吾獨胡為在泥滓青鞋布襪從此始出杜)
(甫)山水圖(十日畫一水五日畫一石能事不受相促迫王宰始肯留真迹壯哉崑崙方丈圖掛君高)
(堂之素壁巴陵洞庭日本東赤岸水與銀河通中有雲氣隨飛龍漁人舟子入浦溆山木盡亞洪濤風尤工遠)
(勢古莫比咫尺應須論萬里焉得并州快剪刀剪取吳淞半江水杜甫)天育驃騎(吾聞天子之馬)
(走千里今之畫圖無乃是是何意態雄且傑駿尾蕭梢朔風起毛為綠驃兩耳黃眼有紫熖雙瞳方矯矯龍性)
(合變化卓立天骨森開張伊昔太僕張景順監牧攻駒閱清峻遂令大奴守丨丨别養驥子怜神俊當時四十)
(萬匹馬張公嘆其材盡下故獨寫真傳世人見之座右久更新年多物化空形影烏乎健步無由騁如今豈無)
(騕褭與驊騮時無王良伯樂死即休杜甫)于闐花騘(丨丨丨丨龍八尺看雲不受絡頭絲西河騘作)
(蒲萄錦雙瞳夾鏡耳卓錐長楸前日試天步知有四極無由馳李侯一顧嘆絶足領略古法生新竒一日真龍)
(入圖畫在埛羣雄望風雌曹霸弟子沙苑丞喜作肥馬人笑之李侯論幹獨不爾妙畫不相遺毛皮况我平生)
(賞神俊僧中元是道林師山谷)穆王八駿(丨丨丨丨天馬駒後人受之寫為圖背如龍兮頭如烏骨)
(聳筋高脂肉少日行萬里速如龍穆王獨乘何所之四荒八極踏欲遍三十二蹄無歇時屬車軸折趁不及黃)
(屋草生弃若遺瑶池西追王母宴七廟經年不親薦璧臺南與盛姬遊明堂不復朝諸侯白雪黃竹歌聲動一)
(人荒樂萬人愁周從后稷至文武積德累功世勤苦豈知纔及五代孫心輕王業如灰土由來尤物不在大能)
(蕩君心即為害文帝却之不肯乘千里馬去漢道興穆王得之不為戒千里馬來周室壞至今此物尚稱珍不)
(知房星之精下為怪八駿圖君莫愛白居易)韓幹羣馬(二馬並驅攢八蹄二馬宛頸駿尾齊一馬)
(在前雙舉後一馬却避長鳴嘶老髯奚官騎且顧前身作馬通馬語後有八匹飲且行微流赴吻若有聲前者)
(既濟出林鶴後者欲涉鶴俛啄最後一匹馬中龍不嘶不動尾搖風韓生畫馬真是馬蘇子作詩如見畫世無)
(伯樂亦無韓此詩此畫當誰看東坡)衆工䑛筆(南山之汧清之間相見開元天寶年八坊分此隘秦)
(川四十萬匹如雲烟騅駓駰駱驪驊騮白魚赤尾騂皇翰龍顱鳳頸獰且妍竒姿逸德穏且頑碧眼胡兒手足)
(鮮歲時剪剔供帝閑柘袍臨池侍三千紅粧照日光流淵樓下玉蟾兔清寒往來蹴踏生飛湍丨丨丨丨和朱)
(鉛先生曹霸弟子翰廐馬多骨尻睢圓肉牛畫骨誇尤難金羇玉勒綠羅鞍鞭箠刻烙傷天全不知此圖近自)
(然平沙細草荒芊綿驚鴻駭兔争後先王良挾策飛上天何必俯首服短轅坡書韓幹牧馬圖)婕妤傳
詔(國初已來畫鞍馬神妙獨數江都王將軍得名三十載人間又見真乘黃曾貌先帝照夜白龍池十日飛)
(霹靂内府殷紅瑪瑙盤丨丨丨丨才人索盌賜將軍拜舞歸輕紈細綺相追隨貴戚權門得筆跡始覺屏障生)
(光輝昔日太宗拳毛騧近時郭家獅子花今之新圖有二馬復令識者久嘆嗟此皆騎戰一敵萬縞素漠漠開)
(風沙其餘七匹亦殊絶迥若寒空雲烟雪霜蹄蹴踏長楸間馬宫厮養森成列可怜九馬争神駿顧視清高氣)
(深穏借問苦心愛者誰後有韋諷前支遁憶昔巡幸新豐宫翠華拂天來向東騰驤磊落三萬匹皆與此圖筋)
(骨同自從獻寶朝河宗無復射蛟江水中君不見金粟堆前松栢裏龍媒去盡鳥呼風)
傳神
事類傅巖審象(高宗夢得說乃審厥象俾旁求於天下說築丨丨之野惟肖書)麟閣圖
形(宣帝甘露三年單于始入朝上思股肱之美乃圖畫其人於麒丨丨法其形貌署其官爵姓名惟霍光不)
(名曰大司馬大將軍博陸侯其未曰典屬國蘇武)雲臺圖畫(顯宗追感前世功臣乃圖畫二十八)
(將於南宫丨丨始於鄧禹終於耿純其外又有王常李通竇融卓茂合三十二人故依其本第係之篇末以志)
(功名之次惟馬援以椒房故獨不及)煙閣繪像(太宗貞觀十七年凌丨丨圖畫勲臣河間元王孝恭)
(房梁公元齡杜葉公如晦魏鄭公徵李衛公靖李英公勣虞永興公世南尉遲鄂公敬德段褒公志玄合二十)
(二人魏徵亡帝思不已登凌煙閣觀畫像得詩悼痛聞者媢之帝不悅乃停昏仆碑薛收卒太宗親自臨)
(問哀動左右後凌煙圖像嘆曰薛收遂成故人恨不早圖其像)傳神工妙(晉顧愷之字長康尤善丹)
(青圖寫特妙謝安深重之以為自蒼生以來未之有也愷之每畫人成或數年不點目睛曰四體妍蚩本無缺)
(少於妙處丨丨寫照正在阿堵中每重嵇康四言詩因為之圖常云手揮五絃易目送歸鴻難嘗圖裴楷像頰)
(上加三毛觀者覺神明殊勝又為謝鯤象在石岩裏云此子宜置丘壑中欲圖殷仲堪有目疾固辭愷之曰明)
(府正為眼耳若明點瞳子飛白拂上使如輕雲之蔽月豈不美乎仲堪從之)寫真優劣(郭汾陽女)
(壻趙縱令韓幹寫真後又請周昉丨丨二人皆有能名令公嘗列二真畫於坐末定丨丨因女趙夫人歸省問)
(云此何人對曰趙郎也何者最似曰兩畫揔似前畫得趙郎狀貌後畫兼移其神思情性笑語之姿是日定二)
(畫之丨丨畫斷)圖賢求贊(晉嵇含為郎中時弘農王粹以貴公子尚主館宇甚盛圖莊周垂綸之象)
(命舍為贊含援筆為文云畫真人於刻桷之室載退士於進趣之堂可謂託非其所可平而不可贊也)畫
像索直(成都畫師姓許善傳神一日有人敇衣憔悴求傳神許笑之其人解布囊出黃道服鹿皮冠白)
(王簮頂冠易衣危坐以手摩面則童顔矣引其鬚應手而黑乃一美丈夫也許驚曰不知神仙臨降道人曰君)
(傳吾神置肆中有求售止取千錢後有識者云此唐神仙傳朱桃椎也求者輻輳許貪畫直每象輙取二千夢)
(道人曰汝福有限安得過取掌其左頰既寤頭遂偏括異記)爭賂畫工(王嬙字昭君元帝宮人時)
(後宮人多不得常見乃使畫工圖其形按圖召幸宫人皆賂畫工多者十萬金少者不减五萬昭君自恃其貌)
(獨不與及匈奴入朝選宫人配之昭君以圖當行入辭光彩射人竦動左右天子重信外國悔恨不及窮究其)
(事畫工數人同日棄市)怒責畫工(党太尉進畫真大怒詰畫師云我前時見畫大䖝猶用金薄點)
(眼我豈不消得一對金眼睛會類說)裴晉公像(爾才不長爾貌不揚胡為將胡為相一片靈臺丹青)
(莫狀自贊)韓退之像(世人畫丨丨丨丨小面美髯乃江南韓熙載耳熙載諡文靖亦謂之韓文公因)
(此謬為退之肥而寡髯後世不復辨也筆談)歐陽公像(陳后山云丨丨丨丨公家與蘇眉山皆有)
(之而各自是也蓋蘇本韻勝而失形家本形似而失韻形而不韻乃所謂畫非傳神)乖崖遺像(張乖)
(崖守蜀及代去留一卷實封文字與僧正希白且云候十年觀此後十年公薨於陳州訃至蜀人罷市號慟希)
(白為公設大會齋請知府凌策諫議發開所留文字乃公畫像衣兔褐繫縚草裹自為贊曰乖則違俗崖不利)
(物乖崖之名聊以表德遂畫於天慶觀仙遊閣為之立祠)東坡畫像(子瞻堂堂出於峩眉司馬班揚)
(金馬石渠閱士如墻上前論事釋之馮唐言語以為階而投諸雲夢之黃東坡之酒赤壁之笛嬉笑怒罵皆成)
(文章解羈而歸紫微玉堂子瞻之德未變於初爾而名之曰元祐之黨貶之朱崖儋耳方其金馬石渠不自知)
(其東坡赤壁也及其東坡赤壁不自意其紫微玉堂也及其紫微玉堂不自知其朱崖儋耳也九州四海知有)
(東坡東坡歸矣民笑且歌一日不朝其間容戈其一丘一壑則無如此道人何黃魯直贊岌岌堂堂如山如河)
(其愛之也引之上西掖鑾坡是亦一東坡非亦一東坡槁頃黃馘觸時干戈其惡之也投之於鯤鯨之波是亦)
(一東坡非亦一東坡訃東坡之在天下如太倉之一稊米至於臨大節而不可奪則與天地相終始同上)六
先生像(道喪千載聖遠言堙不有先覺孰開我人書不盡言圖不盡意風月無邊庭草交翠晦菴贊濓)
(溪先生揚休山立玉色金聲元氣之會渾然天成瑞日祥雲和風甘雨龍德中正厥施斯普贊明道先生規圓)
(矩方䋲直準平允矣君子展也大成布帛之文菽粟之味知德者希孰識其貴贊伊川先生天挺人豪英邁蓋)
(世駕風鞭霆歴覽無際手探月窟足躡天根閑中今古静裏乾坤贊康節先生早悅孫吳晚逃佛老勇撤臯比)
(一變至道精思力踐妙契疾書訂頑之訓示我廣居贊横渠先生篤學力行清修苦節有德有言有功有烈深)
(衣大帶張拱徐趍遺象凜然可肅薄夫贊涑水先生)三君子像(擴仁義之端至於可以彌六合謹善)
(利之判至於可以析秋毫拳拳乎其致主之切汲汲乎其幹父之勞仡仡乎其任道之勇卓卓乎其立心之高)
(知之者識其春風沂水之樂不知者以為湖海一世之豪彼其揚休山立之姿既與其不可傳者死矣觀於此)
(者尚有以卜其見伊吕而失蕭曹也耶晦菴贊張敬夫體備陽剛之純氣含喜怒之正睟面盎背吾不知其何)
(樂端居深念吾不知其何病置之釣臺擦不住寫之雲臺捉不定天下之生久矣以聽上帝之命陳同父贊晦)
(菴以一身而備四氣之和以一心而涵千古之秘推其有足以尊主而庇民出其餘足以範俗而垂世然而狀)
(貌不逾於中人衣冠不詭於流俗迎之而不見其來隨之而莫覩其躅矧是丹青孰形心曲惟嘗見之者於此)
(而復見之焉則不但遺編之可續而已也晦菴贊吕成公)楊廷秀自贊(汝翎弗長汝趾弗強毋駛)
(汝頑毋競汝驤于崖于濱其窈其茫曀曀其光弋誰汝傷秋作月荒春作花荒哦者遜尫釂者遜狂汝者是鄉)
(莫與汝争鍩又有絡者巾有䉫者杖雲嶠風杉步月獨往龍伯國之民歟無功鄉之民歟又益國晦翁前瞻後)
(視珠玉在側覺我形穢)周子充自贊(方丈蓬瀛早陪羣英鳳掖鼇扃中敷帝文晚侍嚴宸徧持)
(樞鈞若非精神滿腹則當容貌動人何闕頤而折頞弗走俗而抗塵豈所謂相形不如論心見面不如聞名者)
(耶)東坡傳神記(傳神之難在目顧虎頭云傳神寫影都在阿堵中其次在顴頰吾嘗於燈下顧)
(自見頰影使人就壁模之不作眉目見者皆失笑知其為吾也目與觀頰似餘無不似者眉與鼻口可以增减)
(取似夫傳神與相一道欲得其人之天法當於衆中隂察之今乃使人具衣冠坐注視一物彼方斂容自持豈)
(復見其天乎凡人意思各有所在或在眉目或在鼻口虎頭云頰上加三毛覺精采殊勝則此人意思蓋在鬚)
(頰間也優孟學孫敖抵掌談笑至使人謂死者復生此豈舉體皆似亦得其意思所在而已使畫者悟此理則)
(人人可以為顧陸吾嘗見僧惟真畫曾魯公初不甚似一日往見公歸而喜甚曰吾得之矣乃於眉後加三紋)
(隠約可見作俛首仰視眉揚而頞蹙者遂大似南都程懷立衆稱其能於傳吾神大得其全懷立舉止如諸生)
(蕭然有意於筆墨之外者也故以吾所聞助發云東坡居士書虎頭顧愷之小字也)胡公寫真序
(畫莫難於寫真非寫形似之難寫心之精微為難也蓋君子小人貌或類而心不同寫其形似而不得其心之)
(精微或以小人為君子未見其能寫也今夫世俗所謂骨相之至貴者宜莫如秀眉重瞳龍顔鳳姿日角也然)
(堯秀眉魯僖馬卿亦秀眉舜重瞳子項羽朱友敬亦重瞳子漢高龍顔嵇叔夜亦龍顔世祖日角唐高祖亦日)
(角文皇鳳姿李相國亦鳳姿然則魯僖沐猴可以比堯舜而嵇李可以擬漢祖唐宗乎世俗所謂骨相之至惡)
(者宜莫如虎狼蒙魌鳶肩之相也然尼父面如蒙魌陽虎亦如蒙魌竇將軍鳶肩馬賓王亦鳶肩揚食我熊虎)
(之狀班定遠亦燕頷虎頭司馬懿狼顧而周嵩狼抗然則虎可以比尼父而憲之不臣可以比賓王之忠食我)
(之惡可以擬定遠之勲乎故曰君子小人貌或似而心不同寫其形似而不得其心之精微或以小人為君子)
(未見其能寫也胡邦衡贈劉琮)
詩集寫真(將軍魏武之子孫於今為庶為青門英雄割據雖已矣文彩風流今尚存學書初學衛夫)
(人但恨無過王右軍丹青不知老將至富貴於我如浮雲開元之中嘗引見承恩數上南薰殿凌煙功臣少顔)
(色將軍筆下開生面良相頭上進賢冠猛將腰間大羽箭褒公鄂公毛髮動英姿颯爽來酣戰先帝天馬玉花)
(騘畫工如山貌不同是日牽來赤墀下迥立閶闔生長風詔謂將軍拂素絹意匠慘淡經營中斯須九重真龍)
(出一洗萬古凡馬空玉花却在御榻上榻上庭前屹相向至尊含笑催賜金圉人太僕皆惆悵弟子韓幹早入)
(室亦能畫馬窮殊相幹惟畫肉不畫骨忍使驊騮氣凋喪將軍盡善蓋有神必逢佳士亦丨丨即今漂泊干戈)
(際屢貌尋常行路人途窮反遭俗眼白世上未有如公貧但看古來盛名下終日坎凜纏其身杜甫贈曹將軍)
(丹青引)通神(君不見景靈六殿圖功臣進賢大羽東西陳能令將相長在世自古獨有曹將軍嵩)
(高李師掉頭笑自言弄筆曹前身百年遺象誰復識滿朝冠劍多偉人據鞍一見心有得臨窗相對疑丨丨十)
(年江筆穎半脫歸來俛仰慚簮紳一揮七尺倚墻立客來顧我誠殷勤金章紫綬本非有綠簔黃篛甘長貧何)
(如畫作白衣老置之茅屋全吾真蘇子山贈李道士)着眼(我昔山林人不識或疑謫仙或狂客仰看青天)
(不看人醉裏那知眼青白一擕破硯入長安素衣成緇綠鬢斑上林麒麟着野馬滄洲鷗鷺綴孔鸞漢官威儀)
(既不入貴人樣灞橋風雪又不見詩人相不須覽鏡照清溪我亦自憎塵俗狀葉君丨丨秋月明葉君下筆秋)
(風生市人請畫即唾罵只寫龍章鳳姿公與卿肯來為予寫衰貌擲筆掉頭欣入妙相逢可惜遲十年不見詩)
(翁昔年少楊廷秀贈葉德明)信手(憶昔射策干先皇珠簾翠幄分兩廂紫衣中使下傳詔跪捧再拜開)
(天香仰觀眩晃目生暈但見曉色開扶桑迎陽晚出步就坐絳紗玉斧光照廊野人不識日月角彷彿尚記重)
(瞳光三年歸來真一夢橋山松檜凄風霜天容玉色誰敢畫老師古寺晝閉房夢中神授心有得覺來丨丨筆)
(已忘幅巾常服儼不動孤臣入門涕自滂元老侑坐鬚眉古虎臣立侍冠劍長平生慣寫龍鳳質肯顧草間猿)
(與獐都人踏破鐵門限黃金白璧空堆床爾來模寫亦到我謂是先帝白髮郎不須覽鏡坐自了明年乞身歸)
(故鄉東坡贈寫御容妙善師)無敵(玉座烟消硯水清龍髯不動彩毫輕乍分龍準山河秀初點重瞳日)
(月明宫女卷簾皆暗認侍臣開殿盡遥驚六朝天下應丨丨始覺僧繇浪得名李遠贈寫御真李長史)有
神(世人只數曹將軍誰知虎頭非痴人腰間大羽何足道頰上三毛自丨丨平生狎侮諸公子戲着幼輿岩)
(石裏故交世世作黃冠布襪青鞋弄雲水坡贈李道士)遺像(君不見潞州别駕眼如電左手掛弓横撚)
(箭又不見雪中騎驢孟浩然皺眉吟詩肩聳山飢寒富貴兩安在空有丨丨留人間此身常擬同外物浮雲變)
(化無蹤跡問君何苦寫我真君言好之聊自適黃冠野服山家容意欲置我山岩中勲名將相今何限往寫褒)
(公與鄂公坡贈何充)畫圖(我不如森森千丈松我不如濯濯春月柳髯疎鬢秃已雪霜皮皺肉皺真老醜)
(葉生畫時顔尚朱王生畫時骨尚癯一生愛山吟不就兩肩化作秋山瘦君不見褒公鄂公圖凌烟腰間羽箭)
(大如椽君不見浣花醉圖粉墨落日斜泥滑驢失脚貴人貴士兩相嗤畫圖猶在人已非王生王生且停手不)
(如生前一杯酒楊廷秀贈寫真冰鑑處士王温叔)
古今合璧事類備要前集卷五十六
