古今合璧事類備要外集卷五十六
宋謝維新撰
矢門
弓附(弧鞬)(櫜柲)(弢弩)(䩨弦)
器物總論(弓之為言穹也張之穹穹然也其末曰簫又謂之弭以骨為之弭弭然滑也中央曰)
(弣弣撫也人所撫持也簫弣之間曰淵淵宛也言曲宛然也其端弦所居處曰彄弓之用材也六曰幹曰)
(角曰筋曰膠曰絲曰漆榦之本強所及必遠角之勢順所發必疾筋之力銳所中必深合之以膠則和纏)
(之以絲則固環之以漆則雖受霜露而不為之損六材既美而又天時工巧之不相違此弓之所以為良)
(也弧木弓櫜弓衣亦曰弢一名䩨鞬又馬上盛弓矢器柲又弓檠弩有臂弓也)
事類取幹(凡丨丨之道以柘為上檍次之檿桑次之橘次之木瓜次之荆次之竹為下禮)取材
(弓人為弓丨六丨必以其時幹也角也筋也膠也絲也漆也同上)烏號(黃帝鼎成有龍垂髯下迎黃帝)
(上騎墮弓百姓乃抱其弓而號因名曰丨丨)繁弱(封父之丨丨注封父古諸侯丨丨大弓名又封父國)
(名左定四年)揮作弓(黃帝之臣丨丨丨古史考)羿作弓倕作弓成王
錫(彤弓錫有功諸侯也詩)平王錫(丨丨丨晉文侯彤弓一彤矢百盧弓矢千書文侯之命)交
韔二弓(秦襄公虎韔鏤膺丨丨丨丨詩小戎)二矛重弓(魯僖公丨丨丨丨詩閟宫)齊人
為弓(丨景公使丨丨丨弓人之妻曰此弓者泰山南烏號之柘燕牛之角荆麛之弭河魚之膠四物者天)
(下之精材也)楚人亡弓(丨丨出遊丨烏嘷之丨左右請求之王曰止丨丨丨丨楚人得之又何求)
(孔子聞之曰惜乎其不大也不曰人遺之人得之何必楚也家語)顔高奪弓(公侵齊門於陽州士)
(皆坐列曰顔高之弓六鈞皆取而傳觀之揚州人出丨丨丨人弱丨籍丘子鉏擊之與一人俱斃偃且射子鉏)
(中頰殪左定八年)陽虎盜弓(公歛處父帥成人自上東門入與陽氏戰於南門之内弗勝又戰於)
(棘下陽氏敗陽虎說甲如公宫取寳玉大弓以出左定八年)何為不執(鄭人使子濯孺子侵衛衛)
(使庾公之斯追之子濯孺子曰我疾作不可以執弓吾死矣夫云云庾公之斯至曰夫子丨丨丨丨弓曰今日)
(我疾作不可以執弓孟)以招不進(齊侯田於沛招虞人以弓不進公使執之辭曰昔我先君之田)
(也旃以招大夫弓丨丨士皮冠以招虞人臣不見皮冠故丨敢丨乃舍之左昭二十年)執弓延射
(孔子射於矍相之圃使子路丨丨矢出丨丨)彀弓持滿(周亞夫屯細柳丨丨弩丨丨前本傳)弓
掛扶桑(襄王謂宋玉曰汝能大言乎玉曰彎丨丨丨丨荆楚故事)弓射戟支(袁術選將紀零)
(等攻劉備吕布謂零曰玄德布弟也為諸君所圍故來救之布性不喜合鬭但喜解鬭耳乃令軍候植戟於營)
(門布彎丨而顧曰請君觀布丨丨小丨中者各解兵不中可留决鬭布即一發正中戟支零䓁皆言將軍天威)
(也罷去布𫝊)得弓十數(唐太宗謂蕭瑀曰朕少好弓矢丨丨丨丨自謂無以加近以示弓工乃曰)
(非良材朕問其故工曰木心不正則脉理皆邪弓雖勁而發矢不直朕始悟向者辨之未精也通鑑本紀)挽
弓兩石(張弘靖曰天下無事爾輩挽兩石弓不如識一丁字五代)藏弓武庫(見後矢門詳)
作神臂弓(見下文注)造克敵弓(紹興初韓世忠丨丨丨丨斗力強勁可以退虜騎)製
強勁弓(吳璘丨丨丨丨強弩號駐隊矢足以敗金膚或為神臂弓)禇從龍唐武庫大
弓銘(嘗讀唐杜工部詩有進賢冠大羽箭之句均是箭也而獨以大羽箭為神夫豈其習聞秦王射突厥)
(之大羽箭乎蓋唐武庫嘗蔵天策大弓長矢而世寳之每郊丘重禮陳於儀物之首詩人得以流傳詠歌之方)
(王之逐黑闥而窘於突厥也嘗以此射却之然王豈徒以弓矢長大威虜哉觀其心正脉邪之辨殆有得於攻)
(心之法故能制弧矢而倍於常而射之神且速史臣書其事於黑闥傳謂突厥得箭傳以為神箭豈神哉射之)
(神也抑不知王之所挾大弓長矢幾何而僅餘弓一矢王亦甚危且急矣蔵之寳之表其武功而不得與書太)
(常者並傳可乎遂追述而銘之曰察弓以其良非以其大大而非良危地其殆惟王知弓木脉理弓正心安)
(可托生死天策所制倍常而強弦不虚鳴其矢亦良既平建德仍逐黑闥薄人於險豈料突厥寇逸虜噬血人)
(於牙大弓斯張長矢以加突如豨奔潰如犬斃比漢尤神膽裂創沸鐵山具碎愷還載櫜森森攔錡蜿蜒龍韜)
(蔵諸寳之儀冠鹵簿武功流芳百王千古將軍三箭而定天山猛將可歌大羽腰間惟王大弓一可敵萬誰其)
(並雄劈張伏遠曷如天兵大弓素精授不能張偏方震驚三邊猶警詔授种法可無大弓習民莫發道德安強)
(威於矢弧匪直銘唐抑贊廟謨)洪遵韓世忠克敵弓銘(臣恭惟姿皇帝陛下天英武)
(光啓中興器械之利洗萬古而空之乃克紹興改元之十一年夏五月樞密使韓世忠獻所造敵弓於朝)
(皇帝稱善詔密院下其制於起部命軍器監擇工部之良者建造以聞既成分賜六軍制度之精誠足以壯軍)
(容而怖敵人示子孫武功之盛然未有銘詩祓飾厥美臣生無益縣官幸以文墨簉迹朝紳暗而無言使嘉量)
(盤盂楹席巾几之辭獨光簡册兹非臣之罪歟敢昧死載拜而獻銘曰員穹宣精森列纏度天弧煌煌九星)
(炳著在昔聖人仰憲皇乾弦木爰作以威幅員炎德復暉肇開英主光啔中興戎器具備於時樞臣弓陳克敵)
(其制維何神臂遺則皇帝曰俞頒諸共工六材既聚俾鳩僝功折幹液角治筋沈絲漆良膠和合九成規期門)
(控弦虎賁攅簇決拾既佽射必中鵠巧穿七札力倍六鈞繁弱武庫有掩前聞時方未精庸窒不軌既安既衆)
(以壯國體淵淵鼓鉦悠悠旆旌弓矢啓行卒乘精明屬車彭彭和鑾鏘鏘弓在天仗萬民斯朢周備器械見歌)
(聲詩漢精技巧見稱史辭侯今之制跨周軼漢下臣作銘揭示億萬)
弧張弧(先丨之丨)說弧(後丨之丨並易暌卦)桑弧(男子生而丨丨蓬矢六以射天地四方記)
(内則)木弧(昔者黃帝堯舜氏作弦丨為丨剡丨為矢丨矢之利以威天下蓋取諸暌易係)桃弧(楚定)
(王語右尹革曰昔我先王僻居荆山惟是丨丨棘矢以供禦王事左)角弧(紀昌以燕丨之丨列子詳見虱)
(門)制倍於常(初秦王建天策府其弧矢丨丨丨丨舊唐史)
櫜載櫜(丨丨弓矢)言櫜(彤弓弨兮受丨丨之並詩)右屬(晉公子重耳奔楚楚子饗之曰公子)
(若反晉國則何以報不穀對曰云云若以君之靈得反晉國晉楚治兵遇於中原其辟君三舍若不獲命其左)
(執鞭弭丨丨櫜鞬以與君周旋注弭弓末無緣者櫜以受箭鞬以受弓左僖二十三年)請垂(楚公子圍)
(聘於鄭伍舉為介知其有備也丨丨櫜而入注垂櫜示無弓左昭元年)
弢解弢(丨其天丨注弢弓衣莊)伏弢(吕錡中項丨丨左成十六)
韔交韔(虎韔鏤膺丨丨二弓注虎虎皮也韔弓室也丨丨交二弓於韔中詩小戎)抑鬯(抑釋掤忌)
(丨丨弓忌注掤所以發矢鬯弓㢰箋射者蓋矢弢矢言田事畢疏鬯者盛弓之器鬯弓謂弢弓而納之鬯中大)
(叔于田)
鞬受弓(鞬以受弓詳見櫜注)藏弓(黃卓膂力過人雙帶兩鞬左鞬右馳射注藏箭謂服丨丨謂)
柲弓檠(丨丨曰柲弛則縳於弓裏備頓傷也以竹為之周禮鄭註)
弩弩法(夏官司弓掌六弓四丨八矢之法辨其名物掌其守藏與其出入中春獻丨丨中秋獻矢箙周)
(禮)弩地(平陵相遠山谷居間仰高臨下此弓丨之丨也短兵百不當一)勁弩(丨丨長戟射疏及遠)
(則匈奴之弓弗能格也)遊弩(丨丨往來什伍俱前則匈奴之兵弗能當也並晁錯言兵事)作弩(黃帝)
(丨丨古史考)禁弩(公孫弘奏丨民不得挾弓丨刑措之道也上下其議夀王對曰盜賊猶有郡國二千)
(石之罪非挾弓弩之過也前吳丘夀王傳)萬弩發(魏龐涓伐韓韓請救於齊齊威王因起兵使田忌等)
(將之孫臏為帥孫子度其行暮至馬陵伏兵斫大樹白而書之曰龐涓死此樹下於是令善射者丨丨夾道而)
(伏期曰暮見火舉而俱發龐涓果夜至斫木下見白書以火燭之讀觀畢丨丨俱丨魏師大亂通鑑)千弩
發(李陵至浚稽山與匈奴相值騎可三萬圍陵軍軍居兩山間以大車為營陵引士出營外為陣前行持戟)
(盾後行持弓弩令曰聞鼓聲而縱聞金聲而止虜見漢軍少直前就營陵搏戰攻之丨丨俱丨應弦而倒虜還)
(走前李陵傳)以弩交射(孫權討黃祖祖以兩蒙衝挾守沔口以栟閭大紲繫石為矴上有千人丨)
(丨丨丨飛矢雨下董襲與凌統將敢死士百人人被兩鎧進斬之董襲傳)置弩萬張(曹公大出濡須)
(孫權以吕蒙為督據前所立塢丨強丨丨丨於其上以拒曹公曹公前鋒屯未就蒙攻破之吕蒙傳)以弩
射象(隋劉方經略林邑王梵志遣兵守險乘巨象四面而至方丨丨丨丨象中瘡却蹂其陣因攻破之本)
(傳)
弦鉤鉉(決拾既佽弓矢既調注決鉤弦拾遂也詩車攻)遂弦(決著於右手大指所以鉤弦開體遂)
(著於左臂所以丨丨手指相比次而後射得和利上文孔穎達疏)弦木(丨丨為弧易係)弦膠(見鸞)
(門)應弦(見前注)控弦(沈慶之曰佛狸威震天下丨丨百萬南王立謨傳)拓弦(曹景宗謂)
(所親曰我昔在鄉里騎快馬如龍與年少輩數十騎丨弓丨作礕礰聲箭如餓鴟呌平澤逐麞數肋射之南本)
(傳)銀鏑在(丨丨丨弦六帖)
詩集龍淵(左手彎繁弱右手揮丨丨注皆弓名選)麟膠(霜重丨丨勁風高月影圓楊師道)
玉帳分(丨丨丨弓射虜營)胡馬挾(丨丨丨彫弓)兩斛力(三尺角弓丨丨丨並杜)
鞬氊帶佩(丨丨丨雙鞬注鞬盛弓鮑明遠擬古)
弦鳴不虚(丨弦丨丨發)應不礙(異獸如飛星宿落丨弦丨丨蒼山高並杜)開綠絃
(彎弓丨丨丨滿月不憚堅李白)逐鳴弦(鴈落丨丨丨楊師道)破左的(控弦丨丨丨選)
矢附(括箙)(羽矰)(鏃繳)(掤彈)
器物雜說(矢箭也箭竹為之箭竹高一丈節間三尺可為矢故亦名焉矢之為言直也矯而使)
(之直也然必括而羽之括謂受弦處鏃而礪之鏃謂箭末刃則其入也必深矣掤所以發矢者箙所以藏)
(矢者矰又弋射矢繳其生絲縷所以綴矰而收之彈丸也以打飛禽)
事類金矢(得丨丨易)蓬矢(見前弧門註詳)束矢(角弓其觩丨丨其搜泮水)挾矢(既張)
(我弓既丨我丨詩吉日)為矢(矢人丨丨鍭矢三分茀矢三分一在前二在後兵矢田矢五分二在前三)
(在後殺矢七分三在前四在後參分其長而殺其一五分其長而羽其一以其笴厚為之羽深水之以辨其隂)
(陽夾其隂陽以設其比夾其比以設其羽參分其羽以設其刃則雖有疾風亦弗之能憚矣刃長寸圍寸鍵十)
(之重三垸前弱則俛後弱則翔中弱則紆中強則揚羽豐則遲羽殺則趮是故夾而搖之以眡其豐殺之節也)
(撓之以眡其鴻殺之稱也凡相笴欲生而摶同摶欲重同重節欲疏同疏欲臭周禮)砮矢鏃(礪砥丨丹)
(注丨石中丨丨)楛矢榦(惟箘簵楛注丨中丨丨出雲夢之澤釋名楛木名可以為箭並禹貢)黃帝
剡(丨丨堯舜氏作丨木為矢易係辭)牟夷作(黃帝之臣丨丨初丨矢世本)竹矢在(垂之)
(丨丨丨東房注垂舜共工所為皆中法故亦傳寳之書顧命)棘矢供(見前弧門注詳)蓬矢射
(同上)楛矢貫(有隼死丨丨丨之長尺有咫仲尼曰此肅慎之矢也國語)射南宫(莊公以金僕姑)
(丨丨丨長萬注金僕姑矢名左莊十一年)納厨子(楚雄負羈囚知罃知莊子以其族反之厨武子御下)
(軍之士多從之每射抽矢菆丨諸丨丨之房厨子怒曰非子之求而蒲之愛董澤之蒲可勝既乎知季曰不以)
(人子吾子其可得乎吾不可以苟射故也射連尹襄老獲之遂載其尸射公子穀臣囚之以二子還左宣十三)
(年)南山竹(子路曰丨丨之丨不揉自直軒而用之達於犀角子曰括而羽之鏃而礪之其入之不亦)
(深乎家語)胡篷榦(紀昌學射於飛衛以燕角之弧丨丨之丨射之貫虱之心而乘不絶列湯問)妢
胡笴(丨丨之丨注丨丨胡子之國在楚旁丨矢榦也禹貢荆州貢杶榦栝栢及箘簵楛故書笴為筍杜子)
(春云笴讀為藁謂箭藁周禮)肅慎楛(丨丨國以丨木為矢以石為鏃六帖)獲三矢(楚子與若)
(敖氏戰於臯滸伯棼射王汰輈及鼔跗著於丁寧又射汰輈以貫笠轂師懼退王使巡師曰吾先君文王克息)
(丨丨丨焉伯棼竊其二盡於是矣鼔而進之遂滅若敖氏注輈車轅汰過也箭過車轅左宣四年)與兩
矢(鄢陵之戰王召養由基丨之丨丨使射吕錡中項伏弢以一矢復命左成十六年)箭過轅(注見)
(上文)矢叩輪(見前輪門注詳)矢貫余手(師及齊師戰於鞌郤克傷於矢流血及屨未絶鼔音)
(曰余病矣張侯曰自始合而丨丨丨丨及肘余折以御左輪朱殷豈敢言病吾子忍之左成二年)矢集
於目(子駟請息肩於晉公曰楚君以鄭故親集丨於其目非異人任寡人也左襄二年)流矢所
中(高祖擊布為丨丨丨丨行道疾甚前本紀)射矢皆盡(單于攻漢軍李陵居谷中虜在山上四面)
(丨丨如雨下漢軍南行未至鞮汙山百五十萬矢丨丨即棄車去)淇園之竹(寇恂伐丨丨丨丨為)
(矢百餘萬)會稽之竹(虞翻州舉茂材與孔融書并示以所著易註融答曰聞延陵之理樂覩吾子之)
(治易乃知東南之美者非徒丨丨丨丨箭也本傳)矢如雨下(見前射矢皆盡註)矢如鴟
呌(見前柘弦注)以火箭燒(王玄謨圍滑臺城城内多茅屋衆求丨丨丨丨之玄謨曰損亡軍實)
(不聽夲傳)以鐵箭射(錢鏐丨丨丨丨退潮頭)以大箭射(初秦王建天策府其弧矢制倍)
(於常逐劉黑闥為突厥所窘自丨丨丨丨却之突厥得箭傳觀以為神後餘太弓一長矢五藏之武庫世寳之)
(每郊兵重禮必陳之於儀物之首以識武功舊唐史黑闥傳)發三矢射(薛仁貴破九姓突厥於天)
(山仁貴丨丨丨丨殺三人餘皆請降軍中歌曰將軍三箭定天山壯士長歌入漢關)號駐隊矢(紹興)
(元年秦鳳路經略使吳玠及金人戰於和尚原大敗之初宗弼會諸道兵數萬入寇玠及其弟璘率統制官雷)
(仲等遣勁弓強弩與戰分番迭射丨丨丨丨接發不絶且繁密如雨敵稍却則以竒兵邀擊斷其糧道凡三日)
(是夜大破之俘馘首領及甲兵以萬計宗弼中流矢二僅以身免中興繫記)
括省于度(若虞機張往丨括丨丨則釋書)夾其比(丨丨隂陽以設其丨丨丨丨以設其羽注)
(比謂括也禮矢人詳見下文注)括而羽(子曰丨丨丨之詳見前注)設其羽(夾其比以丨丨丨注)
(夾其隂陽者弓矢比在藁兩旁弩矢比在上下設羽於四角禮矢人詳見前註)
鏃石為(以丨丨鏃)砮中(丨丨鏃並見前矢門注)無遺鏃費(秦丨亡矢丨丨之費賈誼)
(過秦論)與亡鏃同(射不能中與亡矢同中不能入丨丨丨丨前晁錯傳)叩輪去金(庾公)
(之斯至抽矢丨丨丨其丨發乘矢而後反注叩輪去鏃孟離婁下)刮骨去毒(關羽嘗為流矢所中)
(貫其左臂後瘡雖愈每隂雨痛醫曰矢鏃有毒毒入於骨當破臂作瘡丨丨丨丨然後此患乃除耳羽便伸臂)
(令醫鑿之時羽適請諸將飲食相對臂血流漓盈於盤器而羽割炙引酒言笑自若蜀志)
響箭鳴鏑所射(冐頓作鳴鏑習勒其騎射令曰丨丨丨丨而不悉射者斬後從父獵以鳴鏑射)
(殺頭曼遂自立為單于注鳴鏑髐箭也髐呼交反前匈奴傳)
掤釋掤(抑丨丨忌注掤所以發矢詩大叔于田)抉拾(丨丨既佽注丨所以縱弦丨所以引弦或)
(謂抉引弦彄拾謂韝扞詩六月)
箙魚服(象弭丨丨注取魚獸之皮為矢之服詩六月)籠箙(田弋充丨丨矢共矰矢注籠竹箙矰)
(矢不在箙者禮司弓矢)春作(槀人掌受財於職金以齎其工弓六物為三等弩四物亦如之矢八物皆)
(三等箙亦如之春獻素秋獻成注矢箙丨丨秋成禮)秋獻(夏官司弓矢掌六弓四弩八矢之法辨其名物)
(而掌其守藏與其出入中春獻弓弩中丨丨矢箙)車充(繕人掌王之用弓弩矢箙矰弋抉拾掌詔王射)
(贊王弓矢之事凡乘丨丨其籠服載其弓弩既射則歛之無會計禮)厨子房(見前注)
矰結繳(丨丨於矢謂之矰矰高也禮司弓矢注)不箙(矰矢丨在丨者同上)鴈避(丨銜蘆而)
(飛以丨矰繳注鴈自江南還河北體肥不能高飛畏人所獲淮南訓)羽為(吳王赤羽之矰賈逵注赤丨丨)
(矰國語)
繳射鴻鵠(奕秋通國之善奕者也使奕秋誨二人奕其一人專心致志惟奕秋之為聽一人雖聽之)
(一心以為有鴻鵠將至思援弓繳而射之孟子)射鳬鴈(楚人有以弱弓微繳加鴈之上者襄王召而問)
(之對曰三王弋道德五霸弋戰國王何不以聖人為弓勇士為繳張而丨之非特丨丨之寔世家)
彈彈人(晉靈公不君從臺上丨丨觀其避丸也左)彈雀(吳伐齊太子諫曰向來挾彈於後園螗蜋)
(之捕蟬也不知黃雀在傍黃雀不知臣挾彈在後)彈鴞(楚人惡其聲而彈射之將適吳或謂之曰若能)
(變其聲在楚可也若不能變其聲吳人亦彈射之)挾彈(右丨丨戰國策)見彈(丨丨而求鴞炙莊子)
珠丸(以隋侯之丨丨彈千仞之雀世必笑之何也所用重而所得輕吕春秋)金丸(東方朔對驃騎)
(將軍難曰以丨丨彈不如泥丸各有所用又韓嫣以丨彈丨時人語曰若饑寒逐金丸)柘彈(長安五陵)
(人丨木為彈真珠為丸以彈鳥鵲西京記)木彈(俠客以蘇合丨為丨)季龍挾(石丨丨丨彈人其父)
(怒其母曰健犢須走車破環良馬須逸鞅泛駕然後能負重致遠蓋言童稚不竒不惠非異器也劉公嘉話)
敬業好(徐丨丨十餘歲丨彈射雜俎)折簪為樂(王準為衛尉少卿以鬭鷄供奉禁中過駙)
(馬都尉王繇以彈彈其巾丨玉丨丨丨)得鳥拜官(王世充羅取飛鳥書符命於帛繫鳥頸縱之有)
(彈捕丨丨而獻者亦丨丨)撒槐膠彈(李少微子女稍多每退朝於庭樹丨丨丨丨子數百放令諸小)
(兒争取之以為戲笑終日不倦戲已復收於篋放懷集)用榆皮彈(僧靈鑒善彈丨洞庭沙岸下土)
(炭末瓷末丨丨泔澱紫礦細砂藤紙榻汁九味和齊手凡之隂乾雜俎)一發而中(鄭寅常詣靈鑒)
(角放彈指一樹節其節自相去數十步曰中之獲五丨丨丨丨丨彈丸及射之不中至靈鑒乃陷節碎彈焉雜)
(俎)五發皆中(建中初士人韋生路)
古今合璧事類備要外集卷五十六
