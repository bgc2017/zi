古今合璧事類備要外集卷三
宋謝維新撰
祭祀門
郊祭(附南北二郊分合)
禮經考索(祭祀之義大率有三祀天地所以示人報本也祀聖賢所以訓人崇德也祀祖考所)
(以教人追孝也三者行於天下則萬人順百神和此先王所以重祭祀也自今觀之祭莫大於天天行徤)
(其道變化是以包犧氏仰而觀之以類萬物之情黃帝封禪天地少昊戴時以象天顓帝乃命南正重司)
(天以属神高辛順天之義堯命羲和敬順昊天至舜始肆類于上帝郊祭所從來尚矣盖以天地以王者)
(為主聖王制祭天地之禮必於在國之郊亦曰聖王之居皇天所觀視故也然是祭也本惟於即位之初)
(而行此禮亦不欲數也何後世則有三歲或一歲而數行焉本惟以天子之尊而行此禮示不可僣也何)
(後世固有諸侯而僣用焉本惟主於尊上帝而行此禮示不可泛也何後世則有變上帝而為六天之說)
(分南郊而北郊之議焉由是古人郊祀之禮漠然無定據矣盖至於我國朝郊祀之禮至元祐而始定設)
(大神大示及太祖太宗配位自天地至從祀諸神凡七百七十有一焉仍詔今後南郊合祭天地依元祐)
(七年例拖行迨南渡紹興始克行之迨今未有改也然祭不欲數亦不欲疏數則煩煩則不敬疏則怠怠)
(則又忘三歲一郊守為常典未為不可也而今也惟天子即位則始親郊焉至於三歲之久則間惟舉明)
(堂之典毋乃失之疏乎或者曰郊之費倍於明堂故郊不欲間行也然豈知祖宗自有故事由事神賞軍)
(之外一切從儉自宜大有咸省苟從省約則三歲一行何不可之有惟省約之未能焉此郊祭所以為希)
(闊之典歟雖然聖人此心與天為一不以郊祭之數而此敬為之堯存亦不以郊祭之䟽而此敬為之桀)
(亡也惟於即位之初一見天地而三年之久間修明堂配天配帝不䟽不數揆之以古人之禮時中之義)
(殆庶幾焉)
事類殷薦(丨丨于上帝易)肆類(丨丨于上帝書)昭事(丨丨上帝)對越(丨丨在天並詩)
報天(大丨丨)埽地(丨丨而祭於其質也)天道(郊所以明丨丨)天位(先王祭帝于郊所以)
(定丨丨也)用犢(郊之祭也牲用騂尚赤也丨丨誠也並記)用騂(凡陽祀丨丨牲毛之郊天也禮)辛
日(郊之用辛也周之始郊日以至注用丨丨者人君當齋戒自新耳)陽位(兆於南郊就丨丨也記)
燔柴(丨丨於泰壇祭天也)張氊(丨丨按設皇邸以褾祀之)田燭(汜埽反道鄉為丨丨不命唯人)
(聽上注謂郊祀也汜歸反道謂除郊見道)越紼(有喪不祭唯祭天地社稷為丨丨行事並白氏六帖)子
月(郊天之月而日至魯禮也三王之郊一用夏正魯以無冬至祭天於圜丘之事是以建丨之丨郊天示先)
(有事也)寅月(一用夏正注建丨丨也)象天地(器用陶匏以丨丨丨之性)象日月(郊之)
(祭也迎長至之日也注郊天丨丨丨以示人)則天數(王被衮以象天冕璪十有二旒丨丨丨也並郊)
(特牲)舞雲門(丨丨丨以祀天禮大司樂)事上帝(亦越文王武王丨丨丨書立政)旅上帝
(周禮)祀上帝(大宗伯禋祀丨昊天丨丨同上)祈農事(㐮十七年夏四月卜郊不從乃免牲孟獻)
(子曰吾乃今而後知有卜筮夫郊祀后稷以丨丨丨也是故啟蟄而郊郊而後耕今既耕而卜郊宜其不從也)
(左)魯之郊(丨丨丨禘非禮也周公其衰矣)杞之郊(丨丨丨也禹也)宋之郊(丨丨丨也)
(契也是天子之事守也並記禮運)卜不從(四丨郊丨丨乃免牲猶三望非禮也左)望非禮
(不郊而丨皆丨丨也又見上文左)三年一(秦始皇尊雍四畤上帝丨丨丨郊常以十月丨丨丨郊自)
(始皇始)三歲一(漢武帝初至雍郊見五畤後常丨丨丨郊)增五畤(漢文帝丨雍丨丨夏四月)
(郊祀上帝始見雍郊見)復五畤(成帝罷甘泉諸畤後又詔丨甘泉泰畤雍丨丨復親郊)下詔
議(漢文帝十五年春黃龍見成紀上乃丨丨丨郊祀公孫臣明服色新垣平設五廟夏四月上幸雍始郊見)
(五帝赦天下本紀)有司議(宣帝本始二年詔丨丨丨曰往者朕郊見上帝西祭隴首獲白麟以饋宗)
(廟)見羣鶴(武帝後元元年詔朕見上帝巡于比邊丨丨丨留止獻薦于秦畤光景並見)獲白
麟(見前注)神光集(永始四年行幸甘泉郊泰畤丨丨降丨紫殿)精氣感(天郊饗神歌整)
(泰壇禮皇神丨丨丨百靈賓束緼火燎芳薪紫壇遊冠青雲晉音樂志)正火德(光武建武二年立郊)
(兆於城南始丨丨丨)因火數(立夏之日迎夏於南郊祭赤帝祝融車旗服色皆赤注郊去邑七里丨丨)
(丨也後郊祀志)除帝座(晉武帝泰始二年南丨五丨丨從王肅議)歲二郊(梁陳以降皆迄於隋)
(議者各宗所師故郊丘互有變易天監二年吴操之啟報傳云啟蟄而郊郊應立春之後何終之議今之郊祭)
(是報昔歲之功而祈今年之福故取歲首上辛不拘立春之先後周冬至於圜丘大報天也夏正又郊以祈農)
(事故有啟蟄之歲自晉太始二年並圓丘方澤同於二郊是知今之郊禋禮兼祈報不得限以一途也帝曰員)
(丘自是祭天先農即是祈榖但就陽之位故在郊也冬至之夜陽氣起於甲子既祭昊天宜在冬至祈榖時可)
(依古必須啟蟄在一郊壇分為二祭自是冬至謂之祀天啟蟄名為祈榖隋禮儀志)歲一郊(北齊其南)
(郊則丨丨丨)玉帛載升(丨丨丨丨棫樸斯燎旌回外壝蹕静郊門千乘按轡萬騎雲屯藉茅无咎)
(掃地惟尊隋樂志)籩豆有數(祀昊天上帝於員丘尊罍玉幣丨丨簠簋丨丨唐志)太后謝
况(唐則天臨朝武承嗣偽欵洛水石導使為帝遣雍人唐司泰獻之后號為賽圖於是汜人又上瑞石丨丨)
(乃郊上帝丨丨)皇后亞獻(中宗將南郊詔定儀典時祝欽明郭山惲建言丨丨為丨丨禇无量與太)
(常博士唐紹蔣欽緒因争以為郊祀國大事其折衷莫若周禮周禮冬至祭天圓丘不以地配惟始祖為主亦)
(不以妣配故后不得預又大宗伯凡大祭祀王后不與又内宰太皇后裸獻則贊瑶爵祭天无祼知此乃宗廟)
(祭耳巾車内司服掌后六服為五路無后祭天之服與路是后不助祭天也惟漢有天地合祭皇后參享事末)
(代黷神事不經見不可為法)為郊祀錄(正元中太常禮院修撰五經考次歷代郊廟沿革之制及)
(其工歌祀號而圖其壇屋陟降之序丨丨丨丨十卷唐禮樂志)上南郊賦(徐彦伯移蒲州以近畿會)
(郊祭丨丨丨丨一篇孔氏帖)昭謝上玄(太宗太平興國三年詔祗見九廟丨丨丨丨)伸報
上帝(至道元年正月十日南郊詔昨頒詔旨將奉郊丘取來歲之仲春丨大丨於丨丨)屏去葷
茹(真宗祥符一年上曰太祖太宗每奉郊祀皆丨丨丨丨朕三祀圜丘並遵行之顧外廷不知耳)更制
藁枯(仁宗慶歷十年太常言奉祠郊廟宜丨丨丨丨為藉縮酒用茅)恭上帝號(真宗大中祥符)
(九年用來年正月一日上玉皇號有争南郊恭謝禮詔祕圖申錫靈祲洪均式瞻霄極之尊虔上帝真之號來)
(歲元日適協上帝舉冠絶未行之事報高明洪覆之恩謹以來年正月一日詣玉清昭應宫與天下臣庶丨丨)
(玉皇大天丨聖丨又謹以正月十一日有事于南郊行恭謝之禮)裒對明靈(仁宗慶歷四年南郊)
(御札六欵洵丘祇見上帝愾聞六聖之祫丨丨丨丨之臻)欵見道祖(皇祐五年赦自合宫之迄饗即)
(陽土以系誠申命攸司詳稽舊典卜日南之長晷祀上帝之圓丘前詔諸儒考正雅樂率前期而戒誓復先甲)
(而潔齊欽翼祕宫丨丨於丨丨恭優在廟永念於前人紫營未除赤霄在望蒼璧既奠朱燎以升)燔燎
泰壇(英宗治平二年赦就陽國郊肇禋吉土振古盛節本朝上儀因黃宫之氣萌迨南極之景至躬執圭)
(幣潔修粢盛祼薦清廟之庭丨丨丨丨之地於時祥晏温大圓精粹和氣充塞積曀肅清兹皆諸神受祀於懷)
(柔有美卷顧而響荅)陟配烈祖(神宗元豐六年南郊制奉罍以欵真宇祼鬯以享宗祊齋戒乎端誠)
(之宫清肅乎禮神之囿丨丨丨丨對侑昊穹維太常之斿備金玉之駕迺搢大圭以為國之綴迺服大裘以倣)
(古之文欽柴之燎四施爥煬太一圜鍾之樂六變繳繹崇丘孝奏而日月光靈游而風馬下)對佑昊
穹(徽宗大觀四年南郊改元制乘景至之熙辰備星陳之法駕祼獻清廟初蠲饎以揭虔謁欵紫壇遂欽柴)
(而展采推本烈祖丨丨丨丨表潔純犧薦誠蒼玉)乾端澄霽(哲宗元符元年南郊制未奉皇祗之)
(祠先嚴蒼昊之饗乘一陽之復習三歲之常即路寢以齋居至珠庭而朝獻廣牡肆祀於假廟以詔虔欽柴宗)
(祈遂升壇而欵謁配侑烈祖對越明神樂成繹純禮敬勑備於時丨丨丨丨冬序晏温靈星嘉虞精意昭格)
雲物晏温(元祐七年十一月一日冬至合祭天地于圓丘是日五鼔輦詣壇外壝百官准詔不回班)
(自小次歷午陛外壇不設茵褥稽首跪奠致誠極恭夜月澄爽丨丨丨丨比還御按肆赦終日和燠翌日時雪)
(如期云云又見後合祭並長編)宿齋如望(高宗紹興十三年進呈郊禮丨丨丨丨祭青城幕次事上)
(曰止是一宿不必枉費人力所有宿齋處望祭殿只随宜絞縛用蘆蓆青布之類不得侈大)致齋而
雪(紹興十六年十一月初上丨丨丨丨作及朝獻則杲日麗空至郊夕則徹隂登壇即霽而台星明見)不
事華麗(紹興十三年有司檢舉將來大禮依舊合用珠子坐褥上曰丨丨丨丨為主若事華麗恐非事)
(天之意)並從省約(孝宗隆興三年詔曰太祖皇帝乾德元年郊祀詔書有云務從省約毋至煩勞)
(仰見祀天之誠養民之心朕遵皇祖之典崇儉德而戒勞民除事神賞軍外其乘輿服御及中外支賞丨丨丨)
(丨並聖政)
分饗丘圜方(凡樂圜鍾為宫黃鍾為角大簇為徵姑洗為羽靁鼔靁鼗孤竹之管雲和之琴瑟雲)
(門之舞冬日至於地上之圜丘奏之若樂六變則天神皆降可得而禮矣凡樂函鍾為宮太簇為角姑洗為徵)
(南吕為羽靈鼔靈鼗孤竹之管空桑之琴瑟咸池之舞夏日至於澤中之方丘奏之若樂八變則地示皆出可)
(得而禮矣隋音樂志)城南北(天郊在長安丨丨地郊在長安城丨所属掌治壇墠郊宫四時供張以奉)
(郊祀)武帝定(丨丨丨郊祀之亊祠泰一於甘泉圜丘取象天形就陽位也祀后土於汾隂澤中方丘取)
(象地形就隂位也)成帝徙(丨丨丨泰畤后土于京師始祀上帝于長安南郊杞后土於長安北郊並)
(三輔黃圖)康衡議(丨丨丨宜於長安定南北郊為萬世基遂立甘泉泰畤紫壇八觚宣通八方五帝之)
(壇周環其下有羣神之壇以尚書禋于六宗望于山川徧于羣神之義紫壇有文章采刻鏤黼黻之飾及玉女)
(石壇仙人祠瘞鸞輅騂騎寓託焉臣聞郊壇饗帝之誼埽地貴誠尚質不敢修其文以為神祇功德至大難備)
(庶物不足以報功惟至誠為可其紫殿飾女樂鸞輅騂騎龍馬石壇之属宜皆勿備本傳)桓譚奏(右將)
(軍王商等以為長安聖王之居皇天所觀視宜徙就正陽太隂之處於是丨丨丨曰宜於長安定南北郊為萬)
(世基天子從之本傳)高帝配(光武建武元年即位于鄗祭告天地采用元始中郊祭故事二年正月初)
(制郊兆於雒陽城南七里為圜壇八陛中又為重壇天地位其上皆南鄉西上其外壇上為五帝位其外為壝)
(重營皆紫以象紫宫隴蜀平後乃增廣郊祀丨丨丨食位在中壇上西面北上天地高帝黃帝各用犢一青帝)
(赤帝共用犢一白帝黑帝共用犢一日月北斗共用牛一四營羣神共用牛四凡樂奏青陽朱明西皓玄冥及)
(雲翹育命舞既送神燌爼實於壇南已地後祭祀志)高后配(三十二年初營北郊雒陽城北四里為方)
(壇四陛明年正月辛未郊别祀地祇位南面西上高皇后配西南北上皆在壇上中嶽在未四嶽各在其方中)
(營内海在東四瀆河西濟北淮東江南地祇高后用犢各一五嶽共牛一四海共牛一奏樂如南郊同上)加
登歌(隋圜丘在國南七里每歲冬至祀昊天玉帝方丘在國隂六里南郊舞奏黃鍾取陽始化也其郊舞)
(奏林鍾取隂始化也丨有丨丨)用夏正(明山賓稱伏尋制旨周以建子祀天五月祭地殷以建丑祀天)
(六月祭地夏以建寅祀天七月祭地自頃代以來南北二郊同丨丨丨詔更詳議山賓以為二儀並尊三朝慶)
(始同於此日二郊為允并請迎五帝於郊并以始祖配享隋禮儀志)武德祭(唐武德中冬至及孟夏雩)
(祭皇地祇于方丘神州地祇于北郊以景帝配而上辛祈穀祀感生帝于南郊祀五方天帝于明堂以元帝配)
開元祠(玄宗自東都將遷西京幸并州至丨丨十一年親丨后土為蒼生祈榖自是神明昭佑累年豐)
(登有祈必報禮之大者且漢武親祠雎上前後數四請唯舊事享后土行報賽之禮從之至十一月祀后土雎)
(上其文曰恭惟坤元道昭品物廣大茂育暢於生成庶馮休和惠及黎獻博厚之位粤在汾隂肅恭時巡用昭)
(舊典敬以琮幣犧牲粢盛庶品備兹瘞禮式展誠慤睿宗皇帝配神作主禮畢令有司刊石于祠所並唐禮樂)
(志)
合祭則天親饗(古者祭天於圜丘在國之南祭地於澤中之方丘在國之北所以順隂陽因高)
(下而事天地以其類也其方位既别而其燎壇瘞坎樂舞變數亦皆不同而後世有合祭之文丨丨萬歲元年)
(丨丨南郊始合祭天地)睿宗有事(丨丨即位將丨丨於南郊賈曾議曰云云三輔故事祭於圓丘上)
(帝后土位皆南面則漢嘗合祭矣禇无量郭山惲等皆以曾言為然是時睿宗將祭地於北郊故曾之議寢)
開元合祭(元宗定丨丨禮天寳元年丨丨天地于南郊終唐之世莫能改並唐禮樂志)乾德
合祭(本朝丨丨元年丨丨將升壇有司共黃褥為道上曰朕潔誠事天不必如此命去之)皇祐合
祛(仁宗丨丨五年南郊御禮云夫四時常禮戒在有司三歲親祠敢稽舊典迪惟孔聖光施沖人獲執牲喧)
(以事郊廟云云丨丨天地並祐祖宗庶幾告誠豈曰能饗惟時上帝賜朕有年至欲祼鬯酒於世室進純犧於)
(泰畤因以昭孝範俗延祚庇民敢憚必躬以昭大報)熙寧合祀(神宗丨丨元年制升禋燎於泰畤丨)
(祛丨於柔祗)本建隆章(哲宗元祐七年南郊制念嘗再饗乎穹昊未始祗事乎皇祗是用推丨丨)
(丨之舊丨復奉熙寧之故實執鬯以祼太室奠玉以合兩儀嚴烈祖以配天洽百神而承宇)依元祐
例(元祐八年詔昔歲仲冬竭誠大祀神祇饗荅祖宗熙寧前詔有司載加集議猶欲咨度諸儒之論稽參六)
(藝之文今後南郊合祭天地丨丨丨七年丨罷禮部集議按元祐七年彭汝礪言今應祭方澤也而合於圜丘)
(用夏至也而用冬至何以異也是年十一月冬至合祭天地於圜丘)致饗穹祇(徽宗建中靖國元年)
(南郊改元崇寧制奉神考初行之志繹紹聖申議之將文將蔵事於皇祇先致享於穹昊云云祼清廟以肅)
(欵圓壇而拜享蒼璧既奠紫壇其升乾象粹精虛心嘉嚮和氣洋溢景光陸離並長編)合祭天地
(高宗紹興十三年初謁景靈宮丨丨丨丨建金雞肆赦繫年錄)揚子雲甘泉宫賦(惟漢十世)
(將郊上玄定泰畤擁神休尊明號同符三皇錄功五帝迺命羣僚歷吉日協靈辰星陳而天行詔招搖與太隂)
(兮伏鉤陳使當兵屬堪輿以璧壘兮梢䕫魖而抶獝狂八神奔而警蹕兮振殷轔而軍裝蚩尤之倫帶干將而)
(秉玉戚兮飛蒙茸而走陸梁於是乘輿迺登夫鳳皇兮而翳華芝駟蒼螭兮六素虬帥爾隂閉霅然陽開流星)
(旄以電爥兮咸翠盖而鸞旗屯萬騎於中營兮方玉車之千乘聲駍𨼆以陸離兮輕先疾雷而馺遺風臨高衍)
(之嵱嵷兮超紆譎之凊澄登椽欒而羾天門兮馳閶闔而入凌兢是時未臻夫甘泉也迺望通天之繹繹於是)
(大夏雲譎波詭摧嗺而成觀翠玉樹之青葱兮璧馬犀之璘㻞金人仡仡其承鍾虡兮嵌巖巖其龍鱗配帝宫)
(之懸圃兮象太一之威神洪臺崛其獨出兮㮹北極之嶟嶟列宿乃拖於上榮兮日月纔經於柍振雷欝律於)
(巖窔兮電倏怱於牆藩左攙搶而右玄冥兮前熛闕而後應門蔭西海與幽都兮湧醴汨以生川覧樛流於高)
(光兮溶彷徨於西青前殿崔巍兮和氏玲瓏抗浮柱之飛榱兮神漠漠而扶傾閌閬閬其寥廓兮似紫宫之峥)
(嶸曳紅彩之流離兮颺翠氣之宛延於是天子穆然珍迺臺間館璇題王英蟺蜎蠖濩之中澄心清魂儲精垂恩)
(感動天地逆釐三神靡薜荔而為席兮折瓊枝以為芳吸清雲之流霞兮飲若木之露英集乎禮神之囿登乎)
(頌祇之堂建光耀之長旓兮昭華覆之威威陳衆軍於東阬兮肆玉䭾而下馳漂龍淵而還九垠兮窺地底而)
(而上迴攬道德之精剛兮侔神明與之為資於是欽柴宗析燎薰皇天招搖太一舉洪頥樹靈旗樵蒸焜上配)
(藜四施肹蠁豐融懿懿芬芬繽暗靄兮降清壇瑞穰穰兮委如山事畢功弘迴車而歸天閫決兮地垠開八荒)
(協兮萬國諧天聲起兮勇士厲雲飛揚兮雨霶霈于胥德兮麗萬世亂曰崇崇圜丘隆隱天兮登降峛崺單埢)
(垣兮增宫參差駢嵯峨兮岭巆嶙峋洞无涯兮上天之滓杳旭卉兮聖皇穆穆信厥對兮來祗郊禋神所依兮)
(徘徊招搖靈棲遲兮輝光眩曜降厥福兮子子孫孫長無極兮)顔延年郊祀歌(夤歲寳命嚴恭)
(帝祖炳海表岱系唐胄楚靈監睿文民属睿武奄受敷錫宅中拓字亘地稱皇罄天作主月竁來賓日際奉土)
(開元首正灑人樂舉六典聫事九官列序有牷在滌有潔在爼以薦王衷以荅神祐維聖饗帝維孝饗親皇乎)
(備矣有事上春禮行宗祀敬達郊禋金枝中樹廣樂浮四陳陟配在京降德在民奔精昭夜高燎煬晨隂明)
(爍沈禜深淪告成大報受釐元神月御按節星驅扶輪遥興遠駕曜曜振振)潘安仁閑居賦
(若乃背冬涉春隂謝陽施天子有事于柴燎以郊祖而展義奏鈞天之廣樂備千乘之萬騎服振旅以齊玄管)
(嘒嘒而並吹煌煌乎兹禮容之壯麗而王制之巨麗也)韓退之聖德詩(乃以上辛於郊用牡)
(除于國南鱗筍毛笙廬幕周施開揭磊砢獸盾騰拏圓壇帖妥大兵四羅旗常婀娜駕龍十二魚二雅雅霄升)
(于丘奠璧獻斝衆樂驚作轟豗融冶柴熖噓呵高靈下墮云云)杜甫有事南郊賦(練時日就)
(陽位先是春官修頌祇之書獻祭天之紀掌次閱氊邸之則封人考壝宫之旨司門轉致乎牲牢之繫小胥專)
(達乎懸位之使二之日朝廟之禮既畢天子蒼然視於无形澹然若有所聽旌門坡陁以前騖彀騎反覆以相)
(經頡曾城之軋軋軼萬方之熒熒駟道端而如砥浴日上而如萍制翠旄於華盖之角轉黃屋於鈎陳之星地)
(回回而風淅淅天泱泱而氣青青甲胄乘陵轉迅雷於荆門巫峽玉帛清廻霽夕雨於瀟湘洞庭聲明通於純)
(粹溟涬為之垠堮駟蒼螭而蜿蜒若無骨以柔順奔鳥攫而黝蟉徒有勢於殺縛朱輪竟野而杳冥金鋄成隂)
(以結絡上方將降帷宫之綝縭屏玉[車犬]以蠖略人門行馬拱乎合沓之場皮弁大裘始進於穹崇之幕衝牙鏗)
(鏘以將集周衞轇轕而咸若月窟黑而扶桑寒田燭稠而曉星落雲菡萏以張盖春葳蕤而建杓簪裾斐斐罇)
(俎蕭蕭方面曲折周旋寂寥必本於天王宫與夜明相射動而之地山林與川谷俱標於是乎官有御事有職)
(所以敬鬼神所以勤稼穡所以報本反始所以度長立極玄酒明水之尚越席疏布之則必取先於稻秫麴蘖)
(之勤必取著於紛純文繡之飾由是播其聲音陳乎節奏變方形於動植聽宮徵於砰礚既而膟膋挂罥柴燎)
(窟瑰騞擘砉赫葩斜晦潰電纏風升雪颯星碎拂勿&KR0008;濚渺溟蓯淬雷公河伯或&KR1750;騃以脩聳霜女江妃乍紛)
(綸而晻曖執紱秉翟朱干玉戚鼓瑟吹笙金支翠旌神光倏斂祀事孔明於是涾沲兮漫汗紆餘乎經營浸朱)
(崖而灑朔漠洶暘谷而濡若英玄澤澹竚乎无極殷薦綢繆乎至精爾乃孤卿侯伯羣儒三老稽首曰臣聞燧)
(人氏已往法度難知文質未變太昊氏繼天而王以木傳子虞夏殷周煥炳葱蒨伏惟道祖視生靈之&KR0008;裂醜)
(害馬之蹄齧呵五精之息肩考正氣之無轍累聖昭洗中祚觸蹶氣慘黯乎暗夜之妖勢迴薄乎龍蛇之孽陛)
(下撫紫極之將頽拾清氛於己缺罏之以仁義鍛之以賢哲九五之後人人自以遭唐虞四十年來家家自以)
(為稷卨上曰吁昊天有成命惟五聖以受我其夙夜匪遑定寔用素樸以守于嗟乎麟鳳胡為乎郊藪夫聖以)
(百年為鶉&KR1663;道以萬物為芻狗於是默然而徐思終將固又固之意不在抑殊方之貢亦不必廣無用之祠金)
(馬碧雞非理人之術珊瑚翡翠此一物何疑奉郊廟以為寳增怵惕以孜孜况大庭氏之時六龍飛御而歸)
王荆公議三聖並侑劄子(推尊尊以享帝義之至推親親以享親仁之極尊尊不可)
(以瀆故郊無二主親親不可以僣故廟止其先今三后並侑欲以致孝也而適所以瀆乎享帝後宫有廟欲以)
(廣恩也而適所以僣乎享親推存事亡則非所以寧親也臣等今詳議欲乞各如禮官所議)王荆公
議郊祀壇制劄子(先王所以交於神明壇坎牲幣器服時日形色度數莫不依其象類易曰)
(一隂一陽之謂道乾陽物也坤隂物也冬日至祀天於地上之圜丘所謂為高必因丘陵而因天事天也夏日)
(至祭地於澤中之方丘所謂為下必因川澤而因地事地也盖陽以圓為形其性動隂以方為體其性静天陽)
(而動故祀於地上之圓丘而禮神以蒼璧璧亦圓也地隂而靜故祭於澤中之方丘而祀神以黃琮琮亦方也)
(合祀天地為圓壇而於國陽之地上豈聖人以類求神之意哉熙寧郊儀祭皇地示壇八角祭神州地示壇廣)
(四十八步高五尺今則變方為圓壇神州築方壇而復無坎皆不應禮伏請皇地示神州地示為方壇壇之外)
(為坎庶協古制)王荆公議不合燔燎劄子(伏為北郊所祭皇地示并神州地示秖合)
(坎瘞自來却如祭天升煙之義别建一壇燔祝版臣昨累次具狀奏聞乞行改正雖蒙聖旨下有司詳定又緣)
(所定壇壝儀注條件不少考求典故未能遽革伏覩今月二十一日神州地示亦依襲故常泥飾壇燎依舊行)
(事臣昨亦備述自古以來祭祀皆為瘞坎盖取就下求隂之義及考先儒所祭地示即无槱燎之文伏覩國朝)
(祀儀所載祀辭亦曰瘞儀却行燔燎之禮顯是從來差錯恐瀆于神欲乞不候詳定諸壇壝等制度先次考正)
(今來瘞埋之義更不於壇上燔燎祝版以别天神地示之異上副陛下修誠致孝肅恭祀享之意奏聞候勑旨)
(狀前批送太常禮院本所謹案古者祀天神燎柴登煙祭皇地示埋瘞盖燔柴則廾煙于上瘞埋則達氣于下)
(求神必以其類故也王涇唐郊祀錄凡祭祀地示則為瘞埳於神壇之壬地方深取足容物祭訖置牲幣祝饌)
(於其中而埋之熙寧祀儀皇地示神州地示皆為燎壇方一丈高一丈有二尺開上南出方六尺在壇南二十)
(步内地祭大社大稷又設燎紫於西神門外道北以地示而同之天神之祀殊悖於禮所有今來王某起請實)
(合禮制伏請自今祭皇地示神州地示大社大稷其祝版與牲幣饌物並瘞於埳更不設燎所有皇地示神州)
(地示州地示燎壇並乞除去)
詩集嚴祀事(燦燦辰角曙亭亭寒露朝川原共澄映雲日還浮飄上宰丨丨丨清途振華鑣圓丘)
(峻且坦前對南山標韓退之和李相公事南郊覧物興懷呈一二知舊)降大君(太一天壇丨丨丨屬)
(車龍鶴夜成羣春深玉藻寒初落露拂金莖曙欲分三代樂迴風入律四溟歌駐水成文千官不動旌旗下日)
(照南山萬樹雲曹唐大禮詩)奉嚴蠲(端職恭瘞祀飭躬丨丨丨淑氣符首節光風臨上年梁傳昭)
敬明祀(惟皇丨丨丨云云森陳羽林騎肅穆虎賁弓王褒)星斗垂光(丨丨丨丨燭紫壇云云)
(欲識懽心從四海鈞天一曲引迴鸞吴升)霜露凝感(丨丨丨宸丨肅僾動天引謝莊)公規盛
典(列聖丨丨修丨丨萬方和氣助升煙錢勰郊祀詩)靈圉仙遊(日月圓丘吉前期告上清朅來)
(修祀事齋潔奉祗明丨丨賓瑶館丨丨列玉京丹青浮象魏盛典照蓬瀛蔣之奇奉勑宿齋於上清館祥官詩)
德澤恩光(傳警千門寂南郊綵仗迴但驚龍再見誰識日雙開丨丨施雲雨丨丨變燼灰閱兵貔武)
(振聽樂鳳皇來唐觀南郊迴仗詩)龍常玉勒(舞風汎丨丨輪霞浮丨丨謝莊)龍駕鳳笙
(五岳移丨丨十洲迴丨丨陳弘)祥輝嘉氣(孝湏三后配禮重一郊尊翠羽來千仗鳴鐃下九關服維)
(周冕盛樂自舜韶温未酌羣靈墮先祠萬玉犇黃流凝夕祼紫熖亘宵燔星拱低宸幄雲回護帝轅丨丨新日)
(月丨丨浹乾坤曠古歸鴻鑠函生躍至恩欽惟齋恪志迎福在元元王岐公郊祀慶成詩)靈光瑞霧
(帝出乘昌運天心予太平文章三代繼制作七年成大祀乾坤合剛辰日月明泰壇朝掃地魄寳夜垂精仰御)
(圜蒼盖環觀海岳城北冥為朔易西極薄攙搶升燎丨丨合迴鸞瑞氣迎需雲遍枯槁解雨澤勾萌可頌非天)
(德因箴亦下情民言知可酌帝謂本無聲節用因崇儉蘄年在好生無心湏格物克己自銷兵化國安新政孤)
(臣反舊耕還將清廟什留與野人耕東坡郊祀禮成詩)方士朝仙杖(漢統千齡接虞衡七政齊)
(德馨天自饗容侵古猶稽輿衞勾陳北衣冠觀闕西雨先清道蹕寒避禮神圭丨丨丨丨丨宮垣挾御圭廟芝)
(楹疊璧帝樂字連奎虚次尤祗慄懷親極慘悽珠旒依玉色蘭炬映璇題兩相初扶翼崇壇六降隮高靈森欲)
(墮諸福應如携燎夜壇三燭凌霜甲萬犀宗燔申寳酌祕檢護金泥奉引星辰爛旋歸錦繡迷端門臨五鳳步)
(輦駐雙霓日照雲裳委風含綵筤低和聲翔四表嘉澤浸羣黎盛事真寥廓微生荷奬提侍祠叨執爵著籍繆)
(通閨異寵何其報孤忠誓不睽裁詩獨愁晚猶得並鳬鷖張于湖賀郊祀慶成詩)吉土兆精禋
(祀教民昭孝天惟德是親太宫嚴大饗丨丨丨丨丨禮樂三王盛梯航萬國賓恩沾羣動洽慶與一陽新奉册)
(尊長樂均釐及衆臣不湏雲物瑞和氣洽人神歐陽永叔南郊慶詩)竹宫歌毖祀(盛禮郊儀肅純)
(音帝樂清葳蕤飄翠羽赫奕展華旌鳳邸光交覆鸞旗色共明繽紛拂葩盖輝映雜緌纓且異文竿飾非同翿)
(舞名丨丨丨丨丨雅曲播遺聲歐陽公翠旌詩)靈祇攄景光(君不見昔日西京全盛時汾隂后土)
(親祭祠齋宫宿寢設厨供撞鍾鳴鼔樹羽旗回旌駐蹕降靈場焚香奠醑邀百祥金鼎發食正焜煌丨丨煒燁)
(丨丨丨埋玉陳牲禮神畢舉麾上馬乘輿出彼汾之曲不可遊木蘭為楫桂為舟櫂歌微吟綵鷁浮簫鼓哀鳴)
(白雲秋觀娱宴洽賜羣后家家復除戶牛酒聲明動天樂无有千秋萬歲南山壽李嶠汾隂行)
古今合璧事類備要外集卷三
