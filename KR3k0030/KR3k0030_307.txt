古今合璧事類備要外集卷七
宋謝維新撰
祭祀門
祖宗配饗(附功臣配饗儒先配饗)
禮經考索(祖宗配饗之說有三有以郊祀而配饗者有以明堂而配饗者有以禘祫而配饗者)
(周人郊祀后稷以配天是郊祀之配饗也周公宗祀文王於明堂以配上帝是明堂之配饗也虞夏禘黃)
(帝祖顓帝而宗堯禹殷周禘嚳祖契而宗湯祖文王而宗武王是禘祫之配饗也是禮也雖用之於配饗)
(也有不同而其所以為尊祖敬宗之意則一而已矣自時厥後如用之於郊而以始祖配用之於明堂而)
(以嚴父配用之於禘祫則禘其祖之所自出而以其祖配皆是也其它如人臣配食於祖宗則以其有功)
(於國家也賢人配食於先聖則以其有功於斯道也因以附見於其末云)
事類殷薦(丨丨之上帝以配祖考易)以侑(以妥丨丨詩)必祭(郊則曷為丨丨稷王者必)
(以其祖配王者曷為必以其祖配自内出者无匹不行自外至者無主不止公羊春秋)郊嚳(有虞氏禘)
(黃帝而丨丨祖顓而宗堯)郊鯀(夏后氏禘黃帝而丨丨祖顓而宗禹)郊冥(殷人禘嚳而丨丨祖契而)
(宗湯)郊稷(周人禘嚳而丨丨祖文王而宗武王記祭法)后稷配(思文丨丨丨天也詩又郊祀丨)
(丨以丨天孝經又魯君孟春乘大路載弧韣旂十有二旒日月之章祀帝於郊配以丨丨天子之禮也記明堂)
(位)文王配(宗祀丨丨於明堂以丨上帝孝經)尊祖配(生民丨丨也后稷生于姜嫄文武之)
(功起於后稷故惟以丨天焉詩)嚴父配(孝莫大於丨丨嚴父莫大於丨天則周公其人也孝經)我
將我享(丨丨丨丨維羊維牛維天其右之儀式刑文王之典日靖四方伊嘏文王既右饗之詩)是
饗是宜(皇皇后帝皇祖后稷享以騂犧丨丨丨丨降福孔多周公皇祖亦其福女詩)用高祖
配(漢武帝乾封元年修封祠太一五帝於明堂上坐合高皇帝祠坐對之注是時未以高皇配天光武以來)
(乃配之劉原父云彼王莽奏事文帝祠泰一已丨丨丨丨矣何謂未乎郊祀志)祀五帝配(章帝元和)
(二年宗丨丨丨於孝武所作汶上明堂以光武丨)祀皇天配(魏明年丨皇帝丨丨於圓丘以始祖)
(虞舜配)文皇帝配(晉武帝祀丨丨丨於明堂以丨上帝)元皇帝配(孟春辛日祈穀祀感)
(生帝於南郊以丨丨丨丨武德正觀之制大享之外每歲立春立夏季夏立秋立冬郊祀並依周禮其配食及)
(星辰從祀亦然正觀中奉高祖配圓丘丨丨丨丨感帝餘依武德制)景皇帝配(大唐武德初定令每)
(歲冬至祀昊天上帝於圓丘以丨丨丨丨五方上帝注永泰二年杜鴻漸奏冬至祀昊天上帝夏至祀皇地祇)
(請以太祖丨丨丨丨享又夏至祭皇地祇於宮城之北郊十四里為方丘壇因隋制以丨丨丨丨牲用黃犢二)
奉高祖配(貞觀中丨丨丨丨地祇並通典)以神堯配(冬至祀昊天上帝於圓丘丨高祖丨)
(丨皇帝丨唐禮樂志)郊丘並配(丨丨諸祠常以高祖太宗丨丨至開元十二年蕭嵩始定禮而祖宗)
(之配定矣六帖)帝祇請配(永泰二年杜鴻漸奏冬至祀昊天上丨夏至祀皇地丨丨以太祖景皇帝)
(丨享孔帖)祭南郊配(本朝乾德元年正月甲子合丨天地於丨丨以宣祖丨初有司議以僖祖升配)
(張昭獻議曰宣祖積累勲伐肇基王業請奉以配饗從之長編)祭圓丘配(真宗咸平二年十二月合)
(丨天地于丨丨以太祖太宗配又神宗熙寧元年十一月丨昊天上帝于丨丨以太祖丨罷合享也)藝祖
文考(仁宗康定二年南郊改元制皇穹后祇勔瞻嘉享之厚丨丨丨丨毖陳升侑之嚴)藝祖神
宗(慶歷四年制皇穹厚地之合丨丨丨丨之配)有事明堂(仁宗皇祐二年丨丨丨丨合祭天地)
(奉太祖太宗真宗並配)將來明堂(徽宗政和七年詔丨丨丨丨專以配帝嚴父餘悉移於大慶文)
(德殿以伸昭事至孝之心)侑神作主(仁宗景祐二年詔禋天祀地則有丨丨丨丨之尊審禘合食則)
(有百世不遷之主)嚴父配天(仁宗景祐二年詔昔商周之際長發大禘丨丨丨丨逮於漢氏亦能)
(尊二宗立廟樂朕甚慕之我藝祖之受天命建大業可謂有功二聖繼統重熙累洽可謂有德其令禮官稽案)
(典籍辨崇配之序定二祧之位)用元豐禮(自元豐分南北郊至政和乃克行之建炎二年上祀圜丘)
(獨祭上帝而配以太祖丨丨丨丨也)用元祐禮(紹興十三年郊祀始設大神大示及太祖太宗配位)
(自天地至從祀諸神凡七百七十有一蓋丨丨丨丨云)禮官所請(今歲時常祀則以太祖配冬至)
(圜丘太宗配祈穀大雩高宗配明堂宗祀蓋尤延之為丨丨時丨丨云朝野雜記)王臨川郊宗
議(詳見前明堂類)
功臣配享龍配(古者官有大功則配食其神故勾丨丨食於社)棄配(丨丨食於稷並後祭)
(祀志)與享(盤庚曰古我先王暨乃祖乃父胥及逸勤予敢動用非罰世選爾勞予不掩爾善兹予大享於)
(先王爾祖其從丨丨之注古者禄功臣配食於廟大享烝嘗也所以不掩汝善書)作祀(成王時周公曰)
(王肇稱殷禮祀於新邑咸秩无文予齊百工從王於周予惟曰庶有事今王即命曰記功宗以功丨元丨惟命)
(曰汝受命篤弼丕視功載乃汝其悉自教工注今王就行王命於洛邑曰當記人之功尊人亦當用功大小為)
(序有大功則列大祀謂功施於民者惟天命我周邦汝受天命厚矣當輔大天命視羣臣有功者記載之乃汝)
(新即政其當盡自教衆官躬化之書)祭大烝(周禮司勲凡有功者銘書於王之太常丨於丨丨司勲詔)
(之注生則書於王旌以識其人與其功死則於烝先王祭之詔謂告其神以辭也大司勲)登明堂(戰於)
(殽也明日晉襄公使萊駒以戈斬之囚呼駒失戈狼曋取戈以斬囚禽之以從公乘遂以為右箕之役先軫黜)
(之而立續簡伯狼曋怒其友曰盍死之曋曰吾未獲死所也其友曰吾與女為難曋曰周志有之勇則害上而)
(不丨於丨丨云云注明堂祖廟所以策功序德不義之士不得升左文二)祀安于(趙簡子丨丨丨於廟)
(智伯請彊簡子殺安于安于曰我死國安趙氏定矣乃縊而死趙氏祀之左)祀曹真(魏丨丨丨於太)
(祖廟本志)祭功臣(今漢丨丨丨於廟庭周禮注)祀功臣(魏祫太祖廟丨丨丨二十九人魏志)
配武成(周播上元中詔擇古名將十人丨享丨丨廟侑孔子播奏太公古賢今其下稱亞聖孔子十哲)
(皆當時弟子今所配年世不同請罷之詔可)配宗廟(屈突通房玄齡丨享太丨丨庭李勣馬周高宗)
(廟劉幽求蘇瓌睿宗廟張說元宗廟郭子儀代宗廟苗晉卿裴冕肅宗廟李晟德宗廟裴度憲宗廟並孔六帖)
答舊勲(真宗咸平二年趙普配享太祖廟庭制識冠人彝才高王佐翊戴興運光啓鴻圖雖吕望四伐)
(之勲蕭何指蹤之效無以過輔弼兩間周旋三紀茂巖廊之碩望分屏翰之劇權正直不阿始終無玷宜預享)
(於大烝永同休於宗祏於為茂典以丨丨丨)答元勲(神宗熙寧八年韓琦配享英宗制功懋者賞惟)
(其稱德厚者報不可忘命冊褒崇舊史有追封之典祝嘏躋配前書存與享之文惟時故老翼我前朝才資沈)
(偉宇量恢宏勇義出於至誠朴忠可以大受盡瘁於國利無知而不為任重於時事雖難而必濟惠澤有加於)
(四海謀猷實紀於三朝是用進於列考之清祏俾序功臣於大烝上以慰祖宗之靈下以為忠義之勸惟兹盛)
(美以丨丨丨)太祖廟庭(趙忠獻王名普字則平幽州人位至中書令曹武惠王名彬字國華真州)
(人位至樞密使並配享丨丨丨丨)真宗廟庭(李文靖公名沆字太初洺州人擢進士甲科位至丞)
(相王文正公名旦字子明魏州人中進士第位至太尉曹武穆公名瑋字寶臣武惠王之子至樞密並配享丨)
(丨丨丨)仁宗廟庭(呂文靖公夷簡字坦夫壽州人進士及第位至丞相以太尉致仕配享丨丨丨)
(丨韓琦嘗言仁廟議配享清議皆與沂公不與申公誠意不可欺如此)英宗廟庭(韓忠獻王名琦)
(字稚圭相州人中進士第二人位至丞相贈尚書令配享丨丨丨丨)神宗廟庭(富文忠公名弼字彦)
(國河南人舉茂才異等位至丞相拜司徒配享丨丨丨丨)英宗廟庭(曾宣靖公名公亮字明仲泉州)
(人中進士第位至丞相以太傅兼侍中致仕配享丨丨丨丨)哲宗廟庭(司馬文正公名光字君實)
(陜州人舉進士甲科位至丞相贈太師配享丨丨丨丨)孝宗廟庭(陳文正公名康伯字長卿信州)
(人中進士丙科位至丞相贈太師配享丨丨丨丨並言行錄)高宗廟庭(祖宗故事大臣配享皆祔)
(廟後議之若趙韓王曹秦王之配享太祖蓋真宗咸平時而韓魏王曾魯公之配享英宗皆其身薨日降制亦)
(在祔廟十數年後永思陵復土翰林學士洪邁言聖神武文憲孝皇帝祔廟有期所有配食臣寮先期議定臣)
(兩蒙宣諭欲用文武臣各兩人文臣故宰相贈太師秦國公諡忠穆呂頤浩特進觀文殿大學士諡忠簡趙鼎)
(武臣太師蘄王諡忠武韓世忠太師魯王諡忠烈張俊此四人皆一時名將相合于天下公論望付侍臣詳議)
(以聞議者皆以為宜從之祕書少監楊萬里獨謂張丞相浚不與配食為非宜爭之不能因補外去國焉寶文)
(閣待制吳揔上疏請以其父璘配享廟庭不報朝野雜記)韋挺等議(正觀十六年有司言禮功臣配)
(享於廟庭禘享則不配依令禘祫之日功臣並得配享太常丨丨丨丨曰古者臣有大功享祿其後子孫率禮)
(潔粢豐盛礿祀烝嘗四時不輟國家大祫又得配焉所以昭明其勲尊崇其德以勸嗣臣也其禘及時享功臣)
(皆不應享通典)杜甫朝饗太廟賦(生弘佐命之道死配鬼神之列則殷劉房魏之勲是可以)
(中摩伊呂上冠巙卨代天之工為人之傑丹青滿地松竹高節向不遇反正撥亂之主曾何以措其筋力與韜)
(鈐載其刀筆與喉舌使祭則與食則配若斯之盛也)柳宗元監察使壁記(事所有功烈者)
(示報德也不肅則無以勸善)
先儒配饗孔子配(唐武德二年始詔國子學立周公孔子廟七年高祖釋奠焉以周公為先)
(聖丨丨丨注配從食也)顏回配(太祖正觀二年太宗罷周公升孔子為先聖以丨丨丨)丘明
配(正觀四年詔州縣學皆作孔子廟二十一年詔左丨丨等二十二人皆丨享之注左丨丨卜子夏公羊高)
(穀梁赤伏勝高堂生戴勝毛萇孔安國劉向鄭衆賈逵杜子春馬融盧植鄭康成伏虔何休王肅王弼杜預范)
(甯玄宗開元二十八年詔春秋二仲上丁祭之)張良配(開元十九年始置太公尚父廟以留侯丨丨丨)
(中春中秋上戊祭之牲樂之祭如文宣出師命將發日引辭於廟仍以古名將十人為十哲配享)享留
侯(關播正元中奏太公稱大賢下乃置亞聖義有未安而仲尼十哲皆當時弟子今以異時名將列之弟子)
(非類也請但用古今名將配享去亞聖十哲之名自是惟丨武成王及丨丨而諸將不復祭矣並唐禮樂志)
指白起(本朝太祖幸武成王廟歷觀兩廊所畫名將以杖丨丨丨曰起殺已降不武之甚胡為受享於)
(此命去之太祖詔吏部尚書張昭工部尚書竇儀别加裁定取功業始終無瑕者癸巳昭等與儀請升漢晉宋)
(後魏北齊後周書凡二十三人退魏漢後議晉北齊隋唐凡二十二人詔升退如昭等議長編)孔子祝
文(惟夫子固天攸縱誕降生知經緯禮樂闡揚文教餘烈遺風千載是仰俾兹來學依仁游藝謹以制幣犧)
(齊粢盛庶品祇奉舊章式陳明薦以先師顏子配)顏子祝文(敢昭告於先師顏子爰以仲春率遵)
(故實敬修釋奠於先師顏子惟子庶幾具體德冠四科服道聖門實致壼奥式陳明獻從祀配神並通典)韓
愈孔子廟碑(自天子至郡邑守長通得祀而徧天下者唯社稷與孔子為然而社祭土稷祭榖句)
(龍與棄乃其佐享非其專主又其位所不屋而壇豈如孔子用王者事巍然當座以門人為配自天子而下北)
(面跪祭進退誠敬禮如親弟子者句龍棄以功孔子以德固自有次第哉自古多有以功德得其位者不得常)
(祀句龍棄孔子皆不得位而得常祀然其祀事皆不如孔子之盛所謂生人以來未有如孔子者其賢過於堯)
(舜遠者此其效歟郡邑皆有孔子廟或不能修事雖設博士弟子或役於有司名存實亡失其所業獨處州刺)
(史鄴侯李繁至官能以為先既新作孔子廟又令工改為顔子至子夏十人像其餘六十子及後大儒公羊高)
(左丘明孟軻荀况伏生毛公韓生董生高堂生揚雄鄭玄等數十人皆圖之壁選博士弟子必皆其人又為置)
(講堂教之行禮肄習其中置本錢廩米令可繼處以守廟成躬率吏及博士弟子入學行釋菜禮耆老嗟嘆其)
(子弟皆興於學鄴侯尚文其於古記無不貫達故其為政知所先後可歌也已乃作詩曰惟此廟學鄴侯所作)
(厥初庳下神不以宇先師所處亦窘寒暑乃新斯宮神降其獻講讀有常不誡用勸揭揭元哲有師之尊羣聖)
(嚴嚴大法以存像圖孔肖咸在斯堂以瞻以儀俾不惑忘後之君子無廢成美琢詞碑石以贊幽始)司馬
光通鑑論斷(自孫吳以降皆以勇力相勝狙詐相高豈足數於聖人之門而謂之武哉乃復詔引)
(以偶十哲之目為後世學者之師使太公有神必羞與之同食矣)
古今合璧事類備要外集卷七
