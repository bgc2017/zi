古今合璧事類備要别集卷七
宋謝維新撰
橋道門
橋梁
輿地提綱(橋梁之設所以濟不通也古之人所以啓閉從時者蓋城郭牆塹以為閉而門戶道)
(橋以為啓閉與啓均之為不可緩也然橋梁於道路最為有功天下不可一日而無橋梁猶天下之不可)
(一日而無道路也蓋一日而無橋梁則道路有時而不通矣故凡達川澤之阻濟湟隘之嶮使斯人免褰)
(裳之苦濡軌之病而得以之百里之千里而無留行者雖道路之功亦橋梁之功也彼蠢蠢之氓憧憧之)
(徒曰南而南曰北而北以至於東西唯其所者豈知力將岸争勢與空鬭乃蒙此利涉之功哉或者不此)
(之急而脱輈以濟人而亦甚勞矣)
事類造舟(丨丨為梁注方言浮梁也)達阻(司嶮知川澤之阻而達其道路注達道路者川澤之)
(阻則橋梁之禮夏官)溠梁(楚伐隋令尹鬭祁莫敖屈重除道梁溠注溠水在義陽厥縣西東南入鄖水梁)
(橋也左莊四)溴梁(會于丨丨左襄十六又梁莫大於丨丨爾雅)黿鼉(周穆王三十七年伐荆東)
(至九江以丨丨為梁而渡紀年)牽牛(秦始皇并天下都咸陽端門四達以制紫宮渭水貫都以象天河横)
(橋南渡以法丨丨)川不梁(單襄公過陳見丨丨丨白六帖)河始橋(秦昭王四十九年初作河)
(橋史又秦作浮橋于河春秋後傳)絶水為梁(石丨丨丨丨詩有狐淇梁注)鞭石作橋
(秦始皇作石橋欲通海觀日出處有神人能驅山石下海去不速鞭之流血齊地記)獨木曰犳(丨丨)
(之橋曰𣙜亦丨丨今謂之略犳廣志)小橋曰杠(子産聽鄭國之政以其乘輿濟人於溱洧孟子曰惠)
(而不知為政歲十一月徒杠成十二月輿梁成民未病涉也注徒杠小橋輿梁大橋孟子)以弓擊水
(高麗國王有侍婢自云氣如雞子來下我故有身後生子名曰東明東明善射王恐害其國欲殺東明東明走)
(至淹水丨丨丨丨魚鰲浮為橋而渡)隔洞擲巾(崔生入山遇仙女為妻久之還家得隠形符潜游宮)
(禁為衛士所知追捕甚急逃還山中追者在後丨丨見其妻告之丨丨成五色橋度崔)與婦人期
(尾生丨丨丨丨不來水至抱梁而死抱朴子)與老父期(張良從容步游下邳圯上有一老父衣褐)
(至良所直墮其履圯下顧謂良曰孺子下取履良愕然孺欲歐之爲其老乃彊忍下取履因跪進父以足受之曰)
(子可教矣後五日平明與我期此良因怪跪曰諾五日明良往父先在怒曰後何也再往父又先在父怒曰後)
(何也後五日夜半往有頃父方來喜曰當如是出一編書曰讀是則為帝王師後十年興十三年孺子見我濟)
(北榖城山下黃石即我也遂去不見旦日視其書乃太公兵法漢本傳)題昇僊橋(司馬相如往京)
(師過蜀郡丨丨丨題其柱曰不乘駟馬車不復過此橋漢本傳)匿中渭橋(文帝行出中渭橋有一人)
(走出乘輿馬驚使騎捕之屬廷尉張釋之治問曰縣人來聞蹕匿橋下見車騎即走耳張廷尉奏當罰金漢張)
(釋之傳)如從席過(趙充國治湟隘以西道橋七十所令可至鮮水左右以制西域信威千里丨丨)
(枕丨上丨師本傳)從免冠請(薛廣德直言諫諍後帝祭宗廟出便門欲御樓船廣德免冠頓首請)
(曰宜從橋云云上不說光祿大夫張猛曰乘船危就橋安聖主不乘危乃從橋本傳)冠蓋圜門(後顯)
(宗幸辟雍正坐自講諸儒執經問難於前丨丨縉紳之人丨橋丨而觀聽者蓋億萬計注漢官儀曰辟雍四門)
(外有水以節觀者門外皆有橋觀者水外故云圜橋門也儒林傳序)關樓絶水(公孫述遣田戎等據)
(荆州虎牙横江水起浮橋丨丨立攅柱以丨丨道拒漢兵注述傳攅柱叢木以為柱通鑑光武紀)飛炬
焚橋(岑彭令軍中募攻浮橋先登者上賞於是偏將軍魯竒應募而前時東風狂急魯竒船逆流而上直)
(衝浮橋而攅柱有反杷鉤竒船不得去竒等乘勢殊死戰因丨丨丨之風怒火盛丨樓崩燒彭悉軍順風並進)
(所向無前同上)據水斷橋(蜀先主為曹公所追張飛拒後丨丨丨丨無敢涉者)利濟百姓
(後漢崔亮渭水為橋丨丨丨丨名崔公橋)取象三公(洛水浮橋三柱折三公象也魏略)陷馬
斬儀(魏伐蜀鍾會先命牙將許儀在前理道會後行而橋穿丨丨足於是丨丨魏志)舉杯勸預
(杜預建河橋于富平津衆論以為殷周所都經聖賢而不作必不可作也預曰昔造舟為梁則河橋之謂遂作)
(成上臨會丨丨丨丨曰非卿此橋不立預曰非陛下聖明不成)伐蜀作橋(鄧艾丨丨先丨浮丨魏志)
屯汲造橋(晉成都王穎字章度丨丨南阻清水為壘丨浮丨道河北以木函盛石沈之以繫橋名曰)
(石鱉)陽羨獺嘷(丨丨縣前有大橋下有丨將有兵動獺出穴口西向而嘷周處風土記)義興
蛟死(丨丨郡溪渚長橋下有蒼蛟吞噉人周處執劒橋側伺久之遇出於是處自橋上投下蛟背而刺焉)
(丨丨)五丈馬跳(慕容垂與劉牢之戰晉大敗車騎慕容德等引兵要牢之于丨丨橋牢之馳丨丨五)
(丈澗會救至後燕錄)立木止車(權萬紀族孫懷恩嘗過汴州刺史楊德幹與懷恩名相埒汴橋新成)
(丨丨中涂丨過丨者懷恩適過之示德幹曰民不可邪焉用此德幹慙服孔帖)累石代柱(李昭德洛)
(有二橋司農卿韋洪機徙其一直長夏門民利之其一橋廢省鉅萬計然洛水歲淙齧之繕者告勞昭德始丨)
(丨丨丨銳其前厮殺暴濤水不能怒自是無患)築道為梁(梁立德從征遼師還至遼澤亘二百里淖)
(不可通立德丨丨丨橋丨無留行)維艦為梁(李存進晉軍德勝為南北寨每以舟兵來往頗以為)
(勞而河北無竹石存進乃以葦竹下丨大丨丨浮丨莊宗大喜)爭橋溺死(李密王世充進薄其壘密)
(提敢死士數百邀之世充大潰士丨丨丨丨者數萬洛水為不流)斷橋奏捷(李愬取吴元濟道分)
(輕兵丨丨以絶洄曲道)航橋控賊(史思明自魏來王師南潰郭子儀以朔方軍保河陽斷丨丨)
機橋殲賊(康承訓屯海州度賊至作丨丨維以長之絙賊半度絙絶士溺死度者不得戰丨)賦一
鼓鐵(蒲津橋每冬末冰合春泫初解流澌峥嶸綆斷航破無歲不有開元十闕載授彼有司俾鐵代竹丨)
(晉國之丨丨法周官之六齊結為連鏁鎔為伏牛偶立於兩岸襟帶於中潭鏁以特航牛以縶纜亦將厭水物)
(奠浮梁奔澌不突積凌不隘張說贊)用三脚木(杜重威朔州人契丹寇真定轉運使李谷教重威丨)
(丨丨丨為橋募敢死士過河擊賊)青龍卧其上(趙州石橋望之如初月出雲長虹飲澗天后時)
(默啜欲南過至橋上忽馬不進見丨丨丨橋上乃去朝野僉載)伏牛立於岸(見前)東郭大
夫橋(張志和築室越州丨丨觀察使陳少游往見為終日留先是門阻流水無梁少游為創之人號丨丨)
(丨)東都集賢橋(裴度立第於丨丨丨丨里有風亭水榭梯丨架閣唐舊史)覆車償民粟
(王周四鎮皆有善政橋壊丨民租丨周曰橋梁不修刺史過也乃丨丨丨為治其橋)扼河擊梁兵
(王建及梁晉戰栢鄕相距鄗邑野河上真定兵丨丨橋梁兵急擊之莊宗登高望見真定兵將敗顧建及曰橋)
(為梁奪則吾軍危矣奈何建及選二百人馳丨丨丨梁敗解去五代史唐臣傳)揣廣狹以濟(賈循)
(京兆華原人張守珪北伐次灤河屬凍泮欲濟無梁循丨丨丨為橋丨丨)張彧石橋銘(閹茂歲我)
(御史大夫李公晟奉詔總禁戎三萬北定河朔冬十月師次趙郡南石橋者天下之雄勝乃揆厥跡度厥功皆)
(合於自然包我造化僕散客也狀而銘曰汶水伊何斡諸州牙錯秋霖夏潦奔突延袤杼材蕆制樸斵紛揉)
(地泉開盤根玉甃虹舒電拖虎步雲構截險横包乘流迥透坱軋匠造琳琅簇簉敞作洞門呀為石竇賖莫算)
(盈一紀方就力將岸争勢與空鬭吞齊跨趙儆夜防晝月挂虚梁星羅伏獸謂之鈐鍵撮我宇宙謂之關梁折)
(我賊寇郡國襟帶山河領袖經途者安逸軌者覆東南一尉西北一候萬里書傳三邊檄奏郵亭控逸事物殷)
(富夕發蒯蠕朝趨禁霤心舍水碧文耀藻繡花影全芳苔痕半舊天啓大壯神功罕究勒銘巨橋敢告豪右)
蔡謨石橋記(泉州萬安渡石橋始造於皇祐五年四月庚寅以嘉祐二年四月辛未訖功纍址于)
(淵釃水為四十七道梁空以行其長三千六百丈廣丈有五尺翼以扶欄如其長之數而兩之靡金錢一千四)
(百萬求諸施者行李往來舍舟而徒易危以安民莫不利職其事盧錫王寔許忠浮圖義波宗善等十有五人)
(既成太守莆陽蔡襄為之樂合讌飲而落之明年秋蒙召還京道由是出因記所作勒于岸左)蘇軾何
公橋銘(天壤之間水居其多人之往來如鵜在河順水而行雲駛鳥疾惟水之利千里咫尺亂流而涉)
(過膝則止惟水之利咫尺千里沔彼濫觴蛙跳儵游溢而懷山神禹所憂豈無一木支此大壊舞于盤渦冰拆)
(雷解坐使此邦畫為兩州雞犬相聞吴越莫救允毅何公甚勇于仁始作石梁其艱其勤將作復丨更此百難)
(公心如鐵匪石則堅公以身先民以悦使老壯負擔如負其子疏為玉虹隠如金隄直欄横檻百賈所棲我來)
(與公同載而出驩呼闐道抱其馬足我歎其言視此滔滔未見剛者孰為此橋願公千歲與橋夀考持節復來)
(以慰父老如朱仲卿食于桐鄕我作銘詩子孫不忘)葉適利涉橋記(嘉定四年二月黃巖縣浮)
(橋成林&KR1364;叔和為其知縣楊君言曰橋長千尺籍舟四十欄檻繂索隄其兩旁祵圖狻猊訖三十旬斤鐵九千)
(木石二萬五千夫工六萬餘縣東南車馬擔負而客之途皆達于橋西北樵採攜挈而民之市皆趨於橋諸公)
(跨天台陟雁蕩行過黃巖皆喜曰增一橋矣蓋奔渡争望舟傾覆蹴蹋之患既免而井屋之富屋肆烟火與橋相)
(不絶甚可肚也古無而今有難也橋於江之險又難也台州有橋自唐守始君一縣作之抗其力如州倍難也)
(願子記以為君酬余病未暇也叔和又曰橋以木成為難衆人所知爾以既成為難君所自知也今歲别一囷)
(以待異日之缺尚懼不足雖然丨籍壊七十年矣君聚田百萬畝算而步折之更二載始得經營之舊君之力)
(雖尤難而承其後者易矣易則思無窮而橋可恃以常存也願并著之余卧水心久往來皆村野人語不到門)
(前不知君材乃若是鄭大夫非異人耶舉鄭國解落整比大效小驗具於春秋至捐一車則天下以為笑彼溱)
(洧之易視今之難奚百倍翅耶豈古人於此則或有故歟世常言極今人所難不足以進古人所易而充古人)
(所易不能為今人所難何哉叔和之論未余質也可無為書余少從叔和兄弟游每為余言縣直北山爽氣浮)
(動花柳之麗雪月之勝無不在江北余間至程頭必徘徊瞻顧輒阻江而屢返矣今既施橋而叔和與邑人日)
(曳杖娱嬉於北山潮生汐落随江降生悠然如泳漢浴沂以詠歌令君之遺德而余已老不復有四方之志徒)
(慨想而不能從也因附見之亦以志余之不忘斯游爾)朱弁橋記(造舟為梁見於詩而杠𣙜猗犳)
(雜出於子史若橋之為名則始於商而獨著於周書逮秦漢乃各冠以地或因水而稱)
詩集搖文蠲(水丨丨丨動纜轉錦花縈初學記唐太宗橋詩)躡綵虹(乘橋丨丨丨太白)
伐竹為(丨丨丨橋結構同褰裳不涉往來通天高白鶴歸華表日落青龍見水中顧我老非題柱客知)
(君才是濟川功合歡却笑千年事驅石何時到海東杜竹橋)驅石架(秦皇按寳劍赫怒振威神逐日)
(巡海右丨丨丨滄津徵率空九㝢作橋傷萬人李白古風)官柳細(市橋丨丨丨杜)苦竹前(丨丨)
(橋丨屬幽逕柳)上駕漢(飛橋丨丨丨韓)復非船(非閣丨丨丨可居兼可過君欲問方橋方橋如)
(此作同上)中流蜃氣(三江五湖口地與天不隔日月所蔽虧東西渺然白漫漫侵北斗浩浩浮南極)
(誰投此虹蜺欲濟兩間阨丨丨雜丨丨欄楯相承翼初疑神所為滅沒在頃刻晨興坐其上傲兀至中昃獨憐)
(造化功不謂因人力今君持酒漿談笑顧賓客頗誇九州物壯麗此無敵熒煌丹砂柱璀璨黃金璧中家不慮)
(始助我皆豪殖喟予獨不可還當采民力荆公垂虹橋)跨海鯨鯢(三百欄干鎖畫橋行人波上跨)
(瓊瑶插天螮蝀玉腰闊丨丨丨丨金背高路直鑿開元氣白影寒壓破大江豪此中自是銀河接不必仙槎八)
(月濤鄭毅垂虹橋)龍亦驚逃(羣鯨貫鐵索背負横空霓首搖翻雪浪尾插崩雲溪機牙任信宿漲)
(落随高低)蟻不敢躋(黃橋本千柱掛湖如斷霓浮梁陷積淖破板随奔溪笑看遠岸沒坐覺孤城低)
(聊因三農隙稍進百步隄炎洲無堅植潦水輕推擠千年誰在者鐵柱羅浮西獨有石鹽木白丨丨丨丨似開)
(銅駞峯如鑿鐵馬蹄岌岌類鞭石山川非會稽嗟我久閣筆不書紙尾鷖蕭然無尺箠欲駕飛空梯探囊賴故)
(侯寳錢出金閨父老喜雲集百夫下一杙椓此百尺泥殺散西村雞似聞百歲前海近湖有犀簞壺無空攜三)
(日飲不散那知陵谷變桂瀆生茭藜後來勿忘今冬涉冰過臍蘇子瞻西新橋)紫虹千萬尺(老匠)
(鐡手風運斤一挾刃入千山秃明堂有柱不見用此為失地猶濟人西瀦巨澤江海通陽侯利溺驚濤風當道)
(獨能支地險更來安得與天通莫比垂天紳莫比跨地帶渴龍乾死枯無鱗絶海失舟踏鯨背秦帝東游逐仙)
(跡累重肉多飛不得三洲水隔不到山借得丨丨丨丨丨平時塵土埋英雄吾亦棄劒來游東欲觀水盡朝宗)
(海安得身乘波浪風為約他年可歸處獨倚闌千不思去季膺范蠡不足竒待我為名千古歸王逢原吴江長)
(橋)曉風千里渡(跨海飛梁疊石成丨丨丨丨丨瑶瓊雄如建業虎城峙勢若常山蛇陣横脚底)
(江濤時洶湧望中烟嶼晚分明往来利陽橋涉歌遺愛誰復題橋繼長卿劉彦冲洛)
古今合璧事類備要别集卷七
