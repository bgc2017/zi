古今合璧事類備要别集卷四十九
宋謝維新撰
衆木門
松附松栢栝
格物總論(松木樹有小大大者數圍高十數丈磥砢多節皮極麄厚遠望之如龍鱗盤根樛枝)
(四時青青不改柯葉春二三月抽蕤生花結子然數品或二針或三針或五針三針者謂栝子松五針者)
(謂崧子松其脂味苦入地滿千年為茯苓又千年為琥珀皆可入藥)
事類化青牛(大松千歲其精丨為丨丨為伏龜)為伏龜(同上)駢麈尾(石門澗有)
(松林仰視之離離如丨丨丨廬山記)如馬鬛(西嶺松丨丨丨又葉五粒者服之長生同上)偓佺
食(丨丨好丨松實能飛行如走馬以松子遺堯堯不能服時受服者皆至三百歲劉向神仙傳)始皇
封(秦丨丨上封泰山逢疾風暴雨賴得抱樹因丨其樹為五大夫漢官儀)馳道植(秦始皇道廣五)
(十步三丈而樹厚築其外隠以金椎植以青松為丨丨之麗至於此賈山至言)墓前種(徐孺子墓在郡)
(東時杜牧為守於丨丨丨松豫章記)丁固夢(丨丨丨松樹生腹上謂人曰松字十八公後十八年為公)
(遂如夢吳錄)淵明徑(陶丨丨云三丨就荒松菊猶存陶集)棟梁用(庾亮見和嶠歎曰嶠森森)
(如千丈松雖磥砢多節施之大厦有丨丨之丨本傳)庭院植(陶弘景特愛松風丨丨皆丨松每聞其響)
(欣然自樂獨遊泉石望見者以為仙人梁書)張湛屋(丨丨好於齋前種松樹人曰丨丨丨下陳屍世)
(說)秦系廬(丨丨結丨泉州九日山有大松百餘章俗傳東晉時所植郡志)松主人(韋表微授)
(監察御史不樂曰吾將為丨菊丨丨不愧陶淵明云本傳)松處士(鄭薰瑞勁再知禮部舉引寒畯士類)
(多之既老號所居為隠巖號七丨丨丨本傳)吟哦其間(崔斯立為藍田縣丞植二松丨丨丨丨韓)
(退之記)手磨其枝(唐武德中玄裝將往西域取經見一松樹以丨丨丨丨曰吾西去求佛教汝可)
(西長若吾歸即却東向及去年年西向一年東向玄裝果回衆曰此松為摩頂松廣異記)射不及顛
(回紇黠戞斯木松高者仰丨丨丨丨孔六帖)化而為石(回紇拔野古有川曰康于河斷松投之三)
(年輒丨丨丨丨色蒼緻然節理猶在世謂之康于石同上)樛枝者獻(李泌嘗取松丨丨以隠背名曰)
(養和後得如龍形丨因以丨帝同上)枯松復生(明皇遭祿山之亂鑾輿西幸禁中丨丨丨丨枝葉葱)
(蒨宛如新植者後肅宗平内難再興唐祚祥不誣矣開元遺事)去三尺蟲(五代鄭遨聞華山有五粒)
(松脂淪入地千歲化為藥能丨丨丨丨因徙居華陰欲求之孔帖)牽一白犬(芳山有野人見一使)
(者異服丨丨丨丨野人問居何地曰居偃蓋山隨至古松下而没松形果如蓋意使者乃松樹精犬乃茯苓耳)
(金陵記)夾道種松(蔡君謨為閩部使者丨丨丨丨以蔽歊毒人至今賴之郡志)符載植
松論(楚國主人嗜材搴異有植美松於庭者培沃土灌甘澤根柢深固柯葉暢達居三十年起盈尺挺於)
(累丈始筳筯大於栱把高姿傑然若陵重雰主人方凝睇結意曰是可采之矣將行斧焉客有過之者曰噫其)
(甚也是木有戞雲之姿有構厦之材繩墨太速恐失生理今植于庭除之間充耳目之翫尚見狎近氣色不振)
(若徙於嵩岱之間沆瀣之華注於内日月之光溥於外祥鸞嗷嗷戲其上流泉湯湯鳴其下巖岫重複漠漠然)
(清淨靈風四起聲掩竽籟是時也當境勝神王拔地千丈根實黃泉枝摩青天則可以柱明堂而棟大厦也豈)
(遐曠之旨捨此而取其榱桷棼橑哉主人曰客言雖闊而無岸然余終能大之矣)陸龜蒙怪松
贊(有道人自天台來示余怪松圖披之甚駭人目根盤于巖穴之内輪囷偪側而上身大數圍而高不四五)
(尺礧磈然蹙縮然榦不暇枝枝不暇葉有若龍攣虎跛壯士囚縛之狀道人曰是何竒怪之如是乎余曰草木)
(之生安有怪耶苟肥瘠得於中寒暑均於外不為物所凌折未有不挺而茂者也況松柏乎今不幸出於巖穴)
(之内雖正性不辱而力與石鬭卒不勝其壓擁勇欝遏坌憤激然後大醜彰於形質天下指之為怪木吁豈異)
(人乎哉天之賦才之盛者蚤不得用於世則伏而不舒薰蒸沉酣日進其道摧擠勢奪卒不勝其阨號呼呶拏)
(發越赴訴然後大竒出於文彩天下指之為怪民嗚呼木病而後怪不怪不能圖其真人病而後竒不竒不能)
(駭於俗非始不幸而終幸者耶道人曰然為我讃之讃曰松生陰隘巖嶽穴械病乎不快卒以為怪擁腫支)
(離神羞鬼疑道人咨嗟筆傳其竒或怪於形或竒於辭吾為怪魁是以讃之)柳宗元送崔羣
(正松産於岩嶺高直聳秀條暢碩茂粹然立於千仞之表和氣之發也禀和氣之至者必合於正性於是有正)
(心勁質用固其本禦攘冰霜以貫歲寒故君子儀之)王龜齡巖松記(野人有以岩松至梅溪者)
(異質叢生根銜拳石茂焉匪枯森焉匪喬栢葉松身氣象聳焉藏參天覆地之意於盈握間亦草木之英竒者)
(予頗愛之植以丸盤置之小室稽古之暇寓陶先生鄭處士之趣焉是日與同舍飲談故事因共覩之咸有欲)
(得之色予曰有能續之以言者予非敢吝俄而篇章爭先而並至皆佳作也予不暇品第之莫知所贈因徙置)
(于會趣堂與一齊之衆共之且告之曰諸友講於斯食於斯遊息於斯是松也常在眼焉奚必几案間然後為)
(吾物耶雖然是松之意不可以不知産於岩谷於松肖形諸友之姿也青青之色凌傲雪霜諸友歲寒之心也)
(欝密輪囷若偃若伸爪距奮而鱗角生諸友變化之象也今日之觀豈曰徒物而已哉唐人詩曰鼎君松栢心)
(予於諸友亦然)
松栢松栢成行(猗頓至孝母喪頓立墳歷年乃成居服踰制種丨丨丨丨先賢傳)松栢
數株(後漢方儲居母憂負土成墳丨丨丨丨鸞鳥棲其上白兔遊其下)兔遊其下(見上注)
鶴棲于上(千歲之丨丨丨松栢之丨白六帖)希夷餌葉(王丨丨丨松栢丨雜華孔六帖)
郎家成林(郎餘令授霍王元軌參軍從父知年亦為王友元軌每曰丨丨二賢皆二府不意培塿而)
(松栢丨丨也同前)王濤手植(王濤遭母制歸鄉里丨丨年老丨丨松栢)簡文姿茂
(顧愷之與丨丨帝同年而髮蚤白帝問其故對曰松栢之丨經霜猶丨蒲柳之質望秋先零帝悦其對本傳)
栝揚州貢(丨丨厥丨杶榦栝栢書禹貢)
詩集鬱鬱(丨丨澗底松選)森森(丨丨千丈松磊砢非一節晉袁宏)勁節(凌風識丨丨負)
(霜知真心梁范雲)貞姿(懷此丨秀丨卓為霜下傑淵明)鸞倚(青丨丨長松韓)龍盤(錯落千丈)
(松虬丨丨古根李石)冠巖(青松丨丨列陶)參天(中有松栢丨丨長杜甫)隔水(疎松隔水奏笙)
(簧)雪榦(大哉霜丨丨歲久為寒材前人)風標(寒松縱老丨丨在白樂天)露滴身(看松丨丨)
(丨杜)聲清耳(南窗蕭瑟松丨起憑誰一聽丨心丨李白)釵千股(長松夜落丨丨丨韓渥)條
百尺(亭亭山上松一一生朝陽森森上參天柯丨丨丨長云云歲莫滿山雪松色鬱蒼蒼彼如君子心秉)
(操貫冰霜白樂天)嶓穹蒼(四松初移時大抵三尺強別來忽三載離立如人長幽色幸秀發疎柯亦)
(昂藏所插小藩籬本亦有隄防終焉掊觸損得媿千葉黃覽物歎良謝及兹慰凄凉清風為我起洒面若微霜)
(是亦送老姿聊待偃蓋張我生無根蔕配爾亦茫茫有詩且賦詩事迹兩可忘勿矜千載後惨澹丨丨丨杜甫)
(四松)承雨露(孤松停翠蓋託根臨廣路不以防自防遂為明所誤幸逢仁惠意重此藩籬護猶有半心)
(存時將丨丨丨柳子厚道傍松)凌雲霄(南軒有孤松柯葉自綿冪清風無閑時瀟洒終日夕陰生古苔)
(綠色染秋煙碧何當丨丨丨直上數千尺李白)凌雲木(自小刺頭深草裏而今漸覺出蓬蒿時人不識)
(丨丨丨直待丨丨始道高杜荀鶴小松)栖日榦(近世交道衰青松落顔色人心忘孤直本性隨改易)
(既摧丨丨丨未展擎天力終是君子材還思君子識孟郊衰松)榦排風雷(春風吹榆林亂荑飛作堆)
(荒園一雨過戢戢千萬栽青松種不生百株望一枚一枚已有餘氣壓千畝槐野人易斗粟云自魯徂徠魯人)
(不知貴萬竈飛青煤束縛同一車胡為乎來哉泫然解其縛清泉洗浮埃枝傷葉尚困生意未肯回山僧老無)
(子養護如嬰孩坐待走龍蛇清陰滿南臺孤根裂山石直丨丨丨丨我今百日客養此千歲材茯苓無消息)
(雙鬢日復催古今一俛仰作詩寄餘哀坡)枝隔煙雨(偃蹇松丨丨丨丨知儂定是歲寒材百年根節)
(要老硬將恐崩崖倒石來)直氣森森(丨丨丨丨恥屈盤鐵衣生澁紫鱗乾影搖千尺龍蛇)
(動聲撼半天風雨寒蒼蘚淨緣離石上翠蘿高絆入雲端石曼卿)瘦骨亭亭(風韻颼飀遠更清蒼)
(髯丨丨聳丨丨)
栝東南美(翠栝丨丨丨近生神嶽陰惜哉不可致霜根絡雲岑仙風振高標香實隕平林偶隨樗櫟)
(生不為樵牧侵忽驚黃茅嶺稍出青玉鍼好事雖力取王城少知音豈無換鵝手但知覓來禽高懷獨夫子一)
(見捐槖金得之喜不寐贈我意殊深公堂開後閣凡本媿華簮栽培一寸根寄子百年心常恐樊籠中摧我鸞)
(鶴衿誰知積雨後寒芒曉森森恨我迫歸老不見汝千尋蒼皮護玉骨旦暮視古今何人風雨夜卧聽飢龍吟)
(東坡種栝禮曹北垣)
栢附檜
格物總論(栢樹大者數圍高數丈皮光滑枝榦脩聳葉香烈所在深山中有之一種名側栢葉)
(大不相類如鋪茸細細相比檜亦光皮然葉尖硬如芒刺檜栢相半者名檜栢皆能結子柯葉青青四時)
(不彫也)
事類厥貢(荆州丨丨杶榦栝栢書禹貢)是斷(新甫之栢丨丨是度是尋是尺詩閟宫)倒
生(大谷丨丨之栢與天齊其長地等其久也抱樸子)後彫(歲寒然丨知松栢之丨丨也語)孔子
廟(魯郡丨丨舊丨有栢二十四株歷漢晉其大連抱土人崇敬之莫犯也水經)徐君墓(延陵季子)
(解寳劍于丨丨丨栢樹而去以其心許之也本傳)食柏實(赤松子好丨丨丨齒落更生列仙傳)造栢
梁(漢武丨丨丨臺二十四丈悉以栢香聞數十里本紀)盜者弃市(漢諸陵皆属太常有人丨栢丨)
(丨丨三輔舊事)色亦為惨(王褒痛父非命絶世不仕居墓側旦夕常至墓前朝拜輒悲號斷絶墓前)
(栢樹褒常所攀涕泣其栢丨與凡樹不同丨丨丨焉)烏棲其上(朱博為御史大夫府中列栢有丨數)
(十丨丨丨後世稱曰栢臺史)蟲蝕作字(昭帝時長安諸陵栢樹枯倒者悉起之葉丨丨丨丨云曾)
(孫病巳立後昭帝崩昌邑王被廢迎立宣帝宣帝名病巳漢史)栢林蔭藹(栢谷谷名也漢武帝微行)
(至谷中無回車地夾以高原丨丨丨丨窮是幽暗弗睹陽景述征記)栢樹株數(虞延為郡督郵光武)
(巡狩至外黃問延園陵丨丨傳丨丨延悉以對由是見知本)負土以植(李恂遭父母喪六年躬自丨丨)
(丨丨栢冡下東觀記)埋鐵其下(桑道茂居有二栢甚茂曰人居而木蕃者去之木盛則土衰土衰則)
(人病乃以鐵數十斤丨丨丨復曰後有發其地而死者太和中温造居之發藏鐵而造死異聞錄)有棟
梁器(司徒袁粲見王儉而歎曰宰相之門也栝柏豫章雖小亦丨丨丨之丨本傳)教服食法
(田鸞入華山見黃冠師師語曰栢葉乃長生藥也丨以丨丨之丨後得道朝上真雜說)孤山陳朝
栢(丨丨有丨丨丨二株其一為人所薪僧志詮作堂其側名曰栢堂東坡作二詩燕談)巴東萊公
栢(寇萊公知丨丨縣嘗手植雙栢於縣庭至今民比甘棠謂之丨丨丨後丨丨大火栢與公祠俱焚明年莆)
(陽鄭贑來為令悼栢之焚惜公手植不忍剪伐種凌霄於下使附榦而上以著公之遺德且慰邦人之去思云)
(燕談)祖師西來意(僧問趙州和尚丨丨丨丨丨趙云庭前栢樹子又有老宿怱拈拄杖謂僧曰要)
(識趙州麽這裏是趙州傳燈錄)江夏王栢賦(既殊羣而抗立亦含貞而挺正豈春日之自芳亦霜)
(下而為盛衝風不能摧其枝積雪不能改其脩性賦雖壈坎於當年庶後彫之可詠齊江夏王鋒栢)李德裕
進戒(帝辨邪正請以物為喻松栢之為木孤生挺特無所因倚蘿蔦則不然弱不能立必附他木)杜子
美古栢行(孔明廟前有老栢柯如青銅根如石霜皮溜雨四十圍黛色參天二千尺君臣已與時際)
(會樹木猶為人愛惜雲來氣接巫峽長月出寒通雪山白憶昨路繞錦亭東先主武侯同閟宫徘徊枝榦郊原)
(古窈窕丹青戶牖空落落盤據雖得地冥冥孤高多烈風扶持自是神明力正直元因造化功大厦如傾要梁)
(棟萬牛回首丘山重不露文章世已驚未辭剪伐誰能送苦心豈免容螻蟻香葉終經宿鸞鳳志士幽人莫怨)
(嗟古來材大難為用)
檜榦左紐(太清宫檜老子手植根株枝丨皆丨丨太清記)枝再生(此檜不知年代後李唐之)
(盛一丨丨丨至聖朝復有此異石曼卿詩集)
詩集青青(丨丨陵上栢文選)森森(錦官城外栢丨丨杜)鳳雛翔(有栢生崇岡童童狀)
(車蓋偃蹇龍虎姿主當風雲會神明依正直故老多再拜豈知千年恨中路顔色壞出非不得地蟠踞亦高大)
(歲寒恐無憑日夜柯葉改丹丨領九丨哀鳴丨其外鴟鴞志意滿養子穿穴内客從何鄉來佇立久吁怪靜求)
(元精理浩蕩難倚賴杜甫病栢)龍皮戞(幽幽太華側老栢如建纛丨丨相排丨翠羽更蕩掉李賀)轉
蕭瑟(松栢丨丨丨文選)本孤立(松栢丨丨丨難為桃李顔杜)葉隨酒(樽前栢丨休丨)
(丨杜)聲疑雨(晉朝名軰此離羣想對濃陰去住分題處尚尋王内史畫時應是鮑參軍長廊夜靜丨丨)
(丨古殿秋深影勝雲一下南臺到人世晚泉清韻更誰聞温庭筠)未覺枯(雖當霰雪巖丨丨栝栢丨)
(杜)動盈掬(佳人采栢丨丨丨孔帖)蒼龍吟(澗底長松風雨寒岡頭老栢顔色悦天生草木)
(臭味同同盛同衰見冰雪君莫愛清江百尺船刀鋸來謀歲寒節千林無葉草根黃丨髯丨丨送日月山谷)
白鶴下(庭栢無生意摧殘二十秋稍沾杯水潤己與歲寒謀黃裏青青出愁邊稍稍瘳會看丨丨丨暮)
(瘳莫深投后山)蒼蒼榦(故園多珍木翠栢如蒲葦幽囚無與樂百日看不已來時拾流肪未忍踐落子)
(當年誰所種少長與我齒仰視丨丨丨所閱固多矣應見李將軍膽落温御史坡公御史臺栢)凛凛節
(丨丨丨竒霜榦栢)
檜翠為蓋(淮南庭中有蒼檜仰視團團丨丨丨直榦每容鸞鳳棲盤根深壓鯨鰲背北風預作兵陣)
(聲恐取蛟龍斬天外呼童出屋為我窺摩颭清陰月光碎問誰植之前蔣公得地倏經三十載不同種杏上青)
(天正似甘棠有遺愛使華今復見公孫太平事業鍾一門祖朝冠蓋漸塵土却嗟此檜春長存孤高豈忘栽培)
(力秀發兼承造化恩已看枝葉飽霜露終作梁棟扶乾坤新詩編聯盡珠玉光大先烈聽箎塤更憶丹青妙畫)
(手進入明堂逢至尊郭功父詠蔣公檜)根如輪(君家大檜長百尺丨丨車丨身弦直壯夫連臂不肯)
(抱孤鶴高飛直下立穎濱)左紐文(江陰多老檜處處屯蒼雲地連丹砂井物化青牛君時有再生枝還)
(作丨丨丨王孫有古意書室延清芬應怜四孺子不墮凡木羣體備松栢姿氣含芝本熏初扶鶴骨立未出龍纏)
(筋巢根白蟻亂網葉青蟲紛乃知蔽芾初甚要封植勤他年皮三寸狐鼠子不聞坡)大厦材(種木待成)
(林聊為千年事目中趍百里寧問萬牛費植檜三尺強已有凌雲氣生世能幾何擬作千歲計衆人笑拍手君)
(子用其意蕭蕭孤竹君忘言理相契名以金石交椿楊豈奴婢緬懷萬仞巔千丈蔚蒼翠蟠根泉石底用意霜)
(雪外寧須丨丨丨坐待斧斤至散為風雨聲密作牛馬蔽后山)根似石(周遭松檜漫為鄰翠碧婆娑未)
(出羣但願盤丨堅丨丨不憂松榦不凌雲郭功父)榦凌空(凛然相對敢相欺直丨丨丨末更竒根至)
(九泉無曲處世間惟有蟄龍知東坡)
古今合璧事類備要别集卷四十九
