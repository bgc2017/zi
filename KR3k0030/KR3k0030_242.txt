古今合璧事類備要别集卷三十六
宋謝維新撰
花卉門
茉莉花
格物叢話(茉莉花似薔薇之白者叢生香勝於那悉茗葉面微皺無刻缺性喜地煖南人畦蒔)
(之開時在夏秋間六七月始盛今人多採之以薰茶或蒸取其液以代薔薇或搗而為末以和面藥其香)
(可寳有如此者坡公目為暗麝亦可謂善平章矣)
事類花田盡㦳(廣州城西九田曰丨丨丨丨茉莉及素馨鄭松窗詩詩)胡國移至
(那悉茗花與茉莉花皆胡人自西國移植於南海南人憐其芳香競植之陸賈南越行紀曰南越之境五榖無)
(味百花不香此二花特芳香者緣自丨丨丨丨不隨水土而變與夫橘花為枳異矣彼之女子以綵絲穿花心)
(以為首飾南方草木狀)黎女競簮(東坡謫儋耳見丨丨丨丨茉莉戲云暗麝着人簮茉莉大全集)
詩集冰姿(丨丨澹不粧百氏集)冬蕤(庭中紅茉莉丨月始葳丨杜甫)琲珠圜(萼趺丨丨)
(丨碎簇柔梢垂蔫然經月餘豔色愈不衰始疑神功化火結丹砂為謝工部)龍涎避(江梅去去木犀)
(晩芝草石榴刺人眼茉莉獨立幽更佳丨丨丨香雪避花朝來無熱夜凉甚急遣山童報花信一枝𢃄雨折歸)
(來走送詩人覓好詩楊誠齋)冰葩淡(翠葉光如沃丨丨丨不粧一番秋早秀徹日座旁香色照祗園)
(静清回瘴海凉儻堪紉作佩老子欲浮湘劉彦冲)冰蕤亂(曠然塵慮盡為對夕花明密葉低層幄丨)
(丨丨玉英不因秋露濕詎識此香清預恐芳菲盡微吟小砌行朱文公)伴衆芳(尋得天花丨丨丨王)
(右丞)最孤潔(西域名花丨丨丨東山芳友更清幽王梅谿)獻寳珠(日暮園人丨丨丨同前人)
飄山麝(風韻傳天竺隨輕入漢京香丨丨丨馥露染雪衣輕鄭松忩)滿城香(風流不肯逐春)
(光削玉團酥素淡裝疑是化人天上至毗那一夜丨丨丨百氏集)禪房覓(茉莉名佳花亦佳遠從佛)
(國到中華老來耻逐蠅頭利故向丨丨丨此花王梅谿)
樂府玉人笑插(五月炎洲路千叢撲地開只疑標韻是江梅不道薰風庭院雪成堆寳髻瓊)
(瑶綴仙衣翡翠裁一枝長伴荔枝來付與丨丨和丨丨鸞釵南柯子韓南澗)吳人未識(北窗凉透)
(南窗月浴罷滿懷風露不知何處有花香但怪底清香無數炎州珍産丨丨丨丨天與人間獨步冰肌玉骨)
(歲寒時倩問止堂中留住鵲橋仙張子湖)
素馨花
格物叢話(素馨舊名那悉茗與茉莉花皆胡人從西國移入南海自此中國所在而有其花細)
(四瓣有黃色白色者藤身枝裊娜葉小殊甚無刻缺而香不及於茉莉云)
事類穿以為飾(南方草木狀詳見茉莉注)因以得名(舊名那悉茗昔劉王有侍女名)
(素馨其冡上生此花丨丨丨丨龜山志)
詩集花穿弱縷(細丨丨丨丨盤向綠雲鬟樟隱)質備衆馨(衆芳發越充南溟梅花腦)
(飛水弄沈露積箋檀薪降真薰陸光射琉璃瓶山川草木一天芬素丨如玉丨丨丨朱待制)猶有名
聞(山林託足雖無地丨丨佳丨萬里丨黃公度)絶無人問(昔日雲鬟鎻翠屏只今煙塜伴荒城)
(香銷斷丨丨丨丨空有幽花獨擅名傳大諫)不遜梅兄(羞將姿媚隨花譜愛伴孤高上月評獨恨)
(遇寒成弱植色香殊丨丨丨丨陳止齋)羞御鉛華(妙香真色得之天丨丨丨丨學女妍只向温柔)
(鄉裏活怕寒不到上林邊鄭松忩)
樂府玉人催買㦳(層層細剪冰花小新隨荔子雲帆到一露一番開丨丨丨丨丨愛花心)
(未已摘向冠兒裏輕浸水晶凉一窩雲影香菩薩蠻張約齋)仙人偏耐熱(青顰粲素黶海國丨)
(丨丨丨丨餐盡風香露屑便萬里凌空肯憑蓮葉盈盈步月悄似憐輕去瑶闕何人在憶渠癡小點點愛輕絶)
(詩愁絶舊遊輕别忍重看青𤨏金篋凄凉夜簟席杳杳魂真化風蝶冷香清到骨夢千里梅花霽雪歸來也)
(厭厭心事自共素娥說霓裳中序第一尹旃律)
金錢花
格物叢話(花以金錢名言其形之似也按風土記日開而夜落花時常在於秋君子觀此花之)
(巧惟欠稜郭耳)
事類得花勝錢(梁豫州掾属䨇陸陸賭金錢金錢盡以金錢花相足魚洪謂丨丨丨得丨雜爼)
詩集終不臭(繁多丨丨丨百氏集)自不貧(風流丨丨丨同上)買三秋(能丨丨丨)
(景難供九府輸百氏集)殊半兩(厚重圜丨秦丨丨輕飄薄似漢三分同上)逞顔色(隂陽為炭)
(地為爐鑄出金錢不用模謾向人前丨丨丨不知還觧濟貧無同上)無稜郭(也丨丨丨也無神露洗還)
(同鑄出新青帝若教花裏用牡丹應是得錢人來鵠)盡斸將(占得佳名繞樹芳依依相伴向秋光若教)
(此物堪收貯應被豪家丨丨丨羅隱)用得無(巧冶都由造化爐風磨雨洗好形模花神果有神通力買)
(斷春光丨丨丨章藝齋)
金鳳花
格物叢話(金鳳花一名鳳仙花叢高二三尺許青莖或赤莖葉翩翩柔脆尋常園圃間或於階)
(前徑面取次而出春抽苖夏成叢秋初則着花花數品或白或碧或黃或紫或紺或粉紅色開開謝謝接)
(續不斷至秋杪猶有花花多結苞苞中有子子着地及次年又自萌芽不假人力㘽培顔色又或能相變)
(得人嫌處緣多也)
事類呼為菊婢(菊詩中丨丨丨丨因得此名張宛丘)
詩集紅紫相鮮(金鳳乃婢妾丨丨徒丨丨張右史)紅白紛亂(花有金鳳為小叢秋)
(色已深方盛發英英秀質實具體文采爛然無少闕纖莖翩翩翠影動丨丨丨丨如點纈誰云脆弱易飄墮自)
(卯至申亦數月鋪茸剪綵轉難似只把長莖恣穿結常疑只似小兒花性命所係不忍折君不見昨夜雨今朝)
(風一隊驚飛返丹宂文與可)昂昂驤首(九苞顔色春意動丹宂威儀秀氣攅題品直須名最上丨)
(丨丨丨倚朱欄晏元獻)輝輝矯翅(手植中庭地分破紫蘭畹綠葉紛映階紅芳爛盈眼丨丨丹宂)
(禽丨矯丨翎展劉原父)便翾金翅短(天霜彫九陵梧桐日枯槁鳳德何其衰驚飛下幽草九苞)
(空髣髴衆彩各自好黃中獨含章見晩更傾倒托根幔亭峯弱質深自保丨丨丨丨丨淡泊乃幾道俗眼迷是)
(非人間跡如掃劉抑父)寂寞采羽瘖(小似釵頭縷粟金不將紅淺笑紅深虛名兄對閑花草丨)
(丨朝陽丨丨丨北&KR2333;僧)高下幾番開(憶繞朱欄手自㘽綠叢丨丨丨丨丨中庭雨過無人跡狼)
(籍深紅點綠苔歐陽公)深淺四般紅(細看金鳳出花叢費盡司花染作功雪色白邊袍色紫更)
(饒丨丨丨丨丨楊誠齋)罕見有為貴(鮮鮮金鳳花得時亦自媚物生無貴賤丨丨丨丨丨徐月)
(溪)
蓼花
格物叢話(蓼有二種不可不之辨也其一樹身筆直高者丈餘節生如竹圍逕寸半許每節中)
(間壯下而銳上一節高一節初出地面每節三寸四寸五寸許漸至其中八寸九寸或尺餘不止也直到)
(末首始四向抽枝着葉葉大者亦尺餘枝頭抽穗穗間着花花如紅糝樣不計其數也花能結子花着地)
(次年又自根萌取次而出春苖夏茂秋始華八九月餘點綴爛漫亦儘可愛其一叢生高不下二尺許莖)
(細弱葉似柳其味香辣枝頭葉底亦抽短穗着糝糝紅花等閒淤泥處出此俗名辣蓼人多賤之豈容一)
(㮣而觀)
事類古國號(霍丘丨號西蓼東蓼蓋丨之蓼丨也安豐志)越王嘗(丨丨念吳欲復怨非)
(一旦也苦思勞心夜以接日卧則丨蓼吳越春秋)孔臧蓼蟲賦(蓼蟲在蓼則生在芥則死非蓼)
(仁而芥賊也戰國策覩兹茂蓼紛葩吐盈猗那隨風綠葉厲莖爰有蠕蟲厥狀似螟羣聚其間食之以生則罔)
(不知心况乎人以安逸為心乎)
詩集被隄岸(蓼花丨丨丨柳)雜芳菲(蓼丨丨丨疇韓文)入船忩(蓼花無數丨丨)
(丨李元膺)開水國(暮天新鴈起汀洲紅蓼花丨丨丨愁羅鄴)水花紅(丨蓼冷丨丨簇簇白樂天)
雨花紅(丨濕蓼丨千穗丨温庭筠)拂漫流(簇簇復悠悠年年丨丨丨差池伴黃菊冷落過清秋)
(晩帶鳴蟲急寒藏宿鷺愁故溪歸不得憑仗繋漁舟鄭谷)結晚紅(花穗迎秋丨丨丨園林清淡更西風)
(宋景文)沾峽雨(紅穗已丨巫丨丨綠痕猶帶錦江泥狂吟不覺驚幽鷺坐困翻疑在舊溪張忠定)
蘸秋霞(簇簇菰蒲映蓼花水痕天影丨丨丨林和靖)卧雨幽花(秋歸南浦蟪蛄鳴霜落横)
(湖溪水清丨丨丨丨無限思抱叢寒蝶不勝情坡)
樂府漸蓼花明(金井先秋梧葉飄黃幾回驚覺夢初長雨微燈淡疎柳池塘丨丨丨丨菱花淨)
(藕花凉日幽花已慣衾單枕冷任商飈催換年光問誰相伴終清狂有竹間風樽中酒水邊床行香子王)
(晉卿)
蘆花
格物叢話(蘆葦之未秀者也叢生脆弱葉四向而垂中心抽榦高八九尺許有節如竹至末抽)
(穎穎上生花花色白江岸間多有之或亦謂之荻花即此)
事類鴈㘅(丨丨蘆以避矰繳淮南子)
詩集葉沉波(摧折不自禁秋風吹若何暫時花帶雨幾處丨丨丨體弱春苖蚤叢長夜露多江湖)
(後搖落亦恐歲蹉跎杜)花似霜(蘆丨丨朝丨李白)留客晩(蘆花丨丨丨杜)使人愁
(雨折霜乾不耐秋白花黃葉丨丨丨月明小艇湖邊宿即是江南鸚鵡洲坡)經雨後(最愛蘆花丨丨)
(丨一篷煙浪飲漁船林君復)訴月華(避世水雲國卜鄰鷗鷺家風前揮玉塵霜後幻楊花骨相緣詩)
(瘦秋聲丨丨丨欲招盧處士歸去老生涯楊誠齋)
牽牛花
格物叢話(牽牛花蔓生傍籬落而上葉有稜角楓葉相類七八月間花如鼓子稍大作碧色其)
(子可入藥是也)
事類牽牛易藥(陶隱居云作藤生花狀如扁豆黃色子作小房實黑色形如毬子核療脚氣此)
(藥始出田野人丨丨丨丨故以名之本草)
詩集作架(柔條長百尺秀萼包千葉不惜丨高丨為君相引接文與可)繞籬(晩思歡欣晩思)
(愁丨丨縈架太嬌柔木犀未發芙蓉老買斷西風恣意秋楊誠齋)蔓相延(楚女霧露中籬上&KR0933;牽牛)
(花丨丨連丨星宿光未收采之一何早日出顔色休持寘梅窗間染薑奉盤羞爛如珊瑚枝惱翁齒牙柔齒牙)
(不能餐梁肉坐為讎梅聖俞)衣染得(銀漢初移漏欲殘步虛人倚玉欄干仙丨丨丨天邊碧乞與人)
(間向曉看古詩)著茜衫(素羅笠頂碧羅簷晩卸藍裳丨丨丨望見竹籬心獨喜翩然飛上翠雲篸楊誠)
(齋)織錦裳(莫笑渠儂不服箱天孫為丨丨雲丨浪言偷得星橋巧只觧冰盤染茈薑前人)
凌霄花
格物叢話(凌霄花蔓生纏古木而上每一莖着數葉花赤色有斑點開時向下秋七八月有也)
事類指花覓句(錢塘西湖有詩僧清順居其下自名藏吾塢門前有二古松各有凌霄花絡其)
(上順常晝卧子瞻為郡一日屏騎從過之松風搔然順丨落丨丨丨子瞻為作木蘭花本事集)梅聖俞
賦(厥草惟夭厥木惟喬草有柔蔓木有繁條緣根兮附蔕布葉兮敷苗朱華粲兮下覆本榦蔽兮不昭嗟乎)
(此木幾歲幾年而至於合抱夫何此草一旦一夕而遂曰凌霄是使藜藿蒿艾慕高豔而仰翹翹也安知蘋藻)
(自潔蕙蘭自芳芙蓉出汙而自麗芝菌不根而自長或紐珮𢃄或采項筐或製裳於騷客或登歌於樂章故得)
(為馨為薦為嘉為祥皆無附著亦以名揚奚必托危柯而後昌吾謂木老多枯風高必折當是時將恐摧為朽)
(荄不復萌蘖豈得與百卉並列也耶)
詩集氣類固未合(草木不觧行隨生自有理觀此引蔓柔必憑高樹起丨丨丨丨丨縈纏豈)
(由已仰見蒼虬枝上發彤霞蘂層霄不易凌樵斧者誰子梅聖俞)縈纏不自由(固知臭味非相)
(類其柰丨丨丨丨丨曾南豐)
樂府百尺英(雙龍對起白角蒼髯煙雨裏疎影微香下有幽人晝夢長湖風清軟雙鵲飛來爭)
(噪晩翠颭紅輕時墜凌霄丨丨丨本蘭花坡)
佛桑花
格物叢話(佛桑花樹生枝柯柔弱葉深綠微澁如桑花赤大如蜀葵五六出朝生暮隕有白花)
(者有千葉者等閑籬落間多見之)
事類耕園驛數株(明道中予為漳州軍事判官晩秋至州西丨丨丨庭有佛桑丨十丨開花)
(繁盛念其寒月窮山方自媚好乃作丨丨丨佛桑花詩一首既而乘桴東下又作溪行一首慶歷七年予使本)
(路明年夏四月自汀來漳復至是驛花尚仍舊追感昔遊因紀前事併載舊篇龕於西壁云蔡君謨詩序)
詩集過墻花(使軺迢遞到天涯候館遷延感歲華白髮却攀臨砌樹青條猶放丨丨丨悲來惟有)
(金城切醉後曾乘海客槎欲問昔遊無處所晩須沉水日沉沙蔡君謨)繁枝豔(溪館初寒似早春寒)
(花相倚最於人可憐萬木彫零盡獨見丨丨爛漫新清丨夜沾雲表露幽香時過轍中塵名園不肯爭顔色灼)
(灼夭桃野水濱前人)
古今合璧事類備要别集卷三十六
