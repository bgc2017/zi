古今合璧事類備要别集卷四十二
宋謝維新撰
菓門
桃實
格物總論(桃實大如小兒拳小者如雞卵形圓稍匾起尖有毛夏五六月方熟淡黃色間出斑)
(斑紅點臙脂樣核大如拇指有自然刻紋每一枝或三五顆味甘香不酸澁亦果中之珍也)
事類有蕡(丨丨其實詩桃夭)投我(丨丨以木桃木瓜)玉衡星(丨丨丨散為桃春秋)
(運斗樞)度索山(東海有山名丨丨上有大桃屈蟠三千里名曰蟠桃吴都賦注)仁甘美(波斯)
(國有波淡樹長五六丈圍四五尺似桃三月開花白色花落結實狀如桃子而形偏故謂之偏桃其肉苦澁不)
(堪啖核中丨子丨丨西域諸國共珍之南蠻志)果為下(孔子侍坐於魯哀公哀公賜之桃與黍公曰以)
(黍雪桃也對曰黍五穀之長丨六而桃丨丨君子以貴雪賤家語)二桃殺士(公孫接田開疆古冶)
(子事景公勇而無禮公患之晏子言於公請公饋之二桃曰三子計功而食公孫接田開疆先言功援桃而起)
(古冶子又言其功令二子反桃二子慙而自殺古冶子曰恥人以言夸其聲不義也亦反其桃契領而死故曰)
(丨丨丨三丨晏春秋)餘桃啖我(昔彌子瑕有寵於衞君食桃而甘以其半啖君君曰愛我哉忌其口)
(而啖寡人及彌子瑕得罪於君曰是固啖我以餘桃韓子)盜食御桃(秦吏趙凱私恨告國民吳且生)
(丨丨宗廟丨丨且生對曰民不敢食也王曰剖其腹取其桃史記惡而書之曰食桃之肉當有遺核不知此而)
(剖人腹以求桃非理也周書)共食碧桃(老子西遊省太真王母丨丨丨丨紫梨尹喜内傳)方
朔三偷(東都獻短人帝呼東丨丨朔至短人謂上曰王母種桃三千歲一結子此兒不良已丨過丨之矣)
(後西王母以七月七日降帝宫命侍女索桃須臾盤盛七枚母自噉二以五枚與帝帝留核著前母曰用此何)
(為上欲種之母笑曰此桃三千年一著子非下土所植漢武故事)亘元就求(亘崖在京下有好桃)
(丨丨丨丨不得佳者元曰德之休明則肅慎貢其&KR0008;夫如其不然籬碧間物亦不可得也世說)噉桃止
饑(漢永平中劉晨阮肇入天台迷不得返經十三日飢甚遥望山上有桃遂躋險援葛至其下噉數枚飢止)
(體充下山取水見一杯流下有胡麻焉乃相謂此近人矣遂度山見大溪溪邊有二女子色甚美見二人持杯)
(便笑曰劉阮二郎投向懷來劉阮驚二女欣然曰來何晚邪因邀至家十日求還苦留半年女遂相送指示還)
(路鄉邑零落已七世矣摻神記)取桃滿懷(張陵沛人也弟子趙升就陵受學陵已七歲試之第七試)
(者陵與諸弟子登雲臺山絶巖上有一桃樹旁生巖上石壁下臨不測去三四丈有大桃實陵謂諸弟子曰得)
(此桃者當告之以道弟子皆流汗无敢視者升曰神人所護何&KR1361;之有乃從上自擲正投桃樹上丨丨丨丨而)
(石壁峭峻不能得還乃擲百枚於陵分命賜諸弟子餘二枚陵自食一留一以待升陵乃伸手引升升忽已還)
(乃以向一桃與升神仙傳)桃便相擊(樊夫人與劉綱俱有道術各自言惡中庭有大桃樹夫妻各呪)
(其一丨丨闘丨丨良久所呪桃走出籬外同前)桃我所種(譙郡夏侯文規亡後見形還家經庭前桃)
(樹邊過曰此丨丨昔丨丨子乃美好其婦曰人言亡者畏桃君何不畏邪荅曰桃東南枝二尺八寸向日者憎)
(之或亦不畏也甄異傳)形如括蔞(洛城華林園内有冬桃十月始熟丨丨丨丨食之解勞亦名西)
(王母桃酉陽雜爼)核如雞卵(史論在齊州時出獵至一縣界憩蘭若中覺桃香異常訪其僧僧不)
(及𨼆言近有人施二桃從經案下取出獻論大如飯碗論時飢盡食之丨大丨丨丨論因詰其所自僧道論比)
(去上山越澗至一處竒泉怪石非人境也有桃數百株榦掃地向二三尺其香破鼻論與僧各食一蔕腹果然)
(矣論亦疑僧非常取兩箇而返孔六帖)食桃得仙(葛由羌人好刻木作羊賣之騎羊入蜀蜀中王)
(侯貴人追之上綏山丨丨丨丨故里諺曰得綏山一桃雖不能仙亦足以豪列仙傳)見桃思戒(莊宗)
(年邁多疾馮道奏曰臣願陛下寢膳之間動思調衛因指御前果實曰如食桃不康翊日丨丨而丨丨可也五)
(代史)傅玄桃賦(有東園之珍果兮承陰陽之靈山結柔根以列樹兮艷長畝而駢羅夏日先熟而進)
(廟堂辛氏踐秋厥味益長亦有冬桃冷伴冰霜放神適意恣口所嘗華升御於内庭飾佳人之令顔實充虚而)
(療飢兮信功烈之難原嘉牛放於斯林兮悦萬國之乂安望海島而慷慨兮懷度索之靈山何茲樹之獨茂兮)
(條枝紛而麗閑根龍虬而雲結兮彌千里而屈盤禦百鬼之妖慝兮列神荼以司姦辟凶邪而濟正兮豈惟榮)
(美之足言)牟輯之桃賦(嗟王母之竒果特實兮兼副既陶照而夏成又凌寒而冬就嗟異植兮難)
(拔亦晩枯兮先茂農黃品其味漢帝驚其珍林休反耕之牛宅樹司惡之神雖無言兮成蹊叵充有於魏君)
詩集鸚鵡啄(丨丨丨金桃杜)王母獻(丨丨丨金桃同上)縹肌細肉(要待花餘)
(見秋實丨丨丨丨薦盤珍宋景文)丹砂為骨(雨染烟蒸萬實垂丨丨丨丨玉為衣客疑麗水新淘)
(得人向瑶池舊帶歸只恐壓枝星欲落最憐和蘂露初稀文與可)
楊梅
格物總論(楊梅其子如彈丸五月中熟時似梅子其味酸酣然有紅白紫三種紅者味勝於白紫)
(者又勝於紅顆大而核細尤天下之竒也)
事類呼為聖僧(揚州人丨白楊梅丨丨丨坡詩注)此實君果(楊氏子年九歲孔君)
(平詣其父設果有楊梅孔指示兒曰丨丨禽丨家丨兒應聲荅曰未聞孔雀是孔子家)江淹賦(鏡日綉壑)
(照霞綺蠻)
詩集龍睛(顆顆丨丨濕深深映石門自憐非荔子不得薦堯閽郭功父)驪珠(綠陰翳翳連山)
(市丹實纍纍照路隅未愛滿盤堆火齊先驚探頷得丨丨斜簪寶髻看遊舫細織筠籠入上都醉裏自矜豪氣)
(在欲乘風露摘千株陸放翁)火齊堆(梅出稽山世少雙清知風味勝他楊玉肌半醉生紅粟黑暈微)
(深染紫囊丨丨丨盤珠徑寸醴泉繞齒柘為漿故人解寄吾家果未變蓬萊閣下香楊廷香)紅實綴
(丨丨丨青枝爛漫照前塢不及杏繁時林間有仙虎郭功父)
枇杷
格物總論(枇杷樹高丈餘枝肥葉大有毛冬華夏實大如雞子小者如梅子味甜酢黃熟方可)
(喫核如指頭大)
事類歲貢(建中元年詔山南之枇杷云云丨為次第丨者取一次以供廟饗唐史)周祗賦
(枇杷寒署無變負雪揚華余植之庭圃遂賦之云名同音器質異貞松四序一采素華冬馥)
詩集樹樹香(枇杷丨丨丨杜)攅金圃(丨丨盧橘丨坡)覺猶香(夢繞吳山歸月廊楊)
(梅盧橘丨丨丨坡)尚帶酸(客來茶罷空無有盧橘楊梅丨丨丨前人)果産西蜀(有丨丨丨)
(丨作花凌早寒樹繁碧玉葉柯疊黃金丸上都不可寄咀味獨長嘆宋景文)名著上林(五月枇杷)
(黃似橘誰思荔支同此時嘉丨已丨丨丨賦却恨紅梅未有詩梅聖俞)二梢滿盤(大葉聳長耳丨)
(丨堪丨丨荔支多與核金橘却无酸雨壓低枝重漿流冰齒寒長卿今在否莫遣作園官楊誠齋)萬顆
綴木(丨丨金丸丨丨稠遺根漢苑識風流也知不作清朝瑞朽腐聊關聖主憂劉屏山)
石榴
格物總論(石榴包如杯大赤色黑斑點中如蜂窠窠數子如人齒帶淡紅色光皎琥珀然又有)
(潔白如雪者有甜酢二種甜者為佳熟時其苞自烈名果也)
事類醖成美酒(頓孫國有安石榴取汁停杯中數日成美酒扶南傳)盛送碼碯(李漢)
(碎胡瑪瑙丨丨王莒曰安石榴奉送莒見之不疑食之乃覺楊事迹)武陵獻六(晉安帝時丨丨)
(臨沅丨安石榴一蔕丨實)宗氏薦二(齊安德王延宗納趙郡李祖收女為妃母丨丨丨丨石榴於帝)
(莫知其意帝問魏收荅曰石榴房多子王新昏妃欲子孫衆多帝大喜北史)潘岳賦(若榴者天下之)
(竒樹九州之名果也千房同膜十子如一禦飢療渴解酲止醉)張載賦(紫房獨熟赬膚自拆剖之則珠)
(散含之則冰釋)
詩集珠實(庭榴剖丨江總)絳實(潛苞丨丨拆韓)蔗為漿(味美丨丨丨前人)蜂
釀蜜(滿房丨丨丨一腹蚌含珠古詩)水晶粒(蟬噪秋枝槐葉黃石榴香老愁寒霜流霞包染紫鸎)
(粟黃蠟紙裹紅瓠房玉刻冰壺含露濕爛斑似帶湘娥泣蕭娘欲嫁嗜甘酸嚼破丨丨千萬丨皮日休)玳
瑁殼(丨丨丨㕙枝婀娜馬牙硝骨綿數褁霜風擊破錦香囊鸚鵡啄殘紅豆顆美人擎在金盤腹錯認海)
(螺斑碌碌滿口嘗含瓊液甘一堂齒冷敲寒玉莊布)膜輕明(榴枝婀娜榴實繁榴丨丨丨榴子鮮可羡)
(瑶池碧桃樹碧桃紅頰一千年李商隠)子同包(庭榴結實壓芳叢一夜飛霜染茜容萬丨丨丨無異)
(質金房玉隔謾重重劉屏山)丹砂粒(安榴若拳石中藴丨丨丨剖之珠滿盤不待鮫人泣梅聖俞)
紅玉珠(高枝重欲折霜老拆丹膚試剖紫金椀滿堆丨丨丨根雖傳大厦種必近仙都題作江南信人)
(應賤橘奴鄭解)
古今合璧事類備要别集卷四十二
