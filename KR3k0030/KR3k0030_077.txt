古今合璧事類備要後集卷八
宋謝維新撰
臣道門
度量
古今總論(人臣之事君析而言之其德有九總而言之其德不過三焉自臯陶發為九德之論)
(又申之以六德三德之說要其所謂三者惟正直剛柔而已古今臣子委質為臣上而致君下而澤民其)
(見於度量德量皆柔德也至於潛身遠害甘於勇退而自處於恬退者亦柔德之弊其見於力量志氣威)
(名者皆剛德也至於流而為戰國之豪俠者亦剛德之縱又其見於正直忠鯁清廉譽望者皆正直之德)
(也至於縱而為貪濁之汚臣亦正直之反是以分言之則有九德合言之則亦不離乎三德也三代之衰)
(光岳氣分天下無全人人才無全德間有得乎此而又未免失乎彼盡其一而又未免遺其二此論古今)
(之人物往往嘆後世之不如古者盖以此)
事類包荒(丨丨用馮河易)有容(丨丨德乃大書)有制(寬而丨丨從容以和同上)自下
(丨丨者人高之老子)愛民(寬以丨丨記)得衆(寬則丨丨論語)鞭耻(後劉寬字文饒吏人有過)
(但蒲丨示丨而已)羹爛(又夫人欲試之趨朝裝畢使婢奉肉羹翻汚朝衣上遽收寬神色不異徐謂婢)
(曰丨丨汝手乎同上)情恕(晉衞玠字叔寶嘗云人有不及可以丨丨)理遣(非意相干可以丨丨故終)
(身無喜愠之色同上)圍棋(謝安符秦百萬攻淮淝安携妓東山丨丨别墅)折屐(謝安破符秦歸戶内)
(不覺丨丨同上)寬簡(唐郭翰性丨丨又顧少車政尚丨丨不為灼灼名)長厚(常衮與楊綰同執政)
(綰丨丨通可而衮苛細)寬博(元宗命蕭暠為相暠性丨丨多不可及暠引韓休同列休峭鯁)寬易
(袁滋性丨丨與之接者皆自謂可見肺腑又五代劉鼎性若丨丨而與選曹案吏有風稜)坦蕩(蕭穎士送)
(弟旭東歸序云冲融丨丨莫可得而窺也)渾厚(盧知猷噐量丨丨世推為長者)不苛細(唐楊恭仁)
(賜甘州刺史臨事丨丨丨徼人安之)不加罪(裴行儉常賜馬及珍鞍令吏私馳馬馬蹶鞍壊懼而逃行)
(儉招還云丨丨丨)不榜責(吴湊僚吏非大過丨丨丨召至廷詰服原去其下傳相訓勉舉無稽事)
不忍按(許圉師為相州刺史以寬治部有受賕者圉師丨丨丨其人自媿後修飾更為廉士)萬頃
波(後黃憲字叔度郭林宗曰叔度汪汪丨丨丨不可量也)萬里江(杜牧之詩時人欲識胸襟否彭)
(蠡秋連丨丨丨)必忍有濟(丨有丨其乃丨丨書)不欲勿施(已所丨丨丨丨於人語)卑
以自牧(謙謙君子丨丨丨丨注牧養也易)可終身行(子貢曰有一言而丨以丨丨丨之者)
(乎語)見過掩匿(曹參為相國舍後園近吏舍日夜飲呼吏患之引參遊園幸國相召按之乃反獨悵)
(坐飲亦歌呼相應丨人細丨丨丨盖覆漢史)詰罪第忍(丙吉為相馭吏頻醉西曹丨丨之吉曰以)
(醉飽之過斥人欲令安歸乎不過嘔吐丞相車茵西曹丨丨之)遜以自免(唐婁師德深沉有度量人)
(有忤己丨丨丨丨不見容色嘗與李昭德偕行師德素豐碩不能遽步昭德遲之恚曰為田舍子所留師德笑)
(曰吾不田舍復在何人)色不少吝(裴行儉初平都支遮匐獲瓌寶不貲蕃酋將士願觀焉行儉因)
(宴徧出示坐者有碼碯盤二尺文彩粲然軍吏趨跌盤碎惶懼叩頭流血行儉笑曰爾非故也丨丨丨丨)盛
德所容(狄仁傑未輔政婁師德薦之后曰朕用卿師德薦也誠知人矣出其奏仁傑慚已而嘆曰婁公)
(丨丨我為丨丨乃知吾不逮遠矣)大德并容(陽城出為道州刺史太學諸生何蕃等二百人頓首)
(闕下請留城柳宗元聞之遺蕃等書曰公有博厚恢丨之丨丨丨善偽來者不拒有狂惑小生依託門下飛文)
(陳愚論者以為陽公過於納汚)稱其有量(孫伏伽拜御史時先被内旨而制未出歸卧家無喜色頃)
(之御史造門子弟驚白伏伽徐起自若時人丨丨丨丨以比顧雍)器重其量(李泌竇參愛李吉甫)
(之才厚遇之陸贄疑有黨出為明州長史贄之貶忠州宰相欲害之起吉甫為忠州刺史使甘心焉既至置怨)
(與結歡人丨丨丨丨)莫涯其量(宋璟風度凝遠人丨丨丨丨)不窺其際(陽城居位八年)
(人丨能丨丨丨)含垢匿瑕(晉陳騫沉厚有智謀少有度量丨丨丨丨所在存積)莊重寡言
(唐李栖筠有遠度丨丨丨丨)吞雲夢八九(司馬相如子虚賦丨若丨丨者丨丨於是胸中曾不)
(芥蔕)容卿軰數百(晉周顗性寬裕王導甚重之嘗枕顗膝指其腹曰此中何所有也答曰此中空)
(洞無物足丨丨丨丨丨人導亦不以為忤)未嘗見喜怒(唐賈眈自朝歸第接對賓客終日無倦家)
(人近習丨丨丨其丨丨之色古之淳德君子何以加焉)烏可究津涯(丨丨丨其丨丨而窺其墻)
(仞文粹)巍若山湛若水(仰之彌峻丨乎其丨丨挹之彌深丨乎其丨丨同上)登泰華
臨溟渤(若丨丨丨丨丨丨但觀乎積高而水深不知磅礴澶漫所為遠大者也杜牧之文)窘拾
小過不懌(本朝韓億在中書見諸路職司丨丨官吏丨丨丨丨曰今天下太平主上之心雖昆蟲草)
(木皆欲得所士之大者望為公卿次而望為侍從職司二千石下亦望為州郡幕職官奈何錮之於聖世)語
侵杜衍不恨(杜衍曰今之在位者多是責人小節是誠不恕也衍歷知州提轉安撫未嘗壊一官)
(員其不職者委之以事使不暇惰不謹者諭以禍福不必繩以法也范仲淹嘗與衍論事異同至以丨丨丨丨)
(丨為丨)獨不辭其屬官(王安石創條例司人皆議其非惟程顥丨丨丨丨丨丨而爭新法之)
(時獨能使之心感意動)若見崖州司戶(寇凖為丁謂所擠坐貶崕州司戶後丁謂罷相亦貶)
(崖州或作詩贈之曰丨丨丨丨寇丨丨人生何處不相逢)黃庭堅蘇李畫枯木道士
賦(商宇宙者朝徹於一指計禇中者心醉於九九言其不同識也胾鵬背而不蒂芥烹鼠肝而腹果然言其)
(不同量也)明道遺書曰(人於議論多欲直已無含容之氣是氣不平否曰固是氣不平亦是量狹)
(人量隨識長今人有斗筲之量有釡斛之量有鍾鼎之量有江河之量江河之量固大矣然有涯涯亦有時而)
(滿惟天地之量則無滿故聖人者天地之量也)
詩集思風(山川正氣侵靈府雪月清輝引丨丨方干贈李郢端公詩)春辭(君子量不極胸吞百)
(川流嫉邪覇臺直閣客丨丨柔孟郊贈裴樞端公詩)
器量
古今源流見前總論
事類美人(彼丨丨兮西方之人兮詩)髦士(丨丨攸宜又譽丨斯丨)瑚璉(子貢問曰賜也)
(何如曰汝噐也曰何器也曰丨丨也論語)斗筲(子曰丨丨之人何足筭也注丨丨小噐同上)玉表
(珉中而丨丨楊子)鷙翰(鳳鳴而丨丨者也同上)蜂目(楚公子商臣丨丨而豺聲忍人也左傳)
熊狀(越椒之生也其母曰是子也丨虎之丨豺狼之聲弗殺必滅若敖氏矣同上)國士(漢蕭何竒)
(韓信曰如信丨丨無雙乃薦之)竒士(漢江充魁岸容貌甚壮帝望見之曰燕趙固多丨丨)冠玉(陳平)
(曰美丈夫如丨丨耳其中未必有也)峙玉(唐鄭畋姿采如丨丨)眞相(漢王商身長八尺餘容貌絶人)
(單于來朝仰視迂延却退天子聞而嘆曰丨漢丨也)封侯(後班超虎頭燕頷飛而食肉萬里侯相後丨為)
(定遠丨)師表(後黃憲字叔度世貧賤荀俶遇憲於逆旅時年十四悚然異之謂子吾之丨丨也既前見)
(袁閬所未及勞問俶曰子國有顔子識之乎閬曰見吾黃叔度耶是子澄之不清撓之不濁)異才(王粲)
(字仲宣詣蔡邕邕倒屐迎粲粲年少容貌小短座盡驚邕曰王孫有丨丨吾不如也吾家書籍文章當盡與之)
玉人(晉裴楷字叔則為吏部侍郎風神高邁容儀俊爽博涉羣書特精義理時人謂之丨丨又王敦以衛)
(玠為丨丨稱王夷甫處衆中如珠玉在瓦礫間也)冰鏡(龐德公自謂德操為丨丨又晉衞瓘見樂廣而)
(竒之曰此人之丨丨見之瑩然)卧龍(蜀龐德公自謂諸葛孔明為丨丨)鳳鶵(龐統士元為丨丨同)
(上)武庫(晉裴楷目鍾會如觀丨丨森森但見矛戟在前瑕玷靡所不見又周弼見裴頠嘆曰若丨丨五)
(兵縱横一時之傑)聲鐘(陸機身長七尺其丨如丨)清通(吏部闕文帝問其人於鍾會會曰裴楷丨)
(丨)簡要(王戎丨丨皆其選也於是以楷為之並同上)南金(晉薛兼子少長少與紀膽閔鴻顧榮)
(如循齊名號為五俊初入洛張華見而竒之曰此皆丨丨也)倚玉(魏明帝使后弟毛繒與夏侯泰初共)
(坐時人謂之蒹葭丨丨樹泰初如朗月入懷)確論(唐太宗以王珪善人物且知言因謂曰卿標鍳通晤)
(為朕言元齡等材自謂孰與諸子賢對曰孜孜奉國知無不為臣不如元齡兼資文武出將入相臣不如靖敷)
(奏詳明出納惟允臣不如彦博濟繁治劇衆務必舉臣不如胄以諫諍為心耻君不及堯舜臣不如徵激濁揚)
(清疾惡好善臣於數子有一日之長帝稱善元齡等亦以為盡已所長謂之丨丨)知言(高宗問賈曾諸)
(將材否對曰李勣舊臣陛下所自悉龐同善雖非闘將而持軍嚴薛仁貴驃勇冠軍高偘忠果而謀契苾何力)
(性沈毅闕莫逮有統御才然夙夜小心忘身憂國於勣者衆亦以為丨丨)天瑞(唐鄭仁表自高曰丨)
(丨有五色雲人瑞有鄭仁表)人瑞(見上)四䕫(唐崔造韓會盧東美張正則皆自謂王佐才故號丨)
(丨文藝傳)三鳳(薛收與姪元敬德竒齊名世稱河東丨丨收為長雛竒為鸑鷟元敬年少為鵷)四傑
(唐王勃楊烱盧照鄰駱賓王皆文章齊名天下號丨丨並同上)五絶(太宗稱虞世南有丨丨德行忠直博)
(學文詞書翰)德不孤(直方大敬義立而丨丨丨易)德之賊(一鄕皆稱原人孔子以為丨丨)
(丨何哉居之似忠信行之似廉潔衆皆悦之自以為是而不可與入堯舜之道孟子)趙魏老(孟公綽為)
(丨丨丨則優不可以為滕薛大夫論語)謀野邑(禆諶能丨於丨則獲謀於丨則否左傳)方伯
噐(張既字德容世寒素兒童時馮翊功曹游殷察之邀既還家設賓饌請之妻笑曰童昏小兒殷曰丨丨丨)
(也與論王伯之略遂以子楚托之後既薦楚吳興太守魏三輔决錄)王佐才(袁崧漢書王允字子師世)
(仕州郡為冠盖郭林宗見而竒之曰王生一日千里丨丨丨也遂與之友後允至司徒又唐泰王引杜如晦為)
(府兵曹參軍時府屬多外遷王患之房元齡曰去者雖多不足吝如晦丨丨丨也又牛弘見李靖曰丨丨丨也)
稱許郭(後郭泰字林宗許邵字子將咸有知人之鍳故天下言拔士者咸丨丨丨之鍳)署督郵
(後鄭弘字巨君為鄕嗇夫太守第五倫行春見而竒之丨丨丨)千丈松(晉和嶠有盛名庾亮見而歎曰)
(嶠森森如丨丨丨雖磥砢多節目施之大厦有棟梁之用)八斗才(謝靈運云天下才共一石曹子建獨)
(得丨丨我得一斗自古及今共用一斗竒丨博識安足繼之魏志)禮樂器(晉武侯玄樂裴目玄云肅)
(肅如入宗廟中但見丨丨丨)玉筍班(唐蔣凝美風標每到朝士家以為祥瑞朝士中號為丨丨丨北)
(窗𤨏言)棟梁用(隋大業中杜如晦預吏部選侍郎高孝基異之曰君當為丨丨丨願保令德)台
輔噐(婁師德盧承業異之曰子丨丨丨也當以子孫相諉詎論僚吏哉)公輔才(唐王珪少孤且)
(貧始隠居時房元齡杜如晦善母李嘗曰兒必貴然未知所與游者何如人而試與偕來會房元齡等過其家)
(李闚大驚勑具酒食歡盡日喜曰二客丨丨丨汝貴不疑)卿相才(溫大雅與弟彦博大有皆知名薛道)
(衡見之曰皆丨丨丨也)飣座棃(崔遠有文而風致整峭世慕其美目之為丨丨丨言所珍也)蘭
菊芬(裴子餘補鄠尉同舍李朝隠程行諶以文法稱而子餘以儒顯或問優劣於長史陳崇業答曰丨丨)
(異丨胡有廢者)廊廟才(張行成少師事劉炫炫謂門人曰行成體局方正丨丨丨也)將相才
(于劭樊澤始舉賢良劭望見曰丨丨丨也)清廟噐(李珏為殿中侍御史宰相韋處厚曰丨丨之丨豈擊)
(搏才乎除禮部員外郎)嚴稜望(崔從為人丨偉立朝丨稜有風丨)玉界尺(趙光逢在唐以)
(文行知名時人稱其方直溫潤謂之丨丨丨)才中人(裴度退然丨丨丨而神觀爽邁五代史)可
承王事(衛之賢者仕於伶官皆丨以丨事王者也詩)歸告使相(鮑叔丨而以丨曰管夷吾)
(治於高徯丨丨可也左傳)管仲之噐(丨丨丨丨小哉語)犂牛之子(丨丨丨丨騂且角雖)
(欲勿用山川其舍諸同上)牧御之才(後光武鄧禹曰寇恂文武備足丨丨民衆丨丨也)將相
之噐(賈復字君文始舉習尚書舞陰李生竒之曰賈君之容貌志氣如此而勤習於學丨丨丨丨也)璞
玉渾金(晉山濤如丨丨丨丨人知其寶莫知其噐)明珠照人(王濟俊爽有風姿見衛玠輙歎)
(曰與玠同遊若丨丨之在側恍然丨丨)淵清玉潔(陳矯李弼謂陳登曰遠近之論謂明府驕而自)
(矜登曰夫閨門雍穆有德有行吾敬陳元方兄弟丨丨丨丨有禮有法吾敬華子魚清修疾惡有識有義吾敬)
(趙文逹博聞強記竒才卓犖吾敬孔文舉雄姿傑出有王覇之略吾敬劉元德餘子𤨏𤨏焉足齒錄所敬如此)
(何驕之有)琳琅珠玉(有人詣王太尉遇安豐大將軍丞相在往别屋見繡平子還語人曰今日之行)
(觸目丨丨丨丨世說)山澤異士(种暠為縣門下吏河南君曰歆外甥王諶知人歎曰今當舉六孝廉)
(多得貴戚書以五應之欲自用一人清善者以報國送客至洛陽遇暠曰得孝廉矣歎曰當丨丨隠滯此近洛)
(陽門下吏耶諶曰丨丨不必有異士丨丨不必出山澤歆召暠於廷辨論職事辭對有據遂舉孝廉暠官至司)
(徒)南州冠冕(龐統少朴銳司馬德操有知人鑒統往見操操采樹上統坐樹下自晝逹夜稱之為)
(丨丨丨丨也)一代偉人(魏鍾繇字元常迁太尉轉封平陽鄕侯時司徒華歆司空王朗並先朝名)
(臣文帝罷朝謂左右曰此三公者丨丨之丨丨也)三河領袖(北史裴駿字神駒河東人太祖親討)
(盖吴駿陳叙事宜帝大悦謂崔浩曰裴駿有當世才忠正可嘉補中書博士浩深噐駿目為丨丨丨丨)豐
荒年榖(世稱庾文康為丨年榖王稚恭為丨丨丨)風塵表物(晉王戎曰王衍神姿高徹如瑤)
(林瓊樹自然丨丨丨丨)瑤林瓊樹(見上注)琨玉秋霜(後孔融凛凛焉皜皜焉其與丨)
(丨丨丨比質可也)人中騏驥(徐勉字修仁宗人孝嗣見之歎曰此所謂丨丨之丨丨必能致千里)
(王儉嘗目之曰此子非常器也每稱有宰輔之量南史)宅南儀表(柳惲字文暢少有志行好學善)
(尺牘與謝㵸鄰居深見友愛㵸曰丨丨柳郎可為丨丨同上)冰鏡青天(晉樂廣字彦輔衛瓘何晏)
(曰此人之丨丨瑩若披雲霧而覩丨丨)金山玉海(朱異涉獵文史博士明山賓薦於梁武帝曰噐)
(宇宏深神表峰峻丨丨萬丈緣涉未登丨丨千尋窺應不測南史)飄雲矯龍(時人目王右軍丨如)
(游丨丨若遊丨世說)披雲對玉(李繪儀貌端偉邢晏曰若丨丨霧如丨珠玉北史)金聲玉
振(晉衛玠總角乘羊車入市見者以為玉人時王敦鎮豫章長史謝鯤雅重玠相見欣然言論彌日敦謂鯤)
(曰昔王輔嗣吐丨丨於中朝此子復丨丨於江表微言之緒絶而復續)金相玉質(丨丨丨丨楚詞)
藍田種玉(謝莊字希逸弘微之子也美容儀文帝見而異之曰丨丨丨丨豈虚也哉)江左第
一(謝鯤風流丨丨丨丨晉書謝晦傳)桂林一枝(郄詵丨丨之丨丨崑山之片玉也本傳)必
能辦賊(蜀費禕字文言時魏軍至假禕往禦之來敏詣禕别請與圍棋時羽檄交至人馬擐甲嚴駕訖)
(禕與敏竟日對戲色無倦敏曰試君耳丨丨丨丨也杲有功)矯情鎮物(秦符堅入寇朝野震恐謝)
(元入見安安夷然不懼曰已别有旨又令張玄重請安遂與玄出遊山墅與玄棋賭墅安常劣於玄是日玄懼)
(便敵與不勝日暮歸部署丨丨丨丨如此也)姿表瓌傑(溫造丨丨丨丨)姿表魁秀(魏譽)
(丨丨丨丨)皆為名士(蕭穎士以推引後進為己任如李陽李幼卿皇甫冉吕渭等數十人其奬目丨)
(丨丨丨天下推知人稱蕭曹功)期以王佐(張柬之補大學正令狐德荼異其才便以王佐期之)人
皆拭目(温彦博進止詳華丨丨丨丨觀)搢紳屬目(高士廉進止詳華凡有獻納丨丨皆丨以)
(丨)日角珠庭(唐李珏丨丨丨丨非庸人相)紫芝眉宇(元德秀字紫芝房琯嘆息曰見)
(丨丨丨丨使人名利之心都盡蘇源明曰吾不幸生衰俗所不耻者識元紫芝也)但虞傷缺(唐盧)
(藏用嘗謂李邕如干將莫耶難與爭鋒丨丨丨丨耳)常有成功(憲宗問諸將才否裴度對曰李光顔)
(義而勇丨丨丨丨不三日光顔破時興兵帝歎度知言)子必為相(楊嗣復父於陵韓滉妻以其女)
(謂妻曰吾閱人多矣後貴且壽無若生者有丨丨丨宰丨既而生嗣復)當致卿相(封倫年方少勞)
(盧思道曰是兒識略過人丨自丨丨丨)今黃叔度(陳郡殷寅名知人方劉迅歎曰丨丨丨丨也劉)
(晏每聞其論曰皇王之道盡矣)中興名臣(狄仁傑所薦進若張柬之與桓彦範敬暉姚崇等皆為丨)
(丨丨丨)後皆名臣(李勣拔黎陽倉高季輔杜正倫往說焉及平虎牢獲戴胄咸引見卧内推禮之)
(丨丨為丨丨以勣知人)當為國噐(房元齡校仇秘書省吏部侍郎高孝基名知人謂裴矩曰僕觀)
(人多矣未有如此郎者丨丨丨丨但恨不見其聳壑昂霄云)為立大功(韓滉初判度支李晟以裨)
(將白軍事滉待之加禮使其子拜厚遺器幣鞍馬後晟丨丨丨丨)待以公輔(宗室從晦少與崔龜)
(從李景讓裴休善奬目後進名知人楊收方布衣進謁一見如雅識即丨丨丨丨後果至宰相)稱其遠
到(蕭暠權中書舍人時崔琳王丘齊澣皆有名以暠少學術不以軰行許也獨姚崇丨丨丨丨)此終
其坐(張嘉貞始為中書舍人崔湜輕之後與議事貞出其上湜驚曰丨丨丨丨後十年為中書令)後
為宰相(鄭從讜識陸扆於後生數稱譽之扆丨丨丨丨)當為國將(張守珪再遷幽州良杜府)
(果毅時盧齊卿為刺史器之與共榻坐謂曰不十年子丨節度是州丨丨重丨願以子孫託可僚屬相期耶)
高飛羽翮(唐文宗謂李程曰丨丨之翮長者在前卿朝廷之丨丨也)刃往牛解(元稹論李)
(德裕廊廟老手絃鳴雁落丨丨丨丨)濯如春柳(晉王恭字孝伯美姿儀人多愛悦或目之云丨濯丨)
(丨月丨嘗披鶴而行孟起見曰神仙中人也)昭若玉山(唐李白上裴長史書伏惟君侯貴而且賢)
(鷹揚虎視齒若編貝膚如凝脂昭丨乎丨丨丨行朗然映人也)竹梧鸞鵠(韓昌黎文見王馬燧於北)
(亭猶高山深林龍虎變化不測魁傑人也退見少傅翠丨碧丨丨丨停峙幼子娟好靜秀瑶環瑜珥蘭茁其芽)
白圭振鷺(皇甫湜文眸子瞭然炯炯清立望之真丨丨丨丨也)玉山瓊樹(劉長卿文丨丨)
(迥立丨丨無雙)玉潤珠輝(王建集明眸白晳丨丨丨丨美秀備於儀容風流發於言笑)霜鴻
松雪(李義山文丨丨清淚丨丨孤映)明月和風(李白上長史書君侯丨奪秋丨丨均韶丨埽塵)
(詞場振發文雅陸機作太康之傑未可比肩曹植為建安之雄惟堪捧駕)惟稱好鬚(李緯為民部尚)
(書會有自京師來者帝曰房元齡聞緯為尚書謂何曰丨丨緯丨丨無他語)虚有其表(明皇拜蘇)
(頲為相命蕭暠草制不工帝欲令換之不欲斥言因制中有云國之瓌寶乃指瓌字曰不可言其父名卿宜易)
(之暠不悟但改瓌為珍帝見擲於地曰丨丨丨丨以暠魁偉多髯)霜鷹凍蠅(蘇味道高爽王方慶)
(唐鈍同為鳳閣侍郎或問張元一二子孰賢答曰蘇如九月得丨丨王如十月被丨丨)鶴鳴雞樹
(鳳閣侍郎杜景佺文章知識並高遠時號為丨丨丨丨)趁蛇鸛雀(魏光乘好題目人姚元之長大)
(行且遠謂之丨丨丨丨)鳩集鳳池(王及善才行猥冗為内史人謂之丨丨丨丨)烟薰木
根(王旭短而黑謂之丨丨丨丨)熱𨫼胡孫(楊仲嗣躁急謂之丨丨丨丨並同上)珠玉在
瓦石(王敦曰夷甫處衆中如丨丨丨丨丨間晉書)野鶴在雞羣(晉嵇紹於稠人中昂昂然)
(若丨丨之丨丨丨本傳)浩浩如黃河(崔孝伯之才丨丨丨丨丨東注北史本傳)如干將
鏌鋣(見前但虞傷缺注)誤蒼生此人(晉王衍清談廢事羊祐謂丨天下丨丨者必丨丨)
吾子孫無類(周郭汾王見盧杞曰此人得志丨丨丨丨遺丨矣)薦齊賢德義(本朝)
(趙普丨張丨丨素藴機謀兼全丨丨太宗除樞密副使)薦王旦德望(錢若水丨中書舍人丨丨)
(有丨丨堪任大事真宗曰此固朕心之所屬也)魏公社稷臣(韓丨丨為相歐陽修作晝錦堂記曰)
(臨大事决大疑垂紳正笏不動聲色措天下於泰山之安真可謂丨丨之丨)文正將相器(范丨)
(丨公少作金在鎔賦如令區别妍媸願為軒鑑若使削平禍亂請鑄干將則公負丨丨丨業文武全材槩可見)
(矣又夏竦題廷試詩殿上衮衣明日月硯中旗影動龍蛇縱横禮樂三千字獨對丹墀日未斜楊徽之曰真將)
(相器也)王曾宰相器(丨丨廷試賦有物混成識者知其有丨丨丨)夷簡宰相才
(真宗祀汾陰幸吕蒙正第問諸子孰可用蒙正曰臣之子豚犬耳猶子丨丨丨丨丨也)富弼王佐
才(丨丨字彦國篤學有大度范仲淹見而識之曰有丨丨丨也)李沆眞貴人(丨丨嘗侍曲宴)
(太宗目送之曰沆風範端凝丨丨丨也)韓琦氣象雄偉(魏公姿貌英特圖繪傳之天下人以)
(為如高山太嶽望之丨丨丨丨而包育細微蓄泄雲雨藏竒匿怪盖自然也行状)公著量閎學
粹(呂丨丨識慮深敏丨丨而丨丨)吕端識大體(丨丨持重丨丨丨真宗即位捲簾升殿審視然)
(後降拜其膽略如此)蘇軾遠大器(丨丨中制科英宗在藩邸聞其名欲授知制誥范文正公曰軾)
(之才丨丨丨也他日自當為天下用在朝廷培養之天下之士莫不畏慕用之則人人無異辭東坡聞之曰公)
(可謂愛人以德)人望去可惜(王安石議改法與富公弼意不合弼稱疾求去司馬光言於神宗曰)
(公弼老成有丨丨其丨丨丨)三德人難兼(司馬公嘗謂邵雍曰丨丨丨所丨丨吾於傅欽之畏)
(焉雍曰欽之清而不耀直而不激勇而能溫尤為難矣)必為太平相(李昉嘗期王旦謂子弟曰)
(此人丨丨丨丨宰相然東封西祀亦不能救也)與對秉鈞軸(王沂公知制誥王文正公曰識一吕)
(夷簡否此人異日丨舍人丨丨丨丨沂公曰何以知之公曰吾以奏請得之如不税農器等事)安石詐
不情(仁宗曰王丨丨人也賞花釣魚誤食釣餌一粒足矣食之盡丨丨丨也嘗不樂之)惠卿非
佳士(神宗問人才至吕惠卿司馬光曰丨丨丨丨丨使安石受謗於中外皆惠卿所為也上曰惠卿應對)
(明辨亦似美才光曰江充李訓若無才何以動人主)先見不如誨(王安石新除參政吕誨首彈之)
(以為久居廊廟必無安靜之理司馬光曰吾丨丨丨丨吕公丨)吾獲知言名(蘇老泉作辨姦論今)
(有人口誦孔老之書身履夷齊之行是王衍盧杞合而為一使斯人而不用則吾言為過不然天下被其禍而)
(丨丨丨丨之丨悲夫)
詩集氣纏霜匣滿(丨丨丨丨丨水置玉壺多杜詩)清如玉壺冰(鮑叔明詩)汝
陽眞天人(丨丨丨丨丨眉宇甚疎秀杜詩)裴公有仙標(丨丨丨丨丨拔俗數千丈李白)
(詩)玉府標孤英(杜甫)珠光照乘光(丨丨丨丨丨冰瑩環坐熱元稹)列宿炳
輝光(神仙餘氣骨丨丨丨丨丨劉義)野鶴無俗姿(文粹)鄭公瑚璉噐(丨丨丨丨)
(丨華嶽金天晶昔在童子日已聞老成名嶽然大賢後復見秀骨清開口取將相小心事友生閱書百紙盡落)
(筆四座驚杜贈嚴武詩)裴李春蘭馨(王劉美竹潤丨丨丨丨丨鄭氏才振古啖侯筆不停遣辭)
(必中律利物常發硎綺繡相展轉琳琅愈青熒杜喬陵呈縣官詩)秀擢八龍荀(雄推三虎賈丨)
(丨丨丨丨元稹之)人仰驥中驊(京邑搜楨幹南宮步渥洼世推材是梓丨丨丨丨丨柳子厚)
飄飄神仙氣(皎皎鸞鳳姿丨丨丨丨丨李白詩)韓侯冰玉人(丨丨丨丨丨不可塵)
(土推王荆公)符采照滄溟(丨丨丨丨丨精輝凌白虹李白詩)精輝凌白虹(見上)
風采鑠雲烟(東坡)冰壺貯秋月(同上)峯尖見秋隼(魏侯骨聳精神緊華)
(岳丨丨丨丨丨杜甫)清冰出萬壑(炯若一叚丨丨丨丨丨置在迎風寒露之玉壺同上)玉樹
臨風前(宗之瀟洒美少年皎如丨丨丨丨丨同上)眉宇傾一座(紫芝丨丨丨丨丨笑語但)
(聞雞舌香王荆公詩)水鏡明秋霜(松心竹節爭老蒼冰壺丨丨丨丨丨楊誠齋詩)清冰光
照人(澄湖萬頃清見底丨丨一片丨丨丨岑參詩)瞳人剪秋水(骨重神寒天廟器一雙丨)
(丨丨丨丨李賀唐兒歌)
力量
古今源流見總論
事類自任(伊尹丨丨以天下之重孟子)克壯(方叔元老丨丨其猶詩)股肱(臣作朕丨)
(丨耳目予欲宣力四方汝為書)藩宣(四國于丨四方于丨詩)濟川(若丨大丨用汝作舟楫尚書)
格天(時則有若伊尹丨於皇丨同上)發彊(丨丨剛毅足以有立記)弘毅(士不可以不丨丨任)
(重而道遠語)孟賁(若是則夫子過丨丨遠矣孟)烏獲(今有人曰舉百鈞則為有力人矣然則舉)
(丨丨之任是亦丨丨而已矣注丨丨扛鼎舉千鈞)扛鼎(項羽力能丨丨才氣過人)拔山(項羽歌曰)
(力丨丨兮氣盖世)安劉(漢周勃重厚少文然丨丨氏者必勃也)託孤(金日磾曰臣外人不如霍)
(光光受遺詔丨丨以輔少主)擊楫(祖逖少有大志丨丨誓清中原)戮力(王衍曰當丨丨神州何至)
(作楚囚對泣耶)謀斷(唐房元齡善丨杜如晦能丨二人同心輔政)功位(郭子儀丨盖天下而人不)
(疑丨極人臣而主不忌)削平(裴度丨丨淮蔡有功於國)匡復(李晟丨丨社稷)取日(狄仁傑丨)
(丨虞淵洗光咸池潛授五龍夾之以飛)籌邊(李德裕建丨丨樓以身扞難功流社稷)貴勇敢
(所貴於勇敢者貴能行禮義也故勇敢強有力者天下無事用之於禮義天下有事用之於戰勝用之於戰勝)
(則無敵用之於禮義則順理外無敵内順理此之謂盛德故聖王之丨丨丨強有力如此也記)訓勇力
(晉悼公使荀賓為右司士屬焉使士丨丨丨之士時使之也左傳)勇於義(孟軻丨丨丨而果於德楊)
(子)去其怒(用人之勇丨丨丨記)竭股肱(荀息曰臣丨其丨丨之力加之以忠貞不濟則以死)
(繼之左傳)執干戈(能丨丨丨以衛社稷可無傷也記)干城將(衛文侯以二卵而棄丨丨之丨)
社稷臣(漢武帝問汲黯何如人嚴助曰使任職居官無以踰人至輔少主守成雖自謂賁育不能奪上)
(曰然古有丨丨丨至如黯近之矣)回天力(唐張九齡論事有丨丨之丨)何如人(禄山反河)
(朔盡䧟獨平原城守具備使司兵參軍李平馳奏玄宗既聞亂歎曰河北二十四郡無一忠臣耶及平至帝大)
(喜謂左右曰朕不識真卿丨丨丨所為乃若此)捍天下(守一城丨丨丨以千百就盡之卒蔽遮江淮當)
(是時相與不亡誰之功也韓張中丞後序)貫日月(天寳末盗發幽陵外詛内訌子儀自朔方提孤軍轉)
(戰逐北誼不還顧當是時天子西走唐祚若贅疣而能輔太子再造王室及大難略平遭讒甚詭奪兵柄然朝)
(聞命夕就道無纖芥自嫌及被圍涇陽單騎見虜堅以至誠猜忍沮謀雖唐命方永亦由忠丨丨丨神明扶持)
(者哉郭子儀贊)折足覆餗(鼎丨丨丨公丨其形渥凶言不勝其任也易)負乘致寇(丨且)
(丨丨丨至負也者小人之事也乘也者君子之器也以小人而乘君子之器盗斯奪之矣同上)不能者
止(陳力就列丨丨丨丨危而不持顛而不扶則將焉用彼相矣語)可謂具臣(今由與求也丨丨丨)
(丨矣)託孤寄命(可以丨六尺之丨丨百里之丨臨大節而不可奪也君子人也並同上)盡忠
補過(君子之事上也進思丨丨退思丨丨將順其美匡救其惡孝經)殺身成仁(志士仁人有丨)
(丨以丨丨語)舍生取義(丨丨而丨丨者也孟)運籌决勝(漢高祖曰丨丨帷幄之中丨丨)
(千里之外吾不如蕭何)面折廷爭(王陵丨丨丨丨)諸吕卒定(吕氏之亂太尉以一節馳)
(入北軍卒定諸吕)淮南寢謀(汲黯在朝丨丨為之丨丨)京師振悚(後張綱在八使廵行)
(中年少官卑受命埋輪洛陽郵亭曰豺狼當道安問狐狸遂劾奏梁冀丨丨丨丨)澄清天下(范滂)
(奉命為詔使按察冀州滂登車攬轡慨然有丨丨丨丨之志)辦賊有功(費禕字文言時魏軍至來敏詣)
(禕圍棋時羽檄交至禕與敏竟日對戲色無倦敏曰試君耳必能丨丨也果丨丨並同上)破百萬師
(晉謝安以八千騎丨符堅丨丨之丨)罷軟不勝(坐丨丨丨丨任者不曰罷軟曰下官不職賈誼策)
醇謹自處(石慶為相但丨丨丨丨充位而已)壁後置人(桓溫入赴山陵止新亭大陳兵)
(衛將移晉室呼安及王坦之欲於坐害之安從容就席坐定謂曰安聞諸侯有道守在四鄰明公何湏丨丨丨)
(丨耶溫笑曰正自不能不爾遂笑語移日晉謝安傳)圍棋游陟(符堅衆號百萬次淝水謝元入問計)
(謝安無懼色方與丨丨丨丨至夜方還)吹笳却胡(劉疇避亂䲧壁賈胡百數欲害之疇無懼色援)
(笳吹之為出塞入塞之聲以動游客之思於是羣胡泣去晉書)單騎見虜(回紇吐蕃合兵圍涇陽郭)
(子儀曰今衆寡不敵難以力勝昔與回紇契約甚厚不若挺身往說之可不戰而下也遂與數騎開門而出傳)
(呼曰令公來回紇大驚其大帥藥葛羅執弓注矢於陣前子儀免胷釋甲投鎗而進丨丨丨丨回紇諸目長相)
(顧曰是也皆下馬羅拜通鑑唐代宗紀)解甲散還(郭晞在邠州縱士卒為㬥節度使白孝德患之)
(叚秀實自請補都虞侯晞軍士十七人入市取酒刺酒翁秀實列卒取十七人首注槊上植市門晞一營大譟)
(盡甲孝德恐秀寳曰請往解之秀實請老躄者一人持馬至晞馬下甲者出秀實笑曰殺一老卒何甲也吾戴)
(吾頭來矣甲者愕因諭曰常侍負若屬耶副元帥負若屬耶奈何欲以亂敗郭氏晞出秀實讓之曰副元帥勲)
(塞天地當念終始今常侍恣卒為㬥行且亂亂則罪及副元帥亂由常侍出然則郭氏功名其存者幾何言未)
(畢晞再拜曰公幸教晞以道恩甚大敢不從命遂顯叱左右盡皆丨丨丨丨火伍中敢譁者死同上)疾風
勁草(唐代宗幸陜徒步裴諝挾考功南曹印赴行在帝曰丨丨知丨丨果可信又李絳字知言即且斥去)
(帝動容曰卿告朕以人所難言者丨丨知丨丨卿當之矣又太宗賜虞世南詩云丨丨知丨丨板蕩識忠臣)
嚴霜烈日(雖千百歲其英烈言言如丨丨丨丨可畏而仰哉叚秀實贊)志雄萬夫(雖長)
(不滿七尺而丨丨丨丨及没天下莫不思其風烈裴度贊)孤特一槩(蕭俛以聲利為汚疾邪太甚丨)
(丨丨丨故輕去位無所籍)不為齪小(杜牧剛直有竒節丨丨丨齪丨謹又叚文昌丨丨丨齪丨行)
論議勁正(武儒衡丨丨丨丨有風節)循謹無駁(董晉同平章方竇參得君裁可大事不關)
(咨晉晉丨丨丨所丨異)循默不職(王涯同中書門下平章事坐丨丨丨稱丨罷)烈氣風
雷(至誠無忘炳在日月丨丨不散長為丨丨吕溫諸葛亮廟記)碎首玉階(請除君側少答鴻恩)
(丨丨丨丨庶明臣節王義方彈李義府疏)指麾無前(天地之内丨丨丨丨唐文粹)為天一
柱(屹屹中定丨丨丨丨)横制宇宙(張轡利策丨丨丨丨)斷鼇補天(並同上)幹坤
撼乾(丨丨軸丨丨樞鼓元氣而雷域中騰百川而雨天下)據河擘華(丨長丨如指杯丨太丨若)
(破塊)天下為己任(本朝趙普沈毅果敢在朝十年以丨丨丨丨丨某人當薦雖裂其奏而必進某)
(官當遷雖咈上意而必從奏疏不可者雖焚之通衢而不恤其規模力量之堅定如此而金匱一書復有以開)
(奕世太平之輔)持重定大計(吕端持重識大體鎻王繼恩於閣内而大計已定及真宗即位卷簾)
(升殿審視而後降拜其膽略如此)盡力以事君(韓琦曰凡為人臣者丨丨丨丨丨死生以之顧)
(事是非如何耳若夫成敗則天也)事君無所避(王巖叟言韓琦嘗教臣以丨丨之道前不希寵)
(後不畏死左右丨丨丨中間惟有誠意而已)韓琦夷險一致(公出入將相勤勞王家丨丨丨)
(丨丨丨至於臨大事决大疑垂紳正笏不動聲色措天下於泰山之安歐陽晝錦堂)康伯謀猷靖
深(陳丨丨起布衣致位上台丨丨丨丨動合機會故以為度量似謝安德用似楊綰用能運動樞極再安天)
(下顯有丕績卒為功臣言行錄)寇準鼻息如雷(丨丨在澶淵每夕與楊億飲博歌謳諧謔歡呼)
(常逹旦或就寢則丨丨丨丨上使人視之喜曰得渠如此吾復何憂言行錄)張詠城門不閉
(有妄言南詔欲來寇蜀蜀守調兵築城民大驚擾朝廷聞之詔張文定公移鎮西蜀公言此必妄也當以靜鎮)
(之入境下令曰寇來吾自當之妄言者斬悉歸所調兵罷築城之役會上元觀燈丨丨皆通夕丨丨蜀遂大安)
(東坡張文定公墓誌)萊公親扶日轂(景德中敵窺澶淵中外震驚全軀之臣百計身保丨丨丨)
(丨丨丨不動如山卒使敵人幾無匹馬隻輪之返)乖崖下馬三呼(張丨丨守成都兵火之餘)
(人情反側一日合軍旅大閱始出衆遂嵩呼者三乖崕亦丨丨東北望而丨丨復攬轡行衆不敢讙王清馬塵)
(史)宗旦叱罵儂賊(孔丨丨丨丨丨丨其死如飴)丁隲不附新法(丨丨丨丨)
(丨丨擢為正言)恐不能臨大節(神宗謂司馬光曰今中外大臣更無可用獨陳升之有才智曉)
(民政邊事他人莫及光曰升之才智誠如聖訓丨丨丨丨丨丨而不可奪耳)憤死而事一變
(高宗建炎初宗澤留守京城數月之間城壁增固龍濠開浚寨柵羅列義士團結五丈河已通流陜西京東北)
(盗皆歸附前後二十餘䟽請上還京為汪黃所沮未及一年而丨丨澤死丨杜充繼天下丨丨丨矣)蘇東
坡伊尹論(立天下之大事者有天下之大節者也夫以天下之大而不足以動其心則天下之大節)
(有不足立而大事有不足辦者矣今夫匹夫匹婦皆知潔廉忠信之為美也使其果潔廉而忠信則其智慮未)
(始不如王公大人之能也唯其所爭者止於簞食豆羹而簞食豆羹足以動其心則是其智慮之不出乎此也)
(簞食豆羹非其道不取則一鄕之人莫敢以不正犯之而不能辦一鄕之事者未之有也推此而上其不取者)
(愈大而其所辦者愈遠矣讓天下與讓簞食豆羹無以異也治天下與治一鄉亦無以異也然而不能者有所)
(蔽也天下之富是簞食豆羹之積也天下之大是一鄕之推也非千金之子不能運千金之資販夫販婦得一)
(金而不知所措非智不足所居之卑也孟子曰伊尹耕於有莘之野非其道也非其義也雖禄之天下弗受也)
(夫天下不能動其心是故其才全以其全才而制天下是故臨大事而不亂古之君子必有高世之行非苟以)
(為異而以卿相之佐千金之冨有所不屑將以自廣其心使窮逹利害不能為之芥蔕以全其才而欲有所為)
(耳後之君子亦嘗持其志矣得失亂其中而榮辱奪其外是以役役至於老死而不暇亦足悲夫孔子叙書至)
(於舜禹臯陶相讓之際盖未嘗不太息也夫以朝廷之尊而行匹夫之讓孔子安取哉取其不汲汲於冨貴有)
(以大服天下之心焉耳夫太甲之廢天下未嘗有是而伊尹始行之天下不以為驚以臣放君天下不以為僭)
(既放而復立太甲不以為專何則其素所不屑者足以取信於天下也彼其視天下眇然不足以動其心而豈)
(忍以放廢其君求利也哉後之君子蹈常而襲故惴惴焉懼不免於天下一為希闊之行則天下羣起而誚之)
(不知求其素而以為古今之變時有所不可者亦已過矣)蘇子瞻樂全先生文集序
(昔北海孔融志大而論高功烈不見於世然英偉豪傑之氣自為一時所宗其論盛孝章郄鴻豫書慨然有烈)
(丈夫之風諸葛孔明不以文章自名而開物成務之姿綜練名實之意自見於言語至出師表簡而靜直而不)
(肆大哉言乎與伊尹說命相表裏非秦漢以來以事君為悦者所能至也常恨二人之文不見其全今吾樂全)
(先生張公安道名方平者不其庶幾乎嗚呼士不以天下之重自任久矣言語非不工也政事文學非不敏且)
(博也然至於臨大事鮮不忘其故失其守者其器小也公為布衣則頎然已有公輔之望自少出仕至老而歸)
(未嘗以言徇物以色假人雖對人主必同而後言毁譽不動得喪若一眞孔子所謂大臣以道事君者世遠道)
(散雖志士仁人或少貶以求用公獨以邁往之氣行正大之言曰用之則行舍之則藏上不求合於人主故雖)
(貴而不用用而不盡下不求合於士大夫故悦公者寡不悦者衆然至言天下偉人則必以公為首公盡性知)
(命體乎自然而行乎不得已非蘄以文字名世者也)
詩集嶽立(多君秉古節丨丨冠人曹李白詩)力排(丨丨南山三壯士齊相殺之費二桃同上)
(梁甫吟)冠雲霄(峻節丨丨丨同上詩)匡社稷(傅說版築臣李斯鷹犬人歘起丨丨丨寧復長)
(艱辛同上冬夜詩)攬犀象(孤月倒江河赤手丨丨丨坡詩)縛於莵(更能赤手丨丨丨同上送)
(徐德之詩)萬牛挽不前(丨丨丨丨丨公乃獨力扛黃山谷詩)破敵如摧山(昔為瓊樹)
(枝今有鳳標顔丈夫當為國丨丨丨丨丨何必事州府空使鬢毛斑韋應物寄暢當詩)
古今合璧事類備要後集卷八
