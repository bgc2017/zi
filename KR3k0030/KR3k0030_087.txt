古今合璧事類備要後集卷十八
宋謝維新撰
宰屬門
檢正
歴代㳂革(檢正之職古無之自國朝熙寧三年詔中書五房各置檢正二員在堂後官之上都)
(檢正一員在五房提點之上皆以士人為之石林燕語元豐五年官制行罷檢正職務分歸中書舍人給)
(事中左右司郎官續會要建炎三年都省言軍興以來天下多事欲差官兩員充中書門下省檢正諸房)
(公事一員檢正吏禮兵房一員檢正戶刑工房位序在左右司上於都堂置直舍從之四年罷紹興二年)
(詔復置一員紹興三年孝宗已即位未改元詔尚書省吏房兵房三省樞密院機速房尚書省刑房戸房)
(工房三省樞密院看詳賞功房尚書省禮房今左右司分房書擬其中書門下諸房令檢正書擬中興會)
(要乾道八年詔都承檢正左右司檢詳編修每日通輪宿直孝宗會要)
事類宰士(哲宗朝范鏜除都檢正制曰爾為丨丨考校詳當所補滋多李清臣行)宰旅(職略)
選士人(熙寧三年中書門下言奉旨議中書創置士人為屬官㐲以中書統治百官以佐天子政事而)
(所置吏屬尚仍舊制宜高丨丨丨稍依先王設弼置輔之意今欲置檢正五房公事一人逐房各置檢正公事)
(二人並以朝官充或用京朝官若選人即為習學公事見宰相參政如常朝官之禮會要)核羣吏(孝宗)
(朝臣寮言熙寧中創置檢正五房公事官一員每房各置檢正官二員書功過簿以丨丨丨之失其程督之嚴)
(如此會要)執筆入記(神宗開天章閣對輔臣呈官制除目詔中書檢正官聞王震江陵吳雍丨丨丨)
(丨聖語面授震左司員外郎使自書時論榮之九朝通略)進文嘉覽(鄧潤甫字温伯為檢正中)
(書戶房公事詔取所丨丨上丨而丨之遷集賢校理直舍人院國史)書無不通(沈括字存中博覽古)
(今於丨丨所丨丨熙寧間除太子中允為檢正中書刑房公事東都事略)官非所好(劉忠肅公摰字)
(莘老王荆公初秉政搜擇人才任以不次元公絳數以公為言荆公一見遂器重焉擢為中書檢正居月餘默)
(默非所好會除御史欣然就職言行錄)以備侍從(初議中書置屬神宗以為必不能得第一等人)
(才王安石曰中書屬官須精擇可丨丨臺諫丨丨者實錄)以知流品(大觀中李夔奏元豐間神宗命)
(檢正官畢仲衍纂集内外事物綱目為中書備對丨丨官吏丨丨戶口錢榖之數以知禮法文物軍兵名額之)
(數以知刑罰赦宥之事夫役之數小大精粗無乎不備續會要)通知省政(中興初除傳崧為檢正制)
(曰宰士止於中臺之屬不與聞命令之原故又置檢正以丨丨三丨之丨汝其擿過差以禆國論程期魯以檢)
(吏姦汪藻行狀)紏正員務(檢正官五房各一人掌丨丨丨丨四朝志)政事所出(紹興除陳)
(藻檢正制曰檢正之判自我神祖二省丨丨丨丨高宗實錄)功過各書(見前核羣吏注)
左右司
歴代㳂革(隋尚書都司置左右司郎中各一人掌都省之職通典唐武德省正觀復置掌副左)
(右丞所管諸司事二十四曺呼左右司為都公國史補龍朔改為左右承務咸亨中復為左右司郎中武)
(后又增員外郎各一人永昌二年置神龍初省後復置焉國朝以為階官元豐正名始實有職掌左右司)
(郎中各一人左右司員外郎各一人中興題名記凡四員掌舉諸司之綱紀號為都司亦曰左右曹焉職)
(略元豐六年諸司置御史房主行彈劾御史案察失職七年御史房置簿以書御史六曹官糾核之多寡)
(當否為殿最紹聖初詔都司以歲終點檢六曹稽違太多者具姓名取旨二年詔御史臺察六曹稽緩違)
(失者送左司記定四朝志建炎三年以置檢正减左右司二員明年復中興會要隆興元年從右諫議大)
(夫王太寶等議詔左右司郎官各差一員减罷二員二年詔左司書擬吏戶禮機速房右司書兵刑上賞)
(功房文字孝宗會要後以右司掌刑房事任為劇乃置二員中興題名)
事類鼎味(太尉司徒司空長史秩比千古號為毗佐三台助丨和丨應劭漢官制)台佐(褚球)
(字仲寳為司徒右長史加貂丨丨加貂始自球南史)喉舌(三公天子之股肱掾属則三公之丨丨漢崔實)
(傳)志節(隋骨儀為右司郎中時政漸濁亂貨賂公行士夫變節儀厲志守常介然獨立隋書)有識
(白敏中字用晦為左司員外郎武宗雅聞白居易名欲召用之是時居易病足宰相李德裕薦敏中文辭類其)
(兄而丨器丨本傳)著名(奚陟字殷卿為左司郎中陟少自砥厲丨丨節唐本傳)宣邦教(左右)
(司郎中員外郎各掌付十有二司之事以舉正稽遲凡都省掌舉諸司之綱紀百寮之程式以正邦理以丨丨)
(丨唐六典)承要務(許鑑為左司郎中不稱職張鷟劾之云位膺列宿爵綰通班總八座之繁司丨萬機)
(之丨丨唐書)掌機衡(鏘鏘會府丨北斗之丨丨肅肅禮闈握南宫之樞奥同上)握樞奥(注見)
(上)付諸司務(左右司掌丨丨丨之丨舉稽違署符目知宿直為丞之貳唐六典)轄諸司
事(左司郎中副左丞丨丨丨署錄日勘稽失知省内宿直之丨唐職官志)彌綸省闥(奚陟字殷)
(卿歴右司郎中丨丨丨丨唐本傳)毗佐三台(見前鼎味注)詳整任職(武元衡字伯蒼)
(為左司郎中以丨丨丨丨唐本傳)精簡得人(太宗朝劉洎言曰尚書萬機乃為政本比者綱維不)
(舉並為勲親在位品非其任功勢相傾將救兹弊且宜丨丨四員左右丞左右司郎中如並丨丨自然綱維一)
(舉唐本傳)詳整稱重(武元衡遷左司郎中時以丨丨丨丨唐本傳)掄選有序(吳王潛為)
(左司郎中典選事時喪亂之後官失其守甲簿湮没潛雍容欵接坐客常滿隨才而接人人自以為得徐知誥)
(相吳丨丨丨丨潜之力也九國志)分治省事(左司郎中右司郎中各一人正六品左司員外郎右)
(司員外郎從六品掌受付六曹諸司出納之事而舉正其稽失丨丨丨丨左司冶吏戶禮奏鈔班簿房右司治)
(兵刑工案鈔房而開拆制置御史催驅封播知雜印房則通治之會要)詔贊省務(宣和六年左司)
(王蕃奏都司以彌綸省司為職事無不預今宰相入省諸房文字填委次第具呈自朝至於日中或昏暮僅絶)
(其勢不暇一一檢閱細故而省吏徑禀宰丞請筆以草檢令承從官齎赴郎官廳落日押字請依元豐崇寧舊)
(法諸司各具簽帖先都事次點檢次郎官押訖赴宰相請筆行下於是詔先帝肇正三省丨給舍都司以丨丨)
(丨今都司寢以曠官緣省吏強悍敢肆侵侮自今違法事其左右司官勿書具事舉劾情重者竄責四朝官聀)
(志)付六曹事(左右司掌授丨丨丨之丨而舉正文書之籍失四朝志)考六曹功(宣和)
(二年臣寮䟽神考肇建中臺分六官而設之属以御史紏其稽違復令都司較其功過令文左右司歲丨丨丨)
(郎官治狀以丨過對折分等惟三而上下等又有優劣次年春申省續會要)學為宰相(紹興十三)
(年三省進擬右司郎中上謂輔臣曰神宗聖訓云左右司便是丨丨丨丨豈可不謹擇會要)質請宰
相(張拭字敬夫除右司員外郎知閣門事張說除簽書拭夜草手䟽極言其不可且詣宰相丨丨之丨丨慙)
(憤不堪而上獨不以為忤親札疏尾付宰相使諭旨拭復奏上意感悟命得中寢時兼侍讀得入經筵楊誠齋)
(集)職當綜覈(慶歴二年左司宇文鼎奏判度支胡征曰臣謬跡都曹丨丨丨丨續通鑑)職為
彌綸(見前詔贊省務注)共决可否(劉䞇傳遷右司郎中初宰掾每於執政分廳時請間曰事)
(多持兩端伺意旨摯始請以公禮聚見丨丨丨丨四朝國史)自書除目(王震字子發元豐四年開)
(天章閣初用官制大除拜詔震與吳雍從輔臣執筆入記聖語面授左司員外郎直使丨丨丨丨時論榮之哲)
(宗實錄)置御史房(元豐六年都司丨丨丨丨主行彈劾御史案察失職七年都司御史房置簿以)
(書御史六曹官紏劾之多寡當否為殿最歲終取旨陞黜紹聖元年詔都司以歲終點檢六曹稽違太多者具)
(郎官姓名上省取旨二年詔御史臺察六曹稽緩違失者送左司記定四朝志)增宰士員(葉顒除右)
(司時孝宗初即位欲清中書之務丨丨丨之丨公膺首選遷左司一日帝召諫官曰葉顒在都司二年甚宣力)
(然與宰相為朋黨諫官對曰臣不識葉顒聞之公論不然因具陳公求外補意帝默然良久曰非卿則朕無以)
(知此人越翌日除吏部侍郎兼權給事中楊誠齋集)出使除職(元豐六年七月左司郎中范雍直龍)
(圖閣河北轉運使都司丨丨丨丨自此始元祐元年范子竒范純粹自左右司出為河北京東轉運皆用雍例)
(直龍圖閣長編)具官取旨(見置御史房注)瓘數曾布(陳瓘為右司員外郎以書獻曾布曰)
(尊私史而壓宗廟緣邊費而壞先政皆閣下之過也布讀之大怒辨論移時瓘指事叔言辭色不撓堂吏比肩)
(竦觀又以日錄辨國用湏知檄申三省遂出知秦州丁未錄)岡言頥浩(紹興三年時方審量濫賞)
(以左右司領之吕頥浩當國時有縱舍右司員外郎王岡輒持不可曰公秉國鈞於天下具瞻之地不平謂何)
(怨始有所歸矣頥浩矍然中興系年錄)任吾宰屬(國家即位以來百司紀綱日失其序詔今稽壅)
(吏媮不虔思得時髦之英丨丨丨丨之職淳熙制)升冠都司(趙及除左司郎中制曰丨丨丨丨之)
(名胡文恭行)董正左曹(除楊安國制曰參訂左曹范純禮制曰丨丨丨丨同上)參訂右
曹(除裴倫制曰丨丨丨丨同上)分治六官(除孫覺制都司丨丨丨丨事無巨細畢陳于前若綱)
(在綱振之則舉弛之則廢奕城)異於諸曹(尚書政本左右司紀綱之地故郎選丨丨丨丨南豐)
(擬制)主以郎吏(除張康國等制曰中臺都司丨丨丨丨非獨付受書奏亦以助正紀綱曲阜)習
知臺閣(范純禮左司郎中制董正左曹宜莫如汝又云上都司紀綱之地非丨丨丨丨故事不在茲選同)
古今合璧事類備要後集卷十八
