古今合璧事類備要別集卷四十八
宋謝維新撰
菓門
柿附椑
格物總論(柿朱果也數種大者如楪圓八稜稍匾次者如拳又有如牛心者有如鴨卵雞卵者)
(又有名鹿心者又一種至小如折二錢大號為猴柿然皆以少核者為佳皆八九月後方熟有如南劍尤)
(溪柿處州松陽柿最為竒品其餘皆不及之)
事類嘉實(俗謂柿有七絶一壽二多陰三無鳥巢四無虫五霜葉可翫六丨丨七落葉肥大雜俎)
被實(椑柿丨丨於長浦謝靈運賦)鴻柿(丨丨若瓜七欵)烏柿(梁侯丨椑之丨潘岳賦)鄭
虔書(丨丨好丨苦無紙慈恩寺貯柿葉數屋虔日取隸書歲久殆徧小說)退之詩(韓丨丨青龍寺)
(丨終篇言赤色莫曉其故嘗見小說云云九月柿葉赤而實紅則退之詩乃謂此也坡集)
椑梁園(丨侯丨有烏椑八稜地理志又見前)長浦(前椑注)
詩集霜熟(丨天丨柿栗韓愈)陰合(柿林綠丨丨白樂天)石蜜與(想見冰盤中丨丨丨)
(柿霜韓愈)金烏啄(秋灰初吹季月琯日出夘南暉景短友生招我佛寺行正植萬株紅葉滿光華閃壁)
(見神鬼赫赫炎官張火傘然雲燒樹大實駢丨丨下丨赬虬卵䰟翻眼暈忘處所赤氣冲融無間斷有如流傳)
(上古時九龍照耀乾坤旱二三道士席其間靈液屢進玻瓈&KR0034;前人)滋殊絶(垂賁華林園柿味丨丨丨)
(劉恭義)味獨兼(秋林黃葉晩霜嚴熟蔕甘香丨丨丨火傘赬虬浪褒拂風標却似色中黔劉屛山)
椑擅場(紅葉曾題字烏椑昔丨丨凍乾千顆蜜尚帶一林霜核有都無底吾衰喜細嘗慙無瓊玖句報)
(惠不相當楊誠齋)
樂府二寸紅珠(味過華林芳蔕色兼陽井沉朱輕勻絳蠟裹團酥不比人間甘露神鼎十分)
(火棗龍盤丨丨丨丨清含冰蜜洗雲腴只恐身輕飛去張仲殊)
棗
格物總論(棗實大者如雞卵小者亦如雞心大赤核小者為佳初淺碧色微白七八月方熟漸)
(紅生噉清甘且脆取以日乾香味尤勝然其種不一所産亦有土宜又有一種可入藥用嘉實也)
事類酸棗(樲丨丨孟注)壺棗(今江東棗大而銳上者呼為丨丨棗猶瓠也細腰者今鹿盧棗)
(尔雅)細腰(棗有狗牙雞心牛尾羊角獮猴丨丨之名廣雅)赤心(又有丨丨之名鄴中記)籩實
(饋食之丨其丨棗周禮)婦贄(丨人之丨椇榛脯脩棗栗記)八月剥(丨丨丨棗詩豳七月)千
戶等(安邑千樹棗其人與丨丨侯丨漢貨殖傳)曾晳嗜(丨丨丨羊棗曾子不忍食羊棗注實小而)
(圓紫黑色俗呼羊矢棗孟子)王母食(尹喜共老子西遊省太真丨丨共丨玉文之棗其實如瓶尹傳)
漢武設(七月七日西王母當下帝設玉門之棗内傳)期生食(李少君以却老方見上少君曰)
(臣嘗遊海上見安期生食臣棗大如瓜漢郊祀志)黃布裹蒸(景公曰東海中有棗華而不實何也)
(晏子曰昔秦繆公乘舟理天下丨丨丨丨棗至海而投其布故華而不實公曰吾佯問對曰嬰聞佯問者亦當)
(佯對晏子春秋)篋中何物(漢武時上林獻棗上以杖擊未央前殿檻呼朔曰叱來先生知此丨丨丨)
(丨朔曰上林之棗四十九枚上曰何以知之對曰呼朔者上也以杖擊檻者兩木也曰朔來朔來者棗也叱叱)
(者四十九也上大笑賜帛千疋外傳)取棗啖吉(王吉少時學問居長安其東家有棗樹垂吉庭中吉)
(婦丨丨以丨丨吉後知之乃去婦東家聞而欲伐其木鄰里共止之因請吉令還婦本傳)以棗投琛
(蕭琛預御筵醉伏梁武帝丨丨丨丨琛乘取栗擲上正中面御史中丞在座動色曰此中有人不得如此豈有)
(說耶琛荅曰陛下投臣以赤心臣敢不報以戰栗上笑悦本傳)圍棋啖棗(魏文帝忌任在城王驍壯因)
(卞太后所共丨丨並丨丨帝密以毒著諸棗中太后索水救之不及本史)如厠食棗(王敦尚武帝舞)
(陽公主丨丨見㯃箱中盛棗本以塞鼻敦謂厠上下果遂丨之羣婢莫不笑之本傳)竊無核棗(鄧太)
(師仙去永樂有無核棗人不可得永樂道士侯道華丨食之神仙傳)食無核棗(河中永樂縣得無核)
(棗有蘇氏女自少獲而食之不食五穀年五十嫁顔如處子自亂離後莫知其所同上)檽棗異常
(石晉朝趙令公瑩家庭有丨丨婆娑丨丨四遠俱見望氣者訪其鄰里問人云此家今有登宰輔者不在其人)
(在其子孫後令公由太原大拜北窗瑣言)潘岳笙賦(棗下纂纂朱實離離宛其死矣化為枯枝人生)
(不能行樂何以虚謐為)
詩集雞心(浮華齊水麗垂彩鄭都竒白紛英靡靡紫色褾離離風搖羊角樹日映丨丨枝榖城踰石)
(蜜蓬岳表仙儀已聞安邑美永茂玉門垂梁簡文帝)龜手(皮皺似丨丨葉小如鼠耳君去作大車輪軸材)
(須此白樂天)坐自零(黃葉離高柯丹棗丨丨丨不惜棗自零念我少弟兄傳玄)從人打(棗熟)
(丨丨丨杜)棗落青(丨圃丨丨璣韓)棗垂紅(出籬大丨丨丨淺李賀)壓枝繁(秋來紅棗)
(丨丨丨堆向君家白玉盤歐)移根遠(彼美秪園果珍同玉井船後期千歲熟今日萬珠員地潤仍依)
(信欄深自帶煙結花雖最晚藏核莫如堅大食丨丨丨番禺託蔕連舊名稽藥錄新實著詩篇甜出諸餳上香)
(居百果前黑腰虛羡爾紅皺豈為然邂逅為公壽婆娑與世延暮鐘催酒散嘶馬引旗旋今作中州瑞元從異)
(國傳何當廣栽植欲以慰飢年郭功父千歲棗)風落盡(樹頭陽鳥飢啄棗破紅遶地青蠅老青蠅雨濕)
(驚不飛殘棗入泥人不掃西丨丨丨鳥亦歸晉客齒黃空懊惱梅聖俞)日曝乾(丨顆丨丨紅玉軟風)
(枝牽動綠羅鮮黃山谷)赤心投(種桃昔所傳種棗予所欲在實為美果論材為良木餘甘入鄰家尚)
(得饞婦逐况於秋盤中快噉取饜足風包墜朱繒日顆皺紅玉贄享古已然豳詩自宜錄緬懷青齊間萬樹蔭)
(平陸誰云食之昏慮智乃成俗廣庭觴聖壽以此參肴䔩願比丨丨丨聖明儻予燭荆公)
栗子附榛
格物總論(栗子苞生大不止如杯刺多如蝟毛每枝不下五七个其中着實或單或雙或三或)
(四數之少者其實大多者其實小苞青黃赤三色苞内實有殼殼紫黑色殼内膜黃白膜内肉亦然九月)
(方收成熟時苞自發罅而實隨隕矣榛二種圓實壯下銳上大者徑寸小者中指大味甘勝於栗也)
事類隰有(丨丨栗詩山有樞)山有(丨丨嘉卉侯栗侯梅)東門(丨丨之栗韓詩)楚
室(定之方中云云作于丨丨云云樹之榛栗詩)女贄(丨丨不過榛栗棗脩)籩實(饋食之丨其丨)
(栗周禮)千樹(燕秦丨丨栗其人與千戶侯等漢書)數升(人有脚弱啖栗丨丨遂能行本草注)中
山(丨丨好栗何晏論)諸暨(丨丨産如拳之栗地理志)晝拾(古者獸多民少皆巢居以避之丨丨)
(橡栗暮棲樹上故命曰有巢氏莊子)朝三(宋有狙公者養狙成羣曰與若茅栗也丨丨而暮四足乎衆狙)
(皆怒曰朝四而暮三足乎衆狙皆喜列子)以栗擲柱(宋劉秀之為丹陽尹先是秀之從叔穆之為丹)
(陽與子弟廳事上宴廳事柱有一穿穆之謂曰汝等試丨丨遥丨丨入穿者必得此郡惟秀之入焉後果驗世)
(說)散栗於床(王泰之幼敏悟年數歲時祖母丨丨丨丨羣兒競之泰之獨不取人問其故荅曰不)
(取當自得賜人皆異之同上)栗正中面(蕭琛事見前棗類注)栗綴於鼻(殷七七名文祥)
(能造須臾酒開頃刻花嘗於一官寮處飲酒取栗散於官妓皆聞異香惟笑七七者丨丨丨丨不可脱但聞臭)
(氣須臾狂舞粉黛狼籍人為陳過栗方墜小說)蔡邕作賦(人有折蔡氏祠前栗者故丨丨丨栗丨云)
(何根莖之豐美嗟夭折與摧傷)
詩集隨狙公(歲收橡栗丨丨丨杜)元猿窟(採栗丨丨丨韋應物)不全貧(園收芋栗)
(丨丨丨杜)不妨遲(霜天熟柿栗收拾丨丨丨韓送張道士)山果多(丨丨丨瑣細羅生雜橡栗)
(杜)山家蒸(丨丨丨栗暖杜)栗過拳(穰多丨丨丨)栗似拳(山丨丨丨應自飽穎濱)
芡苞同(金莖氣已勁霜實繁林梢尺素走下隸一奩來遠郊中黃比玉質外刺同丨丨梅聖俞)蒺
䔧大(天師攜此種至自上饒遠當時十七樹高榦寄孤巘蒼蓬丨丨丨紫殼㯽榔軟蜀郡名果中推之為)
(上選文與可)來訪栗園(遊困歸丨丨丨丨栗園樹老再生孫莫驚頭上見髮白拾栗兒童長幾番)
(石守道)笑指栗香(榾柮無煙雪夜長地爐煨酒熱如湯莫嗔老婦無盤飣丨丨灰中芋丨丨范石)
(湖)山翁服栗方(老去自添腰脚病丨丨丨丨舊傳丨客來為說朝和晚三咽徐收白玉漿穎濱)
古今合璧事類備要别集卷四十八
