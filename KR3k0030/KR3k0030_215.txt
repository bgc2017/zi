古今合璧事類備要别集卷九
宋謝維新撰
關津門
津堠
輿地提綱(按說文津水渡也堠小津也天下不能無江河故行旅不能無津堠津堠之置必有)
(非橋梁所能盡通之者也故有風濤之嶮而車馬無阻於行色有天限之分而徒從不至於迷途彼此皆)
(利濟之人往來無病涉之子此其為功亦次於橋梁者)
事類黃龍負舟(禹濟江丨丨丨丨舟中人懼禹仰天而歎曰吾受命於天竭力而勞萬民生寄)
(也死歸也余何憂於龍焉視龍猶蝘蜓禹顔色不變須臾龍俛耳低尾而逝通鑑外紀)白魚入舟
(武王伐紂兵至于盟津渡河中流丨丨躍丨王丨中武王俯取以祭時乃有火自上伏於下至于王屋流為烏)
(其色赤其聲魄諸侯不期而會盟津者八百同上)漁父乘船(楚欲殺伍胥胥奔吴幾不得脱追者)
(在後至江江上有一丨丨丨丨知伍胥之急乃渡胥胥解劒以謝之漁父不受)女子持檝(趙簡子南)
(擊楚津吏醉卧不能渡簡子召欲殺之津吏丨丨丨丨而前曰妾父聞君東渡不測之水恐風波之起故禱九)
(江三淮之神不勝至祝杯酌餘&KR0377;醉至於此妾願以鄙軀易父之命簡子將渡少一人乃備員持檝遂與渡中)
(流發激櫂之歌簡子說以為夫人列女傳)焚舟遂濟(秦伯伐晉濟河丨丨取王官及郊晉人不出丨)
(自茅津丨封殽尸而還注茅津在河東大陽縣西左文三年)執輿是知(長沮桀溺耦而耕孔子過)
(之使子路問津焉長沮曰夫丨丨者為誰曰為孔丘曰丨丨津矣語)解衣佐刺(詳見疑惑注)艤
船以待(項羽垓下之敗遂引兵欲渡烏江烏江亭長丨丨丨丨謂羽曰江東雖小亦足王也願大王急)
(渡羽曰縱江東父兄憐而王我我何面目見之哉)以示形制(漢王欲捐成臯以東屯鞏洛以距楚)
(酈食其曰云云願足下急進兵收取滎陽據倉敖之粟塞成臯之險杜太行之道距飛狐之口守白馬之津丨)
(丨諸侯丨丨之勢則天下知所歸矣王從之高祖紀)令持布錢(王莽丨吏民出入丨丨丨以副符傳)
(不持者厨傳勿舍關津苛留注問是何人而停留之)佩劒化龍(雷煥佩劍至延平津劒忽躍入水使)
(人沒水求之遂見兩龍而退晉張華傳)鑄鐵為牛(蒲津河橋天下之要津也唐明皇詔丨丨牛八)
(頭柱二十四條連鏁一十二條山架八所牧人八枚於中間分立亭亭有虹霓之狀實萬代之竒絶也紀異記)
(又見橋梁注)聞杜鵑不樂(邵康節步天津橋丨丨丨丨丨客問其故曰洛陽舊無杜鵑不十年)
(必用南人為相天下多事矣邵氏聞見錄)柳宗元鐵爐步志(見前)吳處淳青箱
雜錄(韓退之羅池廟碑言步有新船蓋嶺南謂水涯為步故罾步即漁者施罾處船步即衆人渡船處楊)
(州瓜步洪州觀步閩中謂水涯為溪步)
詩集輟棹問(我行倦風湍丨丨將丨津高適)回首過(丨丨丨津口而多楓木林)江
欲平(二月頻送客東津丨丨丨杜)海闊無(滄丨丨丨津杜)擬欲乘槎(明河可望不可)
(親丨丨丨丨一問津更將織女支機石還訪成都賣卜人宋之問明河篇)戱問垂綸(春江不可渡二)
(月已風濤舟楫欹斜處魚龍偃卧高渚花張素錦江草亂青袍丨丨丨丨客悠悠見汝曹杜渡江詩)北固
京口(丨丨臨丨丨夷山近海瀕江風白浪起愁殺渡江人孟浩然楊子津望京口)郡城樓下
(丨丨丨丨接通津柳峒岷)楊子江頭(丨丨丨丨楊柳春楊花愁殺渡江人數聲風笛離亭晚君嚮瀟)
(湘我嚮秦鄭谷瓜洲渡)風顛當斷渡(明日丨丨丨丨丨坡)日暮閱過船(河西猛士)
(無人識丨丨津亭丨丨丨路人但覺聰馬瘦不知鐵槊大如椽因言西方久不戰截髮願作萬騎先我當憑拭)
(與寓目看君飛矢射蠻氊蘇)石硊小渡五里強(峩橋小渡十里長丨丨丨丨丨丨丨斜風)
(細雨寒蘆裏下有深潭黑無底渡船劣似紙半張五里都城一千里中流風作浪如山前進不得後退難隔溪)
(市井只咫尺安得飛墮於其間大江風濤堪著力小渡風濤更無格咫尺性命輕如毛只恐一毛猶不直楊廷)
(秀過石砲)滄浪千頃片時間(天將天塹護吴山不數殽函百二關萬里銀河瀉瓊海一雙玉)
(塔表金山旌旗隔岸淮南近鼓角吹霜塞北閑多謝江神風色好丨丨丨丨丨丨丨過楊子江)
古今合璧事類備要别集卷九
