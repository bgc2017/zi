古今合璧事類備要前集四十一
宋謝維新撰
仕進門
赴任附書考
事類往戍(齊侯使連稱管至父戍葵邱曰瓜時而丨及瓜而代左傳)辦裝(鍾離意上書薦劉平)
(等特賜丨丨錢後漢書)賜縣令錢(客曹郎主治羌戎事劇遷刺史其公遷縣令詔書賜錢三萬與三臺)
(祖餞治裝一月謁公卿凌朝乃發後漢百官志注)賜太守錢(張輔為東郡太守賜裝錢三十萬以)
(之官同上)
書考有虞考績(三載考績三考黜陟幽明庶績咸熙書)成周考成(以參互考日成)
(以月要考月成以歲會考歲成周禮)奏考課法(京房曰古帝王以功舉賢則萬化成瑞應著宜令百)
(官各試其功災異可息詔使房作其事房丨丨丨吏丨漢書劉卲作都官考課法七十二條魏志)為黜
陟法(杜預受詔丨丨丨之丨曰莫若委達官各考所統在官一年以後每歲言優者一人為上第劣者一)
(人為下第因計偕以名聞按其六歲處優舉者超用之處劣舉者奏免之其優多劣少者叙用之劣多優少者左)
(遷之晉書)考書第一(鄭善果所至有績號清吏嘗與武威太守樊予盖考為天下第一煬帝賜物千)
(段金百兩唐上考第以李綱孫伏伽為第一通鑑盧從愿任豫州刺史考課為天下第一)考課第
六(蕭育為茂陵令會課注丨丨丨丨漆令郭舜殿見責育救之扶風怒曰君課第六裁自脫何暇為人言也)
(本傳)考績為最(路嗣恭連徙神烏姑臧二縣丨丨丨天下丨元宗以為可嗣魯恭因賜名崔彦昭)
(吏治精明戴叔倫清明仁恕所至稱最)考改中上(盧承慶考内外官有一官督運遭風失米盧考之)
(曰監運損糧考中下其人容止自若無言而退盧改注曰非力所及丨中中既無喜容亦無愧辭又丨曰寵辱)
(不驚考丨丨)固辭上考(盧邁進給事中俄會考課邁以不滿歲丨丨丨丨縉紳高其義)不許
上考(宇文融用事以括田功為上下考盧從愿丨丨融恨之並史)自書下考(陽城為道州刺)
(史賦稅不時觀察使數誚責州當上考功第城自署曰撫字心勞催科政拙考下下)自述其考(唐臨)
(丨丨丨丨曰形如死灰心若鐡石唐書)升中書考(張說為中書令元宗詔曰動惟直道累開獻納)
(之誠言則不諛自得謀猷之體才望兼著理合褒升考中上同上)書錄事考(周李詳解褐鹽亭尉)
(因考為錄事所擠詳謂刺史曰錄事持銓曹之權當要害之地為其妄褒貶耳若使詳秉筆頗亦有詞刺史遂)
(授筆詳即丨丨丨丨曰怯斷大案好勾小稽自隱不清言他擾濁階前兩競鬭困方休獄裏囚人非赦不出天)
(下以為談笑之最焉御史臺記)
攝職附換官
事類兼職(丨人之丨六帖)二事(沈諸梁兼丨丨注謂令尹司馬也傳)士會攝右(晉文)
(公城濮之役舟之僑先歸丨丨丨丨)叔魚攝理(晉邢侯與雍子争鄐田士景伯如楚丨丨丨丨注理)
(獄官也)祝佗辭職(衛侯將會使丨丨從丨曰臣展四體以率舊丨猶懼不給而煩刑書若又供二)
(徼大罪也謂兼二職也)夫子攝政(丨丨為魯司寇丨丨七日誅少正夘並同上)攝府縣
官(元宗西狩詔留崔光遠為京兆尹西京留守採訪使乘輿已出都人亂入左藏大盈争輦財珍光遠募官)
(丨丨丨誰何宫闕斬數十人乃定唐史)攝臺省官(李晟擇文武丨丨丨丨以俟乘輿)攝行
軍長史(李靖陳圖蕭銳十策有詔拜靖行軍總管兼丨孝恭丨丨丨丨)攝御史大夫(李巨)
(授陳留譙郡太守丨丨丨丨丨明日謝帝驚曰何攝為即詔御史大夫)
換官兩縣皆理(薛宣為馮翊潁陽多盜賊令薛恭未嘗治民職不辦粟邑縣小人謹朴易理令)
(尹賞有才宣奏賞與恭換縣旬日間丨丨丨丨曰公綽優於趙魏六帖)二州對換(母邱儉為鎮南)
(將軍豫州刺史諸葛誕東關不利乃令誕儉對換誕為豫州儉為楊州魏志)
遷除
事類登庸(若時丨丨書)顯遂(丨忠丨良同上)不次(賢能丨待丨而舉記丨丨見拔以示)
(羣臣唐史)不拘(英主取賢丨丨階陛陸贄傳)除故官(凡言除者丨丨丨就新官也漢書音義)
越清級(亦有少負令譽超丨丨丨者南史)歲中大夫(漢文帝召賈誼為博士超遷丨丨至)
(太中丨丨本傳)旬月宰相(車千秋以一言悟意封侯丨丨取丨丨封侯世未嘗有本傳)歲中
四遷(主父偃上書召見拜為郎中大夫丨丨丨丨本傳)夜加二階(唐韓思彦擢第授監察御)
(史昌言當世得失高宗丨召丨丨丨待詔宏文館)驟得中書(蘇頲為工部侍郎帝問丞相有自工)
(部得中書侍郎者乎對曰陛下任賢何資之計乃詔為中書侍郎)四遷吏部(鄭珣瑜以諷諫主文)
(科高第丨丨丨丨侍郎)二朞宰相(張鎬起布衣丨丨至丨丨)數月中丞(武后時薛季昶)
(上書自布衣擢監察御史自給事中丨丨為御史丨丨)旬日藩鎮(李愬進山南東道節度使丨丨)
(父兄踐兩鎮)三載侍中(南梁張纘起居袐書郎丨丨遷太子舍人遷尚書吏部郎俄兼丨丨時人)
(以為早達並本傳)每遷有光(郭汾陽丨丨面長三寸額丨丨氣事已乃復舊隴上書)召見
垂泣(韓思彦為李義甫譖出為山陽丞高宗丨問不丨卿久今何官耶思彦泣道所以帝召為御史本傳)
章服附賜緋賜紫
事類命德(天丨有丨五服五章哉臯謨)在笥(惟衣裳丨丨說命)唐官服制(唐初)
(品官舊服止黃紫貞觀四年詔三品以上服紫四品五品以上服緋六品七品以綠八品九品以青永徽三年)
(京官文武職事四品五品並給隨身魚袋天授中改佩魚為龜神龍依舊景雲赦文魚袋着紫者金裝着緋者)
(銀裝是時正員官始佩魚其離任及致仕即去魚袋員外判試并檢校等官並不佩魚開元中張嘉貞奏請致)
(仕官及内外官五品以上檢校試判及内供奉官見占闕者聽凖正員例許終身佩魚以理去任亦許佩魚自)
(後恩制賞緋紫謂之章服凡服飾差等上得兼下下不得僭上唐會要及職林)國朝服制(雍熙初郊)
(祀禮成詔升朝官服緋綠二十年叙賜緋紫真宗東封西祀赦書京朝官並以十五年為限太平興國二年詔)
(朝官出知節鎮及轉運使副借紫知防團刺史州借緋衣緋者借紫其知通判知軍監止借緋會要魚袋之制)
(國初多闕雍熙元年南郊畢出内魚袋以賜近臣由是内外升朝官皆佩魚舊制借服者但稱借紫借緋初不)
(佩魚醫官職雖高亦不佩魚政和初王詔上言於是始佩魚稱借紫金魚袋而醫官隨服色佩魚矣會要及國)
(史補)
賜緋告舅得緋(李子慎誣丨其丨獲五品其母見其著緋衫泣曰此是汝舅血染者耶唐書)
為使請緋(張宿使淄青裴度欲丨請銀緋)乘驢着緋(張鷟初為岐王屬夜夢着緋丨丨睡)
(中自怪我衣綠乘馬何為衣緋却乘驢其年應舉及第授鴻臚丞未經考而授五品以其應也僉載)為鼠
齧袍(張鷟為鴻臚丞帽帶及綠袍並鼠齧有蜘蛛大如粟當寢門緣絲上經數日大赦加階授五品)居
相着緋(張嘉貞開元中書令著緋傅游藝武后時丨丨位丨丨南部書)復官還緋(沈佺期以)
(罪謫遇恩丨丨而未丨朱衣因内宴羣臣皆歌迴波詞佺期曰身名已蒙齒錄袍笏未賜牙丨中宗即賜之本)
(事詩)
賜紫侍讀賜紫(馮伉為皇太子諸王丨丨殿中丨金丨服唐書)中丞奏紫(太和三年)
(中書門下奏檢校四品兼丨丨賜緋經三周年以上者兼許丨丨同上)賭集翠裘(武后以南海獻)
(集翠裘賜張昌宗狄仁傑入奏事后令争三籌丨昌宗所衣裘卿以何物為對狄因指所衣紫絁袍曰臣以此)
(敵則天笑曰此裘價逾千金卿之所指為不等矣狄對曰臣袍乃大臣朝見奏對之服也集異記)指紫
系布(顔真卿問范氏尼曰吾得五品否尼丨坐上丨丨丨云顔郎衫色如此)起家金紫(李泌)
(丨丨丨丨為帝王師廣記)特恩金魚(崔日用為中丞賜紫是時佩魚須有丨丨日用因内宴撰迴波)
(詞中宗以丨丨賜之本事詩)
詩集朱紱(丨丨白銀章扶病垂丨丨並杜詩)紫綬(金章丨丨照青春同上)
聘召
事類君命(丨丨召不俟駕行矣論語)使節(凡君召以三節二節以走一節以趨在官不俟屨在)
(外不俟車注節所以明信輔君命也使使召臣急則持二緩則持一玉藻)幣帛(季春出丨丨聘名士月令)
圭璧(聘人以丨聘士以丨召人以瑗荀子)束帛(賁于邱園丨丨戔戔易賁卦)車乘(翹翹丨丨)
(招我以弓左莊傳)公車(遣詣丨丨後漢記)馹傳(李嶠傳郵馹爾雅云丨遽丨皆傳車驛馬之名)
(本傳)幣聘莘野(伊尹耕于有莘之野湯三使人以丨丨之既而幡然改曰與我處畎畝之中由是以)
(樂堯舜之道吾豈若使是君為堯舜之君哉吾豈若使是民為堯舜之民哉吾豈若於吾身親見之哉孟子)
旌招虞人(齊景公田招虞人以丨不至將殺之志士不㤀在溝壑勇士不㤀喪其元孔子奚取焉取)
(非其招不往也曰敢問丨丨丨何以曰以皮冠庶人以旃士以旂大夫以旌以大夫之招招虞人虞人死不)
(敢往以士之招招庶人庶人豈敢往哉况乎以不賢人之招招賢人乎同上)長吏勸駕(高帝詔有)
(稱明德者丨丨必身丨為之丨謂身自往勸以車駕而遣之)舍人趣裝(蕭何薨參聞之告丨丨丨)
(治行吾且入相居無何使者且召參)安車往迎(漢四皓隱商山惠帝為太子為書卑辭丨丨迎以為)
(客乃出)前席召見(賈誼為長沙王太傅歲餘文帝思誼徵之入見上方受釐坐宣室上因感鬼神)
(事而問鬼神之本誼具道所以然之故至夜半文帝丨丨既罷曰吾久不見賈生自以為過之今不及也迺拜)
(為梁懷王太𫝊本傳)因賦召問(蜀人楊得意為狗監侍上上讀子虚賦而善之曰朕獨不得與此人)
(同時哉得意曰臣邑人司馬相如為此賦上驚乃召問)上書召見(主父偃齊人諸儒相與排擯不)
(容於齊家貧北遊燕趙為客乃西入關資用之留久諸公賓客多厭之偃上書闕下朝奏暮召所言九事其八)
(事為律令一事諫伐匈奴同上主父偃等書奏天子召見謂曰公等皆安在何相見之晩也拜為郎中主父)
(偃尤親幸一歲中凡四遷為中大夫漢武紀)吾今召矣(汲黯坐免官隱於田園者數年召為淮陽)
(太守黯泣曰願為中郎出入禁闥補過拾遺上曰君薄淮陽耶丨丨丨君丨)何不憚煩(王良病歸)
(就徵過友人友人不肯見曰不有忠言竒謀以取大位丨其往來屑屑丨丨丨也)蒲輪遣召(武帝)
(遣使者安車丨丨束帛加璧召魯申公)封車遣詣(漢平帝徵天下通知逸經古記歴算五經者所)
(在為駕一丨軺丨丨丨注諸發駕置傳者封以御史大夫印章)元纁遣聘(光武備安車丨丨丨使丨)
(嚴光三反而後至)羔幣往聘(安帝時陳忠薦周燮馮良帝以元纁丨丨聘之)鋒車一乘
(晉宗室義陽成王望字子初時魏高貴鄉公好才愛士望與裴秀王沇鍾會並見親待公性急秀等居内職急)
(有召便至以望外官特給追丨丨丨丨武賁五人每有宴集望奔馳而至)使者四輩(太宗召馬周未)
(至間遣丨丨丨丨敦趣及見與語大悅)詔除銀青(代宗欲相李泌元載忌之帝不得已出泌約曰)
(後召當以銀為信忽除銀青泌知載必敗已且相矣未幾果然家傳)召見金鑾(李太白事見宗室門)
召拜拾遺(陸龜蒙以高士召不至素善李蔚及當國丨丨丨丨詔下而卒)召見延英(陳摶)
(隱居華山藝祖召不至太宗丨以羽服丨於丨丨)召起除官(邵康節與富文忠早相知文忠入相)
(詔天下舉遺逸康節不屈後再舉詔王拱辰尹洛以康節應詔潁川薦常秩皆先除試將作監主簿二人皆不)
(起後常秩賜對除諫官)召見拜官(种放以處士丨丨丨丨真宗待以殊禮名動海内)
詩集除書到門(簡略非世噐委身同草木逍遥精舍居飲水自為足累日曾一櫛對書常懶讀)
(社臘會高年山川恣游矚明世方選士中朝懸美禄丨丨忽丨丨冠帶便拘束愧忝郎署迹謬蒙君子錄俯仰)
(垂華纓飄風翔輕轂行將親愛别戀此西澗曲遠峯明夕川夏雨生衆綠迅風飄野路迴首不遑宿明晨下烟)
(闕白雲在幽谷韋應物送尚書)
朝會附寓直
事類賓禮(大宗伯以丨丨親邦國春見曰朝夏見曰宗秋見曰覲冬見曰遇禮官)侯職(諸丨)
(朝於天子曰述丨一不朝則貶其爵再不朝則削其地三不朝則六師移之告子)登陛(臣願一丨文石)
(之丨涉赤墀之塗漢史)接武(丨丨䕫龍簉跡鴛鷺上官儀傳)車服以庸(舜五載一巡狩羣后)
(四朝敷奏以言明試以功丨丨丨丨書)玉帛畢至(禹會諸侯於塗山執丨丨者萬國制)圭
璧繅采(典瑞公執桓圭侯執信圭伯執躬丨繅皆三采三就子執穀丨男執蒲璧丨皆二丨再就以朝)
(覲宗遇會同於王禮)庭燎鸞聲(丨丨美宣王也因以箴之夜如何其夜未央君子至止丨丨鏘鏘庭)
(燎)以圭入覲(韓侯以其介圭入覲于王)舉烽而朝(褒姒不好笑幽王欲其笑萬方故不)
(笑幽王為烽燧大鼓有寇至則舉烽燧諸侯悉至而無寇褒姒乃大笑幽王欲悅之數弄烽火其後不信幽王)
(至幽王之廢申后去太子申侯怒乃與繒西夷犬戎共攻幽王幽王丨丨火徵兵莫至遂殺幽王驪山下)來
朝不禮(鄭伯如周始朝桓王也王不禮焉周桓公言於王曰我周之東遷晉鄭焉依善鄭以勸來者猶)
(懼不蔇况不禮焉鄭不來矣左隱公)來朝争長(滕侯薛侯丨丨丨丨同上)享醴命宥(虢公)
(晉侯朝王王丨丨丨之丨皆賜玉五瑴馬三匹非禮也左莊)盛服假寐(宣子驟諫公患之使鉏麑)
(賊之晨往寢門闢矣丨丨將朝尚早坐而丨丨麑退歎而言曰不㤀恭敬民之主也賊民之主不忠棄君之命不)
(信有一於此不如死也觸槐而死左宣)諸生綿蕞(高帝法為簡易羣臣飲争功醉或妄呼拔劒擊)
(柱叔孫通曰願徵魯丨丨與臣弟子共起朝儀為丨丨野外習之漢史)九賓臚句(叔孫通既起朝)
(儀與諸生習之月餘會十月諸侯朝百官各以次陳列廣行設丨丨丨丨傳同上)置酒無譁(漢長)
(樂宫成諸侯羣臣朝竟丨丨丨敢讙丨失禮者)奉璋肅容(晉萬國咸享各以其職獻贄丨丨人丨其)
(丨傳元朝會賦)升殿迺拜(東平王蒼入朝既至丨丨丨丨天子親答之本傳)離立偶語
(王無競改殿中侍御史會朝宰相宗楚客楊再思丨丨丨丨無競揚笏曰朝禮尚敬公等大臣不當慢常典同)
(上)騶卒訪事(梁劉孝標多所陵忽每朝會公卿間無與語反呼丨丨丨丨)騶童預政
(馬周疏伏見王長通白明達本樂工輿皂雜類韋槃提斛斯無他材獨解調馬今超授高爵與政外廷朝會丨)
(丨倡子鳴玉曳履臣竊恥之唐史)
寓直纈袍覆寢(韋綬為翰林學士密政多所參逮帝嘗幸其院韋后從會綬方寢學生鄭絪欲)
(馳告之帝不許時大寒以妃蜀丨丨丨而去其待遇如此)蓮炬送還(令狐綯入翰林為學士夜對禁)
(中燭盡帝以乘輿金丨華丨丨丨院吏望見以為天子來綯至皆驚唐書)蠟液濡紙(柳公權為翰林)
(書詔學士嘗夜召對於亭燭窮而語未盡宫人以丨丨丨丨繼之唐史)宫燭然窗(蘇易簡為學士)
(太宗嘗夜幸玉堂易簡已寢遽起無燭具衣冠丨嬪自窗格引丨入照之窗格上有火丨處至今不欲更易為)
(玉堂盛事筆談又蘇易簡嘗醉寢於直廬夜分忽中人宣召遽起以水沃面具簪笏以朝賜坐訪以外事應對)
(如流略無舛誤仍令草王顯樞密使剥麻來晨並不記上亦不覺其醉自以為神助焉續翰林志)進制
麻草(祥符中錢惟演入院是夕召入令草夀春王制惟演進草乞御筆刊削然後寫麻從之是夕一更二)
(點進草三點降出御筆書依奏方付待詔書寫澠水燕談)賜金蓮炬(蘇軾遷翰林學士嘗鎖宿禁中)
(中使宣入對宣仁問曰卿前年為何官曰臣前年為汝州團練使今為何官曰臣待罪翰林上歎竒才宣仁曰)
(此先帝之意也先帝每誦卿文章必曰竒才竒才但未及進用卿即上仙耳軾不覺哭失聲宣仁與哲宗亦泣)
(下已而命坐賜茶撤御前金蓮燭送歸院)
詩集鴈行(夜色尚蒼蒼槐隂夾路長聽鐘出長樂傳鼔到新昌宿雨沙隄潤秋風樺燭香馬驕欺地)
(軟人健得天凉待漏排閶闔停珂擁建章爾隨黃閣老吾次紫微郎並入連稱籍齊趨對折方鬭粧花接萼綽)
(立丨分丨近職誠為美微官豈合當綸言難下筆諫紙易連箱老去何徼幸時來不料量唯求致身地相誓荅)
(恩光白居易)騎省(丨丨直明光雞鳴謁建章遥聞侍中佩暗識令公香玉漏催銅史天書問夕郎旌旂)
(映閶闔歌吹滿昭陽官舍梅初紫宫門柳欲黃願將遲日意同與聖恩長王維)劔佩衣冠(銀燭朝天)
(紫陌長禁城春色曉蒼蒼千條弱柳垂青瑣百囀流鶯遶建章丨丨聲隨玉墀步丨丨身惹御爐香共沐恩波)
(鳳池上朝朝染翰侍君王賈至呈寮友)旌旂宫殿(五夜漏聲催曉箭九重春色醉仙桃丨丨日暖)
(龍蛇動丨丨風微燕雀高朝罷香烟擕滿袖詩成珠玉在揮毫欲知世掌絲綸美池上于今有鳳毛杜甫和賈)
(舍人)九天閶闔(絳幘雞人報曉籌尚衣方進翠雲裘丨丨丨丨開宫殿萬國衣冠拜冕旒日色纔臨)
(仙掌動香烟欲傍衮龍浮朝罷須裁五色詔佩聲歸到鳳池頭王維和賈舍人)千官仙仗(雞鳴紫陌)
(曙光寒鶯囀皇州春色闌金闕曉鐘開萬戶玉階仙仗擁丨丨花迎劔佩星初落柳拂旌旂露未乾獨有鳳凰)
(池上客陽春一曲和皆難岑參和賈舍人)天顔有喜(戶外昭容紫袖垂雙瞻御座引朝儀香飄合殿)
(春風轉花拂千官淑景移晝漏稀聞高閣報丨丨丨丨近臣知宫中每出歸東省會送夔龍集鳳池杜甫按唐)
(會要天祐二年敇令後每遇延英坐朝日只令小黃門祇候引從宫人不得擅出内乃知杜詩所謂引朝儀者)
(真出殿引坐也竒語)仙仗成行(長安歲後見歸鴻紫禁朝天拜舞同曙色漸分雙闕裏漏聲遥在百)
(花中爐烟乍起開丨丨玉佩丨丨引上公共荷發生同雨露不應黃葉久從風皇甫曾)丹墀碧落
(鐘傳清禁纔應徹漏報仙闈儼已開雙闕薄烟籠菡萏九城初日照蓬萊朝時但向丨丨拜仗下方從丨丨迴)
(聖代逍遥更何事願將巴曲贊康哉楊巨源)書殿綸闈(吟君昨日早朝詩金御爐前喚仗時烟吐)
(白龍頭宛轉扇開青雉尾參差暫留丨丨多稱屈今入丨丨即可知從此摩霄去非晚鬢邊未有一莖絲白居)
(易和劉學士)隨仗報班(疎星寥落曉光微殘月蒼龍闕角西玉勒争門丨丨入牙牌當殿丨丨齊)
(羽儀雖接鴛兼鷺野性終存鹿與麛笑殺汝隂常處士十年騎馬聽朝雞歐陽永叔)鳴鞭佩玉(閶闔)
(初開瑞霧中丹霞曉日上蒼龍丨丨警徹廊千步丨丨聲移戟五重雪後朝寒猶凜冽柳梢春意已䒠茸少年)
(自結芬菲侣老病惟添詩思濃同上)花鬛斑虬(丨丨丨丨駕早朝玉欄宫殿壓雲濤九州畫地中原)
(壯萬象横天紫極高日月輝明留闕角龍蛇蟠結動旌旄羣仙遥望蓬萊拜五色非烟遶赭袍鄭毅夫)玉
龍金獸(陸生聲譽在雲間來預簪裾謁帝顔冠劔有容䕫與契文章全盛馬兼班耽耽丨宇丨纏棟靄)
(靄丨鋪丨齧環却出常朝殿前過戟衣風動自相攀梅聖俞)寓直花隱掖垣(丨丨丨丨暮啾)
(啾棲鳥過星臨萬戶動月傍九霄多不寢聽金鑰因風想玉珂明朝有封事數問夜如何杜甫奉宿左省)柳
迷歸院(晝刻傳呼淺春旂簇仗齊退朝花底散歸院丨邊丨樓雪融城濕宫雲去殿低避人焚諫草騎)
(馬欲雞棲杜甫晩出左掖)金爐香燼(丨丨丨丨漏聲殘剪剪輕風陣陣寒春色惱人眠不得月移花)
(影上闌干王介甫夜直)玉府仙宫(絳河星斗夜闌干禁署沈沈閉九關上帝册書羣丨丨丨人丨)
(殿巨鰲山凉蟾影度秋隂薄促漏聲來夜唱閑擁鼻吟多欲愁絶嚴鐘凄斷樹烏還晏同叔初秋寓直)海
山鼇背(鳳樓鴛瓦蟾波濕衆籟聲沈百蟲蟄仙盤雲表露成霜何人夜半牛衣泣芝泥香熟封詔書河)
(漢西傾移斗車隂風摵摵起庭樹寒澌戛戛鳴宫渠千廬迭唱傳宵柝丨丨丨丨蓬壺頂金缸珠網結綺錢玉)
(井銀牀垂素綆前席受釐詢碩生觀書百斤須中程投籖乍應嚴鼓節求衣誤聽蒼蠅聲渴烏漏盡繁星曙魚)
(鑰建章開萬戶初日朣朧豔屋梁鳴鞭一聲下大路)御燭宫壺(微霰霏霏點玉堂詞頭夜半攬衣忙)
(分光丨丨星辰爛拜賜丨丨雨露香醉眼有花書字大老人無睡漏聲長何時却遂桑榆暖社酒寒燈樂未央)
(蘇子瞻東坡直玉堂十一月一日鎖院是日苦寒詔賜宫燭法酒)
古今合璧事類備要前集四十一
