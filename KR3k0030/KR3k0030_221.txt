古今合璧事類備要别集卷十五
宋謝維新撰
宫室門
門戶
宫室舉要(夫門之設所以限内外通往來畿出入而時啟閉者也故高其閈閎固其扄鐍謹其)
(管鑰關鍵必密樞機必周棖闑必牢闕一而不可也在國曰公門在軍曰壁門在民亦莫不容自私立門)
(戶世禄之家朱門貧賤之家蓽門衡門此其大槩也惟君子之於是門也由必以禮行必以義將入戶也)
(視則必下將出門也如見大賓立不中門為近中而尊也行不履閾為近上而高也外有二屨言聞則入)
(不掩人之私也戶開亦開戶闔亦闔不以後來變先也有後入者闔而勿遂示不以已拒人也凡與客入)
(每門必遜示不以已先人也凡一企踵一動容之間無不率由於斯道而况於公卿之門而况於王侯之)
(門而况於天子之門哉彼有踦閭以始禍旅植以僭禮斬關以出奔超乘以示勇者何足知此)
事類乾闢(闔戶謂之丨丨戶謂之坤易係)艮為(丨丨門闕易說卦)鼔用牲(丨丨丨于)
(社于門左莊二十五)祭先肝(孟春之月云云其祀戶祭先脾孟秋之月云云其祀門丨丨丨記月令)
雀㗸書(有赤丨丨丹丨止於昌戶帝王錄)蛇鬭死(内丨與外丨丨於鄭南門中内蛇丨左莊)
(十四)王居門(太史閏月詔丨丨丨終月注月令十二月分在青陽明堂緫章元堂之位唯閏月無所居)
(居於門故於文王在門謂之閏禮春官)君入門(禮丨丨丨介拂闑大夫中棖與闑之間介植棖凡入)
(門近中為尊白六帖)作銅戶(吳王闔閭畏王僚之子慶忌丨石室丨丨以備之列士傳)樹塞門
(管仲亦丨丨丨語)免胄而下(秦師過周北門左右丨丨丨丨超乘者三百人注王城之北門胄兜)
(鍪兵車非大將御者在中故左右下御不下左僖三十三年)踦閭而語(晉三大夫相與丨丨丨丨)
(注閭當道門閉一扇一人在内一人在外曰踦公羊傳宣十七年)與衞門材(齊侯使公子无虧戍)
(曹丨門材注門材使先立門戶左閔二)掌鄭門管(杞子自鄭使告於秦曰鄭人使我丨其北門之)
(管注管鑰也左僖三十二)過孔氏門(子擊磬於衞有荷蕢而丨丨丨之丨者語)式干木閭
(魏文侯過段干木之閭而丨其僕曰君胡式曰丨丨賢者也吾安敢不式吕氏春秋)踵門而告(有為)
(神農之言者許行丨丨丨丨文公曰聞君行聖人之政願為聖人氓孟滕文公上)閉門不納(公孫)
(丑問曰不見諸侯何義孟子曰古者不為臣不見段干木踰垣而辟之泄柳丨丨而丨丨是皆已甚迫斯可以)
(見矣)生子及戶(薛静郭居曰嬰嬖妾五月五日生子文俗云此日丨丨丨丨損其父妾匿養之文長)
(曰受命於天受命於戶何不高其戶春秋後論)使人開戶(燕王在明光宫欲入所卧處三戶盡閉丨)
(二十丨丨不得入王充論衡)待子而大(吕不韋往見子楚說曰吾能大子之門子楚笑曰且自大)
(君之門而乃大吾門不韋曰子不知也吾門丨丨丨丨史本傳)有使者出(衞蒯瞶入輙出奔季子將)
(入遇子羔將出曰門已閉矣季子曰吾姑至焉子羔曰弗及不踐其難季子曰食焉不辟其難子羔遂出季子)
(入及門公孫敢門焉曰無入為也季子曰是公孫也求利焉而逃其難由不然利其禄必救其患丨丨丨丨乃)
(入曰太子焉用孔悝雖殺之必或繼之且曰太子無勇若燔臺半必舍孔叔太子聞之懼下石乞孟黶敵子路)
(以戈擊之斷纓子路結纓而死孔悝立莊公左哀十五)令容駟馬(于定國父于公其門閭壊父老)
(方共治之于公曰少高大閭門丨丨丨丨高蓋車我治獄多隂德未嘗有冤子孫必有興者至定國為丞相永)
(為御史大夫封侯世傳云漢本傳)令容高車(後漢孔融告高密縣特為鄭玄立一鄉曰鄭公鄉曰)
(昔東海于公僅有一節猶或戒鄉人侈其門閭矧乃鄭公之德而無駟牡之路可開廣門衢丨丨丨丨號曰通)
(德門)門可曳裾(鄒陽諫吳王曰飾固陋之心則何王之丨不丨丨長丨乎)門可張羅(崔公)
(為廷尉賓客填門及廢丨外丨丨雀丨前)當容馬車(晉陳頵父訢立宅起問曰丨使丨丨丨訢笑從)
(之後州辟部從事乘馬車還家宗黨榮之仕至梁州刺史)欲容旛旗(晉王濬當起宅開門前路人或)
(謂之太過濬曰吾丨使丨長戟丨丨衆咸笑之濬曰陳勝有言燕雀安知鴻鵠之志後夢三刀遷益州刺史)
閉戶讀書(孫敬丨丨丨丨)閉門掃軌(劉勝丨丨丨丨無所干杜密傳)隘不容車
(太平公主假萬年縣為婚舘門丨丨能丨翟丨有司廢垣以入孔帖)隘為買地(張志和築室越州東)
(郭觀察使陳少游往見為終日畱以門丨丨丨丨大其閎仝上)吾不復入(田頵已平馮弘鐸至揚州)
(謝行密又求池歙為屬州行密不許頵始怨將還指府門曰丨丨丨丨此孔帖)賊不能入(高固為渾瑊童)
(奴字黃岑德宗在奉天固仍從瑊賊突入東壅門固引銳士長刀殺賊數十人曳車塞闔丨丨丨丨封渤海郡)
(王)天子書門(田游巖見宅門注)羣司走門(李林甫改右相或帝不朝丨丨要官悉丨)
(其丨臺省為空)車馬填門(王暕子承性簡貴有風格右衛朱异當權每休暇丨丨丨丨有田英好危)
(言忤權右嘗指异門曰此中輻輳能不至者大小王東陽耳小東陽即承幼弟也為東陽太守)往來有
簿(姚珽書其主曰前世東宫門閤丨丨皆丨丨籍殿下時有所須惟閽司宣令姦偽乘之並請内即畫署冀)
(免詐謬孔帖)出入其籍(司門郎中員外郎各一人掌門關丨丨之籍凡閳遺之物凡丨召者降墨)
(勅勘銅魚木然後入監門校尉巡日送平安凡奏事遣官送之晝題時刻夜題更籌唐史百官志)晨昏
擊鼓(城門郎掌京城皇城宫殿諸門開闔之節奉其管鑰而出納之開則先外而後内闔則先内而後外)
(所以重内禁尊帝居也候其丨丨丨丨之節而啟閉之唐大典)多出其門(劉晏任職久勢軋宰相要)
(官華使丨丨丨丨)争趨其門(唐大歷中楊綰為相德望日崇天下雅正之士丨丨丨丨)門當
列戟(韓滉丨丨丨丨以父時第門不忍壊乃不請)門植六闕(楊炎孝著三代表其門閭丨丨)
(丨丨)門若市然(玄宗貴妃楊氏四方獻餉結納丨丨丨丨)門如湯沸(李義府母妻諸子賣)
(官市獄丨丨丨丨)闔門著書(陸羽丨丨丨丨)塞門示尊(常衮同平章事政事堂北門異)
(時宰相過舍人院咨逮政事至衮乃丨之以示尊大並孔帖)摯虞門銘(禄無常家福無定門人謀)
(鬼謀道在則尊)韓愈剝啄行(剝剝啄啄有客至門我不出應客去而嗔從者語我子胡為然我不)
(厭客困于語言欲不出納以堙其源空堂幽幽有秸有莞門以兩板叢書於間窅窅深塹其墉甚完彼寧可隳)
(此不可干從者語我嗟子誠難子雖云耳其口益蕃我為子謀有萬其全凡今之人急名與官子不引去與為)
(波瀾雖不開口雖不開關變化咀嚼有鬼有神令去不勇其如後艱我謝再拜汝无復云往追不及来不有年)
韓愈水門記(貞元十四年正月戊予隴西公命作東西水門越三月辛巳朔水門成三日癸未大)
(合樂設水嬉會監軍軍司馬賓佐僚属將校熊羆之士肅四方之賓客以落之士女龢會闐郭溢郛即卒事其)
(從事昌黎韓愈請紀成績其詞曰維汴州河水自中注厥初距河為城其不合者誕置聯鎻於河宵浮晝湛)
(舟不潛通然其襟抱虧疏風氣宣洩邑居弗寧訛言屢騰歴載以來孰究孰思皇帝御天下十有八載此邦之)
(人遭逢疾威嚚童噭嘑劫衆阻兵懔懔栗栗若墜若覆時維隴西公受命作藩爰自洛京單車來臨遂拯其危)
(遂去其疵弗肅弗厲薰為太和神應祥福五榖穰熟既庶而豐人力有餘監軍是咨司馬是謀乃作水門為邦)
(之郛以固風氣以閈寇偷黃流渾渾飛閣渠渠因而飾之匪為觀遊天子之武維隴西公是布天子之文維隴)
(西公是宣河之沄沄源於崑崙天子萬祀公多受祉乃伐山石刻之日月尚俾來者知作之所始)柳宗
元北門記(賢者之興而愚者之廢廢而復之為是習而循之為非恒人且猶知之不足乎列也然而)
(復其事必由乎賢者推是類以從於政其事可少哉賢莫大於成功愚莫大於恡且誣桂之中嶺而邑者曰全)
(義衞公城之南越以平盧遵為全義視其城塞北門鑿他雉以出問之其門人曰餘百年矣或曰巫言是不利)
(於令故塞之或曰以賓旅之多有懼竭其餼饋者欲迴其途故塞之遵曰是非恡且誣歟賢者之作思利乎人)
(反是罪也余其復之詢于羣吏羣吏叶厥謀上於大府大府以俞邑人便焉讙舞里閭居者思止其家行者樂)
(出其塗由是道以廢邪用賢棄愚推以革物宜民之蘇若是而不列殆非孔子徒也為之記云)
詩集朝叩(丨丨富兒門杜)晝睡(敲門驚丨丨問報睦州吏韓)蒼岑疎(丨丨丨秋門李)
(賀到洛)輕縠籠(雕玉押簾上丨丨丨虚門李賀)綠槐夾(丨丨丨門植潘岳懷縣作)碧柳
垂(門垂丨丨似陶潛李白)窮乃叩(途丨丨丨閽杜)出復入(丨門丨丨門兩脚但如舊杜九)
(日寄岑參)高議排(幾時丨丨丨金門客使蒼生有環堵杜)軍將叩(日高丈五睡正濃丨丨丨)
(門驚周公韓)剥剥至(丨丨啄啄有客至)丁丁啄(丨丨丨門如啄木仝上人)呌閶闔
(排雲丨丨丨韓)開閶闔(九天宫殿丨丨丨注閶闔天門杜)黃團繫(丨丨丨門衡注黃團瓜蔞)
(也衡門上木韓城南聯句)喬木映(森森丨丨丨朱門荊公)無卿相輿(寂寂揚子宅門丨丨)
(丨丨左太冲)多長者車(門丨丨丨丨)穆穆無凶(樞動本為榮辱主長因外戶細推尋)
(乾坤出入无窮象夷狄關防有限心揜到善人非遠大開當古道自高深九成載舞簫韶奏丨丨丨丨合在今)
(龍曷期詠門)
古今合璧事類備要别集卷十五
