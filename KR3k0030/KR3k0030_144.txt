古今合璧事類備要後集卷七十五
宋謝維新撰
將帥門
都統
歴代沿革(晉孝武帝太元十九年有河西大都督通鑑唐天寳末置為天下兵馬元帥都統朔)
(方河東北平盧節度使都統之名始於此職林乾元元年戶部尚書李峘除都統淮南江東西節度使宣)
(慰觀察處置等使都統之官始於此周會要唐制或總五道或總三道上元末省大中後討徐州以康承)
(訓討黃巢以荆王鐸為都統職官分紀黃巢之難置諸道行營都統掌征伐兵罷則省雖總諸道兵馬不)
(賜旌節國朝諸軍都統制者自渡江已前亦有之然未為官稱蓋是時陜西河東三路皆以武臣職高有)
(智者為馬步軍副都總管遇出師征討則加以都統制軍馬之名猶今節制軍馬之類非有司分也建炎)
(元年置御營司遂擢王襄愍為都統制都統制名官自此始朝野雜記大槩南渡置統制一則兵興稱謂)
(不一諸路起兵有自稱統制者州縣管押勤王兵者亦有稱統制者諸道都總管及諸司便宜差統制者)
(建炎初劉光世上言於是並罷惟中都主兵朝廷差充統制者仍舊紹興初諸大將改為行營五護軍四)
(年吳玠升宣撫副使其弟為右護軍都統制十一年韓世忠張浚岳飛除樞密副使罷宣撫司其統領將)
(副並改充御前隸樞密院各帶御前字入銜中興會要其兵馬就令所部統制官節制益之按高宗小錄)
(岳飛獄案云岳飛所部鄂州兵馬今統制張憲節制及考武昌志乃云十一年二月岳飛被召以御前中)
(軍統制王貴權都統節制諸軍人馬却無張憲姓字與日歷不同當考而都統皆以屯駐名冠軍額之上)
(獨川陜如故十九年漢沔兩大將改為御前諸軍璘稱利州西路駐劄御前諸軍都統制政稱利州東路)
(駐劄御前諸軍都統郭浩時已死故金州無都統制但以知州兼節制嘉定初蜀叛既平安觀文又奏分)
(興州十軍為沔利三軍沔州除都統制利州除副都統制天下有十都統矣朝野雜記是年兀术犯泗州)
(詔樞密使張俊於鎮江府置司措置江淮守備俊𤼵張憲事併岳飛賜死俊遂薦其將定遠軍節度使田)
(師中掌故岳飛之兵又薦清遠軍節度使王德往金陵於是並詔為御前都統制師中於鄂州德於建康)
(府駐劄朝野雜記江池三處於史無見當考)
事類元戎(丨丨十乘以先啓行詩)上軍(卻穀將丨丨左傳)帥師(長子丨丨易)御
戎(梁弘丨丨左傳)戎帥(賜朱克融詔李衛公集)節將(代劉弘逸與鎮州將士書李衛公集)督
將(分命丨丨保寧疆境開元戒勵州牧將誥)戎鈐(執丨丨以涖衆杜黃裳制)戎藩(投迹丨丨誄張)
(谷等告示中外勑)戎輅(自朕統御尊敬耆老分委丨丨作鎮孟津杜牧行李班冊)鎮河中(郭子)
(儀上元初詔為諸道兵馬都統今奉諸鎮之師徑抵范陽詔下旬日為朝恩所間事竟不行永泰元年以子儀)
(都統河南節度使行營出丨丨丨分紀)滌羣寇(乾符黃巢大掠江淮宰相王澤曰臣忝宰相之長在)
(朝不足分陛下之憂願自率諸軍蕩丨丨丨朝議然之乃拜守司徒平章事荆南節度使諸道行營兵馬都統)
(唐會要)授符律(丨銅丨之丨王縉兼都統制)總金壇(折衝之寄符王帳而丨丨丨唐太詔)
(令)節制之地(德宗幸梁洋回初廢天威軍左右神策軍舉西漢謁者隋何卞淮南功拜為中尉故)
(事命神策監軍為中尉又以功臣數多或有秩至司空僕射罷鎮入朝無官序相當乃置六軍統軍秩視六尚)
(書為丨丨迴翔之地分紀)中護之權(宜兼領丨丨丨丨以副師貞之吉唐太詔令李若幽河東節度)
(都統制)出總戎旃(丨丨丨丨宋廣平集賜三路都部署詔)出統戎麾(丨丨丨杜佑制)
聳劒元戎(執&KR0034;霸府盡忠肅之勤誠丨丨丨丨罄旌麾之茂績唐太詔令張延師冊)建牙統
衆(丨丨丨丨必藉雄才陸集劉洽充諸道兵馬都統制)來帥熊羆(丨丨丨丨四方作儀韓文河中)
(府連理木頌)為戎臣師(丨丨丨丨韓文與柳公綽書)柘臯敗敵(李顯宗字君錫兀术)
(寇邊劉光世充三京等路宣撫使表公為本司前軍都統制上以宸翰賜公曰卿如立竒功與卿建節諸將會)
(淮西戰於丨丨兀术大敗公追至孔城奪耄倪之被虜者以萬計言行錄)和尚原戰(丞相魏國張忠)
(獻公浚兀术欲窺蜀公令陜西都統制吳玠於鳳翔府之丨丨丨先處丨地誘致其來兀术引衆十餘萬來犯)
(玠與敵戰凡三十餘陣兀术中箭而遁俘其將羊哥孛堇及酋領三百甲殺賊衆横尸滿野兀术其衆損者過)
(半皆呻吟扶攜以歸同上)戰大人洲(李顯忠時金亮犯順公以池州都統移軍舒城除御營先鋒都)
(統制堠騎報賊兵萬人渡淮公領趙康年等與金丨于丨丨丨首挫其鋒乘勝掩擊過淮金軍溺死者千餘人)
(同上)柳子厚為楊侍郎祭張都護文(柱史稍遷郎曹繼昇程功佐理海裔斯澄)
(乃紀南方專任是憑禮分五玉思錫百朋)李遐叔張韓公廟碑銘(唐之元老有大庇於)
(生人曰韓公公盡禮大朝位尊將相三城立廟軍帥乞靈則祠之天寶季歲華奉使朔方展敬祠下式瞻風采)
(像與神合沈沈如生嗚呼生以功為臣殁以靈為神神乎宜奉公總戎疆外懸衡審政拒隴循河緜亘萬里堅)
(城雄防扞蔽三輔介胄之士垂十萬人瞻我麾節以為進退先是突厥犯塞乘勝入朔方游騎至安定官軍不)
(到經略失守虜乃驅監牧之騋牝退存廬帳進圍聚邑鳴弓躍馬規復漠南邊人搖心元聖軫念節將更至咸)
(以為請搢紳獻議則以和親為便中宗未之許也初以公耄老且重煩之及卜師於太宫之庭唯公之吉至尊)
(親臨前殿授以兵符公承命徂征北蕃逆駭記所謂君子有其時有其命公得其二而伸其一者也公忠貫)
(神明慮幾造化鎮以長策潰其姦謀一麾偏師屠名王復喪馬奪塹拂雲維而城之並阿之河列築三鎮將精士)
(銳談笑就役匈奴莫敢南視雷哭而遁老幼望公以相震怖不然則乘冰轉鬭無日無之既而據河山翫其動)
(靜納行旅歸之袵席憑墉而望匹馬單兵不匿影形虜由是械手足而刳腹心朝廷無草竊之虞矣天下減征)
(役之半矣詩云文武吉甫萬邦為憲又曰方叔元老克壯其猷公之謂也帳下之厮尚有存者曰公號令素嚴)
(人無違禁自將吏騎卒咸有旗表節不常出出則賞罰全隨之賞無非功罰無非罪上流而下競心行而事從謀)
(功成由此術也三城旣就刊木標櫓記之種落刻其降年後皆知之豈挺生上將之龜策也竒鑒先物之然也)
(夫鳥獸草木出其倫輩猶或利害憑焉况殊績功勲終始天地翼輔先聖寵綏元元有茅杜之尊符節之重後)
(奉者果一勝遂一謀庸非明聖幽贊之效雅有吉甫薄伐至于太原王命南仲城彼朔方傳稱齊桓伐戎攘狄)
(以其病燕滅衛魏絳和戎狄合諸侯從古及今以為大功其餘秦恬漢青之倫纔丘垤耳尚或筮頌颺之簡冊)
(貴之况忠武卓異屢復今昔而詠歌舞之非古也竊感趙孟懷隨武之德寤寐永嘆奉銘神宫其文曰赫爾)
(韓公司武有經受命北伐渠魁就刑敢或不順鼓行風霆崇岱壓卵滄波灌螢沈泉雷動機發冥冥功奮三城)
(人謠億齡謀出先後構危於寧張天之威恢廟之靈北狄頓顙山戎來庭萬里寢柝緣河罷扄趨拜故祠德謝)
(惟馨朝野何有羣山青青感激遺風徘徊涕零吾誰與歸式薦斯銘)
詩集弓箭圍狐兔(軍馬旣頻召戎馬乃連跨大梁從相公彭城赴僕射丨丨丨丨丨絲竹羅)
(酒䏑韓愈詩)冠蓋催入相(暫辭堂印執兵權盡管諸軍破賊年丨丨相望丨丨丨待將功德格)
(皇天韓愈次潼關上都統相公詩)號令取天驕(飛將是驃姚行營已近遼河冰堅度馬塞雪密)
(藏鵰敗壘殘旗在全軍列帳遥傳呼更丨丨今夜丨丨丨僧惠氣塞上贈王太尉詩)無戰是天心
(上卿增命服都護揚歸旆鳴笳瀚海曲按節陽關外落日下河源寒山爭秋塞丨丨丨丨丨天心同覆載王維)
(奉和聖製送石蒙都護兼鴻臚歸安西詩)華騮嘶鼓角(邊塵已滅天山外閉閣隂隂日復曛櫪上)
(丨丨丨丨丨門前老將識風雲旌旗四面高秋見絲竹千家靜夜聞莫道古來多計策功成唯有李將軍耿緯)
(上裴行軍詩)自拔鹿頭城(當年膽略已縱横每見妖星氣不平身貴早登龍虎道功高丨丨丨)
(丨丨尋常得對論邊事委曲承恩掌内兵會取安西將報國凌烟閣上早書名孟郊贈超將軍詩)賓客
冠金貂(百萬貔貅趨玉帳三千丨丨丨丨丨羅隠上羅鄴王詩)
副都統
歴代沿革(唐興元中置副都統職林紹興中亦有副統制隆興二年詔應諸軍副都統制)
(並罷乾道三年五月陳天麟奏荆南都統王宣久病邊報不一恐緩急誤事蔣芾奏員琦為副都統)
(制就同管軍閏七月上謂宰執曰朕欲江上諸軍各置副都統制一員令兼領軍事豈惟儲他日統)
(制亦使主將有所顧忌於是以郭剛為鎮江副都統制張榮為建康副都統制三省樞密院定制云)
(已復置在外副都統制禆贊主帥商議軍事覺察姦弊所有本司文字與都統連銜調發軍馬并聽)
(都統指揮月旦亦許上表孝宗會要平江許浦水軍乾道間置副都統以領之朝野雜記)
事類佐軍(晉使趙武以丨新丨左傳)為右(萊駒丨丨同上)戎御(晉悼公知欒糾之能御以)
(和於政也使為丨丨國語)戎右(晉知荀賈之有力使為丨丨左傳)元候(知張老之智而不計也使)
(為丨丨謂偏將也國語晉語)偏師(先穀事左傳)偏裨(馮奉世傳)參戎(在丨丨之盛列史記)
參戎副(常制丨於丨丨協我師旅晏類要)倅戎事(白集制副都統)副旌麾(丨丨丨於)
(戎閫戒士馬於棘門唐太詔令常衮行辛景宗制)翊外閫(丨丨丨而專征膺鑿門而受律續通典)
參戎政(自古軍制必有佐貳逮至漢氏亦循舊章既得將才俾丨丨丨實資謀策州正紀綱李德裕制)
佐戎旆(夙以驍騎之鋒累丨元丨之丨同上行史憲制)佐戎亞旅(大夫也左傳)早參
戎秩(丨丨丨丨田承嗣制)軍倅之任(長慶元年以王智興為節度副使事續通典)左軍
之選(李光弼除副知節度行營詔元帥之任實屬於師身丨丨丨丨諒資於邦傑)分麾之寵
(宜副出車之命仍踐丨丨丨丨同上)
詩集丹霞破佛手(知是丨丨丨丨丨先聲想已懾羣夷東坡送錢承制赴廣西副都統)
都幹
歴代沿革(都統制僚屬有計議官一員主管機宜文字二員一辟親屬幹辦公事一員提)
(點醫藥飯食一員)
事類參戎(丨丨作弼文選楊荆州誄)佐戎(初試丨丨韓文祭馬總文)賓僚(軍前之要掌在)
(丨丨白居易路貫制)參務(丨丨戎旃白集行盧衆制)典文章(班固傳毅之徒皆置於戎幕以丨丨)
(丨李文饒集)展芙蓉(營開楊柳幕丨丨丨海錄碎事)事前軍幕(昔丨丨丨丨文選倣古制)
庇身戎幕(丨丨丨丨唐文粹高適後漢董卓廟碑)乃佐戎幕(出官府廷丨丨丨丨韓文)
(為裴垍讓官表)效策戎幕(因丨丨於丨丨唐太詔令魏伯玉制)贊畫戎壘(丨丨丨丨公是)
(行鄭宗輔制)
統制
歴代沿革(統制統領官三衙及御前軍將佐也祖宗時禁兵但以路分都監等領之渡江)
(後大軍又有統制同統制副統制統領同統領副統領等其下乃有正將副將準備將之名皆偏禆)
(也舊制準備而上自主帥陞差仍先申樞密院定察紹熙四年詔江上陞差統制至準備將今主帥)
(解發三人赴總領所内選一名慶元三年詔陞差並委主帥自是主帥之權復重矣)
事類好漢(楊沂中傳沂中下統制官吳進將所部二千人還臨安進勇於戰常對御騎射上曰好漢)
(進聞之刺丨丨吳進字作楷心每閱兵則披以示衆言行錄)大功(賊衆劉猊十萬已次于濠壽之間張)
(浚拒之詔併以淮西軍屬浚沂中為張浚統制官浚遣沂中至泗州與浚合且使謂之曰上待統制厚宜及時)
(立丨丨取節鉞或有差秩浚不敢私)復江州(和義揚郡王沂中傳李成叛江南招討使張浚議所以破)
(賊王時為右軍統制官遂由上流徑絶生米渡出賊不意遇其先鋒擊退之賊將馬進銳卒數萬乘犯浚率步)
(兵攻其前沂中乃將騎數千與神武後軍統制陳思恭出山後前後夾擊乃大破之遂丨丨丨並同上)
都總管(副總管附)
歴代沿革(魏黃初始置都督諸州軍事後周改都督諸軍事為總管武帝時以王謙為益)
(州總管之名始此通鑑唐紀注隋文帝以并益荆揚四州置大總管其餘總管府置於諸州列為上)
(中下三等加使持節煬帝改帥都督為旅帥唐諸州復有總管亦加使持節刺史亦加號持節通典)
(武德初邊要之地亦置摘竒國朝馬步軍都總管以節度使充副總管以觀察以下充有止一州者)
(有數州為一路者有帶兩路三路者或文臣知州則管勾軍馬事舊相重臣亦為都總管有禁兵駐)
(泊其地者冠以駐泊之名咸平廢三路都總管景德詔鎮定兩路併為一路諸路并去行營之名止)
(為駐泊總管慶歷二年詔近分陜西緣邊為四路各置經略安撫招持等使自今路分總管鈐轄以)
(上許與都總管司同議軍事路分都監以下並聽都總管等節制違者以軍法論七年析河北四路)
(各置都總管一員如無事止以安撫使總制諸路八年諸州部署並改總管兵馬總管副總管分紀)
(又職略總管舊日部署英宗廟諱改焉又續會要云兩朝國史志有兵為總管副總管凡武臣以諸司)
(使以上充文臣以兩省五品以上充一州即為兵馬總管一路即為步軍總管副總管建炎元年李)
(綱言守備當於㳂河㳂淮㳂江置帥府要郡以控扼其帥府文臣一員帶安撫使馬步軍都總管武)
(臣一員充副總管改路分為副總管路鈐轄為副鈐轄州鈐轄為副都監遇朝廷起兵則副總管為)
(帥副鈐轄都監各以兵從出聽其節制正官願行者聽紹興二年要郡守臣罷帶兵職諸路副總管)
(可依舊改充路分鈐轄五年密院言東南多事合要近上兵官總領軍政乃詔兩浙江南荆湖福建)
(廣東可依三路置總管於帥府七年淮東置總管十二年諸路並置州總管一員中興會要)
事類名將(太宗曰當今丨丨唯李勣薛萬徹江夏道宗而已以青丘道行軍總管伐高麗拔其城唐薛)
(萬徹傳)藩岳(唐高祖詔黎州總管曹國公徐世勣本自黎陽擁徒歸順任以丨丨試效克彰)獻俘
(李績字懋功為遼東道行軍大總管率兵二萬執高藏男建等詔勣丨丨昭陵)制敵(唐裴行儉為定襄道)
(行軍大總管討之行儉曰以謀丨丨可也因詐為糧車車伏壯士五輩又伏精兵踵其後虜果掠車壯士突出)
(伏兵至殺獲幾盡)定天山(唐薛仁貴副鄭仁恭為鐵勒道行軍總管將行宴内曰古善射有穿七札)
(者卿試以五甲射焉一𤼵洞貫九姓衆十餘萬令驍騎來挑戰仁貴𤼵三矢輒殺三人虜氣懾皆降軍中歌曰)
(將軍三箭丨丨丨將士長歌入漢關九姓遂裒)滅三國(蘇烈字定方為神丘道大總管討百濟俘其王)
(義慈等所丨丨丨皆生執其王)蕭銑降(江夏王孝恭信州總管丨丨據江陵俄進荆湘道總管統水陸)
(十二軍發夷陵破銑二鎮縱戰艦於江中諸將曰得舟當濟吾用棄之反資賊奈何孝恭曰銑之境南漈嶺左)
(薄洞庭地險士衆若城未拔而援至舟多何所用之今銑瀕江鎮戍見艦舟蔽江下必謂銑已敗不即進兵覘)
(候往返以自救朝則吾拔江陵矣已而救兵到巴陵見船疑不進銑内外阻絶遂丨)諸羌敗(膠東王道)
(彦從李靖擊吐谷渾詔為赤水道總管帝厚以利啖党項使為鄉導其酋拓跋赤辭詣靖自言隋擊吐谷渾我)
(資其軍而隋無信反見仇剽今將軍若無他我願資糧諸將與㰱血遣之道彦至闊水見無備因掠其牛羊丨)
(丨怨為赤辭所乘軍火丨)俘名王(李大亮為河東道大總管出北道與虜遇蜀渾山大戰破之丨其丨)
(丨)戰可汗(襄邑王神符遷并州總管頡利可汗盜邊神符與戰汾東斬級五百獲馬二千及丨沙河)
(獲乙利達官得丨丨所乘馬及鎧)下十城(李大亮擢金州摠管府司馬王洪烈據襄陽詔大亮安撫)
(樊鄧因圖之進擊丨丨餘丨)拔八城(契苾何力蓋蘇文死男子為弟所逐使子詣闕降乃拜何力為)
(遼東道行軍大總管安撫大使經略之副李勣同趨高麗勣已拔新城乘勝進丨丨丨引兵還與勣會何力率)
(兵五十萬先趨平壤虜其王以獻)便宜決事(裴寂受晉州道總管討賊以丨丨丨丨賊將宋金剛)
(據介州寂屯度索原賊埭水上流寂徒屯為賊所薄兵大潰)宣布恩意(李靖授嶺南撫慰大使檢)
(校桂州總管以嶺海陋遠久不見德非震威武示禮義則無以變風即率兵東巡所過問疾苦延見長老丨丨)
(天子丨丨遠近懽服)霹靂域内(唐長孫晟為秦川道行軍總管出討突厥晟斬千餘級有達官來降)
(言突厥大畏長孫總管聞其弓聲可謂丨丨見其走馬稱為閃電晉王笑曰將軍震怒威行丨丨分紀)蹀血
虜庭(李靖為定襄道行軍大總管率勁騎三千由馬邑趣惡陽嶺頡利可汗大驚曰云云太宗曰靖以騎)
(三千丨丨丨丨遂取定襄古未有輩足澡吾渭水之恥矣唐職林)召詔入朝(泉男生授平壤)
(道行軍大總管兼持節安撫大使舉哥勿南蘇倉巖等城以降帝命舍人李虔繹就軍慰勞賜袍帶金鈿七事)
(明年丨丨丨丨所過州縣傳舍作歌吹右羽林將軍李同以飛騎迎寵)先登報國(唐張士貴貞觀)
(中為龔州道行軍總管太宗以其冒矢石丨丨勞之曰嘗開以忠丨丨者不顧身於公見之又竇建德王世充)
(搴旗先登)璽書褒勞(郭孝恪焉耆王叛孝恪請擊之即拜西川道行軍總管率步騎三千出銀山道)
(夜襲其王龍突騎支虜之帝悦降丨丨丨丨)賦詩祖道(張仁愿為朔方軍總管春還朝秋復督軍)
(備邊帝為丨丨丨丨賞賚不貲)請斷石嶺(竇靜丨丨丨丨以障塞突厥去入)勇冠三軍
(薛萬鈞為沃沮道行軍總管從李靖討吐谷渾復馳進擊斬數千級丨丨丨丨職林)獨全軍歸(李靖)
(為行軍總管以江淮兵萬人屯大谷時諸將多敗丨靖丨丨丨俄權檢校安州大都督)率部落降
(李勣為通漠道行軍總管出雲中與突厥戰走之引兵與李靖合因曰頡利若渡磧保於九姓果不可得我若)
(約齎薄之不戰縳虜矣李靖喜以與已合於是率衆夜𤼵勣勒兵從之頡利欲走磧勣前屯磧曰不得度由是)
(酋長丨丨丨五萬丨于勣拜大都督府長史)裂地獻俘(高麗莫離支男生為其弟所逐遣子乞師)
(詔勣為遼東道行軍總管率兵二萬討之破其國執長藏男建等丨其丨州縣之詔勣丨丨昭陵同上)兵
掩不備(侯君集李靖討吐谷渾以君集為磧石道行君總管君集曰王賊已至賊不至險天贊我也若)
(以精丨丨丨丨彼不我虞必有大利靖然其計簡銳士約齎深入大戰破之)決策深入(吐谷渾寇)
(邊李靖往見房玄齡曰吾雖老尚堪一行帝以為西海出軍大總管靖丨丨丨丨遂踰積石山大戰數千國人多)
(降吐谷渾伏見自縊死)賀魯大奔(蘇烈擢伊麗道行軍大總管復征丨丨俟斤嬾獨祿擁衆萬帳)
(降烈撫之賀魯率十姓兵十萬拒戰輕烈兵少舒左右翼包之烈令步卒據高攢矟外向賊三突步陣不能入)
(因其亂擊之賊丨丨)鬼章遂降(姚兕字武之為環慶路馬步軍副總管改鄜延移鬼章據洮州諜言)
(青唐欲將兵由講珠梁會於洮合寇我彊兕自河州率兵破六逋宗城夜遣驍將縱火講珠梁明日青唐兵至)
(不得遂洮州之援丨丨丨丨東都事略)木征遂降(燕達為秦鳳路副總管河州景思立陷於踏白)
(城達討山後諸羌斬首四千級還至訶喏城丨丨丨丨同上)總領軍政(中興會要)總治軍
旅(哲宗正史職官志總管鈐轄司掌丨丨丨丨屯戍營防守禦之政令凡將兵隸屬者訓練教閱賞罰之事)
(皆掌之續會要)機速專行(熙寧中詔諸路如遇出入之本司兵馬丨丨事申禀不及者副總管得丨)
(丨同上)熟識機宜(景德中以參政王欽若判天雄軍兼都總管初帝曰天雄且為重鎮思得丨丨)
(丨丨行事果斷者涖之於是欽若請行分紀)燕逵戰功(熙寧五年以燕逵權發遣環慶路駐泊總)
(管掌州之役逵有戰功故自鈐轄躐遷總管然自資淺故令權𤼵遣自燕逵始也實錄)狄青材勇
(丨丨字漢臣京師呼為狄天使上嘉其丨丨為涇原路兵馬副總管上欲一見之詔令入朝會寇逼平涼乃令)
(亟往涇原俾圖像以進上觀其儀表曰朕之關張也於是有狄萬人之稱以敵萬人也)札授方略
(國朝淳化以參政趙昌言為川陜兩路兵馬都總管太宗以蜀寇尚有殘孽命昌言安撫招討仍賜御丨數幅)
(丁寧丨以丨丨委任雄盛分紀)就賜金器(天聖七年劉平授忻州團練使屬上封事言趙元昊連姻)
(耶律必為邊患授邠寧環慶副都總管遣中人丨丨黃丨一丨)張劉再任(熙寧四年涇原路都總管)
(丨玉鄜延丨永年並令丨丨玉與一子官樞密使文彦博曰兩人同是用而推恩不同上曰玉累有戰功永年)
(但久熟鄜延未有代之者若一槩推恩無以激勸實錄)節度歸總管(丨丨之職多丨丨丨司沈)
(存中筆談詳見經略)知軍兼總管(熙寧五年上謂執政曰王韶經制銀洮獨高遵裕能協力與都)
(鈐轄如何王安石曰縱與權總管亦無害蔡挺曰如此即當罷知通遠軍蓋自來無總管離帥府而知軍州者)
(上曰有事宜即出駐劄使知軍亦何妨安石曰總管丨丨與鈐轄何異亦不須舊制有無也乃以遵裕知通遠)
(軍權熙河丨丨實錄)賜沿邊總管(景祐四年以御製神武祕略丨丨丨丨丨鈴轄每得代更相授)
(之實錄)請持夏國臂(种子諤字子正李憲措置熙河邊事子諤鄜延路副總管秉常為母所囚)
(子諤入對大言曰夏國無人秉常孺子丨丨丨丨丨而來神宗壯之束都事略)臣東坡王仲儀
真贊序(嘉祐中狄大舉犯邊轉運使攝帥事與副總管劉几議不合軍無紀律邊人大恐聲搖三輔)
詩集金符命老臣(玉塞微驕子丨丨丨丨丨三軍張武旆萬乘餞行輪猛氣凌玄朔崇恩降)
(紫宸投醪還約士辭第本忘身露下鷹初擊風高鴈欲賓方銷塞北祲還靜漠南塵李嶠奉和幸望春宫送朔)
(方軍大總管張亶詩)新拜漢中郎(破虜功成百戰場天書丨丨丨丨丨映門旌旆春風起對客絃)
(歌白日長釋清江贈淮西買兵馬使詩)將軍護北戎(詔遣丨丨丨丨丨身騎白馬臂彤弓柳營)
(還識金貂貴榆塞遥知玉帳雄秋檻鼓鼙騖朔雪曉波旌纛起邊風蓬萊每望平安大應奏班超定遠功許渾)
(獻郭坊丘常侍詩)
都副鈐轄(州鈐)
歴代沿革(國初以朝官及諸司使以上充或一州或一路或兩路三路亦有無都字者嘉)
(祐詔内臣為鈐轄都監者逐路上置一員分紀又續會要載兩朝國史云官高資深充都鈐轄官卑)
(資淺稱鈐轄建炎三年要郡守臣兼兵鈐轄以武臣為之副改諸路都監為副鈐轄紹興三年守臣)
(罷兼兵職副鈐轄改為路分都監而帥府如故自從益瀘□廣桂五州牧皆以都鈐為稱而江西贑)
(州以多盜其守臣亦帶江西兵馬鈐轄至於武臣為路鈐者亦無尺籍伍符然每歲猶往諸州按閱)
(特存故事而已間有得旨葺治軍器或訓練禁軍者則仍帶入銜朝野雜記二十八年鎮江府守楊)
(揆言舊法一路則有路分鈐轄一州則有州鈐轄如常秀平江皆有之獨鎮江闕欲添置州鈐轄從)
(之中典會要)
事類總轄(丨丨師徒宋白集賜張斌勑)鈐護(就司丨丨胡文恭行余靖制)兵鈐(往涖)
(丨丨胡文恭行綦史宣制)鈐委(申列部丨兵之丨胡文恭行劉永年制)有才(劉温叟傳孫几字伯)
(壽舉進士第孫沔言其丨將帥丨易知京使儂智高盜嶺南几上章願自效授湖南路兵馬都鈐轄克邕州遂)
(以功特加皇城使東都事略)兼州(祥符中涇原路駐泊都鈐轄丨知渭丨曹瑋奏乞依舊例别差人知)
(渭州臣乞一面管勾鈐轄司事帝謂王欽若等曰邊防軍馬所屯之地若别置知州即各生事可降詔以諭此意)
討鬼章(姚麟從李憲丨丨丨擢渭原路兵馬鈐轄以師緩李憲兵為前軍麟謂其副曰賊衆我寡將迎)
(擊之具以臨大軍之聲必濟即馳騎中軍告急憲進兵麟使人聲言姚公已破賊衆聞歡趨麟鼓而出戰方酣)
(大軍踏至大破之)戰鐵山(趙隆為熙河路兵馬鈐轄夏人寇涇原師至鐵山隆先登士皆殊死丨賊)
(解召見徽宗曰丨丨之戰皆卿力也並同上)上環慶圖(曹瑋字寶臣真宗時為環慶路鈐轄帝欲)
(其習知河北事從真定府路都鈐轄乃出其所丨涇原丨丨兩道丨以示輔臣曰華戎山川戰守之要盡在是)
(矣因令本道諸將皆按圖以計事實錄)賜神武略(見總管門)為都虞候(楊遂傳儂智高)
(反為廣南西路鈐轄亦有功累擢步軍都虞侯入丨馬軍殿前丨丨丨東都事略)宦人卒罷(治平)
(元年以内侍省押班王昭明為環慶鈐轄帶御器械李若愚為涇原路鈐轄令體側蕃情治其訴訟小事與帥)
(儀其大事則以聞各許歲一乘驛奏事前世以丨丨預邊事而將帥不盡其用及有是命人不以為便也諫官)
(御史傅堯俞趙瞻言不便後丨丨之實錄)參委戎鈐(丨丨丨丨胡文恭行王興制)往涖戎
政(丨丨丨丨之重公是行劉貽孫制)齊政宣威(丨軍丨丨國丨公是行柳涉制)
州鈐轄總州兵(出丨丨丨龍溪除孔彦舟為州鈐轄制)鈐尺籍(遥剖左符出丨丨丨)
(胡文公集賜滄州鈐轄董貴詔)總轄之官(楊揆奏目今不係將及廂軍緣無丨丨丨丨甚不整肅乞)
(置州鈐轄中興會要)戰擒其將(張耆為天雄軍鎮定州鈐轄契丹圍望都耆率諸將往遂與敵丨丨)
(其丨東都事略)
詩集高才(丨丨本不緣勲閥餘力還思治蜀兵東坡送成都高士板鈐轄詩)烈士(丨丨由來)
(不徇名西南萬里不留行熊羆訓整屯千騎尊俎雍容鎮百城閫外使華新報聘山西家法舊論兵封侯富貴)
(須由命請訪沈冥賣卜生錢穆父送奉使鈐轄高侯之任成都詩)
兵馬都監
歴代沿革(國朝兵馬都監有路分掌本路禁旅屯戍邊防訓練之政令以肅清所部建炎)
(三年以要郡守臣帶本路兵馬都監武臣一員充副都監中興會要紹興三年罷守臣兼兵職而副)
(都監如故)
事類典戎(睠丨丨之臣胡文恭行張忌制)護兵(任以丨丨同上)分戎旅(職丨丨丨宋廣)
(平集)清所部(見沿革)招徠山後(郭進傳太祖征太原以進為河東道忻代等州行營馬步)
(軍都監丨丨丨丨諸州民三萬七千餘口始進在西山太祖每遣戍必戒之曰汝謹守法我猶赦汝郭進殺汝)
(矣東都事略)襲擊金陵(潘美傳征江南以美為昇州道行營都監美因造舟以濟師至金陵江南)
(以水陸十萬陳於城下美率兵丨丨大敗之因與大將曹彬率士晨夜攻城百道並進丨丨平以功拜宣徽北)
(院使同上)
詩集漢將掃旄頭(舊從張博望新事鄭長秋蹋水過金勒邊風試錦裘知君不久住丨丨丨)
(丨丨韓愈送李監軍)
州都監
歴代沿革(以大小使臣充掌本城屯駐兵甲訓練差使之事兼在城巡檢資淺者為監押)
(續會要四朝志或雜用文臣其後止用武臣分紀)
事類護戎(咸平六年長樂郡夫人高氏為其弟處約求亳州兵馬監押真宗曰丨丨之任實司軍旅)
領屯(外丨丨衆公是行駐泊陳欽明制)分戎旅(職丨丨丨宋廣平集賜延州監押勑)護州
兵(丨丨藩之丨胡文恭行全克懃制)守戎藩(丨職丨丨宋廣平集賜定州都監勑)食無膏
粱(濟陽曹武惠王彬充晉州兵馬都監劉鈞盜據并汾晉為敵晉王晝則訓練夜則警巡丨丨丨丨衣靡文)
(采嘗一日與主帥環坐於野適有單介馳書詣王潜問人曰誰為曹公有指王以示之者使人笑曰豈有國戚)
(近臣肯衣弋綈袍坐木素胡床者乎審視之方信其簡儉如此言行錄)言有智略(劉滬字子濬頗)
(知書傳深沈寡丨丨丨丨少為左右侍禁韓琦范仲淹薦其材武擢閤門祇侯為瓦亭砦監押東都事略)先
鋒擊賊(賈逵傳儂智高反狄青薦為泉州駐泊都監師戰於歸仁鋪陸為丨丨受命丨丨大破之同上)
乘虎頭船(治平中趙用為界河巡檢都監虜人畏之以其常丨丨丨丨故謂之趙虎頭分紀)
巡檢
歴代沿革(國朝有沿邊溪洞都巡檢或蕃漢都巡檢或數州數縣管界或一州一縣巡檢)
(掌訓練甲兵巡邏州邑擒捕盜賊事又有刀魚船戰棹巡檢江河淮海置捉賊巡檢又巡馬遞鋪巡)
(河巡捉私茶鹽等各視其名分以修舉職業皆掌巡邏幾察之事四朝志)
事類警巡(同預丨丨宋廣平集賜同巡檢勅又協同巡警同上)警邏(材著幹勤職司丨丨能𤼵)
(擿於隂伏多翦除於寇&KR1327;胡文恭行林友制)神射(何灌字仲源由武舉為府州黃河東岸巡檢賈胡疃)
(有水泉子虜嘗越境南及灌慮異日為邊患盡折絶之虜忿聚兵於山馳薄官軍灌迎高射之灌輒中或著崖)
(石皆没鏃後虜官蕭太師者會灌於雄州言水泉子之戰嘆何巡檢丨丨灌曰灌是也東都事略)戰功
(高保興為銀夏綏府都巡檢常巡案罨子砦並黑水河趣谷中戎人數千騎邀戰保興伏兵於河滸俟其半度)
(急擊之其後數與戎人丨有丨同上)築西鄙(姚兕字武之熙寧中進丨丨丨為巡檢以功稍多遷左藏)
(庫副使)復河州(姚麟字君瑞王韶取熙河知麟材可用為熙河管界巡檢丨丨丨為諸軍先以功遷)
(内殿承制)誘一城降(太祖時郭進為西山巡檢有告其隂通河道劉繼元將有異志太祖怒以其誣)
(害忠臣命傳其人予進進得而不殺謂曰爾能為我取繼元一城一寨不止贖爾死罪當請賞爾一官歲餘其)
(人丨其丨丨來丨進請賞以官太祖曰賞不可濫得也進曰使臣失信則不能用人矣太祖於是賞以一官)
破三萬騎(燕達字逢辰為延州巡檢戍懷寧砦羌人以丨丨丨薄城達以所部五百丨破之)蜀
中之傑(曹光實為黎雅都巡檢安集勞來民夷懷之召還太祖喜曰此丨丨丨俊丨也)聞桑殿
直(桑懌為永安巡檢羣盜丨丨丨丨來皆遁去並同上)邏四方之警(選當一道之衝伸丨丨丨)
(丨丨胡文恭行鄭從政制)居警邏之司(丨丨丨丨丨同上行高遵望制)勇怯豈拘南
北(景德三年封事者言諸處巡檢務在武勇彊明乞不以閩楚江浙川陜人為之上謂樞密王欽若曰人之)
(丨丨丨丨丨若此區别非任人之道職略)
詩集維城任寄隆(閶闔曖已昏鈎陳杳將暮屯衛時巡警凝威肆安步閣道趨文昌禁兵連)
(五庫丨丨丨丨丨空想靈均賦王筠和衛尉新喻侯巡城口號詩)
諸路將官
歴代沿革(國朝神宗留意武備本以捍西北二邊而推其法於東南故西北為多東南為)
(少職略陜西諸路四十二將河北諸路三十七將而東南纔十三將元豐四年詔東南諸路團結諸)
(軍馬十三將淮南東路第一西路第二兩浙西路第三東路第四江南東路第五西路第六荆湖北)
(路第七南路潭州第八全邵永三州備廣西應援第九福建路第十廣東路第十一西路桂州第十)
(二邕州第十三實錄合諸路九十二將各有正副軍中行圖陣隊調𤼵賞罰皆關決於將副宣和六)
(年詔元祐元年司馬光請盡罷諸路將官其禁軍各委本州縣長吏與總管鈐轄都監押等轄一如)
(未置將官以前之法而樞密院難之止詔諸路將副在州駐劄不係路分兵官知州并州鈐轄兼充)
(者並差將官一員兼本州都監其單將駐劄處勿復差兼宣和五年御筆諸路將副部隊自今並依)
(元豐法選差中興會要乾道四年密院奏諸州揀中弓弩手雖已差路分鈐轄都監春秋詣諸路巡)
(按緣逐州未有將官專一日逐訓練恐致事藝生疎詔諸州各置淮備將一員專一管轄日逐訓練)
(揀中弓弩事藝孝宗會要哲宗職官志諸路將官掌統制所隸禁旅以行陣隊伍金鼓旗幟弓矢擊)
(刺之法而教習訓練之别其武藝精強者待次迂補以激勸士卒凡兵仗器甲之數廪祿犒設賞罰)
(約束之禁令皆掌焉副將為之貳若屯戍防邊則受師同節制道寇敵則審其戰守應援之事若師)
(有功則具馘數藉用命者而旌賞之續會要)
事類節將(代劉弘逸與鎮州將上書李衛公集)將兵(劉舜欽字希文熙寧初詔求將帥近臣以)
(舜欽名聞命總京東九郡丨丨訓之悉以新書從事三年詔以所部軍閱於内殿神宗歎曰坐作有度其可用)
(也本傳出處同上)控扼(郭成進築平夏城置第十將以戌之章楶謂諸將曰新邊丨丨誰可付者皆曰)
(非郭成不可遂用之東都事略)按試(元豐間王祖道言陜西河北京東府路將皆朝廷所選擇尚多庸人)
(其餘淮浙等路雖有團治訓練之法而無教閱丨丨之實望密下諸路經略監司體量將副第人材為三等職)
(略)力戰禦賊(劉仲武字子文為涇原路第一將夏人欲犯天聖砦主帥檄仲武會兵於天聖約過)
(某日賊不來則分屯去仲武得賊的期乞緩分屯主帥止留一將及仲武軍賊果至仲武丨丨丨之丨屯去遷)
(熙河路兵馬都監東都事略)戰功為多(趙隆除涇原第九將與夏人丨却夏人丨丨丨同上)西
戎無犯塞(李顯忠為鄜延路兵馬都監兼充第六正將丨丨入寇公屢擊之自是丨敢丨丨言行錄)
巡轄馬遞鋪
事類捉驛(唐劉晏初州縣取富人主郵遞謂之丨丨)驛遞(駕部門丨丨續通典)主郵傳
(大歷十一年華原尉侯莫陳息以丨丨丨優改長安尉同上)校信宿(季月之晦必令其簿書以視其)
(等列而丨其丨丨柳子厚館驛使壁記)千里内尤重(館驛之制於丨丨之丨丨丨同上)
園令
歴代沿革(漢制每園各令一人秩六百石國朝乾德二年以河南府鞏縣令孔美兼安陵)
(事至道三年新修永熙陵時置令一員專切管勾景德四年正月詔永安鎮建為縣隸河南府同赤)
(縣其知縣兼陵臺令)
事類守陵(園令掌丨園丨案行掃除漢書)司墓(陵臣丨丨胡廣陵令箴)為令(漢司馬相)
(如為茂陵令)陵監(梁天監七年丨丨之名不出前誥且宗廟憲章旣備典理園陵職司理不容異諸王)
(陵先立監者改為令唐官品制)
江淮鐵錢官
事類鐵冶(吳及傳舊制主丨丨者得補班行陳升之奏下議省之既定藁吳及與沈起輒增注興國)
(軍磁湖鐵錢如舊制此係李清臣作傳又續通典唐西北邊州禁人無置鐵錢國史)鐵官(西漢郡國有丨丨)
甲仗
事類鎧曹(隋有丨丨皇朝改鎧曹為胄曹六典注)胄曹(見上)
不釐務
事類空尸祿俸(盧懷慎為御史中丞上疏臣竊見京朝諸司官員委積多者數餘十倍官不必)
(備此則有餘人代天工多不釐務云云官員中或簮裾雅望或臺閣舊人或明習憲章或諳閑政要皆一時之)
(良幹多不同案牘丨丨丨丨滯其才而不勝其用尊其位而不盡其力唐書)
添差
事類具員外吏(張說曰學士以德行相推非丨丨丨丨唐有具員簿建中三年復置具員簿又)
(宣宗謂令狐綯曰朕要知官員名數綯曰六品以下吏部注擬員額至多所司有簿籍謂之具員文武登朝官)
(除授者宰相各執其員一本以考年限續通)
古今合璧事類備要後集卷七十五
