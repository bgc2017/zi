古今合璧事類備要别集卷七十五
宋謝維新撰
飛禽門
精衞
格物總論(精衛按博物志狀如烏文首白喙赤走)
事類㗸木石填海(昔炎帝女溺死東海中化為精衛每丨西山丨丨以丨東丨怨溺死也述)
(異記)
詩集羽折墮水(精衛誰教爾填海海邊石子青磊磊但得海水作枯池海中魚龍何聽為口穿)
(豈為空㗸石山中草木無全枝朝在樹頭暮海裏飛多丨丨時丨丨高山未盡海未平願我身死死還生王建)
鳥有償冤(丨丨丨丨者終年抱寸誠口㗸山石細心望海波平渺渺功難見區區命豈輕人皆譏造)
(次我獨賞專精豈計休無日惟應盡此生何慙刺客傳不著報仇名韓愈舉諸進士作精衛填海)
淘河
格物總論(淘河即鵜鶘一名鴮澤水鳥也如蒼鵝大喙長尺餘頷下有兩塊肉大如數斗囊若小水)
(有魚能抑水滿其䳺含水竭盡魚在地乃共食之故曰淘河)
事類竊肉(昔為人丨丨入河化為此鳥今猶有肉因名淘河本草)食魚(即沐澤腹下胡大數)
(升囊好羣入澤中呴水丨丨因名顔師古云又孔氏帖)
詩集嚇飛鷰(江中淘河丨丨丨杜)無用鵜(津梁暗引丨丨丨元稹)
伯勞
格物總論(伯勞按郭璞云形似鶷&KR1534;而大夏至來冬至去以隂氣動而鳴以陽氣復而止蓋隂)
(賊之鳥其鳴鵙鵙然故名曰鵙或曰博勞或曰伯趙即此)
事類仲夏鳴(丨丨之月鵙始丨記月令)七月鳴(丨丨丨鵙詩豳七月)少皥名官
(魯昭子問曰丨丨丨鳥名丨何也剡子曰我少皥摰之立也鳳鳥適至故紀於鳥為烏師而烏丨云云伯趙氏)
(司至者也注伯趙伯勞也左昭十七)主人姓名(東方朔與弟子偕行渴令弟子叩道邊家取飲不知)
(姓名主人開門不與須臾見伯勞飛集主人門中李樹上朔謂弟子曰此丨丨丨李丨伯勞耳但呼李伯勞果)
(有李伯勞應即入取飲别傳)曹植惡鳥論(國人有以伯勞生獻者王召見之侍臣曰世間惡伯)
(勞之聲敢問何謂也王曰昔尹吉甫用後妻之䜛殺孝子伯竒吉甫後悟追傷伯竒出游於田見鳥鳴於桑其)
(聲噭然吉甫動心曰伯竒乎鳥乃橅翼其音尤切吉甫乃顧曰伯勞乎是吾子栖吾輿非吾子飛勿居鳥尋聲)
(而棲其蓋歸入門集於井幹之上向室而號吉甫命後妻載弩射之遂射殺後妻以謝之故俗號伯勞言所鳴)
(之家必有凶也梟鵙之鳴弗可更者天性然也昔荆之梟將巢於吳鳩遇之曰何去荆而巢吳乎梟曰荆人惡)
(予之聲鳩曰君如不能革子之音則吳楚之民不易情也為子計者若宛頸戢翼終身勿復鳴也昔議朝會者)
(有人問曰寧有聞梟食其母有荅之者嘗聞烏反哺未聞梟食其母聞者慙惡不善也得蟢者莫不馴而放之)
(為利人也得蚤者莫不糜之齒為害身也鳥獸昆蟲猶以名聲見異况夫吉士之與凶人乎)
梟附(鴟鴞姑獲)(鵂䳎鉤鵅)(鵩狐鬼車車載板訓蘄州鬼)
格物總論(梟不孝鳥也聲惡常盛午目不見物夜則飛行入人家捕鼠一名鴞一名鵂吳人呼)
(為&KR0146;魂古人重其炙肥而美或者謂與鵩相似或曰其實一物然詳而攷之鵩鉤鵅鴞鵂鶹姑獲訓狐鬼)
(車車載板九頭鳥蘄州鬼名雖不同實則同類皆妖鳥云)
事類至日捕(丨丨丨梟磔之說文)人家惡(北方梟丨丨以為怪共丨之)與烏無
異(南中晝夜飛鳴丨丨鵲丨丨)捕鼠為勝(桂林人羅取生鬻之家家飬使丨丨以丨丨狸並嶺)
(表錄異)請為之禳(齊景公為露寢之臺成冇梟鳴甚惡之桓常謇曰丨丨禳之夜用事明日問曰)
(今旦聞梟鳴乎公曰一鳴而不復聞使人往視之梟當陛布翼伏地而死說苑)尚為之諱(男子畢康)
(殺其母訟焚燒其屍暴其罪於天下余上章言宣帝時公卿朝會丞相語次曰聞梟生子長且食其母寧然有)
(賢者應曰但聞烏子反哺耳丞相大慙君子之於禽獸丨丨丨丨况人乎桓譚論)梟鳴牙中(晉張)
(重華為石季龍所攻重華使謝艾為中堅將軍引師出振武夜有二丨丨丨丨尅敵之兆於是進戰大破之)
梟鳴庭樹(有丨丨于張率更丨丨其妻以為不祥連唾之張聞之曰急洒掃吾當改官言未畢賀者)
(已在門唐書)
鴟鴞惡鳥(鴟鴞丨丨也一名鵩一名鵂鶹說文)嗜鼠(鴟鴞丨丨莊子)入人家(鴞丨丨丨)
(凶賈誼所賦鵩是也其肉甚美可為羹臛又可炙說文)集泮林(翩彼飛鴞丨于丨丨食我桑葚懷我)
(好音魯頌)胖亦尚(鴞丨人丨丨之記内則)目無毒(鴞丨丨丨吞之令人夜中見物本草)周
公為詩(鴟鴞丨丨救亂也成王未知周公之志公乃丨丨以遺王名之曰鴟鴞焉鴟鴞鴟鴞既取我子)
(毋毁我室恩斯勤斯鬻子之閔斯詩)辯女為歌(陳丨丨者陳國採桑之女也晉大夫解居甫使於宋)
(道過陳遇採桑之女而戲之曰女為我歌吾將舍女乃丨丨曰墓門有棘斧以斯之夫也不良國人知之知而)
(不己誰昔然矣又曰為我歌其二女曰墓門有梅有鶚萃止夫也不良歌以訊之訊予不顧顛倒思予大夫曰)
(其梅則存其鴞安在女曰陳小國也攝乎大國之間因之以饑饉加之以師旅其人且亡而况鴞乎大夫乃服)
(而釋之列女傳)見彈思鴟(丨丨而丨丨炙莊)因飲聞鴞(天寳中韋郇公謫守蘄州時李)
(鄴侯亦以處士放逐丨夜丨丨丨鴞韋公泣下李侯曰此鳥人以為惡其聲可聽乃令坐客有不聞此聲者罰)
(以大白由是聽之不厭)羲之好炙(王丨丨丨鴞丨晉書)德裕作賦(大尉李贊皇作懷鴞)
(賦)元之述志(滁楚地郡城之上鴟鴞巢焉秋冬永夕鳴嘯不已妻子驚咤或終夜不寐因作詩以)
(喻之且徵前賢放逐而聞是鳥者摠而述之以見吾志文集詩見後)
鵂鶹(似訓狐微小而黃)姑獲(鵂鶹即鴟也一名丨丨為國可以聚諸鳥太平廣記)忌欺(鵂鶹)
(一名丨丨白日不見人夜能拾蚤蝨雜志)飛撮蚊䖟(鵂鶹晝日目無所見夜則丨丨丨丨)能拾
蚤蝨(見上)拾人爪甲(鵂鶹乃鬼車之属皆夜飛晝藏或好丨丨丨丨則知吉凶凶者輒鳴於屋)
(上知其將有咎耳故人除指甲埋之戶内蓋忌此也)鑠人魂氣(又名鬼車春夏之交稍遇隂晦則飛)
(鳴而過嶺外尤多愛入人家丨丨丨丨或云常滴血血滴之家則有凶咎)名夜遊女(鵂鶹亦丨丨丨)
(丨好與嬰兒作祟故嬰兒之衣不可置星露下畏其祟耳)名鬼車鳥(見前並太平廣記)鳥呼
廊下(侯景入臺城在昭陽殿廊下居處常有鵂鶹丨鳴丨丨景惡之使人窮山野捕焉南史)鳥伏
符下(尹輒字公度人有怪鳥鳴其室上者以語公度傳公度為一奏符著鳥鳴處其夕丨丨丨丨神仙)
鵩鳥賈誼鵩賦(誼為長沙王傅三年有鵩鳥飛入誼舍止於坐隅似鴞不祥鳥也誼既以謫居)
(長沙長沙卑濕誼自傷悼以為夀不得長乃為賦以自廣其辭曰單閼之歲四月孟夏庚子日斜鵩集余舍)
(止於坐隅貌甚閒暇異物來萃私怪其故發書占之䜟言其度曰野鳥入室主人將去請問于鵩余何去之吉)
(虖告我凶言其災淹速之度語余其期鵩乃太息舉首奮翼口不能言請對以意萬物變化固亡休息斡流而)
(遷或推而還形氣轉續變化而嬗沕穆無間胡可勝言禍兮福所倚福兮禍所伏憂喜聚門吉凶同域彼吳強)
(大夫差以敗越棲會稽勾踐霸世斯遊遂成卒被五刑傳說胥靡乃相武丁夫禍之與福何異糾纏命不可測)
(孰知其極水激則悍矢激則遠萬物回薄震盪相轉雲蒸雨降糾錯相紛太鈞播物坱圠無垠天不可預慮道)
(不可與謀遲速有命烏識其時且夫天地為爐造化為工隂陽為炭萬物為銅合散消息安有常則千變萬化)
(未始有極忽然為人何足控摶化為異物又何足患小智自私賤彼貴我達人大觀物無不可貪夫徇財烈士)
(徇名夸者死權品庶每生怵迫之徒或趍西東大人不曲億變齊同愚士繫俗窘若囚拘至人遺物獨與道俱)
(衆人惑惑好惡積意真人恬漢獨與道息釋智遺形超然自喪寥廓忽荒與道翺翔乘流則逝得坎則止縱軀)
(委命不私與己其生兮若浮其死兮若休澹虖若深淵之靜泛乎若不繫之舟不以生故自寳養空而游德人)
(無累知命不憂細故芥蔕何足以疑)
鬼車(即車載板亦名逆鶬)家搥門戶(正月七日多鬼車鳥度家家丨丨丨打丨捩狗耳滅燈燭)
(禳之荆楚歲時記)血滴人家(鬼車晦暝則飛鳴能入人室收人魂氣一名鬼烏此鳥昔有十首為)
(犬所噬今猶餘九首其一常下丨丨丨丨則凶夜聞其飛鳴則捩狗耳猶言其畏狗也亦名九頭鳥本草)孔
子所見(蒼鸆昔丨丨與子夏丨丨故歌之白澤圖)周公厭聞(見後詩注)蒲子之戈
(丨丨丨丨連雙鶬於青雲之際列子)裴瑜所注(寳歷中四門助教史迥常見丨丨丨丨爾雅言鶬麋)
(鴰是九頭鳥也酉陽雜俎)杜甫鵰賦(爾其鶬鴰鳵鶂之倫莫益於物空生此身聯拳拾穗長大如人)
(肉多奚有味乃不&KR0903;)梅堯臣古風(嘉祐六年秋九月二十有八日天愁無光月不出浮雲蔽天衆)
(星沒舉手向空如抹漆天昏地黑有一物不見其形但聞其聲其初切切凄凄或高或低乍似玉女調玉笙衆)
(管參差而不齊既而咿咿呦呦若軋若抽又如百兩江州車回輪轉軸聲啞嘔鳴機夜織錦江上羣鴈驚起蘆)
(花洲吾謂此何聲初莫窮端由老婢撲燈呼兒曹云此怪鳥無匹儔其名為鬼車夜載百鬼凌空游其聲雖小)
(身甚大翅如車輪排十頭凡鳥有一口其鳴已啾啾此鳥十頭有十口十口插一舌連一喉一口出一聲千聲)
(百響更相酬昔時周公居東周厭聞此鳥憎若仇夜呼庭氏率其属彎弧俾逐出九州射之三發不能中天遣)
(天狗從空投自從狗嚙一齒落斷頭至今清血流邇來相距三千秋晝藏夜出如鵂鶹每逢隂黑天外過乍見)
(火光驚輒墮有時餘血下點汚鳥卧反所遭之家家必破我聞此語驚且疑反祝疾飛無我禍我思天地何茫)
(茫百物巨細理莫詳吉凶在人不在物一蛇兩頭反為祥却思老婢炷燈火卷簾開戶清華堂須臾雲散衆星)
(出夜靜皎月流清光)
姑獲乳母鳥(姑獲能收人魂魄今人一云丨丨丨言産婦死變化作之能取人之子以為己子胸)
(前有兩乳本草)夜行女(姑獲一名天帝少女一名𨼆飛一名丨丨遊丨)點血為誌(姑獲好取)
(人小兒養之有小兒之家則血丨其衣以為誌並玄中記)脱毛為女(姑獲一名鉤星衣毛為鳥丨丨丨丨)
(荆楚歲時記)鳴于亳社(或叫於宋太廟曰譆譆出出鳥丨丨丨丨如曰譆譆甲午宋大災左襄三)
(十又姑獲左傳云鳥丨丨丨丨注云譆譆是也本草)
鉤鵅似鴟有角(鉤鵅入城城空入宅宅空怪鳥也常在一處則無若聞其聲如笑者宜速去之)
(鳥丨丨丨丨夜飛晝伏本草)
訓狐兩目如猫(比土有訓狐聲自呼其名丨丨丨丨兒大於鴝鵒作笑聲當有人死)
蘄州鬼問其名(王元之自黃移蘄州聞啼鳥丨丨丨或對曰蘄州鬼元之大惡果卒於蘄坡集)
詩集勿諱泥坑(屋東惡水溝有鴟墮鳴悲青泥揜兩翅拍拍不得離羣童叫相召瓦礫争先之)
(計較生平事殺却理亦宜奪攘不媿恥飽滿盤天嬉晴日占光景高風送追隨擬凌鸞鳳羣肯顧鴻鵠卑今者)
(運命窮遭逢巧丸兒中汝要害處汝能不得施於吾乃何有不忍乘其危救汝得死命浴以清水池朝餐輟魚)
(肉瞑宿防狐狸自知無以致蒙德久猶疑飽入深竹叢飢來傍階基諒無責報心因以德所為昨日有氣力飛)
(跳弄籓籬今辰忽徑去曾不報我知僥倖非汝福天衢汝休窺京城事彈射竪子豈易欺丨丨丨丨守泥坑乃)
(良規韓愈病鴟)依倚秋風(丨丨丨丨氣象豪似欺黃雀在蓬蒿不知羽翼靑冥上腐鼠相隨勢亦高)
(王介甫)鳴嘯未已(元精育萬彙羽族何茫茫為怪有鴟鴞為瑞稱鳳凰鳳凰不世出未識五色章)
(吾生在鄒魯風土殊遠方鳴鳩隨乳燕日夕巢我梁翩翾雜鳥雀穿屋率為常又從筮仕來五年居帝鄉更直)
(入承明侍宴趍未央上林聞鸎囀巧舌如笙簧鴟鴞徒知名聞見實未嘗頃年謫商山聽之已悲凉今兹出内)
(庭罸郡來永陽誰知爾鸋鴂營巢在城墻年加睡漸少秋盡漏且長丨丨殊丨丨歴歴含秋霜孺人泣我右稚)
(子啼我傍吾心非逹士詎免亦悵悵人生縱百歲忽若石火光其間有窮通幽味難可量我愛咎與夔峩冠虞)
(舜堂簫韶聞九成丹穴來鏘鏘又愛閎與散陳力遇文王鸑鷟聽岐山多士周道昌嗟嗟漢賈誼年少謫南荒)
(故有鵩鳥賦倚伏理甚詳郇公暨鄴侯放逐同一邦夜深聞此鳥韋公涕沾裳李侯舉酒令斯音非不祥坐客)
(如不聞罰之以巨觴遂使惡鳥聲聽之靡所傷贊皇貶袁州懷鴞義亦臧乃知昔賢哲未免亦悽遑况余不肖)
(者冒寵登朝行報國惟直道謀身昧周防四年兩度黜鬢髮已蒼蒼雖得五品官銷盡百鍊剛何當解印綬歸)
(田賴膏梁教兒勤稼穡與妻日糟糠鳳來我慶鴞集非吾殃優游盡天年身世俱可忘王元之)
車載板(即鬼車亦名逆鶬)九頭(江竒鶬丨丨)連&KR1076;(弓彎滿月不虛發雙鶬併落丨飛丨)
(李白行行遊且獵篇)引臂落(丨丨丨鶖鶬杜壯遊)置汝傍(東飛鴽鵝後鶖鶬安得送我丨丨丨)
(杜寓居)聞此聲(荒哉我中園珍果所不産朝暮惟有鳥自呼車載板楚人丨丨丨莫有笑而莞而我)
(更相呼與之相往返視寓若轉黍好音而睨睆攘攘生死夢久知無可揀物弊則歸土吾歸其不晚歸歟汝隨)
(我可相蒿里挽)有此名(鳥有車載板朝暮常一至世傳鵩似鴞惟能預人死以丨丨丨字疑即賈長沙)
(當時所遭值洛陽多少年擾擾經世志粗聞方外語便釋形骸累吾衰久捐書放浪無復事尚自不見我安知)
(汝為異憐汝好毛羽言音亦清麗胡為太多知不默而見忌楚人既憎汝彈射將汝利日長隨我游吾不汝羹)
(胾並王介甫)
訓狐誇自呼(有鳥夜飛名訓狐矜凶挾狡丨丨丨乘時隂黑止我屋聲勢慷慨非常麄安然大唳)
(誰畏忌造作百怪非無須聚鬼徵妖自朋扇擺掉拱角頽塈塗慈母抱兒拍入席那暇更護鷄窠雛我念乾坤)
(德泰大卵此惡物常勤渠縱之豈即遽有害斗柄行指西南隅誰謂停奸計尤劇意欲唐突羲和烏侵更歴漏)
(意彌厲何由僥倖休須臾咨余往射豈得已候汝兩眼張盱睢梟驚墮梁蛇走竇一夫斬頸羣雛枯韓愈射訓)
(狐)誇隂獰(黃昏月暗妖鳥鳴尨然鈍質鹿豪聲聞凶自異立屋角潛事觜吻欲我驚豈知慣此醜)
(狡呼集鬼物丨丨丨夕盜鷄雛無畏避曾遭彈射沉泥坑汝今病翼未甚愈還作舊態侵乎明陽烏曈曈出東)
(海照汝宜喪膽與精何為世人苦憎汝汝嘗盜物資已榮倘有弓矢勿汚辱殺汝非得出惡名養雛三四已相)
(似眼腦實異鸞皇生一朝車輪翅墮地狐鼠入穴梟黨烹梅聖俞)
蘄州鬼寧知使君死(使君向蘄州更唱蘄州鬼我不識使君丨丨丨丨丨人生作鬼會不)
(免使君已老知何晚蘇子瞻五禽言)
古今合璧事類備要别集卷七十五
