古今合璧事類備要前集卷三十八
宋謝維新撰
科舉門
武舉
事類舉剛毅(後順帝丨丨丨武猛有謀謨任將帥者本紀)舉猛勇(晉武帝詔丨丨丨秀)
(異本紀)置武舉(武舉盖起於武后之時長安二年始丨丨丨其制有長垜馬射步射筒射又有馬槍)
(翹關負重身材之選唐選舉志)取絶藝(下至軍謀將略翹關拔山絶藝竒技莫不兼取同上)補左
衛史(唐郭子儀以武舉異等丨丨丨長丨後為大臣以身為天下安危者二十年校中書令考二十四本)
(傳)擢宏遠科(樊宗師丨軍謀丨丨丨本傳)
詩集文武雙捷(向年擢桂儒生業今日分茅聖主恩旌旆仍將過鄉路軒車爭出看都門人間)
(丨丨能丨丨天下安危待一論布惠宣威大夫事不妨詩思許琴樽楊巨源送胡大夫)
特科
事類推恩條制(富鄭公當國一舉三十年丨丨之法盖公與河南進士段希元魏升平同場屋)
(相善公作相不欲私之故為天下之制至今行之聞見錄)特奏格法(丨丨名第一等第一名附正奏)
(第五甲餘並登仕郎第二等京府助教第三等上州文學第四等下州文學並候郊恩出官第五等諸州助教)
(云云出國朝事實)絳縣老人(丨丨人七十有三年矣趙孟仕之使為君復陶主衣服之官也以為)
(絳縣師左傳襄公二年)白頭郎舍(漢獻帝詔曰今耆儒年踰八十去離本土結童入學白首空歸)
(長委農野永絶榮望朕甚憫焉其依科罷者聽為太子舍人時長安中為之謠曰頭白皓然食不充糧裹衣褰)
(裳當還故鄉聖主愍念悉用補郎舍是布衣被服元黃)
詩集白髮青衫(丨丨丨丨晚得官瓊林頓覺酒腸寬平康夜過無人問留得宫花醒後看徐道)
(宴罷)
下第
事類丹池(交州記有龍門水深百尋大魚登此化成龍不得過曝腮點額血流此水恒如丨丨後漢)
(地理志注又云龍門今在絳州後李膺傳注)綱官(蜀人石揚休屢拔鄉薦常屈春官蜀人比之丨丨盖)
(謂牙校部土貢入京師只空歸也續歸田錄)飲墨水(梁試進士不中程者丨以丨丨又北齊選舉濫)
(者丨丨丨一斗坡詩注)打眊矂(進士籍而入選謂之春關不捷而飲謂之丨丨丨摭言)白蠟
明經(張鷟號青錢學士謂萬選萬中時有董方九舉不第號曰丨丨丨丨與鷟為對朝野僉載)錦衣
貼月(沈彬嘗夢着丨丨丨丨飛識者謂身不入月不及第果然雅言參述)宋五坦率(唐德宗微)
(行西明寺宋濟葛巾方抄書上曰茶請一椀濟曰鼎水方煎自可潑之上曰作何事業是何姓名濟曰姓宋第)
(五應進士舉須臾聞呼官家濟惶懼上曰丨丨丨丨後聞禮部放榜上令探濟無名上曰丨丨又丨丨也盧氏)
(雜記)宗諤世家(雍熙二年三月己未親試進士梁顥以下賜及第始唱名内有李宗諤宰相昉之子)
(吕蒙亨参政吕蒙正之弟王䊿鹽鐵使明之子許待問度支仲宣之子上曰斯並世家與孤寒爭路縱以藝升)
(天下亦謂朕有私也並下第聖政編年)
詩集失水龍(唐張曙與崔昭緯同赴舉問卜者卜者殊不顧曙曙有愠色卜者曰郎君亦及第但)
(崔家郎君拜相當於此時過堂既而張果不第崔首冠曙以詩别之曰千里江山陪驥尾五更風丨丨丨鱗昨)
(夜浣紗溪上雨綠楊芳草為何人後七年崔大拜曙果於裴公下及第於崔公下過堂摭言)無栖燕
(章孝標下第為歸燕詩獻庾庚承宣曰積累危巢泥已落今年故向社前歸連天大厦無栖處更傍誰家門戶)
(飛唐元和中)罷生兒(翰苑何時休嫁女文章早晚丨丨丨上林新桂年年發不許凡人折一枝胡曾)
賺英雄(唐制進士科甚重其老死文場者亦無恨故有補詩云太宗皇帝真長策丨得丨丨盡白頭國史)
兩淚長安(兩渡長安陌空將淚見花孟郊)九泣都門(曹鄴未第時詩云一辭巖桂叢丨丨)
(丨丨月年年孟春至看花不如雪雅言參述)曾到蓬山(張濆陳商下狀元及第翰林覆落趙嘏以)
(詩貽之曰莫向春風訴酒杯謫仙真个是仙才猶堪與世為祥瑞丨丨丨丨頂上來摭言)不怨東風
(高蟾未第有詩云天上碧桃和露種日邊紅杏倚雲栽芙蓉生在秋江上不向春風怨未開同上)名慙
桂苑(六載辛勤九陌中却尋岐路五湖東丨丨丨丨一枝綠膾憶松江滿筯紅浮世到頭須適性男兒何)
(必盡成功唯應鮑叔深知我他日蒲帆百尺風羅隱)夢入桐花(泉州劉昌言作下第詩云唯有夜來)
(蝴蝶丨翩翩飛入刺丨丨青箱雜記)初學織錦(盧仝不及第出都投逆旅有一人附火吟曰學織錦)
(綾工未多亂投機杼錯抛梭莫教宫錦行家見把似文章笑殺他因問之云舊隸宫錦坊近以薄技投本行云)
(如今花樣不同且東歸也盧氏雜記)為作嫁衣(年去年來來去忙丨他人丨丨丨裳仰天大笑出門)
(去獨對東風舞一場石曼卿)情如傷劔(棄置復棄置丨丨刀丨丨孟郊)味如中酒(氣丨)
(丨丨丨情懷似别人唐詩)五舉不及第(孟賓于每年下第有詩第一年云蟾宫空手下澤國有誰)
(來第二年云水國二親應探榜龍門三月又傷春三年云仙島却回空說夢清朝未達自嫌身四年云雲僧不)
(見城中事問是今年第幾人五年云因逢日者教重應忍被雲僧勸却歸天福九年符下及第出郡國雅談)
一生不得力(石曼卿下第集句云丨丨丨丨文章丨欲上青天未有因聖主不勞千里召嫦娥何)
(惜一枝春鳳凰詔下須沾命豺虎叢中也立身啼得血流無着處朱衣騎馬是何人西清詩話)杜羔得
妻詩(杜羔妻劉氏善詩羔累舉不第將至家妻先寄詩曰良人的的有竒才何事年年被放回如今妾面)
(羞郎面郎若來時近夜來羔見詩即回去尋登第又寄詩曰長安此去無多地鬱鬱葱葱佳氣浮良人得意正)
(年少今夜醉眠何處樓南部新書)孫山荅友書(孫山應舉綴名榜末朋儕以書問山得失荅曰)
(解名盡處是孫山餘人更在孫山外覽者大笑詩話)
考官
事類得才(唐孫逖為考功郎選貢士三年多丨俊丨)罸俸(唐大中中天官奏文星暗後三科覆)
(試復落考官皆丨丨朝野僉載)請託皆黜(李昂主俊秀科集貢士曰如有丨丨當悉黜之唐史)畏
忌不取(昌平間劉蕡對策詆宦官考官馮宿等見劉蕡策歎服而丨宦官丨丨丨詔下物論喧然李郃)
(曰劉蕡下第我輩登科能無厚顔由是不得仕於朝唐書)擺袖却金(韋執誼從祖兄夏卿為吏部侍)
(郎執誼為翰林學士愛財為人求科第夏卿不應乃探出懷中金以内夏卿袖夏卿擺袖引身而去實錄)投
宿避甓(謝史館泌解國學舉子黜落甚衆羣言沸搖懷甓以伺其出泌知潛由他途投史館避宿數日)
(太宗聞之笑謂左右曰泌職在考校豈敢濫收小人不自揣分反怨主司然固須防避又問曰何官職騶導雄)
(偉都人歛避左右奏曰唯臺省知雜呵擁難近遂授知雜以避擲甓之患名臣遺事)獻阿房宫賦
(唐崔偃試進士東都吴武陵謂偃曰公方為天子求竒才敢獻所益因出袖中書偃讀之乃杜牧阿房宫詞坐)
(客皆驚武陵曰牧方試有司請以第一人處之偃謝已得其人至第五偃未應間武陵勃然曰不爾宜以賦見)
(還偃曰如教牧果異等吴武陵傳)呈五色日賦(李程正元中試日五色賦先已榜落初出試場)
(楊於陵遇程詢其所賦程示之其破題曰德動天鍳祥開日華於陵覽之謂程曰公今須作狀元翌日無名於)
(陵深不平乃於故册子末繕寫而斥其名字擕之以謁主文主文歎賞不已於陵曰當今場中若有此賦侍郎)
(何以待之主文曰非狀元不可也於陵曰苟如此侍郎已遺賢矣此乃李程所作亟命取程所納卷對之一字)
(不差遂擢為狀元國史)歐公懲險怪(嘉祐中士人劉幾累為國學第一人驟為險怪之語學者)
(翕然效之遂成風俗歐陽公深惡之會公主文决意痛懲凡為新文者一切棄黜時體為之一變歐陽之功也)
(有一舉人論曰天地軋萬物茁聖人發公曰此劉幾也戲續曰秀才刺試官刷乃以大朱筆横抹之自首至尾)
(謂之紅勒帛判大紕繆字榜之既而果幾也後數年公為御試考官而幾在廷公曰除惡務本今必痛斥輕薄)
(子以除文章之害有一士人論曰主上收精藏明於冕旒之下公曰吾已得劉幾矣既黜乃吴人蕭稷也是時)
(試堯舜性仁賦有曰故得静而延年獨高五帝之夀動而有勇形為四罪之誅公大稱賞擢為第一人及唱名)
(乃劉輝人有識之者曰此劉幾也易名矣公愕然久之因欲成就其名小賦有内積安行之德盖禀於天公以)
(為積近於學改為藴人莫不以公為知言主司或夢火山軍得名後歐公所取卷乃劉輝也筆談)文正
黜穿鑿(景德二年御試得李迪以下先是迪與賈邊皆有名場屋禮部奏名皆不與取其文觀之迪賦)
(落韻邊論當仁不讓於師以師為衆特令就御試王旦議落韻者失於不詳審舍注疏而立異論將令後生務)
(為穿鑿遂取迪而黜邊國史)
詩集添蠟燭(八月十五夜月色隨處好不擇茅簷與市樓况我官居似蓬島鳳咮堂前野橘香劔)
(潭橋畔秋荷老八月十八潮壯觀天下無鵾鵬水擊三千里組練長驅十萬夫紅旂青盖互明滅黑沙白浪相)
(吞屠人生會合古難必此景此行那兩得願君聞此丨丨丨門外白袍如立鵠蘇子瞻催試官考校)着麻
衣(我本山中人寒苦盜寸廪文詞雖少作勉強非天稟既得旋廢㤀懶惰今十稔麻衣如再着墨水真可飲)
(每聞科詔下白汗如流瀋此邦東南會多士敢題品芻蕘盡蘭蓀香不數葵荏貧家見珠貝眩晃自難審緬懷)
(嘉祐初文格變已甚千金碎全璧百衲收寸錦調和椒桂釅咀嚼沙礫碜廣眉成半額舉步歸踔踸維時老宗)
(伯氣壓羣兒凜蛟龍不世出魚鮪初驚淰至音久乃信知味猶食椹至今天下士微管幾左衽謂當千載後石)
(室祠高朕爾來又一變此學初誰諗權衡破舊法芻豢笑凡飪高言追衛樂篆刻鄙曹沈先生周孔出弟子淵)
(鶱寢却顧老鈍軀頑朴謝鐫鋟諸君况才傑容我懶且噤聊欲廢書眠秋濤喧午枕東坡監試劉虚白昔與裴)
(令公同硯席及公主文虚白猶是舉子試雜文日簾前獻一絶云二十年前此夜中一般燈燭一般風不知歲)
(月能多少猶丨丨丨待至公)得蕉中鹿(篝燈時見語驚人更覺揮毫捷有神學問此來多可喜文)
(章非特巧爭新蕉中得鹿初疑夢牖下窺龍梢眩真邂逅兩賢時所服坐令孤朽得相因王介甫)見玉
花驄(儀鸞供帳饕蝨行翰林濕薪爆竹聲風簾官燭淚縱横木穿石槃未渠透坐窗不遨令人瘦貧馬百)
(菆逢一豆眼明丨此丨丨丨徑思着鞭隨詩翁城西野桃尋小紅黃魯直禮部院作)廟堂衣鉢(從此)
(丨丨添故事登庸丨丨亦相傳邵氏錄)春官桃李(一旦聲名遍天下滿城桃李屬春官古詩)焚
香撤幕(丨丨荅進士丨丨待諸生同上)要主賣公(取他權勢丨明丨落却親情丨至丨陳彭)
(年)眼迷五色(平生浪說古戰場過丨空丨日丨丨坡詩)頭太冬烘(主司丨腦丨丨丨錯)
(認顔標作魯公同上)
知舉
事類師旦風雅(正觀中考功員外郎王師旦知貢舉時冀州進士張昌齡王公瑾並有俊才聲)
(振京邑而丨丨考其文策全下舉朝不知所以及奏等第太宗怪無昌齡等名因召師旦問之對曰此輩誠有)
(詞華然體性輕薄文章浮豔必不成令噐臣若擢之恐後生相效有變陛下丨丨帝以為名言後並如其言)
崔羣美莊(丨丨知舉歸其妻勸令求田羣曰予有丨丨三十新榜所放三十人是也妻曰君非陸贄)
(門生乎君掌文柄約其子簡札不令就試如以君為良田則陸氏一莊荒矣羣無以荅唐餘錄)密扣私
號(楊大年為翰林學士適禮部試天下士一日會鄉里待試者咸云學士必持文衡幸預有以教之大年乃)
(作色拂衣而入則曰丕休哉大年果知貢舉凡程文之用丕休哉皆中選而當時坐中之客亦半有不以為意)
(而不用者聞見後錄)戒用疑事(世傳歐公掌貢闈舉子問堯舜是幾種事公曰疑事不用使此乃南)
(陽湯悅楊鸞問荅見鄭文寶江表誌)
詩集朱衣點頭(歐陽公知貢舉日每遇考試卷坐後常覺一丨丨人時復丨丨然後其文入格)
(不爾則無復與考始疑侍吏及回視之一無所見因語其事於同列為之三歎嘗有句云唯願丨丨一丨丨侯)
(鯖錄)戰場迷眼(李方叔為東坡客東坡知貢舉欲私之既而下第作詩送之曰與君相從非一日筆)
(勢翩翩疑可識平生漫說古戰場過眼空迷日五色我慙不出君大笑行止皆天子何責青袍白苧幾千人知)
(子無怨亦無德買羊沽酒謝玉川為我醉倒春風前歸家但草凌雲賦我相夫子非臞仙東坡)遂失此
人(驥子墮地追風日未試千里誰能識習之實錄葬皇祖斯文如女有玉色今年持槖佐春官丨丨丨丨誰)
(塞責雖然一閧有竒偶博懸於投不在德君看巨浸朝百川此豈有意潢潦前願為霧豹懷文隱莫愛風蟬蛻)
(骨仙山谷次前韻)不負初心(唐人知貢舉者有詩云梧桐葉落井亭隂鎖閉朱門試院深嘗是昔)
(年辛苦地丨將今日丨丨丨後為下第者改為五言末云今日負初心中嵐齋記)
古今合璧事類備要前集卷三十八
