古今合璧事類備要前集卷五十二
宋謝維新撰
民事門
耕稼
事類菑畬(一歲曰丨二歲曰新三歲曰丨爾雅)耕耨(漢武詔火丨水丨應劭曰曉草下水種稻)
(益生因悉芟去復下水灌水草死獨稻長所謂火丨水丨也漢書)良農(丨丨不為水旱輟耕荀子)惰
農(丨丨自安不昏作勞不服田畆盤庚)舉趾(三之日于耜四之日丨丨同我婦子饁彼南畆田畯至喜)
(出毛詩豳七月)興事(農样晨正天駟星也立春見於南畆以丨農丨國語)有秋(若農服田力穡乃亦)
(丨丨盤庚)無飢(百畆之田勿奪其時數口之家可以丨丨孟子)服襏襫(先雨耘耨以待時雨時雨)
(既至挾以搶刈耨鏄以旦暮從事於田野脫衣就功别苗莠列疎遬首戴茅蒲身丨丨丨沾體塗足暴其髮膚)
(盡其田肢之力此謂之農管子)痔錢鏄(命我衆人丨乃丨丨奄觀銍艾臣工詩注錢銚鏄鎒田器也)
薅荼蓼(其饟伊黍其笠伊糾其鏄斯趙以丨丨丨荼蓼朽止黍稷茂止良耜)納禾稼(採荼薪樗)
(食我農夫九月築場圃十月丨丨丨黍稷重穋禾麻菽麥毛詩)抱甕占星(編茅結草上漏下濕之悲)
(桔橰丨丨丨丨望雲之勞負薪蒸以耕耘徯一餉而不至者之苦舉債於豪右結一為五者之冤農之為農亦)
(良苦矣)決渠降雨(提封五萬疆埸綺紛溝塍刻鏤原隰龍鱗丨丨丨丨荷插成雲五榖垂穎桑麻)
(敷芬西都賦)耕耘種藝(子路問於孔子曰有人於此丨丨丨丨手足腁胝以養其親然而無孝之)
(名何也荀子)鹵莽滅裂(長梧封人問子牢曰昔予為禾耕而丨丨之則其實亦鹵莽而報予芸滅)
(裂之其實亦丨丨而報予來年深其耕而熟擾之其禾繁以滋予終年厭飱莊子)后稷教藝(丨丨)
(丨民稼穡樹藝五穀)樊遲學稼(丨丨請丨丨子曰吾不如老農論語)耦耕辟士(長沮桀溺)
(丨而丨孔子過之使子路問津焉長沮曰是知津矣問於桀溺桀溺曰云云與其從丨人之丨也孰若從辟世)
(之士哉耰而不輟語微子)荷蓧丈人(子路從而後遇丈人以杖荷蓧子路問曰子見夫子乎丈人曰)
(四體不勤五穀不分孰為夫子植其杖而芸止子路宿殺雞為黍而食之見其二子焉同上)樂道莘
郊(伊尹耕于有萃之野以樂堯舜之道)躬耕壠畆(諸葛亮丨丨丨丨好為梁父吟)敬饋如
賓(晉冀缺耨其妻饁之相敬如賓晉侯曰能敬必有德以為下軍大夫左傳)輟耕言志(陳勝宇涉)
(少時嘗與人傭耕輟耕之壠上悵然曰苟富貴無相忘傭者笑勝曰嗟乎燕雀安知鴻鵠之志哉出史書)歴
山遜畔(舜耕歴山丨丨之人皆丨丨死葬蒼梧有羣象常為之耕帝王世紀)兔園遺冊(馮道)
(本田家状貌質野朝士多笑其陋道入朝任贊劉岳在後道行數步反顧贊問岳何為岳曰遺下兔園冊爾兔)
(園冊者鄉校俚儒教田夫牧子之所誦也故岳舉以誚道道聞之大怒遷岳秘書監劉岳傳)羔酒自
勞(楊惲與孫會宗書曰臣之得罪已三年矣田家作苦歲時伏臘烹羊炰丨斗丨丨丨家本秦也能為秦聲)
(婦趙女也雅善鼓瑟奴婢歌者數人酒後耳熱仰天拊缶而呼烏鳥其詩曰田彼南山蕪穢不治種一頃豆落)
(而為萁人生行樂耳須富貴何時)豚蹄禳田(淳千髠滑稽多辨齊威王八年楚伐齊齊使髠之趙)
(請救齎金百斤車焉十駟髠仰天大笑冠纓索絶王曰先生少之乎髠曰臣今者從東方來見道傍禳田者操)
(一豚蹄酒一盂祝曰甌寠滿篝汙邪滿車五穀皆熟穰穰滿家臣見其所持者狹所欲者奢故笑之齊王乃益)
(黃金千鎰白璧十雙車馬百乘髠至趙予精兵十萬楚聞之引去注篝籠也汙邪下地田也)負郭有
田(孔子曰回家貧胡不仕對曰回有郭外之田五十畆足以給飦粥郭内之田十畆足以為絲麻回不願仕)
(又蘇季子曰吾若有雒陽負郭二頃田安能佩六國印乎)殖貨買田(張禹内丨丨財及富貴多丨丨)
(至四百頃皆涇渭灌溉極膏腴)自耕而食(徐穉嘗自耕稼非其力則不食本傳)苦饑常勤
(陸龜蒙有田數百畆屋三十楹田苦下雨潦則與冮通故常苦飢身畚插茠刺無休或譏其勞答曰堯舜徵瘠)
(禹腁胝彼聖人也吾一褐衣敢不勤乎陸文)
詩集牧牛(草肥朝牧牛桑綠晩鳴鳩闕花篘引戊南坡下□春蔬和雨割仕酒向)
(去篱邊有小舟鄭谷)放犢(田家無五行水早卜蛙聲牛犢乘春放兒孫候曖耕池塘烟未起桑柘雨初晴)
(歲晚香醪熟村村自送迎章孝標)飯牛(蒲葉日以長荷花日以滋老農要看此貴不違天時迎晨起丨)
(丨雙駕耕東菑蚯蚓土中出田鳥隨我飛羣合亂啄噪嗷嗷如道飢我心多惻隠顧此兩傷悲發食飼田鳥日)
(暮空筐歸親戚更相誚我心終不移儲光義田家書倩)飲犢(無雨衆卉新一雷驚蟄始田家幾日閑耕)
(種從此起丁壯俱在野場國亦就理歸來景常晏丨丨西澗水饑劬不自苦膏澤且為喜君廪與宿儲徭役獨)
(未已方慚不耕者禄食出閭里韋應物詩)種黍(歌元豐十日五日一雨風麥行千里不見土連山没雲皆)
(丨丨水秧綿綿復多稌籠骨長乾掛梁柖鮒魚出網蔽洲渚荻笋肥甘勝牛乳百錢可得酒斗許雖非社日長)
(聞鼔吳兒踏歌女起舞但道快樂無所苦老翁塹水西南流楊柳中間&KR0891;小舟桑興欹眠過日下逢人歡笑得)
(無愁王介甫)餉田(舊穀行將盡良田米可希老年方愛粥卒歲且無衣雀乳青苔井雞鳴白板扉柴車)
(駕贏牸草屩牧豪豨多雨紅榴拆新秋綠芋肥丨丨桑下憩傍舍草中歸住處名愚谷煩君問是非)荷鋤
(斜陽照墟落窮巷牛羊歸野老念牧童倚杖候荆扉雉雊麥苖秀蚕眠桑葉稀田夫丨丨至相見語依依即此)
(羡閑逸悵然歌式微王維)負杖(歸來物外情丨丨閱岩耕源水看花入幽林採藥行野人相問姓山鳥自)
(稱名去去獨吾樂無能愧此生宋之問)椎鼓(鬲田二陵接山青傍水低田綠未耕桃杏滿村春似錦踏)
(歌丨丨過清明范至能)踏車(下田□水出江流高壠翻江逆上溝地勢不齊人力盡丁男長在丨丨頭)
(同上)蒸梨(稹雨空林烟大遲丨丨炊黍餉東菑漠漠水田飛白鷺隂隂夏木囀黃鸝山中習静觀朝槿松)
(下清齊折露葵野老與人争席罷海鷗何事更相疑出王維詩)煑菜(夫因兵死守蓬茅麻苧裙衫鬢髮焦)
(桑柘廢來猶納稅田園荒盡尚徵苗時桃野菜和根煑旋斫生柴帶葉燒任是深山更深處也應無計避征徭)
(杜筍鸖)種粟(春丨一粒丨秋成萬顆子四海無閑田農夫猶餓死李申詩)糶谷(父耕原上田子)
(斸山下荒六月禾未秀官家已脩倉鋤田日當午汗滴禾下土誰念盤中飱粒粒皆辛苦二月賣新絲五月丨)
(秋丨醫得眼前瘡剜却心頭肉我願君王心化作光明燭不照綺羅筵只照逃亡屋)索租(鳩婦勃磎農荷)
(鉏身披襏襫頭茅蒲雨不破塊田拆國稊稗青青佳祋枯大婦碓舂頭鬢疎小婦拾檖行餉姑四時作苦無袴)
(襦門前叫嗔官丨丨洪駒父田家謠)輸稅(老翁家貧在山住耕種山田三四畆苗疎移多不得食輸入官)
(倉化為土歲暮鋤犁倚虚室呼兒登山收橡實西江賈客珠百斛船中養犬常食肉張籍)說年稔(縣官)
(清且儉深谷有人家一徑入寒竹小橋穿野花碓喧春澗滿梯倚綠桑斜自丨丨來丨前村酒可賒鄭谷)願
官清(古今利名路只在儂門前至老不離家一生常晏眠牛羊晩自歸兒童戲野田豈思封侯貴惟只待)
(豐年征賦不辭苦但願時官賢時官苟貪濁田舍生憂煎王貞白)務稼穡(梧桐隂我門薜荔綱我屋)
(迢迢兩夫婦朝出暮還宿稼穡既自務牛羊還自牧日旰懶耕鋤登高望川陸空山足禽獸墟落多喬木白馬)
(誰家兒聮翩相馳逐儲光羲)共糗糒(楚山有高士梁國有遺老築室既相鄰向田復同道糗糒常供)
(飯兒孫每更抱忘此耕耨勞愧彼風雨好蟪蛄鳴空澤鶗鴂生秋草日夕寒風來衣裳苦不早儲光羲)分
畦浪(翻翻聮聮銜尾鴉犖犖确确脫殼蛇丨丨翠丨走雲陣刺冰綠鍼弘稻牙工夫不忿老農泣喚取阿)
(香推雷車東坡水車詩)灌稻泉(種茶岩接紅霞塢丨丨丨生白石根皤腹老翁眉似雪海棠花下戲)
(兒孫膝白)田中啼鳥(南村北村雨一犁新婦餉姑翁哺兒丨丨丨丨自四時催人脱袴着新衣着新)
(替舊亦不惡去年租重無袴着山谷)枝外鳴鳩(綠楊高下映平川賽罷田神笑語喧丨丨丨丨春雨)
(歇屋頭初日杏花繁歐陽脩)
蠶桑
事類勸蠶(季春之月后妃躬桑禁婦女母觀省婦使以丨丨事蠶事既登分繭稱絲效功以共郊廟)
(之服月令)浴種(貭掌貭馬禁原蠶者注原再也天文辰為馬蠶書蠶為龍精月直大火則丨其丨是蠶與)
(馬同氣物奠能兩大禁再蠶者為傷馬故禮夏官)條桑(蠶月丨丨取彼斧牋以伐遠揚倚彼女桑女執)
(懿筐遵彼微行爰求桑桑詩七月)具筥(季春之月命野虞無伐桑柘戴勝降于桑丨曲植籧丨月令)
八績(南陽郡一歲蠶丨丨孫皓傳)三熟(元宗天寳中益州獻丨丨蠶)三起(食桑而吐絲前)
(亂而後治夏生而惡暑喜温而惡雨蛹以為母蛾以為父三俯三起事大乃已是之謂蠶理荀蠶賦)四熟
(尹思正為青州刺史治州有績蠶至歲丨丨黜陟使路敬潛至部嘆曰是非善政致祥乎表言之惠史)蠶
室(天子諸侯必有公桑丨丨近川而為之三宮之夫人世婦之吉者使入蠶于蠶室奉浴種于川桑于公桑)
(瞻印注)繭館(漢元帝王皇后為太后幸丨丨率皇后及列侯夫人桑也)蠶室神(吳縣張成見一)
(婦人立宅東南角謂成曰此地是君丨丨我即地丨正月半日可作白粥泛膏於上以祭之當令君家蠶葉百)
(倍言訖而去成如其言大得蠶續齊諧記)馬頭娘(蜀之先有蠶叢帝又高辛時蜀有蠶女不知姓氏父)
(為人所掠惟所乘馬在女念父不食其母因誓於衆曰有得父還者以此女嫁之馬聞其言驚躍振迅絶其拘)
(絆而去數日父乃乘馬而歸自此馬嘶鳴不肯齕母以誓衆之言告父父曰誓於人不誓於馬安有人而偶非)
(類乎能脫我於難功亦大矣所誓之言不可行也馬跑父怒欲殺之馬愈跑父射殺之曝其皮於庭皮蹶然而)
(起卷女飛去旬日皮復棲於桑上女化為蠶食桑吐絲成繭以衣被於人間一日蠶女乘雲駕此馬侍衛數千)
(人謂父母曰太上以我自心不忘義授以九宫仙嬪矣無復憶念也今家在什邡綿竹德陽三縣界每歲祈蠶)
(者四方雲集蜀之風俗宮觀諸化塑女像披馬皮謂之丨丨丨以祈蠶馬圖經)苑窳氏(祭先蠶以少牢)
(注漢舊儀曰春蠶生而皇后親桑於苑中蠶室養蠶千薄以上祠以中牢羊豕祭蠶神曰丨丨丨婦人寓氏後)
(禮儀志)宿瘤女(齊閔王游東郭百姓盡觀丨丨丨採桑如故王怪問之對曰受父母教採桑不受教)
(觀大王王悅聘以為后列女傳)五畆之宅(丨丨丨丨樹牆下以桑匹婦蠶之則老者可以衣帛矣孟)
(子)十畆之間(丨丨丨丨兮桑者閑閑兮十畆之外兮桑者泄泄兮詩)
詩集三眠(吳地桑葉綠丨丨蠶正熟李白詩又織婦何太忙蠶經三卧行欲老元稹詩)重綠
(繰成白雪桑丨丨王荆公)美女(採桑岐西路丨丨妖且閑文選)越婦(丨丨未織作吳蠶始蠕蠕李賀)
(詩)採桑女(秦地羅敷女採桑綠水邊李白詩又羅敷善採桑採桑城南隅青絲為籠䋲桂枝為籠鈎)
(出古詩)拜簇婦(蠶欲老箔頭作繭絲皓皓場寬地高風日多不向中庭聮蒿草神蠶急作莫悠揚年)
(老為爾祭神桑但得青天不下雨上無蒼蝇下無鼠新婦拜簇願繭稠女灑桃漿男打鼓三日開箔雪團團先)
(將新璽送縣官已聞鄉里催織作去與誰人身上着王建蠶簇詞)
工匠
事類飭材(天官太牢五曰百工丨化八丨)執藝(工丨丨事以諫尚書)工師(為巨室則必使)
(丨丨求大木工師得大木則王喜以為能勝其任矣匠人斵而小之則王怒以為不勝其任矣孟子)巧匠
(不善為斵血指汗顔丨丨旁觀縮手袖間韓文)梓人(京兆尹將飾署委羣材會衆工或執斧斤或執刀鋸)
(丨丨左持引右執杖而中處焉量棟宇之任視木之能舉揮其杖曰斧彼執斧者奔而右顧而指曰鋸彼執鋸)
(者趍而左俄而斤者斵刀者削皆視其色俟其言莫敢自斷者其不勝任者怒而退之亦莫敢愠焉畫宫於堵)
(盈尺而曲盡其制計其亳釐而構大厦無進退焉既成書於上棟曰某年某月某日某建則其姓字也凡執用)
(之工不在列余圜視大駭然後知其術之工大矣出柳梓人傳)匠氏(大木為杗細木為桷欂櫨侏儒椳闑)
(扂楔各得其宜以成屋室者丨丨之工韓文)鈎繩(般倕棄其剞劂兮王繭也爾投其丨丨注剞劂鑿)
(鈎曲尺繩以凖直甘泉賦)墨斗(審方面勢覆量高深遠近筭家謂之專術專文象形如繩木所用丨丨也)
(筆談)樸斵(若作室家既勤垣墉惟其塗暨茨若作梓材既勤丨丨惟其塗丹雘梓材)毁畫(彭更曰有)
(人於此丨瓦丨墁其志將以求食也則子食之乎曰否曰然則子非食志也食功也滕文)成方圓(公輸)
(子之巧不以規矩不能丨丨丨)職尋引(裝封叔之第在光德里有梓人欵其門願傭隙宇而處焉所丨)
(丨丨規矩繩墨家不居磨斷之器問其能曰吾善度材視楝宇之制高深圓方短長之宜吾指使而羣工役焉)
(柳梓人傳)得手應心(齊桓公讀書輪扁斷輪於堂下曰臣丨丨丨丨莊子)卷術默智(夫繩)
(墨誠陳規矩誠設高者不可抑而下也狹者不可張而廣也由我則固不由我則圯彼將樂去固而就圯也則)
(丨其丨丨其丨悠爾而去不屈吾道是誠良梓人耳)運斤成家(郵人堊漫其鼻端若蠅翼使匠石斷)
(之匠石丨丨丨丨聽而斷之盡堊而鼻不傷莊子)鑿械挈水(子貢見丈人為圃子貢曰有械於此)
(丨木為丨丨丨若神其名為橰圃者笑曰有機事者必有機心吾羞不為也莊子)造梯設戰(公輸)
(般為高雲梯欲以攻宋墨子聞之自魯往裂囊睘足日夜不休十日十夜而至于郢見楚王曰聞大王將攻宋)
(有之乎王曰然墨子曰請令公輸般設攻宋之具臣請城守之於是公輸般設攻宋之計墨子縈帶守之公輸)
(般九攻之而墨子九却之不能入遂輟兵陳琳傳解帶為城以箸為械)削鐻猶神(梓慶丨木為丨)
(見者驚丨鬼丨魯侯問其術對曰臣將為鐻未嘗敢以耗氣齋七日忘吾四肢然後入山林觀天性區别見成)
(鐻然後加手)縛草為舞(師偃周穆王時人丨丨丨人使之丨又作木人以手招王美人王怒殺師)
(偃六帖)刻木為御(魯班為母作木人為御機闕一發遂去不還論衡)撰成木經(都料)
(預浩工於造塔每卧則交手於胷為結構之狀如此逾年丨丨丨丨三卷行于世歸田錄)和顧匠徒
(襲延齡大搜市㕓逮捕匠徒迫脅就工號曰敕索弗讎其直名曰和顧弗與之庸)
商賈
事類龍斷(古之為市者以其所有易其所無者有賤丈夫焉必求丨丨而登之以左右望而罔市利)
(故從而征之征商自此賤丈夫始矣孟子)駔&KR0008;(丨丨注會二家交易也駔者其首率也貨殖傳)藏市
(商賈皆欲丨於王之丨行旅皆欲出於王之塗孟子)通物(商之言商也商其遠近丨四方之丨以聚之也)
(賈者固也固物以待民來求其利也白虎通)貿絲(氓之蚩蚩抱布丨丨毛詩)販糴(諺曰百里不販)
(樵千里不丨丨居之一歲種之以穀十歲種之以木百歲來之以德德者人物之謂也今有無秩祿之奉爵邑)
(之入而樂與之比者謂之素封衣食之欲恣所好美矣貨殖序)列肆(市㕓所會萬商之川列隧百重丨丨)
(巨千左太冲賦)編戶(凡丨丨之民富相什則卑下之伯則畏憚之千則役萬則僕物之理也夫用貧束富)
(農不如工工不如商刺繡紋不如倚市門此言末業貧者資也貨殖序)談智(巷列千所羅居百族則能)
(目語額瞬丨丨於尺寸之間窺窬於分毫之際晉成伯陽市賦)聚貨(神農氏作日中為市致天下之民丨)
(天下之丨交易而退各得其所盖取諸噬嗑易繫辭)為主(夫市日昃而市百旅丨丨朝市朝時而市商賈)
(為主夕市夕時而市販夫販婦為主禮)役貧(富商賈或滯財丨丨轉轂百數廢居邑注或有所廢置有)
(所居盖居邑中以乘時射利也後食貨志)販繒(前漢灌嬰睢陽人本丨丨)賣甕(俗說有貧人止能辦)
(販隻甕之資夜宿甕中心計曰此甕賣之若干其息已倍矣我得倍息遂可販二甕自二甕化而為四所得倍)
(息其利無窮遂喜而舞不覺甕破小說)得錢立本(劉伯芻侍郎所居巷日有鬻餅者早過戶必聞)
(謳歌當壚召與萬錢令多其本曰取胡餅償之後過其戶絶不聞歌聲呼至問曰何輟歌之遽乎曰本領既大)
(心計轉麄不暇唱渭城矣南唐嘉話)借財致富(昔有周犨者家貧夫婦夜田天帝見而矜之問司命)
(曰此可富乎司命曰命當貧有張車子財可以假之乃借而與之期曰車子生急還之田者稍富利及期夫婦)
(輦其賄以逃同宿路傍逄夫妻寄車下宿夜生子問名於夫夫曰生車問名車子也從是所向失利遂貧困搜)
(神記)
貨殖
事類為利(雞鳴而起孳孳丨丨者跖之徒也孟子)言財(或問子之治産不如用圭之冨曰吾)
(聞市井相與丨則以丨為利)患貧(諺曰千金之子不死於市此非空言也故曰天下熙熙皆為市来天)
(下穰穰皆為市往夫千乘之王萬家之侯百室之君尚猶患貧而况匹夫編戶之民乎貨殖序)附益(季氏)
(富於周公求也為之聚歛而附益之論語)取予觀時(白圭當魏文侯時李克務盡地力而白圭樂觀)
(時變故人棄我取人取我予夫歲熟取穀予之絲漆璽出取布帛予之食史記)廢舉收利(子貢好丨)
(丨注廢舉停貯也物賤則買而停眝值貴則轉移丨丨也)等千戶封(陸地牧馬二百蹄牛子蹄角千)
(足羊水居千石魚澤中千足彘山居千章材安邑千樹棗燕秦千樹栗蜀漢江陵千樹橘淮北常山已南河濟)
(之間千樹荻陳夏千畆漆齊魯千畆桑麻渭川千畆竹及名園萬家之城帶郭千畆鍾之田若千畆巵茜千畦)
(薑韭此其人皆與千戶封君等是富給之資也貨殖)致鉅萬産(范蠡浮海入齊變姓名自謂鴟夷子)
(皮耕于海畔苦身戮力父子治産致數十萬齊人聞其賢以為相蠡喟然嘆曰居家則致千金居官則致卿相)
(此布衣之極也乃歸相印散其財與知友鄉黨而懷其重寶間行以去止於陶以為此天下之中交易有無之)
(路通為生可以致富矣自謂陶朱公復約要父子耕蓄廢居候時轉物逐什一之利居無何則致貲累鉅萬越)
(世家)伎巧興利(太公望封於營邱地潟鹵人民寡於是勸其女功極丨丨則人物歸之襁至而輻輳)
(故齊冠帶衣履天下海岱之間斂袂而往朝焉貨殖傳)勤儉致富(漢張安世自以父子封侯在位)
(太盛乃辭禄詔都内别藏張氏無名錢以百萬數安世身為公侯邑萬戶然身衣戈綈夫人自紡績家僮七百)
(人皆有手技是以能殖其貨富於大將軍光)作書著錄(許然者濮上人也博學無所不通尤善計)
(筭嘗南游越范蠡畢身事之其書則有方物錄著四方所出本傳)執籌算計(王戎性好興利廣收)
(八方園田水碓周徧天下積寶聚錢不知紀極每自丨牙丨晝夜筭丨常若不足女適裴□貸錢數萬又而未)
(還女後歸寧戎色不悅女遽還直然後乃歡從子將昏戎遺其一車求婚訖而更責取)衣繫衆鑰
(漢吏部侍郎張允家貲萬計而性吝不委妻子自繫衆鑰於衣下如環佩聲郭威入京師允匿佛殿藻井之上)
(板壊而墜凍餒而卒續世說)身障二簏(阮咸傳初祖約性好財有詣約約料理物客至屏當不盡)
(餘兩小簏以著背後傾身障之)出貸收息(王莽令市官收賤賣責賒貸予民收息百月三注出百錢)
(予民用月收其息三錢也)散貲周施(後漢祈像字伯式有貲財二億家僮八百人像丨金帛丨産丨)
(丨親疎或諫之像曰吾門戶殖財日久今世將衰子又不才不仁而富謂之不幸牆隙而高其崩必疾也智者)
(聞之咸服焉)鬼笑營方(宋劉伯龍歴位九卿郡守貧窶尤甚常在家慨然將營什一之方一鬼在)
(傍撫掌大笑伯龍嘆曰貧窮固有命乃復為鬼所笑也遂止)父焚債券(宋顧覬之子綽私財甚豐)
(鄕里士庶多負債覬之禁不能止後誘出文券一大尉悉令焚之語遠近皆不復還綽慎歎彌日)樊宏
削券(後漢丨丨其父重字君雲世善農稼好貨殖年八十餘終素所假貸人間數百萬遺令焚丨文丨債)
(家皆慙争往償之)馮驩焚券(孟嘗君使丨丨收債於薛驩至召取錢者殺牛置酒與期貧者取而)
(燒之曰有君如此豈可負哉孟嘗君聞而怒召驩云云驩曰有餘者與期不足者終無以償焚無用之券捐不)
(可得之虚計令薛民親君有何疑焉孟嘗君拊手而謝之)生理有方(田農拙業也而秦楊以甲一州)
(掘冡奸事也而田叔以起博戲惡業也而桓發用之富行賈大夫賤行也而雍樂成以饒販脂辱處也而雍伯)
(千金賣漿小業也而張氏累萬洒削薄技也而郅氏鼎食濁氏以胃脯而連騎燖羊胃張里以馬醫而擊鍾倚)
(頓以盬鹽起郭縱以冶鑄成業至於蜀卓苑孔齊之刀間公擅山川銅銕魚鹽市井之人上争王者之利下錮)
(齊民之業皆蹈不軌奢僣之惡又况掘冡搏擊犯奸成富傷化敗俗大亂之道也貨殖傳)市易立法
(熙寧間詔京師置丨丨務樞密使文彦博言市易司遣監官賣菓實有失國體王安石曰惟陛下不殖貨利豈)
(於稟實收數千緡息數以規利者直以細民久為兼并所苦故為丨丨耳長編)
漁者
事類引魚(善釣者丨丨于千仞之下餌香也吕氏春秋)把釣(吾本麋鹿情性強拘名利欲脫)
(不能漢水澄明鱖魚正肥待得秋風凉冷吾當丨丨盡此林泉之意杜預書)網罟筌罛(漁之為事)
(也有釣丨丨丨丨罶□罩涔笱□梁罨算&KR2668;銛之類尸子)竿綸鈎餌(聖人以道德為丨丨以仁義為)
(丨丨投之天地間孰非其有哉張天下以為籠因江海以為罛又何亡魚失鳥之有乎淮南子)因水教
漁(燧人之世天下多水故教人以漁其後堯使人水處者漁)結繩為㒺(伏犧氏作丨丨而丨丨罟)
(以佃以漁盖取諸離繫辭)雷澤遜居(舜漁雷澤丨丨之人皆丨丨本紀)魯棠矢魚(公矢)
(魚于棠又曰公將如棠觀魚者遂往陳魚而觀之非禮也公羊曰公如棠觀漁登來百金之魚而張之注云張)
(綱羅也登來美大得也恥公去南面遠與人爭利便遠觀之隠五年)渭濱漁鈎(吕尚窮困年老隠於)
(丨丨以丨丨奸周西伯西伯將獵卜之曰所獲非龍非彲非虎非羆所獲伯王之輔西伯獵果遇太公於渭之)
(陽與語大悅曰自吾先君太公望子史久矣故號太公望載與俱歸立為師)澤中羊裘(後漢嚴光宇子)
(陵少與光武同遊太學及帝即位光隠身不見帝令物色誘之後齊國言有一男子披半裘釣澤中帝疑其光)
(備禮聘之後漢本傳)漁父聽琴(孔子休坐杏壇之上絃歌鼔琴有漁久下船而來以聽之莊子)漁
父辭劔(伍子胥至江丨丨渡子胥既渡子胥解劒與父父丨不受央記)烟波釣徒(張志和居)
(江湖自稱丨丨丨丨著玄真子以自號垂釣不設餌志不在魚也本傳)江湖散人(陸龜蒙高放不)
(喜交流俗不乘馬升舟設蓬席齎束書茶□筆牀釣具往來時謂丨丨丨丨或號天隨子甫里先生自比涪翁)
(漁父江上丈人)巨緇為餌(任公子為大鈎丨丨五十犗以丨丨蹲乎會稽投竿東海旦旦而釣期年)
(不得魚已而大魚食之牽巨鈎䤾没而下驚揚而奮鬐白波若山海水震蕩聲侔鬼神憚赫千里任公子得若)
(魚離而暗之自淛河以東蒼梧以比莫不厭若魚者已而後世輕才諷說之徒皆驚而相告也夫揭竿累趍灌)
(瀆守鯢附其於得大魚難矣莊外物)芒針為釣(詹何楚人也以獨繭絲為綸丨丨丨丨剖粒為餌於)
(百仞之泉引盈車之魚列子)餌鮦以豚(子思居衛衛人釣於河得鮦魚焉其大盈車子思問之曰)
(鮦魚難得者子如何得之對曰吾一釣垂一魴之餌鮦過而弗餌更以豚之半體則吞之子思曰鮦雖難得貪)
(以死餌士雖懷道貪以死禄孔叢子)釣鯉得書(吕望年七十釣於渭渚三日三夜魚無食者與農人)
(言農人者古之先賢人也謂望曰子將復釣必細其綸芳其餌徐徐而投之無令魚駭望如其言初下得鮒次)
(得鯉刳腹得書書文曰吕望封於齊望知當貴藝文類聚)垂釣得璜(周文王至磻溪見吕望文王拜)
(之尚曰望釣得玉璜刻曰周受命吕佐尚書大傳太公釣於慈泉在磻溪吕氏春秋)撒網得梭(陶侃)
(少時漁於雷澤嘗網得一織梭以掛于壁有頃雷雨自化為龍而去本傳)得魚不賣(宋王弘之性好)
(釣上虞江有一處名三石頭弘之嘗垂綸於此經過者不識之或問漁郎丨丨賣否弘之曰亦不自得得亦丨)
(丨)取直如常(魏任嘏字昭先遭兵亂家貧賣魚會官稅魚貴數倍嘏丨丨丨丨)就盤垂
餌(左慈字元放廬江人少有神道嘗在曹公坐公曰今日高會珍羞略備所少者吳江鱸魚為膾耳元放曰)
(此可得也因求銅盤貯水以竿餌釣釣於盤中須叟引一鱸魚出會者皆驚)舉網得魚(十月之望)
(步自雪堂將歸于臨臯二客從予行歌相答客曰今者薄暮丨丨丨丨巨口細鱗狀似松江之鱸於是携酒與)
(魚游於赤壁之下東坡後赤壁賦)
詩集散人(江湖丨丨天骨竒短髮搔來蓬半垂手捉孤篁曳寒繭口誦太古滄浪詞人間所得好男)
(女我見婦人留鬚眉奴顔婢膝直乞丐反以正直為狂癡所以頭欲散不散弁峩巍所以腰欲散不散佩陸離)
(行散任之適坐散從傾欹語散空谷應笑散春容披衣散單腹便食散酸鹹宜書散忘簮履禽散虚籠池外物)
(一以散中心散何疑不共諸侯分邑里不與天子專隍陴静則守桑柘亂則逃妻兒金鑣紳帶未嘗識白刃殺)
(我窮生為或聞藩勝負恩澤號令銕馬如風馳大君年小丞相少當軸自請都旌旗興師十萬一日費不翅千)
(金何以支祇今利口且箕歛何暇俛首哀惸嫠均荒補敗豈無術載在方策撑□巇冰霜襦袴易反掌白簡諸)
(郎殊不知江湖散人悲古道悠悠幸寄羲黃傲官家未識活蒼生拜賜江湖散人號陸龜蒙歌)溪翁(一邱)
(之木其栖深也屋吾容不辱一谿之石其居平也席吾勞以息一竇之泉其音清也絃吾方在懸得乎人得乎)
(天吾不知所以然而然先生弁而賡之曰采江之魚兮朝船有鱸采江之蔬兮暮筐有蒲左圖且書左瑟與壺)
(夀歟天歟貴歟賤歟歌闋而去前人紫溪翁歌)釣臺(平生久要劉文叔不肯為渠作三公能令漢家重九)
(鼎桐江波上一絲風)釣舟(江上往來人盡愛鱸魚美君看一葉舟出没風濤裏范希文詩)打魚(綿州)
(江水之東津魴魚鱍鱍色勝銀漁人漾舟沈大網截江一□數百鱗衆魚常才盡棄却赤鯉騰出如有神潜龍)
(無聲老蛟怒迴風颯颯吹沙塵饔子左右揮霜刀鱠飛金盤白雪高徐州秃尾不足憶漢隂槎頭遠遯逃魴魚)
(肥美知第一既飽歡娛亦蕭瑟君不見朝來割素鬐咫尺波濤永相失杜甫觀打魚蒼江漁子清晨集設網提)
(綱萬魚急能者操舟疾若風撑突波濤挺又入小魚脫漏不可紀半死半生猶戢戢大魚傷損皆垂頭屈強泥)
(沙有時立東津觀魚已再來主人罷膾還傾杯日暮蛟龍改窟穴山根鱣鮪隨雲雷干戈兵革鬭未止鳳凰麒)
(麟安在哉吾徒胡為縱此樂暴殄天物聖所哀同前)义魚(丨丨春岸闊此興在中宵大炬然如盡長船縛)
(似橋深窺沙可數静榜水無搖刃下那能脫波間或自跳中鱗憐錦碎當目訝珠銷迷大逃翻近驚人去暫遥)
(競多心轉細得雋語時囂潭罄知存寡舷平覺獲饒交頭疑湊餌駢首類同條濡沫情雖蜜登門志已遼盈車)
(欺故事飼犬驗今朝血浪凝猶沸腥風遠更飄盖江烟羃羃迴棹影寥寥獺去愁無食龍移懼見燒如棠名既)
(誤釣渭日徒消□客驚先賦篙工喜盡謠膾成思袔友觀樂憶吾僚自可捐戞累何須強問鴞韓愈招張功曹)
垂釣(八月九月盧花飛南溪老人丨丨歸秋山入簾翠滴滴野艇依㩜雲依依却把漁竿尋小徑閑梳鶴)
(髮對斜暉翻嫌田皓曾多事出為儲王定是非張志和)扣船(來往烟波非定居生涯蓑笠外無餘閑垂)
(兩髩任如鶴祇把一竿時釣魚月浦丨丨歌皎潔雨蓬偎岸卧蕭疎行人誤話金張貴笑指北邙邱與墟鄭谷)
停橈(千里楓林烟雨深無朝無暮有猿吟丨丨静聽曲中意好是雲山韶濩音元結欸乃曲)撥棹
(村寺鐘聲渡遠灘半輪殘月落前山徐徐丨丨却歸灣浪疊朝霞錦繡翻出李夢符詩)撑篙(綠竹丨丨)
(上小灘滿蓬秋色照人寒雨沾沙鷺毛毛雪風捲岩楓葉葉丹城山詩)踏浪(射鴨復射鴨鴨驚菰蒲頭)
(儂是凊浪兒每丨清丨遊笑他鄕貢郎踏土稱風流)獨斟(小雨溪風卷釣絲瓦甌蓬底丨丨時醉來睡着)
(無人喚流下前溪也不知杜荀鶴)醉著(萬里清江萬里天一村桑柘一村烟漁翁丨丨無人喚過午醒)
(來雪滿船韓偓)魚蠻子(江淮水為田舟楫為室居魚蝦以為糧不耕自有餘異哉丨丨丨本非左袵徒)
(連排入江住竹瓦三尺廬於焉長子孫戚施且侏儒擘水取魴鯉易如拾諸途破釡不着塩雪鱗芼青蔬一飽)
(便甘寢何異獺與狙人間行路難踏地出賦租不如魚蠻子駕浪浮空虚空虚未可知會當算舟車蠻子扣頭)
(泣勿語桑大夫東坡)拍浪兒(銅斗飲江水手拍銅斗歌儂是丨丨丨飲則拜浪婆却踏小舟頭獨速舞)
(短簔孟郊)白頭翁(白頭波上丨丨丨家逐船移浦浦風一尺鱸魚新釣得兒孫吹大荻花中鄭谷詩)
短褐翁(窮秋漫漫䈴葭兩丨丨休休白髮丨范子歸來思狡兔吕公何意兆非熊漁收亥日妻到市醉)
(卧冰痕船信風四海租庸人草草太平長在碧波中山谷詩)一束書(船頭丨丨丨船尾一壺酒新釣)
(紫鱖魚旋洗白蓮藕陸放翁)百尺綸(丨丨絲丨直下垂一波纔動萬波隨夜静水寒魚不食滿船空)
(載月明歸唐詩一曰華亭船子和尚偈云)兩鬢髮(屬玉雙飛水滿塘菰蒲深處浴鴛鴦白蔑滿棹歸來)
(晚秋着蘆花一岸霜扁舟繫岸依林樾蕭蕭丨丨吹華丨萬事不理醉復醒長占烟波弄明月蘇養直)白
綸巾(丨丨丨下髮如絲静倚楓根坐釣磯中婦桑村挄葉去小兒沙市買䉴歸雨來尊莱流船滑春後鱸)
(魚陛釣肥西塞山前終日客隔波相羡盡依依皮日休)青蒻笠(新婦磯頭眉黛愁女兒浦口眼波秋)
(驚魚錯認月沉鈎丨丨丨前無箇事綠蓑衣裏一時休斜風細雨轉船頭山谷)桃花水(西塞山前白鷺)
(飛丨丨流丨鱖魚肥青蒻笠綠蓑衣斜風細雨不須歸張志和)柳花氊(青草開時已過船錦鱗躍處浪)
(痕圓竹葉酒丨丨丨有意沙鷗傍我眠建炎御製)明細火(扁舟小纜蘆花風四合青山暮靄中丨丨)
(丨倚孤松但願樽中酒不空)酌流霞(無數菰蒲間藕花掉歌輕舉丨丨丨隨好處轉山斜也有孤村)
(三兩家)縱遠柂(薄晚烟林淡翠微江邊秋月已明輝丨丨丨適天機水底閑雲片片飛)催短
棹(雪洒清江江上船一錢何有買江天丨丨丨去長川魚蟹來傾酒舍烟)春水生(鑑湖丨丨夜來)
(丨幾疊春山遠更横烟艇小釣絲輕釣得關中萬古名)桃浪暖(魚信還催花信開風光得得為誰來)
(舒抑眼落梅腮浪暖桃花夜更雷)小笠青蓑(水㴠微雨湛虚明丨丨丨丨未要晴明鑑裏縠紋生)
(白鷺飛來空外聲)清灣幽島(丨丨丨丨住盤紆一舸横斜得自如惟有此更與居從教紅袖泣前)
(魚並御製)
獵者
事類捷取(獵捷也言以丨丨之亦曰狩狞獸也月令章句)為獠(宵曰丨丨注管子曰獵獠畢弋)
(江東亦呼獵為獠爾雅)除害(春獵為蒐夏獵為苗秋獵為獮冬獵為狩郭璞注蒐為搜索取不任者苗)
(為苗稼丨丨獮為順殺氣狩謂得獸取之無所擇皆為田丨丨之義爾雅)充庖(古者天子諸侯無事則歲)
(三田一為乾豆二為賓客三為充君之庖無事而不田曰不敬田不以禮曰暴天物天子不合圍諸侯不掩羣)
(獺祭魚然後漁入澤梁豺祭獸然後田獵鳩化為鷹然後設罻羅草木零落然後入山林昆蟲未蟄不以火田)
(不麛不卵不殺胎不殀夭不覆巢禮記)中林武夫(肅肅兔罝施于丨丨赳赳丨丨公侯干城肅肅)
(兔罝施于中林赳赳武夫公侯腹心毛詩)上蘭行伍(逄蒙列眥羿氏控弦皇車幽輵光純天地望舒)
(彌轡翼乎徐至於丨丨移圍徙陣浸淫蹵部曲隊堅重各案丨丨壁壘天旋神扶電擊逄之則碎近之則破鳥)
(不及飛獸不得過軍驚師駭刮野掃地揚雄校獵賦)蒐必以時(文王蒐田以時仁如騶虞則王道成)
(也)獵不失期(魏文侯與虞人期獵且以飲酒樂天雨文侯將出左右曰今日飲酒樂天雨君將焉)
(之文侯曰吾與虞人期獵雖樂豈不一會期哉乃往自罷之魏於是始強戰國策)西狩獲麟(魯哀)
(公丨丨于大野叔孫氏之車子鉏商丨丨以為不祥以賜虞人仲尼觀之曰麟也然後取之左)東都摶
獸(宣王會諸侯丨丨因田獵而選車徒焉田車既好東有甫草駕言行狩之子于苗選徒嚻嚻建旐設旄丨)
(丨于敖詩車攻)發&KR1571;殪兕(既張我弓既挾我矢丨彼小丨丨此大丨吉日)射麋格麟(駕車)
(千乘選徒萬騎畋於海濱列卒滿澤罘網彌山掩兔轔鹿丨丨丨丨射中獲多矜而自功出子虚獵賦)袒
裼暴虎(鄭太叔丨丨丨丨獻于公所將叔無狃戒其傷女)跪遇獲禽(昔者趙簡子使王良)
(與嬖奚乘終日而不獲一禽嬖奚反命曰天下之賤工也或以告王良良曰請復之彊而後可一朝而獲十禽)
(孟子)獵得善言(梁君出獵見白雁羣下彀弩欲射之道有行者梁君謂行者止行者不止白雁羣駭)
(梁君怒欲射行者其御公孫龍止之梁君怒曰龍不與其君而顧他人對曰昔宋景公時大旱卜之必以人祠)
(乃雨景公下堂頓首曰吾所以求雨為公也今必使吾以人祠乃雨將自當之言未卒而大雨何也為有德於)
(天而惠於民也君以白雁故而欲射殺人無異於豺狼也梁君乃與龍上車歸呼萬歲曰樂哉人獵皆得禽獸)
(吾丨丨丨丨而歸莊子)歸載老師(西伯將獵卜之曰非龍非彲非虎非羆所穫伯王之輔於是果)
(遇太公於渭之陽載與俱歸立以為師史書)以兒從獵(孫盛為庾公記室參軍從獵將其第三兒)
(齊莊俱行庾公不知忽于獵場見齊莊時七八歲庾公謂曰小兒亦復來乎應聲答曰所謂無小無大從公于)
(邁矣)與君言獵(唐元宗獵渭濱召見姚崇帝曰公知獵乎對曰幼所習也臣年二十居廣成澤以呼)
(鷹逐獸為樂少為獵師老而猶能帝悅與俱馳逐緩速如旨本傳)老麋哀請(晉州刺史蕭至忠將)
(以臘月畋游有樵者於霍山見一丨丨丨丨於黃冠者黃冠曰若今滕六降雪㢲二起風則蕭君不獵矣薪者)
(回未明風雪竟日蕭不復出幽怪錄)羣豕突前(唐太宗獵於洛陽苑有羣豕突出林中上引弓四發)
(殪四豕有豕突前及馬鐙民部尚書唐儉投馬摶之上笑曰天策長史不見上將擊賊耶何恨之甚對曰陛下)
(神武豈復逞雄心於一獸乎上大悅為之罷獵)石虔拔箭(晉相石虔小字鎮惡在荆州於獵圍中見)
(猛獸被數箭而伏諸將素知其勇戲令拔箭石虔因急往拔得一箭猛獸跳石虔亦跳高於猛獸㐲復拔一箭)
(而歸從桓温入闕威震敵人時有病瘧者謂桓石虔來以怖之多愈)秦巴放麑(孟孫獵得麑使西秦)
(巴持之其母隨而呼之西秦巴不忍而與其母孟孫適至求麑對曰余不忍而與其母孟孫大怒逐之居三月)
(復召為其子傳曰夫子不忍麑又且忍吾子乎韓子)
詩集鷹疾(風勁角弓鳴將軍獵渭城草枯丨眼丨雪盡馬蹄輕忽過新豐市還歸細柳營回看射鵰)
(處千里暮雲平王維)馬驟(曉出鳳城東分圍淺草中紅旗開向日白丨丨迎風背手抽金鏃翻身控角弓)
(萬人齊指處一鴈落寒空張祐)
古今合璧事類備要前集卷五十二
