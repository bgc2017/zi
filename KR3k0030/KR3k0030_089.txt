古今合璧事類備要後集卷二十
宋謝維新撰
給舍門
給事中
歴代㳂革(秦加官漢因之所加或大夫博士議郎掌左右顧問對位次中常侍侍中黃門諸給)
(事中日上朝謁平尚書奏事分為左右曹以有事殿中故曰給事中多名儒國親為之東漢省魏復置或為加)
(官或為正員晉無加官亦無常員在散騎常侍下給事黃門上武冠絳朝服宋齊隸集書省梁陳亦掌獻納省)
(諸聞奏後魏無員北齊亦屬集書省凡六十人後周天官之屬有給事中士六十人掌理六經給事左右隋初)
(無開皇六年始於吏部置給事郎煬帝移為門下之職位次黃門置員四人以省讀奏案唐改給事郎為給事)
(中前代雖有給事中之名非今任他今之給事中盖因人垂秦之名用隋之職通典龍朔改門下省曰東臺東臺舍)
(拱改曰鸞臺開元曰黃門省凡百司奏抄侍中既審則駁正之目違失詔勑不便者塗竄而奏還謂之塗歸六典季終奏駁正)
(凡大事復奏小事署而頒之唐百官志三司羣决失中則給事中裁其輕重發驛遣使則與侍郎審其事宜)
(六品以下奏擬則校功狀殿最行藝非其人則白侍郎而更焉與御史中書舍人聽天下冤滯而申理之)
(分紀務國朝淳化四年以右諫議大夫魏庠知制誥柴成同知給事中事凡制勑有所不便宜凖故事)
(封駁九年詔停廢知給事封駁公事自是始以封駁司隸銀臺會要向敏中張詠並以樞密直學士領之)
(時并代都部署張永德笞小校至死詔按其罪張詠封還詔書不從李素長編嘉祐五年改新知荆南府)
(唐介復知諫院時知門下封駁事何剡言介為諫官有補朝廷不當出外以勅封還之故也會要元豐五)
(年四月知諫院舒亶試給事中自是給事始正除為職事官續會要凡四人分治六房掌讀内外出納之)
(事若政令有失當則論奏而駁正之通進司進奏院隸焉神宗正史聀官志故事中書進熟進草惟執政)
(書押官制行給事中獨書畫黃而不得書草舒亶疑之神宗云造令行令職宜分别詔給事中許書畫黃)
(不書草着為令元豐七年四月給事中韓中彦言今月十八日門下省得旨舉駁事依中書舍人封還詞)
(頭例二十一日中書奉旨給事中駁正事赴執政事議如有異同即具狀繳奏臣詳旨揮乃是不許依舍)
(人封還例况朝廷已施行事給事中或有管見即是已與執政異同自當求决於上豈可更禀可否於執)
(政乞依十八日詔所貴兩省官輕重體均獲申獻納之分從之元祐元年門下中書言後省修成所有省)
(曹自監條貫合冠以門下中書後省為名從之紹聖四年葉祖洽言兩省置給舍廟堂設施得以更相驗)
(今使舍人兼封駁則給事職廢特詔旨書讀不回避餘令互書元符三年曾肇言門下駁正中書違失近)
(給事封駁中書錄黃令舍人書讀隳壊官制宣和元年張叔夜言命令之出中書宣奉門下審讀尚書頒)
(行而密院被旨亦錄付門下省神宗制也今急速文字不經三省諸房以空黃先次書讀則審讀殆成虚)
(設乞立法禁從之續會要建炎間因舊制置門下後省以給事中為長官四員為額中興會要紹興二年)
(韓世忠賞功文字給事中賈安它除工部侍郎門下後省闕官乃詔檢正李與權書讀此事亦前所未有)
(朝野雜錄)
事類黃闥(禁門曰丨丨内人主之漢輿服志)黃門(丨丨有畫堂之署漢官儀又唐德宗以王)
(緯為給事中稱曰丨丨要地唐書)畫堂(見上注)青𤨏(給事黃門侍郎掌侍從左右關通中外及)
(諸王朝見於殿中引王就坐漢舊儀曰黃門屬黃門令日莫入對丨丨門拜名曰夕郎後百官志又丨丨門在)
(南宫宫閣簿乂丨丨戶邊青鏤也顔師古曰刻為連𤨏文而青塗也衛瓘注吳都賦)名儒(胡伯始曰給事)
(常侍從或丨丨或國親東方朔中郎為給事中劉向諫議大夫為給事中後胡廣傳)能臣(蕭望之漢元帝)
(詔曰望之傳朕八年厥功茂焉可賜爵關内侯給事中贊曰身為儒宗有輔佐之能近古社稷臣也漢本傳)
明經(前漢鄭衆以丨丨拜給事中本傳)立德(任熙為給事中丨丨邈然晉書)清廉(晉武帝詔)
(燕王陳劭清正廉㓗博通六籍宜在左右以敦儒訓可給事中晉起居注)忠篤(晉武帝詔曰郎中張逵丨)
(丨履正為江表士大夫所稱宜在中朝以逵為給事中同上)塗歸(給事中掌侍左右分判省事凡百司)
(奏抄侍中既審則駁正違失詔勑不便者塗竄而奏還謂之丨丨隋百官志又見六典)駁奏(盧鈞字子)
(和有大詔令必反後省審丨丨無私唐本傳)草制(正元中上命盧杞為饒州刺史給事郎袁高宿為當)
(丨丨遂執以謁宰相宰相不悦遂改命舍人丨丨按此則給事宿直亦丨丨耶當考晏公類要)批勑(李藩)
(字叔翰遷給事中制勑有不可遂於黃勑後批之吏曰宜别連白紙藩曰别以白紙是文狀豈曰丨丨耶裴垍)
(言於帝以為有宰相器遂拜相故史臣曰丨丨有夕郎之風唐本傳)宰相器(見上注)夕郎風
(見上注人漢儀夕則兩郎向𤨏闥拜謂之夕郎柳子厚朝日說)傳詔旨(齊映為人白晳長大言音鳴爽)
(故帝令侍左右或馬前臚丨丨丨唐本傳)侍左右(見前青𤨏注又見上)小門下(謂給事中丨丨)
(丨齊世呼侍中為門下給事黃門為丨丨丨雞距通典)仍本廳(唐薛存誠再除給事中丨是丨丨鸞)
(渚凡榻杖屨如舊晏公類要)數以忠進(孔穎逹太宗新即位丨丨丨丨唐本傳)屢以言
斥(注見下文)孤特自持(李渤拜給事中渤丨丨丨丨不苟合於世人謂之沽激屢以言斥而悻直)
(不少衰守節者尚之職林)彊梗盡言(穆質性丨丨為給事政事得失未嘗不丨丨唐本傳)慷慨
論正(孔戣為給事中江西觀察使李少和坐貶獄寢不下崔易簡殺從父兄戣乃丨丨丨丨貶少和殺易)
(簡唐本傳)言陳當世(薛玄超高宗時為給事中數上書丨丨丨丨得失唐書)論準古誼
(齊澣開元初丨駁皆援丨丨丨唐書)有回天力(張元素遷給事中太宗詔發卒修洛陽宫元素上書)
(諫之太宗嘆曰張公論事丨丨丨之丨可謂仁人之言其利溥哉本傳)不擇時對(李遜為給事中)
(以舊制隻日視事對羣臣遜奏曰陳誠啓沃不必擇辰今羣臣敷奏乃候隻日是畢歲臣下覩天顔獻可替否)
(能幾何憲宗嘉之乃許丨丨丨奏丨本傳)執詔不下(袁高為給事中德政復用盧杞為刺史命高草)
(詔高執詞頭謁宰相曰杞作相矯詐若是授之大郡恐失天下望宰相不悦命舍人草之詔出高執之不下乃)
(奏論之分紀)執勑不下(薛存誠為給事中瓊林庫廣籍工徒又神策軍與咸陽尉袁儋不平誣奏)
(之儋被罰二勑皆執不下憲宗悦遣使勞之唐書)四方想見(許孟容數論駁丨丨知天子開納多)
(士浩然丨丨其風采聀林)中外大噱(唐于敖為給事中昭愍即位李逢吉用事與翰林李伸不恊誣)
(伸以罪逐嶺外伸職知制誥龐嚴蔣防坐伸黨左遷敖封還詔書時人以為與嚴相善訴其非罪皆曰于給事)
(犯宰相之怒伸龐嚴蔣防屈及駁奏出乃是論嚴貶黜太輕丨丨無不丨丨本傳)崔植舉職(丨丨)
(為給事中時稱丨丨時皇甫鏄請减官俸錄植封還勑書鎛復奏諸州鹽税榷酒等加沽植䟽論奏唐本傳)
承嘏奉職(郭承嘏轉給事中出為刺史給事中盧載封還詔書曰丨丨自居此職繼有封駁能丨其)
(丨宜在瑣闥文宗謂宰臣曰承嘏久在黃扉欲優其俸禄而諫列拜章愔其稱職乃復為給事中唐本傳)列
其枉狀(李嶠遷給事中時酷吏來俊臣搆䧟狄仁傑則天使嶠與大理少卿德裕等覆其獄嶠乃與德)
(裕等丨丨丨丨由是忤旨李嶠傳)惡其異己(給事中駁正制勑定其是非開元中李乂多駁正姚)
(崇丨丨丨丨薦為紫薇侍郎實去其權自後唯署案牘而已柳氏家學錄)封還詔書(狄兼謨擢給事)
(中左藏史盜度支縑帛文宗以經赦詔勿治兼謨丨丨丨丨帝曰朕已赦其長官吏亦宜宥既而曰後或事有)
(不可勿以還詔為憚唐本傳)駁正刑獄(鄭覃除給事中制曰給事中之職凡制勑不便於時者得)
(封奏之刑獄有機丨之會要)議引大體(元祐黃廉為給事中丨論丨丨丨事略)詔為定
制(見前駁内侍兼注)奏駁姦惡(趙君錫權給事中蔡確復觀文學士章惇復資政學士君錫丨)
(丨論其丨丨命遂格事略)駁壞禮法(范純禮遷給事凡所封丨正名分立紀綱皆國體之大者起居)
(舍人張來在病告中書省錄黃不候參假令供職純禮批勑謂無此例丨丨亂丨所不當為一時為之聳動事)
(略)乞正官法(治平三年知封駁事韓維言吕誨等降黜勑命不出門下封駁司直送本家丨追還)
(以丨丨丨會要)望全朝典(元祐九年劉贄言除安燾知樞密院因給事兩次封駁遂為旨直下吏部)
(施行伏丨追還誥命丨丨廷丨法長編)論駁之司(惟東臺丨丨丨丨乃萬事出納之地初僚除毛)
(友制)閱讀之任(朕付基命於中書付審駁於門下有事殿中之官實專丨丨丨丨其還東臺出納惟)
(允曲阜除葉濤制)還寘𤨏闈(同上)出納黃門(給事黃門職在出納同上除龔原制)殿
内之臣(有事丨丨丨丨職在於平奏述詳論命令駁其違者而正之覆其善者而行之至於决獄官人)
(發驛遣使申冤滯察苛撓莫不總焉南豐擬制)殿中之宫(見前閱讀之任下注)紫垣仙掖
(晏公類要)黃閣東掖(同上)韓愈與陳給事書(愈之獲見於閣下有年矣始者亦嘗)
(辱一言之譽貧賤也衣食於奔走不得朝夕繼見其後閣下位益尊伺候於門墻者日益進夫位益)
(尊則賤者日隔伺候於門墻者日益進則愛博而情不專愈也道不加修而文日益有名夫道不加)
(修則賢者不與文日益有名則同進者忌始之以忌日隔之疏加之以不專之望以不與者之心而聽)
(者之說由是閣下之庭無愈之跡矣去年春亦嘗一進謁於左右矣温乎其容若加其新也屬乎其言若憫其)
(窮也退而喜也以告於人其後如東京取妻子又不得朝夕繼見及其還也亦嘗一進謁於左右矣邈乎其容)
(若不察其愚也悄乎其言若不接其情也退而懼也不敢復進今則釋然悟翻然悔曰其邈也乃所以怒其來)
(之不繼也其悄也乃所以示其意也不敏之誅無所逃避不敢遂進輙自疏其所以并獻近所作復志賦已下)
(十首為一卷有標軸送孟郊序一首生紙寫不加装鍤皆有楷字注字處急於自解而謝不能竢更寫閣下取)
(其意而略其禮可也愈恐懼再拜)韓愈祭張給事文(乃生給事松貞玉剛幹父之業纂文)
(有光屢辟侯府亦佐梁師前人是似耋吏嗟咨御史闕人奪之於朝大厦之樑斧斤未操府遷幽都頑悖未孚)
(繄君之頼乃奏乞留乃遷殿中朱衣象版惟義之趨豈利之踐虺豺發釁閬府屠割償其狠犯君獨高脱露刀)
(成林弓矢穣穰千萬為徒譟讙為狂君獨叱之上不負汝為此不祥將死無所雖愚何知慙屈變色君義不辱)
(殺身就德天子嘉之贈官近侍)
詩集𤨏闈(南省推丹地東曹拜丨丨惠移䨇管筆恩降五時衣又案牘遺常禮朋儕隔等威旭日千)
(門啓初春入舍歸贈蘭聞宿昔談樹隱芳菲又言從温室秘籍向丨丨通分曹八舍斷解袂五時空沈佺期)
禁闈(薛存誠再除給事中作再入青𤨏闈忝官誠自非拂塵驚物有開戸似僧歸積草漸無徑殘花猶洒)
(衣丨丨偏近日行坐是恩暉唐本事詩)青𤨏郎(飄飄丨丨丨文采珊瑚鈎作杜甫同郭給事湯東靈湫)
青𤨏官(見上禁闈注)夕奉天書(禁裏疎鐘官舍曉省中啼鳥吏人稀曩搖王佩登金殿丨)
(丨丨丨拜𤨏闈王維)夜直仙掖(鴛鷺簮裾上龍尾蓬萊宮殿壓鰲頭夕郎丨丨吟丨丨天樂和聲下)
(禁樓姚合和盧給事)存誠恩暉(見前禁闈注)顔公魁偉(儒者給事中丨丨甚丨丨黃山)
(谷次韻)昔年司制誥(𤨏闥丨丨丨丨丨共嘉文藻類相如太宗賜楊億)平生批勑
手(丨丨丨丨丨淡墨寫黃紙東坡)
古今合璧事類備要後集卷二十
