古今合璧事類備要前集卷三十四
宋謝維新撰
賓主門
賓主
事類肅入(主人丨客而丨主人入門而右客入門而左主人就東階客就西階曲禮)先拜(主人)
(敬客則丨丨客客敬主人則先拜主人同上)有禮(賓丨丨主則擇之左傳)相得(魚川泳而鳥雲)
(飛是賓主之相得也韓文)東道主(燭之武曰若舍鄭以為丨丨丨行李之往來供其乏用僖三十)主
人翁(魏使須賈於秦范睢聞之為微行敝衣間步之邸見須賈賈驚問曰秦相張君公聞之乎范睢曰丨)
(丨丨願為君借大車駟馬於丨丨丨范睢為御之入秦相府須賈待門下良久問門下曰范叔不出何也門下)
(曰乃吾相張君賈大驚乃肉袒膝行謝罪)東都主人(丨丨丨丨問於西都之賓東都賦)北道
主人(常山太守鄧晨會光武於鉅鹿請從擊邯鄲光武曰偉卿以一身從我不如以一郡為我丨丨丨丨)
(又光武至薊將欲南歸耿弇以為不可官屬腹心皆不肯光武指弇曰是我丨丨丨丨也又彭寵將反光武問)
(朱浮浮曰大王倚寵為丨丨丨丨今既不然所以失望)賓主失歡(翁思召王式為博士既至諸博)
(士持酒肉勞之博士江公心嫉式謂歌吹諸生曰歌驪駒式曰聞之師客歌驪駒主人歌客旡庸歸今日諸君)
(為主人曰尚早未可也江公曰經何以言之式曰在曲禮江公曰何狗曲也式恥為竪子所辱遂免歸)賓
主相忘(諸葛孔明每至龐德公獨拜牀下德公初不令止司馬德操嘗詣德公值其上冢德操徑入其)
(室呼德公妻子使速作黍徐元直當來就我與德公談妻子皆羅拜堂下奔走供設須臾德公還直入相就不)
(知何者是客也)無主客禮(許汜曰昔遭亂過下邳見陳元龍元龍丨丨丨之丨久不相與語自上大)
(床卧使客卧下床劉備聞此語謂汜曰今天下大亂帝王失所望君憂國忘家有救世之意而君求田問舍言)
(旡可采如小人欲卧百尺樓上卧君於地何但上下床之間耶魏志)無賓主意(王恬傲誕不拘禮節)
(謝安造之坐少頃恬便入内安以為必厚待已久之沐頭散髮而去竟丨丨丨之丨晉史)作生死别
(李勝出為荆州刺史往辭司馬懿懿陽為昏謬錯亂其詞因欲自力設薄主人生死共别曹爽傳)無迎
送禮(五代桑維翰已作相嘗過裴皥皥不迎不送或問之皥曰我見桑公於中書庶僚也桑公見我於私)
(第門生也何迎送之有)
賓客附(延遇賓客謝絶賓客)(薄待賓客賓客謁見)
事類尊客(丨丨之前不叱狗曲禮)嘉賓(鹿鳴燕丨丨也既飲食之又實幣帛筐篚以將其厚)
(意然後忠臣嘉賓得盡其心矣呦呦鹿鳴食野之苹我有丨丨鼓瑟鼓琴我有旨酒以宴樂丨丨之心詩)出
門(丨丨如見大賓詩)布席(若非飲食之客則丨丨席間函丈曲禮)就館(叔弓如晉晉人曰子)
(姑丨丨叔弓辭曰敢辱大館左傳)壞垣(子産如晉丨其館之丨而納車馬士文伯曰繕完葺牆以待賓)
(客今吾子壊垣其若異客何同上)狗盜獻裘(秦昭王囚孟嘗君欲殺之客下坐有能為丨丨者夜)
(入秦宫藏中取所丨狐白丨以獻幸姬為言昭王孟嘗君得出即馳去變姓名夜半出函谷關關法雞鳴而出)
(客孟嘗君恐追至客之居下坐有能為雞鳴而雞盡鳴遂發傳出)囊錐脱穎(秦圍邯鄲趙使平原)
(君趙勝求救合從於楚約與食客有勇力文武者二十人得十九人餘無可取者門下有毛遂者自贊曰臣得)
(如錐之處囊中乃脱穎而出毛遂行左手持盤血而右手招十九人曰公相與㰱此血於堂下公等碌碌所謂)
(因人成事者也)客皆珠履(趙平原君使人於春申君瑇瑁簪舍之於上舍趙使欲夸楚刀劒室以珠)
(玉飾之請命春申君春申君客三千餘人其上客皆躡珠履以見趙使趙使大慙史記)客皆冠帶
(雋不疑曼倩冠進賢冠帶礧具劒上謁暴勝之)掃舍人門(魏勃欲見曹參早丨齊相丨丨丨以自達)
曳王門裾(鄒陽上書曰臣飾庸陋則何王之門不可曳長裾乎)此客噉名(右軍指晉簡文)
(顧語孫興公曰此噉名客簡文曰天下自有利齒兒世說)此客逼人(謝安弱冠詣王濛濛曰丨丨亹)
(亹為來丨丨)我有此客(謝安造桓温温甚喜言平生歡笑竟日既出温問左右頗嘗見丨丨丨丨)
(不)門無雜客(袁燦丨丨丨丨文士見遇不過一兩人宋書)得此竒客(崔弘禮過武宣)
(從劉玄佐獵酒酣顧曰崔生不知此樂耶弘禮笑曰我固喜武請為公歡玄佐臂鷹與弘禮馳逐急緩在手一)
(軍驚曰安丨丨丨丨)以為惡客(元次山丨不飲者丨丨丨本集)
延遇賓客食客三千(魏公子無忌封信陵君仁而下士致丨丨丨丨人諸侯以公子賢多)
(賓不敢加兵謀魏)食客數千(孟嘗君田文在薛丨丨嘗丨丨人旡貴賤一與文等人人自以為親)
(已史厨有三列上客食肉中客食魚下客食菜列女傳)彈鋏而歌(馮驩聞孟嘗君好客躡屩而見)
(之置傳舍十日間傳舍長曰客何為曰馮先生甚貧猶有一劒耳又蒯茅之類可為䋲緱把劍之處彈其劒而)
(歌曰長鋏歸來乎食無魚孟嘗君遷之幸舍食有魚矣復彈劒而歌曰長鋏歸來兮出無車遷之代舍出入乘)
(輿車矣又彈劒而歌長鋏歸來乎無以為家孟嘗不悦)脱穎而出(見毛遂事)置驛請客
(漢鄭當時為太子舍人五日一洗沐常丨丨馬長安諸郊丨謝賓丨夜以繼日至明旦常恐不徧)開館延
賢(公孫弘為相起客館開東閣以延賢人弘身食一肉脱粟飯故人賓客仰衣食奉禄皆給之其後李蔡為相客)
(館丘墟而已)倒屣迎賓(蔡邕見王粲而竒之時邕才學顯著貴重朝廷常車騎填巷賓客盈坐聞)
(粲在門丨丨丨之後漢)投轄留客(陳遵大飲酒賓客滿座取客車轄投井中雖有急不得出本傳)
連榻坐客(晉杜預拜鎮南將軍朝士皆畢賀乃連榻而坐羊琇與裴楷後至曰杜元凱乃復以丨丨)
(而丨丨客遂不坐而去)掃徑接賓(王仁裕每大雪則自所居至坊巷口丨雪開丨迎丨丨客至所)
(居處飲宴謂之煖寒會天寶遺事)且留東閤(薛宣為丞相朱雲往見之宣謂曰在田野無事丨丨)
(我丨丨可以觀四方竒士雲曰小生乃欲相吏耳雲傳)常滿座上(北海孔融性寬容好士及退閑)
(職賓客日盈其門常歎曰座上客常滿尊中酒不空吾無憂矣)盛修肴膳(崔瑗字子玉愛士好賓客)
(丨丨丨丨或言其太奢瑗聞之怒勑妻子曰吾并日而食以供賓客而反以獲譏士大夫不足養如此後勿過)
(以菜具無為諸子所嗤也華嶠書)别進異饌(長孫澄好賓客接引忘倦雖不飲而好觀人酣興常)
(恐賓客請歸每勒厨丨丨丨丨留之後周書)日夜劇飲(陽城拜右諫議大夫與二弟延賓客丨丨)
(丨丨)終日獻酬(羊侃不飲酒而好賓遊丨丨丨丨同其醉醒南史)不計有無(畢埛喜賓)
(客家未嘗以有無計新唐書)相與娛樂(牛僧孺治第洛之歸仁里多致嘉石美木與賓客娛樂)
(李日知既罷不治田園唯飾臺池與賓客娛樂)
薄待賓客飯以脱粟(公孫弘食故人高賀以脱粟覆以布被賀曰何用故人丨貴為脱粟)
(布被我自有之怒而去語人曰弘内厨五鼎外膳一肴其儉詐也弘聞之慚曰寧逢惡客不逢故人)待以
粗食(宗慤任氣好武不為鄉曲所知鄉人庾業家富與賓客相對必方丈而為慤設粟米菜葅謂客曰宗)
(軍人串噉粗食慤致飽而退它日為豫州刺史業為慤長史待之甚厚不以昔事為嫌)不與共席
(步騭避難江東與廣陵衞旌俱以種瓜自給會稽焦征羌名矯郡之豪族懼其見侵乃共修刺奉瓜以獻征羌)
(作食身享大案殽膳重沓設席置地坐騭旌於牖外以小盤飯與之惟菜茹而已旌不能食騭取致飽乃出旌)
(怒曰何能忍此騭曰吾等貧賤主人以貧賤遇之宜也當何所恥)不與交言(嵇康夏月於大樹下)
(鍜向子期佐之鍾會結客同造之康視鍜如舊傍若無人良久不交一言會去康曰何所聞而來何所見而去)
(會曰聞所聞而來見所見而去大恥之遂深怨恨)與吏論錢(布衣張汾無紹而于邢君牙軒然坐)
(客上會吏擿簿書以盜没宴錢五萬君牙怒吏之欺汾不謝去曰吾在京師聞邢君牙豪傑今丨丨丨丨云何)
(君牙慙遽釋吏引為上客)據案引見(柳冕辟薛戎佐其府先是馬揔位鄭滑府監軍宦人誣劾之貶)
(泉州别駕欲除揔以附倖家即使戎攝刺史按其辠戎不肯還白其狀冕怒丨丨丨戎入丨戎叱引者曰見賓)
(客乃爾乎由東廂進冕度不可屈揖而去之)
謝絶賓客秦王下令(李斯上丨丨書曰臣聞吏議逐客切以為過矣昔繆公取由余於戎)
(東得百里奚於宛迎蹇叔於宋求丕豹公孫支於晉此五子者不産於秦而繆公用之孝公用商鞅惠王用張)
(儀昭王得范睢此四君者皆以客之功客何負於秦哉今逐客以資敵國求國旡危不可得也秦王乃除逐客)
(之令)翟公書門(鄭當時始與汲黯列為九卿内行脩兩人中廢賓客益落先是下邽翟公為廷尉賓)
(客亦填門及廢門外可設雀羅後復為廷尉客欲往翟公大署其門曰一死一生迺知交情一貧一富迺知交)
(態一貴一賤交情乃見鄭傳)杜復至者(廉頗失勢客盡去及復用客又復至頗曰客退矣詳見後)
(市交門)擯棄去者(魏其侯灌夫俱失勢賓客盡衰二人相引重排丨生平慕之後丨之而丨丨)
不納賓客(主父偃為齊相至齊散五百金與昆弟賓客數之曰吾貧時昆弟不我衣食賓客不我内)
(今吾與諸君絶矣旡復入偃之門)謝退賓客(唐蕭俛位宰相性簡潔以聲利為汚既老家於洛歲)
(時賓客請謝以為煩乃舍濟源墅自放山野優游窮年)謝不與通(尉遲恭晚節丨賓客丨丨丨)
避不出見(李景懷清素寡欲門無雜賓李涿罷浙西以同里訪之丨丨見及責之劚其騙石焉本傳)
賓客謁見書刺進謁(有謁者自丨丨言爵里高帝紀六帖云若今之通名也)懷刺
漫滅(禰衡來游許下隂丨一丨既旡所適於是刺字丨丨)入堂舉哭(後漢趙壹為郡計吏到京)
(師造河南尹羊陟不得見壹以非陟無託名者乃日到門陟許通尚卧未起壹徑丨上丨曰切伏西州承高風)
(久矣乃今方遇而忽然命也因丨丨聲陟知非常人乃起延話大竒之壹既為陟所稱名動京師而還過弘農)
(候太守皇甫規門者即不通壹遂遁規知是壹大驚進之壹不顧而去)上牀就卧(蜀彭羨見龐統)
(統非羨故舊又值有賓客羨徑上統牀卧曰須賓客罷與卿談賓罷請食然後語統大竒之並六帖)
詩集費招呼(俗子推不去可人丨丨丨世事每如此我生亦何娛陳師道寄黃充)期不來
(書當快意讀易盡客有可人丨丨丨世事相逢每如此好懷百歲幾時開前人絶句)賓客世情(唐李)
(適之在相位每退朝則邀丨丨諧謔賦詩曾不避李林甫之害嘗為詩曰朱門長不閉親友恣相過年今將半)
(百不樂待如何及罷相又為詩曰避權仍罷相樂聖且銜杯借問門前客今朝幾個來及死非其罪時人冤之)
館賓
事類辟為僚屬(漢孫寶御史大夫張忠辟寶為屬欲令授子經更為館舍儲峙)館以下
客(謝方明為會稽太守靈運造方明遇惠連大相知賞謂時何長瑜教惠連讀書亦在郡内靈運又以為絶倫)
(方明曰阿連才悟如此而尊作常兒遇之長瑜當今仲宣而丨丨丨丨之食尊既不能禮賢宜以長瑜還靈運)
(載之而去)子陪太祝(富鄭公之父甚貧客吕文穆公門下一日白公曰有子十歲許欲令入書院事)
(廷評太祝公許之其子鄭公也文穆公見之驚曰此兒他日名位與吾相似公供給甚厚後鄭公兩入相聞見)
(錄)女嫁門賓(孫賁公素昔為程宣徽門賓後娶程公之女又見婚姻門事類)教訓嚴毅
(吕正獻公通判穎州歐陽文忠公適知州事焦先生千之伯強客文忠所嚴毅方正正獻公招延之使教諸子)
(諸生小有過差先生端坐召與相對終日竟夕不與之語諸生恐懼畏伏先生方略降詞色時滎陽公方十餘)
(歲内則正獻公與申國夫人教訓之嚴外則焦先生化導之篤故公德器成就大畏衆人公嘗言人生内旡賢)
(父兄外旡嚴師友而能有成者鮮矣家傳)狎遊縱飲(滕龍圖達道布衣時嘗為范文正公門客時范)
(公尹京而滕方年少頗不羈往往潛出丨丨丨丨范公病之一夕至書室中滕已出矣因明燭觀書以俟意將媿)
(之至夜分乃大醉而歸范文陽不視以觀其所為滕略旡慚懼長揖而問曰公所讀者何書也公曰漢書也復)
(問漢高祖何如人公逡巡而入洎宅編)得一偉人(薛簡肅公知成都范蜀公方為舉子一見愛之)
(館於府第俾與子弟講學每曰范君廊廟人也公益自謙退乘小駟至銅壺閣下即步行趍府門踰年人不知)
(為帥客也簡肅公還朝載蜀公以去或問簡肅曰自成見都歸得何竒物曰蜀珍産不足道吾歸丨丨丨丨耳聞)
(錄)得一人才(蔡京晚歲漸覺事勢狼狽亦有隠憂其從子應之自興化來因訪問近日有甚人才)
(應之曰福州有張觷字柔直者抱負不苟時適到部京遂賓致之為塾客然亦未暇與之相接柔直以師道自)
(居待諸生嚴厲諸生已不能堪一日呼之來前曰汝曹曾學走乎諸生曰某等嘗聞先生長者之教但令緩行)
(柔直曰天下被汝翁作壞了非晩賊發首先到汝家汝曹若學得走緩急可以逃死諸子大驚走告京曰先生)
(忽心恙如此京聞之矍然曰此非汝所知也即入書院與柔直傾倒因訪策焉柔直曰今日救時已是遲了只)
(有收拾人才是第一義京因扣其所知遂以楊龜山為對龜山自是有詔命朱子語錄)
詩集詩諷館賓(韓魏公出鎮中山有門客夜踰牆出娼家公知作種竹詩以警之曰慇懃洗濯)
(加培埴莫遣狂枝亂出牆門客自愧作詩云主人若也憐高節莫為狂枝贈斧斤公置一女奴贈之青𤨏集)
詩戲館賓(山谷戲答史應之云歲晩亦旡雞可割庖蛙煎鱔薦香醪以應之嘗授館於人為童子師)
(故云爾前輩嘗有詩曰來朝為送先生飯一夜㳂溪捉鱔魚)館賓為守(趙平叔客漣水軍郡守召)
(置門下數年平叔以館職守漣水後守以所居為豹隠堂石曼卿有詩云熊飛清渭逢何暮龍卧南陽去不還)
(年少客遊今郡守蔚然今在立談間)館賓遭遇(王竒漢謀有聲埸屋有李文定客文定薨乃章聖臨)
(奠見屏間有詩云鴈聲不到歌樓上秋色偏欺客路中愛之即召見占對稱旨特許赴殿試謝詩曰不拜春官)
(為座主親逢天子作門生)
交游附(締交擇交)
事類不諂(上交丨丨下交不凟易)有信(與朋友交言而丨丨語)全交(君子不盡人之)
(歡不竭人之忠以丨丨也記)定交(君子丨其丨而後求易)淡如水(君子之交丨丨丨小人之)
(交甘如醴表記)臭如蘭(同心之言其丨丨丨易繫)交未易言(丨道之難丨丨丨也世稱管鮑)
(次則王貢張陳凶其終蕭朱隙其末故知全之者鮮矣後漢王吉傳)交深易怨(褚遂良以為朋友丨)
(丨者丨丨唐史)交久而敬(子曰晏平仲善與人丨丨丨丨之語)交推其長(孔子曰與丨丨)
(丨丨者違其短者故能久也)為刎頸交(廉頗與藺相如丨丨丨丨丨西漢張耳陳餘相與丨丨)
(丨)與金石交(漢王丨信為丨丨丨漢書)結奔走交(何顒與蕃膺袁紹丨為丨丨之丨同)
(上)為雲霞交(謝瞻范秦丨丨丨之丨南本傳)恨相見晚(魏其灌夫兩人相引重相得甚)
(驩無厭丨丨丨丨也)如平生歡(馬援見公孫述以為當握手歡丨丨丨)堅如膠漆(雷義)
(舉茂才讓於陳重刺史不聽義遂陽狂被髮走不聽命鄉里為之語膠漆自謂堅不如雷與陳)契若金
蘭(山濤與阮籍嵇康皆一面丨丨丨丨)嵇阮神交(丨康丨籍山濤一見便為丨丨)魏裴久
交(見朋友類注)貴客與游(王珪與房元齡杜如晦善母窺見大驚曰二客皆公輔才汝貴不疑)
(詳見母子類注)名公為交(韓愈家江南讀書者文其譽藹鬱當時丨丨皆折官位輩行願丨丨蕭)
(嵩為洛陽尉名士爭往交之)
締交縞帶紵衣(吳季札見鄭子産如舊相識與之丨丨子産獻丨丨左傳魯肅指囷米與周)
(瑜瑜益知其竒遂定僑札之分謂季札與子産也本傳)白犬丹雞(越人每相能交於山下作壇祭)
(以丨丨丨丨盟曰甲與乙為友上下四旁莫不並見卿若乘車我戴笠後日相逢下車揖我若步行君乘馬後)
(日相逢君當下段公路北戶錄)傾蓋相顧(子華子程本反自郯遭孔子於塗丨丨而顧丨語終日甚)
(相親也子華子)賃舂與語(後漢公沙穆來遊太學旡資糧乃變服客傭為吳祐丨丨丨丨大驚遂共)
(定交於杵臼之間)
擇交交可與者(子夏之門人問交於子張子張曰子夏云何對曰子夏曰可者與之其不可者)
(拒之子張曰異乎吾所聞君子尊賢而容衆嘉善而矜我不能我之大賢與於人何所不容我之不賢與人將拒)
(如之何其拒人也)友勝巳者(賜也好丨丨丨丨商也好丨不丨丨丨家語)非德不交
(趙典閉門却埽丨丨丨丨續漢書)非儒不游(蕭復丨名士夙丨丨與丨以清澡顯)無所交
接(李膺性簡亢丨丨丨丨惟以同郡荀淑陳寔為師友續漢書)不妄交游(常衮丨丨丨丨王)
(珪恬於所遇交不苟合)所至擇交(邴原至陳則師韓子助穎川則宗陳仲弓汝南則交范孟博涿)
(郡則親盧士幹魏志郭泰傳適陳留則友符偉明遊太學則師仇季智之陳國則親龐德公入汝南則交黃叔)
(度)與名者游(孔緯多丨有丨丨丨)交皆名士(鄭絪善屬文所丨丨天下丨丨孔述睿)
(少修潔能交當時豪傑豪韓滉幼有善名所游皆天下傑)交必長者(張廵所丨丨大人丨丨不)
(與庸俗合)不妄通賓(袁紹居洛陽丨丨丨丨客非海内知名不得見英雄傳)不妄與語
(楊仁辟司徒桓虞府府掾朱章貪奢不法仁終不與交言同席六帖劉巴不與張飛語諸葛亮問之巴曰大丈)
(夫處世當交四海英雄如何與兵卒共語海錄)不交權利(崔從丨喜丨丨丨)不交流俗
(陸龜蒙不喜與流俗交雖造門不肯見)
詩集審交(種樹須擇地惡土變木根結交若失人中道生謗言君子芳桂性春濃寒更繁小人槿花)
(心朝在夕不存莫躡冬冰堅中有潛浪翻唯當金石交可與賢達論孟郊審交)擇交(獸中有人性形異遭)
(人隔人中有獸心幾人能真識古人形似獸皆有大聖德今人表以人獸心安可測雖笑未必和雖哭未必戚)
(面結口頭交肚裏生荆棘好人常直道不順世間逆惡人巧諂多非義苟且得若是傚直人堅心如鐵石不諂)
(亦不欺不奢復不溺面無恡色容心旡詐憂愓君子大道人朝夕常的的孟郊擇友)
市交
事類轉棄(將恐將懼惟予與汝將安將樂汝丨丨予谷風)終背(初則許之以死徇體面俱柔丨)
(乃丨之而飽飛身名已遂張九齡書)心面(朋而不丨丨朋也友而不丨丨友也揚子)顔膝(有交際曰)
(以奴丨婢丨為曉解岳峙獨立為澁吝抱朴子)勢利(以丨交者勢傾則絶以丨交者利窮則散文中子)
權貨(魯連曰丨交者不久丨交者不親誡子拾遺)貌親(君子不以色親人情疎而貌親在小人則)
(穿窬之盜也與表記)面交(有丨丨如攜手見利即解攜而去也顔堯誌文)爭門而入(孟嘗君廢)
(諸客皆去馮驩曰富貴多士貧賤寡交君獨不見夫朝趨市者乎明旦側肩丨丨丨丨日暮之後過市朝者掉)
(臂而不顧非好朝而惡暮所期物亡其中今君失位而賓客皆去事之固然也)無勢則去(廉頗免長)
(平歸故里故客盡去及復用為將客又復至頗曰客退矣客曰吁君何見之晚也夫天下以市道交君有勢則)
(我從君丨丨丨丨此固其理也有何怒乎)貴賤交情(見前謝絶賓客類翟公事)利害反眼
(子厚召至京師而復為刺史也中山劉夢得亦在選中當詣播州子厚泣曰播州非人所居而夢得親在堂吾)
(不忍夢得之窮無辭以白其大人且萬無母子俱往理請于朝將拜疏願以柳易播雖重得罪死不恨遇有以)
(夢得事上白者夢得於是改刺連州嗚呼士窮乃見節義今夫平居里巷相慕悦酒食游戲相征遂詡詡強笑)
(語以相取下握手出肺肝相示指天日涕泣誓生死不相負背真若可信一旦臨小丨丨僅如毛髮比丨丨若)
(不相識落陷穽不一引手救擠之而又下石焉者皆是也此宜禽獸夷狄所不忍為而其人自視以為得計聞)
(子厚之風亦可少媿矣韓愈柳子厚墓誌)始附終叛(王荆公薦吕惠卿為參知政事既得位遂叛荆)
(公聞見錄)易恩為隙(曾布以翰林學士權三司使坐言市易事落職知饒州舍人許將當制頗多斥)
(詞制將下往見曾曰始得詞頭深欲繳納又思之釁隙如此不過同貶耳於公旡益也遂黽勉為之然其中語)
(言頗經改易公它日當自知之曾曰君不聞宋子京之事乎昔晏元獻當國子京為翰苑晏愛宋之才雅欲旦)
(夕相見遂税一第於旁近延居之其親密如此遇中秋啟晏召宋出妓飲酒賦詩達旦方罷翌日罷相宋當草)
(詞頗極詆斥至有廣營産以殖私多役兵而規利之語方子京揮毫之際餘酲猶在觀者亦駭嘆蓋此事由來)
(久矣何足較耶許亦憮然而去東軒筆錄)
詩集翻覆(丨手作雲丨手雨紛紛輕薄何須數君不見管鮑貧時交此道今人棄如土杜甫貧交行)
浮薄(勿去草草無惡若比世俗俗丨丨君不見長安公卿家公卿盛時客如麻公卿去後門無車又不見)
(千里萬里江湖濱觸目悽悽旡故人唯有芳草隨車輪一日還舊居門前草先鋤草於主人實旡負主人於草)
(宜何如勿去草草旡惡若比世俗俗丨丨楊次公勿去草行)方寸山海(攀天草登龍走山草騎虎)
(貴賤結交心不移惟有嚴陵及光武周公稱大聖管蔡寧相容漢謠一斗粟不與淮南舂兄弟尚路人吾心安)
(所從他人丨丨間丨丨幾千重重言託朋友對面九疑峯多花必早落桃李不如松管鮑久已死何人繼其蹤)
(李白箜篌謠)肚裏荆棘(見交游類詩集)
絶交
事類(故事互見前謝絶賓客類)谷風道絶(丨丨天下俗薄朋友丨丨焉詩)伐木道缺
(丨丨廢則朋友缺矣同上)著絶交論(後漢朱穆字公叔丨丨丨丨亦矯時而作注穆與劉伯宗書曰)
(昔我為豐令足下不遭母憂乎親解縗絰衣入豐寺及我為侍書御史足下親來入臺足下今為二千石我下)
(為郎乃反因計吏以謁足下相與豈丞掾之徒我豈下部欲以此謁為榮乎咄劉伯宗以此三義道何其薄哉)
(其詩曰北山有鴟不潔其翼飛不正向寢不定息饑則木攬飽則泥伏饕饕貪汚臭腐是食填腸滿嗉嗜欲旡)
(極長嗚呼鳳謂鳳與德鳳之所趣與子異域永從此訣各自努力蓋因此而著論也)廣絶交論(任昉)
(子四人東里西華南客北叟皆旡術業兄弟流離不能自振生平舊交莫與相䘏道逢劉孝標泫然驚曰我當)
(為汝作計乃著丨丨丨丨譏其舊友云若其寵均董石㩲壓梁竇雕刻百工鑪錘萬物九域從其風塵四海疊)
(其燻灼靡不望影星奔藉響川騖雞人始唱鶴蓋蓋如飛鶴成隂高門旦開流水馬后車如流水接軫皆願摩)
(頂至踵隳膽抽腸約同要離焚妻子誓殉荆卿湛七族是曰勢交其流一也富埒陶白貲巨程羅山擅銅陵家)
(藏金冗出平原而聯騎居里閈而鳴鐘則有窮巷之賓繩樞之士冀宵燭之末光邀潤屋之微澤魚貫鳬躍䬃)
(沓鱗萃分鴈鶩之稻粱霑玉斝之餘瀝䘖恩遇進欵誠援青松以示心指白水而旌信是曰賄交其流二也陸)
(大夫宴喜西都郭有道人倫東國公卿貴其籍甚搢紳羨其登仙加以顩頤蹙頞涕唾流沬騁黃馬之劇談縱)
(碧雞之雄辦叙温郁則寒谷成暄論嚴苦則春叢零葉公升沉出其顧指榮辱定其一言於是有弱冠王孫綺紈)
(子道不挂於通人聲未遒於雲閣攀其鱗翼丐其餘論附駔驥之旄端軼歸鴻於碣石言託附而聲名遠也是)
(曰談交其流三也陽舒隂慘生民大情憂合歡離品物恒性故魚以泉涸而煦沬鳥因將死而鳴哀同病相憐)
(綴河上之悲曲恐懼寘懷昭谷風之盛典斯則斷金由於秋隘刎頸起於苫蓋言貧賤時也是以伍員濯漑於)
(宰嚭張王撫翼於陳相言相杭持翼佐而致榮貴是曰窮交其流四也馳騖之俗澆薄之倫旡不操權衡秉纖)
(纊衡所以量其輕重纊所以屬其鼻息若衡不能舉纊不能飛雖顔冉龍翰鳳雛曾史蘭薰雪白舒向金玉淵)
(海卿雲黼黻河漢視若游塵遇如斷梗莫肯費其半菽罕有落其一毛若衡重錙銖纊微彯撇雖共工之蒐慝)
(驩兜之掩義南荆之跋扈東陵之巨猾皆為匍匐委蛇折支䑛痔金膏翠羽將其意脂韋便辟導其誠故輪蓋)
(所游必非夷惠之室苞苴所入實行張霍之家謀而後動芒毫寡忒是曰量交其流五也凡斯五交義均賈鬻)
(故桓談譬之於闤闠林回喻之於甘醴夫寒暑逓進盛衰相襲或前榮而後悴或始富而終貧或初存而末亡)
(或古約而今泰循環翻覆迅若波瀾此則殉利之情未嘗異變化之道不得一由是觀之張陳所以凶終蕭朱)
(所以隙末斷焉可知矣而翟公方規規然勒門以箴客何所見之晚乎然因此五交是生三釁敗德殄義禽獸)
(相若一釁也難固易攜讐訟所聚二釁也名陷饕䬸貞介所羞三釁也古人知三釁之為梗懼五交之速尤故)
(王丹威子以檟楚朱穆昌言而示絶有旨哉有旨哉)
古今合璧事類備要前集卷三十四
