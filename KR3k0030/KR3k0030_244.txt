古今合璧事類備要别集卷三十八
宋謝維新撰
花卉門
桂花
格物叢話(桂梫木也一名木犀叢生巖嶺間故因名巖桂花數品或白或黃或紅或紫黃者能)
(着子然不如紅者紫者尤佳也此花四出或五出或重臺徑二三分圓瓣樹高者三二丈低者不下丈餘)
(貫四時青青不改柯易葉花時蘂如金粟點綴枝頭比其開也芳塵襲人可愛也另有一種四季着花亦)
(有每月一開者亦有春而着花者香皆不减於秋博物君子試一為之品題)
事類桂嶺盡香(桂陽郡有丨丨放花徧白林嶺丨丨地理志)桂木八樹(臯塗山有)
(丨丨丨丨在賁禺東八樹成柱言其大也賁禺即番禺也山海經)吳剛伐桂(月桂高丈五下有人)
(常斫之樹創隨合人姓丨名丨西河人學仙有過謫令丨樹酉陽雜爼)左翁坐桂(有丨丨者丨丨)
(樹下以玉杯承其露與吳猛服之廬山記)劉安攀桂(淮南王丨丨好道感八公共登山丨丨而賦有)
(大小桂山因以自號招隱士者淮南王劉安小山之所作也楚詞注)郄桂一枝(晉丨生對策第一武)
(帝問之曰臣今為天下第一丨林丨丨晉史)竇桂五枝(燕山丨諫議五子馮道贈詩曰丹丨丨丨)
(芳)鷲山桂子落(天竺山昔有梵僧從天竺丨丨飛來八月十五夜嘗有丨丨丨故白樂天詩仙)
(花桂子落紛紛東坡詩注)小山招隱(桂樹叢生兮山之幽偃蹇連蜷兮枝相繚山氣巃嵸兮石嵯峨)
(谿谷嶄巖兮水曾波猿狖羣嘯兮虎豹嘷攀援桂枝兮聊淹留王孫遊兮不歸春草生兮萋萋歲暮兮不自聊)
(蟪蛄鳴兮啾啾坱兮軋山曲&KR1293;心淹留兮恫慌忽㒺兮沕憭兮慄虎豹宂叢薄深林兮人上慄嶺岑碕礒兮&KR0008;)
(磳磈硊樹輪相紏兮林木茂骫青莎雜樹兮薠草靃靡白鹿麏䴥兮或騰或倚狀貎崟崟兮峨峨凄凄兮漇漇)
(獼猴兮熊熊慕類兮以悲攀援桂枝兮聊淹留虎豹闘兮熊羆咆禽獸駭兮亡其曹王孫兮歸來山中兮不可)
(以久留)王績問答(問春桂桃李正芳華年光隨處滿何事獨無花春桂荅春華詎能久風霜搖)
(落時獨秀君知否)
詩集天香(桂子月中落丨丨雲外飄宋之問)風枝(秋丨生桂丨百氏集)異種(蟾宫分丨)
(丨人世散清香百氏集)芳本(謫官去南裔清湘繞靈嶽晨登黃葭岸霜景霽紛濁離披得幽桂丨丨欣)
(盈握火耕因煙燼薪採久摧剝道旁且不顧岑嶺况悠邈傾筐壅故壌棲息期鸞鷟路遠清凉宫一雨悮無學)
(南人始珍重微我誰先覺芳意不可傳丹心徒自渥柳子厚移桂)珠英(瓊葉潤不淍丨丨粲如織李德)
(裕)瓊樹(園草笑芳草池草豔春色猶不如槿花㛹娟玉階側芳榮何太促零落在瞬息豈若丨丨枝終)
(歲正翕赩李白)一枝(桂折丨丨先許我楊穿三葉盡驚人樂天)八樹(堂中有丨丨繁華無回時不識)
(風霜苦安知零落期梁范雲)吹木香(山頭老桂丨丨丨李賀)弄芳馥(有客賞芳菲移根自)
(空谷為懷山中趣愛此巖下綠曉露秋暉浮清隂藥欄曲更待繁花白邀君丨丨丨歐陽公)垂芳根
(世人種桃李多在金張門攀折爭捷徑及此春風暄一朝天霜下榮耀難久存安知南山桂綠葉丨丨丨青隂)
(亦可託何惜植君園李白)舊榦移(新叢入望苑丨丨别層城倩視今丨處如何月裏生庾肩吾)餘
花落(玉階桂影秋婥約天空為捲浮雲幕嬋娟醉眼水晶殿老蟾不守丨丨丨蒼苔忽生霜月裔仙芬凄)
(冷真珠萼娟娟石畔為誰妍香霧着人清入膜夜深醉月寒相就荼䕷却作傷心瘦弄雲仙女淡竚衣烟裙不)
(着鴛鴦綉眼中寒香誰同惜冷吟徑召梅花魄小蠻為洗玻璃杯晩來秋甕蒲桃碧毛澤民)蒸寒馥
(天將秋氣丨丨丨月借金波滴小黃張芸叟)吝幽香(化工丨丨丨斑斑被花木氤氲寒巖桂高韻盖)
(羣馥無人盡日芳守志何幽獨士介耻求知女貞慙自鬻凄凉椘山秋樛枝吐金粟淺水映輕明微炎發含蓄)
(樓端静忽聞馬上遥相逐蜘蹰為延竚但見林巒綠缾罌誰折贈清芬閟廬屋久處不自知乍至稱馥郁客悲)
(芳歲暮夢繞寒溪曲長吟小山詞古意恐難復劉屏山)貯萬斛愁(天心不求金富媪不復藏居然)
(上同價散作草木芳英英園中葵一心傾太陽采采離下菊令汝壽而康惟此木之犀更丨丨丨丨雄姿傲霜)
(雪鱗甲森青蒼三賢鼎足立正色凛相望豈比桃李徒紅紫紛披昌聊息貪者心來上君子堂歲晚從我游寘)
(汝兄弟行張于湖)開萬點黃(亭亭岩下桂歲晚獨芬芳葉密千層綠花丨丨丨丨天香生淨想雲)
(影護仙粧誰識王孫意空吟招隱章朱文公)廣寒宫裏種(學仙深媿似吳郎賴有吾廬兩子蒼)
(疑是丨丨丨丨丨一秋三度送天香王梅溪)漏泄月中香(西風夜入小池塘木犀丨丨丨丨丨)
(一粒粟中香万斛君看一梢幾金粟誠齋)樂府直恁芬芬(少年痛飲憶向吳江醒明月團圓高)
(樹影十里薔薇水冷染大都一點宫黃人間丨丨丨丨怕是秋天風露教世界都香清平樂稼軒)剪教
恁小(月明秋曉翠盖團團好碎丨黃金丨丨丨都着葉兒遮了折來休似年時小䆫能有高低無頓許)
(香處只消三兩枝兒清平樂前人)微裂芳緘(秋入微陰涼生平遠小山愁絶天南似聞還斷飛策)
(遍千巖葉底輕黃纂纂惱人是丨丨丨丨翛然勝清真冷淡無豔寄塵凡澄潭欹兩岸波光搖動碧影相參)
(任西風十里吹度松杉我自寒灰槁木凝神處不覺醺酣歸來晚飛花無跡明月滿空㴠滿庭芳劉彦冲)狀
元紅是(花則一名種分三色嫩紅妖白姚黃映清秋佳景雨霽風涼郊墟十里飄蘭麝消洒處旖旎非)
(常自然風韻開時不惹蝶亂蜂忙廣携酒獨揖蟾光開花神何屬離兊中央引騷人乘興賦詩章幾多才子)
(爭攀折嫦娥道三種清香丨丨丨丨黃為榜眼白探花郎金菊對芙蓉)纖手折來(昨夜金風黃葉)
(亂飄階下聽窗前芭蕉雨打觸處池塘覩風荷凋謝景色凄凉揔閑却舞臺歌榭獨倚闌干惟有木犀幽雅)
(吐清香勝如蘭麝似金壘粧成想丹青難畫丨丨丨丨膽瓶中一枝消洒金錢子)佳人笑道(沁園)
(秋早到亭臺冷落荒涼池沼西帝晨遊無異勝都把仙花開了金粟玲瓏鵝黃嬌嫩不管霜風悄清香入夢夢)
(魂唯怕天曉丨乘興折取一枝滿身蘭麝不減蟾宫好贈與丨丨因丨休學姮娥空等待約明朝金英滿地)
(莫遣兒童掃相將花上醉眠尤勝芳草念奴嬌)
古今合璧事類備要别集卷三十八
