古今合璧事類備要續集卷十七
宋謝維新撰
類姓門
姚吳興商音
古今姓纂(虞舜生於姚墟子孫以姚為氏左傳鄭大夫姚句耳漢有諫議大夫姚平舜後胡公)
(封陳至敬仲仕齊又為田氏至田豐王莽封為代睦侯奉舜後子恢避莽亂過江居吳郡氏媯氏五代孫)
(敷又立姚氏)
事類鯁直無避(晉姚弋仲其先有虞氏之苖裔石季龍召之遷冠軍大將軍清儉丨丨屢獻讜)
(言丨所回丨朝之大議靡不參决公卿亦憚而推下之)文武冠世(姚襄字景國弋仲第五子少有)
(高名丨丨丨丨英濟之稱著於南夏自云大將軍)仁勇謂此人(唐姚思廉萬年人高祖定京師)
(府僚皆奔亡獨思靡侍王兵升殿厲聲曰唐公起義兵本安王室若等不宜無禮於王衆眙却布列階下帝義)
(之觀者歎曰丨者之丨丨丨丨乎)時政記始此(姚璹字令璋思廉孫永徽後左右史唯對仗承)
(旨仗下謀議不得聞璹以帝王謨訓不可闕紀請仗下所言軍國政要責宰相自撰號丨丨丨以授史官時政)
(有記自璹始)擿發無容(姚璹力學才辯掞邁永徽中舉明經第遷益州長史始蜀吏貪暴璹丨丨)
(之丨所丨貸降璽詔慰因謂左右曰為二千石清其身者易使吏盡清者難唯璹為兼之)奏决若流
(姚崇字元之陜州硤石人少倜儻尚氣節長乃好學下筆成章五遷夏官郎中契丹擾河北兵檄叢進崇丨丨)
(丨丨武后賢之即拜侍郎)政條簡肅(姚崇遷揚州長史丨丨丨丨人為紀德於碑)卿宜遂
相(先天二年玄宗講武新豐故事天子行幸牧守在三百里者得詣行在帝亦密召崇崇至帝曰丨丨丨丨)
(朕崇知帝銳於治乃先設十事度不可行臣敢辭帝曰試為朕言之云云帝曰朕能行之崇乃頓首謝)戒
不敢犯塞(皇朝姚内斌盧龍人守邊有威名邊人戒不敢犯塞)
湛豫章
古今姓纂(後漢有大司農湛重晉荆州刺史陶偘母湛氏新淦人)
事類(闕)
汪平陽商音
古今姓纂(汪芒氏之胤禮祀有汪踦魯人也)
事類天門放榜(汪宗朝有道士伏章見丨丨丨春丨有名應辰者是年汪洋登進士第一御為)
(改名應辰世說)詔比宣公(汪藻彦章狀其先公行實曰汪氏軒轅皆古國名春秋時童子踦以功顯)
(魯孔子韙之中間譜系不𫝊至五季有自歙之黃墩徙婺源還珠者於公為九世祖子孫因家焉用高訾為江)
(左著姓汪縠字次元生子彦章孫覿仲益誌其墓曰建炎紹興間天子仗一劍出入兵間以建中興之烈當是)
(時公為中書舍人翰林學士一時丨令往往多出公手學士大夫𫝊誦以丨陸丨丨後斥居永州年益高文益)
(竒詩益工華妙精深與柳儀曹相望於數百載後文章格力與其相上下)
祁太原徵音與祈通用
古今姓纂(帝堯伊祈氏之後左傳晉大夫祁奚生午午生順生勝姓苑云今扶風有此姓唐刑)
(部員外郎祁順之樂陵祁順之後代居滄州六一先生為祁衞尉墓碑惟太原祁氏其先黃帝之子二)
(十五人一食於祁遂為氏太原晉公盛於春秋之際祁氏亦盛於晉其後世遠而衰子孫亡散之他國有)
(居譙者即為譙人)
事類立子(君子謂祁奚能舉善矣稱其讎不為諂丨其丨不為比左)擇子(祁奚子祁午奚曰丨)
(丨莫若父)公族大夫(襄公十六年晉平公即位祁奚為丨丨丨丨改服修官烝於曲沃)國之
力士(趙盾之車右祁彌明者丨丨丨丨也仡然從乎趙盾而入公羊)學誦教授(晉祁嘉字孔賓)
(清貧好學依丨官丨書為書生都養以自給博通經傳精究大義丨丨門生百餘人晉書目錄祁嘉本𫝊祈嘉)
(今附入祁)
毛西河羽音
古今姓纂(周文王第九子毛伯受封毛國因以為氏支孫為周卿士毛伯過毛伯得並毛公之)
(後也趙有毛遂漢有毛公治詩趙人也為河間王博士毛萇亦治詩為詁訓)
事類文昭(僖公二十四年富辰曰周公封建親戚魯霍毛原丨之丨也左)上客(毛遂至楚而使)
(趙重於九鼎大呂以三寸之舌強於百萬之師遂以為丨丨出平原君位)囊中脫穎(毛遂趙使平原)
(君合從於楚約與門下文武備具者二十人偕得十九人毛遂願備員而行平原君曰夫賢士之處世若錐之)
(處囊中其末立見今先生處勝門下三年未有所聞先生不能遂曰臣乃今日請處囊中耳使蚤得處丨丨乃)
(丨丨而出非特其末見而已卒定從)東曹典選(魏毛玠字孝先為丞相丨丨掾丨丨舉其所舉用皆)
(清正之士)三葉開國(晉毛寳字碩真自寳至璩丨丨擁旄丨丨者四人)晝錦榮鄉(毛鴻)
(賓狀貌頗異氐羌見者皆畏之明帝以為雍州刺史詔曰此以丨丨丨丨也)
禹隴西羽音與萭通用
古今姓纂(禹姓即夏禹之後世代罕聞至漢世有從草從禹而曰萭章字子夏在長安號曰城)
(西萭子夏為京兆尹門下督從至殿中侍中諸侯貴人爭欲揖章莫與京兆言者疑此萭與禹姓同也又)
(鄅子國在瑯琊其後以國為氏恐此鄅即禹也)
事類(闕)
狄天水徵音
古今姓纂(周成封少子於狄城因氏焉魯大夫有狄虒彌古賢人有狄儀仲尼弟子有狄黑衛)
(人漢有博士狄山)
事類滄海遺珠(唐狄仁傑字懷英并州人舉明經調汴州參軍為吏誣訴黜陟使閻立本召訊)
(異其才謝曰仲尼稱觀過知仁君可謂丨丨丨丨矣)奮忠復唐(唐贊武后承唐中衰劫制天下而攘)
(神器仁傑蒙恥丨丨以權大謀引張柬之等卒復唐室呂温頌之曰取日虞淵洗光咸池潛授五龍夾之以飛)
(世以為名言)雲飛親舍(狄仁傑薦授并州法曹親在河陽登大行山反顧見白丨孤丨謂左右曰)
(吾丨丨其下瞻悵久之雲移乃去)代使絶域(狄仁傑同府參軍鄭崇質母老且疾當使絶域仁傑)
(詣長吏藺仁基請代行仁基咨嗟其誼每曰狄公之賢北斗以南一人而已)多毁淫祠(持節江南)
(巡撫吳楚丨丨丨凡毁千七百房同上)内舉得人(狄光嗣聖歷初為司府丞武后詔宰相各舉尚)
(書郎一人仁傑薦光嗣以稱職聞后曰祁奚丨丨果丨丨)發粟賑濟(狄兼謨字汝諧仁傑孫及進士)
(第剛正有祖風歴三州刺史歲旱丨丨丨丨民人不流)當嗣家聲(狄兼謨遷御史中丞帝曰御史)
(臺朝廷紀綱一臺正則朝廷治朝廷正則天下治畏忌顧望則職事廢矣卿梁公後丨丨丨丨兼謨頓首謝)
敵望如神(皇朝狄青字漢臣汾州西河人後隸拱聖軍選為散直元昊叛擇衛士徙邊以青為延州)
(指使青勇於臨敵常為先鋒前後二十五戰中流矢者八每戰飾以銅面具丨人丨之丨丨以功遷泰州刺史)
(涇原路總管)
米京兆徵音
古今姓纂(出西域米國)
事類文字洗瘴毒(米芾字元章少負英聲前輩鉅公皆器重之東坡先生尺牘有云嶺海八)
(年念吾元章邁往凌雲之氣清雄絶俗之丨超邁入神之丨何時見之以丨丨丨今真見之兒子於何處得寳)
(月觀賦朗然誦之老夫卧聽未半蹶然而起恨二十年相從知元章不盡此賦當過古人不論今世也公當有)
(大名不勞我輩說也高宗天縱日躋雲章落畫超軼前古獨愛元章萬幾之暇朝夕披攬以元章平生篆隸真)
(行草書刻石分為十卷風檣陣馬沉著痛快當與鍾王抗行非但不愧之而已)書畫得家法(米芾)
(子友仁字元暉英俊早成山谷有元暉小印章因命以為字乃贈絶句其文詞丨丨深丨丨丨紹興間為工部)
(侍郎待制敷文閣韻語陽秋載其不及陪東坡往金山作水陸與栖雲閣二詩謂其超出翰墨畦逕之表蓋自)
(邁往凌雲之氣流出非尋規索矩者之可到也)
貝清河商音與都通用
古今姓纂(古鄁國在今衛州作背以國為姓今鄁姓少恐貝姓因衛州背姓而更之為貝也今)
(河北貝州人多貝姓恐州名因姓而𫝊)
事類(闕)
明吳興宫音
古今姓纂(虞仲之後公族有井伯即百里奚也生孟明視子孫以王父字為氏)
事類應博士選(明山賓字孝若在梁首丨五經丨丨之丨為袁州刺史雖出撫大藩擁旌推轂)
(珥金拖紫而恒事屢空)刺史六人(明氏自宋至梁為丨丨者丨丨)詠脩竹詩(明克譲字)
(弘道嘗令丨丨丨丨末云非君多愛賞誰貴此貞心异甚竒之北史)以瓜獻帝(唐明崇儼洛州人以)
(竒技自名高宗四月憶瓜崇儼索百錢須臾丨丨丨曰得之侯氏老人圃中丨召老人問故曰埋一瓜失之土)
(中得百錢)有廊廟材(皇朝明鎬字化基密州安丘人也舉進士薛奎稱鎬丨丨丨丨)宣撫以
副(王則反於貝州以鎬為安撫使城未下命文彦博丨丨河北丨鎬丨之貝州平以功遷端明殿學士彦博)
(相以鎬參知政事未幾卒謚文烈)
臧東海商音
古今姓纂(魯孝公子彄食采於臧是為僖伯)
事類有後於魯(取郜大鼎於宋納於太廟臧哀伯諫周内史聞之曰臧孫達其丨丨丨丨乎君)
(違不忘諫之以德哀伯僖伯之子名達曰臧孫氏)家有守龜(漆雕憑曰臧氏丨丨丨丨焉名曰蔡)
(文仲三年而為一兆武仲三年而為二兆孺子容三年而為三兆文仲魯大夫臧孫辰也武仲臧孫紇也子昭)
(伯從弟臧會)抵掌伊吾(後臧宫字君翁潁川人從光武征戰諸將稱其勇從破羣賊數陷陣郤敵)
(拜輔威將軍謹信質樸常見任用封朗陵侯撫鳴劒而丨丨志馳丨丨之北)海内竒士(魏臧洪字)
(子源張起請為功曹稱其才略智數丨丨丨丨也又曰子源天下義士)謂之臧彪(宋臧厥字獻卿)
(為晉安太守郡居山海常結聚逋逃上以二千石討捕不能止厥下車宣化囚黨皆襁負而出自是居人復業)
(然政嚴百姓丨丨丨丨)自號被褐(臧榮緒純篤好學隱居京口教授丨丨丨丨先生)
詁京兆宫音
古今姓纂(詁姓古今無𫝊恐即古字今從古姓考按風俗通古公亶父之後因氏焉晉平公時)
(有舟人古乘)
事類輔佐才(古弼代人善騎射初為獵郎門下奏事以敏正稱明元嘉其直而有用賜名曰筆後)
(改名弼言其有丨丨丨也累遷尚書令端謹慎密口不言禁中事)筆頭公(古弼頭尖太武嘗名之曰)
(丨丨時人呼為筆丨)
伏太原商音
古今姓纂(伏羲風姓之後子孫氏焉與任宿須句顓臾同祖)
事類尚書口授(伏生張晏曰伏生名勝濟南人文帝聞伏生治丨丨時年九十餘老不能行使)
(朝錯往受之史記又書序年過九十失其本經口以授文)詩自名學(伏理為當世名儒以丨授成帝)
(别丨丨丨)號伏不鬭(後伏湛字惠公琅邪人清靜無競東州丨為丨丨丨)有蘇武節(伏隆)
(字伯文使張步步欲留隆隆不聽帝曰隆可謂丨丨丨之丨)多伏氏學(伏恭字叔齊父默字稚文)
(明齊詩敦修學校教授不輟由是北州丨為丨丨丨)西堂預會(晉伏滔字玄度武帝嘗會於丨丨滔)
(丨坐還下車先呼子系之謂曰百人高丨天子先使問伏滔在坐否此故未易得)作貪泉銘(伏曼)
(容字公儀善老易為南海太守在石門丨丨丨丨)
成上谷商音
古今姓纂(周文王第五子郕叔武之後子孫以國為氏後為楚所滅子孫去邑為成成肅公桓)
(公並為周卿士左傳楚大夫成得臣為楚令尹成大心成熊並其後也)
事類我丈夫(成覸謂齊景公曰彼丈夫也丨丨丨也吾何畏彼哉孟)釋遊論(成淹字季)
(文好文字有氣尚入魏授著作佐郎獻文欲冬月巡漠北朝臣諫並不納淹上接輿丨丨丨帝覽之詔曰卿諸)
(人不如成淹論通釋人意乃勅停行北史)
戴譙國徵音
古今姓纂(宋戴公之後以謚為姓宋大夫戴惡)
事類大小戴學(前漢戴德延君戴聖次君皆受禮於后蒼德號大戴為信都太傅聖號小戴以)
(博士論石渠由是禮有丨戴丨丨之丨孟卿𫝊)解經侍中(後漢戴憑字次仲習京氏易正旦朝賀百)
(僚畢集帝令能說經者相難詰義有不通輒奪其席以益通者憑遂坐五十餘席京師語曰丨丨不窮戴丨丨)
關中大豪(後漢戴良字叔鸞父遵字子高家富好給施食客常三四百人語曰丨丨丨丨戴子高)
琴書自娛(晉戴逵字安道能鼔琴工書畫巧藝靡不畢綜以丨丨丨丨以禮度自處累徵不至居於)
(會稽之剡縣)大理清直(唐戴胄相州人大理少卿缺太宗曰丨丨人命所繫冑丨丨其人哉即日)
(命之)父子宰相(戴至德乾封中遷侍郎同三品閱十數年丨丨繼為丨丨高宗為飛帛書賜至德)
作均水法(戴叔倫字幼公潤州人守撫州民爭灌溉為丨丨丨丨)中和詩賜(戴叔倫遷)
(容管經略使綏徠夷落威名流聞其治清明仁恕所至稱最德宗嘗賦丨丨節丨遣使寵丨)
談廣平宫音
古今姓纂(子姓殷王帝乙長子微子啓周武王封之於宋𫝊國三十六代至君偃為楚所滅子)
(孫以國為氏)
事類(闕)
宋京兆宫音
古今姓纂(子姓殷王帝乙長子微子啓周武王封之於宋𫝊國三十六代至君偃為楚所滅子)
(孫以國為氏楚有宋玉漢有宋義宋昌)
事類遊雲夢(楚襄王與宋玉丨丨丨之臺望高唐之觀其上有雲氣王問曰何氣也玉曰朝雲也)
(曰試為寡人賦之楚宋玉文選序)虎渡江(後漢宋均字叔庠以父任為郎好經書通詩禮遷九江太)
(守郡多虎為民患嘗募設檻穽尤多傷害均曰咎在殘吏其務退奸貪進忠良一去檻穽其後𫝊虎相與東渡)
(江)號神父(宋登字叔陽京兆長安人父由為太尉為汝隂令政為能明丨稱丨丨)人中龍
(晉宋纖字令艾隱居酒泉南山太守馬岌造焉纖高樓重閣拒而不見岌嘆曰名可聞而身不可見德可仰而)
(形不可覩今而後知先生丨丨之丨也銘詩於石壁曰其人如玉維國之琛)宋氏文宣君(韋逞)
(母宋氏家世以儒學稱受周官音義苻堅憫周官之學久廢乃就宋氏家立講堂置生員百二十人隔絳紗帳)
(而受業號丨丨為丨丨丨)宋弁王佐才(宋弁字義和西河人與李冲言論移日冲曰此人一日千)
(里丨丨丨也北史)題曰忠清君(宋遊道兖州人為生立祠堂像丨丨丨丨丨游道)入省
劾權貴(宋游道崔暹為御史中尉游道為尚書左丞文襄謂暹游道曰卿一人處南臺一人處北省當)
(使天下肅然游道丨丨丨太師咸陽王等不避丨丨)獄中生桃蓬(宋世良字元友拜清河太守才)
(識閑明尤善政術郡有曲隄盜多萃此世良施八條之制盜奔他境謠曰曲隄雖險賊何益但有宋公自屏跡)
(後大赦郡無一囚率羣吏拜詔而已丨丨穭丨丨樹丨蒿亦滿每日牙門虚寂無復訴訟者謂之神門)孝
母夢獲瓜(宋瓊字普賢以丨稱丨曾病季秋月思瓜瓊夢想求之求而遂獲時人異之)為相
清政刑(唐宋璟邢州人風度凝遠人莫測其量丨宰丨務丨丨丨使官人皆任職)帝賦三傑
詩(宋璟張說源乾曜宋璟同日除拜有詔大官設饌太常奏樂會百官東堂丨丨丨丨丨自寫以賜)詩
成奪錦袍(宋之問字廷清汾州人偉儀貌雄于辨甫冠武后召與楊炯分直習藝舘武后游終南龍)
(門詔從臣賦詩左史東方虬丨先丨后賜錦袍之問俄頃獻后覽之嗟賞更奪袍以賜)詩號為沈
宋(江左丨律屢變至沈約及之問丨丨丨丨語曰蘇李居前沈宋比肩)父世號三絶(之問丨令)
(文富文辭且工書有力丨丨丨丨)皆得父一絶(之問以文章起弟之悌以蹻勇聞之愻精草隸)
(世謂丨丨丨丨丨)孤直激浮競(宋申錫字慶臣擢進士第長慶寳歷間風俗嚻薄申錫少丨丨)
(少與及進用議者謂可以丨丨丨)父子同館閣(本朝宋綬字公垂隨州平棘人父臯直集賢院)
(綬幼聰警其外祖楊徽之器愛之以徽之遺恩授太常寺太祝年方十五召試中書省真宗竒其文聽於祕閣)
(讀書久之詔試學士院為集賢校理與父臯丨在丨丨世以為榮)兄弟謂二宋(宋庠字公序開)
(封雍丘人舉進士開封禮部俱第一與弟祁同時有名以詩賦為學者所宗丨之丨丨)奏名屈第
十(宋祁字子京與兄郊同試禮部會諒隂正丨丨祁為第一章聖皇后曰弟可先兄乎乃以郊為第一而祁)
(為丨丨)唐書獨秉筆(丨丨初修而堯臣以憂去方平察相繼出外祁遂丨丨丨雖外官亦以藁)
(自隨祁與范鎮在局一十七年刊纂紀志六十卷列傳一百五十卷至是書成祁進工部尚書)
茅東宫商音
古今姓纂(周公第三子茅叔封茅國子孫以國為氏焉左傳邾大夫茅地弟夷鴻史記秦有茅)
(焦神仙𫝊有茅盈)
事類周公之裔(凢蒋邢茅丨丨丨丨左)就衣受事(茅焦諫秦始皇之遷太后解衣)
(伏質始皇下殿手自接之曰先生起丨丨今願丨丨乃爵之上卿通鑑)勸學成德(後漢茅容字季)
(偉郭林宗嘗寓宿於容旦日殺雞為饌林宗謂為己設既而以供其母自以草蔬與客同飯林宗起拜之曰卿)
(賢乎哉因丨令丨卒以丨丨)
龐始平宫音
古今姓纂(周文王子畢公高之後封於龐鄉因氏焉)
事類以惠政得民(龐參字仲達為漢陽太守郡人任棠有竒節參先候之棠以薤一大本水)
(一盂置戶屏前自抱兒孫伏於戸下參思其意曰水者欲吾清也拔大本薤者欲吾擊強宗也抱兒當戶欲吾)
(開門恤孤也參在職果能抑強助弱丨丨丨丨丨)有宰相器能(龐參虞詡薦其丨丨丨丨丨後)
(為太尉錄尚書事)登鹿門採藥(龐公襄陽人劉表問曰先生苦居畎畆而不肯官禄何以遺子)
(孫乎公曰世人皆遺之以危今獨遺之以安未為無所遺也遂攜妻子丨丨丨山丨丨不反)謂白馬
將軍(魏龐德字令明每戰常乘白馬關羽軍丨之丨丨丨丨)謚戎昭果毅(龐德丨策曰惟)
(侯丨丨丨丨蹈難成名聲溢當時義高在昔)南州士冠冕(蜀龐統字士元為丨丨丨之丨丨)
使治中展驥足(守耒陽令不治免官魯肅曰龐士元非百里才丨處丨丨别駕始當丨其丨丨)
(先主以為治中從事)非執議豈成功(皇朝龐籍字醇之單州武城人農智高叛命狄青為宣撫)
(使或言青不專任仁宗問籍籍曰青起行伍以文臣副之則號令不專仁宗然之及捷書至仁宗謂籍曰丨卿)
(丨丨丨能丨丨)議汰兵省八萬(龐籍為樞密使言近世養兵務多而不精請與中書議簡汰之)
(法仁宗疑焉籍曰儻有一夫之呼臣請以百口償之卒省兵八萬人)
古今合璧事類備要續集卷十七
