古今合璧事類備要别集卷七十
宋謝維新撰
飛禽門
雉
格物總論(雉大如家雞母按爾雅數種青質五色者曰鷂雉長尾走且鳴者曰鷮雉黃色鳴自)
(呼者曰鳴雉似山鷄而小冠者曰鷩雉五色皆備成章者曰翬此左傳所謂五雉者也然又有白者有黑)
(者白者為中瑞黑者為下瑞也)
事類華蟲(予欲觀古人之象山龍丨丨注雉也尚書)疏趾(祭宗廟之雉曰丨丨記曲禮)求其牡(雉鳴)
(丨丨丨詩)求其雌(雉之朝雊尚丨丨丨同上)五工正(少皥氏以鳥名官五雉為丨丨丨左)一死䞇(舜修)
(五禮五玉三帛二生丨丨丨注丨丨士丨雉書)調羹進(彭祖姓籛名鏗帝顓項之玄孫善養性能丨鼎進雉丨於)
(堯饗食之以夀考神仙傳)升鼎雊(高宗祭成湯有飛雉丨丨耳而丨祖已曰雉野鳥也今升鼎遠方將有求朝者)
(乎尚書大𫝊)羽畎貢(羽畎夏翟注丨丨谷名夏翟鳥名中旌旗故丨之書禹貢)越裳獻(周成王時丨丨)
(丨白雉去京師三萬里孝經援神契)野雞雊(季冬丨丨始丨)山雌時(丨梁丨雉丨哉時哉子路共之三嗅)
(而作語)童子化(秦穆公時陳倉人掘地得物若羊非羊若猪非猪牽以獻諸公道逢二童子童子曰此名為媪)
(常在地食死人腦若欲殺之以栢倕其首媪復曰彼二童名為陳寳得雄者王得雌者霸陳倉人捨媪逐二童子丨丨丨)
(為雉飛入平林陳倉人告穆公穆公大獵果得其雉又化為石置之汧渭之間至文公為立祠名陳寶祠時流)
(星集祠若雄雉列仙傳)獨沐見(齊丨丨子七十燕妻丨雉雌雄相随感之撫琴而歌)大夫射
(賈丨丨娶妻三年不言不笑後以如臯丨雉獲之其妻始言始笑左)婦人獻(丨丨丨雉於叔孫穆子穆)
(子問其姓對曰子年長矣能捧雉以從我乎左)作琴操(衛侯女嫁於齊太子中道太子死傅母曰且往)
(臨喪哀畢不肯歸終之以死傅母悔之取女所自操琴於塜上鼓之又有二雉俱出墓中傳母悲痛援琴作雉)
(朝飛操)以金買(楚人擔雉雛路人問之對曰鳳凰乃丨丨丨之而獻楚王王感其意重之白氏帖)
對曰鳳凰(見上注)改曰野雞(吕后名雉丨丨丨丨漢書注)翔集郎車(蕭望)
(之為郎有雉數十常隨車丨丨本傳)旁有童子(魯恭為中牟令翟雉馴於桑丨丨丨丨不捕之曰雉)
(方將雛曰童子有仁心三異也本傳)見於西河(桓帝永康七年白雉丨丨丨丨)出於孟山
(白雉熊宗之精丨丨丨丨典略)魏文射雉(丨辛毗從丨帝丨丨帝曰樂哉毗曰於陛下甚樂於羣下)
(甚苦帝後為稀出)孫權射雉(丨丨數丨丨潘濬諫權櫂曰時特暫出耳不復如往日也濬曰天下)
(未定萬機務多射雉非急弦絶指破皆能為害乃手自撤壞雉翳由是遂絶不復射雉)登銘柱頭
(雄雉飛來丨王弘直内丨丨丨令管輅作卦曰至五月必遷時三月也至時果為渤海守魏志)雊武庫
中(晉武庫閉甚密中忽聞雉丨張華曰必是蛇化也開視則有蛇蜕也)雉集宫中(褚遂良晉王為)
(皇太子時飛丨數丨丨丨)雉集縣署(咸通十一年夏丨丨河内丨丨)遍遺幕府(叚成式侍)
(父於蜀以雉兔丨丨丨丨並孔氏帖)不忌禁衞(開元十三年十一月雄雉馴飛泰山齋宫内封禪所)
(以告成功祀事無重於此者而野鳥馴飛丨丨丨丨不祥五行志)駢孔述庭(孔述睿下除武成令)
(雉丨於庭)雊高駢寢(高駢進東面都統會二雉丨寢占者曰軍府將空駢惡之)縣吏捕雉
(光啓三年新安丨丨家丨得丨養之月餘相闘死)野人獻雉(五代元行欽明宗入汴州莊宗至萬)
(勝鎮不得進與行欽登道旁冡置酒相顧泣下有丨丨丨丨問其冡名野人曰愁臺也孔氏帖)鄭愔雉
伏(丨丨丨丨權門朝野僉載)文泰雉竄(西域高昌遣使謝帝引責之丨丨猥曰丨丨千蒿各得其)
(所豈不快邪西域使者入貢而主悉拘梗之孔氏帖)畫對雉圖(竇師綸丨丨丨丨一卷藝文志)潘
岳射雉賦(涉青林以游覽兮樂羽族之羣飛聿采毛之英麗兮有五色之名翬厲耿介之專心兮奓)
(雄艷之姱姿巡丘陵以經略兮畫墳衍而分畿於是青陽告謝朱明肇授靡木不滋無草不茂初莖蔚其曜新)
(陳柯槭以改舊天泱泱以垂雲泉涓涓而吐溜麥漸漸以擢芒雉鷕鷕而朝鴝眄箱籠以揭驕睨驍媒之變態)
(奮勁骹以角搓瞵悍目以旁睞鶯綺翼而赬撾灼繡頸而衮背欝軒翥以餘怒思長鳴以效能爾乃搫揚拄翳)
(停僮蔥翠綠栢參差文翮鱗次蕭森繁茂婉轉輕利衷料戾以徹鑒表厭躡以密緻恐吾游之晏起慮原禽之)
(罕至甘疲心於企想分倦目以寓視何調翰之喬桀邈儔類而殊才候扇舉而清叫野聞聲而應媒褰微罟以)
(長眺已踉蹡而徐來摛朱冠之赩赫思藻翰之陪鰓首葯綠素身拖黼繪青鞦莎靡丹臆蘭綷或蹶或啄時行)
(時止斑尾揚翹雙角特起良游呃喔引之規裏應叱愕立擢身竦峙捧黃間以密彀属剛挂以潛擬倒禽紛以)
(迸落機聲振而未己山鷩悍害焱迅己甚越壑凌岑飛鳴薄廩擎牙低鏃心平望審毛體推落霍若碎錦逸羣之)
(雋擅揚挾兩擽雌妬異倏來倏往忌上風之餮切畏暎日之儻朗屏發布而累息徒心煩而技癢伊義鳥之應)
(機啾穫地以厲響彼聒音而逕進忽交距以接壤彤盈窗以美發紛首頽而臆仰或乃崇墳夷靡農不易隴稊)
(菽叢糅翳薈菶茸鳴雄振羽依于其冡㨛降丘以馳敵雖形隱而革動瞻挺穟之傾掉意淰躍以振踊暾出苗)
(以入場愈情駭而神悚望黶合而翳皛雉脥肩而旋踵俽余志之精銳擬青顱而點項亦有目不步體邪眺旁)
(剔靡聞而驚無見自䳮周環迴復繚繞盤辟戾翳旋把縈隨所歴彳亍中輟馥焉中鏑前捩重膺旁截疊翮若)
(夫多疑少决膽劣心狷内無固守出不交戰來若處子去如激電闚□&KR0034;葉慏歴乍見於是筭分銖商遠邇揆)
(懸力騁絶伎如輊如軒不高不埤當味值胷裂嗉破觜夷險殊地馴麄異變昃不暇食夕不告勌昔賈氏之如)
(臯始解顔於一箭醜夫為之改貌憾妻為之擇怨彼遊田之致獲咸乘危以馳驚何斯藝之安逸嗟禽徒其已)
(豫清道而行擇地而住尾飾鑣而在服肉登爼而永御豈惟早隸此焉君舉若乃耽盤流遯放心不移忘其身)
(恤司其雄雌桀而無節端操或虧此則老氏之所誡而君子之所不為)
詩集錦檐繡檔(丨丨䄖丨丨襦彊彊啄食哺爾雛壟東卧穟滿風雨莫良媒壟西去齊人織)
(網如素空張在野田平碧中綱綠漠漠無形影誤爾觸之傷首紅艾葉綠花誰剪刻中藏禍機不可測李賀其)
(如張)錦衣綺翼(麥隴青青二月時白雉朝飛挾兩雌丨丨丨丨何離褷犢牧採薪感之悲春天和白)
(日暖啄食飲泉勇氣滿争雄鬪死繡頸斷雉子班奏急管絃心傾酒美盡玉椀枯楊枯楊爾生荑我獨七十而)
(孤棲彈絃寫意恨不盡瞑目歸黃泥李白雉朝飛)行旋母脚(雉咿喔雛出殼毛斑斑觜啄啄學飛)
(未得一尺高還逐母丨丨丨丨麥壠淺淺難蔽身遠去戀雛低怕人時時土中張兩翅引雛食蟲不相離王建)
(雉將雛)令誘同族(雙雉在野時可憐同嗜欲一雉獨先飛暗被潜羈束啖養能幾時返與他心腹)
(置在芳草中翻丨丨丨丨前時相失者思君意彌篤遠見爾文章知君草中㐲和鳴忽相召又啄翳前粟斂翅)
(遠投君飛馳勢奔蹙罥挂在君前向君聲促促信君决無疑不道君相覆元稹雉)五色離披(原頭)
(火燒盡兀兀野雉畏鷹出復没將軍欲以巧服人盤馬彎弓惜不發地形漸窄觀者多雉驚弓滿勁箭加衝人)
(决起百餘尺紅翎白鏃隨傾斜將軍仰笑軍吏賀丨丨丨丨馬前墮韓文公雉帶箭)
山鷄附吐綬鷄
格物總論(山鷄鵕䴊一名錦鷄有美毛其色鮮明五采炫耀自愛其毛終日影水目眩則溺又)
(利距善鬪人以家鷄闘之則可擒吐綬雞一名真珠鷄如人家鷄母羽毛有白圓點嗉藏肉綬長闊數寸)
(紅碧相間極為煥爛常時不見須遇晴日則向陽擺之頂上先出兩角肉亦二寸許然後徐舒其綬踰時)
(悉斂於嗉下披其毛不復見或有死者割其頸臆間亦無所覩)
事類冠鵕䴊(惠帝時郎中戴丨丨冠漢服輿志)鑑山鷄(魏武帝時南方獻山鷄帝欲其)
(鳴舞而無由公子蒼舒今以大鏡著其前鷄丨形而舞不知止遂至死韋仲將為之賦異苑)文彩可
愛(焦君以錦鷄為贈丨丨丨丨性復馴狎然終日為家猫所困遂復挈還仍嗣短句張芸叟集)
詩集繡翎紅觜(石壑動晴景山禽陵翠微丨丨翻草去丨丨啄花歸巢暖碧雲色影孤青鏡輝)
(不知春樹畔何處又分飛温庭筠)金冠綵衣(高原濯濯弄春輝丨碧丨纓丨繪丨石溜寫烟晴自)
(照岩枝横月夜相依有時勃窣盤跚舞忽地鈎輈格磔啼寄語人間用矰繳瑶臺鸞鳳好同歸文與可)清
唳相呼(蠻荆鮮人秀厥美為物怪禽鳥得之多山鷄禀其粹衆彩爛成文真色不可繪仙衣霓紛披女)
(錦花綷繚輝光日華亂眩轉目晴憊高田啄秋栗下澗飲泉瀨丨丨或丨丨舞影還自愛豈知文章累遂使網)
(羅挂及禍誠其媒求友反遭賣有身乃吾患斷尾亦前戒不羣世所驚甚美衆之害稻粱雖云厚樊縶豈為泰)
(山林歸無期羽翮日已鍛用晦有前言書之可為誡歐陽修)有文堪悦(魯恭感物性能馴因把華)
(蟲贈里仁雖丨丨章丨丨目却無言語解媒身只愁猫犬常窺汝胡不山林遠避人好在舊籠還舊主便當歸)
(放澗之濱張芸叟)
吐綬鷄盤花絛(越山有鳥翔寥廓嗉中夭綬光若若越人偶見而竒之因名吐綬江南知四明)
(天姥神仙地朱鳥星精鍾異氣赤玉雕成彪炳毛紅綃剪出玲瓏翅湖煙始開山日高迎風吐綬丨丨丨臨波)
(似染琅玕草暎葉凝開王母桃花紅草綠人間事未若靈禽自然貴鶴吐明珠暫報恩鵲銜金印空為瑞春和)
(秋霽野花開玩景尋芳處處來翠幕雕籠非所慕珠丸柘彈莫相猜棲月啼烟凌縹緲高林先見金霞曉三山)
(仙路寄遥情刷羽揚翹欲上征不學碧鷄依井絡願隨青鳥向層城太液池中有黃鵠怜君長向卑枝宿何如)
(一借羊角風來聽簫韶九成曲劉禹錫)仰稻梁(雲飛水宿永相忘却向雕籠丨丨丨春草滿山歸不)
(得對人猶復吐文章張芸叟詠薛判官吐綬鷄)組麗深藏(樊籠寄食老低摧丨丨丨丨肯自媒天日)
(清明聊一吐兒童初見互驚猜荆公)
鷓鴣附竹鷄
格物總論(鷓鴣大如小野鷄臆前有白圓點背上間紫赤毛其飛也皆東南迴翔然開翅之始)
(必先南翥多對啼自呼鈎輈格磔者是有鳥相似不為此鳴者非也竹鷄比之差小毛羽褐多斑赤紋自)
(呼泥滑滑所在山谷有之)
事類樂餘年(零陵李宗古居士唯一妻一女垂老病足養鷓鴣鸚鵡以丨丨丨黃山谷戲詠詩二)
(首山谷詩見後)
詩集黃茅岡(山鷓鴣朝朝暮暮啼復啼啼時白露風凄凄丨丨丨頭秋日晚苦竹嶺下寒月低畬)
(田有粟何不啄石楠有枝何不棲迢迢不緩復不急樓上舟中聲暗入夢鄉仙客展轉卧抱兒寡婦彷徨立山)
(鷓鴣爾本此鄉鳥生不辭巢不别羣何苦聲聲啼到曉啼到曉唯能愁北人南人慣聞如不聞白樂天)苦
竹嶺(丨丨丨頭秋月輝苦竹南枝鷓鴣飛嫁得燕山胡鴈壻欲銜我向鴈門歸山鷄翟雉來相勸南禽多)
(被北禽欺紫塞嚴霜如劍戟蒼梧故巢難背違我心誓死不能去哀鳴驚叫淚沾衣李太白)同類相
呼(楚越有鳥甘且腴嘲嘲自鳴為鷓鴣徇媒得食不復慮機械潛發罹置罦羽毛摧折觸籠籞烟火煽赫驚)
(庖厨鼎前芍藥調五味膳夫攘腕左右視齊王不忍觳&KR1100;牛簡子亦放邯鄲鳩二子得意猶念此况我萬里為)
(孤囚破籠展翅當遠去丨丨丨丨莫相顧柳宗元放鷓鴣詞)數聲相應(書中曾見曲中聞不是傷)
(情即斷魂北客南來心未穏丨丨丨丨過前村張復之)懊惱澤家(南禽無佀似相依錦翅雙雙傍)
(馬飛孤竹廟前啼暮雨汨羅祠畔弔殘暉秦人只解歌為曲越女空能畫作衣丨丨丨丨非有恨年年長憶鳳)
(城歸韋莊)鈎輈磔格(落照蒼茫秋草明鷓鴣啼處遠人行正穿屈曲崎嶇路更聽丨丨丨丨聲曾泊)
(桂江深岸雨亦於松嶺阻歸程此時為爾腸干斷乞放今宵白髮生李羣玉)相呼相應(暖戲烟蕪)
(錦翼齊品流應是近山鷄雨昏青草湖邊過花落黃陵廟裏啼游子乍聞征袖濕佳人纔唱翠眉低丨丨丨丨)
(湘江闊苦竹叢深春日西鄭谷)報晴報雨(山雌之弟竹鷄兄乍入雕籠便不驚此鳥為公行不得丨)
(丨丨丨總同聲黃魯直戲詠零陵李宗古居士家馴鷓鴣)為唱愁辭(江天梅雨濕江籬此處烟香是)
(此時苦竹嶺頭歸去日海棠花落舊棲枝春宵思極蘭燈暗曉月啼多錦幕垂唯有佳人憶南國殷勤丨爾丨)
(丨丨鄭谷)應是鼻亭(真人夢出大槐宮萬里蒼梧一洗空終日憂兄行不得鷓鴣丨丨丨丨公山谷)
竹鷄雨瀟瀟(泥滑滑苦竹罔丨丨丨馬上郎馬蹄凌兢雨又急此鳥為君應斷腸梅聖俞)泥
滑滑(春日正晴明滿園花盛發勸爾竹下鷄莫啼丨丨丨文與可又雪丨丨丨到山郭提壺勸君亦不惡)
(林中解道不如歸家人應念思歸樂山谷又山行三日厭泥行幸自今朝得一晴又聽數聲丨丨丨情知浪語)
(也心驚楊廷秀)
樂府啼傍黃昏(見竹)
古今合璧事類備要别集卷七十
