古今合璧事類備要外集卷五十八
宋謝維新撰
舟艦門
舟附(御船戰船)
器物叢談(舟船也水行用之以其周流故曰舟以其循水而行故曰船皆所以濟不通也船上)
(施屋曰廬其上施重屋曰飛廬又其上施重室曰雀室於中候望取其若鳥雀之驚視也然舟又有别名)
(焉有謂之艦艦其版屋也有謂之艨艟艨艟外狹而長也有謂之艆䑼艆䑼海中船似此類者不一而足)
(楫所以刺船棹所以撐船艫所以進船舵所以正船帆船上幔檣又帆竿舳艫又在船之後艘舟總名也)
事類柏舟(汎彼丨丨)楊舟(汎汎丨丨)葦航(一丨丨之)桂楫(丨丨松舟並詩)觀葉
為(古者丨落丨因以丨舟)刳木為(黃帝堯舜氏作云云丨丨丨舟剡木為楫以濟不通致遠以利)
(天下盖取諸渙易)罔水行(無若丹朱傲丨丨丨舟書)水乘舟(禹曰洪水滔天浩浩懷山襄陵)
(下民昏墊予乘四載隨山刊木注所載者四丨丨丨書)川作舟(高宗命傅說曰若濟巨丨用汝丨丨)
(楫)桴浮海(孔子曰道不行乘丨丨於丨語)舟浮海(范蠡事勾踐滅吳乃自與其私徒屬乘丨)
(丨丨以行終不返)津人操舟(顔回問仲尼曰吾嘗濟乎觴深之泉丨丨丨丨若神吾問曰操可學)
(乎曰可善游者數習而後能莊子)漁父鼓枻(屈原既放遊於江潭行吟澤畔丨丨見而問之云云)
(莞爾而笑丨丨而去屈漁父辭)漁父方刺(伍子胥與楚太子建之子勝俱奔吳到昭關欲執之胥與)
(勝獨身步走追者在後江上有一丨丨丨丨船知胥之急乃渡之史記)丈夫佐刺(陳平漢攻殷下)
(懼誅亡度河船人見其美丨丨獨行疑其亡將要下當有寳器金玉目之欲殺平平心恐乃解衣羸而丨丨舡)
(船人知其無有乃止前本傳)謂飜避船(虞翻仲翔行逢糜芳人丨丨丨將軍丨翻曰失忠與敬何)
(以事君傾人二城稱將軍可乎芳闔戶不應)召張同船(劉恢眞長為丹陽尹張憑長宗詣恢恢留)
(宿明旦還船湏臾恢出傳教見張孝廉船召同載之)櫂船為郎(鄧通以丨丨丨黃頭丨)同舟
若仙(郭林宗遊洛陽始見河南尹李膺膺大竒之遂相友善於是名震京師後歸鄉曲衣冠諸儒送至河)
(上車數千兩林宗唯與李膺丨丨而濟衆賓望之以為神仙焉)以舟稱象(鄧哀王協字蒼舒武帝少)
(子年九歲孫權獻大象帝欲知其斤數問羣臣以下莫能知者舒曰置象船中刻至水處秤物較之即知也帝)
(奇之魏志)以土為船(昔武落鍾山崩有石穴二其一赤如丹其一黑如漆有一人出赤穴者名務相)
(出黑穴者凡四姓凡五姓争為神丨丨丨丨雕畫之浮者以為廪君務相船獨浮遂稱廩君晉書)以鐵
為舡(張果老事見佛書)折葉作舟(陳李卿家于江南舉進士不成嘗訪僧于青龍寺遇僧它)
(適有終南山翁亦候僧歸東壁有寰瀛圖季卿乃尋江南路而長嘆曰得自渭泛河達于家亦不悔山翁笑曰)
(此不難致命僧僮丨階前竹丨丨丨置圖上季卿熟視久之稍覺渭水波浪一葉漸巨席帆既張恍然若登舟)
(旬餘至家一更復登舟泛江遵舊途而去復遊青龍寺見山翁尚擁褐而坐季卿曰非夢乎山翁曰六十日當)
(自知爾後季卿妻子自江南奔來謂季卿厭世矣妻曰某日歸是夕題詩於西齋及留别二章始知非夢異聞)
(實錄)乘野人船(晉郭翻字長翔丨小船歸武昌安西將軍庾造之以其船狹小就引大船翻曰使君)
(不以鄙賤而辱臨之此固丨丨之丨)拏野人船(張伯儀李希烈反賊追及奮力以禦之兩刀相嚮不)
(得下會救至免至漢水丨丨丨丨以達沔州)雪夜乘舟(戴安道事見雪門注詳)月夜泛
舟(袁宏事見月門注詳)往來苕霅(張志和顔眞卿為湖州刺史志和來謁眞卿以舟敝陋請更之)
(志和曰顧為浮家泛宅丨丨丨丨間辨捷類如此唐本傳)飲餞潘湖(歐陽詹泉州晉江人常衮罷相)
(為觀察使詹與羅山甫同隠潘湖往見衮衮竒之辭歸泛舟丨丨)著袍坐舟(李白嘗乘月與崔宗)
(之自采石至金陵丨宫錦丨丨丨中旁若無人本傳)以身引舟(何易于為益昌令縣距州四十里刺)
(史崔朴常乘春與客屬泛舟出益昌旁索民挽繂易于丨丨丨丨朴驚問狀易于曰方春百姓耕且蠶惟令不)
(事可任其勞朴媿與賓客疾駈去本傳)乘舟為喻(紹聖初章申公以宰相召子齊陳公瓘適相遇)
(獨請登舟共載訪以當世之務公曰請以丨丨丨丨偏重其可乎移左置右其偏一也因論熙豐元祐之事以)
(為元祐之政多異熙寧則先志固已變而行之温公不明先志而用母改子之說行之太遽所以紛紛楊龜山)
(云瑩中言乘舟事最好然元祐舟不知為何樁得太重及紹聖時不知如何亦偏多載子據此兩舟所載者因)
(甚物得重今當去何物則平遺書及語錄)劉禹錫儆舟(劉子于汴涉淮而東亦既釋紼纚榜人告)
(予曰方今湍悍而舟盬宜謹其具以虞焉予聞言若厲繇是袽以窒之灰以墐之&KR1893;以乾之僕怠而丹行夕惕)
(而晝勤景霾晶而莫進風異響而遄止兢兢然累辰是用獲濟揠檣弭擢次于淮陰於是舟之工咸沛然自暇)
(自逸或遊肆而觴矣或拊括而歌矣隸也休役以尚寢矣吾曹無虞以燕息矣逮夜分窽隙潜澍渙然陰潰至)
(乎淹簀濡薦方卒愕傳呼跣跳登墟僅以身脫目未及瞬而樓傾軸墊坵于泥沙力莫能支也劉子缺然自視)
(而言曰曏予兢惕也汨洪波而無害今予宴安蹈常流而致危畏之途果無常所哉不生於所畏而生於所易)
(也是以越子膝行吳君忽晉宣尸居魏臣怠白公厲劒子西哂李園飬士春申易至于覆國夷族可不警哉嗚)
(呼禍福之胚胎也其動甚微倚伏之予楯也其理甚明困而後儆斯弗及已)陳傅良舟說(吾子)
(知舟之所以致遠乎凡治大舟其檣以負䑺欲其屹乎其不撓也其䑺以彍風欲其驁乎而不靡也其柂以轄)
(乎軸欲其壯以殿犇也其磴以柅乎艫欲其堅以鎮浮也其維以縻欲其固而莫之脫也其樛若篙以擢欲其)
(勁而莫之折也其蓬以却雨欲其縝密而厚也其䒁以捍濤欲其端方以宰也而又樓焉以達遠戈焉以禦害)
(則以航千川以實萬斛肆千里行遭匪洑枟亂石晝晦冥大颺掀而無虞不然而斬杙以檣之裂席以䑺之續)
(便以維之析竹以篙之編蒲以蓬之冐而航焉以幸一濟之不覆則溺嗚呼君子者濟乎世之舟也而溺乎其)
(器以空中之質冐焉而求速能不覆且溺邪今吾子之舟其才良而文其質厚而深吾所望乎致遠者也雖然)
(其所待者闕如也吾子而能豐其所中而不倚也為檣大其所受可則舒否則翕也為䑺截乎其所守徑乎其)
(所趨為拖正於動引而不發為磴某人為師某人宜有擇而附麗焉為維勇而不懈乎進為櫂若篙謹重以屏)
(其患焉為蓬峻整以遠其侮焉為䒁則吾始無虞於子不然其以致遠也殆也哉吾聞子試于學驟先諸先澄)
(吾固憂其挾少年之弱器以其空中而幸然於一濟冐焉而遂求速也詩不云乎譬彼舟流不知所届心之憂)
(矣不遑假寐以吾子學夫詩也於是乎贈舟說)柳宗元乘桴說(子曰道不行乘桴浮於海從我)
(者其由也與子路聞之喜子曰由也好勇過我無所取材說曰海與桴與材皆喻也海者聖人至道之本所以)
(浩然而遊息者也桴者所以遊息之具也材者所以為桴者也易曰復其見天地之心乎則天地之心者聖人)
(之海也復者聖人之桴也所以復者桴之材也孔子自以拯生人之道不得行乎其時將復於至道而遊息焉)
(謂由也勇於聞義果於避世故許其從之也其終曰無所取材云者言子路徒勇於聞義果於避世而未得所)
(以為復者也此以退子路兼人之氣而明復之難耳)
御舟龍負(夏禹南渡江黃丨丨舟)魚入(武王伐殷有白丨跳丨王舟)泛樓船(漢武)
(帝丨丨丨濟汾河)御樓船(漢成帝酎祭出便門欲丨丨丨薛廣德諫宜從橋免冠曰陛下不聽臣言)
(臣自刎以血汚車輪上乃止)舳艫相接(隋煬帝大業元年八月上御龍舟幸江都以左武衛大將)
(軍郭衍為前軍右武衛大將軍李景為後軍文武官五品以上給樓船九品以上給黃篾丨丨丨丨二百餘里)
(本記)櫂歌間發(順宗為皇太子侍宴魚藻宫張水嬉綵艦為丨丨衆樂丨丨德宗驩甚顧太子曰今)
(日何如太子誦詩好樂無荒以為對)漢武帝秋風辭(按正本漢書本紀天漢元年三月上行幸)
(河東祀后土顧視帝京欣然中流與羣臣飲燕上歡甚乃作秋風辭曰秋風起兮白雲飛草木黃落兮鴈南歸)
(蘭有秀兮菊有芳攜佳人兮不能忘濟曰佳人謂羣臣泛樓船兮濟汾河橫中流兮揚素波簫鼔鳴兮發棹歌)
(歡樂極兮哀情多少壯幾時兮奈老何)
戰船焚舟(秦伯伐晉濟河丨丨左文三年)争舟(晉楚戰于邲潘黨疾進師車馳卒奔乘晉軍桓)
(子不知所為鼓于軍中曰先濟者有賞中軍下軍丨丨舟中之指可掬也左宣十二年)戈船(漢武作昆)
(明池以習水戰中有丨丨樓船百艘上建樓櫓戈矛四角垂幡髦旌葆麾盖)樓船(漢楊僕征南越為丨)
(丨將軍武紀)建牙旗(周瑜逆曹公部將黃盖蒙衝鬭艦千艘實以薪草膏灌其中裹以帷幕上丨丨)
(丨同時發火時風猛火盛延燒岸上營曹公軍退)伏精兵(呂蒙襲關羽至尋陽盡丨丨丨於&KR1467;&KR1139;中)
(使船中搖櫓作商賈服晝夜兼行故羽不聞知遂至南郡)乘舸入(董襲討黃祖祖橫兩蒙衝夾守沔口)
(以栟櫊大紲繫石為矴襲與陵統俱為前部各將百人被兩鎧丨大丨突丨蒙衝身以刀斷兩紲蒙衝乃横流)
(大兵遂進)擊楫誓(祖逖為奮威將軍及渡江中流丨丨而丨曰逖不能清中原而復濟者有如大江)
船為艦(陶侃以運丨丨戰丨或言不可侃曰以官物討官賊)木為城(晉王濬為益州刺史謀伐)
(吳造戰舟艦大船連舫方百二十步受二千餘人以丨丨丨起樓櫓開四門其上馳馬往來又畫鷁首怪獸於)
(船首以懼江神舟楫之盛自古未有)五百艘(閻立德即洪州造浮海大航丨丨丨遂從征遼)千二
柁(楊行密封吳王天祐二年王彦章李德誠拔潤州殺安仁義以王茂章為潤州團練使聶彦章等率舟師)
(伐殷攻岳州許德勲詹佶以舟丨丨百丨入蛉子湖㻡山之南為木龍鏁舟夜徙三百舸斷楊林岸彦章入荆)
(江將趨江陵佶躡之德勲以梅花海鶻迅舸進斷木龍舟蔽江車弩亂發執彦章溺死萬人殷釋彦章還德勲)
(謂曰為我謝吳王僕等數人在湖湘不可冀也)獲鬭艦(蕭銑遣將支士引拒孝恭戰清江口孝恭大破)
(之丨丨丨千艘)挐飛艫(馮弘鐸大敗收殘士欲入海行密懼復拒遣人迎犒東塘因謂曰兵有勝負今)
(衆尚強乃自棄于海奈何吾府雖隘尚可以居若欲揚州我且讓公弘鐸舉軍盡笑行密丨丨丨不持兵入其)
(軍執弘鐸手慰勉遂以歸張雄傳)飛虎艦(紹興二年王彦恢制丨丨戰丨傍設四輪每輪八檝四八)
(旋轉日行千里中興係年錄)高適濟河焚舟賦(昔孟明之載戰載北也穹山肉填平地血)
(流匹馬隻輪蕩然不收社稷包羞朝廷隠憂用兵至此不死何求誠以棄瑕之思未報拜賜之言虚設砥名礪)
(節易地改轍冀桑榆之未報得雌雄之一决乃復總元戎申薄伐四馬雲屯長劒電掣咆哮兮前貔後虎威稜)
(兮左霜右雪火前旗而四面風動雷萬鼓而一道地裂小長平之瓦解凌不周之柱折朝出乎咸秦夕濟乎孟)
(津其氣益振其屈欲伸於是指河中之舟示軍中之人曰吾與君子誓雪前恥負則入黃泉之下勝則入青雲)
(之裏吹嘘而霜露變叱咤而風塵弭雖無此舟誰無此舟爾否則骸骨為異鄉之土魂魄為鄰國之鬼雖有此)
(舟誰有此舟矣乃命焚之夫其火與木相守水與火相煎烘大川焮長壖龍吼乎沸淵魚喁乎湯泉舳艫化而)
(為炭檝棹颺而為烟水聲與軍聲合下薄于地火氣與兵氣鬭上衝于天是以天為我赫怒焉地為我震業焉)
(林木為我枯死焉山陵為我崩騫焉千里而高鳥不飛幽遐而猛獸莫前況於人乎況於國乎於是晉君臣聞)
(之心慴不寧背負芒刺形神無主手足若墜曰秦師德之修誠之至天將啓吾將避閉城郭而不出潛鋒鋩以)
(自備以五廟苟存為倖以萬人苟免為智豈敢護其山河而虞其土地于時晉實之主反為客氣實之客反為)
(主不戰而勝不攻而取掠地於大河之北封屍於崤陵之下既而鬼雪前恥人解厚顔四顧清野橫行而旋譟)
(聲破晉山喜氣塞秦關曹沬復魯之勲自居其下范蠡平吳之力莫厠其間此役也見孟明之臨事暫否終泰)
(圖之大也見子桑之舉人遺麤得精鑒之明也見秦伯之用賢責功捨過道之在也臣事君不必自致藉主司)
(之公君使臣不必自得藉主司之忠由是觀秦伯之有子桑猶耳月之在躬以其視視一國之明以其聽聽一)
(國之聰自可以翊天子還淳風名與三五比崇身與二八争功成彊秦霸西戎不亦宜乎明明我后渴賢固久)
(懸無私之鏡以照六合倚無私之衡以秤九有掇竒拾異葑菲盡取若有一人近忠貞含文章悔已往之無成)
(謀大事於此行出蜀郡題橋以見志入函谷棄繻以示誠寧作焚舟而死不為棄甲而生投君於子桑自比於)
(孟明君謂如之何言之不可已頌之曰析薪如之何匪斧不克事君如之何匪媒不得是知焚舟之役非孟明)
(之力乃子桑之力也)
詩集影若虹(蕩蕩萬斛船丨丨揚白丨起檣必椎牛挂席集衆功自非風動天莫置大水中杜)
舟若鴈(小丨丨鳬丨大舟若鯨鯢李白送族弟)百夫撐挽(我船千斛初甚遲上灘下灘風)
(薄之丨丨丨丨纔得過水淺舟大行無期同來賓客笑鈍滯一葉自買如鳬鷖瞥波急漿亂藻荇瞬息不見飈)
(車馳忽然昨夜雷雨作黑雲頽山風卷壑龍門春漲魚鱉亂牛渚宵明鬼神惡蓬翻䌫斷泊不得客只一身無)
(處著長年呌客強驚起一浪先掀半船水囊衣漂盡到巾屨一夜犇忙沙石裏我時酣寢殊不覺但怪颼颼風)
(到耳起來呼酒自勞苦水滿凉生差可喜向來笑者今却悲人生淹迷那能知明朝轉柂我船快喚客同船莫)
(嫌隘張安國大雨戲作呈張立之及同行諸公)千里瞬息(東船得風帆席高丨丨丨丨輕鴻毛西船)
(見笑苦遲鈍汗流撐折百張蒿明日風翻波浪異西笑東船却如此東西相笑無已時我但行藏任天理李德)
(遠東西船行)
樂府一船恨(波聲拍枕長淮曉隙月窺人小無情汴水自東流只載丨丨離丨向西州竹溪花)
(浦曾同醉酒味多於淚誰教風鑑在塵埃醖釀一場煩惱送人來東坡虞美人)一葉輕(丨丨舟丨雙漿)
(鴻驚水天清影湛波平魚翻藻鑑鷺點烟汀過沙溪急霜溪冷月溪清重重似畫曲曲如屏筭當年虚老嚴)
(陵君臣一夢今古虚名但遠山長雲山亂曉山青東坡行香子)買舟東去(杖屨謁金門穿盡雲山無)
(數尚有江天一半買扁舟東去青江神眼底識英雄閣住半空烟雨借我一帆風信去天尺五卓稼翁赴省)
(臨安舟中作)
古今合璧事類備要外集卷五十八
