古今合璧事類備要後集卷十六
宋謝維新撰
執政門
樞密院(樞使同知)(副使簽書)(使相同簽)(知院)
歴代㳂革(唐代宗永泰中置内樞密使馮鑑續事始以宦官為之初不置司局但有屋三楹貯)
(文書而已其職掌惟承受表奏於内中進呈若人主有所處分則宣付中書門下施行而已吕原明家塾)
(廉梁永泰中宦官董廷秀參掌樞密事元和中劉光埼守謙為樞密使長慶中王守澄知樞密事舊左)
(右軍容多入為樞密亦無視事之廳後僖昭時楊復恭西門季玄欲奪宰相權乃於堂狀後帖黃指揮公)
(事此其始也續通典後梁革唐世宦官之弊開平元年改樞密院為崇政院命敬翔為使始更用士人五)
(代會要分紀其備顧問參謀議於中則有之未始專行事於外也五代史唐莊宗同光元年復以崇政院)
(為樞密院命宰臣郭崇韜兼使又置院使一人然權侔宰相矣五代會要晉天福中以桑維翰知樞密院)
(事四年廢樞密院以劉處謙兼樞密奏議多不稱旨及處謙丁内憂遂廢其院開運元年復置以宰臣桑)
(維翰兼使周顯德六年范質王漙並參知樞密院事五代會要本朝樞密院與中書對持文武二柄號為)
(二府建隆元年以宰相魏仁浦吳延祚為樞密使趙普為副使周末闕副使至是始置太平興國四年以)
(石熙載為樞密直學士以簽書院事簽書之名始此大中祥符五年以知樞密院王欽若陳堯叟同中書)
(門下平章事充樞密使儒臣為使兼使相自此始淳化三年以張遜知院事温仲舒寇準同知院事同知)
(院之名始此治平中以郭逵同簽書院事同簽書之名始此舊制樞密院有使則置副使有知院則置同)
(知會要如置知院則當為副使者皆改同知若置使則同知復改為副使慶歴二年西方用兵富弼言邊)
(事係國安危不當專委樞密宜使宰相兼領於是以宰相吕夷簡判院事或言判名太重改夷簡兼樞密)
(使熙寧元年文彦博吕公弼為使韓絳邵亢為副使時陳升之三至樞府神宗欲稍異其禮乃以為知院)
(於是知院與使副並置矣元豐改官制議者欲廢密院歸兵部神宗曰祖宗不以兵柄歸有司故專命官)
(統之互相維制不從然以樞密聯職輔弼非出使之名乃定置知院同知院二人餘悉置職事亦多所釐)
(正細務分隸六曹專以邊機軍政為職而丹契國信民兵牧馬猶緫領焉續會要中興初有知院同知書)
(簽樞同簽樞不置樞密使副使中興會要建炎四年以宰相范宗尹兼知樞密院自慶歴後宰相不兼樞)
(密者八十年復兼自此始紹興初宰相張浚兼使趙鼎秦檜亦以左右僕射兼自此魏公既薦秦相未欲)
(其共已並又以故相不可除宅官乃先白高宗降旨以本兵之地事權宜重特除樞密使朝野雜記後秦)
(檜首復除樞使王敏節副之既而張劉二將並除樞密使岳飛副之合典故矣近歲張浚汪澈虞允文王)
(炎王淮周必大王藺趙汝愚繼除同上樞使其副止稱同知蓋相承之誤)
事類天樞(春秋運斗樞北斗第一丨丨第二璇第三璣後漢紀)西樞(熙寧三年詔曰國朝以丨)
(丨内輔翊贊本兵任為重矣會要)樞省(曾公亮除樞密院詔曰宜冠聮於丨丨王歧公集)温省
(王疇除樞密封妻制曰朕用禁林之老典丨丨之務甫參壽於帷幄承班秩於室家胡文恭行)中樞(文彦)
(博除樞密制曰仍冠丨丨温公集)上樞(擢從外關入贊丨丨王歧公回蔡樞密書)用宣頭子
(郭崇韜安重誨為樞密使始分領政事不由中書直行下者謂之宣如中書之勑小事則發頭子擬掌帖也至)
(今樞密院丨丨及丨丨吕源明家塾廣記)掌機政令(樞密院丨天子之丨務及天下邊境軍馬之丨)
(丨會要)文武參用(自五代以樞密院丨丨丨丨祥符七年王嗣宗曹利用並為檢校太保充副使)
(同上)朝廷大體(施大資點與樞密周公呈本院事上曰適來一二事卿等各陳所見甚關丨丨丨丨)
(公復奏曰臣蒙陛下權用日愧素餐疊蒙聖訓敢不竭股肱之力言行錄)三省同議(神宗改官制大)
(事丨丨共密院丨丨進呈畫旨稱三省樞密院同奉聖旨三省官皆同簽付樞密院行之小事獨取有行訖關)
(三省每朝三省樞密院先同對樞密退待於殿廬三省始留進呈三一事退樞密院再上進呈獨取旨遂為定)
(制吕源明家塾記)三省聚議(常事密院自行至涉邊則丨丨丨丨謂之開南廳同上)在中
書西(國初循唐制即中書之北置樞密院元豐改制遂變於中書西置續會要)如中書勑(見前)
(用宣頭子注)西府爭事(韓魏公曰慶歴中興希文彦國同在丨丨上前丨議論各别下殿各不失)
(和氣如未嘗爭也當時相善三人正如推車子其心一主於車可行而已不為己也魏公别錄)二府持
柄(國朝樞密院與中書對持文武二柄號為二府會要)樞要之司(歐陽文公集)密勿之
司(楊文公集)神兵會府(天極環樞丨丨丨丨王歧公除文彦傳制)神務枋府(北樞之躔)
(筦于丨丨二丨之丨倚以老成賜張耆詔)樞謨靖密(丨丨丨丨王禹偁行王曾制)神機聽
解(丨丨丨丨之劇王禹偁集)老泉上韓樞密(太尉執事洵著書無他長及言兵事論古今形)
(勢至自比賈誼所獻權書雖古人已往成敗之迹苟深曉其義施之於今無所不可昨因請見求進末議太尉)
(許諾謹撰其說言語朴直非有驚世絶俗之談甚高難行之論太尉取其大綱而無責其&KR0655;悉蓋古者非用兵)
(决勝之為難而養兵不用之可畏今夫水激之山放之海决之為溝塍壅之為沼沚是天下之人能之委江河)
(注淮泗滙為洪波瀦為太湖萬世之不溢者自禹之後未之見也夫兵者聚天下不義之徒挍之以不仁之器)
(而教之以殺人之事夫惟天下之未安盗賊之未殄然後有以施其不義之心用其不仁之器而試其殺人之)
(事當是之時勇者無餘力智者無餘謀巧者無餘技故其不義之心變而為忠不仁之器加之於不仁而殺人)
(之事施之於當殺及夫天下既平盗賊既殄不義之徒聚而不散勇者有餘力則思以為亂智者有餘謀則思)
(以為奸巧者有餘伎則思以為詐於是天下之患雜然出矣盖虎豹終日而不殺則跳踉大呌以發其怒蝮蝎)
(終日而不螫則噬囓草木以致其毒其理固然無足怪者昔者劉項奮臂於草莽之間秦楚無頼子弟千百為)
(輩爭起而應者不可勝數轉闘五六年天下厭兵項藉死而高祖亦已老矣方是時分王諸將改定律令與天)
(下休息而韓信黥布之徒相繼而起者七國高祖死於介冑之間而莫能止也連延及於吕氏之禍訖孝文而)
(後定是何起之易而收之難也劉項之勢初若決河順流而下誠有可喜及其崩潰四出放乎數百里之間拱)
(手而莫能救也嗚呼不有聖人何以善其後哉我太祖太宗躬環甲胄䟦涉險阻以斬刈四方之蓬蒿用兵數)
(十年謀臣猛將滿天下一旦卷甲而休之傳四世而天下無變此何術也荆楚九江之地不分於諸將而韓信)
(黥布之徒無以啓其心也雖然天下無變而兵久不用則其不義之心蓄而無所發飽食優游求逞於良民觀)
(其平居無事出怨言以邀其上一旦有急是非人得千金不可使也往年詔天下繕完城地西川之事洵實親)
(見凡郡縣之富民舉而籍其名得錢數百萬以為酒食餽餉之費柝聲未絶城輙隨壞如此者數年而後定卒)
(事官吏相賀卒徒相矜吉戰勝凱旋而待賞者比來京師遊阡陌間其書往偶語無所諱忌聞之士人方春時)
(尤不忍聞盖時五六月矣會京師憂大水鋤犂畚築列于兩河之壖縣官日費千萬傳呼勞問之聲不絶者數)
(十里猶且睊睊狼頋莫肯效用且夫内之如京師之所聞外之如西川之所親見天下之勢今如何也御將者)
(天子之事也御兵者將之職也天子者養尊而處優植思而取名與天下為喜樂者也故其道不可以御兵人)
(臣執法而不求情盡心而不求名出死力以捍社稷使天下之心繫於一人而已不與焉故御兵者人臣之事)
(不可以累天子也今之所患大臣好名而懼謗好名則多植私恩懼謗則執法不堅是以天下之兵豪縱至此)
(而莫之或制也項者狄公在樞府號為寬厚愛人狎昵士卒得其權心而太尉適承其厚彼狄公者知御外之)
(術而不知治内之道此邊將材也古者兵在外愛將軍而忘天子在内愛天子而忘將軍愛將軍所以戰愛天)
(子所以守狄公以其御外之心而施諸其内太尉不反其道而何以為治或者以為兵久驕不治一旦繩以法)
(恐因以生亂昔者郭子儀云河南李光弼實代之將至之日張用濟斬於轅門三軍股慓夫以臨淮之悍而代)
(汾陽之長者三軍之士竦然如赤子之脱慈母之懷而立乎嚴師之側何亂之敢生且夫天子者天下之父母)
(也將相者天下之師也師雖嚴赤子不敢以怨其父母將相雖厲天下不敢以咎其君其勢然也天子者可以)
(生人可以殺人故天下望其生及其殺之也天下曰是天子殺之故天子不可以多殺人人臣奉天子之法雖)
(多殺天下無以歸怨此先王所以威懷天下之術也伏惟太尉思天下所以長久之道而無務一時之名盡至)
(公之心而無恤三軍之多言夫天子惟深仁以結其心太尉厲武威以振其墮彼其思天子之深仁則□而不)
(至於怨思太尉之威武則愛而不至於驕君臣之體順而畏愛之道立非太尉吾誰望耶老蘇文)晦庵
上黃樞密(竊聞狄酋隕命種人遁走淮北遺民悉降我師此蓋天命眷頋宗廟社稷之靈肅清中原)
(以全畀付莫大之慶海内同之然熹之愚慮獨不勝私憂過計敢以布於下執事盖自戊午講和以至于今二)
(十餘年朝政不綱兵備弛廢國勢衰弱内外空虛近歲以來天啓聖心稍加振理時復漸有條緒然宿弊已深)
(非得同心同德之臣素為海内所屬望者為之輔佐進賢退姦修滯補弊要之以盡而持之已久使其勢翕然)
(而大變則未可以有為也前日不量事勢亟下親征之詔則既失之易矣然理宜言順庶幾有成事同發機有)
(進無退而曠日引日不聞進發之期任國政者不聞有寇忠愍之謀典宿衞者不聞有高武烈之請使諸將惰)
(心六軍解體狄騎横突深入兩淮兵少而敵益強事急而粮已匱於是解嚴未及兩月而募兵科借之禍已及)
(民矣向非天佑皇家降罰于彼則勝負之决盖未可知今日之事其不可謂諸公謀於廟堂之效羣帥攻城野)
(戰之功亦已明矣愚謂君臣相戒兢慎祗肅改圖柄任益修政理以答揚上天眷頋之命不宜坐虞鄰國之難)
(以幸為利而遽自以為安也抑今中原之地幅員萬里狄人奔走震駭之餘力未能爭朝廷坐視而不取非以)
(計取之則功緒廣而勞費多此正安危得失之機差之毫釐繆以千里不可以不審也熹切以為必能因其人)
(以守因其粮以食使東南之力不困然後根本固而不搖必有以大慰其來蘇之望而深結其同濟之心使西)
(北之情益堅然後藩籬密而可恃必使狄人他日痛定力全之後不能復窺吾盧龍之塞然後朝謁陵廟還反)
(舊京之事乃可言也不然今日朝廷之上侍從之列誰為能辦此者獨舊人之賢起而未用者一二公使之出)
(則重於今日視師之人授之政則賢於今日秉鈞之士獨恐朝廷終不聽用則無如之何耳失今不早為計北)
(人士馬精強固未有損今茲所失獨完顔亮一夫耳萬一旬月之間復悉其衆挾其喪君之耻以來修怨于我)
(不知朝廷之議復以何計禦之歛民則民憔悴而不堪募兵則兵脆弱而無用將據中原而與之爭則形勢未)
(習將棄中原而守淮泗則恢復無期不知議者何以處此苟處之未審而曰姑又以待天幸之來則非愚之所)
(敢知者是以私憂過計夙夜拳拳而不能已也頋衰病之餘氣短辭拙不能言利害之實然其大勢不遠是矣)
(閣下以道學履踐致身廟堂在諸公間最有人望故熹敢以此言進觸冒威尊皇恐無地狂妄之罪惟左右者)
(裁之朱文公集)
樞密使
事類機任(安重誨為樞密使在位六年以佐命功臣處丨密之丨事無大小皆所參决孔白帖)密
地(後唐張居翰為樞密使云云時居翰在丨丨五代史)位極人臣(莊宗朝郭崇韜為樞密使崇韜)
(既丨丨丨丨權兼内外謀猷獻納必盡忠規士族朝論頤亦收奬人物内外翕然稱之同上)權侔宰
相(梁之粜政使乃唐樞密之職蓋出納之任也至梁始用士人其備頋問參謀議于中則有之未始專行事)
(於外也至崇韜重誨為之始復唐樞密之名然丨丨丨丨矣後世因之遂分為二文事任宰相武事任樞密安)
(重誨傳)百度寖理(晉復置樞密院以桑維翰為使事無巨細一以委之數月之間丨丨丨丨五代)
(史)諸軍禀畏(周太祖之將鎮鄴也蘇逢吉請落樞密使曰樞密之任方鎮帶之非便使洪肇曰兼)
(帶樞密所冀丨丨丨丨逢吉曰此國家之事也且以内制外則順以外制内豈得便耶事雖不從物議多之同)
(上)號為二府(樞密使國朝首命趙韓王普焉號稱二府禮過無間每朝奏事共中書先後上所言)
(兩不相知祖宗亦頼此以聞異同用分宰相之權會要)典掌萬機(太平興國八年王顯充樞密使)
(上召謂曰卿代非儒門必寡學問今在朕左右丨丨丨丨固無暇博覽羣書命左右取軍戒三篇賜之曰讀此)
(則可免面墻矣同上)公朝宣麻(舊例樞密使未帶使相省不宣麻至周太祖初潜歴試是任乃宣制)
(於丨丨今之丨丨自周太祖始續翰林志)東院行印(後唐樞密使凡東西院二員國朝亦丨丨西院)
(但丨東院丨會要)圖籍周知(曾魯國宣靖公公亮字明仲拜樞密使公在政府修紀綱除弊事數)
(裁損冗兵又更制丨丨以丨丨四方兵數登耗三路屯戍衆寡地里遠近言行錄)號令明審(王丈)
(定公淮拜樞密使公在右府憂邊思職動中機會江西頼文政郴寇陳侗李接之變淮隂劫寇等公應酬羽書)
(丨丨賞罰丨丨平當上亦稱其毫釐不差樞密錢良臣語公曰近郭隸嘗云蒙宣諭王樞使在西府數年不曾)
(錯一事樓攻媿集)汰兵為民(龐潁公藉為樞密使以近世養兵之弊多而國用困竭於是大加簡)
(閱揀放為民者六萬餘人滅其衣粮之半者二萬餘人邊儲由是稍蘇焉言行錄)論事合意(曹武)
(惠王彬帝前密丨天下丨無不丨上丨而公堂會議如不能言太祖益所器重在宥密常公服危坐如對君父)
(接小吏亦以禮未嘗以名呼歸私第唯閉閣宴居不妄對賓客五鼔方罷已待漏於禁門矣雖霜雪不易其操)
(如此者几八年同上)卿殫忠勞(周文忠公必大除樞密使上曰丨在西府備丨丨丨若有邊事宣撫)
(使惟卿可他人不能也言行錄)卿宜一心(韓世忠除樞密使上謂世忠曰朕付卿等以樞府本兵之)
(權甚大丨丨合為丨丨勿分彼此則兵力全而莫之能禦頋如兀术者又何足掃除乎同上)爭事無
慍(慶歴三年杜衍為樞密使范仲淹出衍門下時為參知政事數丨丨上前衍丨丨色而仲淹益敬服之東)
(都事略)禮遇無間(見前號為二府注)賜文行字(夏竦為平章事臺諫交言其非改樞)
(密使上親隸乘險二字賜之又丨丨丨忠信四丨以勉之)賜軍戒篇(見前典掌万機注)使
謂得人(王德用武臣也仁宗朝再入樞府為使是時富弼偕契丹丨來德用伴射使者曰天子以公典)
(樞密而用富公為相可丨丨丨矣長編)下望為相(田况拜樞密使天丨顒顒丨丨宰丨以致太平)
(言行錄)太保充使(建隆三年以樞密副使兵部侍郎趙普為檢校丨丨丨樞密丨不帶正官自普)
(始也)待中充使(至道三年以鎮海軍節度使曹彬兼丨丨丨樞密丨同上)文資充使(太平)
(興國六年以樞密副使石熙載為戸部尚書充樞密使以丨丨正官丨丨自此始也)儒臣兼相(大中)
(祥符五年以知樞密院王欽若陳堯叟同中書門下平章事充樞密使丨丨為樞密丨使丨使丨自此使也)
帶節自始(開寶九年以曹彬為樞密使領忠武軍節度使樞使丨丨度使此丨也)草詞為
例(皇祐五年制以樞密使高若訥為尚書左丞觀文殿學士兼翰林侍讀學士同羣牧制置使故事罷樞密)
(使當學士院降麻及若訥罷但令舍人丨丨遂以丨丨)元豐制罷(丨丨官丨行丨使副並同上)
紹興詔制(丨丨七年丨宥密本兵之地事權宜重可依故事丨樞密使副使中興會要)班序
依相(紹興七年置樞密使閏月詔宰臣兼使同月詔樞使立丨丨並丨宰丨例同上)恩數依相
(乾道五年以虞允文為樞密使立班丨丨並丨宰臣孝宗會要)不帶檢校(文臣為樞密使皆帶檢校)
(太尉太傅兼本官乾道元年錢文僖以兵部尚書為樞密使丨丨丨丨官有司之失也春明退朝錄)入罷
節鉞(三年八月以鎮海軍節度使曹彬兼侍中充樞密使彬自節鎮丨丨旄鉞咸平二年王顯自横海節)
(度召入充使亦罷丨丨會要)緫領星樞(自贊襄於衮聀宜丨丨於丨丨王元之行王隨制)冠
聮樞省(賜曾公亮詔宜丨丨於丨丨王元之集)位冠中樞(文彦博除樞使制乃丨丨於丨)
(丨温公集)位登樞宥(賜孫固詔丨丨丨丨之冠蘇魏公集)
樞密副使
事類持法守正(王文忠公堯臣為樞密副使丨丨丨丨以身任天下事凡濫恩倖請隨其事其)
(事可損損之可絶絶之至其大者皆著為定令在位六年廢聀修舉皆有條理言行錄)止倖去弊
(富弼除樞副仁宗責成於公開天章閣給筆札使書其所欲為遣中使二人更督之公主比事悉條上之又自)
(上河北守邊十三策大略以進賢退不肖丨僥丨丨宿丨為本欲漸易諸路監司之不才者使澄汰所部吏於)
(是小人始不悦矣同上)論差役害(熙寧中韓絳遷樞密副使神宗問天下遺利公對求遺利莫若)
(盡地力退具疏以謂害農之弊莫甚於差役請委侍從臺諫集議同上)補邊防闕(歐陽公修為樞)
(密副使公在兵府與曾魯公取天下兵數及三路屯戍多少地里遠近更為圖籍凡邊防久闕屯戍者必加蒐)
(補長編)琦必盡言(韓琦為樞密副使兩府合班奏事丨丨丨丨雖属中書琦亦對上陳其實同列)
(尤不悦上獨識之曰韓琦性直同上)弼上大略(見前止倖去弊注)有宰輔材(諫官歐陽)
(修余靖蔡襄咸言樞密副使范仲淹丨丨丨丨不宜局在兵庭上從其請以仲淹為參知政事同上)有公
輔器(韓琦初罷相上問誰可以為執政者公力薦韓絳忠直丨丨丨之丨上遂用為樞密副使既而有排)
(毁絳者上曰韓琦之去惟薦此人朕豈可違言行錄)以轉運擢(沈義倫為隨軍轉運使入成都獨居)
(僧寺蔬食偽蜀有以珍寶為獻者皆却之東歸纔圖書數卷上問其清廉擢為樞密副使長編)辯轉運
誅(李繼隆與轉運使盧之翰有隙遂奏轉運乏軍興太宗怒召中使付三函令取之翰及某人首丞相吕端)
(不敢言樞密副使錢若水爭之請先驗有狀然後行法上大怒拂衣起入禁中二府皆罷若水獨留廷中上既)
(食久之使人偵視廷中有何人報云有細瘦而長者尚立焉上出詰之曰朕所以擢任以尔為賢尔乃不材如)
(是耶尚留此安俟對曰陛下不知臣無狀使得待罪二府臣當不避死亡以報厚恩李繼隆外戚貴重莫比今)
(陛下據其一幅奏書誅三轉運使雖有罪天下何由知之鞫驗事狀明白加誅何晚馬上意解乃召吕端等奏)
(請如若水議先令責狀三人皆黜為行軍副使言行錄)宣徽使兼(建隆三年以丨丨北院使李處)
(耘為南北丨丨樞密副使會要)檢校官充(自五代以來凡樞密院官皆文武參用大中祥符七年以)
(王嗣宗曹利用並為丨丨太保充樞密副使亦不帶正官同上)士民相慶(吕正獻公公著拜樞密副)
(使初自河陽入朝都人環觀相謂曰此公還朝百姓之幸也至是丨丨丨丨既受命出殿門武夫衞卒皆歡抃)
(咨嘆言行錄)衞卒歡抃(見上注)
宰相兼樞使
事類帶印自始(樞密使丨相丨為樞相丨後唐丨國朝會要)兼相自始(大中祥符)
(五年以王欽若陳堯叟檢校太傅同中書門下平章事充樞密使充樞密使丨使丨丨王欽若丨同上)國
初始兼(丨丨魏仁浦以宰相兼樞密使後罷會要)慶歴復改(丨丨二年二邊用兵富文忠公)
(言遲事係國安危國初范質王溥以宰相兼參知樞密事今兵興宜令宰相兼領仁宗然之令中書同議樞密)
(院事吕許公時為首相以内降納上前曰恐樞密院謂臣奪權時諫官亦論宰相宜知兵事遂降制以宰相兼)
(樞密或曰二府體均判字太重於是復改為樞密使揮塵錄)建炎末兼(丨丨四年以宰相范宗尹)
(兼知樞密院罷御營以其事歸宜得魁竒英偉之人以居其任同上)典佐邦治(樞使知院典機務掌)
(兵政出納密命以佐邦冶績會要)掌佐天子(知院掌佐天子統兵政而同知為之貳同上)
同知
事類范王並參(周顯德六年命司徒平章范質禮部尚書王溥丨丨知樞密院五代史)
温寇始名(國初闕淳化二年王顯出鎮張士遜知樞密院事始以丨仲舒丨凖同知院同知之名自)
(此始也會要)元豐獨存(丨丨官制行廢使副存同知職源)紹興並除(丨丨中高宗以)
(掌兵之地事權宜重依祖宗故事置樞密使而知院同知院亦仍舊由是丨丨朝野雜記)專主謀議
(向文簡公敏中同知樞密院明辨有才略處事敏速樞密之任丨丨丨丨時西北用兵至於二邊道路斥候走)
(集之所莫不周知事略)可託腹心(吕公著復同知樞密院事神宗手詔曰頋在廷之人有丨以丨)
(中外丨丨之寄均皇家休戚之重無逾卿者可亟起視事同上)收自閫外(吕公著傳拜同知樞密院)
(事公著謝因奏曰臣老於閫外蒙陛下收之桑榆唯知拳拳納忠以報恩遇同上)起自員外(向敏)
(中自員外郎為諫議知樞密院止百餘日歸田錄)衡稱人材(命端明殿學士吕公著同知樞密院)
(事公著好士出於天性士大夫有以人物為意者必問其所知所聞參覈以待上求上嘗謂輔臣曰公著之於)
(人材其言不欺如權衡之於稱物焉通略)筆識諸將(劉忠肅公珙字共父乾道三年擢同知樞密院)
(公以本兵柄於諸將之能否不可以不周知乃自諸管軍統制官下至禆佐日召三數人與語得其村用所宜)
(輒筆識之以待選用晦庵文集)宗室除用(趙丞相汝愚始除同知院力辭引高宗聖訓丨丨用至侍)
(從即止之語夀皇石學士荅辭諭以紹興聖訓用折秦檜陰謀蓋有為而言也實錄樞密院機連房自慶歴中)
(宰相不兼樞密者八十餘年其復兼自此始紹興七年令宰臣張浚兼樞密使趙彜秦檜亦以左右僕射兼中)
(興會要)紹興中罷(丨丨二十五年檜薨明年詔曰比緣軍興令宰相兼樞密使典掌機務今邊事)
(已定可依祖宗故事更不兼領同上)同中書議(慶歴二年上曰樞密非古官未欲遽改止令中書同)
(議密院事長編)同平章事(仁宗親政拜晏殊樞密使加丨丨丨丨自殊復召用而趙元昊反師出陜)
(西天下弊於兵殊數建利害請罷監軍兼以陣圖示諸將使得應敵為攻守及制財用為出入之要皆有法仁)
(宗悉施行之事略)
詩集長兵政(惟仲淹弼一䕫一契天實賚予予其敢忽曰衍汝來汝予黃髮汝丨樞府丨丨無蹶)
(石介慶歴聖德詩)屬大事(予早識琦琦有竒骨可丨丨丨重厚如勃同上)
知樞密院
事類天福始名(晉丨丨初桑維翰以翰林學士尚書禮部侍郎知樞密院事知院之名始此分)
(紀)淳化始置(國初不置淳化二年樞使王顯出鎮始以張遜知樞密院事續會要)元豐間
罷(丨丨官制行廢樞密使副會要)政和末重(丨丨丨鄧莘公官至少保猶止為知院焉同上)並
正二品(知樞密院同知院丨丨丨丨知院掌佐天子執兵政而同知院為之副凡邊防軍務常與三首)
(分班禀奏事干體要則宰相執政官合奏神宗正始聀官志)分班三省(見上注)周知世務
(李諮字仲詢謚憲成為知樞密院事諮性明逹丨丨丨丨處劇若閒暇在樞府抑僥倖號為稱職東都事略)專掌兵
籍(李綱除知樞密院奏云祖宗之法樞密院事掌兵籍虎符三衙管軍諸路帥臣主兵梱各有分守所以維持軍政萬世不易之)
(法也傳信錄又李綱以右丞被命樞筦奏云伏蒙聖恩除知樞密院事以被命鴻樞專統兵機)士夫相賀(慶歴初元)
(昊納欵遂召韓琦范仲淹為樞密副使天下聞之丨丨皆酌酒丨丨曰上用韓琦范仲淹非惟社稷乃天下生)
(民之幸長編)問為治要(張忠定公燾字子公孝宗受襌召除同知樞密院事丨丨丨之丨公言内)
(治乃可外攘願詔百執事赴都省給札條具上大喜於是士大夫欲言不能自逹者纖悉聞矣言行錄)
修時政記(樞密院時政記編修官剛潤同知院事修孝宗會要)叶宣機政(腸程戡詔丨丨)
(丨丨六一文集)預議樞衡(賜同知樞密院趙瞻批荅丨丨丨丨蘇魏公集)就翊洪樞(元祐)
(中趙瞻拜同知院事制贊一人之休必資耆德握萬兵之本爰賴舊臣蓋知其要者可以應務而不窮久於事者可以臨)
(機而無惑云云宜煩故老丨丨丨丨會要)自聯機密(賜趙瞻批荅丨丨丨丨屢告謀猷魏公集)
簽書
事類無正員(簽書丨丨丨為使之貳續會要)不次用(王岩叟元祐六年拜簽書樞密院事)
(曲謝延和太皇太后諭曰知君材望故丨丨進丨公遜謝而退曰願陛下用人之際更加審察邪正難辨辨之)
(少差治亂所係正人在朝則朝廷安邪人一進則朝廷便有不安之象二聖深然之言行錄)名自此
始(太平興國四年石熙載元懿公以樞密直學士簽書院事簽書之丨丨丨丨也聀源)兼自此始
(景德三年韓崇訓檢校太傅馬知節為檢校太保並簽書樞密院事天禧四年以華州觀察使曹瑋為宣徽北)
(院使鎮國軍留後簽書樞密院事簽書丨藩鎮丨丨丨也會要)復置簽書(元復官制行使副簽書悉)
(罷元祐初丨丨丨丨樞密院事神宗正史聀官志)初帶密直(丨除皆丨丨丨及罷政乃拜端明殿)
(學士王彦霽劉仲馮靖康初李回首拜延康殿學士簽書延康今為端明自是遂為故事朝野雜記)備
邊事(馮極簽書樞密院真宗丨以邊事極以謂丨丨之要當湏扼禖喉據險隘以制敵之衝若於保州威)
(虜間依徐河以布陳睘粮其勢足以决勝事略)建中興議(權邦彦字朝美紹興間公在樞筦知無不)
(言言無不盡謂宜乘機者三又丨丨丨之丨言行錄)以密學充(太平興國四年石元懿始以樞密直)
(學士簽書院事春明退朝錄)以檢校為(景德三年馬正惠丨丨丨太傳韓公崇訓以檢校太保並)
(簽書樞密院事又王德用字元輔累任拜檢校太保簽書樞密院事會要)諫議簽書(太平興國八年)
(張齊賢王沔並以右丨丨大夫丨丨樞密院事同上)宣徽簽書(端拱元年以内客省使楊守一為丨)
(丨北院使丨丨蜜院事同上)
同簽
事類治平始有(樞密院舊制無同簽書樞密院事者丨丨中丨以郭逵為之神宗正史職官志)
元豐並罷(丨丨官制行使副簽書丨丨惟存同知職源)處資淺人(簽書大抵以丨丨丨)
(之丨若簽書一經親祠方進同知及樞副若武臣擢願國政只除同簽書同上)除武臣例(見上注)
以諫議同(太平興國八年張司空齊賢王公沔並丨丨丨大夫丨簽書樞密院事春明退朝錄)以
宣徽為(治平二年令郭逵丨丨丨使丨同簽書樞密院事長編)
古今合璧事類備要後集卷十六
