古今合璧事類備要别集卷七十三
宋謝維新撰
飛禽門
鸎
格物總論(鶯大勝鴝鵒黑眉觜尖紅脚青遍身甘草黃色羽及尾有黑毛相間三四月間鳴聲)
(音圓滑一名倉庚一名商庚一名鵹黃一名鸝鶹一名鸝鷓或謂黃粟留或謂之楚雀或謂之黃袍或謂)
(之搏黍或謂之黃鳥皆此物也當椹熟時來在桑樹鳴則蠶熟應節趍時之鳥云)
事類有鳴(春日載陽丨丨倉庚十月)于飛(倉庚丨丨熠熠其羽東山)睍睆(丨丨黃鳥載好)
(其音凱風)綿蠻(丨丨黃鳥止于丘阿綿蠻)集灌木(黃鳥于飛丨于丨丨葛草)出幽谷(伐木)
(燕朋友故舊也伐木丁丁鳥鳴嚶嚶丨自丨丨遷于喬木嚶其鳴矣求其友聲詩)金衣公子(明皇)
(於禁苑中見黃鶯呼為丨丨丨丨天寳遺事)詩腸鼓吹(戴顒春日携雙柑斗酒人問何之曰往聽)
(黃鸝聲此俗耳砭針丨丨丨丨知之乎高𨼆外書)謂傳信鳥(處士元藏機有二鳥大小類黃鸝每)
(翔翥空中藏機呼之即至或令銜珠或令授人語丨之丨丨丨本出滄洲孔氏帖)賈至秋興亭
記(當發生之晨則攢秀木於高砌見鶯其鳴矣)潘炎林亭宴集序(鶯出幽谷而初囀)
詩集恰恰啼(自在嬌鶯丨丨丨杜)日日啼(東方欲曙花冥冥鶯啼相喚亦可聽乍去乍來)
(時近遠纔聞南陌又東城或似上林翻下苑綿綿蠻蠻如有情欲囀不囀意自嬌羌兒弄笛曲未調前聲後聲)
(不相及秦女學筝指猶澁須臾風暖朝日暾流音變作百鳥喧誰家少婦驚殘夢何處愁人憶故園伯勞飛過)
(聲跼促戴勝下時桑田綠不及流鶯丨丨丨花間能使萬家春意閒有時斷續聽不了花去花枝猶裊裊還棲)
(碧樹鎻千門春漏方殘一聲曉韋應物)繞上林(新鶯飛丨丨丨苑願入蕭韶雜鳳笙李白)囀柔
枝(新鶯傍簷曉更悲孤音清吟丨丨丨口邊血出語未盡豈是怨恨人不知不食枯桑椹不㗸苦李花偶然)
(弄樞機宛轉凌烟霞衆雛飛鳴何跼促自覘遊鱗啄枯木玄猿何事朝夜啼白鷺長在汀洲宿黑鵰黃鶴豈不)
(高金籠玉鈎傷羽毛三江七澤去不得風烟日暮生波濤飛去來莫上高城頭莫下空園裏城頭饑烏拾腥羶)
(空園燕雀争泥滓願為結舌含白雲五月六日一聲不可聞僧瑩徹)妬歌童(早晚飛來入錦城誰人教)
(解百般鳴春風紅樹驚眠處似丨丨丨作艷聲韓愈和武相公早春聞鶯)繫仙籍(春雲薄薄日輝輝宮)
(樹烟深隔水飛應為能歌丨丨丨麻姑乞與女真衣鄭谷)深樹鳴(上有黃鸝丨丨丨新澗)隔葉
音(丨丨黃鸝空好丨杜蜀相)高枝抛過(最好音聲最好聽似調歌舌更叮嚀丨丨丨丨低枝立金)
(羽修眉黑染翎梅聖俞)何處飛來(四月田間麥穗稠桑枝生葚鳥啁啾鳳城綠樹知多少丨丨丨)
(丨黃栗留歐陽永叔)不知緣底事(野花吹盡竹娟娟尚有黃鸝最可憐婭姹丨丨丨丨丨背人飛)
(過北山前)似欲訴芳菲(醉裏春空盡江邊客未歸可憐鳴睍睆丨丨丨丨丨珍樹移時語殘花入)
(眼稀離居亦幽獨求友莫相遲劉原父)何處轉新哢(丨丨丨丨丨間關出建章至清無奈玉更)
(巧莫如簧谷口凄寒甚花隂淑景長上林棲處穏慎勿競雕梁石舍人)何時雛脱&KR1663;(仰聽金衣)
(語偶窺鶯婦巢深穿喬木裏危挂弱枝梢啄&KR0034;雙雙子經營寸寸茅丨丨丨丨丨新哢響交交楊廷秀)已
過花時亦何恨(好音終在恥争先谷外寒多故後遷丨丨丨丨丨丨丨不妨夏木綠參天張文)
(潛臨汝四月聞鶯)飛入柳隂多去處(曉寒頋影惜金衣著意聽時不肯啼丨丨丨丨丨丨)
(丨數聲只怕落花知楊廷秀)
樂府數聲嬌巧(芳春天曉聽綠樹丨丨黃鸝丨丨粉蝶雙雙飛小橋邊尤待賣花人到艷歌妙)
(舞陌上是處遊人歡笑對媚景嘆韶華倏忽相催年少情悄深院靜争奈玉人一去無音耗水遠山遙鱗鴻)
(誰託思愛負我多少畫樓倚紅偎翠忘却枕前低告怎得固巧唇舌底說與花殘鶯老喜遷鶯)
燕
格物總論(燕玄鳥也齊曰燕梁曰乙大如雀而長布翅歧尾巢於屋梁間春社來秋社去故謂)
(之社燕二種紫胷輕小者是越燕胷斑黑聲大者是絹胡燕俗呼胡燕為夏候其作窠喜長人言有容一匹)
(者令家富窠戶有北向及尾倔而色白者是數百歲燕也名乙者取其鳴自呼亦象形字或從鳥)
事類差池(燕燕于飛丨丨其羽注燕燕&KR1800;也差池謂舒張其羽翼詩邶國風燕燕詩)啁啾(至於)
(燕雀猶有丨丨之頃焉)作巢(丨丨避戊巳日說文)賀厦(大厦成而燕雀相丨淮南子)石化
(雲陵有石燕風雨則飛翔如貞燕湘中記)火焚(燕雀爭處於一屋之下子母相哺姁姁焉相樂以為安矣)
(突决上焚棟宇燕雀顔色不變是何也不知禍之將及也吕氏春秋)禖候(玄鳥至至之日以太牢祠於高)
(禖注玄鳥燕也燕以施生時來巢人堂宇而孚乳嫁娶之象也丨氏之官以為丨記月令)天女(山見白燕)
(則其君生貴女今俗呼燕為丨丨京房易)司分(少昊時玄鳥氏丨丨者也左昭十八)遺卵(秦之)
(先顓帝之苗孫曰女修女修織玄鳥隕卵脩吞之生大業又高辛氏娶有娀國是為簡狄祠於高禖有玄鳥)
(丨丨吞之生契並史記)立祠(高辛氏之世玄鳥遺卵云云後王以為禖官嘉祥而丨其丨焉記月令注)
巢幕(季札謂孫林父曰夫子在此如燕之丨於丨上左)留爪(吳宫燕吳宫人丨丨以記更來白氏)
(帖)照窟(始皇時吳宫守吏以火丨燕丨誤燒其宫同上)燕尾(漢成帝時謠曰燕丨丨涎涎飛燕來)
(啄皇孫皇孫矢燕啄矢注涎涎光净貌喻趙飛燕害皇子也)燕頷(人相班超丨丨飛而食肉萬里侯相)
(也後封定遠侯本傳又吳元濟)繫紅縷(宋末有女姚玉京室有雙燕一秋為鷙鳥所獲其一孤不離庭戶)
(風起獨啾啾翔集玉京之臂似告别玉京以紅縷丨足明年丨丨如舊凡六七歲玉京遇疾終明年燕來窺室)
(間訝其無人周回累夕姚氏族泣語墳在南郭可往燕遂悲鳴至墳所亦死唐李公佐燕女墳記)食蒺
䔧(沛國周氏生三子不語有一人就門乞食曰君有罪可還内思前愆其人曰昔為小兒時燕有三子試以)
(指内巢中燕子開口乃以蒺䔧丨之吞之即死其母尋迴不見其子徘徊悲啼而去今甚悔之客曰此即是也)
(續搜神記)更巢共乳(崔玄暐居父喪廬有燕丨丨丨丨孔氏帖)入懷有孕(張說母夢玉燕)
(自東飛投丨丨中已而丨丨生說果為相開元遺事)燕蟄井底(或言丨丨於丨丨舊說燕不入室是)
(井虛也取桐為男女各一投井中燕必來酉陽雜俎)燕蟄河岸(世言丨子至秋社乃去仲春復來昔)
(年因京東開河岸崩見蟄燕無數晉郄鑒為兖州刺史鎮鄢山百姓饑餓或掘野鼠丨燕而食之乃知燕亦蟄)
(爾驚蟄後中氣乃出非渡海也文昌雜錄)燕蟄石穴(余曩歲冬間於吳興山中營先隴闢一山路路)
(傍有數巨石其宂頗深試令僕輩斸之見鶯丨丨於其問者甚衆急掩之曰騐文昌之言為是而摭遺之說為)
(非也苕溪集)詩詒林甫(張九齡為歸燕丨以丨丨丨其詩曰海燕何微眇乘春亦暫來豈羞泥滓)
(賤只見玉堂開棲戶時雙入華軒日幾回無心與物競鷹隼莫相猜林甫賢之)詩寄任宗(長安富商)
(任宗妻郭紹蘭能詩宗賈販湖海久之未歸紹蘭視堂任中雙燕祝之曰我聞爾海東來必曾經湘中為我附詩)
(郎可乎燕即飛下止於膝紹蘭寫丨一絶繫于燕足燕徑去宗在荆州忽有燕繞身而飛止於肩足有小封視)
(之乃妻所書也遺事)此國烏衣(唐王榭居金陵以航海為業遇風舟破榭附一板抵一洲見翁媪皆)
(皂服曰此吾主人郎也引至宮室見王坐大殿左右皆婦人王皂袍烏冠金花閃閃翁以女妻榭榭問女曰丨)
(丨何名曰丨丨國也王召宴於寶墨殿器皿俱黑命以玉杯勸榭曰入吾國漢有梅城今有足下王命作詩卒)
(章云恨不此身生羽翼王曰雖不能與君生羽翼亦可令君跨煙霧宴歸女曰君詩尾句何相譏也王不悦遣)
(人曰某日當回女取靈丹以崑崙玉合盛之遺榭曰此丹可召人神魂死未踰月者可使更生王命取飛雲軒)
(既至乃烏氊兜子耳令榭入其中閉目少息已至其家梁上雙燕呢喃下視榭乃悟所止燕子國也至秋二燕)
(將去悲鳴庭戶榭書一絶繫燕尾曰誤到華胥國裏來玉人終日苦憐才雲軒飄去無消息淚灑春風幾百回)
(來春燕至尾有小柬乃所寄詩曰昔日相逢冥數合如今暌遠是生離來春縱有相思字三月天南無鴈飛明)
(年燕果不來拾遺)舊時王謝(楊德逢號湖隂先生丹陽陳輔浙西佳士也每歲清明過金陵上冡)
(事畢則至蔣山過湖隂先生之居清談終日歲率以為常元豐辛酉癸亥頻歲訪之不遇題一絶于門云北山)
(松粉未飄花白下風輕日脚斜身似丨丨丨丨燕一年一度到君家湖隂歸見其詩吟賞久之曾稱於荆公公)
(笑曰此正戲君為尋常百姓耳湖隂亦大笑王直方雜記)
詩集飛無力(一燕海上來一燕高堂息一朝相途遇依然舊相識問爾來何遲山川幾紆直荅言)
(海路長風駃丨丨丨梁吳筠)呼不歸(梁上有雙燕翩翩雄與雌銜泥兩椽間一巢生四兒四兒日夜)
(長索食聲孜孜青蟲不易捕黃口無飽期觜爪雖欲弊心力不知疲須臾十往來猶恐巢中饑辛勤三十日母)
(瘦雛漸肥喃喃教語言一一刷毛羽一旦羽翼成引上庭樹枝舉翅不回顧隨風四散飛雌雄空中鳴聲盡丨)
(丨丨却入空巢裏啁啾終夜悲燕燕爾勿悲爾當反自思思爾為雛日高飛背母時當時父母念今日爾應知)
(白居易燕詩示劉叟叟有愛子背叟逃去叟甚念之叟少年時亦嘗如是故作此以諭之)聲窶窶(銜泥)
(燕丨丨丨尾涏涏秋去何所歸春還復相見豈不解决絶高飛碧雲裏何為地上銜泥滓銜泥雖賤意有營杏)
(梁朝日巢欲成不見百鳥畏人林野宿翻遭羅網俎其肉未若銜泥入華屋燕銜泥百鳥之智莫與齊韋應物)
語雙雙(漢宫一百四十五多下珠簾閉鎻窗何處營巢夏將半茅簷烟裏丨丨丨杜牧村舍燕)舊
巢燕(花開蝶滿枝花謝蝶還稀惟有丨丨丨主人貧亦歸武瓘初投卷知舉蕭倣賞其有存故之意遂及)
(第)舊時燕(朱雀橋邊野草花烏衣巷口夕陽斜丨丨王謝堂前丨飛入尋常百姓家劉禹錫烏衣巷)
(詩)屋嫌低(我丨汝丨丨不住雕梁畫閣也知寬大須穏擇安巢處莫到巢成却不安杜荀鶴)社
方見(上國丨丨丨此鄉秋不歸為矜皇后舞猶著羽人衣拂水斜文亂銜花片影微盧家文杏好試近莫)
(愁飛李商𨼆越燕)傍誰飛(舊壘危巢泥已墮今年故向社前歸連雲大厦無棲處更丨丨家門戶丨)
(章孝標歸燕詩獻庾侍郎)傍主飛(不獨避霜雪其如儔佀稀四時無失序八月自知歸春色豈相訪衆)
(雛還識機故巢儻未毁會丨丨人丨杜甫歸燕)嫌叢棘(何許乘春燕多知辯夏臺三時欲併盡雙影未)
(嘗來食蘂丨丨丨銜泥怯死灰不如黃雀語能雪冶長猜)揀杏梁(年去年來來去忙春寒烟暝渡瀟湘)
(低飛綠岸和梅雨亂入紅樓丨丨丨閒几硯中窺水淺落花徑裏得泥香千言萬語無人會又逐流鶯過短墻)
帶錦書(馬上逢歸燕知從何處來貪尋舊巢去不丨丨丨回王荆公)拂玉琴(雙燕銜泥日深)
(堂丨丨丨不教開閣戶乃見主人心掠水飛殊捷迎風去已禁短書猶可寄聊爾託微吟梅聖俞依許待制送行詩韻咏)
(燕以寄)銜泥和草(前村春社畢今日燕來飛將補舊巢闕不嫌貧屋歸丨丨丨丨梗側翅過柴扉)
(豈比驚丸雀迎人欲拂衣梅聖俞)飾釵伴鳳(翬簷文杏暖蘭橑舊巢空石冷休翻雨簷開且待風)
(丨丨聊丨丨傳信肯饒鴻欲問張公子蒼琅掩漢宫宋公景文)
古今合璧事類備要别集卷七十三
