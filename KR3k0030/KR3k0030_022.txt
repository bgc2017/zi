古今合璧事類備要前集卷二十二
宋謝維新撰
帝屬門
太子
事類元良(一有丨丨萬國以正文王世子)儲副(天子之元子注丨君丨王郊特牲)冡子
(太子奉冡祀社稷之粢盛以朝夕視君膳者也故曰丨丨君行則守有守則從從曰撫軍守曰監國古之制也)
(左傳)世子(丨丨貴也丨丨猶世世子也公羊王丨丨云者唯王之貳也天子丨丨世天下也穀梁)重
離(離重明以麗乎正乃化成天下大人以繼明照于四方易)主震(丨器莫若長子故受之以丨序卦震)
(為長子說卦)東宫(正體毓德於少陽注育德於丨丨丨丨少陽也顔延年曲水詩注)離位(合洊)
(雷之象居明丨之丨繼正體以為大本毓明惠而居少陽文選)前星(心三星丨丨為太子晉天文志丨丨)
(位定拱宸極以昭彰蒼震氣宣與天地而長久劉禹錫表)少海(无臯之山南望幼海注幼海即丨丨也山)
(海經)龍樓(丨丨肇建展嘉禮於三朝鳳歷延長固本枝於萬葉劉禹錫表)鸞駕(儲駕戾止和鸞有聲)
(徐伯陽頌)朱輪(皇太子皇子皆安車丨班丨青盖金華蚤黑&KR1017;文畫幡文輈金塗五采皇子為王錫以乘)
(之故曰青盖車輿服志)青宫(東方東明山有宫青石為牆有銀榜以丨石碧鏤題曰天地長男之丨神)
(異經)主鬯(丨丨春宫韓集)守器(貳體宸極丨丨宗祧沈約表)朝覲願歸(禹薦益於天七)
(年禹崩益避禹之子於箕山之陰丨丨訟獄者不之益而之啟曰吾君之子也謳歌者不謳歌益而謳歌啟曰)
(吾君之子也)寢膳必問(文王為世子朝於王季日三雞初鳴而衣服至於丨門之外問内竪曰今)
(日安否何如内竪曰安文王乃喜其有不安節則内竪以告文王文王色憂行不能正履王季復丨然後亦復)
(初武王帥而行之不敢有加焉文王有疾武王不說冠帶而養文王一飯亦一飯文王再飯亦再飯文王世子)
燕居游習(成王始為太子也太公為師周公為傅召公為保伯禽唐叔與游目不閱淫豔耳不聞優)
(笑居不近庸邪及為君也血氣既定游習既成雖有放心不能奪已成之性元禎書)鶴駕飛升(周靈)
(王太子晉七月七日乘白鶴駐山巔謝時人而去後世稱太子之駕曰丨丨禁曰鶴禁劉向列女傳)調護
太子(漢高祖欲以趙王如意易太子叔孫通諫曰太子天下本本一搖天下震動留侯諫不聽及讌置)
(酒太子侍園公甪里先生綺里季夏黃公從太子皆八十餘鬚眉皓白上怪之四人前對各言姓名上大驚曰)
(煩公等卒丨丨丨丨漢史)請建太子(文帝元年有司丨蚤丨丨丨所以尊宗廟也詔曰今縱不能博)
(求天下賢聖而嬗天下而曰豫定太子是重吾不德也有司固請曰子啟最長丨丨以為丨丨)博局召
釁(孝文時吳太子入見得侍皇太子飲博太子引丨丨提吳太子殺之吳主由是怨望)智囊得幸
(晁錯拜太子家令以其辯得幸太子太子家號曰丨丨)立苑通賓(武帝年二十九乃得太子甚喜)
(少壯詔受公羊春秋及冠就宫上為丨博望丨使丨丨客從其所好故多以異端進者納史良娣産子男進號)
(曰史皇孫武帝末衛后寵衰江充用事充與太子及衛氏有隙會巫蠱事充因此為奸白言宫中有蠱氣遂至)
(太子宫掘蠱得桐木人太子急具白皇后發中廐車載射士出武庫兵斬充以徇與丞相劉屈氂等戰長安中)
(擾亂言太子反捕圍太子太子自經與皇孫二人皆遇害久之巫蠱事多不信上遂族滅江充家上憐太子无)
(辜乃作思子宫為歸來望思之臺於湖天下聞而悲之)受詔立幼(武帝時寵姬趙婕妤有男上心)
(欲為嗣命大臣輔之察羣臣唯霍光可屬社稷上迺使黃門畫者畫周公輔成王朝諸侯以賜光上病篤光泣)
(問曰如有不諱誰當嗣者上曰君未諭前畫意耳立少子君行周公之事上以光為大將軍受遺詔輔少子昭)
(帝崩霍光奏議曰武帝曹孫病已有詔掖庭養視至今年十八師受詩論語孝經操行節儉慈仁愛人可以嗣)
(考昭皇帝奏可)生甲觀堂(元帝在太子宫丨丨丨畫丨如淳曰甲觀觀名畫堂堂名師古曰甲者甲)
(乙丙丁之次也應劭曰甲觀在太子宫甲地)出龍樓道(成帝為太子初居桂宮上嘗急召太子丨)
(丨丨門不敢絶馳道西至直城門得絶乃度還入作室門上遲之問其故以狀對上大悅乃著令云太子得絶)
(馳道注門樓上有銅龍)樂歌四章(漢明帝作太子丨人以丨丨丨贊大子之德一曰日重光二曰)
(月重輪三曰星重暉四曰海重潤古今注)周衛交戟(舊制太子湯沐十縣設丨丨丨丨五日一朝班)
(彪傳)坐氊着針(晉隐懷太子傳舍人杜錫每以忠規勸太子太子怒使人以針着錫所丨丨中而刺)
(之)進食去蒿(邢峙為博士授太子經厨人進食有菜曰邪蒿峙命去之曰此菜有不正之名非殿)
(下所食北史)雙符給賜(唐高祖皇太子監國給丨龍符左右皆十兩唐車服志)雙陸不
勝(唐武后欲以武三思為太子以問宰相狄仁傑曰臣觀天下未厭唐德云云今欲繼統非廬陵不可后怒)
(罷議久之召謂曰朕夢丨丨丨丨何也對曰丨丨丨丨无子也天其以儆陛下乎后感悟即日遣徐彦伯迎王)
(於房州狄本傳)不好遊射(太宗嘗命太子遊觀習射太子辭以非所好願得奉至尊居膝下本紀)
幾諫荒樂(順宗侍宴魚藻宫德宗顧太子曰今日何如太子誦詩好樂元荒為對同上)抗章
請建(仁宗朝宰相韓琦等與同列奏事垂拱殿讀司馬光吕晦二章未及有所啟上曰朕有此意多時矣)
(但未得人因左右顧曰宗室中誰可者琦曰此事非臣下敢言當出自聖擇上曰宫中養子二人小者不惠大)
(者可也明日奏事又啟之上曰决无疑也時宗實猶居父喪乃議起復泰州防禦使知宗正寺至和末上得疾)
(文彦博等勸上早立嗣會疾愈寝其奏既而范鎮司馬光言尤激切包拯為御史中丞乂力言之上卒未許如)
(是五六年言者頗怠一日琦取孔光傳懷之以進曰漢成帝即位二十五年无嗣立弟之子定陶王為太子成)
(帝中才之主猶能之以陛下之聖何難哉願陛下以太祖之心為心則无不可者司馬又面奏曰唐自文宗以)
(後立嗣皆出於左右之意至有稱定策國老門生天子者此禍可勝言哉上大感悟遂送中書光至中書見琦)
(等曰諸公不及今議異日禁中出寸紙以某人為嗣則天下莫敢違琦等唯唯長編)入宫備選(紹興)
(壬子詔知太宗正事安定郡王令畤訪求宗室伯字號七歲以下者十人丨丨丨丨十人中又擇二人焉一肥)
(一癯迺留肥而遣癯賜銀三百兩以謝之未出思陵忽云更子細觀迺令二人义手並立忽一猫走前肥者以)
(足僦之上曰猫偶然而過何為遽踢之輕易如此安能任重耶遂留癯而遣肥者癯乃阜陵肥者名伯浩後終)
(於温州都監揮麈錄)
皇子附誕皇子皇孫
事類君王(子孫千億穆穆皇皇宜丨宜丨假樂)王公(丨孫丨子不鏤自雕非鸞則鳳分枝若木)
(疏𣲖天潢魏王固表)玉葉(金枝丨丨六帖)璇源(同上注)得賜旌旗(漢梁孝王太后少子)
(愛之丨丨天子丨丨從千乘萬騎出稱警入言蹕儗於天子府庫金錢且至鉅萬珠玉寳器多於京師)策
受封土(武帝時齊懷王閎與燕王旦廣陵王胥同日立皆賜策懷王丨曰嗚呼小子丨兹青社丨于東)
(丨世為藩輔燕王丨曰丨兹元社建爾國家丨于北丨廣陵王丨曰丨兹赤土建爾國家丨于南丨武帝五子)
(傳)請定位號(光武建武十五年吳漢上書請封皇子詔羣臣議奏曰今皇子賴天能勝衣趍拜宜)
(定位號以廣藩輔制曰可)賜封茅土(漢興惟皇子封為王者得茅土其他功臣不受茅土不立社也)
(禮儀志)僅食數縣(明帝案地圖將封皇子悉半諸國馬后見而言曰諸子食數縣於制不亦儉乎)
(帝曰我子豈宜與先帝子等乎歲給千緡足矣馬后紀)並任刺史(唐太宗時皇子雖幼皆外任都)
(督刺史禇遂良諫曰今州縣悉倣秦法而皇子孺年丨丨丨丨陛下誠以至親扞四方臣謂皇子未冠者可且)
(留京師教以經學養成德器審堪臨州然後遣褚傳)分朋角勝(唐高宗上元元年上御翔鸞閣觀大)
(酺分音樂為東西朋使雍王賢主東朋周王顯主西朋角勝為樂郝處俊諫曰二王尚少當推棃譲棗相親如)
(一今分二朋逓相夸視非所以勸敦睦也上遽止之)作歌寤意(建寕王倓為李輔國所譛賜死廣平)
(王收二京使李泌獻捷從容語倓事帝泣下曰事已爾奈何泌曰陛下嘗聞黃臺瓜乎高宗八子天后所生者)
(四人長曰弘為太子后圖臨朝鴆殺之而立次子賢賢作樂章使工歌之以感悟上及后其辭曰種瓜黃臺下)
(瓜熟子離離一摘使瓜好再摘令瓜稀三摘尚云可四摘抱蔓歸而賢終斥死陛下今一摘矣謹無再帝愕然)
(廣平遂安通鑑)正士檢束(兖王宫翊善姚坦好直諫王每有過失坦必規正宫中皆不喜左右乃教)
(王稱疾不朝太宗日使視之逾月不瘳上甚憂召王乳母問王疾增損乳母曰本无疾徒以翊善姚坦檢束王)
(不得自便王不樂故成疾耳上怒曰吾選善士輔佐王為善事今王不能用規諫而詐疾欲使朕逐去正人以)
(自便何可得也王年少未知出此此必爾輩為之謀耳因命捽至後園杖之數十召坦慰諭之聖政錄)中
丞彈奏(許王為丨丨丨丨太宗劾之許王奏曰臣為天子兒今犯中丞而被推掬上曰朝廷之制孰敢)
(違之朕有過羣臣當糾摘汝為開封尹豈可不舉劾卒罰之)
誕皇子瑶光貫月(丨丨如蜺丨丨正白感女樞於幽房之宫生黑帝顓頊河圖著命論)大
電繞樞(神農氏之末少典氏娶附寳見丨丨光丨北斗丨星照郊感附寳孕二十月生黃帝于夀邱世)
(紀)虹流華渚(大星如丨下丨丨丨女節感而生白帝金天氏感應錄)龍合三河(堯母)
(慶都出觀三河奄然陰風赤龍與慶都合而生堯春秋合誠圖堯在孕十四月生略論)履迹而生
(燧人之世有大迹出雷澤華胥履之生庖犧氏於成紀世紀帝嚳元妃姜嫄以春分玄鳥至之日從祀高禖見)
(大迹履之而生后稷世紀)吞乙而孕(帝嚳少妃有娀氏女簡狄以春分玄鳥至之日祀于高禖有玄)
(鳥遺卵簡狄吞之孕生契史)感星而生(舜母丨樞丨之精丨丨舜尚書帝命驗)見虹而
産(握登丨丨意感而生舜詩含神霧)流星貫昴(修巳山行見丨丨丨丨意感慄然胸折而生禹)
(墨子)白氣貫月(湯母扶都見丨丨丨丨意感而生湯詩含神霧)溲于豕牢(大任丨丨丨丨)
(而生文王國語大任有身目不視惡色耳不聽惡聲口不出放言文王生而明聖君子謂能胎教詩疏)夢
於龍澤(高祖母媪長息大澤之陂夢與神遇時雷電晦冥父太公往視見交龍于上已而有娠遂産高)
(祖)夢龍據胸(漢虜魏王豹薄姬輸織室漢王詔納後宫歲餘召幸之對曰昨丨丨丨妾丨上曰是)
(貴徵也吾為汝成之遂幸生文帝)夢日入懷(景帝母王皇后丨丨丨丨以七月七日生武帝於猗)
(蘭殿武帝故事)赤光照室(光武以建平元年十二月甲子夜生於濟陽縣舍有丨丨丨丨東觀漢紀)
(光武生時有嘉禾一莖九穗縣境大熟因名秀同上)慶雲屬天(唐太宗生於武功之别館時有慶雲)
(見瀰漫數里上屬於天二龍戲於館門之外水中經三日乃去)有光照室(太祖母昭憲皇后嘗夢日)
(入懷而娠生之夕光照室中又嘗夢神人捧日寘于懷遂有娠生太室赤光滿室)有星聚奎(真宗)
(開寳元年十二月初二日生先是乾德六年五星如連珠聚于奎當魯分從鎮星晨見東方占曰有德受慶大)
(人奄有四方子孫蕃昌從鎮星王者能致天下重福明年真宗生)夢日墜裾(仁宗皇帝母章懿皇)
(后李嘗丨二丨在天其一忽丨以丨承之)夢仙投孕(章㦤李后忽夢一羽衣之士跣足從空而下云)
(來為汝子時上未有嗣聞之大喜云當為汝成之是夕召幸有娠明年誕育昭陵而幼年每穿履韈即亟令脱)
(去常徒步禁中皆呼為赤脚仙人赤脚仙人盖古之得道李君也)赤光照天(秀州外醫張浩自云)
(少隸軍籍嘗為德清閘官一日晚出郊過嘉興縣忽覩丞廳丨丨丨丨疑為回禄亟入視之乃趙縣丞之室適)
(免娠得雄是誕育孝宗也揮麈錄)
皇孫綠車(丨丨皇孫之車王莽傳注)綠盖(王青盖車皇孫丨丨車並駕三左右騑晉書)為
嫡皇孫(元帝為太子王政君生成帝於甲觀畫堂丨世丨丨丨漢書)生嫡皇孫(唐庾抱為)
(元德太子學士會嫡皇孫丨抱獻丨丨丨頌唐書)妻妾無號(皇孫丨丨丨丨位皆稱家人子漢書)
封秩比子(皇太子生子為嫡皇孫丨丨丨皇丨國朝會要)
詩集重光(前星炳煥領孫星環拱中天日兩輪四葉丨丨同聖世千秋佳節近生辰本攴秀茂旦復)
(旦典學熙明新又新喜入威顔天一笑夀觴分賜一枝椿趙彦端夀皇孫)接武(玉歷當千運天潢第一源)
(本支堯百出有道宋曾孫接武前星耀依光太上尊年年會慶節更慶茁蘭蓀楊萬里夀皇孫)
公主
事類歸妹(帝乙丨丨以祉元吉易泰帝乙丨丨不如其娣之袂良歸妹)降女(釐丨二丨于媯)
(汭嬪于虞書)下嫁諸侯(雖則王姬亦丨丨於丨丨車服不繫其夫下王后一等猶執婦道以成肅)
(雝之德詩注)遠妻單于(單于數強數苦北邊上問婁敬曰陛下誠能以嫡公主妻單于厚奉遣之)
(彼知漢女送厚蠻夷必慕以為閼氏生子必為太子豈曾聞外孫敢與大父抗禮哉)不以私庇(林慮)
(公主子昭平君尚武帝女夷安公主林慮困病以金千金錢千萬為昭平君贖死罪帝許之林慮公主卒昭平)
(日驕醉殺主傅母繋獄廷尉上請左右為前入贖陛下許之帝曰吾弟老有是一子死以囑我於是為之垂涕)
(良久曰法令先帝所造因弟故而誣先帝之法吾何面目入高廟乎遂可其奏)不以私謁(館陶公主)
(為子求郎明帝不許而賜錢十萬謂羣臣曰郎官上應列宿出宰百里非其人民受其殃是以難之)格殺
主奴(後漢董宣為洛陽令時湖陽公主蒼頭白日殺人囚匿主家吏不能得及主出行而以奴驂乘宣於)
(夏門亭候之乃駐車扣馬以刀畫地大言數主之失叱奴下車因格殺之)捧破主車(後魏高道穆為)
(御史尉莊帝姊夀陽公主行犯清路執赤棒卒呵之不止道穆令捧破其車公主深以為恨泣以訴帝帝謂主)
(曰高中尉清貞之人彼所行者公事豈可以私責之)為梅花粧(宋武帝女夀陽公主丨丨丨丨詳見)
(人日類注)綴玉香囊(同昌公主下降乘七寳步輦四面丨五色丨丨丨囊中貯辟邪香瑞麟香金鳳)
(香皆異國獻也杜陽編)公主執禮(唐王珪子敬直尚南平公主先諸公主下嫁未見行見舅姑禮)
(珪曰主上循法度吾當受公主謁見於是與夫人坐堂上主執笄盥饋乃退唐書先是公主下嫁者舅姑拜之)
(婦不答德宗命禮官定公主見舅姑及婿諸父兄姊之儀舅姑坐受於中堂諸父兄姊立受于東序如家人禮)
(通鑑)公主下降(帝以玉真公主嫁張果未言也果忽謂王迥蕭華曰諺謂娶婦得公主平地生官府)
(可畏也二人怪語不倫俄有使至傳詔曰玉真公主欲降先生果笑固不奉詔)以郡縣名(昔帝堯有)
(娥皇女英舜妹有敤手舜女有宵明燭光湯有帝乙歸妹周成王之女嫁于陳並未有封邑之號至周中葉天)
(子嫁女于諸侯天子至尊不自主婚必使諸侯同姓者主之始謂之公主秦代因之亦曰公主漢制帝女為公)
(主帝姊妹為長公主帝姑為大長公主後漢制皇女皆封縣公主儀服同藩王初學記唐公主封有以國名者)
(有以郡名者有以美名者唐書)改帝姬稱(國朝皇祖姑皇姑為大長公主皇姊妹為長公主皇女為)
(公主初封多擇美名進封乃以郡國至特恩始有兼兩國者政和詔丨公主為丨丨其丨大長者依舊為大長)
(帝姬仍以美名二字易其國號兩國者以四字建炎臣僚上言乞改正依祖宗故事從之會要)
親王
事類棣華(常棣燕兄弟也閔管蔡之失道故作常棣焉常丨之丨鄂不韡韡凡今之人莫如兄弟詩)
蕃屏(封建親戚以丨丨周左傳)寶玉展親(成王乃昭德于異姓之邦分丨丨于伯叔之國時庸)
(丨丨旅獒)脤膰分國(以丨丨之禮親兄弟之國周王兼制天下立七十國姬姓獨居五十二人焉荀)
(君道)元子封魯(成王封伯禽于魯詩云王曰叔父建爾元子俾侯于魯)孟侯封衛(成王)
(以殷餘民封康叔作康誥王曰孟侯朕其弟)桐珪戲封(成王與叔虞戲削桐葉為珪以與叔虞曰)
(以此封若史佚請擇日立叔虞成王曰吾與之戲耳史佚曰天子无戲言遂封叔虞於唐)路帛分賜
(分魯公以大路分康叔以少帛左傳)犬牙相制(漢高帝王子弟丨丨丨丨所謂磐石之宗也)白
馬著盟(漢高祖刑丨丨誓曰非劉氏不王若有亡功非上所置而侯者天下共誅之是以高后欲王諸)
(吕王陵廷争孝景將侯王氏條侯犯色)諸王封土(天子大社以五色土為壇漢制皇太子封為王)
(者受天子大社之土以所封之方色東方受青土他如其方色藉以白茅授之歸國以立社故謂之茅土孔安)
(國注尚書曰王者封五色土為社則名割方色土與之更立社燾以黃土苴以白茅茅取其潔土取黃者覆被)
(四方蔡邕獨斷)諸侯封爵(漢興立爵二等大者王小者侯而王之號謂為丨丨王後漢建武初朱祐)
(議以為土无二王臣爵皆不過公於是悉丨郡公十七年又依舊稱王晉又封國宋齊以後皆封郡隋復封國)
(公初學記)設醴敬賓(楚元王交高祖同父少弟也元王敬禮申公等穆生不耆酒元王每置酒常為)
(穆生丨丨及王戊即位常設後忘設焉穆生退曰酒醴不設王之意怠不去楚人將鍼我于市遂謝病去)築
宫待士(河間獻王丨日華丨置客館二十餘區以丨學丨東平王蒼開東閣延賢俊漢書)稱夀
歌舞(景帝二年諸王來朝有詔更前丨丨丨丨定王但張褏小舉左右笑其拙上怪問之對曰臣國小地)
(狹不足回旋帝乃以武陵零陵桂陽益焉)來朝獻樂(武帝時河間獻王丨丨丨雅丨對三雍宫及詔)
(策所問三十餘事其對推道術而言得事之平文約指明贊曰大雅卓爾不羣河間獻王近之矣漢書)為
離騷傳(淮南王安作内書二十一篇外書甚衆時武帝方好文藝甚尊重之每為報及賜嘗召司馬相)
(如等視&KR1181;乃遣上使安丨丨丨丨旦受詔食時上同上)上中興頌(東平王蒼丨光武受命丨丨丨)
(其文典雅特令賈逵為之訓詁)干政有制(自光武以來諸王有制惟得自娛於宫内不得臨民干與)
(政事吳王五子傳)為善最樂(明帝詔曰日者問東平王處家何等最樂王言丨丨丨丨其言甚大)
各令朝謁(魏明帝詔曰先帝著令不欲使諸王在京都者防微以漸關諸盛衰也朕惟不見諸王十)
(有二載悠悠之懷能不興思其令諸王及宗室公侯各將適子一人朝魏志)當别親疎(唐高祖武)
(德間務廣宗支藩鎮天下故從昆弟子自勝衣以上皆爵郡王太宗即位舉屬籍問大臣曰盡王宗子於天下)
(可乎封德彜曰漢所封惟帝子若親兄弟其屬遠非大功不王如周郇滕漢賈澤尚不得茒土所以别親疎也)
(先帝封之爵命崇而力役多以天下為私奉非所以示至公於是疏屬王者皆降為公唯嘗有功者不降膠東)
(王傳)建花萼樓(唐元宗友愛初即位為長枕大衾與諸王同寢又丨丨丨相輝之丨唐書)給雲
母輦(晉武帝丨安平王孚以丨丨丨青盖車晉書)
詩集霜蹄(特進羣公表天人夙德升丨丨千里駿風翮九霄鵬服禮求毫髮推忠忘寢興聖情常有)
(眷朝退若无憑學業醇儒富辭華哲匠能招要恩屢至崇重力難勝鴻寳寧全秘丹梯庶可陵淮王門有客終)
(不愧孫登杜甫贈汝陽王)風翮(注見上)
宗子
事類同姓(天子丨丨謂之伯父叔父曲禮豈无他人不如我丨丨枤杜綿綿葛藟在河之滸注葛生)
(於河之涯得其潤澤喻王之丨丨得王之恩施以生長其子孫詩天揖同姓禮)大宗(丨丨維翰詩)公
族(春秋諸侯之子稱公子公子之子稱公孫公孫之子稱公族杜牧書)宗子(詩云懷德惟寕丨丨維城)
(君其修德而固宗子何城如之左傳)本支(文王孫子丨丨百世詩)枝葉(公族蕃滋支葉碩茂敘傳)
(公族公室之丨丨若去之則本根无所庇廕矣左傳)振振公族(麟之趾關雎之應也關雎之化行則)
(天下无犯非禮雖衰世之公子謂紂世皆信厚如麟趾之時也麟之趾振振公子麟之定振振公姓麟之角丨)
(丨公族詩)翩翩公子(平原丨丨濁世之佳丨丨也史記)朝長宗盟(滕侯薛侯來朝争長)
(公使羽父請于薛侯曰周之宗盟異姓為後君若辱貺寡人則願以滕君為請薛侯許之乃長滕侯左傳)心
居魏闕(中山公子年曰身於江湖之上丨丨丨丨之下莊子)以忠見黜(屈原名平與楚同姓)
(仕於懷王為三閭大夫三閭之職掌王三族屈原入則與王圖議政事决定嫌疑出則監察羣下應對諸侯謀)
(行職修王甚珍之原同列上官大夫及用事臣靳尚妬害其能共譛毀之王疏屈原原心煩亂遂赴汨羅自沉)
(而死)以親廣封(諸侯王自丨骨肉至丨先帝所以丨丨連城為磐石之宗也中山靖王傳)召見
甘泉(河間獻王德修學好古被服儒者山東諸儒多從之遊武帝時來朝獻雅樂丨丨丨丨宫帝謂之千)
(里駒以宗正命之)校書天祿(劉向丨丨丨丨閣夜有老人着黃衣植青藜杖授向五行洪範云我)
(是太乙之精天帝聞卯金之子有博學者下而勸焉出懷中玉牒有天文地圖之書拾遺記)以書自
娛(辟彊好讀書能属文武帝時以宗室子隨二千石議論冠諸宗室清静少欲常丨丨丨丨本傳)明經
有行(劉向字更生通達能属文辭獻賦頌凡數千篇蕭望之周堪薦更生宗室忠直丨丨丨丨擢為散騎)
(宗正本傳)宗室遺老(劉向云吾身為丨丨丨丨歷事三主遂上封事極諫同上)肺附近親
(臣幸得託肺附注劉向自言如肝肺相附着也本傳)齊於編人(光武自宗室諸侯王外家后親皆奉)
(遵䋲墨无黨親之名至或乘牛車丨丨丨丨斯固法令整齊下无作威者也朱浮傳)咨以疑政(東平)
(王蒼肅宗即位朝廷每有疑政輒驛使咨問蒼悉心以對皆見納用)文辭敏捷(魏陳思王植字子建)
(年十歲餘誦讀詩論及詞賦十萬言善属文太祖嘗視其文謂植曰汝倩人耶植跪曰言出為論下筆成章顧)
(當面試奈何倩人時鄴建銅雀臺新成太祖悉將諸子登臺使各為賦植援筆立成)風神吐發(北魏)
(宗室澄少好學文明太后曰此兒丨丨丨丨當為宗室領袖本傳)呼為宗老(梁蕭琛為侍中武帝)
(丨丨丨丨南史)可謂標的(景元子孫當草昧之初乘運而奮力高祖禳除四方所以宣力皆顯顯為)
(世豪至河間之初江夏之略丨丨宗室丨丨者也唐宗室贊)為宗臣表(李勉少喜學内沉雅外清)
(整其在朝廷鯁亮廉介丨丨丨丨本傳)擢進士科(李程丨丨丨宏辭賦日五色造語警拔士流推)
(之本傳)八磚學士(李程入學士院日過八磚乃至時號丨丨丨丨本傳)千里名駒(李暠)
(少孤事母孝張東之曰帝宗千里駒本傳又見前召見甘泉注)背古錦囊(李賀每旦日出騎弱馬從)
(小奚奴丨丨丨丨遇所得書投囊中)對金鑾殿(賀知章言李白於元宗召見金鑾殿論當世事奏頌)
(一篇帝賜食親為調羹有詔供奉翰林白猶與飲徒醉于市召入為樂章而白已醉左右以水頮面稍解援筆)
(成文)宗室宫院(唐元宗諸子同為大宅分院居為十王宅又致百孫院於宫側宫人每院四百餘百)
(孫院亦三四十人六帖)宗室宰相(唐丨丨以丨丨進者九人林甫奸䛕幾亡天下程知柔在位無)
(所發明林甫在奸臣傳知柔相昭宣附宣惠太子輩傳後止敘七人然李麟乃懿祖後李逢吉李蔚俱隴西同)
(系李宗閔出鄭王房李揆亦出隴西宰相共十三人不作傳唐宗室傳敘)第一登科(英宗在濮邸與)
(燕王宫族人世雄厚善兩家各生子同年月日時是為神宗而世雄之子令鑠也神宗後即帝位令鑠進士及)
(第為宗室登科第一)七遷節度(故事宗子無遷官法惟遇稀曠大慶則普遷一官景祐中南郊遂以)
(南班近屬自初除少將軍凡丨丨為丨丨使遂為定制筆談)
古今合璧事類備要前集卷二十二
