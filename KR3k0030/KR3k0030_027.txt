古今合璧事類備要前集卷二十七
宋謝維新撰
親屬門
祖孫
事類無忝(丨丨爾祖詩)纉戎(丨丨祖考烝民)祖武(繩其丨丨下武)祖服(纉乃丨丨注服)
(行事也書)耳孫(應劭曰丨丨者元孫之子也言其去高曾益遠但耳聞之也惠紀注)雲孫(子之子為)
(孫孫之子為曾孫曾孫之子為玄孫玄孫之子為來孫來孫之子為晜孫晜孫之子為仍孫仍孫之子為丨丨)
(言輕遠如浮雲也爾雅)見祖(凡父在孫丨於丨祖名之禮)率祖(自仁率親等而上之至于祖名)
(曰輕自義丨丨順而下之至于禰名曰重一輕一重其義然也注用恩則父母重祖輕用義則祖重父母輕)
抱孫(君子丨丨不抱子此言孫可以為王父尸子不可以為父尸)舍孫(公儀仲子之喪仲子丨其)
(嫡丨而立其庶子檀弓免焉子服伯子曰昔者文王丨伯邑考而立武王微子丨其丨腯而立衍仲子亦猶行)
(古之道也孔子曰否立孫詳見禮記檀弓)貽子孫(明明我祖有典有則丨厥丨丨書)在子
孫(陳厲公生敬仲其少也周史有以周易見陳侯陳侯使筮之曰遇觀之否曰是謂觀國之光利用賓于王)
(其代陳有國乎不在此其在異國非在其身丨其丨左丨光遠而自他有耀者也其後陳桓子成得政於齊)祖
孫繼相(伊尹相湯伊陟相太戊)祖孫相望(召康公奭十六世孫召穆公虎佐宣王平淮夷)
(故江漢之詩曰文武受命召公維翰無曰予小子召公是似)祖孫積學(董仲舒子及孫皆以學至)
(大官)祖孫封侯(漢武帝元狩元年封故鄼侯蕭何曾孫為鄼侯)祖孫宰相(李栖筠之子吉)
(甫其孫德裕)祖孫名將(馬璘讀馬援傳至丈夫當死邊野慨然曰使吾祖勲業墜地下乎卒為中)
(興名將裕王猛之孫鎮惡喜論軍國大事或薦鎮惡於劉與語說之曰吾聞將門有將鎮惡信然)祖孫彰
惡(左氏傳秦伯問士鞅曰晉大夫誰先亡對曰其欒氏乎黶汰虐已甚猶可以免其身禍在盈也欒黶死盈)
(之善未能以及人武子之施沒矣而黶之惡實彰將於是乎在後晉果滅欒氏應劭曰晉大夫欒書書子黶黶)
(子盈書賢而覆黶黶惡而害盈曹大家曰天命祐善災惡非有差也然其道廣大雖父子百葉猶若一體也)
祖孫移山(北山愚公年且九十面山而居懲山北之寒出入之迂也遂率子孫荷擔扣石墾壤箕畚)
(運於北海之尾河曲智叟笑而止之愚公長息曰我之死有子在焉子又生孫孫又生子子又生孫子子孫孫)
(無窮匱也而山不加增何苦不平河曲智叟無以應之列子)子孫娱目(王羲之牽諸子抱弱孫一)
(味之甘割而分之以娱目前)子孫燕侍(石奮歸老于家丨丨為小吏來歸謁必朝服見之不名子)
(孫有過失不誚讓為便坐對案不食諸子相責肉袒謝罪迺許子孫勝冠者在側雖燕必冠申申如也)不
辨羣孫(後周李遷哲嘗除真州刺史即本州也遷哲妾媵百數男女六十九人緣漢千餘里第宅相次)
(姬媵之有子者分處其中遷哲鳴笳導從往來其間縱酒歡讌子孫參見或忘其年名披簿以審之郭子儀)
(諸孫數十人每羣孫問安丨盡丨頷之而已)喜見曾孫(周蕭愿梁宰相頎之子曾祖儆唐僖宗朝)
(入相接客之次愿為兒童戲效為傳呼之聲儆語諸客曰余不敢以得位為喜所幸者壽考今又有曾孫在吾)
(目前)祖不及孫(王承昶之孫清虛寡欲不飾文辭論者以為丨丨丨丨本傳)子有佳兒
(許敬宗孫彦伯昂子也頗有文敬宗晚年不復下筆凡大典冊悉彦伯為之嘗戲昂曰吾兒不及若兒答曰渠)
(父不及昂父世說張蒼梧乃張憑之祖嘗語其父曰我不如汝憑父未解所以蒼梧曰汝有佳兒憑時年數歲)
(斂手曰阿翁詎宜以子戲父)祖不教孫(王敬弘歲中見兒孫不過一再見見輒刻日未嘗教子孫學)
(問多隨所欲或問之答曰丹朱不應乏教寗越不聞被箠南史)祖預期孫(衞玠年五歲風神秀異祖)
(父瓘曰此兒有異於衆顧吾年老不見其長成耳陳羣為兒時祖寔謂宗人曰此兒必興吾門王晙少孤)
(好學祖有方奇之曰是子必興吾宗)與孫命名(鄭玄有孫以手文似已名曰小同本傳)與孫
命字(虞詡祖父為縣獄吏多所平理曰于公子孫竟至三公吾雖不及于公子孫何必不為九卿遂字詡)
(曰升卿)不留財産(衛端木叔子貢世子也籍先資累千金年六十棄家散庫一年盡丨為子孫丨)
(丨丨散之一國及病無藥石之儲死無瘞埋之所受施者相與反子孫之財列子)不立産業(漢疏)
(廣歸鄉里以所賜金日與鄉里樂飲子孫因鄉里長累勸為子孫立産業廣曰此金聖主所賜以惠養老臣故)
(樂與鄉黨共之)遺以清白(楊震性廉子孫常蔬食步行或欲令開産業震曰使後世稱為清白吏子)
(孫以此遺之不亦厚乎)遺之以安(龐公未嘗入城府夫妻相敬如賓劉表候之龐公釋耕壠上而)
(妻子耘於前表指而問曰先生君居畎畆而不肯官禄後世何以遺子孫龐公曰世人皆遺之以危今獨丨丨)
(丨丨雖所遺不同未嘗無所遺也表嘆息而去)陶侃之孫(丨潜丨丨丨)賈誼之孫(丨丨)
(丨丨賈嘉)謝玄有孫(謝靈運祖玄晉車騎將軍父㬇生而不慧早亡靈運幼便穎玄甚異之謂親知)
(曰我乃生㬇㬇兒何不及我)楊震有孫(靈帝謂丨丨孫秉曰卿強項真楊震子孫)狄梁公
後(丨仁傑孫兼謨有祖風遷御史中丞帝曰卿丨丨丨當嗣家聲不可不謹)員半千孫(丨俶九歲)
(升堂詞辨注射帝異之曰丨丨丨固當然李泌傳)孫有祖風(李陵之子當戸早死有子陵為侍中)
(善騎射愛人下士帝以為有廣之風起唐文宗以右拾遺魏謩證之裔孫頗奇之謩累諫轉居舍人紫宸中)
(謝上曰卿家有舊書詔否對曰比多失墜惟簮笏存上曰進來鄭覃曰在人不在笏上曰覃不解朕意此甘棠)
(之義非笏而已宣宗嘗曰謩名臣丨丨丨丨朕心憚之贊曰謩之議論挺挺有祖風烈)拜受祖官
(晉鄧攸祖殷有賜官勑攸受之後太守勸去王官舉為孝廉攸曰先人所賜不敢改也本傳)祖勲補
官(衞次公為兵部侍郎故英公李勣孫及大理卿徐有功孫皆以貧不得調次公召見曰子之祖勲在王府)
(寧限常格即優補而遣)祖罵為奴(苻生幼而無賴丨洪甚惡之生無一目洪戲之曰吾聞瞎兒一)
(淚生怒引刀自刺出血曰此亦一淚洪鞭之生曰性耐刀槊不堪鞭箠洪曰吾將以爾為奴生曰可不如石勒)
(也本傳)見石思祖(薛元超轉中書舍人省中有磐石祖道衡為侍郎時常據以草制元超每丨輙)
(泫然流涕本傳)執硯思祖(見祖父母門)發明祖書(姚珽始曾祖蔡嘗著漢書訓纂而後)
(之注漢書多竊取其義為已說珽著絽訓以丨丨舊義)泣拜祖像(見祖父母門)祖孫三
世(韓愈撰殿中少監馬君墓誌曰始余初冠應進士貢在京師窮不能自存以故人稚弟拜北平王燧於馬)
(前王問而憐之因得見於安邑里第王軫其飢寒賜食與衣召二子使為之主當是時見王於北亭猶高山深)
(林龍虎變化不測傑魁人也退見少傅即其子暢翠竹碧梧鸞鵠停峙能守其業者也姆抱幼子立側眉眼如)
(畫髮漆黑肌肉玉雪可憐娟好靜秀瑶環瑜珥蘭茁其芽稱其家兒即殿中少監馬君繼祖也嗚呼吾未耄自)
(始至今未四十年而哭其丨子丨丨丨于人世何如也韓文)戒子孫訓(立己以孝悌為基恭默為)
(本畏怯為務勤儉為法肥家以忍順保交以簡恭廣記如不及求名如儻來莅官則潔巳省事而後可以言家)
(法家法備然後可以言養人直不近禍廉不沽名憂與禍不偕潔與富不並董生有云吊者在門賀者在閭言)
(憂則恐懼恐懼則福至又曰賀者在門吊者在閭言受福則驕奢驕奢則禍至名門右族莫不由祖考忠孝勤)
(儉以成立之莫不由子孫頑率奢傲以覆墜之成立之難如升天覆墜之易如燎毛夫行道之人德行文學為)
(根株正直剛毅為柯葉有根無葉或可俟時有葉無根膏南所不能活也至於孝慈友悌忠信篤行乃食之醯)
(醬可一日無哉柳玭書)戒子孫說(上品之人不教而善中品之人教而後善下品之人教亦不善)
(不教而善非聖而何教而後善非賢而何教亦不善非愚而何是知善也者吉之謂也不善也者凶之謂也吉)
(也者目不觀非禮之色耳不聽非禮之聲口不道非禮之言足不踐非禮之地人非善不交物非義不取親賢)
(如就芝蘭避惡如畏蛇蝎或曰不謂之吉人則吾不信也凶也者語言詭譎動止隂險好利飾非貪淫樂禍疾)
(良善如讎隙犯刑憲如飲食小則殞身滅性大則覆宗絶嗣或曰不謂之凶人則吾不信也傳有之曰吉人為)
(善惟日不足凶人為不善亦惟日不足汝等欲為吉人乎欲為凶人乎邵康節)
詩集長孫枝(玉牙珠顆小男兒羅薦蘭湯浴罷時芣茝春來盈女子梧桐老去丨丨丨白樂天)
峙頭玉(朋來四男子大壯泰臨復無官一身輕有子萬事足舉家傳吉夢殊相驚凡目爛爛開眼電磽)
(磽丨丨丨注李賀詩頭玉磽磽眉刷翠杜郎生得真男子東坡賀子由生孫)
諸父(伯父叔父)又互見姪門
事類諸父(既有肥羜以速丨丨疏伯父叔父伐木丨丨兄弟備言燕私楚茨親親則丨丨昆弟不)
(怨中庸)世父(父之昆弟先生為丨丨後生為叔父爾雅)從父(父之丨丨昆弟為丨祖丨同上)
仲父(伯把也把持家政也父弟為仲仲中也位在中也丨丨之弟曰叔父叔少也叔父之弟曰季季癸也)
(甲乙之次季在下也釋名)
伯父棄子活姪(晉武康有兄弟妻各有孕弟遠行未反遇歲荒不能兩全丨其丨丨弟之子孔)
(嚴時為吳興守褒薦之六帖)棄兒全姪(魏張範子陵及弟子戩為山賊所得範直詣賊請二子賊)
(以陵還範範謝曰諸君相還兒厚矣夫人情雖愛其子然吾憐戩之小請以陵易之賊義其志悉以還範晉)
(鄧攸永嘉亂走擔其兒及弟子綏度不能兩全乃謂妻曰吾弟早亡唯有一息理不可絶應自弃我兒妻泣從)
(之晉書)
叔父卿家癡叔(王湛初有隱德人莫能知兄弟宗族皆以為癡兄子濟輕之嘗詣湛見床頭有)
(周易濟請言之因剖析玄理微妙有奇趣嘆曰家有名士三十年而不知濟去叔送出門濟從騎有一馬難乘)
(無能騎者請騎之回策如縈濟益嘆其難測既還渾問濟何以暫行累日曰始得一叔渾問其故具歎述如此)
(渾曰何如我濟曰濟以上人武帝每見濟輙以湛調之曰丨丨丨丨死未濟曰臣叔殊不癡山濤以下魏舒以)
(上由是顯名)宗姓叔父(羅威賦詠甚有情致錢塘人羅隱有詩名自號江東生威遣使賂遺叙其)
(丨丨推為丨丨威酷嗜其詩目已所為曰偷江東集舊史)自乳兄子(元德秀兄子襁褓喪親無資得)
(乳媪乃丨丨之數日湩流能食乃止)撫育兄子(謝幾卿家門篤睦兄才卿卒子早孤幼幾卿丨丨甚)
(厚及長皆幾卿奬訓之力趙宏智撫兄子慈均所生任壤父陳將忠之兄為定遠太守瓌早孤忠撫愛異)
(常曰吾子雖多庸保爾所以寄門戸者瓌也)教兄子學(後漢淳于恭兄崇卒恭養孤幼教訓學問)
(有不如法反自捶以感悟之兒慙改過)視兄子病(後漢第五倫字伯魚或問倫有私乎曰余兄子)
(嘗病一夜十起退而安寢余子有病雖不省視而通夕不寢若是可謂無私乎)與姪交遊(阮咸字仲)
(容任達不拘丨叔籍為竹林之遊諸阮居道北咸居道南南阮富而北阮貧許見宗族門)攜姪出遊
(謝安字安石於東山營墅樓館林木甚盛每丨中外子丨往來遊集肴饌亦屢費百金世頗以此譏焉而安殊)
(不以屑意)焚姪香囊(謝元嘗佩紫羅香囊叔安惡之而不欲傷其意因戲賭得乃丨之)怒姪
設饌(晉謝安嘗詣陸納納兄子俶密作食供之納設茶果俶下精飯食罷納大丨杖四十曰不能光我叔)
(父而乃穢我素風)封姪以縣(唐魏證以定五禮當封一子男證請丨孤兄子叔慈帝愴然曰此可)
(以勸俗即許之)舉姪督軍(謝安兄子玄有經國才略時符堅數侵寇安乃丨玄為前鋒戰于淝水苻)
(堅餘衆棄甲宵遯聞風聲鶴唳以為王師至)誡兄子書(吾欲汝曹聞人過失如聞父母之名耳可)
(得而聞口不得言也好議論人長短妄是非政法此吾所大惡也寧死不願子孫有此行也龍伯高敦厚周密)
(口無擇言謙約節儉廉公有威吾愛之重之願汝曹效之杜季良豪俠好義憂人之憂樂人之樂清濁無所失)
(父喪致客數郡畢至吾愛之重之不碩汝曹效之效伯高不得猶為謹勑之士所謂刻鵠不成尚類鶩效季良)
(不得陷為天下輕薄子所謂畫虎不成反類狗者也馬援)奏兄子官(陳忠肅公瓘兄弟友愛伯氏早)
(世公撫恤其孤初丨郊恩捨巳子而先伯氏之子及後貶責以至終身諸子皆白衣未嘗有不滿之意遺事)
薦姪可用(吕文穆蒙正致政居洛真宗祀汾陽過洛子皆幸其宅問曰卿諸子孰可用公對曰臣諸)
(豚犬不足用冇姪夷簡任穎州推官宰相才也帝記其語遂至大用文靖公也聞見錄)
兄弟(兄弟不睦兄弟分財兄弟齊名兄弟死喪兄弟俱貴兄弟同難兄弟離别義兄弟)(從兄弟)
事類天倫(兄弟丨丨左襄丨丨之愛振古莫儔文選)吾體(兄弟敵丨一丨一支謂同父母也漢)
(詔)同父(豈無他人不如我丨丨杕杜)懿親(兄弟雖有小忿不廢丨丨左傳)先後(男子先生)
(為晜後生為弟晜兄也爾雅)次第(兄荒也荒大也弟第也相丨丨而生也釋名)叔伯(丨兮丨兮)
(倡予和女籜兮)叔季(丨出丨處有自來矣左傳)華鄂(棠棣之丨丨不韡韡凡今之人莫如兄弟詩)
連枝(丨丨同氣無鳴四鳥之悲金友玉昆詎見二荆之茂陟岡之望已深在原之情逾切偕崇共被之仁)
(並篤同居之愛白帖)鴈序(丨行有丨文選兄之齒丨行王制)鴒原(鶺丨在丨兄弟急難每有良朋)
(况也永嘆常棣)手足(誰無兄弟如丨如丨李華戰場文邵續諫成都王潁討長沙王又曰兄弟如左右手)
骨肉(丨丨之恩手足之愛白帖)塤箎(伯氏吹丨仲氏吹丨詩何人斯)籩豆(儐爾丨丨飲酒之飫)
(兄弟既具和樂且孺常棣)家肥(兄弟睦丨之丨也禮運)禮順(教民丨丨莫善於悌孝經)競爽
(二惠丨丨猶可又弱一介焉左傳)相好(兄及弟矣式丨丨矣毋相猶矣斯干)匪他(豈伊異人兄弟)
(丨丨詩)莫遠(戚戚兄弟丨丨具爾詩)孝友(惟丨丨于兄弟施于有政君陳)愛敬(兄丨而友)
(弟丨而順左傳為人兄慈丨而見友為人弟丨詘而不悖荀君道)壽豈(宜兄宜弟令德丨丨蓼蕭)友
悌(子之丨丨和如琴瑟文選)惠順(長丨幼丨禮)和樂(兄弟既具丨丨且孺兄弟既翕丨丨且耽)
(常棣)綽綽(此令兄弟丨丨有裕角弓)怡怡(兄弟丨丨語十三)魯兄(丨衞之政丨弟也語)秦
弟(吾弟則愛之丨人之丨則不愛也孟)哲兄(雖察父丨丨覆育子弟誠無以加谷永謝王鳳書)貴
弟(伯州犂曰王子圉寡君之丨介丨也左傳)四海兄弟(司馬牛憂曰人皆有兄弟我獨亡子夏曰)
(商聞之矣死生有命富貴在天君子敬而無失與人恭而有禮丨丨之内皆丨丨也君子何患乎無兄弟也語)
同母兄弟(隋帝謂羣臣曰五子丨丨真丨丨也陳紀)昆弟不間(孝哉閔子騫人不間於其)
(父母丨丨之言語十一)兄弟相睦(太姒之子惟周公康叔為相睦也左傳)兄弟義遜
(吳太伯弟仲雍皆周太王之子王季歴之丨也季歴賢而有聖子昌太王欲立季歴以及昌於是太伯仲雍乃)
(犇荆蠻文身斷髮示不可用以避季歴荆蠻義而歸之伯夷叔齊孤竹君之二子父欲立叔齊及父卒叔齊)
(遜伯夷伯夷曰父命也遂逃去叔齊亦逃國人立其中子)兄弟慈孝(李祖仁丨丨十人並丨丨廉讓)
(因名江曰廉讓交州記)造花萼樓(睿宗五子玄宗為季子製大衾長枕與諸王共之後於宫南丨)
(丨丨相輝之丨時時登之必召諸王登楼賦詩世謂天子友悌无比有鶺鴒千數集麟德殿柱帝嘗賜憲等書)
(曰魏文帝詩曰西山一何高高高殊無極上有兩仙童不飲亦不食賜我一丸藥光輝有五色服之四五日身體)
(生羽翼朕每言寧如兄弟天生羽翼乎陳思王才足以經國家絶其朝謁卒以憂死魏祚未終司馬氏奪之豈)
(神丸效耶明皇傳)喻義竹筍(帝遊後苑有竹叢密筍不出外帝顧謂諸王曰父子兄弟相親當如)
(此因謂義竹開元遺事)共被而寢(後漢姜肱兄弟四人居貧作一布被而丨之兄弟皆以孝行著)
易衣而出(李充兄弟六人家貧丨丨丨丨併日而食汝南記)解衣代箠(韋嗣立與承慶)
(異母少友悌母遇承慶嚴每笞鞭丨丨求丨母不聽即遣奴自捶母感悟為均愛)束帶後語(劉&KR0008;)
(兄&KR0008;每隔壁呼&KR0008;&KR0008;丨丨而丨丨)笑弟擲火(周顗字伯仁友愛過人弟嵩飲醉瞋目而謂伯仁曰)
(君才不如弟而横得重名須臾舉蠟燭火擲伯仁伯仁丨曰阿奴火攻固出下策耳)任弟射牛(牛弘)
(寬厚弟弼好酒因醉射殺弘駕車牛弘來還宅其妻迎謂之曰叔射殺牛弘無所怪問直答云作脯坐定其妻)
(又曰叔忽射殺牛大是異事弘曰巳知之矣顔色自若讀書不輟隋煬帝紀)諫兄受遺(鄭均兄為)
(縣吏頗受禮遺均丨不從乃為傭得錢帛歸與兄曰物盡可復得為吏坐贓終見捐棄兄感悟為廉潔)怒
弟營産(孔顗為長史弟道存從弟徽頗營産業二弟請假歸輜重十餘船皆綿絹紙席之屬顗正色日)
(汝輩忝為士流何作賈客耶命燒盡而去南史)怒弟哭麻(劉崇龜弟崇魯與崔緯善帝以李磎輔政)
(緯懼見奪共謀沮之及磎白麻出崇魯輒掠麻大哭帝問焉崇魯曰今雖乏人豈宜取憸人為宰相磎由是不)
(得相崇龜始聞哭麻恚不食曰吾兄弟未始以聲名敗德今不幸乃生是兒)教弟耐事(婁師德弟)
(守代州辭之官師德丨之耐事弟曰人有唾面㓗之而已師德曰㓗之是違其怒正使自乾耳)以兄辭
辟(後漢鍾皓以二兄未顯故不受公府辟)因弟棄官(杜牧分司東都以弟覬病棄官)託病
不仕(魯恭憐弟平小欲就其名丨丨丨丨)佯喑不仕(後漢董恢弟翊名高於恢宰府先辟之翊)
(丨丨丨就丨及恢被命乃就孝廉)乞弟徙内(張嘉貞奏事京師元宗善其政數慰勞嘉貞自陳少)
(孤與弟嘉祐相恃以長今為鄯州别駕願内徙使少相近冀盡力報死無恨焉帝為徙嘉祐忻州刺史本傳)
恐弟出外(岑文本弟文昭任校書郎多交輕薄帝不悅謂文本曰卿弟多過朕將出之文本曰臣少)
(孤母所鍾念者弟也不欲離左右今若出外母必憂無此弟是無老母也泣下嗚咽帝愍其意召文昭讓敕卒)
(無過)以弟為質(桓温弟沖小字買德郎初温兄弟並少家貧母患需羊以解温乃以沖為質羊主言)
(不欲為質幸為養買德郎沖傳)與弟為友(劉審禮丨丨延景為文友得祿多資之蕭介與兄弟文)
(酒會賞時人以比謝氏烏衣之遊)聞言識兄(夏馥以聲名為中官所忌遂被誣陷詔下州郡捕為)
(黨魁馥乃自剪鬚變形為冶家傭親突煙炭形貎毁瘁弟靜於涅陽市遇馥不識聞其言聲乃覺而拜之)因
鬭得兄(吳文章少孤與兄伯武相失二十年後會下邳市爭計共鬭伯武毆文章文章欲報擊之心中)
(愴悽手不能舉大自怯也因投杖於地相問乃真兄弟也風俗通)戲適優劣(王曇首與兄弟會集)
(子孫任其丨丨僧達跳下地作彪子僧虔累十博棋既不墜落亦不重作僧綽採蠟珠為鳳凰僧達奪取打壞)
(亦不復惜)出使優劣(李義琰使高麗其王據榻召見義琰不拜曰吾天子使可當小國之君柰何倨)
(見我王詞屈為加禮及義琛再使亦坐召之義琛匍匐拜伏時人由是見兄弟優劣)弟優於兄(王獻)
(之字子敬嘗與兄徽之操之俱詣謝安二兄多言俗事獻之寒暄而已客問王氏優劣安曰少者佳客問其故)
(安曰吉人之辭寡以其少言故知之)兄類其弟(張伯偕仲偕兄弟形貌相類仲偕妻新粧鏡中忽見)
(伯偕問曰今日新粧飾好否伯偕不顧仲偕妻慚久之伯偕復過仲偕妻復呼之曰向誤認伯偕是卿伯偕又)
(不顧仲偕妻始慚俱誤)終身不娶(陽城年長不肯娶謂弟曰吾與若孤惸相育既娶則間外姓雖)
(共處而益疎我不忍弟義之亦不娶遂丨丨本傳)侍疾不去(晉咸寧中大疫庾衮二兄俱亡次兄)
(毗復危殆癘氣方熾父母諸弟皆出次于外衮獨留不去諸父兄強之乃曰衮性不畏病遂親自扶持晝夜不)
(眠具間復撫柩哀臨不輟如是十有餘旬疫勢既歇家人乃返毗病得瘥衮亦無恙)弟舉兄才(高元)
(裕自侍講為中丞文宗難其代元裕表言兄少逸才可任因以命之世榮其遷孔帖)弟譽兄美(何充)
(辟大將軍王敦掾轉主簿敦兄含時為廬江郡貪穢狼籍敦嘗於座中稱曰家兄在郡定佳廬江人士咸稱之)
(充即廬江人曰所聞異於此敦默然傍人皆為之不安由是忤敦左遷)呼弟以君(蘇子由己卯生)
(坡常號為卯君)事兄似父(司馬温公與其兄伯康友愛尤篤伯康年將八十公奉之如嚴父保之如)
(嬰兒每食少頃則問曰得無飢乎天少冷則拊其背問曰衣得無薄乎范太史集)
兄弟不睦終鮮兄弟(丨丨丨丨謂他人昆掦之水注寡鮮也忽之兄弟爭國寡兄弟之恩)
(今人以無兄弟為終鮮恐誤)不如友生(雖有兄弟丨丨丨丨常棣)不令為瘉(丨丨兄弟)
(交相丨丨角弓)不可以據(亦有兄弟丨丨丨丨栢舟)不恭不友(于弟不念天顯大丨克丨)
(厥兄兄亦弗念鞠子哀大丨丨于弟書)不義不暱(初鄭武公娶于申曰武姜莊公寤生驚姜氏遂)
(惡之愛共叔叚欲立之請京使居之謂之京城太叔祭仲曰都城過百雉國之害也公曰多行不義必自斃子)
(姑待之既而太叔又收西鄙北鄙為已邑公子吕曰國不堪貳君將若之何公曰丨丨丨丨厚將崩太叔完聚)
(繕甲兵具卒乘將襲鄭公聞其期曰可矣京叛太叔叚段入于䣕公伐諸鄢太叔出奔共)兄弟䦧牆
(丨丨丨于丨外禦其侮常棣)枝葉尋斧(宋昭公欲去羣公子樂豫曰公族公室之丨丨也葛藟猶能庇)
(其本根故君子以為比而縱丨丨焉必不可用也)紾臂奪食(丨兄之丨而丨之丨則得食不紾則)
(不得食則將紾之乎告子)側目生嫌(異和氏之兄弟丨丨丨丨遵薛包之軌模脱身而去白帖)敗
常虧體(教丨五丨恩丨一丨既彰尋斧之醜豈慙尺布之謠道既爽於家肥罪直論於邦憲同上)將
鬭絶手(袁譚欲攻弟尚王脩諫曰敗亡道也兄弟左右手譬丨丨丨其丨曰我必勝乎同上)謨蓋
都君(萬章曰父母使舜完廩捐階瞽瞍焚廩使浚井出從而揜之象曰丨丨丨丨咸我績牛羊父母倉廩)
(父母干戈朕琴朕弤朕二嫂使治朕棲象往入舜官舜在牀琴象曰鬱陶思君爾忸怩舜曰惟兹臣庶汝其子)
(予治不識舜不知象之將殺巳與曰奚而不知也象憂亦憂象喜亦喜萬章曰象至不仁封之有&KR0763;有&KR0763;之)
(人奚罪焉仁人固如是在他人則誅之在弟則封之曰仁人之於弟也不藏怒焉不宿怨焉親愛之而已矣親)
(之欲其貴也愛之欲其富也封之有痺富貴之也身為天子弟為匹夫可謂親愛之乎孟子)流言於
國(武王既喪管叔及其羣弟乃丨丨丨丨日公不利於於孺子周公乃告二公曰我之弗辟我無以告我先)
(王周公居東二年則罪人斯得善乎龐公之言比之周公管蔡若處茅屋之内宜無放殺之酷南史劉義真傳)
(贊)有弟不協(鄭莊公曰寡人有弟不能和協而使餬其口於四方)畜弟為奴(衛青少時)
(自平陽公主家歸其父父使牧羊先母之子皆奴畜之不以為兄弟)干戈相尋(高辛二子長曰閼伯)
(季曰實沈居于曠林不相能也日尋干戈以相征討)布粟興謠(漢文帝時淮南厲王長犯不軌徙於)
(蜀不食而死民作歌曰一尺布尚可縫一斗粟尚可舂兄弟二人不相容)不得敘齒(見從兄弟門類)
不許入門(主父偃為齊相徧召昆弟散五百金與之曰無入偃之門白帖)然燭投兄(見前)
(類)飲乳輟訟(韓思彦巡察劍南兄弟相訟累年不決思彦令厨宰丨以丨兄弟泣曰公以吾兄弟)
(同乳而生耶乃請丨丨)
兄弟分財田宅與弟(卜式以田商為事有少弟弟壯式脫身出獨取畜羊百餘丨丨盡丨)
(丨式入山牧十餘年羊致千餘頭買田宅而弟盡破其產復分與弟者數矣)園田遜弟(隂慶為朝)
(陽侯其弟員與丹皆為郎慶推其居第園田奴婢分與員丹但佩印而已當代稱美之汝南記)推財與
弟(王商為侯丨丨丨丨身無所受)讓田與弟(薛包好學術弟求分財異居包不能止乃中分其財)
(奴婢引其老病者曰與我共事久若不能使也田廬取其荒頓曰吾少時所治意所戀也器物取其朽敗曰我)
(服食久身口所安也)剖財别居(許武第五倫舉為孝廉武以二弟普晏未顯欲成之乃謂曰禮有别)
(居乃剖財為三分自取肥田強奴婢鄉人皆稱二弟義讓普晏等已得舉武乃會宗族泣曰吾盗聲位二弟未)
(立所以自取大譏今理産所增三倍於前悉推二弟一無所留白帖)異居復合(京兆人田真兄弟三)
(人共分財各居堂前有一株紫荆華甚茂共議破為三待明截之忽一夕樹即枯死真見之驚謂諸弟曰本同)
(株當分析便憔悴況人兄弟孔懷而可離是人不如樹木也兄弟相感而更合續齊諧記)掩戸自撾
(繆彤兄弟四人同財及各娶兄弟求分異彤乃丨丨丨丨曰學聖人法奈何不能正家諸婦聞之叩頭謝過更)
(為敦睦之門)叱婦使出(李充兄弟六人貧無擔石之儲其妻謂充曰我有私財可異居充乃集宗)
(族而起白母曰此婦令充異居叱而出門)兄弟相和(漢韓延壽為左馮翊行縣至高陵有昆弟訟田)
(延壽傷曰骨肉相訟是教化不至乃閉閣自思過於是訟者相責讓肉袒願以田相和終死不爭漢書)兄
弟息訟(蘇瓊除南清河太守有百姓乙普明兄弟爭田積年不斷各相援據乃至百人瓊召普明兄弟)
(諭之曰天下難得者兄弟易求者田地假令得田地失兄弟心如何因而下淚諸證人莫不灑泣普明兄弟乞)
(外更思分異十年遂還同住)
兄弟齊名難兄難弟(陳紀元方子長文即陳羣弟諶季方子孝先即陳忠各論其父功德)
(爭之不決諮于太邱陳寔其祖也太邱曰元方丨為丨季方丨為丨世說王珉小名僧彌少有才藝名出珣右)
(時人語曰法護非不佳僧彌難為兄)以勇以諾(漢季心丨丨季布丨丨聞關中本傳)洛中二
陸(二陸入洛三張減價白帖陸機士衡弟雲士龍張載孟陽弟協景陽亢季陽晉張華見褚陶謂陸機曰)
(君兄弟龍躍雲津)馬氏五常(馬良兄弟五人並有才名鄉里俗諺曰丨丨丨丨白眉最良良眉中)
(有白毫故云蜀志)平輿二龍(許劭字子將汝南平輿人也兄虔亦知名汝南人稱丨丨淵有丨丨)
(焉本傳)北齊兩鳳(丨丨崔㥄與弟仲文同日受拜時號丨丨連飛)劉氏兩驥(劉正兄弟)
(二人時號兩驥)賈氏三虎(後漢賈彪字偉節慷慨兄弟三人並有高名而彪最優故天下稱之曰丨)
(丨丨丨偉節最怒本傳)卞氏六龍(卞壺兄弟並登宰輔世稱丨丨丨丨白帖)荀氏八龍
(苟爽兄弟八人穎川語曰丨丨丨丨慈明無雙荀靖字叔慈少有俊才靖弟爽亦以才顯於時或問汝南許)
(章曰爽與靖孰賢章曰慈明外朗叔慈内潤唐崔珙兄弟八人皆有才世以擬丨丨丨丨本傳)王氏
三珠(唐王勃與兄勮勔皆著才名故杜易簡稱三珠樹)陸氏雙璧(陸暐與弟恭之並有時譽)
(洛陽令見之曰僕以年老更覩雙璧)孟氏雙珠(孟昶與弟顗並美風姿時人謂之雙珠)周氏
蜂腰(周弘正幼孤及弟弘讓弘直俱為伯父捨所養弘正醜而不陋吃而能談誹諧似優剛腸似直善玄)
(理為當世所宗自稱有才無貌弘直方雅氣調高於次昆或問三周孰賢人曰若蜂腰矣)沈氏腰鼓
(沈沖仕齊為御史中丞與兄淡深名譽有優劣世號為腰鼔兄弟淡深並歴中丞兄弟三人並為司直晉宋所)
(未有也)龍駒鳳雛(陸雲六歲能屬文與兄機齊名雖文章不及機而持論過之號二陸幼時吳尚)
(書閔鴻見而奇之曰此兒若非丨丨當是丨丨)玉昆金友(南史琳子銓弟錫銓雖學不及錫而孝行)
(齊焉時人以銓錫二王可謂丨丨丨丨矣)人之杞梓(韋述弟逌迪學業亦亞述與逌對為學士與迪並)
(禮官縉紳高之時趙冬曦兄弟亦各有名張說嘗曰韋趙兄弟丨丨丨丨唐書)時之龍虎(諸葛瑾仕)
(吳弟亮仕蜀弟誕仕魏並有盛名各在一國時以為蜀得其龍吳得其虎魏得其狗)大山小山(梁何胤為)
(中書令後去職居會稽若耶山雲門寺初胤二兄求點並棲遁求先卒至是胤又隱世號點為丨丨胤為丨丨)
(本傳)大秦小秦(唐初漢書學大興其章章者若劉伯莊秦景通兄弟劉訥言皆名家景通與弟暐皆)
(有名精漢書號丨丨君丨丨君本傳)封胡羯末(晉謝氏尤彦秀者稱丨丨丨丨封謂謝韶胡謂謝朗)
(羯謂謝玄末謂謝川皆其小字也韶朗川皆早卒惟玄以功名終)酪酥醍乳(穆贊兄弟皆和粹世)
(以珍味目之贊少俗然有格為酪質美而多文為酥員為醍醐賞為乳腐本傳)為聯珠集(竇羣與兄)
(常牟弟庠鞏五人皆為郎工詞章義取五星然故丨丨丨丨行於世本傳)號花萼集(李義山與兄弟)
(俱以文章自名同為一集丨李氏丨丨丨本傳)士林器許(韋緩弟纁有精識為丨丨丨丨兄弟皆名)
(重當時孔帖)德望相埒(李至遠兄弟皆丨丨丨丨)俱善文辭(劉知幾與兄知柔俱以善)
(文辭知名鄉人以其弟兄六人巢俱有名號其鄉曰高陽里曰居)皆有士行(陸象先弟景倩景融景獻)
(景商僧一行少時與象先兄弟相善嘗謂人曰陸氏兄弟丨丨丨丨古之荀陳亡以加也並同上)當今
無對(陳羣與孔融論汝潁人物羣曰荀文若休若友若仲預丨丨丨丨)貢舉兩收(唐張越石)
(楚金同舉有以兄弟不可兩取欲俱退李靖嘆曰貢舉本求才行何妨雙舉乾&KR0871;子)
兄弟俱貴(互見世家)前兄後弟(夏侯䕫為豫州刺史兄亶先經此任並有恩惠百姓歌曰)
(丨丨丨丨布政優優南史)大馮小馮(馮立與兄野王相代為西河上郡太守民歌之曰丨丨君丨丨)
(君兄弟繼踵相因循聰明賢知惠吏民政如魯衞德化鈞周公康叔猶二君)二家兄弟(温大雅在)
(隋與顔思魯俱在東宫弟彦博與思魯弟愍楚同直内史省弟彦將與愍楚弟遊秦典校秘閣丨丨丨丨各為)
(一時之選少時學業顔氏為優其後職位温氏為盛)一門仕宦(崔湜與弟液澄從兄涖並以文翰居)
(要官每宴私自比東晉王謝曰吾丨丨入丨歴丨未嘗不為第一丈夫當先據要路以制人豈能默默受制於)
(人哉六帖)皆任臺省(裴寬兄弟八人丨擢明經丨丨丨州刺史楊收弟嚴自浙西判官擢監察御)
(史而收亦自西川遷兄弟同臺世榮其遇並孔帖劉偉之為左史懿之時為給事中兄弟並居兩省論者美之)
俱列棨戟(張暐贈開府儀同三司子履水金吾將軍弟季良殿中監丨丨丨丨崔琳兄弟丨丨丨)
(丨並孔帖)兄弟八座(閻立本代兄立德為工部尚書丨丨相代為丨丨時人榮之孔帖)兄弟
三品(崔鄯丨丨六人至丨丨邠郾鄲凡為禮部五吏部再唐興無有也)夾河為郡(漢杜周為)
(廷史久任事列三公兩子丨丨丨丨守本傳)二龍出守(梁簡文帝餞臨海太守劉孝儀蜀郡太守)
(劉孝勝詩曰兩杜昔夾河丨丨今丨丨)對管華近(温大雅歴遷黃門侍郎弟彦博為中書侍郎丨)
(丨丨丨識者榮之高祖從容謂曰我起晉陽為卿一門耳)同為幕官(西川杜憬辟楊收節度判官弟)
(嚴觀察判官兄弟同幕時人榮之未幾同入為御史)大小大夫(李光進其先河曲諸部姓阿跌氏王)
(承宗救易定表光進為都將時光顔亦至大夫故軍中呼丨丨丨丨俄為振武軍節度使賜姓以光寵之别詔)
(光顔拜洛州刺史兄弟榮冠當時)交換節度(凉國李愬自鳳翔隴右節度代其兄愿為武寧軍節)
(度使兄弟交換徐岐兩鎮)世推顯家(孫簡歴河中興元宣武節度使而弟範亦為淄青節度使丨丨)
(丨丨)時號列宿(韋叔諧正觀中為庫部郎中與弟吏部郎中叔謙兄主爵郎中季武同省丨丨三丨)
(丨)舉兄為代(見前弟舉兄才)以弟為代(韋嗣立為萊蕪令太后召問曰卿父嘗言臣有)
(兩兒堪事陛下卿兄弟在官誠如父言朕今以卿代兄即日拜鳳閣舍人唐紀)五張高第(張知謇兄)
(弟五人知玄知晦知泰知默皆明經高第)三楊進士(楊憑與弟凌凝皆有名大歴中踵擢進士第時)
(號三楊)七人擢第(薛播兄弟丨丨皆丨進士丨為衣冠光韙並孔帖)同榜雙舉(同前)
(貢舉兩收)立棠棣碑(賈敦頤為洛州司馬人為刻碑市傍弟敦實又為長史人復為丨碑其側號丨)
(丨丨)稱桐木家(韓子華兄弟皆為宰相所居第有梧桐京師丨丨丨韓丨以别康公其家呼子華為)
(三相公持國為五相公)兄草弟麻(錢希白帷演從兄也惟演拜相希白當制世稱弟拜相兄草麻)
(自古未有惟座主邦相門生草麻前代記之久矣金坡遺事)弟草兄制(韓子華自鄂州再入相持)
(國在翰苑遂當制縉紳榮之元豐官制行曲阜之除天官南豐為西掖行詞元符末魯公拜相曲阜以學士草)
(制對便殿以親嫌辭上云禁中已檢見韓維故事乃批旨云兄弟迭居詞禁兄行弟辭丨丨丨丨是日以天寧)
(節前二日密院罷散齋筵晉公押筵曲阜居席面會徹宣召鎖院魯公大拜榮耀又非韓公之比)同時
輔相(韓獻肅公綘兄弟天性友愛自忠憲公為兩府大臣至公兄弟同時為真相近輔者三人又皆眉壽)
(公將歸許而兩弟時亦皆七十同時請老朝廷未許其為榮盛前古未有行狀)同時榮達(陳堯叟堯)
(佐俱拜平章堯咨以儒臣換節度使同時貴顯孫何門孫僅皆以進士冠天下宋祁宋郊號二宋詳見狀元)
兄弟同難兄弟禦侮(兄弟䦧于牆外禦其侮每有良朋烝也無戎)兄弟同讎
(丨丨之讎不反兵記)代死載旌(衞宣公與伋子白旄告盜曰見白旄殺壽子聞之載其旄而往盜殺)
(之伋子至曰我之求也彼何罪焉盜又殺之史)見危授馬(姚襄戰馬中流矢弟萇下馬授襄曰天下)
(可無我不可無兄)遇盜爭死(姜肱嘗與弟季江俱詣郡夜於道遇盜欲殺之肱曰弟年幼父母所)
(憐又未娶願殺身濟弟季江曰兄年德在前家之珍寶國之英俊乞自受戮以代兄命盜遂兩釋之奪其衣資)
(既至郡中終不言盜盜聞而感悟後乃就精廬求見徵君謝罪趙孝弟禮為賊所得將食之孝自縛詣賊曰)
(禮瘦不如孝肥賊曉其意俱舍之)為兄報仇(索靖子琳字巨秀舉秀才除郎中嘗報兄之仇手殺)
(三十七人時人莫不壯之)
兄弟離别行役瞻望(陟彼岡兮瞻望兄兮兄曰嗟予弟行役陟岵)永罷懽愉
(友于兄弟分形共氣兄肥弟瘦無復相見之期讓棗推梨丨丨丨丨之日心乎愛矣書不盡言梁世祖記)三
荆之變(見前分財)四鳥之悲(孔子聞婦人哭聲謂顔淵曰此非獨哀又有離别之聲何以知)
(之曰昔桓山有鳥生四子羽翼既成將分飛聲類於此問之果然父死賣子以葬白帖)
兄弟死喪孔懷之慼(死喪之威兄弟孔懷原隰裒矣兄弟求矣)獨亡之憂(司馬)
(牛憂曰人皆有兄弟我獨亡語)兄死不衰(成人有丨丨而丨為之丨者聞子臯為成宰遂為之衰成)
(人曰蚕則績而蠏有筐范則冠而蟬有緌兄則死而子臯為之縗記)兄卒行服(後漢馬援丨丨援丨)
(丨期年不離墳墓所漢書)兄死受弔(周顗被害王敦使人吊焉弟嵩曰亡兄天下有義人為天下無)
(義人所殺何所吊敦甚銜之因事誅嵩嵩事佛臨刑猶誦經)兄卒哀慟(趙弘智父事兄弘安俸禄)
(歸之不敢私弘安卒哀慟過期)弟卒哀毁(畢構弟栩大府留司東都聞疾馳歸丨丨丨丨如大喪雖)
(變服未嘗笑天下稱其友弟)人琴俱亡(王微之與獻之俱病術人曰應終有生人樂代則死者可)
(生徽之曰吾才不如弟請代術人曰凡代死者已年有餘今君與弟俱盡何可代獻之卒徽之奔喪不哭直上)
(靈牀坐取獻之琴彈之久而不調曰嗚呼丨丨丨丨因頓絶月餘亦卒)子孫為囑(李勣弟弼為晉)
(州刺史以勣疾召為司衞卿使省視忽語曰我似少愈可置酒相樂於是奏樂宴飲列子孫于下將罷謂弼曰)
(我即死欲有言恐悲哭不得盡故一訣爾我見房元齡杜如晦高季輔皆辛苦立門戶亦望貽後悉為不肖子)
(敗之我子孫今以付汝汝可謹察有不厲言行交非類者急榜殺以聞母令後人笑吾猶吾笑房杜也)
從兄弟河東三鳳(薛元敬隋選部郎邁之子與從兄弟收及族兄德音齊名世號丨丨)
(丨丨收為鵷雛德音為鸑鷟唐書)轅門二龍(烏承玭與族兄承恩皆為平盧先鋒沈勇而決號丨)
(丨丨丨孔帖)三從同居(牛敬則與三從兄弟居四十餘年貲産無異)三世共財(蔡邕)
(與從弟同居三世不分財鄉黨高其義本傳)恩猶同産(馬稜字伯威少孤依從兄毅共居丨丨丨)
(丨毅卒心喪三年)親甚同氣(白居易祭文云自古孔懷之痛亦莫我之與劇手足一斷無因重連)
(奇老雖從祖之兄弟甚同氣之天倫)念從弟語(馬援南擊交趾曰吾從弟少游常哀吾慷慨多大志)
(曰士生一世但取衣食裁足致求嬴餘但自苦耳當吾在浪泊西里間下潦上霧毒氣薰蒸仰視飛鳶跕跕墮)
(水中卧念少游平生語何可得也)私從弟官(王衍雖居宰輔之重不以經國為念而思自全之計)
(乃以弟澄為荆州從弟敦為青州因相謂曰荆州有江漢之固青州有負海之險卿二人在外而吾留此足以)
(為三窟矣識者鄙之)弟類其兄(白居易從祖弟敏中武宗雅聞居易名欲召用之是時居易年高李)
(德裕言其衰薾不任事即薦敏中文詞類其兄而有器識即日知制誥孔帖)弟排其兄(許靖字文)
(休汝南人少與從弟劭俱知名而私情不協劭為郡功曹排擯靖不得齒敘馬磨自給)遜與弟田
(李孟元性恭順與叔子就同居就有痼疾孟元推所有田園悉以讓就夫婦紡績自給而已白帖)不過
兄飯(帝問第五倫伯魚曰聞卿為吏丨丨從丨丨有之帖乎對曰臣少遭飢亂實不敢妄過人飯帝大笑白)
義兄弟兄事子産(孔子過鄭與子産如兄弟孔子丨丨丨丨史)兄事趙禹(漢張)
(湯趙禹共定律令務在深文禹至少府湯為廷尉交歡兄事禹)弟畜灌夫(季心長事袁絲以兄事之)
(而丨丨丨丨籍孺子白帖)兄事同庚(孫權母謂權曰公瑾伯符同年小一月耳我視之如子汝可兄)
(事之)恩若兄弟(關羽張飛為别部司馬先主與二人寢則同牀丨丨丨丨稠人廣坐立侍終日)
詩集對牀(余解郡符去爾為外事牽寧知風雨夜復此丨丨眠始話南池飲更詠西樓篇無將一會)
(夢歲月坐推遷韋應物示全真元常轍幼從子瞻兄讀書未嘗一日相舍既壯宦遊四方讀隼蘇州詩有那)
(知風雨夜復此丨丨眠惻然感之乃相約早退為閑居之樂故子瞻始為鳳翔幕官留詩與轍曰夜雨何時聽)
(蕭瑟鄭州馬上作其後熙寧十年二月始會于澶濮之間留百餘日宿于逍遥堂追感前約作二小詩云逍遥)
(堂後十尋木長送中宵風雨聲誤喜丨丨尋舊約不知漂泊在彭城秋來東閣凉如水客去山公醉似泥困)
(睡北忩呼不醒風吹松竹雨凄凄蘇子由子由將赴南都與余會宿于逍遥堂作兩絶句讀之殆不可為懷)
(因和其詩以自解云别期漸近不堪聞風雨蕭蕭已斷魂猶勝相逢不相識形容變盡語音存伹令朱雀長)
(金花此别還同一轉車五百年間誰復在會看銅狄兩咨嗟東坡)得書(陽翟空知處荆南近丨丨積年)
(仍遠别多難不安居江漢春風起冰霜昨夜除雲天猶錯莫花萼尚蕭疎對酒都疑夢吟詩正憶渠舊時元日)
(會鄉黨羨吾廬杜第懷弟)然萁(魏文帝嘗令東阿王七步中作詩不成者行大法應聲曰煮豆丨豆丨豆)
(在釡中泣本是同根生相煎何太急史)夢草(謝惠連幼有奇才族兄靈運靈每有篇章對惠連輒有佳句)
(運作春詩未就夢見惠連覺而得云池塘生春草之句自以為有神助)參商(行至上留田孤墳何崢嶸積此)
(萬古恨春草不復生悲風四邊來腸斷白楊聲問是誰家地埋没蒿里塋故老為余言言是上留田蓬科馬鬛)
(今已平昔之弟在兄不葬他人舉銘旌一鳥死百鳥鳴一獸走百獸驚恒山之禽别離苦欲去迴翔不能征田)
(氏倉卒骨肉分青天白日摧紫荆交柯之木本同形東枝憔悴西枝榮無心之物尚如此丨丨胡乃尋天兵孤)
(竹延陵讓國揚名高風緬邈頽波激清尺布之謠塞耳不能聽李白上留田)歸隱(八年三郡駕朱輪更)
(沗鴻樞對秉均老去師丹多忘事少之燭武不如人車中顧馬空能數海上逄鷗想見親惟有弟兄丨丨志共)
(將耕鑿報堯仁宋公序寄子京)鴻鴈行(汝南許文休馬磨自衣食但聞郡功曹滿世名籍籍渠命有顯)
(晦非人作通塞春氏多英俊少游眉最白頗間丨丨丨篳皆萬人敵吾早知有覯而不知有覿少儀袖詩來剖)
(蚌珠的皪乃能持一鏃與我箭鋒直自吾得此詩三日卧向壁挽之不能寸推去輒數尺才難不其然有亦未)
(相識山谷贈秦少儀)鶺鴒原(孫僅與兄何齊名有聲場屋何淳化中魁多士僅下第有詩曰來春再就)
(天街試應被人呼小狀元次舉中甲科王元之以詩贈曰病中何事忽開顔憶得詩稱小狀元粉壁已懸龍虎)
(榜錦標爭屬丨丨丨古今詩話)二蘇三孔(東坡子由孔文仲經甫武仲常甫平仲毅甫俱以才名播)
(天下魯直有詩云二蘇上連壁三孔分立鼎天不墜斯文俱來集臺省)四謝四洪(魯直甥洪芻駒)
(父洪朋龜父洪炎玉父洪羽鴻父四人俱有名潘邠老作洪氏倦殼軒云封胡羯末謝龜駒玉鴻洪千載望丨)
(丨丨丨天壤同王直方詩話)
古今合璧事類備要前集卷二十七
