古今合璧事類備要後集卷四十七
宋謝維新撰
大宗正門
大宗正司
歴代㳂革(本朝仁宗景祐三年初置續會要以皇兄江寧節度使允讓即濮安懿王皇姪彰化)
(軍留後守節同知太宗正事實錄時宗室子孫衆多聚居大第故於祖宗後各擇一人知宗正事令叙睦)
(之違則糾其失焉實錄英宗治平元年詔宗室之盛數倍於前而宗正司事亦繁多乃增置同知大宗事)
(一員選宗惠為之詔略曰夫明德以親九族正家而刑萬邦古先哲王罔不由此朕嗣守丕業率循舊章)
(惟皇屬之敦和命宗臣而董正念其性本於仁厚宜廣學以勤修顧其日益於衆多必增員而統理庶乎)
(協贊其職並修厥官式孚于休以副予意會要元豐官制行詔大宗正司不隸六曹大宗正以宗室團練)
(使以上有德望者為之次一人為同知位高屬尊者為判掌糾合族屬而訓之以德行道藝受其詞訟而)
(糾正其愆違有罪則先劾以聞法例不能决者同上殿取裁凡宗室服屬遠近之數及其賞罰規式皆總)
(之屬有記室一人掌牋奏講書教授十有二人分位講授兼領小學之事四朝志知大宗正事用太祖太)
(宗之屬近行尊者為之率以官至王相者領焉渡江後頗用南班多不得人無以表率更生刻削宗室皆)
(患之淳熙初宗正官缺趙温叔言崇宣簡公不息之賢自江西運判召為右監門衛大將軍忠州防禦使)
(知大宗正事非常例也朝野雜記)
事類領宗正(李勉都丨丨丨之務鄴侯家𫝊)典屬籍(司丨丨丨克有令名東坡除宗晟制)
賜鞍馬(皇祐三年以允讓知大宗正事守節同知大宗正事仍丨襲衣金帶丨丨時宗室子孫衆多方)
(聚居於大第故於祖宗後各擇一人令敦睦之違失則糾正焉凡宗室奏陳先委詳酌而後聞仁宗實錄)賜
甲第(仲忽入判大宗正事徽宗丨之丨丨建賢懋功之閣以示寵仲忽鯁亮端毅動循禮法立宗司法式)
(四朝國史)定讀書式(治平元年判大宗正事允弼言詳丨到皇親丨丨等賞罰規丨詔依所定次第)
(施行四朝國史)掌教法令(大宗正丨宗室之丨丨教丨以行藝訓導而敦睦之受其辨訴之事而糾)
(其失仁宗正史職官志)位高屬文(見㳂革)屬近行尊(知大宗正事仁宗始置用太祖)
(太宗之後丨丨丨丨者各一人於是者命濮安懿王為之自是率以近官至王相者領焉朝野雜記)德及
皇族(元豐七年以宗景知大宗正事先是宗景父允弼司宗久故神宗復選而用之使諭其母先正久司)
(宗正丨丨丨丨令命而子繼之四朝國史宗景傳)言天下事(淳熙初宗正官缺趙温叔言崇宣簡)
(公不息之賢自江西轉運判官召為右監門衛大將軍忠州防禦使知大宗正事非常制也不息字仁仲中進)
(士第所至有聲積官昭慶軍承宣使在宗司數丨丨丨丨上甚重之朝野雜記)董正宗籍(吕正獻賜)
(允弼詔丨丨丨丨)董司宗諜(文恭賜允弼詔丨丨丨丨)長治公族(賜同知宗正仲爰不)
(允詔曰朕既得宗室老成屬之丨丨丨丨又擢爾之賢使為之貳曲阜集)司我本支(惟時賢亮丨丨)
(丨丨胡文恭行宗懿制)宗臣董正(見㳂革)九宗治正(資六德之夙成賴丨丨之丨丨)
(胡文恭允弼制)整訓族屬(丨丨丨丨次第昭穆杜牧之行李文舉制)統于大宗(惟我公族)
(丨丨丨丨崇叙訓齊創宏規於文祖錢總除宗晟制)董我宗秩(選諸近屬之尊董我大宗之秩曾)
(子宣除宗晟制)
宗丞
歴代沿革(神宗熙寧三年置丞三員以異姓朝臣充都官員外郎張稚圭知丞事光禄寺丞李)
(德初同知丞事神宗疑用異姓王安石言前代宗正固有用庶姓時乃錄春秋時公族大夫事神宗曰此)
(雖無前代故事行之何害安石曰聖人創法不必盡循前代所已行者於是召稚圭對而命之四朝志元)
(豐五年詔太宗正丞中書省奏差以文臣京朝官知)
事類不能屈(田畫字承君人物雄偉議論慷慨俱有前輩之風入為大宗正丞宰相曾布欲收置)
(門下丨丨丨言行錄)無所詘(曾恬少事楊時謝良佐陳瓘得存心養性之學及為大宗正丞秦檜專政)
(士求媚以取要官恬自守丨丨丨中興係年錄)晉丞瑶籍(丨丨丨丨慶元制)贊治公姓
(丨丨丨丨人無間言曲阜集知大宗正丞崔公度制)條上五事(知太宗正丞謝伋丨丨宗室丨丨曰)
(舉賢才以強本支更法制以除煩苛擇官師以專訓導繼封爵以謹𫝊襲修圖牒以辨親疎詔内外從官各舉)
(宗室一人中興係年錄)議襲封食(謝伋始立法嚴學官久闕襲封之典遂廢宗正有寺無官故伋)
(言之時用伋丨惟丨丨丨)
知西南二外宗正
歴代㳂革(本朝崇寧元年蔡京申請宗室既許分居兩京輔郡乞於兩京置外宗正司擇宗室)
(賢者管幹逐處一人仍於本州通判職官内選二人經理丞簿凡外任宗室事下于州縣者外宗正受理)
(大觀三年罷政和二年復置中興南渡後南外置司泉州西外置司福州丞係倅兼簿係僉判兼紹興府)
(亦有宗正司乾道七年省紹興府宗司隸行在中興會要孝宗會要)
事類考實(政和三年知西外宗正事士暕奏廢兩京睦宗院宗子有文藝行實衆所共知者許宗正)
(丨丨以聞續會要)糾正(爰俾訓齊往分丨丨慶元制)年一商議(紹興二年六年七月知西)
(外宗正事士衎言西南兩外宗司相去不遠鈐束訓導事體一同有未便者理有商議望許兩京宗官每丨丨)
(次往來丨丨職事從之中興會要)雙隻日送(隆興元年刑部言大宗正司奏犯罪宗子丨日送西)
(外丨丨丨南外本部看詳欲依所乞從之同上)
睦宗院
歴代㳂革(本朝崇寧元年宰臣蔡京請宗室非袒免親以下兩世欲分於西京南京近輔或沿)
(流便郡居止每處置敦宗院差文武臣各一員管幹續會要中興南渡南外居泉州西外居福州光宗即)
(位改為睦親院)
事類睦宗(崇寧五年詔近置敦宗院所以親丨丨族愛養幼孤)置院(大觀詔曰比丨丨于别都)
(並國史)
二外宗教
歷代沿革(前漢元始五年於郡國置宗師以糾皇室親族世氏致教訓焉選有德義者為之有)
(冤失職者宗師得因郵亭上書西漢紀唐武德三年詔天下每州置宗師一人以相統攝類會本朝國初)
(闕崇寧初蔡京申請置外宗外有敦宗院乂云今置學立師為量試之法大觀元年南外敦宗院大學教)
(授張戣以宗子釋褐教養有方特轉一官是時距置敦宗院才五年意宗教必置於崇寧之初大觀三年)
(罷詔曰北置院于别都增學於官鄉廩其無禄而教養其未命者累年于兹宗子之在别都或輕犯法吏)
(弗能禁民以為師儒之官殆相陪蓗而就學者寡官冗而事繁宜有裁適應兩京登宗院并官吏並罷政)
(和二年復置宣和三年增置西南外敦宗院教授各一員時乂有博士正錄中興後置宗教)
事類政和詔立格由教(丨丨詔曰宗族蕃衍丨有司庠序分食兩京為丨廩稍之丨丨)
(之丨朕心庶幾焉)秦檜察公不附巳(陳正獻公俊卿舉進士第二授泉州察推秩蒲故事)
(當入閣學丨丨丨丨丨丨丨以為南外睦宗院教授楊誠齋集)
古今合璧事類備要後集卷四十七
