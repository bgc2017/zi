古今合璧事類備要别集卷十
宋謝維新撰
市井門
市井
輿地提綱(按風俗通市恃也言交易而退恃以不匱也古者日中為市致民而聚貨以其所有)
(者易其所無者使農工商賈通功而易事則其利各有以相資而其業因得以不廢也自世道日降情偽)
(日滋凡物有多寡之不齊則其價有低昂之不定人情有貪廉之不一則其直有增減之不常於是乎不)
(可以無司平之置以智而詐愚則興巧取之謀以壯而淩弱則起豪奪之念於是乎不可以無奸虣之禁)
(夫惟其司平在焉奸虣禁焉然後彼此交易各得其所吾見商歌㕓工歌肆而農亦未嘗不退而歌于野)
(矣此三代之風也彼弘羊何為者耶官為九卿令吏坐市列販物以求利是未能平民之欲而已與民争)
(利也彼霍氏何為者耶身秉國政奴客鬭變而曾莫之禁是未能禦民之虣而已先民為虣也彼唐德宗)
(何為者耶尊居萬乘富有四海乃令宦者主宮市至閱物㕓左而人莫誰何是又未能禁民之奸而奸已)
(自上而出也夫太古遠矣三代不復見矣吁政教之陋一至於斯也)
事類買賣所(市丨丨丨也說文)交易處(市恃也言丨丨而退恃以不匱也風俗通)貨
鬻物(闤者市之垣闠者市之門肆所以陳丨丨之丨居所以置丨丨之丨崔豹古今注)市治教
(司市掌市之治教刑政量度禁令大市日昃而市百族為主朝市朝時而市商賈為主夕市夕時而市販夫販)
(婦為主禮)市禁令(司虣掌憲丨之丨丨禁其鬭嚚者與其虣亂者出入相陵犯者以屬游飲食于市者)
(若不可禁則搏而戮之同上)刑于市(掌戮凡殺人者踣諸市肆三日丨盜丨丨)歌于市(丨舞)
(丨丨井爾詩)商願蔵(市㕓而不征法而不㕓則天下之丨皆悦而丨丨於其市矣孟)童莫欺
(市不貳價雖五尺之丨適市丨之或丨孟)有易無(古之為市者以其所丨丨其所丨者有賤丈夫焉必)
(求龍斷而登之以左右望而罔市利故從而征之孟)財與利(市井相與言則以丨丨丨楊)立之
平(一鬨之市必丨丨丨同上)謂之㕓(市中空地丨丨丨鄭周禮注)神農為(丨丨氏日中為)
(市致天下之人聚天下之貨交易而退各得其所蓋取諸噬嗑易繫辭)祝融修(神農氏作市高陽氏)
(衰市官不修丨丨丨市古史考)太王居(邠亭丨丨所丨有夜市桓譚新論)里奚舉(百丨丨丨)
(於市孟)晏子宅(齊景公欲更丨丨之丨曰子之宅近市辭曰小人近市得所求小人之利也左)宜
僚居(熊丨丨丨市南不屈楚國先賢傳)舞白鶴(吴王葬女丨丨丨於市令萬人觀之因以為殉)
(吴越春秋)粥羔豚(孔子與聞國政三月丨丨丨者弗飾價)吹箎乞食(伍子胥出昭關丨丨)
(丨丨於吴市史)擊筑和歌(高漸離丨丨荆軻丨而丨於市中史)殺人避仇(聶政丨丨丨丨)
(以屠為事居市井史)博徒賣膠(毛公薛公遭戰國之亂二人俱以處士𨼆於邯鄲市毛公隱爲博徒)
(薛丨丨高士傳)荆軻所飲(丨丨既至燕飲於燕市史)春申所造(吴市君丨丨君丨丨在湖)
(里越絶)立木於南(秦孝公使公孫鞅定法令法令既具恐人不信乃丨三丈之丨丨國都市丨門)
(募民有能徙置北門者與千全史)懸金其上(呂不韋著呂氏春秋暴之咸陽市丨千丨丨丨有能)
(增一字者與之千金時無能者史)令列販物(弘羊丨吏坐市丨丨丨求利前食貨志)持所
出貨(元始四年起明堂辟雍長安城南北為會市但列其槐樹數百行爲隊無牆屋諸生朔朢會此市各丨)
(郡丨丨丨物及經書傳記笙磬器物相與買賣雍容揖遜或議論槐下三輔黃圖)為平陽吏(大將)
(軍霍光秉政諸霍在平陽奴客持刀入市鬭變吏不能禁及尹翁歸為市吏莫敢犯者公廉不受饋百賈畏之)
為吴門卒(梅福變姓名丨丨丨市丨)賣卜成都(蜀嚴君平丨丨於丨丨市依蓍龜為言利)
(害與人子言依於孝與人弟言依於順與人臣言依於忠)閱書洛陽(王允家貧無書常遊洛陽市丨)
(所賣丨)身自滌器(前司馬相如令文君當壚丨丨丨丨於市中)口不貳價(韓康伯賣)
(藥於長安市丨丨丨丨)家人犯法(光武以祭遵為市令丨丨丨丨遵格殺之)百姓相慶
(呂布殺董卓丨丨相對欣喜抃舞皆賣家中珠環衣服牀榻以買酒食丨丨賀長安酒肉為之踊貴)人皆
號慟(羊祐都督荆州卒州丨正市聞祐卒丨丨丨罷市本傳)莫敢誰何(德宗時宦者主宮市)
(嘗置數十百人閱物㕓左謂之白望無詔文驗覈但稱宮市則丨丨丨丨大率與直十不償一諫臣交章列上)
(皆不納張建封傳)
墟市虚所(丨丨賣之注南越中謂野市曰虚吴賢良曰蓋市之所在有人則滿無人則虚嶺南村市)
(滿時少虚時多謂之為虚不亦宜乎柳童區傳記)亥市(分寧縣本常州丨丨也嶺南村落有市謂之虚)
(不常會多虚日也西蜀曰痎音皆如瘧疾間日復作也江南人惡以疾稱故止曰亥耳又荆吴俗有取寅申巳)
(亥日集于市故謂丨丨徐筠水志)滿時少(嶺南村市丨丨丨虛時多故謂之虚青箱紀錄)間旦
集(蜀有痎市丨丨丨如痎瘧之發其俗又以冷熱發歇為市喻也青箱雜記)劉禹錫觀市(由命)
(士已上不入於市周禮有焉乃今觀之蓋因也元和二年沅南不雨自季春至于六月毛澤將盡郡守有志于)
(民誠信而雩遂徧山川方社又不雨遂遷市于城門之逵余得自麗譙而俯焉肇令下之日布市籍者咸至夾)
(軌道而介分次焉其左右前後班間錯市如在闤闠制其列區榜揭價名物參外夷之貨馬牛有牽集作緯私屬)
(有閑在巾笥者緘文及素焉在几閣者彫彤及質焉在筐筥者黑白巨細焉業于饔者列饔饍集作饎陳䴵餌)
(而苾然業于酒者舉酒旗滌杯盂而懌然鼓刀之人設高俎解豕羊而&KR1154;然華實之毛畋漁之生交蜚走錯水)
(陸羣狀夥石入隧而分韞蔵而待價者負挈而求沽者乘射其時者竒贏以游者坐賈顒顒行賈遑遑利心中)
(驚貪目不瞬於是質劑之曹較固之倫合彼此而騰躍之易集作冒非良苦於集作之非巧言斁量衡於險手)
(杪忽之差鼓舌傖儜詆欺相高詭態横出鼓囂譁坌煙埃奮羶腥壘集作疊巾履集作屨囓而合之異致同歸)
(鷄鳴而争赴日午而駢闐萬足一心恐人我先交易而退陽光西徂幅員不移徑如初中無求隟地俱唯集作)
(為守犬鳥烏樂得腐餘是日倚衡而閱之感其盈虚之相尋也速故著于篇)柳宗元童區寄
傳(柳先生曰越人少恩生男女必貨視之必一本作以自毁齒已上父兄鬻賣以覬其利不足則盜取他室)
(束縛鉗梏之鉗其廉切梏姑沃切至有鬚鬛者力不勝皆屈為僮當道相賊殺以為俗幸得壯大則縛取幼弱)
(者漢官因為己利一本為字上有以字苟得僮恣所為不問以是越中戶口滋耗少得自脫惟童區寄以十一)
(歲勝斯亦竒矣桂部從事杜周士為余言之童寄者郴州蕘牧兒也行牧且蕘二豪賊劫持反接布囊其口去)
(逾四十里之虚所賣之南越中謂野市曰虚寄偽兒啼恐慄為兒恒狀賊易之對飲酒醉一人去為市一人卧植)
(刃道上童微伺其睡以縛背刃力下上得絶因取刃殺之逃未及遠市者還得僮大駭將殺童遽曰為兩郎僮)
(孰若為一郎僮耶彼不我恩也郎誠見完與恩無所不可市者良久計曰與其殺是僮孰若賣之與其賣而分)
(孰若吾得專焉一有然字幸而殺彼甚善即蔵其尸持僮抵主人所愈束縛牢甚夜半童自轉以縛即爐火燒)
(絶之雖瘡手勿憚復取刃殺市者因大號一虛皆驚童曰我區氏兒也不當為僮賊二人得我我幸皆殺之矣)
(願以聞於官虚吏白州州白太府太府召視兒幼愿耳刺史顔証童云音征又之盛切竒之留為小吏不肯與)
(衣裳吏護還之鄕鄕之行劫縛者側目莫敢過其門皆曰是兒少秦武陽二歲戰國策燕有勇士秦武陽年十)
(三殺人人不敢忤視史記云舞陽而討殺二豪豈可近耶)
詩集早休(山縣丨丨市杜)暮宿(丨丨淮隂市李)燈火(丨丨家家市杜)童僕(丨丨來城)
(市瓶中得酒還杜)日中合(旗亭出御道遊目暫迴車既非随舞鶴聊思索枯魚因龜識季主傍酒見)
(相如丨丨人已丨黃昏故未疎梁庾肩吾)日中集(市上丨丨丨於利競錐刀杜)常争米(小市)
(丨丨丨杜)買束薪(糴米丨丨丨百物資之市坡)不入襄陽市(終身棲郭門丨丨丨丨丨)
(李)不争咸陽市(古來賢達人丨丨丨丨丨山谷)始得魚菜(稍尋羊豕町疃行丨丨村)
(落丨丨市山谷)博取魚蝦(樵人賣薪不買米滿籃丨丨丨丨歸范逵瀟湘八景山市&KR3402;嵐)
墟市趁虛人(青箬裹鹽歸洞客綠荷包飯丨丨丨柳峒岷)至申洲(野橋經亥市山路丨丨丨張祐)
古今合璧事類備要别集卷十
