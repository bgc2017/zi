古今合璧事類備要後集卷四十二
宋謝維新撰
史館門
史館史官(提舉國史國史修撰)(監修國史國史檢討)
歴代沿革(歴代史官自黃帝有之夏商太史周大史小史内史外史而侯國亦置秦有太史令)
(漢至武帝始置以司馬談為之談卒尸遷嗣宣帝以其官為令行太史公文書修撰之職以它官領於是)
(太史之官唯知占候而已王莽改置柱下五史後漢至隋唯魏明太和中史職隸中書其餘多隸秘書唐)
(武德初因隋制屬秘書省著作局貞觀移史館於門下省宰相監修唐李元紘奏曰太宗别置史館於)
(禁中所以重其職而秘其事自是著作局始罷史職其修撰史事以他官兼領或品卑而有才者亦宜焉)
(至本朝監修國史一人以宰相為之修撰直館檢討無常員修撰以朝官充直館檢討以京官以上充掌)
(修日歷及典司圖籍之事凡置史别置院於宣徽北院之東以藏之謂之編修院東京記云編修俗呼為)
(史院天聖修真宗史欲重其任降勅宰相為提舉參知政事樞密副使為修史其同修史則以殿閣學士)
(以上為之編修官以三館秘閣枝理以上及京官充史畢即停續會要元豐改官制日歷隸國史案每修)
(前朝國史實錄則别置國史實錄院以首相提舉翰林學士以上為修國史餘侍從官為同修國史庶官)
(為編修官實錄院提舉官如國史從官為修撰餘官為檢討麟臺故事元祐復置國史院隸門下省明年)
(又置國史院修撰兼知院事紹聖復以國史院歸秘書省宰輔三館題名中興即秘書省復建史館以修)
(神宗哲宗兩朝實錄選本省官兼檢討校勘以侍從官充修撰紹興五年乂移史館於省之側别為一所)
(以增重其事至九年余徽宗實錄乃即史館開實錄院明年以未修正史詔罷史館併為實錄院紹興初)
(實錄國史皆寓史館後罷史館遇修實錄即置實錄院遇修國史即置修國史院著作局唯修纂日歷中)
(興會要宰相監修但提大綱檢討官搜閱校對惟修撰實專史職只據所送到時政記唐長夀中姚璹請)
(仗下所言宰相撰錄號時政記自璹始五代以來中書樞密院皆致時是記樞密院自學士編錄太平興)
(國八年蘇易簡為參政自是中書皆參政編錄唯吕蒙正嘗以宰相領其事端拱以後撰密院中皆送中)
(書問修為一書及王欽若陳堯叟始乞别撰不關事書直送史館起居注唐文宗每開延英召大臣論事)
(必命起居郎起居舍人執筆螭頭以記時政淳化中張秘請别置起居院及左右史之職别致言動為起)
(居注銓次其事排以日用為日歷聖朝職略紹興二十八年詔置修國史院修神哲徽宗三朝正史)
事類國史(丨丨明乎得失之迹詩)外史(丨丨掌四方之志周禮)小史(丨丨掌邦國之)
(志同上)良史(董狐古之丨丨也書法不隠左傳)太史(太史公謂子遷曰予先周室之丨丨也上)
(世嘗顯功名於虞夏汝復為太史則續吾祖矣遷悉論先人所次舊聞不敢闕卒三歲而遷為太史紬史記石)
(室金匱之書述唐以來至于麟止太史公自序)史通(封遷後為丨丨子注云以遷世為丨官丨於古今司)
(司遷𫝊)青史(漢藝文志云丨丨注古史官紀事之書)史才(陳夀撰三國志叙事有良丨丨晉本)
(𫝊)良筆(蔣偕乂三世踵修國史世稱丨丨)柱下(見沿華注)南山(唐韋述居史職二十年禄)
(山亂述抱國史蔵於丨丨能在國史)實錄(自劉向楊雄博極羣書皆稱遷有良史之才服其善叙事理辨)
(而不華質而不俚其文直其事該不虚美不隠惡故謂丨丨遷𫝊)直筆(吳兢修國史丨丨)五難
(袁崧云書之為難也有五煩而不整一難也俗而不典二難也書不實錄三難也賞罰不中四難也文不勝質)
(丨丨也)五志(荀悅云立典有丨丨焉達道義彰法式通古今著功勲表賢能干寳釋云體國經治之言)
(則書之用兵征伐之權則書之忠臣烈士孝子貞婦之節則書之文告專對之辭則書之才力伎藝殊異則書)
(之)三長(劉知幾曰史才須有丨丨謂才也學也識也乂唐鄭惟忠嘗聞古文士多史才少何耶子元曰)
(史有丨丨才學識世罕兼之故史才少本𫝊)三恨(薛中書元起謂所親曰吾不才富貴過人然平生有)
(丨丨不以進士擢第一恨也不娶五姓女二恨也不得修國史丨丨也)述作(見後注)良直(懲勸)
(致化在於春秋錯綜裁成必歸丨丨齊抗制)不論載(予為太史而丨丨丨司馬遷𫝊)善叙事
(晉陳夀除著作郎撰三國志凡六十五篇時人稱其丨丨丨有良史才)可懲勸(荀悦紀叙曰丨以丨)
(惡而丨善典籍有國之明訓)不虚美(唐太宗謂監修國史房元齡曰前世史官所記皆不令人主見)
(之何也對言史官丨丨丨不隠惡若人主見之必怒故不敢獻)紬微烈(丨史策之丨丨唐太詔令蕭暠)
(修國史制)總微婉(丨史官之丨丨蕭鄴監修國史制)依大義(子謂陳夀有志於史丨丨丨而)
(削異端)總簡書(孫偓制遷紫微黃極之位丨丨丨刊集之司唐大詔令)信疑實錄(春秋)
(之義丨以𫝊信丨以𫝊疑明丨丨也會要)文憲足徵(魯史以來丨丨之實丨丨孔子因而修之同上)
百國春秋(吾見丨丨丨丨墨子)千載勸懼(得失一朝而榮辱丨丨善人丨焉淫人丨焉類)
(要)記繁志寡(史之失自遷固始丨丨而丨丨文中子)辭約事詳(後漢獻帝以班書文)
(繁難省命荀悅依左氏傳體為漢紀三十篇丨丨丨丨論辨多美本𫝊)網羅舊聞(司馬遷丨丨天)
(下放失丨丨史記)精研就業(班固以父彪所續前史未詳乃潛丨丨思以丨其丨班固𫝊)貫
穿經𫝊(班固言馬遷作史丨丨丨丨馳聘古今)裁成帝墳(二班懷文丨丨丨丨比良遷董)
(兼麗卿雲二班𫝊)土版金匱(刻於丨丨蔵於丨丨與天地相終始晁錯策)學海詞林
(明乎國史所以弘闡大猷觀乎人文所以化成天下自非鈎深丨丨囊括丨丨盛周公之典謨志仲尼之日月)
(則何以纂叙鴻業唐太詔令蕭嵩修國史制)序事瞻詳(論曰司馬遷班固父子議者咸稱二子有)
(良史之才遷文直而事核固文丨丨丨丨若固之序事贍而不穢詳而有體使讀者亹亹不厭信其能成名也)
叙事簡要(唐吳兢直史館居職殆三十年丨丨丨丨又吳兢丨丨丨核號良史)一代之典
(晉温嶠表國史之興將明得失丨丨丨丨煥然可觀)一家之言(唐長安三年令左吏劉知幾直史館)
(吳兢等修唐史採四方之志成丨丨丨丨)父子史籍(晉華嶠謝秘書監表劉向丨丨世典丨丨)父
子史官(唐劉知幾父子三人更涖丨丨)直筆東觀(魏收曰願得丨丨丨丨早出魏書北齊本)
(傳)權重宰相(朱敬則兼修國史乃請高史官選以求名才韋安石閱其藁嘆曰董狐何以加世人)
(不知中官丨丨丨丨宰相能制生人史官兼制生死本傳)相視含毫(劉知幾字子元領史事時宰相)
(韋臣源任至忠等皆領監修子元奏記求罷因為至忠言五不可曰古之國史皆出一家未聞籍功于衆今史)
(司取士滋多人自為荀袁家自為政駿每記事載言則閣筆丨丨丨丨不斷頭白可期汗青無日本𫝊)宜
置座右(子元著史通内外四十九篇徐堅讀之嘆曰為史氏者丨丨此丨丨也同上)冀為帝典
(晉天福四年史館奏職居刊削爰舉舊章丨丨丨丨續通典)瑩奏歴覽(天福六年兼修國史趙丨丨丨丨故)
(事文册之重委在正人編修之官擇諸毛事同上)典籍淵林(丨丨有國之明訓丨丨荀悦序)善惡
軌範(唐劉元濟修國史嘗曰史官丨丨必書言成丨丨使驕主賊臣懼此權顧輕哉而班生受金陳夀求米僕乃)
(視如浮雲爾本𫝊)允資藎臣(王猷以穆在於宰政君舉必書所願史館典領重者丨丨丨丨)委在
正人(見前瑩奏歴覽注)在於春秋(王道之端人事之紀懲戒教化丨丨丨丨錯綜必歸良直以中)
(樞之餘力得東觀之全材)比良遷董(丨丨丨丨蕭制鄴監修國史)聖朝大典(唐至德一年史館于)
(休烈奏國史實錄丨丨丨丨)東觀陽秋(掌丨丨丨丨之重蕭鄴監修國史制)皆出一家(劉知)
(幾以監修者多為國史之弊奏記於蕭至忠曰古之國國史丨丨自丨丨如魯漢之丘明子長之董狐南史)皆
本起居(史官掌修國史凡天地日月之祥山川封域之分昭穆繼代之序禮樂師旅之事殊賞興廢之政丨)
(丨於丨丨六典)為公作佳𫝊(丁儀丁廙有盛名於魏夀謂其子曰可覓千斛米見與當丨尊丨丨丨丨)
(丁不與之竟不為立𫝊又北齊魏收修國史得楊休之助因曰無以謝德當為卿作佳𫝊)衆口號穢史
(爾朱榮於魏為賊魏收以高氏出自爾朱旦納榮子金故減其惡而增其善於是丨丨喧然丨為丨丨北齊史本𫝊)
撰武德國史(韋述丨丨丨以來丨丨文納事詳蕭穎士以為譙周陳夀之流本𫝊)撰建中實
錄(沈既濟丨丨丨丨丨體裁精高本𫝊)遷固而下紛乎(吾觀丨丨丨丨述作何其紛丨丨文中子)
子謂荀悦史矣(丨丨丨丨史乎丨丨同上)召禹偁直史館(王丨丨字元之端拱)
(初年太宗聞其名丨丨丨丨獻端拱箴東都事略)薦劉邠擬校勘(丨丨字戅父趙槩丨攽可)
(備史館召試入優等當除直史館與言者有憾執政乃丨丨丨同上)召試秘閣入三等(蘇軾)
(字子瞻學通經史屬文日數干言丨丨丨丨丨丨丨得直史館)召試史館入優等(劉攽事見)
(上)召至試皆直史館(羅處約與王禹偁丨丨京師太宗自定顯以丨之以禹偁為右拾遺)
(處約為著作郎丨丨丨丨)以近臣薦充史館(吳俶字正儀丨丨丨丨丨丨丨編修太平御覽太平)
(廣記)授著作除直史館(吳育字春卿丨丨丨郎丨丨丨丨文詞雅正天下推之)治詳
州入為史館(楊徽之字仲猷丨丨丨丨丨丨丨脩撰時太宗謂宰相曰徽之儒雅之士也宜置之)
(館殿遂判集賢院)父修通鑑為檢閱(司馬康字公休丨光丨資治丨丨奏丨丨丨文字並)
(同上)二十年不能贊述(范蜀公鎮字景仁少與柳耆卿同年愛其才美聞作樂嘗嗟曰繆其)
(用心謝事之後親舊聞盛唱柳詞後歎曰當仁庿四十二年太平吾身為史官丨丨丨丨丨丨丨而耆卿能盡)
(形容之)漢太史公自序(昔在顓頊命南正重司天北正黎司地唐虞之際紹重黎之後史復)
(典之至于夏商故重黎氏世序天地談為太史公太史公父子天官於唐都太史公既掌天官不治民有子曰)
(遷遷生龍門仕為郎中奉使西征還報命是歲天子始建漢家之封太史公留滯周南不得與從事發憤且卒)
(而子遷適使返見父於河雒之間太史公執遷手而泣曰予先周室之太史也自上世嘗顯功名虞夏典天官)
(事後世中衰絶於予乎有復為太史則續吾祖矣予死爾必為太史為太史毋忘吾所論者且夫自獲麟以來)
(四百有餘歲而諸侯相兼史記放絶今漢興海内一統明主賢君忠臣死義之士予為太史而不論載廢天下)
(之史文予甚懼焉遷曰小子不敏請悉論先人所次舊聞弗敢闕卒亡而遷為太史今紬史記石室金匱之書)
(五年而當太初元年十一月甲子朔旦冬至天歷始改建於明堂諸神受紀太史公曰先人有言自周公卒五)
(百歲而有孔子孔子至於今五百歲有能經而明之正易博記春秋本詩書禮樂之際意在斯乎小子何敢讓)
(焉於是論次其文十年而遭李陵之禍退而深惟欲遂其志卒述陶唐以來至于麟止天下遺文古事靡不畢)
(集太史公仍父子相繼纂其職罔羅天下放失舊聞王迹所興原始察終見盛觀衰論考之行事略惟三代錄)
(秦紀漢上紀軒轅下至于兹著本紀十二十表八書三十世家七十列𫝊凡百三十篇五十二萬六千五百字)
(為太史公書序略以拾遺補藝成一家書藏之名山副在京師以俟後世君子)韓愈答劉秀才
書(凡史氏褒貶大法春秋已備之矣後之作者在據事跡實錄實錄則善惡自見矣然此非淺陋偷惰者所)
(能就况褒貶耶孔子作春秋卒不遇而死齊太史兄弟幾盡左丘明紀春秋時事以失明司馬遷作史記刑殊)
(班固庾死陳夀起乂廢王隠謗退死家習鑿齒無一足崔浩范曄赤於誅魏收天絶宋孝王誅死足下所稱吳)
(兢亦不聞身貴而後有聞也夫為史者不有人禍則有天刑豈可不畏懼而輕為之哉唐有天下二百年矣聖)
(君賢相相踵其餘文武之士立功名跨越前後者不可勝數豈一人卒能紀而傳之耶僕年志已衰退不可自)
(宰相知其無它才能不足用衰其老窮齟齬無所合不欲令四海内有戚戚者猥言之上苟加一職榮之耳非)
(必督責迫蹙令就其功役也夫唐鉅跡及賢士大夫事皆磊磊掀天地决必不沉沒今館中非無人將必有作)
(者勒而纂之足下亦宜勉之)柳子厚與韓愈書(退之以為紀錄者有刑禍避不肯就尤非)
(也史以名為褒貶猶且恐懼不敢為設使退之為御史中丞大夫其褒貶成敗人愈益顯其宜恐懼尤大也在)
(御史猶爾設使退之為宰相生殺出入升黜天下士其敵益衆則又將揚揚入政事堂美食安坐行呼唱於内)
(庭外衢而已耶何以異不為史而榮其號利其禄也又言不有人禍必有天刑若以罪夫前古之為史者然亦)
(甚惑凡居其位思直其道道苟直雖死不可回也如回之莫若亟去其位退之宜守中道不忘其直無以他事)
(自恐退之之恐惟在不直不得中道刑禍非所恐也學如退之辭如退之好言論如退之慷慨自謂正直行行)
(焉如退之猶所云若是則唐之史述其卒無可托乎明天子賢宰相得史才如此而又不果甚可痛哉今當為)
(而不為不勉己而欲勉人難矣哉)
詩集有齒能欺(無金可寄東門傳丨丨丨丨杜下蒼陳瑩中送立之南歸詩)鴻寶羞
進(枕中丨丨丨于丨柱後惠文今迺寬何斯立次韻蔡提舉詩)右史春秋筆(早辭丨丨丨丨)
(丨歸種東陵子母瓜堯漢堯伯父舍人挽詩)先書未絶筆(史局逾年别重來已涕零丨丨丨丨)
(丨又欲汗新青范景仁再至史局詩)詩書白虎觀(孫侯腹載天有書崔嵬豈啻重百車伏羲以來)
(可悉數孰若自作何有餘歸來已絶褒貶筆進用秖調敖倉儲合持丨丨丨丨丨東護日月金華居曾子固寄)
(孫之翰書)筆削少能干(麗藻高鄭衛專學每齊韓容喻難有屬丨丨丨丨丨邢子才冬復酬媿少)
(侍直史館詩)金馬掞天才(玉階良史筆丨丨丨丨丨揚師道簡褚起居上官學士詩)
提舉國史
歴代沿革(本朝朝興元年命司徒監修國史馮拯專切提舉監修天聖五年王曾提舉監修真)
(宗實錄修兩朝史時王旦未領監修故特受詔曾已監修而無再授勅為提舉盖一時乏制也會要監修)
(國史國朝舊以宰相為之修日歷也故常帶入䘖若修先朝正史則别置編修院宰相為提舉四朝志隆)
(興二年詔右僕射湯思退提領修三朝國史父名舉辭免故改為提領孝宗會要權提舉國史乃自乾道)
(元年虞并甫始時以闕相故與錢處和分領兩史其後魏南老李秀叔施聖與皆以執政官暫權闕相故)
(也南老入相落權字秀叔聖與皆以命相免兼盖監修國史者指日歷也提舉國史院者指正史也紹興)
(中秦會之以監修兼提舉二十六年並命沈守約萬俟元忠二相始分領焉朝野雜記)
事類綜班紀(為朕寶臣丨覈丨丨唐太詔令見監修門)資通博(東觀屬詞更丨丨丨宜輟)
(鳳凰之省俾緝麒麟之署王方慶制)歐陽脩論日歷劄子(見國史修撰門)
詩集山藏(靈館接天居霓裳侍玉除洞有百年籙丨丨太史書君恩深漢帝且莫上穹虛王維和尹)
(諫議史館詩)
監修國史
歴代沿革(北史詔魏收撰史又詔平原王高隆之總監之書名而已分紀唐太宗以宰相監修)
(國史及其他官兼領注房元齡為監修給事中許敬宗唐制宰相四人内一人帶監修國史職職略國)
(朝從唐制史館有監修皆宰相監領故事宰相兼職皆内降制處分乾德初以趙普兼監修止用勅非舊)
(典也開寶中薛居正以參知政事監修自後參知政事亦有管勾修國史者不直置麟臺故事至道三年)
(修太宗實錄宰臣吕端雖帶監修國史而不預焉其後重修太祖實錄遂詔吕端與錢若水等同修端罷)
(相季沉繼成焉景德二年監修國史畢士安卒遂命參知政事王旦權領史館事實為監修國史之職慶)
(歷三年吕夷簡罷相帶監修國史優延老臣也並會史要國朝有三館首相領昭文次相領集賢雜監修國)
(有職見職略監修國史修日歷也故常帶入銜四朝志自元豐王珪後宰輔皆不及銜中興之六年命吕)
(頤浩兼提舉監脩國史當時國史但指日歷頤浩引元祐故事并及正史自是首相即兼監修監修之名)
(廢于元豐而復于紹興紹興二十六年沈該萬士卨並為左右僕射始分監修提學為二至今因之宰卿)
(未至故名權監修國史自錢處和始時湯進之去位陳卿未至因即以執政領之淳熙五年趙温叔為右)
(丞相陞兼提舉國史院錢景魏為監修國史不帶權字景魏辭免周益公在翰林荅詔乞援故事仍帶權)
(字許之自後率帶權字朝野雜記)
事類監綜(唐丨丨史氏潤色大猷唐太詔令李固監修國史制)總領(鄭郎監修國史制主張懲)
(勸丨丨典墳使書法彌精動契春秋之旨)百卷史(龍朔中許敬宗以太子少師增前作唐史成丨丨類)
(要)五不可(劉知幾字子元以他職兼修國史時宰相韋巨源純處訥楊再思宗楚客皆領監修子元)
(病長官各意尚不一而蕭至忠數責論次無功乃求罷去因為至忠言丨丨丨曰古之國史皆出一家惟漢東)
(觀集羣儒纂述無主條章不建今史司取士滋多人自為荀袁家自為政駿每記一事載一言閣筆相視含毫)
(不斷頭白可期汗青无日一不可漢郡國計書先上太史副上丞相後漢公卿所撰先集公府乃上蘭臺故史)
(官載事為廣今恂恂採二史不注起居百官弗通行狀二不可史局深籍禁門所以杜顔面防請謁今作者如)
(林褒貶曾未幾日而朝野咸知孫盛取嫉權門王邵見讐貴族常人之情未能無畏三不可古者史氏各有指)
(歸故司馬遷退處士進奸雄班固抑忠臣飾主闕今史官注記類稟監修或須直辭或當隠惡十羊九牧其令)
(難行四不可今監者不肯指授修者又不遵奉務相推避以延歲月丨丨丨)兼刊綜(丨丨丨之榮蕭)
(鄴制)總刊修(踐黃樞之峻級丨青簡之丨丨丁博制)秘監總知(史通曰太宗以梁陳齊周)
(隋並未有書乃命學士份修使丨書丨魏證丨丨其務凡有贊論證多預焉)相臣總統(史閣要重)
(近以代以來率丨丨丨丨其務唐太詔令令狐綯監修國史制)重臣兼領(古之良史實難其人掌邦)
(國之事明懲勸之道是以淑驂弘簡茂先博物爰自丨丨式膺丨丨唐大詔令宋璟蘇頲修國史制)良輔
綜覈(古之王者代有史官以日繫月屬辭比事舉而必書用存有法書而不法是謂空言盖褒貶之重謹)
(也自非經術文雅進修德業出忠入孝匡俗佐時為朕寶臣有邦丨丨者孰可丨丨班紀𤼵揮蒼籕蘇頲行張)
(說等監修制)歐陽修論日歷劄子(詳見國史修撰門)
詩集天歷上(褒貶唐書丨丨丨奉持堯日慶雲間子建上武元衡詩)
國史脩撰
歴代㳂革(唐初令狐德棻請修近代史遂命修撰名始於此職略唐史館修撰四人掌修國史)
(正觀以宰相涖修撰天寶後它官兼史職者曰史館修撰初入為直館元和宰相裴垍建議登朝官領史)
(職者為修撰以官高一人判館事未登朝官皆為直朝館太中廢直館二員增修撰四人分掌四季分紀國)
(從唐制史館有修撰以他官領取最上一員判館事分紀故事史館每月撰日歷皆判官與修撰官直館)
(分季撰錄其後止修撰官及判官撰次大中祥符九年以刑部郎中高紳為史館修撰紳即樞密使士欽)
(若所引不令修纂止今權判吏部銓自是領修撰者須兩省五品以上方掌修撰天聖元年石中立以戸)
(部郎中充史館修撰有司引紳例亦不修日歴乾興元年判館李淮修撰宋綬言修撰官舊四人今只二)
(人望擇館閣官二員充編修官遂詔集賢校理王舉正館閣校勘李淑同共編修並會要又職官分紀云)
(太平興國八年以楊文舉為國子監丞史館編修豈編修官始此乎當考元豐官制行國史隸秘書省元)
(祐中就門下省置局號國史院紹聖初復還秘書省舊有修撰官至是改為修國史以列曹尚書翰林學)
(士充同修國史以侍郎以下充四朝志紹興初實錄國史皆寓史館後罷史館遇修實錄即置實錄院遇)
(修國史即置國史院二十八年以修神宗哲宗微宗正史置院修史一人同修史一人編修官二人中興)
(會要同修國史故事未有以庶官為之者隆興胡邦衡以起居即兼權中舍始特命焉乾道洪景盧亦以)
(起居舍人兼同修盖用此例嘉泰後吕務觀李季記章皆踵為之近制修撰同修撰通止四員朝野雜)
事類執簡(左傳齊崔杼弑莊公太史書曰崔杼弑其君崔子弑之其弟嗣書而死者一人其弟乃舍)
(之南史氏聞太史盡死丨丨以往聞既書矣乃退左傳)記事(古今注云牛亨問彤管何也荅曰史官載)
(事用彤管以丨丨)博采(丘明之傳丨丨衆記類要)再典(馬融三入東觀漢代稱榮張華丨丨史官)
(晉朝推美史記)秉筆(唐李翺轉史館修撰以史官記事不實奏曰臣得丨丨秉筆以記注為職夫勸善懲)
(惡正言直筆史官之任今善惡皆職行狀諡議盖行狀多虛美今請但指事實直載事功)執筆(魏博先廟)
(碑云臣適丨丨隸太史時退之為史館修撰韓文)論撰(長慶二年勅憲宗實錄未修切資丨丨路隨韋)
(處厚宜充史館修撰續通典)紀錄(元和十四年史館修撰李翺奏臣謬得秉筆史館以丨丨為職夫勸)
(善懲惡正言直筆紀聖朝功德述忠臣賢士事業載奸臣佞人醜行以𫝊無窮者史官之職也同上)指事
實(元和十四年李翺奏曰臣得秉筆以記注為職今但請丨丨丨直載事功詳見前)裁義類(竄定)
(闕文丨成丨丨此仲尼春秋之職業也其可上下心手於愛惡是非乎元徽之行獨孤郎制)綜羣籍
(蔣乂外祖吳兢位史官幼從外家二史得其書該丨丨丨有史才)堪修史(近日以來但知此職即知)
(修撰恐漏泄史事宜於史筆内簡擇丨任丨丨人錄名進内唐太詔令詳見前)書有賞音(范曄論撰)
(書之意也吾文之傑思殆無一字空設此丨行應丨丨丨者自古體正而思精未有此也)事無所拘
(可使執簡為史管則記丨書法必丨丨丨白集韓愈除史館修撰制)宜充脩撰(長慶二年刺憲宗實)
(錄未修路隋韋處厚丨丨史館丨丨續通典)宜屬英髦(晉天福六年詔曰眷言筆削丨丨丨丨並)
(同上)高選才名(唐朱敬則兼修國史乃請丨史官丨以求丨丨詳見史官門)宜遷秘監
(貞元十一年史館修撰張薦為左諫議大夫修撰如故裴延齡言于上曰諫議大夫論朝廷得失之官史臣修)
(撰書朝廷得失之事則領史職者不為諫議丨丨書丨丨續通典)四人並命(太和六年以王彦威)
(楊漢公蘇滌裴休並充史館修撰故事史官不過兩員三員至是丨丨丨丨時論深以為非)三世踵
修(唐蔣乂遷起居舍人兼史任子伸大中二首為史館修撰皆歴史館修撰初柳芳作唐歷大歷以後闕而)
(不錄宣宗詔偕等分年撰次盡元和以續云丨丨丨丨國史世稱直筆咸云蔣氏日歷)才堪論譔
(吳兢丨丨丨丨詔直史館修國史)義在典實(唐太宗令精擇史臣詔修撰國史丨丨丨丨自非)
(操履純白業量該通讜正有聞方堪此任所以承前縱居史官必就中簡擇灼然為衆所推者方令著述近日)
(以來但知此職即知修撰非惟編緝疎舛亦恐漏泄史事今後宜於史官内簡擇堪任修史人錄名進内)願
得秉筆(詳見前秉筆下注)願兼直筆(本朝范果正言家世史言丨得丨丨丨成國朝大典)
(以為史館修撰)操履無玷(淳化二年史館修撰揚徽之次對上言徽之州縣非所長置之館殿正得)
(其宜)冲澹刻意(天聖中國史王安簡謝陽夏黃唐卿李邯鄲為編修官安簡神清丨丨唐卿丨丨篇)
(什謝李成為句曰王貌閑如鶴黃吟苦似猿)父子繼掌(宋綬字公垂于仁宗朝同修國史後其子)
(數求為史館修撰丨丨丨世丨史世以為榮焉東都事略又聖朝職略云蘇頌以為五朝正國史二聖編年皆)
(出宋敏求父子手筆亦儒者成事)父子同典(李巽嚴夀權同修國史先是子垕兼國史編修實錄)
(檢討遷校書著作丨丨丨丨史筆搢紳榮之言行錄)獨付一人(曾鞏字子固天下察公賢一日手詔)
(中書門下曰曾鞏以史學見稱士類宜典五朝史事遂以為修撰近世修史必衆選文士以大臣監總未有以)
(五朝大典丨丨丨丨如公者言行錄)無以易藻(汪顯謨藻字彦章公言自元符以來並無日歷此國)
(史重事願留聖心上納之既而宰執請擇所付上曰丨丨丨丨矣出知湖州詔領日歷如故辟官屬二員且賜)
(史館修撰餐錢言行錄)訪求事迹(李益能撰綦宗禮行状重修神仁哲宗兩朝正史公奏仁宗實)
(錄墨本元祐所修已是成書朱本蔡卞重修多所增損而元祐史官語言不無過失實乞將朱墨本參照修定)
(哲宗實錄蔡京提舉編修多是增飾語言變易是非殆非實錄之體乞於舊臣之家丨丨當時文字丨丨參照)
(上悉如所請)參較得失(徐勣字元功為中書舍人修神宗正史上言宜取當時輔相字記錄以丨)
(丨丨丨則一代大略可信矣東都事略)祁獨秉筆(宋祁字子京賈昌朝建議修唐書命祁與王堯)
(臣楊察張方平為修撰又命范鎮邵必宋敏求吕夏卿為編修而以昌朝提舉後相繼出外丨遂獨丨史丨東)
(都事略)首獨委重(綦北海宗禮行狀云主上採議臣之言肇置史官時紹興三年為史官修撰以)
(復承平之舊筆削之任丨丨丨丨士絶其榮)集官重修(太祖語宰相曰太祖朝事耳目相接今實)
(錄中多有漏略可集史官重加修撰)命琳追修(程琳宗天球舉服勤詞學科中選仁宗時修真宗實)
(錄而起居注闕丨丨丨丨書成遂修起居注東都事略)摭實愛憎(太史曰史才甚難在乎善惡必)
(書務丨丨而去丨丨斯為良史)討論善惡(丨丨一代之丨丨而撰次之荆公行范鎮制)有良
史才(國中淳化元年以左司諫梁周翰為史館修撰從翰林學士宋白薦丨丨丨之丨)記歴代
史(吕夏卿字縉叔博覽強丨而於丨丨丨尤該洽與修仁宗實錄同修起居注東都事略)中丞令
修撰(哲宗實錄學士王珪奏丨丨賈黯前以學士修仁宗實錄自領臺憲不復及院望令依舊供職從之)
(黯乞以實錄就臺修撰有議事即赴院詔丨丨三五日一赴院丨丨丨)諫議充修撰(范祖禹字)
(淳甫命丨丨大夫丨實錄院丨丨時申公已薨遂就職言行錄)修太宗實錄(楊憶真宗即位拜右)
(正言丨丨丨丨丨凡八十篇獨成五十六卷東都事略)上長編舉要(李文簡公燾號巽巖時權)
(同修國史得旨長編或有增損依熙寧修三經義法至是丨四千四百五十餘條又以一百六十八年事散在)
(丨丨乙覽難周别為丨丨六十八卷總日五卷修換事目十卷上曰卿宿德耆儒宜在左右任史職言行錄)
擢史館修撰(李若谷子淑獻臣天聖中丨丨丨丨丨東都事略)充史館修撰(范鎮)
(字景仁英宗即位遷翰林學士丨丨丨丨丨論濮安懿王稱號出知陳州)屬刊集國典(丨丨丨於)
(丨丨楊億表)歐陽修論日歷劄子(臣伏以史者國家之典法也自君臣善惡功過與其)
(百事之廢置可以垂勸戒示後世皆得直書而不隠故自前世有國者莫不以史職為重臣伏見國朝之史以)
(宰相監修學士修撰乂以兩史之大臣撰時政記選三館之士當陞擢者乃命修起居注如此不為不重矣近)
(年以來員具而職廢其所撰述簡略而不存以至於事關大體者皆没而不書此實史官之罪而臣之責也然)
(其弊在於修撰之官惟據諸司供報而不敢言所見聞故也今時政記雖是兩府臣僚修纂然聖君言動有所)
(宣諭臣下奏議事關得失者皆不備錄惟書除目辭見之類至於起居注亦然與諸司供報公文無異修撰官)
(只據此銓次繫以日月謂之日歷而已是以朝廷之事史官雖欲書而不得書也自古人君皆不自閱史今撰)
(述既成必錄本進呈則事有諱避雖欲書而又不敢書也加以日歷時政記起居注例皆承前積帶相因故纂)
(錄者常務追修累年前事而歲月既遠遺失莫存至於事在日前可以詳於見聞者又以追修積滯不暇及之)
(若不革其弊則前後相因史官永無舉職之時使聖朝典法遂幾於廢墜矣臣切聞趙元夷自初僣叛至復稱)
(臣終始一宗事節皆不曾書亦聞修撰官甚欲紀述以修撰後時追求莫得故也其於他事又可知焉臣今欲)
(乞特詔修時政起居注之官並以德音宣諭臣下奏對之語書之其修撰官不得依前只據諸司供報編次除)
(目辭見並須考驗事實至於其他大事並許史院據所聞見書之如聞見未詳者直牒諸處會問及臣寮奏議)
(異同朝廷裁置處分並書之並令修撰官逐時旋據所得錄為草卷標題月分於史院躬親入櫃封鎖候諸司)
(供報齊足修為日歷仍乞每歲令監修宰相親至史院檢點修撰官紀錄事迹内有不勤其事隳官失職者請)
(罷其日歷時政記起居注並乞更不進本所貴少修史職上存聖朝典法此乃臣之職事不敢不言)
詩集窺金匱(遠取南明貴公子重修東觀帝王書當時載筆丨丨丨暇日登臨到石渠劉禹錫送)
(分司陳郎中祇召直史館詩)似六經(丁語初與孫何齊名翰林學士王禹偁嘗與詩曰二百年來六)
(不振直從韓柳到孫丁而今更合教修史二子之才丨丨丨)成鴻業(宸殿丨丨丨猿岩題鳳賦張說)
(修書學士奉勅宴梁王宅詩)誅姦彊(十年閑坐樂憂獨百金購書收散亡朅來東觀弄丹墨聊借舊史丨)
(丨丨東坡送劉道原)
國史院檢討官
歴代沿革(本朝淳化二年以殿中丞敦延澤人子右贊善大夫董元亨並為史館檢討紹興九)
(年詔史館見修徽宗實錄以實錄院為名檢討官無定員今提舉秦檜辟墓近制檢討官六員嘉定二年)
(曾君鍚自起居郎兼檢討官除權侍郎當陞帶修撰而員數已溢乃降旨權以檢討官繫銜俟將來有闕)
(日陞帶以從官為檢討官盖自曾君錫始也朝野雜記)
事類子垕同典(見修撰門)李燾首命(丨丨乞刊定徽宗實錄疎舛言臣方修進治平)
(後長編若就加討論它時可助正史詔開實錄院丨丨公為檢討官言行錄)不得試館職(至秋)
(二年詔令後檢討更丨丨舉丨丨丨分紀)詔並兼檢討(嘉祐八年監修國史韓琦奏史記日歷未)
(修者積十餘年今將修先朝實錄而日歷未備檢討闕官請以直秘閣吕夏卿秘閣校理韓維兼職丨夏維卿)
(丨丨史館丨丨會要)
古今合璧事類備要後集卷四十二
