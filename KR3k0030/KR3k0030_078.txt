古今合璧事類備要後集卷九
宋謝維新撰
臣道門
志氣(源流見總)
事類先覺(伊尹曰予天民之丨丨者也予將以斯道覺斯民也非予覺之而誰也孟)自任(其丨)
(丨以天下之重如此同上)與點(四子言志夫子喟然嘆曰吾丨丨也語)養浩(我善丨吾丨然之氣)
(孟子)晞顔(丨丨之人亦顔之徒也楊子)慕藺(後司馬相如丨丨相如以為名)倜儻(丨丨不羈)
豪邁(為人丨丨)題柱(昇仙橋司馬相如字長卿初西去丨丨曰不乘高車駟馬不遇此橋果以專車)
(至其處成都記)棄繻(終軍西游入關關吏受軍繻軍曰丈夫西游終不徒還遂丨丨而去後拜謁者持節)
(出關關吏曰此前丨丨生也)投筆(後漢班超字仲升有大志家貧為官傭書久勞苦輟業丨丨嘆曰大)
(丈夫無他志略猶能效傳介子張騫立功異域以取封侯安能久事筆硯間乎)擲板(逢萌給事為亭長時)
(尉過萌候迎拜謁既而丨丨嘆曰大丈夫安能為役遂之長安學焉)卓邁(崔圓少孤貧志向丨丨)慷
慨(羅道宗丨丨尚節義又張建封丨丨尚氣自許以功名顯)濟世(叚秀實及長沈厚能斷慨然有丨丨)
(意)捄世(劉實慨然有丨丨意)志於道(丨丨丨語)士尚志(王子墊問曰丨何事曰丨丨何)
(謂尚志仁義而已矣殺一無罪非仁也非其有而取之非義也孟子)宰天下(前陳平少時為里中社宰)
(分肉甚均父老謂之曰善為社乎曰使丨丨丨亦如之又唐來濟興高智周郝處俊處約客宣城相與言志處)
(俊曰願丨丨丨濟及智周亦然處約曰宰相或不可冀願為通事舍人足矣後領吏部處約以瀛州書佐入調)
(濟遽往曰如志遂以約為通事舍人後皆至公輔)掃天下(後陳蕃字仲舉室有糞不除薛勤曰孺子)
(何不掃洒答曰大丈夫當丨除丨丨安能事一室乎)當雄飛(後趙温曰大丈夫丨丨丨安能雌伏)當
封侯(後梁竦曰大丈夫生丨丨丨死當廟食)乘高車(郭舟字少卿入關而嘆曰不乘使者車不)
(復出門後奉使南陽果丨丨丨)百尺樓(許汜與劉備語曰陳元龍湖海之士豪氣不除汜過下邳見元)
(龍無客主之意不相與語自上大床卧使客卧下床備曰今天下大亂君湏憂國忘家有救世之意乃求田間)
(舍言無可采是元龍所諱也向緣當與君語如我自卧丨丨丨上卧君於地下奚但上下床之間哉後陳球傳)
是無志(志欲移山必能移山天地之心與人不遠犬戎滅周申甫復之無知亂齊管仲覇之晉室中絶)
(王導興之太平干紀姚宋挫之彼謀之如神即用之如神故賢人君子正救時運有其才必有其志有其言必)
(有其事今一言未行其志乃衰丨丨丨也柳冕答張僕射書)謂有志(李泌少為詩曰天覆吾地載吾)
(天地生吾有意無不然絶粒升天衢不然鳴珂遊帝都安能不貴復不去空作昂藏一丈夫可丨丨丨者也鄴)
(侯家傳)憂天下(房元齡顧中原方亂慨然有丨丨丨志)定中原(五代韓熙載北海將家子)
(也初與李榖相善明宗時熙載南奔吴穀送至正陽酒酣臨訣熙載謂榖曰江左用吾為相當長驅以丨丨丨)
(穀曰中國用吾為相取江南如探囊中物爾及周征淮南命榖為將以取淮南而熙載不能有所為也)以
射天地(男子始生桑弧蓬矢丨丨丨丨四方男子之志也記)不忘溝壑(志士丨丨在丨丨孟)
匹夫不奪(丨丨丨可丨志也語)隱居以求(丨丨丨丨其志同上)齧臂而盟(史吴)
(起出衛郭門與母訣丨丨丨丨曰起不為卿相不復入衞門也後果如言)輟耕太息(漢陳勝字涉少)
(時嘗與人傭耕丨丨之壟上甚久曰苟富貴無相忘傭者笑而應曰若為傭耕何富貴也勝丨丨曰燕雀焉知)
(鴻鵠之志哉)安從斗筲(後郭泰字林宗世貧賤毋令給事縣庭林宗曰丈夫丨能從丨丨之役遂)
(就屈彦宗學)何作博士(任城王彰謂左右曰大丈夫一為衞霍將十萬騎馳沙漠驅戎狄立功建)
(號爾丨能丨丨丨耶魏志)澄清天下(後范滂為詔使登車攬轡慨然有丨丨丨丨之志)横行
天下(高昂字傲曹幼時便有壯氣膽力過人龍脣豹頸姿體雄異父為求嚴師令加捶撻昂不遵師訓專)
(事馳騁每言男子當丨丨丨丨自取富貴誰能端坐讀書作老博士也其父以其昂藏傲曹故以名字之北史)
飲馬河洛(蜀諸葛亮慨然有丨丨丨丨之志)乘風破浪(宋宗慤叔父問所志慤曰願丨)
(長丨丨萬里丨南史)取印繫肘(晉周顗曰今年殺賊奴明年丨金丨如斗大丨丨)捫虱談
世(秦王猛倜儻有大志不屑細務聞桓温入關被褐詣之丨丨而丨當丨之務旁若無人)上馬横
槊(宋桓榮祖曰昔曹公父子丨丨丨丨下馬談詠此於天下可謂不負飯食矣)下馬露板(齊明)
(帝曰上馬能擊賊丨丨作丨丨惟傅修期耳)安事筆硯(隋宇文慶少聰敏受業東觀頗涉經史既)
(而謂人曰書足記姓名而已丨能久丨丨丨為腐儒之事)何至作儒(唐李靖常曰大丈夫遭遇要當)
(以功名取富貴丨丨丨章句丨)氣盖全吴(丨丨丨丨雄吞六魏唐尚馳撰諸葛亮賦)氣盖風
雲(張說撰宋璟碑)功濟四海(唐馬燧姿度魁傑與諸兄學輟策嘆曰方天下有事丈夫當以丨丨)
(丨丨渠老一儒哉更學兵書戰策沈勇多筭)功業名節(士之有志氣而思富貴者必能建丨丨有)
(志氣而輕爵禄者必能立丨丨二者雖其志不同然時危世亂皆人君之所急者郭代公倜儻不羈之士也贊)
(皇公臣子論)腰劔袖搥(韓熙載舉進士投書李晟曰釣大鼇者不投取魚之餌斷長鯨者焉用割)
(雞之刀又云丨有丨而丨有丨口有舌而手有筆南唐遺事)長鎗大劔(史弘肇云安朝廷定禍亂)
(直湏丨丨丨丨安用毛錐子五代史)借風雲為氣(用宇宙而成心丨丨丨以丨丨南史隠逸序)
拳大漠於掌(納陰山於寸眸丨丨丨丨一丨唐文粹)吹嘘霜露變(丨丨而丨丨丨)
(叱咤而風塵弭高邁濟河焚舟戰賦)指麾貙兕作(丨丨而丨丨丨威感激而風雲動色于公異露)
(布)豈昂昂若駒(卜居丨丨丨丨千里之丨乎楚詞)不落落如石(後馮衍自論寧)
(碌碌如玉丨丨丨丨丨)願秉清忠節(本朝楊億年十一太宗親試執政令賦喜朝京闕詩且有)
(丨丨丨丨丨終身立聖朝之句宰相喜賀)嘆曰經綸才(王元之七八歲能文一日太守席上出對)
(句鸚鵡能言寧比鳳畢文簡書之於屏元之書其下曰蜘蛛雖巧不如蠶丨丨丨丨之丨呼為小友)志伊
尹所志(周濓溪曰丨丨丨之丨丨)不志於功名(志於道義則功名不足道志於功名則富)
(貴不足道志於富貴則其人不足道矣言行錄)東坡上劉侍讀書(天下之所少者非才也才)
(滿天下而事不立天下之所少者非才也氣也曰何謂氣是不可名者也若有鬼神焉而陰相之今夫事之利)
(害計之得失天下之能者舉知之而不能辨能辨其小而不能辨其大則氣有所不足也夫氣之所加則已大)
(而物小於是乎受其至大而不為之驚納之至繁而不為之亂任其至難而不為之憂享其至樂而不為之蕩)
(是氣也受之於天得之於不可知之間傑然有以盖天下之人而出萬物之上非有君長之位殺奪施予之權)
(而天下環向而歸之此又有所得者矣多才而敗者世之所謂不幸者也而幸與不幸君子之論不施於成敗)
(之間而施於窮逹之際故凡所以成者其氣也其所敗者其才也氣不能守其才則焉往而不敗世之所以多)
(敗者皆知求其才而不知論其氣也)
詩集長劔(丨丨倚天外彎弓掛扶桑宋玉詩)長鯨(威鳳高其翔丨丨吞九州)排雲(丨丨)
(呌閶闔披腹呈琅玕韓愈詩)倚天(安得丨丨劒跨海斬長鯨李白詩)沮金石(勁氣丨丨丨韓)
(詩)吞鴻鵠(壮志丨丨丨孟浩然詩)洗乾坤(安得覆八方為君丨丨丨杜詩)干斗牛
(有氣丨丨丨温飛卿詩)看劔匣(氣衝丨丨丨穎脱無囊錐杜詩)逐吴鈎(經過辨豐劒志氣丨)
(丨丨同上)丈夫四方志(丨丨丨丨丨安可辭固窮李白詩)肝膽一古劔(丨丨丨丨)
(丨波濤兩浮萍韓詩)澄清洛陽水(誓欲斬長鯨丨丨丨丨丨李白)蓬萊頂上行(巨鼇)
(莫載三山去我欲丨丨丨丨丨同上)搏搖九萬里(大鵬一日同風起丨丨直上丨丨丨假令風歇)
(時下來猶能搊却滄溟水李白詩)欲釣千尺流(我有一寸鈎丨丨丨丨丨孟郊詩)天地
入胷臆(同上)四溟作胷臆(五嶽為詞鋒丨丨丨丨丨皮日休詩)呼吸走百川
(丨丨丨丨丨燕然可摧傾李白詩)岸幘揖天子(皮日休詩)叱詫開帝業(丨丨丨丨)
(丨手成天地功李白詩)意氣日爭光(丨丨與丨丨丨輝王荆公詩)四海空無人
(眼高丨丨丨丨丨坡詩)五歲氣食牛(小兒丨丨丨丨丨韓徐卿二子歌)欲勒燕然
山上石(丨丨丨丨丨丨丨登科記裏是閒名姚仝詩)要斬長鯨為萬段(為君鑄作)
(百鍊刀丨丨丨丨丨丨丨坡詩)要將百篇吐千丈(丨丨丨丨詩一丨丨丨虹同上)麾斥
八極隘九州(同上)氣浸千里蠅附驥(丨丨丨丨丨丨丨黃廷堅演雅)
正直
事類不回(經德丨丨孟)無邪(中正丨丨記)司直(邦之丨丨詩)遺直(叔向古之)
(丨丨左)正曲(正直為正丨丨為直左)若曲(大直丨丨老子)木彊(前申屠嘉為丞相為人丨)
(丨懷直後坐朝召鄧通欲斬之帝使持節赦之)強項(前董宣為人丨丨殺公主奴上令謝主置手據地不)
(肯因謂之丨丨令)方正(漢武帝舉賢良丨丨直言極諫之上)方直(晁錯曰奉法令不容私盡心力)
(不敢矜遭患難不避死見賢不居其上受禄不過其量不以無功居尊顕之位可謂丨丨士矣)廉直(漢嚴)
(彭祖為太傅丨丨不事權貴又申屠嘉為人丨丨不受私謁)剛直(後虞詡字升卿刺舉無所四容有譴)
(拷三曹刑罪丨丨之性終不可踰又唐崔祐甫性剛直遇事不回)峭直(劉子翼丨丨有行)彊直
(徐晦丨丨守正不沉浮於時)敢直(段平仲朝廷有得失未嘗不論奏世推其丨丨云)讜直(吕元)
(膺為同州刺史既謝帝逮問政所對詳詣明日謂宰相曰元膺氣丨言丨宜留左右奈何出之李藩裴垍謝因)
(言及此乃宗社無疆之休)清直(席豫丨丨亡欲當官不為權近所憾)疏直(劉蕡與諸儒階進獨譏切)
(宦官然亦太丨丨矣)遜直(王魏善諫而房杜丨其丨房杜贊)賣直(謂姜公輔為丨丨而不能容德)
(宗贊)峭正(隋煬帝雖愛虞世南之才然其丨丨弗甚用也)勁正(時政移近倖紀律蕩然李勃丨丨不)
(顧患)鯁正(蕭做以丨丨為權臣所忌)持正(李吉甫李絳數爭事帝前不協武元衡獨丨丨無所違附)
(帝稱其長者又虞世南貌儒謹外若不勝衣而中抗烈議論丨丨)堅正(韓愈操行丨丨鯁言無所忌又)
(武元衡帝素知其丨丨有守故睠禮優渥異他相又李德裕擢韋温為員外郎或言雅為牛僧孺厚裕曰是子)
(丨丨可以私廢乎)莊正(武儒衡謁宰相鄭餘慶未嘗有所易以丨詞丨色見重於餘慶)處正(翟咸)
(為御史丨丨特立風采動一時)秉正(方鎮多沽恩獨吕元膺丨丨自將監軍及中人往來者無不嚴憚入)
(拜吏部侍郎正色立朝)事之幹(正者丨丨丨也易)人之生(丨丨丨也直語)志不奪
(儒有身可危而丨丨可丨記)死不更(見利不虧其守見丨丨丨其守其正直有如此者同上)詐
不情(漢公孫弘多丨丨丨)附權門(張禹劉歆谷永阿丨丨丨同上)折長官(郅㡓面丨丨丨)
反封侯(後漢人謠曰直如弦死道邊曲如鈎丨丨丨)刺人短(唐嗣吴王子巘性介直面丨丨)
(丨)激浮競(宋申錫素孤直少與及進用議者謂可以丨丨丨)不干譽(薛廷老在公卿間侃)
(侃丨丨虚丨稱為正人)不詭隨(蕭至忠為中書令時宗楚客懷姦植黨而韋巨源楊再思李嶠皆無)
(所弼正至忠介其間丨丨丨時望歸重)不失正(楊於陵節操堅明始終丨丨其丨)重其正
(李勉召為大理少卿天子素丨丨丨擢太常少卿欲遂柄用)疾黨附(裴璘以道自任悉心事上丨丨)
(丨不為權近所持)嫉新貴(王叔文用事韓臯丨之謂人曰吾不能事丨丨從弟華以告叔文叔文怒)
(出為鄂岳靳沔觀察使)靖共爾位(丨丨丨丨好是正直詩)正色立朝(孔父丨丨而丨)
(於丨則人莫敢過而致難於其君者孔父可謂義形於色矣公羊傳)使枉者直(舉直錯諸枉能丨丨)
(丨丨語)惡訐為直(丨丨以丨丨者同上)直言及難(伯宗每朝其妻戒之曰子好丨丨必)
(丨於丨左)悻直忘身(鯀丨丨以丨丨兮楚詞)直道而行(三代所以丨丨丨丨也語)正
已物正(有大人者丨丨而丨丨者也孟子)正事正言(太子廼生而見丨丨間丨丨左右前)
(後皆正人也賈誼策)正誼明道(丨其丨不謀其利丨其丨不計其功董仲舒策)䜛諛得志
(闒葺尊顯兮丨丨丨丨賈誼弔屈原賦)切直急聞(丨丨之言明主所欲丨丨賈山至言)直諫
不避(明主不惡切諫而博觀忠臣不避重誅而直諫則事無遺策功流萬世主父偃)戅直好諫
(汲黯為人丨丨丨直丨武帝嘗坐武帳中不冠使人可其奏其敬憚如此)介然不羣(晉王基方正亮)
(直丨丨丨丨)莊不可犯(韋思謙進御史大夫□蹇諤顔色丨重丨丨丨見王公未嘗屈禮)立
朝正色(顔真卿丨丨丨丨剛而有禮非公言直道不萌於心)秉權無撓(李石當軸丨丨丨所)
(丨方是時宦寺方氣盛陵暴朝廷每對延英而仇士良等往往斥訓以折大臣石徐謂曰亂京師者訓注也然)
(其進孰為之先士良等惡縮不得對氣益奪搢紳賴以為強)以直道進(李絳丨丨丨丨退望冠一)
(時賢不肖大分屢為讒說所中)以直言相(周墀議河湟不合旨罷都尉顥言於帝曰世謂墀矜嚴悻)
(直丨丨丨丨亦以直言免)直言徼利(人君始即位萌象未見必有枉直敢言者上或激而進之則天)
(下君子望風曰彼枉而容于上其欲來天下士乎吾之道可以行矣其小人則竦利曰彼之直得幸于上吾將)
(丨丨以丨丨乎元稹疏)直道是陳(惟兹陽公乃作諫臣抗志厲義丨丨丨丨柳陽城碣)願任
直臣(郭子儀丨丨丨丨則中興之功日月可冀)使容直臣(田布入為左金吾衛將軍諫官嘗論)
(事帝前同列將麾却之布止之曰丨天子得丨丨丨毌輕進)明目張膽(褚遂良市地不如直韋思)
(謙劾之出為清水令或弔之答曰吾狷直觸機輙發何暇䘏身乎丈夫當敢言地更湏丨丨丨丨以報天子安)
(能碌碌保妻子耶)視端形直(柳宗元書曰狀貌嶷然類丈夫丨丨丨丨心無岐徑其氣質誠可尚)
(也)羣邪沮謀(權德輿丨丨丨丨直道不勝陸贄翰苑集序)羽儀王室(顔真卿忠直孝)
(友丨丨丨丨)戒辨邪正(李德裕入謝即進丨帝丨丨丨夫正人既呼小人為邪小人亦謂正人為)
(邪何以辨之請借物為喻松柏之為木孤生勁特無所因倚蘿蔦則不然弱不能立必依他木故正人一心事)
(君無待於助邪人必更為黨以相蔽欺又言朝廷惟邪正二途正必去邪邪必害正願審所取舍)言用
忠正(李翔言陛下既以武功定海内若遂革敝事復高祖太宗舊制丨丨丨而不疑屏邪佞而不過此政)
(之根本)正用佞憂(李邕貶遵化尉妻溫復為邕請戍邊曰妾聞丨人用則丨人丨邕之禍端固自)
(此始)邪不如正(姚宋為相丨丨丨丨太平用事正不如邪柳澤停斜封官疏)請謁不行
(唐李又進禮部侍郎丨丨丨丨時人語曰李下無蹊徑)貪邪沮志(唐陽城出為道州刺史柳宗元)
(遺何蕃等書曰陽公在朝四方聞風丨冐苟進丨薄之夫丨其丨)姿質貞勁(宋廣平貞姿勁質剛)
(態毅狀鐵腸石心不解吐婉媚辭皮日休桃花賦)勁正言辨(裴度同中書門下平章事度丨丨而)
(丨丨尤長於政體凡所陳諭感動物情)黨不肯附(王叔文黨盛惟不喜竇群群亦倖倖不肯附)
士無受汚(朱泚反諸生將從亂陳蕃正色叱之六館丨丨丨丨者)朱建行不苟合
(前漢丨丨丨丨丨丨義不取容)貢禹不阿當世(漢丨丨守經㩚古丨丨丨丨)禰衡志
懷霜雪(後漢丨丨忠果正直丨丨丨丨)柳彧國之龜寶(隋丨丨正直之士丨丨丨丨)
劉行本非弄臣(隋丨丨丨為左庶子太子得良馬欲令行本乘本正色曰至尊置臣茂庶子者)
(欲令輔導本丨作丨丨也)嚴挺之拒宰相(唐丨丨丨丨丨丨不肯見李林甫崔隠甫違詔不屈)
(牛仙客信剛者乎挺之等贊)天下謂之正直(本朝馬知節慷慨立朝有犯無隠丨丨丨丨丨)
(丨)題殿柱曰魯直(魯宗道除右正言風聞多所論列他日念丨丨丨丨丨丨)仲淹等
皆盡忠(仁宗慶歷四年歐陽修上疏言杜衍為人清審而謹守規矩范仲淹則恢廣自信而不疑韓琦)
(則純正而質直富弼則明敏而果銳四人為性既各不同然皆為盡忠而其所見各異故於議事多不相從而)
(小人讒為朋黨可謂誣矣)可尅日觀太平(蔡襄言伏見陛下拔任諫官都下翕然稱慶又數日)
(罷夏竦樞密使用韓琦范仲淹作副士大夫相賀於朝庶人喜於路至有飲酒呌號以為樂謂陛下去邪丨丨)
(丨以丨丨丨)奏賈昌朝回邪(仁宗嘉祐元年歐陽修丨丨丨丨稟性丨丨執心傾險頗知理)
(術緣飾奸言)疏王安石巧詐(吕誨切見大奸似忠大詐似信丨丨丨外視朴野中藏丨丨驕)
(蹇慢上陰賊害物衆所共知累疏十事)相惟演取歲毁(錢惟演圖相鞠詠為監察御史正言)
(劉隨曰若丨丨丨當丨丨丨之)論堯佐奪兩使(張堯佐以女有寵於仁宗一日除四使唐介論)
(列卒丨丨丨)安石食釣不情(仁宗曰王安石詐人也賞花釣魚誤食釣餌一粒足矣食之盡)
(不情也常不樂之)彭年九尾野狐(真宗朝陳彭年素姦謟時號丨丨丨丨)未嘗合
當國意(王質丨丨折顔色屈語論以丨丨丨者丨墓誌)未嘗造貴人門(陳履常居都下)
(逾年丨丨一丨丨丨之丨章子厚欲一見終不可得東坡答李薦書)
詩集諧韶濩(正聲丨丨丨韓詩)如朱絃(直丨丨絲丨鮑明遠詩)直如絃(義分)
(明於霜信行丨丨丨袁陽源詩)映松柏(堅姿丨丨丨直節凌荆棘蘇子由詩)松心竹紋(破丨)
(見貞丨裂丨見直丨孟郊詩)山石松色(何以定交契贈君高丨丨何以寶貞姿贈君青丨丨孟郊)
(贈韓愈)直節横乾坤(先朝納諫諍丨丨丨丨丨杜詩)直節凌荆棘(見前映松柏注)
桂枝生自直(文選)蘭死不改香(小人智慮險平地生太行鏡破不改光丨丨丨丨丨)
物白諱受玷(丨丨丨丨丨行高無汚直杜詩)曲木忌日影(丨丨丨丨丨䜛人畏賢明)
(自然照燭開不受邪佞輕孟郊詩)直氣折王侯(不以雄聲殊野賤惟將丨丨丨丨丨王建寄韓)
(愈)慎勿作桃李(太華生長松亭亭凌霜雪大與百尺高不為微風折桃李賣妖艷碧蘂成黃泥)
(願君學長松丨丨丨丨丨)鳴玉曳金盡正臣(丨丨丨丨丨丨丨杜入朝詩)直聲猶
在履聲中(朝罷人人識鄭崇丨丨丨丨丨丨丨東坡詩)
忠鯁(源流見總論)
事類殺身(為人臣丨其丨有益於君則為之記)匪躬(王臣蹇蹇丨丨之故易)竭力(苟息)
(臣丨其股肱之丨加之以忠貞左)盡忠(苟林甫之事君也進思丨丨同上)為下(丨丨克忠書)
盡心(忠臣嘉賓得丨其丨矣記)利民(上思丨丨忠也左)事君(臣丨丨以忠又孝經以孝事君)
(則忠又記事君不忠非孝也又左士蒍失忠與敬何以事君)悃欵(吾寧丨悃丨欵朴以忠乎楚卜居)
孝慈(丨丨則忠語)觸槐(趙宣子事見諫諍門驟諫注)擊樹(燕人入齊聞王蠋在晝令軍人)
(環晝三十里無入謂燭曰齊人多高子之義吾將封子萬家蠋曰忠臣不事二君烈女不更二夫齊王不聽吾)
(諫故退耕今國亡無義自固遂丨頭於丨絶腰而死齊士大夫曰王蠋布衣義不北面於燕况食禄者乎史)
吞炭(豫讓事中行之君智伯伐而滅之智伯死豫讓釁面丨丨必報襄子五起而不中人問豫子豫子曰)
(中行衆人畜我我固衆人事之智伯國士遇我我故國士報之夫此一豫讓也反君事讎行若狗彘已而抗節)
(致忠行出乎烈士人主使然也賈誼策)戮丁(漢丁公為項羽將數窘漢王高祖得天下欲丨丨公乃曰)
(丁公為項王臣不忠使項王失天下遂斬之使後之為人臣毌效丁公也)逆耳(張良曰忠言丨丨而利於)
(行)披腹(枚乘上吴王臣願丨丨心而效愚忠)忠鯁(今外官奏事顔色不接問因所短詰其細過雖)
(有忠鯁而不得申唐魏證十漸䟽)忠槩(太宗謂左右曰戴胄於我非肺腑親然事之機切無不聞惟其)
(丨丨所激耳)秉忠(武后張易之誣魏元忠張說欲誅之無敢言者朱敬則獨奏曰元忠說丨心丨一而)
(所坐無名殺之失天下望乃得不死)忠直(太宗稱虞世南五絶二曰丨丨)忠烈(黃裳以受金為疵至)
(於丨丨嶤然則不可掩也杜黃裳贊)不忘國(臨難丨丨丨忠也禮記)以為寶(儒有忠信丨丨)
(丨同上)昭忠信(丨丨丨也左)篤忠貞(世丨丨丨書)為甲胄(儒有忠信以丨丨丨)
(記)謂骨鯁(君有忠臣丨之丨丨荀)必城郢(楚子囊將死遺言謂子庚曰丨丨丨君子謂子)
(囊將死不忘衞社稷可不謂忠乎左)無私積(魯季文子卒宰庀家具悉為葬備無衣帛之妾無食粟之)
(馬無臧金玉無重噐君子是以知文子忠於公室相三君矣而丨丨丨可不謂忠乎同上)真忠臣(後光)
(武謂王常曰輔漢室心如金石丨丨丨也是日拜為漢中將軍)不忘君(鮑君長使過更始墓下車哭盡)
(哀帝問公卿曰何如張諶曰忠者禮義之宗忠丨丨丨行之高者上悦同上)寧蹈死(隋李襲志為始)
(安郡丞或說曰公臨郡久士大夫悦向蠻夷畏服今四海分裂宜遂據嶺表取百粤豈不若尉佗乎襲志曰吾)
(世隋臣今江都雖淪宗社尚存奉諸君當相與戮力刷讎耻豈怙亂圖不義哉吾丨丨忠丨不逆節以生尉佗)
(不足法也)不顧身(唐張士貴破反遼還太宗聞其冐矢石先登勞之曰嘗聞以忠報國者丨丨丨於公)
(見之)貫日月(郭子儀忠丨丨丨詳見力量正直類)澤子孫(忠烈名存丨流丨丨元結頌)知
無不為(公家之事丨丨丨丨忠也左)忠無不報(丨丨丨丨信不見疑漢鄒陽詩)言合
稷契(丨丨丨丨謂之忠楊)屈原盡忠(楚丨丨竭智丨丨蔽障於讒心煩意亂不知所為乃往見)
(太卜鄭詹尹以决疑遂作卜居)謂之誹謗(秦二世胡亥忠諫者丨丨丨丨)不避重誅(忠言)
(丨丨丨丨以直諫)斟酌盡言(至於丨丨損益進丨忠丨則攸之禕允之任也蜀孔明出師表)有
過面言(魏帝謂羣臣曰如高允者乃真忠臣也朕丨丨未嘗不丨丨至有朕所不堪聞者允皆無所避)
(朕聞其過而天下不知可不謂之忠乎宋世祖紀)不願為忠(唐魏證願為良臣丨丨丨丨臣帝曰)
(忠良異乎曰良臣稷卨咎陶忠臣龍逢比干也)圖國忘死(丨丨丨丨忠之大柳南霽雲碑)引刀
刺心(田布度軍且亂嘆曰功無成矣即為書謝帝曰臣觀衆意終且負國臣無功不敢忘死願速救元翼)
(毌使忠臣義士塗炭於河朔哭授其從事李石乃丨丨丨丨曰上以謝君父下以示三軍言訖而死)奮身
死節(李翰傳張廵功狀表上之曰且禄山背德大臣將相比肩從賊廵官不朝宴不坐無一伍之士一節)
(之摧徒丨丨丨丨以動義旅可不謂忠乎)思忠泣下(張九齡曰禄山狼子野心有逆相宜即事誅之)
(以絶後害帝後在蜀丨其丨為丨丨)省書泣下(元宗西出遷劒南節度副大使帝次河池崔圓疏具)
(陳蜀土腴榖羨儲供易辦帝丨丨丨丨曰世亂識忠臣即日拜中書侍郎同中書門下平章事仍兼劒南節度)
(使)見過不諫(蘇安恒武后末年投匭上書曰臣聞丨丨丨丨非忠畏死不言非勇陛下以臣為忠)
(則擇是而用以為不忠則斬臣頭以令天下不報)引咎於已(房先敏坐貶衞州司馬訴于相府内)
(史騫味道謂曰太后旨劉禕之曰乃上從有司所奏云后聞加禕之太中大夫賜物百叚后因曰君為元首臣)
(為股肱以手足疾移於腹背而為一體乎禕之丨丨丨丨忠臣也)磨切貴近(正拂時病丨丨丨丨)
(㒺有顧忌知無不為杜牧之文)氣蘊逆鱗(丨丨丨丨色形匪躬文粹)忠臣賜鞍馬(本朝)
(太祖征潞州擒偽相衛融召見之曰犬各吠非其主上命斬之融厲聲曰大丈夫死或重於太山或輕於鴻毛)
(上曰此丨丨也丨衣𢃄丨丨)忠臣奏金石(真宗過張廵廟刻張廵贊惟宋三葉章聖皇帝嘗東)
(廵過其廟留駕裴回咨廵等雄挺立節異代丨丨丨刻贊明厥忠與夷齊餓踣西山孔子稱仁何以異云)上
以為忠實(國朝魯宗道飲於仁和肆中真宗召之中使曰上怪公來遲當何以對公曰但以實告丨)
(竒之丨丨丨丨可大用)天下謂大忠(范仲淹言寇凖當國真宗有澶淵之幸而能左右天子如)
(山不動却敵騎保宗社丨丨丨之丨丨)以忠鯁自任(魯宗道為參政丨丨丨丨丨人曰魚頭公)
(盖以骨鯁目之宋掇遺)以罵賊而死(仁宗康定元年元昊反劉平戰殁富弼奏云平引兵赴援)
(以奸臣不救故敗竟丨丨不食丨丨)平生伏孤直(韓琦曰琦丨丨丨丨丨以進每遇大事即以死)
(自處)忠不言已效(張詠言事君廉不言貧勤不言苦丨丨丨丨丨公不言已能可以事君)狄
脅我必死(徽宗宣和七年傅察接伴金使時金人渝盟察至境上遇斡離不領兵至金人曰見太子)
(當拜察曰太子雖貴人臣也何拜為察終不屈謂其下曰丨丨丨以&KR1381;我丨丨矣)忠不事兩君
(靖康初京師䧟敵聞劉韐名欲得之宰相遣韐往命其僕射韓正館之正曰國朝知君名久今欲用君韐曰我)
(當以死繼之爾取筆書片紙曰正女不事二夫丨臣丨丨丨丨東都事略)龐籍公忠便國(丨丨)
(為相以丨丨丨丨家為事不以官爵養私交取聲譽言行錄)張浚忠誠體國(張浚於内殿奏)
(事上謂宰執曰以浚之言而參考其事可知浚之丨丨丨丨同上)李綱忠義英發(高宗語輔)
(相臣李綱直以身徇國者兩河百姓雖願致死而數月茫然無所適從及綱措置不及一月而兵民稍集鄧肅)
(與許翰亦言綱丨丨丨丨係年錄)世忠御書忠勇(建炎三年韓世忠執苗傳劉正彦繫於建)
(康市丨丨丨丨二字表其旗幟)孫樵魏文貞公笏銘(太中六年詔出文貞公笏歸其孫丞)
(相謩孫樵請銘其笏曰靈豸薦角比干獻骨合以慣烈在公為笏怒虎可唾笏不可挫太華可裂笏不可折柱)
(天不昃指日不蝕標儀條臆起梗開直噫諫舌切切上磨帝缺不逆不拂笏則公笏緊拱折列諍舌不發膠榮)
(領餗下偷上愎非公之節孰為公笏)
詩集白日貫忠貞(青雲懸器業丨丨丨丨丨李洞獻覃相公詩)還追彊項名
(為負剛腸譽丨丨丨丨丨張說詩)
古今合璧事類備要後集卷九
