古今合璧事類備要後集卷三十六
宋謝維新撰
三監門
祕書監(祕書省同祕書丞)(祕書少監祕書郎)
歴代㳂革(周外史掌四方之志三皇五帝之書漢圖籍所在有石渠石室延閣廣内貯之於外)
(府又有御史宋丞居殿中掌簡臺祕書及麒麟天祿二閣藏之於内禁後漢圖書在東觀相帝始置秘書)
(監一人掌典圖書古今文字考合同異屬太常以其掌圖書秘記故曰秘書魏武帝又置秘書令典尚書)
(奏事即中書令之任文帝置中書令而秘書改令為監掌藝文圖籍之事初屬少府自王肅為監乃不屬)
(其蘭臺亦藏書籍而御史掌之魏薛夏云蘭臺為外臺秘書為内閣晉武帝以秘書併入中書省其秘書)
(著作之局不廢惠帝復别置祕書監併統著作局掌三閣圖書自是祕書之府始居於外華嶠為祕書監)
(兩省文章門下撰集皆統之梁曰祕書省後周祕書監亦領著作監掌國史隋祕書省領著作太史二曹)
(後又改監為令唐武德初改為監龍朔二年改秘書省為蘭臺改監為太史天授初改秘書省為麟閣神)
(龍初復舊掌經籍圖書領著作太史二局通判省事少監為之貳其後國史太史分為别曹而秘書省但)
(主書寫校勘而已通典國朝太平興國二年始建崇文院昭文館史館集賢院皆總為崇文院及端拱初)
(建祕閣擇三館書籍真本并内出古畫墨迹弃藏之亦在崇文院中淳化元年詔秘閣次三館秘書省仍)
(隸京百司會要時秘書雖有監少監丞郎校書郎正字著作郎佐皆以為寄祿官常𢃄出入秘監即今中)
(大夫也即官至祕書監有特今供職者有以它官兼領者有以判祕閣官兼判者至道中宋以翰林學士)
(承旨兼祕書監淳化中李至自前執政以禮部侍郎兼祕書監祥符九年楊億以秘書監判秘閣兼秘書)
(省事見麟臺故事凡邦國經籍圖書悉歸祕閣而祕書所掌常祭祀而已兩朝國史志元豐正名以崇文)
(院為祕書省既罷館職麟臺故事云國初三館直館直校勘通謂之館職必試而命不試而命者皆異恩)
(盡以三館職事歸祕書省置秘書省職事官自監少至正字不領它職却掃編麟臺故事初除龍圖閣學)
(士王勝之為秘書監時寄祿官已正議大夫蓋裕陵欲重此選又勝之雅有文學故也吕氏家塾廣記監)
(掌書籍圖史天文歷數之事屬有五著作佐郎秘書校書正字各以職隸於長貳惟日歷非編修官不預)
(四朝志元祐中復置館職已而隨官資除授或領内外職任不必專在館中紹聖初罷之却掃編宣和初)
(改元豐之制增定為十八員以倣唐登瀛之數職略建炎三年罷紹興元年復置舊秘書省建於禁中至)
(是權寓臨安府法惠寺中四年建新省於天井巷之左五年立定十八人為額太史局文德殿鍾漏所直)
(焉中興會要隆興元年詔監少丞外以七員為額二年詔依祖宗舊法更不立額)
事類策府(穆天子傳穆天子西登崑崙見王母曰癸巳至於羣玉之山先王所謂丨丨也)延閣
(見後内庫注)秘府(天下文籍悉在廣内秘府之室謂之秘書漢書)藏室(學者稱東觀為老氏丨丨)
(道家蓬萊山注云東觀經籍多蓬萊海中神仙為仙府幽經祕錄皆在焉又王融曲水詩記言事於蓬觀謂丨)
(丨也華嶠後漢書)内庫(漢書府在外則有太常太史博士掌之内則有延閣廣内石渠之藏劉向楊雄)
(典校皆在禁中謂之中書猶令言丨丨書也後漢則藏之東觀亦禁中也六典)外臺(太和中秘書丞薛夏)
(嘗以公事移蘭臺蘭臺自一臺也而秘書署耳謂夏為不得儀也推使當有坐者夏報之曰蘭臺為丨丨秘書)
(為内閣臺閣一也何不可相移之有蘭臺屈无以折自是之後遂以為常魏志王肅傳注)東觀(見前内庫)
(注)東壁(丨丨之星主文籍石氏星經)馬庭(又有承明金丨著作之丨班固西都賦)麟臺
(漢御史中丞在殿中掌蘭臺祕書圖籍唐以秘書省為蘭臺漢西京未央宫中有麒麟閣亦藏秘書即楊雄校)
(書之處也唐改祕書為丨丨六典)木天(内諸司舍唯秘閣最宏壯穹窿高敞謂之丨丨六典)芸局
(丨丨覩奥見天下之圖唐陳子昂集封君遺愛碑)華省(睠彼蘭臺古稱丨丨唐宋廣平集韓國華制)
病坊(唐以望雖清雅而實非要劇權貴子弟及好利誇侈者率不好此職以監為宰相丨丨丞及著作郎)
(為尚書郎丨丨祕書郎及著作佐郎為監察御史病坊類要)秘署(蘭臺丨書丨耳魚豢魏略)内閣
(見前外臺注)御府(丨丨秘書外府也韓愈送鄭校理序)仙省(六帖)司典(𫝊汝丨丨之後同上)
修書(唐開元中詔祕書官並號丨丨學士)蘭臺(見前外臺注又後漢儒林序有辟雍東觀丨丨石室)
(宣明鴻都之藏)芸臺(芸香辟紙魚蠧故稱丨丨魚豢曲要)外監(唐賀知章授祕書監自號四明狂客)
(及祕書丨丨)大蓬(祕監曰丨丨鄭氏談綺)麟閣(唐藏書之地有昭文崇文之館有集賢書院有)
(修文弘文司文以至蓬萊書院曰乾元修書院曰祕書外内省曰内庫曰三館曰祕書祕府曰蘭臺麟室六帖)
石渠(唐虞世南薨太宗曰丨丨東觀無復人矣詳見後)典圖書(見前㳂革内)掌祕奥
(桓帝延熹二年初置祕書監曰國史之興將明得失之迹謂之實錄使一代之典焕然可觀散騎常侍崧文質)
(彬彬思義通博歴位先朝涖事以穆宜丨丨丨宣明史籍東觀漢記)撰皇覽(魏王象領秘書監丨丨丨)
著陽秋(晉孫盛字于固為秘書監丨三國晉丨丨)作石頌(西京祕書省廳事前有隕星石隋自)
(咸陽移署於此王邵丨瑞丨丨以贊美之西京雜記)得竹書(晉荀勖領祕書監汲郡冢中丨丨丨勖自)
(撰次經傳闕文多所證明)為中經(晉荀勉與張華依劉向别錄整治書籍以丨丨丨)多文士
(後魏世祖欲用伊馥為尚書馥辭曰中秘二省丨諸丨丨請參其次遂拜中護軍祕書監)考古今(晉惠)
(帝永平詔曰祕書丨校丨丨監理經籍)長圖籍(唐國朝已來有魏證虞世南顔籀為祕書監設官之)
(重得賢之盛人到于今稱之以文學博雅丨丨丨長祕府白集許貴同制)存規諷(唐虞世南為祕書監)
(太宗引之談論及古今帝王行政得失必丨丨丨又太宗謂侍臣曰朕因暇日每與世南商略古今朕有一言)
(之善世南未嘗不悅有一言之失未嘗不恨悵朕嘗戲作豔詩世南進曰聖作雖工體制非雅上之所好下必)
(隨之此文一行恐致風靡不敢奉詔其懇誠若此)抗論議(世南已衰老屢乞骸骨不聽遷太子右庶)
(子固辭改秘書監外若不勝衣而中丨烈丨丨持正同上太宗嘗出行有司請載副書以從帝曰虞世南在不)
(使朕此行也世南薨帝曰石渠東觀之中無復人矣世南著北堂書抄盛行於代唐訓)預朝政(唐魏)
(證為祕書監參丨丨丨)佩蒼玉(六典祕書監一人漢成帝始置祕書監屬太常掌禁中圖書秘記故)
(曰秘書魏文帝以王象領祕書監撰皇覽晉永平元年詔祕書典綜經籍考校古今宜别置祕書寺掌中外三)
(閣圖書晉令云品第五綘朝服銅印墨綬進賢兩梁冠丨水丨丨梁改為省為五少)司晉典籍(孫伯)
(壓丨丨之丨丨左傳)掌皇帝書(見前㳂革)儀依御史(晉武帝初置祕書丨丨丨卜又通典)
(漢初御史中丞掌蘭臺祕書圖籍之事至魏晉其制猶存故歴代營都邑置府寺必以祕書省及御史臺為鄰)
(同上)職為近密(晉王肅曰祕書丨於王室最丨丨丨)官書取正(晉張華嘗徙居載書)
(三十乘祕書監摯虞撰定丨丨資華本以丨丨晉書)羣籍無遺(何憲博涉開通丨丨畢覽天閣寶祕)
(人間散逸丨丨漏焉南史)祕閣遺逸(晉謝靈運為祕監稱丨丨之丨丨本朝實錄)祕閣刊
正(唐顔師古為祕書監專典丨丨丨丨見後)荀崧通博(晉温嶠舉荀崧為祕書監曰國史之興將)
(以明得失之迹謂之實錄使一代之典煥然可觀散騎常侍崧文質彬彬思義通博宜掌祕奥章明史籍詳見)
(前)師古詳敏(唐太宗以顔丨丨體業淹和器用丨丨學該流略詞兼典麗命為祕書監)三入
東觀(華嶠集詔曰尚書嶠體素弘博文雅該通歴覽古今博聞多識著書實錄有良史之志轉為祕書監)
(其加散騎常侍班同中書侍為内臺使中書散騎著作及治亂音律天文數術南省文章門下撰集皆典領之)
(嶠表伏見詔書以臣為祕書監加位常伯昔劉向父子世典史籍馬融通博丨丨丨丨非臣膚淺所敢比迹云)
(云)一見祕書(李邕見特進李嶠自言讀書未徧願丨丨祕書假直丨丨未幾辭去嶠試問奥篇隠)
(帙了辨如響)讚述符命(庾峻自司空長史轉祕書監幽丨丨丨丨天文地理因有術焉)刊竒
正字(唐顔師古為祕書監專典刊正所有竒書難字衆所共惑隨疑判折曲盡其源)十八學士
(太宗為秦王銳意經籍於宫城之西門建文學館以待四方之士於是杜如晦房元齡等並以本官兼弘文館)
(學士圖其形狀上命褚亮為贊藏之書府故號丨丨丨丨時人謂之登瀛洲)四明狂客(賀知章授)
(祕書臨自號丨丨丨丨及祕書外監)稱其五絶(虞世南為祕書監太宗丨丨丨丨一德行二忠直三)
(博學四文辭五書翰)謂之五絶(祕書省有落星石薛少保畫鶴賀監草書郎餘令畫鳳相𫝊號為四)
(絶元和中韓公武為祕書郎挾彈中鶴一眼時丨丨丨丨職林)經史歷象(省内本統丨丨及太史丨)
(丨之職後並分為别曹惟主寫書校勘而已兩京雜記)書府圖籍(唐魏證遷祕書監奏引學校定)
(四部丨自是祕丨丨丨丨燦然畢備)筮易圖籍(唐崔羣丨丨丨丨果遷祕書監)祕書任重
(丨丨望華史官丨丨唐顔師古制)圖書養性(國朝真宗以楊徽之兼祕書監占謝便殿命坐屏左)
(右上勞問久之且曰丨丨之府清靜無事可以丨丨也)羣書中禁(朕肇開祕府典掌羣書處中禁)
(以宏開非外司之為比化詔)芸香之職(丨丨丨丨本表朝楊億代謝)羣玉之峯(自草紫泥)
(之詔遂違丨丨丨丨)才氣秀異(張舜明字芸叟元祐初司馬光舉舜明丨丨丨丨剛直敢言召)
(試祕書校理東都事略)一見偉竒(梅詢字昌言咸平三年考進士於崇政殿真宗過殿廬中丨丨)
(詢丨然以為丨召試中書直集賢院東都事略)額倣瀛洲(建炎南渡稍置館職紹興定制除監少丞)
(外以著作郎佐郎祕書郎校書正字通十二員為丨丨唐丨丨十八學士之數容齋五筆)徑躋清要
(其遷出它司非郎官即御史自乾道以後有旨須曾任知縣始得除臺察曾任郡守始得為郎三館之士固無)
(有歴此者於是朝廷欲越次擢用乃以為將作軍器少監既班在郎上則無所不可為欲丨丨丨丨者則由著)
(廷祕郎而拜左右二史不然不過兼權省郎年歲間求一郡而去而御史之除皆歸六院矣同上)更迭
補外(乾道元年正月詔館職所以招延天下之英俊苟丨不親吏事知民情則將來何以備公卿之任今後)
(丨丨丨孝宗會要)同在館閣(宋綬字公垂年十五召試中書省真宗竒其文聽於祕閣讀書久之)
(召試學士院為集賢校理與父郊丨丨丨丨世以為榮同上)賜御書牌(太宗飛帛祕閣二字賜李)
(至高宗丨丨丨右文殿丨仍詔將作監米友仁書道山堂牌)賜紫章服(淳熙五年宋孝宗幸祕書)
(省御製詩一首賜宰臣史浩以下祕書監陳騤少監鄭丙丨丨丨丨)雅有文學(元豐初除王益柔為)
(祕書監時寄祿官已正議大夫蓋裕陵欲重此選又勝之丨丨丨丨故也又按會要初除王益柔係大中大夫)
(龍圖閣直學士非正議自判將作監除吕氏家塾)直昭文館(李建中𫝊蘇易簡與太宗論文士因)
(及建中太宗亦素知之命丨丨丨丨東都事略)崑庭雲圃(朱鸞素鵠羣翔於丨閬之丨神萐丹芸列)
(植於丨霄之丨)方丈仙瀛(效上清之丹府侔丨丨之丨丨)瀛洲通籍(祕府藏書雲委簡編)
(之富丨丨丨丨朋來俊乂之游)蓬萊育才(道家丨丨重踐丨丨之地)參華藏室(拜貶清都)
(丨丨丨丨)入預書林(見前)叨名仙籍(乘槎問漢敢妄意於英躔入館登瀛遽丨丨於丨丨)
眼窺東觀(神經祕牒丨丨丨丨之書)二星之躔(蘭臺金馬天祿石渠既侔東壁丨丨丨丨)
(又冐上帝羣玉之府)四部之學(籖𢃄紛紜聚丨丨丨丨以充其内紳綏輝煥擇一時之俊以遊其間)
禁中之署(朕大合天下之書宏持丨丨丨丨當太微帝宇之左擬道家蓬萊之山收集英豪錄藏圖)
(籍精選儒匠分判儒林胡文恭王從制)藏書之府(淳化元年李至言三丨丨丨丨)御史臺
為鄰(見上注)秘書不是監(李昉談錄)且作白頭老(張齊賢改祕書監致仕嘗)
(出謁其子曰昔賀祕監以道士服東歸會稽大人盍衣羽服以優游何必更事請謁齊賢曰丨丨丨丨祕書而)
(眠何必學賀丨作流沙之服時以為名言東都事略)謂之枝頭乾(元祐初用治平故事命大臣薦)
(士試館職一時名士在館率論資考次遷未有越次進用者皆有滯留之歎張文潛晁無咎俱在其間一日二)
(人閱朝報見蘇子由自中書舍人除戶部侍郎無咎以為平緩曰子由此除不離核為如果之粘核者文潛曰)
(豈不勝汝枝頭乾乎聞者皆大笑東北有果如李每熟不得摘輒便槁土人因取藏之故丨丨丨丨丨同上)
寧登瀛不為卿(紹興三年時士大夫以登臺閣陞禁從為顯官不以官之遲速為榮滯為之語)
(丨丨丨丨丨丨寧抱槧不為監通略)寧抱槧不為監(丨丨丨丨丨丨見上)張于湖通
楊顯謨啓(謂當扣翠微而排閶闔何為羞崑崙而薄蓬萊)
詩集幡經(天祿圖書府芸籖歲曝頻丨丨窮藏室賜會集儒紳顧陸高標好鍾王妙入神司無槧俗)
(吏來預石渠賓錢穆父知閣老舍人曝書會詩)追儒(宴豆丨丨雅簪纓成禮容中天開璧府左海見鰲峯)
(汗簡陳三館湘圖喚九重紫薇方思敏十吏筆能供藉之寄和秘閣曝書會詩)詞林根(借昔李公存丨)
(丨有丨扺聲華當健筆洒落寓清製杜甫贈李邕詩)蓬萊客(暫阻丨丨丨終為大海人寄題鄭祕監湖)
(上)漢閣連(蓬萊丨丨丨杜詩䕫府遣懷鄭監乃祕書監故用蓬萊)豸角冠(先生去上)
(芸香閣閣老新峩丨丨丨留取幽人卧空谷一川風月要人看朱晦庵寄胡文定及劉恭父)無力羈
英豪(和書何寂寂丨丨丨丨丨李白贈韋祕書)端不作功名(祖餞衣冠滿道周此行誰與話)
(丨由心知丨丨丨丨計只為蒼生未敢休朱晦庵送胡文定祕閣供職)來遊羣玉峯(晝會青雲)
(士丨丨丨丨丨琅函窺一一金鑰發重重孔常甫東觀曝書會詩)延寘石渠閣(聲光動京師名)
(卿為薦丨丨之丨丨丨豈徒修簡編張横渠司馬公哀詩)問津承明廬(往昔千官班渠曾綴簪裾)
(今者尺一追丨丨丨丨丨蓬萊道家山紫極帝所居功名儻來爾步武當徐徐張于湖送鄒懷英)首濫
承明廬(崇文德化洽新殿集賢初庸菲參高選丨丨丨丨丨唐徐堅和送赴集賢院詩)沉沉中
祕書(穆穆上清居丨丨丨丨丨金鋪深内殿石甃淨寒渠花樹臺斜倚宫煙閣半虛縹囊披錦繡翠軸卷)
(瓊琚墨潤冰文繭香銷蠧字魚舊德雙遊處聯芳十載餘北朝榮庾薛西漢盛嚴徐侍講親華扆微吟步綺疎)
(綴簾金翡翠賜硯玉蟾蜍常衮集賢院即事詩)藹藹鳳凰宫(丨丨丨丨丨蘭臺玉署通官附三台)
(貴儒開百氏中司言陳禹命侍講發堯聰香卷青編内鉛分綠宇中綴籖從宗史鏘佩揖羣公顔謝徵文並鍾)
(裴直事同司空曙奉和常舍人集賢院詩)
秘書少監
歴代沿革(隋煬帝置一人後又改為令唐龍朔中改為侍郎神龍初復太極元年增少監為一)
(員通判省事通典國初為寄祿官元豐正名始實有職事初除葉均繼除孫覺皆一時選也職略掌貳書)
(籍國史天文歷數之事四朝志餘見秘監沿革)
事類典刊正(唐顔師古拜祕書少監專丨丨丨所有竒書難字隨疑剖析)貳書省(還丨)
(丨丨豈惟典領圖籍為縉身之榮庶以收集賢林增朝廷之重曲阜集)父曄並命(趙宗儒拜翰林)
(學士時丨丨遷祕書少監德宗欲寵其門一日丨丨唐書)弟瑨繼職(王珣為少監數年而丨丨丨丨)
(職林)儒素見稱(王紹宗祕書少監侍皇太子讀書紹宗性澹雅以丨丨丨丨朝廷之士咸仰慕之)
才德兼茂(蕭德言年老請致仕太宗不許詔曰頃年已來天下無事方欲建禮作樂偃武修文卿年)
(齒已衰教將何待所冀丨丨丨丨卧振高風使濟南伏生復在於兹日關西孔子故顯於當今拜祕書少監)
刊正難字(見上三字類)刊是圖籍(唐韋繩天寳初入為祕書少監玄宗尚文視其職如)
(尚書丞郎繩刊丨丨丨以善稱職本傳)說臺閣典章(直祕閣曾幾諡文清入對上大悅以為祕)
(書少監幾承平時已為是職每與同舍會丨前輩言行丨丨丨丨從容竟日係年錄)修五朝大典
(汪大猷字仲嘉除祕書少監職當丨神宗以來會要大猷率屬分纂上聞之為置局命宰臣提舉書奏丨丨之)
(丨丨始備樓攻媿集)落筆如泉湧(本朝王安中字履道自號初寮先生以文學知名有密薦於上)
(者除著佐踰月蔡京召相見賓吏引入俄扺一室置几案筆硯有小黃門至云太師致意文字封呈啟之則某)
(制某誥某詔若試西掖三題者履道丨丨丨監丨丨閱三日内批除中書舍人遂改祕書少)具疏引古
誼(孫逢吉上念公久外嘗問孫某好士人召為祕書少監上朝謁重華宫公數丨丨丨丨丨樓攻媿集)柳
子厚先友記(柳登冕族子也自其父芳善文史與冕並居集賢書府冕文學益健頗躁登晚仕至)
(尚書郎祕書少監)柳子厚陳少監行狀(公姓陳氏諱京字曰慶舉進士鄭吏部高太宰)
(為相而以秘書命公所以示優之也公有文章若干卷深茂古老慕司馬相如楊雄之辭而其詁訓多尚書爾)
(雅之說記事朴實鉤引貫穿舉大苞小若太蒼之畜崇山之載豈楊子所謂仲尼篤說者耶夫其忠烈之褒也)
(相府之有誡也太廟之東向也昭陵之不更其故也官守之不可奪也其忠類朱雲孝類穎考叔廉類公儀休)
(而又文以文之學以輔之既得其道又得其時而不為公卿者病也)
詩集醇儒姿(學蔚丨丨丨杜贈少監蘇源明)巖壑姿(道山鄰日月清樾深牖戸同舍多望)
(郎閑官無窘步少監丨丨丨宿昔廊廟具行趍補袞職黼黻我王度黃山谷和荅孫莘老詩)儒林數
耆舊(上帝羣玉府道家蓬萊山延閣排霄起圖府擅榮觀宫槐綠葱舊岑絶非世間王度日修飭文章麗)
(朝班國器攻杞梓珍羣揜孔鸞中臺省符移僚屬禮數寬品藻開英鑒賞音發清彈丨丨丨丨丨少監髮新斑)
(同上和孫莘老詩)東觀閱新書(再入蘭臺逢舊史重游丨丨丨丨丨家徒四壁今无屋誰為君)
(王奏子虛洪王甫再任祕書少監詩)鼇頭只在蓬山伴(天上圖書幾似舊人間歲月浪如馳)
(丨丨丨丨丨丨丨行赴蟠桃熟後期秦少游寄孫莘老少監詩)
祕書丞
歴代㳂革(魏武帝置祕書令及丞一人典尚書奏事文帝黃初中欲以何禎為祕書丞其後遂)
(有左右二丞後省晉復置齊梁尤重後周柳蚪為秘書丞時祕書雖領著作不參史事因蚪為丞始令監)
(掌唐龍朔二年改為蘭臺大夫咸亨復舊掌府事勾稽省署抄目通典本朝淳化六年詔祕書監丞仍舊)
(惟有定員及不專職分莅中外之任分紀元豐正名始定為職事官掌參領書籍國史天文歷數之事四)
(朝志餘見祕監㳂革)
事類鹿車(魏王肅言祕書丞郎與博士議郎同職近日月宜在三臺上祕書丞郎儀宜比尚書郎侍)
(御史今尚書郎侍御乘犢車祕書丞郎乘丨丨不得朝服失崇儒本意魏志)雞羣(晉嵇紹雅有文才山)
(濤啓武帝可祕書郎帝曰如卿所言乃堪為丞何但郎也乃起家為丞紹始入洛或謂王戎曰昨於稠人中見)
(紹昂昂然若野鶴之在丨丨晉書)才人(魏文帝用何禎為祕書丞敕云此職宜得丨丨魏志)清官
(齊張率遷祕書丞高祖曰祕書丞天下丨丨東南胄緒未有為之今以相處為卿定名譽南史)書叙錄
(後漢李彪遷祕書丞自元成以來至於太和崔浩高允著述因丨編年丨丨為春秋之體創為紀𫝊表志之目焉)
奏文賦(嚴苞黃初中以高才入為祕書丞數丨丨丨帝異之魏略)第一官(梁劉孝綽除祕)
(書丞武帝曰丨丨丨當與第一人南史)惟一人(隋姚察入為祕書丞文帝指謂朝臣曰聞姚察文學)
(當今无比我平陳丨得此丨丨隋書)謂之薛君(魏志薛夏字宣聲天水人也博學有才文帝嘉其才)
(黃初中為祕書丞征東將軍曹休來朝時帝方與夏有所咨論而休到帝引入坐定帝引夏出謂休曰此君祕)
(書丞天水薛宣聲也其見遇如此又帝與夏推論書𫝊未嘗不終日每呼之不名丨丨丨丨魏略)繆以
為郎(何禎為許都賦封上帝異之下公車時禎到用為尚書郎詔用為祕書丞主者丨丨丨丨後月餘禎)
(關事上問曰吾本用禎為丞何故為郎按主者罪遂為丞女士𫝊)職近日月(祕書丞郎與博士議)
(郎同丨丨丨丨於臺為近密王肅表)雅有文學(嵇紹丨丨丨丨山濤啓武帝可祕書郎帝曰紹如此)
(便可為丞)好學有才(王隠晉書庾峻字山甫丨丨丨丨思轉遷祕書丞徧觀今古聞見益廣)司
文天閣(王仲寳撰褚淵碑文云俄遷祕書丞丨丨丨丨)桓嗣知名(晉中興書丨丨少丨丨初)
(拜祕書丞遷中書郎)王儉求校(丨丨字仲實為祕書丞上表丨丨墳典依七略撰七志四十卷獻之)
(齊書)職任清華(祕府丞屬丨丨丨丨初寮除姚文制)清聯本省(丞丨丨於丨丨胡文恭行)
(陳深制)丞于祕丘(丨丨丨丨同上行弓夢得制)進丞祕局(丨丨丨丨同制上行范微之)
詩集多大官(鄴侯家多書插架三萬軸一一懸牙籖新若手未觸為人強記覧過眼不再讀偉哉)
(羣聖文磊落載其腹臺閣丨丨丨無地可容足我雖官于朝氣勢日局縮屢為丞相言難應不見錄今子從之)
(游學問得所欲入海觀龍魚接翮逐黃鵠韓愈送諸葛覺隨州讀書詩)盡國英(盛業光書府徵人丨)
(丨丨源乾曜和赴集賢院宴詩)祕七門(直事披一省重關丨丨丨宋之問冬夜寓直麟閣詩)抄前
史(縱欲丨丨丨貧難遂此心張棻祕書伴直詩)人間第一人(莫將芸閣輕科第須作丨丨丨)
(丨丨趙嘏贈李祕書)
祕書郎
歴代㳂革(後漢馬融為祕書郎詣東觀典校書及魏武建國又置嘗以劉卲為之出乘鹿車晉)
(掌中外三閣經書校閱脫誤亦謂之郎中武帝分祕書圖籍為甲乙丙丁四部定中外四部經書覆校闕)
(遺正定脫誤使祕書郎中四人各掌其一宋齊尤為美職皆為甲族起家之選待次入補其居職例十月)
(便遷齊梁末多以貴遊子弟為之无其才實北齊又謂之郎中隋祖諱中除中字唐分判校寫工程龍朔)
(中改為蘭臺郎咸亨復舊通典天授初曰麟臺郎神龍初復舊初學記唐祕書郎三人掌四部圖籍皆有)
(三本一曰正二曰副三曰貯國初為寄祿官元豐正名始有職掌刊寫分貯集賢院史館昭文館祕閣經)
(籍圖書則祕書郎主之四朝志元祐四年祕書郎並除陞朝知縣已上資序人任滿除集賢校理分紀紹)
(聖初罷校理餘見秘監㳂革)
事類書林(楊雄祕府覧丨丨楊雄劇秦美新論)天閣(司文丨丨選褚淵碑)有競(王敬弘子)
(恢之為祕書郎敬弘求為奉朝請與書曰祕書有限故丨丨朝請无限故无競吾欲處汝无競之地文帝許之)
(宋書)不要(李素立武德初以親喪解任起授七品清要有司擬雍州司戸參軍帝曰要而不清復擬祕書)
(郎帝曰清而丨丨乃授侍御史)視草(唐上官儀遷祕書郎太宗每屬文遣儀丨丨工詩人謂為上官體)
奏頌(唐岑文本為祕書郎元日丨籍田三元丨文致華贍)朱紫别(鄭默為祕書郎刪省舊文除其)
(浮穢著魏中經時中書令虞崧曰而今後丨丨丨矣王隠晉書)圖籍正(後魏高謐有文武才度除祕書)
(郎謐以墳典殘闕奏廣詔郡邑大加繕寫由是丨丨稍以審丨北史)三都賦(左思專思丨丨丨絶人流)
(之爭自以所見不博求為祕書郎王隠晉書)十年學(竇威授祕書郎不肯調丨丨其丨益博)掌
四部(祕書郎丨丨丨之圖籍分庫以藏之以甲乙丙丁為之部目甲部為經其藏十有一乙部為史其類)
(一十有三丙部為子其類一十有四丁部為集其類有三六典)登三閣(身丨丨丨祕書郎掌中外三閣)
(祕書也陸機謝表)升祕館(梁沈約謹按長兼祕書郎蕭遥昌盛戚茂年丨華丨丨)用名士
(校理則丨天下之丨丨能文學者韓文)典校祕書(後漢馬融有俊才為祕書郎中詔東觀丨丨丨)
(丨時儒士以為文德可興武功宜廢遂寢蒐狩之禮戰陳之法融上廣成頌以諷諫忤旨滯於東觀十年不得)
(調後在東觀著述馬融才高博洽為世通儒)專精學問(司馬彪少篤學不倦不交人事丨丨丨丨)
(泰始中為祕書郎又轉為丞虞預晉書)職近日月(漢武帝聚天下文籍於庫内謂中祕書魏晉之)
(際秘書監中書或分或合故云丨丨丨丨宜居三臺之上丞郎之任與南宫相亞祕書郎壁記)性耽文
章(蜀郗正遷祕書澹於名利丨丨丨丨)五歲見竒(魏鍾會字士貴少敏惠夙成中護軍蔣濟著論)
(謂觀其眸子足以知人會生丨丨濟濟丨者丨之正始中為祕書郎)十五對策(王承字安期七歲通)
(易選補國子生丨丨丨丨高帝除祕書郎中)休沐誦書(任敬為祕書郎丨丨闔門丨丨)圖籍
命郎(丨丨之府丨汝為丨白集)為别駕後召(魏王基字伯與黃初中察孝廉除郎中時青土)
(初定刺史王凌特表請基丨丨丨丨丨為祕書郎凌復請還頃之司徒王郎辟基凌不遣郎書劾州曰凡家臣)
(之良則升于公輔公臣之良則入於王職是故古者侯伯有貢士之禮今州取宿衛之臣留祕閣之吏所希聞)
(也)與王綏齊名(晉中興書王謐弱冠丨丨丨丨丨除祕書郎)持筆入芸香(祖欽)
(仁檢校祕書郎丨三丨終入丨丨之閣陳子昂集高府君墓誌)決科登館殿(榮陽鄧君諸父兄弟)
(或解巾以司讎校或丨丨而丨丨丨含章筮仕多至於斯猶桓公武公之代為卿士蓋善於其職而宜之義也)
(權德輿祕書壁記)欲觀閣内圖籍(晉張纘字伯緒為祕書郎丨編丨丨丨丨丨丨)使為
草蓮等頌(宋袁勤學好屬文在陳釋褐為祕書郎嘗丨丨丨丨丨丨當時以盛作陳後主召入禁中)
(使為月賦袁染翰立成後主曰觀謝希逸不能獨美於前矣又使為芝草嘉蓮二頌深見賞重)龜年退
率同館(彭忠肅公丨丨號止堂除祕書郎時傳召姜特立公白丞相留公恐非虚𫝊既而果然留公引)
(李綘事求丨公丨丨丨論奏且勉樞廷爭之遂寢樓攻媿集)張闡老死祕書(祕書張闡忠肅)
(公時秦檜用事每除臺諫必以其耳目知闡久次喜論事一日微諷闡謂當入臺闡曰丞相苟見知丨丨丨丨)
(足矣檜默然由是罷去中興係年錄)柳子厚姜君墓誌(祕書郎姜㟧字某開元皇帝外孫也)
(始楚國公皎與上游益貴幸子慶初得尚某公主生㟧㟧生三日上曰他物無以餉吾孫即敇有司以第六品)
(誥與緋衣銀魚得通籍出入凡名是官七十某年終不徙然其間在蜀漢荆楚以大諸侯命守州邑輒以勞稱)
(時缺則復命好游嗜音以生貴富畜妓能傳宫中聲賢豪大夫多與連歡後加老風病手足竒右可用不能就)
(官士有載酒來則出妓摶髀笑戲觀者尚識承平王孫故態元和十四年月日終銘曰始賤終貴於世為遂)
(幼榮老窮在物為凶均之得喪誰缺誰豐若君者銀朱於始生鐘鼎以及壯不矍矍於進取不施施於驕伉左)
(絃右壺樂以自放雖老而客死未嘗戚乎已與夫拳拳恐悸蒙諂負義得之拘拘榮不蓋愧以終其身而不)
(能止者不猶優乎)
詩集蓬山(丨丨拓雄筆李白詩)玉堂(上君白丨丨注曾為祕書郎也杜甫贈故相張九齡詩)
飛騰策(丨丨知有丨意度不無伸杜甫寄李十五祕書詩)吐竒芬(君詩多態度藹藹春空雲)
(東野動驚俗天葩丨丨丨韓愈贈張祕書徹詩)入學詣螟蛉(漸階羣振鷺丨丨丨丨丨韓愈荅張)
(徹詩)清省宜寒夜(丨丨丨丨丨仙才稱獨吟喻坦之和范祕書省中詩)丹桂影鳳闕
(蘼蕪與丨丨竒心復竒骨已蔽蒼龍門又丨丨凰丨吳均贈柳祕書)
古今合璧事類備要後集卷三十六
