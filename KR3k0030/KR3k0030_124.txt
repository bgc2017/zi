古今合璧事類備要後集卷五十五
宋謝維新撰
閣舍門
知閣門事
歴代㳂革(即古者擯相之職也周禮大行人掌九儀及賓客之位漢有通事舍人聖朝横班有)
(内客省使崇政殿受朝則升東階侍立掌四方進奉及四夷朝貢牧伯朝覲酒饌饔餼宰相近臣禁衞將)
(校節儀諸州進奉使賜物回詔之事引進使四方館使唐四方館以通事舍人判隸中書省石晉始有為)
(卿監專掌判館者皇朝初以檢校官判館淳熙四年改置使名掌文武官正謝辭國忌賜香諸道月旦正)
(至章表郊禮朝蕃官貢舉人進奉使京官閣任官道釋父老陪位之事會要東上閣門使西上門使凡)
(取禀旨命供奉乘輿朝會游宴及贊導三公羣臣蕃國朝見辭謝紏彈失儀之事使副專之舍人以下但)
(通班贊君而已會要其供職于内者多用國戚世族號為華要禮均侍從政和官制横班使副之名既改)
(為大夫而其職任則命内外官知焉職略其後所除總名知閣門事仍兼客省四方館之職焉紹興三年)
(詔客省四方館並隸臺察先是御史臺六察所隸官司有因一時申明免隸臺察去處至是殿中侍御史)
(常同乞依舊制施行所貴百司庶務有所按察不敢違戾故也中興會要四年詔依祖宗舊制隸中書省)
(不隸臺察中興會要五年詔右武大夫以上並稱知閣門事兼客省四方館事若官未至右武大夫者即)
(稱同知同兼序在知閣門之下同上)
事類三揖(丨丨而進記)九&KR0596;(辨丨丨周禮)館主(宋永初置南北賓客館主四方賓客)
(之事因改為四方館舊儀於通事舍人中以宿長一人緫知館事謂之丨丨凡四方貢納及章表皆受之類要)
宿長(見上注)館老(咸平四年故事閣門長一人判四方館謂之丨丨長編又續通典以為唐故事)
上閣(見官制)熟於宣導(晉天福二年檢校兵部尚書陳瓚守衞尉卿兼通事舍人判館事以)
(其丨丨丨丨故雖位三品猶緫管事續通典)謂之喚仗(國朝承五代之弊文德殿東西有上閣門)
(而無上閣按唐宣政殿門之中朝也是為正衙紫宸直其北是謂上閣蓋自晉太極有東西閣天子間以聽政)
(閤之名起於此方唐盛時立仗於宣政天子坐紫宸而金吾殿中細仗自東西閤門入丨丨丨丨今文德殿唐)
(宣政正衙也而垂拱直其北紫宸乃在東偏文德殿東西但有上閤二門未審以何處為上閤直參詳典故正)
(上閤之名復有唐盛事馬文昌雜錄)皆聳儕輩(太祖朝客省使張保續為衞尉卿判客省閤門事保)
(績在閤門前後四十年宣贊詞令聽者丨丨丨丨推其能故特寵之長編)一沮宦官(仁宗時殿)
(内崇班錢晦累遷閤門使宦官王守忠領節度觀察留後牒閤門定朝位燕坐晦因對言天子大朝令宦官坐)
(殿上必為四夷所笑守忠又欲以禮服進酒晦以為不可禮官議與晦同而言事官亦有言守忠由是丨丨丨)
(丨)東上西閣(天祐二年勑東上西上閤門制置各别至於常事則以丨丨居先或大忌進名遂用)
(丨丨非便頃緣閹䜿擅權以陰陽叙立不思南面但啟西門詳其稱禮似爽規儀自今定依舊制續通典)横
行知閣(紹興元年詔主管閣門宋籛孫轉行横行一官落權字上曰籛孫乃藩邸内知客稍習閤門儀)
(注而法非丨丨不許丨丨門故與進横行一官中興會要)上閤之闈(丨丨丨丨政和制)禁閽
之謁(主丨丨丨丨胡文恭行向𫝊範制)擯相之職(見㳂革)賓贊之寮(思得戎班)
(之俊長吾丨丨丨丨其服端闈統司謁者肅等威於表著之位𫝊臚句於陛廉之間同上)贊相上下
(内朝之使若朱華二閤丨丨丨丨時為榮近政和制)練習朝章(丨丨丨丨曲阜四方館使曹誘制)
崇三揖之儀(唐張方云既丨丨丨丨丨)設九賓之禮(愛丨丨丨丨丨同上)
詩集登黃閣(扈從丨丨丨明公獨妙年蛟龍得雲雨鵰鶚在秋天杜甫贈嚴閤老詩)
同知閣門事
歴代㳂革(國朝東西上閤門副使雖無定員然選任不及疎遠而所置常少於正使之數政和)
(官制以左武右武郎易二閤副使而閣門事乃命横行知焉則同知之職乃昔時之所謂副使也職略)
事類朱華(惟丨丨之上閤當太微之法宫胡文公行馬懷德制)副介(置丨丨之名用承諸使同上)
閣門宣贊舍人
歴代㳂革(故事閤門無通事舍人而通事舍人㳂唐制自隸中書省如抽赴閤門並稱閤門祗)
(候其後直授閤門通事舍人非舊制也天禧中去閤門二字政和六年改為宣贊舍人政和六年御筆閤)
(門通事舍人名行鄙俗可改為宣贊舍人詔旨)
事類行人(周禮有大丨丨小行人)謁者(漢丨丨隨行)通事(孫處約曰得為丨丨舍人)
(在殿中周施吐納可也)識儀(唐宗室李復從父若水為金吾大將軍兼通事舍人容貎瓌偉在陽廷三)
(十年多丨舊丨每宣勞揖贊進止閑華有可觀者)相導(丨丨通贊之節宣揚起拜之儀引而導之不聞)
(失禮白集李晟制)宣揚(見上注)升降揖遜(管仲曰丨丨丨丨進退閑習臣不如隰朋今之)
(通事舍人近此選也)進退閑習(見上注)辭令進止(唐崔崇禮字安上涉書傳以節義自)
(將武德中官通事舍人其丨丨觀者皆竦職林)忠孝勤謹(國朝仁宗時李惟賢為通事舍人在閤門)
(習朝儀制數奏事稱旨仁宗賞忠信李惟賢五字又賜以李惟賢丨丨丨丨七字)束𢃄曳裙
(丨丨丨丨為吾謁者白集李成制)束𢃄贊謁(丨丨丨丨出入省戶以與賓客言公是行夏伸制)
贊命上閣(丨丨丨丨舒信道除周士謹制)出入省戶(丨丨丨丨贊相朝命公是行除夏伸)
(制)宣納禁職(丨丨丨丨於上閤而轉清胡文恭行曹修制)參典中涓(特丨丨於丨丨)
(柴貽範制)典謁天墀(丨丨丨丨之華制胡文恭行王恭)特陞宣納(丨丨丨丨之名同上)
宣𫝊辭令(丨丨丨丨相導儀規閑於其事必得其人曲阜行高世賞通事舍人制)相導儀
規(丨丨丨丨同上)升贊殿中(特丨丨於丨丨柴貽範制)宣𫝊中制(丨丨丨丨江從可並)
(同上制)館職清流(見閤門祇候門)武烈高選(上閤贊導之官丨丨之丨丨曲阜賈祐制)
賓贊選高(宸闈二閤處天下戶班之俊而輝制丨丨之職其丨尤丨龍溪除甘)赤墀久立(再隸)
(朱華之閣久待赤塗之墀胡文恭柴貽範制)建官朱閣(舊典通事本隸西臺近制丨丨則領丨丨)
(非善音吐有姿範者不得與選胡文恭行李推寳制)典司中謁(丨丨丨丨同上行李繼明制)贊
導左右之任(辨色而朝百辟輯瑞以會萬方正錯立族談之儀宣注意登庸之命鏘鏘濟濟進退)
(以時名為侍臣丨丨吾丨丨者通事舍人丨丨唐元微之行盧均制)音吐姿範者選(見上建官)
(朱閣注)
閣門舍人
歴代㳂革(國朝乾道中孝宗始倣儒臣館閤之制增置閤門舍人以待武舉之入官者先詔試)
(而後命又許轉對如職事官供職滿二年與邊郡遂為戎帥部刺史之選云近歲熊提刑飛䧺知閤熙載)
(姜節使特立之進皆自此階故武臣以舍人為清要紹熙初蒋介有召試之命葛楚轉丞相言介武舉第)
(一人乞免試上從之朝野雜記)
事類視館職(淳熙中孝宗幸祕書省丞相史浩奏閤門舍人陛下方以丨丨丨亦各參與坐於西)
(廊見浩行狀)待武舉(見上㳂革)
閣門祇候
歴代㳂革(國朝舊以閤門通事舍人閤門祇候二等謂之門職蓋武臣之清選也閤門通事舍)
(人閤門祗候二等比館職清流為進取之基非熟於朝儀不在此選又有看班祇候以命世家親進及擢)
(閤門點檢使臣為之而點檢官乃知班使之長者二年无過遂改看班政和間改通事作宣贊且不復選)
(人才而監處不知其數人不以為貴也官制舊典舊止三五員天禧初上與輔臣語及减吏員向敏中曰)
(太祖太宗朝閤門祗候不過三五員宣導贊謁而已今踰數百而除授未已上曰此蓋相承為例當漸省)
(之熙寧四年閤門請擇武臣子弟六人前後殿日祇應以閤門看班祇候為名候五年熟識儀數乃除閤)
(門祗候)
事類贊導(寘之上閣往參丨丨曲阜姚師望閤門制)祗事(丨丨上閤爾實宜之向子華除閤門)
(制同上)聯班選(上閤丨丨維時高選初寮除杜宰制)立員額(神宗即位之初用宫邸直省官)
(郭昭選為閤門祗候司馬光言此祖宗蓄養賢才在文臣為館職其重如此今豈可責以求財乞賜裁省故詔)
(閤門並丨丨丨)武臣清選(見官制)館職清流(同上)非以恩授(真宗時王夫人)
(恩聖節乞補閤門帝曰此職丨可丨丨澤授也不許)掌在上閣(朝廷之客丨丨丨丨初寮除曹俊制)
古今合璧事類備要後集卷五十五
