古今合璧事類備要前集卷十四
宋謝維新撰
時令門
秋(禮鄉飲酒云秋之為言愁也前律歷志云秋□也物□歛乃成熟也□子由切)
事類兊正(丨丨秋萬物之所說也說卦)隂中(秋為丨丨萬物以成前律歷志)少皥(其帝丨丨其神)
(蓐收月令)白帝(禮西方以立秋謂丨精之丨而少吴蓐收食焉禮注)白藏(秋為丨丨又曰收成爾雅)素節
(秋曰三秋九秋素秋素商高商天曰昊天風曰商風素風凄商節風激風悲風景曰明景清景澄景時曰凄辰霜辰節曰丨丨)
(纂要)商聲(其音商月令注秋氣和則丨丨調注序移玉律氣應金商舊唐書)隂氣(西方曰辰其時曰秋其氣曰隂)
(管子少隂者西方西遷也丨丨遷落物於時為秋前律歷志秋者隂氣始下故萬物收管子)金行(西方丨丨之氣)
(西羌傳)西顥(秋歌丨丨前禮樂志丨丨沆碭秋氣肅殺含秀垂穎續舊不廢郊祀歌)金勁(丨氣方丨吴淑)
(秋賦)矩方(秋為矩丨者所以丨萬物也淮南子義者成成者方故為矩也前律歷志)金天(其帝少昊注少昊丨)
(丨氏月令)白露(皇天平分四時兮切獨悲此凜秋丨丨既下降百草兮奄離披此梧楸楚詞秋既先戒以丨丨冬又)
(申之以嚴霜同上)蘆花(浦上丨丨兮秋復秋出皮日休賦)木葉(嫋嫋兮秋風洞庭波兮丨丨下楚詞)一
葉落(一丨丨天下知秋淮南子)萬物酋(丨丨丨乎西酋者生之府也太元)百卉腓(秋日萋萋丨丨)
(果丨毛詩)萬葉吟(碧天如水窗窗悠悠百蟲迎暮丨丨丨秋欲辭林而蕭颯潛命侣以啁啾劉禹錫秋)
(聲賦)萬物肅(秋為禮秋肅也丨丨莫不丨敬禮之至也尸子)萬寳成(正得秋而丨丨丨成)
(注天地以萬物為寳莊子)梧楸脱(晚枝多露蟬之思夕蔓趣寒螿之愁至若松竹含韵丨丨早丨驚綺)
(䟽之曉吹堕碧砌之凉月劉禹錫賦)蒲柳零(丨丨之質望秋先丨晉顧愷之云)蟬寒吟
(於是乃屏輕箑釋纖絺藉莞蒻御祫衣庭樹摵以灑落勁風戾而吹帷丨嘒嘒以丨丨鴈飄飄而南飛潘岳秋)
(興賦)鴈南飛(雲高氣静露凝衣野草變色莖葉稀鳴蜩抱木丨丨丨曹植秋思賦)斗指西方
(丨丨丨丨曰秋公羊注斗柄西指而天下皆秋鷄冠子)日行白道(丨丨丨丨曰西陸通統圖後律)
(歷志日行西陸謂之秋)少昊執矩(丨丨乘兊丨丨司秋前魏相傳)蓐收按轡(少昊司晨)
(丨丨丨丨選)月光露冷(嗟秋日之可哀諒無愁而不盡野有歸鷟隰有翔隼遊氛朝興槁葉夕隕)
(何微陽之短晷覺凉夜之方永丨朣朧以含丨丨淒清以凝丨熠燿燦於階闥蟋蟀鳴乎軒屏聽離鴻之晨吟)
(望流火之餘景潘岳秋興賦)雲淨天高(丨既丨而丨丨潦將收而水潔虞世南賦)淅瀝鏦
錚(有聲自西南來初丨丨以蕭颯忽奔騰而砰湃如波濤夜驚風雨驟至其觸于物也鏦丨丨錚金鐵皆鳴)
(歐陽永叔秋聲賦)慘淡慄烈(秋之為状也其色丨丨煙霏雲歛其容清明天高日晶其氣丨丨砭)
(人肌骨其意蕭條山川寂寥故其為聲凄凄切切呼號奮發豐草綠縟而爭茂佳木葱蘢而可悦草拂之而色)
(變木遭之而葉脱同上)宋玉秋悲(悲哉秋之為氣也蕭瑟兮草木搖落而變衰憭慄兮若在遠行)
(登山臨水兮送將歸泬㵳兮天高而氣清寂寥兮潦收而水清宋玉九辯)禹錫楚望(丹葉星房燭耀)
(川原夕月既望躍于丹泉上鏡下冰湔塵洗煙劉禹錫楚望賦)
詩集秋色(鴈聲不到歌臺上丨丨徧欺客路中宿寺夢回荷葉雨渡江衣冷荻花風王竒)凉思
(松間小檻接波平月淡煙沉暑氣清半夜水禽栖不定綠荷風動露珠傾吴融)秋晨(梧桐在階影蟋蟀近)
(床聲曉旁窗間至秋從簟上生樂天)秋暮(岸紅初破木芙蓉送别遥間野寺鐘江抱月流青炯炯山隨天)
(去碧重重盧襄白藕作花風已秋不堪殘睡更回頭晚雲帶雨歸飛急去作西風一夜愁趙德隣茅堂索索秋)
(風發行遶空庭紫苔滑蛙號池上晚來雨鵲轉南枝夜深月山谷朔鴈别南裔越燕辭江樓黃雲結暮色白水)
(蕩寒流太白淒清臨晚景疎索望寒階濕庭凝墜露博風捲落槐日氣斜還冷雲峯晚更霾可憐數行鴈點點)
(遠空排僧清塞微陽下江樹秋葉泛殘紅鴈背寒塘雨帆争晚渡風夏竦)秋夜(竹凉侵卧内野)
(月滿庭隅重露成涓滴稀星乍有無暗飛螢自照水宿鳥相呼杜甫凉冷三秋夜安閑一老翁卧遲燈滅後睡)
(美雨聲中灰宿温瓶火香添暖被籠曉晴寒未起霜葉滿階紅樂天銀燭秋光冷畫屏輕羅小扇撲流螢天階)
(夜色凉如水卧看牽牛織女星王建宫詞銀河漾漾月輝輝樓礙天邊織女禨横玉呌雲清似水滿空霜逐一)
(聲飛崔魯華清宫詩梧桐葉落覆東墻院落風清枕簟凉夢覺疎鐘鳴遠寺一池明月芰荷香謝無逸雲斂青)
(天月漏光中庭立久却歸房小窗席冷未能卧桃盡殘燈秋夜長樂天遠碧秋聲蟲絡絲入簷新影月低眉床)
(帷半故簾旌斷仍得初寒欲夜時同上)秋冷(黃葉委庭觀九州蟲聲日夜戒衣裘金錢滿地無人費百)
(斛明珠薏苡秋山谷莫言秋早未知秋今日風雲已自愁獨傍黃塵吹一馬行看蕭瑟聽颼颼荆公)秋江
(平波渺渺煙蒼蒼菰蒲纔熟楊柳黃扁舟繋岸不忍去秋風斜日鱸魚鄕陳堯佐)秋塘(屬玉雙飛)
(水滿塘菰蒲深處浴鴛鴦白蘋滿棹歸來晚愁看蘆花幾岸黃蘇庠)秋郊(乍覺生風喜雨凉農家得地發)
(田穣郊園暑退秋光滿點滴高梧似漏長歐陽公)秋梧(霜風侵梧桐衆葉着樹乾空階一葉下琤若摧)
(琅玕退之宿雲護朝霜丨陽佐殘暑庭丨自黃隕風過成音語后山)秋意(凍雨洗空曠丨標驚丨新大暑)
(去酷吏清風來故人樽酒酌未酌曉花嚬不嚬銖秤與鏤雪誰覺老陳陳杜牧之)秋懷(霜禽驚呼山麓)
(音霜風急吹溪上林可正平長安一片月萬戶𢷬衣聲秋風吹不盡摠是玉關情李白)秋興(葦風荷露)
(逼人寒午夢天高眼界寬落落與誰同此意纖纖初月上雲端僧惠供)秋思(一從雲水住曾不下)
(西岑落水故園在秋庭積葉新泉流通井脉蟲響出墻隂盡夜更深徹寒燈獨向吟僧齊已月團新碾淪花瓷)
(飲罷呼兒課楚詞風定小軒無落葉青蟲相對吐秋絲秦觀)秋望(雲物凄凉拂曙流漢家宫闕動)
(高秋殘星幾點鴈横塞長笛一聲人倚樓紫艷半開籬菊静紅衣落盡渚蓮愁鱸魚正美不歸去空戴南冠學)
(楚囚趙嘏小雨斷復續回斜落帽風寒心生蟋蟀秋色旁梧桐草與遥山碧花欺照晚紅口湏談世事目已失)
(飛鴻后山)秋感(四時催老丨偏丨萬事縈心夜更長魏舒詩人間萬事老無味天下四時秋最愁朱希真)
秋雨(一雨洗殘暑萬家生晚凉陳甫已覺遠天丨色動不堪寒夜丨聲頻出劉鄴)秋霽(疎雨入簾)
(收薄暑破窗殘月漏微明吕居仁楊柳影疎丨丨雨梧桐葉墜夕陽天裴愈遠嶠收殘雨寒林𢃄夕陽寇凖幾)
(點分秋霽不知何處峯)秋天(露垂金掌重天壓玉䋲低惠崇玉䋲天闕近金柝海城秋希畫)秋月
(一天里色中丨丨十萬軍聲半夜潮趙嘏恍疑水底長流月冷覺天圍不剰秋盧㐮)風月(竹密丨敲玉簾)
(疎丨鏤金杜詩鵲飛山月晚蟬噪野風秋上官儀孤管明秋月清砧韻霜風)霜月(風傳鼔角丨侵戟雲)
(捲笙歌丨上樓李羣玉纖塵不動天如水一色無垠月共丨舒亶新丨染楓葉皎月借蘆花楊徽之詩秋近草)
(蟲亂夜遥丨丨低惠崇)月露(夜久金莖添沆瀣空虚碧月映琉璃杜牧水光先見丨丨氣早知秋李昉)
風露(蕭蕭白露催黃落剪剪凉飈瘦碧鮮謝無逸丨來玉宇烏先覺丨下金莖鶴未知劉子儀樓潤星河)
(露川寒鼓角風希畫)風雨(濯殘暑氣朝來雨助作秋聲夜半風曾䡗秋聲簾幕千家雨落日樓臺一笛風)
(杜牧雲埋山麓蔵秋雨葉脱林梢帶晚風陳知默水雲杳杳愁生晚丨丨冥冥秋到遲吕居仁微雨池塘見好)
(風襟䄂知選雨壁長秋菌風林落病蟬卜震風清江上寺雨洗月中砧貫休西風酒旗市細雨菊花天歐陽丨)
(丨江城暮波濤海寺秋王元之)曉景(澄霄半床月淡曉數峯雲范仲淹壁横殘月丨門掩候蟲秋柳子厚)
晚景(一笛西風吹落日滿帆行客背孤城韓持國半身落日離秦樹一路平蕪落楚煙沈彬寺接江聲秋)
(月上樓依野色夕禽還僧無本白鳥背人秋自老蒼煙和樹丨來濃林逋橋横水木已秋色寺倚雲風更晚晴)
(同上浮雲悲晚翠落日泣秋聲趙嘏暝色披煙鳥秋聲帶雨荷樂天樹蔵秋色老禽帶夕陽歸余靖)山景
(秋移瘦出無多寺古翠濃連一半雲林逋秋聲萬壑滿月色一窗虚梵崇秋聲動羣木暮色起千山林逋夕寒)
(山翠重秋静鳥行高同上)江景(汀葦亂飄寒夜雨沙鷗寒弄夕陽天張泳貪看好鳥横秋浦不覺清林沒)
(暮潮東坡潮落漁人散鍾遲秋寺深方平)江山(一聲丨笛巴雲暝半夜丨風楚樹秋寇凖山中露冷草木)
(瘦江上月寒蒲柳秋吕居仁)花木(風荷老葉蕭條綠水蓼殘花寂寞紅樂天霜葉聲乾飄夕照露荷香)
(冷泣秋風寇凖開盡菊花秋色好落遲桐葉雨聲寒楊徽之自種黃花添野景旋移高竹聽秋聲謝景山露菊)
(花蔞日風梧葉落時樂天石莎無雨瘦秋竹共蟬清林逋)禽鳥(惜别擬憑風外燕傷秋因感雨中蟬)
(陳堯佐鶴盤兩翅投孤嶼蟬曳殘聲過别枝樂天翡翠閑居眠藕葉鷺鷥别葉在蘆花余秀老蛩聲千里暮鴈)
(影一天秋李若水歸鴉度晚景落鴈帶邊聲秋燕辭楓樹日鴈度麥城霜杜高鳥黃雲暮寒蟬碧樹杜)
過鴈(冥冥沙水鴈初下獵獵菰蒲秋向深韓子蒼驚起暮天沙上鴈海門斜去兩三行齊已井花汲水銀)
(瓶冷鴈字吹高玉露寒盧襄西風隨岸急寒柳向人疎僧尚能疎鍾天竹曉一鴈塞門秋出姚鉉木落千山瘦)
(天高一鴈横吴正仲詩)啼猿(水宿五溪月霜丨三峽丨太白萬木殘秋裏孤舟半夜猿翁宏)雜詠
(秋色入林紅黯淡日光穿竹翠玲瓏蘇子美卧聽秦樹秋聲斷吟想荆江夕鳥還鄭谷扇聲猶泛暑月氣忽生)
(秋王元之溪聲連竹韻野色混秋光宼凖破林霜後月孤寺水邊山林逋露滴秋樹高蟲吊寒夜永退之粉蝶)
(風煙外黃雲草樹秋田元邈西風一横笛金氣愈高明山谷宦情随日薄詩思入秋多杜荀鶴)
孟秋(七月建申申身也言萬物身體皆成也一云相月纂要云亦曰初秋首秋上秋肇秋蘭秋)
事類夷則(律中丨丨注孟秋氣至則丨丨之律應月令)建星(昏丨丨中旦畢中)在金
(是月也以立秋盛德丨丨並同上)流火(七月丨丨毛詩)化螢(立秋腐草丨為丨出通卦驗)鳴
鵙(七月丨丨詩)烹菽(七月丨葵及丨)食瓜(七月丨丨並同上)食麻(丨丨與犬月令)登
榖(農乃丨丨天子嘗新先薦寢庙月令)斗建申(日月會於鶉尾而丨丨丨之辰月令招搖指申淮南)
(子)日在翼(孟秋之月丨丨丨月令)天地肅(是月也丨丨始丨)風露䧏(凉丨至白)
(丨丨寒蟬鳴鷹乃祭鳥)誅暴慢(詰丨丨丨以眀好惡)修法制(命有司丨丨丨繕囹圄具桎梏)
(禁止姦)吕令選兵(天子乃命將帥選士厲兵簡練桀俊專任有功以征不義並同上)漢儀
揚武(丨丨立秋日迎郊畢始丨威丨斬牲于東門薦陵廟後禮儀志)
詩集早秋(旦暮已凄凉離人遠思忙夏衣臨曉薄秋影入簷長前事風随扇歸心燕在梁殷勤寄牛)
(女河漢止相望元稹)初秋(殘暑已束装好風方來歸未能疎團扇且復製秋衣高蟬遽如許長吟送落暉)
(相戒趣女功莎虫能表微)秋熱(七月六日苦炎蒸對食暫飡還不能每愁中夜自足蝎况乃秋後轉多蠅)
(束帶發狂欲大呌簿書何急來相仍南望青松架短壑安得赤脚踏層冰杜甫)秋霽(時丨積雨丨新凉入)
(郊墟燈火稍可親簡編可卷舒韓詩)樂辭(星依雲渚泠露滴盤中圓好如花生木末衰黃愁空園夜天)
(玉砌池葉極青錢僅厭舞衫薄稍知花簟寒曉風何拂拂比斗光闌干李賀)扇詩(新裂齊紈素皎潔如)
(霜雪裁成合歡扇團團似秋月出入君懷袖動搖微風發常恐秋節至凉飈奪炎熱棄捐篋笥中恩情中道絶)
(顔延年班婕妤扇詩)急雨(丨丨收殘暑西風吹暮蟬煙浮水空闊露洗月華圖張芸叟)西風(打荷)
(看急雨吞月住行雲夜半蚊雷起丨丨為解紛山谷)暑退(茗椀夢中覺荷花鏡裏香凉生只當處丨丨亦)
(無妨山谷)氣低(遞嘯取遥風微微近秋朔金柔丨尚丨火老候愈濁韓聫句)清商至(丨丨應秋)
(丨溽暑隨節閑文選)大火流(丨丨丨坤維白日馳西陸同上)金神按(是時新秋七月初丨丨丨)
(節炎氣除韓文)故人來(大熱去酷吏清風來故人杜牧)
仲秋(八月建酉酉絤也言物皆綇縮也一云牡月)
事類仲商(仲秋亦曰丨丨纂要)南吕(律中丨丨月令律應西成氣調丨丨文粹)盲風(丨丨)
(至蔡邕月令秦人謂蓼風為丨丨)豆雨(八月雨謂之丨花丨荆楚歲時記)鴈來(鴻丨丨玄鳥歸)
(羣鳥養羞月令)鶴警(丨性丨至八月白露䧏即鳴而相警風土記)鷙擊(秋分丨鳥丨通卦驗)鳥
毨(厥民夷丨獸毛丨)迎寒(中春晝擊土鼔吹豳雅以逆暑中秋夜丨丨亦如之周禮)達氣(天子)
(乃難以丨秋丨月令)剥棗(八月丨丨毛詩)斷壺(八月丨丨八月其獲八月載績同上)宵中虚
(丨丨星丨以殷仲秋注宵夜也玄武之中星亦言七星皆以秋分日見以正三秋書)日在角(仲秋之月)
(丨丨丨昏牽牛中旦觜觿中月令)斗指西(丨丨丨方曰秋公羊注招搖指西淮南子)辰建酉
(日月會于夀星而斗建酉之辰月令注)雷收聲(日夜分丨始丨丨蟄虫坯戶)水始涸(殺氣)
(浸盛陽氣日衰丨丨丨)飭衣裳(乃命司服具丨丨丨文繡有常制有小大)易關市(丨丨丨來)
(商旅納貨賄以便民事)建都邑(可以築城郭丨丨丨穿竇窖修囷倉並月令)獻矢箙(夏官)
(司弓矢仲秋丨丨丨禮)教治兵(秋官大司馬仲秋丨丨丨同上)勸種麥(乃命有司趣民收歛)
(務蓄莱乃丨丨丨月令)昧谷餞曰(分命和仲宅西曰丨丨寅丨納丨書)竹宫揖月(天子)
(春朝日秋夕月朝日以朝夕月以夕郊泰畤平旦出丨丨捐日其夕西南向丨丨出)遊月廣寒(八月)
(望日唐明皇丨丨宫見大府榜曰丨丨清虚之府詳見中秋門)祀星南鄙(仲秋之月丨老人丨于國)
(都丨丨後禮儀志)觀濤曲江(以八月之望與諸侯並往丨丨廣陵之丨丨牧乘七發)泛槎
仙渚(有人居海渚者年年八月有泛槎來不失期多齎糧乘槎而去十餘月至一處遥望宫中有織婦見)
(一丈夫飲牛渚次張華博物志)
詩集秋半(熱去解鉗伏飄蕭丨丨時微雨池塘見好風襟袖知髮短䟽未足枕凉閑且欹平生分過)
(此何事不參差杜牧)秋思(丨風淅淅搖密竹乍覺凉生洗炎溽豆田雨過麥毛肥蘋渚風輕浪㾗促田家)
(社日試新芻相遇一飯百無憂却笑儒生真自苦髮如衰草不勝秋韓子蒼)秋夜(孀妾怨長夜獨客夢)
(歸家傍簷蟲緝絲向壁燈垂花簷外月光吐簾中樹影斜悠悠飛露姿點綴池中荷李賀樂辭)秋林(蕭瑟)
(仲丨月飂戾風雲高零露灑庭丨密葉辭榮條孫綽)蟬號(風丨無停丨秋燕已如客杜詩)鴈度(蕭瑟)
(含風蟬寥戾度雲丨謝惠連)
季秋(九月建戌戍滅也言物皆衰滅也一云玄月)
事類暮商(季秋亦曰暮秋丨丨季商杪秋纂要)無射(律中丨丨注季秋氣至則丨丨之律應月)
(令)在房(日丨丨昏虚中旦柳中同上)建戍(日月會于大火而斗丨丨之辰月令注)歲宴
(晚秋者天將搖落其丨之丨乎韓臯云)寒至(命有司曰丨氣總丨民力不堪其皆入室月令)霜䧏
(是月也丨始丨則百工休同上)潭清(時惟九月潦水盡而寒丨丨滕王閣記)鴈賓(鴻丨來丨雀入)
(大水為蛤月令)蟲蟄(至秋三月地氣不藏乃收其殺百丨丨伏青女乃出以䧏霜雪淮南子)菊黃
(丨有丨華豺乃祭獸戮禽月令)木落(草丨黃丨乃伐薪為炭蟄蟲咸附在内皆墐其戶同上)授衣
(九月丨丨毛詩白商素節月既丨丨天凝地閉風厲霜飛文選)嘗稻(天子以犬丨丨先薦寢廟月令)築
場(九月丨丨圃毛詩)藏籍(乃命冢宰農事備收舉五榖之要丨帝丨之收于神倉月令)獻功
裘(天官司裘季秋丨丨丨以待頒賜禮)班馬政(天子乃教於田獵以習五戎丨丨丨月令)司爟
内火(夏官丨丨季秋丨丨禮)主祠祭禽(天子乃厲飭執弓挾矢以今獵命丨丨丨丨于四方月)
登慈恩浮圖(唐高宗時凡天子遊幸秋丨丨丨丨丨獻菊花酒稱夀李適傳)作滕王閣
序(王勃年十三待父宦遊舟次遇老叟曰子非王勃乎來日重九南昌都督命客丨丨丨丨丨子冇清才盍)
(往賦之勃曰此去七百餘里今已九月八矣夫復何言叟曰吾助清風一席勃登舟翌日昧爽抵南昌會府帥)
(宴僚屬于滕王閣帥有壻吴子章喜為文詞帥欲夸之乃宿構滕王閣序俟賓合而出為之若即席而就者帥)
(授簡諸客勃輙受帥密囑數吏伺勃下茟即口報至落霞秋水句帥矍然曰此天才也頃而文成帥大悦子章)
(慙而退帥謝勃以五百縑摭言)
詩集秋曉(萬葉風聲利三山丨氣寒丨霜浮碧瓦薄月度朱欄權常侍)秋夜(塞月沉沉洞房靜真)
(珠簾外梧桐影丨霜欲下手先知燈底裁縫刀剪冷一碧空溶溶月華静月裏客愁吊孤影花開殘菊倚疎籬)
(葉下衰桐落寒井塞鴻飛急覺丨盡隣鷄鳴時知夜永凝竚不語空所思風吹白露衣裳冷二)葉稀(荆溪)
(出白石天寒紅丨丨山路寒無雨空翠濕人衣王維)梧墜(井丨分丨砌塞鴈遠横空雨久梅苔滑霜濃薜)
(荔紅徐鍇)霜橘(罷亞丨前丨鈎輈竹上禽歐公霜後木奴香噀手秋來雲子滑流匙汪藻)霜楓(丨洲)
(丨落盡月館竹詩生寒出僧尚能)茅舍月(鷄聲丨丨丨人迹板橋霜温飛卿)棗林霜(曉烟茅舍)
(月初日丨丨丨歐陽公)重陽淚(眼看菊蘂丨丨丨手把梨花寒食心樂天)異鄉寒(丨丨丨覺)
(早故國信來稀秋風江南望一鴈正南飛)
冬(前律歷志云冬終也言物終蔵乃可稱也)
事類顓帝(其帝丨丨月令丨頊乘坎執權司冬漢書)元冥(其神丨丨月令玄冥陵隂蟄虫盖蔵)
(漢郊祀志)元英(冬為丨丨纂要)水德(盛德在水月令)治權(冬丨以丨淮南子冬為權權者所以)
(權萬物也權正不失萬物乃藏同上)音羽(其丨丨月令)斗北(丨柄丨指天下皆冬鶡冠子)歲
餘(人有從學者董遇曰當以三餘冬者丨之丨夜者曰之餘隂者晴之丨魏略)伏陽(太隂者北方丨)
(也丨氣伏于下于時為冬前律歷志)盛隂(丨丨在地地凍水冰陽氣否隔閉而成冬後魯恭傳)陽潛
(十一月十二月丨氣丨蔵未得用事育嘘萬物養其根荄同上)隂積(丨常居大冬而丨于空虚不用之地)
(董仲舒策云)德寒(冬之丨丨寒不信其地不成剛地不成剛則凍閉不固吕氏春秋)氣憯(悲夫)
(冬之為丨亦何丨凜而蕭索陸士衡賦)祁寒(冬丨丨小民亦惟曰怨咨書)愛日(趙衰冬日之日)
(也注冬日可丨出左傳)壬癸日(其日壬癸月令)一六水(丨丨為丨為北方為冬太元經)五
榖熟(北方曰月其時曰冬其氣曰寒其德淳越温恕周密斷刑政罰以符隂氣大寒乃至甲兵乃強丨丨)
(乃丨管四時篇)萬物藏(日冬至則斗北中䋲丨丨閉丨蟄虫首宂淮南子)天地閉(丨氣上騰)
(丨氣下䧏丨丨不通丨塞而成冬月令)草木零(丨丨丨落抵冬降霜前禮樂志)邴原講學
(丨丨就師學三冬講孝經論語歷志)方朔足用(東方丨年十二學書三冬文史丨丨本傳)越王
抱冰(丨丨欲復吴苦思勞心夜以繼日冬則丨丨夏則握火懸膽于戸出入嘗之吴越春秋)吳人
戰水(宋人有善為不龜手之樂者客買其方以說丨王越有難吴王使之將冬與越人水戰大敗越人莊)
(逍遥遊)高宗幸新豐(唐丨丨時凡天子享會冬丨丨丨歷白鹿觀上驪山賜浴湯池給香粉蘭)
(澤帝賦詩學士皆屬和李適傳云)元后飲飛羽(王莾欲娛樂丨丨令四時巡四郊春幸繭館祓)
(霸水夏遊御宿秋歷冬舘泛昆明冬享丨丨丨校獵上蘭登長平館而臨涇水注飛羽殿名上蘭觀名)
詩集初寒(何處丨丨好丨丨郏鄏城垂紳多俊彦列第盡公卿裘馬過從盛門闌洒掃清誰家擁獸)
(炭盡日管絃聲司馬公)曉寒(起來呵手盡雙鴉醉臉輕勻襯眼霞真態生香誰盡得玉奴纖手嗅梅花)
(東坡)夜寒(霜葉蕭蕭鳴屋角黃昏徒覺羅衾薄丨間搖動鎮帷犀酒醒夢回聞雪落同上)盛寒(肌膚)
(生鱗甲衣被如刀鎌氣寒鼻莫嗅血凍指不粘圍爐不覺暖熾炭屢已添退之倚天松骨冷背日海雲高淮上)
(人誰槖關中客贈袍胡蔵之)冰鏡(梁帝寒夕詩曰雪花無有蒂丨丨不安臺後侯景之亂人以為䜟謂)
(無蒂是無帝不安臺臺成不安也景傳)風鎪(破屋仰見星窗丨冷如丨歐集)琴凍(坐聞西床丨丨)
(折兩三弦賈島)綿折(陽和微弱隂氣竭海凍不流丨絮丨阮籍能歌勁氣方凝酒清威正折綿庾肩吾霜威)
(折綿風力欲冰酒古詩)懷冰(重衾無暖氣挾纊似丨丨文選長風入短袖納手如丨丨李白)衝
雪(高吟瘦馬丨殘丨遠看孤鴻入斷雲潘閬)天惡(北風飄飄丨作丨枯林已無葉可落山谷)水愁
(雨被北風吹作雪丨丨東海凍成冰錢昭度)猿啼(夜久雪丨丨岳嶺夢回清月上梅花惠洪)鶴血
(玄猿口噤不能嘯白丨翅垂眼流丨老杜)地爐(丨丨不暖柴枝濕杜荀鶴)野市(長洲暮雪蔵漁舍丨)
(丨寒風颺酒旗陳)
孟冬(十月建亥亥劾也言隂氣劾殺萬物也一云陽月)
事類上冬(十月日丨丨亦曰暢月纂要)良月(公父定叔以十月入日丨丨也就盈數焉左傳)
小春(冬日其暖如春故謂之丨丨初學記)陽月(建亥之月謂之正隂之月丁月隂雖用事而隂不孤)
(立此月純隂疑于無丨故謂之丨丨西京雜記)應鍾(律中丨丨水始冰地始凍月令應者應也鍾者動也)
(言萬物丨陽而動不蔵也風俗通)水德(是月也以立冬盛德在丨月令)虹藏(雉入大水為蜃丨丨)
(不見同上)蟄閉(閉蟄而烝注建亥之月昆虫閉戶萬物皆成左傳)隕籜(十月丨丨毛詩)穫稻
(十月丨丨十月納禾稼十月滌場同上)始裘(是月也天子丨丨月令)于貉(一之日丨丨取彼狐)
(狸為公子裘毛詩)日在尾(丨丨丨昏危中旦七星中月令)斗建亥(日月會于析木之津而丨)
(丨丨之辰月令注招搖指亥淮南子)獻民數(秋官小司寇孟冬祀司民丨丨丨于王王拜受之禮)祈天
宗(大飲烝天子乃丨來年于丨丨大割祠于公社及門閭臘先祖五祀勞農以休息之)謹盖蔵(命百)
(官丨丨丨命司徒循行積聚坏城郭固封疆備邊境)習射御(天子乃命將帥講武丨丨丨角力並月令)
拜墳(十月朔都城士庶皆出城饗墳禁中車馬朝陵如寒食節夢華錄丨丨則十月一日拜之感霜露也)
(寒食則又從常禮祭之飲食則稱家有無程氏遺書)煖爐(十月朔有司進丨丨炭民問皆置酒作丨丨會)
(夢華錄京人十月朔沃酒乃炙臠于爐中團坐飲㗖謂之丨丨吕原明歲時雜記)
詩集荷無盖(丨盡已丨擎雨丨菊殘猶有傲霜枝一年好景君湏記最是橙黃橘綠時出東坡詩)
菊委塵(紅梨無葉庇花身黃丨分香丨路丨歲晚蒼官纔自保日高青女尚横陳荆公)珠帷金
鳳(玉壺銀箭稍難傾缸花夜笑凝幽明碎霜斜舞上羅幕燭龍雨行照飛閣丨丨怨卧不成眠丨丨刺衣著)
(體寒長眉對月闘彎環李賀樂辭)蒸褁燋糟(丨丨如千室丨丨萃一柈兹辰南國重舊俗自相歡)
(老杜峽人十月一日多以丨丨為節物荆楚人多食丨丨或作糖)
仲冬(十一月建子子孳也言陽氣至此更孳生也一云辜月)
事類黃鍾(律中丨丨冰益壯地始坼月令斗柄插子律調丨丨盧仝歌)東壁(昏丨丨中旦軫)
(中月令)日斗(仲冬之月丨在丨仝上)星昴(日短丨丨以正仲冬厥民隩鳥獸氄毛注日短冬至)
(之日昴白虎之中星亦以七星並見以正東之三節尚書)天正(丨以為丨周以為春後陳寵傳)朔易
(申命和叔宅朔方曰幽都平在丨丨尚書)伏陽(十一月乾之初九陽氣復于地下始著為一萬物萌動鍾)
(於太隂前律歷志)暢月(命之曰丨丨記月令)斗建子(日月會于星紀而丨丨丨之辰記月令注)
(招搖指子出淮南子)日短至(丨丨丨隂陽爭諸生蕩芸始生荔挺出蚯蚓出鹿角觧)隂陽定(君子)
(齋戒處必掩身身欲寧去聲色禁嗜慾安形性事欲静以待丨丨之丨)天地藏(塗闕庭門閭築囹圄)
(此以助丨丨之閉丨也)申宫令(命奄尹丨丨丨謹房室必重閉)謹土事(命有司曰土事毋作謹毋發盖毋)
(發室屋及起大衆以固而閉地氣沮泄是謂發天地之房並月今)成徒杠(子産以其乘輿濟人於溱)
(洧孟子曰惠而不知為政歲十一月徒杠成十二月輿梁成民未病涉也離婁)教田獵(山林藪澤有能)
(取蔬食田獵禽獸者野虞教導之月令)豳俗獻豜(二之日其同載纉武功言私其豵獻豜于公丨)
(二之日鑿冰冲冲毛詩)周官剥木(秋官柞氏冬日至令剥隂木而水之禮)
詩集樂辭(宫城團迴凜嚴光白天碎碎墮瓊芳撾鍾高飲十日酒却入凝寒作君夀御溝泉合姤環)
(素火井温泉在何處李賀)
季冬(十二月建丑丑紐也言終始之際故以紐結名也一云除月)
事類大吕(律中丨丨鴈北鄉鵲始巢雉雊雞乳月令)小歲(魏舊制羣臣季冬朝賀服桍褶行事)
(謂之丨丨詔罷之通鑑)婺女(日在丨丨昏婁中旦氏中月令)元枵(日月會于丨丨而斗建丑之辰)
(月令注招搖指丑出淮南子)地正(丨以為丨商以為春後陳寵傳)月窮(日窮于次丨丨于紀星回于天)
(數將幾終歲且更始月令)水澤堅(冰方盛丨丨腹丨命取冰以入月令)天地烈(元冬季月丨丨)
(隂丨萬物權輿于内徂落于外楊校獵賦)命大難(丨有司丨丨旁磔出土牛以送寒氣月令吕氏春秋)
(曰前歲一日擊鼔駈疫癘之鬼謂之害除亦曰儺)大享臘(季冬之月星回歲終隂陽以交勞農丨丨)
(丨後禮儀志)飭國典(天子乃與公卿大夫共丨丨丨論時令以待來歲之宜月令)計耕事
(令告民出五種命農丨耦丨丨修耒耜具田器同上)浴佛會(南方專用正月八日灌佛皇朝東京十二)
(月初八日都城諸大寺作丨丨丨井送七寳五味粥謂之臘八粥)驅儺神(昔顓頊氏有三子亡而為)
(疫鬼一居江水中為瘧鬼一居若水為罔兩&KR0558;鬼一居人宫室區隅中善驚小兒為小鬼于是以歲十二月命)
(祀官時儺以索室中而駈疫鬼為東海度索山有神荼鬱壘之神以禦凶鬼為民除害因制丨丨之神季冬)
(先臘一日大難謂之疫選侲子百二十人皆赤幘皂製執大鼓方相氏黃金四目蒙熊皮玄衣朱裳執戈特)
(盾率百隸及童子而時儺逐惡鬼千禁中見山海經及漢禮樂志)
詩集樂辭(日脚淡光紅灑灑薄霜不銷桂枝下依稀和氣排冬嚴已就長日辭長夜李賀)宫詞
(金吾除夜進儺名晝桍朱衣四隊行院院燒燈如白日沉香火裏坐吹笙王建)看梅(新陽氣候未全佳尚)
(縱寒威壓歲華頼有椒觴供卯酒不妨和雪丨丨花韓子蒼)
古今合璧事類備要前集卷十四
