古今合璧事類備要前集卷九
宋謝維新撰
地理門
溪
事類注川(水丨丨曰溪注溪曰谷爾雅)赴溪(東流之水不息流行丨百仞之丨也家語)為
牝(溪谷丨丨同上)守雌(知其雄丨其丨為天下溪老子)黃溪(環末之治百里至于浯溪西至于相)
(之源南至于瀧泉東至于丨丨東屯其間名山水而村者以百數黃溪最善黃溪距州治七十里柳宗元記)
青溪(田游岩愛夷陵丨丨止廬其側六帖)愚溪(灌水之陽有溪焉東流入于瀟冰或曰冉氏常居也)
(故姓是溪為冉溪余以愚觸罪謫瀟水上愛是溪故更名之為丨丨云云水智者樂也今是溪獨辱于愚何哉)
(其流甚下不可以溉灌又峻急多坻石大舟不可入也幽邃淺狹蛟龍不屑不能興雲雨無以利世而適類于)
(余然則雖辱而愚之可也柳子愚溪序)蒙溪(陸希聲居當溪之居名其溪曰丨丨將以蒙昧也酌而飲)
(蒙溪曰吾所以命夫谿之為蒙者勉子以決也子其決于夷壤而發其源決于塞垣以通其流决于腴畆以施)
(其潤决于涸澤以博其惠决于廣陂使介鱗蕃育决于巨浸使蚪龍變化陸遁叟山居詩序)靈溪(過丨)
(丨而一濯文)好溪(處州東十里有惡溪多水怪宣宗時刺史叚成式有善政水怪潜去民謂之丨丨地)
(理志)竹溪六逸(李白與孔巢父韓凖裴政張叔明陶沔居徂徠山日沈飲號丨丨丨丨)桃源
二仙(劉晨阮肇採藥天台迷道溪行見水中流胡麻飯誤入桃源遇仙)釣溪得璜(吕望丨磻)
(丨于魚腹中丨玉丨尚書大傳)鑿石引泉(丨丨丨丨釃其流以為溪溪不袤數丈趣侔江海獨孤及)
(瑯琊溪述序)
詩集岸平(積水涵虚上下清幾家門静丨㾗丨浮萍破處見山影小艇歸時聞草聲入郭僧尋塵裏)
(去過橋人似鑑中行已憑暫雨天秋色莫放修蘆礙目生張子野題无相院西溪)石淺(溪水碧于草潺)
(潺花底流沙平堪濯足丨丨不勝舟洗藥朝與暮釣魚春復秋興來從所適還欲向滄州岑参東溪書)
淵
事類水塞(丨通之斯為川丨之斯為淵李蕭遠運命論)時出(博博淵泉而丨丨之溥博如天)
(淵泉如淵中庸)不流(水出地而丨丨者命之曰淵管子)若隕(慄慄危懼若將丨于深淵書)周
池(呀丨丨而成淵選西都賦)靈湖(曾潭之府丨丨之淵郭景純江賦)魚潛(丨在在藻或丨在淵)
(詩)龍躍(見丨在田或丨在淵易乾卦)魚躍(鳶飛戾天丨丨于淵)龍生(積水成淵而蛟丨丨)
(焉荀勸學)羡魚(臨淵丨丨不如退而結網董策)育鱗(佇重淵以丨丨陸士衡賦)生珠(淵丨丨而)
(崖不枯為善不積耶安有不聞乎荀勸學)沉玉(淵者衆物之所生也能深而不能涸則丨丨至管子)納
景(丨丨于虞淵文選琴賦)取日(丨丨虞淵狄仁傑贊)
泉
事類水源(丨本曰丨源曰泉正直上出曰檻泉從上溜下曰下泉湧出曰濆泉側出曰汍泉泉所出)
(同所歸異曰肥泉異出同流曰瀵泉見尔雅及詩注)天澤(泉之源曰丨丨之源出高而施下也韓愈宴喜)
(亭記)一勺(源泉所出也委流所聚也始出丨丨卒成不測記學記注)盈科(源泉混混不舍晝夜丨丨)
(而後進放乎四海冇本者如是孟離婁上)出泉(山下丨丨蒙易)及泉(有為者辟若掘井掘井九仞而)
(不丨丨猶為棄井也孟盡心上)氿泉(有冽丨丨无浸穫薪詩)檻泉(觱沸丨丨采觱沸出貌詩菽)
寒泉(爰有丨丨在浚之下詩凱風井冽丨丨易井卦)温泉(見後靈池泉注)白泉(泉色丨自)
(出山澤得禮制則澤谷之泉出飲之使人長夀瑞應圖)紅泉(飄丹砂于丨丨謝靈運賦又謝靈運題華)
(子岡冇石磴瀉丨丨之句)醴泉(美泉也水之精也崑崙山有丨丨華池君乘土而王其政太平則丨丨出)
(湧其政和平則丨丨瀌神靈滋液百珍實用則丨丨出黃帝時以丨丨為漿堯之世德茂清平則丨丨出夏后)
(時俊又在官則丨丨出漢宣帝三年丨丨流滂枯槁榮茂後漢世祖中元元年夏丨丨出飲之者疾病皆愈六)
(帖)瀑泉(司空圖舊隠三峯泉石之美冠于一山北岩之上有丨丨流注谷中灌良田數十頃至今子孫)
(猶為司空南部新書)靈泉(沉精䧏液下為丨丨清德之鑑柔道之軆張曲江龍池頌噴若玉竇泄為瑶池)
(淨如醍醐瑩若琉璃權德輿靈泉記)貪泉(吴隠之性廉操為廣州刺史界上一水謂之丨丨古老云飲此)
(水者廉士皆貪隠之至酌而飲之賦詩云古人言此水一飲懷千金試使夷齊飲終當不易心清操愈厲晉史)
(馮立受廣門都督嘗見丨丨曰此豈隠之所酌邪吾雖日汲庸易吾性哉遂極飲而去本傳)上善泉
(坊州州郭无水東北七里有丨丨丨開成二年刺史張怡架水入城以紓遠汲四年刺史崔駢復增修之民獲)
(其利後思之為立祠唐地理志)應聖泉(楊師晟師次方渠水乏有青蛇降下走視其跡水從而流使築)
(防環之遂為停淵士飲仰足有詔置祠命泉曰丨丨本傳)白雲泉(丨丨丨在吴縣天平山白樂天題以)
(絶句范文正繼作名遂著圖經)玉漿泉(鳥鼠山俗呼為高武隴其下渭水所出絶璧千仞本之諸羌馬)
(足所踐忽飛泉湧出人為之謠因號為丨丨丨隋史)靈池泉(丨丨山在翁源縣上有八泉曰湧泉甘泉)
(温泉震泉龍泉玉泉靈丨水衡記)蘆葭泉(玉門軍有丨丨丨周二丈深一丈駞馬千頭飲之不竭酉)
(陽雜俎)石臼泉(施州南寨丨丨溪旁其丨源有七眼圖經)天齊泉(齊地泉中或出瓦上有丨)
(丨字晏子曰吾聞江深五里海深十里此丨與天齊也齊記)撫掌泉(在餘杭洞霄宫相傳錢武肅王至宫丨丨)
(而丨湧因以為名圖經)卓錫泉(唐子西遊羅浮至寳積寺飲泉而丼寺僧曰此丨丨丨也昔梁景泰)
(禪師始居此山其徒以无水難之師笑而不答已而庵成師卓錫于地泉湧數尺自是得井山中迨今頼之子)
(西卓錫泉記)滄州綠渠(丨丨久視山下出澄綠水其泉一百步亦謂之流丨丨投之金石終不沉)
(沒唐杜陽編)房陵粉水(房陵有清泉土人以為粉則膏澤芳潤貢京師因名丨丨丨丨地理志)
泉如盤龍(元街縣有丨丨眼中水交泉丨丨丨或試撓破之尋手成龍状驢馬飲之皆驚走酉陽雜)
(俎)渠降青蛇(見上應聖泉注)拜井泉出(後漢耿恭于城中穿井十五丈不得泉乃向井)
(再拜為吏士禱有頃水泉奔出)刺山泉湧(漢李廣利為貳師將軍拔佩刀丨丨飛丨丨出)翻車
轉水(後漢張讓趙忠說靈帝鑄天祿蝦蟇吐水于平門外橋東轉水入宫又作丨丨渴烏施于橋南用洒)
(南北郊路並本傳)營墳湧泉(安金蔵京兆萬年人神龍母喪葬南闕口丨石丨晝夜不息地本栝)
(燥泉忽湧流孔帖)孝感泉出(姜詩至孝有泉出味如江水以養其母)憂禱泉出
(孝友宋思禮蕭縣簿會大旱井池涸母羸疾非泉水不適口思禮丨懼且丨忽有丨丨諸庭味甘寒日不乏汲)
(縣人異之)引泉激膚(王鉷以寳鈿為井榦丨丨丨丨號自雨亭)通脉入井(李德裕任中書)
(常飲常州惠山泉自毗陵至京置遞鋪號水遞有僧謁見曰所謁相公者為相公通常州水脉京都一眼井與)
(惠山寺泉脉相通德裕大笑其荒唐僧曰相公但取此井水在昊天觀常住庫後也德裕乃以惠山一甖昊天)
(一甖雜以八瓶都十瓶暗記出處遣僧辨析僧因啜嘗取惠山寺與昊天餘八乃同味德裕大竒之即停其人)
(遞人不告勞浮議遂弭芝田錄)不飲盗泉(孔子過于盗泉渴矣而不飲尸子)所湏清泉
(唐潘師正居逍遥谷高宗召問所湏對茂松清泉臣所湏也)游巖膏肓(唐田丨丨入太白山高宗)
(幸其門謂曰先生此佳否答曰臣所謂泉石丨丨煙霞痼疾者)元結水樂(丨丨于山中尤所耽愛者)
(有丨丨是南磳之懸水淙淙然聞于耳尤便不至南磳即懸庭前之水取欹曲竇缺之石高下承之水聲少似)
(聽之亦便)蘇頲湧泉(李嶠謂丨丨曰舍人思若丨丨吾所不及)徐浩奔泉(丨丨善書世狀)
(其法曰渴驥丨丨)冷泉亭記(東南山川餘杭郡為最由郡言靈隠為尤由寺觀冷泉亭為甲亭在)
(山下水中央寺西南隅高不倍尋廣不累丈而撮竒得要地搜勝槩物无遯形春之日吾愛其草薰薰木欣欣)
(可以導和納粹暢人血氣夏之夜吾愛其泉淳淳風泠泠可以蠲煩析酲起人心情山樹為怪岩石為屏雲從)
(棟生水與階平坐而玩之者可濯足于床下卧而狎之者可垂釣于枕上矧又潺湲潔澈粹泠柔滑若俗士若)
(道士眼耳之塵心舌之垢不待盥滌見輙除去潜利隂益可勝言哉斯所以最餘杭而甲靈隠也白樂天)
龍井泉記(丨丨舊名龍泓吴赤烏中方士葛洪嘗煉丹于此事見圖經其西當西湖之西浙江之北)
(風篁嶺之上深山亂石之水泉也每歲旱禱雨于他祠不獲則禱于此輙應故老相傳以為有龍居之然泉者)
(山之精氣所發也西湖深靚空闊納光景而涵煙霏菱芡荷花之所附麗龜魚鳥蟲之所依憑漫衍而不廹紆)
(餘而成文隂晴之中各冇意態而不可以言盡也故岸湖之山為所誘而不克以為泉浙江介於吴越之間一)
(夜一晝濤頭自海而上者再疾擊而遠馳兕虎駭而風雨作過者摧當者壊乘高而望之使人毛髮盡立心掉)
(而不禁故岸江之山多為所脅而不睱以為泉惟此地盤幽而踞阻内无靡麗之誘以散越其精外無豪悍之)
(脅以虧損其氣故嶺之左右大率多泉龍井其尤者也嘗有大魚自泉中躍出然後知井之有龍不謬秦少游)
詩集石脉(丨丨綻寒光松花噴曉霜注瓶雲毋滑潄齒伏苓香野客偷煎茗山僧惜淨床参禪不要)
(問孤月在中央章孝標方山寺泉)泉眼(丨丨高千丈山僧取得歸架空横竹引鑿石透渠飛洗藥溪流)
(濁澆花雨氣微朝昏長遠看護惜似傳衣姚合僧院泉)懸泉(絶頂有丨丨喧喧出煙杪不知幾時歲但)
(見无昏曉閃閃青崖落鮮鮮白日皎洒流濕行雲濺沬驚飛鳥雷吼何噴薄箭馳入窈窕吾聞山下蒙今乃林)
(巒表物性有詭激坤元曷紛矯默然置此去變化誰能了張九齡望瀑布)飛流(洞門千尺掛丨丨玉碎珠)
(聮冷噴秋今古不知誰捲得綠羅為帶月為鈎畢田題朱陵洞水簾)開玉峽(高岩下赤日深谷來悲風)
(擘丨青丨丨飛出兩白龍亂沫散霜雪古潭搖青空餘流滑無聲快瀉雙石谼我來不忍去月出飛橋東蕩蕩白銀闕沉沉水)
(晶宫願從琴高生脚踏赤鯶公手亭扶白芙蕖跳下清冷中東波潄玉)落明鏡(竒哉康山陽雙劔屹對起上有横飛)
(雲下有瀑布水崩騰復璀璨佳麗更雄偉勢從三梁外影丨丨丨裏平生兩仙句歎詠深仰止三年落星灣悵望眼空眯)
(今朝隨枤屦得此弄清泚更誦玉虹篇塵㯲諒昭洗朱元晦漱玉亭)落飛狖(吾聞大山石積日穿綫溜)
(况此百雷霆萬世與石闘深行九地底險出三峽右長輸不盡溪欲滿无底竇跳波翻潜魚震響丨丨丨清寒)
(入山骨草木盡堅瘦空濛煙雨間澒洞金石奏彎彎飛橋出㶑㶑半月彀玉淵神龍近雲雨亂晴晝垂瓶得清)
(甘可嚥不可𠻳東坡三峽橋)走長蛇(兩岸蒼璧對直下成斗絶一水從中來蕩潏知幾折石梁據其)
(會迎望遠眀滅倏至丨丨丨捷來翻素雪聲雄萬霹靂势倒千嵲嵽足掉不自持魂驚詎堪說老仙有妙句千)
(古擅竒崛尚想化鶴來乘流畀明月朱元晦三峽橋)挹北斗(靈源何太高北斗想可挹凌日五光直逗)
(雲千仞急白虹下澗飲寒劍倚天立閃電不得瞬長雷無敢蟄萬丈岩崖拆一道林巒濕險逼飛鳥墜泠洒山)
(鬼泣湏當截海去濁海不相入范希文廬山瀑布)瀉銀河(銀河瀉落翠光泠一𣲖回環湛晚輝幾恨)
(却為頑石礙琉璃滑處玉花飛陳搏題名水澗)玉虹垂地(飛勢挂岳頂无時向此傾丨丨丨丨色銀)
(漢落天聲萬丈寒雲濕千岩暑氣清滄浪不足羡就此丨丨纓石曼卿瀑布)銀河落天(日照香爐)
(生紫烟遥看瀑布掛長川飛流直下三千尺疑是丨丨丨九丨李白望廬山瀑布)掛流噴壑(西登香爐)
(峯南看瀑布水丨丨三百丈丨丨數千里歘如飛電來隠若白虹起初驚河漢落半在雲天裏仰觀勢轉雄壯)
(哉造化功海風吹不斷江月照還空空中亂潨射左右洗青璧飛珠散輕霞流沬洗穹石而我遊名山對之心)
(益閑無論漱瓊液且得洗塵顔但諧宿所好永願辭人間李白望庐山瀑布)掛壁穿林(遠出白雲)
(中長年聽不窮細聲縈石亂寒色入潭空丨丨聊成雨丨丨别起風温泉非爾類源發在深宫張蠙野泉)
萬音落日(淙淙丨丨丨丨巔皎皎一𣲖當簷前清風高吹鸞鶴唳白日下照蛟龍涎浮雲装額自能)
(捲缺月琢鈎相與懸朱門試問幽人價翡翠鮫鮹不直錢王介甫水簾)一脉縈莎(丨丨清泠何所)
(之丨丨漱蘚入僧池雲邊野客窮來處石上寒猿見落時聚沫遶槎殘雪在迸流穿樹墜花随煙春雨晚閑吟)
(去不復遠丨星子陂鄭谷石門山泉)宣宗聫韻(唐丨丨微時以武宗忌之遯迹為僧遊方外至黃蘖)
(與黃蘖禅師同觀瀑布黃蘖得一丨云千岩萬壑不辭勞遠看方知出處高宣宗續之曰溪澗豈能留得住終歸大海作)
(波濤王者氣象可見也詩史)徐凝惡詩(世傳徐凝瀑布詩云瀑布瀑布千丈直雷奔入江无暫息)
(萬古長如白練飛一條界破青山色東坡云至為塵陋又偽作樂天稱美此句有賽不得之語樂天雖涉淺易)
(然豈至是哉乃戲作絶句云帝遣銀河一𣲖垂古來惟有謫仙詞飛流濺沬知多少不為丨丨洗丨丨志林)
湯泉
事類温源(温湯即丨丨水經)神井(適驪山觀温泉浴丨丨張衡温泉賦)療疾(凡水源有)
(石硫黃其泉則温或云神人所暖主丨入丨博物志)蕩邪(温泉毖涌而自浪華清丨丨而難老左太冲魏)
(都賦)水性(湯泉在天地間自為一類受性本然不必有待然後温也凡物各求其類而丨丨尤耿介得其)
(類則雖數千萬里而伏流相通非其類則横絶經過十字旁午而不相入故一泉之間不能容尋常而炎凉特)
(異如此盖吹氣為寒呵氣為温而同出于一口此其證也唐子西惠州游湯泉記)地脉(毖彼温泉湧于)
(丨丨合水火之德澤浸萬人陪藥石之功蠲除六疾潔華清之流豈同禊洛救痾癢之疾寧比浴沂六帖)
沸泉(主簿山在胡郎廟南數里山下有温泉宂口周圍一丈許涌出如湯沸冬夏常熱周景式廬山記漢)
(水南冇温泉周廻數十步冬夏常沸若湯其熱可熟雞子未至二十里即望見白氣衝天梁州記)潮泉
(雞籠山澗中有十數處累石若出人力水常深尺餘朝夕輙有湧泉溢出如潮水時刻不差朔望猶大號為丨)
(丨常如沸湯張僧鍳尋陽記)温泉靈液(丨丨愈出丨丨愈清六帖)暄波炎液(文選)驪
山温泉(俗云秦始皇至丨丨與神女遊而忤其旨神女唾之遂生瘡始皇怖謝神女為出丨丨而洗除)
(後人因以為驗辛氏三秦記)華清湯池(天寳六年更温泉曰丨丨宫丨治井為丨環山列宫室地)
(理志上於華清新廣一湯制度宏麗禄山於范陽以玉魚龍鳬鴈石梁石蓮花以獻雕鐫尤妙上大悅命陳於)
(湯中仍以石梁横於其上而蓮纔出於水際上因幸解之衣將入而魚龍鳬鴈皆奮鱗舉翼狀若飛動上因恐却)
(蓮花石至今在明皇雜錄)李適賜浴(丨丨丨丨湯池給香粉蘭澤六帖)贊明夢浴(孫贊)
(明武肅王時為吴江尉嘗夢浴于温泉至守福州途次見飛泉洶涌因問從者荅曰此温泉也方悟前夢之應)
(及使汲之將浴從者曰此非佳者至州有之頗佳贊明既及郡齋亟取而浴之吴越史)一冷一温
(惠州過水比十餘里得白水山山行一里所得佛跡院院中涌二泉其東所謂湯泉其西雪如池二泉相去步)
(武間而東泉熱甚殆不可觸指以西泉解之然後調適可浴臨潼之水在開元天寳時最為知名恩幸寵遇震)
(動一時唐子西遊湯泉記)半冷半温(江乘縣東南四十里泉丨丨丨丨共出一壑地記勾容縣吴續)
(塘有湖水丨丨丨丨可以瀹雞皆有魚交入輙死雜俎福州雪峯及无為軍等處皆冇之不能盡載)賦東
城泉(大江之濱東城之野有泉出焉直回峯負深谷分埒引源迤邐相屬晨夜有聲涵雲注玉薄為虎鬚)
(洑為魚目鱗介莫潜遇者斯浴此何水也哉野老告余曰泓泓涓涓莫虞歲年不火而燠其名温泉嗚呼豈非)
(熒惑莅于上耶燭龍隠于中耶旁通咸池日御之所經耶幽積沉魄隂償其負耶丹砂黃硫金石之氣酷悍之)
(所激耶云云吾間天下之水厥類寔繁至于弱水儲隂投羽必沉火井萃陽爛石灼金祥標醴泉病飲而瘳異)
(紀滋宂神瀵以流焦溪乏&KR0034;蔓之飾沸潭謝聱取之游其餘酒墨所發膠塩是滋啜懷千金飲狂一國衮玉乳)
(以中涵横金絲而徑度詭品繆名紛莫為數咸受命于元精亦各私其所遇若夫匡廬汝水之旁尉氏驪山之)
(下煙霏掩辱王孫鳥集之所娱金宂椒房專寵蘼蔓之所占則湯泉之中又有顯晦者馬野老怡然而笑曰善)
(乎齊給之士曳杖而去行歌于塗曰畢沸滂沱奮此泉兮被山阿吾惟灌沐弓不知其他秦少游湯泉賦)題
惠濟泉(余之所聞湯泉七其五則今三子之所游與太虚之所賦所謂匡廬汝水尉氏驪山其二則余)
(之所見鳳翔之駱谷與渝州之陳氏山居也皆棄于窮山之中山僧野人之所浴猿猱之所飲惟驪山當往來)
(之衝華堂玉甃獨為勝絶然坐明皇之累為楊李禄山所汚使口舌之士援筆唾罵以為亡國之餘辱孰甚焉)
(今惠濟之泉獨為三子者詠嘆如此豈非所寄僻遠不為當塗者所溷而為高人逸才與世異趣者之所樂乎)
(或曰明皇之累楊李祿山之汚泉豈知惡之然幽遠僻陋之嘆亦非泉所病也泉豈无榮辱特以人意推之可)
(一為抱器適用而不擇所處者之戒東坡書遊湯泉賦後)
詩集燃井(積水焚大槐畜由灾武庫驚丨丞相丨疑浣將軍布自憐耳目隘未測隂陽故欝攸火山)
(烈觱沸湯泉注豈惟渴獸駭坐使癡兒怖安能長魚鼈僅可燖狐兔山中惟水客戶外時芒屨雖无傾城浴幸)
(免亡國汚東坡惠州温泉)爨池(連山西南來中斷還崛起干宵幾千仞據地三百里飛峯上靈秀衆壑下)
(清美建兹勢力窮猶能出竒偉雖然丹黃欿丨此玉丨水客來争解帶萬劫付一洗當年謝康樂弦絶今久矣)
(水碧復流温相思五湖裏朱元晦題廬山泉自注云康樂湖中詩云水碧輟流濕豈未見此水耶)龍
暖水(十月一日天子來青䋲御路无塵埃宫前内裏湯各别每箇白玉芙蓉開朝元門向山上起城繞青)
(山丨丨丨夜開金殿看星河宫女知更月明裏武皇得仙王母去山鷄晝鳴宫中樹温泉泱泱出宫流宫使年)
(年修玉樓禁兵去盡无射獵日西麋鹿登城頭梨園弟子偷曲譜頭白人問教歌舞王延温泉宫)蟲疑
冰(寒泉詩所詠獨此沸如蒸一氣无冬夏諸陽自廢興人遊不附火丨出亦丨丨更憶驪山下歊然雪滿塍)
(王介甫)靈砂泉(三十六峯高倚天瑶臺金闕貯神仙嵩陽居與黃山比猶少丨丨一道丨古詩圖經)
(黃山舊名黟山東峯下有朱砂湯泉新可點茗春時即色微紅)礐石湯(華清源中丨丨丨徘徊百鳳隨)
(君王李賀新安之黃山閩中之劍浦亦有湯泉第多作硫黃氣浴之則襲人肌膚惟驪山是礐石泉漁隠叢話)
池
事類靈沼(文王以民力為沼而民歡樂之謂其沼曰丨丨孟梁惠王上王在丨丨於牣魚躍詩靈臺)
神池(漢武帝昆明池中有靈沼名曰丨丨關中記)樂池(穆天子西征至于玄上池三日休于玄池之)
(乃奏廣樂而歸是曰丨丨穆天子傳)瑶池(穆天子觴西王母于丨丨上西王母為天子歌白雲之謠同上)
觀池(唐太平公主作丨丨樂游原以為盛集)龍池(唐慶龍坊南地變為池中宗常泛舟以厭其祥)
(帝即位作丨丨樂)太液池(漢建章宫有丨丨丨池中築方丈瀛洲象海中神仙三秦記)昆明
池(昆明臨沼黑水玄沚周以金隄樹以柳杞西京賦丨丨丨武帝所穿也初漢欲征昆明夷昆明有滇河乃)
(使謫戍伐棘上林象溟河作丨丨丨以習水戰中有戈船樓船數百艘于池中置二石人相對以象牽牛織女)
(又刻石為鯨魚每雷雨魚常吼鬐尾皆動漢時祭祈雨亦有驗漢書又云堯治水訖停船此池盖堯時已有漢)
(代因而深廣之嘗有人釣魚綸絶而去入夢于武帝帝明日于池中見魚銜索取而放之後三日帝復游池濱)
(得珠曰豈非池魚之報關中記唐高祖武德九年幸昆明池習水戰太宗正觀五年獵丨丨丨獻獲于大安宫)
(開元初石鯨吼歲大熟朝野僉載)蓬萊池(憲宗嘗畋苑中至丨丨丨謂左右曰李絳嘗以諫我今可)
(返也其見禮憚如此)良金池(滄州有丨丨丨方數里水石沙泥皆如金色唐杜陽編)積翠池
(唐太宗晏羣臣丨丨丨酣樂賦詩)臨碧池(敬宗寳歷二年六月觀漁于丨丨丨)凝碧池(祿山)
(范闕王維等數人為賊執一日逆黨會飲于丨丨丨以梨園數百人奏樂維聞賦詩一絶萬戸傷心生野煙書)
(于璧賊平維以此詩得免明皇雜錄)君子池(池曰丨丨之丨虚以鍾其美盈以出其惡也韓愈宴喜亭)
(記)落妃池(貴妃生于蜀嘗誤落池中後人呼為丨丨丨貴妃外傳)䟽池為沼(岐陽莊淑)
(公主開第昌化里丨龍首丨丨丨)賜池游宴(安祿山入朝詔丨永穆公主丨觀為丨丨地)文
石砌岸(元載芸暉前有池悉以丨丨丨丨中有蘋陽花亦類于白蘋其花紅而且大有如牡丹更有碧)
(芙蓉唐杜陽編)盤筵藏水(白樂天得楊馮宅竹木池館有林泉之致因為池上篇曰都門風水土木)
(之勝在東南東南之勝履道里其宅有池水可泛舟樂天每命賓客繞舷以百十油囊懸炙沉水中隨船而行)
(一物盡則左右又取之藏丨丨于水底也宋景文雞跖及穷幽記)靈運草池(晉謝靈運在西堂思)
(詩不就忽夢惠連即得池塘生春草之句大以為工本傳)羲之墨池(王丨丨為臨川内史宅于郡城)
(東偏冇丨丨至今猶存其地立為郡庠池在門内)
陂塘堰埭
事類斷水(夏侯惇為濟陽守丨大丨為陂自負土率將士種稻人頼其利魏志)溉田(于頔為湖)
(州刺史有湖陂異時丨丨三千頃久廞廢頔命修復堤閼歲穫秔稻蒲魚萬訃)鄭陂(三國鄭渾迁陽平沛)
(郡二太守渾于肅江二縣興陂遏開稻田民頼其利號曰丨丨)漢陂(東晉巴瑜為會稽内史縣内丨時丨)
(毁廢瑜修復故堰溉田二百餘頃)芍陂(章帝建初中王景為廬江太守郡部安豐縣有楚孫叔敖所起)
(丨丨先是荒廢景重修之境内豐給通典宋文帝元嘉七年劉義欣為荆河刺史治夀陽于時土境荒毁百姓)
(離散義欣隨宜經理芍陂良田萬頃由是遂棯)葛陂(見後長房杖注)飛陂(永昌中泰州敷水店南西)
(陂白日飛四五里一直塞赤水陂上桑畦麥隴依然不動朝野僉載)臭陂(宜城驛前水傳是白起堰西山)
(下澗灌此城懷楚人多死流城東陂臭聞遠近因號其陂曰丨丨有蛟龍害人漁者避之)鴻隙陂(汝南)
(有丨丨丨郡以為饒翟方進為丞相以數溢為害奏罷之王莾時枯旱郡中追怨乃作童謠曰壊陂誰翟子威)
(飯我豆食羹芋魁言不生稻梁惟生豆芋反乎覆陂當誰復言者兩黃鵠託神告之也後鄧晨為汝南守欲修)
(復翟方進所壞丨丨丨聞許陽曉水署為都水掾陽因高下形勢起塘四百里數年乃成)白水陂(鄧艾)
(于楚州開丨丨丨灌田又築塘四十九所)鉗盧陂(前漢元帝建昭中召信臣為南陽太守于穣縣里南)
(六千里造丨丨丨累石為隄傍開六石門以節水勢澤中有鉗盧玉池因以為名用廣灌溉歲歲增多至三萬)
(頃人得其利後漢杜詩為太守復修其業時人歌之曰前有召父後有杜母)蒲陽陂(後漢張禹為下)
(邳相徐縣北有丨丨丨傍多良田禹為開水門通引灌溉成熟田數百頃後歲墾至千餘頃)通靈陂
(姜師度徙同州刺史又𣲖洛灌朝邑河西二縣閼河以灌丨丨丨收棄地二千頃為上田)尚食陂(敬宗)
(寳歷二年七月癸未以漾陂隸丨丨禁民漁)長房杖(後漢費丨丨随老翁入山幾得道辭歸翁與竹)
(丨長房乘杖湏臾來歸即以杖投葛陂頋視則龍也)叔度量(黃憲字叔度郭林宗曰丨丨汪汪若千頃)
(陂澄之不清淆之不濁不可量也)貸陂田(寗成曰仕不至二千石財不至千萬安可以為人乃貰丨)
(丨丨千餘頃假貧人役使數千家)泄湖水(白居易為杭州刺史始築隄捍錢塘湖鍾泄其水溉田千)
(頃)築海隄(范文正公為秦州西溪塩官嘗丨捍丨丨)塞陂塘(程明道攝上元邑盛夏塘堤大)
(决法當言之府府禀于漕然後計工賙役非月餘不能興作先生曰如是苗稿矣民將何食救民獲罪所不辭)
(遂發民塞之歲則大熟言行錄)
塘固本塘(唐李吉甫為准南節度築冨人丨丨丨溉田萬頃)鑑湖塘(馬臻為會稽太守始)
(立丨丨築丨周回三百十里灌田九十餘頃通典)新豐塘(東晉張闓為晉陵内史時所部四縣並以)
(旱失田闓乃立曲阿丨丨丨溉田八百餘頃每歲豐稔葛洪為之頌)句城塘(唐正觀十八年李襲譽為)
(揚州大都督府長史乃引雷陂水又築丨丨丨以溉田八百餘畆百姓獲其利並同)堰埭流菜
堰(傳祗為榮陽守造丨丨丨至今寬豫无水患晉史)蒲葦澤(晉武帝時杜元凱言頃來戸口日增)
(而陂堰歲決良田變生丨丨人居沮丨之際水陸失宜)崇頥堰(唐賈丨丨為&KR1589;州刺史州瀕滹沱&KR0740;)
(永歲丨溢壞室廬浸洳數百里崇順為立丨庸水不復暴百姓利之)召伯埭(謝安至新城築埭于城北)
(後人追思之名為丨丨丨)
詩集渼陂(岑参兄弟皆好竒携我遠來遊丨丨天地黤惨忽異色濤波萬頃堆琉璃琉璃汗漫泛舟)
(入事殊興極憂思集鼉作鯨吞不復知惡風白浪何嗟及主人錦帆相為開舟子喜甚无氛埃鳬鷖散亂棹歌)
(發絲管啁啾空翠來沉竿續蔓深莫測菱葉荷花静如拭宛在中流渤澥清下歸無極終南黑半陂已南純浸)
(山動影裊窕冲融間船舷暝戞雲際寺水面月出藍田關此時驪龍亦吐珠馮夷擊鼔羣龍趍湘妃漢女出歌)
(舞金支樂上衆飾翠旗光有无咫尺但愁雷雨至蒼茫不曉神靈意少壯幾時柰老何向來哀樂何其多杜甫)
(渼陂行)
渠
事類十二渠(西門豹為鄴令鑿開丨丨丨引河水灌田當時人苦役豹曰百歲後父老子孫思我)
(至今得水利民富足漢長史以丨丨丨橋絶馳道相近欲合二渠為一橋父老不肯曰賢君之法式不可改也)
(史記)六輔渠(元鼎六年兒寬為左内史奏請穿鑿丨丨丨以益溉鄭國傍高仰之田前溝洫志)千
金渠(張掖郡冇丨丨丨漢書)十石渠(河中府龍門東南二十三里冇丨丨壚丨縣令長孫恕鑿)
(溉田良沃畆收丨丨唐地理志)浪蕩渠(榮陽丨丨丨前地理志)豐兖渠(晉薛胄為兖州刺史)
(城東沂泗二水合而南流胄决令西注陂澤盡為良田號丨丨丨)舊沈渠(延擕為幽州刺史范陽郡)
(有丨丨丨徑五十里廢毁莫能修水旱不調人多飢餒延携自度水形營造未幾而就溉田萬餘頃通典)無
棣渠(薛大鼎迁滄州刺史丨丨丨久廞廢大鼎浚治屬之海民歌曰新溝通舟楫利屬滄海漁塩至昔徒)
(行今騁駟美哉薛公德旁被)平虜渠(姜師度為易州刺史並海鑿丨丨丨以通餉路罷海運又魏祖)
(以袁尚歸單于將征鑿渠自滹沱入汾水名丨丨丨)富人渠(隋郭衍開皇中為開漕渠關中頼之名丨)
(丨丨)龍首渠(莊熊羆言臨晉民願穿洛以溉重泉以東萬餘頃于是為發卒萬人穿渠洛水至商顔下岸)
(岸崩往往為井井渠之生自此始穿渠得龍首骨故名丨丨丨前溝洫志)龍口渠(翰林有丨丨丨通内)
(苑大雨後必飄諸花蘂經由而出有百種香色名不可盡春月尤妙金鑾密記)右史渠(唐温造開化鄉)
(渠溉田二千頃民獲其利號丨丨丨)光禄渠(李聽徙靈壇節度部有丨丨丨聽即引渠溉塞下田千頃)
(通典)鄭國渠(韓聞秦好興事欲罷之無令東伐廼使水工丨丨間說秦令鑿涇水為丨東注洛欲以溉)
(田作而覺秦欲殺鄭國國曰臣為韓延數年之命然渠成亦秦萬世之利也卒使成之於是關中為沃野秦以)
(冨強卒并諸候因命曰丨丨丨漢書)白公渠(趙中大夫丨丨奏穿丨引涇水經渭中袤三百里溉田四)
(千五百餘頃因名曰白渠民得其饒歌曰田于何所池陽谷口鄭國在前白公起後舉臿成雲决渠為雨涇水)
(一石其泥數斗且溉且糞長我禾黍衣食京師億萬之口同上)賈侯渠(魏丨丨為豫州通運渠二百里)
(所謂丨丨丨魏志)強公渠(強秦迁雍州司士参軍華原无泉人多渴死循教人渠水以浸田一方利)
(之號丨丨丨唐本傳)翟王渠(趙珝封天水郡公按鄧艾故蹟決丨丨丨溉稻以利農六帖)史公
渠(魏㐮公以史起為鄴令遂引漳水溉鄴以富魏河内民歌之曰鄴有䝨令兮為丨丨决漳水兮灌鄴房終)
(古舄鹵兮生稻梁前溝洫志)當時引渭(鄭當時為大司農言異時關東漕粟從渭上而渭水道九)
(百餘里時有難處引渭穿渠起長安旁南山下至河三百餘里徑易渠下民田萬餘頃又可得以溉上以為然)
(同上)刀雍鑿河(後魏丨丨為薄骨律鎮將上表請于河西高渠之北丨渠高十五步深五尺還入古)
(之高渠即修高渠合百二十里溉官私田四萬餘頃從之公私獲其利)杜亞治渠(丨丨拜淮南節)
(度使至則治漕渠引湖陂築防庸入之渠中以通大舟夾隄高卭田因得溉灌人皆悦頼孔帖)馬援穿
渠(丨丨所過郡縣為丨丨溉灌以利民)栖筠拆磑(李丨丨傳關中仰鄭白二渠溉田而豪戚壅上)
(游取磑利且百所奪農田十七栖筠請皆毁撤)路應通舟(丨丨為虔州刺史鑿贛石根險以丨丨道)
漕渠&KR1299;船(黎幹迁京兆尹京師苦樵薪乏幹度開丨丨興南山谷口尾入于苑以便運載帝為御安)
(福門以觀之幹密具丨丨作倡優水嬉冀以媚帝久之渠不就孔帖)石渠民橋(袁家渴自西南)
(行不能十步得丨丨丨丨其上有泉幽幽然而其鳴乍大乍細渠之廣或咫尺或倍尺其長可十步許其流扺)
(大石伏出其下踰石而往有石臥菖蒲被之青鮮環周柳宗元石渠)
古今合璧事類備要前集卷九
