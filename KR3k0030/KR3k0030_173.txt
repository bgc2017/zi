古今合璧事類備要續集卷二十三
宋謝維新撰
類姓門
井扶風徵音
古今姓纂(穆天子𫝊周有大夫井利又天子與井公博左傳虞大夫井伯漢有司徒掾井宗)
事類五經紛綸(後漢井丹字大春通五經善談論京師語曰丨丨丨丨井大春性清高未嘗修)
(刺候人)
段京兆徵音
古今姓纂(鄭武公子共叔段之後以王父字為氏戰國韓相段規三輔决錄云段氏李老之自)
(出段干木之後干木之子隠如入關去干字)
事類優游卿相(前漢段會字子松天水上邽人谷永予之書曰若子之材可丨丨都城而取丨)
(丨何必勒功昆山之側)凉州三明(後漢段熲字紀明武威人與皇甫威明張然明並知名京師稱)
(為丨丨丨丨)抗節虜廷(晉段匹磾鮮卑人不忘忠孝本自遐方而係心朝廷盡忠國難丨丨丨丨)
凉土文華(段承根熲九世孫也機辯有文思崔浩竒之以為丨丨丨丨才堪注述請為著作郎北史)
歎真將軍(唐段志玄齊州人文德皇后之葬與宇文士及勒兵衞章武門太宗夜遣使至二將軍所)
(士及披戶納使志玄拒曰軍門不夜開使者示手詔志玄曰夜不能辨不納比曙帝丨曰丨丨丨周亞夫何以)
(加)必為將相(段文昌字墨卿世客荆州疏爽任義節不為齷齪小行後依劒南節度韋臯臯卒劉)
(闢為高崇文所擒崇文目文昌曰君丨丨丨丨)雨不愁出(段文昌文宗立徙帥荆南州或旱禱解必)
(雨或久雨遇出游必霽民為語曰旱不苦禱而雨丨丨丨公丨游)世多其謀(段秀實字成公汴陽)
(人以笏擊朱泚帝聞垂涕嘗言禁兵寡弱不足備非常及涇卒亂召神策六軍無一人至丨丨丨丨後鄭覃曰)
(自古殺身利社稷未有如秀實者帝惻然為罷朝)世推敢言(段平仲字秉庸磊落有風節朝廷有)
(得失未嘗不論奏丨丨其丨丨)夢鳳而生(皇朝段少連字希逸開封人其母丨丨集于家庭丨少連)
(丨)
富齊郡羽音
古今姓纂(周大夫富辰之後又魯大夫富父終生之後亦單姓富鄭大夫有富子漢先賢𫝊有)
(陳留太守富允文)
事類號吳體(唐富嘉謨武功人本經術雅厚雄邁人爭慕之丨丨丨)王佐才(皇朝富弼)
(字彦國河南人也幼篤學有大度范仲淹見而識之曰此丨丨丨也懷其文以示王曾晏殊殊即以女妻之舉)
(茂才異等)言災異非天數(富弼拜左僕射同平章事有於上前言災異皆天數非人事得失所)
(致者弼聞之歎曰人君所畏惟天若不畏天何事不可為者去亂亡無幾矣吾不可以不速救即上書數千言)
(雜引春秋洪範及古今𫝊記人情物理以明其决不然者)時稱北京三傑(富嘉謨與吳少微魏)
(谷並負文辭丨丨丨丨丨丨)
巫平陽商音
古今姓纂(風俗通氏於事巫乙匠陶也殷有巫咸巫賢漢有冀州刺史巫捷又有巫都著養性)
(經也本朝巫伋紹興二十年作樞參)
事類作咸乂(伊陟贊于巫咸作丨丨四篇尚書)乂王家(巫咸丨丨丨同上)
烏潁川角音
古今姓纂(齊有烏餘烏枝鳴莒有烏存秦有烏獲鄱陽姓苑云鄱陽有此姓河南代北人烏石)
(蘭改姓烏)
事類轅門二龍(唐烏承玼字德潤張掖人開元中與族兄承恩皆為平盧先鋒沈勇而决號丨)
(丨丨丨)掎角百戰(烏重胤字保君承玼子擢河陽節度使帝討淮蔡詔與李光顔相丨丨大小丨)
(餘丨凡三年賊平進邠國公)
焦中山角音
古今姓纂(風俗通姬姓國也按史記周武王封神農之後於焦其後以國為姓左傳曰虞虢焦)
(滑皆姬姓也為晉所滅漢有外黃令焦貢)
事類真健人(焦度字文績少有氣幹氣力弓馬並絶人宋武帝召充左右曰此丨丨丨也南史)
巴高平徵音
古今姓纂(代本云巴子國子孫以國為氏亦見左傳後漢揚州刺史巴祗)
事類丹穴擅利(前漢巴寡婦清其先得丨丨而丨其丨數世婦能守其業用財自衞人不敢犯)
(始皇以為貞婦而客之為築女懷清臺)
弓太原羽音
古今姓纂(魯大夫叔弓之後以王父字為氏漢有光祿勲弓祉也太原弓祉之後後魏有博陵)
(太守弓翊曾孫逸唐陳倉令生羲之逵之羲之德州刺史離石公生志和志弘志元彭祖志弘陳州刺史)
(生嗣宗祠部員外郎嗣業洛州司馬志元右金吾將軍相州刺史陽曲公彭祖揚府長史蒲州刺史晉陽)
(公生嗣初嗣說嗣初雍州司功)
事類(闕)
牧弘農商音
古今姓纂(黃帝臣力牧之後漢有越雋太守牧良)
事類(闕)
隗餘杭宫音
古今姓纂(春秋時翟國隗姓子孫因氏焉)
事類據隴右(漢隗囂丨天水丨丨之地光武命馬援討之)
山河内商音
古今姓纂(周山師之官掌山林以官為氏風俗通烈山氏之後)
事類為竹林遊(晉山濤字巨源少有器量介然不羣丨丨丨之丨)山公啟事(山濤)
(累遷吏部尚書再居選職十有餘年所奏甄拔人物各為題目時稱丨丨丨丨)璞玉渾金(王戎目濤)
(如丨丨丨丨人皆欽其寳莫知名其器同上)倒著接䍦(山簡字季倫假節鎮襄陽每出戲遊多之)
(習氏池上置酒輙醉名曰高陽池童兒歌之有日夕倒載歸丨丨白丨丨之句)近天子作好官
(山偉字仲才涉獵文史路逢一尼望之歎曰君方丨丨丨當丨丨丨北史)
谷上谷羽音
古今姓纂(漢衞司馬谷吉代居長安生永)
事類公車上第(前漢谷永字子雲長安人舉方正直言極諫之士待詔丨丨對者數千人永為)
(丨丨擢光祿大夫)災攻上身(善言丨異前後所上四十餘事專丨丨丨與後宫同上)彎弓
勇冠(谷渾字元冲父袁丨丨三百斤丨丨一時仕慕容垂位廣武將軍北史)為九經庫(唐谷)
(那律博識羣書禇遂良嘗稱為丨丨丨)
車京兆角音
古今姓纂(漢武帝時丞相田千秋以年老詔乘小車出入省中時號車丞相子孫因以為氏河)
(南官志後魏獻帝命疎屬曰車焜氏改為車氏)
事類聚螢照書(晉車胤字武子丨丨丨丨風姿美劭機悟敏速甚有鄉曲之譽以寒素博學知)
(名于世善于賞會每有盛坐而胤不在皆云無車公不樂)評獄寬恕(車路頭代人每丨丨處理常獻)
(丨丨之議以此見重於人北史)
侯上谷角音
古今姓纂(晉侯緡之後適他國以侯為氏鄭有侯宣多名羽魯有侯叔夏侯犯齊有侯朝魏有)
(侯嬴)
事類乞留朞年(後漢侯霸字君房河内人為淮平大尹更始徵之百姓老弱相携號哭遮使者)
(車或當道而卧皆曰願丨侯君復丨丨丨)稱為侯君(侯瑾字子瑜常以禮自牧獨處一房如對嚴賓)
(作矯世論以譏切當時西河人敬其才而不敢名之皆丨丨丨丨)司直清忠(晉侯史光字孝明東)
(萊人為御史中丞所以伸其丨丨之才厲志守約有丨丨之節儒學博古歴官著績文筆奏議皆有條理)高
昌刻功(唐侯君集豳州三水人以材雄稱少事秦王幕府從征討有功初文泰與西突厥欲谷設約有)
(急相援及是欲谷設益懼西走智盛失援乃降丨丨平君集丨石紀丨還)
宓平昌角音
古今姓纂(宓犧之後仲尼弟子宓不齊字子賤魯人今轉為密氏)
事類(與前伏姓類通)
逢長樂宫音
古今姓纂(夏殷諸侯有逢公伯志封齊王其後子孫氏焉)
事類于鞌為右(齊師陳丨丨邴夏御齊侯逢丑父丨丨左傳)冠挂東門(後漢逢萌)
(字子慶為亭長既而擲楯歎曰大丈夫安能為人役哉去之長安復解丨丨丨都城丨光武連徵不起)
全上洛徵音
古今姓纂(吳郡錢塘後漢丹陽都尉全柔吳尚書全尚女為吳主孫亮后琮孫暉魏封南陽侯)
(食封白水遂改為泉氏後魏洛州刺史上洛侯泉企也)
事類易得精微(全綬字弘立錢塘人幼受丨學丨其丨丨兼通老莊時言玄者皆推之南史)
頗閑草隸(泉元禮少有志氣丨丨丨丨有士君子之風為洛州刺史北史)清白見稱(泉仲)
(遵為梁州刺史有方雅之操歴官之處皆以丨丨丨丨同上)
郗山陽宫音
古今姓纂(闕)
事類博覽吟詠(晉郗鑒字道徽高平金鄉人漢御史大夫慮之玄孫也丨丨經籍躬耕隴畆丨)
(丨不倦以儒雅著名)儒雅名位(王敦專制拜安西將軍鎮合肥敦忌之表徵還與敦相見鑒曰丈夫)
(既潔身北面豈可偷生屈節靦顔天壤耶敦素懷無君之心聞鑒言大忿之拘不遣敦之黨與譛毀日至鑒舉)
(止自若初無懼心敦謂錢鳳曰郗道徽丨丨之士丨丨既重何得害之乃放還臺遂與帝謀滅敦同上)施
與親故(郗超字景興少卓犖父愔好聚斂積錢數千萬嘗開庫任超所取超性好施一日中散與親故)
(都盡其任心獨詣皆此類也)髯參喜怒(桓温辟為征西大將軍掾温英氣高邁罕有所推與超言)
(嘗謂不能測遂傾意禮待超亦深自結納時王恂為温主簿亦為温所重府中語曰丨丨軍短主簿能令公丨)
(能令公丨超髯恂短故也)入幕之賓(謝安與王坦之嘗詣温論事温令超帳中卧聽之風動帳開安)
(笑曰郗生可謂丨丨丨丨矣)伊川田父(唐郗士美字和夫兖州人自拾遺七遷至中書舍人處事)
(不回為元載所忌遂遷東都號丨丨丨丨德宗召為學士不拜世高其節)
班扶風徵音
古今姓纂(芊姓楚若敖孫令尹子文為獸所乳謂獸有班文因氏焉)
事類才高述作(漢班彪字叔皮丨丨而好丨丨專心史籍辟為司徒掾通儒上才行不踰方言)
(不失正仕不急進貞不違人敷文華以緯國典)比良遷董(班固字孟堅九流百家之言無不窮究除)
(為郎典校祕書二班懷文裁成帝墳丨丨丨丨兼麗卿雲固自以二世才術位不過郎作賓戲以自通弟超)
燕頷虎頸(班超字仲升有大志不修細節傭書養母相者指曰生丨丨丨丨飛而食肉萬里侯相也)
(其後出征安集西域五十餘國悉皆納質内屬不入虎穴不得虎子封定遠侯)大家女誡(曹世叔妻)
(班彪之女名昭字惠博學高才踵成漢書表志號曰丨丨作丨丨七章)清潔勤力(唐班宏衞人竇)
(參當國德宗以宏熟天下計故進宏尚書副參丨丨丨丨晨入宫署夕而出吏不堪其勞而已益恭)此行
登仙(班景倩入為大理少卿過大梁刺史倪若水餞之行立望其行塵久之乃返謂官屬曰班生丨丨何)
(異丨丨)
卬汝南宫音
古今姓纂(漢公卿表御史大夫卬抵)
事類(闕)
秋天水角音
古今姓纂(闕)
事類(闕)
仲中山宫音
古今姓纂(高辛氏才子八元仲堪仲熊之後以王父字為氏一云魯桓公子慶父子孫號仲孫)
(亦為仲氏又仲虺為湯左相子孫氏焉仲尼弟子有仲由字子路)
事類(闕)
伊陳留宫音
古今姓纂(帝堯伊耆氏之胤裔孫伊尹名摰相湯生陟又風俗通漢有議郎伊推又伊嘉為雁)
(門都尉石顯黨山陽蜀志伊籍山陽人也今右僕射安黃節度伊慎廣州人河南官氏志伊婁改為伊後)
(魏有伊馛代人)
事類格于皇天(伊尹作咸有一德惟尹躬暨湯咸有一德克享天心受天明命又君奭在昔成)
(湯時則有若伊尹丨丨丨丨書)贊于巫咸(伊陟相太戊亳有祥桑榖共生于朝伊陟丨丨丨丨作咸)
(乂四篇同上伊陟伊尹子)雍容風議(伊籍字機伯遷昭文將軍丨丨丨丨見禮於世蜀志)清約
自守(伊馛代人少勇健善射走及飛馬曳牛却行擢為侍郎大武曰馛智力如此終至公相後拜司空丨)
(丨丨丨為政舉大綱不為苛細北史)
宫太原羽音
古今姓纂(虞大夫宫之竒之後唐殿中侍御史宫志惲居河東今河南有宫氏大歴兼侍御史)
(宫頊或云恒州人)
事類忠臣之謀(晉荀息請假道於虞以伐虢公曰宫之竒存焉左傳又劉向新序曰晉獻公假)
(道於虞以伐虢宫之竒諫曰唇亡則齒寒今日亡虢明日亡虞可謂丨丨丨丨也)三復白圭(孔子)
(曰獨居思仁公言仁義一日丨丨丨丨之玷是宮滔之行也家語)
甯齊郡徵音
古今姓纂(衞康叔之後至武公生季亹食采於甯弟湏叔生跪孫速生武子俞生殖生喜九代)
(卿族齊有甯戚周有甯越)
事類宴賦湛露(衞甯武子來聘公與之丨為丨丨丨及彤弓左)有道則智(甯武子邦)
(丨丨丨丨邦無道則愚其智可及也其愚不可及也語)擊牛角歌(齊桓公郊迎客夜開門執火甚)
(盛甯戚飯牛於車下丨丨丨疾商丨公聞之命後車載之賜之衣冠遂舉而用之授之以卿新序)狼羊
乳虎(前酷吏甯成南陽穰人為人上操下急如束濕為濟南都尉其治如丨牧丨寧見丨丨無直甯成之)
(怒)
仇南陽宫音
古今姓纂(左傳宋大夫仇牧之後)
事類庭化䲭梟(漢仇覽字季智一名香為蒲亭長勸人生業農事畢廼令子弟還就黌學朞年)
(稱大化有陳元者母告其不孝覽驚云云廼到元家與其母子飲為陳人倫孝行譬以禍福元卒成孝子鄉邑)
(諺曰父母何在在我丨丨我丨丨哺所生)棘非鳳棲(考城令王渙署仇覽為主簿謂曰主簿聞陳元)
(之過不罪而化之得無少鷹鸇之志耶覽曰鷹鸇不若鸞鳳渙謝遣之曰枳棘非鸞鳳所棲百里豈大賢之路)
欒西河徵音
古今姓纂(唐叔虞之後晉靖侯孫賓食采欒邑因氏焉)
事類政令是成(宣伯使告卻犫曰魯之有季孟猶晉之有欒范也丨丨於丨乎丨左傳)使
訓子弟(晉悼公即位使欒黶為公族大夫丨丨卿之丨丨共儉孝弟同上)社曰欒公(欒布)
(梁人孝文時為燕相至將軍嘗有德者厚報之以軍功封俞侯燕齊之間皆為之丨號丨丨丨社史記)定
禮立學(漢欒巴字叔元魏郡人為桂陽太守以郡處南垂不閑典訓為丨昏姻喪紀之丨丨校丨以奬)
(進之)
暴魏郡商音
古今姓纂(暴公周卿士見毛詩風俗通云暴辛周諸侯也)
事類公子威名(漢暴勝之字公子河東人武帝時盜賊起勝之為直指使者衣繡衣持斧逐捕)
(盜賊威振州郡雋不疑曰竊伏海瀕聞暴丨丨丨丨舊矣雋不疑𫝊)郎子好相(暴顯字思祖幼時見)
(一沙門指之曰此丨丨丨丨表大必為良將極貴人臣語終失之北史)
古今合璧事類備要續集卷二十三
