古今合璧事類備要續集卷二十七
宋謝維新撰
類姓門
匡晉陽商音
古今姓纂(左傳魯匡邑宰匡句須之後廬山記威王時有匡裕先生)
事類詩解人頥(史記匡衡東海人從博士受詩數射策不中至九乃中丙科又漢書字稚圭諸)
(儒為之語曰無說詩匡鼎來匡說丨丨丨丨)世為博士(匡衡子咸亦明經歴位九卿家丨多丨丨)
(丨者)
國下邳角音
古今姓纂(左傳齊卿族國氏代為上卿又鄭穆公子發字子國生輙字子耳生僑字子産以王)
(父字為氏亦為國氏焉)
事類公朝直言(魏國淵字子尼曹操辟為司空掾屬每於丨丨議論常丨丨正色退無私焉)
屯田豐實(使典丨丨事倉庫丨丨同上)
文雁門商音
古今姓纂(風俗通周文王支孫以謚為氏)
事類蜀民立祠(漢文翁盧江舒人為蜀郡守修起學官丨地大化吏丨為丨丨堂)名震
敵國(魏文聘字仲業太祖曰卿真忠臣也為江夏太守有威恩丨丨丨丨賊不敢侵)忠貞清實
(晉文立字廣休拜濟隂太守入為太子中庶子丨丨丨丨有思理器幹前在濟隂政事修明後事東宫盡輔導)
(之節)得人相慶(皇朝文彦博字寬夫汾州介休人富弼同拜宣麻之日仁宗遣小黃門覘於庭士大)
(夫皆以丨丨丨丨而天下謂之文富)平章重事(元祐初司馬光拜相起彦博為丨丨軍國丨丨六日)
(一朝一月兩赴經筵邊事河防及朝廷大政令即與輔臣共議恩遇甚渥期年求去詔曰昔西伯善養老而太)
(公自至魯穆公無人子思之側則長老去之公自為謀則善矣獨不為朝廷惜乎又曰唐太宗以干戈之事尚)
(能起李靖於既老而穆宗文宗以晏安之際不能用裴度於未病治亂之效於斯可見彦博讀詔聳然不敢言)
(去蓋復留四年彦博請去不已復以太師河東節度使開府儀同三司致仕)太師致仕(彦博凝簡)
(莊重有大臣體位將相者五十餘年徧歴公孤兩以丨丨丨丨雖位望隆貴而平居接物謙抑尊德樂善如恐)
(不及邵雍程顥程頥以道學名世居洛陽而彦博與之遊)洛陽耆英(元豐中與富弼及當時老成而)
(有賢德者十一人用白居易故事就弼地置酒相樂尚齒不尚官已而圖形妙覺僧舍謂之丨丨丨丨會司馬)
(光為文序其事王拱辰守北都以書來諗曰拱辰亦家洛位與年不居數客後顧以官守不得執巵酒在坐席)
(願預名其間幸無我遺其為時所嘉羨如此並同上)文學知名(文同字與可梓州梓潼人以丨丨丨)
(丨操韻高潔畫筆尤妙同既死蘇軾以文哭之曰孰能敦德秉義如與可之和而正乎孰能養民厚俗如與可)
(之寬而明乎孰能為詩與楚詞如與可之婉而清乎孰能齊寵辱得喪如與可之安而輕乎曾慥云與可下世)
(潁濱作祭文云世在熙寧士銳而翾利誘于旁奔走傾旋公居其間澹乎忘言二蘇稱許如此不問可知)
寇上谷宫音
古今姓纂(周冇蘇忿生為司寇子孫以官氏一云衞康叔為周司寇支孫以官氏焉秦滅衞角)
(家于上谷八代孫恂)
事類文武備足(漢寇恂字子翼上谷人丨丨丨丨有牧人御衆之才拜河内太守以輦車驪馬)
(轉輸軍食前後不絶)盜賊清淨(拜汝南太守丨丨丨丨郡中無事恂素好學乃修鄉校教生徒光武)
(南征恂從至潁川百姓遮道曰願從陛下復借寇君一年同上)庠序耕桑(北史寇雋字祖雋寬雅有)
(識量不以財利為心後為梁州刺史令郡縣立丨丨勸丨丨敦禮讓數年之中風俗頓革)野水孤舟
(皇朝寇凖字平仲華州下邽人為巴東令巴東有秋風亭準析韋應物一言為一句有丨丨無人渡丨丨盡日)
(横之句識者知其必大用)例簿不視(寇準除官同列目吏持丨丨以進準曰宰相所以器百官用例)
(非所謂進賢退不肖因却而丨丨)謂寇公竹(寇準至雷州吏以圖經獻視其四至云東南至海十)
(里準怳然曰吾少時有到海只十里過山應萬重之句人生得喪豈偶然哉卒年六十三詔許歸葬西京過公)
(安民擁道設祭立竹焚幣月餘竹皆自生邑民嗟嘆即生竹地立祠歲時享之丨其竹曰丨丨丨歲久成林人)
(不忍伐)
廣丹陽宫音
古今姓纂(風俗通云廣成子之後)
事類(闕)
祿扶風徵音
古今姓纂(風俗通云殷紂子武庚字祿父之後以王父字為氏)
事類(闕)
闕下邳宫音
古今姓纂(風俗通云闕黨童子之後)
事類(闕)
東平原徵音
古今姓纂(舜七友東不訾之後)
事類(闕)
歐平陽商音
古今姓纂(歐冶子吳人善鑄劒)
事類(闕)
殳武陵羽音
古今姓纂(尚書殳斨舜臣咎繇所讓二十二人南朝有殳嘉興殳季真)
事類(闕)
沃太原羽音
古今姓纂(風俗通云殷王沃丁之後吳郡神仙傳沃焦吳人)
事類(闕)
利河南徵音
古今姓纂(漢有利幾又仙人利真源漢陽人又利乾為中山相)
事類(闕)
蔚琅琊羽音
古今姓纂(左傳鄭大夫蔚翩之後)
事類(闕)
越晉陽羽音
古今姓纂(夏少康之後姒姓越王勾踐裔孫無疆為楚所滅子孫以國為氏河南官氏志越疆)
(氏改為越氏)
事類(闕)
䕫京兆羽音
古今姓纂(芊姓楚君熊摰之後為䕫子孫以國為氏石趙有太保䕫安本天竺人遼東䕫安寓)
(居遼東玄孫逸姚秦司空後燕有遼東䕫騰)
事類(闕)
隆南陽宫音
古今姓纂(闕)
事類(闕)
師太原徵音
古今姓纂(風俗通師樂人瞽者之稱晉有師曠魯有師乙晉有師悝師觸師蠲也又師服晉大)
(夫也)
事類三良為政(左管仲曰鄭有叔詹堵叔師叔丨丨丨丨未可間也)歌北南風(師曠)
(字子野晉樂師也驟丨丨風又歌丨丨又孟師曠之聰不以六律不能正五音)子野君子(石言於晉)
(晉侯問師曠曰石何故言對曰石不能言民聽濫也叔向曰丨丨之言丨丨哉並同上)儒宗黃耇
(漢師丹字仲公琅邪東武人治詩經為世丨丨德為國丨丨可謂社稷之臣)
鞏山陽宫音
古今姓纂(左傳周卿士鞏簡公甸内侯也晉有鞏朔漢有侍中鞏攸陽瞿皇戶部郎中鞏弘武)
事類(闕)
庫内黃商音
古今姓纂(風俗通古守庫大夫因官命氏後漢竇融𫝊輔義侯庫鈞)
事類(闕)
聶山東徵音
古今姓纂(衞大夫食采於聶因氏焉史記刺客聶政軹人漢有潁川太守聶良護羌校尉聶尚)
(又有聶壹吳志有將軍聶支石趙錄有中書令聶熊皇朝忠義聶昌)
事類(闕)
晁京兆角音
古今姓纂(左傳周景王子王子朝之後亦作晁字或云衞大夫史晁之後)
事類智囊(史記晁錯潁川人學申商刑名以文學為太常掌故為人峭直刻深太常遣錯受尚書伏)
(生召為太子舍人家令號曰丨丨文帝竒其材遷為中大夫景帝時為内史言事輒聽寵幸傾公卿法令多所)
(更定)學行(皇朝晁迥字明遠澶州清豐人真宗在東宮諭德楊礪稱其丨丨)燕遇為榮(以太)
(子少保致仕召丨太清樓仁宗寵丨甚渥其子宗慤知制誥亦與人以丨丨)好學長者(真宗稱迥)
(為丨丨丨丨楊億嘗謂迥所作書命無過褒而得代言之體並同上)有雞肋集(晁補之字无咎宗慤)
(之曾孫也七歲能屬文王安國一見而竒之卒丨丨丨丨一百卷)
勾平陽宫音
古今姓纂(勾芒氏之胤史記有勾強)
事類(闕)
敖譙國宫音
古今姓纂(顓頊師大敖之後)
事類(闕)
融南康宫音
古今姓纂(世本云祝融之後)
事類(闕)
冷(又音零)京兆徵音
古今姓纂(泠淪氏之後音訛為冷氏)
事類(闕)
訾渤海徵音
古今姓纂(風俗通帝嚳妃訾陬氏女姓苑云今齊人漢功臣表有樓虚侯訾順)
事類(闕)
辛隴西徵音
古今姓纂(姒姓夏后啟别封支子於莘子孫去草為辛遂為辛氏左傳周太史辛甲辛俞羌為)
(昭王友秦有將軍辛騰家中山苦陘曾孫蒲漢有辛武賢)
事類父子虎臣(前漢辛慶忌字子真破羌將軍辛武賢之子後拜為將軍武賢丨丨丨丨之俊)
諫隨引裾(魏辛毗字佐治遷侍中丨文帝徙民實河南帝不荅起入内毗丨而丨其丨)嘉其
貞節(晉忠義辛勉字伯力劉聦將署為光祿大夫固辭曰大丈夫豈以數年之命而虧高節事二姓哉聦)
(丨丨丨丨為築室於平陽西山)不為賊臣(辛恭靖為河南太守為姚興所執恭靖厲色曰我寧為國)
(家鬼丨丨羌丨丨)枕籍六經(北史辛德源字孝基劉逖薦之云隋丨丨丨丨漁獵百氏除散騎侍郎)
(初不得調隠林慮山著幽居賦以自寄)井邑從化(辛昂字進君行成都令謂諸生曰子孝臣忠師)
(嚴友信立身之要諸生感悟歸告父老曰辛君教誡如此不可違之丨丨肅然咸丨其丨)侈費疏諫
(唐辛替否字恊時京兆人為左拾遺時置公主府官屬而安樂府補授尤濫築第丨丨又盛興佛寺替否上丨)
(丨)關張之流(辛京杲從李光弼戰尤力肅宗異之召見曰其黔彭丨丨丨丨乎)謂補闕
柳(皇朝辛仲甫字之翰汾州孝義人知光州移彭州課種柳蔭行路郡人丨之丨丨丨)文武兼資
(太祖問趙普羣臣丨丨丨丨者普以仲甫對太平興國初遷起居舍人奉使契丹同上)
闞
古今姓纂(齊卿闞止之後)
事類好學通數(吳闞澤字德潤會稽山隂人家世農夫至澤丨丨究羣籍兼丨歷丨)侍訪
政事(北史闞駰字玄隂燉煌人博通經𫝊沮渠蒙遜重之常丨左右丨以丨丨)善用拍刀(唐闞)
(稜貌魁雄丨丨兩刃刀長丈名曰丨丨揮殺數人前無堅對從杜伏威入朝拜為越州都督)
郍(音那)天水商音
古今姓纂(風俗通朝郍東夷也其後單姓郍氏後燕錄遼西太守郍頡西魏有揚州刺史郍春)
事類(闕)
簡范陽宫音
古今姓纂(左傳晉大夫狐鞫居食采續邑因號續簡伯漢有簡卿)
事類往來使命(蜀簡雍字憲和為從事中郎常為談客丨丨丨丨拜為昭德將軍)
饒平陽羽音
古今姓纂(臨川漢有魯隂太守饒威又漁陽太守饒斌永安吳志襄安長饒助)
事類(闕)
古今合璧事類備要續集卷二十七
