古今合璧事類備要前集卷十九
宋謝維新撰
祥瑞門
祥瑞
事類河圖(丨出丨孔安國云河圖即八卦是洛書即九疇是)洛書(注見上)休徵(曰丨)
(丨書洪範)禎祥(國家將興必有丨丨中庸)元鳥(天命丨丨降而生商詩元鳥)飛雉(有丨丨升)
(鼎耳而雊書高宗彤日褚遂良立晉王為皇太子時丨丨數集宫中帝問是何祥也遂良曰昔秦文公時有侲)
(子化為雉雌鳴陳倉雄鳴南陽侲子曰得雄者王得雌者霸文公遂雄諸侯始為寳雞祠漢光武得其雄起南)
(陽有四海陛下本封秦故雌雄並見以告明德帝悦曰人之立身不可以无學遂良所謂多識君子)黃龍
(黃帝得土德丨丨地螾見前郊祀志文帝時公孫臣言漢當土德土德之應丨丨見後三歲丨丨見成紀史封)
(禅書章帝元和二年詔曰云云丨丨見高祖皇后竇氏始太宗生有二龍之符后於諸子中愛視最焉)白
麟(武帝太始二年詔曰往者朕郊見上帝西登隴首獲丨丨以饋宗廟渥洼水出天馬秦山見黃金前本紀)
(孝武符瑞應寳鼎出丨丨獲功德茂盛不能盡宣宣帝紀)流烏(武王伐紂渡河中流白魚躍入王舟中武)
(王俯取以祭既渡有光自上復于下至于王屋丨為丨其色赤其聲魄云史周紀)化蛇(漢高祖夜徑澤)
(中一人行前者曰前有大蛇當徑願還高祖曰壯士行何畏乃拔劍斬蛇後人至蛇所有老嫗夜哭曰吾子白)
(帝子也丨為丨當道今為赤帝子斬之嫗忽不見本紀)朱鴈(三年獲赤鴈作丨丨之歌武帝紀)黃
鵠(昭帝始元元年丨丨下建章宫太液池中本紀)野蠶(丨丨成繭光武時)神魚(宣帝元康東濟)
(大河天氣清明丨丨舞河本紀唐元宗龍出仙洞而丨丨躍)四靈(麟鳳龜龍謂之丨丨鳳凰麒麟在郊)
(棷龜龍在宫沼並禮運宣帝元康四年詔南郡獲威鳳神爵二年詔鳳皇集京師本紀五帝三王之理民家給)
(人足无怨望忿怒之患云云鳳皇麒麟遊于郊春秋繁露)四瑞(凡景雲慶雲為大瑞其名物六十有四白)
(狼赤兔為上瑞其名物三十有八蒼烏朱鴈為中瑞其名物三十有二嘉禾芝草木連理為下瑞其名物十四)
(大瑞則百官詣闕奉賀百官志)鼎出(孝武符瑞應寶丨丨宣帝紀)山呼(漢武封梁甫時丨丨萬歲)
浪井(丨丨不鑿而成清淨則水流有仙人至典略或云神鼎丹甑醴泉丨丨為大瑞)汜石(李嶠武后)
(時丨水獲瑞丨嶠為御史上皇符一篇為世譏薄)赤伏符(光武在長安時強華奉丨丨丨曰劉秀發)
(兵捕不道四夷雲集龍鬭野四七之際火為主又䜟記云劉秀發兵捕不道卯金修德為天子光武紀)玉
册文(晉元帝永嘉初有丨丨見於長安白玉麒麟神璽出於江寧其丨曰長夀萬年)赤飈起市
(孔子夢三槐間豊沛市有丨丨起呼顔回子夏往觀之見赤蛇化為黃金上有其文曰卯金刀後高祖起豊沛)
(金樓子)紫雲照屋(陛下昔居是州也丨丨在天神光丨丨白鹿來擾黃龍上升龍出仙洞而神魚)
(躍山開祥穴而靈鍾韻謠言令䜟巨迹啟途嘉氣旁運祥蓍自起)天子鑄劍(漢太上皇微時遊山)
(澤間有冶鑄曰為丨丨丨丨若得腰間佩刀雜冶即成神器可以克天下昴星精為輔以殱三&KR0008;太上曰此物)
(名匕首遂解投煙熖中劍成授上皇上皇以賜高祖鉤命决云蕭何為昴星項羽陳勝胡亥為三&KR0008;)真人
渡江(秦時望氣者云五百年後金陵有天子氣及元帝渡江乃五百三十六年真人之應在於此矣)符
瑞自神(姚璹貶桂州長史后方以丨丨丨丨璹取山間草樹名有武字者以為上應國姓裒類以聞后)
(大悦武氏臨朝新豊有山因震突出后以為美祥赦其縣更名慶山后擅位嘉符瑞事羣臣争言之岑長)
(侑懼亦間開陳)符瑞相誣(竇建德冬至大會僚吏有五大鳥集其宫羣鳥從之又宗城人獻元圭一)
(孔德紹曰昔天以授禹今瑞與之侔國宜稱夏建德然之改元五鳳)不納祥瑞(光武朝羣臣奏言宜)
(令太史撰集祥瑞以傳來世帝不納常自謙无德每郡縣所上抑而不當故史官罕得記焉唐太宗曰夫家)
(給人足而无瑞不害為堯舜百姓愁怨而多瑞不害為桀紂嘗有白鵲巢於寢殿槐上左右稱賀上曰瑞在得)
(賢此何足賀通鑑憲宗奉春秋不書祥瑞今後所有祥瑞不得上聞唐本紀)不賀祥瑞(王求禮久)
(視一年三月大雨雪鳳閤侍郎蘇味道等以為瑞率羣臣入賀求禮譲曰宰相爕和陰陽而季春雨雪乃灾也)
(果以為瑞則冬月雷可為瑞雷耶味道不從求禮以瑞何感而至崔祜甫會朱泚軍中猫鼠同乳表瑞詔示)
(衮衮率羣臣賀祐甫獨曰可弔不可賀詔使問狀對曰臣聞禮迎猫為其食田鼠以其為人去害雖細必錄今)
(猫受畜於人不能食鼠而反乳之毋乃失其性耶)龍並駕(本朝太祖北征王處訥曰庚申歲太陽躔)
(亢在亢於德剛其獸丨恐與太陽丨丨若果然則聖人利見之時也至庚申歲旦果有兩日相磨盪即太祖陳)
(橋啟聖之時也王壺清話)蛇入鼻(藝祖微時入洛至長夀寺佛殿晝寢有僧見赤丨丨帝丨中邵氏聞)
(見錄)張說封禪頌(乾符坤珍千品萬類又云龍負圖而大舜登狼銜鈎而后殷昌元圭錫於夏禹)
(赤伏歸於漢光應運叶符希代稱寳東封詔張說撰刻)柳宗元貞符(德紹者嗣道怠者奪於是)
(有聖人曰黃帝遊其兵車交貫乎其内一統類齊制量然猶大公之道不克建於是有聖人曰堯置州收四岳)
(持而綱之立有德有功有能者參而維之運臂率指屈伸把握莫不統率年老舉舜而禪焉大公乃克建由是)
(觀之厥初㒺匪極亂而後稍可為也而非德不樹故仲尼敘書於堯曰克明俊德於舜曰濬哲文明於禹曰文)
(命敷于四海祗承于帝於湯曰克寬克仁彰信兆民於武王曰有道曾孫稽揆典誓貞哉惟兹德實受命之符)
(以奠永祀後之妖淫嚚昏好怪之徒乃始陳大電河圖云少典妃附寳見大電光附寳意感而生黃帝大虹童)
(云大星如虹女節意感而生白帝子即金天氏也玄烏詩商頌巨迹詩生民白狼世紀白狼銜劍入般朝白魚)
(流火之烏見前流烏下注以為符斯皆詭譎闊誕其可羞也又云受命不于其天于其人休符不于其祥于其)
(仁惟人之仁匪祥于天匪祥于天兹惟貞符哉未有喪仁而久者也未有恃祥而夀者也商之王以桑穀昌太)
(戊以雉雊大高宗宋之君以法星夀宋景公疾熒感守心子韋曰君當祭之可移云云子韋曰君善言三熒惑)
(必退三舍鄭以龍哀魯昭公大水龍闘時門之外魯以麟弱哀公十四年春西狩獲麟白雉亡漢漢平帝越裳)
(氏獻雉黃犀死莽王莽班符命肇命新都受瑞黃支孟康曰獻生犀惡在其為符也柳子厚文)
景星
事類星耀(堯時景丨丨于天帝王世紀瑞星曰景星亦曰德星漢書音義)星精(景星者丨之丨)
(也先後月出於西方王者不私人以官使賢者在位則見孫氏瑞應圖)出房(帝舜時景星丨丨宋符瑞)
(志)出翼(堯即政七十載景星丨丨尚書中候)精明(天腥而見景星注腥丨丨也漢天文志)昭
衍(武帝祠太一贊饗曰德星丨丨厥惟休祥前郊祀志)聚井(漢王入關五星丨東丨)流渚(河圖)
(日大星如虹下丨華丨女節感而生白帝)連球(五星丨丨至德之萌)同色(五星丨丨天下偃兵六帖)
徙舍(宋景公事見前祥瑞類)歸國(如星非星如雲非雲必有丨丨六帖)合三星(有赤方氣)
(與青方氣相連赤方中有兩星青方中有一黃星凡三星合為景星也景星顯星也前天文志)如半月
(瑞星一曰景星丨丨丨生於晦朔助月為明或曰德星大而中空或曰有三星黃色煌煌然所見之國大昌晉)
(天文志)出於有道(景星者德星也其狀无常常丨丨丨丨之國史天官書)見於有德
(王者德至幽微則景星見孫瑞應圖出號施令叶民心制禮作樂得天意則景星見禮稽命證天子精耀心憤)
(務德則景星見春秋感精符天子舉賢則景星放於天春秋孔演圖神靈滋液百珍寶用有景星孝經援神契)
(天子行孝德則景星見)
慶雲附景雲
事類卿雲(若煙非煙若雲非雲郁郁紛紛蕭索輪囷是謂丨丨卿雲見喜氣也史天官書)景雲
(王者德至山陵則丨丨出孝經援神契天子孝則丨丨見同上景明也言雲氣光明也禮斗威儀高宗即位丨)
(丨見樂志)白雲(漢武封泰山丨丨起封中)青雲(文帝生有雲氣青色如車盖其上終日望氣者以為)
(貴之證非人臣之氣)黃雲(汾陰寳鼎天于祠之丨丨覆焉六帖)矞雲(丨慶丨也内赤外黃一曰丨丨)
(瑞符志)官名(黃帝丨丨皆以雲命為雲師注黃帝有景雲之應因以名師與官史本紀)工歌(舜時)
(慶雲興焉百丨相和而丨帝乃唱之曰慶雲爛兮糺漫尚書大傳)作盖(黃帝與蚩尤戰於涿鹿之野常)
(有五色雲氣金枝玉葉止於帝上有花葩之象故因之丨華丨崔豹古今注)隨馬(元宗封泰山有慶雲)
(丨丨唐天文志)抱日(代宗即位慶雲見黃雲丨丨酉陽雜俎)浮空(抱日增麗丨丨不收韓愈慶雲)
(表)雲狀(丨丨如樹馮智戴傳)雲氣(丨丨多夀酉陽雜俎丨丨甚嘉吕師周謂禆將綦毋章曰吾與)
(楚人為敵境吾常望其營上丨丨甚嘉未易敗也)五色(崔希喬轉馮翊令有雲如盖當其廳事須臾丨)
(丨雜錯徧於州郭唐新語本朝韓琦唱名日史官奏丨丨雲見雲五色曰慶雲西京雜記氤氲泱漭丨丨呈)
(祥六帖)五采(有慶雲見丨丨五色非煙非雲抱日增麗浮空不收既變化而无窮亦卷舒而莫定斯為)
(上㙐實應太平柳賀慶雲表丨丨五色光華不可徧觀非雲非煙容狀詎能詳述韓愈慶雲表)
甘露
事類天酒(甘露一名膏露一名丨丨孫氏瑞應圖)天樞(丨丨得甘露濁春秋運斗樞)聖
德(丨丨上及太清下及萬靈則膏露降鶡冠子)仁澤(甘露者丨丨也凝如脂甘如飴晉中興記)政
平(君治政則軒轅之精散為甘露禮斗威儀人君乘土而王其政太平則甘露降)德至(王者丨丨)
(於天和氣感則甘露降于松柏瑞應圖)降地(堯時甘露丨於丨帝王世紀)雨壤(甘露時丨厥丨)
(可遊滋液滲漉何生不畜司馬相如封禪書)人夀(甘露者味清而甘降則草木暢茂食之令丨丨)物
盛(甘露者美露也降則丨无不丨白虎通)恩順(丨及於物丨於人而甘露降春秋繁露)敬尊
(耆老得丨則松柏受甘露丨賢老不失細微則竹葦受甘露瑞應圖)天地合(丨丨相丨以降甘露人莫)
(之令而自均老子)陰陽和(天地之和應故丨丨丨甘露降公孫洪傳)露降未央(宣帝元康)
(元年詔甘丨丨丨丨宫本紀)露降京師(神爵二年詔甘丨丨丨丨四年詔同)露降改元
(甘露元年詔以甘丨丨丨丨甘露)露降祀郊(五鳳二年詔朕郊上帝甘露降並同上)露降
郡國(中元元年郡國頻上甘露先建武十三年亦甘露降並光武紀)露降甘陵(明帝永平十六)
(年甘丨丨於丨丨是歲仍降本紀)甘露宵降(章帝元和二年詔甘露屢臻章和元年丨丨丨丨並)
(本紀)甘露頻降(宋文帝元嘉中丨丨丨丨狀如細雪南史德宗貞元十年西州奏當管甘露降松柏)
(竹叢等二千四百四十二處唐書光武時甘露降四十五日東觀漢記)降中華殿(唐高祖武德九)
(年甘露丨於丨丨丨之桐樹沍冰雪以示羣臣唐史)降崑崙山(崑崙山有甘露着草木皎然如霜雪)
(器承之如飴拾遺記)建承露盤(魏明帝詔曰昔甘露屢降於仁夀殿自吾巳丨丨丨丨甘露復降芳)
(林園三國志本紀)立甘露亭(陳宣帝大建中甘露降樂遊苑丨丨丨丨本紀)紫宸露禍
(唐文宗御丨丨殿韓約奏甘露降李訓等奏甘露近在禁中陛下宜親往以承天祉即輦如含元殿訓奏言非)
(甘露帝顧中尉仇士良魚志弘等驗之訓因欲閉上諸宦人使无逸者將盡殺之宦人至仗所會風動廡幕見)
(執兵者士良等驚走出曰李訓反帝於是下詔暴訓等罪李訓傳)盱城露怪(本朝熙寧六年建昌)
(軍城北甘露事詳見露類)鑄銅盤(氣之清者莫如露承之安者莫如盤乃詔有司丨丨建承露丨于芳)
(林園曹植銘)承瓊爵(甘露以降蜜醇冰凝覩陽弗晞瓊爵是承獻之帝朝以明聖徵同上魏德論)
詩集陰陽凝(梢梢兩竹枝甘露葉間垂草木有靈液丨丨丨以時深山與窮谷往往嘗有之幸當)
(君子軒得為衆人知物生隨所托晦顯各有宜聊以助歌詠兼堪飲童兒歐陽公)草木香(金莖甘露)
(薦齊房潤及邊城丨丨丨山谷)
醴泉
事類味甘(醴甘也取名醴酒尚書中候)狀美(醴泉者美泉也狀如醴酒可以養老白虎通)
泉漿(黃帝上時以醴丨為丨徐整正歷)泉液(紀瞻曰醴丨吐丨晉本傳)泉塘(三王醴丨流其)
(丨前楊本傳)泉盖(唐太宗貞觀二十三年蘭州醴丨出有文石五彩丨泉唐書)潤枯(漢宣帝甘)
(露二年詔醴泉滂流枯槁榮茂本紀)愈疾(光武中元元年京師醴泉湧出飲之者痼疾皆愈後本紀)湧
室(醴泉丨於清丨文選)昭天(倬彼東井昭章于天沉精降液下為靈泉泉靈有泚其深无底泌之洋洋)
(其甘如醴張九齡頌)益老(事見上白虎通)養夀(王者得禮之制則澤谷之中白泉出飲之夀長禮稽)
(命徵)德感(聖德下及太寧中及萬靈則醴泉出鶡冠子堯祗德匪懈醴泉出尚書中候文命盛德俊乂)
(在官醴泉出山同上神農修德以耒耜地應以醴泉禮含文嘉君德應陽則醴泉出春秋潜潭巴旋星得則醴)
(泉出潜潭巴德淪於地則醴泉出感精符王者德至淵泉則醴泉出孝經援神契)政修(醴泉味甘王政)
(和可貴故水甘也禮斗威儀王者刑殺當罪賞賜當功得禮之儀則醴泉出禮稽命徵理訟得所醴泉出於京)
(師有仙人以爵酌之孫氏瑞應圖)萬物嘉(甘泉時降丨丨以丨謂之醴泉爾雅)草木茂(醴泉)
(者水之精也味甘如醴泉出流所及丨丨皆丨瑞應圖)玉竇瑶池(噴若丨丨泄為丨丨淨如醍醐)
(瑩若琉璃權德與記)瓊珮玉池(吾謫居儋耳卜築城南鄰於司命之宫百井皆鹹而醪醴湩乳獨發)
(於宫中給吾飲食酒茗之用盖沛然而无窮吾嘗中夜而起挈缾而東有落月以掛隨无一人而我同汲者未)
(動夜氣方歸鏘丨丨之落谷灔丨丨之生肥吾三嚥而遄返懼守神之訶譏却五味以謝六塵悟一真而失百)
(非信飛仙之有樂中无主而何依眇松喬之安在猶想像於庶幾東坡乳泉賦)
朱草
事類四時序(太清之世丨丨不失其丨日月揚光五星循軌則朱草生淮南子樞星正則朱草)
(生運斗樞)百草精(朱草丨丨之丨也瑞應圖朱草日生一葉至十六日落一葉周而復始大戴禮)
金玉漿(朱草狀似小桑纔長三四尺枝葉皆赤莖如珊瑚生名山嶺石之下刻之汁流如血以玉及八)
(石金銀投其中立可九為泥以金投之名曰丨丨以玉投之名曰丨丨服之皆長生也抱朴子)黼黻服
(朱草赤色也可以染絳别成丨丨之丨列為尊卑之差白虎通)德感而生(堯德清平比隆伏羲故朱)
(草生郊尚書中候聖人至德上及太清下及太寧中及萬靈則朱草生鶡冠子王者德下究地之厚則朱)
(草生尚書大傳王者德洽於地則朱草生食之令人不老春秋感精符王者德至草木則朱草生孝經援)
(神契王者德无所不通四方有歌詠之聲則生孫氏瑞應圖又曰聖人之德无所不至則生文命盛德俊)
(乂在官則朱草在郊尚書中候)政修而生(君乘火而王其政訟平則地生朱草禮斗威儀君勸農)
(事无奪民時使之歲不過三日行十一之税進經術之士開閶通障塞恩及草木則朱草生春秋繁露光武)
(時生於水涯後漢書武帝時朱草生晉書)生於踐祚(帝命周公踐祚朱草暢生尚書大傳)生
於受禪(魏文帝欲受禪朱草生於文章殿側魏略)
芝草
事類紫芝(唐太宗貞觀十七年太子寝室中産丨丨十四莖並為龍興鳳翥之形又滁州言所部川)
(原徧生芝草舊唐本紀又十九年雍州李樹生芝英赤盖紫光色鮮麗唐春秋漢建初三年零陵泉陵縣)
(女子博寧宅内生芝草五本葉紫色論衡順帝時臨成縣生丨丨宋書武帝時㐮陽獲丨丨齊書張九)
(齡母喪有丨丨産坐側本傳丨丨者其栽如豆論衡)玄芝(搖光得則陵出丨丨春秋運斗樞)金
芝(宣帝神爵元年詔丨丨九莖産于凾德殿銅池中唐本紀唐肅宗上元二年皇后奏含輝院生丨丨唐)
(春秋梁大同九年丨丨二十八莖生平水署少府卿蕭介以聞大同起居注)玉芝(元宗天寳中有丨丨)
(産于大同殿之柱礎一本兩莖神光照于殿本紀肅宗上元中延英殿御座上生丨丨一莖三花御製丨丨詩)
(本紀)神芝(魏文帝青龍元年丨丨産于長平之習陽許昌典農中郎將充奉表以聞其色丹紫其質光耀)
(上别為三幹分為九枝散為三十六莖委綏連屬有似珊瑚之狀繆襲神芝贊)靈芝(唐太宗貞觀安禮門)
(御榻産丨丨五莖漢武帝元封二年詔甘泉宫中産芝九莖連葉作芝房之歌本紀明帝永平十七年芝)
(草生殿前章和元年詔芝草之類歲月不絶桓帝時芝生中黃蔵府東觀漢記隋文帝開皇十九年朱)
(雀等十六門生芝草隋書)芝宫(黃帝以五丨為房丨長歷)芝房(武帝之世丨丨玉鼎之歌薦于宗廟)
(班固兩都賦序餘見上注)靈華(齋房産草九莖連葉宫童效異披圖按諜元氣之精回復此都蔓蔓日茂)
(芝成丨丨禮樂志芝房歌)朱柯(濯靈芝于丨丨張子平賦玉芝含氣而晨敷孫綽賦煌煌靈芝一年三秀)
(嵇康詩)延年(食芝丨丨不終與真人同瑞令記)度世(芝草一年三花食之令人眉夀丨丨論衡)
以德而生(王者德至草木則芝草生孝經援神契王者德至於山則芝實茂白虎通王者慈仁)
(則芝草生瑞應圖)有道則生(王者寵近耆老養丨丨丨芝草丨同上)
嘉禾
事類降種(誕丨嘉丨維秬維秠維糜維芑詩生民魏王問子順曰寡人聞昔者上天神異后稷而)
(為之下嘉榖周遂以興答曰天雖至神未聞下穀與人詩美后稷能教民種嘉穀以利天下故曰誕降嘉種猶)
(書所謂稷降播種農殖嘉穀也詩解孔叢子)得禾(唐叔丨丨異畆同穎獻諸天子王命唐叔歸周公于)
(東作歸禾周公既得命禾旅天子之命作嘉禾亡書序周時嘉禾三本同穗貫桑而生其穗盈箱主於唐叔)
(之國以獻周公曰此嘉禾也大和氣之所生焉此文王之德乃獻文王之廟孫氏瑞應圖成王有苗異&KR1194;同)
(穗王召周公問之對曰三苗為一穗抑天下其和為一乎尚書大傳)德精(嘉禾五穀之長盛丨之丨也文)
(者異本而同秀質者同本而異秀此夏殷時嘉禾也瑞應圖)仁卉(王者盛德則嘉禾生嘉禾者丨丨也)
(其大盈箱一桴二米晉證祥說)大禾(嘉禾者丨丨之為美瑞者也白虎通)禾長(天竺國丨之丨者沒)
(槖駝六帖)禾液(璇星得嘉丨丨春秋運斗樞)禾莖(嘉丨丨長五尺三十五穗尚書中候)禾六
穗(嘉丨丨丨我稼昌蓄文選)禾共穗(共穗之禾史不絶書同上)天地和(嘉穀順成靈貺昭答)
(天人合應遐邇同心又云植物知仁祥圖應聖靈嶽不愆於贊佑燕谷用遂於生成豐稔既均知朔南之被澤)
(休嘉克叶見丨丨之丨同六穗慚稱於漢臣異&KR1194;取書於周典豳州華州進嘉禾圖柳宗元賀表)江淮
康(嘉禾一穣丨丨為之丨嘉禾一歉江淮為之儉李翰屯田頌)德盛所生(神農作耒耜天應以)
(嘉禾禮含文嘉堯時嘉禾七莖連三十五穗詩含神霧章帝時嘉禾嘉麥日月不絶東觀漢記梁大同)
(六年始平獻嘉禾一莖十七穗梁起居注王者德至地則嘉禾生孝經援神契)善政所生(國政)
(質則同本而異穎國政文則同穎而異本唐證祥說綏五車明五禮則五禾應以大豐禮含文嘉人君乘土)
(而王其政昇平則五榖並生禮斗威儀)郡國元稷(宣帝元康四年嘉穀元稷降于郡國前本紀)
醴湖嘉粟(文帝時丨丨生丨丨一莖九穗宋書)揚州穭稻(開元十九年丨丨奏丨生丨二)
(百一十五頃再熟稻一千八百頃其粒與常稻无異唐書)福建瑞粟(宣宗大中二年丨丨進丨丨十)
(五莖莖有五六穗代宗紀)藉藁成禾(元帝初丨丨草悉丨丨晉書)受禪生禾(魏文帝欲)
(丨丨郡國三嘉禾丨魏志)禾生固始(孝武時固始縣嘉丨一莖六穗新蔡縣又獲一莖九穗一莖七)
(穗齊書光武時魯恭拜中牟令嘉丨丨恭坐庭中本傳)禾生寧朔(郭子儀言寧朔縣界荒地十五)
(里有黑丨穀出徧地掃盡經宿復丨其禾圓實味甘美臣以為天啟興主先瑞百穀故漢稱雨粟周頌來牟豈)
(若瑞禾自出家給人足盖陛下務農崇本之應也本傳)禾生九真(安帝時九真嘉丨丨五百六十)
(本七百六十八穗後本紀)生華林園(元嘉二十五年嘉禾丨丨丨丨十株七百穗宋書)生清
暑殿(孝武帝太明元年嘉禾丨丨丨丨鴟尾中一株六穗同上)因禾為名(光武生於濟陽縣舍)
(時有嘉禾一莖九穗縣境大熟丨名曰秀東觀漢記太子生之歲豫州獻嘉禾乃更名豫代宗紀)因禾
改元(會稽南始平言嘉禾生明年改元曰嘉禾孫權傳)
豐年
事類歲熟(丨則大丨書金縢)歲有(自今以始丨其丨詩有駜)有秋(乃亦丨丨書盤庚)
有年(自古丨丨詩甫田)屢豐(綏萬邦丨丨年桓詩)順豐(丨丨年周禮小祝)占豐(牧人)
(乃夢衆維魚矣大人丨之實維丨年詩)降豐(自天丨康丨年穣穣烈祖)贊豐(國无道而年榖和熟)
(天丨之也鮮不五稔左傳)樂歲(丨丨終身飽丨丨粒米狼戾並孟子)富歲(丨丨子弟多賴同上)
歲守(丨星丨心年穀豐後郎顗傳歲星所居而五穀豐昌淮南子)斗覆(丨丨豐穰前天文志五)
(星不失行則年用豐昌前天文志)民和(三時不害丨丨年豐也左傳)穀熟(寒暑知節而五丨以)
(時丨荀子)茨梁(曾孫之稼如丨如丨曾孫之庾如坻如京乃求千斯倉乃求萬斯箱詩甫田)墉櫛
(穫之挃挃積之栗栗其崇如墉其比如櫛良耜)宜黍稷(華黍時和歲豐丨丨丨也毛詩序)多黍
稌(豐年秋冬報也豐年丨丨多丨亦有高廩豐年)物不疵(使丨丨丨癘而年穀熟莊子)時不
凶(歲丨熟而丨丨淮南子)僅有年(魯桓公冬十月注五穀皆熟為有年也公羊傳曰丨丨丨也春)
(秋)大有年(宣公冬丨丨丨注五穀大熟為丨丨丨公羊傳曰大豐年也春秋明帝永平九年亦曰)
(丨丨丨漢本紀)祈豐年(武帝元鼎五年詔巡祭后土以丨丨丨本紀以四時祠江海丨為天下丨丨焉)
(郊祀志)獲豐年(詔上帝之祠朕親奉祀為百姓丨丨丨焉同上)五穀登(黃帝之治天下風雨)
(節丨丨丨淮南子是以元年甘露降丨丨丨此天之所以相陛下也賈山至言甘露降丨丨丨此和之至也)
(公孫洪賢良策十年詔昔歲丨丨丨衍今兹蠶麥足收其赦天下漢明帝紀)百姓富(明帝十三年歲)
(比登稔丨丨殷丨粟斛三十本紀)饑而豐(昔周丨克商丨年丨左傳)饉必豐(譬猶農夫是穮)
(是蔉雖有饑丨丨有丨年左傳)風雨均(丨丨常丨年穀常豐列子)寒暑節(見上穀熟下注)麻
菽盛(光武建武三年野穀屢豐丨丨尤丨本紀)蠶麥足(見上五穀登下注)穀石五錢
(宣帝元康四年比年豐丨丨丨丨本紀百姓安之歲數豐穣丨至丨丨丨農人少利食貨志元宗海内富)
(實米斗之價十一二青齊間斗纔三錢同上)絹易數斛(唐太宗貞觀初戶不及三百萬丨一疋丨)
(粟一斗至四年米十四五錢人行數千里不齎糧民物蕃息唐食貨志五六年來頻歲豐稔一疋絹易粟十餘)
(斛馬周傳)
詩集豐穣(歸田仍值歲丨丨歐陽公)稔熟(勸相秋郊開丨丨陳后山)帝力(老農亦豈知丨)
(丨聽我歌此豐年詩歐陽公)聖功(丨丨惠我豐年食未有涓埃可報君山谷)秋屢實(有年丨丨)
(丨歐公)夜無警(年豐千里丨丨丨同上)樂有成(至治臻无事豐年丨丨丨同上)覺無
事(此生巳丨各丨丨今歲仍逢大有年東坡)氣候和(豐年丨丨丨歐公)簫鼓樂(相隨丨丨)
(丨豐年歐公)堆秸藁(丨場丨丨驗豐年陳后山詩集)飽麰麥(惟幸歲之穣兹惠豈人力非徒)
(給租調亦可銷盗賊從今潔鬴廪期與丨丨丨前人)
古今合璧事類備要前集卷十九
