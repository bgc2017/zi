古今合璧事類備要别集卷六十九
宋謝維新撰
飛禽門
鷗
格物總論(鷗水鳥說文云水鷗色白數百為羣多在漲海中隨潮上下常以三月風至乃還洲)
(嶼頗知風雲若羣飛至岸必風)
事類狎鷗(海上之人好鷗者每旦之海上從鷗鳥游鷗鳥之至者百數而不止其父曰吾聞鷗鳥皆)
(從汝好取來吾翫之明日之海上鷗鳥舞而不下列子)賦鷗(崔湜玄宗在束宮數至其第湜隂附主時)
(人危之為寒毛門下客獻海鷗丨以諷孔帖)李商隠太倉箴(海翁忘機鷗故不飛海翁易慮)
(鷗乃飛去)蕭穎士江有楓篇(有鳥有鳥粤鷗與鷺浮湍戲渚皓然潔素)
詩集願狎(丨丨東海鷗杜)永與(明朝拂衣去丨丨白鷗羣李白)泛渚輕(丨丨白鷗丨杜)
浮水靜(遠鷗丨丨丨)誰能馴(白鷗汲浩蕩萬里丨丨丨)亦自饒(江浦寒鷗戲無他丨)
(丨丨却思翻玉羽隨意點青苗雪暗還湏落風生一任飄幾羣滄海上清影日蕭蕭)懶避船(春鷗丨丨)
(丨並杜)常拂筵(白鷗閒不去丨丨酒丨飛李白)宿沙月(搖曳雙白鷗飛入滄江流寄影丨丨)
(丨㳂芳戲春洲同上)泛春聲(鷗丨已丨丨杜)心靜鷗知(丨丨海丨丨李白)野靜鷗
知(丨丨海丨丨李白)野靜鷗來(丨丨白丨丨杜)鷗盟未寒(惟有白丨丨丨丨山谷)
鷗閒似我(江南野水碧於天中有白丨丨丨丨山谷)豈止忘機(險夷一節如金石勲德俱)
(高快古今丨丨丨丨鷗鳥信陶鈞萬物本無心歐陽永叔題韓魏公狎鷗亭)相隨得友(江鷗好羽)
(毛玉雪無塵垢滅沒波浪間生涯亦何有雄雌屢驚矯機弋常紛糾顧我獨無心丨丨如丨丨飄然紛華地此)
(物乖隔久白髮望東南春江綠如酒王介甫)
鳬
格物總論(鳬野鴨色白頭上有毛數百為羣多泊在江海間沙上食沙石皆消化唯食海蛤不消)
(隨其糞出且其羣蔽天而下聲如風雨所至田間稻梁必為之空史游急就章云水鳥翁也)
事類翺翔(將丨將丨弋鳬與鴈詩)上下(汎汎若水中之鳬與波丨丨楚詞)脛短(鳬丨)
(雖丨續之則悲莊子)毛長(人有得鳬鳥丨丨三丈以示張華華見曰不然此謂海鳬毛也出則天下亂博)
(物志)獨翔(雙鳬俱北飛一鳬丨南丨李白詩)雙飛(丨鳬丨不為加少揚雄解嘲)舄化(王喬)
(為葉令有神術每月朔旦常自縣詣臺朝帝怪其來數而不見車騎密令太史伺望之言其臨至輒有雙鳬從)
(東南來於是候鳬至舉網張之但得一雙丨乃詔尚方診視則曰所賜尚書官屬履本傳)射中(李克用善)
(騎丨仰丨雙鳬唐莊宗紀)錦鳬(元宗奉御湯中有瑀文密石中央有玉蓮湯泉湧以成池又有縫丨綉為)
(丨鴈於水中帝與貴妃登文鏤小舟戲翫於其間開元遺事)金鳬(正月十五夜玄宗於常春殿臨光宴)
(丨丨燈影燈記)聲類暴雨(余視穫於甫里夜不能寐往往丨丨丨丨而至至明訊其甿曰鳬鷖也其)
(曹蔽天而下蓋田所當之而穗必竭笠澤書)左思蜀都賦(晨鳬旦至候鴈㗸蘆雲飛水宿哢吭)
(清梁)
詩集鵠化(見鴨注)鴨亂(人遠鳬丨丨)天晴喜(丨丨丨浴鳬並杜甫)人語驚
(寒塘沉沉柳蕭疎水暗丨丨丨栖鳬張籍寒塘曲)傍母眠(沙上鳬鶵丨丨丨杜)啒雛鳴(春江)
(無雲水平滿江心啒丨鳬丨丨張籍春江曲)江檻底(早鳬丨丨丨雙影謾飄颻杜甫)漢渚隈
(颯沓睢陽底浮遊丨丨丨身飛出井見鶴引入琴哀李陵賦詩罷王喬曳舄來何當歸太液翔集動成雷李嶠)
翻雪羽(水亭鳬浴丨丨丨)曬雪羽(饑鳬丨丨丨並杜牧)入槳牙(相趁鳬鷗丨丨丨杜)
(甫)
鷺鷥
格物總論(鷺鷥水鳥毛白而潔喙長三寸許頂上有毛十數莖毿毿然頸細而長青脚高尺餘)
(尾短林棲朝出捕鰌魚而食夜歸宿其處百十為羣一名春鉏一名属玉)
事類值翿(丨其鷺丨詩宛丘)值羽(丨其鷺丨仝上)鼓精(吳王夫差時有雙白鷺飛出丨)
(中而入雲)篁棲(並白氏帖)中目(石雄始討元稹水次見白鷺謂衆曰使吾射丨其丨當成功一發如)
(言孔帖)簉羽(上官儀曰御史供奉赤墀下丨丨鵷鷺)羽扇(張融年弱冠同郡道士陸脩靜以白)
(鷺丨丨遺之曰此異物奉異人南史)花燈(正月十五夜玄宗於常春殿張臨光宴白鷺轉丨丨影燈記)
謝惠連賦(有提樊而見獻實振鷺之鮮禽表弗緇之素質)
詩集一行(丨丨白鷺上青天杜)兩邊(錦石照碧山丨丨白鷺鷥李)起圓沙(宿鷺丨丨)
(丨杜)入遥碧(白鷺兒最高格毛衣新成雪不敵衆禽喧呼獨凝寂孤眠芊芊草久立潺潺石前山正無)
(雲飛去丨丨丨劉禹錫白鷺兒)散飛去(白鷺閒時丨丨丨又如雪點青山雲李白)連拳靜(沙頭)
(宿鷺丨丨丨杜)暗棲松葉(深窺思不窮揭趾淺沙中一點山光淨孤飛潭影空丨丨丨丨露雙下蓼)
(花風好是滄波佀垂絲意亦同張祐)羣捕魚兒(霜衣雪髮青玉觜丨丨丨丨溪影中驚飛遠映碧山)
(去一樹棃花落晚風杜牧)飛下灘頭(閒立春塘煙淡淡靜眼寒葦雨颷颼漁翁歸後汀沙晚丨丨丨)
(丨更自由鄭谷)獨拳雨裏(雙鷺應憐水滿池風飄不動頂垂絲立當青草人先見行傍白蓮魚未知)
(一足丨丨寒丨丨數聲相伴早秋時林塘得爾湏增價况是詩家物色宜陶雍詩)閒淡水邊身
(風格孤高塵外物性情丨丨丨丨丨盡日獨行溪淺處青苔白石見鮮鱗歐陽永叔)飛來水滿塘
(屬玉丨丨丨丨丨蘇養直)粉毫幽趣多(白鷺畫雙素丨丨丨丨丨翹沙依折葦列羽對衰荷浦思)
(懸秋碧江清憶釣蓑因君遠相寄時詠到滄波梅聖俞謝紫微以畫鷺二軸為寄)
鸕鷀
格物總論(鸕鷀大於鴨色純黑觜長三寸許而尖善入水捕魚也羽族皆卵生而此獨不卵而)
(孕雛於池澤間)
事類小環挂項(俀國水多陸少以丨丨丨鸕鷀丨令入水捕魚以充食隋書)雲祀占
雨(唐正元十三年上以時雨未降幸興慶宫行丨丨忽有白鸕鷀羣類翼從咸驚異之果大雷滂沱唐紀)
詩集曬翅(鸕鷀西日照丨丨滿漁梁杜)銜魚(一般毛羽結羣嬉兩岸煙汀好景時深水有魚)
(丨得出看來却是鷺鷥饑)
鷴
格物總論(鷴鳥羽族之耿介者形類雞翟白質黑章尾長四五尺體備冠距觜瓜純丹最為可)
(翫江南人捕採得其卵即以家雞伏之自小馴狎了無猜驚或呼其名可以就掌取食與家雞無異然亦)
(數般有青者有黑者皆不雜於衆鳥也)
事類閩越獻(丨丨丨高帝白鷴黑鷴各一帝大悦厚賜之西京雜記)蕭穎士白鷴
賦(白鷳羽族之幽竒也素質黑章爪觜純丹體備冠距頗類夫雞翟神貌清閒不雜於衆禽棲止遐深與人)
(境罕接固莫得而馴狎也上聞而徵焉處於彫籠致以驛騎將集長揚游太液行有日矣天寶丁卯秋予旅東)
(陽適與兹鳥偕至於會稽之傳舍因感而賦之玉鳥之生矣于彼江山彩之玄素文不綺斑備文武之飾微)
(妖姬之殊顔游必海裔棲必雲間冀養拙以自保袪朱萌之憂患不然豈陋彼都邑之佳麗顧投身乎阻難以)
(其標自然之靜故名之曰白閑者歟何天聽之緬邈辱微禽之鎻細偶一日之見羈委微軀以受制望層城以)
(斂翼懷衆佀之孤唳從驛置之駁奔仰君門以遐逝君門兮九重同叫窱兮穹崇池太液兮島方壺萬族翔泳)
(乎其中畫聒未央之繁弦夕驚長樂之靈鍾顧疎野之賤迹豈敢求一枝而見容越水清兮鏡邑吳山遠兮天)
(逼窺淺深以颺影逗杳冥兮一息謂杉松可得永日而噪聚蓴荇足以窮年而啄食一與心賞兮暌違念歸飛)
(兮何極鸚能言而入座鶴善舞而登軒殊二者之俗態諒慚惶於主思是以雖信美而非其志獨屏營而兢魂)
(者馬)李太白白鷴詩(聞黃山胡公有雙白鷴蓋是家雞所㐲自小馴狎了無驚猜以其名呼之)
(皆就掌取食然此鳥耿介尤難畜之余平生酷好竟莫能致而胡公輒贈於我唯求一詩聞之欣然適會宿因)
(援筆三叫文不加點以贈之照請以雙白璧置君雙白鷴白鷴白如錦白雪恥容顔影玉潭裏刷毛琪樹間)
(夜棲寒月靜朝步落花閒我願得此鳥翫之坐碧山胡公能掇贈籠寄野人還)
詩集聚沙堤(白鷴處處丨丨丨李白適塘曲)弄葱濛(白鷴丨丨丨李華寄趙七侍郎)動
白蘋(見後注)映深竹(妻子張白鷴結罝丨丨丨李白)晴川下(喬木暗青山丨丨丨白鷴)
(春雲生嶺上積雪在岩間綠草張新翳柔冠總翠鬟時哉養文素不羡雉斑斑梅聖俞)今朝得(李白)
(詩中閒未識謝莊賦裏見長思丨丨丨爾心雖喜致謝慚無吐鳳詞魏野)比雞鶩(白鷴形佀鵠搖曳尾)
(能長寂寞懷溪水低回愛稻梁田家丨丨丨野食薦杯觴肯信朱門裏徘徊占玉塘蘇穎濱)惡鳬鶩
(常丨靜時丨丨不驚飽處魚蝦與吾閑正相佀問爾樂復何如文與可青鷴)玉兔精神(致鷴猶恐)
(鷴饑渴細織筠籠小丸缸丨丨丨丨憐已久金鑾人物世無雙休爭白鶴臨池沼且伴鳴鷄向綠窗美羽竒毛)
(有多少爾身安穏勝他邦梅聖俞送白鷴與永叔依韻和公儀)山鷄形狀(丨丨丨丨鶴精神又似漣)
(漪動白蘋物異恩殊堪愛重廟堂人寄草堂人)
古今合璧事類備要别集卷六十九
