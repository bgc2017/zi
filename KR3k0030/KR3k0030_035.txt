古今合璧事類備要前集卷三十五
宋謝維新撰
故舊門
故舊
事類不遺(丨丨故舊伐木詩註)不棄(故舊無大故則丨丨也微子)久要(丨丨不忘平生)
(之言憲問)舊人(人惟求舊書)不棄踦屨(借用楚昭王與吳戰楚軍敗走王忘其踦屨已行三)
(十步王返取之左右怪而問之王曰楚國雖貧豈無一屨哉吾悲之與俱出而丨與之俱返矣於是楚俗無相)
(丨者賈子)不忘蓍簪(借用孔子遊於少原之野聞有婦人哭於澤中甚哀孔子使弟子問焉對曰向)
(刈蓍薪亡吾蓍簪是以哀孔子曰刈蓍薪而亡蓍簪有何悲也對曰非傷亡簪吾所以悲不忘故也韓詩外傳)
無失其故(孔子之故人曰原壤其母死夫子助之沐槨曰故者丨丨丨為丨也檀弓)就養於
友(漢樓護有故人吕公無子歸護身與吕公妻與吕嫗同食及護家居妻子頗厭吕公護流涕責妻子曰吕)
(公故舊窮老託身於我義所當奉遂養吕公終身)班荆與食(初伍參與蔡太師子朝友其子伍舉)
(與子朝之子聲子相善也及伍舉奔晉聲子遇之於鄭郊丨丨相丨丨時言復故注丨布也布丨坐地共議歸)
(楚事)脱粟見待(公孫弘起家為丞相食故人高賀以丨丨覆以布被賀怨曰何用故人富貴為脱粟)
(布被我自有之怒而去語人曰弘身服貂蟬衣麻枲内廚五鼎外膳一肴其儉詐也弘聞之慚曰寧逢惡賓不)
(逢故人)綈袍市恩(范睢見須賈賈曰范叔一寒如此哉乃取其丨丨賜之後睢謂賈曰公所以得)
(無死者以綈袍戀戀有故人之意史記)紈扇念舊(朱買臣為會稽太守懷章綬至舍亭而國人未)
(知也所知錢敷乃勞之曰無罷乎遺以丨丨買臣至郡以為上客)重見故人(景差至蒲騷見宋玉)
(曰不意丨丨丨丨慰此去國戀戀之心昨到夢鐸喜見楚山之碧眼力頓明今又會故人開心目足矣)怒
斬故人(陳勝既王其故人嘗與傭耕者聞之乃之陳叩宫門曰吾欲見涉門吏不肯為通勝出遮道而)
(呼涉乃召見載與歸後宫出入愈益發舒言勝故丨勝斬之諸故人皆引去)引論故舊(光武丨嚴)
(光入道故舊共卧光以足加帝腹太史奏客星犯御座帝笑曰朕故人嚴子陵共卧耳漢史)不忘宿
昔(唐公踐天子位多引貴臣共榻劉文靜時為納言諫曰云云帝曰宿昔之好何可忘唐書)始終異
趣(南陽翟道淵與汝南周子南少相友共隠於潯陽庾太尉說周以當世之務周遂仕翟秉志彌堅其後周)
(詣翟翟不與語)兄弟交契(温大雅在隋與顔思魯俱在東宫弟彦博與思魯弟愍楚同直内史省弟)
(彦將又與愍楚弟遊蔡典校秘閣二家丨丨各為一時人物之選少時學業顔氏為優其後職位温氏為盛唐)
(書)迎葬友喪(范雲好節尚竒專赴人之急少時與領軍王駭善駭亡于官舍貧無宅居雲乃丨喪)
(還其家躬營唅歛)不救友難(宋向柳與顔峻友善及峻貴柳猶貧素自許丨推先之處戒柳曰名)
(位不同禮有異數卿何得作曩時意耶柳曰我與士遜心期久矣豈可一旦以勢利處之及柳為南唐郡涉義)
(宣事敗繫獄屢密請峻求相申救竟不助之柳遂伏法楊公筆錄)擢用舊交(何晏遷侍中主選曹)
(宿與有舊者多擢用之)不私故人(裴垍為相有故人求京兆尹判司垍曰公才不稱此官丨敢以)
(故人之丨傷朝廷至公他日盲宰相憐公者不妨得之垍則不可又見故史門蘇章事)羈賤均禮
(岑文本生平故人雖丨丨必丨丨)庸下攜手(韋表微篤故舊雖丨丨與丨丨談笑無間)陳說
平生(今但欲守陋巷養子孫時時與親舊叙離闊丨丨丨丨濁酒一杯彈琴一曲志願畢矣嵇康絶交書)
追思昔遊(昔年疾疫親故罹其災徐陳應劉一時俱逝痛可言耶昔日遊處謂百年可長相保何數)
(年之間零落殆盡言之傷心頓撰其遺文却為一集觀其姓名巳為鬼錄丨丨丨丨猶在心目而此諸子化為)
(糞壤可復道哉魏王粲傳文帝與吳質書)
詩集如覆水(哀哉練裙子負薪躡破履豈旡故交親逝去丨丨丨不見老優孟談笑託諧美出杜)
(甫)頗回車(窮巷隔深轍丨丨故人車歡然酌春酒摘我園中蔬陶淵明)富貴易合(丨丨)
(他人合貧賤親戚離廉藺門易軌田竇相奪移晨風集茂林棲鳥去枯枝今我唯困蒙羣士所背馳鄉人敦懿)
(義濟濟蔭光儀對賓頌有客舉觴詠露斯臨樂何所嘆素絲與路岐曹顔遠感舊)死生不變(陋巷)
(孤寒士出門苦栖栖雖云志氣在豈免顔色低平生同門友通籍在金閨曩昔膠漆契邇來雲雨暌正逢下朝)
(歸軒騎玉門西是時天久隂三日雨淒淒蹇驢避路立肥馬當風嘶迴頭忘相識古道土沙堤昔年洛陽社貧)
(賤相提攜今日長安道對面隔雲泥近日多如此非君獨慘悽丨丨丨丨者唯聞任與黎出白居易詩)白
髮相逢(紅顔創為别丨丨始丨丨唯既昔時慮無復舊時容高適逢謝偃)長安相逢(數年)
(音信斷不意在丨丨馬上丨丨久人中欲認難一官今懶道雙鬢竟羞看莫問生涯事只因持釣竿郎士元)
樽酒論文(白也詩無敵飄然思不羣清新庾開府俊逸鮑參軍渭北春天樹江束日暮雲何時一丨)
(丨重與細丨丨甫憶李白)折柳分襟(秋庭悵望别君初丨丨丨丨十載餘相見或因中夜夢寄來都)
(是隔年書攜樽座外花空老垂釣江頭柳漸疎裁得詩憑千里鴈吟來應不憶吾廬羅鄴寄友)别中寄
贈(元微之為御史鞫獄梓潼時白樂天都下與名輩遊慈恩寺花下小酌作詩寄微之曰花時同醉破春愁)
(聊把花枝當酒籌忽憶故人天際去計程今日到凉州元至褒城亦寄遠遊詩曰夢君兄弟曲江頭又向慈恩)
(寺裏遊驛吏喚人驅馬去忽驚身已在凉州千里神交若合符契朋友之道不其至歟)貴不相忘
(章子厚嘗與劉子先有場屋之舊子厚居京口子先守姑蘇以新醖洞庭春寄之子厚答詩曰洞霄宫裏一閑)
(人東府西樞老舊臣多謝姑蘇賢太守慇懃分送洞庭春其後隔十年子厚拜相亦不通問寄書誚其相忘遠)
(引之意子厚先以詩謝曰故人天上有書來責我疎愚喚不回兩處共瞻千里月十年不寄一枝梅塵泥自與)
(雲霄隔駑馬難追德驥才莫謂無心向門下也曾終夕望三台公得詩大喜即召為宰屬遂遷戶侍高齋詩話)
世契
事類相善(楚伍參與蔡太師子朝友其子伍舉與聲子丨丨左傳)有分(王珂曰吾於諸公丨)
(家世事丨通鑑)何袁世交(丨劭丨毅有累丨丨唐書)嚴杜世舊(丨武以丨甫丨丨待甫甚)
(善新唐書)孔李通家(丨融十歲聞漢中丨膺清節直亮慕之欲往觀其人門下不為通融曰我是公)
(丨丨子孫門下具白之膺見融問何親融曰先君孔子與老君有師資之道故僕與君亦累世通家也孔融别)
(集)崔柳通家(柳子厚送崔羣序云予於崔君有通家之舊柳文)
父執附先友
事類父黨(丨丨無容禮運)父執(見丨之丨不謂之進不敢進不謂之退不敢退不問不敢對曲)
(禮)父事(年長以倍則丨丨之同上)父友(丈人吾丨之丨崔祐甫穆氏四子講藝記)父黨與
遊(班彪家有賜書父黨楊子雲已下莫不造門叙傳陳羣字長文通達有識度其所交皆丨丨也魯國孔融)
(丨羣父紀友又與羣交本傳劉孝綽年十四父繪掌制誥常使代草父黨沈約任昉范雲等聞其名命駕造焉)
(宋本傳又見子過於父類阿戎事)父友候問(陳蕃少時閑居一室庭宇荒穢丨丨薛勤來丨之謂)
(曰孺子何不洒掃以待賓客蕃曰大丈夫處世當掃除天下安事一室乎)據牀不答(馬援有疾梁松)
(來候之獨拜牀下援不答松去諸子問曰梁伯孫帝壻貴重公卿莫不憚之大人獨不為禮援曰我乃松之父)
(友也雖貴何得失其序乎)字父不拜(常林年七歲有父黨造門問林伯先在否汝何不拜林曰臨子)
(字父何拜之有魏志)
先友顧念其子(優孟楚之樂人楚相孫叔敖知其賢善待之孫叔敖死其子窮困負薪逢優孟)
(曰我孫叔敖之子也父且死時屬我貧困往見優孟優孟曰若旡遠有所之即為孫叔敖衣冠抵掌談語歲餘)
(莊王置酒優孟前為夀莊王大驚以為孫叔敖復生也欲以為相優孟請歸與婦計之三日復來曰婦言慎旡)
(為楚相不足為也如孫叔敖為楚相盡忠楚王得以霸今死其子旡立錐之地負薪以自衣食如孫叔敖不如)
(自殺於是莊王謝優孟召孫叔敖子封之寢丘)泣撫其子(叔向見司馬侯之子之撫而泣之曰自此父)
(死也吾蔑與比事君也昔者此其父始之我終之我始之夫子終之春秋外傳)安其妻子(郈成子自)
(魯聘晉過于衞右宰糓臣止而觴之陳樂而不作酣畢而送以璧成子不辭其僕曰不辭何也成子曰夫止而)
(觴我親我也陳樂不作告我哀也送我以璧託我也由此觀之衞其亂矣行三十里而聞衞亂作右宰榖臣死)
(之成子於是迎其妻子還其璧隔宅而居之孔叢子)賑其妻子(朱暉同縣張堪有名德每與相見常)
(接以友道暉以堪宿成名德末敢安也堪至把暉臂曰欲以妻子託朱生堪後物故南陽俄暉聞堪妻子貧窮)
(乃自往候視其困厄分所有以賑給之歲送榖五十斛帛五匹以為常)收養其子(處士樊英有隣)
(人子止英家每醉呴呼弟子陳寔問之英曰其父臨死以相委屬故丨丨之)薦用其子(晉山濤字)
(巨源與嵇康善康後坐事臨誅謂子紹曰巨源在汝不孤矣其後嵇紹靖居私門山濤謂武帝曰父子罪不相)
(及嵇紹賢侔郤缺請為祕書郎帝曰如卿所言乃堪為丞何但郎也乃起家為丞)矜其綀裙(梁任)
(昉子東里西華南容北叟並旡學術墜其家聲流離不自振西華冬月著帔綀裙道逢劉孝標泫然丨之曰我)
(當為卿作論乃著廣絶交論譏其舊友到漑見其論抵几於地終身恨之)憫其牧豕(陳祐年二十而)
(孤家貧牧豕於長垣澤其父之友謂曰二千石子而牧豕縱子旡恥奈何先君)教育其子(韓魏公少)
(善尹師魯師魯以貶死其子朴方襁褓既長魏公聞於朝命之官公判北京薦為屬丨丨之如子弟所為或過)
(舉公掛師魯像哭之朴亦早死聞見錄)遣嫁其女(吳奎初與鄉人王彭年善彭年客死于京師奎)
(使長子主喪事周䘏其家嫁二女焉墓志)庭訓其子(韓魏公留守北京李稷以國子博士為漕頗慢)
(公公不為較待之甚禮俄潞公代魏公為留守未至揚言云李稷之父絢我門下士也聞稷敢慢魏公必以父)
(死失教至此吾視稷猶子也果不悛將丨丨之公至北京李稷謁見坐客次久之公著道服出語之曰而父吾)
(客也只入拜稷不獲已如數拜之聞見錄)
詩集敬父執(人生不相見動如參與商今夕復何夕共此燈燭光少壯能幾時鬢髮各已蒼訪舊)
(半為鬼驚呼熱中腸焉知二十載重上君子堂昔别君未婚兒女忽成行怡然丨丨丨問我來何方問答未及)
(巳兒女羅酒漿夜雨剪春韭新炊間黃粱主稱會面難一舉累十觴十觴亦不醉感子故意長明日隔山岳世)
(事兩茫茫杜甫贈衞八處士)懷同年(爾生始懸弧我作座上賓引箸舉湯餅祝辭天騏驎今成一丈)
(夫坎軻愁風塵長裾來謁我自號廬山人道舊與撫孤悄然傷我神依依見眉睫默默含悲辛永丨丨丨友追)
(想出谷晨三十二君子齊飛凌烟旻曲江一會時後會已凋淪况今三十載閱世難重陳盛時一已過來者日)
(日新不如搖落樹重有明年春火後見琮璜霜餘識松筠肅機乃獨秀武抱亦絶倫爾今持我詩西見二重臣)
(成賢必念舊保節在安貧清時為丞郎氣力侔陶鈞乞取升斗水因之雲漢津劉禹錫送同年之子張與)
古今合璧事類備要前集卷三十五
