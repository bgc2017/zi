古今合璧事類備要别集卷四十四
宋謝維新撰
菓門
柰子
格物總論(柰子或白或丹或紫是不一種攷之前載或以為重七斤或以為大如升或以為大)
(如兔頭夏熟固其時矣而或冬熟時亦有不同焉此柰之大槩也)
事類夏成(素柰丨丨文選)寒熟(太冲嗟其夏成子建悵其丨丨劉孝儀)丹白(二柰耀丹)
(白之色潘岳閑居賦)赤白(酒泉有丨柰張掖有丨柰廣志)出酒泉(嘉柰一蔕十五實或七實丨丨)
(丨晉起居注)出凉州(白柰丨丨丨野猪澤大如兔頭孔氏帖)上林柰(丨丨苑有白丨紫柰)
(綠柰西京雜記)玄洲柰(謝玄卿遇神仙設丨丨白丨續仙傳)白馬柰(丨丨寺丨實重七斤至熟)
(時常取之或賜宫人伽藍記)王祥守視(丨丨後母庭中有柰始着子使祥丨丨晝驅鳥雀夜警蟲)
(鼠時雨忽至祥抱柰至昏黑母見之惻然木傳)楊愔不顧(丨丨四世同居庭有柰實落於地羣兒咸)
(爭愔獨坐丨丨季父見之曰此兒恬裕有我風三國典略)不敢先嘗(王僧儒五歲有饋其父柰者先)
(與僧儒僧儒曰大人未見丨丨丨丨不受本傳)不敢輙食(宮人轉遺親戚以為竒異得者丨丨)
(丨丨乃歷數家伽藍記)共食未久(袁本初時有神出河東號度索君兖州蘇氏母病往禱見一布)
(衣高冠謂度索君曰昔廬山丨丨白柰丨丨已三十年日月易流使人悵然去後度索君曰此南海李少君也)
(神仙傳)曹植謝賜表(即夕殿中虎賁宣賜臣等冬柰一大奩以柰夏熟今則冬生物以非時為)
(珍恩以絶口為厚詔報白山李凉州來云云)
詩集貴素質(成都丨丨丨酒泉稱白麗紅紫奪夏藻裁芳掩春蕙潘安仁)隠孤實(纍纍)
(後堂奈落盡風雨枝行樂偶散步倚杖聊縱窺林葉丨丨丨山鳥曾未知物亦以晦存悟兹身世為梅聖俞)
見柰喜(孫清來問予扶病為爾起豈無山名留獨丨庭丨丨前人)
蓮實
格物總論(蓮荷實每一印多至二三十房每房一蒑蒑中薏五月中生噉脆至秋末皮黑菂成)
(可食或可磨以為飯服之多輕身益氣令人強健非凢果也)
事類鐵槌撾碎(馬郁為秘書監張承業以權貴任事與客宴集陳列珍果客無敢先嘗者郁食)
(之必盡承業私戒主者它日郁至惟乾藕蓮子置前而已郁知不可啖鞾中出一丨丨丨丨食之承業大笑為)
(公易之云勿敗吾案後唐)夏侯湛賦(採淳葩的圓實拆碧皮食素實味甘滋而清美同嘉異乎橙橘)
詩集綠實(丨房含青丨金條垂白璆晉陸筠)青實(丨房圓丨齊戢戢張藉)露房(丨冷)
(蓮丨墜粉紅杜)冰繭(蠶寒丨丨瘦王琪)一百圓(綠玉蜂房白玉蟬折來帶露復含煙玻瓈盆面)
(冰漿底醉嚼新蓮丨丨丨坡)千百菂(新收丨丨秋蓮丨剥盡紅衣搗玉霜不假參同成氣味跳珠椀)
(裏綠荷香前人)甜於蜜(蜂不禁人採蜜忙荷花蘂裏作蜂房不知玉蛹丨丨丨又被詩人嚼作霜)方
成蛹(蜂兒來自宛溪中兩翅雖无已是蟲不似荷花窠裏蜜丨丨玉蛹未成蜂)擘時須是薏
(蓮子丨丨丨丨丨並前人)食子何弃心(採花莫掣葉掣葉傷蓮根丨丨丨丨丨味苦生意存朱謙)
(父)拳如小兒指(蓮實大如指分甘念母慈共房頭&KR0766;&KR0766;更深兄弟思實中有么荷丨丨丨丨丨)
(令我憶衆雛迎門索梨棗蓮心正自苦食苦何能甘甘飡恐腊毒素食則懷慙蓮生淤泥中不與泥同調食蓮)
(誰不甘知味良獨少五家雙井塘十里秋風香安得同袍子歸製芙蓉裳山谷)稜如大馬蹄(蓮房)
(前後熟共噉不須齊肉嫰山蜂子丨丨丨丨丨尚蓮餘蘂在深映亂荷低脆美如新採近根猶帶泥温公)
藕
格物總論(藕荷根一曰蔤乃莖下白蒻在泥中者中有七孔凡數節每節盈尺徑二寸許臂相)
(似肉白其間有絲七八月間搬泥取之味清甘而脆食之無查滓者為佳可解暑渴也)
事類王母進(西丨丨丨千年碧藕拾遺記)女子詠(有碧衣丨丨丨詩云藕隠玲瓏玉樹)
(萱錄)
詩集秋藕折(丨丨丨絲輕謝眺)春藕香(茵陳丨丨丨杜)牽作縷(藕絲丨丨丨隋)
(殷黃)冷比霜(太華峯頭玉井蓮開花十丈藕如船丨丨雪丨甘比蜜一片入口沉痾痊我欲求之不憚)
(遠青壁无路難夤緣安得長梯上摘實下種七澤根株連韓退之)不汚着(自是天姿丨丨丨水深泥)
(濁奈君何宋景文)空自纏(綠房翠子暗相失紅藕白絲丨丨丨陶弼)冰房好(他年過食新城)
(藕枕藉船中載親友今年却到經行處獨坐昏煙對舞柳甘酸向口无所適牢落盤飱與樽酒丨丨玉節謾自)
(丨欲御還休涕垂手曾參宦學居常近陽城離別初不久人間此願兩未能西風落日空回首王文公)玉
節㦳(萬項金沙裏誰將丨丨丨絲應鮫乞與津是蚌分來盤貯冰猶結刀侵雪易摧防風骨外折混沌竅)
(中開月寺僧家缽風亭酒客杯胷中秋氣入牙底雨聲回自愧塵泥賤得蒙樽爼陪與君消酷暑瓜李莫相猜)
(陶弼)清泉浴(春湖柳色黃宿藕凍猶僵翻沼龍蛇動撑船牙角長丨丨丨泥滓粲齒碎冰霜莫使新梢)
(盡炎風翠蓋凉穎瀕)七星羅(平生冰雪姿丨丨丨心胷豈無有絲毫上裨天子聰而不自薦達胡為乎)
(泥中沉痾正無賴安得君從容其子亦可憐風味如乃翁胡致隆)
菱實
格物總論(菱䔖也一名芰生水中葉浮出水上莖有刺花黃白色數種或四角或三角或紫苞)
(或青苞紫苞者為勝肉皆白生噉甘脆八九月收之熟蒸多食亦能飽人也)
事類屈到嗜芰(丨丨丨丨有疾召宗老而属之曰祭我必以芰及祥宗老將薦芰屈建命去之)
(曰夫子不以私欲干國之典也國語)厲叔食菱(杜丨丨事莒公自以為不見知居海上夏丨丨冬食)
(橡栗吕春秋)勸民益蓄(龔遂為渤海太守丨丨丨丨果實菱芡漢本傳)緣路采給(梁魚)
(弘為湘東王鎮西司馬述職西上道中乏食丨丨丨菱作飯丨所部梁書)凶年為蔬(鉅野大於常菱)
(淮漢以南丨丨以菱丨丨廣志)乏食作飲(見上注)
詩集軟角(紫菱生丨丨庾信)寒刺(採菱丨丨上杜)水果剥(丨丨丨菱芡前人)水
葉鮮(濁水菱葉肥清丨丨丨丨儲光羲)擕觴薦(丨丨丨芰夜經過醉踏大隄徑應歌劉夢得)
隔沼連(丨丨丨香芰杜)朵頤進(丨丨丨芰實柳)紫角利(菱翻丨丨丨韓)青角多
(菱池如鏡淨无波白點花稀丨丨丨時唱一聲新水調瞞人道是採菱歌白樂天)引蔓爭角(青菱)
(丨丨空丨丨張俞)懷珠韞玉(幸自江湖可避人丨丨丨丨冷無塵何須底死露頭角荇葉荷花老)
(此身楊誠齋)白璧紅裳(雞頭吾弟藕吾兄頭角嶄然也不爭丨丨中藏煙水晦丨丨左袒雪花明)
(一生子木非知已千載靈均是主盟每到炎官張火傘西山未當聖之清楊廷秀食菱)
芡實
格物總論(芡雞頭也南楚謂之雞頭北燕謂之䓈淮徐泗之間謂之芡葉似荷而大葉上戲衂)
(如沸貼水而平莖與苞皆有芒刺苞恰如雞頭内着子如指頭大不下三四十顆圓而色褐有殼其間肉)
(白如米熟而食之可飽也本草一名鴈頭又名鴈啄䓈青刺黃)
事類嗜芡(孫楚論屈建云加籩之品菱芡存焉楚多陂塘蓮芡所生父自嗜之而抑按宰祝既毁就)
(養旡方之禮又失奉死如生之義奪乎素欲建何忍焉本傳)蓄芡(見前菱類注)
詩集鴻頭排(丨丨丨刺芡韓)水果剥(丨丨丨菱芡杜)池散盤(平丨丨芡丨韓)風
拆觜(丨能丨芡丨韓)珠走盤(剥芡丨丨丨山谷)珠論斗(明丨丨丨煑雞頭)剖蚌
煑(丨丨丨雞頭並同上)剖蚌明(千頭丨丨丨珠熟前人)絳幘雞(吳雞閫罷丨丨碎海蚌扶)
(出真珠明梅聖俞)青毛蝟(水晶冷浸碧玉叢琉璃湧出丨丨丨何人採得離波瀾擘破顆顆生光寒)
(王岩叟)剖膏液(芡葉初生縐如縠南風吹開輪脱輻紫苞青刺攅蝟毛水面放花波底熟森然赤手)
(初莫近誰料明珠藏滿腹丨開丨丨尚糢糊大盎磨聲風雨速清泉活火曾未久滿堂坐客分升掬紛然咀噍)
(惟恐遲勢若羣雛方脱粟東都每憶會靈沼南國陂塘種无足東游塵土未應嫌此物秋來日常蓄穎瀕)飽
珠璣(龍宫失曉惱江妃也養鳴雞報早輝要啄稻粱无半粒只教滿頷丨丨丨楊誠齋)剖蚌得
珠(六月京師著雨多夜夜南風吹芡觜疑祥池鎖會靈園僕射荒陂安可擬爭先園客採新苞丨丨丨丨從)
(海底都城百物貴新鮮厥價難酬與珠比金盤磊落何所薦滑臺潑醅如玉醴自慙竊食萬錢廚萬口飄浮嗟)
(病齒却思年少在江湖野艇高歌菱荇裏香新美全手自摘玉潔沙磨軟還美一瓢固不羡五鼎萬事適情為)
(可喜何時遂買穎東田歸去結茅臨野水文忠公)襞鷄傾琲(江妃有訣煑真珠菰飯牛酥軟不如)
(手丨丨顒金五色盤丨驪頷丨千珠夜光明月供朝嚼水府靈宫恐夕虛好與藍田飡玉法編歸辟榖赤松書)
(楊誠齋)
古今合璧事類備要别集卷四十四
