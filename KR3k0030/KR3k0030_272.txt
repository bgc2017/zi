古今合璧事類備要别集卷六十六
宋謝維新撰
飛禽門
鸛
格物總論(鸛水鳥一名負金一名背竈一名旱羣狀類於鶴但赤脚無朱頂巢於高木絶頂處)
(善飛摶其飛也奮於層霄之上落處不知其幾千里仰天號鳴必將有雨或者其有靈性云)
事類後有銜鱣(後漢楊震字伯起年五十始應州郡辟衆人謂之晩暮丨丨鸛雀丨三丨魚飛)
(集講堂前都講取魚進曰蛇鱣者卿大夫服之象也數三者法三台也先生自此升矣本傳)目為趁
蛇(魏光乘任丨拾遺題品朝士丞相姚元之長大行急丨丨丨鸛坐此貶新州新興尉朝野僉載)呼
爲碧鵲(裴寬韋詵許妻以女幃其族使觀之寬時衣碧瘠而長既入族人皆笑丨丨丨鸛丨本傳)柳
宗元閔生賦(戲鳧鸛乎中庭芳蒹葭生於堂筵)
詩集水鸛巢(丨丨丨層甍文集)田鸛鳴(時聞田鸛鳴杜遊石角詩)
鳶
格物總論(鳶鴟類陶隠居云即俗人呼為老殦者與鵰鶚並相似而太極善飛騰江湖間捕魚食之)
事類載鳴鳶(前有塵埃則丨丨丨禮)嚇鵷雛(鴟鳶得腐鼠仰丨丨丨恐奪之莊子)集
魚上(自置魚於葦間仰見鳴鳶集其上乃冠木於器旁以懼之明日澤西漁者乃刻木澤畔前日置魚者)
(目眡而去三年不敢漁劉蜕古漁父篇)視飛鳶(當吾在浪泊西里聞虜未滅之時下潦上霧海氣熏)
(烝仰丨丨丨跕跕墮水中卧念少游平生語時何可得也後馬援傳)下雙鳶(後魏托跋翰從太宗遊自)
(登東北有雙鳶飛鳴於上太宗命左右射之莫能中鳶旋飛稍高翰因而目射之二箭丨丨丨太宗嘉之賜御)
(弓矢以旌之曰射鳶都尉白帖)乘紙鳶(北齊景哲從弟黃頭使與朱姻自金鳳臺各丨丨丨以黃頭獨)
(能空紫陌乃以殺之白帖)放紙鳶(五代漢李業與隠帝狎眤丨丨丨於宫中白帖)白鳶見(晉中)
(典孝宗永和元年丨丨丨白帖)夜鳶鳴(光啓二年正月閶鄉湖城野雉及鳶夜鳴孔帖)鳶肩火
色(馬周岑文本謂所親曰周丨丨丨丨騰上必速恐不能久果年四十八而卒本傳)劉禹錫飛
鳶操(鳶飛杳杳青雲裏鳶鳴蕭蕭風四起旗尾飄揚勢漸高箭頭砉劃聲相似長空悠悠霽日懸六翮不)
(動凝非烟游鯤翔雁出其下慶雲清景相廻旋忽聞飢鳥噪相聚瞥下雲中争腐鼠騰音厲吻相喧呼仰天大)
(嚇疑鵷雛畏人避犬投高處俯啄無聲猶屢顧青鳥自愛玉山禾仙禽徒貴華亭露樸簌危巢向暮時陪鰓飽)
(腹蹲枯枝遊童挾弹一麾肘臆碎羽分人不悲天生衆禽各有類威鳳文章在仁義鷹隼儀形螻蟻心雖能戾)
(天何足貴)楊譽紙鳶賦(相彼鳶矣亦何戾天問何能爾風之力焉余因稽於造物知不得於自然)
(原其始也謀及小童徵諸哲匠蔡倫造紙公輸獻此理纖蔑以體成刷丹青而神王殷然而髠彼羽翼邈爾而)
(引夫圓吭膺繫纖縷尾續長繩俯劇驂之七達挂高臺之九層形同而和似鬭雞之養紀渻目大不覩若異鵲)
(之在彫陵因所好而毛羽思有遇而騫騰鄙宋都之退鷁暮溟海之摶鵬於是扇以扶搖縦諸寥廓絢練倏閃)
(翕赫忽霍瞬息而上千尋咄嗟而遊大漠翔鶤仰不逮逮况青鳥之與黃雀彼都人士瞻竚城隅初指冲天之)
(鶴遠言拂日之烏望有塵埃謂翻形而載旆德無音響疑避影以銜蘆始回翔於元氣終出入於高衢所以羽)
(翮既成雲霄自致期上騰以奮激何中路之顛墜力不倍風勢將控地感魚龍之失水羡蚊䖟之附驥比畫虎)
(之非真與芻狗之同棄寧待時而畜力信因人以成事吁嗟鳶兮適時與我相期知我者使我飛浮不知我者)
(謂我拘留啄腐鼠兮非所好嘯茅棟兮增至愁才與不才且異能鳴之雁適人之適將同可狎之鷗我於風兮)
(有待風於我兮何求幸接蜚廉之便因從汗漫之遊當一舉而萬里焉比夫榆枋之與鸒鳩者哉)
詩集嘯愁鳶(茅棟丨丨丨文集)盡阽鳶(南征丨丨丨杜諫懷)下林隈(飢鳶阽阽)
(丨丨丨猜意鵷雛奪鼠來瞥映斜陽上茅棟塊如岷芋坐毰毸張文潜)憑風去(誰作輕鳶壯遠觀似)
(嫌飛鳥未多端纔乘一線丨丨丨便有愚兒仰面看未必青霄因可到偶能終日遂為安扶搖不起滄溟遠笑)
(殺鵬摶似爾難王逢原紙鳶詩)
雁附鴻
格物總論(雁陽鳥狀如鵝而小泊江湖洲渚之間動計千百大者居其中令雁奴圍而警察飛)
(有先後行列秋南而春北鴻又其大者羽毛純白似鶴而大南人多採捕之)
事類候時(大夫執雁取其丨丨而行也)隨陽(陽鳥攸居注丨丨之鳥鴻雁之屬書禹貢)鴈
行(兄弟之齒以丨丨禮記)雁贄(凡贄大夫用丨雁有先後行列故以為丨繁露)雁塞(梁州界有)
(雁塞山相傳此山有大池記水雁棲集故名丨丨梁州)雁峰(衡州有回丨丨至此不過遇春而回郡志)食
黍與雁(記月令)弋鳧與雁(將翺將翔丨丨丨丨詩)虛弓而落(更嬴善射引丨)
(丨丨雁丨家語)不材而死(莊子出於山舍故人之家令竪子請曰其一能鳴其一不能鳴請宰殺主)
(人曰殺不能鳴者弟子問曰主人之雁以丨丨丨丨先生何處焉莊子笑曰周將處夫材與不材之間乎莊子)
上林得雁(蘇武在匈奴中昭帝即位數年匈奴與漢和親漢求武䓁匈奴詭言武死後漢使復至匈)
(奴常惠請其守者與俱得夜見漢使具自陳過教使者謂單于言天子射丨丨中丨丨足有繫帛書言武䓁在)
(某澤中使者大喜如惠語以讓單于單于視左右而驚謝漢使曰武䓁實在本傳)在郡食雁(後漢)
(度遼將軍皇甫規解官東歸安定鄉人有以貨買雁門太守者亦去職還家書刺謁卧不迎既入而問卿前丨)
(丨丨丨美乎本傳)銜蘆避繳(雁從風而飛以愛氣力丨丨而飛以丨矰丨淮南子)拔草除
穢(上虞縣雁為人田春銜丨丨根秋啄丨其丨是以縣官禁民不得妄害白氏帖)白為婚贄(孝敬)
(皇帝弘納妃裴而有司奏贄用白雁適苑中獲之帝喜曰漢獲朱雁為樂府歌今得丨雁丨丨丨婚乃人倫首)
(我則無慙孔氏帖)赤為中瑞(禮部蒼鳥丨丨丨丨唐百官志)誰為此詞(羯胡犯京上欲)
(遷幸復登樓置酒有一少年自言工於歌使之登且歌歌曰山川滿目淚沾衣富貴榮華能幾時不見只今汾)
(水上唯有年年秋雁飛上聞之&KR1008;然出涕顧侍臣曰丨丨丨丨對曰李嶠上曰真才子也不待曲終而去明皇)
(雜錄)可託回使(元徹柳實遇水仙既别約曰有信丨丨丨雁丨者後於回雁峯下得使者廟太平廣)
(記)羅雁取翅(臨邑縣有雁翅泊泊旁無樹木土人至春夏常於此澤丨丨鳥丨其丨以禦暑酉陽)
(雜爼)黥雁於頰(五代朱漢賓梁方東攻兖鄆鄆州朱瑾募其軍中驍勇者丨雙丨丨其丨號雁子都)
(太子聞之乃更選勇士數百人號落雁都以漢賓為指揮使及漢賓貴人猶以為朱落雁史)漢武帝
秋風辭(秋風起兮白雲飛草木黃落兮雁南飛)曹子建離繳雁賦(偉孤雁之編時)
(兮情悵兮而内傷)
鴻來賓(季秋之月鴻雁丨丨記月令)為儀(鴻漸于陸其羽可用丨丨吉易漸卦)飛遵渚
(鴻丨丨丨公歸無所詩)不失時(鴻雁春北而秋南丨丨其時管子)衛獻公射(丨丨丨戒)
(孫文子寗惠子食皆服而朝日旰而朝不召丨鴻於圃二子從之公不釋皮弁而與之言二子怒如戚左傳)
公孫彊獻(曹伯陽即位丨丨丨好田弋獲鴻丨之同上)猶鴻有翼(桓公在位管仲隰朋)
(有間有二鴻飛過桓公歎曰仲父今彼鴻鵠有時而南有時而北四方無遠者欲至而至焉唯有羽翼之故寡)
(人有仲父丨飛丨丨羽丨也)視鴻不悦(衛公與孔子語見飛鴻過仰視之色不悦子乃逝去)
(矣家語)隨軒翔舞(後漢虞國字季卿為日南太守行惠澤有雙鴻丨丨丨丨去郡乃遂還鄉卒栖)
(於墓側白氏帖)觸物增悲(張孟陽仰聽離鴻哀鳴人亦傷感丨丨丨丨同上)此安可籠
(晉郭瑀隠於臨雍谷張天錫使蓋公明徵之瑀指翔鴻以示之曰此鳥丨丨丨哉遂深逃跡公明拘其門人瑀)
(歎曰吾逃禄非逃罪豈得隠居行義害及門人乃出就徵)用以銷憂(盧思道遷武陽太守為孤)
(鴻賦曰有離羣之鴻為羅者所獲野人馴養貢之於余置諸池亭朝夕賞玩丨丨丨丨賦序)漢高祖
鴻鵠歌(鴻鵠高飛兮一舉千里羽翮已成就兮横絶四海横絶四海兮將奈何雖有矰繳兮何所施)
詩集飛不下(白水滿春塘旅雁每廻翔唼流牽弱藻斂翮帶餘霜羣浮動輕浪單泛逐孤光懸丨)
(竟丨丨亂起未成行刷翅同搖蕩一舉還故鄉沈約詠湖中雁)聲念羣(孤鴻不飲啄飛鳴丨丨丨誰憐)
(一片影相失萬重雲望盡似猶見哀多如更聞野鴉多意緒啼噪自紛紛杜孤雁詩)羣侶違(嗷嗷鴻雁)
(鳴且飛窮秋南去春北歸去寒就煖識所處天長地久棲息稀風霜酸苦稻粱微羽毛摧落身不肥徘徊反顧)
(丨丨丨哀鳴欲下洲渚非江南水闊朔雲多草長沙軟無網羅閑飛静集鳴相和違憂懷惠性匪他凌風一舉)
(君謂何韓鳴雁)幾聲來(金河秋半虜弦開雲上驚飛四散哀仙掌月明孤影過長門燈暗幾聲來雖隨)
(胡馬翩翩去豈逐春風一一廻莫厭瀟湘少人處水多菰米岸莓苔杜牧早雁)自成行(來時沙磧已冰)
(霜飛過江南木葉黃水闊天低雲暗澹朔風吹起丨丨丨歐陽)此為奴(鴻雁無定棲隨陽以南北嗟哉)
(丨丨丨至性能懇惻人將伺其怠奴輙告之急舉羣寤而飛機巧無所得夜或以火取奴鳴火因匿頻驚莫我)
(捕顧謂奴不直嗷嗷身百憂冺冺衆一息相隨入矰繳豈不聽者惑偷安與受紿自古有亡國君看雁奴篇禍)
(福甚明白王介甫雁奴)
鵠
格物總論(鵠禽之大者色白又有黃者有丹者善高翔湖海江漢間有之)
事類不浴而白(丨丨丨丨自然也莊子)寧與比翼(丨丨黃鵠丨丨乎屈平卜居)
雞不伏卵(越丨丨丨鵠丨魯雞固然矣莊子)燕安知志(丨雀丨丨鴻鵠之丨漢陳勝傳)
厚賜倍價(齊王使淳于髠獻鵠於楚見前鶴門此云鵠也)一舉千里(戚夫人欲以己子為)
(太子四皓輔太子不得動夫人泣上曰為我楚舞吾為君楚歌歌曰鴻鵠高飛兮丨丨丨丨云云歌闋夫人歔)
(欷流涕竟不易太子史詳見鴻門文集注)不知射者(莊辛謂楚王曰黃鵠游於江海丨丨丨丨已治)
(矰繳加於己也戰國策)能吞短人(鶴國男女長七寸畏海鵠鵠遇即吞之神異經)空籠以
獻(魏文侯使蔡澤獻鵠於齊在道失之獻丨丨齊侯曰勝得鵠說苑)援弓而射(奕秋誨二人奕)
(云云其一人以為有鴻鵠子將至思丨丨繳丨丨之孟)下液池中(漢昭帝太始元年黃鵠丨建章宫太)
(丨丨丨公卿上壽賜侯王宗室金錢有差白氏帖)經祠壇上(孝章元和二年廵守代宗柴望祀畢)
(黃鵠從南來丨丨丨丨同上)不成類鶩(後漢馬援書戒子弟曰龍伯高敦厚願爾曹效之效之不)
(得猶為謹飭士所謂刻鵠丨丨尚丨丨也本傳)出見如鳳(恩及羽蟲則飛鳥大為鵠丨丨丨丨凰翔)
(玉林繁露)來弔陶侃(晉陶侃字士衡丁母憂有二客丨丨不哭而去化為雙鵠冲天)嗚呼
子安(仙人死葬陵陽山下有黃鵠棲其冢邊樹上丨常丨丨丨列仙傳)羽服乘鵠(高駢為寓)
(鵠庭中設機關觸人則飛動駢衣丨丨丨之作仙去狀孔氏帖)騎射中鵠(李克用善丨丨能仰丨雙)
(丨五代莊宗紀)漢高鴻鵠歌(見前鴻門)漢武黃鵠歌(黃鵠飛兮下建章羽肅肅兮行)
(蹌蹌金為衣兮菊為裳自顧薄德兮愧爾嘉祥)李白大鵬賦(豈比夫蓬蒿之黃鵠誇金衣與菊裳)
李華齋居賦(鴻鵠遡清風凌顥氣翺翔自得於冥冥之中)
詩集奮翅起(願為雙鴻鵠丨丨丨高翔文選)矯翮逐(丨丨丨黃鵠韓)千里徘徊
(黃鵠一遠别丨丨顧丨丨送蘇子卿詩)雙翅不擘(黃鵠忍長飢丨丨久丨丨同上)鵠翅垂
雲(黃丨丨丨丨杜秦州)鵠殼攅橙(丨丨丨瓌丨韓)銜枝啄泥(雄鵠丨丨來雌鵠丨丨歸)
(巢成不生子大義當乖離韓别鵠操)據高棲卑(南山冇高樹花葉一何衰黃鵠丨其丨衆鳥丨其卑)
(韓南山高樹行)化為白鳧(黃鵠高於五尺童丨丨丨丨似老翁故種遺穗已蕩盡天寒歲莫波濤中)
(杜白雁行)
古今合璧事類備要别集卷六十六
