古今合璧事類備要别集卷六十七
宋謝維新撰
飛禽門
鸚鵡附秦吉了時樂鳥
格物總論(鸚鵡能言鳥有慧性大如鵲朱咮鈎吻翠頂金眼玄項碧羽頳足翠尾尾長凡鳥四)
(指三向前一向後此獨兩指向前兩指向後行則以口啄地然後足從之言語音圓滑亦最惜毛羽喜潔)
(淨惡垢汙又有白者秦吉了大約似鸚鵡腦有黃肉冠時樂鳥丹首紅臆朱冠綠翼鶯領文背糅以五色)
(與鸚鵡狀亦同而毛尾全異其心聰慧護主報恩尤非凡禽比鳴云天下太平有道則見皆嶺南所産靈)
(鳥也)
事類靈禽(鸚鵡西域丨丨兩指向前也異物志)惠鳥(郭璞鸚鵡贊)願先生賦(後漢)
(禰衡字正平少有才辯而尚氣傲曹操欲見之不肯操不欲殺之送劉表復侮慢表不能容以江夏太守黃祖)
(性急故送衡與之祖長子射為章陵太守尤善於衡射大會賓客人有獻鸚鵡者射舉札於衡前曰丨丨丨丨)
(之攬筆而作辭彩甚麗後黃祖殺之本傳)詔羣臣賦(宋元嘉二十一年湘州獻赤鸚鵡丨丨丨為丨)
(之白氏帖)獻能言鳥(丨丨丨丨注鸚鵡漢異物志)獻能歌鳥(宋天監二年丨丨丨丨不)
(納白氏帖)令歸本土(漢興平元年益州獻鸚鵡三隻日夜食三升麻子今穀貴此鳥無益有損可付)
(安西將軍楊定國丨丨丨丨同上)詔付使者(貞觀五年新羅獻女樂二太宗曰北林邑獻鸚鵡數)
(言思鄉丐還况於人乎丨丨丨丨歸之孔氏帖)名白頭翁(諸葛恪在吳主座有鳥飛過恪曰白頭翁)
(張昭在座疑恪譏之乃曰恪欺陛下不聞有鳥丨丨丨丨若有請覓白頭母恪聞鳥有鸚鵡請覓鸚父昭不能)
(對白氏帖)呼白鸚鵡(韓渥與姚洎皆為翰林學士從昭宗幸岐渥每與兩敇使會棋兩使稍不勝洎)
(即以手壞之渥丨為丨丨丨金鸞記)教啄鸇脚(張華有白鸚鵡華每出行還輒說僮僕善惡後遂無)
(言華問其故鳥云見藏甕中何由得知公後在外令喚鸚鵡鸚鵡曰昨夜夢惡不宜出戶公猶強之至庭為鸇)
(所搏丨其丨丨丨獲免)大如鴨母(廣州一根社出鸚鵡五色曾見其白色者大如鴨母白氏帖)
呼雪衣娘(開元中嶺南獻白鸚鵡養之宫中歲久頗聰慧洞曉言辭上及貴妃皆呼雪衣娘性既馴)
(擾常縱其飲啄飛鳴然亦不離屏幃間上令以近代詞臣詩篇授之數遍便可諷誦上每與貴妃及諸王博戲)
(上稍不勝左右丨丨丨丨必飛入局中鼓舞以亂其行列或啄嬪御及諸王手使不能爭道忽一日飛上貴妃)
(鏡臺語曰雪衣娘昨夜夢為鷙鳥所搏將盡於此乎上使貴妃授以多心經記誦頗精熟日夜不息若懼禍難)
(有所禳者上與貴妃出於别殿貴妃置雪衣娘於步輦竿上與之同出既至上命從官校獵於殿下鸚鵡方戲)
(於殿上瞥有鷹搏之而斃上與貴妃歎息久之遂命瘞於苑中為之冡呼為鸚鵡冢明皇雜錄)封綠衣
(長安豪民楊崇義妻劉氏與隣舍兒李弇私通同謀害崇義埋井中劉氏訴於官府縣官詣所居檢校架上鸚)
(鵡忽然曰殺家主者李弇也遂執訊得實明皇封為綠衣使者天寶遺事)鸚鵡訴寒(環王貞觀時獻)
(五色鸚鵡白丨丨丨丨有詔還之孔氏帖)鸚鵡叱咤(明皇時有五色鸚鵡能言上令左右試牽帝衣)
(鳥輒瞋目叱咤岐府文學熊延京獻鸚鵡篇以贊其事張燕公有表賀稱為時樂鳥雜俎)鸚鵡傳呼
(蔡相確貶新州侍兒名琵琶終焉有鸚鵡甚慧公每扣響板丨丨丨丨其名琵琶卒後誤觸響板鸚鵡猶傳呼)
(不已公悒悒不樂有詩云鸚鵡言猶在琵琶事已非傷心瘴江水同渡不同歸又作送將歸賦未幾公果下世)
漢禰衡賦(時黃祖太子射賓客大會有獻鸚鵡者舉此酒於衡前曰禰處士今日無用娛賓切以)
(鳥自遠而至明慧聰善羽族之可貴願先生為之賦使四坐咸共榮觀不亦可乎衡因為賦筆不停綴文不加)
(點其辭曰德維西域之靈鳥挺自然之竒姿體金精之妙質含火之明輝性辯慧而能言兮才聰明以識機)
(故其嬉遊高峻栖跱幽深飛不妄集翔必擇林紺趾丹觜綠衣翠衿采采麗容咬咬好音雖同族於羽毛固殊)
(智而異心配鸞鳳而等美偉靈表之可嘉命虞人於壠坻訟伯益於流沙跨崑崙而播弋冠雲霓而張羅雖綱)
(維之備設終一目之所加且其容止閒暇守植安停逼之不懼撫之不驚寧順從以遠害不違忤以喪生故獻)
(全者受賞而傷肌者被刑爾乃歸窮委命離羣喪佀閑以彫籠剪其翅羽流飄萬里崎嶇重阻踰峴越障載罹)
(寒署女辭家而適人臣出身而事主彼賢哲之逄患猶棲遲以羇旅矧禽鳥之微物能馴擾以安處眷西路而)
(長懷望故鄉而延佇忖陋體之腥臊亦何勞於鼎俎嗟禄命之衰簿奚遭時之險巇豈言語以階亂將不密以)
(致危痛母子之永隔哀伉儷之生離匪餘年之足惜慜衆雛之無知背蠻夷之下國侍君子之光儀懼名實之)
(不副恥才能之無竒羨西都之沃壤識苦樂之異宜懷代越之悠思故每言而稱斯若乃少昊司辰蓐收整轡)
(嚴霜初降凉風蕭瑟長吟遠慕哀鳴感類音聲凄以激揚容貌慘以顦顇聞之者悲傷見之者隕淚放臣為之)
(屢歎棄妻為之歔欷感平生之遊處兮若塤箎之相須何今日之兩絶兮若胡越之異區順櫳檻以俯仰窺戶)
(牖以踟蹰相崑山之高嶽思鄧林之扶疎顧六翮之殘毁雖奮迅其焉如心懷歸而弗果徒怨毒於一隅苟竭)
(心於所事敢背惠而忘初託輕鄙之微命委陋賤之薄軀期守死以報德甘盡辭以效愚恃隆恩於既往庶彌)
(久而不渝惡孔融薦彌衡以為淑質正亮英才卓礫志懷霜雪疾若讎任座史魚殆無以過若衡等輩不可)
(多得數稱述於曹操操欲見之衡素相輕疾不肯往而數有恣言操懷忿因召之擊鼔裸身辱之融為見操說)
(其狂疾冀得自謝操喜勅門者有客便通待之極宴衡乃坐於營門言語悖逆操怒送與劉表衡為融所薦東)
(坡謂融視操特鬼蜮之雄其勢决不兩立非融誅操則操害融而衡平生唯善融及楊脩常稱曰大兒孔文舉)
(小兒楊德祖融脩皆死於操手衡無由得全漢史言其尚氣剛傲矯時玩物此蓋不知其鄙賤曹操故陷身危)
(機所謂狂悖者必誦斥其有僭竊之意耳劉表復不能容以與黃祖觀其所著鸚鵡賦專以自况一篇之中三)
(致意焉予每三復其文而悲傷之李太白詩云魏帝營八極蟻觀一禰衡黃祖斗筲人殺之受惡名吳江賦鸚)
(鵡落筆超羣英鏘鏘振金石句句欲飛鳴鷙鴞啄孤鳳千春傷我情此篇最為精當)宋謝莊賦(惠梏)
(昭大天機自曉審國音於中華逹方聲於遐表及其雲移霞峙雪委雨翻陸離翬衞容與傾軒躍林飛岫煥若)
(輕電之勢月圓光於綠水雲瀉影於青林)
時樂鳥南海貢來(伏見天恩以靈異鸚鵡乃熊延京所述篇出示朝列臣按南海異物志有)
(時樂鳥鳴云天下太平有道則見今此鳥本丨丨丨丨與鸚鵡狀同而毛尾全異其心聰性辯護主報恩固非)
(凡人實瑞經爾謂時樂鳥延京雖叙其事未正其名望編國史以彰聖瑞臣竊聞延京獻詩一首張說集詩見)
(後)
詩集雕檻紅縚(華屋日漸高丨丨繫丨丨故國隴山樹美人金剪刀避籠交翠尾礪觜靜新毛)
(不念三緘事世途皆爾曹杜甫)雕籠翠羽(莫恨丨丨丨丨殘江南地煖隴西寒勸君不用分明語語)
(得分明出轉難羅鄴)常恐思歸(隴西鸚鵡到江東養得經年觜漸紅丨丨丨丨先剪翅每因餧食暫)
(開籠人憐巧語情雖重鳥憶高飛意不同應似朱門歌舞妓深藏牢閉後房中白居易)偏能識主
(養來鸚鵡觜初紅宜在朱樓綉戶中頻學喚人緣性慧丨丨丨丨為情通斂毛睡自難銷日嚲翅愁時願見風)
(誰遣聰明好顔色事須安置入深籠劉禹錫)翠衫短盡(鸚鵡含愁思聰明憶别離丨丨渾丨丨紅)
(觜謾多知未有開籠日空殘宿舊枝世人憐復損何用羽毛竒杜甫)玉鏁閒拘(一入秦宫裏千山隴)
(樹秋能言依婦女學語類俳優丨丨丨丨束金籠不自由哀良是黃鳥死為穆公羞梅聖俞)更向君
前語(莫把金籠閉鸚鵡箇箇分明解人語忽然丨丨丨丨丨三十六宫愁幾許蘇郁)強作人間
語(雲木何時兩翅翻玉籠金鏁秪煩冤直須丨丨丨丨丨舉世無人解語言荆公)
秦吉了爾是能言鳥(秦吉了出南中彩毛青黑花頸紅耳聰心慧舌端巧鳥語人言無不)
(通昨日長爪鳶今朝大觜烏鳶捎乳燕一窠覆烏啄母雞雙眼枯雞號墮地燕驚去然後食卵攫其雛豈無鵰)
(與鶚嗉中肉飽不肯搏亦有鸞鶴羣閒立颺高如不聞秦吉了人言丨丨丨丨丨豈不見雞燕之冤苦吾聞鳳)
(凰百鳥王爾竟不為鳳凰之前致一言安用噪噪閒言語白居易)
時樂鳥名聞不可尋(舊聞南海出靈禽時樂丨丨丨丨丨形貌乍聞鸚鵡類精神别稟鳳)
(凰心千年待聖方輕舉萬里呈材無伴佀紅茸糅綉好毛衣清泠謳啞好言語内人試取御衣牽啄手嗔聲不)
(許前心願陽烏常保日志嫌隂鶴欲凌天天晴玩訝良無己察圖果見祥經裏本持祥瑞感明主還用文章比)
(君子自憐弱羽詎堪珍喜共華篇來示人一見嚶嚶報恩鳥多慙碌碌具官臣張說)
鸜鵒
格物總論(鸜鵒似鵙而有幘色純黑金眼宂居一名寒臯斷舌可使言語鸜字亦作鴝亦慧鳥)
(也)
事類中國有之(鸜鵒不踰濟注無妨於中丨丨丨禮考工記)童謠有是(魯昭公二)
(十五年有鸜鵒來巢書所無也師已曰異哉吾聞文武之世丨丨丨丨鴝之鵒之公出辱之鴝鵒之羽公在外)
(野往饋之馬鴝鵒咮之公在乾侯徵褰與襦鴝鵒之巢遠在遥遥稠父喪勞宋父以驕鴝鵒鴝鵒往歌來哭丨)
(丨丨丨今鴝鵒來巢其將及乎左傳)着衣幘舞(晉謝尚字仁祖及長博綜衆藝王導比之王戎辟為)
(掾始到府導有勝會謂曰聞君能作鴝鵒舞尚便丨丨丨而丨坐者撫掌擊節尚俯仰其中傍若無人其率詣)
(如此本傳)聽琵琶曲(晉司空桓豁在荆有參軍剪五月五日鸜鵒舌教令學語遂無所不名顧參軍)
(彈琵琶每立聽移時幽冥錄)學&KR1604;鼻語(善效人語聲司空大會吏佐令悉效四坐語無不絶似有)
(生&KR1604;鼻語難學學之不似因納頭甕中以效焉遂與&KR1604;者語聲不異)白盜牛肉(主典人於鸜鵒前盜)
(物參軍如厠鸜鵒伺無人密丨主典人盜某物參軍銜之而未發後丨丨丨鴝鵒復白參軍曰汝盜肉應有驗)
(鴝鵒曰以新荷褁着屏風後檢之果獲痛加法並同上)有銜魚袋(秘書少監崔行功未得大夫前)
(忽丨鸜鵒丨一物入其室乃丨丨鉤缺不數日加大夫也同史異集)請殺此人(盜者患鴝鵒白盜肉)
(以熱湯灌殺之參軍為之悲傷累日遂丨丨丨丨以報其怨司空教曰原殺鴝鵒之痛誠合論殺不可以禽鳥)
(故極之於法令止五歲刑也幽冥錄)使進天子(貞元十一年五月戊辰愈東歸癸酉自潼關出息於)
(河隂時始去京師有不遇時之歎見行有籠白烏白鴝鵒而西者號於道曰某土之守某官丨使者丨於丨丨)
(東西行者避路莫敢正目焉韓愈感二鳥賦序)鴝鵒食蝗(五代乾祐元年七月戊申丨丨丨丨丙辰)
(禁捕孔氏帖)鴝鵒勝鸚(丨丨舊言可使取火效人言丨丨鵡取其目睛和人乳研滴眼中能見煙)
(霄外物酉陽雜俎)韋應物白鴝鵒歌(鸜鵒鸜鵒衆皆蓬蒿下爾自三山來掌上時拂拭人)
(心鳥意自無猜)
詩集不足登俎(有鳥名鴝鵒力不能高飛肉味丨丨鼎丨胡為見羈虞羅中杜甫冬狩行)
空欲銜環(日夕依仁全羽翼丨丨丨丨非報德)呼傳鴝鵒令(丨丨丨丨丨韓愈城南聯)
(句)未知鸜鵒語(風晴日煖搖雙竹竹間相語兩鴝鵒鴝鵒之肉不可肴人生不材果為福子舟)
(之筆利如錐千變萬化皆天機丨丨筆下丨丨丨何似夢中胡蝶舞山谷戲詠子舟畫竹間兩鴝鵒)飛上
野桑枝(牛背雙鴝鵒煙陂共入時草枯行齧美日晩趁羣遲間載寧辭遠相鳴不問雌初驚牧人去丨)
(丨丨丨丨梅聖俞)
百舌
格物總論(百舌反舌鳥蒼毛尖觜形小於鴝鵒能反覆其舌隨百鳥之音故謂之百舌春二三)
(月鳴至五月無聲亦候禽也或以為即鶯未知其果然否)
事類食蚯蚓(春囀夏止惟丨丨丨朝野命載)傲百鳥(變易其聲丨丨丨之鳴記月令注)
解杜詩句(山谷云余讀周書月令反舌無聲讒人在側乃丨丨丨過時如發口君側有讒人丨)
詩集報春(百舌來何處重重秪丨丨知音兼衆語整翮豈多身杜甫)報曉(星未渡河先丨丨唐)
(詩)五更頭(一家千里外百舌丨丨丨顧况早春)萬變乘春(曉星零落春雲低初聞百舌問)
(關啼花樹滿空迷處所搖動繁英墜紅而笙簧百囀音韻多黃鸝吞聲燕無語東方朝日遲遲升迎風弄景如)
(自矜數聲不盡又飛去何許相逢綠楊路綿蠻宛轉似娛人一心百舌何紛紜酡顔俠少停歌聽墜珥妖姬和)
(睡聞可憐光景何時盡誰能低回避鷹隼廷尉張羅似不聞潘郎挾彈無情損天生羽族爾何微舌端丨丨丨)
(丨揮南方朱鳥一朝見索寞無言高下飛劉夢得百舌吟)百種巧言(柳條初重草初肥煙濕園林晩)
(未晞丨丨堪憐丨丨語一般惟欠好毛衣欺凌紅杏從頭宿諷刺黃鸝趁背飛誰道間關便多事更能緘默送)
(芳菲林君復)未聞鳳凰(一冬常噤嘿乘春何多舌蒼毛無文章尖觜若騰說曉升高高樹百鳥言)
(漏泄只丨丨丨丨有亦學不徹傷哉古辯士往往遭車裂梅聖俞)學盡衆禽(丨丨丨丨鳴終無自)
(己言深山喬木底緘口過平生張芸叟)自無一語(衆禽乘春喉吻生滿林無限啼新晴南園花木)
(正繁盛小小大大皆來鳴藏枝映葉復誰使不肯停住出常嚶嚶就中百舌最無謂滿口學盡羣鳥聲丨丨丨丨)
(於己徒爾嘲&KR1116;誇從横朝朝泊我高柳上叫破一窗殘月明幽人隠睡正酣美無計可奈遭爾驚少年挾彈彼)
(誰者安得為我來五更文與可)不是多言(曉語月斜樹畫啼春霽天胸中多有激丨丨故丨丨張文)
(潛)
古今合璧事類備要别集卷六十七
