古今合璧事類備要前集卷三十七
宋謝維新撰
科舉門
科舉
事類獻士(古者天子之制諸侯歲丨貢丨於天子天子試之於射宮射義)設科(取士有三學館)
(曰生徒州縣曰鄉貢天子自詔曰制舉選舉志)貢士(唐丨丨之科有秀才有明經有進士有明法有書有)
(筭每歲仲冬郡縣館監課試其成者長吏會屬僚設賓主陳俎豆備管弦牲用少牢行鄉飲酒禮歌鹿鳴之詩)
(召耆老叙少長而觀焉既餞而與計偕其不在館學而舉者謂之鄉貢唐史)舉人(方今舉士明詔方下)
(固已驅馳府寺之廷出入王公之第陳篇希恩奏記誓報故俗號丨丨皆穪覓舉唐薛登疏)賢能書
(地方鄉大夫之職云三年則大比考其德行道藝而興賢者能者鄉老及鄉大夫羣吏獻丨丨之丨於王王受)
(之登於天府周禮)進士科(唐薛登疏曰古之取士考素行之碩詢鄉曲之學以敦朴為先刊文為後)
(以計貢賢愚為州之榮辱李陵降而隴西慙干木隱而西河美卻冀以禮遜升而晉人知禮文翁以經術教而)
(蜀士多儒未有上行而下不從也漢之求士必觀其行魏取放達晉先門閥梁陳尚詞賦隋文納李諤之言禁)
(浮詞煬帝始置丨丨丨後生馳逐競綴小文名曰策學以浮為貴本傳)列方物(武后長夀二年始令)
(舉人獻歲丨於丨丨前以備充庭通典)歌鹿鳴(見前貢士下注)郡守勸駕(高祖詔曰賢士)
(大夫既與我定有天下而不與吾共安利之可乎有肯從我遊者吾能尊顯之以布告天下其有稱明德者御)
(史中執法丨丨必身丨為之丨遣詣丞相府漢高帝紀)縣次續食(武帝詔召吏人有明當世之務)
(習先聖之術者丨丨丨丨令與計偕今至闔郡不薦一人其與中二千石禮官博士議不舉者罸有司議曰不)
(舉士一則黜爵再則削地三則黜爵削地畢矣武帝紀)隔截進士(陳彭年任翰林學士求對歸詣)
(政府王文正公旦延見之陳起呈其狀曰科場條貫公投之於地曰内翰做官幾日待丨丨天下丨丨陳惶懼)
(而退遺事)變為學究(王荆公改科舉暮年曰本欲變學究為秀才不謂丨秀才丨丨丨盖舉子專誦)
(王氏章句而不解義正如學究誦註疏耳談叢)
詩集計吏(諺曰槐花黃舉子忙唐翁承贊詩曰雨中粧點望中黃勾引蟬聲送夕陽憶得當年隨丨)
(丨馬蹄終日為君忙)秀才(馬蹄聲特特去入天子國借問去是誰丨丨皇甫湜含吐一腹文八音兼五色)
(主文有崔李郁郁為朝德青銅鏡必明朱絲䋲必直稱意太平年願子長相憶送皇甫湜赴舉)
發舉
事類沅江鼈(盧肇赴舉先達問所從來曰某袁民也先達曰袁出舉人耶荅曰袁之舉人亦猶丨)
(丨丨甲九肋者稀摭言)蓬山鼇(盧肇江西解末有謝啓云巨鼇屭贔首冠蓬山有司怪其語荅曰頑)
(石處山巨魚戴之非首冠耶同上)卜珓得吉(孟賓於華山神丨丨有如一年乞一珓凡六擲丨上)
(上大丨後果六舉及第郡國雅談)夢柩發薦(秦少游丨發殯而葬之者云是劉發之丨是歲丨首)
(丨東坡集)
詩集鄉曲英(送河南府秀才詩云吾皇紹祖烈天下再太平詔下諸郡國歲貢丨丨丨韓文)
省試
事類設衛(武德以來禮部閱試之日皆嚴丨兵丨荐棘圍之搜索衣服譏伺出入以防偽濫焉出通)
(典)糊名(武后以吏部選人多不實乃令試目自丨其丨暗考以定等第唐史)不繼燭(唐制禮部)
(試舉人夜以三鼓為限本朝率用白畫丨許丨丨國朝事實)無上請(禮部貢院言近年進上惟鈔略)
(古今文賦懷挾入試昨者御試以正經命題多懵所出則知題目不示以出處也大中祥符元年試禮部進士)
(内出清明象天賦等題仍錄題解摹印以示之至景祐元年始詔試日進士題目具經史所出摹印給之更不)
(許上請容齋隨筆)號榜花(唐大中以來禮部放榜有姓氏稀僻者丨曰丨丨唐史)造榜天
(唐陸扆舉進士時方遷幸六月榜出甚暑李士轍戲曰丨丨丨也譏扆進非其時也本傳)南院東牆
(唐舊制都省考試南院放榜丨丨丨丨别築起一堵高丈餘天辨色自北院將榜南院張之國史補)淡墨
氊筆(李紆侍郎放舉人命筆吏勒紙書榜未及填禮部貢院字吏得疾令史王㫤亦善書詔令終其事值)
(㫤醉以氊筆染不能加墨迨明方覺字體濃淡相間反致其妍自後法之遂為故事賈魏公談錄又進士榜粘)
(黃紙四張以丨丨丨丨書禮部貢院四字粘於榜首摭言)中書詳覆(長慶三年正月禮部侍郎王起)
(奏曰伏以禮部放榜之後遠近誤傳非便臣請今年進士堪及第者本司考試訖其詩賦先送丨丨門下丨丨)
(候敇下本司然後凖例大字放榜從之出國史)貴游覆試(王祐知舉陶穀子邴登第上遽命中書覆)
(試詔自今舉人凡關食禄之家皆令覆試)白衣卿相(進士科始隋大中盛貞觀永徽之際縉紳雖位)
(極人臣不由進士者不以為美其推重謂之白衣卿相以白衣之士即卿相之資也重之如此出通典)白
袍士子(有客譏宋濟曰近日白袍子何太紛紛濟曰由緋袍子紫袍子紛紛化使然也云云國史補)
列棘坐廡下(舒元輿舉進士見有司鈎校苛切既試尚書雖冰炭脂炬飡具皆人自將吏唱名乃)
(得入丨丨圍席丨丨丨因上書言古貢士未有輕於此者羅棘遮截疑其姦非所以求忠直也本傳)圍棘
閉省門(和凝知貢舉是時進士多浮薄喜為諠譁以動主司有司每放榜則丨以丨丨丨丨絶人出入)
(以為常凝徹棘開門而士皆肅然無譁所取皆一時之秀稱為得人本傳)
詩集建福鼓(新進士放榜後翌日排建福門候謁宰相有詩曰華陽館裏鍾聲起丨丨門前丨動)
(時即其事也南部新書)都堂燭(褒衣博帶滿塵埃獨上丨丨納卷回蓬巷幾時聞吉語棘籬何日免)
(重來三條丨盡鐘初動九轉丹成鼎未開殘月漸低人擾擾不知誰是謫仙才韋承矩白蓮千朵照廊明一片)
(承平雅頌聲更報第三條燭盡文昌風景寫難成薛能)
登第
事類龍虎榜(唐歐陽詹與韓愈李觀李絳崔羣王涯聯第進士皆天下選時稱丨丨丨歐陽詹傳)
千佛經(唐張倬柬之之孫數舉進士不第捧登科記頂上戴之曰此丨丨名丨摭言)前進士
(得第謂之丨丨丨俱捷謂之同年列姓名於慈恩寺謂之題名籍而入選謂之春關不捷而醉飽謂之打眊燥)
(李肇國史補)新郎君(薛逢晩年厄於宦途策羸馬赴朝值新進士綴行而出遊團司使百數十人見)
(逢行李蕭然前導曰回避丨丨丨逢輾然遣介語曰莫貧相阿婆三五少年時也曾東塗西抹來摭言)阿
孩兒(苗台符年十六張讀年十七同年進士同佐鄭少師宣州幕嘗列題西明寺中或竊注曰一雙新進)
(士兩箇丨丨丨同上)陳橘皮(給事中喬舜知舉進士及第者五人皆以舉數升降等甲無名子謂喬之)
(榜類丨丨丨年多者居上南唐近事)期集院(進士榜出便往丨丨丨狀元請一人為錄事其餘主宴主)
(酒主樂探花主茶之類主樂兩人一人主飲妓放榜後大科頭兩人第一部也小科頭一人第二部也常宴小)
(科頭主之大宴大科頭主之同上)慈恩塔(神龍以來杏園宴罷於慈恩寺塔下題名他時有將相則)
(朱書之摭言)破天荒(荆州人每歲解舉人多不成名號天荒解劉蛻以荆州解及第號丨丨丨北夢)
(瑣言)燒尾宴(士人初登第必展歡宴謂之燒尾說者云虎化為人惟尾不化須得燒去乃化又說新羊)
(入羣羊抵觸須燒其尾乃定又說魚躍龍門化為龍時必雷為燒其尾乃得化聞見錄)泥金信(新進)
(士及第以泥金貼子附家信謂之丨丨丨開元遺事)淡墨榜(見前省試類注)櫻桃宴(宴名有九)
(五曰櫻桃六曰月登雜詳上尤重丨丨丨櫻桃之熟和以糖酪摭言)燈毬會(唐進士開宴會於曲江亭)
(既徹饌則移樂泛舟又有丨閣打丨之丨唐制)曲江題名(武帝即位宰相李德裕尤惡進士初舉人)
(既及第綴行通名詣主司第謝主生拜主司荅拜乃叙齒謝恩遂升階與公卿觀者皆坐酒數行乃赴期集又)
(有丨丨會丨丨席至是德裕奏國家設科取士而附黨背公自為門生自今一見有司而止其期集丨丨丨丨)
(唐選舉志)杏園會宴(進士丨丨初丨謂之探花丨以少俊二人為探花使遍遊名園若他人先折得)
(名花則二人被罸秦中記選最年少者三人為探花使世謂之探花郎東軒筆錄)載妓尋春(唐進)
(士會燕曲江崔彖請告假不赴乃以彫幰丨丨遊觀為團司所發崔沆為主罸錄事判云深攙蓆帽密映氊車)
(紫陌丨丨便隔同年之面青雲得路可知異日之心摭言)錫宴簪花(温公曰吾性不喜華靡二十沗)
(科名聞喜宴獨不簪花同年曰君賜不可違也乃簪一花家傳)見鼠銜卷(杜鎬龍圖江南名士植之)
(祖也初登第時將試前夕丨大丨丨丨於前視之乃孝經正義明日果於正義中出題三道本傳)夢狗
撆箭(裴元質舉進士夜夢一狗從竇出挽弓射之其箭遂撆以為不祥夢神解之曰苟第字頭也弓者第)
(字身也箭者第字豎也有撆為第也尋唱第朝野僉議)因弟受撻(李景莊老於場屋每被黜母輙)
(撻景譲景莊兄宰相謂主司曰李景莊今歲不可不收可憐彼兄每歲受撻由是始得及第唐武宗紀)與
兄同登(曾鞏子固嘉祐二年歐陽永叔知貢舉子固兄弟四人同登科同上)自取儒科(李宗)
(諤昉之子七歲能屬文恥以父任得官獨由鄉舉既第進士授校書郎同上)再擢科第(元厚之舉)
(進士擢高第殿試被黜復舉進士中第同上)夢立斗下(袁郭初應舉丨丨丨丨果第七人及第同)
(上)夢登塔上(孫夢得初名貫字道卿嘗語予曰某舉進士過長安丨丨丨丨見持一大文卷者問)
(之云來年春榜索而視之不可問其間有孫貫否曰惟第三人有孫抃既寤遂改名抃明年果然東齋記事)
詩集摘髭(佳句喧衆口考官敢瑕疵連年收科第若丨頷下丨韓退之)拔旗(一戰文場丨趙)
(丨便調金鼎佐無為跋敇案前人到少築沙堤上馬歸遲㠪仁裕)折桂(丨丨一枝先許我穿楊三葉盡)
(驚人白樂天)看花(春風得意馬蹄疾一日丨盡長安丨孟東野)躍馬(洗眼上林看丨丨賀詩先)
(到古宣城坡詩)騎驢(咸通中舉子車服太盛楊雲翼欲令丨丨時有詩曰看看詔下盡丨丨紫軸緋氊滿)
(九衢盧氏雜記)姓字新(鶴使曉來華表上分明說得帝都春門開閶闔星河在榜注神仙丨丨丨韓持)
(國)雲泥隔(春官南院院牆東曉色初明日色紅文字一千重馬擁喜歡三十二人同眼看魚變辭凡)
(水心逐鶯飛弄曉風莫怪丨丨從此丨總曾惆悵去年中陳標)離席帽(國初猶襲唐士子皆曳袍重戴)
(出則席帽自隨李巽累舉不第鄉人曰李秀才不知甚時席帽離身及第後乃遺鄉人詩曰當年蹤跡困泥塵)
(不意乘時亦化鱗為報鄉閭親戚道如今席帽已離身詩話)盖番氊(唐太和八年放進士多貧士無)
(名子作詩曰乞兒還有大通年六十三人籠仗全薛庶凖前驅瘦馬范酇依舊丨丨丨秦中記)抛白紵
(閑思蓬島會神仙二百同年最少年利市襴衫丨丨丨風流名字寫紅牋歌樓夜宴停銀燭柳巷春泥汚錦韉)
(王禹偁)爛銀袍(元和十三載李源公榜三十三人皆取寒素時有詩曰元和天子丙申年三十三人)
(同得仙袍似爛銀衣似錦相將白日上青天)花迎馬(天上高高月桂叢分明四十一枝風滿懷春色)
(向人動遮路亂丨丨丨紅鶴馭迥飄雲雨外蘭亭不在管絃中居然盡是前賢事何必青樓倚碧空摭言載趙)
(嘏)雲隨步(青丨丨丨登華榻紅雪飄香入杏園王禹偁)三清路(丹霞照上丨丨丨瑞錦裁)
(成五色毫預想平生騰躍處龍津春碧醉仙桃鄭谷)一字橋(三春省壁鶯遷榜丨丨天津馬渡丨劉禹)
(錫)擇壻車(囊空不辦尋春馬眼亂行看丨丨丨註尋春馬謂孟郊春風得意馬蹄疾丨丨丨謂唐進)
(士開宴常寄曲江亭其日公卿家縱觀鈿車珠鞅櫛比而至中東床者十八九詩話)上渡船(孟賓于獻)
(主司詩云那堪雨後更聞蟬溪隔重湖路九千憶昔故園楊柳岸全家送丨丨頭丨主司見之自謂得之晚當)
(年中第興國初歸連上吉守贈之詩末句曰今日還家莫惆悵不同初丨丨頭丨雅言參述)紅粧問
(金榜題名墨尚新今年依舊去年春花間每被丨丨丨何事重來只一人何扶)紅裙看(舒王有詩云却)
(憶金明池上路丨丨争看綠衣郎歐公謂舒王曰謹愿者亦復為之耶)少年登第(白樂天登第時)
(年二十七詩云慈恩塔下題名處十七人中最少年詩話)五子登科(竇禹鈞有子五人儀儼偁侃仁)
(俱登科馮道贈之詩曰燕山竇十郎教子以義方靈椿一株老丹桂五枝芳古今詩話)兄弟繼第
(樂天與弟敏中行簡三人相繼皆中第樂天作詩云自憐郡姓為儒少豈料詞場中第頻桂折一枝先許我楊)
(穿三葉盡驚人漁隱叢話)子弟及第(張師錫年八十餘丨丨丨丨作詩曰御榜今朝至見名心始安)
(爾能俱中第吾遂可休官賀客留連飲家書反覆看世科雖不繼得慰二親難青箱雜記)南宫第四
(張文景以古文馳名第四人登第不厭所望有詩云驚天動地張文景只得丨丨丨丨人續歸田錄)金榜
十三(孟賓于湖湘連上人與李昉同擢第後昉寄賓于詩曰初擕書劔别湘潭丨丨標名第丨丨昔日聲)
(名喧洛下只今詩句滿江南江南野史)止壓一人(周師厚在鄭獬榜及第只壓得陳傳自賦詩云)
(有眼不堪看鄭獬回頭猶喜見陳傳周師厚詩)殿居榜尾(紹興丙午正奏名第一人王十朋特奏名)
(第一人李三錫時宗室子丨丨丨丨不樂或以詩戲之曰舉頭雖不窺王十伸脚猶能踏李三)
殿試
事類分科射策(漢之射策與對策不同按蕭望之傳射謂為難問疑義書於策量其大小暑為)
(甲乙之科不使彰顯射者隨其所得而釋之對者顯問以政事經義觀其所對文詞定高下孔氏雜說)坐
朝按試(北齊選舉多沿後魏之制皇帝出坐於朝堂中楹其有濫劣者飲墨水一勝文理孟浪者奪席)
(脫容刀云云通典)殿試舉人(則天永昌元年二月策問貢舉人於洛城殿前殿試自此始唐史)
策試進士(吕公著知貢舉密奏曰天子臨軒策士而用詩賦非舉賢求治之意今來廷試乞出自宸)
(衷唯以詔策咨詢治道自是上臨軒始以丨丨丨丨吕家傳)御殿唱名(開寳六年因徐士廉伐鼓)
(訟不公帝御講武殿覆試御試自此始賜詩自興國二年吕蒙正榜始分甲次自興國八年王世則榜始及第)
(日賜袍笏自祥符中姚曄榜始賜宴自吕蒙正榜始賜同進士出身自王世則榜唱名自雍熙二年梁顥榜彌)
(封謄錄覆考闕國朝始於祥符景德之間事實)分第授官(正奏名第一甲賜進士及第第二甲)
(同第三甲第四甲賜進士出身第五甲賜同進士出身特奏名第闕)
殿試糊名(淳化三年闕)
(一刻數詩)
(一日十賦陳靖上䟽請糊名考校上嘉納之始糊名第優劣太宗)殿試無黜(本朝進士過省赴殿)
(尚有被黜者遠方寒士殿試下貧不能歸多失所有赴河而死者仁宗聞之惻然自此殿試不黜雖雜犯亦收)
(之末名國史)燭賜舉人(舊例廷試舉人至暮者許賜燭然殿深易黑日昃則殿上燭出矣慶元五)
(年上初策士江西正奏名進士黃寔嚴州特奏名進士皇甫鑑納卷最後廉州特奏名進士劉嘉猷賜燭至一更四)
(點御藥院言故事賜燭正奏名降一甲特奏名降一等朝野雜記)旨除通判(太祖幸西都張文定)
(公齊賢獻十策帝歸謂太宗曰吾幸西都為汝得一張齊賢宰相也太宗即位齊賢方赴廷試帝欲其居上甲)
(有司置於丙科帝不悅有丨一榜盡丨京官丨丨文定得將作監丞通判衡州不十年位宰相聞見錄)祝
諫稱謝(慶歴五年仁宗臨軒賜進士第詳議官丨丨侍廷中男唐次諮季許及一壻皆擢第每唱一名)
(祝即丨丨是日諫五拜殿下仁宗嘉賞之澠水燕談)黨鎛降名(熙寧二年廷試罷三題專以策取士)
(非雜犯不復黜然五路舉人尤為疎略黃道夫榜傳臚至第四甲黨鎛卷子神宗大笑曰此人何由過省知舉)
(舒信道對以五路人用分數末名過省上命降作第五甲末自後人日益廣宣和七年沈元用榜正奏名殿試)
(至八百五人國史)
詩集新郎君(雲龍山下試春衣放鶴亭前送落暉一色杏花三十里丨丨丨去馬如飛東坡送蜀)
(人到殿)黃甲字(黃怕開封出奏篇銀袍二百玉階前威顔咫尺瞻中扆名姓傳呼下九天宫墨旋題)
(丨丨丨禁門已簇杏花韉孤臣拜賜交悲喜相望先芬五十年蔡持正崇政殿放榜)
狀元
事類爭狀元(太祖時王嗣宗與趙昌言丨丨丨於殿前乃命二人手摶約勝者與之趙昌言髮秃)
(嗣宗毆其幞頭墜地趨前曰臣勝之上笑以嗣宗為狀元涑水記聞)呼狀元(韓持國知潁川府時彦以)
(狀元及第唱稱狀元持國怒曰狀元無官耶自此呼時簽判彦終身銜之馬涓巨濟亦以狀元及第為秦簽亦)
(丨丨丨秦帥吕晉伯曰狀元者及第未除也既為判官不可曰狀元巨濟愧謝邵氏聞見錄)鬱輪袍
(唐王維素為岐王所知將應舉告王為地王令作琵琶曲引至貴戚家自彈其曲曰丨丨丨貴戚大愛之王曰)
(此非伶人乃能文之士遂為因緣是年為舉首廣林記)芙蓉鏡(李固言下第遊蜀遇一老姥與言郎)
(君明年丨丨丨下及第明年果狀元及第詩賦有人鏡芙蓉之目所遇老姥乃金天神也酉陽雜爼)夢生
菜(蔡齊字子思真宗臨軒策士夜夢殿下有菜一苗甚盛與殿基相高及策第一卷乃蔡齊上見其狀堂堂)
(曰得人矣詔金吾給衛士七人清道尋詔自今第一人及第令給七人當直許出入則兩對引喝傳呼狀元始)
(於此也東齋遺事)夢開榜(見天類天門挂榜下注)夢剃髭(李文定公迪美髭髯御試前一)
(日夢被人剃削俱盡心惡之有解者曰必為狀元緣今歲省元是劉滋已替滋矣非狀元而何是歲果狀元及)
(第皇朝類苑)夢乘龍(丁咸序未第時丨丨丨而起回顧又有駱駝在後二十年方捷殿榜出亞其名)
(乃龍起次駱起因悟夢摭言)夢踐積木(孫屋夢積木數百踐其上自謂必作狀元居衆材之上已)
(而果然同上)夢登雲梯(莆田鄭僑惠叔乾道己丑春省試中選未廷對夢空中一梯雲氣圍繞竊)
(自念曰世所謂雲梯者兹其是歟俄身至雲梯側遂登之及高層仰望則有大石蒼然如鏡面正懼壓已忽冉)
(冉升騰立於石上驚覺自喜但不曉登石之義既而為天下第一其次曰温陵石起宗先是考官用分數編排)
(石君當居上臨唱名始易之容齋隨筆)賦五色日(李程試日五色賦破題云德動天鍳祥開日華)
(擢為狀元後浩虚舟應宏詞復試此題程虞浩愈於已馳一介取本觀破題云麗日焜煌中含瑞光程喜曰李)
(程在裏摭言)備一新衣(王拱辰與歐公同年進士文忠自監元省元赴廷試銳意魁天下明日當)
(唱名備新衣一襲拱辰輙先衣以入文忠怪焉拱辰笑曰為狀元者當衣此唱名果第一邵氏後錄)京師
傳名(嘉祐中未御試京師傳王俊民為狀元莫知言所起及御試王荆公楊樂道為詳定官舊制詳定官)
(不得立等荆公以覆考官所定第一人未當别取一人為狀元樂道以為不可議論未决遂各以己意進禀詔)
(從荆公之請及發封乃王俊民也筆談)異僧論相(宋祁兄弟同行逢一異僧相曰小宋當大魁天)
(下大宋亦不失甲科後十年大宋復遇諸塗僧乃大驚曰公丰神特異如此豈活數萬命者乎大宋曰素貧安)
(得有此僧曰姑思之宋良久曰北堂有蟻穴忽為大雨所浸某尋編竹為橋以渡豈此是耶僧曰必是也小宋)
(合當首魁公終不出其下比唱第小宋果大魁章獻大后乃謂弟不可以先兄因命大宋為第一小宋為第十)
(筆談)父子狀元(真宗東封六月放梁固以下進士及第祀后土於汾隂放張師德以下進士及第固)
(乃狀元梁顥子思德亦狀元張去華子也筆錄)兄弟狀元(章聖即位咸平元年二年皆放進士舉孫)
(僅孫暨相繼魁天下皆汝州人京師閭巷之人榮之至於百姓亦以大狀元小狀元呼之嘉祐八年許將治平)
(四年許世安時謂大許小許然亦以姓呼盖田隔彭汝礪之榜也出國史)呼小狀元(孫何孫僅兄弟)
(馳名王堇州覽僅文編書其後曰明年再就堯階試應被人丨丨丨丨僅果第一出關覽)鄙渴睡漢
(吕文穆公未第時薄遊一縣時胡太監旦隨其父宰是邑遇吕甚薄客有喻胡曰吕公能詩宜少加禮胡問警)
(句客舉曰挑盡寒燈不成夢胡笑曰乃一渴睡漢耳吕甚恨而去明年首中甲科寄聲於胡曰渴睡漢狀元及)
(第矣胡曰待我明年第一人及第輸君一籌既而次榜亦中首選文穆公蒙正也出歸田錄)不在温
飽(王曾青州發解及南省廷試皆為首冠中山劉子儀為翰林學士戲語之曰狀元三場一生喫着不盡沂)
(公正色荅曰曾平生之志丨丨丨丨東軒筆錄)不娶貴戚(馮京舉進士自鄉選至廷對俱策名第一)
(張堯佐倚外戚欲妻以女使擁入其家頃之中人以酒肴至且示以奩具甚厚京不肯就力辭之出筆談)不
受郊迎(王沂公曾狀元及第還青州故郡府帥聞其歸乃命父老娼樂迎於近郊公乃易服乘小驢由)
(他門入遽謁守守驚曰聞君來已遣人奉迎門司未報君至何為抵此公以實告之曰不才幸沗科第敢煩太)
(守父老致迓是重其過也吴曾漫錄)不肯自陳(范鎮舉進士禮部奏名第一故事殿庭唱第過三人)
(則禮部第一人者必越次抗聲自陳因擢置上第鎮不肯自言至第七十九人乃出拜退就列無一言廷中皆)
(異之國史)願得忠孝(神宗慎於選士皇祐五年廷試進士考定前一日取首選卷焚香祝之曰丨丨)
(丨丨狀元洎唱名乃鄭内相獬也故鄭謝及第啟云何以副上心忠孝之求是也塵史)語以不欺
(賈内翰黯以狀元及第歸鄧州范文正公為守内翰謁文正曰某晩生偶得科第願受教文正曰君不憂不顯)
(惟不欺二字可終身行之内翰拜其言不㤀云聞見錄)
詩集麻衣雪(天王出震寰宇清奎星爛爛照文明詔令郡國貢多士大張蛛網羅羣英聖情孜孜)
(終不倦日斜猶御金鑾殿宫柳低垂三月烟爐香飛入千人硯丨丨皎皎光如丨一一重瞳親鍳别孤寒得路)
(荷君恩聚首皆言盡臣節小臣蹤跡本泥塵登科曾賦御前題屈指方經五六歲如今已上青雲梯位列諫官)
(無一語自愧將何報明主應制非才但淚垂強作狂歌歌舜禹王元之)桂枝香(裴思謙狀元及第以)
(紅牋作名紙謁平康里諸妓因宿於里中有詩曰銀缸斜背解鳴璫小語低聲喚玉郎從此不知蘭麝貴夜來)
(新惹丨丨丨)遊閬苑(引領羣仙上紫微雲間相逐步相隨桃花直透三層浪桂子高攀第一枝閬苑)
(更無前驟馬杏園都是後題詩男兒顯逹當如此滿袖馨香天下知陳元老)奪錦標(盧肇黃頗皆宜)
(春人同舉郡守獨餞頗明年肇狀元及第歸郡守會肇觀競渡肇即席作詩云報道是龍君不信果然奪得錦)
(標歸太守大慚古今詩話)喚狀元(春來無處不閑行楚國相看别有情好是五更殘酒醒耳邊聞丨丨)
(丨聲鄭谷宿平康里)許狀頭(昔年曾向玉京遊第一仙人丨丨丨今日已成秦晉約早教鸞鳳下粧樓)
(選壻故事)雷起南山(吕蒙正徽時於洛陽龍門利涉院與温仲舒讀書有詩曰八灘風起浪花飛手)
(把漁竿傍釣磯自是鈎頭香餌别此心終待得魚歸又云怪得池塘春水滿夜來丨雨丨丨丨後狀元及第位)
(至宰相邵氏聞見錄)龍入天衢(風雷昨夜破枯株借問天工有意無莫是卧丨蹤跡困放開頭角丨)
(丨丨黃冕仲)連榜作魁(王沂公與李文定公連榜取殿魁又相繼秉鈞軸文定鎮并門公均逸本)
(鄉作詩寄之略曰錦標得雋曾相繼金鼎調元亦薦更并上兒童公再見會稽幢紱我偏榮歸田錄)相繼
作魁(病中何事忽開顔記得時稱小狀元粉壁每題龍虎榜錦標終屬鶺鴒原王黃州賀孫槿)
榜眼
事類夢斬頭項(胥偃應舉時丨徐將軍丨下丨丨作詩云昔作樹頭花今為冡中骨以為不祥)
(明年徐奭榜第二人及第南部新書)斫頭留項(劉公沆天聖中辦裝赴省夢被人丨落丨甚惡之人)
(解曰狀元不到你只得第二人公詰曰雖斫却頭丨丨在裏項沆劉留同音果第二人及第青箱雜記)五
色雲見(天聖五年仁宗試進士韓魏公名在第二時唱名第一甲方終太史奏曰丨丨丨丨從官皆賀)
(魏公家語)
探花
事類三世探花(李昌武宗諤之子昭遘十八歲鎮廳及第昭遘子杲卿杲卿子士廉皆不逾是)
(歲登甲科凡丨丨俱曾為丨丨郎揮麈錄)以詩聯薦(五代李慶顯德中舉進士工詩有云醉輕浮世)
(事老重故鄉人樞密王朴以此聯薦於申文炳文炳知舉遂為第三人玉壺清話)
制科
事類親策制科(所謂制舉者其來遠矣自漢以來天子常稱制詔道其所欲問而丨丨之唐丨)
(取士之丨其天子自詔者曰制舉所以待非常之才焉唐選舉志)增重制科(仁宗天聖間從夏竦)
(之奏丨丨丨丨之目於是自賢良方正以下其科為六自書判拔萃以下其科為四騐之以進策十卷先之以)
(過閣六論薦之糾之以臺諫國史)夏竦上書(夏英公以父没王事受丹陽縣主簿上書乞應制舉)
(其略曰若陛下以枕流潄石為達則臣世居市井若陛下以金榜丹桂為材則臣未沗科第若陛下以鳩杖台)
(背為德則臣始逾弱冠若陛下以荷戈控弦為勇則臣生不經歴若陛下令臣待詔公車指陳時事猶可與漢)
(唐諸生並驅較其先後真廟聞言賞激召赴中書試論六首一曰定四時别九州聖功孰大論二曰考定明堂)
(制度論三曰光武二十八將功業先後論四曰九功九法為國何先論五曰舜無為禹勤事孰優論六曰曾参)
(何以不列四科論是歲應中制科歸田錄)吴育升等(宋興以來御試制科舉人無登三等者惟吴育第三)
(等餘皆四等除此則落之東軒筆錄)預擬出題(張咸漢州人應茂科初出蜀過䕫州郡將知名士也)
(一見遇之甚厚因問曰四科優劣之差見於何書張無以對守曰載孟子注中因掇示之張道中漫思索著論)
(咸至都閣試文論以此為首題張更不注思而就主文錢穆父覽之大喜過閣第一張即魏公之翁也揮麈錄)
偶失出處(李泰伯素不喜孟子以為孔子尊王孟子教諸侯為王嘗試制科六論不得其一曰吾書)
(未嘗不讀必孟子注疏也擲筆而出人為檢視之果然終不中第摭言)
詩集羣玉府(驚禽一時巢栖息無少安秋扇一離手流塵蔽霜紈故侣不可追凉風日已寒遠逢)
(杜陵士别盡平生歡逐客無印綬楚江多芷蘭因君時暇遊長鋏不復彈閱書南軒霽絙瑟清夜闌萬境身外)
(寂一杯腹中寬伊昔元宗朝冬卿冠鴛鸞肅穆升内殿從容頂高冠游夏無措辭陽秋垂不刊至今丨丨丨學)
(者空縱觀世人希德門揭若攀峰巒之子尚明訓鏘如振琅玕一旦西上書班裳拂行鞍荆臺宿暮雨漢水浮)
(春瀾君門起天中多士如星繁烟霞覆雙闕抃舞羅千官清漏滴銅壺仙厨下雕盤熒煌仰天榜錯落飛濡翰)
(古來長策人所歎遭時艱一鳴從此始相望青雲端劉禹錫送韋道冲)
賢良
事類詔舉賢良(丨諸侯王公卿郡守丨丨丨能直言極諫者上親策之敷納以言前文帝紀)
考問賢良(陛下舉賢良方正之士論誼考問將欲興仁義之休德明帝王之法制建太平之道也前)
(董仲舒策)明王事體(賢良丨於古今丨丨之丨受策察問咸以書對著之於篇朕親覽焉於是董仲)
(舒公孫弘出焉武帝紀)修先聖術(武帝詔有司舉賢良文學菑川復推弘弘至太常上策詔諸儒)
(制曰子大夫丨丨丨之丨明國家之體講論洽聞有聲乎當世公孫弘傳)敇舉一人(光武日食詔其)
(丨公卿丨賢良公正各丨丨本紀)對策百餘(時丨丨者丨丨人太常奏弘策居下策奏天子擢弘)
(對為第一前公孫弘傳)遣詣公車(詔舉賢良方正丨丨丨丨光武紀安帝永初五年詔舉賢良方)
(正有道術能直言極諫之士並丨丨丨丨本紀)詔會東堂(武帝丨諸賢良方正直言丨丨丨策問摯)
(虞對策擢為太子舍人晉摯虞傳)起至宰相(上昔與功業屢舉賢良弘自見為舉首丨徒步數年)
(丨丨丨公孫弘傳)選補郎吏(永和元年詔舉賢良方正能直言極諫之士上親臨策問丨丨丨丨)
(和帝紀)舉得穆裴(正元元年策賢良方正得穆質裴復柳公鮑緯崔邠韋純洪簡熊執易等世美防知人)
(防傳)策過晁董(文宗太和二年舉賢良方正能直言極諫帝引諸儒百餘於廷丨之是時第策官賈)
(餗龐嚴見蕡對嗟伏以為丨古丨丨而畏中官睚眦不敢取上人讀其辭至感慨流涕劉蕡傳)仲舒舉
首(武帝舉賢良文學之士丨丨對策制曰朕廣延四論方之豪雋公選賢良博習之士欲聞大道之要至)
(之極今子大夫襃然為丨丨其精心致思朕垂聽而問焉董仲舒傳)柬之第一(張東之以賢良召時)
(年七十餘矣對策者千餘丨丨為丨丨擢拜監察御史唐本傳)仲舒三策(漢武帝三策仲舒仲舒對)
(陳天人大槩緩而不切也唐劉蕡傳)郄詵一枝(晉丨丨遷雍州刺史武帝曰卿自以為何如對曰臣)
(舉賢良對策第一猶桂林之丨丨崑山之片玉帝笑之本傳)大科名世(富公弼初遊場屋穆修伯)
(長謂之曰進士不足以盡子之才當以丨丨丨丨公果禮部試下時太師官耀州西歸陜范文正公遣人追公)
(曰有旨以大科取士可亟還公復還京師見文正辭以未嘗為此學文正曰已聞諸君薦君矣久為君闢一室)
(皆大科文字可往就館時晏公元獻為相求婚於文正文正曰公女若嫁官人仲淹不敢知必欲國士無如富)
(弼者元獻一見公大愛重之即議婚遂以賢良方正登第聞見錄)大科相繼(錢希白賢良方正擢)
(第子明逸子飛彦遠子高相繼登制科蘇軾蘇轍兄弟同年制策入等故子高謝啓曰兩朝之間相繼者父子)
(十年之内並進者弟兄子瞻啓曰兄弟並竊於賢良衣冠或以為盛事澠水燕談)降入四等(嘉祐)
(六年試賢良方正蘇軾第三等轍第四等轍語切直司馬光考入第三等翰林學士范鎮難之欲降其等考官)
(胡宿欲黜之光言是獨有愛君憂國之心不可不收上曰求直言而以直棄之天下其謂我何乃收入第四等)
(國史)夢覽二傳(吴文肅公奎將舉賢良丨入魏文帝廟升殿問羣臣優劣公未對帝曰韓延夀為最)
(是夕門下抄書吏楊開者亦夢公讀楊阜傳翌日告公公丨丨丨及試六論一乃韓延夀楊阜孰優公果中首)
(選同上)六科得人(張方平少穎悟絶人凡書一覽終身不再讀宋綬蔡齊見之以為天下竒才也)
(共以茂才異等薦之中選為校書郎復舉賢良方正又中選遷著作佐郎後上平戎十策吕夷簡見之曰丨丨)
(丨丨矣事略)六州解元(天聖中吴育甲科進士應賢良入高等文詞雅正天下推之晏元獻曰以)
(六論分六州當為丨丨丨丨職官分紀)
詩集對丹墀(殿上衮衣明日月硯中旗影動龍蛇縱横禮樂三千字獨丨丨丨日未斜夏竦)
宏詞
事類更易科名(國初立宏詞拔萃科大中祥符立服勤詞學科大觀改詞學兼茂科紹興改博)
(學宏詞科國史)增試雜文(國初猶循唐制用詩賦神宗始罷詩賦以經術造士又慮不足以盡人才)
(設詞學一科試以雜文同上)許人自薦(景德三年龍圖待制陳彭年奏應宏詞拔萃科明經人許)
(投狀自薦策試經義以勸學者紹聖元年詔立宏詞一科每科場後許進士登科人經禮部投狀乞試依進士)
(法差官考校試以詔皓章表箴銘賦頌赦敇檄書露布戒諭之類同上)以文自售(楊龜山云試宏)
(詞乃是丨丨字丨丨古人得已似不如此語錄)語類俳優(韓愈云僕聞有以博學宏詞選者人尤謂)
(之才退因取所試讀之乃類於俳優者之辭顔忸怩而心不寧者數月荅崔立之書)文若神助
(李平叔云洪景伯兄弟應博學宏詞以克敵弓銘為題洪惘然不知所出有巡舖老卒觀於案間以問洪曰官)
(人欲知之否洪笑曰非爾所知卒曰不然我本韓太尉世忠之部曲從軍日見有人以神臂弓舊樣獻於太尉)
(太尉令如其制度製以進御賜名克敵并以歲月告之洪盡用其語首云紹興戊午五月大將云云主文大驚)
(喜是歲遂中科目若有丨助焉)
館職
事類見老衙官(韓忠獻公宋景文公同召試中選王德用帶平章事例當謝二公有空疎之嫌)
(德用曰亦曾見程文誠空疎少年更宜廣問學二公大不堪景文至曰吾屬丨一丨丨丨是納侮也後二人俱)
(成大名德用已薨忠獻謂景文曰王公雖武人尚有前輩激厲後學成就之意不可㤀也聞見錄)倒䙀
孩兒(苗振召試館職晏殊語之曰君久從仕必疎筆硯今將就試宜稍温習振曰豈有三十年為老娘而)
(丨丨丨丨者乎既而試澤宫選士賦押韻有王字振曰率土之濱莫非王由是不中選殊聞曰苗君竟丨丨却)
(丨丨矣筆談)
詩集三英座(梅聖俞試館職止得賜進士出身胡宿贈之詩曰賦就甘泉客薦雄獨攀仙桂向秋)
(風抽毫同上丨丨丨換骨才爭第一功瞥看靈鰲居水下恍聞仙犬吠雲中嫦娥應有憐才意唯許詩人到月)
(宫雪齋廣錄)白玉堂(古木隂森丨丨丨長年來此試文章日斜奏罷長楊賦閑拂塵埃看畫牆王欽)
(臣)
古今合璧事類備要前集卷三十七
