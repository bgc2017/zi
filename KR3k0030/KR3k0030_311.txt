古今合璧事類備要外集卷十一
宋謝維新撰
音樂門
樂章(附樂府樂曲)
樂章源流(樂章即樂府之本樂歌即樂府之流自成周制為頌聲二十一篇厥後鄭康成箋其)
(每篇皆為樂歌由此言之周之樂章即後世之樂歌也特周人之樂章純乎正後世之樂歌純乎淫唯其)
(正也可以告神明可以祀天地唯其淫也則雖詠及日月星辰霜露山川草木蟲魚之變而其情則終流)
(於淫靡而與古樂章之情不同也自周人制為樂章而漢世則有樂府如武帝郊祀等歌班固明堂等詩)
(皆漢人之樂府也然當漢之世作為詩歌猶可以質諸鬼神告於祖宗也及樂府之一變於是晉宋之際)
(又有所謂古樂府之章如釋子蘭釋貫休等作雖托物以寓興而其辭終入於鄙俚又與漢人之樂府不)
(可同日語也又孰知樂府之變又變而為隋唐五代之際之樂歌乎夫當唐之世如賀白闕之所述猶)
(足以發越性情而時寓諷譏也豈知樂歌又變而為本朝之長短句乎世率謂今之詞曲即樂府之異名)
(也然今世之所謂詞曲者其方唐人之樂歌則又愈降而愈下矣自詞曲之變又轉而為巷陌市井之歌)
(則又樂府之所不足道云)
事類永言(歌丨丨書)長言(歌之為言丨丨之也記)登歌(丨丨者五帝三王之聲)善
歌(丨丨者使人繼其聲)人聲(歌者在上貴丨丨也)合聲(丨丨習歌於國學也同上)樂語(大司)
(樂以樂德丨丨教國子)樂歌(教六詩曰風曰賦曰比曰興曰雅曰頌注丨丨並禮)八闋(葛天氏之)
(樂三人操牛尾提足以歌丨丨吕氏春秋)五絃(神農丨丨隋志)雲門(丨丨軒轅氏之樂歌也其義蓋)
(言雲之出潤益萬物如帝之德無所不施)咸池(丨丨陶唐氏之樂歌也其義蓋稱堯德至大無不備全元)
(化油油兮孰知其然至德汩汩兮順之以先元化浘浘兮孰知其能至道泱泱兮曲之以全)五莖(丨丨)
(顓頊之樂歌也其義蓋稱顓頊得丨德之根丨)大韶(丨丨有虞氏之樂歌也其義蓋稱帝舜能紹先聖之)
(德)勑命(帝庸作歌曰丨天之丨惟時惟幾乃歌曰股肱喜哉元首起哉百工熙哉皋陶拜手颺言曰念)
(哉率作興事謹乃憲欽哉屢省乃成欽哉乃賡載歌曰元首明哉股肱良哉庶事康哉又歌曰元首叢脞哉股)
(肱惰哉萬事隳哉帝拜曰俞往欽哉)述戒(太康尸位以逸豫滅厥德畋于有洛之表厥弟五人御其母以)
(從徯于洛之汭丨大禹之丨以作歌其一曰皇祖有訓民可近不可下民惟邦本本固邦寧予視天下愚夫愚)
(婦一能勝予一人三失怨豈在明不見是圖予臨兆民若朽索之御六馬為人上者奈何不敬其二曰云云其)
(三曰云云其四曰云云其五曰云云)南風(昔者舜彈五弦之琴造丨丨之詩其詩曰丨丨之薰兮可以解)
(吾民之愠兮南風之時兮可以阜吾民之財兮唯修此化故其興也勃焉德如泉流至於今王公大人述而弗)
(忘家語)慶雲(帝舜時景星出房地出乘黃之馬和氣普應丨丨興焉若煙非煙若雲非雲郁郁紛紛蕭)
(索輪囷百工相和而歌慶雲帝乃唱之曰丨丨爛兮糺漫漫兮日月光華旦復旦兮羣后咸進稽首曰明明上)
(天爛然星陳日月光華洪予一人帝乃載歌曰日月有常星辰有行四時順經萬物允誠於予論樂配天之靈)
(遷于聖賢莫不咸聽鼚乎鼓之軒乎舞之精華以竭褰裳去之宋符瑞志)景星(見上)大夏(丨丨有夏)
(氏之樂歌也其義蓋稱禹治水其功能大中國茫茫下土兮乃生九州山有長岑兮川有深流茫茫下土兮乃)
(均四方國有人民兮野有封疆茫茫下土兮乃歌萬年上著茂功兮下載人天)大濩(丨丨有殷氏之樂歌)
(也其義蓋稱湯救天下濩然得所萬姓苦兮怨且哭不有聖人兮誰護育聖人生兮天下和萬物熙熙兮舞且)
(歌以上並見元結樂詩)商頌(丨丨自那至殷武皆當時之樂歌詩疏)周頌(丨丨自清廟至般詩)
(凡三十一篇皆當時之樂歌同上)歌北鄙(紂丨丨丨而殷王滅隋志)歌黃竹(穆天子遊黃臺)
(之丘獵於平澤有降雨天子乃休日中大寒北風雨雪有凍人天子作黃竹歌以哀之穆天子傳)穆叔
拜(晉侯享魯丨丨金奏肆夏之三不拜工歌文王之三又不拜歌鹿鳴之三三丨韓獻子使行人子貢問之)
(曰子以君命辱於敝邑先君之禮藉之以樂以辱吾子吾子舍其大而重拜其細敢問何禮也對曰三夏天子)
(所以享元侯也使臣弗敢與聞文王兩君相見之樂也臣不敢及鹿鳴君所以嘉寡君也敢不拜嘉四牡君所)
(以勞使臣也敢不重拜皇皇者華君教使臣曰必諮於周臣聞之訪聞於善為咨咨親為詢咨禮為度咨事為)
(&KR1258;咨難為謀臣獲五善敢不重拜)師曹請(孫蒯入使公飲之酒使太師歌巧言之卒章太師辭丨丨)
(丨為之初公有嬖妾使師曹誨之琴師曹鞭之公怒鞭師曹三百故師曹欲歌之以怒孫子以報公公使歌之)
(遂誦之左襄十四)季札觀(吳丨丨聘魯請丨於周樂使工為之歌周南召南曰美哉始基之矣猶未)
(也然勤而不怨矣為之歌邶鄘衛曰美哉淵乎憂而不困者也吾聞衛康叔武公之德如是是其衛風乎為之)
(歌王曰美哉思而不懼其周之東乎為之歌鄭曰美哉其細已甚民弗堪也是其先亡乎為之歌齊曰美哉泱)
(泱乎大風也哉表東海者其太公乎國未可量也為之歌豳曰美哉蕩乎樂而不淫其周公之東乎為之歌秦)
(曰此之謂夏聲夫能夏則大大之至也其周之舊乎為之歌魏曰美哉渢渢乎大而婉險而易行以德輔此則)
(明主也為之歌唐曰思深哉其有陶唐氏之遺風乎不然何憂之深也非令德之後誰能若是為之歌陳曰國)
(無主其能久乎自鄶以下無譏焉為之歌小雅曰美哉思而不貳怨而不言其周德之衰乎猶有先王之遺民)
(焉為之歌大雅曰廣哉熙熙乎曲而有直體其文王之德乎為之歌頌曰至矣哉直而不倨曲而不屈邇而不)
(偪遠而不攜遷而不淫復而不厭哀而不愁樂而不荒用而不匱廣而不宣施而不費取而不貪處而不底行)
(而不流五聲和八風平節有度守有序盛德之所同也云云觀止矣若有他樂吾不敢請已)歌南風
(師曠曰吾驟丨丨丨又歌北風南風不競楚必無功左)歌白雪(有丨於郢中和者不過數人唱彌高)
(而和彌寡陽春丨丨之歌也宋玉)扣角歌(甯戚飯牛丨丨而丨)曳杖歌(孔子蚤作負手丨丨)
(消搖扣門丨曰云云記檀弓)取瑟歌(孔子孺悲出丨丨而丨使之聞之)歌而善(子與人丨)
(丨丨必使反之而後和之)歌而過(楚狂接輿丨丨丨孔子曰鳳兮鳳兮何德之衰往者不可諫來者猶)
(可追已而已而今之從政者殆而)雉朝飛(齊犢沐作丨丨丨)思歸引(衛女作丨丨丨)子
貢聞聲(丨丨見師乙而問焉曰賜丨丨歌各有宜也師乙曰乙賤工也何足以問所宜請誦其所聞而)
(吾子自執焉夫歌者直已而陳德也直而靜柔而正者宜歌頌廣大而靜疏達而信者宜歌大雅恭儉而好禮)
(者宜歌小雅正直而靜廉而謙者宜歌風肆直而慈愛者宜歌商温良而能斷者宜歌齊記)曾子曳
縱(丨丨居衛丨丨而歌商頌聲滿天地若出金石莊子)秦青撫節(薛譚學謳於丨丨未窮青之旨)
(自謂盡之矣遂辭去歸秦亦弗止餞於郊衢丨丨悲歌聲振林木響遏行雲薛譚乃謝求返終身不敢言歸張)
(華博物志)韓娥餘響(昔丨丨東之齊粮匱鬻歌假食既去而丨丨遶梁三日不絶左右以其不去過)
(逆旅人辱之韓娥因漫聲哀哭一里老幼悲愁涕泣三日不食娥復漫聲長歌一里老幼歡忭舞蹈不能自樂)
(乃厚賂而遣之故雍門之人至今善歌哭效娥之遺聲也同上)莫愁善謳(石城有女子名丨丨丨歌)
(丨石城樂和中有忘愁聲因有此歌古今樂錄)虞公發聲(漢興以來善歌魯人丨丨丨丨清哀拂動)
(梁塵學者莫能及也劉向别錄)齊右善歌(昔者王豹處於淇而河西善謳緜駒處於高唐而丨丨丨)
(丨孟)鼓枻而歌(屈原既放遊於江潭行吟澤畔漁父見而問之云云漁父莞爾而笑丨丨丨去乃丨)
(曰滄浪之水清兮可以濯我纓滄浪之水濁兮可以濯我足遂去不復言文選漁父辭)歌滄浪清
(有孺子丨曰丨丨之水丨兮可以濯我纓滄浪之水濁兮可以濯我足孔子曰小子聽之清斯濯纓濁斯濯足)
(矣自取之也孟)歌易水寒(荆軻至燕愛燕之狗屠及善擊筑者高漸離軻嗜酒日與狗屠及漸離飲)
(於燕市酒酣漸離擊筑軻和而歌於市中相樂也已而相泣旁若無人者後為燕太子丹報讎於秦太子及賓)
(客知其事者皆白衣冠以送之至易水上既祖取道高漸離擊筑荆軻和而歌為變徵之聲士皆流淚涕泣又)
(前而為丨曰風蕭蕭兮丨丨丨壯士一去兮不復還復為羽聲慷慨士皆瞑目髮盡上指冠於是荆軻就車而)
(去史記本傳)為歌數曲(項羽軍少食盡諸侯兵圍之數重乃起飲帳中有美人姓虞氏常幸從駿)
(馬名騅常騎迺悲歌慷慨自丨丨詩曰力拔山兮氣蓋世時不利兮騅不逝騅不逝兮可奈何虞兮虞兮奈若)
(何歌丨丨美人和之)為歌寄哀(田横秦末自立為齊王後居海島高帝得天下召横不至遂自剄從)
(者不敢哭而不勝哀故丨丨以丨丨情今之輓歌自横始也)作大風歌(漢高祖過沛置酒飲酣擊)
(筑自歌曰大風起兮雲飛揚威加海内兮歸故鄉安得猛士兮守四方令兒皆和習之)作秋風詞
(武帝丨丨丨丨曰秋風起兮白雲飛草木黃落兮鴈南歸蘭有秀兮菊有芳懷家人兮不能忘泛樓船兮濟汾)
(河横中流兮揚素波簫鼓鳴兮發棹歌歡樂極兮哀情多少壯幾時兮奈老何)合八音調(武帝定郊)
(祀之禮乃立樂府采詩夜誦以李延年為協律都尉多舉司馬相如等造為詩賦略論律吕以丨丨丨之丨作)
(十九章之歌以正月上辛用事甘泉圜丘使童男女七十人俱歌昏詞至明夜常有神光如流星止集于祠壇)
(天子自竹宫而望拜百官侍祠者皆肅然動心焉安世房中歌曰磑磑即即師象山則嗚呼孝哉案撫戎國蠻)
(夷竭歡象來致福兼臨是愛終無兵革郊祀歌練時日侯有望&KR0778;膋蕭延四方首桂酒賓入鄉帝臨清和六合)
(制數以五海内安寧興文偃武后王富媪昭明三光穆穆優游嘉服上黃青陽青陽開動根荄以逐靈聲發榮)
(壧處傾聽枯藁復産迺成厥命衆庶熙熙施及夭胎羣生啿啿惟春之祺天馬天馬徠從西極涉泫沙九夷服)
(天馬徠龍之媒游閶闔觀玉臺天門天門開詄蕩蕩月穆穆以金波日華曜以宣明景星景星顯見信星彪列)
(象載昭庭日親以察齋房齋房産草九莖連葉宫童效異披圖按牒玄氣之精回復此都䕫夔日茂芝成靈華)
(前禮樂志)制氏樂聲(漢興樂家有丨丨以雅丨丨律世世在大樂官但能紀其鏗鏘鼓舞而不能言)
(其義)竇公樂章(六國時魏文侯最為好古漢文時得其樂人丨丨獻其書乃周官大宗伯大司丨之)
(丨也)孫通樂曲(叔丨丨因秦樂人制宗廟樂大祝迎神於廟門奏嘉至猶古降神之樂也皇帝入廟)
(奏永至為行步節猶古采齊肆夏也乾豆上奏登歌不以管絃亂人聲欲在位褊聞之猶古清廟之歌也再終)
(下奏休成樂美神明既享也皇帝就於東廂坐室奏永安之樂成禮也)戚夫人歌(漢丨丨丨丨入)
(塞之曲聲入雲霄)李延年歌(丨丨丨善丨多變新聲號協律聲也)依鹿鳴聲(宣帝神爵)
(五鳳之間天下殷富數有嘉應上頗作歌詩欲興協律之事丞相魏相奏言知音善鼓琴者渤海趙定梁國龔)
(德皆召見待詔於是益州刺史王襄欲宣風化於衆庶聞王褒有俊材請與相見使褒作中和樂職宣布詩選)
(好事者令丨丨丨之丨習而歌之時汜鄉侯何武為僮子選在歌中久之武等學長安歌太學下轉而上聞宣)
(帝召見武等觀之皆賜帛謂曰此盛德之事吾何足以當之漢王褒傳)下太樂官(漢安世樂房中)
(歌十七章又郊祀歌十九章其餘巡狩福應之事不序郊廟故弗論是時河間獻王有雅材亦以為治道非禮)
(樂不成因獻所集雅樂天子丨丨丨丨常存隸之前禮樂志)無渡河曲(見樂器箜篌注)悲翁
戰曲(樂曲有丨丨丨城南門東有賢女童和三年中樂久長殿前生桂樹並曲名也前志)烏生子
曲(凡樂章古辭今之存者前漢世街陌謠謳江南採蓮丨丨八九丨白頭吟之屬是也)鳳將雛曲
(丨丨丨者舊歌丨前漢車騎將軍充所制也)女子夜造(子夜歌者丨丨丨丨之孝武時琅琊王軻)
(之家有鬼歌子夜則子夜是此時人也)陳左善清(魏晉之世有孫氏善弘舊曲宋識善擊節唱和)
(丨丨丨丨歌列和善吹笛郝索善彈箏朱生善琵琶尤發新聲故傳立著書曰人若欽所聞而忽所見不亦惑)
(乎此六人生於上世越古今而無儷晉志)淫辟而罷(漢郊廟詩歌未有祖宗之事又不協於鍾律皆)
(以鄭聲施於朝廷至成帝時鄭聲尤甚黃門名倡富顯於世貴戚五侯定陵富平外戚之家淫侈過度至與人)
(主爭女樂哀帝自為定陶王時疾之又性不好音及即位下詔曰惟世俗奢泰文巧而鄭衛之聲興夫奢泰而)
(下不遜而國貧文巧則趨末背本者衆鄭衛之聲興則淫辟之化流而欲黎庶素朴家給猶濁其源而求其流)
(清豈不難哉其罷樂府官郊祭樂及古兵法武樂在經非鄭衛之樂者條奏禮樂志)闕誤必顧(吳周)
(瑜少精音律雖三爵後有丨丨瑜知之丨丨時人語曰曲有誤周郎顧)罷雞鳴曲(晉武帝受禪丨)
(丨名)製團扇歌(團扇歌者中書令王珉與嫂婢有情愛好甚篤嫂捶撻婢婢善歌而珉好捉白團扇)
(故丨此歌)歌詩二十(國樂以雅為稱取詩序言天下之事形四方之風謂之雅止乎十二則天數也)
(其辭並沈約所製其丨丨丨丨曲)歌詩十八(南北郊明堂宗廟之禮有登歌今又列其丨丨一丨)
(丨曲)歌述功德(鼓吹宋齊並用漢曲又充庭用十六曲高祖乃去四曲留其十二合四時也更製新)
(丨以丨丨丨)歌述佛法(宋武帝篤信佛法製善哉大樂大歡天道仙道神王龍王滅過惡除愛水)
(斷若轉等十篇名為正樂皆述佛法又有法樂童子伎童子倚歌梵唄設無遮大會則為之)黃鸝留
曲(陳後主嗣位耽荒於酒視朝之外多在宴筵尤重聲樂遣宫女習北方簫鼓謂之代北酒酣則奏之又於)
(清樂中造丨丨丨及玉樹後庭花金釵兩臂垂等丨與幸臣等製其歌詞綺艷相高極於輕薄男女唱和其音)
(甚哀)簸邏迴歌(北齊道武破慕容寳獲晉樂器不知采用天興初鄧彦海奏上廟樂樂章既闕雜以)
(丨丨丨丨並隋志)有伴侣曲(齊將亡也丨丨丨丨聞者悲泣見樂註)有堂堂曲(隋樂)
(府丨丨丨丨李嗣真詳見後注)萬石樂曲(唐韋丨丨善音律上元中遷太常少卿當時郊廟燕丨)
(丨皆丨丨與太史令姚元辨增損之)王維樂曲(寶應中代宗語王紹曰朕嘗於諸王座聞丨丨丨丨)
(今傳幾何遣中人王承華往取縉裒律數十百篇上之)梨園法部(明皇知音律又酷愛法曲選坐)
(部伎子弟三百教於梨園弟子宫女數百亦為梨園弟子居宜春北院丨丨丨丨吏置小部音聲三十餘人)
上桑條歌(中宗庶人韋氏太史迦葉志忠丨丨丨丨十二篇言后當受命曰昔高祖時天下歌桃李)
(太宗時歌秦王破陣高宗歌堂堂太后世歌武媚娘皇帝受命歌英王右州后今受命歌桑條蓋后妃之德專)
(蠶桑共宗廟事也)作竹枝詞(劉禹錫斥郎州司馬州接夜郎諸夷風俗陋甚家喜巫鬼每詞歌竹)
(枝鼓吹裴回其聲傖儜禹錫謂屈原居沅湘間作九歌使楚人以迎送神仍依其聲丨丨丨丨十餘篇於是武)
(陵夷悉歌之)為黃菊歌(九月九日帝丨丨丨丨顧左右曰安可不示韋綬即遣使馳往綬遽奉和)
(附進)名紫雲曲(元宗八月望夜師與上遊月宫聆月中天樂其丨名曰丨丨丨上素曉音律默記其)
(聲歸傳其名曰霓裳羽衣曲)為得寶歌(韋堅鑿潭成明皇為升樓每舟署其郡以所産暴陳其上)
(若廣陵則錦銅器先是人間唱體紇歌有揚州銅器詰協更變丨丨丨丨日造曲唱習至是衣袂袴於錦半臂)
(綘帽額立艫前倡人數百皆巾搆鮮冶高聲應和鼓吹合作)謂設障歌(寧王有妓寵姬美姿色善)
(謳唱客莫能見李白侍酒戱曰聞王有寵姬善歌今酒殽醉飽羣公宴倦王何吝此女示於衆王笑丨左右丨)
(七寶花丨召於障後丨之白起謝曰雖不許見面聞其聲亦幸矣)進水調歌(興慶宫明皇潛邸於)
(西南隅起花萼相輝二樓與諸王遊處禄山犯順乘遽以聞議欲遷幸置酒樓上命作樂有丨丨丨丨曰山川)
(滿目淚沾衣富貴榮華能幾時不見只今汾水上惟有年年秋鴈飛上問誰為此詞曰李嶠上曰真才子也遂)
(不終飲而去明皇雜錄)獻霓裳曲(河西節度楊敬忠丨丨丨羽衣丨十二遍凡曲終必遽唯霓裳)
(羽衣曲將畢引聲益緩)聞黃臺瓜(承天皇帝倓肅宗惑偏語賜倓死明年李泌獻捷泌與帝從容)
(語倓事泌曰陛下嘗丨丨丨丨乎高宗有八子天后所生者四人自為行而睿宗最幼長曰弘為太子仁明孝)
(友后方圖臨朝鴆殺之而立次子賢賢日憂惕每侍上不敢有言乃作樂章使工歌之欲以感悟上及后其辭)
(曰種瓜黃臺下瓜熟子離離一摘使瓜好再摘使瓜稀三摘尚云可四摘抱蔓歸而賢終為后斥死黔中陛下)
(今一摘矣願毋再)李白進調(開元中重木芍藥即牡丹也得紅紫淺紅通白者上命移植於興慶)
(池東沉香亭前會花方盛開詔特選梨園弟子中尤者得樂十六色李龜年手捧檀板押衆樂將歌上曰賞名)
(花對妃子焉用舊樂詞遂命龜年手持金花牋宣賜丨丨立丨清平丨辭三章白欣承詔旨宿酲未解因援筆)
(賦云雲想衣裳花想容春風曉拂露華濃若非羣玉山頭見會向瑶臺月下逢一枝濃艷露凝香雲雨巫)
(山枉斷腸借問漢宫誰得似可憐飛燕倚新粧名花傾國兩相歡長得君王帶笑看解釋春風無限恨沉香)
(亭北倚欄干龜年遽以詞進上命梨園弟子約略調撫絲竹促龜年以歌太真妃持玻瓈七寶盞酌西梁州蒲)
(萄酒笑領歌意上調玉笛以倚曲每曲遍將換則遲其聲以媚之太真飲罷重拜上抑亦一時之極致耳上自)
(是顧李翰林尤異於他學士會高力士終以脱鞾為恥耳異日太真妃重吟前詞力士戲曰始謂妃子怨李白)
(何拳拳如是太真因驚曰何翰林能辱人斯力士曰以飛燕指妃子賤之甚矣太真頗然之上三欲命李白官)
(卒為宫中所捍而止松子錄)龜年能歌(唐開元中樂工李龜年彭年鶴年兄弟三人皆有才學盛)
(名彭年善舞鶴年丨丨丨丨特承顧遇於東都大起第宅制度甲於都下其後流落江南每遇良辰勝賞為人)
(歌數闋聞之莫不感泣罷酒杜甫嘗贈詩所謂岐王宅裏尋常見崔九堂前幾度聞正值江南好風景落花時)
(節又逢君崔九即殿中監雀滌中書令湜之弟也明皇錄)荔枝名曲(天寶十四載楊妃誕辰上令小)
(部音聲於長生殿奏新曲未有名會南海進丨丨因丨為荔枝香)邊地名曲(天寶中樂章多以丨)
(丨為丨若涼州甘州伊州之類其丨遍繁聲名入破後其地盡為西蕃所没破其兆矣傳載)播皇猷
曲(宣宗每宴羣臣備白戲帝製新曲教女伶數十百人衣珠翠緹綠連袂而歌其樂丨丨丨之丨樂志)作
綠珠怨(武后時補闕喬知之有妾曰碧玉美而善歌舞武承嗣借教歌僮納之不還知之丨丨丨丨曲)
(密寄之其末云辭君去君終不忍欲勞掩袂傷鉛粉百年離恨在高樓一代容華為君盡碧玉得詩飲泣而卒)
(承嗣聞之遂殺喬知之朝野僉載)為雨霖鈴(明皇幸蜀初入邪谷霖雨彌旬棧道中聞鈴聲帝方)
(悼念貴妃因採其聲丨丨丨丨曲以寄恨焉時梨園弟子唯張野狐一人善篳&KR0034;因使吹之遂傳於世)皆
合絃管(李賀樂府數十篇雲韶諸工丨丨之丨丨)求被聲歌(李益於詩尤所長每一篇成樂)
(工爭以賂丨取之丨丨丨供奉天子)教婢唱吟(宋縣為連州參軍刺史聞其善歌使丨丨日執笏簾)
(外丨丨自如)為我訪來(明皇初自巴蜀回夜闌登勤政樓倚欄南望煙月滿目因歌曰庭前琪樹)
(巳堪攀塞北征人尚未還蓋盧思道之詩也歌畢里中𨼆𨼆如有歌者謂力士曰得非梨園舊人乎遲明丨丨)
(丨丨翌日力士乃求於里中召至果是其夜復乘月登樓左右惟力士及妃子侍者紅桃在焉遂命歌凉州凉)
(州即貴妃所製親御玉笛為衙樓曲曲罷無不掩泣因廣其曲傳於人間明皇雜錄)響傳九陌(唐開)
(元中内人許子和永新縣樂伶女也入宫因名永新能變新聲高秋明月喉轉一聲丨丨丨丨一日大酺於勤)
(政樓萬衆諠譁莫得聞魚龍百戲之音永新乃撩鬢舉袂狂奏謾聲廣揚寂寂若無一人漁陽之亂六宫星散)
(永新為士人所得韋青避地廣陵月夜凭欄舟中唱水調者曰此永新歌也登舟省之相與對泣後士人卒遂)
(落塵臨終謂其母曰阿母錢樹子倒矣樂府雜錄)歌直千金(宫妓永新者善歌明皇寵愛每對奏)
(歌則絲竹之聲莫能遏帝嘗謂左右曰此妾丨丨丨丨嘗大酺勤政樓萬衆諠譁上命宫女永新歌一曲樓下)
(皆竦聽寂無人聲)曲嘆百年(僖宗薄於德耽寵優人李可及可及者能新聲自度曲詞調捷)
(巧京師媮薄少年爭慕之號為拍彈同昌公主喪畢帝與郭淑妃悼念不已可及為帝造丨曰丨丨丨歌舞者)
(數百皆珠翠緣飾刻畫魚龍地衣度用繒五十倚曲作詞衣思裴回聞者皆涕下舞闋珠寶覆地帝以為天下)
(之至悲愈寵之)李衮善歌(丨丨丨丨放江外名動京師崔昭入朝密載而至乃廣延賓客請第一部)
(樂及京邑之名倡以為盛會昭言表弟欲登末座衮弊衣而出滿座嗤笑少頃命酒昭曰請表弟歌至皆笑及)
(喉轉一聲樂人皆大驚曰是李八郎也羅拜之國史補)嘉榮善唱(歌曲之妙其來久矣元和中國)
(有米嘉榮何戡近有彈行不嫌不嫌子意奴一二十年來絶不聞善唱以拍於世拍彈起李可及懿宗朝)
(有恩澤曲子别趙十哭趙十之名劉尚書禹錫與米嘉榮詩云三朝供奉米嘉榮能變新聲作舊聲如今後輩)
(輕前輩好遣先生事後生又自貶所歸京聞何戡歌云二十年來别帝京重聞大樂不勝情舊人只有何戡在)
(更請慇懃唱渭城盧氏雜錄)有賀方回(賀方回工於詞東坡嘗有詩曰能道江南斷腸句只今惟)
(丨丨丨丨)有符存審(五代符存審少微賤嘗犯法當死臨刑指旁壞垣顧主者曰願就死於彼冀得)
(垣土覆尸主者哀而許之為徙垣下而主將方飲酒顧其愛妓思得善歌者佐酒妓言丨丨丨丨嘗為妾歌甚)
(善主將馳騎召存審而存審已徙垣下故未加刑因往飲所召使歌而悦之得不死)作還鄉曲(吳越)
(錢鏐游衣錦軍丨丨丨歌曰三節還鄉兮掛錦衣父老遠來兮相追隨吳越一主兮駟馬歸)作檀來
歌(南唐世宗取泗州舟師步騎數百水陸並進軍士丨丨丨之丨聞數十里)滿庭芳慢(宣上元錫)
(宴左丞范致虚進丨丨丨丨一闋上賡其韻序之上元賜公卿宰執觀燈御筵遵故事也卿初獲預坐以滿庭)
(芳詞來上因俯同其韻以賜)舜韶新慢(政和二年得玄圭三年聖旨平江府進士曹棐撰徵招調)
(丨丨丨丨曲文理可采特補將仕郎充大晟樂府製撰復雅歌詞)賦鷓鴣天(慶歷中開封府幷棘)
(寺同日奏獄空仁宗大喜宫中宴集遣中使宣晏叔原作詞丨丨丨丨令一首進入大稱上意本事詞)作
瑞鶴僊(紹興上元康伯可應制丨丨丨丨高宗皇帝稱賞風柔夜暖已下至末章宣賜甚厚樂府解題)
詞播中都(元豐間蔡敏肅公挺子正自西掖出鎮平陽府經數歲意欲歸作喜遷鸎一闋云云丨丨)
(丨丨遂徹聖聽上因語吕丞相曰蔡挺欲歸遂以西掖詔還揚是詞詁)詞塵乙覽(熙寧丙辰中秋)
(東坡居士歡飲達旦大醉作水調歌頭兼懷子由云云元豐七年都下傳唱此丨神宗垂問内侍因得上丨丨)
(丨讀至又恐瓊樓玉宇高處不勝寒之句上曰蘇軾終是愛君乃命量移汝州雲麓雜記)作明妃曲
(本朝歐陽修丨丨丨丨曰漢宫有佳人天子初未識一朝隨漢使遠嫁單于國絶色天下無一失難再得縱能)
(殺畫工於事竟何益耳目所及尚如此萬里安能制夷狄漢計已誠拙女色難自誇明妃去時淚洒向枝上花)
(江風日暮起飄泊到誰家紅顔勝人多薄命莫怨春風當自嗟)作塞上曲(黃庭堅丨丨丨丨十月北)
(風燕草黃燕人馬飽弓力強虎皮裁鞍鵰羽箭射殺山陰雙白狼青氊帳高雪不濕擊鼓傳觴令行急戎王半)
(醉擁貂裘昭君猶抱琵琶泣)曲不稱旨(柳耆卿善詞曲累不第仁宗召之令作醉蓬萊曲首云漸)
(庭皋葉下末云太液波翻皆犯時忌不稱旨後為屯田郎中)詞特免解(寳和間信之貴溪連仲宣)
(者石臺仲舉之兄也少不事科舉留意觴詠客於京師適遇元宵徽宗御宣德樓錫宴近臣與民同樂仲宣進)
(念奴嬌一闋稱旨丨丨文丨丨本事詞)復雅歌詞序略(孟子嘗謂今之樂猶古之樂論者以)
(謂今之樂鄭衛之音也烏可與韶夏濩武比哉孟子之言不得無過此說非也詩三百五篇商周之歌亂也其)
(言止乎禮義聖人刪取以為經因衰鄭衛之音作詩之聲律廢矣漢興制氏猶傳其鏗鏘至元成間倡樂大盛)
(貴戚五侯定陵富平外戚之家淫侈過度至與人主爭女樂而制氏所傳遂冺絶無聞焉文選所載樂府詩晉)
(志所載碭石等篇古樂府所載其名三百秦漢以下之歌亂也其源出於鄭衛蓋一時文人有所感發隨世俗)
(容態而有作也其意趄格劣猶以近古而高健更五胡之亂北方分裂元魏高齊宇文氏之周咸以戎狄強種)
(雄據中夏故其謳謠淆糅華夷焦殺急促鄙俚俗下無復節奏而古樂府之聲律不傳周武帝時龜兹琵琶工)
(蘇祇婆者始言七均牛弘鄭譯因而演之八十四調始見萌芽唐張文收祖孝孫討論郊廟之歌其數於是乎)
(大備迄於開元天寶間君臣相與為淫樂而明宗尤溺於夷音天下薰然成俗於時才士始依樂工拍彈之聲)
(被之以辭句之長短各隨曲度而愈失古之聲依永之理也温李之徒率然抒一時情致流為淫艷猥䙝不可)
(聞之語我宋之興宗工臣儒文力妙天下者猶祖其遺風蕩而不知所止脱於芒端而四方傳唱敏若風雨人)
(人歆艷咀味於朋遊樽俎之間以是為相樂也其韞騷雅之趣者百一二而已以古推今更千數百歲其聲律)
(亦必亡無疑屬靖康之變天下不聞和樂之音者一十有六年紹興壬戌誕敷詔旨弛天下樂禁黎民歡忭始)
(知有生之快謳歌載道遂為化國由是知孟子以今樂猶古樂之言不妄矣)胡明仲酒邊集
序略(風雅亡而騷雅作六義之道寖寖以衰迨漢武帝采天下歌謠於樂府文士各自名家其律既殊去)
(古益遠氣喪於南朝俗習薰蒸卒為靡曼輕便之態紛紜泛濫餘風屢變黜根榦獵英華鐫鎪脂粉以相夸尚)
(安在好色而不淫也自唐以來其或登山臨水嘯月吟風外感時景自傷羇旅弔古興亡遣使勞歸託物聯事)
(燕樂之盛别離之愁䰟往神交目成心授金屋椒房之怨桑間濮上之音寫纖艷難道之情為參差不齊之句)
(惟其舉首高歌而逸懷浩氣超然乎塵垢之外於是花間為皂隸而柳氏為輿臺矣)歐陽炯花間
集序略(鏤玉雕瓊凝化工而迥巧裁花剪葉奪春艷以爭妍是以唱雲謠則金母詞清挹霞醴則穆王)
(心醉名高白雪聲聲自叶鸞歌響遏青雲字字偏諧鳳律楊柳大堤之句樂府相傳芙蓉曲渚之篇豪家自製)
(莫大爭高門下三千玳瑁之簪競富尊前數十珊瑚之樹則有綺筵公子繡幌佳人遞葉葉之花牋文抽麗錦)
(舉纖纖之玉指拍案香檀不無清絶之辭用助嬌嬈之態自南朝之宫體扇百里之倡風何止言之不文所謂)
(秀而不實有唐已降家家之香徑春風寧尋越艷處處之紅樓夜月自鏁姮娥明皇則有李太白應制詞近代)
(則有温飛卿金筌集將使西園英哲用資羽蓋之權南國嬋娟休唱蓮舟之引)
詩集悲歌(丨丨吐清響陸機)行歌(丨丨非𨼆淪杜)緣雲(丨丨清切歌聲上杜)穿雲
(繁雲迸門軸寒管裂員蘆衆音不能逐裊裊丨丨衢杜牧之)迷宫徵(玉杯久寂寞金管丨丨丨杜)
有鬼神(但覺高歌丨丨丨杜)曲絶碧天(玉顔上哀轉絶耳非世有孤雲忽無色邊馬為回首)
(丨丨丨丨高餘聲散秋草韋蘇州擬古)響下清虚(滿堂慘不樂丨丨丨丨裏江城帶素月况乃清)
(夜起老夫悲暮年壯士淚如水杜甫聽楊氏歌)鼓秦人盆(歌丨丨丨丨杜貽華陽柳少府詩)贈
天馬錦(丨之丨丨丨副以水犀梳同上)唱後庭花(煙籠寒水月籠沙夜泊秦淮賣酒家商女)
(不知亡國恨隔江猶丨丨丨丨杜牧之)吹玉樹花(陳國機權未有涯如何後主便驕奢不如即入)
(宫前井猶自聽丨丨丨丨胡曾)惟數米嘉榮惟有賀方回(並見前)
古今合璧事類備要外集卷十一
