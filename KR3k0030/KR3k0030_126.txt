古今合璧事類備要後集卷五十七
宋謝維新撰
閣學門
總學士直學士
歴代㳂革(國朝庶官之外别加職名所以厲行義文學之士高以備顧問其次與論議典校讎)
(得之為榮選擇尤精元豐中修三省寺監之制其職並罷滿歲補外然後加恩兼職直龍圖閣省郎寺監)
(長貳補外或領監司帥臣則除之待制雜學士給諫以上補外則除之係一時恩旨非有必得之理劉忠)
(肅公奏議元祐二年詔增復館職及職事官並許帶職尚書二年加直學士中丞侍郎給舍諫議通及一)
(年加待制石林燕語是時劉忘肅大摰上曰待制學士以侍從顧問為職自祖宗以來極天下之選不為)
(定員今不考治行不察流品幸而給諫以上則計日而得之乞依元豐官制施行王巖叟亦進十不可之)
(說以為待制祖宗之時其選最待出入朝廷讒一二人今立法無定員將一年待制滿朝必有車載斗量)
(之謠朝廷不以為然紹聖二年詔職事官罷帶職非職事官仍舊續會要)
事類西班(宣和三年詔丨丨學士待制員多令中書省具名取旨以班圖觀之學士待制班在西故)
(曰西班續會要)極選(劉摯上言待制學士以侍從顧問為職自祖宗以來丨天下之丨同上)寶儲
(内閣丨丨促上邃嚴之直夲朝牋表)邇聯(内閣丨丨同上)延閣(再濟丨丨之榮同上)
總待制餘並各見每閣條下
歴代㳂革(唐永徽中命弘文館學士一人日待制於武德殿西門文明元年詔京官五品以上)
(清官日一人待制于章善明福門先天末又命朝集使六品以上二人隨仗待制永泰時勲臣罷節制無)
(職事皆待制于集賢門凡十三人崔祐甫為相建議文官一品以上更待制其後著著令正待制官日二)
(人唐職林永泰元年敕裴冕等並集賢待制此始有待制之所然則蓋唐設官也國朝景德元年置龍圖)
(閤待制以杜鎬戚綸充並依舊充職祥符二年詔班視知制誥列其下元祐令從四品掌侍從備顧問有)
(所獻納則請到或奏封續會要)
事類入閤(開成元年勑自今已後每遇丨丨日次對官未要隨班出並於東階松樹下立待宰相奏)
(事退令齊至香案前各奏本司公事左右史待次對官奏事訖同出續通典)餐錢(永泰初詔裴冕十三)
(人同於集賢院待制特給丨丨以優其禮)次對(宣宗大中三年勑待制官宜令與刑法官次對)候對
(後唐長興二年勑朔望入閤待制丨丨一依舊規五代會要)清官(開元中每日以六品以上丨丨兩人)
(待制於衙内唐職林)文儒(代宗永泰中勲臣罷節制無職事乃令待制於禁門書院間以丨丨公卿寵之)
備顧問(唐德宗建中初自文官六品以上清望官每日二人更置待制以丨丨丨仍以延英南藥院故)
(地為廨)咨時政(大和元年五月淮南節度檢校司徒平章事王播入見召對於延英殿又召待制官)
(崔郾工部侍郎獨孤朗同對一刻時待制官虛設其名未曾引覿及此屢召丨以丨丨焉續通典)創自
先天(延英待制丨丨丨丨晏類要)日於武德(紀元云永徽中詔許敬宗每丨待制丨丨丨殿)
(此始有待制之名)延英候對(憲宗元和九年因武元衡奏正衙待制官詔於丨丨丨丨)文班
輪充(周顯德中詔待制候對官於丨丨内丨丨五代史)極天下選(學士待制自祖宗以來丨)
(丨丨之丨不為定員今不考治行不察流品幸而給諫以上則計日而得之劉忠肅公奏議)置在朝
聯(朕選通經術有行義之士訪對制閣參掌秘圖丨丨内丨之丨本惟儒者之職胡文恭張昇充天章閣待)
(制)非口舌任(范仲淹徙蘇州為天章閣待制還朝言事愈亟宰相使人喻之曰待制官丨丨丨丨)
(也仲淹曰論思侍臣職也余敢不勉)
龍圖閣附學士直學士待制
歴代㳂革(龍圖閣國朝大中祥符中建龍圖閣在會慶殿西偏北連禁中閣東曰資政殿西曰)
(述古殿閣上以奉太宗御書御製文集及典籍圖畫寶瑞之物會要及宗正寺所進属籍世譜四朝志有)
(學士直學士待制直閣學士大中祥符三年置以杜鎬為之班在樞密直學士之上六年詔結銜在本)
(官之上會要直學士景德四年置以杜鎬為之班在樞密直學士之下祥符六年詔結銜在本官之上)
(會要待制景德元年置以杜鎬戚綸為之並依舊充職四年詔班在知制誥之下並赴内殿起居會要)
(自改官制為學士初復之職或知制誥平出除之官制舊典)
事類西清(元祐中蘇轍奏祖宗御集皆於丨丨建重屋號龍圖天章寳文閣以藏其書為不朽計)
祕閣(用進丨丨之拜胡文恭行歐陽脩制)
學士老龍(蔣樞密之竒為淮漕求字於徐守信徐書龍字而闕三點蔣曰何書之不全也曰它日當)
(為足此是歲寒計稱旨除龍圖閣直學士及回持前字見徐徐索筆為作三龍未幾遂進丨丨)奎象(中禁)
(寳儲上應丨璧之丨先朝謨訓遠同河洛之符東坡謝表)内閣(丨丨深嚴同上)淵圖(丨丨祕職蔡襄)
(行歐陽公制)凝嚴之職(見寳文學士門)羲圖之序(仍進丨丨丨丨賜鄭溫伯辭龍圖學)
(士詔)豈如一言(孔道輔論廢后事天下聳聞其風采近臣獻詩十首執政請以為龍圖學士上曰千)
(首詩丨丨孔道輔丨丨拜龍圖閣)冠於五閣(河圖遂在西清朝位丨丨丨丨初寮除龐寅助制)
龍圖老子(范文正公仲淹以龍圖直學士帥邠延涇慶四路威德著聞夷夏竦服熟戸蕃部率稱曰)
(丨丨丨丨中朝人士亦以此呼之言行錄)學士奉祠(淳熙中林安宅以丨丨丨丨)書閣之
拜(丨丨丨丨衆以為宜東坡集)
直學士貴班(延閣祕藏學士丨丨淇水除李承之制)峻列(河圖寵名增丨班丨曲阜行李)
(南仲辭免不允詔)凝嚴(丨丨之職見寶文學士制)清近(知鄧州陳堯咨會赦當復龍圖閣直學士)
(真宗曰學士清近之職非會赦可復祥符八年)赴内殿起居(景德四年八月以龍圖閣待制)
(杜鎬為龍圖閣直學士班在樞密直學士之下待制知制誥之上並丨丨丨丨丨)至閣下撫慰
(真宗尤禮杜鎬上開樽酒親封題以賜鎬素不飲飲之疾作上親丨丨丨手調藥丨丨令安卧乃歸同上)
待制美職(河圖丨丨曲阜龍圖待制徐鐸制)近綴(改河圖之丨丨同上除錢待制)並命
(戚綸字仲言時初創待制與杜鎬丨丨物論榮之)廣内(河圖丨丨之職曲阜除傅堯俞制)延閣
侍從(丨丨丨丨之職行張商英制)内閣應對(丨丨丨丨之職行王覿制)學士初復
之職(見前㳂革)
詩集羣玉(先朝丨丨殿冠珮環羣公神文煥王度喜色見天容御榻誰復登帝書元自公緬懷弁服)
(士酬獻鳴瑽瑢陳后山觀文忠公六一圖書詩)紫薇(冊府藏書在丨丨退朝稽古助論思楊億詩)開
策府(羣玉天中丨丨丨神龜溫洛薦圖書楊億龍圖閣觀御書)黃閣老(龍閣便為丨丨丨周益公賀胡)
(邦衡除龍圖學士)
天章閣附學士直學士待制
歴代㳂革(國朝天禧四年初建天章閣在會慶殿之西龍圖閣之北明年仁宗即位修天章閣)
(工畢奏真宗御製安於天章閣東曰羣玉殿西曰蘂珠殿北曰夀昌殿南曰延康殿内以桃花文石為)
(柸之所以在位受天書祥符改曰天章取為章于天之義天聖八年置待制慶㦄七年又置學士直學士)
(會要周益公宏詞編題又有侍講學士慶歷七年初置在龍圖閣學士之下詔曰欽惟聖考濬𤼵宸文)
(百篇森布於寳函三襲肇興於華閣肆予纂紹之始務闡師儒之隆遂延勸講之臣欽佇論思之益掩玉)
(府藏書之盛延金門待詔之才宜令廣侍從之員抑亦副遹追之念特置天章閣學士直學士學士罕以)
(命人迄仁宗世纔王摯一人官制舊典云天章閣只除待制不除學士難稱呼也直學士慶歷七年初)
(置天章閣直學士在龍圖閣直學士之下會要待制天聖八年初置寓直於祕閣與龍圖逓宿尋命范)
(諷鞠詠充職職官分紀詔曰真宗皇帝躬上哲之資據大寧之會受翠媯之瑞籙𤼵谷口之璿源勒銘)
(喬封奠圭方澤烜赫景炎丕隆寳構凡經禮樂之制纘成辰象之篇爰即禁圖肇新層閣榜以天章之號)
(煥乎策府之華宜擇推才俾參近著可特置天章閣待制位龍圖閣待制之下會要詔俯近危楹創崇)
(層宇榜以天章之美冠於策府之名宜建官聯並寘材彦)
事類西清(見龍圖閣)策府(見待制㳂革)
學士不除(見㳂革注)難呼(同上)玉府藏書(見㳂革詔)金門待詔(同上)凝
嚴之職(見寳文閣學士)
待制西序(進職丨丨曲阜行黃履天章閣待制云)内閣(進聯丨丨王岐公除許亢制)禁
途(延對丨丨王岐公除張友直制)延閣(丨丨侍從之邃曲阜行范純禮復天章閣待制)識大
體(高若納言古者三公坐而論道今二府對纔數刻安能盡萬機宜賜坐從容如唐延英故事上以兹言丨)
(丨丨擢拜天章閣待制)待碩儒(萃帝文於寶締以丨丨丨王岐公除張友直制)建官之署
(天聖八年詔煥乎堯言星羅而雲布繳如禹律玉振而金相雖敦稽古之風未立丨丨丨丨)
詩集鳴玉(峩峩天中閣丨丨改新步王荆公送元待制知福州)
寶文閣附學士直學士待制
歴代㳂革(國朝寳文閣在天章閣之東西序羣玉蘂珠殿之北即舊日夀昌閣慶歷改曰寳文)
(嘉祐八年英宗即位詔以仁宗御書御集藏于寳文閣命王珪撰記立名治平四年神宗即位始置學士)
(直學士待制恩賜依龍圖英宗御書附于閣會要宏詞編題學士治平四年初置以吕公著兼詔曰昔)
(我祖宗咸有制作煥于簡編河漢昭回奎璧相映乃規層宇遂在西清憲上帝藏書之府彰累朝稽古之)
(盛並揭嘉名以登峻望俾服凝嚴之職因為咨訪之地寳文閣宜置學士直學士待制直學士治平四)
(年初置以邵必為以邵必為之會要職略待制治平四年初置)
事類西清(見龍圖閣門)帝府(見學士詔)鈿軸寶函(丨丨丨丨未終繙綠)白雲
紫氣(丨丨丨丨遽遂上賓並同上)
學士在西清(乃規層閣邃丨丨詳見㳂革注)夢邃殿(治平三年予為知制誥夏六月)
(丨丞相遣朱衣吏召命草某人為丨清丨學士制明年五月丞相遣朱衣吏召當制舍人吕縉叔除邵不疑為)
(寳文閣學士後數日得承旨張公所作詔云乃規層構䆳在西清記去歲之夢與詔文相合若符契焉春明退)
(朝錄)大訓九歌(治平置學士等詔云丨丨丨丨之重垂世其長)廣内秘室(丨丨丨丨之藏)
(詒謀无極同上)
直學士嚴職(凝丨之丨見前)近班(西清丨丨曲阜吕嘉問制)奎文(丨丨寳訓入直禁嚴)
(東坡答李寳文啓)寶直(丨奎之丨表類)
待制魁甲(章衡知澶州神宗曰卿為仁宗朝丨丨寳文藏御集之處未始除人今處卿)禁途
(延閣丨丨曲阜王汾制)近職(延閣丨丨范純粹制)通籍(丨丨延閣同上除王欽若制)侍從
之班(延閣丨丨丨丨除李之純制)儒學之選(三聖圖書萃在延閣丨丨丨士列職其中諷議)
(討論維時妙選除蒋之竒制並同上)
顯謨閣附學士直學士待制
歴代㳂革(國朝元符元年曾布鄧洵仁各申請建閣詔翰林學士中書舍人撰閣名五以聞續)
(建閣藏神宗御集以顯謨為名神宗大新政事故以丕顯文王謨徽宗建中靖國元年詔以顯謨閣為熙)
(明閣仍置學士直學士待制詔略曰神宗皇帝言則為文昭如雲漢寳之垂世炳若丹青仙馭升遐泰陵)
(繼序乃眷祖宗之舊悉藏金玉之編邃在西清並崇華宇爰咨邇列俾訪遺文鈿軸未終雲軿忽遠肆冲)
(人之纂紹惟往憲之欽承用揭嘉名乃延俊望詒謀有遠豈徒琬琰之並陳與天无窮是惟奎璧之相照)
(宜以顯謨為熙明閣續奉旨仍以顯謨為額此據周益公宏詞編題而續會要云復顯謨舊名年月无考)
(按次年已詔顯謨閣學士直學士如三閣故事復名顯謨恐在此年崇寧元年詔顯謨閣學士直學士待)
(制如三閣故事序位在寶文閣學士直學士待制之下三年又詔以熙寧元豐功臣圖形於顯謨閣續會)
(要詔略曰神宗御集㧾九千八百餘篇藏于禁閣揭以顯謨所以丕昭聖作也維時功臣宜列于此其熙)
(寧元豐功臣圖形於顯謨閣文學士建中靖國元年置詔如三閣故事序位在寳閣學士之下續會要)
(士直學士建中靖國元年置詔序位在寶文閣直學之下續會要待制建中靖國元年置詔序位在寳)
(文閣待制之下同上)
事類熙明(見㳂革)邃清(見㳂革詔注)禁閣(神宗御集緫九千八百餘篇藏于丨丨揭)
(以顯謨所以丕昭聖作也圖功臣詔)寳宇(仰瞻丨丨崇寧圖畫功臣顯謨閣詔)金玉之編(乃眷)
(祖宗之舊悉藏丨丨丨丨邃在西清並崇華宇爰咨邇列俾訪遺文改熙明閣詔)奎璧之照(詒謀)
(有遠豈徒琬琰之並陳與天無窮是惟丨丨丨相丨同上)
徽猷閣附學士直學士待制
歴代㳂革(國朝大觀二年初建徽猷閣以藏哲宗御集置學士直學士待制詔略曰祖宗述作)
(皆有寳藏之所參列廣内揭為嘉名世擇儒臣以資訪納今將祗率成憲名以出信不可无所考也在詩)
(有之君子有徽猷是唯詢德之美而觀道之成其哲宗御集建閣以徽猷為名並見續會要學士大觀二)
(年詔置待直學士大觀二年初置制大觀二年初置)
事類寶藏(皆有丨丨之所)嘉名(揭以丨丨)擇儒咨訪(世丨丨臣以丨丨納)詢德
觀道(並見㳂革詔)
學士西清之秩(峻丨丨丨丨龍溪除詹乂制)
直學士榮名(顧已班於次對且就進於丨丨謂自待制而升直學士)崇資(徽閣西清之丨)
(丨湖山吳芾辭免制)
待制聯榮(次對西清實丨丨於法從初寮除陳彦修制)陞班(丨甘泉法從之丨龍溪除胡舜)
(陟制)
敷文閣附學士直學士待制
歴代㳂革(國朝紹興十年置實錄院檢討朱翌申請乞建閣以藏徽宗聖製詔閣以敷文為名)
(中興會要詔略曰徽宗宸章奎畫與詩書相表裏置閣學士直學士待制等官職略又中興會要詔略曰)
(徽宗宸章奎畫煥乎若三辰之文麗天垂光賁飾羣物殆與詩書相表裏崇建層閣以嚴寳藏恭以敷文)
(為名宜置學士直學士待制直閣以次列職備西清之咨訪為儒學之華寵其著于令學士直學士)
(待制並紹興十年置)
事類奎畫(宸章丨丨與詩書相表裏)寳藏(崇建層閣以嚴丨丨並紹興詔)
學士咨訪(見㳂革詔)華寵
直學士奎文之直(内閣寶儲學士最為高選云云進丨丨丨丨湖山吳芾辭免敷文直學士奏狀)
延閣之華(丨丨丨丨班聯愈峻同上)
煥章閣附學士直學士待制
歴代㳂革(國朝淳熙間建藏高宗御製詔略曰載稽帝世之隆无若堯章之煥因揭名於層宇)
(仍列職於清廂制學士十直學士並淳熙十瑞五年詔置待淳熙五年置初除劉國)
事類堯章(見官制)邃閣(堯章丨丨淳熙批答)
學士列職清廂(見㳂革詔)
華文閣附學士直學士待制
歴代㳂革(國朝慶元二年置藏孝宗御製詔曰朕惟孝宗皇帝睿闡聖圖粹昭王度經緯天地)
(道存灝噩之書鼓舞風雷仁盪溫縕之命寫之琬琰炳若丹青太微三光之庭丕闡巢之勢上帝羣玉之)
(府邃通龍紀之聯寳典謨訓誥之垂黻禮樂刑政之用華協堯章之煥文光舜哲之明典輯鴻徽禮嚴燕)
(翼以華文為名置學士直學士待制直閣式遵形獻寵陟儒英庸飭攸司其刊諸令學士直學士)
(待制並慶元二年詔置)
事類媯閣(慶元批答)儒英(寵陟丨丨)
學士穹班(陞媯閣之穹班慶元批答)華閣(丨丨增學士之寵同上)
寶謨閣附學士直學士待制
歴代㳂革(國朝嘉泰二年八月置以藏光宗御製學士直學士待制並嘉泰二年置)
寶章閣附學士直學士待制
歴代㳂革(國朝寳慶二年詔置藏寧宗御製學士直學士待制並同上)
古今合璧事類備要後集卷五十七
