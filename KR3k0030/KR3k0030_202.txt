古今合璧事類備要續集卷五十二
宋謝維新撰
恩讎門
施恩附(報恩負恩)(感恩)
事理發揮(孔子曰以德報德以直報怨此恩讎說也夫人以國士待我我其不可以國士報乎)
(以衆人待我我其不可以衆人報乎施有豐約故報亦有厚薄非特人道為然也為善者報以福為惡者)
(報以禍或者亦天之道歟)
事類謂之惠(分人以財丨丨丨孟滕文)可以與(丨丨丨可以無與與傷惠孟)尚往
来(其次務施報禮丨丨丨記曲禮)恥積藏(樂分施而丨丨丨荀大略)與爾鄉黨(原思為之)
(宰與之粟九百辭子曰毋以丨丨鄰里丨丨乎語六)救其親戚(孟嘗君招致諸侯遊士及有罪亡人)
(皆舍業厚遇之存丨丨丨丨由是名重天下通鑑周顯王紀)家量獲民(昭公三年叔向問曰齊其)
(何如晏子曰其為陳氏矣齊舊四量豆區釡鐘四升為豆各自其四以登於釡釡十則鐘陳氏三量皆登一焉)
(鐘乃大矣以丨丨貸而以公量收之云云欲無丨丨將焉辟之左)焚劵市義(馮驩貧乏為孟嘗君)
(客為君收債於薛將行問市何物曰吾家寡有者市之驩至薛諸負債者悉來合券訖悉焚之皆稱萬歲還問)
(何市而返驩曰奉君之命市君家寡有者君之府藏盈積惟欠義耳臣召諸債者合券而焚之市義而歸矣君)
(為之喜語林)散與貧䟽(范蠡之陶為朱公十九年之中三致千金丨丨丨丨兄弟)賑施貧
窮(原結身衣服車馬纔具妻子内困專以丨丨丨丨務起人之急)分給租奉(梁商常曰多藏厚已)
(為子孫累每租奉則及兩宮賞賜便置中門外未嘗入藏悉分與昆弟中外因年穀貴多有飢者輙令蒼頭以)
(牛車致米鹽菜錢於四城門外乞貧民不告其姓名漢記)共饗賜贈(䟽廣兄子受上䟽乞骸骨上許)
(之加賜黃金二十斤皇太子贈以五十斤旣歸鄉里樂與鄉黨宗族丨丨其丨丨以盡吾餘日)以與邑
里(張儉資計差温初百姓飢荒乃傾竭財産與邑里共之賴其存者以百數)以朌兄弟(馬援扶風)
(茂陵人轉游隴漢間謂賓客曰丈夫為志窮當益堅老當益壯因處田牧有牛馬羊數千頭穀數萬斛旣而歎)
(曰凢殖財貨貴能施賑也否則守錢虜耳敢盡丨丨丨丨故舊身衣羊裘皮袴)乞人填門(後漢尚書)
(令符稚為人樂施丨丨丨丨嘗曰天下物何常吾今日富後日貧耳忽一日不施則意不泰)債家從
赦(樊重假貸人間數百萬臨終遺令焚削文契丨丨皆慙爭往償之諸子丨丨竟不受晉陽秋)與米
一囷(魯肅以賑窮士為務甚得邑人歡心周瑜為居巢長將數百人故過候魯肅并告資糧肅家有囷米)
(三千斛乃指一囷與瑜益知其奇也遂相親結定僑札之分)散米千斛(吳全琮父柔為桂陽守使)
(琮齎米數千斛至吳交易琮皆賑給士大夫空船而還父竒之)
報恩報以瓊琚(木瓜美齊桓公也衛國有狄人之敗出處於漕齊桓公救而封之遺之車馬器)
(服焉衛人思之欲厚報之而作是詩也投我以木瓜丨之丨丨丨匪報也永以為好也)報以臣禮
(晉人歸楚公子穀臣與連尹襄老之尸以求知罃楚人許之王送知罃曰子其怨我乎對曰二國治戎臣)
(不才不勝其任以為俘馘執事不以釁鼓使歸即戮君之惠也又誰敢怨王曰然則德我乎對曰二國圖其社)
(稷而求紓其民各懲其忿以相宥也兩釋纍囚以成其好臣不與及其誰敢德王曰子歸何以報我對曰臣不)
(任受怨君亦不任受德王曰必告不榖對曰以君之惠纍臣得歸骨於晉寡君之以為戮死且不朽若從君之)
(惠而免之以賜君之外臣首首其請於寡君而以戮於宗亦死且不朽若不獲命而使嗣宗職次及於事而帥)
(偏師以脩封疆雖遇執事其弗敢違其竭力致死無有二心以盡臣禮所以報也左成三年)施者報
者(丨丨倦矣丨丨未厭左昭二十四年)出爾反爾(丨乎丨者丨乎丨者也孟子)結草亢
敵(見勇力門)倒戟禦徒(宣子田於首山舍於翳桑見靈輒餓問其病曰不食三日矣食之舍其半)
(問之曰宦三年矣未知母之存否今近焉請以遺之使盡之而為之簟食與肉寘諸槖以與旣而與為公介丨)
(丨以丨公丨而免之問何故對曰翳桑之餓人也問其名居不告而退遂自亡宣二年)推鋒爭死
(秦繆公亡善馬岐下野人共得而食之者三百餘人吏欲法之公曰君子不以畜産害人吾聞食善馬肉者不)
(飲酒傷人皆賜酒而赦之後秦擊晉三百人求從公為晉軍所圍皆丨丨丨丨遂脫繆公反生得晉惠公史記)
退舍報惠(子犯曰微楚之惠不及此丨三丨避之所以丨也僖二十六年)故來死君(中山)
(君饗都大夫司馬子期在焉羊羹不徧子期怒而走於楚以伐中山君中山君亡走有挈戈隨其後者顧謂二)
(人子奚為對曰臣父嘗餓且死君下壺飡脯臣父臣父且死曰中山有事汝必死之丨丨丨丨也中山君慨然)
(曰吾以一杯羊羹亡國以一壺飱得二人戰國策)常願湔敵(楚莊王賜羣臣酒日暮燈燭滅有人)
(引美人衣美人援絶其冠纓告王曰有引妾衣者妾絶其纓取持火來視絶纓者王曰今已飲不絶纓者不歡)
(君臣百官皆絶冠纓乃出火居二年晉與楚戰有一人常在前五合五獲首怪而問之對曰臣乃夜絶纓者也)
(王隱忍不㩧而誅丨丨肝腦塗地頸血丨丨久矣遂平晉)每食必祝(楚欲殺伍胥胥走幾不得脫追)
(者在後至江江上有一漁父乘船知伍胥意乃渡伍胥伍胥旣渡觧其劒曰此劒直千金以予父父曰楚賞五)
(城金千鎰以求子吾尚不取何用劒乎胥後丨丨丨丨之曰祝江上丈人)視如國人(孟子曰君之視)
(臣如土芥則臣丨君丨丨丨)報以衆人(豫讓曰范中行衆人遇我我以衆人報之智伯國士遇我)
(我以國士報之戰國策)一飯必償(范雎丨丨之德丨丨本傳)百錢必償(蘇秦之燕貸丨)
(丨為資及佩六國相印得富貴以百金償之)德者徧報(蘇秦徧報諸所嘗見丨丨一人猶未得報)
(乃前自言秦曰我非忘子子之與我至燕再三欲去我易水之上方是時我固望子深是以後子)恩者
皆報(朱買臣為會稽太守悉召見故人與飲食嘗有丨丨丨丨復焉)鄼侯錢二(漢蕭何為沛主)
(吏高祖為布衣時數以吏事護高祖高祖以吏繇咸陽吏皆送奉錢三何獨以五及高祖即帝位何為丞相封)
(丨丨食邑八千戸乃益封二千戸以嘗繇咸陽時何送我獨嬴丨丨也)亭長錢百(韓信從下鄉南)
(昌亭長食亭長妻苦之乃晨炊蓐食信往不為具食自絶去至城下釣有一漂母哀之飯信信曰吾必重報母)
(母怒曰大丈夫不能自食吾哀王孫而進食豈望報乎項羽死高祖襲奪信軍徙為楚王都下邳信至國召所)
(從食漂母賜千金及下鄉丨丨丨丨曰公小人為德不竟召辱已少年以為中尉告諸將相曰此壯士也方辱)
(我時寧不能殺殺之無名故忍而就此本傳)盗妾者報盎(袁盎為吳相時有從史盗盎所愛侍)
(兒盎知之不泄遇之如初人有告從史言君知爾與侍者通乃亡歸盎駈自追遂以侍者賜之復為從史及袁)
(盎使吳見守從史適為校司馬中夜引盎起曰君可以去矣吳王期旦日斬君盎謝之而去)執炙者
報榮(顧榮與同僚宴飲見執炙者狀貎不凢有欲炙之色榮割㗖之坐者問其故榮曰豈有終日執之而)
(不知其味者乎及趙王倫簒位以榮為長史倫敗榮被執將誅而丨丨丨者為督率救之而免)行觴者
報鏗(隂鏗為湘東王參軍與賓客宴飲丨丨丨因回酒炙授之坐客皆笑鏗曰吾儕終日酣酒而執爵者)
(不知其味非人情也及侯景亂鏗為賊擒或救之得免鏗問之乃前行觴者)凢微時一飱(初范)
(逵過侃逵因薦侃於廬江太守張䕫後侃都督江州移鎮武昌侃命張䕫子隱為參軍范逵子珧為湘東太守)
(丨丨丨所荷丨丨咸報陶侃傳)
感恩何日忘之(中心藏之丨丨丨丨詩隰桑)夫人及此(微丨丨之力不丨丨左襄)
(七年)生死骨肉(所謂丨丨而丨丨也襄十二)尸祝社稷(相與丨而丨之丨而丨之莊子)
解衣衣我(武涉說韓信曰足下何不反漢與楚信謝曰臣得事項王數年官不過郎中言不聽策不)
(用故背楚歸漢漢王授我上將軍印數萬之衆丨丨丨丨推食食我言聽計用背之不祥)造門謝恩
(何武每奏事京師戴聖未嘗不丨丨丨丨)
負恩忘我大德(丨丨丨丨思我小怨詩谷風)不念昔者(有洸有潰旣詒我肄丨丨)
(丨丨伊余來墍詩)晉閉秦糴(晉饑秦輸之粟秦饑丨丨之糴左僖十三)莾負漢恩(王莾)
(使安陽舜見太后后曰而屬父子宗族蒙漢家力富貴恩義累世既無以報受人孤寄乘便利時奪取其國不復顧)
(人如此者狗猪不食其餘天下豈有而兄弟耶通鑑漢明帝紀)白敏中負李德裕(白敏中用)
(李德裕薦入翰林為學士及德裕貶敏中為相詆之甚力或曰人臣事君公義而已何以私恩為乎敏中之事)
(未足深咎也愚竊以為不然人臣能盡私恩然後能盡公義敏中之罪不容誅矣孔子曰事親孝故忠可移於)
(君事兄悌故順可移於長推此言之則背師賣友之人必不能以忠許國何者於所厚者薄則所施無不薄也)
(昔呂布為丁原主簿為董卓而殺原又為王允而殺卓及兵敗被執魏祖欲生之劉先主曰明公不見布之事)
(丁建陽董太師乎於是殺布漢封陳平辭曰非魏無知臣安得進上曰若子可謂不背本矣乃復賞魏無知其)
(後誅呂氏而安劉氏者平與周勃也夫以布之不忠於丁董也其肯忠於曹氏乎以陳平之不負魏無知也其)
(肯負於劉氏乎此魏所以誅布漢所以屬平者也然則敏中之事蓋可見矣雖然敏中所以負德裕也亦有繇)
(焉傳曰盗憎主人主人何負於盗而盗憎之乎蓋自度其事必為主人所惡故也白氏系與楊虞卿姻家居昜)
(又與李宗閔牛僧孺厚若敏中本無英氣雖緣德裕以進而不能無意於僧孺宗閔虞卿之徒自度其事必為)
(德裕惡也故因其勢力以擠之耳夫德裕忠臣也非罪而被斥天下皆知其冤矣使敏中素與仇猶當為社稷)
(而救之况因之而進耶然則敏中豈惟不忠於德裕亦不忠於唐也愚故曰人臣能盡私恩然後能盡公義敏)
(中之罪不容誅矣然則公義私恩適不兩全則如之何以道權之而已義重而恩輕則不以私害公若河曲之)
(役趙宣子使人以其乘車於韓厥執而戮之是也恩重而義輕則不以公廢私若庾公之斯追子濯孺子抽矢)
(扣輪去其鏃發乘矢而後反是也夫公義私恩不兩全猶當以道權其輕重奈何無故而廢之哉雖然逄蒙殺)
(羿孟子以為是亦羿有罪焉以此言之德裕之薦敏中亦不得為無罪也)
詩集感君恩重(燕南壯士吳門豪筑中置鉛魚隱刀丨丨丨丨許君命泰山一擲輕鴻毛結襪)
(子)出君焦灼(咫尺炎凉變四時丨丨丨丨君詎知韋應物)寸心銘佩(丨丨丨丨牢杜)
主人覆護(丨丨丨丨恩豈啻一綈袍臨川)吞炭難酬(馮京當世少嘗薄遊為街卒所繫鄭)
(守王公素釋之及使關中王方帥渭與宴集甚歡貽之詩曰丨丨丨丨當日事積薪深愧後來恩)
古今合璧事類備要續集卷五十二
