古今合璧事類備要别集卷七十九
宋謝維新撰
走獸門
兔
格物總論(兔鼠形尾匾弯短大如猫毛色褐耳大而銳且卓口缺長鬚尻九孔趺居趫捷善走)
(䑛雄毛而孕生子從口中出其子婏敷万反或曰䨲奴侯反㕙其狡者毚又其大者也一種前足寸餘後)
(足幾尺行即用後足跳一躍數尺止則蹶然仆地生於東北西北極邊之地謂之蹶兔亦曰跫跫巨驉又)
(一種似兔而大青色象形首與兔同足與鹿同是㚟也亦兔類或謂兔無雄望月而孕當有能辨之者)
事類明眎(祭宗廟之礼兔曰丨丨禮記)丈人(山中卯日稱丨丨兔也抱朴子)月精(兔者)
(明丨之丨典略)星精(禀丨丨握斗樞玉衡星發於兔白氏帖)趯趯(丨丨毚兔遇犬獲之小雅)
爰爰(有兔丨丨國風)兔罝(肅肅丨丨施于中林周南)兔蹄(得丨丨)
待(宋人有耕者田中有株兔走觸折頸而死因釋耕丨丨冀復得兔為宋國所笑韓子)環(闕)
(髠說齊威王曰韓盧者天下之俊犬也東郭㕙者海於也韓盧逐東郭狻騰山者五丨丨者三兔極)
(前大擅其功苦而)(兔俱疲各死其處田父見而獲之無勞持頋兵弊衆恐強秦大楚乘其)
(後而有田父之功也)狡兔死(高祖令武士縛信載後車信曰果若人言丨丨丨良狗烹信傳)
白兔(闕種松千株遭母喪負土成墳有丨丨丨其下)毛為識(梁冀起兔苑刻丨闕)
如朱(漢哀帝建平元年山陽得白兔赤丨丨丨古今注)集衆捕
(見瓜門)與(闕)(王武俊嘗丨賓丨丨一日射兔九十五觀者駭伏孔帖)目為兔(五代)
(周張青州略通儒術闕避吏事唐開成初依翟宜威於為從事滑稽事彦威丨丨姦丨)䜟言
兔(闕月朔之明日皆床我生於卯明年歲旅其次二卯也我以其時當即位本傳)鵰挾
兩兔(闕)韓退
之毛穎傳(毛穎者中山人也其先明眎佐禹治東方土養萬物有功因封於卯地死為十二辰嘗曰)
(吾子孫神明之後不可與物同當吐而生已而果然明眎八世孫䨲世傳當殷時居中山得神仙之術能匿光)
(使物竊姮娥騎蟾蜍入月其後代遂隐不仕云居東郭者曰㕙狡而善走與韓盧爭能盧不及盧怒與宋鵲謀)
(而殺之醢其家秦始皇時蒙將軍恬南伐楚次中山將大獵以懼楚召左右庶長與軍尉以連山筮之得天與)
(人文之兆筮者賀曰今者之獲不角不牙衣褐之徒缺口而長鬚八竅而趺居獨取其髦簡牘是資天下其同)
(書秦其遂兼諸侯乎遂獵圍毛氏之族拔其豪載穎而歸獻俘於章臺宫聚其族而加束縛焉秦皇帝使恬賜)
(之湯沐而封諸管城號曰管城子日見親寵任事穎為人強記而便敏自結繩之代以及秦事無不纂錄陰陽)
(卜筮占相醫方族氏山經地志字書圖畫九流百家天人之書及至浮屠老子外國之說皆所詳悉又通於當)
(代之務官府簿書市井貨錢注記推上所使自秦皇帝及太子扶蘇胡亥丞相斯中書府令高下及國人無不)
(愛重又善隨人意正直邪曲巧拙一隨其人雖見廢棄終默不洩惟不喜武士然見請亦時往累拜中書令與)
(上益狎上嘗呼為中書君上親決事以衡石自程雖宫人不得立左右獨穎與執燭者常侍上休方罷穎與絳)
(人陳玄弘農陶泓及會稽楮先生友善相推致其出處必偕上召穎三人者不待詔輒俱往上未嘗怪焉後因)
(進見上將有任使拂拭之因免冠謝上見其髮秃又所謩畫不能稱上意上嘻笑曰中書君老而秃不任吾用)
(吾嘗謂君中書君今不中書耶對曰臣所謂盡心者因不復召歸封邑終於管城其子孫甚多散處中國夷狄)
(皆冐管城惟居中山者能繼父祖業惟太史公曰毛氏有兩族其一姬姓文王之子封於毛所謂魯衛毛聃者)
(也戰國時有毛公毛遂獨中山之族不知其本所在子孫最為蕃昌春秋之成見絶於孔子而非其罪及蒙將)
(軍拔中山之毫始皇封之管城世遂有名而姬姓之毛無聞穎始以俘見卒見任使秦之滅諸侯穎與有功賞)
(不酬勞以老見疎秦真少恩哉學史記)
詩集天資潔白(天冥冥雲濛濛白兔搗藥姮娥宫玉關金鎻夜不閉竄入滁山千萬重滁泉清)
(甘瀉大壑滁草軟翠搖輕風渴飲泉困棲草滁人遇之豐山道網羅百計偶得之千里持為翰林寶翰林酬酢)
(委金璧珠箔花籠玉為食朝隨孔翠伴暮綴鸞鳳翼主人邀客醉籠下京洛風埃不霑席羣詩名貌極豪縱爾)
(兔有意果誰識丨丨丨丨已為累物性拘囚盡無益上林榮落幾時休回首峰巒斷消息歐陽公白兔)天
使潔白(水晶為宫玉為田姮娥縞衣洗朱鉛宫中老兔非日浴丨丨丨丨宜嬋娟揚鬚弭足桂樹間桂)
(花如霜亂後前赤鴉相望窺不得空凝兩瞳射日月東西跳梁自長久天畢横施亦何有憑光下視罝網繁衣)
(褐紛紛謾回首去年驚墜滁山雲出入虚莽猶無羣奇毛難藏果見獲千里今以窮歸君空衢險幽不可返食)
(君庭除嗟亦窘今予得為此兔謀豐草長林且遊衍王介甫白兔)拔毛為筆(可笑姮娥不了事走)
(却玉兔來人間分寸不落獵人世滁州野叟獲以還霜毛半茸目睛殷紅條金練相繫擐馳獻舊守作異玩况)
(乃已在蓬萊山月中辛勤莫搗藥桂傍杵臼今應閒我欲丨丨丨白丨硏朱寫詩破公顔梅聖俞永叔白兔)
赤身謝德(毛氏穎出中山中衣白兔褐求文公文公嘗為穎作傳使穎名家傳無窮徧走五嶽都不)
(逢乃至琅琊聞醉翁傳是昌黎之後身文章節行一以同滁人喜其就籠紲遂與提攜來自東見公於鉅鼇之)
(峯正草命令辭如虹筆秃願脫穎以從丨丨丨丨歸蒿蓬梅聖俞)不如月中宿(兔飢食山林兔)
(渴飲川澤與人不瑕疵焉用苦求索天寒草枮死見窘何太迫上有蒼鷹禍下有黃犬厄一死無足悲所恥敗)
(頭額敢期揮金遇倒槖無難色雖非獵者意頗塞仁人責兔兮兔兮聽我言月中仙子最汝憐丨丨亟返丨丨)
(丨休顧商巖井嶽麓秦少游答裴仲謨放兔行)不着烟火香(東郭阿㕙駝褐裳清馥丨丨丨丨丨)
(姮娥喚入廣寒殿詔許搗藥不許嘗金丹煉成紫皇喜玉臼自攜銀漢洗偷將缺吻吸瓊漿蛻盡骨毛作仙子)
(鬢絲吸落桂枝風人間封作管城公先生何許得尸解貌如枯蟾帶玄芥麒麟擘脯未必如耶律曬羓差不逮)
(先生錦心冰雪腸銀鈎珠唾千萬章管城奔命困書囿阿㕙漆身嬉醉鄕老夫去年左車脫匙抄爛飯猶戞戞)
(太息再拜謝阿㕙尚堪掛壁縈蛛塵一飯瞻仰齒生津楊廷秀謝陳希顔惠兔羓)
猴
格物總論(猴猱也獼也一名王孫一名胡孫楚人謂之沐猴狀類人毛色黃有尾玃大母猴也)
(色蒼黑其老者為獑猢最駿捷鳴噭噭然而悲居懸崖峭壁間善升木㗖瓜菓黍栗等物亦多智山民苦)
(之或云獼猴八百歲變為猨又五百歲變為貜又一千歲變為蟾蜍然皆&KR2184;之屬也)
事類沐猴冠(項羽楚人丨丨而丨)沐猴舞(許伯仁弟為丞相二千石皆賀盖寬饒為司隸)
(不行許伯請之寬饒乃往東嚮獨坐酒酣樂長信少府檀長卿為沐猴與狗鬭坐皆大笑寬饒不悅因劾奏長)
(信少府以列卿而丨丨丨失禮不敬前漢)譏周泰(魏鍾毓事見嘲謔門)嘲文樹(安西衙將劉文)
(樹善奏對髭生頷下貌類猿猴上令黃幡綽嘲之文樹切惡猴猿之說密貽幡綽祈不言之幡綽進丨曰可憐)
(好丨丨髭鬚共頦頥别住面孔不似猢孫猢孫極似文樹上大笑鄭棨傳信記)承象語(有人種黍山中)
(患獼猴食之聞介象有道術從之乞避猴之法象曰無他法也明日往黍所望見羣猴便大喚語之曰已白介)
(君教莫侵食黍此人明日視黍遇羣猴適欲下樹丨丨丨獼猴各自還山遂絶跡神仙傳)擘鳶翅(有人)
(畜一子母胡孫一日鳶飛下搏其子對母啄其腦食其髓胡孫哀鳴三日不食徑於厨中取肉一片戴項上往)
(中庭似有所伺逡巡鳶果來摶肉胡孫兩手撦丨其翅囓腦食髓衆人甚為快意景溪閒言)號孫供
奉(唐昭宗播遷隨駕伎藝人止有弄猴者猴頗馴能隨班起居昭宗賜以緋袍丨丨丨丨羅隱下第詩云何)
(如學取孫供奉一笑君王便着緋朱梁簒位取此猴令殿下起居猴望殿陛見全忠徑趨其所跳躍奮擊遂令)
(殺之唐臣愧此猴多矣幕府燕聞錄)王延壽王孫賦(原天地之造化實神偉而崛奇道玄微以)
(密妙信無物而弗為有王孫之狡獸形陋觀而醜儀顔狀類乎老公軀體似乎小兒眼睚崖&KR0008;五流反以&KR3354;䘏)
(視職睫以映呼悅反睳呼迷反突高目而曲頞䁵音儇瞁呼久反歴而隳離鼻&KR2737;許解反齁許侯反以䶋吸&KR2435;)
(許夾反耳聿役以謫知口嗛呼忝反呥丹以䶨側成反齺鄒唇唊制狹反喟而懾反而&KR2863;疋卑反&KR0008;妍卑反齒)
(崖崖以齴齴巘嚼&KR3096;&KR3598;而囁唲儲糧食於兩頰稍委輸於胃脾踡兔蹲而狗踞聲歴&KR0008;而喔咿或嗝嗝而嚇嚇)
(又嘀的嗅□歴反其若蹄姿僣傔呼店反而揔贑嗔豁盱閒以頊醯胎台腕朡子公反而&KR0008;覓腸芻朊阮&KR0008;而)
(兖反愞而踧訾生深山之茂林處嶄岩之嶔崎性&KR1536;猜而㺕疾態峰出而横施緣百仞之高木攀窈裊之長枝)
(背牢落之峻壑臨不測之幽谿尋柯條以宛轉或捉腐而登危或羣跳而電透或成懸而瓠垂上觸乎而拏攫)
(下對足而登跂至攀欖以狂接覆縮臂而勇赴時遼落以蕭索乍聛睨以容與或蹂趹以踐遊工咨諏而攅聚)
(扶嶔崟以陣緣躡危臬而騰舞忽涌逸而輊迅羌難得而覼緀伺甘苦於人類好餔糟而啜醨乃設酒於其側)
(竟爭飲而䠝縛緣纓馳顓陋酌以迷醉矇眠睡而無知暫拏鬃以繕遂緌以羈縻歸鎻繫於庭廐觀者吸)
(呷而忘疲)柳宗元憎王孫文(猿王孫居異山德異性不能相容猿之德靜以恒類仁讓孝慈)
(居相愛食相先行有列飲有序不幸乖離則其鳴哀有難則内其柔弱者不踐稼蔬木實未熟相與視之謹既)
(熟嘯呼羣萃然後食衎衎焉山之小草木必環而行遂其植故猿所居山嘗鬱然王孫之德躁以囂勃諍號呶)
(唶唶疆疆雖羣不相善也食相噬囓行無列飲無序乖離而不思有難推其柔弱者以免好踐稼蔬所過狼籍)
(披攘木實未熟輒齕齩投注竊取人食皆知自實其嗛山之小草木必凌挫折挽使之瘁然後己故王孫之居)
(山恒蒿然以是猿羣衆則逐王孫王孫羣衆亦齚猿棄猿棄去終不與抗然則物之甚可憎莫王孫若也余)
(山間久見其趣如是作憎王孫云)
詩集緣柱(嘗聞養麒驥辟意繫獼猴供奉新教藝將軍舊病偷聊看丨丨杪尚想傍崖頭更祝南州)
(使如拳試為求梅聖俞詠楊高品馬廐猢孫)滿山(聞說獼猴性頗靈相車來使丨丨迎鞭羸到此何曾)
(見始覺毛蟲更世情程作淳獼猴時山僧云晏元獻來獼猴滿山)婢喜奴顚(真宜少陵覓未解柳)
(州增丨丨嘗儲菓丨丨屢掣繩黃山谷韓駒謝人寄小猢猿)
猿附狙
格物總論(猿似猴而大或黃或黑長前臂不踐土石超遙於萬木之間惟通臂脛身故善緣能)
(引氣故得夀天氣澄霽則長嘯霧雨昏暗則無聲人每當其吟嘯之時而捕獲之則亦不復生矣狙狖亦)
(似猿與猴皆&KR2184;之屬也)
事類五月生(五九四十五故猿丨丨丨也家語)三峽鳴(巴東丨丨猿長丨至三聲聞者)
(皆淚荆州記)君子化猿(周穆王南征一軍盡丨丨丨為丨為鵠小人為蟲為沙抱朴子)老人
化猿(越王問范蠡手劒之術蠡曰臣聞趙有處女國人稱之願王請問之於是王乃請女女將北見王道)
(逢丨丨自稱袁公袁公問女曰聞女善為劒願得一觀之處女曰妾不敢有隱也惟公所試公即挽林杪之竹)
(似桔橰末折墮地女接取其末袁公操其本而刺女女因舉杖擊之公即飛上樹丨為白猿)抱樹以
號(養由基楚將善射去楊葉百步射之百發百中楚共王獵見白猿遶樹避箭王命由基射之基始調弓矯)
(矢未發猿乃丨丨丨丨淮南子)拔箭塞瘡(蜀鄧艾見玄猿抱子在樹上引弩射之中猿母其子為丨)
(丨捲樹葉丨丨艾歎曰吾違物性其將死矣乃投水中白氏帖)與績談論(王績遊嵩少選一散岩石)
(堂績棲止焉月夜見一胡鬚眉白而瘦稱山公丨丨丨丨往往有異績疑其怪取鏡光出而胡者走失化為猿)
(而殞唐異聞錄)為魏執㸑(魏元忠素強正其微時家貧止一婢厨中方㸑出外汲水還乃見老猿為)
(其守火婢驚白元忠猿執㸑曰猿恐我乏使為我㸑不亦善乎後亦無他廣異志)謁巴西侯(吳郡)
(張鋋罷秩歸蜀行次巴西有人道左出拜曰吾君奉邀乃巴西侯耳既見飲酒命樂夜將半鋋亦假寐將曉悸)
(而寤見身卧石龕中有一巨猿狀如人醉卧於地張續宣室志)娶袁氏女(孫恪丨丨丨丨後從南海)
(辟挈家過端州袁欲遊峽山寺云舊老門徒既至若熟其道徑持碧玉環獻僧及齋罷野猿數十聯臂而下袁)
(氏惻然題云不如遂伴歸山去長嘯一聲烟霧深擲筆化為猿追嘯而去恪驚甚詢僧僧乃言為沙彌時所養)
(開元中力士過此憐其慧強以束帛易之歸獻天子後聞馴擾於上陽宫内碧玉環本胡人所施亦當時隨猿)
(者續世說及傳奇)覩黑衣郎(張長史賃凶屋以居丨丨丨丨樹上擲瓦見擊其弟射殺之乃猿也)
(宣室志)見白衣婦(穎川陳巖景龍初舉孝廉於京師至渭南縣丨一婦人貌甚殊衣丨丨立於路)
(隅掩袂而泣生扣之丨人乃曰妾楚人也侯氏子家弋陽先人以高尚聞於湘楚間由是隱迹山林雖一女子)
(亦有箕山之志孔氏帖)謂報時猿(商山隱士高太素所居曰清心亭每一時至則有猿啼於庭下)
(丨之丨丨丨天寶遺事)吳筠玄猿賦(前者稱周穆王南征君子變為猿鵠小人變為蟲沙夫神)
(用無方未必不爾筠自入廬嶽則覩斯玄猿嘉其雨昏則無聲景霽則長嘯不踐土石超遙於萬木之間春咀)
(其英秋食其實不犯稼穡深棲遠處獨有君子之性異乎狙狖之倫且多難以來庶品凋敗麋鹿殫於網罟遺)
(甿困於誅求此獨蕭然物莫能患豈不以託迹夐絶不才遠禍昔夫子嘗嘆山梁雌雉曰時哉時哉予因感之)
(以作賦云耳雖伊玄猿之所育干南國之層岑動不踐地居常在林泛泛而無據亦熙熙而有心雰嵐昏而)
(共默風雨霽而爭吟使幽人之思清暢騷客之涕霑襟何必聆嶰谷之管對雍門之琴哉歴千尋之喬木俯萬)
(仞之危嶠弄遊雲之亂飛嬉落日之横照連肱澗飲命侣烟嘯或聚而閒棲或分而迥趠夀同靈鶴性本君子)
(阻重巖之險非虎豹所履蔭交柯之密豈□鶚能視故逢蒙操弓憚高深而止鄧公折箭含惻隱而已何患累)
(之罕臻不牽物以利己詎若狒狒凌人以就戮猩猩甘酒而送死夫時珍貂裘世寶狐白徒能工於隱伏終見)
(陷於機辟麝懷香以賈害狙伐巧而招射小則翡翠殞於羽毛大則犀象賤於齒革孰能去有用之損取無用)
(之益固棄置於常情永逍遙以自適無威刑以相凌有族類而相親食資諸物衣取諸身不賦不役靡勞靡勤)
(如政教之未施保巢居以還淳匪虞氏之所及何狙公之能馴吾知人為物之貴又焉測元化之所謂大鈞乎)
李德裕白猿賦(此郡多白猿其性馴而仁愛所止榛木不瘁菓熟乃取不與玃相狎猴亦畏而)
(避之昔傳奕有猿猴賦但說其變態似優以為戲玩且不言二物殊性予今作賦以辨之耳昔周穆之南邁)
(將奮旅於湘沅既隻輪而無返化君子以為猿嗟物變而何常故族類而始蕃或哀吟於永夜或清嘯於朝暾)
(峯合沓以連響水潺湲而共喧矧三聲之未絶感行客之銷魂觀其雖為異物而猶喜處動不為暴静皆擇所)
(檉松鬱而不殘楂梨熟而後取顧狖鼯與猱㹶信莫得而儔侣若乃靈變難測神通有知女試劒而方接舉修)
(邁而止馳養矯矢而未發眄喬柯而已悲凌崚壑而電曜掛長蘿而匏垂避側足而不履尚有畏於阽危施於)
(射則李控弦而盈貫用於道則華養形而不衰彼沐猴之佻巧雖貌同而心異既貪婪而鮮讓亦躁動而不忌)
(嗟斯物之既馴有仁愛而可畏故鄧生以違性興感齊后以望思掩淚嗟乎人之化也實可悲辛或少貴而老)
(賤或始富而終貧中行之後困於畎畝叔敖之子疲於負薪何止鯀化能而為厲哀成虎而不仁變欽鶚於瑤)
(席鳴杜魄於巴氓乃知人世之可厭不足控摶而自珍)
狙狙伐巧(吳王浮於江登於狙之山衆狙見之恂然棄而走有一狙焉委蛇攫搔見巧乎王王射之)
(敏給摶矢王命相者趨射之狙死王顧謂其友顔不疑曰丨之丨丨恃其便以傲予以至此極也莊子)狙
賦芋(宋有丨公愛養狙而家匱將限其食曰與若芋朝三而暮四衆狙皆怒曰然則朝四而暮三衆狙皆)
(悅列)周公服(今取猿狙而衣丨丨之丨彼必齕囓挽裂盡去而後慊莊子)
詩集擁條吟(寒猿丨丨丨文選)掛藤飲(丨丨疑取丨吟枝似避弓蕭詮)飲相喚
(山猿丨丨丨杜)晩成羣(猿狖丨丨丨李白)啼虛璧(裊裊丨丨丨蕭蕭掛冷枝艱難人不免隱)
(見爾如知慣習元從衆全生或用竒前林騰每及父子莫相離杜)嘯秋月(謝守攜猿東路長裹藤穿)
(竹似瀟湘碧山初瞑丨丨丨紅樹正寒啼曉霜陌上楚人皆駐馬里中巴客半歸鄉心知欲稽南遊侣未到三)
(聲恐斷腸許渾和借猿)晴樹為隣(放爾千山萬里身野泉丨丨好丨丨啼時莫近瀟湘岸明月孤)
(舟有旅人吉師老放猿)王孫非類(岷嶺高無敵來從第幾層攀緣殊不倦趫捷爾誠然晚嘯思危)
(石晴懸憶古藤丨丨丨汝丨只可以文憎文與可)時作一聲悲(淡雲疎雨濕風枝衡嶽啼猿憶)
(此時回首那無萬里感向人丨丨丨丨丨鍾儀故有南冠恨莊舄猶知舊國思車馬紛紛九城客路傍翻笑斷)
(腸為劉原父)月明一長嘯(子求穉猿書至閩我說猿意特贈君吾州四扇列巖巘鉅木轇葛凌)
(氤氲探窠裁檻走疾置十日可到澄江清嗟憐庶品各有性拘憂適喜無間分彼猿之類宅丘壑愛戀深厚編)
(前文戱禽雖傳古仙者射臂未議原將軍朝棲喬林之蒼莽夕飲幽澗之潺湲山空丨丨丨丨丨商船海上迎)
(風聞君家東園豈不美檜竹翠密蘭茝薰斯猿儻别故時侣舉首隔斷千里雲縱之不遣西得所推大此理惠)
(澤雰今吾郡邑決籠柙蹄者奔逸羽者騫因觀微物通萬化譬諸獻鵠良有云蔡君&KR0008;答曷公綽求猿)游
戱暫人間(佳人劒翁孫丨丨丨丨丨忽憶嘯雲侣賦詩留玉環坡)
古今合璧事類備要别集卷七十九
