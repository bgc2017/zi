古今合璧事類備要别集卷三十四
宋謝維新撰
花卉門
榴花
格物總論(榴花非國中所産也其始來自安石國故名曰石榴或曰安榴亦有來從海外新羅)
(國者或又以海榴名之也此花跗萼皆真紅色如小琴軫樣花面開寸許瓣如拶丹鬚黃粟蜜葉脩條盛)
(夏花時閃爍鮮明良有可愛者然不止此有千葉者有黃花者有紅花白緣者有白花紅緣者花品中一)
(竒也然又有一種人目之曰寳珠榴其花獨員如寳珠狀司花之巧一至於此彼有所謂山石榴者乃指)
(杜鵑花而名之也或亦認為此花豈不誤於引用者耶)
事類安石國(張騫為漢使外國十八年得塗林安石榴也陸機與弟書何年丨丨丨萬里貢榴花)
(迢逓河源道因依漢使槎元稹詩)祝融峯(衡山丨丨丨下法華寺有石榴花如真紅春秋皆發酉陽)
(雜爼)緋衣女(崔玄徽遇數美人李氏陶氏又丨丨少丨石醋醋又有封家十八姨來石醋醋曰諸女伴)
(皆住苑中每被惡風所撓常求十八姨相芘處士每歲旦與作一朱旛圖日月五星則免矣崔許之其日立旛)
(東風刮地折木飛花而苑中花不動崔方悟衆花之精封家姨乃風神也石醋醋乃石榴也博異記)應制
詩(孔紹安仕隋高祖受禪間往來奔見之甚悅拜内史舍人時夏侯端亦嘗為御史先歸朝紹安授秘書監)
(因丨丨詠石榴丨祗為時來晩開時不及春時人稱之孔六帖)試御題(本朝王禹偁丨丨丨千葉榴詩)
(王母庭前親見㘽張騫偷得下天來誰家巧婦殘針線一拶生紅熨不開)發一花(王荆公作内相時翰)
(苑中有石榴一叢枝葉甚茂但只丨丨丨故荆公題云濃綠萬枝紅一點動人春色不須多余每以不見全篇)
(為恨王直方詩話)張載榴賦(仰青春以啓萌晞朱夏以發采揮光垂綠擢榦曜鮮)潘岳榴
賦(暮春告闌朱夏戒初新莖擢潤膏葉垂腴丹暉綴於朱房緗色點乎紅鬚)潘尼榴賦(遥而)
(望之煥若隋珠耀重川詳而察之灼若列宿出雲間)夏侯湛榴賦(接翠萼於綠蔕冐紅牙於丹鬚)
應吉甫榴賦(丹葩結秀朱實星垂)范堅安石榴賦(赬如丹砂)
詩集映水珊瑚(還憶河陽縣丨丨丨丨開葉翠如新剪花紅似故栽梁孝元帝)分根金
谷(丨丨丨丨重移植廣庭中云云影入環階水香隨度隙風隨魏彦深)珊瑚映水(魯女東窗下海)
(榴世所希丨丨丨綠丨未足比光輝清香隨風發落日好鳥歸願為東南枝低舉拂羅衣無由一攀折引領望)
(金扉)琥珀供梳(何年安石國萬里貢榴花迢逓河源道因依漢使槎酸辛犯葱嶺憔悴涉龍沙初到)
(標珍木多來比亂麻深抛故園裏少種貴人家唯我荆州見憐君胡地賒猶教當路長兼恣入簾斜綠葉栽煙)
(翠紅英動日華新簾裙透影疎牖燭籠紗委作金爐熖飄成玉砌瑕乍驚珠綴密終誤綉幃奢丨丨丨丨碎臙)
(脂懶頰搽風翻一樹火電轉五雲車絳帳迎宵日芙蓉綻早芽淺深俱隱映前後各芬葩宿露低蓮臉朝光借)
(綺霞暗虹徒繳繞濯錦莫周遮俗態能嫌舊芳姿尚可嘉非專愛顔色同恨阻幽遐滿眼思鄉淚相嗟亦自嗟)
(元稹)何日移榮(曾在蓬壺伴衆仙文章枝葉五雲牋幾時奉宴瑶臺下丨丨丨丨玉砌前染日裁霞)
(假雨露凌寒向煖占風煙應笑強言河畔柳逄波隨浪逐張騫沈亞之題海榴樹呈八叔大夫)幾年封
植(丨丨丨丨愛芳叢韶豔朱顔競不同從此休論上春事看成古木對衰翁柳宗元)蠟蔕緗叢
(海榴開似火先觧報春風葉亂裁牋綠花宜插髻紅丨珠攅作丨丨綵剪成丨鄭驛多歸思相期一笑同温飛)
(卿)珠樹瓊英(弱植不盈尺遠意駐蓬瀛月寒空階曙幽夢綵雲生糞壌擢丨丨莓苔插瓊英芳根)
(閟顔色徂歲為誰榮柳宗元新植海石橊)移根意如何(葉有苦寒色山中霜霰多雖此蒙陽景丨)
(丨丨丨丨韋應物移石橊)無價畫難傳(春去花隨盡紅榴火始然後時何所恨處獨不祈憐葉葉)
(自相對重重久更鮮流珠沾暑雨改色淡朝煙著子專寒酒移根擅化權愧非丨丨手刻丨竟丨丨陳无已和)
(黃充實詩)
山石橊似結紅巾(山榴花丨丨丨丨容豔新妍不占春白樂天)裁破紅綃(淚㾗)
(挹損臙脂臉剪刀丨丨丨丨巾同上)燒却翠鬟(似火山榴映小山繁中能薄豔中閑一朵佳人玉釵)
(上祗疑丨丨丨雲丨杜牧)舞腰香不盡(一叢千朵壓闌干剪碎細綃却作團風裊丨丨丨丨丨露)
(消粧臉淚新乾薔薇𢃄刺攀常懶菡蓞生泥翫亦難不及此花簷戶下任人採斫儘人看白樂天)
樂府芳條颭(翠樹芳丨丨灼灼裙腰初染佳人擕手弄芳菲綠隂紅影芳展雙紋簟悄插花照影)
(窺鸞鑑只恐芳容减不堪零落春晩青苔雨後深紅點梁州令歐陽公)紅巾蹙(乳燕飛華屋悄無人)
(桐隂轉午晩凉新浴手弄生綃白團扇扇手一時似玉漸困倚孤眠清熟簾外誰來推綉戶枉教人夢斷瑶臺)
(曲又却是風敲竹一石榴半吐丨丨丨待浮花浪蘂都盡伴君幽獨穠豔枝細看取芳心千里似束又恐被)
(西風驚綠若待得君來此向花前對酒不忍觸共粉淚兩&KR0609;蔌賀新郎東坡)青子莫相催(紫陌)
(尋春去紅塵拂面來無人不道看花回惟君石榴新蘂一枝開冰簟堆雲髻金樽灔玉醅綠隂丨丨丨丨丨留)
(取紅巾千點照池臺南柯子)靈砂别有功(深庭䆳館鎻清風榴花芳豔濃陽光染就欲燒空誰)
(能窺化工花觀物外喻聲中丨丨丨丨丨闕一粒比容金丹色又紅阮郎歸並坡)
古今合璧事類備要别集卷三十四
