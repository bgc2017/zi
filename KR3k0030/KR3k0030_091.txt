古今合璧事類備要後集卷二十二
宋謝維新撰
翰苑門
翰苑
歴代㳂革
事類鑾殿(唐元宗召李白見於金丨丨降輦步迎如見園綺李白傳)鑾坡(唐制駕在大内則明)
(福門内置學士院駕在興慶宫則金明門内置院德宗移院於金丨丨翰林志)麻綸(唐故事中書用黃白)
(二丨為丨命重輕之辦其後翰林學士專掌内命選用益重中書所出獨得用黃麻其白麻皆在北院自非國)
(之重事拜授將相德音赦宥不得由於斯唐翰林志)菱紙(李德裕侵紅點書詔皆用丨汁持丨海錄碎事)
視草(至德後天子召集賢學士於禁中草書詔雖宸翰所揮亦資其檢討謂之丨丨翰林志)用麻
(元和初凡赦書德音立后建儲大誅討拜免三公宰相命將曰制書並丨白不用印會要)内相(陸贄入翰)
(林年尚少以材幸天子常以輩行呼而不名雖外有宰相主大議而贄常居中參裁可否時號丨丨唐本傳)
門客(武后朝曾宣諭卿等是我丨丨李衛公詩話)内命(開元二十八年始别建學士院於翰林院)
(之南俾掌丨丨韋執誼翰林志)文名(翰林所著撰拜免公王將相妃王曰制賞賜恩宥曰赦書曰德音處)
(分事曰勅曰御札五品以上曰詔六品以下曰勅批郡臣表曰批答奬勲勞曰獎諭賜外國書曰蕃書醮曰青)
(詞密詞釋曰齊文教坊致語曰白話土木興建曰上梁文宣賜曰口宣此外有祝文碑文神道碑樂章詩頌春)
(帖子之類撰述進入遇有除拜以雙日鎖院隻日降麻同上)賜笏(李絳初入院憲宗親擇笏以賜之)
賜燭(今狐趙公大中初常便殿召對夜父方罷宣丨金蓮花丨送歸院院使以下謂是駕來俄傳學士歸)
(院莫不驚異金蓮花燭柄耳至尋方有之)給綺被(唐翰林初選者試制書批答三首内庫丨青丨丨紫)
(絲履之賞端午賜青團扇並翰林志)賜錦襖(學士舊規十月丨丨長丨國初以來賜翠毛錦太宗改賜)
(黃盤鵰錦金坡遺事)翔紫霄(登翰林者謂之凌玉清丨丨丨翰林志又居翰苑者皆謂之凌王清遡紫)
(霄豈止於瀛洲哉李肇志)邇紫闥(玉署之設密丨丨丨每夜漏既上宫鑰並入有大號令大除拜邊境)
(急奏大臣宰相皆不得聞雖戴鶡之士充滿千廬典司翰墨一人而已居是職豈不貴重乎金坡遺事)供
奉翰林(李白召見金鑾殿論當世事奏頌一篇有詔丨丨丨丨)選入翰林(唐元宗丨朝官)
(有詞藝學識者丨居丨丨供奉别旨於是吕向尹愔首充焉至二十六年始改稱學士遂别建學士院翰林故)
(事)居一品上(凡内宴丨丨丨之丨唐故事)繼九相後(自永貞鄭絪為承旨十七年間)
(由鄭至杜十一人而九參大政若此則安可以昧陋不肖之稹丨居丨丞丨二名節之丨哉元稹翰林院記)
不受謝金(寳歷元年路隋為翰林學士有以金帛謝除制者必叱而去之曰吾以公事接私財邪終)
(無所納續通典)何以潤筆(草麻潤筆自唐有之鄭譯自降州刺史復爵李德林作詔高穎戲之曰筆)
(頭乾譯曰出為方伯杖策而歸不得一錢丨丨丨丨分紀)放浪江湖(李白以翰林斥去丨丨丨丨嘗)
(夜月乘舟采石達金陵白衣宫錦袍於舟中顧瞻笑傲旁若無人初賀知章見白賞之曰此天上謫仙人也)
瞻接樓殿(北院之置尤為切近左接寢殿右瞻彤樓晨趨瑣闥夕宿嚴衛密之至也韋執誼翰林故)
(事)發揮大猷(丨丨丨丨藻繪上命隻簡片削可以動乎人神)受遺羣務(典持縑牘丨丨)
(丨丨並同上)禮優賜縟(若乃職任之凊切曹局之嚴凝丨遇丨渥丨與繁丨金坡故事)恩厚
職重(丨之丨也備待顧問辨駁是非典持縑牘受遺群務凡一世得失動為藏否丨之丨也韋執誼翰林)
(故)號稱六絶(唐李邕號翰林六絶謂文學書翰等六事過人唐志)號試五題(長興元年)
(翰林學士劉昫奏本院舊例學士入院除中書舍人不試餘皆試麻制答蕃書批答各一道詩賦各一首丨曰)
(丨丨丨續通典)司掌綸命(後唐學士劉昫奏矧惟翰墨之丨專丨絲丨之丨翰林志)詔賜金
印(晉開運中賜學士院書詔金印一同上)清華之地(太宗賜蘇易簡詩後銜札蓋居丨丨丨丨)
(也蘇易簡續志)深嚴之地(乾德元年翰林欲命學士太祖謂宰相曰丨丨丨丨當以宿儒處之會要)
金馬之廬(太祖鼎新大壯敞丨丨丨直丨金坡遺事)玉堂之署(國朝太宗皇帝以玉堂其)
(來向矣但虚傳其號而無正名乃飛白書丨丨丨丨四字以賜焉禁林讌會集玉堂殿名也疑武帝時所造翼)
(奉傳疏曰漢德隆盛在孝文躬行節儉其時未央宫無高門武臺玉堂金華之殿則玉堂殿疑武帝所造李尋)
(傳尋待詔黃門哀帝使侍中往問災異對曰尋過隨衆賢待詔食太官衣御府久汙丨丨丨丨蓋待詔者有直)
(廬在其側故曰署本朝英廟嗣位乃撒去及元豐中有翰林學士乞摘去下二字復榜院門以為臣下光寵詔)
(可是乞以殿名召其院也不避甚矣元城語錄又太宗謂宰臣曰蘇易簡乞銜飛白書丨丨丨丨四字令付宰)
(臣李昉以下喚來於中書當面宣賜金坡遺事)素號槐廳(學士院第三廳閤子有一巨槐丨丨丨丨)
(舊傳居此閤者多至入相蘇易簡續志)設視草臺(古事堂中丨丨丨丨每草制則具衣冠據臺而)
(坐今但存空臺筆談)榜摛文堂(政和五年銜書摛文堂榜賜學士院續會要)人世仙境
(玉堂東西璧延袤數丈悉畫水以布之風濤浩渺擬瀛洲之象也脩篁皓鶴悉圖廊廡竒花異木羅植軒砌每)
(外喧已寂内務不至風傳禁漏月色滿庭眞丨丨之丨丨也蘇續志)詞臣仙職(太宗皇帝嘗謂近臣)
(曰丨丨實神丨之丨也同上)兩制詞臣(雍熙三年勅曰丨丨丨丨公朝精選典司誥命親近冕旒)
(會要)先達鉅儒(宋公白賈公黃中皆丨丨丨丨同在鼇禁筆談)北扉應召(學士院北扉者)
(為其在浴堂之南便於應召同上)門外立候(有唐學士院深嚴非本院人不可遽入雖中使宣事)
(及有文書必先動鈴索立於門外俟小判官出授授訖授院吏院吏授學士自五代以來其制久廢蘇易簡因)
(召對言上可其奏自是院復置鈴索焉蘇續志)悉畫煙風(玉堂後廡建二閣丨丨丨丨曉景蘇續志)
復置鈴索(見前門外立俟注)詞臣清美(太宗嘗諭蘇易簡曰丨丨丨丨朕恨不得為之)
(會要)文翰清秘(陳彭年兼數職皆丨丨丨丨之目人謂其官銜為一條冰事略)聚廳分草
(或郊禋行慶制命填委必丨丨丨丨之蘇續志)進詩屬和(太宗皇帝至上林春融千花萬卉妍䴡冠)
(絶上必曲宴宰衡勲舊召兩制詞臣俯龍池垂金鈎學觴賦詩終日而罷上嘗謂近臣目詞臣實神仙之職也)
(翊日凡所丨丨悉迴銜毫丨丨以賜焉分純)賜紅錦袍(十月朔舊丨對衣丨丨丨淳化二年代以)
(細花盤鵰錦袍下丞相一等續志)給青綾被(凡初遷者本院賜宴營幕使宿設帳幄尚食使供珍)
(饌酒坊供美酒是為勅設宴賜衣内殿丨丨綺丨丨青綾單帕紫絲履白布手巾之類續志)有七盛
事(學士今日之盛事有七新學士謝恩日賜襲衣金帶寳鞍名馬一也十月朔改賜新樣錦袍二也特定草)
(麻利物三也改賜外庫法酒四也月俸並給見錢五也特給親事官隨從六也勅設供帳之盛七也凡此七事)
(並特出異恩有以見聖君待文臣之優厚也李昉禁林讌會詩序)謂一條冰(見前文翰清秘注)
贄乏時望(太宗曰郭丨南府門人朕命掌誥制書一出人或哂之蓋其素丨丨丨朕亦為之靦顔亦)
(終不令入翰林也長編)杲失躁競(范杲數致書宰相求入翰林於是獻玉堂記請備其職上惡其)
(躁競不使居内同上)咨報中書規(百司申中書皆用狀惟學士院用丨丨其實答子不出名但當)
(直學士一人押字而已謂之咨報此唐學士舊規也歸田錄)不草内侍制(胡宿知制誥内都知)
(郭懷敏勢傾中外出為和州都監召復故職宿還詞頭不草制事略)進草皇子制(密旨多夜降出)
(草麻五更三點進錢惟演草夀春王制丨丨乞御筆刊削然後寫麻從之其後册皇太丨亦進草親王宰相等)
(即不進漏水燕談)文事訪於陶竇(太祖平海内修學舊典有丨太丨多丨丨丨丨會要)朝
典定於扈蒙(扈蒙太宗即位復入翰林加承旨自張昭竇泰卒丨廷丨故皆裁丨丨丨事略)雙
鵲鳴噪之靈(朝學士院有丨丨常棲於海棠上或丨丨必有大詔令或宣召之事因謂之丨鵲晁)
(公詩云都聞靈鵲心應喜金坡遺事)
翰林承旨
歴代㳂革(唐始置翰林學士無承旨至憲宗末正元年始命鄭絪為之大詔令大廢置丞相之)
(密畫内外之密奏上之所甚注意者莫不專受專對居東第一閣本朝承旨不常置以院中久次者一人)
(充續會要詳見翰林學士)
事數廷老(鄭絪為内丨之丨首定大計翰林志)院長(沈傳師入翰林為學士翰林缺承旨次當)
(傳師穆宗欲面命辭曰學士丨丨參天子密議次於宰相自知必不能因稱疾出孔白六帖)召詢時
事(韋澳為承旨與同僚蕭寘為宣宗所遇二人同直無不丨見丨訪丨丨唐韋澳傳)多識朝章
(唐穆宗以杜元穎丨丨丨丨拜為中書舍人學士承旨杜元穎傳)論事可否(韋澳為承旨為宣宗)
(器遇每有邦國刑政大事中使傳宣草詞澳心欲論諫即曰此一事須降銜札方敢施行遲留至旦必論其可)
(否本傳)處事機密(唐韓偓昭宗時丨丨丨丨與帝意合本傳)獨承密命(翰林院例置學)
(士六人内年深德重者一人為承旨所以丨丨丨丨故也德宗好文尤難其選正元以後為學士承旨者多至)
(宰相焉通典)九參大政(自永貞鄭絪為承旨十七年間由鄭至杜十一人而丨丨丨丨若此則安)
(可以昧陋不肖之稹繼居九丞相一名卿之後唐元稹承旨院記)草立儲制(順宗風噤不能言時)
(太子未立牛美人有異志中外洶懼召鄭絪丨丨丨丨絪搦管便書立嫡以長四字跪而上皇乃定憲宗絪之)
(力也即位拜平章事鄭絪傳)不草相麻(韓偓進承旨宰相韋貽範母喪詔還位偓當草制曰腕可)
(斷麻不可草本傳)在學士上(憲宗以上聞翌日帝曰朕諷讀數四有以見儒墨之盛學士之貴也)
(同上)就院賜物(近例丨丨轉官惟承旨則丨分丨勅設如初拜之禮餘不得比矣蘇續)然䆫
引燭(玉堂東承旨閣子窗格上有火然太宗常夜幸玉堂蘇易簡為學士已寢遽起無燭貝衣冠宫嬪自)
(窗格引燭入照之至今不欲更易以為玉堂一盛事筆談)得乘廐馬(乘輿奉郊廟承旨丨丨丨丨自)
(洛堂殿由内朝以從蘇志)得升丹鳳(揭雞竿布大澤丨丨丨丨之西南隅外賓客進見則上直禁中)
(同上)五人同拜(太宗時賈黃中宋白李至呂蒙正蘇易簡丨丨丨時丨翰林學士承旨扈蒙贈之詩)
(云五鳳齊飛入翰林其後吕為相賈李蘇參政宋為尚書廬陵詩注)三體刻賜(淳化二年十月承旨)
(蘇易簡請以銜賜二詩刻石帝為眞草行丨丨命待詔丨石以丨易簡蘇志)鼇峯上頭(宋景文公)
(祁守益州以翰林承旨召以詩寄丞相云寧知不是神仙骨上到丨丨最丨丨國老可談)鑾堂東閣
(金丨玉丨雜被絲綸之密北廳丨丨獨稱年德之高東坡謝表)院中久次者充(本朝承旨不常)
(置以丨丨丨丨丨一人丨續會要)老泉上歐内翰書(洵布衣窮居嘗切有歎以為天下之)
(人不能皆賢不能皆不肖故賢人君子之處於世合必離離必合往者天子方其有意於治而范公在相府富)
(公為樞密副使執事與余公蔡公為諫官尹公馳騁上下用力於兵革之地方是之時天下之人毛髮絲粟之)
(才紛紛然而起合而為一而洵也自度其愚魯無用之身不足以自奮於其間退而養其心幸其道之將成而)
(可以復見於當世之賢人君子不幸道未成而范公西富公北執事與余公蔡公分散四出而尹公亦失勢奔)
(走於小官洵時在京師親見其事忽然仰天歎曰以為斯人之去而道雖成不復足以為榮也既復自思念往)
(者衆君子之進於朝其始也必有善人焉推之今也亦必有小人焉聞之今之世無復有善人也則已矣如其)
(不然也吾何憂焉姑養其心使其道大有成而待之可傷退而處十年雖未敢自謂其道有成矣然浩浩乎其)
(胷中若與曩者異而余公適亦有成功於南方執事與蔡公復相繼登於朝富公復自外入為宰相其勢將復)
(合為一喜且自賀以為道既已初成而果將有以發之也既又反而思其向之所慕望愛悅之而不得見之者)
(蓋有六人今將往見之矣而六人者已有范公尹公二人亡焉則又為之潜然出涕以悲嗚呼二人者不可復)
(見矣而所恃以慰此心者猶有四人也則又以自解思其止於四人者則又慰慰欲一識其面以發其心之所)
(欲言而富公又為天子之宰相遠方寒士未可遽以言通於其前余公蔡公遠者又在萬里外獨執事在朝廷)
(間而其位差不甚貴可以呌呼板援而聞之以言而飢寒衰老之病又痼而留之使不克自至於執事之庭夫)
(以慕望愛悅其人之心十年而不得見而其人已死知范公尹公二人者則四人者之中非其勢不可遽以言)
(通者何可以不能自往而遽已也執事之文章天下之人莫不知之然竊自以為洵之知之特深愈於天下之)
(人何者孟子之文語約而意盡不為巉刻斬絶之言而其鋒不可犯韓子之文如長江大河渾浩流轉魚黿蛟)
(龍萬怪惶惑而抑遏蔽掩不使自露而人望見其淵然之光蒼然之色亦自畏避不敢廹視執事之文紆餘委)
(備往復百折而條達疎暢無所間斷氣盡語極急言竭論而容與閑易無艱難勞苦之態此三者皆斷然自為)
(一家之文世惟李翺之文其味黯然而長其光油然而幽俯仰揖遜有執事之態陸贄之文遣言措意切近的)
(當有執事之實而執事之才又自有出人者蓋執事之文非孟子韓子之文而歐陽子之文也夫樂道人之善)
(而不為謟者以其人誠足以當之也彼不知者則以為譽人亦求其悅己世夫譽人以求其悅己洵亦不為也)
(而其所以道執事光明盛大之德而不自知上者亦欲執事之知其知我也雖然執事之名滿於天下雖不見)
(其文而固已知有歐陽子矣而洵也不幸墜在草野泥塗之中而其知道之心又近而粗成而欲徒手奉咫尺)
(之書自託於執事將使執事何從而知之何從而信之哉洵少年不學生二十五歲始知讀書從士君子游年)
(既已晩而又不遂刻意厲行以古人自期而視與己同列者皆不勝己則遂以為可矣其後困益甚然後取古)
(人之文而讀之始覺其出言用意與己大異時復内顧自思其才則又似夫不遂止於是己已者由是盡燒曩)
(時所為文數百篇取論語孟子韓子及其他聖人賢人之文而兀然端坐終日以讀之者七八年方其始也入)
(其中而惶然懼觀於其外而駭然以驚及其久也讀之益精而其胷中豁然以明若人之言固當然者然猶未)
(敢自出其言也時既久胷中之言曰益多不能自制試出而書之已而再三讀之渾渾乎覺其來之易矣然猶)
(未敢以為是也近所為鴻範論史論凡七篇執事觀其如何嘻區區而自言不知者又將以為自譽以求人之)
(知己也惟執事思其十年之心如是之不偶然也而察之老蘇)東坡謝歐内翰書(天下之事)
(難於改為自昔五代之餘文教衰落風俗靡靡日以墜地聖上慨然歎息思有以澄其源䟽其流明詔天下曉)
(諭厥旨於是招來雄俊魁偉敦厚朴直之士罷去浮巧輕媚叢錯采綉之文將以追兩漢之餘而漸復三代之)
(故士大夫不深明天子之心用意過當求深者或至於迂務竒者怪僻而不可讀餘風未殄新弊復作大者鏤)
(之金石以傳久遠行者轉相模寫號稱古文紛紛肆行後莫之或禁蓋唐之古文自韓愈始其後學韓而不至)
(者為孫樵自樵以降無足觀矣伏惟内翰執事天之所付以收拾先王之遺文天下之所得以覺悟學者恭承)
(王命親執文柄意其必得天下之竒士以塞明詔軾也遠方之鄙人家居碌碌無所稱道及來京師久不知名)
(將治行西歸不意執事擢在第二其素所蓄積無以慰士大夫之心是以群嘲而聚罵者動滿十百亦惟恃有)
(執事之知與衆君子之議論故恬然不以動其心猶幸御試不為有司之所排使得搢笏跪起謝恩于門下聞)
(之古人士無賢愚惟其所遇蓋樂毅去燕不復一戰而范蠡去越亦終不能有所為軾願長在下風與賓客之)
(末使其區區之心長有所發夫豈惟軾之幸亦執事將有取一二焉東坡文集)
翰林學士
歴代㳂革(唐學士之職本以文學言語備顧問出入侍從因得參謀議納諫諍其禮尤寵職林)
(翰林院院者在銀臺門内以藝能伎術召見者之所處也韋執誼翰林故事文書詔令則中書舍人掌之)
(職林自太宗時名儒學士時召草制然猶未有名號乾封以後始號為北門學士元宗初置翰林待詔掌)
(四方表䟽批答應為文章復繼以詔敕文告悉中書多壅滯始選朝官有詞藝學識者入居翰林供奉别)
(旨然亦未定名制詔書敕猶或分在集賢開元二十六年始以翰林供奉改稱學士别建學士院於翰林)
(院之南俾專内命其後又置東翰林院於金鑾殿之西隨上所在韋執誼翰林志選用益重而禮遇益親)
(至號為内相又以為天子私人凡學士無定員下自校書郎上及諸豐尚書皆為之入院一歲則遷知制)
(誥未知制誥者不作文書晉天福五年詔翰林學士院公事宜並歸中書舍人自是舍人畫直者當中書)
(制夜直者當内制至開運元年復詔翰林學士與中書舍人分為兩制各置六員五代職官志本朝翰林)
(學士掌内制制誥赦敇國書及官禁所用之文辭凡后妃親王公主宰相節度使除拜則學士草詞授待)
(詔書訖以進赦降德音則先進草大詔命及外國書則具本稟奏得畫亦如之凡拜宰相或事重者宣詔)
(面諭旨則給筆札書所得旨稟奏歸院具詞以進餘遣内侍授中書省熟狀亦如之若已畫旨而有未盡)
(則論奏貼正乘輿行幸則侍從以備顧問有所獻納則請對或奏對凡初命為學士皆遣使就第宣詔旨)
(召入院續會要淳化二年以翰林學士貫黃中蘇易簡同知朝京官考課李沆權判吏部流内銓故事學)
(士掌内庭書詔指揮邊事院達邊謀天子機事密命在焉不當豫外司公事蓋防纖微間或漏省中語故)
(學士院嘗在金鑾殿側號為深嚴自國朝太祖以來藉其才用始令判三銓及知太常禮院事太宗實錄)
(天聖元年詔學士遇隻日至晚出宿蓋故事以雙日鎖院隻日降麻也仁宗實錄隆興改元詔學士及經)
(筵官内宿稍復祖宗故事同上)
事類北門(劉禕之遷右弘文館直學士高宗密與參決政事以分宰相權時稱丨丨學士唐本傳)
東頭(敬宗喜為歌詩議置丨丨學士以備燕狎劉栖楚薦熊望唐熊望傳)萬選(張鷟文詞猶青銅錢)
(丨丨萬中時號青錢學士唐音)三俊(唐李紳字公垂能歌詩諷誦多在人口穆宗召為學士與李德裕元)
(稹同在禁署時稱丨丨情意相善同上)八甎(北廳前階有花甎道冬中以日影及五甎為入直之候李)
(程性懶常過丨丨乃至衆呼為丨丨學士李程傳)三昧(學士每下直出門謂之小丨丨出銀臺門上馬)
(謂之大丨丨言去纏縛而得解脱也翰林志)李謫仙(李白天寳初至長安見賀知章知章見其文嘆)
(曰天上丨丨人也薦之元宗召至金鑾殿奏頌一篇詔供奉翰林本傳)元才子(唐穆宗在東宫有妃)
(嬪誦元稹歌詩以為樂曲者知是稹所為宫中呼為丨丨丨荆南監軍崔潭峻歸朝出連昌宫詞一篇奏御穆)
(宗大悅即曰拜祠部郎中知制誥後遷翰林學士元稹本傳)登瀛洲(太宗初作文學館以房杜等十)
(八人為學士每訪以詩書政事號十八學士命閻立本圖像以章禮賢天下仰慕謂之丨丨丨唐書)置金
鑾(李白召見奏頌一篇帝大悅丨之丨丨殿出入翰林中問以國政潜草詔誥人無知者李白集序)大
手筆(唐李德裕吉甫之子穆宗即位召入翰林為學士禁中書詔之丨丨丨多令德裕草之本傳)大
述作(張說朝廷大述作多出其手帝好辭有所為必使視草帝欲授大學士辭曰學士本無大稱固辭乃)
(免本傳)思如泉(唐陸贄為學士從幸奉天時機務填委詔書數百贄揮翰起草丨丨丨注初若不經)
(思慮既成之後莫不曲盡事情中於機會同舍皆伏其能嘗啓德宗今盗遍天下陛下宜痛自引過以感動人)
(心陛下誠能以言謝天下使詔書無所忌臣雖愚陋可以仰副聖情庶令反側之徒革心向化德宗然之故奉)
(天所下詔書雖武夫悍卒無不揮涕感激多贄所為也陸贄傳)速若射(陸扆進為翰林學士中書舍人)
(扆工屬辭敏丨丨丨注然一時書命同寮目以為不及昭宗優遇之陸扆傳)論進獻(李絳為翰林學)
(士孜孜以正諫為己任嘗極丨中官縱恣方鎮丨丨之事本傳)次成敗(李絳元和中為學士丨君臣丨)
(丨為連屏同上)論次新書(劉禕之少以文辭稱遷右弘文館直學士上元中興元萬頃等召入禁中)
(丨丨丨丨本傳)多知典故(張垍為翰林博涉經史丨丨丨丨張說傳)金鑾作賦(昭宗嘗丨)
(丨丨丨詔學士皆和獨陸扆就帝覽之嘆曰正元時陸贄吳通元兄弟善内廷文後無繼者今朕得之陸扆傳)
金鑾草詔(見前置金鑾注)檢討宸翰(元宗即位張說徐堅張九齡徐安正等召入禁中謂)
(之翰林待詔王者尊極一日萬機四方進奏或詔從中出雖宸翰所親亦資檢討謂之視草故常㨂當代文人)
(以備顧問通鑑)參逮密政(唐韋綬德宗時為翰林學士密政多所丨丨帝嘗幸其院韋妃從會綬方)
(寢時大寒以妃蜀襭袍覆而去其待遇如此韋綬傳)筆無點竄(杜讓能以學士從僖宗在蜀關東用)
(兵書詔雲委讓能詞才敏速丨丨丨丨動中事機帝嘉之本傳)辭皆允切(唐劉瑑字子全擢翰林學)
(士時宣宗始復關隴裁處叢繁詔書數十捉筆遽成丨丨丨丨本傳)北門候進(唐乾封後劉懿之劉)
(禕之兄弟周思臧元萬頃范履冰皆以文辭詔入待詔常於丨丨丨丨止持號北門學士天后時蘇味道韋承)
(慶皆待詔禁中中宗時上官昭容獨當書詔之任睿宗時薛稷賈膺福崔湜又代居其任通鑑)浴堂召
對(柳公權為翰林學士每丨丨丨丨繼燭見跋語猶未盡不敢取燭宫人以蠟淚揉紙繼之本傳)貯之
内庭(唐之貴文至矣後王慕承多以國柄付文士元和初憲宗遵聖祖故事視有宰相器者丨丨丨丨繇)
(是釋筆硯而操化權者十八九劉禹錫李絳集記)候於門外(唐李吉甫與裴垍同直垍草吉甫除)
(平章制吉甫草武元衡制垂簾揮翰兩不相知垍盡紙尾之後乃相慶賀禮絶之敬生於座中及明日院中學)
(士送至銀臺門而相府官吏丨丨丨丨禁署之盛未之有也翰林志)呼而不名(陸䞇入翰林年尚少)
(以材幸天子常以軰行丨丨丨丨帝所親倚至解衣衣之雖外有宰相主大議而贄常居中參裁可否時號内)
(相本傳)遇之頗厚(鄭絪為翰林知制誥在内職十三年小心兢謙上丨丨丨丨本傳)侍御
擡輦(姚崇為翰林學士明皇在便殿甚思姚崇論時務七月十五日苦雨不止泥濘盈尺上令丨丨者丨)
(步丨召學士來中外榮之開元遺事)宫嬪呵筆(李白於便殿對明皇撰詔誥時十月大寒筆凍莫能)
(書字帝勅丨丨十人侍白左右執牙筆呵之白逐取而書其受聖眷如此同上)寳床賜食(李白召見)
(明皇以七丨丨丨丨置之金鑾殿李白集序)山池曲宴(宣宗雅好儒士每丨丨丨丨與學士屬和)
(詩什每公卿出鎮亦賦詩餞行時論以大中之政有正觀風通監)賜蓬池鱠(李白詩曰荷淨蓮池)
(鱠天寒郢水醪唐學士初上丨食悉是丨丨丨夏至頒水及酒以酒味和冰而飲蓋禁中郢水酒坊李白詩注)
賜蓮花炬(令狐綯遷學士夜對禁中燭盡帝以乘輿金蓮炬送還院吏望見以為天子來及綯至皆)
(驚本傳)賜中廐馬(唐制學士初入院丨丨丨丨一匹謂之長借馬翰林志)給内厨食
(每宴飲無不先及每慶賜無不先霑中廐之馬代其勞内厨之膳給其食李白傳)更大典册(李德)
(裕擢翰林學士凡號令大典册皆更其手本傳)不專辭藝(德宗以叚文昌張仲仁為學士韋貫之以)
(為學士以備顧問丨宜丨取丨丨奏罷之唐書)父子並命(趙宗儒父驊德宗欲寵其門使一日並命)
(職林)兄弟對掌(趙光逢為翰林學士光裔知制誥丨丨丨丨内外命書士歆羡之)兄弟相
繼(于休烈二子益肅及休烈相繼為翰林並同上)如見綺皓(唐李白布衣知名明皇下詔召就金)
(馬降輦步迎丨丨丨丨置之金鑾殿出入翰林開元遺事)不期頗牧(畢諴為翰林學士党項羌擾河)
(西宣宗召學士對諴論&KR0008;羌之狀上曰丨丨丨丨在吾禁中即用誠守河西本傳)便至公輔(睿聖)
(登極叚文昌杜元穎不離内庭丨丨丨丨丨及寳歷以後韋處厚恩深授選亦自翰林由是稍為故事或不至)
(拜者以為耻翰林内志)即拜平章(唐劉瑑始在翰林帝素禮遇至是手詔追還後請問帝視案上)
(歴謂瑑曰為朕擇良日瑑跪曰某日良帝笑曰是日卿可遂相丨丨詔丨丨中書門下丨丨丨丨事本傳)作
明河篇(宋之問天后朝求比門學士不許作明河賦以見志其詩末曰明河可望不可親願得乘槎一)
(問津更將織女支機石還訪成都賣卜人則天見其詩謂崔融曰非不知宋之問有竒才但恨有口過耳宋終)
(身慚憤口過謂口臭耳本傳)進新樂章(是時禁中初重木芍藥明皇在沈香亭謂左右曰對名花)
(賞妃子豈可用舊樂急就翰林命李白丨丨丨丨白應詔揮筆立成其一章曰名花傾國兩相歡獨得君王帶)
(笑看解釋春風無恨恨沈香亭北倚櫊干開元遺事)潤色之詞(公未為近臣所著皆文士之詞也以)
(才麗為主自入為學士至宰相以後所執筆皆經綸制置財成丨丨丨丨也劉禹錫韋處厚集記)昭毅
之語(以識度為宗觀其發德音福生人沛然如時雨褒元老論功臣穆然如景風命相之册和而莊命將)
(之誥昭而毅同上)頗知其人(姚洎為學士梁祖問及裴延裕曰丨丨丨丨思敏洎曰向在翰林號)
(下水船梁祖曰卿便是上水船也洎甚慚摭言)坐石摘葉(李琪每臨流丨丨丨木丨試草制詞朱梁)
(時果為翰林學士瑣言)夢掌抽草(偽蜀辛寅遜丨丨中丨丨占者曰君必遷翰林學士未幾果然)
(同上)馮道賜紫(後唐莊宗即位除丨丨為省郎充翰林學士自綠衣丨丨五代史)李瀚賜
緋(丨丨為翰林學士常升殿侍宴瀚衣綠遂丨丨與座主和凝同為學士會凝入相瀚當草制命開凝閣盡)
(取器玩圖書以歸其縱率如此摭言)並歸中書(石晉天福五年詔翰林學士院公事宜丨丨丨丨舍)
(人自是舍人晝直者當中書制夜直者當内制職源)分為兩制(石晉開運元年復詔翰林學士與中)
(書舍人丨丨丨丨同上)詞學優長(咸平中陳彭年為學士上謂向敏中曰彭年丨丨丨丨擢居清)
(近久益謹密長編)文詞贍蔚(周益公除翰林學士得旨撰記後内直宣旨記丨丨丨丨言行錄)
有宰相器(王旦為翰林學士中外皆以為丨丨丨丨嘗奏事下殿真宗目送之曰與朕致大平必斯人)
(也事略)真侍從臣(歐陽脩在翰林仁宗見御閣春帖子讀而愛之問左右曰學士歐某之文也乃)
(悉取宫中帖子閱之見其篇篇有意歎曰舉筆不忘規諫眞侍從之臣也言行錄)為好長者(晁公)
(迴傳迴字明遠遷翰林學士真宗稱迴丨丨丨丨楊億嘗謂迴所作書命無過褒而得代言之體事略)誠
好翰林(神宗語吳奎曰已召王安石丨丨丨丨學士也丁未錄)神仙中人(周麟之為學士)
(姿儀灑落進止凝重班冠玉笋望之者意丨丨丨丨言行錄)甘泉從臣(先朝翰林學士不領他局)
(故俸薄楊億為學士有乞郡表略曰虚忝丨丨之丨丨徒作若敖之餓鬼自後乃得判他局東軒筆錄)禁
中頗牧(李文定公廸在眞宗時為學士上問陜西兵幾何對曰臣向在本道以小册書兵馬粮草之數)
(以備調發今猶置佩囊中帝令深取之目黃門取紙筆令具䟽帝曰不意頗牧復在帝禁中國史本傳)當
時楊劉(劉筠字子儀仁宗即位復召為翰林學士筠自景德以來居文翰之選與楊億齊名丨丨號為)
(丨丨三入禁林事略)以宿儒處(乾德元年竇儀為翰林學士太祖謂宰相曰深嚴之地當丨丨丨丨)
(之范質對曰竇儀清介重厚然頃自翰林遷端明帝曰禁中非此人不可會要)非它官比(淳化四年)
(以張洎錢若水並為翰林學士洎等赴上帝曰學士之職清切貴重丨丨丨丨朕常重此官故事學士赴上有)
(勅設當令設之同上)詔命簡明(綦崇禮再入翰林凡五年所撰丨丨數百篇文丨意丨得代言之體)
(而慷慨論事旡所回避言行錄)詔旨感動(公在帝側實代王言丨丨所至讀者丨丨如陸宣公之在)
(奉天也尋入翰苑當羽檄旁午書詔填委之會而播告之修不匿厥旨樓攻媿集綦崇禮文集序)覽詔
甚悅(錢宣靖公若水為學士太宗禮遇殊厚嘗草腸趙保忠詔云不斬繼遷存狡兔之三宂潜疑光嗣持)
(首鼠之兩端太宗覽之甚悅謂若水曰此四句正道着我意言行錄)視草甚勞(周必大為學士召見)
(上謂公丨丨勞甚公奏旡汗馬之勞致此爵位上曰翰墨之功豈小補哉若大述作固當煩卿繫年錄)奏
闢諫路(王禹偁在翰林眞宗暇日召與論文禹偁丨曰夫進賢黜不肖丨丨諍之丨彰為誥命施之四)
(海延利萬世王者之文也至于彫纖之言豈足軫慮上曰卿愛朕之深者言行錄)擇薦文士(王淮)
(謚文定除翰林學士俾丨丨丨學行誼之丨公薦鄭伯熊李燾程叔達三人皆彼擢用樓攻媿集)彭年
全才(陳彭年咸平中為學士眞宗賜詩因謂向敏中曰彭年詞學優長擢居清近父益謹密多聞好學鮮)
(有偕者敏中曰丨丨丨丨也豈止於文雅雍容而已至如參酌時務詳求物理皆出人意表上然之長編)賈
公副翰(副翰賈公黃中皆先達鉅儒時丨丨為學士筆談)罕賜歌詩(咸平中上作歌一首)
(賜學士陳彭年因謂向敏中等曰頃命學士丨會丨丨丨長編)歸賜御書(周必大為學士召見歸至)
(玉堂御史白居易七德舞賜之後進呈皇朝文鑑序上曰卿之文在廷莫及眞匠手也繫年錄)賜玉堂
字(紹興二十五年五月高宗御書玉堂二大字賜學士周麟之同上)賜太官饌(淳化二年十二)
(月諸學士在本院觀上所賜飛白書及三等書體上聞之丨上尊酒丨丨設丨會要)院吏朱衣(故事)
(學士在内中丨丨丨丨雙引李昉以太宗在南衙朱衣一人前引昉亦去其一遂為例翰林志)官儀佩
魚(滿宗孟為翰林學士神宗曰學士職清地近而丨丨未寵自今宜丨丨學士佩魚自宗孟始事略)太
宗親幸(學士院玉堂丨丨嘗丨丨至今學士上日許正坐他日皆不敢坐筆談)高宗復賜
(玉堂兩大字熙陵所書今亡矣周麟之為學士從容以請丨丨丨丨焉今為翰苑盛事言行錄)眞宗賜
詩(楊億為學士丨丨丨以丨曰善保興居調飲食副予前席待名賢皇朝言行錄)易簡答句(太宗)
(賜學士蘇易簡詩曰君臣千載會答曰忠孝一生心同上)步入掖門(國朝選人不得乘馬入宫門天)
(聖中選人為館職目歐陽永叔軰始時號步行學士皆自左掖門下馬步入筆談)雜坐客位(國朝)
(學士循唐故事見宰相不具靴笏坐玉堂遣吏計會直省官宰相出迎近時始具靴笏至中書與常𠫭官丨丨)
(於丨丨有移時不得見者學士日益自卑翰苑羣書)持賜出身(韓門下維以賜出身熙寕末丨除翰)
(翰林學士寧中林彦振慮丨丨丨用韓例亦除翰林學士國朝以來不由科第除者惟此二人同上按韓省試)
(中以兄億執政不就廷試後為館職以至兩制未嘗賜第也)宜充脩史(元祐二年勅新授翰林學)
(士充史館修撰張策修撰職名稍卑不稱内廷密重丨丨兼丨丨史續通典)主文同為(蘇𠫭政易)
(簡登科時宋尚白為南省主文後七年宋為翰林學士承旨而蘇相繼入院丨丨學士宋嘗贈詩云昔日曾為)
(尺木階今朝眞是青雲友歐陽文忠公亦王禹玉南省主文相距十五年同為學士故歐公詩有喜君新賜黃)
(金帶顧我今為白髮翁之句二事誠一時文物之盛也翰苑群書)入相居多(國朝自建隆至熙寧)
(在翰苑者一百八人而入端揆者二十一人太祖九人一相太宗三十二人四相眞宗十五人四相仁宗五十)
(二人九相神宗十人三相自建炎至淳熙在翰苑者七十六人而入端揆者凡八人高宗五十八人五相孝宗)
(十八人三相朝野雜記)學士久次(丨丨丨丨者晁文元迴十六年王文恭珪十三年王文忠堯臣)
(十二年宋文安白章文獻得象趙清獻抃楊内翰偉皆十一年陶尚書穀丁文簡度皆十年&KR0034;尚書蒙蘇𠫭政)
(易簡賈𠫭政黃中李昌武宗諤孫文懿扑胡文公宿皆九年徐常侍欽楊文公億皆八年歐陽常侍迴宋宣獻)
(綬歐陽公脩皆七年梁給事周翰李相州維吳兀獻殊馮童靖元皆六年熙寧後學士率一二年即遷久次者)
(三四年而已高宗朝湯慶公孝宗朝周益周始皆六年朝野雜記又學士再入三入者宋文安兩入凡二十年)
(李相州孫文懿皆十二年楊文忠公范文忠公皆九年曾宣靖馮文簡皆七年葉道卿張文定皆六年宋景文)
(楊宣懿皆三入而止五年渡江後周益公再入凡九年胡端明二入跨六年久次者此二公而已同上)學
士三入(丨丨丨丨李文正劉中山子儀三入玉堂集云三入翰林皆待詔宣獻公宋景文范景仁四入)
(李邯五入而一不拜春明退朝錄又渡江後三入者二人胡端明交修王端明儼兩入者十六人張文靖守綦)
(寳學宗禮沈忠憲與求陳資政與義孫資政近劉閣學才邵李侍郎椿年洪文安遵錢給事周材洪文敏邁劉)
(忠肅珙鄭資政聞周益公必大王魯公淮倪侍郎思朝野雜記)父子入院(錢文僖公記丨丨丨丨一)
(家李文正昌武以為極盛矣其後父子入院者又有四家錢希白子飛梁仲素莊肅蘇儀甫子容洪忠宣景伯)
(景嚴景盧同上)兄弟入院(錢文僖公記丨丨丨丨三家二竇可象望之二李文靖相州二錢希白師)
(聖以為極盛矣其後兄弟入院者又九家二陳文惠康肅二宋元憲景文二吳正肅正憲二韓康國持國二蘇)
(文忠文定二曾文肅文昭二宇文仲理仲通三洪文惠文安景盧然洪氏父子兄弟入翰苑者四人古今所未)
(有也同上)兄相弟草制(曾文昭公肇字子開上命魯公相適視草禁中因舉數事為戒本朝學士)
(弟章兄制惟韓氏與公士論榮之言行錄又熙寧初韓子華絳拜相其弟持國雍在翰苑神宗前期預令草制)
(注意厚矣持國懇辭兄弟之嫌得請元符未曾子宣爰立其弟子開直北問特命草麻示眷寵也謝伋四六談)
(廛)弟相兄草麻(宋錢惟演云希白於予為從兄也天聖三年十二月予參鈞衡之命時希白當)
(制世稱丨拜丨丨丨丨自古未有金坡遺事)草趙保吉詔(錢若水為學士太宗禮遇殊厚嘗丨)
(賜丨丨丨丨有既除手足之親已失輔車之勢其辭甚美太宗御筆批其後云依此詔本極好至今其子延年)
(寳藏之言行錄)撰選德殿記(周益公除翰林學士得旨丨丨丨丨丨又命書之後内直宣對傳旨)
(記文詞贍蔚既見上又有博美之稱言行錄)一夕草五制(晁宗慤字世良眞宗時為翰林學士)
(丨丨丨除將相丨丨事略)一夕草三制(哲宗元祐初除吕公著司空平事事吕大昉左僕射范純)
(仁右僕射上御闈殿見學士蘇軾曰吕公著以疾求去不欲煩以事故以三公留之是夕鎻院苦寒詔賜宫燭)
(法酒軾丨丨丨丨丨俱畢且飲酒賦詩次日以詩呈同院人皆服其精敏聞見錄)如兩漢制詔
(治平四年以司馬光為翰林學士光辭以不能四六上曰丨丨丨丨丨可也内侍以誥置光懷中光不得巳受)
(於是上疏論修心之要曰仁明武治國之要曰信賞必罰用人之要願陛下勿以為迂闊長編)識三代
事迹(綦崇禮字叔厚覃思於學問文章彊記默丨由唐虞丨丨以暨國朝之隆君臣丨丨如指諸掌視唐)
(燕許常楊為不足道上每曰綦某之文有體眞學士也言行錄)典誥命三十年(李昉嘗謂諸子)
(曰我丨丨丨丨丨丨勞役思慮而致疾事略)在翰林七八年(蘇易簡由知制詰入為學士及)
(掌誥命頗自刻勵丨丨丨丨丨丨持受眷遇迴絶倫等國史本傳)獨有漁翁之嘆(白樂天詩)
(云元和六學士五相一漁翁王禹偁賀同在翰林而大拜者三神山上曾陪鶴駕之游六學士中丨丨丨丨丨)
(丨王禹偁集)獨稱年德之高(金鑾玉堂雜被絲綸之密北廳東閣丨丨丨丨丨丨東坡謝表)
人物儒墨之榮(居是職者丨丨之選亦已極矣丨丨丨丨亦已極矣蘇易簡集)先後左
右之臣(文臣有四友孔子曰自吾得回門人益親益有四友焉維予之翰林先生文章議論以輔不逮)
(者蓋丨丨丨丨丨丨矣除王安石學士制又丨丨丨丨以道義輔予豈將專文墨持草而已丁未錄)
直學士院附權直
歴代㳂革(唐制官序未至而他官權攝者為直官塵史云許敬宗直記室是也唐五代有翰林)
(學士院而無權直會要本朝開寳二年以李昉盧多遜並直學士院直院之名始也皇朝會要塵史云但)
(以資淺者為之其實正官也六年以知制誥張澹權直翰林院而權直之名始此凡他官入院學士謂之)
(直院學士俱闕他官暫行文書謂之權直會要乾道九年十二月孝宗命崔大雅以秘書省正字兼翰林)
(權直踰年以憂去淳熙五年九月復召為樞密院編修官始議以翰林乃書藝應奉者所居非專指詞臣)
(也遂改為學士院權直自是葛楚輔趙大本熊子復皆以學士院權直為名十六年正月倪正甫始復兼)
(翰林權直紹熙後或稱學士院或稱翰林蓋不常云朝野雜記國朝率以從官兼直院若左右史少監類)
(止稱權直)
事類居禁廷(周顯德五年詔翰林學士職丨丨丨地居親近與班行而既異在朝請以宜殊今後)
(當直下直學士並宜令逐日起居五代史)訪時事(周世宗詔其當直學士仍赴晩朝時世宗欲朝夕丨)
(以丨丨故有是詔連上文)長春宴(蘇易簡為參知政事引故事為請詔自今當直學士與樞密直學士)
(並頒丨丨殿曲丨楊文公談苑)儤宿例(丨音豹丨丨自者行尚書左右承侍郎以下入直名有差楊鉅)
(翰林舊規)憑敗鼓(朱勝非字蔵一直學士院時事皆草創詔書填委而院無几案公嘗丨丨丨草詔然)
(文氣嚴重如平時係年錄)賜團扇(汪藻字彦章直學士院草高麗荅詔其不許入貢詔略曰壊晉館以)
(納車庶無後悔閉王關而謝質匪用前規上顧輔臣稱公得代言之體久之麗人謝表至上復稱公貞拜翰林)
(學士以所御白團扇親書紫詔仍兼綰黃麻似六經十字以賜縉紳榮之孫覿撰墓志)江南文士
(開寳二年李文正盧相並直學士院太平興國元年湯悅徐鉉直學士院王克正張洎直舍人院四公皆丨丨)
(丨丨春明退朝錄)筍班神人(周麟之字茂振高宗朝直學士院姿儀洒落進止凝重班冠玉笋望)
(之者意神仙中人言行錄)詳盡簡要(周麟之受詔撰張循王碑文成奏御天筆批其後十八字曰誌)
(銘叙事丨丨造語丨丨披閱數四但有嘆嘉士林傳翫以為寵同上)温純典雅(周益國文忠公孝宗)
(朝直學士院上諭公卿所進太上皇尊號丨丨丨丨同上)未即直拜(李昉入直翰林先是盧多遜已)
(任學士太祖見昉在多遜下問其故宰相曰昉以本官直學士院丨丨丨丨直拜學士在多遜之上)
權直有典誥體(紹興三十四年春直學士院湯思退以禮部侍郎同知貢舉内制既闕官有命)
(監察御史王綸時暫兼權適劉婉儀進位貴妃綸草其制上稱丨丨丨丨竟至大用前此無察官寓直禁林亦)
(盛事也周益公文集)除崔端詩(乾道九年以丨丨丨為翰林權直)
詩集待金門(晨趨紫禁中夕丨丨丨詔李白)侍玉除(謬入金門丨丨丨煩君問我意何如)
(蟠木詎堪明王用籠禽徒與故人疎白居易荅馬侍御見贈)裁鳳書(何處春深好春來學士家鳳書)
(裁五色馬鬛翦三花白居易)坐鑾殿(君王曉丨金丨丨只待相如草詔來李商隠)銀花院
(丨丨懸丨榜風撼引繩鈴李德裕)紫薇天(白麻紅燭夜清漏丨丨丨温庭筠)知内制(清重)
(無過丨丨丨從來禮絶外庭人看花在處多隨駕召宴無時不及身馬自賜來騎覺稳詩緣見徹語長新應憐)
(獨向名場苦曾十餘年浪過春賈至贈翰林)伴直廬(苑花似雪同隨輦宫月如眉丨丨丨李白荅司)
(馬待御)唐學士(視草北門丨丨丨擁旌西去漢將軍馮道送承旨盧質赴河中節度)漢客星
(天上張公子宫中丨丨丨杜甫贈翰林張四學士)紫誥兼綰(翰林逼華蓋鯨力破滄溟丨丨仍丨)
(丨黃麻似六經同上)紫殿承恩(丨丨丨丨歲金鑾入直年人歸三島路日過八花塼韓渥)紅蠟
香殘(紫薇芒動詞初出丨丨丨丨誥未封温庭筠上翰林蕭舍人詞)青綸輝映(丨丨丨丨輕前)
(古丹地深嚴隔世塵賈黃中燕會詩)宸章照耀(丨丨丨丨詠詞林李沆玉堂作)玉署深嚴
(六鰲雲海冠蓬萊丨丨丨丨枕斗魁楊文公賀梁翰林)日上花塼(丨丨丨丨簾捲後柳遮鈴索雨)
(晴初錢若水玉堂作)詔出芝泥(丨丨丨丨封去潤朝迴蓮燭賜來香楊徽之玉堂作)衣惹御
香(丨丨丨丨拖瑞錦筆宣皇澤洒春霖李闕禁林讌會作)光分御燭(微散霖霖點玉堂詞頭夜)
(下攬衣忙丨丨丨丨星辰爛拜賜宫壺雨露香東坡玉堂鎖院苦寒詔賜宫燭法酒書呈同院)仙仗雲
軿(我無謫仙句待詔沈香亭空騎内廐馬丨丨隨丨丨東坡)天上玉堂(人間風日不到處丨丨丨)
(丨森寳書想見東坡舊居士揮毫百斛寫明珠黃山谷)飛上金鑾(故人丨丨丨丨殿東次韻錢穆)
(父)清淨玉堂(翰林承旨貴丨丨丨丨中太宗皇帝賜蘇易簡)粉署重遊(丨丨丨來憶舊)
(丨蟠桃開盡海山秋寧知不是神仙骨上到鰲山最上頭宋祁)玉堂揮翰(丨丨丨丨手知飛東坡)
玉堂鍾漏永(丨丨晝掩文書盡鈴索不搖丨丨丨同上)宫壺雨露香(見前光分御燭)
(注)
古今合璧事類備要後集卷二十二
