古今合璧事類備要續集卷十三
宋謝維新撰
類姓門
戚東海商音
古今姓纂(衞大夫食采於戚因氏焉古賢人有戚子著書漢高祖戚夫人生趙王如意功臣表)
(臨轅侯戚鰓𫝊封七代)
事類三禮大義(戚兖字公文吳郡人少聦慧受丨丨丨丨兼太學博士為儒推詳南史)謚
稱堅素(皇朝戚同文字文約幼孤事祖母以孝聞從邑人楊慤受經慤隐居不仕而以女弟妻同文遇)
(疾因託以家事同文為葬其三世之未葬者遭世喪亂亦不復仕且思見混一遂以同文為名聚徒講學相繼)
(登科者五十六人踐臺閣者亦至十數尚信義喜周人急所交皆當世知名士楊徽之因使至郡多所酬倡及)
(卒徽之與其門人丨丨丨丨先生)賜書院名(戚同文應天府民有曹誠者即同文舊居廣舍百五)
(十楹聚書千餘卷以延學者真宗嘉之賜名曰應天府書院)為諭民詩(戚綸字仲言應天府楚邱)
(人父同文長子曰維仕至戶部郎中綸其次子也篤於古學知泰和縣同文卒詔令起復泰和民險悍好興訟)
(綸丨丨丨丨五十篇言近而易曉老幼多𫝊之)
謝陳留商音
古今姓纂(姜姓炎帝之胤申伯以周宣王舅受封於謝今汝南謝城是也後失爵以國為氏焉)
(魯有謝息)
事類亹亹(丨丨申伯王纉之事于邑于謝南國是式詩)番番(申伯丨丨既入于謝同上)才
行(後漢謝夷吾字堯卿第五倫令班固為文薦之曰丨兼四科丨包九德誠社稷之元龜大漢之棟甍)公
輔(晉謝安字安石少有重名放情邱壑有丨丨之望)高卧(謝安丨丨東山諸人每言安石不肯出將)
(如蒼生何)邱壑(謝鯤字幼輿一丨一丨自謂過庾亮)神悟(謝尚字仁祖八歲丨丨夙成父鯤嘗携之)
(送客或曰此兒一座之顔回也)時譽(謝萬字方石早有丨丨領淮南太守王羲之曰萬才流經通處廊廟)
(參諷議故是後來一器今屈其邁往之氣以俯順荒餘近是違才易務矣謝氏尤秀彦者稱封胡羯末)三
絶(宋謝瞻字宣遠六歲能屬文與從叔混族弟靈運俱有盛名嘗作喜雪詩靈運寫之混詠之王弘在坐以)
(為丨丨)二寳(謝靈運詩書皆兼獨絶每文竟手自寫之文帝稱為丨丨)文章(謝靈運奕之曾孫丨)
(丨之美為江左第一)山水(謝靈運為永嘉太守郡有名丨丨肆意遨遊理人聽訟不復關懷)兩玉
人(宋謝混風華為江左第一嘗與晦俱在武帝前帝目之曰一時頓有丨丨丨耳)古名臣(謝弘微萬)
(之曾孫叔父混異之曰是兒深中夙敏沈約曰閒而不失淡而不流丨之所謂丨丨弘微當之)令草表
(謝眺遷尚書吏部郎好奬人才孔闓粗有才筆未為時知孔珪嘗丨丨讓丨以示眺眺嗟吟良久自折簡寫之)
(嘗直中書省賦詩有蒼苔依砌上紅藥當階飜之句見文選)長五言(謝眺字玄暉少好學有美名文)
(章清麗善草隸丨丨丨詩沈約常云二百年來无此詩也)池塘春草(宋謝惠連十歲能屬文靈運嘉)
(賞之云每有篇章對惠連輒得佳語嘗於永嘉西堂思詩不就忽夢見惠連即得丨丨生丨丨大以為工嘗為)
(雪賦以高麗見竒)藍田生玉(謝莊字希逸宋文帝異之謂劉湛曰丨丨丨丨豈虚也哉)殊有
鳳毛(謝超宗有文辭盛得名譽武帝曰超宗丨丨丨丨齊高帝以為義興太守坐公事免詣東府門自通)
(其日風寒高帝謂四坐曰此客至使人不衣自暖矣)二龍長塗(謝舉字言揚與兄覽俱預元會江淹)
(一見並相欽挹曰所謂馭丨丨於丨丨者也)清風明月(梁謝譓不妄交接門无雜賓有時獨醉曰)
(入吾室者但有丨丨對吾飲者唯當丨丨位右光禄大夫)覺芳蘭竟體(謝覽字景滌梁武帝嘗目)
(送之曰丨此生丨丨丨丨後拜吏部尚書出為吳興太守郡境多劫覽下車肅然)風定花猶落
(陳謝貞八歲嘗為春日閑居詩有丨丨丨丨丨之句)李詩謝賦(唐謝偃衛州人正觀初對策高第嘗)
(為塵影賦二篇帝召見欲偃作賦先為序一篇頗言天下乂安功德茂盛意受偃使賦偃緣帝指名篇曰述聖)
(其意蓋規帝成功而自處至難云又撰玉牒真紀以勸封禪時李百藥工詩而偃善賦時人稱其丨丨丨丨)
切問近思(本朝上蔡謝顯道與伊川别一年伊川曰做得甚工夫謝曰也只去个矜字伊川曰此人)
(為學丨丨丨丨者也)
鄒范陽角音
古今姓纂(子姓宋慜公之後正考父食邑於鄒生叔梁紇遂為鄒氏齊有鄒衍鄒忌)
事類鼓琴(鄒忌以丨丨見齊宣王王善之鄒忌曰夫琴所以象政也遂為王言琴之象政狀新序)
上客(鄒衍齊人也獄中上梁孝王書王使人出之卒為丨丨史記)盛夏降霜(鄒衍事燕惠王)
(左右譛之被繫於獄仰天而哭丨丨天為之丨丨)明月夜光(鄒陽獄中書云丨丨之珠丨丨之璧)
(以闇投人於道莫不按劔相眄者无因至前也)裙曳王門(太史公曰鄒陽辭雖不遜然其比物連類)
(有足悲者亦可謂抗直不撓矣文辯著名長丨丨丨丨為人有智略伉慨不苟合同上)南陽人傑
(晉鄒湛字潤甫南陽人持論實丨丨之丨丨)言瑤華貶(本朝鄒浩字志完常州晉陵人紹聖中以)
(丨丨丨得丨而其友田畫勉之曰使君官京師遇寒疾不汗五日死矣豈獨嶺海之外能死人哉)進士
第一(鄒應龍字景初邵武泰寧人徽之子也紹熙丙辰擢丨丨丨丨人)
喻江夏羽音
古今姓纂(南昌有喻氏東晉有喻歸撰西河記三卷)
事類(闕)
栢魏郡商音
古今姓纂(風俗通栢皇氏之後又伯亮父顓頊師栢招帝舉師栢冏為周太僕栢國在汝南西)
(平縣為楚所滅子孫以國為氏)
事類錄功封平原(唐柏良器字公亮魏州人父友王奐見之曰爾頟文似臨淮王面黑似顔)
(平原殆能立功乃薦之光弼年二十四更戰陣六十一李希烈圍寧陵拔城良器以救兵至擇弩手善游者㳂)
(汴渠夜入及旦伏弩𤼵賊乘城者皆死丨丨丨丨丨郡王圖形凌煙閣)大誼動承宗(柏耆有縱)
(横學王承宗叛耆謁裴度且言願得天子一節掉舌下之乃以左拾遺往既至以丨丨丨丨丨乃請獻二州以)
(二子入質由是聲震一時太和初李同捷反耆斬其首以獻)
劉彭城宫音
古今姓纂(帝堯陶唐氏之後受封於劉裔孫劉累事夏后孔甲在夏為御龍氏在商為豕韋氏)
(在周為唐杜氏杜伯子&KR0008;叔奔晉為士氏孫士會適秦後歸晉其處者為劉氏又周大夫食采於劉亦為)
(劉氏康公獻公其後也士會之後周末家于魏又徙豐沛至豐公生煓字執嘉生漢高祖)
事類御龍(蔡黑曰有劉累學擾龍於豢龍氏以事孔甲夏后嘉之賜氏曰丨丨左昭二十九年)脫
輓(劉敬齊人丨丨輅見高帝勸帝都關中乃賜姓劉氏拜為郎中號奉春君往匈奴結和親約太史公曰劉)
(敬丨丨輅一說建萬世安史記)更生(前漢劉向字子政本名丨丨年十二以父德任為輦郎以行修飭擢)
(為諫大夫)秘書(劉向獻淮南枕中鴻寳苑丨丨)器量(劉劭為陳留太守夏侯惠薦之曰性實之士服)
(其平和良正清静之人慕其玄虚退讓文學之士嘉其推步詳密文章之士愛其著論屬辭實為朝廷竒其丨)
(丨若人宜輔翼機事納謀幃幄當與國俱隆非世俗所常有也又作都官考課七十二條)國師(劉歆字子)
(駿與父向領校秘書講六藝𫝊記諸子詩賦數術方技王莽簒位歆為丨丨)蒲鞭(後漢劉寬字文饒弘)
(農人拜南陽太守吏人有過但用丨丨罰之示辱而已見父老慰以農里之言少年勉以孝弟之訓)一錢
(劉寵字祖榮為會稽太守徵為將作大匠山隂縣有五六老叟人齎百錢以送劉寵為人選丨大丨受之詳見)
(知縣門)火降雨(劉昆字桓公光武除為江陵令連年火灾輒向丨叩頭多能丨丨止風)虎渡
河(劉昆為弘農太守仁化大行丨皆負子丨丨)上漢論(劉毅少有文辯稱丨丨德丨并憲論十二)
(篇安帝嘉之賜錢三萬拜議郎)校經子(劉珍字秋孫少好學為謁者僕射詔同丨定東觀五丨諸丨𫝊)
(記百家藝術並同上)思劉君(劉陶字子竒穎川穎隂人除順陽長覆案姦軌所𤼵若神以病免吏民思)
(而歌之曰悒然不樂丨我丨丨何時復來安此下民)明太一(吳劉惇字子仁以明天官達占數顯於南)
(土尤丨丨丨窮極要妙)作皇覽(魏劉劭字孔才為散騎侍郎受詔丨丨丨)立學校(劉馥字元)
(穎為揚州刺史建立州治丨丨丨廣屯田及興陂塘之利子靖遷廬江太守詔曰卿父昔為彼州今卿復據此)
(郡可謂克負荷者也)號八俊(劉表字景升少知名丨丨丨)有三嘏(晉劉宏字終嘏宏兄粹字)
(純嘏弟演字冲嘏並有中朝世人語曰洛中雅雅丨丨丨)讀靈光(蜀劉琰字威碩有風流善談論侍婢)
(皆能聲樂又悉教誦丨魯丨丨殿賦)撰易訓(晉劉兆字延世博學洽聞從受業者數千人為春秋左氏)
(解名曰全綜丨周丨丨注以正動二體互通其文本史)北府兵(劉牢之字道堅鬚目驚人沉毅多計)
(畫謝去以為參軍攻苻堅百戰百勝號為丨丨丨)崇讓論(劉實字子真博通古今无瑕玷累歷吏部)
(郎以世多進退著丨丨丨以矯之)三臺清肅(劉暾字長升正直有父風為左丞正色立朝丨丨丨)
(丨)十部從事(劉弘字和季有幹略政事之才為荆州刺史每有興廢手書守相丁寧欵密人争赴)
(之咸曰得劉公一紙書賢於丨丨丨丨同上)枕戈待旦(劉琨字越石少得雋朗之目少與祖逖為)
(友聞逖被用曰吾丨丨丨丨志梟逆虜常恐祖生先吾着鞭)登樓清嘯(劉琨在晉陽為胡騎所圍)
(乃乘月丨丨丨丨中夜奏胡笳賊棄圍而走)慶孫越石(兄劉輿字慶孫京都語曰洛中奕奕丨丨)
(丨丨)越府長材(劉輿東海王越以為左長史時稱丨丨有三材潘滔大材劉輿丨丨裴邈清才)樗
蒲百萬(劉毅字希樂少有大志家天儋石之儲丨丨一擲丨丨)盛冬堇生(劉殷字長盛曾)
(祖母王氏丨丨思堇殷慟哭澤中有丨丨焉又夢西籬下有粟掘得十五鍾銘曰七年粟百石以賜孝子劉殷)
常乘鹿車(劉伶字伯倫常以細宇宙齊萬物為心丨丨丨丨携一壺酒使人荷鍾而隨謂曰死即埋)
(我)著酒德頌(劉伶丨丨丨丨並晉事)一蹙青雲(宋劉瑀字茂琳位本在何偃前孝武)
(初偃為吏部尚書瑀圖侍中不得與偃同從郊祀時偃乘車在前瑀策駟車後相去數十步瑀蹋馬及之謂偃)
(曰君轡何疾偃曰牛駿馭精所以疾耳偃曰君馬何遲曰騏驥羅於羈絆所以居後偃曰何不著鞭使致千里)
(答曰丨丨自造丨丨何至與駑馬争路)一時喉唇(劉湛字弘仁弱年便有宰物情與王華王曇首)
(殷景仁並為侍中宋文帝歎曰此四賢丨丨之秀同管丨丨恐後世難繼)後進領袖(劉繪字士章悛)
(之弟歷位中書郎永明末都下人士盛為文章皆湊景陵王西邸繪為丨丨丨丨時張融以言辭辯捷周顒彌)
(為清綺而繪音采不贍麗雅有風則時語曰三人共宅夾清漳張南周北劉中央)並便尺牘(劉穆)
(之字道和東莞莒人與朱齡石丨丨丨丨常於武帝坐與齡石並答書自旦至日中穆之得百函齡石得八十)
(函而穆之應對無廢並宋事)號曰神童(齊劉孝綽七歲能屬文丨丨丨丨王融曰天下文章若無)
(我當歸阿士阿士孝綽小字)著辯命論(劉峻字孝標博極羣書文藻秀出謂之書滛時不見用乃)
(丨丨丨丨以寄其懷)文藻預宴(梁劉苞字孝嘗悛弟之子梁初累遷太子洗馬以丨丨見知多丨丨)
(坐受詔詠天泉池荷及採菱調下筆即成)博綜遺器(劉杳字士深丨丨羣書為東宫舍人昭明太子)
(以瓠食器賜之曰卿有古人風故丨卿古人之丨)皮裏晉書(劉諒字求信尤悉晉代故事號曰丨)
(丨丨丨)朱霞白鶴(劉訐字彦度幼稱純孝尤精釋典與兄敲卜築鍾山有終焉之志劉孝標稱曰)
(訐超超越俗如半天丨丨敲矯矯出塵如雲中丨丨)用第一人(劉孝綽累遷秘書丞梁武帝謂周捨)
(云第一官當丨丨丨丨故以孝綽居此職)莫飲第一(劉玄明有吏能歷山隂建康令政常為天)
(下第一嘗曰作縣令惟日食一升飯而丨丨酒此丨丨策也)御坐為賦(劉孺字季幼七歲能屬文)
(嘗在丨丨丨李丨受詔便成梁武帝甚稱賞之武帝題其手板有劉孺洛陽才之句)連珠寄懷(劉祥)
(字顯徵式之孫著丨丨十五首以丨其丨南史)一快女婿(劉延明燉煌人年十四就博士郭瑀瑀弟)
(子五百人瑀有女始笄妙選良偶遂别設一席曰吾欲覓丨丨丨丨誰坐此席者吾當婿焉延明遂奮衣坐神)
(志湛然遂以女妻之)精兩漢書(劉臻字宣摯在魏為中書侍郎丨於丨丨丨時稱為漢聖北史)策
過晁董(唐劉蕡字去華明春秋能言古興亡常浩然有捄世意擢進士第後舉賢良方正能直言極諫)
(對策譏時第丨官見蔶對嗟伏以為丨古丨丨而畏中官不敢取)預參大策(劉幽求舉制舉中第)
(調閬中尉誅韋庶人丨丨丨丨號令詔敕一出其手以功授中書舍人累遷吏部拜侍中)魯後春秋
(唐劉允濟工文辭與王勃齊名舉進士補下邽尉累遷著作佐郎采魯哀公後十二世接戰國為丨丨丨丨獻)
(之)冰柱雪車(劉义亦一節士不能俛仰貴人常穿屐破衣聞韓愈接天下士步歸之作丨丨丨丨)
(二詩出盧仝孟郊右同上)劉晏國瑞(唐丨丨字士安玄宗封泰山晏始八歲獻頌行在帝竒其幼命)
(宰相張說試之說曰丨丨也公卿邀請旁午號神童名震一時)劉晏漕運(劉晏移書宰相元載以為)
(運之利害各有四載得書盡以漕事委晏京師塩暴貴詔取三萬斛以贍關中自楊州四旬至都人以為神自)
(言如見錢流地上每朝謁馬上以鞭筭其有口舌者率以利啖之使不得有所訾短故議者頗言晏任數晏既)
(被誣舊史推明其功以為管蕭之亞)額叩龍墀(劉栖楚繇司曹參軍擢右拾遺諫敬宗視朝晏數游)
(畋丨丨丨丨血被面同上)玄都看花(劉禹錫字夢得擢進士第登博學宏辭科王叔文每稱有宰相)
(器叔文引與議禁中所言必從馮藉其勢多中傷士憲宗立斥朗州司馬作竹杖辭十餘篇武陵夷俚悉歌之)
(久落魄鬱鬱不得志作問大鈞謫九年等賦數篇召還又作丨丨觀丨丨君子詩語譏忿當路出為播州刺史)
(後入為主客郎中復作游玄都詩且言始謫十年還京師道士植桃其盛若霞又十四年過之無復一存唯兔)
(葵燕麥動搖春風耳以詆權近聞者益薄其行)俱領國史(劉子玄名知幾行年十二授左氏踰年遂)
(通覽羣史與兄知柔丨以善文詞知名丨丨丨三十年官雖徙職常如舊)更涖史官(劉餗字鼎卿歷)
(集賢院學士兼知史官終右補闕父子三人丨丨丨丨著史例頗有法以上並唐事)風骨秀異(本朝)
(劉温叟字永齡河南洛陽人世為名家父岳後唐太常卿温叟七歲善屬文工楷隸岳嘗語家人曰吾兒丨丨)
(丨丨所不知者壽耳今世難未息得與老夫偕為温洛之叟足矣故名之曰温叟)屢言清節(劉温)
(叟性重厚有禮法事親孝雖盛暑非冠帶不見太宗為晉王時丨與太祖丨其丨丨云)三入禁林
(劉筠字子儀大名人自景德以來居文翰之選與楊億齊名當時號為楊劉丨丨丨丨三典貢舉以策論升降)
(天下士自筠始也)一揮九制(劉敞為文敏贍在西掖時一日追封皇子公主九人敞將下直為之)
(立馬却坐丨丨丨丨文詞典雅各得其體)虜歎博物(劉敞字原父袁州臨江人博聞強記素知虜山)
(川道里時順州有異獸如馬而食虎豹虜不知名以問敞敞曰此所謂駮也為言其形狀聲音皆如所見丨人)
(益丨其丨丨)題館中壁(劉攽字貢父出通判泰州丨丨丨丨云壁門金闕倚天開五見宫花落井)
(槐明日扁舟滄海去却從雲氣望蓬萊王介甫見而諷詠之仍書于扇)作廬山高(劉渙字凝之舉)
(進士剛直不屈於上位即棄官而歸家于廬山之陽時年五十歐陽修與人同年進士高其節丨丨丨丨詩以)
(美之渙居廬山三十餘年環堵蕭然饘粥以為食而游心塵垢之外超然无戚戚之意以壽終)吳興丈
人(劉崧字伯高嶠字仲高岑字季高吳興人也東坡先生所賦丨丨丨丨之詩劉孝叔諸孫也三公才學官)
(位士夫例能稱之汪彦章嘗銘仲高之墓仲高任福建提刑日書武夷山三大字甚竒今石刻尚存)館閣
預選(劉風字實之莆田人紹興間舉進士第後除秘書省正字孝宗龍馭垂意人物尤重丨丨公丨其丨)
史學精詳(劉恕字道原筠州人為人強記博聞於書无所不覽有丨丨司馬光修資治通鑑奏請同)
(編修恕於魏晉以後事尤能丨丨考證前史差謬光悉委而取决焉)章薦練達(劉季孫字景文世家)
(開封以䘏典得官少篤學能詩文東坡先生守錢塘喜其人上丨丨其丨丨武經講習邊政除知隰州先生嘗)
(答書其略云公每𤼵言雄如風檣陣馬迅霆激電不意於中復有祥光異彩紆徐緻膩盎盎如陽春淑艷時花)
(美女誠不足比其容色態度此所謂不測之謂神也又跋其詩文曰劉景文有英偉氣如陳元龍之流讀此詩)
(可想見其人)鄕號二劉(劉朔字復之莆田人夙之弟貌如其兄兄峭壁萬仞公濟以和易俱有聲)
(丨人丨曰丨丨)女貧卒娶(劉庭式字得之齊州人始庭式未第時議娶其鄕人之女既約而未納幣)
(也庭式及第其女以病喪明丨家躬耕丨甚不敢復言或勸納其幼女庭式笑曰吾向已許之矣豈可負吾初)
(心哉丨丨之女死於密州庭式喪之逾年而哀不衰不肯復娶)贈謚忠顯(劉韐字仲淹建之崇安人)
(光堯即位詔曰劉韐死節不為敵用丨特進資政殿大學士丨丨丨)中興大將(劉光世與張俊韓世)
(忠岳飛丨丨時為四丨丨並同上)
竇扶風徵音
古今姓纂(姒姓少康之後帝相遭有窮氏之難妃后緍方娠逃出自竇而生少康支孫以竇為)
(氏周世為大夫)
事類賜金(前漢竇嬰字王孫喜賓客拜大將軍丨丨千斤陳廊廡下軍吏過輙令財取為用金無入)
(家者)賜詔(後漢竇融字周公扶風人光武丨融璽書又賜外屬圖又丨報曰吾與將軍如左右手耳)宿
衛(竇融竇氏一公兩侯三公主四二千石融在丨丨十餘年)刻石(竇憲字伯度拜車騎將軍一舉而空)
(朔庭追奔稽落之表飲馬北鞮之曲銘石負鼎薦告宗廟憲登燕然山去塞三千餘里丨丨勒功紀漢威德班)
(固作銘)識故事(唐竇威時禮典湮闕威多丨朝廷丨丨乃裁定制度帝語裴寂曰威今之叔孫通也)
為書癡(竇威字文蔚岐州人家世貴子弟皆喜武力獨威尚文諸兄詆丨丨丨)無北顧憂
(竇静字元休高祖入京師擢并州大緫管府長史表請屯田太原以省餽運帝從之歲收粟十萬斛静上書制)
(突厥詔答曰北方之務悉以相委以卿為寧朔大使朕丨丨丨丨矣)再入翰林(本朝竇儀遷工部尚)
(書太祖謂宰相曰深嚴之地當以宿儒充之范質曰竇儀清介重厚然已自翰林遷端明矣太祖曰禁中非此)
(人不可卿當諭以朕意即日丨丨丨丨為學士)奬汝面折(竇儞字日彰太宗領開封尹以偁為判官)
(賈琰為推官一日太宗燕射琰贊美過甚偁斥之曰賈氏子導諛豈不自愧坐上皆失色因罷宴後拜參知政)
(事入謝太宗曰汝何由至此偁曰陛下不忘藩邸之舊太宗曰非也乃奬丨丨丨賈琰耳)竇氏五龍
(竇儀字可象薊州漁陽人父禹鈞在周為諫議大夫五子曰儀儼侃偁僖皆相繼登科時人謂之丨丨丨丨)
章河間商音
古今姓纂(姜姓齊太公支孫封鄣左傳齊人降鄣子孫改為章氏章子齊威王將)
事類號章孝子(唐章全益梓州涪城人少孤為兄全啓所鞠母病全啓刲股膳母而愈及全啓)
(亡全益服斬衰斷手一指以報不畜妻童僕處一室賣藥自業居成都四十年丨丨丨丨)練氏隂德
(五代章仔鈞其先喦仕晉永嘉中守泉州因家焉後唐天祐間王審知守福州謙抑下士中朝避地者多依之)
(仔鈞往見投以三策審知大喜承制授高州刺史檢校太傅付以步騎五千屯于浦城西岩山控制二淛之衝)
(幾二十年子孫因居岩之西村娶練氏生子十五人仁嵩仁徹仁侑三位仕多顯者得象友直子厚楶誼望之)
(衡元振今樞密良能大著良肱皆其諸孫也世𫝊以為丨丨保全二校丨丨之攷)夢積象笏(皇朝)
(章得象字希言生時父丨庭丨丨丨因以得象為名)召篆石經(章友直皇祐中近臣言其文章善篆)
(有旨丨試辭焉後太學丨丨丨近臣又薦之召往經成除試將作監主簿不就)作柳花詞(章楶字質)
(夫東坡與質夫帖云丨丨丨丨妙絶使來者何以措辭本不敢繼作又思公正柳花飛時遠出巡按坐想四子)
(閉門愁斷故寫其意次韻一首)題釣臺詩(章才邵性喜賦詩丨嚴子陵丨丨有云短棹夷猶七里灘)
(人亡依舊水尤寒漢家名節君知否盡在先生一釣竿過清遠大家峽云岩頭風急樹欹斜溪畔漁樵十數家)
(老盡往來名利客年年秋水映蘆花)篤實君子(章才邵篤學能文兩預鄕貢以父蔭補官嘗守臨賀)
(辰陽少年謁龜山楊先生時龜山誨以熟讀論語將論仁處仔細翫味而躬行之是後日用踐履莫非所聞所)
(知者故世目為丨丨丨丨)雄藩幕府(章才邵晩歲間時與晦翁朱先生游荆州之行晦翁餞之詩曰)
(丨丨荆楚地自古國西門客有籌邊略人知丨丨尊云云劉清之和云誰云兩州牧澤笏望轅門渠亦髭鬚好)
(公今德義尊)
古今合璧事類備要續集卷十三
