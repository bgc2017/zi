古今合璧事類備要前集卷十八
宋謝維新撰
節序門
立冬
事類房度(立冬丨四丨律歷志)亥辰(孟冬日月會析木之津而斗建丨之丨月令注)迎北
郊(先立冬三日太史謁之天子曰某日立冬盛德在水天子乃齋帥三公九卿大夫丨冬于丨丨月今)祭
黑帝(立冬之日迎冬于北郊丨丨丨元冥車旗服飾皆黑歌元冥八佾舞育命之舞後祭祀志)
詩集東壁(孟冬寒風起丨丨正中昏文選)清臺(十月嚴隂盛霜氣下丨丨郭元振)
下元
事類水神校籍(下元日九江丨帝十二河源溪谷大丨與暘谷神王水府靈官同下人間丨定)
(生人罪福正一旨要)水官解厄(下元三品解厄丨丨主錄百司檢察人間善惡上詣天闕進呈同上)
御東華門(太宗時王元不禁夜下元丨丨丨丨詳見上元門)祀靈女廟(漢代十月十五)
(日以豚酒入靈女廟擊筑奏曲連臂蹋地歌赤鳳来乃巫俗也搜神記)
冬至
事類一陽(反復其道七日来復天行也疏陽氣始於剝盡之後至陽氣来復時凡經七日如褚氏莊)
(氏並云五月一隂生至十一月丨丨生凡七月而云七日不云月者欲見陽長須速故變月言日易復卦一陽)
(為復二陽為臨三陽為泰同上)三至(斗指子為冬至至有丨義一者隂極之丨二者陽氣始至三者日行)
(南至故謂之至出孝經說)三極(月令章句曰有丨丨晝漏極短去極極遠晷景極長後漢律歷志注)八
風(冬至則丨丨之序立萬物之性成前魏相傳)白虎(日短星昴以正仲冬注冬至之日昴丨丨之甲)
(星書堯典)黃鍾(冬至進物状云建子實三微之宗丨丨為六律之本冬氣方至壁星正中首出三統之正)
(始生一陽之數令狐楚)陽升(丨丨於下日永於天長履景福至于億年崔駰襪銘)日遠(丨道發南)
(去極彌丨其景彌長冬乃至焉後律歷志)月璧(桓譚新論曰從天元以来訖十一月朔朝冬至日丨若連)
(丨)星珠(武帝元封元年十一月甲子朔旦冬至五丨如連丨注應劭曰七曜皆會牽牛前律歷志)履
長(十一月建子周之正月冬至日南至景極長隂陽日月萬物之始律當黃鍾其管最長故有丨丨之賀玉)
(燭寳典)迎至(冬至始人主與羣臣左右從樂五日天下亦家家從五日以丨日丨之禮易通卦驗)閉
關(象曰雷在地中復先王以至日丨丨易復卦)調律(冬至始人主合八能之士或調黃鍾或丨六丨)
(或調五行或調律歷或調隂陽或調正德)立日表(冬至之日丨八尺之表丨中視其晷晷如度者)
(其歲美不如度者則歲惡晷進則水晷退則旱進一尺則日食退一尺則月食後律歷志注)垂土炭
(先冬至三日丨丨丨於衡兩端輕重適均冬至日陽氣至則炭重史天官書)小朝會(魏晉冬至受萬)
(國及百寮稱賀因小會其儀亞於歲朝也沈約宋書冬至陽氣起君道長故賀漢書)大郊祭(郊之祭迎)
(長日之至也丨報天而主日也丨丨用辛也周之始郊日以至也記郊特牲)獻履襪(近古婦人常以)
(冬至日上履襪於舅姑踐長至之義也後漢崔浩女儀曹植表云伏見舊儀國家冬至丨丨貢丨所以迎福踐)
(長先臣或為之頌臣旣玩其嘉藻願述朝慶千載昌期一陽嘉節四方交泰萬彙昭蘇亞歲迎祥履長納慶)
添宫線(晉魏間宮中以紅線量日影冬至後日添長一線歲時記唐宫中以女功揆日之長短冬至後)
(比常日增一線之功雜錄)迎日推策(黃帝得寳鼎神策是歲己酉朔旦冬至得天之紀終而復始於)
(是黃帝丨丨丨丨後率二十歲復朔旦冬至史封禪書)以管候氣(候氣之法為室三重戶閉塗釁)
(周密布緹幔室中以木為案每律各如之内卑外高從其方位加律其上以葭莩灰抑其兩端按歷而候之氣)
(至者灰去律歷志惟二至乃候後律歷志)觀臺書雲(僖公五年辛亥朔日南至公旣視朔遂登丨丨)
(以望而書禮也凡分至啓閉必丨丨物為備故也左傳)圜丘奏樂(周大司樂凡樂靁鼓靁鼗孤竹)
(之管雲和之琴瑟雲門之舞冬日至於地上之丨丨丨之出天官)舉觴賜子(晉周顗母李氏字絡)
(秀生顗及嵩謨元帝時並列顯位嘗冬至丨丨丨三丨曰爾等並貴列吾復何憂嵩曰恐不如尊旨顗志大才)
(短非自全之道嵩性直不容於世唯阿奴碌碌當在母目下耳阿奴謨小字也後皆如其言本傳)作粥
禳鬼(共工氏有不才之子以冬至死為疫鬼畏赤小豆故冬至日丨赤豆丨以丨之荆楚歲時記)盛
吉斷獄(後漢丨丨為廷尉每至冬節獄囚當丨妻夜秉燭吉持丹筆夫妻相對垂泣出本傳)席闡
放囚(梁丨丨出為東陽太守在郡有能名冬至悉丨獄中丨依期而至)貴妃冰筋(唐開元冬)
(至大雪簷溜皆為冰條妃子使侍兒敲二枝看玩帝問何物妃子笑曰妾所玩者冰筯也摭遺)宰相火
城(冬至元日百官已集丨丨列燭多至數百炬謂之丨丨至則衆燭皆滅國史補詳見元日)
詩集日至(景移風度改丨丨晷遷換眇眇負霜鶴皎皎帶雲鴈長河夜闌干層冰如玉岸哀哀故老)
(容慘慘愁歲晏宋鮑昭)陽生(都城開博路佳節一丨丨喜見兒童色歡傳市井聲幽閑亦聚集彌麗各)
(携擎却憶他年事關商閉不行王安石陽德比君子初生甚微茫排隂出九地萬物隨開張杜牧之寄姪)日
短(辛苦望丹枝區區九陌時事多嫌丨丨歸速恨驢遲岳影横寒翠河聲結夜澌哀吟敵猿&KR0008;唯欲至公知)
(杜荀鶴)夜長(去去襟懷常濩落病来鬚鬢轉滄浪心灰不似爐中火鬢雪過於砌下霜三峽南賓城最)
(遠一年冬至丨偏丨今宵始覺房櫳冷坐索琴衣泥孟光白居易冬至夜)線長(去歲兹辰捧御床五更三)
(點入鵷行何人錯憶窮愁日愁日愁隨一丨丨出杜甫詩)灰動(中宵忽見動葭丨料得南枝有早梅四海)
(便應枯草綠九重先覺凍雲開隂氛莫向河源塞陽氣今從地底回不道慘書無定分都憂蚊響却成雷韓漽)
(天宮初動磬緹室已飛灰暮風吹竹起陽雲覆石来拆冰開荔色除雪出蘭裁慙無宋玉辨濫吹楚王臺蕭慤)
淺着梅(東君意丨丨寒丨十朵深紅未暇裁安得道人殷七七不論時節遣花開東坡)將舒柳
(天時人事日相催冬至陽生春又来刺繡五紋添弱線吹葭六管動飛灰岸容待臘丨丨丨山意衝寒欲放梅)
(雲物不殊鄉國異教兒且覆掌中杯杜甫)
臘日
事類薦獸(按月令孟冬十月臘先祖五祀謂丨田獵所得之禽丨謂之臘魏臺訪議)磔雞(季冬)
(大儺旁磔出土牛以送寒氣即今臘除遂疫丨丨葦絞桃梗之屬王肅議禮)隂陽交(季冬之月星迴)
(歲終丨丨已丨勞農夫享臘以送續漢書)新故接(臘接也丨丨交丨謂之臘大祭以報功也風俗通晉)
(博士張亮議曰臘接也祭宜在丨丨交丨也俗謂之臘隋禮儀志開皇四年詔古稱臘者接也取丨丨交丨可)
(以十二月為臘)報鬼神(臘者丨諸丨丨古聖賢有功於氏者也漢舊儀)祠社稷(高祖十年有司)
(請令縣常以春二月及臘丨丨丨以羊彘前郊祀志)祭先祖(臘者丨丨丨蜡者報百神同日異祭也玉)
(燭寳典)祭百神(冬至後三戍為臘臘丨丨丨許慎說文)報神農(蜡之義自伊耆氏之代而)
(有其禮古之君子使之必報之是丨田之祭也其神丨丨初為田事故以報之杜氏通典)祠黃石(詳見)
(伏類)息老物(國祭蜡則龡豳頌擊土鼓以丨丨丨周禮)賀初歲(俗謂臘之明日為初歲自漢以)
(来有賀晉張亮議徐爰家儀蜡明日為小歲丨稱丨丨福始罄无不宜)勞農休息(子貢觀於蜡孔)
(子曰賜也樂乎對曰一國之人皆若狂賜未知其樂也子曰百日之蜡一日之澤非爾所知也蜡之祭丨丨以)
(丨丨之言民勤稼穡有一日之勞今日飲食燕樂君之思澤也非爾所知其義大也家語)縱民宴飲
(臘者歲終大祭丨吏丨丨丨非但迎氣故但送不迎蔡邕獨斷)王者五行(高堂隆曰丨丨各以其行)
(之盛祖以其終臘水始於申盛於子終於辰故水行之君以子祖辰臘火始於寅盛於午終於戌故火行之君)
(以午祖戌臘木始於亥盛於卯終於未故木行之君以卯祖未臘金始於巳盛於酉終於丑故金行之君以酉)
(祖丑臘土始於未盛於戌終於辰故土行之君以戌祖辰臘魏土德也宜以戌祖辰臘後漢禮儀志)天子
八蜡(丨丨大蜡八伊耆氏始為蜡蜡也者索也歲十二月合聚萬物而索享之也注丨丨者一先嗇二司)
(嗇三農四郵表畷五猫虎六防七水庸八昆蟲禮記)從嘉平謠(秦惠王十二年初為臘至始皇改名)
(嘉平時茅濛修道昇天先是其邑謠曰神仙得者茅初成帝若學之臘嘉平始皇聞之遂改此名神仙傳)用
伏臘字(唐戶部侍郎蕭炅嘗與嚴浚言蒸嘗伏臘乃使伏獵字浚曰省中而有伏獵侍郎乎乃出炅為)
(岐州刺史嚴浚傳)孔子與蜡(昔者仲尼與於蜡賓喟然而歎釋文周祭名禮記)陳咸守
臘(丨丨為廷尉監至王莽簒位還家杜門莽後改漢法令及臘日咸嘗曰我之先祖何知王氏之臘也卒用)
(漢臘後漢書)内椒井中(十二月臘夜令人持椒卧井旁無與人言丨丨丨丨除瘟病養生要論)
懸葦門上(度朔山上有桃樹神荼鬱壘常簡閱百鬼無道理者持以葦索執以飼虎故縣官常以臘)
(祭夕飾桃人垂葦索畫虎於門以禦凶也風俗通)賜博士羊(甄宇北海人建武中青州從事徵拜)
(博士每臘詔丨丨丨丨人一頭羊有大小肥瘦時博士祭酒議欲殺羊稱分其肉宇曰不可又欲投鉤宇復恥)
(之宇因先自取其最瘦者復召問瘦羊博士所在京師因以為號東觀漢記)賜學士脂(臘日丨北)
(門丨丨口丨臘脂盛以碧縷牙筩酉陽雜俎)竊食祭先(韓卓字子助陳留人臘日奴丨丨丨其丨)
(人卓義其心即白免之袁山松後漢書)以羊祀竈(隂子方臘日晨炊而竈神形見子方再拜受慶)
(家有黃羊因以祀之自是已後暴至巨富後漢今吳中以臘月二十四夜祀竈共謂竈神翌日朝天白一歲事)
(故前期禱之風土記)遣囚暫歸(後漢虞延為細陽令每至歲時伏臘輒休丨丨徒各使歸家並感其)
(恩應期而還)逐邪為戲(梁景宗為領軍性好樂臘月使人丨丨徧往人家乞酒食本以丨丨而部)
(下多剽輕弄人婦女奪人財物武帝知之景宗懼而止)鳴鼓草生(村民臘日打細腰鼓而宴諺云)
(臘鼓鳴春草生歲時記)傳詔花發(詳見春類)造脂花餤(洛陽人家臘日丨丨丨丨金門)
(歲節)作赤豆粥(吳中二十五日煑赤豆作糜暮夜闔家同享云能辟瘟氣雖遠出未歸者亦留貯口)
(分至襁褓小兒及僮僕皆預故名口數粥豆粥本上月望日祭門故事流傳於此風土記)舂經年米
(吳中臘日丨米為一歲計多聚舂曰盡臘中畢事藏之土瓦倉中丨丨不壊謂之冬舂丨)賣上元燈
(吳中風俗尤競上元一月前己丨燈謂之燈市價貴者數人聚博勝則得之喧盛不減燈夕並同上)歷代
臘日(禮傳曰夏曰嘉平殷曰清祀周曰大蜡漢改曰臘臘者獵也因獵取獸以祭先祖魏臺訪議日王)
(者各以其行盛日為祖衰日為臘漢火德火衰於戌故以戌日為臘魏土德土衰於辰故以辰日為臘晉金德)
(金衰於丑故以丑為臘國朝博士和峴奏唐以前寅日蜡百神卯日祭社官辰日臘享宗廟開元定禮三祭皆)
(以臘辰以應土德)道家臘名(丨丨有五丨正月一日為天臘五月五日為地臘七月七日為道德)
(臘十月一日為民歲臘十二月正臘日為王侯臘炁王侯臘五帝校定生人處所分野降注三萬六千神其)
(日可謝罪祈求延年益壽道書)辛卯日蜡(國朝建隆四年太常博士和峴奏聖朝火德合以戌日為)
(臘而以前七日丨丨便行蜡禮恐未為宜太常議而請蜡百神祀社稷享宗廟同用戌臘丨國史)十一
月臘(國朝用漢臘盡冬至後第三戌大墓日也是為臘己酉年閏八月冬第三戌乃在十一月末太史局)
(著歷以丨丨丨第三戍為丨識者云古法遇閏歲即以第四戌為臘不可在十一月也叢語)
詩集臘前(漢家戌曰看看近雲景蒼蒼已歲昏欲驗方書治百藥預調飛走獵平原土人薰肉經春)
(美宫女藏鈎舊戲存獨把凍醪驚節物革芽微動見庭萱梅聖俞)臘日(丨丨常年暖尚遥今年丨丨凍)
(全消侵陵雪色還萱草漏洩春先有柳條縱酒欲謀良夜醉還家初散紫宸朝口脂面藥隨思澤翠管銀罌下)
(九霄杜甫唐制丨丨賜口脂面藥)臘殘(殘丨泛舟何處好最多吟興是瀟湘就船買得魚偏美踏雪沽)
(来酒倍香猿到夜深啼嶽麓鴈知春過别衡陽與君剰採江山景裁取新詩入醉鄉杜苟鶴冬末日友人泛瀟)
(湘)
除夕
事類月窮(日窮于次丨丨于紀星回于天歲且更始月令)歲莫(日月其除丨聿云丨出毛詩)
去故(留宿飯棄之街衢以為丨丨納新風土記)迎新(歲暮家家具殽蔌備宿歲之儲以丨丨年風土)
(記)祝頌(除夜祭其先竣事長幼聚飲丨丨而散謂之分歲風土記)餽問(蜀風俗晚歲相與丨丨謂)
(之餽歲同上)燃炬(歲除太常卿領官屬樂吏併護童侲子千人晚入内至夜於寢殿前儺䗶燎沉檀熒)
(煌如晝其夕賞賜多南部新書)爆竹(往年李畋隣人有仲叟家為山魈所祟擲瓦石開戶牖叟求報謝而)
(妖祟彌盛畋謂叟曰公旦夜於庭落中若除夕丨丨數十竿叟然其言丨丨至曉寂然安帖遂止該聞集)藏
鉤(臘日以後叟嫗各隨其儕為丨彄分為二曹以較勝負風土記歲前為丨丨之戲始於鈎弋夫人按漢武)
(故事云上巡守河間見清光自地屬天望氣者云下有貴子上求之見一女子在空室中姿色殊絶而手皆拳)
(數百人孹之莫舒上旬披即舒號拳夫人即鈎弋也後人見其手拳而有國色故因之而為丨丨之戲)火
山(隋主每除夜殿前諸院設丨丨數十盡沉香木根每一山焚沉香數車丨丨暗則甲煎沃之熖起數丈香)
(間數十里一夜之間用沉香二百餘乘甲煎過二百石紀聞)水燈(洛陽人家除夜銅刀刻門埋小兒硯)
(點丨盆丨)醉司命(都人至年夜請僧道看經備酒果送神帖竈馬於竈上以酒糟塗抹竈門之上丨丨)
(丨夜於竈裏點燈謂之照虚耗夢華錄)驅厲鬼(前歲一日擊鼓丨疫丨之丨謂之逐除亦曰儺吕氏)
(春秋注歲除日儺皆作鬼神状二老人為儺翁儺母泰中記歲除大儺選中黃門子弟十歲以上十二歲以下)
(百二十人為侲子皆赤幘皂衣執靴而行東漢后紀儺逐鬼疫也為隂陽之氣不節癘鬼從而為禍故天子使)
(方相氏黃金為四目熊皮為帽口作儺儺之聲以丨鬼疫一年三度為之故月令季春命國儺季秋天子乃儺)
(季冬命有司大儺旁磔注此月有丨丨將隨強隂出害人故旁磔於四方之門磔攘也論語注)然火盆
(爆竹之夕人家各於門首燃薪滿盆無貧富皆爾謂之相煖熱吳中風俗)打灰堆(除夜將曉雞且鳴婢)
(獲持杖擊糞壤致詞以致利市謂之丨丨丨此本彭蠡清湖君廟中如願故事惟吳下至今不廢)祈絲
穀(吳中村落以秃帚若麻黯竹枝輩燃火炬縛長竿之杪以照田爛然遍野以丨丨丨)賣癡獃(吳俗)
(分歲罷小兒繞街呼呌云丨汝丨賣汝丨世傳吳人多獃故兒輩諱之欲賣其餘並同上)懷貞娶婦
(唐竇懷貞會歲除中宗宴近臣謂懷貞曰聞卿喪妻今欲繼室可乎懷貞唯唯俄而禁中寳扇障衛有衣翟衣)
(出者已乃衛后乳媪所謂莒國夫人者故蠻婢也懷貞納之不辭世謂媪壻為阿㸙懷貞每奏事輙自署皇后)
(阿㸙而或謂國㸙軒然不慚本傳)賈島祭詩(丨丨常以歲除取一年所得詩丨以酒脯曰勞吾精)
(神以是補之金門歲節)
詩集臘盡(舊歷不足卷東風還坐聞一宵猶幾刻兩歲欲平分丨丨傾時斗春通綻處雲明朝遥捧)
(酒先合祝吾君曹松)春来(今歲今宵盡明年明日催寒隨一夜去丨逐五更丨氣色空中改容顔暗裏摧)
(風光人不覺已著後園梅王諲)斗回(緹室重飛玉琯灰物華全為丨杓丨依依殘臘無情别歷歷新春滿)
(眼来強取酒巵浮翠栢慵開醉葉覓新梅男兒努力平生志肯使功名落草萊司馬光)年别(殷勤惜此)
(夜光景在逡巡燭盡丨還丨雞鳴老更新儺聲方去病酒色又迎春明日持杯處誰為最後人方干)異鄉
(我昔今朝促君愁玉漏頻豈知新歲酒猶作丨丨身雪向寅前凍花從子後春到明追此會俱是隔年人韋莊)
(南北游萍跡年華又暗催殘燈和臘盡曉角帶春来鬢欲漸催雪心仍未肯灰金門舊知已誰為脱塵埃高蟾)
逆旅(永夜誰能守羈心不放眠挑燈猶故歲聽角已新年出谷空嗟晚銜燈尚媿先晚来辭丨丨雪拂野)
(槐天皮日休旅館寒燈獨不眠客心何事轉凄然故鄉今夜思千里愁鬢明朝又一年高適)餽歲(天功)
(各已收歲事得相佐為歡恐無具假物不論貨山川隨處産貧富稱小大寘盤巨鯉横發籠雙兔卧富人事華)
(靡珠繡光翻坐貧者愧不能微摯出舂磨官居故人少里巷佳節過亦欲舉鄉風獨倡無人和東坡)别歲
(故人適千里臨丨尚遲遲人行那可復丨行那可知問歲安所之遠在天一涯已逐東流水赴海歸無時東鄰)
(酒初熟西舍彘方除上下皆和平却拾焦頭疊床底猶有餘威可驅癘屏藥裹添酒杯晝日嬉遊夜濃睡范)
(至能)燒火盆(春前五日初更後排門燃火如晴晝大家薪乾勝豆䕸小家帶葉燒生柴青煙滿城天半)
(白栖鳥驚啼飛格磔兒孫圍坐犬雞忙隣曲歡笑遥相望黃宫氣應纔兩月歲隂猶驕風栗烈將迎陽艷作好)
(春政要火盆生暖熱同上)打埽堆(除夜將殘曉星爛糞埽堆頭打如願杖敲灰起飛撲籬不嫌灰涴新)
(節衣老媪當前再三祝只要我家長富足輕舟作商重船歸大悖引犢雞哺兒野繭可繅麥兩岐短衲換著長)
(衫衣當年婢子挽不住有耳猶能聞我語但如我願不汝呼一任汝歸彭蠡湖同上)呌癡獃(除夕更闌)
(人不睡厭穰鈍滯迎新歲小兒呼丨走長街云有丨丨召人買二物於人誰獨無就中吳儂仍有餘卷南巷北)
(賣不得相逢大笑相揶揄櫟翁塊坐重簾下獨要買添今問價兒云翁買不須錢奉賖癡獃千百年)
古今合璧事類備要前集卷十八
