欽定四庫全書
宣德鼎彛譜卷二明吕震等撰
宣德三年四月二十四日上御乾清官瑶華殿勅諭司
禮監太監吳誠工部尚書吴中等所上册夲朕已親覽
所費浩大今着爾可往工部校勘虛實其金銀藥料等
物作何用度可酌量裁减的實具夲奏來欽此
司禮監一夲為欽奉上諭事司禮監太監臣吳誠於宣
德三年四月二十四日奉聖旨命臣前往工部查勘所
奏鑄造鼎彛應用金銀藥料物件臣與部臣吴中等細
加酌量鑄造鼎彛大小輕重估計該用物件裁减十分
之二具册上聞恭呈御覽倘蒙聖恩俞允勅諭付外施
行
今將裁减物料清册具奏如左
暹羅國風磨銅原册三萬九千六百觔今裁减七
千九百二十觔實該三萬一千六百八十觔此
銅作鑄造鼎彛諸器用
赤金原册八百兩今裁减一百六十兩實該六百
四十兩此金作商嵌泥金流金鼎彛用
白銀原册二千六百兩今裁减五百二十兩實該
二千零八十兩此銀作商嵌泥銀流銀等雜用
倭源白水鉛原册一萬七千觔今裁减三千四百
觔實該一萬三千六百觔此鉛作鉛磚鋪鑄冶
局地雜用
倭源黑水鉛原册八千觔今裁减一千六百觔實
該六千四百觔此鉛作鉛磚鋪鑄冶局地並雜
用
日夲國生紅銅原册一千觔今裁减二百觔實該
八百觔此銅作烊銅用
賀蘭國花洋錫原册八百觔今裁减一百六十觔
實該六百四十觔此錫作烊銅用
鋼鐵原册一萬二千觔今裁减二千四百觔實該
九千六百觔此鐵作煉銅大鐵篩十具每具一
百二十觔共該一千二百觔餘存作食鍋鐵罐
鉗鎚刀碪等雜用
天方國番磠砂原册三百六十觔今裁减七十二
觔實該二百八十八觔此砂作鼎彛點染硃砂
斑色用
三佛齊國紫&KR0008;石原册三百觔今裁减六十觔實
該二百四十觔此石作鼎彛點染紫葡萄斑色
用
渤泥國紫礦石三百觔今裁减六十觔實該二百
四十觔此石作鼎彛點染棗斑色用
渤泥國臙脂石原册二百觔今裁减四十觔實該
一百六十觔此石作鼎彛點染桑椹斑色用
琉球國安瀾砂原册二百觔今裁减四十觔實該
一百六十觔此砂作鼎彛點染磨光模坯用
金絲礬原册二百觔今裁减四十觔實該一百六
十觔此礬作鼎彛點染蠟茶色用
鴨嘴胆礬原册二百四十觔今裁减四十八觔實
該一百九十二觔此礬作鼎彛點染鸚羽綠脚
地用
黃明礬原册一百二十觔今裁减二十四觔實該
九十六觔此礬作鼎彛點染蠟茶色脚地用
白明礬原册二百觔今裁减四十觔實該一百六
十觔此礬作鼎彛點染各色脚地用
出山水銀原册一千八百觔今裁减三百六十觔
實該一千四百四十觔此水銀作鼎彛流金商
金鑠金之用
辰州府硃砂原册三十觔今裁减六觔實該二十
四觔此硃砂作鼎彛硃砂斑色
梅花片石青原册三十觔今裁减六觔實該二十
四觔此石青作鼎彛點染石青斑色用
石綠原册三十觔今裁减六觔實該二十四觔此
石綠作鼎彛點染石綠斑色用
銅綠原册三十觔今裁减六觔實該二十四觔此
銅綠作鼎彛點染綠色脚地用
古墨原册二十觔今裁减四觔實該一十六觔此
墨作鼎彛黑漆古蟹殼青顔色用
黃丹原册五十觔今裁减十觔實該四十觔此丹
作鼎彛鉛古色脚地用
硼砂原册三十觔今裁减六觔實該二十四觔此
砂作鼎彛水銀古脚地用
方解石原册一百三十觔今裁减二十六觔實該
一百零四觔此石作鼎彛各色脚地用
白蠟原册一百三十觔今裁减二十六觔實該一
百零四觔此蠟作鼎彛發光顔色用
黃蠟原册八百觔今裁减二百六十觔實該五百
四十觔此蠟作鼎彛蠟模坯用
無名異原册二十觔今裁减四觔實該十六觔此無
名異作鼎彛青磁色用
血竭原册二十觔今裁减四觔實該一十六觔此
血竭作鼎彛朱紅斑色用
赤石脂原册二十觔今裁减四觔實該一十六觔
此石脂作鼎彛海棠紅脚地用
雲南棋子原册二萬個今裁减四千個實該一萬
六千個此棋子作鼎彛磁泑色用
雲南料石一百二十觔今裁减二十四觔實該九
十六觔此石作鼎彛磁泑色用
煤炭原册十萬八千觔今裁减二萬一千六百觔
實該八萬六千四百觔此煤炭鑄冶烊銅用
櫟木炭原册十萬八千觔今裁减二萬一千六百
觔實該八萬六千四百觔此櫟炭作鼎彛鑄造
烊銅用
松木柴原册十二萬觔今裁减二萬四千觔實該
九萬六千觔此松柴作匠工炊㸑用
蘆柴原册三萬觔此柴裁减不得作匠工炊食用
楊木烰炭原册六百觔此炭作鼎彛磨光用原數
不敷再加六百觔
光砂原册一千觔此砂磨光鼎彛用不可减少
皇磚原册四萬口今裁减八千口實該三萬二千
口此磚作鑄爐食竈等用
石灰原册四十石此石灰作起造工匠屋舍爐竈
等用不敷再加十石
官瓦原册六萬片今裁减一萬二千片實該四萬
八千片此瓦作起造工匠屋舍用
黃砂原册三石此砂和黃蠟等作鼎彛模坯用不
敷再加三石
玉田砂原册三石此砂作磨光鼎彛用不敷再加
三石
鐵力木原册十六根此木作戒尺平板用不可裁
减
大毛桱竹原册三百莖此竹作鼎彛模坯篐匝及
雜用不可少
大杉木原册一百二十根此木作工匠屋舍用不
敷再加五十根其外提舉官員及工匠人夫等
不湏裁减
今此裁减清册臣與工部臣等再四估計毫無欺隠謹
將清册進呈御覽乞賜俞允臣等不勝惶恐之至宣德
三年四月具疏随册恭進五月初一日奉聖旨該部知
道照册頒發欽此
宣德鼎彛譜卷二
