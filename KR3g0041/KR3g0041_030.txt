星學大成卷三十
明萬民英撰
天機淵微
總論
先賢陳氏論星辰猶勝巫咸與石申命若契符如影響
莫將機密亂傳人苗公郎子修行去雲夢之中遇一賢
悟了五星眞秘術布出聲名天下傳大梁甘石得遺文
曾究乾坤驗十分造化天機從此泄災祥得與後人聞
二交火土孛皆同只在東西南北逢議命須論強與弱
精微全在五星中星曜照人看得力命宫少緩身宫急
無星合照會空關生死窮通便消息
定光矞論
星文自有淵微訣今古諸經皆未說金木雖云本善星
亦有却作災時節土火雖云是惡星此星致福非常别
五星六曜自消詳豈可膠柱而定轍任他留順并伏逆
不顧樂旺并員缺也無晝火夜忌土亦無五弱七強說
福德相貎并三日方主限元更迂闊但能把此數端求
休咎何憂不精切
(天機常例星無順留伏逆亦無好樂廟旺日無盈縮月無圓缺無晝火夜土忌無三方主向背之說不用)
(相貌生後三日宫只以五星正生爲高天涯地角爲卑奴僕爲天涯相貎爲地角見月爲緊不見月)
(爲緩二明三暗爲強三明一暗爲弱若依歌斷之則禍福無不應矣)
星性善惡
二明三暗則光芒四正相交坐八方作福作威從此得
都緣星性屬剛強
二明火土三暗孛羅計
三明一暗屬陰柔不說高低共逆留將謂與人爲福慶
元來從此作冤仇
三明金水木一暗炁
天一生水地二生火天三生木地四生金天五生土
陽爲竒陰爲偶陽爲剛陰爲柔土水木爲陽星金火
爲陰星此其常性也然水屬北方太陰幽冥之氣順時
趨流而就下木屬東方少陽仁厚之氣其陰可庇
其水可食雖是陽星其性柔爲陽中之陰故金水木
紫炁皆係柔星所謂三明一暗者是也火者南方陽
明之氣其性炎上不容於物金屬西方乾健義勇之
氣雖是陰星其性剛爲陰中之陽故火土羅計孛皆
係剛星所謂二明三暗者是也交初爲羅㬋交中爲計
都所謂二交者是也
剛強二交月孛是權星不須觀象又觀形
得限逢之爲吉曜自然富貴得安寧
火土吉曜惡星辰剛徤輝光見日新
身命見之皆吉慶布衣換作錦衣人
柔弱金木雖是善柔星限數相逢都不寧
四正居之爲大禍直教謹守保生平
紫炁惡曜九流星僧道孤惸及藝精
此限纔逢喪厥福妨財妨利又妨名
論剛柔
苗公星度真竒絶強弱諸宫皆不說只言金水是休祥
火土謂之禍凶孽苗公本意秘深妙造化真機安漏泄
何須仰觀星辰象不必高低比優劣根深步取太陰宫
合對同宮磨觀切火土強星高照月其間富貴并員缺
四方強曜富華人五弱居強就卑列
論輕耀
二交首尾必賢豪日月相逢當虧缺朝身逢忌職司權
見月宫位失臣節天吏躔月求火土金木來參犯刑法
曾因水火漫漂流不是損傷須廢折明星金火但煌煌
與月相逢發禍殃亦有小兒曾異母無辜風疾及痍瘡
異母妨親孤害子亦悲金木作仇讎行年子午招貧困
僧道爲人及九流
日月男女宫中星曜照多憑星性窮多少
於中若見至陽精四五二男爲繼紹
獨月五星六曜無常主己亥逢空無一處
斯人必主古人言生得五男並二女
第三宫中名閑極月到諸經稱得力
本言月到反吟宫月到其宫云置福
木月對偶身宫何用木當時婚娶妻居服
加之木紫又交加中道暌離又反目
星有太陰同對木生來未便豐財榖
東西二位無強曜南北宫中計孛羅
若是身中關木月功名終是見犇波
火月火星關䧟到身宫爲人情性不和同
台元金紫相關照奸猾多謀愛逞功
土月土星天吏聚身間值䧟須知性小寬
或作台元多懶慢木星如會有機關
玩日廢時妨進習傷財破産謾經營
常行土後二宫半安得京川兩字名
金月娶妻年紀信高低除是長庚坐正西
土孛不關迎少女枯楊今已見生梯
水月水月流精臨後嗣到了千端求一子
衆星不犯女雙雙歲星性氣還同此
三元宫有申子辰水德騰輝上應辰
成象在天如犯月少年非命喪其身
本月宫中說性靈誕情虛詭老奸情
萬般機巧便宜事羸得鄉閭有溢名
炁月逸星紫炁加身命鰥寡之徒孤獨迥
月逢母氏再從夫即目憂身招疾病
老人星出丙丁隅一似斯人土木居
不及龜年并鶴髮也須終盡百年餘
篤疾纏綿何以知命宫強曜細尋推
太陰紫炁加辰戌腰曲低頭四大推
孛月天吏文星說最佳限頭逢處接榮華
兒宫遇着生男貴妻上相逢得麗華
孛星主祿性雄豪要得相參火土高
爲報士人休嘆晚到頭名姓列仙曹
羅月身宫若也坐羅㬋四正強星不會柔
燮理陰陽居輔弼三明來䧟號仇讎
計月計都守命主宫身更看南北位星辰
果然強曜加臨照兩府樞機作近臣
木土月此名天上三灾星今歲相逢又不成
財散遭官喪與病其間亦有損年齡
明星木土照光芒不問高低與合方
男女居之無刑剋官居如遇有災殃
木金月金性剛兮木性柔一如冰炭不相投
生時若值同宫分富貴來兮身已悲
出木入金爲六悲月之前後較毫釐
果然對照并三合蹤跡蕭然人不知
金木從來號六悲爲妨父母及妻兒
正言碩望當途者不是黃衣即褐衣
五常金木爲仁義仁義之中不主財
今日木金相對照聲名淹抑四旬來
木火月明星木曜火同宫財帛強宫倉庫虚
若見命身臨二宿令人冷淡處閻閭
木水月水木四正纏坎經不然獨木發洪名
里閭贏得先生號富貴除非别有星
南北東西如水木光芒射月年華促
肌膚消瘦藥無靈忍死親親情不足
木炁月木星紫炁來相併惟愛林泉門閥伶
若關後嗣或雙女到了他人作親迎
木星紫炁前後宫參謁門庭是此公
誰識螟蛉爲後嗣不然異姓紹家風
紫炁與木是孤星九流之士道及僧
不然疾厄如孤宫行限逢之禍患併
木孛月木孛天然性符契當信居官食天祿
其間四正有強星耆父年齡冠羣族
身居木孛好顔容土曜加臨性且忠
若作胎元無别照爲人正直甚難容
火金月金火二曜忌留方他方取得外孫娘
身命忽然逢暗曜聲名錢榖滿傳揚
火土月火土太陰同與對人心所欲合天機
四方正坐官榮顯地角天涯力稍虧
火土居高兼見月木金水炁不相干
此人前定知陰注力助官崇固不難
太歲干頭有六辛切看辰午有星辰
卓然火土同臨照磊磊文章列縉紳
火土強宫守命身更看南北位星辰
若還柔輕交關照即是恩科受蔭人
剛強火土來關月職重權高鎮大藩
雖處名藩難久任其人剛烈性難安
火水月水火多敗亦多成直言不耐少安寧
方寸曉然招外學難教似訥遇平生
火炁月火紫爲限多招疾血光暗昧縈風卒
金木水臨不善終此限相逢失骸骨
火孛月二交火孛扶太陰遇此之人福最深
若見胎元強曜助榮華富貴足資金
土金月富而不貴似何推金木從他見月離
廟旺四方星得地石崇繼踵更爲誰
土水月水土四方躔坎經不然獨木發聲名
里閭贏得先生號富貴除非别有星
土交有水月行蹤土水逢交事亦同
懦怯只因辭寡訥不如仁者不遭逢
土炁月兩重親位災祥别紫炁柔星加土月
高宫定是富貴人若是本宫寒賤說
土紫相逢愛好宫四正之宫喜曜逢
太陰高位忝羅計中年一帶至三公
土孛月一如土孛到天心須假分明見太陰
不顧順留并廟旺驀然壯歲足珠金
月下宜參土孛星先生富貴及簮纓
仍詳好命方言說己亥兒孫繼後榮
土計月土計身宫與月參富貴百姓足鮮甘
二交正位臨財帛優裕榮華足可談
金炁月天上明明紫炁星主人災害與孤惸
曾關金月多招病爲犯行年致不平
金孛月孛星好酒金聲色犯月當途無以加
莫道一生無快樂耳中音律眼中花
金孛犯月任高低父母年齡恐不高
老父定知年少母須知因色致昏迷
水孛月水孛柔邪照命時太陰合照更居低
與人結識無終始好事讒言說是非
孛羅月孛星不要犯羅㬋切忌當年限到頭
夫恐娶妻三度死女妨生産兩回憂
孛計月二交月孛性皆同立性元來愛逞縱
計都不可衆人識更無材藝膽麄雄
羅計月二交貴要坐寅申不是加臨坐戍辰
財自外來天付與取之以義不由人
暗星蝕月天涯地破蕩田園人受濟
四方七政月華新弱冠榮華取高第
火土日月火日同居疾厄鄉不論土月一般詳
若逢火土臨身命其人五福偹非常
陰陽二曜全無救終日困苦走他鄉
有福聾盲兼跛躃手足拳攣免别傷
木金日月日月如逢金木星加之四正號重明
自家三代無親繼必是當年外室生
木金火月同宫一處見金木火不救之失財榖
若還金宿守低宫權握兵符多侍僕
木金土月曾見金星己亥居土木性氣又何如
後人不肖螟蛉輩至老千端守一株
木金或爾迭來居己亥相參性一如
勤儉家風雖繼紹千端一子若驪珠
木金炁月清閒樂道若何推紫木星官命裏隨
金木加之雲外客慈悲僧道合天機
月犯金星與紫星木星高處福須傾
更加柔宿同身命不是他刑便是刑
月之前後交并炁金木柔散人不意
懸龐負贅及雙胎更恐月低有親二
木土炁月五星中有土木對對月四方天地配
若關紫炁嗣孤單犯月養成殊性輩
木火炁月水月火月木紫星先須審問過房親
若無損尅承宗祖便是親生不濟人
身命之宫紫木隨更兼九五水星歸
縱教限好妻兒輩可定其人著色衣
火土炁月土火相交犯紫炁身命合照空無移
局中若也逢強曜朱紫何慙不帶歸
土炁孛月紫炁掌禄命宫看強曜強星四正安
只看太陽梟土孛照臨方定作高官
土木孛月不但太陰關火孛官榮多早起超升
木星得地如強要他日須防害股肱
火土孛月火土在身或旁照性直爲人語又良
孛星更若臨身命此人立性定高強
孛星犯月得宫強火土煌煌合照方
燦爛文章如錦繡高攀仙桂紫微郎
火土羅月火星從月照南方諸曜俱無守四強
雖有土羅三合照功名纔得即身亡
火金羅月偏枯金火犯蟾輪浩蕩輕飄性不純
得附二交居四正反災爲慶及於身
恩生妻族或妻財金月爲婚月是媒
不是二交來相救防身滛病發迍災
金孛羅月孛金不要犯羅㬋切忌當年限到頭
男恐喪妻三度厄女防中産血身憂
二交火月二交正位主威權大有金資富有田
取坎一星關火月盛名列世涉朝賢
欲識家豪積富財火星關月月爲台
二交入庫盈財帛富盛豐隆財自來
二交木月官祿相刑身會柔高低照月主徒流
二交木宿非公吏貧賤寒生幾度秋
二交與木得官高出入公庭可吏曹
今日木前家道盛他年辛苦不辭勞
即用二交兼用木當年聚育作災星
乍寒乍熱病軀作半喜半憂官事成
木與二交𠫭衆曜行年如見有冤尤
立身不在公門裏怎得逃生過失憂
二交金月二交金月命宫居羅計又在丙丁隅
更得三方星宿順清華閣學與尚書
二交孛月計都星䧟與羅㬋孛更居高主死流
官祿災宫無捄助也須死在石幢頭
木金水火月四強正在木兼金家業資財破産深
更忌三方加水火定知惡疾逓相臨
木金火土月富而不貴看星位蓋有柔星犯太陰
更若四方逢火土滿堂榮富足資金
火土木金高見月宏才博學猶貧缺
木金火土月且低員缺區區寒賤說
木金火炁月月宫金木須逢火紫炁太陰來輕坐
月癆宫臟久纏綿更值二交刑辱脞
木金水炁月柔星金水紫并木若不休官命還促
縱教有救命須存無救命如風裏燭
同位推排子細看柔弱剛強是兩般
金帶水炁木金獨此人居位至朝端
金火土炁月要知三道及三關火土紫炁交往還
金火土星三合照太陰紫炁亦清閒
木火土炁月病若中間有寅風火𠫭炁木土星平
皆因犯月加辰戌到底因須厥疾終
木水土炁月紫照田宅破田庄三災土水一般言
三方水木相關照定主田莊不十全
木金炁孛月紫炁孤星照命中更看孛曜照身宫
強星固有關金木却認他人作婦翁
木金火孛月不但太陰關火孛官榮華貴起超升
木金得勢如強曜他日須防害股肱
木火土孛月火土木交兼月孛五位星辰性最剛
命身乃若居生旺不是員郎亦正郎
火土木孛居強位太陽辰戌參羅計
此爲有福無難人一生謨謀皆稱遂
四正高官木土星多財多藝性英靈
太陰火孛強星助金榜還留第二名
木土孛計月土計孛星犯月來歲星臨命定推期
柔邪水炁無千照遇着重金蓋紫緋
火土孛計月孛計二明如捧月臨照四正更無偏
侯王宰相神仙侣福禄榮夀長至堅
金火孛計月男是金妻女火夫元頭宫分要安居
若加孛計成災咎萬室千婚不保初
金木土計月木土巳亥男兒少金在其中壽有餘
若加計宿來同限疾病連年損病軀
水火土計月火土照月半三方計都合水守宫強
少年奮迅攀仙桂輔弼君王坐廟堂
火土水計見生時太陰合照占光輝
金星紫炁來關命遇者爲官衣紫緋
金火土羅月月犯土金如入命羅㬋土火加權柄
自從流浪走他鄉性命不存家産罄
金炁孛羅月緇黃先披心不了如何却著俗人衣
紫金孛羅身值對更於男女細推排
金木孛羅月身居四正有星強正照其人性必剛
金木相扶多技藝孛羅星照紫微郎
火土孛羅月官居福禄命宫強羅孛交朝坐八方
火土剛星同照月三公之上又封王
土羅火孛吉星辰生時守命又臨身
如此扶持官品極方是榮華福壽人
火木孛羅月身命三方火木交孛羅取次照南曹
兩制清華并殿閣爲官義氣見英豪
二交火土月官禄宫中星若高二交火土福堅牢
此星限了兼同限爲官多失定迍遭
二交推月阿誰知火土相交是最竒
偏主聰明多富貴錦衣馬上晝榮歸
火土入命福應多羅計相交共月過
制使中書并密閣榮華福禄盡調和
二交須星臨身命火土星爲四䧟宫
區區給禄爲身計未及陞朝身早凶
火在西方土在東二交天吏擁蟾宫
少年及第登科甲天子金門步步通
二交水火月水火二曜得官高更加柔曜照官曹
二交從月空閒地一暗居田祖業清
二交金火月蝕神金火犯蟾輪輕薄奸邪性不純
夢脫精華加肺疾女人中産血淋身
二交金火閗相形偏僻多般禍患生
宫分天涯災愈緊更加水計失聦明
二交木火月二交木火爲刑煞與月相關犯極刑
水火憂驚從此得於中視履不分明
二交木土月二交土木相閗月出見天心是羅列
非惟妻子不相宜又屬天夭更難說
南北二交今歲坐東西土木一般論
斬衰喪服妨財薄横禍何如且杜門
二交金木月二交金木半寅申見月須知是賤人
跡渺折腰難視履必因火土戌加辰
二交火炁月火紫星曜得宫強二交扶引月何妨
更加子午強星守不至三公亦侍郎
二交火孛月孛計火羅同與到命宫強曜坐無偏
此般格局人稀有定是官資日下遷
二交火孛四星貴旺氣相容必參位
太陰更宜照高強才識英靈必雄貴
火孛二交居子午太陰西没照無偏
四方四正兼爲限俊雅群英發少年
二交土孛月四強四坐五強星身命相關顯大名
偏主功名更富貴定知金鼎位和羹
羅計二交同與對高強土孛四強安
官居更得強星助富貴王侯極品官
金木土日月金木同行附日輪月躔火土必簮纓
先人歴任無遷謫必是當年作選人
水火土木并火金木金金火逓相臨
不宜骨肉災煩撓人面無情畜獸心
金木火土炁月東西水火亦如然月木何妨一破員
留月更加金木炁五刑之罪贖三千
木金水炁衆柔星正犯身宫更宜熒
若不破唇并跛躄也須耳目不聦明
木火土炁孛月火土木孛守四方太陰紫炁照高強
偏宜便把爲官吏及至官榮身已亡
金木水炁孛月四正水紫木孛星少馳聲譽得人親
二明金紫身臨孛只是經商碌碌人
太陰水孛辰戌過木金紫炁合同多
命屬剛柔容易見定知名利走奔波
木水火土孛月水木西東躔坎位不然獨木發虚名
輸他有道先生號富貴須饒土孛熒
金木火土孛月火剛火土二交孛其性剛強有明德
金木無氣險且柔不免被人受冤抑
金木水火孛月金星火孛亦同論水木何妨共月員
女子尅夫男尅婦若教免尅病常躔
木水土孛計月命宫木孛水星明左右相扶加土計
強星合照太陰宫入作公卿出爲師
木火月孛羅月土躔捧月居子午木照東方西見火
孛星又照作台元月犯元星真宰輔
金木火土羅月金木祗爲節度昌二明火土翰林郎
木羅二宿將軍位手握兵符佐帝王
水火木土羅月火土羅㬋加水炁符合太陰臨命位
何知官品至樞機福德之宫加孛計
二交金水火月金火英星見二交火星捧月照南曹
生時命局如逢此顯赫門庭衣紫袍
金火金羅及六悲計金金火例同推
若作台元無吉曜少年促壽少人知
二交金水木月金水之星主性靈木星在月有虚聲
二交坐禄人豐足鄉井傳揚大富名
金木水星及二交四強官照必英豪
身命若還逢此曜官禄遭逢爵不高
二交金木火月二交正坐北南方金木相扶作侍郎
木星入命火關月榮華富貴壽延長
二交金火土月土星守命火星衝太白正臨南北宫
月與二交臨次近還他至晚立英雄
二交水火土月水火三方照月明二交南北貴文華
土計交參來入位榮華聲譽徧天涯
二交木火土月火土木星與二交相參月曜更居高
四強若與來相照湏是榮華有衮褒
二交火土土月二交火孛更相親土對蟾輪與富基
君子命通於此局榮華富貴一生期
土計孛星最是竒臨人身命世間稀
四正更加羅與火垂金重蓋掛雙緋
四正宫中火土星莫教他曜與相并
二交孛羅皆入局百代人間第一名
格局相加入火星二交得月照宫身
土星天吏爲扶引東岳生儲活世人
二交身命好精神定是王侯將相身
火土孛星交互入福禄榮華遠壽齡
二明三暗交關照命值身臨福曜台
若是白衣須有禄應須發禄足錢財
羅孛台元土亦同二交臨照四宫中
火星會月居閑極的是權豪少富豐
火星高處弱星傾土計孛羅四位并
財帛強宫如坐守自然白手振家聲
二交木火孛月孛星入命應為福與月同行見火木
二交正坐照南方榮華日享千鍾禄
二交火孛交照木定作公卿無反覆
清華舘閣演絲綸福惠昭昭兼富足
二交木土孛月土孛二交臨命強木星見月犯蟾光
若是福星無䧟弱家道資財世世昌
土孛胎元命木星四宫強曜順流清
太陰南北參羅計呵喝金門作從臣
二交金火孛月孛火臨身月照命火金相聚性驕滛
二交若照南并北自然文學冠儒衿
二交金水孛月命得危星性愈聦金羅天吏擁蟾宫
二交子午相參照財帛光榮家道隆
二交金土孛月天地宫中當子午星強富貴足鎡基
此中不可安金計中限災迍并難難
二交金木孛月身居木曜計孛羅狡猾爲人性氣多
更有金星居四正定爲奴僕主奔波
月犯金木加計孛任他火土四方高
依憑豪富身貧賤辛苦來躔不可逃
二交火炁孛月火星正坐紫星躔孛星天吏作台元
二交南北相關照及第高名又少年
二交木炁孛月禄宮木曜有洪名孛羅計捧太陰星
不逢紫炁來相撓平達侯門將不輕
二交金炁閗相刑偏僻諸般禍患生
宫分天涯災愈急更加火計失聦明
羅計強星主近貴命宫火計加金紫
木星更照正南方才調賢能為拔萃
二交木水炁月二交須要在寅申四正木水紫相侵
縱有資財應破散亦須傷祖及傷身
金木水火土(孛月)金星水木貴何論火土孛臨子辰申
身命兩宫交互照亦須雄大冠簮紳
金木水火炁(孛月)火孛高宫見太陰三方忌會木兼金
柔邪水炁先關照朱紫何憂不遂心
金木火土孛(計月)火星在命土當頭金木宫䧟主公侯
增加計孛同官禄定知富貴保千秋
月犯木金加計孛任他火土四方高
依憑豪富身貧困辛苦年終不可逃
金木水火炁(計月)後刑先貴作何看水火土炁四宫安
刑殺皆因身剥雜福宫金計主無端
金水火土炁(計月)火土剛強會計都陰陽交照損親軀
三明一暗如臨命碌碌生涯處里閭
木水火炁孛(計月)水木火計炁相關更加孛曜作台元
此人定是文章士清華美譽振乾坤
木火土炁孛(計月)木孛相逢合計都火星土炁性何如
命若遭逢身貴顯他日年齡八十餘
金木土炁計(孛月)身命相關土計孛木金紫炁同發越
輔君執政坐朝堂富貴榮華真世傑
金木火土炁(羅月)紫炁循行會歲星胎元火土定官榮
金羅三合加臨照兩府中書作舍人
金木火土孛(羅月)身命相逢土孛羅火金木照福應多
發跡一似山頭鹿一生富貴少奔波
金水火土孛(羅月)火土金羅并木孛金辰如遇有英聲
文星不照多錢榖不與詩書至顯榮
更得限元無輕曜一生謀運稱人心
二交金木火(日月)當生日月火同蹤首尾相逢值陷宫
太陰柔弱無加助金木加臨不善終
二交金水土(火月)太陽之象等君位不要戌辰加丑未
金木火土二交侵卒有暴傷多不意
火土羅㬋合太陰命宫強弱重推尋
天星合照文章盛武列偏宜命見金
火星偏愛命宫遊土星入位守金柔
二交木月居南北照人官爵至封侯
二交金水火(土月)火土剛明愛二交來參金水出英豪
財帛豐盈生富貴無災無害享官高
二交金木水(火月)二交金木主文章宏才摛藻動君王
若逢水火來相錯惡疾躔身少見康
二交木火土(孛月)二交木孛見生時火土高宫月犯之
此格逢之爲第一不須禄馬貴人持
二交木月身命居少年發跡播王畿
火星土孛三方見生殺邊疆作帥師
羅曜木曜命宫當火土二宿入高強
身宫更加孛計照將軍權握展旗鎗
火星臨月照西没土星正位守官宫
二交木孛俱沉溺富貴榮華命已窮
二交木水火(孛月)水火二星來合離身宫木孛計并羅
此爲富貴人家子若欲榮身便折磨
二交木水土(孛月)二交水土合同時木孛相扶始大竒
四方關照身兼命將相横金兩府基
水孛三災來合照二交犯月亦如之
莫言仕宦當勤學不學應須掛紫衣
二交水火土(孛月)二交火孛水同宫土計強星共引扶
合照加臨如近命限逢榮顯佩金魚
二交金木土(孛月)土金月孛正宫安後引前扶更不閑
孛計木羅如對月何愁衣冕不乘軒
二交金水火(孛月)二交火孛性剛強金火二曜忌滛荒
聚首參交身與命天然財物自豐昌
(闕)
引扶月曜加金計銓衡俯拾更封侯
二交木水(火土計月)火土剛強木紫柔太陰合木見羅㬋
二交四正居南北他日成名播九州
木星水炁及二交相參火土性雄豪
此船格局覺煩冗及至榮華壽不高
二交金木(水火孛月)命守木星并火孛身値羅㬋金水月
照人必主性英靈巧妙千能登玉闕
二交金木(水土孛月)土孛二交同太白身命如遇福高遷
或逢水木加居北富貴榮華壽更堅
二交金木(火土孛月)金木土星如合照計都月孛作前扶
二交火曜來關月早見功名顯帝都
火土計臨身命宫孛羅如會禄重重
若逢金木為扶引坐禄須為給事中
木星金孛見三合財帛羅計無柔輕
火土照臨官禄宫坐使蠻夷皆振慄
二交金水(火土孛月)二交火土孛寅申金水相逢有大勲
合照太陰當四位金為將帥水為文
西方火土性雖強金水同行見月光
引從二交兼土孛定教權握展旗鎗
金水同宫必有聲六經博覽冠羣英
火土二交纏孛月樞機輔相列王庭
二交木水(火土孛月)天吏頭䭾吉星扶火土水木命身居
羅計若臨強位上此為上將入中書
二交火土(金炁孛月)但用金星關照月二交孛炁向寅申
南方火土高強照高位中書與舍人
二交金水(火炁孛月)水紫柔邪加火孛二交太白照無私
福星若也居沉溺只須學問有文聲
二交金水(土炁孛月)二交金紫貴何加水星土孛照蟾華
的是中書堂上坐優游富貴是榮華
二交木水(火炁孛月)木星水紫入宫來火羅合照孛為台
此是銓衡眞格局自然平步上天階
二交木水(火炁孛月)水火明星加計孛土羅紫炁高參月
榮華富貴一生竒定是人間為俊傑
二交木火(土炁孛月)二交火土孛同居木紫相參性最聰
若也聚於身命上便教平日振英雄
福星月孛照火炁月犯木星及羅計
土宿三分合命宫定作樞機并两制
金木水火土(炁孛計月)水木英靈火計星土金孛紫又扶身
福星強近相參月定是三台侍從臣
二交金木水(火土炁月)火土交計性剛強木羅紫炁照三方
水金若也居官禄職位還遷入正郎
火土金星照命中木金水紫照身宫
官宫水宿相關月閭里稱傳豐富翁
二交金木水(火土孛月)二交水宿向寅申孛星犯月吉星辰
木金火土來臨命遇此榮華主貴人
二交木水火(土炁孛月)火土水紫四星竒二交木孛更臨之
命身相會斯強曜賜紫分明又著緋
禄宫水火二交躔土炁木曜又相關
更居生旺無刑尅聰俊英豪發少年
二交金木火(土炁孛月)二交金土炁相關木土孛星前後安
錢糓豐盈無刻剥榮華富貴俗難攀
二交金水火(土炁孛月)土孛相逢計月羅火金強位入官居
一生水紫同關命引從聲名到帝都
火孛金星對與月二交水紫照南宫
土星引從台元好享禄他時及萬鍾
二交金木(水火土炁孛月)命宫金土羅兼孛火計紫星高對月
歲星水宿守南方駙尉武僚居右列
剛明火土羅并計木犯蟾光加孛炁
金水計都入命中狀元及第非常貴
二交紫炁向寅申火土木曜吉星辰
此位更加金水孛照人身命貴無倫
火星剛健紫星柔南北之宫土計㬋
土水木金關月孛自然富貴两優游
太陽定命宫
太陽本是太陰主不為福慶不為禍限宫身命任相逢
男女居之招四五
詩曰一日行一度名曰太陽星推時分節氣一
歲一周經入命生時定都從此位成順行
逢卯止逆數定枯榮
論身宫
月到之宫格局成太陰坐處吉凶生會宫只為無星照
推命之人切辨明
(大元經星甘石紀之元矞定之陳卓論之皆命宫為首身宫次之天機例論以命宫為緩身宫為急命宫)
(者以太陽所在之宫加所生之時順數至夘即就夘上所得之宫為命似於人無所係月者衆人之身太)
(陰所在即為身宫實為要害故言月到之宫格局成太陰坐處吉凶生然人之吉凶禍福率皆在於身宫)
(則凡推命宜先定於身躔身躔即太陰太陰既定則禍福無不應者欲知月躔所在即以太陰星正身宫)
(悉以十二月起常例點之至於當閏之月或前後差互不定即以日直關節氣及望推之)
起太陽法
背閏初過度
正月朔起室二月奎三月胃四月觜五月鬼六月星七
月翼八月亢九月房十月尾十一月斗十二月虚
歌云正室二奎胃暮春四觜五鬼六星鄰
七翼八亢九房宿尾斗同虚冬月循
向閏取中半法
正月朔起危二月壁三婁四畢五井六柳七張八角九
亢十心十一斗十二女
歌云正取危壁季春婁畢井朱明柳上游
次到三秋張角亢心斗須女暮冬求
當閏第三遲訣
正月朔起虚二月危三奎四胃五參六鬼七星八翼九
軫十房十一箕十二斗
歌云春月正虚危又奎胃參從鬼九夏移
秋星翼軫相連帶房箕三合斗柄移
(閏月多是十五日或前後一日是初氣為一月節候即為初氣起日宿依常例點以望日與太陽相對晦)
(朔與太陽同宫其太陰如此約之萬不失一)
論身命所在宫
身在獅子容貎端正身在人馬(寅)能幹男女命在四角
(大貴)身在辰強(戌亥無星方看)身與命或在戌上主人性機狡并
肚腸毒害此不以星辰論強弱
四方有強星身低詩曰火土加孛有星高
柔星犯月身低詩曰富貴不用看星辰
強星犯月身低詩曰暗星蝕月天涯也
火土犯月身低詩曰星曜分張小二宫
又曰火土太陰同與對詩並見前
論身在陷宫為禍
奴婢第一陷相貌第二陷兄弟第三陷游行第四陷
論身在高強為福
命宫第一(正緊)官禄第二(正緊)田宅第三(正緊)妻妾第四(正緊)
論身在強半
福德第一(官禄合元高)財帛第二(命宫合元高)男女第三(田宅合元高)
身在沉宫
諸曜雖強居暗處身宫沉者是虚儒縱饒學問過顔孟
終没功名禄已殊
身在死敗宫
死敗二宫身與命二交強曜入南曹聲名雖則傳州里
縱得為官也不超
身宫值陷
身宫值陷居閒地又以其人強曜推強忽有星居大
限中年亦可及緋衣二明強曜午宫當更臨身陷落
何方吉星若也居閒地門蔭之官子細詳身陷無星
四正強縱然不貴足錢糧強星若不加身命財物雖
豐壽不長
宫有所主
十二宫中見所主卯為夫兮酉為婦夫婦左右前後宫
不出二交榮孛土申辰前後為僕從寅戌左右属財庫
震離坎兊宫辰别善惡之星從性說巳亥丑未男女宫
鰥寡軰流因獨月
論四空
本宫對視并三合四位都緣不見星強曜更加沉溺所
陷纔出没便沉冥
論四正
四正無星身在強難名衣食足錢糧安知四正無強
曜爵秩如何至正郎東西两位無星照南北宫中聚
首星錯雜陰邪無剋剥狀元及第擁旗旌何知人命
有英聲四正無強有一星三四坐高名位好其人必
定有虚名
論五刑
水星刑火火刑金金曜無令陷木星水是天元憂土到
木為禄主怕金刑土人憂木來相尅此徒誰與免刑名
天元忌星惡曜
甲計乙羅丙忌火丁孛戊木却為禍已忌金星庚土星
辛陰壬水癸炁過(化囚也)
論星散
每一宫中坐一星此名為散限頭乾仍存四正加臨着
財利驅牽過一生
(每一宫坐一星無同宫者為散凡星禍福不甚緊切無成多敗區區用心勞煩過生爾仍取強星加四正)
(見月方可斷其人僅足不爾更寒賤也但每一星人命罕有值此者有一二星同宫而散者多亦可以此)
(斷之如景德丁丑年正月初七日生諸星各占一宫惟有火月一處是也)
論星聚
星辰聚作一宫安相生相尅性不純正坐四方言食禄
天涯地角必艱辛五七星辰同一位互相辭避難專事
相生即是富豪家相尅還憂貧困悴
(諸星一宫聚以五緯取次必有相生相尅書云相生則富貴相尅則貧困憂悴此以序推之也如木在先)
(火次之土又次之是為相生木為先金次之火又次之是為相尅若相生坐見月即是富貴之人卿相之)
(命若相尅更在天涯地角必是艱辛亦不至貧如景德丁未六月十八日生人木金火土聚於獅子宫是)
(也然則星散者五星六曜皆散星聚者止言五星不言六曜)
相生相尅歌
五緯相生與相尅舉此二端為凖則火土水土併水金
此外餘殘鬭相賊如此相生與相惡交互變成一十數
第一火土豐厚人第二水土豐家戶第三金水多才藝
第四火木空倉庫第五水火破薄家第六土木無男女
第七木金孛計虚第八水木孤寒聚(一云水火相刑禦)第九金
火主驕淫(一云金水土相刑)第十土金頻官府止言同宫并對
照更值太陰福禍愈二交參錯生異端強弱宫辰量力
取
論星辰換宫見月
曾說換宫星照曜素聞火土主豐盈但看金水人才藝
不久京華振大名
(十二宫皆有五星所主火土換宫正坐見月富貴之命金水換宫見月巧妙技能之士木水換宫見月清)
(閑文藝之軰水火換宫見月薄技飄蓬之人)
論火土金木月相參貴賤
火土要高金木參生來富貴世間談若交火土與金木
貧賤催殘實不堪
(星主看尊卑有金木參火土火土參金木識其尊卑方可論此處高為尊處低為卑居先為尊居後為卑)
(火土居尊金木居卑則謂之金木參火土反此謂之火土參金木亦以見月為凖)
日月朝天
天門星斗互相迎日在奎婁月次經身命忽臨乾位上
日朝月拱至公卿
身命朝天
身居寳瓶奎作命中虚一位為天門生時或逢寅子位
官顯三公近至尊
朝天
月到天心象帝王或躔室璧或奎房身命各號前後位
定為將相近清光
主星入廟旺
主星入廟在生鄉科甲官星會一方更得主星三用滿
少年作相入朝堂
背陽
身命宫星前一位太陽君象後先朝一生休作調羹手
纔近清光壽不長
月在強宫
強星四正各居高月在強宫又不朝一暗明星如從月
為官災患壽難逃
強曜犯月
強曜須教犯月光若逢月陷自乖張有官減尅多閒曠
庶俗財虚不積倉
強星從月
強曜強星有數般吉如不吉細推看強星從月無柔弱
八座三台是貴官
強星近月
強星若乃兼臨月又要申宫子午高更有權星居十位
亦驚天地振英豪
月居惡弱
月犯空閒居惡弱定知父母早抛來強星日月居閒地
異母須知四五胎
月會柔星
三明一暗居男女月共柔星剥戍辰子息強宫交在照
到頭一子總為親
立命三強與二明太陰交會照柔星高文只是推鄉薦
桂籍之中不與名
月落柔星分度間柔星高處善星閒三方不照強星陷
下賤之人處一班
蝕神犯月
南北宫中星不強蝕神犯月戍辰方胎方若要加金計
疾病相纏主少亡
柔星犯月
若犯柔星兼禄主常流百姓一生難更逢忌曜兼刑煞
只是軍戎受歲寒
富而不貴看星位盖有柔星犯太陰若還四方逢火土
滿堂盈富足資金
(金木參火土不犯計孛水炁必主富貴須要二交孛火土當位也若金木低即成六悲不富)
柔星照月
強曜煌煌照八方柔星照月少年亡二交從月居低弱
終身困苦走他鄉
水星捧月
月到天門四海明水居雙女一天清月白水清天得地
一星捧月誓横行六壬水木官柔顯金命之人富有成
金星捧月
月生滄海耀金牛太白相逢入趙州科甲官星如廟旺
定知年少作公卿
木孛捧月
孛星掌禄木同宫捧月那堪向命宫火水計羅官禄位
少年鼎食至三公
忽若相逢天蝎上太陽不照恐無終夾帶身居雙女位
吉星巨蟹作命宫獅子位中多貴禄此名夾貴富重重
六辛命入逢土木丁人合木火皆同忽然一宿居其上
拖紫腰金官顯榮
水土入命
強星引從坐元胎水土二星入命來富貴榮華多財帛
家豪金物積成堆
水土朝北
身命二宫逢坎方定應水土向南方禄貴相逢朝北位
少年闊步上朝堂
熒惑面南
北方熒惑木為殃却喜生時背太陽更加命臨獅子位
定知年少禄軒昂
金木逢龍
金木相逢會亢龍前扶後引貴相逢雷電更加居帝位
佇看平步至三公
宫星拱雷門
宫星二位安身命中拱雷門坐貴人科甲更高時不背
少年平步上青雲
照廟逢貴
五星最忌臨磨蝎惟有當生月喜遊命在丑兮身在未
此位照廟作公侯
禄貴夾帶
身命二宫星不照寶瓶磨蝎互相尋禄馬貴人前後擁
腰懸金帶盖垂金
引從
命前一位吉星臨命後須逢禄位尋更若主星俱得地
此宫引從福禄臻
貴人執劍
甲入身命火來侵見土須當武職臣官貴更臨兼廟旺
少年金榜御書新
土若不臨兼伏逆日生又值賊星刑空亡劍煞如相遇
帶疾刑徒一世貧
馬頭帶劍
羅計高強入命宫金臨天馬照其中刑煞更加官禄位
少年名顯振蠻戎
貧而樂道
富貴榮華若有心東西南北重相尋明星因有參羅計
(金木水炁)只是文章不富人
論婦人
陰人多陷紫金鄉定是淫邪色慾娘胎元若無善星助
風塵歌舞近侯王
婦人火曜本為夫西没宫中金紫居胎元惡宿多淫慾
更同火曜喜相扶
二明居暗細推詳身居金紫水同鄉不問強星居四正
此人禍患也非常
論孤貧
限星柔弱惡宫當更尋身陷落何方受福之人多夭折
孤貧庶得可潜藏
福德相貌好星辰少年此限富榮身官禄宫無星限照
須教辭富也居貧
形色
水旺之人秀耳輪金人面白皓然頭木星位旺雙眸俊
火曜之人厚白唇隆凖土肥中岳聳額高方廣紫星真
陰陽命見人端麗羅計孛生出俗倫
二交主貧富
二交身見在寅申四正無星却發財
(如四正逢水紫主破蕩子午尤緊不問二交在身紫氣逢之則為十六事身命見之尤緊不問三合水加)
(紫主疾金加紫主刑)
十六事
僧道疾病孤害刑厄雙生過房貧乏
破家愚魯異胎信向異母外學鰥寡
絶嗣不善終
論大小限
大小二限最清竒學者雖多得者稀六曜隨宫分禍福
五星次第定安危
二明三暗多為福太歲其人有旨歸不是其人莫傳受
等閑容易泄天機
論限有輕重
限有輕重從頭說重言遂事輕屯蹇重時強曜衆通知
輕與柔星獨關見
假令卯是隂位
從後起陽位從
前起
一歲二歲在卯
三四對照五起
亥六起未
辰在陽三在辰
三四對照五起
申次在子
宫辰十二一周天禍福依憑信是先卯戌子宫言十四
卯六乙八戌五乾九癸五子九
亥辰十載次推遷
亥四壬六辰五巽五
己宫十一無加減
己六丙五
申午加寅十五年
申七寅八午九丁六
丑未八年十二酉
丑四艮四未二坤六酉六辛六
寅方十六看終躔
天地人三方人居於中晝夜運行日自東出西入故東
西為之三主寅夘辰為初主己午未為中主申酉戌為
末主餘皆為身後之宫天機大約與今之洞微玄象璧
玉三限雖少異而大意無殊但以見生星辰所主謂之
元頭星性氣斷之災福可見大約亦從卯上起其數一
依上篇取定之
論元頭限
大限元頭要近身却看辰己午星辰
卓然火土相臨照磊落文章冠縉紳
太陰為限弱同宫或然相望也為凶
本命若還無根柢此限交之命必終
論金木限
木星為限金相望刑水之星見月光
疾厄若無強曜助其人要死在長江
金限相逢計與羅自然財散自消磨
或然柔曜來相凑憔悴危亡怎奈何
金星為限主傷財僧道之人尚有灾
倘若木柔為小限自然疾困破家財
金木身命催限照可怕灾星四象臨
若不目盲終是夭疾困孤寒不稱心
行年如是金當限限有元初金木見
損財傷病又遭官要好且須熒孛見
何期短夭壽年厄限内逢金入木時
不要行年逢木限限時身世且抛離
金星為限木星來此限交之必有灾
更有木陰相對望器小無成惹禍媒
金若為限會於木此限木交須命促
貴者停官富者灾小人逢此遭刑獄
論火金限
火星為限來相逐二交坐命半為福
或居大限及身宫淫色傷財主壽促
金星為限火星侵斷定其人至死淫
更被木星來會此定傷骨肉復傷心
星學大成卷三十
