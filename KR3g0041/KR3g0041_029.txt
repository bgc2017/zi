星學大成卷二十九
明萬民英撰
喬拗天機淵微序
五星麗於天以入躔為吉失躔為凶星之常性人之
所共知也然亦有不盡然者或入躔而反凶失躔而
反吉其喬拗之謂乎拗而不失其順亦何惡於拗也
此理淵微非通於造化者孰能知之鄧太史喬拗是
獨得龍從火裏出虎向水中生之玄所以補諸家之
未備也若定光矞天機則又不論好樂廟旺盈縮圓
缺伏留順逆三方三日七強五弱而專以二明三暗
三明一暗論貴賤禍福此又特見陽中之陰陰中之
陽其旨與鄧太史雖不同而其用意則一也故合而
為一卷聊叙作者之意引於首簡易水育吾子識
喬拗淵微
鄧太史喬拗經
予生西京世居太史之職仰觀天文俯察地理靡所
不至因笑世人但知金水木火土五星垣殿有喜有
怒而獨不知有喬拗存乎其間鑑於司天明盡五星
之玄奥洞知造化之幽微真吕公所謂五行顛倒術
五行若逆行龍從火裏出五行不順行虎向水中生
之類是也斯文本不傳於世不求聞達於人適遭時
多艱遍歷宇内屢試屢騐后之君子韞匱藏諸宋太
史鄧鑑心傳
喬廟
火土二星號喬廟世人知音少物有相反乃相成此理
最為精世人只愛正廟好更不詳推考誰知喬廟更為
竒細說與君知晝火參軫及箕壁無咎乃大吉夜土角
斗及井奎降福亦如之火逢水廟俱宜利剛柔得相濟
土德如居木度中晦滯乃疎通貴命若還逢此限臺省
并給諫常人遇此亦為竒富貴更康寧此是官星微妙
訣真機休漏泄
入垣星辰反生禍
甲申壬申詩甲申壬申寅上木不主官司定主哭
寅上木星曰若還身命更凶時必主夀年於此促
辛巳生金在辰丙戌生詩辛巳生人金在辰丙戌生人土齊瓶
土在子乙亥生木在亥曰乙亥命人木在亥若非傷夀必然貧
庚午癸巳詩庚午癸巳水居申衆論皆言是吉神
生水在申曰限逢出入皆遭險若是孤刑免喪身
庚寅生詩木入秦州庚惡寅戊寅寅亥限非宜
木在未曰非惟孝服并官事否則亡身定不疑
失躔星辰反見福
木鬼金室詩木躔鬼度號高強金室翌牛福亦昌
翼土角木曰更有土星躔斗角限行至此福非常
火土水命宜詩木躔亢度號逢龍若是秋生福亦濃
木躔亢角曰三合只愁金尅戰水金命遇又還凶
甲子生人詩木躔婁度是凶躔甲子生人又不然
木星婁吉曰命限田財寅亥者必然發福進庒田
水星躔詩水星躔胃木來凶行限申宫及巳宫
胃吉曰三合飛來無尅破命限相逢必富翁
金火相逢詩金星行限火同躔未可為凶一例言
宜分晝夜曰晝裏生人貧且夭夜生福夀必雙全
木土居詩土居申酉如逢木子丑限中富夀足
申酉曰緣何土木不為主鬼弱番能為我福
木炁宜詩木逢紫炁本來凶若居午酉又難同
午酉曰行限逢之人必吉此是餘奴救主翁
令星宜詩四季司權號令星若還受尅始為榮
受尅曰且如木命金來尅可許榮華福更新
又四季司權號令星諸星不敢與争衡
曰任他囚的臨刑難也須膽落更心驚
計孛不宜詩計孛名為紙筆星如居田宅最堪嗔
居田宅曰破家蕩産令人哭命好除非自立成
火羅計孛詩火羅計孛四雄星若守財宫福愈深
宜守財曰若也財星更明白其家必定富千金
火羅宜詩火羅夾命福滔天縱犯凶星福亦堅
夾命曰金命生人還不足必然夭死在童年
限主入垣當生詩限宫宫主入垣中最忌當生太歲衝
太歲衝有大凶曰破耗相攅宜出位限星至此總成空
竊詩水生冬月與金同子盛母衰反不中
星曰人命若逢申酉限金星水伴盡皆凶
乙丑生孛為詩乙丑生人孛在寅化為禄主限中迎
禄忌木對曰誰知木炁申宫照不死終為帶疾人
破碎星最詩破碎星辰煞最凶人生切忌命宫逢
忌入命曰為人慷慨多光霽縱有鎡基亦主窮
破碎宫主詩破碎星辰不出宫那堪行限在其中
不宜居垣曰若非官事并喪服到此終須百事凶
月忌詩中弦之月十分清垣廟皆言是吉神
晝生曰限行至此皆無福月正揚輝天已明
中弦夜月守詩夜生孤月遇中弦必主更居更置田
限不問宫主曰縱使限星逢惡地此宫亦許福綿綿
剛柔詩火羅計孛過於剛紫木純柔也不祥
相濟曰若得剛柔相濟遇為權為福定非常
刑囚暗耗宜詩刑囚暗耗實難言我尅他時反是權
納音尅他曰身命逢之鄉曲富官星明白玉階行
戊子生人最不宜詩戊子生人最忌土當生元化為禄主
土星守命限田財曰若守田財大限中不但喪財仍破祖
諸凶並宜空亡並吉詩尅命忌囚暗耗刑更兼破碎刃宫星
只怕太歲衝凶曰逢空有吉皆無禍太歲相衝又不寧
破碎宫限主逢詩破碎空中最是凶限星遇泊便為凶
之無不退落曰非惟冷退仍招禍縱使廟垣禍一同
當生八煞有鬼煞詩當生鬼煞落空亡大限相逢空鬼鄉
空亡大限空大吉曰不貴即當家大冨名高仍且夀延長
鬼曜星辰不宜詩鬼曜星辰坐命宫那堪行限一般同
命限有空則吉曰無破無空傷本命可憐揮淚對西風
女命不宜詩女人天首命宫加纔嫁夫時便做家
羅守命曰必主公姑皆隔角不然刑尅定無差
陽星不宜夜見詩晝見星辰夜㝛時限逢福作五分推
陰星不宜晝見曰陰星垣廟如逢晝命限相逢大不宜
陰詩火金羅月是陰星夜裏相逢最有情
星曰若廟官宫并身命三台八座有聲名
得用星辰不詩星辰得用最為良惡弱相逢亦不妨
問居強弱曰得地不須論惡弱失時何必問高強
限忌詩限行陽刃最為凶莫使凶星在限中
陽刃曰限好終須有刑尅限凶終是禍重重
凶空吉詩凶星行限要空亡吉曜空亡又不祥
吉空凶曰吉曜空亡還减福凶星空却可無妨
土計相逢却要詩土星行限元怕計只要當生木同制
木制餘星倣此曰限行至此皆無福他星亦可為前例
金火二星為限詩火星行限如逢日此限之中難發積
主怕日同躔曰金星與日又同躔縱居垣廟皆無益
刃星互詩飛刃星辰陽刃鄉刃星互換實堪傷
垣最凶曰無空無破如逢此縱有相生亦少亡
星辰行限詩限星最要仄垣宫宫主相逢反見凶
宜出垣吉曰金辰若發酉限内金酉却富辰限中
行限宜詩限宫切忌正垣星比如亥限木星臨
避宫主曰非惟無福仍招禍木亥限寅福反深
行限太陽不宜詩太陽居午太陰未自古皆言垣廟地
午太陰不宜未曰太限相逢不發財若出廟垣方吉利
田財命主詩若問田財又不然主星又喜不離垣
又宜居垣曰只愁大限逢宫主縱發猶防夀不堅
尅命星入命詩尅命之星真可畏命宫切忌逢刑至
宫限亦然曰若還為忌又逢凶惡死身亡須棄市
計都在命及居詩天尾星辰在命宫嫁夫必定兩三重
午酉宫符女命曰若居午酉官符位定主身亡在獄中
紫炁臨身命詩紫炁從來號善星若臨身命主孤刑
又逢計都曰更逢天尾同相守巧語能言最不情
命居福德詩命居福德火同躔天首同居夀不堅
火羅同躔曰若是金星并夜見限行至此福綿綿
水火同居四詩寅申巳亥四強宫水火同居一㝛中
強為官田主曰若是官星并田主玉階金殿富家翁
歲駕星升垣火詩歲駕星辰喜入垣火羅孛計愛同躔
羅孛計同躔曰惡曜受制兼朝斗節鉞聲名播九天
陽刃星在命是詩陽刃星辰在命宫假如星命運亨通
火命在水宫曰聞詩聞禮多閑雅富貴中年永不窮
破碎陽刃同宫詩破碎星辰陽刃臨若居命裏是前程
命主居陽破位曰命主若居陽破位火人金局福多全
水星行限水詩水星行限計來侵水在申宫計在辰
在申計在辰曰不問升垣并入殿也須貧困促年齡
木為財主居三宫詩木為財主第三宫金若同躔福最隆
金同躔於四庫曰丑未更兼辰戌位經營財穀永無窮
四庫中有水計詩辰戌丑未為四庫水計相逢貧且妬
又為命貎主曰若還命貎在其中不義取財而致富
水孛逢四主詩水孛如逢田宅宫更加天尾又相同
又計都同宫曰為人幹僕添財産末主須交不善終
命主土計日又詩水孛奴星入命宫命主土計日怕逢
水孛入命宫曰其家必主生淫慾奴婢貪花犯主公
身星與羅同宫最詩身星最忌與羅同猶怕魁罡子午中
怕在魁罡子午曰此是計羅升殿位若非夭夀必然窮
乙丑生命丑身詩乙丑生人命丑宫太陰身主又相逢
命主登歲駕曰身命主星登歲駕惡星丑未怕相逢
乙酉生命在詩乙酉生人命未宫太陰却向酉宫逢
未月在酉宫曰巳邜丑宫分善惡非官貴也富家翁
五行生尅吉凶
金沙中劒鋒兩般金若居震上莫相侵
外有四金須忌火沙劍無火不成金
水水見天河大海流二者不怕土相酬
外有四般須忌土一生衣禄且難求
木松栢楊柳桑柘木大林五木忌金刀
惟有坦然平地木無金不得上青霄
火覆燈爐内與山頭三火元來怕水流
外有三般不怕水一生衣禄近王侯
土城頭壁上與屋上三土元來怕木衝
外有三般不怕木一生清貴步蟾宫
星辰玄妙論
凡水火土木皆能自生自旺惟金得火而後有用無星
輔皆主不好蓋謂天地肅殺之氣收歛萬物秉權則生
意斬然上帝好生抑之不令肅殺之氣盛所以廢之時
道四星有餘獨金無餘以此
凡土䧟山崩枯枝敗葉長江浩蕩爛斧繡針爝火大明
吉凶救解最須詳說
土星最忌落空亡升殿入垣而落空謂之土䧟山崩亦
主退敗可畏如有惡星降夾逼迫多有氣蹙噎吃之疾
惡星降夾多主倒限如火會謂之填凹補缺金會謂之
山嘯呈寳又皆主名利發達
木星落空謂之柳枝落根如金會則斵削成林火會則
焚折灰滅火出木燼水會則漂槎泛筏不免漂蕩無物
水星落空謂之長江浩蕩退敗無餘金會則洪水漂蕩
滔天常有不測之灾
金星落空謂之爛斧繡針最宜煆煉又得貴人星會之
則是常行用之物又主名利有成
火星落空乃離中之虛謂之爝火大明反主發達夜生
尤妙蓋火遇夜則明故也
(如前件落空者皆是升殿入垣而有此格禍福即旬中空是也如丙辰生土為福在女度行限甲寅旬無)
(子丑亦主退財坐地受灾能說不能行如戊申生人土禄在夘甲辰旬無寅邜行限反主奔波勞碌不利)
(財穀所以星落空者切不可以福禄及升垣殿以為吉)
四時五星論
春月生人命限連有土孛金水太陰羅計謂之雲雨不
解淋漓花果觸目愁景主退敗可畏四五月雖然得雨
然亦不可連接行限見前項星辰為久霖不晴皆主冷
退愁悶生意蕭然如有此格日火行限謂之久雨逢晴
伸眉舒目人物欣快必主驟然大發秋月生人連有風
雨星行限主霖雨傷稼冬月生人連有凶不妨
凡炁入申為入猴山不過作事混沌凡木炁為禍不過
冷淡是非留連不寧所以木星為禍遲淹延不安炁木
為人執拗不惺會
凡水泛揚州損自己之財命逢炁吉拏他人之財為自
己之用為緣水計相逢
凡行水㝛水宫會土於寅邜上决主見災無妨不倒金
尅木於巳午火尅金於亥子木尅土於申酉水尅火於
辰戌丑未皆主重災凡金為天地肅殺之星是以行金
星限未有無刑尅孝服化吉亦然春天土木相會行土
限驟發名權而死則難免
凡疾奴兄財妻兒等宫仍兼其宫度主論之極騐
剗法
凡七政為身主命主夀主命度主夀元限主所泊躔㝛
最怕在前剗破多死化凶亦然占煞刃尤惡其在後剗
破又輕假如限行火㝛怕水同在火㝛行土㝛怕木同
躔行月㝛怕土羅計日㝛畏木羅計孛等奪他倣此然
如行木㝛受金春月剗脉不斷行火㝛遇此謂雨雪載
途皆非好格冷落寂寞不言可知所以晴雨之星要有
相間行限得晴雨停勻生意順快凡土孛炁羅計會日
皆謂黑雲暗日主大貧
人命五六月生火日行限却在巳午謂之旱魃南離生
意焦枯如遊年孛土羅計到晦掩其光反主一發過了
遊年又主禍依然是以喜行雨限若行限又俱是火日
亦曰久晴不雨萬物爍落如忽行一星如羅計孛金水
太陰炁星則雲興雨降物苗勃然發達可知
凡行風雨星而逢日在戌或行限在戌三合對照則雲
收雨過落照餘暉遇此格者主晚年發達凡太陽坐命
極主勞碌不閑一云慷慨蓋日運行不息故也冬月水
羅會謂之和風解凍寒林生春火會土謂之寒谷回春
皆主發越
春木宜日火怕羅計如會日可謂蒸烘日火則春入園
林粧綴紅紫羅計到風僝雨僽反主貧夭
秋天水居水㝛見金謂寒潭浸月火寒未免清秀而貧
薄炁會月在前謂慶雲捧月在後謂浮雲蔽月化水夏
生剗脉不斷金值火㝛秋生無害土行水㝛冬月反好
四季之土遇木何妨最須詳辯剗法至要有一人土在
危三度好在危五度行土限遂死
拗星例
愚謂此法謂之全降與半降也即空亡空盡最為竒之
意甚騐水在金宫遇金反吉次喜火羅三合喜木炁一
木炁在酉辰角日羅亦解之在張月火可解羅子遇水
可活凡木逢金要水氣之扶或火羅之救便無害金在
邜戌遇火反吉火入酉金入戌或火金同戌或火金同
酉或火在辰金在邜或火金同辰或火金同邜皆主無
妨惟金在邜一節秋生又斷或寅亥或木到或炁同到
或土水火救凡金入䧟或遇火喜土星之生水孛之救
或火金而在金宫或火宫而反無害金火只忌秋生立
在巳木解炁亦可解土在寅亥火羅金可救凡土喜計
來救又喜火羅來救亦可又辯凡土計同喜炁木水在辰
戌丑未遇金孛炁木月反可無害火在酉巳要木炁土計
羅日可解太陽之斷惟金拱救或月會可救太陰之斷惟
金孛水星可救或日可解水不斷乾火不斷坤火歸坤地
害災除土不斷四木辰角戌奎未井丑斗木不斷辰亢蓋
東方水地也冬金不斷夘冬水夏火難斷春木秋金易斷
四直星
正二月太陽三四月太陰七八月水孛九十月木炁十
一十二月金星五六月火星
凢遇直星煞難守照命位限宫者刑尅疾破虛耗勞碌
損夀逢日傷父逄月傷母逢妻刑妻逄子刑子為煞星
大凶為父母星相生相順不以此論又合論福鬼房二
㝛度號為天眼男命值之多是多非凶狠權豪便能反
叛女主淫亂亢井主敢為敢斷箕畢主病患
六十年喬拗詩
花甲循環六十年星辰喬拗細推論
一隅不以三隅反奥妙當知在不傳
木躔婁度號凶躔甲子生人又不然
命限田財寅亥者必然發福進庒田
甲子生人孛在寅化為禄主限宫迎
誰知木到申宫照不死終為帶疾人
乙丑金人命丑宫太陰身主又相逢
身命主星登殿駕惡星酉未怕相逢
丙寅木喜入秦州限入東方百不憂
火木同行或逢孛前程亦許享優游
丁邜邜寅惟喜計孛在乾亥子宫利
木星午未羅在申隨有希求皆稱意
戊辰午宫遇木炁兩耗而推難一例
酉羅戌孛總相宜土㝛莫嫌居井位
己巳計耗為有用土在午宫福尤重
孛羅戰激總無妨定主為權能伏衆
庚午癸巳水居申衆論皆言是吉神
限逢出入皆遭險若是孤刑免喪身
辛未水計羅在亥須知亥限為最快
辰巳二限最相宜刑破六親誰避諱
壬申甲申(見前)
癸酉宫宜計水同木居牛斗總無凶
孛羅更且能為福軫壁參箕火轉紅
甲戌逢羅福更多火星逢孛亦無疴
只愁軫水夜逢土凶禍重重福奈何
乙亥辛巳丙戌
辛巳生人金在辰丙戌生人好齊瓶
乙亥生逢亥上木若非傷夀必然貧
丙子生人喜四餘炁羅光彩耀天衢
計水為禍只宜孛土水遭逢亦不虚
丁丑人逢計最宜黃星不可以為非
只愁土孛遥相望貧病交攻孰解圍
戊寅(見前)
己邜羅㬋最有權戊宜逢計耗難言
孛星逢紫居高位安樂和平福禄全
庚辰金酉若居垣限盡窮途豈偶然
計守限宫還有力土羅雖好莫争先
辛巳(見前)
壬午生人細品評炁權計禄福難憑
孛星若是居寅邜為害為災實不輕
癸未木邜炁在亥亥當禍重邜為輕
計孛土羅居丑未限行至此倍精神
甲申(見前)
乙酉子丑逢土木名為暗耗翻為福
羅申滿用實可憑戌亥炁孛見禍速
乙酉生人命未宫太隂却向酉宫逢
己邜丑宫分善惡非常貴也富家翁
丙戌(見前)
丁亥亥木便為迍五星亥上福難憑
計羅孛限應無禍更有金牛福氣增
戊子生人最怕土當生元化為禄主
若守田財大限中不特喪財仍破祖
己丑行年子細推計都孛㝛兩相宜
单行三合無争戰命限逢之作福基
庚寅莫遇羅并土巳上偏宜見計都
申上水星皆不吉誰知喬拗有二夫
辛邜星辰兩得宜炁申羅子互光輝
午宫水計相遭遇衣禄隨緣度歲時
壬辰遇計寅增光火孛同行亦不妨
酉戌土刑難减福寅宫单孛又須防
癸巳(見前)
甲午生人逢炁土皆主平生無險阻
設或行限遇火羅即許滔天多福助
乙未羅㬋最是凶限行至此一場空
孛星土木相遭遇試看晦滯得疎通
丙申行限到東南紫炁羅㬋樜境甘
土孛那能添福力計都陰險更難堪
丁酉星辰又不同桃花見孛却無凶
限行羅計俱為禍造化分明指掌中
戊戌土計福平平羅㝛单行有用星
紫炁遭逢財不聚可憐孤苦更伶仃
己亥火羅偏有情逢茲順境福川增
炁餘為福力尤重木計用逢各逞能
庚子火星為有用命限逢之福尤重
那堪行限歷西南名利兩全誰與共
辛丑炁居辰巳界發福發財誠穩耐
設使土計兩強梁命與仇謀翻取敗
壬寅却喜羅居未炳耀揚輝無不利
那堪孛又在玄枵定許希求俱稱遂
癸邜逢羅又不宜雖名禄主禍相隨
計都行用翻為福喬拗宫中子細推
甲辰獅子忌逢木不主官司須夀促
行限如臨此位中禍患重重難主福
乙巳生人喜計都慳貪致富語非虛
常人遇此皆竒意積善之家慶有餘
丙午辰邜逢土木根基穩耐非庸俗
康寧夀福足平生蓄積多金榮福禄
丁未生人偏喜計命限逢之翻吉利
此為相反仍相成漏泄真機難自秘
戊申木不喜臨官禍患須知見百端
馬遇空亡難著脚限行至此倍悲酸
己酉納音元屬土遭逢木㝛人皆妬
誰知木炁若相逢無害無灾安若堵
庚戌金命却嫌火自我觀之又無禍
能以妙理定無差命限逢之當自賀
辛亥木星嫌在亥欲求發福應空待
若非傷夀定孤貧必見非災多横害
壬子計都為禄主限宫逢著皆無取
能於造化細推尋禍福莫言無定據
癸丑土星計孛火誰知作黨非為禍
却為權禄暗相扶横發資財聲譽福
甲寅命若逢南斗土㝛相逢反為咎
刑囚暗耗總為祥己午見之福猶厚
乙邜孛星臨限度雖為禄主空遭遇
除非權福(火月也)二星來方許榮華無錯誤
丙辰土星至在子塊然一物無可取
木星化禄己午間起禍生災難制御
丁巳土正好齊瓶木星為福又還輕
刑權囚孛皆無慮限裏逢之定有成
戊午午宫忌遇日水金輔之皆不吉
安命如逢又不然限裏逢之數難出
己未夘辰宜火羅最忌計都居酉戌
行限如逢火土星却主旺家多發積
庚申辰戌宜計羅土多亥宫生意多
木遇臨官反無用辰羅臨出暗消磨
辛酉禄宫嫌炁禄木星朝斗多愁哭
孛星土計更羅㬋却主光輝能發福
壬戌戊上宜土刑亥逢火計更豐盈
孛宜在巳偏嫌炁土計如臨亦不凶
癸亥嫌木居亥宫羅如在午福昌隆
孛宜在巳偏嫌炁土計如臨亦不凶
(限主升本垣當生太歲衝動為禍諸宫宫主星倣此為例)
限宫宫主本垣中最怕當生太歲衝破耗相攅宜出位
限行至此總成空
限主還元大可愁五星帶奪煞同謀更兼忌曜來助虐
此命須登白玉樓
論倒限
倒限之法奪星為第一奪星行限逢氣生起或宫主相
生或化惡背時决然倒限火土名忌乃煞星也二宫相
會謂之二煞同謀最為凶害此等格局雖有過北斗之
資亦難買無常之厄如忌奪相會相尅謂之二煞反目
十度之外相逢不過見災而已雖喪亡亦可救也如行
限遇之死無疑矣
煞星帶刃
火土雙星帶刃來那堪垣廟兩和諧流年太歲來衝倒
任是公侯也受灾
(火土二曜乃煞星也况又帶奪其惡尤甚又且得經得垣加之太歲月將衝動為禍不可勝言限行到此)
(雖有扁鵲之智亦不能救若二星身帶陽刃破碎的煞决不善終)
凶送凶迎
凶星行限又將終又有凶星後限中凶送凶迎凶鐵定
饒君鐵漢也成空
(凶星如忌如奪固凶星也金羅計孛火土化惡亦惡一惡星在後行緊關來關將盡又有一凶星初關緊)
(關方來惡星光芒相射必為薤露人矣又如剛星得田財戰鬭或剛星聚吉戰闘得炁救解只恐炁之)
(光星一出或忌或奪來迎皆主大發亦速死無饒矣)
木星奪煞
木星帶奪命難延五福之中夀不堅若使炁星同共到
玉皇來詔靳夭年
(炁木雖善柰為讐星二星不宜會光景之内木星又帶煞是善以需惡二星相遇於三十度内忌計孛金)
(羅於中間間斷至於會合相逢必登無常之錄矣)
前關後鎻
身命田星日月曜兩箇欄星占前後限到中間進退難
任是神仙也難救
(日月二曜乃君后也初不為害於人而關人之夀夭何歟蓋日月命田之主受傷故也若日月為身命之)
(星當生却被羅計於緊關攔截掩其光彩或關煞來犯或孛大土化惡羅計夾輔穿釣有如此者非惟日)
(月受傷而吾之身命亦受傷矣至若太陽為身命田之主尤其緊切蓋月是身若是惡星來釣是壞其所)
(生之主矣豈不為南柯夢中人也)
剛星帶戰
剛星穿戰實難當田命逢之怕受傷化惡化讐年夀促
散財散福見閻王
(剛星為夀主命主當生遇剛星於緊關内或望合相穿正照皆非吉兆儻得煞星為命田之主或帶奪受)
(二星之尅或受彼之所傷限數還元假饒化吉穿戰受制得志之時速死之患難免)
異㝛相攻
火星行限孛星來金星行限羅㬋猜日月二㝛怕羅計
孛星忌曜兩崔嵬
聚煞交戰
火計金羅孛一同更兼忌奪二星攻假饒德炁中間救
光景無從亦主凶
(火孛計羅皆剛星也若三剛互戰使根基壯亦無益也縱得炁水來救光彩一出不復解救又更詳其命)
(如何)
聚煞反常
金星帶煞遇羅星二煞相生奈例評老幼反常還不利
閻王來詔入蓬瀛
(金星帶奪於緊關内正度或鋒芒交承之際或火土兩煞星為主限而金孛羅兼老人遇此於生旺少年)
(逢此於死絶此等格局多死)
限入空關
限入空關多煞神星辰遼遠又無情流年衝到招凶煞
定作南柯夢裏人
(限到當生所在煞上無星主事兩旁三合之星亦復遼遠即為空限若火羅計孛交戰於此限之正度即)
(為夢蝶人矣)
又六十年詩
甲子熒羅紫炁輝計都乃是禍之基
人言木土雖無吉我道其星禍果宜
乙丑孛羅寅夘宫非惟無福禍來攻
刑囚暗耗非凶論天尾牛宫福反豐
丙寅木未限行東只怕南方熒惑凶
若只单行為福緊限行權孛化為凶
丁夘計寅孛亥子更有羅申木未午
四箇星辰最為吉唯有水星是禍祖
戊辰木炁居於中雖則囚耗最為愈
更有孛羅酉戌好土井亦言是吉主
己巳計都匪耗言孛羅交戰有威權
土星更喜居於午行限相逢有福田
庚午生人羅耗加計都月孛亦堪誇
凶星囚耗反為用命限相逢福禄奢
辛未陽猪木邜中人行亥限福興隆
炁星辰已雖無吉不免孤貧亦是凶
壬申未㝛限平平計在南方最有情
惟有孛星還不利求謀作事少能成
癸酉火星喜失躔計都合水亦為先
孛星最好羅為忌木斗依然以禍言
甲戌夜生土最凶羅午計未喜相通
若人命限臨其上作事偏成喜氣濃
乙亥羅㬋會孛星此星不可以凶名
土星若遇還為弱亥夘升垣反禍崇
丙子土木不相宜天首羅㬋紫炁竒
更是四餘皆有用計都與孛福無涯
丁丑孛星豈為凶不應土㝛對宫衝
計都若又還為用命限相逢作富翁
戊寅木炁亦言凶月到申宫横禍宫
夘上土羅凶變吉計都遇着亦中庸
己夘羅㬋最有權計陽雖耗反為堅
炁星若在高強位亦是平平不十全
庚辰最喜計都逢招入資財足萬重
更有土羅亦可取若人限遇事還通
辛巳土寅與木羅此星最喜限中過
炁星禄主還無用金在辰垣反化訛
壬午孛臨寅夘木還言此是禍之胎
紫炁為權計為禄限行平穩可無災
癸未炁猪木邜居若行亥限命還危
禍來夘限還消滅土計孛羅未丑竒
甲申孛子木寅宫土月五星皆是空
只有炁猪為福力羅㬋星更不為凶
乙酉吉星土木羅獨嫌孛計戌上過
更嫌水日三合座無禍仍教有禍磨
丙戌孛酉邜計都須知為福十分呼
木夘亥宫土歸子無端禍患並來扶
丁亥土子有災危五星居亥反為竒
計孛羅星凶吉半人行酉戌禍來隨
戊子木炁酉無凶天尾戊辰富可求
亥上土星平穩當若臨強位反為仇
己丑計都與孛星若教遇着禍來陵
羅㬋最喜单行吉果决威權福禄興
庚寅土羅無所取計都却又喜居蛇
人言水在參垣好我道忌星亦不佳
辛夘羅子申炁來凶星自作吉星裁
更嫌木炁居於午便斷平平不用倩
壬辰土酉戌無災但於孤刑不免哉
火孛同行無碍處寅宫单孛禍之胎
癸巳孛子羅㬋丑若言福禄皆無有
更有蔭金亦無取若問當生土在酉
甲午羅㬋做事來更亥火㝛亦然哉
盡言土炁亦為好只有未辰反不才
乙未羅囚亦是凶孛星禄主反無功
二星木土多屯否作事還如制縛同
丙申羅吉炁平平只利東南限度榮
土孛二星知可貴計都險惡亦遭驚
丁酉羅刑與計貴遭逢命限福重重
雖然囚孛桃花上然亦平平無大凶
戊戌土計有機權更有单羅亦吉言
天尾炁星還不吉更破財糓不堪論
己亥熒羅却有情木星天尾亦為榮
更有炁星亦云吉皆是平平匪至精
庚子土羅是吉星西南限度好經營
其餘星㝛宜詳斷當審飛來釣起情
辛丑忌星辰巳間限中遇得享安閒
惡曜土星及天尾此箇星辰作事難
壬寅金水總朝陽命限相逢反不祥
惟有斷躔金是禍秋冬却以火為良
癸夘水星亦輔君若居財帛總無成
羅㬋化禄亦非吉木㝛限行主訟庭
甲辰土㝛忌升垣若也升垣禍蔓延
更有凶星水孛限只能晦氣不傷年
乙巳還畏水金張若在田財命限當
不特喪身并破祖更教夀亦夢黃粱
丙午水星利失經夘辰土計是良星
炁星天乙臨寅丑大吉須防亦有刑
丁未土星在邜辰若居惡煞免灾迍
水星限度諸為顯限到水星有訟争
戊申金木限中來孝服臨門更妨財
唯有土熒還發福限宫命裏細推裁
己酉熒羅是福基只言太白不為竒
水星與木還為禍命限相逢大不宜
庚戌秋冬愁火羅只言土星少比和
若臨命限田財上舉動云為百事訛
辛亥土星臨限中虚花財穀盡成空
唯有秋冬火曜吉炁羅作事正興隆
壬子計土能為福春水水金限不宜
若臨命位主破相損耗資財不用疑
癸丑土計水為忌命限如逢必見殃
若逢羅㬋與日月限中逢此是高強
甲寅土星在於丑命宫逢之福乃有
暗耗刑囚己午間無災無禍平平守
乙夘孛星限不宜羅㬋不可以囚窺
若人命限遭臨著福禄威權最是竒
丙辰十福子上土己午福星為禄主
命限逢之無福禄仍且招延禍患苦
丁巳土子禍又鍾木乃平平可免凶
羅孛刑囚皆有用限行至此必從容
戊午太陽居午位水火輔之皆不利
限若逢之亦可憂更遇流凶必顛墮
己未木羅居夘辰須知生意日津津
火星若遇亦宜利唯有計都作事迍
庚申土計與辰羅此箇星辰最喜過
惟有木寅無用處辰羅臨出訟消磨
辛酉忌禄反成殃木計來朝亦不良
惟有戌宫土計吉辰羅逢著亦為強
壬戌土刑戌亦佳亥間火計最堪誇
孛羅己午禍難測炁計孤刑不免邪
癸亥羅㬋不背禄火孛逢之必有福
土躔婁星亦無禍惟有金星禍最速
論忌星
甲庚生人不用火火星在戌為殃禍乙辛生人不用金
金星辰上化為塵丙丁生人不用木木德在寅多反覆
丁壬生人不用水水星在巳無依倚戊巳生人不用土
土星在子多愚魯朔日太陽居於午十五太陰居於未
身命運限若相逢如此之人須正忌
星學大成卷二十九
