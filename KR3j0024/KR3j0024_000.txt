獨斷序
或有遺予漢左中郎將蔡邕獨斷
喜其書之近古也爰命二刻之嗟乎邕
在東漢本以文學見重於時而且以孝
行名何失足雚奸竟罹誅殛則所謂孝
所謂學者亦可知矣士君子立身一敗
萬事瓦裂者可鍳也巳然班孟堅有漢
書而伯喈有此固足傳也若彼鈎黨諸
君子舉不頼是卒烜赫宇宙間與風霆
日星相爲悠久乃不待刻而自流衍布
濩使邕得與斯列則死且不朽而是書
雖不傳可也覽者尚當有感於斯云云
弘治癸亥孟秋之吉
賜進士第僉湖廣按察司事分巡湖北道
安成劉遜序
