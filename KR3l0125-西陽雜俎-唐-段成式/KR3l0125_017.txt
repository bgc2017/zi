唐叚少卿酉陽襍爼前集卷之十七
唐太常少卿臨淄柯古叚成式撰
明四川道監察御史内鄉李雲鵠校
廣動植之二
鱗介篇
龍頭上有一物如博山形名尺木龍無尺木不能昇天
井魚井魚腦有穴每翕水輒於腦穴蹙出如飛泉散落
海中舟人競以空器貯之海水鹹苦經魚腦穴出反淡
如泉水焉成式見梵僧普(菩一曰)提勝說
異魚東海漁人言近獲魚長五六尺腸胃成胡鹿刀槊
之狀或號秦皇魚
鯉脊中鱗一道每鱗有小黑點大小皆三十六鱗國朝
律取得鯉魚即宜放仍不得喫號赤鯶公賣者杖(决一曰)
六十言鯉為李也
黃魚蜀中每殺黃魚天必隂雨
烏賊舊說名河伯度(從一曰)事小吏遇大魚輒放墨方數
尺以混其身江東人或取墨書契以脱人財物書跡如
淡墨逾年字消唯空紙耳海人言昔秦王東遊弃筭袋
於海化為此魚形如筭袋兩帶極長一說烏賊有矴遇
風則蚪前一鬚下矴
&KR1515;魚凢諸魚欲産&KR1515;魚輒䑛其腹世謂之衆魚之生母
䱜魚章安縣出出入䱜腹子朝出索食暮還入母腹腹
中容四子頰赤如金甚徤網不能制俗呼為河伯健兒
鮫魚鮫子驚則入母腹中
馬頭魚象浦有魚色黑長五丈餘頭如馬伺人入水食
人
印魚長一尺三寸額上四方如印有字諸大魚應死者
先以印封之
石斑魚僧行儒言建州有石斑魚好與蛇交南中多隔
蜂窠大如壺常群螫人土人取石斑魚就蜂樹側炙之
標於竿上向日令魚影落其窠上須臾有鳥大如鷰數
百互擊其窠窠碎落如葉蜂亦全盡
鯢魚如鮎四足長尾能上樹天旱輒含水上山以草葉
覆身張口鳥來飲水因吸食之聲如小兒峽中人食之
先縛於樹鞭之身上白汗出如構汁去此方可食不爾
有毒
鱟雌常負雄而行漁者必得其䨇南人列肆賣之雄者
少肉舊說過海輒相負於背高尺餘如帆乘風遊行今
鱟殼上有一物高七八寸如石珊瑚俗呼為鱟帆成式
荆州常得一枚至今閩嶺重鱟子醬鱟十二足殼可為
冠次於白角南人取其尾為小如意也
飛魚朗山浪水有之魚長一尺能飛飛即凌雲空息即
歸潭底
溫泉中魚南人隨溪有三亭城城下溫泉中生小魚
羊頭魚周陵溪中有魚其頭似羊俗呼為羊頭魚豐肉
少骨殊美於餘魚
䱰魚濟南郡東北有䱰坑傳言魏景明中有人穿井得
魚大如鏡其夜河水溢入此坑坑中居人皆為䱰魚焉
瑇瑁䖝不再交者虎鴛與瑇瑁也
螺蚌鸚鵡螺如鸚鵡見之者凶蚌當雷聲則㾭(痢一曰)
蟹八月腹中有芒芒眞稻芒也長寸許向東輸與海神
未輸不可食
善苑國出百足蟹長九尺四螯煎爲膠謂之螯膠勝鳳
喙膠也
平原郡貢糖蠏採於河間界每年生貢斵冰火照懸老
犬肉蠏覺老犬肉即浮因取之一枚直百金以氊密朿
於驛馬馳至於京
蝤蛑大者長尺餘兩螯至強八月能與虎闘虎不如隨
大潮退殼一退一長
奔䱐奔䱐一名瀱非魚非蛟大如船長二三丈色如鮎
有兩乳在腹下雄雌隂陽類人取其子著岸上聲如嬰
兒啼頂上有孔通頭氣出嚇嚇作聲必大風行者以為
候相傳嬾婦所化殺一頭得膏三四斛取之燒燈照讀
書紡績輒暗照歡樂之處則明
係臂如龜入海捕之人必先祭又陳所取之數則自出
因取之若不信則風波覆船
蛤梨候風雨能以殼為翅飛
擁劎一螯極小以大者闘小者食
寄居殼似蝸一頭小蠏一頭螺蛤也寄在殼間常候蝸
(螺一名)開出食螺欲合遽入殼中
牡蠣言牡非謂雄也介蟲中唯牡蠣是鹹水結成也
玉桃似蚌長二寸廣五寸殼中柱灸之如牛頭胘項
數丸形似彭蜞競取土各作丸丸數滿三百而潮至一
曰沙丸
千人捏形似蠏大如錢殼甚固壯夫極力捏之不死俗
言千人捏不死因名焉
蟲篇
蟬未脱時名復育相傳言蛣蜣所化秀才韋翾(翻一曰)莊
在杜曲常冬中掘樹根見復育附於朽處怪之村人言
蟬固朽木所化也翾因剖一視之腹中猶實爛木
蝶百蛺蝶尺蠖蠒所化也秀才顧非熊少時常見欝棲
中壊綠裙幅旋化為蝶工部員外郎張周封言百合花
合之泥其隟經宿化為大胡蝶
蟻秦中多巨黑蟻好闘俗呼為馬蟻次有色竊赤者細
蟻中有黑者遲鈍力舉等身鐵有竊黃者最有兼弱之
智成式兒戲時常以棘刺標蠅寘其來路此蟻觸之而
返或去穴一尺或數寸纔入穴中者如索而出疑有聲
而相召也其行每六七有大首者間之整若隊伍至徙
蠅時大首者或翼或殿如備異蟻狀也元和中成式
假居在長興里庭中有一穴蟻形狀如竊赤之蟻之大
者而色正黑腰節微赤首銳足高走最輕迅每生致蠖
及小魚(䖝一曰)入穴輒壞垤窒穴盖防其逸也自後徙居
數處更不復見此
山人程宗乂(文一曰)云程執恭在易定野中蟻樓高三尺
餘
蜘蛛道士許象之言以盆覆寒食飯於暗室地上入夏
悉化為蜘蛛
吳公綏安縣多吳公大者兔尋能以氣吸兔(能以氣吸一云大者)
(兔)小者吸蜥蜴相去三四尺骨肉自消
蠮螉成式書齋多此蟲盖好窠於書卷也或在筆管中
祝聲可聽有時開卷視之悉是小蜘蛛大如蠅虎旋以
泥隔之時方知不獨負桑蟲也
顚當成式書齋前每雨後多顚當窠(所呼秦人)深如蚓穴網
絲其中土盖與地平大如榆筴常仰捍其盖伺蠅蠖過
輒翻蓋捕之纔入復閉與地一色並無絲隟可尋也其
形似蜘蛛(緺中者如墻角亂)爾雅謂之王蛈(蛛一作)蜴鬼谷子謂
之蛈母秦中兒童戲曰顚當顚當牢守門蠮螉寇汝無
處奔
蠅長安秋多蠅成式蠧書常日讀百家五卷頗為所擾
觸睫隱字敺不能已偶拂殺一焉細視之翼甚似蜩冠
甚似蜂性察於腐嗜於酒肉按理首翼其類有蒼者聲
雄壯負金者聲清聒其聲在翼也青者能敗物巨者首
如火或曰大麻蠅茅根所化也
壁魚補闕張周封言嘗見壁上白瓜子化為白魚因知
列子言朽瓜為魚之義
蛣蜣草中有蛣蜣樹
天牛蟲黑甲蟲也長安夏中此蟲或出於離壁間必雨
成式七度驗之皆應
異蟲溫會在江州與賓客看打魚漁子一人忽上岸狂
走溫問之但反手指背不能語漁者色黑細視之有物
如黃葉大尺餘眼遍其上齧不可取溫令燒之方落每
對一眼底有觜如釘漁子出血數升而死莫有識者
冷蛇申王有肉疾腹垂至骭每出則以白練束之至暑
月常鼾息不可過玄宗詔南方取冷蛇二條賜之蛇長
數尺色白不螫人執之冷如握冰申王腹有數約夏月
寘於約中不復覺煩者
異蜂有蜂如蠟蜂稍大飛勁疾好圓裁樹葉卷入木竅
及壁鏬中作窠成式常發壁尋之每葉卷中實以不潔
或云將化為蜜也
白蜂窠成式修竹里私第菓園數畆壬戌年有蜂如麻
子蜂膠土爲窠於庭前簷大如雞卵色正白可愛家弟
惡而壞之其冬果釁鍾手足南史言宋明帝惡言白問
金樓子言子婚日疾風雪下幃幕變白以爲不祥抑知
俗忌白久矣
毒蜂嶺南有毒菌夜明經雨而腐化爲巨蜂黑色喙若
鋸長三分餘夜入人耳鼻中斷人心繫
竹蜜蜂蜀中有竹蜜蜂好於野竹上結窠窠大如雞子
有蔕長尺許窠與蜜並紺色可愛甘倍於常蜜
水蛆南中水磎澗中多此蟲長寸餘色黑夏深變爲䖟
螫人甚毒
水蟲象浦其川渚有水蟲攅木食船數十日船壞蟲甚
微細
抱搶水蟲也形如蛣蜣稍大腹下有刺似搶如棘鍼螫
人有毒
負子水蟲也有子多負之
避役南中有蟲名避役一曰十二辰蟲狀似蛇醫脚長
色青赤肉鬛暑月時見於籬壁間俗云見者多稱意事
其首倏忽更變為十二辰狀成式再從兄鄩常觀之
食膠蟲夏月食松膠前脚傳之後脚聶之内之尻中
&KR1874;&KR1599;形如蟬其子如蝦著草葉得其子則母飛來就之
煎食辛而美
竈馬狀如促織稍大脚長好穴於竈側俗言竈有馬足
食之兆
謝豹虢州有蟲名謝豹常在深土中司馬裴沈子常治
坑獲之小類蝦蟇而圓如毬見人以前兩脚交覆首如
羞狀能穴地如鼢鼠頃刻深數尺或出地聽謝豹鳥聲
則腦裂而死俗因名之
碎車蟲狀如唧聊蒼色好棲高樹上其聲如人吟嘯終
南有之一本云滄州俗呼為搔前太原有大而黑者
聲唧聊碎車别俗呼為沒鹽蟲也
度古似書帶色類蚓長二尺餘首如鏟背上有黑黃襴
稍觸則斷常趁蚓蚓不復動乃上蚓掩之良久蚓化惟
腹泥如涎有毒雞喫輒死俗呼土蠱
雷蜞大如蚓以物觸之乃蹙縮圓轉若鞠良久引首鞠
形漸小復如蚓焉或云齧人毒甚
矛蛇頭鼈身入水緣樹木生嶺南南人謂之矛膏至利
銅瓦器貯浸出惟雞卵殼盛之不漏主腫毒
藍蛇首有大毒尾能解毒出梧州陳家洞南人以首合
毒藥謂之藍藥藥人立死取尾為腊反解毒藥
蚺蛇長十丈常吞鹿鹿消盡乃繞樹出骨養創時肪腴
甚美或以婦人衣投之則蟠而不起其膽上旬近頭中
旬在心下旬近尾
蝎鼠負蟲巨者多化為蝎蝎子多負於背成式常見一
蝎負十餘子子色猶白纔如稻粒成式常見張希復言
陳州古倉有蝎形如錢螫人必死江南舊無蝎開元初
常有一主簿竹筒盛過江至今江南往往而有俗呼為
主簿蟲蝎常為蝸所食以跡規之蝎不復去舊說過滿
百為蝎所螫蝎前謂之螫後謂之蠆
虱舊說虱蟲飲赤龍所浴水則愈虱惡水銀人有病虱
者雖香衣沐浴不得已道士崔白言荆州秀才張告常
請舉牒追改刺史不許欲科罪景云
令式有文
政尚從寬過宜在宥苟昨非之自悟則夕
改而可嘉景乃寀寮參諸簿領當推案務
劇詎免毫釐之差屬褰帷政苛不容筆削
之改誤而不隠悔亦可追縣無罔上之姦
州有刻下之虐先迷後覺判事雖不三思
苟有必知牒舉明無二過揆人情而可恕
徵國令而有文將欲痛繩恐非直筆
指
得鄉老不輸本戶租税所司詰之辭
云年八十餘歲有頒賜請預折輸納
所由以無例不許
丹制既登誠宜加惠歲賦不入何以奉公
苟布常而是違雖移用而不可鄉老年參
耆耋名繫版圖天賜未頒且有躁求之請
地征合納非無苟免之心曾是徇私固難
違例況時逢恤老節合勤王尚齒肆筵我
竹竹花曰蕧(覆一曰)死曰䈙六十年一易根則結實枯死
䈄墮竹大如脚指腹中白幕攔(蘭一曰)隔狀如濕麫將成
竹而筒皮未落輒有細蟲齧之隕籜後蟲齧處成赤跡
似綉畫可愛
棘竹一名芭竹節皆有刺數十莖為叢南夷種以為城
卒不可攻或自崩根出大如酒甕縱横相承狀如繰車
食之落人齒(作髮齒一)
筋竹南方以為矛筍未成時堪為弩絃
百葉竹一枝百葉有毒竹譜竹類有三十九
慈竹夏月經雨滴汁下地生蓐似鹿角色白食之已痢
也
異木大曆中成都百姓郭遠因樵獲瑞木一莖理成字
曰天下太平詔藏于秘閣
京西持國寺寺前有槐樹數株金監買一株令所使巧
工解之及入内廻工言木無他異金大嗟惋令膠之曰
此不堪矣但使爾知予工也乃别理解之每片一天王
塔戟成就焉
都官陳脩古員外言西川一縣不記名吏因換獄卒木
薪之天尊形像存焉
異樹婁約居常山据禪座有一野嫗手持一樹植之於
庭言此是蜻蜓樹歲久芬芳鬱茂有一鳥身赤尾長常
止息其上
異果贍披國有人牧牛千百餘頭有一牛離群忽失所
在至暮方歸形色鳴吼異常群牛異(長一曰)之明日遂獨
行主因隨之入一穴行五六里豁然明朗花木皆非人
間所有牛於一處食草草不可識有果作黃金色牧牛
人竊一將還為鬼所奪又一日復往取此果至穴鬼復
欲奪其人急吞之身遂暴長頭纔出身塞於穴數日化
為石矣
甘子天寶十年上謂宰臣曰近日於宫内種甘子數株
今秋結實一百五十顆與江南蜀道所進不異宰臣賀
表曰雨露所均混天區而齊被草木有性憑地氣而潛
通故得資江外之珍果為禁中之華實相傳玄宗幸蜀
年羅浮甘子不實嶺南有蟻大於秦中馬蟻結窠於甘
樹實時常循其上故甘皮薄而滑往往甘實在其窠中
冬深取之味數倍於常者
樟木江東人多取為船船有與蛟龍闘者
石榴一名丹若(丹茗一作)梁大同中東州後堂石榴皆生䨇
子南詔石榴子大皮薄如藤紙味絶於洛中石榴甜
者謂之天漿能已乳石毒
柿俗謂柿樹有七絶一夀二多隂三無鳥巢四無蟲五
霜葉可翫六嘉實七落葉肥大
漢帝杏濟南郡之東南有分流山山上多杏大如梨色
黃如橘土人謂之漢帝杏亦曰金杏
脂衣奈漢時紫柰大如升核紫花青硏之有汁如漆或
著衣不可浣也
仙人棗晉時太倉南有翟泉泉西有華林園園有仙人
棗長五寸核細如鍼
楷孔子墓上特多楷木
梔子諸花少六出者唯梔子花六出陶眞白言梔子翦
花六出刻房七道其花香甚相傳即西域薝蔔花也
仙桃出郴州蘇躭仙壇有人至心祈之輒落壇上或至
五六顆形似石塊赤黃色破之如有核三重研飲之愈
衆疾尤治邪氣
娑羅巴陵有寺僧房牀下忽生一木隨伐隨長外國僧
見曰此娑羅也元嘉初出一花如蓮天寳初安西道進
娑羅枝狀言臣所管四鎮有拔汗郍最為密近木有娑
羅樹特為竒絶不庇凡草不止惡禽聳幹無慚於松栝
成隂不愧於桃李近差官拔汗郍使令採得前件樹枝
二百莖如得託根長樂擢穎建章布葉垂隂隣月中之
丹桂連枝接影對天上之白榆
赤白檉出凉州大者為炭(入)以灰汁可以煑銅為銀
仙樹祁連山上有仙樹實行旅得之止饑渴一名四味
木其實如棗以竹刀剖則甘鐵刀剖則苦木刀剖則酸
蘆刀剖則辛
木五香根&KR0999;檀節沉香花雞舌葉藿膠薰陸
椒可以來水銀茱萸氣好上椒氣好下
構穀田久廢必生構葉有瓣曰楮無曰構(楮小曰構一作大曰)
黃楊木性難長世重黃楊以無火或曰以水試之沉則
無火取此木必以隂晦夜無一星則伐之為枕不裂
蒲萄俗言蒲萄蔓好引于西南庾信謂魏使尉瑾曰我
在鄴遂大得蒲萄竒有滋味陳昭(招一作)曰作何形狀徐
君房曰有類軟棗信曰君殊不體物何得不言似生荔
枝魏肇師曰魏武有言末夏涉秋尚有餘暑酒醉宿酲
掩露而食甘而不飴酸而不酢道之固以流沬稱竒况
親食之者瑾曰此物實出於大宛張騫所致有黃白黑
三種成熟之時子實逼側星編珠聚西域多釀以爲酒
每來歲貢在漢西京似亦不少杜陵田五十畆中有蒲
萄百樹今在京兆非直止禁林也信曰乃園種戶植接
蔭連架昭曰其味何如橘柚信曰津液竒勝芬芳減之
瑾曰金衣素褁見苞作貢向齒自消良應不及
貝丘之南有蒲萄谷谷中蒲萄可就其所食之或有取
歸者即失道世言王母蒲萄也天寳中沙門曇霄因遊
諸岳至此谷得蒲萄食之又見枯蔓堪為杖大如指五
尺餘持還本寺植之遂活長高數仞蔭地幅員十丈仰
觀若帷盖焉其房實磊落紫瑩如墜時人號為草龍珠
帳焉
凌霄花中露水損人目
松楨即鍾藤也葉大者晉安人以為盤
侯騷蔓生子如雞卵既甘且冷輕身消酒廣志言因王
之魂焉能事鬼既違國禁是亂人倫謀徵
媒氏之文無抑鄰人之告
得丁陳計請輕過移諸甲兵省司以
敗法不許丁云宥罪濟時行古之道
何故不可
軍興事亟則務益兵時泰教成固難敗法
丁志崇陳計識昧相時當兵戢之朝詎資
凶器在刑行之日寧利幸人是廢國章欲
崇軍實禍關黷武弊起惠姦宥罪未若慎
使往於寺設供并施袈裟至高宗顯慶五年於寺立碑
以紀聖德此樹梵名有二一曰賓撥梨(梨娑一曰)力义二曰
阿濕曷咃婆(娑一曰)力叉西域記謂之卑鉢羅以佛於其
下成道即以道為稱故號菩提婆(娑一曰)力义漢翻為樹
昔中天無憂王剪伐之令事大婆羅門積薪焚焉熾熖
中忽生兩樹無憂王因懺悔號灰菩提樹遂周以石垣
至賞設迦至(王一曰)復掘之至泉其根不絶坑火焚之溉
以甘蔗汁欲其燋爛後摩揭陁國滿冑王無憂之曾孫
也乃以千牛乳澆之信宿樹生故舊更增石垣高二丈
四尺玄裝至西域見樹出垣上二丈餘
貝多出摩伽陁國長六七丈經冬不凋此樹有三種一
者多羅娑(婆一曰)力义貝多二者多梨婆(娑一曰)力义貝多
三者部婆(娑一曰)力义多羅多梨(梨貝多一曰多)並書其葉部闍
一色取其皮書之貝多是梵語漢翻為葉貝多婆(娑一曰)
力义者漢言葉樹也西域經書用此三種皮葉若能保
護亦得五六百年嵩山記稱嵩高寺中有思惟樹即
貝多也釋氏有貝多樹下思惟經顧徽廣州記稱貝
多葉似枇杷並謬交趾近出貝多枝彈材中第一
龍腦香樹出婆利國婆利呼為固不婆律亦出波斯國
樹高八九丈大可六七圍葉圓而背白無花實其樹有
肥有瘦瘦者有婆律膏香一曰瘦者出龍腦香肥者出
婆律膏也在木心中斷其樹劈取之膏於樹端流出斫
樹作坎而承之入藥用别有法
安息香樹出波斯國波斯呼為辟邪樹長三丈皮色黃
黑葉有四角經寒不凋二月開花黃色花心微碧不結
實刻其樹皮其膠如飴名安息香六七月堅凝乃取之
燒之通神明辟衆惡
無石子出波斯國波斯呼為摩賊樹長六七丈圍八九
尺葉似桃葉而長三月開花白色花心微紅子圓如彈
丸初青熟乃黃白蟲食成孔者正熟皮無孔者入藥用
其樹一年生無石子一年生䟦屢子大如指長三寸上
有殼中仁如栗黃可噉
紫䤵樹出眞臘國眞臘國呼為勒佉亦出波斯國樹長
一丈枝條鬱茂葉似橘經冬而凋三月開花白色不結
子天大霧露及雨沾濡其樹枝條即出紫䤵波斯國使
烏海及沙利深所說並同眞臘國使折衝都尉沙門陁
沙尼拔陁言蟻運土於樹端作窠蟻壤得雨露凝結而
成紫䤵崑崙國者善波斯國者次之
阿魏出伽闍郍國即北天竺也伽闍郍呼為形虞亦出
波斯國波斯國呼為阿虞截樹長八九丈皮色青黃三
月生葉葉似鼠耳無花實斷其枝汁出如飴久乃堅凝
名阿魏拂林國僧彎所說同摩伽陁國僧提婆言取其
汁和米荳屑合成阿魏
婆郍娑樹出波斯國亦出拂林呼為阿䔒嚲樹長五六
丈皮色青綠葉極光淨冬夏不凋無花結實其實從樹
莖出大如冬瓜有殼褁之殼上有刺瓤至甘甜可食核
大如棗一實有數百枚核中仁如粟黃炒食之甚美
波斯棗出波斯國波斯國呼為窟莽樹長三四丈圍五
六尺葉似土藤不凋二月生花狀如蕉花有兩甲漸漸
開鏬中有十餘房子長二尺黃白色有核熟則紫黑狀
類乾棗味甘如餳可食
偏桃出波斯國波斯呼爲婆淡樹長五六丈圍四五尺
葉似桃而闊大三月開花白色花落結實狀如桃子而
形偏故謂之偏桃其肉苦澁不可噉核中仁甘甜西域
諸國並珍之
槃砮(碧一作)穡樹出波斯國亦出拂林國拂林呼爲群漢
樹長三丈圍四五尺葉似細榕經寒不凋花似橘白色
子綠大如酸棗其味甜膩可食西域人壓爲油以塗身
可去風痒
齊暾樹出波斯國亦出拂林國拂林呼爲齊&KR3647;(兮反音陽)樹
長二三丈皮青白花似柚極芳香子似楊桃五月熟西
域人壓為油以煑餅菓如中國之用巨勝也
胡椒出摩伽陁國呼為昧履支其苗蔓生極柔弱葉長
寸半有細條與葉齊條上結子兩兩相對其葉晨開暮
合合則褁其子於葉中形似漢椒至辛辣六月採今人
作胡盤肉食皆用之
白荳蔲出伽古羅國呼為多骨形似芭蕉葉似杜若長
八九尺冬夏不凋花淺黃色子作朵如蒲萄其子初出
微青熟則變白七月採
蓽撥出摩伽陁國呼為蓽撥梨拂林國呼為阿梨訶咃
苗長三四尺莖細如箸葉似蕺葉子似桑椹八月採
&KR3738;齊出波斯國拂林呼爲頇勃梨咃長一丈餘圍一尺
許皮色青薄而極光淨葉似阿魏每三葉生於條端無
花實西域人常八月伐之至臘月更抽新條極滋茂若
不剪除反枯死七月斷其枝有黃汁其狀如蜜微有香
氣入藥療病
波斯皂莢出波斯國呼為忽野簷默拂林呼為阿梨去
伐樹長三四丈圍四五尺葉似构緣而短小經寒不凋
不花而實其莢長二尺中有隔隔内各有一子大如指
頭赤色至堅硬中黑如墨甜如飴可噉亦入藥用
沒樹出波斯國拂林呼為阿縒長一丈許皮青白色葉
似槐葉而長花似橘花而大子黑色大如山茱萸其味
酸甜可食
阿勃參出拂林國長一丈餘皮青白色葉細兩兩相對
花似蔓菁正黃子似胡椒赤色斫其枝汁如油以塗疥
癬無不瘥者其油極貴價重於金
捺祗出拂林國苗長三四尺根大如鴨卵葉似蒜葉中
心抽條甚長莖端有花六出紅白色花心黃赤不結子
其草冬生夏死與蕎(薺一作)麥相類取其花壓以為油塗
身除風氣拂林國王及國内貴人皆用之
野悉蜜出拂林國亦出波斯國苖長七八尺葉似梅葉
四時敷榮其花五出白色不結子花若開時遍野皆香
與嶺南詹糖相類西域人常採其花壓以為油甚香滑
底檷實阿驛波斯國呼為阿驛拂林呼為底珍(稱&KR0320;作)樹
長四五丈枝葉繁茂葉有五出似椑麻無花而實實赤
色類椑子味似乾柿而一月(年一作)一熟
