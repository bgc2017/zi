唐段少卿酉陽雜爼前集卷之七
唐太常少卿臨淄柯古段成式撰
明四川道監察御史内鄉李雲鵠校
酒食
魏賈&KR2010;家累千金博學善著作有蒼頭善别水常令乘
小艇於黃河中以瓠匏接河源水一日不過七八升經
宿器中色赤如絳以釀酒名崑崙觴酒之芳味世中所
絶曾以三十斛上魏莊帝
歴城北有使君林魏正始中鄭公慤(慤一作)三伏之際每
率賓僚避暑於此取大蓮葉置硯格上盛酒三升以簮
剌葉令與柄通屈莖上輪茵如象鼻傳噏之名爲碧筩
杯以下斆之言酒味雜蓮氣香冷勝於水
青田核莫知其樹實之形核大如六升瓠注水其中俄
傾水成酒一名青田壺亦曰青田酒蜀後主有桃核兩
扇每扇着仁處約盛水五升良久水成酒味醉人更互
貯水以供其宴即不知得自何處
武溪夷田強遣長子魯居上城次子玉居中城小子倉
居下城三壘相次(望一作)以拒王莽光武二十四年遣武
威將軍劉尚征之尚未至倉獲白鼈爲臛舉烽請兩兄
兄至無事及尚軍來倉舉火魯等以爲不實倉遂戰而
死
梁劉孝儀食鯖鮓曰五侯九伯令盡征之魏使崔劼李
騫在坐劼曰中丞之任未應已得分陜騫曰若然中丞
四履當至穆陵(陸陵一作穆)孝儀曰鄴中鹿尾乃酒殽之最劼
曰生魚熊掌孟子所稱雞跖猩脣吕氏所尚鹿尾乃有
竒味竟不載書藉每用爲怪孝儀曰實自如此或是古
今好尚不同梁賀季白青州蟹黃乃爲鄭氏所記此物
不書未解所以騫曰鄭亦稱益州鹿尾但未是珍味
何㣧侈於味食必方丈後稍欲去其甚者猶食白魚䱉
腊糖蟹使門人議之學士鍾𡵻(岏一作)議曰䱉之就品驟
於屈伸而蟹之將糖躁擾彌甚仁人用意深懷如怛至
於車熬母蠣眉目内闕慙渾沌之竒脣吻外緘非金人
之愼不榮不悴曾草木之不若無馨無臭與瓦礫而何
異故宜長充庖厨永爲口實
後梁韋琳京兆人南遷于襄陽天保中爲舍人涉獵有
才藻善劇談常爲䱉表以譏刺時人其詞曰臣䱉言伏
見除書以臣爲粽(糝一作)熬將軍油䒱校尉臛州剌史脯
腊如故肅承將命含灰屏息憑籠臨鼎載兢載惕臣美
愧夏鱣味慙冬鯉常懷鮐腹之誚每懼鼈巖之譏是以
嗽流湖底枕石泥中不意高賞殊私曲蒙鈎拔遂得超
升綺席忝預玉盤遠厠玳筵猥頒象筯澤覃紫䐟(腴一作)
恩加黃腹方當鳴薑動椒紆蘇佩欓輕瓢纔動則樞盤
如烟濃汁暫停則蘭殽成列宛轉綠韲之中逍遥朱唇
之内銜恩噬澤九殞弗辭不任屏營之誠謹到銅鎗門
奉表以聞詔荅曰省表具知卿池沼搢紳陂池俊乂穿
蒲入荇肥滑有聞允堪茲選無勞謝也
伊尹干湯言天子可具三群之蟲謂水居者腥肉玃者
臊草食者羶也
五味三材九沸九變三臡七𦵔具酸
楚酪芍藥之醬秋黃之蘇楚苖山膚太(大一作)
苦挫槽
甘而不噮酸而不嚛鹹而不減辛而不䊮淡而不薄肥
而不腴
猩脣獲炙觾翠搊腴縻腱
述蕩之掔旄象之約桂蠧石鰒河隈之蘇
鞏洛之鱒洞庭之鮒灌水之鯉(鰩一作)珠翠之珍
萊黃之鮐臑鼈炮羔臇鳬蠙臛
御宿青祭(粲一作)瓜州紅菱冀野之梁
芳菰精稗會稽之菰不周之稻
玄山之禾楊山之穄南海之秬壽木之華
玄木之葉夢澤之芹具區之菁楊檏之薑
招搖之桂越酪之菌長澤之卵三危之露
崑崙之井黃頷臛醒酒鯖䬾餬餦餭
粔籹寒具小螄熟蜆
炙ခ▫子蟹▫葫精
細烏賊細飄(魚鰾一作)梨&KR4199;鱟醬
乾栗曲阿酒麻酒搌酒
新鰌子石耳蒲葉崧西捭
竹根粟菰首鰡子ခ熊蒸
麻胡麥藏荔支綠施笋紫ဂ
千里蓴鱠曰萬丈蟁(蟲一作)足紅綷精細曰萬
鑿百鍊蠅首如ဃ張掖九蒸豉一丈三節蔗
一歲二花梨行米丈松缹鰌
蚶醬蘇膏糖頽䗯子新烏င
စ釀法樂浪酒法二月二日法酒醬釀法
綠&KR3896;法猪骸羹白羔麻羔
鴿臛隔冐法肚銅法大㹮炙
蜀檮炙路時腊棋腊攫天腊
細麵法飛麫法薄演法籠上牢丸
湯中牢丸櫻桃䭔蝎餅阿韓特餅
凡當餅兜猪肉懸熟杏炙
鼃炙脂血大扁餳馬鞍餳
黃醜白醜白龍舍黃龍舍
荆餳竿炙羌煑(炙一作)䟽餅
䬾餬餅餅謂之托或謂之餦餛飴謂之ဆ(▫一作)
飽&KR2449;謂之ဈ(䬼一作)餥飵ဉ(皆從魚▫本二字)茹嘰食也
膜(餤一作)膎&KR4108;脹膰肉也䐼䐞膜也臇ခ(膭一作)䐣臛
也格糈粰梳饊也䭞(饆一作)䭣&KR3000;ဂ䬧餌也醦醶
䣳䤕醋也酪胾醇漿也䴛ဃင&KR3380;鹽也䤉&KR1997;䤅
&KR3964;&KR1753;醬也
折粟米法取簡勝粟一石加粟奴五斗舂之粟奴能
令馨香乳煑羊胯利法㯽榔詹闊一寸長一寸半
胡飯皮鯉鮒鮓法次第以竹枝賫頭置日中書復
爲記
賫字五色餅法刻木蓮花藉禽獸形按成之合中累
積五色堅作道名爲鬪釘色作一合者皆糖蜜副起
粄法湯胘法沙碁法甘口法
蔓菁藾菹法飽霜柄者合眼掘取作樗蒲形
蒸餅法用大例麫一升練猪膏三合梨漤法䐿
肉法&KR3000;肉法[卄瀹]鮎法治犢頭去月骨舌本近喉
有骨如月木耳鱠漢瓜菹切用骨刀豆牙菹
肺餅法覆肝法起起肝如起魚葙𦵔族並乙去
法(升一作)
又鱠法鯉一尺鯽八寸去排泥之羽鯽員天肉腮後鬐
前用腹腴拭刀亦用魚腦皆能令鱠縷不着刀
魚肉凍&KR1648;法渌肉酸&KR1648;用鯽魚白鯉魴鯸鱖ခ煑驢馬
肉用助底欝驢肉驢作鱸貯反炙肉&KR3311;魚第一白其
次已前日味
今衣冠家名食有蕭家餛飩漉去湯肥可以㵸茗庾家
椶子白瑩如玉韓約能作櫻桃饆饠其色不變又能造
冷胡突鱠醴魚臆連蒸詐草草(草草作麞麞一本無蒸字)皮索餅將
軍曲良翰能爲驢[騣-凶+(鬯-匕)]駝峯炙
貞元中有一將軍家出飯食每說物無不堪喫唯在火
候善均五味嘗取敗障泥胡禄(鹿一作)修理食之其味極
佳
道流陳景思說勑使齊日昇養櫻桃至五月中皮皺如
鴻柿不落其味數倍人不測其法
醫
盧城之東有扁鵲冡云魏時鍼藥之士以巵腊禱之所
謂盧醫也
魏時有句驪客善用鍼取寸髮斬爲十餘段以針貫取
之言髮中虚也其妙如此
王玄榮俘中天竺王阿羅郍順以詣闕兼得術士郍羅
邇(娑字一有)婆言壽二百歲太宗奇之館於金飈門内造延
年藥令兵部尚書崔敦禮監主之言婆羅門國有藥名
畔茶佉水出大山中石臼内有七種色或熱或冷能消
草木金鐵人手入則消爛若欲取水以駱駞髑髏沉於
石臼取水轉注瓠蘆中每有此水則有石柱似人形守
之若彼山人傳道此水者則死又有藥名咀頼羅在高
山石崖下山腹中有石孔孔前有樹狀如桑樹孔中有
大毒蛇守之取以大方箭枝葉葉下便有烏鳥銜之飛
去則衆箭射烏而取其葉也後死於長安
荆人道士王彥伯天性善醫尤别脉斷人生死壽夭百
不差一裴胄尚書子忽暴中病衆醫拱手或說彥伯遽
迎使視脉之良久曰都無疾乃煑散數味入口而愈裴
問其狀彥伯曰中無腮鯉魚毒也其子因鱠得病裴初
不信乃鱠鯉魚無腮者令左右食之其候悉同始大驚
異焉
柳芳爲郎中子登疾重時名醫張方福初除泗州與芳
故舊芳賀之且言子病唯恃故人一顧也張詰旦候芳
芳遽引視登遥見登頂曰有此頂骨何憂也因按脉五
息復曰不錯壽且逾八十乃留方數十字謂登曰不服
此亦得登後爲庶子年至九十而卒
唐叚少卿酉陽雜爼續集卷之七
唐太常少卿臨淄柯古叚成式撰
明四川道監察御史内鄉李雲鵠校
金剛經鳩異
貞元十七年先君自荆入蜀應韋南康辟命洎韋之暮
年為賊闢讒構遂攝尉靈池縣韋尋薨賊闢知留後先
君舊與闢不合聞之連夜離縣至城東門闢尋有帖不
令諸縣官離縣其夕隂風及返出郭二里見火兩炬夾
道百步為導初意縣吏迎候且怪其不前高下遠近不
差欲及縣郭方滅及問縣吏尚未知府帖也時先君念
金剛經已五六年數無虚日信乎至誠必感有感必應
向之導火乃經所著迹也後闢逆節漸露詔以袁公滋
爲節度使成式再從叔少從軍知左營事懼及禍與監
軍定計以蠟丸帛書通謀於袁事旋發悉為魚肉賊謂
先君知其謀於一時先君念經夜久不覺困寐門戸悉
閉忽覺聞開戸而入言不畏者再三若物投案嚗然有
聲驚起之際言猶在耳顧視左右吏僕皆睡俾燭樺四
索初無所見向之關扄已開闢矣先君受持此經十餘
萬遍徵應事孔著成式近觀晉宋已來時人咸著傳記
彰明其事又先命受持講解有唐已來金剛經靈驗記
三卷成式當奉先命受持講解太和二年於楊州僧栖
簡處聽平消御注一遍六年於荆州僧靖奢處聽大雲
䟽一遍開成元年於上都懷楚法師處聽青龍䟽一遍
復日念書寫猶希傳照罔極盡形流通摭拾遺逸以備
闕佛事號金剛經鳩異(作燬懽燭樺一)
張鎰相公先君齊丘酷信釋氏每旦更新衣執經於像
前念金剛經十五遍積數十年不懈永泰初為朔方節
度使衙内有小將負罪懼事露乃扇動軍人數百定謀
反叛齊丘因衙退於小廳閑行忽有兵數十露刃走入
齊丘左右唯奴僕遽奔宅門過小廳數步迴顧又無人
疑是鬼物將及門其妻女奴婢復呌呼出門云有兩甲
士身出廳屋上時衙隊軍徤聞變持兵亂入至小廳前
見十餘人仡然庭中垂手張口投兵於地衆遂擒縛五
六人瘖不能言餘者具首云欲上廳忽見二甲士長數
丈嗔目叱之初如中惡齊丘聞之因斷酒肉張鳳翔即
予門吏盧邁親姨夫邁語予云
劉逸淮在汴時韓弘為右廂虞候王某為左廂虞候與
弘相善或謂二人取軍情將不利於劉劉大怒俱召詰
之弘即劉之甥因控地碎首大言劉意稍解王某年老
股戰不能自辯劉叱令拉坐杖三十時新造赤棒頭徑
數寸固以筋漆拉之不仆數五六當死矣韓意其必死
及昏造其家怪無哭聲又謂其懼不敢哭訪其門卒即
云大使無恙弘素與熟遂至卧内問之王云我讀金剛
經四十年矣今方得力言初被坐時見巨手如簸箕翕
然遮背因袒示韓都無撻痕韓舊不好釋氏由此始與
僧往來日自寫十紙乃積計數百軸矣後在中書盛暑
有諫官因事謁見韓方洽汗寫經怪問之韓乃具道王
某事予職在集仙常侍柳公為予說
梁崇義在襄州未阻兵時有小將孫咸暴卒信宿却蘇
夢至一處如王者所居儀衞甚嚴有吏引與一僧對事
僧法號懷秀亡已經年在生極犯戒及入冥無善可錄
乃紿云我常囑孫咸寫法華經故咸被追對咸初不省
僧故執之經時不決忽見沙門曰地藏尊者語云弟子
若招承亦自獲祐咸乃依言因得無事又說對勘時見
一戎王衞者數百自外來冥王降階齊級升殿坐未久
乃大風捲去又見一人被拷覆罪福此人常持金剛經
又好食肉左邊有經數千軸右邊積肉成山以肉多將
入重論俄經堆中有火一星飛向肉山頃刻銷盡此人
遂履空而去咸問地藏向來外國王風吹何處地藏云
彼王當入無間向來風即業風也因引咸看地獄及門
烟熖扇赫聲若風雷懼不敢視臨回鑊湯跳沫滴落左
股痛入心髓地藏乃令一吏送歸不許漏洩冥事及迴
如夢妻兒環泣已一日矣遂破家寫經因請出家夢中
所滴處成瘡終身不差
貞元中荆州天崇寺僧智燈常持金剛經遇疾死弟子
啓手足猶熱不即入木經七日却活云初見冥中若王
者以念經故合掌降階因問訊言更容上人十年在世
勉出生死又問人間衆僧中後食薏苡仁及藥食此大
違本教燈報云律中有開遮條如何云此後人加之非
佛意也今荆州僧衆中後無飲藥者
公安潺陵林百姓王從貴妺未嫁常持金剛經貞元中
忽暴疾卒埋已三日其家復墓聞塜中呻吟遂發視之
果有氣輿歸數日能言云初至冥間冥吏以持經功德
放還王從貴能治木常於公安靈化寺起造其寺禪師
曙中常見從貴說
韋南康鎮蜀時有左營伍伯於西山行營與同火卒學
念金剛經性頑初一日纔得題目其夜堡外拾薪為蕃
騎縳去行百餘里乃止天未明遂踣之於地以髮繫撅
覆以駞毯(罽一作)寢其上此人惟念經題忽見金一鋌放
光止於前試舉首動身所縳悉脱遂潜起逐金鋌走計
行未得十餘里遲明不覺已至家家在府東市妻兒初
疑其鬼具陳來由到家五六日行營將方申其逃初韋
不信以逃日與至家日不差始免之
元和初漢州孔目典陳昭因患見一人著黃衣至牀前
云趙判官喚爾昭問所因云至自冥間劉闢與竇懸對
事要君為證昭即留坐逡巡又有一人手持一物如毬
胞前吏怪其遲荅之曰緣此候屠行開因笑謂昭曰君
勿懼取生人氣須得猪胞君可面東側卧昭依其言不
覺已隨二吏行路甚平可十餘里至一城大如府城甲
士守門焉及入見一人怒容可駭即趙判官也語云劉
闢收東川竇懸捕牛四十七頭送梓州稱准闢判殺闢
又云先無牒君為孔目典合知是實未及對隔壁聞竇
懸呼陳昭好在及問兄弟妻子存亡昭即欲參見冥吏
云竇使君形容極惡不欲相見昭乃具說殺牛實奉劉
尚書委曲非牒也紙是麻面見在漢州某司房架即令吏
領昭至漢州取之門館扄鎻乃於節竅中出入委曲至
闢乃無言趙語昭爾自有一過知否竇懸所殺牛爾取
一牛頭昭未及對趙曰此不同人間不可抵假須臾見
一卒挈牛頭而至昭即恐懼求救趙令撿格合決一百
考五十日因謂昭曰爾有何功德昭即自陳設若千人
齋畫某像趙云此來生緣爾昭又言曾於表兄家轉金
剛經趙曰可合掌請昭依言有頃見黃幞箱經自天而
下住昭前昭取視即表兄所借本也有燒處尚在又令
合掌其經即滅趙曰此足以免便放迴復令昭往一司
曰生禄檢其修短吏報云昭本名釗是金傍刀至某年
改為昭更得十八年昭聞惆悵趙笑曰十八年大得作
樂事何不悦乎乃令吏送昭至半道見一馬當路吏云
此爾本屬可乘此即騎乃活死已一日半矣
荆州法性寺僧惟恭三十餘年念金剛經日五十遍不
拘僧儀好酒多是非為衆僧所惡後遇疾且死同寺有
僧靈巋其迹類惟恭爲一寺二害因他故出去寺一里
逢五六人年少甚都衣服鮮潔各執樂器如龜茲部問
靈巋惟恭上人何在靈巋即語其處疑其寺中有供也
及晚迴入寺聞鍾聲惟恭已死因說向來所見其日合
寺聞絲竹聲竟無樂人入寺當時名僧云惟恭盖承經
之力生不動國(罔一作)亦以其跡勉靈巋也靈巋感悟折
節緇門
董進朝元和中入軍初在軍時宿直城東樓上一夕月
明忽見四人著黃從東來聚立城下說已姓名狀若追
捕因相語曰董進朝常持金剛經以一分功德祝庇冥
司我輩久蒙其惠如何殺之須枉命相代若此人他去
我等無所頼矣其一人云董進朝對門有一人同姓同
年夀限相埒可以代矣因忽不見進朝驚異之及明已
聞對門復魂聲問其故死者父母云子昨宵暴卒進朝
感泣說之因為殯葬供養其父母焉後出家法號慧通
住興元唐安寺
元和中嚴司空綬在江陵時涔陽鎮將王沔常持金剛
經因使歸州勘事迴至咤灘船破五人同溺沔初入水
若有人授竹一竿隨波出没至下牢鎮着岸不死視手
中物乃授持金剛經也咤灘至下牢三百餘里
長慶初荆州公安僧會宗姓蔡常中蠱得病骨立乃發
願念金剛經以待盡至五十遍晝夢有人令開口喉中
引出髮十餘莖夜又夢吐大螾長一肘餘因此遂愈荆
山僧行堅見其事
江陵開元寺般若院僧法正日持金剛經三七遍長慶
初得病卒至冥司見若王者問師生平作何功德荅曰
常念金剛經乃揖上殿令登綉坐念經七遍侍衞悉合
掌階下拷掠論對皆停息而聽念畢後遣一吏引還王
下階送云上人更得三十年在人間勿廢讀誦因隨吏
行數十里至一大坑吏因臨坑自後推之若隕空焉死
已七日唯面不冷法正今尚在年八十餘荆州僧常靖
親見其事
石首縣有沙彌道蔭常持念金剛經寶歴初(長慶一云)因他
出夜歸中路忽遇虎吼擲而前沙彌知不免乃閉目而
坐但默念經心期救護虎遂伏草守之及曙村人來往
虎乃去視其蹲處涎流於地
元和三年賊李同捷阻兵滄景帝命劉祐統齊德軍討
之初圍德州城城堅不拔翌日又攻之自卯至未十傷
八九竟不能拔時有齊州衙内八將官徤兒王忠幹慱
野人常念金剛經積二十餘年日數不闕其日忠幹上
飛梯將及堞身中箭如蝟為櫑木擊落同火卒曳出羊
馬城外置之水濠裏岸祐以暮夜命抽軍其時城下矢
落如雨同火人忩忙忘取忠幹屍忠幹既死夢至荒野
遇大河欲渡無因仰天大哭忽聞人語聲忠幹見一人
長丈餘疑其神人因求指營路其人云爾莫怕我令爾
得渡此河忠幹拜之頭低未舉神人把腰擲之空中久
方着地忽如夢覺聞賊城上交二更初不記過水亦不
知瘡擡手捫面血塗眉睫方知傷損乃舉身強行百餘
步却倒復見向人持刀叱曰起起忠幹驚懼遂走一里
餘坐歇方聞本軍喝號聲遂及本營訪同火卒方知身
死在水濠裏即夢中所過河也忠幹見在齊德軍
何軫鬻販為業妻劉氏少斷酒肉常持金剛經先焚香
像前願年止四十五臨終心不亂先知死日至太和四
年冬四十五矣悉捨資裝供僧欲入歲假遍别親故何
軫以為病魅不信至歲除日請僧受八關沐浴易衣獨
處一室趺坐高聲念經及辦色悄然兒女排室入看之
已卒頂熱灼手軫以僧禮葬塔在荆州北郭
蜀左營卒王殷常讀金剛經不茹葷飲酒為賞設庫子
前後為人誤累合死者數四皆非意得免至太和四年
郭釗司空鎮蜀郭性嚴急小不如意皆死王殷因呈錦
纈郭嫌其惡弱令袒背將斃之郭有番狗隨郭卧起非
使宅人逢之輙噬忽吠數聲立抱王殷背駈逐不去郭
異之怒遂解
郭司空離蜀之年有百姓趙安常念金剛經因行野外
見衣一襆遺墓側安以無主遂持還至家言於妻子隣
人即告官趙盜物捕送縣賊曹怒其不承認以大關挾
脛折三段後令杖脊杖下輙折吏意其有他術問之唯
念金剛經及申郭郭亦異之判放及歸其妻云某日聞
君經函中震裂數聲懼不敢發安乃馳視之帶斷軸折
紙盡破裂安今見在
太和五年漢州什邡縣百姓王翰常在市日逐小利忽
暴卒經三日却活云冥中有十六人同被追十五人散
配他處翰獨至一司見一青衫少年稱是已姪為冥官
廳子遂引見推典又云是已兄貌皆不相類其兄語云
有冤牛一頭訴爾燒畬枉燒殺之爾又曾賣竹與殺狗
人作箜篌殺狗兩頭狗亦訴爾爾今名未係死籍猶可
以免為作何功德翰欲為設齋及寫法華經金光明經
皆曰不可乃請曰持金剛經日七遍與之其兄喜曰足
矣及活遂捨業出家今在什邡縣
太和七年冬給事中李公石為太原行軍司馬孔目官
高涉因宿使院至鼕鼕鼓起時詣隣房忽遇一人長六
尺餘呼曰行軍喚爾涉遂行行稍遲其人自後拓之不
覺向北約行數十里至野外漸入一谷底後上一山至
頂四望邑屋盡眼下至一曹司所追者呼云追高涉到
其中人多衣朱綠當案者似崔行信郎中判云付司對
復引出至一處數百人露坐與猪羊雜處領至一人前
乃涉妹婿杜則也逆謂涉曰君初得書手時作新人局
遣某買羊四口記得否今被相債備嘗苦毒涉遽云爾
時秪使市肉非羊也則遂無言因見羊人立齧則逡巡
被領他去倏忽又見一處露架方梁梁上釘大鐵環有
數百人皆持刀以䋲繫人頭牽入環中刳剔之涉懼走
出但念金剛經倏忽逢舊相識楊演云李尚書時杖殺
賊李英道為劫賊事已於諸處受生三十年今却訴前
事君常記得無涉辭以年幼不省又遇舊典叚怡先與
涉為義兄弟逢涉云先念金剛經莫廢忘否向來所見
未是極苦處勉樹善業今得還乃經之力因送至家如
夢死已經宿向所拓處數日青腫
永泰初豐州𤇺子暮出為党項縳入西蕃易馬蕃將令
穴肩骨貫以皮索以馬數百蹄配之經半歲馬息一倍
蕃將賞以羊革數百因轉近牙帳贊普子愛其了事遂
令執纛左右有剰肉餘酪與之又居半年因與酪肉悲
泣不食贊普問之云有老母頻夜夢見贊普頗仁聞之
悵然夜召帳中語云蕃法嚴無放還例我與爾馬有力
者兩疋於某道縱爾歸無言我也烽子得馬極騁俱乏
死遂晝潜夜走數日後爲刺傷足倒磧中忽有風吹物
窸窣過其前因攬之褁足有頃不復痛試起步走如故經
信宿方及豐州界歸家母尚存悲喜曰自失爾我唯念
金剛經寢食不廢以祈見爾今果其誓因取經拜之縫
斷亡數幅不知其由子因道磧中傷足事母令觧足視
之所褁瘡物乃數幅經也其瘡亦愈
大曆中太原偷馬賊誣一王孝廉同情拷掠旬日苦極
強首推吏疑其冤未即具獄其人惟念金剛經其聲哀
切晝夜不息忽一日有竹兩節墜獄中轉至於前他囚
爭取之獄卒意藏刃破視内有字兩行云法尚應捨何
況非法書蹟甚工賊首悲悔具承以匿(舊一曰)嫌誣之
