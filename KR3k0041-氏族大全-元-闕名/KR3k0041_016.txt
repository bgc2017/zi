氏族大全卷十六
三十六養
蔣(商音氏焉)(樂安凡周公第三子伯齡封蔣子孫因南𫝊言蒋郢茅周公之胤是也國在汝)
父子剖符
蔣滿漢宣帝朝為上黨令子萬為北地都尉同詔徵見
帝曰父子宜同日剖符即下詔以滿為淮南相萬為弘
農守
竹下三徑
蔣詡嘗於舍前竹下開三徑惟故人求仲羊仲從之游
為兖州刺史及王莽居攝以病免歸田里
蔣侯
蔣子文漢末為秣陵尉逐盜鍾山傷額而死常自謂骨
貴死當為神及吳大帝都建業子文常乘白馬執白羽
扇而出遂立廟鍾山封蔣侯嘗助楊大眼走魏軍凱
旋廟中人馬跡皆有泥濕南唐追諡莊武帝宋景
祐中賜額惠烈廟曾極詩云白馬千年繫廟門爐煙
浮動衮龍昏闔棺謾說榮枯定貴骨猶能履至尊
兼資文武
蔣濟字子通仕魏為中郎將兼資文武志節慷慨常有
超越江湖吞吳會之志封關内侯
社稷器
蔣琬字公琰弱冠知名蜀先主以為廣都長衆事不理
孔明曰蔣琬社稷之器非百里之才孔明每言公琰
託志忠雅當與吾共贊王業者也為尚書令
釋私怨
蔣欽吳人從孫策東渡平定三郡遷盪寇將軍徐盛
有嫌於欽欽每稱其善曰今天下未寧豈可挾私怨以
蔽賢乎盛既報德論者美焉
兄弟才吏
蔣沇舉孝廉與兄演溶弟清俱為才吏唐乾元中歴
咸陽高陵陸渾盩屋四縣令美政流行郭子儀軍出其
縣敕麾下曰蔣沇賢令毋撓其清也官至御史中丞遷
大理卿父欽緒為太常博士
父子學士
蔣乂字德源幼從外祖吳兢學博覽強記有史才唐
貞元中為起居舍人帝嘗登凌烟閣視左壁頽剥字多
漫缺召乂問之對曰此聖歷中侍臣圖贊口誦不失一
字會詔問神策軍建置本末乂條對甚詳宰相高郢鄭
珣瑜嘆曰集賢有人哉明日詔兼判集賢院事時乂之
父明在集賢院父子為學士儒者榮之長子伸次
子偕幼子孫
三起三留
蔣伸字太直宣宗雅愛之每見必咨天下得失三起三
留曰他日不得獨對卿矣遂拜相
良筆
蔣偕史館三世踵修國史世稱良筆咸云蔣氏日歷
焉
暖谷
道州有暖谷在寒亭之傍宋治平中邑大夫蔣琪名之
蔣之竒作記云盛寒入此谷中其氣温然挾纊熾炭不
啻也
胷吞雲夢
蔣之竒字穎叔宋仁宗朝舉賢良方正科試六論除監
察御史治平初遷殿中侍御史崇寧初為翰林學士同
知樞密院事山谷别之竒詩云金城千里要人豪理
君亂絲須孟勞文星合在天東壁清都紫微碎雲璈荆
溪居士傲軒冕胷吞雲夢如秋毫三品衣魚人仰首不
見金牛可下刀子階孫及祖興祖
蔣重珍宋嘉定中狀元有辭藻一篇丹陛對之句
女德
嗜酒能文
蔣氏者湖州參軍陸蒙妻也嗜酒善屬文姊妹勸之節
飲荅曰平生偏好飲勞爾勸吾餐但得樽中酒時光度不難
養(羽音山陽)
穿揚號猿
養由基楚大夫善射去柳葉百步而射之百發百中晉
楚交兵戰於鄢陵由基蹲甲而射之徹七札焉楚國有
猿王使射之由基始調弓猿擁木而號
彊
彊華奉赤伏符獻之光武羣臣奏以為漢受命之符光
武乃即帝位
壤
壤駟赤字子徒孔門七十二賢人封上邽侯
党(商音虎馮翊夏廣韻作党無此党字為秦有將軍官党耐自云后氏之後唐有党芬房琯孔目)
金帳羊羔
党進驍勇絶人不識文字每戰躬擐甲胄鬚髯皆傑豎
目光如電視之若神辛仲甫使契丹契丹立問曰聞
中朝有党進者驍將也如此者有幾人對曰鷹犬之材
耳何可勝數陶榖得進家姬一日取雪水烹茶問曰
党家有此風味否姬曰彼粗人安識此景但能於銷金
帳淺斟低唱飲羊羔兒酒耳宋興國二年為鎮南節
度使
廣(宫音廣丹陽之風俗通云成子後)
蕩楚有蕩虺蕩澤為司馬
賞姓纂云吳中八族有賞姓晉有賞慶
掌晉有掌固宋有掌禹錫
黨(商音子馮翊三魯有黨叔襄二十九年公享范獻射者耦鄫鼓父與黨叔為一耦)
三十八梗
耿(宫音耿高陽焉晉大夫趙夙滅因封以國為氏)
常平倉
耿夀昌漢宣帝時為大司農中丞奏設常平倉增價而
糴减價而糶以利農百姓便之賜爵關内侯
北道主人
耿弇字伯昭光武指之曰是我北道主人也後平齊
帝曰將軍前在南陽建此大策常以為落落難合乃知
有志者事竟成也封好畤侯父况病弇兄弟六人衣青
紫侍醫藥時人榮之
將帥之略
耿秉字伯初腰帶八圍能說司馬兵法尤好將帥之略
漢永元初與竇憲征北單于登燕然山刻石勒功封
美陽侯弟䕫與任尚圍北單于於金微山出塞五千
餘里而還封粟邑侯父國為大司馬伯父弇
從弟恭
拜井出泉
耿恭字伯宗慷慨多大略有將帥才永平中為戊巳校
尉攻匈奴引兵據䟽勤城匈奴擁塞絶澗水恭於城中
穿井十五丈不得水乃整衣向井再拜有頃水泉奔出
揚水以示虜虜以為神明遂去後又益兵圍之恭食盡
窮困煮弩鎧食其筋革與士卒同死生皆無二心救至
得還形容枯槁鄭衆上疏曰耿恭以單兵守孤城鑿山
為井煮弩為粮卒全忠勇其節義古未有也拜騎都
尉
攀龍附鳳
耿純字伯山初謁光武於邯鄲屢立大功建武元年諸
將議上尊號純進言士大夫從大王於矢石之間固望
攀龍鱗附鳳翼以成其志耳
武猛
耿豪字令貴周文嘆曰令貴武猛所向無前芒山之戰
右手拔刀左手把鞘
耿湋與錢起等能詩齊名號大歷十子
耿望宋咸平中知襄州遷京西轉運使與朱台符並兼
制置營田事導渠溉民田二千頃
胷中耿耿
冷(徵音冷京兆冷古伶倫氏之後音訛為漢書曹冷褒皆音零)
春秋之學
冷豐漢宣時為淄川太守尚公羊春秋之學馬宫從
之
守生養氣
冷夀光行容成公御婦人法取精於玄牝其要谷神不
死守生養氣者也謂握固不泄還精補腦可以長生(後漢)
(方枝傳)
大歷才子
冷朝陽有詩名唐憲宗嘗問朝臣曰比聞一士人能作
詩姓字甚僻大臣以朝陽對上曰非也歷詩評云朝陽
在大歷才子中為最下
冷卿
冷庭叟仕宋為光禄卿山谷詩序云庭堅於庭叟有十
八年之舊故山谷有詩云往時盡醉冷卿酒又云冷卿
智多髮蒼蒼牛刀發硎司一邦庭叟有野居宋茂卿
以詩詠之山谷詩云冷卿小塢頗藏春庭叟有侍兒
因早朝逸去山谷詩云初無狗盜偷籬落底事蛾眉失
鎻關每為朝天三十里時時驚枕夢催班
冷光世宋人淳熙中為監察御史
灰冷齒冷吳江冷官冷
幸(宫音門鴈)
道術
幸靈建昌人有神術療病立愈禁邪怪即止樊長賓
為建昌令作官船船成當下吏以二百人引一艘不能
動靈自請牽之止用百人而船去如飛咸稱其神廟在
洪城
編貝貫珠
幸南容唐貞元中穆寂榜登進士第試平權衡賦與柳
子厚同年子厚有送歸聯句序云比詞聯韻竒藻遞發
爛若編貝粲若貫珠孫潭德行孚於鄉歿為龍王
詩免税丁
幸元龍字震甫號松垣先生有氣節官至通判以詩援
任濤例求免税丁太守判云松垣筆力破滄溟欲援任
濤免税丁一段風流好公案錦江重寫入圖經
景(宫音豪京兆關楚公族芉姓之後漢初徙山東傑於中今好畤華陽諸景是也)
衣錦還鄉
景丹字孫卿櫟陽人王莽時舉四科丹中言語科後
歸光武從突騎破王郎以功拜驃騎大將軍封櫟陽侯帝
謂曰富貴不歸故鄉如衣繡夜行故以封卿耳圖形
雲臺
戒石碑
景煥有野人閒語一書宋乾德三年立郡國戒石碑四
句云爾俸爾禄民膏民脂下民易虐上天難欺即其書
中語也
禮閣
景融仕宋拜太常博士胡宿行其制云典蕞儀於禮閣
景差楚人作續騷大招一篇朱文公云語平淡醇古
景鸞字漢伯東漢人作詩解易說著述五千餘萬言
景廷五代時人善射嘗教其子射曰射不入鐵不如
不發子延廣仕石晉為都指揮使横挑強胡敗死
殺風景陶弘景瀟湘八景
丙(商音功平陽有齊大夫丙歜之後漢臣表高苑侯丙倩)
頫拾卭取
丙氏魯人以鐵冶起富至鉅萬頫(音府)有拾卬(音仰)有取鄒
魯以其故多去文學而趍利
知大體
丙吉字少卿漢地節初宣帝以其有舊恩封博陽侯臨
封而病上憂其不起將加紼而封之夏侯勝曰此未死
也有隂德者必享其樂以及子孫果愈代魏相為相
尚寬大有馭吏醉吐丞相車上西曹主吏自欲斥之吉曰
以醉飽之失去士使人復何所容此不過汙丞相車茵耳
嘗出不問死傷而問牛喘謂三公典調隂陽恐時氣
失節有所傷也時以為知大體贊云孝宣中興丙魏有
聲子顯因有罪削爵孫昌復博陽侯
魏丙(豫)魚丙(魚尾)
邴(因氏焉平陽有晉大夫邴皆食采於邴晉邴夏邴師其後也)
清行
邴漢有清行為中大夫王莽賜策書束帛遣之歸
龍腹
邴原東漢人與管寧華歆相善時稱三人為一龍寧龍
頭原龍腹歆龍尾詣長安孫嵩從學嵩曰君鄉里自有
鄭君君乃舍之何也原曰人各有志有登山而採玉者
有入海而探珠者豈可以豋山不如海之深入海不如
山之高哉龍翰鳳翼國之重寳
井(徵音為氏)(扶風井虞大夫井伯姜子牙之後也以字周有利為大夫漢有井宗為司徒)
五經紛綸
井丹字大春漢建武間人通五經善談論京師語曰五
經紛綸井大春
玉井井井同井
穎(鄭穎考叔為穎谷封人因氏焉)
純孝
穎考叔有獻於鄭莊公公賜之食食舍肉請以遺母
君子曰穎考叔純孝也
名家
穎容字子嚴東漢人少博學註春秋左傳五萬餘言
舉孝廉公車徵之不就杜預云末有穎子嚴亦復名
家
囊穎毛穎
四十四有
柳(商音柳河東邑魯展禽食采下以為氏)
社稷臣
柳莊卒衛獻公方祭請於尸曰有臣柳莊也者社稷之
臣也請往不釋祭服而往遂以禭之與之邑裘氏(記檀弓)
士品第一
柳世隆字彦緒晚年以談義自高喜彈琴世稱柳公雙
𤨏為士品第一仕宋為武威將軍諸子中最知名者
長悦次惔三惲四憕五忱
二龍
柳惔字文通與兄悦齊名王儉曰柳氏二龍可謂一日
千里
柳郎儀表
柳惲字文暢早有令名少工篇什與謝瀹隣居相友愛
瀹曰宅南柳郎可為儀表嘗和梁武帝登景陽樓詩
云太液微波起長楊高樹秋翠華承漢遠雕輦逐風游
深見賞美兄弟十五人惲憕忱迭為侍中復居方
伯
衣錦還鄉
柳慶遠字文和為雍州刺史梁武帝曰卿衣錦還鄉
朕無西顧矣
江漢英靈
柳遐幼超邁謝舉歎曰江漢英靈見於此矣梁人仕周
(北史)
持節出使
柳彧字幼文仕隋為侍御史持節使河北巡省五十二
州奏免贓汙者二百餘人州縣肅然上嘉之
華腴
柳芳作氏族論曰三世有三公曰膏梁有令僕曰華腴
知戎情
柳渾字夷曠唐貞元中同平章事時渾瑊與吐蕃會盟
渾策其必劫盟已而果然上曰卿書生乃知軍戎萬里
情乎
誅舞文吏
柳公綽字子寬始生三日伯父子華曰興吾門者必此
兒也唐元和中為山南節度使行部至鄧縣吏有納賄
舞文者公綽判曰贓吏犯法法在姦吏壊法法亡誅舞
文者弟公權子仲郢
筆諫
柳公權唐穆宗朝拜侍書學士帝問筆法對曰心正則
筆正筆正乃可法矣帝改容悟其以筆諫也文宗朝
充翰林書詔學士夏日嘗召與聯句命題于殿壁字徑
五寸帝嘆曰鍾王無以尚也東坡與柳氏外甥詩云
君家自有元和脚莫厭家雞更問人嘗作龍城記為錦
樣書以進帝方御前麫月兒羹命分賜之嘗從幸未
央上命賦賜邊衣詩宫人迫之應聲而成上曰子建七
步爾乃三焉
寬嚴兩適
柳仲郢字諭蒙唐會昌中拜京兆尹為令嚴明大中中
為河南尹以寬惠為政曰輦轂之下先彈壓郡邑之治
本惠養每遷烏集庭樹戟架皆滿子玭
家法
柳玭唐僖宗時為御史大夫清直有父風述家訓以戒
子孫大略云余家以學識禮法稱於士林人當以德行
文學為根株正直剛毅為柯葉有根無葉或可俟時有
葉無根膏雨不能活也唐世稱家法之美以柳氏為稱
首
攝生
柳公度善攝生年八十餘有強力常云吾初無術但未
嘗以氣海暖冷物熟生物及不以元氣佐喜怒耳父
公權
五星在天
柳宗元字子厚文章卓偉弟進士博學宏詞科唐貞元
中拜監察御史元和中為柳州刺史世號柳柳州
柳文集序云唐之文振粲然如繁星麗天芒寒色正人
望而敬者五行而已河東柳子厚斯人所望而敬者歟
既殁柳人懷之廟於羅池韓愈為之碑
準勑填詞
柳永字耆卿長於詞自作詞云才子詞人自是白衣卿
相後有薦於上者仁宗曰此人風前月下淺斟低唱豈
可令仕宦且去填詞由是不得志無復檢率自稱云奉
聖旨填詞柳三變景祐初登弟為屯田員外郎
歸老橋
柳拱辰宋天聖中試珠藏淵賦王拱辰榜登第至和
中知永州年六十即有掛冠之志創一橋曰歸老橋南
豐作記弟應辰寳元中登甲科
柳元景字孝仁宋文帝北伐加建威將軍終尚書
令
柳燦唐末為翰林學士拜相學問博洽時目為柳篋
子
柳平字公儀宋元祐中以朝奉大夫知筠川建江西
道院
女德婚姻
熊膽丸
柳公綽妻韓氏臯之女也家法嚴肅為縉紳家楷範訓
其子仲郢嘗和熊膽丸使夜咀嚼以助勤
章臺柳
柳氏韓翃妻也盜覆二京柳剪髮為尼居法堂寺蕃將
沙叱利劫以歸翃後為淄青書記遣使以練囊盛麫
題于囊曰章臺柳章臺柳昔日青青今在否縦使長條
似舊垂也應攀折他人手柳答曰楊柳枝芳菲節可恨
年年贈離别一葉隨風忽報秋縱使君來不堪折有虞候許
俊以一騎挟之歸淄青節度使錢希逸以聞于朝詔還翃
水鏡
柳莊字思敬少有器量博覽墳籍蔡大寳見之嘆曰襄
陽水鏡復在于兹以女妻之仕梁王察為黃門侍郎
娶龍女
柳毅唐中宗時人下第歸至涇陽見一婦人牧羊曰妾
洞庭君小女敢寄尺牘洞庭之隂有橘樹君擊樹三當
有應者毅如其言有武夫揭水引入至靈虚殿取書以
進頃之有赤龍長丈餘飛去俄紅妝擁一人回即寄書
女也宴毅碧雲宫洞庭君弟錢塘曰涇陽婺婦欲托高
義為親毅不敢當辭而出後再娶盧氏女即龍女也與
同歸洞庭
佳婿
柳開字仲塗竒傑之士娶錢供奉女弟(見錢氏)開属文必
法韓愈號東郊野夫仕宋為監察御史
柳氏裴封叔之妻也德為九族冠
柳氏適董鉞時鉞以椊漕得罪三日而去官柳與同
憂患如處富貴作滿江紅東坡属和焉
五柳蒲柳三眠柳
苟(商音敬河内避黃帝之後有苟突因以為氏一𣲖出自姓因晉帝石敬塘諱去文姓苟與去苟)
(姓文者相同)
干城之將
苟變其才可將五百乘衛侯以其為吏而食人二雞子
遂不用子思曰以二卵棄干城之將不可使聞於鄰國
也
斷决如流
苟晞字道將仕晉都督青兖二州練於官事文簿盈積
裁决如流位至錄尚書事弟純嚴酷過於其兄
楯墨作檄
苟濟穎川人與梁武有舊後仕于北朝嘗云會於楯鼻
上磨墨作檄
狗苟
后(之后土後)
后處字子里孔門弟子贈營丘伯封膠東侯贊云
攬道之華秉德之柄深造門城不乖言行
后蒼字近君從孟卿受禮記說禮數萬言號后氏曲
臺記授戴德兼通齊詩授蕭望之漢宣朝為博士
(儒林傳)
后線晉人與永和修禊詩不成罰酒三觥(見王姓)
紐(宫音)(吳興)
累德里
紐因字孝政父母喪廬墓負土成墳墳前生麻一林圍
之合拱冬夏常青周武帝表其閭擢授甘棠令子士
雄亦至孝父喪廬墓庭槐枯死服終還槐復榮茂周文
帝下詔號其居為累德里(北史)
母(矩鹿為母江氏或毋氏)
母照開元含象亭十八學士中人(見庾子元)
夀(商音夀京兆後風俗通云吴子夢之以字為氏)
夀於姚仕吳為大夫
夀良仕漢為兖州牧
有(巢東魯後有氏之)
有若字子有狀似孔子封平隂侯贊云人稟秀
德氣貎或同而子儼然温温其容兩端發問未荅機
鋒以禮節和斯言可宗
四十七寢
沈(宫音食吳興沈周文王子𥅆季采於因氏焉)
慈父母
沈諸梁字子高父沈尹戌楚莊王孫也為左司馬子高
以父之邑為氏為葉縣尹稱葉公楚白公作亂葉公
入至北門或遇之曰君胡不胄國人望君如望慈父母
焉又一人曰君胡胄國人望君如望歲焉白公既誅楚
國以定(哀十六)葉公好龍室屋皆畫龍天龍聞而下窺葉
公驚走好似龍而非好真龍也
令噐
沈演之年十一尚書劉柳見之曰此童終為令噐仕
宋為吏尚書
三望車
沈慶之字弘先諫宋文帝北伐云耕當問農織當問婢
今欲伐國而與白面書生謀之事何由濟大明中位
司空廢帝加賜几杖給三望車子文叔文季
永明體
沈約字休文少篤志好學左目重瞳腰有紫痣聪明過
人聚書至二萬卷作文用宫商將平上去入四聲製韻
有平頭上尾蜂腰鶴膝之名號永明體蔡興宗引為
記室謂諸子曰沈記室人倫師表宜善師之梁武受
禪拜為尚書僕射既而久處端揆有志台司帝終不用
求外出不許乃以書陳情於徐勉曰老病百日革帶常
應移孔以手握臂率計月小半分欲謝事求歸老之秩
勉為言於帝不許自為郊居賦以序其事卒于官子
士規孫仲興梁武帝嘗令作竹賦勑曰卿文體翩翩
可謂無忝爾祖矣
五經博士
沈重字子厚博覽羣書尤明詩義春秋仕梁為五經
博士嘗講三教義於紫極殿
一片宫商
沈光有洞庭樂賦韋岫曰此賦乃一片宫商善戲馬
驍提捷人號為肉飛仙仕隋為郎將後歸唐
錦翠誥軸
沈易直唐德宗贈其家官爵使中官以廐馬䭾賜之官
誥凡一百二十軸皆飾以錦翠時以為榮
牙緋
沈佺期字雲卿唐武后朝為修文館學士嘗對后曰
身名已蒙齒錄袍笏未賜牙緋后即賜之魏建安後
江左詩律屢變至宋之問沈佺期文加靡麗如錦繡成
文學者宗之號為沈宋(宋之問傳)卓然以所長為一世冠
石蓮燈
沈彬字子文隠雲陽山學仙道工詩有湘江行云數家
漁網殘煙外一岸殘陽細雨中人膾炙之唐末舉進
士夢着錦衣貼月飛人謂身不入月宫必不第果然
後仕南唐為吏部郎臨終指葬地以示家人穴其所
得石蓮花燈三椀有銅碑䥴詩云石燈猶未點留待沈
彬來
金鼎丹田
沈鱗字庭瑞彬之子也學道於玉笥山常衣单褐風雪
不易嗜酒工詩時呼為沈道者有詩寄故人陳智周云
名山相别後此去會難期金鼎消紅日丹田老紫芝訪
君雖有路懷我豈無詩休美繁華事百年能幾時後
尸解而去
夢鵬
沈晦赴省至天長道中夢身騎大鵬摶風而上因作大
鵬賦以紀其事宋宣和中果魁天下
泛瀛洲
沈介字德和宋紹興中拜秘書省正字秦熺出一對云
潘游洪沈泛瀛洲
銀魚
沈焕字叔晦父子自為師友講道論義閨門肅睦於榮
利澹然家故清貧而口不言貧輕財重義士信而歸之
宋乾道中登第倅舒州光宗朝遷奉議郎賜緋銀
魚
沈既濟經學該明有良史才召拜左拾遺子𫝊師
沈𫝊師唐貞元末舉進士權德輿門生七十人推為
顔子
沈義倫伐蜀東歸篋中才有圖書數卷宋初拜樞
密
沈括字存中博覽古今宋熙寧中知制誥分司南京
沈思字持正湖州隠君子也隠於東林因名東老能
釀十八仙白酒熙寧中吕仙到其家題詩云西鄰已
富憂不足東老雖貧樂有餘白酒釀來緣好客黃金
散盡為收書
沈與求字和仲紹興中為丞首陳屯田利害
沈該字元約紹興中直秘閣後參大政拜左僕射
沈豐為零陵太守鞭朴不舉市無刑戮
沈宛謂妻曰男兒不竪豹尾終不還鄉
婚姻
沈鸞字廷元少有高名舉茂才其舅陸稠以女妻之公
府辟為别駕從事
沈宋沈郎(休文也)責沈
審
審食其沛郡人從漢高征伐有功封辟陽侯
審配事袁紹融曰盡忠之士也
審固魏人本出兵伍楊俊奬拔乃作佳士官至郡守
四十八感
昝(徵音原太)
昝堅晉人桓温伐蜀其將昝堅勸李勢降
昝居潤字廣川博州高唐人宋建隆初權知鎮州初
以知州易方鎮也
昝萬夀宋名將
五十琰
冉(宫音一武陵山高辛氏之亂云叔冉之後)
冉雍字仲弓贈薛侯進下邳公德行科
冉耕字伯牛贈鄆侯進東平公德行科
冉求字子有贈徐侯進彭城公政事科
五十三
范(宫音杜高平子劉累之後在周為唐杜氏周宣王滅杜伯之隰叔奔晉為士師曾孫士會食采)
(於范因氏焉)
世卿
范武子之後文子宣子獻子為晉執政上卿
扁舟五湖
范蠡越大夫也滅吳而歸遂乘扁舟浮於五湖號鴟夷
子皮之陶為朱公三致千金再分與貧交昆弟言富
者稱陶朱公云越王思其功以黃金鑄其像
一飯必報
范雎字叔魏人也須賈告其過於魏齊辱之幾死入秦
改名張禄為相賈至秦雎間行敝衣求見賈曰范叔一
寒如此哉取一綈袍賜之雎乃為賈御入相府則雎即
秦相坐賈於堂下曰君所以得不死者以綈袍戀戀尚
有故人之意耳一飯之德必償睚眥之怨必報
攬轡澄清
范滂字孟博漢桓帝朝為清詔使登車攬轡慨然有澄
清天下之志名列八顧一弟仲博父龍舒君
甑塵
范丹字史雲(漢書作道非)違時絶俗為激詭之行漢桓帝朝
為萊蕪長黨禍作週身梁沛間賣卜於市常推鹿車
載妻子捃拾自資結草室居焉有時絶粒閭里歌曰甑
中生塵范史雲釡中生魚范萊蕪諡貞節先生
雞黍之約
范式字巨卿少游太學與張劭為友並告歸式曰後二
年當還過拜尊親見孺子焉乃共刻期日至期劭白母
殺雞炊黍待之母曰二年之則千里結言何相信之審
曰巨卿信士必不失期至其日果到陳平子亦同在
學病將終謂其妻曰山陽范巨卿烈士也可以託死既
終式為營護妻子身自送喪於臨湘東漢人為荆州
刺史
二范儒風
范宣字宣子少好學博綜解書家于豫章晉太元中范
甯為豫章太守立鄉校教授恒數百人由是江州人士
並好經學化二范之風也(晉儒林傳)
修漢史
范曄字蔚宗仕宋為秘丞左遷宣城太守不得志乃刪
後漢書自為一家之作陸凱寄梅并詩
廉泉
范柏年初見宋明帝因言及廣州有貪泉帝問上州有
此水否對曰梁州惟有文川武鄉廉泉讓水又問卿宅
在何處曰臣所居在廉譲之間帝善之為梁州刺史
流風回雪
范雲字彦龍善属文宛轉清便如流風回雪仕于齊
後歸梁為吏部尚書
樹花之喻
范縝字子真齊永明中為中郎時竟陵王子良盛招賓
客縝與焉良精信佛教縝每言無佛良曰君不信因果
何得富貴貧賤曰人生如樹花隨風而堕有拂簾帨落
茵席之上有越籬牆落糞溷之中因果竟在何處良不
能屈
吸醋三斗
范質字文素母張氏夢人授以五色筆而生九歲能文
後唐時舉進士漢周禪代之際隠于民間一日坐封丘
巷茶肆中時所執扇上書云大暑去酷吏清風来故人
有人貌極怪陋前揖曰世之酷吏何止大暑相公他日
當深究此弊持其扇而去後至妖廟見一土木短鬼貌
肖茶肆中所見者扇亦在其手中公心異焉後仕周首
定刑統宋建隆初拜相嘗謂同列曰人能鼻吸三斗
醇醋即可作宰相封魯公子旻登庸衣鉢見和凝
畫粥斷虀
范仲淹字希文三歲而孤隨母改適長山朱氏冐姓朱
後舉進士改本姓謝啟云志在投秦入境遂稱於張禄
名非霸越乘舟乃效於陶朱時人服其親切初居長
白山僧舍讀書日煮粟米二升作一器刀畫為四塊早
晩以斷虀數莖啖之其清苦如此宋慶歷中參大政
諡文正公
將相器業
文正初舉進士試金在鎔賦云如令區别妍蚩願為金
鑑若使削平禍亂謂就干將將相器業可見矣
胷中甲兵
文正鎮延安夏人相戒曰毋以延州為意小范老子胷
中有數萬甲兵不比大范老子(名雍)可欺也
天章一疏
文正初知參政仁宗召見開天章閣賜坐授以紙筆使
疏於前公退而條列時所宜先者數十事方施行而僥
倖者不便沮格之公銳意天下事取班簿視不才監
司一筆勾去富公曰一筆為一家哭矣公曰一家哭何
如一路哭
義莊
文正輕財好施尤厚族人於姑蘇買良田數千畆為義
莊以養族之貧者嫁娶喪葬皆有贍給四子純祐
純禮純粹純仁
帳中煙迹
范純仁字堯夫少時晝夜肄業置燈帳中夜分不寢後
貴夫人收其帳頂如墨色以示子孫曰爾父少時勤學
燈煙迹也公自布衣至宰相常戒子弟曰吾平生所
學得之忠恕二字而已一生用不盡也宋元祐初拜
右相諡忠宣公徽宗書其碑額曰世濟忠貞之碑
孫賁於和州建三老堂(見劉摯)
著作林
忠宣初知襄邑縣好武不事蚕織公令以植桑免罪人
獲其利至今號為著作林(著作公宰邑時官也)
麥舟
忠宣少時奉父命到姑蘇般麥五百斛舟次丹陽見石
曼卿言有三喪在淺土未葬公悉以所載麥與之單騎
而歸文正問過東吳見故舊乎對曰石曼卿告以三喪
未舉文正曰何不以麥舟與之公曰已付之矣
長嘯公
范鎮字景仁薛奎守蜀還朝曰得一偉人當以文章名
世謂公也王文正薦召試學士院詩用彩霓字學士
以沈約郊居賦彩霓連蜷讀作入聲以公為失韻殊不
知約賦但取聲律便美非入聲不可讀景仁不自辨由
是除館閣校勘少時作長嘯却胡騎賦後奉使契丹
虜中相目曰此長嘯公也兩入翰林四知貢舉熙豐
間士大夫論天下賢者必曰君實景仁其道德風流足
以師表當世年六十三疏五上乞致仕歸蜀元祐初
詔起之辭表云六十三而求去蓋以引年七十九而復
來豈云中禮以銀青光禄大夫致仕卒年八十一諡忠
文猶子百祿百常
經筵第一
范祖禹字淳父初字夢得公初生時母夢一偉丈夫被
金甲至寢室曰吾故漢將鄧禹也遂以為名幼孤博
學強記叔祖忠文公每器之曰天下士也節略尚書
論語孝經要切之言得二百一十九事名曰三經要語
進唐鑑十二卷東坡嘗薦之曰淳父為今經筵講官第
一言簡而當無一冗字長語宋元豐中除翰林學士
兼侍讀子沖
義氣横秋
范純粹字德孺知慶州山谷贈詩云慶州名父子忠勇
横八區又曰少日才華接貴游老來忠義氣横秋
詠園亭
范諷自給事中歸濟南張氏園亭有詩云園林再到身
猶徤官職才抛夢自清惟有南山與君眼相逢不改舊
時青
湖山絶勝
范成大字至能號石湖居士帥江東陛辭設宴上命
侍行過西小軒再坐二内侍捧縑素來至有石湖二大
字御書尚濕公拜謝奉觴上夀乃退石湖在平江盤門
西南十里太湖之𣲖范蠡游湖從入之處公隨高下為
亭觀植花竹蓮芰湖山絶勝繪圖以𫝊公後見東宫
曰石湖已拜宸翰有夀櫟堂願得寳書太子書三大字
賜之乃即城居之南别營一圃題曰范村刻兩朝賜書
於堂上榜曰重奎其北又葺桃花塢往來其間嘗與客
飲有詞云任炎天水海一杯相属荻笋蘆芽新入饌鵾
絃鳳吹新番曲人間何處似樽前添銀燭公文章贍
麗清逸自成一家尤工詩有石湖集百三十六卷吳門
志五十卷使北則有攬轡錄過海則有虞衡志出蜀則
有吳船錄如三高亭記天下誦之宋隆興中拜中書
舍人恭知政事
范增居鄛人好竒計為項羽謀臣稱為亞父
范升漢光武朝為博士奏左氏之失凡十四事
范喬年二歲祖馨臨終曰恨不見汝成人以所用硯
與之五歲祖母以告喬執硯涕泣後為名儒
范逵鄱陽孝廉也稱美陶侃於廬江守張䕫
范泰與謝瞻為煙霞之交仕梁為國子祭酒子
曄
范延賞押兵過金陵張詠曰天使亦好官員也
范諤昌受河圖洛書於許堅堅受於李溉溉受於陳
摶
范宗尹字覺民宋建炎中拜相時年未及四十
范如圭宋紹興中與胡珵李弘正朱松同修國史
㛰姻
師友成婚
范宣字宣子以講論為業皆聞風宗仰有戴陸好琴書
師事宣子以兄女妻焉
羅幔當火
范純仁娶婦或傳以羅綺為幔者文正聞之不悦曰羅
綺豈帷幔之物敢持至當火于庭吾素清儉安得亂吾
家法
娶阿巽
范異字箕叟范子功(名百禄)之孫東坡長子伯達之女阿
巽山谷嘗為子求婚其後契闊不成以妻于異
甥舅
范密字武子嘗謂其甥王忱曰卿風流雅望真後來之
秀忱曰不有此舅焉有此甥
范氏劉氏世為婚姻(左傳)
范文正娶李氏女與鄭戬為連袂(見李氏)
范景仁娶龐氏女為孫婦重友義也(見龐氏)
范鎮吕公著之壻鎮次子温秦少游之壻
小范杜范欒范
湛(按韻書有三音)
湛重仕漢為大司農
湛僧智仕梁為譙州刺史時人以君子稱之
湛賁唐貞元登第為高安縣令徙縣治於元陽觀
女德
湛氏陶侃母侃少為潯陽縣吏監魚梁以蚶鮓遺母母封
還責之曰爾為吏而以官物遺我乃以增吾憂矣范
逵嘗宿於侃值大雪湛氏徹所臥新薦自剉給馬又密
截髮以易肴饌逵聞之嘆曰非此母不生此子(晉烈女傳)
氏族大全卷十六
