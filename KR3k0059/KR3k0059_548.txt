欽定四庫全書
御定佩文韻府卷六十六之八
去聲七遇韻八
慕(莫故切思慕也又丨容丨輿皆複姓)
韻藻如慕(禮記其往也丨丨其反也如疑蘇軾赤壁賦客有吹洞簫者其聲嗚嗚然如怨丨丨如泣如訴)怨慕(孟子)
(丨丨也陸機贈從兄車騎詩感彼歸塗艱使我丨丨深劉長卿餞鄭中丞詩三軍含丨丨横吹聲斷絶錢起詩蒼梧來丨丨白芷動)
(芳馨)欣慕(史記管晏傳贊假令晏子而在雖為之執鞭所丨丨焉應璩表海内企踵丨丨捉髮之德)傾慕(漢書司馬相如)
(傳臨卬令身自迎相如為不得已而強往一坐盡傾注皆丨丨其風采也北史蕭巋傳來朝長安帝甚敬待之詔巋位在王公之上)
(巋被服端麗進退閑雅天子屬目百寮丨丨鮑照詩宗黨生光輝賓僕遠丨丨)思慕(後漢書馮異傳異自以久在外不自安上)
(書丨丨闕廷願親帷幄南史滕曇恭傳每至忌日丨丨不自堪晝夜哀慟荀子祭者志意丨丨之情也司馬相如文舉踵丨丨若枯)
(旱之望雨劉楨詩丨丨延陵子寶劍非所惜杜甫詩淮海生清風南公上丨丨)限慕(齊書宗測傳少靜退豫章王辟為參軍測)
(曰性同鱗羽愛止山壑眷戀松筠輕迷人路今鬢已白豈容課虛責有丨魚鳥丨哉)嬰慕(北史趙琰傳琰積四十餘年不得葬)
(二親及蒸嘗拜獻未嘗不丨丨卒事每于時節不受子孫慶賀新序舜年五十猶丨兒丨可謂至孝矣)號慕(唐書楊炎傳父)
(喪廬墓側丨丨不廢聲有紫芝白鶴之祥詔表其閭梁簡文帝文攀龍輴以丨丨)蟻慕(莊子丨丨羊肉羊肉羶也李濯内人)
(馬伎賦百蠻在庭如丨丨於羶附千官翊聖𩔖星拱之垂文)懷慕(王粲文慨我丨丨君子所同潘岳文萬物熙熙丨而丨思)
天下慕(孟子一國之所慕丨丨丨之)陽浮慕(漢書張湯傳湯收接天下名士大夫心内雖不合然丨丨丨之)弋
者慕(後漢書逸民傳論鴻飛冥冥丨丨何纂焉注纂諸本或作丨又蘇軾詩弋人悵何慕一舉渺江海)
增畏慕(書弗率訓典殊厥井疆俾克丨丨宋史蘇軾傳英宗自藩邸聞其名欲以唐故事召入翰林知制誥宰相韓琦曰軾)
(之才遠大器也他日自當為天下用要在朝廷培養之使天下之士莫不丨丨降伏皆欲朝廷進用然後取而用之則人人無復異)
(辭矣顔延之庭誥廉嗜之性不同故丨丨之情或異)勸慕(書用德彰善傳道德以明之使丨丨競為善唐書張昌齡傳昌齡舉)
(進士與王公治齊名皆為王師旦所絀太宗問其故答曰昌齡等華而少實其文浮靡非令器也取之則後生丨丨亂陛下風雅帝)
(然之顔延之庭誥動人丨丨傾人顧盼孔稚圭上新定法律表弘其爵賞開其丨丨)孺慕(禮記有子與子游立見丨子丨者後)
(漢書伏湛侯霸傳贊湛霸奮庸維寧兩邦淮人丨丨徐宼要降唐書禮儀志孝思罔極丨丨踰匹傅休奕文六十而丨丨予于穎蜀)
(侯見之矣駱賓王靈泉頌永懷鞠育之恩長增丨丨之痛岑文本定宗廟議丨丨踰匹夫之志制作窮聖人之道)貪慕(穀梁)
(傳楚伐江滅黃桓公不能敕故君子閔之也注閔其丨丨伯者以致滅)尊慕(史記蔡澤傳天下懷樂敬愛而丨丨皆願以為)
(君王)稱慕(史記陳豨傳陳豨梁人其少時數丨丨魏公子及將軍守邊招致賓客而下士名聲過實漢書韓安國傳于梁舉壺)
(遂臧固至他皆天下名士士亦以此丨丨之)有慕(漢書禮樂志天地並貺惟予丨丨爰熙紫壇思求厥路)追慕(後漢)
(書隂皇后紀明帝性孝愛丨丨無已宋史樂志皇心丨丨思無極孝饗奉蒸嘗王粲詩雖則丨丨余思罔宣孫楚文丨丨南越嬰齊)
(入侍北面稱臣伏聽告策)欽慕(後漢書馬援傳朱勃上書曰伏波將軍新息侯馬援拔自西州丨丨聖義南史謝靈運傳每有)
(一詩至都邑貴賤莫不競傳宿昔之間士庶殆徧遠近丨丨名動京師蔡邕太丘廟碑丨丨在人舊有憲章)同慕(後漢書朱)
(浮傳舊事策試博士必廣求詳𨕖爰自畿夏延及四方是以博舉明經唯賢是登學者精勵遠近丨丨)愛慕(後漢書卓茂傳)
(性寬仁恭愛鄉黨故舊雖行能與茂不同而皆丨丨欣欣焉)節慕(後漢書班固傳丨丨原嘗名亞春陵注謂平原孟嘗春申)
(信陵)愁慕(後漢書張衡傳雖遨遊以媮樂兮豈丨丨之可懷杜甫詠懷詩邦危壞法則聖遠益丨丨符載送崔副使歸洪州序)
(明發理掉黯然丨丨南浦悠悠别如之何)向慕(後漢書李忠傳忠以丹陽俗不好學嫁娶禮儀衰於中國乃為起學校習禮容)
(春秋鄉飲𨕖用明經郡中丨丨之南史陳暄傳陳太康中徐陵為吏部尚書精簡人物縉紳之士皆丨丨焉)外慕(後漢書許)
(劭傳陶恭祖丨丨聲名内非真正待吾雖厚其勢必薄不如去之江淹詩求仁既自我玄風豈丨丨蘇軾詩丨丨漸少由中充王安)
(石詩閉門為謝載酒人丨丨紛紛吾已矣朱子詩窮幽鮮丨丨殖志在丘園)見慕(後漢書郭泰傳嘗行遇雨巾一角墊時人)
(故折巾一角以為林宗巾其丨丨皆如此又李膺傳荀爽嘗就謁膺因為其御既還喜曰今日乃得御李君矣其丨丨如此)榮
慕(魏志杜恕傳縉紳之儒横加丨丨扼腕抗論宋史范祖禹傳拜翰林學士以叔百祿在中書改侍講學士百祿去復為之范氏)
(自鎮至祖禹比三世居禁林士論丨丨)競慕(魏志高柔傳楚禮申公學士銳精漢隆卓茂縉紳丨丨)戀慕(魏志滿寵)
(傳領豫州刺史曹休薨寵以前將軍代都督揚州諸軍事汝南兵民丨丨大小相率奔随道路不可禁止王融詩慈愛徒相思閨中)
(空丨丨吳均詩傾心顛倒想丨丨令狐楚請朝覲表累歲有違離之苦終朝懷丨丨之誠)望慕(魏志管寧傳丨丨閶闔徘徊闕)
(庭劉楨詩丨丨結不解貽爾新詩文任昉表瞻彼景山陡然丨丨沈約報劉杳書仲長游居之地休璉所述之美丨丨空深何可髣)
(髴獨孤及祭韋大夫文俛仰興懷丨丨凄凉)希慕(吳志甘寧傳寧謂張昭曰國家以蕭何之任付君君居守而憂亂奚以丨)
(丨古人乎)延慕(吳志陸遜傳與關羽書曰近以不敏受任來西丨丨光塵思禀良規李程華清宮望幸賦則有望幸其中流睇)
(丨丨希天顔而廻矚望雲闕而屢顧)毁慕(晉書羊祜傳尋遭母憂長兄發又卒丨丨寢頓十餘年唐書柳公綽傳公綽居喪丨)
(丨三年不澡沐)黨慕(晉書羊琇傳丨丨勝已其所推奉便盡心無二窮窘之徒特能振恤)感慕(南史張敷傳生而母亡年)
(數歲問知之雖蒙童便有丨丨之色隋書獨孤皇后傳后早失二親常懷丨丨見公卿有父母者每為致禮焉唐書王晙傳晙氣貌)
(偉特時謂為熊虎相丨丨節義有古人風)敬慕(南史劉瓛傳住在檀橋瓦屋數間上皆穿漏學徒丨丨不敢指斥呼為清溪焉)
(宋史周必大傳嘗建三忠堂於鄉謂歐陽文忠修楊忠襄邦乂胡忠簡銓皆廬陵人必大平生所丨丨為文紀之顔延之庭誥文丨)
(丨謙通畏避矜踞)哀慕(南史范元琰傳父靈瑜居憂以毁卒元琰時童孺丨丨盡禮親黨異之)孝慕(北史刁冲傳十)
(三而孤丨丨過人其祖母司空高允女聰明婦人也哀其早孤撫養尤篤)顧慕(隋書音樂志光景徘徊絃歌丨丨嵇康琴賦或)
(徘徊丨丨擁鬱抑按鮑照詩丨丨廣江漬梁簡文帝箏賦參差容與丨丨流連魏收詩棹唱忽逶迤發歌時丨丨李羣玉詩丨丨穗)
(梁惠迢遥江海情符載祭韋太尉文凄凉門館丨丨風雲)景慕(隋書經籍志别集之名蓋漢東京之所創也後之君子欲觀其)
(體勢而見其心靈故别聚焉名之為集辭人丨丨竝自記載以成書部梁簡文帝教矧彼前賢寧忘丨丨柳宗元詩凝情空丨丨)
企慕(舊唐書宗室道元傳太宗嘗謂侍臣曰道元終始從朕見朕深入賊陣所向必尅意嘗丨丨所以每陣先登蓋學朕也惜)
(其年少不遂遠圖)扇慕(唐書輿服志更相丨丨破産傾資)竦慕(唐書憲宗讀列聖實錄見貞觀故事丨丨不能釋卷)
(韓愈上賈捐州書閣下昭融古之典義含和英發作唐德元簡棄詭說保任皇極是宜小子刻心丨丨)永慕(宋史樂志寅奉)
(珍符聿懷丨丨金史樂志八音克諧百禮具舉明德維清至誠丨丨張載擬四愁詩願因飄風超遠路終然莫致增丨丨洛神賦超)
(長吟以丨丨兮聲哀厲而彌長盧諶詩遊子恒悲懷舉目增丨丨梁武帝詔方欲以丨丨之晨更為再朞之始江淹青苔賦咀松屑)
(以高想捧丹經而丨丨唐無名氏著服六年判墳抽細草撫書帶而增悲牗掛殘絲拂琴絃而丨丨)攀慕(宋史樂志漢儀雄盛)
(丨丨傷情庾信廣饒公鄭常墓誌吏人丨丨飛走變色河濟輟舂淮沂罷市)頼慕(宋史范純仁傳以著作佐郎知襄城襄城)
(民不蠶織勸使植桑有罪而情輕者視所植多寡除其罰民益丨丨)師慕(宋史柳約傳約深於經學屬辭粹微大為學者丨丨)
(又徐鉉傳唐大歴中李陽冰篆跡殊絶獨冠古今於是刊定說文修正筆法學者丨丨篆籀中興)悦慕(宋史三佛齊國傳詔)
(曰爾丨丨皇化浮海貢琛吾用汝嘉併超等秩以昭忠義之勸)敦慕(荀子彼學者行之曰士也丨丨焉君子也知之聖人也上)
(為聖人下為士君子孰禁我哉)羨慕(子華子千世之後必有人主好高而慕大以久生輕舉而為丨丨者中論丨丨者竝驅而)
(追之阮籍鳩賦何飛翔之丨丨願投報而忘畢)去慕(子華子去羨丨丨孰知其故)誘慕(淮南子使耳目精明而無丨丨)
(鷦鷯賦任自然以為資無丨丨于世務)歡慕(王褒文是以海内丨丨莫不風馳雨集傅休奕樂府羣下仰清風海内同丨丨)
嚴慕(劉向上於陵子序於陵子名子終世稱陳仲子是也讀其先人夢葵諸篇可謂無歉幽昧有足丨丨者按丨丨猶言敬慕)
(也)集慕(王逸九思丨丨兮九旬退顧兮彭務)遠慕(禰衡鸚鵡賦長吟丨丨曹植表丨丨鹿鳴君臣之宴中咏棠棣匪他)
(之誡嵇康琴賦慨丨丨而長思陸雲九愍情惆悵而丨丨劉琨詩序在昔少壯未嘗撿括丨丨老莊之齊物近嘉阮生之放曠令狐)
(楚讓相表丨丨前修旁探令典王淮瑤臺月賦庶竭精于冊府寧丨丨于仙家戴良登堯峯詩遊子多悲懷觸景增丨丨雲笈七籤)
(思而丨丨之謂慮慮而用事之謂志)增慕(洛神賦思緜緜而丨丨湛方生懷歸謠感羈旅兮苦心懷桑梓兮丨丨李嶠謝許致)
(仕表林壑長辭俟卉木而俱稿雲霄坐隔仰闕庭而丨丨)長慕(王粲賦心惆悵而丨丨)仰慕(嵇康詩丨丨同趣其馨若)
(蘭陸雲書靜言莫瞻翹翹丨丨張華勵志詩隰朋丨丨予亦何人)遐慕(陸機述先賦抱朗節以丨丨振竒迹而峻立陸雲頌)
(終懷靡及拊心丨丨熊鉌詩攜手敦夙好抗志企丨丨)祗慕(陸雲詩視景丨丨揮袂沾襟)瞻慕(陸雲書申間曠年丨)
(丨敬想沈約内典序天人丨丨髣髴興情)眷慕(陸雲九愍祗中懷以丨丨豈鑒寐而能忘)樂慕(潘岳許由頌丨丨景名)
託慕(西征賦猶犬焉之戀主竊丨丨于闕庭顔延之書僕丨丨末風竊以叙德為事但恨短筆不足書美江淹辭闕表丨丨宸)
(嚴載維感戀沈約詩銳意三山上丨丨九霄中)賓慕(張協洛禊賦主希孔孟丨丨顔柳)歸慕(顔延之自陳表早欲啟請)
(餘算屏蔽醜老但時制行及丨丨非賖)遥慕(何承天石流篇古之為仁自求諸已虚情丨丨終於徒已)𦕈慕(禇淵登歌)
(氣昭扶幽丨丨纏遠)離慕(王融詩參差興别緒依遲起丨丨)餘慕(梁簡文帝與僧正教羨龍瓶之始晨廹鵠林之丨丨)
空慕(梁元帝上東宮古蹟啟丨丨河間之聚書竟微東平之獻表)軫慕(梁元帝武帝謚議人祗丨丨山海舍悲)興
慕(任昉文出入禮闈朝夕舊館瞻棟宇而丨丨撫身名而懷恩柳宗元虞鶴鳴誄行道咨嗟觀理丨丨)恒慕(任昉文以撫養)
(之恩特深丨丨)回慕(吳均詩離居苦無樂丨丨心悽悽)結慕(牛弘太廟樂歌几筵丨丨祼獻惟誠)積慕(王勃梓州)
(福會寺碑激揚大化潛滋比屋之封光啟令圖預丨攀輪之丨)摧慕(張說讓起復除黃門侍郎表追計平生倍增丨丨侍養日)
(少違離日多)緬慕(蘇頲晉陽宮應制詩丨丨封唐道追維歸沛魂賈至肅宗即位冊文厭于勤倦丨丨汾陽楊衡秋夜閒居)
(詩悵懷石門詠丨丨碧雞遊)纏慕(裴耀卿竇希球神道碑冀公之令名不殞盛德歸全畢公之至行維殷孔懷丨丨)崇
慕(楊䕫原晉亂說丨丨虚誕汚蠧時風)戴慕(柳宗元相國房公德銘之隂嘗為縣縣懷其化至于州州濡其澤凡我子孫罔)
(不丨丨)傚慕(柳宗元種樹郭槖駞傳駞所種樹或移徙無不活且碩茂蚤實以蕃他植者雖窺伺丨丨莫能如也)鳥慕
(柳宗元文魚樂廣閒丨丨靜深)肅慕(張嘉貞恒山碑俯仰瞻對精魄丨丨)家慕(劉禹錫許州文宣王廟碑丨丨恭儉戶知)
(敬讓父誨其子兄規其弟)聳慕(劉禹錫令狐楚家廟碑密印累累邦族丨丨)凝慕(沈亞之乞巧文惟雲渚之震秋兮天)
(曠碧以丨丨)注慕(呂温裴氏海昏集序每賦一泉題一石毫墨未乾傳詠已徧其為物情所丨丨如此)誠慕(陸贄冬至)
(大禮大赦天下制備物致嚴百禮具舉丨丨𫉬展神人允諧)幼慕(崔遠授蘇文建節度使制加以丨丨功名早懷壯槩攬轡)
(藴澄清之志臨風多慷慨之詞)聖慕(趙宗儒順宗哀册文丨丨極於充窮人悲集于荼蓼)舜慕(于邵中書門下請德政表)
(遂呌帝閽期抑丨丨)無慕(蘇軾詩美人樂幽獨有得緣丨丨)近慕(秦觀詩撫事動幽尋感時遺丨丨)夸慕(王令)
(詩古風何寥疎世方盛丨丨)夙慕(陸游詩士生千載後丨丨當自力)心慕(陸游詩丨丨羲農世躬行黃老言雲笈七)
(籤棄世離俗丨丨神仙)少慕(陸游詩丨丨浮名百種癡)志慕(陸游詩平生丨丨白雲鄉)役慕(趙長卿詞明知生似)
(寄何須苦苦丨丨蹄輪)
信修慕(離騷曰兩美其必合兮孰丨丨而丨之)德足慕(淮南子丨丨丨則威足畏也)早有慕(謝靈運詩)
(曰余亦支離依方丨丨丨)几筵慕(任昉固辭奪禮啟膝下之歡已同過隙丨丨之丨幾何可憑)放勳慕(沈約齊明)
(帝謚議丨丨之丨不追負鄉之思空遠)終天慕(沈約為齊竟陵王解講疏丨丨之丨不續於短年欷報之誠思隆於永劫)
(又李德林立寺建碑詔空切欲報之心徒有終身之慕)綵衣慕(陳子昂王司馬墓誌白華增勤丨丨是丨)人天慕
(李華雲禪師碑丨丨痛丨江海寂寥)九人慕(朱德潤詩十人見者丨丨丨)
募(莫故切召也)
韻藻增應募(漢書宣帝紀西羌反發三輔中都官弛刑及丨丨佽飛射士羽林孤兒胡越騎材官騎士羌騎詣金城又)
(張騫傳騫以郎丨丨使月氐後漢書岑彭傳彭乃令軍中募攻浮橋先登者上賞于是偏將軍魯竒丨丨而前時天風狂急彭竒船)
(逆流而上直衝浮橋因飛炬焚之風怒火盛橋樓&KR1331;燒魏志杜畿傳諸將貪多丨丨而少遣兵五代史周太祖紀潞州留後李繼韜)
(募勇敢士為軍卒年十八以勇力丨丨宋史太祖紀初丨丨居周祖帳下吳均詩爾時始丨丨來投霍冠軍王胄詩自矜有餘勇丨)
(丨忽爭先)博募(漢書王莽傳丨丨有竒技術可以攻匈奴者)招募(後漢書光武紀王莽徵天下能為兵法者六十三家)
(並以為軍吏𨕖練武衛丨丨猛士旌旗輜重千里不絶南史王琳傳齊孝昭帝遣琳出合肥鳩集義故更圖進取琳乃繕艦分遣丨)
(丨淮南傖楚皆願效力宋史兵志太祖揀軍中強勇者號兵樣分送諸道令如樣丨丨)宣募(後漢書劉陶傳陶到官丨丨吏)
(民有氣力勇猛者不拘亡命姦臧于是剽輕劍客之徒皆來應募)簡募(後漢書朱儁傳會交趾部羣賊並起卽拜儁交趾刺)
(史令過本郡丨丨家兵及所調五千人分從兩道而入)訪募(後漢書南蠻傳昔高辛氏有犬戎之寇帝患其侵暴而征伐不)
(克乃丨丨天下有能得犬戎之將吳將軍頭者購黃金千鎰邑萬家)搆募(後漢書黨錮傳序收執李膺等辭所連及或有逃遁)
(皆懸金丨丨使者相望於道一作購舊唐書劉仁軌傳顯慶五年破百濟勳及向平壤苦戰勳當時軍將號令並言與高官重賞百)
(方購募無種不道唐書經籍志貞觀中令狐德棻魏徵相次為秘書監上言經籍亡逸請行購募並奏引學士校定陳琳檄文故令)
(往購募爵賞科條如左)新募(魏志武帝紀太祖至東阿是歲穀一斛五十餘萬錢乃罷吏兵丨丨者)賞募(魏志劉曄)
(傳先開丨丨大兵臨之令宣之日軍門啓而敵自潰矣南史杜龕傳部將杜泰私通于文帝說龕降龕然之其妻王氏曰覇先讐隙)
(如此何可求和因出私財丨丨復大破文帝軍何承天安邊論廣延丨丨奉以厚秩)開募(魏志倉慈傳建安中太祖丨丨屯田)
(于淮南以慈為綏集都尉)占募(吳志陸抗傳黃門豎官開立丨丨兵民怨役逋逃入占乞特詔簡閱一切料出以𥙷疆場受敵)
(常處北史辛昂傳尉遲廻伐蜀昂丨丨從軍蜀平廻表昂為龍州長史領龍安郡事鮑照東武吟始隨張校尉丨丨到河源高啓從)
(軍行關中惡少年丨丨去防邊)設募(南史齊高帝紀丨丨取將縣賞購士蓋出權宜自今可斷衆募)衆募(見上)投募
(南史韋叡傳叡畫接客旅夜算軍書三更起張燈逹曙拊循其衆故丨丨之士爭歸之宋史食貨志王巖叟謂募法給雇食之直入)
(願就丨丨者仍免本戶身役不願者速募人代之)采募(北史爾朱仲遠傳竊見比來行來丨丨者皆得權立中正在軍定第)
(斟酌授官今求兼置權濟軍要)勇募(北史唐邕傳邕性識明敏在齊一代典執兵機是以九州軍士四方丨丨強弱多少番代)
(往還器械精粗糧儲虚實莫不諳知)召募(隋書何稠傳開皇末桂州俚李光仕聚衆為亂詔稠丨丨討之宋史兵志其軍政則)
(有丨丨揀𨕖廩給訓練屯戍遷補器甲馬政八者之目李華弔古戰場文齊魏徭戍荆韓丨丨李益五城道中詩五城鳴斥堠三秦)
(新丨丨)𨕖募(宋史職官志兵部尚書凡軍兵以名籍統隸者閱習按試丨丨遷補及武舉校試之事皆總之)泛募(宋史)
(食貨志御史上官均言役之最重莫如衙前其次弓手今既立法許雇嘗為弓手而有效勞之人比之丨丨宜有間矣)強募
(宋史兵志希賞之人抑勒丨丨自今並召情願敢有違戾當議重罰毋得將羸弱不堪出戰及已有軍籍一例充募)充募(見上)
點募(宋史李昉傳王師討薊不利遣使分詣河南山東籍民為兵昉等奏曰河南之民素習農桑罔知戰鬭一旦括集必致動)
(搖當續遣使臣嚴加戒飭所至丨丨人情若有不安即須少緩密奏取裁庶免後患)廣募(宋史姚希得傳詔增沿海舟師希得)
(為之丨丨水軍造戰艦蓄糧食)雇募(宋史元祐中役人悉用見數為額惟衙前用坊場河渡錢丨丨不足方許揭簿定差遂罷)
(官戶寺觀單丁女戶助役法尋以衙前不皆有雇直改丨丨為招募)謹募(荀子案丨丨𨕖閱材伎之士注案發聲謹嚴也募招)
(也丨丨猶重募也𨕖閱擇簡也材伎武藝過人者猶漢之材官也)黑募(子華子是白之懸而丨之丨也是縱櫂于陸而發軔)
(于川也)重募(華陽國志秦昭襄王時白虎為害秦王乃丨丨國中有能煞虎者邑萬家金帛稱之)更募(魏武帝令復還)
(到揚州丨丨亦復不過三千人此其本志有限也)
邊書募(李益赴邠寧詩幸應丨丨丨横戈會取名)
注(之戍切灌丨也又丨記也)
韻藻東注(易天與水違行疏天道西轉水流丨丨是天與水相違而行詩豐水丨丨維禹之績漢書溝洫志韓使水工鄭)
(國間說秦令鑿涇水自中山西邸瓠口為渠並北山丨丨洛三百餘里欲以溉田隋書李德林傳文筆如長河丨丨又盧賁傳賁為)
(懷州刺史決沁水丨丨名利人渠鮑照賦波沉沉而丨丨日滔滔而西屬王勃送李十五序滎波丨丨霸岸南登李白劍閣賦視滄)
(波之丨丨悲白日之西匿孟浩然詩遙情每丨丨奔晷復西馳杜甫詩惟有淚成河經天復丨丨獨孤及江州刺史廳壁記是州也)
(在荆之域于潯之陽江從岷山丨丨渤澥洪濤至是𣲖分為九韓愈送石處士序與之語道理辨古今事當否論人高下事後當成)
(敗若河決下流而丨丨杜牧詩一渠丨丨芳華苑李中詩殘陽影裏水丨丨芳草烟中人獨歸)剡注(周禮地官大司徒六藝疏)
(五射者白矢參連丨丨襄尺并儀梁元帝賦夕章程而勾股亦丨丨而參連)跗注(左傳方事之殷也有韎韋之丨丨君子也)
(庶物異名疏丨丨戎服也左傳韎韋之丨丨赤皮為之若袴而屬于跗與袴連郭帥謝到任表勉思丨丨載緝犀渠)側注(史記)
(朱建傳沛公引兵過陳留酈生踵軍門上謁使者入通沛公曰何如人也曰狀貌𩔖大儒衣儒衣冠丨丨沛公曰為我謝之言我方)
(以天下為事未腵見儒人也注丨丨冠一名高山冠齊王所服以賜謁者漢書五行志昭帝時昌邑王賀遣中大夫之長安多治丨)
(丨冠以賜大臣又水經注吳山古之汧山也山下石穴廣四尺高七尺水溢石空懸波丨丨漰渀盪發源穴成川)儀注(後漢)
(書律歴志尚書郎張衡周興皆能歷數參案丨丨者考往校今以為九道法最密詔書下公卿詳議南史孔奐傳時侯景新平每事)
(草創憲章故事無復存者奐博物強識甄明故實問無不知丨丨體式牋書表翰皆出于奐又司焉褧傳撰嘉禮丨丨一百一十二)
(卷隋書禮儀志高祖命牛弘辛彦之等採梁及北齊丨丨以為五禮云舊唐書經籍志史𩔖十三八曰丨丨以紀吉凶行事宋史太)
(宗紀渟化五年八月詔有司講求大射丨丨國史𥙷顔魯公之在蔡州淮西賊將僭竊問丨丨於魯公公荅曰老夫所記惟諸侯朝)
(覲之禮耳臨以白刃視之晏然沈約議乘輿升殿疏正會丨丨御書乘輿至太極殿前納舄升階尋路寢之設牛弘定農禮奏江南)
(王儉私撰丨丨多違古法兩蕭累代舉國遵行劉知幾衣冠乘馬議所撰丨丨不以絳紗袍為稱但稱為具服)波注(舊唐書睿)
(宗紀天后之時雲倚于二張之弟孝和之代丨丨于三王之門白居易性習相近遠賦昏明丨丨導為愚智之源邪正岐分開成理)
(亂之軌黃滔陳先生集序先生松姿柳態山屹丨丨語默有程進退可法)上注(管子君人者丨丨臣人者下注注注意于上天)
瓦注(莊子以丨丨者巧以鈎注者憚以金注者殙其巧一也而有所矜則外重也外重者内拙蘇軾詩昔年謬陳詩無人聊丨)
(丨)鉤注(見上又酉陽雜俎竈無故自濕潤者赤蝦蟇名丨丨居之去則止)金注(見上蘇軾詩瓦鉤却勝黃丨丨)日
注(歸田錄草茶盛于兩浙兩浙之品丨丨第一葉纖白而長其絶品至三二寸不過數十株多啜宜人無停滯酸噎之患會稽志)
(日鑄嶺在會稽縣東南五十五里嶺下有寺名資夀其陽坡朝暮常有日色産茶絶奇日鑄他書及士人皆用此鑄字惟歸田錄則)
(書為丨丨蘇軾詩千金買斷顧渚春似與越人降丨丨又未數丨丨卑定知雙井辱)孤注(長編眞宗澶淵之役王欽若謗曰宼)
(凖以陛下為丨丨)奔注(鮑照詩時涼籟爭吹流洊浪丨丨孟浩然詩彩翠相氛氲别流亂丨丨李白詩沓浪競丨丨杜甫詩)
(溪行水丨丨元稹詩勢高競丨丨勢曲已㢠廻縈盧肇天河賦丨丨肯随于川瀆高明自貫于日星)泉注(杜甫詩野圃丨自丨)
(李洞寄翠微無學禪師詩丨丨城池夢霞生侍衞衣蘇軾湯泉詩欝攸山火烈觱沸湯丨丨朱子詩幽壑丨方丨原田水欲渾)
起居注(後漢書明德馬后紀自撰顯宗丨丨丨削去兄防參醫藥事曰吾不欲令後世聞先帝數親后宮之家也南史吳喜)
(傳少知書領軍將軍沈演之使寫丨丨丨所寫既畢闇誦略皆上口又吳均傳均欲撰齊書求借齊丨丨丨及羣臣行狀武帝不許)
(遂私撰齊春秋北史魏收傳勅典丨丨丨併修國史舊唐書經籍志乙部為史其𩔖十有三五曰丨丨丨以紀人君之動唐書百官)
(志貞觀初以給事中諫議大夫兼知丨丨丨或知起居事每使下議政事起居郎一人執筆記錄于前史官隨之宋史職官志國朝)
(舊置起居院命三舘校理以上修丨丨丨申鑒先帝故事有丨丨丨日用動靜之節必書焉宜復其式内史掌之以紀内事傅亮與)
(蔡廓書陸士衡丨丨丨式乾殿諸皇子悉在三司上)
增流注(易水流而不盈疏謂坎險既極坑阱特深水雖丨丨不能盈滿言險之甚也李邕嵩岳寺碑至矣廣矣經之營之身)
(田底平福河丨丨岑勛多寶佛塔碑有懷忍禪師忽于中夜見一水發源龍興丨丨千福顔舒刻漏賦上丨丨而不竭下吞挹而無)
(已蘇轍暴兩詩執熱臥北窗淋漓汗丨丨雲笈七籤氣之與水循環天地丨丨人身轉輪無窮運行無極)挹注(詩洞酌彼行潦)
(丨彼丨兹荀子魯桓公之廟有欹器焉丨水而丨之中而正滿而覆虛而欹陳傅良詩丨丨隘溟渤扶携薄穹昊)前注(周禮)
(考工記玉人祼圭有瓉注瓉如盤其柄用圭有流丨丨王諲花萼樓賦浮欄欝律而却偃飛甍參差而丨丨又梁書武帝紀改齊中)
(興二年為天監元年其犯鄉論清議贓汚淫盜一皆盪滌洗除丨丨與之更始)塗注(儀禮士冠禮素積白屨以魁柎之注魁蜃)
(蛤柎注也疏以蛤灰丨丨于上使色白也)三注(儀禮士昏禮酌玄酒三屬于尊注屬注也丨丨于尊中晉書宣帝紀帝經爽門)
(爽帳下督嚴世上樓引弩將射帝孫謙止之曰事未可知丨丨三止皆引其肘不得發又舊唐書官品志吏部凡注官若官資未相)
(當及以為非便者聽至丨丨)鳥注(史記天官書柳為丨丨主木草)勾注(史記趙世家秦以三郡攻王王之上黨羊腸之)
(西丨丨之南非王有已注丨丨山在代州西北漢書文帝紀故楚相蘇意為將軍屯丨丨北史魏道武帝紀大舉討慕容寶帝親勒)
(六軍四十餘萬南出馬邑踰丨丨旌旗絡繹二千餘里淮南子何謂九塞曰太汾渑阨荆阮方城殽阪井陘令疵丨丨居庸地理通)
(釋踰丨丨斬常山而守之三百里而通于燕代劉歆賦軼中國之都邑兮登丨丨以陵厲歴雁門以入雲中兮超絶轍而遠逝盧思)
(道勞生論羊腸丨丨之道據鞍振策武落雞田之方櫛風沭雨陸龜蒙詩乘時收丨丨即日掃欃槍)如注(後漢書光武帝紀會)
(大雷風屋瓦皆飛雨下丨丨滍川盛溢虎豹皆股戰士卒爭赴溺死者以萬數水為不流陸游遊錦屏山詩夜歸沙頭雨丨丨北風)
(吹船横半渡)圖注(後漢書輿服志術士冠前圓吳制差池邐迤四重趙武靈王好服之今不施用官有其丨丨)執注
(後漢書輿服志每出太僕奉駕上鹵簿中常侍小黃門副尚書主者郎令史副侍御史蘭臺令史副皆丨丨以督整車騎謂之護駕)
灌注(後漢書樊宏傳宏父重善農稼開廣田土三百餘頃其所起廬舍皆有重堂高閣陂渠丨丨又池魚牧畜有求必給隋書)
(食貨志置募運米丁又于衞州置黎陽倉洛州置河陽倉陜州置常平倉華州置廣通倉轉相丨丨漕關東及汾晉之粟以給京師)
(水經注魏武王堨漳㢠廻流東注號天井堰里中作十二墱墱相去三百步令互相丨丨一源分為十二流皆懸水門國史𥙷鞏縣陶)
(者多為甆偶人號陸鴻漸買數十茶器得一鴻漸市人沽茗不利輙丨丨之西都賦原泉丨丨陂池交屬景福殿賦虬龍丨丨溝洫)
(交流吳都賦丨丨乎天下之半唐明皇喜雨賦或噴薄而攅集或淋漓而丨丨)洄注(後漢書王景傳永平十二年景修渠築隄)
(十里立一水門令更相丨丨)立注(後漢書費長房傳後東海君來見葛陂君因淫其夫人于是長房劾繫之三年而東海天)
(旱長房至海上見其人請雨乃謂之曰東海君有罪吾前繫于葛陂今方出之使作雨也于是雨丨丨)倚注(魏志陳思王傳)
(注楊修以丨丨遇害丁儀以希意滅族羅隱寄韋左丞詩便應思丨丨何處活窮鱗司馬光除郝質制誥不有旌褒曷昭丨丨)點
注(魏志王肅傳注黃初之後申告州郡有欲學者皆遣詣太學諸博士卒皆麄疎無以教弟子弟子本亦避役無能習學又臺閣)
(舉格太高加不念統其大義而問字指墨法丨丨之間百人同試度者未十是以志學之士遂復陵遲而末求浮虛者各競逐也舊)
(唐書經籍志孝經丨丨二卷徐整撰金史高汝礪𫝊章宗詔宰執舉奏中外可為刺史者上親閱丨丨蓋取兩員同舉者升用之鍾)
(會雀賦五色丨丨華羽參差杜甫詩丨丨桃花舒小紅)雨注(吳志朱然傳曹眞攻江陵起土山鑿池道立樓櫓臨城弓矢丨)
(丨將士皆失色然晏如而無恐意晉書束晳傳太康中郡界大旱晳為邑人請雨三日而丨丨衆為作歌曰束先生通神明請天三)
(日甘雨零)斜注(晉書輿服志戎車駕四馬天子親戎所乘置弩于軾上其建矛麾悉丨丨)先注(齊書高帝紀改昇明三年)
(為建元元年有犯鄉論清議一皆蕩滌洗除丨丨)竊注(齊書虞玩之傳黃籍民之大紀國之治端自頃氓偽為日已久至乃)
(丨丨爵位盜易年月此皆政之巨蠧教之深疵)詐注(齊書虞玩之傳自孝建以來入勲者衆其中撡干戈衞社稷者三分殆無)
(一焉勲簿所領而丨丨辭籍浮遊世要非官長所拘錄復為不少又有改注籍狀詐入仕流昔為人役者今復役人)改注(見上)
籍注(南史張岱傳為司徒左司曹掾母年八十丨丨未滿岱便去官從實還養有司以岱違制將欲紏舉宋孝武曰觀過可以)
(知仁不須案也)洪注(南史王敬則傳明帝即位為大司馬臺使拜授日雨大丨丨敬則文武皆失色一客旁曰公由來如此昔)
(年拜丹陽尹吳興時亦然敬則大悅曰我宿命應得雨)下注(南史天竺國傳所都城郭水泉分流繞于渠壍丨丨大江水經)
(注沅水又東逕平山西南臨沅水寒松上蔭清泉丨丨栖託者不能自絶于其側又衡山東南二面臨映湘川山上有飛泉丨丨下)
(映青林直注山下望之若幅練在山矣潘尼苦雨賦雨紛射以丨丨兮潦波湧而横流陸龜蒙太湖詩嘗聞咸池氣丨丨作清質蘇)
(軾詩駿馬丨丨千丈坡)西注(北史薛胄傳三遷為兖州刺史先是兖州城東沂泗二水合而南流汎濫大澤中胄遂積石堰)
(之决令丨丨陂澤盡為良田)連注(北史周法尚傳帝幸榆林内史令元夀言于帝曰漢武出塞旌旗千里今御營外請為二)
(十四軍日别遣一軍發相去三十里旗幟相望鉦鼓相聞首尾丨丨千里不絶西京雜記哀帝為董賢起大第于北闕下樓閣臺榭)
(轉相丨丨山池玩好窮盡雕麗張說鄴公園池餞韋侍郎序曲沼環合而丨丨叢山相望而間起法苑珠林懸河寫辨丨丨投幾)
略注(北史平恒傳恒耽勤讀誦多通博聞自周以降暨于魏世帝王傳代之由貴臣升降之緒皆撰品第商略是非號曰丨丨)
(合百餘篇)指注(北史焉耆國傳自古帝王雖云即序西戎有如丨丨不能控引也韓愈薦士詩俗流知者誰丨丨競嘲傲)歸
注(隋書天文志百川發源皆自山出由高趨下丨丨于海何承天論渾天體日為陽精光耀炎熾一夜入水所經焦竭百川丨丨)
(足于補復故旱不為減浸不為益)除注(隋書食貨志高熲又以人間課輸雖有定分年常徵納丨丨恒多長吏肆情文帳出)
(没復無定簿難以推校乃為輸籍定樣請徧下諸州)襍注(舊唐書經籍志車服丨丨一卷徐廣撰)銓注(舊唐書官品志)
(郎中一人掌小銓以其在九流之外故謂流外銓亦謂之小𨕖其校試丨丨與流内銓略同唐書𨕖舉志總章二年司列少常伯裴)
(行儉始設長名榜引丨丨法復定州縣升降為八等元史順帝紀至元四年春正月詔内外廉能官父母年七十無侍丁者附近丨)
(丨以便侍養)記注(舊唐書官品志門下省凡官爵度置刑政損益皆授之于記事之官既出于策則監其丨丨焉宋史孝宗)
(紀乾道元年十一月詔修祥曦殿丨丨又賈昌朝傳景祐中置崇政殿說書以授昌朝誦說明白帝多所質問昌朝請記錄以進賜)
(名邇英延義丨丨加直集賢院王粲書使丨丨之士定曲直之評杜預左氏傳序周德既衰官失其守諸所丨丨多違舊章牛弘表)
(衣冠軌物圖畫丨丨播遷之餘皆歸江左司馬光辭修起居注狀丨丨之職士林高𨕖)衝注(舊唐書李昭德傳利涉橋歲為)
(洛水丨丨常勞治葺昭德創意積石為脚銳其前以分水勢自是竟無漂損)引注(宋史律歴志國朝復挈壺之職專司辰刻)
(署置于文德殿門内之東偏其制有銅壺水稱渴烏漏箭時牌契之屬壺以貯水烏以丨丨稱以平其漏箭以識其刻牌以告時于)
(晝契以發鼓於夜張說表山南又有醴泉三道丨丨三池分流接潤連山對浦各深丈餘廣百步杜甫詩竹竿投嵌竇丨丨來鳥道)
添注(宋史律歴志嘉泰元年臣僚言頒正朔所以前民用也此歴書一日之間吉凶並出異端並用如土鬼暗金元之𩔖則丨)
(丨于凶神之上猶可也而其首則揭九良之名其末則出九曜吉凶之法凡閭閻鄙俚之說無所不有豈正風俗示四夷之道哉)
傾注(宋史地理志元祐四年冬御史中丞梁燾言宜復為汴口汴口復成則免廣武丨丨以長為京師之安省數百萬之費以)
(紓京西生靈之困吳筠登八公山詩遠澗自丨丨曲石漵戔戔徐陵荅貞陽侯書載披來旨實深丨丨郝經葡萄詩一派瑪瑙漿丨)
(丨百千瓮廼賢龍門詩暴雨忽丨丨淫潦怒奔决)標注(宋史藝文志三劉漢書丨丨六卷又王柏傳于論語大學中庸孟子)
(通鑑綱目丨丨點校尤為精妙)就注(宋史𨕖舉志神宗制詔川陜福建南官罷任迎送勞苦令轉運使免赴𨕖後荆湖南亦許)
(丨丨)擬注(宋史職官志吏部掌文武官吏𨕖試丨丨資任遷敘蔭𥙷考課之政令封爵榮勲賞罰殿最之法又章衡傳判吏部)
(流内銓嘗有員缺既丨丨而三班院輙用之反訟吏部宰相主其說衡連奏疏與之辨)銷注(宋史職官志主簿掌出納官物)
(丨丨簿書凡縣不置丞則簿兼丞之事)眷注(宋史石熙載傳居太宗幕下頗盡誠節典樞務日上丨丨甚篤)分注(宋史)
(韓贄傳河决商胡而北議者欲復之役將興贄言北流既安定驟更之未必能成功不若開魏金堤使丨丨故道交為兩河或可紆)
(水患詔遣使相視果如其策庾信終南山義谷銘八溪丨丨九谷通源)水注(宋史劉錡傳美儀狀善射嘗從仲武征討牙門)
(水斛滿以箭射之拔箭丨丨随以一矢窒之人服其精何遜詩思君意不窮長如流丨丨梅堯臣送趙簡議知徐州詩呂梁丨丨千)
(尋險大澤龍歸萬古空陸游詩丨丨横塘藻荇香)委注(宋史蘇舜欽傳前孔道輔范仲淹剛直不撓致位臺諫後雖改他官)
(不忘獻納二臣者非不知緘口數年坐得卿輔蓋不敢負陛下丨丨之意水經注檀山蓋大别之異名也其水歴山丨丨而絡其縣)
(也孫逖授韓滉戶部侍郎制丨丨煩重宜熟計之)差注(宋史黃疇若傳進華文閣待制知成都府考官吏冗員非敕命丨丨)
(者悉罷之)𨕖注(金史太宗紀比以軍旅未定嘗命帥府自擇人授官今並從朝廷丨丨)升注(金史宣宗紀戶部侍郎鄂)
(屯阿固言國家多故職官往往不仕乞限以兩季違者勿復任用上嫌其太重命違限者止奪三官降職三等仍永不丨丨)明
注(金史宣宗紀興定二年十二月尚書省言自今軍中號令闕賞罰者皆丨丨詔旨教令母容軍司售其姦欺上從之)大注
(元史仁宗紀皇慶二年以亢旱既久帝于宮中焚香默禱遣官分禱諸祠甘雨丨丨)順注(易林淵泉隄防水道通利丨丨湖海)
(邦國富有)翼注(水經注汾水又南與東西温溪合水出石近溪聲流丨丨)直注(水經注零鳥水懸流赴壑一匹有餘丨丨)
(澗下淪積成淵嬉遊者矚望奇為佳觀喻餗仙掌賦一帶東引致洪濤而丨丨千尋西峙標異跡以長留)㳂注(水經注文水會)
(隱泉口水謁泉山之上頂頂上平地一十許頃沙門釋光表建二刹泉發于兩寺之間東流瀝石丨丨山下)竒注(水經注沁)
(水即洎水也或言出榖遠縣羊頭山上世靡谷三源丨丨逕瀉一隍又南會三水歴洛出左右近溪參差翼注之也)漰注(水經)
(注淇水出沮如山側頽波丨丨衝激横山)捍注(水經注美溝水出朝歌西北大嶺下更出逕駱駞谷於中逶迤九十曲故俗有)
(美溝之目矣歴十二崿崿流相承泉響不斷返水丨丨)弘注(水經注水盛則長津丨丨水耗則通波潛伏)濗注(水經)
(注魏太祖鑿渠引漳水東入清洹以通河漕名曰利漕渠漳津故瀆水舊斷溪東北出涓流丨丨而已按玉篇濗淺水也)夾注
(水經注渭水自落門東至黑水峽左右六水丨丨)鳴注(水經注渭水東南流衆生瀉浪邊次丨丨)津注(水經注川渠又)
(東北合滱水水有窮通不常丨丨)泄注(水經注徐水又東南流歴石門中世俗謂之龍門也其山上合下開開處高六丈飛)
(水歴其間南出乘崖傾澗丨丨七丈有餘渀盪之音奇為壯猛素波白激濤襄四陸瞰之者驚神臨之者駭魄矣)散注(水經)
(注洧水又東會歴滴泉水出深溪之側泉流丈餘懸水丨丨故世士以瀝滴稱)涓注(水經注肥水出桑縣西北澤藪東南流左)
(右翼佩數源異出同歸蓋微脉丨丨耳)通注(水經注陂水西南流逕相城東而南流注于睢睢盛則北流入于陂陂溢則西)
(北注于睢出入廻環更相丨丨又壻水又東逕七女冢水北有七女池池東有明月池狀如偃月皆相丨丨謂之張良渠)競注
(水經注施水南出施山溪源有陽欺崖下有二石先有人居處其間細泉輕流望川丨丨)㢠廻注(水經注崖壁峻岨巖嶺干天交)
(柯雲蔚霾天晦景謂之瀧中懸湍丨丨崩浪震山名之瀧水)懸注(水經注桂水出桂陽縣北界山山壁高聳三面特峻石泉)
(丨丨瀑布而下)飛注(水經注榖水又東定陽谿水注之上承信安縣之蘇姥布水懸百餘丈瀨勢丨丨狀如瀑布)轉注
(水經注浦陽江水又東流南屈又東㢠廻北轉逕剡縣東縣開東門向江江水翼縣丨丨故有東渡西渡焉夏竦蓮花漏銘玉虬吐水)
(分灌兩壺金龍丨丨下激衡渠)物注(中論器虛則丨丨滿則止焉)翹注(淨住子合室營奉晨昏丨丨張說表百度惟新)
(萬靈丨丨)不注(書品殆善射之丨丨妙斵輪之不傳謝朓賦𩔖鎩翮之難矯似洞源之丨丨)交注(宣和書譜阮研行草)
(尤卓絶若飛泉丨丨奔競不息)北注(玉海隂梁丨丨陽馬南馳邢劭甘露頌紫川丨丨赤水東流韓愈岳陽樓詩南滙羣崖水)
(丨丨何奔放)四注(七發連廊丨丨臺城層搆上林賦離宮别舘彌山跨谷高廊丨丨重坐曲閣梁簡文帝雪朝詩落梅飛丨)
(丨翻霙舞三襲王勃福會寺碑層榭三休琱簷丨丨宋之問太平公主山池賦别有複道三襲平臺丨丨司馬光大雨詩白雲丨丨)
(垂萬絙坐間斗寒衣可增沈遘詩瀑布發高源飛流翻丨丨)題注(羽獵賦角槍丨丨䠞竦讋怖注題頟也注衡也言驚走之)
(甚或角搶地頟相衝)重注(魯靈光殿賦下茀蔚以璀錯上﨑峨而丨丨)來注(木華海賦涓流泱瀼莫不丨丨)豐注
(陸機詩丨丨溢修溜潢潦浸階除)旁注(潘尼東武舘賦?流丨丨飛渠脉散邢邵景明寺碑香雨丨丨甘露上懸)獨注
(張載濛汜池賦幽瀆旁集潛流丨丨)吐注(孫綽刻漏銘靈虬丨丨隂蟲承瀉)凝注(支遁詠禪思道人詩承蜩纍危丸累)
(十一丨丨)曲注(梁簡文帝長沙王碑銘重檐偃蹇丨丨逶迤)瀾注(梁簡文帝徐勉墓銘長丨斯丨瓜瓞含輝)河注
(梁簡文帝曲水詩序智湛靈珠辨均丨丨上官儀酬薛舍人詩清切丹禁靜浩蕩文丨丨賈島詩丨丨華山根)卑注(沈約奏晉)
(咸和初蘇峻作亂版籍焚燒此後起咸和三年以至乎宋並皆詳寔朱茟隠注紙連悉縫宋元嘉二十七年始以七條徵發姦偽互)
(起以至于齊簿籍大壞矣凡粗有衣食者莫不互相因依競行姦貨落除丨丨更書新籍通官榮爵随意高下昨日卑微今日仕伍)
(如此詭謬萬緒千端)隱注(見上)譜注(沈約奏卑姓雜譜以晉籍及宋永初景平籍對共讎校若丨丨通籍有卑雜則條其)
(巧謬)長注(江淹青苔賦松栝交隂泉雨丨丨王褒漏刻銘箭水無絶靈蛇丨丨達奚珣華山賦河水丨丨横流曲折)承注
(陸倕漏刻銘靈蛇丨丨隂蟲吐噏)晚注(徐陵文薈蔚朝興滂沱丨丨)相注(蕭慤春日曲水詩分流繞小渡塹水還丨)
(丨)南注(虞世基詩鳳闕愛西臨星橋耿丨丨杜甫唐興縣客館記為㢠廻廊丨丨又為覆廊以容介行人)宵注(王勃舍利)
(塔碑寶瓶丨丨則雨露隨軒玉柄朝撝則風霜滿席)伏注(王勃入蜀紀行詩序丹壑爭流青峰雜起陵濤鼓怒以丨丨天壁嵯)
(峨而横立)行注(楊炯浮漚賦&KR0034;滴瀝兮丨丨階潺湲而浪起)瀠注(盧照鄰詩碧流逓丨丨青山互紏紛)心注(蘇頲)
(夜發三泉詩憧憧往復還丨丨思逾切張說五君詠興喪一言決安危萬丨丨馮審謝追赴闕廷表魂馳軒階丨丨晷刻于邵送康)
(兵曹入蜀序副相嚴公總統江劍東西郡邑蓋以百數皆風靡波偃奔走乎大府威名之下誰不丨丨)春注(沈東美曉翫新)
(池亭詩晨臨翔鳳沼丨丨躍龍泉)屈注(杜甫詩倒懸瑤池影丨丨滄江流)環注(李華中岳禪師塔記聖善和上丨丨)
(源流)淙注(杜佑鑿山引泉記交清泉于巘上遭昊暵而丨丨姚合太湖石詩背面丨丨痕)中注(韓愈汴州水門記維汴州)
(河水自丨丨)羅注(柳宗元詩懸泉粲成簾丨丨無時休)空注(劉禹錫賦况復湘水無還漳河丨丨淚染枝葉香餘紈素)
合注(吕温聯句詩序亦猶衆壑丨丨浸為大川羣山出雲混成一氣)電注(李德裕項王亭賦大咤雷奮重瞳丨丨)深
注(李德裕與紇扢斯可汗書可汗智謀精果材志沉雄威動龍荒聲馳象魏眷言丕繢丨丨予懷蘇軾詩丨丨歌脣淺畫眉)浸
注(沈亞之夀州廳壁記決安豐以南陂池會其池于城旁野中丨丨如澤焉)横注(王損之曙觀秋河賦意天邊之丨丨遠若)
(波瀾想空裏之潛流遥聞嗚咽)雷注(張環新潭賦淙石門以丨丨透金塘而箭疾)遠注(王潭雙瀵泉賦初汩没圓衝拂)
(高湍於柔祗之下復逶迤丨丨散餘波于馮夷之川)會注(杜牧觀察使崔郾行狀改鄂岳安黃蘄申等州觀察使囊山帶江三)
(十餘城繚繞數千里洞庭百越巴蜀荆漢而丨丨焉)登注(杜牧詩喧喧皆傳言明晨相丨丨)微注(李商隠晚晴詩丨丨)
(小窗明)遥注(盧韞價津吏告下方傷水判㢠廻天之浪丨丨百川測日之波滂流九𣲖)檀注(韓偓詩嗅花判不得丨丨)
(蒸芳塵)同注(唐無名氏襄華貫洪河賦義由景行仰高山而自慙志切朝宗與大海而丨丨)斗注(唐無名氏尺波賦洶)
(洶安翔似欲將乎丨丨汩汩增繞如潛運以環周)始注(唐無名氏枯井賦若澗溪之丨丨猶泛濫之初決)方注(唐無)
(名氏崔羣拜相制風猷巳洽於人聽忠勤丨丨于朕心)淺注(晏幾道詞小顰微笑盡妖嬈丨丨輕勻長淡淨)鄰注(歐陽)
(修詩丨丨溝瀆涌)簡注(司馬光表仰膺丨丨之隆進備弼諧之職)目注(韓偓詩雜花被原野南盡遠丨丨雲笈七籤或)
(精誠不易試難不移丨丨崑丘心朝大帝而得道者黃觀韋道微傅君之例皆是也)潛注(朱子淙琤谷詩湖光堪不流嵌竇亦)
(丨丨)地注(劉子翬詩浮雲三日雨盈畝復丨丨)停注(劉子翬晏坐巖詩悠悠出山水浩浩無丨丨)淡注(侯寘詞月)
(破輕雲天丨丨)紅注(袁桷梨花盛開小飲詩白團燕山雪丨丨天台醅薩都剌楊妃病齒圖詩朱脣半啟榴房破胭脂丨丨珍)
(珠顆)倒注(吳鎮萬里長江圖詩南北横分疑作限西東丨丨未曾還)澆注(雲笈七籤如水流就濕丨丨以時)陶注
(雲笈七籤流精丨丨玉華降身)存注(雲笈七籤今按上清七部之經丨丨修行之事日月五星之内空常飛步之篇元父玄母)
(以兼行陽號隂召而具著纂彼衆說集為一家)逆注(雲笈七籤元記者七聖各丨丨得道之人元名也)
華不注(左傳齊師敗績逐之三周丨丨丨國語三周丨丨丨之山注周匝也丨齊地丨丨山名諾臯記丨丨丨泉齊隱公取)
(水處方圓百餘步趙孟頫趵突泉詩雲霧潤蒸丨丨丨波濤聲震大明湖)伏侯注(後漢書伏湛傳元嘉中桓帝復詔無忌與)
(黃景崔寔等共撰漢記又自采集古今刪著事要號曰丨丨丨)求筆注(南史張融傳作海賦示將軍顧凱之凱之曰卿此賦)
(寔超玄虛但恨不道鹽耳融即丨丨丨曰漉沙搆白熬波出素積雪中春飛霜署路此四句後所足也)古今注(舊唐書經)
(籍志雜史𩔖有伏无忌丨丨丨八卷又職員百官丨丨丨十卷郭演之撰又崔豹有丨丨丨)烏膏注(唐書五行志元和末)
(婦人為圓鬟椎髻不設鬢餙不施朱粉唯以丨丨丨脣狀似悲啼者圓鬟者上不自樹也悲啼者憂恤象也)百川注(論衡)
(天不足西北故日月移焉地不足東南故丨丨丨焉宋之問詩地闊八荒近天㢠廻丨丨丨李德裕大孤山賦高標九𣲖之衝以捍丨)
(丨之丨王令詩渾渾九河翻仡仡丨丨丨)黃流注(沈約梁宗廟歌我鬱載罄丨丨乃丨)琱簷注(王勃白鶴寺碑丨丨)
(競丨縈霧道以龍回繡桶爭飛倚雲衢而鳳矯)三光注(蘇頲早登太行山詩順動丨丨丨登臨萬象懸)糟床注(杜甫)
(羌村詩賴知禾黍收已覺丨丨丨陸游秋懷詩酒尤不可緩傾聽丨丨丨)萬壑注(杜甫瞿塘詩西南丨丨丨勍敵兩崖開)
宸衷注(錢珝為崔相公讓大學士表丨丨益丨寵數不移)詞源注(李程白虎殿講五經賦談柄乍揮振冠蓋之岌)
(岌丨丨忽丨瀉江海之滔滔)玄酒注(李咸用春雨詩天人辭引丨丨丨傾香旋入花根土)東南注(陸游詩蜀江朝)
(暮丨丨丨我獨何為淹此留)十分注(楊萬里曉泊蘭溪詩急閉篛篷擁爐去竹葉梨花丨丨丨)天瓢注(岑安卿祈)
(雨詩歸途未即丨丨丨猶有長風解鬱蒸)光采注(貢奎題趙虛一山水圖詩層巒叠嶂遠冥濛旭日東生丨丨丨又馬祖常)
(春雲詩依風拂㢠廻塘波纈光影注)青簡注(袁桶詩起居丨丨丨除拜紫泥封)
四時聽注(舊唐書劉祥道傳父林甫貞觀初為吏部侍郎初隋代赴𨕖者以十二月為始至春即停林甫奏丨丨丨隨到)
(丨當時甚以為便)三年一注(宋史太祖紀建隆元年十月定縣為望緊上中下命丨丨丨丨)
註(之戍切丨射又中句切解也通作注)
韻藻傳注(爾雅註疏序夫爾雅者先儒授教之術後進索隱之方誠丨丨之濫觴而經籍之樞要者也唐書藝文志叙諸)
(儒章句之學興其後丨丨箋解義疏之流轉相講述而聖道□明然其為說固已不勝其繁矣宋史𨕖舉志又其甚者論既併場策)
(問太寡論器識無以盡人士守丨丨史學盡廢此後進往往得志而老生宿儒多困也王庭筠詩漢儒丨丨學未為世所得)竊
注(世說初注莊子者數十家莫能究其旨要向秀于舊注外為解義妙析奇致大暢玄風未竟而卒郭象見秀義不傳于世遂丨)
(以為己丨乃自注秋水至樂二篇又易馬蹄一篇其餘衆篇或定點文句而已)
詎須注(晉書向秀傳莊周著内外數十篇始秀欲注嵇康曰此書丨復丨丨正是妨人作樂耳)服氏注(世說鄭康)
(成欲注春秋傳未成時行與服子慎遇先未相識服與人說已注傳意康成聽之良久就與語曰吾久欲注尚未了聽君言多與吾)
(同今當盡以所注與君遂為丨丨丨)
增轉註(周禮大司徒六藝疏六書者先鄭云象形會意丨丨處事假借諧聲封希顔六藝賦若乃墨妙之場淫書之客丨丨)
(别態圓方自適)漢註(後漢書馬融傳自昔典籍十月之交春秋傳記丨丨所載史官占候可謂詳悉備矣)鄭註(魏志高貴)
(鄉公傳孔子作彖象丨康成作丨雖聖賢不同其所釋經義一也王儉荅陸澄書疑孝經非丨所丨僕以此書明百行之首實人倫)
(所先七略藝文並陳之六藝不與蒼頡凡將之流也丨丨虛實前代不嫌意謂可安仍舊立置又唐書丨丨傳注綘州翼城人世微)
(賤以方伎游江湖間王守澄薦注召對浴堂門賜賚至渥李訓附注進兩人權傾天下守澄死注奏願護喪因羣宦者臨送欲以鎮)
(兵悉禽誅之訓畏注專其功乃先五日舉事注率五百騎至扶風聞訓敗乃還監軍張仲清訪注計事斬其首兵皆潰去)歴注
(魏志王肅傳明帝時大司農弘農董遇等亦丨丨經傳頗傳于世)易注(吳志虞翻傳翻與少府孔融書并示以所著丨丨融)
(荅書曰聞延陵之理樂覩吾子之治易乃知東南之美者非徒會稽之竹箭也)訓注(吳志虞翻傳徙交州講學不倦又為老子)
(論語國語丨丨皆傳于世舊唐書魏徵傳徵以戴聖禮記編次不倫遂為𩔖禮二十卷以𩔖相從削其重復採先儒丨丨擇善從之)
(李謐明堂論藉之以禮傳考之以丨丨博採先賢之言廣收通儒之說又杜牧詩太和八九年丨丨極虓虎按謂李丨鄭丨)立
注(吳志虞翻傳注翻丨易丨奏上曰臣蒙先師之說依經丨丨)自注(南史謝靈運傳作山居賦并丨丨以言其事秦系詩)
(終年常避喧丨丨五千言)集注(南史孔子祛傳續朱異丨丨周易一百卷元史楊恭懿傳書無不讀尤深于易禮春秋後得朱)
(子丨丨四書歎曰人倫日用之常天道性命之妙皆萃此書矣)譯註(北史吕洛拔傳子文祖以舊語丨丨皇誥辭義通辯為外)
(都曹奏事中散)撰注(北史酈道元傳道元好學歴覽奇書丨丨水經四十卷)義註(舊唐書經籍志尚書丨丨三卷呂文)
(優撰又論語丨丨十卷暢惠明撰)新註(舊唐書經籍志有薛仁貴周易丨丨本義十四卷又漢書丨丨一卷陸澄撰張籍贈)
(梅處士詩講易自傳丨丨義題詩不著舊官名)點注(舊唐書經籍志孝經丨丨二卷徐整撰)修註(宋史職官志熙寧四)
(年詔諫宦兼丨丨者因後殿侍立許奏事元豐官制行改丨丨為郎舍人玉堂雜記按祖宗朝館職者指昭文集賢史館之職也在)
(内多升丨丨出外則為帶職凡轉官奏𥙷恩數皆厚故艱其𨕖必試而後除司馬光辭修起居注狀今丨丨之官日侍黼扆又辭知)
(誥狀凡自丨丨知制誥者非有祖宗法令著于方策特近歲相承之例耳)四註(宋史藝文志釋氏部有僧應之丨丨金剛經一)
(卷)分注(宋史吳淑傳作事𩔖賦百篇以獻詔令注釋淑丨丨成三十卷上之唐明皇孝經序約文敷暢義則昭然丨丨錯經)
(理亦條貫)雜註(孔叢子孔白字子上子思之子丨丨諸子百家)支註(方言㘓哰謰謱拏也東齊周晉之鄙曰㘓哰㘓哰亦)
(通語也南楚曰謰謱或謂之丨丨注支之䜴反)王注(世說何平叔注老子始成詣王輔嗣見丨丨精竒廼神伏曰若斯人可與)
(論天人之際矣因以所注為道德二論)共註(鄴侯家傳德宗曰朕幼好論語為卿製一殿日夕討論丨丨成之)箋註
(老學菴筆記今人解杜甫但尋出處不知少陵之意初不如是且今人作詩未嘗無出處渠自不知若為之丨丨亦字字有出處但)
(不妨其為惡詩耳韓愈施先生墓銘古聖人言其旨密微丨丨紛羅顚倒是非蘇轍初發嘉州詩云有古郭生此地苦丨丨虞集謝)
(吳宗師惠墨詩敢為文章勝虎豹祗應丨丨到蟲魚)旁註(東觀餘論子敬譽石帖賴消息内外極生冷内外二字本行丨丨故)
(字差小而昧者摹填著行中非也)側註(東觀餘論十七帖中遠想慨然孔琳之帖恨恨脚中轉劇等字本皆丨丨後人摹以)
(入行)五註(蔡邕月令問荅審求歴象其要者莫大于月令故遂成之旁貫丨丨參互羣書)解註(荀悦經籍論中興之後大)
(司農鄭衆侍中賈逵各為春秋左氏傳作丨丨)待註(摰虞表喪禮本文省略必丨丨解事義乃彰)兩註(王儉荅陸澄書)
(賈氏注經世所罕習榖梁小書無俟丨丨)疏註(陶宏景論書啓二卷中有雜迹謹丨丨如别)禀註(陶弘景眞靈位業圖)
(序今所詮貫者實丨丨之臭旨存向之要趣)異注(孔穎逹禮記正義序大小二戴共氏而分門王鄭兩家同經而丨丨)訪
注(王棨端午獻尚書為夀賦欲諷江東之幸思停遼水之征由是丨丨于安國求篇于伏生)夾註(杜荀鶴詩斟春祗愛和醅)
(酒諱老猶看丨丨書)附註(司馬光貽范夢得書夢得今來所作叢目方是將實錄事目標出其實錄中前後者必已注于逐事)
(訖自舊唐書以下俱未曾丨丨如何遽可作長編也)析注(司馬光起請科場劄子有司以帖經墨義試明經專所記誦不詢義)
(理其弊至于離經丨丨務隱爭難)𥙷注(楊維楨艾師行艾師艾師古中黃時有丨丨明堂方謝應芳詩酒經方丨丨詩藁又)
(重剛)
賈鄭注(後漢書馬融傳嘗欲訓左氏春秋及見丨逵丨衆丨乃曰賈君精而不博鄭君博而不精既精既博吾何加焉但著)
(三傳異同說)周官註(後漢書儒林傳中興鄭衆傳周官經馬融作周官傳授鄭康成康成作丨丨丨)論語註(吳志)
(張昭傳昭以老病上還官位更封輔吳將軍班亞三司食邑萬戶在里宅無事乃著左氏傳解及丨丨丨)郭璞注(北史崔賾)
(傳理高𧰼繫管輅思而不解事富山海丨丨丨而未詳)水經注(隋書經籍志丨丨三卷郭璞丨又丨丨四十卷酈善長丨)
葛仙注(王績採藥詩行披丨丨丨坐驗農皇帙)不可註(皮日休詩錄書丨丨丨雲笈應無鑰)
澍(常句切時雨又之戌切)
韻藻增嘉澍(後漢書明帝紀十八年詔二千石分禱五嶽四瀆郡界有名山大川能興雲致雨者長吏各絜齋禱請冀)
(蒙丨丨余靖詩沛然得丨丨荷天知免譴)降澍(後漢書楊厚傳蒙澤太守宗湛使統為郡求雨亦即丨丨)時澍(後漢書馬)
(融傳今年五月以來雨露丨丨祥應將至)甘澍(後漢書段熲傳熲上言臣動兵涉夏連𫉬丨丨崔融為百官賀雨請復膳表近)
(以少愆丨丨親發至誠懷宋景之一言採殷湯之六事劉子翬新凉詩喜兹丨丨足普潤無遺墟蘇軾詩沛然倒賜三尺雨丨丨不)
(為龍所隔高啓禱雨詩須臾丨丨何滂沱十日不雨應無禾)滂澍(北史王肅傳臣聞堯水湯旱自定之數須聖人以濟未聞)
(由聖人以致災是以國儲九年以禦九年之變昨聞四郊以外已蒙丨丨唯京城之内微為少澤蒸庶未闕一飱陛下輟膳三月臣)
(庶惶惶無復情地)祈澍(隋書禮儀志旱而丨丨則報以太牢)冬澍(隋書梁毗傳竊見左僕射越國公素幸遇愈重權勢)
(日隆縉紳之徒屬其視聽忤意者嚴霜夏零阿旨者膏雨丨丨榮枯由其脣吻廢興候其指揮)霖澍(舊唐書五行志大歴四年)
(秋大雨是歲自四月丨丨至九月京師米斗八百文)連澍(舊唐書章懷太子子守禮傳積隂累曰守禮白于諸王曰欲晴果晴)
(愆陽涉句守禮曰即雨果丨丨岐王等奏之云邠哥有術守禮曰臣無術也則天時以章懷遷謫十餘年每歲被勅杖數頓見瘢痕)
(甚厚欲雨脊上即沉悶欲晴即輕健臣以此知之非有術也王禹偁詩秋來丨丨百日雨)雨澍(水經注河東鹽池謂之解鹽池)
(水東西七十里南北十七里水出石鹽自然印成朝取夕復終無減損惟山暴丨丨甘潦奔迭則鹽池用耗)豐澍(水經注津)
(渠隱没而不恒流雨澤丨丨則通入文水)灌澍(水經注潁水又東五渡水注之其水導源崇高縣東北太室東谿縣漢武帝置)
(以奉太室山俗謂之崧陽城及春夏雨泛水自山頂而迭相丨丨崿流相承為二十八浦也于公異奏洛川事宜表若但以水力為)
(丨丨不停旬月之間賊城必壞)已澍(摰虞表收既往之詔奪丨丨之施)水澍(左思魏都賦丨丨稉稌陸蒔稷黍)流
澍(梁武帝孝思賦導情源以丨丨引思心而無已)引澍(吳均檄江神文丨丨東隅移燋北島)洪澍(袁嶠表更祈丨丨輒)
(聞流潦)互澍(柳宗元晉文決源釃流交灌丨丨)將澍(李宙喜雨賦粤三日而丨丨未崇朝而已布)一澍(蘇舜)
(欽暴雨詩蒼崖六月隂氣舒丨丨暴雨如繩粗)霪澍(嚴識元潭州都督楊志本碑滑壤沮塗且疑泉覆丨丨不開莫殊天漏)
飛澍(袁桷詩春雲起丨丨)
百川澍(宋之問詩地闊八荒近天㢠廻丨丨丨)
無地不澍(淮南子春雨之灌萬物也沛然而施丨丨而丨丨無物而不生)
駐(中句切止馬)
韻藻大藥駐(李白詩又無丨丨丨朱顔又陸游詩衰謝形容無藥駐犇馳日月欠膠黏又銅鏡面顔無藥駐玉關勲業)
(與心違)
增暫駐(周禮掌舍疏無宮及人門是丨丨之事非久停止朱灣遊仙臺詩今朝茂宰尋眞宰丨丨䨇鳬且莫歸元稹郊天日)
(五色祥雲賦羽蓋凝而軒皇丨丨風馬駕而王母欲前)久駐(漢書韓延壽傳延夀嘗出臨上車騎吏一人後至勅功曹議罰)
(白還至府門門卒當車願有所言延壽止車問之卒曰今旦明府早駕丨丨未出騎吏父來至府門不敢入騎吏聞之趨走出謁適)
(會明府登車以敬父而見罰得毋虧大化乎延夀舉手輿中曰微子太守不自知過金史宗翰傳諸軍丨丨人思自奮馬亦壯健宜)
(乘此時進取中京唐無名氏海日初出賦徙猗遐望徘徊丨丨梅堯臣送蘇子美詩二方既若此往矣無丨丨司馬光探春詩天上)
(詔來難丨丨直須早看洛陽花)㢠廻駐(吳志諸葛瑾傳注備羽相與有若四體股肱損虧憤痛已深豈此奢闊之書所能丨丨哉)
彩駐(舊唐書音樂志輝騰鳳輦丨丨龍旗)屯駐(宋史孝宗紀乾道三年詔四川宣撫司創招千人置司所在丨丨又職官)
(志紹興七年復置營馬官歲發馬綱應副丨丨諸軍及三衙之用又兵志凡丨丨將校帶遥郡者以客禮見長吏餘如丨丨將校又)
(喬行簡傳請丨丨重兵海道内為吳越之捍蔽外為南北之限制元史兵志世祖詔漢軍萬戶各於本管新舊軍内摘發軍人備衣)
(甲器仗差官領赴燕京近地丨丨)添駐(宋史蜀孟㫤世家尋於褒漢丨丨師徒只待靈旗之濟河便遣前鋒而出境)少
駐(元史祭祀志親祀時享至崇天門外門下侍郎跪奏請車駕丨丨勅衆官上馬侍中承旨退稱曰制可宋之問送裴司法序舉)
(杯伊何願君軫之丨丨郯韶小遊仙詩仙軿如丨丨花底注深杯趙汸詩丨丨沙邊載月舟依依父老話平疇張耒聞鴈詩斜行不)
(丨丨滅没蒼煙裏)西駐(高士傳高恢總髮道德是求伯鸞齊志泉石胥遊東飛丨丨歌以寫憂形容萬里遠蹈同流)留
駐(劍俠傳薛嵩遺田承嗣書曰昨來暮夜有客自魏中來云從元帥床頭𫉬一金合不敢丨丨謹郤封納專使星馳)可駐
(甘澤謠陶峴名聞朝廷又值天下無事徑過郡邑無不招延峴拒之曰某麋鹿閒人非王公上客亦有未招而自請者繄方伯之為)
(人江山之丨丨吳越之士號為水仙)競駐(東京夢華錄序雕車丨丨于天街寶馬爭馳于御路)翹駐(天中記端溪硯工見)
(有飛鷺丨丨潭心因令没人視之網得一石轉仄若有涵水聲硯工曰此必有子石刻之得一石于泓水中大如鵝卵色紫玉也)
難駐(梁簡文帝唱導文風電之馳誠丨可丨白居易詩粹液靈丨丨)空駐(梁簡文帝詩不無夫壻馬丨丨使君車)夕
駐(何遜早梅詩朝灑長門泣丨丨臨卭杯)馬駐(宋之問上已昆明池宴序主稱未醉惟見丨丨浮雲賓共少留自有魚銜)
(明月)中駐(張說大通禪師碑局厭諠輦長懷虛壑累乞還山既聽丨丨潘存實晨光麗仙掌賦想清風旁來宛其穆若視晴景)
(丨丨何愧拳然)乍駐(趙冬䂀謝燕公江上愁心賦集洞庭兮丨丨徐幹臣有懷詞鴈足不來馬蹄丨丨門掩一庭芳景)顔
駐(李邕石賦膏久服而丨丨碑一觀而涕零梁鍠方士進恒春草詩北闕丨彌丨南山夀更長)驂駐(閻伯璵函谷關賦觀)
(夫憧憧往來丨丨成霧據於石東西十里臨其深前後咫步)常駐(蔣防惜分隂賦宜草草以不息希曀曀而丨丨)微駐
(李商隠為先軰獻集賢相公啓伏惟少廻巖電丨丨台星固無望於討論庶或觀於指趣)解駐(白居易和杜錄事題紅葉詩丨)
(丨藍轝看風前唯兩人)師駐(李紳大光天師碑銘靡曰沉魄返軍丨丨)曰駐(于邵春宴蕭侍御林亭序丨丨花間天鋪)
(潭底)近駐(錢珝表遽停輦輅丨丨郊圻)暖駐(趙嘏春日有懷詩丨丨含窗日香餘醉袖塵)曉駐(趙嘏送令狐郎)
(中赴郢州詩霜蹄丨丨秦雲斷野旆晴翻郢樹秋)雲駐(薛逢題上皇觀詩丨丨夀宮三洞啓日㢠廻仙仗六龍歸)星駐
(薛逢元日樓前觀仗詩丨丨冕旒三殿曉雲翻珠翠六宮來)私駐(王用齒落詞白髮非獨愁紅顔豈丨丨)延駐(李中)
(詩公餘丨丨暫踟蹰况值風光三月初雲笈七籤大丹竝非金銀銅鐵鉛錫曾青雄黃五礬諸雜金石等蓋各有毒備諳制伏君臣)
(可治疾竝無丨丨之功又凡藥成靈藥生小紫河車天生黃牙丨丨還丹服餌者定命長生漸可登眞惟未有羽化之大功)危
駐(張孝祥過金山寺詞擁起白銀闕丨丨紫金山)目駐(唐無名氏歌如貫珠賦聆湛露之終光懸瑞景體横汾之末丨丨神)
(居)深駐(王安石楊柳詩綠垂靜路要丨丨紅寫清波得細看)曲駐(王令詩利塗劇先驅直軌遂丨丨)小駐(韓駒)
(詩丨丨鄱陽未宜遠欲憑尺素問寒温陳造詩崩騰臨空曠踠足此丨丨陸游書事詩會當丨丨平戎帳饒益南亭看華山范成大)
(詩新凉宜丨丨談笑有丹砂)客駐(陸游出遊詩丨丨觀農饁兒歸遺毋羹)夜駐(祝簡宿寶應詩伊昔府中彦征驂同)
(丨丨)偷駐(張昱繡毬花詩天女夜凉乘月到羽輪丨丨碧闌中)鶴駐(張翥寄題玉山詩丨丨遊仙館鸞鳴種玉岡)自
駐(雲笈七籤形之無神難以丨丨)
鴻旗駐(隋煬帝詩鹿塞丨丨丨龍庭翠輦回又白居易詩橋擁旌旗駐)紅輪駐(唐太宗白日半西山詩丨丨不暫丨)
(烏飛豈復停)駸駸駐(虞世南哀冊文途去去而逾遠馬丨丨而不丨)餘春駐(張說詩庭柳丨丨丨宫櫻早夏催)
星䍐駐(蘇頲廵省應制詩約川丨丨丨扶道日旂舒)行雲駐(李嶠歌詩響發丨丨丨聲随子夜新)蕭史駐
(杜甫詩綵雲丨丨丨)龍節駐(嚴維詩到宫丨丨丨禮塔鴈行成又李嘉祐詩映花雙節駐臨水伯勞飛)分晷駐(蔣防)
(惜分隂賦彼丨丨而莫丨此寸隂而靡輟)歸軒駐(令狐德棻冬日宴于庶子宅詩落景雖已傾丨丨幸能丨)臨風駐
(武元衡詩羽節丨丨丨霓裳逐雨斜)林下駐(崔湜山莊侍宴詩御蹕何須丨丨丨山公不是俗中人)時不駐(白居)
(易短歌人無根蔕丨丨丨朱顔白日相隳頽)水仙駐(李德裕火孤山賦想江妃之乍遊疑丨丨之所丨)㢠廻雪駐
(李商隱詩翠䄂自隨丨丨丨)白羽駐(釋法震贈袁將軍詩丨丨三千丨蕭蕭萬里行)隨車駐(謝應芳陪周明府顧)
(將軍祠下看碑詩柱頭老鶴作人語道傍馴雉丨丨丨)留馬駐(蔡松年詩老木溪光丨丨丨禪房竹徑約花關)
長繩難駐(李邕日賦飛箭易及丨丨丨丨)
炷(之戍切燈丨也)
韻藻試炷(隋書趙王杲小字季子性至孝蕭后當炙杲請先丨丨后不許杲泣曰后所服藥皆蒙嘗之今炙願聽嘗炷悲)
(咽不已后為停炙尤愛之)嘗炷(見上)燈炷(南史海南諸國傳諸薄國東有馬五洲復東行漲海千餘里至自然火洲其上)
(有樹生火中洲左近人剝取其皮紡績作布以為手巾與蕉麻無異而色微青黑若小有垢洿則投火中復更精潔或作丨丨用之)
(不知盡吳錄常山仙人采藥處山南有春草岩不生蔓草盡出龍鬚其麤大者名虎頭草不中為席但以其穰為丨丨)
增大炷(魏志董卓傳注暴尸于市卓素肥膏流浸地草為之丹守尸吏暝為丨丨置卓臍中以為燈光明達旦如是積日)
七炷(南史齊武帝紀先是魏地謠言赤火南流喪南國是歲有沙門從北齎此火至色赤于常火而微云以療疾貴賤爭取之)
(多得其驗二十餘日都下大盛云聖火詔禁之不止火炙至丨丨而疾愈温庭筠水仙詩露魄冠輕見雲髮寒絲丨丨香泉咽)艾
炷(北史李洪之傳洪之志性慷慨多所堪忍&KR2096;病炙療丨丨圍將二寸首足十餘處一時俱下言笑自若接賓不輟隋書麥鐵杖)
(傳大丈夫性命自有所在豈能丨丨炙頞瓜蔕歕鼻治黃不差而臥死兒女手中乎金史刑志上謂宰臣曰朕以國政不宜滯留昨)
(雖炙丨六百丨未嘗一日不坐朝欲使卿等知勤政也韓愈瘧詩醫師加百毒熏灌無停機炙師施丨丨酷若獵火圍)光炷
(淨住子譬如燈炷唯賴膏油膏油既盡丨丨非久人亦如是)下炷(古樂府讀曲歌然燈不丨丨有油那得明)玄炷(傅休)
(奕燈銘素膏流液丨丨亭亭)芬炷(梁簡文帝燈賦蘭膏馥氣丨丨擎心李商隱燒香曲八蠶繭綿小丨丨獸焰微紅隔雲母)
夜炷(張正見桃賦譬蘭膏之丨丨似明鏡之朝妝)香炷(何楫班婕好怨獨臥銷丨丨長啼費錦巾李商隱詩劉郎舊丨)
(丨陸龜蒙詩靜焚丨丨禮寒星趙師秀巖居僧詩茗煎冰下水丨丨佛前燈)浮炷(李嶠燭詩丨丨依羅幌吹香匝綺茵)細
炷(李賀詩金爐丨丨通白居易石楠樹詩春芽丨丨千燈焰夏蘂濃焚百和香)蘭炷(周朴别毛仙翁詩丨丨飄靈烟妖怪)
(立誅夷宋徽宗詩韜藏丨丨無人見歐陽修詞紅紗未曉黃鸝語蕙爐銷丨丨程垓詞小窗蔭綠清無暑篆香終日縈丨丨)一
炷(白居易詩盡日閒窗更無事惟燒丨丨降眞香温庭筠詩丨丨胡香抵萬金皮日休古杉詩丨丨玄雲拔三尋黑稍奇陸希聲)
(山房即事詩君陽遁叟何為樂丨丨清香兩卷經韋莊詞畫簾垂金鳳舞寂寞繡屏香丨丨蘇軾詩愛師此室纔方丈丨丨清香盡)
(日留陸游秋懷詩龜堂丨丨香世念去如洗楊萬里食雞頭子詩半甌鷹瓜中秋近丨丨龍涎文室虛)爐炷(謝觀清明賜新)
(火賦爭焚丨丨競爇膏蘭)檀炷(韋莊使院黃葵花詩乍開丨丨疑聞語試與雲和必解吹陳克詞丨丨繞窗燈背壁畫簷殘雨)
(滴)十炷(許渾詩燭換三條燼香消丨丨灰)高炷(段成式山燈詩馴狖移丨丨慶雲遮半層)麝炷(唐彦謙詩丨丨)
(騰清燎鮫紗覆綠蒙張公庠詩不用金爐添丨丨)蕙炷(陸龜蒙鄴宫詞楓膠丨丨潔宫房歐陽修詞畏日亭亭殘丨丨傍簾)
(乳燕雙飛去毛滂詞丨丨猶熏百和濃劉迎詩丨丨猶殘鸂鶒香麴塵半著鴛鴦繡)寶炷(毛滂春日詞丨丨暮雲迷曲洺晴漪)
(皺馬祖常詩内香開丨丨)濃炷(毛滂詞寳薰丨丨人共博山烟瘦)小炷(毛滂詞沉香添丨丨共挹薰爐語)薰炷
(范成大東宫壽詩丨丨爭延祝吟牋曷讃楊)重炷(陸游夏日詩午夢初回理舊琴竹爐丨丨海南沉)深炷(陸游詞窗)
(明几淨閒臨唐帖丨丨寶奩香)添炷(楊萬里和羅巨濟山居詩共聽茅屋雨丨丨博山雲)殘炷(周密龍涎香詞濃薰丨丨)
(疑醉度千花春曉)沈炷(史達祖茉莉詞借重玉爐丨丨起予石鼎湯聲)翻炷(高觀國詞不用寶釵丨丨閒窗下嫋輕碧)
郿炷(鄭元祐吳桓王墓詩緬思山東舉義日丨丨顧已無諸賢)起炷(洪希文詩摩挲喜見法眼淨為君丨丨爐中薰)
一雙炷(梁元帝對燭賦燭火燃光丨丨丨詎照離人兩處情)燈銷炷(陳後主詩所愁曉漏促不恨丨丨丨)燈千
炷(白居易詩絳焰丨丨丨紅裙妓一行)芙蓉炷(吳文英詞清磬風前海沈宿裊丨丨丨)黃蓮炷(周弼詩正爇丨)
(丨丨)
明月為炷(王諲花萼樓賦塗椒蘭以為馥銜丨丨而丨丨)
胙(昨誤切祭餘)
韻藻賜胙(左傳僖公九年夏會于葵丘王使宰孔丨齊侯丨孟子膰肉不至疏魯君祭於宗廟當丨大夫以丨後漢書班)
(固傳收禽會衆論功丨丨金史禮志郊祀皇帝受胙訖奉禮郎贊曰丨丨贊者唱曰再拜在位者皆再拜元史祭祀志攝祀之儀卒)
(徹出笏俛伏興樂止奉禮郎贊曰丨丨衆官再拜)
增受胙(左傳下拜登受注自堂下丨丨於堂上舊唐書音樂志皇帝祭享及飲福丨丨奏夀和元史祭祀志親祀時享儀啐)
(酒訖以爵授侍中禮儀使奏請丨丨魏武帝春祠令丨丨納神以授侍中此為敬恭不終實也古者親執祭事故吾親納于神終抱)
(而歸也)歸胙(左傳太子祭于曲沃丨丨于公晉書王導傳六年冬烝詔丨丨于導曰無下拜導辭疾不敢當楊䕫溺賦驪姬)
(以丨丨獻毒使父子成冤康子元丨丨判茅縮以陳遂聞丨丨)祭胙(左傳宋先代之後於周為客注尊之故賜以丨丨雲笈七)
(籤五嶽眞形圖法其傳授祭用粿花脯五斤酒二斗凡丨丨唯得與同志人)進胙(左傳楚郤宛之難國言未已丨丨者莫不)
(謗令尹宋史禮志天聖中詔太常葺四郊宫少府監遣吏齎祭服龍誥祠官光祿丨丨監祭封題又樂志太常言郊禋禮成宜丨丨)
(慈闈行上夀飲酒禮又輿服志繫履則曰履袍服鞾則曰鞾袍四孟朝獻景靈宫郊祀明堂詣宫宿廟丨丨上夀及端門肆赦竝服)
(之金史禮志朝日夕月禮畢丨丨倍於他祀之肉)復胙(爾雅繹又祭也周曰繹商曰彤夏曰丨丨注胙祭肉也以祭之明日)
(復陳其常肉以賓尸也)致胙(國語公欲池郈敬子之宅對曰先臣惠伯以命于司里嘗禘烝享之所丨君丨者有數矣史記)
(秦紀孝公二年天子丨丨魏志文帝紀黃初元年十一月癸酉以河内之山陽邑萬戶封漢帝為山陽公行漢正朔以天子之禮郊)
(祭上書不稱臣京都有事于太廟丨丨封公之四子為列侯)薦胙(史記晉世家獻公二十一年驪姬謂太子曰君夢見齊姜)
(太子速祭曲沃歸釐于君太子于是祭其母齊姜於曲沃上其丨丨於獻公獻公時出獵置胙於宮中驪姬使人置毒藥胙中居二)
(日獻公從獵來還宰人上胙獻公獻公欲饗之驪姬從旁止之曰胙所從來遠宜試之陳誎勸聽政表嚴丨丨于九廟流慶祚于萬)
(葉)置胙(見上)上胙(見上)嘉胙(隋書音樂志皇帝飲福酒奏丨丨就燎位奏昭遠還便殿奏休成)均胙(舊唐)
(書禮儀志祭訖依班序餕訖丨丨貴者不重賤者不虛)福胙(宋史禮志賜百官丨丨及文武朝官粟帛羊酒蘇轍詩東朝歸)
(丨丨)玉胙(宋史禮志太上老君宜同天神用丨丨薦獻)神胙(宋史禮志天子億齡飲丨之丨又黃庭内景經躭養靈根)
(不復枯萬丨方丨夀有餘注胙報也萬神以養見報故夀有餘也)豐胙(宋史樂志斂時五福永膺丨丨張華枯槐賦享春秋)
(之所報應丨丨於無射)廟胙(魏武帝詩民受其恩賜與丨丨)分胙(袁暉歸胙判悦丨丨以言旋鄙過屠而自足陸游詩)
(社肉初丨丨春蕪已再生又饋漿煩郡府丨丨媿鄉隣成廷珪詩禮成月薦應丨丨綵服承恩列北堂)外胙(袁暉歸胙判用)
(廣中厨因兹丨丨)餘胙(陸游詩秋風社散日平西丨丨殘壺手自攜)拜胙(陸游祭風師詩新春自笑摧頽甚鼓吹東)
(風丨丨還)
文武胙(左傳王使宰孔賜齊侯胙曰天子有事于丨丨使孔賜伯舅丨史記周世家顯王五年秦獻公稱伯九年致丨丨丨)
(于秦孝公又秦紀惠文君四年天子致丨丨丨)
飲福享胙(金史禮志朝日夕月儀進胙官佩弓矢弓䪅以進上命后妃嬪御皆執弓矢東向而射廼命以次丨丨丨丨)
祚(昨誤切福也祿也位也一作胙)
韻藻錫祚(詩君子萬年永丨丨胤宋史樂志寶命自天鴻禧丨丨)光祚(後漢書李充傳鄧隲以充高節每卑敬之)
(充為陳海内隱居懷道之士頗有不合隲欲絶其說以肉啖之充抵肉于地遂出徑去同坐張孟舉往讓充曰足下與鄧將軍說士)
(未究激刺面折不由中和非所以丨丨子孫者也充曰大丈夫居世貴行其意何能遠為子孫之計)首祚(王羲之月儀書日往)
(月來元正丨丨)肇祚(何充賀正表璇衡運周元正丨丨)
增福祚(左傳丨丨之不登叔父焉在金史樂志文物備陳聲樂皆具人心載寧克昌丨丨王命論丨丨流于子孫潛夫論丨)
(丨流衍本支百世傅休奕樂府隆隆赫赫丨丨盈無疆牛弘圜丘皇夏歌鴻基惟永丨丨長隆彭殷賢大厦賦丨丨乃於萬斯永子)
(孫則百而逢吉)天祚(左傳丨丨明德有所底至後漢書崔駰傳豈修德之極數兮將丨丨之攸適蜀志馬良傳與諸葛亮書曰)
(聞雒城已拔此丨丨也尊兄應期贊世配業光國魄兆見矣宋史樂志丨丨有開文德來遠水經注陽氏譜叙言翁伯是周景王之)
(孫倉采陽樊春秋之末爰宅無終因陽樊而易氏焉愛仁博施丨丨玉田傅休奕樂府丨丨有晉其命維新劉琨勸進表丨丨大晉)
(必將有主崔融賀封禪表宗文祖武之業丨丨彌光制禮作樂之功皇猷載遠白行簡五色露賦鬱為丨丨慶我皇唐一作天胙國)
(語文王質文故丨丨之以天下又周之大功在武丨丨將在武族苟姬未絶周室而俾守天聚者必武族也揚子丨丨明德注丨丨)
(之使長守社稷也)世胙(左傳昔伯舅太公右我先王股肱周室師保萬民丨丨太師以表東海北史魏咸陽王禧傳有司奏)
(冀州三千人稱禧清明有惠政丨丨冀州唐書高儉傳贊唐至中葉風殺又薄譜錄都廢公靡常産之拘士亾舊德之傅言李悉出)
(隴西言劉悉出彭城悠悠丨丨訖無考按張說盧思道碑其先姜姓丨丨東海别為盧氏家於北燕)三胙(國語今普公于有丨)
(丨天將啓之注丨丨謂成而儁才普國不靖狐趙謀之也)龍祚(史記秦紀索隱贊金祠白帝丨丨水德)帝祚(史記秦楚)
(之際月表初作難發于陳涉虐戾滅秦自項氏撥亂誅暴平定海内卒踐丨丨成於漢家陸雲頌皇矣丨丨受言既崇)德祚
(漢書高帝紀贊漢承堯運丨丨已盛斷蛇著符旗幟上赤協于火德自然之應得天統矣魏志王朗傳陛下丨丨兼彼二聖)延
祚(後漢書班固傳歴十二之丨丨故窮奢而極侈西征賦積德丨丨何承天答顔永嘉書何必陋積善之丨丨希無驗于來世顧)
(况高祖受命造唐賦卜代三十丨丨四百)流祚(魏志高堂隆傳古先哲王畏上天之明命循隂陽之逆順矜矜業業惟恐有違)
(然後治道用興德與神符災異既發懼而修政未有不延期丨丨者也普書樂志肇啓有普丨丨無疆唐書魏徵傳良臣身荷美名)
(身都顯號子孫傳承丨丨無疆又高郢傳王者之孝在于承順天地嚴配宗考恭愼德教以臨兆民俾四海之内懽心助祭延福丨)
(丨永永無窮阮瑀文二族俱榮丨丨後嗣陸雲詩厥生伊何丨丨萬齡沈約立太子恩詔思所以長世丨丨垂之萬葉唐無名氏聖)
(帝擊壤歌聖謨丨丨遠仙系發源長)慶祚(魏志王朗傳注稽古先民開誕丨丨)饗祚(蜀志先主傳謹擇元日與百寮登壇)
(受皇帝璽綬修燔瘞告𩔖于天神惟神丨丨于漢家永綏四海一作享賈至肅宗皇帝即位冊文五聖之御極皆以勤儉兢業日愼)
(一日故能享祚長久垂慶無窮)豐祚(吳志駱統傳君國者以據疆土為強富制盛福為尊貴曜德義為榮顯永世胤為丨丨)
勲祚(吳志陸遜傳昔漢高舍陳平之愆用其奇略終建丨丨功垂千載夫峻法嚴刑非帝王之隆業有罰無恕非懷遠之弘規)
(也)休祚(普書武帝紀惟爾股肱爪牙之佐文武不貳之臣乃祖乃父寔左右我先王光隆我大業思與萬國共饗丨丨又樂)
(志本支奮百世丨丨鍾聖躬陸雲張侯頌丨丨頻繁寵靈仍世)遐祚(晉書樂志后皇延丨丨安樂撫萬方陸雲頌貽我則歌永)
(揚丨丨)景祚(晉書樂志流丨丨顯萬世隋書音樂志明神幽贊丨丨攸長舊唐書音樂志神其介祀丨丨斯融元史順帝紀)
(遹遵成憲誕布寬條庶格禎祥永綏丨丨王融聖君曲聖君應昌歴丨丨啓休期謝偃玉牒眞記鴻名始茂丨丨方延張欽敬仲冬)
(時令賦方見與羲農而比崇豈直等成周之丨丨李商隠表守三十代之丕圖延四十年之丨丨)兆祚(晉書樂志鐘鼓振金)
(石熙宣丨丨武開基)啓祚(普書樂志天命降鑒丨丨明哲隋書薛道衡傳炎靈丨丨聖皇馭㝢張華文河岳降靈丨丨華陽)
永祚(普書樂志保兹丨丨與天比崇舊唐書王方慶傳爵高五等邑富千室當思答極施之洪慈保無疆之丨丨庾信祀圓丘)
(歌所法于天降其丨丨唐無名氏慶雲抱日賦卜年丨丨奕聖蕃昌)傳祚(普書段灼傳追理鄧艾疏曰艾功名已成亦當書之)
(竹帛丨丨萬世七十老公復何所求哉南史陳高祖紀昔木德既季而丨丨于有梁天之歴數允集明哲舊唐書劉仁軌傳周王詢)
(于芻蕘殷后謀于版築故得享國彌久丨丨無疆宋史孔宜傳素王之道百代所崇丨丨襲封抑存典制)靈祚(普書赫連勃勃)
(載記於赫丨丨配乾比隆傅休奕樂府嘉樂取薦丨丨景祥)萬祚(齊書雩祀歌百禮洽丨丨臻)鼎祚(齊書王儉傳草)
(昧皇基肇隆丨丨舊唐書音樂志幽明同叶贊丨丨齊天壤又于志寧傳上太子書曰從諫之主丨丨克昌愎諫之君洪業隳墜薛)
(道衡文永固洪基克隆丨丨崔融冊文丨丨既穆璇樞已肅李濯廣達樓賦𧰼乎帝先廓我丨丨)嘉祚(南史梁武帝紀宸極)
(不可久曠人神不可乏主遂藉樂推膺此丨丨陳書武帝紀天命難稽遂享丨丨隋書音樂志允矣丨丨其升如日沈約詩二儀啓)
(丨丨千載猶旦暮)登祚(南史謝靈運傳太祖丨丨徵為秘書監再召不起蔡邕碑珠藏外耀鶴鳴聞天若時徵庸丨丨王臣)
(陸機文赫赫明明我皇丨丨)年祚(南史釋寶誌傳梁武帝尤深敬事嘗問丨丨遠近荅曰元嘉元嘉帝欣然以為享祚倍宋)
(文之年)周祚(北史于宣敏傳臣聞開磐石之宗漢室於是惟永建維城之固丨丨所以靈長)業祚(北史韓顯宗傳自古)
(聖帝必以儉約為美仰惟先朝皆卑宫室而致力于經略故能基宇開廣丨丨隆泰)皇祚(北史外戚傳序賀訥有部衆之業翼)
(成丨丨其餘或以勞勤或綠恩澤列仙傳鈎翼夫人贊曰婉婉弱媛廟符援鈎誕育嘉嗣丨丨惟休張華文於爍列文續蕤丨丨沈)
(約七賢論屬馬氏執國欲以智計傾丨丨誅鉏勝已靡或有遺徐陵文寶業初建丨丨維新許敬宗尉遲恭碑於赫丨丨禔禎會昌)
(錫茲元弼勲烈推光)洪祚(隋書音樂志至德光被丨丨載輝陸雲登臺賦誕丨丨之遠期兮則斯年于萬有沈約碑文景皇蒸)
(哉實啟丨丨一作鴻宋史朝會樂章萬邦成一統鴻祚與天長)恢祚(隋書音樂志其四時祭廟及禘祫皇六世祖司空五世祖)
(吏部尚書高祖秦州刺史曾祖太尉武貞公祖文穆皇帝諸神室並奏始基之樂為丨丨之舞)寶祚(隋書音樂志分四序綴三)
(光延丨丨𦕈無疆又薛道衡傳光臨丨丨展禮郊丘舊唐書僖宗紀朕祗膺丨丨嗣守宗祧夙夜一心勤勞八載宋史樂志熙事允)
(洽丨丨彌昌徐陵歐陽頠德政碑一恭丨丨開定江沔三改璇衡苞羅湘峽盧照鄰益州至眞觀碑得一吹萬有大造于蒼生把十)
(蹈五樹靈基于丨丨張說蕭公神道碑傳丨丨于一家易鴻名于兩漢孟簡白烏呈瑞賦驗白烏之祥諜告皇家之丨丨令狐楚進)
(馬并鞍轡狀鴻猷更始丨丨維新劉禹錫詩御歴昌期遠傳家丨丨繁陳陶詩丨丨河宮一向清龜魚天篆益分明)運祚(舊唐)
(書順宗紀論傳政元良克昌丨丨林逢請聽政表荷祖宗之丕烈啟丨丨于雍熙王禹偁南郊大禮詩郊祀一千年丨丨赦書三萬)
(里封疆)薦祚(舊唐書音樂志至敬通神光七廟靈心丨丨和萬方)受祚(舊唐書音樂志馨香是薦丨丨聰明薛綜鳳贊)
(讚揚重德上下丨丨)主祚(唐書宗室傳贊杜佑之言曰夫為人置君欲其蕃息則在郡縣然而丨丨常促為君置人不病其寡)
(則在建國然而丨丨常永)漢祚(唐書薛收傳峻宇雕牆殷辛以亡土階茅茨唐堯以昌始皇興阿房而秦禍速文帝罷露臺而)
(丨丨永東京賦登聖運于天階章丨丨之有秩陸機漢高功臣贊文武四充丨丨克廣富嘉謨賀赦表三光增曜而丨丨隆萬戶加)
(嚴而高居壯唐無名氏述聖賦既定鼎于周業亦克昌于丨丨)卜祚(唐書馬周傳自古明王聖主雖因人設教而大要節儉于)
(身恩加于人故其下愛之如父母仰之如日月畏之如雷霆丨丨遐長而禍亂不作也)大祚(宋史樂志嘉祐四年詔宰臣富)
(弼等撰丨丨至采茨曲詞)垂祚(宋史樂志發祥丨丨永世貽孫傅亮封豫章郡公加號詔流風丨丨暉烈無窮)炎祚(宋史)
(樂志盛德在火相我丨丨)聖祚(宋史樂志有煜炎精大昌丨丨六朝事迹太平興國七年舒民柯萼遇老僧往萬歲山指古松)
(下掘之得石篆乃寶公記丨丨綿遠之文高適信安王幕府詩丨丨雄圖廣師貞武德虔鄭絪初日照露盤賦日之麗矣與星明而)
(共融盤實堅然齊丨丨之悠永劉禹錫詩皇家感至道丨丨自天錫金闕傳本枝玉函留寶歴薛能詩瑞氣遶宫樓皇居信上遊遠)
(岡連丨丨平地載神州)暉祚(宋史樂志聖祖乾安樂章肇基駿命鞏右鴻業鼎玉龜符垂固萬葉靈貺具臻神光燁燁丨丨)
(無疆規重矩叠陸機述先賦仰先后之顯烈懿丨丨之允輯應遠期于已曠昭前光于未戢)唐祚(金史世宗紀上謂宰臣曰)
(今在位不聞薦賢何也昔狄仁傑起自下僚力扶丨丨使既危而安延數百年之永仁傑雖賢非婁師德何以自薦乎白居易詩自)
(注永隆元年太常丞李嗣眞善審音律云近者樂府有堂堂之音丨丨再興)金祚(金史哀宗紀贊丨丨百有餘年由大定之)
(政有以固結人心乃克爾也)丕祚(元史禮樂志嗣承丨丨累洽重熙堂構既定垂拱無為李商隠詩丨丨始無窮)基祚
(元史禮樂志以社以方國有彛典大哉元德丨丨綿遠)不祚(揚子或問仲尼大聖則天曷丨丨曰無土然則舜禹有土乎曰)
(舜以堯作土禹以舜作土)攝祚(揚雄箴周公丨丨白雉是獻)降祚(史岑出師頌茫茫上天丨丨有漢傅休奕正旦大會)
(歌自天丨丨元吉有徵鄭錫日中有王字賦因嘉瑞以增德合元符而丨丨裴次元賀正進物狀青陽發春肇寶歴于茲始玄穹丨)
(丨仰聖夀而惟新)協祚(蔡邕里社碑神人丨丨且巨且長張嘉貞北嶽碑皇王令典以之丨丨歴數昌期以之交泰)𫉬
祚(蔡邕王子喬廟碑其疾病尫瘵者靜躬祈福即丨丨若不虔恪輒顚踣)榮祚(蔡邕胡太傳碑丨丨統業垂乎來胤劉楨)
(國處士碑早世永頽違此丨丨陸雲書恢皇綱之大烈垂丨丨乎祖宗)履祚(蔡邕楊太尉碑銘受兹介福丨丨孔成王粲書)
(宣奕世之德丨丕顯之丨)功祚(孔融詩管仲小囚臣獨能逮丨丨)餘祚(魏武帝表青州刺史劉琮令上耀先君之遺塵)
(下圖不朽之丨丨白居易詩中郎丨丨鍾羊祜子幼能文似馬遷)顯祚(魏文帝追封鄧公策永享丨丨克成厥終傅休奕贊)
(國賴内訓家應丨丨)開祚(曹植文天丨之丨末冑稱王)分祚(曹植文宜逢丨丨以永無疆)元祚(曹植元會詩初)
(歲丨丨吉日惟良)家祚(阮籍文國土丨丨巍巍如此)踐祚(鍾會檄文應天順民受命丨丨庾亮表陛下丨丨聖政維)
(新)黃祚(陸機荅賈長淵詩天厭霸德丨丨告釁)全祚(陸機漢高功臣贊保大丨丨非德孰可)遠祚(陸機孝侯)
(周處碑運八百之丨丨枝葉封桐)寵祚(陸雲誄假廟伊何本膺丨丨)保祚(荀勖與孫皓書隆德丨丨去危即順傅休)
(奕樂府克昌厥後丨丨無疆)絶祚(張悛表昔漢高受命追存六國凡諸丨丨一時並配)吳祚(張悛求為諸孫置守冡表)
(是以孫氏雖家先丨丨而族蒙晉榮)先祚(應貞詩光我丨丨應期納禪)紹祚(潘岳文三祖在天聖皇丨丨徐陵封始興)
(王詔天嘉丨丨别命皇枝)納祚(潘尼後園頌應期丨丨天人是順)廓祚(郭璞文皇運暫回丨丨淮海顔延之誄逮元嘉)
(丨丨聖神紀物)徽祚(何承天白鳩頌玄扈之鳳昭帝軒之鴻烈酆宫之雀徵姬文之丨丨)祉祚(劉潛彈賈執傅湛文幸因)
(丨丨爵預藩屏)璿祚(沈約立太子恩詔夙纘丨丨君臨四方)比祚(邢劭文齊光日月丨丨華嵩)神祚(牛弘樂府)
(丨丨惟永帝業增昌蘇頲陜州龍興寺碑香填之金布之丨丨之福護之)昇祚(于志寕論李弘泰疏纂聖丨丨繼明御極)歴
祚(顧况進高祖受命造唐賦表皇家大慶丨丨延久)吉祚(薛存誠禎石賦垂丨丨于當時演昌期于後嗣)建祚(王起)
(元日獻夀賦元老伏稱于丹墀大夫丨丨于聖術)國祚(崔損五色土賦有以崇丨丨于我皇有以同磐石于宗子唐無名氏)
(黃雲捧日賦合三光而為一混五色而居中于是彰丨丨表年豐耶律楚材詩綿綿延丨丨燁燁受天祥)綿祚(文苑英華仙石)
(靈臺賦彰八千之丨丨著三代之珍名)表祚(文苑英華德星聚賦借如三星現而在戶五緯聚而丨丨)蒞祚(文苑英華)
(誄張韶德音成王之紹文統武帝之開高業皆丨丨日永享國歲深)臨祚(柳宗元表由正綂而丨丨承聖緒而受圖)樂祚
(戰國策魏公叔痤為魏將而與韓趙戰澮北禽丨丨魏王說郊迎以賞田百萬祿之)梁祚(北史儒林傳丨丨北地泥陽人也篤)
(志好學歴習經典尤善公羊春秋鄭氏易常以教授有儒者風而無當世之才)李祚(宋史孝義傳徐州豐人丨丨親喪廬墓側)
(凡二十七年家人百計勉諭不聽)田祚(宋史貝州清河民丨丨十世同居詔旌門閭復其家)
承堯祚(後漢書班彪傳劉氏丨丨之丨氏族之世著于春秋)神明祚(後漢書班彪傳天子之貴四海之富丨丨之丨)
(可得而妄處哉)帝王祚(後漢書班彪傳丨丨之丨必有明聖顯懿之德豐功厚利積累之業)十子祚(魏志王朗傳昔)
(周文十五而有武王遂享丨丨之丨以廣諸姬之胤)七百祚(洛陽伽藍記九鼎之命日隆丨丨之丨惟永)無窮祚
(漢武帝謝襲封表内比鼎臣外參二伯一身荷兼紱之榮本支賴丨丨之丨魏收為齊即位告天文永隆嘉祉保佑有齊以被于丨)
(丨之丨李德林天命論其後必大終致唐虞之美蕃育子孫用享丨丨之丨又任昉禪策格父祖而膺大業以傳無疆之祚)父
兄祚(嵇康詩昔蒙丨丨丨少得離負荷)克昌祚(𫝊休奕表老人星見體色光明嘉占元吉弘無量之祜隆丨丨之丨)
世及祚(陸機五等諸侯論諸侯享食土之實萬國受丨丨之丨)本支祚(傅亮為宋公修楚元王墓教丨丨之丨實)
(隆鄙宗)康國祚(褚淵碑丨丨丨于綴旒拯王維于石墜)玄元祚(儲光羲貽王侍御詩三辰明昭代光啓丨丨丨)
南山祚(李岑賀聖祚無疆詩運表丨丨丨神通北極尊)延洪祚(元稹詩不改丨丨丨因成揖讓朝)商周祚
(陸游哀郢詩遠接丨丨丨最長北盟齊晉勢爭強)九天祚(雲笈七籤熙熙永無為長保丨丨丨)李多祚(唐書丨丨)
(丨傳多祚驍勇善射以軍功累遷羽林大將軍張柬之誅二張與定謀中宗復位封遼陽郡王)
世德終祚(後漢書儒林傳孔融薦謝該疏曰剝撓自極神人數盡然後羣英乘其運丨丨丨其丨跡衰敝之世而能多歴)
(年所者豈非學之效乎)纂戎列祚(陸機詩帝曰休哉丨丨丨丨)
阼(昨誤切丨階東階也)
韻藻增踐阼(易六五貞吉升階疏六五以柔居尊位納於九二不自專權故自貞吉升階保是尊貴而丨丨矣南史袁)
(昂傳初昂為洗馬明帝為領軍欽昂風雅頻降駕焉及丨丨奏事多留與語謂曰我昔以卿有美名親經相詣荅曰陛下在田之日)
(遂蒙三顧草廬唐書姜謩傳薛舉寇秦州詔安撫隴外將行請曰公天人之望已屬宜膺圖緯光有神器謩老矣恐先朝露幸一見)
(丨丨死不恨高祖嘉納鍾會移蜀檄應天順民受命丨丨)涖阼(禮記成王幼不能丨丨周公相踐阼而治注不能視阼階行人)
(君之事)在阼(禮記廟堂之上罍尊丨丨犧尊在西又君丨丨夫人在房又夏后氏殯于東階之上則猶丨丨也)奥阼
(禮記室而無丨丨則亂於堂室也)廟阼(論語鄉人儺朝服而立於阼階注立於丨之丨階)即阼(魏志文帝紀乃為壇)
(于繁陽王升壇丨丨百官陪位韓愈元和聖德詩皇帝丨丨物無違拒)壇阼(宋史樂志載登丨丨載酌尊彝)王阼(吳越)
(春秋吳王北伐齊命王孫駱告勞於周周王賜弓弩丨丨以增號諡)進阼(傅休奕朝會賦羣司百辟丨丨納觴皇恩下降休氣)
(上翔)廣阼(籍田賦結崇基之靈址兮啓四塗之丨丨注啓開阼階也)流阼(謝朓詩灞滻入筵河淇丨丨)賓阼(杜甫)
(朝享太廟賦階有丨丨帳有甲乙)當阼(康濯太寳擇嗣判期以丨丨壓紐斯兆)
冠於阼(禮記丨丨丨以著代也醮於客位三加彌尊加有成也注嫡子丨丨丨庶子冠於房宋史禮志祝曰咨爾元子肇丨)
(丨丨筮日擇賓德成禮具又王儉南郡王冠議南郡雖處藩國非支庶之列宜禀天朝之命微申冠阼之禮)席於阼(儀禮)
(聘禮丨丨丨注為阼主人也)
裕(羊戍切饒也道也容也寬也)
韻藻德裕(易損德之修也益丨之丨也宋史樂志禮成樂備丨丨名芳又唐書李丨丨傳丨丨字文饒宰相吉甫子也以)
(蔭𥙷校書郎擢翰林學士凡號令大典冊皆更其手上丹扆六箴辭皆明直婉切武宗召為中書門下平章事常以經綸天下自為)
(武宗知而能任之言從計行是時王室幾中興宋史文苑傳安丨丨字益之一字師臯河南人孩提即喜筆硯遇文字輙為誦讀聲)
(至道初直昭文館嘗作九絃琴五絃阮頌以獻上稱其詞采古雅)餘裕(孟子豈不綽綽然有丨丨哉呂安文從容顧盻綽有)
(丨丨俯仰吟嘯自以為得志矣徐安貞奉和聖製喜雨賦欽豐歲之丨丨賾先天之至理權德輿太子太保伊公碑積善丨丨追崇)
(以大)雅裕(唐書竇羣傳弟鞏字友封丨丨有名于時平居與人言若不出口世號囁嚅翁)
增長裕(易損先難而後易益丨丨而不設按長上聲)饒裕(易肥遯疏肥丨丨也心無疑顧是遯之最優故曰肥遯論)
(衡夫富人可慕者貨財多則丨丨故人慕之)成裕(書伻嚮即有僚明作有功惇大丨丨汝永有辭)垂裕(書丨丨後昆舊)
(唐書音樂志百禮丨丨萬靈薦祉唐書禮儀志導濬發之靈源肇光宅之丨丨宋史后妃傳論宋三百餘年外無漢王氏之患内無)
(唐武韋之禍豈不卓然可尚哉昭憲丨丨之功至是茂矣又陳𫝊良傳太祖皇帝丨丨後人以愛惜民力為本梁簡文帝請朱异奉)
(述易義表弘闌聖作丨丨蒙求李百藥贊道賦堯舜以前哲丨丨文武以多士興詠張說贈廣州大都督馮衡碑積德丨丨之謂仁)
(追遠揚名之謂孝禇寔偃伯靈臺賦恢至道以丨丨常衮授崔益侍御史制積德丨丨清才致遠司馬札詩豈嗤生前樂千載自丨)
(丨)猷裕(書告君乃丨丨我不以後人迷疏猷訓為謀告君汝謀寬饒之道故當以寬饒為法)有裕(詩此令兄弟綽綽丨)
(丨宋史樂志式蕃帝祉後昆丨丨魏都賦復之以無斁申之以丨丨陸機漢高祖功臣贊猗歟汝隂綽綽丨丨徐勉和元帝詩六藝)
(誠為敏三雍稱丨丨鄭絪初日照露盤賦伊昔漢帝初營求仙是務我皇復立承天丨丨李商隱上史館李相公啓輕重合宜大小)
(丨丨羅鄴九成宮呈同僚詩結歡良丨丨聯宷媿無庸)温裕(詩狐裘黃黃箋冬則衣狐裘黃黃然取丨丨而已南史江總傳)
(總性丨丨尤工五言七言溺于浮靡北史陸通傳通弟逞字孝名初名彦字世雄魏文帝常從容謂之曰爾既丨丨何因乃字世雄)
(且為世之雄非所宜也於爾兄弟又復不𩔖遂改焉隋書蘇威傳詔云房公威器懷丨丨識量弘雅早居端揆備悉朝章劉禹錫擬)
(冊齊王文直諒多聞丨丨有立白居易授庾敬休兵部郎中制丨丨端明飾以詞藻可使書誥而立西序)寬裕(禮記丨丨温柔)
(足以有容也又敬愼者仁之地也丨丨者仁之作也國語今君之德宇何不丨丨也後漢書列女傳班昭女誡云夫敬非它持久之)
(謂也夫順非它丨丨之謂也持久者知止足也丨丨者尚恭下也南史梁宗室蕭勵傳勵性率儉而器度丨丨左右嘗將羹至胸前)
(翻之顔色不異徐呼更衣北史源賀傳賀之臨州鞫獄以情徭役簡省清約丨丨甚得人心宋史仁宗紀天性仁孝丨丨喜愠不形)
(于色荀子君子之於禮敬而安之其於事也僅而不失其於人也寡怨丨丨而無阿韓詩外傳孔子曰德行丨丨者守之以恭土地)
(廣大者守之以儉蔡邕橋太尉碑和樂丨丨愛士親仁又胡太傅碑丨丨足以容衆和柔足以安物)優裕(國語享祀時至而布)
(施丨丨也徐陵表氣懷沉密文史丨丨蘇軾詩袖手良丨丨盧亘詩任運恒丨丨)廣裕(國語膺保明德以佐王室可謂丨丨)
(人民矣)閒裕(北史魏臨淮王彧傳彧姿制丨丨吐發流美琅琊王誦有名人也見之未嘗不心醉忘疲)容裕(北史魏清)
(河王懌傳有文才善談理寬仁丨丨喜怒不形于色)恬裕(北史楊愔傳學庭前有柰樹實落地羣兒咸爭之愔頽然獨坐其季)
(父暐適入學館見之大用嗟異顧謂賓客曰此兒丨丨有我家風)弘裕(舊唐書韓瑗傳普武丨丨不貽劉毅之誅漢祖深仁)
(無恚周昌之直蔡邕庾荆州碑温温然丨丨虛引落落然高風起世陸雲文愷悌丨丨惠化是振裴士淹肅宗哀冊文狗齊純孝丨)
(丨欽明于劭賀外甥崔相國書備承餘論有以見大君子遣辭發慮丨丨溥博矣一作宏權德輿禮部王公碑忠厚宏裕為德宗所)
(器)玉裕(舊唐書韋承慶傳上太子賢書云殿下以仁孝之德明睿之姿岳峙泉渟金貞丨丨宋史樂志淵中象德丨丨凝姿)
(陸機宣猷堂詩茂德川流天姿丨丨梁元帝皇太子講學碑轉金路而下辟雍晬丨丨而經槐市江總宴樂修堂應令詩殊私奉丨)
(丨終宴在金房袁慶奉和御製月夜觀星詩仰觀留丨丨睿作動金相李嶠授王方慶庶子制升降銅樓輔弼丨丨李湛然太子少)
(傅竇希瑊碑琢磨光于丨丨輔道整于銅樓李劉賀牋海潤星輝金聲丨丨)和裕(唐書李貞素傳貞素嗣道王實子性丨丨)
(衣服喜鮮明又周寶傳寶丨丨喜接士唐無名氏立陳王為皇太子制温文合雅謙敬丨丨)材裕(唐書盧把傳張鎰丨丨忠)
(懿帝所倚愛未有以間會隴右用兵杞偽請行帝不可即薦鎰守鳳翔)文裕(元史文宗紀至順三年追封顔子父顔無繇為)
(把國公謚丨丨)謙裕(元史后妃傳順帝尊達實哩皇后竒徹冊文云雍肅惠慈丨丨靜淑廼祖廼父夙堅翼亮之心于國于家)
(實𫉬修齊之助嵇康家誡不須作小小卑恭當大丨丨不須作小小廉耻當全大讓)清裕(十六國春秋續咸歴位廷尉東平太)
(守劉琨承制并州以為從事中郎後没于勒勒以為理曹參軍持法詳平國人稱其丨丨)不裕(揚子父母子之天地歟無天何)
(生無地何形天地裕于萬物萬物裕于天地裕父母之裕丨丨矣注養父母自以為足者乃不足也)盈裕(釋名庾裕也言丨丨)
(也露積之言也丨丨不可稱受所以露積之也)覆裕(人物志普博周給弘在丨丨失在溷濁)光裕(陸雲書丨丨大業茂)
(垂勲名)薦裕(何承天白鳩頌員神降祥方祇丨丨)威裕(王僧孺袁豫州志銘治邊御衆丨丨兼行)怡裕(庾信啓首)
(夏清和聖躬丨丨)挺裕(許敬宗謝皇太子啓基天丨丨纂聖凝離故能邁古超前納卿雲于度内逾儔絶侣括啓誦于胷中)
表裕(許敬宗謝皇太子寄詩牋温文丨丨藻清漢于離暉麗則凝華縟春秋于博望)安裕(張說碑銘舉世丨丨拔俗誰敢)
理裕(張說隂府君碑遇物風偃推心丨丨)休裕(權德輿李國眞碑冽如寒泉嶷若崇山修身筮仕動有丨丨李惲五色卿)
(雲賦叶千年之丨丨垂五色之氤氲)幹裕(權德輿李國眞碑公有子四人皆有丨丨而屈于年位)禮裕(權德輿王府君)
(神道碑有䛇試守鄜州伏陸令為之三年丨丨休和入有怡聲出有修政熙熙然千室以仁遂焉)獨裕(韓愈别知賦寕安顯)
(而丨丨顧阨窮而共愁)平裕(張欽敬仲冬時令賦撫三五之遐軌案道德之丨丨)敏裕(杜元穎授段文昌中書侍郎制)
(端潔剛毅可以肅具僚丨丨周通可以熙庶績)裕裕(白居易詩窮通各有命不繫才不才推此自丨丨不必待安排)業裕
(温庭筠上裴相公啓致堯丨丨佐禹功高)寡裕(李商隐上李相公啟當就物以推誠于煎調而丨丨)加裕(唐無名氏論太)
(子尊賢學表周儲上哲師望奭而丨丨漢嗣深仁引園綺而昭德)張裕(蜀志周羣傳丨丨字南和曉占候而天才過羣魏氏)
(之立先主之薨皆如裕所刻又南史丨丨傳裕字茂度吳郡人也曾祖澄當葬父郭璞為占墓地曰葬某處年過百歲位至三司而)
(子孫不蕃某處年幾減半位裁卿校而累世貴顯澄乃葬其劣處其子孫遂昌)阮裕(普書丨丨傳裕字思曠以德業知名王敦)
(命為主簿以公事免官得違敦難咸和初徵祕書監尋徵侍郎不就還剡山有肥遯之志王羲之曰此公近不驚寵辱雖古之沉冥)
(何以過此)劉裕(南史宋武帝紀帝諱裕字德輿小字寄奴彭城縣綏輿里人姓劉氏又丨丨足為一世之雄劉毅家無擔石之)
(儲樗蒱一擲百萬何無忌劉牢之之外甥酷似其舅共舉大事何謂無成)謝裕(南史丨丨傳丨丨字景仁允之子而晦之從父)
(也名與宋武帝諱同故以字行為左僕射性矜嚴整潔居宇淨麗每唾輙唾左右人衣事畢即聽一日澣濯每欲唾左右爭來受之)
(武帝雅相知重申以昏姻廬陵王義眞妃景仁女也卒贈光禄大夫)
承恩裕(梁簡文帝侍宴詩顧惟菲薄徒丨丨丨)修飭裕(蘇頲韋抗神道碑半股肱之委總丨丨之丨)皇心
裕(李商隱賀老人星見表丨丨載丨靈鑒孔昭)隂陽裕(蕭昕仲冬時令賦天地既貞丨丨乃丨)一日裕(王令)
(詩不知萬鍾得孰與丨丨丨)宮錦裕(史達祖咏金林檎詞丨丨機中春富丨勸玉環休妒)盧景裕(北史丨丨丨傳)
(景裕字仲儒小字白頭少敏專經為學居拒馬河將一老婢作食妻子不自随從又避地大寧山不營世事居無二業惟在注解其)
(叔父同職居顯要而景裕止于園舍情均郊野謙恭守道貞素自得由是世號居士)李道裕(唐書丨大亮傳兄子丨丨貞觀)
(末為將作匠有告張亮反者詔百官議獨道裕謂反形未具帝怒斬之歲餘刑部侍郎缺宰相屢進名帝曰朕得之矣是嘗議張亮)
(者時雖不從今悔之遂命道裕終大理卿)高元裕(唐書韋貫之子澳傳御史中丞丨丨丨與其兄温善欲薦用之諷澳謁已)
(温以告澳不荅温曰元裕端士若輕之耶澳曰然恐無呈身御史又丨丨丨傳元裕字景圭性勤約通經術敏於為吏巖巖有風采)
(推重于時自侍講為中丞文宗難其代元裕表言兄少逸才可任因以命之世榮其遷)周知裕(五代史丨丨丨傳字好問)
(莊宗入洛與段凝軍河上聞梁已亡欲自殺為賓客故人止之乃降唐莊宗尤寵異之諸將嫉其寵因獵射之知裕走以免莊宗為)
(殺射者明宗時歴絳淄二州刺史所居皆有善政)王仁裕(五代史丨丨丨傳字德輦天水人也性曉音律普高祖初定雅)
(樂宴羣臣于永福殿奏黃鐘仁裕聞之曰音不純肅而無和聲當有爭者起于禁中已而兩軍校鬭于昇龍門外聲聞于内人以為)
(神少嘗夢剖其腸胃以西江水滌之顧見江中沙石皆為篆籀之文由是文思益進乃集平生所作詩萬餘首為百卷號西江集與)
(和凝皆以文章知名)何承裕(宋史文苑傳丨丨丨普天福末擢進士第有清才好為歌詩而嗜酒狂逸累官至著作佐郎直)
(史館出為盩厔咸陽二縣令醉則露首跨牛趨府府尹王彦超以其名士而容之)
好問則裕(書丨丨丨丨自用則小)禪津有裕(王勃梓州福會寺碑銘丨丨丨丨至公無待火宅可辭舟航斯)
(在)
誤(五故切謬丨也同悞)
韻藻詿誤(史記陳豨傳豨反自立為代王劫略趙代上聞乃赦趙代吏人為豨所丨丨劫略者皆赦之漢書景帝紀詔曰)
(乃者吳王濞等為逆起兵相脅丨丨吏民又息夫躬傳疾丨丨之臣思黃髮之言後漢書光武帝紀詔曰唯天水隴西安定北地吏)
(人為隗囂所丨丨者自殊死以下皆赦除之又寇恂傳潁川剽輕聞陛下遠踰險阻有事隴蜀故狂狡其間相丨丨耳魏志三少帝)
(紀正元二年母丘儉文欽反特赦淮南士民諸為儉欽所丨丨者又張既傳檄告諸羌為麴光等所丨丨者皆原之宋史趙抃傳其)
(言務欲朝廷别白君子小人以小人雖小過當力遏而絶之君子不幸而丨丨當愛惜以成就其德白居易青塚詩丹青一丨丨白)
(黑相紛糺)言誤(史記張耳陳餘傳張耳子敖立為趙王高祖從平城過趙趙王朝夕袒韝蔽自上食禮甚卑高祖箕倨詈甚慢)
(易之趙相貫高趙午等請為王殺之張敖齧其指出血曰君何丨之丨後漢書呂布傳布性决易所為無常高順諫曰將軍舉動不)
(肯詳思動輒丨丨誤事豈可數乎)謬誤(後漢書仲長綂傳酒醪之賂遺丨丨之傷害吳志黃蓋傳檢攝諸曹紏擿丨丨蜀志)
(向朗字巨達年踰八十猶手自校書刊定丨丨積聚篇卷于時最多普書殷浩傳桓温將以浩為尚書令遺書告之浩欣然許焉將)
(荅書慮有丨丨開閉者數十竟達空函大忤温意由是遂絶梁書昭明太子傳太子明于庶事纖毫必曉每所奏有丨丨及巧佞皆)
(即就辯析示其可否南史袁淑傳始興王濬嘗送錢三萬餉淑一宿復遣人追取謂為使人丨丨欲以戲淑北史王劭傳指摘經史)
(丨丨為讀書記三十卷時人服其精博又唐邕傳或御前檢閱邕多不執文簿唱官名未嘗丨丨新語丨丨出于口則亂及萬里之)
(外况刑及無罪于獄而殺及無辜于市乎陸機百年歌形體雖是志意非言多丨丨心多悲陶潛飲酒詩但恨多丨丨君當恕醉人)
(何承天奏非惟先法不精亦各傳寫丨丨陸游詩一尊鄰翁迭賓主醉語豈憂多丨丨袁桷詩情深盡傾倒醉劇多丨丨)闕誤
(吳志周瑜傳瑜少精意于音樂雖三爵之後其有丨丨必知之知之必顧時人謠曰曲有誤周郎顧)曲誤(見上王勣詠妓詩不)
(應令丨丨持此試周郎范成大石湖舟中詩丨丨不須顧客狂當好看)墨誤(宣和畫譜曹弗興以畫名冠絶一時孫權命畫)
(屏誤墨成蠅狀權疑其眞至于手彈之謝觀誤筆成蠅賦將特模于手成兮莫知其丨丨)
冠貂誤(齊書張敬兒傳世祖疑其有異志勅朝臣華林八關齋于坐收敬兒敬兒脱丨丨投地曰用此物丨我)儒冠
誤(杜甫詩丨丨多丨身陳與義詩晚知丨丨丨猶戀終南山陸游詩兜鍪竟何成豈獨丨丨丨王惲詩趨時未必丨丨丨並隱端)
(為野鶴憎)
增過誤(書眚災肆赦疏若丨丨為害原情非故者則緩縱而赦放之漢書孝成許皇后傳后疏曰妾幼稚愚惑不明義理幸)
(得免離茅屋之下備後宮埽除蒙丨丨之寵非命所當託北史盧思道傳年登弱冠甫就朝列談者丨丨遂竊虛名李尤筆銘投足)
(擇言駟不及舌筆之丨丨愆尤不滅楞嚴經欲漏不先除畜聞成丨丨)勿誤(書繼自今文子文孫其丨丨于庶獄庶愼惟正)
(是乂之)脫誤(春秋序疏二百四十二年之間有日無月者十四有月無時者二或史文先闕或仲尼備文而後人丨丨後漢)
(書安帝紀詔謁者劉珍及五經博士校定東觀五經諸子傳記百家藝術整齊丨丨是正文字又劉寬傳有人失牛者就寬車中認)
(之寬無所言下車步歸有頃認者得牛而送還叩頭謝寬曰物有相𩔖事容丨丨幸勞見歸何為謝之唐明皇答張說令經史丨丨)
(事資刊理自非通儒孰詳大義司馬光記歴年圖後上采共和以來下訖五代凡一千八百年命曰歴年圖不意趙君摹刻于板頗)
(有所增損仍變其卷帙又所寫多丨丨因刊正使復其舊)錯誤(春秋左傳序其有疑錯則備論而閱之疏去聖人久遠古文篆)
(隸歴代相變自然當有丨丨亦不可拘文以害意王叡三惑論苟專利矣則嘉言令猷弗得聞矣過謬丨丨莫得知矣李白詩流俗)
(多丨丨豈知玉與珉皮日休春遊詩映柳認人多丨丨透花窺鳥最分明)失誤(儀禮聘禮既述命同面授上介注述命者循君)
(之言重丨丨柳宗元罵尸蟲文有道士言人有尸蟲三處腹中伺人隱微丨丨輙籍記日庚申幸其人之昏睡出讒于帝以求饗)
民誤(國語丕鄭曰吾聞事君者從其義不阿其惑也惑則誤民丨丨失德是棄民也)至誤(戰國策今富非有齊威宣之餘)
(也積兵非有富魏勁魏之庫也而將非有田單司馬之慮也收破齊罷楚敝魏不可知之趙欲以窮秦折韓臣以為丨丨)說誤
(史記韓王信傳信為匈奴將兵往來擊邊漢十年信令王黃等丨丨陳豨)壞誤(後漢書蘇竟傳指麾妄說傳相丨丨)欺誤
(後漢書王符傳或增禍重祟至于死亡不知為巫所丨丨反恨事神之晚此妖妄之甚者也)故誤(後漢書郭躬傳有兄弟共)
(殺人者帝以兄不訓弟故報兄重而減弟死中常侍孫章宣詔誤言兩報重尚書奏章矯制罪當腰斬帝召躬問之躬對章應罰金)
(帝曰章矯詔殺人何謂罰金躬曰法令有丨丨章𫝊命之繆于事為誤誤者其文則輕崔融上尊號表除指斥之坐議丨丨之條)
垢誤(後漢書劉虞傳山東諸將以虞宗室長者欲立為主乃遣故樂浪太守張岐上虞尊號虞叱之曰吾被重恩未能清雪國)
(耻諸君各據州郡宜共戮力盡心王室而反造逆謀以丨丨耶)迷誤(魏志武帝紀悼邊陲遺黎丨丨如此故遣郎中衞愼守奉)
(詔示意王維石門精舍詩再尋畏丨丨明發更登歴韓愈潮州刺史謝上表輕奏忠良苟循愚執豈非臣𥚹心失措躁遽而然亦是)
(速戾之時丨丨至此又詩子寕獨丨丨綴綴意益彌司馬光論試官狀或離合句讀故相丨丨或取卷末經注字數以為向日弊法)
(之中曲為丨丨高啓白雲塢詩聞語知有人欲尋已丨丨)不誤(魏志王粲傳觀人圍碁局壞粲為覆之棋者不信以帊蓋局使)
(更以他局為之用相比較丨丨一道北齋書邢邵傳嘗與陽固等至北海王昕舍相與賦詩凡數十首皆在主人奴處旦日奴行諸)
(人求詩不得邵皆為誦之奴還得本丨丨一宇諸人方之王粲素書避嫌遠疑所以丨丨注於迹無嫌於心無疑事乃丨丨耳)誑
誤(魏志注不能采錄忠善乃令讒諂得行其志聽幽州刺史東萊太守丨丨之言遂興兵圖害)一誤(普書謝安傳先是安)
(發石頭金鼓忽破又語未嘗謬而忽丨丨衆亦怪異之尋薨揚雄揚州牧箴夫差丨丨大伯無祚周室不匡勾踐入霸)大誤
(北史崔浩傳漢高祖以來世人妄造歴術者十餘家皆不得天道之正丨丨四千小誤甚多不可言盡蘇軾詩為計已丨丨)小
誤(見上劉迎詩山崖路窄僅容過丨丨往往車輪摧)事誤(北史斛律金傳金曾遣人獻食中書舍人李若誤奏云金自來)
(武成出昭陽殿勅侍中高文遥將羊車引之若知丨丨更不敢出文遥還奏帝罵若云空頭漢合殺亦不加罪)舛誤(隋書王劭)
(傳時祖孝徵魏收陽休之等嘗論古事有所遺忘討閱不能得因呼劭問之劭具論所出取書驗之一無丨丨自是大為時人所許)
(稱其博物舊唐書禇遂良傳太宗嘗出御府金帛購求王羲之書迹天下爭齎古書詣闕以獻當時莫能辯其眞偽遂良備論所出)
(一無丨丨)忘誤(唐書百官志中書舍人掌進奏議表章其禁有四一曰漏泄二曰稽緩三曰違失四曰丨丨)刊誤(唐書)
(藝文志李涪丨丨二卷宋史藝文志劉攽漢書丨丨四卷又吳仁傑兩漢丨丨𥙷遺十卷野客叢談閣下法帖十卷淳化中所集國)
(子祭酒李涪取撰丨丨云短啓出于普宋兵革之際時國禁書疏不得輒行尺牘故羲之書首云死罪是違令也)熒誤(唐書)
(李絳傳憲宗曰比諫官多朋黨論奏不實皆蹈謗訕欲黜其尤者若何絳曰此非陛下意必憸人以此丨丨上心)再誤(宋史)
(魏王廷美傳太宗嘗以傳國之意訪趙普普曰太祖已誤陛下豈容丨丨耶於是廷美遂得罪)耽誤(金史五行志興定五年先)
(是有童謠云青山轉轉山青丨丨盡少年人蓋言是時人皆為兵轉鬭山谷戰伐不休當至老也)坐誤(金史楊逹夫傳達夫)
(有才幹所至可紀召𥙷省掾草奏章丨字丨降平凉府判官)稽誤(元史成宗紀三年二月諤勒哲等奏銓定省部官以次引見)
(帝皆允之仍諭六部官曰汝等事多丨丨朕昔未知其人為誰今既閱視且知姓名其洗心滌慮各欽乃職復蹈前失罪不汝貸)
貰誤(論衡聖君原心省意故誅故丨丨故賊加增過誤減省一獄吏所能定也賢者見之不疑矣)鄙誤(人物志善言出)
(已理足則止丨丨在人過而不廹)疑誤(史通公羊釋義以衞輒為賢失聖人之旨奬進惡徒丨丨後學程俱白馬洞詩因知)
(世盲聾荒怪雜丨丨)僻誤(佛國紀法顯于船上安居東北行趨廣州時天逢連隂海師相望丨丨遂經七十餘日糧道水漿欲)
(盡)劫誤(潘岳賦郁將丨丨注謂氣相衝激也)藥誤(古詩服食求神仙多為丨所丨白居易詩復聞丨丨者為愛長生術)
淪誤(鮑照詩南國有儒生迷方獨丨丨儲光羲詩躑躅望朝隂如何復丨丨)訛誤(梁武帝申飭𨕖人表譜諜丨丨詐偽)
(多緒)計誤(庾信詩定是懷王作丨丨無事翻覆用張儀錢起詩客來知丨丨)名誤(杜甫詩疎懶為丨丨盧綸詩久為丨)
(所丨)語誤(韓愈詩冠欹感髮秃丨丨悲齒墮)驚誤(白居易詩臨老徒丨丨)萬誤(白居易詩丨丨不得老蔣捷秋)
(旅詞丨丨曾因疎處起一閒且向貧中覓)乖誤(權德輿代賈相公陳乞表視聽昏煩舉措丨丨蘇軾大雨中會客詩樂事難并)
(眞實語坐排用意多丨丨)相誤(劉得仁長門怨早知雨露多丨丨只插荆釵嫁匹夫秦觀桃源詞塵緣丨丨無計花間住)辯
誤(敬括八卦賦信可以决疑丨丨訓人軌物)妄誤(柳澤論時政書雖木樸丨丨願恕之以直用開諫諍之門也)微誤
(黃庭堅詞且共周郎按曲音丨丨首已先回)術誤(陸游詩燒金丨丨囊衣薄種黍年凶酒味醨)
庸醫誤(宋史食貨志仁宗在位京師大疫令太醫擇善察脉者即縣官授藥審處其疾狀無使貧民為丨丨所丨夭閼其生)
一字誤(宋史王旦傳帝嘗作喜雨詩旦䄂歸曰上詩有丨丨丨寫莫進入改否王欽若曰此亦無害而密奏之帝愠謂旦曰)
(昨日詩有誤字何不來奏旦曰臣得詩未暇再閱有失上陳惶懼再拜謝)游談誤(宋史王嚋傳時陳升之拜樞密副使諫官)
(御史唐介等奏彈升之不當大用朝廷持不行介等爭數月不已廼兩罷之而論者謂介等為衆人丨丨所丨)無少誤(金史)
(諾延温都思忠傳太祖伐遼是時未有文字凡軍事當中覆而應密者諸將皆口授思忠思忠面奏受詔還軍傳致詔詞雖往復數)
(千言丨丨丨)持自誤(古樂府逢儂多欲擿可憐丨丨丨)數馬誤(蔡邕賀錄換誤上章謝罪表臣不唯石慶丨丨)
(之丨簡忽校讎不謹之愆雖見原宥仰愧先臣傷肌入骨不勝忪蒙流汗)作事誤(北魏咸陽王歌可憐咸陽王奈何丨丨丨)
白首誤(李白詩空聞紫金經丨丨愁相丨)才名誤(杜甫懷鄭司戸詩由來禦魑魅多為丨丨丨又薛少保畫鶴詩)
(惜哉功名誤但見書畫傳沈遘詩少時豈省為名誤老去眞知與世疎)讀亦誤(杜甫詩我瘦書不成成字丨丨丨)虎
符誤(韋應物酬閻員外陟詩丨丨予已丨金丹子何如)世人誤(岑參終南山雙峰草堂詩曩為丨丨丨遂負平生愛)
春風誤(韓愈落花詩無端又被丨丨丨吹落西家不得歸)晷刻誤(韓愈為韋相公讓官表毫釐之差或致弊于寰)
(海丨丨之丨或遺患于歴年)計非誤(白居易寄隱者詩青青東郊草中有歸山路歸去臥雲人謀身丨丨丨)醫方
誤(羅隱詩老兒丨丨丨窮憂酒盞空)機心誤(司空圖詩漁翁亦被丨丨丨眼暗汀邊結釣鈎又陸游詩青雲夜嘆初心)
(誤白髮朝看一倍增)蝦蜆誤(陸龜蒙漁具詩多為丨丨丨已分鵁鶄笑)跡復誤(釋皎然别山詩宿昔情或乖庶幾丨)
(丨丨)行者誤(孔平仲迷途詩深村苦多岐乃使丨丨丨)歸期誤(向子諲贈别詞再三莫遣丨丨丨第一頻教入夢來)
平生誤(蘇軾詩垂老初聞道丨丨丨信書)芳餌誤(蘇轍車浮詩謀食旋遭丨丨丨求安仍值積薪遮)文字
誤(陳師道詩向君胡為然竟坐丨丨丨史肅詩早知丨丨丨更用讀傳燈)浮生誤(吳成大詩琴書稍覺丨丨丨香火唯)
(知此事眞又陸游詩塵念三生誤歸心半世違)弓旌誤(陸游詩不道丨丨丨虞人自畏招)丹青誤(陸游讀香奩集)
(詩畫愁延夀丨丨丨賦欠相如筆墨工)標題誤(朱子詩旁人莫笑丨丨丨庸行庸言實未能)經綸誤(楊萬里游)
(荆公讀書處詩丨丨枉被周公丨相罷歸來始讀書)芳期誤(黃昃春感詞想倚翠簾吹柳絮淺顰惆悵丨丨丨)三國
誤(何夢桂感寓詩衰漢竟成丨丨丨秣陵不改六朝羞)星星誤(辛棄疾詞鏡中已有丨丨丨人不負春春自負)功業
誤(釋惠洪詩太平疆場空英雄丨丨丨)薰風誤(王易簡白蓮詞看明璫素襪相逢憔悴當應被丨丨丨)無情誤
(楊果鴈丘詞休說與還却怕有情多被丨丨丨)紬繹誤(馬祖常史館閒題雖樂文雅懿終慙丨丨丨)籌謀誤(袁桷)
(遇老醫言山陽舊事詩太守丨丨丨將軍禮數苛)重瞳誤(張憲行路難馬援不受井蛙囚范增已被丨丨丨)車輪
誤(劉基傷往詞阮公途揚子路九折羊腸曾把丨丨丨)
一無遺誤(隋書楊汪傳守大理寺帝將親省囚徒計二百餘人汪通宵究審朝而奏丨丨丨丨宋史楊澈傳幼聰警七歲)
(讀春秋左傳曉大義李穀召令點誦丨丨丨丨榖甚異之)帝知其誤(宋史李虛已傳帝既賜虛已錢至翼日以語宰相曰)
(虛已詩思可嘉予錢五十緡矣宰相對以所予乃五十萬丨丨丨丨由是詔羣臣以章獻者閤門勿受皆由中書門下閱而上之)
五車書誤(文同贈丁絪詩場屋聲名四十年丨丨丨丨一囊錢)
悟(五故切心了也)
韻藻覺悟(易有不善未嘗不知知之未嘗復行也疏顔子有不善之事於形器顯著乃自丨丨所有不善未嘗復行漢書)
(司馬相如傳封禪頌曰正陽顯見丨丨黎蒸注陽明也唐書權德輿傳德輿善辨論陳古今本末以丨丨人主釋名上勅下曰告告)
(覺也使丨丨知己意也班固典引序猶樂啓發憤懣丨丨童蒙嵇康飬生論縱少丨丨咸歎恨于所遇之初而不知愼衆險于未兆)
(孫楚書粗論事勢以相丨丨陶潛詩丨丨當念還鳥盡廢良弓王延齡夢遊仙庭賦長丨丨兮還舊丘王若虛詩靖節迷塗尚爾賖)
(苦將丨丨向人誇楞嚴經當處禪那丨丨無惑則彼魔事無奈汝何)穎悟(普書王戎傳幼而丨丨神彩秀徹視日不眩裴楷見)
(而目之曰戎目爛爛如巖下電南史謝靈運傳祖幼度普車騎將軍父瑍生而不慧靈運幼便丨丨幼度甚異之謂親知曰我乃生)
(瑍瑍那得生靈運北史房彦謙傳兄彦詢雅有清鑒以彦謙天性丨丨每奇之親教讀書年七歲誦數萬言又庾秀才傳秀才丨丨)
(入歲誦尚書十二通五代史李彦威傳少事梁太祖為人丨丨善揣人意太祖飬以為子冒姓朱氏名友恭又翟光鄴傳明宗愛其)
(丨丨常以自随陸扆封棣王虔王沂王遂王制温恭自得于天和丨丨實由于神賦蒲道源詩丨丨過長吉推揚自少陵)才悟
(南史謝靈運傳族弟惠連幼有奇才不為父方明所知靈運造方明遇惠連大相知賞謂方明曰阿連丨丨如此而尊作常兒遇之)
(後秦錄鳩摩羅什天竺人父鳩摩羅炎聰慧有美節龜兹王迎為國師王妹丨丨明敏過目心解見羅炎心欲之因以妻焉什在胎)
(時其母慧解倍常)警悟(南史鮑泉傳性甚丨丨博涉史傳兼有文筆唐書温彦博傳彦博通書記丨丨而辯宋史范純仁傳)
(資丨丨八歲能講所授書祝簡相國寺鐘詩未必佛徒能丨丨祗能喚起利名人)聲悟(翻譯名義因丨教而丨者名聲聞)
緣悟(翻譯名義因因丨而丨者名緣覺)
增曉悟(書序約文中義敷暢厥旨疏既義暢而文要則觀者丨丨列子窮年不相丨丨雲笈七籤夫三洞者蓋是一乘之妙)
(旨三景之玄言了達則上聖可登丨丨則高眞斯陟)開悟(書詩言志疏以導冑子之志使丨丨也史記商君傳秦孝公見鞅語)
(事良久時時睡弗聽罷而孝公怒景監曰子之客妄人耳安足用耶景監以讓衞鞅曰吾說公以帝道其志不丨丨矣北史王慶傳)
(慶少丨丨有才略初從周文征伐復弘農破沙苑並有戰功宋史程迥傳釋訂經史丨丨後學新語先聖乃仰觀天文俯察地理圖)
(畫乾坤以定人道民始丨丨嵇康書阿都志力丨丨每喜足下家復有此弟温子昇文器局閒靈志識丨丨四十二章經復有比丘)
(所說諸疑求佛進止世尊教勅一一丨丨合掌敬諾而順尊勅楞嚴經我今欲令阿難丨丨二十五行誰當其根又說法弄音文丨)
(丨先成者名句非無漏云何𫉬圓通)愁悟(戰國策秦王喟然丨丨遽發兵日夜赴魏齊楚聞之引兵而去)感悟(史記晏嬰)
(傳越石父曰吾聞君子詘于不知已而信于知己者方吾在縲紲之中彼不知我也夫子既以丨丨而贖我是知己知己而無禮固)
(不如在縲紲之中後漢書馬皇后紀時楚獄連年不斷因相證引坐繫者甚衆后慮其多濫乘間言及惻然帝丨丨夜起徬徨為思)
(所納卒多有所降宥又楊賜傳建寕初侍講華光殿後帝徙南宫閱錄故事得前侍講注籍乃丨丨封臨普侯普書戴若思傳少好)
(游俠不拘細行遇陸機赴洛船裝甚盛遂與其徒掠之機察知非常人遥謂之曰卿才器如此乃復作劫耶若思丨丨投劍就之機)
(深加賞異遂與定交焉北史張文詡傳嘗有人夜中盜刈其麥者見而避之盜因丨丨棄麥而謝唐書韋景駿傳景駿為貴鄉令有)
(母子相訟者景駿曰令少不天常自痛爾幸有親而忘孝耶教之不孚令之罪也因付授孝經使習大義於是母子丨丨請自新遂)
(為孝子宋史程顥傳前後進說甚多大要以正心窒欲求賢育材為言務以誠意丨丨主上曹植詩丨丨求其端嵇康詩丨丨馳情)
(思我所欽錢珝授李漸左𥙷闕張道右拾遺制朕嘗推丨丨之意闢艱難之途)一悟(史記屈原傳屈平雖放流睠顧楚國繫心)
(懷王不忘欲反冀幸君之丨丨俗之一改也莊子宋人曹商見莊子曰夫處窮閭阨巷困窘織屨槁項黃馘者商之所短也丨丨萬)
(乘之主而從車百乘者商之所長也謝靈運辨論宗極雖微而丨丨頓了又詩觀此遣物慮丨丨得所遺劉滄宿天壇觀詩冥心丨)
(丨虛無理寂寞元珠𧰼罔中)大悟(後漢書王常傳伯升見常說以合從之利常丨丨曰今劉氏復興即眞主也出身為用輔)
(成大功傳法正宗紀以二月七日入正三昧八日明星出時示廓然丨丨乃成等正覺陞金剛座)窮悟(後漢書馮衍傳顯志)
(賦曰蓋隱約而得道兮羌丨丨而入術)啓悟(後漢書丁鴻傳論君子立言非苟顯其理將以丨天下之方丨者立行非獨善)
(其身將以訓天下之方動者言行之所開塞可無愼哉原丁鴻之心主于忠愛乎何其終悟而從義也北史常爽傳仁義者人之性)
(也經典者身之文也皆以陶鑄神情丨丨耳目宋史蘇軾傳除翰林學士兼侍讀每進讀至治亂興衰邪正得失之際未嘗不反復)
(開𨗳冀有所丨丨)終悟(見上)獨悟(後漢書趙壹傳賢者雖丨丨所困在羣愚且各守爾介勿復空馳驅列仙傳挹潄日)
(華仰玩元度侯氣眞人介焉丨丨嵇康論羊舌母聽聞兒啼而審其喪家為神心丨丨闇語而當耶梁武帝圍碁賦或龍化而超絶)
(或神變而丨丨沈約為南郡王捨身疏識謝兼忘理慚丨丨)識悟(蜀志費禕傳注禕丨丨過人每省讀書記舉目暫視已究)
(其意指其速數倍于人終亦不忘梁書太宗紀幼而敏睿丨丨過人隋書源雄傳丨丨明允風神果毅舊唐書韋雲起傳雲起年少)
(時師事太學博士王頗頗曰韋生丨丨如是必能自取富貴然剛腸嫉惡終當以此害身)明悟(普書傳咸傳咸風格峻整復性)
(丨丨又王衍傳衍既有盛才美貌丨丨若神嘗自比子貢又陶侃傳侃在軍四十一載雄毅有權丨丨善决斷唐書李懷遠傳子彭)
(年有才剖析丨丨金史巨構傳除南京副留守上謂宰臣曰巨構外淳質而内丨丨苐乏剛鯁耳西京雜記弘成子少時嘗有人授)
(以文石大如燕卵成子吞之遂大丨丨為天下通儒江總攝山棲霞寺碑慧心開發信力丨丨楞嚴經若諸衆生欲心丨丨不犯欲)
(塵欲身清淨我於彼前觀梵王身而為說法令其解脱)未悟(普書郭璞傳鷦鷯不可與論雲翼井蛙難與量海鼇雖然將祛)
(子之惑訊以丨丨其可乎成公綏嘯賦愍流俗之丨丨獨超焉而先覺傳法正宗記五祖偈曰通達本心性無法無非法悟了因丨)
(丨無心亦無法)神悟(晉書謝尚傳尚字仁祖八歲丨丨夙成父鯤嘗携之送客或曰比兒一坐之顔回也尚應聲曰坐無尼父)
(焉别顔回南史任昉傳身長七尺五寸幼而聰敏早稱丨丨法書要錄竇臮述書賦曰蹟遺情忘契入丨丨何遜七召一聞皇王之)
(盛豁然丨丨而理攄文同畫鶴詩君初本誰學我恐必丨丨吳萊詩習靜求丨丨超然畏俗擠)辨悟(普書謝尚傳開率穎秀丨)
(丨絶倫脱略細行不為流俗之事舊唐書蘇世長傳世長為天策府軍諮祭酒秦府開文學館引為學士與房喬等十八人皆蒙圖)
(畫禇亮贊曰軍諮諧噱超然丨丨正色于庭匪躬之故)標悟(普書桓伊傳伊有武幹丨丨簡率為王濛劉惔所知)機悟
(普書車胤傳風姿美劭丨丨敏速甚有鄉曲之譽隋書牛弘傳高孝基鑒賞丨丨唐書武宗賢妃王氏傳年十三善歌舞得入宫中)
(穆宗以賜潁王性丨丨又宇文士及傳士及嘗割肉以餅拭手大宗屢目陽若不省徐㗖之其丨丨率𩔖此李百藥贊道賦丨丨宏)
(遠神姿凝暎李觀文蕭灑無事丨丨恬淡曾無戚容李羣玉詩多君飛昇志丨丨獨超拔)超悟(普書鳩摩羅什傳姚興嘗謂羅)
(什曰大師聰明丨丨天下無二何可使法種少嗣宣和書譜李邕資性丨丨才力過人精于翰墨行草之名尤著王融淨行頌維宫)
(丨以丨襄野竟何迷岑勛多寶佛塔感應碑非禪師大慧丨丨無以感于宸衷非主上至聖文明無以鑒于誠願)朗悟(南史)
(張稷傳性疎率丨丨有才略起家著作佐郎宋史高宗紀資性丨丨博學強記讀書日誦千餘言張仲甫雷賦終不苟于瑕疵冀中)
(平于丨丨李白詩丨丨前後際始知金仙妙方䕫詩丨丨豁餘悲清響發長嘯)敏悟(南史王泰傳幼丨丨年數歲時祖母集諸)
(孫姪散棗栗于床羣兒競之泰獨不取問其故對曰不取自當得賜唐書温彦博傳彦博裔孫庭筠少丨丨工為辭章又歐陽詢傳)
(詢貌寢侻丨丨絶人每讀輒數行同盡遂博貫經史宋史元絳傳絳生而丨丨五歲能作詩陸機表蒸陽令郭訥通濟丨丨才足幹)
(事)會悟(南史羊元保傳累遷司徒右長史府公王弘甚知重之謂左長史庾登之吏部尚書王淮之曰卿二賢明美朗詣丨)
(丨多通然弘懿之望故當共推羊也)七悟(南史到溉傳子鏡字圓照五歲便口授為詩宛有辭况作丨丨文甚美)賞悟
(南史文學傳論藴思含毫遊心内運放言落紙氣韻天成莫不禀以生成遷乎愛嗜機見殊門丨丨紛雜感召無𧰼變化不窮)頓
悟(南史天竺國傳宋世名僧有道生道人彭城人父為廣戚令道生為沙門法大弟子幼而聰悟年十五便能講經及長有異解)
(立丨丨義時人推服世說𥙷宋文帝嘗問慧觀丨丨之義誰復習之荅云生公弟子道猷即敕臨川郡發遣到京既至大集義僧命)
(猷伸述丨丨宣和畫譜懷素精意于翰墨一日觀夏雲随風丨丨筆意自謂得草書三昧謝靈運辨宗問荅落等級而希丨丨將于)
(是乎躓矣李華大律師碑默修元契於文義受教丨丨于宗師劉禹錫六祖碑一言丨丨不踐初地五祖相承授以寳器楞嚴經阿)
(難及諸大衆得蒙如來開示密印丨丨禪那修進聖位)清悟(北史王晞傳魏末随母兄東適海隅與邢子良遊處子良愛其)
(丨丨洛陽伽藍記臨淮王彧博通典籍辨慧丨丨風儀詳審容止可觀謝混誡族子詩通遠懷丨丨采采標蘭訊江淹禇侍中為北)
(征長史詔識業丨丨思懷淹暢)鑒悟(北史陸通傳論丨丨明敏飾之以温恭舊唐書長孫無忌傳太宗謂高士廉曰無忌聰明)
(丨丨雅有武略公等所知朕故委之台鼎)解悟(北史和士開傳幼而聰慧選為國子學生丨丨捷疾為同業所尚淨住子一切)
(弟子衆聲聞即丨丨陳師道詩出塵丨丨多為路随世功名小著鞭趙師使詞從他笑看一朝丨丨八極遨遊)童悟(隋書經籍)
(志丨丨十二卷)爽悟(隋書盧爽傳爽性孝犮神情丨丨略涉書記頗解屬文水經注文殊師利丨丨多智事無不達)聰悟
(舊唐書代宗獨孤皇后傳后始冊為貴妃生華陽公主華陽丨丨過人能候上顔色發言必随喜愠唐書𨕖舉志開元七年敕州縣)
(學生年二十五以下八品子若庶人二十一以下通一經及未通經而丨丨有文辭史學者入四門學為俊士又李大亮傳族孫迥)
(秀少丨丨多通賓客喜飲酒雖多不亂當時稱其風流五代史張策傳策少丨丨好學通章句郭璞疏漢之中宗丨丨獨斷可謂令)
(主然屬意刑名用虧純德)英悟(舊唐書肅宗紀上仁愛丨丨得之天然宋史李璧傳璧少丨丨日誦萬餘言屬辭精博又魏了)
(翁傳年數歲從諸兄入學儼如成人少長丨丨絶出日誦千餘言過目不再覽鄉里稱為神童)省悟(舊唐書狄仁傑傳中宗在)
(房陵仁傑每從容奏對無不以子母恩情為言則天亦漸丨丨春秋繁露因其所賢而加之大繫惡之重責使人湛思而自丨丨以)
(反道)韶悟(唐書敬宗諸子傳悼懷太子普姿性丨丨)怳悟(唐書蕭遘傳韋保衡摭遘罪斥播州司馬道三峽方廹畏不暝)
(若有人謂曰公無恐予為公呵禦遘丨丨俄謁白帝祠見帝貌𩔖向所睹異之)通悟(唐書長孫無忌傳性丨丨博涉書史)天
悟(唐書呂才傳太宗詔侍臣舉善音者中書令温彦博白才丨丨絶人聞見一接輒究其妙)泣悟(唐書韓滉傳劉元佐不朝)
(帝密詔滉諷之滉過汴因結為兄弟入拜其母酒行滉曰宜早見天子不可使夫人白首與新婦子孫填宮掖也元佐丨丨)彊
悟(唐書宦者傳高力士馮盎曾孫也聖歴初嶺南討擊使李千里上二閹兒曰金剛曰力士武后以其丨丨敕給事左右)諷
悟(唐書安禄山傳禄山進御史大夫李林甫以宰相貴甚羣臣無敢鈞禮祿山倚恩入謁倨林甫欲以丨丨之使與王鉷偕鉷亦)
(位大夫林甫見鉷鉷趨拜卑約禄山惕然不覺自罄折)遠悟(宋史楊萬里傳應詔上疏曰願陛下超然遠覽昭然丨丨勿矜)
(聖德之崇高而增其所未能勿恃中國之生聚而嚴其所未備)妙悟(元史仁宗紀仁宗天性慈孝聰明恭儉通達儒術丨丨釋)
(典嘗曰明心見性佛教為深修身治國儒道為切十六國春秋僧獻從羅什受業丨丨絶倫楞嚴經汝以婬身求佛妙果縱得丨丨)
(皆是婬根)心悟(十六國春秋王延事後母卜氏以孝聞卜氏嘗盛冬思生魚敕延求魚不𫉬卜氏杖之流血延尋汾河扣凌而)
(哭忽有一魚躍出冰上長五尺延取以饋母卜氏食之積日不盡于是丨丨撫如己子謝琨遊覽詩凄凄節序高寥寥丨丨永劉禹)
(錫送義舟師詩如蓮半偈丨常丨閔菊新詩手自攜戴叔倫獨坐亭詩惟空長入定丨丨自通玄蘇軾八陣磧詩至人已丨丨後世)
(徒妄說楞嚴經聞佛示誨疑惑銷除丨丨實相身意輕安得未曾有)慧悟(十六國春秋聰明丨丨機思若流)欣悟(十六)
(國春秋宗塗亹亹超絶常境丨丨之至味增深遠)蒙悟(十六國春秋比仰味微言研咏彌至其為丨丨唯過半之益)洗
悟(十六國春秋大士之道利彼忘軀若必使大化流傳丨丨朦俗雖復身當鑪鑊苦而無限)高悟(十六國春秋夫道不自弘)
(弘必由人俗不自覺覺必待匠待匠故世有丨丨之期由人故道有小成之運運在小成則靈津輟流期在丨丨則元鋒可詣)率
悟(世說殷顗庾恒竝是謝鎮西外孫殷少而丨丨庾每不推)晚悟(顔氏家訓曾子七十乃學名聞天下荀卿五十始來遊學)
(猶為碩儒公孫弘四十餘方讀春秋以此遂登丞相朱雲亦四十始學易皇甫謐二十始授孝經論語皆終成大儒此竝早迷而丨)
(丨也蘇軾詩飛鳶悔前失黃犬悲丨丨陸游詩斂版早知遊宦惡署門丨丨世情常又早從學問求開益丨丨文章要詆訶姚孝錫)
(詩壯懷羞竈媚丨丨笑突曲)規悟(蔡邕文丨丨聖皇欽崇園邑)意悟(蔡邕表愧負恩寵誠不丨丨猥與公卿以下錄)
(功受賞)微悟(傅休奕連珠序賢者丨丨合于古詩勸興之義欲使歴歴如貫珠易覩而可悦)弗悟(陸機歎逝賦譬日及)
(之在條恒雖盡而丨丨)譴悟(成公綏天地賦流逆犯歴丨丨焉事)玄悟(郭璞文丨丨不以應機洞鑒不以昭曠孫綽丞)
(相王導碑見機而作超然丨丨楞嚴經於精明中丨丨精理得大随順)文悟(謝靈運荅范光祿書從弟惠連後進丨丨衰宗)
(之美)定悟(謝靈運辨宗論聊申由來之意庶丨求宗之丨)漸悟(謝靈運辨宗論釋氏之論聖道雖遠積學能至累盡鑒生)
(不應丨丨)攝悟(謝靈運辨宗論若人皆得意亦何貴于丨丨假知之論旨)夙悟(謝靈運山居賦愧班生之丨丨慙尚子之)
(晚妍)深悟(梁昭明太子七召既丨丨于腐腸豈自迷于爽口岑勛多寶佛塔感應碑超然丨丨)靡悟(梁簡文帝悔賦昏迷)
(丨丨敗不旋踵)入悟(梁簡文帝六根懺文于一念中怳然丨丨)𫉬悟(梁簡文帝開講啓九圍丨丨十方蒙曉)筌悟
(梁簡文帝開講啟眞如無說飛丨不丨)誰悟(梁元帝春前應令適言新作裂紈詩丨丨今成織素辭)理悟(沈約内典)
(序結習紛綸一随丨丨)豁悟(沈約八關齊詩迷塗既已復丨丨非無漸江總遊攝山棲霞寺詩三空丨而丨萬有一何小)
方悟(沈約詩始知庸聽局丨丨大音賖)閑悟(沈約臨川王子普南康侯子恪遷授詔理識丨丨思懷韻警)靜悟
(王僧孺禮佛文丨丨空有同觀貞俗)失悟(何遜窮鳥賦雖有知于理會終丨丨于心機)精悟(薛道衡書志度恢宏理識)
(丨丨)圓悟(釋慧淨詩唯有能仁獨丨丨廓塵靜浪開玄路)浮悟(宋之問遊法華寺詩丨丨雖已久事試去來成)中悟
(張說詩大道由丨丨逍遥匪外尋)醒悟(蕭穎士贈韋司業書雖氣體薰薰實加困憊而中心丨丨了無惑焉釋德洪香嚴詞)
(擊竹作聲方丨丨徐回顧本來面目無藏處)寡悟(孟浩然詩晝坐常丨丨)永悟(李白詩結心寄青松丨丨客情畢元)
(黃之維摩詰畫像碑俱遊六藝貯籝金而常滿共逢三朋攬衣珠而丨丨)懸悟(王維詩蓮華法藏心丨丨貝葉經文手自書)
既悟(李觀鈞天樂賦既覺丨丨如喜如戚)動悟(崔元翰請復尊號表功德俱茂典禮宜崇然而不能鋪陳無以丨丨愚誠)
(雖竭天鑒未回)潛悟(岑勛多寶佛塔感應碑宿會丨丨如識金環總持不遺若注瓶水)禪悟(元稹詩返如丨頓丨)悔
悟(白居易詩壯歲不歡娛長年當丨丨)夢悟(白居易詩形神兩是幻丨丨俱非實)先悟(温庭筠詩開卷喜丨丨潄瓶知)
(早寒)迷悟(盧簡求禪門大師碑引經澄心法外無言叩之即應不分丨丨𫝊法正宗記丨丨如隱顯明暗不相離今付隱顯法)
(非一亦非二)主悟(呂温崔淙行狀有寵臣為京兆者政以暴聞吏有冤弊公表陳枉直伏閣待旦言忠丨丨事寢風生)罕
悟(鼂良貞寢苫枕草判暴勝繡衣徒然忝竊晏嬰縗服丨丨重輕)易悟(王安石詩微言歸丨丨有若髭赴鑷)早悟(蘇轍)
(詩但恨不丨丨猶推淵明賢)徹悟(陸游初歸雜詠老人鵷行方丨丨一官何處不徒勞)後悟(楊萬里和胡侍郎見簡詩)
(聊復小吟開丨丨便應大用到前疑)眞悟(宇文虛中詩不會先生丨丨處未離文字已逃禪)了悟(吳澄詩談邊丨丨蟬)
(蜕殼區中局促鳥在籠𫝊法正宗記二十一祖偈云泡幻同無礙如何不丨丨達法在其中非今亦非古)生悟(柳貫題瀛川仙)
(會圖詩彼皆因境示丨丨直啓眞源湔垢瘢)多悟(何中詩丨丨從此始塵緣諒能刪)發悟(洞冥經今學仙者亦明師)
(以自丨丨)令悟(楞嚴經彼迷之人正在迷時倏有悟人指示丨丨於意云何)本悟(楞嚴經若復因此際會道成所得密)
(言遂同丨丨則與未聞無有差别)因悟(楞嚴經迷本無根云何因迷悟非生迷云何丨丨)自悟(𫝊法正宗記二祖付)
(三祖偈曰本來付有法付了言無法各各須丨丨悟了無無法)顯悟(雲笈七籖衆生鈍劣聞深教不解更須開說翼成方能丨)
(丨)能悟(雲笈七籤解脱所由蓋緣丨丨悟則受行能棄俗法)劉悟(唐書藩鎮傳丨丨其祖正臣平盧軍節度使依李師)
(古從擊毬軒然馳突撞師古馬仆將斬之悟盛氣以語觸師古不慴師古竒其才令將後軍師道被討悟殺師道即拜悟義成節度)
(使封彭城郡王)
未肻悟(後漢書寇榮傳精誠足以感於陛下而哲王丨丨丨)不蚤悟(魏志張郃傳太祖得郃甚喜謂曰昔子胥丨丨)
(丨自使身危豈若微子去殷韓信歸漢邪)瞿然悟(唐書李絳傳絳遷戶部侍郎帝以戶部故有獻而絳獨無有答曰方鎮有)
(地則有賦或嗇月度易羨餘以為餘臣為陛下謹出納烏有羨嬴若以為獻是進官物結私恩帝丨丨丨)懼如悟(越絶書越)
(王句踐有寳劍五聞於天下客有能相劍者名薛燭王召而問之王取純鈎薛燭聞之忽如敗有頃丨丨丨)學則悟(孔叢)
(子子思謂子上曰白乎吾嘗深有思而莫之得也於丨丨丨焉又謝靈運辨宗論在有之時學而非悟悟在有表託學以至但階級)
(教愚之談一悟得意之論矣)有情悟(張說遊龍山靜勝寺詩唯傳無盡燈可使丨丨丨)隨曰悟(白居易詩我讀)
(丨丨丨心中了無疑)中心悟(釋皎然贈李中丞洪詩一與吾師言乃于丨丨丨)一言悟(朱子詩天聰巳許丨丨丨)
(年少懸知萬卷開)前非悟(龐鑄詩墮甑丨丨丨跳丸去日多)無字悟(蕭國寶詩簡盡經殘丨丨丨覺來幡動不)
(關風)
先迷後悟(傅休奕鄉飲酒賦四坐丨丨而丨丨然後知禮教之弘普也)
寤(五故切覺丨)
韻藻司寤(周禮秋官丨丨氏注主夜覺者案其職云禦晨行者禁宵行者夜遊者)
增覺寤(周禮占夢四曰寤夢疏以其字為丨丨之字故知丨丨時道之睡而夢也漢書司馬相如傳正陽顯見丨丨黎烝曹)
(大家東征賦愓丨丨而顧問兮想子路之威神按寤一作悟後漢書馮異傳光武曰我昨夜夢乘赤龍上天覺悟心中動悸異因下)
(席再拜賀曰此天命發于精神心中動悸大王重愼之性也越絶書吳王夫差晝臥姑胥之臺覺悟而起其心惆悵如有所悔即召)
(太宰而占之參同契寢寐神明抱覺悟候存亡顔色浸以潤骨節益堅強)寐寤(左傳莊公寤生注丨丨而莊公已生疏謂武姜)
(寐時生莊公至寤始覺其生故云丨丨而莊公已生儲光羲詩江汜日綿𦕈朝夕空丨丨)未寤(爾雅序别有音圓用祛丨丨蔣)
(防夢捧日賦在忘形之際用示無私當向晦之時將祛丨丨)改寤(漢書五行志天之視人顯矣史之有占明矣時君終不丨)
(丨魏志公孫淵書若不丨丨計功减降當在八議)夙寤(漢書董仲舒傳丨丨晨興憂勞萬民按夙一作宿梁簡文帝大法頌)
(序納隐之心無忘宿寤)發寤(漢書鄒陽傳王先生曰吾欲獻愚計若子行必往見王長君士無過此者鄒陽丨丨于心曰敬)
(諾辭去不過梁徑至長安因客見王長君)不寤(漢書揚雄傳歴覽者有年矣而殊丨丨楚詞閨中既以䆳遠兮哲王又丨丨又)
(獨申旦而丨丨兮哀蟋蟀之宵征賈誼過秦論三主惑而終身丨丨也)宵寤(後漢書班固傳䰟焭焭與神交兮精誠發于丨)
(丨)興寤(北史隋煬帝紀詔云每慮幽仄莫舉冤屈不伸一物失所用傷和氣萬方有罪責在朕躬所以丨丨增歎而夕惕載)
(懷者也)能寤(列子北宫子之寐久矣一言而丨丨)少寤(山海經序羣惑者亦可以丨丨乎)開寤(東方朔七諫不)
(丨丨而難道兮不别横之與縱班固典引序召詣雲龍門小黃門趙宣持秦始皇本紀問曰太史遷下贊語中寕有非耶臣對此言)
(非是即召臣入問本聞此論非耶將見問意丨丨耶臣具對素聞知狀柳宗元夢歸賦鐘鼓喤以戒旦兮陶去幽而丨丨)燎寤
(王褒九懷衰色罔兮中怠意曉暢兮丨丨注心中燎明内自覺也)壹寤(劉向九歎興離騷之微文兮冀靈修之丨丨)昕
寤(班固賦昒丨丨而仰思兮心曚曚猶未察)醒寤(吳質與太子牋小器易盈先取沉頓丨丨之後不識所言)幽寤(孫楚)
(孝子贊玄覽丨丨觸𩔖應機)遠寤(陸雲九愍懷逹心以丨丨怡哀顔而表道)廣寤(郭璞方言序庶以燕石之瑜𥙷琬琰)
(之瑕俾後之贍涉者可以丨丨多聞爾)既寤(梁武帝樂府半寢覺如至丨丨了無形白居易詩丨丨知是夢)愧寤(江淹)
(為蕭驃騎謝增封表丨丨終朝慙夢流夜)在寤(韓愈城南聯句嬌應如丨丨頽意若含酲)夜寤(柳宗元賦惶惶乎丨丨而)
(晝駭兮𩔖䴥麏之不息)呼寤(薛逢上白相公啓猶魔者夢逐幽憂旅䰟逼廹中夜獨能振臂丨而丨之者惟相公乎)寢
寤(元稹詩主人坦然意晝夜安丨丨)想寤(周繇夢舞鍾馗賦睿丨纔丨清宵已闌)悸寤(蘇軾詩怛然丨丨心不舒)
驚寤(陳造記夢詩蝶蜚鹿失忽丨丨摵摵霜風在庭樹)大寤(雲笈七籤道之為言覺也覺猶悟也有一夕之寢則有一)
(旦之覺有大夢則有丨丨覺夢之極其可略言乎)季寤(左傳丨丨公鉏極公山不狃皆不得志于季氏又陽貨欲去三桓以)
(丨丨更季氏)
七曰寤(史記扁鵲傳趙簡子疾五日不知人扁鵲曰昔秦穆公嘗如此丨丨而丨寤之日告公孫支與子輿曰我之帝所甚)
(樂)上聖寤(後漢書班固傳丨丨丨而後拔兮豈羣黎之所禦)蹶然寤(唐書𫝊奕傳奕病未嘗問醫忽酣卧丨丨)
(丨曰吾死矣乎即自誌曰傅奕青山白雲人也以醉死嗚呼)驪龍寤(莊子千金之珠必在驪龍頷下子能得珠者必遭其)
(睡也使丨丨而丨子尚奚微之有哉)不能寤(紅線傳時則蠟炬烟微爐香燼委或頭觸屏風鼾而軃者或手持巾拂寢而伸)
(者如病如酲皆丨丨丨)箕子寤(七諫苦衆人之妒余兮丨丨丨而佯狂)南柯寤(陳基詩丨丨已丨平生夢東海)
(曾揚幾劫塵)晝夕寤(四十二章經佛言吾視湼槃如丨丨丨)
御定佩文韻府卷六十六之八
