欽定四庫全書
御定佩文韻府卷八十一之二
去聲二十二禡韻
謝(辭夜切辭丨又姓)
韻藻弗謝(史記晏子傳越石父賢在縲絏中晏子出遭之塗觧左驂贖之載歸丨丨)摧謝(漢書張湯傳湯為廷尉奏)
(事即譴湯丨丨鄉上意所便)私謝(漢書張安世傳安世嘗有所薦其人來謝安世大恨以為舉賢逹能豈有丨丨耶絶弗復)
(為通李商隠代上李相公啟㒺容丨丨皆事公言)占謝(晉書何劭傳劭雅有姿望遠客朝見必以劭侍直每諸方貢獻帝輙)
(賜之而觀其丨丨焉南史謝顥傳顥詣齊高帝自丨丨言辭清麗容儀端雅左右為之傾目)代謝(南史袁湛傳論天長地久)
(四時丨丨淮南子道輪轉而無窮象日月之運行若春秋有丨丨若日月有晝夜莫能得其紀馮衍顯志賦循四時之丨丨兮分五)
(土之刑德何劭詩四時更丨丨懸象迭卷舒張華詩日與月與荏苒丨丨成公綏天地賦隂陽協氣而丨丨寒暑隨時而推移謝靈)
(運撰征賦值秉均而丨丨實大業之興廢唐明皇春宴詩序隂陽丨丨日月相推豈可使春色虚捐韶華並歇宋之問秋蓮賦寒暑)
(茫茫兮丨丨故葉新花兮往來蔣防白兔賦過隙之駒空悲丨丨孟浩然詩人事有丨丨往來成古今徐夤詩洛水送年催丨丨嵩)
(山擎日拂穹蒼歐陽修鳴蟬賦四時丨丨百鳥嚶兮一氣候至百虫驚兮)王謝(南史陳顕逹傳顯逹子休尚為郢府主簿顯逹)
(曰凡奢侈者鮮有不敗麈尾拂蝇是丨丨家物汝不須捉此又侯景傳景請娶于丨丨帝曰丨丨門高非偶可于朱張以下訪之唐)
(書高士廉傳太宗曰齊據河北梁陳在江南雖有人物偏方下國無可貴者故以崔盧丨丨為重世說桓温入赴山陵止新亭大陳)
(兵衛呼謝安及王坦之王甚遽謝神意不變丨丨舊齊名于此始判優劣杜甫詩丨丨風流遠闔閭丘墓荒羊士諤詩山隂道上桂)
(花初丨丨風流滿晉書劉禹錫詩舊時丨丨堂前燕飛入尋常百姓家李嘉祐詩丨丨登臨處依依今尚存)前謝(南史謝幾)
(卿傳西昌侯藻督衆軍北侵幾卿啟求行擢為藻軍師長史將行與僕射徐勉别勉云淮淝之役丨丨已著竒功未知今謝何如幾)
(卿應聲曰已見今徐勝于前徐後謝何必愧于丨丨又梁簡文帝七召嗟向有而今無歎後榮而丨丨)今謝(見上)後謝
(見上)學謝(南史庾肩吾傳簡文與湘東王書曰丨丨則不屇其精華但得其冗長)逓謝(束晳詩四時丨丨八風代扇)
高謝(殷仲文觧尚書表辭粟首陽拂衣丨丨徐陵勸進表丨丨為君徒引箕山之客盧照隣相樂夫人檀龕讃一窺妙境丨丨)
(塵蒙李翰漢祖呂后五等論克復明辟决自我躬丨丨夀陵不負先帝司空圖詩應知談笑還丨丨别就滄洲贊上仙李中詩各拘)
(片禄尋分别丨丨浮名竟未能)温謝(謝靈運善哉行凉來丨丨寒往暑却)鮑謝(杜甫詩作詩何必多往往凌丨丨韓愈詩)
(中間數丨丨比近最清奥蘇軾詩詩成丨丨石何與筆落鍾王硯不知黃庭堅詩寄我五字詩句法窺丨丨楊萬里詩不須兼丨丨)
(始得擅詩宗)曹謝(韓愈詩事業窺臯稷文章蔑丨丨韋莊詩似逢丨與丨烟雨思何窮晁補之詩子常妙工詩蘇李掩丨丨)
攝衣謝(史記高祖紀酈食其求見沛公沛公方倨床使兩女子洗足酈生長揖曰足下必欲誅無道秦不宜倨見長者沛公)
(起丨丨丨之延上坐又陳與義詩紫髯出堂堂見客披衣謝)拊手謝(史記孟嘗君傳馮驩收債于薛取其劵而燒之孟嘗)
(君怒馮驩曰焚無用虚債之劵捐不可得之虛計令薛民親君而彰君之善聲也孟嘗君乃丨丨而丨之又列仙傳王子喬于緱山)
(乘白鶴舉手謝時人而去李白詩舉手謝東海虚行歸故林段克已詩舉手謝山英應笑歸來晚又張耒詩扁舟發孤城揮手謝送)
(者)免冠謝(史記周勃世家景帝召條侯賜食獨置大胾無切肉又不置&KR0034;條侯心不平顧尚席取&KR0034;景帝視而笑曰此非)
(不足君所乎條侯丨丨丨漢書貢禹傳貢禹以明經絜行著聞徵為博士復舉賢良為河南令歲餘以職事為府官所責丨丨丨禹)
(曰冠一免安可復冠也遂去官韓愈毛穎傳後因進見上將有任使拂拭之因丨丨丨謝翺詩中書間起丨丨丨輙被溺冠仍嫚罵)
負荆謝(史記廉藺傳相如位在廉頗右頗曰我見相如必辱之相如引車避匿曰秦不敢加兵于趙者以吾兩人在也今兩)
(虎共鬭其𫝑不俱生頗聞之肉袒丨丨至門丨罪為刎頸交)受牛謝(淮南子子路拯溺而丨丨丨孔子曰魯國必好救人)
(于患)
增入謝(詩申伯番番既丨于丨又史記甘茂傳甘茂拔宜陽韓襄王使公孫侈丨丨與秦平南史虞寄傳帝謂到仲舉曰衡)
(陽王既出閣須一人旦夕游處兼掌書記乃手勅用寄寄丨丨)展謝(左傳以寡君之在行牢禮不度敢丨丨之)固謝(戰國)
(策嚴仲子奉黃金百鎰前為聶政夀聶政驚愈怪其厚丨丨嚴仲子史記晉世家里克使人迎重耳重耳丨丨不敢入又田單傳燕)
(入齊聞晝邑人王蠋賢使人謂蠋曰齊人多高子之義吾以子為將封子萬家蠋丨丨)笑謝(史記項羽紀項王謂漢王曰願)
(决雌雄毋徒苦天下之民父子為也漢王丨丨曰吾寕鬭智不能鬭力李白桃花源序扁舟而行丨丨人世王維詩丨丨桃源人花)
(紅復來覿劉宰詩坐看積薪上丨丨及瓜代)辭謝(史記呂后紀大臣相與共隂使人召代王代王使人丨丨又孫子傳齊王)
(欲將孫臏臏丨丨曰刑餘之人不可乃以田忌為將孫子為師漢書鄒陽傳梁王始與勝詭有謀陽争以為不可故見讒及梁事敗)
(勝詭死孝王乃思陽言深丨丨之又司馬相如傳臨卭令前奏琴曰竊聞長卿好之願以自娱相如丨丨為鼓一再行朱買臣傳上)
(拜買臣為會稽太守謂曰富貴不歸故鄉如衣繡夜行今子何如買臣頓首丨丨後漢書吳祐傳祐居無擔石而不受贍遺常牧豕)
(于長垣澤中遇父故人謂曰卿二千石子而自業賤事奈先人何祐丨丨而已守志如初隋書王韶傳上謂韶曰自朕至此公鬚鬢)
(漸白無乃憂勞所致柱石之望惟在于公努力勉之韶丨丨曰臣比衰暮殊不觧作官人梁幽州馬客吟丨丨牀上女還我十指環)
(高啟詩非才辱者亦使召丨丨不得來南京)稱謝(史記周勃世家亞夫為將軍軍細柳天子按轡徐行至營改容式車使人)
(丨丨敬勞將軍成禮而去)中謝(史記陳軫傳莊舄仕楚執珪有頃而病楚王曰舄故越之鄙細人也今仕楚執珪貴富矣亦思)
(越不丨丨對曰彼思越則越聲不思越則楚聲使人往聽之猶尚越聲也注丨丨侍御之官也)報謝(史記信陵君傳公子請朱)
(亥朱亥曰臣乃市井鼓刀屠者而公子親數存之所以不丨丨者以為小禮無所用今公子有急此乃臣效命之秋也遂與公子俱)
(又酷吏傳趙禹為人廉倨公卿相造請禹禹終不丨丨務在絶知交賓客之請孤立行一意而已漢書西域傳烏孫發使送張騫因)
(獻馬數十匹丨丨後漢書南匈奴傳論世祖以用事諸華未遑沙塞之外忍愧思難徒丨丨而已)過謝(史記公子丨丨侯生)
(侯生曰臣宜從老不能請數公子行日以至晉鄙軍之日北鄉自剄以送公子)敬謝(史記酈食其傳初沛公引兵過陳留酈生)
(上謁使者入通出謝曰沛公丨丨先生方以天下為事未暇見儒人也)伏謝(史記汲黯傳上召拜黯為淮陽太守黯丨丨不)
(受印詔數彊予然後奉詔)請謝(史記鄭當時傳鄭莊孝景時為太子舍人每五日洗沐常置驛馬長安諸郊存諸故人丨丨賓)
(客夜以繼日常恐不徧宋子侯董嬌嬈詩丨丨彼姝子何為見損傷)當謝(史記龜策傳宋元王問衛平曰龜見寡人延頸而前)
(以何望也縮頸而復是何當也對曰龜在患中而王使人活之延頸而前以丨丨也縮頸而却欲亟去也)拜謝(史記日者傳夫)
(卜者多言誇嚴以得人情虛高人禄命以說人志擅言禍災以傷人心矯言鬼神以盡人財厚求丨丨以私于已南史劉悛傳悛從)
(駕登蔣山上數歎曰世言富貴好改其素情吾雖有四海今日與卿盡布衣之適悛起丨丨王彬别傳彬從兄敦下石頭彬數敦敦)
(怒甚丞相在坐代為之觧命彬曰丨丨彬曰有足疾韓愈詩旦夕公歸伸丨丨免勞騎去逐䨇旌韓維詩宮娃拂曉已催班丨丨春)
(幡列御前)跪謝(漢書趙廣漢傳富人蘇回為郎二人劫之有頃廣漢將吏到家自立庭下二人驚愕又素聞廣漢名即開戸出)
(下堂叩頭廣漢丨丨曰幸全活郎甚厚孔叢子陳勝既立為王妻子父兄往焉勝長揖不拜妻父怒曰怙亂僣號而傲長者不能久)
(矣不辭而去陳王丨丨終不為顧)多謝(漢書趙廣漢傳廣漢嘗記召湖都亭長湖都亭長西至界上界上亭長戲曰至府為)
(我丨丨問趙君亭長既至廣漢與語問事畢謂曰界上亭長寄聲謝我何以不為致問亭長叩頭服實有之辛延年羽林郎詩丨丨)
(金吾子私愛徒區區盧照鄰詩丨丨青溪客去去赤松遊張說詩丨丨絃歌宰稀聞桴鼓聲杜甫詩永懷江左逸丨丨鄴中竒高適)
(詩常吟塞下曲丨丨幕中才方干詩丨丨郢中賢太守常時談笑許趨陪鄭谷詩手中已有新春佳丨丨烟香更入衣李中詩丨丨)
(開青眼擕壺共上樓張詠幽居詩丨丨嵓僧頻見訪欲廻流水又踟蹰林逋詩丨丨提壺鳥留人到落暉)勞謝(漢書韓延壽傳)
(延夀乃起聽事丨丨令丞以下引見尉薦郡中歙然謝翶詩丨丨天涯月相随步入城)重謝(漢書外戚傳淳于衍出過見顯)
(相勞問亦未敢丨丨按顯霍光妻也)業謝(後漢書隗囂傳論功全則譽顕丨丨則釁生)志謝(晉書張忠傳苻堅遣使徵)
(張忠忠曰堯舜之世思一奉聖顔年衰丨丨不堪展效)虚謝(晉書劉寔傳人臣初除皆通表上聞名之謝章原謝章之意欲)
(進賢能以謝國恩也季世所用不賢不能譲賢丨丨見用之恩而已又韓偓詩薄酒旋醒寒徹夜好花丨丨雨藏春)顔謝(宋書)
(謝靈運傳論爰逮宋代丨丨騰聲南史顔延之傳延之靈運自潘岳陸機之後文士莫及江右稱潘陸江左稱丨丨焉又陸厥傳張)
(蔡曹王曾無光覺潘陸丨丨去之彌遠文心雕龍王袁聯宗以龍章丨丨重葉以鳳采裴子野雕蟲論爰及江左稱彼丨丨李白詩)
(地扇鄒魯學詩騰丨丨名蘇軾詩南郭清遊繼丨丨北窗歸卧等羲皇)告謝(宋書何尚之傳致仕于方山詔書敦勸上又與)
(江夏王義恭詔曰今朝賢無多且羊孟尚不得丨丨尚之任遇有殊未宜申許)務謝(宋書顔延之傳世有位去則情盡斯無惜)
(矣又有丨丨則心移斯不恒矣)近謝(宋書雷次宗傳遠想尚子五岳之舉丨丨居室𤨏瑣之勤)朽謝(宋書范泰傳丨丨越)
(局無所逃刑江總詩平生忘是非丨丨豈矜矯)衰謝(宋書顧凱之傳覬之家尋陽尋陽王子房加以位號覬之不受曰禮年六)
(十不服戎以其筋力丨丨非復軍旅之日况年將八十乎杜甫詩丨丨多扶病招邀屢有期又舊遊易磨滅丨丨增酸辛方干詩暮)
(齒甘丨丨逢人惜别離)陳謝(南史何承天傳承天素好奕棋又善弹筝文帝賜以局子及銀装箏承天奉表丨丨隋書梁睿)
(傳睿初平王謙之始自以威名太盛恐為時所忌遂大受金賄以自穢由是勲簿多不以實詣朝堂稱屈者前後百數上令有司案)
(騐其事主者多𫉬罪睿惶懼上表丨丨請歸大理上慰諭遣之)慙謝(南史臧質傳質詣護軍趙倫之倫之不相接質憤然起曰)
(大丈夫各以老嫗作門戸何至以此中相輕倫之丨丨質拂衣而去)感謝(南史庾登之傳登之與謝晦俱曹氏壻一旦為之佐)
(意甚不惬到廳牋惟言即日恭到初無丨丨之言韓愈詩胡為不忍别丨丨情至骨)起謝(南史庾仲文傳文帝問仲文曰道錫)
(餉卿小車装餙甚麗有之乎仲文懼丨丨)追謝(南史吳慶之傳王琨欲召為功曹慶之不辭而退琨丨丨之望塵不及矣)長
謝(南史任昉傳陳郡殷芸與建安太守到溉書曰哲人云亡儀表丨丨陳仲師鵲始巢賦嬉遊遂憐於清禦窘束丨丨其雕籠釋)
(皎然開元寺和尚墳銘序青山不歸白林丨丨張雨詩丨丨時人一揮手飄下滿空鸞鶴聲)形謝(南史范縝傳形存則神存)
(丨丨則神滅獨孤及鏡智禪師碑道存丨丨遺骨此山)啓謝(南史傅縡傳文帝使顔晃賜孫瑒雜物瑒託縡丨丨詞理周洽)
(文無加點)遜謝(南史留異傳文帝遣沈恪代異為郡實以兵襲之異與恪戰敗乃表啓丨丨)轢謝(魏書温子昇傳濟隂)
(王暉業嘗云江左聞人宋有顔延之謝靈運梁有沈約任昉我子昇足以陵顔丨丨含任吐沈)悔謝(魏書魏溥妻房氏傳訓誨)
(一子有母儀法度緝所交遊有名勝者則身具酒飯有不及已者輙屏卧不餐湏其丨丨乃食)懇謝(舊唐書李勣傳勣嘗病太)
(宗自剪鬚為其和藥勣頓首丨丨帝曰吾為社稷計耳不湏深謝)深謝(見上李山甫詩丨丨㶚陵隄畔柳與人頭上拂塵埃)
(蒲道源詩調羹事業無勞說丨丨諸公愧不能)表謝(唐書禮樂志皇帝親飬三老五更于太學明日三老詣闕丨丨)廷謝
(唐書選舉志凡官已受成皆丨丨)驚謝(唐書睿宗諸子傳瑀知音嘗早朝過永興里聞笛音顧左右曰是太常工乎曰然他)
(日識之曰何故卧吹笛工丨丨)厚謝(唐書睿宗諸子傳景儉性矜誕使酒縱氣至中書慢罵宰相王播崔植杜元穎更為遜言)
(丨丨乃去梅堯臣觀楊之美畫詩丨丨主翁意不衰他日飽目看無遺)泣謝(唐書李景譲傳景譲為浙西觀察使怒一牙將)
(杖殺之軍且謀動母召景譲廷責將鞭其背吏將再拜請皆丨丨乃罷一軍遂定)賄謝(唐書宋申錫傳申錫以清節進自為)
(近臣凡四方丨丨一不受)干謝(唐書鄭注傳注既藉權寵專鬻官射利貲積巨萬不知止起第善和里險人躁夫有所丨丨日)
(走門)二謝(唐書孟郊傳郊為詩有理致最為愈所稱然思苦竒澁李觀亦論其詩曰高處在古無上平處下顧丨丨云世說王)
(右軍郗夫人謂二弟司空中郎曰王家見丨丨傾筐倒庋見汝&KR1200;來平平爾汝可無煩復往全唐詩話李翺薦孟郊於張建封云郊)
(為五言詩自前漢李都尉蘇屬國及建安諸子南朝丨丨郊能兼其體而有之杜甫詩孰知丨丨將能事頗學隂何苦用心蘇軾詩)
(南臺丨丨無人繼只恐君詩勝義熙)淪謝(宋史楊礪傳礪卒真宗軫悼謂宰相曰礪介直清苦方當任用遽此丨丨即冒雨臨)
(其喪張九齡詩碩人久丨丨喬木自森羅)盧謝(宋史謝炎傳炎慕韓柳為文與盧稹齊名時謂之丨丨)賂謝(宋史方技)
(傳王老志濮州臨泉人為轉運小吏不受丨丨)受謝(淮南子㒺兩問于景曰昭昭者神明也景曰非也㒺兩曰子何以知之景)
(曰扶桑丨丨日照宇宙炤炤之光輝燭四海闔戸塞牖則無由入矣楚辭青春丨丨白日昭只魏明帝詩林鍾丨丨節改時遷朱子)
(詩歲月有環周窮臘忽丨丨)觧謝(論衡世間繕治宅舍鑿地掘土功成作畢丨丨土神名曰觧土)禱謝(論衡疾病不可)
(以自責除水旱不可以丨丨去)劾謝(漢官儀周澤為太常卧疾齊宮其妻哀澤老病闚問所苦澤大怒以為干犯齋禁收送治)
(獄并自丨丨)求謝(鹽鐡論為醫已拙矣又多丨丨為吏既多不良矣又侵漁百姓)推謝(庾肩吾書品今以九例&KR1308;此衆)
(賢猶如玄圃積玉炎洲叢桂其中實相丨丨故有兹多品)小謝(鍾嶸詩品丨丨才思富捷秋懷擣衣之作雖復靈運銳思何以)
(加焉按丨丨謂惠連李白詩蓬萊文章建安骨中間丨丨又清發李端詩丨丨常擕手因之醉路塵李嘉祐詩何幸新詩贈甘輸丨)
(丨名杜牧詩敬亭山下百頃竹中有詩人丨丨城陸龜蒙詩憐君醉墨風流甚幾度題詩丨丨齋殷文圭詩強酬丨丨重陽句沙恨)
(無金盡日淘張雨詩丨丨夢無青草句大蘇詩有景孫樓馬祖常詩浮山堰逐降王去肥水波因丨丨收)陸謝(鍾嶸詩品昔曹)
(劉殆文章之聖丨丨為體貳之才)檀謝(鍾嶸詩品丨丨七君並祖襲顔延之欣欣不倦得士大夫之雅致按丨丨七君謂檀)
(超謝超宗等)隂謝(潘岳閒居賦背冬陟春丨丨陽施)西謝(摯虞觀魚賦惟修名之求立戀景曜之丨丨)違謝
(殷仲文觧尚書表乞觧所職待罪私門丨丨闕庭乃心愧戀)迭謝(支遁詩三春丨云丨首夏含朱明)遷謝(謝靈運撰)
(征賦序采訪故老尋履往迹而遠感深慨痛心殞涕遂寫集聞見作賦撰征俾事運丨丨託此不朽吳筠詩愍俗從丨丨尋仙去淪)
(沒)先謝(謝眺辭隋王牋渤澥方春旅翮丨丨獨孤及祭韋炎端公文強仕之年大才丨丨)蹇謝(沈約安陸昭王碑文)
(盖百代之儀表千年之領袖曾不憖留梁摧奄及豈惟僑終丨丨興謠輟相而已哉)永謝(沈約安陸昭王碑文鐘石徒刊芳猷)
(丨丨孟雲卿詩丨丨當時人吾將寳非寳陳高詩丨丨城市喧何用懷纓簮)電謝(劉峻荅劉沼書雖隙駟不留尺波丨丨而)
(秋菊春蘭英華靡絶)存謝(吳筠巖棲賦知道無興廢而物有丨丨)寄謝(劉珊詩丨丨千金子安知萬里蓬孟浩然詩丨)
(丨東陽守何如八詠樓杜甫莫相疑行丨丨悠悠世上兒莫爭好惡莫相疑韓駒詩疎頑自笑將安適丨丨江山好見容)遥謝
(張君祖詩丨丨晞元儔何為自矜潔張說詩復逢利交容題戸丨相丨王安石詩丨丨載醪祛惑者吾今欲辨已忘言)榮謝
(盧思道詩未言歌笑畢已覺生丨丨程諫蓂莢賦丨丨以月德為常卷舒以日數為𩔖劉禹錫秋扇詞莫道恩情無重來人間丨丨)
(遞相催李商隠詩天涯地角同丨丨豈要移根上苑栽韓琦詩東君固是花之主千苞萬萼從丨丨楊萬里詩人生丨丨亦如此謝)
(何足怨榮何喜)機謝(盧照隣至真觀主黎君碑汾陽處子目擊而言忘漢隂丈人德全而丨丨)容謝(喬知之棄妾萹丨丨)
(君應去情移會有離)花謝(喬知之詩莖枯丨丨枝憔悴杜牧詩不用鏡前空有淚薔薇丨丨即歸來李郢孔雀詩刺桐丨丨芳)
(草歇南國同巢應望歸于濆詩花開蝶滿枝丨丨蝶還稀崔塗詩水流丨丨兩無情送盡東風過楚城韓偓詩半寒半暖正好花開)
(丨丨相思又櫻桃丨丨梨花發腸斷青春兩處愁鄭谷詩今日同思錦城事雪鋪丨丨夢何殊李中詩自從物外無消息丨丨鶯啼)
(近十春羅隠詩海棠丨丨東風老)時謝(張九齡詩力衰在所飬丨丨良不任戴良詩感激芳丨丨凄凉晚思驚)軒謝
(李嶠攀龍臺碑頌丨丨摯立辛遷稷升岐山光啓鄷水丕承)溘謝(李乂哀册文形神丨丨德音如在)持謝(王維西施)
(詠丨丨隣家子效顰安可希又丨丨金吾子煩君提玉壺)三謝(李白詩令人慚漂母丨丨不能餐)沈謝(杜甫詩何劉丨)
(丨力未工才兼鮑照愁絶倒任華寄杜拾遺詩曹劉俯仰慙大敵丨丨逡廵稱小鬼韓雄詩從騎盡幽并同人皆丨丨陸龜蒙詩麗)
(事肯教饒丨丨談微何必減宗雷)陶謝(杜甫詩丨丨不枝梧風騷共推激又安得思如丨丨手令渠述作與同遊白居易詩)
(廬山自丨丨洎十八賢已還儒風綿綿相續不絶李羣玉詩新詩山水思静入丨丨室黃㴞詩定應雲雨内丨丨是前身黃庭堅詩)
(惜無丨丨揮斤手詩句縱横付酒杯楊萬里詩黃陳籬下休安脚丨丨行前更出頭元好問詩丨丨風流到百家半山老眼净無花)
徂謝(顔真卿詩懷賢久丨丨贈遠空攀援程鉅夫詩年運倏丨丨春秋焉能託戴良詩芬芳有丨丨)凋謝(韓愈詩朋交日)
(丨丨存者逐利移韋莊詩三徑荒凉迷竹樹四隣丨丨變桑田張昱詩芳容有丨丨膩澤何所施)送謝(韓愈詩迎繁丨丨别)
(有意誰肯留念少環廻)南謝(孟郊詩丨丨竟莫至北宋當時珍)諸謝(李嘉祐詩丨丨偏推永嘉守三何獨許水曹郎)
(趙嘏詩門掩右軍餘水石路横丨丨舊烟霞蘇軾詩遠思顔柳并丨丨近想張陳與老劉)蓮謝(司空曙詩花酣丨報丨葉在柳)
(呈疎李洞詩入戸竹生床下葉隔窗丨丨鏡中花丁鶴年詩蓮開花覆水丨丨藕在泥)興謝(呂温賀遷獻懿二祖表紛綸丨)
(丨綿曠載祀)德謝(元載冀國公裴晃碑銘丨丨星殞仁沉海竭)槲謝(温庭筠燒歌風驅槲葉烟丨丨連平山)梅
謝(温庭筠詩昨日歡娱竟何在一枝丨丨楚江頭蘇軾詩從此西風庾丨丨却迎誰與馬毿毿)吹謝(李山甫落花詩落拓)
(東風不藉春吹開丨丨兩何因)衙謝(薛能詩制除天近曉丨丨草初生)新謝(鄭谷詩小桃丨丨後䨇燕却來時)奏
謝(殷文圭詩潤筆已經曾丨丨更飛章句問張華)秩謝(沈亞之杭州場壁記前年京兆韋子諒官始縣主簿有能名及丨丨)
(當歸是時尚書職方郎中崔稜為楊子留後使聞其行遂邀署之)早謝(徐夤菊花詩籬槿早榮還丨丨澗松同德復同心)
旋謝(盧瑣禱聰明山記申伯丨丨太公徂齊華夏具瞻今古榮觀)暑謝(韓維詩思之不可見丨丨寒已摯)愧謝
(蘇軾詩作詩丨丨君笑讙)開謝(陳造詩山鳥翔集相和應野花丨丨能白紅馬臻詩籬邊古梅樹丨丨幾年春)酬謝(王令)
(詩何可對丨丨約海量珠璣)例謝(陸游詩春寒丨丨常來客老病猶貪未見書)答謝(蒲道源贈傳神李肖巖詩作詩)
(丨丨肖巖貺但恨意遠辭難工)李謝(貢奎敬亭山詩永言丨丨游豈惜歲月零)祈謝(范梈詩丨丨各有方咒禁各有式)
不得謝(禮記大夫七十而致仕若丨丨丨則必賜之几杖)頓首謝(史記晉世家晉敗秦師于殽擄秦三帥以歸文)
(公夫人秦女謁㐮公曰秦欲得其三將戮之公許遣之先軫聞之謂㐮公曰患生矣軫乃追秦將秦將渡河已在船中丨丨丨卒不)
(及又尉佗傳陸賈至南越王甚恐為書謝曰老臣妄竊帝號聊以自娱豈敢以聞天王哉乃丨丨丨願長為藩臣奉貢職漢書申屠)
(嘉傳鄧通詣至丞相府免冠徒跣丨丨丨嘉嘉坐自如弗為禮)下車謝(史記趙世家趙肅侯遊大陵出于鹿門大戊午扣馬)
(曰耕事方急一日不作百日不食肅侯丨丨丨又漢書袁盎傳盎道逢丞相申屠嘉下車拜謁丞相從車上謝)徒跣謝(史記)
(蕭相國世家上使使持節赦出相國相國年老素恭謹入丨丨丨世說温嶠為丹陽尹帝令斷大桁故未斷帝大怒召諸公來嶠至)
(不謝王𨗳湏臾至丨丨丨曰天威在顔遂使温嶠不容得謝嶠于是下謝帝乃釋然)十城謝(史記張儀傳儀說燕昭王曰趙)
(興兵攻燕再圍燕都而劫大王大王割丨丨以丨)為客謝(史記孟嘗君傳孟嘗君曰文好客遇客無所敢失客見文一日)
(廢皆背文而去今頼先生得復其位如復見文者必唾其面而大辱之馮驩結轡下拜孟嘗君下車接之曰先生丨丨丨乎馮驩曰)
(非丨丨丨也為君之言失)肉袒謝(史記淮南厲王傳厲王有材力自䄂鐡椎椎辟陽侯令從者魏敬剄之乃馳走闕下丨丨)
(丨曰臣謹為天下誅賊臣漢書萬石君傳内史慶醉歸入外門不下車萬石君聞之不食慶恐丨丨丨請罪不許舉宗及兄建肉袒)
(廼謝罷慶)向日謝(史記龜策傳宋元王丨丨而丨再拜而受)叩頭謝(漢書陳萬年傳萬年嘗病召咸教戒于牀下語)
(至夜半咸睡頭觸屏風萬年大怒欲杖之咸丨丨丨曰具曉所言大要教咸讇也)還書謝(漢書淮陽憲王欽傳王遣人持)
(黃金五十斤送張博博喜丨丨丨)改容謝(晉書羊祜傳祜嘗夜出有軍司執棨當營門曰將軍都督萬里安可輕脫祜丨)
(丨丨之南史王球傳中書舍人徐爰有寵于上上嘗命球及殷景仁與之相知球辭曰士庶區别國之章也臣不敢奉詔上丨丨丨)
(焉)陽九謝(宋書武帝紀丨丨既丨圯終則泰)躬往謝(南史韓係伯傳㐮陽人隣居種桑樹于界上為誌隣畔侵)
(之係伯輙更改種久之隣人慙愧還所侵地丨丨丨之)詣闕謝(世說王大將軍起事丞相兄弟丨丨丨周侯深憂諸王始)
(入甚有憂色丞相呼周侯曰百口委卿周直過不應既入苦相存救)格人謝(陸機漢高祖功臣頌丨丨乃丨楚翼實摧)孟
秋謝(潘岳西征賦丨丨爰丨聽覧餘日廵省農功周行廬室)青陽謝(郭璞山海經圖讃丨丨既丨氣應祝融)春
律謝(隋煬帝使天台書丨丨已丨夏坐方結)温風謝(郭元振冬歌北極嚴氣昇南至丨丨丨)東隅謝(王績)
(叙志詩丨丨誠已丨西景懼難收)岸隂謝(張說詩不知丨丨丨再見春露泣)朱顔謝(李白詩丨丨丨春輝白髮)
(見生涯)年志謝(李觀哀吾丘子文古之道窮者接輿則歌吾邱子則哭哭者丨丨俱丨怨不容于歌歌者聲迹可晦不欲)
(取當世之譏也又高啓詩清景不能同蹉跎恐年謝)凛冽謝(王起瞽者告恊風賦丨丨方丨温仁始宣)殷勤謝(韓愈)
(詩莫怪丨丨丨虞卿正著書)荆枝謝(李商隠祭楊郎中文宅裏之丨丨半丨嶺頭之梅萼空繁)多日謝(李建勲惜)
(花詩預愁丨丨丨翻怕十分開)狂興謝(蘇軾詩少年丨丨久已丨但憶嘉陵繞劍關)南枝謝(蘇軾詩願及丨丨丨)
(早隨北雁翩)爐火謝(曾鞏詩丨丨殆可丨衣絮誰復言)杏花謝(薩都拉詩遠人三月酒船歸柳絮飛時丨丨丨)
三王謝(耶律楚材詩禮廢丨丨丨權興五伯漓)宣城謝(舒頔詩語寄丨丨丨句詠都官梅)碧桃謝(僧清)
(珙詩何處丨丨丨滿溪流水香)
榭(辭夜切臺丨爾雅曰有木者謂之丨)
韻藻臺榭(書惟宮室丨丨陂池侈服以殘害于爾萬姓禮記仲夏之月可以升山陵可以處丨丨又范金合土以為丨丨)
(宮室牖戸左傳子西曰今聞夫差次有丨丨陂池焉宿有妃嬙嬪御焉漢書揚雄傳雄以為二帝三王宮舘丨丨沼池苑囿林麓藪)
(澤財足以奉郊廟御賓客充庖厨而已晉書張茂傳茂築靈釣臺馬魴諫曰今當弘尚道素不宜勞役崇飾丨丨唐書魏徵傳陛下)
(處丨丨則欲民有棟宇食膏粱則欲民有飽適顧嬪御則欲民有室家管子地辟而國貧者舟輿餙丨丨廣也呂氏春秋先聖王之)
(為丨丨也足以辟燥濕而已矣道德指歸論高丨丨廣宮室以飬其意拾遺記郭况光武皇后之弟也累金數億錯雜寳以餙丨丨)
(唐明皇詩林塘猶沛澤丨丨宛舊居許敬宗詩丨丨疑巫峡荷蕖似洛濱崔湜詩山河眺望雲天外丨丨参差烟霧中李白江上吟)
(屈平詞賦懸日月楚王丨丨空山丘杜甫滕王亭子詩君王丨丨枕巴山萬丈丹梯尚可攀錢起詩虚白生丨丨寒光入冕旒白居)
(易詩姑蘇丨丨倚蒼靄太湖山水含清光李德裕柳陌賦可蔭蔚于丨丨故封植于園池王維瑶臺月賦徘徊于丨丨之間悵望於)
(蟾蜍之際潘炎月重輪賦丨丨冰潔郊原霜縞杜牧詩丨丨羅嘉卉城池敞麗譙曹唐詩蘄竹水翻丨丨濕刺桐花落管絃閒鄭谷)
(詩松篁調遠韻丨丨發清輝成彦雄詩丨丨沈沈禁漏初麝烟紅蠟透蝦鬚馬吉甫蝸牛賦夤緣於草木縈委于丨丨楊萬里詩竹)
(邊丨丨水邊亭陳旅吳王納凉圖詩吴王丨丨滿汀洲湖上風來暑雨收趙孟頫詩月明如水侵衣濕丨丨沈沈秋夜長)水榭
(舊唐書裴度傳度立第于集賢堂築山穿池竹木叢萃有風亭丨丨梯橋架閣島嶼廻環極都城之勝槩李之彦文寒猶可禦而暑)
(不可避凉亭丨丨風車簟枕世不多有縱有之遇流金爍石之時其為熱自若也崔湜詩丨丨宜時涉山樓向晚看杜甫詩杖藜登)
(丨丨揮翰宿春天權德輿詩秋堂絲管動丨丨烟霞生羊士諤詩曉風山郭雁飛初霜拂回塘丨丨虚司空圖詩丨丨花繁處春晴)
(日午前徐鉉詩精廬丨丨最清幽一稅征車聊駐留韋莊詩訟堂無事冰生砌丨丨高吟月透簾宋褧詩丨丨空明雨脚收吳景奎)
(詩鶯花世界惟消酒丨丨簾櫳易受風舒頔詩擬送一琴臨丨丨扣舷同奏竹枝歌范梈詩斷雨潛蛟虚丨丨遠波廻鷺實雲汀倪)
(瓉詩丨丨汀橋曲曲風林雲磴層層)厚榭(墨子高臺丨丨)累榭(劉勰新論丨丨洞房珠簾玉扆人之所悅也楚辭層臺丨)
(丨臨高山些謝朓詩尋雲陟丨丨隨山望菌閣又丨丨疎遠風廣庭麗朝日韋慤重修滕王閣記廣其郵驛廳事接以飛軒丨丨余)
(闕詩䨇池夹行徑丨丨在雲間)曲榭(張衡東京賦謻門丨丨邪阻城洫注謻門水室門也門榭屈曲邪行依城池為道也王勃)
(送崔融從梁王東征序帳蕙圃席蘭塘環丨丨羅羽觴李乂詩丨丨廻廊繞澗幽飛泉噴水溢池流馬懷素詩圖雲丨丨連緹幕映)
(日中塘間綵旌劉禹錫中秋玩月詩丨丨疑瑶境通衢若象筵朱慶餘詩觧衣臨丨丨隔竹見紅蕉宋褧詩樹影移門暗荷香丨丨)
(幽)月榭(顔延之傳風觀要春景丨丨迎秋光庾信賦丨丨風臺池平樹古李遠蟬蛻賦託身而去上風篁投迹而來緣丨丨)
(李商隠銀河吹笙詩丨丨故香因雨發風簾殘燭隔霜清鄭磻隠富貴如浮雲賦丨丨風臺空復散其蕭索藻扃黼帳皆不駐于氤)
(氲李商隠祭楊郎中文酒筵琴席燈闈丨丨俱開愁别之襟並息分岐之駕温庭筠詩丨丨風亭繞曲池粉牆廻互瓦參差曹唐遊)
(仙詩夜降西壇宴已終花殘丨丨霧朦朧劉兼詩蓮塘小飲香随艇丨丨高吟水壓天蘇軾詩呼兒掃丨丨扶病及良時周邦彦詞)
(丨丨㩦手露橋聞笛貢奎詩丨丨管絃鳴曙早水亭簾幕受寒多)風榭(杜甫詩雪籬梅可折丨丨柳微舒柳宗元桂州訾家)
(洲亭記抗月檻于廻谿出丨丨于篁中韓愈詩斸嵩開雲扃壓潁抗丨丨朱熹遊白鹿洞詩更與盡心期臨流抗丨丨范成大詩雲)
(莊丨丨對東西黃清老詩琴餘月當軒默默倚丨丨)舞榭(劉禹錫楊柳枝詞輕盈嬝娜占年華丨丨粧臺處處遮呂令問雲中)
(古城賦歌臺丨丨月殿雲堂蔡孚詩歌臺丨丨宜正月柳岸梅洲勝往年吳景奎詩十年落魄西湖上丨丨歌臺爛漫遊楊載湖山)
(春曉圖詩丨丨歌臺臨大路佛宮仙館入雲霄胡天游楊花吟珠簾繡箔深深見丨丨妝樓處處過)王榭(摭遺唐丨丨居金陵)
(以航海為業遇風舟破附板抵一州名烏衣國國王以女妻之榭思歸王遣人取飛雲軒令榭入其中閉目少息即至其家見梁上)
(䨇燕呢喃下視榭乃悟所止燕子國也)
凌雲榭(劉勰新論峻極之山非一石所成丨丨之丨非一木所搆)瀛洲榭(飛燕外傳婕妤于太液池作千人舟號合)
(宮之舟池中起為丨丨丨高四十尺)
增宣榭(春秋成周丨丨火注丨丨講武屋漢書五行志宣公十六年夏成周丨丨火榭者所藏樂器宣其名也沈約侍釋奠)
(宴詩復禮曲臺反樂丨丨)迥榭(南史徐勉傳華樓丨丨頗有臨眺之美孤峯叢薄不無紏紛之興)觀榭(唐書鄭注傳注)
(又言秦雍災當興役厭之帝嘗詠杜甫曲江辭有宮殿千門語意天寳時環江有丨丨宮室聞注言即詔兩神策治曲江昆明作紫)
(雲樓彩雲亭詔公卿得列舍隄上水經注魏神瑞三年建白樓樓甚高竦加丨丨于其上又鄴城宮殿門臺隅雉皆加丨丨層甍反)
(宇飛檐拂雲曹植節遊賦連雲閣以遠徑營丨丨于城隅)池榭(宋史張齊賢傳齊賢以司空致仕歸洛得裴度午橋莊有丨丨)
(松竹之盛日與親舊觴詠其間意甚曠適六韜夫六賊者一曰臣有大作宮室丨丨遊觀倡樂者傷王之德謝朓詩雲隂滿丨丨中)
(月懸高城劉允濟詩丨丨宣瓊管風花亂珠箔元稹詩何處春生早春生丨丨中許渾詩杜陵丨丨依城東孤島回汀路不窮孫光)
(憲楊柳枝詞有丨有丨即濛濛浸潤翻成長飬功)園榭(宋史包拯傳中官𫝑族築丨丨侵惠民河以故河塞不通適京師大)
(水拯乃悉毀去)嶢榭(子華子吾誠恐大圜之上丨丨聯累雖處什伯不足以處也張協七命丨丨迎風秀出天中曾鞏百花隄)
(詩飛梁憑太虛丨丨躡烟霧)層榭(淮南子高臺丨丨人之所麗也而堯樸桷不斵素題不枅)廣榭(水經注金墉城上連)
(廡丨丨炎夏之日常以避暑王勃兜率寺浮圖碑上棟下宇河圖避風雨之災丨丨崇臺時令著高明之宅)屏榭(水經注漢)
(文帝封少子武為梁王大治宮觀臺苑丨丨)羣榭(水經注鄴北城上有齊午樓超出丨丨孤高特立)樓榭(水經注桑)
(乾縣有白狼堆魏道武皇帝于是遇白狼之瑞阜上有故宮廟丨丨基址尚崇德宗實錄大歷十四年命毀元載馬璘劉忠翼之第)
(自是京師丨丨之踰制者皆毀陳子昂登金華觀詩山川亂雲日丨丨入烟霄元稹詩丨丨自隂映)大榭(宅經凡宅午巳東巽)
(已來有高樓丨丨皆不利宜去之吉)亭榭(劇談錄盧尚書簡辭有别墅近枕伊水丨丨清峻方冬與羣從子姪同遊倚闌眺翫)
(嵩洛謝朓詩極望天淵曲阻丨丨方干詩杉蘿色裏遊丨丨瀑布聲中閱簿書李昌符詩匝岸青蕪掩古苔面山丨丨枕潭開李中)
(詩丨丨跨池塘泓澄入座凉周必大詩岡頭故址宜丨丨城郭江山在眼中仇遠詩丨丨凌空眼界寬得閒來此獨憑闌揭傒斯詩)
(長春丨丨倚雲開百里湖山入坐來)庭榭(陳翥桐譜一種身青葉圓大而長高三四尺花如真紅色可愛宜植于階壇丨丨)
離榭(楚辭丨丨修幕侍君之間些)高榭(阮籍詩單帷蔽皎日丨丨隔微聲李程漢文帝罷露臺賦南至以望太史升其)
(臺觀仲夏而居有司設其丨丨歐陽修詩平湖綠波漲渺渺丨丨古木隂層層)深榭(江逌詩鳴雁薄雲嶺蟋蟀吟丨丨)瑶
榭(劉義恭詩丹墀設金屏丨丨陳玉牀陸龜蒙詩風餘撼朱草雲破生丨丨)凝榭(謝莊月賦綠苔生閣芳塵丨丨楊弘真隟)
(塵賦既不足以丨丨又何虞于化衣)稽榭(謝莊詩丨丨誠淹留烟臺信遐臨)秦榭(孔寗子前緩聲歌笙歌興洛川鳴簫)
(起丨丨)憩榭(謝惠連詩丨丨面曲汜臨流對廻潮)仙榭(蕭子範詩夾池猶裊裊丨丨尚迢迢)築榭(沈約詩開館尺)
(棰餘丨丨微塵裏)危榭(江總詩秋城韻晚笛丨丨引清風晏殊中園賦載掃丨丨爰張宴豆陸游詩水滿池塘葉滿枝曲廊)
(丨丨惬幽期余闕詩涉江登丨丨引望二川流)登榭(庾信吹臺山銘比花依樹丨丨要春)雲榭(許敬宗詩中天表丨丨載)
(德聳崑樓元結題孟中丞茅閣詩憑軒望熊湘丨丨連蒼梧陸龜蒙詩幾多丨丨倚青冥越㷔燒來一片平林光朝詩十年杯酒開)
(丨丨一樣官銜過洛陽)竹榭(王勃寒梧棲鳳賦雖碧沼可飲更能適于醴泉雖瓊林可棲復憶廵于丨丨)酒榭(王勃)
(山亭宴序琴亭丨丨磊落乘烟竹徑松扉参差向月)合榭(王勃淨惠寺碑離亭丨丨因岸谷之高低叠觀連房執岡巒之曲直)
疊榭(王勃臨高臺詩朱輪翠盖不勝春丨丨層楹相對起)山榭(陳子昂忠州喜遇吳參軍序江亭廻瞰羅雜𣗳于階基丨)
(丨遥臨列羣峯于戸牖)巖榭(陳子昂詩丨丨風光媚郊原春樹平李益詩水亭開帟幕丨丨引簮裾)虛榭(韓休哀册)
(文流塵滿兮丨丨暗綠苔生兮行徑幽)蘭榭(李嶠詩桂亭依絶巘丨丨俯廻谿)香榭(錢起詩林端陟丨丨雲外遲來)
(客)樊榭(錢起丨丨詩丨丨何年築人應白日飛)露榭(柳宗元詩風臺丨丨生光餙王逢夜坐詩幽花欹丨丨孤螢隕)
(風閣)軒榭(李德裕易州候臺記丨丨窈窕松柳隂映沈遼初創二山詩昔人作丨丨高深倚秋麓)荒榭(賈島詩丨丨苔)
(膠砌幽叢果墮榛)綺榭(温庭筠謝公墅歌鳩眠高柳日方融丨丨飄飄紫庭客李宗諤詩丨丨凝塵斷消息抒情空擬四愁)
(詩)故榭(温庭筠詩芳筵想像情難盡丨丨荒凉路已迷皮日休詩主人成列仙丨丨獨依然)幽榭(鄭谷詩丨丨名園臨)
(紫陌晚風時帶牡丹香李建勲春雪詩丨丨凍粘花屋重短簷斜濕燕巢寒)花榭(許渾詩楊堤惜别春潮晚丨丨留歡夜漏)
(分顧雲詩九華太守行春罷高絳紅筵壓丨丨蘇軾詩水軒丨丨兩争妍秋月春風各自偏)林榭(李羣玉詩丨丨回葱蒨笙)
(歌轉杳冥)蘚榭(方干詩丨丨沙亭蘿篠隂依稀氣象似山林)北榭(薛能詩丨丨遠峯閒即望西湖殘景醉常眠戴復古)
(詩西楚東吳獻風月南樓丨丨擁星辰)釣榭(陸龜蒙詩書籖風搖聞丨丨霧破見)琴榭(吳融詩初從滴瀝妨丨丨漸到)
(潺湲繞藥畦)斯榭(符載鍾陵東湖亭記里中或謠曰李公不愉吾何以居李公不室吾何以逸夫如是即斯亭丨丨士林君)
(子猶以為固與)楚榭(楊億清風詩陶窗時拂衽丨丨正揮毫高啓聽琵琶歌令人悵望思往年梁園丨丨長周旋)燕榭
(范成大詩賓筵舊壓三千客丨丨新高十二城)千榭(楊侃皇畿賦日亭丨丨林間水濱)玉榭(葉顒春雪詩東君似欲誇)
(富貴瓊臺丨丨真珠闌)傾榭(方回詩墜珥遺鈿如隔世欹樓丨丨最愁人)歌榭(戴良詩荒基記丨丨棄礎憶吟舘)
空榭(高啓詩羣英罷追遊餘香掩丨丨)舊榭(高啓靈巖琴臺詩落葉無人登丨丨滿山明月烏啼夜)
長楊榭(三輔黃圖丨丨丨在長楊宮秋冬較獵其下命武士搏射禽獸天子登此以觀焉班固西都賦天子乃登屬玉之舘)
(歴丨丨之丨劉筠舊將詩秋來從獵丨丨丨矍鑠猶能一據鞍)高光榭(馬融廣成頌棲遲乎昭明之觀休息乎丨丨之丨)
陵風榭(沈約詩中有丨丨丨廻望川之隂)湖邊榭(陳傅良詩南門供帳江上亭北門觴酒丨丨丨)千峰榭
(方䕫詩路接丨丨丨潮通百丈灘)
架木為榭(水經注地上丨丨丨丨故曰樓)
罷(皮駕切休也已也廢也止也據韻會增入又支韻蟹韻)
韻藻增欲罷(論語丨丨不能既竭吾才如有所立卓爾杜甫曉發公安詩北城擊柝復丨丨東方明星亦不遲)兵
罷(史記高祖紀丨丨戲下諸侯各就國又田敬仲世家秦與韓河外以和丨丨)朝罷(史記越世家吳請成勾踐欲許之范)
(蠡曰君王蚤丨晏丨非為吴耶謀之二十二年一旦而棄之可乎又袁盎傳絳侯為丞相丨丨趨出意得甚上禮之恭常目送之唐)
(書儀衛志丨丨皇帝步入東序門然後放仗王隠晉書魏舒轉相國參軍晉王每丨丨目送之曰魏舒堂堂人之領袖陸倕詩議曹)
(坐丨丨尺板嗣徽芳任昉策秀才文一日萬幾蚤丨晏丨聽覽之暇三餘靡失王維詩丨丨須裁五色詔李白詩丨丨沐浴閒遨遊)
(閬風亭杜甫詩丨丨香烟擕滿袖詩成珠玉在揮毫李拯詩紫宸丨丨綴鴛鸞宋无華陽洞詩淡染雲霞五色衣杏壇丨丨對花披)
既罷(漢書賈誼傳上因感鬼神事而問鬼神之夲誼具道所以然之故至夜半文帝前席丨丨曰吾久不見賈生自以為過之)
(今不及也)畋罷(漢書司馬相如傳楚使子虛使于齊王悉發車騎與使者出畋丨丨子虛過詫烏有先生亡是公存焉)報
罷(漢書梅福傳福歸夀春求假軺傳詣行在所條對急政輒丨丨宋史李沆傳沆嘗言居重位實無補惟中外所陳利害一切丨)
(丨之此少以報國耳)斥罷(漢書召信臣傳府縣吏家子弟好遊敖不以田作為事輒丨丨之)奏罷(漢書召信臣傳大官)
(園種冬生葱韭菜茹覆以屋廡晝夜㸐藴火待温氣乃生信臣以為此不時之物有傷于人及他非法食物悉丨丨又杜甫詩從容)
(草丨丨宿昔奉清樽楊訓詩中郎敷丨丨司隸坐朝歸蘇軾詩黃門殿中丨事丨詔許來迎先出省又白居易詩古琴無俗韻丨丨)
(少人聽)讌罷(後漢書吳良傳初為郡吏歲旦與掾史入賀門下掾王望舉觴上夀謟稱太守功德良于下座勃然進曰望邪)
(佞之人欺謟無狀願勿受其觴太守歛容而止丨丨轉良為功曹梁簡文帝詩酒闌嘉丨丨車騎各西東李嶠詩柏梁賦詩高丨丨)
(詔書法駕幸河東韋應物詩吳中清丨丨西上一遊秦李商隠詩蘭亭丨丨方回去雪夜詩成道韞歸薛能詩閒想習池公丨丨水)
(蒲風絮夕陽天韋莊詩諸郎丨丨銀燈合仙子遊回璧月斜歐陽原功詩鰲山丨丨月溶溶宋元詩昨日杏園春丨丨滿身紅雨帶)
(花歸)告罷(後漢書班固傳撞鐘丨丨百僚遂退王禹偁籍田賦庶人終畝而丨丨)廢罷(宋書周朗傳寄土州郡宜通丨)
(丨舊地民戶應更置立)鬭罷(南史陸㐮傳彭李二家先因忿爭遂相誣告襄和言觧喻為設酒食酒罷同載而還人歌曰陸)
(君政無怨家丨既丨讐共車姚文奐題畫雞冠花詩五陵丨丨歸來後獨立秋亭血未乾)酒罷(見上李中詩丨丨河橋晚帆開)
(烟水深蘇軾詩丨丨月隨人淚濕花如霧張翥詩紅蠟光深行丨丨玉龍聲急落梅頻又李白詩待我明朝丨醒丨與君爛漫尋春)
(暉)吟罷(舊唐書馮宿傳馮定與兄宿俱有文學文宗乃召昇階自吟定送客西江詩丨丨益喜因錫禁中瑞錦仍令錄所著)
(古體詩以獻白居易詩時時自吟咏丨丨有所思趙嘏詩今日相逢朗丨丨滿城砧杵一燈前韋莊詩萬古行人離别地不堪丨丨)
(夕陽鐘文天祥詩探梅丨丨帶花回劉因詩撚髭丨丨句難工黃庚詩丨丨小樓何處笛酒醒孤枕半江風)乞罷(宋史食貨)
(志王巖叟言臣在河北亦知商賈有自請于官丨丨㩁買願輸倍稅主計者但知于商賈倍得稅緡以為利不知商賈將于民間復)
(增賣價以為害也)甲罷(說苑孔子之宋匡簡子以似陽虎圍之子路歌孔子和之三終而丨丨)齋罷(全唐詩話王播)
(少孤貧客揚州惠照寺隨僧齊飱僧厭忌乃丨丨而後擊鐘後自重位出鎮是邦因訪舊遊向之題者皆以碧紗幕其詩陸龜蒙詩)
(匡床丨丨向陽眠)偶罷(南唐近事李建勲鎮臨川方與僚屬會飲有送九江帥周宗書者訴以赴鎮日近噐用儀注或闕求)
(于臨川李乘醉批一絶云丨丨阿衡來此郡固無閒物可應官憑君為報羣胥道莫作尋常刺史看)謫罷(朱彧可談三省俱在)
(禁中元豐間移尚書省于大内西呼為新省崇寕間又移于大内西南其地號舊省或云舊省不利宰相惟子容居位日淺亦丨丨)
(餘或貶廣南或貶散官)三罷(真臘風土記國王出入必迎小金塔金佛在其前觀者皆跪地頂禮名為丨丨不然則為貌事)
(者所擒不虚釋也)將罷(離騷時曖曖其丨丨兮結幽蘭以延佇)曲罷(梁簡文帝詩歌妖弄丨丨鄭女挾琴歸白居易)
(琴興詩響餘羣動息丨丨秋夜深李遠詩丨丨月移幌韻清風滿齋沈遼龜兹舞詩須臾丨丨立前廡歎息平生未嘗睹陳深桂山)
(詩丨丨欲乘蒼鳳去廣寒瓊牓要新題)雨罷(梁元帝遊後園詩波横山影渡丨丨葉生光隋煬帝詩丨丨春光潤日落暝霞)
(輝徐夤詩霏霏丨丨歌終曲漠漠雲深酒滿杯朱子詩空山看丨丨微步喜新凉)夢罷(梁元帝賦得蘭澤多芳草詩燕姬得)
(丨丨尚書奏事歸白居易詩燈盡丨初丨月斜天未明李商隠詩丨丨收羅薦仙歸勅玉箱晁補之詩荆王丨丨已春歸陌上花隨)
(暮而飛)梳罷(劉孝威初笄詩從今一丨丨無復更縈時陳後主採桑曲春樓髻丨丨南陌競相隨吳景奎詩翠鬟丨丨玉纖)
(寒)粧罷(顧野王詩窗開翠幔卷丨丨金星出陳後主詩小婦春丨丨弄月當宵楹崔顥詩丨丨含情坐春風桃李香王貞白)
(牡丹詩佳人淡丨丨無語倚朱闌又海棠詩靚丨纔丨粉痕新朱慶餘詩丨丨低聲問夫壻畫眉深淺入時無徐鉉詩曉丨初丨倚)
(闌干蒲道源芙蓉詩午醉未酲全帶豔晨丨初丨尚含羞)歌罷(張正見詩小婦獨無事丨丨咏新詩温庭筠詩話窮猶注睇丨)
(丨尚持頤韋莊詩金管多情恨觧擕一聲丨丨客如泥張伯淳詩丨丨陽關重回首澹雲斜照落平蕪虞集詩美人丨丨月如鈎趙)
(孟頫詩白髮商巖四老翁紫芝丨丨聽孤松)簪罷(徐陵梅花落曲啼看竹葉錦丨丨未能裁)醉罷(劉希夷詩丨丨卧明)
(月乘夢遊天台李白詩丨丨弄歸月遥欣稚子迎高駢詩將軍丨丨無餘事亂把花枝折贈人朱希晦詩丨丨不知夕月生滄海東)
詩罷(李嶠鳬詩李陵賦丨丨王喬曳舄來杜甫詩丨丨聞吴詠扁舟意不忘)雪罷(儲光羲詩雲歸萬壑晴丨丨千岩春)
(孟浩然詩丨丨冰復開春潭千丈綠)釣罷(張謂詩釣時如有待丨丨應忘筌賈島詩潮生垂丨丨温庭筠詩丨丨溪雲重樵歸)
(澗月圓皮日休詩吟餘凭几飲丨丨偎蓑眠)讀罷(李白酬崔十五詩丨丨向空笑疑君在我前陸游詩詩成丨丨仍無用聊)
(滿山家骨董囊胡天遊詩老僧丨丨楞嚴咒一殿神風栢子香劉青叟詩晉帖臨成思入石離騷丨丨擬栽蘭)書罷(李白詩丨)
(丨籠鵝去何曾别主人鄭元祐詩賦成猶夢横江鶴丨丨應籠汎渚鵝)餐罷(李白詩為君下筯一丨丨醉著金鞍上馬歸)
采罷(王昌齡采蓮曲來時浦口花迎入丨丨江頭月送歸)歡罷(杜甫詩大夫貴知己丨丨念歸旋)章罷(杜甫詩筆)
(飛鸞聳立丨丨鳳騫騰)舞罷(杜甫詩笑時花近眼丨丨錦纏頭)蠶罷(蕭穎士詩丨丨里閭晏麥秋田野喧唐庚詩雀)
(飛田有麥丨丨野無桑)興罷(韓翃詩丨丨歸來還對酌茅檐掛着紫荷巾李商隠詩丨丨得乾坤)飲罷(韓翃詩丨丨更)
(憐䨇䄂舞試來偏愛五花驕李中詩高歌丨丨將回轡衣上花間百草香王炎詩丨丨敲冰煮新茗倪瓉詩丨丨人歸野渡遲)禮
罷(呂温卿飲酒詩丨丨如何適隨雲入帝鄉韓愈憶昨行憶昨夾鍾之呂初吹灰上公丨丨元侯回蘇軾詩丨丨祝融參乘前驅)
(已過衡湘)種罷(白居易種柳詩丨丨水邊憩仰頭閒自思)食罷(韓愈賜櫻桃詩丨丨自知無所報空然慙汗仰皇扄朱子)
(㯽榔詩丨丨有時求不得英雄邂逅亦饑寒)樵罷(戴叔倫詩醉歸花徑雲生履丨丨松巖雪滿蓑)棋罷(張祜詩醉眠風)
(卷簟丨丨月移階李商隠詩樵歸說逢虎丨丨正留僧)吹罷(李商隠詩聞道神仙有才子赤簫丨丨好相擕)賦罷(徐寅)
(詩梓桐丨丨相如隠誰為君前永夜吟蘇軾詩夢回只記歸舟字丨丨䨇垂紫錦絛陳基詩停雲丨丨心如渴安得滄浪濯我纓)
農罷(徐夤詩丨丨樹隂黃犢卧齋時山下白衣来)酌罷(李中詩行杯丨丨歌聲歇不覺前汀月又生蘇軾詩遥知獨丨)
(丨醉卧松下石)醮罷(徐鉉詩瑶壇丨丨晚雲開羽客分飛俗士廻張翥詩夜深丨丨各歸去一一馬聲嘶上天)茶罷(蘇軾)
(詩客來丨丨空無有盧橘楊梅尚帶酸)彈罷(蘇軾詩古琴丨丨風吹坐山閣醒時月照杯)獵罷(蘇軾詩楚王丨丨擊)
(靈鼓猛士操舟張水嬉)臨罷(秦觀詩春禽葉底引圓吭丨丨黃庭日正長陸遊詩破羌丨丨搘頤久又費銅&KR1250;半篆香)笑
罷(陳與義詩丨丨尊前歲月流)校罷(沈與求詩叢書丨丨頻搔首天末孤帆去欲無)沐罷(陸遊詩丨丨斜簪二十冠)
(斷雲殘靄暗江干高啓詩丨丨便輕幘逍遥咏晩天)耕罷(陸游詩春農丨丨負犁去村社祭餘懷肉歸傅若金詩有時丨丨亦)
(長吟鄧文原詩千山夕照丨初丨)浴罷(陸游詩丨丨紗巾出草堂一枝瘦杖倚桄榔許月卿詩丨丨披襟竹影斜李祁詩最)
(愛晚凉新丨丨坐看春筍過林高)繙罷(楊萬里詩錦囊丨丨清風起吹仄西窗月半輪)相罷(楊萬里過王荆公讀書處)
(詩經綸枉被周公誤丨丨歸來始讀書)賭罷(僧道潛詩兒童丨丨榆錢去狼藉春風漫不收)課罷(劉因詩諸生丨丨弄)
(烟霞紡績乘閒為煑茶)戰罷(方回湧金門城望詩丨丨閒堤眠老馬宴稀荒港泊空船)草罷(王惲詩興來丨丨長楊賦)
(獨占高槐受晩風)啼罷(楊載詩如過瀟湘江上路鷓鴣丨丨日西時)講罷(揭傒斯詩諸生丨丨仍番直學士吟成每)
(自誇貢師泰詩聖主從容聽丨丨許教留在御床邊)洗罷(宋无唐人四馬卷詩日暖龍池初丨丨尚方聞進御鞍來)題罷
(宋无詩勞歌因奉寄丨丨更沾巾)誦罷(宋无詩鵲供銜來果猿聽丨丨經耶律楚材詩伽陀丨丨爐薰冷一鉢蔬羹當晚餐)
送罷(袁易詩丨丨東風身是客午窗半對紫玫瑰)奕罷(袁桷詩丨丨忽仙去飛花點枰茵)啜罷(耶律楚材乞茶)
(詩瓊甌丨丨酬平昔飽看西山插翠霞)直罷(吳師道詩書成給札分曹寫丨丨擕香滿袖飄)染罷(陳樵詩窗間昨日同)
(心錦丨丨香絲不上機)遊罷(曹伯啟詩還憶去年乘小駿西湖丨丨北山圍)寫罷(楊維楨詩丨丨桃花扇底詩木香手)
(撚小枝枝張雨詩丨丨烏絲滿袖風)飯罷(李存詩五更丨丨走畫夘水潦載道歸來晡)賞罷(鄭玉詩丨丨花燈步月歸)
(自將拄杖叩柴扉)談罷(丁鶴年詩丨丨風生塵歌闌月在巵)撫罷(丁鶴年詩悲歌丨丨龍泉劍獨立蒼茫望北辰)織
罷(傅若金詩鮫宮丨丨魚龍出蛋戸珠還蚌蛤來)覽罷(趙汸詩讀殘青竹無人到丨丨黃庭日已斜)觴罷(周霆震詩)
(瑶池丨丨灑餘瀝漢臯相贈投瓊瑰)市罷(高啟齊宮詩貼地黃金襯襪羅苑中丨丨合笙歌)按罷(高啟聽教坊妓歌詩)
(當筵丨丨謝天恩捧賜纏頭蜀都錦)
無事罷(晉書職官志將作大匠有事則置丨丨則丨)非才罷(晉書魏舒傳為尚書郎時欲沙汰郎官丨丨者丨之)
(舒曰吾即其人也襆被而出同僚素無清論者咸有愧色)束指罷(劉勰新論趙人曲者托以伯牙之聲世競習之後聞其非)
(乃丨丨而丨)中道罷(晉吴聲歌曲相憐丨丨丨定是阿誰非)射策罷(范雲詩少年丨丨丨擢第雲臺中)聽
訟罷(張正見耆闍寺詩甘棠丨丨丨福宇試登臨)馳逐罷(徐陵紫騮馬詩日斜丨丨丨連翩還上東)歌吹罷
(徐陵詩倡人丨丨丨對鏡覽紅顔蘇軾詩三更丨丨丨人影亂清樾)畫眉罷(庾信和宇文京兆詩懸知丨丨丨走馬向章臺)
神遊罷(李德林詩姑射丨丨丨蕭關獵騎旋又馬戴詩何日遠遊罷高枝已噪蟬)裁縫罷(虞世南詩還恐丨丨丨無)
(信逹交河)春色罷(杜審言詩自憐丨丨丨團扇復迎秋)遷隣罷(李嶠宅詩孟母丨丨丨將軍辭第初)成茨罷
(李嶠茅詩堯帝丨丨丨殷湯祭雨旋)嘗藥罷(李嶠藤詩神農丨丨丨質子寄書來又韓翃詩采藥三山罷乘風五日歸林逋)
(詩惟應蒔藥罷埋照酒醪中)雲雨罷(張九齡詩丨丨俱行丨江天已洞開)爭席罷(王維詩野老與人丨丨丨海鷗)
(何事更相疑)不能罷(孟浩然詩開襟成歡趣對酌丨丨丨)觀潮罷(孟浩然詩八月丨丨丨三江越海潯)登高
罷(李白詩昨日丨丨丨今朝更舉觴)高詠罷(李白四皓詩紫芝丨丨丨青史舊名傳)踏青罷(杜甫詩江邊丨)
(丨丨回首見旌旗)清盥罷(杜甫望兜率寺詩時應丨丨丨隨喜給孤園)觀易罷(韋應物詩林中丨丨丨溪上對)
(鷗閑)談經罷(戴叔倫詩白晝丨丨丨閑從石上眠又許渾詩吳僧誦經罷敗衲倚蒲團)讙呼罷(元稹競舟詩一時丨)
(丨丨三月農事休)草詔罷(白居易詩夜深丨丨丨霜月凄凜凜又杜牧詩遥想紫泥封詔罷夜深應隔禁墻聞)風雷
罷(李商隠詩曲岸丨丨丨東亭霽日凉)飯牛罷(邱為詩薄暮丨丨丨歸來還閉關)行春罷(顧雲詩九華太守丨)
(丨丨高綘紅筵壓花榭)揮絃罷(皮日休詩手丨五丨丨聊復一樽持)供輸罷(杜荀鶴詩州縣丨丨丨追随鼓笛喧)
鷄唱罷(陳陶詩天丨丨丨南山曙春色先歸十二樓朱子詩金丨丨丨無人見月滿空山水滿潭李京詩丨人丨丨曉沉沉)
(仙仗遥分翠殿深)鋤園罷(林逋詩南峯有客丨丨丨閒倚籬門忘却歸)鼓琴罷(鄒浩詩遥想先生丨丨丨觀書)
(正傍短燈檠又真山民詩一曲瑶琴罷翠隂生晝寒)洒掃罷(蘇軾詩晨興丨丨丨飽食不自安)射鴨罷(蘇軾詩桃)
(弓丨丨丨獨速短蓑舞)河豚罷(陳造詩鰣魚入市丨丨丨已破江南打麥天)長嘯罷(劉子翬詩憶得松林丨丨)
(丨歸時明月徧秋山)長哦罷(僧惠洪詩偶成詩句丨丨丨漫折梅花一嗅清)春賽罷(戴表元詩聞說舊時丨丨丨家)
(家鼓笛醉成圍)燈火罷(郝經詩遥憐丨丨丨兒女夜愁深)投壺罷(陳基詩鼓瑟欲終仍緩節丨丨纔丨即高歌)
供茗罷(周伯琦遊金山寺詩八十萬僧丨丨丨細談蘇米舊時蹤)夕熏罷(張雨詩爐温丨丨丨汀寒夜舟還)輪
直罷(楊奂詩殿前丨丨丨偷去賭金釵)清梵罷(僧善住詩幾聲丨丨丨紅日上遥林)
風息波罷(淮南子武王渡孟津陽侯之波逆流而擊武王瞋目揮之曰余任天下誰敢害吾意者于是丨丨而丨丨)
夏(湖駕切春丨又馬韻)
韻藻維夏(詩四月丨丨六月徂暑)盛夏(詩無草不死無木不萎箋丨丨飬萬物之時艸木枝葉猶有萎稿者以喻)
(朋友雖以恩相養亦安能不時有小訟乎漢書五行志丨丨日長暑以養物政弛緩故其罸常奥也後漢書虞詡傳三公劾奏詡丨)
(丨多拘繫無辜為吏人患南史何遠傳武昌俗皆汲江水丨丨遠患水温每以錢買人井寒水不取錢者則摙水還之唐書李密傳)
(李密持軍嚴雖丨丨號令士皆若負霜雪論衡丨丨之時當風鼓翣隆冬之月向日燃爐拾遺記元封元年浮忻國貢蘭金之泥此)
(金出湯泉丨丨之時水常沸湧有若湯火飛鳥不能過玉間襍書韓持國許昌私第凉堂深丈每丨丨猶以為不可居司馬相如上)
(林賦其北則丨丨含凍裂地涉冰揭河杜甫詩丨丨鷹隼擊時危異人至孟浩然詩是時方丨丨風物自瀟灑白居易廬山艸堂記)
(丨丨風起如八九月時杜牧詩漢苑殘花别吴江丨丨來)司夏(漢書魏相傳南方之神炎帝秉離執衡丨丨大戴禮司馬丨丨)
(以教士車甲)大夏(漢書董仲舒傳陽常居丨丨而以生育飬民為事隂常居大冬而積于空虚不用之處)如夏(淮南)
(子將軍之心㴞㴞如春&KR0034;&KR0034;丨丨湫漻如秋典凝如冬)炎夏(水經注臨胊縣有冶泉以為嬉遊之處丨丨火流提琴命友是)
(焉棲寄實可憑衿陳子昂詩鬱蒸丨丨晚棟宇閟清隂獨孤授清簟賦𫉬五花之珍簟當三伏之丨丨朱慶餘詩丨丨尋靈境高僧)
(淡蕩中范梈詩時湏丨丨首斗柄從南廻)長夏(素問岐伯曰春勝丨丨長夏勝冬沈佺期詩坐看丨丨晚秋月照羅幃杜甫詩)
(清江一曲抱村流丨丨江村事事幽蘇軾詩樽酒樂餘春棋局消丨丨晁冲之詩丨丨軒窗倚碧岑人間塵土莫相侵陸游詩老子)
(西遊萬里回江行丨丨亦佳哉楊萬里詩平生畏丨丨一念願清秋郝經詩丨丨蔓草凉疎籬掩斜徑馬祖常詩天氣吹高寒山雨)
(灑丨丨陳基詩碧梧翠竹日扶疎丨丨高堂可宴居)慎夏(應璩與弟君苗君胄書相見在近故不復為書丨丨自愛)朱夏
(傳咸木槿賦應青春而敷蘖逮丨丨而誕英江逌詩長林悲素秋茂草思丨丨陸玢咏栗詩英肇萌于丨丨實方落于素秋杜甫詩)
(上天回哀眷丨丨雲鬱陶又篙師煩爾送丨丨及寒泉李羣玉詩氣吹丨丨轉聲掃碧霄寒孔平仲官松詩中有清風發能令丨丨)
(寒晁補之詩便恐百卉闌晼晚侵丨丨)早夏(隋煬帝歌風亭芳樹迎丨丨長臯麥隴送餘秋劉憲詩摘荷纔丨丨聽鳥尚餘)
(春張說詩庭柳餘春駐宮櫻丨丨催歐陽修詩空園一鎖不復窺乃覺芳蹊繁丨丨楊萬里芍藥詩晚春丨丨渾無伴暖豔清香正)
(可憐)燒夏(韓愈詩毒霧常熏晝炎風每丨丨)
增仲夏(書日永星火以正丨丨禮記丨丨之月日在東井昏亢中旦危中周禮夏官大司馬丨丨教苃舍注苃舍草止之也)
(孝經援神契丨丨繭出婦人染練咸有作務風土記丨丨端午烹鶩角黍陶潛詩藹藹堂前林丨丨貯清隂唐明皇詩端午臨丨丨)
(時清日復長杜甫詩丨丨流多水清晨向小園王起葭灰應律賦丨丨將臨則蕤賓起候孟秋既届乃夷則應期趙孟頫題耕織圖)
(詩丨丨苦而乾二麥先後熟曹伯啟詩時當丨丨初萬木繁隂新)有夏(書日月之行則有冬丨丨)冬夏(禮記天有四時)
(春秋丨丨風雨霜露無非教也又春秋教以禮樂丨丨教以詩書史記春申君傳物至則反丨丨是也致至則危累棋是也漢書五)
(行志丨丨日夜相反寒暑殊絶南史師子國傳師子國天竺旁國也其地和適無丨丨之異家語道途不爭險易之利丨丨不爭隂)
(陽之和酉陽雜爼白荳寇出伽古羅國丨丨不凋陶潛詩蒼蒼谷中樹丨丨常如兹虞世南詩天山丨丨雪交河南北流孟郊分水)
(嶺詩潺湲丨丨冷光彩晝夜明蘇軾秋陽賦彼丨丨之畏愛乃羣狙之三四)半夏(禮記仲夏之月丨丨生木槿榮温公詩話)
(陳亞性滑稽嘗為藥名詩其美者冇風雨前湖夜軒窗丨丨凉不失詩家之體陸龜蒙幽居賦復有稲名丨丨藥號恒春李敬方詩)
(林果黃梅盡山苖丨丨新)迎夏(禮記立夏之日天子親帥三公九卿大夫以丨丨于南郊後漢書祭祀志立夏之日丨丨于南)
(郊祭赤帝祝融車旗服餙皆赤張衡應間夫玄龍丨丨則凌雲而奮鱗樂時也錢起詩花萼敗春多寂寞葉隂丨丨已清和蘇軾詩)
(綠暗初丨丨紅殘不及春)立夏(見上漢書天文志立春春分東從青道立秋秋分西從白道立冬冬至北從黑道丨丨夏至南)
(從赤道唐書禮樂志丨丨後甲日祀雨師抱朴子或問不熱之道荅曰丨丨之日或服玄水丸或服飛霜散及六壬六癸之符則不)
(熱)春夏(禮記丨丨學干戈秋冬學羽籥左傳賞以丨丨刑以秋冬史記孫叔敖傳秋冬則勸民山採丨丨以水各得其所便)
(民皆樂其生漢書宣帝紀令三輔毋得以丨丨擿巢探卵弹射飛鳥管子丨丨生長秋冬收藏四時之節也淮南子日者陽之主也)
(是故丨丨則羣獸除日至而麋鹿觧素問夫四時隂陽者萬物之根夲也所以聖人丨丨養陽秋冬養隂唐太宗詩一朝丨丨改隔)
(夜鳥花遷蕭穎士庭沙賦尚含和以順時隨丨丨之凄清陳子昂詩蘭若生丨丨芊蔚何青青杜甫喜晴詩丨丨各有實我饑豈無)
(涯羅隠芳樹詩丨丨作頭秋冬作尾循環反復終無已張耒詩東南地缺天連水丨丨風高浪卷山元好問遊泰山詩是時丨丨交)
(紅綠無邊涯歐陽原功大圍山詩石隙花開自丨丨地鑪僧擁無寒暑)季夏(禮記丨丨之月日在柳昏火中旦奎中史記天)
(官書歴斗之會以定填星之位曰中央土主丨丨漢書禮樂志丨丨土王之日祭中霤張九齡荔枝賦序南陽郡出荔枝每至丨丨)
(其實乃熟)孟夏(禮記丨丨之月日在畢昏翼中旦婺女中漢書翼奉傳奉曰如因丙子之丨丨順太隂以東行到後七年之明)
(歲必有五年之餘蓄後漢書襄楷傳布榖鳴于丨丨蟋蟀吟于始秋唐書禮樂志丨丨雩祀昊天上帝于圜丘又孟春丨丨孟秋孟)
(冬臘享于太廟淮南子丨丨之月以熟榖禾雄雞長鳴為帝候歲文心雕龍獻歲發春悅豫之情暢㴞㴞丨丨欝陶之心凝楚辭收)
(恢台之丨丨兮然欿傺之沈藏注恢台廣大貌欿䧟傺止也言收歛長飬之氣使䧟止而沈藏也陶潛詩丨丨草木長遶屋樹扶疎)
(謝靈運詩丨丨非長夜晦明如歲隔江總詩霡霂時雨霽清和丨丨肇高適詩丨丨桑葉肥穠隂夾長津)染夏(周禮天官染人)
(凡染春暴練夏纁玄秋丨丨冬獻功注丨丨者染五色謂之夏者其色以夏秋為餙劉禹錫衡州刺史呂君集序天之所與有物來)
(相彼由學而至如工人丨丨以視羽畎有生死之殊矣)向夏(左傳水潦將降懼不能歸注丨丨恐有久雨)舉夏(漢書)
(魏相傳相奏曰中謁者趙堯舉春李舜丨丨兒湯舉秋貢禹舉冬四人各職一時)治夏(淮南子太隂丨丨則欲布施宣明又)
(南方火也其帝炎帝其佐朱明執衡而丨丨)陽夏(淮南子女媧鍊五色石以補蒼天斷鰲足以立四極和春丨丨殺秋約冬)
當夏(春秋繁露當德而不德猶當夏而不夏也當威而不威猶當冬而不冬也王融樂府井蓮丨丨吐窗桂逐秋開朱超詩丨)
(丨苦炎埃習靜對花臺陳後主舞媚娘曲淇水變新臺春壚丨丨開庾信五月披裘負薪贊披裘丨丨俗外為心)變夏(拾遺)
(記周靈王時萇弘能招致神異容成子諫曰大王以天下為家而染異術使丨丨改寒以誣百姓文武周公之所不取也)結夏
(荆楚歲時記四月十五日天下僧尼就禪刹掛搭謂之丨丨又謂之結制曹松詩師言丨丨入巴峯雲水廻頭幾萬重徐夤詩長閒)
(便是忘機者不出真如丨丨僧范成大詩我欲今年來丨丨莫扄岫&KR0008;掩雲關張養浩詩庭樹有隂僧丨丨野花無語女懷春高啓)
(詩憐君不出院丨丨與僧同)九夏(水經注夀春縣東臺湖三春丨丨紅荷覆水唐太宗詩北闕三春晚南榮丨丨初王勃宴)
(宋五言宅觀畫障序芝庭襲譽盛文史于三冬桂幄凝驩照綺羅于丨丨梁棟黃葵詩丨丨不趨炎三月不爭春釋道潛詩長林共)
(茂木丨丨遺炎曦許衡葵花詩舒開丨丨天真秀壓倒千年畫史工范梈以瓊扇致黃明府詩情知已是秋風後留作明年丨丨寒)
(周伯琦紀恩詩延閣層霄上薰風丨丨初又宮詞露濕銀牀人語靜蟾宮丨丨是中秋)入夏(酉陽雜爼道士許象之言以盆)
(覆寒食飯于暗室地上丨丨則悉化為蜘蛛劇談錄曲江池開元中疏鑿遂為勝境丨丨則菰蒲葱翠柳隂四合碧波紅蕖湛然可)
(愛唐明皇詩今年通閏月丨丨展春暉杜甫詩開州丨丨知凉冷不似雲安毒熱新白居易詩甕頭竹葉經春熟階底薔薇丨丨開)
(劉滄詩庭樹蟬聲初丨丨石牀苔色幾經秋韋莊詩江村丨丨多雷雨曉作狂霖晚又晴陳樵詩雲高卷雨從風去花晚將春丨丨)
(來)過夏(南部新書長安舉子落第者六月後不出謂之丨丨多借淨坊廟院作文章曰夏課碧湖雜記神麯酒春秋二時造)
(者皆得丨丨羅隠詩丨丨僧無熱凌冬草不枯范成大詩入秋先複幕丨丨亦疎簾)唫夏(宋祁筆記鶬鶊鳴春蟋蟀丨丨蜩蟧)
(喝秋螘子戰隂非有命之者氣自動耳)槐夏(六一詩話龍圖趙學士師民以醇儒碩學名重當時為人沈厚端默似不能言)
(而于文章之外詩思尤精如麥天晨氣潤丨丨午隂清前世名流未到也)三夏(墨經凡新墨不過丨丨殆不堪用子夜歌情知)
(丨丨熱今日偏獨甚李顒詩炎光爍南溟溽暑融丨丨)徂夏(桐譜自春丨丨廼結其實)告夏(耕禄藳登實祈春已課兩)
(岐之最薦名丨丨爰疏易地之封)再夏(湖湘野錄黃龍震禪師初從丹霞淳公游閱丨丨而得曹洞宗旨作頌曰白雲深覆)
(古寒巖異草靈花彩鳳啣夜半天明日當午騎牛背面着靴衫)宜夏(入越記丁氏園軒楹太敞丨丨不宜秋孫佺詩蓮井偏丨)
(丨梅渠更若春戴復古玉華洞詩玲瓏透風月宜冬復丨丨)耐夏(桂梅花志茉莉花亦少如番禺以淅米漿日溉之則作花)
(不絶而丨一丨楊萬里詩綵幡丨丨宜春字寳勝連環曲水紋)首夏(魏文帝槐賦伊暮春之既替即丨丨之初期支遁詩三春)
(迭云謝丨丨含朱明謝靈運詩丨丨猶清和芳草亦未歇魏徵詩丨丨别京輔杪秋滯三河李嶠詩積陽纏丨丨降旱届徂秋杜甫)
(詩衰年正苦病侵凌丨丨何湏氣欝蒸蔡文恭詩丨丨林壑清薄暮烟霞上韋應物詩丨丨辭舊國窮秋卧滁城李商隠詩四時當)
(丨丨八節應條風)送夏(謝靈運山居賦丨丨蚤秀迎秋晩成王勃為人與蜀城父老書輕蟬丨丨驚晚吹于風園旅雁乘秋)
(動宵吟于霜渚宋之問祭魯忠王文雁池丨丨馬埒迎秋露白天淨雲低隴愁)清夏(謝朓詩時惟丨丨始雲景暧含芳江總瑪)
(瑙盌賦北園丨丨東閣浮凉皮日休竹夾膝詩拂潤空飛丨丨雨叩虚疑貯碧湘風劉子翬詩微風静郊原暮色含丨丨)配夏
(張正見南風之薰賦創五絃而丨丨感萬物以如春)梅夏(唐明皇端午三殿宴羣臣詩序喜麥秋之有登玩丨丨之無事)改
夏(駱賓王螢火賦林塘丨丨雲物凝秋)晩夏(駱賓王詩荷香銷丨丨菊氣入清秋杜審言詩雨餘清丨丨共坐此巖幽)浦
夏(駱賓王詩丨丨荷香滿田家麥氣清)背夏(駱賓王詩丨丨蟬聲斷來寒雁影連)秋夏(杜甫溪漲詩丨丨忽泛溢豈惟)
(入吾廬)今夏(杜甫述懷詩丨丨草木長脫身得西走)初夏(孫逖詩今日逢丨丨歡遊續舊旬羊士諤詩雲景含丨丨)
(休歸曲陌深陸龜蒙詩覽物正搖思得君丨丨行蘇軾詩我行及丨丨煑酒映疏幕陳與義詩丨丨氣未變幽居念方冲楊萬里詩)
(後園丨丨無題目小樹微芳也得詩戴復古詩寄跡小園中餘香接丨丨)僧夏(元稹詩芰葉迎丨丨楊花度俗春韋應物詩安)
(居同丨丨清夜諷道言黃庭堅詩丨丨莫問塗麥秋宜煑餅孫覿詩閉閣卧讀書一榻過丨丨)寒夏(元稹茅舍詩不使及潛差)
(粗得禦丨丨)臨夏(于季子詠雲詩布葉疑丨丨開花詎待春)順夏(鄭蟠隠風賦炎清丨丨勁厲隨冬張秀明西郊迎秋)
(賦服蒼玉而應春居明堂而丨丨)暑夏(李商隠詩是時方丨丨座内若嚴冬)坐夏(方干詩丨丨莓苔匝行禪檜栢深又)
(牀上水雲隨丨丨林西山月伴行禪項斯詩丨丨日偏長知師在律堂)殘夏(周樸詩野寺度丨丨空房欲暮時)深夏
(皮日休詩况此丨丨夕不逢清月姿司空圖詩磬聲丨丨隔烟蘿汪藻詩冥冥一徑傍花入忽有清池照丨丨)銷夏(皮日休詩)
(太湖有曲處其門為兩涯當中數十頃别如一天池號為丨丨灣此名無所私陸龜蒙詩遺名復避世丨丨復銷憂)經夏(陸龜)
(蒙詩酒材丨丨闕詩債待秋徵李洞詩蟋蟀燈前話舊遊師丨幾丨我經秋孔平仲詩寂寞東齋又丨丨落花新葉共誰看)五
夏(李洞題維摩上人詩諸方遊幾臘丨丨五峯銷)新夏(李建勲詩杉松丨丨後雨雹夜禪中韋莊詩纔見早春鶯出谷已驚)
(丨丨燕巢梁)御夏(馬吉甫蟬賦鶉星兮丨丨鵙鳴兮登序)蘖夏(宋孝宗春賦碧實朱英穠苞豔葩榮于春者冬必悴)
(丨于丨者秋必花)買夏(蘇軾詩探春先揀樹丨丨欲論園)凉夏(黃庭堅詩時同二三友竹軒丨丨晚)獻夏(楊侃)
(皇畿賦珍果丨丨竒花進春)永夏(晁補之求志賦慨丨丨之宜飬霜薆然其萃之)麥夏(薛季宣詩丨丨西山日脚斜峯)
(雲千里盡丹霞)涉夏(翁卷詩丨丨思已深感秋念逾迫)破夏(釋惠洪詩丨丨出山来乃爾忘規䋲)度夏(宋旡詩南)
(峯歸丨丨舊業在烟霏)歡夏(宋旡詩綠隂鏤日新丨丨紅雨鏖花故惱春)歴夏(倪瓚詩歎息真成汗漫遊經春丨丨)
(又嗟秋)帶夏(顧瑛詩和糴糧船去若飛兼春丨丨未曾歸)
非我夏(漢書禮樂志日出入安窮時世不與人同故春非我春夏丨丨丨秋非我秋冬非我冬)西湖夏(范成大詩)
(淹留且結丨丨丨同到秋風賦遂初)蟬報夏(楊萬里山居詩不知丨丨丨為復自吟風)
暇(湖駕切閒也)
韻藻自暇(書不敢丨丨自逸中論王公列士厥職有恭不敢丨丨自逸)不暇(書罔敢湎于酒不惟不敢亦丨丨詩)
(心之憂矣憚我丨丨論語賜也賢乎哉夫我則丨丨後漢書楊賜傳唐虞兢兢業業周文日昃丨丨鬻子禹嘗據一饋而七十起日)
(中而丨丨飽食曰吾猶恐四海之士留于道路淮南子謂學丨丨者雖暇亦不能學矣世說王子敬云從山隂道上行山川自然映)
(發使人應接丨丨孟康朝金樽含霜賦夫何卜晝之丨丨以清夜之方久王績詩家貧留客久丨丨道精粗杜甫詩高賢意丨丨王)
(命久崩奔呂温詩經途看丨丨遇境說難窮李商隠詩鶯蝶如相引烟蘿丨丨攀葉夢得詩年年春歸丨丨省但掃雪徑尋寒葩樓)
(鑰詩野興殊未巳日昃丨丨給許有壬詩護果灌園常丨丨誰知間裏更多忙)閒暇(孟子國家丨丨及是時明其政刑後漢書)
(王符傳化國之日舒以長故其民丨丨而力有餘南史劉穆之傳穆之言談賞笑彌日亘時未嘗倦苦裁有丨丨手自寫書周書寇)
(儁傳儁有志行篤于仁義盧辨待以師友之禮每有丨丨輙詣儁讌語彌日賈誼鵩鳥賦止于坐隅兮貌甚丨丨庾信詩田家足丨)
(丨士友暫流連又小園賦鳥多丨丨花随四時蔣防白兔賦觀其丨丨沐浴鴻化閻寬温湯御毬賦衆沸渭以紛紜獨雍容而丨丨)
(韓愈上巳日燕序天子念致理之艱難樂居安之丨丨又汴泗交流詩迢遥散漫兩丨丨揮霍紛紜爭變化韋應物詩草木無行次)
(丨丨一芟除元載相國杜鴻漸碑斯須决機丨丨辦劇陸龜蒙詩安知勤播植卒歲無丨丨司空圖詩將軍正丨丨留客换歌辭鄭)
(谷詩日暮渚田微雨後鷺鷥丨丨稲花凉徐鉉詩東觀時丨丨遠修喻蜀書王令詩欲放船随明月去應留丨丨待詩翁歐陽修詩)
(官曹執事喜丨丨臺閣唱和相追陪張耒詩兹行頗丨丨聊此山水間陳與義詩主人心了了竹石亦丨丨戴復古詩俗事無交加)
(客身自丨丨元好問詩懷歸人自急物態夲丨丨)休暇(南史江子一傳朱异丨丨之日賓客輻凑异不為物議所歸欲引子)
(一為助子一未嘗造門其高潔如此又張敬兒傳敬兒之為㐮陽府將也家貧每丨丨輒傭賃自給隋書韋世康傳嘗因丨丨謂子)
(弟曰吾聞功遂身退古人常道汝輩以為云何王勃滕王閣序十旬丨丨勝友如雲張九齡詩郡庭日丨丨湖曲邀勝踐韓愈城南)
(聯句歸私暫丨丨驅眤出庠黌戴叔倫詩轅門正丨丨投策拜元戎秦觀詩嚴冬百草枯鄰曲富丨丨吳儆詩偶逢丨丨追鳬鶩閒)
(拂塵埃勘鼎鐘又隋書崔彭傳上每謂彭曰卿弓馬固絶人頗知學不彭曰臣少愛周禮尚書每于丨沐之丨不敢廢也孟浩然詩)
(共乘丨沐丨同醉菊花杯權德輿游清風亭詩序因丨沐之丨考近郊之勝李吉甫詩小園丨沐丨暫與故山期)
好以暇(左傳日臣之使于楚也子重問晉國之勇臣對曰好以衆整曰又何如臣對曰丨丨丨)
增寬暇(詩昭假遲遲箋假暇也其德聰明丨丨後漢書王符傳富足生于丨丨貧竆起于無日)多暇(晉書夏侯湛傳)
(湛為野王令以䘏隱為急而緩于公調政清務閒優游丨丨隋書史祥傳煬帝時在東宮遺祥書曰比監國丨丨飬疾閒宮厭北閣)
(之端居罷南皮之馳射蕭琛詩案牘時丨丨優游閱典墳唐明皇興慶宫酺宴詩序巖廊丨丨垂拱無為不言而海外知歸不教而)
(寰中自肅張何早秋望雲賦幽棲丨丨樂道閒居王績詩舊遊倘丨丨同此釋紛拏高適詩幕府日丨丨田家歲復登岑參詩丨丨)
(或自公讀書復彈棋孟浩然詩絃歌旣丨丨山水思微清杜甫詩前籌自丨丨隐几接終朝又邑中上客有柱史丨丨日陪驄馬遊)
(吳筠詩鳴琴正丨丨嘯侶浮清川白居易詩西園景丨丨可以少躊躕趙嘏詩不知機務時丨丨猶許詩家屬和無馬戴詩静裏良)
(丨丨招邀愜所思吳融詩柳花無賴苦丨丨蛺蝶有情長自忙宋祁右史院蒲桃賦癸酉之仲夏予受詔修書寓于右史院紬繹丨)
(丨裵回堂除曾鞏詩幕府既丨丨山水乃屢過蘇軾詩著書丨丨眞良計從宦無功謾去鄉)罕暇(南史劉之遴傳著春秋十)
(科大意左氏十科三傳同異十科合三十事上之帝大悦詔荅曰晩秋晷促機事丨丨湏待夏景試欲推尋)無暇(南史陳高)
(祖紀帝曰善用兵者如常山之蛇使救首救尾困而丨丨庾信徵調曲湯則救旱而憂勤禹則正冠而丨丨翁承贊詩應笑乘軺青)
(瑣客此時丨丨聽猿啼)餘暇(南史陸琰傳陳文帝聽覧丨丨頗留心史籍徐勉戒子書吾牽課奉公略不克舉其中丨丨裁)
(可自休庾信終南山義谷銘序大冡宰晉國公燮理丨丨搜閱山經白居易詩又得琴上趣安絃有丨丨柳宗元詩王程儻丨丨一)
(上子陵臺盧琦詩公事多丨丨看山到遠邨)未暇(南史循吏傳論以今吏之良撫前代之俗則武城絃歌將有丨丨淮陽臥)
(鎮如或可勉隋書煬帝紀詔曰漢祖曰吾行天下多矣唯見洛陽自古皇王何嘗不留意所不都者盖有由焉或以九州未一或以)
(困其府庫作洛之制所以丨丨也杜甫望岳詩牽迫限修途丨丨杖崇岡梅堯臣詩崇文庫書作總目丨丨綴韻酬草莱陸游詩丨)
(丨開編尋本草且將名品問山僧蔡松年詩經行每悵然眞賞知丨丨)有暇(隋書趙元淑傳元淑性疎宕不事生産授驃騎)
(將軍將之官無以自給長安富人宗連獨竒之請與相見及至其家服翫居處擬于將相元淑辭出連曰公子丨丨可復来也司空)
(曙詩乘籃若丨丨精舍在林間李商隠詩校讐如丨丨松竹一相思梅堯臣詩國給民蘇自丨丨東園乃可資遊遨)心暇(呂氏)
(春秋時至而應丨丨者勝)民暇(文心雕龍有虞繼作政阜丨丨薰風詩于元后爛雲歌于列臣)時暇(顔延之詩蠶月歡丨)
(丨桑野多經過韋應物詩丨丨陟雲構晨霽澄景光)乘暇(王僧達詩歡此丨日丨忽忘逝景侵李濯内人馬伎賦順時觀武丨)
(丨會羣)歡暇(陸倕詩追惟疇昔時朝府多丨丨)豐暇(王勃遊武擔山寺序羣公以玉律丨丨傃林壑而延情錦署多)
(閒想巖泉而結興)暁暇(王勃九成宮東臺山池賦酌丹墀之丨丨候青禁之宵餘)少暇(韓愈詩經營誠丨丨遊宴固已)
(歉李商隠祭外舅文羈牽丨丨陪奉多違又上李相公啟機事且繁燮和丨丨戴表元詩論心得丨丨同上最高樓)公暇(韋應)
(物詩丨丨及私身何能獨閒步白居易詩有時丨事丨盡日遶欄行)逸暇(邵子洛陽懷古賦或創業于艱難或守成于丨丨)
官暇(孔武仲詩丨丨更將碁子學他時籌局當功勲)偷暇(歐陽修詩人生有酒復何求官事無了須丨丨曾鞏漢廣亭詩)
(治民務不煩得意丨丨日)獨暇(晁𥙷之詩復古志尚竒衆競方丨丨)小暇(劉子翬詩良遊莫蹉跎丨丨即乘興范梈詩翰)
(林丨丨出西城京國餘秋晩更明)整暇(方回詩從容丨丨未肯忙小俟吟猱觀抑按)書暇(周權詩叢叢牆下菊丨丨)
(亦鋤耘)
鎌採暇(南史張充傳充與王儉書曰幸以漁釣之閒丨丨之丨時復引軸以自娱)三農暇(魏書薛謹傳時兵荒之後)
(儒雅道息謹命立庠教以詩書丨丨之丨悉令受業躬廵邑里親加考試河汾之地儒道興焉)王事暇(晉中興書陶侃嘗檢)
(校佐吏若得樗蒲博奕之具投之曰諸君皆國器何以為此若丨丨之丨文士何不讀書武士何不彎弓)神意暇(世說王長)
(史謝仁祖同為王公掾長史云謝掾能作異舞謝便起舞丨丨甚丨又僧圓至詩所視既已齊乘險意亦暇)聽政暇(劇談)
(錄唐宣宗朝令狐綯自吳興郡守授司勲郎中一日有中使召至便殿宣令坐有小案置于御床案上有書兩卷指謂相國曰朕丨)
(丨之丨未嘗不披尋史籍全唐詩話德宗丨丨丨博覧羣書)風雲暇(孔寗子前緩聲歌昭昭二儀曠雍容丨丨丨)聽
覧暇(任昉策秀才文丨丨之丨三餘靡失)憂民暇(陽慎從駕祀麓山廟詩聖德丨丨丨麾旆謁山靈)畫眉暇
(庾信謝滕王賚馬啟張敞丨丨之丨直走章臺王濟飲酒之歡長驅金埒)世網暇(孔德紹詩紛吾丨丨丨靈岳展幽尋)巖
廊暇(唐明皇詩撰日丨丨丨需雲宴樂初)萬幾暇(唐德宗詩時此丨丨丨適與佳節并張翥畫馬詩睿思殿中丨丨丨)
(縹帶犀籤閱名畫)論思暇(李百藥詩朝宰丨丨丨高宴臨方塘劉筠詩良弼丨丨丨英才視草餘)端居暇(駱賓)
(王詩展驥丨丨丨登龍嘉宴同)九日暇(駱賓王初秋登王司馬樓宴序千里騰光翼外臺而展足丨丨多丨敞麗譙以開筵)
垂旒暇(沈佺期詩北闕丨丨丨南宮聽履㢠廻)絃歌暇(沈佺期詩願以丨丨丨芝蘭想舊遊)調梅暇(宋之問詩)
(樞掖丨丨丨林園藝槿初)三雍暇(蘇味道詩藩戚丨丨丨禪居二室隈)問安暇(張說上東宮請講學啟幸以丨丨之)
(丨應務之餘引進文儒詳觀文典)端扆暇(杜正倫詩大君丨丨丨睿賞狎林泉)簿領暇(李嶠楚望賦序縣北有山)
(者即禹貢所謂岐東之荆也岧嶤高敞可以遠望余丨丨之丨盖常遊斯)琴堂暇(蕭穎士詩賴兹丨丨丨傲睨傾菊酒)飛
章暇(崔翹詩篆筆丨丨丨園亭染翰遊)鑾蹕暇(王景詩無因丨丨丨俱舞鶴林前)晨昏暇(高適詩有懷丨)
(丨丨想見登眺目)著書暇(岑參詩有時丨丨丨盡日窗中眠)彈琴暇(劉長卿詩花縣丨丨丨樵風載酒時)文
墨暇(韋應物詩几閣丨丨丨園林春景深)觀農暇(韋應物詩讌集丨丨丨笙歌聽訟餘)刪詩暇(錢起詩清晝丨)
(丨丨高秋作賦初)聞禮暇(錢起詩清秋丨丨丨新雨到山時)採蘭暇(錢起詩晩景丨丨丨空林散帙時)懷
鉛暇(元稹詩芸閣丨丨丨姑峯帶雪晴)視草暇(白居易答崔侍郎書頃與閣下在禁中日每丨丨之丨匡床接枕言)
(不及他嘗以南宗心要互相誘導)負扆暇(梁肅鄴侯李泌文集序皇上丨丨之丨徵公遺編藏諸御府)琴酒暇
(呂温聯句詩序乃因翰墨之餘丨丨之丨屬物命篇聯珠迭唱)膏沐暇(羊士諤詩秋齋丨丨丨旭日照軒墀)齋心暇
(羊士諤詩及此丨丨丨翛然與道俱)看碁暇(温庭筠詩西州未有丨丨丨澗戸何因得掩扉)刺繡暇(韓偓詩丨丨非)
(無丨幽&KR2264;自尠歡)佐理暇(喻鳬詩想知丨丨丨日有詠懷詩)坐籌暇(喻鳬詩還應丨丨丨時一夢荆溪)無
日暇(趙抃詩訟牘自憐丨丨丨詩筒翻喜入秋新)公堂暇(余靖詩退食丨丨丨應無俗慮侵)永日暇(韓維)
(詩逍遥丨丨丨塵事不過睫)朱墨暇(朱子詩眷眷山水心幸此丨丨丨)一飯暇(陳傅良詩德尊不過五品薄歲)
(晩曾無丨丨丨)得餉暇(謝翺詩擬携桃枝笙舒卷丨丨丨)秋風暇(蔡松年詩我得丨丨丨鱸魚一杯酒)課餘
暇(黃庚詩池館深深鎻翠凉丨丨多丨日偏長)治曹暇(柳貫詩想當丨丨丨稍稍事遊宴)琴冊暇(洪希文詩)
(摳衣丨丨丨問禮爼豆行)
霸(必駕切國語丨把也把持諸侯之權又姓或作伯俗作覇)
韻藻定覇(左傳先軫曰報施救患取威丨丨于是乎在矣宋書何承天傳管子治齊寄令在民商君為秦設以耕戰終申)
(威丨丨行其志業王褒四子講德論晉文公有咎犯趙衰取威丨丨以尊天子王禹偁籍田賦秦皇丨丨鮮克由禮漢祖龍興日不)
(暇給韓琦芍藥詩以比揚花較洛花自合推花推丨丨孔平仲子明碁戰詩初鳴已驚人再鼔遂丨丨)王霸(孟子大則以丨)
(小則以丨王又平聲魏志陳登曰雄姿傑出有丨丨之略吾敬劉玄德唐書睿宗諸子傳景儉及進士第彊記多聞善言古今成敗)
(丨丨大略又方伎傳神秀居當陽山則天聞其名追赴都肩輿上殿中宗尤加敬異張說嘗問道執弟子之禮退謂人曰禪師身長)
(八尺龐眉秀耳威德巍魏丨丨之器也文心雕龍一代之制共日月而長存丨丨之跡並天地而久大崔宗之詩分眀楚漢事歴歴)
(丨丨道石介詩嗟哉浮薄流不知丨丨略僧惠洪詩酒酣面發赤箕坐談丨丨劉秉忠過天井關詩丨丨分争圖未捲英雄鏖戰血)
(猶殷丁鶴年錢塘懷古詩龍虎已消丨丨氣江山空鎻古今愁又後漢書丨丨傳霸字元伯潁川潁陽人也光武過潁陽霸率賓客)
(上謁光武曰夢想賢士共成功業豈有二哉東觀漢記光武令丨丨至薊市中募人將以擊王郎市中人皆大笑舉手揶揄之霸慙)
(而還温庭筠詩鎦惔虛訪覓丨丨竟揶揄許渾詩漢業未興丨丨在秦軍纔散魯連歸又後漢書逸民傳丨丨字儒仲太原廣武人)
(也少有清節隠居守志茅屋蓬戸連徵不至又列女傳丨丨妻亦美志行初霸與令狐子伯友子伯為楚相令子奉書于霸車馬服)
(從雍容如也霸子耕于野投耒而歸見令狐子沮忤不能仰視霸目之有愧容客去而久卧不起妻曰子伯之貴孰與君之高奈何)
(忘夙志而慚兒女子乎霸笑曰有是哉遂共終身隠遯庾信小園賦蓬頭丨丨之子椎髻梁鴻之妻王勣遊北山賦孫登獨坐對嵇)
(阮而無言丨丨幽居與妻孥而有興李頎詩韓康雖復在人間丨丨終思隠巖竇晁𥙷之詩低回廹榮利妻子憐丨丨)五霸
(孟子丨丨者三王之罪人也注丨丨齊桓晉文秦繆宋襄楚莊也史記春申君傳歇上書說秦昭王曰王若能持功守威絀攻取之)
(心而肥仁義之地使無後患三王不足四丨丨不足六也漢書地理志平生東居雒邑其後丨丨更帥諸侯以尊王室故周于三代)
(最為長久八百餘年又鼂錯傳錯曰黃帝得力牧而為五帝先大禹得咎繇而為三王祖齊桓得管子而為丨丨長又董仲舒傳仲)
(尼之門五尺之童羞稱丨丨為其先詐力而後仁誼也又王莽傳三王象秋丨丨𧰼冬孝經鉤命訣三皇步五帝驟三王馳丨丨騖)
(曹植與楊德祖書昔田巴毁五帝罪三王呰丨丨於稷下一旦而服千人魯連一說使終身杜口周燕射歌辭將欲比德于三皇未)
(始追蹤于丨丨駱賓王疇昔篇丨丨争馳千里馬三條競騖七香車高適詩丨丨逓征伐宋人無戰功李商隠詩凝邈為時範虛空)
(作士常何由羞丨丨直自呰三皇陸龜蒙詩却視丨丨圖股掌弄孩幼陳高感興詩春秋更丨丨日日尋戈矛)雜霸(漢書元帝)
(紀帝見宣帝所用多文法吏嘗侍燕從容言陛下持刑太深宜用儒生宣帝作色曰漢家自有制度本以覇王道雜之奈何純任德)
(教用周政乎王禹偁詩自從丨丨道傾奪日喧喧)圖覇(管子強國衆合強以攻弱以丨丨強國少合小以攻大以圖王蘇頲)
(春臺望詩暴嬴國此嘗丨丨霸業後仁先以詐)黃覇(史記平津侯主父傳將相則張安世趙充國魏相邴吉于定國杜延年治)
(民則丨丨王成龔遂鄭弘韓延夀尹翁歸趙廣漢之屬皆有功迹見述於後漢書循吏傳丨丨字次公為人明察内敏又習文法昭)
(帝時俗尚嚴酷以為能而覇獨用寬和為潁川太守得吏民心戸口歲增治為天下第一下詔稱揚賜爵關内侯後數月徵為太子)
(太傅五鳳三年代丙吉為丞相封建成侯食邑六百戸南史謝莊傳丨丨莅潁川累稔杜畿居河東歴載韋曜博奕論卜式立志于)
(耕牧丨丨受道于囹圄終有榮顯之福以成不朽之名白行簡以德為車賦程君之夢捧陽精還同照乘丨丨之惠如時雨宛是隨)
(車岑參詩蒼生已望君丨丨寧久留杜甫詩潘生雲閣遠丨丨璽書增李嘉祐詩丨丨初臨郡陶潜未罷官黃庭堅詩幸蒙餘波及)
(治郡得丨丨宋元詩治應丨丨最民定召棠思)侯覇(後漢書丨丨傳霸字君房師事九江太守房元王莽初遷隨宰後為淮平)
(大尹政理有能名及莽敗覇保固自守卒全一郡更始遣使徵霸百姓老弱相携號哭遮使者車皆曰願乞侯君復留期年光武徵)
(霸拜尚書令覇明習故事收錄遺文條奏前世善政法度有益於時者皆施行之代伏湛為大司徒封關内侯唐彦謙詩不怕舊交)
(稱僭越唤他丨丨作君房)
一戰霸(左傳丨丨而丨文之教也韓愈詩雖免十上勞何能丨丨丨李商隠詩如無丨丨丨安有大横庚陳深姑蘇臺晚眺)
(詩當時丨丨丨意氣何矜驕)巨毋霸(漢書王莽傳韓博上言有竒士長丈大十圍来至臣府自謂丨丨丨出于蓬萊東南)
(五城西北昭如海瀕)
增始覇(左傳莊公十五年春復會焉齊丨丨也史記齊太公世家七年諸侯會桓公于甄而桓公于是丨丨焉郝經詩禮賢)
(復仇燕丨丨遂與諸侯並雄駕)求覇(左傳介在蠻夷而長寇讐以是丨丨必不行矣又宋公使邾文公用鄫子于次睢之社子)
(魚曰今一會而虐二國之君又用諸淫昏之鬼將以丨丨不亦難乎史記晉世家鄭倍晉與楚盟晉怒乃發兵楚兵来救與戰楚兵)
(敗於鄢陵晉由此威諸侯欲以令天下丨丨任公叔登姑蘇臺賦以為棲越以丨丨卒見豢吳而受殃)復覇(左傳舉不失軄)
(官不易方爵不踰德師不陵正旅不偪師民無謗言所以丨丨也)成覇(左傳宋華元如晉告急韓獻子為政曰欲求得人必)
(先勤之丨丨安疆自宋始矣國語大夫管仲紀綱齊國禆輔先君而丨丨史記蔡澤傳蔡澤曰大夫種為越王深謀遠計令越丨丨)
(功已彰而信矣淮南子霸王之兵百姓開門而待之淅米而儲之唯恐其不来也此湯武之所以致王而齊桓晉文之所以丨丨也)
(易林佐文丨丨為晉元輔)無覇(左傳鄭伯始朝于楚注中國丨丨故)失覇(左傳彘子曰晉所以霸師武臣力也今失諸侯)
(不可謂力有敵而不從不可謂武由我丨丨不如死)西覇(史記秦紀繆公廣地益國東服彊晉丨丨戎夷)稱覇(史記齊太)
(公世家贊以太公之聖建國本桓公之盛修善政以為諸侯會盟丨丨不亦宜乎又管晏傳贊管仲世所謂賢臣然孔子小之豈以)
(為桓公既賢而不勉之至王乃丨丨哉道德指歸論或廓然昭昭而稱王或遠通參差而丨丨)彊覇(史記張儀傳儀說韓王曰)
(夫羣臣諸侯不料地之寡而聽從人之甘言好辭比周以相飾也皆奮曰聽吾計可以丨丨天下又太史公自序鞅去衛適秦能明)
(其術丨丨孝公後世遵其法漢書鄒陽傳晉文親其讐而丨丨諸侯齊桓用其仇而一匡天下陳子昂諫刑書奈何以堂堂之聖猶)
(務丨丨之威哉)二覇(漢書刑法志齊桓既没晉文接之總帥諸侯迭為盟主丨丨之後寖以陵夷)行覇(漢書刑法志齊)
(桓公任用管仲而國富民安公問行伯用師之道管仲乃作内政而寓軍令焉又梅福傳福上書曰昔秦武王好力任鄙叩關自鬻)
(繆公丨丨繇余歸德越絶書楚伐彊吳尊事周室丨丨瑯琊躬自省約率道諸侯謝靈運撰征賦勾踐丨丨于瑯琊夫差争長于黃)
(川)寬霸(後漢書卓茂等傳贊丨丨臨政亦稱優緩)湛覇(後漢書伏丨侯丨傳贊丨丨奮庸維寧兩邦淮人孺慕徐寇要)
(降)修覇(後漢書陳蕃傳疏曰臣聞齊桓丨丨務為内政春秋於魯小惡必書宜先自整勅後以及人)英覇(蜀志諸葛)
(亮傳亮少有逸羣之才丨丨之器身長八尺容貎甚偉時人異焉)雄覇(晉書凉武昭王傳宋繇曰夫兄英姿挺傑有丨丨之)
(風張王之業不足繼也)匡覇(南史宋武帝紀晉帝策曰其在襄王亦賴丨丨錄異記張儀答鬼谷子書曰儀以不敏名聞不)
(昭入秦丨丨欲翼時君)作覇(隋書高祖紀策曰公受命先皇志在匡弼輯諧内外潛運機衡姦人懾憚謀用丕顯俾贅旒之)
(危為太山之固是公重造皇室丨丨之基也)害覇(唐書魏徵傳昔齊桓公問管仲曰吾欲使酒腐于爵肉腐于爼得無丨丨)
(乎管仲曰此固非其善者然無丨丨也說苑桓公曰何如而丨丨管仲對曰不知賢丨丨知而不用丨丨用而不任丨丨任而不信)
(丨丨信而復使小人参之丨丨)小覇(韓詩外傳秦繆公困於殽疾據五羖大夫蹇叔公孫皮而丨丨)控覇(水經注楚盛周)
(衰丨丨南土)秀覇(刀劍錄光武未貴時在南陽鄂山得一劍文曰丨丨小篆書帝常服之)初覇(文心雕龍魏之丨丨)
(術兼名法傳嘏王粲校練名理)偏覇(南越志秦二世五星會于南斗牛南海尉任囂知其丨丨之氣遂有志焉病且死召真定)
(人趙佗行南海尉事研北雜志自唐更五代江南雖丨丨然文獻獨得唐遺風)世覇(唐勒奏土論我楚丨丨南土自越以至葉)
(垂弘境萬里顔延之陶徵士誄丨丨虚禮州壤推風)致覇(潘岳西征賦豈虛名之可立良丨丨其有以)宗覇(謝朓和隨)
(王詩炎光缺風雅丨丨拯時淪)啟覇(徐陵表宗王丨丨非勞武德之侯清蹕無虞何事長安之邸楊烱從弟去盈墓銘黃鳥飛)
(而白魚躍有周武之興王彤弓一而旅矢千有晉文之丨丨)妖覇(高允徵士頌掃蕩遊氛克剪丨丨)秦覇(庾信進赤)
(雀表南陽雉飛尚論丨丨建章鵠下猶明漢德)豐覇(唐明皇喜雨賦家尚知乎禮節國有望于丨丨)楚覇(魏徵李密墓銘)
(始開丨丨終基漢皇)開覇(獨孤授黃金臺賦屈于一人以釣士則丨丨而圖王侈于一臺以釣國則兼大而稱彊)争覇
(白行簡汧夫人傳連衡多士丨丨羣英劉克莊詩詩裡得朋卿與我酒邊丨丨世無人)宋覇(杜牧罪言隋文非宋武敵也宋)
(不得山東隋得山東故隋為王丨為丨)興覇(李中姑蘇懷古詩闔閭丨丨日繁盛復風流)黜覇(陸龜蒙寒泉子對秦)
(王寒泉子曰客有以約從連横事說大王者為誰惠王曰蘇秦也曰其道如何王耶覇耶曰覇丨其丨以躋王乎曰不然)挾覇
(王回事君賦隨小大以成功兮但丨丨而未純)迭覇(徐積姚黃詩魏家紫共牛家碧丨丨花中聳高格)思覇(岑安卿姑)
(蘇臺詩江花泛泛浮鴟夷會稽丨丨甘卑辭)孔覇(漢書孔光傳丨丨治尚書元帝賜爵關内侯食邑八百戸號褒成君)張
覇(漢書儒林傳世所傳百兩篇者出東萊丨丨)白覇(後漢書班超傳永元三年龜兹姑墨温宿皆降乃以超為都護徐幹)
(為長史拜丨丨為龜兹王遣司馬姚光送之)臧覇(魏志丨丨傳覇亡命東海太祖討呂布募索得覇見而悅之)曹覇
(宣和畫譜丨丨天寶末每詔寫御馬及功臣像杜甫有丹青引贈丨將軍丨又詩鄭公粉繪隨長夜丨丨丹青已白頭顧雲詩杜甫)
(歌詩吟不足可憐丨丨丹青曲蘇軾書韓幹牧馬圖詩衆工䑛筆和朱&KR1459;先生丨丨弟子韓黃庭堅畫馬詩丨丨弟子沙苑丞喜作)
(肥馬人笑之陳深詩王良伯樂骨已朽丨丨丹青亦希有)
不遂覇(左傳叔詹曰楚王其不沒乎為禮卒于無别無别不可謂禮將何以沒諸侯是以知其丨丨丨也)齊桓覇
(史記太史公自序晏子儉矣夷吾則奢丨丨以丨景公以治魏武帝善哉行丨丨之丨賴得仲父)駮而覇(荀子粹而王丨)
(丨丨)秦伯覇(尚書中侯秦穆公出狩天震大雷下有火化為白雀銜丹書集公車曰丨丨丨)伯非伯(道德指歸論丨)
(丨丨而王非王帝非帝而皇非皇有非有而無非無千變萬化不可為計又戴復古詩工夫到深處非王亦非霸)文采覇
(文心雕龍才為盟主學為輔佐主佐合德丨丨必丨才學褊狹雖美少功)秦繆覇(韋孟諷諫詩追思黃髮丨丨以丨)重
耳覇(袁宏三國名臣贊三賢進而小白興五臣顯而丨丨丨)桓王覇(徐陵與陳司空書既雪伯升之怨仍紹丨丨之)
(丨)楊李覇(朱子詩横流詩書澤下及丨丨丨)
不勞而覇(孟子桓公之於管仲學焉而後臣之故丨丨丨丨)同力者覇(淮南子同氣者帝同義者王丨丨丨)
(丨)得雌者覇(搜神記秦文公時陳倉人獵得一獸不知名牽以獻之逢二童子童子曰此名為媦媦亦語曰二童子名)
(陳寶得雄者王丨丨丨丨)
灞(必駕切水名通作霸)
韻藻增昌覇(蜀志諸葛亮傳注曹操五攻丨丨不下四越巢湖不成)灃㶚(班固西都賦睎秦嶺睋北阜挾丨丨)
(據龍首注灃水出鄠南山豐谷㶚水出藍田谷山駱賓王上瑕丘韋明府啟孕蘭畹而生姿丨丨踵高門之慶産銅谿而寫鍔荆藍)
(資象緯之禎)杜覇(班固西都賦南望丨丨北眺五陵名都對郭邑居相承于季子詩梓澤年光往復来丨丨遊人去不㢠廻)
棘覇(潘岳西征賦輕丨丨之兒戲重條侯之倨貴按漢書孝文帝勞軍曰向者霸上棘門軍如兒戲至於亞夫可得犯耶)玄
㶚(潘岳西征賦南有丨丨素滻湯井温谷注㶚滻二水名玄素水色也王勃春思賦黃山半入上林園丨丨斜分曲江水楊烱李)
(懷州墓志銘右丨丨為浩蕩左驪山而起伏薛稷春和聖製春日幸望春宮詩花鏤黃山繡作苑草圖丨丨錦為川杜顔㶚橋賦溶)
(溶丨丨兮經秦川之有餘)清㶚(何遜詩纚舟去濁河揆景辭丨丨韓愈詩懷書出皇都銜淚渡丨丨)控㶚(庾信義谷銘序)
(東出藍田則丨丨乘滻)涇㶚(呂温詩丨丨徒絡繹漆沮虛會同)東㶚(范成大詩亭亭丨丨樹練練綠浦明)
嫁(古訝切家也婦人謂丨曰歸)
韻藻下嫁(詩何彼穠矣序王姬丨丨于諸侯執婦道以成肅雝之德後漢書荀爽傳堯典釐降二女于媯汭嬪于虞言雖)
(帝堯之女丨丨于虞猶勤修婦道張說唐昌公主花燭表天人丨丨王宰送行鄭愔金城公主適西蕃詩丨丨戎庭遠和親漢禮優)
不嫁(戰國策隣人之女設為丨丨行年三十而有七子丨丨則丨丨然嫁過畢矣又趙威后問齊使曰北宮之女嬰兒子無恙)
(耶撤其環瑱至老丨丨以養父母漢書惠帝紀女子年十五以上至三十丨丨五算又蒯通傳通見相國曰婦人有夫死三日而嫁)
(者有幽居守寡不出門者足下既欲求婦何取曰取丨丨者通曰然則臣亦猶是也彼東郭先生梁石君齊之俊士也隠居丨丨未)
(嘗卑節下意以求仕也願足下使人禮之後漢書梁鴻傳鴻同縣孟氏女肥醜而黑擇對丨丨父母問其故女曰欲得賢如梁伯鸞)
(者鴻聞而聘之晉書武帝紀女年十七父母丨丨者使長吏配之郭璞山海經圖讃雖無貞操理合丨丨杜甫詩唤人看騕褭丨丨)
(惜娉婷韓偓詩生恨物情難會處蓮花丨肯丨春風韓琦芍藥詩似矯東君泛愛心枉殺春風丨肯丨范成大詩高唐賦裏人如畫)
(玉色□顔元丨丨張翥詩詞客欲歸嗟老大美人丨丨惜嬋娟楊維禎詩不信柳娘身丨丨真珠長絡守宮紅)五嫁(史記陳平)
(世家平家貧富人張負有女孫丨丨而夫輙死負至平家見門外多有長者車輒謂子仲曰人固有好美如陳平而長貧賤者乎卒)
(與女)娶嫁(後漢書逸民傳向長字子平隠居不仕男女丨丨既畢勅斷家事勿相關於是遂肆志遊五岳名山王羲之報殷浩)
(書自兒丨女丨便懷尚子平之志數與親知言之非一日也按向子平晉書及高士傳俱作尚子平)婚嫁(南史公孫僧遠傳僧)
(遠兄姊未丨丨乃自賣為之成禮名聞郡縣隋書高麗傳有丨丨者取男女相悦即為之男家送猪酒而已無財聘之禮又倭國傳)
(丨丨不取同姓男女相悦者即為婚王維詩豈厭向平丨丨早却嫌陶令去官遲劉長卿詩薜蘿誠可戀丨丨復何如錢起詩丘園)
(自得性丨丨不嬰心劉禹錫詩了却人間丨丨事復歸朝闕作公卿權德輿詩待學向平丨丨畢渚煙溪月共忘機韓愈詩如今便)
(可爾何用畢丨丨張籍詩家貧念丨丨身老戀雲烟温庭筠詩尚平丨丨累無路逐雙旌許渾詩纔應畢丨丨還此息微躬薛能詩)
(終憑二頃謀丨丨謬著千篇斷斧斤杜荀鶴詩田翁真快活丨丨不離村黃庭堅詩頭白眼花行作吏兒丨女丨望還山程俱詩尚)
(平丨丨無餘累摩詰身心即淨居陸游詩村村丨丨花簇擔廟廟禱祠神降語林景熙詩杜曲桑麻歸已晚尚平丨丨畢何時趙孟)
(頫題耕織圖詩冬前與冬後丨丨利此時)易嫁(白居易詩富家女丨丨嫁早輕其夫貧家女難嫁嫁晚孝於姑)難嫁(見上)
無媒嫁(韓詩外傳士不中道相見女丨丨而丨者君子不行也又淮南子因媒而嫁不因媒而成因人而交不因人而親)
不来後嫁(左傳重耳將適齊謂季隗曰待我二十五年丨丨而丨丨)
增来嫁(詩丨丨于周曰嬪于京禮記異姓主名治際會名著而男女有别注異姓謂丨丨者也主于母與婦之名耳)許
嫁(禮記女子丨丨笄而字又女子丨丨纓非有大故不入其門注女子丨丨繫纓有從人之端也儀禮士昏禮女子丨丨笄而醴)
(之稱字晉書五行志元康中梁國女子丨丨已受聘禮尋而其夫戍長安經年不歸女家更以適人女不樂行其父母逼彊不得已)
(而去尋得病亡後其夫還問其女所在其家具說之其夫徑至女墓不勝哀情便發塜開棺女遂活南史江謐傳江夏王義恭女卒)
(年十九未笄禮官議從成人服左丞孫夐奏禮記女子十五而笄鄭康成云應年丨丨者也其未丨丨者則二十而笄曹鄴詩美人)
(如新花丨丨還獨守)已嫁(禮記姑姊妹女子子丨丨而反男子不與同席而坐)初嫁(春秋紀叔姬歸于酅注紀侯去國而)
(死叔姬歸魯紀季自定于齊而後歸之全守節義以終婦道故繫之紀而以丨丨為文賢之也皮日休石榴歌蕭娘丨丨嗜甘酸嚼)
(破水晶千萬粒陳造詩小婦丨丨當少寬令伴阿姑頑過日蘇軾詞小喬丨丨了雄姿英發)必嫁(左傳初魏武子有嬖妾無)
(子武子疾命顆曰丨丨是疾病則曰必以為殉及卒顆嫁之曰疾病則亂吾從其治也)筮嫁(左傳晉獻公丨丨伯姬于秦)
逃嫁(史記秦始皇紀妻為丨丨子不得母咸化廉清)未嫁(史記聶政傳政姊榮曰政所以蒙汚辱自棄于市販之間為老)
(母幸無恙妾丨丨也晉書阮籍傳兵家女有才色丨丨而死籍不識其父兄徑往哭之盡哀而還隋書裴矩傳矩召江都境内寡婦)
(及丨丨女皆集宮監又召將帥及兵等恣其所取並即配之由是驍果等悦咸相謂曰裴公之惠也高適詩妾本邯鄲丨丨時容華)
(倚翠人未知李商隱詩十四藏六親懸知猶丨丨李山甫貧女詩當年丨丨還憂老終日求媒即道狂王安石詩小姑丨丨與蘭支)
(何限流傳樂府詩)遠嫁(漢書張禹傳禹言老臣有四男一女愛女甚于男丨丨為張掖太守蕭咸妻不勝父子私情思與相)
(近上即時徙咸為弘農太守隋書突厥傳平陳之後上以陳叔寶屏風賜大義公主主心恒不平因書屏風為詩叙陳亡自寄其辭)
(曰余本皇家子飄流入虜廷一朝覩成敗懷抱忽縱横古来共如此非獨我申名唯有明君曲偏傷丨丨情虞世南琵琶賦慰丨丨)
(之羈情寬絶域之歸志歐陽修明妃曲漢宮有佳人天子初未識一朝隨漢使丨丨單于國)更嫁(漢書蘇武傳子卿婦年少)
(聞已丨丨矣獨有女弟二人兩女一男今復十餘年存亡不可知)改嫁(後漢書列女傳許升妻者呂氏之女也字榮升少為)
(博徒不理操行榮父積忿疾升乃呼榮欲丨丨之榮歎曰命之所遭義無離貳終不肻歸晉書儒林傳王歡安貧樂道不營産業丐)
(食誦讀其妻患之焚毁其書而求丨丨歡笑而謂之曰卿不聞朱買臣妻耶隋書高祖紀詔九品以上妻五品以上妾夫亡不得丨)
(丨)自嫁(魏志楊阜傳阜上疏曰漢孝文出惠帝美人令得丨丨頃所調送小女遠聞不令宜為後圖)冠嫁(隋書禮儀)
(志雜記云大功之末可以冠子嫁女此謂本服大功子則小功踰月以後于情差輕所以許有丨丨)彊嫁(唐書列女傳王琳妻)
(韋者士族也琳卒時韋年二十五家欲丨丨之韋固拒至不聽音樂處一室或終日不食)善嫁(韓非子昔秦伯嫁其女于晉公)
(子令晉為之飾装從媵七十人晉人愛其妾而賤公女此可謂丨丨妾而未可謂丨丨女也)復嫁(淮南子宋人有嫁女者告)
(其子曰嫁未必成也有如出不可不私藏私藏而富其於以丨丨易其子聽父之計竊而藏之若公知其盗也逐而去之)衒嫁
(易林嫫母丨丨媒不得坐列女傳鍾離春者齊無鹽之女也丨丨不售乃自詣齊宣王乞備後宮)歸嫁(易林十五許室柔順)
(有德霜降丨丨夫以為合)出嫁(釋名姊妹之子曰出丨丨于異姓而生者也)遣嫁(古詩阿母大拊掌不圖子自歸十七)
(丨汝丨謂言無誓違)早嫁(梁武帝河中之水歌人生富貴何所望恨不丨丨東家王梁捉搦歌小時憐母大憐壻何不丨丨論)
(家計)偷嫁(庾信詩定知劉碧玉丨丨汝南王)誤嫁(崔顥詩本期漢代金吾壻丨丨長安游俠兒)西嫁(李白詩漢)
(月還從東海出明妃丨丨無来日)待嫁(韓愈祭十二郎文教吾子與汝子幸其成長吾女與汝女丨其丨如此而已)新
嫁(司馬札詩東鄰女丨丨照鏡弄娥眉楊維楨詩貝宮美人笄十八丨丨南山白石郎)女嫁(張師錫老兒詩丨丨求紅燭男)
(婚乞彩錢)近嫁(楊維楨海鄉竹枝歌生女寧當嫁盤瓠誓莫丨丨東家亭)
由魯嫁(禮記齊穀王姬之喪魯莊公為之大功或曰丨丨丨故為之服姊妹之服)二十嫁(禮記十有五年而笄丨丨)
(而丨周禮媒氏令男三十而娶女丨丨而丨)不重嫁(南史蔣儁妻黃氏傳黃氏夫亡丨丨丨家逼之欲自殺乃止又郭鈺)
(詩丈夫盡為温飽謀婦人何得無重嫁又隋書契丹傳婦人不再嫁以為死人之妻難以同居)十五嫁(韓非子丈夫二十而)
(室婦人丨丨而丨)壯而嫁(白虎通男子三十壯有室女二十丨丨丨)自專嫁(白虎通男不自專娶女不丨丨丨必)
(由父母須媒妁何遠恥防淫佚也)卿未嫁(郡閣雅談羅隠初赴舉過鍾陵見營妓雲英後下第又過復見之雲英曰羅秀)
(才尚未脱白隠以詩嘲之曰鍾陵辭别十餘春重見雲英掌上身我未成名丨丨丨可能俱是不如人)愁難嫁(南部新書)
(崔立言高退隠茅山善謔浪為詩贈營妓敦龐者云不須惆悵丨丨丨待與將書問岳神)及時嫁(禇氏遺書羸女宜丨丨而)
(丨弱男宜待壯而婚)少年嫁(張籍詩人當丨丨丨我當少年别)織女嫁(徐鉉詩今夜銀河萬里秋人言丨丨丨牽)
(牛)莫輕嫁(黃清老詩寄語東家兒紅顔丨丨丨)
赦(始夜切丨宥)
韻藻肆赦(書眚災丨丨後漢書陳寵傳唐堯著典眚災丨丨周公作戒勿誤庶獄石介詩去年經春頻丨丨拜赦人忙走)
(如馬范鎮大報天賦繩鶴馭以飛書絙雞竿而丨丨)拜赦(見上)無赦(書乃其速繇文王作罰刑兹丨丨左傳有不用命則)
(有常刑丨丨又晉懷公命無從亡人期期而不至丨丨注亡人重耳也史記殷紀葛伯不祀湯始伐之曰汝不能敬命予大罰殛之)
(丨有攸丨後漢書吳漢傳漢病篤車駕親臨問所欲言對曰惟願陛下慎丨丨而已管子赦者奔走之委輿也丨丨者痤疽之礦石)
(也淮南子北方之令曰天節已幾刑殺丨丨又鄭子陽剛毅而好罰其於罰也執而丨丨文中子丨丨之國其刑必平)三赦
(周禮秋官司刺掌丨丨之法以贊司寇一赦曰幼弱再赦曰老旄丨丨曰惷愚漢書刑法志成帝定令年未滿七歲賊鬭殺人及犯)
(殊死者得減死合於丨丨幼弱老眊之人後漢書寇榮傳榮陷罪上書曰臣遇罰以来丨丨再贖無驗之罪足以蠲除)寬赦
(史記淮南王傳驕蹇數不奉法上以親故常丨丨之韓愈詩投荒誠職分領邑宰丨丨)貰赦(漢書文三王傳數蒙聖恩得見)
(丨丨)再赦(唐書刑法志太宗嘗謂羣臣曰吾聞語曰一歲丨丨好人喑啞吾有天下未嘗數赦者不欲誘民于幸免也)五
赦(新書惟稽丨丨以綏民中一曰原心二曰明德三曰勸功四曰褒化五曰權計)放赦(通典唐令赦日武庫令設金雞及鼓)
(于宮城門外集囚徒于闕前撾鼔千聲訖宣制丨其丨李白詩我愁遠謫夜郎去何日金雞丨丨回)
刑疑赦(書五丨之丨有丨五罰之疑有赦又墨辟疑赦其罰百鍰)封府赦(史記越世家王使使者丨三錢之丨楚貴)
(人告陶朱公長男曰王且丨曰何以也每王且赦常封三錢之府昨暮王使使封之注虞夏商周金幣三等或赤或白或黃錢幣至)
(重慮人逆知有赦盜竊之所以封錢府)占當赦(後漢書黨錮傳序河内張成善說風角推丨丨丨遂教子殺人李膺為河)
(南尹案殺之)金雞赦(北齊書河間王孝琬傳初魏世謠言河南種榖河北生白楊樹頭金雞鳴祖珽譖之曰河南河北河)
(間也金雞鳴孝琬將建丨丨而大丨帝頗惑之又武成大赦于殿門外建丨丨不詳其義問于司馬膺之對曰海中日占云天雞星)
(動當有丨帝王以為候)準状赦(唐書桑道茂傳李晟為金吾大將軍道茂齎一縑見晟出懷中書自署姓名署其左曰為)
(賊所逼固請晟判晟曰欲我何語道茂曰第言丨丨丨之又以縑易晟衫請題衿膺曰他日為信再拜去道茂果汙朱泚偽官晟收)
(長安將就刑出晟衫及書以示晟為奏原其死)鵲噪赦(朝野僉載貞觀中黎景逸居空青山鵲巢于庭以食與之甚馴後景)
(逸被誣下獄一日有丨向景逸喜丨久之丨果下官詰其由曰遥見玄衣素襟人說三日赦必至乃鵲傳之也)
增弗赦(左傳我先王熊摯有疾鬼神丨丨而自竄于䕫)不赦(戰國策昔者秦攻齊令有敢去柳下季壟五十步而樵採)
(者死丨丨南史扶桑國傳其國法有南北獄犯輕罪者入南獄重罪者入北獄有赦則放南獄丨丨北獄淮南子仲冬之月山林藪)
(澤有能取疏食田獵禽獸者野虞教導之其有相侵奪罪之丨丨)大赦(史記天官書風從西北来必以庚辛一秋中五至丨)
(丨三至小赦漢書宣帝紀地節二年鳳凰集魯郡羣鳥從之丨丨天下又匡衡傳比年丨丨使百姓得改行自新天下幸甚晉書苻)
(堅載記堅親為赦文有一大蠅入自牖間鳴聲甚大集於筆端驅而復来俄而長安街巷市里人相告曰官今丨丨有司以聞堅勅)
(外窮推之咸言有一小人衣黑衣大呼曰官今丨丨須臾不見堅曰其向蒼蠅乎星經貫索九星一星為門門欲開開即有赦七星)
(見小赦六星五星丨丨翼奉風角書春甲寅日風高去地三四尺鳴條從甲上来有丨丨冬至後丁巳日有風從巳上来當丨丨酉)
(陽雜爼僧一行常有德於王姥王姥兒殺人繫獄求救于一行一行語二奴曰某坊廢園至昏當有七物入来可盡掩之酉後果有)
(羣豕至二奴悉𫉬之一行令置瓮中明日明皇召一行問曰太史奏昨夜北斗不見是何祥也一行曰其惟丨丨天下乎明皇從之)
(崔寔丨丨賦序惟漢之十一年四月丨丨滌惡棄穢與海内為始亹亹乎思隆平之道也寔就而賦焉蘇舜欽詩明朝黃紙出丨丨)
(徧中外)小赦(見上)下赦(史記南越傳越以兵擊韓千秋等滅之使人函封漢使者節置塞上謝罪天子乃丨丨令樓船)
(十萬師討之)裁赦(漢書翼奉傳臣奉愚戇狂惑唯陛下丨丨)免赦(後漢書龐參傳惟明詔推前世之舉觀魏尚之功丨)
(丨參刑)誅赦(晉書劉頌傳故君子得全美以善事不善者必夷戮以警衆此為政丨丨之凖式也)作赦(晉書郭璞傳璞)
(上疏曰臣去春啟事以囹圄充斥陰陽不和推之卦理宜因郊祀丨丨以蕩滌瑕穢)値赦(宋書孔靖傳制唯有打母遇赦猶梟)
(首無罵母致死丨丨之科)曲赦(南史梁高祖紀大同四年詔南兖等十二州既經饑饉丨丨逋租宿責勿收隋書高祖紀廢梁)
(國丨丨江陵以梁主蕭琮為柱國封莒國公)原赦(魏書刑法志若祖父母父母年七十已上無成人子孫旁無朞親者具状)
(上請流者鞭笞留養其親終則從流不在丨丨之例)經赦(魏書辛雄傳赦前斷事或引律乖錯使除復失衷雖案成丨丨宜追)
(從律)擅赦(隋書權武傳武晚生一子與親客宴集酒酣遂丨丨所部内獄囚)馳赦(隋書宇文愷傳高祖踐阼誅宇文氏)
(愷幼亦在殺中以其與周本别兄忻冇功於國使人丨丨之)郊赦(宋史趙普傳祖吉守郡為姦利事覺下獄案劾爰書未具)
(丨丨將近太宗疾其貪墨遣中使諭旨執政曰丨丨可特勿貸祖吉)天赦(宋史富弼傳母韓有娠夢旌旗鶴雁降其庭云有丨)
(丨已而生弼李益詩靈鷄鼔舞承丨丨高翔百尺垂朱幡)四赦(汲冡周書伐有四時三與搏有三哀丨丨)望赦(淮南子或)
(知其且赦也而多殺人或知其且赦也而多活人其丨丨同所利害異)惜赦(華陽國志時有言丞相諸葛亮丨丨者亮曰為)
(政以大德不以小惠)宣赦(南渡典儀諸州進奏院各有逓鋪腰鈴黃旗者數人俟丨丨訖即先發太平州萬州夀春府取太平)
(萬夀之語王建詩樓前立仗看丨丨萬歲聲長再拜齊)恩赦(韓愈詩前日遇丨丨私心喜還憂)洪赦(李正封詩丨丨)
(方下䆒武飈亦旁魄)
若遇赦(史記游俠傳郭觧少時陰賊剽攻不休及鑄錢掘冡不可勝數適有天幸窘急常得脫丨丨丨)小過赦(漢書)
(張敞傳甫刑之罰丨丨丨薄罪贖有金𨕖之品所從来久矣)經宿赦(南史倭國傳犯死罪則置猛獸食之有枉則獸避而)
(不食丨丨則丨之)天中赦(沈佺期詩書報丨丨丨人從海上聞)勝如赦(石介詩五月麥熟人民飽一麥丨丨四度)
(丨)烏知赦(蘇軾詩庭柏隂陰晝掩門丨丨有丨閙黃昏)斧斤赦(黃庭堅詩老松魁梧數百年丨丨所丨今參天)
金鳳銜赦(東京夢華錄車駕登宣德樓樓上以紅綿索通門下一綵樓上有丨丨丨丨而下至綵樓上而通事舍人得赦)
(宣讀)
借(子夜切假丨或作藉又陌韻)
韻藻假借(史記文帝紀羣臣如袁盎等稱說雖切常丨丨用之後漢書鄧后紀詔告司隸校尉河南尹南陽太守曰每覽)
(前代外戚賓客丨丨威權輕薄&KR2237;詷咎在執法怠懈不輒行其罰故也蜀志魏延傳延性矜高當時皆避下之惟楊儀不丨丨延以)
(為至忿有如水火晉書胡威傳威嘗諫時政之寬帝曰尚書郎以下吾無所丨丨威曰臣之所陳豈在丞郎令史正謂如臣等輩始)
(可以肅化明法耳南史袁峻傳峻篤志好學家貧無書每從人丨丨必皆抄寫自課日五十紙又崔慰祖傳慰祖好學聚書至萬卷)
(鄰里年少好學者来從丨丨日數十袠慰祖親自取與未嘗為辭魏書宋世景傳為滎陽太守鄭氏豪横號為難治濟州刺史鄭尚)
(弟遠慶先為苑陵令多所受納百姓患之世景下車召而謂之曰與卿親宜丨丨吾未至之前一不相問今日之後終不相捨莊子)
(生者丨丨也假之而生說文序六書一曰指事二曰象形三曰諧聲四曰會意五曰轉注六曰丨丨顔氏家訓臧逢世欲讀班固漢)
(書苦丨丨不久乃就姊夫劉緩乞客刺書翰紙末手寫一本韓琦芍藥詩天上人間少其比不似餘芳資丨丨孔平仲子明碁敗輸)
(墨詩物情矜俊捷天幸蒙丨丨)請借(史記畱侯世家臣丨丨前箸為大王籌之注求借所食之箸用指畫也)通借(蜀志)
(許慈傳慈與胡潛並為博士更相克伐謗讟忿争形于聲色書籍有無不相丨丨)如借(家語在貧如客使臣丨丨不遷怒不)
(深怨不錄舊罪是冉雍之行也說苑帝藉千畝者使民丨丨故謂之藉)不借(揚雄輶軒絶代語徐兖間謂之扉自關而西謂)
(之屨中有木者謂之履舄絲作者曰丨丨中華古今注丨丨草屨也以其輕賤易得故人人自有丨假丨也漢文帝履丨丨以視朝)
(是也致虛雜爼昔有仙人鳳子者隠于農夫之中一日鄰人来借草履鳳子曰他人草履可借吾之草履乃丨丨者也其人怒罵之)
(鳳子即以草履擲與化為鶴飛去故後世名草履為丨丨陸游詩遊山雙丨丨取水一軍持楊萬里足痛塊坐詩丨丨雙高挂母追)
(一任欹戴昺詩一笻雙丨丨役役又東還李俊民苴履詩雪花紛披盖地白東家丨丨借不得又薛逢上韋學士啟九仞將成而一)
(簣莫前三年欲飛而長風丨丨)
遮道借(後漢書寇恂傳恂從車駕擊隗囂至潁川百姓丨丨曰願從陛下復丨寇君一年)不敢借(晉書阮裕傳裕)
(曾有好車借無不給有人葬母意欲借而不敢言後裕聞之乃嘆曰吾有車而使人丨丨丨何以車為遂命焚之)布帆借
(晉書文苑傳顧愷之為殷仲堪參軍深被眷注仲堪在荆州愷之嘗因假還仲堪特以丨丨丨之)
增邑借(後漢書東夷韓國傳請小别邑各有渠帥大者名臣智次有儉側次有樊秖次有殺奚次有丨丨注皆官名)見
借(晉書劉毅傳東府聚摴蒱大擲一判應至數百萬餘人並黑犢以還惟劉裕及毅在後毅次擲得雉大喜裕惡之因挼五木久)
(之曰老兄試為卿答既而四子俱黑其一子轉躍未定裕厲聲喝之即成盧焉毅意殊不快曰亦知公不能以此丨丨)貸借
(南史王藻傳竊聞諸主聚集惟論夫族更相扇誘不可丨丨韓愈詩謂言安堵後丨丨更何患)祈借(南史劉峻傳峻苦所見不)
(博聞有異書必往丨丨)換借(南史曹武傳武雖武士頗有知人鑒梁武在襄陽每密送錢物并好馬帝在戎多乏就武丨丨)
(未嘗不得)彊借(南史王洪軌傳青州資魚鹽之貨或丨丨百姓麥地以種紅花多與部交以祈利益洪軌至一皆斷之朱子答)
(楊廷秀問訊離騷詩不甘丨丨三峯面且為靈均作杜蘅)競借(魏書源子恭傳但所給之夫本自寡少諸處丨丨動即千計雖)
(有繕作之名終無就功之實)歲借(文心雕龍籍者借也丨丨民力條之于版春秋司籍即其事也)天借(李白詩丨丨一)
(明月飛来碧雲端陳造詩幾日隂寒風用壯今朝霽景丨所丨)許借(杜甫詩東家蹇驢丨丨我泥滑不敢騎朝天)相借
(韓愈詩雷威固已加颶𫝑仍丨丨夏方慶風過簫賦歴虚無而輕飈自遠拂松竹而幽韻丨丨陳羽明水賦審靈變之無方實太陰)
(之丨丨元稹茅舍詩啟閉既及期公私亦丨丨沈遼詩夙昔感騷憤幽興遥丨丨)巧借(韓愈雪詩丨丨奢豪便專繩困約灾)
一借(張友正律移寒谷賦儻丨丨于吹嘘願均榮于動植)暫借(白居易詩故来不是求他事丨丨南亭一望山曹鄴詩丨)
(丨莊生釣還滯鄂君行蘇軾詩丨丨好詩消永夜每逢佳處即參禪)風借(錢珝詩丨丨帆方疾風回棹却遲范傳正風過簫賦)
(彼簫之韻惟丨所丨范成大詩春丨若丨筋骸便先渡南村學灌畦)吹借(張玄晏上崔侍郎啟密㢠廻丨丨之隆私顯示挈維之)
(重德)乞借(曹唐病馬詩欲將鬃鬛重裁剪丨丨新城利鉸刀陸游詩綠章夜奏通明殿丨丨春隂護海棠)資借(黃庭堅詩)
(鄰邑陳太丘威德可丨丨)官借(徐積詩有宅是丨丨無田可扶犁)屢借(劉子翬詩竒觀天所吝老眼得丨丨)難借
(郭鈺詩潁川太守終丨丨細柳將軍始是眞)
虚辭借(漢書鄒陽傳慈仁殷勤誠嘉于心此不可以丨丨丨也)錢可借(搜神記昔有周犨者家貧夫婦夜田天帝)
(見而矜之問司命曰此可富乎司命曰命當貧有張子丨丨丨薩都剌詩小官便欲賦歸来何處買山丨丨丨)全樹借(芝田)
(錄李義甫八歲舉神童進烏詩曰上林如許樹不借一枝栖太宗曰朕將以丨丨丨汝)不及借(段成式廬陵官下記李鄘)
(夜止晉祠宇下夜半有人叩門云介休王暫借霹靂車良久有人應曰大王傳語霹靂車正忙丨丨丨)一年借(宋之問為)
(皇甫懷州讓官表雖勉三載之勤何補丨丨之丨)寒食借(沈佺期詩行樂光輝丨丨丨太平歌舞晚春饒)餘光借
(紇干俞海日初出賦嘗傾藿而久俟冀丨丨之一丨)河南借(閭均為益州父老請留史司馬表理有所資潁川重覩乎黃覇)
(惜其不可丨丨一丨於寇恂)飛星借(閻伯璵射宮試貢士賦弦開而滿月初生箭發而丨丨共丨)靈符借(徐鉉)
(步虚詞丨丨終願丨轉共世情疎)同事借(林逋詩馬從丨丨丨妻怕罷官貧)不少借(蘇軾詩何為譏評丨丨丨)
(生意凌挫難為繁又長江滚滚空自留白髮紛紛寧少借)誰能借(蘇軾詩遶城駿馬丨丨丨到處名園意盡便又清詩獨吟)
(還自和白酒已盡丨丨丨)不待借(陳與義詩平分齋中閒風月丨丨丨)随處借(趙師秀詩道房丨丨丨詩板逐時開)
藥爐借(趙師秀詩詩卷帶呈看疏客丨丨留丨共僧房)雨師借(劉迎河房行河神憑陵丨丨丨晚未及晴昏復下)
杯盤借(戴復古詩鄰家有酒沽丨丨亦可丨)
藉(慈夜切以蘭茅丨地又陌韻)
韻藻繅藉(周禮秋官大行人上公之禮執桓圭九寸丨丨九寸注公執桓圭其長九寸以織組而成藻飾用以藉其長元)
(稹鎮圭賦俾經制之不亂若丨丨之相維陳傅良賦圭璧襲丨丨山龍飾衣裳)醖藉(漢書薛廣德傳廣德為人温雅有丨丨及)
(為三公直言諫爭注丨如醖釀也丨有所薦藉也又孔光傳贊孔光等咸以儒宗居宰相位服儒衣冠傳先王語其丨丨可也後漢)
(書桓榮傳榮被服儒衣温恭有丨丨辨明經義每以禮譲相厭不以辭長勝人南史魚復侯子響傳子響為都督荆州刺史直閣將)
(軍董蠻粗有氣力子響要與同行上聞曰人名蠻復何容得丨丨乃改名為仲舒舊唐書權德輿傳德輿風流丨丨為縉紳羽儀梁)
(簡文帝筝賦或徘徊而丨丨或慷慨而逢迎沈約詩丨丨含風雅杜甫詩丨丨為郎久魁梧秉哲尊又丨丨異時輩檢身非苟求陸)
(游詩瀠洄水抱中和氣平遠山如丨丨人)枕藉(漢書酷吏傳尹賞守長安令修治獄穿地方深各數丈以大石覆其口為虎穴)
(雜舉輕薄少年惡子無市籍商販者盡内虎穴中百人為輩覆以大石數日一發視皆相丨丨死嵇康卜疑擊鐘鼎食丨丨芬芳杜)
(甫詩前後百卷文丨丨皆禁臠白居易詩芳草供丨丨亂鶯助喧譁趙抃詩經史日丨丨一室不為隘蘇軾前赤壁賦相與丨丨乎)
(舟中不知東方之既白)慰藉(後漢書隗囂傳建武三年囂上書詣闕光武素聞其風聲報以殊禮言稱字用敵國之儀所以)
(丨丨之良厚黃庭堅詩富貴不相忘寄聲相丨丨張雨詩案牘勞人煩丨丨風塵為客話經行陳高詩客裏謾將詩丨丨遣杯不用)
(酒盈樽)憑藉(晉書庾亮傳論外戚之家連耀椒掖舅氏之族同氣蘭閨靡不丨丨寵私階緣險謁宋書恩倖傳論舉世才人)
(升降益寡徒以丨丨世資用相凌駕唐書魏譽傳河東節度使李業殺降虜邊部震擾業内恃丨丨人無敢言者譽奏徙滑州陸雲)
(與張光禄書丨丨之懷疑心如結陸龜蒙告白蛇文駢翳通顛為暇日丨丨之所則不當與人爭也韓琦戒子書余以孤忠自信未)
(嘗有因緣丨丨而每遭人主為知己)狐藉(宋書恩倖傳序鼠憑社貴丨丨虎威)因藉(宋書庾悅傳設官分職軍國殊用牧)
(民以息務為大武略以濟事為先今兼而領之盖出於權事丨丨遂為常則唐書濮王泰傳泰好士善屬文奏撰括地志有文學者)
(多與而貴游子弟更相丨丨門若市然)承藉(隋書長孫晟傳雍閭又表請婚僉議將許之晟奏曰臣觀雍閭反覆無信特共)
(玷厥有隙所以依倚國家今若得尚公主丨丨威靈玷厥染干必又受其徵發強而更反後恐難圖世說山遐去東陽王長史就簡)
(文索東陽云丨丨猛政故可以和静致治劇談錄洛中有豪貴子弟丨丨勲蔭物用優足恣陳錦衣玉食不以充詘為戒)蹂藉
(隋書何妥傳張山居未知星位前已丨丨太常曹魏祖不識北辰今復轔轢太史)躪藉(唐書高宗皇后武氏傳太后自見諸)
(武王非天下意恐百歲後為唐宗室丨丨即引諸武及相王太平公主誓明堂告天地為鐡劵使藏史館袁桷花下小飲詩轔轢青)
(紫場丨丨錦繡堆)蹈藉(司馬相如上林賦觀士大夫之勤均獵者之所得𫉬徒車之所轥轢步騎之所蹂若人臣之所丨丨)
(注若蹈足貌陸龜蒙馬當山銘丨丨必死鈎𠢐必傷)
增呴藉(戰國策若恣睢奮擊丨丨叱咄則徒隸之人至矣)權藉(戰國策夫丨丨者萬物之率也而時𫝑者百事之長)
(也故無丨丨倍時𫝑而能事成者寡矣)為藉(史記封禪書江淮之間一茅三脊所以丨丨也)駘藉(後漢書馮衍傳江湖)
(之上海岱之濱風騰波涌更相丨丨)蔭藉(南史劉式之傳丨丨高華人品冗末)資藉(南史到撝傳撝丨丨豪富厚自奉養)
(供一身一月十萬)仰藉(南史武陵昭王傳武帝幸豫章王嶷東田宴諸王獨不召昭王嶷曰風景殊美今日甚憶武陵上乃)
(呼使射屢發命中顧四坐曰手何如上神色甚怪嶷曰阿五常日不爾今可謂丨丨天威帝意乃釋又徐勉傳勉戒其子崧曰每念)
(叨竊若斯豈由才致丨丨先門風範及以福慶故臻此爾)來藉(莊子猨狙之便執&KR1581;之狗丨丨)糈藉(淮南子病者寝席醫)
(之用針石巫之用丨丨所救均也)薦藉(釋名薦所以自丨丨也)手藉(飛燕外傳帝令舍人呂延福以百寳鳳毛步輦)
(迎合德合德謝曰非貴人姊召不敢行福還奏嬺為帝取后五采組文丨丨為符以召之)蘭藉(楚辭蕙肴蒸兮丨丨奠桂心兮)
(椒漿)俯藉(潘岳登虎牢山賦仰蔭嘉木丨丨芳卉)跆藉(夏侯湛東方朔畫圖贊序籠罩靡前丨丨貴𫝑)芬藉(顔延)
(之曲水詩序肴欶丨丨觴醳泛浮)永藉(王&KR0708;頭陀寺碑金姿寳相丨丨閑安)威藉(羅立言風偃草賦草之偃風丨之所)
(丨)藻藉(杜甫朝獻太清宮賦翠蕤俄的丨丨舒就)饑藉(杜甫詩丨丨家家米愁徵處處杯)肯藉(杜甫詩丨丨荒)
(庭春草色先判一飲醉如泥)實藉(杜甫徒步歸行明公壯年值時危經濟丨丨英雄姿)各藉(杜甫詩善知應觸𩔖丨丨)
(穎脫手)有藉(白居易詩神仙須丨丨富貴亦在天)酣藉(陸龜蒙詩上誦周孔書沉湎至丨丨)顧藉(韓琦芍藥詩接)
(頭著處騁新妍輕去夲根無丨丨僧惠洪謁狄梁公廟詩如公廷諍時一快那丨丨)穏藉(元好問詩香緜丨丨僧溪草蜀錦驚)
(看佛鉢花)扶藉(郝經詩文字糠粃餘丨丨不絶聖)
不過藉(左傳榖出丨丨丨以豐財也注周法民耕百畝公田十畝借民力而治之稅不過此)柔草藉(夏侯湛賦拾丨)
(丨以自丨採懦毛以為蓐又歐陽修詩落英不見空繞樹細草初長猶可藉)物之藉(顔延之陶徵士誄序無足而至者丨)
(丨丨也隨踵而立者人之薄也)生足藉(韓愈詩秪緣恩未報豈謂丨丨丨)榻上藉(蘇舜欽獵狐詩皮為丨丨丨肉)
(作盤中膾)軟可藉(歐陽修詩嵓蓀綠縟丨丨丨野卉青紅春自華)
炙(之夜切丨肉周書曰黃帝始燔肉為丨又陌韻)
韻藻燔炙(詩旨酒欣欣丨丨芬芬禮記薦其丨丨皮日休詩丨丨既芬芬威儀乃毣毣)嘬炙(禮記濡肉齒决乾肉)
(不齒决毋丨丨注併食曰丨火灼曰丨)膾炙(禮記丨丨處外醯醬處内孟子丨丨與羊棗孰美曰丨丨哉戴復古詩吟侶適)
(相過新詩堪丨丨陸龜蒙詩纖洪動絲竹水陸供丨丨林嵩周朴詩集序一篇一詠丨丨人口)牛炙(禮記膳膷臐膮醢丨丨醢)
(牛胾醢牛膾羊炙羊胾醢豕炙醢豕胾芥醬魚膾雉&KR0693;鶉鷃儀禮公食大夫禮膷以東臐膮丨丨唐書杜甫傳甫客耒陽游岳祠大)
(水遽至涉旬不得食縣令具舟迎之乃得還令饋丨丨白酒大醉一夕卒又楊億别墅詩武子丨探丨梁家兔刻毛)羊炙(見上)
(蘇軾詩平生嗜丨丨識味肻輕飽)豕炙(見上)耆炙(孟子然則丨丨亦在外與一作嗜朱子詩勤書劇嗜炙見惡逾探湯)
酒炙(漢書韓延夀傳公卿皆以延夀狡猾不道天子惡之竟坐棄市吏民數千人送至渭城老小扶持車轂爭奏丨丨南史隂)
(鏗傳鏗嘗與賓友晏飲見行觴者因回丨丨以授之衆坐皆笑鏗曰吾儕終日酣酒而執爵者不知其味非人情也及鏗為賊禽或)
(救之𫉬免鏗問之乃前所行觴者雲仙雜記白氏履道里宅有池水可泛舟樂天每命賓客繞船以百十油囊懸丨丨沉水中隨船)
(而行一物盡則左右又進之藏盤筵于水底也林下清錄王元寳每冬月大雪令僕夫自夲家坊巷口掃雪為徑路躬立于坊巷前)
(迎揖賓客就本家具丨丨宴樂之為煖寒之會韓愈詩弓箭圍狐兔絲竹羅丨丨)割炙(晉書顧榮傳榮與同僚宴飲見執炙)
(者貌狀不凡有欲炙之色榮丨丨啗之及趙王倫敗榮被執將誅而執炙者為督率遂救之得免揚雄觧嘲司馬長卿竊貲于卓氏)
(東方朔丨丨於細君)欲炙(見上李咸用長歌行要衣湏破束丨丨湏觧牛)殘炙(南史庾悅傳劉毅嘗與鄉曲士大夫往東)
(堂共射時悅要府州僚佐出東堂厨饌甚盛不以及毅毅相問曰今年未食子鵝豈能以丨丨見惠悅不荅)行炙(南史王琨)
(傳尚書僕射顔師伯豪貴下省設女樂琨時為度支尚書要琨同聽傳酒丨丨皆悉内妓琨以男女無親授每令置床上回面避之)
(然後取三輔黃圖始皇營朝宮于渭南上林苑庭中可受十萬人車行酒騎丨丨千人唱萬人和張鷟耳目記隋末深州諸葛昂性)
(豪俠渤海高瓚聞而造之昂屈瓉客數百人大設車行酒馬丨丨挫碓斬膾磑轢蒜韲唱夜乂歌師子舞)鵝炙(南史劉璡傳璡)
(為武陵王參軍王與僚佐飲自割丨丨璡曰應刃落爼是膳夫之事殿下親執鸞刀下官未敢安席又江淹傳桂陽之役詔檄久未)
(就齊高帝引淹入中書省先賜酒食淹素能飲啖食丨丨垂盡進酒數升訖文詔亦辦又庾悅傳論昔華元敗則以羊羹而取禍觀)
(夫庾悅亦丨丨以速尢乾餱以愆斯相𩔖矣北史崔贍傳在御史臺垣宅中送食備盡珍羞别室獨飱有一河東人士姓裴亦為御)
(史伺贍食便往造焉贍不與交言又不命匕筯裴坐視贍食罷而退明日自擕匕筯恣情飲啖贍謂曰我初不唤君食亦不共君語)
(遂能不拘小節昔劉毅在京口冐請丨丨豈亦異是君定名士于是每與之同食韓翃詩下筯已憐丨丨美開籠不奈鴨媒嬌陸龜)
(蒙詩何湏乞丨丨豈在斟羊羹)求炙(莊子瞿鵲子問長梧子曰聖人不從事于務而游于塵垢之外吾子以為奚若長梧子曰)
(汝亦太早計見卵而求時夜見彈而丨鶚丨吾嘗妄言之汝妄聽之李嶠彈詩避丸深可誚丨丨遂難忘)冷炙(顔氏家訓人不)
(可見役勲貴處之下座取殘杯丨丨之辱戴安道猶邅之况爾曹乎杜甫詩殘杯與丨丨到處潜悲辛黃公度詩殘杯丨丨何曾夢)
(亂絮飛花積漸多)雞炙(秦觀田居詩陶盤奉旨蓄竹筯羞丨丨)
黃雀炙(晉書王祥傳祥性至孝繼母朱氏不慈祥愈恭謹母思丨丨丨有黃雀數十飛入其幕鄉里驚歎以為孝感所致)
牛心炙(晉書王羲之傳羲之幼訥于言人未之竒年十三謁周顗顗察而異之時重丨丨丨坐客未噉顗先割㗖羲之于是)
(始知名陳與義詩要湏酒屢廢不用丨丨丨唐庚詩他時名譽丨丨丨晚歲空窮犢鼻褌)貛貛炙(呂氏春秋肉之美者猩猩)
(之脣丨丨之丨又酉陽雜爼猩脣貛炙)
增食炙(左傳召𫉬駕乘車行爵丨丨奉衛侯轍來奔注召𫉬衛大夫南史張融傳豫章王大會賓僚融丨丨始行畢行炙人)
(便去融欲求鹽蒜口終不言方搖食指半日乃息易林踰河求橘并得大栗烹羊丨丨飯酒歌笑)魚炙(國語祭典有之曰國)
(君有牛烹大夫有羊饋士有豚犬之奠庶人有丨丨之薦史記刺客傳吳公子光伏甲士于窟室中而具酒請王僚酒既酣光佯為)
(足疾入窟室中使專諸置匕首丨丨之腹中而進之晁補之詩功名與道義㷱掌偕丨丨)二炙(西京雜記高祖為泗上亭長送)
(徒驪山將與故人訣去徒卒贈高祖酒二壺鹿肚牛肝各一高祖與樂從者飲酒食肉而去後即帝位常具此丨丨并酒二壺)脯
炙(釋名丨丨以餳蜜豉汁淹之脯脯然也)釡炙(釋名丨丨于釡汁中和熟之也)貊炙(釋名丨丨全體炙之各自以刀)
(割出于胡貊之為也)將炙(李白詩丨丨啖朱亥持觴勸侯嬴杜甫詩烏帽拂塵青騾粟紫衣丨丨緋衣走)臠炙(韓愈元和)
(聖德詩萬牛丨丨萬甕行酒許有壬黃羊詩觧絛文豹徤丨丨宰夫忙周伯琦詐馬行大宴三日酣羣淙萬羊丨丨萬甕醲)鴞
炙(孔平仲詩彎弓既有𫉬豈不願丨丨)芼炙(張耒秋蔬詩人言佛見為下筯丨丨烹羹更滋&KR0632;注俗言八月韭佛開口)肴
炙(周伯琦詩雕豆羞丨丨金巵奉酪酮)
秦人炙(孟子耆丨丨之丨無以異於耆吾炙黃庭堅詩相期黃公壚不異丨丨丨)駞峰炙(酉陽雜爼將軍曲良翰能)
(為驢騣丨丨丨甚美)靈消炙(杜陽雜編丨丨丨一羊之肉取之四兩雖經暑毒終不見敗)天臠炙(嶺表錄異記瓦)
(屋子殼中有肉紫色而滿腹廣人尤重之多燒以薦酒俗呼為丨丨丨)蛤蜊炙(雲仙雜記吐突承璀嗜丨丨丨以鐡絲床)
(數澆鹿角漿然後食)蝤蛑炙(雲仙雜記鹿宜孫食丨丨丨于夀陽㼝中頓進數噐)無心炙(清異錄段成式馳獵饑甚)
(叩村家主人老姥出彘臛五味不具成式食之有逾上鼎日老姥初不加意而殊美如此常令庖人具此品因呼丨丨丨)逍遥
炙(清異錄睿宗聞金仙玉真公主飲素日令以九龍食轝装丨丨丨賜之)薄耆炙(枚乘七發丨丨之丨鮮鯉之膾注丨)
(切獸丨之肉而以為丨也耆今人謂之耆頭)黃犬炙(張飬浩長安孝子賈海詩紿云丨丨丨雅于補衮宜)野鴨炙
(楊維楨詩銀絲蓴薦丨丨丨金粟瓜取西楊莊)
蔗(之夜切甘丨)
韻藻射蔗(南史宜都王鏗傳鏗善丨常以堋的太闊乃取甘丨插地百步射之十發十中)噉蔗(南史庾沙彌傳母劉)
(氏好丨甘丨沙彌遂不食焉韓愈詩初味猶啖蔗遂通斯建瓴按啖同噉蘇軾詩老景清閑如丨丨唐庚詩丨丨入佳境冬来幽興)
(長)求蔗(南史張暢傳魏太武南征隊至蒯應見執太武遣送應至小市門致意丨甘丨及酒孝武送酒二噐甘蔗百挺)蕉
蔗(南史扶南國傳國内百姓以丨丨禽鳥為禮)藷蔗(張衡南都賦丨丨薑䪤菥蓂芋瓜)
扶南蔗(世說丨丨丨一丈三節見日即消見風即折南方草木狀泰康六年丨丨國貢諸丨李頎詩丨丨甘丨甜如蜜雜以)
(荔枝龍州橘)崑崙蔗(本草蔗有三種赤丨丨丨白竹蔗亦曰蠟蔗小而燥者荻蔗)倒餐蔗(戴復古詩無因暗投)
(璧有味丨丨丨又丨丨甘丨入佳境晝着錦衣歸故鄉)
增食蔗(晉書顧愷之傳每丨甘丨恒自尾至夲或怪之云漸入佳境南唐書盧絳病痁夢白衣婦人謂曰子之疾丨丨即愈)
(詰朝求蔗食之疾果差宋高宗翰墨志余每得右軍或數行或數字手之不置初若丨丨喉間少甘則已末則如食橄㰖真味久愈)
(在也陳與義詩平生功名手嗜静如丨丨孫覿詩無窮真炙輠有味乃丨丨)甘蔗(南史范雲傳永明十年使魏魏使李彪宣)
(命至雲所甚見稱美彪為設丨丨黃甘粽随盡絶益彪笑謂曰范散騎小復儉之一盡不可復得隋書赤土國傳以丨丨作酒雜以)
(紫瓜根酒色黃赤味亦香美神異經南方有丨丨之林其高百丈圍三尺八寸促節多汁甜如蜜咋嚙其汁令人潤澤異物志交趾)
(所産丨丨特醇好夲末無厚薄其味至均左思蜀都賦丨丨辛薑陽蓲隂敷杜甫詩清江空舊魚春雨餘丨丨元稹詩丨丨銷殘醉)
(醍醐醒早眠韓翃詩加餐共愛鱸魚肥醒酒仍憐丨丨熱黃庭堅詩今將荷鋤歸區芋畦丨丨洪希文詩春餘丨丨榨為漿色弄鵝)
(兒淺淺黃海空智藏經譬如丨丨既被壓已滓無漫味)都蔗(通雅甘蔗亦曰藷蔗曰丨丨曰諸蔗劉向杖銘丨丨雖甘猶不)
(可杖佞人悅已猶不可相曹植有丨丨詩張協有丨丨賦)諸蔗(見上南方草木狀丨丨交趾所生者圍數寸長丈餘笮取其汁)
(曝數日成飴彼人謂之石蜜魏文帝感物賦掘中堂而為圃植丨丨于前庭庾信竹杖賦丨丨雖甘不可以倚彼藜雖實不可以美)
干蔗(南方草木狀甘蔗可消酒又名丨丨相如樂歌曰太尊蔗漿折朝酲是其義也魏文帝典論自序嘗與將軍劉勲鄧展等)
(共飲宿聞展善有手臂曉五兵又稱其能空手入白刃因求與余對時酒酣耳熱方食丨丨便以為杖下殿數交三中其臂左右大)
(笑)仙蔗(名勝志淨瓶山有洞懸石如張盖垂垂下覆旁窺則似衰荷敗葉因名蓮葉洞從蓮葉下再穿一洞石筍下垂可三)
(丈餘俗名丨丨洞)軟蔗(物𩔖相感志榧子能丨甘丨)短蔗(駱賓王戍邊城詩戎機習丨丨袄䘲淨長榆)斷蔗
(蔡孚打毬篇共道用兵如丨丨俱能走馬入長楸)薑蔗(韋應物詩魚鹽濱海利丨丨傍湖田)紫蔗(呂渭詩江南仲冬天)
(丨丨節如鞭)頳蔗(温庭筠燒歌吹火向白茅腰䥥映丨丨)壓蔗(蘇軾詩浮浮大甑長炊玉溜溜小槽如丨丨楊萬里)
(荔枝歌甘霜甜雪如丨丨僧惠洪詩白酒瀉新糟醇釅如丨丨)畦蔗(黃庭堅詩江濱開園宅丨丨蒔棃柤)澆蔗(范成大詩)
(鎪薑屑桂丨丨糖&KR0632;甘無比勝黃粱)
幹似蔗(竺法真登羅浮山䟽山㯽榔一名蒳子丨丨丨葉𩔖柞)江南蔗(張載詩丨丨都丨釀液豐沛三巴黃甘瓜)
(州素柰凡此數品殊美絶快)
假(古訝切借也至也易也休丨也又馬韻)
韻藻增休假(漢書高帝紀嘗告歸注古者吏丨丨曰告謝承後漢書許荆為吏丨丨單步荷擔清節稱于鄉里又范丹)
(為郡功曹每丨丨單步策杖同𩔖以車與之不取晉書食貨志勅戒郡國計吏務盡地利禁遊食商販其丨丨者令與父兄同其勤)
(勞宋書張永傳伏見將士丨丨多蒙三番程命既促裝赴在早故一歲之間四馳遥路隋書崔賾傳賾與洛陽元善河東柳𧦬太原)
(王邵吴興姚察琅邪諸葛潁信都劉焯河間劉炫相善每因丨丨清談竟日唐實錄穆宗七月六日降誕太常禮院奏准故事合丨)
(丨上從之韓愈縣齊有懷詩兩府變荒凉三年就丨丨鄭谷詩擁褐同丨丨吟詩賀有年曾鞏詩讀書有丨丨得醉且吟噱黃庭堅)
(詩頗復集紅衣呼僚飲丨丨)長假(晉書段灼傳灼前後陳事輙見省覽然身微宦孤不見進序乃取丨丨還鄉里又王尼傳)
(尼初為護軍府軍士胡母輔之等齎羊酒詣護軍門門吏疏名呈護軍護軍歎曰諸名士持羊酒來將有以也尼時已給府養馬輔)
(之等入坐馬廐下與尼炙羊飲酒而去竟不見護軍護軍大驚即與尼丨丨因免為兵蘇軾詩舊因蓴菜求丨丨新為楊枝作短行)
賜假(晉書王國寳傳出為豫章太守及弟忱卒國寳自表求觧職迎母并奔忱喪詔特丨丨而盤桓不時進發為御史中丞褚)
(集所奏南史謝靈運傳靈運表陳疾丨丨東歸)取假(晉書潘尼傳趙王倫簒位孫秀專政忠良之士皆罹禍酷尼遂疾篤丨丨)
(拜掃墳墓南史張率傳率丨丨東歸論者謂為傲世率懼乃為待詔賦奏之甚見稱賞)恩假(宋書謝靈運傳蒙賜丨丨暫違)
(禁省)番假(南史齊明帝紀詔細作中署材官車府凡諸工可悉開丨丨遞令休息)請假(南史蕭惠開傳會稽太守蔡興)
(宗之郡惠開自京江丨丨還都相逢于阿曲隋書陸彦師傳賜爵臨水縣男遇疾丨丨還鄴摭言進士會宴曲江盧彖丨丨不赴乃)
(以雕幰載妓微服遊觀為團司所發張籍詩多申丨丨牒祗送賀官書白居易詩兩衙多丨丨三考欲成資)給假(隋書禮儀)
(志太學諸生階下拜孔揖顔日出行事而不至者記之為一負雨霑服則止學生每十日丨丨徐照詩丨丨兩旬秋易盡相尋一舍)
(路非遥)赴假(世說陸機丨丨還洛輜重甚盛戴淵使少年掠劫指揮左右皆得其宜機于船屋上遥謂之曰卿才如此亦復)
(作劫耶)在假(道山清話呂晦叔為中丞一日報丨丨館中諸公因問何事時劉貢父在坐忽大言今日必是一個十齊日盖)
(指晦叔好佛也烏臺詩集小說云燕以日出為旦日入為夕蝙蝠以日入為旦日出為夕爭之不决訴之鳳凰至路次逢一禽語燕)
(曰不須往訴鳳凰丨丨任昉為范尚書譲封侯表臣今丨丨不容詣省)告假(葦航紀談戸部尚書沈公詵為人寬厚嘗在列)
(曹有一卒患背疽乞丨丨公親為合藥使人持付服之而愈)乞假(皇甫冉詩莫怪北門頻丨丨不堪扶滿拜龍樓盧綸詩丨)
(丨依山宅蹉跎屬歲周白居易詩郡中丨丨來相訪洞裏朝元去不逢曹松詩除官京闕下丨丨海門西徐鉉詩家家門外廬山路)
(唯有夫君丨丨遊黃㴞詩尋幽頻宿寺丨丨擬遊山)還假(白居易詩疾平未丨丨官閒得分司)旬假(徐鉉詩今朝丨丨猶)
(無事更好登臨泛一杯)
不與假(魏志梁習傳注王思為大司農年老目瞑嗔怒無度下吏嗷然不知何據有吏父病篤自白求假思疑其不實發怒)
(曰世有思婦病母者豈此謂乎遂丨丨丨)不果假(南史王裕之傳恢之位新安太守請假定省敬弘尅日見之至日輒丨丨)
(丨)寒食假(五代史王峻傳峻請用顔衎陳周代李穀范質為相論請不已語漸不遜是日丨丨丨太祖曰俟假開當為卿)
(行峻乃退)百日假(范梈張明德松石圖詩又費臨川丨丨丨不爾能事何能施)
御定佩文韻府卷八十一之二
