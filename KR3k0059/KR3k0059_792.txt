欽定四庫全書
御定佩文韻府卷九十八之五
入聲九屑韻五
傑(渠列切英丨特立也又俊也案經典史漢或作桀)
韻藻邦桀(詩伯兮朅兮丨之丨兮釋文毛云特立也鄭云英傑也又作傑宋之問范陽王挽詞賢相稱丨丨清流舉代推)
(岑參僕射裴公挽歌盛德資丨丨嘉謨作世程王珪賜曾公亮批荅寤寐丨丨彌綸政機)英傑(見上荀子其窮也俗儒笑之其)
(通也丨丨化之嵬瑣逃之邪說畏之衆人愧之文心雕龍楚辭者體慢于三代而風雅于戰國乃雅頌之博徒而詞賦之丨丨也李)
(中和柴軍使清明書事詩清明時節好煙光丨丨高吟興味長蔡伸詞當年豪放况朋儕倛是一時丨丨)俊傑(孟子丨丨在位)
(史記張耳陳餘傳贊張耳陳餘世傳所稱賢者其賓客厮役莫非天下丨丨魏志王粲傳粲言士之避亂荆州者海内丨丨也蜀志)
(諸葛亮傳識時務者在丨丨杜甫詩列士惡苟得丨丨思自致)豪傑(孟子若夫豪傑之士雖無文王猶興史記孝文帝紀中尉)
(宋昌進曰夫秦失其政諸侯丨丨竝起人人自以為得之者以萬數然卒踐天子之位者劉氏也漢書刑法志禮教不立刑法不明)
(民多貧窮丨丨務私姦不輙得獄豻不平之所致也後漢書皇甫規傳黨事大起天下名賢多見染逮規自以西州丨丨恥不得預)
(王珪咏淮陰侯詩秦王日凶慝丨丨争共亡)三傑(史記高祖紀高祖曰運籌策帷幄之中决勝于千里之外吾不如子房鎮)
(國家撫百姓給餽饟不絶糧道吾不如蕭何連百萬之軍戰必勝攻必取吾不如韓信此丨者皆人丨也吾能用之此吾所以取天)
(下也傅子劉備之略丨丨之才按謂諸葛及關張小學紺珠丨丨開元中右丞相宋璟左丞相張說少傳源乾曜同日拜明皇賜丨)
(丨詩又程子鄠縣簿張山甫武功簿朱光庭萬年簿關中號為丨丨謝靈運撰征賦視一人之丨丨豈在已之庸弱張正見賦得韓)
(信詩野有千金報朝稱丨丨名唐明皇詩赤帝收丨丨黃軒舉二臣許景先送張尚書廵邊詩漢主知丨丨周官統六卿蘇頲餞趙)
(尚書詩野餞㢠廻丨丨軍謀用六奇徐夤詩濟川無楫擬何為丨丨還從漢祖推)人傑(見上魏志太祖紀公曰夫劉備丨丨也今)
(不擊必為後患白虎通萬丨曰丨萬傑曰聖任昉王儉集序寤寐風雲實資丨丨李百藥謁漢高廟詩抑楊駕丨丨叱咤掩時雄韋)
(述送張說廵邊詩台座徵丨丨書坊應國華張九齡餞王尚書出邊詩漢相推丨丨殷宗伐鬼方王昌齡詩誠知匹夫勇何取萬丨)
(丨杜甫贈比部蕭郎中詩有美生丨丨由來積德門殷文圭詩龍舒太守丨中丨)漢傑(見上李淑賀司空吕相公啟若時拜)
(衮未曰醻勲姑以遵丨丨之奇成遲周時之凱入)時傑(南史宋謝莊傳南平王獻赤鸚鵡詔羣臣為賦袁淑文冠當時作賦)
(畢示莊及見莊賦歎曰江東無我卿當獨秀我若無卿亦一丨之丨遂隱其賦隋書楊素傳贊覽其奇策高文足為一丨之丨牛弘)
(大射登歌揖讓皆丨丨升降盡朝英李乂餞宋司馬赴任詩展驥旌丨丨談鷄美代賢獨孤及太行苦熱詩明主命使臣皇華得丨)
(丨吕温同弟恭寄李協律詩丨丨豈虛出天道信可欺王珪田况可樞密副使誥登進丨丨贊襄大猷)四傑(唐書王勃傳勃)
(與楊炯盧照隣駱賓王皆以文章齊名天下稱王楊盧駱丨丨)僧傑(法書苑隋釋敬脱善寫方丈字時謂丨丨)
狄仁傑(唐書丨丨丨傳丨丨丨字懷英并州太原人閻立本薦授并州法曹參軍親在河陽仁傑登太行山見白雲孤飛曰)
(吾親舍其下瞻悵久之天授二年同鳳閣鸞臺平章事后欲以武三思為太子仁傑曰姑姪與子母孰親陛下立廬陵王則千秋萬)
(歲後常享宗廟三思立廟不祔姑后感悟故卒復唐嗣)
增倍傑(禮記三代之英疏十人曰選倍選曰俊千人曰英倍英曰賢萬人曰傑丨丨曰聖)儁傑(左傳鄭伯克叚于鄢)
(注言叚強大丨丨據大都以耦國所謂得雋曰克也韓愈柳子厚墓誌銘丨丨廉悍議論證據今古出入經史百子)雄桀(漢書)
(刑法志丨丨之士因勢輔時又後漢書馮衍傳納丨丨之士詢忠智之謀梁武帝北伐詔董馭丨丨風馳次邁又作傑魏志張邈傳)
(宫說邈曰今丨丨竝起天下分崩君以千里之衆當四戰之地而反制於人不以鄙乎阮籍咏懷詩豈若丨丨士功名從此大徐陵)
(策文天錫智勇人挺丨丨杜甫天育驃騎歌是何意態丨且丨駿尾蕭梢朔風起蘇過思于臺賦彼茂陵之丨丨兮繫九戎而鞭百)
(蠻)瓌傑(魏志阮籍傳籍容貌丨丨志氣宏放唐書温造傳姿表丨丨盧思道北齊興亡論文襄嗣業始踰弱冠丨丨之氣足)
(稱負荷)宗傑(蜀志諸葛亮傳注亮方將翊贊丨丨以興微繼絶克復為己任魏書景穆十二王傳文宣貞固俊遠鬱為丨丨)
挺傑(晉書李暠傳宋繇謂暠曰大兄英姿丨丨有雄覇之風)魁傑(魏書昭成子孫傳陳留王虔姿貌丨丨武力絶倫十)
(六國春秋苻堅姿貌丨丨臂垂過膝目有紫光曹植論丨丨雄特秉心平直杜牧史將軍詩壯氣蓋燕趙耽耽丨丨人歐陽修張子)
(野墓誌銘于時一府之士皆丨丨賢豪日相往來)讚傑(隋書潘微傳徽為晉王作集禮序曰晉王握珪璋之寳履神明之德)
(隆化丨丨藏用顯仁)後傑(唐書藩鎮傳論運遭好武前英丨丨夕思朝議故能大者誅鉏小者惠來)驍傑(西京雜記古之)
(投壺取中而不求還郭舍人則激矢令還一矢百餘反謂之為驍言如博之擥梟於掌中為丨丨也)秀傑(水經注太白山南連)
(武功山于諸山最為丨丨沈約豫章文憲王碑儀表瑰雄風神丨丨蘇軾和猶子遲詩連珠皆丨丨英氣推伯仁)竦傑(水經)
(注湘水又北逕衡山縣東山在西南有三峰焉一名紫蓋一名容峰最為丨丨又新崩灘皆崩崖所隕致怒湍流其頽巖所餘比之)
(諸嶺尚為丨丨)長傑(劉向上於陵子叙顔觸魯連之徒亂流而出黽勉行事輙以丨丨當時)羣傑(曹植文丨丨扇動我)
(王一之陸雲盛德頌威凌丨丨德潤諸華李德林覇朝雜集序上禀睿后旁資丨丨)壯傑(曹植漢二祖優劣論令凶婦肆躭酷)
(之心嬖妾被人豕之刑亡趙幽囚諸吕專權豈非高祖寡計淺慮所致然彼之雄才大略俶儻之節信當世至豪健丨丨士也)羽
傑(孫綽賦鵬為丨丨鯤稱介豪)飄傑(李暠述志賦詠羣豪之高軌思闕張之丨丨)文傑(梁簡文帝悔賦士衡丨丨)
(綽有餘裕)高傑(沈約七賢論神才丨丨故為世道所莫容)名傑(劉峻辨命論臣觀管輅天才英瑋珪璋特秀實海内之丨)
(丨)髦傑(劉峻廣絶交論近世有樂安任昉海内丨丨沈炯為王僧辯書方欲詢于丨丨採之輿皂王珪除文彦博樞密使制)
(忽登丨丨資以輔予)才傑(李乂餞高使君赴任詩彼美稱丨丨親人佇政聲高適觀陳十六史興碑詩此地多精靈有時生丨)
(丨杜甫上韋左相詩丨丨俱登用愚蒙但隱淪又投簡成華兩縣諸子詩赤縣官曹擁丨丨軟裘快馬當冰雪席豫楊府君碑川嶽)
(氣交雲雨時出感降丨丨蘇軾送周正孺詩清時養丨丨把梓方培擁又呈監試官詩諸君况丨丨容我懶且噤)殊傑(杜甫)
(沙苑行逸羣絶足信丨丨倜儻權奇難具論)詞傑(李華含元殿賦代有丨丨播于聲頌則無間焉矣)賢傑(吕溫長孫)
(順德贊昔我太宗丨丨潜屯帝出于震爛其盈門)卓傑(韓愈進學解登明選公雜進巧拙紆餘為妍丨犖為丨校短量長惟)
(器是適者宰相之方也張喬華山詩丨丨三峰出高奇四嶽無)逸傑(元稹詩丨丨雄姿迥)鉅傑(杜牧丞相牛公墓誌銘臣)
(宗德老丨丨魁礨)間傑(陸龜蒙詩吾皇自神聖執事皆丨丨)搜傑(范鎮大報天賦廼飭四方近逮周行丨丨索俊提忠)
(挈良)勁傑(王珪除李璋副都指揮制進總凝嚴之護歴圖丨丨之資)恢傑(王珪除文彦博守司空制風力肅明器資丨丨)
姦傑(蘇軾八陣磧詩自從漢道衰蜂起盡丨丨韓琦詩山川歸盛德丨丨委塵埃)清傑(張炎梅詞淡然相對萬花無此)
(丨丨)
建安傑(鍾嶸詩品陳思為丨丨之丨公幹仲宣為輔陸機為太康之英安仁景陽為輔謝客為元嘉之雄顔延年為輔)衆
峰傑(水經注吳有秦望山在州城正南為丨丨之丨陟境便見)生民傑(曹植孔廟頌於爍仲尼丨丨之丨)鐻耳
傑(魏都賦髽首之豪丨丨之丨注髽首鐻耳皆夷人)梁棟傑(袁宏咏松詩雖無榱桷麗較為丨丨丨)霜下傑
(陶潛答龐主簿詩芳菊開林耀青松冠巖列懷此貞秀姿卓為丨丨丨)蒼龍傑(何妥入塞曲待任丨丨丨方當論次勲)
當朝傑(杜甫投贈哥舒開府詩開府丨丨丨論兵邁古風)天下傑(孟郊答韓愈李觀因獻張徐州詩徐方國東樞)
(元戎丨丨丨梅堯臣和吳冲卿元會詩吳君才筆丨丨丨歸來作詩傳石渠)蓬山傑(元稹詩新識丨丨丨交深翰苑材)
中臺傑(崔湜送梁卿王郎中使東蕃詩梁侯上卿秀王子丨丨丨又曹鄴續幽憤詩惟公執天憲身是臺中傑)殿中
傑(鄒浩詩御史丨丨丨指摘生疵瑕)杜陵傑(蘇軾讀杜詩詩誰知丨丨丨名與謫仙高)張世傑(宋史忠義傳丨)
(丨丨收兵厓山復欲求趙氏後立之舟抵平章港颶風作世傑瓣香祝天曰若天不欲我存趙氏則大風覆吾舟舟遂覆死焉)朱
庭傑(宋史忠義傳金兵陷濰州通判丨丨丨戰死)
徹(直列切通也明也道也達也又丑列切)
韻藻周徹(孟子丨人百畝而丨)徹徹(關尹子所謂聖人之道者胡然孑孑爾胡然丨丨爾胡然堂堂爾胡然臧臧爾)
目徹(莊子丨丨為明耳徹為聰鼻徹為鸇口徹為甘心徹為知知徹為德)高徹(世說王戎云太尉神姿丨丨如瑶林瓊𣗳)
(自然是風塵外物)警徹(人物志質性丨丨權略機捷能理煩速事理之家也)疏徹(嵇康養生論澡雪五臟丨丨開明)
月徹(齊高帝歌丨丨河明清輝映幕)蒯徹(漢書蒯通傳丨通范陽人也本與武帝同諱注師古曰本名為丨其後史家追)
(名為通)
吳明徹(陳書丨丨丨傳字通昭泰郡人也幼孤性至孝就周弘正學天文孤虛遁甲略通其妙紹泰初討杜龕張彪等東道)
(平授使持節散騎常侍安東將軍南兖州刺史封安吳縣侯太建四年統兵十餘萬至泰郡克其水柵齊遣大將尉破吳為援明徹)
(破走之進逼夀陽齊遣王琳拒守明徹攻之中宵而潰齊遣皮景和來援明徹躬擐甲胄一鼔而克七年進攻彭城大破之進位司)
(空)
增清徹(書視曰明疏視必明于善惡故必丨丨而審察也白居易以鏡贈别詩明月非不明一年十二缺豈如玉匣裏如水)
(常丨丨許楨睡起偶成詩水雲丨丨荷香裏小艇虛明似洞房安熙白雲洞詩白雲應更深老眼益丨丨)穿徹(書敹乃甲胄疏)
(關謂丨丨之甲繩有斷絶當使關理穿治之黃庭堅跋米元章書如快劍斫陣強弩射千里所當丨丨)章徹(左傳若艱難其)
(身以險危大人而有名丨丨攻難之士將奔走之蜀志法正傳注許靖名聲夙著天下謂之英偉雖末年有瑕而事不丨丨摰虞荅)
(杜育詩龍躍穎豫有聲丨丨顔延之贈王太常詩蓄寳每希聲雖秘猶丨丨一作彰柳宗元張都護墓誌銘申固捍衛有聞丨丨)
聽徹(國語古者民之精爽不携貳者而又能齊肅中正其知能上下比義其聖能廣遠宣朗其明能光照之其聰能丨丨之如)
(是則神明降之在男曰覡在女曰巫)楊徹(爾雅注丨丨齊棗也)狐徹(史記龜筴傳此丨丨以卜百事盡不吉)柱徹
(史記龜筴傳命曰丨丨卜病不死繫者出行者行來者來而市買不得憂者母憂追亡人不得)上徹(漢書溝洫志水行地上湊)
(潤丨丨民則病濕氣水皆立枯鹵不生糓)感徹(後漢書諒輔傳時夏大旱輔乃自暴庭中慷慨咒曰太守改服責已為民祈福)
(精神懇到未有丨丨今敢自祈請若至日中不雨乞以身塞無狀又袁紹傳上書曰臣懷忠𫉬釁抱信見疑晝夜長吟剖肝泣血曾)
(無崩城隕霜之應故鄒衍杞婦何能丨丨謝靈運孝感賦擁永慕而莫從曾遐丨而靡丨)朗徹(晉書樂廣傳廣年八歲夏侯玄)
(呼與語謂其父方曰廣神姿丨丨當為名士卿家雖貧可令專學湛方生講老子詩鑒之成水鏡塵穢皆丨丨陳第歲暮客居詩晨)
(起臨北窗連陰未丨丨)漢徹(北史文苑傳序太和在運銳情文學固以頡頏丨丨跨躡曹丕)通徹(魏書景穆十二王傳)
(元順九歲書王羲之小學篇數千言晝夜誦之旬有五日一皆丨丨)貫徹(金史完顔寓傳李棟奏白氣貫紫微主京師兵亂幸)
(不丨丨得不成禍魏文帝戒盈賦惟應龍之將舉飛雲降而下征資物𩔖之相感信丨丨之通靈富弼定州閱古堂詩序今漸濡酣)
(飫無不丨丨)洞徹(金史方伎傳張元素學醫夢人用大斧長鑿鑿心開竅納書數卷于其中自是丨丨其術酉陽雜俎常山)
(有螢火芝食一枝心中一孔明食至七枝七竅丨丨能夜書沈約新安江至清淺深見底詩丨丨隨清淺皎鏡無冬春李嶠雲母泉)
(詩丨丨淨金界夤緣流玉英孟浩然西山尋辛諤詩石潭窺丨丨沙岸歴紆徐杜甫送韋諷上閬州錄事參軍詩韋生富春秋丨丨)
(有清識白居易遊悟真寺詩淺深皆丨丨可照腦與肝)朝徹(莊子南伯子葵曰道可學耶曰以聖人之道告聖人之才亦易)
(矣吾猶守而告之三日而後能外天下已外天下矣吾又守之七日而後能外物已外物矣吾又守之九日而後能外生已外生矣)
(而後能丨丨朝徹而後能見獨見獨而後能無古今無古今而後能入於不生不死李華含元殿賦天華爽霽朗日丨丨)物徹
(莊子陽子居見老聃曰有人於此嚮疾彊梁丨丨疏明學道不勌如是者可比於明玉乎)聖徹(漢武内傳至七歲丨丨過人)
推徹(人物志守能待攻謂之持論之材攻能奪守謂之丨丨之材)遠徹(水經注觀陽縣東有裴巖其下有石鼓形如覆)
(船叩之清響丨丨)闇徹(水經注荆門在南上合下開丨丨山南)聲徹(新論處穴而望丨丨入井而欲睇博梁元帝折)
(楊柳寒夜猿丨丨遊子淚沾裳駱賓王夏日遊山家詩谷静風丨丨山空月色深元稹詩玉磬丨聲丨)貴徹(世說王孝伯問)
(謝公林公何如右軍謝曰右軍勝林公林公在司州前亦丨丨)映徹(世說殷仲堪喪後桓玄問仲文卿家仲堪定是何似人仲)
(文曰雖不能休明一世足以丨丨九原)深徹(世說郗嘉賓道謝公造䣛雖不丨丨而纏綿綸至)瑩徹(海錄碎事胡中)
(有鹽丨丨如水晶謂之玉華鹽賈餗太阿如秋水賦氣晶熒而不息質丨丨而難比)雲徹(揚雄諫不受單于朝書丨丨席卷後)
(無餘菑)輕徹(蔡邕團扇賦丨丨妙好其輶如羽)凶徹(曹植文帝誄虜備丨丨鳥殪江岷)平徹(陸機文賦論精)
(微而朗暢奏丨丨以閒雅)精徹(陸雲晉故散騎常侍陸府君誄錯綜羣藝丨丨毫芒)琯徹(鮑照芙蓉賦根雖割而丨丨柯)
(旣解而絲縈)響徹(孔稚圭白馬篇山虛弓丨丨地迥角聲長丘巨源聽鄰妓詩雲間嬌丨丨風末豔聲來)空徹(王融)
(皇覺辨德篇頌情端徒總理向丨丨)碧徹(梁簡文帝七勵滄海丨丨黃河黛文)峻徹(沈約齊禪林寺尼淨秀行狀弱齡便)
(神玉丨丨非常童稚之伍)皎徹(王僧孺懴悔禮佛文惟言報施寂寥不知因對丨丨曩緣今果過現殖成有如符契不謬毫髮)
影徹(江總大莊嚴寺碑俯看驚電丨丨琉璃之道遙拖宛虹光徧水精之域)四徹(徐陵傳大士碑丨丨之中恒注甘露)
(六旬之内常雨天酒)敬徹(張說樂府誠通慈降丨丨愛存)冰徹(李嶠鑑詩玉彩凝丨丨金輝似月開)躋徹(吳筠覽古)
(詩吾將詢上帝寥廓詎丨丨)化徹(柳宗元復乳穴記甿之熙熙崔公之來公丨所丨土石蒙烈)賦徹(柳宗元貞符詩)
(丨丨而藏厚我糗粻)鏡徹(梁肅遊雲門序下則百泉會流蓄為澄潭涵虛丨丨鳴瀨欲漱歐陽詹張博士講禮記記所昧丨丨)
(于靈臺所疑冰釋于心泉)透徹(杜牧詩溪光初丨丨秋色正清華)打徹(蘇軾詩腰鼓百面如春雷丨丨凉州花自開)
唱徹(蘇軾詩絳蠟燒殘玉斝飛離歌丨丨萬行啼)照徹(張耒大禮慶成賦黃流汪洋碧玉丨丨)
鳬鐘徹(何妥奉敕于太常寺修正古樂詩寥亮丨丨丨飄揚翟羽輕又杜審言秋夜宴鄭明府宅詩露白宵鐘徹風清曉漏)
(聞宋之問和姚給事寓直詩禁静鐘初徹更疎漏漸長杜甫詩金吼霜鐘徹花催蠟炬銷鄭絪奉和武相公詩禁静疎鐘徹庭閒爽)
(籟虛)東方徹(楊炯早行詩敞朗丨丨丨闌干北斗斜)寒流徹(駱賓王秋水詩貝闕丨丨丨玉輪秋浪清)寒漏
徹(王維秋宵寓直詩九門丨丨丨萬井曙鐘多又歐陽修詞枕簟乍凉銅漏徹誰教社燕輕輕别)音韻徹(杜甫送馬大卿)
(赴闕下詩激揚丨丨丨籍甚衆多推)六么徹(元稹琵琶歌逡廵彈得丨丨丨霜刀破竹無殘節)清梵徹(楊巨源供)
(奉定法師歸安南詩鷺濤丨丨丨蜃閣化城重)羅衣徹(王建宫詞舞來汗濕丨丨丨樓上人扶下玉梯)霓裳徹(王建)
(霓裳詞一時拜跪丨丨丨立地階前賜紫衣)藍光徹(杜牧丹水詩沉定丨丨丨喧盤粉浪開)寒更徹(溫庭筠宿)
(輝公精舍詩擁褐丨丨丨心知覺路通)禪心徹(叚成式招福院贈諸上人詩許叡丨丨丨湯休詩思長)千門徹
(周徹尚書郎上直聞春漏詩㢠入丨丨丨行催五夜頻)壺色徹(張彙觀藏冰詩鑿來丨丨丨納處鏡光澄又吳子孝詞小)
(苑曉來風景别溪山相映冰壺徹)刑政徹(周惇頤拙賦天下拙丨丨丨上安下順風清弊絶)星光徹(袁桷送曾)
(編修詩佩委松籟回冠峩丨丨丨)光彩徹(周是修長安古意詩蘭殽桂酒芬芳發象筯瑶杯丨丨丨)清音徹(鳩摩)
(羅什偈哀鸞孤桐上丨丨丨九天)
别(方别切分丨又皮列切)
韻藻旌别(書丨丨淑慝)厚别(禮記娶于異姓所以附遠丨丨也又男女非有行媒不相知名非受幣不交不親故)
(日月以告君齊戒以告鬼神為酒食以召鄕黨僚友以丨其丨也注厚慎重也)章别(禮記執贄以相見敬丨丨也疏章明也婿)
(親迎入門而先奠鴈然後與婦相見是先行敬以明夫婦禮有分别不妄交親又丨民之丨使民無嫌)分别(見上成公綏天)
(地賦于是八十一域區丨方丨)傅别(周禮天官小宰以官府之八成經邦治四曰聽稱責以丨丨注稱責謂貸予丨丨謂券書)
(也聽訟責者以券書决之丨傅著約束于文書丨别為兩兩家各得一也)區别(論語譬諸草木丨以丨矣班固幽通賦候草木)
(之丨丨兮苟能實而必榮郭璞江賦因岐成渚觸澗開渠潄壑生浦丨丨作湖包融登翅頭山題儼公石壁詩萬象以丨丨森然共)
(盈几吕溫地志圖序隨方面以丨丨擬形容之訓解)虎别(法言聖人丨丨其文炳也君子豹别其文蔚也辯人貍别其文萃也)
豹别(見上)貍别(見上)
朱紫别(晉書鄭默傳起家秘書郎考覈舊文刪省浮穢中書令虞崧曰而今而後丨丨丨矣牛弘獻書表鄭默刪定舊文時)
(之論者美其丨丨有丨)
增辨别(易君子以慎辨物居方疏用慎為德丨丨衆物使皆得安其所元稹詩纔能丨丨東西位未解分明管帶身)簡
别(書簡厥修傳丨丨其德行修者)自别(詩關關睢鳩疏此睢鳩之鳥雖雌雄情至猶能丨丨退在河中之洲不乘匹而相隨)
(也禮記使人以有禮知丨丨于禽獸)支别(詩椒聊之實箋桓叔晉君之丨丨耳後漢書馮魴傳魴南陽湖陽人也其先魏之丨)
(丨食采馮城因以氏焉)識别(詩克岐克嶷箋岐岐然意有所知其貌嶷嶷然有所丨丨魏志夏侯太初傳李豐丨丨人物海)
(内翕然莫不注意又劉放傳注帝問今日可參平勃侔金霍雙劉章者其誰哉孫資曰當得陛下所親信誠非愚臣所能丨丨劉禹)
(錫題燕爾館破屏風詩盡時應遇空亡日賣處難逢丨丨人)體别(禮記體其犬豕牛羊疏亨之既孰乃丨丨骨之貴賤以為)
(衆俎供尸及待賓客兄弟等)重别(禮記男女弗雜坐至勿與同器而食注皆為丨丨)遠别(禮記諸母不潄裳注庶母)
(賤可使潄衣不可使潄裳裳賤尊之者亦所以丨丨)繼别(禮記别子為祖丨丨為宗)有别(禮記文理密察足以丨丨也)
族别(周禮春官小宗伯職掌三丨之丨道德指歸論天圓地方人縱獸横草木種根魚沈鳥翔物以丨丨𩔖以羣分尊卑定矣)
(而吉凶生焉成公綏天地賦方聚𩔖分鱗殊丨丨)無别(左傳御孫曰男女同贄是丨丨也)旨别(左傳婉而辨注辭婉)
(而丨丨)殊别(漢書五行志賢佞分别官人有序帥由舊章敬重功勲丨丨適庶如此則火得其性矣)種别(漢書劉歆)
(傳集六藝羣書丨丨為七略搜神記祝雞翁洛陽人也居尸鄕北山下養雞百餘年雞至千餘頭皆有名字欲取呼之名則丨丨而)
(至西都賦丨丨羣分部曲有署傳休奕李賦五色有章丨丨𩔖分)界别(漢書西域傳贊近則龍堆遠則葱嶺身熱頭痛縣度)
(之阸淮南杜欽揚雄之論皆以為此天地所以丨丨區域絶外内也)科别(後漢書和帝紀選舉良才為政之本丨丨行能必由)
(鄕曲劉寬夫&KR1833;竹記是以知竹箭之美尚丨丨之功即其他不俟言而詳矣宋祁請下罪已求言詔疏如其可采讀續當條陳丨丨)
流别(晉書摯虞傳撰古文章𩔖聚區分為三十卷名曰丨丨集)州别(宋書謝莊傳離之則丨丨郡殊合之則㝢内為一)
致别(魏書禮志中書監高閭言五德之運始于漢劉一時之議三家丨丨張蒼以漢為水德賈誼以漢為土德劉向以漢為火)
(德)乖别(魏書馮誕傳誕與修雖竝長宫禁而性趣則丨丨誕性淳篤修乃浮競)甄别(元史張昉傳昉為中書省左右)
(司郎中丨丨能否公其黜陟人無怨言陶弘景肘後方序輙更採集補闕凡一百一首以朱書丨丨為肘後百一方胡曾柯亭詩中)
(郎在世無丨丨争得名垂爾許年王禹偁懷賢詩品疏遂丨丨法令頗齊一)破别(釋名莂别也大書中央中丨丨之也)跨
别(釋名袴跨也兩肢各丨丨也)銓别(文心雕龍括囊雜體切在丨丨宫商朱紫隨勢各配)國别(劉向戰國策序臣向)
(因丨丨者略以時次之)貨别(西都賦九市開場丨丨隧分)枝别(張衡求合正三史表陛下思光先緒以典籍為本而)
(史書丨丨條異不同一貫)隔别(李尤函谷關賦殊中外以丨丨翼巍巍之高崇)壤别(曹植植橘賦邦換丨丨爰幾喪生)
煥别(應瑒文質論紀禪協律禮儀丨丨)朔别(蜀都賦丨丨晦期匪日匪旬)派别(吳都賦百川丨丨歸海而會謝)
(朓和王長史臥病詩崥岫欵崇崖丨丨朝洪河梁武帝懴文仁王天王宗源丨丨庾信終南山義谷銘丨丨八溪流分九谷王勃倬)
(彼我系詩分疆錫祉丨丨支流張說中書令姚文貞神道碑源深自虞丨丨從吳韓愈贈張十八詩半塗喜開鑿丨丨失大江白居)
(易分水嶺詩有似骨月親丨丨從兹始孫洙澶州靈冿廟碑河既盡徙而南廣深莫測圻岸東滙于梁山張澤濼然後丨丨為二)
優别(何承天上安邊論甲科上第漸就丨丨)序别(顔延之釋阿衡陽達性論書情在丨丨自不患亂倫)孤别(顔延)
(之寒蟬賦始蕭瑟以攢吟終嬋媛而丨丨)巖别(沈約安陸王碑羣夷蠢蠢丨丨嶂分)考别(權德輿荅柳福州書按資格以)
(擬官奏郎官以丨丨)眼别(孟郊失意歸吳詩至寳非丨丨至音非耳通因緘俗外詞遠寄高天鴻)配别(元稹樂府序後)
(之文人達樂者不復如是丨丨)揀别(元稹樂府頼得人道有丨丨信任天道真茫茫)差别(白居易詩一音無丨丨四句有)
(詮次)校别(白居易詩言句怪來猶丨丨看名知是老湯師)詳别(李翺荅王載言書古之人相接有等重其義列于經傳皆)
(可丨丨)
善惡别(詩涇以渭濁疏涇渭相入而清濁異新舊并而丨丨丨)羣物别(禮記禮者天地之節也序故丨丨皆丨)
天地别(禮記禮者丨丨之丨也疏丨丨有丨聖人制禮有殊别是從丨丨之分丨也)男女别(禮記婚姻之禮所以)
(分丨丨之丨也)衣服别(禮記貴賤有等丨丨有丨朝廷有位則民有所讓)君臣别(禮記天無二日土無二王家無)
(二主尊無二上示民有丨丨之丨也)貴賤别(禮記主人拜賓及介而衆賓自入丨丨之義丨矣)夫婦别(禮記丨丨)
(丨父子親君臣嚴三者正則庶物從之矣孟子丨丨有丨長幼有序)妒忌别(漢書禮樂志人性有男女之情丨丨之丨為制)
(婚姻之禮)九流别(漢書叙傳劉向司籍丨丨以丨爰著目錄略序洪烈)風雅别(魏志陳思王植傳注植與楊修書修)
(答曰今之賦頌古詩之流不更孔公丨丨無丨耳)睢鳩别(埤雅稽聖賦曰丨丨奚丨鴛鴦奚䨇一曰鵲好外反鴛好内思)
明智别(劉歆遂初賦悲積習之生常兮固丨丨之所丨)庶事别(李尤筆銘筆之強志丨丨分丨)鷙鳥别(應瑒)
(西狩賦草木紛而搖蕩丨丨丨而高厲)是非别(阮籍大人先生傳無丨丨之丨無善惡之異)親疎别(杜預宗譜)
(審昭穆之序辨丨丨之丨)三桃别(閒居賦丨丨表櫻胡之丨二奈曜丹白之色)仙隱别(謝靈運讚一老四五少丨)
(丨不可丨)靁桐别(謝靈運山居賦本草所載山澤不一丨丨是丨和緩是悉)人神别(梁武帝論明堂制丨丨有丨差)
(無相干)雌黃别(梁簡文帝答湘東王書朱丹既定丨丨有丨)涇渭别(沈佺期答寗處州詩自憐丨丨丨誰與奏)
(明君高適使青夷軍入居庸詩不知丨丨丨祗訝客衣單)身世别(高適登慈恩寺浮圖詩頓疑丨丨丨乃覺形神王)鵬
鷃别(錢起送李大夫赴廣州詩昔許霄漢期今嗟丨丨丨)人間别(韋應物題瑯琊寺詩花香天界事松竹丨丨丨)山
光别(張籍詩門静丨丨丨)中年别(李益贈内兄盧綸詩世故丨丨丨餘生此會同)靑眼别(權德輿送盧評事婺)
(州省親詩客愁丨丨丨家喜玉人歸)仁義别(元稹樂府文字生而羲農作耶丨丨丨而聖賢出耶)白黑别(白居易詩)
(洛陽有愚叟丨丨無分丨)土宜别(白居易詩豈伊物理異信是丨丨丨)乾坤别(曹唐劉阮洞中遇仙子詩碧沙洞裏)
(丨丨丨紅𣗳枝前日月長)天然别(杜荀鶴小松詩雖小丨丨丨難將衆木同羅隱四頂山詩勝景丨丨丨精神入畫圖)行
藏别(李中鸂鶒詩比鷺丨丨丨穿荷羽翼香)光陰别(黃滔催籹詩雖言天上丨丨丨且被人間更漏催)聲聲
别(黃滔省試吹竽詩欲使丨丨丨須令箇箇吹)人境别(崔翹鄭郎中山亭詩地奇丨丨丨事遠俗塵收)仙凡别
(薛季宣吳江放船至楓橋灣詩少小泛吳江始識丨丨丨)香味别(蘇軾建茶詩嗅丨嚼丨本非丨透紙自覺光炯炯)
哲(陟列切智也悊喆並同古文作嚞)
韻藻濬哲(書丨丨文明温恭允塞詩丨丨維商長發其祥唐書樂志於穆丨丨維清緝熙)明哲(書知之曰丨丨明哲)
(實作則又恭作肅從作乂丨作丨聰作謀睿作聖詩既丨且丨以保其身劉楨賦姿溫惠而丨丨江淹為蕭驃騎謝甲仗入殿表雖)
(攀靈河漢駿奔丨丨慙迹駭衷無情以處杜甫北征詩周漢𫉬再興宣光果丨丨又漢書刑法志聖人躬明悊之性)由哲(書王)
(曰爾庶邦君越爾御事爽邦丨丨亦惟十人廸知上帝命)廸哲(書周公曰昔在殷王中宗及高宗及祖甲及我周文王兹四人)
(丨丨班固東廵頌曰若稽古在漢丨丨聿修厥德憲章丕烈又典引表相祖宗贊揚丨丨許安世公生明賦正厥心官始閑邪而制)
(物發為智燭終丨丨以通誠)世哲(詩下武維周丨有丨王顔延之曲水詩祚融丨丨業先列聖又皇太子釋奠會詩思皇丨)
(丨體元作嗣任昉箋丨丨繼軌先德在下儲光羲眙馬九詩大君幸東嶽丨丨扈時廵)宣哲(詩丨丨惟人文武惟后潘岳鄭)
(司空碑允恭克讓丨丨清明)前哲(左傳韓厥言於晉侯曰三代之令王皆數百年保天之祿夫豈無辟王頼丨丨以免也國)
(語單子朝夕不忘成王之德可謂不黍丨丨矣張衡應間丨丨首務務于下學上達許敬宗詩聖敬韜丨丨先天諒不違韋應物答)
(李博士詩冥搜企丨丨逸句陳往迹李嘉祐送林宰詩清政過丨丨香名達至尊白居易詩省躬念丨丨)聖哲(左傳昔先王議)
(事以制不為刑辟懼民之有争心也猶求丨丨之上明察之官忠信之長慈惠之師民於是乎可任使也而不生禍亂梁書沈約傳)
(約撰四聲譜自謂入神高祖雅不好焉問周捨曰何謂四聲捨對曰天子丨丨是也離騷夫維丨丨以茂行兮苟得用此下土解嘲)
(世亂則丨丨馳騖而不足世治則庸夫高枕而有餘哲同喆答賓戲丨丨之治棲棲皇皇丁仙芝越裳貢白雉詩丨丨承休運伊䕫)
(列上台杜甫宿鑿石浦詩斯文憂患餘丨丨垂彖繫又口號英雄見事若通神丨丨為心小一身)三哲(漢書叙傳陳湯誕節)
(救在丨丨注鄭氏曰丨丨謂劉向谷永耿育皆訟救湯也魏書王遵業傳與袁翻王誦並領黃門郎號為丨丨謝莊搜才表成子舉)
(丨丨而身致魏輔應侯任二士而已捐秦相)先哲(曹植文德配姜嫄不黍丨丨潘岳賦豈時王之無僻頼丨丨以長𢡟唐明)
(皇登太行山言志詩凉德慙丨丨徽猷慕昔皇)
增秉哲(書廸畏天顯小民經德丨丨杜甫贈蕭郎中詩藴藉為郎久魁梧丨丨尊權德輿齊成公神道碑倉曹含光太學追)
(命厥主中書丨丨居正)則哲(書知人丨丨能官人陸機父大司馬誄於穆我公因心丨丨任昉文遠惟丨丨在帝猶難劉眘)
(虛銓試後寄源侍御詩聖君性丨丨濟濟多英彦)良哲(後漢書曹后紀詩美好逑易稱歸妹祁祁皇孋言觀貞淑媚兹丨丨)
(承我天祿)淑哲(後漢書皇后傳論明慎聘納祥求丨丨元史后妃傳仁宗莊懿慈聖王后冊文曰恭惟聖母温慈惠和丨丨端)
(懿孫洙邢氏進號賢妃制矧視秩于上公必敷求于丨丨)履哲(晉書文帝紀惟公經德丨丨明允廣深)聰哲(晉書元帝)
(紀誕受欽明服膺丨丨魏書序紀思皇帝丨丨有大度為諸父兄所重政從寬簡百姓懷服陸機辨亡論長沙桓王賓禮名賢而張)
(昭為之雄交御豪俊而周瑜為之傑彼二君子皆弘敏而多奇雅遠而丨丨孫楚吳季子贊季子丨丨思心精微李覯聞女子瘧疾)
(詩所生能劬勞祖母矧丨丨)往哲(晉書夏侯湛傳贊才高位卑丨丨攸歎梁武帝詔學以從政殷勤丨丨任昉竟陵王誌齊)
(徽二南同規丨丨)蘊哲(晉書陶侃傳經德丨丨謀猷宏遠)採哲(晉書劉曜載記陳安殺魯&KR1088;曜悲慟曰賢人者天下)
(之望也陳安于招賢丨丨之秋而害君子絶當時之望吾知其無能為也)後哲(晉書姚興載記興命羣臣舉賢梁喜對曰奉旨)
(求賢曾弗休倦未見儒亮大才可謂世之乏賢矣興曰自來覇王終不採將于往賢求相于丨丨卿自求之不至奈何厚誣四海乎)
來哲(宋書謝靈運傳世之知音者有以得之此言非謬如曰不然請待丨丨幽通賦若胤彭而偕老兮訴丨丨以通情陸雲文)
(神窮丨丨思洞無間西征賦如其禮樂以俟丨丨蘇頲夜發三泉詩歸奏丹墀左騫能俟丨丨陸龜蒙樵擔詩負荷誠獨難移之贈)
(丨丨蘇軾和林子中詩移文付丨丨後事待諸友)儒哲(魏書樂志尚書令高肇奏二漢魏晉歴諸丨丨未聞器度依經而聲)
(調差謬江淹文麗名文質齊影丨丨陸龜蒙詩三吳明太守左右皆丨丨)賢哲(唐書樂志既丨且丨惟孝與友高適别李八詩)
(世情薄疵賤夫子懷丨丨李白猛虎行丨丨栖栖古如此今時亦棄青雲士)睿哲(唐書樂志克生丨丨祚我休明蔡邕胡太)
(傳碑銘聰明丨丨思心瘁容陸雲宴會詩丨丨惟晉世有明聖魏徵正日臨朝詩豈如今丨丨邁古獨光前李翰進張廵傳表陛下)
(聰明文思丨丨神武)上哲(文心雕龍作者曰聖述者曰明陶鑄性情功在丨丨崔駰達旨固將因天質之自然誦丨丨之高訓)
(孫綽樽銘王公擬之德齊丨丨陶弘景思賢賦日下媿其未䨇關西慙於丨丨)十哲(摭言雲翔十人交通中貴號芳林丨丨又)
(小學紺珠丨丨顏淵閔子騫冉伯牛仲弓宰我子貢冉有季路子游子夏顔子配享升曾子為丨丨曾子配享升子張為丨丨皮日)
(休請韓文公配饗書自漢至隋不過諸子至於吾唐乃旌入丨丨)經哲(揚雄宗正箴巍巍帝堯欽親九族丨丨宗伯禮有攸)
(訓)天哲(典引圖書亮章丨丨也注言河圖洛書至信至明而出天賜之使視而行之)成哲(張衡周天大象賦固罔念)
(而作狂在恭已而丨丨夏侯湛賦苟不合於大𧰼兮焉濟道以丨丨)弘哲(阮瑀紀征賦希篤聖之崇綱兮惟丨丨而為紀)雋
哲(夏侯湛昆弟誥謨茂哉丨丨寅亮總其弘肅按謨其弟名也李暠述志賦休矣時英茂哉丨丨皮日休詩東莞為著姓奕代皆)
(丨丨)衆哲(漢高祖功臣頌明明丨丨同濟天網)克哲(陸雲文瞻言潛覽丨丨克聰)俊哲(陸雲書國士之邦實生丨)
(丨杜甫同元使君舂陵行觀乎舂陵作歘見丨丨情錢起送李大夫赴廣州詩支離交丨丨弱冠至華髮抑澤論時政書精求丨丨)
(朝夕納誨)允哲(陸雲祖考頌明明邵侯丨丨允謀蘇軾上清儲祥宫碑文丨丨文母以公滅私作宫千柱人初不知)載哲
(陸雲文在昔我國元首丨丨)英哲(魏都賦丨丨雄豪佐命帝室傅亮文皇度有晉天縱丨丨)穎哲(傳亮文神姿丨丨大)
(成俱茂)隕哲(劉琨文縉紳頽範於高模邦國彌瘁於丨丨)宗哲(劉琨表郊廟或替則丨丨纂其祀)玄哲(庾闡)
(孫登隱居詩翹首丘冥仰想丨丨)二哲(郭璞崍山贊王陽逡廵王尊逞節殷有三仁漢稱丨丨)時哲(謝靈運九日詩)
(鳴葭戾朱宫蘭巵獻丨丨王維留别溫古上人詩解薜登天朝去師偶丨丨錢起寄王臨詩之子良史才華簪偶丨丨楊巨源聖夀)
(無疆詞年華富仙苑丨丨滿公車)貳哲(鮑昭河清頌副睿丨丨帝體皇柯)藩哲(梁昭明太子春日宴晉熙王詩丨丨)
(遊沮夢揚化撫邊戎)羣哲(賈至旌儒廟頌上感亡秦覆車遺武下哀丨丨饗祀無主)曩哲(杜甫八哀詩骨驚畏丨丨鬒髮)
(負人境)才哲(白居易詩内媿非丨丨李端送吉中孚歸楚州詩自為丨丨愛日與侯王會)懿哲(吳筠覽古詩天道殃)
(頑兇神明佑丨丨)宿哲(梅堯臣王侍郎南京留守詩尹以名臣擇朝仍丨丨俞)邦哲(歐陽修除文彥博判大名制眷)
(言丨丨寔簡予衷)耆哲(歐陽修回文侍中啟從容語言固多仁者之利體貌丨丨是惟先帝之臣胡宿除曾公亮樞密使制)
(蓋政謨之攸寄匪丨丨而莫居)舊哲(歐陽修贈文彥博讓恩命批荅卿以丨丨比嘗相予)予哲(石介慶歷聖德頌予早識)
(琦琦有奇骨可屬大事敦厚如勃琦汝副衍知人丨丨)
狂濫哲(王融頌紫實昧朱丨斯丨丨)巢父哲(梁昭明太子七契鄙丨丨之稱丨笑蘇門之為英)
鼈(并列切魚丨俗作鱉蟞)
韻藻炰鼈(詩飲御諸友丨丨膾鯉又其殽維何丨丨鮮魚崔駰博徒論蒸羔丨丨餁鵠煎魚曹植名都篇膾鯉臇胎鰕丨)
(丨炙熊蹯按炰一作寒元稹詩丨丨那勝羜朱弁灼艾詩忖物嗟丨丨觀形笑灼龜)寒鼈(見上)魚鼈(書古有夏先后方懋)
(厥德㒺有天災山川鬼神亦莫不寧暨鳥獸丨丨咸若禮記水熲則丨丨不大又居山以丨丨為禮居澤以鹿豕為禮君子謂之不)
(知禮又水潦降不獻丨丨疏天降下水潦丨丨難得周禮鼈人以時簎丨丨龜蜃凡貍物注簎謂以杈刺泥中搏取之貍物丨丨之)
(屬漢書賈捐之傳駱越之人父子同川而浴其民譬猶丨丨何足貪也蘇軾望湖樓詩放生丨丨逐人來無主荷花兩岸開)簎
鼈(見上)石鼈(晉書食貨志升平初荀羡為北府都督鎮下邳起田于東陽之丨丨公私利之又成都王穎傳攻長沙王阻清)
(水為壘造浮橋以大木凾盛石沉之以繫橋名丨丨魏略成都王穎伐長沙王乂募免奴為軍自稱四部司馬里語曰三部司馬階)
(下兵四部司馬尚長明欲知太平須丨丨鳴蘇舜欽終南山下石墖院詩遶庭丨丨谷間水入戸鳴鴟堆上風)食鼈(隋書崔弘)
(度傳為太府卿戒僚吏無得欺誑後丨丨問侍者曰鼈美乎皆曰美弘度大罵曰庸奴敢誑我未食安知其美俱杖之乃無敢誑玉)
(泉子唐進士李詹平生廣求滋味每丨丨輙絏其足曝于烈日鼈既渴即飲以酒而烹之鼈方醉已熟矣)陂鼈(荀子跬步不休)
(丨丨千里劉禹錫何卜賦絡首縻足兮驥不能跬前無所阻兮丨丨千里盧仝挽玉碑子詩頗奈窮相驢行動如丨丨白居易詩丨)
(丨雖遲騏驥疾何妨中路亦相逢李商隱詩遠途哀丨丨薄藝奬雕蟲陸龜蒙詩吾觀天之意未必洪水割且要虐飛龍又圖滋丨)
(丨元好問詩丨丨不量力強欲緣青雲楊維楨騮馬圖詩道旁仰首鳴向天䠥躠風塵愁丨丨)朱鼈(吕氏春秋醴水之魚名曰)
(丨丨六足有珠百碧本草大如錢腹赤如血者名丨丨生南海中阮籍咏懷詩丨丨躍飛泉夜飛過吳洲庾信謝趙王賚乾魚啟醴)
(水朝浮光疑丨丨文鰩夜觸翼似青鸞張九齡詩青鳥跂不至丨丨誰云浮梅堯臣還柳瑾詩詩吳洲逢丨丨腹有百碧遺)胹
鼈(鹽鐵論丨丨膾腥麑卵鶉鷃宋玉招䰟丨丨烹羔有蔗漿些)大鼈(括異志宋𫝊慶中家得一丨丨婢不忍殺放之溝中)
(年餘婢病將卒夜有丨丨被泥登婢胷冰之遂愈埤雅黿丨丨也鼈以為雄故黿鳴而鼈應所謂雄蟲鳴于上風雌蟲應于下風而)
(風化即此之𩔖是也)夢鼈(玉堂閒話尚書崔悦丨十九人衣青綠羅衣求生既寤見器中丨正十九頭遂放之)
三足鼈(山海經從山多丨丨丨大若山黃庭堅題跋能獸名熊屬丨丨丨也王冕苦寒詩河伯衆仙驚欲倒涷殺深潭丨丨)
(丨)東海鼈(莊子魏公子牟謂公孫龍曰子不聞埳井之鼃乎謂丨丨丨曰吾跳梁乎井榦之上休乎缺甃之崖夫子奚不)
(時入觀乎丨丨之丨左足未入而右膝已縶矣)沅江鼈(摭言盧肇赴舉先達問所從來曰某袁民也先達曰袁出舉人邪荅)
(曰袁之舉人猶丨丨丨甲九脇者稀)九脇鼈(見上黃庭堅詩沅江求丨丨丨荆州見一角麟)
增為鼈(易離丨丨為蟹為嬴為蚌為龜疏皆取剛在外也變化序鵠為猿蛇丨丨元稹詩歴陽舊事曾丨丨又相顧憂丨丨)
雛鼈(禮記不食丨丨注丨丨伏乳者)濡鼈(禮記丨丨醢醬實蓼注濡謂烹之以汁和也疏謂烹其鼈加醢及醬又破開其)
(腹實蓼于中更縫而合之)烹鼈(見上)獻鼈(周禮鼈人秋丨丨魚儆戒錄偽蜀李延福晝寢公廳夢烏帽三十人伏于階下)
(乞命驚覺僕報門外有村人丨丨三十頭遂放之陸機鼈賦序皇太子幸于釣臺漁人丨丨命侍臣作賦)羞鼈(國語公父文伯)
(飲北宫敬叔酒以路堵父為客丨丨焉小堵父怒曰將使鼈長而後食之遂出)伏鼈(漢書天文志蚩尤之旗𩔖彗而後曲象旗)
(見則王者征伐四方旬始出于北斗旁狀如雄雞其怒青黑色象丨丨梁簡文帝阻歸賦發丨丨之雄氣耀策馬之高居庾信司馬)
(裔碑既而雲生丨丨星出鮮魚楊炯渾天賦日暉長虹星流丨丨)龜鼈(魏書蠕蠕傳劉義隆欲犯河南世祖聞而大笑曰丨)
(丨小䜿自救不暇何能為也埤雅語曰丨思丨望今丨丨皆隔津望卵)珠鼈(山海經葛山澧水有丨丨注舜攝天子有鈸耳)
(貫胷之民來獻珠蝦丨丨郭璞丨丨魚贊澧水之鮮形如浮肺體兼三才以貨賈害)擉鼈(莊子彭陽曰公閱休奚為者耶曰冬)
(則丨丨于江夏則休乎山樊有過而問者曰此予宅也鄭元祐書畫舫小集詩丨丨歸來還自笑聞雞起舞竟誰嗔)買鼈(韓非)
(子鄭縣人乙子妻之市丨丨以歸過潁水以為渴也因縱而飲之遂亡其鼈)亡鼈(見上)天鼈(星經丨丨十五星在斗南)
(主太陰水蟲)鳬鼈(易林丨丨讙囂不可安居)成鼈(博物志取鼈剉令如棋子大擣赤莧汁和合厚以茅包投地中經旬)
(臠臠皆丨丨也)内鼈(養魚經魚滿三百六十則龍為之長而引飛出水丨丨則魚不復去故鼈一名神守)白鼈(搜神後記)
(昔有一人與奴同得腹瘕病治不能愈奴死乃剖腹視之得一丨丨赤眼甚鮮明酉陽雜俎後漢溪夷田疆遣子魯居上城次子王)
(居中城小子倉居下城三壘相須光武遣劉尚征之尚未至時倉𫉬丨丨為臛乃舉𤇺謂兩兄兄至無事及尚軍來倉舉烽魯等以)
(為不實倉遂戰死焉)綠鼈(西京雜記太液池其間鳬雛雁子布滿充積乂多紫龜丨丨)沈鼈(南州異物志合浦之人習)
(水善游入如丨丨出如輕鳬)灑鼈(伽藍記楊元慎戲沈慶之曰網魚丨丨在河之洲咀嚼菱藕捃拾雞頭)老鼈(列異)
(傳汝南有妖常作太守服詣門椎鼓郡中患之費長房知為魅乃呵之即解衣冠叩頭乞自改變為丨丨大如車輪)巨鼈(錄異)
(記民有于蜀江之上𫉬丨丨者長尺餘潘岳滄海賦修黿丨丨紫貝螣蛇潘尼賦有東海之丨丨乃負山而吞舟)煮鼈(燕山)
(錄煮羊以鼬丨丨以蛟蓋物之相感如此雖有明智弗能推也)黿鼈(埤雅舊說黿亦卵生而伏影顏籀稽聖賦曰丨丨伏乎其)
(陰鸕鷀孕乎其口是也)嗜鼈(五代史補張澤為房知溫從事性素丨丨忽暴卒經宿而活云為太山府君所召食鼈過差為)
(羣鬼投于沸鼎中支解烹飪如治鼈之狀又南唐僧謙光有才辯而無拘檢性尤丨丨國立常從容語及釋氏果報薱曰老僧無他)
(願但得鵝生四隻腿鼈長兩重裙足矣)治鼈(見上)能鼈(東京賦王鮪岫居丨丨三趾)得鼈(潘尼鼈賦序皇太子)
(游于玄圃遂命釣魚有丨丨而獻之者命侍臣賦之)釣鼈(見上徐陵登宫城南樓詩鮑魚寧入爼丨丨匪充庖)命鼈(蜀都)
(賦白黿丨丨玄獺上祭注命呼也蓋黿鳴而鼈應也)頳鼈(江賦丨丨胏躍而吐璣文魮磬鳴以孕璆)臛鼈(江淹賦丨丨胾)
(羹臑㹠柘漿)曝鼈(韓愈南山詩或覆若丨丨或頽若寢獸)夏鼈(盧仝月蝕詩寒龜丨丨一種味且當以其肉充臛蘇)
(軾詩縮頭先丨丨實腹鄙秋蟲程俱詩驚雷發蒸菌自可當丨丨)化鼈(崔融嵩山啟母廟碑河淪越嶲有郡邑之為魚水陷)
(歴陽有吏人之丨丨)鼉鼈(蘇軾神女廟詩深淵丨丨横巨壑龍蛇頑)黃鼈(蘇轍送韓宗弼詩青蓮紫芡傾珠璣白魚掉尾)
(丨丨肥)駕鼈(吳萊次候濤山詩驅鰌作旗幟丨丨為橋梁)射鼈(徐渭魚樂圖詩江心丨丨一丸飛葦梢縳蟹䨇螯亂)
長沙鼈(汲冡周書禽人管路人大竹丨丨丨注特大而美故貢也)援兩鼈(淮南子殺戎馬而求狐狸丨丨丨而失靈)
(龜用智如此豈足高乎)珠崖鼈(傅休奕七謨煮丹穴之鳳炮丨丨之丨)馬蹄鼈(梅堯臣詩沙水丨丨丨雪天牛)
(尾狸)
青泥殺鼈(埤雅傳曰丨丨丨丨得莧復生今人食鼈忌莧其以此乎)馬溺化鼈(瑣碎錄方革云食鼈不可食莧)
(因并啖之自此苦腹痛疑鼈所致乃以二物令蒼頭食之亦病與革𩔖而委頓尤劇未幾死舁置馬廐忽小鼈無數自九竅湧出散)
(走廄下惟遇丨丨者輙丨為水革遂掊聚衆丨以馬溺灌之皆即為水于是革飲馬溺遂瘥)
設(識列切置也陳也合也)
韻藻忘設(史記楚元王傳元王為穆生設醴後乃丨丨穆生曰可以逝矣醴酒不設王之意怠矣)佳設(晉書羊曼)
(傳代阮孚為丹陽尹時朝士過江初拜官相飾供饌曼拜丹陽客來早者得丨丨日晏則漸罄不復及精隨客早晩而不問貴賤有)
(羊固拜臨海太守竟日皆美雖晩至者猶𫉬盛饌論者以固之豐腆乃不如曼之真率劉跂題半隱堂詩端居雅不煩屏當丨丨頗)
(嘗成咄嗟)鬼設(唐書孟郊傳郊為詩神施丨丨百見層出樓鑰大龍湫詩一來氣象大不侔石屏倚天驚丨丨)
食飲設(史記范睢傳須賈辭于范睢范睢大供具盡請諸侯使與坐堂上丨丨甚丨而坐須賈于堂下置莝豆其前令兩黥)
(徒夾而馬食之)兵弩設(漢書李廣利傳赦囚徒扞寇盗發惡少年及邊騎歲餘而出敦煌六萬人齎糧丨丨甚丨)天險
設(李白題瓜州新河詩吳關倚此固丨丨自兹丨)縱橫設(孟郊送李觀詩哀哉摧折歸贈詞丨丨丨)
增施設(易隨時之義大矣哉疏隨之所施惟在于時言隨時丨丨惟在于得時也史記孫子吳起傳論世俗所稱師旅皆道)
(孫子十三篇吳起兵法世多有故弗論論其行事所丨丨者漢書尹翁歸傳翁歸文武兼備惟所丨丨韓愈赴江陵途中詩謂言即)
(丨丨乃反遷炎州羅隱辨害力不能濟于用而上下之不正雖抱空器奚所丨丨)特設(書伊尹祠于先王疏是丨丨祠也丨)
(丨祠禮而王始見祖明是初即王位告殯為喪主也)方設(書序帝釐下土丨丨居方)建設(詩丨旐丨旄禮記丨丨朝事漢)
(書叙傳丨丨藩屏以強守圉吳楚合從頼誼之慮李尤闕銘國都攸處丨丨端闈)空設(詩載纉武功疏兵事不可以丨丨田)
(獵蒐狩以閑之故因習兵而俱出田獵也謝靈運詣闕上表影迹無端假謗丨丨)並設(詩朋酒斯饗疏朋酒者設尊之法每)
(兩尊丨丨故云朋非謂君國大飲唯兩尊也是尊皆兩兩對設之也)對設(見上)整設(禮記命僕及七騶咸駕載旌旐授車)
(以級丨丨于屏外注丨正列也丨陳也魏武帝詩逆旅丨丨以通商賈)右設(禮記君在不佩玉左結佩丨丨佩)誠設
(禮記規矩丨丨不可欺以方圜注誠猶審也)陳設(禮記丨其宗器丨其裳衣後漢書陽球傳球為司隸校尉權門聞之莫不)
(屏氣諸奢飾之物皆各緘滕不敢丨丨)進設(儀禮宰夫右執觶左執豐丨丨于豆東)張設(周禮天官掌次王大旅上)
(帝則丨氊案丨皇邸吳志諸葛恪傳散騎常侍張約朱恩等密書與恪曰今日丨丨非常疑有他故恪省書而去蔡邕諫伐鮮卑議)
(鮮卑種衆又不弱于西羌也乃欲丨丨近期戲誘朝廷三年不成必廹於害白居易詩頼有青氊帳風前自丨丨)夕設(左傳)
(許君焦瑕朝濟而丨丨版焉)兩設(左傳晉人兼享之注賤魯故不復丨丨)昭設(史記秦始皇紀皇帝明德經理宇内)
(視聽不怠作立大義丨丨備器咸有章旗)繕設(史記越王勾踐世家大夫逢同諫曰國新流亡今乃復殷給丨丨備利吳必懼)
(懼則難必至且鷙鳥之擊也必匿其形勾踐曰善)法設(漢書元帝紀明王之治國也明好惡而定去就崇敬讓而民興焉故)
(丨丨而民不犯令施而民從)造設(漢書律歷志玉衡杓建天之綱也日月初纏星之紀也綱紀之交以原始丨丨合樂用焉)
豫設(漢書辛慶忌傳夫將不丨丨則亡以應卒士不素勵則難使死敵)讌設(後漢書楊彪傳時天子新遷大會公卿曹)
(操上殿見彪色不悦恐于此圖之未得丨丨託疾如厠因出還營)開設(後漢書西域傳復令丨丨屯田如永元時事魏書世)
(宗紀景明三年詔曰寢殿顯成移御惟始春郊無遠拂羽有辰便可表營千𤱔丨丨宫壇秉耒援筐躬勸億兆)頓設(晉書劉頌)
(傳宜令諸王于古典所應有者悉立其制非急所須漸而備之不得丨丨)異設(魏書禮志淳澆世殊質文丨丨損益相仍隨時)
(作範)儉設(魏書釋老志僧尼寺舍私營轉盛然童子聚沙可邁於道場純陁丨丨足薦于䨇𣗳何必縱其盜竊資營寺觀)宿
設(隋書音樂志反本興敬復古昭誠禮容丨丨祀事孔明唐書樂志禮丨丨樂妙尋魏都賦置酒文昌高張丨丨梁簡文帝南郊)
(頌序朱幕夕峙帷宫丨丨庾信馬射賦帷宫丨丨帳殿開筵又周祀五帝歌司壇丨丨掌史誠陳杜甫有事于南郊賦又齋心于丨)
(丨將旰食而匪寧)天設(韓詩外傳丨丨其高而日月成明蔡邕諫伐鮮卑議丨丨山河秦築長城漢起塞垣所以别内外異)
(殊俗也程俱神魚泓詩披莎得盤石離坐若丨丨劉因遊天城詩丨丨限仙凡雲生失昏曉)地設(韓詩外傳丨丨其厚而山)
(陵成名)𧰼設(楚辭丨丨君室注丨法也言乃為君造丨第室法𧰼舊廬王屮頭陀寺碑丨丨既闢晬容已安庾信柴夫人墓)
(誌銘寂寞虛奠荒涼丨丨李乂奉和幸大薦福寺詩丨丨隆新宇龍潛想舊居杜甫橋陵詩崇岡擁丨丨沃野開天庭李觀謁夫子)
(廟文再拜而起回翔而觀章施足徵丨丨無諠)虛設(張衡周天大象賦諒吉凶之有兆匪災譴之丨丨蔡邕袁夫人馬氏靈表)
(几筵丨丨帷幃空陳李百藥妾薄命横陳每丨丨吉夢竟何成梁肅止觀統例按經正義非丨丨也)四設(李尤明堂銘忩闥丨)
(丨流水洋洋)樽設(李尤樽銘丨丨在堂以俟俊乂)閒設(魏文帝與吳質書彈碁丨丨終以六博)矩設(景福殿賦)
(蘭栭積重窶數丨丨)陸設(景福殿賦丨丨殿館水方輕舟)警設(摯虞佩劍綬議太保命諸大夫以干戈内外丨丨)内
設(吳都賦陳兵而歸蘭錡丨丨)夏設(張載&KR0789;酒賦長安春御洛浪丨丨)標設(孫綽樽銘興懷寄詠聊以丨丨)備
設(何承天達性論庇物殖生㒺不丨丨)舒設(袁彖遊仙詩羽客宴瑶宫旌蓋乍丨丨)重設(顔延之赭白馬賦流藻周)
(施和鈴丨丨江淹齊太祖高皇帝誄要藩丨丨匪賢則親)徒設(王儉答王逡問禮有倫序義無丨丨今遠則不待近不相須禮)
(例既乖即心無取梁武帝求讜言詔肺石空陳懸鐘丨丨)廣設(梁武帝禁止宫人縱觀郊祀詔幃宫丨丨輜軿耀路)肅設
(梁簡文帝南郊頌序圜丘閒静紫壇丨丨)密設(江總華貂賦標侍臣之丨丨耀光采之溫柔)外設(牛弘明堂議戶皆丨)
(丨而不閉示天下以不藏也)春設(白居易詩戎裝看丨丨左握寳刀斜王建詩丨丨天前多隊舞)具設(崔沔宗廟加籩)
(豆議園寢尚食時膳丨丨遵漢法也)定設(李華左谿大師碑法與心起緣隨丨丨)先設(馮用之權論機之丨丨猶張羅)
(待鳥來則𫉬矣)假設(蘇軾詩塗車芻靈皆丨丨着眼細看君勿誤)奠設(梅堯臣賽昭亭神詩長篙扣穴倩鯉魚寄信山)
(頭來丨丨)犒設(楊億靈州事宜論廩祿之外賜一大縣租賦恣其丨丨)例設(孔文仲制科策百年不識兵革而丨丨屯)
(伍坐蠧民力)夙設(劉攽鴻慶宫三聖殿賦百工備官而丨丨兮棹夫懽呼而奏功)鋪設(李覯江亭醉後詩主人能結納)
(佳境為丨丨)
鐘鼓設(詩丨丨既丨一朝饗之又張衡東京賦崇牙張鏞鼓設)罻羅設(詩魚麗傳鷹隼擊然後丨丨丨又陸雲九)
(愍矰羅重設鳳矯翼兮又温庭筠豐安里王相林亭詩朱戶雀羅設黃門馭騎來又丁謂大蒐賦隔蜀羅設跨秦戈横)兵衛
設(史記刺客傳聶政至濮陽見嚴仲子曰仲子所欲報讐者為誰嚴仲子曰臣之讐韓相俠累宗族盛多居處丨丨甚丨臣欲使)
(人刺之衆終莫能就)六奇設(漢書叙傳陳公擾攘歸漢乃安斃范亡項走狄擒韓丨丨既丨我罔艱難)錫鉢設(水經)
(注陽水東逕故七級寺禪房南水北則長廡編駕&KR1199;閣承阿林之際則繩坐疏班丨丨間丨所謂修修釋子眇眇禪棲者也)帝
紀設(崔駰達旨古者陰陽始分天地初制皇綱亡緒丨丨乃丨)并夾設(東京賦丨丨既丨儲乎廣庭注丨丨鉗矢者周)
(禮曰射則取矢也言侯高則以并夾取之也儲待也謂張丨于大庭以待天子也)方曲設(李尤平樂觀賦丨丨既丨秘戲)
(連叙)俎豆設(曹植孔羡奉宗祀碑睹廟堂之始復觀丨丨之初丨)號諡設(陸雲逸民箴賞不假爵教不示勸丨丨莫)
(丨而生黎淳晏)懸鳥設(何承天旄頭論戰國竝争師旅數出丨丨之丨務察風祲宜是奏矣)離房設(王融曲水詩序)
(丨丨乍丨層樓間起)千龕設(梁簡文帝大愛敬寺刹銘序百旬既聳丨丨乃丨)陶匏設(梁南郊登歌詩玄酒陳丨)
(丨丨)雲梯設(蘇頲夜發三泉即事詩下奔泥棧榰上覯丨丨丨)芳軌設(李嶠咏筆詩蒙恬丨丨丨遊楚妙彈開)
天官設(李嶠咏史詩馬記丨丨丨班圖地理新)西禮設(趙東曦奉和聖製答張說扈從詩省方丨丨丨振旅北京)
(㢠廻)徐榻設(杜正倫冬日宴于庶子宅詩李門余妄進丨丨君恒丨)隨宜設(元稹詩几案丨丨丨詩書逐便拈)
尊酒設(朱子山北紀行詩明晨江磯寺丨丨聊薱丨)
科方互設(陳琳為袁紹檄豫州文細政慘苛丨丨丨丨)秋荼不設(梁簡文帝菩提𣗳頌序丨丨丨丨廢九律)
(之嚴科春雨愛生解三驅之密網)
齧(五結切噬也又姓)
韻藻蹄齧(禮記游牝别羣則縶騰駒班馬政注為其牝氣有相丨丨也名畫記北齊楊子華畫馬壁間夜聞丨丨長鳴杜)
(甫有事于南郊賦視生靈之磔裂醜害馬之丨丨又遣興詩君看渥洼種態與駑駘異不雜丨丨間逍遥有能事韓愈畫記喜相戲)
(者怒相丨丨者王安石材論夫馬之在廄也駑驥雜處飲水食芻嘶鳴丨丨其所以異者蓋寡王惲御驃出廄圖詩二馬騁丨丨角)
(壯猶龍騰)蛇齧(後漢書方術傳費長房從壺公入深山于羣虎之中留使獨處長房不恐又臥于空室以朽索懸萬斤石于心)
(上衆丨競來丨索且斷長房亦不移翁還撫之曰子可教也)有齧(淮南子夫牆之壞也于隟劍之拆也丨丨)
增咥齧(易履虎尾不咥人亨䟽若履虎尾不見丨丨于人)觸齧(周禮充人牲牷繫于牢注牢閑也必有閑者防禽獸)
(丨丨)仰齧(戰國策莊辛曰黃鵠俯噣鱔鯉丨丨䔖蘅陸龜蒙蠧化𩔖蝤蠐而青翳葉丨丨饑蠶不相上下)水齧(戰國策惠)
(施曰昔王季歴葬於楚山之尾欒丨丨其墓梅堯臣小村詩野艇鳥翹惟斷纜枯桑丨丨只危根)側齧(漢書田儋傳齮齕注)
(如淳曰齮丨丨也齕齩也)齧齧(易林&KR2094;&KR2094;丨丨貧鬼相責)兔齧(淮南子水蠆為螅孑孑為&KR0034;丨丨為䖤)齰齧(急就)
(篇注齒者總謂口中之骨主丨丨者也)食齧(釋名電齧也傷害于物如有所丨丨也柳宗元天說蟲之生而物益壞丨丨之)
(攻穴之)祕齧(釋名䡟棿猶丨丨也在車軸上正輪之祕齒前却也)侵齧(水經注滎口石門有故碑云大河衝塞丨丨金)
(堤)潄齧(水經注五龍泄水南注瀉下加以歲久丨丨每澇即壞)噬齧(埤雅猴之德勃諍號呶雖羣不相善也食相丨)
(丨行無列飲無序)嚼齧(阮籍元父賦美𩔖不處熊虎是生故人民被害丨丨禽性獸情)一齧(傅休奕瓜賦嘉味溢口鮮)
(𩔖寡儔丨丨之頃至三搖頭)缺齧(江淹牋漏越之琴竊莊文之價丨丨之劍盗頃襄之名陳陶宿鳥徑夷山舍詩丨丨心未)
(理寥寥夜猿哀)咀齧(徐陵壐書電目雷聲之禽鉤爪鋸牙之獸丨丨含生不知紀極)竊齧(柳宗元三戒永某氏之鼠畫累)
(累與人兼行夜則丨丨鬭暴聲萬狀不可以寢)互齧(柳宗元晉問交頸丨丨鬭目相馴)石齧(韓愈將歸操涉其淺兮丨)
(丨我足乘其深兮龍入我舟)虎齧(盧仝月蝕詩人養虎被丨丨又盧琦憂邨氓詩朝對狐狸啼暮為豺丨丨)攢齧(元稹)
(寄樂天書蟆蚋浮塵蜘蛛蛒蜂之𩔖皆能丨丨肌膚使人瘡痏)暗齧(元稹浮塵子詩丨丨堪銷骨潛飛有禍胎)銜齧(李賀)
(詩天畏遭丨丨)吏齧(袁皓齊處士詩税蠧而郡蠶邑剋而丨丨)搏齧(陸龜蒙詩虎豹争丨丨)吞齧(韓維詩淙流四)
(走渠與竇左右丨丨何其饞)鼠齧(韓維漢高祠詩蝙飛畫帳喧丨丨珠旒墜黃庭堅詩獨夜不臥聽丨丨非關春茗攪枯腸)
(李昭玘記殘經中斷横裂蟲鐫丨丨雨敗塵腐無復完綴陸游曉坐詩空槖時時聞丨丨小窗一一送鴉翻)啗齧(蘇軾詩撲)
(緣[騣-凶+(鬯-匕)]尾困牛馬丨丨衣服穿房戶)齕齧(蘇軾和桃花源詩耘樵得甘芳丨丨謝炮製又人參詩上藥無炮炙丨丨盡根柢)
號齧(蘇軾九馬圖贊丨丨是乘脂蠟其鞭道阻且長喟其永歎)剝齧(蘇軾詩况復連年苦饑饉丨丨草木啖泥土)齩
齧(蘇軾詩我貧如饑鼠長夜空丨丨)草齧(秦觀獐猿圖歌下有兩獐從兩兒花飱丨丨含春嬉)咂齧(陳造附未舟之)
(浙中作白蟲散如咀黑蟲聚如蟻循緣仍丨丨欲寐復九起)哆齧(王惲華不注歌慶封齊豹兩元惡丨丨猶露雄牙鬚)决
齧(盧亘題張國綱塞河詩卷何年丨丨半南土清淮怒卷黃雲愁)濤齧(趙瞻澠池縣新溝記歲大霖潦注浥中途湍鍥丨丨)
(浸淫奔射)浪齧(鄭元祐春日湖上詩丨丨湖隄官柳盡沙填江浦夜潮腥薛漢題劉理之木石詩丨丨沙沿歲時久豈知竟落)
(漁人手)螬齧(郭正域詩丨丨古籐支綠蟻蜂飛暗葉藏青蛇)夏齧(春秋昭公二十有三年秋七月吳敗頓胡沈蔡陳許)
(之師于雞父胡子髠沈子逞滅𫉬陳丨丨左傳書曰胡子髠沈子逞滅𫉬陳丨丨君臣之辭也注丨丨徵舒玄孫)
不細齧(禮記母嘬炙疏丨丨丨之是一舉盡臠也)龍齒齧(水經注周顯王四十二年九鼎淪没泗淵秦始王時而鼎)
(見於斯水始皇大喜使數千人投水求之不得所謂鼎伏也亦云桑而行之未出丨丨丨斷其系故語曰稱樂大早絶鼎系當是孟)
(浪之傳耳)齒利齧(柳宗元貞符丨丨者丨瓜剛者決)金蟾齧(李商隱詩丨丨丨鎻燒香入玉虎牽絲汲井㢠廻張雨)
(桂枝詞薰醒秋衣嬾下牀丨丨丨斷燒香鎻)職惟齧(李商隱蝨賦汝丨丨丨而不善齧)不善齧(見上)蠧魚
齧(曹鄴成名後獻恩門詩為物稍有香心遭丨丨丨)否來齧(蘇舜欽悲二子聯句敢言才足珍寧免丨丨丨)怒衝
齧(迺賢贈張直言詩臣聞黃河流洶洶丨丨丨)苔蘚齧(馬祖常鶴松聯句舞蓋竿籟喧啄粒丨丨丨)馬相齧
(吳寬謁陵宿昌平學舍詩連槽疲丨時丨丨隔屋羣鷄忽亂鳴)
劣(力輟切弱也鄙也少也)
韻藻棋劣(晉書謝安傳苻堅百萬次淮淝安命駕出山墅與幼度圍碁安丨常丨于幼度是日便為敵手而又不勝)
顔其劣(法言猗頓之富以為孝顔其餒矣彼以其富顏以其精丨丨丨乎注言不劣也)
增懦劣(易若號一握為笑注一握者小之貌為笑者丨丨之貌唐書劉蕡傳河南府參軍事李郃上疏曰陛下御正殿求直)
(言使人得自奮臣才志丨丨不能質今古是非使陛下聞未聞之言行未行之事劉言史初下東周贈孟郊詩固非拙為強丨丨外)
(療并)尫劣(書六曰弱疏弱志力丨丨也)賤劣(漢書酈食其傳豎儒注師古曰言其丨丨如僮豎)愚劣(漢書谷永)
(傳永與譚書曰永等丨丨不能褒揚萬分)下劣(漢書外戚傳曾孫體近下人乃關内侯注師古曰言曾孫之身于帝為近親縱)
(其人材丨丨尚作關内侯)駑劣(後漢書叚熲傳今不暫疲人則永寧無期臣庶竭丨丨伏待節度)闇劣(魏志杜畿傳忠)
(能者進丨丨者退誰敢依違而不自盡吳志滕胤傳諸葛恪言曹芳丨丨政在私門晉書苻堅載記吾雖未稱令主亦不為丨丨魏)
(書張袞傳上疏曰昔子囊將終寄言城郢荀偃辭唅遺恨在齊臣雖丨丨敢忘前志尚書故實韓昶愈之子雖教有義方而性頗丨)
(丨傅咸贈何劭王濟詩序自恨丨丨雖願其繾綣而從之末由陸贄請臺省舉薦屬吏狀臣以丨丨謬當大任)空劣(吳志孫策)
(傳注張紘曰既素丨丨方居衰絰之中無以奉贊盛略)微劣(吳志孫登傳登疏曰臣以無狀嬰抱篤疾自省丨丨懼卒殞斃)
(吳越春秋無余傳世十餘末君丨丨不能自立)淺劣(吳志陸凱傳臣闇于大理文不及義智慧丨丨沈約奏彈御史孔槖文丨)
(丨無聞謬列華省韋應物答劉西曹詩丨丨見推許恐為識者尤)寒劣(晉書庾翼傳大校江東政以傴儛豪強以為民蠧時)
(有行法則施之丨丨)惰劣(晉書孔愉傳愉疏曰臣以朽闇忝厠朝右而以丨丨無益毗佐)怯劣(晉書劉波傳貪汙者謂之)
(清勤慎法者謂之丨丨)雄劣(晉書劉聰載記索綝自長安東討趙染狃于累捷有輕綝之色長史魯徽曰今司馬鄴君臣自)
(相逼僣王畿丨丨不同必致死距我將軍宜整陣按兵以擊之弗可輕也)優劣(晉書陸機傳范陽盧志于衆中問機曰陸遜陸)
(抗于君近遠機曰如君于盧毓盧挺志默然既起雲謂機曰殊邦遐遠容不相悉何至于此機曰我父祖名播四海寧不知耶議者)
(以此定二陸之丨丨孔融有汝穎丨丨論曹植漢二祖丨丨論比時事之難易論其人之丨丨王粲為劉荆州與袁尚書書當以大)
(包小以丨容丨)短劣(魏書神元平文諸帝子孫𫝊丕他元三人皆容貌壯偉腰帶十圍大耳秀目鬚髸斑白百僚觀瞻莫不祗)
(聳惟苟頽小為丨丨姿望亦不逮之)弱劣(魏書崔浩傳臣稟性丨丨力不及健婦人)濫劣(隋書禮儀志後齊正會日黃門)
(宣詔勞諸郡上計吏訖付紙遣陳土宜書迹丨丨者飲墨水一升)癯劣(唐書張廵傳食盡士日賦米一勺齕木皮鬻紙而食)
(才千餘人皆丨丨不能彀)任劣(易林丨丨力薄孱駑恐怯)勢劣(吳越春秋越王曰夫國者前王之國孤力弱丨丨不能遵)
(守社稷奉承宗廟)聲劣(庾肩吾書品論文舒丨丨于兄時云亞聖按文舒張昶字兄謂張英)事劣(蔡邕奏議人財竝乏)
(丨丨昔時)羸劣(蔡邕上孝子程未狀祖父叔殁未抱伏叔尸口乾氣少舅偃哀其丨丨嚼棗肉以哺之未見食噓唏不能吞咽)
(主羲之帖衰朽丨丨所憂營如此白居易詩禀質本丨丨養生仍莽鹵)力劣(曹植漢二祖論量力則勢微論輔則丨丨)強
劣(曹植辨道論夀命長短骨髓丨丨各有人焉)挺劣(徐幹文伊吾儕之丨丨)累劣(杜預上黜陟課法略今每歲一)
(考則積優以成陟丨丨以取黜)膽劣(射雉賦多疑少決丨丨心狷)才劣(閒居賦退求已而自省信用薄而丨丨李翰三)
(名臣論才優而功微運合而丨丨)鄙劣(夏侯湛文意無雅正可凖論無片言可採是以頓于丨丨而莫之能起也白居易荅)
(崔侍郎書勉𣗳勲名勿以丨丨為念)寡劣(傅亮代宋公表臣以丨丨負荷國重)乏劣(王羲之帖吾竝丨丨)虛劣(王羲)
(之帖頃日了不得食至為丨丨白居易答故人詩顧慙丨丨姿所得亦已多)薄劣(謝靈運詩彼美丘園道喟然傷丨丨杜甫)
(詩丨丨慙真隱幽偏得自怡錢起寄王臨詩百年去心慮孤影守丨丨李端鮮于宅看花詩初合雖丨丨却得陪君子)庸劣
(沈約謝賜絹表幣帛嘉貺猥班丨丨)志劣(王僧孺佛事文夫小乘丨丨事唯一已大士意均乃包六趣)朽劣(江總詩丨)
(丨叨榮遇簪笏奉周行)幽劣(盧綸詩顧已文章非酷似敢將丨丨俟洪爐)沈劣(盧綸和陜州中丞詩丨丨本多感况)
(聞原上篇)𤨏劣(元稹上令狐相公詩啟詞旨丨丨冐凟尊嚴)小劣(元稹盧頭陀詩序一見蒙念不礙丨丨)拙劣
(元稹詩丨丨仍非速白居易詩丨丨才何用)疲劣(王灣池亭即事詩才輕策丨丨勢薄常驅走)氣劣(歐陽修詩今年)
(得病因酒作一春不飲丨彌丨)陋劣(蘇軾次韻定慧欽見寄詩真源未純熟習氣餘丨丨)惡劣(馮偉夀詞春風丨丨把數)
(枝香錦和鶯吹折)驕劣(張榘重午詞龍舟争渡搴旗搥鼓丨丨)凉劣(劉詵詩貲蓄本丨丨)鼠劣(張翥歲晚苦寒)
(詩丨丨翻書冊猫馴伴坐氊)
正對劣(文心雕龍反對為優丨丨為丨)文章劣(白居易詩顧我丨丨丨知他氣力全)才格劣(皮日休酬崔璐)
(詩但恐丨丨丨敢誇詞采敷)能許劣(楊萬里病後覺衰詩小松丨丨丨學我弄吟髭)駑馬劣(方䕫感興詩區區鹽)
(車中莫笑丨丨丨)衛軒劣(馬祖常題松鶴堂詩陟岳秦爵崇授甲丨丨丨)
碣(渠列切說文特立之石也又月韻)
韻藻勃碣(史記天官書自華以南氣下黑上赤嵩高三河之郊氣正赤恒山之北氣下黑上青丨丨海岱之間氣皆黑江)
(淮之間氣皆白漢書地理志丨丨之間所都會也後漢書盧植傳四方未寧盜賊伺隙恒嶽丨丨特多姦盗蔡邕奏議猾夏作寇震)
(驚丨丨江賦産毻積羽往來丨丨隋煬帝親征高麗詔崇聚丨丨之間薦食遼&KR0008;之境楊炎范陽都督李公神道碑其生丨丨其居)
(戴斗海塞廻抱興公之氣)釣碣(世說王僧彌謝車騎共集僧彌舉酒勸謝云奉使君一觴謝曰可爾僧彌勃然起作色曰汝故)
(是吳興溪中丨丨耳何敢譸張陸龜蒙賦自理茶鐺閒披丨丨)禹碣(述異記崆峒山中有堯碑丨丨皆籀文焉伏滔功德銘堯)
(碑丨丨歴古不昧)獸碣(水經注夫子墓在魯城北六里泗水上諸孔氏封五十餘所人名昭穆不可復識有銘碑三所丨丨)
(具存)雙碣(西京賦圜闕竦以造天若丨丨之相望魏都賦竦峭丨丨方駕比輪陸倕石闕銘物覩丨丨之容人識百重之典)
彭碣(劍閣銘狹過丨丨高踰嵩華注彭門碣石險故以狹比之)峻碣(陶弘景葛仙翁碑懷古測衷表兹丨丨)
增恒碣(魏都賦丨丨碪&KR1095;于青霄河分浩涆而皓漾楊炯少姨廟碑北臨丨丨猶如聚米南望衡湘纔同覆簣宋之間詩丨)
(丨青雲斷衡漳白露秋杜甫北征詩此舉開青徐旋瞻略丨丨)瑶碣(王融詩追仙度丨丨)高碣(梁簡文帝宣武王廟碑扶)
(風丨丨召伯甘棠)瀛碣(任昉登景陽山詩别澗宛滄溟疏山駕丨丨)鏤碣(江總大莊嚴寺銘式旌丨丨無待雕戈)
燕碣(虞茂石詩蜀門鬱遐阻丨丨遠參差)遼碣(唐太宗邊城望月詩澄輝照丨丨)碑碣(柳宗元答人求文章書僕)
(所著賦頌丨丨文記議論書叙之文凡四十八首王回故蹟遺文序予嘗閱古鐘鼎丨丨之文以證諸史)石碣(劉禹錫宜城歌)
(花臺側生𣗳丨丨陽鐫額)荒碣(張籍登北寺樓詩舊宫人不住丨丨路難尋)翠碣(梅堯臣詩丨丨嗟新立馬臻西湖春)
(行詩三十九賢生丨丨虛舟亭上借傳觴)墓碣(司馬光荅劉蒙書凡當時王公大人廟碑丨丨靡不請焉)古碣(蘇軾詩門)
(前丨丨臥斜陽閱世如流事可傷)臥碣(蘇軾贈賈耘老詩山頭丨丨弔孤冡下有至人僵不壊)堠碣(徐照途中詩丨)
(丨苔侵字魚塘水過欄)刓碣(孔武仲觀峴山圖詩幽花美草頗娛目斷碑丨丨還傷神)獵碣(孫何碑解世稱周宣王蒐)
(于岐陽令從臣刻石今謂之石鼔或曰丨丨馬臻文廟石鼓詩丨丨䥴功事惘然摩挲壞石臥寒烟)殘碣(林景熙雲間懷古詩)
(内史祠荒丨丨雨黃門書冷半堆雲周權魯山詩摩挲丨丨討遺跡搔首蹢躅斜陽中)表碣(袁桷送曾編修詩前坡指迎帽)
(舊墓拜丨丨)苔碣(宋濂憶友詩叢祠尚贔屭丨丨猶蛟蚪)題碣(董其昌題浯溪讀碑圖詩扶藜掃石溪聲咽不禁技)
(癢還丨丨)崔碣(杜牧有江上雨寄丨丨詩)
孝安碣(梁昭明太子慈覺寺鐘啟季武庭𣗳愧韓起之譽蜀相宅基慙丨丨之丨)墮淚碣(陳子昂峴山懷古詩猶悲)
(丨丨丨尚想臥龍圖)羊公碣(張九齡登峴山詩蜀相吟安在丨丨丨已磨)遺愛碣(柳宗元有國子司業陽城丨丨)
(丨文)神道碣(白居易青石樂府不願作人家墓前丨丨丨墳土未乾名已滅)
降五品為碣(柳州葬令五品以上為碑龜蚨螭首丨丨丨丨丨方蚨圓首)
掣(昌列切挽也又霽韻)
韻藻牽掣(禮記效馬效羊者右牽之疏馬羊多力人右手亦有力故用右手丨丨之也家語大夫之罪君不使有司執縳)
(丨丨而加之也)鉗掣(唐書郭太后傳元和元年進冊貴妃八年羣臣三請立為后是時後廷多嬖豔恐后得尊位丨丨不得肆)
(廼賢贈張直言詩倘蒙錄一二亦足解丨丨)鷹掣(元稹樂府秋丨丨斷架上索蘇轍送李公恕還朝詩丨丨秋田伏兔驚驥)
(馳平野疲牛倦李廓少年行犬嬌眠玉簟丨丨撼金鈴)
從後掣(晉書王獻之傳七八歲時學書羲之密丨丨丨其筆不得歎曰此兒後當復有大名)天地掣(崔駰達旨古者)
(陰陽始分丨丨初丨皇綱亡緒帝紀乃設)鯨未掣(蘇軾詩碧海長丨君丨丨)
增攜掣(詩匪手攜之言示之事箋我非但以手丨丨之親示以其事之是非)掎掣(唐書祝欽明傳左僕射韋巨源助后)
(丨丨帝奪政事即傳欽明議帝果用其言以皇后為亞獻取大臣李嶠等女為齋娘奉豆籩禮成詔齋娘有夫者悉進官)奔掣
(唐書潘扆傳鄭匡國請試劍術扆懷中出二錫九置掌中俄有氣二條如白虹微出指端須臾旋轉繞匡國頸其勢丨丨其聲錚鏦)
右掣(元史陳祖仁傳中原諸軍左牽丨丨調度失宜)畛掣(淮南子玄眇之中精搖靡覽棄其丨丨斟其淑静以統天下理)
(萬物)骨掣(文心雕龍劇秦為文影寫長卿詭言遯辭故兼包神怪然丨丨靡密辭貫圓通自稱極思無遺力矣)手掣(新論)
(情慾之萌如木之將蘖火之始熒丨可丨而斷露可滴而滅)卷掣(釋名齧掣掣丨丨也齧噬齧也語說丨丨與人相持齧也)
輓掣(北夢瑣言唐温璋為京兆尹時聞挽鈴聲不見有人凡三度丨丨乃見鵶一隻李覯江亭醉後詩解冠從放蕩大呼誰丨)
(丨)戰掣(畫品李煜好金索畫唐希雅常效之馳車縱騎因其丨丨之勢以寫竹𣗳)邪掣(成公綏論隸書體翹首舉尾直)
(刺丨丨)掣掣(海賦或丨丨洩洩于裸人之國或汎汎悠悠于黑齒之邦)電掣(梁簡文帝金錞賦野曠塵昏星流丨丨李)
(白大獵賦紅旗丨丨卷長空之飛雪高邁濟河焚舟賦四馬雲屯長劍丨丨王安石元豐行雷蟠丨丨雲滔滔夜半載雨輸亭臯蘇)
(軾望海樓晚景詩雨過潮平江海碧丨光時丨紫金蛇韓駒詩君聞吾語雖少留但恐一歡成丨丨)豎掣(庾肩吾書品論或横)
(牽丨丨或濃點輕拂)風掣(岑參送武判官歸京詩紛紛暮雪下轅門丨丨紅旗凍不翻)波掣(柳公權論筆帖副齊則丨)
(丨有憑管小則運動省力)飛掣(杜甫詩君不見鞲上鷹一飽即丨丨劉子翬諭俗詩養成羽翮雄丨丨鞲繩外許有孚觀雪冷)
(然臺詩平原饑兔巧跧藏空闊蒼鷹飽丨丨)雷掣(元稹馬射賦揮弓丨丨激矢風追)嚙掣(元稹望雲騅馬歌頻頻丨)
(丨轡難施往往跳趫鞍不得)鬼掣(姚合惡神行雨詩龍噴黑氣翻騰滚丨丨紅光劈劃損)擺掣(顧雲天威行颶風忽)
(起雲顛狂波濤丨丨魚龍殭張耒石樓詩清溪若奔虬八鎖束其頸奔騰去莫脫丨丨恣驍猛)戲掣(劉褒元夕詞金猊丨丨星)
(橋鎖)左掣(洪邁汪莊敏銘媕娿當位丨丨右壅)頓掣(江休復行舟戒多其紼纚以維之固其椽&KR0891;以繫之蕩動丨丨惴惴)
(然慮飄于東岸)威掣(周是修畫龍歌劃然丨丨海門開勁望層空欲飛去)揮掣(羅玘題陳工部畫詩秋林老筆逼夏圭千)
(載風神一丨丨)
金鈴掣(開天遺事寧王每花盛時綴丨丨于𣗳上丨之以驚禽謂之護花金鈴)六龍掣(海賦鷸如驚鳬之失侣倏)
(如丨丨之所丨一越三干不終朝而濟所届)驚龍掣(劉孝儀帆渡吉陽洲詩欲比丨丨丨將頓陽烏翼)前旌掣
(張嘉貞送張說廵邊詩直視丨丨丨遥聞後騎鳴)秋蛇掣(范成大清江臺張安國題榜詩故人春夢覺遺墨丨丨丨)鈴
索掣(蘇軾聚星堂雪詩歸來尚喜更鼓永晨起不待丨丨丨)坐争掣(蘇軾詩我老書益放落筆丨丨丨)舞袖
掣(蘇軾詩定教丨丨丨伊凉更想夜庖鳴甕盎)六鼇掣(郝經間間畫像詩大儒巖廊筆如椽丨丨一丨三山連)影
孤掣(郭鈺贈劉子倫詩玉龍霜冷光欲飛蒼隼秋高丨丨丨)火鰍掣(楊維楨書錢唐事詩丨丨東丨千尋鎻鐵馬西)
(馳半叚槍)鷙一掣(虞集出塞圖詩離婁屬望目力竭微如聞音丨丨丨)六丁掣(鄧文原西嶺春雲圖詩恐為造化憎)
(隄防丨丨丨)
譎(古穴切丨詐)
韻藻奇譎(漢書朱博傳每遷徙易官所到輙出丨丨揚雄諫不受單于朝書以高祖之威靈三十萬衆困于平城士或七)
(日不食時丨丨之士石畫之臣甚衆卒其所以脱者世莫得而言也)權譎(漢書王吉傳今俗吏所以牧民者非有禮義科指可)
(世世通行者也獨設刑法以守之其欲治者不知所繇以意穿鑿各取一切丨丨自在故一變之後不可復修也唐書劉玄佐傳汴)
(有相國寺或傳佛軀汗流玄佐自往大施金帛于是將吏商賈奔走輸金錢惟恐後十日玄佐勅止籍所入得巨萬因以贍軍其丨)
(丨𩔖如此劉向上子華子書當時諸侯以勢相軋争結怨連禍日以丨丨為事馬融圍棋賦自陷死地兮設見丨丨)韜譎(人物)
(志丨丨之人可以讚善難與矯違)詭譎(張協玄武館賦于是崇墉四匝豐厦丨丨陶弘景葛公碑文丨丨倜儻縱倒山河鄭)
(亞李德裕集序相如子雲瓌麗丨丨邵雍戒子孫文凶也者語言丨丨動止陰險)
譎應譎(淮南子以詐應詐以丨丨丨若披蓑而救火毁瀆而止水)
增武譎(漢書朱博傳其治左馮翊文理聰明殊不及薛宣而多丨丨網絡張設)紆譎(漢書揚雄傳陵高衍之嵱嵷兮)
(超丨丨之清澄注孟康曰丨丨曲折也)雲譎(漢書揚雄傳于是大夏丨丨波詭嶊嶉而成觀注孟康曰言夏屋變巧乃為丨)
(氣水波相丨詭也文心雕龍筆區丨丨文苑波委)果譎(後漢書南匈奴傳論竇憲耿夔之徒前後並進皆用丨丨設奇數異)
(道同會究掩其窟穴)用譎(後漢書楊璇傳贊璇能丨丨亦云振旅元史刑法志南北異制事𩔖繁𤨏挾情之吏舞弄文法出入)
(比附丨丨行私)狡譎(唐書杜伏威傳伏威丨丨多算每剽劫衆用其策皆效又張宿傳自布衣授左拾遺交通權幸四方賂遺)
(滿門宰相李逢吉數言其丨丨不可信)機譎(唐書劉晏傳于頎字休明累遷京兆尹任丨丨為政煩碎無大體)險譎
(唐書李逢吉傳性忌刻丨丨多端)誕譎(唐書張宿傳出入邸中丨丨敢言方岳酬朱行甫詩黃冠丨丨謹勿信傳訛聽舛其)
(言哤)智譎(唐書朱克融傳父洄號有丨丨)信譎(易林丨丨龍且塞水上流)背譎(淮南子君臣乖心則丨丨見于天神)
(氣相應徵矣)膠譎(方言丨丨詐也凉州西南之間曰丨自關而東西或曰丨)狂譎(論衡齊有高節之士曰丨丨華士昆)
(弟也義不降志不仕非其主太公封于齊同時誅之)辯譎(錄異記張儀蘇秦不慕神仙好縱横之術以丨丨相高尚)辭譎
(文心雕龍應璩百一獨立不懼丨丨義貞亦魏之遺直也)跡譎(文中子薛收曰帝制其出王道乎子曰不能出也後之帝者非)
(昔之帝也其雜百王之道而取帝名乎其心正其丨丨其乘秦之弊不得已而稱之乎)詐譎(劉向戰國策序秦孝公捐禮讓)
(而貴争戰棄仁義而用丨丨)勢譎(班固丞相戶牖侯陳平銘洋洋丞相丨丨師旅擾攘楚魏為漢謀主)成譎(東京賦玄)
(謀設而陰行合二九而丨丨注王莽之志陰行十八年而成變計也)瓌譎(魯靈光殿賦邈希世而特出羌丨丨而鴻紛注)
(丨異丨詭也梁簡文帝大法頌序丨丨雜錯邈乎其不可名邢邵新宫賦爾其狀也則丨丨屈奇瀾漫陸離)怪譎(山海經厭)
(火國贊有人獸體厥狀丨丨謝靈運嶺表賦羅石棋布丨丨横越李華三賢論極和無味至文無彩聽者不達反以為丨丨之論)
詼譎(陳子昂感遇詩如何嵩公輩丨丨誤時人)狙譎(陳叔達答王績書述時望者以爵祿為榮談陳國紀者以丨丨為能)
(事)邪譎(吳筠覽古詩漢氏方版蕩羣閹恣丨丨)見譎(宋祁詆仙賦王負驕以弗虔兮又丨丨于列眞)交譎(孔平)
(仲智若禹之行水賦順其故則不致于丨丨悖其本則侵成于大偽)巧譎(吕公著進十事講學篇漢之晁錯欲人主用機權丨)
(丨以參制羣下)
韓侯譎(廼賢贈張直言詩誰言酈生辨竟墮丨丨丨)
玦(古穴切佩如環而有缺)
韻藻佩玦(禮記右丨丨捍管遰大觽木燧疏以右廂用力為便故佩大物莊子儒子冠圜冠者知天時履方屨者知地形)
(緩丨丨者事至而斷君子有其道者未必為其服也為其服者未必知其道也白虎通君子能决斷則丨丨蘇舜欽詩空文謾徽墨)
(古訓乃丨丨馬祖常題松鶴堂詩誓將束囊書從爾解丨丨)金玦(左傳晉侯使太子申生伐東山臯落氏大子帥師公衣之)
(偏衣佩之丨丨注以丨為丨夏侯嘉正洞庭賦冰膚雪肌丨丨玉佩宋褧凉夜吟雲頭丨丨秋意生南城啼鳥三四聲)與玦
(左傳狄人伐衛將戰衛懿公丨石祁子丨與寗莊子矢使守注玦玉玦)玉玦(見上魏志文帝紀授南單于呼厨泉魏璽綬賜)
(青蓋車乘輿寳劍丨丨又鍾繇傳注後太祖征漢中太子在孟津聞繇有丨丨欲得之而難公言密使臨菑侯轉因人說之繇即送)
(之錄異記水星之精墜于張掖郡柳谷中化為黑石白色為文有牛馬仙人之狀及玉環丨丨兼文字果應司馬氏為晉以符金德)
(焉梁簡文帝昭明太子集序怪寳奇琛不留于器服仙珠丨丨無所於浮玩徐陵梁禪陳策文楛矢素翬梯山以至白環丨丨慕德)
(而臻王建詩兩頭纖纖青丨丨半白半黑頭上髮司馬光獨樂園記堂北有沼中央有島島上植竹圓周三丈狀若丨丨李廷珪藏)
(墨訣贈爾烏丨丨泉清硯須潔蘇軾孫莘老寄墨詩近者唐夫子遠致烏丨丨又謝毛正仲惠茶詩空煩赤泥印遠致紫丨丨孫覿)
(小園春事詩綠蘿高張翠羽蓋蒼巘中斷青丨丨楊萬里題南海東廟詩青山缺處如丨丨潮頭飛來打雙闕廼賢贈張直言詩歌)
(君白馬篇贈君蒼丨丨胡長孺雪石詩濤頭出海夕陽微百練青銅浮丨丨)舉玦(史記項羽紀沛公來見項王至鴻門項王)
(留沛公與飲項王項伯東嚮坐亞夫南嚮坐沛公北嚮坐張良西嚮侍范增數目項王丨所佩玉丨以示之者三項王默然不應後)
(漢書齊武王演傳更始謀誅伯升大會諸將御史申屠建獻玉玦樊宏謂伯升曰鴻門之會范增丨丨以示項羽今建此意得無不)
(善乎)美玦(魏志鍾繇傳注太子與繇書曰近見南陽宗惠叔稱君侯昔有丨丨聞之驚喜笑與抃俱)賜玦(魏志鍾繇傳注)
(昔忝近任并得丨丨尚方耆老頗識舊物胡安國春秋傳古者大夫有罪待於其境三年君賜之環則復丨之丨則去)帶玦
(北齊書樂陵王百年傳博陵人賈德胄教百年書百年嘗作數勅字德胄封以奏帝乃發怒使召百年百年自知不免割丨丨留與)
(妃斛律氏見帝于玄都苑凉風堂遂斬之于後園埋之妃把玦哀號不肯食月餘亦死玦猶在手拳不可開時年十四)把玦
(見上)兩玦(淮南子楚王佩玦而逐菟為走而破其玦也因佩丨丨以為之豫丨丨相觸破乃逾疾)破玦(見上)捐玦
(楚辭丨余丨兮江中遺余珮兮澧浦謝朓賦軾帝車而丨丨凌天津而上溯又和隨王殿下詩肅景懷辰豫丨丨剪山楊沈約湘夫)
(人詩丨丨置澧浦解佩寄中洲江淹扇上綵畫賦願解佩而丨丨指黃墟而先歸)
增得玦(詩序大夫以道去其君箋以道去其君者三諫不從待放於郊丨丨乃去疏丨丨乃去者謂君與之訣别任其去然)
(後去也)環玦(漢書雋不疑傳暴勝之素聞不疑賢遣吏請與相見不疑冠進賢冠帶櫑具劍佩丨丨褎衣博帶盛服至門上)
(謁注師古曰丨玉環也丨即玉佩之玦也帶環而又著玉佩也劉禹錫望賦傷佩丨丨兮思帝鄉龍門不見兮雲霧蒼蒼蘇軾虎跑)
(泉詩至今游人灌濯罷臥聽空階丨丨響)寳玦(魏文帝與鍾繇書丨丨初至捧匣跪發五内震駭梁簡文帝金錞賦豈丨丨之)
(為貴非瑚璉之可欽杜甫哀王孫腰下丨丨青珊瑚韓維賦澄心堂紙詩羣賢落筆富精麗瓊琚丨丨相鉤聯楊萬里詩白紵烏紗)
(青丨丨紫鸞黃鵠碧梧桐柳貫觀宋大宗正訓名牒上福圓署押詩丨丨懸腰非少日金環探𣗳是前生劉詵鐵如意歌少年丨丨)
(落荆棘再拜禪林依世尊)玄玦(梁簡文帝阻歸賦屬丨丨之啟異逢玉弩之相驚)投玦(劉遵和簡文帝賽漢高帝廟詩)
(丨丨要漢女吹管召湘妃)圓玦(江淹學梁玉兔園賦白沙如積雪者焉碧石如丨丨者焉)眞玦(賈餗大悲禪師碑師既佩)
(丨丨游無定所)魯玦(宋庠歲宴出沐感事内訟詩雍容紱丨丨意氣拂吳鉤)緩玦(宋祁祭孫僕射文一命筮仕十銓密)
(啟丨丨緇帷繙經壁水)一玦(文同中秋夜試院寄子平詩松梢倚樓角丨丨偃相向)水玦(倪瓉善卷洞詩丨丨巖前)
(引雲旌松際浮)斷玦(劉子翬古墨詩枯皮剝裂弄幾刓丨丨精堅磨不殺)
珊瑚玦(杜陽雜編開成中宫中有黃色蛇夜則自寳庫中出游于階陛間光朗照耀不可擒𫉬宫人擲丨丨丨以擊之遂并)
(玦亡去柳貫睡餘詩惜此丨丨丨棲之薜荔床楊維禎開元王孫挾彈圖詩丨丨寳丨散原野空令野客哀王孫)月似玦
(皮日休寒夜聯句河光正如劍丨魄方丨丨)玦非玦(蘇軾月兔茶詩環非環丨丨丨中有迷離玉免兒一似佳人帬上月)
玉璜玦(范成大詩功名未試丨丨丨離别頻傾金屈巵)偃珥玦(王惲日蝕詩初看丨丨丨再覩已半輪)王孫
玦(程本立滇陽鸎粟花詩珊瑚舊是丨丨丨瑪瑙猶疑内府盤)
&KR0914;(昨結切廣雅盛也斷也或作截)
韻藻有截(詩相土烈烈海外丨丨傳相土契孫箋四海之外率服截爾整齊又苞有三蘖莫遂莫達九有丨丨箋天下歸)
(鄉湯九州齊一截然唐書樂志風猷被丨丨聲教覃無外又事光祀典福覃丨丨李嶠築朔方六州城詩雄視沙漠垂丨丨北海揚)
(李白明堂賦武義烜爀于丨丨仁義馺沓乎無疆杜牧詩無私天雨露丨丨漢衣裳竇儀進刑統表象日之明流祥光于丨丨繼天)
(而王垂洪覆于無疆)九截(見上梁簡文帝七勵丨丨同文八極齊軌)海截(見上梁簡文帝大法頌文同丨丨化普龍鄉江)
(總文巫山遠曲喧騎吹於日南方𣗳清音肅軍容於丨丨)一截(見上)橫截(晉書王濬傳吳人於江磧要害處以鐵鎻丨丨)
(之揚雄雍州牧箴黑水西河丨丨崑崙陳琳檄吳將校文江夏襄陽諸軍丨丨湘沅以臨豫章顧況露青竹鞭歌蜀兒採鞭不敢眠)
(丨丨斜飛飛烏邊蘇舜欽松江新橋對月詩月晃長江上下同畫橋丨丨冷光中辛棄疾詞正驚湍直下跳珠倒濺小橋丨丨新月)
(初弓尹廷高江心寺詩斗杓丨丨江城北殿脚長隨雪浪浮)膾截(晉書孔坦傳由俎上肉任人丨丨)割截(南史江淹)
(傳淹夢張景陽曰前以匹錦相寄今可見還淹探懷中得數尺與之怒曰那得丨丨都盡自爾淹文章躓矣蘇軾罷徐州詩紛紛等)
(兒戲鞭鐙遭丨丨)
增截截(書惟丨丨善諞言俾君子易辭我皇多有之釋文焉云辭語截削者要也)茅截(爾雅&KR1914;茅蜩注江東呼為丨丨)
(似蟬而小青色)遮截(後漢書烏桓鮮卑傳順帝陽嘉四年冬烏桓寇雲中丨丨道上商賈車牛千餘兩唐書舒元輿傳元和中)
(舉進士見有司鉤校苛切因上書言宰相公卿繇此出非賢不在選而有司以隸人待之誠非所以下賢意羅棘丨丨疑其姦又非)
(所以求忠直也陸龜蒙樵徑詩方愁山繚繞更値雲丨丨)鈔截(魏志陳羣傳太和中曹真表欲數道伐蜀從斜谷入羣言斜谷)
(險阻難以進退轉運必見丨丨多留兵守要則損戰士不可不熟慮也晉書庾龢傳廩糧有丨丨之患遠略乏率然之勢隋書河間)
(王慶傳李密遺慶書云江都荒湎内外崩離上江米船皆被丨丨)徼截(魏志田豫傳豫度成山無藏船之處輙便循海案行)
(地形及諸山島丨丨險要列兵屯守)禽截(吳志朱治傳治佐定東南丨丨黃巾餘𩔖)掃截(晉書樂志茨草穢堂階丨丨不)
(得生)馘截(晉書劉琨傳元帝轉琨為侍中太尉並贈名刀琨答曰謹當躬自執珮丨丨二虜蔡邕表大有陷堅破敵斬將搴旗)
(之功小有丨丨首級履傷涉血之難)斷截(魏書高宗紀大安四年詔曰牧守百里不能宣揚恩意求欲無厭丨丨官物以入於)
(己謝靈運表彭排鳥槍丨丨衢巷)𠞰截(魏書肅宗紀詔曰北淯懸危南陽告急將虧荆沔之地以致蹙國之憂今茅轂扼腕)
(爪牙憤歎並欲摧挫封豕丨丨長蛇)肅截(魏書高聰傳丨丨九區赫服八宇)臠截(魏書劉昱傳左長史沈勃等欲廢昱)
(昱率羽林兵掩之手殺勃等闔門嬰稚莫不丨丨)遏截(元史郝經傳如丨丨於江黃津渡邀遮于大城關口則我將安歸)
肪截(神仙傳蔡少霞夢人託書新宫銘其略曰碧瓦鱗差瑶階丨丨珠𣗳規連玉泉矩洩仙翁鵲立道師冰潔三變玄雲九成)
(絳雪)斜截(張衡渾儀說黃道丨丨赤道者春分秋分之去極也)剖截(魏文帝連珠鉛刀丨丨歐冶歎息)浮截(曹植)
(寳刀賦陸斬犀革水斷龍舟輕擊丨丨刃不瀐流)隔截(陸雲書斷遏海浦丨丨曲隈)討截(劉琨荅太𫝊府書遣張倚)
(疾據襄垣遣趙擬李茂倚并力輕行夜襲賊捐棄輜車宵遁而退追尋丨丨𫉬三分之二)羅截(宋華山畿曲摩可儂巷巷相丨)
(丨終當不置汝)直截(梁昭明太子扇賦九折翠竹之枝丨丨飛禽之翼)翦截(梁昭明太子文選序姬公之籍孔父之書)
(與日月俱懸鬼神争奧孝敬之准式人倫之師友豈可重以芟夷加之丨丨蕭淳長相思詞猶有望歸心流黃未丨丨白居易詩丨)
(丨五言兼用鉞)齒截(王僧孺為韋雍州致仕表途遙丨丨漏廹鐘鳴)斮截(魏收移梁朝文任其丨丨之誅安其烹斬之痛)
爪截(蕭銓咏銜泥䨇燕詩丨丨還猶短窠成新尚空)霞截(蕭穎士伐櫻桃賦長廊丨丨高殿雲褰)風截(韋應物詩)
(丨丨鴈嘹唳雲參𣗳參差)刀截(韓愈詩羡君齒牙牢且潔大肉硬餅如丨丨白居易詩詘然聲盡疑丨丨王惲糟魚詩霜丨丨)
(斷玉腴芳)四截(竇庠金山行西江中&KR0893;波丨丨湧出一峯青堞㙞)裁截(白居易種柳詩乘春持斧斫丨丨而𣗳之)雲
截(白居易詩丨丨山腰斷)寸截(白居易詩丨丨金為句)短截(白居易樂府縑絲不足女工苦疎織丨丨充疋數)
切截(李商隱元結文集後序其碎細分擘丨丨纖顆如墜地碎)控截(來鵠聖政紀頌觜距磨快楅衡物長丨丨僚位占護)
(陽光)虹截(盧肇海潮賦漏光迸射丨丨㝢縣拂長庚而尚隱帶餘霞而未殄貢奎敬亭山詩疎雨映白石垂丨丨蒼冥)奄
截(蘇舜欽慶州敗詩一麾發伏鴈行出山下丨丨成重圍)碧截(楊侃皇畿賦入鄢陵而丨丨原田過扶亭而清耿閭里)
簳截(陶弼兵器歌丨丨會稽空鐵烹堇山碎)兩截(方回聽琴詩急如快劍斫蛇分丨丨琉璃瓶碎玉簪折)
斧鋸截(古辭豔歌行丨丨丨是松松𣗳東西摧)一時截(元稹百舌鳥樂府安知不是卷舌星化作剛刀丨丨丨)
詞鋒截(元稹詩海岱丨丨丨)
竊(千結切盜也又淺也)
韻藻草竊(書殷罔不小大好丨丨奸宄唐書高宗紀帝以關中饑饉將幸東都慮道多丨丨命御史詰盜創業起居注唐)
(弼凶䜿丨丨岐陽吞噬舊邦侵逼都鄙王融議給虜書疏丨丨關燧寇擾邊疆江淹斷募士詔黥刑不辱丨丨無咎周邦彦汴都賦)
(丨丨還業而斂迹大道四通而不&KR2681;)鼠竊(史記叔孫通傳四方輻輳安敢有反者此特羣盜丨丨狗盜爾江淹為蕭驃騎上頓)
(表逆賊阻兵器掩西服雖蟻衆丨丨勢必褫散然尋仞難貸原烟易滅)隣竊(列子人有亡鈇者意其丨之子視其行步丨鈇)
(也顔色竊鈇也言語竊鈇也動作態度無為而不竊鈇也俄而抇其谷而得其鈇他日復見其隣人之子動作態度無似竊鈇者)
增攘竊(書今殷民乃丨丨神祇之犧牷牲唐書僕固懷恩傳性彊固不肯為讒毁屈乃上書陳情曰臣護送回紇辛雲京閉)
(城不出潛使丨丨蕃夷怨怒彌縫事端乃得返國權德輿荅楊湖南書人生世間當志於遠者大者豈數數然損精耗神丨丨文字)
盜竊(禮記丨丨亂賊而不作疏有乏輙與則丨丨焉施有能必信則亂賊何起史記衛將軍驃騎傳天子曰匈奴暴長虐老以)
(丨丨為務數為邊害故興師遣將以征厥罪漢書匡衡傳上有好利之臣則下有丨丨之民莊子夫力不足則偽知不足則欺財不)
(足則盜丨丨之行于誰責而可乎韓愈進學解踵常途之役役窺陳編以丨丨蘇軾和歸去來辭知丨丨之何有乃掊門而折關又)
(謝蘇自之惠酒詩景山沈迷阮籍傲畢卓丨丨劉伶顚)不竊(論語荀子之不欲雖賞之丨丨)忝竊(晉書羊祜傳加車騎)
(將軍開府如三司之儀祜上表固謝曰臣丨丨雖久未若今日兼文武之極寵等宰輔之高位也杜甫長沙送李十一詩李杜齊名)
(眞丨丨朔雲寒菊倍離憂歐陽修讀書詩中間嘗丨丨内外職文翰)狗竊(魏書獻文六王傳北海王詳奏曰五刑為用猶陷觸)
(網之誅道幾勝殘寧息丨丨之響)竊竊(金史逆臣傳護衛將軍塔斯告悼后曰唐古辯等因間每丨丨偶語不知議何事)
名竊(莊子邊竟有人焉其丨為丨)據竊(創業起居注河潼轉漕密邇關畿京坻委積由來尚矣羣凶丨丨一鼓而崩)
僭竊(埤雅晏子曰賜人主前瓜桃不削橘柚不剖此亦曲禮懷核之義然自其大者觀之雖若末務然而循循唯謹杜滅丨丨)
(之萌蘇軾昆陽城賦彼狂莽之丨丨蓋已旋踵而將敗)貪竊(埤雅雀物之淫者鼠物之丨丨者李商隱贈送劉五經映詩驚)
(疑豹文鼠丨丨虎皮羊)叨竊(諸葛亮街亭自貶疏臣以弱才丨丨非據顔真卿水堂聯句文章苦丨丨杜甫鵰賦豈比乎虛)
(陳其力丨丨其位)侵竊(魏收移梁朝文蟻攢蚋集丨丨邊鄙)隱竊(顔延之庭誥文或見人休事則懃蘄結納及聞否論)
(則處彰離貳附會以從風丨丨以成釁朝吐面譽暮行背毁昔同稽欵今猶叛戾斯為甚矣)濫竊(梁武帝與蕭寳寅書李繼)
(伯在夀陽侵犯邊境歲月滋甚邊邑争桑吳楚連禍所以每抑鎮戍與較計繼伯既得如此丨丨彌多今修此堰止欲以報繼伯侵)
(盜之役既非大舉所以不復文移北土)宼竊(牛弘獻書表永嘉之後丨丨競興)卓竊(蘇舜欽悲二子聯句吾屬何流)
(離衆人方丨丨)竄竊(王廷珪次韻曾育才翠樾堂雪詩翠樾堂中雪復然敢擬片詞增丨丨)偶竊(鄒浩秋蠅詩造化本)
(無私爾生亦丨丨)
敝輿竊(戰國策墨子謂楚王曰有人於此舍其文軒鄰有丨丨而欲丨之)力能竊(史記信陵君傳侯生曰嬴聞晉)
(鄙之兵符常在王臥内而如姬最幸出入王臥内丨丨丨之)羣陰竊(張憲冬夜聞雷詩委靡不執柄遂為丨丨丨及其不)
(可忍奮迅始一決)
纈(胡結切綵丨)
韻藻羅纈(詩話總龜杜牧遊湖州見一女竒麗贈丨丨一篋為質後十四年刺湖州已適人矣)細纈(李適詩輕絲半)
(拂朱門柳丨丨全披畫閣梅)
增紫纈(搜神後記淮南陳氏于田穜豆忽見二美女著丨丨襦青裾天雨而衣不濕其壁先挂一銅鏡鏡中視之乃二鹿也)
連纈(古今注萬連葉如鳥翅一名鳥羽一名鳳翼俗呼為仙人花一名丨丨花)繡纈(洛陽伽藍記河間王琛引諸王按行)
(府庫錦罽珠璣冰羅霧縠充積其内丨丨油綾絲綵越葛錢絹等不可數計)眼纈(庾信擣衣詩花鬟醉丨丨李賀詩楊花撲)
(帳春雲熱龜甲屛風醉丨丨蘇軾聚星堂雪詩未嫌長夜作衣稜却怕初陽生丨丨又歌喉不共聽珠曲醉丨何因作丨文又獨覺)
(詩浮空丨丨散雲霞無數心花發桃李孫覿詩丨丨眩紅綠共此無邊春張憲嘉孥走馬歌神駒長鳴背凝血郎君轉面醉丨丨又)
(蘇舜欽詩神迷耳熱丨生丨嚼盡寳壓狂醒消)委纈(張仲素㢠廻文錦賦跡𩔖雕蟲文如丨丨)碎纈(韓愈城南聯句丨丨)
(紅滿杏稠凝碧浮餳)錦纈(韓愈許國公碑公朝京師獻馬三千匹絹五十萬匹他丨紈綺丨又三萬金銀器千又送無本師歸)
(范陽詩蜂蟬碎丨丨綠池披菡蓞元好問黃榆嶺詩東崖劫火餘絢爛開丨丨)醉纈(李賀詩丨丨抛紅網單羅挂綠蒙范成大)
(清江臺詩天風來無鄕萬里吹丨丨)紅纈(白居易石榴詩丨丨誰家合羅袴叚成式詩厭裁魚子深丨丨泥覓蜻蜓淺碧綾魚)
(玄機詩競將丨丨染輕紗陳三聘詞歸來須著酒消磨玉面點丨丨姚孝錫詩丨丨退風花著子綠鍼浮水稻抽秧)散纈(徐夤)
(詠薔薇詩含烟丨丨佳人惜落地遺鈿少婦争)夾纈(薛濤詩丨丨籠裙繡地衣)點纈(蘇軾雪詩朝來雲漢接天流顧我小)
(詩如丨丨)楓纈(蘇軾詞短日明丨丨清霜暗菊毬范成大上方寺詩丨丨醉晴日橘黃明早霜)采纈(秦觀春日雜興詩鮮)
(粧耀綠酒丨丨生風瀾許有孚觀雪冷然臺詩小兒忍冷從吾觀楚楚毳裘蒙丨丨馬祖常畫海棠詩葳蕤丨丨盤仙綬襞積雲羅)
(落舞襦)淺纈(王令江上詩杏萼春深翻丨丨柳花風遠聚晴綿)簾纈(陸游柳絮詩亂飄似欲裝丨丨)面纈(周必)
(大荅胡仲成詩會散東風吹丨丨凍梨欣喜色如孩劉迎雪詩未容衰白點髩華只許醉紅生丨丨)賣纈(范成大定興詩亦有)
(染人來丨丨淡紅深碧挂長竿)波纈(馬祖常春雲詩依風拂㢠廻塘丨丨光影注)林纈(袁桷詩春雨消路塵春風散丨丨)
春纈(楊基對雪詩脂凝香靨罷晨粧臉暈微渦散丨丨)殘纈(楊基無題詩眉暈淺顰横曉綠臉消丨丨膩春紅)花
纈(徐有貞詞風攪柳絲雨揉丨丨蚤過了清明時節)紋纈(張孝祥詞紅蓼一灣丨丨亂白魚䨇尾玉刀明)
綾綺纈(魏書獻文六王傳高陽王雍表請奴婢不得衣丨丨丨止于繒縵而已)聯褰纈(何遜折花聯句笑出春園)
(裏望花丨丨丨)繁於纈(杜甫詩内蕊丨丨丨宫莎軟勝綿)黃夾纈(白居易詩丨丨丨林寒有葉碧塯璃水净無塵)
魚子纈(叚成式嘲飛卿詩醉袂幾侵丨丨丨飄纓長罥鳳凰釵)紅綠纈(文同詩秋𣗳數番丨丨丨)
冰花如纈(酉陽雜俎開成末河陽黃魚池丨作丨丨丨)
蠥(魚列切䄏丨說文衣服謌謠艸木之怪謂之䄏禽獸蟲蝗之怪謂之丨俗作㜸)
韻藻作孽(書天丨丨猶可為自丨丨不可活)妖孽(國語吳王訊申胥曰今大夫老而又不自安恬逸而處以念惡)
(出則罪吾衆撓亂百度以丨丨吳國孽同㜸史記龜策傳丨丨數見傳為單薄漢郊祀歌姦偽不萌丨丨伏息)龜孽(漢書五行)
(志傳曰貌之不恭是謂不肅時則有丨丨又水𩔖動故有丨丨)魚孽(漢書五行志傳曰聽之不聰是謂不謀時則有丨丨又寒)
(氣動故有丨丨又秦始皇八年河魚大上劉向以為近丨丨也)女孽(漢書五行志華者色也土為内事為丨丨也)
增生孽(左傳晏子曰義利之本也藴利丨丨姑使無藴乎)秦孽(戰國策趙使魏加見春申君曰今臨武君嘗為丨丨)
(不可為拒秦之將也)蟲孽(漢書五行志傳曰言之不從是謂不艾時則有詩妖時則有介丨之丨又介丨丨者謂小蟲有甲飛)
(揚之𩔖陽氣所生也于春秋為螽今謂之蝗皆其𩔖也又劉歆言傳曰時有毛丨之丨說以為于天文西方參為虎星故為毛蟲又)
(傳曰視之不明是謂不悊時則有嬴丨之丨又溫奥生蟲故有蠃丨之丨謂螟螣之𩔖又劉歆視傳曰有羽丨之丨說以為于天文)
(南方喙為鳥星故為羽蟲又昭公二十五年夏有鸜鵒來巢劉歆以為羽丨之丨其色黑又黑祥也視不明聽不聰之罰也)華
孽(漢書五行志傳曰思心之不睿是謂不聖時則有丨丨劉向以為于易巽為風為木卦在三月四月繼陽而治主木之華實風)
(氣盛至秋冬木復華故有丨丨)牙孽(漢書五行志凡草木之𩔖謂之妖妖猶犬胎言尚微蟲豸之𩔖謂之孽孽則丨丨矣)羽
孽(後漢書五行志章帝末號鳳皇百四十九見時直臣何敞以為丨丨韓維登城樓呈子華詩丨丨漸消民食足更無餘事計虧)
(成歐陽修捕蝗詩嗟兹丨丨物共惡不知造化其誰尸范成大嘲蚊詩暑魃方肆行丨丨亦厲習)邪孽(後漢書劉瑜傳中官)
(丨丨比肩裂土)細孽(後漢書皇甫嵩傳黃巾丨丨敵非秦項)羣孽(後漢書吳漢傳贊電掃丨丨風行巴梁蘇軾八陳磧)
(詩孔明最後起意欲掃丨丨)凶孽(魏志毌丘儉傳注與毌丘儉郭淮等同舉義兵當共討師埽除丨丨)逋孽(魏書張袞)
(傳蕩定雲沙埽清丨丨)地孽(隋書文帝紀叔寳欺天造惡自古昏亂罕或能比天災丨丨物怪人妖衣冠鉗口道路以目蕭)
(子良啟比天眚亟見丨丨亟臻)虎孽(唐書顧少連傳補登封主簿邑有丨丨民患之少連命塞陷穽移文嶽神虎不為害)張
孽(易林生角有尾丨丨制家)雲孽(易林丨丨蒸起失其道理)戒孽(新序拜祥丨丨禮也)發孽(論衡非二龍使厲王)
(丨丨褒姒令幽王愚惑也)髠孽(釋名孽孽也過之如物見丨丨也)殷孽(本草丨丨名薑石)離蠥(天問啟代益作)
(后卒然丨丨注啟繼世以有天下有扈不服大戰于甘故曰卒然丨丨也)海孽(景福殿賦因東師之獻捷就丨丨之賄賂注丨)
(丨謂吳主)衰孽(任昉詩携手遁丨丨接景事休明)禦孽(江淹草木頌黃連上草丹砂之次丨丨辟妖長靈久視)遺
孽(徐陵為貞陽侯與陳司空書殱厥兇渠曾靡丨丨徐彦伯比干墓詩鋒劍𠞰丨丨報復一何迅)邊孽(蘇頲夜發三泉詩京)
(坻有歲饒亭障無丨丨)餘孽(杜甫詩中原何慘黷丨丨尚縱横錢起詩始見儒者雄長纓繫丨丨)殘孽(杜甫詩聖朝光)
(御極丨丨駐艱虞)宼孽(權德輿渾公神道碑窮追斬級丨丨以平)巨孽(戴叔倫詩丨丨盜都城傳聞天下驚)煽孽
(柳宗元二妃廟碑潛火丨丨炖于融風)沴孽(柳宗元賀皇子牋消伏丨丨贊揚光輝)戾孽(柳宗元湘源二妃廟碑敺)
(祓丨丨恢宣淑靈)狐孽(柳宗元與劉十二詩渚行丨作丨林宿鳥為&KR2489;)夏孽(元稹蝱詩秋風自天落丨丨與霜澄)氛
蠥(楊炎河西聖德頌再清宇宙埽蕩丨丨)狂孽(李商隱登霍山驛樓詩壺關有丨丨速繼老生功)天孽(周曇詠史)
(詩堯違丨丨頼詢謨頓免洪濤浸碧虛)專孽(蘇拯蜘蛛諭𧖟絲何專利爾絲何丨丨)冷孽(徐夤詠雨詠陰妖丨丨成)
(何怪敢蔽高天日月明)災孽(梅堯臣賽昭亭神詩琵琶嘈嘈神降言福汝祐汝無丨丨)草孽(張詠悼蜀詩序上畏王師)
(之剽掠下畏丨丨之強暴)旱孽(李覯閔雨詩如何天不仁縦彼丨丨稱其神)石孽(范成大灔澦堆詩舟師欹傾落膽過)
(丨丨水禍吁難全)汚孽(王惲深州故城有懷詩丨丨互相濟殆似背脇疽)
極陰孽(漢書五行志魚以龜為孽魚去水而死丨丨之丨也)蠧心孽(范成大問天醫賦若是者得於情鍾命曰丨丨)
(之丨)
綴(陟劣切聯補也又霽韻)
韻藻增行綴(禮記其治民勞者其舞丨丨遠其治民逸者其舞丨丨短疏綴謂酇也釋文綴竹劣反又竹衛反國史補)
(于頔撰順聖樂其曲將半丨丨皆伏而一人舞於中權德輿麟德殿會百僚詩時泰恩澤漙功成丨丨新)儛綴(見上顔延之饗)
(神歌形丨丨被歌鐘宋明堂歌丨丨暢金石融)補綴(禮記衣裳綻裂紉箴請丨丨後漢書儒林傳採求闕文丨丨漏逸隋書音)
(樂志序前儒不得不丨丨以備事用非逢制作之君不見詳議姚合詠破屛風詩尚勝凡花鳥君能丨丨不)校綴(晉書束晢)
(傳帝以竹書付秘書丨丨次第尋考指歸)赤綴(魏書封懿傳封軌議修明堂辟雍曰上圓下方以則天地通水環宫以節觀者)
(茅蓋白盛為之質飾丨丨白綴為之戶牖皆典籍所具載)白綴(見上)緝綴(魏書谷渾傳谷纂為著作郎又為國史不能有)
(所丨丨又裴景融傳景融卑退謙謹雖才不稱學而丨丨無倦文詞泛濫理會寡要唐書薛登傳煬帝始置進士等科後生復相馳)
(競赴速趨時丨丨小文名曰策學不指實為本而以浮虛為貴金史隱逸傳郝天挺字晉卿澤州陵川人太原元好問嘗從學進士)
(業天挺曰今人賦學以速售為功六經百家分磔丨丨或篇章句讀不之知幸而得之不免為庸人元稹苦樂相倚曲轉將深意諭)
(旁人丨丨瑕疵遣潛說韓偓詩丨丨小詩鈔卷裏尋思閒事到心頭)拾綴(魏書禮志秘書丞孫惠蔚上言秦燔詩書鴻籍泯滅)
(漢氏興求丨丨遺篆)屬綴(唐書啖助傳左氏傳國語丨丨不倫序事乖刺裴度寄李翺書時世之文多偶對儷句丨丨風雲羈)
(束聲韻宋祁張文定公行狀每有丨丨輙据庭𣗳槁枝而暝苟不終篇未嘗就舍)構綴(郭璞方言序歴載丨丨乃就斯文)
流綴(顏延之觀北湖田收詩飛奔互丨丨緹彀代㢠廻環)牽綴(謝靈運會吟行丨丨書土風辭殫意未已皇甫冉題裴固)
(新園詩窮年無丨丨往事惜淪悞)珠綴(王融詠幔詩幸得與丨丨羃䍥君之楹任昉苦熱詩霡霂𩔖丨丨喘嚇狀雷奔沈約)
(詩網軒映丨丨沈佺期長門怨清露凝丨丨流塵下翠屛王之渙華清宫𣗳詩翠屏更隱見丨丨共玲瓏竇叔向早朝詩乳燕翻丨)
(丨祥烏集露盤武元衡錦樓望月詩桂香隨窈窕丨丨隔玲瓏楊巨源聖夀無疆詞丨丨留晴景金莖直曉空孟郊遊石龍渦詩水)
(飛林木杪丨丨莓苔屛元稹感石榴詩乍驚丨丨密終誤繡幃奢吳融敗簾詩零落亡丨丨殷勤謝玉鈎)羽綴(齊太廟樂歌德)
(凝丨丨道鬯容辭隋書音樂志德暢容辭慶昭丨丨於穆清廟載揚徽烈)花綴(唐太宗遼城望月詩映雲光暫隱隔𣗳丨如丨)
(魄滿桂枝圓輪虧鏡影缺蕭至忠三會寺應制詩網戶飛丨丨幡竿度鳥㢠廻范梈題龔氏園詩巖花故解分藤綴澗水新能合竹流)
玉綴(梁簡文帝梅花賦既丨丨而珠離且冰懸而雹布柳貫尊經堂詩古史洎今詮珠駢而丨丨)網綴(梁元帝藥名詩)
(風吹竹葉袖丨丨流黃機)綺綴(崔融嵩山啟母廟碑紅葩奪目飛累榭于山間丨丨衝風架㢠廻廊於木末陳去疾踏歌行繁絃)
(促管升平調丨丨丹蓮借月光)籠綴(趙東曦酬燕公詩窮鳥嬰丨丨孤飛任播遷)層綴(李華含元殿賦複檻丨丨高忩)
(景爇)停綴(權德輿荅柳福州書明經問義幸中所記者則筆不丨丨令適通其意則墻面木偶范𫝊正李白墓碑辨如懸河筆)
(不丨丨)搖綴(柳宗元小石潭記蒙絡丨丨參差披拂)綴綴(韓愈寄崔立之詩朋友日凋謝存者逐利移子寧獨迷誤)
(丨丨意益彌)旁綴(歐陽詹棧道銘斜根玉壘丨丨青泥)雪綴(嚴休復唐昌觀玉蕊花折詩唯有多情枝上丨好風吹丨)
(綠雲鬟)聯綴(李商隱與陶進士書久欽懷藏不敢賤薄丨丨比次手書口詠)巧綴(羅鄴題水簾洞詩亂泉飛下翠屏中)
(名共眞珠丨丨同)高綴(李建勲春雪詩平野旋消難蔽草遠林丨丨却遮梅)采綴(崔伯易感山賦高貲大姓之家列肆)
(侔于府庫邸第羅于康莊金紺丨丨鎪劘焜煌)分綴(蘇軾女童致語妾等丨丨以須審音而作)引綴(王令師說道之衰微)
(迄于餘周如擔石之將墜其丨丨未絶者猶有一綫髮)忝綴(曾肇賀明堂禮成肆赦表丨丨從班適分州寄莫與奉璋之列)
(徒懷拱極之心)班綴(黃庭堅詩主人有丨丨衣拂御爐香)完綴(李昭玘記殘經中斷横裂蟲鎸鼠齧雨敗塵腐無復丨丨)
結綴(葉適馮公嶺詩採薪得崖花丨丨成襟裾)膠綴(朱德潤河冰阻舟詩連艘若丨丨兩宿冐霜霰)旒綴(周伯琦懷)
(塔拉爾作伏枕念當代玉網未丨丨)
扆如綴(江淹誄瑤祀若旍金丨丨丨)露華綴(朱宿宿慧山寺詩庭虛丨丨丨池淨荷香發)露顆綴(貢奎)
(荼蘼架詩珠璣丨丨丨翠珮烟光籠)蠅頭綴(陳高述懷詩書字丨丨丨歌詩玉韻鏘)
曲以和綴(陸機鼓吹賦響以形分丨丨丨丨)
御定佩文韻府卷九十八之五
