欽定四庫全書
御定佩文韻府卷八十五之四
去聲二十六宥韻四
宙(直祐切宇丨)
韻藻宇宙(後漢書仲長統傳可以陵霄漢出丨丨之外矣齊書高帝紀聖哲淵明榮鏡㝢宙南史隠逸傳序或道有不申)
(行吟山澤皆用㝢宙而成心借風雨以為氣按㝢與宇同宋史陸九淵傳讀古書至丨丨二字解者曰四方上下曰宇往古來今曰)
(宙忽大省曰丨丨内事乃已分内事已分内事乃丨丨内事莊子奚旁日月挾丨丨為其脗合淮南子道始于虛廓虛廓生丨丨宇)
(宙生氣司馬相如上林賦軼赤電遺光耀追怪物出丨丨班固典引盛哉皇帝家世德臣列辟功君百王榮鏡丨丨尊亡與亢蔡邕)
(釋誨掃六合之穢慝清丨丨之埃塵張華樂歌綏丨丨萬國和孔稚圭勸北伐表聲震丨丨勢壓河嶽何承天鼓吹鐃歌江漢被美)
(化丨丨歌太平韓愈南山詩參差相叠重剛耿陵丨丨皮日休詩繄王揭然出上下拓丨丨迺賢詩世祖神謨涵丨丨)窮宙
(班固幽通賦胥仍物而鬼諏兮乃丨丨而達幽注聖人湏因卜筮然後謀鬼神極古今通幽微也)
增總宙(魏書源子恭傳皇魏居震統極丨丨馭宇革制土中垂式無外)知宙(鶡冠子聯萬物領天地合膊同根命曰宇)
(宙知宇故無不容也丨丨故無不足也)浹宙(謝莊文丨丨斯澄綿區咸鏡)上宙(謝超宗樂章功燭丨丨德耀中天)
區宙(江淹表草昧縣㝢昭晰丨丨)紫宙(江淹騷綱丨丨兮洽萬品冠璇㝢兮濟羣生徐彦伯南郊賦告丨丨之成功定)
(皇天之寳位韓琦詩軒翼羾丨丨楊億詩點綴鮮雲丨丨寬蘇舜欽薦福塔聯句踴甓皇都壯盤基丨丨雄)巢宙(徐陵移齊)
(文六剪妖氛未窮丨丨便聞慶捷愧佩良深)碧宙(王勃七夕賦霜凝丨丨水瑩丹霄方回詩詩眼書胷丨丨寬)曾宙
(蔡邕胡太傅碑太原王允雁門畢整扶風丨丨潁川殷歴等僉謂公之德柔而不犯威而不猛)韋宙(唐書丨丹傳子丨推廕調)
(司錄參軍宣宗謂宰相曰丹有子否以宙對帝曰與好官)
古今宙(蘇軾詩並生天地宇同閱丨丨丨)
袖(似祐切衣袂同褏一作褎)
韻藻羔袖(左傳右宰穀逃歸衛人將殺之辭曰余不說初矣余狐裘而丨丨乃赦之注喻善多而惡少也)長袖(史記)
(范雎蔡澤傳贊韓子稱丨丨善舞多錢善賈信哉是言也宋史夏國傳曩霄本名元昊少時好衣丨丨緋衣冠黑冠張衡西京賦振)
(朱屣于盤樽奮丨丨之颯纚曹植七啓丨丨隨風悲歌入雲左思蜀都賦紆丨丨而屨舞翩躚躚而裔裔湯惠休白紵歌丨丨拂面)
(心自煎願君流光及盛年謝靈運詩李牧愧丨丨郤克慙躧步鮑照詩七盤起丨丨庭下列歌鐘梁簡文帝樂府綠衣濺丨丨浮苔)
(染輕檝李百藥笙賦拂丨丨而善留絶飛纓以增盻韓愈盤谷序飄輕裾翳丨丨粉白黛綠者列屋而閑居杜牧詩纖腰間丨丨玉)
(珮雜繁纓司空圖詩横拖丨丨招人别只待春風却舞來袁桷京口憶舊詩明月曾隨多景樓幅巾丨丨是清流)斷褏(漢書)
(佞幸傳董賢字聖卿哀帝立拜黃門郎寵愛日甚常與上同臥起嘗晝寢偏藉上褏上欲起賢未覺不欲動賢乃丨丨而起其恩愛)
(至此南史梁宗室傳蕭韶為幼童庾信愛之有丨丨之歡衣食所資皆信所給沈約懴悔文淇水上宮誠云無幾分桃丨丨亦足稱)
(多)褏褏(漢書敘傳樂安丨丨古之文學注丨丨盛貌)領袖(後漢書禮儀志養三老五更之儀皆服都紵大袍單衣皂)
(緣丨丨中衣冠進賢冠晉書胡母輔之傳與王澄王敦庾敳俱為王衍所昵號曰四友澄嘗與人書曰彦國吐佳言如鋸木屑霏霏)
(不絶誠為後進丨丨也又魏舒傳姿望秀偉文帝器重之每朝會坐罷目送之曰魏舒堂堂人之丨丨也又裴秀傳有風標八歲能)
(屬文時人語曰後進丨丨有裴秀南史王訓傳訓美容儀善進止文章為後進丨丨又劉繪傳永明未都下人士盛為文章談義皆)
(湊竟陵西邸繪為後進丨丨隋書禮儀志鞠衣黃羅為質織成丨丨小花十二𣗳蔽膝草帶及舄隨衣色餘准褘衣親𧖟服也宋史)
(輿服志隋制以黑羔皮為裘黑繒為丨丨及裏緣任昉表暉映先遠丨丨後進梁簡文帝與湘東王書文章未墜必有英絶丨丨之)
(者非弟而誰李儼法苑珠林序屬有西明大德道世法師是釋門之丨丨也楊炯魏公神道碑丞相以萬幾論道匡大運而震威嚴)
(尚書以八座當官贊金行而標丨丨閻隨侯西嶽望幸賦河東近地丨丨既得乎裴公圯上神人帷幄復歸於張氏令狐楚謝表揆)
(才量力將何補於分寸運肘延頸實有塵於丨丨温庭筠詩風華飄丨丨詩禮拜衾襦)奮袖(後漢書符融傳融遊太學師事)
(李膺膺性高簡每見融輙絶他賓客聽其言論融幅巾丨丨談詞如雲楊惲答孫會宗書丨丨低昂頓足起舞王褒樂府傾杯覆盌)
(漼漼垂手丨丨婆娑貢師泰詩盍簪嘶騕褭丨丨舞豪曹)大袖(後漢書馬廖傳城中好丨丨四方全匹帛唐書車服志丨丨連)
(裳者六品以下妻九品以上女嫁服也宋史輿服志襴衫以白細布為之圓領丨丨下施横襴為裳腰間有辟積進士及國子生州)
(縣生服之倦游錄進士曹奎作丨丨之袍要盛天下蒼生楊衍曰但盛得一個爾)翹袖(西京雜記漢高祖戚夫人能為丨丨)
(折腰之舞劉禹錫觀舞詩丨丨中繁鼓傾眸遡華榱)唾袖(飛燕外傳飛燕與妹坐悞丨其丨合德曰姊唾染人紺碧正似石上)
(花乃號石花廣袖酈權詩丨丨花點碧潄金粟生膚)紅袖(青箱記魏仲先寇萊公游陜郊僧寺多留題後同到見宼詩用碧紗)
(籠魏詩塵昏滿壁官妓以衣袖拂之仲先曰若得時將丨丨拂也應勝似碧紗籠張華樂府羅娃徐轉丨丨揚梁簡文帝採蓮賦素)
(腕舉丨丨長迴巧笑墮明璫庾信樂府綠衫承馬汗丨丨拂秋霜唐太宗琵琶詩促節縈丨丨清音滿翠帷盧綸姚美人搊箏歌微)
(收皓腕纏丨丨深遏朱絃低翠眉杜牧書情詩摘蓮丨丨濕窺淥翠娥頻韓偓詩丨丨擁門持燭炬解勞今夜宴華堂李中詩風弄)
(清帘沽酒市月明丨丨採蓮船蘇軾詩玉腕揎丨丨金樽瀉白醅黃庭堅詩醉圍丨丨寫烏絲虞集詩丨丨烏絲酣楚客畫屏銀燭)
(看吳鈎袁桷詩題詩丨丨擁傳詔錦袍迴趙奕遊弁山黃龍洞詩駐舫擕丨丨停杯挾紫霞)羅袖(司馬相如賦玉釵挂臣冠)
(丨丨拂臣衣曹植芙蓉賦擢素手於丨丨接紅葩於中流梁武帝樂府歌採菱心未怡翳丨丨望所思梁簡文帝梅花賦裌衣始薄)
(丨丨初單沈約秦箏曲丨丨飄纚拂雕桐促柱高張散輕宮王維白鸚鵡賦易喬枝以丨丨代危巢以瓊室崔灝盧姬篇前堂後堂)
(丨丨人南忩北牖花發青吳融詩雲鬟照水和花重丨丨擡風惹絮遲杜牧詩向春丨丨薄誰念舞臺風趙孟頫春夜曲芳心欲傳)
(向誰愬卷却丨丨彈琵琶薩都拉江南樂翡翠冠高丨丨闊楚舞吳歌勸郎酌)修袖(張衡南都賦丨丨繚繞而滿庭羅襪躡蹀)
(而容與曹植賦揚輕袿之綺靡翳丨丨以延佇)綺袖(蔡邕青衣賦丨丨丹裳躡蹈絲扉陳後主詩誰家佳麗過淇上丨丨波中)
(漾王&KR0788;詩從風迴丨丨映日轉花鈿)芳袖(陸機詩馥馥丨丨揮泠泠纖指彈鮑照春日行丨丨動芬葉披两相思兩不知王融)
(詩丨丨幸時拂龍門空自生)舞袖(傳休奕前有一尊酒行丨丨一何如變化窮萬方梁昭明太子詩管聲如鳥弄丨丨寫風)
(枝江總詩暫留丨丨驚吳市張謂詩雲帶歌聲颺風飄丨丨翻杜甫樂遊園歌拂水低迴丨丨翻緣雲清切歌聲上舒元輿牡丹賦)
(丨丨迴雪歌聲歇雲姚合詠雪詩飛隨郢客歌聲遠散逐宮娥丨丨迴杜牧詩丨丨嵐侵澗歌聲谷荅迴)舉袖(宋南平王鑠白)
(紵曲佳人丨丨輝青娥摻摻擢手映鮮羅顔延之曲水詩序揚袂風山丨丨隂澤注丨其丨則蔽川澤而成隂吳邁遠詩經春不丨)
(丨秋落寧復看徐陵詠舞詩低鬟向綺席丨丨拂黃花袁桷詩丨丨巖花落擊楫江鷗還)輕袖(顔延之七繹抗妍歌以跕躧揚)
(丨丨而翳面梁簡文帝梅花賦折此芳花舉兹丨丨或插鬢而問人或殘枝而相授吳融詩䨇攘丨丨當高軒含商吐羽凌非煙李)
(遠詩玉忩抛翠管丨丨掩銀鸞)廣袖(梁簡文帝詩且復小垂手丨丨拂紅塵梁元帝詩縠衫迴丨丨團扇掩輕紗庾肩吾啓長)
(裾可曳無愧王門之賓丨丨將裁翻有城中之製吳筠詩長裾掃白日丨丨帶芳塵陳後主採桑樂府丨丨承朝日長鬟礙聚枝李)
(白詩翩翩舞丨丨似鳥海東來白居易試進士策問聞北風之刺則知威虐之及人也聞丨丨高髻之謠則知風俗之侈蕩也)冶
袖(徐陵玉臺新咏序驚鸞丨丨時飄韓掾之香飛燕長裾宜結陳王之佩江總山水衲袍賦嗟斑鬢之已颯愧丨丨之為妍張正)
(見詩舞衫飄丨丨歌扇掩團紗上官儀詩新粧漏影浮輕扇丨丨飄香入淺流陳陶詩丨丨驚鸞拂朝曦摩煙裊雪金碧遺)撫
袖(江淹詩結劍從深景丨丨逐層光)鄭袖(史記張儀傳張儀曰秦強楚弱臣善靳尚尚得事楚夫人丨丨袖所言皆從杜)
(牧詩丨丨嬌嬈酣似醉)
浮邱袖(郭璞詩左挹丨丨丨右拍洪厓肩)左邊袖(杜牧詩南軍不袒丨丨丨四老安劉是滅劉)
增豹褎(詩羔裘丨丨禮記君子狐青裘丨丨元綃衣以裼之蘇軾次韻水官詩熊冠金絡頭丨丨擁旛旜)把袖(史記)
(刺客傳荆軻曰願得將軍之首以獻秦王秦王必喜而見臣臣左手丨其丨右手揕其胸然則將軍之仇報矣朱子詩丨丨追歡勞)
(夢寐)張袖(魏志田豫傳注鮮卑素利等密懷金三十斤遺豫丨丨受之後悉付外具以狀聞詔褒之曰昔魏絳開懷以納戎賂)
(今卿舉袖以受狄金朕甚嘉焉庾信啓丨丨而舞玄鶴欲來撫節而歌行雲幾斷)半袖(晉書五行志魏明帝著繡帽披縹紈)
(丨丨常以見直臣楊阜諫曰此禮何法服也唐書車服志丨丨裙襦者東宮女史常供奉之服也酉陽雜俎楚國寺内有楚哀王等)
(身金銅像哀王繡襖丨丨猶在唐彦謙詩丨丨籠清鏡前絲壓翠翹)懷袖(晉書劉毅傳猛獸在田荷戈而出凡人能之蜂蠆作)
(于丨丨勇夫為之驚駭出於意外故也古詩馨香盈丨丨路遠莫致之又置書丨丨中三歲字不滅班婕妤古辭出入君丨丨動搖)
(微風發孫綽詩婉孌丨丨極願盡歡陸龜蒙詩藻匠如見州終身致丨丨薩都拉度閩關詩白雲下千峰盡入丨丨裡)鼓袖
(宋書周朗傳結冤兩宮之下丨丨六王之間祖鴻勲與陽休之書振珮紫臺之上丨丨丹墀之下采金匱之漏簡訪玉山之遺文)
筩袖(宋書殷孝祖傳御仗先有諸葛亮丨丨鎧帽二十五石弩射之不能入上悉以賜孝祖南史王元謨傳除車騎將軍副建)
(安王休仁於赭圻賜以諸葛亮丨丨鎧唐書高麗傳大臣青羅冠次絳羅珥兩鳥羽金銀雜釦衫丨丨袴大口白韋帶黃革履)小
袖(南史高昌國傳國人辮髮垂之于背著長身丨丨袍縵襠袴李賀詩秃衫丨丨調鸚鵡又越羅丨丨新香蒨蘇軾詩秃襟丨丨)
(雕鶻盤)出袖(北齊書孝昭帝紀性至孝太后常心痛不自堪忍帝侍立帷前以爪搯手心血流丨丨)裾袖(周書高麗)
(傳婦人服裾襦丨丨皆為襈)襈袖(隋書禮儀志其朝服亦名具服絳紗單衣白紗内單元領裾丨丨革帶金鉤䚢)兩袖
(隋書禮儀志今祭服三公衣丨丨各有禽鳥形𩔖鸞鳳似是華蟲古讀曲歌縠衫丨丨裂花釵鬢邊低謝惠連詩微芳起丨丨輕汗)
(染䨇題梁簡文帝樂府折腰應丨丨頓足轉䨇巾袁桷詩丨丨飛仙舞玉龍曉來朝嶽日華東)狹褏(唐書車服志九品以上則)
(絳褠衣制如絳公服而丨丨形直如溝)襦袖(唐書車服志文宗即位以四方車服僭奢下詔凖儀制車馬無飾金銀婦人裙)
(不過五幅曳地不過三寸丨丨不過一尺五寸)短袖(唐書車服志裲襠之制一當胸一當背丨丨覆膊韓偓詩窄衣丨丨蠻錦)
(紅蘇軾詩宏材乏近用巧舞困丨丨)襴袖(唐書車服志中書令馬周上議禮無服衫之文三代之制有深衣請加丨丨褾襈為)
(士人上服)侈袖(唐書韋堅傳滻水御苑左有望春樓堅于下鑿為潭以通漕二年而成帝為升樓詔羣臣臨觀堅豫取洛汴宋)
(山東小斛舟三百首貯之潭篙工柁師皆大笠丨丨芒履為吳楚服)不袖(唐書南詔傳有功金波羅金波羅虎皮也加小者衿)
(背丨丨淮南子得道者不為醜飾不為偽善一人被之而丨丨萬人蒙之而不褊)寬袖(宋史輿服志五輅駕士服色平巾幘)
(緋纈絹對花丨丨襖)探袖(宋史石元孫傳諫官御史奏元孫軍敗辱國請斬塞下賈昌朝因入對丨丨出魏志于禁傳以奏曰)
(前代將臣敗覆而還多不加罪乃貸元孫鮑照詩開奩奪香蘇丨丨解纓徽)拂袖(宋史劉沆傳奉使契丹館伴杜防強沆以)
(酒沆霑醉丨丨起因罵之坐是出知潭州梁元帝牛渚磯碑畫船向浦錦䌫牽磯花飛丨丨荷香入衣牛中送圓上人詩蓮宮舊隠)
(塵埃外策杖臨風丨丨還貢奎望廬山詩千帆萬柁過未巳誰肻丨丨同寂寥)及袖(宋史楊允恭傳趣通州境上躡海賊賊係)
(衆舟張幕發勁弩短礟允恭兵刃所向多為幕所縈礟中允恭肩流血丨丨容色彌壯)窄袖(宋史占城國傳其衣服以白㲲)
(布纏其胸垂至于足衣衫丨丨金史輿服志金人之常服衣色多白三品以皂丨丨盤領縫腋下為襞積而不缺袴薩都拉詩短衣)
(丨丨呼郎君)闊袖(宋史韓侂胄傳朱熹奏其姦侂胄怒使優人峩冠丨丨象大儒戲於上前熹遂去)揎袖(元史列女)
(傳崔氏珠赫之妻也從官平陽金將來攻城克之珠赫以使事在上黨崔氏急抱幼子禎以詭計自言於將將信之使軍吏書其臂)
(出之崔氏曰婦人臂使人執而書非禮也吏令崔自丨丨吏懸筆而書焉談苑宋仁宗袷享之際雪寒特甚上東至露腕侍祠諸臣)
(襄手執笏見上恭虔皆恐惕丨丨)褒袖(孔叢子子高衣長裾振丨丨)振袖(世說王大將軍年少時知打鼓吹帝令取)
(鼓與之於坐丨丨而起揚搥奮擊音節諧捷神氣豪上旁若無人阮籍大人先生傳乃揚眉而蕩目丨丨而撫裳令緩轡而縱筴遂)
(風起而雲翔張協洛禊賦丨丨生風接袵成幃)裸袖(輟耕錄張明善作北樂府水仙子譏時云鋪眉苦眼早三公揎拳享萬鍾)
(荒言亂語成時用大綱來都是烘)攘袖(曹植樂府丨丨見素手皓腕約金環蕭貢漢歌草間豪傑伺天時丨丨撫衿爭欲起)
恭袖(阮籍達莊論差肩而坐丨丨而檢)揮袖(阮籍詩寄顔雲霄間丨丨凌虛翔左思吳都賦丨丨風飄而紅塵晝昏鄭)
(谷關下春日詩秦楚年年有離别揚鞭丨丨灞陵橋)白袖(左思嬌女詩脂膩漫丨丨烟熏染阿錫)延袖(左思嬌女詩從)
(容學趙舞丨丨像飛翮)絶袖(潘岳西征賦燕圖窮而荆發紛丨丨而自引)皓袖(陶潛閒情賦送纖指之餘好攘丨丨)
(之繽紛)襟袖(陶潛閑情賦悲白露之晨零顧丨丨以緬邈王融詩丨丨三春隔江山千里長沈約謝勅賜絹葛啓素采冰華)
(絺文霜潔變溽暑於閨閤起凉風於丨丨温子昇印山寺碑懸皎日於胸懷起大風於丨丨楊炯孔子廟碑照明月於胸懷吐清風)
(於丨丨杜牧詩微雨池塘見好風丨丨知許渾詩簟凉丨丨清日没尚殘星杜荀鶴詩年年名路謾辛勤丨丨多空馬上塵皮日休)
(詩唯恐别仙才漣漣涕丨丨羅鄴詩色色花光惹丨丨簫聲歌響隔樓臺宋濓詩酒酣兩耳熱徐起振丨丨)入袖(謝靈運上)
(留田行清風飈飈丨丨上留田蘇軾江上値雪詩灑袍丨丨濕靴底亦有執版趨階墀虞集詩綺窗綵筆題詩徧斗帳沉香丨丨微)
素袖(鮑照白紵歌朱唇動丨丨舉洛陽少童邯鄲女)紈袖(鮑照樂府含商咀徵歌露晞珠履颯沓丨丨飛謝惠連雪賦丨)
(丨慙冶玉顔掩嫮喬知之詩春風罥丨丨零露濕羅襦楊億詩舞腰罷試收丨丨博齒慵開委玉奩)離袖(鮑照詩奔景易有窮)
(丨丨安可揮杜牧詩丨丨颭應勞恨粉啼還咽)擕袖(齊高帝報沈攸之書至於契闊杯酒殷勤丨丨薦女成姻志相然諾義信)
(之篤誰能間之虞集詩江露滿船歌醉起爐烟丨丨憶詩成)差袖(謝偃觀舞賦絃無丨丨聲必應足)貂袖(謝朓咏竹)
(火籠詩因炎入丨丨懷温奉芳褥)弱袖(梁武帝詩輕羅飛玉腕丨丨低紅粧)抗袖(梁昭明太子謝賚制百經疏啓張奏)
(谷筆豈足陳心丨丨長言未伸歌舞陸倕賽蔣王文靈談丨丨鬼笑投拌推兹且引於萬斯年)縠袖(梁簡文帝詩蘭馨起丨丨)
(蓮錦束瓊腰)霧袖(梁簡文帝七勵疾趨阿步丨丨芬披舒蛾眉之窈窕委弱骨之逶迤李益詩丨丨煙裾雲母冠)飛袖
(梁簡文詠舞詩懸釵隨舞落丨丨拂鬟垂)絞袖(梁元帝詩含詞未及吐丨丨且踟蹰)複袖(沈約謝啓聖恩曲漸自葉流根)
(丨丨緼裾豈伊恒飾)異袖(江淹賦故高術而共徑豈丨丨而同襟)衣袖(江淹騷書吳伯于丨丨鏤顔子于心抱又詩風)
(至丨丨冷况復蟪蛄鳴杜甫詩麻鞋見天子丨丨露兩肘李商隠早梅詩謝郎丨丨初翻雪荀令熏爐更換香袁桷詩禁鐘初動趣)
(傳宣丨丨熏香到御前葉顒詩采采黃金英芳香滿丨丨)沫袖(江淹賦欷潺湲兮丨丨泣鳴唈兮染裳)㳂袖(江淹山中)
(楚辭草色綠而馬聲悲欷丨丨以流帶)接袖(王融詩方轂雷塵起丨丨風雲生)琴袖(徐孝嗣文書帷停月丨丨承飈)
歛袖(庾肩吾詩看粧畏水動丨丨避風吹皮日休詩丨丨弄輕浪解巾敵凉颸)轉袖(江總梅花落樂府丨丨花紛落春衣)
(共有芳李白詩丨丨若雪飛楊衡長安秋樂府㢠廻眸丨丨暗催絃凉風蕭蕭流水急)分袖(徐陵與王太尉書丨丨南浦揚鞭北)
(風民不疲勞軍無怨讟)㢠廻袖(徐陵雜曲舞衫丨丨勝春風歌扇當窗似秋月)牽袖(陳後主樂府轉身移珮響丨丨起衣)
(香)排袖(褚介鬭雞詩妬羣丨丨出帶勇向場驚)䨇袖(祖孫登詠風詩飄香丨丨裏亂曲五絃中)衫袖(庾信春賦)
(鏤薄窄丨丨穿珠帖領巾岑參秋夕聽琴詩丨丨拂玉徽為彈三峽泉杜荀鶴詩帽簷曉滴淋蟬露丨丨時飄卷鴈風蘇軾詩臨行)
(挽丨丨更賞折殘菊又佳人如桃李蝴蝶入丨丨楊允孚詩宮花飛落春丨丨辛苦桑麻入夢稀)滿袖(李德林霸朝雜集序)
(加以奏閣趨墀盈懷丨丨手披目閱堆案積几心無别慮筆不暫停杜甫詩朝罷香煙擕丨丨詩成珠玉在揮毫劉商金井歌閭閻)
(少年競奔湊黃金丨丨家何有馮延巳詞獨立小橋風丨丨趙孟頫詩獨立無言風丨丨青山相對共悠悠虞集椶帚詩塵埃丨丨)
(歸來晚誰與柴門掃白雲)軃袖(虞世南詩垂肩丨丨太憨生)花袖(李嶠詠舞詩霞衣席上轉丨丨雪前明濮陽瓘出籠)
(鶻詩玉鏃分丨丨金鈴出綵籠)孤袖(徐彦伯詩雜珮藴丨丨瓊敷綴䨇襟)貯袖(徐彦伯賦丨漢月于衣丨裛胡霜于髻鬟)
玉袖(杜甫詩丨丨凌風竝金壺隱浪偏)翠袖(杜甫詩天寒丨丨薄日暮倚修竹劉迎詩日暮倚樓䨇丨丨蘇軾芍藥詩)
(倚竹佳人丨丨長天寒猶著薄羅裳趙孟頫詩丨丨愁空谷綈袍受朔風袁桷詩擬將鐵笛寫清怨復恐丨丨含餘哀)歌袖
(杜甫詩白日移丨丨青霄近笛牀楊基詩舞裙丨丨是因緣)紫袖(杜甫詩戶外昭容丨丨垂許渾詩綠蔓穠陰丨丨低韓琮)
(公子行丨丨長衫色銀蟾半臂花薩都拉詩丨丨窄衫花萼遶黃金小帶荔枝垂)朱袖(杜甫詩絳唇丨丨兩寂寞蘇軾詩雲)
(間丨丨拂雲和)錦袖(杜甫寄裴施州詩霜雪㢠廻光避丨丨龍蛇動篋蟠銀鈎李山甫詩繡袍馳馬拾遺翠丨丨鬭雞喧廣場徐)
(夤詩丨丨臂鷹河北客青桑鳴雉渭南村)珠袖(杜甫觀公孫大娘舞劍器行絳唇丨丨兩寂寞晚有弟子傳芬芳高啓詩寳釵)
(丨丨尊前賞占斷春風夜復朝)曳袖(韋應物樂府低鬟丨丨㢠廻春雪聚黛一聲愁碧霄)香袖(錢起詩花光來去傳丨丨)
(霞影高低傍玉山杜牧詩南國劍眸能盼睞侍臣丨丨愛僛垂又夜宴詩毬來丨丨依稀暖酒凸觥心汎灎光晏幾道詞丨丨凭肩)
(誰記當時語)銜袖(韓愈王評事墓誌父嵩妻上谷侯氏處士高女初處士將嫁其女曰必嫁官人君即謾謂媒嫗吾明經及)
(第侯翁女幸嫁我請進百金為謝諾許白翁翁曰誠官人耶取文書來君計窮吐實嫗曰無苦翁大人不疑人欺我得一卷書粗若)
(告身者我䄂以往翁見未必取眎翁望見文書丨丨果信不疑曰足矣以女與王氏陳造詩便作丨丨謁)歸袖(韓愈送張道士)
(詩寧當不竢報丨丨風披披歐陽修詩獵獵丨丨風中斜)飄袖(韓愈喜雪詩妬舞時丨丨欺梅併壓枝)别袖(韓愈祭李)
(郴州文見銘旌之低昂尚遲疑於丨丨蘇軾詩此生丨丨幾回麾夢裏黃州空自疑)引袖(韓愈詩丨丨拂天星楊載詩舉杯吞)
(夜月丨丨拂晨霞)醉袖(白居易詩丨丨放狂相向舞愁眉和笑一時開又酡顔烏帽側丨丨玉鞭垂趙嘏詩暖駐含窗日香)
(餘丨丨塵劉駕詩丨丨日婆娑誰能記朝暮羅隱詩貪將丨丨矜鶯谷不把瑤緘附鯉魚陸游詩挽花丨丨霑餘馥迎日征鞍借小)
(温劉濤詩遙知别夜詩成處丨丨淋浪蜜炬紅元好問雪詩先生丨丨挽春㢠廻萬落千村滿花柳劉因詩輕風吹欲舉丨丨拂層巒)
(張憲詩粉香迷丨丨草色妬行輪)風袖(白居易詩玲瓏雲髻生花樣飄颻丨丨薔薇香又丨丨低昂如有情錢珝詩丨丨半)
(披垂野雲劉因詩丨丨翩翩似何處青林西北雨來時)鹿袖(劉言史詩丨丨青藜鼠耳巾)霓袖(李商隱畫松詩濃藹)
(深丨丨色映琅玕中)薄袖(李商隠詩輕衫丨丨當君意)茜袖(李商隱詩丨丨捧瓊姿皎日丹霞起杜牧詩丨丨女兒簪)
(野花李中春閨辭邊無音信暗銷魂丨丨香裙積淚痕韓偓詩丨丨啼痕數香牋墨色新歐陽修詩舉酒無丨丨)弄袖(杜牧)
(送劉秀才詩劉郎浦夜侵船月宋玉亭春丨丨風又紫陌微微丨丨風)冷袖(杜牧阿房宮賦歌臺暖響春光融融舞殿丨丨)
(風雨凄凄一日之内一宮之間而氣候不齊)拖袖(杜牧詩避人勻迸淚丨丨倚殘暉又丨丨事當年郎教唱客前)客袖
(杜牧詩丨丨侵霜舉燭盤曹松詩丨丨沙光滿船窗荻影閒)垂袖(杜牧詩盻盻乍丨丨一聲雛鳳呼)換袖(温庭筠詩)
(理釵低舞髩丨丨回歌面)總袖(温庭筠觀舞妓詩丨丨時增態注總斂也)羽袖(許渾詩丨丨飄飄香夜風翠幢歸殿玉壇)
(空)濺袖(王損之汗血馬賦伯樂初觀訝霑襟而沃若王良載馭驚丨丨以班如)挽袖(陸龜蒙詩希君念餘勇丨丨登)
(文陴蘇軾詩召還嘗有詔丨丨謝鄰里)征袖(鄭谷詩遊子乍聞丨丨濕佳人纔唱翠眉低)剪袖(劉遵詩丨丨恩雖重)
(殘桃愛未終)裁袖(司空圖詩白衫丨丨本教寬朱紫由來亦一般)繞袖(司空圖詩蜂蝶曉來忙丨丨似知教折送鄰家)
擐袖(徐夤詩當歌誰丨丨應節漸輕軀)鞭袖(趙嘏詩芰荷日暖垂丨丨楊柳風横弄笛船韓偓詩慢垂丨丨過街西)
隔袖(韓偓詩和裙穿玉鐙丨丨把金鞭)沾袖(羅隱詩美人曉折露丨丨公子醉時香滿車劉從益詩花醉紅丨丨松吟)
(翠繞身耶律楚材詩柳色雲丨丨蘆花雪滿襟)宮袖(楊億詩月軒丨丨按前溪)霞袖(錢惟濟詩蹁躚丨丨舞瀲灔羽觴飛)
函袖(梅堯臣詩鉅編高貯襟細卷仍丨丨)屨袖(蘇軾詩晴窗嚥日肝腸煖古殿朝真丨丨香)皮袖(蘇軾野鷹來詩)
(臺中公子著丨丨東望萬里心悠哉)擁袖(晁補之捕魚圖記峙肩丨丨者前揚鞭顧後攬轡語袂翩然者童負囊尾馬背而倚)
(若擁鼻者)破袖(葛長庚詩丨丨懸鶉鬢髮蒼)涴袖(元好問賦玉泉墨詩丨丨秦郎無籍在畫眉張遇可憐生)巾袖
(元好問飲酒詩三更風露下丨丨警微濕)減袖(郭鈺詩丨丨作戎衣)印袖(劉迎詞翠鏡啼痕丨丨紅墻醉墨籠紗)青
袖(郝經雞冠詩植立竟不拜離披擁丨丨)布袖(耶律楚材詩丨丨龍鍾兩眼塵丹誠如舊白頭新)疊袖(袁桷詩抽)
(琴有恨㢠廻清角丨丨無塵轉綠腰)吟袖(葉顒詩往來西山間巖扉濕丨丨)急袖(顧瑛詩繁聲落虛溜丨丨翻迴波)
青豻褏(禮記麛裘丨丨丨絞衣以裼之)縫掖袖(後漢書輿服志孔子衣逢掖之衣丨丨其丨合而縫大之近今袍者)
(也)項伯袖(晉書樂志公莫舞今之巾舞也相傳云項莊劍舞丨丨以丨隔之且語莊云公莫言莫害漢王也今之用巾蓋)
(像丨丨衣丨之遺式)執筠袖(南史王筠傳昭明愛文學士嘗與筠及劉孝綽陸倕到洽殷鈞等遊宴玄圃太子獨丨丨丨撫)
(孝綽肩而言曰所謂左挹浮邱袖右拍洪厓肩其見重如此)黃鶴袖(金史完顔阿林傳阿林所部丨丨丨軍駐魚臺者桀)
(驁不法有司乞徙於滕州)墨盈袖(酉陽雜爼王勃夢人遺以丨丨丨自是文思日進又趙嘏詩掬草香盈袖看花憶故人)
袴如袖(輟耕錄苗䝤丨丨丨裙如衣總名曰草裙草袴)陵陽袖(陸厥詩願把丨丨丨披雲望九重)迎風袖
(梁簡文帝詩丨丨時引丨避口暫披巾)鳳凰袖(梁簡文帝詩風吹丨丨丨日映織成靴)竹葉袖(梁元帝詩風吹)
(丨丨丨網綴流黃機)斜綰袖(梁元帝詩横枝丨丨丨嫩葉下牽裾)飛鳬袖(庾肩吾詩丨丨丨始拂啼烏曲未終)合
歡袖(柳惲詩悽悽丨丨丨冉冉蘭麝芬)同心袖(江總樂府合歡錦帶鴛鴦鳥丨丨綺丨連理枝)淮南袖(盧思)
(道詩舞動丨丨丨歌揚齊后塵)吳娘袖(白居易詩夜舞丨丨丨春歌蠻子詞)香粘袖(鄭谷梅詩素豔照樽桃莫比孤)
(丨丨丨李湏饒)無塵袖(崔櫓蓮花詩無人解把丨丨丨盛取殘花盡日憐)枝翻袖(方干柳詩學舞丨丨丨呈粧葉)
(展眉)白袷袖(皮日休詩搗藥香侵丨丨丨穿雲潤破烏紗稜)歌舞袖(陸龜蒙和皮襲美館娃宮懷古詩一宫花渚漾)
(漣漪俀墮鴉鬟出繭眉可料座中丨丨丨便將殘節拂降旗)金椎袖(蘇軾詩先生不作丨丨丨玩世徜徉隱屠酒)雲
碧袖(蘇軾詩玉腕半揎丨丨丨樓前知有斷腸人)鴛鴦袖(劉迎詩蕙炷猶殘鸂鶒香麴塵半著丨丨丨)揉藍
袖(黃庭堅詞淚珠輕溜裛損丨丨丨)憑欄袖(劉仲尹牡丹詩百年金谷丨丨丨三月揚州載酒車)紅綃袖(顧瑛)
(釣月軒分題詩秋娘起舞丨丨丨素壁看題今已舊)
狐襟貉袖(劉商詩丨丨丨丨腥復羶)
褎(余救切服飾盛貌)
韻藻種褎(詩實丨實丨實發實秀正義丨雍腫謂苗之肥盛也丨者禾長之貌)
岫(似祐切山有穴曰丨)
韻藻穹岫(張衡賦寒風凄其永至兮拂丨丨之騷騷鮑照詩深崖伏化迹丨丨閟長靈)巖岫(嵇康詩采薇山阿散)
(髮丨丨閭邱冲招隱詩嗟哉丨丨士歸來從所欽沈約詩峯磴互相拒丨丨杳無窮)雲岫(歸去來辭丨無心以出丨鳥倦飛而)
(知還錢起詩觸興丨生丨歸耕鳥下林李頻鏡湖夜泊詩漲接星津流蕩漾寬浮丨丨動虛空蘇軾歸去來集字詩丨丨不知遠巾)
(車行復前劉秉忠詩曳過雨脚丨歸丨湧出山頭月滿樓)層岫(王叔之遊羅浮山詩孤樓側挺丨丨㢠廻重謝莊舞馬賦聆萬歲)
(于丨丨燭神光于紫壇陶韓詩月夕對丨丨雲霞映晴川)遠岫(謝朓詩窗中列丨丨庭際俯喬林吳均詩輕雲紉丨丨細雨沐)
(單衣陳後主詩北宫瞻丨丨南服阻遙江江總曲水宴詩醉魚沉丨丨浮藻漾清漪楊素山齋獨坐詩空嵒卧迷石日出丨丨明唐)
(明皇詩愁雲低丨丨飛雪舞長安杜甫木皮嶺詩丨丨爭輔佐千巖自崩奔姚合詩溉稻長川白燒林丨丨紅又孟郊生生亭詩徒)
(誇丨方丨曷若中峰堂)危岫(盧照隣詩亭閣分丨丨樓臺遶曲池羅隐后土廟詩一帶好雲侵鬢綠兩層丨丨拂眉青)孤
岫(徐浩詩丨丨龜形在深泉鱘井開)晚岫(杜荀鶴詩丨丨無雲蔽春帆有燕隨)
增劒岫(晉書孝武帝紀論西踰丨丨而跨靈山北振長河而臨清洛)幽岫(晉書簡文帝紀夫肥遁窮谷之賢滑泥揚)
(波之士雖抗志玄霄潛默丨丨貪屈高尚之道以隆協贊之美張協詩荒庭寂以閒丨丨峭且深郭璞江賦爰有包山洞庭巴陵地)
(道潛逵旁通丨丨窈窕吳筠書丨丨含雲深溪蓄翠王筠約法師碑結宇山椒疏壌丨丨)望岫(南史何點傳豫章王嶷命駕造)
(點點從後門遁去竟陵王子良聞之曰豫章王尚望塵不及吾當丨丨息心)凌岫(唐書王鉷傳子凖為衞尉少卿林甫子岫)
(亦親近凖驕甚丨丨出其上)重岫(抱朴子美玉不出丨丨良弓不穿百札驥騄不服朱軒命世不履爵勢張協七命臨丨丨)
(而攬轡顧石室而回輪支遁詩迢迢丨丨深寥寥石室朗)嵩岫(抱朴子慕伊川於丨丨招孫吳於草萊)林岫(世說道壹)
(道人從都下還東山經吳中會雪下諸道人問在道所經壹公曰風霜固所不論乃先集其惨澹郊邑正自飄瞥丨丨便已皓然陶)
(弘景葛仙公碑雲篆龍章之牒炳發於丨丨瓌辭麗氣之旨藻蔚於庭筵王勃武都山淨惠寺碑丹梯碧洞杳冥丨丨之間桂廡松)
(楹寂寞風塵之表)鮪岫(陸璣詩疏說文鮪鮥也一曰水名武王伐紂使膠鬲禦鮪水上蓋其處也相傳山下有六通江穴有)
(黃魚春則赴龍門故曰丨丨今為河所侵不知穴之所在)山岫(曹植七啓出丨丨之潛穴倚峻崖而嬉游傅休奕詩洪崖歌丨)
(丨許由嗟水濱)崇岫(應璩文托丨丨以為宅因茂林以為蔭謝莊月賦臨濬壑而怨遙登丨丨而傷遠)河岫(陸機詩王)
(鮪懷丨丨晨風思北林)窮岫(魏都賦丨丨泄雲日月恒翳謝靈運牋王弘之拂衣歸畊踰歴三紀孔淳之隱約丨丨自始迄)
(今孔稚圭褚伯玉碑祕影丨丨孤栖幽草杜甫三川觀水漲詩自多丨丨雨行潦相豗蹙)岬岫(吳都賦傾藪薄倒丨丨注岬古)
(押切山旁也謝朓詩丨丨欵崇崖𣲖别朝洪河)虛岫(孫綽詩疎林積凉風丨丨結凝霄)翳岫(謝萬蘭亭集詩青蘿丨丨)
(修竹冠岑)抱岫(謝靈運賦看朝雲之丨丨聽夕流之注澗)㟪岫(謝靈運山居賦日月投光於柯澗風露披清於丨丨)連
岫(謝靈運山居賦羣峯參差出其間丨丨複陸成其坂)發岫(王融曲水詩序新萍泛沚華桐丨丨)海岫(王融書葛洪考)
(槃于丨丨釋遠肥遁於鍾幽江淹騷摘江崖之素草窺丨丨之青雲)邸岫(王融賦梧桐生兮于丨丨之層隈)崑岫(謝朓)
(墓銘霾華丨丨滅采上春陽固演賾賦出丨丨之崢嶸兮入汜林之杳鬱)吳岫(謝朓詩雲端楚山見林表丨丨微皇甫冉詩離)
(人轉丨丨旅鴈從燕塞許渾詩丨丨雨來溪鳥浴楚江雲暗嶺猿吟陸龜蒙詩從知偶東下帆影拂丨丨)楚岫(劉祥演連珠明)
(玉黜於丨丨章甫窮於越人韋迢早發湘潭詩丨丨千峯翠湘潭一葉黃司空曙詩聽猿看丨丨隨鴈到吳洲馬戴詩信來淮上郡)
(丨丨入秦雲元好問詩雨入秦川黑雲開丨丨青)盈岫(劉祥演連珠陵波之羽不能淨浪丨丨之木無以輟風)深岫
(劉祥演連珠蓋聞列草丨丨不改先冬之悴植松澗底無奪後凋之榮陳後主詩野鶯添管響丨丨接鐃音)拂岫(梁昭明太)
(子十二月啓愁雲丨丨帶枯葉以飄空翔氣浮川映危樓而叠迥)川岫(梁簡文帝大法頌序藏金玉於丨丨棄琴瑟乎大壑)
(江淹傷友人賦友人之生丨丨降明峻調迥韻慧志聰情)僊岫(梁簡文帝神山寺碑關號天井山稱地雌碧鷄金馬越瀆梁池)
(此亦丨丨英名遠摛)丹岫(梁簡文帝上白兔表豈殊丨丨之羽來止帝梧庶比素質之禽得遊君囿梁元帝秋興賦淹留而蔭)
(丨丨徘徊而搴木蘭)下岫(梁簡文帝大同哀辭月半鏡而開河雲羅柱而丨丨)曲岫(梁簡文帝詩㢠廻沙溜碧水丨丨散桃)
(天)玉岫(梁簡文帝行雨山銘丨丨開華紫水㢠廻斜)匡岫(梁元帝玄覽賦何蠡川之浩浩而丨丨之蒼蒼)烟岫(沈約)
(詩江移林岸微巖深丨丨複江淹栟櫚頌丨丨相珍雲壑共賞李益詩始投清凉宇門値丨丨表)巫岫(沈約修竹彈甘蕉文)
(丨丨斂雲秦樓開照杜甫詩丨丨鬱嵯峨)金岫(江淹誄漢求丨丨吳寳銅塹寧若睿德譲駟却劍盧照隣詩影移丨丨北光斷)
(玉門前)勒岫(江淹表丨丨銘海之功鞞革寫其詠龕難夷邦之業簫管凝其聲)楓岫(江淹愛遠山騷丨丨兮筠嶺蘭)
(畹兮芝田)冬岫(江淹賦耀綠葉于丨丨)鱣岫(江淹赤虹賦視丨丨之吐翕看黿梁之交積)繞岫(江淹賦綠筠丨)
(丨翠篁綿嶺吳均詩𣗳響接山來猿聲丨丨急)陽岫(江淹詩丨丨照鸞彩隂谿噴龍泉)霄岫(劉峻詩滄潦聯丨丨層嶺)
(鬱巑崱)近岫(劉孝威東西門行天高匝丨丨江闊少方舟)高岫(陶弘景荅虞中書書豈但散髮乎丨丨似將飛霜於)
(絶谷許敬宗掖庭山賦芳園兮鬱鬱丨丨兮峨峨許渾杜公池亭詩丨丨乍疑三峽近遠波初似五湖通)風岫(陶弘景許長史)
(舊館壇碑大天之内復有小天三十六所並拓寓地空亘涂水脈闢闈丨丨通氣雲巘)入岫(張融海賦山海藏隂雲塵丨丨)
靈岫(張融海賦曬蓬萊之丨丨望方壺之妙闕梅堯臣詩聞君奉宸詔瑞祝疑丨丨)珠岫(張融海賦瓊池玉壑丨丨㻁岑)
忖岫(伏挺早霧詩聽猿方丨丨聞瀨始知川)芳岫(陸罩詩歲華滿丨丨虹彩被春洲)帶岫(陳後主關山月樂府)
(寒光丨丨徙冷色含山峭)接岫(江總棲霞寺碑排天堂廡玉露分色丨丨軒墀翠微抽影)梯岫(北齊皇夏樂歌月軌咸丨)
(丨日域盡浮川)明岫(虞世基講武賦青春晚候朝陽丨丨日月光華烟雲吐秀)日岫(唐太宗詩丨丨高低影雲空點綴隂)
複岫(唐太宗詩叠松朝若夜丨丨闕疑全)雞岫(唐明皇詩綺觀連丨丨朱樓接鴈池又閻隨侯西嶽望幸賦常龍之峯帝)
(鄉之白雲遙接金丨之丨長安之曉日再明)驪岫(唐明皇初入秦川詩遠看丨丨入雲霄預想湯池起烟霧宋之問華清宫)
(望幸詩丨丨接新豐岧嶤駕碧空李商隱詩丨丨飛泉泛暖香九龍呵護玉蓮房)霞岫(王勣遊北山賦雲峯龜甲而重聚丨)
(丨龍鱗而結絡上官昭容詩策杖臨丨丨危步下霜蹊)雨岫(王勃乾元殿頌序風邱碧桂翊珉陛而披香丨丨頳筠夾璿流)
(而颺影)綠岫(王勃九成宮頌序珉房砥室畫栱相望丨丨紅巖雕櫳間出)峒岫(王勃九成宮頌千靈電驚萬辟風趨)
(釣臺有向丨丨無虞)廣岫(王勃遊武擔山寺序雖珠衣玉匣下賁窮泉而丨丨長林終成勝境)穴岫(王勃平原郡開國公)
(行狀公鼎門疏照丨丨翔輝分嶽秀於樊侯稟辰精於傅說)曉岫(王勃詩江曠春潮白山長丨丨青吳融詩丨丨近排吟閣)
(冷夜江遙響寢堂虛鄭巢詩鴈行㢠廻丨丨蜃色上湖田)江岫(張九齡詩丨丨殊空闊雲烟處處浮陳陶詩早聞羣黃鶴飄舉)
(此丨丨)迥岫(李嶠咏月詩亭亭出丨丨皎皎映層臺)列岫(張仲素賦爰開窗以丨丨若施障而圖山張喬詩丨丨横)
(秦斷長河極塞空鄭谷詩丨丨簷前見清泉碓下流李中詩遙天疎雨過丨丨亂雲收)瑤岫(元稹鎮圭賦當玉座而高居状)
(中峯之冠丨丨透爐烟而迥出意秋月之壓雲端)叠岫(賈島詩積水留岱鳥丨丨隔巴猿姚鵠詩鐘微來丨丨帆遠落遙天)
戀岫(劉禹錫詩鶴戀故巢雲丨丨比君猶自不逍遙)茨岫(顧雲武賓客嵩山舊德詩序中宗皇帝方欲訪道崐巖鳴鑾丨)
(丨遙飛鶴版親授蒲軒)嵐岫(喻餗仙掌賦霽雨飛盡見毛女同掌上之人丨丨叢分封蓮峯為握中之色李中詩寒翠入簷)
(丨丨曉冷聲縈枕野泉秋)虎岫(張文氣賦朦朧丨丨晻曖龍津)斷岫(皇甫松大隱賦歴丨丨而崢嶸入疎林而綺錯)藍
岫(李商隱祭薛郎中文玉生丨丨芝産銅池)别岫(李商隱詩宅與巖城接門藏丨丨深)占岫(杜牧詩嬌雲光丨丨健水)
(鳴分溪)萬岫(杜牧詩濤驚堆丨丨舸急轉千溪又丨丨遶層霄)野岫(鄭谷詩丨丨分開徑漁家並掩扉)隱岫
(李洞詩丨丨侵巴叠租田帶渭平)䨇岫(李洞詩僧講歸丨丨雪禪起一盂)沙岫(項斯詩城連丨丨遠山斷夏雲高)
霽岫(伍喬詩雲吐晚隂藏丨丨柳含餘靄咽殘蟬)越岫(李中詩若耶罨畫應相似丨丨吳峯盡接連)鰲岫(吳仁)
(壁詩丨丨雲生碧海涯釋惠標詩丨丨含烟聳蓮崖照日開)半岫(劉兼詩丨丨金烏纔委照一行石燕又交飛)羣岫
(張喬詩岸長丨丨晚湖闊片帆秋)歸岫(李咸用詩丨丨香爐碧行吟步益遲)竒岫(陸龜蒙詩連江大抵多丨丨獨話君)
(家最奇秀)荆岫(皮日休詩開元文物盛孟子生丨丨)衆岫(皮日休詩丨丨點巨浸四方接圓穹)積岫(釋無可題廬山)
(二林寺詩丨丨連何處幽崖越幾重)香岫(陸游詩臥看丨丨愛嶙峋又丨丨火深生細靄)鴈岫(文天祥上吏部啟鳳池絢)
(曉丨丨行春)遙岫(范梈詩承旭開芳樹凌虛列丨丨)閩岫(馬祖常詩䟦涉萬里途隨牒越丨丨)環岫(葉顒詩曳)
(杖東籬下層巒列丨丨)文岫(張斛中江縣樓詩武江斜轉石丨丨獨參天自注江曰玄武山曰文達)凍岫(呂子羽詩)
(丨丨新詩句寒林古畫圖)范岫(梁書丨丨傳岫字𢡟賓濟陽考城人博涉多通尤悉魏晉以來故事范雲謂人曰諸君進止威)
(儀當問范長頭以岫多識前代舊事也)李岫(酉陽雜俎光明寺中鬼子母及文惠太子塑像舉止態度如生工名丨丨)
棲龍岫(西京雜記梁孝王好營宫室苑囿之樂作曜華之宫築兔園園中有百靈山山有膚寸石落猿巖丨丨丨又李嶠詩)
(對巖龍岫出分壑鴈池深)穹谷岫(徐幹七喻耦耕乎巖石之下棲遲乎丨丨之丨萬物不干其志王公不易其好)曾城
岫(曹毗詠史詩惨石丨丨丨鑄鼎荆山濱又宋濂詩蘭舟孟津水蠟屐穀城岫)冥隅岫(鮑照詩霮䨴丨丨丨濛昧江上)
(霧)王屋岫(江淹賦丹石發丨丨之丨碧髓挺青蛉之岑)氣羃岫(謝惠連詩斐斐丨丨丨泫泫露盈條張何海上)
(五色雲賦影沉波而海晏丨丨丨而山晴)八公岫(梁簡文帝詩何殊丨丨丨暫上淮南王)步廊岫(梁簡文帝招真)
(館碑高臺迥立有𩔖玉臺之山長廊宛轉還如丨丨之丨)圖碣岫(劉孝威詩築山丨丨丨穿池控海潮)枕箕岫(王勃)
(賦丨丨丨之孤石汎磻溪之小塘)狼居岫(許善心神雀頌序豈止呼韓北場遠頌丨丨之丨肅慎南境近表不耐之城)
蛾眉岫(唐太宗詩丨丨丨初出洞庭波漸起)鳴鸑岫(劉褘之詩野分丨丨丨路接寳雞壇)洞庭岫(張說詩緬)
(邈丨丨丨葱蒙水霧色)毛女岫(錢起詩欲依丨丨丨初卷少夷峯)
柚(余救切似橘而大)
韻藻橘柚(書厥包丨丨錫貢傳小曰丨大曰丨其所包裹而致者錫命乃貢言不常漢書司馬相如傳樝梨梬栗丨丨芬)
(芳山海經荆山多丨丨韓非子樹丨丨者食之則甘嗅之則香樹枳棘者成而刺人故君子慎其所樹東方朔七諫雜丨丨以為囿)
(兮列辛夷與椒楨古詩丨丨垂華實乃在深山側謝朓酬王晉安詩南中榮丨丨寧知鴻雁飛王勃越州秋日宴山亭序參差夕樹)
(烟侵丨丨之園的歴秋荷月照芙蓉之水杜甫放船詩青惜峯巒過黃知丨丨來許渾詩潮生水郭蒹葭響雨過山城丨丨疎韓偓)
(詩病起乍嘗新丨丨秋深初換舊衣裳徐鉉詩此心非丨丨不為兩鄉移)
雲夢柚(呂氏春秋果之美者有江浦之橘丨丨之丨)
增橙柚(宋史趙安仁傳遼使韓杞至館舍夕飲把舉橙子曰此果嘗見高麗貢安仁曰橙橘産吳楚今給事中呂祐之嘗使)
(高麗未聞有丨丨把有愧色)鐳柚(本草柚大者謂之朱欒最大者謂之香欒廣雅謂之丨丨桂海志謂之臭柚皆一物)臭
柚(見上本草廣南丨丨大如瓜可食其皮甚厚染墨打碑不損紙)大柚(本草櫠丨丨也實大如盞皮厚二三寸子似枳食之)
(少味)楚柚(劉潛謝賜橘啓俛匹襄橙俯聯丨丨河頻瑜洞庭獻新橘賦襄橙不得而雜丨丨不得而和)樝柚(駱賓王詩)
(凝滯蘅茞岸沿洄丨丨林梅堯臣詩不比江南丨丨酸)湘柚(崔湜詩金子懸丨丨珠房折海榴)綠柚(元稹詩丨丨勤)
(勤數紅榴箇箇抄)霜柚(虞集詩朝陽眩丨丨)
成都柚(廣志丨丨丨大如斗)閩中柚(本草丨丨嶺外江南皆有丨比橘黃白色而大)
覆(敷救切蓋也又扶富切伏兵曰丨又屋韻)
韻藻鳥覆(詩誕寘之寒冰丨丨翼之庾信傷心賦風無少女草不宜男丨毛徒丨獸乳空含)天覆(禮記丨之所丨)
(地之所載漢書匡衡傳陛下聖德丨丨子愛海内又谷永傳奮乾剛之威平丨丨之施晉書樂志於皇聖明后丨丨弘且仁封禪文)
(自我丨丨雲之油油崔駰南廵頌惟休蒸之鴻德允丨丨而無遺東京賦德㝢丨丨輝烈光燭曹植喜雨詩丨丨何彌廣苞育此羣)
(生)私覆(禮記天無丨丨地無私載日月無私照管子聖人若天然無丨丨也若地然無私載也)仁覆(孟子繼之以不)
(忍人之政而丨丨天下矣蜀志先主傳聖姿碩茂神武在躬丨丨積德愛人好士是以四方歸心焉吳志張紘傳上無偏謬之授下)
(無希冀之望含垢藏疾以成丨丨之大)頗覆(史記匈奴傳孝文帝使使遺匈奴書曰朕聞天不丨丨地不偏載朕與單于皆)
(捐細故俱蹈大道)衣覆(魏志文昭甄后傳注后生每寢寐家中髣髴見如有人持玉丨丨其上者常共怪之唐書李勣傳勣)
(既忠力帝謂可託大事嘗留宴顧曰朕思屬幼孤無易公者公昔不負李密豈負朕哉勣感涕俄大醉帝親解丨丨之又鮑照河清)
(頌序阿紈纂組之饒丨丨宗國又藝林伐山習鑿齒謂星人曰子知星宿有不覆之義乎按古諺云知星宿丨不丨言術人多窮也)
兼覆(荀子有兼聽之明而無奮矜之容有丨丨之厚而無伐德之色淮南子往古四極廢九州裂天不丨丨地不周載又非寬)
(大無以丨丨非慈厚無以懷衆傅休奕柳賦結根建本則固于泰山丨丨廣施則均于昊天)綋覆(幽通賦觀天網之丨丨兮)
(寔棐諶而相訓)洪覆(束晳詩漫漫方輿回回丨丨張九齡詩聖人合天德丨丨在元元)埋覆(韓愈南山詩夏炎百木盛)
(蔭鬱增丨丨)
書名覆(唐書崔琳傳初明皇每命相先書其名一日丨琳等丨丨以金甌會太子入帝謂曰此宰相名若自意之誰乎太子)
(曰非崔琳盧從愿乎帝曰然時兩人有宰相望)
增母覆(左傳初畢萬筮仕于晉遇屯之比辛廖占之曰吉震為土車從馬足居之兄長之丨丨之衆歸之六體不易公侯之)
(卦也)三覆(左傳北戎侵鄭鄭伯禦之公子&KR0691;曰使勇而無剛者嘗寇而速去之君為丨丨以待之注覆伏兵也扶又反)遇
覆(左傳先者見𫉬必務進進而丨丨必速奔)七覆(左傳士季使鞏朔韓穿帥丨丨于敖前故上軍不敗)德覆(史記東越)
(傳建元三年閩越發兵圍東甌東甌使人告急天子天子問太尉田蚡蚡對曰越人相攻擊固其常不足以煩中國往救也于是莊)
(助詰蚡曰特患力弗能救丨弗能丨誠能何故棄之吳志孫皓傳大晉龍興丨丨四海闇劣偷安未喻天命梁簡文帝講頌序功韜)
(火宅丨丨雲衢)雲覆(史記龜策傳著生滿百莖者其下必有神龜守之其上必有青丨丨之晉書禮志丨丨雨施八方來同京)
(房易占青丨所丨其下有賢人隱琴賦重巘增起偃蹇丨丨張華詩朱幕丨丨列坐文茵陸機七徵萬宇丨丨千檻林錯傅咸神泉)
(賦壇以文石樹之柳把密葉丨丨重蔭蔽沚)宇覆(漢書律歴志徵祉也物盛大而繁祉也羽宇也物聚臧丨丨之也)普
覆(漢書淮陽王欽傳天子丨丨德布于朝孫楚相風賦兼乾坤之丨丨齊三光之朗明梁簡文帝菩提樹頌序四布垂隂五面蓋)
(物名高滿月德踰丨丨)徧覆(漢書董仲舒傳臣聞天者羣物之祖也故丨丨包函而無所殊李德裕賜黠戞斯可汗書豈望)
(化孚有截致殷湯來享之明實恐德未丨丨愧漢宣兼臨之盛維摩經爾時毗邪離有長者子名曰寳積與五百長者子俱持七寳)
(蓋來詣佛所頭面禮足各以其蓋共供佛佛威神力令諸寳蓋合成一蓋丨丨三千大千國界諸湏彌山乃至日月星宿并十方諸)
(佛說法皆現于寳蓋中)射覆(漢書東方朔傳上嘗使諸數家丨丨置守宫盂下射之皆不能中朔曰臣以為龍又無角謂之)
(為蛇又有足跂跂脈脈善緣壁是非守宮即蜥蜴上曰善賜帛十疋復使射他物連中輙賜帛魏志管輅傳諸葛原遷新興太守輅)
(往餞之賓客並會原自起取燕卵蜂窠鼅鼄著器中使丨丨卦成輅曰第一物含氣湏變依乎宇堂雄雌以形翅翼舒張此燕卵也)
(第二物家室倒懸門戶衆多藏精育毒得秋乃化此蜂窠也第三物觳觫長足吐絲成羅尋網求食利在昏夜此鼅鼄也舉坐驚喜)
(舊唐書順宗紀罷翰林醫工相占星丨丨冗食者四十二人梁元帝序河東郭生纔能丨丨李商隱詩隔坐送䦰春酒暖分曹丨丨)
(蠟燈紅)方覆(後漢書律歴志陽生隂曰下生隂生陽曰上生皆參天兩地圓蓋丨丨六耦承竒之道也)石覆(後漢書祭)
(祀志尚書令奉玉牒檢皇帝以寸二分璽親封之命人發壇上石尚書令藏玉牒已復丨丨訖尚書令以五寸印封石檢)豆覆
(後漢書馮異傳車騎將軍鄧弘攻赤眉大戰移日赤眉陽敗棄輜重走車皆載土以丨丨其上兵士爭取之赤眉還擊軍潰)彌
覆(魏志文德郭后傳注是時柴貴人亦有寵后訓導之後宫諸貴人時有過失常丨丨之)掩覆(魏志中山王衮傳令世子)
(曰事兄以敬恤弟以慈微過細故當丨丨之舊唐書德宗紀在在惟誠事皆丨丨宋史余深傳治張懷素獄事連蔡京與開封府尹)
(林攄曲為丨丨獄辭有及京者輙焚之京遂力引深與攄驟至執政淮南子植社槁而□裂容臺振而丨丨)羽覆(魏志烏丸)
(傳注紹遣使即拜烏丸三王為單于皆安車華蓋丨丨黃屋左纛)幔覆(吳志周瑜傳注黃蓋先取輕利艦十舫載燥荻枯柴)
(積其中灌以魚膏赤丨丨之建旌旗龍幡于艦上時東南風急因以十艦最著前中江舉帆去北軍二里餘同時舉火燒盡北船晉)
(書戴洋傳庾亮鎮武昌城東家夜半望見城内有數炬火從城上出如大車狀白布丨丨與火俱出城東北行至江乃滅)蓋覆
(吳志劉繇傳繇長子基權大暑時嘗于船中宴飲于船樓上値雷雨權以丨自丨又命覆基餘人不得也其見待如此魏書裴粲傳)
(曾詣清河王懌下車始進便屬暴雨粲容步舒雅不以霑濡改節懌乃令人持丨丨之歎謂左右曰何代無竒人鮑照詩金丨丨牙)
(柈何為心獨然牛弘明堂議圓方丨丨九六之道也韓愈石鼓歌大厦深簷與丨丨經歴久遠期無他)半覆(晉書天文志周)
(天三百六十五度四分度之一又中分之則丨丨地上半繞地下故二十八宿半見半隱)通覆(晉書輿服志通幔車猶如今犢)
(車制但舉其幔丨丨車上也諸王三公並乘之)自覆(晉書董京傳初與隴西計吏俱至洛陽被髮而行逍遙吟詠常宿白社中)
(時乞於市得殘碎繒絮結以丨丨全帛佳緜則不肯受)臨覆(晉書慕容垂載記遣其太子寶及農與慕容麟等率衆八萬伐)
(魏寳次參合忽有大風黑氣狀若隄防或高或下丨丨軍上魏書任城王雲傳陛下方隆太平丨丨四海)蒙覆(宋書禮志帽名)
(猶冠也義取于丨丨其首其本纚也古者冠下有纚以繒為之後世施幘于冠因裁纚為帽唐書百官志虞部郎中員外郎各一人)
(掌京都衢閧苑囿山澤草木每歲春以戸小兒戶婢仗内蒔種溉灌冬則謹其丨丨)薪覆(宋書符瑞志孔子夜夢三槐之間豐)
(沛之邦有赤煙氣起乃呼顏淵子夏往視之驅車到楚西北范氏街見芻兒摘麟傷其左前足丨而丨之)薦覆(宋書符瑞志高)
(辛氏之世妃曰姜嫄助祭郊禖見大人迹履之而生男以為不祥棄之阨巷羊牛避而不踐又送之山林中會伐林者丨丨之又取)
(而置之寒冰上大鳥來以一翼藉覆之姜嫄乃收養焉名之曰棄)藉覆(見上)袍覆(齊書張融傳竟陵張欣時為諸暨令)
(坐罪當死欣時父興世宋世討南譙王義宣官軍欲殺融父暢興世以丨丨暢而坐之得免興世卒融著高履負土成墳至是融啓)
(竟陵王子良乞代欣時死子良荅曰此乃是長史美事恐朝有常典不得如長史所懷)乾覆(梁書武帝紀春司御氣虔恭報)
(祀陶匏克誠蒼璧禮備思隨丨丨布兹亭育隋書音樂志天子南面丨丨離明三千咸列萬國填并管寧辭徵命疏誠謂丨丨恩有)
(紀極不意靈潤彌以隆赫梁簡文帝南郊頌序等丨丨之燾養合坤載之靈長)土覆(南史高昌國傳其地高燥築土為城架木)
(為屋丨丨其上)帊覆(魏書元義傳義耽酒好色曾卧婦人于食輿以丨丨之令人舉入禁内出亦如之)設覆(五代史王)
(景仁傳景仁軍還梁兵急追之景仁度不可走遣裨將李虔裕以衆一旅丨丨于山下以待之留軍不行解鞍而寢)含覆(宋史)
(趙師民傳聖哲之道丨丨廣大與天地參袁紹討曹操檄幕府方詰外姦未及整訓加意丨丨冀可彌縫孫權上魏文帝箋今日之)
(事永執一心惟察慺慺重垂丨丨)容覆(宋史李東之傳帝頗欲肅正宮省東之諫曰陛下長君也立自宗藩衆方觀望願曲)
(為丨丨)二覆(宋史劉錡傳濠州告急俊與沂中錡援之敗還錡語俊無恐請以步卒禦敵錡麾下皆曰兩大帥軍已渡我軍)
(何苦獨戰錡曰順昌諸城旁無赤子之助猶足取勝况今得地利又有銳兵邪遂設丨丨以待之)甕覆(宋史牟子才傳淳化)
(間盗起舉家殱焉惟一姑未笄以丨丨之得免)瓦覆(宋史夏國傳俗皆土屋惟有命者得以丨丨之)養覆(老子故道生之)
(畜之長之育之成之熟之丨之丨之)生覆(列子天有所短地有所長丨丨者不能形載形載者不能教化)發覆(莊子微夫)
(子之丨吾丨也吾不知天地之大全也蘇舜欽詩紺囊出文章丨丨見寳璧陸游詩予昔未有聞無與丨其丨)并覆(文子非寬)
(大無以丨丨非正平無以制斷)蔭覆(西京雜記五柞宮有五柞樹皆連三抱上枝丨丨數十畝)擁覆(輟耕錄孟蜀主一錦)
(被其闊猶今之三幅帛而一梭織成被頭作二穴若雲板樣蓋以叩于項下如盤領狀兩側餘錦則丨丨于肩此之謂鴛衾也)餬
覆(輟耕錄莊蓼塘家蓄書數萬卷子孫不知保惜或為虫鼠蝕齧或為隣識盗竊或供飲博之需或應丨丨之用編帙散亂所存)
(無幾)藕覆(致虛閣雜俎太真著鴛鴦竝頭蓮錦袴襪上曰貴妃袴襪上乃真鴛鴦蓮花也太真問何得有此稱上笑曰不然其)
(間安得有此白藕乎貴妃由是名袴襪為丨丨)華覆(甘泉賦建光耀之長旓兮昭丨丨之威威注華蓋也)外覆(四子講德)
(論聖德隆盛威靈丨丨日逐舉國而歸德單于稱臣而朝賀)抪覆(中山靖王勝聞樂對雲蒸列布杳冥畫昏塵埃丨丨昧不)
(見泰山注抪布散也音鋪)上覆(西都賦毛羣内闐飛羽丨丨)布覆(長笛賦氣噴勃以丨丨兮乍跱蹠以狼戾注噴勃氣)
(結笛中聲不散也丨丨氣通而四覆也跱蹠其聲跱立如有所蹠履也)包覆(蔡邕陳仲弓碑其仁愛温柔足以孕育羣生廣)
(大寬裕足以丨丨無方吳萊詩宇宙徧丨丨)博覆(魏文帝賦豐弘陰而丨丨兮躬愷悌而弗倦)溥覆(曹植槐賦暢沈)
(陰以丨丨似明后之垂恩)左覆(劉楨黎陽山賦南蔭黃河丨丨金城)廣覆(王粲俞兒舞歌仁恩丨丨猛節横逝鍾會賦美)
(乾道之丨丨兮佳陽澤之至淳張華朽杜賦晞甘棠之丨丨褊喬木之無陰)層覆(景福殿賦豐丨丨之耽耽建高基之堂堂)
弘覆(嵇康卜疑寕愷悌丨丨施而不德乎將進趣世利苟容偷合乎李暠詣闕表中宗元皇帝基天紹命遷幸江表荆揚蒙丨)
(丨之矜五都為荒榛之藪傅咸芸香賦慕君子之丨丨兮超託軀于朱庭)衾覆(張華詩襟懷擁虚景輕丨丨空牀舒元輿牡丹)
(賦錦丨相丨繡帳連接)薄覆(杜預奏外蹊要路可隨作塢施槍塪中丨丨其上如此則敵當築地而行不敢輒往來也)蔽
覆(束晳貧家賦有漏狹之草屋無丨丨之受塵韓愈祭李郴州文幸竊覩其始終敢不明白而丨丨)光覆(潘岳寡婦賦承)
(慶雲之丨丨兮何君子之惠渥)垂覆(潘尼詩丨丨豈他鄉㢠廻光臨桑梓傅咸詩無狹百里而不丨丨)卷覆(魏收移梁朝文)
(皇帝垂旒華土則天而動丨丨三古懷佩百王)平覆(宇文愷明堂議東京賦曰乃營三宮布政頒常複廟重屋八達九房薛綜)
(注云複重廇覆謂屋丨丨重棟也)寳覆(李嶠請加相王封邑表荷圓穹之丨丨籍厚載之珍腴)花覆(杜甫退朝口號)
(香飄合殿春風轉丨丨千官淑景移)翼覆(韓愈嗟哉董生行家有狗乳出求食雞來哺其兒傍徨躑躅久不去以丨來丨待狗)
(歸)下覆(姚合松壇詩盤盤松上蓋丨丨青石壇)塵覆(李中詩蠧侵書帙損丨丨酒罇空)笠覆(翟楚賢天行健)
(賦丨也誰丨弓也誰張)載覆(宋濂詩湏知學踐形庶不慙丨丨)
萬物覆(禮記日月星辰繫焉丨丨丨焉)鄭人覆(左傳鄭子罕伐宋宋將鉏樂懼敗諸汋陂退舍于夫渠不儆丨丨丨)
(之敗諸汋陂宋恃勝也注覆扶又芳又二反)萬國覆(後漢書宼榮傳陛下統天理物為丨丨丨作人父母先慈愛後威武)
持被覆(後漢書馮豹傳拜尚書郎忠勤不懈每奏事未報常俯伏省閣或從昏至明肅宗聞而嘉之使黃門丨丨丨豹敕令)
(勿驚由是數加賞賜岑參詩黃門丨丨丨侍女捧香燒)苫蓑覆(魏志劉馥傳孫權率十萬衆攻合肥天連雨城欲壞于是)
(以丨丨丨之夜燃脂照城外視賊所作而為備又晉書郭文傳愛山水尚嘉遯步擔入吳興餘杭大辟山中倚木于𣗳苫覆其上而)
(居焉)羅縠覆(晉書律歴志候氣之法以律著室中隨十二辰埋之上與地平以竹莩灰實律中以丨丨丨呂氣至吹灰動縠)
被髮覆(晉書孫登傳夏則編草為裳冬則丨丨自丨)蘧蒢覆(唐書室韋傳所居或皮蒙室或屈木以丨丨丨徙則)
(載而行)毛罽覆(五代史附錄党項在禹貢析支之地有三千餘里無城邑而有室屋以丨丨丨之)紫氣覆(宋史)
(真宗紀禪社首如封祀儀丨丨下丨黃光如星繞天書匣)紅羅覆(宋史輿服志册案塗朱漆以銷金丨丨丨之)木屑
覆(世說陶公作荆州時敕船官悉錄鋸木屑不限多少咸不解此意後正會値積雪始晴聽事前除雪後猶濕于是悉用丨丨丨)
(之)功業覆(鄒陽上梁王書是以聖王捐子之之心而不說田常之賢封比干之後修孕婦之墓故丨丨丨于天下何則欲)
(善亡厭也)芙蓉覆(東京賦丨丨丨水秋蘭被涯)情不覆(荀悦文實不應其聲者謂之虚丨丨丨其貌者謂之偽)
菱芡覆(魏文帝詩丨丨丨綠水芙蓉發丹榮)王者覆(傅咸表王者取五色土為太社封四方諸侯各割其方色丨丨)
(丨四方也)流黃覆(謝朓詩舞衣襞未縫丨丨丨不織)臯蘭覆(江淹詩紫荷漸曲池丨丨丨徑路)春隂覆
(杜甫詩慈竹丨丨丨香爐曉𫝑分虞集詩佛祠竟日丨丨丨先隴多年暮雨寒)松枝覆(姚合濯纓溪詩曉景丨丨丨秋光月)
(色連)非煙覆(姚合省直書事詩禁𣗳丨丨丨宮墻瑞草生)
復(扶富切又也返也往來也安也白也告也又屋韻)
韻藻增不復(論語舉一隅不以三隅反則丨丨也漢書司馬相如傳在諸侯之位不敢言游戲之樂苑囿之大先生又)
(見客是以王辭丨丨何為無以應哉注復反也謂不反報也)請復(孟子或以告王良良曰丨丨之)無復(呂氏春秋晉文)
(公將與楚人戰咎犯曰君亦詐之而已文公以告雍季雍季曰詐偽之道雖今偷可後將丨丨非長術也)再復(春秋繁露故王)
(者有不易者有丨而丨者有三而復者有四而復者有五而復者有九而復者)針復(易林織縷未就針折丨丨)周復(潘岳)
(楊仲武誄披帙散書屢覩遺文有造有寫或草或真執玩丨丨想見其人)冒復(王獻之辭中書令書丨丨啟□謹草上呈罄竭欵)
(實謂為麤盡)體復(宋欽贈高允詩味老思冲翫易丨丨戢翼九臯聲溢宇宙)
弗敢復(左傳宣子有環其一在鄭商宣子謁諸鄭伯子産弗與買諸賈人既成賈矣商人曰必告君大夫韓子請諸子産曰)
(日起請夫環執政弗義丨丨丨也今買諸商人商人曰必以聞敢以為請)退且復(韓愈南山詩峻塗拖長冰直上右懸溜褰)
(衣步推馬顛蹶丨丨丨)勝事復(梅堯臣詩匆匆遂宵征丨丨皆可丨)
救(居祐切護也止也又姓)
韻藻匡救(書尚頼丨丨之德圖維厥終孝經將順其美丨丨其惡故上下能相親也蜀志董允傳獻納之任允皆專之處)
(事為防制甚盡丨丨之理又費褘傳魏延與楊儀相憎惡每至並坐爭論褘常入其坐間諫喻分别終亮之世各盡延儀之用者褘)
(丨丨之力也)司救(周禮地官丨丨掌萬民之衺惡過失而誅讓之以禮防禁而救之)遠救(後漢書竇融傳負虚交而)
(易強禦恃丨丨而輕近敵)不救(後漢書耿純傳赤眉十餘萬衆在射犬世祖引兵將擊之純軍在前賊忽夜攻純雨射營中純)
(堅守不動選敢死二千人出賊後擊破之世祖明旦至營勞純曰昨夜困乎大兵不可夜動故丨相丨耳吳志陸遜傳初孫桓别討)
(備前鋒於夷道為備所圍求救於遜遜曰未可諸將曰孫安東公族見圍已困奈何丨丨遜曰安東得士衆心城牢糧足無可憂也)
(待吾計展欲丨丨安東安東自解及才略大施備果奔潰桓見遜曰前實怨丨丨定至今日乃知調度自有方耳王勃乾元殿頌南)
(巢丨丨東隣長往又杜甫詩吁嗟呼蒼生稼穡丨可丨)
匍匐救(詩凡民有喪丨丨丨之馬祖常寄弟元德詩我自河淮南迎喪丨丨丨)纓冠救(孟子今有同室之人鬭者)
(雖被髮丨丨而丨之可也)舉幡救(漢書鮑宣傳宣坐距閉使者下廷尉獄博士弟子濟南王咸丨丨太學下曰欲丨鮑司隸)
(者會此下諸生會者千餘人)徒跣救(後漢書禰衡傳黃祖長子射尤善於衡祖大會賓客而衡言不遜順祖恚遂令殺之)
(射丨丨來丨不及)引手救(韓愈柳子厚墓誌落䧟阱不一丨丨丨反擠之又下石焉者皆是也)鳥驚救(韓愈南山)
(詩林柯有脱葉欲墮丨丨丨)
增弗救(書若兄考乃有友伐厥子民養其勸丨丨)相救(周禮地官大司徒五族為黨使之丨丨五黨為州使之相賙後)
(漢書竇融傳河西民俗質樸而融等政亦寬和上下相親晏然富殖修兵馬習戰射明烽燧之警羌人犯塞融輙自將與諸郡丨丨)
(皆如符要晉書石勒載記嘗傭於武安臨水為遊軍所囚會有羣鹿傍過軍人競逐之勒乃𫉬免俄而又見一父老謂勒曰向羣鹿)
(者我也君應為中州主故丨丨爾劉向叙五伯之後人臣輔其君者猶以義相支持歌說以相感聘覲以相交期會以相一盟誓以)
(丨丨)楚救(左傳楚子及諸侯圍宋宋公孫固如晉告急狐偃曰楚始得曹而新昏于衛若伐曹衞丨必丨之則齊宋免矣)求
救(左傳蔡哀侯娶于陳息侯亦娶焉息媯將歸過蔡蔡侯曰吾姨也止而見之弗賓息侯聞之怒使謂楚文王曰伐我吾丨丨于)
(蔡而伐之楚子從之戰國策趙太后新用事秦急攻之趙氏丨丨于齊齊曰必以長安君為質兵乃出史記伍子胥傳員之亡也謂)
(包胥曰我必覆楚包胥曰我必存之及吳兵入郢申包胥走秦告急丨丨于秦秦哀公憐之遣車五百乘救楚擊吳)恃救(左傳)
(楚敗徐于婁林徐丨丨也注丨齊丨戰國策張儀說楚王曰秦之攻楚也危難在三月之内而楚丨諸侯之丨在半歲之外此其𫝑)
(不及也魏志公孫瓚傳注瓚别將有為敵所圍義不救其言曰救一人使後將丨丨不力戰)馳救(左傳韓獻子將斬人郤獻)
(子丨將丨之至則既斬之矣郤子使速以徇告其僕曰吾以分謗也梁書謝幾卿傳父超宗坐事徙越州路出新亭渚幾卿不忍辭)
(訣遂投赴江流左右丨丨得不沈溺唐書程知節傳裴行儼中流矢墜馬知節丨丨之殺數人軍辟易乃抱行儼重騎馳追兵以槊)
(撞之知節折其槊斬追者乃免又薛仁貴傳仁貴往見將軍張士貴應募至安地會郎將劉君卬為賊所圍仁貴丨丨之斬賊將係)
(首馬鞍賊皆懾伏由是知名蔡邕傳尚書郎張俟坐事當刑復聽續鞠詔書丨丨一等輸作左校)備救(左傳晉楚盟于宋西)
(門之外曰無相加戎好惡同之同恤菑危丨丨凶患)振救(左傳王子朝使告于諸侯曰昔武王克殷成王靖四方康王息民竝)
(建母弟以藩屏周亦曰吾無專享文武之功且為後人之溺入于難則丨丨之漢書元帝紀詔吏虛倉廩開府庫丨丨賜寒者衣後)
(漢書百官志凡郡國皆掌治民進賢勸功决訟檢姦常以春行所主縣勸民農桑丨丨乏絶一作賑齊書竟陵王子良傳京邑大水)
(吳興偏劇子良開倉賑救貧病不能立者于第北立廨收養給衣及藥舊唐書憲宗紀朝廷大體以恤人為本一方不稔即宜賑救)
(濟其饑寒)天救(左傳會于扈謀納公也范獻子取貨于季孫謂司城子梁與北宮貞子曰季孫未知其罪而君伐之君又弗克)
(而自出也夫豈無備而能出君乎季氏之復丨丨之也)請救(左傳季康子伐邾遂入邾處其公宮衆師晝掠邾衆保于繹茅)
(鴻夷以束帛乘韋自丨丨于吳公羊傳楚人興師使囊瓦將而伐蔡蔡丨丨于吳伍子胥曰蔡非有罪也楚人為無道君如有憂中)
(國之心則若時可矣于是興師而救蔡)虞救(公羊傳獻公謀曰吾欲攻虢則丨丨之攻虞則虢救之如之何)非救(穀梁)
(傳齊師宋師曹師次于聶北救邢救不言次言次丨丨也丨丨而曰救何也遂齊侯之意也)燕救(戰國策今楚魏交退丨丨)
(不至齊無天下之規與聊城共據朞年之敝即臣見公之不能得也)索救(戰國策齊攻宋宋使臧子丨丨于荆荆王大悦許救)
(甚勸又遣昭常之明日遣景鯉車五十乘西丨丨于秦崔國輔詩塞北嚴霜下營州丨兵丨)晚救(戰國策南梁之難韓氏請)
(救于齊田侯召大臣而謀曰早救之孰與丨丨之便)早救(見上)借救(戰國策顔率曰大王勿憂臣請東丨丨于齊)外
救(戰國策兵出無功諸侯生心丨丨必至臣見其害未覩其利吳志朱然傳魏攻江陵文帝自往宛為其𫝑援連屯圍城權遣將)
(軍孫盛督萬人備州上立圍塢為然丨丨)自救(史記孫臏傳魏伐趙趙請救于齊田忌欲引兵之趙孫子曰不若引兵疾走大)
(梁衝其方虚彼必釋趙而丨丨是我一舉解趙之圍而收弊于魏也漢書李陵傳陵引兵東南循故龍城道行四五日抵大澤葭葦)
(中敵從上風縱火陵亦令軍中縱火以丨丨七召鳥不及飛獸不遑伏蹠實駭而丨丨騰虚亂而相撲)趙救(史記白起王翦)
(傳秦王自之河内賜民爵各一級發年十五以上悉詣長平遮絶丨丨及糧食)擊救(史記匈奴傳右賢王入酒泉張掖略數千)
(人會任文丨丨盡復失所得而去)往救(史記東越傳閩越發兵圍東甌東甌使人告急田蚡曰越人相攻擊固其常又數反)
(覆不足以煩中國丨丨也)後救(漢書李陵傳陵軍候管敢為校尉所辱亡降匈奴具言陵軍無丨丨射矢且盡當使精騎射之)
(即破矣)無救(漢書李陵傳上悔陵丨丨曰陵當發出塞廼詔彊弩都尉令迎軍坐預詔之得令老將生姦詐後漢書王覇傳)
(帝使霸與捕寇將軍馬武討周建武戰敗大呼求救霸閉營堅壁軍吏爭之霸曰今閉營固守示不相援賊必乘勝輕進捕寇丨丨)
(其戰自倍吾乘其弊乃可克也)莫救(漢書司馬遷傳家貧財賂不足以自贖交游丨丨左右親近不為壹言)攀救(漢書)
(王吉傳哀帝以崇為不忠誠策詔崇曰朕以君有累世之美故踰列次在位以來忠誠匡國未聞所繇反懷詐諼之辭欲以丨丨舊)
(姻之家按崇吉孫)民救(漢書吾邱夀王傳公孫弘奏言民不得挾弓弩上下其議夀王對曰臣恐邪人挾之而吏不能止良)
(民以自備而抵法禁是擅賊威而奪丨丨也)消救(後漢書安帝紀三司之職内外是監其務丨丨灾𤯝安輯黎元)遣救
(後漢書宼恂傳蘇茂賈彊度鞏河攻温恂即勒軍馳出軍吏皆諫宜待衆軍畢集乃出恂曰温郡之藩蔽失温則郡不可守遂馳赴)
(之旦日合戰而馮異丨丨及諸縣兵適至)療救(後漢書廉范傳年十五辭母西迎父喪載船觸石破没范抱持棺柩遂俱沈溺)
(衆傷其義鉤求得之丨丨僅免)疏救(後漢書楊震傳河間男子趙騰詣闕上書指陳得失帝發怒遂收考詔獄震上丨丨之宋)
(史寧宗紀太學生楊宏中等六人以上書留趙汝愚詔宏中等各送五百里編管中書舍人鄧驛上丨丨之)表救(後漢書王)
(龔傳李固奏記于商曰王公束修厲節以堅貞之操横為讒佞所搆將軍内倚至尊外典國柄言重信著指撝無違宜加丨丨濟王)
(公之艱難按商梁商)防救(後漢書張衡傳臣官在于考變禳災思任丨丨未知所由夙夜怔營又方術傳任文公為治中從事)
(時天大旱白刺史曰五月一日當有大水其變已至不可丨丨宜令吏人豫為其備)援救(後漢書何顒傳時黨事起天下多離)
(其難顒嘗私入洛陽從袁紹計議其窮困閉戹者為求丨丨以濟其患有被掩捕者則廣設權計使得逃隱全免甚衆)矜救
(後漢書蔡邕傳董卓誅收付廷尉治罪邕乞黥首刖足繼成漢史士大夫多丨丨之不能得)奔救(後漢書西羌傳論諸將鄧)
(隲任尚馬賢皇甫規張奐之徒争設䧺規更奉征討之命徵兵會衆以圖其隙馳騁東西丨丨首尾宋書孝義傳賈恩居喪過禮未)
(葬為隣火所逼恩及妻柏氏號哭丨丨隣近赴助棺櫬得兔北齊書斛律金傳西魏儀同三司王思政入據潁川世宗遣衆圍之復)
(詔金出屯河陽斷其丨丨之路)彊救(魏志桓階傳曹仁為關羽所圍太祖遣徐晃救之不解太祖欲自南征階曰仁等處重圍)
(之中必有死争之心内懷死争外有丨丨大王案六軍以示餘力何憂于敗而欲自往晉書石閔載記閔攻襄國百餘日將軍王泰)
(曰窮宼固迷希望外援今丨丨雲集欲吾出戰腹背擊我宜固壘勿出觀勢而動以挫其謀)赴救(魏志陳矯傳矯字季弼廣)
(陵東陽人也郡為孫權所圍矯說太祖曰鄙郡雖小形便之國也若蒙救援使為外藩則吳人剉謀徐方永安未從之國望風景附)
(此王業也太祖乃遣兵丨丨南史傅琰傳母喪隣家失火延燒琰屋抱柩不動隣家競來丨丨乃得俱全琰股髀之間已被烟燄潛)
(夫論惻隐人皆有之故日見危殆之事無不為之驚怛而丨丨者苟晞移諸征鎮文凢我同盟宜同丨丨顯立名節在此行矣)促
救(魏志趙儼傳關公圍曹仁于樊儼以議郎參仁軍事南行遷平宼將軍徐晃俱前既到公圍仁遂堅餘救兵未到晃所督不足)
(解圍而諸將呵責晃丨丨)先救(魏志諸葛誕傳注誕為郎與僕射杜畿試船陶河遭風覆没誕亦俱溺虎賁浮河救誕誕曰丨)
(丨杜侯誕飄于岸絶而復蘇蜀志李嚴傳越嶲夷率高定遣軍圍新道縣嚴馳往丨丨賊皆破走加輔漢將軍)營救(吳志張昭)
(傳與瑯邪趙昱東海王朗俱發名友善刺史陶謙舉茂才不應謙以為輕已遂見拘執昱傾身丨丨方以得免唐書杜黃裳傳性雅)
(澹未始忤物初不為執誼所禮及敗悉力丨丨)旁救(晉書五行志元康中天下始相傚為烏杖以柱掖杖者扶體之器烏其頭)
(者尤便用也必旁柱掖者丨丨之象也)申救(晉書周顗傳初敦之舉兵也劉隗勸帝盡除諸王司空導率羣從詣闕請罪値)
(顗將入導呼謂曰伯仁以百口累卿顗直入不顧既見帝言導忠誠丨丨甚至帝納其言唐書蘇安恒傳魏元忠為張易之兄弟所)
(搆獄方急安恒獨丨丨)接救(晉書王述傳庾翼鎮武昌欲移鎮述與冰牋曰武昌實是江東鎮戍之中非但扞禦上流而已)
(急緩赴告駿奔不難若移樂鄉遠在西陲一朝江渚有虞不相丨丨)拯救(宋書孝義傳嚴世期好施慕善同里三人妻各産子)
(時歲饑儉慮不相存欲棄而不舉世期聞之馳往丨丨分食解衣以贍其乏三子並得存長隋書郭衍傳授瀛州刺史遇秋霖大水)
(其屬縣多漂没民皆上高樹依大冢衍親備船栰并齎糧丨丨之民多𫉬濟郤正釋譏今三方鼎峙九有未艾此誠聖賢丨丨之秋)
(烈士樹功之會也)微救(宋書孝義傳徐耕晉陵人也大旱民饑耕詣縣陳辭曰米穀轉貴糴索無所方涉春夏日月悠長不)
(有丨丨永無濟理)遽救(陳書沈炯傳宋子仙據吳興遣使召炯委以書記之任炯固辭以疾子仙怒命斬之炯解衣就戮礙)
(于路間桑樹乃更牽往他所或丨丨之僅而𫉬免)募救(南史梁始興王憺傳大水江溢邴州南岸數百家見水長驚走登屋)
(緣樹憺丨人丨之一口賞一萬)扶救(魏書禮志案神元晉武往來和好至于桓穆二帝志摧聰勒思存晉氏每助劉琨申威并)
(冀是以晉室銜丨丨之仁越石深代王之請)南救(魏書崔浩傳奚斤南伐議于監國之前浩曰分軍略地至淮為限列置守)
(宰收斂租穀滑臺虎牢反在軍北絶望丨丨必沿河東走)濟救(魏書高允傳允每謂人曰吾在中書時有陰德丨丨民命若陽)
(報不差吾夀應享百年矣)泣救(北齊書尉景傳景有果下馬文襄求之景不與曰一馬亦不得畜而索也神武對景及常山君)
(責文襄而杖之常山君丨丨之景曰小兒慣去放使作心腹何湏乾啼濕哭不聽打耶)蠲救(唐書劉晏傳王者愛人不在賜)
(與當使之耕耘織紝常歲平斂之荒年丨丨之)迭救(唐書劉蕡傳三代令王質文丨丨百氏滋熾風流寢微)論救(唐書)
(馬植傳初植兼集賢殿大學士校理楊收道與三院御史遇不肯避朝長馮緘錄其騶僕辱之植怒奏請斥之中丞令狐綯援故事)
(丨丨宣宗釋不問)收救(宋史食貨志雍熙四年併水陸路發運為一司主綱吏卒實因灘磧風水所敗以丨丨分數差定其)
(罪)善救(老子聖人常丨丨人故無棄人常丨丨物故無棄物白行簡濾水羅賦彰妙用于不凡表深仁而丨丨)謀救
(荀子起于上所以道于下正令是也起于下所以忠于上丨丨是也注丨丨謂嘉丨匡丨)覆救(荀子百姓誠頼其知也故相率)
(而為之勞苦以務佚之以養其知也誠美其厚也故為之出死斷亡以丨丨之以養其厚)變救(春秋繁露五行丨丨篇五行丨)
(至當丨之以德施之天下則咎除)貸救(蔡邕太尉橋公廟碑値饉荒諸郡饑餒公開倉廩以丨丨其命廩訖乃上之)存
救(籍田賦展三時之弘務致倉廩干盈溢固堯湯之用心而丨丨之要術也)垂救(王獻之辭中書令書仰憑仁眷惟願丨丨)
緩救(任昉奏彈曹景宗文景宗受命致討不時言邁故使蝟結蟻聚水草有依方復按甲盤桓丨丨資敵)乞救(韓愈張中)
(丞傳後序南霽雲之丨丨於賀蘭也賀蘭嫉廵遠之聲威功績出已上不肯出師救)賸救(貢奎留陽墅菴詩龍湫丨丨年來旱)
(虎跡新行雨後蹄)
濡褐救(左傳公侵齊攻廩邱之郛主人焚衝或丨馬丨以丨之注馬褐馬衣)首尾救(戰國策有蛇于此擊其尾其首)
(救擊其首其尾救擊其中身丨丨俱丨)分兵救(史記酈生傳項羽擊漢拔滎陽漢兵遁保鞏洛楚人聞淮陰侯破趙彭越)
(數反梁地則丨丨丨之淮陰方東擊齊漢王數困滎陽成臯計欲指成臯以東屯鞏洛以拒楚)浮海救(漢書武帝紀閩越圍)
(東甌東甌告急遣中大夫嚴助持節發會稽兵丨丨丨之未至閩越走兵還)合兵救(後漢書馮異傳車騎將軍鄧弘攻赤)
(眉大戰移日赤眉陽敗棄輜重走兵士爭取之赤眉還擊弘軍潰異與禹丨丨丨之赤眉小却又唐書馬燧傳田悦圍邢州身攻臨)
(洛築重城絶内外援詔燧以步騎二萬與昭義李抱真神策兵馬使李晟合軍救之)家人救(後漢書宋弘傳赤眉入長安遣)
(使徵弘逼迫不得已行至渭橋自投于水丨丨丨得出)一身救(後漢書第五訪傳遷張掖太守歲饑粟石數千訪開倉賑)
(給吏懼譴爭欲上言訪曰若上湏報是棄民也太守樂以丨丨丨百姓遂出穀賦人順帝壐書嘉之)友人救(後漢書趙壹傳)
(屢抵罪幾死丨丨丨得免)馳檄救(後漢書橋公祖傳豫州刺史周景行部到梁國公祖謁景因言陳相羊昌罪惡乞為部陳)
(從事窮案其姦景署而遣之昌素為大將軍梁冀所厚冀為丨丨丨之景承旨召公祖公祖還檄不發案之益急由是著名)排
營救(後漢書叚熲傳勒姐零吾種圍允街殺略吏民熲丨丨丨之斬𫉬數百人)祁奚救(後漢書范滂傳滂等繫獄尚書)
(霍諝理之及得免往候諝而不謝或有讓滂者對曰昔叔向嬰罪丨丨丨之未聞羊舌有謝恩之辭祁老有自伐之色)整嚴
救(吳志孫堅傳注時廬江太守陸康從子作宜春長為賊所攻遣使求救于堅堅丨丨丨之主簿進諫堅曰太守無文德以征伐)
(為功越界攻討以全異國以此𫉬罪何媿海内乎)傾力救(晉書殷仲堪傳今正可加梁州文武五百合前為一千五百設)
(梁州有急蜀當丨丨丨之)降雨救(隋書張季珣傳季珣父祥累遷并州司馬仁壽末劉建略地燕趙至井陘祥勒兵拒守建)
(攻之縱火燒其郭下城側有西王母廟祥登城望拜號泣而言曰百姓何罪致此焚燒神其有靈可丨丨相丨言訖廟上雲起湏臾)
(驟雨其火遂滅)安禮救(宋史王安禮傳論安石惡蘇軾而丨丨丨之昵惠卿而安國折之議者不以咎二弟也惟其當而已)
(矣)歴級救(家語季平子卒將以璠璵斂贈以珠玉孔子初為中都宰聞之丨丨而丨焉乃止)孔子救(劉向封事)
(有春秋之異無丨丨之丨猶不能解約况甚於春秋乎)三面救(劉歆文中國雖平猶有四夷之患一方有急丨丨丨之)
竝起救(答賓戲七雄虓闞龍戰虎爭游說之徒風颮電擊丨丨而丨之)中興救(崔寔政論自漢興以來三百五十餘)
(歲政令垢玩上下怠懈風俗凋弊人庶巧偽百姓囂然咸復思丨丨之丨矣)慶忌救(王濬復自理表朱雲折檻嬰逆鱗之)
(怒丨丨丨之成帝不問)聞聲救(潘岳客舍議丨丨有丨已發有追不救有罪不追有戮何承天安邊論晝戰見貌足相識)
(夜戰丨丨足相丨)身手救(孫綽疏若丨丨之丨痛癢率然之應首尾)藥石救(陶潛文病患以來漸就衰損親舊不)
(遺每以丨丨見丨)一慈救(慧琳均善論釋迦陶方寸之慮宇宙不足盈其明設丨丨之丨羣生不能勝其化)
廏(居祐切馬舍也釋名聚也生馬之所聚也又姓俗作廐)
韻藻外廐(戰國策趙代良馬槖駝必實于丨丨史記李斯傳鄭衞之女不充後宮而駿良駃騠不實丨丨吳志諸葛恪傳)
(蜀使至權謂曰諸葛恪雅好騎乘為致好馬恪謝曰蜀者陛下之丨丨馬必至也南唐近事鄧匡圖為海州刺史有客潘扆謁之鄧)
(不甚禮遇館于丨丨陳琳文遠圃之凡鳥丨丨之下乘潘尼賦戰士反于耕桑戎馬放乎丨丨)馬廏(漢書公孫弘傳其後李蔡)
(嚴青翟趙周石慶公孫賀劉屈氂繼踵為丞相自蔡至慶丞相客館邱虛而已至賀屈氂時壞以為丨丨晉書王尼傳初為護軍府)
(軍士胡毋輔之等賫羊酒詣護軍門護軍歎曰諸名士持羊酒將有以也尼時以給府養馬輔之等入遂坐丨丨下與尼醉飽而去)
(竟不見護軍護軍大驚即與尼長假因免為兵方回估客樂詩養犬餵肉睡氊毯丨丨驢槽亦丹雘)治廏(五代史東漢世家劉)
(旻攻潞州是時周世宗新立自將以擊其不意旻遂敗獨乘契丹黃騮間道馳歸為黃騮丨丨飾以金銀食以三品料號自在將軍)
交道廏(漢書谷永傳永自知有内應展意無所依違至上此對上大怒衛將軍王商密撾永令發去上使侍御史收永勅過)
(丨丨丨者勿追御史不及永還上意亦觧注丨丨丨去長安六十里)空車廏(南史孫謙傳每去官輒無私宅借丨丨丨居焉)
增在廏(詩乘馬丨丨摧之秣之)六廏(周禮校人丨丨成校校有左右通典太僕掌輿馬漢初夏侯嬰常為之領五監)
(丨丨皆有令)釁廏(周禮圉師春除蓐丨丨始牧)延廏(左傳春新作丨丨書不時也)宮廏(左傳楚使薳洩伐徐)
(吳人救之令尹子蕩帥師伐吳師于豫章吳人敗其師於房鍾𫉬丨丨尹棄疾白居易批杜佑賀德音表罷郡國之貢珍省丨丨之)
(煩費)庫廏(左傳館如宮寢丨丨繕修韓愈南山詩巘巘架丨丨)内廏(公羊傳獻公曰吾欲攻郭則虞救之攻虞則郭救之)
(如之何荀息曰請以屈産之乘與垂棘之白璧往必可得也則寳出之内藏藏之外府馬出之丨丨繫之外廏爾吳志孫策傳策騎)
(士有罪逃入術營隐于丨丨策指使人就斬之訖詣術謝術曰兵人好叛當共疾之何為謝也由是軍中益畏憚之杜甫瘦馬行士)
(卒多乘丨丨馬惆悵恐是病乘黃蘇軾申王畫馬圖詩两坊岐薛寧與申馮凌丨丨多清新楊維楨詩唐家丨丨三萬匹)中廏
(穀梁傳虞如受吾幣而借吾道是我取之中府而藏之外府取之丨丨而置之外廏也史記李斯傳高上書曰臣入則賜食出則乘)
(輿丨丨之寳馬臣得賜之漢書武五子傳太子使持節夜入未央宮殿長秋門因長御倚華具白太后發丨丨車載射士注丨丨皇)
(后車馬所在也後漢書宦者傳呂強疏云天下之財莫不生之陰陽歸之陛下豈有公私而今中尚方斂諸郡之寳中御府積天下)
(之繒西園引司農之藏丨丨聚太僕之馬)法廏(穀梁傳延廏者丨丨也注言丨丨者六閑之舊制也)沛廏(史記夏侯嬰傳)
(嬰沛人也為丨丨司御)大廏(漢書百官表太僕秦官掌輿馬屬官有丨丨未央家馬三令各五丞一尉)厨廏(漢書百官)
(表詹事秦官掌皇后太子家屬官有太子率更家令丞僕中盾衞率丨丨長丞王績荅馮子華書近復都盧棄家獨坐河渚結構茅)
(屋並丨丨總十餘間奴婢數人足以應役)天廏(晉書天文志東壁北十星曰丨丨主馬之官若今驛亭也宋史兵志太平興國)
(五年改飛龍為丨丨坊雍熙四年改丨丨為左右騏驥院杜甫沙苑行王有虎臣司苑門入門丨丨皆雲屯蘇軾詩丨丨新頒玉鼻)
(騂宋元詩丨丨騕褭鳴龍媒)還廏(宋書禮志魏文帝詔曰古不墓祭皆設于廟高陵上殿屋皆毁壞車馬丨丨衣服藏府以)
(從先帝儉德之志)窮廏(齊書五行志世祖起青溪舊宮時人反之曰舊宫者丨丨也)付廏(魏書任城王澄傳西域諸)
(國各因公使並遺澄駿馬一匹澄請付太僕以充國閑詔曰王廉貞之德有過楚相可勅丨丨以成君子之美)龍廏(魏書成淹)
(傳賜淹丨丨上馬一匹并鞍勒宛具朝服一襲謝觀吳坂馬賦徘徊丨丨之側踡跼鹽車之下又唐書百官志飛丨丨日以八馬列)
(宫門之外號南衙立仗馬又兵志禁中增置飛丨丨初用張萬歲領羣牧)之廏(北齊書神武帝紀亡歸尒朱榮于秀容因隨榮)
(丨丨廏有惡馬榮命翦之神武乃不加羈絆而翦竟不蹄齧已而起曰御惡人亦如此馬矣)典廏(隋書百官志改龍廏曰丨)
(丨署有左右駁皂二廏唐書百官志太僕卿掌廏牧輦輿之政總乘黃丨丨典牧車府四署又丨丨署令二人丞四人)閑廏
(唐書百官志武后萬歲通天元年置仗内六閑亦號六廏以殿中丞檢校仗内丨丨又兵志儀鳳中以李思文檢校隴右諸牧監史)
(後又有羣牧使有丨丨使開元初命王毛仲領内外丨丨毛仲既領丨丨馬稍稍復始二十四萬至十三年乃四十三萬安禄山以)
(内外丨丨都使兼知樓煩監陰𨕖勝甲馬歸范陽故其兵力傾天下蘇頲姚崇等北伐制舊馬既少宜于内外丨丨抽壯馬添満六)
(萬匹)二廏(唐書兵志天子之御左右六閑一飛黃二吉良三龍媒四騊駼五駃騠六天苑總為十二閑為丨丨一曰祥麟二曰)
(鳳苑以繫飼之)院廏(唐書郭元振傳元振雖少雄邁及貴居處乃儉約建宅宣陽里未嘗一至諸丨丨自朝還對親欣欣退就)
(室儼如也)私廏(唐書封常清傳常清性勤儉耐勞苦出軍乘騾丨丨裁二馬)廩廏(唐書張茂昭傳詔河東河中振武義)
(武合軍為恒州北道招討茂昭治丨丨列亭候平易道路以待西平軍)苑廏(唐書裴延齡傳延齡妄言長安咸陽間得陂艿)
(數百頃願以為内廏牧地水甘草薦與丨丨等帝信之)登廏(宋史兵志詔諸監孳生駁馬四時遊牧勿復丨丨)尚廏
(金史僕散揆傳泰和五年宋人渝盟以揆為宣撫河南軍民使以丨丨名馬玉東帶内府重綵賜之)國廏(家語孔子為大司宼)
(丨丨焚子退朝而之火所鄉人有自為火來者則拜之子貢曰何也孔子曰其來者亦相弔之道也吾為有司故拜之)入廏
(荀子定公問於顔淵曰東野子之善馭乎對曰善則善矣雖然其馬將失定公不悦三日而校人來謁之曰東野畢之馬失兩驂列)
(兩服丨丨按列裂同)魯廏(鹽鐵論丨丨焚孔子罷朝問人不問馬賤畜而重人也)廥廏(急就篇墼壘丨丨庫東廂屏厠)
(清溷糞土壤)驛廏(酉陽雜俎秀才李鵠覲于潁川夜至一驛纔臥見物如猪者突上廳階鵠驚走透後門投丨丨潛身草積)
(中怪亦隨至聲繞草積數匝鵠所潛處忽變為巨星騰起數道燭天鵠半日方蘇未旬無病而死)填廏(左思魏都賦燕弧盈)
(庫而委勁冀馬丨丨而駔駿)下廏(傅休奕乘輿馬賦序劉備之降也太祖賜之馬使自至廏𨕖之歴名馬以百數莫可意者)
(次之丨丨有的顱馬委棄莫視備撫而取之其後備奔于荆州逸足電發追不可逮衆乃服焉)華廏(顔延之赭白馬賦序秘寶)
(盈于玉府文駟列乎丨丨張籍詩乍離丨丨移蹄澀初到貧家舉目驚元稹詩高門受車轍丨丨稱蒲梢王起朔方獻千里馬賦闡)
(幽都之美增丨丨之妍陸游詩又如已放馬寧當夢丨丨)漢廏(張率舞馬賦超六種于周閑踰八品于丨丨)服廏(劉孝)
(威謝賚功德馬啓出余君之水丨騊駼之丨)留廏(庾信宇文顯和墓誌在州遘疾觧任還朝小馬丨丨餘牀挂壁吏人攀戀)
(刊石陘山)御廏(常衮春蒐賦列武卒于天仗𨕖龍媒于丨丨)徙廏(韓愈韋公墓誌復作南昌縣丨丨于高地因其廢倉)
(大屋馬以不連死)弊廏(李賀詩丨丨慚老馬)伏廏(皮日休詩既見陸夫子駑心却丨丨)驥廏(陸龜蒙詩驅為文翰)
(侶駑皂参丨丨)
栘中廏(漢書蘇武傳少以父任為郎稍遷至丨丨丨監)未央廏(漢書上官皇后傳祖父桀隴西上邽人少時為羽林)
(期門郎遷丨丨丨令後漢書百官志丨丨丨令一人主乘輿及廏中諸馬)覇昌廏(漢書王莽傳司徒尋初發長安宿丨丨丨)
(注丨丨觀之丨也在城外)騄驥廏(後漢書靈帝紀初置丨丨丨丞領受郡國調馬豪右辜㩁馬一匹至二百萬)承華
廏(後漢書順帝紀注時遠近獻馬衆多園廏充滿始置丨丨丨)長樂廏(後漢書百官志丨丨丨丞一人陳留風俗傳陵)
(𣗳縣北有大澤名曰丨丨丨庾信樂府丨丨善馬成丨水衡黃金為府)乘黃廏(晉書職官志太僕統典牧丨丨丨驊騮廏)
(龍馬廏等令)驊騮廏(見上)歸吾廏(五代史梁明宗紀梁晉相拒於柏鄉梁以赤白馬為兩陣旗幟皆如馬色晉兵)
(望之皆懼莊宗舉鍾以飲嗣源曰卿望梁家赤白馬懼乎嗣源笑曰有其表耳翼日丨丨丨也莊宗大喜曰卿當以氣吞之)騊
駼廏(徐陵栘文更開苜蓿之園方廣丨丨之丨吳萊詩陳兵吉利隊擇馬丨丨丨)高車廏(杜篤論都賦序有詔復函)
(谷關作大駕宫六王邸丨丨丨于長安)
六繫為廏(周禮校人掌王馬之政三乘為皂皂一趣馬三皂為繫繫一馭夫丨丨丨丨廏一僕夫)馬不入廏
(後漢書張奐傳羌帥感奐恩德上馬二十匹先零酋長又遺金鐻八枚奐召諸羌以酒酹地曰使丨如羊丨以丨丨使金如粟不以)
(入懷悉還之)
臭(尺救切凡氣之總名一作殠腐丨)
韻藻聲臭(詩上天之載無丨無丨)容臭(禮記男女矜纓皆佩丨丨注臭香物也以臭物可以修飾形容故謂之丨)
(丨)乳臭(漢書高祖紀食其還漢王問魏大將誰也對曰柏直王曰是口尚丨丨不能當韓信注言其幼少蘇舜欽慶州敗詩)
(國家防塞今有誰官為承制丨丨兒)五臭(隋書經籍志五行者五常之形氣也在天為五星在人為五藏在目為五色在耳為)
(五音在口為五味在鼻為丨丨管子五粟之土丨丨生之薜荔白芷蘼蕪椒連丨丨所校寡疾難老關尹子水潛故藴為五精火飛)
(故達為丨丨木茂故華為五色金堅故實為五聲土和故滋為五味)綦臭(荀子夫人之情目欲綦色耳欲綦聲口欲綦味鼻欲)
(丨丨心欲綦佚此五綦者人情之所不免也)香臭(荀子氣之應鼻者為臭故丨亦謂之丨張九齡詩生性苟不夭丨丨誰為)
(中)酒臭(淮南子楚共王與晉人戰于鄢陵王傷子反渴而求飲䜿陽穀奉酒而進之遂醉而臥王欲復戰召子反子反辭以)
(疾王駕而往入幄中聞丨丨大怒斬子反以為戮)
如蘭臭(易同心之言其臭如蘭)十年臭(左傳晉獻公欲以驪姬為夫人卜之不吉其繇曰專之渝攘公之羭一薰)
(一蕕丨丨尚猶有丨)
增為臭(易㢲為木為風為長女為進退為不果丨丨)自臭(書今予命汝一無起穢以丨丨)尚臭(禮記周人丨丨)
(灌用鬯臭)用臭(禮記諸侯為賓灌用鬱鬯灌丨丨也)氣臭(禮記大饗腥三獻爓一獻孰至敬不饗味而貴丨丨也隋書禮)
(儀志周禮以血祭社稷五祀鄭康成云陰祀自血起貴丨丨也唐書五行志動植之𩔖各得其氣之偏者其發為英華美實丨丨滋)
(味羽毛鱗介文采剛柔亦皆得其一氣之盛)惡臭(禮記如惡丨丨如好好色周禮天官宮人掌王之六寢之修為其井匽除)
(其不蠲去其丨丨)銅臭(後漢書崔寔傳寔從兄烈因傅母入錢五百萬得為司徒問其子鈞曰吾居三公于議者何如鈞曰)
(議者嫌其丨丨蘇軾詩東縣聞丨丨江陵換裌衣)遺臭(晉書桓温傳以雄武專朝窺覦非望曰既不能流芳後世不足復丨)
(丨萬載耶朱子詩竹帛有丨丨桂枝徒芬芳)餘臭(南史到漑傳掌吏部尚書時何敬容以令參選事有不允溉輒相執敬容)
(謂人曰到溉尚有丨丨遂學作貴人溉祖彦之初以擔糞自給故世以為譏云)聞臭(周書蕭詧傳不好聲色尤惡見婦人雖相)
(去數步遙丨其丨)泄臭(周書李彦傳昔人以窽木為櫝葛虆為緘下不亂泉上不丨丨)紫臭(韓非子齊桓公好服紫一)
(國盡服紫當是時也五素不得一紫桓公患之管仲曰君何不試勿衣紫也謂左右曰吾甚惡丨之丨左右適有衣紫而進者公必)
(曰少却吾惡丨丨於是日郎中莫衣紫其明日國中莫衣紫三日境中莫衣紫也)竒臭(荀子形體色理以目異聲音清濁調)
(竽竒聲以耳異甘苦鹹淡辛酸竒味以口異香臭芬鬱腥臊灑酸丨丨以鼻異注丨丨衆臭之異者也)悦臭(呂氏春秋人有)
(臭者其兄弟妻子皆莫能與居其人自苦而居海上海上人有丨其丨者晝夜隨之而不能去)口臭(漢官儀侍中刁存年老丨)
(丨帝賜雞舌香使含之本事詩宋之問為考功郎則天朝求為北門學士不許則天謂崔融曰吾非不知之問有才調但以其有口)
(過蓋之問患齒疾丨常丨故也之問終身慚憤又梁高重謝朓詩曰三日不讀謝詩便覺丨丨)酷臭(抱朴子隣女慕西施而偽)
(疾伏于路間形狀既醜加之丨丨行人皆憎其貌而鄙其氣)魚臭(吳越春秋吳王聞三帥將至治魚為鱠將到之日過時不)
(至丨丨)竇臭(歸田錄盛文肅公豐肥丁晉公疎瘦侍讀梅詢喜焚香館職竇元賓不喜修飾經時不沐浴語曰盛肥丁瘦梅)
(香丨丨)蔚臭(埤雅荒蔚一名丨丨)煙臭(畫史濕染者色棲縷間乾薰者丨丨上深下淺)蟲臭(劉向五行傳莊公二)
(十九年有蜚蜚色青近青眚也非中國所有南越盛暑男女同川澤淫風所生為丨丨惡時公取齊淫女為夫人故蜚至)日臭
(梁鴻適吳詩哀茂時兮逾邁愍芳香兮丨丨)逐臭(曹植與楊德祖書蘭茝蓀蕙之芳衆人之所好而海畔有丨丨之夫咸池)
(六莖之發衆人所共樂而墨翟有非之之論)馨臭(嵇康幽憤詩庶勖將來無丨無丨)莽臭(束晳文謂山岑之林為芳)
(谷底之丨為丨)羣臭(潘岳賦若蘭香之在幽越丨丨而彌馨)芳臭(王融詩蘭艾隔丨丨涇渭分清濁)忘臭(梁昭)
(明太子與湘東王書胷馳臆斷之侶好名忘實之𩔖方分肉于仁獸逞郤步于邯鄲入鮑丨丨效尤致禍)避臭(韓愈詩專心憶)
(平道脱險逾丨丨)
有斯臭(國語惠公即位出共世子而改葬之臭達於外國人誦之曰貞之無報也孰是人斯而丨丨丨也注謂惠公欲以正)
(禮改葬世子而不𫉬吉報也)長安臭(後漢書隗囂傳民坐挾銅炭没入鍾官徒隸殷積數十萬人工匠饑死丨丨皆丨注)
(鍾官主鑄錢之官)不聞臭(家語與善人居如入芝蘭之室久而不聞其香與不善人居如入鮑魚之肆久而丨丨其丨皆)
(與之化矣故君子謹其所處)鮑肆臭(見上東京賦凡人心是所學體安所習丨丨不知其丨玩其所以先入孫楚反金人)
(銘盗跖為濁夷柳為清丨丨為丨蘭圃為馨莫貴澄清莫賤滓穢二者言異歸于一會)惡聞臭(說苑魏王遺楚美人夫人)
(鄭袖愛之甚于王鄭知王以已為不妬因謂美人曰王惡子之鼻見王必掩之美人從之王謂鄭曰美人見我必掩鼻何也對曰似)
(丨丨王之丨王劓其鼻)栴檀臭(淨住子如丨丨葉在伊羅林其葉則丨伊羅臭葉在栴檀林其葉則香)蘪蕪臭
(郭璞茈魚讚有魚十身丨丨其丨)酒肉臭(杜甫詩朱門丨丨丨道有凍死骨)海上臭(陸龜蒙讀襄陽耆舊傳寄)
(皮襲美詩唯君枉車轍以逐丨丨丨披襟兩相對半夜忽白晝)
芬必有臭(蘇軾顔樂亭詩美者可嚼芬者可嗅美必有惡丨丨丨丨)
齅(許救切以鼻取氣亦作嗅)
韻藻三嗅(論語丨丨而作疏嗅謂鼻歆其氣蘇軾荆州詩故人持贈我丨丨若為珍)歆嗅(韓愈南山詩嘗聞於祠官)
(芬苾降丨丨)
花蘂嗅(侯鯖錄金陵語中酒曰酒惡則知李後主詩酒惡時拈丨丨丨用鄉人語也又葛長庚詩酒惡頻將花嗅睡酣便把)
(茶澆)公遠嗅(蘇軾詩莫遣丨丨丨按明皇食柑千餘枚皆缺一瓣問進柑使者云中途有一道士嗅之蓋羅公遠也)
增不齅(漢書敘傳若夫嚴子者絶聖棄智修生保真不絓聖人之罔丨丨驕君之餌按嚴子謂莊子漢諱莊)心嗅(白虎)
(通目為心視口為心譚耳為心聽鼻為丨丨)鬚嗅(埤雅蝶醜皆以丨丨鬚蓋其鼻也)鼻齅(韓愈送窮文我鬼非人安)
(用車船丨丨臭香糗粻可捐又苦寒詩氣寒丨莫丨血凍指不拈)嘘嗅(韓愈畫記馬之中又有上者下者行者牽者丨者丨)
(者喜相戲者怒相踶齧者)觸嗅(韓愈城南聯句驚魂見蛇蚓丨丨値蝦蟛)攀嗅(陸龜蒙詩庭橘低丨丨園葵旋折烹)醉
嗅(鄭谷詩吟看歸不得丨丨立如痴)摘嗅(蘇軾茶詩未任供臼磨且可資丨丨)時嗅(蘇軾詩何以娱醉客丨丨砌下)
(花)
染干嗅(隋書長孫晟傳煬帝幸榆林欲出塞外耀武經突厥中恐染干驚懼遣晟喻旨晟以牙中草穢欲染干除之乃指帳)
(前草曰此根大香丨丨遽丨之曰殊不香也晟曰天子行幸諸侯躬親灑掃今牙中蕪穢謂是留香草耳染干乃悟遂拔佩刀親自)
(芟草)掬水嗅(酉陽雜俎明皇召羅公遠與不空同祈雨互校功力不空曰臣昨焚白檀香龍上令左右丨庭丨丨之果有檀)
(香氣)饑鼯嗅(蘇軾詩倦僕觸屏風丨丨丨空案)玉奴嗅(蘇軾詞丨丨纖手丨梅花)啓齒嗅(袁桷詩山桃與)
(黍酒丨丨時一丨)
幼(伊謬切少也)
韻藻慈幼(禮記先王之所以治天下者五貴有德貴貴貴老敬長丨丨此五者先王之所以定天下也周禮以保息六養)
(萬民一曰丨丨二曰養老三曰振窮四曰恤貧五曰寬疾六曰安富元史烏克遜澤傳改興化軍為路授澤行總管府事有棄子於)
(道者置丨丨曹籍而撫育之)恤幼(家語恭老丨丨不忘賓旅)擕幼(戰國策孟嘗君就國于薛未至百里民扶老丨丨迎)
(君道中終日孟嘗君顧謂馮煖先生所為文市義者乃今日見之淮南子百姓丨丨扶老負釡甑踰梁山而國乎岐周非令之所能)
(召也淮南王安諫伐閩越書陛下若欲來内處之中國使重臣臨存施德垂賞以招致之此必丨丨扶老以歸聖德陶潛歸去來詞)
(丨丨入室有酒盈樽蘇軾詩入室還丨丨臨流亦賦詩)
增長幼(禮記七教父子兄弟夫婦君臣丨丨朋友賓客家語孔子初仕為中都宰丨丨異食強弱異任男女别塗路無拾遺)
(器不彫偽董仲舒賢良策會聚相遇則有耆老丨丨之施魏文帝詔宇内初定民之存者當相親愛養老丨丨又國語公孫固言於)
(襄公曰晉公子丨丨矣而好善不厭注丨丨從幼至長也)老幼(左傳諸侯伐鄭令曰修器備盛餱糧歸丨丨居疾於虎牢肆𤯝)
(圍鄭鄭人恐乃行成國語任力以夫而議其丨丨注議其丨丨老幼則有復除也後漢書鄧訓傳訓撫接邊民為幽部所歸遷護烏)
(桓校尉黎陽故人多擕將丨丨隨訓徙邊又許劭傳或勸劭仕對曰方今小人道長吾欲避地淮海以全丨丨乃南到廣陵陶謙禮)
(之甚厚宋史李處耘傳知揚州勤於綏撫民皆悦服建隆三年詔歸京丨丨遮道累日不得去魏文帝詔郡國所選勿拘丨丨儒通)
(經術吏達文法到皆試用有司糾故不以實者庾信哀江南賦洎余身而七葉又遭時而北遷提挈丨丨關河累年)孤幼(左傳)
(楚子使然丹簡上國之兵於宗邱且撫其民分貧振窮長丨丨養老疾梁書武帝紀京師置孤獨園丨丨有歸華髮不匱隋書皇甫)
(績傳績三歲而孤為外祖韋孝寬所鞠養嘗與諸外兄博奕孝寬督以嚴訓愍績丨丨特捨之績歎曰我無庭訓養於外氏不能克)
(躬勵已何以成立深自感激命左右自杖三十金史董師中傳方在政府近侍傳詔將錄用其子師中奏曰臣有姪丨丨若蒙恩錄)
(勝於臣子上義之以其姪為筆硯承奉管子丨丨不刑澤梁時縱關譏而不征市書而不賦行此數年而民歸之如流水)桓幼
(公羊傳公何以不言即位成公意也何成乎公之意公將平國而反之桓曷為反之桓丨丨而貴隱長而卑)立幼(公羊傳里)
(克謂荀息曰君殺正而立不正廢長而丨丨如之何願與子慮之荀息曰君嘗訊臣矣臣對曰使死者復生生者不愧乎其言則可)
(謂信矣)么幼(爾雅豕子豬䝐豶丨丨注最後生者俗呼為么豚庶物異名疏丨丨豕子也)幼幼(孟子老吾老以及人)
(之老丨吾丨以及人之幼)成幼(國語公子居則下之動則咨焉丨丨而不倦注丨丨自幼至成人也)愚幼(漢書賈誼傳立)
(經陳紀輕重同得後可以為萬世法程雖有丨丨不肖之嗣猶得蒙業而安至明也)疏幼(後漢書五行志梁冀貪樹丨丨以為)
(已功專國號令以贍其私白太后策免李固徵蠡吾侯遂即至尊)尚幼(後漢書祭彤傳彤以至孝見稱遇亂獨在冡側每賊)
(過見其丨丨而有志節皆竒而哀之晉書王珉傳時有沙門提婆為珣兄弟講毗曇經珉時丨丨講未半便云已解即於别室與沙)
(門法綱等數人自講法綱歎曰大義皆是但小未精耳唐書王方翼傳祖裕尚同安大長公主母李為主所斥居鳳泉墅方翼丨丨)
(雜庸保執苦不棄日墾田植樹治林埌塈完墻屋燎松丸墨為富家)童幼(後漢書鄭康成傳樂安國淵任嘏時並丨丨康成稱)
(淵為國器嘏有道德其餘亦多所鑒拔皆如其言吳志張承傳承忠讜能甄識人物拔彭城蔡欵南陽謝景於孤微丨丨後並為國)
(士宋書樂志擕丨丨升崇巒南望城闕鬱盤桓南史謝弘微傳丨丨時精神端審時然後言叔父混見而異之曰此兒深中夙敏方)
(成佳器魏書陸琇傳年九歲其父建平王馛有傳爵之意謂曰我年已老屬汝丨丨詎堪為陸氏宗首乎琇曰苟非鬭力何患丨丨)
(馛竒之後襲爵王粲文丨丨猛進武人革面任昉表得失未聞偶察丨丨皮日休詩俯視三事者騃騃若丨丨)蒙幼(晉書庾袞)
(傳袞學通詩書非法不言非道不行尊事耆老惠訓丨丨宗族鄉黨莫不崇仰北齊書清河王勵傳除青州刺史勵曰臣以丨丨濫)
(叨拔擢雖竭庸短懼沗先政帝曰汝既能有此言吾不慮也傅咸書太甲成王年在丨丨故有伊周之事韓愈祭鄭夫人文我生不)
(辰三歲而孤丨丨未知鞠我者兄在死而生實維嫂恩)年幼(晉書儒林傳范宣年十歲能誦詩書嘗以刀傷手捧手改容人)
(問痛邪答曰不足為痛但受全之體而致毁傷不可處耳家人以其丨丨而異焉楊終與馬廖書黃門郎丨丨血氣方盛)扶幼
(宋書符瑞志麒麟牡鳴曰遊聖牝鳴曰歸和春鳴曰丨丨夏鳴曰養綏)冲幼(魏書道武帝紀帝雖丨丨而嶷然不羣厙仁嘗)
(謂其子曰帝有高天下之志興復洪業光揚祖宗者必此主也)息幼(唐書張茂昭傳少子克勤開成中歴左武衛大將軍有詔)
(賜一子五品官克勤以丨丨推與其甥)憐幼(宋史夏守贇傳初守恩給事襄王邸王問其兄弟守恩言守贇四歲而孤日侍)
(王邸不得時撫養心輒念之王為動容即日召入宮而丨其丨聽就外舍)子幼(宋史郎簡傳知竇州縣吏丨丨贅壻偽為劵冒)
(有其貲及子長屢訴不得直乃訟於朝下簡劾治簡示以舊牘曰此爾翁書耶曰然又取偽劵示之弗𩔖也始伏罪顔延之陶徵士)
(誄母老丨丨就養勤匱又家語魯人有獨處室者鄰之嫠婦亦獨處一室夜暴風雨至嫠婦之室壞趨而託焉魯人閉戶而不納曰)
(吾聞男女不六十不同居今丨丨吾亦幼是以不納)兒幼(宋史程迥傳程祥者從伯父昌禹來居鄱陽祥亡祥妻度氏有欲醮)
(之者度曰吾丨丨若事他人使母不得撫其子豈不負良人乎)掌幼(管子凡國都皆有丨丨士民有子子有幼弱不勝養為累)
(者有三幼者無婦征四幼者盡家無征五幼又與之葆受二人之食此之謂慈幼)三幼(見上又陸游詩婢喜蠶丨丨自注鄉)
(中蠶眠為丨丨)四幼(見上)五幼(見上)教幼(蔡邕文起養老敬長之義顯丨丨誨穉之學)聖幼(蔡邕文烈侯楊)
(公碑于時丨丨將入學羣公以公温故知新德宜保師乃以越騎校尉援侍華光之内)莠幼(魏文帝令犁牛之駁似虎丨之)
(丨似禾事有似是而非者)自幼(杜甫贈蕭郎中詩見知真丨丨謀拙愧諸昆)賤幼(韓愈南山詩或如帝王尊叢集朝丨)
(丨)孩幼(陸龜蒙詩却視五霸圖股掌弄丨丨)稚幼(蘇軾茶詩天公所遺棄百歲仍丨丨)女幼(蒲道源詩男癡已合)
(配丨丨皆成姻)諸幼(牟巘詩丨丨且眼前笑語開我顔)高幼(孔融告昌安縣教邑人丨丨自言辟得井中鼎夫鼎久潛)
(于井德之休明雖小重也)
成王幼(禮記丨丨丨不能涖阼周公相踐阼而治抗世子法於伯禽欲令成王之知父子君臣長幼之道也)蒍賈幼
(左傳楚子將圍宋使子文治兵于暌終朝而畢不戮一人子玉復治兵于蒍終日而畢鞭七人貫三人耳國老皆賀子文子文飲之)
(酒丨丨尚丨後至不賀子文問之曰不知所賀)竒其幼(唐書劉晏傳明皇封泰山晏始八歲獻頌行在帝丨丨丨命宰相張)
(說試之說曰國瑞也即授太子正字)烏星幼(唐書韋臯傳蠻大首領苴那時以王爵讓其兄子烏星始丨丨丨那時攝領其)
(部故請歸爵臯上言願皆封以示褒進詔可)心不幼(元史方伎傳阿爾尼格善畫塑及鑄金為像中統元年命帝師帕克斯)
(巴建黃金塔于吐蕃選匠百人往成之阿爾尼格年十七請行衆以幼難之對曰年幼丨丨丨也)靈照幼(張建詩襁負尚憐丨)
(丨丨家貧頼有孟光賢)
佑(于救切佐也助也一作右)
韻藻增孚佑(書上天丨丨下民罪人黜服)眷佑(書乃祖成湯克齊聖廣淵皇天丨丨誕受厥命宋史樂志上穹)
(垂丨丨邦國擁鴻休)敷佑(書乃命于帝庭丨丨四方司馬光竒獸賦三光澄清萬靈丨丨)啟佑(書丨丨我後人咸以正罔)
(缺)純佑(書文王蔑德降于國人亦惟丨丨秉德廸知天命)保右(詩丨丨命之自天申之注右助也)天右(詩我)
(將我享維羊維牛維丨其丨之箋右亦作佑)常佑(漢書蕭何傳高祖為布衣時數以吏事護高祖高祖為亭長丨丨之注佑)
(助也言居家時為何所護及為亭長何又擁助也)擁佑(漢書王商傳商為外戚重臣輔政丨丨太子頗有力焉宋史苗貴妃)
(傳妃以容德入侍英宗育于禁中妃丨丨頗有恩既踐阼醻其前勞進貴妃)全佑(晉書宣帝紀魏武謂太子丕曰司馬懿非)
(人臣也必預汝家事太子素與帝善每相丨丨故免)贊佑(唐書王勃傳有崔昌者采勃舊說上五行應運歴請承周漢廢周隋)
(為閏右相李林甫亦丨丨之)隂佑(宋史范宗尹傳州守臣晁公為儲峙豐備論者以為擾民宗尹丨丨之)神佑(班固)
(高祖沛水亭碑銘靈威丨丨鴻溝是乘漢軍改歌楚衆易心)吉佑(孫逖赦書叶青陽發生之心祈黔庶丨丨之福)相佑
(韓愈南山詩或背若相惡或向若丨丨)
祐(于救切神助也)
韻藻天祐(易自丨丨之吉無不利又大有上吉自丨丨也晉書樂志受丨之丨神化四方齊書樂志懷荒遠綏齊民荷丨)
(丨靡不賓陸雲詩亦丨之丨亦我之私又唐昭宗年號)神祐(魏志管寧傳注寧之歸也海中遇暴風船皆没唯寧船自若時)
(夜風晦冥船人盡惑莫知所泊望見有火光輒趨之得島島無居人又無火燼人咸異焉以為丨光之丨也齊書樂志以薦王衷以)
(荅丨丨)精祐(韓愈詩還疑造物意固護蓄丨丨)
增降祐(漢書哀帝紀漢興二百載歴數開元皇天丨非材之丨漢國再𫉬受命之符宋書禮志仰憑洪烈入子萬姓皇天丨)
(丨思奉揚休德復可詳考姬典經始明堂宋史樂志歆誠丨丨於萬斯年謝莊與江夏王義恭牋苦誠至心庶𫉬哀允若不蒙丨丨)
(下官當於何希冀耶)施祐(漢書禮樂志沛丨丨汾之阿揚金光横泰河)蒙祐(漢書郊祀志行穢祀豐猶不丨丨德修薦)
(薄吉必大來晉書樂志率土丨丨靡不肅庶事康易林周鼎和餌國富民有八極丨丨)福祐(漢書王嘉傳宜思正萬事順天)
(人之心以求丨丨揚雄長楊賦聽廟中之雍雍受神人之丨丨)大祐(漢書王莽傳皇天上帝隆顯丨丨成命統序屬予以天下)
(兆民李暠述志賦非劉孫之鴻度孰能臻兹丨丨)禹祐(後漢書郡國志注禹生石紐縣夷人營其地方百里不敢居牧有過)
(逃其野中不敢追云畏禹神能藏三年為人所得則共原之云丨神靈丨之)享祐(後漢書鄧隲傳朱寵追訟隲曰功成身退)
(護國遜位歴世外戚無與為比當丨積善履謙之丨而横為宫人單辭所陷晉書安帝紀勤王之勲豈朕一人獨丨伊丨思與億兆)
(幸兹更始揚雄劇秦美新况盡汛埽前聖數千載功業專用已之私而能丨丨者哉)𫉬祐(後漢書魯恭傳愛人者必有天報昔)
(太王重人命而去邠故丨上天之丨易林克厭帝心君子丨丨文心雕龍張老成室致善于歌哭之禱蒯瞶臨戰丨丨于筋骨之請)
薄祐(後漢書清河王慶傳既以丨丨早離顧復蒙恩大國職惟藩輔夙夜屏營未知所立晉書王接傳劉原為河東太守同郡)
(馮收薦接于原原即禮命接不受原呼見曰君欲慕肥遯邪對曰接丨丨少孤而無兄弟母老疾篤故無心為吏)靈祐(後漢)
(書王霸傳光武至虖沱河候吏還白河水流澌無船不可濟光武令霸往視霸恐驚衆詭曰冰堅遂前至河河冰亦合乃令霸護度)
(未畢數騎而冰觧光武謂衆曰安吾衆得濟免者卿之力也霸謝曰此明公至德神丨之丨雖武王白魚之應無以加此晉書樂志)
(受丨之丨於萬斯年宋史樂志於皇道祖丕釐丨丨魏武帝表賴祖宗丨丨醜𩔖夷滅)命祐(晉書樂志保乂丨丨基命惟則)
(篤生聖祖光濟四國)休祐(晉書孝武李太后傳純德光大丨丨攸鍾啟嘉祚於聖明嗣徽音於上列宋書武帝紀副率土之嘉)
(願恢洪業於無窮時膺丨丨以荅三靈之眷望班固西都賦禮上下而接山川究丨丨之所用)祗祐(晉書苻生載記姦回寢止)
(妖祲自消乾靈丨丨皇家永保無窮之美矣)帝祐(宋書樂志既教食之弘濟艱難上丨是丨下民所安陸雲賦應天鑒之昭)
(華荷丨丨之休命)嘉祐(宋書樂志禮&KR1002;給福時昌皇聖膺丨丨帝業凝休祥又宋史𨕖舉志丨丨二年親試舉人時進士習)
(為竒僻鈎章棘句歐陽修知貢舉痛裁抑之按丨丨仁宗年號又司馬光傳論一旦起而為政凡新法之為民害者次第取而更張)
(之不數月之間剗革略盡海内之民相與驩欣鼔舞甚若更生一變而為丨丨治平之治蘇軾監試詩緬懷丨丨初文格變已甚又)
(唐書張丨丨傳丨丨嘉貞弟嘉貞為相時任右金吾衛將軍昆弟每上朝軒蓋騶導盈閭巷時號所居坊曰鳴珂里)偏祐(宋書)
(孝義傳徐耕晉陵人也大旱民饑耕詣縣陳辭曰連年不熟今歲尤甚晉陵境特為丨丨此郡雖弊猶有富室竝宜助官所損至輕)
(所濟甚重)貞祐(齊書樂志昭恭皇祖承假徽神丨丨伊協卿藹是隣又金史宣宗紀初用丨丨通寳凡一貫當丨丨寳劵千貫)
應祐(魏書太武帝紀詔曰時氣和洽嘉瑞竝降遍於郡國不可勝紀豈朕一人獨丨此丨斯亦羣后協同之所致也)詮祐
(魏書張吾貴傳從酈詮受禮牛天祐受易丨丨粗為開發而吾貴覽讀一遍便即别構戸牖)冥祐(北齊書慕容儼傳儼鎮郢)
(城始入便為梁大都督侯瑱任約率水陸軍奄至瑱等於鸚鵡洲造荻洪竟數里以塞船路人信阻絶城守孤懸城中先有神祠俗)
(號城隍神公私每有祈禱於是順士卒之心相率祈請冀𫉬丨丨湏臾衝風颷起驚濤涌激漂斷荻洪城人大喜以為神助)垂
祐(隋書高祖紀受命上元廓清區宇聖靈丨丨文武同心宋史樂志皇靈丨丨洪福彌隆陸雲夏府君誄乾鑒育俊崇兹大猷景)
(靈丨丨黃精協符)乾祐(五代史漢高祖紀丨丨元年春正月大赦改元注隱帝即位宜改元帝名承祐年名丨丨舉國臣民)
(共稱而不改避當時莫大之失)景祐(宋史仁宗紀明道二年十二月丁巳詔明年改元丨丨)皇祐(宋史仁宗紀以霖雨)
(為災頒德音改明年元為丨丨)元祐(宋史哲宗紀即位改元丨丨蘇軾高太后挽辭復推丨丨冠蓋得永昭全又宋史張浚傳)
(與趙鼎共政多所引擢從臣朝列皆一時之望人號小丨丨又鄭清之傳清之為右丞相端平元年上既親總庶政而清之亦慨然)
(以天下為己任召還真德秀魏了翁崔與之趙汝談徐清叟袁甫李韶時號小丨丨)隆祐(宋史哲宗紀羣臣上皇太后宫曰丨)
(丨殿曰丨丨慈徽又向皇后傳宣仁命葺慶夀故宫以居后后辭曰安有姑居西而婦處東凟上下之分不敢徙遂以慶夀後殿為)
(丨丨宮居之又蔡邕釋誨世守閥子&KR0591;御之族天丨其丨主豐其禄沈約詩丨丨集皇代委祚溢華嵩)淳祐(宋史理宗紀以)
(余玠帥師渡淮入河抵汴所向有功至是論功定賞議推恩詔改明年為丨丨元年又陸機瓜賦殷中和之丨丨播滋榮於甫田)
寳祐(宋史理宗紀淳祐十二年頒行會天歴詔改明年為丨丨元年)德祐(宋史瀛國公紀即位年四歲改明年為丨丨元)
(年)敷祐(宋史禮志改丨丨門曰左丨丨改承天門曰右丨丨又金史樂志丨丨來葉帝圖其隆傅休奕晉四廂樂歌丨丨四)
(方如日之升)多祐(宋史樂志貽此燕謀具膺丨丨袁豹伐蜀檄審擇吉凶自求丨丨大信之明皦若朝日)光祐(宋史)
(樂志丨丨晏寧惠兹燕喜)集祐(金史樂志於昭貽謀駢休丨丨元良斯貞吾皇萬夀)錫祐(易林錫我元圭拜受丨丨)延
祐(陸機七徵圖畫神仙丨丨承福又元仁宗年號)積祐(陸雲祖考頌繁衍固于三代饗祀存乎百世豈非皇慶之丨丨神明)
(之殷祥者哉)錢祐(魯褒錢神論丨之所丨吉無不利何必讀書然後富貴)餘祐(傅亮征思賦逢休明之丨丨託菲薄)
(於末暉)逢祐(顧愷之定命論書稱惠廸貽吉易載履信丨丨前哲餘議亦以將迎)翊祐(謝朓樂章懋分神衷丨丨傳昌)
納祐(沈約枳園寺刹下石記抗崇表於蒼雲植重扃於元壤仰願宸居丨丨福履攸歸温子昇閶闔門上梁文居宸丨丨就日)
(垂衣一人有慶四海攸歸)祥祐(許善心神雀頌序丨丨之來若此升隆之化如彼)庇祐(唐次龍潭祈雨文丨丨獱獺馴)
(擾龜魚龍之道也)吳祐(漢書丨丨傳祐字季英舉孝廉時公沙穆來游太學無資糧乃變服客傭為祐賃舂祐與語大驚遂)
(共定交杵臼之間)朱祐(後漢書丨丨傳祐字仲先南陽宛人也為人質直尚儒學將兵率衆多受降以克定城邑為本不存)
(首級之功)劉祐(後漢書黨錮傳序李膺荀昱杜密王暢丨丨魏朗趙典朱寓為八俊俊者言人之英也)高祐(魏書丨丨)
(傳祐字子集小名次奴本名禧以與咸陽王同名高祖賜名祐博涉書史好文字雜說材性通放不拘小節)蔡祐(周書丨丨)
(傳祐字承先少有大志與鄉人李穆齊名及從征伐常潰圍陷陣為士卒先軍還之日諸將爭功祐終無所競太祖乃歎曰承先口)
(不言勲孤當代其論叙)蕭祐(唐書韋温傳温少合所善惟丨丨祐字祐之夷澹君子也精畫及書謷然不以塵事自蒙故温)
(號山林友云)
自上祐(易六五元吉丨丨丨也)道不祐(道德指歸論人之動作不順於道者丨丨丨也不順於德者德不助也)
無量祐(傅休奕賀老人星表體色光明嘉占元吉弘丨丨之丨隆克昌之祚)萬邦祐(王讚侍宴詩一人有慶丨丨是)
(丨)
右(于救切左丨又有韻)
韻藻左右(易天地交泰后以財成天地之道輔相天地之宜以丨丨民書帝曰臣作朕股肱耳目予欲丨丨有民汝翼詩)
(實維阿衡實丨丨商王魏志桓階傳毛玠徐奕以剛蹇少黨而為西曹掾丁儀所不善儀屢言其短頼階丨丨以自保全宋史樂志)
(永丨丨之欽若至道)
增不右(漢書翟方進傳時宿儒有清河胡常與方進同經常為先進名譽出方進下心害其能論議丨丨方進)推右
(唐書上官昭容傳自通天以來内掌詔命掞麗可觀通武三思故詔書丨丨武氏抑唐家)顧右(宋史樂志維宋肖德欽天丨丨)
三右(逸周書三伯一長曰佐三佐一長曰右丨丨一長曰正三正一長曰卿三卿一長曰辟)豪右(左思詠史詩高眄邈)
(四海丨丨何足陳蘇軾荅章傅詩居然成懶廢敢復齒丨丨)
帝意右(唐書魏謩傳教坊有工善為新聲者詔授揚州司馬議者頗言司馬品高郎官刺史迭處不可以授賤工丨丨丨之)
(宰相諭諫官勿復言謩獨固諫不可)
侑(于救切勸食爾雅曰酬酢丨報也)
韻藻三侑(周禮大司樂王大食丨丨皆令奏鐘鼔注大食朔月月半以樂侑食時也侑猶勸也侑亦作宥史記禮書三宥)
(之弗食也大昏之未廢齊也一也注禮祭必立宥以勸尸食至三飯而後止每飯有宥一人故有三宥)樂侑(見上牛弘樂府)
(饔人進羞丨丨作)命宥(左傳虢公晉侯朝王王享醴丨之丨皆賜玉五㲄馬三匹非禮也按宥同侑)勸侑(長笛賦食)
(舉雍徹丨丨君子韓愈南山詩厥初孰開張僶俛誰丨丨)
增妥侑(詩以丨以丨以介景福宋史樂志以丨以丨篤祐何垠)瞽侑(禮記王前巫而後史卜筮丨丨皆在左右王中)
(心無為也以守至正)詔侑(禮記周坐尸丨丨武方注丨者告尸以威儀之節丨者勸尸為飲食之進武方無常人也武讀為無)
祝侑(儀禮尸三飯告飽丨丨主人拜注侑辭曰皇尸未實也)拜侑(儀禮尸不飯告飽祝西面于主人之南主人不言丨)
(丨尸又三飯)戒侑(儀禮宗人丨丨侑出俟于廟門之外注戒猶告也南面告于其位戒曰請子為侑)議侑(儀禮設扃)
(鼏陳鼎于門外乃丨丨于賓以異姓)獻侑(儀禮主人酌丨丨侑西楹西北面拜受爵主人北面荅拜宋史樂志爰展丨丨酌則)
(三兮張耒寄楊應之詩行當釀术從子遊更以新詩相丨丨)酬侑(儀禮尸就筵主人以丨丨于西楹西侑在左坐奠爵拜執)
(爵興立飲卒爵)胙侑(國語公以二軍下次于陽樊左師迎王于鄭王入于成周遂定之於郟王饗醴命公丨丨注丨賜祭肉也)
(丨侑幣按公謂晉文公)璧侑(國語湫舉奔鄭將遂奔晉蔡聲子將如晉遇之於鄭郊饗之以丨丨)配侑(魏書禮志泰常)
(三年為五精帝兆于四郊遠近依五行數各為方壇四陛埒壝三重通四門以太皥等及諸佐隨丨丨宋史樂志嚴恭丨丨厚德攸)
(寧宋哲宗南郊制丨丨列祖對越神明)降侑(唐書黎幹傳當時尊高祖以配天宗太宗以配上帝人神克厭為日既久乃今)
(以神堯丨丨含樞紐而太宗仍配上帝則樞紐上帝佐也以子先父非天地祖宗之意)並侑(宋史禮志皇祐五年郊詔自今)
(圜丘三聖丨丨)參侑(宋史禮志咸淳二年特舉郊祀洪燾議宜奉太宗配將來明堂遵用彛典以高宗丨丨)登侑(宋史)
(樂志合祀丘澤丨丨祖宗)享侑(宋史樂志既丨既丨誠申禮舉)綏侑(宋史樂志式丨式丨神保是聽)報侑(宋史樂志)
(民有丨丨靈用安之)獨侑(蘇軾詩醉哦旁若無丨丨一尊綠)殷侑(唐書丨丨傳侑陳州人也以經術進臨事銳敏有彊)
(直名韓愈薦丨丨狀前天德軍都防禦判官承奉郎試大理寺評事丨丨久從使幕亮直著名樸厚端方少見倫比以臣所見堪任)
(御史太常博士)
展詩侑(宋史樂志丨丨以丨益臻厥熙)聲歌侑(宋史樂志發册廣庭丨丨丨)清眸侑(張耒詩丨丨丨酒醉)
(百醆肯咀貧甕寒虀酸)
囿(于救切說文曰苑有垣一曰禽獸有丨)
韻藻靈囿(詩王在丨丨麀鹿攸伏羽獵賦帝將惟田于丨之丨東都賦制同乎梁鄒誼合乎丨丨潘岳金谷集詩丨丨繁)
(石榴茂林列芳梨又丨丨耀華果通衢列高椅)守囿(周禮秋官掌戮刖者使丨丨髠者使守積)鹿囿(左傳成公十八年秋)
(築丨丨書不時也公羊傳築丨丨有囿矣又為也)具囿(左傳鄭之有原圃猶秦之有丨丨也注囿名)文囿(孟子丨王)
(之丨方七十里民猶以為小范蔚宗詩軒駕時未肅丨丨降照臨李德裕瑞橘賦逮乎霜飛丨丨風落秦川金莖炫晃于朝日玉𣗳)
(菁葱于霽天又梁書昭明太子傳或擅談叢或稱丨丨四友推德七子慙秀文心雕龍風骨乏采則鷙集翰林采乏風骨則雉竄丨)
(丨庾信趙國公集序棟梁丨丨冠冕詞林大雅扶輪小山承蓋楊炯卧讀書架賦濟筆海兮爾為舟航騁丨丨兮爾為羽翼蘇軾文)
(縱横武庫炳蔚丨丨法苑珠林序搴丨丨之菁華齅大義之薝蔔)苑囿(史記高祖紀諸故秦丨丨園池皆令人得田之又文)
(帝記孝文帝從代來即位二十三年宮室丨丨狗馬服御無所增益有不便輙弛以利民又滑稽傳始皇嘗欲大丨丨東至函谷關)
(西至雍陳倉優旃曰善多縱禽獸於其中寇從東方來令麋鹿觸之足矣宋史仁宗紀贊有司請以玉清舊地為御苑帝曰吾奉先)
(帝丨丨猶以為廣何以是為淮南子崇臺榭之隆侈丨丨之大以極要妙之望漢官儀陰山東西千餘里單于之丨丨也東方朔論)
(卑宮館壊丨丨填池塹以予貧民無産業者隋齊王暕與逸人王真書儒墨淵海詞章丨丨)辯囿(莊子桓團公孫龍辯者之)
(徒餙人之心易人之意能勝人之口不能服人之心丨者之丨也公孫乘月賦文林丨丨小臣不吝魏都賦聊為吾子復玩德音以)
(釋二客競于丨丨也梁昭明太子啓持郭璞之毫鸞詞場月白吞羅含之彩鳳丨丨日新温庭筠詩發言驚丨丨揮翰動文星)九
囿(事物紀原項峻治書曰人皇以九州為丨丨通鑑外紀人皇氏依山川土地之𫝑財度為九州謂之丨丨各居其一而為之長)
(人皇居中州以制八輔即後世所謂九州也中州則人皇居之石鼓文所謂寓逢中囿也八輔則餘八囿也)中囿(見上又東)
(都賦遂集乎丨丨陳師按屯駢部曲列校隊勒三軍誓將帥注丨丨囿中也)八囿(見上)上囿(西都賦西郊則有丨丨禁)
(苑林麓藪澤陂池連乎蜀漢又盛娛游之壯觀奮大武乎丨丨)繁囿(謝混詩惠風蕩丨丨白雲屯曾阿)
六藝囿(上林賦游乎丨丨之丨馳騖乎仁義之塗)禮神囿(甘泉賦樂乎丨丨之丨登乎頌祇之堂)麒麟囿
(羽獵賦臨丨丨之丨幸神雀之林)文雅囿(劇秦美新遙集乎丨丨之丨翺翔乎禮樂之場)
八藪為囿(漢書嚴助傳淮南王安上書曰陛下以四海為境九洲為家丨丨丨丨江海為池注謂魯有大野晉有大陸秦)
(有楊汙宋有孟諸楚有雲夢吳越之間有具區齊有海隅鄭有圃田)
增場囿(周禮地官場人掌國之丨丨而樹之果蓏珍異之物曹植魏德論抗思乎文藻之丨丨容與乎道術之疆畔)野
囿(周禮地官委人凡疏材共野委兵器與其丨丨材用注疏材疏之可食者野委路室之委丨丨在郊之囿)郎囿(左傳築丨)
(丨書時也季平子欲其速成叔孫昭子曰焉用速成其以勦民也無囿猶可無民其可乎)無囿(見上)兹囿(國語有所得犬)
(欲試之丨丨)温囿(戰國策綦母恢謂周君曰丨丨不下此而又近臣能為君取之)禁囿(漢書元帝紀詔罷黃門乘輿狗)
(馬水衡丨丨宜春下苑假與貧民又敘傳孝元翼翼高明柔克外割丨丨内損御服馬融廣成頌車敝田罷旋入丨丨)外囿
(漢書西域傳贊蒲梢龍文魚目汗血之馬充於黃門鉅象師子猛犬大雀之羣食於丨丨典引來儀集羽族于觀魏肉角馴毛宗于)
(丨丨鮑照河清頌序冀馬南金填委内府馴象西爵充羅丨丨)圃囿(後漢書靈帝紀始置丨丨署以宦者為令又梁冀傳廣開)
(丨丨採土築山十里九坂以象二崤深林絶澗有若自然)禮囿(宋書孝武帝紀自靈命初基聖圖重遠參正樂職感神明之應)
(崇殖丨丨奮至德之光)魚囿(隋書天文志天潢南三星曰咸池丨丨也淮南子太微者太一之庭也紫宮者太一之居也軒)
(轅帝妃之含也咸池水丨之丨也)大囿(隋書百官志鉤盾又别領丨丨上林遊獵柴草池藪苜蓿等六郡丞)瓊囿(宋史)
(樂志九龍輿記春暮幸蓬壺丨丨敞繡仗趨)深囿(管子不出於口不見於色言無形也四海之人孰知其則言丨丨也注不)
(知丨淺之丨城也)池囿(逸周書昔者有洛氏宫室無常丨丨廣大工功日進以後更前民不得休農失其時成商伐之潘炎)
(黃龍再見賦方將遊彼丨丨豈徒止於郊野)韭囿(大戴禮正月祭丨丨注丨丨園之藩者)廣囿(桓譚新論野遊則登)
(平原馳丨丨強弩下高鳥勇士格猛獸王粲詩回翔游丨丨逍遙波水間)别囿(三輔黃圖漢廣陵王胥有勇力常于丨丨學格)
(熊後遂能空手摶之一日為獸所傷陷腦而死)區囿(文心雕龍立德何隱含道必授條流殊述若有丨丨)詩囿(文心雕龍)
(巨細或殊情理同致總歸丨丨故不繁云)蕙囿(子虛賦於是乃相與獠於丨丨媻珊勃窣上金隄掩翡翠射鵕䴊)君囿
(封禪文般般之獸樂我丨丨梁簡文帝詩時英滿丨丨法侶盛天園)垣囿(東方朔疏斥而營之丨而丨之騎馳東西車騖南北)
臺囿(劉向諫起昌陵延陵疏魯嚴公刻飾宗廟多築丨丨春秋刺焉顔延之詩却倚雲夢林前贍京丨丨按京一作荆)逸
囿(劉向九歎麒麟奔于九臯兮熊羆羣而丨丨)羅囿(劉向九歎排帝宫與丨丨兮升縣圃以眩滅)西囿(王褒九懷)
(忽反顧兮丨丨覩軫邱兮﨑傾)臻囿(羽獵賦麒麟丨其丨神爵棲其林)毓囿(張衡周天大𧰼賦遂聳睇于漢陽乃攸寬)
(于織女引寳丨丨搖機弄杼)淵囿(杜篤論都賦斯固帝王之丨丨而守國之利器也)林囿(曹植賀龍見表聖德至理)
(以致嘉瑞將棲鳳于丨丨豢龍于陂池)帝囿(郭璞山海經圖贊槐江之山英招是主實惟丨丨有謂玄圃)開囿(吳都)
(賦繚垣丨丨觀宇相臨)蘭囿(謝莊表嘉禾積穗于殿甍連理合幹于園籞皆耀質離宮植根丨丨)墟囿(謝靈運詩丨丨)
(散紅桃)樂囿(王儉皇太子妃冊文翩翩禮園徘徊丨丨又音洛梁昭明太子七契靈禽丨丨儀鳳棲堂)儒囿(梁簡文帝)
(何徵君墓銘括羽丨丨舟輿席珍)處囿(梁簡文帝馬寶頌序比夫圓蹄方足躑躅在郊風嘯電奔聲遨丨丨)經囿(劉峻)
(書馳騖丨丨翺翔書圃)書囿(徐陵書清襟勝托丨丨文林)華囿(高允鹿苑賦伊皇輿之所幸每垂心於丨丨李商隱)
(為渤海公舉人自代狀臣謬蒙抽擢素乏材能將何以風彩章臺羽儀丨丨)入囿(褚遂良文狼山丨丨潮海歸池)坰囿
(王勃九成宫頌序龍章鳳彩舄奕于郊墟黃鉉紫玉磊砢于丨丨)情囿(韋承慶靈臺賦彌性場而極覧溥丨丨而環矚)漢
囿(張莒紫宸殿櫻桃樹賦舊株昔移于丨丨密幹今逢于堯日)道囿(獨孤及良器賦以儒為林毓賢哲以為禽以丨為丨)
(利忠良以為獸)古囿(徐元弼賦俯皇都之近域有文王之丨丨)在囿(鄭錫百獸率舞賦威鳳巢閣騶虞丨丨)蔬囿
(司空曙桔橰詩丨丨水涓涓)恢囿(温庭筠詩洞戶清蹕傳丨丨)藥囿(鄭谷詩香鋤抛丨丨煙艇憶莎陂)珍囿
(韓維城西詩千重翠木開丨丨百尺朱樓壓寳津)見囿(蘇軾詩自從出求仕役物恐丨丨)籠囿(李綱詩萬象悉丨丨)
郊囿(宋濓詩驩聲溢丨丨)
蛇淵囿(春秋定公十有三年夏築丨丨丨注書不時也)游燕囿(漢書徐樂傳逐走獸射飛鳥弘丨丨之丨淫縱恣之)
(觀)鄷水囿(晉書劉曜載記省丨丨丨以與貧戶)狶韋囿(莊子丨丨氏之丨黃帝之圃有虞氏之宮湯武之室)天
子囿(新書騶者丨丨之丨也虞者囿之司獸者也)道德囿(羽獵賦創丨丨之丨弘仁惠之虞)神明囿(羽獵)
(賦馳弋乎丨丨之丨覧觀乎羣臣之有無)篇籍囿(荅賓戲婆娑乎術藝之場休息乎丨丨之丨又吳質箋優游典籍之場休)
(息篇章之囿)鳥獸囿(東都賦太液昆明丨丨之丨曷若辟雍海流道德之富)春王囿(陸機詩逍遙丨丨丨躑躅)
(千畝田)睢陽囿(劉孝綽詩罷籍丨丨丨陪謁建章宮)樵漁囿(楊炯右將軍魏公碑王孫公子名霑皂隸之臣深谷)
(窮山境入丨丨之丨)植性囿(李邕大雲寺碑銘沉善惡于澆妄之泉擢枝莖乎丨丨之丨)羣山囿(韓愈南山詩吾)
(聞京城南兹惟丨丨丨范成大詩歙惟丨丨丨陳旅詩江左丨丨丨仙邱倚太霞)英髦囿(陸龜蒙襄陽詩高當軫翼分化)
(作丨丨丨)
豆(田候切穀丨物理論云菽者衆丨之名又姓一作梪籩丨古食肉器也)
韻藻籩豆(詩丨丨静嘉又亂我丨丨屢舞僛僛禮記鼎俎竒而丨丨偶陰陽之義也左傳楚子入享于鄭九獻庭實旅百)
(加丨丨六品論語丨丨之事則有司存漢書地理志箕子去之朝鮮教其民以禮義田蠶織作其田民飲食以丨丨都邑頗放效吏)
(及内郡賈人往往以杯器食宋史樂志禮備樂作丨丨孔時荀勖樂府清酤既奠丨丨既馨蘇軾詩已覺簿書哀老子故知丨丨有)
(司存)俎豆(禮記簠簋丨丨制度文章禮之器也論語丨丨之事則嘗聞之矣史記孔子世家為兒嬉戲常陳丨丨設禮容漢書)
(韓延夀傳延夀令文學校官諸生皮弁執丨丨為吏民行喪嫁娶禮百姓遵用其教後漢書劉昆傳少習禮容教授弟子恒五百餘)
(人每春秋饗射常備列典儀以素木瓠葉為丨丨桑弧蒿矢以射菟首又祭遵傳遵為將軍雖在軍旅不忘丨丨宋史文天祥傳為)
(童子時學宮所祠鄉先生歐陽修楊邦乂胡銓像皆諡忠即欣然慕之曰沒不丨丨其間非夫也莊子畏壘之民欲丨丨予于賢人)
(之間班固北征頌援謀夫于末言察武毅于丨丨陶潛桃花源詩丨丨猶古法衣裳無新製杜牧送冀處士詩顔回捧丨丨項羽横)
(戈矛)楬豆(禮記夏后氏以丨丨殷玉豆周獻豆)玉豆(見上周禮春官外宗掌宗廟之祭祀佐王后薦丨丨視豆籩牛弘樂)
(府金敦丨丨盛交錯楊炯孔子廟堂碑瓊籩丨丨中堂奉先聖之儀石磬金鐘南面習諸侯之禮皮日休詩勢端唯金莖質古乃丨)
(丨李綱詩瑤尊傾沆瀣丨丨脯麟鹿)獻豆(見上劉孝威辟厭青牛畫讚仇覽丨丨滕嬰進芻)小豆(禮記壺中實丨丨焉)
(為其矢之躍而出也吳志趙達傳治九宮一算之術究其微旨使人取丨丨數斗播之席上立處其數驗覆果信晉書郭璞傳行至)
(廬江愛主人婢無由而得乃取丨丨三斗繞主人宅散之主人見赤衣人數千圍其家就視則滅甚惡之請璞為卦璞曰君家不宜)
(畜此婢可于東南二十里賣之慎勿爭價則此妖可除也主人從之璞陰令人賤買此婢復為符投于井中數千赤衣人皆反縳一)
(一自投于井博雅丨丨荅也)三豆(禮記鄉飲酒之禮六十者丨丨七十者四豆八十者五豆九十者六豆所以明養老也)
四豆(見上周禮天官醢人掌丨丨之實)五豆(見上)六豆(見上周禮秋官掌客唯上介有禽獸夫人致禮六壺丨丨)
(六籩)加豆(周禮天官醢人丨丨之實芹菹兔醢深蒲醓醢治菹雁醢筍菹魚醢國語于是乎有折俎丨丨酬幣宴貨以示容合)
(好)羞豆(周禮天官醢人丨丨之實酏食糝食)八豆(周禮秋官掌客夫人致禮八壺丨丨八籩)實豆(儀禮丨丨籩鉶)
(陳于房中唐書百官志大官署令掌供祠宴朝會膳食祭日帥宰人割牲取毛血丨丨遂烹)宴豆(國語靈王為章華之臺與)
(椒舉升王曰臺美乎對曰先君莊王為匏居之臺高不過望國氛大不過容丨丨權德輿岐公遺愛碑轅門巖巖夏屋耽耽可以張)
(射侯可以容丨丨馬祖常詩親復當官清晝坐寘丨丨)莝豆(史記范雎傳睢大供具盡請諸侯使與坐堂上食飲甚設而坐)
(湏賈于堂下置丨丨其前令兩黥徒夾而馬食之魏書盧昶傳太和初使於蕭昭業及昶至彼値蕭鸞僣立于是高祖南討之蕭鸞)
(以朝廷加兵遂酷遇昶等以腐米臭魚丨丨供之朱子詩貪生丨丨不知羞)飯豆(漢書翟方進傳童謠曰壞陂誰翟子威丨)
(我丨食羹芋魁王褒僮約奴當丨丨飲水不得嗜酒蘇軾詩丨丨羹藜思兩鵠飲河噀水頼長蜺)短豆(晉書宣帝紀奏永寧)
(太后廢曹爽兄弟大司農桓範出赴爽蔣濟言于帝曰智囊往矣帝曰爽與範内疎而智不及駑馬戀丨丨必不能用也蘇軾詩長)
(稭丨丨豈我羞)芻豆(晉書桓温傳温謂四座曰頗聞劉景升有千觔大牛噉丨丨十倍于常牛負重致遠曾不若一羸牸唐書)
(李林甫傳補闕杜璡再上書言政事斥為下邽令因以語動其餘曰君等獨不見立仗馬乎終日無聲而飫三品丨丨一鳴則黜之)
(矣)蒸豆(唐書盧懷慎傳懷慎清儉不營産雖貴而妻子猶寒饑屬疾宋璟盧從愿候之見敝簀單籍門不施箔會風雨至舉)
(席自障日晏設食丨丨兩器菜數柸而已黃庭堅詩丨丨作烏鹽作白屬聞丹杏薦牙盤)紅豆(本草相思子一名丨丨王維詩)
(丨丨生南國温庭筠詩玲瓏骰子安丨丨入骨相思知不知張憲詩時抛丨丨粒竹下喚頻伽又南州記海丨丨生南海人家園圃)
(中葉圓有莢)煮豆(世說文帝常令東阿王七步中作詩如不成者行大法應聲便為詩曰丨丨持作羹漉豆以為汁萁在釜)
(中然豆在釜中泣本是同根生相煎何太急帝有慙色輟耕錄黃山谷丨丨帖云煮黑豆法確豆一升挼莎極淨用貫衆一斤細剉)
(如骰子同豆斟酌水多少慢火丨丨香熟日乾之翻覆令展盡餘汁簸取黑豆去貫衆空心日㗖五七粒食百草木枝葉皆有味可)
(飽也蘇軾豆粥詩地碓舂秔光似玉沙瓶丨丨軟如酥)泰豆(列子造父之師曰丨丨氏造父之始從習御也執禮甚卑丨丨)
(三年不告造父執禮愈謹)
不掩豆(禮記晏平仲祀其先人豚肩丨丨丨)一頃豆(漢書楊惲傳田彼南山蕪穢不治種丨丨丨落而為萁許渾詩)
(丨丨丨花三頃竹想應抛却釣魚船蘇軾詩典衣自種丨丨丨)明紗豆(馬癖記王武子好馬每節則飼以丨丨丨薔薇草)
增為豆(詩丨丨孔庶為賓為客)乾豆(禮記天子諸侯無事則歲三田一為丨丨二為賓客三為充君之庖漢書禮樂)
(志丨丨上奏登歌獨上歌不以筦絃亂人聲欲在位者徧聞之猶古清廟之歌也長楊賦恐不識者外之則以為娛樂之遊内之則)
(不以為丨丨之事周伯琦詩丨丨遵&KR0595;典人瞻日月光陳櫟圍獵詩丨丨元來因報本充庖豈但愛鮮肥)恒豆(禮記丨丨之菹)
(水草之和氣也)薦豆(禮記君獻尸夫人丨丨儀禮公食大夫禮賓立于階西宰夫自東房丨丨六設于醬東西上宋史樂志丨)
(丨云徹靈猋且旋)肉豆(周禮夏官小子掌祭祀羞羊肆羊殽丨丨)一豆(周禮考工記其臋一寸其實丨丨)兩豆
(儀禮士冠禮再醮丨丨葵菹嬴醢兩籩栗脯又鶡冠子丨丨塞耳不聞雷霆)菹豆(儀禮士冠禮三飯卒食贊洗爵酌酳主人)
(酳婦亦如之贊以肝從皆振祭嚌肝皆實于丨丨)執豆(儀禮公食大夫禮士羞庶羞皆大蓋丨丨如窣王勃乾元殿頌序遺)
(弓積慕虔深太廟之儀丨丨推恩道振明堂之禮)祭豆(儀禮祝左執角丨丨興取肺坐祭嚌之)贊豆(儀禮宗婦丨丨)
(主婦受設兩豆兩籩)瓦豆(儀禮上佐食羞胾兩丨丨有醢亦用兩丨丨設于薦豆之北爾雅丨丨謂之登)木豆(爾雅丨丨)
(謂之豆竹豆謂之籩)竹豆(見上)米豆(後漢書獻帝紀注時勅侍中劉艾取丨丨五升於御前作糜得滿三盂於是詔尚書)
(曰丨丨五升得糜三盂而人委頓何也宋史范正辭傳令商人輸丨丨而以茶鹽酬其直謂之折中)䝁豆(魏志賈逵傳注楊沛)
(除為新鄭長興平末人多饑窮沛課民蓋畜乾椹收丨丨閱其有餘以補不足得千餘斛藏在小民唐書吐蕃傳其稼有小麥青䴹)
(麥蕎麥丨丨古今注丨丨一名治䝁葉似葛而實長尺餘可蒸食一名䝁菽)葑豆(吳志陸遜傳嘉禾五年權北征使遜與諸)
(葛瑾攻襄陽遜遣親人韓扁齎表奉報還遇敵於沔中鈔羅得扁瑾聞之甚懼書與遜云大駕已旋賊得韓扁具知吾闊狹且水乾)
(宜當急去遜未答方催人種丨丨與諸將奕棋射戲如常)陳豆(宋書禮志廟者貌也神靈所憑依也既不應有送神之文自丨)
(丨薦俎車駕至止竝弗奉迎)烏豆(齊書王敬則傳敬則少時於草中射獵有蟲如丨丨集其身擿去乃脱其處皆流血敬則)
(惡之詣道士卜道士曰不湏憂此封侯之瑞也)銅豆(齊書劉悛傳悛于州治下立學校得古禮器銅罍銅甑豳山銅罍樽丨丨)
(鐘各二口獻之)拔豆(魏書西域傳丨丨國去代五萬一千里)馬豆(北齊書慕容儼傳有代人厙狄伏連鄙吝愚狠冬至)
(之日妻為設豆餅伏連問此豆因何而得妻對向於食丨丨中分减充用伏連大怒典馬掌食之人竝加杖罰古今注丨丨一名馬)
(沙似烏豆而小實大如指亦可食)槃豆(周書文帝紀東伐至潼關遣于謹居軍前徇地至丨丨東魏將高叔禮守柵不下謹)
(急攻之乃降)醬豆(周書于謹傳高祖幸太學三老入門皇帝迎拜三老升席南面大司馬楚國公寧升階正舄有司進饌皇)
(帝跪設丨丨親自袒割)天豆(隋書禮儀志赤雀蒼烏野蠶丨丨嘉禾合穗珍木連理神瑞休徵不可具紀博雅丨丨雲實也)
(侯寧極藥譜破故紙亦名丨丨)撤豆(隋書禮儀志終獻訖皇后親丨丨還位然後太祝撤焉任昉王貴嬪策文宣禮丨丨緝樂)
(房中)麥豆(隋書麥鐵杖傳考功郎竇威嘲之曰麥是何姓鐵杖應口曰丨丨不知那忽相怪)蓽豆(唐書地理志邠州土)
(貢剪刀火筯丨丨澡豆遼史西夏傳土産大麥丨丨)澡豆(見上世說王敦初尚主如厠既還婢擎金澡盤盛水瑠璃盌盛丨丨)
(因倒著水中而飲之謂是乾飯羣婢莫不掩口而笑)牲豆(唐書百官志膳部郎中員外郎各一人掌陵廟之丨丨酒膳)二
豆(唐書曹王臯傳臯嘗自創意為欹器以髤木上出五觚下銳圜為盂形所容丨丨少則水弱多則彊中則水器力均雖動搖乃)
(不覆)禾豆(唐書宦者傳李輔年四十餘主廐中簿最王鉷為使以典丨丨能撿擿耗欺馬以故肥薦之皇太子得侍東宮)簋
豆(宋史樂志光連圭璧物備丨丨)在豆(宋史樂志折爼在籩胾羹丨丨何以酌之酒醴是侑)登豆(宋史樂志丨丨在列)
(膋香薦誠又范梈詩山英茗在瀹館飯菰丨丨一作㽅韓愈南山詩或纍若盆甖或揭若㽅豆)潔豆(宋史樂志欵靈觴丨丨薦)
(芬芳)觴豆(宋史廖德明傳有鄉人為主簿德明聞其能薦之會德明行縣簿感其知已置酒延之悉假富人丨丨甚盛德明怒)
(曰一主簿乃若是侈耶必貪也于是追還薦章東京賦執鸞刀以袒割奉丨丨于國叟)雨豆(金史世宗紀大定十六年丨丨)
(于臨潢之境古今注宣帝元康四年南昌丨丨)虛豆(管子左執丨丨右執挾匕周還而貳唯嗛之視虞集詠貧士詩破褐著絮)
(重丨丨兼冰崇)菽豆(易林旦𣗳丨丨暮成藿羹)巴豆(本草丨丨生巴郡川谷八月采戎州出者殼上有縱文隱起如線土)
(人呼為金線丨丨最為上等又丨丨最能瀉人新者佳博雅巴菽丨丨也)貍豆(古今注丨丨一名獵沙葉似葛而實大如李核)
(可㗖食也)虎豆(古今注丨丨一名虎沙似貍豆而大實如小兒拳宋濓詩别來丨丨又生牙尚在揚州賣酒家)大豆(博雅)
(丨丨菽也)䝀豆(博雅豍豆豌豆丨丨也)胡豆(博雅丨丨䜶&KR2942;也鄴中記石虎諱胡改丨丨為國豆)國豆(見上)勞
豆(陸機詩疏苕苕饒幽州人謂之翹饒蔓生莖如丨丨而細葉似蒺藜而青)染豆(酉陽雜俎天公映冡丨丨削棘不若致余)
(富貴至今以為竒語)甘豆(酉陽雜俎權同休友人元和中落第游湖蘇間遇疾貧窘走使者本村人僱已一年矣疾中思丨丨)
(湯令其市甘艸僱者久而不去但具火湯水折𣗳盈握再三搓之微近火忽成甘艸良久取麤沙數掊挼捘已成豆矣湯成與丨丨)
(無異)綠豆(酉陽雜俎張芬中丞在韋南康幕中有客於宴席上以籌椀中丨丨擊蠅十不失一一坐驚笑芬曰無費吾豆遂起)
(指蠅拈其後脚略無脱者)擲豆(酉陽雜俎建中初有河北將軍姓夏于新泥墻安棘刺數十取爛豆相去一丈一一丨丨貫于)
(刺上百不差一)獨梪(酉陽雜俎丨丨樹頓邱南應足山有之高十餘丈皮青滑枝幹上聳子若五綵囊)貯豆(却掃編趙)
(康靖公槩宴居之室寘三器几上一丨黃丨一丨黑丨一空興一善念則投一黃豆興一惡念則投一黑豆用以自儆)投豆
(見上)收豆(王褒僮約五月當穫十月丨丨)與豆(孔融文志士鄧子然告困焉得愛釡庾之間以傷烈士之心丨丨一觧)
噉豆(王羲之丨丨帖丨丨鼠傷如佳今送能噉不)嘉豆(潘尼賦春醴九醖丨丨百籩)種豆(陶潛詩丨丨南山下)
(草盛豆苗稀許渾詩萊妻早報蒸梨熟童子遙迎丨丨歸陸龜蒙詩丨丨悲楊惲投瓜憶衛菸)房豆(謝朓樂章既芬丨丨載潔)
(牷牲)青豆(梁簡文帝與智琰法師書辨論丨丨之房遣惑赤花之舍叚成式光明寺聯句檐外垂丨丨經中發白蕖)兼豆
(邢邵詩丨丨未能飽重裘詎觧寒)粟豆(杜甫詩國馬竭丨丨官雞輸稻梁)䨇豆(聶夷中詩兩葉能閉目丨丨能塞聰)
紫豆(陸龜蒙詩村邊丨丨花垂次岸上紅梨葉戰初)藜豆(梅堯臣詩生未飽丨丨)頳豆(梅堯臣詩撥火亂丨丨)
釜豆(梅堯臣江上遇雨詩聲喧丨丨裂)鋤豆(蘇軾詩共疑楊惲非丨丨誰信劉章觧立苗)坎豆(王阮詩丨丨皆)
(勤作自注楚語以種物為丨丨)梅豆(王十朋詩盤食飣丨丨蔬餐薦薇蕨馬臻詩午睡醒來春事晚枝頭丨丨已生仁)驅
豆(陸游詩不用更求丨丨術人生離合判悠悠)黃豆(楊廷秀詩風烟綠水青山國籬落紫茄丨丨家)豌豆(耶律楚材)
(詩勻和丨丨揉葱白細剪蔞蒿點韭黃方回詩櫻桃丨丨分兒女草草春風又一年)芟豆(薩天錫過居庸關詩夜半丨丨得戈)
(鐵雨蝕風吹半稜折)鉶豆(張昱詩寢廟歲行春薦禮有加丨丨雜鮮腒)雕豆(周伯琦詩丨丨羞肴炙金巵奉酪酮)野
豆(高啟詩墻陰丨丨開)籬豆(高啟詩野蟲催響天將夕丨丨垂花雨稍寒張羽詩丨丨花間鳴邊鴻未通信)白豆(高啟)
(詩丨丨花開片雨餘)
天子豆(禮記禮有以多為貴者丨丨之丨二十有六諸公十有六諸侯十有二上大夫八下大夫六)飴大豆(後漢)
(書許楊傳汝南舊有鴻郤陂成帝時翟方進奏毁敗之建武中太守鄧晨欲修復其功聞楊曉水脉召與議之楊曰昔成帝用方進)
(言尋而自夢上天天帝怒曰何故敗我濯龍淵是後民失其利時有謠歌曰敗我陂者翟子威丨我丨丨享我芋魁反乎覆陂當復)
(明府令興立廢業童謠之言將有徵于此誠願以死效力)傾離豆(拾遺記背明國有繞明豆其莖葉自相縈纏有挾劍豆其)
(莢形似人挾劍横斜而生有丨丨丨言其豆見日葉垂覆地食者不老不疾)繞明豆(見上)挾劍豆(見上)靈光
豆(杜陽雜編大歴中日林國獻丨丨丨䫫中國之菉豆其色紅芒長數寸本國人呼為詰多珠和石菖蒲煮之即大如鵝卵秤之)
(可重一斤啖之一丸香美無比數日不復饑渴)羊角豆(楊廷秀詩丨丨丨纏松葉架雞冠花隔竹槍籬)
脰(田候切項丨一作豆)
韻藻關脰(漢書揚雄傳魂亡魄失觸輻丨丨注脰頸也言衆獸迫急或自觸車輻關頸而死也)絶脰(說苑燕伐齊聞)
(蓋邑人王蠋賢使人謂曰吾以子為將不聽則屠蓋邑蠋曰忠臣不事二君遂懸軀于樹丨丨而死西京雜記廣陵王胥有勇力常)
(于别囿學格熊後遂能空手摶之莫不丨丨魏文帝策昔先軫喪元王蠋丨丨隕身殉節前代美之高適鶻賦奔走者折脇而丨丨)
(鳴噪者血灑而毛紛)頸脰(韓愈詩初從藍田入顧盻勞丨丨)
兩矢夾脰(左傳殖綽郭最為殿晉州綽及之射殖綽中肩丨丨丨丨)
增顅豆(周禮考工記銳喙决吻數目丨丨小體騫腹若是者謂之羽屬按豆脰通)短脰(周禮考工記厚脣弇口出目短)
(耳大胸燿後大體丨丨若是者謂之嬴屬貢師泰詩長頸丨丨膩理膚)鴻脰(儀禮鄉射禮旌各以其物無物則以白羽與朱)
(羽糅杠長三仞以丨丨韜上二尋注雜帛為物大夫士之所建也無物者小國之州長也糅雜也杠橦也鴻鳥之長脰者也)長
脰(見上)白脰(爾雅鷽斯鵯鶋燕丨丨鳥注脰脛)斷脰(戰國策有丨丨决腹一瞑而萬世不視不知所益以憂社稷者)
係脰(史記春申君傳父子老弱丨丨束手為羣虜者相及于路)挫脰(後漢書班固傳掎僄狡㧖猛噬脱角丨丨徒摶獨殺)
的脰(南史侯景傳景修臺城及朱雀宣陽等門童謠曰丨丨鳥拂朱雀還與吳)申脰(周書蕭大圜傳豈若蹙足入絆丨丨)
(就羇遊帝王之門趨宰衡之勢盧師道勞生論有齊之季不遇休明丨丨就鞅屏跡無地)壺脰(大戴禮丨丨修七寸口徑二寸)
(半壺高一尺三寸按壺投壺也)固脰(輟耕錄苗䝤丨丨以獸皮曰護項束腰以帛兩端懸尻後若尾)觧脰(司馬相如賦箭)
(不苟害丨丨陷腦弓不虛發應聲而倒)延脰(梁昭明太子殿賦丨丨觀之欣然俯仰)枷脰(韓愈詩取之江中丨丨械)
(手)滿脰(柳宗元牛賦牟然而鳴黃鍾丨丨抵觸隆曦日耕百畆)舂脰(薛逢鑿混沌賦揕顙丨丨真隨手傷)繞脰
(陸龜蒙賦纏肩丨丨&KR1513;合眩旋)邪脰(陸龜蒙詩或喜掉直舌或樂斬丨丨)引脰(皮日休詩遇險必伸足逢誅將丨丨朱子)
(詩中年塵霧牽丨丨空長歎)縮脰(蘇舜欽詩丨丨氣如憊)垂脰(蘇軾文孰云坎坷白髮丨丨)頓脰(郝經閑閑)
(畫像詩紀甗墮地誰續絃破觚丨丨皆沈緜)翠脰(郝經雞冠花詩雲芝茁紅腴紫茵卷丨丨)大脰(楊維楨詩淺髖丨丨)
(方爭塗忍使驪龍老垂耳)昂脰(宋濓詩漁樵來争席傔媵或丨丨)
戟在脰(晏子崔杼謂晏子曰子變子言則齊國吾與子共之子不變子言丨既丨丨劍既在心惟子圖之也)
御定佩文韻府卷八十五之四
