欽定四庫全書
御定佩文韻府卷九十五之六
入聲六月韻六
厥(居月切其也亦短也又姓說文曰發石也又作&KR0008;亦通瘚氣逆)
韻藻貽厥(詩丨丨孫謀以燕翼子晉書姚泓載記論弋仲越自金方言歸石氏抗直詞于暴主闡忠訓于危朝丨丨之謀)
(在乎歸順鳴哀之義有足稱焉南史王溉傳溉每和御詩上輙手詔戲溉曰得無丨丨之力乎北史薛濬傳賴奉先人丨丨之訓𫉬)
(凜母氏聖善之規梁簡文帝臨安公主集序謹求散逸丨丨于後徐陵為貞陽侯荅王太尉書晉安王東京丨丨之重西都繼體之)
(賢李百藥贊道賦覽丨丨于明皇搆崇基于三世韓愈詩苗裔當蒙十世宥豈謂丨丨無基址李商隠詩慶流歸嫡長丨丨在名卿)
(皮日休詩以此為基搆將斯用丨丨陸龜蒙詩只垂清白風凛凜自丨丨周必大盛子謙座中銘跋立言垂範丨丨豈無基耶)憤
厥(列子吳楚國有大木焉其名為櫾碧樹而冬生實丹而味酸食其皮汁已丨丨之疾)寒厥(古今注陽氣衰為丨丨)熱
厥(古今注隂氣衰為丨丨)韓厥(左傳晉欒書將中軍荀庚佐之士爕將上軍郤錡佐之丨丨將下軍荀罃佐之趙㫋將新)
(軍郤至佐之說苑非程嬰則趙孤不全非丨丨則趙後不復丨丨可謂不忘恩矣晁補之披榛亭賦左象弭右魚服丨丨中御州綽)
(為右馮軾而寓目)臧厥(南史宋丨丨傳字獻卿以幹局稱為晉安太守政嚴百姓謂之臧彪)
井里厥(荀子一和之璧丨丨之丨也玉人琢之為天子寳注厥發石也)
增播厥(詩丨丨百穀實函斯活南史宋衡陽文王義季傳陽和扇氣丨丨之始一日不作人失其時)知厥(左傳晉侯)
(享齊侯齊侯視韓厥韓厥曰君丨丨也乎)舉厥(國語趙宣子告諸大夫曰二三子可以賀我矣吾丨丨也而中吾乃今知免于)
(難矣)突厥(唐書丨丨傳丨丨阿史那氏蓋古匈奴北部也居金山之陽臣于蠕蠕種裔繁衍至吐門遂彊大更號可汗猶單于)
(也又五代史唐明宗紀二年六月幸白司馬坡祭丨丨神)奚厥(通鑑上美張守珪之功欲以為相張九齡曰守珪纔破契丹即)
(以為相若盡滅丨丨將以何官賞之乃以為羽林大將軍兼御史大夫集覽丨丨奚與突厥也)末厥(六一詩話李白戲杜甫云)
(借問别來太瘦生總為從前作詩苦太瘦生唐人語也陶尚書穀嘗曰尖簷帽子卑凡厮短靿靴兒丨丨兵丨丨亦當時語)劣
厥(蔡邕短人賦唯有晏子在齊辯勇匡景拒崔加刃不恐其餘尫么丨丨僂窶)董厥(蜀志後主傳魏大興徒衆數道並攻)
(遣左右車騎將軍張翼廖化輔國大將軍丨丨等拒之)陸厥(南史丨丨傳字韓卿少有風㮣好屬文)玷厥(北史長孫)
(晟傳晟知攝圖丨丨阿波突利等叔姪兄弟各擁強兵俱號可汗内懷猜忌外示和同難以力征易可離間)
我選厥(晉書崔洪傳洪遷吏部尚書薦雍州刺史郤詵代已為左丞詵後糾洪洪謂人曰我舉郤丞而還奏我是援弩自射)
(也詵聞曰昔趙宣子任韓厥為司馬以軍法戮宣子之僕宣子謂諸大夫曰可賀我矣丨丨丨任其事崔侯為國舉才我以才見舉)
(唯官是視各明至公何故私言乃至此洪聞其言而重之)隂地厥(本草集解丨丨丨葉似青蒿花微黃根似細辛)
短後曰厥(中山詩話今人呼秃尾狗為厥尾大之丨丨者亦丨丨)
蕨(居月切丨菜)
韻藻采蕨(詩陟彼南山言丨其丨王維詩羨君明發去丨丨輕軒冕錢起詩入山非買山采竹異丨丨韓愈詩丨丨于山)
(緡魚于淵朱松詩春入燒㡾催丨丨雨翻泥隴憶歸田葉適詩苦陳鄉人飢丨丨啖其根)山蕨(詩丨有丨薇隰有把桋晉書文)
(苑傳張翰有清才而縱任不拘同郡顧榮執其手愴然曰吾亦與子採南丨丨飲三江水耳李白憶崔宗之詩昔在南陽城惟餐獨)
(丨丨鄭谷詩溪鶯喧午寝丨丨止春飢皮日休詩水花移得和魚子丨丨取時帶竹胎黃庭堅春菜詩北方春蔬嚼冰雪妍㬉思采)
(南丨丨)薇蕨(南史武陵昭王曅傳豫章王于邸起土山列種桐竹號為桐山武帝幸之置酒為樂顧臨川王映王邸亦有嘉)
(名不映曰臣好栖静因以為稱又問曅曅曰臣山卑不曾栖靈昭景惟有丨丨直號首陽山帝曰此直勞者之歌也西京賦草則葴)
(莎菅蒯丨丨茘芁劉琨詩資粮既乏盡丨丨安可食梁簡文帝七勵藜藿可膳丨丨堪飡五味口爽寧假玉盤錢起詩寧知採竹人)
(每食慚丨丨曹鄴詩中庭廣寂寥但見丨與丨劉駕送李殷遊邊詩荒城見牛馬野舘具丨丨皮日休詩東臯耨煙雨南嶺提丨丨)
(黃庭堅詩思歸誠獨樂丨丨漸春榮元好問箕山詩魯連蹈東海夷齊采丨丨)食蕨(馬令南唐書鄭元素隐居于廬山青牛谷)
(高臥四十年採薇丨丨絃歌自若杜甫積草嶺詩丨丨不願餘茅茨眼中見楊萬里詩丨丨食臂莫食拳食笋食梢莫食根)野
蕨(謝靈運詩山桃發紅萼丨丨漸紫苞柳惲贈吳筠詩山桃落晚紅丨丨開初紫李白登梅岡詩石壁老丨丨許棠詩丨丨生公)
(署閒雲拂印牀楊萬里詩綠暗紅明非我事且尋丨丨作蔬盤)藜蕨(韓愈詩從兹富裘馬寧復茹丨丨程俱詩定非食肉姿賦)
(分在丨丨)
蛇成蕨(搜神記郗鑒出獵有甲士折一小枝蕨食之覺成疾後吐成一小丨懸屋前漸乾丨丨遂明此物不可生食)
增黑蕨(洞冥記帝酌雲䓚酒䓚以玄草丨丨金蒲甜蓼果以青櫻龍爪白芋紫莖寒蕨地花氣葛)洗蕨(齊民要術先丨)
(丨肥著器中蕨一行鹽一行薄粥沃之一法以薄灰淹之一宿出蟹眼湯瀹之出熇内糟中可至蕨時)蒜蕨(齊民要術取蕨)
(暫經湯出蒜亦然令細切與鹽酢又云丨丨俱寸切之)木蕨(韓愈詩東蹈燕川食曠野有饋丨丨牙滿筐)紫蕨(白居)
(易詩丨丨行看採李德裕詩醉憶剖紅梨飯思餐丨丨李賀詩鄉書何所報丨丨生石雲李郢詩依崗尋丨丨皮日休詩棚上汲紅)
(泉焙前蒸丨丨方岳詩青梅如豆帶烟垂丨丨成拳着雨肥沈與求詩恰當夜甑黃梁熟盛供春山丨丨肥楊萬里清明果飲詩絶)
(爱把萌如丨丨為烹茗椀洗詩腸)笋蕨(李咸用題村叟壁詩秋果樝梨澁晨羞丨丨鮮梅堯臣詩山蔬采丨丨野膳獵麏麋)
(蘇軾山村詩老翁七十自腰鎌慚愧春山丨丨甜蘇轍遊金山詩波瀾冼我心丨丨飽我腹黃庭堅詩丨丨林塘晩絲緡歲月除唐)
(庚詩丨丨春生箸魚蝦海入盤楊萬里詩只逢丨丨杯盤日便是山林富貴天趙奕詩明月扁舟携好酒南邨丨丨正堪烹元好問)
(學東坡移居詩舊隐嵩山陽丨丨豐餽餉)芝蕨(皮日休三羞詩赫赫負君歸南山採丨丨)新蕨(黃滔詩落楓丹葉舞丨丨)
(紫芽拳)烹蕨(王禹偁贈湖州張從事詩酒醒野寺丨山丨公退溪亭狎海鷗)瘦蕨(梅堯臣詩上有寒鵲棲拳足如丨丨)
老蕨(梅堯臣詩水邊苦竹抽肥笋石上丨丨拳紫茸)薑蕨(蘇軾詩柑果丨丨交荆菅)煙蕨(黃庭堅上蕭家峽詩趁虛)
(人集春蔬好桑菌竹萌丨丨芽)煮蕨(孫覿詩罨畫溪頭人語好烹魚丨丨餉春田)春蕨(陳與義詩酬山以快飲丨丨正)
(滋旨倪瓚題溪山春暁圖詩提壺入林丨丨肥)釜蕨(馮子振十八公賦徙輿薪而街鬻樵爨撈丨丨而市煤蔬蔌)雨蕨
(倪瓚詩丨丨先舒稚子拳)
首陽蕨(李白行路難有口莫食丨丨丨李德裕藥苗詩味掩商山芝英逾丨丨丨)幾枝蕨(李白憶秋□桃花詩不知)
(舊行徑初拳丨丨丨)春嶺蕨(廖凝詩飯僧丨丨丨醒酒雪潭魚)拳如蕨(蘇軾春菜詩蔓菁宿根已生葉韭芽帶土)
(丨丨丨唐庚詩新藤出土丨丨丨楊萬里詩對江魏紫丨丨丨而况姚家進御黃)
啼猿生蕨(雲仙雜記丨丨丨丨猿啼之地蕨乃多有每一聲遽生萬莖)千金買蕨(雲仙雜記王鯨逢賣蕨姥)
(黃衣破結有飢色憫之乃以丨丨丨丨姥謝而去及歸烝于鳥頭甑盡成金釵蓋姥非常人也)
掘(其月切穿也又物韻)
韻藻增盡掘(史記田單傳縱反間曰吾懼燕人掘吾城外冢墓僇先人可為寒心燕人丨丨冢墓燒死人即墨人從城)
(上望見皆涕泣)發掘(漢書王莽傳史諶兵丨丨莽妻子祖父冢燒其棺槨後漢書光武帝紀赤眉焚西京宫室丨丨園陵寇掠)
(關中南史陳始興王叔陵傳好遊冢墓間遇有塋表主名可知者輙命左右丨丨取其石誌古玩并骸骨肘脛持為翫弄蔵之府庫)
(吳越春秋伍胥白喜孫武块三戰破郢王奔發留兵縱騎虜荆闕楚荆骸骨遭丨丨傅休奕弔秦始皇賦致周章之百萬取丨丨于)
(項王)往掘(魏志高柔傳焦子文叩頭具首殺竇禮本末埋藏處所柔便遣吏卒承子文辭丨丨禮即得其屍)寤掘(晉書)
(劉殷傳殷嘗夜夢人謂之曰西籬有粟丨而丨之得粟十五鍾銘曰七年粟百石以賜孝子劉殷)毁掘(晉書慕容廆載記東)
(夷校尉封抽行遼東相韓矯等三十餘人疏上陶侃府曰舊都淪滅山陵丨丨人神悲悼幽明發憤)折掘(晉書秃髮烏孤載紀)
(烏孤討乙弗丨丨二部大破之又秃髮傉檀載記傉檀即涼王位置百官立夫人丨丨氏為王后)壘掘(晉書秃髮傉檀載記)
(蒙遜進圍姑臧百姓懲東苑之戮悉皆驚散丨丨麥田車蓋諸部盡降于蒙遜)攻掘(北史李先傳先子國國孫預羡古人飱玉)
(法乃採訪藍田躬往丨丨得若環璧雜器形者大小百餘皆光潤可玩預乃椎七十枚為屑食之)墓掘(北史高允傳葬者藏)
(也死者不可再見故深藏之昔堯葬□林農不易畝舜葬蒼梧市不改肆秦始皇作為地市下錮三泉死不旋踵尸焚丨丨由此推)
(之堯舜之儉始皇之奢是非可見)採掘(北史茹皓傳茹皓侍直禁中性微工巧多所興立為山於天泉池西丨丨北芒及南)
(山佳石徙竹汝潁羅蒔其間經構樓觀列於上下樹草栽木頗有野致帝悦之)劚掘(五代史慕容彦超傳彦超令周度監括閻)
(弘魯家弘魯遣家僮與周度丨丨搜索無所得白居易詩丨丨經幾日枝葉滿塵埃)開掘(宋史食貨志嘉定三年臣僚言豪民)
(巨室影射包占水蕩詔浙西提舉司俟農隙丨丨)不掘(荀子大古薄葬棺厚三寸衣衾三領葬不妨田故丨丨也)内掘
(淮南子所重者在外則丨為之丨注掘氣不安詳也)鑿掘(論衡銅錫未採在衆石之間工師丨丨鑪橐鑄鑠乃成器未更鑄槖)
(名曰積石)擲掘(傅休奕正都賦跳丸丨丨飛劒舞輪)
一夜掘(魏志袁紹傳太祖攻鄴為塹周四十里初令淺示若可越審配望而笑之不出争利太祖丨丨丨之廣深二丈决漳)
(水以灌之自五月至八月城中飢死者過半)躬自掘(魏志高堂隆傳帝愈增崇宫殿彫飾觀閣百役繁興作者萬數公卿)
(以下至於學生莫不展力帝乃丨丨丨土以率之)力湏掘(陸龜蒙詩幽埋丨丨丨遺落貲必購)
六觚一掘(熊朋來律論序周禮冇聽律之官無算律之法丨丨丨丨自秦柱下史得此書以行於漢)
閥(房越切丨閱自序)
韻藻官閥(後漢書鄭康成傳汝南應劭曰故太山太守應仲遠北面稱弟子何如康成笑曰仲尼之門考以四科回賜之)
(徒不稱丨丨唐書張說傳宴集賢院故事官重者先飲說曰吾聞儒以道相高不以丨丨為先後隸釋漢幽州刺史朱君之碑君名)
(龜石碎落不能詳其丨丨沈珣授紇干泉嶺南節度使制振拂朝纓抑揚丨丨歐陽修䟦漢太尉劉寬碑漢書傳其丨丨始卒與碑)
(多同)門閥(北史辛術傳術遷吏部尚書性尚貞明取士以才以器循名責實新舊參舉管庫必擢丨丨不遺考之前後銓衡在)
(術最為折衷甚為當時所稱舉唐書許敬宗傳女嫁錢九隴九隴本高祖奴隸虛立丨丨又薛登傳漢世取士必觀其行魏取放達)
(晉先丨丨梁陳薦士特尚詞賦宋史李宗諤傳宗諤恥為蔭官登進士授校書郎後拜右諫議大夫帝語宰相曰國朝將相家惟昉)
(與曹彬家能以聲名自立不墜丨丨元史選舉志仁宗時監察御史言比年名爵冒濫請自今丨丨貴重勛業昭著者存留一二餘)
(並革去杜甫贈盧五丈參謀琚詩大人籍才地丨丨冠雲霄白居易詩楚豔為丨丨秦聲是女工)軍閥(唐書郭虔瓘傳虔瓘)
(齊州歴城人開元初錄丨丨遷累右驍衛將軍兼北廷都護金山道副大總管)勲閥(唐書李憲傳丨丨家子所歴皆以吏能顯)
(政績暴著宋史吳挺傳挺少起丨丨弗居其貴禮賢下士遇小官賤吏故舊部曲軌降廷答拜)前閥(韓愈詩薦紳秉筆徒聲譽)
(耀丨丨)
不踰閥(家語文伯之母季康子之從祖母康子往焉側門而與之言皆丨丨丨)
增簿閥(南史周敷傳周敷臨川人也為郡豪族侯景之亂鄉人周續合衆以討賊為事俄而續部下將帥争權殺續以降周)
(廸廸素無丨丨又失衆心倚敷族望深求交結唐書王方慶傳后嘗求羲之書方慶奏十世從祖羲之書四十餘軸太宗求之先臣)
(悉上今所存惟一軸並上十一世祖導十世祖洽九世祖珣八世祖曇首七世祖僧綽六世祖仲寳五世祖騫高祖規曾祖襃九世)
(從祖獻之凡二十八人書共十篇后御武成殿徧示羣臣詔中書舍人崔融序其丨丨號寳章集復以賜方慶士人歆其寵沈約奏)
(彈王源文風聞東海王源嫁女與富陽滿氏輙攝媒人劉嗣之到臺嗣之稱吳郡滿璋之相承云是高平舊族家計温足見託為息)
(鸞覓婚王源見告窮盡即索璋之丨丨見璋之任王國侍郎鸞又為王慈吳郡正閣主簿源父子詳議判與婚璋之下錢五萬以為)
(聘禮)氏閥(唐書高儉傳貞觀五年進封許國公徵為吏部尚書雅負藻鑑奬别士論兼諧丨丨)名閥(唐書柳㺬傳玭嘗述)
(家訓以臧子孫曰裴尚書寬子孫衆盛實為丨丨)貴閥(唐書韋思謙傳丨丨後生以徼倖升寒族平流以替業去)家閥
(唐書李晟傳孫琢以丨丨擢累義昌平盧鎮海三節度使以無顯功不為士大夫稱道)婚閥(唐書王鍔傳鍔初附太原王翃)
(為從子以丨丨自高)望閥(唐書蕭復傳復丨丨高華厲名節不通狎流俗)積閥(唐書張獻誠傳獻誠子煦丨丨亦至夏州)
(節度使宋史張瓌傳瓌丨丨當遷十年不會課)鼎閥(張九齡徐文公碑銘光華丨丨出入秦吳門多長者君其最乎)茂閥
(柳宗元張舟墓誌帝嘉成德載旌丨丨)崇閥(李羣玉詩圭衮照丨丨文儒嗣箕裘)世閥(余靖詩丨丨茂儒紳閩甌寵命)
(新)績閥(蔡襄趙偕著作佐郎制爾等咸有吏資著于銓筦條列丨丨當于陟典)功閥(蔡㐮錢師回皇城副使制迹其)
(丨丨之最陟于城雉之聮)榮閥(蔡襄張宣徽母制蚤繇丨丨來嬪德人)考閥(蔡㐮張子瑾大理寺丞制爾等列於周行)
(久宣風力丨丨遷級庸示甄奬)慶閥(曾鞏賀韓相公啟才為人傑行備天常出堯舜之盛時紹韋平之丨丨)
未及閥(歐陽修詩子足丨丨丨我衣驚倒顛)
訥(内骨切蹇丨)
韻藻木訥(論語剛毅丨丨近仁後漢書韋彪傳天下樞要在于尚書宜簡嘗歴州宰素有名者雖進退舒遲時有不速然)
(端心向公奉職周密宜鍳嗇夫捷忽之對深思絳侯丨丨之功也晉書葛洪傳洪為人丨丨不好榮利北史魏宗室高凉王傳瓌子)
(鷙容貌魁壯腰帶十圍有武藝丨丨少言又王雅傳王雅字度容少沉毅丨丨寡言有膽勇善騎射唐書宗室傳㐮武郡王琛字仲)
(寳丨丨少文隋義寧初封襄武郡公中論彼利口者不論是非之性不識曲直之理期于不窮務于必勝不知丨丨而達道者雖口)
(屈而心不服也文心雕龍文藻條流托在筆札既馳金相亦運丨丨唐太宗金鏡篇絳侯丨丨卒安劉氏之宗嗇夫利口不任上林)
(之令林滋木人賦跡異草萊其言也無莠情同丨丨其行也有枝)口訥(後漢書劉儒傳郭林宗嘗謂儒丨丨心辨有珪璋之)
(質晉書左思傳丨丨而辭藻壯麗又孫惠傳惠丨丨好學冇才識梁元帝謝東宫賚麈尾錦帔團扇等物啟揚雄丨丨本貴談端田)
(蚡貌寢終于麗飾)若訥(老子大直若屈大巧若拙大辯丨丨楊發太音希聲賦理歸丨丨事契寡詞又五代史王鎔傳鎔驕)
(于富貴又好左道鍊丹藥求長生與道士王丨丨留遊西山登王母祠)劉訥(北齊書劉臻傳位儀同性忽恍多所遺忘有丨)
(丨者亦任儀同臻嘗道中欲尋訥謂從者汝知劉儀同家否從者謂臻欲還家引至臻家乃大呼曰劉儀同可出矣其子迎門臻曰)
(汝亦來耶子曰此大人家顧盻久之乃悟叱從者曰汝大無意吾欲造丨丨爾)
勇而訥(晉書朱伺傳伺有武丨丨丨口不知書)
增欲訥(論語君子丨丨於言而敏於行張仲素反舌無聲賦閟兹百囀誡煩辭於躁人默若三緘象丨丨於君子)質訥
(後漢書劉昆傳代杜林為光祿勲詔問昆曰前在江陵反風滅火後守弘農虎北渡河行何德政而致是事對曰偶然耳左右皆笑)
(其丨丨帝歎曰此乃長者之言也)凡訥(南史宋桂陽王休範傳休範素丨丨少知解不為諸兄齒)辯訥(新書論物明辯)
(謂之辯反丨為丨柳宗元論文書談之丨丨升降繫焉鑒之頗正好惡繫焉蘇軾跋錢君倚書遺教經人貌冇好醜而君子小人之)
(態不可掩也言冇丨丨而君子小人之氣不可欺也蘇轍龍井院訥齋記彼其全者不大不小不長不短不垢不净不丨不丨而又)
(何以名之)能訥(說苑子路問持滿有道孔子曰持滿之道挹而損之子路曰損之有道乎孔子曰辯而丨丨博而能淺人物志)
(能威能懷能辯丨丨變化無方以達為節)言訥(道德指歸論渾渾冥冥若無所以容疏丨丨貌樸而鄙)寡訥(茅亭客詁)
(程君友質鄙樸丨丨少與人交言)拙訥(謝靈運詩伊余秉微尚丨丨謝浮名)外訥(柳宗元答周君巢書君子之道外愚)
(而内益智丨丨而内益辯)郭訥(陸機薦賀循丨丨表前蒸陽令丨丨風度簡曠器識朗拔通濟敏悟才足幹事)弘訥(晉書)
(卞壺傳蘇峻進攻青溪壺力疾而戰遂死之朝議贈壺左光祿大夫加散騎常侍尚書郎丨丨議以為死事之臣古今所重今之追)
(贈實未副衆望謂宜加鼎司之號以旌忠烈之勲司徒王導見議進贈驃騎將軍加侍中)丘訥(圖畫見聞誌丨丨工畫山水體)
(近許道寧筆氣不逮而用墨過之)
不能訥(列子回能仁而不能反賜能辯而丨丨丨由能勇而不能怯師能莊而不能同)不若訥(荀子言而非仁之中)
(也則其言不若其默也其辨丨丨其丨也)
殁(莫勃切死也說文終也又作歾古通作没)
韻藻增舅没(禮記丨丨則姑老冢婦所祭祀賓客每事必請于姑介婦請于冢妽又舅在則稱舅丨丨則稱兄無兄則)
(稱夫)父殁(禮記丨丨而不能讀父之書手澤存焉爾論語父在觀其志丨丨觀其行)母殁(禮記丨丨而杯圈不能飲焉口)
(澤之氣存焉爾)身殁(禮記曾子曰宗子去在他國庶子無爵而居者可以祭乎孔子曰祭哉宗子死稱名不言孝丨丨而已國)
(語叔孫穆子曰魯先大夫臧文仲其丨丨矣其言立於後世此之謂死而不朽魏志王基傳詔曰故司空王基着德立勛治身清素)
(不營生産久在重任家無私積可謂丨丨行顯足用勵俗者也蜀志郤正傳丨丨名滅君子所恥蔡邕司空楊公碑參光日月比功)
(四時丨丨名存永世慕思阮瑀詩誤哉秦穆公丨丨從三良張苹詩丨丨心不懲勇氣加四方陸機目重光行丨丨之後無遺名石)
(崇詩萬邦作歌丨丨名飛梁簡文帝祭戰亡者文徒聞丨丨詎辨名傳李頻屏居書懷詩功名如不彰丨丨豈為鬼)既殁(史記)
(屈原傳伯樂丨丨兮驥將焉程兮)戰殁(後漢書張禹傳禹祖父况為常山關長會赤眉攻關城况丨丨北史竇泰傳泰父兄)
(丨丨于鎮泰身負骸骨歸尒朱榮宋史王准傳功濫不核何以服衆丨丨若罪何以勸來)卒殁(漢武内傳王母曰泄者身死于)
(道路浸上刑而骸裂蔽者盲聾于來世命周枉而丨丨)臨殁(新論宣尼丨丨手不釋卷王粲三良詩丨丨要之死焉得不相)
(隨陶潛詩丨丨告飢渴當復何及哉)隕殁(班固酈商銘遭兄食其丨丨于齊)殪没(曹植陳審舉表師徒之發歲歲增調)
(加東有覆敗之軍西有丨丨之將)悼没(曹植任城王誄仁者丨丨兼彼殊𩔖)亡没(曹植詩存者忽復過丨丨身自衰)
早没(曹植平陽公主誄憐爾丨丨不逮隂光改封大郡惟帝舊疆)存没(丁廙妻寡婦賦因宵夜之髣髴痛丨丨之異路)
(宋之問詩丨丨貴忠良邦家錫寵光)隨没(繁鉂詩丨丨無所益身死名不書)殉没(陸機樂府丨丨身易亡殺子非所能)
徂殁(陸機樂府念昔丨丨子悠悠不可勝)逝没(潘岳懷舊賦何丨丨之相尋曾舊草之未異)
仲尼没(漢書藝文志丨丨丨而微言絶七十子喪而大義乖)公叔没(晉書皇甫謐傳釋勸論丨丨丨而魏敗)魏
徵没(唐書魏徵傳上謂侍臣曰人以銅為鏡可以正衣冠以古為鏡可以見興替以人為鏡可以知得失丨丨丨朕亡一鏡矣)
形神没(淮南子傷死者其鬼嬈時既者其神漠是皆不得丨丨俱丨也)賢聖没(論衡丨丨丨而大義分蹉跎殊趨名)
(自開門)湖州没(畫繼山谷謝黃子舟作風雨竹云森削一山竹牝牡三十輩誰言丨丨丨筆力今尚在)陸公没
(陸機辯亡論丨丨丨而潛謀兆吳釁深而六師駭案謂陸抗也)罕生没(陸機樂府王陽登貢公歡丨丨既丨國子歎)隨
武没(王儉褚淵碑子産云亡宣尼泣其遺愛丨丨既丨趙文懷其餘風)右丞没(張祐詩丨丨今已丨遺畫世間稀)
故人没(張祐詩丨丨何處丨謫宦極南天)知已没(趙嘏送韋處士歸省朔方詩青雲丨丨丨白首一身歸)
粤(玉伐切辭也于也)
韻藻閩粤(漢書高帝紀故粤王亡諸身帥閩中兵以佐滅秦今以為丨丨王王閩中地劉子翬詩何州無戰争丨丨禍未)
(消)
增吳粤(周禮冬官鄭之刀宋之斤魯之削丨丨之劒遷乎其地而勿能為良地氣然也又燕之角荆之幹妢胡之笴丨丨之)
(金錫此材之美者也漢書地理志丨丨之君皆好勇玉海咽扼荆淮翼蔽丨丨)百粤(漢書高帝紀粤人之俗好相攻擊前時秦)
(徙中縣之民使與丨丨雜處又刑法志武帝平丨丨内增七校外有樓船新書過秦論始皇奮六世之餘烈吞二周而亡諸侯履至)
(尊而制六合執敲朴以鞭笞天下威振四海南取丨丨之地以為桂林象郡玉海據丨丨之上游為三楚之重輔李白江外書情詩)
(歸鴻度三湘遊子在丨丨柳宗元詩共來丨丨文身地猶自音書滯一鄉温庭筠詩冰清臨丨丨風靡化三川晁冲之詩襟帶九江)
(山不斷梯航丨丨海相通謝翺詩總戎臨丨丨花鳥瘴江村張飬浩建寧道中詩商帆腥帶諸蕃雨天宇昏連丨丨煙)南粤
(漢書高帝紀今立它為丨丨王使陸賈即授壐綬又两粤傳王恢使番陽令唐蒙風曉丨丨又丨丨王趙佗真定人也二世時南海)
(尉任囂病且死被佗書行南海尉事佗即擊并桂林象郡自立為丨丨武王魏徵詩請纓繫丨丨)胡粤(漢書食貨志武帝因)
(文景之畜忿丨丨之害即位數年嚴助朱買臣等招徠東甌事兩粤江淮之間蕭然煩費矣)兩粤(見上漢書郊祀志是時既)
(滅丨丨粤人勇之言粤人俗鬼而其祠皆見鬼數有效上信之粤祠雞卜自此始用又丨丨傳閩粤王郢興兵南擊邊邑粤使人上)
(書曰丨丨俱為藩王毋擅興兵相攻擊今東粤擅興兵攻臣臣不敢興兵唯天子詔之)擊粤(漢書食貨志因南方樓船士二)
(十餘萬人丨丨)奔粤(漢書五行志哀公年少不親昭公之事故見敗亡之異已而哀不寤身丨於丨)揚粤(漢書鼂錯傳丨)
(丨之地少隂多陽又两粤傳秦并天下略定丨丨置桂林南海象郡以適徙民與粤雜處注本揚州之分故云丨丨)制粤(漢書)
(两粤傳唐蒙上書說上曰竊聞夜郎所有精兵可得十萬浮船牂牁出不意此丨丨一奇也)使粤(漢書两粤傳詔丞相平舉)
(可丨丨者平言陸賈先帝時丨丨)東粤(漢書两粤傳建元六年大行王恢擊丨丨丨丨殺王郢以報恢又丨丨請舉國徙中)
(國廼悉與衆處江淮之間劉峻廣絶交論及瞑目丨丨歸骸洛浦總帳猶懸門罕漬酒之彦墳未宿草野絶慟輪之賓)外粤
(漢書兩粤傳高后自臨用事近細士信讒臣别異蠻夷出令曰毋予蠻夷丨丨金鐵田器馬牛羊)楚粤(漢書兩粤傳贊丨丨)
(之先歴世有土及周之衰楚地方五千里而勾踐亦以粤伯謝翺宋鼔吹曲孽于南國丨丨是疆)引粤(玉海襟江帶湖控荆)
(丨丨)投粤(摯虞思游賦蹇委深而丨丨兮庶芬藻之不彰)全粤(陸倕為豫章王拜後赦教吾以虛薄夙頒寵章光宅襟險)
(奄有丨丨)周粤(梁元帝答南平王恪等令丨丨天官秦稱相國東至于海西至于河南次朱鳶北漸玄塞率兹小宰弘斯大德)
甌粤(陸龜蒙詩巫覡連丨丨)秦粤(韓駒至國門聞蘇文饒將出都戲贈長句人生動若參與商咫尺無論限丨丨)燕
粤(黃伯思挍定楚詞序近世文士但賦其體韻其語言雜丨丨事兼夷夏而亦謂之楚詞失其指矣)窮粤(范梈過三合驛)
(詩一春歸計又蹉跎丨丨風光奈病何)張粤(貴耳集歐陽公後作舍人得一琴乃丨丨琴也)
悖(蒲没切逆也又音背)
韻藻淫悖(管子為人君者能遠讒諂廢比黨丨丨行食之徒)貪悖(人物志丨丨之性勝則彊猛為禍梯)
增解悖(易象曰公用射隼以丨丨也)我悖(詩匪用其良覆俾丨丨)言悖(禮記丨丨而出者亦悖而入貨悖而)
(入者亦悖而出)貨悖(見上)不悖(禮記建諸天地而丨丨國語天子聽政使公卿至于列士獻詩瞽獻典史獻書師箴&KR1363;賦)
(矇誦百工諫庶人傳語近臣盡規親戚補察瞽史教誨耆艾修之而後王斟酌焉是以事行而丨丨戰國策魯仲連為書遺燕將曰)
(曹子以一劔之任劫桓公壇位之上顔色不變辭氣丨丨三戰之所亡一朝而復之史記樂書禮樂刑政四達而丨丨則王道偹矣)
(又歷書復端于始序則不愆舉正于中民則不惑歸邪于終事則丨丨又商君傳鞅少好刑名之學事魏相公叔痤會痤病魏惠王)
(親往問病公叔曰公孫鞅有奇才願王將國而聽之王嘿然痤屏人言曰王即不聽用鞅必殺之無令出境惠王既去而謂左右曰)
(公叔病甚悲乎欲令寡人以國聽公孫鞅也豈丨丨哉孔叢子隂陽清和五星丨丨烈風雨各以其應不有迷錯愆伏明舜之行合)
(于天也申鑒二端不愆五德不離六節丨丨則三才允序五事交備百工惟釐庶績咸熙嵇康明膽論夫論理性情折引異同固尋)
(所受之終始推氣分之所由順端極末乃為丨丨耳)狂悖(國語有丨丨之言有眩惑之明有轉易之名有過慝之度晉書王彬)
(傳彬勃然數敦音辭慷慨聲淚俱下敦大怒曰爾丨丨乃可至此南史竟陵王傳大明二年築廣陵城誕循行有人姓夷名孫曰何)
(不立六慎門誕問六慎門云何答曰古有言祸不過六慎門誕以其言丨丨殺之又袁昂傳永元末梁武帝起兵州郡望風皆降昂)
(獨拒境帝手書喻之曰獨夫丨丨振古未聞)師悖(太史公自序太史公仕于建元元封之間愍學者之不達其意而丨丨乃)
(論六家之要指)誅悖(漢書刑法志夫征暴丨丨治之威也殺人者死傷人者刑是百王之所同也)荒悖(蜀志彭羕傳先)
(主左遷羕為江陽太守羕聞當遠出私情不悦往詣馬超曰老革丨丨可復道耶)猖悖(晉書前秦載記苻堅召慕容暉責之)
(口奈何因王師小敗便丨丨若此)論悖(韓非子知者決策于愚人賢士程行子不肖則賢智之士羞而人主之丨丨矣)馬
悖(孔叢子仲尼之異楚人於所謂人而非龍之異白馬於謂丨丨也)毋悖(新書丨丨于鄉俗)相悖(春秋繁露春秋)
(之法大夫無遂事又曰出境可以安社稷利國家者則專之若丨丨然)政悖(蔡邕陳政要疏洪範傳曰丨丨德隐厥風發屋)
(折木)無悖(王粲荆州文學記上知所以臨下下知所以事上官不失守民聽丨丨然後泰階平焉)自悖(陸機五等諸侯)
(論苟或衰陵百度丨丨)驕悖(李尤彈銘晉靈丨丨羣臣是彈樂其如躍趨如避九)慢悖(石介慶歷聖德頌契丹亡義檮)
(杌饕餮敢侮大國其詞丨丨)凶悖(王十朋會稽風俗賦前日忠孝變而丨丨)老悖(陸游跋范巨山家訓予書其家訓巨)
(山父子不以子為丨丨則將冇感也夫)
不相悖(易水大相逮雷風丨丨丨禮記道並行而丨丨丨)施之悖(禮記學記今之教者呻其佔畢多其訊言及于)
(數進而不顧其安使人不由其誠教人不盡其材其丨丨也丨其求之也佛)
兀(五忽切丨丨不動貌或作掘莊子丨若稿木)
韻藻魯兀(莊子丨有丨者叙山無趾踵見仲尼)突兀(宣和書譜釋法暉政和二年天寧節以細書經塔來上效封人)
(祝萬歲夀作正書如半芝麻粒寫佛書十部經字僅足開卷翬飛照暵眼睫恍然如鬱羅蕭臺丨丨碧落孕育氣𧰼亦奇觀也後邨)
(題跋喬松古柏絶無芳豔直以槎牙丨丨為奇耳放翁題跋旱歲之雲嵯峨丨丨起為奇峰足以悦人之目而不見於用此雲之不)
(幸也竇泉述書賦重則丨丨嵩華輕則參差斗牛丘鴻漸愚公移山賦丨丨靈動磅礴天㢠廻高適宓子賤神碑詩于焉建層碑丨丨)
(長林東韓愈詩火燒水轉掃地空丨丨便高三百尺又湏臾静掃衆峰出仰見丨丨撑青空元稹詩纖枝無瀟洒頑幹空丨丨賈島)
(詩玉山丨丨壓乾坤出得朱門入戟門皮日休古杉詩丨丨方相脛鱗皴夏氏胝薛能詩陌上薪蒸丨丨車)傲兀(支遁詩丨)
(丨乘尸素韓愈詩丨丨坐試席深叢見孤羆李商隐詩何時粉署仙丨丨逐戎旃蘇軾詩吟峩丨丨仰晤嵓月黃庭堅書韓退之詩)
(後紹聖五年五月戊午上荔枝灘極熱入舟中丨丨無以為娛聊以筆硯忘暑因書此詩又書子美長韻後下土淄灘小舟雙艫丨)
(丨令人眼花書字不成程俱詩芳甘未謝三年醖丨丨能消萬古愁朱子詩竹輿丨丨聽嘔啞合眼歸心已到家)硉兀(杜甫)
(詩悠然想揚馬繼起名丨丨又奇峯丨丨火雲升韓愈詩低頭受侮笑隐忍丨丨冤又幾欲犯嚴出薦口氣象丨丨未可攀柳宗元)
(文乘水潦之波以入于河而流焉盪突丨丨注危石也又明堂賦拏金龍之蟠蜿挂天珠之丨丨蘇轍三遊泂詩蒼崖丨丨起成柱)
(亂石散列如驚麋晁補之視田詩凌矜馬到門丨丨牛卧場范成大詩平生烟霞興丨丨上南斗朱子詩功名况乃身外事我馬丨)
(丨甘回鞭)兀兀(韓愈進學觧焚膏油以繼晷恒丨丨以窮年又詩原頭火燒静丨丨野雉畏鷹出復没又悠悠舒而安丨丨狂)
(以狃又觥秋縱丨丨獵旦馳駉駉又石鼎詩㢠廻旋但丨丨開闔惟鏗鏗蘇軾詩不飲何為醉丨丨又傷春詞居丨丨不自覺兮紛過)
(前之物變秦觀詩汝南古郡寡參尋丨丨長如鶴在陰)
增陶兀(晉書劉伶傳伶雖丨丨昏放而機應不差)摇兀(玉堂雜記京師用唐顯慶輅嘗以登封其穴固可知今乃紹興)
(癸亥所製執綏官從旁用小梯攀緣而上衛士以綵䋲圍腰繫以上柱輅行頗丨丨范成大詩竹輿丨丨走婆娑韓駒詩何當酒拍)
(浮恣聽舟丨丨)小兀(春渚紀聞王淵洛陽人鎻試赴省過黃河灘因憩所乘籃輿渡口輿脚丨丨旁拾塊土就支輿而土破中)
(得一銅章視之乃其姓名也又皮日休詩艇子丨且丨)竹兀(甲申雜記湖南提刑唐秷謂余曰治平二年九月過長沙一老)
(人以扁舟載丨丨子就舟貨見其竹如白牙因買之至四年攝事京局因上馬馬蹶其兀壊竹脚中破内有雕刻字曰某年月日造)
(某年月日破其字以朱塗之既駭前識之異而竹未破時其心安得而書之竹工必異人也)魄兀(江淹丹砂不可學賦凝虛)
(歛一守仙閉方智寂術盡丨丨心亡)崒兀(李白望瓦屋山詩高墳五六墩丨丨棲猛虎杜甫詠懷詩羣水從西下極目高丨丨)
嶤兀(李白送王屋山人詩赤城漸微没孤嶼前丨丨)臬兀(杜甫將適江陵漂泊詩生涯臨丨丨死地脱斯湏)穿兀
(柳宗元詩屋鼠從丨丨林徂任攫拏)骨兀(元稹詩丨丨怪石疑防風)浪兀(鄭谷送張逸人詩人間疎散更無人丨丨孤舟)
(酒兀身)酒兀(見上)飄兀(歐陽修滄浪亭詩豈如扁舟任丨丨紅渠綠浪摇醉眠)醉兀(方岳詩蹇驢不管唐衫濕)
(丨丨歸鞍暮雨斜)蕩兀(樓鑰詩中流蓋丨丨)人兀(黨懷英詩敢論丨丨與天窮)
蜀山兀(杜牧阿房宫賦六王畢四海一丨丨丨阿房出)醒睡兀(蘇軾詩苟無百篇詩何以丨丨丨)
碣(其謁切丨石海中山名今為碑丨字李斯造又屑韻)
韻藻勃碣(史記天官書太白辰星占于街北昴主之故中國山川東北流其維首在隴蜀尾没于丨丨是以秦晉好用兵)
(又貨殖傳夫燕亦丨丨之間一都會也唐書天文志當九河之下流濱于丨丨皆北紀之所窮也郭璞南郊賦集若霞布散如雲豁)
(産毻積羽往來丨丨陳仲師土風賦燕都丨丨秦負汧隴)碑碣(南史顔協傳時有吳人范懷約能隸書協學其書殆過真也荆)
(楚丨丨皆協所書顔氏家訓王褒地冑清華才學優敏後雖入關亦被禮遇猶以書工崎嶇丨丨之間辛苦筆硯之役梁昭明太子)
(文𨕖序篇詞引序丨丨誌狀衆制鋒起源流間出庾信為把公讓宗師驃騎表鴻都之門不能定其章句雞鹿之塞無以名其丨丨)
(杜甫詩青熒雪嶺東丨丨舊制存胡曾題周瑜將軍廟詩功勲丨丨今何在不得當時一字看)
增蓬碣(後漢書梁竦傳臨衆瀆之神林兮東勅職于丨丨)標碣(晉書習鑿齒傳桓温有大志追蜀人知天文者問家)
(國運祚修短異日送絹一疋錢五千文以與之星人乃詣鑿齒曰受旨自裁無由致其骸骨緣君仁厚乞為丨丨棺木耳鑿齒曰此)
(以絹戲君以錢供道中資是聽君去耳星人大喜)立碣(北史魏昭帝紀帝立九年分國為三部一居定㐮之盛樂故城使桓)
(帝弟穆帝猗盧統之穆帝面度河擊烏丸諸部自杏城以北八十里迄長城原夹道丨丨與晉分界)遼碣(北史隋煬帝紀詔曰)
(盧芳小盜漢祖尚且親戎隗囂餘燼光武猶自登隴是以去歲出軍問罪丨丨殪長蛇于玄菟戮封豕于㐮平盧思道孤鴻賦惟此)
(孤鴻擅奇羽虫實秉清高之氣遠生丨丨之東唐太宗遼城望月詩玄莬月初明澄輝照丨丨張九齡送王長史序聲藉天庭氣雄)
(丨丨獨孤及詩駟馬上太行修途亘丨丨高憲詩臥龍隐隐半天下首出天山尾丨丨)石碣(吳越春秋越王中分其師以為)
(左右軍又令安廣之人佩丨丨之矢張盧生之弩躬率君子之軍六千人以為中陣)觀碣(法書要錄蔡尚書入鴻都丨丨十旬)
(不返嗟其出羣)銘碣(宣和書譜宋綬字公垂作字為時所推右有子曰敏求能世其家凡當時巨卿丨丨必得敏求字為榮)
獵碣(廣川書跋世傳岐山周篆昔謂丨丨以形製考之鼔也三代之制文德書于彛鼎武事刻于鉦鼓)巨碣(廣川書跋)
(今世壯碑丨丨尚多有之其詣絶處更無蹊轍可索)恒碣(陽固演賾賦瞻嵩華之嵁崿兮眺丨丨之䃐磄蘇頲授李乂刑部尚)
(書制丨丨之寳衣冠之華黎逢象魏賦高齊嵩華𫝑比丨丨)幹碣(毋丘儉承露盤賦雄丨丨以高立干雲霧而上征)砯
碣(李華含元殿賦乃撞宮懸丨丨天地)𬈑碣(趙勵秋鴻賦牢落天地蒼茫丨丨)古碣(劉禹錫宜城歌荒臺側生樹丨)
(丨陽鐫額)小碣(項斯經李白墓詩遊魂應到蜀丨丨豈旌賢)玉碣(陸龜蒙林屋洞詩眷戀丨丨文行行但回首)干
碣(皮日休新秋言懷詩時事方丨丨公途正二崤)唐碣(林逋洞霄宫詩風霜丨丨久草木漢祠空)大碣(洪邁題跛東武)
(趙德甫金石錄上自三代下迄五季鼎鐘甗鬲槃匜之欵識豐碑丨丨顯人晦士之事蹟見于石刻者皆是)斷碣(文天祥詩)
(空庭横螮蝀丨丨偃龍蛇德洪題跋予嘗遊曹山拜澄源塔得丨丨曰耽章號本寂禪師𫉬五藏位圖盡具洞山旨訣)
諸葛碣(晉書李興傳有父才為鎮南將軍劉弘參軍弘立丨丨孔明羊叔子丨使興俱為之文甚有辭理)叔子碣
(見上)栅塘碣(南史周興嗣傳武帝以三橋舊宅為光宅寺勅興嗣與陸倕各製寺碑及成俱奏帝以興嗣所製自題銅表銘)
(丨丨丨檄魏文次韻王羲之書千字並使興嗣為文每奏帝稱善)華隂碣(文心雕龍班固燕然之勒張昶丨丨之丨序亦)
(盛矣)岣嶁碣(玉海丨丨之丨不存後世卒以為有夏氏之碣)夏氏碣(見上)扶風碣(梁簡文帝長沙宣武王北)
(凉州廟碑丨丨高丨召伯甘棠餘芳無冺望古可方)胡書碣(庾信哀江南賦新埜有生祠之廟河南有丨丨之丨)挾右
碣(吕柟詩昔聞禹跛足猶然丨丨丨)
潘黃門碣(文章緣起晉潘尼作丨丨丨丨)髀兟于碣(元包經漸耑禾于屵丨丨丨丨傳曰耑禾于屵木茂于山)
(也丨丨丨丨趾登于顛也注髀股兟進碣石也耑音喘物初生貌屵音集)
卒(蒼没切急也遽也又子没切又將律切案今多通作猝)
韻藻應卒(戰國策孟嘗君讌坐勝臀謂孟嘗君曰臣願以足下之府庫財物收天下之士能為君決疑丨丨史記仲尼弟)
(子傳子貢謂晉君曰慮不先定不可以丨丨兵不先辦不可以勝敵後漢書馮衍傳德不素積人不為用備不豫具難以丨丨荀子)
(丨丨遇變齊給如響推𩔖接譽以待無方曲成制𧰼是聖臣者也素書先揆後度所以丨丨淮南子凡有道者丨丨而不乏遭難而)
(能免故天下貴之又通書文而不知兵指則無以丨丨夢溪筆談曹瑋謂王&KR0934;曰公不十年必總樞柄此時西方當有警公宜預講)
(邊備蒐閱人材不然無以丨丨吳都賦羽族以觜距為刀鈹毛羣以齒角為矛鋏皆體著而丨丨)卒卒(漢書司馬遷傳書辭)
(宜荅會東從上來又廹賤事相見日淺丨丨無湏臾之間又霍光傳雲舅李竟所善張赦見雲家丨丨注師古曰急遽之貌也劉希)
(夷故園飲酒詩丨丨周姬旦栖栖魯孔丘張九齡荔枝賦序每相顧閑議欲為賦述而世務丨丨比老莫就韓愈詩彼時何丨丨我)
(志更曼曼黃庭堅詩北門一都會塵埃人丨丨)倉卒(漢書王嘉傳疏曰諸大夫有材能者甚少宜豫畜飬可成就者則士赴難)
(不愛其死臨事丨丨乃求非所以明朝廷也後漢書馮異傳異朝京師既罷詔曰丨丨無蔞亭豆粥虖沱河麥飯厚意久不報又劉)
(寬傳寬典歴三郡温仁多恕雖在丨丨未嘗疾言遽色南史王元規傳性孝事母甚謹梁時山隂縣有暴水流漂居宅元規惟有一)
(小船丨丨引母妹并姑姪入船元規自執檝棹而去留其男女三人閣于樹杪及水退俱𫉬全人稱其至行論衡聖主龍興于丨丨)
(良輔超拔於際會西京雜記曹元理明算術陳廣漢為之取鹿脯數片元理曰此資業之廣何供饋之褊耶廣漢慚曰有丨丨客無)
(丨丨主人元理曰俎上蒸肫一頭厨中荔枝一柈皆可為設法書要錄以點畫波撆極諸家之致此亦非可丨丨運毫楮李陵荅蘇)
(武書前書丨丨未盡所懷馮衍自陳疏昔在更始太原執貨財之柄居丨丨之間據位食祿二十餘年甄后詩教君安息定慎莫致)
(丨丨曹冏六代論墉基不可丨丨而成威名不可一朝而立潘尼送盧景旦詩知命雖無憂丨丨意低迴沈約恩倖論魏武始基軍)
(中丨丨權立九品杜甫詩南過駭丨丨北思悄聯綿劉克莊跋黃慥文卷如大賈居貨無窘急之態如名醫蓄藥有丨丨之備)
增迫卒(漢書劉向傳向上疏曰營起邑居期日丨丨功費大萬百餘)急卒(顔氏家訓忌日不樂正以感慕罔極惻愴)
(無聊故不接外賓不理衆務耳世人或端坐奥室不妨言笑盛營甘美厚供齋食迫有丨丨密戚至交盡無相見之理盖不知禮意)
(乎)遽卒(柳宗元招海賈文滄茫無形兮往來丨丨)怱卒(歐陽修上范司諫書前月中得進奏吏報云自陳州召至闕拜)
(司諫即欲為一書以賀多事丨丨未能也)逼卒(黃庭堅詩薄祿庇閒曹且免受丨丨)
智貴卒(劉勰新論諺曰力貴實丨丨丨)
猝(倉没切倉丨暴疾也)
樾(王伐切樹隂)
韻藻街樾(唐書吳溱傳先是丨丨稀殘有司蒔榆其空湊曰榆非人所蔭玩悉易以槐馬祖常都門詩丨丨布虛隂觀闕)
(翔寥廓)蒙樾(唐書裴敬彛傳曾祖子通居母喪白烏巢丨丨兄弟八人皆為名孝)蔭樾(淮南子武丁丨暍人于丨下而)
(天下懷之洛陽名園記富鄭公園有丨丨亭賞幽臺重波軒)庭樾(沈約郊居賦織宿楚以成門籍外扉而為戶既取隂于丨)
(丨又因籬于芳杜程俱詩長謠青青槐饞液想丨丨)
增道樾(唐書諸公主傳太平公主則天皇后所生后愛之傾諸女帝擇薛紹尚之假萬年縣為婚舘門隘不能容翟車有司)
(毁垣以入自興安門設燎相屬丨丨為枯)林樾(宣和畫譜宗室令穣藝祖五世孫也留心丹青其畫陂湖丨丨烟雲鳬雁之趣)
(荒遠聞暇自有得意處王勣遊北山賦遂披丨丨進陟㩻䧢李華木蘭賦靈山霧歇藹藹丨丨權德輿詩東風變丨丨南畝事耕犁)
(高郢律筒賦步郊原窺丨丨李德裕詩焉能逐麋鹿便得游丨丨皮日休詩夤緣度南嶺盡日窣丨丨歐陽修和丁寳臣遊甘泉寺)
(詩欹危一逕穿丨丨盤石蒼苔留客歇蘇軾書蘇飬直詩扁舟繫岸依丨丨蕭蕭两鬢吹華髮薛季寅詩蘭生丨丨間清芬倍幽遠)
(朱子詩畬田種胡麻結草寄丨丨范成大詩帷餘絡緯豪悲壯殷丨丨党懷英詩安得两翼生高飛度丨丨郝經野菊詩秋晏菊始)
(華荒叢翳丨丨倪瓚詩春風動丨丨飛蘿散城霧)脩樾(鮑照詩凉埃晦平臯飛潮隐丨丨)榛樾(宋之問古詩浩歌步)
(丨丨栖鳥隨我還)深樾(韓愈詩守縣坐丨丨韓駒詩緩行躡芳草移坐蔭丨丨)巖樾(何據射楊葉百中賦鴈迸落于)
(雲霄㣪洞叫于丨丨)依樾(陸龜蒙詩高懸鹿皮睡清潤時丨丨)檜樾(皮日休穰嵩起聯句跁跒松形矮般跚丨丨矬)清
樾(蘇軾中秋月詩三更歌吹罷人影亂丨丨劉子翬詩衆鳥罷高棲空庭失丨丨范成大詩屋頭丨丨暗荆扉劉汲詩微風拂寒)
(枝疎光散丨丨方䕫詩隂隂丨丨風生樹拍拍蒼鵝水滿陂袁桷寄李士弘詩使君新沐坐丨丨筆底丘壑生隂風)誅樾(晁補)
(之七述削山填谷叩石墾陸蹶林丨丨擢篠夷竹)凍樾(范成大詩丨丨午影□静極成癡坐楊萬里詩野寺隔丨丨遠舟見)
(深殿)翠樾(范成大過溪亭詩序過虎溪對東林蒼巖丨丨下浸大澗宛似靈隐冷泉韓維南溪詩荆扉帶丨丨斗下地愈束陸)
(游跋程正伯所藏山谷帖此卷不應㩦在長安逆旅中亦非貴人席帽金絡馬傳呼入省時所觀程于他日幅巾笻杖清泉丨丨之)
(間掃石置風爐煮蒙頊紫茁然後出此卷共讀乃稱爾孔武仲城上亭詩幽芳滿徑春難老丨丨連雲日易西王庭珪次韻曾育才)
(丨丨堂雪詩哦君丨丨堂中雪詞如劍戟相磨切僧道潛詩揚帆渡江來洗眼驚丨丨)雙樾(王渥方詩秋風幾日摇丨丨秋)
(色南山兩奇絶)青樾(劉迎詩縹緲危欄蔭丨丨)茂樾(馮子振十八公賦儼如對于丨丨倦相邀于癭藤)
橜(其月切&KR0891;也一曰門梱亦作橛)
韻藻銜橜(漢書司馬相如傳天子方好自擊熊豕馳逐野獸相如上疏諫曰夫清道而後行中路而馳猶時有丨丨之變)
(况乎涉豐草騁丘虛前冇利獸之樂而内無存變之意其為害也不難矣又王吉傳昌邑王好遊獵吉上疏諫曰夫廣夏之下細)
(旃之上明師居前勸誦在後訢訢焉發憤忘食日新厥德其樂豈徒丨丨之間哉晉書吕纂載記纂因醉馳獵殿中侍御史王回中)
(書侍郎王儒扣馬諫曰奈何去輿輦之安冒奔馳之危丨丨之變動有不測之患愚臣竊所不安敢以死争纂不納北史韓麒麟傳)
(千金之子猶坐不垂堂况萬乘之尊富有四海乎清道而行尚恐丨丨之失况履涉山河而不加三思哉唐書薛收傳截輕禽逐狡)
(兔丨丨之變詎可無虞韓非子無撫策之威丨丨之備雖造父不能服馬鹽鐵論舉浮淫之蠧加之功實之上而欲國之治猶釋階)
(而欲登高無丨丨而禦駻馬也閻寬温湯御毬賦城誠狹頗積往來之勤馬雖調恐生丨丨之變)大橜(隋書酷吏傳王文同)
(為恒山郡贊務有一人豪猾每持長吏長短文同剡木為丨丨埋之于庭出尺餘四面各埋小橜令踣心木橜縛四支小橜杖其背)
(應時潰爛吏人挕氣)小橜(見上)株橜(列子吾處若丨丨抅㧦韓愈詩下開迷惑胸窙豁斸丨丨)橛橛(素書丨丨梗梗)
(所以立功孜孜淑淑所以保終)
乾屎橛(指月錄臨濟師云汝等肉團上有一無位真人汝若不識但問老僧有僧師便打云是丨丨丨後雪峰問曰臨濟禪)
(師白拈賊)
驢駒拔橛(唐書酷吏傳王旭侍中珪孫也為人苛急每治獄囚皆逆服製獄械率有名曰丨丨丨丨犢子懸頭等以怖下)
增門橛(儀禮闑注丨丨也)長橛(爾雅橛謂之闑注門閫也疏閫闔門扇也一名扉于門辟旁樹丨丨所以止扉者名)
(閎)楗橛(宋史河渠志天禧三年滑州河溢遣使賦諸州薪石丨丨芟竹之數千六百萬治之)高橛(說苑晏子使吳吳王)
(請私晏子逡巡而對王笑曰今日吾譏晏子也猶倮而訾丨丨者)冒橛(四民月令正月地氣上騰土長丨丨陳根可拔急菑)
(強土黑壚之田王廙春可樂水泮渙以微流土丨丨而解剛張正見詩丨丨乃三推齊衡均百辟)没橛(齊民要術立春後土)
(塊散上丨丨陳根可拔此時耕一而當四)鹿橛(齊民要術粟名有丨丨白鹺二種)㨝橛(杜牧詩譬如匠見木礙眼皆不)
(棄大者麤十圍小者細一指丨丨與棟梁施之皆有位)一橛(黃庭堅跋白兆語後伏惟爛木丨丨佛與衆生不别有時杖子)
(擊箸直得凡聖路絶此白兆語也)解橛(董逌跋唐經生字一合用二兼三丨丨四平分如此論書正可謂唐經生等所為字)
(若盡求于此雖逸少未必能合也)
羯(居竭切犗丨)
韻藻邊羯(杜甫詩玉觴淡無味丨丨豈強敵)
增好羯(左傳孟孫惡臧孫季孫愛之孟氏之御騶豐點丨丨也曰從余言必為孟孫再三云羯從之孟莊子疾豐點謂公鉏)
(苟立羯請讐臧氏孟孫卒公鉏奉羯立于戶側季孫至曰秩焉在公鉏曰羯在此矣夫子之命也遂立羯秩奔邾注羯孟莊子之庶)
(子孺子秩之弟孝伯也)奉羯(見上)立羯(見上)寇羯(晉書戴邈傳邈上䟽曰丨丨飲馬于長江兇狡鴟張于萬里)
擒羯(晉書劉曜載記曜聞石季龍進據石門續知石勒自率大衆已濟始議增滎陽戍社黃馬關俄而洛水候者與勒前鋒交)
(戰丨丨送之)羌羯(晉書石勒載記勒攻凖于平陽小城平陽大尹周置等率雜戸六千降于勒巴帥及諸丨丨降者十餘萬)
(落徙之司州諸縣又苻堅載記苻融泣曰監國以弱卒數萬留守京師鮮卑丨丨攢聚如林此皆國之賊也我之仇也)羣羯
(晉書慕容廆載記廆遣使與太尉陶侃箋曰猥以功薄受國殊勲上不能掃除丨丨下不能身赴國難)遺羯(晉書張駿傳駿)
(遣參軍麴護上疏云臣聞少康中興由于一旅光武嗣漢衆不盈百祀夏配天不失舊物况以荆揚慓悍臣州宇騎吞噬丨丨在于)
(掌握哉)力羯(晉書匈奴傳北狄以部落為類其入居塞者有屠各種丨丨種凡十九種皆有部落不相雜錯)醜羯(南史)
(齊太祖紀匃奴野心侵掠彊場丨丨侜張勢振彭泗公奉辭伐罪戒旦晨征)獯羯(南史陳高祖紀震澤稽塗並懷叛逆丨丨)
(醜𩔖三亂皇都裁命偏師二邦自殄沈烱勸進梁元帝表丨丨憑陵奸臣互起)戎羯(唐書禮樂志明皇好羯鼔蓋本丨丨之樂)
(其音太簇一均龜兹高昌疏勒天竺部皆用之其聲焦殺特異衆樂陳陶詩丨丨輸天馬靈仙侍玉房)兇羯(洛陽伽藍記共)
(叙哀悴同討丨丨江總廣州刺史歐陽頠墓誌梁室不造丨丨憑陵公被銳執兇有志匡復)剪羯(沈佺期詩視胡若芥丨丨)
(如拾)拓羯(薛能柘枝詩懸軍征丨丨)末羯(北史西域女國傳女國在葱嶺南其國世以女為王姓蘇毗字丨丨在位二十)
(年)烏羯(北史西域龜兹傳龜兹國在尉犁西北其東關城戍寇竊非一太武詔萬度歸率騎一千以擊之龜兹遣丨丨目提)
(等領兵三千距戰)
汩(古忽切丨没)
韻藻汩汩(淮南子夫道者包裹天地稟授無形源流泉浡沖而徐盈混混丨丨濁而徐清道德指歸論水出于山綿綿涓)
(涓流為溪谷丨丨湯湯濟舟漂石以成江海深大不測七發恍兮忽兮聊兮慓兮混丨丨兮海賦崩雲屑雨浤浤丨丨王羲之筆賦)
(没没丨丨若蒙泥之發銀鈎韓愈詩丨丨幾時休從春復到秋蘇軾自評文吾文如萬斛泉源㴞㴞丨丨雖一日千里無難林逋雜)
(興詩一壑等聞甘丨丨五門平昔避炎炎倪瓚送盛高霞詩華表不歸塵丨丨)
增決汩(國語封崇九山丨丨九州)醴汩(漢書揚雄傳隂西海與幽都兮涌丨丨以生川)陵汩(晉書郄鍳傳賊臣祖)
(約蘇峻丨丨五常侮弄神器)與汩(列子孔子觀于吕梁懸水二千仞流沬三十里見一丈夫游之使弟子並流而承之數百)
(步而出孔子從而問之曰蹈水有道乎曰亡吾無道吾始乎故長乎性成乎命與齎俱入丨丨偕出從水之道而不為私焉此吾所)
(以道之也吳澄次楊司業詩古來蹈道如蹈水丨丨與齎偕出没)私汩(西山題跋夫必剛健之德不為慾奪正大之情不以)
(丨丨)宓汨(上林賦洶湧彭湃滭弗丨丨注丨丨去疾也汩于筆反)拂汩(廿泉賦帷弸彋其丨丨兮稍暗暗而靚深)&KR1442;
汨(張衡賦丨丨飂戾沛以罔象兮)瑟汩(謝靈運長谿賦飛急聲之丨丨散輕文之連羅謝朓將遊湘水尋句溪詩丨丨瀉長)
(淀潺湲赴兩𡵨)日汩(王融遊邸園詩丨丨山照紅松映水華碧)汯汨(陶弘景水仙賦淼漫八海丨丨九河)泉汩(崔湜)
(野燎賦丨丨飋飄沙騰霧昏林景熙詩踰淮橘心移出山丨性丨)蕩汩(杜甫朝享太廟賦遭鯨鯢之丨丨荒歲月而沸渭)
洄汨(柳宗元懲咎賦畔尺進而尋退兮盪丨丨乎淪漣)墮汩(符載說玉篇當其沉䊮隐璞丨丨沙泥中枯槁闇靄光明)
(不發)淟汩(洪遵泉志春秋之時下迨戰國以鑄泉立幣各擅其利惟齊制見之管子故暴白後世諸國無所稽考遂致丨丨不)
(傳耳)紛汨(王漸逵遊羅浮賦倏隂陽之盪割渺昏暁之丨丨)
五常汩(晉書隐逸傳董京答孫楚詩曰夏政衰兮丨丨丨)土壤汩(孔叢子水之性清而丨丨丨之人之性安而嗜)
(慾亂之)分流汨(楚辭浩浩沅湘丨丨丨兮)河源汩(劉楨黎陽山賦桑梓增敬憀切懷傷丨丨丨其東遊陽烏飄而)
(南翔)涇渭汩(孫楚登樓賦丨丨丨以阻邁卉木鬱而茂林)淳源汨(陶潛感士不遇賦丨丨丨以長分美惡作以異)
(途原百行之攸貴莫為善之可娛)
窣(蘇骨切勃丨穴中出也)
韻藻勃窣(晉書張憑傳簡文帝召與語歎曰張憑丨丨為理窟子虛賦媻姍丨丨而上乎金隄注匍匐上也滕邁狐聽冰)
(賦既丨丨而投趾乃凌競而慎履丁謂詩金隄丨丨誰同上翠帟繽紛客自留陳與義詩只應十載溪橋路欠我媻姍丨丨行范成)
(大病中詩強名今日愈丨丨負東墻韓駒上元游葆貞宮觀燈詩直言水北無人到也有媻姍丨丨行)窸窣(酉陽雜俎永泰)
(初豐州𤇺子暮出為党項所得縛入西蕃易馬蕃將以馬數百配之馬息一倍贊普子爱其了事縱歸走數日後為刺傷足倒磧中)
(忽有風吹物丨丨過其前因攬之衆足不復痛起步如故劇談錄王鮪年十四五與兒童戲于果園竹林下見二枯首為糞壌所没)
(乃令小僕擇净地瘞之後數夕隂晦忽聞忩外丨丨有聲問之云某等受郎君深恩免在蕪穢願以驅策杜甫詠懷詩河梁幸未坼)
(枝橕聲丨丨劉禹錫遊桃園詩虛無天樂來丨丨鬼兵役孟郊詩髣髴驚魍魉丨丨聞楓林張希復聯句黑雲夜丨丨焉知不霹靂)
(劉蜕弔屈原辭若有來兮丨丨&KR0008;懸珂兮姍姍范成大晚步宣華舊苑詩吏民丨丨更番後樓閣崔巍欲暝時)
增摩窣(韓愈詩鯨鵬相丨丨兩舉快一噉)屑窣(柳宗元懲咎賦暮丨丨以淫雨兮聽嗷嗷之哀猿韓駒詩落葉丨丨)
(鳴風廊四無人聲夜未央)墻窣(何迴焚柴賦燎焜煌而上熏烟丨丨而旁駛)窣窣(杜荀鶴寄温州崔博士詩懷君勞我)
(寫詩情丨丨隂風有鬼聽李建勲迎神詩隂風丨丨吹紙錢韓駒詩老樹挾霜鳴丨丨寒花垂露落毶毶施宜生詩春寒丨丨透春)
(衣沿路看花緩轡歸)鬱窣(馮子振十八公賦或膏或昉之已秋或丨或丨之木冬皆領略于晏歲均膝行其下風)獨窣
(郝經野蓼詩丨丨裊輕穗離披滴清露)
咄(當没切呵也)
韻藻咄咄(後漢書嚴光傳少與光武同遊學及光武即位光乃變名姓隐身不見帝乃令以物色訪之遣使三反而後至)
(車駕幸其舘光臥不起帝即其臥所撫光腹曰丨丨子陵不相助為理耶光曰唐堯著德巢父洗耳士故有志何至相迫乎晉書殷)
(浩傳浩被黜放口無怨言但終日書空作丨丨怪事四字而已法書要錄王濛子修善隸行子敬每省修書云丨丨逼人宣和書譜)
(章友直工玉箸字學以書名世故家人女子亦莫不知筆法丨丨逼真人復寳之又張翌善隸草時穆帝令翌寫王羲之手表穆帝)
(自批其後羲之殆不能辨真&KR0915;王僧虔嘗謂羲之書一朝人物莫有及者而翌之書遂能亂真故已丨丨羲之矣東坡題跋曇秀復)
(來惠州見余余病已絶不作詩兒子過粗能搜句時有可觀此篇殆丨丨逼老人矣洞天清錄東坡草聖得意丨丨逼顔魯公陸機)
(詠老詩冉冉逝將老丨丨奈老何高適詩感歎將謂誰對之空丨丨杜甫寄劉峽州伯華使君詩丨丨寧書字冥冥欲避矰楊巨源)
(詩親知殊浪浪徒御方丨丨朱子詩書空且復罷丨丨屢舞豈暇陪僊僊陳傳良詩最是一年行樂處翻成丨丨坐書空)
增叱咄(戰國策郭隗曰恣睢奮擊呴藉丨丨則徒隸之人至矣漢書東方朔傳注咄丨丨之聲也南史侯景傳景每登武帝)
(所常幸殿若有芒刺在身恒聞丨丨者)納咄(南史扶桑國傳貴人第一者為對盧第二者為小對盧第三者為丨丨)苦
咄(鶡冠子樂嗟丨丨則徒隸之人至矣)骨咄(木草蛇角一名丨丨犀)震咄(周曇咏公子無忌詩按劍臨籠丨丨呼鷂)
(甘梟戮伏鳩辜)訶咄(陸龜蒙詩而我正萎痿安能致丨丨)空咄(歐陽修寄内詩我意不在春所憂丨自丨曾鞏詩焉能示)
(朋友學士丨自丨)窟咄(北史魏昭成帝子傳昭成皇帝九子次曰丨丨)阿咄(五代史唐莊宗紀四年正月回鶻丨丨欲)
(遣使者來)
惚(呼骨切恍丨失意又眼亂似有無也通作曶忽芴)
韻藻恍惚(禮記諭其志意以其丨丨以與神明交庶或饗之孝子之志也論衡神者丨丨無形出入無門上下無神故謂)
(之神上林賦於是乎周覽泛觀顯紛軋芴芒芒丨丨視之無端察之無涯馮衍顯志賦芳華曄其發越兮時丨丨而莫貴蔡邕琴賦)
(歌人丨丨以失曲舞者亂節而忘形蔡琰悲憤詩見此崩五内丨丨生狂痴阮籍詩飄颻丨丨中流盻顧我傍高彪清誡詩丨丨中)
(有物希微無形端江淹詩飄飄丨丨中是非安所之杜甫石笋行雨多往往得瑟瑟此事丨丨難明論)慌惚(後漢書明德馬)
(后紀馬皇后伏波將軍援小女少喪父母兄客卿敏惠早夭母藺夫人悲傷發疾丨丨后時年十歲幹理家事勅制僮御内外諮稟)
(事同成人蜀志劉琰傳亮遣琰還成都官位如故琰失志丨丨晉書隐逸傳味無味于丨丨之際韓愈南海神廟碑海之百靈祕怪)
(丨丨畢出蜿蜿蛇蛇來享飲食又詩疑心感魑魅丨丨難具言又雲忩霧閣事丨丨重重翠幔深金屏又與怳同老子惚兮怳其中)
(有象丨兮丨其中有物乂道之為物惟丨惟丨宋玉神女賦晡夕之後精神丨丨若有所喜曹植釋愁文愁之為物惟丨惟丨不召)
(自來推之弗往王屮頭陀寺碑惟丨惟丨不皦不昧韓愈詩文工畫妙各臻極異境丨丨移於斯)芒芴(莊子丨乎丨乎)茫
惚(韓愈詩因言天外事丨丨使人愁)
增曶曶(楚辭悲回風歲丨丨其若頽兮旹亦冉冉而將至)飄曶(傅毅舞賦蜲蜿姌嫋雲轉丨丨)陳曶(蜀志楊洪)
(傳黃元聞先主疾亮東行舉郡反楊洪啟太子遣其親兵使將軍丨丨討之)
莊君曶(荀子桓公之葱太公之闕文王之錄丨丨之丨皆古之良劍也注曶楚莊王劍名)
捽(昨没切手丨也)
韻藻增交捽(國語晉獻公卜伐驪戌史蘇占曰遇兆挾以銜骨齒牙為猾戎夏丨丨交捽是交勝也又趙簡子曰魯孟)
(獻子有鬭臣五人我無一何也叔向曰子不欲也若欲之肸也待丨丨可也)牽捽(晉書熊遠傳尚書刁協用事衆皆憚之尚)
(書郎盧綝將入直遇協協醉使綝避之綝不迴協令威儀丨丨綝墮馬至協車前而後釋遠奏免協官)手捽(宋史王彦昇傳)
(彦昇性殘忍多力善擊劍號王劍兒西人有犯不加刑以丨丨其耳大嚼用巵酒下之前後啗人數百敵人畏之不敢犯塞)相
捽(莊子齊人之井飲者丨丨也注言穿井之人為已有造泉之功而捽飲者不知泉之天然也)捷捽(淮南子同舟而濟于)
(江卒遇風波百族之子丨丨招杼船若左右手不以相德其憂同也)解捽(淮南子晉陽處父伐楚以救江故丨丨者不在於捌)
(格在於批伔注批擊也伔推擊其要也伔音沈)撞捽(韓愈詩峽山逢颶風雷電助丨丨)摧捽(李賀送沈亞之歌吾聞壮)
(夫重心骨古人三走無丨丨)鄰捽(晁𥙷之求志賦豈其莫忍丨之丨兮紛敕鬭而得傷)擒捽(葉適温州州學會拜跋州)
(郡太守盖鄉大夫之任也然皆以錢榖刑獄搏擊丨丨為職不復肯顧教化禮樂之事)
左右捽(五代史梁太祖皇后張氏傳彬王友裕破朱瑾于石佛山瑾走友裕不追太祖大怒友裕亡山中后隂使人教友裕)
(脱身自歸友裕入見太祖拜伏庭中泣涕請死太祖恕甚使丨丨丨出將斬之后聞之不及履走庭中持友裕泣曰汝束身歸罪豈)
(不欲明非反乎太祖意解乃免)前驅捽(五代史梁臣寇彥卿傳彥卿晨朝至天津橋民梁現不避道丨丨丨現投橋上石欄)
(以死彥卿見太祖自首太祖惜之詔彥卿以錢償現家以贖罪)
凸(陀骨切丨出貌又屑韻)
韻藻增利凸(丸經權彎者利䧟權直者丨丨)前凸(射經頤惡旁引頸惡却垂胸惡丨丨背惡後偃皆射之骨髓疾)
(也)字凸(洞天清錄漢以來用陽識其丨丨間有凹者或用刀刻)斑凸(洞天清錄銅若傳世不曾入土色紫褐而有硃)
(砂斑甚者其丨丨起如上等辰砂以沸湯煮之良久愈見)微凸(夢溪筆談古人鑄鑑小鑑不能全觀人面故令丨丨收人面令)
(小則鑑雖小而能全納人面西溪叢話李晦之一鏡背有八柱十二獸面丨丨蔕有銘云尚方佳貢大毋傷左龍右虎辟牛羊朱鳥)
(玄武順隂陽子孫備具居中央長保二親樂富昌硯史鳳池硯似晉製頭純直丨丨如書鳳字左右純斜刊下不勒痕摺向頂亦然)
窊凸(圖畫見聞誌畫山石者多作礬頭亦為凌面落筆便見堅重之性皴淡即生丨丨之形)凹凸(米芾畫史王防家二)
(天王皆是吳之入神畫行筆磊落揮霍方圓丨丨裝色如新)心凸(硯史嘉祐末硯樣已如大指麤心甚凸丨丨故點筆不圓)
(蓋古硯皆丨丨後稍正平)
偃為凸(葬經翼隂結之屬其形為懸囊為懸鐘為垂乳豁為肤丨丨丨)廣而凸(誠齋雜記子瞻有小妹善詞賦其額)
(丨丨如丨子瞻戲之曰蓮步未離香閣下梅粧先露畫屏前妹即應聲云欲叩齒牙無覓處忽聞毛裏有聲傳以子瞻多髯亦戲各)
(之)青綠凸(瑯嬛記窈窕以古錢一枚贈叔良青綠色徹骨而凸起叔良時置袖間一日忽瑩潤而小凹明日則又復丨丨)
(丨起矣)波撲凸(姚合詩風擊水凹丨丨丨雨淙山口地嵌坑)
居外而凸(洞天清錄古器欵丨丨丨丨)
渤(蒲没切丨澥海名乂水貌)
韻藻增清渤(晉書束晳傳馬之所生實在冀北大賈䍧羊取之丨丨放豕之歌起于鉅鹿)茗渤(齊民要術釀白)
(醪取糯米一石炊作一餾飯取魚眼湯沃浸米泔二斗煎取六升著甕中以竹掃衝之如丨丨)𬈑渤(西溪叢語潮汐之候大率)
(元氣嘘噏天随氣而漲斂丨丨往來潮随天而進退者也鮑照詩築山擬蓬壺穿池𩔖丨丨梁元帝請於州縣置學□表不升嵩霍)
(豈識乾行之峻不臨丨丨安知地載之厚薛道衡老氏碑大椿凋茂非蜉蝣之所知丨丨淺深豈馮夷之能測陸龜蒙詩兵法五十)
(家浩蕩如丨丨晁補之謁岱祠詩波濤卷堆阜一一丨丨吞陳傅良哭吕伯恭郎中詩挹注隘丨丨扶携薄穹昊郝經原古上元學)
(士詩今乃得丨丨問津有龜鏡)滂渤(七發觀其兩旁則丨丨怫鬱闇漠感突上擊下律有似勇壯之卒)滃渤(江賦氣丨)
(丨以霧杳時鬱律其如煙柳宗元招海賈文隂陽開闔兮氛霧丨丨)漰渤(江賦鼔㕉窟以丨丨乃湓湧而駕隈)瀛渤(沈約)
(却出東西門行清氛掩行夢憂原盪丨丨)蓬渤(趙冬曦三門賦丨丨滑淈霍以雲迴)霧渤(蒲道源新麯米酒歌天施雷動)
(飛玉塵丨丨雲蒸成麯蘖)李渤(唐書丨丨傳字濬之孤操自將不苟合于世人咸謂之沽激屢以言斥而悻直不少衰守節者)
(尚之地理通釋廬山東白鹿洞唐丨丨之隐居南唐剏書院)蕭渤(夢溪筆談正郎丨丨罷白波輦運至京有黥卒姓石能以)
(瓦石沙土手挼之悉成銀渤厚禮之問其法石曰此真氣所化未可遽傳若服丹藥可呵而變也遂授渤丹數粒渤餌之取瓦石呵)
(之亦皆成銀)
齕(下没切齧也又屑韻)
韻藻齮齕(史記田儋傳秦復得志于天下則丨丨用事者墳墓矣注如淳曰丨丨猶齚齧也)胡齕(孟子臣聞之丨)
(丨注丨丨王左右近臣也)
庶人齕(禮記為天子削爪者副之巾以絺為國君者華之申以綌為大夫累之士疐之丨丨丨之)
一身相齕(韓非子蟲冇蜺者丨丨兩口争丨丨也遂相食因自殺人臣之争事而亡其國者皆螝類也)
增狗齕(韓非子狗猛則酒何故而不售曰人畏焉或令孺子懷錢絜壺罋而往酤而丨迓而丨之此酒之所以酸而不售也)
飲齕(鮑照詩丨丨具攢聚翹陸歘驚迸案言野鹿也獨孤良器放馴象賦或羣或友伊丨丨之無虞載寢載興信生成之自遂)
(白行簡詩馳驅休伏皂丨丨任依山)俯齕(柳宗元晉問連牽繳繞仰乳丨丨按言馬也)啄齕(薛逢鑿混沌賦疏爾凖而)
(通氣翕爾丨而容丨)縱齕(曾鞏詩何殊廐中馬丨丨草滿場)馬齕(范浚詩五丨放浪無維羈或丨或望仍迴嘶)蟲
齕(陸游跋京本家語此書于故篋中偶尋得之丨丨鼠傷殆無全幅綴緝累日僅能成帙)王齕(戰國策秦王更使丨丨代)
(王陵伐趙圍邯鄲八九月弗下史記秦紀丨丨伐趙武安皮牢拔之又白起傳秦聞馬服子將乃隂使武安君白起為上將軍而丨)
(丨為尉禆將令軍中有敢泄武安君將者斬)高齕(史記魯周公世家昭公奔至于齊齊景公將内公令無受魯賂申豐汝賈)
(許齊臣丨丨子將粟五千庾按左傳作高齮)
蠍(許竭切螫人蟲)
韻藻索蠍(北齊書南陽王綽傳後主問在定州何者最樂曰取蠍將蛆混着極樂乃丨丨得三升置浴斛使人裸卧斛中)
(號呼宛轉帝喜噱不已謂綽曰如此樂事何不早馳奏聞)萬蠍(影響錄黃靖國死見冥中治武后獄以大甕貯丨丨螫之)
增蝮蠍(宋史崔鶠傳鶠疏言小人譬之丨丨其兇惡害人根乎天性)桑蠍(論衡桂有蠧丨冇丨桂中藥而桑給𧖟其)
(用亦急與榖無異)弄蠍(蟹譜藝祖時常遣使至江表宋齊丘送于郊次酒行語熟使者啟令曰湏啗二物各取南北所尚復)
(以二物仍互用南北俚語使者曰先喫鱣魚又喫螃蠏一似拈蛇丨丨齊丘繼聲曰先喫乳酪後喫喬團一似噇膿灌血)全蠍
(本草入藥有全用者謂之丨丨有用尾者謂之蝎梢)去蝎(曹植籍田賦封人有能以輕鑿修鈎丨樹之丨者樹得以繁茂)木
蝎(嵇康答難飬生論夫嗜欲雖出于人而非道之正猶丨之有丨雖木之所生而非木之宜也)露蝎(陸倕寄贈京邑僚友)
(詩建德何為者無墮無人鄉記室朋從暇丨丨附行商)見蝎(韓愈詩昨來得京官照壁喜丨丨)千蠍(皮日休詩時事)
(方丨丨)蛇蠍(陳陶小笛弄詩丨丨愁聞骨髓寒)屋蠍(梅堯臣詩葛厨頂綻丨丨墮菅席中裂麻經横)猛蠍(梅堯)
(臣詩丨丨亦助惡)走蝎(文同詩丨丨過亂蟻飛蚊劇羣蟬)啄蝎(蘇軾詩黃雞丨丨如啄黍)蠚蝎(俞允文蟋蟀賦)
(赤螘玄蜂射&KR0558;丨丨噬噆剖殈乎其陽)
長尾蠍(廣川書跋蠆銘服虔曰蠆丨丨謂之丨又曰蠍毒傷人曰蛆則蠍其毒之及人者也)雙尾蠍(癸辛雜識宋江)
(三十六贊丨丨丨解寳)
鼠負化蠍(酉陽雜俎丨丨蟲巨者多丨為丨)江南無蠍(酉陽雜俎丨丨舊丨丨開元初有主簿以竹筒盛過)
(江至今有之故俗稱主簿蟲)
滑(古忽切丨稽謂俳諧也又戸骨切亂也又黠韻)
韻藻撓滑(荀子非分是非非治曲直非辨治亂非治人道雖能之無益于人不能無損于人直將治怪說玩奇辭以相丨)
(丨也淮南子禍福弗能丨丨非譽弗能塵垢)
增大滑(晉書天文志飛星大如缶若甕其後皎然白長數丈星滅後白者化為雲流下名曰丨丨所下有流血積骨)頡
滑(莊子丨丨有實古今不代而不可以虧釋文丨丨謂錯亂也)淫滑(論衡陸賈之書未奏徐樂主父之策未聞羣諸瞽言)
(之徒言事粗醜文不美潤不指所謂文詞丨丨不被濤沙之謫幸矣)笙滑(新論奕秋通國之善奕也當奕之時有吹笙過者傾)
(心聽之將圍未圍之際問以奕道則不知也非奕道暴深情有暫闇丨丨之也)淚滑(周南晚粧詩舞罷鸞自羞妝成丨仍丨)
沕滑(盧照隣釋疾文鬱弗丨丨兮中瞀亂)昭滑(史記始皇紀論齊明周最陳軫丨丨樓緩翟景蘇厲樂毅之徒通其意)
禽滑(新論墨者尹佚墨翟丨丨胡非之𩔖也儉嗇謙愛尚賢右鬼)
大飄滑(晉書王浚傳浚為司空領烏丸校尉表封務勿塵遼西郡公其别部丨丨丨及其弟渴末皆為親晉王)
刖(魚厥切絶也斷足刑也又五刮切跀&KR1960;並同又黠韻)
韻藻劓刖(易九五丨丨困于赤紱注丨傷于上丨傷于下上下皆為隂所傷害丨丨之象宋史吕公著傳元豐初近臣議)
(復肉刑欲先取死囚試丨丨之公著不可曰試之不死則此議遂行矣乃止程大昌演繁露丨丨㭬黥苗民固已有之案書作劓刵)
黥刖(左傳婦人無刑注婦人無丨丨之刑韓愈送文暢詩又聞識大道何路補丨丨劉禹錫猶子蔚適越誡夫偉人之一顧踰)
(乎華章而一非慘乎丨丨)自刖(左傳鬻拳強諫楚子臨之以兵懼而從之鬻拳曰吾懼君以兵罪莫大焉遂丨丨也傅咸卞和)
(畫像賦臧文仲知柳下惠之賢而不輿立卞和丨丨以相證相去遠矣)髠刖(新書係縛榜笞丨丨黔劓之罪不及士大夫)
增殘刖(晉書刑法志刑諸市朝朝夕鑒戒刑者詠為惡之永痛惡者覩丨丨之長廢故足懼也傅咸卞和畫像賦先畫卞和)
(之像者雖其事在素定見其涕血丨丨之形情以悽然)行刖(晉書刑法志聖上悼殘荒之□黎欲丨丨以代死罪使犯死之)
(徒得存性命)雙刖(傅咸卞和畫像賦痛兩趾之丨丨心惻悽以傷情)不刖(傅咸卞和畫像賦向厥趾之丨丨孰夜光)
(之見明)搖刖(七命丨丨峻挺茗邈苕嶢注丨丨危貎)遭刖(郭棐懷賢賦或幽縶于南冠或丨丨于荆璧薛能詩匪石)
(從丨丨殊膏枉被煎曹鄞下第寄知己詩所痛無罪者明時屢丨丨)足刖(胡曾寄路相公啟失路腸迴迷邦丨丨)再刖
(蔡㐮士伸知己賦故非五難而吐論和丨丨而處窮)
掘而刖(左傳齊懿公之為公子也與邴歜之父争田弗勝及即位乃丨丨丨之而使歜僕)誘以刖(潛夫論孫臏修)
(能于楚龐涓自魏變色丨丨丨之)未嘗刖(韓愈答崔立之書僕之玉固未嘗獻而足固丨丨丨足下無為為我戚戚也)
軏(魚厥切車轅端曲木也)
韻藻無軏(論語大車無輗小車丨丨其何以行之哉曹植九愁賦顧旅復之丨丨長自棄于遐濱)輗䡄(見上李尤)
(車銘兩錙障邪尊卑是從丨丨之用信義所同韓愈詩已窮佛根源粗識事丨丨張彦振大章車賦授桴鼔于天街動丨丨于霜仗)
(薛能詩幾多丨丨負孤莊)
增日軏(鮑照詩升嶠眺丨丨臨迥望滄洲)斷軏(虞集次韻李侍讀詩犯車仍丨丨壞戶竟傷樞)蕭軏(南史梁敬)
(帝紀戊戌齊將丨丨出柵口向梁山陳覇先大敗之)
劂(居月切刻刀)
韻藻剞劂(淮南子丨丨銷鋸陳非良工不能以制木鑪槖埵坊設非巧冶不能以治金又神機隂閉丨丨無迹人巧之妙)
(也而治世不以為民業楚辭握丨丨而不用兮操規矩而無所施揚雄甘泉賦般倕棄其丨丨兮王繭投其鈎䋲傅毅琴賦命離婁)
(使布䋲施公輸之丨丨魏都賦冓墻羃室房廡雜集丨丨罔掇匠斵積習庾信枯樹賦雕鐫始就丨丨仍加韓愈詩先生閟窮巷未)
(得窺丨丨盧旦詩君獨抱遺經結髮飽丨丨程浩相州公宴堂記不設忩戶且防於壅閼不加丨丨且陋夫華皖王起木從䋲賦我)
(有梓材坎坎之聲奚自我有丨丨恢恢之刃焉如余靖羅漢院記伐山陶土丨丨圬墁之上百役自具曾鞏吳太初哀詞其才甚良)
(兮丨丨又工黃庭堅發舒州向皖口道中詩髯弟不俱來得句漫丨丨韓駒詩詎敢陵崆𡵻幸許窺丨丨董逌月儀跋索靖月儀三)
(章殆唐人臨寫近似故其書丨丨逕出法度外有可貴者)
增剟劂(新論使左手畫方右手畫圓令一時俱成雖執規矩之心迴丨丨之手而不能者心不兩用則手不並運也)剖
劂(謝觀漢以木女解平城圍賦假丨丨於績事寫嬋娟之容止郝名遠大厦賦版築既畢丨丨將已邈矣層搆仡然獨起)劘
劂(張皓藏冰賦不丨不丨如磋如切)
崒(昨没切丨屼山貎)
韻藻增冡崒(詩百川沸騰山丨丨崩)崔崒(潘岳登虎牢山賦崇嶺驫以丨丨幽谷豁以窙寥柳宗元晉問其殊)
(而下者札&KR2164;捎殺丨丨坱北霞披電裂又似共工觸不周而天柱折孔武仲蕃□詩路危或恐逢水怪尾脊丨丨當吾舟)廧崒
(江淹遊黃蘖山詩殘杌千代木丨丨萬古烟)崷崒(張餘慶祀后土賦綵幣藻耀層壇丨丨王周詩洶湧疋練白丨丨濃藍青)
(僧齊已行路難七盤九折寒丨丨歐陽修畫舫齋記山石丨丨佳花美木之植列于兩簷之外蘇軾詩劃如太華當我前跛䍧欲上)
(驚丨丨晁補之書李正臣怪石詩後初正臣蓄一石東坡題云壺中九華謂其一山九峯也然李氏室中丨丨森聳殊形詭觀者尚)
(多韓駒送似矩尚書帥桂詩有人談五嶺丨丨象衡廬李質艮嶽賦既崛起以丨丨兮又盤互而深阻)峯崒(柳宗元晉問昂)
(屹涌溢挺拔而出林立丨丨穿雲蔽日案謂大木也)巉崒(皮日休九諷泬寥以似悴兮峯丨丨以如抽羅隐詩九華丨丨廕柴)
(扉)
腯(陀骨切牛羊曰肥豕曰丨)
韻藻肥腯(左傳奉牲以告曰博碩丨丨謂民力之普存也易林文山蹲鴟丨丨多脂鶴林玉露安子文帥長沙計利析秋)
(毫廳前豢豕成羣丨丨則烹而賣之袁淑大蒯王九錫文唯君稟太隂之沈精標羣形于元質體丨丨而洪茂長無心以遊逸王禹)
(偁籍田賦太牢之牲薦之而丨丨太簇之樂奏之而舂容)
增備腯(左傳謂其畜之碩大蕃滋也謂其不疾瘯蠡也謂其丨丨咸有也宋史樂志奉牲以告丨丨其均)伊腯(隋書)
(音樂志飾牲舉獸載歌且舞既捨丨丨致精靈府)告腯(唐書百官志廩犧署令掌犧牲粢盛之事卿省牲則北面丨丨以授)
(太官)博腯(宋史樂志牲牷丨丨以炰以烹劉禹錫令狐楚家廟碑醆醴苾芬牲牷丨丨)黑腯(清異錄劉鋹得波斯女丨)
(丨而慧豔鋹嬖之賜號媚猪)牯腯(桯史余憶總角時先夫人治家政城南有别墅一丨甚丨為人所盜先夫人不欲擾其隣)
(弗捕)豕腯(韋瑞符君子無榮辱解小人有辱無榮幸而售奸容邪盜有位𫝑則賢者隂指而默笑之甚者筆之于書以示戒于)
(後視其所處如鼠之肥肆于廩也丨之丨澤于欄也其榮乎哉)豐腯(陸游歲未盡前數日偶題詩釡粥芬香餉隣父闌豬丨丨)
(祭家神)秋腯(許有壬黃羊詩草美丨先丨沙平夜不藏)
孛(蒲没切星也又怪氣見隊韻)
韻藻星孛(左傳有丨丨于大辰西及漢梓慎曰丨丨及漢漢水祥也衛顓頊之虛也故為帝丘其星為大水漢書高帝紀)
(三年秋七月有丨丨于大角又五行志哀公十四年冬有丨丨在𫉬麟後劉歆以為不言所在官失之也)
增彗孛(漢書天文志丨丨飛流日月薄食後漢書明帝紀詔曰朕奉承祖業無有善政日月薄蝕丨丨見天水旱不節稼穡)
(不成晉書天文志凡五星亂行則為天矢丨丨成公綏天地賦天矢黃而國吉祥丨丨發而世所忌陳陶詩太虛横丨丨皮日休樵)
(火詩響誤擊刺閙熖疑丨丨飛)孛孛(漢書五行志文公十四年七月有星孛入于北斗董仲舒以為孛者惡氣所生也謂之孛)
(者言其丨丨有所妨&KR1972;也釋名孛星星旁氣丨丨然也)飛孛(晉書伏滔傳丨丨横于天漢而劉安誅絶)不孛(晉書石勒)
(載記山川夷静星辰丨丨唐書歴志古之太平日不蝕星丨丨)途孛(雞林𩔖事方言一曰河屯二曰丨丨三曰洒四曰廼)酥
孛(雞林𩔖事方言酒曰丨丨醋曰生根)木孛(文天祥詩我生有命殊六六丨丨循環相起伏)
牛斗無孛(五代史吳越世家鏐復游衣錦軍作歌曰三節還鄉兮挂錦衣父老遠來相追隨丨丨丨丨人無欺吳越一王)
(駟馬歸)
紇(下没切絲下也又複姓)
韻藻回紇(唐書回鶻傳丨丨其先匈奴也姓藥羅葛氏居薛延陀北婆陵水上距京師七千里衆十萬建中元年請易丨)
(丨曰回鶻言捷鷙猶鶻然)臧紇(左傳㐮公四年邾人莒人伐鄫丨丨救鄫侵邾敗於狐駘注丨丨武仲也又二十三年丨丨斬)
(鹿門之關以出奔邾臧孫如防使來告曰苟守先祀無廢二勲敢不避邑乃立臧為丨丨致防而奔齊)
增紇紇(齊民要術煮餔法用黑餳蘗末一斗六升穀米一石臥煮如法但以蓬子押取汁以匕匙丨丨攪之不須揚)
聊人紇(左傳晉荀偃士匄請伐偪陽而封宋向戍焉偪陽人啟門諸侯之士門焉縣門發丨丨丨抉之以出門者注紇郰邑)
(大夫仲尼父叔梁紇也紇多力抉縣門出在内者淮南子丨丨丨勁杓國門之關而不以力聞墨子為守攻公輸般服而不以兵顯)
叔梁紇(史記孔子世家其先宋人也曰孔防叔防叔生伯夏伯夏生丨丨丨)
浡(蒲没切丨然興作通作勃)
韻藻泉浡(淮南子夫道者包褁天地稟授無形源流丨丨沖而徐盈混混汨汨濁而徐清)
增志浡(黃憲外史左右曰臣蜀之鄙人不識徵君之賢若是雖然為諸侯師其丨必丨君安得而淹之)霧浡(馮可賓岕)
(茶牋洞山之岕南面陽光朝旭夕暉雲滃丨丨所以味迥别也)滭浡(劇秦美新黃瑞涌出丨丨沕潏川流海停雲動風偃)滂
浡(馮衍顯志賦淚汍瀾而雨集兮氣丨丨而雲披)漨浡(左思吳都賦歊霧丨丨雲蒸昏昧)潦浡(田藝蘅雨賦綠苔潤)
(滋黃原丨丨)
暍(於歇切傷熱亦作㷎□)
韻藻增宛暍(荀子使民夏不丨丨冬不凍寒注宛當為奥)蔭暍(淮南子武王丨丨人於樾下左擁而右扇之而)
(天下懷其德)扇暍(見上梁簡文帝大法頌解網放禽穿泉掩胔起泣辜之澤行丨丨之慈)暑暍(論衡盛夏暴行丨丨)
(而死熱極為毒也)熱暍(酉陽雜俎凡鷙鳥雛生而有惠出殼之後即于窠外放巢大鷙恐其墮墜及為日所曝丨丨致損乃)
(取帶葉樹枝插其巢畔防其墜墮及作隂凉也)氣暍(杜甫詩丨丨腸胃融汗滋衣裳汚)告暍(黃公度詩林鳥呀無聲僕)
(夫屢丨丨)
矻(苦骨切用心丨丨)
韻藻矻矻(聖主得賢臣頌工人之用鈍器勞筋苦骨終日丨丨王融訶詰四大篇頌出没昏疑興居愛習丨丨子求營營)
(爾給高適詩永懷掩風騷千載常丨丨韓愈答楊子書東野丨丨說足下不離口陳傅良跋徐薦伯詩集薦伯慷慨有烈丈夫氣其)
(詩詞視唐諸子丨丨弄篇章者多哉楊載客中即事詩終朝丨丨坐書帷春去春來總不知)
增𣢾矻(蘇軾詩我馬亦丨丨)石矻(陳傅良詩黃君丨丨不可轉夫子居然古彝斝)
淈(古忽切說文濁也一曰滒泥又水出貌乂下没切)
韻藻增淈淈(上林賦潏潏丨丨湁潗鼎沸周光鎬黃河賦其水則渾渾丨丨溾涹溭淢)汨淈(江賦潛演之所丨丨)
(奔流之所磢錯蕭穎士滯舟賦三江五湖之渺漫礐石飄沙之丨丨)滑淈(趙冬曦三門賦蓬勃丨丨霍以雲㢠廻)
淫辭淈(法言或曰女有色書亦有色乎曰有女惡華丹之亂窈窕也書惡丨丨之丨法度也)
鷢(其月切白丨一名揚鳥似鷹尾上白善捕鼠也)
韻藻鸇鷢(韓愈詩飄戾逐丨丨)
增白鷢(爾雅楊鳥丨丨注郭云似鷹尾上白禽經王睢睢鳩魚鷹也亦曰白鷖亦曰丨丨周光鎬黃河賦王睢丨丨溪鶒鵱)
(鷜)
核(下没切果中實又陌韻)
麧(下没切丨糏按史記作覈)
韻藻增糠覈(史記陳丞相世家平為人長美色人或謂平曰貧何食而肥若是其嫂曰亦食丨丨耳有叔如此不如無)
(有注覈音核麥糠中不破者也杜甫詩黎民丨丨窄蘇軾詩不獨飯山嘲我瘦也應丨丨怪君肥范梈送張鍊師歸武當詩方知用)
(世士遺世等丨丨袁桷同子唯賦水車詩君不見田舍翁年年辛苦與我同天寒破褐厭丨丨仰視屋角知誰窮張飬浩孝子賈海)
(詩以湯和丨丨進母母不怡)
餑(蒲没切麵丨)
韻藻增沫餑(茶經凡酌置諸盌令丨丨均丨丨湯之華也華之薄者曰丨厚者曰丨陸樹聲茶寮記煎用活火候湯眼)
(鱗鱗起丨丨鼓泛投茗器中初入湯少許俟湯茗相投即滿注雲脚漸聞乳花浮面則味全)茗餑(桐居錄丨有丨飲之宜人)
(雖多不為過也)碧餑(陸龜蒙和訪寂上人不遇詩蒲團為拂浮埃散茶器空懷丨丨香)浮餑(陸樹聲茶寮記謝宗曰候)
(蟾背之芳香觀蝦目之沸湧故細漚花泛丨丨雲騰昏俗塵勞一啜而散)
垡(房越切耕土)
韻藻耕垡(韓愈詩予期拜恩後謝病老丨丨皮日休詩倚峰小精舍當嶺殘丨丨)
增草垡(王安石詩呼童擁丨丨復使東南注謝翺詩咄咄復咄咄野風吹雲起丨丨)起垡(謝翺古詩廢園丨丨鳴竊)
(脂)
瞂(房越切盾也或作&KR1691;)
韻藻蒙&KR1691;(詩蒙伐有苑箋蒙龐也畫雜羽之文于伐故曰龐伐釋文伐本或作&KR1691;)縣瞂(西京賦植鍛丨丨用戒不)
(虞)
增魯瞂(李尤盾銘吳旂丨丨戎兵特頒進則避刃爰以衛軀)
馞(蒲没切大香)
韻藻增馝馞(燕山叢錄宛平縣西百二十里王平口四圍皆山中有平原可數十畝地暖饒藥木花木春夏之間紅紫)
(爛漫香氣丨丨金章宗嘗遊之)碧馞(陸龜蒙詩茶器空懷丨丨香)
搰(戶骨切掘地也)
韻藻&KR0946;搰(國語狐埋之而丨丨之是以無成功)搰搰(莊子子貢南遊于楚反于晉過漢隂見一丈人方將為圃畦鑿)
(隧而入井抱甕而出灌丨丨然用力甚多而見功寡杜甫詩功夫競丨丨陸龜蒙詩專專望穜稑丨丨條桑柘程俱詩搘筇對此自)
(三歎抱甕老人長丨丨)
蟨(居月切獸名)
韻藻增負蟨(說苑北方有獸其名曰蟨是獸也甚矣其愛蛩蛩巨虛也食得甘草必齧以遺蛩蛩巨虛蛩蛩巨虛見人)
(將來必丨丨以走)鶼蟨(韓愈詩况逢舊親識無不比丨丨)
柮(當没切榾柮木頭又五栝切)
韻藻增榾柮(貴耳集嵩山極峻法堂壁上有一詩曰争似滿爐煨丨丨慢騰騰地煖烘烘韋莊詩丨丨爐前擁布裘黃)
(庭堅詩炙背宵眠丨丨火嚼冰晨飯薩波虀戴復古詩地爐燒丨丨瓦釜煮犁祈方回初寒夜坐詩山肩寒聳月随歸丨丨爐紅閉)
(板扉)
梲(他骨切大杖也又屑韻)
韻藻增袖梲(急就篇梲柲杸注梲小棓也今俗呼為丨丨言可藏於懷袖之中也)崔梲(五代史唐明宗子秦王從)
(榮傳言事者請為諸王擇師傅以加訓導宰相難其事因請從榮自擇從榮乃請翰林學士丨丨刑部侍郎任贊為元帥判官)
稡(臧没切䄶丨)
韻藻增會稡(爾雅序綴集異聞丨丨舊說考方國之語采謠俗之志唐書鄭虔傳初虔追紬故書可誌者得四十餘篇)
(國子司業蘇源明名其書為丨丨)
抈(魚厥切折也)
韻藻增不可抈(國語叔向曰忠自中而信自身其為德也深矣其置本也固矣故丨丨丨也)其衡抈(太玄)
(經車軸折丨丨丨)
蚏(王伐切蟚丨似蟹而小)
韻藻增蟚蚏(蟹譜丨丨小蟹也一名長卿又總論小者謂之丨丨中者謂之蟹曰丨丨者二月三月之盛出于海塗吳)
(俗猶所嗜尚歲或不至則指目禁烟謂非佳節也蘇軾讀孟郊詩又似煮丨丨竟日嚼空螯)蜞蚏(吳闕次楊司業韻詩只憐)
(郭璞注蟲魚或誤蔡謨啖丨丨)
&KR3349;(王伐切螊丨蚌也)
韻藻增螊&KR3349;(晉書隐逸傳夏統幼孤貧飬親以孝聞每採梠求食或至海邊拘丨丨以資飬)
撅(居月切丨撥物也)
韻藻增不撅(禮記不有敬事不敢袒裼不涉丨丨褻衣衾不見裏)揵撅(鄭谷詩能消永日是摴蒱坑塹由來似宦)
(途兩擲未終丨丨内座中何惜為呼盧)徒撅(汪若海麟書丨丨雷骨䕫鼓張勢睥睨摩牙未敢輕噬)
不敢撅(汲冢周書狐有牙而不敢以噬獂有蚤而丨丨以丨)
鱖(居月切魚名)
韻藻增魦鱖(謝靈運山居賦魴鮪丨丨鰭鯉鯔鱣)肥鱖(韓偓詩丨丨香秔小艛艓)鱸鱖(陸龜蒙詩盈匡盛芡)
(芰滿釜煮丨丨蘇轍詩河豚雖過丨丨在粳稻正插風雨摇牟巘溪邊釣船詩風波若不惡丨丨滿船頭)
䎀(許月切飛貌)
韻藻增&KR1953;䎀(江賦濯翮疏風鼔翅丨丨竇臮述書賦陸杲迅熟騁健遣能任縱便無風稜如郊坰羽獵丨丨奔騰)難
䎀(謝朓詩巢閣易窺馴庭丨丨)
閼(於歇切爾雅太歲在夘曰單丨又先韻曷韻)
卼(五忽切臲丨不安也通作杌)
韻藻臲卼(易困于丨丨注不安也韓愈祭馬僕射文適彼甌閩丨丨跋躓)
杌(五忽切樹無枝也)
韻藻檮杌(左傳顓頊氏有不才子天下之民謂之丨丨國語商之興也丨丨次于丕山注丨丨鯀也晉書王導傳化之所)
(鼔丨丨易質又孟子楚之丨丨神異經西方荒中有獸焉其状如虎而犬毛長二尺人面虎足猪口牙尾長一丈八尺攬亂荒中名)
(丨丨一名傲狠一名難馴)
硉(勒没切丨矹)
韻藻增胡硉(白居易東南行論笑杓丨丨狂憐鞏囁嚅按杓謂李建字杓直也)
扤(五忽切摇動也)
韻藻天扤(詩丨之丨我如不我克)大扤(考工記輻廣而鑿淺則是以丨丨)
增動杌(長笛賦&KR1565;瀑噴沬犇遯碭突摇演其山丨丨其根者歲五六而至焉)突扤(木華海賦横海之鯨丨丨孤游)摧
扤(劉孝威詩不見山顛樹丨丨下為薪)
矹(五忽切硉丨不稳貎)
韻藻增矹矹(程史喻汝礪八陣圖詩曰晉大司馬宣武公常山之蛇中首尾幕中丨丨何物客未有一客能解此)硉
矹(江賦巨石丨丨以前却)
屼(五忽切&KR0008;丨秃山貌又五丨山名)
韻藻嶤屼(吳都賦嵬嶷丨丨巊溟欎沸梁宣帝遊七山寺賦既嵳峩而蔭映亦丨丨而阡綿)
增㟮屼(論衡盧敖游至於蒙榖之上見一士士曰子中州之民也不宜遠至此此猶光日月而戴列星比夫不名之地猶丨)
(丨也)五屼(蜀都賦經三峽之峥嶸躡丨丨之蹇滻)崪屼(張祜詩两峯高丨丨一木下淫滲)
楬(其謁切表丨閥閱自序名又屑韻)
韻藻增椌楬(禮記聖人作為鞉鼔丨丨壎篪此六者德音之音也)物楬(周禮泉府掌以市之征布斂市之不售貨)
(之滯於民用者以其賈買之丨丨而書之以待不時而買者注丨丨而書之物物為椾書書其賈楬著其物也)
以其賈楬(周禮典絲掌絲入而辨其物丨丨丨丨之)
榾(古忽切枸丨木也)
韻藻增榾榾(杜甫鹽井詩汲井歲丨丨出車日連連按草堂本云當作榾榾)株榾(元稹縛戎人詩平明蕃騎四面)
(走古木深林盡丨丨)
㶿(蒲没切烟起貌)
韻藻增蓬㶿(悦生随抄蔡京顧小鬟令焚香久之聞近北有若人捲簾聲者方至坐北一簾其丨丨滿室如霧京謂客)
(曰香如此燒方無烟氣)
㪍(蒲没切丨卒旋放之貌)
韻藻增㪍㪍(淮南子衡之為度也緩而不後平而不怨施而不德吊而不責常平民祿以繼不足丨丨陽陽惟德是行)
(飬長化育萬物繁昌)咆㪍(蘇轍君術策長江大河日夜渾渾趨于下而不能止抵曲則激激而無所洩則丨丨潰亂蕩然而四)
(出)周㪍(潛夫論張祿一見而穣侯免袁絲進說而丨丨黜按史記作周勃)
誖(蒲没切言亂)
韻藻增無誖(申鑒君子必存乎三至弗至斯有守丨丨焉)驕誖(蔡㐮七石序瑱而紞之以翳乎讒搆鏃而矢之)
(以殄乎丨丨)
明其誖(法言或曰微何如其明也曰微而見之丨丨丨乎)
&KR1208;(當没切鳥鳴豫知吉凶也)
淴(烏没切水出聲)
韻藻增路淴(蔡邕述行賦周道鞠為茂草兮哀正丨之日丨)
嗢(烏没切咽也又覆姓)
韻藻增咽嗢(元稹縛戎人詩華茵重席臥腥臊疾大愁鴣聲丨丨)
泏(苦骨切漚池)
韻藻增身泏(班固㐮平侯紀信銘奉使全璧丨丨項營)
堀(苦骨切宋玉云丨堁揚塵又音掘)
韻藻增崇堀(黃庭堅贈别李端叔詩成山更丨丨顧我醜丘陵)
胐(苦骨切丨臀俗作朏)
韻藻增朏朏(山海經霍山有獸焉其状如狸而白尾有鬛名曰丨丨飬之可以已憂汪若海麟書安得丨丨與之遊而)
(釋我之憂又西京雜記廣川王去疾發掘冢墓床上石枕一枚塵埃丨丨甚高似是衣服)
椊(昨没切丨杌以柄内孔)
韻藻增宿椊(宋璟梅花賦未綠葉而先葩發青枝丨丨丨)
扢(戶骨切摩也)
韻藻增挂扢(吳都賦丨丨而為創痏衝踤而斷筋骨)伾扢(李白明堂賦雷霆之所鼓蕩星斗之所丨丨)
外大扢(太玄經丨丨丨其中失測曰丨丨丨中無人也)
濡不給扢(淮南子禹之時燒不暇撌丨丨丨丨)
抇(戶骨切牽物轉動)
韻藻增掎抇(柳宗元愚溪對秦有水丨丨泥淖橈混沙礫名曰濁涇)
狘(許月切獸名乂走貌)
韻藻增獝狘(蕭昕上林白鹿賦匪狙獷之丨丨將煦育于氤氲)䎀狘(韓愈詩當今聖政初恩澤完丨丨)
獸不狘(禮記麟以為畜故丨丨丨)
猲(許竭切丨獢短喙大也&KR0008;同)
韻藻增獫猲(詩輶車鸞鑣載獫歇驕釋文歇本又作猲田犬韓愈詩庇身指蓬茅逞志縱丨丨)
愲(古笏切心亂也)
韻藻結愲(漢書息夫躬傳涕泣流兮雈蘭心丨丨兮傷旰)
增昏愲(邵真義井記丨丨者得以淘盪瘵痗者由之蠲愈)
䑔(房越切舂米)
韻藻增舂䑔(陸龜蒙詩饑鳥屢窺臨泥僮苦丨丨)
艴(蒲没切丨然不悦)揬(陀骨切搪丨觸也通作突)
曰(王伐切辭也於也之也)
堨(其謁切堰也)
韻藻渠堨(水經注張方入洛破千金堨公私頼之積年丨丨頽毁石砌殆盡遺基見存太和中修復故堨)故堨(見上)
千金堨(晉書李矩傳永嘉初使矩與汝南太守袁孚率衆修洛陽丨丨丨以利運漕水經注榖水自丨丨丨東注謂之千金)
(渠又河南縣城東十五里有丨丨丨)
增立堨(水經注五龍渠上丨丨堨之東首立一石人石人腹上刻勒云太和五年二月八日庚戌造築此堨更開溝渠)二
堨(水經注太和七年六月大水并瀑出常流上三丈蕩壊丨丨)
訐(居竭切面斥人以言論語注攻發人隐私也見屑韻)钀(語訐切馬勒旁纖)
崫(苦骨切山短高也本作崛)
御定佩文韻府卷九十五之六
