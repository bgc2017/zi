欽定四庫全書
御定佩文韻府卷九十八之三
入聲九屑韻三
舌(食列切口中丨也又姓)
韻藻頰舌(易咸上六咸其輔丨丨象曰咸其輔丨丨滕口說也梁武帝責賀琛勅欺罔朝廷空示丨丨顧雲投西邊節度)
(使啓婁敬之衣裘屢敝張儀之丨丨何為鄭俠詩坐中賓客皆豪傑凛凜清風生丨丨黃庭堅詩至今民社計非事丨丨競方來立)
(本朝獻納繼晨瞑)口舌(易兌為澤為丨丨疏西方于五事言取丨丨為言語之具史記蘇秦傳兄弟笑曰周人之俗力工商)
(逐什二以為務今子釋本而事丨丨困不亦宜乎南唐遺事韓熙載舉進士上書曰釣大鰲者不投取魚之餌斷長鯨者焉用割鷄)
(之刀腰有劍而袖有槌丨有丨而手有筆蘇軾清溪寺詩丨丨安足恃韓非死說難)喉舌(書命汝作納言傳納言丨丨之官詩)
(出納王命王之丨丨後漢書李固傳陛下之有尚書猶天之有北斗也斗為天丨丨尚書亦為陛下丨丨蔡邕文龍作納言山甫丨)
(丨曹植論納言左右為帝丨丨何諷夢渴賦及乎酒適衷腸神遊異方烟生丨丨惝然如狂杜甫朝享太廟賦何以指其筋力與韜)
(鈐載其刀筆與丨丨又上韋左相詩北斗司丨丨東方領縉紳陳陶送周尚書赴滑臺詩楚謠襦袴整三年丨丨新恩下九天張憲)
(告斗詩虚空丨丨正司權杳杳冥冥註生死)木舌(書以木鐸徇于路疏鐸鈴也以金為之舌有金木之異木鐸是丨丨也後)
(漢書黃瓊傳瓊上疏曰忠臣懼死而杜口萬夫怖禍而丨丨法言仲尼駕說者也如將復駕其所說則莫若使諸儒金口而丨丨孔)
(魚和六府詩丨丨無時用萍流復在余劉軻與馬植書邇來數年精力刓竭希金口丨丨將以卒其業)牛舌(詩芣苢疏一名)
(車前幽州人謂之丨丨草蘇軾食㯽榔詩丨丨不餉人一斛肯多與)捫舌(詩莫丨朕丨言不可逝矣蘇舜欽詩古也當貽言在)
(子可丨丨劉榮嗣有感詩丨丨藏身消永日随心曝背倚前簷)長舌(詩婦有丨丨維厲之階山海經丨丨山有獸名丨丨狀如)
(禺四耳出則多水李觀晁錯論遂搖丨丨交搆七國借誅錯為名劉巖夫與叚校理書又欲掉丨丨於公卿間籧篨戚施以媚於人)
反舌(禮記仲夏之月小暑至螳螂生鵙始鳴丨丨無聲注丨丨百舌鳥山海經放臯之山有獸狀如蜂枝尾丨丨善呼其名曰)
(文文吕氏春秋善為君者蠻夷丨丨皆服德厚也高誘注南方有丨丨國本在前末倒向喉故曰丨丨也沈約齊武帝謚議丹徼青)
(丘之野跋踵丨丨之民又丨丨鳥賦有丨丨之微禽亦班名于庶鳥費昶畫屏風詩卷耳緣階出丨丨登墻喚)百舌(見上普子)
(夜歌花塢蝶雙飛柳堤鳥丨丨杜甫寄柏學士林居詩赤葉楓林丨丨鳴黃泥野岸天鷄舞又丨丨詩丨丨來何處重重只報春劉)
(禹錫丨丨吟曉星寥落春雲低初聞丨丨間關啼元稹詩春鳩與丨丨音響詎同年杜牧詩高枝丨丨猶欺鳥帶葉梨花獨送春溫)
(庭筠惜春詞丨丨問花花不語低回似恨横塘雨韓偓懶起詩丨丨惱朝眠春心動幾般蘇軾安國寺尋春詩卧聞丨丨呼春風起)
(尋花柳村村同范成大初夏詩晴絲于尺挽韶光丨丨無聲燕子忙高啓春曉聞鳥聲詩子規啼罷丨丨鳴東窗卧聽無數聲)羊
舌(左傳大子帥師狐突御戎先友為右梁餘子養御罕夷先丹木為右丨丨大夫為尉注丨丨大夫叔向祖父也疏此人生丨丨)
(職職生叔向譜云丨丨氏普之公族丨丨其所食邑也或曰丨丨氏姓李名果有人盜羊而遺其頭不敢不受受而埋之後盜羊事)
(𤼵辭連李氏李氏掘羊頭而示之惟識其舌舌存得免號曰丨丨氏也又叔向娶於申公巫臣氏生伯石伯石始生子容之母走謁)
(諸姑曰長叔姒生男姑視之及堂聞其聲而還曰是豺狼之聲也狼子野心非是莫喪丨丨氏矣遂弗視元稹詩為國謀丨丨)鴃
舌(孟子南蠻丨丨之人注鴃博勞鳥也蘇軾次韻子由使契丹詩氊毳年來亦甚都時時丨丨問三蘇又和歲始春懷詩丨丨儻)
(可學化為黎母民陳孚栖霞洞詩今朝偶捧紫泥書雕題丨丨開象胥)乾舌(史記仲尼弟子傳勾踐曰孤嘗不料力乃與吳)
(戰困于會稽痛入於骨髄日夜焦唇丨丨徒欲與吳王接踵而死孤之願也)齚舌(史記灌夫傳韓御史謂丞相曰魏其毁君)
(君當免冠解印綬歸上必多君有讓魏其必内愧杜門丨丨自殺今人毁君君亦毁人譬如賈豎女子争言何其無大體也後漢書)
(馬援傳援與隗囂將楊廣書曰豈有知其無成而但萎腇丨丨义手從族乎又作咋英雄記曹操與劉備密言備泄之于袁紹紹知)
(操有圖己意操自丨丨流血以失言戒後世徐陵與楊僕射書情禮之愬將同逆鱗忠孝之言皆應丨丨陸龜蒙詩丨丨無勞話寬)
(心豈可盛韓偓即目詩動非求進静非禪丨丨吞聲過十年蘇舜欽閒居感興詩大臣尸其柄丨丨希龍拜袁桷送善之南歸詩俯)
(陳天人際丨丨衆披靡)吾舌(史記張儀傳楚相亾璧門下意張儀掠笞數百不服釋之其妻曰子毋讀書游說安得此辱乎)
(儀曰視丨丨尚在否妻曰舌在也儀曰足矣說苑常摐張口而示老子曰丨丨存乎老子曰然吾齒存乎老子曰亡常摐曰子知之)
(乎老子曰夫舌之存也豈非以其柔齒之亡也豈非以其剛耶)掉舌(史記淮隂侯傳蒯通謂信曰酈生一士伏軾丨三寸丨下)
(齊七十餘城唐書柏耆傳時王承宗以常山叛朝廷厭兵耆杖策詣淮西行營謁裴度言願得天子一節馳入鎮可丨丨下之元稹)
(巴蛇詩丨丨翻紅焰盤身蹙白花羅隐酬丘光庭詩道殷合眼拜九列張濬丨丨升三台蘇舜欽詩丨丨滅西域畫地牧幽燕沈遼)
(奉酬舜文詩不能丨丨強附會何暇論經更穿鑿李俊民詩書生丨丨豈其時手底青編亦倦披)斷舌(史記遊俠傳軹有儒)
(生曰郭觧專以姦犯公法何謂賢解客聞殺此生丨其丨搜神記永嘉中有天竺國人能丨丨先吐舌示賓客然後刀截取置噐中)
(傳示人取舌還含有頃如故禽經乾臯丨丨則坐歌孔雀拍尾則立舞崔寔政論昔高祖令蕭何作九章之律黥劓斷趾丨丨梟首)
(故謂之具五刑)卷舌(漢書天文志元帝初元二年客星見昴分居丨丨東劉勰新論天有丨丨之星人有緘口之銘所以警恌)
(言防口訧也張衡周天大象賦丨丨則天讒之表附耳屬天高之隅皮日休詠酒星詩若遇丨丨星讒君應堕地又庾信哀江南賦)
(猛士嬰城謀臣丨丨李白感遇詩舉國莫能和巴人皆丨丨徐鉉詩未能全丨丨終擬學垂綸歐陽修挽梅聖俞詩詩成希深擁鼻)
(謳師魯丨丨藏戈矛蘇軾岐亭詩我身牛穿鼻丨丨聊自溼)結舌(漢書李尋傳智者丨丨邪偽竝進又王章傳折直臣之節)
(丨諫臣之丨易林杜口丨丨中心怫鬱世說孫討逆詔虞仲翔曰卿博學洽聞故前欲令卿一詣許交見朝士以折中國妄語兒卿)
(不願行便使張子綱恐子綱不能丨兒輩丨也傅休奕明君篇雖欲盡忠誠丨丨不敢言梁簡文帝成實論義疏序華氏之王於兹)
(頂戴樓佉外道丨丨無辭杜甫詩丨丨防讒柄探腸有禍胎歐陽詹懷忠賦寧歸死以申懷不貪生而丨丨李商隐寄秘閣舊僚詩)
(途窮方丨丨静勝但搘頤梅堯臣靈鳥賦丨爾丨兮鈐爾喙爾飲喙兮爾自遂)吐舌(漢書丙吉傳吉嘗出逢鬭者死傷横道吉)
(過之不問逢人逐牛牛喘丨丨使問牛行幾里椽史謂丞相前後失問吉曰民鬭相殺傷京兆尹職當禁捕方春少陽用事未可太)
(熱恐牛近行因暑故喘此時氣失節恐有所傷害也相書雜要丨丨及鼻三公韓愈送窮文五鬼相與張眼丨丨跳踉偃仆抵掌頓)
(脚失笑相顧鄒浩詩勁鳥倦戢翼獰獸喘丨丨蘇軾詩跳浪趁僮僕丨丨喘汗雨)脣舌(漢書樓護傳樓護字君卿為人短小)
(精辨論議常依名節聽者皆竦與谷永俱為五侯二客語曰谷子雲筆札樓君卿丨丨)拭舌(後漢書宦者吕強傳羣邪項領)
(膏唇丨丨競欲咀嚼造作飛條)刺舌(北史賀若弼傳父敦仕周怨言被殺臨刑呼弼曰吾以舌死汝不可不思因引錐丨弼丨)
(出血戒以謹口蘇軾荅劉貢父詩丨丨君今猶未戒炙眉我亦更何辭張雨書東坡像詩寧教丨丨奸邪黨可惜低頭侍從班)鼔
舌(莊子不耕而食不織而衣搖脣丨丨擅生是非以迷天下之主張養浩詩丨丨為名憐季子舍身逐利笑陳餘)兩舌(易林)
(一簧丨丨妄言謀訣拾遺記西方因霄國人善嘯聞百里人舌尖處倒向喉内亦曰丨丨重沓以爪徐刮之則嘯聲逾遠四十二章)
(經佛言衆生以十事為善亦以十事為惡何等為十身三口四意三身三者殺盜淫口四者丨丨惡口妄言綺語意三者嫉恚癡如)
(是十事不順聖道乃名十惡)鷄舌(漢官儀尚書郎含丨丨香奏事李商隐送吏部郎中充昭義攻討詩暫逐虎牙臨故絳遠)
(含丨丨過新豐羅隐寄禮部鄭員外詩班資冠丨丨人品壓龍頭蘇軾詩丨丨還應共賜香陳基詩且臨大令鵝羣帖不戀尚書丨)
(丨香)剪舌(禽經鸚鵡摩其背而瘖鸜鵒丨其丨而語廣異記唐䕫州道士王法朗舌長呼字不正乃曰誦道德經後夢老君丨)
(其丨覺來語言乃正)信舌(解嘲上世之士或解縛而相或釋褐而傅或横江潭而漁或七十說而不遇或立談而封侯或枉千)
(乘於陋巷或擁篲而先驅是以士頗得丨其丨而奮其筆窒隙蹈瑕而無所詘也)搖舌(傅休奕詩吐言若履冰丨丨不可追)
(元稹樂府言者未丨丨無人敢輕議劉巖夫與叚校理書人藏其心不可測度也丨丨於口誰不言仁誼哉)訥舌(柳宗元乞)
(巧文拔去丨丨納以工言)
三寸舌(史記留侯世家留侯乃稱曰家世相韓及韓滅不愛萬金之資為韓報仇今以丨丨丨為帝者師封萬戶侯此布衣)
(之極於良足矣觧嘲婁敬委輅脱輓掉丨丨之丨建不拔之策)常山舌(唐書顔杲卿傳安祿山表為營田判官假常山太守)
(祿山反使史思明等攻丨丨六日而陷杲卿瞋目罵祿山不勝忿縛之天津橋柱詈不絶賊鉤斷其丨曰復能罵否杲卿含胡而絶)
(文天祥正氣歌為張睢陽齒為顔丨丨丨)簧三舌(庾信詩夏丨丨丨響春鍾九乳鳴)張儀舌(李白贈崔侍郎詩笑)
(吐丨丨丨元稹詩點檢丨丨丨提携傅說圖劉兼自遣詩家人莫問丨丨丨國士須知豫讓心)魯連舌(李白詩誰云秦軍衆)
(摧却丨丨丨)蘇張舌(杜甫詩却假丨丨丨高談周宋鐔)霹靂舌(蘇軾寄鍾山泉公詩電眸虎齒丨丨丨為子吹)
(散千峰雲)廣長舌(蘇軾贈東林長老詩溪聲便是丨丨丨山色寧非清淨身法華經世尊見大神力出丨丨丨清淨法身)
駟不及舌(論語惜乎夫子之說君子也丨丨丨丨)
增箕舌(詩惟南有丨載翕其丨普書天文志丨四星主口丨)麋舌(爾雅萿丨丨注今丨丨草春生葉似舌沈約郊居賦)
(雁齒丨丨牛唇彘首)破舌(戰國策周書有言美女丨丨)宛舌(漢書揚雄傳欲談者丨丨而固聲欲行者擬足而投跡注)
(宛屈也固閉也案文選作卷舌)諫舌(漢書梅福傳折直士之節結丨臣之丨方干贈洪拾遺詩聖代諫臣停丨丨求歸故里傲)
(雲霞)忠舌(後漢書劉陶傳正諫者誅䛕進者賞嘉言結於丨丨國命出於讒口)心舌(普書刑法志刑名所以經略罪法之)
(輕重正加減之等差告訊為之丨丨捕繫為之手足斷獄為之定罪)者舌(魏書西域傳世祖遣使董琬高明至烏孫國王謂琬)
(曰聞破洛那丨丨皆思魏德今君到此可往二國副其仰慕之誠琬自向破洛那遣明使丨丨)齰舌(隋書王孝籍傳孝籍鬱鬱)
(不得志奏記牛弘曰饑寒切體亦卒歲無聊安可丨丨緘唇吞聲飲氣)撟舌(唐書吳凑傳或勸論事宜簡不爾為上厭苦湊)
(曰上明睿憂勞四海顧左右鉗噤自安耳若反復啓寤幸一聽之則民受賜為不少丨丨阿旨固善有如竆民上訴叵云罪何)釘
舌(南史王偉傳侯景敗走匿草中黃公喜禽送之帝愛其才將捨之朝士多忌乃曰偉作檄文有異辭句元帝求而視之云項羽)
(重瞳尚有烏江之敗湘東一目寧為四海所歸帝大怒使以釘丨其丨於柱剜其腸顔色自若又平聲王仁裕鷙獸詩劍牙丨丨血)
(毛腥)岐舌(山海經丨丨國在穿胸國東)吞舌(燕丹子田光向荆軻丨丨而死恥不見信也江淹獄中上書亦當鉗口丨)
(丨伏匕首以隕)見舌(淮南子老子學商容丨丨而知守柔矣)宣舌(易林大口丨丨神使伸言)鐸舌(鹽鐵論吳丨以)
(其丨自破主父偃以其舌自殺)健舌(鹽鐵論世俗飾偽行詐為民臣祝以取釐謝堅頟丨丨或以成業致冨)筆舌(法言)
(孰有書不由丨言不由丨吾見天常為帝王之丨丨也創業起居注文武將佐裴寂等相率上疏勸進日春蘭秋菊無絶終古玉疏)
(石記丨丨紛綸又郝經顔魯公磨崖碑詩斷畫嶄嶄屹斷金倔強常山丨端丨)甘舌(潜夫論或坐作竹簧削銳其頭有傷害之)
(象傳以蠟蜜有丨丨之𩔖)利舌(參同契𤼵辯丨丨奮舒美辭)蘡舌(博雅燕薁丨丨也)倒舌(拾遺記易腸丨丨之)
(民蛻骨龍肉之景)詞舌(搜神記永平中有司勲張員外者常以丨丨過人同輩莫不畏憚後司勲忽患舌腫出于口外其大)
(如斗有老叟捻司勲痛舌有豚懸于舌根下以金刀斷之重五六觔臠而炙之香氣盈室韓愈詩遠地觸途異吏民似猨猴生儜多)
(忿佷丨丨紛嘲啁)痛舌(見上)齒舌(世說桓宣武北征袁虎時從會須露布文喚袁倚馬前令作手不輟筆俄得七紙東)
(亭在側極歎其才袁虎曰當令丨丨間得利梁肅止觀統例有丨丨潜傳為口訣者柳宗元答韋中立書平居望外遭丨丨不少不)
(獨欠為人之師耳文同大熱過散開詩喉鼻喘不接丨丨津屢涸)矯舌(文心雕龍抗喉丨丨之差攢唇激齒之異)無舌
(名醫别錄益符主閉一名丨丨埤雅閩諺曰鴇丨丨兔無脾黃庭堅南禪師真贊工以丹青得皮得骨我以丨丨贊水中月)犀
舌(異物志丨丨有棘常食草木棘刺不啖莖葉也)海舌(庶物異名疏水母俗名丨丨)人舌(埤雅鸚鵡丨丨能言青羽)
(赤喙其狀如鴞鳥)蒼舌(芥隐筆記杜牧之詩老翁四百牙爪利擲火萬里精神高蓋用天蓬咒丨丨綠齒四目老翁而今本)
(誤以目為百爾)雀舌(夢溪筆談茶芽古人謂之丨丨麥顆言其至嫩也劉禹錫謝禪客詩添爐烹丨丨灑水淨龍鬚丁謂詩帶)
(烟蒸丨丨梅堯臣答張主簿遺鴉山茶詩纖嫩如丨丨煎烹比露芽范成大寄仰山長老詩猫頭髠筍尖丨丨剝茶粒白珽湖樓玩)
(雪詩漁蓑鶴氅同為我丨丨羊羔不負公)饒舌(吳越備史僧行修初忠懿王以誕辰飯僧永明寺行修遍體疥癩徑據上坐王)
(見入不敬遣之去齋罷僧延夀告王曰長耳和尚定光佛應身也王趣駕參禮行修默然但云延夀丨丨齊時謠肓老公背受大斧)
(丨丨老母不得語白居易和雨中花詩鶯雖為說不分明葉底枝頭漫丨丨又只愁花裏鶯丨丨又不緣啼鳥春丨丨青瑣仙郎可)
(得知黃庭堅詩伯勞丨丨世不問鸚鵡纔言便關鎖傳燈錄豐干禪師居天台國清寺初閭丘公牧丹陽忽頭痛豐干咒水噴之立)
(瘥閭丘異之乞一言示此去安危曰到任謁文殊普賢在國清寺執㸑洗器者寒山拾得也閭丘訪之見二人圍爐笑語閭丘不覺)
(致拜寒山執閭丘手笑曰豐干丨丨)龍舌(月令廣義取鼠鞠草汁蜜和為粉謂之丨丨)重舌(東京賦丨丨之人九譯僉)
(稽首而來王)豹舌(梁昭明太子七契龍肝玃炙丨丨猩唇)賣舌(梁簡文帝七勵丨丨彈劍買義追仁梅堯臣聞捷詩)
(從來儒帥空丨丨未到已愁茆葉黃)鳴舌(任昉彈范縝文弄口丨丨祇足飾非)抽舌(徐陵與楊僕射書葅筋醢骨丨丨探)
(肝)販舌(徐陵與楊僕射書膏唇丨丨分路揚鑣)蓮舌(王轂玉樹曲壁月夜滿樓風輕丨丨泠泠詞調新)束舌
(沈炯邊馬詩連鑣渡蒲海丨丨下金微)紫舌(隋煬帝計高麗詔聲教爰暨丨丨黃枝之域袁桷送人使交趾詩丨丨音聲狡)
(雕題聚俗滋)䶦舌(劉知幾上蕭至忠書舘中作者多士如林皆願長喙無聞丨丨)奮舌(杜甫送從弟亞赴安西判官詩)
(詔書引上殿丨丨動天意蘇舜欽舟中感懷詩丨丨說利害以救民膏肓)磨舌(柳宗元魚者對臣見韓魏懼其將及也亦幸主)
(之蹙於普陽其目動矣而主乃慠然以為咸在機俎之上方丨其丨)閃舌(柳宗元招海賈文垂涎丨丨兮揮霍旁午)啖舌
(柳宗元三戒臨江之人畋得麋麑日抱就犬習示之犬畏主人與之俯仰甚善然時丨其丨)赤舌(柳宗元解祟賦序丨丨燒)
(城吐水于瓶陸龜蒙記事詩嗟今多丨丨見善惟蔽謗黃庭堅詩中有鬼與神丨丨弄隂機)談舌(韓愈贈張十八詩丨丨久)
(不掉非君亮誰雙程俱次韻江子我詩豈有高標如冠玉况無丨丨觧連環)古舌(孟郊詩曉鶴彈丨丨)尾舌(來鵠聖政)
(紀頌欲弄丨丨先衛巖穴隔斥史臣占佞明后)巧舌(盧仝感古詩蒼蠅點垂棘丨丨成錦綺劉兼詩丨丨如簧總莫聽是非多)
(自愛憎生王禹偁詩上林聞鶯囀丨丨如笙簧石珤春暮聞鶯詩丨丨傍人何太苦春光随水已難留)毒舌(盧仝月蝕詩鳥)
(為居停主人不覺察貪向何人家行赤口丨丨毒蟲頭上喫却月)饞舌(賈島雙魚謠見令丨丨短烹遶鄰舍香)曉舌
(元稹樂府鸎含丨丨憐嬌妙)鸚舌(元稹寄贈薛濤詩言語巧偷丨鵡丨文章分得鳳凰毛又撩風妬丨丨歐陽炯詞桃李精)
(神丨鵡丨可堪虚度良宵)韜舌(杜牧感懷詩丨丨辱壯心呌閽無助聲)直舌(陸龜蒙讀襄陽耆舊傳詩或喜掉丨丨或)
(樂斬邪脰)挂舌(陸龜蒙詩諠譁不入耳讒佞不丨丨黃庭堅詩古來得道人丨丨屋壁間)天舌(陸龜蒙詩盡醉兩忘言誰)
(能作丨丨)囀舌(梁鍠戲贈歌者詩曉燕喧喉裏春鶯丨丨邊又雍裕之殘鶯詩何言百丨丨唯餘一兩聲)惡舌(孟遲寄浙)
(右舊幕僚詩由來丨丨駟難追自古無媒謗所歸)鸎舌(徐鉉柳枝詞應緣丨丨多情懶長向雙成說翠條沈與求春意詩宿)
(露園林丨丨亂暖風庭院蜜脾香)彈舌(李洞送三藏歸西天國詩十萬里程多少磧沙中丨丨授降龍自注奘公丨丨念梵)
(語心經以授流沙之龍文同詩丨丨如番僧納延鐡鉢盂詩山僧偶丨丨引得老龍蟠)老舌(李煜秋鶯詩丨丨百般傾耳聽)
(深黃一點入烟流)讒舌(王禹偁詩佞權㢠廻北斗丨丨簸南箕劉因呈保定諸公詩妾婦妬逸才浪觜丨丨長)啞舌(趙搏)
(琴歌鳳凰丨丨鴟鴞鳴)嘴舌(梅堯臣詩上有寒鵲棲拳足如瘦蕨平明欲飛去唶唶若告說我無喜可報煩君弄丨丨)剝
舌(梅堯臣詩鸜鵒代鸚鵡丨丨說語詳)隐舌(蔡襄送馬承之通判儀州序儒者俯首丨丨不復奮起)鉗舌(石介慶歷)
(聖德頌予過汝言無丨汝丨)弄舌(歐陽修鳴蟬賦響蟋蟀兮轉喉丨丨誠可愛兮引腹動股唐寅散步詩平頭衣襪和鞋試)
(丨丨鈎輈繞樹啼)動舌(徐積李太白詩開口丨丨生雲風當時大醉騎遊龍)講舌(蘇軾詩上尊初破早朝寒茗椀仍沾)
(丨丨乾張翥送絶宗繼講師詩纚纚風雷飛丨丨耽耽龍象繞禪牀)鴨舌(蘇轍踏青詩洞門泉脉龍睛動觀裡丹池丨丨生)
吳舌(張耒詩丨丨動嘲&KR1116;)吻舌(王令答束徽之詩肝腸困搜尋丨丨倦搏造鄭俠詩如是歲月深丨丨如縢緘)鐵舌
(王令答束孝先詩間𤼵辨經義丨丨莫摩挫)禽舌(李彌遜詩嘲&KR1116;掉丨丨)妙舌(黃庭堅詩丨丨寒山一居士淨居金)
(粟幾如來)新舌(楊萬里得歐陽公二帖詩羣兒有丨丨六學無故意)捉舌(楊萬里春菜詩此詩莫讀恐嚥殺要讀此詩先)
(丨丨)繡舌(劉子翬聽詹溫之彈琴歌號宮韻角可聽不可狀錦腸丨丨空吟哦)羣舌(田畫祭王和甫文童譍孺㗻丨丨毛)
(起)拔舌(汪元量浮丘道人招魂歌丨丨剖心命何惜地結萇弘血成碧)圓舌(馬祖常宫詞丨丨教成鸚鵡話偷將玉笛)
(送寧王)饑舌(郯韶猛虎行丨丨舚哺如血鮮領子時蹲古冡顛)柔舌(劉基君子有所思行范雎掉丨丨穰侯去彊嬴)
辯舌(徐賁次韻王止仲見寄詩求名未解以丨丨養夀莫必生方瞳)出舌(陳憲章登蓬萊絶頂詩三步一噫五步停引吭)
(丨丨腸肺鳴)存舌(唐寅漫興詩張儀捫頰猶丨丨趙壹傾囊已沒錢)傖舌(鍾惺江行俳體詩奴于入吳學細唾儂音)
(丨丨字全生)錦舌(道君列經若三元有琳札紫腦丨丨)
左右舌(儀禮鄕射禮射侯倍躬以為丨丨丨注躬侯身也躬外兩相各出一丈若人舒舌也)係馬舌(國語吳王昏乃)
(戒令秣馬食士夜中乃令服兵擐甲丨丨丨)智嵩舌(魏書釋老志丨丨戒行峻整往邊地得禽獸肉不食遂餓死弟子焚)
(其屍惟丨獨全其色狀不變人以為誦說功報)嬰兒舌(山海經苻禺之山其草多條實如丨丨丨食之使人不惑)椒掠
舌(隂符經注雙豆塞耳不聞雷霆一丨丨丨不能立言)毛生舌(南唐近事馮延巳鎮臨川聞朝議已有除替一夕夢通舌)
(生毛有僧解之曰丨丨丨間不可剃也相公其未替乎果已)西施舌(海物異名記丨丨丨鱣子也)李強舌(常景)
(嚴君平贊才屈羅仲口位結丨丨丨)不爇舌(孟郊秋懷詩秦火丨丨丨秦火空爇文)君子舌(孟郊投所知詩誰謂)
(黃鍾管化為丨丨丨)吉了舌(元稹詩丨丨丨如人白居易雙鸚鵡詩始覺琵琶弦莽鹵方知丨丨丨參差)姦吏舌
(曹鄴齊州推事畢寄本府尚書詩截斷丨丨丨擘開冤人腸)陸賈舌(于濆南越謠三寸丨丨丨萬里漢山川)如簧
舌(徐夤詠史詩君王不剪丨丨丨再得張儀欲奈何)
潔(古屑切清也通作絜)
韻藻告絜(周禮春官肆師祭之日表齍盛丨丨疏當祭之日具其黍稷等盛于簠簋陳于廟堂東又以徽識表其名又丨)
(丨淨儀禮宗人舉獸尾告備舉鼎鼏丨丨杜甫有事于南郊賦肅定位以丨丨靄嚴上而清超元絳南郊大赦詔祝禭丨丨贊犧尚)
(純)好潔(左傳邾子在門臺臨廷閽以缾水沃廷邾子望見之怒閽曰夷射姑旋焉命執之弗得滋怒自投于牀廢于爐炭爛)
(遂卒莊公卞急而丨丨故及是)不潔(孟子西子蒙丨丨則人皆掩鼻而過之史記李斯傳少時為郡小吏見吏舍厠中鼠食丨)
(丨近人犬數驚恐之斯入倉觀倉中鼠食積粟居大廡之下不見人犬之憂于是李斯乃歎曰人之賢不肖譬如鼠矣在所自處耳)
(漢書周仁傳仁為人隂重不泄常衣弊𥙷衣溺袴期為丨丨清以是得幸)廉絜(史記遊俠傳序漢興有朱家田仲王公劇孟郭)
(解之徒雖時扞當世之文罔然其私義丨丨退讓有足稱者唐書李景讓傳或諫公丨丨亡素儲不為諸子謀耶景讓笑曰兒曹詎)
(餓死乎人物志清介丨丨節在儉固失在拘局楚詞寧丨丨正直以自清乎東方朔七諫獨丨丨而不容兮叔齊久而逾明薛登請)
(選舉賢良疏貪仕之性彰則丨丨之風薄)高絜(漢書馬宫傳師丹薦宫行能丨丨遷廷尉平魏志管寧傳趙儼等薦胡昭曰天)
(真丨丨老而彌篤玄虚静素有夷皓之節嵇康井丹贊井丹丨丨不慕榮貴駱賓王在獄詠蟬詩無人信丨丨誰為表予心歐陽修)
(醉翁亭記野芳𤼵而幽香佳木秀而繁隂風霜丨丨水落而石出者山間之四時也蘇軾憶江南詩未許季鷹丨丨秋風直為鱸魚)
玉潔(魏志陳矯傳陳登曰淵清丨丨有禮有法吾敬華子魚拾遺記老聃在周之末居反景日室之山惟有黃髮老叟五人耳)
(出于頂瞳子皆方面色丨丨手握青筠之杖與聃共談天地之數孫綽賀司空像贊素質丨丨華藻金章傅休奕秋胡行丨磨逾丨)
(蘭動彌馨權德輿道一禪師碑從茶毘之法珠圓丨丨焜燿盈升富珠哩翀姚公神道碑有鍳其明有丨其丨桓桓其勇夬夬其決)
(又皮日休毛公泉詩澄如丨髄丨汛若金精鮮)整絜(南史王思遠傳都水使者季珪之常曰見王思遠終日匡坐不妄言笑簪)
(帽衣領無不丨丨便憶丘明士見明士蓬頭散帶終日酣醉吐論縱横唐突卿宰便復憶見思遠言其两反也)皎潔(謝靈運怨)
(曉月賦浮雲褰兮收泛灔明舒照兮殊丨丨謝惠連雪賦繽紛繁騖之貌皓汗丨丨之儀江淹感春冰詩冰雪徒丨丨此焉空守貞)
(唐德宗豐年多慶九日示懷詩丨丨暮潭色芬敷新菊叢宋之問自洪府舟行詩妙年拙自晦丨丨弄文史張九齡感遇詩蘭葉春)
(葳蕤桂華秋丨丨王維早朝詩丨丨明星高蒼茫遠天曙顧况悲歌我心丨丨君不知轆轤一轉一惆悵李商隐燈詩丨丨終無倦)
(煎熬亦自求又蝶詩併應傷丨丨頻近雪中來羅鄴釣翁詩月浦扣船歌丨丨雨篷偎岸卧蕭疎)
兩龔絜(漢書兩龔傳序楚丨丨之丨其清矣乎)孤竹絜(後漢書逸民傳序堯稱則天不屈潁陽之高武盡美矣終)
(全丨丨之丨)白雲潔(魏書彭城王勰傳高宗手詔世宗曰汝第六叔父勰清規懋賞與丨丨俱丨厭榮捨紱以松竹為心)
(又王績詩自言生得地獨負凌雲潔)
增致絜(禮記盥洗揚觶所以丨丨也)豐潔(左傳虞公曰吾享祀丨丨神必據我張說開元樂章齋戒丨丨俎豆有馨)
(杜甫留花門行沙苑臨清渭泉香草丨丨崔沔宗廟加籩豆議以致馨香以極丨丨)精潔(國語有神䧏于莘内史過曰國之將)
(興其君齋明衷正丨丨惠和又驪姬曰吾欲為難安始而可優施曰必于申生其為人也小心丨丨精潔易辱劉潛謝普安王賜装)
(帶啓雕鏤新竒織製丨丨梁武帝議洗匜詔爵以禮神宜窮丨丨)禋潔(國語忠信之質丨丨之服崔駰北廵頌丨丨享祈歆)
(嘗百神)静潔(史記五帝紀舜曰嗟四嶽有能典朕三禮皆曰伯夷可舜曰嗟伯夷以汝為秩宗夙夜唯敬直哉維丨丨韓愈)
(南海廟碑牲肥酒香樽爵丨丨宋祁明堂頌醴醇牲肥嘉罇鉅房芼醢果粢丨丨芬香)修潔(史記秦始皇紀黔首丨丨人樂)
(同則吳志朱然傳然氣候分明内行丨丨魏書高崇傳崇志尚儉素自丨丨與物無競元史王倚傳皇孫出鎮懷孟為𨕖老成練逹)
(舊臣護之乃以屬倚陛辭帝目之良久謂侍臣曰倚丨丨人也左右皇孫得人矣韓非子無術以任人無所任而不敗人君之所任)
(非辯智則丨丨也王褒九懷丨丨處幽兮貴寵沙劘張衡思玄賦鵰鶚競于貪婪兮我丨丨以益榮成公綏芸香賦美芸香之丨丨)
(稟隂陽之淑精劉敞將作監林洙可司農卿誥姿稟通裕臨履丨丨)志潔(史記屈原傳其文約其辭微其丨丨其行廉潜夫論)
(衰世之士丨彌丨者身彌賤唐太宗經破薛舉戰地詩心随朗日高丨與秋霜丨)比潔(史記屈原傳贊屈平行正以事懷王)
(瑾瑜丨丨日月争光陶潜閒情賦鳴佩玉以丨丨齊幽蘭以争芬)要潔(史記龜策傳後世衰微愚不師智人各自安化分為)
(百室道散而無垠故推歸之至微丨丨于精神也)辜絜(漢書律歷志姑洗洗絜也言陽氣洗物丨丨之也注丨必也必使之)
(丨也)公潔(漢書翟方進傳為相丨丨請托不行)涓潔(漢書萬石君傳以奮為中涓注師古曰中涓官名主居中而丨丨者)
(也元史祭祀志太廟不設盥洗之位殊非丨丨之道沈光李白酒樓記以聰明移于月露風雲使之丨丨)行絜(漢書薛宣傳谷)
(永上疏曰宣材茂丨丨逹于從政普書盧諶傳諶早有聲譽才高丨丨為一時所推)清潔(漢書尹翁歸傳其在公卿之間丨丨)
(自守語不及私水經注巫縣東北三百步有聖泉謂之孔子泉其水飛丨丨石穴並高王逸楚詞序屈原膺忠貞之質體丨丨之性)
(韓愈咏月詩丨丨雲間路空凉水上亭)大絜(後漢書禮儀志上已洗濯祓除去宿垢疢為丨丨)淳潔(後漢書鄭均傳)
(前安邑令毛義躬履遜譲比徵辭病有丨丨之風東州稱仁)方潔(後漢書王丹傳丹資性丨丨疾惡強豪孔稚珪北山移文)
(度白雪以丨丨干青雲而直上)矜絜(後漢書寇榮傳榮少知名桓帝時為侍中性丨丨自貴於人少所與張君祖贈沙門竺法)
(頵詩遙謝晞元疇何為自丨丨袁桷詩忘機絶丨丨落筆化塵腐)剛絜(後漢書獨行傳贊乘方不忒臨義罔惑惟此丨丨果)
(行育德)居絜(後漢書沛郡周郁妻傳專心正色禮義丨丨耳無淫聽目無邪視論衡身貴而名賤則丨丨而行墨)純絜
(魏志管寧傳注胡徵君外同乎俗内秉丨丨心非其好王公不能屈揚雄反離騷惟天軌之不辟兮何丨丨而離紛蔡邕李子材碑)
(可謂丨丨皓素綽有餘裕者矣阮瑀止欲賦禀丨丨之明節後申禮以自防王安石加范鎮修撰誥有該通之才有丨丨之操)增
潔(晉書袁宏傳三國名臣贊曰清不丨丨濁不加染案謂顧雍也)冰潔(晉書隐逸傳序玉輝丨丨川渟嶽峙孔融衛尉張儉)
(碑丨丨淵清介然特立潘炎月重輪賦臺榭丨丨郊原霜縞)簡潔(南史王思遠傳立身丨丨諸客有詣已者覘知衣服垢穢)
(方便不前形儀新楚乃與促膝雖然及去之後猶令二人交帚拂其坐處唐書蕭俛傳性丨丨以聲利為汙疾邪太甚孤特一㮣故)
(輕去位無所藉元史吳澄傳於易春秋禮記各有纂言精明丨丨卓然成一家言顔延之陶徵士誄廉深丨丨貞夷粹溫)矯潔
(魏書神元平文諸帝子孫傳子華在官不為丨丨之行凡有餽贈者辭多受少)齋潔(魏書胡國珍傳國珍年老雅敬佛法時事)
(丨丨自彊禮拜蔡邕荅齋議宫室至大指使至微不在丨丨之處)莊潔(魏書高遵傳遵形貌丨丨音氣雄暢常兼太祝令跪)
(贊禮事粗合儀矩由是高祖識待之元史列女傳王時妻安氏名正同賊兵寇太原城陷安氏與其妾李氏同赴井死事聞諡曰丨)
(丨)端絜(隋書禮儀志後齊遇午未申之月不雨使三公祈五帝于雩壇𨕖伎工丨丨善謳者歌雲漢詩)諴潔(隋書音樂)
(志盡丨丨致虔想)完潔(唐書鄭餘慶傳餘慶少砥礪行已丨丨仕四朝其祿悉賙所親或濟人急而自奉麤狭張耒雙槐堂)
(記作燕居之堂灑掃丨丨)狷潔(唐書常衮傳衮性丨丨不妄交游)華潔(南唐書宋齊丘所居里改為衣錦坊啓宅窮極)
(宏壯坊中人皆使修葺牆屋門巷極備丨丨民不堪命相率逃之坊中為之空稽神錄豫章逆旅梅氏頗濟惠行旅僧道投止皆不)
(求直恒有一道士來止其家梅厚待之一日謂梅曰吾明日當設齋從君可于天寳洞前訪陳師也道士渡江而去梅翌日詣洞前)
(有青衣童應門問之乃陳之居也既入見道士衣冠丨丨延輿之坐韓維程伯淳墓誌諸邑供帳競務丨丨以悦其意)明潔
(金史𨕖舉志哀宗正大元年乃立法命監察御史司農官先訪察随朝七品外路六品以上官清慎丨丨可為舉主者然後移文使)
(舉所知蔡邕荆州刺史庾侯碑丨丨鮮於白珪貞操厲乎寒松陸雲寒蟬賦清和丨丨羣動希蹤)嚴潔(金史列女傳白氏蘇)
(嗣之之母宋尚書右丞子由五世孫婦也畫兩先生像圖黃州龍川故事壁間香火丨丨躬自灑掃王儉先郊後春啓聖心過恭寧)
(在丨丨釋至仁山謳詩冰霜政丨丨雲石相因依)峻潔(元史宋本傳善為古文辭必已出丨丨刻厲又陳旅傳旅于文自先)
(秦以來至唐宋諸大家無所不䆒故其文典雅丨丨韓偓詩南朝丨丨推弘景東普清狂數季鷹)雅潔(元史戴表元傳其文)
(清深丨丨化陳腐為神竒)白潔(孔叢子所謂求丨丨而益其垢猶抱石以救溺愈不濟矣)栵潔(易林丨丨累累締結難解)
肥潔(春秋繁露牲貴丨丨而不貪其大也董仲舒郊祀對養牲之道務在丨丨而已)恭潔(說苑孔子曰寬以正可以容衆)
(丨以丨可以親上袁淑從駕詩丨丨由明祀肅駕在祈年)香潔(論衡譬猶衣食之於人也初成鮮完始熟丨丨少久穿敗連日)
(臭茹矣韓愈祭神文吹擊管鼓侑丨丨也方干詩高節何曾似任官藥苗丨丨備常餐)餽潔(外史今寇也不禦而饋是以丨)
(丨奚而不受却丨而受其丨無乃自傷乎)飾潔(水經注雉衡山有石室甚丨丨相傳名皇后浴室又所幸也)靈潔(水經)
(注青山之東有濫泉口徑數丈其深不測其泉甚丨丨至於炎陽有亢隂雨無時以穢物投之輒能暴雨)鮮潔(水經注上粉縣)
(取此水以潰粉則皓耀丨丨有異衆流故縣水皆取名焉曹植詩衣常丨丨黼黼玄黃王昌齡宴南亭詩寒江映村林亭上納丨丨)
鏡潔(水經注天池東隔阜又有一石池方可五六十步清深丨丨不異大池)輕潔(拾遺記因祗國獻女工一人體貌丨)
(丨被纖羅雜繡之衣)細潔(新論俗之觀士者見其威儀屑屑好行丨丨乃謂英彦)貧潔(高士傳韓順山棲安然以丨丨)
(自終)脆潔(杜陽雜編元載造芸暉堂於私第芸暉香草也出于闐國其丨丨如冰而入水土不朽為屑以塗壁故以名之)鶴
潔(埤雅鸎以喜囀烏以悲啼鳶以饑鳴丨以丨唳鳧以凶呌䲭以愁嘯)瑩潔(山家清事鶴頂丹頭碧毛羽丨丨陶弘景許長)
(史舊館壇碑清穎丨丨特絶世倫)流潔(班固泗水亭碑銘源清丨丨本盛末榮傅休奕明君篇清丨豈不丨飛塵濁其源)
耿絜(張衡東京賦聘丘園之丨丨旅束帛之戔戔蕭穎士白鵰賦情莽渺以丨丨貌軒昂以安閒顧况詩嚴公何丨丨託志肩)
(夷巢)瓊潔(劉楨賦應靈和以挺質體蘭茂而丨丨)貞潔(劉楨處士國文甫碑先生執乾靈之丨丨禀神祇之正性)顯
潔(阮籍逹莊論修飾以丨丨者惑於生畏死而榮生者失其真)體潔(傅咸紙賦廉方有則丨丨性真)尚潔(陸雲與兄)
(平原書往日論文先辭而後情丨丨而不取悅澤)蕙潔(夏侯湛宜男花賦體柔性剛丨丨蘭芳)露潔(張協七命霜鍔)
(水凝冰刃丨丨宋文帝登景陽樓詩階上曉丨丨林下夕風清唐德宗重陽日詩天清白丨丨菊散黃金叢又吳鎮東軒讀易圖詩)
(金吹不動丨華丨月裏仙人降瑶節)芳潔(陶潜感士不遇賦雖懷瓊而握蘭徒丨丨而誰亮梁武帝淨業賦細要纖手弱骨豐)
(肌附身丨丨觸體如脂狂心迷惑倒想自欺徐彦伯奉和幸新豐温泉宫詩藻曜凝丨丨葳𬎼獻淑祥王珪請皇帝罷謁太廟表粢)
(盛丨丨璧玉華光倪瓚醉歌行夷齊相逝居首陽逍遥采薇飽丨丨)被潔(顔延之白鸚鵡賦貌履玄而丨丨性既養而亦温)
濺潔(謝惠連白羽扇贊惟兹白羽體此丨丨)光絜(鮑照芙蓉賦單蓲陽之妙手測淲池之丨丨杜牧題池州弄水亭詩)
(蕭瑟好風露丨丨疑可攬楊植許由先生廟碣使湯武逢堯舜是必韜用而丨丨矣王安石舟中望九華山詩丨丨寫一鏡㢠廻環兩)
(堤奩)新絜(王儉郊殷議郊特牲云郊之用辛周之始郊也盧植云辛之為言自丨丨也鄭康成云用辛日者為人當齋戒自丨)
(丨也蘇軾浚井詩云何失舊穢底處來丨丨范成大華山寺詩蒙泉丨丨鑑泉明瀹茗羹藜甘似乳劉清叟詩疏梅鬭雪增丨丨喬)
(木參天長舊圍)履潔(梁昭明太子文𨕖序楚人屈原含忠丨丨楊億君可思賦中丨丨以好修兮外葆光而虚受)虔潔
(梁南郊登歌獻清酒致丨丨)霜潔(沈約謝勅賜絹葛啓素采冰華絺文丨丨白居易詩丨丨白蓮香)粲潔(褚澐詠柰)
(詩不讓圜丘中丨丨華庭際)瑶潔(唐太宗喜雪詩丨丨短長階玉藂高下樹)皜潔(徐彦伯比干墓詩玉堂逾丨丨銅柱)
(方歊焮)誠潔(賀知章禪社首樂章黃祗是祗我其夙夜寅畏丨丨匪遑寧舍)太絜(李白詩處世忌丨丨志人貴藏暉元)
(好問梨花詩孤芳忌丨丨莫遣凡卉妬)謹潔(杜甫八哀詩愛其丨丨極倍此骨肉親宋祁漢文翁祠堂碑籩豆饔醪薦之于)
(前虔跽丨丨)含潔(劉長卿舊片詩素綆久未垂清凉尚丨丨)介潔(柳宗元張東明墓誌丨丨而周流苞涵而清寧皮日)
(休詩承家能丨丨)挹潔(柳宗元瓶賦不如為瓶居井之眉鉤深丨丨淡泊是師)牢潔(韓愈詩羡君齒牙丨且丨范成)
(大招親友共春盤詩齒牙幸丨丨對案心眼開)淨潔(白居易樂府馬蹄蹋沙雖丨丨牛領牽車欲流血又贈别郭虚舟煉師詩)
(塵心未丨丨火候遂參差)儉潔(白居易詩白甌青竹筯丨丨無羶腥)澡潔(呂温奉敕祭南嶽詩丨丨事夙興簮佩思盡飾)
朗絜(李直方白蘋亭記内則庭除丨丨彌望鋪雪)孤潔(鄭谷寄賈員外詩白鷺同丨丨清波共渺茫安熙書事詩野性)
(原丨丨無朋儘自皤)簟潔(吳融詩枕凉欹琥珀丨丨展麒麟)月絜(宋祁請下罪已求言詔疏陛下奉承郊丘歲豐丨丨)
(當蒙介福皇甫汸春江花月夜詩丨華天外丨花影浪中新)水潔(歐陽修紫石屏歌月光丨丨石瑩淨感此隂魄來中潜)
敦潔(歐陽修送田盡秀才序辭業通敏為人丨丨可喜)閒潔(蘇軾詩衆禽事紛爭野鴈獨丨丨)薦潔(蘇轍郊祀)
(慶成詩迎拜或華顛丨丨求隂燧)通潔(文同成都府運判廳記衡欄擁衛忩戶丨丨)蠲潔(黃庭堅跛奚移文食了滌)
(器三正三反抆拭丨丨)振潔(梁燾論呂大防乞以旱罷疏士大夫化之皆磨礪丨丨以節操相高)圓潔(范成大冬舂行)
(齊頭丨丨箭子長隔籮輝日雪生光)憤潔(富珠哩翀平章政事尚公神道碑此黨名載刑書𩔖非丨丨動必鷙害生靈宜選重)
(臣使為之長庶靖紛擾)敞潔(宋本水木清華亭記前則田疇迤邐亭半出溪上三楹頗加&KR0627;堊丨丨以雅)荃潔(楊䕫)
(植蘭說蘭淨丨丨非𩔖乎衆莽)至潔(牟巘和東坡詩而此庭前菊鋤灌少人工此物抱丨丨有似楚兩龔)澗潔(方回送徐)
(心如之婺源詩逕紆横巨石丨丨見游鯈)悁潔(李孝光詩上思娛尊親下以浣丨丨曹伯啟浣衣圖詩苟有丨丨心憔瘁猶姬)
(妾)秀潔(顧瑛巫峡雲濤石屏詩丨丨庚庚絶文理十二巫峯横隐起)抱潔(高啓夏冰詩丨丨存天質銷炎奪化工)
湛熾潔(禮記麴蘖必時丨丨必丨)新樽潔(左傳臧孫命北面重席丨丨丨之)糞除潔(王褒僮約丨丨常丨)
情素潔(劉向九歎申誠信而罔違兮丨丨丨于細帛)關雎潔(蔡邕青衣賦丨丨之丨不蹈邪非)伯夷潔
(蔡邕司空房楨碑治身則丨丨之丨也)素絲潔(荀悦王商論穢丨丨之丨摧亮直之心)西施潔(嵇康荅釋難宅)
(無吉凶挕生論公侯之命禀之自然不可陶易宅是外物方圓由人有可為之理猶丨丨之丨不可為而西施之服可為也)玉
圭潔(曹植辨道論瓊蘂玉華不若丨丨之丨也又宋祁籍田頌上既淳濯圭潔儲思淵默)白沙潔(湛方生帆詩丨丨窮)
(年丨林松冬夏青)牲牢潔(何承天社頌丨丨既丨嘉薦惟馨)寒潭潔(謝靈運九日戲馬臺詩凄凄陽卉腓皎皎)
(丨丨丨)素韋潔(謝朓詠烏皮几詩勿言丨丨丨白沙尚推移)楚湘潔(陶弘景尋山誌丨丨之丨吳江之矜)匏
器潔(庾信祀五帝歌沐蕙氣浴蘭湯丨丨丨水泉香乂蘇軾真一酒詩稻垂麥仰隂陽足器潔泉新表裏清)泉珠潔
(盧鴻嵩山詩研苔滋兮丨丨丨又韋應物休沐詩泓泓野泉潔熠熠林光初又題瑯琊寺詩山中清景多石罅寒泉潔)粢盛
潔(魏徵雍和詩丨丨咸丨牲牷孔備)無私潔(張說和聖製幸湯泉詩坎意丨丨丨乾心稱物平)白華潔(儲光)
(羲酬李處士詩邀以青松色同之丨丨丨)太史潔(柳宗元論師道書參之離騷以致其幽參之丨丨以著其丨)秋苔
潔(李益竹溪詩寧知修幹下漠漠丨丨丨)濟水潔(白居易詩丨丨澄且丨河水渾而黃)泥中潔(白居易詩玉向)
(丨丨丨)貞姿潔(李紳重臺蓮詩自含秋露丨丨丨)冰壺潔(王起秋潭賦金鏡同朗丨丨共丨范成大臘雪詩東)
(郭先生履雖敝詩情却鬭丨丨丨)銅瓶潔(李郢送僧之台州詩寒潭盥漱丨丨丨野店安禪錫杖斜)三衣潔(薛能)
(送同儒大德歸柏梯寺詩京塵濯後丨丨丨山舍禪初萬象安)冰玉潔(蘇軾白牡丹詩何似後堂丨丨丨游蜂非意不相干)
嘉蔬潔(徐璣題薛景石瓜廬詩隔沼丨丨丨侵畦異草香)秋巖潔(徐璣書翁卷詩集後詩泉落丨丨丨花開野逕)
(清)寒蒲潔(翁卷山中詩鳴泉漱石丨丨丨宿霧蒸泥早蕨肥)秋山潔(翁卷寄張直翁詩露下丨丨丨鴻飛楚水)
(寒)芳條潔(翁卷送徐靈囦永州司理詩蘭芷丨丨丨瀟湘翠色連)吳兒潔(元好問平湖曲越女顔如花丨丨丨)
(于玉)朝紅潔(戴表元詩晴霞冠嶺丨丨丨新漲連空晚綠酣)風蟬潔(張雨奔月巵歌甓社明珠奔入月脫殼正似丨)
(丨丨)毛衣潔(劉璉舟中詩宿鷺丨丨丨歸鴉羽翼聯)新花潔(蔡羽詩老樹丨丨丨疏絃古調清)
别(皮列切異也離也解也又姓又方别切)
韻藻離别(詩行道遲遲箋行于道路之人至將丨丨尚舒行楚詞余既不難夫丨丨兮傷靈修之數化古詩上言長相思)
(下言久丨丨曹植賦彼凡人之相親小丨丨而懷戀陸龜蒙别離詩丈夫非無淚不灑丨丨間)大别(書道嶓冡至于荆山内方)
(至于丨丨注丨丨在廬江安豐縣一統志丨丨山在漢陽府東北半里蔡邕漢津賦切丨丨之東山兮與江湘乎通靈)小别
(左傳楚令尹子常濟漢而陳自丨丨至于大别注禹貢漢水至大别南入江然則此二别在江夏界一統志丨丨山在漢陽府東其)
(形如甑一名甑山)二别(見上謝朓和王融八公山詩丨丨阻漢坻雙崤望河澳)生别(家語孔子聞哭聲甚哀顔回曰)
(此有丨丨離者問之果賣子以葬父者九歌悲莫悲于丨丨離樂莫樂于新相知古詩行行重行行與君丨丨離元稹詩今宵淚零)
(落半為丨丨滋白居易詩丨丨猶怏怏死别復何如)飲别(張說詩欵言人自老丨丨歲方秋)惜别(岑參冬宵家會餞李)
(即司兵赴同州詩丨丨冬夜短務歡杯行遲李白詩絲桐感人絃已絶滿堂送客皆丨丨杜甫魏十四侍御就敝廬相别詩遠尋留)
(藥價丨丨到文場韋應物送姚孫還河中詩留思芳樹飲丨丨暮春暉)遠别(李白詩佳遊不可得春去惜丨丨白居易詩兄)
(弟唯二人丨丨恒苦悲)雨别(獨孤及詩契闊阻風期荏苒成丨丨)富别(孟郊詩丨丨愁在顔貧别愁消骨)貧别
(見上)一别(孟郊詩丨丨一回老志士髮白早劉得仁送王書記歸邠州詩陳琳輕丨丨上馬意超然)
河梁别(孫逖送蘇綰出佐荆州詩不見丨丨丨空銷郢路魂李白詩東還沙塞遠北愴丨丨丨鄭元祐張天雨聯句哀哀丨)
(丨丨堂堂沛風起)萬里别(岑參留題徐卿草堂詩忽作丨丨丨東歸三峡長杜甫詩復為丨丨丨送子山之阿白居易詩)
(誰謂丨丨丨常若在目前)山陽别(李白餞族叔賁詩惜此林下興愴為丨丨丨)
增東别(書岷山導江丨丨為沱水經注江水又丨丨為沲開明之所鑿江賦峩嵋為泉陽之揭玉壘作丨丨之標)訣别
(詩燕燕疏戴媯大歸莊姜送之皆丨丨之後述其送之之事後漢書范冉傳冉與王奐親善及奐遷漢陽太守將行冉曰今子遠適)
(千里會面無期故輕行相候以展丨丨)晉别(史記趙世家南伐丨丨北滅黑姑注正義曰趙南伐晉之别邑謂韓魏之邑也)
析别(後漢書馬皇后紀諸貴人當徙居南宮太后感丨丨之懷各賜王赤綬)詣别(南史張融傳融假還鄉丨王儉丨儉)
(立此地舉袂不前融亦舉手呼儉曰歜曰王前儉不得已趨就之融曰使融不為慕勢而令君為趨士豈不善乎)告别(梁書)
(陶弘景傳齊宜都王鏗為明帝所害其夜弘景夢鏗丨丨因訪幽冥中事多說袐異杜甫酬孟雲卿詩相逢難衮衮丨丨莫怱怱)
死别(古樂府生人作丨丨)乖别(曹植朔風詩昔我同袍今永丨丨王獻之别郗氏妻帖方欲與姉極當年之足以之偕老)
(豈謂丨丨至此鮑照悲哉行覽物懷同志如何復丨丨)長别(王粲神女賦彼佳人之難遇真一遇而丨丨杜甫擣衣詩已近)
(苦寒月况經丨丨心)闊别(王羲之帖丨丨稍久眷與時長)如别(謝靈運荅范光禄書尋覽三復味翫增懷輒奉和丨丨)
仳别(謝靈運曇隆法師誄豈惟向之靡示判之盛年終古恩愛于今丨丨矣謝惠連西陵遇風獻康樂詩哲兄感丨丨相送越)
(坰林)少别(鮑照昇天行暫遊越萬里丨丨數千齡)念别(王儉贈徐孝嗣詩撫物遐想丨丨書情)望别(梁簡文帝)
(筝賦登山丨丨之心臨流送歸之目庾信思舊銘序山陽車馬丨丨郊門)執别(梁簡文帝與劉孝綽書丨丨灞滻嗣音阻闊)
重别(江淹别賦惟世間兮丨丨謝主人兮依然)近别(庾信仙山詩蓬萊暫丨丨海水遂成塵蘇軾詩丨丨不改容遠别涕)
(霑胸)悵别(張說宴薛王山池序春將丨丨愛落花之灑途夏如欣會玩峰雲之映沼)寵别(蕭昕送邢中丞序無酒沽我緩)
(仳離之憂徵文丨丨慰行邁之思)醉别(岑參送李翥遊江外詩青門須丨丨少為觧征鞍王昌齡留别郭八詩丨丨何須更)
(惆悵㢠廻頭不語但垂鞭白居易詩今日洛橋還丨丨金杯翻汗麒麟袍)取别(杜甫送長孫侍御赴武威判官詩問君適萬里)
(丨丨何草草)恨别(杜甫春望詩感時花濺淚丨丨鳥驚心)愴别(獨孤及皇甫冉文集序每舞雩咏歸或金谷文會曲)
(水修禊南浦丨丨李中送孫霽書記赴夀陽辟命詩辟命羡君赴其如丨丨情)賦别(賈曾餞張尚書序天章丨丨御札題牋)
餞别(韋應物送周錄事詩英豪若雲集丨丨塞城閩)雁别(盧綸和趙端公九月詩丨丨聲偏苦松寒色愈新)夢别
(盧綸送王尊師詩丨丨一仙人霞衣滿鶴身元稹詩丨丨淚亦流啼痕暗横枕)感别(皇甫曾送杜侍御還京詩懷恩偏丨丨堕)
(淚向旌麾)話别(皇甫曾送裴秀才貢舉詩臨流惜暮景丨丨起鄉情)西别(元稹華嶽寺詩雙燕營巢始丨丨百花成子又)
(東還)叙别(元稹詩逡廵來丨丨頭白顔色黧)暗别(白居易潜别離詩惟有潜離與丨丨彼此甘心無後期蘇軾代人贈)
(别詩那知昨夜香閩裏更有偷啼丨丨人)語别(白居易詩日西並馬頭丨丨至昏黑馬戴早𤼵故園詩丨丨在中夜登車離故)
(鄉)心别(白居易詩兩鄉默默丨相丨)訪别(白居易詩聞君欲𤼵江東去能到茅庵丨丨無)戀别(白居易詩明朝)
(丨丨朱門淚)怨别(白居易烏贈鶴詩我每夜啼君丨丨玉徽琴裏忝同聲注琴曲有烏夜啼别鶴怨李嘉祐送内弟閻伯均)
(歸江州詩煙塵丨丨唯愁隔井邑蕭條誰忍論)照别(崔備和武相公錦樓玩月詩丨丨江樓上添愁野帳前)送别(李嘉)
(祐送侍御史四叔歸朝詩淮南頻丨丨臨水惜殘春)贈别(馬戴下第寄友人詩年來御溝柳丨丨雨霏霏)拜别(項斯留别)
(張郎中詩省中重丨丨兼領寄人書)輕别(蘇軾詩願君勿言歸丨丨吾所諱)酌别(郝經青州山行詩丨丨表海亭瀲灔)
(吸空翠)
異鄉别(鮑照東門行一息不相知何况丨丨丨)倡女别(梁簡文帝傷美女詩昔聞丨丨丨蕩子無歸期)長信
别(梁簡文帝秋閨夜思詩非關丨丨丨詎是良人征)從軍别(梁簡文帝見内人作卧具詩更恐丨丨丨空牀徒自憐)
同心别(梁元帝燕歌行自從異縣丨丨丨偏恨同時成異節)河陽别(陸厥荅内兄希叔詩愧兹山陽讌空此丨丨丨)
千里别(江淹謝惠連贈别詩方作雲峰異豈伊丨丨丨)與子别(江淹别賦丨丨之丨思心徘徊)銷魂别(江淹)
(别賦黯然丨丨者惟丨而已矣柳宗元酬婁秀才詩海上丨丨丨天邊弔影身唐彦謙春隂詩天涯已有丨丨丨樓上寧無擁鼻吟)
不忍别(江淹别賦攀桃李兮丨丨丨送愛子兮霑羅裙)蔓草别(江淹擬王粲懷德詩既傷丨丨丨方知枤杜情)關
山别(吳均别夏侯故章詩新知丨丨丨故人河梁送)故人别(吳均以服散鎗贈殷鈞詩執以代疏麻長貽丨丨丨白居)
(易詩一與丨丨丨再見新蟬鳴)雲雨别(荀濟贈隂梁州詩已作金蘭契何言丨丨丨吳融詩何事遽驚丨丨丨秦山楚水兩)
(乖張)窈冥别(庾肩吾北城門沙門詩下學輩留心方從丨丨丨)高駕别(徐勉送客曲袖繽紛聲委咽餘曲未終丨)
(丨丨)蘇武别(庾信擬詠懷詩遊子河梁上應將丨丨丨李端雨雪曲丁零丨丨丨疏勒范羌歸)秋風别(庾信小園)
(賦荆軻有寒水之悲蘇武有丨丨之丨)蒿里别(江總顧舍人詩何言丨丨丨非復竹林期)南浦别(楊炯和寉司空)
(傷姬人詩昔時丨丨丨鶴怨寳琴弦牛嶠詞自從丨丨丨愁見丁香結案江淹别賦春草碧色春水綠波送君南浦傷如之何)滄
江别(陳子昂江上暫别蕭四劉三詩昨夜丨丨丨言乖天漢遊)青春别(宋之問送姚侍御詩坐歎丨丨丨逶迤碧水長)
(又白居易詩煙郊春别遠)高樓别(韋承慶詩倡婦丨丨丨)四牡别(張說送李問政河北簡兵詩依然丨丨丨更想)
(八龍遊)岐路别(蘇頲贈權别駕詩莫愴分飛丨丨丨還當奏對掖垣來)美人别(張九齡餞梁明府詩懷君丨丨)
(丨聊以贈心期)雲峯别(儲光羲重寄虬上人詩一作丨丨丨三看花柳朝)灞亭别(岑參送祁樂歸河東詩置酒丨)
(丨丨高歌披心胸房白送蕭穎士赴東府詩青春丨丨丨此去何時還)兒女别(高適别韋參軍詩丈夫不作丨丨丨臨岐)
(涕淚沾衣巾范成大次諸葛伯山贈别詩期君踵祖武勿惜丨丨丨)同人别(高適别李八詩將趨倚門望還念丨丨丨)易
水别(李白留别于逖遊塞垣詩耻作丨丨丨臨岐淚滂沱)斗酒别(李白詩明日丨丨丨惆悵清路塵)再三别
(李白南陽送客詩揮手丨丨丨臨岐空斷腸)催柳别(杜甫移居䕫州郭詩春知丨丨丨江與放船清)江上别(杜甫)
(送錄事舅之攝郴州詩氣春丨丨丨淚血渭陽情)東都别(杜甫八哀詩重叙丨丨丨朝隂改軒砌)新婚别(杜甫)
(丨丨丨詩暮婚晨告别無乃太匆忙)垂老别(杜甫有丨丨丨詩蘇軾詩如何丨丨丨冰盤餽蒼耳又白居易詩三月盡時頭)
(白日與春老别更依依)無家别(杜甫丨丨丨詩人生丨丨丨何以為蒸黎)不慣别(李澄之秋庭夜月有懷詩從來)
(丨丨丨况屬雁南飛)章臺别(韋應物贈别李功曹詩今朝丨丨丨楊柳亦依依)長江别(韋應物寄楊協律詩遠念)
(丨丨丨俯覺座隅空)雲林别(韋應物荅趙氏生伉詩暫與丨丨丨忽陪鴛鷺翔)親愛别(韋應物别善福精舍詩行)
(將丨丨丨戀此西澗曲)黃鵠别(錢起海上寄王臨詩一随浮雲滯幾怨丨丨丨)含香别(錢起送陸即中詩粉署丨)
(丨丨轅門載筆過)孤舟别(竇叔向宿表兄宅話舊詩明朝又是丨丨丨愁見河橋酒幔青又戴叔倫江上别張歡詩今日)
(扁舟别俱為滄海人)雲海别(盧綸送元昱尉義興詩欲成丨丨丨一夜夢天涯)兩頭别(盧綸冬日登城樓有懷詩)
(遥思海客天外歸坐想征人丨丨丨)桂陽别(李端古别離與君丨丨丨令君岳陽待)江海别(司空曙與韓紳宿别)
(詩故人丨丨丨幾度隔山川)千騎别(武元衡詩落日河橋丨丨丨)經年别(戴叔倫夜坐詩忽起故園思動作丨)
(丨丨白居易詩萬里丨丨丨曹鄴滻川寄劉駕詩自是相憶苦忽如丨丨丨又戴叔倫相思曲高樓重重閉明月腸斷仙郎隔年别)
(又蘇軾詩舊隐三年别杉松好在不)三秋别(戴叔倫寄禪師寺華上人詩佛國丨丨丨雲臺五色連)少年别(韓愈)
(送陳羽詩誰云丨丨丨流淚各霑衣)灞水别(韓愈荅張徹詩梅花丨丨丨宫燭驪山醒)攀花别(張籍送從弟彤東歸)
(詩春橋欲醉丨丨丨)春光别(賈島送沈秀才詩明年丨丨丨㢠廻首不復疑)隔雲别(李賀詩玉山小女丨丨丨)聽
水别(李賀樂府行人丨丨丨隔隴長東西又元稹詩今日與君臨水别可憐春盡宋亭中)隴頭别(王建樂府隴水何年)
(丨丨丨不在山中亦嗚咽)醒時别(元稹詩今朝偏偶丨丨丨淚落風前憶醉時)靈山别(元稹詩他時莫忘丨丨丨)
(滿壁人名後會稀)親情别(元稹詩巴南剩與丨丨丨)嶺南别(元稹詩君今又作丨丨丨南雁北歸君未歸)撫
稚别(元稹詩十里丨丨丨一身騎馬回)橋上别(白居易詩曾共玉顔丨丨丨)青門别(白居易詩何處難忘)
(酒丨丨送丨多)揮袂别(白居易詩王母丨丨丨飛瓊)金谷别(白居易詩自從丨丨丨不見玉山頽)江月别
(白居易詩一吟丨丨丨幾見日星周)雲泥别(白居易詩擬作丨丨丨)有情别(白居易詩況與丨丨丨别随情淺深)
趁車别(白居易樂府老母啼呼丨丨丨中官監送鏁門㢠廻)雙鶴别(白居易詩起聞丨丨丨若與人相似)凄凄
别(白居易詩南浦丨丨丨)風雨别(白居易詩忽從丨丨丨遂被簮纓縛)匆匆别(白居易詩蒲池村裏丨丨丨)
無端别(杜牧送故人歸山詩三清洞裏丨丨丨又拂塵衣欲卧雲)凝魂别(杜牧詩盼眄丨丨丨依稀夢雨來)㢠廻
頭别(杜牧詩秦嶺望樊川秪得丨丨丨)東西别(溫庭筠夜宴謠清夜恩情四座同莫令溝水丨丨丨)花裏别
(許渾冬日開元寺贈元孚上人詩曹溪丨丨丨蕭寺竹前逢)留詩别(許渾訪别韋隐居不值詩湯師閣上丨丨丨杜叟橋)
(邊載酒還)林下别(馬戴寄終南真空禪師詩一從丨丨丨瀑布幾成冰)從小别(項斯送僧歸南嶽詩有家丨丨丨是)
(寺即言歸)湘水别(劉滄贈道者詩賣藥故人丨丨丨入簷栖鳥舊山來)留偈别(杜荀鶴送僧詩請君丨丨丨恐不到)
(人寰)人間别(徐鉉夢遊詩天明又作丨丨丨洞口春深道路賖)看雲别(蘇軾詩河梁會作丨丨丨詩社何妨載酒)
(從)不久别(蘇軾别子由詩懸知丨丨丨妙理難細評)舊歲别(蘇軾别歲詩勿嗟丨丨丨行與新歲辭)三度
别(蘇軾詩我生丨丨丨此别尤酸辛)千程别(耶律楚材過雞鳴山詩殘花濺淚丨丨丨啼鳥傷心百感生)華表
别(馬祖常題松鶴堂詩任重明堂材言歸丨丨丨)
缺(苦穴切器破)
韻藻罔缺(書佑啓我後人咸以正丨丨)書缺(史記五帝紀論予觀春秋國語其𤼵明五帝德帝繫姓章矣顧第弗)
(深考其所表見皆不虚丨丨有間矣其軼乃時時見於他說)殘缺(漢書藝文志周室既微載籍丨丨牛弘請開獻書表高氏)
(據有山東初亦採訪騐其本目丨丨尤多賈至宓子賤碑頌古碑丨丨苔篆磨滅王禹偁籍田賦周德下衰禮文丨丨)玷缺
(漢書韋少翁傳元帝即位以少翁為少府遷太子太傅至御史大夫永光中代于定國為丞相貶黜十年之間遂繼父相位封侯故)
(國榮當世馬少翁復作詩自著復丨丨之囏難因以戒示子孫皮日休詩王臣方蹇蹇佐我無丨丨)列缺(漢書司馬相如傳貫)
(丨丨之倒景兮涉豐隆之滂濞注丨丨天閃也揚雄羽獵賦霹靂丨丨吐光施鞭皮日休霍山賦叱豐隆奔丨丨轟然霹靂天地俱)
(裂又開元寺樓看雨聯句翻傷丨丨勞却怕豐隆倦丁謂大蒐賦丨丨收聲而聽蹕豐隆鼔力以扶輪袁易雨後寄城中諸友詩渴)
(龍掉尾下領江丨丨為右豐隆左)兔缺(晉書魏詠之傳生而丨丨醫曰可割而𥙷之但須百日進粥不得笑語詠之曰半生)
(不語而有半生亦當療之況百日耶古今注丨口有丨尻有孔埤雅丨口有丨吐而生子故謂之兔其感孕則以月月缺也故其口)
(缺又淮南子孕婦見丨而子丨脣見麋而子四目又古詩三五明月滿四五蟾丨丨又李紳望海亭詩烏盈丨丨天涯迥鶴背松梢)
(拂檻低沈愚鴻門會詩日月無光烏丨丨)缺缺(魏書景穆十二王傳任城王澄表曰臣聞三季之弊由於煩刑火德之興在於)
(三約是以老聃云法令滋章盜賊多有又曰其政察察其民丨丨)守缺(劉歆移太常博士書至於國家將有大事若立辟)
(雍封禪廵狩之儀則幽冥而莫知其原猶欲保殘丨丨挾恐見破之私意而無從善服義之公心)謗缺(江淹獄中上建平王)
(書小人固陋坐貽丨丨)圓缺(韋應物寄馮著詩華月屢丨丨君還浩無期蘇軾詞人有悲歡離合月有隂晴丨丨)冀缺
(左傳臼季使過冀見丨丨耨其妻饁之敬相待如賓與之歸言諸子之文公以為下軍大夫㐮公以再命命先茅之縣賞胥臣曰舉郤缺)
(功也以一命命郤缺為卿復與之冀陶潛勸農詩丨丨㩦儷沮溺結耦白居易詩丨丨一農夫妻敬儼如賓)郤缺(見上)
黑衣缺(史記趙世家左師觸讋見趙太后曰老臣賤&KR1178;舒祺最少不肖而臣衰竊憐愛之願得𥙷丨丨之丨以衛王宫又黃)
(庭堅代謝御史中丞表少𥙷皂衣之缺空慙折檻之忠)馬韀缺(隋書雲定興傳定興附會宇文述述素好著竒服定興為)
(製丨丨于後角上丨方三寸以露白色世輕薄者爭倣學之謂為許公缺勢案述封許國公)蟻鼻缺(抱朴子丨丨之丨損)
(無價之純鈎又蘇軾岐亭詩先生萬金璧護此一蟻缺)唾壺缺(世說王敦酒後輒詠老驥伏櫪志在千里烈士暮年壯心)
(不已以如意擊丨丨壺口盡丨獨孤及寄裴冀劉穎詩長嘯林木動高歌丨丨丨又李彭老詞鸞箋象管寫新聲幾番曾試瓊壺缺)
(又郝經老馬詩短歌聲斷銀壺缺常記當年烈士吟)
嶢嶢易缺(後漢書黃瓊傳丨丨者易丨皦皦者易汙)金甌無缺(南史朱異傳武帝言我國家猶若丨丨丨一傷)
(丨)大成若缺(老子丨丨丨丨其用不敝)
增破缺(詩既丨我斧又丨我斨曾鞏擬峴臺記增甓與土易其丨丨去榛與草𤼵其亢爽)虧缺(史記樂書治道丨丨)
(而鄭音興起漢書司馬遷傳報任安書曰僕大質已丨丨雖材懷隋和行若由夷終不可以為榮適足以𤼵笑而自點耳蘇軾謝蘇)
(自之惠酒詩逹人本自不丨丨何暇更求全處全)𥙷缺(史記蕭相國世家漢王數失軍遁去何常興關中卒輒丨丨上以此)
(專任何關中事淮南子周公有殺弟之累齊桓有争國之名然而周公以義丨丨桓公以功滅醜成公綏天地賦斷鼇足而續毁鍊)
(玉石而丨丨)充缺(漢書薛宣傳御史大夫内承本朝之風化外佐丞相統理天下任重責大之事非庸材所能堪今當𨕖於)
(羣卿以丨其丨)微缺(漢書董仲舒傳樂者所以變民風化民俗也其變民也易其化人也著故聲𤼵於和而本於情接於肌膚)
(臧於骨髄故王道雖丨丨而筦弦之聲未衰也蔡邕撰蔡朗碑周祚丨丨王室遂卑)修缺(漢書敘傳秦人自滅漢丨其丨述藝)
(文志)凋缺(後漢書皇后紀序周室東遷禮序丨丨柳宗元祭裴令文屢聞丨丨俄見遷黜)任缺(後漢書胡廣傳尚書史敞)
(等薦廣曰陳留近郡今太守丨丨廣才略深茂堪能撥煩願以參選之)石缺(後漢書文苑傳黃祖長子射為章陵太守與禰)
(衡共讀蔡邕所作碑文恨未繕寫衡曰吾雖一覽猶識之惟其中丨丨二字為不明耳)陵缺(後漢書黨錮傳叙叔末澆訛王)
(道丨丨)爽缺(魏書禮志清河王懌上言喪禮參差始於帝族臣忝官台傅不能秉國之鈞致使丨丨)散缺(魏書樂志)
(高祖詔曰樂章丨丨伶官失守今置樂官實須任職)盈缺(魏書律歷志僕射司馬子如等表言弦望有丨丨明晦有修短迎日)
(推䇲各有司存江淹為蕭驃騎讓太尉增封表迹聯丨丨道協興降又擬謝康樂遊山詩江海經邅㢠廻山嶠備丨丨宋之問冬宵引)
(獨坐山中兮對松月懷美人兮屢丨丨盧仝有所思詩天涯娟娟嫦娥月三五二八丨又丨)淪缺(隋書音樂志漢末大亂樂)
(章丨丨水經注滎口石門碑銘歲遠字多丨丨)謬缺(唐書楊國忠傳國忠創押例無賢不肖用選深者先𥙷官牒文丨丨得再)
(通衆議翕然美之)漫缺(唐書蔣乂傳德宗嘗登凌烟閣視左壁頽剝題文丨丨行纔數字命錄以問宰相無能知者遽召乂)
(至荅曰此聖歷中侍臣圖贊帝前口誦𥙷不失去一字)齧缺(淮南子今劍或絶側羸文丨丨卷銋而稱以項襄之劍則貴人)
(爭帶之慮仝哭玉碑子詩勘鬭平地上罅坼多丨丨又莊子堯之師曰許由許由之師曰丨丨齧缺之師曰王倪王倪之師曰被衣)
(庾信奉報窮秋寄隐士詩王倪逄丨丨桀溺偶長沮陳陶鍾陵道中詩曾逢丨丨話東海長憶蕭家青玉牀)禽缺(淮南子數)
(則能勝疏博則能丨丨)生缺(淮南子正士之氣也御乎埃天五百歲丨丨缺五百歲生黃埃)垣缺(易林屋漏丨丨季姬)
(不惬)圍缺(易林丨丨不能無所能𫉬)蠧缺(易林齲病丨丨堕落其毛)粟缺(大戴禮禾實于野而丨丨于倉)點缺
(白虎通天所以有災變何所以譴告人君覺悟其行欲令悔過修德深思慮也援神契曰行有丨丨氣逆于天情感變出以戒人也)
(王令寄滿子權詩平生未始有丨丨玉日拂拭金燒磨)開缺(釋名孽缺也漬麥覆之使生牙丨丨也)堕缺(水經注河)
(水又南逕高門南層阜丨丨)瑕缺(西京雜記趙飛燕女弟居昭陽殿有四玉鎮皆逹照無丨丨)唇缺(摭言方干丨丨)
(有司以為不可與科名連應十餘舉遂隐居鑑湖後數十年遇醫𥙷唇年已老矣人號曰𥙷唇先生)罅缺(談藝錄情或零落而)
(未備詞或丨丨而未博)中缺(班固東都賦往者王莽作逆漢祚丨丨)廢缺(班昭女誡夫不御婦則威儀丨丨婦不事)
(夫則義理堕闕)損缺(荀悦祿制論清節毁傷公義丨丨)夕缺(張協七命悲蓂莢之朝落悼望舒之丨丨)空缺(王獻)
(之江州帖若宣城瑯琊不果南有丨丨可作者此信還具白)毁缺(何承天上安邊論論者必以古城荒毁難可修復今不謂)
(頓便加功整麗如舊但欲先定民營其閭術墉壑存者因而即之其有丨丨權時柵斷)睨缺(何承天書良玉時玷賤夫指其)
(瑕望舒抱魄野人丨其丨)慮缺(梁簡文帝縈華林園戒詩居高常丨丨持滿每憂盈)暈缺(梁簡文帝江南思月丨蘆灰丨)
(秋還懸炭枯按淮南子畫随灰而月運闕注以蘆草灰圜畫缺其一面則月運亦缺其上陳後主關山月詩丨丨随灰減光滿應珠)
(圓)禮缺(江淹孫緬墓銘來訪詩逸入詢丨丨)箴缺(任昉贈徐徵君詩曾是違賞心曷用丨余丨)弦缺(沈約長歌)
(行初節曾不掩浮榮逐丨丨弦缺更圓合浮榮永沉滅)雅缺(隋煬帝勵經術詔紆青拖紫非以學優製錦操刀𩔖多牆面上)
(陵下替綱維靡立丨丨道消實由於此)亡缺(牛弘樂定奏秦焚經典樂書丨丨)簡缺(牛弘獻書表古文舊丨猶云有)
(丨劉璟寄葆光子偈魚蠧入書循丨丨蛛絲有網遍忩延)林缺(宋之問春日山亭餞鄭鄕詩池平分洛水丨丨見嵩丘蘇源明)
(小洞庭燕序倒&KR0008;岫於波際指梁岑於丨丨蘇軾翠麓亭詩路窮驚石斷丨丨見河奔又丨丨湖光漏窗明野意新)樹缺(蘇頲)
(秋社日崇讓園宴詩丨丨池光近雲開日影新程嘉燧過子薪村居詩簷前丨丨青山出橋外天低野寺平)欹缺(沈佺期從)
(崇山向越裳詩序合水丨丨藤竹明昧李適荅李十一詩㠋嶂傳彩翠崖磴互丨丨文同成都府運判廳記所謂佐者亦當崇大閎)
(顯與主者儀形無丨丨始云可矣鄧文原西嶺春雲圖詩高岑上青蒼曲磴夐丨丨)竇缺(元結水樂說不至南磳即懸庭前之)
(水取欹曲丨丨之石高下承之)花缺(岑參丘中春卧詩竹深喧暮鳥丨丨露春山又白居易詩丨枝丨處青樓開)休缺
(柳宗元貞符序此大事不宜以辱故丨丨)竅缺(歐陽詹棧道銘澄結既定丨丨生乎其中)畫缺(韓愈石鼔歌年深豈免有)
(丨丨快劍斫斷生蛟鼉)秃缺(韓愈徐偃王廟碑藩拔棘夷庭木丨丨蘇軾詩君奴亦笑我鬢齒行丨丨程俱即事戲作詩老)
(鳥作巢一何拙柳條垂絲今丨丨)剝缺(韓愈黃陵廟碑黃陵廟祀舜二妃庭有碑斷裂在地其文丨丨)籬缺(白居易詩)
(宅東丨丨嵩峯出張祥鳶閒居詩丨丨牽蘿𥙷園蕪植杖芸)月缺(溫庭筠傷歌姬詩丨丨花殘莫愴然花須終𤼵月須圓乂)
(張静婉採蓮曲郎心似丨月易丨十五十六清光圓)字缺(范𫝊正李白墓碑公之亡子伯手疏十數行紙壞丨丨不能詳備)
刓缺(韓偓獨酌詩詩道揣量疑可進宦情丨丨轉無多)山缺(馬戴寄金州姚使君詩丨丨通巴峡江流帶楚檣歐陽修)
(詩杏花紅處青丨丨山畔行人山下歇)地缺(李洞詩日昇當丨丨星盡未天明)制缺(皮日休悼賈漢氏革嬴高祖得)
(於矢石不暇延儒人及為天子丨丨度弛)天缺(陸龜蒙雜諷女媧煉五石丨丨猶可𥙷)衽缺(晏殊几銘巾有角墊衣存)
(丨丨)一缺(蘇軾岐亭詩吾非故多矣君豈無丨丨)斷缺(蘇軾孫莘老求墨妙亭詩吳興太守真好古購買丨丨揮縑繒)
圯缺(蘇轍東軒記支其欹斜補其丨丨)甃缺(陸游詩欄傾丨丨無人管)洞缺(梁周翰五鳳樓賦門呀丨丨若天之)
(裂)頹缺(蘇過颶風賦補茅茨之罅漏塞牆垣之丨丨)晦缺(劉清叟醉月亭詩望圓丨丨秋復春古時明月今時人)
遺缺(納延贈張直言詩詔下閶闔門求言補丨丨)秦缺(七𤼵王良造父為之御丨丨樓季為之右)
歌兒缺(史記高祖紀及孝惠五年以沛宮為高祖原廟高祖所教丨丨百二十人皆令為吹樂後有丨輒補之)周道
缺(史記十二諸侯年表紂為象箸而箕子唏丨丨丨詩人本之衽席關雎作仁義陵遲鹿鳴刺焉又淮南子王道缺而詩作周室)
(廢禮義壞而春秋作乂摯虞尚書令箴三季道缺天綱縱替)王室缺(史記漢興以來諸侯年表厲幽之後丨丨丨侯伯彊)
(國興焉)詩書缺(史記伯夷傳序夫學者載籍極博猶考信于六藝丨丨雖丨然虞夏之文可知也)内史缺(史記)
(韓長孺傳梁丨丨丨漢使使者拜安國為梁内史)六藝缺(史記儒林傳序秦之季世焚詩書坑術士丨丨從此丨焉)十
篇缺(漢書司馬遷傳丨丨丨有錄無書注張晏曰遷沒之後亡景紀武紀禮書樂書兵書漢興以來將相年表日者列傳三王)
(世家龜策列傳傅靳列傳)炎精缺(晉書樂志改朱鷺為丨丨丨言漢室衰孫堅奮迅猛志念在匡救王迹始乎此也)和
樂缺(詩序鹿鳴廢則丨丨丨矣謝靈運九日從宋公戲馬臺集送孔令詩餞宴光有孚丨丨隆所丨)舊章缺(班固典引)
(懸象閽而恒文乖彜倫斁而丨丨丨)周德缺(蔡邕文昔丨丨丨而斯干作應運變通自古有之)隅隈缺(阮籍東平)
(賦丨丨之丨幽荒之塗沕漠之域竆野之都竒偉譎詭可以勝圖)逢辰缺(顔延之為湘州祭屈原文勿若先生丨丨之丨)
(溫風迨時飛霜急節)天緯缺(謝莊舞馬賦皇綱絶而復紐丨丨丨而更張)頌聲缺(謝莊政定刑獄表囹圄未虚丨)
(丨尚丨)梁隂缺(王儉褚彦回碑嵩構云頹丨丨載丨)澄舒缺(王融皇覺辨德篇頌麗景或幽丨丨每丨)隂儀
缺(謝朓哀策乾景外臨丨丨内丨)日容缺(孔稚珪遊太平山詩石險天㹸分林交丨丨丨)文體缺(庾肩吾書品序)
(日以君道則字勢全月以臣輔則丨丨丨)一蓋缺(唐太宗秋日翠微宫詩荷疎丨丨丨樹冷半帷空)鏡彩缺(唐太)
(宗遼城望月詩魄滿桂枝圓輪虧丨丨丨)金波缺(羊士諤和武相早朝詩耿耿丨丨丨沉沉玉漏遲)寳刀缺(岑參)
(送劉郎將歸河東詩殺人丨丨丨走馬貂裘穿)齒牙缺(韓愈詩自從丨丨丨始慕舌為柔)十二缺(白居易以鏡贈)
(别詩明月非不明一年丨丨丨)西忩缺(顧况露青竹鞭歌垂梢掛影丨丨丨稚子覓衣挑仰穴)劍鋒缺(錢起送薛)
(判官赴蜀詩路極巴水長天銜丨丨丨叚克已贈答封仲堅詩塵霾丨丨丨彈鋏悲無奈又馬戴送武陵王將軍詩艱難長劍缺功)
(業少年成)丹竈缺(范𫝊正謝真還舊山詩水流丨丨丨雲起草堂關)竒編缺(陸龜蒙詩禹穴丨丨丨雷平異境殘)
厨傳缺(蘇軾毛正仲惠茶詩繆為淮海師每愧丨丨丨)短墻缺(蘇軾詩荆棘丨丨丨燈火破屋深)雲峰缺
(蘇軾宿九仙山詩夜半老僧呼客起丨丨丨處湧冰輪又尹廷高楓塘别業詩白雲缺處露簷牙雞犬相同僅數家)朋友缺
(蘇軾詩黃州豈云遠但恐丨丨丨)常珍缺(蘇轍旱賜門下詔上奉東朝深愧丨丨之日丨)星半缺(方回題王子由)
(詩齋詩琴僅可絃丨丨丨壁應欲畫雪新泥)敔背缺(吳師道池口詩參差丨丨丨峭銳圭首削)太山缺(張憲盂城)
(吟匣中寳劍寒生雷一擊能令丨丨丨)井闌缺(吳萊題張麗華侍女汲井圖詩井泥無波丨丨丨半點臙脂汙緋雪)半
輪缺(李濓漢水舟中詩夜宿蘆花叢霜月丨丨丨)秦牛缺(淮南子丨丨丨徑子山中而遇盜奪之車馬解其槖笥拖)
(其衣被盜還反顧之無懼色憂志驩然有以自得也)
西崖光缺(論衡今察日之食丨丨丨丨其復也西崖光復)希夷未缺(王屮頭陀寺碑象正雖闌丨丨丨丨注老)
(子曰視之不見名之曰夷聽之不聞名之曰希)戒珠靡缺(梁簡文帝智蒨法師墓銘丨丨丨丨忍鎧無違)白華無
缺(任昉王貴嬪哀策文逹副君之天至賦丨丨之丨丨)
裂(良薛切擘丨破也)
韻藻副裂(詩不拆不副疏其生之時不拆割不丨丨其母)車裂(左傳楚觀起有寵于令尹子南未益祿而有馬數十)
(乘王殺子南于朝轘觀起于四竟復使薳子馮為令尹有寵于薳子者八人皆無禄而多馬他日朝與申叔豫言弗應而退退朝見)
(之對曰吾不免是懼何敢告子曰何故對曰昔觀起有寵于子南子南得罪觀起丨丨何故不懼史記張儀傳蘇秦熒惑諸侯以是)
(為非以非為是欲反齊國而自令丨丨于齊史記商君傳秦惠王丨丨商君以徇曰莫如商鞅反者遂滅商君之家)轘裂(後漢)
(書宦者呂強傳上疏曰曹節等放毒人物疾妬忠良有趙高之禍未被丨丨之誅)滅裂(莊子長梧封人曰昔予為禾耕而鹵)
(莽之則其實亦鹵莽而報予芸而丨丨之其實亦丨丨而報予駱賓王幽縶簡知己詩生涯一丨丨岐路幾徘徊)屠裂(昌言)
(丨丨天下吞食生人曹植求自試表身雖丨丨而功銘著于景鐘名稱垂于竹帛)地裂(水經注丨丨溝古老云普世丨丨分)
(此界間成溝壑海賦豃如丨丨豁若天開杜甫後苦寒行白鵠翅垂眼流血安得春泥𥙷丨丨蘇軾詩春來凍丨丨紫筍森已銳楊)
(維楨皇媧補天謠當時坤母亦在傍下拾殘灰補丨丨)凍裂(杜甫詩南山豆苗早荒穢青門瓜地新丨丨柳貫望金華山雪)
(詩沍隂巖谷變晶熒丨丨仙家月石屏楊載磵松詩蘿蔦悉枯死蒼崖猶丨丨此時唯老榦峭直不摧折)
四分五裂(戰國策張儀為秦連横說魏王曰魏南與楚而不與齊則齊攻其東東與齊而不與趙則趙攻其北不合於韓)
(則韓攻其西不親于楚則楚攻其南此所謂丨丨丨丨之道也)
增綻裂(禮記在父母舅姑之所衣裳丨丨紉箴請補綴)分裂(禮記土多丨丨注大寒之時地隆坼也戰國策應侯曰太)
(后使者丨丨諸侯符布天下史記齊悼惠王世家贊諸侯大國無過齊悼惠王以海内初定子弟少激秦之無尺土封故大封同姓)
(以填萬民之心乃後丨丨固其理也賈誼過秦論因利乘便宰割天下丨丨河山魏文帝策孫權文近漢高祖受命之初丨丨膏腴)
(以王八姓蘇軾詩大道久丨丨破碎日愈離)中裂(禮記為天子削瓜者副之為國君者華之為士㚄之注華丨丨之不四析)
(㚄不丨丨横斷去㚄而已成公綏天地賦東南俄其既傾西北豁而丨丨韓愈送靈師詩怒水忽丨丨千尋堕幽泉朱灣畫古松歌)
(木文離披勢槎捽丨丨空心火燒出廼賢題龍門詩聯岡疑路斷峭壁忽丨丨)决裂(戰國策范雎曰穰侯使者操王之重丨丨)
(諸侯史記蔡澤傳蔡澤曰夫商君為秦孝公明法令禁姦本平權衡正度量調輕重丨丨阡陌以静生民之業而一其俗柳宗元鶻)
(說出乎鷇卵而知攫食丨丨之事爾不為其他)瓢裂(戰國策應侯曰百人輿瓢而趨不如一人持而疾走百人誠輿瓢丨必丨)
(注以爭持者衆)眥裂(史記項羽紀樊噲瞋目視項王頭髮上指目丨盡丨柳宗元韋道安詩一聞激高義丨丨肝膽横蘇軾泛)
(舟詩當為壮士飲丨丨須磔蝟納延達魯將軍射虎行據鞍一叱雙丨丨鳥飛木落風蕭蕭)剖裂(漢書諸侯王表漢興之初)
(海内新定同姓寡少懲戒亡秦孤立之敗于是丨丨疆土立二等之爵水經注茨充字子何為桂陽太守民惰懶少履足多丨丨茨)
(教作履今江南知織履皆充之教也)天裂(漢書天文志孝惠二年天開東北廣十餘丈長二十餘丈地動隂有餘丨丨陽不足)
(梁周翰五鳳樓賦門呀洞缺若丨之丨劉因觀雷溪詩木補青丨丨誰鑿混沌胎)震裂(後漢書光武帝紀二十二年九月地)
(丨丨詔曰夫地者任物至重靜而不動者也而今丨丨朕甚懼焉水經注漳河神壇碑頃因丨丨餘半不可復識矣張衡論舉孝廉)
(疏自改試以來累有妖星丨丨之菑是天意不安于此法故也)頹裂(後漢書桓帝紀岱山及博无來山並丨丨)坼裂(後漢)
(書五行志安帝永初六年京師郡國地震或地丨丨涌水敗壞城郭劉歆遂初賦地丨丨而憤急兮巨石破之嵓嵓柳宗元囚山賦)
(爭生角逐上軼旁出兮其下丨丨而為壕韓愈南山詩勃然思丨丨擁掩難恕宥舒元輿玉筯篆志烟顔塵容侵暴日久攝芻丨丨)
(玉筯欲折)九裂(後漢書楊倫傳有留死一尺無北行一寸刎頸不易丨丨不恨匹夫所執強于三軍)幅裂(後漢書南匈奴)
(傳續以更始之亂中夏丨丨晉書劉暾傳英雄競起九州丨丨陸機荅賈謐詩在漢之季皇綱丨丨傅亮文昔永嘉不綱諸夏丨丨)
(沈炯歸魂賦值天地之丨丨遭日月之雰虹李觀項籍碑乃軍鴻門屠咸陽鼎峙于神州丨丨于四方白居易詩餘霞斷時綺丨丨)
(宋庠德車結旌賦自駕言而戾止殊丨丨以藏之方䕫過羅隐舊居詩長鯨沸河洛丨丨萬里疆)碎裂(續漢書虞詡為武都)
(太守峡中白水生大石障塞水流春夏輒濆溢敗壞城郭詡使燒石以水灌之石丨丨因鑴去焉)抽裂(普書愍帝紀詔曰枕)
(戈煩冤肝心丨丨魏書子業傳誅太宰義恭刳剔支體丨丨心藏魏武帝善哉行其竆如丨丨自以思所怙)皴裂(梁書武帝)
(紀每至冬月四更竟即敕把燭看事執筆觸寒手為丨丨戴表元剡民饑詩劚箕得粉不滿掬皮膚丨丨十指秃)圮裂(魏書)
(李苖傳昔普室數否五方丨丨荀勖為司馬文王與孫皓書方隅丨丨六十餘載滕宗諒王公旦墓誌銘生值唐季四海丨丨)磔
裂(宋史蘇軾傳嘉祐二年試禮部方時文丨丨詭異之弊勝主司歐陽修思有以救之揚雄長楊賦分剓單于丨丨屬國杜甫有)
(事于南郊賦視生靈之丨丨醜害馬之蹄齧柳宗元文𩔖序搜討丨丨攟摭融結)挽裂(莊子今取猨狙而衣以周公之服彼)
(必齕齧丨丨盡去而後慊)瓦裂(尚書大傳武王伐紂紂之車丨丨紂之甲如鱗下庾信枯樹賦文斜者百圍冰碎理正者千尋)
(丨丨陸游詩功名已甑堕身世真丨丨方回有感詩寒門驚丨丨癡子困浮萍)&KR0008;裂(淮南子植社槁而丨丨容臺振而掩覆)
襟裂(鹽鐵論夫衣小缺丨丨可以補而必待全匹而易之)革裂(新序金剛則折丨剛則丨)褸裂(方言南楚凡人貧衣)
(被醜弊謂之湏□或謂之丨丨或謂之襤褸)臏裂(新論今使孟說引牛之尾尾斷丨丨不行十步)&KR1491;裂(論衡試以斗水)
(灌冶鐵之火氣激丨丨若雷之音矣)梟裂(風俗通文成五利家累萬金身佩四印辭竆情得亦旋丨丨)雲裂(拾遺記始)
(皇好神仙之術有宛渠之民乘螺舟而至曰臣國在咸池日沒之所九萬里俗多隂霧遇其晴日則天豁然丨丨耿若江漢)帢
裂(水經注寧州刺史王遜以將軍姚岳等不竆追李驤怒甚髮上衝冠丨丨而卒)擘裂(明皇十七事顔真卿嘗得神仙丹服)
(之後為李希烈所害希烈既平人𤼵真卿棺欲改葬瞋目如生遽掩之隐士曹庸山曰此後三十年能丨丨飛騰而出揚雄太玄賦)
(翠羽媺而災身兮蚌含珠而丨丨又作劈李咸用石版歌雷根丨丨雷斧痕龍泉切撲青皮皴孟郊品松詩㧓拏巨靈手丨丨少室)
(峯)石裂(國史補李牟月夜泛舟吹煙竹笛俄有客呼船請載既至請吹之其聲清壯山丨可丨及入破呼吸盤辟應聲粉碎)
(客忽不見疑蛟龍也獨孤及招北客文溪寒地坼谷凍丨丨孟郊遊俠行壯士性剛決火中見丨丨蘇軾梅花詩一夜東風吹丨丨)
(半随飛雪渡關山又游徑山詩精誠貫山丨為丨天女下試顔如蓮陳與義遊南嶂詩孤禽三呌危丨丨欲返未返神蕭森范成大)
(臘雪詩天公恐我愁瘴霧十日號風吹丨丨陸游秋郊有懷詩高吟金丨丨健筆龍蛇走張翥息齋竹石古木詩傍蹲怪石丨罅丨)
(裂處恍愡疑龍穴徑山山門事狀法欽師一日坐石屏之下有白衣士自言我誦俱胝觀音咒功力無比師欲驗之乃曰吾坐後石)
(屏汝能咒之令破否曰可遂叱之丨屏丨為三片今謂之喝石巖)皮裂(國史𥙷江南有蚊樹𩔖枇杷丨丨蚊紛然而出何遜)
(七啟傍竆劫欹勢極搜求文丨坐丨膬尾生抽按謂獵也)酸裂(酉陽雜俎魏文論蒲桃橘柚優劣曰南方有橘正丨丨人牙時)
(有甜耳)笛裂(甘澤謠許雲封善笛自云學于外祖李牟韋應物示以家藏古笛云天寳中得于李供奉者雲封熟眎曰非也)
(舉笛吹六州遍一疊未盡丨忽中丨張希復寫真聯句庾樓吹丨丨弘閣賞歌新)摧裂(蔡琰詩慕我獨得歸哀呌聲丨丨)
割裂(吳質荅魏太子牋猶欲觸胷奮首展其丨丨之用)悽裂(陸機文三軍丨丨都邑如頽)切裂(陸雲書哀痛丨)
(丨不能自勝)愴裂(陸雲書在遠之憶心常丨丨)明裂(陸雲書丨丨觜苦皆未如意)悲裂(陸雲書哀至丨丨不)
(知何言)剝裂(陸雲書每念彦先情兼丨丨唐庚顔魯公祠堂記雖崩壊丨丨之餘而典型具在元好問雲峡詩丨丨雯華漬)
(秋月辛苦詩仙費摹擬)冰裂(占兩頭纖纖詩腷腷膊膊春丨丨磊磊落落桃初結赭白馬賦歴素支而丨丨注素支射帖名)
(歴著也丨丨中帖之聲杜甫驄馬行踠促蹄高如踣鉄交河幾蹴層丨丨楊巨源入省苦寒詩空山頑石破幽澗層丨丨蘇軾送曾)
(仲錫詩玉帳夜談霜月苦鐵騎曉出丨河丨薩都拉雪山壁圖詩五更凍合石頭城霜風鼓寒丨柱丨蔡珪撞冰行揚搥啟路夜撞)
(冰手皮半逐丨皮丨)拆裂(張融海賦摐撞則八紘摧隤鼔怒則九紐丨丨)紊裂(江淹為蕭太傅讓表有逾兹序尠不丨丨)
唇裂(杜甫戲贈友詩一朝被馬踏丨丨板齒無)蹋裂(杜甫詩布衾多年冷如鐵驕兒惡卧丨裏丨蘇軾紙帳詩但恐驕兒)
(還惡睡夜深丨丨不成眠)竹裂(杜甫詩子規夜啼山丨丨王母畫下雲旗翻白居易霓裳羽衣歌中序擘騞初入拍秋丨竿丨)
(春冰拆馬祖常松鶴堂詩沐髮豹霧深引吭鳳丨丨)塗裂(楊炎鳳翔出師紀功頌兵革縱横肝腦丨丨昊蒼降鑒錫命于予)
焚裂(柳宗元祀呂衡州文斯言一出内若丨丨)瞥裂(柳宗元行路難披霄決漢出沆莽丨丨左右遺星辰袁桷合門嶺詩)
(飛丸落千尺丨丨驚危轅)霧裂(柳宗元籠鷹詞雲披丨丨虹霓斷霹靂掣電捎平岡)鉤裂(柳宗元貞符魏普而下厖亂丨)
(丨厥符不貞邦用不靖亦岡克久)谷裂(柳宗元普問士寒氣勁崖坼丨丨)斷裂(韓愈黃陵廟碑黃陵廟祠舜二妃庭)
(有碑丨丨在地)足裂(王建水夫謠夜寒衣濕披短簔臆穿丨丨忍痛何)甲裂(元稹樂府筋疲力竭波更大鰭燋丨丨身)
(已乾)腦裂(元稹巴蛇詩序攻巨蟒用雄黃煙被其丨則丨)管裂(白居易觱栗詩翕然聲作疑丨丨)樹裂(白居易詩)
(丨丨山魈穴沙含水弩樞)玉裂(杜牧詩丨丨歌聲斷霞飄舞帶收)撑裂(鄭亞李德裕集序若大呂勁鳴黃鍾横撞丨丨)
(噎喑戞切韶濩郝經登太山太平頂詩山靈奕奕生喜色突兀丨丨青羅天)山裂(陸龜蒙吳中苦雨詩祇意江海翻更愁丨)
(岳丨卲雍蒼蒼吟迅雷震後丨川丨甘露零時草木香蘇軾屈原墖詩遺風成競渡哀呌楚丨丨郝經觀月詩甲士撾鼔邊聲雄漢)
(水波翻峴丨丨)䙀裂(徐夤瀑布詩急恐劃分青嶂骨久應丨丨翠微腰葉適題鄭大惠詩卷詩何年兒孫錦丨丨金塗門扉玉)
(為切)孑裂(歐陽炯應天寺壁天王歌遍身蛇虺亂縦横遶額髑髏乾丨丨)墊裂(羅隐江亭别裴饒詩乾坤丨丨三分在井)
(邑摧殘一半空)朽裂(蘇舜欽詩高山扶層巔下與地盤結氣貫不變移澤枯乃丨丨)風裂(石介慶歷聖德頌沙磧萬里死)
(生一節視弼之膚霜剝丨丨)威裂(錢惟演春雪賦豈丨丨而是取顧沃若之待收)炊裂(蘇軾遊博羅香積寺詩散流一)
(啜雲子白丨丨十字瓊肌香)十裂(蘇軾真一酒詩起搜丨丨照生光跏趺牛噍安且詳孫覿别象州陳守詩庖珍問五鯖餅)
(字炊丨丨按普書何曾傳作拆)吹裂(蘇軾詩安得道人携笛去一聲丨丨翠崖岡又試教長笛傍耳根一聲丨丨階前石張翥)
(泛湖遇雨詩疾風丨丨南天青芙蓉放香薰水腥)墳裂(蘇軾記園中草木詩遶砌忽丨丨走鞭瘦竛竮)披裂(蘇轍上兩)
(制書皮革齒骨丨丨四出周邦彦汴都賦天維丨丨地軸杌隍)結裂(路振伐棘篇千矛萬戟爭後先襟袖丨丨不可揎)罅
裂(狄遵度鑿二江賦巨崖剖以丨丨兮砉頽乾而陷坤怒石奮以交墜兮吁電走而雷奔)横裂(李昭玘記殘經中斷丨丨)
(蟲鐫鼠齧雨敗塵腐無復完綴)日裂(周邦彦汴都賦天下日蹙而丨丨)迸裂(范成大木瀆道中詩石岸丨丨䌫邊樹胡)
(牀動搖船底雷唐順之峩眉道人拳歌忽然豎髮一頓足崖石丨丨驚沙走)青裂(郝經秋桐詩黃凋晚風吹丨丨饑烏啄)
瓜裂(虞集龍翔集慶寺碑臣聞金陵之墟自秦時望氣者嘗言有天子至藏金土中以鎮之後若吳普宋齊梁陳南唐之君長)
(據以為都會然皆丨丨之餘僅克自保要不足當王氣之盛)皸裂(宋无戰城南詩凍指控弦指斷折寒膚着鐵膚丨丨)吻
裂(李東陽金大將樂府脛可折丨可丨七尺身軀一腔血)
面破裂(後漢書光武帝紀光武將至滹沱河晨夜兼行冒犯霜雪丨皆丨丨)白麻裂(唐書李甘傳甘為侍御史鄭注)
(侍講禁中求為宰相朝廷譁言將用之甘倡言丨丨出我必丨之)癭破裂(紺珠集伶人刁朝俊妻丨中有琴瑟笙竽之聲)
(一日忽丨丨内一猱跳去)兩袖裂(古讀曲歌縠衫丨丨丨花釵鬢邊低)紅羅裂(辛延年羽林郎詩不惜丨丨丨何論)
(輕賤軀)石榴裂(蜀都賦葡萄亂潰丨丨競丨)紈素裂(傅休奕怨歌行已爾可奈何譬如丨丨丨)蕉薘裂
(謝朓秋夜講解詩風振丨丨丨霜下梧楸傷)五禮裂(孔稚珪表丨丨丨而復縫六樂穨而爰緝)水光裂(江淹悼室)
(人詩階前丨丨丨樹上雪花團)横雲裂(唐太宗經破薛舉地詩營碎落星沉陣卷丨丨丨)枝幹裂(王績古意藤蘿)
(上下碎丨丨縦横丨)芭蕉裂(謝良輔狀江南詩綠絹丨丨丨黃金橘柚懸)馬蹄裂(長孫佐輔隴西行人寒指欲堕)
(丨凍丨亦丨)玄圃裂(杜甫劉少府山水障歌得非丨丨丨無乃瀟湘翻)高岡裂(杜甫北征詩歲暮百草零疾風)
(丨丨丨)沙土裂(杜甫送韋評事充同谷郡防禦詩古色丨丨丨積隂雪雲稠)蒼崖裂(杜甫北征詩猛虎立我前)
(丨丨吼時丨蘇軾蝦蟇培詩根源來甚遠百尺丨丨丨)妖蛇裂(元稹諭寳詩鏡懸奸膽露劍拂丨丨丨)玉珠裂
(李紳早梅橋詩紫萼迎風丨丨丨楊柳未黃鶯結舌)當廷裂(杜牧李甘詩丨丨丨詔書退立須鼎俎)釡豆裂(梅堯)
(臣雨詩聲喧丨丨丨)明鏡裂(蘇舜欽吳江詩四顧無纖塵魚躍丨丨丨)肝膽裂(蘇軾詩中有李臨淮號令丨丨丨郝)
(經入燕行黃金臺邊布衣客拊髀激歎丨丨丨張憲我有篇怒來死不顧决眥丨丨丨又蘇軾王元之畫像贊使斗筲穿窬之流心)
(破膽裂)雲峰裂(蘇軾甘露寺詩枝撐丨丨丨根入石窟蟠)飛星裂(蘇軾鐵拄杖詩含簧腹中細泉語迸火石上丨)
(丨丨楊維楨簫杖歌壺公手中曾擲之黃公石上丨丨丨)舊繡裂(吳師道促織吟天吳顛倒丨丨丨春𧖟凍損新絲稀)衣
裳裂(納延新鄉媪詩两兒不歸又三月祗愁凍餓丨丨丨)唾壺裂(薩都拉補闕歌狂歌索酒仰面歇誤擊紅籌丨丨丨)
擘峡裂(薩都拉題茶陽驛飛亭詩白雲飛出山怒丨蒼丨丨)仙掌裂(楊載遊陽明洞詩丹洞呀然丨丨丨翠峰巧矣)
(蛾眉修)蛇腹裂(周昂利涉道中詩凌兢羸馬蝟毛縮詰曲微行丨丨丨)珠蕾裂(王冕梅花賦朔風寒吹丨丨丨)
(千花萬花開白雪)鐵甕裂(楊維楨鐵城謠髑髏作聲穿鬼穴銅駝崩丨丨丨)嵐翠裂(馬汝驥碧雲寺詩隂洞鑿)
(空丨丨丨水亭幽敞失炎熱)
熱(如列切釋名丨爇也如火所燒爇)
韻藻執熱(詩誰能丨丨逝不以濯杜甫贊公房詩近公如白雪丨丨煩何有徐禎卿苦寒行飲漿豈丨丨懷纊猶抱絺)
濯熱(見上柳宗元解祟賦以冷風丨丨以清源滌瑕)盛熱(禮記其祀竈注夏陽氣丨丨于外祀之于竈從熱𩔖也抱朴子)
(葛洪從祖先公每大醉及丨丨輙入深水底八日乃出能閉氣胎息故爾)散熱(禮記天子乃以彘嘗麥注麥之新氣尤盛以彘)
(食之丨其丨也唐明皇端午三殿宴羣臣詩序廚人嘗丨丨之饌酒正行逃暑之飲)内熱(左傳女陽物而晦時淫則生丨丨惑)
(蠱之疾莊子葉公子高將使于齊問于仲尼曰吾食也執麤而不臧㸑無欲清之人今吾朝受命而夕飲冰我其丨丨與王維櫻桃)
(詩飽食不須愁丨丨大官還有蔗漿寒杜甫詩窮年憂黎元嘆息腸丨丨白居易詩念此忽丨丨坐看成白頭李賀詩秦王不可見)
(旦夕成丨丨陸龜蒙詩平生所韜蓄到死不開豁念此令人悲翕然生丨丨蘇軾地黃詩願餉丨丨子一洗胸中塵又毛正仲惠茶)
(詩㸑無欲清人奉使免丨丨周必大詩身近廣寒猶丨丨手遮赤日却清涼納延龍門詩日落樵唱來三歎腸丨丨)火熱(孟子)
(如水益深如丨益丨白居易詩誰謂湯丨丨湯火冷如澌釋貫休長安道白黃塵霧合車馬丨丨又莊子至人潜行不窒蹈丨不丨)
(行乎萬物之上而不慄抱朴子方士王仲都元帝使暴坐環以十爐丨不丨汗不出曰服玄冰丸飛雪散)面熱(普書周顗傳王)
(敦素憚顗每見輒丨丨雖冬月扇手面不休庾信擬詠懷詩其丨雖可丨其心長自寒元稹詩三杯丨上丨萬事心中去李商隐安)
(平公詩丨丨脚掉互登陟青雲表柱白雲崖)求熱(晉書王沉傳東野丈人耕汙腴之虚有冰氏之子者出自沍寒之谷過而)
(問塗丈人曰子困于寒而欲丨諸丨無得熱之方)得熱(見上)急熱(唐書藩鎮李寳臣傳招來亡命雄冠山東與薛嵩田)
(承嗣李正已梁崇義相&KR0666;嫁丨丨為表裏杜牧感懷詩丨丨同手足唱和如宫徵)焦熱(淮南子天下熬然若丨丨傾然若苦)
(烈方干詩此地清塵雖飲水四方丨丨待為霖)耳熱(楊惲報孫會宗書酒後丨丨仰天拊缶而歌烏烏李白詩眼花丨丨後意)
(氣素霓生杜甫醉歌行酒酣丨丨忘頭白又袁桷懷伯生詩向來舌本淡今作丨根丨)觸熱(崔駰博徒論博徒謂農夫曰子)
(丨丨耕耘背上生鹽程曉詩尋常褦襶子丨丨到人家杜甫貽華陽柳少府詩自非曉相訪丨丨生病根蘇軾詩胡為一朝舍我去)
(輕衫丨丨行千里)炎熱(唐文宗與柳公權聯句人皆苦丨丨我愛夏日長常建詩四氣閉丨丨兩崖改明昏杜甫寄楊五桂)
(州詩五嶺皆丨丨宜人獨桂林又去矣行焉能作堂上燕銜泥附丨丨蘇軾七月五日詩今年苦丨丨草木困熏煮)
静勝熱(老子躁勝寒丨丨丨)炙手熱(唐語林進士舉人各樹名甲開成會昌中語曰鄭楊叚薛丨丨可丨杜甫麗人)
(行丨丨可丨勢絶倫慎莫近前丞相嗔白居易詩丨丨旁人丨)田蚡熱(戴暠詩多稱魏其冷競随丨丨丨)肝肺熱
(杜甫詩飄蓬踰三年回首丨丨丨)
熨斗柄熱(普書韓伯傳伯數歲母為作襦令捉丨丨曰且着襦尋當作複褌伯曰不復須火在斗中而丨尚丨今既着襦)
(下亦當暖)
增水熱(易水火相息疏丨丨而成湯火滅而氣冷又葛一龍送陳徵君歸四明詩秋風戀徂暑吹動丨烟丨)漸熱(書曰)
(燠曰寒疏燠是熱之始暑是熱之極夏須漸寒冬當丨丨)蒸熱(詩是紲袢也疏縐絺是當暑紲去袢延丨丨之服)寒熱
(禮記丨丨不節民多瘧疾蘇軾影答形詩雖云附隂晴了不受丨丨)體熱(禮記童子不衣裘裳疏童子丨丨不宜著裘裘大溫)
(傷隂氣也)牛熱(史記田單傳單收城中得牛千餘為綘繒衣畫以五采龍文束兵刃于其角灌脂束葦于其尾鑿城數十穴夜)
(縦牛燒葦端壯士五千人随之丨丨怒奔燕軍所觸盡死)癉熱(漢書嚴助傳南方暑濕近夏丨丨注黃病也)身熱(漢書)
(西域傳杜欽說大將軍王鳳曰凡遣使送客者欲為防護寇害也起皮山南更不屬漢之國四五又歴大頭痛小頭痛之山赤土丨)
(丨之阪令人丨丨無色頭痛嘔吐驢畜盡然貢師泰次赤城驛詩入門登堂火微熱須臾凍觧通丨丨)冒熱(北史齊趙郡王)
(叡傳詔叡監築長城于時六月長史宋欽道以叡丨丨遣倍道送冰叡對之歎曰三軍皆飲溫水吾何義獨進寒冰竟不一嘗兵人)
(感悦白居易詩丨丨衝寒徒自取)溽熱(唐書西域傳天竺國上丨丨稻歲四熟禾之長者沒槖它以貝齒為貨)滄熱
(汲冢周書天地之間有丨丨注滄寒也)春熱(韓詩外傳國無道則隂陽錯氛夏寒冬温丨丨秋榮杜甫宿花石戌詩地蒸南)
(風盛丨丨西日暮薩都拉快雪軒詩吳剛粉月成瓊屑灑向人間沃丨丨)燒熱(春秋繁露隂日損而随陽陽日益而鴻故為丨)
(丨)湯熱(五行傳盛陽雨水溫煖而丨丨隂氣脅之不相入則轉而為雹)夢熱(潜夫論隂病夢寒陽病丨丨)分熱
(風俗通司徒中山祝恬字伯休公車徵得病汝南應融聞躬自御之手為丸藥口嘗饘粥身自丨丨伯休彊徤乃别)溫熱(水經)
(注溫泉水其水丨丨若湯能愈百疾故世謂之溫泉焉)無熱(水經注崑崙山為丨丨丘)肺熱(開元天寳遺事貴妃每宿)
(酒初消多苦丨丨嘗凌晨口吸花露藉其露液潤于肺也黃庭堅詩丨丨今好否微凉生井桐)煩熱(酉陽雜俎明皇以申王畏)
(暑賜之冷蛇白色而不傷人冷如冰雪玩之不復有丨丨也杜甫入秦行蔗漿歸廚金盌凍洗滌丨丨足以寧君軀姚合過張邯鄲)
(莊詩客行長似病丨丨攻四肢李洞避暑莊嚴禪院詩定裏無丨丨吟中逹性情趙師侠茉莉詞縞袂綠裳無俗韻不畏炎荒丨丨)
閙熱(語𩔖鄂渚教官闕先生曰某嘗勸人不如做縣丞随事可以及物做教官沒意思說義理人不信又須随分做課試方是)
(丨丨白居易詩紅塵丨丨白雲冷)昭熱(白獺髄程覃文簡公琳之子尹京兆有治聲然不多識字嘗有民投牒乞執狀造橋)
(覃大書昭執二字民白其悞曰合自照執今漏四點覃忽于執字下加四點乃為丨丨)大熱(珍珠囊附子大辛丨丨氣厚味)
(薄可升可降韓𤦺苦熱詩丨丨極炎苦赫日燒扶桑)沸熱(東方朔七諫身被疾而不閒兮心丨丨其若湯柳宗元寄許京兆書)
(怛然痛恨心骨丨丨)藏熱(掦雄解嘲觀雷觀火為盈為實天收其聲地丨其丨)狗熱(崔駰博徒論牛臛羊膾炙雁煮鳬鷄)
(寒丨丨重案滿盈)增熱(張衡賦溫風翕其丨丨兮惄欝邑其難聊)風熱(劉楨大暑賦温丨至而增丨歊悒慴而無依獨)
(孤及石竹花詩不怕南丨丨能迎小暑開薛逢詩瘴川丨自丨劍閣氣長隂)含熱(傅咸神泉賦彼溰溰而含凍此灼灼而丨)
(丨)當熱(束晳近遊賦設繫襦以御冬䝱汗衫以丨丨)背熱(陸雲書體中殊不可以思慮腹立滿丨便丨亦誠可悲)
晝熱(潘岳客舍議盛夏丨丨又兼星夜既限早閉不及攡門)興熱(夏侯湛大暑賦何太陽之赫曦乃欝陶以丨丨)毒
熱(王羲之帖晚復丨丨想足下所苦並以佳杜甫寄常徵君詩開州入夏知凉冷不似雲安丨丨新楊載太古雪詩回中避暑時)
(持用消丨丨)晚熱(王羲之帖又丨丨未有定𤼵白居易詩誰能陶丨丨閒飲兩三杯)來熱(王羲之帖再昔丨丨知足)
(下患之)八熱(梁武帝斷酒肉文噉食衆生是八寒丨丨地獄因)蚊熱(隋煬帝迎智者書霜氣已緊丨丨久祛)餘
熱(孫萬壽别贈詩高齋屏丨丨珍簟宿輕寒杜甫詩今茲商用事丨丨亦已末白居易詩丨丨體猶煩早凉風有味楊萬里豫章)
(江臯詩幸自輕隂好片秋如何丨丨未全休)山熱(宋之問入瀧川江詩潭蒸水沫起丨丨火雲生高啓詩丨丨蛇懸樹江晴)
(鶴浴沙)地熱(張說岳州詩日昏聞怪鳥丨丨見修蛇)減熱(孟浩然七夕詩緒風初丨丨新月始臨秋)秋熱(杜甫)
(詩元陽乘丨丨百穀皆已棄許渾詩江雲帶日丨偏丨海雨随風夏亦寒楊萬里過土筧岡詩丨丨方昇日朝凉更迥郊)林熱
(杜甫詩丨丨鳥開口江渾魚掉頭)避熱(杜甫催宗文樹鷄柵詩丨丨時來歸問兒所為迹)冬熱(杜甫又雪詩丨丨鴛)
(鴦病峡深豺虎驕)雲熱(錢起送薛判官赴蜀詩星橋過客稀火井蒸丨丨白居易詩火丨燒棧丨李賀詩楊花撲帳春丨丨)
(龜甲屏風醉眼纈納延贈張直言詩運饟山溪阻野戰瘴丨丨)宿熱(劉禹錫觀火詩厚地藏丨丨遥林呈驟枯)隆熱(韓愈)
(劉統軍碑六月丨丨上下歊赩)暖熱(韓愈石鼎聯句寧依丨丨敝不與寒凉并元稹樂府未有因由相決絶猶得半年佯丨丨)
(蘇軾喜雪詩豔歌一曲回陽春坐使高堂生丨丨)早熱(張籍李氏園宴集詩暮春天丨丨邑居苦囂煩沐璘詩建水夫如何)
(厥土丨而丨)顔熱(李賀詩丨丨感君酒高啓元夕會飲城南詩須臾丨丨起呌噱不記飄零仍轗軻)香熱(李賀黃頭)
(即詩好持掃羅薦丨出鴛鴦丨)蠲熱(楊衡經端溪峡中詩搴茗庶丨丨潄泉聊析酲)亂熱(元稹詩丨丨由静消理繁在知)
(要)禦熱(白居易詩丨丨蕉衣健)殘熱(白居易詩早隂江上散丨丨日中來方于採蓮曲探蓮女兒避丨丨隔夜相期)
(侵早𤼵)飯熱(白居易詩瘦童呼我食丨丨魚鮮香)苦熱(白居易詩不堪逢丨丨猶頼是閒人又老熱詩何人不丨丨我)
(獨身自由李商隐詩又若夏丨丨焦卷無芳津蘇軾秋懷詩丨丨念西風常恐來無時)老熱(見上)足熱(白居易詩腦凉)
(脱烏帽丨丨濯清流)酒熱(白居易詩絃吟玉柱知丨透金杯丨周昂利涉道中寄于端詩徑須持此遠相餉一洗夜堂花丨丨)
冷熱(白居易詩但問適意無豈論官丨丨)𦦨熱(白行簡金在鎔詩丨丨晴雲變烟浮晝景隂)出熱(周曇詠周苛紀)
(信詩後來邦國論心義誰是君王丨丨人)附熱(徐夤燈花詩貪膏丨丨多相誤為報飛蛾罷拂來梅堯臣詩猶喜醉翁時一見)
(攀炎丨丨莫相譏)伏熱(蘇軾詩誰云三丨丨止須一杯凉)喧熱(蘇轍大雪詩酒肴助丨丨筆硯盡霑涴)膈熱
(蘇轍小雪詩小雪僅能消丨丨苦寒偏解惱衰翁)混熱(孔平仲夏旱詩雷聲隆隆電搖幟雨竟無成空丨丨)惡熱(李覯)
(早夏詩幾度雨來成丨丨有時雲斷見斜陽)薄熱(范成大憫春疫詩去臘竒寒衾似鐵連年丨丨甑生塵)嫩熱(楊萬)
(里新晴讀樊川詩丨丨便嗔疎小扇斜陽酷愛弄飛蟲)剰熱(楊萬里新寒戲簡尤延之詩逗晚添衣併數重隔晡丨丨尚斜)
(紅)趨熱(陳與義詩向來丨丨士說似顙應泚)血熱(劉克莊春日詩久覺胃寒疎建焙新因丨丨戒郫筒)披熱(麻九)
(疇許方村即事詩丨丨逹許方山巔青漫漫)中熱(郝經野菊詩我欲摘以杯飲之濯丨丨)積熱(方回水長二丈詩丨)
(丨化滂沱傾空瀉盆盎)憚熱(蒲道源新麵米酒歌驕陽行空勢方烈刈麥農夫寧丨丨)歇熱(方䕫田家詩老農丨丨藤)
(隂下一樹冬青落細花)走熱(郭翼送芝上人詩六日隂隂看雪飛不肯丨丨觸且馳)濁熱(周權贈元上人詩逍遥雨)
(花外豈復念丨丨)濡熱(唐時升和影荅形詩試置水火間了不知丨丨)
一手熱(南史張敬兒傳妻尚氏曰吾昔夢丨丨丨如火而君得南陽郡元徽中夢一脾熱如火君得本州建元中夢半體熱)
(尋得開府今復舉體熱矣)一脾熱(見上)半體熱(見上)舉體熱(見上)近者熱(列子孔子東遊見二小兒)
(鬭辨一小兒曰日初出滄滄凉凉及其中而探湯此不為丨丨丨而遠者凉乎)鴈惡熱(埤雅丨霜降南翔冰泮北徂其性丨)
(丨故中國始寒而北至)齷齪熱(月令廣義土氣潤故蒸鬱為溽暑俗稱丨丨丨是也)五情熱(陶潜影荅形詩身沒)
(名亦盡念之丨丨丨李白詩仰望不可及蒼然丨丨丨倪瓚醉歌行酒酣大笑丨丨丨作相形求築巖說)面陽熱(謝靈運山)
(居賦寒風兮騷屑丨丨兮常丨案此謂山面)紅花熱(庾肩吾賦南城門老詩已同白駒去復𩔖丨丨丨)權勢熱
(顔之推詩城中帝皇里金張及許史丨丨丨如湯意氣諠城市)鯨浪熱(竇叔向送崔員外新羅册使詩順風丨丨丨初日錦)
(帆斜)南土熱(蘇頲夜𤼵三泉詩祗詠北風凉詎知丨丨丨)山雨熱(岑參出關訪法華雲公詩五月丨丨丨三峯火)
(雲蒸)椒瘴熱(盧綸送從舅歸蜀詩晚程丨丨丨野飯荔枝隂)三月熱(劉禹錫何卜賦一歲之旱人斯具舟丨丨之丨)
(人斯具裘)烘天熱(劉禹錫畬田行本從敲石光遂至丨丨丨)當爐熱(楊巨源酬竇郎中苦寒詩誰家挾纊心何地丨)
(丨丨)燒口熱(韓愈月蝕詩赤龍黑鳥丨丨丨翎鬛倒側相搪撐)妒且熱(韓愈贈崔立之詩儕輩丨丨丨喘如竹筒)
(吹)翕翕熱(韓愈鄭弘之墓誌銘不為丨丨丨亦不為崖岸斬絶之行)目精熱(元稹山枇杷樂府帶日斜看丨丨丨)
終歲熱(元稹詩併與巴南丨丨丨四時誰道各平分)南方熱(白居易樂府馴犀生處丨丨丨秋無白露冬無雪)
不禁熱(白居易詩肥者丨丨丨喘急汗如漿)光景熱(白居易詩近南丨丨丨)紅玉熱(白居易對火詩滿爐)
(丨丨丨)何郎熱(許渾夏日題郭别駕東堂詩猶恐丨丨丨冰生白玉盤)天下熱(王轂苦熱行何當一夕金風𤼵)
(為我掃却丨丨丨)束帶熱(項斯寄坐夏僧詩多因丨丨丨更憶剃頭凉)山爐熱(陸龜蒙咏樵叟詩所圖山褐厚)
(所愛丨丨丨)飛蓬熱(羅隐江南别詩去年今夜江南别鴛鴦翅冷丨丨丨)金獸熱(林逋詞夢絶丨丨丨寒烟蘭燼)
(滅)鼻頭熱(韓𤦺詩將軍未酣衆心醉耳後風生丨丨丨)新過熱(韓𤦺詩酒味已醇丨丨丨蟹黃先實不須霜)
毛尾熱(蘇軾司竹監燒葦園詩風回𦦨卷丨丨丨欲出已被蒼鷹遮)春心熱(蘇轍遊吳氏園詩清池解洗丨丨丨)
(紅豔能添醉眼花)驅除熱(孔平仲立秋後詩已經晚雨丨丨丨更得西風斷送凉)心肝熱(王令詩憤氣吐不出)
(内作丨丨丨)煩惱熱(樓鑰大龍湫詩更期雨後再來看洗淨一生丨丨丨)炎嶺熱(范成大臘雪詩當時已分餐氊)
(莩寧復夢遊丨丨丨)人間熱(楊萬里雪夜尋梅詩臘前欲雪竟未雪梅花不慣丨丨丨)舞衣熱(貢師泰送張介臣詩)
(華燈夜照丨丨丨髣髴鳴鳳和笙簫)蒲萄熱(貢師泰送友赴陕西詩銀瓶細溜丨丨丨三叠歌殘人欲别)魚口熱
(貢師泰挽陳堯詩乘舟沃酒丨丨丨小袖萊衣雙鳳結)漢井熱(吳萊題明月泉詩蕭丘何長寒丨丨或再丨)雲髻
熱(張憲端午詞榴花照鬟丨丨丨蟬翼空綃香叠雪)塵世熱(陳基秋懷詩此夕秋已清一洗丨丨丨)
不因人熱(世說梁伯鸞少孤嘗獨止不與人同食比舍先炊已呼伯鸞及熱釡炊伯鸞曰童子鴻丨丨丨丨者也滅竈更)
(燃之庾肩吾謝炭啓識慙曼倩似見昆明之灰清愧伯鸞丨復丨丨之丨)見者皆熱(博物志劉褒畫雲漢圖丨丨丨丨)
決(古穴切流行也又水名又斷也破也俗作决又呼決切小飛貌)
韻藻齒決(禮記濡肉丨丨乾肉不齒決孟子放飯流歠而問無丨丨庾肩吾謝賚栗啓南國脯山翻慙丨丨李覯江亭醉)
(後詩放飯彼不慙使我無丨丨)斷決(禮記丨薄刑丨小罪後漢書馮異傳臣伏自思維以詔勅戰攻每輒如意時以私心丨丨)
(未嘗不有悔魏書世宗紀永平元年詔曰慎獄重刑著於往誥朕御兹寳歷明鑒未遠丨丨煩疑實有攸愧)河決(史記秦始)
(皇紀贊丨丨不可復壅魚爛不可復全又河渠書自丨丨瓠子後二十餘歲歲因以數不登而梁楚之地尤甚漢書王景傳初平帝)
(時丨汴丨壊未及得修建武十年張汜上言丨丨積久日月侵毁宜改修堤防以安百姓黃石公三略戰如風𤼵攻如丨丨唐太宗)
(經破薛舉戰地詩移鋒驚電起轉戰長丨丨)勇決(漢書司馬遷傳修身者智之府也愛施者仁之端也取予者義之符也耻)
(辱者丨之丨也立名者行之極也唐書田悦傳冀王丨丨權略一世之雄也元史阿珠傳沉幾有智略臨陣丨丨中論丨丨過人未)
(足貴也杜甫送郭中丞詩瘡痍親接戰丨丨冠垂成蘇軾遷居臨臯亭詩歸田不待老丨丨凡幾箇)引決(漢書司馬遷傳臧𫉬)
(婢妾猶能丨丨梁書武帝紀冤頸丨丨道樹相望無近無遠號天靡告)報決(後漢書百官志歲因計上宗室名籍若有犯法)
(當髠以上先上諸宗正宗正以聞乃丨丨韓非子秦遣李斯往詔韓王未得見因上書曰秦王意在圖趙使臣斯來言願得身見因)
(急與陛下有計也今使臣不通則韓之信未可知也夫秦必釋趙之患而移兵于韓願陛下幸復察圖之而使臣丨丨)突決
(吳志薛綜傳注燕雀處堂子母相樂自以為安也丨丨棟焚而燕雀怡然不知禍之將及)判決(宋書孔覬傳為人使酒仗氣為)
(二府長史雖醉日居多而明曉政事醒時丨丨未嘗有壅衆咸云孔公一月二十九醉勝他人二十九日醒也富珠哩翀大都路都)
(總管姚公神道碑真定都會南北驛傳雜沓事弊民痿大臣琳沁奏牧守非公不可遂尹真定導壅治棼生枯壯弱日聽愬訟鑒隐)
(破堅動無泥閡人人竦惬衆走府治瞻丨丨優肆為空)剖決(隋書裴政傳政為少司憲簿案盈几丨丨如流唐書王播傳進)
(刑部侍郎是時天下多故大理議讞科條叢繁播悉置格律坐隅商處重輕丨丨如流吏不能竄其私又劉晏傳晏每朝謁馬上以)
(鞭算質明視事至夜分止雖休澣不廢事無閑劇即日丨丨無留)踵決(新序原憲居魯環堵之室子貢往見原憲冠桑葉冠)
(杖藜杖而應門正冠則纓絶衽襟則肘見納屨則丨丨范成大道中苦雨詩蠟屐驚丨丨油衣笑鶉懸)面決(會稽記孔坦遷)
(廷尉每臺司錄獄無所顧問皆丨丨當時之事)奏決(長編韓普卿擢刑部郎中議者欲天下獄悉欲丨丨普卿曰恐罪人之死)
(于獄多于伏辜者皆從之)衡決(賈誼治安策方今之勢本末舛逆首尾丨丨)用決(黃庭堅詩用智常恨耄丨丨常恨早)
兩言決(史記平原君傳毛遂曰從之利害丨丨而丨爾今日中不決何也又張說郭代公元振詩興喪一言決安危萬心注)
(高適賀哥舒大夫破九曲詩長策一言決高蹤百代存)一見決(後漢書第五倫傳每讀詔書常歎息曰此聖主也丨丨丨)
(矣)少者決(新序齊子竒年十八齊君任為東阿既行矣君悔焉使追之使者不追還曰臣見所與同載者白首矣夫老者)
(之智丨丨丨之此必能理東阿)
大事自決(長編韓魏公𤦺為相曾公為亞相趙康靖歐陽公為參政事該政令則曰問集賢該典故則曰問東廳該文學)
(則曰問西廳至於丨丨則丨丨以為得宰相體)
增藩決(易丨丨不羸壯于大輿之輹)附決(易為丨丨疏兊主秋秋物成熟果蓏之屬則丨丨也)臝決(禮記丨股)
(肱丨射御注謂擐衣出其臂脛使之射御決勝負見勇力)卜決(左傳丨以丨疑不疑何卜)大決(左傳子産曰防怨猶防川)
(丨丨所犯傷人必多吾不克救也不如小決使道漢書溝洫志平當奏言今瀕河十郡治隄歲費且萬萬及其丨丨所殘無數)小
決(見上又叚成已明皇丨丨圖詩天寳承平事久無弄丸驢背自驅馳不期一笑宫中戲傳作人間丨丨圖)辭決(戰國策荆)
(軻叱太子曰今日往而不反者豎子也今提一匕首入不測之強秦僕所以留者待吾客與俱今太子遲之請丨丨矣史記信陵君)
(傳公子行過夷門見侯生具告所以欲死秦君狀丨丨而行漢書疏廣傳廣為太傅兄子受為少傅在位五歲俱移病滿三月賜告)
(廣遂稱篤土疏乞骸骨許之公卿大夫故人邑子設祖道供張東都門外送者車數百兩丨丨而去)機決(戰國策蘇秦曰兵出)
(而相當不至十日而戰勝存亡之丨丨矣)神決(史記楚世家初共王有寵子五人無適立乃望祭羣神請丨丨之使主社稷)
堅決(史記留侯世家上欲立戚夫人子趙王如意大臣多諫爭未能得丨丨者也)革抉(史記蘇秦傳當敵則斬堅甲鐵)
(幕丨丨㕹芮無不畢具以韓卒之勇被堅甲蹠勁弩帶利劍一人當百不足言也注徐廣曰一作決索隐曰謂以丨為射丨決射韝)
(也)射決(見上)請決(史記張耳傳外黃富人女甚美嫁庸奴亡其夫去抵父客父客素知張耳乃謂女曰必欲求賢夫從)
(張耳女聽乃卒為丨丨嫁之張耳)剸決(史記朝鮮傳天子曰將率不能前及使衛山諭降右渠右渠遣太子山使不能丨丨)
(與左將軍計相誤卒沮約唐書杜佑傳楊炎輔政歴金部郎中為水陸轉運使改度支兼和糴使於是軍興餽漕佑得丨丨王惲雙)
(廟懷古詩乞靈激懦衷丨丨剛同鍊)關決(史記萬石君傳元鼎五年秋以御史大夫慶為丞相是時九卿更進用事事不丨丨)
(於丞相丞相醇謹而已魏書穆觀傳世祖之監國觀為右弼事無巨細皆丨丨焉唐書鄭絪傳杜黃裳方為帝夷削節度彊王室建)
(議裁可不丨丨于絪絪常默默金史左企弓傳遼故事軍政皆丨丨北樞密院然後奏御柳宗元集禮後序畢得其中顧問丨丨而)
(不悖於事劉敞太子中舍張兊可殿中丞誥郡有倅貳丨丨衆務所以優民事示重慎也)臨決(漢書宣帝紀詔諸儒講五經同)
(異太子太傅蕭望之等平奏其議上親稱制丨丨焉元史保布哈傳軍國之事皆其所丨丨)溢決(漢書溝洫志河從魏郡以)
(東北多丨丨水迹難以分明)平決(漢書王莽傳自今以來惟封爵乃以聞他事安漢公四輔丨丨齊書孔稚珪傳尚書刪定)
(郎王植撰定律章表奏之請付外詳校擿其違謬從之于是公卿八座參議考正舊注有輕重處竟陵王子良下意多使從輕其中)
(朝議不能斷者制旨丨丨魏書世祖紀太延元年詔民相殺害牧守依法丨丨不聽私輒報者誅及宗族唐書李建傳建客荆州鄉)
(人爭鬭不詣府而詣建丨丨無頗張養浩夀子詩釋之丨丨博望遠揚)疾決(漢書馮奉世傳隴西羌反奉世曰臣願帥師討)
(之上問用兵之數對曰可用四萬人一月足以決丞相御史兩將軍皆以為民方收斂時未可多𤼵奉世日少𤼵師而曠日與一舉)
(而丨丨利害相萬也)議決(漢書酷吏傳田延年為大司農會昌邑王嗣立淫亂霍將軍憂懼與公卿議廢之莫敢𤼵言延年按)
(劍廷叱羣臣即日丨丨)白決(漢書佞幸傳石顯為中書令元帝以顯久典事中人無外黨精專可信任遂委以政事無小大)
(因顯丨丨)壊決(漢書元后傳五侯羣弟争為奢侈大治第室百姓歌之曰五侯初起曲陽最怒丨丨高都連竟外杜土山漸臺)
(西白虎馬融圍碁賦厭於食兮丨丨垣牆)氣決(後漢書朱暉傳家世衣冠暉早孤有丨丨又耿䕫傳䕫少有丨丨風俗通汝南)
(楚之界也其俗急疾有丨丨水經注江神歲取童女二人為婦蜀守李冰以其女與神為婚徑至神祠勸神酒酒杯恒澹澹冰厲聲)
(責之忽不見良久有兩牛鬭于江岸有間冰還流汗語僚屬曰吾鬭疲極當相助也南向腰中正白者吾綬也主簿乃刺殺北向者)
(江神遂死蜀人慕其丨丨凡壯健者因名冰兒蔡邕袁滿來墓碑丨丨泉逹無所凝滯)留決(後漢書皇甫嵩傳知者不後時)
(勇者不丨丨)穿決(後漢書耿恭傳恭𤼵疏勒時尚有二十六人随路死沒三月至玉門唯餘十三人衣履丨丨形容枯槁)
疎決(後漢書王景傳永平十二年議修汴渠𤼵卒遣景修渠築隄景乃鑿山阜破砥績直&KR0914;溝澗防遏衝要丨丨壅積十里立)
(一水門令更相洄注無復潰漏之患孟郊秋雨聯句懷襄信可畏丨丨須有頼賈島鄭尚書新開涪江詩從今丨丨後任滿滯峰巒)
(疎同疏遼史刑法志歲癸酉下詔曰四方嶽訟積滯頗多羣臣其副朕意詳決之乃命北府宰相蕭達魯等分道丨丨)吐決
(後漢書袁紹傳紹使荀諶等說韓馥曰臨危丨丨智勇邁于人孰與袁氏馥曰不如也)計決(後漢書袁紹傳閼伯實沈之忿)
(已成棄親即讎之丨已丨)鈐決(後漢書方術傳序河洛之文龜龍之圖箕子之術師曠之書緯候之部丨丨之符皆所以探抽)
(冥賾參騐人區時有可聞者焉)句決(後漢書烏桓傳婦人至嫁時乃養髮分為髻著丨丨飾以金碧猶中國有簂步搖)外
決(晉書宣帝紀雄略内斷英猷丨丨)促決(晉書宣帝紀帝潜軍討孟逹諸將欲觀望而動帝曰逹無信義此其相疑之時)
(當及其未定丨丨之)手決(普書陸機傳宦者孟玖譖機于成都王穎言其有異志穎怒使牽秀密收機其夕機夢黑幰繞車丨)
(丨不開大明而秀兵至)速決(普書陸機傳宦人孟玖弟超並為成都王穎所嬖寵超領萬人為小都督縱兵大掠機錄其主)
(者超將鐵騎百餘人直入機麾下奪之宣言于衆曰陸機將反又還書于玖言機持兩端軍不丨丨)膽決(普書虞潭傳潭貌雖)
(和弱而内堅明有丨丨魏書爾朱兆傳字萬仁榮從子也果於戰鬭每有征伐常居鋒首榮竒其丨丨然每云兆不過將三千騎多)
(則亂矣)輕決(普書郄超傳桓温將伐慕容氏于臨漳超進策曰今盛夏悉力徑造鄴彼伏公威略必望陣而走退還幽朔但)
(恐此計丨丨公必務其持重耳)路決(梁書任昉傳為新安太守在郡不事邊幅率然曳杖徒行邑郭民通辭頌者就丨丨焉)
取決(梁書陶弘景傳弘景除奉朝請雖在朱門閉影不交外物唯以披閱為務朝儀故事多丨丨焉)量決(魏書世祖紀詔)
(諸有疑獄皆付中書以經義丨丨)參決(魏書高宗紀帝風格異常每有大政常丨丨可否唐書武后傳中宗即位天后稱皇)
(太后遺詔軍國大務聽丨丨五代史鄭仁誨傳太祖破李守貞於河中軍中機畫仁誨多所丨丨南唐書嗣主下令中外凡政並委)
(齊王景遂丨丨元史歐陽原功傳日直内廷丨丨機務楊載寄王繼學詩廟議常丨丨朝班復共陪)覽決(魏書世宗紀景明二)
(年詔曰諸州刺史不親民事緩於督察郡縣稽逋旬月之間纔一丨丨淹獄久訟動延時序)諧決(魏書肅宗紀正光元年皇)
(太后詔曰帝齒周星紀識學逾躋日就月將人君道茂足以撫輯萬邦丨丨百揆)鞫決(魏書肅宗紀正光二年詔有司修案)
(舊典祗行六事圄犴淹枉随速丨丨)省決(魏書皇后傳馮太后性聰逹自入宫掖粗學書計及登尊極丨丨萬幾)制決
(魏書神元平文諸帝子孫傳疑事三百餘條敕丕丨丨率皆平允)典決(魏書獻文六王傳廣林王羽丨丨京師獄訟微有聲)
(譽)諮決(魏書獻文六王傳肅宗初詔高陽王雍入居太極西栢堂丨丨大政)猛決(魏書于烈傳高祖曰元儼決斷威恩)
(深自不惡然而為臣盡忠丨丨不如烈也唐書李鄘傳鄘彊直無私當官以峭法操下所至稱治丨丨少恩)評決(魏書唐和)
(傳和丨丨獄訟不加捶楚察疑𫉬實者甚多世以是稱之)籌決(魏書崔光傳于忠以光舊德甚信重焉每事丨丨光亦傾身事)
(之)專決(魏書陽固傳尚書令高肇以外戚權寵丨丨朝事)孝決(魏書孫益德傳其母為人所害益德童幼為母復仇)
(還家哭于殯以待縣官高祖文明太后以其幼而丨丨又不避罪特免之)資決(魏書樂志太常卿劉芳請更集朝彦衆辨是非)
(明取典據丨丨元凱然後營制)庭決(北史周羅㬋傳為普陵太守後除使持節都督豫章十郡諸軍事豫章内史獄訟丨丨不)
(關吏手人懷其惠立碑頌德)莅決(唐書百官志大理寺正二人從五品下掌議獄正科條凡丞斷罪不當則以法正之五品)
(以上論者丨丨廵幸則留總持寺事)剛決(唐書僕固懷恩傳雄重寡言應對舒緩然丨丨犯上柳宗元貞符齒利者齧爪丨者)
(丨)按決(唐書杜佑傳佑以宰相不親事王叔文專權後叔文以母喪還第佑有所丨丨郎中陳諫請須叔文佑日使不可專)
(耶乃出諫為河中少尹)臆決(唐書啖助傳贊啖助在唐名治春秋摭訕三家不本所承自用名學憑私丨丨尊之曰孔子意)
(也趙陸從而唱之遂顯于時韓愈平淮西碑大官丨丨唱聲萬口和附)處決(唐書李輔國傳代宗立輔國等以定策功愈跋)
(扈至謂帝曰大家第坐宫中外事聽老奴丨丨)占決(遼史歷象志樞以二極建以北斗緯以五星日月代明貴而太一賤逮尿)
(糠丨丨之用亦云備矣)湍決(金史高霖傳建言河流有曲折適逢隘狹故致丨丨按水經當疏其阸塞行所無事)理決
(元史世祖紀設務農司勅諸事赴省臺訴之丨丨不平者許詣登聞鼓院擊鼔以聞)贊決(元史和尚傳子遷努參議中書省事)
(丨丨機務精練明敏)蕩決(元史巴延傳萬戶史格一軍先渡為其都統程鵬飛所却阿珠横身丨丨血戰中流)聽決(元史)
(王磐傳帝以天下獄囚滋多放諸路自死罪以下縦遣歸家期秋八月悉來京師丨丨如期至帝惻然憐之盡原其罪風俗通召公)
(當農桑時重為所煩勞不舍鄉亭止于棠樹之下丨訟丨獄百姓各得其所後人思其德美愛其樹而不敢伐詩甘棠之所作也)
決決(山海經龍侯之山丨丨之水出焉又韋應物縣齋詩丨丨水泉動忻忻衆鳥鳴盧綸山店詩登登山路行時盡丨丨溪泉)
(到處聞王建温泉宫行温泉丨丨出宫流宫使年年修玉樓蘇軾詩稍聞丨丨流冰谷盡放青山沒燒痕范成大喜雨詩雨挟潮痕)
(漲具區流渠丨丨繞幽居)中決(越絶書穿銅釡絶鐵䥶胥丨丨如粢米)屨決(新書昔楚昭王與吳人戰楚軍敗昭王走)
(而丨丨背而行三十步復旋取屨左右曰王何曾惜一踦屨乎昭王曰惡與偕出弗與偕反也新序衛靈公以天寒鑿池宛春諫曰)
(天寒起役恐傷民公曰天寒乎宛春曰君衣狐裘坐熊席隩隅有竈是以不寒今民衣敝不補丨丨不苴君則不寒民誠寒矣)茨
決(淮南子水之性淖以清窮谷之汙生以青苔不治其性也掘其所流而深之丨其所丨而高之使得循勢而行乘衰而流雖有)
(腐髊流漸弗能汙也)謀決(淮南子計定丨丨明于死生)披決(急就篇鈹大刀也刃端可以丨丨)亟決(風俗通昔)
(有人畏舟之危而自投水者蓋憂難與處樂其丨丨)才決(風俗通北部督郵西平到伯夷年三十所大有丨丨長沙太守到若)
(章孫也)隄決(水經注襄陽太守胡烈有惠化補塞丨丨民頼其利)陽決(水經注左瀆北入衡陽謂之丨丨口)吞決
(新論讒嫉之人妬才智之在已前諅富貴之在已上猶喉中有噎吞之思入目上有翳決之願去丨丨之情深則蔞菲之辭作)勞
決(中說武德之舞丨而丨其𤼵謀動慮經天下乎昭德之舞閒而泰其和神定氣綏天下乎太原府君曰何如子曰或决而成之)
(或泰而守之武德則功存焉不如昭德之善也)健決(埤雅牛土畜也馬火畜也土緩而和火性丨丨躁速故易坤為牛乾為馬)
利決(天問馮珧丨丨封狶是䠶注馮挟也珧弓名决䠶韝也言羿挟弓䠶韝獵捕神獸以快其情也)斬決(揚雄博士箴秦)
(作無道丨丨天紀)漏決(班固奕旨隄防周起障塞丨丨有似夏后治水之勢)條決(馬融長笛賦丨丨繽紛申韓之察也)
章決(王逸天問章句稽之舊章合之經傳以相𤼵明為之符騐丨丨句斷事事可曉俾後學者永無疑焉)摧決(陳琳武軍)
(賦當鋒丨丨貫遐洞堅袁淑禦敵議懸金鑄印要壯果之士重幣甘辭招丨丨之將)遠決(海賦望濤丨丨冏然鳥逝)知決
(王羲之論諸葛婚書二族舊對故欲結援諸葛若以家窮自當供助昏事欲速丨丨)擊決(顔延之釋何衡陽書吾懦于丨丨而)
(足下烈于專斷)求決(梁武帝命朝堂黎議疑事詔每有疑事倚立丨丨)千決(梁昭明太子黃鍾十一月啓揮白刃而萬)
(定死生引虹旗而丨丨成敗)果決(潘岳西征賦逮子嬰之丨丨敢討賊以紓禍杜甫朝享太廟賦前輩之温良寬大豪俊丨)
(丨王禹偁詩名官心已闌歸田未丨丨歐陽修答子華學士詩遲疑與丨丨利害反掌間)策決(宋之問過函谷關詩從成拒秦)
(帝丨丨問蘇君)遣決(李頎送馬錄事赴永陽詩手持三尺令丨丨如流泉)敢決(杜甫輓武衛將軍詩壯夫思丨丨哀詔惜)
(精靈)坐決(錢起詩干里在丨丨韋處厚上宰相書丨丨萬方之内立斷百代之下)開決(劉禹錫新修五經壁記予為禮)
(部郎凡瞽宗之事得以丨丨故書之)劍決(元稹詩丨丨天外雲)行決(皮日休移成均博士書後之人苟不得丨丨句釋者)
(猶萬物之但被大造之化者耶)署決(宋祁張文定公行狀率爾丨丨人皆厭服)近決(范鎮長嘯却邊騎賦勝不可以丨丨)
(敵不可以前料)指決(歐陽修紫石屏歌不經老匠先丨丨有手誰敢施鐫鑱)淘決(文同積雨詩京師積微雨浮淖皆滿)
(城况當丨丨時左右羅深坑)潰決(蘇軾制科策江河丨丨百川騰溢)雨決(蘇軾和陶淵明勸農詩春無遺勤秋有後)
(冀雲舉丨丨婦姑畢至)鳥決(沈括邢州堯山縣令廳壁記邯鄲鉅鹿穿裂摧壊獸驚丨丨獨當四方之鋒)助決(黃庭)
(堅松萌亭記智者助謀勇者丨丨)驂決(范成大愍遊辭暮予略兮太行車堕輻兮丨丨)智決(元好問箕山詩降衷均義)
(稟汨利忘丨丨)奔決(納延龍門詩暴雨忽傾注淫潦怒丨丨)夬決(劉著占雪詩重隂畏坎陷五陽欣丨丨)十決
(徐禎卿少年行丨丨摧雄戰連呼扶漢旌)癭決(沈周七星檜詩槎折象齒蹺丨丨鬼目爛)
冥冥決(戰國策蘇秦說趙王曰明主外料其敵國之強弱内度其士卒之衆寡賢與不肖不待兩軍相當而勝敗存亡之機)
(節固已見于胸中矣豈掩于衆人之言而以丨丨丨事哉)瓠子決(史記河渠書天子使汲仁郭昌𤼵卒萬人塞丨丨丨天子)
(既臨河悼功之不成乃作歌曰丨丨丨兮將奈何皓皓旰旰兮閭殫為河漢書王景傳昔元光之間人庶熾盛緣隄墾殖而丨丨河)
(丨尚二十餘年不即擁塞注丨丨隄在今滑州白馬縣武帝元光中河丨于瓠子東南注鉅野通于淮泗至元封二年塞之也楊維)
(楨廬山瀑布謠銀河忽如丨丨丨瀉諸五老之峰前)犬馬決(漢書息夫躬傳小夫愞臣之徒憒眊不知所為其有丨丨之丨)
(者仰藥而伏刃)平心決(漢書何武傳九江太守戴聖治行多不法及武為刺史使從事廉得其罪聖懼自免後為博士毁武)
(于朝廷武聞之終不揚其惡而聖子賓客為羣盗得繋廬江聖自以子必死武丨丨丨之卒得不死自是後聖慙服)通靈決
(隋書經籍志周易丨丨丨二卷周易丨丨要丨一卷皆管輅撰)市酒決(南唐書申屠令堅為盗犯法械送京師未至謂守吏)
(曰吾不死則為徤卒因丨丨為丨)三日決(穆天子傳天子北入于邴與井公博丨丨而丨)椎鑿決(莊子大德不同)
(而性命爛漫矣天下好知而百姓求竭矣于是乎釿鋸制焉繩墨殺焉丨丨丨焉天下脊春大亂罪在攖人心)忿然決(神仙)
(傳介象常往弟子駱廷雅舍帷下屏床中有數生論左傳義不平象傍聞之不能忍乃丨丨為丨)天閫決(揚雄甘泉賦丨)
(丨丨兮地垠開八荒恊兮萬國諧)駭鯨決(陳琳為曹洪與世子書彼有精甲數萬臨高守要而我軍過之若丨丨之丨細)
(網奔兕之觸魯縞未足以喻其易)安危決(潘尼安身論求者利病之幾也行者丨丨之丨也)王杜決(晉紀總論)
(咸寧之末遂非羣議而杖丨丨之丨注干寳晉紀曰咸寧五年丨濬上疏曰吳王荒淫且觀時運宜征伐丨預亦上疏上先納羊祜)
(之謀重以濬預之丨乃𤼵詔諸方大舉)濬預決(見上)平川決(杜甫詩不有丨丨丨焉知衆壑趨)立談決
(獨孤及太行苦熱詩會同傳檄至疑議丨丨丨)蓍草決(劉長卿歲日見新歷詩愁占丨丨終難丨病對椒花倍自憐)隄
防決(杜牧詩川口丨丨丨隂車鬼怪掀)東郡決(蘇軾詩坐憂丨丨丨老守思王尊)
非禮不決(禮記分爭辯訟丨丨丨丨)
御定佩文韻府卷九十八之三
