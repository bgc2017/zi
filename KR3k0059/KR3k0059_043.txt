欽定四庫全書
御定佩文韻府卷六之二
上平聲六魚韻二
舒(傷魚切說文伸也又緩也遲也徐也叙也散也開也又國名亦州名唐置丨州又姓出廬江)
韻藻匪舒(詩匪安丨丨淮夷来鋪)安舒(公羊疏河南曰豫州其氣著密厥性丨丨故曰豫漢書匡衡疏湛靜丨丨)
(者戒于後時椘辭丨以丨只)寬舒(公羊疏濟東曰徐州其氣丨丨禀性安徐故曰徐管子丨丨而仁獨樂其身新語君子尚)
(丨丨以苞身行中和以統遠韋應物詩胸次亦丨丨)意舒(爾雅疏敖丨丨也柳宗元書夀善康寧心平丨丨)陽舒(史記)
(冬至則一隂下藏一丨上丨西京賦在丨時丨在隂時惨廣絶交論丨丨隂惨生民大情韋應物詩久跼思游曠窮惨遇丨丨)惨
舒(見上文心雕龍春秋代謝隂陽丨丨庾信詩未論驚寵辱安知係丨丨蘇頲詩離言繋丨丨孟郊詩青蘿分蒙密四序無丨丨)
卷舒(魏志自建安以来至于青龍神武撥亂肇基皇祚旌旗丨丨日不暇給淮南子嬴縮丨丨淪於不測張華賦隨隂陽迭丨)
(丨束晳賦優游藴藉亦丨亦丨袁宏贊蘧甯以之丨丨柳下以之三黜何劭詩四時更代謝萬物迭丨丨杜甫詩青雲亦丨丨又長)
(蘿紛丨丨儲光羲詩浮雲在虚空隨風復丨丨錢起詩閒雲自丨丨韓愈示符詩簡編可丨丨陸游詩閒看微雲自丨丨)閑舒
(唐書吕元膺傳李師道留邸兵與山棚謀竊發元膺禽破之坐城門指縱部分意氣丨丨人賴以安嵇康詩丨丨都雅洪纖有宜)
望舒(淮南子月御曰丨丨椘辭前丨丨使先驅羽獵賦丨丨彌轡歸田賦于是曜靈俄景繼以丨丨魏文帝詩炎燭繼丨丨卞)
(蘭許昌宫賦丨丨凉室羲和温房張淵觀象賦丨丨縱轡以騁度靈輪浃旦而過周郤正釋譏羲和逝而丨丨係運氣匿而耀靈陳)
(庾凱幽人箴丨丨滿而就虧張協詩下車如昨日丨丨三五圓韓愈詩謂是夜氣滅丨丨霣其團)素舒(謝朓文軒曜懷光丨)
(丨佇德)影舒(唐太宗詩早荷向心卷長楊就丨丨)柳舒(杜甫詩雪籬梅可折風榭丨微丨)蒼舒(左傳季文子曰)
(昔高陽氏有才子八人丨丨隤敳檮戭大臨尨降庭堅仲容叔逹天下之人謂之八愷又三國志鄧哀王冲字丨丨五六歲時孫權)
(致巨象太祖欲知其斤重訪之羣下咸莫能出其理冲曰置象大船之上而刻其水痕所至稱物以載之則校可知矣)仲舒
(漢書董丨丨傳贊劉向稱董丨丨有王佐之才雖伊吕無以加管晏之属伯者之佐殆不及也向子歆以為丨丨下帷發憤潜心大)
(業令後學者有所統壹為羣儒首吴錄虞翻稱闞澤儒術德行今之丨丨也北史劉蘭排毁公羊又非董丨丨錢起詩述聖魯宣父)
(通經漢丨丨又韓愈王公墓銘諱丨丨為文章無時俗氣其所樹立殆不可學又唐書高丨丨通訓詁學宋璟當國多咨訪焉嘗曰)
(欲知古問高君又宋史温丨丨與寇凖同進號温寇)阿舒(陶潜責子詩丨丨已二八懶惰故無匹蘇軾詩懶慢從教似丨丨)
朱顔舒(徐豐之詩零觴飛曲津歡然丨丨丨)地氣舒(庾信詩子月泉心動陽爻丨丨丨)鏡中舒(唐太宗詩)
(還將眉裏翠来就丨丨丨)錦屏舒(張說詩懸泉珠貫下列帳丨丨丨)心神舒(杜甫詩喜見淳朴俗坦然丨丨丨)
路温舒(漢書丨丨丨傳父使温舒牧羊澤中温舒取澤中蒲截以為牒編用寫書署奏曹掾守廷尉史宣帝即位溫舒上書)
(言宜尚德緩刑)
增荆舒(詩丨丨是懲)聲舒(周禮考工記鳬氏鐘小而長則其丨丨而遠聞)唯舒(儀禮士相見禮執玉者則丨丨)
(武舉前曳踵注丨丨者重玉器尤慎也)夀舒(左傳齊侯襲莒明日將復戰期於丨丨注丨丨莒地)清舒(公羊傳疏齊曰)
(營州其氣丨丨受氣平均故曰營湛方生風賦飀飀微風亹亹丨丨)展舒(爾雅疏舒者丨丨徐緩有次也)轉舒(春秋潜潭)
(巴璇璣者丨丨天心玉衡者平氣立常也)龍舒(後漢書永平元年封許昌為丨丨侯范滂傳滂父顯為丨丨侯相晉書丨丨属)
(廬江郡)攄舒(魏志曹植疏願得排金門蹈玉陛一散所懷丨丨藴積王逸離騷叙後世雄俊莫不瞻仰丨丨妙思讃述其詞)
雲舒(南齊書樂志旒帟丨丨翠華景摶晉湛方生文望丨丨而息翮仰朝霞而晨征孔稚圭謝賜生荔枝啓綠葉丨丨朱實星)
(映)長舒(南齊書樂歌法章既設初筵丨丨)辨舒(易林隂陽丨丨二姓相合婚姻孔云生我利福)急舒(論衡洪範)
(曰丨恒寒若丨恒燠若人君丨丨而寒温逓至偶適自然若故相應東京賦齊丨丨于寒燠)夜舒(拾遺記漢靈帝於西園奏)
(招商之歌以来凉氣歌曰青荷晝偃葉丨丨渠中植蓮大如盖長一丈南國所獻其葉丨丨畫卷一莖有四蓮叢生名丨丨荷又陸)
(機詩驚電光丨丨)翼舒(東京賦鵝鸛魚麗箕張丨丨蔡洪圍棋賦眇望丨丨翺翔容奕)自舒(應㻛懲驥賦懷殊姿而困)
(遇兮願遠迹而丨丨)和舒(卞蘭賦匿天威之嚴厲揚愷悌之丨丨)體舒(常景圖象讃述君子丨丨則懷卷視溺則思濟)
虹舒(張協洛禊賦朱幔丨丨翠幕蜺連)晨舒(范堅蠟燈賦競紅蘂之丨丨蔑丹螢之昏鶩)霞舒(褚爽賦輕丨丨)
(于翠厓白雲映乎青天唐太宗論鍾繇書丨丨雲卷無所間然王禹偁謝表紅綃半幅丨丨舞鶴之文)肥舒(伏滔正淮論光)
(武連兵于丨丨)電舒(陸雲詞揮采旄以烟指靡華旌而丨丨)散舒(夏侯湛芙蓉賦黃螺圓出垂蕤丨丨)夕舒(蘇彦)
(楠枕銘朝景西翳丨丨映天書倦接引酣樂流連)花舒(梁元帝詩葉卷珠難溜丨丨紅易傾)曉舒(沈約郊居賦紫蓮夜)
(發紅荷丨丨)雷舒(劉孝威詩丨丨長男氣枝搖少女風)葉舒(劉孝威詩丨丨非漸大花發是初開)片舒(鮑泉薔薇)
(詩丨丨猶𢃄紫半卷未全紅)高舒(孔瑋七引華車輕駕芝盖丨丨謝偃觀舞賦羅薦周設黼帳丨丨霧結珠網風清王除)
還舒(唐太宗鳳賦仙翰屈而丨丨靈音摧而復起韋執中白雲無心賦忽羡溢以丨丨)舒舒(韓愈詩淮之水丨丨孟郊)
(詩後生皆促促心境誰丨丨虞集詩大術何丨丨戴表元詩隂移棠芾芾騎擁竹丨丨)伸舒(柳貫詩錦標玉軸隨丨丨)酆
舒(左傳晉侯將伐丨丨諸大夫皆曰丨丨有三雋才注赤狄之相也)魏舒(左傳薳啓疆曰韓起之下趙成中行吴丨丨范)
(鞅知盈皆諸侯之選也又晉書丨丨字陽元少孤為外家寗氏所養甯氏起宅相宅者曰當出貴甥舒曰當為外祖成此宅相郡察)
(孝廉宗黨以舒無學勸令不就舒自課百日習一經因而對策升第文帝深器重之曰丨丨堂堂人之領袖也領司徒以年老稱疾)
(遜位以劇陽子就第賜安車騎馬門施行馬晉興以来三公能辭榮祿者未之有也)孟舒(史記田叔傳文帝問田叔曰公知天)
(下長者乎叔對曰雲中守丨丨長者也)王舒(晉書列傳丨丨字處明王導從弟官至揚州刺史以軍功封彭澤侯)郭舒
(晉書列傳丨丨字雅行晉順陽人幼請其母從師歲餘便歸麤識大義鄉人咸稱為後来之秀仕至梁州刺史)
浮珍舒(孝經援神契庶人孝則澤林茂丨丨丨怪草秀水出神魚)日道舒(宋史天文志卯酉之際丨迤行而丨丨)
天右舒(尸子丨丨丨而起牽牛地左闢而起昴畢)榆荚舒(汜勝之書三月丨丨丨)騰空舒(拾遺記冇曳影)
(之劒丨丨而丨)天顔舒(越采葛婦歌羣臣拜舞丨丨丨)時氣舒(陳琳詩節運丨丨丨秋風凉且清)志氣舒
(吴質詩自謂永終身丨丨甫當丨)華幔舒(嵇康詩光燭吐輝丨丨長丨)化風舒(晉樂歌澤雲起丨丨丨)青
陽舒(曹毗詩靈春散初澤棼緼丨丨丨)長莖舒(傅休奕柳賦丨丨丨而增茂兮密葉布而重隂)柳葉舒(晉童)
(謠二月盡三月初華生襄藩丨丨丨)錦花舒(子夜歌新林丨丨丨)逐璫舒(劉鑠白紵舞賦納花承襵□垂翠丨丨丨)
組帳舒(鮑照白紵辭彫屏匼匝丨丨丨秦筝趙瑟挟笙竽)金枝舒(謝莊詩玉桴乘夕遠丨丨終夜丨)翠盖
舒(謝惠連詩帟帟雕輪馳翩翩丨丨丨)暗花舒(梁簡文詩丨丨丨不覺明波動見流)扶浪舒(梁簡文詩石衣隨溜)
(卷水芝丨丨丨)花未舒(梁元帝薔薇詩墻高舉不及丨新摘丨丨)蜃雲舒(沈約詩爛縵丨丨丨嶔崟山海出)卷
荷舒(劉緩樂府丨丨丨欲倚芙蓉生即紅)桃花舒(庾肩吾詩泥泥天覆雲油油丨丨丨)青鳥舒(范雲詩願作雙)
(丨丨共丨明鏡前)爛縵舒(庾信詩殘花丨丨丨)鴛錦舒(隋羽調曲蘭房下翠帷蓬帳舒鴛錦)煥景舒(禇遂)
(良詩遮園丨丨丨)鳥跡舒(李嶠咏書詩削簡龍文見臨池丨丨丨)日旂舒(蘇頲詩約川星䍐駐扶道丨丨丨)
綺筵舒(蘇頲詩朱丹華轂送斑白丨丨丨)晚光舒(董思恭詠虹詩梁前朝影出橋上丨丨丨)象緯舒(宋璟)
(詩聖酒山河潤仙文丨丨丨)錦帕舒(杜甫詩蒙恩丨丨丨)雪花舒(錢起詩覆石丨丨丨)行旆舒(韋應物詩)
(青山導騎遶春風丨丨丨)紅英舒(楊衡詩芳蘭媚庭除灼灼丨丨丨)菱花舒(薛逄古鏡歌鏡工磨瑩一月餘日中)
(漸見丨丨丨)豔態舒(杜牧詩丨丨逐春丨)暮帆舒(劉滄詩遠看春色丨丨丨)氣象舒(梅堯臣詩衛官解嚴)
(多士退日光亭午丨丨丨)顰未舒(趙孟頫詩蛾眉長丨丨曾丨)匠麗舒(史記漢功臣年表丨丨丨封祝其侯)吕
步舒(史記儒林傳董仲舒弟子丨丨丨)王温舒(史記丨丨丨陽陵人也以治獄至廷史事張湯遷為御史督盗賊殺)
(傷甚多為廣平都尉盗賊不敢近廣平聲為道不拾遺)王文舒(魏志丨昶字丨丨)裴季舒(晉書丨楷弟綽字丨)
(丨又北史崔季舒仕北齊為侍中)荀彦舒(晉書丨綽字丨丨)王景舒(南史丨遠字丨丨)翁靈舒(宋史)
(丨卷字丨丨永嘉四靈之一)竺長舒(法苑珠林晉有丨丨丨者好誦觀世音經)
對語(日及夜舒)(心折意舒)(柳軃荷舒)(露滴霞舒)(惠風暢化日舒)(鸞旂拂鳳盖舒)(蕉心卷柳眼舒)
摘句(雲幕卷還舒錦逐鳳凰舒)(風暖黛眉舒飲帳曉長舒)(新花逐剪舒神閒化蝶舒)(宵游及望舒高談逸氣舒)
(今日天顔喜氣舒春来纔見百花舒)(别舘春雲宛宛舒壮懷猶向酒杯舒)(臨風蕉葉碧雲舒月吐虹光照卷舒)
居(九魚切說文處也又姓漢冇来城侯丨殷又支韻)
韻藻穴居(易上古丨丨而野處搜神記巢居知風丨丨知雨)巢居(見上唐書室韋傳苦飛蚊則丨丨以處莊子古)
(者禽獸多而人民少于是民皆丨丨以避之謝靈運山居賦序古丨丨穴處曰巖棲杜甫詩好鳥不妄飛野人半丨丨陸游詩俗如)
(太古欠丨丨)離居(書蕩析丨丨詩正大夫丨丨椘辭折疎麻兮瑶華將以遺兮丨丨古詩同心而丨丨憂傷以終老魏文帝)
(丨丨賦惟丨丨之可悲劉勰辨騷賦述丨丨則愴怏而難懷江淹去故鄊賦發桂枝而不見悵浮雲之丨丨李白詩閨裏佳人十五餘)
(嚬眉顧影恨丨丨錢起詩雲月照丨丨徐鉉詩秋風海上久丨丨蘇軾詩殷勤重唱贈丨丨)起居(書出入丨丨魏書釋老志)
(廣集名僧標明義指沙門條錄為内丨丨焉唐書藝文志漢獻帝丨丨注五卷五代史明宗詔羣臣五日一隨宰相入見内殿謂之)
(丨丨李琪以非唐故事請罷之明宗曰五日丨丨吾思所以數見羣臣也不可罷金史元日聖夀儀殿前班小丨丨說苑胡建守北)
(軍尉貧無車馬常步與走卒丨丨所以慰愛走卒甚厚杜甫詩丨丨八座太夫人韓翃詩天子令君記丨丨姚合詩立近丹墀侍丨)
(丨)化居(書懋遷冇無丨丨注變化其所居積之貨)里居(書越百姓丨丨罔敢湎于酒傳於百官族姓及卿大夫致仕居)
(田里者又文中子人不丨丨田不井授終苟道也又范成大詩天忽遣来同丨丨)居居(詩羔裘豹袪自我人丨丨爾雅丨丨)
(究究惡也又論衡宓犠之前人民至質朴卧者丨丨坐者于于)那居(詩王在在鎬有丨其丨注那安也)令居(詩慶既丨)
(丨韓姞燕譽又漢書漢始築丨丨以西注丨丨縣名属金城令平聲)安居(禮記民咸丨其丨樂事勸功又即丨其丨節醜其衣)
(服漢書各丨其丨而樂其業後漢書皇甫嵩既平黃巾請田租以贍飢民民歌曰願得皇甫兮復丨丨老子甘其食美其服樂其俗)
(丨其丨陸游詩房櫳新畢得丨丨又庾信佛龕銘猶彼香山更對丨丨之佛)燕居(禮記丨丨告温温又仲尼丨丨子張子夏)
(言游侍縱言至於禮論語子之丨丨申申如也天天如也史記陳丞相常丨丨深念不時見陸生)幽居(禮記丨丨而不淫杜)
(甫詩梅發對丨丨李頎詩開士丨丨祇樹林張藉詩湓浦城中為上佐爐峯寺後看丨丨曹唐詩白石溪邊自結廬風泉滿院稱丨)
(丨洪希文詩深深水竹葺丨丨)閒居(禮記孔子丨丨子夏侍魏書李騫傳處江淮而不變對朝市而丨丨文中子子謂賈瓊王)
(孝逸凌敬曰諸生何樂瓊曰樂丨丨鄭康成戒子書將丨丨以安性覃思以終業曹植遊觀賦静丨丨而無事將遊目以自娱張華)
(歸田賦歸郏鄏之舊里託言静以丨丨潘岳丨丨賦序乃作丨丨賦以歌事遂情焉陶潜詩丨丨三十載遂與塵事冥孟浩然詩運)
(籌將入幕養拙就丨丨韋應物詩鄼侯方繼業潘令且丨丨白居易詩聖代元和歲丨丨渭水陽王建詩琵琶花裏寄丨丨)與
居(禮記儒有今人丨丨古人與稽韓非子晉文公與楚戰履繫觧因自結之左右曰不可以使人乎曰吾聞上君所丨丨皆其所)
(畏也中君所丨丨皆其所愛也下君所丨丨皆其所狎也)羣居(禮記丨丨五人則長者必異席論語丨丨終日)索居(禮記)
(子夏曰吾離羣而丨丨亦已久矣謝靈運詩丨丨易永久離羣難處心白居易詩置向庭中慰丨丨又與君多丨丨樓鑰詩心清任)
(丨丨)懷居(論語士而丨丨不足以為士矣謝靈運詩丨丨顧歸雲指途泝行潦)隠居(論語丨丨以求其志漢書東郭先生)
(梁石君齊之俊士丨丨不嫁未嘗卑節以求仕也後漢書李充為鄧隲陳海内丨丨懷道之士又孟光曰妾自有丨丨之服乃更為)
(椎髻著布衣操作而前南史陶宏景自號華陽陶丨丨人間書札即以丨丨代名杜甫有貽阮丨丨詩又題張氏丨丨二首孟浩然)
(詩白鶴青厓畔幽人有丨丨)廣居(孟子居天下之丨丨)匏居(國語楚莊王為丨丨之臺)獨居(家語丨丨思仁公言)
(恩義是南宫縚之行也漢書今之處士魁然無徒廓然丨丨江總詩蕩妻怨獨守盧姬傷丨丨)樓居(史記公孫卿曰仙人好丨)
(丨鄭愔詩地軸丨丨遠)巖居(史記蔡澤謂應侯曰君何不歸相印讓賢者而授之退而丨丨川觀韓詩外傳丨丨穴處而王)
(侯不能與爭名論衡上古丨丨穴處衣禽獸之皮後世易以宫室有布帛之飾權德輿詩因君一為謝丨丨杜牧詩白雲深處冇丨)
(丨)屏居(史記李廣與故潁隂侯孫丨野丨藍田南山中射獵漢書劉德免為庶人丨丨山田又竇嬰謝病丨丨唐書高士廉)
(齊清河王岳之後自以齊宗不欲廣交丨丨南山下)山居(史記優孟歌曰丨丨耕田苦難以得食宋書謝靈運作丨丨賦并自)
(注以言其事管子南方之萌者丨丨谷處淮南子丨丨木棲白虎通鄭國之人丨丨谷浴男女錯雜風俗通按韓子云丨丨谷汲者)
(膢臘而買水椘俗以十二月祭飲食也白居易詩欲擕妻子買丨丨又三年為郡吏一半許丨丨王建詩雪後每常同席卧花時未)
(省兩丨丨李昭象詩半生猿鳥共丨丨)家居(史記田蚡進名士丨丨者貴之又李廣丨丨數歲)康居(漢書西域傳丨)
(丨去長安萬二千里褚翔詩戎車攻日逐燕騎蕩丨丨)鶉居(漢書自井至柳謂之鶉首之次秦之分野故關中謂之丨丨又)
(莊子聖人丨丨而鷇處注如鳥之無常處李嶠文閭閻無犬吠之驚風俗有丨丨之暇賀知章詩一聽南風引鸞舞長謠北極仰丨)
(丨)穹居(晉書贊丨丨未央顔延之序丨丨之君内首禀朔)帝居(唐書賀知章夢游丨丨遂請為道士以宅為千秋觀)
(甘泉賦配丨丨之縣圃兮象太壹之神威西京賦仰福丨丨注丨丨謂太微宫五丨所丨又陳後主詩日月光天德山河壮丨丨鄭)
(畋詩畫戟祥烟拱丨丨陳陶朝元引萬㝢靈祥擁丨丨韓駒詩咸陽中天開丨丨)深居(吳越春秋孫子者名武吳人也善為)
(兵法避隠丨丨岑参詩璋公不出院林木蔽丨丨林逋有丨丨雜興詩)茅居(高士傳田和年老家貧丨丨蒿床守道不仕宋)
(之問詩一氶黃竹咏長奉白丨丨)尸居(莊子丨丨而龍見淵默而雷聲神動而天隨從容無為而萬物炊累焉)麕居
(子華子太古之時澹泊恬愉鹿聚而丨丨)鳳居(韓詩外傳天下有道得鳳象之五則丨沒身丨之)徙居(易林捕魚河海)
(利踰丨丨庾信詩程卿既開國安平遂丨丨)宸居(班固典引高光二聖丨丨其域袁朗詩丨丨法太微建國資天府唐太宗)
(建東都詔仍兹舊貫式表丨丨楊思元詩佳氣滿丨丨陳陶詩麟鳳煥丨丨李遠詩高倚霞梯萬丈餘共看移步入丨丨周伯琦詩)
(東壁爛丨丨)天居(蔡邕述行賦皇家赫赫而丨丨顔延之白鸚鵡賦既逹美于丨丨亦麗景于雲阿鮑照舞鶴賦仰丨丨之)
(崇絶更惆悵以驚思又白紵辭桂宫栢寢擬丨丨朱爵文窗韜碧疏徐陵太極殿銘丨丨爽塏大寝尊嚴王維詩雲館接丨丨錢起)
(詩樓臺隠映接丨丨)皇居(孔融薦禰衡表鈞天廣樂必有竒麗之觀帝室丨丨必畜非常之寳景福殿賦備丨丨之制度應瑒)
(文質論言辨國典辭定丨丨劉孝綽詩壮哉宛洛地佳麗實丨丨徐陵太極殿銘甘泉遠望觀正殿之崢嶸函谷遥看美丨丨之佳)
(麗唐太宗詩函谷壮丨丨)乘居(鷦鷯賦序繁滋族類丨丨匹游乘去聲)故居(阮藉詩翩翩從風飛悠悠去丨丨劉孝綽)
(詩丨丨猶可念故人安可忘劉滄詩竹塢莎庭似丨丨溫庭筠詩勝地當通邑前山有丨丨)靈居(海賦隠鯤鱗潜丨丨黃庭)
(經横津三寸丨所丨)端居(孟浩然詩欲濟無舟楫丨丨耻聖眀)仙居(李白詩我閉南樓看道書幽簾清寂若丨丨白居易)
(詩大誇州宅似丨丨李賀神仙曲碧峯海面蔵靈書上帝揀作神丨丨)謫居(高適詩駐馬銜杯問丨丨元稹詩我是玉皇香)
(案吏丨丨猶得住蓬莱)林居(儲光羲詩遠心尚雲宿浪跡出丨丨劉因詩丨丨隠蔥蒨)
君子居(禮記丨丨之丨恒當戶寝恒東首)木石居(孟子舜之居深山之中與丨丨丨)水中居(爾雅丨丨)
(可丨者曰洲)善人居(家語與丨丨丨如入芝蘭之室久而不聞其香)神眀居(莊子澹然獨與丨丨丨支遁詩蕭索)
(人事去獨與丨丨丨)帝王居(初學記崑崙東南地方五千名神州中有五山丨丨丨之又樂府有丨丨所丨篇王融詩幸哉)
(明盛世壮矣丨丨丨)金碧居(葛洪序尹真人文超若處丨丨琳琅之丨)琳琅居(見上)子雲居(王績詩草生元)
(亮徑花暗丨丨丨)故人居(孟浩然詩漾舟隨水便因訪丨丨丨)水竹居(杜甫詩拾遺曾奏數行書懶性從来丨丨)
(丨李羣玉詩長爱沙洲丨丨丨暮江春樹綠隂初朱子詩此日翛然丨丨丨)野人居(杜甫詩重来休沐地真作丨丨丨張)
(籍詩貧官多寂寞不異丨丨丨杜牧詩使君家似丨丨丨馬臻詩市聲不到丨丨丨)溪上居(權德輿詩却憶菖陽丨丨丨)
上清居(常㐮詩穆穆丨丨丨沉沉中秘書陳陶詩水護壘壇列太虚烟霞明滅丨丨丨)潭潭居(韓愈詩一為公與相)
(丨丨府中丨)顔子居(高駢詩柳下官資丨丨丨閒情入骨若為除)
增同居(易二女丨丨其志不同行唐書張公藝九世丨丨五代史李自倫六世丨丨庾信小園賦陸機則兄弟丨丨)攸
居(書陽鳥丨丨又奠厥丨丨又王曰又曰時予乃或言爾丨丨曹植節遊賦覽宫宇之顯麗實大人之丨丨)保居(書鞠人謀)
(人之丨丨汲冢周書其惟洗爾心改爾行克憂往愆以丨爾丨)遷居(書王曰猷告爾多士予惟時其丨丨西爾潘尼賦將丨丨)
(於爽塏乃投迹于里仁范成大詩就食丨丨蟻墳壤隨風作舍蛛裊絲)鳩居(詩維鵲有巢維丨丨之又左傳楚大夫冇蔡丨)
(丨)定居(詩豈敢丨丨一月三捷魏書賀訥傳訥從太祖平中原其後離散諸部分土丨丨不聽遷徙羅鄴詩来往烟波非丨)
(丨)啓居(詩不遑丨丨)整居(詩丨丨焦穫)出居(詩昔爾丨丨誰從作爾室)比居(周禮天官小宰以官府之)
(八成經邦治一曰聽政役以丨丨先鄭注丨丨謂伍籍也比地為伍因内政寄軍令以伍籍發軍起役者平而無遺脫也)改居
(儀禮士相見禮凡侍坐于君子欠伸問日之早晏以食具告丨丨則請退可也注丨丨謂自變動也)冬居(禮記昔者先王未有)
(宫室丨則丨營窟夏則居橧巢)夏居(見上)晝居(禮記丨丨於内問其疾可也夜居於外弔之可也)夜居(見上)名
居(左傳宣子田於首山舍于翳桑見靈輙餓為之簞食與肉置諸槖以與之既而與為公介倒戟以禦公徒而免之問何故對曰)
(翳桑之餓人也問其丨丨不告而退)寧居(左傳子産曰以敝邑褊小介於大國是以不敢丨丨悉索敝賦以来會時事史記五)
(帝紀披山通道未常丨丨遼史儀衛志太祖匹馬一麾斥地萬里經營四方未嘗丨丨徐積詩身名全後喜丨丨)恪居(左傳)
(敬共朝夕丨丨官次陸機演連珠百官丨丨以赴八音之離眀君執契以要克諧之會)始居(國語十五王而文始平之十六)
(王而武丨丨之十八王而康克安之)爰居(國語海鳥曰丨丨止於魯東門之外三日爾雅丨丨雜縣疏丨丨海鳥也大如馬駒)
(一名雜縣)窮居(孟子君子所性雖大行不加焉雖丨丨不損焉分定故也丁儀妻寡婦賦靜閉門以却掃愧孤惸之丨丨)休
居(史記&KR0632;稽傳優旃呼陛楯郎曰我雖短也幸丨丨)讓居(史記五帝紀舜漁雷澤雷澤上人皆丨丨)卜居(史記周本)
(紀成王使周公丨丨漢書郊祀志秦文公東渡汧渭之間丨丨之而吉王逸楚辭序丨丨者屈原之所作也蕭子良詩訪宅北山阿)
(丨丨西山外任昉書君王丨丨郊郭縈𢃄川阜范純仁詩卧錦仙郎久丨丨張翥詩楚國騷人久丨丨)廢居(史記陶朱公復)
(約要父子耕畜丨丨候時轉物漢書食貨志富商轉轂百數丨丨居邑注此言或有所丨置有所丨蓄而居於邑中以乘時射利也)
(又元稹詩水怪潜幽草江雲擁丨丨)水居(史記貨殖傳丨丨千石魚陂山居千章之材論衡魯將伐越筮之得鼎折足子貢占)
(之以為凶孔子占之以為吉曰越人丨丨行用舟不用足故吉水經注江州地勢側嶮結舫丨丨者五百餘家述異記南海中有鮫)
(人室丨丨如魚吳都賦極沉丨丨黃庭堅詩匝地丨丨皆有酒行人得意買江天)更居(史記貨殖傳三河在天下之中若鼎)
(足王者所丨丨也)積居(史記貨殖傳朱公以為陶天下之中諸侯四通貨物所交易也乃治産丨丨與時逐而不責于人十)
(九年之中三致千金)卧居(漢書宣帝紀身足下有毛丨丨數有光耀)洲居(漢書賈捐之傳武帝征南越立儋耳珠崖郡皆)
(在南方海中丨丨)寄居(漢書息夫躬傳歸國未有第宅丨丨丘亭曹植詩人生如丨丨又魏都賦鸚螺蜕骨丨丨負殼本草)
(丨丨蟲在螺殼間螺開即自出求食螺欲合已還殼中海族多受其寄)介居(漢書將軍丨丨河北注獨居也顔延年詩自爾)
(丨丨及我多暇)亭居(漢書西域傳其水丨丨冬夏不增减)别居(後漢書察孝廉父丨丨晉書律歷志魏明帝令列和承受)
(一笛欲使學者丨丨一坊歌詠講習)遁居(魏志管寧浮海丨丨黃初以来徵命屡下輙辭疾不至)屯居(吴志諸葛恪傳)
(拜撫越將軍領丹陽太守乃移書四部屬城長吏令各保疆界其從化平民悉令丨丨)自居(晉書天子幸太學命王祥為三)
(老面南几杖以師道丨丨南史王仲寶雅道丨丨早懷伊吕之志竟而逄時遇主自致宰輔之隆按仲寶王儉字也楞嚴經若諸衆)
(生爱談名言清白丨丨)常居(晉書天文志紫微大帝之坐也天子之丨丨也又魏書泰安五年丨丨國遣使朝貢)舟居
(南史張融傳武帝問融住在何處對曰臣陸處無屋丨丨無水後上問其從兄緒緒曰融未有居址權牽小船于岸上住上聞之大)
(笑)静居(南史袁樞傳王僧辯平侯景鎮建鄴衣冠争往造請樞杜門丨丨不求聞達孔叢子賦季夏庚子思道丨丨王逸九)
(思欲丨丨兮自娛心愁慼而不能陳太丘碑開心丨丨黃庭堅詩豈有道邊宅丨丨如寳坊)郊居(南史沈約作丨丨賦以示)
(王筠司空圖詩杜陵花竹夢丨丨)龍居(南史師子國天竺旁國也其國舊無人止有鬼神及丨丨之諸國人聞其土樂因此)
(競至或有住者遂成大國錢起詩小澤近丨丨陳深詩幽棲隣虎穴靈跡近丨丨)底居(魏書高聰傳爰息六師三川是宅將)
(丨丨成周永恢皇宇)和居(魏書釋老志結師資遵律度相與丨丨治心修净)異居(魏書韓顯宗傳寺署可别四民丨丨)
雜居(魏書韓顯宗傳分别士庶不令丨丨陸機五等諸侯論萬國相維以成磐石之固宗庶丨丨而定維城之業吕令問石榴)
(賦其生也丨丨幽逕之蘭其用也間居雕槃之栗)邑居(魏書源懷傳粒食丨丨之民蠶衣儒步之士西都賦丨丨相承楊炯)
(詩關河壮丨丨上官昭容詩結駟填街術閭閻滿丨丨)僑居(魏書杜銓傳超謂銓曰既是宗近何緣復丨丨趙郡韋應物詩)
(獻歲抱深惻丨丨念歸緣薛能詩八年藩翰似丨丨)土居(北史魏太武問公卿赫連蠕蠕征討何先長孫嵩等對曰赫連丨丨)
(未能為患)勿居(北史魏太祖破賀納登丨丨山聚石為峯以紀功德)禪居(北史齊文宣于遼陽廿露寺丨丨深觀薛濤詩)
(可憐譙記室流水滿丨丨朱子詩一山雲水擁丨丨元好問詩半生枯寂坐丨丨)朱居(北史西域傳丨丨西域國名)降
居(北史魏太和十六年宗祀獻文帝于明堂丨丨青陽左个帝王世紀嫘祖為黃帝正妃生二子其後皆有天下次曰昌意丨丨)
(若水庾信周宗廟歌若水逄丨丨)舊居(唐書武攸緒傳冬蔽茅椒夏居石室詔賜嵩山丨丨州縣存問思舊賦經山陽之丨)
(丨韋應物詩日日生春草空令憶丨丨劉長卿詩萬里辭三殿金陵到丨丨張籍詩每見青山憶丨丨李德裕詩同憶鱣庭訪丨丨)
(范成大詩處處田廬葺丨丨)青居(元史憲宗紀八年次和溪口遣驍騎略丨丨山)懸居(山海經聶耳國在無腸國東兩)
(手聶其耳丨丨赤水中遊天台山賦瓊臺中天而丨丨)虎居(山海經南海之外冇猰㺄状如貙龍首食人貙丨丨也)蔓
居(山海經宜蘇山出木名丨丨)都居(穆天子傳天子西征騖行至于陽紆之山河伯無夷之所丨丨注無夷馮夷也管子)
(人皆赴高已獨赴下卑也卑也者道之室王者之器也而水以為丨丨)西居(穆天子傳天子作臺以為丨丨)弗居(老子)
(功成而丨丨)游居(管子志毋虚邪行必正直丨丨有常必就有德班彪著丨丨賦又冀州箴夫何事于冀州聊記公以丨丨)
擇居(晏子君子居必丨丨游必就士)籍居(子華子結綬纚纚位列而丨丨非公臣也)儕居(列子禹之治水土也迷而)
(失塗謬之一國名曰終北人性婉而從物不競不爭不驕不怠長幼丨丨)半居(商子百人農一人居者王十人農一人居者強)
(半農丨丨者危)無居(莊子在已丨丨)鯢居(吕氏春秋有人自南方来虎入而丨丨)雲居(風后握竒經丨丨四角故)
(以方風居四維故以圓又曹唐詩誰来五嶺拜丨丨)潜居(黃石公素書丨丨抱道以待其時)延居(韓詩外傳仁人之兵)
(丨丨則若莫邪之長刃嬰之者斷銳居則若奠邪之利鋒當之者潰圓居則若邱山之不可移也方居則若磐石之不可拔也)銳
居(見上)圓居(見上)方居(見上)鄉居(大戴禮嗜酤酒好謳歌巷遊而丨丨者乎吾無望焉耳)樂居(易林故室)
(舊廬稍蔽紱組不如新巢可治丨丨)疋居(易林丨丨楚鳥)陸居(易林丨丨千里不見河海無有魚市拾遺記億萬之年山)
(一輪海一竭魚蛟丨丨)徒居(易林休坐丨丨)淵居(淮南子黑蜧神蛇潛丨而丨)高居(說苑蝉丨丨悲鳴飲露不)
(知螳螂在其後也西京賦直墆霓以丨丨李端詩登龍兼折桂歸去賞丨丨徐積詩蒲茵筍席正丨丨貢師泰詩霓旌霞旆擁丨丨)
朝居(說苑晏子曰丨丨嚴則下無言下無言則上無聞矣)牆居(方言篝陳椘宗衛之間謂之丨丨)虚居(論衡非蓍)
(龜神靈知人吉凶出兆見數以告之也丨丨卜筮前無過客猶得吉凶)唐居(風俗通九江逡遒有丨丨山名有神象巫共為)
(取公嫗歲易男不得復娶女不得復嫁百姓苦之)竝居(晉中興書華譚為臨海太守弟猷為宣城内史丨丨畿甸時人榮之)
鄰居(晉中興書吳隠之與韓康伯丨丨及康伯為吏部尚書進用之張籍詩早晚得為朝署拜閒坊買宅作丨丨楊億詩蓬莱)
(閣下舊丨丨)南居(周處風土記丨丨細李四月先熟)部居(急就章急就竒觚與衆異羅列諸物名姓氏分别丨丨不)
(雜厠)卑居(說文雅椘烏也一名鸒一名丨丨)牙居(緗素雜記宋祁重修諸亭記太守丨丨惟有黃堂便坐)神居
(司馬相如美人賦門閤晝揜暧若丨丨)族居(上林賦丨丨迭奏)露居(楊雄逐貧賦人皆重蔽子獨丨丨人皆怵惕子)
(獨無虞)迭居(西京賦外有蘭臺金馬逓宿丨丨)寓居(西亰賦丨丨穴托)岫居(東亰賦王鮪丨丨)特居
(崔駰賦處崇顯以閒敞超絶鄰而丨丨)洪居(曹植承露盤銘神君礧磈丨丨嶽停)星居(景福殿賦屯方列署三十有二)
(丨丨宿陳綺錯鱗比劉長卿詩丨丨海島寒)巒居(景福殿賦岧嶤岑立崔嵬丨丨)蓬居(陸機詩華屋飛丨丨又盧綸詩)
(丨丨宿上臣)署居(魏都賦營處丨丨)殿居(魏都賦都護之堂丨丨綺忩)坎居(李顒龜賦質應靈象位定丨丨)
(賤彼朵頤費我靈符)羅居(成公綏市賦丨丨百族)璇居(謝莊詩丨丨照漢右芝駕肅河隂)楚居(袁淑宣城郡詩)
(悵焉訊舊老兹前乃丨丨)超居(王儉讓僕射表霸府方隆丨丨元任國朝草昧參贊百揆)瑟居(梁武帝詩丨丨超七序按)
(瑟與索同)狼居(梁簡文詩丨丨一封難再覩蕭慤詩峯形疑鳥翅塞路似丨丨)空居(張融海賦丨丨無俗素館無塵)分
居(江淹賦經十秋而丨丨)周居(劉孝綽詩凱樂盛丨丨)□居(徐陵長干寺碑况復丨丨地轉咸憩珠庭固以皆種)
(仙禾竝資靈粟者矣)川居(王勃九成宫頌山村墅塾家連菌草之園谷飲丨丨戶有桃符之水)芸居(盧照鄰䨇槿樹賦丨)
(丨石室圖天揆日)梵居(蘇頲慈恩寺詩化迹傳官寺歸誠謁丨丨)單居(韋應物詩丨丨誰能裁范梈詩丨丨日如年)
儉居(武元衡詩高德聞鄭履丨丨稱晏裘)弊居(白居易詩履道西門有丨丨)僧居(白居易詩身外即丨丨張藉詩)
(開田留杏樹分洞與丨丨)華居(元稹詩紫垣騶騎入丨丨)順居(韓愈詩丨丨無鬼瞰)趺居(韓愈毛穎傳缺口而長鬚)
(八竅而丨丨)寒居(韓愈燕喜亭記洞曰丨丨之洞志其入時也)榛居(柳宗元宥蝮蛇文穴出丨丨)淨居(孟郊)
(詩隠詠不誇俗問禅徒丨丨程俱詩摩詰身心即丨丨法苑珠林昔釋尊入定琴歌震于石室婆提颺唄清響激于丨丨)移居
(劉駕詩生計逐羸馬每出似丨丨林逋詩此生猶擬别丨丨戴復古詩每看修竹欲丨丨)龕居(李建勲詩丨丨面碧嵩)莊
居(羅隠詩誰人得及丨丨老)茨居(梅堯臣詩丨丨隔秋水)貞居(梅堯臣詩弭節叩丨丨)荒居(張耒詩丨丨咽)
(蛩蚓)律居(李綱西林寺詩西林乃丨丨僧房小玲瓏)恬居(錢明逸五老詩序所難行者則丨丨之)約居(張栻文丨)
(丨屏處)營居(陸游詩辛勤見汝替丨丨)棚居(陸游詩丨丨高出亂雲中)㕓居(范成大詩丨丨何似山居樂秫米新)
(来禁入城)官居(范成大詩萬山叢叢石鑿鑿丨丨破屋巢烟蘿)樵居(党懷英詩餘隂漠漠開丨丨)蔀居(宇文虚中)
(詩堆几縑緗粲丨丨)真居(張伯雨詩葛洪井上訪丨丨)瑶居(貢奎詩蔥蘢欎丨丨)閭居(耶律楚材有過丨丨河詩)
田居(馬祖常詩蒲萄憐酒美苜蓿趁丨丨又南史卞彬自號卞丨丨又說苑齊使丨丨將)代居(法苑珠林金剛之座千佛)
(丨丨)
寬以居(易丨丨丨之)渙王居(易渙汗其大號丨丨丨无咎又陸倕石闕銘或以表正王居或以光崇帝里)繼
爾居(書今爾維時宅爾邑丨丨丨)定民居(國語聖王之治天下也参其國而伍其鄙丨丨之丨成民之事)天子
居(公羊桓九年紀季姜歸于京師傳京師者何丨丨之丨也京者何大也師者何衆也)仲尼居(孝經丨丨丨曾子侍蘇軾)
(詩不如還叩丨丨丨)營周居(史記周本紀丨丨丨于雒邑而後去)聖主居(漢書郊祀志長安丨丨之丨皇天所觀視)
(也)舊貫居(漢書元帝紀惟德淺薄不得充入丨丨之丨)分屋居(蜀志張裔少與楊恭善恭卒遺孤未數歲裔迎)
(與丨丨丨買田宅産業使立門戶)繞涿居(蜀志先主嘲張裕曰昔吾居涿縣特多毛姓東西南北皆諸毛也涿令曰諸毛)
(丨丨丨乎裕多鬚故嘲之)茅舍居(晉書羅含為桓温别駕以廨舍諠擾于城西小洲立丨丨以丨)不敢居(晉書羊祜)
(傳取吳不必湏臣功名之際臣所丨丨丨若事之當有所付授願審擇其人)陸渾居(唐書元德秀爱丨丨山水乃定丨)
相扶居(宋史天文志孫星以天孫侍丈人側丨丨而丨)山隠居(吴越春秋童謠龍威丈人丨丨丨)無留居
(莊子君無形倨丨丨丨注留居滯守之謂)大隗居(莊子黃帝將見大隗于具茨之山張說韋嗣立山莊詩還尋丨丨丨)易
其居(孫子易其事革其謀使人無謀丨丨丨迂其途使人不得慮)象生居(白虎通聖王制宗廟所以丨丨丨)巢
穴居(拾遺記去丨丨之丨變茹腥之食立禮教以導文造干戈以飾武)麋鹿居(鶡冠子鳥雀之巢可俯而窺丨丨之)
(丨可招而繫)百孫居(唐會要明皇廣爱清華建丨丨之丨)畫隠居(山水燕談丨丨丨种放别業在終南山冇林泉)
(之勝真宗遣畫工圖之開龍圖閣召輔臣觀焉)終古居(屈原九歌去丨丨之所丨兮今逍遥而来東)猿狖居(屈原)
(九章深林杳以冥冥兮乃丨丨之所丨張說詩林尋丨丨丨)孔鸞居(劉向九嘆實丨丨兮所丨)崑崙居(魏武帝詩)
(思想丨丨丨)平常居(曹植詩念我丨丨丨)仁智居(應璩詩是謂丨丨丨)懸罄居(應璩與韋仲將書夫以原)
(憲丨丨之丨而值皇天無已之雨)臨江居(古樂府白石郎丨丨丨)專城居(樂府陌上桑三十侍中郎四十丨丨)
(丨梁簡文帝詠舞詩徒勞交甫佩自有丨丨丨)城南居(傳立豔歌行問女居安在堂在丨丨丨)中天居(張協七命)
(窮地而游丨丨而丨注所游者廣所居者安也)百族居(張載詩欎欎小城中岌岌丨丨丨)三侯居(左思詠史赫赫)
(丨丨丨)樂潜居(古擬李陵詩陽鳥歸飛雲蛟龍丨丨丨)對門居(梁武帝詩誰家兒女丨丨丨開顔發豔照里閭)
臨水居(梁簡文帝龍笛曲金門玉堂丨丨丨)揚子居(盧照隣詩寂寂寥寥丨丨丨年年歲歲一牀書)王佐居
(李嶠詩南洛師臣契東巖丨丨丨)紫泉居(李嶠詩故臺蒼頡里新邑丨丨丨)四人居(李乂詩星分邑里丨丨丨)
北辰居(蘇頲詩水連南海漲星拱丨丨丨)陸羽居(裴廸西塔寺陸羽茶泉詩不獨支公住曾經丨丨丨)符竹
居(孟浩然詩坐為丨丨丨)静者居(元結惠泉詩復在郊郭外正堪丨丨丨)安所居(高適詩東隣少年丨丨丨)
(又曹鄴有妾丨丨丨樂府)孟津居(李白詩黃河三尺鯉本在丨丨丨)瀼西居(杜甫詩定卜丨丨丨)星散居
(杜甫詩草閣柴扉丨丨丨)逸少居(杜甫詩碑缺曹娥宅林荒丨丨丨)鮫人居(儲光羲詩林下丨丨丨)四壁
居(崔遒融詩如今却羡相如富猶有人間丨丨丨)精舍居(韋應物詩逍遥丨丨丨飲酒自為足)南北居(韋應物詩)
(故人丨丨丨)水底居(李頎詩鮫人潜織丨丨丨)濠上居(郎士元詩復此凉風起仍聞丨丨丨)上頭居(耿湋)
(詩雖言千騎丨丨丨)向陽居(劉商詩杏花茅屋丨丨丨)地仙居(李涉詩竹林斜到丨丨丨)對岸居(李涉詩漁)
(艇蓬門丨丨丨)舊鄰居(李涉詩長安里巷丨丨丨)白雲居(盧綸詩夢寐丨丨丨賈島詩路尋青壑斷人近丨丨丨張)
(喬詩青崖萍寄丨丨丨許渾詩落星山下丨丨丨任士林詩杖藜時訪丨丨丨)遠處居(王建詩自知名出休呈卷爱向人家)
(丨丨丨)古觀居(王建詩抛向嵩陽丨丨丨)閉門居(王建寄薛濤詩萬里橋邊女校書枇杷花下丨丨丨)高下
居(王建縣丞廳即事詩宫殿半山上人家丨丨丨)掃地居(王建詩嬾更學諸儒林中丨丨丨)磵谷居(韓愈詩山)
(鳥旦夕鳴有類丨丨丨)賃舍居(張籍詩自到長安丨丨丨)選僻居(張籍詩獨向藍溪丨丨丨)覓寺居(張籍)
(詩五老峰頭丨丨丨)縹緲居(孟郊詩来結崆峒侣還期丨丨丨)近臣居(錢起詩入門花柳暗知是丨丨丨)子
平居(錢起詩數畝丨丨丨)胎仙居(元稹詩悟覺誓不惑永抱丨丨丨)不合居(元稹詩暫合登臨丨丨丨)枕
水居(白居易詩佛寺乘船入人家丨丨丨)甑中居(白居易詩人家應似丨丨丨)竹院居(白居易詩亦共華陽)
(丨丨丨)履道居(白居易有丨丨丨詩三首)清溪居(白居易詩出尋丨丨丨)庾信居(李商隠詩可憐留著)
(臨江宅異代應教丨丨丨)信臣居(張蠙送盧尚書詩靈州共喜丨丨丨)古溪居(李洞詩何湏鑿井飲門占丨丨丨)
帝關居(林寬詩吹瓊爇桂丨丨丨)借新居(李九齡詩賢侯優待丨丨丨)似村居(薛能老僧詩瓠懸籬落丨)
(丨丨)水為居(張喬漁者詩葉舟為宅丨丨丨)五城居(吴融詩玉皇新復丨丨丨)山水居(李羣玉詩長傍青丨)
(碧丨丨)㶑灔居(譚用之詩松島蘭舟丨丨丨)葺荒居(韋莊詩半年辛苦丨丨丨)山外居(毛熙震詞行雲)
(丨丨丨)白傅居(范純仁詩坊鄰丨丨丨)學舍居(蘇軾詩官湖為我池丨丨為我丨)琳宫居(蘇軾讀道)
(蔵詩嗟予亦何幸偶此丨丨丨)道人居(蘇軾詩丨丨之丨在何許寳雲山前路盤紆)竝門居(黃庭堅詩校經同省)
(丨丨丨)連牆居(黃庭堅詩黃山葉縣丨丨丨)借船居(黃庭堅詩相將問道城南隅無屋止丨官丨丨)東陽
居(陸游詩三載丨丨丨)竝水居(陸游詩數掩蘆藩丨丨丨)許洛居(陸游詩水竹相生丨丨丨)小菴居(范成)
(大詩北山山下丨丨丨)綠野居(范成大詩頻年丨丨丨)雲水居(何失詩野性長便丨丨丨)蝸殼居(宋褧)
(詩至公堂下魚鱗屋麗正門前丨丨丨自注至公堂會試之所四方進士来試南宫者率皆僦居麗正門外)湘南居(馬祖)
(常詩宛若丨丨丨)共月居(黃庚詩石牀夢冷和雲卧茅屋燈殘丨丨丨)物外居(宋无詩鹿苑身栖丨丨丨)浣
花居(方回詩少陵亦曾爾来往丨丨丨)北府居(吳師道詩被褐南州客依先丨丨丨)帝釋居(周伯琦詩古木)
(蒼藤丨丨丨)吏隠居(周倫詩松菊真成丨丨丨)露地居(法苑珠林隨依山林及樹下或復塜間丨丨丨)先且
居(左傳晉文公之季年諸侯朝晉衛成公不朝使告于諸侯而伐衛及南陽丨丨丨曰請君朝王臣從師晉侯朝王于温丨丨丨)
(胥臣伐衛釋文且子餘反)蔡子居(南史丨凝傳凝字丨丨)
職思其居(詩無已大康丨丨丨丨)相士以居(家語相馬以輿丨丨丨丨)竒貨可居(史記吕不韋傳)
(不韋見子楚而憐之曰此丨丨丨丨)貧賤難居(吴志吕蒙十五六隨鄧當擊賊母欲罰之蒙曰丨丨丨可丨不探虎穴安)
(得虎子)軌儀自居(晉書裴楷曰籍方外士不崇禮興我俗中士故以丨丨丨丨)假官舍居(五代史翟光鄴)
(雖貴常丨丨丨以丨)枕善而居(劉勰新論慎獨萹丨丨丨丨不以視之不見而移其心聽之不聞而變其情也)
金鑾殿後居(王建詩學士丨丨丨丨丨)
對語(帝宅宸居)(月宇雲居)(佛國仙居)(海屋山居)(竹塢蓮居)(安宅廣居)(胥宇卜居)(北渚西居)
(貝闕鱗居)(蔀屋茅居)(谷飲巖居)(杜宇爰居)(石戶田居)(豹隠鶉居)(水宿林居)(馬邑狼居)
(中祕省上清居)(謝公墅揚子居)(思賢頓履道居)(銘陋室賦閒居)(萬花谷五柳居)(當戶織對門居)
(仲蔚徑伯通居)(面城宅背郭居)(陳驚坐陶隠居)(煙霞窟水竹居)(邀笛步浣花居)(千間厦一畝居)
摘句(萬禩奉宸居人在廣寒居)(從容問起居山晴照客居)(移家竹裏居新築臥遊居)(高人舊隠居樽酒謝離居)
(宛在水中居青蓮太一居)(春日賦閒居五嶽徧曾居)(還過支遁居高明地可居)(叢竹想幽居金闕映仙居)
(一片紅雲拱帝居散曹日與列仙居)(茒茨盖屋竹間居巢燕相將識舊居)(别叢新開水竹居滿地雲林稱隠居)
(福地多為仙佛居釣船今傍藕花居)(雨窗松竹伴幽居叢山疊石状仙居)(仙家宫府半樓居白水青山此卜居)
裾(九魚切說丈衣袍也又衣盛貎)
韻藻曳裾(漢書鄒陽傳飾固陋之心則何王之門不可丨長丨乎鄒陽賦丨長丨飛廣袖奮長纓杜篤賦冠高冕丨長丨)
(謝朓賦君奉筆於帝儲我丨丨於皇穆王僧孺序丨丨持卷實華庠璧杜甫詩揚子淹投閣鄒生惜丨丨黃溍詩已覺棲遲嬾丨丨)
引裾(魏志文帝欲徙冀州十萬戶辛毗諫帝不荅而起毗隨而丨其丨玉海攀輪折檻還笏挽裾王逄詩冀州十萬戶誰丨魏)
(文丨)牽裾(晉書愍懷太子武帝孫也宫中嘗失火帝登樓望之太子年五歲丨帝丨入闇中曰暮夜倉卒宜備非常不宜令見)
(人君帝竒之梁元帝陌上桑横枝斜綰袖嫩葉下丨丨)簮裾(南史張充與王儉書曰茂陵之彥望冠盖而長懷渭川之甿佇)
(丨丨而永歎劉孝綽詩圓淵倒荷芰方鏡寫丨丨庾信詩星橋擁冠盖錦水照丨丨唐玄宗詩千品會丨丨杜正倫詩猶奠升中日)
(丨丨奉肅然徐堅詩榮送列丨丨宋璟詩中掖降丨丨黃滔詩六曹三省列丨丨)衣裾(南史王融欲與徐勉相見勉謂人曰)
(王君名高望重難可輕&KR1491;丨丨古詩穆穆清風至吹我羅丨丨宗羈詩四面丨丨合三條冠盖通杜甫詩舊犬喜我歸低徊入丨丨)
(羅隠詩蕭蕭庭葉墮丨丨宋徽宗詩簮佩丨丨一望間韓駒題瀛洲學士圖詩羣公下直承明廬長鞦短轡裒丨丨謝翺詩香隨蝴)
(蝶上丨丨揚基詩春風吹雨濕丨丨)裾裾(荀子子路盛服見孔子孔子曰由是丨丨何也注服盛貎柳貫詩連錢驄馬琢文玉)
(圉人立側垂丨丨)輕裾(曹植詩羅衣何飄颻丨丨隨風還又賦踐遠遊之文履曳霧綃之丨丨張載鞞舞賦丨丨鸞飛漂微)
(逾曳張翰詩丨丨隨風飛霧流烟褚淵賦歛丨丨以歸幕韓愈序飄丨丨翳長袖劉威詩道帔丨丨三島雲王惲詩凉意滿丨丨)
歛裾(梁元帝文恐沾裳而淺笑畏傾船而丨丨劉孝儀詩度行過接手廻身乍丨丨)霞裾(李白詩盛以丹錦囊冐以青丨)
(丨蘇軾詩待我丹成馭風去借君瓊佩與丨丨黃溍詩縹緲識丨丨王逄詩雲幢烟節紫丨丨)華裾(李賀詩丨丨織翠青如葱)
(王褘詩丨丨時共接)翠裾(于武陵詩坐聽南宫樂清風搖丨丨陸游詩意若爱丨丨虞集詩最爱東家織丨丨)
增後裾(爾雅釋器衱謂之裾注衣丨丨也)捉裾(晉書魏許允妻賢明而醜允交禮畢無復入意妻使婢覘曰有客姓)
(桓妻曰必是桓範勸使入也允入湏臾便起妻丨丨留之允曰婦有四德卿其有幾妻曰新婦所乏唯容士有百行君其有幾允曰)
(皆備妻曰百行以德為首君好色不好德何謂皆備允慙遂相親重)絶裾(晉書温嶠為劉琨右司馬琨使嶠至江南奉表勸進)
(嶠欲將命其母固止之嶠丨丨而去)擎裾(北齊書崔暹為御史中尉文襄欲假其威諸公在坐暹高視徐步兩人丨丨而入)
白裾(唐書車服志州縣學生朝参則服烏紗冐丨丨襦青領)奮裾(唐書顔真卿傳清河李萼乞師於真卿曰公首丨丨)
(唱大順河朔恃公為金城)振裾(唐書韋斌傳嘗大雪在廷者皆丨丨更立斌不徙足雪幾至鞾亦不失恭潘岳賦被褐丨丨垂)
(髫總髮)裂裾(唐書韋弘機傳使西突厥三年不得歸丨丨錄所遇風俗物産為西征記)書裾(遼史耶律鐸軫征西有功)
(帝手丨鐸軫衣丨曰勤國忠君)長裾(孔叢子子高衣丨丨振裒袖方履粗翣見平原君辛延年詩丨丨連理𢃄廣袖合歡襦傅)
(休奕西都賦脩袖連娟丨丨繽紛吳均詩丨丨藻白日廣袖𢃄芳塵徐陵玉臺新咏序驚鸞冶䄂時飄韓掾之香飛燕丨丨宜結陳)
(王之佩)結裾(拾遺記每輕風至飛燕欲隨風入水帝以翠纓丨飛燕之丨)修裾(拾遺記因祇之國獻女工一人體貎)
(輕潔被纖羅雜繡之衣長袖丨丨風至則結其衿𢃄恐飄颻不止也)湔裾(玉燭寳典自元日至䀲日悉湔裳酹酒于水湄以為)
(度厄梁簡文帝詩婉娩新上頭丨丨出樂游王季友詩丨丨移舊俗)雜裾(七發丨丨垂髾目挑心與)霧裾(蘇彦詩丨丨結)
(雲裳)下裾(傅休奕豔歌行白素為丨丨丹霞為上襦)升裾(王融詩丨丨臨廣牧從望盡平洲)仙裾(王融謝勑賜御)
(裘等啓雲衣降授丨丨委曲)動裾(沈約麗人賦落花入領微風丨丨)燕裾(沈約八詠詩開丨丨吹趙𢃄趙𢃄飛参差)
(丨丨合且離褚遂良詩庭中奏趙瑟席上舞丨丨)風裾(劉孝威詩含羞轉笑歛丨丨蕭子顯詩却步歛丨丨殷英童詩汗粉)
(無庸拭丨丨隨意開)香裾(劉孝儀詠舞詩廻履裾香散飄衫鈿響傳)褐裾(吉&KR0776;九老會詩擊柱謳歌任丨丨)舊裾
(施肩吾詩黃金無舊釵緗綺無丨丨)遊裾(沈亞之乞巧文牽丨丨之低疑兮蔓春心于淇裔)行裾(韓愈詩别語不許出)
(丨丨動遭牽)朝裾(韓愈詩恩封高平君子孫從丨丨)帔裾(白居易詩丨丨曳黃絹)纓裾(李賀詩脱落丨丨瞑)
(朝酒)雲裾(謝觀賦彩丨丨兮流霞袂忽而来兮忽而逝李賀詩籹成䰀鬌欹不斜丨丨數步踏雁沙蘇轍詩明月為珮丨為丨)
客裾(楊億詩北山烟霧迷歸轍南陌風塵化丨丨叚克己詩颯颯秋風戀丨丨)惹裾(梅堯臣詩柳絮輕沾履薇條澁丨丨)
廣裾(曾鞏詩竹影散良席花香浮丨丨)冠裾(蘇軾詩觧辮請丨丨周伯琦詩鳳閣集丨丨)紅裾(蘇軾詩更望丨)
(丨踏筵舞)濺裾(蘇軾詩陌上春泥未丨丨)帝裾(黃庭堅詩論思補丨丨)襟裾(葉適詩採薪得崖花結綴成丨丨林)
(景熙詩小立春風憐寂寞忽吹花片入丨丨)征裾(范成大詩不堪廻首拂丨丨)錦裾(于慎行詩日見紅塵上丨丨)
簾裾(陸仲詩雪白蠣光鋪隔眼鴉青布色染丨丨)旋裾(法苑珠林于時大衆見聞此已生希有心踴躍無已呌喚跳擲)
(歌舞作唱丨丨舞袖作種種音聲技樂)靈裾(黃庭經赤珠丨丨華蒨燦)
硯衊裾(唐書鄭畋傳與盧擕詬嫚拂衣丨丨丨)留仙裾(飛燕外傳帝臨太液池后歌歸風送遠之曲曰仙乎仙乎)
(去故而就新乎帝遣馮無方持后裾風止裾為之縐他日宫姝或襞裾為縐號丨丨丨孫棨詩每憂風起倩持裾)日墜裾
(事文類聚宋仁宗母章懿皇后嘗夢丨丨以丨承之自是有娠)紅羅裾(辛延年羽林郎詩貽我青銅鏡結我丨丨丨)流
黃裾(蕭慤詩燕幃緗綺被趙𢃄丨丨丨)三條裾(繁欽詩何以荅歡悦紈素丨丨丨)子晉裾(白居易詩烟霏)
(丨丨丨霞爛麻姑裙)綠浸裙(蘇軾詩天目山前丨丨丨朱橰詩一溪春漲午晴初日透波光丨丨丨)翠羅裙(范成)
(大詩浪花飛濕丨丨丨)青霓裾(孫蕡詩御爐霧遶丨丨丨)
青褾襈裾(唐書禮志太子加元服内直郎陳服於帷内内有白紗中单丨丨丨丨)惠氣生裾(梁簡文帝謝東)
(宫賜裘表地卷朔風庭流花雪遂以裾生惠氣袖起陽春)
對語(觧珮捉裾)(曳履引裾)(補衮牽裾)(岸幘擎裾)(采袖香裾)(象服鴛裾)(弹鋏曳裾)(月帔霓裾)
(舉繡被結羅裾)(雲生履風動裾)(蒼玉佩紫霞裾)(青衲襖絳通裾)(紅垂帳綠浸裾)(拂廣袖飄輕裾)
摘句(新爽襲輕裾花香媚衣裾)(神佩響瓊裾曲枝挂裳裾)(香風透錦裾薜屋引簮裾)
(飄飄雲縷曳衣裾寳文清燕集纓裾)(枚數何門可曳裾夜夜香塵滿客裾)(出戶褰裳攬子裾紅羅端匹代衣裾)
車(九魚切丨輅又姓又麻韻)
韻藻金車(易来徐徐困于丨丨宋書符瑞志丨丨王者至孝則出易林木馬丨丨駕遊天都瑞應圖舜時丨丨見帝庭又)
(法苑珠林優填王駕丨丨白象馳詣佛所)後車(詩命彼丨丨謂之載之鄭箋丨丨倅車也孟子丨丨數十乘從者數百人)同
車(詩惠而好我擕手丨丨乂有女丨丨顔如舜華西亰賦慕賈氏之如臯樂北風之丨丨任昉荅陸倕知己賦居非連梀出則丨)
(丨)漸車(詩淇水湯湯丨丨帷裳注漸漬也)脂車(詩遑丨爾丨吳書殷禮語孫權曰便當秣馬丨丨陵蹈城邑乘勝逐)
(北以定華夏)臨車(詩臨衝閑閑崇墉言言毛傳丨丨衝車也陳祥道禮書丨丨高衝車大高則可以臨下大則可以突前故)
(兵書有作丨丨衝車之法墨子有備衝之扁衝或作䡴說文曰䧟陣車)衝車(見上)檀車(詩丨丨幝幝毛傳丨丨役車也)
(幝幝敝貎後漢書耳不聞丨丨之聲揚雄太僕箴丨丨孔夏駟騵孔昕)田車(詩丨丨既好四牡孔阜說苑韓武子田獸已聚)
(矣丨丨合矣)棧車(詩有丨之丨行彼周道周禮考工記丨丨欲弇飾車欲侈韓非子孫叔敖相楚丨丨牝馬糲餅菜羹枯魚)
(之膳良大夫也其儉偪下劉孝威行幸甘泉歌丨丨鳴鼔里駟馬駕相風)飾車(見上帝王世紀湯命未命之為士者不得乘丨)
(丨駢馬)路車(詩丨丨乘馬又丨丨有奭大戴禮古之為丨丨也盖圓以象天二十八橑以象列星軫方以象地三十輻以象)
(月白虎通諸侯丨丨大夫軒車士飾車)公車(詩丨丨千乘朱英綠縢周禮春官巾車掌丨丨之政漢書張釋之傳上拜釋之)
(為丨丨令後漢書丁鴻傳詔徵鴻至賜御衣及綬稟食丨丨注丨丨署名丨丨所在因以名諸待詔者皆居以待命故令給食焉王)
(維詩致君光帝典薦士滿丨丨又名儒待詔滿丨丨)出車(詩我丨我丨于彼牧矣毛傳丨丨就馬于牧地小序丨丨勞還帥也)
(又丨丨彭彭旂旐央央)輶車(詩丨丨鸞鑣注輕車也西都賦丨丨霆擊驍騎電騖)役車(詩蟋蟀在堂丨丨其休)安
車(禮記大夫七十而致事若不得謝則必賜之几杖適四方乘丨丨周禮春官巾車王后之五路重翟厭翟丨丨翟車輦車注丨)
(丨坐乘車凡婦人車皆坐乘漢書武帝紀議立明堂遣使者丨丨蒲輪束帛加璧徵魯申生魏志華歆傳黃初中詔公卿舉獨行君)
(子歆舉管寧帝以丨丨徵之晉書與服志周禮惟王后有丨丨自漢以来乘輿乃有之魏書禮志小駕則御丨丨駕三馬唐書禮志)
(三老五更出門禮畢皇帝降還大次老更升丨丨導從而還孔叢子孔子使宰予於楚昭王以丨丨象飾遺孔子韓詩外傳曹相國)
(束帛丨丨迎東郭先生梁石君厚客之列女傳齊孟姬曰妾聞踰閾必乘丨丨王褒啟似逐丨丨之徵如輕殿中之對王維詩丨丨)
(出茅茨揭傒斯詩羊裘暫脫就丨丨)兵車(禮記丨丨不式周禮考工記丨丨之輪六尺有六寸田車之輪六尺有三寸乘車之)
(輪六尺有六寸左傳魯之羣室衆於齊之丨丨糓梁傳大閱者何閱丨丨也史記齊世家丨丨之會三乘車之會六)貳車(禮記)
(乘丨丨則式佐車則否注朝祀之副曰貳戎獵之副曰佐周禮夏官道僕掌丨丨之政令又秋官大行人上公之禮丨丨九乘諸侯)
(丨丨七乘諸伯如諸侯之禮諸子丨丨五乘諸男如諸子之禮大戴禮乘其輅建其旌旂施其繁纓從其丨丨又天子乘大輅建太)
(常十有二斿繁纓十有再就丨丨十有二乘率諸侯而朝日東郊所以教尊尊也韋誕皇后親蠶頌總姜任于後乘載樊衛於丨丨)
佐車(見上周禮夏官田僕掌丨丨之政左傳丑父使公下如華泉取飲鄭周父御丨丨宛茷為右載齊侯以免)登車(禮記)
(既服習容觀玉聲乃出揖私朝煇如也丨丨則有光矣左傳子産曰譬如田獵射御貫則能獲禽若未嘗丨丨射御則敗績厭覆是)
(懼何暇思獲漢書李廣傳司馬法曰丨丨不式後漢書范滂傳滂為清詔使丨丨攬轡有澄清天下之志吳錄沈友年十一華歆行)
(風俗見而異之因呼曰沈郎可丨丨語乎友逡廵却曰君子講好宴會以禮先生銜命而輕脱威儀乎論銜王良丨丨馬不罷駑堯)
(舜為政民無狂愚)武車(禮記丨丨綏旌注丨丨亦兵車)德車(禮記丨丨結旌注丨丨乘車疏丨丨謂玉金象木四路不)
(用兵故曰丨丨又天子以丨為丨以樂為御)升車(禮記行步則有環佩之聲丨丨則有和鸞之音韓詩外傳古者天子將出)
(太師奏丨丨之樂告出也楊修節遊賦極歡欣以從容乃丨丨而来反徐積詩親扶杖履醉丨丨)客車(禮記丨丨不入大門)
(注謙也)鸞車(禮記丨丨有虞氏之路也鈎車夏后氏之路也揚雄反離騷既亡丨丨之幽藹兮焉駕八龍之委蛇)鈎車
(見上詩六月毛傳夏后氏曰丨丨先正也殷曰寅車先疾也周曰元戎先良也又南史魏太武圍旴𣅿以丨丨鈎垣樓城内繫垣數)
(百人呌呼引之不能退臧質夜以木桶盛人縣出城外截鈎獲之杜牧詩丨丨不得望其牆)寅車(見上鄭箋寅進也南史齊)
(高祖紀登丨丨而戒路執金板而先驅)器車(禮記山出丨丨河出馬圖王融曲水詩序天瑞降地符升澤馬来丨丨出)素
車(禮記丹漆雕幾之美丨丨之乘尊其樸也貴其質而已矣又後漢書獨行傳范式字巨卿與汝南張劭字元伯相友善劭卒式)
(忽夢見元伯呼曰巨卿吾以某日死當以爾時葬子未我忘豈能相及式便服朋友之服投其葬日馳赴之未到而喪已發引既至)
(壙將窆而柩不肯進其母撫之曰元伯豈有望耶移時見有丨丨白馬號哭而来母曰是必范巨卿也式至因執紼而引柩于是乃)
(前)巾車(周禮春官丨丨下大夫二人上士四人中士八人下士十有六人注巾猶衣也丨丨車官之長左傳子産曰文公之)
(為盟主也諸侯賓至車馬有所丨丨脂轄大戴禮前視則睹和鸞之聲側聽則觀四時之運此丨丨教之道也孔子息陬操丨丨命)
(駕將適唐都陶潜歸去来辭或命丨丨或棹孤舟隋大射登歌丨丨整三乏司裘飾五正又鄉名後漢書馮異傳異朝亰師賜以珍)
(寳衣服綺帛異稽首謝曰臣聞管仲曰願臣無忘檻車君無忘射鈎臣今亦願國家無忘河北之難小臣不敢忘丨丨之恩注謂帝)
(初獲異於丨丨鄉而赦之)輦車(周禮巾車丨丨組輓有翣羽盖注丨丨不言飾后居中宫從容所乘但漆之而已後漢書寇恂)
(傳時軍食急乏恂以丨丨驪駕轉輸前後不絶注驪駕併駕也丨丨人挽行也易林二人丨丨徙去其家劉楨公讌詩丨丨飛素盖)
服車(周禮巾車丨丨五乘孤乘夏篆卿乘夏縵大夫乘墨車士乘棧車庶人乘役車易林千里騂駒為王丨丨)墨車(見上)
(注不畫也儀禮覲禮侯氏乘丨丨注丨丨大夫制也乘之者入天子之國車服不可盡同也又士昏禮主人爵弁纁裳緇袘乘丨丨)
(注丨丨漆車士而乘丨丨攝盛也又宋史儀衛志開封令丨丨)良車(周禮巾車凡丨丨散車不在等者其用無常)翟車
(周禮巾車丨丨具面組總有握注以丨飾丨之側后所乘以出桑唐書車服志皇后之車六丨丨者歸寕所乘也又九嬪乘丨丨)
廣車(周禮車僕掌戎路之萃丨丨之萃闕車之萃苹車之萃輕車之萃注丨丨横陣之車也春秋傳其君之戎分為二廣則諸)
(侯戎路丨丨也左傳鄭人賂晉侯以丨丨軘車淳十五乘戰國策游騰謂楚王曰昔智伯欲伐厹由遺之大鍾載以丨丨因隨入以)
(兵又法苑珠林婆娑仙人之子名曰丨丨)闕車(見上注丨丨所用補丨之丨也春秋傳帥游闕四十乘)苹車(見上注苹)
(猶屏也所用對敵自蔽隠之車也孫子八陣有丨丨之陣故書苹作平杜子春云丨丨當作軿車)輕車(見上注丨丨所用馳)
(敵致師之車也後漢書輿服志丨丨古之戰車也藏在武庫大駕法駕出射聲校尉司馬吏士載以次屬車又漢書李廣傳廣從弟)
(蔡元朔中為丨丨將軍庾信詩丨丨初逐李)道車(周禮司常及國之大閱贊司馬頒旗物丨丨載旞注丨丨象路也又夏官)
(道右掌前丨丨王出入則持馬陪乘)從車(周禮道右自車上諭命于丨丨從去聲)戎車(周禮夏官戎僕掌馭丨丨晉書)
(輿服志丨丨駕四馬天子親戎所乘也沈約詩丨丨出細柳餞席遵上林)倅車(周禮夏官大師令有爵者乘王之丨丨乂戎僕)
(掌王丨丨之政注倅副也)使車(周禮夏官馭夫掌馭貳車從車丨丨注丨丨驅逆之車漢書蕭望之傳蕭育為南郡太守上以)
(育耆舊名臣乃以三公丨丨載育入殿中受策後漢書輿服志有大丨丨小丨丨諸丨丨孟浩然詩州縣勤王事山河轉丨丨李季)
(蘭詩遠水浮仙棹寒星伴丨丨權德輿詩鶴髮州民擁丨丨劉禹錫詩新思換丨丨)革車(周禮春官車僕凡師共丨丨又夏官)
(戎右會同充丨丨注會同王雖乘金路猶以革路從行充之者謂居左也國語桓公有丨丨八百乘韓非子齊桓公合諸侯以乘車)
(晉文公合諸侯以丨丨桓公前柔而後剛文公前剛而後柔然而令行乎天下審於勢之變也)賜車(儀禮覲禮天子丨侯氏以)
(丨服注丨丨者同姓金路異姓象路)軘車(左傳晉人懼二子之怒楚師也使丨丨逆之注丨丨兵車名按二子魏錡趙旃)輔
車(左傳晉假道於虞以伐虢宫之竒諫曰諺所謂丨丨相依唇亡齒寒者其虞虢之謂也注丨頬輔丨牙車釋名頤或曰丨丨其)
(骨強可以輔持其口或謂牙車牙所載也或謂頷車也孫楚為石苞與吴主書外失丨丨唇齒之援内有毛羽零落之漸)牙車
(見上)頷車(見上)舟車(中庸丨丨所至)專車(國語吴伐越墮會稽獲骨節丨丨吳子使来好聘且問之仲尼賓發幣於)
(大夫及仲尼仲尼爵之既徹俎而宴客執骨而問曰敢問骨孰為大仲尼曰昔禹致羣神于會稽之山防風氏後至禹殺而戮之其)
(骨節丨丨此為大矣江賦紫蚢如渠紅蚶丨丨蘇軾詩稚竹真可人霜節已丨丨陸游詩芋来犀浦可丨丨又晉書和嶠為中書令)
(耻與荀勖同乘每丨丨而坐)懸車(國語桓公丨丨束馬踰太行與辟耳之谿拘夏魏志毌丘儉討句驪王宫連破走遂束馬)
(丨丨登九都梁簡文弹棋論序乘危則棧山航海歴險則束馬丨丨又漢書薛廣德傳賜安車駟馬黃金六十斤東歸沛太守迎之)
(界上沛以為榮丨其安丨又叙傳抑抑仲舒再相諸侯身修國治致仕丨丨後漢書陳寔屡徵不起閉門丨丨北史韋孝寬以年廹)
(丨丨屡請致仕韋孟詩丨丨之義以洎小臣白居易詩迷路心廻因向佛官途事了是丨丨又淮南子爰止羲和爰息六螭是謂丨)
(丨)簡車(公羊傳大閱注比年簡徒謂之蒐三年丨丨謂之大閱五年大丨丨徒謂之大蒐吕氏春秋武王丨丨三百乘)藒
車(爾雅丨丨䒗輿注香草也本草丨丨香與金蘭草零陵香相類齊民要術凡諸樹蟲蛀者煎丨丨香冷淋之即辟也通作揭離)
(騷畦留夷與丨丨兮雜杜蘅與芳芷又覽椒蘭其若兹兮又况丨丨與江離上林賦丨丨衡蘭藁本射干)約車(戰國策秦王召)
(陳軫告之曰吾能聽子子欲何之請為子丨丨軫曰臣願之楚又齊王將見燕趙楚之相於衛約外魏魏王懼恐其謀伐魏也告孫)
(衍衍曰王與臣百金臣請敗之王為丨丨載百金)鹽車(戰國策汗明曰驥之齒至矣服丨丨而上太行蹄申膝折尾湛胕潰)
(漉汁灑地白汗交流中阪遷延負轅而不能上易林驥疲丨丨出於銜箠賈誼弔屈原文驥垂兩耳服丨丨兮李商隠雪詩人疑游)
(麫市馬似困丨丨)軺車(史記季布傳朱家乘丨丨之洛陽見汝隂侯膝公注丨丨謂輕車一馬車也漢書貨殖傳大邑通都)
(丨丨百乘牛車千兩又食貨志非吏比者三老北邊騎士丨丨一算商賈人丨丨二算晉書輿服志丨丨古之軍車也漢世貴輜軿)
(而賤丨丨魏晉重丨丨而賤輜軿)牛車(見上史記越世家朱公乃装黃金千鎰置褐器中載以一丨丨漢書食貨志天子不)
(能具醇駟而將相或乘丨丨又外戚傳宣帝求得外祖母王媪媪男無故無故弟武皆隨使者詣闕時乘黃丨丨故百姓謂之黃牛)
(嫗南史顔延之子竣權傾一朝凡所資供延之一無所受器服不改宅宇如舊常乘驘丨丨逄竣鹵簿即屏住道側法華經長者以)
(丨丨羊車鹿車立門外引諸子出離火宅李商隠詩不會丨丨是上乘)墜車(史記楚世家張儀至秦佯醉丨丨南史司徒褚)
(彦回因送湘州王僧虔閣道壊墜水僕射王儉驚跣下車超宗拊掌笑曰落水三公丨丨僕射莊子醉者之丨丨雖疾不死骨節與)
(人同而犯害與人異其神全也乘亦不知也墜亦不知也死生驚懼不入乎其胸中是故□物而不慴彼得全于酒而猶若是而况)
(得全於天乎)彤車(史記五帝紀堯富而不驕貴而不舒黃收純衣丨丨乘白馬能用訓德以親九族)輜車(史記以田)
(忌為將而孫子為師居丨丨中坐為計謀又穰侯出關丨丨千乘後漢書桓榮傳榮為太子少傅詔賜丨丨乘馬榮大會諸生陳其)
(車馬印綬曰今日所蒙稽古之力可不勉乎)高車(史記循吏傳楚民俗好庳車王以為庳車不便馬相曰王必欲丨丨臣請)
(教閭里皆高其梱乘車者皆君子君子不能數下車王許之居半歲民悉自丨其丨漢書于定國傳始定國父于公其門閭壊父老)
(方共治之于公謂曰少高大門閭令容駟馬丨盖丨我治獄多隂德未嘗有所冤子孫必有興者至定國為丞相永為御史大夫封)
(侯傳世云晉書輿服志車倚乘者亦謂之丨丨唐書回鶻傳俗多乘丨輪丨亦號丨丨部吳均詩丨丨陸離至駿騎差池出李嶠詩)
(六牙行致遠千葉奉丨丨)庳車(見上)照車(史記田齊世家梁王語威王曰若寡人國小也尚有徑寸之珠丨丨前後各十)
(二乘者二枚謝莊表功傾魏后非但丨丨之珍德柔秦客豈徒祕璧之寳)單車(史記信陵君傳晉鄙舉手視公子曰吾擁十萬)
(之衆屯于境上國之重任今丨丨来代之何如哉漢書循吏傳龔遂為渤海太守丨丨獨行到府郡中翕然後漢書袁紹公族豪侠)
(去濮陽令歸車徒甚盛將入郡界乃曰吾輿服豈可令許子將見遂以丨丨歸家魏志杜畿曰衛固未顯絶王命吾丨丨直往出其)
(不意居郡一月以計縻之足矣李陵荅蘇武書足下昔以丨丨之使)錦車(漢書西域傳烏孫烏就屠願得小號宣帝使馮夫人)
(丨丨持節詔焉庾信詩丨丨同建節江總洛陽道詩玉節迎司隸丨丨歸濯龍錢起詩海月低雲旆江霞入丨丨)小車(漢書)
(田千秋傳車千秋本姓田氏千秋年老上優之朝見得乘丨丨入宫殿中故因號曰車丞相晉書祭酒掾屬白盖丨丨李尤著丨丨)
(銘漢桓帝時童謠白盖丨丨何延延司馬光約邵堯夫不至詩林間高閣望已久花外丨丨猶未来范成大詩馬上誰驚千里夢石)
(頭岡下丨丨聲薩都拉詩燕姬白馬丨紅丨)綠車(漢書金日磾傳金敝為衛尉病甚敞子涉本為左曹上拜涉為侍中使待)
(幸丨丨載送衛尉舍如淳注幸丨丨常置左右以待召載皇孫今遣涉歸以載之寵之也後漢書輿服志皇孫丨丨以從獨斷丨丨)
(名曰皇孫車天子冇孫乘之謝朓文丨丨旖旎)屬車(漢書賈捐之傳文帝時詔曰鸞旂在前丨丨在後後漢書輿服志大駕丨)
(丨八十一乘法駕半之丨丨尚書御史所載最後一車懸豹尾豹尾以前比省中晉書輿服志丨丨一曰副車一曰貳車一曰佐車)
(揚雄酒箴䲭夷滑稽腹大如壺盡日盛酒人復借酤常為國器託于丨丨李嶠詩珠履陪仙駕金聲振丨丨)副車(見上南齊)
(書輿服志車畫十二乘古丨丨之象也今亦曰五時丨丨)帝車(漢書天文志斗為丨丨運于中央臨制四海晉書天文志斗為)
(人君之象號令之主也又為丨丨取乎運動之義也廿石星經北斗星謂之七政天之諸侯亦為丨丨酉陽雜俎燕公嘗讀王勃夫)
(子學堂碑頌丨丨南指遁七曜于中階華盖西臨藏五雲於太甲四句悉不觧訪之一公公言北斗建于七曜有是之祥無位聖人)
(當出華盖以下卒不可悉又蘇頲詩鄉耆捧丨丨)雲車(漢書封禅志文成言上即欲與神通宫室被服非象神神物不至乃)
(作畫丨氣丨博物志漢武帝好道七月七日夜漏七刻西王母乘紫丨丨来水經注仙人衛叔卿居華山中嘗乘丨丨駕白鹿見漢)
(武帝春秋命歷序人皇乘丨丨出𤾉谷分九河洛神賦六龍儼其齊首駕丨丨之容裔𫝊休奕詩丨為丨兮風為馬庾信詩東明九)
(芝盖北燭五丨丨韋渠牟步虚詞龍行還當馬丨起自成丨薩都拉詩䨇鳳曉開金翅扇六龍春駕紫丨丨又後漢書光武紀丨丨)
(十餘丈瞰臨城中注丨丨即樓車稱雲言其高也)蒲車(後漢書逸民傳論旌帛丨丨之所徵賁相望于巖中矣皮日休詩未)
(遣丨丨問幽隠)鹿車(後漢書任末篤於師友友人董奉德于洛陽病亡末乃躬推丨丨載喪致其墓所由是知名又列女傳鮑)
(宣妻桓少君悉歸侍御服飾更者短布裳與宣共挽丨丨歸鄉里魏志司馬芝少為書生以丨丨載母居南方十餘年躬耕守節晉)
(書劉伶常乘丨丨携一壺酒使人荷鍤而隨之又劉卞傳卞入太學試經為四品吏訪問令寫黃紙一丨丨卞曰劉卞非為人寫黃)
(紙者也風俗通俗說丨丨窄小裁容一鹿皮日休詩暗識歸山計村邊買丨丨徐積詩醉使兒孫推丨丨又南史扶桑國有馬車牛)
(車丨丨國人養鹿如中國畜牛法苑珠林五百丨丨載種種歡喜丸)馬車(見上後漢書輿服志賈人不得乘丨丨)輓車
(後漢書江革與母歸鄉里每至歲時縣當案比革以母老不欲搖動自在轅中丨丨不用牛馬鄉里稱之曰江巨孝傅休奕雲中白)
(子高行童女掣電策童男丨雷丨)下車(後漢書桓榮傳帝幸榮家入街丨丨擁經而前又劉詡家世豐隆能周施而不冇其)
(惠有張季禮遠赴師喪遇寒車毁詡曰君慎終赴義行宜速逹即丨丨與之不告姓名策馬而去風土記越俗性率朴初與人交有)
(禮封土壇祭以犬雞祝曰君乘車我戴笠他日相逄丨丨揖李白上韓荆州書王子師為豫州未丨丨即辟荀慈明既丨丨又辟孔)
(文舉高適詩高義唯良牧深仁自丨丨白居易詩祗携美酒為行伴惟作新詩趁丨丨羅隠詩交梨火棗味何如聞說苕川已丨丨)
回車(魏志田豫因地形丨丨結圜陣弓弩持滿於内疑兵塞其隙南史崔懷順傳王尊驅驥王陽丨丨欲令忠孝竝宏臣子兩)
(遂韓詩外傳齊莊公出獵有螳螂舉足將搏其輪於是丨丨避之人物志藺相如以丨丨决勝於廉頗寇恂以不鬪取賢於賈復物)
(勢之反乃君子之所謂道也鄒陽上書邑號朝歌墨子丨丨司馬相如大人賦丨丨朅来兮絶道不周張協賦丨余丨於峻嶺聊送)
(目于四遠李白詩白玉誰家郎丨丨度天津白居易詩庾樓春好醉明日且丨丨)祗車(蜀志秦宓曰三皇乘丨丨出谷口今)
(之斜谷是也)焚車(晉書阮裕傳裕有好車借無不給有人欲借而不敢言裕聞之曰有車而使人不敢借何以車為遂焚之)
水車(南史徐世譜領水軍與侯景戰於赤亭湖時景軍甚盛世譜乃别造楼船拍艦火舫丨丨以益軍勢大敗景軍荆楚歲時)
(記競渡者治其舟使輕利謂之飛鳬又名丨丨又名水馬九歌河伯乘丨丨兮荷盖駕兩龍兮驂螭又應璩與尚書諸郎書欣皇天)
(之降潤諒丨丨之思雨蘇軾有無錫道中賦丨丨詩)余車(司馬法夏后氏謂輦曰丨丨又離騷屯丨丨其千乘兮齊玉軑而竝)
(馳)虛車(管子丨丨勿索徒負勿入以来遠人周子通書輪轅飾而人弗庸徒飾也况丨丨乎文辭藝也道德實也)債車
(穆天子傳丨丨受載注債借也)前車(韓詩外傳丨丨覆後車戒)飛車(博物志竒肱國民能為丨丨從風遠行真誥東海君)
(乘丨輪丨按行諸洞天蘇軾金山妙高臺詩我欲乘丨丨東訪赤松子)酒車(西都賦陳輕騎以行庖騰丨丨以斟酌西京賦)
(丨丨酌醴方駕授饔注酒肴皆以車布之梅堯臣詩丨丨行處雨毛腥袁桷詩歌板遏雲穿泱漭丨丨流水度汪洋)皇車(羽獵)
(賦丨丨幽輵光純天地)檻車(長楊賦捕熊羆豪豬虎豹狖玃狐兔麋鹿載以丨丨劉熙釋名丨丨上施欄檻以格猛獸亦囚)
(禁罪人之車也)風車(任昉文北闕藁街之使丨丨火徼之民李商隠詩丨丨雨馬不持去蠟燭啼紅怨天曙)賓車(蘇舜)
(欽寄富彦國詩歸来堂上拜夀母丨丨塞破甘泉坊)
重較車(詩寬兮綽兮猗重較兮毛傳丨丨卿士之丨周禮考工記輿人疏天子與其臣乘丨丨之丨諸侯之車不重較)四
代車(禮記疏魯有丨丨之丨)出無車(戰國策馮驩彈其劒歌曰長鋏歸来乎丨丨丨高適詩席門窮巷丨丨丨)黃
屋車(史記項羽紀紀信乘丨丨丨傅左纛曰城中食盡漢王降又南齊書輿服志丨丨丨建碧旂九旒九命上公所乘)長
者車(史記陳丞相世家家負郭窮巷以弊席為門然門外多有丨丨丨轍杜甫詩坐對賢人酒門聽丨丨丨王縉詩門外時聞)
(丨丨丨司空圖詩酣歌自適逃名久不必門多丨丨丨)武剛車(漢書霍去病傳青令丨丨丨自環為營而縱五千騎往當)
(匈奴後漢書輿服志吳孫兵法云有巾有盖謂之丨丨丨武剛車者為先驅又為屬車輕車為後殿焉)軨獵車(漢書宣帝)
(紀太僕以丨丨丨奉迎曾孫注丨丨丨小車也前冇曲輿不衣獵一本作□)下澤車(後漢書馬援傳從弟少游常哀吾慷)
(慨多大志曰士生一世但取衣食裁足乘丨丨丨馭欵叚馬為郡掾吏守墳墓鄉里稱善人斯可矣致求盈餘但自苦耳陸游詩安)
(用人間丨丨丨)充庭車(後漢書安帝紀永初四年春正月元日會徹樂不陳丨丨丨注每大朝會必陳乘輿法物車輦于庭)
(故曰丨丨丨東京賦孟春元日羣后旁戾龍輅充庭雲旗拂霓)青盖車(後漢書安帝紀以王丨丨丨迎帝齋於殿中又輿服)
(志皇子為王錫以乘之故曰王丨丨丨)雨隨車(謝承後漢書鄭弘遷淮陽太守消息繇賦政不煩苛行春大旱隨車致雨)
(白鹿方道挟轂而行弘怪問主簿黃國曰鹿為吉為凶國拜賀曰聞三公車轓畫作鹿明府必為宰相柳宗元詩惠風仍偃草靈丨)
(會丨丨)鹿挟車(見上)雞棲車(謝承後漢書朱震字伯厚性剛烈初為從事奏濟隂太守單匡贓罪并連匡兄中常)
(侍車騎將軍超三府諺曰車如雞棲馬如狗疾惡如風朱伯厚)御書車(晉書輿服志御衣車丨丨丨御軺車御藥車皆駕牛)
追鋒車(晉書輿服志丨丨丨駕二追鋒之名取其迅速施於戎陣之間)雲母車(晉書孝武帝紀諸將及苻堅戰於肥)
(水大破之獲堅輿輦及丨丨丨漢魏故事皇后親蠶禮著十二笄步搖乘丨丨安丨駕六騩馬法苑珠林樹提伽乘丨丨之丨)豬
鼻車(南史沈慶之傳慶之每朝賀常乘丨丨無幰丨履行園田遇之者不知三公也)相風車(西亰雜記丨丨烏丨所乘)
(中道周遷輿服雜事相風周公所造即鳴鳶之象後改為烏隋為車唐為輿)孔子車(伍緝之從西征記魯人蔵丨丨所乘)
(丨廟中是顔路所請者鍾離意别傳意省堂有丨丨小丨乘)鷺羽車(唐臺儀舊制御史以丨丨飾丨以白鷺見泉中魚象)
(御史察微隠之罪)故人車(陶潜詩窮巷隔深轍頗回丨丨丨李嶠詩屡逄長者轍時引丨丨丨)李左車(漢書韓信)
(傳信耳欲東下井陘擊趙廣武君丨丨丨說成安君曰井陘之道車不得方軌騎不得成列願足下假臣竒兵三萬人從間路絶其)
(輜重足下深溝高壘勿與戰彼前不得鬪退不得還吾竒兵絶其後野無所掠鹵不至十日兩將之頭可致戲下成安君不聽信使)
(間人窺知其不用則大喜乃敢引兵遂下破趙軍信乃令軍中毋斬廣武君有生得之者購千金頃之有縛而至戲下者信觧其縛)
(東鄉坐西鄉對而師事之)徐仲車(宋史卓行傳丨積字丨丨)
短轅犢車(妒記王丞相曹夫人性甚忌禁制不得有侍御王公不能久堪密營别館衆妾羅列兒女成行曹聞大恚命車)
(將黃門及婢二十人人持食刀自出尋討王公亦遽命駕飛轡出門捉麈尾柄助御者打牛狼狽奔馳劣得先至蔡司徒聞而笑之)
(故謂王公曰朝廷欲加公九錫公知否王謂信然自叙謙志蔡曰不聞餘物唯聞有丨丨丨丨長柄麈尾王大媿)結柳作
車(韓愈送窮文元和六年正月乙丑晦主人使奴星丨丨丨丨縳草為船載糗與粻牛繫軛下引帆上檣)
增大車(易丨丨以載詩丨丨檻檻又丨丨啍啍毛傳丨丨大夫之車左傳狄虒彌建丨丨之輪而蒙之以甲以為櫓疏丨丨)
(平地載任之車也)舍車(易賁其趾丨丨而徒又方言發稅丨丨也東齊海岱之間謂之發宋趙陳魏之間謂之稅郭璞注舍)
(宜音寫發寫也税猶脱也)牽車(書肇丨丨牛遠服賈用孝養厥父母又南史宋文帝鎮江陵王華為西中郎將諮議參軍事文)
(帝未親政事悉委司馬張邵邵性豪每行来常引夹轂華出入乘丨丨從者不過二三人以矯之魏書吐谷渾傳劉義隆賜以丨丨)
(七年遂還舊土南齊書輿服志漆畫丨丨御及皇太子所乘即古之羊車也)將車(詩無丨大丨劉向說苑秦繆公使賈人載)
(鹽賈人買百里奚以五羖羊之皮使丨丨之秦又甯戚故丨丨人也叩轅行歌于康之衢桓公任以國世說陳太丘詣荀朗陵貧無)
(僕役乃使元方丨丨季方持杖)還車(詩丨丨言邁史記孟嘗君傳秦使者聞孟嘗君復相齊丨丨而去矣劉向九歎丨丨逝於)
(崇山兮)君車(禮記丨丨將駕則僕執策立于馬前)竒車(禮記國君不乘丨丨注竒邪不正之車)命車(禮記命服)
(丨丨不粥於市)就車(禮記君出丨丨則僕并轡授綏左右攘辟車右丨丨門閭溝渠必步張衡賦振余袂而丨丨兮)授車
(禮記季秋丨丨以級整設於屏外)齋車(禮記大夫丨丨鹿幦豹犆朝車士丨丨鹿幦豹犆又天子廵狩以遷廟主行載於丨)
(丨言必有尊也魏書禮志太和十五年帝奉神主於丨丨至新廟有司升神主於太廟)朝車(見上後漢書輿服志公列侯中)
(二千石二千石夫人會朝若蠶各乘其夫之安車非公會不得乘丨丨吕氏春秋管仲至齊境桓公使人以丨丨迎之袚以爟火釁)
(以犧猳焉鄭谷詩數坊人聚避丨丨)婦車(禮記出御丨丨而壻授綏御輪三周先俟於門外陳造詩兀兀丨丨中)主車
(周禮春官小宗伯若大師則帥有司而立軍社奉丨丨穆天子傳天子命駕八駿之乘天子丨丨造父為御□□為右)斿車
(周禮春官司常道車載旞丨丨載旌漢書文潁注天子出丨丨七乘通作遊晉書輿服志丨丨駕四先驅之乘也籍田賦襲春服之)
(萋萋接丨丨之轔轔)弊車(周禮巾車歲時更續共其丨丨後漢書劉寵入居九列四登三事家不蔵賄無重寶器丨丨羸馬號)
(為窶陋說苑晏子朝乘丨丨駕駑馬公使梁邱據遺之輅車乘馬三返不受)齊車(周禮夏官齊右掌祭祀會同賓客前丨丨)
(注丨丨金路王自整丨之丨也)王車(周禮地官土訓王廵守則夹丨丨又夏官旅賁氏夹丨丨而趨甘泉賦敦萬騎於中營兮)
(方丨丨之千乘)羊車(周禮考工記丨丨二柯有参分柯之一注羊善也善車若今定張車宫中所用晉書輿服志丨丨一名輦)
(車又衛玠傳少時乘丨丨於洛陽市見者以為玉人北史北齊武成帝以斛律金舊老每朝賜丨丨上殿薩都拉宫詞正宫夜半丨)
(丨過别院秋深鶴駕遥)察車(周禮考工記凡丨丨之道必自載於地者始也是故丨丨自輪始)覆車(周禮考工記輈)
(人大車之轅摯其登又難既克其登其丨丨也必易史記甘茂傳韓公仲使蘇代謂向夀曰禽困丨丨晉書諸王傳序有晉思改丨)
(丨復隆磐石又爾雅□謂之罦罦丨丨也注今謂之翻車又魏略劉雄鳴以采藥射獵為事居丨丨山中又京房飛候黃雲如丨丨)
(大豐也)柏車(周禮車人丨丨轂長一柯其圍二柯其輻一柯其渠二柯者三五分其輪崇以其一為之牙圍)作車(周禮)
(考工記丨丨以行陸作舟以行水此皆聖人之所作也宋書禮志系本云奚仲始丨丨案庖羲畫八卦而為大輿服牛乘馬以利天)
(下奚仲乃夏之車正安得始造乎系本之言非也譙周古史考黃帝丨丨引重致遠少昊時略加牛禹時奚仲加馬)争車(左傳)
(鄭伯將伐許授兵於大宫公孫閼與穎考叔丨丨)旄車(左傳趙盾為丨丨之族注丨丨公行之官)傳車(左傳秦師及滑)
(鄭商人弦高將市於周遇之使遽告於鄭注遽丨丨也爾雅驛遽傳也注皆丨丨驛馬之名史記游侠傳條侯乘丨丨將至河南得)
(劇孟謝承後漢書百里嵩丨丨所至甘澍輙降魏志夏侯泰初曰漢家刺史奉六條而已故刺史稱丨丨李商隠籌筆驛詩徒令上)
(將揮神筆終見降王走丨丨)推車(左傳逄丑父與公易位丑父寝扵轏中蛇出其下以肱擊之傷而匿之故不能丨丨而及)
(易林丨丨上山高仰重難)殿車(左傳齊侯伐衛大殿商子游御夏之御寇崔如為右燭庸之越駟乘注四人共乘丨丨也)賦
車(左傳楚蒍掩為司馬子木使庀賦丨丨籍馬疏賦與藉俱税也)都車(左傳陽虎戒丨丨曰癸巳至注丨邑兵丨也)乘
車(左傳司鐸火公父文伯至命校人駕丨丨注公車也駕之以備緩急公羊傳宋公與楚子期以丨丨之會公子目夷諫曰楚夷)
(國也強而無義請君以兵車之會往又平聲史記申公巫臣奔晉自晉使吳教吳用兵丨丨管子不明于化而欲變俗易教猶朝輮)
(輪而夕欲丨丨世說衛玠與樂令論夢樂云是想衛曰形神不接豈是想樂曰因也未嘗夢丨丨入鼠穴皆無想無因故也又爾雅)
(望丨丨疏望一名丨丨可以為索)毁車(左傳晉中行穆子敗無終及羣狄于太原崇卒也將戰魏舒曰彼徒我車所遇又阨)
(請皆卒自我始乃丨丨以為行蘇軾詩殺馬丨丨從此逝子来何處問行蔵)他車(左傳苑子刜林雍斷其足&KR1698;而乘于丨丨)
(以歸)翹車(左傳翹丨丨乘招我以弓抱朴子飛丨丨于河梁闢四門而不倦演連珠俊乂之藪希蒙丨丨之招金碧之巖必辱)
(鳳舉之使陸雲逸民箴有丨者丨命彼在林韋莊詩九重天子夢丨丨)巢車(左傳楚子登丨丨以望晉軍注丨丨車上為櫓)
(魏書太祖悉衆攻慕容普驎連日不拔使人登丨丨臨城招其衆)獻車(左傳慶封来奔丨丨于季武子美澤可以鑑)棄
車(左傳趙旃以其良馬二濟其兄與叔父以他馬反遇敵不能去丨丨而走林說苑齊人甚好轂擊相犯以為樂晏子患之乃為)
(新車良馬出與人相犯曰轂擊者不祥下車棄而去之然後國人乃不為)甲車(左傳楚伐宋戰于大棘宋師敗績囚華元獲樂)
(吕及丨丨四百六十乘)樓車(左傳宋人使樂嬰齊告急于晉晉侯使觧揚如宋使無降楚曰晉師悉起將至矣鄭人囚而獻)
(諸楚楚賂之使反其言不許三而許之登諸丨丨使呼宋人而告之遂致其君命)侵車(穀梁傳丨丨東至海注丨伐之丨)
搖車(爾雅柱夫丨丨疏柱夫可食之草一名丨丨俗呼翹丨丨)根車(孝經援神契德至山陵則山出丨丨應載養萬物也)
展車(國語周之秩官有之曰敵國賓至廩人獻餼司馬陳芻工人丨丨)借車(戰國策孟嘗君擇舍人為武城吏而遣之)
(曰鄙語豈不曰丨丨者馳之借衣者被之哉皆對曰有之孟嘗君曰文甚不取也孟郊詩丨丨載家具家具少于車)常車(史記)
(周本紀武王弟叔振鐸奉陳丨丨汲冢周書注丨丨威儀之車也)容車(史記秦本紀武王謂甘茂曰寡人欲丨丨通三川窺)
(周室)一車(史記孔子世家魯君與之丨乘丨兩馬一豎子適周問禮)私車(史記孔子世家弟子有公良孺者以丨丨五乘)
(從孔子漢書兩龔傳哀帝徵龔勝為諫大夫勝薦龔舍等有詔皆徵勝曰徵賢者宜駕上曰大夫乘丨丨来邪)上車(史記外戚)
(世家子夫丨丨平陽主拊其背曰行矣彊飯勉之即貴母相忘顔氏家訓梁朝全盛之時貴遊子弟多無學術諺云丨丨不落則著)
(作體中何如則祕書)引車(史記信陵君傳侯生謂公子曰臣有客在市屠中願枉車騎過之公子丨丨入市藺相如傳相如出)
(望見廉頗丨丨避匿韓詩外傳孔子出衛之東門逆姑布子卿曰二三子丨丨避有人將来必相我者也志之)持車(史記范雎)
(傳湏賈待門下丨丨良久)立車(史記范雎傳范雎匿車中穰侯至勞王稽因丨丨而語曰君得無與諸侯客子俱来乎晉書輿)
(服志車坐乘者謂之安車倚乘者謂之丨丨蔡邕文門無丨丨堂無宴客衣不變裁食不兼味)奉車(史記夏侯嬰為沛公太僕)
(常丨丨漢書霍光傳光為光祿大夫出則丨丨入侍左右唐書百官志丨丨都尉掌馭副車有其名而無其人大陳設則他官攝)
檋車(史記夏本紀禹山行乘檋注丨丨謂以鐵如錐頭長半寸施之履下以上山不蹉跌也)資車(史記貨殖傳旱則資)
(舟水則丨丨物之理也)共車(漢書高祖紀漢王跳獨與膝公丨丨出成皐玉門張釋之傳太子與梁王丨丨入朝不下司馬)
(門)靈車(漢書郊祀歌丨之丨結元雲駕飛龍羽旄紛)加車(漢書郊祀志雍州之域近天子故丨丨一乘)式車
(漢書周亞夫傳文帝勞軍至細柳改容丨丨說苑蘧伯玉使楚逄公子晳濮水之上子晳接草而待曰敢問上客將何之伯玉為之)
(丨丨)重車(漢書朱買臣傳隨上計吏為卒將丨丨至長安詣闕上書)戲車(漢書衛綰傳綰以丨丨為郎注若今之弄車之)
(戲韓延夀傳騎士丨丨弄鳥西亰賦爾乃建丨丨樹修旃)藩車(漢書游俠傳司直陳蒙劾奏陳遵乘丨丨入閭巷注車之有屏)
(蔽者)吹車(漢書韓延夀在東郡植羽葆鼔車丨丨)租車(漢書兒寬傳寬為左内史收租稅時與民相假貸以故租不入)
(後軍興以寬當免民恐失之大家牛車小家擔負輸租庾信文百里丨丨咸輸温縣)駐車(漢書朱博傳遷冀州刺史博本武吏)
(不更文法及行部吏民數百人遮道自言欲以觀試博博丨丨决遣如神魏志陶謙為兒戲邑中蒼梧太守甘公出遇之見其容貎)
(異而呼之丨丨與語甚悦因妻以女劉逖詩丨丨憑險岸飛盖歴平湖)羸車(漢書公府掾史率皆小馬丨丨不尚鮮明盧綸)
(詩儒服策丨丨)綺車(漢書西域傳龜茲王尚烏孫公主来朝賜丨丨等物數千萬)莎車(漢書西域傳丨丨國王治丨丨)
(城汲冡周書正北空同大夏丨丨)黃車(漢書藝文志虞初周說九百四十三篇河南人武帝時以方士侍郎號丨丨使者)
乾車(漢書王莽傳莾使尚書劾孔仁乘丨丨駕坤馬)翻車(後漢書靈帝紀作丨丨渴烏施于橋西注車有機翻以引水傅)
(休奕叙馬鈞事居亰都城内有坡可為囿患無水以灌之乃作丨丨令童兒轉之而灌水自覆更入更出其巧倍常劉孝威晚日詩)
(飛輪摶羽扇丨丨引落潮又江乘地記竹里山其傾險難行者號為丨丨峴)壊車(後漢書南陽馮良為尉從佐耻在厮役因)
(丨丨殺馬毁裂衣冠遯至犍為十許年乃還志行高整鄉黨以為儀表)攀車(後漢書孟嘗為合浦太守被徵當還吏民丨丨)
(請之又第五倫為會稽太守坐法徵還百姓老小丨丨叩馬啼呼相隨日纔行數里不得前倫乃隂乘船去北史魏元徽除秦州刺)
(史還都吏人涕泣丨丨安陸昭王碑文丨丨卧轍之戀爭塗忘遠)赤車(後漢書鮮卑傳安帝永初中詣闕朝賀賜丨丨参駕)
(華陽國志司馬相如初入長安題其門曰不乘丨丨駟馬不過汝下李白詩丨丨駟馬生輝光司馬光詩文園駕丨丨)當車
(後漢書种暠擢監太子于承光宫中常侍高梵出迎太子暠乃手劍丨丨曰太子國之儲副今常侍来無詔信何以知非姦耶韓詩)
(外傳禽息薦百里奚不見納繆公出丨丨以頭擊闑曰臣生無補于國不如死也繆公感悟而用奚)葆車(後漢書建武十三年)
(益州傳送公孫述瞽師郊廟樂器丨丨輿輦于是法物始備注丨丨謂上建羽葆也三國志先主舍東南角籬上有桑樹生高五丈)
(餘遥望見童童如小車盖先主少時與宗中諸小兒于樹下戲言吾必當乘此羽丨盖丨)鮮車(後漢書第五倫傳遷蜀郡太守)
(蜀地肥饒掾史皆丨丨怒馬以財貨自逹倫悉遣之更選孤貧志行之人爭賕抑絶文職修理所舉吏多至九卿二千石時以為知)
(人)葦車(後漢書袁閎傳閎弟忠為沛相乘丨丨到官以清亮稱)幃車(魏志酒泉烈女龐娥自傷父為李夀所害乃丨)
(丨袖劍白日刺夀于都亭)運車(魏志袁紹遣淳于瓊等將兵萬餘人北迎丨丨)軿車(吴志賜賀齊丨丨駿馬住駕使齊就)
(車齊辭不受權使左右扶上笑曰人當努力非積行累勤何以得此)五車(晉書天文志丨丨者丨帝丨舍也五帝坐也宋史天)
(文志天子得靈臺之禮則丨丨三柱均明有常又太公金匱武王伐紂都洛邑未成隂寒雨雪深丈餘甲子平旦不知何五丈夫乘)
(丨丨從兩騎止門外欲謁武王乃四海神及河伯也莊子惠施多方其書丨丨)獵車(晉書輿服志丨丨駕四馬天子校獵所乘)
法車(晉書輿服志玉金象革木五路竝天子之丨丨又風俗通司徒韓演為丹陽太守坐從兄季朝為南陽太守刺探尚書演)
(丨丨徵)象車(晉書輿服志丨丨馴象以載黃門鼓吹墨子黃帝會鬼神于泰山駕丨丨六蛟龍西京雜記漢鹵簿有丨丨崔)
(駰東廵頌登天靈之威輅駕太乙之丨丨)山車(南史梁天監十年丨丨見臨城縣禮斗威儀其政大平丨丨垂鉤注丨丨自然)
(之車垂鉤不揉治而自圓曲拾遺記軒轅泛河沉璧有澤馬鳴山丨丨滿野庾信賦銀瓮金船丨丨澤馬)新車(南史梁南平王)
(恪位雍州刺史少未閑庶務委之羣下有江仲舉蔡薳王臺卿庾仲雍四人俱被接遇竝有積蓄人間歌曰江千萬蔡五百王丨丨)
(庾大宅遂逹武帝帝接之曰主人憒憒不如客)抛車(南史黃法氍傳大建五年大舉北侵法氍為都督出歴陽于是為丨丨及)
(步艦竪拍以逼之砲加其樓堞尅之)日車(南史虞易傳易性恬静不交外物臨川王映臨州餉麥百斛易謂使人曰走□採麋)
(鹿之伍終歲鮮毛之衣馳騁丨月之丨得保自耕之祿于大王之恩亦已深矣辭不受莊子小童曰冇長者教余曰若乘丨之丨而)
(遊于襄城之野注以丨為丨也任昉文武功與丨丨竝運杜甫詩愁畏丨丨翻歐陽修詩羲和驅丨丨秦觀詩隠約林梢低丨丨柳)
(貫詩不知丨丨側但覺天宇曠)氊車(南史齊豫章王嶷傳車駕遊幸惟嶷陪行賜以魏所送丨丨元史泰定帝造豢豹丨丨三)
(十兩摭言唐進士會宴曲江崔象請假不赴乃以雕幰載妓微服遊觀為團司所發崔沆為主罰錄事判云深攙席帽密映丨丨紫)
(陌尋春便隔同年之面青雲得路可知異日之心蘇軾詩想見丨丨碾暗塵陸游詩轆轆丨丨赴密期)賣車(南史㐲暅傳御)
(史虞㬭奏暅久停會稽入東之始貨宅丨丨以此而推則是本無還意)搥車(南史王融自恃人地三十内望為公輔嘗行遇)
(朱雀桁開路人填塞乃丨丨壁曰車中乃可無七尺車前豈可乏八騶)露車(南史謝幾卿庾仲容竝肆情誕縱或乘丨丨歴)
(游郊野醉則執鐸挽歌不屑物議北史齊文襄辟盧叔彪叔彪不得已布裙丨丨至鄴魏書李昱傳造丨丨以銀為校具)蜀車
(北史詔以安車徵高允至都乘車上殿朝賀不拜賜蜀牛一頭四望丨丨一乘)科車(北史魏帝北征蠕蠕焚穹廬丨丨自載將)
(百人入山南走遁甲開山圖霍山南嶽儲君服青錦之袍戴啓明之冠佩道君之玉策而来或駕丨丨或駕龍虎王母傳丨丨天馬)
(霓旌羽幢千乘萬騎光耀宫闕李商隠會静中出貽同志詩丨丨遏故氣侍香傳靈氛)火車(北史東魏高岳攻潁川飛梯丨)
(丨盡攻擊之法唐書馬燧傳燧乃推丨丨焚朝光柵)破車(北史魏高恭之為御史中丞帝姊夀陽公主行犯清路恭之令卒棒)
(丨其丨主泣訴于帝帝不責)攻車(北史韋孝寬守玉壁齊神武造丨丨攻之)騾車(北史賀若弼命陳叔寳乘丨丨)捉
車(宋書泰始中軍功既多爵秩無叙丨丨者郎將騎馬者員外)開車(南齊書劉秉出集議於路逄弟韞韞丨丨迎問)柴
車(魏書孔子為魯司寇乘丨丨而駕駑馬唐書卓行傳元德秀為魯山令歲滿笥餘一縑駕丨丨而去高士傳何點嘗躡草屩乘)
(丨丨陸厥詩駿足思長坂丨丨畏危轍江淹擬陶潜詩日暮巾丨丨皮日休臨頓宅將于歸詩幾枚竹笥送德耀一乘丨丨迎少君)
雷車(唐書百官志中尚署夏至獻丨丨管子委蛇其大如轂其長如轅紫衣而朱冠其為物也惡聞丨丨之聲則捧其首而立)
(見之者殆乎覇楊烱少姨廟碑文貍赤豹電策丨丨韓愈訟風伯山升雲兮澤上氣丨鞭丨兮電搖幟程宣子茶夹銘聲含雪尺秀)
(起丨丨范成大詩光芒無用入詩句青天白日轟丨丨又風伯避路丨丨鳴石破天驚檐溜傾)芻車(唐書渾瑊傳朱泚以兵薄)
(城戰樵門晨至日中不觧或以丨丨至城曳芻塞門焚以戰賊敗乃觧)糧車(唐書裴行儉傳突厥阿史德温傅反詔行儉討)
(之先是饋糧數為賊鈔行儉詐為丨丨三百乘伏壮士以羸兵挽進又伏精兵踵其後賊果掠車方欲取糧壮士突出伏兵至殺獲)
(幾盡)雪車(唐書韓愈傳劉义作冰柱丨丨二詩名出盧仝孟郊右)鵝車(唐書南蠻傳蠻以雲梁丨丨四面攻)䍐車
(宋史天文志畢為丨丨羽獵賦丨丨飛揚武騎聿皇)空車(遼史會同五年詔求直言海思應詔言事命安端試之帝召思問曰)
(與汝言者何如人思對曰端言無收檢若丨丨走峻坂)驢車(遼史耶律沙傳擊敗宋軍宋主微服乘丨丨間道而走韓翃詩)
(幽州尋馬客灞岸送丨丨)龍車(金史道路儀衛紅羅傘一丨丨一蘇軾上清詞丨丨獸鬼不知其數)河車(金史渾象由壺)
(下北竅引水入昇水下壺以昇水下輪運水入昇水上壺上壺内昇水上輪及丨丨同轉上下輪運水入天河)戒車(易歸藏君)
(子丨丨小人戒徒)興車(管子三年教人四年選賢以為長五年始丨丨踐乘遂南伐楚北伐山戎果三匡天子而九合諸侯)
家車(管子問兵車之計幾何乘也牽家馬軛丨丨者幾何乘)珍車(管子非誠農不得食于農非信士不得立于朝是故)
(官虛而莫敢為之請君有丨丨珍甲而莫之敢有)行車(管子正月之朔君乃出令布憲于國五屬大夫皆以丨丨朝開元天)
(寳遺事李紘為好畤令有政聲遷潤州司馬士民號泣遮路烏鵲飛擁丨丨有詔褒美之庾信詩亂果擲丨丨孫逖詩香草藉丨丨)
(黃滔詩五羊城下丨丨駐)得車(莊子秦王召醫破癰潰痤者丨丨一乘䑛痔者丨丨五乘所治愈下丨丨愈多)軒車(莊子)
(子貢乘大馬中紺而表素丨丨不容巷古詩思君令人老丨丨来何遲)稜車(列子怒馬丨丨可得而乘也)固車(墨子)
(乘良馬丨丨可以速至)堅車(墨子丨丨良馬不知貴也朱子遠遊篇北駕風裂裳願子馳丨丨)稅車(韓非子衛靈公)
(將之晉至濮水之上丨丨而放馬設舍以宿夜分而聞鼓新聲者)奔車(韓非子丨丨之上無仲尼覆舟之下無伯夷)函
車(亢倉子丨丨之獸介而離山罔罟制之)羣車(汲冡周書年饑則勤而不賓舉祭以薄樂無鐘鼔丨丨不雕攻)馳車
(汲冡周書丨丨送逝旦夕運糧孫子丨丨千駟革車千乘)任車(吳越春秋甯戚欲干齊桓公窮因無以自進于是為商賈將丨)
(丨以至齊)坐車(新書小禮動中禮式大禮下丨丨之容也)銀車(新書衣錦繡為丨丨五乘大雕畫之)陣車(新書廐冇)
(編馬庫有丨丨甘石星經丨丨三星在氐南主革車兵車)辟車(韓詩外傳孔子曰驅驅前有賢者至則皐魚也孔子丨丨與之)
(言)呼車(說苑古之桓司馬者朝朝其君舉而晏御丨丨驂亦丨丨牟巘詩丨丨載我雨中歸)盈車(說苑成王時三苖同)
(秀大丨丨拾遺記燕昭王時有白鸞孤翔銜千莖穟穟于空中自生花實落地則生根葉一歲百穫一莖滿車故曰丨丨嘉穟李白)
(詩遥知向前路擲果定丨丨柳貫詩是家素號虹月舫載畫盈簏書丨丨)贈車(說苑子路將行辭于仲尼仲尼曰丨汝以丨乎)
(以言乎子路曰請以言)追車(新序楚丘先生請孟嘗君曰將使我丨丨而赴馬乎)抱車(太玄經丨丨入淵負舟上山)
拔車(太玄經丨丨山淵宜于大人)載車(太玄經入水丨丨出水載杭易林丨丨無禈裸裎出門小兒作笑君子憂患王)
(褒僮約出入不得乘馬丨丨)文車(太玄經丨丨同軌又拾遺記文帝所爱美人薛靈芸常州人也帝以丨丨十乘迎之)繀
車(方言丨丨趙魏之間謂之轣轆車)膠車(易林丨丨乃駕兩引如繩)買車(易林齎金丨丨失道後時)滿車(論衡)
(穿鑿失經之實傳違聖人質故謂之蕞殘比之玉屑故曰蕞殘丨丨不成為道玉屑滿箧不成為寳)木車(論衡魯般為母作丨)
(丨馬木人御者機關偹至)装車(論衡丨丨治船著盖施帽亦當擇日)青車(漢官儀天子東耕之日載丨丨)泥車(潜夫)
(論作丨丨瓦狗馬騎倡俳諸戲弄小兒之具)轝車(風俗通河内趙仲讓為高唐令密乘丨丨徑至高唐變名姓默入市里觀)
(省風俗)毛車(十洲記天漢二年西國王使使来獻使者曰中國有好道之君故搜竒藴而貢神香乘丨丨以濟弱水于今十)
(三年矣)蹻車(十洲記蓬邱蓬莱山也昔禹治洪水畢乘丨丨度弱水而到此山祠上帝于北阿歸大功于九天)墮車
(水經注邑名朝歌顔淵不含七十弟子揜目宰予獨顧由蹶丨丨)鼸車(釋名鼸鼠之食積于頬人食似之故曰丨丨)芝
車(蔡邕獨斷耕根車一名丨丨親耕藉田乘之)嚴車(漢武故事王母降承華之宫丨丨欲去帝叩頭殷勤乃留楚詞丨丨)
(駕以戲遊鮑照行藥詩丨丨臨迥陌)輿車(元經詔陶侃領江州牧入討蘇峻之亂丨丨就船)磨車(鄴中記石虎有丨丨)
(置石磨于車上行十里輙磨十斛此車皆以朱彩為飾惟用將車一人車行則衆巧並發車止則止)弛車(通典魏御史中丞督)
(司百寮其出入百僚下馬丨丨止路傍)鳳車(漢官鹵簿圖乘輿大駕則御丨凰丨以金根為列徐積詩恰似驂鸞丨駕丨又)
(古今注蛱蝶一名丨丨)辰車(朝野僉載十二丨丨如正南則午門開人馬出之類)熊車(漢制攷刺史車伏熊于軾上梁)
(元帝賦應鳴鞞于龍角覆緹幕于丨丨)頬車(靈樞經脉篇循丨丨上耳前陳傅良詩誰據槁梧相近午丨丨徐轉鼻無聲)
颷車(真仙通鑑王母所居宫闕有曾城千里玉樓十二瓊華之闕光碧之堂其山之下弱水九重非丨丨羽輪不可到也)鳩
車(杜氏幽求子年五歲冇丨丨之樂七歲有竹馬之歡)飯車(司馬光雜著迂夫出見丨丨息于高溪)邸車(九章步余)
(馬兮山皐丨余丨兮方林)獲車(高唐賦舉功先得丨丨已實)屯車(大人賦丨余丨而萬乘兮綷雲蓋而樹華旗九懷丨)
(余丨兮索友覩皇公兮問師)徽車(羽獵賦丨丨輕武鴻絧緁獵晉灼注徽疾貎)衆車(甘泉賦陳丨丨于東阬兮肆玉)
(軑而下馳)玉車(甘泉賦敦萬騎于中營兮方丨丨之千乘梁簡文帝洛陽道詩丨丨争曉日潘果溢高箱范成大詩未聞光範)
(延珠履誰向甘泉從丨丨)枉車(九懷貞枝抑兮枯槁丨丨登兮慶雲)仙車(西京賦含利颬颬化為丨丨注含利獸名性吐)
(金)糞車(東亰賦却走馬以丨丨何惜騕褭與飛兔注老子天下有道却走馬以糞河上公曰糞者糞田也今言丨丨者言馬)
(不用而車不敗故曰丨丨也七命却馬于丨丨之轅銘德于昆吾之鼎)罔車(張衡賦建丨丨之幕幕兮獵青林之茫茫注丨)
(丨畢星也)桂車(王逸九思踰龍堆兮渡漠過丨丨兮合黎)隆車(陳琳檄欲以螳螂之斧禦丨丨之隧)列車(王粲詩丨)
(丨息衆駕相伴綠水湄)光車(陸機百年歌丨丨駿馬遊都城高談雅步何盈盈)驅車(古詩丨丨策駑馬遊戲宛與洛)
(王僧孺詩争利亦争名丨丨復驅馬)充車(三都賦序雖丨丨聫駟不足以載)曜車(魏都賦明珠兼寸尺璧有盈丨丨二)
(六三傾五城)結車(袁淑詩丨丨高闕下極望見雲中)遄車(王融秋胡行丨丨反枌巷流日下西虞)轉車(沈約)
(千佛讃前佛後佛迹同丨丨)遮車(梁簡文帝移市教衛卒丨丨追民擁榜)息車(梁簡文帝詩丨丨冠盖里停轡仲長)
(園)蘧車(何遜詩丨丨響北闕鄭履入南宫)紫車(劉孝威詩入營陳御盖還家乘丨丨)真車(周弘正贈韋夐詩德)
(星猶未動丨丨詎肯来蘇頲詩問津窺彼岸迷路得丨丨)聚車(岑之敬洛陽道詩丨丨看衛玠連手望安仁)反車(庾信)
(荅移市教希風慕義之士舉袂成帷卧轍丨丨之流摩肩相接)夹車(庾信詩五馬遥相問雙童来丨丨)秦車(庾信賦俴)
(丨丨于暢轂沓漢鼓于雷門)停車(庾信春賦丨丨小苑連騎長楊杜牧詩丨丨坐爱楓林晚霜葉紅于二月花)連車
(宗懍詩接里開都邑丨丨駐小門)稻車(宗懍詩丨丨迴故塢獵馬轉新林)香車(盧照隣文鳴丨丨于闕下王維歌行)
(畫閣朱楼盡相望紅桃綠柳垂簷向羅幃送上七丨丨寳扇迎歸九華帳張詠西園詩數里花光浮暖日六街塵净見丨丨)移
車(王眘七夕詩卻鏡看斜月丨丨渡淺河)曦車(虞世南詩長漢轉丨丨)訓車(唐明皇餞王晙廵邊詩分閫仍推轂)
(援桴且丨丨)麴車(杜甫飲中八仙歌汝陽三斗始朝天道逄丨丨口流涎)釣車(元結詩醉裏長歌揮丨丨張志和詞)
(丨丨子撅頭船李商隠詩欲收棋子醉竟把丨丨眠陸游詩歸卧東溪弄丨丨)征車(王建詩落日動丨丨)霞車(韓愈詩丨)
(丨虹靷日轂轓)膏車(韓愈送李愿歸盤谷序丨吾丨兮秣吾馬從子于盤兮終吾生以徜徉法苑珠林如丨丨湏油何簡精妙)
叢車(李端詩丨丨餞才子)摧車(元稹詩出聞泥濘盡何地不丨丨范成大詩灎澦年年似馬太行日日丨丨)鈿車
(白居易詩曲江碾草丨丨行劉邦彦詩丨丨過去抛珠果寳騎重来聽玉簫)說車(柳宗元有丨丨贈楊誨之)魚車(譚用)
(之詩轂轆丨丨響釣船)整車(釋無可詩雪罷見来吏川昏聊丨丨)斗車(楊億詩河漢西傾移丨丨司馬光詩璿霄轉丨)
(丨)琥車(劉筠七夕詩丨丨芝駕儼清秋)柅車(王禹偁寄題陕府南溪詩丨丨得三宿延我入溪洞)寒車(王禹偁詩)
(風疎遠磬秋開講水響丨丨夜救田)計車(歐陽修詩無滯丨丨行)豐車(王安石詩丨丨肥馬載豪傑)完車(蘇洵)
(名二子說輪輻盖軫皆有職乎車而軾獨若無所為者然去軾吾未見其為丨丨也)踏車(蘇軾詩隠隠驚雷響丨丨)天車
(蘇軾詩丨丨無停侣又王寂送張仲謀使三韓詩遺民笑指丨丨道酷似南陽異姓王自注高麗稱中原使節皆曰丨丨某官事見)
(聞子秀鴨江行記)繅車(蘇軾詩此身如綫自縈繞左旋右轉隨丨丨陸游詩日驅秧馬聽丨丨)休車(晁補之詩指廬)
(山兮丨吾丨)軛車(陸游詩垂老經過一丨丨)垂車(范成大詩却如退士丨丨後)雕車(范成大詩攔街看幕似春)
(游斑犢丨丨碧畫油)旃車(元好問詩驛路丨丨不斷頭)席車(元好問詩老馬凌兢引丨丨)宫車(虞集詩松隂鵠)
(立候丨丨)短車(貢奎詩何日相過駕丨丨)駝車(劉秉忠丨丨行詩駝頭丁當響巨鈴萬車軋軋一齊鳴)閉車(王惲)
(詩飛豹行竟墮丨丨甘偃息)聘車(馬祖常詩不問朝家求丨丨)鱗車(楊維楨龍王嫁女詞丨丨魚馬紛来到)蔭
車(楊基詩細柳高槐可丨丨)羽車(嚴復休詩丨丨潜下玉龜山)離車(法苑珠林丨丨國男女皆長八尺)輲車
(法苑珠林陶侃遷荆州遣迎武昌寒溪寺金像壮夫數十確不移處更足以事力丨丨牽曳僅得上船船覆即沒)故車(法苑)
(珠林丨丨之精名寕野状如輕車見之傷人目以其名呼之不能傷人)半車(法苑珠林昔有長者入海取沉水香積有年載)
(方得一車詣市賣之以其貴卒無買者見人賣炭時得速售便燒作炭不得丨丨價直)對車(法苑珠林晉佛圖澄止鄴城内)
(中寺遣弟子法常北至襄國弟子法佐從襄國還相遇在梁基城下共宿丨丨夜談言及和尚比旦各去法佐至始入覲澄澄逆笑)
(曰昨夜與法常交車共說汝師耶先民冇言幽獨者敬慎之本爾不識乎佐愕然媿懺)交車(見上)掣車(法苑珠林佛說)
(馬有八態一態者觧羈韁時便丨丨欲走第五態者人立持軛便摩身抄車却行)抄車(見上)修車(禮傳共工子曰丨丨)
(好遠遊舟車所至足跡所逹靡不覽故祀以為社神)慧車(真誥淳于斟入吴烏目山中隠居遇仙人丨丨授以虹景丹經)
君子車(詩彼路斯何丨丨之丨又丨丨之丨既庶且多鄭箋賢者在位王錫其車衆多大夫有貳車)不俟車(禮記)
(凡君召以三節二節以走一節以趨在官不俟屨在外丨丨丨)重翟車(周禮巾車重翟錫面朱總厭翟勒面繢總南齊書輿)
(服志皇太后皇后乘丨丨丨隋書禮儀志漢制后法駕乘丨丨丨周禮疏凡言翟者謂翟鳥之羽以為兩旁蔽重翟者二重為之)
祀天車(左傳大路越席注大路王路丨丨丨也)駟馬車(漢書朱買臣傳拜會稽太守長安廏吏乘丨丨丨来迎遂)
(乘傅去黃溍詩承恩特與金魚袋訪舊爭迎丨丨丨)廣柳車(漢書季布傳朱家廼髠鉗季布衣褐衣置丨丨丨中)金根
車(後漢書輿服志殷瑞山車金根之色漢承秦制御為乘輿所謂孔子乘殷之輅者也又太皇太后皇太后法駕皆御金根晉書)
(輿服志丨丨丨駕四馬不建旗幟耕根車駕四馬建赤旗天子親耕所乘也一名芝車一名三盖車駕耒耜于軾上唐書公主傳趙)
(國莊懿公主下嫁魏博節度使田緒德宗幸望春宫臨餞厭翟敝不可以乘以丨丨丨代之公主出降乘丨丨丨自主始)駕鼔
車(後漢書循吏傳建武十三年異國有獻名馬者日行千里詔以馬丨丨丨薩都拉畫馬詩入為君王丨丨丨)流水車
(後漢書明德皇后紀前過濯龍門上見外家問起居者車如流水馬如游龍庾信詩日晚金椎路朱軒丨丨丨)折轅車(後漢)
(書張堪傳堪去職之日乘丨丨丨布被囊而已陸游詩歸休自駕丨丨丨又出駕獨轅車)霹靂車(魏志袁紹傳紹為高櫓起)
(土山射營中太祖乃為發石車擊紹樓皆破紹衆號曰丨丨丨)發石車(見上魏氏春秋以古有矢石又傳言旝動而鼔說曰)
(旝發石也于是造丨丨丨)薄笨車(魏略時苖始令夀春乘丨丨丨居官廉㓗及去時留其犢曰此淮南所生也南史劉凝之)
(妻梁州刺史郭銓女亦能不慕榮華與凝之共居儉苦夫妻共乘丨丨丨出市買易周用之外輙以施人)射虎車(吳志權常)
(作丨丨丨為方目間不置盖一人為御自于中射之)黃金車(吳志黃龍元年權正尊號先是吳中童謠曰丨丨丨斑蘭耳闓)
(昌門出天子孫元晏詩丨丨丨與斑斕耳早箇湏知入讖来)金鵾車(晉書輿服志天子之法車兩箱之後皆以玳瑁為鵾)
(翅加以金銀雕飾故世人謂之丨丨丨)五時車(晉書輿服志安車立車有青赤黃白黑各五名為丨丨丨俗謂之五帝車)
豹尾車(晉書輿服志丨丨丨駕一金鉞車金鉦車駕三戟鼔車駕牛崔豹古今注丨丨丨周制也所以象君子豹變尾言謙)
(也今惟乘輿得建焉)畫輪車(晉書輿服志丨丨丨駕牛以綵漆畫輪轂故名丨丨丨)建華車(晉書輿服志丨丨丨)
(駕四凡三乘古之獸車也)陽燧車(晉書輿服志丨丨丨四望車繐窗車皂輪車小形車駕牛)四望車(見上晉東宫舊)
(事皇太子納妃丨丨丨羽葆)三望車(晉書輿服志四望丨丨夹望油幢丨王公大臣有勲德者特給之)夹望車
(見上)油幢車(見上)雲䍐車(晉書輿服志丨丨丨駕四皮軒車駕四以獸皮為軒鸞旗車駕四先輅所載也)皮軒
車(見上宋書輿服志即曲禮前有士師則載虎皮也)司南車(晉書輿服志丨丨丨一名指南車大駕出門為先啓之乘)
(宋書輿服志丨丨丨周公所作以送荒外遠使地域平漫迷于東西造此車使常知南北鬼谷子鄭人之取玉也必載丨丨之丨為)
(其不惑也)記里車(晉書輿服志義熙十三年定關中獲司南丨丨諸丨又丨丨鼔丨有木人執搥向鼓行一里則打一搥宋)
(史輿服志丨丨鼓丨一名大章車楊維楨有丨丨鼔丨賦)大章車(見上孫臨詩寒階露濕丨丨丨)紫罽車(晉書輿服)
(志皇后小駕乘丨丨軿丨)赤罽車(晉書輿服志長公主乘丨丨軿丨)偏箱車(晉書馬隆傳隆依八陣圖作丨丨丨)
(地廣則鹿角車營路狭則為木屋施于車上且戰且前弓矢所及應弦而倒)擅一車(晉書王徽之傳為車騎桓冲騎兵參)
(軍嘗從冲行值暴雨徽之因下馬排入車中謂曰公豈得獨丨丨丨)通幰車(南史袁粲傳順帝即位給粲油絡丨丨丨仗士)
(五十人入殿又齊衡陽王鈞高帝子也出繼衡陽元王後勅給丨丨丨雉尾扇等事)油絡車(南史齊武帝紀齊國建為世子)
(給丨丨丨羽葆鼓吹以石頭為世子宫)纏帷車(南史齊明帝紀王子侯舊乘丨丨丨帝獨乘下帷儀從如素士)皂輪
車(南史齊宗室傳豫章王嶷進位大司馬給丨丨丨)高幰車(南史梁鮑泉為通直侍郎常乘丨丨丨從數十左右繖盖)
(服玩甚精)蝦蟆車(南史魏太武圍汝南懸瓠城以丨丨丨填塹内攻城)遥住車(北史魏制中丞出王公皆丨丨丨去)
(牛頓軛于地)申訟車(北史魏宣武帝永平四年詔立理訴殿丨丨丨帝親御之以理冤訟)步挽車(北史齊斛律金)
(朝聽乘丨丨丨)三驥車(北史隋趙芬乞骸骨歸賜以丨丨軺丨)闟虎車(宋書輿服志闟猪車觀校獵則乘之魏文)
(帝改為丨丨丨)青萌車(南齊書輿服志丨丨丨是謂㯓幰車)紺罽車(魏書禮志小行則御丨丨軿丨駕三馬)小
犢車(魏書楊機傳機奉公正已為時所稱家貧無馬多乘丨丨丨時論許其清白)好事車(魏書李諧傳座有清談之)
(客門交丨丨之丨)攂石車(唐書李光弼傳撤民屋為丨丨丨二百人挽之)厭翟車(宋史禮志皇后祀先蠶太僕陳)
(丨丨丨)道德車(宋史儀衛志五路皆謂之丨丨之丨)白鷺車(宋史輿服志丨丨丨隋所制一名鼓吹車)崇德
車(宋史輿服志丨丨丨本秦辟惡車)龍肩車(宋史輿服志丨丨丨一名㯶擔子)明遠車(宋史輿服志丨丨丨)
(古四望車)進賢車(宋史輿服志丨丨丨古安車)青牛車(遼史地理志相傳冇神人乘白馬自馬盂山浮土河而東)
(有天女駕丨丨丨由平地松林泛潢河而下至木葉山二水合流相遇為配偶生八子其後族漸繁盛分為八部高士傳老子生于)
(殷時為周柱下史後周德衰乃乘丨丨丨去入大秦)總纛車(遼史丨丨丨駕以御駞祭山儀見皇太后升丨丨丨)青幰
車(遼史禮志公主下嫁翼日尚主之家以公主及壻率其族入見訖賜丨丨丨二)天子車(汲冡周書其西丨丨丨立馬乘)
(亦青隂羽鳬旌)奚仲車(管子丨丨之丨也方圜曲直皆中規矩鈎繩)鸞旗車(蔡邕獨斷天子出前驅有丨丨丨編)
(羽毛列繫幢旁俗名鷄翹車)鷄翹車(見上)五色車(漢官儀天子有丨丨丨皆駕四馬)護吾車(水經注鍾)
(離意入孔子寝堂牀首有懸瓮發之中得素書文曰後世修吾書董仲舒丨丨丨拭吾履發吾笥會稽鍾離意)瑶華車(拾遺)
(記周成王四年旃塗國獻鳳雛載以丨丨之丨飾以五色之玉駕以赤象至于京師)犀象車(洞冥記吠勒國在日南人長七)
(尺被髮至踵乘丨丨之丨乘象入海底取寳宿于鮫人之舍)長簷車(顔氏家訓貴遊子弟駕丨丨丨段成式詩玳牛獨駕)
(丨丨丨)第七車(耆舊傳漢武禮甘泉至渭橋有女子浴乳長七尺上怪問之女曰問丨丨丨便知我所来時張寬在丨丨)
(丨曰天星之主祭祀者齊戒不㓗則女人星見)行漏車(隋大業襍記大駕羽衛有丨丨丨鐘車鼓車)抛雲車(國史)
(補暴風之候有丨丨丨)照夜車(全唐詩話唐天寳中木芍藥盛開上乘丨丨丨幸興慶池太真以步輦從召李白賦清平)
(調三首以賞之)赤龍車(遯甲開山圖潜山君服朱光繡衣戴参明之冠佩朱宫之印乘丨丨之丨)大虛車(玄虚子仙)
(志姑射謫女問九天先生曰人能出此天地而遊于彼天地乎曰能也駕無形之馬御丨丨之丨一息之頃無不出也無不游也)
羽寶車(真仙通鑑南極夫人乘丨丨丨駕以九龍女騎九千居渤陽丹海長離山中主教當為真人者)雀隨車(桂陽)
(先賢贊成子郴中人能逹鳥音與衆共坐聞雀鳴而笑曰丨丨輦粟覆丨相呼往食之衆遣視果然庾信謝趙王賚米啓丹烏銜穟)
(既集西周黃丨丨丨還蜚束市)瑶象車(離騷為余駕飛龍兮雜丨丨以為丨)辛夷車(九歌乘赤豹兮從文貍丨丨丨)
(兮結桂旗)瑞應車(漢郊祀歌象載瑜白集西顔師古注象輿丨丨丨也瑞車瑜然色白而出西方)菱華車(劉向九歎)
(芙蓉盖而丨丨丨兮紫貝闞而玉堂)齒至車(七發鍾岱之牡丨丨之丨注言以丨丨之馬駕丨也)君具車(後漢桓帝)
(初童謠吏買馬丨丨丨請為諸君鼔嚨胡)七香車(魏武帝與楊彪書今贈足下四望通幰丨丨丨二乘青牸牛二頭古樂府)
(青牛白馬丨丨丨)芙蓉車(曹植九詠丨丨丨兮桂衡結萍盖兮翠旌)四輪車(古樂府持作丨丨丨載至洛陽宫)
六萌車(晉古詞青驄白馬曲問君可憐丨丨丨)美澤車(簫子範七誘驅丨丨之丨策千里之馬乃至公子之所居)
玳瑁車(吴均詩朱輪丨丨丨紫鞚連錢馬)潘郎車(徐陵詩丨丨丨欲滿無奈擲花前)海神車(徐陵咏雪)
(詩明朝闕門外應見丨丨丨)伯厚車(庾肩吾表陟彼太行丨丨之丨屡怠望兹吳坂少游之馬難躋)待漏車(宋之)
(問詩氣耿凌雲筆心搖丨丨丨)軟輪車(王維詩頻蒙露板詔時降丨丨丨)麒麟車(李頎王母歌霓裳照耀丨丨丨)
觳觫車(丘丹詩步出芙蓉府歸乘丨丨丨)絳轅車(楊衡詩身為陋巷客門有丨丨丨)過闕車(錢起詩静)
(對連雲閣晴聞丨丨丨)雉門車(錢起詩主人熊軾任歸客丨丨丨)傲吏車(錢起詩靜掃寒花逕唯邀丨丨丨)
玉人車(盧綸詩明朝古隄路心斷丨丨丨)引導車(權德輿朝回閱樂詩子城風暖百花初楼上龜兹丨丨丨)油
壁車(樂府妾乘丨丨丨郎乘青驄馬温庭筠詩丨丨丨輕金犢肥流蘇帳曉春雞早劉筠詩丨丨春丨隔渭橋)露網車
(李嘉祐詩江頭鳥避青旄節城裏人迎丨丨丨)金犢車(韋莊詩芳草五陵道美人丨丨丨)班麟車(徐鉉步虚詞白)
(鶴能為使丨丨觧駕丨)下坂車(蘇軾詩慎莫匆匆丨丨丨)神女車(蘇軾詩雲雨休排丨丨丨)隻輪車(蘇軾)
(畫車詩何人畫此丨丨丨便似當年欹器圖)錦駝車(陸游詩狐裘卧載丨丨丨)鶴乘車(陸游詩暮年肯作丨丨丨)
豐隆車(柳貫詩飛廉為御丨丨丨)遊春車(王惲詩今歲閒殺丨丨丨)羲和車(馬祖常詩但恐不駐丨丨丨)
仗外車(馬祖常詩歸帆夜宿山前寺從槖秋辭丨丨丨)鶴引車(張羽詩鳳引霓旌丨丨丨)彌戾車(首楞嚴經)
(令諸闡提隳丨丨丨長水䟽丨丨丨云樂垢穢人)交露車(法苑珠林太子臨産之時先現瑞應天神牽七寳丨丨丨至)
底栗車(法苑珠林畜生梵名丨丨丨)千馬車(法苑珠林釋提桓因欲入園觀時勑御者令嚴駕丨丨之丨)火
宅車(法苑珠林始入香山路仍逄丨丨丨)逸馬車(法苑珠林盛恚能自持如制丨丨丨)阿香車(法苑珠林晉義)
(興人姓周永和年中出都行未至村日暮道邊有一新草屋見一女子出門望周便求寄宿此女為然火作食向至一更聞外有小)
(兒喚丨丨聲女應曰諾尋云官喚汝推雷丨女乃辭行云今有事當去夜遂大雷雨牟巘詩丨丨推丨散飛雹)
緩步當車(戰國策顔斶曰晚食以當肉丨丨以丨丨無罪以當貴清净貞正以自虞又陸游詩徐行可當車)吳雲
如車(晉書天文志韓雲如布趙雲如牛楚雲如日丨丨丨丨魯雲如馬衛雲如犬周雲如車輪秦雲如行人魏雲如鼠鄭雲如)
(絳衣越雲如龍蜀雲如囷車)穄米千車(穆天子傳西膜之人乃獻食馬三百牛羊二千丨丨丨丨觴天子于焚留之山)
(獻秋麥千車膜稷三十車)以船為車(越絶書夫越山行而水處丨丨丨丨以楫為馬)以車投車(吕氏春秋趙氏)
(攻中山中山之人多力者曰吾所擊無不碎所衝無不䧟丨丨丨丨以人投人)福衢夀車(清異錄太清草木方餌鍾乳者)
(登丨丨丨丨)三淵五車(農家占騐星守丨丨辰入丨丨皆大水)大白牛車(釋迦成道記注羊車喻聲聞乘)
(鹿車喻緣覺乘牛車喻菩薩乘俱以運載為義前二乘方便設施唯丨丨丨丨是實引重致遠不遺一物)神力制車(法苑)
(珠林耆婆乘車直過目連目連即以丨丨丨丨令住)
黃金碧玉車(拾遺記穆王廵行天下馭丨丨丨丨之丨)
對語(鳳舸龍車)(參乘貳車)(授几將車)(皂盖丹車)(逸馬奔車)(熊軾鹿車)(篾舫柴車)(縱棹回車)
(竹馬蒲車)(並轡聫車)(風馬電車)(茶磨麯車)(天孫杼雲母車)(雷霆仗霹靂車)(烏皮几紫罽車)
(蒼龍駕白鷺車)(三重席四望車)(螭頭舫豹尾車)(使者傳故人車)(登山屐下澤車)(咿啞棹轣轆車)
摘句(槐花影屬車甘澤已隨車)(柳外見香車春日果投車)(山雲落板車花迎别駕車)(門懸廣德車遊月暫廻車)
(風日雍容豹尾車一路陽和護屬車)(銀杯逐馬𢃄隨車樹低多碍故人車)(爛漫花村過小車地僻能来長者車)
(侍從聲華滿後車僮挟琴尊子御車)(還鄉猶駕軟輪車更約尋花不用車)(船通何患出無車霓旌遥駐五雲車)
渠(強魚切說文水所居也廣韻溝丨又州名梁立丨州又姓)
韻藻渠渠(詩於我乎夏屋丨丨傳夏大也箋屋具也丨丨猶勤勤也言君始於我厚設禮食大具以食我其意勤勤然疏)
(案崔騩七駰說宫室之美云夏屋丨丨集傳丨丨深廣貎蘇軾詩諸公丨丨若夏屋又孫蕡詩鬱蕭彌羅玉丨丨)雝渠(詩常)
(棣注脊令丨丨也爾雅疏丨丨水鳥也飛則鳴行則搖亦作&KR1445;)門渠(周禮量人掌建國之法營國城郭營后宫量市朝道巷丨)
(丨疏丨丨亦有尺數謂若門容二轍三个之等)犀渠(國語奉文丨之丨注甲也山海經丨丨出釐山如牛蒼身其首如嬰兒是)
(食人左思賦家有鶴膝戶有丨丨注楯名鮑照白紵歌象牀瑶席鎮丨丨又解佩襲丨丨卷袠奉盧弓蕭淵明文龍甲丨丨皆是雲)
(臺之仗盧思道詩丨丨玉劍良家子薛逄詩曉乘征騎帶丨丨)漕渠(史記天子令商人水工徐伯表悉發卒數萬人穿丨丨三)
(歲而通通以漕大便利唐書黎幹傳幹度開丨丨興南山口谷尾入于苑以便運載杜亞傳拜淮南節度使治丨丨引湖陂築坊庸)
(入之渠中以通舟蕪城賦柂以丨丨注䢴溝也)通渠(史記河渠書西方則丨丨漢水雲夢之野東方則通鴻溝江淮之間於吳)
(則丨丨三江五湖張正見詩紫微臨複道丹水亘丨丨庾信詩鳴笳陵絶浪飛盖歴丨丨)石渠(漢書劉向傳會初立糓梁春秋)
(徵更生受糓梁講論五經于丨丨注三輔舊事丨丨閣在未央大殿北以藏祕書後漢書儒林傳時會京師諸儒于白虎觀講論五)
(經同異使魏應專掌問難侍中淳于恭奏之帝親臨稱制如丨丨故事揚雄答劉歆書雄為郎之歲自奏少不得學而心好沉博絶)
(麗之文願不受三歲之俸得肆心廣意以自克就有詔可不奪俸令尚書賜筆墨錢六萬得觀書于丨丨庾信詩待詔還金馬儒林)
(歸丨丨王維詩伏奏廻金駕横經重丨丨許渾詩王氏家風在丨丨蘇軾詩卷藏天禄吞丨丨陸游詩晚典丨丨書又劉楨詩清川)
(過丨丨孟浩然詩丨丨流雪水金子耀霜橘法苑珠林榮山下東北數里有丨丨闊三兩步水西流清澄徹上下藥草蔓延委地青)
(翠)白渠(漢書溝洫志趙中大夫白公奏穿渠引涇水首起谷口尾入櫟陽注渭中袤二百里溉田四千五百餘頃因名曰丨)
(丨民歌之曰田於何所池陽谷口鄭國在前丨丨起後舉臿為雲决渠為雨涇水一石其泥數斗且溉且糞長我禾黍衣食京師億)
(萬之口言此兩渠饒也魏書釋老志沙門惠始觀習經典坐禪于丨丨北晝則入城聽講夕則還處静坐)决渠(見上)兩渠
(見上)軒渠(後漢書薊子訓傳兒識父母丨丨笑悦又文獻通考丨丨國在三童國東北)熊渠(唐書百官志凡兵士隸衛)
(各有其名左右武衛曰丨丨又韓詩外傳楚丨丨子夜行見寝石以為伏虎彎弓射之沒金飲羽下視知其石也因復射之矢躍無)
(迹按史記龜策傳作雄渠)枯渠(水經注柏水北瀆時而窮涸故有丨丨之稱孟郊詩秋蕪上空堂寒槿落丨丨)車渠(蘇子)
(丨丨瑪瑙出于荒外魏文帝丨丨椀賦序丨丨玉属也多纖理縟文生于西國其俗寳之王粲賦侍君子之宴坐覽丨丨之妙珍杜)
(甫詩價重百丨丨范成大詩散盡生涯千荅布收將文價百丨丨又北史真臘國南接丨丨國西有朱江國)庸渠(上林賦煩)
(鶩丨丨箴疵鵁盧注丨丨似鳬灰色而雞脚一名章渠)芋渠(馬融廣成頌其土毛則蘘荷丨丨注丨丨即芋魁也)清渠
(蜀都賦雲飛水宿哢吭丨丨曹植賦仰西嶽之崧岑臨漳滏之丨丨嵇康詩南陵長阜北厲丨丨張華詩散髮重隂下把杖臨丨丨)
(沈約麗人賦霑粧委露理鬢丨丨皇甫冉詩南橋春日暮楊柳𢃄丨丨羊士諤詩隂苔生白石暗菊覆丨丨蘇軾詩黃沙走丨丨陸)
(游詩小池分溜入丨丨袁桷詩側岸採茶敲石火隔峯剪竹溜丨丨)長渠(夏侯湛浮萍賦步丨丨以遊目兮覽隨波之微草王)
(勃詩澤蘭侵小經河柳覆丨丨)凶渠(陸倕石闕銘嚴鼓未通丨丨泥首劉孝威詩本厠偏伍伴一戰殄丨丨)寒渠(庾信)
(詩涸渚通沙路丨丨塞水門常衮詩金鋪深内殿石甃淨丨丨)小渠(王勃詩闊塹防斜徑平堤夹丨丨裴夷直詩竹下添池有)
(丨丨)汙渠(韓愈詩二十漸乖張清溝映丨丨蘇軾詩下視蚊雷隠丨丨)横渠(劉因詩丨丨百世師按宋史道學傳張載)
(稱丨丨先生)
十二渠(史記西門豹為鄴令發民鑿丨丨丨引河水灌民田田皆溉民人給足)鄭國渠(史記韓聞秦之好興事欲)
(罷之毋令束伐乃使水工丨丨間說秦令鑿涇水自中山西邸匏口為丨欲以溉田中作而覺秦欲殺鄭國鄭國曰始臣為間然渠)
(成亦秦之利也秦以為然卒使就渠渠就溉澤鹵之地四萬餘頃收皆畝一鍾秦以富強因命曰丨丨丨楊思玄詩地接幽王壘塗)
(分丨丨丨)龍首渠(漢書溝洫志穿渠得龍骨名曰丨丨丨梁簡文帝詩雜色崑崙水泓澄丨丨丨又庾信詩雲逐魚鱗起渠)
(從龍骨開又六月蟬鳴稻千金丨丨丨)賈侯渠(晉書食貨志賈逵為豫州刺史遏汝水造新陂又通運渠二百餘里所謂)
(丨丨丨也)富人渠(隋書郭衍開皇中為開漕渠大監率水工鑿渠引渭水東至潼關名丨丨丨)温香渠(拾遺記石)
(崇為四時浴室引渠水以為池池中皆以紗榖為囊盛百雜香漬于水中浴罷洩水于外水流之所名丨丨丨)龍口渠(金鑾)
(密記翰林有丨丨丨通内苑大雨後必飄諸花蘂百種香色)流汞渠(物類相感志滄州去中國數萬里有丨丨丨泛金石)
(不沉州人以瓦鐡為船)
增樹渠(周禮夏官掌固掌修城郭溝池丨丨之固注渠上有樹也)溝渠(禮記車驅而騶至於大門君撫僕之手而顧命)
(車右就車門閭丨丨必步家語良吏居之三月而丨丨脩十月而津梁成說苑九卿者不失四時通于丨丨修隄防樹五穀甘石星)
(經天泉十星在鱉東一曰大海主灌溉丨丨之事也)義渠(史記秦紀惠文君立十一年縣丨丨韓詩外傳太公使南宫适至丨)
(丨得駭雞犀班彪北征賦登赤湏之長坂入丨丨之舊城)溉渠(史記韓鄭國来間秦以作注丨丨)煇渠(史記衛青傳校)
(尉僕多有功封為丨丨侯)河渠(史記自序惟禹浚川九州攸寕爰及宣防决瀆通溝作丨丨書第七唐書百官志丨丨署令一)
(人丞一人掌丨丨陂池堤堰魚醢之事凡溝渠開塞漁捕時禁皆顓之)二渠(漢書溝洫志禹以為河所從来者高水湍悍難)
(以行平地廼釃丨丨以引其河注其一出貝丘西南折者也其一則漯川也注釃分也史記作厮又楊侃皇畿賦天設丨丨曰蔡曰)
(汴)井渠(漢書溝洫志嚴熊言臨晉民願穿洛以溉重泉以東故惡地誠即得水可令畝十石于是為發卒穿渠自徵引洛水)
(至商顔下岸善崩乃鑿井深者四十餘丈往往為井井下相通行水水隤以絶商顔東至山領十餘里間丨丨之生自此始)湋
渠(漢書溝洫志關中靈軹成國丨丨引諸川穿渠溉田)穿渠(漢書溝洫志鄭當時言異時關東漕粟從渭上度六月罷而渭)
(水道九百餘里時有難處引渭丨丨起長安旁南山下至河三百餘里徑易漕度可令三月罷庾信詩丨丨移水碓燒棘起山田)
王渠(漢書哀帝為董賢治大第開門向北闕引丨丨灌園池注丨丨官渠也猶今御溝水經注故渠東出城分為二渠即丨丨)
(也)官渠(見上又白居易詩丨丨禁流水)魯渠(漢書地理志陳留丨丨水首受狼湯渠東至陽夏入渦渠)渦渠(見上)
濮渠(漢書地理志陳留郡封邱丨丨水首受泲東北至都關入羊里水)沛渠(漢書地理志魯國蕃縣南梁水西至胡陵)
(入丨丨)員渠(漢書西域傳焉耆國王治丨丨城去長安七千三百里)右渠(漢書武帝元封三年夏朝鮮斬其王丨丨)
(降師古注丨丨朝鮮王名)支渠(後漢書安帝紀元初二年修理西門豹所分漳水為丨丨以溉民田宋史河渠志泄其餘水分)
(為丨丨)陽渠(後漢書張純上言穿丨丨引洛水為漕百姓得其利注丨丨在洛陽城南水經注城之西南有丨丨周公制之)
直渠(後漢書溝洫志成帝初清河都尉馮逡言地節時郭昌穿丨丨後三歲河水更從故第二曲間可六里復南合今其水勢)
(復邪直貝丘宜復穿渠東行又張衡賦下有丨丨上有平岸)汴渠(後漢書明帝紀永平十二年遣將作謁者王吳修丨丨注)
(即茛蕩渠也陸機賦啟石門而東縈沿丨丨其如𢃄梅堯臣詩聞歌丨丨勞漫綴丨丨詩)方渠(後漢書鮑昱為汝南太守郡多)
(陂池歲歲决壊乃作丨丨石洫水常饒足溉田倍多王融郡縣名詩曾山陵翠阪丨丨緬清流沈約詩高闕連朱雉丨丨漸游殿)
私渠(後漢書梁諷說北單于單于喜即將人衆與諷俱還到丨丨海班固竇車騎北征頌電激丨丨星流霰落)宕渠(魏志)
(張郃别督諸軍降巴東巴西二郡徙其民于漢中進軍丨丨晉書隠逸傳譙秀避難丨丨鄉里宗族依之者以百數揚雄蜀本紀秦)
(襄王時丨丨郡獻長人蜀都賦外負銅梁于丨丨内函要害于膏腴)開渠(魏志牽招傳廣武井水鹹苦招凖望地勢因山陵之)
(宜鑿原丨丨注水城内民賴其益江賦因岐成渚觸澗丨丨范雲詩丨丨納秋水)鑿渠(魏志遼西單于彊公將征之丨丨自)
(呼沲入𣲖水又從泃河口鑿入潞河名泉川渠以通海范成大詩月宮移種新栽桂江水朝宗舊丨丨)發渠(吴志詔諸郡縣)
(治城郭起譙楼穿塹丨丨以備盗賊)漳渠(晉書束晳傳晳上議曰兩周争東西之流史記惜丨丨之浸明地利之重也魏都賦)
(石杠飛梁出控丨丨注魏武帝堰漳水在鄴西二十八里名曰丨丨堰)沙渠(晉書地理志建平郡有丨丨縣)新渠(晉書)
(食貨志修丨丨富夀渠遊陂渠三渠溉田千五百頃又金史大名府清年縣有丨丨金堤蘇軾詩丨丨之水其来舒舒)蠻渠
(北史魏楊大眼為荆州刺史縛藁為人衣以青布而射之召諸丨丨指示之曰卿等作賊吾正如此相殺也李商隠射魚曲思勞弩)
(箭磨青石繡額丨丨三虎力)沮渠(北史北凉傳羌有左丨丨官蒙遜之先為此職即以官為氏法苑珠林從東女國西域山)
(谷行八百里至斫句迦國即是丨丨處也袁桷詩磅礴坤輿總帝圖手提文印化丨丨)靈渠(唐書地理志桂州理定西十里)
(有丨丨引離水故秦史祿所鑿)秦渠(唐書崔弘禮傳遷河陽節度使治河内丨丨溉田千頃歲收八百斛)浚渠(唐書張志)
(和傳縣令使丨丨執畚無忤色王褒僮約鑿井丨丨縛落鉏園)枝渠(宋史天文志複壺之脇為丨丨以為水節)釃渠(宋史)
(河渠志鑿山丨丨循九河既導之迹)鴻渠(宋史河渠志汴渠首受旃然水謂之丨丨)峎渠(元史世祖十六年五月改雲南)
(寶山丨丨二縣為州)落渠(管子内為丨丨之寫因大川而注焉注謂都内更為丨水之丨注于大川)流渠(管子水激而丨)
(丨)蔓渠(山海經丨丨之山下多竹箭伊水出焉)梁渠(山海經丨丨出歴石之山如狸而白首虎爪)黃渠(拾遺)
(記樂浪之東背明國有丨丨草映日如火其堅韌若金食者焚身不熱)宛渠(拾遺記始皇時有丨丨之民乘螺舟而至)蕩
渠(水經注隂溝出陽武之丨丨)貫渠(本草經丨丨即貫衆)道渠(通典職方郎中掌地圖城隍鎮戍烽候防人路程遠)
(近歸化丨丨)漢渠(陕西通志丨丨一名漢延渠在寕夏城東南自硖口之東鑿引河流遶城自東而北袤二百五十里)唐
渠(陕西通志丨丨一名唐来渠自漢渠之西鑿引河流遶城自西而北餘波皆復入于河袤四百里)勤渠(王逸九思憂心)
(悄兮志丨丨陸游寄酬曾學士詩中間勉以仕語意極丨丨)䨇渠(魏文帝詩丨丨相灌溉)修渠(摯虞槐賦上拂華宇)
(下臨丨丨)濁渠(藉田賦清洛丨丨引流激水)交渠(潘岳西征賦丨丨引漕激湍生風乃有昆明池乎其中宋文帝詩丨)
(丨紛綺錯列植發華英)川渠(傅休奕酒賦飲者杯無算甌醴成丨丨)盈渠(曹毗詠冬詩寒冰丨丨結素霜竟櫚凝)
飛渠(潘尼賦潜流旁注丨丨脉散芙蓉映渚靈芝蔽岸)隂渠(天台山賦醴泉湧溜于丨丨注山北之渠)金渠(鮑照)
(芙蓉賦被碧塘之周流繞丨丨之屈曲王勃採蓮賦汎玉潭之瀰漫遶丨丨之隈隩僧貫休詩丨丨玉砂五色水)中渠(傅亮)
(芙蓉賦伊玄匠之有瞻悦嘉卉于丨丨)荒渠(沈約詩丨丨集野鴈安用昆明池盧綸詩菊花梨葉滿丨丨)春渠(劉孝)
(綽詩皇心睠樂飲帳殿臨丨丨嚴維詩柳塘熏晝日花水溢丨丨蘇軾詩西湖小雨晴灩灩丨丨長)鏤渠(徐陵詩白馬號龍駒)
(雕鞍名丨丨)壊渠(庾信詩小村治澀路低田補丨丨)綠渠(張九齡詩修篁媚丨丨蘇軾詩丨丨浸麻水白板燒松烟)
巨渠(杜甫詩丨丨决太古)冰渠(盧綸詩麥壠潤丨丨)廢渠(王建詩雨水洗荒竹溪沙填丨丨)異渠(孟郊詩我)
(願分衆泉清濁各丨丨)同渠(于鵠詩澆薤亦丨丨項斯留别張郎中詩子城西並宅御水北丨丨)禁渠(白居易詩伊瀍)
(入丨丨)御渠(杜牧詩故國池塘倚丨丨)宫渠(楊億詩荒澌戞戞鳴丨丨)鳴渠(歐陽修晉祠詩丨丨夹路何潺潺蘇)
(軾詩昨夜雨丨丨曉来雲襲月)暗渠(梅堯臣詩古寺入深樹野泉鳴丨丨)填渠(蘇軾詩後夜龍作雨天明雪丨丨又風花)
(欲丨丨)莎渠(劉筠詩枳落丨丨急雨蟲)竹渠(黃庭堅詩夜泉鳴丨丨)溜渠(黃庭堅詩丨丨故濺濺)隋渠
(晁補之詩楊柳青青欲哺烏一春風雨暗丨丨)雍渠(史記孔子世家靈公與夫人同車宦者丨丨參乘)
漕直渠(史記河渠書鄭當時鑿丨丨丨自長安至華隂)汾河渠(漢書食貨志穿丨丨丨以溉田)六輔渠(漢書)
(溝洫志兒寬為左内史奏請穿鑿丨丨丨以益溉鄭國傍高卬之田師古注在鄭國渠之裏今尚謂之輔渠亦曰六渠)靈軹
渠(漢書地理志右扶風盩厔縣有丨丨丨武帝穿也括地志丨丨丨一名蒙籠渠)蒙籠渠(見上)成國渠(漢書地理)
(志右扶風郿縣丨丨丨首受渭東北至上林入蒙籠渠晉書食貨志青龍元年開丨丨丨自陳倉至槐里築臨晉陂引汧洛溉舄鹵)
(之地三千餘頃)狼湯渠(漢書地理志河南郡滎陽卞水馮池皆在西南有丨丨丨首受泲東南至陳入潁注狼音浪湯音宕)
(又水經河水又東過滎陽茛蕩渠出焉)千金渠(漢書地理志張掖郡觻得有丨丨丨西至樂涫入澤中羌谷水出羌中東)
(北至居延入海又語林晉文王欲修九龍堰阮步兵舉都水使者陳協掘地得古承水銅龍七枚堰遂成水歴堨東注謂之丨丨丨)
太白渠(漢書地理志常山郡蒲吾有鐵山丨丨丨首受緜曼水東南至下曲陽入斯洨)鮦陽渠(後漢書何敞傳敞遷)
(汝南太守修理丨丨舊丨百姓賴其利)修舊渠(後漢書安帝紀元初二年詔三輔河内河東上黨趙國太原各丨理丨丨)
(通利水道以溉公私田疇)浚義渠(後漢書注丨丨丨南經東流為鴻溝東經陽武縣為官渡)睢陽渠(魏志建安七年)
(正月至浚儀治丨丨丨)淮陽渠(晉書食貨志魏修廣丨丨百尺二丨上引河流下通淮潁)百尺渠(見上)温潤
渠(北史盧賁歴懷州刺史决沁水入温縣名曰丨丨丨人賴其利)天河渠(魏書慕容熙傳熙起逍遥宫甘露殿鑿丨丨丨)
(引水入宫)萬金渠(魏書地形志鄴縣天平中决漳水為丨丨丨)永濟渠(隋書大業四年開丨丨丨引沁水南逹於)
(河北通涿郡)廣通渠(隋書食貨志開皇四年詔宇文愷率水工鑿引渭水自大興城東至潼關三百里名丨丨丨)利
人渠(隋書盧賁傳開皇中決沁水東注名丨丨丨以溉舄鹵元和郡國志陕縣北丨丨丨開皇六年蘇成引槖水西北入城百)
(姓賴其利故名南丨丨丨)通濟渠(隋書大定四年開丨丨丨自渭逹河以通運漕唐書劉晏傳至河隂鞏洛見宇文愷梁公)
(堰厮河為丨丨丨盡得其利害)陵陽渠(唐書食貨志建中初宰相楊炎請置屯田於豐州發關輔民鑿丨丨丨以增溉)光
祿渠(唐書李聽傳為靈州大都督府長史境内有丨丨丨廢塞歲久聽復開决舊渠溉田千餘頃)薛公渠(唐書薛胄)
(傳開皇中為兖州刺史先是沂水泛濫大澤中胄遂積石堰之决令西注陂澤盡為良田百姓賴之號為丨丨丨)右史渠
(唐書温造傳造為殿中御史以起居舍人宣慰鎮州出為朗州刺史開復鄉渠百里民獲其利號曰丨丨丨)甘泉渠(唐書)
(地理志太原府文水南流入汾水東北五十里有丨丨丨二十五里有蕩沙渠二十里有靈長渠千畝渠俱引文谷水溉田數千頃)
(開元二年戴謙所鑿)蕩沙渠(見上)靈長渠(見上)千畝渠(見上)竇公渠(唐書地理志青州北海長安中)
(令竇琰于故營邱城東北穿渠引白浪水以溉田謂之丨丨丨)玉梁渠(唐書地理志蔡州新息西北五十里有隋故丨丨丨)
金鳳渠(唐書地理志相州鄴縣南五里有丨丨丨引天平渠下流溉田)天平渠(見上)無棣渠(唐書薛大鼎傳)
(高宗時為滄州刺史丨丨丨久廢塞大鼎濬治属之海商賈流行民歌曰新溝道舟楫利属滄海魚鹽至昔徒行今騁駟美哉薛公)
(德滂被)菊花渠(唐書地理志相州臨漳南有丨丨丨)翟王渠(唐書趙珝傳按鄧艾故蹟决丨丨丨溉稻以利農)
營田渠(唐書吐蕃傳八年寇靈州䧟水口塞丨丨丨發河東振武兵合神策軍擊之)伊婁渠(唐書齊澣傳潤州北)
(渠瓜步河尾紆滙六十里舟多敗澣徙漕路由京口埭治丨丨丨以逹揚子歲無覆舟患)金水渠(宋史河渠志祥符二年命)
(供備庫使謝德權决丨丨河為丨自天波門竝皇城至乾元門歴天街東轉繚太廟皆甃以礲甓植之芳木累石為梁間作方井復)
(東引由城下水竇入于濠亰師便之)中興渠(元史世祖至元三年浚西夏丨丨漢延唐来等丨)安山渠(元史世祖)
(二十六年開丨丨丨成詔賜名會通河)昆明渠(三輔黃圖漢圓丘在丨丨故丨南水經注渭水東合丨丨故丨曾鞏寄孫)
(之翰詩更能議論恣傾倒萬里一瀉丨丨丨)張良渠(水經注漢中安陽縣水北有七女池池東冇明月池状如偃月皆相)
(通注謂之丨丨丨盖良所開也)車箱渠(水經注劉靖碑曰靖以嘉平二年立遏于水道高梁河造戾陵遏開丨丨丨)五
龍渠(水經注千金堨舊堰穀水魏時更修而開溝渠五所謂之丨丨丨)白馬渠(水經注滹沱河又東有丨丨丨出焉)
石犀渠(水經注李冰作石犀五頭以厭水精穿丨丨丨于南江)代龍渠(水經注晉太始七年二堨壊穀水南注更)
(築丨丨丨)蒲吾渠(古今注永平十年作常山呼沱河丨丨丨通漕船也)流香渠(拾遺記靈帝時西域獻茵墀香煑以)
(為湯宫人以之浴浣使以餘汁入渠名曰丨丨丨)流綠渠(述異記滄州久視山下出澄綠水其泉闊一百步亦謂丨丨丨)
御史渠(郭子儀家傳公請開豐寕軍丨丨丨溉田二千頃)泛春渠(雲仙雜記唐汝陽王璡取雲夢石甃丨丨丨以)
(蓄酒作金銀龜魚浮沉其中為酌酒具)日照渠(漢靈帝招商歌凉風起兮丨丨丨)樊遏渠(古樂府題觧金奏肆)
(夏丨丨丨肆夏一名樊昭夏一名遏納夏一名渠)化為渠(陸機詩停隂結不觧通衢丨丨丨)鄭白渠(潘岳西征)
(賦浸决丨丨之丨謝靈運行田詩雖非丨丨丨每歲望東京)今何渠(丁督護歌帆檣如芒檉督護丨丨丨)不關渠
(杜甫詩治生且耕鑿只有丨丨丨朱子詩槐花黃盡丨丨丨陸游詩人間富貴丨丨丨)芙蓉渠(李涉詩綺幕香風翡翠車)
(清明獨傍丨丨丨)白玉渠(王建詩御池水色春来好處處分流丨丨丨)崑崙渠(韓愈詩君乃丨丨丨籍乃隴頭)
(瀧)白石渠(白居易詩平甃丨丨丨淨掃青苔院)葉滿渠(温庭筠詩雨後苔侵井霜来丨丨丨)水遶渠(劉宰)
(詩竹外雲埋屋花邊丨丨丨)清水渠(虞集詩晨遊南山陲暮濯丨丨丨)層冰渠(袁桷詩赤脚獨立丨丨丨)燕
尾渠(劉永之詩砌長龍鬚草林開丨丨丨)浣花渠(袁宏道詩門對仙童澆藥地巷通毛女丨丨丨)
淳于陵渠(漢書律歷志武帝使丨丨丨丨復覆太初歷晦朔弦望皆最密陵渠奏状遂用鄧平歷)
對語(玉甃金渠)(芝塢竹渠)(火井冰渠)(黃浦白渠)(盤谷曲渠)(夏屋春渠)(編埒决渠)(莞爾軒渠)
(萬歲塢千金渠)(丹砂井白玉渠)(羊腸坂龍首渠)(召伯埭賈侯渠)(桃葉渡菊花渠)(濤拍岸□鳴渠)
摘句(銀河落水渠然藜問石渠)(蘭芷覆清渠通泉溜决渠)(種柳拂清渠開窗好對渠)(春泉滿壊渠相對想軒渠)
(帝作奎章擬石渠長楊夹路水流渠)(瑪瑙勻敷小玉渠小池分溜入隣渠)(牆頭蔓草落寒渠隔峯剪竹溜青渠)
蕖(強魚切韻會荷芙丨亦作夫渠)
韻藻芙蕖(詩隰有荷華箋未開曰菡蓞已發曰丨丨王褒九懷抽蒲兮陳坐援丨丨兮為盖景福殿賦茄蔤倒植吐被丨)
(丨曹植賦近而察之灼若丨丨出綠波陸厥詩歲暮寒颷及秋水落丨丨李商隠詩霧夕詠丨丨何郎得意初梅堯臣詩填髻一一)
(紅丨丨陸游詩月明清露濕丨丨又冰壺冷浸玉丨丨又小舟閒採白丨丨)紅蕖(梁簡文帝詩丨丨間青瑣紫露濕丹楹江)
(總雲堂賦綠芰懸插丨丨倒生杜甫詩雨浥丨丨冉冉香又羅襪丨丨豔韋應物詩丨丨綠萍芳意多玉靈蕩漾凌清波吴融詩爭)
(奈滄浪頻入夢白波無際落丨丨陳造詩辭家暑雨濺丨丨)
增丹蕖(拾遺記炎帝始教民耒耜躬動畎畝之事聖德所感陸地丨丨駢生如盖香露滴瀝下流成池)石蕖(拾遺記丨)
(丨青色一莖百葉千年一花)菱蕖(拾遺記成帝嘗以三秋閒日戲太液池以沙棠木為舟以紫桂為柂枻觀雲棹水玩擷丨)
(丨)升蕖(洞冥記影娥池有丨丨鴨赤色每止于芙蕖上不食五榖惟咂葉上垂露)蒗蕖(通志雲南瀾滄衞領丨丨州)
金蕖(高僧傳丨丨遍地卞蘭美人賦丨丨承華足孫蕡詩呼龍畫江種丨丨)荷蕖(靈光殿賦圜淵方井反植丨丨)夏
蕖(庾信詩竹淚垂秋筍蓮衣落丨丨)白蕖(白居易詩水花披丨丨)故蕖(鄭絪詩寒露滋新菊秋風落丨丨)晚
蕖(梅堯臣詩秋江落丨丨)秋蕖(梅堯臣詩西風滿眼是丨丨)新蕖(蘇舜欽詩丨丨露下紅)木蕖(黃庭堅詩)
(紅籹滿院丨丨秋)玉蕖(劉克莊詩千炬金梔映丨丨)
三春蕖(陶潛詩昔為丨丨丨今為秋蓮房)
對語(玉筍金蕖)(紅蓼白蕖)(霜菊露蕖)(園籜渚蕖)(淇水竹華山蕖)(飄香桂墜粉蕖)(紅芍藥碧芙蕖)
摘句(鏡面蔟紅蕖光璨白芙蕖)(秋水净芙蕖曉雨浥紅蕖)(一溝金水盪芙蕖丹光夜暖出紅蕖)
(小舟渺渺傍紅蕖曉巒滴翠濕芙蕖)
御定佩文韻府卷六之二
