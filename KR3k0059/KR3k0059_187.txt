欽定四庫全書
御定佩文韻府卷二十一之三
下平聲六麻韻三
華(戶花切草盛也色也說文作䔢榮也又呼瓜切又禡韻)
韻藻重華(書曰若稽古帝舜曰丨丨恊于帝史記天官書歲星一曰攝提曰丨丨曰應星曰紀星營室為清廟歲星廟也)
(漢書揚雄傳馳江潭之汎溢兮將折衷乎丨丨後漢書郎顗傳尚書洪範記曰月行中道移節應期德厚受福丨丨留之丨丨者謂)
(歲星在心也宋史地理志行在所丨丨慈福壽慈壽康四宫重壽寧福二殿隨時異額實德壽一宫離騷濟沅湘以南征兮就丨丨)
(而敶辭九章駕青虬兮驂白螭吾與丨丨遊兮瑶之圃張衡賦指長沙以邪徑兮存丨丨乎南隣張說東都酺宴詩丨丨昇寳歴軒)
(帝眇閒居又晉書張駿傳立子丨丨為世子雲笈七籖福地第三仙礚山在温州梁城縣十五里近白溪草市真人張重華治之)
太華(書西傾朱圉鳥鼠至于丨丨釋文華如字梁簡文帝詩𨼆淪遊少海神仙入丨丨我有逍遥趣中園復可嘉又真靈位業)
(圖韓丨丨女真也安國妹李廣利之婦)英華(詩瑟彼玉瓚疏說文云瑟者玉丨丨相帶如瑟絃禮記和順積中而丨丨發外)
(漢書揚雄傳丨丨沈浮洋溢八區普天所覆莫不沾濡又敘傳浮丨丨湛道德晉書輿服志聖人見鳥獸容貎草木丨丨始創衣冠)
(而玄黃殊采北史儒林傳序南人簡約得其丨丨北學深蕪窮其枝葉唐書藝文志梁昭明太子古今詩苑丨丨二十卷宋史藝文)
(志李昉扈蒙文苑丨丨一千卷劉勰新論珪璋挺其惠心丨丨秀其清氣世說以議論為丨丨以忠恕為珍寳班固禮樂論帝嚳樂)
(曰五英言能調和五聲以飬萬物調其丨丨也劉峻劉之遴借𩔖苑書嗢飲膏液咀嚼丨丨又荅劉沼書秋菊春蘭丨丨靡絶蕭嵩)
(詩芸閣丨丨入賓門鴛鷺登韓愈月詩浩蕩丨丨溢瀟疎物象泠)德華(禮記德者性之端也樂者丨之丨也徐陵王勵碑睢)
(陽世傳已詳載丨之丨徐州先賢亦著清風之美)章華(左傳楚子成丨丨之臺願與諸侯落之史記田敬仲世家蘇代自燕)
(來入齊見于丨丨東門後漢書邊譲傳譲作丨丨賦雖多滛麗之辭而終之以正亦如相如之諷也晏子景公築露寢之臺三年不)
(息乂為丨丨之臺五年又不息馮衍顯志賦饁女齊於絳臺饗椒舉於丨丨庾信賦丨丨望祭之所雲夢偽遊之地李白詩浮雲本)
(無意吹落丨丨臺又南史傳縡傳時有吳興丨丨字仲宗家本農夫至華獨好學與士君子游處頗通經史善屬文)玄華(禮記)
(雜帶君朱綠大夫丨丨士緇辟注華黃色)國華(國語季文子曰吾聞以德榮為丨丨不聞以妾與馬晉書衛瓘張華傳論忠為)
(令德學乃丨丨南史謝覽傳帝賜詩云豈伊爾棟隆信乃俱丨丨西京賦富有之業莫我大也徒恨不能以靡麗為丨丨顔延之贈)
(王太常詩舒文廣丨丨敷言遠朝列王儉褚淵碑毗佐之選妙盡丨丨韋述送張說上集賢學士詩台座徵人傑書坊應丨丨韓愈)
(除崔羣制地官之職邦教是先必選丨丨以從人望)繁華(史記吕不韋傳不韋使華陽夫人姊說夫人曰色事人者色衰而愛)
(弛不以丨丨時𣗳本即色衰愛弛後雖欲開一言尚可得乎南史王僧祐傳雅好博古善老莊不尚丨丨西都賦後宫之號十有四)
(位窈窕丨丨更盛迭貴阮籍詠懷詩丨丨有憔悴堂上生荆把成公綏蔽髻銘明珠星列丨丨致飾鮑照詩寒暑在一時丨丨及春)
(媚沈約詩洛陽丨丨子長安輕薄兒王勃詩銀鞍繡轂盛丨丨郭良詩衣冠為𨼆逸山水作丨丨白居易詩金谷太丨丨蘭亭闕絲)
(竹劉得仁詩始覺丨丨地應無不醉人陸游詩成都海棠十萬株丨丨盛麗天下無)榮華(史記外戚世家丈夫當時富貴百惡)
(滅除光耀丨丨貧賤之時何足累之哉後漢書輿服志序觀翬翟之文丨丨之色乃染帛以效之始作五采成以為服晉書石崇傳)
(古人稱丨丨於順旨枯槁于逆違又嵇康諸人傳論棄彼丨丨則俯輕爵位懷其道術則顧蔑王公淮南子有丨丨者必有憔悴有)
(羅紈者必有麻蒯文中子劉炫見子談六經唱其端終日不竭炫退子謂門人曰丨丨其言小成其道難矣哉中論形體者人之精)
(魄也德義令聞者精魄之丨丨也離騷及丨丨之未落兮相下女之可貽絶交書吾頃學飬生之術方外丨丨去滋味游心于寂寞)
(以無為為貴李白長歌行桃李得日開丨丨照當年杜甫北遊詩丨丨敵勲業歲暮有嚴霜韓愈薦士詩丨丨肖天秀捷疾逾響報)
(薛季宣讀邸報詩丨丨葉子格升黜選仙圖)紛華(史記禮書自子夏門人之高第也猶云出見丨丨盛麗而說入聞夫子之)
(道而樂二者心戰未能自决而况中庸以下乎漢書貨殖傳竒麗丨丨非其所習孔叢子夫錦繢丨丨所服不過温體三牲大牢所)
(食不過充腹張均詩江涔相映發卉木共丨丨蘇轍詩幽軒離丨丨惟有一叢竹)金華(漢書敘傳班伯少受詩於師丹時上)
(方鄉學鄭寬中張禹朝夕入說尚書論語於丨丨殿中詔伯受焉南史梁昭明太子傳蔡妃供侍一同常儀唯别立丨丨宫為異舊)
(唐書地理志丨丨漢烏傷縣屬會稽郡後漢分烏傷置長山縣吳置東陽郡隋改長山為丨丨取州界山為名宋史地理志東京後)
(苑有丨丨西凉清心等殿又藝文志丨丨故事一卷不知作者又丨丨子雜編三卷又李筌丨丨經三卷西京雜記飛燕為皇后其)
(女弟上丨丨紫輪帽神仙傳黃初平年十五牧羊有道士引至丨丨山中其兄覓得之問羊何在曰在山東兄往但見白石初平叱)
(之白石皆起成羊數萬頭世說劉尹與桓宣武共聽講禮記時有入心處便覺咫尺玄門劉云此未關至極自是丨丨殿中語輿地)
(紀勝陳拾遺書堂在射洪縣北丨丨山大歴中李叔明為立旌德碑七啓黼黻之眼紗縠之裳丨丨之舄動趾遺光劉孝綽昭明太)
(子集序淹中稷下之生丨丨石渠之士莫不過衢樽而挹多少見斗極而曉西東庾信步虚詞春泉下玉霤青鳥向丨丨唐太宗詩)
(玉彩輝闋燭丨丨流日鏡李白對酒詩松子棲丨丨安期入蓬海又君登丨丨省我入銀門臺杜甫詩涪右衆山内丨丨紫崔巍李)
(商𨼆贈宋真人詩玉檢賜書迷鳳篆丨丨歸駕冷龍鱗蘇軾詩問羊他日到丨丨蘇轍郊祀慶成詩講義丨丨久齋心玉食鮮釋惠)
(標詠山詩丨丨抱丹竈玉笥藴神書雲笈七籖非世所用諸丹等名有二十種二曰丨丨丹丨丨玉女丹經玄女曰天帝命我策居)
(寅宫號曰丨丨)西華(漢書地理志汝南郡縣丨丨後漢書鄧晨傳建武十九年封丨丨侯復徵奉朝請宋史地理志東京宫城)
(周圍五里南三門中曰乾元東曰左掖西曰右掖東西面門曰東華丨丨北一門曰拱宸又南史任昉傳有子東里丨丨南容北叟)
(並無術業兄弟流離舊交莫有收䘏冬月著葛帔練裙道逢劉孝標泫然矜之謂曰我當為卿作計乃著廣絶交論以譏其舊交唐)
(書地理志貞元七年刺史李丨丨自藍田之内鄉開道七百餘里回山取塗人不病涉謂之偏路墉城集仙錄韓丨丨不知何許人)
(也兼愛於物常行隂功學道得仙今在嵩山洞天中)東華(見上夢溪筆談今學士初拜自丨丨門入至左承天門下馬謝莊太)
(子元服表毓問丨丨飛英上序梁簡文帝守丨丨門開詩脂車向馳道總轡息丨丨盧照隣玉真觀主碑扶桑大帝傳赤字于丨丨)
(安寳神君受青符于南極陳陶朝元詩萬㝢靈祥擁帝居丨丨元老薦屠蘇蘇軾詩丨丨塵土北窗風陸游詩丨丨軟塵飛撲帽黃)
(金絡馬人看好王惲萬壽節詩殷勤一點丨丨日先到紅鸞扇影光雲笈七籖丨丨者仙真之州也在始暉之間高晨玉保王所治)
(也又西皇秉節丨丨揚旙)浮華(漢書杜欽傳贊深陳女戒終如其言庶幾關雎之見非夫丨丨博習之徒所能規也後漢書章)
(帝紀詔公卿以下其舉直言極諫能指朕過失者各一人以巖穴為先勿取丨丨又儒林傳序太初元年梁太后詔大將軍至六百)
(石悉遣子就學自是游學增盛至三萬餘生然章句漸疎而多以丨丨相尚儒者之風衰矣晉書陶侃傳老莊丨丨非先王之法言)
(不可行也又庾峻傳疾世丨丨不修名實著論以非之南史孔季恭傳季恭為會稽内史釐正丨丨翦罰遊惰由是境内肅清又沈)
(顗傳讀書不為章句著述不尚丨丨魏略鄧颺與李勝等為丨丨友顔氏家訓趙元叔抗竦過度馮敬通丨丨擯壓典引司馬相如)
(汙行無節但有丨丨之辭不周於用章孝標劉侍郎子弟三人及第詩天假聲名喧日月國憑騷雅變丨丨雲笈七籖書有三等一)
(曰神道書二曰覆事文三曰丨丨記)九華(魏志文帝紀黃初七年築丨丨臺舊唐書經籍志丨丨真妃内記一卷五代史南唐)
(世家宋齊丘罷相願歸丨丨山賜號丨丨先生宋史藝文志僧應物丨丨山記二卷滕宗諒丨丨新錄一卷博物志漢武帝好神仙)
(西王母遣使乘白鹿告帝當來乃供帳丨丨殿以待之西京襍記高祖斬白蛇劍劍上有七采珠丨丨玉以為飾雜厠五色琉璃為)
(劍匣又趙飛燕為皇后其女弟上丨丨扇十六國春秋後趙錄建丨丨宫以三三為位謂之九華李白有改九子山為丨丨山聫句)
(杜甫詩彫章五色筆紫殿丨丨燈白居易長恨歌聞說漢家天子使丨丨悵裏夢魂驚杜牧詩丨丨山路雲遮寺淸弋江村柳拂橋)
(李商𨼆詩外戚封侯自有恩平明通籍丨丨門陸龜蒙詩仙經寫得空三洞𨼆士招來别丨丨殷文圭詩十字細波澄鏡面丨丨殘)
(雪露峯頭蘇軾壺中丨丨詩序湖口人李正臣蓄異石九峯玲瓏宛轉若窗櫺然予名之曰壺中丨丨以詩紀之又雲笈七籖上清)
(真人呼日月為太寳丨丨)昭華(晉書律歴志舜時西王母獻丨丨之琯南史后妃傳序漢孝武置昭儀昭容丨丨以代修華修)
(儀修容尚書大傳舜耕于歴山堯妻之以二女屬其九子也贈以丨丨之玉韓詩外傳齊景公出弋丨丨之池顔卿聚主鳥而亡之)
(西京雜記咸陽宫有玉筦長二尺三寸二十六孔吹之則見車馬山林𨼆轔相次吹息亦不復見銘曰丨丨之筦王逸九思抱丨丨)
(以寳璋杜牧宫人詩閒吹玉殿丨丨管醉折棃園縹蔕花黃庭堅詩穠桃四筵風掃席丨丨三弄月侵牀)菁華(晉書文苑傳序)
(翰林總其丨丨典論詳其藻絢舊唐書薛戎弟放傳論語者六經之丨丨孝經者人倫之本竹書紀年帝載歌曰鼚乎鼓之軒乎舞)
(之丨丨已竭褰裳去之杜甫詩筋力妻孥問丨丨歲月遷)清華(晉書左貴嬪傳帝每遊華林輒回輦過之言及文義詞對丨丨)
(南史到撝傳車駕幸丹陽郡宴飲撝恃舊酒後侮同列王晏既貴雅步從容問曰王散騎復何故爾晏先為國常侍轉員外散騎郎)
(此二職丨丨所不為故以此嘲之又𨼆逸傳論巖壑閒遠水石丨丨北史辛德源傳文章綺豔體調丨丨又魏長賢傳博涉經史詞)
(藻丨丨謝鯤西池詩景昃鳴禽集水木湛丨丨曹唐小遊仙詩紅粉美人愁未散丨丨公子笑相邀李建勲雪詩長愛丨丨入詩句)
(預愁遲日放消融)物華(隋書律歴志姑洗三十四律其二十三曰丨丨盧思道美女篇京洛多妖豔餘香愛丨丨王勃滕王)
(閣序丨丨天寳龍光射牛斗之墟王維詩為乘陽氣行時令不是宸遊玩丨丨杜甫詩自知白髮非春事且盡芳樽戀丨丨白居易)
(詩綠野堂開占丨丨朱子詩丨丨始信如詩好春色方知似酒濃陸游詩丨丨似有平生舊不待招呼盡入詩又徐陵書文丨俱丨)
(羽衛相鬱楊炯青苔賦春澹蕩兮景丨丨承芳卉兮藉落花)鉛華(隋書李諤傳強𫝊丨丨七啓玄眉弛兮丨丨落收亂髮兮)
(拂蘭澤洛神賦芳澤無加丨丨不御張衡定情賦思在面而為丨丨兮患離塵而無光李商𨼆杏花詩鏡拂丨丨膩爐藏桂燼温謝)
(翺島上曲却買丨丨采珠母㯽榔露下月中調雲笈七籖金華玉女說丹經龍木德也虎金精也丹砂生木丨丨出金金華之德帝)
(知之矣)芳華(隋書音樂志大業二年突厥染干來朝煬帝欲誇之追四方散樂大集東都於丨丨苑積翠池側帝帷宫女觀)
(之好色賦遵大路兮攬子祛贈以丨丨辭甚妙趙冬㬢詩爽塏三秦地丨丨二月初白居易詩凉風飄嘉𣗳日夜減丨丨)翠華
(南史柳惲傳嘗和武帝登景陽樓篇云太液滄波起長楊高𣗳秋丨丨承漢遠彫輦逐風游深見賞美三輔黃圖丨丨廐在長安城)
(外上林賦建丨丨之旂𣗳靈鼉之鼓沈約詩方侍丨丨舉遠適瑶池宴盧照鄰樂章玉鑾垂日丨丨凌烟王維詩此地廻鑾駕緣谿)
(轉丨丨杜甫詩憶昔廵幸新豐宫丨丨拂天來向東耿湋詩羽扇分朱檻金爐隔丨丨杜牧詩九重𣗳影連清漢萬壽山光學丨丨)
(温庭筠詩法行黃道内居近丨丨邊趙秉文五月牡丹應制詩天香護日迎朱輦國色留春待丨丨雲笈七籤五雲興丨丨八風扇)
(綠氣)京華(南史宋武帝紀翦馘逋逆蕩清丨丨謝靈運詩昔余游丨丨未嘗廢丘壑徐陵詩劉生殊倜儻任俠遍丨丨駱賓王)
(帝京篇倡家桃李自芳菲丨丨游俠事輕肥李白送賈舍人詩賈生西望憶丨丨湘浦南遷莫怨嗟杜甫詩騎驢三十載旅食丨丨)
(春又西江使船至時復問丨丨楊巨源萬壽無疆詞文物丨丨成謳謌國步康)年華(南史徐陵傳時有冒進求官馳競不已者)
(乃為書宣示之曰今衣冠禮樂日富丨丨何可猶作舊意非理望也又庾信杖賦丨丨未暮容貌先秋陳叔逹詩金鋪照春色玉律)
(動丨丨崔湜折楊柳詩丨丨妾自惜楊柳為君攀元稹詩遍尋春寺賞丨丨温庭筠詩釣綸菱棹寄丨丨李商𨼆勾芒神詩願得句)
(芒索青女不教容易損丨丨陸龜蒙詩不是對君吟復醉更將何事送丨丨劉克莊清明詩寂寂柴門村落裏也教插柳記丨丨楊)
(維楨詩扇底魚龍吹日影鏡中鶯燕老丨丨)才華(北史李先傳先少子皎皎孫義徽太和中以儒學博通有丨丨𥙷清河王)
(懌府記室顔氏家訓并州一士族好為可笑詩賦衆共嘲弄虚相讚說便擊牛釃酒招延聲譽其妻泣而諫之此人嘆曰丨丨不為)
(妻子所容何况行路江淹知己賦既含道潤亦發丨丨張說五君詠李公實神敏丨丨乃天授張九齡寓直詩軒掖多清祕丨丨固)
(在斯李白送從弟詩復羡二龍去丨丨冠世雄李商𨼆詩何事荆臺百萬家獨教宋玉擅丨丨陳陶詩氣調桓伊笛丨丨蔡琰琴)
南華(舊唐書明皇紀天寳元年二月莊子號為丨丨真人所著書改為真經又地理志丨丨漢離狐縣天寳元年改為丨丨唐)
(詩紀事令狐綯為相以舊事問温庭筠曰事出丨丨經非僻書也冀相公爕理之暇時宜覽古綯怒卒不得第庭筠有詩曰因知此)
(恨人多積悔讀丨丨第二篇李白大鵬賦丨丨老仙發天機于漆園陸游詩從宦只思乘下澤忤人常悔讀丨丨)月華(舊唐)
(書穆宗紀元和十五年正月丙午即皇帝位集羣臣班于丨丨門外梁元帝烏棲曲復値西施新浣紗共向江頭眺丨丨江淹詩露)
(彩方泛豔丨丨始徘徊何遜詩高𣗳北風響空庭秋丨丨庾信舟中望月詩舟子夜離家開舲望丨丨張說對雪詩宮似瑶林匝庭)
(如丨丨滿李白峨眉山月歌黃鶴樓前丨丨白此中忽見峨眉客韋應物詩喬木生夜凉丨丨滿前墀武元衡詩丨丨雲闕迥秋色)
(鳳池閒白居易夜歸詩到處消春景歸時及丨丨李商𨼆陳後宫詩還依水光殿更起丨丨樓劉得仁詩老𣗳呈秋色空庭浸丨丨)
(蘇軾詩清談美景䨇竒絶不覺歸鞍帶丨丨朱子詩露采林表見丨丨波上明)歸華(說苑民之性皆不勝其後去其寔而丨之)
(丨)辨華(西京賦上丨丨以交紛下刻陗其若削注丨丨敷大也刻削升高也)奢華(韓愈詩當春天地争丨丨洛陽園苑)
(尤紛拏)咀華(韓愈進學解沉浸醲郁含英丨丨作為文章其書滿家)革華(韓愈有下邳侯丨丨傳按丨丨鞾也)蒼
華(陸游詩老去郊居多樂事脫巾未用嘆丨丨又黃庭經髮神丨丨字太元肺神浩華字虚成)浩華(見上)子華(史記)
(仲尼弟子傳公西赤字丨丨漢石里謠石里之勇商丨丨暴虎見之藏爪牙北史來和傳道士張賓焦子順應門人董丨丨此三人)
(當文帝龍潛時並私謂帝曰公當為天子善自愛又張景仁傳景仁為兒童時在洛京曾詣國學摹石經許丨丨遇之執景仁手曰)
(張郎風骨必當通貴舊唐書馮宿傳宿丱歲隨父丨丨廬祖墓有靈芝白兔之祥唐書藝文志吴融字丨丨錄異記柳丨丨唐朝為)
(成都令與龍女為匹偶罷秩不知所之云入龍宫得水仙矣真靈位業圖地仙散位第二十八郭丨丨)張華(晉書丨丨傳華)
(字茂先范陽方城人少孤牧羊初未知名著鷦鷯賦以自寄阮籍見之曰王佐才也後拜中書令帝潛與羊祜謀伐吴羣臣多以為)
(不可帷華贊成其計論前後忠勲封壯武郡公華性好人物誘進不倦雅愛書籍嘗徙居載書三十乘天下竒祕悉在華所博物洽)
(聞世無與比楊炯詩行看轉牛斗持此報丨丨李商𨼆啓望姬旦之吐餐冀丨丨之倒屣)
兩鬢華(高適詩節物驚心丨丨丨東籬空遶未開花又戴叔倫詩相擕林下坐共惜髩邊華蘇軾詩學道無成髩已華更擕)
(書劍客天涯朱子詩珍重詩翁莫相惱枯腸攪斷髩絲華方岳詩杜宇聲中髩欲華)隂麗華(後漢書光烈皇后傳丨皇后名)
(丨丨南陽新野人初光武適新野聞后美心悦之後至長安見執金吾車騎甚盛因嘆曰仕宦當作執金吾娶妻當得丨丨丨庾信)
(春賦出麗華之金屋下飛燕之蘭宫又陳書後主張貴妃𫝊貴妃名麗華兵家女也髮長七尺鬒黑如漆其光可鑒萬楚詩碧玉今)
(時鬭麗華韓偓侍宴詩密旨不教江令醉麗華微笑認皇慈)
增瓊華(詩充耳以素乎而尚之以丨丨乎而劉孝威詩香纓麝帶縫金縷丨丨玉勝綴珠微蘇軾詩漫遣鯉魚傳尺素却將)
(燕石報丨丨又舊唐書代宗皇后獨孤氏傳后生華陽公主公主疾上令宋師道教名曰丨丨眞人)諸華(左傳晉侯以樂之半)
(賜魏絳曰子教寡人和諸戎狄以正丨丨八年之中九合諸侯又吳周之胄裔也而弃在海濱不與姬通今而始大比于丨丨晉書)
(陶侃傳論士行望非世族俗異丨丨拔萃陬落之間比肩髦儁之列陸機吴趋行穆穆延陵子灼灼光丨丨陸雲盛德頌威凌羣桀)
(德潤丨丨柳宗元禡牙文秦定百越漢開九郡自兹編列同于丨丨)情華(國語夫貌丨之丨也言貌之機也)容華(史記)
(外戚世家補娙何秩比中二千石丨丨秩比二千石晉書輿服志丨丨九嬪之一又劉楨魯都賦舞人就列整飾丨丨張華感婚賦)
(丨丨外豐心神内正駱賓王詩心賞風烟隔丨丨歲月催崔湜婕妤怨丨丨尚春日嬌愛已秋風賀知章東園桃李花詩徒言南國)
(丨丨晚遂嘆西家飄落遠李白詩别久丨丨晚琅玕不能飯劉長卿王昭君歌那知粉繪能相負却使丨丨翻誤身又晉書樂志魏)
(武時有宋丨丨者清徹好聲善唱江總詩後宫惟聞莫瓊𣗳絶世復有宋丨丨一作傛漢書外戚傳武帝制婕妤娙娥丨丨充依各)
(有爵位)精華(史記天官書候息耗者次至車服畜産丨丨晉書天文志流星名天雁軍中之丨丨也國起兵當從星所之申)
(鑒榮辱者賞罰之丨丨也楚辭揚丨丨以炫耀兮孔穎逹序先君宣父釐正遺文緝其丨丨)芬華(史記商君傳有功者顯榮)
(無功者雖富無所丨丨白居易詩憶昨五六歲灼灼盛丨丨)承華(漢書百官公卿表太僕所屬有龍馬閑駒槖泉騊駼丨丨)
(五監長丞後漢書順帝紀以遠近獻馬乃置丨丨厩北史魏紀太武行幸河西丨丨宫又后妃傳皇后胡氏宣武初召入掖庭為丨)
(丨世婦洛陽記太子宫在大宫東中有丨丨門東京賦駙丨丨之蒲梢陸機皇太子宴玄圃詩弛厥負擔振纓丨丨江淹詩契闊丨)
(丨内綢繆踰歲年何子季答皇太子啓闢丨丨而延儒雅掃黃闥而列文學)光華(後漢書崔駰傳當堯舜之盛世處丨丨之)
(顯時竹書紀年舜十四年卿雲見百工相和而歌卿雲帝乃倡之曰慶雲爛兮糺縵縵兮日月丨丨旦復旦兮三輔黃圖長安城西)
(出南頭第一門曰章城門三輔舊事曰章門一曰丨丨門文心雕龍風清骨峻篇體丨丨潘尼楊恭侯碑德寔充于内而丨丨發乎)
(外鮑照詩宋黨生丨丨賓僕遠傾慕謝朓齊敬皇后策文丨丨沼沚榮曜中谷梁武帝耕耤田詔風雲叶律氣象丨丨庾信齊王憲)
(碑聳動廊廟丨丨城闕唐太宗威鳳賦披蒙翳于葉下發丨丨于枝裏魏徵詩願奉丨丨慶從斯萬億年張說東都酺宴詩共喜丨)
(丨日酣歌捧玉杯白居易上翟中丞詩丨丨下鵷鷺氣色動熊羆又賀二楊尚書詩魯衛定知連氣色潘楊亦覺有丨丨黃庭内景)
(經體生丨丨氣香蘭)珍華(後漢書梁后紀宫幄雕麗服御丨丨宋史朱昂傳昂嘗讀陶潛間情賦而慕之因廣之曰非丨丨而)
(取飾將被服而有容)文華(後漢書班彪傳論敷丨丨以緯國典守賤薄而無悶容晉書袁湛傳以冲粹自立而無丨丨南史孔)
(奐傳後主時在東宫欲以江總為太子詹事自言于宣帝奐奏曰江總丨丨之人今皇太子丨丨不少無藉于總又朱异傳异丨丨)
(敏洽曲營世譽北史文苑傳序理深者便于時用丨丨者宜于詠歌又李諤傳競騁丨丨遂成風俗江左齊梁其弊彌甚又魏收傳)
(夏月坐板牀隨𣗳隂諷誦積年板牀為之銳減而精力不輟遂以丨丨顯六一詩話余謫夷陵謝景山以長韻見寄有佳句云長官)
(衫色江波綠學士丨丨蜀錦張梁昭明太子文選序讚論之綜緝辭采序述之錯比丨丨沈佺期詩理識當朝遠丨丨振古稀韋應)
(物寄皎然上人詩茂苑丨丨地流水古僧居韓愈詩才子富丨丨校讐天禄閣李商𨼆啓杜林外氏學富丨丨謝朗舉宗皆親儒墨)
(蘇軾詩陳植丨丨斗石高)中華(蜀志諸葛亮傳注夫其高吟俟時情見乎言志氣所存既已定于其始矣若使遊步丨丨騁其)
(龍光豈夫多士所能沈翳哉晉書天文志東蕃四星第二星曰次相其北丨丨東門也西蕃四星第二星曰次將其北丨丨西門也)
(李白大獵賦内以丨丨為天心外以窮髮為海口元稹詩冠冕丨丨客梯航異域臣温庭筠送渤海王子詩盛勲歸舊國佳句在丨)
(丨韓偓登神光寺墖院詩丨丨地向城邊盡外國雲從島上來傳燈錄第三十祖僧粲三十二祖弘忍即丨丨三祖五祖也)虚
華(蜀志卻正傳士無丨丨之寵民有一行之迹)崇華(晉書五行志青龍二年帝復丨丨殿改曰九龍陸雲贈汲都太守詩)
(入贊丨丨遂命幃幄)增華(晉書輿服志營衛南宫丨丨北極舊唐書元稹諸人傳論潘陸情致之文鮑謝清便之作迨於徐庾)
(踵麗丨丨漢官儀侍中殿上稱制出則陪乘佩璽把劍丨丨月賦丨丨台室揚采軒宫梁昭明太子文選序踵其事而丨丨變其本)
(而加厲江總為陳六宫謝章象服丨丨丹軿耀采上官儀勸封禪表就月幽覃則燭龍開景薰風遠暢則蟠木丨丨)修華(晉書)
(輿服志淑妃淑媛淑儀丨丨修容修儀婕妤容華充華是為九嬪)充華(見上北史魏紀孝明帝之母曰胡丨丨)建華
(晉書輿服志丨丨冠以鐡為柱卷貫大銅珠九枚左氏傳鄭子臧好聚鷸冠謂丨丨是也獨斷大樂郊祀舞者冠丨丨冠)抑華
(晉書文明王皇后傳帝手疏后德行命史官為冊曰密勿無荒劬勞克讓崇儉丨丨冲素自放)澄華(晉書嵇康諸人傳論松蘿)
(低舉用以優賢巖水丨丨兹焉賜𨼆鮑照芙蓉賦汎明彩于宵波飛丨丨于曉月)山華(晉書王澄傳論聲移宫羽彩照丨丨)
同華(晉書王湛等傳贊異術丨丨葳蕤青史)高華(晉書王恭傳自負才地丨丨恒有宰輔之望北史崔光傳朝菌柔脆)
(之質多生墟落穢濕之地罕起殿堂丨丨之所隋書盧思道傳思道著勞生論曰地胄丨丨既致嫌于管庫才識美茂亦受嫉于愚)
(庸鮑照詩𣗳道慕丨丨屬路佇深馨吳均詩丨丨積海外名實滿山東又唐書地理志晉州平陽郡有府曰丨丨)騰華(晉書)
(文苑傳論太冲含毫歴載以賦三都士安見而稱善平原覩而韜翰匪惟高步當年故以丨丨終古唐封泰山樂章孝敬中發和容)
(外彰丨丨照㝢如昇太陽沈約愍塗賦叠雲凝憤廣水丨丨又繡像題贊毓藻震闉丨丨梵室許敬宗雪詩丨丨承玉宇凝照混金)
(娥)囂華(晉書戴逵傳外眩丨丨内喪道實)連華(晉書陸喜傳文武奕葉將相丨丨)飛華(晉書列女傳振高情)
(而獨秀魯冊于是丨丨挺峻節而孤標周篇于焉騰茂)去華(晉書載記節儉約費先王格謨丨丨敦樸哲后恒憲李中贈劉)
(先生詩道德吾君重含貞本丨丨又唐書劉蕡傳蕡字丨丨玉海張丨丨獻元元論真宗嘉賞命寫以縑素)端華(南史宋順)
(帝紀帝姿貎丨丨眉目如畫見者以為神人)鳳華(南史齊武帝紀詔山陵内殿丨丨壽昌曜靈三處是吾所改制又后妃傳)
(論夀昌前興丨丨晚構又雲笈七籖齊服雲霜丨丨龍鈴腰帶虎書首巾飛青)蔭華(南史后妃傳王儉以何氏丨丨族弱實允)
(外戚之義)徽華(南史后妃傳論梁武志在約已示存宫掖雖貴嬪之丨丨早著誕育元良唯見崇重無聞正位庾信趙國公夫)
(人墓誌榮曜夙彰丨丨早茂)臨華(南史庾仲容傳除安成王中記室嘗出隨府皇太子以舊恩降箋賜詩曰孫生陟陽道吳)
(子朝歌縣未若樊林舉置酒丨丨殿時輩榮之三輔黃圖長樂宫有丨丨殿)豪華(南史鮑泉傳泉為通直侍郎乘高幰車從)
(數十左右繖盖服玩甚精道逢國子祭酒王丞間鮑通直是何許人而得如此都下少年遂為口寔見尚丨丨人相戲曰鮑通直復)
(是何許人而得如此以為笑謔舊唐書韋陟傳陟門地丨丨早踐清列又高鍇傳鍇選擢雖多頗得實才抑丨丨擢孤進至今稱之)
(宋史文天祥傳天祥性丨丨平生自奉甚厚聲伎滿前至是痛自貶損盡以家貲為軍謝靈運曇隆法師誄生自丨丨家□金帛庾)
(信詩長安有狹斜金穴盛丨丨虞世南詩陳遵重結交田蚡擅丨丨盧照隣長安古意别有丨丨稱將相轉日㢠廻天不相譲許渾金)
(陵懷古詩英雄一去丨丨盡惟有青山似洛中蘇軾謝雲中方舄詩魏風𥚹儉堪羞葛楚客丨丨可笑珠陸游詩壯歲從戎不憶家)
(梁州裘馬鬭丨丨)風華(南史到溉傳溉長八尺眉目如點白晳美鬚髯舉動丨丨善于應答又謝晦傳謝混丨丨為江左第)
(一嘗與晦俱在武帝前帝目之曰一時頓有兩玉人温庭筠詩王儉丨丨首蕭何社稷臣)閒華(南史后妃傳張貴妃聰慧有神)
(彩進止丨丨容色端麗)恩華(南史虞玩之傳齊高帝賜以新屐玩之不受荅曰今日之賜丨丨俱重但蓍簮弊席復不可遺)
(所以不敢當劉禹錫詩鳳銜丹詔降丨丨又見旌旗出漢家)損華(南史循吏傳序丨丨反樸恭已南面史通去邪從正丨丨)
(摭實)鮮華(南史陸瓊傳瓊性謙儉車馬衣服不尚丨丨又波斯國傳國中有優鉢曇花丨丨可愛常衮謝賜面脂等物表珍器)
(丨丨蘭膏芳潤白居易蘄州簟詩清潤宜乘露丨丨不受塵杜牧送劉秀才詩綵服丨丨覲渚宫鱸魚新熟别江東温庭筠詩景物)
(丨丨雨乍晴春寒寂歴近清明)戎華(隋書音樂志斟酌繕修丨丨兼採又元會大饗樂章恊同内外混一丨丨徐陵檄周丈乂)
(安兆庶共靖丨丨)窮華(隋書五行志後齊武平二年大發卒于仙都苑穿地築山樓殿間起丨丨極麗)勛華(隋書潘徽)
(傳綠綈白檢述丨丨之運金䋲玉字表殷夏之符馬融忠經序皇上含庖軒之姿韞丨丨之德徐陵勸進表出震等于丨丨鳴謙同)
(于旦奭孔穎逹書疏序丨丨揖讓而典謨起湯武革命而誓誥興楊炯詩業盛丨丨德輿包天地皇白居易酬裴晉公詩四朝致丨)
(丨一身冠臯䕫)天華(北史魏本紀天興二年丨丨殿成舊唐書王嶼傳廣德二年八月道士李國&KR1027;以道衎見因奏皇室仙系)
(宜修崇靈跡請于昭應縣南三十里山頂置丨丨上宫露臺天池)朱華(北史齊本紀德昌元年皇太后從北道至引文武一)
(品以上入丨丨門賜酒及紙筆)景華(北史隋煬帝紀上于丨丨宫徵求螢火得數斛夜出遊山而放之光遍于巖谷宋史禮志)
(北郊南内大殿門曰厚德東曰左丨丨西曰右丨丨又眞誥協辰夫人黃瓊女黃丨丨也韓終授丹得仙)凝華(北史后妃傳河)
(清新令宣暉凝暉宣明順華丨丨光訓為下嬪比六卿又鮑照白紵舞歌詞丨丨結藻久延立非君之故豈安集沈約秋月詩丨丨)
(入黼帳清輝懸洞房駱賓王上張司馬啓飛英鳳穴藻五色以丨丨岑參雪後早朝詩長安雪後似春歸積素丨丨連曙暉)順
華(見上北史后妃傳隋煬帝参詳典故自製嘉名順儀順容丨丨修儀修容修華充儀充容充華是為九嬪)正華(北史后妃)
(傳丨丨婉華為世婦比從三品)婉華(見上)穆華(北史后妃傳丨丨柔華為御女比正四品)柔華(見上)豐華(北史)
(畢衆敬傳衆敬善自奉飬食膳丨丨必致他方遠味世說羊曼拜丹陽尹客來早者並得佳設日晏漸罄不復及精羊固拜臨海竟)
(日皆美供時論以固之丨丨不如曼之真率)璇華(北史董徵傳宣帝詔徵入丨丨宫教授京兆清河廣平汝南四王)捐
華(北史蘇綽傳丨厥丨即厥實)地華(北史盧子真傳論丈偉望重丨丨早有志尚)雕華(舊唐書德宗紀論天才秀)
(茂丈思丨丨徐陵玉臺新詠序天情開朗逸思雕華張九齡竹簮詩幽素宜相重丨丨豈所任歐陽修謝知制誥表志欲去乎丨丨)
(文反成于樸鄙)纖華(舊唐書文宗紀詔朕不寳珠玉不御丨丨元稹贈吳丹詩獨有冰雪容丨丨奪鮮縞皮日休酬贈魯望綠)
(罽詩詶贈既無青玉案丨丨猶欠赤霜袍)黜華(舊唐書禮儀志當聖上嚴禋敬事之時會相公尚古丨丨之日)名華(舊唐)
(書白敏行傳敏行名臣之子及游宦與當時豪俊為友雖丨丨為一時冠而貞規雅操與父遠矣)歲華(舊唐書張說傳明皇)
(詔昔侍春誦綢繆丨丨含舂容之聲叩而盡應藴泉源之智啓而斯沃唐書藝文志韓鄂丨丨紀麗二卷謝朓詩丨丨春有酒初服)
(偃郊扉盧照隣詩柳色搖丨丨冰文蕩春照李商𨼆詩地勝遺塵事身閒念丨丨蘇軾詩丨丨來無窮老眼久已静蘇轍詩歡來未)
(覺丨丨晩醉後能令秋氣春陸游詩車轍自隨芳草遠丨丨無奈夕陽催)徇華(舊唐書元稹諸人傳論向古者傷于太癖丨丨)
(者或至不經張協七命冲漠公子游心于浩然玩志乎衆妙丨丨大夫聞而造焉)江華(唐書地理志道州縣丨丨)恃華
(唐書杜甫傳贊唐興詩人承陳隋風流浮靡相務逮開元間稍裁以雅正然丨丨者質反好麗者壯違人得一㮣皆自名所長)詳
華(唐書温彦博傳彦博善辭令每問四方風俗臚布誥命若成誦然進止丨丨人皆拭目觀沈約柳世隆行狀風質洞遠儀止丨)
(丨)玉華(唐書地理志貞觀二十年置丨丨宫在坊州宜君縣北七里鳳凰谷永徽二年廢為丨丨寺宋史地理志需雲殿舊)
(名丨丨後改瓊華熙寧初改今名又丨丨閣大觀初建在宣和殿後元史世祖本紀中統二年命鍊師王道歸于真定築道觀賜名)
(丨丨杜甫有丨丨宫詩楊巨源詩蕊珠宫裏丨丨春蘇舜欽中秋松江新橋對月詩佛氏解為銀色界仙家多住丨丨宫戴復古有)
(丨丨洞詩陸𣗳聲聽琴石詩紺雨收金沙珠宫閃丨丨黃庭内景經雲儀丨丨俠耳門雲笈七籖天皇上真者是上清真人之典禁)
(主丨丨仙女之母故號丨丨三元君也又李康成丨丨仙子歌紫陽仙子名丨丨珠盤承露餌丹砂)陽華(宋史地理志萬歲山)
(艮嶽之正門名曰丨丨故亦號丨丨宫山海經丨丨之山其陽多金玉其隂多青雄黃吕氏春秋秦之丨丨九藪之一也隋食舉歌)
(詞丨丨之菜雕陵栗鼎爼芬芳豆籩溢)日華(宋史地理志西京太極殿前有日月樓丨丨月華門又樂志丨丨融五色遐邇)
(仰文明列仙傳關令尹贊尹喜抱關含德為務挹潄丨丨仰玩玄度西京雜記河間獻王德築丨丨宫置客館二十餘區以待學士)
(自奉飬不踰賓客唐六典宣政殿前有兩廡各自有門東曰丨丨日華之東則門下省也劉楨遂志賦皦玉粲以曜目榮丨丨以舒)
(光謝朓詩丨丨川上動風光草際浮又直中書省詩風動萬年枝丨丨承露掌沈約春思詩丨丨照趙瑟風色動燕姬張說送趙彦)
(昭北伐詩丨丨光組練風色焰旌旗徐彦伯餞唐永昌詩金谿碧水玉潭沙鳬舄翩翩弄丨丨杜甫詩石亂上雲氣杉青延丨丨又)
(君隨丞相後我住丨丨東耿湋寄韓舍人詩瑞氣&KR1199;浮青玉案丨丨遥上赤霜袍李程日五色賦德動天鑒祥開丨丨黃滔詩郄詵)
(聫臂升天路宣聖飛章奏丨丨雲笈七籖左採丨丨右掇月根又舊唐書程丨丨傳程丨丨定州安喜人本單名華少為張孝忠牙)
(將知滄州朱滔王武俊謀叛遂欲取滄州多遣人遊說又加兵攻圍華俱不聽從乘城自固德宋深嘉之拜華御史中丞滄州刺史)
(復置横海軍以華為使賜名丨丨)寳華(宋史禮志熙寧七年詔中書門下參定青城殿宇門名其後園門曰丨丨)青華
(宋史禮志政和三年以八月九日丨丨帝君生辰為玄成節又林靈素傳玉清主者上帝之長子號長生大帝陛下是也既降於世)
(其弟號丨丨帝君者攝領之吳萊詩丨丨仙真舊治所碧落侍從登清班)敷華(宋史樂志皇子冠樂章芳譽丨丨大圭無玷)
遠華(宋史藝文志方納丨丨集一卷)摛華(宋史藝文志蘇夢齡丨丨集三卷東觀餘論屈原所著謂之離騷後人效而繼)
(之則曰楚詞非也自漢以還文師詞宗慕其軌躅丨丨競秀識其體要者亦寡矣)振華(宋史兵志有丨丨軍五百人又韓愈)
(貞曜先生誌先生揭德丨丨于古有光)顥華(金史地理志天德三年命張浩等增廣燕城城門十三西曰麗澤曰丨丨曰彰)
(義)少華(元史吕域傳仁宗即位議行科舉域曰經明行修質而丨丨非惟士有實行國家當得真才以登治平)壽華
(山海經羿與鑿齒戰于丨丨之野羿射殺之郭璞鑿齒圖贊堯乃命羿斃之丨丨)茂華(管子夫玉丨丨光澤並通而不相陵)
(容也)言華(文子神越者丨丨德蕩者行偽)夢華(列子黃帝畫寢而丨遊于丨胥氏之國在弇州之西台州之北孟元老東)
(京丨丨錄序古人有丨遊丨胥之國其樂無涯者也僕今追思回首悵然豈非華胥之夢覺哉名之曰丨丨錄張翥詩輦路迷游躅)
(宫詞入丨丨)聲華(淮南子今夫積惠重厚累愛襲恩以丨丨嘔符嫗掩萬民百姓使之訢訢人樂其性者仁也孔稚圭表李)
(通豪贍以親寵登司王基才勇與丨丨入選任昉宣德皇后令客遊梁朝則丨丨籍甚薦名宰府則延譽自高楊炯詩丨丨周百億)
(風烈被三千蘇頲餞盧使君詩詞賦良無敵丨丨藹有餘高適詩澹泊遺丨丨周旋必鄒魯杜甫詩丨丨夾宸極早晩列星躔韋應)
(物詩丨丨滿京洛藻翰發陽春李商𨼆詩已叨鄒馬丨丨末更共劉盧族望通)趨華(潜夫論夫志道者少與逐俗者多疇是以)
(朋黨用私背寔丨丨)露華(趙飛燕外傳婕妤浴豆䓻湯傅丨丨百英粉王儉春夕詩丨丨方照歲雲彩復經春江淹惜晩春詩)
(風光多𣗳色丨丨翻蕙隂又氣清知雁引丨丨識猿音張九齡望月作光逐丨丨滿情因水鏡搖李白清平調雲想衣裳花想容春)
(風拂檻丨丨濃又命駕歸去來丨丨生翠苔杜甫對月詩茅齋依橘柚清切丨丨新皮日休桂子詩玉顆珊瑚下月輪殿前拾得丨)
(丨新李後主秋鶯詩莫更留連好歸去丨丨淒冷蓼花愁陸游詩天上鵲歸星渚冷月中桂長丨丨鮮蘇軾詩秋芳壓帽丨丨滋陳)
(基詩丨丨偏傍九霄多陶宗儀詩月棲逕竹丨丨明高啟詩荷上丨丨翻曲沼𣗳頭河影落高城)曜華(西京雜記梁孝王好)
(營宫室苑囿之樂作丨丨之宫)岑華(拾遺記丨丨山名也在西海上有象竹截為管吹之為羣鳳之鳴)藩華(洛陽伽藍)
(記義陽王略體自丨丨門勲夙著)習華(文心雕龍丨丨隨侈流遁㤀反)鐫華(文心雕龍石墨丨丨頽影豈忒)惡華
(文心雕龍若愛典而丨丨則兼通之理偏)鏡華(劉勰新論火不吹則無外耀之光鏡不瑩必闕内影之照故吹成火之光瑩為)
(丨之丨)玄華(酉陽雜俎髮神曰丨丨雲笈七籖泥丸丨丨保精長存左為引月右為日根又紫微王夫人詩高會太林墟賞)
(宴丨丨宫)燕華(誠齋雜記王倫女為鬼憑人自稱為丨丨君)雲華(一統志碧樂洞多懸石如霓旌羽盖傍有小洞名丨)
(丨深不可測)得華(東方朔戒子詩才盡者危好名丨丨)疾華(蔡邕喬公碑文其性丨丨尚樸有百折不撓臨大節而不)
(可奪之風)發華(嵇康詩雖有朱顔誰與丨丨)集華(劉楨黎陽山賦覩衆物之丨丨退欣欣而樂康)世華(陸雲榮啟)
(期贊耽此三樂遺彼丨丨王績詩歲歲長如此方知輕丨丨楊衡贈黃仙師詩丨丨徒熠耀虚室自朦朧)遺華(陸雲詩神道見)
(素丨丨反質)披華(陸雲荅兄平原詩晞光懷寳煥若南金丨丨玩藻奕若翰林)載華(魏都賦有客祁祁丨丨載裔)
糾華(魏都賦丨丨綏戎以戴公室則魏絳之賢有令聞也)揚華(海賦繁采丨丨萬色𨼆鮮舞賦貎嫽妙以妖蠱兮紅顔曄)
(其丨)含華(七命冲漠公子丨丨𨼆曜嘉遯龍盤翫世高蹈)羽華(謝莊上封禪儀注奏翠盖懷隂丨丨列照)收華
(謝莊文掩彩搖光丨丨紫禁)締華(謝莊宋孝武帝策文七景丨丨五雲卷煽)冲華(謝莊文世覆丨丨國虚淵令)棄
華(謝惠連隴西行誰能守静丨丨辭榮)延華(顔延之庭誥文還年却老丨丨駐彩又張昱宫中詞丨丨閣下日如年除是當)
(番到御前)帝華(鮑照還都詩分壌蕃丨丨列正藹皇宫)烟華(鮑照舞鶴賦睛含丹而星耀頂凝紫而丨丨殷文圭春草)
(詩疎雨丨丨潤斜陽細彩勻)妙華(鮑照中興歌三五容色滿四五丨丨歇)返華(鮑照藥奩銘二脂六體振衰丨丨)
偏華(張融海賦天英丨丨日色盈秀)通華(張融海賦連瑶光而交彩接玉䋲以丨丨)竦華(張融海賦珊瑚開繢琉璃)
(丨丨)眀華(梁昭明太子七契玉宇丨丨文階燦爛)靈華(梁簡文帝七勵玩丨丨于仙掌度窈窕于飛虹雲笈七籖丹藥)
(第五名丨丨沈腴又右英夫人詩咀嚼三丨丨吐吸九神芒)密華(梁簡文帝七勵温麗瓊臺丨丨承寢又雲笈七籖斗中九)
(精隂靈玉清上妃名丨丨字鄰倩)節華(梁簡文帝詩日影去遲遲丨丨咸在兹)温華(梁簡文帝謝貂坐褥席啟特降)
(殊私丨丨曲被劉攽詩石理丨丨瑩寒玉)珮華(沈約西園精舍銘八翻海鶴九噪巖蟬丨丨長掩懋跡空傳)參華(沈約)
(彈王源文品雖庸陋胄實丨丨)升華(沈約彈蕭遥昌文盛戚茂年丨丨祕館歐陽修回吕内翰書被召禁林丨丨内閣)顔
華(江淹效阮公詩十五學讀書丨丨尚美好)音華(江淹傷友人賦惟丨丨與詩酒伊楚越兮南征)前華(江淹知己賦擬)
(余才兮丨丨比餘文兮後彦)男華(何遜七召長生靈壽丨丨女貞)事華(王僧孺為南平王妃拜改封表改服逓名丨丨)
(品貴)淹華(王僧孺文姿儀端潤趨眄丨丨)驕華(王僧孺文勢位相高争丨丨於一旦車徒自盛競馳騖於當年)七華
(周弘正謝紫鮓啟八駿東征止收黑山之麥丨丨西討纔獲苦山之藥)爭華(徐陵玉臺新咏序金星與婺女丨丨麝月共姮)
(娥競爽)優華(徐陵書彝章禮教莫不丨丨)妍華(崔氏靧面辭取白雪取紅花與兒洗面作丨丨劉希夷江南曲自昔)
(丨丨三五歲已嘆關山千萬重朱子詩桃李自丨丨春風自飄揚)晨華(王冑詩丨丨照城闕參差新鬱盤)荒華(隋樂)
(章丨丨胥暨樂我大君)曙華(宋之問詩永夜豈云寐丨丨忽忽籠盧綸萬回寺詩聞說中方高𣗳林丨丨先照囀春禽)星
華(駱賓王詩林虚丨丨映水澈霞光淨又真誥劉翊遇馬皇先生入桐柏山授以𨼆地八術服五丨之丨)台華(王翰送張)
(尚書行邊詩寵行流聖作寅餞照丨丨)素華(李白待月有懷詩丨丨雖可攬清景不同遊裴廸金屑泉詩迎晨含丨丨獨往)
(事朝汲令狐楚對雪詩丨丨凝粉署清氣繞霜臺雲笈七籖神公攝遊氣飄飄練丨丨)髮華(杜甫負薪行䕫州處女丨半丨)
(四十五十無夫家許渾詩雪憤有期心自壯報恩無處丨先丨陸龜蒙詩長嘆人間丨易丨暗將心事許烟霞歐陽修詩我亦諫垣)
(新忝命君恩未報丨先丨陸游適閩詩功名塞外心空壯詩酒樽前丨巳丨)詞華(杜甫詩丨丨傾後輩風雅藹孤騫又學術)
(醇儒富丨丨哲匠能白居易詩志業過玄晏丨丨似禰衡)秋華(崔曙詩曉霽南軒開丨丨淨天宇)輝華(錢起圖畫功臣)
(賦列盛服之丨丨儼高居之祕静李商𨼆上宰相啓臨濟丨丨昔懸陳榻洛陽羈旅今造膺門鄭谷殘月如新月詩水木丨丨别詩)
(家比象難歐陽修看花詩春深雨露新洗濯日暖金碧相丨丨)霽華(劉長卿詩丨丨淨洲渚夜色連杉竹李羣玉詩嶺日開寒)
(霧湖光蕩丨丨)抽華(柳宗元論文書為文之士亦多漁獵前作戕賊文史抉其意丨其丨置齒牙間)生華(柳宗元佩韋賦)
(雕太素而丨丨兮汨末流以喪真)衣華(韓愈送陸歙州詩我丨之丨兮我佩之光陸君之去兮誰與翺翔)歡華(韓愈)
(詩丨丨不滿眼咎責塞兩儀白居易詩天上丨丨春有眼世間漂泊海無邊)抱華(韓愈詩屬我感窮景丨丨不能摛)流
華(歐陽詹月詩浩露助丨丨輕颷佐浮凉)銀華(皇甫湜山雞舞鏡賦透雪彩而姿逸洞丨丨而色新)肥華(孟郊贈韓)
(愈詩衆人尚丨丨志士多羸饑)韶華(白居易寫真詩勿嘆丨丨子俄成皤叟仙韓維太后閤帖子迎得丨丨入中禁和風次第)
(遍神州劉克莊烏石山詩熟知舊事惟隣叟催去丨丨是暮鐘)春華(白居易詩十月江南天氣好可憐冬景似丨丨)雄華
(白居易寄微之詩君顔貴茂不清羸君句丨丨不苦悲)瑶華(白行簡沽美玉賦露丨丨之炯爾就朝市而沽之陸龜蒙褚家)
(林亭詩一陣西風起浪花遠欄千下散丨丨)分華(薛廷珪授内官制夜親墀廡拱辰之列宿丨丨曉近冕旒捧日之卿雲配)
(潤)資華(李商𨼆上蕭侍郎啟絪緼降秀翕闢丨丨)禀華(李商𨼆詩我本玄元胄丨丨由上津)曉華(李羣玉曉宴詩)
(丨丨曈曨聞調笙一點殘燈隔羅幕)屏華(無名氏授韋審西川節度制礙戎丨丨號為難理)馳華(徐賢妃罷兵息役疏)
(雖丨丨於季俗實敗素於淳風)合華(宋祁賀赦表纂大丨丨執中布度)藴華(歐陽修謝人投贄啟言章絢美搴六藝之)
(英蕤思緒丨丨潄五河之芳潤)氣華(蘇軾詩麤繒大布裹生涯腹有詩書丨自丨)川華(陳與義遊百花亭詩雲移𣗳隂)
(失風定丨丨收)衮華(朱子詩丨丨叨假罷)晴華(蔡珪詩我為水邊遊月魄舒丨丨)鬱華(宋濓詩内感炎靈方欲采)
(三素腴鍊成赤明液丨丨凝黍珠雲笈七籖伏羲之時老君下為師號曰無化子一名丨丨子教示伏羲推舊法演隂陽正八方定)
(八卦作元陽經以教伏羲)五華(黃庭内&KR1402;經灌溉丨丨植靈根注丨丨者五方之英華即氣也)神華(真誥紫徵王夫人詩)
(丨丨映仙臺圓曜隨風傾又黃庭内景經丨丨執巾六丁謁註丨丨者太隂元光玉女道之母也)結華(真誥五氣滋曜常朗)
(文昌之房三星丨丨每煥璇衡之内)䨇華(眞誥天庭發丨丨山源彰𨼆邪)腦華(真誥髮者丨之丨腦減則髮素)仙華
(雲笈七籖金液還丹丨丨流高飛翺翔登天丘)粹華(雲笈七籖序還日精於月窟結丨丨於冲氣)秀華(雲笈七籖五藏)
(丨丨頂負日魂)圓華(雲笈七籖中央黃老君三元之真皇也丨丨者黃老之宫名也)上華(雲笈七籖青精之宫有丨丨之)
(室室中有自然青氣號曰返香之烟逆風聞三千里)北華(雲笈七籖高皇齊龍輪遂造丨丨堂)女華(史記秦紀帝顓頊之)
(苖裔曰大業取少典之女曰丨丨唐書宰相世系表裴氏出自風姓顓頊裔孫大業生丨丨女華生大費大費生臯陶臯陶生伯益)
(賜姓羸又管子丨丨者桀之所愛也湯事之以千金)伯華(左傳君子謂祁奚能舉善矣解狐得舉祁午得位丨丨得官建一官)
(而三物成能舉善也夫大戴禮孔子云國家有道其言足以興國家無道其默足以容銅鞮丨丨之所行也又真靈位業圖玉清三)
(元宫第三右位戎山真人右仙公范丨丨)舜華(史記孔子世家孔子曰竇鳴犢丨丨晉國之賢大夫也)公華(史記孔子)
(世家季康子逐丨丨公賓公林以幣迎孔子孔子歸魯)曾華(大戴禮曾子疾病曾元抑首丨丨抱足)錡華(漢書藝文)
(志洛陽人丨丨有賦九篇)彊華(後漢書光武帝紀光武先在長安時同舍生丨丨自關中奉赤伏符曰劉秀發兵捕不道四夷)
(雲集龍鬭野四七之際火為主注彊其兩反)潔華(拾遺記孫亮愛姬四人皆振古絶色一名朝姝二名麗居三名洛珍四名)
(丨丨)木華(今書七志丨丨字玄虚為楊駿府主簿文章志廣川丨丨為海賦文甚儁麗足繼前良)魏華(蘇軾詩至今傳)
(寳丨丨書注丨丨河南人王徽之外孫善學隸書)王華(南史丨丨傳華字子陵每間居諷詠嘗誦王粲登樓賦曰冀王道之)
(一平假高衢而騁力)韋華(北史寇讚傳苻堅㒒射丨丨州里高逹)汪華(唐書高祖紀丨丨起新安杜伏威起淮南皆號)
(吳王)李華(舊唐書文苑傳丨丨字遐叔開元二十三年進士善屬文與蕭穎士友善華為弔古戰場文燻汙之如故物置於佛)
(書之間華與穎士因閱佛書得之華曰當代誰及於此穎士曰君稍精思便可及此嘗為元德秀墓碑顔真卿書李陽冰篆額後人)
(争模寫之號為四絶碑)薛華(杜甫簡丨丨醉歌坐中丨丨善醉歌歌辭自作風格老)任華(摭言丨丨與庾中丞書云)
(華本野人嘗思漁釣尋常杖策歸乎故山非有心機致斯扣繫松石軒詩評丨丨之作如疾雷轥空長風蹴浪飛電沓影重雲滿盈)
(倏開倏闔一朗一晦凛耳叠目吁可怪也)曹華(舊唐書丨丨傳丨丨宋州楚丘人仕宣武軍為牙校以戰功累授棣州刺史封)
(陳留郡王華雖出自戎行而動必由禮尤重士大夫未嘗以富貴驕人下迨㒒隸走使之徒必待之以誠信人以為難)
典籍華(晉書夏侯湛傳盪丨丨之丨談先王之言)外親華(晉書皇甫謐傳棄丨丨之丨通内道之真)檉柏華
(南史齊豫章王嶷傳啟曰北第舊邸本自甚華臣往歲作小眠齋皆補接為辦無乖格製要是丨丨之丨)廊廟華(南史張充)
(傳充與王儉書曰彯纓天闕既謝丨丨之丨綴組雲臺終愧衣冠之秀)儀望華(北史崔子約傳與兄子瞻寄居佛寺瞻長)
(於子約二歲每退朝久立子約凴几對之丨丨俱丨儼然相映諸沙門竊窺之以為二天人也)臺閣華(舊唐書田承嗣傳子)
(弟童稚皆連丨丨之丨妻妾僕媵並受國邑之號)惠麗華(唐書后妃傳開元時以后下復有四妃非是乃置丨丨丨三妃)
土木華(宋史洪皓傳皓見秦檜曰張和公金人所憚乃不得用錢塘暫居而景靈宫太廟皆極丨丨之丨豈非示無中原意)
(乎)左佩華(穆天子傳天子以丨丨丨賜七萃之士注玉華之佩)不處華(老子是以丈夫處其厚不處其薄處其寔)
(丨丨其丨)人之華(淮南子血氣者丨丨丨也)豔逸華(文心雕龍效騷命篇必歸丨丨之丨)聫璧華(文心雕龍)
(岳湛丨丨之丨)懿采華(文心雕龍班固賓戲含丨丨之丨)勢利華(荅賓戲主人逌爾而笑曰若賓之言斯所謂見)
(丨丨之丨闇道德之實守突奥之熒燭未仰天庭而覩白日也)道藝華(七啓棄丨丨之丨遺仁義之安)金翠華(陸機)
(詩羅衣綷璨丨丨丨)雲漢華(謝莊舞馬賦聳朝盖兮泛晨霞靈之來兮丨丨丨)歲載華(顔延之秋胡行昔辭秋未)
(素今也丨丨丨)悦目華(蕭子良淨住子未見貌醜鑒鏡有丨丨之丨體矬照水發溢羣之觀)九丹華(梁昭明太子啟)
(挾八威之策則神物莫干服丨丨之丨則仙徒可役)櫑具華(梁昭明太子七啓步光之妙丨丨之丨君子武備所用禦邪)
獨繭華(梁簡文帝七勵五絲擅美丨丨稱丨)七葉華(王筠表九世丨丨之丨相漢事韓之資)新屋華(徐陵)
(書自神麾所届襁負斯歸丨丨方丨故田斯墾)景望華(陳子昂詩主第簪纓滿皇州丨丨丨)供帳華(楊炯送李庶子)
(詩此地傾城日由來丨丨丨)池館華(韋應物詩逍遥丨丨丨益愧專城寵白居易詩不鬭丨丨丨不鬭林園大)綵衣
華(王禹偁送朱九齡詩自有丨丨丨勿歎藍袍綠)新韉華(王安石詩東門人物亂如麻想見丨丨照路丨)賜書華
(周必大詩揚監全勝賀監家賜湖豈比丨丨丨)論譔華(朱子謝直寳文閣表逮復退閒之秩仍升丨丨之丨)禮樂華
(朱子潭州謝表昔獨避丨丨之丨今專辱詩書之試)黼黻華(朱子祭吕伯恭文胸有雲夢之富而不以自多詞有丨丨之丨)
(而不易其出)二毛華(張弘範詩天産我材應有意不成空使丨丨丨)沈尹華(吕氏春秋威王學書於丨丨丨昭釐)
(惡之謂威王曰國人皆曰王乃丨丨丨之弟子也王不悦)婉凌華(武帝内傳王母命侍女丨丨丨拊五靈之石)鄧仲
華(後漢書丨禹傳禹字丨丨南史彭城王義康傳袁淑嘗詣義康問其年荅曰丨丨丨拜衮之歲又後漢書樊曄傳曄字仲華)
張耀華(南史阮佃夫傳廬江何恢有妓丨丨丨美而有寵為廣州刺史將發要佃夫飲設樂見張氏悦之恢曰恢可得此人)
(不可得也佃夫拂衣出戶曰惜指失掌耶遂諷有司以公事彈恢)史元華(北史藝術傳論周時有樂茂雅以隂陽顯丨丨)
(丨以相術稱)宋若華(舊唐書尚宫宋氏傳父庭芬有詞藻生五女皆聰慧年未及笄皆能屬文長曰若華次曰若昭若倫)
(若憲若苟若華若昭文尤淡麗性復貞素間雅不尚芳華之飾嘗白父母誓不從人昭義節度使李抱真表薦以聞德宗俱召入宫)
(試以詩賦兼問經史中大義嘉其節㮣不羣不以宫妾遇之呼為學士先生自貞元七年已後宮中記注簿若華掌其事元和末卒)
(贈河内郡君)萼綠華(真誥丨丨丨者自云是南山人女子年可二十許顔色絶整以晉穆帝昇平三年十一月降羊權家)
(授權尸解藥𨼆景化形而去李商𨼆詩聞道閶門丨丨丨昔年相望扺天涯豈知一夜秦樓客偷看吳王苑内花又丨丨丨來無定)
(所杜蘭香去未移時)侯道華(續仙傳丨丨丨自言峩嵋山來泊於河中永樂觀前松上有雲鶴盤旋道華遂升松頂凌雲而)
(去蘇軾羅浮山詩道華亦嘗啖一棗契虚正欲仇三彭自注唐永樂道士丨丨丨竊食鄧天師藥仙去永樂有無核棗人不可得道)
(華獨得之)范運華(雲笈七籖清虚真人王君内傳主仙道君命侍女丨丨丨趙峻珠王抱臺等發瓊笈披綠藴出上清𨼆書)
(龍文八靈真經二卷授君)孫寒華(墉城集仙錄丨丨丨者吳人孫奚之女也師杜契受元白之要顔容日少周旋吳越諸山)
(十餘年乃得仙道而去)
言不為華(漢書敘傳仕不為禄所如不合學不為人博而不俗丨丨丨丨述而不作又衛瓘三都賦序余觀三都賦言不)
(苟華)悃愊無華(後漢書章帝紀元和二年詔曰安静之吏丨丨丨丨蘇軾異鵲詩柯侯古循吏丨丨真丨丨又宋史蕭燧)
(傳燧純實無華正可任言責)鳳策聫華(宋史藝文志顧雲丨丨丨丨三卷鄭谷顧雲下第詩丨丨丨丨是國華春來偶)
(未上仙槎)
對語(復旦重華)(天藻國華)(抱樸含華)(金液石華)(烟霞氣日月華)(珠散采璧聫華)(資麗澤贈芳華)
摘句(捧日照恩華東風醉物華)(紅紫鬭春華空江月自華)(上苑尋春挹翠華東度扶桑看日華)
(臨窗小硯染烟華簟拂層冰帳九華)(傳柑燈宴說京華仙掌擎秋瀉露華)(十二瓊樓浸月華夜聽松聲潄玉華)
沙(所加切丨汰說文水散石也又姓亦州名俗作砂按柳宗元八十韻詩丨砂二字分押)
韻藻流沙(書導弱水至于合黎餘波入于丨丨又東漸于海西被于丨丨舊唐書李密傳蟠木距於丨丨瀚海窮於丹穴)
(又吐谷渾傳西北有丨丨數百里夏有熱風傷弊行旅風之將至老駝便知之則引項而鳴以口鼻埋沙中人以為候即以氈擁蔽)
(口鼻而避其患列仙傳老子西遊關令尹喜知真人當過物色而得之與老子俱至丨丨之西服巨勝實莫知所終顔氏家訓夫老)
(莊之書盖全真飬性故藏名柱下終蹈丨丨匿跡漆園卒辭楚相此任縱之徒耳地理通釋丨丨在沙州八十里其沙隨風流行漢)
(天馬歌天馬徠從西極涉丨丨九夷服曹植遠遊篇將歸謁東父一舉趋丨丨陸機從軍行奮臂攀喬木振迹陟丨丨駱賓王詩紫)
(塞丨丨北黃圖灞水中杜甫秦州雜詩州圖領同谷驛道出丨丨)丹砂(書礪砥砮丹疏丹者丨丨史記封禪書李少君言上)
(曰祀竈則致物致物而丨丨可化為黃金又貨殖傳江南出枏梓薑桂金錫連丨丨犀瑇瑁珠璣齒革宋史藝文志張果紫靈丨丨)
(表一卷又華子顒伏火丨丨訣序一卷管子上有丨丨者下有黃金本草經丨丨久服通神明不老抱朴子臨沅廖氏世世壽考後)
(徙去他人居之復多壽考疑其井水赤掘之得古人所埋丨丨數十斛蜀都賦丨丨赩熾出其坂蜜房郁毓被其阜梁武帝樂府但)
(使丨丨就能令億萬年張說詩綠竹初成苑丨丨欲化金王維詩種田生白玉泥竈化丨丨杜甫詩濁酒尋陶令丨丨訪葛洪韓愈)
(進學解玉札丨丨赤箭青芝曹唐詩夜静著灰封釜竈自添武火飬丨丨皮日休詩絳𣗳實多分紫鹿丨丨泉淺種紅魚雲笈七籖)
(丨丨木精得金乃并)含沙(詩為鬼為蜮釋文蜮狀如鼈三足一名射工俗呼為水弩在水中丨丨射人一云射人影宋之間早)
(發韶州詩觸影丨丨怒逢人女草搖蘇軾詩長驅連山燒一掃丨丨毒)揚沙(春秋緯月離于箕則風丨丨漢書高祖紀項羽)
(晨擊漢軍彭城靈壁東睢水上大破漢軍圍漢王三匝大風從西北起折木發屋丨丨石畫晦楚軍大亂漢王得遁去晉書苻堅載)
(記龍&KR0750;將軍胡彬先保硤石為融所逼糧盡丨丨以示融軍陳後主樂府漠處丨丨暗波中燥葉輕)白沙(史記三王世家傳曰)
(蓬生麻中不扶自直丨丨在泥與之皆黑四民月令三月杏花盛可菑丨丨輕土之田子虚賦外發芙蓉蔆華内𨼆鉅石丨丨梁武)
(帝詩碧沚紅菡蓞丨丨青漣猗庾信詩丨丨如濕粉蓮花𩔖洗杯李白詩丨丨留月色綠竹助秋聲杜甫詩雲氣生虚壁江聲走丨)
(丨又史記東越傳發兵距漢道號將軍騶力為吞漢將軍入丨丨武林山海經丨丨山廣員三百里盡沙也無草木鳥獸晉書習鑿)
(齒傳西望隆中想卧龍之吟東眺丨丨思鳳雛之聲北臨樊墟存鄧老之高南眷城邑懷羊公之風襄陽記龐德公子奐晉太康中)
(為牂牁太守去官歸鄉居丨丨里舊唐書食貨志長慶元年三月鹽鐡使王播奏揚州丨丨兩處納𣙜場請依舊為院從之五代史)
(吳世家楊溥至丨丨閱舟師徐温來見以丨丨為迎鑾鎮)長沙(史記項羽紀項王出之國使人徙義帝曰古之帝者地方千里)
(必居上游乃使使徙義帝丨丨郴縣漢書賈誼傳誼為丨丨王太傳□湘水為賦以弔屈原曰恭承嘉惠兮竢罪丨丨舊唐書地理)
(志丨丨秦置丨丨郡漢為丨丨國治臨湘縣後漢為丨丨郡吳不改晉懷帝置湘州至梁初不改隋平陳為潭州以昭潭為名煬帝)
(改為丨丨郡仍改臨湘為丨丨縣武德復為潭州徐陵移齊文丨丨鵩鳥靡復為妖湘川石燕自然還儛李白秋浦歌山川如剡縣)
(風日似丨丨杜甫詩秋枯洞庭石風颯丨丨柳又晉書天文志丨丨一星在軫之中主夀命明則主壽長子孫昌張衡週天大象賦)
(丨丨明而獻壽車轄朗而陳兵王邁賀給事鄒帥啓太史夜占喜丨丨之星見行人朝發趨衡嶽之雲開)懷沙(史記屈原傳上)
(官大夫短屈原於頃襄王王怒而遷之乃作丨丨之賦舊唐書元稹諸人傳論咸欲錙銖采葛糠粃丨丨較麗藻於碧雞鬭新竒于)
(白鳳李白詩予非丨丨客但美采菱曲崔珏岳陽樓詩丨丨有恨騷人往鼓瑟無聲帝子閒)囊沙(史記淮隂侯傳龍且與信)
(夾濰水陳韓信乃夜令人為萬餘丨滿盛丨壅水上流引軍半渡擊龍且宋史孫瑜傳大水緣城隙入瑜使丨丨數千扞其衝城得)
(弗壊孫覿詩編栰沿村徑丨丨壅市門劉隲舊將詩丨丨澤畔知兵法聚米山前識陣形)龍沙(後漢書班超傳贊坦步葱雪咫)
(尺丨丨注葱嶺雪山丨堆丨漠也元史禮樂志天扶昌運混一中華爰有真人奮起丨丨陳後主樂府狼山聚雲暗丨丨飛雪輕虞)
(世南結客少年場行風起丨丨暗木落雁門秋李白塞下曲將軍分虎竹戰士卧丨丨李商𨼆玄微先生詩徑欲隨關令丨丨萬里)
(強又水經注贛水又北逕丨丨西沙甚潔白高峻而陁有龍形連亘五里寰宇記丨丨在豫章城北一帶甚白而高峻左右居人時)
(見龍跡)量沙(南史檀道濟傳道濟與魏軍三十餘戰多捷軍至歴城以資運竭乃還時人降魏者俱說糧食已罄于是士卒)
(憂懼莫有固志道濟夜唱籌丨丨以所餘少米散其上及旦魏軍謂資糧有餘故不復追)飛沙(舊唐書肅宗紀上發平凉行至)
(豐寧南見黃河天塹之固欲整軍北渡以保豐寧忽大風丨丨跬步之間不辨人物及㢠廻軍趋靈武風沙頓止天地廓清潘尼西道)
(賦㢠廻波激浪丨丨飄瓦雪賦河海生雲朔漠丨丨鮑照詩薄暮塞雲起丨丨被遠松王勃上已浮江宴序丨丨濺石湍流百勢翠嶮)
(丹崖岡巒萬色歐陽修詩風力若牛弩丨丨還射人)風沙(舊唐書裴行儉傳高宗命行儉冊送波斯王仍為安撫大食使途經)
(莫賀延磧屬丨丨晦暝導者益迷行儉命下營虔誠致祭令告將吏泉井非遥俄而雲收風静行數百步水草甚豐獨孤授花發上)
(林詩願君垂採摘不使落丨丨蘇軾詩倦馬𩥇丨丨奮鬛一噴玉又李白長千行相逢不道遠直至長丨丨陸游長丨丨詩艣聲已)
(出雁翅浦荻夾喜入長丨丨)撥沙(宋史藝文志魏文卿丨丨經一卷談叢閩越黃丨丨善視墓畫地為圖即知休咎因號黃)
(丨丨范成大乞冬筍山藥詩竹塢丨丨犀頂銳藥畦粘土玉肌豐)畫沙(宋史朱子傳幼時嘗從羣兒戲沙上獨端坐以指丨)
(丨視之八卦也續書譜用筆如錐丨丨欲其勻而藏鋒張耒詩新篇來如徹札箭勁筆更似丨丨錐)食沙(龍魚河圖崑崙東有)
(大秦國人民長三十丈壽萬八千歲不知田作但丨丨石子又蚩尤兄弟並丨丨石子)蠶沙(龍魚河圖埋丨丨于宅亥地大)
(富得蠶絲汜勝之書區種瓠法先掘地作坑方圓深各三尺用丨丨與土相和令中半著坑中足躡令堅以水沃之候水盡即下瓠)
(子十顆復以前糞覆之本草丨屎曰丨)平沙(西京雜記太液池邊多丨丨沙上鵜鶘鷓鴣鵁鶄鴻鶂動輒成羣何遜詩遠岸)
(丨丨合連山遠霧浮庾信詩丨丨臨浦口高柳對樓前杜甫後出塞詩丨丨列萬幕部伍各見招温庭筠觱篥歌蠟烟如纛新蟾滿)
(門外丨丨草牙短陸游埭西詩曬翎斜日鷗來熟印跡丨丨雁到新高啟江村詩日斜深塢牛卧潮落丨丨蟹行)蟲沙(抱朴)
(子周穆王南征三軍之衆一朝盡化君子為猿為鶴小人為丨為丨韓愈詩穆昔南征軍不歸丨丨猿鶴伏以飛)成沙(神仙)
(傳麻姑降蔡經家時經弟婦新産數日姑見知之曰噫且止勿前即求少許米擲之墮地謂以米祛其穢也視其米皆丨丹丨謝靈)
(運長谿賦始鏡底以如玉終積岸而丨丨)泥沙(劉勰新論綴羽於金鐵置之於江湖必也沈溺陷於丨丨非羽質重而性沈所)
(託沈也江賦或泛㶑於潮波或混淪於丨丨劉峻東陽金華山棲志鳥居山上層巢木末魚居淵下窟穴丨丨虞世南詩逢恩出毛)
(羽失路委丨丨杜甫花底詩深知好顔色莫作委丨丨)胡沙(爾雅翼沙魚大而長喙如鋸者曰丨丨小而皮麤者曰白沙用)
(為器物之飾又盧照隣詩雪似丨丨暗冰如漢月明李商𨼆詩玉集丨丨割犀留聖水磨蘇軾韓幹馬詩忽見伯時畫天馬朔風丨)
(丨生落錐)錦沙(寰宇記嚴州青溪有丨丨村素波澄映錦石舒文)江沙(梁元帝鴛鴦賦朝浮兮浪華夜集兮丨丨楊烱)
(詩白雲斷巖岫綠草覆丨丨李嘉祐詩海鷗過竹嶼門柳拂丨丨)寒沙(梁元帝詩丨丨逐風起春花向雪開范雲詩丨丨四)
(面平飛雪千里驚庾信詩丨丨兩面白獵火一山紅唐太宗詩丨丨連騎跡朔吹斷邊聲李白詩天清遠峯出水落丨丨空錢起賦)
(得浦口望斜月詩動搖生淺浪明滅照丨丨杜牧詩為問丨丨新到雁來時還向杜陵無)恒沙(沈約千佛頌或遊堅固或蔭龍)
(華能逹斯者可𩔖丨丨庾信五張寺經藏碑如來說法萬萬丨丨菩薩轉輪生生世界李嶠上尊號表尊名嘉號與法日而俱懸寳)
(算靈基比丨丨而不極王維六祖能禪師碑七寳布施等丨河丨億劫修行畫大地墨劉長卿詩一燈長照丨河丨䨇𣗳猶落諸天)
(花李商𨼆詩坐視世界如丨丨佛國記恒河從阿耨逹池師子口流出周圍四十餘里其中沙細如麪亦云金沙河一作洹)汰
沙(庾信詩徒令阿閣麗停筐不丨丨)塞沙(王維詩横吹雜繁笳邊風捲丨丨又王翰詩騎歴河南𣗳旌搖丨北丨)爬
沙(韓愈月蝕詩丨丨脚手鈍誰使女解緣青冥曾鞏詩畫船終日丨丨行已去齊州一月程張憲詩撲紙春蟲亂丨丨夜蟹行)
蒸沙(蘇拯長城詩嬴氏設防胡丨丨築冤壘范成大詩樂天漸老欲謀歡大似丨丨不作團宋濓詩丨丨豈樂飢裹糧足充飽)
算沙(王安石詩若將有恨計無涯自困真同丨海丨)鷗沙(方岳詩丨丨草長連江暗蟹舍潮回帶雨腥)
萬里沙(史記武帝紀是歲旱天子乃禱丨丨丨過祠泰山注丨丨丨神祠也在東萊曲城沙徑二百餘里蘇軾詩丨丨丨回)
(封禪罷劉迎海上詩潮蹙三山島烟横丨丨丨又獨孤及詩凉風臺上三峯月不夜城邊丨丨丨温庭筠觱篥歌漢將營前丨丨丨)
(更深一一霜鴻起黃庭堅詩安得丨丨丨霜晴看射鵰)博浪沙(史記秦始皇紀始皇東遊至陽武丨丨丨中正義浪音狼)
(按漢書作博狼沙師古注狼音浪李白詩滄海得壯士椎秦丨丨丨)光明砂(本草石砂十數品最上者為丨丨丨李德裕黃)
(冶論丨丨丨者天地自然之寳在石室之間生雪牀之上如初生芙蓉紅葩未坼細者環拱大者處中有辰居之象有君臣之位光)
(明外徹采之者尋石脈而求此造化之所鑄也)蓬碎砂(范鎮東齋記棘能避霜丨能丨丨)
增在沙(詩鳬鷖丨丨公尸來燕來宜譚用之詩搜處終知金丨丨蘇軾雪詩黃昏已作風翻絮半夜猶驚月丨丨)盟沙
(春秋齊侯衛侯丨于丨注晉地)夙沙(左傳丨丨衛連大車以塞隧而殿按衛齊奄人又說苑丨丨之民自攻其主而歸神農梁)
(簡文帝馬寳頌丨丨自歸滑橋屈膝魏收移文丨丨交臂不待兵車有苖納欵未勞征伐)吹沙(爾雅鯊鮀注今丨丨也疏魚狹)
(而小嘗張口丨丨故曰丨丨舊唐書郭子儀傳思明率衆自魏州來李光弼等前軍遇賊與鄴南與之接戰子儀為後陣未及合戰)
(大風遽起丨丨拔木天地晦暝跬步不辨物色我師潰而南賊軍潰而北拾遺記軒轅帝旦遊洹流夕歸隂浦行萬里而一息洹流)
(如沙塵足踐則陷其深難測大風丨丨如霧中多神龍魚鼈皆能飛翔梁簡文帝七勵丨丨役寇抑自羲年吐霧藏妖聞之堯日庾)
(信擬連珠臨風扇毒向影丨丨顧况石竇泉詩丨丨復噴石曲折乃圓旋)坐沙(戰國策㐮王立田單相之過菑水有老人涉菑)
(而寒不能行丨於丨中田單見其寒欲使後車分衣無可以分單解裘而衣之)沉沙(史記淮隂侯傳述贊相國深薦策拜登壇)
(丨丨決水拔幟傳餐後漢書西南夷傳論藏山𨼆海之靈物丨丨棲陸之瑋寳莫不呈表怪麗雕被宫幄焉謝靈運山居賦洪濤滿)
(則曾石沒清瀾減則丨丨顯張正見詩丨丨擁急水拔幟上危城徐陵移齊文羌兵楚賊赴水丨丨唐太宗經破薛舉戰地詩丨丨)
(無故迹减竈有殘痕杜牧詩折戟丨丨鐵半銷自將磨洗認前朝)大沙(漢書匃奴傳幕北地平少草木多丨丨李咸用水仙)
(操丨丨拍拍流水鳴蓬山鳥獸多竒形楊萬里柴步灘詩小沙已成洲丨丨已成山)載沙(漢書田延年傳大司農取民牛車三)
(萬兩為僦丨丨便橋下送致方上車直千錢延年上簿詐增僦直車二千凡六千萬盜取其半國史𥙷凡拜相禮絶班行府縣丨丨)
(填路自私第至於子城東街名曰沙隄)淵沙(後漢書逸民傳論與夫委體丨丨鳴絃揆日者不其遠乎)隴沙(後漢書李)
(恂傳北匈奴數斷西域車師伊吾丨丨以西使命不得通)漂沙(後漢書西域傳西夜國一名丨丨去洛陽萬四千四百里又劉)
(孝綽詩丨丨黃沫聚礐石素波揚)黃沙(蜀志劉禪傳諸葛亮休士勸農于丨丨作流馬木牛教兵講武又晉書職官志泰始)
(四年置丨丨獄治書侍御史一人又南史梁簡文帝紀大寳元年春天雨丨丨北史吐谷渾傳沙州刺史部内有丨丨週圍數百里)
(不生草木因號沙州謝莊詩青溪如委黛丨丨似舒金庾信陳道生墓誌銘兵臨河曲前登白馬之津寇入蒲城先戰丨丨之苑杜)
(甫復隂詩江濤簸岸丨丨走雲雪埋山蒼兕吼孔平仲詩青嶂倚空先有雪丨丨匝地亦和雲貢性之送人從軍詩馬嘶青海邊頭)
(月人卧丨丨磧裏春)起沙(魏志注婁子伯說曹公曰今天寒可丨丨為城以水灌之可一夜而成公從之)盛沙(吴志步隲)
(傳注北降人王潜等說北相部伍圖以東向多作布囊欲以丨丨塞江以大向荆州)南沙(晉書五行志武帝太康七年十二月)
(毗陵雷電丨丨司鹽都尉戴亮以聞)吞沙(晉書王導傳論實頼元宰固懷匪䂖之心潜運忠謨竟翦丨丨之志舊唐書僖宗紀)
(呌噪而聲將動瓦喑鳴而氣欲丨丨)海沙(晉書虞潭傳修滬瀆壘以防丨丨百姓頼之馬戴贈僧詩禪開山水長衲浣丨丨秋)
(陸游詩世事如丨丨巧歴不能數)赤沙(晉書北狄匈奴傳其入居塞者有丨丨種杜甫道林寺詩寺門高開洞庭野殿脚插)
(入丨丨湖趙奕詩峭壁生蒼蘚清泉長丨丨)布沙(南史梁豫章王綜傳於内齋丨丨於地終日跣行足下生胝日能行三百)
(里)朱砂(南史陶弘景傳弘景既得神符祕訣以為神丹可成而苦無藥物帝給黃金丨丨曾青雄黃等北史西域傳鏺汗國)
(都葱嶺之西五百里俗多丨丨金鐡洞冥記黃安年可八十餘視如童子常服丨丨舉體皆赤岳陽風土記舟中有丨丨過洞庭多)
(為風濤所苦相傳以為龍神所寳也翁卷詩霧結丨丨氣波流白芷香雲笈七籖丨丨是鉛之祖還丹之基鉛生於丨丨故云汞生)
(於鉛砂産於金)漉沙(南史張融傳融作海賦以示鎮軍顧凱之凱之曰卿此賦寔超玄虚但恨不道鹽耳融即求筆注曰丨丨)
(搆白熬波出素積雪中春飛霜暑路)葛沙(南史渴盤陀國傳渴盤陀國于闐西小國也王姓丨丨氏)族沙(北史百濟傳國)
(中大姓有丨丨氏)古沙(北史百濟傳其都曰居拔城亦曰固麻城其外更有五方中方曰丨丨城)&KR1681;砂(北史西域傳康)
(國者康居之後也出馬駞驢犎牛黃金丨丨唐書地理志安西土貢丨丨張匡鄴行程記高昌北庭山中晝有烟氣湧起而無雲霧)
(至夕光燄若火謂之火燄山采丨丨者乘木屐取之若皮㡳即焦矣松漠紀聞回鶻藥有腽肭臍丨丨本草丨丨一名氣砂有大毒)
(能柔金銀又硫黃一名黃丨丨)扇沙(隋書地理志合浦郡統縣十一有丨丨縣)瓜沙(舊唐書地理志丨丨節度使治沙州)
(管沙瓜甘肅蘭伊岷廓等州又薛仁貴傳開耀元年高宗復召見謂曰今西邊不静丨丨路絶卿豈可高枕鄉邑不為朕指揮耶元)
(稹詩小年隨父戍安西河渭丨丨眼看沒)西沙(舊唐書地理志沙州隋燉煌郡武德二年置瓜州五年改為丨丨州貞觀七年)
(去西字元史地理志寧州隸臨安路舊領三縣通海嶍峨丨丨西沙在州東寧部蠻世居之其裔孫丨丨築城於此因名丨丨籠)
畋沙(舊唐書地理志丨丨都督府本于闐國在葱嶺北二百里上元二年正月置丨丨都督府初管蕃州五上元元年分為十)
鴈沙(舊唐書地理志北庭都護府本龜兹國顯慶中自西川移府治於此北至突騎施界丨丨川一千里又李賀美人梳頭歌)
(粧成&KR2052;鬌欹不斜雲裾數步踏丨丨)鳴沙(舊唐書魏少遊傳肅宗將至靈武少遊整騎卒千餘干戈耀日於靈武南界丨丨縣)
(奉迎備威儀振旅而入又五代史四夷附錄瓜州南十里丨丨山冬夏殷殷有聲如雷云禹貢流沙也又高啟詩長記歸篷載春醉)
(雲籠殘照雨丨丨)驚沙(舊唐書陸贄傳窮邊之地千里蕭條寒風裂膚丨丨惨目蕪城賦孤蓬自振丨丨坐飛梁簡文帝七)
(勵丨丨絶岸苦霧綿長劉孝威詩嚴霜封碣石丨丨暗井陘李白詩丨丨亂海日飛雪迷胡天)填沙(舊唐書李蔚傳睿宗為金)
(仙玉真二公主造二道宫辛替否諫曰陛下愛兩女而造兩觀燒瓦運木載土丨丨道路流言皆云用錢百萬)堆沙(舊唐書吐)
(蕃傳貞元二年十月李晟遣兵襲吐蕃之丨丨堡大破之又孔平仲詩毛岡風捲燒土井雨丨丨)竒沙(唐書地理志丨丨州)
(都督府領州二沛隸州大秦州)樂沙(唐書地理志柳州武德四年析置新平文安賀水歸德四縣尋更名歸德曰脩德文安曰)
(丨丨八年以賀水隸澄州貞觀七年省丨丨九年置崖山縣)百沙(唐書地理志婺州金華縣有丨丨山)佉沙(唐書西域)
(傳疏勒一曰丨丨環五千里距京師九千里)披沙(唐書南詔傳長川諸山往往有金或丨丨得之李嶠金詩向日丨丨淨含)
(風振鐸鳴韋渠牟詩美玉自矜頻獻璞眞金難與細丨丨方千金州江詩知是從來貢金處江邊牧豎亦丨丨蘇轍戲呈試官詩翦)
(燭看書良寂寞丨丨見玉忽諠譁五燈會元僧問遇緣禪師曰衆手淘金誰是得者師曰谿畔丨丨徒自困家中有寳速湏還)富
沙(五代史閩世家王㬢弟延政為建州節度使封丨丨王又職方考劍州南唐李景置割建州之延平劍浦丨丨三縣為屬而治)
(延平)望沙(五代史南平世家高從誨為人多權詐晉高祖遣學士陶穀為從誨生辰國信使從誨宴穀于丨丨樓大陳戰艦于)
(樓下謂穀曰吳蜀不賓久矣願脩武備以待師期穀還道其語高祖大喜賜以甲馬百匹蘇軾荆州詩朱檻城東角高王此丨丨)
濕沙(五代史四夷附錄高居誨使于闐自仲雲界西始涉&KR1838;磧無水掘地得丨丨人置之胸以止渴)鵬沙(五代史四夷附)
(錄瓜州所貢有金星&KR0552;胡梧律大丨丨等物宋史層檀國傳層檀國在南海傍城距海二十里藥有木香血蝎沒藥丨丨阿魏薰陸)
(本草蓬砂亦名丨丨盆砂一作硼砂生西南番西者白如明&KR0552;南者黃如桃膠西者柔物去垢殺五食制汞啞銅)蓬砂(見上)
(夷堅志汪友良誤吞一骨梗于咽中百計不下恍惚夢一朱衣人曰唯南丨丨最妙遂取一塊含化嚥汁脫然而失)玉沙(宋史)
(地理志復州縣二景陵丨丨又忻州貢解丨丨金史地理志西京路宣寧鎮産碾丨丨又韋述詩雲散明金闕池開照丨丨耿湋甘)
(泉詩脩綆懸冰甃新梧蔭丨丨曹唐遊仙詩丨丨瑶草連溪碧流水桃花滿澗香蘇軾詩天風淅淅飛丨丨)縮砂(宋史地理)
(志白州貢銀丨丨)走沙(宋史五行志至道七年十一月丁亥洞庭湖巨黿丨丨擁舟身廣長皆丈餘升舟以首足壓重艦沒)
(水薩都拉詩瑶臺紫氣秋横劍石室丹光夜丨丨)銀沙(宋史榮諲傳萊陽産丨丨民有私採者事露安撫使欲論以劫盜諲)
(曰山澤之利人得有之所盗者豈民財耶梁簡文帝玄圃園講頌序畫堂玉砌碧水丨丨鳥頡頏于瓊音𣗳葳蕤于妙葉庾信詩雖)
(連博望苑還接丨丨城韋莊夜雪泛舟詩兩岸嚴風吹玉𣗳一灘明月曬丨丨劉永之詩竹嶼暝烟浮翠黛石田秋雨潤丨丨)新
沙(宋史河渠志御史中丞梁燾言增廣武三埽之備費無慮數百萬計不知丨丨疎弱力不能制悍河水勢一薄則爛漫潰散白)
(居易詩烟波半露丨丨地鳥雀羣飛欲雪天)澄沙(宋史河渠志尚書省言增堤益防惴惴恐决丨丨淤泥久益高仰一旦决)
(潰又復北流何遜詩隂岸生駁蘚㐲水拂丨丨庾信詩霜風亂飛葉寒水洗丨丨又陸龜蒙紫石硯詩丨丨脆弱聞應伏青鐵沉埋)
(見亦羞)細沙(宋史河渠志平江守臣言疏濬崑山常熟縣界白茆等十浦其所開港並通微大海遇潮而海内丨丨隨泛以)
(入潮退則沙泥沉墜漸致淤塞杜牧詩征車自念塵土計惆悵溪邊書丨丨)潮沙(宋史河渠志提舉常平徐確謂三州開江)
(兵卒千四百人使臣二人請就令護察已開之江遇丨丨淤澱隨即開淘杜荀鶴送人南遊詩丨丨分象跡花洞響蠻歌張翥詩石)
(厓穿乳竇海岸疊丨丨)横沙(宋史馬亮傳亮徙杭州先是江濤大溢調兵築堤而工未就詔問捍江之策亮齎詔禱伍員祠)
(下明日潮為之却出丨丨數里堤遂成)金沙(元史世祖紀至元十五年春正月賜湖州長興縣丨丨泉名為瑞應泉又地理)
(志麗江路軍民宣撫司路因江為名謂丨丨江出金故云元憲宗三年征大理從丨丨濟江水經注益陽縣益水之陽水南十里有)
(井數百口或云古人採丨丨處華陽國志永昌郡博南縣西山高四十里越之得蘭滄水有丨丨以火融之為黃金續博物志陶弘)
(景云大茅山尚有數坑名金井山之近東諸處碎石往往皆有丨丨方輿勝覽丨丨井在平樂府治東蜀都賦其間則有琥珀丹青)
(江珠瑕英丨丨銀礫符采彪炳暉麗灼爍王巾頭陀寺碑拂衣䨇𣗳脫屣丨丨注拔河一名丨丨河王勃淨惠寺碑簷分石竇地絡)
(丨丨宋之問遊稱心寺詩寳葉交香雨丨丨吐結泉賀知章綠潭萹素影沈沈對蝶飛丨丨礫礫窺魚泳李白魯郡堯祠詩長楊掃)
(地不見日石門噴作丨丨潭杜甫詩有徑丨丨軟無人碧草芳李商𨼆詩䋲爛丨丨井松乾乳洞梯鄭嵎津陽門詩丨丨洞口長生)
(殿玉蘂峰頭王母祠)雨沙(元史仁宗紀隕霜丨丨天文示變)三沙(元史五行志泰定三年十一月崇明州丨丨鎮海溢)
(水經河水又東注于泑澤注即經所謂蒲昌海也西接鄯善東連丨丨為海之北隘矣顧瑛海洲夜景詩丨丨宛在海當中𨼆見珊)
(瑚𣗳色紅)黑沙(元史五行志大德七年太原徐溝祁縣及汾州平遥介休西河孝義等縣地震成渠泉湧丨丨蘇軾催試官考)
(較戲作紅旗青盖互明滅丨丨白浪相吞屠)淘沙(元史劉秉忠傳珍貝金銀之所出丨丨鍊石實不易為一旦以纏絲鏤飾)
(皮革塗木石粧器仗取一時之華麗廢為塵而無濟甚可惜也桂海虞衡志生金出西南州峒生山谷田野沙土中峒民以丨丨為)
(生坏土出之自然融結成顆白居易浪丨丨詩却到帝鄉重冨貴請君莫㤀浪丨丨劉宰送魏華甫謫靖州詩丨丨得金遨以嬉瘴)
(烟不逐嶺雲西黃溍初至寧海詩煮海鹽烟黑丨丨鐡氣腥五燈會元義存禪師在洞山作飯頭淘米次山問丨丨去米淘米去沙)
(師曰沙米一時去山曰大衆吃箇甚麽師遂覆却米盆山曰據子因緣合在德山)去沙(見上蘇軾題䟦善哉佛子作清淨飲)
(淘米丨丨終不能盡)歕沙(穆天子傳皇之陁其馬丨丨皇人威儀路振祭戰馬文丨丨散沫千里飛雪)耦沙(列子牛缺)
(者上地之大儒也下之邯鄲遇盜于丨丨之中盡取其衣裝車牛步而去視之歡然無憂吝之色盜追而問其故曰君子不以所飬)
(害其所飬)行沙(尸子行塗以楯行險以撮丨丨以軌姚鵠送僧歸新羅詩雪入丨丨履雲生坐石衣歐陽修鸚鵡螺詩泥居殼)
(屋細莫詳紅螺丨丨夜生光辛棄疾賦雪詞已驚並水鷗無色更怪丨丨蟹有聲)焦沙(淮南子隂陽之始皆調適相似日長)
(其𩔖以侵相遠或熱丨丨或寒凝冰故聖人謹慎其所積)煎沙(說苑湯之時大旱七年雒坼川竭丨丨爛石易林丨丨盛暑鮮)
(有不朽)聚沙(說苑非其地而𣗳之不生也非其人而語之弗聽也得其人如丨丨而雨之非其人如聚聾而鼓之徐陵䨇林)
(寺傅大士碑丨丨畫地皆因圖果芥子菴羅無疑𥚹陋孟浩然登總持寺浮屠詩累劫從初地為童憶丨丨陸游詩丨丨新到雁趁)
(渡獨歸僧)積沙(西京雜記茂陵富人袁廣漢于北邙山下築園丨丨為洲嶼激水為波瀾張說喜雪詩丨如丨照月散似麵從)
(風又雲笈七籖含化五神五神運氣積而為砂積砂成丹)左沙(易林南上泰山困于空桑丨丨右石牛馬無食)瓶沙(水經)
(注河南摩強水在迦維羅越北相去十由旬此水在羅閱祇丨丨國相去三十由旬菩薩于是暫過丨丨王出見菩薩菩薩于丨丨)
(隨樓那果園中住一日日莫便去劉孝綽為昭明太子集序解纓湏提舍鉢丨丨王褒京師突厥寺碑善見神通丨丨瑞相)排
沙(水經注泗水冬春淺澀常丨丨通道即陸賦所云乘丁水之捷岸丨四川之積丨是也世說孫綽云潘岳文爛如披錦無處不)
(善陸機文丨丨簡金往往見寳謝靈運山居賦瀨丨丨以積峰丘猗渚以起阜)移沙(水經注余按南河北河及安陽縣以南悉)
(沙阜耳無他異山故廣志曰朔方郡北丨丨七所而無山以擬之陳後主詩落葉時驚沬丨丨屢擁空)重沙(冰經注温水出)
(竟陵之新陽縣東澤中垠岸丨丨端淨可愛静以察之則淵泉如鏡聞人聲則揚湯奮發無所復見矣陸倕天光寺碑法雲旦聚則)
(浸潤被乎丨丨慧日晨登則暉光燭于有頃)燃沙(拾遺記始皇起雲明臺窮四方之珍木南得烟丘碧𣗳酈水丨丨)頽
沙(三秦記河西有沙角山山頭丨丨則鼓角鳴李嶠大周降禪冊文由牝馬而馭飛龍自丨丨而臻鍊石趙秉文靈感寺詩松林)
(礙日蜂房冷石砌丨丨蟻穴空)雲沙(本草雲母一名雲砂色青黃王昌齡從軍行萬里丨丨漲平原冰霰澀高適涉黃河詩冥)
(漫望丨丨蕭條聽風水李白塞下曲白馬黃金塞丨丨遶夢思李羣玉岳陽春晩詩丨丨鷓鴣思風日沅湘愁)酸砂(本草硇砂)
(一飛為丨丨)神砂(雷公炮炙論鐡遇丨丨如泥似粉雲笈七籖丨丨者是九靈搆精寳風凝集玄華標結而化為丨丨則煥)
(燦玄黃光暉照灼而名為丨丨者也)巴砂(名醫别錄符陵是涪州接巴郡南今出武陵西川諸蠻皆屬巴地故謂之丨丨)越
砂(名醫别錄仙經亦用丨丨即今廣州臨漳者)響沙(岳陽土風記君山後丨丨頓足聽之有聲)鋪沙(續博物志鸛遇)
(巨石知有蛇即如術士禹步其石阞然而轉南方學其法伺其飬雛緣木以篾絙縳其巢鸛必作法解之乃於木下丨丨印其足跡)
(而倣之白居易詩丨丨盖苔面掃雪擁松根)麻沙(老學庵筆記三舍法行時有教官出易義題云乾為金坤又為金何也諸)
(生乃懷監本至簾前請曰先生恐是看了丨丨板若監本則坤為釡也教授惶恐謝方輿勝覽崇安丨丨二坊之書行于天下)滲
沙(香譜龍涎于香品最貴重出大食國海傍多亦不過數兩上品曰泛水次曰丨丨)靈砂(茅亭客話以丨丨餌猢猻鸚䳇)
(鼠犬等變其心輒會人言庚辛玉册丨丨者硫汞制而成形謂之丹基可以變化五行鍊成九還以一伏時周天火而成者為金鼎)
(丨丨以九度抽添用周天火而成者為九轉丨丨蘇舜欽石月屏圖詩彤霞爍石變丨丨白虹貫巖生美璞又雲笈七籖紫丨丨者)
(中受山澤之靈氣結而成砂色紅紫名曰紫丨丨)羅沙(帝舜南風歌有黃龍兮自出於河負書圖兮委蛇丨丨)土沙
(楊雄逐貧賦匪惟幼稚嬉戲丨丨)漫沙(潘岳西征賦曝鱗骼於丨丨隕明月以䨇墜)奔沙(七命乃勅雲輅驂飛黃越)
(丨丨輾流霜梁簡文帝金錞賦望水色其如花睹丨丨之似雪沈約昭君辭日見丨丨起稍覺亂蓬多許棠出塞門詩暴雨聲同瀑)
(丨丨勢異塵)碧沙(江賦丨丨瀢湤而往來巨石硉矹以前却謝靈運詩遨遊丨丨渚閒行丹山峰杜審言詩携琴繞丨丨搖)
(筆弄清霞元稹詩華山青黛撲渭水丨丨蒙孟郊詩分明丨丨底寫出青天心曹唐小遊仙詩丨丨洞裏乾坤别紅𣗳枝頭日月長)
踰沙(顔延之曲水詩序棧山航海丨丨軼漢之貢府無虚月岑文本詩丨丨紛在列執玉儼相趍)冰沙(顔延之從軍行)
(嶠霧下高鳥丨丨固流川)磧沙(謝靈運撰征賦面艽野兮悲橋梓遡急流兮苦丨丨于濆戍卒詩晩風吹丨丨夜淚啼鄉月謝)
(應芳和遊丨丨寺詩獨爾丨丨仍似舊諸公杯酒不相孤)靡沙(謝靈運山居賦淵轉渚而散芳岸丨丨而映竹)投沙(謝靈)
(運還舊園作丨丨理既廹如卭願亦愆李白詩遠訪丨丨人因為逃名客又陸游雪歌黑雲黯黯如翻鴉急霰颯颯疑丨丨)石
沙(謝靈運辨宗論四部多于戶口七寳妙于丨丨)飄沙(鮑照野鵝賦飛雰馳霰丨丨舞蓬)凉沙(鮑照舞鶴賦丨丨振)
(野箕風動天)騰沙(鮑照詩丨丨鬱黃霧翻浪揚白鷗盧照隣詩迸水驚愁鷺丨丨起狎鷗)龜沙(王僧逹祭顔光禄文)
(登朝光國寔宋之華才通漢魏譽洽丨丨按謂龜兹流沙)分沙(蕭子良賓僚七要勢含五水氣疏九河既百尋而照底亦千丈)
(而丨丨張正見雪映夜舟詩丨丨映水浦照鶴聚寒流)眀沙(謝朓臨楚江賦丨丨宿莽石路相懸)層沙(謝朓齊敬皇后)
(策文清漢表靈丨丨膺慶)㢠廻沙(梁簡文帝詩丨丨溜碧水曲岫散桃夭王勃詩斜照移山影丨丨映籕文)熱沙(梁簡文帝)
(大法頌序照神光于丨丨起清凉于炎火法苑珠林所有諸龍皆被熱風丨丨燒著其皮肉骨髓以為苦惱惟有阿熱逹龍無有此)
(患)縈沙(梁簡文帝行雨山銘溪間聚葉澗裏丨丨梁元帝臨秋賦遥峯迢遰丨丨斷絶虞世南詩汎沬丨丨嶼寒澌擁急流)
(杜甫風雨看舟前落花詩濕久飛遲半欲高丨丨惹草細于毛高啓雪詩丨丨拂柳影翛翛)烟沙(沈約愍塗賦聽奔沸於洲)
(嶼望掩曖乎丨丨陳子昂詩丨丨分兩岸露島夾䨇洲楊巨源聽彈琴詩楚妃波浪天南遠蔡女丨丨漠北深)候沙(庾肩吾謝)
(湘東王賚米啟不待丨丨同新渝之再熟無勞拜石均遼倉之重滿)簡沙(庾肩吾詩並載同連璧雕文𩔖丨丨)邊沙(何遜)
(詩天暮遠山青潮去丨丨出高駢詩席萁風起鴈聲秋隴水丨丨滿目愁黃淊詩鳥帶夕陽投遠𣗳人衝臘雪往丨丨)汀沙
(劉孺詩日照丨丨素山影波浪黑白居易花樓望雪詩冰鋪湖水銀為面風捲丨丨玉作堆梅堯臣詩愛閒輸白鳥盡日立丨丨張)
(耒詩岸蓼飛寒蝶丨丨戲水禽)塵沙(劉孝儀梁安寺刹下銘丨丨無始造色無先王褒突厥寺碑百億閻浮丨丨算而不盡三)
(千日月世界數而無邊杜甫詩丨丨連越巂風雨暗荆蠻)澆沙(庾信紇干弘碑文丨丨成壘聚石成圖)牽沙(庾信詩秋)
(水丨丨落寒藤抱𣗳疎)沸沙(庾信詩彎弓伏石動振鼓丨丨鳴)擁沙(魏徵李密墓銘出天入地之竒拔幟丨丨之策)
乘沙(王勃曲水宴詩抗石晞南嶺丨丨眇北川)渚沙(王勔高氏林亭詩景落春臺霧池侵舊丨丨)晩沙(宋之問廣)
(界寺詩寳鐸搖初霽金池映丨丨温庭筠蕭山廟詩客奠丨丨濕馬嘶春廟空倪瓚詩野井封殘雪江船聚丨丨)魏沙(蘇頲)
(詩圓頂圖松石方流擁丨丨)浦沙(陳子昂詩丨丨連岸淨汀𣗳拂潭垂李頎歌丨丨明濯足山月静垂綸張說岳州行郡竹)
(籬詩差池截丨丨繚繞緣隈隴李白詩丨丨淨如洗海月明可掇劉長卿詩晨裝林月在野飯丨丨寒馬戴詩返照開嵐翠寒潮蕩)
(丨丨)連沙(杜審言詩解紳宜就水張幕會丨丨趙嘏詩滿袖蕭關雨丨丨塞鴈飛楊雲翼詩水連深竹竹丨丨村落蕭蕭已暮)
(鴉宋褧詩三月邊城未見花榆關盡處草丨丨)淺沙(宋鼎詩思鳥吟高𣗳遊魚戲丨丨杜甫詩倚杖看孤石傾壷就丨丨祖詠)
(詩丨丨平有路流水漫無聲方干詩蘚岸和纖草松泉濺丨丨歐陽修詩亂石驚灘喧醉枕丨丨明月入船窗)卷沙(李白詩颯)
(颯風丨丨茫茫霧縈洲歐陽修黃河詩堅冰馳馬瘦㐲浪丨丨流蘇軾詩雨餘江晴風丨丨)拂沙(李白塞下曲握雪海上餐)
(丨丨隴頭寢)羣沙(李白詩丨丨穢明珠衆草凌孤芳)穿沙(杜甫詩對門茆盖瓦映竹水丨丨韓愈竹溪詩丨丨碧簳)
(淨落水紫苞香薩都拉詩月光蕩水遊魚出屐齒丨丨宿鴈醒)漲沙(杜甫詩丨丨霾草𣗳舞雪渡江湖蘇軾詩却渡舊黃河丨)
(丨埋馬耳陸游詩路擁新霜葉溪餘舊丨丨)春沙(杜甫詩風濤上丨丨千里侵江𣗳歐陽修魚罾詩春水弄丨丨蕩漾流不)
(極孫覿詩疎林欹晚照淺溜咽丨丨)秋沙(杜甫詩遠岸丨丨白連山晚照紅李賀詩丨丨亂曉鼙)眠沙(杜甫詩房相西)
(池鵝一羣丨丨泛浦白於雲崔玨鴛鴦詩溪頭日暖丨丨穏渡口風寒浴浪稀宋无詩頳尾自跳魚放子綠頭相並鴨丨丨)素
沙(杜甫詩白石丨丨亦相蕩哀鴻獨呌求其曹李紳詩丨丨見底空無色)危沙(杜甫詩擺浪散帙妨丨丨折花當)依
沙(杜甫詩丨丨宿舸船石瀨月娟娟)霑沙(杜甫詩夜足丨丨雨春多逆水風)軟沙(杜甫詩丨丨欹坐穏冷石醉眠)
(醒白居易巴水詩丨丨如渭曲斜岸憶天津范成大詩碧蔓凌霜卧丨丨薩都拉詩小樣紅靴踏丨丨)圓沙(杜甫詩野船明)
(細火宿鴈聚丨丨又寒魚依密藻宿鷺起丨丨)晴沙(杜甫詩雀啄江頭黃柳花鵁鶄鸂鶒滿丨丨錢起詩寒花古岸旁唳鶴丨)
(丨上白居易詩護江堤白蹋丨丨温庭筠詩稻田鳬鴈滿丨丨)灘沙(李頎詩丨丨映春火水霧歛檣烏)瓊沙(李邕鬭雞)
(賦排錦石蹴丨丨披羽翰簸烟霞楊萬里詩珠宫新沐淨丨丨上元夫人步虚曲蘭宫蔽珠扇碧宫啟丨丨)疊沙(王昌齡詩)
(丨丨積為岡傾剝雨露幽)炊沙(顧况詩君不見擔雪塞井徒費力丨丨作飯豈堪吃)遠沙(耿湋詩落日過重霞輕烟上丨)
(丨張翥詩潮落丨丨羣下鴈𣗳欹高壁獨巢鶯)映沙(劉長卿經滻水詩丨丨晴漾漾出澗夜濺濺)洲沙(韓愈詩丨丨厭)
(晚坐嶺壁窮晨昇王磵詩金絲柳㡳丨丨沒數尺流波拍夜橋)泊沙(韓愈祭張員外文郴山竒變其水清寫丨丨倚石有遌無)
(捨白居易詩一丨丨來一泊去一重浪滅一重生)釣沙(韓愈詩暫拳一手支頭卧還把漁竿下丨丨)&KR2156;沙(韓愈月蝕)
(詩赤烏司南方尾秃翅丨丨)帶沙(韓愈詩亭亭柳丨丨團團松冠壁鄧剡詞雨過水明霞潮㢠廻岸丨丨)溪沙(柳宗元詩)
(染毫東國素濡印錦丨丨温庭筠詩鴨卧丨丨暖鳩鳴社𣗳春方干詩鴛鴦濃睡碧丨丨)漠沙(柳宗元鐃歌束刃踰山徼張翼)
(縱丨丨李賀詩大丨丨如雪燕山月似鈎)戍沙(張嵩雲中古城賦烟障萬里丨丨四平)蹋沙(白居易官牛詩馬蹄丨丨)
(難淨潔牛頭牽車牛流血)毒沙(白居易送人貶信州詩溪畔丨丨藏水弩城頭枯𣗳弔山魈)弄沙(白居易詩丨丨成佛)
(塔鏘玉謁王宫)棲沙(白居易詩獨立丨丨鶴䨇飛照水螢)河沙(白居易詩銀丨丨漲三千里鄭谷詩磧𣗳藏城遠丨丨漾)
(日流陸游詩未恨光隂疾駒隙但驚世界等丨丨五燈會元百千法門同歸方寸丨丨妙德總在心源)蹙沙(李賀詩雀步丨)
(丨聲促促四尺角弓青石鏃)滴沙(李賀南山田中行石脈水流泉丨丨鬼燈如漆照松花)泉沙(李賀詩丨丨軟卧鴛)
(鴦暖曲岸回篙舴艋遲)銜沙(李賀詩毒蛇濃凝洞堂濕江魚不食丨丨立)苑沙(李商𨼆啓丨丨官𣗳雖吟左輔之風)
(煙良夜慶霄唯望中台之晷度)窮沙(李商𨼆代人啓亘絶漠以銷魂委丨丨而喪膽)麤沙(李商𨼆韓碑詩長䋲百尺拽碑)
(倒丨丨大石相磨治)虚沙(許渾詩暗灘水落漲丨丨曹松詩風梢離衆葉岸角積丨丨)衝沙(項斯長安退將詩塞外丨)
(丨損眼明歸來飬病住秦京)侵沙(司空圖詩草嫩丨丨短冰輕著雨銷徐璣詩竹枝斜帶雨草色淨丨丨高啓詩隔浦煙墟)
(遠丨丨雪𣗳稀)瑶沙(曹唐詩歌咽細風吹粉蕊飲餘清露濕丨丨)戴沙(劉得仁詩丨丨尋水去披霧入林行)迥沙
(許棠詩鵰休孤堠立鷗向丨丨沉)步沙(薛能詩丨丨逢霽月宿岸致嚴更又吳萊詩起尋千丨丨穹石塞行路)輕沙
(皮日休白鷗詩池無飛浪争教舞洲少丨丨若遣棲)曬沙(陸龜蒙詩窘若丨丨魚悲如哭霜狖)暖沙(吴融水鳥詩煙為行)
(止水為家兩兩三三睡丨丨文同詩新蔬宛宛生晴圃淺溜涓涓出丨丨)岸沙(錢珝詩丨丨平欲盡垂蓼入船窗趙師秀詩春)
(深禽語改溪落丨丨高陸游詩瓜蔓緣籬竹蘆芽刺丨丨)翹沙(杜荀鶴詩撼錫度岡猿抱𣗳挈瓶盛浪鶴丨丨鄭谷詩染岸蒼)
(苔古丨丨白鷺明)暗沙(丁稜塞下曲出營紅旆展過磧丨丨迷)斷沙(陳陶詩丨丨鴈起金精出孤嶺猿愁木客歸周)
(權漁翁詩轉櫂收緡日未西短篷斜閣丨丨低)隄沙(韋莊代書寄馬詩穏上雲衢千萬里年年長踏魏丨丨顧瑛天寳官寓感)
(詩韓虢並騎官厩馬醉攙丞相踏丨丨)暮沙(黃㴞塞上詩驚風時掠丨丨旋范成大詩繡檻臨滄渚牙檣插丨丨)印沙
(薛昭藴詞紅蓼渡頭秋正雨丨丨鷗迹自成行楊奐詩魚湏分浪細虎迹丨丨圓孫覿詩屋破蝸書璧庭蕪鶴丨丨)亂沙(孔武)
(仲詩畏日流金紅豔豔丨丨堆雪白漫漫)青沙(蘇軾乘槎亭詩日上紅波浮翠巘潮來白浪卷丨丨)磨沙(蘇軾鰒魚行丨)
(丨瀹瀋成大胾剖&KR1109;作脯分餘波)界沙(蘇軾詩燕坐收心鑑冥觀閱丨丨)冷沙(蘇轍詩爾來放冬汴丨丨漲成田党)
(懷英詩誰信瀟湘有孤鴈丨丨寒葦不成棲)露沙(韓維詩雪盡塵消徑丨丨楊萬里詩嫩水新生尚丨丨又顧瑛詩水落南)
(湖不丨丨)灣沙(毛滂泛舟詞載將山影轉丨丨)壓沙(晁𥙷之有丨丨觀梨詩又梨花詩丨丨寺裏萬株芳一道清流照雪)
(霜劉鐸詩風揭輕烟雨丨丨)築沙(范成大麻線堆詩烈火敗磽确丨丨填隙巇)度沙(陸游出塞曲丨丨風破肉攻壘)
(雲平壕)齧沙(陸游詩薄雲韜日未成雨野水丨丨争赴溪)錐沙(楊萬里䟦山谷草聖詩不論釵股與丨丨更數旱蛟)
(及驚蛇)烏沙(楊萬里過丨丨望大唐石峰詩丨丨未到一溪横水清見底心已清)遙沙(趙師秀秋屏作鴈落丨丨小人)
(登廢壘閒黃溍詩曲岸舟如失丨丨𣗳欲浮)生沙(謝翺青蒻亭詩採蒻無人到丨丨滿逕荒)炎沙(王庭筠詩雲車瘴海)
(挽丨丨沙底黃腸三萬丈李孝光龍鼻水聽琴詩丨丨燒尾鱗甲赤腹中慘澹蟠雲霓)翻沙(丁復百馬圖詩齕草丨丨縱眠)
(戲周伯琦詩龍廻秋歇雨燕落晝丨丨)鶴沙(薩都拉吴姬曲郎居柳浦頭妾住丨丨尾又高啓詩山熱蛇懸𣗳江晴丨浴丨)
鍊砂(薩都拉遊海仙山詩歸𨼆知何日分鑪學丨丨雲笈七籖丨丨而得寳者是至真之藥化寳而成砂者即成立感之靈丹)
(也)枯沙(袁桷詩河流露丨丨桑本接晴甸)欹沙(傅若金沛公亭詩遙山寂寂對危亭壊礎丨丨柳自青)輾沙
(朱德潤題驄馬滚塵圖詩昂頭不受金絲絡汗血丨丨生畫烟)竹沙(郭翼詩草港鬭飛花鴨雨丨丨深映白鷼罝)紅沙
(楊維楨詩五十男兒頭未白臨流洗馬走丨丨)遶沙(高啓詩巷屋門封雪鄉關路丨丨)前沙(高啓西湖詩為愛丨丨好)
(凉景滿身風露未回舟)餐沙(法苑珠林丨丨飲水即入湼槃)池沙(法苑珠林寳地若丨丨風鈴如積響)蘭沙(十真)
(記寗先生者古之神仙在黃帝之前常遊崑丘崑丘之外有丨丨之地去中都萬里)鉛砂(金華玉女丹經烹丨為丨化砂為餅)
(化資五液實為通汁也以餅歸爐收丨為丨砂而復餅終始數九九陽也九九相乘化之為砂其不爾者粉白可用是為九轉矣)
英砂(雲笈七籖陽元積習而英氣自會於真精真精感化而神丹可得故曰鍊真致華真華通應而化為金英之元砂化寳砂)
(中白金而生丨丨也)眞砂(雲笈七籖若使四季不調五緯失度即丨丨真汞不産龍虎不交故經云纖芥不正悔吝為賊是也)
需于沙(易丨丨丨小有言終吉)魚復沙(晉書桓温傳諸葛亮造八陣圖于丨丨平丨上壘石為八行行相去二丈)
温郍沙(北史西域傳粟特國在葱嶺之西故名奄蔡一名丨丨丨居于大澤在康居西北)富樓沙(北史西域傳小)
(月氏國都丨丨丨)庫結沙(唐書地理志夏州經胡溶鹽池紇伏于泉四十八里度丨丨丨一曰普納沙)細腰沙
(五代史四夷附錄晉天福二年高居誨冊李聖天為大寳于闐國王七年冬還頗記其往復所見曰自靈州過黃河三十里始涉沙)
(入党項界曰丨丨丨神𣗳沙至三公沙宿月支都督帳自此沙行四百餘里至黑堡沙)神𣗳沙(見上)三公沙(見上)
黑堡沙(見上)崇眀沙(宋史王德傳紹興元年秀州水賊邵青與德戰于丨丨丨青軍大潰)六窠沙(宋史高昌)
(國傳雍熙元年夏王延德等還敘高昌水程來獻云歴茅女王子開道族行入丨丨丨沙深三尺馬不能行行者皆乘槖駝)一
陣沙(元史五行志至正十五年京師童謠云一陣黃風丨丨丨千里萬里無人家又五燈會元僧問光祚禪師曰金剛眼中著)
(得箇甚麽師曰一把沙又楊萬里詩縣近瞻䨇塔洲横隔一沙)胠於沙(荀子儵䱁者浮陽之魚也丨丨丨而思水則無逮矣)
(注胠與祛同去也)山有沙(博物志丨丨丨者生金有穀者生玉)妙硫砂(雷公炮炙論砂凡百等丨丨丨如拳許大)
(或重一鎰有十四面面如鏡若遇隂雨即鏡面有紅漿出)梅柏砂(雷公炮炙論丨丨丨如梅子許大夜有光照見一室)白
庭砂(雷公炮炙論丨丨丨如帝珠子許大面上有小星現)神座砂(雷公炮炙論丨丨丨金座砂玉座砂不經丹竈服之)
(而自延命)芙蓉砂(雷公炮炙論砂有白金砂澄水砂隂成砂辰錦砂丨丨丨鏡面砂箭鏃砂曹末砂土砂金星砂平面砂神)
(末砂等不可細述本草衍義辰州砂多出蠻洞錦州界狤獠洞老鴉井井深廣數十丈先聚薪于井焚之其青石壁迸裂處即有小)
(龕龕中自有白石牀其石如玉牀上乃生砂小者如箭鏃丨大者如芙蓉光明可鑑雅勒呼詩簾縈翡翠絲璧粲丨丨)辰錦砂
(見上玉洞要訣丹砂者萬靈之主居之南方或赤龍以建號或朱鳥以為名上品生於辰錦二州丨丨丨生白石牀之上十二枚為)
(一座色如未開蓮花光明耀日亦有九枚七枚五枚者)箭鏃砂(見上又吳澄牡丹詩化魄他年鎖子骨點唇何處箭頭砂)
金星砂(見上又雲笈七籖上品光明砂伏火了其色紅赤淘澄下可有丨丨丨六兩光明燦爛中品馬牙砂伏火了色紅鮮)
(淘澄下有丨丨丨四兩下品紫靈砂伏火了色稍紫赤淘澄下亦有丨丨丨三兩)雲母砂(名醫别錄丹砂湏光明瑩徹為)
(佳如雲母片者謂之丨丨丨)馬齒砂(名醫别錄丹砂如摴蒱子紫石英形者謂之丨丨丨又唐本草或出石中或出水中)
(光明無雜名馬牙砂其磨&KR1237;水井火芙蓉等砂頗相似)尸利沙(酉陽雜爼丨丨丨𣗳足蹈即長五燈會元拘留孫佛坐丨)
(丨丨𣗳下說法一會度人四萬)玉女沙(寰宇記緱氏有八風溪溪水南流合三交水岸有沙細潤可以澡濯隋代常進後宫)
(雜以香藥以當豆屑號曰丨丨丨)木斛沙(輟耕錄雜劇曲名有彰德唱丨丨丨)削浪沙(輟耕錄逹逹樂曲有丨丨)
(丨等名)雪如沙(庾信賦丨暗丨丨冰横似岸又蘇轍馬融石室詩石室非人住山中雪似沙)玉潭沙(徐彦伯詩)
(金谿碧水丨丨丨鳬雁翩翩弄日華)碧塘沙(弓嗣初詩參差金谷𣗳皎潔丨丨丨)伏火砂(岑參詩漫把參同契難燒)
(丨丨丨包佶詩瓶開枸把懸泉水鼎鍊芙蓉丨丨丨)月照沙(李白詩凉烟浮竹盡秋丨丨丨明顧况詩聽唱菱歌晩廻塘丨)
(丨丨又杜牧之詩烟籠寒水月籠沙夜泊秦淮近酒家又陸游詩湖上歸來月滿沙)飯有沙(杜甫詩塞俗人無井山田丨丨)
(丨又蘇軾題䟦心地不淨如飯中沙)破訥沙(李益度丨丨丨詩丨丨丨頭雁正飛鸊鵜泉上戰初歸)鄱陽沙(席䕫)
(披沙揀金賦何必披丨丨之丨方見為寳覽士衡之賦然後稱才)水見沙(韓愈詩山静江空丨丨丨又范成大詩天南臘)
(盡風晞雪冰下春來水落沙)眼中沙(白居易詩何意掌上玉化為丨丨丨)夕陽沙(杜牧之詩蟬吟秋色𣗳鴉噪丨)
(丨丨)玉門沙(皮日休詩天影曉通金井水山靈深護丨丨丨)圃田沙(趙嘏詩風消滎澤凍雨静丨丨丨又王惲詩竹)
(茂資泉潤花榮藉圃沙)薊北沙(薛能詩霏微對岸漳邊雨堆阜隣壃丨丨丨)内外砂(蘇軾辨道歌一丹休别丨)
(丨丨長修久餌湏升遐)爐中砂(蘇轍詩何方道士知人意授與丨丨一粒丨沈遼詩朱顔不駐丨丨丨)柳根沙
(楊萬里雪霽詩河凍落痕餘一寸殘冰閣在丨丨丨)渡頭沙(趙師秀詩臝病不能親送别夢魂先立丨丨丨張雨詩鶴塜浪)
(磨崖上字漁舟潮閣丨丨丨)日昡沙(方回詩小雨初晴丨丨丨)仙人砂(王惲清霜怨東皇醉著初不問青女潜妬)
(飛銀沙花神歛𬒮避隂慘駐顔何有丨丨丨)雨摧沙(張斛廻文詩曲池風碎月欹岸丨丨丨)象蹲沙(王士熙象)
(石詩蜿蜒龍吸水突兀丨丨丨)遠近沙(許有壬詩漲落高低路川平丨丨丨)眠犢沙(吴師道詩鳴鳩林外桑密丨丨)
(丨頭草添)白鷺沙(吳萊詩曲塢青龍𣗳長灘丨丨丨)淨無沙(鎦炳詩雨餘紫陌丨丨丨)鳥篆沙(朱希晦詩)
(雨過溪頭丨丨丨)白洋沙(楊維楨海鄉竹枝歌潮來潮退丨丨丨白洋女兒把耡耙)金剛沙(華嚴經如日光出時)
(無熱池中金沙銀沙丨丨丨琉璃沙一切寳物皆有日影于中顯見)琉璃沙(見上)寳混沙(五燈會元擲丨丨丨中識)
(者天然異)北庭砂(玉洞要訣丨丨丨能化五金八石)擣明砂(雲笈七籖丨丨丨者稟陽精從陽所飬體如琥珀質)
(如桃醪)絳霞砂(雲笈七籖元眞丨丨丨者是神砂中赤金寳鼎飬汞而生砂其砂紫霞紅英五彩煇灼號為元真丨丨之)
(丨)李蘇沙(舊唐書李漢傳長慶末為左拾遺波斯賈人丨丨丨獻沉香亭子材漢上疏論之)
彌勒佛沙(法苑珠林時有二菩薩一名釋迦牟尼一名丨丨丨丨)完顔華沙(金史世宗紀遣監察御史丨丨)
(丨丨等分詣河北諸路勸農)
對語(積石流沙)(聚米量沙)(虎落龍沙)(燃石響沙)(青黛赤沙)(金粟玉沙)(魚藻鴈沙)(鍊汞飬砂)
(銅仙露玉女沙)(丹鼎汞石牀砂)(風動竹月籠沙)(生金礦解玉沙)(魚吹浪鶴浴沙)(蛾子黛馬牙砂)
摘句(溪鴛睡暖沙水淺露平沙)(雲影漾晴沙維舟傍淺沙)(魚驚鷺立沙田蟹夜行沙)(墟里帶清沙鶴步夕陽沙)
(靈泉盡日浴金砂落霞搖水鴈横沙)(月明江水動銀沙寒潮背郭卷平沙)(洞口春泉潄碧沙蟲書鳥字徧晴沙)
車(尺遮切古字考黃帝作丨又姓又複姓又魚韻)
韻藻同車(詩有女丨丨顔如舜華釋文車讀與何彼穠矣詩同)盈車(後漢書郭泰傳泰名益顯人争趋之載刺常丨)
(丨柳宗元吕君誄繇蠶外邑我繭丨丨歐陽修詩從今有暇即相過安得載酒長丨丨)五車(莊子惠施多方其書丨丨鮑照)
(詩兩說窮舌端丨丨摧筆鋒庾肩吾詩丨丨方累篋七閣自連雲王維詩松菊荒三徑圖書共丨丨李商𨼆詩顧我下筆即千字疑)
(我讀書傾丨丨蘇軾詩丨丨書已留兒讀二頃田應為鶴謀)河車(抱朴子丹砂可為黃金丨丨作銀子得其道可以仙李白)
(詩姹女乘丨丨黃金充轅軛叚成式詩素娥畢竟難防備燒得丨丨莫遣嘗蘇軾詩丨丨挽水灌腦黑丹砂伏火入頰紅黃庭經北)
(方正氣名丨丨東方甲乙成丹砂注丨丨是水故取北方之象又參同契莫教翻却紫丨丨李白詩吾營紫丨丨千載落風塵白居)
(易詩惟將綠醅酒且替紫丨丨蘇軾辨道歌黃河流駕紫丨丨水精池産紅蓮花)水車(楚辭乘丨丨兮荷蓋陳與義羅江詩)
(荒村終日丨丨鳴陂北陂南共一聲蘇軾無錫道中賦丨丨詩翻翻聫聯銜尾鴉犖犖确确蛻骨蛇陸游詩處處躍秧馬家家閒丨)
(丨又李白詩秋浦千重嶺丨丨嶺最竒)幰車(何遜詩室墮傾城佩門交接丨丨白居易詩賓拜登華席親迎障丨丨楊巨源)
(詩雲絡青絲騎香含翠丨丨)羲車(虞世南詩高天淨秋色長漢轉丨丨又韓愈李花詩泫然為汝下雨淚無由反旆丨和丨)
天車(李白詩光景不可回六龍轉丨丨又夢游天姥詩千巖萬轉路不定丨丨倚石忽已暝)麯車(白居易詩餔餟眠糟)
(甕流涎見丨丨周必大詩春深遊客競繁華寳馬香輪帶丨丨陸游詩嗜酒疎茶盌逢春愛丨丨)釣車(韓愈詩坐厭親刑柄)
(偷來傍丨丨蘇軾詩琉璃百頃水仙家風静平湖響丨丨黃庭堅詩花光寺下對雲沙欲把輕舟小丨丨陸游詩山客弛樵擔溪翁)
(鳴丨丨高啓詩斬伐憑樵斧經綸在丨丨又譚用之詩碧玉蜉蝣迎客酒黃金轂轆丨魚丨)
麻二車(朝野僉載唐滕王嬰蔣王暉皆不能廉慎帝賜諸王綵各五百叚敕曰滕叔蔣兄自解經紀不湏賜帛與丨丨丨為)
(錢緡二王大慚)李輕車(鮑照詩始從張校尉後逐丨丨丨劉禹鍚詩翩翩新結束去逐丨丨丨韓翃詩膽大欲欺姜伯約功)
(多不譲丨丨丨)流水車(梁昭明太子詩千金腰褭騎萬金丨丨丨吳均詩玉樽浮雲蓋朱輪丨丨丨庾信詩日晚金椎路朱)
(軒丨丨丨王由禮詩欲以千金笑廻君丨丨丨)海神車(徐陵詩明朝闕門外應見丨丨丨)御史車(楊炯詩詔賜抉)
(桑宅人榮丨丨丨)衛玠車(杜甫詩恐是潘安縣堪留丨丨丨)美人車(薛維翰詩百尺朱樓臨狹斜新粧能唱丨)
(丨丨)三十車(蘇軾詩唯餘舊書丨丨丨方舟載入荆溪曲)
增帝車(史記天官書斗為丨丨運于中央臨制四方李嶠詩萬騎千官擁丨丨八龍三馬訪仙家虞集詩雲晴宫草𨼆晴沙)
(相國朝天試丨丨)滿車(史記滑稽傳淳于髠曰見道旁有禳田者操一豚蹄酒一盂而祝曰歐簍滿篝汙邪丨丨五穀蕃熟)
(穰穣滿家蘇軾獵詩野人來言此最樂徒手曉出歸丨丨)牛車(漢書倪寬傳寬收租稅與民相假貸租多不入後有軍發左内)
(史以負租課殿當免民聞之大家丨丨小家擔負課更以最晉書輿服志古之貴者不乘丨丨北史常景傳齊神武以景清貧特給)
(丨丨四乘梁元帝詩暫借青驄馬來送黃丨丨陳陶詩一塵多寳塔千佛大丨丨傳燈錄法逹念法華經問六祖經說三車大白丨)
(丨如何區别祖曰不知坐却白丨丨更于門外覓三車)破車(晉書石季龍載記快牛為犢子時多能丨丨易林東人丨丨步)
(入危家元稹詩買馬買鋸牙買犢買丨丨)日車(南史梁高帝紀武功與丨丨並運文教與鵬翼齊舉李尤歌安得壯士翻丨丨)
(張九齡詩十月廻星斗千官捧丨丨杜甫詩南國調寒杵西江浸丨丨韓愈詩湖波翻丨丨嶺石坼天罅陳樵詩石林深處飯胡麻)
(幾度登臨送丨丨周伯琦詩嵐翠摩台斗林霏𨼆丨丨)雷車(隋書音樂志電鞭激丨丨遽虹旌靡青龍馭唐書禮樂志常以)
(寒食薦餳粥雞毬丨丨續博物志女媧乘丨丨服應龍驂青虬席蘿圖酉陽雜爼柳公權元和末止建州山寺夜半覺門外喧闐潜)
(于忩中觀之見數人運斤造丨丨如畫圖者傅休奕詩童女掣電策童男挽丨丨庾信樂府風為馭丨為丨無轍迹有烟霞杜牧大)
(雨行錚棧丨丨軸轍壯矯躩蛟龍爪尾長蘇軾詩喚起阿香推丨丨陸游喜雨詩南山丨丨載膏澤枕上忽送聲淋浪)雲車
(隋書音樂志鶴蓋龍馬風乘丨丨沈約金庭館碑芝蓋三重駕螭龍之蜿蜒丨丨萬乘載旗旆之逶迤盧照隣詩海屋銀為棟丨丨)
(電作鞭李乂詩地出東郊廻日馭城臨南斗度丨丨李白相逢行秀色誰家子丨丨珠箔開杜甫詩蓬萊織女廻丨丨指點虚無是)
(征路温庭筠歌太平天子駐丨丨龍爐勃鬱䨇蟠拏又博物志王母乘紫丨丨至於殿西庾信詞東明九芝蓋北燭五丨丨宋之問)
(詩淋漓翠羽帳旖旎采丨丨顧况詩王母欲過劉徹家飛瓊夜入丨軿丨)望車(易林日入丨丨不見子家)乘車(易林小人)
(丨丨車在夫家)上車(易林銜命丨丨和合兩家韓愈詩悲啼丨丨女骨肉不可分又陸游詩長成嫁與東西家柴門相對不丨)
(丨)百車(說苑淳于髠曰臣笑臣隣之祠田也以奩飯與一鮒魚祝曰下田洿邪得穀百車臣笑其所以祠者少而所求者多)
(馮衍與任武逹書持質相劫詞語丨丨)鬼車(續博物志郝氏夜祠佛丨丨乘燭光而下翼廣丈餘九耆互相低昂其家持杖)
(逐之墜一羽長三尺許廣八九寸色𩔖鵝雁梅堯臣聞祅鳥鳴詩我問楚俗何苦爾云是丨丨載鬼游蘇軾詩君看彼酷吏所至號)
(丨丨)洗車(歲時記七月初八日雨為丨丨雨)礮車(國史𥙷暴風之候有丨丨雲蘇軾詩丨丨雲起風欲作張耒詩喜逢)
(山色開眉黛愁對江雲起丨丨仇遠詩風挟濃雲起丨丨捎窗雨脚亂如麻)仙車(西京賦舍利颬颬化為丨丨注含利獸名)
(陸雲喜霽賦振丨丨之鳴鸞兮吐玉衡之八和梁昭明太子七召列神童于羽帳侍玉女于丨丨薛元曦詩灤水東風淨物華石鼇)
(峯下駐丨丨)下車(蔡邕恊和婚賦既臻門屏結軌丨丨阿傅御豎雁行蹉跎)游車(耤田賦襲春服之萋萋兮接丨丨之)
(轔轔歐陽修詩丨丨擊轂唯恐後衆卉亂發如争先納新詩黃鶴樓東賣酒家王孫清曉駐丨丨又元好問詩杏花看紅不看白十)
(日忙殺丨春丨蔣捷詞翠&KR0955;夜丨丨不到山邊與水涯)高車(何承天詩雄戟鬭塗曠斑劍翼丨丨劉詵詩朱門日日泊丨丨)
(陋巷冰枝積寸芽)前車(梁簡文帝孌童詩懷猜非後釣密愛似丨丨)錦車(梁元帝賦軾丨丨而前騖驅魚軒而繼蹤)
(劉方平詩眠罷梳雲髻粧成上丨丨)風車(王僧孺詩何如假日御暫得寄丨丨)並車(張正見詩蓋影分連騎衣香合丨丨)
度車(張正見詩路窄時容馬林高易丨丨)香車(郭利正詩傾城出寳騎匝路轉丨丨郎餘令詩興闌相顧起流水送丨丨)
(解琬詩横堤列錦幛傍浦駐丨丨舒元輿牡丹賦九衢遊人駿馬丨丨又陳後主詩龍媒玉珂馬鳳軫繡丨丨盧思道詩時搖五明)
(扇聊駐七丨丨虞世南詩赭汗千金馬繡軸五丨丨王勃詩紫陌青樓照月華珠帷黼帳七丨丨李商𨼆七夕詩已駕七丨丨心心)
(待曉霞)三車(楊炯盂蘭盆賦上可以薦完符于七廟下可以納羣動于丨丨宋之問廣界寺詩莫愁歸路遠門外有丨丨岑)
(參詩門外不湏催五馬林中且聽演三車李白歌眞僧法號號僧伽有時與我論丨丨法華經火宅喻丨丨牛車羊車鹿車神僧傳)
(釋窺基字洪道姓尉遲氏神悟精爽為玄奘弟子不斷情慾行駕累載關輔語曰丨丨和尚)妙車(宋之問遊法華寺詩高岫)
(擬耆闍眞乘引丨丨)鼓車(喬知之詩忽聞天馬出龍沙漢主將歸駕丨丨杜甫詩今日翔麟馬先宜駕丨丨杜牧驌驦坂詩遭)
(遇不遭遇鹽車與丨丨)飇車(李白詩羽駕滅去影丨丨絶廻輪王澤遊仙詩東渡扶桑春日華却隨王母借丨丨)鸞車
(李白詩虎鼓瑟兮丨回丨仙之人兮列如麻又飄然揮手凌紫霞從風縱體登丨丨韋渠牟詩月邀丹鳳舄風送紫丨丨周權詩乘)
(風便鞚紫丨丨璚簫吹落蓬萊月)朱車(王昌齡詩白馬逐丨丨黃昏入狭邪)雉車(楊巨源詩努力黃雲北仙曹有丨丨)
樵車(劉禹錫詩惟見里門通德榜殘陽寂歴出丨丨)玉車(顧况朝上清歌君著玉衣升丨丨些欲降瓊宫玉女家些)左
車(韓愈與崔羣書丨丨第二牙無故自脫去楊維楨詩荔子酸漿搖丨丨阿母新進朱陵瓜)隨車(韓愈雪詩丨丨翻縞帶逐)
(馬散銀杯蘇軾雪詩九陌凄風戰齒牙銀杯逐馬帶丨丨)狂車(韓愈東方朔詩偷入雷電室輷輘掉丨丨)借車(孟郊詩丨)
(丨載家具家具少於車虞集詩書詔頻趋閤思歸即丨丨)駐車(白居易詩破柱行持斧埋輪立丨丨)紫車(白居易詩黃芽)
(與丨丨謂其坐致之)妓車(白居易詩飛絮衝毬馬垂楊拂丨丨又張昱詩騎史去忙官索酒侯門散晚丨留丨)小車(白居)
(易詩投餌移輕楫牽綸轉丨丨蘇轍詩寒魚得汕便為家兩兩方舟載丨丨吴景奎詩白頭老子風流甚自與文君駕丨丨又虞集)
(詩人人看盡洛陽花誰似堯夫小丨丨)萬車(白居易潮戶詩曳練馳千里驚雷走丨丨)賃車(白居易詩奴困歸傭力妻)
(愁出丨丨)一車(白居易池上篇序罷刑部侍郎時有粟千斛書丨丨皮日休詩子山病起無餘事只望蒲臺酒丨丨蘇軾詩勝)
(遊自古兼支許為采松肪寄丨丨)坐車(白居易妓女詩蘭麝熏行被金銅釘丨丨)網車(李賀詩竹裏繰絲挑丨丨青蟬)
(獨噪日光斜)鈿車(杜牧詩銀鞍騕褭嘶宛馬繡鞅瓏璁走丨丨韋莊詩開元陂下日西斜拜掃歸來走丨丨韓琦柳枝詞曲)
(江風暖曉隂斜翠色相宜拂丨丨陸游詩鏡湖烟水搖朱舫錦里香塵走丨丨)後車(李商𨼆詩可憐庾信尋芳逕猶得三朝托)
(丨丨)鹽車(李商𨼆雪詩人疑游麵市馬似困丨丨沈遼詩騏驥垂耳伏丨丨)數車(李羣玉贈魏三十七詩名珪字玉淨)
(無瑕美譽芳聲有丨丨)金車(韓偓咏手詩悵望昔逢攐繡幔依稀曾見托丨丨曹鄴詩臺上紅燭盡未肯下丨丨又太守龍)
(為馬將軍丨作車費氏宫詞後殿未聞公主入東門先報下丨丨)犢車(叚成式詩長檐丨丨初入門金牙新醖盈深樽蘇轍)
(樓觀詩高臺尚有傳經處畫壁空留駕丨丨陸游詩寳馬東風擁丨丨碧雞坊裏擅豪華又韋莊詩芳草五陵道美人金丨丨李廓)
(少年行倒插銀魚袋行隨金丨丨)繅車(陸龜蒙詩盡趁清明修網架每和烟雨掉丨丨蘇軾詩此身如綫自縈繞左旋右轉)
(隨丨丨又釣艇歸時菖業雨丨丨鳴處楝花風陸游詩何人畫得農家樂咿軋丨丨隔短牆高啟詩一犬行隨餉榼羣蛾飛繞丨丨)
緯車(陸龜蒙詩水影沉魚器隣聲動丨丨陸游詩蟻知軍陣法蟲作丨丨聲又鄰曲新傳秧馬式房櫳静聽丨丨聲高啟詩渡)
(頭正見横漁艇林外時聞響丨丨)蹋車(蘇軾詩使君下策真堪笑𨼆𨼆驚雷響丨丨陸游詩過埭船争明旦市丨丨人廢徹)
(宵眠舒頔詩小麥褪綠大麥黃吳姬丨丨繰繭香楊維楨詩唱歌買魚赤鬚老打鼓丨丨青苧娘)沒車(蘇軾詩陌上晴泥已)
(丨丨耶律楚材詩爛賞飛花雪丨丨)扶車(蘇轍詩歸心每欲自投劾孺子漸長能丨丨)轟車(孔武仲詩狂霖一夕作霹)
(靂連丨丨)羊車(黃庭堅詩嬉戲牽丨丨陸游詩兩京初駕小丨丨顦顇江湖歲月賖)鹿車(陸游送子坦詩遊山尚有平生)
(意試為閒尋一丨丨劉永之詩西樓遠對鼎山斜野客來尋駕丨丨叚成已詩起來乘霽看年華便著芒鞵待丨丨)紡車(陸游)
(詩荻叢缺處見漁火蓬戶閉時聞丨丨劉詵詩月色夜夜照丨丨木棉紡畫白雪紗釋惠洪詩諸方說禪如丨丨我口鈍遲無氣力)
駝車(陸游詩狐裘錦丨丨袁桷詩犬能搜兔窟馬解避丨丨)絡車(釋惠洪詩龍鄉戒曉月空斜喚起清圓響丨丨)紅
車(薩都拉詩三月京城飛柳花燕姬白馬小丨丨)羽車(雅勒呼詩羣仙恣遨遊青鸞驂丨丨)將車(虞集詩明日城東看)
(杏花丁寧兒子早丨丨)氊車(許有壬詩齋厨供玉食毳索出丨丨)峻車(丁復雪詩馬齒沈虚屐羊腸阻丨丨)攪車
(戴良對雪聫句叠徑如拖練旋空若丨丨)廻車(宋褧詩苜蓿地眠朝退馬葡萄園隔晏丨丨)溝車(曹文晦水車歌老農)
(呼婦呼孫子齊上丨丨踏河水)檻車(楊維楨詩又逐征帆上丨丨)孔車(史記主父偃傳偃方貴幸時賓客以千數及其)
(族死無一人收者惟獨洨丨丨收葬之天子聞之以為丨丨長者也注丨丨洨人也)
王姬車(詩曷不肅雝丨丨之丨釋文車恊韻尺奢反)竿摩車(魏志董卓傳卓乘青蓋金華爪畫轓時人號曰丨丨)
七寳車(北史隋文獻皇后傳上以后不好華麗時齊丨丨丨及鏡臺絶巧麗使毁車而以鏡臺賜后袁凱詩綠珠初嫁)
(石崇家細馬輕駝丨丨丨)轉輕車(宋史樂志太宗所置之曲有風中琴丨丨丨清風來仙吕調)揚泥車(宋史河渠)
(志有李公義者獻鐵龍爪丨丨丨法以濬河)轣轆車(方言繀車趙魏之間謂之丨丨丨東齊海岱之間謂之道軌)蝦
蟆車(十六國春秋石虎修芳林園民間有名果虎作丨丨丨四圍掘根面去一丈深一丈合土植之無不生)軟輪車
(白帖丨丨丨蒲輪安車也王維詩頻蒙露板詔時降丨丨丨又白居易詩蘭索紉幽佩蒲輪駐軟車)礔礰車(酉陽雜爼李鄘)
(在北都介休縣百姓送解牒夜止晉祠宇下夜半有人扣門云介休王暫借丨丨丨應曰大王丨丨丨正忙不及借其人再三借之)
(見數人共持一物如幢扛上環綴旗旛授與介休使者皮日休雨詩蹋破丨丨丨折却三四輻張憲雷詩假爾丨丨丨為吾左黃鉞)
擲果車(語林潘安仁至美每行老嫗以果擲之滿車郭翼詩别館閒將丨丨丨淡香亭下賞春華)浪子車(東京夢華)
(錄平盤兩輪謂之丨丨丨)太平車(東京夢華錄東京盤載車大者曰太平其次有平頭車)不容車(古樂府相逢狭)
(路間道隘丨丨丨楊炯早行詩河流纔辨馬巖路丨丨丨)使君車(梁簡文帝詩不無夫壻馬空駐丨丨丨又吳師道詩昔駐)
(蕃侯馬今迎使者車)玳瑁車(吴均詩朱輪丨丨丨紫鞚連錢馬)柳惠車(劉氏詩曾停霍君騎經過丨丨丨)出
塞車(張正見關山月詩暈逐連城璧輪隨丨丨丨)季倫車(張正見輕薄篇欲往飛廉館遥駐丨丨丨)富平車
(顧野王詩章臺京兆馬逸陌丨丨丨)獨輪車(盧恂詩去機一片石緩轉丨丨丨又劉駕詩政成知俗美當應畫輪車)南
陌車(禇亮詩言是東方騎來尋丨丨丨)璧人車(徐皓詩門多金埒騎路引丨丨丨又王逢詩衰容愧耆舊猶語玉人)
(車)投轄車(周彦暉詩既狎㤀筌友方渰丨丨丨)北門車(李嶠挽歌誰言東郭路翻枉丨丨丨)四望車(張說)
(詩昔日三朝路逶迤丨丨丨)故人車(岑參送顔少府詩可憐高處望遠見丨丨丨蘇軾詩花間石室丨丨丨)龍虎
車(李白詩舉手何所待青丨白丨丨又韋應物萼綠華歌雲雨愁思兮望淮海鼓吹蕭條兮駕龍車趙秉文詩陽和趁及六龍車)
斗為車(劉禹錫七夕詩滿空天是幕徐轉丨丨丨又楊億七夕詩六幕西廻斗轉車鮮雲點綴玉鈎斜)四十車(劉禹)
(錫詩漫讀圖書丨丨丨年年為郡老天涯)失轍車(韓愈雪詩暝見迷巢鳥朝逢丨丨丨)下澤車(柳宗元詩誰采中原)
(菽徒巾丨丨丨陳造山行詩雨餘支逕濕平沙恰稱卑官丨丨丨)紫鳳車(張籍詩九色雲中丨丨丨尋仙來到洞仙家又)
(曹唐詩八景風廻五鳳車)金銀車(白居易詩羅綺驅論隊丨丨用斷丨)走似車(白居易詩炎瘴蒸如火光隂丨丨丨)
駕官車(白居易詩官牛官牛丨丨丨滻水岸邊驅載沙)志慕車(白居易詩折桂名慙郄收螢丨丨丨)象戲車
(白居易詩鼓應投壷馬兵衝丨丨丨)拜掃車(白居易詩碧草追遊騎紅塵丨丨丨)賜物車(白居易詩蠟炬開明火銀)
(臺丨丨丨)畫軾車(白居易詩五疋鳴珂馬䨇輪丨丨丨又高啟詩樟亭離席散遥發畫幡車)上殿車(白居易詩詔借)
(當衝宅恩容丨丨丨)油璧車(温庭筠碌碌詞一鞘無兩刀徒勞丨丨丨李商𨼆朱槿詩不卷錦步障未登丨丨丨陸游詩烏)
(絲闌展新詩就丨丨丨迎小獵歸)真珠車(李商𨼆詩何湏琥珀方為枕豈得丨丨始是丨)突兀車(薛能詩山頭鼓)
(笛隂沉廟陌上薪蒸丨丨丨)五侯車(曹鄴詩手揮白玉鞭不避丨丨丨)短轅車(羅虬詩玉柄不能探物理可能)
(虚上丨丨丨辛棄疾詞牆頭塵滿丨丨丨門外人行芳草路)江州車(梅堯臣詩又如百兩丨丨丨回輪轉軸聲嘔呀)擇
壻車(蘇軾詩囊空不辦尋春馬眼亂行看丨丨丨)龍骨車(蘇軾水車詩自注江浙間人目水車為丨丨丨)重添
車(蘇轍雪詩欺貧寒入褐惱客丨丨丨)鞅掌車(黃庭堅詩應知丨丨丨歴盡崔巍路)水漸車(晁補之跋遮曲跋遮)
(胡為樂中華試歌河漲丨丨丨)八姨車(汪元量詩可憐三日火不見丨丨丨)骨專車(耶律楚材佛牙詩庸士執方猶)
(未信防風安得丨丨丨)玉女車(何夢桂瓊花詩人間驚破霓裳舞天上徵回丨丨丨)日暮車(周昂清明詩金動樓)
(頭管香廻丨丨丨)督運車(袁桷上京雜詠箭落驚游騎鈴傳丨丨丨)犬行車(袁桷詩斷溪駞聽水密雪丨丨丨)
俗士車(柳貫送朱本初法師詩想到真仙宅能回丨丨丨)萬周車(梁梀詩憶昔東風御柳斜枯腸一日丨丨丨又)
(劉詵詩抱田曲水走修蛇溪勢如鳴萬叠車)白鹿車(丁鶴年贈李仙姑詩花擁青鸞節香隨丨丨丨)輦子車(張昱)
(詩細漆闌干丨丨丨同載女子如蕣花)别駕車(高啟詩乍出司勲幕還乘丨丨丨)倒載車(馬紹詩興洽杯停晩)
(方還丨丨丨)火宅車(林苑珠林始入香山路仍逢丨丨丨)
對語(日轂雷車)(螭舫雉車)(釣艇樵車)(秧馬紡車)(銅史漏玉人車)(飛霞驃流水車)(五明扇四望車)
摘句(羲和鞭日車花外動輕車)(春遊礙寳車尋芳暫駐車)(輕雷殷去車軋軋響繰車)
(新豐𣗳色擁行車銀瓶綠酒挂香車)(流水聲中響緯車轉壑穿林駕小車)(飛仙乞與紫河車醉裏長歌揮釣車)
御定佩文韻府卷二十一之三
