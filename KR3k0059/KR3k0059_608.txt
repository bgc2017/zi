欽定四庫全書
御定佩文韻府卷七十三之三
去聲十四願韻三
寸(倉困切說文曰度量衡以粟生之十粟為一分十分為一寸十寸為一尺)
韻藻三寸(禮記并紐約用組丨丨長齊于帶又笏度二尺有六寸其中博丨丨其殺六分而去一周禮冬官㮚氏為量其)
(耳丨丨其實一升又玉人璧羡度尺好丨丨以為度注羡徑也好璧孔也左傳齊子淵捷從洩聲子射之中楯瓦繇朐汰舟匕入者)
(丨丨注入楯瓦也匕矢鏃史記孔子世家孔子獨立郭東門鄭人或謂子貢曰東門有人其顙似堯其項𩔖臯陶其肩𩔖子産然自)
(要以下不及禹丨丨又留侯世家留侯曰家世相韓為韓報仇彊秦天下振動今以丨丨舌為帝者師封萬戸位列侯此布衣之極)
(于良足矣漢書黽錯傳積隂之處木皮丨丨冰厚六尺又朱博傳勅功曹官屬多襃衣大袑不中節度自今掾史衣皆令去地丨丨)
(晉書淳于智傳劉柔夜卧鼠齧其左右中指以問智智乃以朱書手腕横文後丨丨作田字使露手以卧明旦有大鼠伏死手前宋)
(書符瑞志椘西北范氏街芻兒摘麟傷其左前足薪而覆之孔子趨而往麟吐三卷圖廣丨丨長八寸每卷二十四字其言赤劉當)
(起又彭城王義康傳上嘗冬月噉甘歎其形味並劣義康在坐曰今年甘殊有佳者遣人還東府取甘大供御者丨丨隋書盧定興)
(傳定興製馬韂於後角上缺方丨丨以露白色世輕薄者並放學之謂之許公缺𫝑荀子衛靈公有臣曰公孫吕身長七尺面長三)
(尺廣丨丨鼻目耳具而名動天下淮南子車之所以能轉千里者以其要在丨丨之轄瑯嬛記昔有燕飛入人家化為一小女子長)
(僅丨丨自言天女能先知吉凶故至今名燕為天女楊雄與劉子駿論方言書天下上計孝廉及内郡衛卒會者雄常把丨丨弱翰)
(齎素油四尺以問其異語歸即以鉛摘次之於槧二十七歲于今矣許敬宗舉賢良詔發研幾于一言起飛電於丨丨王維送秘書)
(晁監還日本國序丨丨猶在樂毅辭燕而未老十年在外信陵歸魏而逾尊杜甫詩丨丨黃柑猶自青于濆南越謠丨丨陸賈舌萬)
(里漢山川蘇軾詩燕南異事真堪紀丨丨黃柑擘永嘉范成大詩昨夜榕溪丨丨雨今朝桂嶺十分寒陸游詩梨大圍丨丨鱸肥叠)
(四腮)一寸(周禮冬官㮚氏為量其臀丨丨其實一豆漢書律歴志以成之數忖該之積如法為丨丨則黃鍾之長也又郊祀志)
(建章未央長樂宫鐘虡銅人皆生毛長丨丨許時以為祥美晉書天文志凡日景于地千里而差丨丨隋書禮儀志皇太子璽黃金)
(為之方丨丨龜紐金史左企弓傳太祖既定燕從初約以與宋人企弓獻詩略曰君王莫聽捐燕議丨丨山河丨丨金韓非子桓公)
(伐孤竹春往冬反行山中無水隰朋曰蟻冬居山之陽夏居山之隂蟻壤丨丨而仞有水淮南子秋分䔁定䔁定而禾熟律之數十)
(二十二藁而當一粟十二粟而當丨丨賈誼陳政事疏丨丨之地一人之衆天子亡所利焉誠以定治而已魏武帝讓禮令里諺曰)
(讓禮丨丨得禮一尺斯合經之要矣庾信謝賜絲布啟蓬莱謝恩之雀白玉四環漢水報德之蛇明珠丨丨杜甫詩白髮千莖雪丹)
(心丨丨灰白居易詩酬恩丨丨歲寒心令狐椘謝賜春衣牙尺状終申丨丨之功用荅九重之賜李商𨼆詩春心莫共花争發丨丨)
(相思丨丨灰又良宵丨丨豔回首是重幃孫覿詩雨擢翠千尋風斂紅丨丨楊萬里詩向来百鍊今繞指丨丨丹心白日明又雨後)
(覓春無丨丨薔薇花發釅臙脂張昱柳花詩地衣不許重簾隔雪白花鋪丨丨深薩都拉蕊珠曲瑶臺午夜霜華瑩羅襪生寒冰丨)
(丨釋氏通鑑寰中禪師嘗示衆云說得一丈不如行取一尺說得一尺不如行取丨丨)膚寸(公羊傳觸石而出丨丨而合不)
(崇朝而徧雨乎天下者惟太山爾注側手為丨按指為丨戰國策范睢獻書曰齊人伐椘戰勝丨丨之地無得者形弗能有也宋史)
(樂志丨丨之雲四方其澤西京雜記梁孝王築兔園園中有百靈山山有丨丨石落猿巖棲龍岫張協詩雖無箕畢期丨丨自成霖)
(楊炯渾天賦一旬而太平感丨丨而天下遍鄭惟忠古石賦盈尺則内含明月丨丨則外吐浮雲王昌齡詩長雲數千里倏忽還丨)
(丨蘇軾詩胡為設方丈養此丨丨舌黃庭堅詩寒暗不成雨卷懷就丨丨元好問洮石研詩玄雲丨丨天下遍璧水直上文星高柳)
(貫白石湫雲詩飄揚直欲陵三際丨丨猶能雨八荒膚又作扶韓非子故上失扶寸下得尋常應璩與從弟書扶寸肴脩味踰方丈)
方寸(孟子丨丨之木可使高于岑樓漢書食貨志太公為周立九府圜法黃金丨丨而重一斤錢圜函方輕重以銖後漢書徐)
(璆傳昔蘇武困于匈奴不墜七尺之節况此丨丨印乎蜀志諸葛亮傳亮與徐庶並從為曹公所追破獲庶母庶辭先主而指其心)
(曰本欲與將軍共圖王覇之業者以此丨丨之地也今已失老母丨丨亂矣晉書衛恒傳靈帝好書時多能者而師宜官為最大則)
(一字徑丈小則丨丨千言南史張充傳悠悠琴酒岫遠誰来灼灼文言空擬丨丨又朱石齡傳舅淮南蔣氏才劣齡石使舅卧聽事)
(剪紙丨丨帖著舅枕以刀子縣擲之相去八九尺百擲百中淮南子視丨丨于牛不知其大于羊總視其體乃知其大相去之遠文)
(心雕龍詞深人天致遠丨丨酉陽雜爼朐䏰縣鹽井有鹽丨丨中央隆起如張傘名曰傘子鹽歴代名畫記烈裔謇㳙國人轉手方)
(圓皆如規矩度丨丨内五嶽四瀆列土備焉淮南王諫伐閩越書陛下以丨丨之印文二之組填撫方外不勞一卒不頓一戟而威)
(德並行袁宏三國名臣贊形器不存丨丨海納錢起詩雲天有飛翼丨丨貯瑶華劉長卿詩丨丨抱秦鏡聲名傳椘材白居易詩盡)
(日丨丨中澹然無所欲戎昱詩惟于丨丨内暗貯報恩珠陸龜蒙幽居賦友乏惠施莫解連環之義醫無文摯誰知丨丨之虛李洞)
(詩五字句求丨丨佛一條街擘兩行蟬方干小池詩廣狹偶然非製定猶存丨丨象滄溟蘇軾詩我田丨丨耕不盡何用百頃糜千)
(金吴師道詩挹取清光照丨丨此時分散莫匆匆)徑寸(史記田齊世家梁王曰若寡人小國也尚有丨丨之珠照車後十二)
(乘者十枚奈何以萬乘之國而無寳乎唐書食貨志乾封元年改鑄乾封泉寳錢丨丨重二銖瑯嬛記張牧過點蒼山拾一圓石丨)
(丨明于水晶映月視之則有綠樹隂隂下有女子坐繩牀觀白兔搗藥兔不停杵葉若風動女子亦時以手拂鬟髻或微笑意一夕)
(不知所之張衡南都賦醪敷丨丨浮蟻若蓱曹禃樂府騁我丨丨翰流藻垂華芬沈約少年新婚詩盈尺青銅鏡丨丨合浦珠無因)
(逹往意欲寄雙飛鳬張随海客探驪龍賦俄丨丨以盈握倏光輝而在掌吕穎西域獻丨丨珠賦價越千金我當俯念其十産光含)
(丨丨吾將静照于九圍白居易詩豈無山上苗丨丨無歲寒蘇軾詩便將丨丨同千尺知有奇功似茯苓)知寸(大戴禮布指丨)
(丨布手知尺舒肘知尋)累寸(列女傳樂羊遠游尋師一年来歸妻引刀趍機曰此織本自蠶絲成于機杼一絲而丨至丨不)
(已遂成于尺累尺不已遂成丈匹今若斷之則捐前功樂羊感之七年不返)
斷葱以寸(後漢書陸續傳椘王英謀反徵陸續詣洛陽詔獄續母至京師覘候消息作饋食付門卒以進之續對食悲泣)
(曰母来不得相見使者問何以知母所作乎續曰母截肉未嘗不方丨丨丨丨為度是以知之)
增四寸(詩魚麗于罶傳庶人不數罟罟必丨丨然後入澤梁禮記大夫大帶丨丨雜帶君朱綠大夫玄華士緇辟二寸再繚)
(丨丨後漢書祭祀志檢中刻三處深丨丨方五寸有盖隋書禮儀志傳國璽白玉為之方丨丨螭獸鈕上交互蟠螭𨼆起鳥篆書文)
(曰受天之命皇帝夀昌凡八字管子涸澤數百歲谷之不從水之不絶者生慶忌慶忌者其状若人其長丨丨衣黃衣冠黃冠戴黃)
(盖乘小馬好疾馳以其名呼之可使千里外一日反報此涸澤之精也荀子小人之學也入乎耳出乎口口耳之間則丨丨耳曷足)
(以美七尺之軀哉文心雕龍士衡運思理新文敏而裁章置句廣于舊篇豈慕朱仲丨丨之璫乎)九寸(詩錫爾介圭箋諸侯)
(圭自丨丨而下周禮冬官玉人命圭丨丨謂之桓圭公守之又琬圭丨丨而繅以象德琰圭丨丨判規以除慝以易行漢書律歴志)
(黃鐘為天統律長丨丨九者所以究極中和為萬物元也又食貨志公龜丨丨直五百為壮貝十朋晉書律歴志黃鐘之律長丨丨)
(十二月冬至之氣應焉隋書音樂志帝自制定禮樂又立為四器名之為通通受聲廣丨丨宣聲長九尺臨岳高一寸二分每通皆)
(施三絃列子東北極有人名曰諍人長丨丨淮南子黃鐘之律丨丨而宫音調因而九之九九八十一故黃鐘之數立焉蔡邕獨斷)
(殷以十二月為正丨丨為尺律中大吕柳宗元詩北方諍人長丨丨開口抵掌更笑喧陸游詩虬枝六尺藤方屋丨丨帽)五寸
(禮記垂縷丨丨惰游之士也又孔子佩象環丨丨而綦組綬周禮冬官耜廣丨丨二耜為耦一耦之伐廣尺深尺謂之&KR0908;漢書食貨)
(志子龜丨丨以上直百為小貝十朋又五行志成帝鴻嘉四年秋雨魚于信都長丨丨以下後漢書祭祀志尚書令藏玉牒已復石)
(覆訖尚書令以丨丨印封石檢又有司奏當用方石再累至壇中皆方五尺厚一尺用玉牒書藏方石牒厚丨丨長尺三寸廣丨丨)
(又輿服志諸冠皆有纓蕤執事及武吏皆縮纓垂丨丨陳書高祖宣皇后傳少聰慧美容儀手爪長丨丨隋書禮儀志封國取社壇)
(方面土包以白茅内青箱中函方丨丨以青塗飾封授之以為社唐書柳公權傳文宗嘗召與聫句帝曰人皆苦炎熱我愛夏日長)
(公權屬曰薰風自南来殿閣生微涼它學士亦屬繼帝獨諷公權者命題於殿壁字率徑丨丨帝歎曰鍾王無以加也韓非子有常)
(儀的則羿逢蒙以丨丨為巧無常儀的則以妄發而中秋毫為拙注丨丨謂設丨丨之的神仙傳沈羲昇天四百餘年忽還鄉里說)
(初上天時見老君東西而坐賜棗二枚脯丨丨魏文帝典論甘始曰吾本師姓韓字世雄嘗取鯉魚丨丨一雙合其一煮藥俱投沸)
(膏中有藥者奮尾鼔腮游行浮沈有若處淵其一已熟而可噉)七寸(禮記壺頸丨丨腹脩五寸口徑二寸半容斗五升周禮冬)
(官良輈環灂自伏兔不至軌丨丨軌中有灂謂之國輈注灂漆也良輈回環皆漆所不漆者自伏兔至軌中丨丨而已又命圭丨丨)
(謂之信圭侯守之命圭五寸謂之躬圭伯守之漢書食貨志侯龜丨丨以上直三百為么貝十朋梁書羊侃傳侃性豪侈善音律有)
(彈筝人陸太喜著鹿角爪長丨丨神異經西海之外有鵠國焉男女皆長丨丨為人自然有禮好經編跪拜其人皆夀三百歲行如)
(飛日行千里百物不敢犯之唯畏海鶴列仙傳務光耳長丨丨又黃阮邱耳長丨丨拾遺記員嶠山一名環邱有冰蠶長丨丨黑色)
(有角有鱗以霜雪覆之然後作蠒長一尺其色五彩張良器海人獻冰蠶賦鱗角是帶育丨丨之殊形雪霜再加發五彩之異色)
二寸(禮記長中繼揜尺袷丨丨祛尺二寸緣廣寸半儀禮侯道五十弓弓丨丨以為侯中漢書五行志長安女子生兒兩頭異)
(頸面相鄉四臂共胸俱前鄉尻上有目長丨丨又杜欽傳欽字子夏少好經書家富而目偏盲茂陵杜鄴與欽同姓氏故衣冠謂欽)
(為盲杜子夏以相别欽惡以疾見詆乃為小冠高廣財丨丨由是京師更謂欽為小冠杜子夏而鄴為大冠杜子夏云宋史劉宰傳)
(富室亡金釵惟二僕婦在置之有司咸以為冤命各持蘆曰非盗釵者詰朝蘆當自若果盗則長于今丨丨明旦視之一自若一去)
(其蘆丨丨矣即訊之果伏其罪韓非子王曰射稽之謳不勝如癸美對曰王試度其功癸四板射稽八板擿之堅癸五寸射稽丨丨)
(宇文愷明堂議張衡渾𧰼以三分為一度裴秀輿地以丨丨為千里杜甫詩白小羣分命天然丨丨魚白居易詩枝上三分落園中)
(丨丨深蘇軾詩丨丨纔容子夏冠陸游詩丨丨楮冠雙草屨天公還我水雲身王逢長樂未央玉璽歌盤螭作紐徑丨丨歴歲四百)
(傳天王)鼻寸(周禮冬官玉人黃金勺青金外朱中丨丨注鼻謂勺龍頭鼻也)八寸(周禮冬官玉人瑑圭璋丨丨璧琮以)
(頫聘爾雅璋大丨丨謂之琡漢書律歴志太簇為人統律長丨丨象八卦宓羲氏之所以順天地通神明𩔖萬物之情也水經注秦)
(昭王令工施鈎梯而上華山以松柏之心為博箭長八尺棋長丨丨而勒之曰昭王嘗與天神博于此蔡邕獨斷周以十一月為正)
(丨丨為尺律中黃鐘武后蘇氏織錦廻文記蘇氏因織錦廻文五采相宣瑩心耀目其錦縦廣丨丨題詩二百餘首計八百餘言)
厚寸(周禮冬官玉人大璋中璋九寸邊璋七寸射四寸丨丨又牙璋中璋七寸射二寸丨丨以起軍旅以治兵守)縜寸
(周禮冬官梓人為侯上綱與下綱出舌尋丨丨焉注綱連侯繩也縜籠綱者)博寸(周禮冬官築氏為削長尺丨丨合六而成)
(規儀禮士冠禮履夏用葛玄端黑屨青絇繶純純丨丨)長寸(周禮冬官冶氏為殺矢刃丨丨圍寸鋋十之南史蕭映傳為北)
(徐州刺史徵將還鍾離人顧思遠挺乂行部伍中映見甚老使人問對曰年一百一十二歲凡七娶有十二子小者年已六十映賜)
(之食食兼於人檢其頭有肉角丨丨又杜牧詩雪髮不丨丨)圍寸(見上曹丕柳賦始丨丨而高尺今連拱而九成)脣寸
(周禮冬官陶人為甗實二鬴厚半寸丨丨又旊人為簋實一觳崇尺厚半寸丨丨)綆寸(周禮冬官大車崇三柯丨丨注三尺)
(為一柯綆謂軫箄也)六寸(爾雅璧大丨丨謂之宣漢書律歴志其算法用竹徑一分長丨丨二百七十一枚而成六觚為一握)
(又林鍾為地統律長丨丨六者所以含陽氣之施楙之六合之内令剛柔有體也唐書吴元濟傳山首燕頷垂頤鼻長丨丨十國紀)
(年椘史高郁請鑄鐡錢圍丨丨文曰乾封泉寳以一當十錢既重厚市肆以券契指垜交易吕氏春秋耨柄尺此其度也其耨丨丨)
(所以間稼也注刃廣六寸所以入苗間也鹽鐡論大夫曰子貢之廢著陶朱公之三至千金豈必賴之民哉運之丨丨轉之息耗取)
(之貴賤之間耳小爾雅正方二尺正中者謂之𣙗𣙗方丨丨庾信謝贈滕王集序啟甘泉宫裏玉樹一叢玄武闕前明珠丨丨)尺
寸(孟子無丨丨之膚不愛焉則無丨丨之膚不養也周語夫目之察度也不過步武丨丨之間史記項羽紀贊羽非有丨丨乘𫝑)
(起隴畝之中三年遂將五諸侯滅秦分裂天下而封王侯又魏豹彭越傳贊得攝丨丨之柄其雲蒸龍變欲有所會其度以故幽囚)
(而不辭云又韓信傳漢王將數十萬之衆距鞏洛阻山河之險一日數戰無丨丨之功漢書霍光傳光為人沈静詳審每出入下殿)
(門進止有常處郎僕射竊識視之不失丨丨後漢書鄧禹傳禹曰但䫟明公威德加于四海禹得效其丨丨垂功名于竹帛耳蜀志)
(諸葛亮傳士大夫随大王久勤苦者亦欲望丨丨之功又臣在外任無别調度随身衣食悉仰于官不别治生以長丨丨晉書律歴)
(志御府銅竹律二十五具其三具與杜䕫及左延年歴法同其二十二具視其名題丨丨是笛律也宋史龐安時傳定隂陽於喉手)
(配覆溢於丨丨元史阿爾尼格傳同學有為繪畫粧塑業者讀丨丨經阿爾尼格一聞即能記淮南子視高下不差丨丨明主弗任而求)
(之乎浣凖又水雖平必有波衡雖正必有差丨丨雖齊必有詭道德指歸論我身者彼身之丨丨也我家者彼家之權衡也顔氏家)
(訓梁彭城劉綺早孤家貧燈燭難辦常買荻丨丨折之燃明夜讀古子夜歌憶子腹糜爛肝腸丨丨斷江淹翡翠賦霞輕重而成彩)
(烟丨丨而作緒竇叔向詩丨丨分洲島纖毫指舳艫令狐椘謝賜春衣牙尺状衣服者身之文章丨丨者王之律度王仁裕題准隂)
(祠詩當時若放還西椘丨丨中華未可侵歐陽修詩報國愧無功丨丨歸田仍值歲豐穰蘇軾詩坡陀丨丨間宛轉陵巒足)環
寸(戰國策魏□謂建信君曰人有置係蹄者而得虎虎怒決蹯而去虎之情非不愛其蹯也然而不以丨丨之蹯害七尺之軀者)
(權也)得寸(戰國策范雎獻書曰王不如遠交而近攻丨丨則王之寸得尺亦王之尺也)分寸(史記蘇秦傳蘇秦見燕王)
(曰臣東周之鄙人也無有丨丨之功而王親拜之于廟而禮之于廷後漢書律歴志凖之聲明暢易逹丨丨又粗唐書禮樂志始求)
(聲者以律而造律者以黍自一黍之廣積而為丨丨一黍之多積而為龠合一黍之重積而為銖兩此造律之本也又選舉志開元)
(十八年下詔曰凡人年三十而出身四十乃得從事更造格以丨丨為差若循新格則六十未離一尉自今選人才業優異有操行)
(及遠郡下寮名迹稍著者吏部随才甄擢之論衡水異川而居相高丨丨不決不流不鑿不合誠令人君禱祭水旁能令高丨丨之)
(水流而合乎劉勰新論君子不吝盈尺之璧而珍丨丨之隂王褒四子講德論今子執丨丨而㒺億度處把握而却寥廓江淹上書)
(寧當争丨丨之末競錐刀之利哉韓愈荆潭詩序搜奇抉怪雕鏤文字與韋布里閭憔悴專一之士較其毫釐丨丨皇甫湜山雞舞)
(鏡賦兩邊而丨丨不差一體而纖毫必肖令狐椘謝賜春衣牙尺表揆才量力將何補於丨丨運肘延頸實有塵於領袖竇臮述書)
(賦明齊短長闇結丨丨白居易詩丨丨寵光酬未得曹松詩丨丨辨諸岳斗升觀四溟陳傅良詩亂井各随丨丨長新禽已變兩三)
(號)全寸(漢書律歴志三統相通故黃鐘林鍾太蔟律長皆丨丨而無餘分也)半寸(晉書摯虞傳陳勰掘地得古尺虞曰)
(今尺長于古尺幾丨丨宜改今而從古也陸游詩門前霜丨丨笑我事晨征楊萬里詩荒山丨丨無遺土田父何曾一飽来)寸
寸(晉書郄超傳愔暗於事機遣牋詣溫欲共奬王室修復園陵超取視丨丨毁裂乃更作牋自陳老病不堪人間乞閑地自養温)
(得箋大喜按愔超之父也枚乘諫吴王書銖銖而稱之至石必差丨丨而度之至文必過石稱丈量徑而寡失唐太宗詩岑霞漸漸)
(落溪隂丨丨生杜甫詩烏几重重縛鶉衣丨丨針白居易詩光隂丨丨流皮日休薔薇詩祇應是董雙成戲剪得神霞丨丨新公乘)
(億詩柳結重重眼萍翻丨丨心徐鉉詩長廊瓦疊行行密晚院風高丨丨增蘇軾詩百年不易滿丨丨彎強弓楊萬里詩丨丨低来)
(忽全没分明入水只無痕元好問詩碧瀾丨丨横秋色空對山靈說到難注唐人到難篇有碧瀾之下丨丨秋色之句張端詩丨丨)
(娑羅低作樹纍纍窣堵亂成波)刊寸(魏書建平王匡傳劉芳以先朝尺度事合古典乃依前詔書以黍丨丨)裁寸(魏書)
(建平王匡傳故中書監高閭廣旌儒林推尋樂府依据六經參諸國志以黍丨丨將均周漢舊章)造寸(魏書建平王匡傳計)
(崇丨丨積黍十二羣情共知而芳丨丨唯止十黍亦俱先朝詔書以黍成寸首尾歴然按崇公孫崇芳劉芳也)高寸(隋書禮儀)
(志六璽皆白玉為之方一寸五分丨丨螭鈕皇后璽白玉為之方寸五分丨丨麟鈕)千寸(隋書律歴志鬴十則鐘六十四斗也)
(鄭玄以為方尺積丨丨比九章粟米法少二升八十一分升之二十二宋史律歴志鬴容六斗二升千二百八十龠今鬴方尺積丨)
(丨此鬴之非也)積寸(隋書律歷志九章商功法程粟一斛丨二千七百丨米一斛丨一千六百二十丨菽合麻麥一斛丨二千)
(四百三十丨此據精麤為率使價高而不等其器之丨丨也以米斛為正)數寸(唐書車服志大將出賜旌以顓賞節以顓殺旌)
(以絳帛五丈粉畫虎有銅龍一首纏緋旛紫縑為袋油囊為表節懸畫木盤三相去丨丨隅垂赤麻餘與旌同淮南子藜藿之生蝡)
(蝡然日加丨丨不可以為櫨棟列仙傳偓佺好食松實形體生毛丨丨劉勰新論枳棘之生丨丨而抽枝櫲樟之植百尺而蒔柯陸)
(機詩疏筍竹萌也皆四月生唯巴竹筍八月九月生始出地長丨丨宣和畫譜孫夢卿傳移吴本至數丈人物本施寬闊者縮移狹)
(隘則不過丨丨悉不失其形似如以鑑取物見大小遠近耳范成大梅譜古梅枝樛曲萬状蒼蘚鱗皴封滿花身又有苔鬚垂于枝)
(間或長丨丨風至綠絲飄飄可玩杜甫覓松樹子詩欲存老盖千年意為覓霜根丨丨栽白居易詩一握青蛇尾丨丨碧峯頭又益)
(部方物略記長不丨丨有駮其文淺瀨曲隈唯泳而羣按沙綠魚也)十寸(宋史律歴志周用八寸丨丨尺八寸尺為鬴之方丨)
(丨尺為鬴之深而容六斗二升千二百八十龠也淮南子律以當辰音以當日日之數十故丨丨而為尺十尺而為丈蔡邕獨斷夏)
(以十三月為正丨丨為尺律中太簇)進寸(老子用兵有言吾不敢為主而為客不敢丨丨而退尺韓愈上李侍郎書丨丨退尺)
(卒無所成紇干俞至人用心若鏡賦比申監于盈尺願修容于丨丨楊宏貞溜穿石賦丨丨退尺常一以貫之日往月来則就其深)
(矣吕牧書軸賦退尺則不短丨丨則不長得随時之舒卷合君子之行藏張九成詩仕途非所長丨丨輒退尺貢奎沙河詩褰裳力)
(推挽丨丨還退尺)運寸(莊子鵲自南方来者翼廣七尺目大丨丨酉陽雜爼山人王固謁見曾叔政謂曰予有一藝今為一)
(設懷中出竹一節及小鼓規纔丨丨良久去竹之塞折枝連擊鼓子筒中有蠅虎子數十行而出分為二隊如對陣𫝑每擊鼔或三)
(或五随鼓音變陣天衡地軸魚麗鶴列無不備也進退離附人所不及凡變陣數十乃行入筒中曾觀之大駭)度寸(韓詩外傳)
(良珠丨丨雖有百仞之水不能掩其瑩宋祁馮侍講行状古者横黍丨丨今以縦横亂其法非是)誳寸(淮南子丨丨而伸尺)
(聖人為之小枉而大直君子行之文心雕龍丨丨以信尺枉尺以直尋棄偏善之巧學具美之績)盈寸(神仙傳李意期者漢)
(文帝時人也或說四方國土宫觀市鄽人未曾見聞說者意不解意期則為撮土作之但丨丨其中物皆是湏臾消滅酉陽雜爼山)
(茶花葉似茶樹高者丈餘花大丨丨色如緋十二月開夏侯湛抵疑譬投丨丨之膠而欲使江海異色燒一羽之毛而欲令大爐增)
(𫝑蘇軾大雪詩紛紛笠上已丨丨下馬登堂面蒼黑又韓愈詩我鱗不丨丨我羽不盈尺歐陽修詩游魚潑潑不丨丨)圓寸
(劉勰新論救餓者以丨丨之珠不如與之橡菽貽溺者以方寸之玉不如與之短綆)引寸(劉勰新論提輕常重丨丨至尺)逾
寸(杜陽雜編新羅國獻萬佛山雕沈擅珠玉以成之其佛之形大者或丨丨小者七八分佛有如黍米者有如半菽者其眉目口)
(耳螺髻毫相無不悉具北夢瑣言王廸謁杜太尉於宅門十字通衢街路稍狹有二牛車東西交至適馬夾在其間馬驚仆而卧車)
(轍輾靴鼻丨丨而不傷脚指)從寸(嬾真子漢導字下丨丨唐導字下從禾)刲寸(畫□錄歐陽永叔有龍茶小錄或以)
(大團問者輒方丨丨以供佛供仙家廟奉親并待客享子弟之用)折寸(癸辛雜識醫工以分丨丨按穴試鍼中穴則鍼入稍)
(差則鍼不可入矣)廣寸(瑯嬛記宋遷以霞光牋裁作小番長尺丨丨寳素魚錦囊中遺試鶯謂之新尺)脚寸(陸機鱉賦)
(盈尺而丨丨又取具于指掌)兼寸(左思魏都賦明珠丨丨尺璧有盈)丹寸(王僧孺為南平王妃拜改封表奉命震慙)
(有灼丨丨)新寸(庾信詩桐枝長舊圍蒲節抽丨丨)成寸(牛宏同律度量議今勘周漢古錢大小有合宋氏渾儀尺度無)
(舛乂依淮南累粟十二丨丨明先王制法索𨼆鈎深以律計分義無差異高邁度賦積分而丨丨引尺而為丈)合寸(唐明皇詩)
(繁雲先丨丨膏雨自依旬)如寸(崔融瓦松賦序崇文館瓦松者産于屋霤之上高不及尺下纔丨丨)金寸(白居易中和節)
(謝賜尺状紅牙為尺白丨為丨)廉寸(王起魚啣珠賦得丨丨之形失圓節之規)連寸(鄭希稷塤賦廣纔丨丨長匪盈把)
起寸(張廷珪彈棋賦曉之者敵衆多以寡少懵之者徑丨丨猶萬仞)銖寸(歐陽修刑法傳法家之說務原人情極其真偽)
(必使有司不得丨丨輕重出入曾鞏李常誥階散無常員有司丨丨較量應格然後一遷亦已艱矣程鉅夫詩天官銓材定丨丨還)
(我耆儒善江右)過寸(曾鞏詩草萌出土已丨丨釋氏通鑑僧逹禪師虎頭長耳雙齒丨丨)幾寸(梅尭臣詩太液寒生丨丨)
(波)錙寸(劉因詩壬申秋太水一雨乃孤注九年丨丨積曾未辦朝露)甫寸(劉因喜雨詩丨丨驚已狂及犂歎無數)
火寸(右英夫人詩自有神奇先兵規丨丨三五天瑞之)守寸(雲笈七籖存思太極之時皆當從兩眉間入焉兩眉間為)
(泥丸之玉門名曰丨丨又丹田宫中常有帝君丨丨常有大神湏修乃見在宫中爾)
尺二寸(詩錫爾介圭箋圭長丨丨丨謂之介周禮冬官玉人鎮圭丨有丨丨天子守之又祼圭丨有丨丨有瓉以祀廟史記)
(匈奴傳中行說令單于遺漢書以丨丨丨牘漢書食貨志元龜岠冉長丨丨丨直二千一百六十為大貝十朋魏書虞康生傳蕭衍)
(聞康生能引彊弓特作大弓兩張送與康生其弓長八尺把中圍丨丨丨箭麄如長笛觀者以為希世絶倫論衡禮宗廟之主以木)
(為之長丨丨丨以象先祖拾遺記頻斯國大楓木成林樹東有大石室壁上刻為三皇之像緝石為牀牀上有膝痕深三寸牀上有)
(竹簡長丨丨丨書大篆之文皆言開闢以来事人莫能識)十二寸(周禮冬官玉人大琮丨有丨丨射四寸厚寸是謂内鎮乂)
(案丨有丨丨棗栗十有二列注案玉案也)尺五寸(周禮日至之景丨有丨丨謂之地中)不能寸(孟子其間丨丨以丨)
(黃庭堅詩挽士丨丨丨推去輙數尺)尺一寸(史記匈奴傳漢遺單于書牘以丨丨丨)忖於寸(漢書律歴志夫度者)
(别於分丨丨丨蒦於尺張于丈信于引引者信天下也職在内官廷尉掌之)膾魚寸(唐書南詔傳丨丨丨以胡&KR1000;椒榝和)
(之號鵝闕)不及寸(蘇轍鳳咮石硯銘序石性薄厚者丨丨丨最後得此長博豐碩蓋石之傑)
九尺四寸(孟子今交丨丨丨丨以長食粟而已)八尺一寸(史記樂書琴長丨丨丨丨正度也)九尺六
寸(史記孔子世家孔子長丨丨有丨丨人皆謂長人而異之)五尺九寸(漢書景帝紀御史大夫綰奏禁馬高丨丨丨丨)
(以上齒未平不得出關)三尺六寸(漢書郊祀志有司驗睢上非舊藏處鼎大八尺一寸高丨丨丨丨)九尺三
寸(漢書東方朔傳臣朔年二十二長丨丨丨丨目若懸珠齒若編貝)八尺二寸(漢書項籍傳籍長丨丨丨丨力扛鼎)
(才氣過人)七尺三寸(漢書霍光傳為人沉静詳審長財丨丨丨丨後漢書光武帝紀光武身長丨丨丨丨)一尺五
寸(列子從中州以東四十萬里得僬僥國人長丨丨丨丨)萬八千寸(淮南子一里積丨丨丨丨)二尺四寸
(論衡虞夏殷商同載在丨丨丨丨儒者推讀朝夕講習不見漢書謂漢劣不若鹽鐡論大夫曰丨丨丨丨之律古今一也或以治或)
(以亂)
困(苦悶切亂也逃也病之甚也悴也極也)
韻藻知困(禮記是故學然後知不足教然後丨丨知不足然後能自反也丨丨然後能自強也椘辭雖丨丨其不能操兮)
(終不以邪枉而害方知又去聲莊子神龜能見夢於元君而不能避余且之網知能七十二鑚而無遺策不能避刳腸之患如是則)
(丨有所丨神有所不及也論衡身通而丨丨官火而聽細李芳留别詩禄食媿踰量丨丨念歸愚)乏困(左傳晉侯秦伯圍鄭)
(燭之武夜縋而出見秦伯曰若舍鄭以為束道主行李之往来供其丨丨君亦無所害王褒四子講德論若乃美政所施洪恩所潤)
(疎繇役振丨丨恤民災害不遑游宴愷悌君子民之父母豈不然哉)酒困(論語不為丨丨北夢瑣言王庭凑曾使河陽廻在中)
(路以丨丨寝于路隅忽一人荷策而過熟視之曰貴當列土非常人也李商𨼆詩新秋仍丨丨幽興暫江鄉)重困(國語内困)
(於父母外困於諸侯是丨丨也史記平凖書於是縣官大空而富商大賈或蹛財役貧轉轂百數廢居居邑封君皆低首仰給冶鑄)
(煮鹽財或累萬金而不佐國家之急黎民丨丨於是天子與公卿議更錢造幣以贍用漢書武帝紀遣博士中等分循行諭告所抵)
(無令丨丨後漢書寇榮傳勇者不逃死智者不丨丨唐書代宗紀寳應元年詔浙江水旱百姓丨丨州縣勿得輒科率)匡困
(晉語救乏振滯丨丨資無後漢書臧洪傳㓋答袁紹書曰僕據金城之固驅士人之力散三年之蓄以為一年之資丨丨補乏以悅)
(天下何圖築室反耕哉柳宗元李中丞啟繩愆紏繆列郡肅澄清之風丨丨資無闔境知噢咻之德)我困(史記蘇秦傳其從者)
(有一人獨未得報乃前自言蘇秦曰我非忘子子之與我至燕再三欲去我易水之上方是時丨丨故望子深是以後子子今亦得)
(矣魏文帝鶯賦怨羅人之丨丨痛密㒺而在身)振困(管子歲凶弛刑罰赦有罪散食粟以食之是之謂丨丨)忍困(蘇武)
(答李陵書丨丨強存徒念忠義)春困(鄭谷詩落第丨相丨無心惜落花曾鞏詩玉人丨丨倚東風陸游初春畏寒詩丨丨苦多)
(無處賣客魂欲斷倩誰招孫蕙蘭綠忩詩婢捧消丨丨親嘗散莫愁)
眠鴨困(歐陽修詩爐香丨丨丨)紅玉困(歐陽修詩猶帶春醪丨丨丨)花柳困(歐陽修詩日長丨丨丨)
增心困(書汝不憂朕丨之攸丨乃咸大不宣乃心金史宗尹傳上問宗尹子汝父致仕將居何所其子曰聚屬既多不能復)
(在京師上遣使問宗尹曰朕欲留卿時相從游卿子之言如此今定何如宗尹曰臣豈不欲在此但餘閑之年猶在輦下恐聖主丨)
(丨耳莊子丨丨焉而不能知口辟焉而不能言)不困(書慎厥初惟厥終終以丨丨禮記幽居而不淫上通而丨丨左傳歌弼鄘)
(衛曰美哉淵乎憂而丨丨者也漢書鼂錯傳臣聞人情莫不欲富三皇厚之而丨丨圖畫見聞誌夫内自足然後神閒意定神閒意)
(定則思不竭而筆丨丨也白居易雞距筆賦其用丨丨其美無儔姚合遊宣義池亭詩尋芳行丨丨逐勝坐還遷)窮困(左傳)
(民知丨丨而受盟于椘史記齊世家吕尚盖嘗丨丨年老矣以漁釣奸周西伯又管晏傳吾嘗為鮑叔謀事而更丨丨鮑叔不以我)
(為愚知時有利不利也荀子雖丨丨凍餒必不以邪道為貪離騷忳欝邑余侘傺兮吾獨丨丨乎此時也)屢困(晉語晉文公曰)
(余於伯椘丨丨何舊怨也注伯椘勃鞮字又屢與婁同漢書成帝紀朕承鴻業十有餘年數遭水旱疾疫之災黎民丨丨於饑寒而)
(望禮義之興豈不難哉)日困(越語范蠡曰陽至而隂隂至而陽丨丨而還月盈而匡)禽困(戰國策游騰曰丨丨覆車)
(注禽所𫉬獸也能覆獵者之車不可忽史記甘茂傳韓公仲使蘇代謂向夀曰丨丨覆車公破韓辱公仲公仲收國復事秦自以為)
(必可以封)已困(史記秦始王紀秦無亡矢遺鏃之費而天下諸侯丨丨矣)常困(史記高祖紀袁生說漢王曰漢與椘相距)
(滎陽數歲漢丨丨䫟君王出武關漢書食貨志此農夫所以丨丨有不勸耕之心而令糴至於甚貴者也)數困(史記平凖書初)
(先是往十餘歲河決觀梁椘之地固已丨丨而緣河之郡隄塞河輒㳏壊又廉頗傳廉頗居梁久之魏不能信用趙以丨丨於秦兵)
(趙王思復得廉頗廉頗亦思復用於趙漢書儒林傳魯榮廣傳春秋高材捷敏與公羊大師眭孟等論丨丨之易林文厄羑里湯囚)
(夏臺仁聖不害丨丨何憂)新困(史記晉世家重耳過宋宋司馬公孫固善於咎犯曰宋小國丨丨不足以求入更之大國又大)
(宛傳今單于丨丨于漢而故渾邪地空無人)民困(史記宋世家熒惑守心景公憂之司星子韋曰可移於歲景公曰歲饑丨)
(丨吾誰為君又平原君傳李同曰丨丨兵盡或剡木為矛矢而君器物鍾磬自若汲冢周書五祥一君選擇二官得度三務不舍四)
(不行賂五察丨丨)受困(史記椘世家今椘之地方五千里帶甲百萬猶足以踴躍中野也而坐丨丨臣竊為大王弗取也魏)
(志烏丸鮮卑傳烏丸鮮卑因漢末中國多事不遑外討故得擅漢南之地北邊仍丨其丨梁武帝設謗木肺石二函詔懷傅吕之術)
(抱屈賈之歎其理有皦然丨丨包匭)椘困(史記椘世家韓魏聞丨之丨乃南襲椘至於鄧)離困(史記留侯世家太史公曰)
(學者多言無鬼神然言有物至如留侯所見老父予書亦可怪矣高祖丨丨者數矣而留侯常有功力焉豈可謂非天乎)實困
(史記仲尼弟子傳子貢南見吴王說曰名存亡魯丨丨強齊智者不疑也)貧困(史記管晏傳管仲丨丨嘗欺鮑叔鮑叔終善遇)
(之又滑稽傳椘相孫叔敖病且死屬其子曰我死汝必丨丨漢書宣帝紀鰥寡孤獨高年丨丨之民朕所憐也前下詔假公田貸種)
(食其加賜鰥寡孤獨高年帛後漢書安帝紀其賜人尤丨丨孤弱單獨榖人三斛又朱暉傳暉同縣張堪素有名稱嘗於太學見暉)
(甚重之接以友道乃把暉臂曰欲以妻子託朱生堪卒暉聞妻子丨丨乃自往候視厚賑贍之鹽鐡論大夫曰挾管仲之知者非為)
(厮役之使懷陶朱之慮者不居丨丨之處)兵困(史記蘇秦傳魏棄與國而合於秦因以塞鄳阨為椘罪丨丨於林中韓非子諸)
(侯丨丨力極無奈何)甚困(史記主父偃傳主父偃者齊臨菑人也學長短縦横之術晚乃學易春秋百家言北遊燕趙中山皆)
(莫能厚遇為客丨丨)阨困(史記游侠傳其言必信其行必果已諾必誠不愛其軀赴士之丨丨既已存亡死生矣而不矜其能)
(羞伐其德蓋亦有足多者焉又阨與戹同史記太史公自序遷丨丨鄱薛彭城過梁椘以歸於是遷仕為郎中)人困(史記信陵)
(君傳平原君使者讓魏公子曰勝所以自附於婚姻者以公子之高義為能急丨之丨今邯鄲旦暮降秦而魏救不至安在公子能)
(急丨之丨也符載江州錄事參軍廳壁記一州之能否六曹之榮悴必繋乎其人也其人強其務舉其丨丨其務削蘇軾詩路長丨)
(丨蹇驢嘶范成大春晚詩春晚軒忩丨獨丨日長籬落燕雙飛劉迎烏夜啼詞宿酲丨丨屏山夢煙樹小江村)大困(史記屈原)
(傳魏襲椘至鄧椘兵懼自秦歸而齊竟怒不救椘椘丨丨又蘇秦傳出游數歲丨丨而歸漢書元帝紀詔曰元元丨丨流散道路又)
(蕭望之傳敞曰少府左馮翊所言常人之所守耳竊憐凉州被寇方秋饒時民尚有飢乏病死於道路况至来春將丨丨乎不早慮)
(所以振救之策而引常經以難恐後為重責)始困(史記索𨼆述贊應侯丨丨託載而西說行計立貴乎寵稽)醉困(漢書)
(高帝紀高祖前拔劍斬蛇行數里丨丨卧杜甫高柟詩尋常絶丨丨卧此片時醒黃庭堅題東坡小字卷尾此卷多東坡平時得意)
(語又是丨丨已過後書用李北海徐季海法雖有筆不到處亦韻勝也)咸困(漢書元帝紀詔曰間者連年不收四方丨丨元)
(元之民勞于耕耘乂亡成功困于饑饉亡以相救)卒困(漢書項籍傳羽謂其騎曰吾起兵至今八歲矣身七十餘戰所當者)
(破所擊者服未嘗敗北遂覇有天下然今丨丨於此此天亡我非戰之罪也)久困(漢書賈捐之傳今天下獨有關東關東大)
(者獨齊椘民衆丨丨連年流離燕翼貽謀錄開寳六年下第人徐士廉撾登聞鼔言丨丨場屋乃詔入策進士終場經學並試殿庭)
(侯圭割鴻溝賦潜豹略而丨丨割鴻溝而兩存)繼困(漢書魏相傳所以周急丨丨慰安元元便利百姓之道甚備)病困
(漢書金日磾傳輔政歲餘丨丨大將軍光白封日磾卧授印綬世說殷覬丨丨看人敢見半面)多困(漢書貢禹傳年歲不)
(登郡國丨丨)内困(漢書游侠傳原涉買地開道立表費用皆卬富人長者然身衣服車馬纔具妻子丨丨專以賑施貧窮赴)
(人之急為務魏志劉曄傳蜀擊吴吴遣使稱藩朝臣皆賀獨曄曰因難求臣必難信也彼必外廹丨丨然後發此使耳可因其窮襲)
(而取之)吉困(漢書敘傳丨丨於賀湼而不淄按吉王吉也)羸困(後漢書和熹鄧后紀二年夏京師旱親幸洛陽寺錄)
(冤獄有囚實不殺人而被考自誣丨丨輿見畏吏不敢言將去舉頭若欲自訴太后察視覺之即呼還問状具得枉實即時收洛陽)
(令下獄抵罪行未還宫澍雨大降)身困(後漢書公孫述傳荆邯說述曰漢祖無前人之迹立錐之地起於行陣之中躬自奮)
(擊兵破丨丨者數矣然軍敗復合創愈復戰束晳玄居釋學既種而丨丨夫何為乎祕丘陸游寓歎詩遊宦人間丨愈丨讀書燈下)
(目幾盲)愁困(後漢書公孫述傳百姓丨丨不堪上命將有王氏自潰之憂)衰困(後漢書班超傳超年老思土上疏曰)
(臣不敢望到酒泉郡但䫟生入玉門關臣老病丨丨冒死瞽言)濟困(後漢書張綱傳詔曰故廣陵太守張綱息干戈之役丨蒸)
(庶之丨未陞顯爵朕甚愍焉拜綱子續為郎中賜錢百萬)艱困(後漢書杜林傳林前於西州得漆書古文尚書一卷常寳愛之)
(雖遭丨丨握持不離身艱一作囏癸辛雜識王子濤字仲山在京師時其兄子冲喜延道流方士有許公言者邀仲山耳語君手直)
(紋未可量但早年亦丨丨宜順受之)飢困(後漢書趙憙傳憙遇更始親屬皆祼跣塗炭丨丨不能前憙見之悲感所装縑帛資)
(糧悉以與之又桓榮傳莽敗榮抱其經書與弟子逃匿山谷雖常丨丨而講論不輟戴表元詩外雖刑寬拘内實丨丨廹)遭困
(後漢書郎顗傳賢聖之君丨丨遇險能致命遂志不失其道)乘困(魏志荀彧傳太祖欲因紹新破以其間討劉表彧曰紹敗)
(其衆離心宜丨其丨遂定之)勞困(吴志華覈傳今當角力中原以定彊弱正於際會彼益我損加以丨丨此乃雄夫智士所)
(以深憂元結忝官引冤辭何者甚力役遇丨丨姚合送王求詩求食道路間丨丨甚徒役)彫困(晉書孝武帝紀宜時拯䘏救其)
(丨丨)在困(晉書顧榮傳榮經德體道謀猷弘遠忠貞之節丨丨彌厲嵇康答難養生論且父母有疾丨丨而瘳則憂喜並用矣)
(顔延年陽給事誄烈烈陽子丨丨彌逹紇干俞至人用心若鏡賦冀因照以元鑒豈逢時而丨丨蘇舜欽留别王公輔詩丨丨見人)
(情此意不可酬)疲困(晉書蘇峻傳道違行速軍人丨丨淨住子若謂媱佚為樂者則應血氣剛強眼明神爽少而不老壮而不)
(變何意恣情逞欲輙有丨丨罷與疲同曹植諫伐遼東表兵不解於外民丨丨於内)屯困(梁書武帝紀險泰相沿晦明非一皆)
(丨丨而後亨資多難以啟聖)事困(魏書崔僧淵傳生不振世沒無令聲先師以為鄙君子以為恥此則丨丨伎殫自勉無益)
救困(魏書高崇傳昔禹遭大水以歴山之金鑄錢丨民之丨汲冢周書年饑則丨丨大荒有禱無祭)暍困(唐書韓朝宗傳)
(襄州南椘故城有昭王井傳言汲者死行人雖丨丨不敢視朝宗移書諭神自是飲者無恙人更號韓公井)窶困(唐書劉瞻)
(傳瞻為人廉約所得奉以餘濟親舊之丨丨者家不留儲)可困(唐書李宣傳克用使其將李塘以兵屯莘援宣為羅宏信所破)
(全忠大喜度宣丨丨遣龐師古伐宣)刓困(唐書王士真傳江淮水潦財力丨丨)兩困(五代史葛從周傳太祖遣從周攻劉)
(守文於滄州以蔣暉監其軍守文求救於其父仁恭仁恭以燕兵救之暉語諸將曰不可迎戰宜縦其入城聚食倉廩使丨丨而後)
(取之)將困(宋史張觷傳葉徹寇劍南觷率州兵與戰分為數隊令城中殺羊牛豕作肉串仍多具飯將戰則食第一隊人既飽)
(遣入陣便食第二隊度所遣兵力丨丨即遣第三隊人往代第四五六隊亦如之)侵困(宋史温益傳温知潭州逐臣在其境)
(内若范純仁劉奉世韓川吕希純吕陶率為所丨丨)行困(元史察罕傳嘗丨丨脫靴藉草而寝鴞鳴其旁心惡之擲靴擊之有)
(蛇自靴中墜歸以其事聞帝曰是禽人所惡者在爾則為喜神宜戒子孫勿殺其𩔖白居易龍華寺小尼詩步慵丨道丨起晚誦經)
(遲)遇困(家語孔子適衛會公叔氏以蒲叛衛而止之公良儒曰昔吾從夫子遇難于匡又伐樹于宋今丨丨於此命也夫楊)
(子全&KR1395;絭測曰全&KR1395;之絭恐丨丨也劉因付阿山誦詩人因丨丨方言命我為求奇反喪名)容困(家語恭而敬可以釋勇寬)
(而正可以懷強愛而恕可以丨丨温而斷可以抑奸)必困(荀子聞之而不見雖博必&KR0861;見之而不知雖識必妄知之而不行雖)
(敦丨丨)家困(韓非子棄私家之事而必汗馬之勞丨丨而上弗論則窮矣)排困(鹽鐡論文學曰丨丨市井坊塞利門)
(而民猶為非也)名困(易林鑿井求玉非卞氏寳丨丨身辱榮無所得)孤困(易林塗行破車醜女無媒莫適為耦丨丨獨居)
先困(易林六月種黍歲晚無雨秋不宿酒神失其所丨丨後通與福相同)魚困(說苑水濁則丨丨令苛則民亂王阮詩獸)
(困思曠野丨丨想清泉)得困(道德指歸論使神有為動不順一為逹丨丨為靈得歇)折困(潜夫論顔原公丨丨饉於)
(郊野守志篤固秉節不虧冷齋夜話東坡南中詩英特邁往之氣不受夢幻丨丨可畏而仰蘇軾六一居士集序自歐陽子之存世)
(之不說者譁而攻之能丨丨其身而不能屈其言)策困(論衡孔子周流應聘行說諸侯智窮丨丨還定讀書)嘶困(論衡)
(凡人之所以能言語者以有氣力也氣力之盛以能飲食也飲食損減則氣力衰衰則聲音丨丨)小困(博物志擇大豆麄細)
(調勻按之令有光烟氣徹豆心内先不食一日以冷水頓服訖其魚肉菜果不得復經口渴即飲水慎不可煖飲初丨丨十數日後)
(體力壮健不復思食)抑困(英雄記公孫瓉統内外衣冠子弟有材秀者必丨丨使在窮苦之地)至困(世說裴令公有儁姿)
(容一旦有疾丨丨惠帝使王夷甫往看出語人曰雙眸閃閃若巖下電按令公裴楷也)昏困(甲申雜錄馬默知登州方坐堂)
(上忽丨丨如夢寐中見一人乘空来大呼曰馬默本無嗣以救沙門島罪人事上帝特命賜男女各一人)停困(稗編七政左旋)
(說金水之行最疾水一日千里五金在世無頃刻丨丨)苦困(李陵别詩遠處天一隅丨丨獨零丁)難困(班固陳武銘御)
(雄乘險丨丨不違)見困(張衡東京賦白龍魚服丨丨豫且)告困(孔融恤鄧子然教志士鄧子然丨丨焉得愛釡庾之)
(間以傷烈士之心與豆三斛後乏復言)形困(嵇康答難養生論或菲食勤躬經營四方心勞丨丨趨步失節)水困(杜預)
(論水利疏臣謂既以丨為丨當恃魚菜螺蜯而洪波泛濫貧弱者終不能得)疾困(皇甫謐釋勸論惟余丨丨不及國寵)取
困(謝靈運請伐河北疏自相攻伐兩丨其丨卞莊之形驗之今役)負困(鮑照辭閤疏既同馮衍丨丨之累復抱相如痟渴之)
(疾)慙困(劉孝綽報王永興觀田詩顧已丨丨地徒知薑桂辛)目困(張九齡巡按自灕水南行詩丨丨詭容違心與清暉)
(滌)老困(杜甫過孟倉曹兄弟詩力稀經樹歇丨丨撥書眠)嬾困(杜甫詩黃師塔前江水東春光丨丨倚微風黃庭堅)
(乞桃花詩正是花光丨丨時姚黃開晚落應遲楊萬里詩丨丨風光酣午睡隂沈天氣嫁春愁)下困(李華君之牧人辨古之帝)
(者非不欲厚其養泰其身盖以為上逸則丨丨困百衆逸一人非天意也不忍為也故下逸而上困帝者甘心焉)上困(見上)
弊困(蕭穎士與從弟評事書韋二十五與弟昨言中丞必湏相然始下筆才非樂生不望擁篲志力丨丨未堪詣府)歎困
(沈既濟枕中記盧生歎息曰丈夫生世不諧困如是也翁曰觀子形體無苦無恙談諧方適而丨其丨者何也)拯困(符載上襄)
(陽椘大夫書次者以財丨丨其有自糲飯蓬戶一變而致于膏粱廣厦者也)發困(符載送盧端公序載知副相必起羸丨丨)
(結攬賢傑延於參畫之地)處困(李紳詩食檗苦心甘丨丨飲冰持操敢辭寒錢珝授江繼美左領軍衛大將軍制戎容頗稱于)
(抱材家食且聞其丨丨許渾送林處士詩丨丨道難固乘時恩易酬邵雍詩堯夫非是愛吟詩詩是堯夫丨丨時)虎困(韓愈)
(鴻溝詩龍疲丨丨割川原億萬蒼生性命存)牛困(白居易賣炭翁詩丨丨人飢日已高市南門外泥中歇)政困(沈亞)
(之華州新廳記隴西公為守乃先問其吏曰丨之為丨何始也吏曰累更其守耳)角困(羅衮謝裴相公啟雖復毛慙腹背丨)
(丨藩籬何嘗不砥礪公方琢磨文術)撫困(牛僧孺辛公神道碑司空度率五諸侯取蔡連戰四年伊瀍之郊屬刻百役公丨丨)
(應需怛怛寧寧上大喜)獸困(令狐椘裴度彰義軍節度使制何丨丨而猶鬭豈鳥窮之無歸歟)微困(杜牧自撰墓誌)
(銘今歲九月十九日歸夜丨丨亥初就枕寝酣而不夢)陸困(王遒南陽詩丨丨泥蟠未適然豈妨耕稼𨼆高蹤)易困
(司空圖詩有名人丨丨無契債難還)罩困(皮日休平去聲詩書疲行終朝丨丨卧至暮)鳥困(皮日休練瀆詩丨丨避錦)
(帆)抱困(陸龜蒙詩自愛垂名野史中寧論丨丨荒城側)閒困(蘇舜欽詩丨丨尚有待不忍沈湘沅)自困(梅堯臣詩)
(守而勿追彼丨丨境上未免小敓攘王安石表以宿痾而丨丨欲旅進以無階)志困(歐陽修黃夢升墓誌飲之酒大醉起舞歌)
(呼乃肻出其文讀之博辨雄偉意氣奔放不可禦予盖悲夢升丨雖丨而獨其文章未衰也)侮困(王安石許平墓誌士固有)
(離世異俗獨行其意置譏笑丨丨辱而不悔)夘困(蘇軾次韻惠守詹君詩三杯丨丨忘家事萬戶春濃感國恩孫覿詩兀兀)
(三杯丨丨昏昏一枕春融)士困(黃庭堅詩魚乾要斗水丨丨易為德)茶困(唐庚詩陸子作茶經竟為丨所丨)終困
(周必大詩取虢不應湏假道勝齊丨丨用真儒)賣困(陸游詩丨丨兒童起五更)農困(王炎詩僧閒衆所羡丨丨吾甚愧)
消困(徐照詩掃地就凉松日少煮茶丨丨石泉新)午困(戴復古詩丨丨政湏茶料理春愁全仗酒消除)玉困(張元)
(幹詞粉融香潤随人勸丨丨花嬌越樣宜)晚困(党懷英西湖芙蓉詩明籹炫朝麗醉態羞丨丨)力困(王惲紫藤花歌羣蛟)
(奮蟄丨猶丨鱗鬛不耐凄風吹)鯨困(陳高述懷詩丨丨遭螻蟻䲭翔逐鳳凰)耽困(張雨快雨自慰詩春来耽酒仍丨丨)
(一枕雨聲如蜜甜)暑困(張雨山中客夜詩塵埃丨丨人如醉月露夜凉天亦醒)徹困(傳燈錄臨濟參大愚大愚問什)
(麽處来曰黃檗来愚曰有何言教曰親問佛法的的意蒙和尚便打三問三遭打不知過在什麽處愚曰黃檗恁麽老婆為汝得丨)
(丨猶覓過在)
非所困(易子曰丨丨丨而困焉名必辱)公無困(書王曰公功肅將袛歡丨丨丨哉)齊國困(左傳以丨丨之)
(丨困又有憂)監門困(史記信陵君傳魏有𨼆士曰侯嬴年七十家貧為大梁夷門監者公子往請厚遺之不肻受曰臣修)
(身潔行數十年終不以丨丨丨故而受公子財)智勇困(史記淮隂侯傳椘人起彭城至滎陽兵困于京索之間廹西山而不)
(能進漢王將數十萬之衆距鞏雒一日數戰無尺寸之功遂走宛葉之間此所謂丨丨俱丨者也)居處困(史記吕不韋傳)
(子椘秦諸庶孽孫質於諸侯車乘進用不饒丨丨丨不得意)不相困(史記匈奴傳冒頓縦精兵四十萬騎圍高帝于白登)
(七日高帝乃使使厚遺閼氏閼氏乃謂冒頓曰兩主丨丨丨今得漢地而單于終非能居之也)末民困(漢書食貨志㠯臨萬)
(貨㠯調盈虛㠯收奇羡則官富實而丨丨丨)王君困(漢書何並傳侍中王林卿北渡涇橋令騎奴還至寺門拔刀剥其建)
(鼓並追林卿林卿廹窘廼令奴冠其冠被其襜褕自代乘車身從間徑馳去追及收縛冠奴奴曰我非侍中奴耳並知已失林卿乃)
(曰丨丨丨自稱奴得脫死耶叱吏斷頭)宦游困(漢書司馬相如傳素與臨卭令王吉相善吉曰長卿久丨丨不遂而丨来)
(過我於是相如往舍都亭)昨夜困(後漢書耿純傳時赤眉青犢千萬衆在射犬世祖引兵將擊純軍在前擊破之馳白世祖)
(世祖明旦與諸將至營勞純曰丨丨丨乎純曰賴明公威德幸而𫉬全)稷契困(後漢書崔實政論其逹者或矜名妬能恥)
(策非已舞筆奮辭以破其義寡不勝衆遂見擯棄雖丨丨復存猶將丨焉)為賊困(魏志太祖紀注公前隊渡河超䓁掩至公)
(猶坐胡牀張郃見事急引公入船騎追射之矢下如雨軍敗不知公所在至見乃悲喜流涕公大笑曰今日幾丨小丨所丨乎)昔
時困(魏志甄皇后傳注武宣皇后體小不安后不得定省憂怖泣涕大軍還鄴后朝武宣皇后悲喜感動左右武宣皇后亦泣)
(且謂之曰新婦謂吾前病如丨丨丨耶吾時小小耳十餘日即差不當視我顔色乎)今日困(蜀志關公傳注初劉備在許與)
(曹公共獵獵中衆散公勸備殺曹備不從及在夏口飄颻江渚公怒曰往日獵中若從吾言可無丨丨之丨)不久困(唐書)
(吕諲傳里人程氏財雄于鄉以女妻諲以諲才丨丨丨厚分貲贍)故紙困(馬令南唐書周彬妻讓彬曰君家兄弟皆力田)
(致豐羡而獨玩丨丨以自丨寧有益耶彬笑曰耕田不如耕道)罰多困(汲冢周書賞多罰少政之美也罰多賞少政之惡也)
(丨丨則丨賞多則乏)羣卒困(管子呼儆則敵人戒苟聚則衆不用妄行則丨丨丨強進則銳士挫)騏驥困(曹植陳審)
(舉疏昔丨丨之於吴阪可謂丨矣及伯樂相之孫郵御之形體不勞而坐致千里)百里困(阮籍大人先生傳丨丨丨而相)
(嬴牙既老而弼周)青袍困(杜甫徒步歸行丨丨朝士最丨者白頭拾遺徒步歸柳貫朝賀歸書事詩丨丨最丨微班忝親)
(向前星挹斗杓)蓮勺困(杜甫赤霄行皇孫猶曾丨丨丨衛莊見貶傷其足按漢書宣帝紀常困于蓮勺鹵中)劉公困
(孫元晏咏庾悅鵝炙詩庾家厨盛丨丨丨渾弗相貽也惱人)芳華困(符載送崔副使序澤國多雨丨丨久丨適值寒食前)
(後天野晴明衆花齊發火然雪白)二子困(韓愈石鼎聯句序道士倚墻睡鼻息如雷鳴二子亦失色不敢喘斯湏曙鼔鼕)
(鼕丨丨亦丨遂坐睡及覺驚顧覓道士不見)遊目困(杜牧消暑樓詩景牽丨丨丨愁託酒腸寬)郎官困(吴融沃焦)
(山賦丨丨丨採櫓於墅將卒貧鬻薪於市)靈府困(陸龜蒙詩詠多丨丨丨搜苦化權卑)榮衛困(陸龜蒙詩雖然丨丨)
(丨亦覺精神王)看山困(皮日休詩默坐丨丨丨清齋飲水嚴)長條困(羅𨼆詩風欺岸柳丨丨丨露浥山花小朵愁)
秋千困(韓偓詩丨丨打丨解羅裙)山瘧困(李涉别張祜詩丨丨丨中聞有赦死灰不望光隂借)飄零困(徐鉉)
(詩自嗟多難丨丨丨不似當年膽氣寒)僮僕困(梅堯臣會飲聮句兒女寒不寝丨丨丨欲瞢)天公困(蘇軾詩丨)
(丨欲丨無奈何世人共抑真疎矣)生来困(李覯詩命合丨丨丨詩應沒後名)豫且困(薛季宣詩白龍未免丨丨)
(丨膨脝唯唯浮魚梁)失水困(薛季宣詩蛟龍丨丨丨哀怨成飛羽)阿瞞困(李晏赤壁圖詩鼎足分来漢祚移丨丨曾)
(丨火船歸)晴雲困(邊元勲詩丨丨如丨柳如癡丹杏開殘碧草齊)春酲困(趙晦暮春詩酒濃猶覺丨丨丨睡美方便)
(午夢長)遊絲困(劉因春日詩丨丨丨無力欲起重悠颺)東風困(元淮新柳詩晝長舞得丨丨丨半倚鞦韆半拂)
(墻)百神困(張雨學詩齋聯句雕鎪丨丨丨策役萬象靡)老僧困(傳燈錄問如何是和尚家風曰早朝粥齋時飯)
(曰更請和尚道曰丨丨丨曰畢竟作麽生師大笑而已)
君子無困(家語椘昭王聘孔子孔子往拜禮焉路出於陳蔡陳蔡大夫使徒兵距孔子不得行絶糧七日從者皆病孔子)
(愈慷慨講誦絃歌不衰乃召子路而問焉子路作色而對曰丨丨丨所丨意者夫子未仁與人之弗吾信也)
頓(都困切說文下首也亦姓)
韻藻不頓(左傳師徒丨丨國家不罷韓非子敬侯享國數十年兵丨丨於敵國地不虧於四鄰鹽鐡論君子聖逹而謀大)
(叡知而事寡是以功成而不隳名立而丨丨淮南王安諫伐閩越書陛下以方寸之印丈二之組填撫方外不勞一卒丨丨一戟而)
(威德並行賈誼陳政事疏屠牛坦一朝解十二牛而芒刃丨丨者所排擊剝割皆衆理解也)整頓(史記張耳陳餘傳蒯通曰)
(今范陽令宜丨丨其士卒以守戰者也怯而畏死貪而重富貴故欲先天下降後漢書劉寵傳嘗出京師欲息亭舍亭吏止之曰丨)
(丨灑埽以待劉公不可得也寵無言而去吴志孫堅傳進軍討卓卓遣步騎數萬人逆堅堅方行酒談笑勅部曲丨丨行陳無得妄)
(動水經注濄水又北逕老子廟東廟前有二碑北有雙石闕甚丨丨杜甫詩丨丨乾坤濟時了韓愈上賈滑州書惟古執贄之禮竊)
(丨丨舊所著文一十五章以為贄白居易詩平治遶臺路丨丨近階甎)頑頓(漢書賈誼傳丨丨亡恥奊詬無節注頓讀曰鈍)
委頓(晉書裴楷傳楷有濁利疾不樂處𫝑王渾為請曰楷今丨丨臣深憂之光祿勲缺以為可用又皇甫謐傳謐就帝借書帝)
(送一車書與之謐雖羸疾而披閱不怠初服寒食散而性與之忤每丨丨不倫又潘岳傳潘岳美姿儀挾彈出洛陽道婦人皆連手)
(投之以果滿車而歸時張載甚醜每行小兒以瓦石投之丨丨而反又蔡謨傳謨初渡江見彭蜞曰蟹有八足加以二螯令烹之既)
(食吐下丨丨後詣謝尚而說之尚曰卿讀爾雅不熟幾為勤學死世說陸太尉詣王丞相王公食以酪陸還遂病明日與王箋云昨)
(食酪小過通夜丨丨酉陽雜爼北朝婚禮壻拜閤日婦家親賓婦女畢集各以杖打聓為戲樂至有大丨丨者張九齡詩悠悠天地)
(間丨丨無不樂蘇舜欽和勝之暑飲詩丨丨體不支藜牀為穿鑿)上頓(晉書王忱傳性嗜酒醉輒經日自號丨丨)頓頓
(荀子君臣上下之間者彼將厲厲然日月相離疾也我今將丨丨焉日月相親愛也杜甫詩丨丨食黃魚蘇軾聞子由瘦詩土人丨)
(丨食藷芋薦以熏鼠燒蝙蝠僧大訢荅石室元晦詩糗餈分餉家家似薯蕷炊香丨丨新陶宗儀南村後雜詩農事年年在家常丨)
(丨謀)西頓(陸機演連珠飛轡丨丨則離朱與矇瞍收察)猗頓(史記秦始皇紀非有仲尼墨翟之賢陶朱丨丨之富躡足)
(行伍之間而倔起什伯之中又平津侯主父傳徐樂曰陳涉非有孔墨曾子之賢陶朱丨丨之富也又貨殖傳丨丨用盬鹽起法言)
(或曰丨丨之富以為孝不亦至乎顔其餒矣鹽鐡論大夫曰長沮桀溺無百金之積蹠蹻之徒無丨丨之富水經注孔叢曰丨丨魯)
(之窮士也聞朱公富往而問術焉朱公曰子欲速富當畜五㹀於是十年之間其息不可計以興富於猗氏故曰丨丨也)
增却頓(詩狼䟦其胡載㚄其尾疏前行曰躐丨丨曰㚄退則跲其尾謂丨丨而倒于尾上也雲笈七籖兩手相重按䏶徐徐)
(捩身如挽五石弓兩手拳向前築又如拓石以拳丨丨此是開胸法)蔡頓(左傳吴師獲胡沈之君及陳大夫舍胡沈之囚使奔)
(許與丨丨師譟而從之三國奔注三國許丨丨)幾頓(國語天子曰予必以不享征之且觀之兵其無乃廢先王之訓而王丨丨)
(乎)滅頓(史記椘世家十六年孔子相魯二十年椘丨丨)兵頓(史記范雎傳昭王以傳車召范雎見於離宫范雎曰諸侯)
(見齊之寵弊君臣之不和也興兵而伐齊大破之士辱丨丨皆咎其王曰誰為此計者乎韓愈平淮西碑丨丨不勵告功不時帝哀)
(征夫命相往釐)廢頓(漢書五行志谷永對曰王者失道綱紀丨丨下將叛去故星叛天而隕以見其象春秋紀異星隕最大蜀)
(志揚戲傳與巴西韓儼黎韜童幼相親厚後儼痼疾丨丨戲經紀振䘏恩好如初宋史河渠志歐陽修疏曰朝廷欲塞商胡開横隴)
(至海千餘里埽岸久已丨丨湏興緝又一大役也荀勖讓樂事表臣掌著作又知祕書今覆挍錯誤十餘萬卷書不可倉卒復兼他)
(職必有丨丨)南頓(漢書地理志汝南郡縣丨丨注應劭曰頓廹於陳其後南徙號丨丨後漢書光武帝紀景帝生長沙定王)
(發發生舂陵節侯買買生欝林太守外外生鉅鹿都尉回回生丨丨令欽欽生光武又辛巳立皇考丨丨君巳上四廟壬午大赦天)
(下晉書元帝紀論武宣餘化猶暢於琅邪文景垂仁傳芳於丨丨又傳燈錄慧能居嶺南為六祖神秀在北揚化其門人普寂立本)
(師為六祖而自稱七祖其得法雖一而開導發悟有頓漸之異故曰丨丨北漸非禪宗本有南北之號也)遲頓(漢書翟方進傳)
(方進年十二三失父孤學給事太守府為小史號丨丨不及事注師古曰頓讀曰鈍)荒頓(後漢書薛包傳包以至孝聞既而弟)
(子求分財異居包不能止乃中分其財田廬取其丨丨者曰吾少時所理意所戀也魏略鍾繇上書自劾曰久病淹滯衆職丨丨傅)
(亮修張良廟文靈廟丨丨遺像陳昧)蹋頓(後漢書烏桓傳獻帝初平中丨丨有武略總攝三郡衆皆從其號令晉書石季龍載)
(記季龍謀伐昌黎遣渡遼曹伏將青州之衆渡海戍丨丨城無水而還魏武帝表封田疇令斬丨丨于白狼遂長驅于柳城疇有力)
(焉繆襲鼔吹曲丨丨授首遂登白狼山)掣頓(魏志夏侯尚傳子元字太初太傅司馬宣王問以時事元議以為幹郡之吏職)
(監諸縣營護黨親鄉邑舊故如有不副而因公丨丨民之困弊咎生于此鹽鐡論小者亡逃大者藏匿吏捕索丨丨不以道理注掣)
(制也制頓之使順已也柳宗元起廢荅中廐病顙之駒斥棄異皂恒少食屏立擯辱丨丨異甚)尫頓(魏志管寧傳詔書問青州)
(刺史程喜寧為守節高乎審老疾丨丨邪)疲頓(魏志任城王彰傳彰北征乘勝逐北至於桑乾諸將以為新涉遠士馬丨丨又)
(受節度不得過代不可深進違令彰曰師行唯利所在何節度乎蕭穎士贈韋司業書由是心開意適日頌千有餘言榎椘之威不)
(曾及體有時丨丨即聊自止息不過臨池水視遊魚耳疲又作罷宋讀曲歌儂亦粗經風罷頓葛帳裏敗許麤疎中)止頓(吴志)
(潘璋傳璋所領兵馬不過數千而其所在常如萬人征伐丨丨便立軍市他軍所無皆仰取足)寝頓(晉書羊祜傳遭母憂毁慕)
(丨丨十餘年以道素自居恂恂若儒者北史魏孝文帝紀詔曰頃者淮徐未賓尼父廟隔非所致令祠典丨丨禮章殄滅遂使女巫)
(妖覡淫進非禮自今祭孔廟制用酒脯而已不聽婦女雜合以祈非望之福皇甫謐三都賦序風雅丨丨於是賢人失志詞賦作焉)
前頓(晉書東萊王蕤傳冏擁衆入洛蕤於路迎之冏不即見湏符付丨丨蕤恚曰爾無友于之情宋史吴越世家從征太原每)
(晨趨行闕俶必先至假寐以待旦上知之謂俶曰宜避風冷自今不湏太早也特撤御前二大燭以賜之令先赴丨丨清波雜志紹)
(興丁巳歲車駕廵幸建康回蹕時丹徒簿排辦新豐鎮頓物皆備御舟過上宣索生菜兩籃非所辦者官吏倉卒供進幸免闕事丨)
(丨傳報生菜遂為珍品)躓頓(晉書庾翼傳牛馬羸瘠難以涉路往反二千或容丨丨輒便随事籌量權停此舉易林三駒推)
(車丨丨傷頤)沉頓(晉書謝幼度傳繕甲俟會思更奮迅而所患丨丨有增無損權德輿代謝賜方藥表丨丨逾月冠帶未任)
(風毒所侵唯望速差)困頓(晉書皇甫謐傳禮六十而制夀吾年雖未制夀然嬰疢彌紀仍遭喪難神氣損劣丨丨數矣燕翼貽)
(謀錄開寳二年三月詔曰貢士司馬浦等丨丨風塵潦倒場屋學固不講業亦難專非有特恩終成遐棄宜各賜本科出身此特奏)
(所由始韓偓馬上見詩去帶懵騰醉歸應丨丨眠花蘂夫人詩歸來丨丨眠紅帳一枕西風夢裏寒)毁頓(晉書王戎傳和嶠居)
(父喪量米而食哀毁不踰於戎帝謂劉毅曰和嶠丨丨過禮使人憂之韓愈祭湘君文祠宇丨丨憑附之質丹青之飾暗昧不圭不)
(稱靈明)跼頓(晉書劉曜載記曜將戰飲酒數斗嘗乘赤馬無故丨丨乃乘小馬)移頓(宋書鮮卑吐谷渾傳奕洛韓有)
(二子長曰吐谷渾少曰若洛廆二部馬鬭相傷廆怒渾曰鬭在於馬而怒及人耶乖别甚易今當去汝萬里於是擁馬西行日丨一)
(丨頓八十里經數頓廆悔悟遣父老追渾令還)出頓(齊書豫章王嶷傳太祖丨丨新亭壘板嶷為寧朔將軍領軍衛王勃龍懷)
(寺碑四門幽闢顧非相而遲廻三駕晨嚴臨有為而丨丨)營頓(齊書曹虎傳遷給事中右衛將軍隸都督陳顯逹停襄陽元宏)
(率十萬衆圍樊城立丨丨設氈屋臨沔水望襄陽岸乃去)進頓(梁書武帝紀命王茂曹景宗帥衆濟岸丨丨九里)權頓
(梁書武帝紀鎮北將軍豫章王綜丨丨彭城總督衆軍)行頓(梁書曹景宗傳李居士重兵屯新亭選精騎一千至江寧丨丨)
(景宗始至安營未立居士因鼓噪前薄景宗景宗被甲馳戰短兵裁接居士棄甲走)先頓(梁書曹景宗傳景宗固啟求先據邵)
(陽洲尾高祖不聽乃違詔而進值暴風卒起頗有渰溺復還守丨丨)徙頓(陳書周文育傳徐嗣徽引齊寇渡江移營莫府山文)
(育丨丨對之頻戰功最)置頓(陳書魯悉逹傳時兵荒饑饉京都及上川皆攜老幼以歸悉逹分給糧廩濟活甚衆仍於新蔡)
(丨丨以居之唐書韋倫傳從帝入蜀以監察御史為劍南節度行軍司馬丨丨判官宋史禮志大中祥符元年有事於泰山發上供)
(木由黃河浮筏至鄆州給丨丨費用省輦送之役)立頓(陳書荀朗傳承聖二年率部曲萬餘家濟江入宣城郡界丨丨)號
頓(陳書謝貞傳年十四丁父艱丨丨於地絶而復蘇者數矣)虚頓(魏書張衮傳今舊疾彌留氣力丨丨然犬馬戀主敢不盡)
(言王羲之問慰帖吾故苦心痛不得食經日甚為丨丨)稽頓(魏書皮喜傳徒使兵人丨丨無事間停方復曲辭表求罷下豈)
(良將忘身憂國盡忠之謂也)愚頓(魏書劉文曄傳尋勅酬叙文曄泣曰臣丨丨理極再見無期陛下既垂慈澤願勅有司特)
(賜矜理)供頓(唐書高宗紀詔所過丨丨免今歲租賦之半民年八十以上氊衾粟帛顔氏家訓江南風俗兒生一朞親表聚)
(集致讌享焉無教之徒雖已孤露其日皆為丨丨酣暢聲樂不知有所感傷續文獻通考元驛傳之制有府寺有符節有次舍有丨)
(丨注丨丨馬車牛驢狗轎謝翺望蓬萊詩千官此地珮宛宛舟發黃門止丨丨)缺頓(唐書食貨志開元二十年千錢以重六斤)
(四兩為率每錢重二銖四參禁丨丨沙澀盪染白彊黑彊之錢首者官為市之銅一斤為錢八千)庖頓(唐書睿宗諸子傳昭)
(宗出莎城獨知柔從乘輿器用丨丨大細畢給)知頓(唐書狄仁傑傳帝幸汾陽宫為丨丨使并州長史李冲元以道出妒女祠)
(俗言盛服過者致風雷之變更發卒改馳道仁傑曰天子之行風伯清塵雨師灑道何妒女避邪止其役帝壮之曰真丈夫哉又裴)
(耀卿傳天子東巡耀卿置三梁十驛科斂均省為東州丨丨最)保頓(唐書郭震傳先天元年為朔方軍大總管築豐安定遠城)
(兵得丨丨)牽頓(唐書裴耀卿傳刺史縣令異諸吏為人父母風化所瞻今使裸躬受笞一朝下吏屈挫丨丨民且哀憐)乏
頓(唐書朱滔傳武俊李抱真合軍擊滔滔急召寔至貝州步馬丨丨明日輒約戰按寔滔將馬寔也)中頓(宋史禮志巡幸)
(之制凡從官竝日赴行宫合班起居晚朝視事羣臣不赴丨丨寺食百官就宿頓迎駕訖乃先發)宿頓(見上宋史禮志大中)
(祥符元年有事於泰山詔以行宫側官舍佛寺為百官丨丨之所周伯琦扈從詩序國語曰納鉢猶漢言丨丨所也)禮頓(宋史)
(禮志蔡卞請非親祀歲有司行事亦於明堂改儀仗使曰禮衛鹵簿使曰禮器橋道頓逓使曰丨丨)顛頓(宋史梁周翰傳周公)
(聖人也佐武王定天下輔成王致太平盛德大勲蟠天極地㚄尾䟦胡垂至丨丨偃禾仆木僅得辨明淮南子今學者無聖人之才)
(而不為詳說則終身丨丨乎混溟之中而不知覺寤乎昭明之術矣韓愈荅崔立之書丨丨狼狽失其所操持柳宗元荅問卓詭倜)
(儻之士之遇明世也用智能顯功烈而磨𦕈連蹇丨丨披靡固其所也客又何怪哉)排頓(金史張煒傳宣宗遷汴佐尚書右丞)
(胥鼎前路丨丨及修南京宫闕)挫頓(荀子材技股肱健勇爪牙之士彼將日日丨丨竭之于仇敵我今將来至之并閱之砥礪)
(之於朝廷易林齟齬丨丨枯槁腐蠧)自頓(韓非子萬乘之國莫敢丨丨於堅城之下而使強敵裁其弊也此必不亡之術也)
趨頓(淮南子北方有獸其名曰蹷鼠前而兔後丨則丨走則顛常為蛩蛩駏驉取甘草以與之蹷有患害蛩蛩駏驉必負而走)
倒頓(方言江湘之間大袴謂之丨丨)距頓(論衡人以刃相賊猶物以齒角爪牙相觸刺也力強角利𫝑烈牙長則能勝氣)
(微爪短膽小丨丨則服畏也)仆頓(論衡夫以庶幾之才猶有丨丨之禍孔子力優顔淵不任也)摧頓(論衡干將之刃)
(人不丨丨苽匏不能傷)材頓(論衡材能之士随世驅馳節操之人守隘屏竄非丨丨知不及也希見闕為不學習也)逃
頓(論衡盖猶是之語高士不舍俗夫不好惑衆之書賢者欣頌愚者丨丨)欲頓(論衡魯城門久朽丨丨孔子過之趨而疾)
(行左右曰久矣孔子曰惡其久也)期頓(水經注湟水東流丨丨雞谷二水北流注之)致頓(搜神記德化張令家業蔓)
(延江淮間累金積粟不可勝數秩滿歸京僕馬壮健囊橐敦厚常先一程丨丨海陸珍美必挈而行)山頓(青烏先生葬經丨丨)
(水曲子孫千億)銜頓(神仙傳孔子曰吾見人之用意如飛鳥者吾飾意以為弓弩射之未嘗不及而加之也人之用意如麋鹿)
(者吾飾意以為走狗而逐之未嘗不丨而丨之也)勞頓(淨住子大聖圓照三逹洞了知此小苦大榮正因雖有丨丨所期者)
(大非謂為苦韓愈上張僕射書馬之與人安佚則適丨丨則疲者同也陸贄敕吐蕃宰相書卿涉遠而来當甚丨丨今賜卿物至宜)
(領之秋冷卿比安好)驛頓(清波雜志輝頃過淮見市肆所售羊甚大丨丨早晚供羊甚腆)安頓(乾淳起居注天申聖節駕)
(詣德夀宫進香並進奉銀絹令幕士丨丨寝殿前候關長到宫移入殿上又至錦壁賞大花三面漫坡牡丹約千餘業又别剪好色)
(樣一千朵丨丨花架並是水晶玻瓈天青汝窑金瓶就中間沉香桌兒一隻丨丨白玉碾花商尊楊萬里詩客心未便無丨丨試數)
(油窗雨點痕)新頓(劉向誡子書今若年少得黃門侍郎顯處也丨丨皆謝貴人叩頭謹戰戰慄慄乃可必免)一頓(楊雄)
(賦忽萬里而丨丨兮過列仙以託宿水經注爾雅曰山一成謂之頓丘釋名謂丨丨而成丘無高下小大之殺也釋氏通鑑香闍黎)
(止益州青城山寺時俗每至三月三日往山遊賞香曰檀越等嘗自噉飯未曾與香今日湏飡丨丨諸人爭奉肴酒随得随盡)矇
頓(黃香讓東郡太守疏臣少為諸生典郡從政固非所堪誠恐丨丨孤忝聖恩)傾頓(趙至與嵇蕃書蘭茝丨丨桂林移植)
牛頓(魏武帝樂府丨丨不起車堕谷間)倚頓(曹植九愁賦顧南郢之邦壤咸蕪穢而丨丨)步頓(左思魏都賦習)
(丨丨以升降御春服而逍遥麻木期珮賦豈徒矜珠玉之芳聲喧丨丨之前跡)手頓(郭璞詩丨丨羲和轡足踏閶闔開)大
頓(王羲之郡荒帖江東自有丨丨勢不知何方以救其弊)登頓(謝靈運詩山行窮丨丨水涉盡洄㳂孔德紹詩棲息翠微)
(嶺丨丨白雲峰孟浩然詩征馬疲丨丨高適酬裴員外詩丨丨宛葉下栖遲襄鄧隈杜甫通泉驛詩丨丨生曾隂欹傾出高岸)涉
頓(鮑照與妹書向因丨丨憑觀川陸東顧三洲之隔西眺九派之分窺地門之絶景望天際之孤雲長圖大念𨼆心者久矣)暫
頓(鮑照詩執戈無丨丨彎&KR0707;不解張)哀頓(梁昭明太子與殷鈞書知比諸德丨丨為過又所進殆無一溢甚以酸耿按南)
(史時鈞為臨川内史母憂去職居喪過禮太子憂之手書誡諭)遐頓(梁簡文帝賀洛陽平啟自非聖略宏宣天綱丨丨豈能使)
(漢地盡收名王爭入)綿頓(劉潜為南平王讓徐州表臣丨丨枕席動移旬晦恒恐尺波易流寸隂難保寧可復冒此寵膺兹恩)
(榮)裁頓(徐陵報尹義尚書丨丨雲羅自投天網)撼頓(庾信枯樹賦或低垂于霜露或丨丨于風烟韓愈祭女挐文天)
(雪冰寒傷汝羸饑丨丨險阻不得少息曾鞏顔魯公祠堂記歴忤大奸顛跌丨丨曾肇陳州謝上表内省尫羸之質豈堪丨丨之勞)
足頓(喬知之羸駿篇搖珂囓勒金羈盡爭鋒丨丨鐡菱傷)緣頓(蘇頲幸新豐及同州敕以今月二十五日幸長春宫丨丨)
(所湏並令所司支備不得干擾州縣)貼頓(張九齡東封赦書其行過州縣供頓劬勞并丨丨百姓有雜差科并車馬夫役者並)
(免一年租賦)𫝑頓(李華含元殿賦聳大厦之奇傑丨將丨而復飛)無頓(李華徑山大師碑自性還源無漸而可随丨丨)
(而可入摩足照物一切如之)生頓(李華南泉和尚碑本来常净自性無遷漸則丨丨光依魄圓)受頓(李華無畏三藏)
(碑有逹摩鞠多和尚奉為本師授以摠持密教無量印契一時丨丨即曰灌頂為天人師)蹇頓(皇甫湜賢良方正策古之取人)
(也各適其用今則不然工文者則懼不實敦質者則懼寡能冠盖之族則以為因依微賤之人則以為幽險上求之愈切下搜之彌)
(深夫士何負于有司而乃丨丨之抑刻之如是哉)簸頓(韓愈詩丨丨五山踣流漂八維蹉李清臣𫝑原丨丨關紐嬉弄機樞)
(動静不以時開闔不以道)振頓(韓愈詩馬悲罷還樂丨丨矜鞍轡)羸頓(柳宗元謝李中丞啟呌號丨丨不知所赴)搖
頓(獨孤及詩天網忽丨丨公才難棄遺)蹙頓(盧肇鸜鵒舞賦頷若燕而丨丨德如毛而矍鑠)稱頓(岑勛多寳佛塔感應)
(碑大海吞流崇山納壤教門丨丨慈力能廣)圓頓(岑勛多寳佛塔感應碑佛有妙法比象蓮花丨丨深入真靜無瑕傳燈錄)
(圭峯禪師唐元和二年將赴貢舉偶造圓和尚法席欣然契會圓撫之曰汝當大弘丨丨之教行矣無自滯于一隅也)偃頓
(令狐椘白楊神廟碑昔元魏孝文由此途出繋馬其下歇鞍于枝威靈所憑别白而在既丨丨以附土又跳騰而架空如有高掌蹠)
(為鳥𫝑形薛逢上崔相公啟頗將丨丨屢凟階墀日暮途遥誠堪憫念)軍頓(鄭嵎津陽門詩縣官無人具丨丨)師頓
(魚孟威桂州靈渠記邇来屢以迎送輶軒供億丨丨召募補卒犒賚征夫帑藏且殫閭井亦蠧)起頓(歐陽修後漢西嶽華山廟)
(碑䟦延熙四年弘農太守袁逢修廢丨丨易碑飾闕)城頓(黃伯思䟦漢小黃門譙君碑後左氏椘成得臣帥師伐陳遂取焦夷)
(丨丨而還杜預謂焦今譙縣也)未頓(張耒大禮慶成賦吏士丨丨藏竄屈伏)隂頓(江休復重修縣治記吏便文諉事不)
(克自振官寺丨丨寝堂聽事至弊漏不可居其他可知矣)陡頓(柳永詞把芳容丨丨恁地輕孤争忍心安陡又作斗李覯詩翟)
(公門下時飛入全勝交情丨丨人)催頓(袁桷送王繼學馬伯庸分院上都詩氊屋起營羊胛熟土房丨丨馬通乾)午頓
(袁桷扈蹕開平詩丨丨炊難熟宵征酒易勝)九頓(周霆震農謠耡耰漫勞犢方稚十步丨丨空傍徨)
玩而頓(國語晉侯圍陽樊倉葛呼曰君之武震無乃丨丨丨乎)彊使頓(後漢書董宣傳帝令小黃門持之使宣叩)
(頭謝主宣不從丨丨丨之宣兩手據地終不肻俯按主湖陽公主也其蒼頭殺人宣格殺之)白草頓(唐書杜鴻漸傳皇太)
(子按軍平凉裴冕至自河西勸之朔方而鴻漸至丨丨丨迎謁)鹽溝頓(宋史太宗紀庚申帝復自將伐契丹已巳次丨丨丨)
(民得近界馬来獻賜以束帛)金臺頓(宋史太宗紀帝復自將伐契丹次丨丨丨募民為向導者百人)慈澗頓(宋史)
(真宗紀至丨丨丨賜道傍耕民茶荈)汜水頓(宋史真宗紀右僕射判河陽張齊賢見於丨丨丨)王橋頓(宋史韓重)
(贇傳太祖征太原過其郡重贇迎謁於丨丨丨)中路頓(宋史吴越世家上嘗賜從臣食於丨丨丨并賜衛士羊臂臑巵酒觀)
(其飲啖上見其雄壮因顧俶俶進曰所謂如虎如貔如熊如羆者也)五指頓(荀子將原先王本仁義則禮正其經緯蹊徑也)
(若挈裘領詘丨丨而丨之順者不可勝數也)兵甲頓(韓非子然而丨丨丨士民病蓄積索田疇荒)洪鐘頓(潘岳)
(西征賦丨丨丨于毁廟乘風廢而弗懸)安可頓(郭璞詩六龍丨丨丨運流有代謝)不及頓(雷次宗與諸子姪書)
(及今耄未至惽衰丨丨丨尚可厲志于所期縦心于所託)臨海頓(虞綽大鳥銘序大業八年皇帝底定遼碣班師振旅龍駕)
(南轅鸞旌西邁行宫次于柳城縣之丨丨丨焉山川明秀寔仙都也)
遯(徒困切逃也𨼆也去也或作遁見阮韻)
韻藻史遯(唐書張存為史館修撰朱泚反詭姓名匿城中著丨丨先生傳)逐遯(管子追亡丨丨若飄風)
增終遯(易遯者退也物不可以丨丨故受之以大壮)逡遯(儀禮公當楣再拜賓三退負序注三退三丨丨也漢書平)
(彭傳贊平當丨丨有耻彭宣見險而止異乎苟患失之者矣管子管仲曰近有色而遠有德雖鴻鵠之有翼濟大水之有舟楫也其)
(將若君何桓公蹙然丨丨)出遯(史記高祖紀紀信誑椘椘皆呼萬歲之城東觀以故漢王得與數十騎丨西門丨)兵遯
(史記淮隂侯傳趙軍已不勝欲還歸壁壁皆漢赤幟大驚以為漢皆已得趙王將矣丨遂亂丨走趙將雖斬之不能禁)近遯
(漢書叙傳郭欽蔣詡丨丨之好)亂遯(後漢書盖延傳劉永將蘇茂佼彊周建等救永共攻延與戰于沛西大破之永軍丨丨沒)
(溺死者大半永棄城走)冒遁(後漢書度尚傳磐身膺甲胄涉危履險討擊凶患斬殄渠帥餘燼鳥竄丨丨還奔)懾遁
(魏書孝明帝紀狂蠢肆暴陵竊北垂軍威時接賊徒丨丨)四遁(魏書崔浩傳蠕蠕大檀焚燒穹廬科車自載將數百人入山南)
(走相去百八十里追軍不至乃徐徐丨丨)華遁(魏書釋老志淨居塵外道家所先功緣冥深匪尚丨丨)三遁(唐書姜寳)
(誼傳劉武周使黃子英數盗雀鼠谷帝遣寳誼擊之賊輕甲挑師戰接而丨丨逐之伏發寳誼為賊執俄亡歸)素遁(唐書𨼆逸)
(傳武攸緒則天皇后兄子也后革命時封安平郡王從封中岳固辭官願𨼆居后疑其詐許以觀所以攸緒廬巖下如丨丨者)縦
遁(唐書杜洪傳劉存使辨士臨說洪恃汴方強無降意或勸存急擊援兵則城自下存曰擊之賊入則城固矣若丨其丨城可取)
(也俄而汴軍走)駭遁(宋史王德傳德以百騎覘賊至上蔡驛口橋大呼曰王師大至矣賊丨丨)佯遁(宋史扈再興傳金人)
(犯襄陽棗陽再興等禦之相持九十日再興夜以鐡蒺藜密布地黎明丨丨金人馳中蒺藜者十踣七八)冥遁(宋史忠義傳序)
(若夫世變淪胥毁跡丨丨能以貞厲保厥初心抑又其次歟)引遁(元史太祖紀扎木哈克見帝軍容整肅謂左右曰奈曼初舉)
(兵視蒙古若&KR1489;䍽羔兒意謂蹄皮亦不留今吾觀其氣𫝑殆非往時矣遂丨所部兵丨去)剛遁(周易略例臨剛長則柔危柔長)
(故丨丨也)敗遁(水經注田布圍廩丘翟角趙孔屑韓師救廩邱及田布戰于龍澤田布丨丨)魚遯(水經注白龍丨丨見)
(困近郊)輓遁(道德指歸論玄德之淪㒺蕩丨丨恍惚無形)尚遁(元經傳元康以来賤經丨丨以元虛為夷逹以儒術)
(為鄙俗)二遁(游宦紀聞太乙數能知運祚災祥刀兵水火隂晴風雨又能以之出戰守城傍門小法亦可知人命貴賤有進)
(士王湜潜心此書作太乙肘後備檢三卷為隂陽丨丨繪圖一百四十有四)鼠遁(游宦紀聞唐季公卿大夫廹于凶威魚伏)
(丨丨能全節者無幾杜牧上高大夫書自執事者上言云科第之選宜與寒士凡為子弟義不可進熟于上耳固于上心上持下執)
(堅如金石為子弟者魚潜丨丨無入仕路牧竊惑之)逋遁(陳琳代袁紹檄操師震慴晨夜丨丨)抑遁(嵇康聲無哀樂論古)
(人知情之不可放故丨其所丨知欲之不可絶故因其所自)湛遯(摯虞觀魚賦含懷丨丨需于酒食)衝遁(陸機浮雲)
(賦鯨鯢泝波鮫鰐丨丨)化遁(陶宏景葛公碑文五通具足丨丨無方雲笈七籖丨丨三辰巔徊日精呼吸萬變非復故形)
遥遯(張君祖詠懷詩丨丨播荆衡杖策憩南郢)甘遯(宋璟梅花賦耻鄰市㕓丨丨岩穴)星遁(李白溧陽瀨水貞義)
(女廟碑子胥始来奔勾吴月涉丨丨或七日不火逼迫于昭關匍匐于瀨渚)驚遁(韓愈詩影沉潭底龍丨丨當晝無雲跨虛)
(碧)退遁(韓愈復志賦進既不獲其志䫟兮丨將丨而窮居)逆遁(韓愈張中丞傳後叙當二公之初守也寧能知人之)
(卒不救棄城而丨丨苟此不能守雖避之他處何益)蹄遁(韓愈城南聯句丨丨補復破絲窠掃還成)寇遁(白居易授李寘)
(咸陽縣令制近者丨丨師旋未展其用况在公族推有器幹今授銅印俾宰咸陽)魄遁(柳宗元乞巧文王侯之門狂吠狴犴)
(臣到百步喉喘顛汙睢盱逆走丨丨神叛)遐遁(敬括羡魚賦網無及則魚以丨丨魚已遁而人猶未忘)深遁(祁順白鹿)
(洞賦禽鳥樂以和鳴兮豺虎避而丨丨)補遁(陸龜蒙幽居賦搜束晳之云缺丨神農之已丨)托遯(王回抱關賦抱關之)
(無悶兮聊可丨吾丨兮)無遁(蘇舜欽詩故賞知丨丨遺靈若此憑)獸遁(王安石隂山畫虎圖詩禽逃丨丨亦蕭然豈若)
(封彊今晏眠)喜遁(曾鞏招𨼆寺詩昔人此丨丨手弄朱絲絃)昔遯(蘇軾詩微景收丨丨)六遁(雲笈七籖北斗第三)
(星中名真元宫宫中有帝君丨丨七𨼆)默遁(雲笈七籖茅盈語宗室子弟曰真仙道𨼆貴在跡翳不應表光曲飾動耀視聽)
(吾所以不得丨丨藏景潜舉空同者盖欲以此道誘勸二弟之追慕也)希遁(酉陽雜爼海州司馬韋敷曾往嘉興道遇釋子)
(丨丨深于繕生之術又能用日辰可代藥石見敷鑷白曰貧道為公擇日拔之經五六日僧請鑷其半及生色若黳矣凡三鑷之鬢)
(不復變)
齊人遁(左傳齊人不能師宵諜曰丨丨丨)逃身遁(史記蕭相國世家關内侯鄂君進曰上與椘相距五歲嘗失軍)
(亡衆丨丨丨者數矣然蕭何嘗從關中遣軍補其處逃音桃)漢兵遁(史記酈生傳漢三年秋項羽擊漢拔榮陽丨丨丨保)
(鞏洛)单馬遁(後漢書鄧晨傳漢兵敗小長安諸將多亡家屬光武丨丨丨走遇女弟伯姬與共騎而奔)懸綬遁(後漢)
(書郎顗傳顗父宗學京氏易善風角星筭安帝徵之對策為諸儒表後拜吴令時卒有暴風宗占之京師當有大火記識時日果如)
(其言諸公聞而表上以博士徵之宗耻以占驗見知聞徵書到夜丨印丨于縣廷而丨去遂終身不仕)踰垣遁(晉書辛恭)
(靖傳為河南太守會姚興来寇以無救而陷被執至長安幽之别室經三年誑守者丨丨而丨歸于江東)燒營遁(魏書傅永)
(傳馬仙琕直趨長圍義陽城人復出挑戰仙琕擐甲揮戈单騎先入無有及者突陳横過射永洞其左股永拔箭復入大破之斬仙)
(琕子仙琕丨丨席卷而丨)易衣遁(隋書爾朱敞傳齊神武帝韓陵之捷盡誅爾朱氏敞小随母養于宫中及年十二自竇而)
(走至于大街見兒童羣戲者敞解所著綺羅金翠之服丨丨而丨)每歲遁(唐書歴志皇極歴歲差皆以黃道命之其每歲)
(周分與赤道相較所減尤多雖丨丨丨之不足為過是以開元歴皆自赤道推之)引騎遁(唐書李密傳密提衆萬餘馳洛)
(日世充度兵半洛水掩擊之候騎不時覺比出世充絶河矣即丨丨丨)如欲遯(唐書哥舒翰傳出關次靈寳西原與乾裕)
(戰乾裕旗少偃丨丨丨者王師不為備伏忽起薄戰皆奮死鬪)東壘遁(唐書馬燧傳悅使大將楊朝光以兵萬人據雙岡築)
(東西二柵以禦燧燧率軍營二壘間是夜丨丨丨燧進營狗明山取棄壘置輜重)冒雨遁(遼史耶律休格傳統和四年宋)
(復来侵曹彬米信出雄易取岐溝涿州陷固安置屯聞太后軍至彬等丨丨而丨太后益以銳卒追及之)怠故遁(莊子樂也)
(者始于懼懼故崇吾又次之以怠丨丨丨)不得遁(莊子聖人將遊于物之所丨丨丨而皆存)望驛遁(北夢瑣言高駢)
(自天平軍移鎮成都戎車未届乃先以帛書軍號其上仍畫一符于郵亭逓之以壮軍聲蠻酋懲交阯之敗丨丨而丨)攀木
遁(湘山野錄君謨蔡公出守福唐一日命李覯陳烈早膳于後圃望海亭時方暮春籍姬數子亦尋芳于此公遂留以為侑酒酒)
(方行舉歌一拍陳烈驚懼怖駭越墻丨丨而丨覯即席賦詩云山鳥不知紅粉樂一聲檀板便驚飛)全形遁(孫綽喻道論昔)
(佛為太子棄國學道欲丨丨以丨恐不免維縶故釋其髮須變其章服)老𥅆遁(柳宗元夢歸賦丨丨丨而適戎兮指淳茫)
(以縦步)許由遁(白居易試進士策問堯讓天下而丨丨丨周有天下而伯夷餓)戎馬遁(宋太宗車駕凱旋詩一箭)
(未施丨丨丨六軍空恨陣雲高)仁賢遁(陳堯佐几銘若𨼆几以召憑几而呼則丨丨斯丨厮役来趨)天吴遁(謝翺)
(鼓吹曲丨丨丨清海宫)祝融遁(周霆震喜雪詩元冥振轡丨丨丨怒𫝑欲遣崑岡摧)
建(居万切立也樹也至也又木名又姓亦州名)
韻藻封建(詩命于下國丨丨厥福左傳昔周公弔二叔之不咸故丨丨親戚以藩屏周史記三王世家高皇帝昭至德定)
(海内丨丨諸侯爵位二等注謂王與列侯也後漢書光武帝紀古者丨丨諸侯以藩屏京師魏武帝樂府丨丨五爵井田刑獄杜甫)
(詩終依古丨丨豈獨聽簫韶)石建(史記萬石君傳奮長子建為郎中令每五日洗沐歸謁親入子舍竊問侍者取親中裙厠)
(牏身自浣滌諸子孫咸孝然建最甚書奏事事下建讀之曰誤書馬者與尾當五今乃四不足一上譴死矣甚惶恐其為謹慎雖他)
(皆如是漢書公孫宏傳贊篤行則丨丨石慶)子建(魏志陳思王植字丨丨宋書謝靈運傳論丨丨函京之作仲宣㶚岸之篇)
(子荆零雨之章正長朔風之句竝直舉胸情非傍詩史)
增永建(書今予將試以汝遷丨丨乃家繆襲鼔吹曲子孫丨丨萬國夀考樂無央又張衡論䜟緯疏或采前世成事以為&KR0861;)
(驗至于丨丨復統則不能知注丨丨順帝即位年也)保建(儀禮少牢饋食禮上𧃊親嘏曰主人受祭之福胡夀丨丨家室)六
建(周禮冬官廬人丨丨既備車不反覆謂之國工注丨丨五兵與人也)選建(左傳昔武王克商成王定之丨丨明德以藩屏)
(周晉書文帝紀昔先王丨丨明德光啟諸侯體國經野方制五等所以藩翼王畿垂祚百世也)不建(左傳臧文仲聞六與蓼滅)
(曰臯陶庭堅不祀忽諸德之丨丨民之無援哀哉中說四民不分五等丨丨大官不職九服不序皇墳帝典不得而識矣韋曜博奕)
(論古之志士悼年齒之流邁懼名稱之丨丨)竝建(左傳丨丨聖哲樹之風聲史記三王世家古者裂地立國丨丨諸侯以承)
(天子所以尊宗廟重社稷也沈約安陸王碑分命懿親台牧丨丨王起白玉琯賦虹彩潜射蜺旗丨丨王安石首善自京師賦睿明)
(之主紹起俊乂之僚丨丨)德建(國語夫禮國之紀也親民之結也善丨之丨也宋書樂章皇業沿丨丨帝運資勲融中論君子)
(之理也先務其本故丨丨而怨寡王起元日觀上公獻夀賦諒羲軒之道洽實伊容之丨丨)事建(國語丨丨能知帥義能勇)
政建(國語夫信丨之丨也)左建(戰國策趙良謂商君曰教之化民也深於命民之效上也捷於令今君又丨丨外易非所)
(以為教也注謂左道建立威權在外革易君命也漢書王莽傳鸞輅乘馬龍旂九旒皮弁素積戎路乘馬彤弓矢盧弓矢丨丨朱鉞)
(右建金戚甲胄一具)右建(見上)住建(戰國策秦使陳馳誘齊王建入秦遷之共處之松柏之間餓而死齊人怨建聽姦人)
(賓客不早與諸侯合從以亡其國歌之云松耶柏耶丨丨共者客耶)蚤建(史記文帝紀有司言曰丨丨太子所以尊宗廟沈約)
(為南郡王捨身疏弟子樹因曠劫嚮報茲生託景中璇聯華日彩玉組夙紆蕃麾丨丨柳宗元賀立皇太子表尚書載以貞之文漢)
(史傳丨丨之義不唯立愛期其繼明)宜建(史記文帝紀子孫繼嗣世世弗絶天下之大義也今釋丨丨而更選於諸侯及宗室)
(非高帝之志也)尊建(史記三王世家使諸侯王封君得推私恩分子弟戸邑錫號丨丨百有餘國)豫建(漢書文帝紀有)
(司曰丨丨太子所以重宗廟社稷不忘天下也)杓建(漢書律歴志玉衡丨丨天之綱也日月初躔星之紀也符子璋漏賦其後)
(疇人失業挈壺不舉詩刺東方之未明史書南風之乖序測辰屢鈞於丨丨揆景頗&KR0861;於寒暑)始建(漢書郊祀志孝武皇帝大)
(聖通明丨丨上下之祀隋書地理志隆山郡統縣丨丨)匡建(漢書賈誼傳誼數上疏陳政事多所欲丨丨)衆建(漢書)
(賈誼傳欲天下之治安莫若丨丨諸侯而少其力力少則易使以義國小則無邪心)直建(漢書王莽傳十一月壬子丨丨冬至)
(巴郡石牛戊午雍文皆到於未央宫之前殿)賞建(漢書金日磾傳日磾兩子丨丨俱侍中與昭帝略同年共卧起賞為奉車)
(建駙馬都尉)崇建(後漢書章帝紀論割裂名都以丨丨周親張方平立皇太子制繄丨丨於元良實保安於國本)登建
(後漢書皇后紀明帝聿遵先旨宫教頗修丨丨嬪后必先令德)斗建(後漢書律歴志晦朔合離丨丨移辰謂之日月之術晉書)
(天文志丨丨之間三光道也星動則衆勞唐書歴志夏歴章蔀紀首皆在立春故其課中星揆丨丨與閏餘之所盈縮皆以十有二)
(節為損益之中崔膺金鏡賦考丨丨候天清波上飛𦦨日中鑄成馮宿星回於天賦天其運乎歲聿云暮彼星回而丨丨實惟新而)
(去故張喬塞下詩下營看丨丨傳號信狼烟)自建(後漢書竇融傳融與囂書責讓之曰當今地𫝑局廹人兵離散易以輔人)
(難以丨丨北齊書竇泰傳泰妻武明婁后妹也泰雖以親見待而功名丨丨阮籍逹莊論自是者不章丨丨者不立)開建(後漢)
(書黃瓊傳光武以聖武天挺興復洪祚丨丨中興光被八極垂名無窮晉書羊祜傳進據險要丨丨五城收膏腴之地奪吴人之資)
(石城以西盡為晉有乂赫連勃勃載記遂營起都城丨丨京邑背名山而面洪流左河津而右重塞宋史禮志元祐七年詔太皇太)
(后本命歲正月一日京師及天下各齋僧尼一日在京宫觀寺院丨丨道場七晝夜)論建(後漢書孔融傳操疑其丨丨漸廣益)
(憚之以融名重外相容忍而潜忌正議)新建(後漢書禰衡傳時許都丨丨賢士大夫四方来集唯善魯國孔融及弘農楊修)
(宋書王僧綽傳先是父曇首與王華並為太祖所任華子嗣人才既劣位遇亦輕僧綽謂中書侍郎蔡興宗曰弟名位應與丨丨齊)
(超至今日盖由姻戚所致也丨丨者嗣之封也楊侃皇畿賦復有咸平大縣我宋丨丨)升建(魏志管輅傳方今四九天飛利)
(見大人神武丨丨王道文明)勉建(吴志甘寧傳權以酒屬寧曰興覇行討如此酒矣決以付卿卿但當丨丨方略令必克祖)
(晉書苻堅載記社稷不輕丨丨大業以興復為務)茂建(晉書樂章文武發揮丨丨嘉勲)旁建(晉書輿服志聖人見秋蓬)
(孤轉杓觹丨丨乃作輿輪而方圓異則)光建(晉書齊王攸傳策曰有晉既受天命丨丨羣后越造王國於東土錫兹青社用)
(藩邦家宋書樂章丨丨五䓁紀綱天人)樹建(晉書齊王攸傳陛下應期創業丨丨親戚聽使藩國自除長吏)啟建(晉書)
(紀瞻傳三代明王丨丨洪業文質殊制而令名一致又赫連勃勃載記太微肇制清都丨丨軌一文昌舊章惟始潘尼乘輿箴皇極)
(丨丨兩儀既分彜倫永序萬邦已分)營建(晉書荀崧傳世祖武皇帝崇儒興學經始明堂丨丨辟雍又江逌傳漢高祖當丨丨)
(之始怒宫庫之壮孝文處既富之世愛十家之産酉陽雜爼慈恩寺本淨覺故伽藍因而丨丨焉凡十餘院)興建(晉書馮䟦)
(載記丨丨大業有功力焉而滯於散將豈是漢祖河山之義乎魏書穆亮傳稽之卜筮載自典經占以決疑古今攸尚丨丨之功事)
(在不易願訊之蓍龜以定可否干寳晉紀論文質異時丨丨不同)位建(晉書赫連勃勃載記四隅陳設而一御之丨丨)孝
建(宋書武帝紀丨丨元年鑄四銖錢又顔竣傳元嘉中鑄四銖錢及世祖即位又鑄丨丨四銖)學建(宋書禮志自丨丨彌)
(年而功無可名憚業避役就存者無幾)鐫建(魏書釋老志曇曜白帝於京城西武州塞鑿山石壁開窟五所丨丨佛像各一)
(高者七十尺次六十尺雕飾奇偉冠於一世)太建(隋書經籍志平陳已後經籍漸備檢其所得多丨丨時書紙墨不精書亦)
(拙惡)歲建(唐書歴志歲百六十三億七千四百五十九萬五千二百而大餘與丨丨俱終是謂元率)西建(唐書歴志古歴)
(南斗至牽牛上星二十一度入大初星距四度上直丨丨之初故六家或以南斗命度或以建星命度白居易洛川晴望賦金商應)
(律玉斗丨丨加旬雨之時晴叶秋成而適願又本草天雄烏頭附子三種本出建平故謂之三建今宜都佷山者最好謂為丨丨錢)
(塘間者謂為東建氣力小弱)三建(見上謝靈運山居賦二冬並稱而殊性丨丨異形而同出又蠡海集丨丨雖曰天開于子)
(地闢于丑人生于寅然却但以冬至為一建小寒為二建大寒為丨丨也)東建(見上)弧建(唐書歴志南方有狼弧無東井)
(鬼北方有建星無南斗井斗度長丨丨度短故以正昏明云)奏建(唐書于頔傳頔所丨丨無不開允)傾建(宋史河渠)
(志元豐四年河出大吴一向就下衝入界河行流𫝑如丨丨)福建(宋史地理志丨丨路盖古閩越之地東南際海西北多峻)
(嶺抵江)江建(宋史食貨志蜀茶之細者其品視南方已下惟廣漢之趙坡合州之水南峩嵋之白牙雅安之蒙頂土人亦珍)
(之但所産甚微非丨丨比也)善建(老子丨丨者不拔善抱者不脫)月建(淮南子大時者咸池也小時者丨丨也庾信象)
(戲賦從丨丨而左轉啟黃鐘而順行白行簡斗為帝車賦燦然有光随丨丨而不忒循環靡定轉天道而潜通)國建(忠經有丨)
(之丨百工惟才守位謹常非忠之道)造建(拾遺記軒轅帝以神金鑄器凡所丨丨咸刊記其年時辭跡皆質)通建(古今)
(注秦改鐡鉞為鍠始皇制也今乘輿諸公王妃主丨丨之也)黃建(齊民要術廣志有丨丨李傅休奕李賦乃有河沂丨丨房)
(陵縹青一樹三色異味殊名)雜建(文中子宗周列國八百餘年皇漢丨丨四百餘載)毛建(本草毛莨一名丨丨草花)
(黃色子如蒺藜)蝨建(酉陽雜爼有草生山足濕處葉如百合對葉獨莖莖微赤高一二尺名丨丨草能去蟣蝨)犁建(耒耜)
(經斷木而為之者曰犁底曰壓鑱曰策頟曰犁箭曰犁轅曰犁稍曰犁評曰丨丨曰犁槃)初建(班固東都賦建武之元天地革)
(命四海之内更造夫婦肇有父子君臣丨丨人倫實始任昉到記室牋府朝丨丨後賢翹首李商𨼆讀任彦昇碑詩梁臺丨丨應惆)
(悵不得蕭公作騎兵)獨建(梁鴻適吴詩固靡慙兮丨丨冀異州兮尚賢)精建(漢郊祀歌丨丨日月星辰度理)祚建
(魏明帝漢山陽公贈冊文幽贊神明承天禪位丨丨朕躬統承從業)肇建(譙周仇國語因餘之國小而丨丨之國大竝爭於世)
(而仇敵張華大會歌丨丨帝業開國有晉陸雲登臺賦肅有命而龍飛兮跚重斯而丨丨劉臻妻陳氏椒花頌旋穹周廻三朝丨丨)
利建(張華詩崇選穆穆丨丨明德沈約郊居賦違丨丨于海昏創維桑于江汜)協建(孫椘代石苞書丨丨靈符天命既集)
特建(左思吴都賦造姑蘇之高臺臨四遠而丨丨)嗣建(劉琨勸進表先后之德宗廟之靈皇帝丨丨舊物克甄)履
建(謝莊詩丨丨宅中寓司繩御四方)殊建(王融策秀才文其驪翰改色寅丑丨丨别白書之)夕建(梁元帝討侯景)
(檄朱旗丨丨如赤城之霞起戈船夜動若滄海之奔流)後建(高允徵士頌仰緣朝恩俯因德友功雖丨丨祿實先受)有
建(庾信詩御辨誠膺錄維皇稱丨丨)名建(隋煬帝秦孝王誄色養烝烝孝立丨丨)霄建(王勃乾元殿頌百城烟峙)
(望秋露而乘風千室雲開合丨丨而組化)邑建(柳宗元晉問若化若遷鉤嬰蟬聯然後融為平川而侯之都居大夫之丨丨焉)
瓴建(吕周任泗州大水記積隂驟雨河瀉丨丨不捨晝夜范成大遇雨詩牛蹊岌城沉蟻隧洶丨丨)佇建(元絳賜韓絳批)
(荅扶世澤民將倚調于元化靖兵戡亂猶丨丨于膚公)紹建(韓維皇姪封齊安郡公誥刺史重任也郡公高爵也遙領丨丨)
(兹謂顯休)擇建(王安石皇后冊文自昔有天下必丨丨厥配以承宗廟以御家邦)脾建(黃庭内景經脾神還歸是胃家)
(耽養靈根不復枯閉塞命門保玉都是謂丨丨在中宫)五建(雲笈七籖以丨丨之日日出三四丈許正立以心對日存三魂)
(神與日光俱入心中良久閉氣三息嚥三過)慶建(韓非子鄭子都賢丨丨而壅焉燕子噲賢子之而壅焉)屈建(左傳)
(椘復使薳子馮為令尹公子齮為司馬丨丨為莫敖國語屈到嗜芰有疾召其宗老而屬之曰祭我必以芰及祥宗老將薦芰丨丨)
(命去之孫椘丨丨論加籩之品菱芡存焉椘多陂塘菱所生久自嗜之而抑按祝宰既毁就養無方之禮又失奉死如生之義奪平)
(素欲建何忍焉)鍾建(左傳定公四年楚王奔鄖丨丨負季芊以從五年王將嫁季芊辭曰所以為女子遠丈夫也丨丨負我矣)
(以妻丨丨)朱建(史記酈陸傳平原君丨丨者椘人也故常為淮南王黥布相布欲反時問平原君平原君止之布不聽平原君)
(為人辨有口刻廉剛直)蘇建(漢書丨丨傳丨丨杜陵人也以枝尉從大將軍擊匈奴封平陵侯再從大將軍出定裏亡翕侯)
(失軍當斬贖為庶人其後為代郡太守卒官有三子中子武最知名)胡建(漢書丨丨傳丨丨字子孟河東人也孝武天漢中守)
(軍正丞貧無車馬常步與走卒起居所以尉薦走卒甚得其心後為渭城令治甚有聲)孫建(漢書外戚傳左將軍丨丨又段)
(會宗傳小昆彌季父卑爰㚄擁衆欲害昆彌漢復遣會宗使安輯與都護丨丨并力)樊建(蜀志諸葛亮傳義陽丨丨以校尉使)
(吴權問諸葛恪曰丨丨何如宗預也恪對曰才識不及預而雅性過之)沈建(神仙傳丨丨丹陽人也好道不仕學導引服食)
(之術嘗欲遠行寄一婢三奴驢一頭羊十口各與藥一丸語主人曰但累屋不煩飲食也去後百餘日奴婢體貌光澤勝食之時驢)
(羊皆肥如飼建去三年乃還各以藥一丸與奴婢驢羊乃飲食如故建遂斷穀不食輕舉飛行絶跡不知所之)
皇極建(書五丨丨皇丨其有極文中子聖人逹而賞罰行聖人窮而褒貶作丨丨所以復丨而斯文不喪也不其深乎魏明)
(帝告祠文帝廟文上考邃初丨丨攸丨允熙克讓莫朗于兹傳休奕郊祀歌丨丨斯丨庶績咸熙)孤卿建(儀禮載旜注旜)
(旌旗之屬通帛為旜丨丨之所丨)顓頊建(國語星與日辰之位皆在北惟丨丨之所丨也帝嚳受之)天所建(史記)
(陸賈傳漢王起巴蜀鞭笞天下劫略諸侯遂誅項羽滅之五年之間海内平定此非人力丨之丨丨也)視其建(漢書律歴)
(志日至其初為節至其中斗建下為十二辰丨丨丨而知其次故曰制禮上物不過十二天之大數也)平旦建(漢書天丈)
(志丨丨丨者魁魁海岱以東北也)夜半建(漢書天文志丨丨丨者衡衡殷中州河濟之間)用昏建(漢書天文志丨)
(丨丨者杓杓自華以西南)斗剛建(後漢書律歴志聖人之作歴也觀璇璣之運三光之行道之發斂景之短長丨丨之丨青)
(龍所躔參伍以變錯綜其數而制術也)東宫建(後漢書班彪傳時丨丨初丨諸王國竝開而官屬未備師保多闕彪上言)
(宜博選名儒東宫及諸王國備置官屬又陸機詩東朝既建淑問峩峩)精廬建(後漢書儒林傳論光武中年以後專事經)
(學若乃經生所處不遠萬里之路丨丨暫丨贏糧動有千百)大號建(魏志文帝紀注周武中流有白魚之應不待師期而)
(丨丨已丨舜受大麓桑蔭未移而已陟帝位)一手建(魏志典韋傳初平中張遼舉義兵韋為士屬司馬趙寵牙門旗長大)
(人莫能勝韋丨丨丨之寵異其才力)魏國建(晉書宣帝紀丨丨既丨遷太子中庶子每與大謀輒有奇策為太子所信重)
長秋建(晉書武帝紀以丨丨將丨權停婚姻)五等建(晉書王祥傳拜司空轉太尉加侍中丨丨丨封睢陵侯邑一千)
(六百戶)元&KR0564;建(晉書孫惠傳目想不世之佐耳聽非常之輔舉而任之則丨丨丨矣)齊臺建(晉書蘇侃傳丨丨丨)
(為黃門郎領射聲校尉)功業建(梁書武帝紀若使前途大事不捷故自蘭艾同焚若丨丨克丨威讋四海號令天下誰敢)
(不從)本支建(陳書高祖紀殷嘉亶甫繼后稷之官堯命羲和纂重黎之位况其丨丨攸丨宜誓山河者乎)霸府建
(南史王騫傳梁武丨丨丨引為大司馬諮議參軍)宣防建(魏書崔楷傳河&KR1177;瓠子梁椘幾危丨丨既丨水還舊迹)民
師建(魏書李彪傳龍圖出而皇道明龜書見而帝德昶斯實冥中之書契也自瑞官文而卑高陳丨丨丨而賤貴序此乃人間)
(之繩式也)六官建(周書蔡祐傳丨丨丨授兵部中大夫)張邱建(唐書選舉志凡算學孫子五曹共限一歲九章海島)
(共三歲丨丨丨夏侯陽各一歲周髀五經算共一歲)鴻圖建(宋史律歴志太祖生於洛邑而胞絡惟黃丨丨既丨天緯聚于)
(奎躔而鎮星是主)上士建(宋史輿服志卿之建旃當用六斿大夫建物當用四斿至於三斿則丨丨之丨也)紀綱
建(星經攝提六星在角亢東北主九卿為甲兵攜丨丨丨時節祥)道根建(張衡靈憲議丨丨既丨自無生有太素始萌萌)
(而未兆并氣同色渾沌不分)以次建(盧植規竇武書今同宗相後披圖案牒丨丨丨之何勲之有豈横叨天功以為已力)
(乎)豹尾建(曹植陳審舉表又聞丨丨已丨戎軒騖駕陛下將復勞玉躬擾掛神思臣誠竦息不遑寧處)雲旗建
(韋昭鼔吹曲義兵興丨丨丨)承華建(陸機詩閶闔既闢丨丨再丨明明在上有集唯彦)高牙建(潘岳關中詩桓)
(桓梁征丨丨乃丨劉義恭請封禪表慶烟應丨丨之丨風耀符發迹之辰)楚纊建(謝莊謝賜貂裘表嚬笑不妄韓裳勿假續)
(有昭庸丨丨爰丨)鴻名建(江淹蕭太尉上便宜表輿馬翠翟之麗尠登乎外禁瑶碧綺組之玩罕設於内宫故大德立而)
(五路謐丨丨丨而四民寧者也)五銖建(李嶠詠錢詩漢日丨丨丨姬年九府流)雕旌建(沈佺期詩告善丨丨丨收)
(冤錦旆張)震方建(上官儀賀凉州瑞石表淹歲亢陽離輝昇而玄澤降春疇罕闕丨丨丨而年稼登)庶績建(錢起)
(蓋地圖賦雖玄圭告成白環入獻曷若斯圖之用也九土弘而丨丨丨)朱旗建(白居易漢高祖斬白蛇賦素車降而三秦)
(歸德丨丨丨而六合為家)萬庾建(楊侃皇畿賦天設二渠曰蔡曰汴通江會海縈畿帶甸千倉是興丨丨是丨)旟集
建(朱子詩駕言北郭門謝此丨丨丨)申屠建(後漢書劉聖公傳更始遣定國上公王匡攻洛陽西屏大將軍丨丨丨丞)
(相司直李松攻武關三輔震動)
一元曰建(史記封禪書有司言元宜以天瑞命不宜以一二數丨丨丨丨二元以長星曰光三元以郊得一角獸曰狩云)
憲(許建切法也又姓)
韻藻成憲(書監于先王丨丨其永無愆唐順宗實錄詔曰奉若丨丨永綏四方張九齡詩丨丨知所奉致理歸其根)彛
憲(書欽哉永弼乃后於丨丨文心雕龍經緯區宇彌綸丨丨張九齡祭張燕公文跡既拘於丨丨情永展於哀欵)常憲(書先)
(王克謹天戒人臣克有丨丨魏志牽招傳田豫出塞為軻比能所圍招欲赴救并州以丨丨禁招招以為節將見圍不可拘於吏議)
(自表輒行晉書范寗傳寗在郡大設庠序遣人採磬石以供學用改革舊制不拘丨丨遠近至者千餘人陸機謝平原内史表拘守)
(丨丨當便道之官曾鞏謝朝奉郎表養拙藏愚久已逃於丨丨因人成事兹復玷於異恩)垂憲(書爾乃克勤無怠以丨丨乃後)
(晉書后妃傳序哲王丨丨猶重造舟之禮詩人立言先奬葛覃之訓魏書郭祚傳慎獄審刑道煥千古丨丨設禁義纂惟今摯虞尚)
(書令箴明明先王開國承家作制丨丨仰觀列曜俯令百官政用㒺僣劉允濟明堂賦度七筵以丨丨分四室而通輔)憲憲
(詩天之方難無然丨丨傳丨丨猶欣欣也爾雅丨丨洩洩制法則也)邦憲(詩文武吉甫萬丨為丨𩔖要秋卿之貳佐平丨丨高)
(適酬秘書弟詩侍御執丨丨清詞煥春叢韓愈為裴相公讓官表既領臺綱又毗丨丨李華御史大夫壁記君以文明照臨百官官)
(紏其邪職有丨丨朱子詩兹晨秋令初休沐謹丨丨)布憲(周禮秋官丨丨掌憲邦之刑禁國語武王伐商反及羸内以無射之)
(上宫丨丨施舍於百姓管子正月之朔百吏在朝君乃出令丨丨於國陸倕石闕銘春秋設舊章之教禮經重丨丨之文荀勖樂歌)
(開元丨丨四海鱗萃)執憲(漢書丙吉傳廷尉于定國丨丨詳平天下自以不冤後漢書陳寵傳斷獄者急於篣格酷烈之痛丨)
(丨者煩於詆欺放濫之文韋孟諷諫詩明明羣司丨丨靡顧曹植詩違彼丨丨哀予小臣傅咸御史中丞箴丨丨之綱秉國之憲李)
(嘉祐詩十年猶丨丨萬里獨歸秦李頻送韋尚書詩丨丨傾民望銜恩赴主憂范仲淹詩九重丨丨清規在十鎮分憂白髮知)天
憲(後漢書宦者傳論手握王爵口含丨丨五代會要御史臺事總朝綱職司丨丨曹植封甄城王謝表狂悖發露始于丨丨自分)
(放棄抱罪終身沈約彈王源文臣實懦品謬掌丨丨蘇頲授宋璟御史大夫制俾光丨丨式副人瞻孫逖授楊慎矜諫議大夫制久)
(持丨丨兼掌國泉曹鄴續幽憤詩惟公執丨丨身是臺中傑)司憲(唐書百官志龍朔二年改御史臺曰憲臺大夫曰大丨丨)
(中丞曰丨丨大夫趙曄東都留臺石柱記星有執法職有丨丨武元衡詩在昔&KR0861;丨丨常僚惟有君)火憲(荀子修丨丨養山林)
(藪澤草木魚鱉百索以時禁發使國家足用而財物不屈虞師之事也)中憲(杜牧授崔璪刑部尚書制陟處綱曹副以丨丨)
(羊士諤詩豸角随丨丨龍池列近臣)原憲(史記仲尼弟子傳丨丨字子思孔子卒丨丨亡在草澤中子貢相衛而結駟連騎棑)
(藜藿入窮閻過謝丨丨憲攝敝衣冠見子貢子貢恥之曰夫子豈病乎丨丨曰吾聞之無財者謂之貧學道而不能行者謂之病若)
(憲貧也非病也子貢慙不懌而去傅休奕詩子貢欲自矜丨丨知其非杜甫詩弟子貧丨丨諸生老伏虔戴叔倫詩賈生獨未逹丨)
(丨竟忘貧)黃憲(後漢書丨丨傳字叔度汝南慎陽人也世貧賤父為牛醫憲初舉孝廉又辟公府友人勸其仕憲亦不拒之暫)
(到京師而還天下號曰徵君)
文武憲(詩王之元舅丨丨是丨)
增慎憲(書率作興事丨乃丨欽哉楊億君可思賦耿求賢兮不及丨乃丨而惟康胡宿禁内降詔蹈道以臨庶邦丨丨而持)
(大柄)時憲(書惟天聰明惟聖丨丨潘岳許由頌逼於丨丨傾筐不盈恨無旨酒奠公之靈)慮憲(禮記發丨丨求善良足以)
(謏聞不足以動衆權德輿劉昌神道碑稟於端誠之謂義發於丨丨之謂仁)奉憲(史記三王世家康叔以祖考顯而伯禽以)
(周公立咸為建國諸侯以相傅為輔百官丨丨各遵其職而國統備矣漢書武帝紀夫仁行而從善義立則俗易意丨丨者或導之)
(未明與後漢書劉陶傳南陽朱穆前在冀州丨丨操平摧破姦黨掃清萬里)作憲(漢書蕭望之傳丨丨垂法為無窮之規蔡)
(邕太尉橋公廟碑銘丕顯伊德丨丨萬邦)國憲(漢書叙傳釋之典刑丨丨以平馮公矯魏增主之明後漢書曹褒傳論孝章永)
(言前王明發興作專命禮臣撰定丨丨洋洋乎盛德之事焉晉書張軌傳曲阜周旦弗辭營邱齊望承命所以明丨丨厲殊勲隋書)
(源師傳攝吏部朝章丨丨多所參定嚴維詩手持丨丨羣僚畏口諭天慈百姓安)風憲(後漢書皇后紀論爰逮戰國丨丨愈)
(薄適情任欲顛倒衣裳宋史高宗紀臺諫丨丨之地用非其人殊非耳目之寄元史刑法志仁宗之時以格例條畫有關於風紀者)
(𩔖集成書號曰丨丨宏綱順宗實錄王叔文以武元衡在丨丨欲使附己使其黨誘以權利元衡不為之動張謂送韋侍御詩天朝)
(辟書下丨丨取才難)法憲(後漢書北海静王傳子敬王睦嗣永平中丨丨頗峻睦乃謝絶賓客放心音樂宋書王僧逹傳棄其)
(身瑕矜其貴戚迂略丨丨曲相全養傅咸明司隸職掌書按令御史中丞其在行馬内有違丨丨者彈糾之應璩詩尚書統庶事官)
(人乘丨丨)深憲(後漢書二十八將傳論高秩厚禮允荅元功峻文丨丨責成吏職)禮憲(後漢書曹褒傳帝知羣僚拘攣)
(難為圖始朝廷丨丨宜時刊立荀子不道丨丨以詩書為之譬譬猶以指測河也以戈舂黍也)章憲(後漢書陳忠傳尚書決事)
(多違故典罪法無例詆欺為先文慘言醜有乖丨丨)靈憲(後漢書張衡傳研覈隂陽妙盡璇璣之正作渾天儀著丨丨算㒺論)
(言甚詳明北齊書信都芳傳芳又私撰歴書名為丨丨歴算月有頻大頻小食必以朔證據甚甄明)違憲(後漢書第五倫傳馬)
(防為車騎將軍當出征西羌倫上疏曰臣愚以為貴戚可封侯以富之不當職事以任之何者繩以法則傷惠私以親則丨丨)改
憲(後漢書郎顗傳漢三百載計歴丨丨晉書律歴志丨丨之意二元相推七十餘歲承以彊弱彊弱之差盖少而適足以遠推盈)
(縮杜預春秋長歴論始失於毫毛而尚未可覺積而成多以失弦望朔晦則不得不丨丨以從之王融策秀才文丨丨勅法審刑德)
(之原)崇憲(後漢書左雄傳今之墨綬猶古之諸侯拜爵王庭輿服有庸而齊於匹䜿叛命避負非所以丨丨明理惠育元元也)
(又宋書文帝路淑媛傳生孝武帝上即位奉尊號曰皇太后宫曰丨丨居顯陽殿謝莊宣貴妃誄敬勤顯陽肅恭丨丨)公憲
(後漢書張陵傳陵劾奏梁冀百僚肅然初冀弟不疑為河南尹舉陵孝廉不疑疾陵之奏冀因謂曰昔舉君適所以自罰也陵對曰)
(明府不以陵不肖誤見擢序今申丨丨以報私恩不疑有愧色)俯憲(蜀志郤正傳自我大漢應天順民政治之隆皓若陽春丨)
(丨坤輿仰式乾文)刑憲(晉書樂志秦氏并吞遂專丨丨論衡聖王丨丨佞在惡中聖人賞勸賢在善中韓愈舉錢徽状外和)
(内敏潔淨精微可以專丨丨之司參輕重之議張籍詩久持丨丨聲名遠好是中朝正直臣元稹詩借使漏丨丨得不虞鬼神)異
憲(晉書輿服志賓入丨丨師行殊則)明憲(晉書陶侃傳領樅陽令遷主簿會州部從事之郡欲有所按侃閉門部勒諸吏)
(謂從事曰若鄙郡有違自當丨丨直繩不宜相逼若不以禮吾能禦之從事即退宋書王宏傳官長以上荷蒙祿榮付以局任當正)
(已丨丨檢下防非文心雕龍按劾之奏所以丨丨清國蔡邕太尉橋公廟碑畏怖丨丨檢於静息)典憲(晉書顧榮等傳論南)
(金東箭世胄高門丨丨資其刊輯帷幄佇其謀猷)昭憲(晉書庾亮傳論幸漏吞舟免淪丨丨是庾宗之大福非晉政之不綱)
(江淹上書坐貽謗缺迹墜丨丨)軌憲(晉書孫盛傳盛性方嚴有丨丨雖子孫斑白而庭訓愈峻魏書道武帝紀宜光崇聖烈示)
(丨丨於萬世唐書高祖諸子傳漢王元昌有勇力善騎射數觸丨丨太宗手詔誨督)恒憲(晉書慕容暐載記節儉約費先王格)
(謨去華敦朴哲后丨丨宋書孝武帝紀賞慶刑威奄國彜軌黜幽升明闢寓丨丨儲光羲詩皇家有丨丨齋祭崇眀祀)重憲
(晉書吕光載記時刑法峻重叚業曰嚴刑丨丨非明王之義)軍憲(宋書孝武帝紀往因師旅多有逋亡或連山染逆懼致丨)
(丨可普加寬衆咸與更始)嘉憲(宋書文帝袁皇后傳昔漢道既靈博平煇絶魏國方安丨丨啟策)加憲(宋書何尚之傳)
(若以大錢當兩則國傳難朽之寳家贏一倍之利不俟丨丨巧源自絶)南憲(齊書劉休傳建元初為御史中丞頃之啟曰臣)
(自塵榮丨丨星晷交春謬聞弱奏劾無空月蘇頲授解琬左散騎常侍制百城分按丨丨是繩萬里出師西戎即序皇甫曾詩丨丨)
(銜恩去東彛泛海行李商𨼆代上李相公啟丨丨中臺屢承闕乏内庭西掖比辱昇遷)被憲(齊書沈沖傳中丞案裁之職丨)
(丨者多結怨)文憲(梁書王&KR0788;傳父儉齊大尉南昌丨丨公丨丨作宰賓客盈門見&KR0788;相謂曰公才公望復在此矣宋史真宗)
(紀追諡齊太公曰昭烈武成王周文公曰丨丨王又世說劉公幹以失敬罹罪文帝問曰卿何以不謹於丨丨楨荅曰臣誠庸短亦)
(由陛下綱目不疎索靖草書状多才之英篤藝之彦役心精微耽此丨丨張華詩纓緌為徽纆丨丨焉可踰鮑照河清頌丨丨精弘)
(戎容犀利)樞憲(梁書徐勉傳遷尚書左丞自掌丨丨多所糾舉時論以為稱職)朝憲(梁書謝幾卿傳性通脫會意便行不)
(拘丨丨隋書音樂志秦焚經典樂書亡缺爰至漢興始加鳩探祖述增廣緝成丨丨李嶠詩白簡承丨丨朱方撫夷落)往憲
(魏書孝文帝紀周禮有食祿之典二漢著受俸之秩逮於魏晉莫不聿稽丨丨以經綸治道)易憲(魏書孝明帝紀自皇運肇)
(基典章猶缺推步晷曜未盡厥理神龜中命儒臣改剏疎踳回度丨丨始會璇衡)斗憲(隋書律歴志乾維難測丨丨易差盈)
(縮之期致舛咎徵之道斯應)簡憲(隋書刑法志時逢交泰政稱忠厚歲布平典年垂丨丨蘇頲授王守廉申王府長史制往)
(操丨丨已著厥聲)嵐憲(唐書地理志河東道代雲朔蔚武新丨丨為大梁分張齊賢諫北征疏河東初平人心未固丨丨忻)
(代未有軍寨)擬憲(唐書貴妃楊氏傳銛以上柱國門列戟與錡國忠諸姨五家第舍聯亘丨丨宫禁率一堂費緡千萬)臺
憲(唐書王源中傳丨丨者紀綱地府縣責成之所設吏有罪宜歸有司無令北軍亂南衙金史世宗紀上謂御史大夫李石曰丨)
(丨固在分别邪正惟見卿等劾人之罪不聞舉善自今宜分路刺舉善惡以聞賈至授王延昌諫議大夫兼侍御史制彌綸省闥綱)
(紀丨丨歐陽修送孫屯田序將冠惠文以肅丨丨)省憲(元史王都中傳當世南人以政事之名聞天下而位登丨丨者惟都)
(中而已)賦憲(汲冡周書惟三月既生魄周公旦太師望相嗣王發既丨丨受臚於牧野注憲法也賦治國之法於諸侯而受)
(其貢養也)敕憲(穆天子傳天子屬官效器乃命正公&KR0008;父受丨丨)受憲(管子五鄉之師五屬大夫皆丨丨於太史)習
憲(管子大朝之日五鄉之師五屬大夫皆身丨丨於君前)首憲(管子丨丨既布然後可以布憲)行憲(管子憲既布有)
(不丨丨者謂之不從令罪不赦)攷憲(管子丨丨而有不合於太府之籍者侈曰專制不足曰虧令罪不赦)意憲(大戴禮其)
(少觀其恭敬好學而能弟也其壮觀其潔廉務行而勝其私也其老觀其丨丨慎強其所不足而不踰也)書憲(新序魯君使宓)
(子賤為單父宰子賤辭去因請借善書者二人使丨丨書教品)贊憲(鹽鐡論大夫曰自千乘兒寬以治尚書位冠九卿及所聞)
(覩選舉之士擢升丨丨甚顯然未見絶倫比而為縣官興滯立功也)體憲(文心雕龍惟明帝崇才以温嶠文清引入中書自斯)
(以後丨丨文流矣又固知椘辭者丨丨於三代而風雅於戰國乃雅頌之博徒而詞賦之英傑)申憲(文心雕龍丨丨述兵則有)
(律令法制蕭子良密啟獄訟惟平畫一在制雖恩家得罪必宜丨丨鼎姓貽諐最合從網)持憲(大唐新語郭翰為御史性寬簡)
(不苛讀老子至和其光同其塵慨然歎曰大雅君子明哲以保其身乃祈執政辭以儒門不願丨丨改授麟臺郎韓翃詩僕射臨戎)
(謝安石大夫丨丨杜延年李中詩丨丨威聲振司言品秩清)模憲(書斷謝靈運丨丨小王真草俱美石藴千年之色松低百)
(尺之柯蔡邕陳仲弓碑剛而無虞柔而不撓誕鋪丨丨示世作教)忠憲(春明退朝錄參知政事諡丨丨韓少傅億)元憲
(春明退朝錄宰相諡丨丨宋鄭公庠李之儀䟦吴思道小詞晏丨丨歐陽文忠宋景文以其餘力游戲而風流閒雅超出意表)在
憲(蔡邕太尉橋公碑内為宗幹出為藩輔丨丨彈枉竟由厥矩)浙憲(二老堂詩話胡邦衡多髯初除吏部郎官或以胡銓)
(髯吏部為戲莫能對者是時姚憲令則以司農少卿兼權戶侍在坐予謂令則君嘗為丨丨借以趁對云姚憲遠提刑蓋借姚為遙)
(也座皆大笑)動憲(玉海先春風以播恩後秋霜而丨丨)上憲(王延夀魯靈光殿賦規矩應天丨丨觜陬)踰憲(曹植)
(大司馬曹休誄好彼蓬樞甘此瓢簟味道忘憂丨丨超顔)秉憲(應璩與劉靖牋加之以明摘幽微重之以丨丨不撓孫逖授王)
(敬從御史中丞制肅我具寮謂之丨丨貳於次相必也任賢)遺憲(陸機辨亡論景皇聿興虔修丨丨政無大闕)播憲
(陸機辨亡論從政資於故實丨丨稽乎遺風劉筠賀冊皇太子表前曜開祥東闈丨丨)王憲(江斆讓昏表雖家曰私理有甚)
(丨丨發口所言恒同科律)仲憲(江總辭行李賦搆伯休之蓬戶狎丨丨之桑樞)回憲(宗欽贈高允詩進乏由賜退非丨丨)
(晁補之坐愁賦羌同道而耻兹廼長譏乎丨丨)雅憲(孫拯詩清風肆穆丨丨允休)平憲(庾信詩有序屬賓連無私表丨)
(丨又漢書王莽傳莽遣中郎將丨丨等多持金幣誘塞外羌使獻地願内屬)百憲(蘇綽大誥時廼大稽丨丨敷於庶邦用綏)
(我王度)逸憲(許敬宗勸封禪表召圓冠徵博帶緝無懷之丨丨採夷吾之舊文)比憲(駱賓王詩勒功思丨丨決策暗)
(欺陳)酌憲(敬括嘉量賦窮微於子穀之數丨丨於黃鍾之音)霜憲(蘇頲授李傑御史大夫制檢齊丨丨弘長風猷常衮)
(授路嗣恭京兆少尹制龍樓諭善載實春華烏府持綱克平丨丨)清憲(張九齡與李讓侍御書明公義貫心靈人推正直遂)
(乃雄飛丨丨高步等夷儲光羲詩柱史廻丨丨謫居臨漢川)掌憲(盧僎詩丨丨時持節為邦邈海頭)秋憲(賈至授宋)
(晦屯田員外郎制俾廻丨丨之威以佐冬官之屬孫逖詩丨丨府中高唱入春卿署裏和歌来)華憲(奚敬元史公碑謙勤愈彰)
(寵錫彌高貴婚丨丨輝映賢豪)駕憲(李迥秀裴府君神道碑父之𨼆隋侍御史上儀同三司丨丨二部侍郎)大憲(梁肅)
(諡議謹按諡法稱貞之例有三清白守節曰貞丨丨克就曰貞憂國忘死曰貞)通憲(褚思光馬驚司徒判監軍糾慝未窮丨丨)
綱憲(沈詢授崔鉉魏扶拜相制爰委丨丨仗名節而立朝亦□地卿嘗會計而經國)貳憲(崔珝授李丕鄜州節度使制秋)
(曹丨丨再飾旌旄)諫憲(劉得仁詩名借文章重官歸丨丨遲)古憲(歐陽修兵儲塞垣儲偫罔遵丨丨曾鞏賀克伏交趾)
(表順稽丨丨敘正民彛)茂憲(鄭獬圜丘象天賦明禮大原建邦丨丨兆其成迹符於至健)前憲(元絳陳升之起復制)
(向鍾家疚越解政均稽之師言厥有丨丨)紹憲(陳瓘進尊堯集表宣宗當丨丨之時寧容德裕之奪語武帝以述景為事忍視)
(馬遷之短辭)寬憲(蘇轍降朝請大夫謝表尚領真祠實出丨丨)提憲(程子謝澶州簽判表更奉發中之詔俾分丨丨)
(之權)分憲(僧大訢索士巖赴淛東簽憲詩丨丨得問俗施惠徵前痛)竇憲(後漢書丨丨傳字伯度少孤建初二年女弟立)
(為皇后兄弟親幸並侍宫省和帝即位太后臨朝憲以侍中内幹機密出宣誥命會南單于請兵北伐乃拜憲車騎將軍出塞與北)
(單于戰大破之遂登燕然山刻石勒功紀漢威德憲既平匈奴威名大盛陵肆滋甚收憲大將軍印綬更封為冠軍侯遣就國廹令)
(自殺王建詩曾向山東為散吏當今丨丨是賢臣楊萬里詩丨丨一舉空朔野柳貫灤水秋風詞朔方丨丨留屯處上郡蒙恬統治)
(年)盛憲(會稽典錄丨丨字孝章器量雅偉舉孝廉補尚書郎遷吴郡太守以疾去官孫策平定吴會誅其英豪憲素有名策)
(深忌之初憲與少府孔融善憂不免禍乃與曹公書由是徵為都尉詔命未至果為權所害王胄詩丨丨寧延夀劉琨自少歡)裴
憲(晉書丨楷傳楷子丨字景思少而穎悟好交輕俠及弱冠更折節嚴重修尚儒學謝鯤庾敳皆儁朗士也見而奇之相謂曰丨)
(丨鯁亮宏逹通機識命不知其何如父至於深弘保素不以世物嬰心者其殆過之)羅憲(晉書丨丨傳字令則年十三能文早)
(知名師事譙周周門人稱為子貢)何憲(南史丨丨傳字子思廬江灊人博涉該通羣籍畢覽天閣寳秘人間散逸無遺漏焉)
(任昉劉渢共執秘閣四部書試問其所知自甲至丁書說一事并敘述作之體連日累夜莫見所遺)袁憲(陳書丨丨傳字德章)
(幼聰敏好學有雅量以貴公子選尚南沙公主遷右僕射參掌選事先是憲長兄簡懿為左僕射至是憲為右僕射臺省内目簡懿)
(為大僕射憲為小僕射隋軍来伐宫衛皆散走朝士稍各引去唯憲衛侍左右後主謂憲曰今日見卿可謂歲寒知松柏後凋也)
劉憲(唐書文藝傳丨丨字元度宋州寧陵人武后時勅吏部糊名考判求高才惟憲與王適司馬鍠梁載言入第二等)温
憲(摭言張喬九華人咸通末取京兆府解李建州時為京兆府參軍主試同時有許棠及喬俞坦之劇燕任濤吴罕張蠙周繇鄭)
(谷李栖遠丨丨李昌符謂之十哲)衛憲(圖繪寳鑑丨丨師周昉花木竹雀各極其妙)
百辟憲(詩之屏之翰丨丨為丨)五帝憲(禮記凡養老丨丨丨三王有乞言)三王憲(禮記丨丨亦丨既養)
(老而后乞言)大府憲(戰國策安陵君曰吾先君成侯受詔襄王以守此地也手受丨丨之丨)帝王憲(漢書董仲)
(舒傳夙寤晨興惟前丨丨之丨永思所以奉至尊章洪業皆在力本任賢)平頭憲(南史王晏傳尚書令王儉雖貴而疎晏與)
(儉頗不平儉卒禮官欲依王導諡文獻晏啟上曰導乃得此諡但宋来不加素族謂親人曰丨丨丨事已行矣)辟公憲(宋史)
(樂章丨丨丨之禮無不臧)萬里憲(魏武帝謝襲費亭侯表復寵上將鈇鉞之任兼領大州丨丨之丨)六姻憲(權德)
(輿裴公神道碑夫人京兆韋氏盛德著於母儀惠心通於佛乘五藴不入丨丨是丨)廉希憲(元史丨丨丨傳字善甫博囉哈)
(雅子也幼魁偉舉止異凡兒年十九得入侍世祖見其容止議論恩寵殊絶篤好經史手不釋卷一日方讀孟子聞召急懷以進世)
(祖問其說遂以性善義利仁暴之言為對世祖嘉之目曰廉孟子)
御定佩文韻府卷七十三之三
