欽定四庫全書
御定佩文韻府卷一之二
上平聲一東韻二
衷(陟弓切說文方寸所藴也廣韻善也適也中也誠也又裏䙝衣也又止也又去聲送韻)
韻藻和衷(書同寅協恭丨丨哉注衷中也)降衷(書惟皇上帝丨丨于下民注衷善也)由衷(左傳信不丨丨質無)
(益也)天衷(左傳用昭乞盟于爾大神以誘丨丨又吴人謂隨人曰君若顧報周室施及寡人以奬丨丨注奬成也國語越王召)
(五大夫曰吴為不道求殘我宗廟社稷吾欲與之徼丨之丨蔡邕郭有道碑先生誕應丨丨宋郊祀歌營泰畤定丨丨顔延之集宅)
(丨丨立民極)不衷(左傳服之丨丨身之災也又華向奔楚楚使告宋請之對曰君若惠徼敝邑毋亢丨丨以奬亂人孤之望)
(也又叔孫曰天若不識丨丨何以使下國又發命之丨丨注衷誠也)度衷(國語周内史過曰先王知大事之必以衆濟也故祓)
(除其心以和惠民考中丨丨以涖之注云考省己之中心以度人之忠心恕以涖之)折衷(史記言六經者莫不丨丨於孔子)
盈衷(鮑照詩浮生會當幾歡酌每丨丨)潔衷(顔峻詩神之来思享此丨丨)深衷(唐太宗重幸武功詩懷舊感丨)
(丨)宸衷(韋安石詩梁園開勝境軒駕動丨丨)聖衷(張九齡奉和聖製過王濬墓詩孤績淪千載流名感丨丨)
增用衷(左傳佩衷之旗也丨其丨則佩之度)誘衷(左傳今天丨其丨使皆降心以相從也)我衷(左傳韓宣子適)
(楚楚人弗逆公子棄疾及晉境晉侯將亦弗逆叔向曰楚辟丨丨若何效辟晉侯乃逆之注衷正也)立衷(左傳能固位者必度)
(於本末而後丨丨焉)裁衷(南史劉湛曰天下事宜有丨丨)動衷(北史齊文宣帝冊文秦川尚阻作我仇讐爰挹椒蘭飛書)
(請好天丨其丨辭卑禮厚)取衷(文中子春秋之於王道是輕重之權衡也舍此則别無所丨丨矣)愚衷(洛陽伽藍記乞)
(收成旨以允丨丨)難衷(王謝世家出入之宜繁省丨丨)得衷(洛神賦穠纖丨丨)禮衷(蔡邕元文先生李子材碑)
(習容闕里以協丨丨又王謝世家率意承接皆合丨丨)神衷(梁郭祖深封事入對則言聖旨丨丨出論則云誰敢逆命袁奭)
(詩春望動丨丨)清衷(任昉王文憲集序莫不總制丨丨遞為心極)王衷(顔延之郊祀歌薦饗丨丨)余衷(顔延之詩)
(感物惻丨丨)幽衷(王僧逹詩丨丨何用慰)發衷(唐明皇興慶詩序情丨於丨)感衷(張九齡詩下流彌丨丨)
帝衷(范純仁詩實效應須簡丨丨)淵衷(周馳詩猶足沃丨丨)
取其衷(左傳州綽射殖綽中肩兩矢夾脰曰止將為三軍獲不止將丨丨丨注欲復射兩矢之中)清濁衷(呂氏春秋)
(黃鐘之宮音之本也丨丨之丨也)鐵石衷(晉書忠義傳守丨丨之深丨厲松筠之雅操)純白衷(劉畫新論一氣)
(浩然丨丨於丨)恐非衷(梅堯臣詩雖欲一一報強說丨丨丨)甲已衷(劉克莊詩盟邊丨丨丨用左傳宋之盟楚人衷)
(甲事)一爾衷(朱子窗銘正爾容丨丨丨)
天舍其衷(國語吴使王孫苟告於周曰先君闔廬與楚昭王毒逐於柏舉丨丨丨丨楚師敗績注衷善也言天舍於吴)
對語(黃髮丹衷)(定力虛衷)(絳宅白衷)(日表淵衷)(皇建極帝降衷)(方員至清濁衷)(冰霜操鐵石衷)
摘句(寳鑒仰宸衷榮光荅聖衷)(芳詞誓素衷揮毫見深衷)(清切簡宸衷便蕃屬聖衷)(啓沃諧王衷銘勛表聖衷)
(惟將皎㓗矢丹衷自古循良簡帝衷)(上賢綏輯副宸衷暗推冰炭在深衷)(進退惟人自折衷用人論理見宸衷)
忠(陟弓切說文敬也廣韻無私也直也厚也增韻内盡其心而不欺也諡法危身奉上險不避難曰丨又州名唐置丨州)
韻藻教忠(左傳狐突曰子之能事父丨之丨策名委質貳乃辟也父教子貳何以事君)敦忠(史記端直丨丨事業)
(有常皇帝之德)陳忠(史記蘇秦傳願奉教丨丨于前之日久矣又後漢書丨丨司空寵之子明慎用刑為尚書令遷太尉有聲)
(稱)愚忠(漢書張湯傳秋山曰臣固丨丨若張湯乃詐忠枚乘上吴王書曰臣願披腹心而效丨丨)詐忠(見上)尚忠
(漢書董仲舒傳夏丨丨)朴忠(漢書卜式傳以式丨丨拜為齊太傅楚詞吾寧悃悃欵欵丨以丨乎唐書婁師德為將相二十)
(餘年恭勤丨丨心無適莫歐陽修詩自愧陪羣彦從来但丨丨)開忠(漢書鄒陽傳雖竭精神欲丨丨于當世)小忠(漢書)
(京房傳姚平曰房可謂丨丨未可謂大忠也杜甫詩束縛酬知己蹉跎效丨丨)履忠(漢書贊張敞衎衎丨丨進言蔡邕胡公碑)
(蒸蒸至孝德本也體和丨丨行極也)歸忠(後漢書竇融傳贊提挈河右奉國丨丨)旌忠(唐書狄仁傑轉幽州都督賜紫)
(袍龜帶后自製金字十二於袍以丨其丨)褒忠(唐書穆宗詔丨丨所以勸臣節也)孤忠(宋史韓琦曰如琦丨丨每賴神)
(道相助幸而多有成)公忠(名臣言行錄龐籍為相以丨丨便國家為事)觀忠(莊子遠使之而丨其丨近使之而觀其政)
夏忠(管子春仁丨丨秋急冬閉)大忠(韓詩外傳有丨丨者有次忠者有下忠者以道覆君而化之謂丨丨以德調君而輔)
(之謂次忠以諫非君而怒之謂下忠)遺忠(班固典引相如疾病而丨丨主上求取其書竟得頌述功德言封禪事忠臣效也胡)
(宿詩已託焦桐傳密意更因殘札寄丨丨)懷忠(庾肩吾詩申胥猶有志荀息本丨丨)效忠(張九齡詩古節猶不棄今人爭)
(丨丨又宋史職官志有丨丨步軍)輸忠(韋應物詩萬方如已靖何處更丨丨白居易贈元稹詩養勇期除惡丨丨在滅私)
進盡忠(左傳林父之事君也丨思丨丨退思補過)臣道忠(劉向文君道義丨丨丨)婦寺忠(蘇軾論語解忠)
(而弗誨丨丨之丨也)獻替忠(曾鞏詩遠大經綸略精微丨丨丨)内史忠(高啟桓彝廟詩千載宣城道人憐丨丨丨)
移孝作忠(孝經君子之事親孝故忠可移于君)
增克忠(書為下丨丨)顯忠(書丨丨遂良又宋史李丨丨中興名將)惟忠(書蔡仲之命爾尚蓋前人之愆丨丨)
(惟孝爾乃邁迹自身)竭忠(禮記君子不盡人之歡不丨人之丨以全交也又楚辭九章丨丨誠而事君傅休奕詩丨丨身必榮)
陋忠(戰國策范雎曰臣羇旅之臣也交疏於王而所願陳者皆匡君之事處人骨肉之間願以陳臣之丨丨而未知王心也所)
(以王三問而不對者是也)最忠(漢書賈誼傳長沙廼二萬五千戶耳功少而最完勢疏而丨丨)致忠(漢書賈誼傳此一豫)
(讓也反君事仇行若狗彘已而抗節丨丨列乎國士)秉忠(漢書外戚傳將相大臣懷誠丨丨惟義是從又惡有上官博陸宣城)
(之謀又元史劉丨丨始為僧事世祖為佐命功臣)養忠(漢書劉輔傳成帝欲立趙偼伃輔上書繋獄辛慶忌上書曰同姓近)
(臣本以言顯其於治親丨丨之義誠不宜幽囚於獄)納忠(後漢馬廖傳質誠畏慎盡心丨丨韋昭博奕論竭命以丨丨)獻
忠(唐書贊始唐有天下懲刈隋弊敷納讜言而世長輩仇然丨丨時主方裦聽藉以勸天下雖觸禁而無忤情)盛忠(莊子)
(夫事其君者不擇事而安之忠之盛也)勵忠(呂氏春秋行激節丨丨臣)畢忠(呂氏春秋翟璜曰臣聞忠臣丨其丨而不)
(敢遠其君)好忠(呂氏春秋魏文侯過段干木之閭而式之國人皆喜頌之曰吾君好正段干木之敬吾君丨丨段干木之隆)
貴忠(呂氏春秋聖人之丨豪士與丨臣也為其敢直言而决鬱塞也)辨忠(馬融忠經為國必先丨丨)思忠(世說諸葛)
(靚在吴於朝堂大會孫皓問卿字仲思為何所思對曰在家思孝事君丨丨朋友思信如斯而已又魏都賦永平丨丨注丨丨里名)
陸忠(世說吴四姓張文朱武丨丨顧厚)餘忠(裴光庭碑行有丨丨)竹忠(劉氏竹記虛心而直無所隠蔽忠也)光
忠(酒名見曲洧紀聞)資忠(閑居賦是以丨丨履信以進德)循忠(梁簡文帝祀伍員廟詩去國資孝本丨丨全令名)
識忠(唐太宗詩疾風知勁草板蕩丨丨臣)廢忠(陳中師瑕瑜不相掩詩秀質非攘善貞姿豈丨丨按禮記瑕不掩瑜瑜不)
(掩瑕忠也又李德裕追贈悉怛謀制豈陳湯之專命由匡衡之丨丨指牛僧孺也)課忠(朱子集丨丨責孝)勸忠(蘇軾)
(表忠觀碑銘匪私於錢惟以丨丨)勤忠(蘇轍詩社稷倚丨丨)四忠(文天祥詩坎止流行學丨丨)所忠(史記司馬)
(相如傳帝使丨丨求相如書注人姓名也)黃忠(三國志丨丨字漢升為蜀後將軍)楊忠(北史隋文帝父也為周柱國)
民作忠(禮記君子不以口譽人則丨丨丨)賜李忠(後漢書李忠任光同奉世祖世祖會諸將問所得財物惟忠無)
(所掠世祖曰吾欲特丨丨丨即以所乘大驪馬繡被衣物賜之)三葉忠(後漢書楊賜傳丨丨宰相輔國以丨)賜名忠
(北史魏宣武賜于忠劍杖曰昔以卿行忠丨丨丨今以卿才堪禦侮故以劍杖相錫)弘演忠(呂氏春秋狄人殺衛懿公食其)
(肉獨捨其肝弘演至因自殺先出其腹實内懿公之肝齊桓公聞之曰有臣如此不可不存於是復立衛於楚丘丨丨可謂丨矣)
股肱忠(成公綏集元首聰明丨丨丨)平生忠(陳陶詩誰信丨丨丨)直為忠(白居易賀雨詩君以明為聖臣)
(以丨丨丨)直臣忠(陳師道詩更作丨丨丨)畎畝忠(朱子致仕謝表東阡北陌敢忘丨丨之丨)李元忠(北史)
(齊神武東出元忠乘露車載素箏濁酒迎之觴再行取箏長歌歌闋進縱横之策)鄭惟忠(唐武后召見應舉者問何所事)
(為忠對皆不稱旨丨丨丨曰外揚君之美内正君之失后稱善)劉文忠(宋人善畫尤工花草見郭思紀藝)
令甲稱忠(漢書吴芮傳贊高祖功臣異姓而王者八國惟吴芮之起不失正道故能傳號五世著於丨丨而丨丨也)
對語(主聖臣忠)(移孝教忠)(昭德表忠)(司直秉忠)(君行制臣以忠)(山林志畎畝忠)(魯秉禮夏尚忠)
摘句(移孝入為忠龍額表孤忠)(全身仗至忠白日貫精忠)(嘉謀屢作忠聊抒花史忠)(沼鑑見精忠編橋渡蟻忠)
(朝趨丹陛盡臣忠扶携百越共攄忠)(自是君王愛朴忠雲開丹陛表純忠)(手課兒童為勸忠從橋實切大夫忠)
蟲(直弓切說文丨從三虫象形有足謂之丨無足謂之豸又姓漢曲成侯丨達俗作虫非)
韻藻華蟲(書山龍丨丨梁雅樂歌既散丨丨采復流日月光又淮南子丨丨流鏤以相繆紾此遁於金也)草蟲(詩喓)
(喓丨丨注蝗屬)飛蟲(詩如彼丨丨時亦弋獲)桃蟲(詩肇允彼丨丨拚飛維鳥注小鳥也)蟄蟲(禮記孟春之月丨丨)
(始振陸賈文虹蜺冬見丨丨夏藏)水蟲(周禮秋官壺涿氏掌除丨丨以炮土之鼔敺之以焚石投之注狐蜮之屬)小蟲
(周禮考工記外骨内骨却行仄行連行紆行以脰鳴者以注鳴者以旁鳴者以翼鳴者以股鳴者以胸鳴者謂之丨丨之屬又關尹)
(子勿輕小物丨丨毒身)昆蟲(漢成帝紀草木丨丨咸得其所)夏蟲(莊子丨丨不可以語冰者篤於時也孫綽賦嗤丨丨)
(之疑冰)羽蟲(大戴禮丨丨三百六十而鳳為之長毛蟲三百六十而麟為之長鱗蟲三百六十而龍為之長介蟲三百六十)
(而龜為之長關尹子丨丨盛者毛蟲不育毛蟲盛者鱗蟲不育)毛蟲(見上)鱗蟲(見上)介蟲(見上)麽蟲(列子江浦)
(之間生丨丨其名曰焦冥羣飛而集於蚊睫)沙蟲(抱朴子周穆王南征久而不歸一軍皆化君子為猿鶴小人為丨丨)狡
蟲(淮南子丨丨死顓民生注蟲獸也)聾蟲(淮南子夫馬丨丨也而可以通氣志注喻無知也)壤蟲(淮南子盧敖見)
(若士入雲中敖曰吾比夫子猶黃鵠之於丨丨也)貞蟲(墨子飛鳥丨丨淮南子人民禽獸丨丨各有以生注細腰蟲也)雕
蟲(揚子或問吾子好賦曰然童子丨丨篆刻俄而曰壮夫不為也盧僎詩仰天歌聖道猶愧乏丨丨馬戴詩鉛刀甘且學丨丨)
剛蟲(張衡賦丨丨摶擊注鷹類也)青蟲(梁簡文詩衫輕見跳脫珠槩雜丨丨)吟蟲(梁簡文詩迴月臨窗度丨丨繞)
(砌鳴)鳴蟲(沈約詩遠林響咆獸近樹聒丨丨)金蟲(吴均詩蓮花銜青雀寳葉鈿丨丨)野蟲(元行恭詩吹臺有山)
(鳥歌庭聒丨丨)微蟲(李鏡遠詩青春已布澤丨丨應接歡)夕蟲(李白詩朱網防棲鴿紗燈護丨丨)雞蟲(杜甫縛雞)
(行丨丨得失無了時)暗蟲(常建詩山暝覺栖鳥月來隨丨丨)毒蟲(高適詩梯巘近高鳥穿林經丨丨)寒蟲(戴叔)
(倫詩風枝驚暗雀露草覆丨丨)玉蟲(韓愈燈花詩囊裏排金粟釵頭綴丨丨)三蟲(柳宗元捕蛇者說永州之野産異蛇)
(黑質而白章殺丨丨太醫以王命聚之)夜蟲(干寳晉紀總論如丨丨之赴火韋莊詩繐帳寒秋月詩樓吟丨丨)六蟲
(蘇軾荅南禪師詩以丨丨為喻)春蟲(蘇軾雪詩隔窗撩亂撲丨丨)書蟲(蘇軾詩稻涼初吠蛤柳老半丨丨漢書上林苑)
(中有蟲食樹葉成文字)
百足蟲(北史丨丨之丨至死不僵)三尸蟲(五代史鄭遨字雲叟聞華山有五粒松脂淪入地千歲化為藥能去丨丨)
(丨因徙居求之柳宗元罵尸蟲文序道士言人皆有尸蟲三處腹中伺人隠微失誤日庚申出讒於帝酉陽雜俎上尸青姑伐人眼)
(中尸白姑伐人五蔵下尸血姑伐人胃命玉函秘典上尸彭琚小名阿阿中尸彭瓆小名作子下尸彭&KR3195;小名季細)喘耎蟲
(莊子丨丨之丨莫不失其性甚矣夫好智之亂天下也)射工蟲(博物志江南丨丨丨長一二寸口有弩形氣射人影殺人)
(柳宗元詩射工巧伺遊人影)蠧書蟲(韓愈詩豈殊丨丨丨生死文字間爾雅蟫白魚也注衣書中蠧蟲)
增蟲蟲(詩蘊隆丨丨注丨丨而熱)孩蟲(月令孟春無殺丨丨胎夭飛鳥注丨丨言蟲始生如孩也梁武帝詩仁化洽丨)
(丨)五蟲(月令疏鱗羽羸毛介謂之丨丨)鷙蟲(禮記儒行丨丨攫摶不程勇者注鷙猛之蟲當攫搏之不程量其勇而後)
(往)圍蟲(左傳宋公伐邾丨丨取之蟲邑名也)旋蟲(周禮考工鳬氏為鐘鐘縣謂之旋丨丨謂之幹注旋屬鐘柄所以懸)
(之也丨丨者旋以蟲為飾也)藥蟲(周禮以五味五榖五藥養其病注五丨草木丨石榖也疏蟲謂蜈蚣蠃鼈之屬)驕蟲
(山海經平逢之山有神焉其状如人而二首名曰丨丨)琴蟲(山海經大荒之中山名不咸有肅慎氏之國其蟲獸首蛇身名)
(曰丨丨)腹蟲(山海經猨翼之山其中多丨丨注丨丨色如綬文大者百餘斤)怪蟲(山海經榮余之山其中多怪蛇丨丨)
大蟲(埤雅蠋丨丨如指似蠶管子曰龍欲小則化為蠶蠋)穴蟲(埤雅鼠丨丨之總名也)毅蟲(後漢書馬融廣成頌)
(鷙獸丨丨鋸牙鈐口)軻蟲(後漢書注丨丨海貝也)二蟲(莊子鳥高飛以避矰弋之害鼷鼠深穴乎神丘之下以避熏鑿)
(之患曾丨丨之何知)多蟲(淮南子枉法令則丨丨)生蟲(竹書紀年鳳凰不食丨丨)寄蟲(本草女貞木上有丨丨立)
(夏前後取其種子裹置枝中半月其蟲化出造成白蠟又名蠟蟲)竊蟲(續博物志有小蟲至微而響甚尋之則不可見號丨)
(丨)璅蟲(阮籍荅伏義書是又瞽夫所不能瞻丨丨所不能解也)隂蟲(陸倕新刻漏銘丨丨吐噏孫綽賦靈虬吐注丨)
(丨承瀉注丨丨蝦蟆也顔延之詩丨丨先秋聞)絲蟲(梁簡文詩草螢飛夜戶丨丨繞秋壁)網蟲(沈約詩丨丨垂戶織)簾
蟲(劉孝綽詩丨丨映光織)竹蟲(蕭子範詩丨丨音亂階)鐫蟲(江總鐘銘刻獸丨丨)黃蟲(王昌齡詩丨丨初怨)
(鳴)秋蟲(杜甫詩丨丨聲不去劉禹錫詩丨丨鏤古樹蘇軾詩窗下獨無眠丨丨見燈入)化蟲(韓愈詩丨丨挶枯莖)百
蟲(劉禹錫秋聲賦丨丨吟暮兮萬葉吟秋)飢蟲(李賀詩十年粉蠧生畫梁丨丨不食摧碎黃)攢蟲(李賀詩丨丨鎪)
(古柳)候蟲(柳宗元詩壁空殘月曙門掩丨丨秋李頻詩隂来見丨丨)花蟲(李賀詩不遣丨丨粉空蠧)蜜蟲(黃庭堅詩)
(丨丨奪房飽飢渴)桑蟲(張耒詩丨丨食葉留空柯)珂蟲(周邦彦汴都賦丨丨蚌珠)晚蟲(陸游詩鳥下深枝啄丨丨)
瘖蟲(詹同詩丨丨常不鳴)鳥蟲(周伯琦詩緘名畫丨丨)殳蟲(貢師泰詩岐山鳳遠蝌斗空戈鳥丨丨漸湮沒漢書)
(藝文志八體六技八體四曰蟲書七曰殳書)羈蟲(劉基秋感詩蔓草丨丨對寂寥)
賦草蟲(左傳趙孟曰七子從君以寵武也請皆賦以卒君貺武亦以觀七子之志子展丨丨丨)風為蟲(家語二九)
(一十八八主風丨丨丨故蟲八月而生)白露蟲(陸璣詩疏水有蟲羽甚整白露節後即浮水上宛陵人謂之丨丨丨又朝)
(菌一名孳母形似蠶蛾蜉蝣之類亦名丨丨丨)六名蟲(陸璣詩疏蟦蠐也蠐螬也蝤蠐也蛣&KR1298;也桑蠧也蝎也一蟲而六名)
白粉蟲(陸璣詩疏即伊威也詩曰伊威在室)細腰蟲(陸璣詩疏即螟蛉也詩曰螟蛉有子果蠃負之爾雅曰似蜂而)
(細腰)有斧蟲(爾雅注螳蜋也)夢飛蟲(後漢馬皇后紀先數日丨有丨丨無數附著身又入皮膚中而後飛去既正位)
(宮闈愈自謙肅)烏豆蟲(南史王敬則少時於草中射獵有蟲似烏豆集其身摘去乃脫其皮皆流血敬則詣道士卜之曰封)
(侯瑞也)紫大蟲(宋史張威每戰不持他兵有一木棓號丨丨丨)式鼃蟲(吴越春秋越王道見鼃張腹而怒為之丨)
(曰吾思士卒之怒久矣未有稱吾意者今丨丨無知之物見敵而有怒氣故為之式)步屈蟲(方言尺蠖又名丨丨丨爾雅翼)
(釋蟲尺蠖屈伸蟲也)怪哉蟲(東方朔外傳漢武帝幸甘泉馳長陵道中有蟲伏地赤色如生肝状上召朔問之朔曰怪哉上)
(曰何謂也朔曰始皇拘繫無辜悲苦之状仰天歎曰怪哉感動皇天此憤氣之所生也故名之曰怪哉是地必秦獄也凡怨者得酒)
(而解灌之遂散)候日蟲(洞冥記漢元封間勒畢國貢細鳥大如蠅状如鸚鵡以方尺玉籠盛百隻善鳴聲聞數里國人以此)
(候時故名丨丨丨)碎車蟲(酉陽雜俎丨丨丨状如喞聊蒼色好栖高樹其聲如人吟嘯終南山有之)食膠蟲(酉陽)
(雜俎丨丨丨夏日食松膠前脚傅之後脚攝之納之尻中)主簿蟲(酉陽雜俎江南舊無蠍開元初有主簿以竹筒盛蠍過江)
(至今往往有之故俗稱為丨丨丨)瑇瑁蟲(酉陽雜俎丨丨丨不再交)負子蟲(酉陽雜俎丨丨水丨也有子多負之)
天牛蟲(酉陽雜俎黑甲蟲也長安夏中此蟲出籬壁間必雨)脉望蟲(酉陽雜俎何楓嘗於書中得一髮捲規四寸許)
(如環無端莫知其何物後與方士言乃曰此名脉望蠧魚三食神仙字則化此夜持向天從規中望星星使立降可求丹度世)九
卵蟲(神異經蚊翼下有小飛蟲焉生九卵復成九子飛而俱去)腹有蟲(類聚語云閩蜀同風丨中丨丨注閩蜀二字皆)
(從蟲也)胊䏰蟲(類聚唐以開州盛山郡地多丨丨丨故改為朐䏰郡注蚯蚓也)粘壁蟲(說文背圓殼者曰蝸牛蝸)
(性往往升高涎沫既盡乃枯死蘇軾詩腥涎不滿殼聊足以自濡升高不知廻竟作粘壁枯)知聲蟲(廣韻蠁盖蟲之知聲)
(者也司馬相如賦肸蠁布寫)愛墨蟲(賈子說林琴中蛀蟲嗜古墨即鞠通也)月中蟲(宣室志唐李揆乾元中為)
(禮部侍郎嘗一日坐于庭之前軒忽有大蝦蟆墜于庭揆駭異客曰蝦蟆丨丨之丨今天使来公堂殆上帝以榮命付公乎後數日)
(果拜中書侍郎平章事)寒號蟲(輟耕錄五臺山有鳥名丨丨丨四足有肉翅不能飛當盛暑文采絢爛乃自鳴曰鳳凰不)
(如我比深冬嚴寒毛脫如鷇遂自鳴曰得過且過本草綱目丨丨丨糞名五靈脂性寒治血症)寄居蟲(本草陳蔵器云陶弘)
(景注蝸牛云海邊有螺大似蝸牛火炙殼便走出食之益人按寄居在螺殼中非螺也候螺蛤開即自出食螺蛤欲合已還殼中)
九香蟲(本草丨丨丨釋名黑兜蟲李時珍曰丨丨丨產于貴州永寧衞赤水河中大如小指頭状如水龜身青黑色至冬伏)
(于石上土人取之可治痘症)壁錢蟲(駢字憑霄壁繭也)結草蟲(駢字憑霄一名木螺一名蓑衣丈人)吉丁
蟲(駢字憑霄甲蟲也背綠有翅在甲下帶之令人喜好相愛媚)清潔蟲(郭璞蟬贊蟲之清潔可貴惟蟬)微么蟲
(郭璞螢贊蟲之微么出自腐草)齊女蟲(事類賦伊丨丨之微丨兮陸璣詩疏蟬古今注云一名王女董仲舒曰齊王之后怨)
(王而死變為蟬故名齊女)可憐蟲(企喻歌辝男兒丨丨丨出門懷死憂)剝畫蟲(杜甫詩白間丨丨丨)玉階蟲
(王建詩燈前飛出丨丨丨)瓦沼蟲(韓愈詩丨丨晨朝水自清小丨無數不知名)蝕月蟲(盧仝詩月明無罪過不糾)
(丨丨丨)鼠婦蟲(元稹詩序巴蜘蛛大而毒中人痛癢倍常用丨丨丨食其絲輒愈)絡絲蟲(白居易詩寒怨丨丨)
(丨)唧唧蟲(白居易詩啼秋丨丨丨)罥挂蟲(白居易詩復有丨丨丨)叩頭蟲(盧延讓詩樹上諮&KR1258;批頰)
(鳥窗間腷膞丨丨丨異苑有小蟲形色如大豆咒令叩頭状如稽顙故俗呼為丨丨丨傅咸有丨丨丨賦)十二蟲(蘇轍詩奔)
(走丨丨丨羅網不可遮按丨丨丨謂十二支所屬酉陽雜俎丨丨辰丨南中一名避役蟲暑月時見于籬壁間見者多稱意事)菜
無蟲(范成大詩苧麻無節丨丨丨)弄飛蟲(楊萬里詩斜陽酷愛丨丨丨)懷土蟲(洪駒父詩人言丨丨丨棄)
(去俄復在注蝦蟆也)縈秋蟲(宋濂灘哥石硯歌南渡羣公競賞識氏名環列丨丨丨按此硯乃唐神龍中房融用以譯楞嚴)
(者)下門蟲(内典比丘患草蟲佛聽作拂子注草蟲昏蟲也又曰丨丨丨)
惠加昆蟲(晉大豫樂歌仁及草木丨丨丨丨)食中得蟲(北史魏孝文帝紀帝性寬慈進食者曾以熱羹覆帝)
(手又曾於丨丨丨丨並笑而恕之)
對語(彩鳳華蟲)(刻鵠雕蟲)(春鳥秋蟲)(候雁宵蟲)(鷸蚌雞蟲)(翠蝶金蟲)(桂蠧桃蟲)(春蚓夏蟲)
(千夀馬百吉蟲)(穿珠蟻蝕木蟲)(將雛鳳負子蟲)(同心鳥稱意蟲)(銜花雀結草蟲)(珊瑚鳥瑇瑁蟲)
(功曹鳥主簿蟲)(吐綬鳥絡絲蟲)(無患子可憐蟲)(彈聲鳥書字蟲)(八千歲樹十二辰蟲)
摘句(公衮煥華蟲澤浸及昆蟲)(林暖墜青蟲土蝕似旋蟲)(停燭聚飛蟲促杼思隂蟲)(浮水載鳴蟲秋聲亂草蟲)
(輕燕接飛蟲摛藻蔚雕蟲)(高榭璪花蟲簪滑褪青蟲)(篆迹依稀見小蟲驚退簾前燕逐蟲)
(字字玉屈盤蝌蟲夜燈挑盡落金蟲)(一方秋草盡鳴蟲卑於爾雅注魚蟲)(綵符爭取綴釵蟲枳落沙渠急夜蟲)
沖(直弓切說文湧搖也和也又深也又聲也)
韻藻幼沖(書洪惟我丨丨人)沖沖(詩二之日鑿冰丨丨又鞗革丨丨)謙沖(晉書載紀姚興以災眚降號稱)
(王趙旻等諫興曰殷湯夏禹德冠百王然猶順守丨丨未居崇極況寡昧哉)盈沖(老子大丨若丨其用不窮阮籍詩天時有)
(否泰人事多丨丨)道沖(老子丨丨而用之淵乎似萬物之宗)太沖(莊子示以丨丨淮南子聰明雖固必反諸神謂之丨)
(丨趙汝談詩元氣之母為丨丨又晉左思字丨丨)處沖(郭璞文丨丨思挹居簡行約)淵沖(蕭慤詩重明豈凝滯無累)
(在丨丨)虛沖(張華詩壯士懷憤激安能守丨丨)彌沖(潘尼詩泳之彌廣挹之丨丨)示沖(謝莊月賦朏魄丨丨)
(注朏月未成光魄月始生魄朏魄得所表丨人君有謙丨不自盈大也)靈沖(梁武帝詩五愛性洞達十相去丨丨)
增寬沖(晉書陸機傳丨丨以誘俊乂之謀慈和以結士庶之愛)夷沖(晉書神氣丨丨)深沖(晉書望之凝秀接之)
(丨丨)棲沖(袁粲妙德先生傳氣志深虚丨丨業簡謝朓詩海暮騰青氣關河祕丨丨)蒙沖(唐書鄂岳多盜剽行舟崔郾作)
(丨丨追討悉誅之丨丨舟名)常沖(太玄經動而丨丨)川沖(演連珠山盈丨丨)元沖(陸機詩丨丨纂懿文虚無)
(承先師)清沖(陸機牋丨丨履道又應唐傳執心丨丨才識備濟)滋沖(陸雲張二侯頌序休祚頻繁寵靈仍世天秩之)
(體彌彰而毁盈之心丨丨)思沖(張二侯頌在盈丨丨庾信文履貴丨丨居盈念損)飛沖(黃滔詩賴君身事得丨丨)和
沖(劉基詩默默全丨丨)抱沖(雲笈七籖攝自然以表真丨丨)空沖(雲笈七籖爾乃丨丨自吟虚心待神營攝百絶棲澄)
(至真)三沖(道蔵歌鬱鬱對啟明圓華煥丨丨)鄭沖(晉書沖清恬寡欲博究儒術百家之言武帝時拜太傅以夀光公就)
(第位同保傅在三司之右朝有大政皆就諮之)濬沖(晉書王戎字丨丨)桓沖(晉書沖字幼子溫弟淹識有武韓後代溫)
(居任乃心王室)刁沖(北史丨丨家世貴達及從師于外自同諸生于時學制諸生悉日直監廚沖雖有僕隸身自炊㸑學通諸)
(經修隂陽圖緯算數天文風氣之書卒諡安憲先生)張沖(北史丨丨吴郡人覃思經典撰春秋義略官至漢王侍讀)杜沖
(雲笈七籖丨丨鎬京人周穆王聞之為修觀建祠置沖為道士年一百二十餘上清元君遣仙官下迎授書為太極真人)
鶴高沖(搜神記遼東城門有華表柱忽有一白丨集柱頭時有少年舉弓欲射之鶴乃徘徊空中而言曰有鳥有鳥丁令威)
(去家千年今始歸城郭皆是人民非何不學仙冡纍纍遂丨飛丨天)凌隂沖(謝朓詩歲極丨丨丨)邈沖沖(韋應物詩)
(矯翮方上征顧我丨丨丨)鶴一沖(元稹詩晴和丨丨丨)不易沖(元稹詩天高丨丨丨)陸逸沖(皮日休詩十賚)
(須加丨丨丨自注沖嘗事陶隠居隠居錫名棲靜處士十賚猶人間九錫也按隠居有遣總事弟子戴坦授前學弟子吴郡陸敬游)
(十賚文而其為許長史舊館壇碑隂記上清弟子華陽前館主吴郡海鹽陸逸沖名次已下敬游逸沖疑即一人)念方沖
(陳與義詩幽居丨丨丨)道意沖(蘇軾詩常於冷竹坐相語丨丨丨)萬幼沖(雲笈七籖華陽諸洞記丨丨丨遼西)
(人也受胎光易形之道服三氣法常存青白赤三氣如綖從東方日下来直入口中咽之九十過自飽便止服之十年自生三色光)
(氣遂得神仙)
在福則沖(太玄經君子在元則正丨丨丨丨)體逸心沖(嵇康原憲贊絃歌自樂丨丨丨丨)
對語(守靜處沖)(心默道沖)(嶽峻淵沖)(淑慎謙沖)(主靜抱沖)(集益思沖)(壁立川沖)(九轉三沖)
(三靈協一氣沖)(榮光合淑氣沖)(星從好月示沖)(鸞噦噦鞗沖沖)(鷦鷯集鸞鳳沖)(淆不濁挹彌沖)
摘句(萬姓樂寬沖天晴白鶴沖)(夜氣澄寂神和沖一首堪欺左太沖)(綠淨無痕夜氣沖)
終(職戎切說文曰盡也廣韻極也窮也竟也增韻又畢也殫也又姓陸終之後以名為氏)
韻藻有終(易无初丨丨又謙亨君子丨丨吉詩靡不有初鮮克丨丨)要終(易原始丨丨)受終(書正月上日丨)
(丨于文祖)慎終(書丨厥丨惟其始又論語丨丨追遠)令終(詩高朗丨丨)占終(禮記善始者可以丨丨)敬終
(禮記事君慎始而丨丨)樂終(禮記丨丨而德尊)禮終(書疏禮莫重于祭丨丨于是故燕饗為始享祀為終)異終
(左傳同始丨丨胡可定也)歲終(左傳朝正于晉以會丨丨)一終(左傳晉侯曰十二年矣是謂丨丨一星終也注歲星一周)
(陳師道詩已復歲丨丨又呂氏春秋季冬之月凡天下民無不咸獻其力以供禮此謂丨丨)無終(左傳女德無極婦怨丨丨)
(又丨丨子嘉父因魏莊子以請和諸戎注丨丨山戎也)二終(漢書律歷志天終數九地終數十合丨丨以紀閏餘)戒終
(漢書枚乘傳衞皇后立枚臯奏善始以丨丨)凶終(漢書王吉傳世稱管鮑次則王貢張陳丨丨蕭朱隙末故知全之者鮮矣)
十終(漢書里丨為丨終十為同)善終(晉書魏舒為司徒年老辭榮丨丨)偕終(管子有形必終者也天地終乎與我)
(丨丨)待終(莊子榮啓期謂孔子曰貧者士之常死者人之終也處常丨丨當何憂哉)知終(文中子見其所始即丨其所丨)
樂終(劉向文萬物熙熙各丨其丨)徼終(尹文子窮則丨丨徼終則反始)守終(蔡邕碑文資始既正丨丨有令)考
終(潘岳誄誄德策勲丨丨定諡書五福五曰丨丨命)慮終(陸機論經始權其多福丨丨取其少禍)成終(顔峻詩六)
(舞肅列九變丨丨)酒終(鮑照詩親交篤離愛眷戀置丨丨)文終(謝超宗詩明進厥始濬哲丨丨又蕭何諡丨丨)顧
終(高適詩料死不料敵顧恩寧丨丨)曲終(錢起湘靈鼓瑟詩丨丨人不見江上數峰青)韓終(拾遺記仙人服菖蒲)
(冬袒不寒楚辭羡韓衆之得一注衆一作終)
從一終(易婦人貞吉丨丨而丨也)歌三終(禮記工入升丨丨丨主人獻之注歌鹿鳴四牡皇皇者華每一篇而一終)
老有終(禮記使丨丨所丨壯有所用幼有所長)舞三終(家語孔子厄陳蔡子路援戚而丨丨丨孔子和之曲三終)
榮名終(漢書呂后時多故陳平竟自脫定宗廟以丨丨丨稱賢相豈不善始善終哉)終無終(管子孰能法無法乎)
(始無始乎丨丨丨乎弱無弱乎注謂為而忘者也)芳節終(鮑照詩攬帶昔何道坐令丨丨丨)曲未終(庾肩吾詩)
(去鳥船難駐啼烏丨丨丨)誓始終(杜甫詩茅土加名數山河丨丨丨)清興終(杜甫詩挂席釣川漲焉知丨丨丨)
畫角終(杜甫詩曉入朱扉啓昏歸丨丨丨)樂未終(李白詩更待西園月金樽丨丨丨)
全德始終(唐書裴度拜太師平章事事四朝以丨丨丨丨及殁天下莫不思其風烈)
增代終(易地道無成而丨有丨也)厚終(易敦艮之吉以丨丨也)女終(易歸妹丨之丨也)永終(詩庶幾夙)
(夜以丨丨譽)怙終(書丨丨賊刑)克終(書太甲丨丨允德阮籍詩人誰不善始尠能丨厥丨)惡終(書驕淫矜侉將)
(由丨丨北史韋雋與郭祚為姻家于忠害祚並害雋雋曰吾一生為善未蒙善報常不為惡今為丨丨)非終(書丨丨惟終在)
(人注丨丨過之當宥者惟終故之當辟者)嚴終(穀梁出曰治兵習戰也入曰振旅習戰也治兵而陳蔡不至矣兵事以丨丨故)
(曰善陳者不戰又蘇軾詩一時冠盖盡丨丨謂嚴助終軍刺王安石不用老成也)能終(國語明訓丨丨民之主也)九終
(漢書律歷志九章歲為百七十一歲而九道小終丨丨千五百三十九歲而大終三終而與元終進退于牽牛之前四度五分九會)
(陽以丨丨故日有九道隂兼而成之故月有十九道)小終(見上)大終(見上又易用六永貞以丨丨也注初隂後陽也)元
終(見上)革終(南史劉歊隠居求志著丨丨論)歸終(淮南子丨丨知来猩猩知往丨丨神獸也)翼終(班固泗水碑陳)
(張畫策蕭勃丨丨)僑終(齊安陸王碑文豈惟丨丨蹇謝興謠輟相而已哉注僑國僑鄭子産也)贈終(曹植王仲宣誄)
(何以丨丨哀以送之)薄終(曹植詩久要不可忘丨丨義所尤)圖終(潘岳詩謹始復丨丨)獻終(顔延之釋奠會詩丨)
(丨襲吉注祭畢也)晨終(劉峻辨命論朝秀丨丨龜鶴千歲年之殊也)孟終(歐陽詹中秋記八月於序季始丨丨)飾
終(劉禹錫送張薦入蕃弔祭詩丨丨隣好重)歡終(張紘詩曲盡丨丨夜將半)貴終(唐詩紀事貞元四年賜宴曲江亭帝)
(為詩序曰夫共其戚者同其休有其初者丨其丨)
始衷終(左傳君子之謀也丨丨丨皆舉之而後入焉按衷與中同)懼不終(後漢書耿純謂李軼曰兢兢自危猶丨丨)
(丨)功名終(後漢書吴漢以丨丨丨)慮難終(後漢馬廖傳廖丨美業丨丨上疏長樂宮以勸成德政)三薦
終(唐祀圜丘樂章六成既闋丨丨云丨)隂陽終(白虎通五月十一月丨丨丨)括始終(參同契乾坤丨丨丨)朱
火終(許敬宗欹器賦丨丨丨而炎景謝金波滿而哉魄生)願有終(白居易詩敢賀有其始亦丨丨其丨)飽食終
(白居易詩朝起視事畢晏坐丨丨丨)一聲終(白居易彈筝詩珠聯千拍碎刀截丨丨丨)戞未終(白居易詩一曲纔和)
(丨丨丨)管絃終(趙嘏詩不待丨丨丨搖鞭背花去)歲欲終(劉滄詩上國栖遲丨丨丨)惜歌終(李商隠詩)
(塵定丨丨丨)玉漏終(陸龜蒙詩細雨輕觴丨丨丨)短燄終(李咸用詩吟得寒缸丨丨丨)待歌終(羅隠)
(詩行杯且丨怨丨丨)盥漱終(完顔璹詩睡起從容丨丨丨)大禮終(張昱詩三司侍宴皇情洽對御吹螺丨丨丨)
天德始終(易乾彖註貫乎丨丨之丨丨)歸餘於終(漢書律歷志履端於始序則不愆舉正于中民則不惑丨)
(丨丨丨事則不誖)晚就善終(魏王昶曰物速成則疾亡丨丨則丨丨)後天而終(朱子楚辭遠遊序屈原思)
(欲制鍊形魄丨丨丨丨以盡反覆無窮之世變)
對語(建始保終)(黃綺嚴終)(樂始禮終)(無極有終)(日至星終)(正始舉終)(酒半曲終)(甘始韓終)
(天地始隂陽終)(陳四始奏三終)(禮進退恩始終)(憐舞急惜歌終)(金徽引玉局終)(落帽孟棄繻終)
摘句(乾坤無始終留連宴未終)(留關待曲終舊講續應終)(清宵不得終梅花一曲終)(鈞天奏未終歌停拍未終)
(萬歲千秋樂未終兩正台衡保始終清名與山同始終層構初成百戰終)(忩外梅花報歲終交游君不異初終)
(漢廷不獨數嚴終河漢西沉宴未終)(鳳笙換拍曲未終鐵券銘勛誓始終)
戎(如融切說文兵也西夷名又大也詩念兹丨功又猶汝也助也又姓唐有丨昱)
韻藻即戎(易夬不利丨丨所尚乃窮也)興戎(書惟口出好丨丨左傳穆姬曰使我兩君匪以玉帛相見而以丨丨)
起戎(書惟甲胄丨丨)小戎(詩丨丨俴收注丨丨兵車也又左傳晉獻公丨丨子生夷吾)無戎(詩每有良朋烝也丨)
(丨注戎助也)元戎(詩丨丨十乘以先啓行)蒙戎(詩狐裘丨丨注丨丨亂貌左傳戎作茸)纘戎(詩丨丨祖考無)
(廢朕命注戎汝也)五戎(禮記季秋之月天子乃教于田獵以習丨丨班馬政注謂弓矢殳矛戈戟也楊炯詩天將下三宮星)
(門照丨丨)九戎(周禮秋官掌交掌邦國之通事而結其交好以諭丨丨之威注丨丨九伐之戎又揚雄反離騷資娵娃之珍髢)
(兮鬻丨丨而索賴注丨丨被髮珍髢無所用)御戎(左傳韓萬丨丨注丨丨僕也)和戎(左傳晉魏絳曰丨丨有五利杜)
(甫詩廉頗仍走敵魏絳己丨丨)拜戎(左傳籍談曰晉居深山丨丨不暇其何以獻器)山戎(春秋齊人伐丨丨左傳以其病)
(燕故也梁簡文詩笳聲駭胡騎清磬讋丨丨)八戎(史記五羖相秦丨丨来服張協七命横制丨丨注丨丨八方也)習戎
(晉書庾翼傳受任四年惟以丨丨為務張正見詩方羅四海俊聊以丨軍丨)護戎(宋史長樂郡夫人高氏為其弟處約求亳)
(州兵馬監押真宗曰丨丨之任實司軍旅)七戎(墨子舜西教乎丨丨顔延之赭白馬賦總六服以收賢掩丨丨而得駿)華
戎(張衡賦右有隴坻之塞關隔丨丨)殪戎(陳琳書丨丨勝殷有此武功)四戎(張華詩震響駭八荒奮威曜丨丨)
禁戎(潘岳誄烈烈楊侯實統丨丨)六戎(隋舞歌丨丨仰朔八蠻請隸)蹙戎(資暇錄奕棋有蹙融之說融當作戎)
(此戲出于黃帝蹙踘意在軍戎也)臨戎(唐太宗詩丨丨八陣張)從戎(張正見詩將軍入大宛善馬出丨丨)破戎
(岑參詩漢將承恩西丨丨)總戎(杜甫詩共說丨丨魚鳥陣不妨遊子芰荷衣)佐戎(韓愈文初試丨丨注大夫也薛能詩)
(尚有邊兵耻丨丨)阿戎(晉書王渾子戎年十五阮籍謂渾曰濬沖清爽非卿倫也與卿言不如與丨丨語杜甫詩守歲丨丨)
(家)
覇西戎(左傳秦穆公伐晉自茅津封殽尸而還遂丨丨丨)震遠戎(張九齡詩顧已縻華省欣君丨丨丨)
增伏戎(易丨丨于莽)致戎(易自我丨丨又誰咎也)詰戎(書其克丨爾丨兵)徐戎(書我惟征丨丨)戎
戎(詩何彼穠矣傳穠猶丨丨也張衡賦丨丨繁霜杜甫詩江市丨丨暗山雲淰淰寒)戒戎(詩用丨丨作)修戎(詩整)
(我六師以丨我丨)大戎(詩疏先啟行之車謂之丨丨又左傳晉獻公娶二女于戎丨丨狐姬生重耳)啓戎(左傳疆場)
(無主則丨丨心)懼戎(左傳可以威民而丨丨)盧戎(左傳楚屈瑕伐羅羅與丨丨兩軍之大敗之)治戎(左傳欒鍼)
(曰今兩國丨丨行人不使不可謂整臨事而食言不可謂暇)隂戎(左傳晉梁丙張趯率丨丨以伐潁注丨丨陸渾之戎)待
戎(左傳悼公謂魏絳曰微子寡人無以丨丨不能濟河)罷戎(左傳鄭及楚平公子丨丨入盟同盟于中分注罷音皮中分鄭)
(城中里名)姜戎(春秋晉人及丨丨敗秦師于殽注丨丨姜姓之戎戎子駒支之先也)女戎(國語史蘇曰夫有男戎者必有)
(丨丨若晉以男戎勝戎而戎亦必以丨丨勝晉注戎兵也女兵言其禍猶兵也)逐戎(史記秦本紀平王封襄公為諸侯賜之岐)
(以西之地曰秦能攻丨丨即有其地與誓封爵之)有戎(後漢書自隴山以東及乎伊洛往往丨丨)督戎(陳書宣帝詔昔)
(經丨丨備嘗行陣又人名左傳欒氏之力臣曰丨丨)克戎(宋史職官志有丨丨馬車)童戎(山海經丨丨之山臯涂之水出)
(焉)寧戎(丨丨護軍官名見晉書載記)象戎(本草紫參一名丨丨)竦戎(長楊賦整輿丨丨方言曰西秦之間相勸)
(曰聳竦與聳同)威戎(兩都賦因之以丨丨誇狄)綏戎(魏都賦糾察華夏丨安丨狄)適戎(魏武飲馬長城窟行四皓)
(隠南山子欲丨西丨歐陽建詩伯陽丨西丨)加戎(陳琳書宫竒在虞晉不丨丨)羌戎(阮籍勸晉王牋丨丨東馳)一
戎(許敬宗詩丨丨乾宇泰)瀘戎(杜甫詩憶過丨丨摘荔支唐書地理志劍南道有戎州)倅戎(元稹詩丨丨何事來)
(專席老掾甘心逐衆人按唐人謂節度副使為丨丨)獯戎(王光庭詩非是為丨丨)芊戎(史記穰侯傳宣太后二弟其異)
(父長弟曰穰侯姓魏氏名冉同父弟曰丨丨為華陽君注宣太后秦昭王母也)
不服戎(禮内則六十丨與丨丨)伊雒戎(左傳遂會丨丨之丨注丨丨之丨將伐魯公子遂不及復君故專命與之)
(盟)陸渾戎(左傳楚子伐丨丨之丨)允姓戎(左傳丨丨之丨居于瓜州後漢書丨丨丨遷于渭汭東及轘轅在河)
(南山北者號曰隂戎)六濟戎(後漢書西羌傳幽王命伯士伐丨丨之丨)大荔戎(後漢書涇北有義渠之戎洛川有丨)
(丨之丨注丨丨古丨國今同州城是也)舞王戎(庾信荅餉酒詩未知扶畢卓猶足丨丨丨)自笑戎(林逋詩衣装丨)
(丨丨)聽平戎(范成大詩何湏琴裏丨丨丨)高奔戎(人名穆天子傳辛丑天子渴于沙衍求飲未至七萃之士丨丨)
(丨刺其左驂之頸取其青血以飲天子又曰有虎在乎葭中丨丨丨請生致之)晏父戎(左傳齊侯伐衞曹開御戎丨丨丨為)
(右注丨丨丨齊臣也)公孫戎(漢書張竦曰丨丨丨一明樊噲封二千戶注高帝東圍項羽聞樊噲反旄頭郎丨丨丨明噲不)
(反上封戎二千戶)鄭小戎(司空圖詩清才丨丨丨謂鄭薰也)
對語(經國總戎)(三駕一戎)(大夏小戎)(振旅和戎)(超距蹙戎)(上宰元戎)(料敵臨戎)(禦寇平戎)
(典三禮掌九戎)(爰立相克詰戎)(驅海若伐山戎)(歌山簡舞王戎)(張九伐服八戎)(威服遠德綏戎)
摘句(十乘啟元戎飛將遠提戎)(椒觴醉阿戎皇威暢遠戎)(前驅軼小戎斜臨絶漠戎)(捐書事遠戎萬乘統元戎)
(籌策曾經奉一戎裴度臨邊暫總戎)(詩中旗鼓避元戎竹林原不數王戎)(横行早破黑山戎策勲何必減元戎)
崇(鉏功切說文嵬高也一曰充也聚也終也廣韻又敬也就也又尊也書作崈又國名山名)
韻藻功崇(書丨丨惟志)欽崇(書丨丨天道)来崇(詩福祿丨丨)蘊崇(左傳去惡如農夫之務去草焉)
(芟夷丨丨之絶其本根注藴積也崇聚也)隆崇(司馬相如傳丨丨嵂崒西京賦乃丨丨而弘敷)穹崇(長門賦鬱並起而丨)
(丨王延夀賦彤彤靈宮巋㠑丨丨李白詩車駕既云還楹桷歘丨丨)極崇(揚雄文奉若天命窮寵丨丨注居尊也)恢崇
(揚雄文丨丨祗庸比德懿和之化)勒崇(揚雄賦兹以丨丨垂鴻發祥隤阯欽若神明者盛哉)崇崇(夏侯湛文奮疾雷之)
(丨丨揚雄賦丨丨圜丘)登崇(韓愈文丨丨俊良)累崇(曹毗文仁教四塞天基丨丨)恩崇(薛曜詩侍臣咸醉止)
(恒愧遇丨丨)惠崇(宋初有九僧其七則丨丨也建陽人尤工小景郭若虛圖畫聞見志稱之)
天比崇(揚雄賦富既與地乎侔訾貴正與丨乎丨丨)班資崇(韓愈文計丨丨之丨庳)禮新崇(沈佺期詩)
(復除恩再洽望秩丨丨丨)五等崇(韓愈詩將軍舊壓三司貴相國新兼丨丨丨)
增知崇(易繋辭丨丨禮卑)軹崇(考工記六尺有六寸之輪丨丨三尺有三寸注軹音只轂末也)式崇(考工記以)
(其廣之半為之丨丨疏車輿之廣六尺六寸取半為式之高故知三尺三寸也)蓋崇(考工記丨已丨則難為門也盖已卑是蔽日也)
(是故丨丨十尺)堂崇(考工記殷人重屋堂修七尋丨丨三尺)廣崇(考工記凡為防丨與丨方注方猶等也疏凡為隄防)
(廣與高等)封崇(國語丨丨九山決汨九州又朱巨川碑加命者詔策之丨丨者愍策之)光崇(桓譚新論昔周公丨丨周)
(道澤被四表石闕銘或以丨丨帝里)敦崇(晉書載紀慕容寳字通祐垂之第四子也少輕果無志操及為太子砥礪自修丨丨)
(儒學工談論善屬文)闡崇(晉書載紀慕容德上疏云陛下則天比德揆聖齊功方丨丨乾基纂成先志)信崇(洛陽伽藍)
(記士庶三千餘戶丨丨三寳)協崇(晉書陸雲上書曰今與國家丨丨大化追闡前蹤者實在殿下先敦素朴而後可以訓正)
(四方)嶽崇(陸雲宴會被命作天錫難老如丨之丨)暉崇(陸雲張二侯頌文敏足以華國威略足以振衆重規繼體而大)
(業丨丨)睦崇(陸雲晉故豫章刺史夏公誄虔兹君親姻族丨丨)彌崇(潘岳楊荆州誄謂督勲勞班命丨丨)既崇
(傅休奕堂歌赫赫上帝既高丨丨)茂崇(齊竟陵文宣王行状丨丨嘉制)褒崇(齊竟陵文宣王行状丨丨庸德)隂崇
(梁元帝曠野寺碑文雲楣膠葛桂棟丨丨)寄崇(徐堅詩丨丨專斧鉞)首崇(杜甫賦職在宗伯丨丨禋祀)高崇(孟郊)
(詩明明胷中言願寫為丨丨)謙崇(薛瑩文至德丨丨)勢崇(曾鞏剳子臣聞基厚者丨丨)冰崇(虞集詩破褐著)
(絮重虛豆兼丨丨)豐崇(柳貫詩捐小以成大地利廼丨丨)戴崇(沛人嘗與彭宣同受學於張禹官至九卿)王崇
(漢書丨丨以父任為郎歴郡守治有能名徵為諫議大夫世名清廉崇吉之孫駿之子)鄭崇(漢書丨丨為尚書僕射每見曳)
(革履上笑曰吾識鄭尚書履聲)石崇(晉書丨丨苞子字季倫以平吴功封安鄉侯有才氣而任俠無行檢在荆州時刦遠使商)
(客致富不貲有别舘在河陽之金谷一名梓澤與潘岳等諂事賈謐號二十四友與貴戚王愷羊琇之徒以奢靡相尚有妓綠珠孫)
(秀求之不與遂矯詔收崇簿閱其家水碓三十餘區僮八百人)柳崇(北史丨丨方雅有器量射策高第解褐太尉主簿累遷河)
(中太守郡中畏服境内帖然)李崇(北史丨丨除兗州刺史兗多盗村置一樓樓懸一鼔諸村聞鼔皆守要路盗竊始彂便爾)
(禽送號曰卧彪拜左僕射遷尚書令加侍中)姚崇(唐書丨丨字元之明皇召見於新豐時方獵帝曰公知獵乎對曰臣年二十居)
(廣成澤以呼鷹逐獸為樂張憬蔵謂臣當位王佐故折節讀書遂待罪將相然少為獵師老而猶能帝悅與俱馳逐緩急如旨帝曰)
(卿宜遂相崇因以十事要帝終為名相與宋璟齊名號姚宋)
四術崇(禮記樂正崇四術立四教順先王詩書禮樂以造士所謂四術也)楚之崇(左傳欒武子曰子良鄭之良也)
(師叔丨丨丨也師叔入盟子良在楚楚鄭親矣来勸我戰以我卜也鄭不可從注師叔為楚人所崇貴)靈臺崇(班固靈臺)
(詩乃經靈臺丨丨既丨)功名崇(張華壯士篇年華俛仰過丨丨宜速丨)洪基崇(傅休奕文崇此洪基)明德
崇(謝莊廟歌黍稷非盛丨丨惟丨)神居崇(鮑照詩丨丨既丨盛巖嶮信環周)珪璧崇(劉孝威詩郡望丨丨丨)
聖敬崇(唐樂章神心具醉丨丨愈丨)禮教崇(張九齡詩還欽丨丨丨)國姻崇(劉禕之詩德優宸念遠禮)
(備丨丨丨)幕穹崇(杜甫有事南郊賦皮弁大裘始進於穹崇之幕)居處崇(韋應物詩自慚丨丨丨未覩斯民康)峻
極崇(王邕詩丨丨位何丨方知造化功)仙願崇(孟郊登華嚴寺望終南山詩一望俗慮醒再登丨丨丨)碧崇
崇(孟郊詩藍峯丨丨丨)學崇崇(孟郊詩我願拜少年師之丨丨丨)惠化崇(李羣玉詩六換魚書丨丨丨)天
樞崇(朱子詩天樞自崇崇)報施崇(韓國蕃詩宣示高皇丨丨丨)富文崇(王惲詩道統有傳程邵在勲名無比)
(丨丨丨謂富弼文彦博也)幽蘭崇(劉因詩風節直與丨丨丨)禮秩崇(高啟詩神馳白馬靈光近祝奉元牲丨丨丨)
享儀崇(高啟詩太常齋禁密列祖丨丨丨)帳殿崇(尹耕詩金根雷動宮車轉雉尾雲屯丨丨丨)碑窿崇
(駱文盛詩元符奕奕丨丨丨)月遊崇(蔡汝楠詩秘室孝緣時篤省清班禮視丨丨丨按漢書叔孫通傳為原廟渭北衣冠)
(月出遊之)聖孝崇(孫承恩詩須知丨丨丨)
才鉅志崇(吴澄銘繄昔郡公丨丨丨丨)地久山崇(李演遠法師碑旌休垂洪丨丨丨丨)
對語(德盛禮崇)(寵渥秩崇)(仁溥智崇)(川至嶽崇)(化洽功崇)(決濬封崇)(突兀穹崇)(奬勵褒崇)
(主德茂聖夀崇)(三階正五嶽崇)(四時侑百禮崇)(地侔富山共崇)(皇威鬯聖敬崇)(禎祥集福祿崇)
摘句(功勲岱嶽崇金華禮更崇)(霽闕露穹崇天開禁掖崇)(春卿禮樂崇望秩禮詩崇)(粉署舊蘭崇仙儒館閣崇)
(官儀自古崇地利廼豐崇)(象筵緣教崇貴重望乃崇)(帝令重開舊閣崇三代蒙恩爵祿崇)
嵩(息弓切說文中嶽丨高山也續漢書郡國志潁川陽城有丨高山古作崇又姓或作崧)
韻藻登嵩(漢書武帝紀朕親丨丨高御史乘屬在廟旁吏卒咸聞呼萬歲者三)呼嵩(同上)倚嵩(陸機詩頓轡丨)
(丨巖)衡嵩(蘇軾詩勿笑一畝園蟻垤齊丨丨)孫嵩(後漢書字賓石安丘人趙岐逃難北海嵩蔵岐複壁中因赦乃出)
夢遊嵩(漢武内傳武帝夜夢與李少君俱上嵩高山半道有繡衣使者乘龍持節從雲中下)躡華嵩(孟浩然詩拂衣)
(從此去高步丨丨丨)
增封嵩(唐書垂拱二年拜洛萬歲通天二年丨丨)遊嵩(唐書李泌嘗丨丨華終南間慕神仙不死術李白詩因窺洞天)
(門亟来丨丨峯)隠嵩(天寳遺事進士張彖丨居丨山)上嵩(列仙傳王喬周靈王太子晉也好吹笙作鳳鳴遊伊洛之間遇)
(道士浮丘公接以丨丨山)河嵩(洛陽伽藍記上應張柳下據丨丨)啟嵩(喬宇遊嵩記崇福宫南八里有丨丨門)維
嵩(韋安石詩小臣陪宴鎬獻夀奉丨丨王邕詩降靈逢聖主望幸表丨丨劉耕詩三年恩德仰丨丨)下嵩(宋之問詩丨丨)
(山兮有所思擕佳人兮步遲遲)轘嵩(唐明皇詩閱武出丨丨)歸嵩(李白送楊山人丨丨詩我有萬古宅嵩山玉女峯劉)
(希夷詩丨去丨山道煙光覆青草)契嵩(李白題嵩山逸人元丹丘山居詩故人丨丨潁高義炳丹雘又宋明教大師丨丨有)
(鐔津文集)還嵩(王昌齡詩晚年常讀易頃者欲丨丨)劚嵩(韓愈詩丨丨開雲扃)環嵩(韓愈詩五嶽祭秩比三公四方)
(丨鎮丨當中)碧嵩(李咸用詩龕居面丨丨韓維詩家山况與丨丨連)懷嵩(歐陽修詩昔人曾此感丨丨)愛嵩
(歐陽修詩嵩山近可愛泉石吾已諾)棗嵩(見蘇軾黃甘陸吉傳寓言棗也)伊嵩(邵子詩室迥粲丨丨)望嵩(張耒詩臨)
(汝城中春雪消丨丨樓上對岧嶤)孔嵩(後漢書獨行傳范式友人丨丨傭新野縣街卒式行部到縣嵩為導騎式呼嵩與語)
(勅縣代嵩嵩以先傭未竟不肻去)周嵩(晉書丨丨顗之弟元帝時為御史中丞)戴嵩(圖繪寳鑑嵩唐人畫牛能盡野)
(性至於田家川原亦各臻妙)
荅華嵩(北史魏薛孝通為中書郎侍宴帝命以酒字為韻孝通曰既逢堯舜君願上萬年夀又命以忠字孝通曰微臣信慶)
(渥何以丨丨丨)適華嵩(沈約遊沈道士館詩無事丨丨丨)近接嵩(薛曜文石淙者俗謂之平樂澗丨丨丨嶺俯届)
(箕峯)慕蕭嵩(蘇軾詩千里桑麻歌子産一時冠盖丨丨丨唐書蕭嵩以太子太師請老優游園區家饒財而其子華為工部)
(侍郎衡以尚主位三品就養年踰八十士羡其榮)洛遶嵩(蕭真卿詩西来丨水丨丨高)象泰嵩(馬汝驥詩為山)
(丨丨丨)百里嵩(漢徐州刺史歲旱嵩循行境内所至甘雨隨降時號刺史雨)皇甫嵩(後漢書嵩字義真少有文)
(武志以功拜左車騎將軍封槐里侯折節下士人皆附之)庾子嵩(晉書丨敳字丨丨為東海王越太傅時郭象善莊老敳甚)
(知之每曰郭子玄何必減丨丨丨)
比祚華嵩(沈約禋雅於皇盛烈丨丨丨丨)勒岱祈嵩(李庾東都賦帝功既成封禪禮行顯祖光宗丨丨丨丨)
碧洛青嵩(白居易詩丨丨丨丨付大臣)仰嵩俯嵩(麻九疇送李道人歸嵩山詩丨丨丨丨雨濯雲烘)
對語(捧日呼嵩)(太華中嵩)(觀海登嵩)(溫洛秋嵩)(擘華劚嵩)(思潁懷嵩)(拜洛封嵩)(丹浦碧嵩)
(眠華倚嵩)(吞雲夢躡華嵩)(須汲黯慕蕭嵩)(川匯海嶽環嵩)(姜仲海庾子嵩)(功勒岱夀齊嵩)
摘句(三呼祝華嵩杞梓出恒嵩)(今佇躡維嵩銜恩重極嵩)(聳迹戾高嵩清蹕踐華嵩)(含蓄華與嵩巉巖倚碧嵩)
(願今聖夀齊華嵩鐵冠八柱凌喬嵩)(想見清伊照碧嵩萬古坤靈鎮碧嵩)(廬山踏遍却歸嵩如在培塿視華嵩)
菘(息弓切菜名江南有丨菜江北有蔓菁相似而異)
韻藻晚菘(南史齊周顒隠鍾山王儉謂曰卿在山中何所食荅曰赤米白鹽綠葵紫蓼又問何者為佳曰春初早韭秋末)
(丨丨劉禹錫詩祗恐鳴騶催上道不曾待得丨丨嘗陸游詩早韭丨丨猶恐奢)種菘(杜甫詩奴肥為丨丨)早菘(韓愈詩丨)
(丨細切肥牛肚)白菘(蘇軾詩丨丨類羔豚)
避盗菘(南史范元琰見人盗其菘遽走避之欲起其愧耻之心也)熊蹯菘(洪舜俞文婆娑丨丨之丨)踏地菘
(范成大詩撥雪桃来丨丨丨)
增溫菘(方言丨丨一名萊菔又本草丨丨土酥)地菘(本草天蔓菁亦名丨丨葉似菘)邪菘(海錄碎事齊邢峙為)
(博士授太子經廚人進丨丨峙命去之曰此菜有不正之名顯祖嘉之按北史作邪蒿)吴菘(海錄碎事闊葉丨丨巨根蜀蒻)
初菘(沈約詩丨丨尚堪把)削菘(李賀惱公詩短佩愁填粟長絃怨丨丨)周菘(陸龜蒙賦周子之菘向晚庾郎之韭)
(初春唐彦謙詩菜味笑丨丨)綠菘(王安石詩紫芥丨丨何所宜)抛菘(蘇軾詩久丨丨蕨猶細事苦笋江豚那忍說)
葵菘(蘇軾詩張騫移苜蓿適用如丨丨)甘菘(黃庭堅詩茂盛春菘甘勝蕨)變菘(張耒詩蕪菁至南皆丨丨)摘
菘(劉子翬詩周郎愛晚菘對客蒙稱賞今晨喜新摘小嚼冰霜響)嫩菘(范成大詩菘心青嫩芥薹肥)芥菘(陸游詩烟)
(畦摘丨丨)秋菘(陸游詩平章春韭丨丨味)春菘(袁桷詩丨丨種北土)
四時菘(埤雅陸佃謂菘四時常見有松之操故字從松)晚凋菘(埤雅陸佃謂菘凌冬晚凋)名精菘(夢溪筆談)
(地菘即天名精也蓋其葉似菘又似名精注名精即蔓菁也)馬面菘(清異錄王奭善營度每年種玉乳蘿蔔壺城丨丨丨)
(可致千緡)紫花菘(本草萊菔即蘿蔔亦名丨丨丨)牛肚菘(本草蘇頌曰揚州一種菘葉圓而大或若箑啖之無滓絶)
(勝他種者即丨丨丨也)九英菘(蔬譜蔓菁一名丨丨丨)九月菘(陸游詩雨送寒聲滿背蓬如今真是荷鋤翁可)
(憐遇事長遲鈍丨丨遲遲種晚丨)
對語(砌竹園菘)(春韭秋菘)(山蕷土菘)(紫莧白菘)(庾韮周菘)(千歲藟四時菘)(懷風草蹋地菘)
(剪新韭㵸晚菘)(虎耳草熊蹯菘)(黃耳蕈紫花菘)(三秀草九英菘)(先挺荔晚凋菘)(龍鬚菜馬面菘)
摘句(濕翠雨餘菘連簷有芥菘)(濁酒自燒菘求味笑周菘)(細斟春酒摘秋菘不將春韭換秋菘)
弓(居戎切說文丨象形釋名丨穹也張之穹穹然易注角曰丨木曰弧又姓魯大夫叔丨之後漢有光祿勲丨祉)
韻藻盧弓(書丨丨一盧矢百注盧黑也左傳作玈與盧同鮑照詩卷袠奉丨丨)彤弓(書丨丨一彤矢百詩丨丨弨兮)
(受言蔵之)角弓(詩騂騂丨丨又丨丨其觩杜甫詩將軍膽氣雄臂懸兩丨丨又三尺丨丨兩斛力)二弓(詩交韔丨丨)
重弓(詩二矛丨丨)敦弓(詩丨丨既堅注天子之弓也敦音雕司馬相如賦左烏號之雕弓)櫜弓(詩載戢干戈載)
(丨丨矢)檀弓(禮記篇名魯人也孔氏正義以其善於禮故著姓名以顯之)良弓(禮記丨丨之子必學為箕又范蠡傳)
(高鳥盡丨丨蔵陶潜詩鳥盡廢丨丨)六弓(周禮夏官司弓矢掌丨丨四弩八矢之法中春獻弓弩中秋獻矢箙及其頒之王弓)
(弧弓以授射甲革椹質者夾弓庾弓以授射豻侯鳥獸者唐弓大弓以授學射者使者勞者)獻弓(見上)王弓(見上注往)
(體寡来體多曰丨丨)弧弓(見上注仝王弓韓安國傳丨丨射獵東方朔謬諫丨丨弛而不張兮孰云知其所)夾弓(見上)
(注往體多来體寡曰丨丨)庾弓(見上注同夾弓)唐弓(見上注往體來體若一曰丨丨庾信賦丨丨九合夏箭三成李義府)
(詩詔旂分夏物專土錫丨丨)大弓(見上注同唐弓乂左傳陽虎盗寳玉丨丨以出注丨丨即魯公始封分器封父之繁弱也)
横弓(儀禮下射進坐丨丨覆手)援弓(孟子一心以為有鴻鵠將至思丨丨繳而射之)傷弓(戰國策丨丨之鳥聞弦音)
(烈而高飛)寳弓(史記楚人曰若王之于弋誠好而不厭則出丨丨碆新繳射噣鳥于東海)傅弓(列子丨丨以燕牛之角纏)
(弓以荆麋之筋糊弓以河魚之膠)師弓(關尹子善弓者丨丨不師羿善舟者師舟不師奡)倕弓(荀子丨作丨游作矢)
(而羿精于射)秦弓(楚辭𢃄長劍兮挾丨丨注秦有南山檀柘可為弓幹)馮弓(楚辭何丨丨挾矢殊將能之注言后稷持)
(丨丨挾箭矢有殊異將相之材也)挂弓(宋玉大言賦彎弓挂扶桑杜甫詩青海無傳箭天山早丨丨)勁弓(賈誼傳可)
(賜之堅甲及丨丨利矢)引弓(司馬遷報任少卿書舉丨丨之人一國共攻而圍之盧綸詩林暗草驚風將軍夜丨丨)
救日弓(周禮秋官庭氏掌射國中之妖鳥若不見其鳥獸則以丨丨之丨與救月之矢射之若神也則以太隂之弓與枉矢)
(射之注丨丨丨救月矢謂日月食時所作弓矢)太隂弓(見上注救月之弓也黃庭堅詩收汝救月弓)執張弓(儀禮)
(衆賓勝皆袒遂丨丨丨不勝者執弛弓升飲如初)執弛弓(見上)問以弓(左傳郤至遇楚子之卒見楚子必下免胄)
(而趨風楚子使工尹襄丨之丨丨)六鈞弓(左傳公侵齊門于陽州士皆坐列曰顔高之弓六鈞皆取而傳觀之注三十斤)
(為鈞百八十斤古稱重故以為異羅隠詩好脫儒冠從校尉一枝長戟丨丨丨)大屈弓(左傳楚子享公于新臺好以大屈既)
(而悔之注宴好之賜丨丨丨名梁簡文帝詩右把蘇合彈傍持丨丨丨一作大曲魯連子楚王與魯君大曲之弓不瑑之璧皆楚之)
(上寶也)烏號弓(家語楚人亡丨丨之丨左右請求之王曰楚人亡弓楚人得之何求也又古史考柘樹枝長而勁烏集之)
(將飛柘起彈烏烏乃呼號因名丨丨丨)角端弓(後漢書鮮卑有角端牛以角為弓俗謂之丨丨丨徐彦伯詩海照丨丨丨)
五百弓(西域記鼓小者聞丨丨丨注一弓長五肘丨丨丨長二里半)六石弓(梁羊侃馬上用丨丨丨)兩石
弓(舊唐書張弘靖傳韋雍謂軍士曰天下無事爾輩挽丨丨丨不如識一丁字)神臂弓(宋史熙寧元年入内副都知張)
(若水進所造丨丨丨射二百四十餘步蓋李宏所進之弩也)曲如弓(老子天道其猶張弓乎高者抑之下者舉之有餘者)
(損之不足者補之韋莊詩但覺時光流似箭豈知天道丨丨丨)弢無弓(管子丨丨丨服無矢注弢弓衣也)九石弓
(呂氏春秋齊宣王用弓不過三石而左右皆曰此不下九石宣王終日自以為能用丨丨之丨故人主之患存乎用三石為九石也)
后羿弓(呂氏春秋胡曹作衣夷羿作弓劉孝威詩尚逢王吉箭猶嬰丨丨丨)繁弱弓(孔叢子張丨丨之丨載㤀歸之)
(矢張華詩乘我大宛馬撫我丨丨丨)克敵弓(續名臣言行錄紹興初韓世忠造丨丨丨)月懸弓(侯鯖錄丨如丨丨少)
(雨多風月如偃瓦不求自下王褒詩俯視雲似蓋低望月如弓)樓煩弓(劉孝威詩校尉烏桓騎待制丨丨丨)楊葉弓
(陳後主詩擊鐘蒲璧磬鳴弦丨丨丨)夜鳴弓(徐陵詩將軍擁節起戰士丨丨丨)虎賁弓(王褒詩森沉羽林騎肅穆)
(丨丨丨)半月弓(唐太宗詩野落飛星劍弦虛丨丨丨)明月弓(韓愈詩赤土流星劍烏號丨丨丨)
聖人為弓(史記楚世家楚人曰見鳥六雙王何不以丨丨丨丨以勇士為繳時張而射之此六雙者可得而囊載也)
增鬯弓(詩抑釋弸忌抑丨丨忌按鬯與韔同弓韜也詩虎韔鏤膺禮記韔弓)揚弓(儀禮鄉射右執簫南丨丨注簫弓末)
試弓(禮記射義疏丨丨習武又周禮乘其事丨其丨弩以下上其食)持弓(禮記丨丨矢審固又漢書五行志小女陳丨丨)
手弓(禮記工尹商陽與陳棄疾追吴師陳棄疾謂商陽曰王事也子丨丨而可注丨丨者令其彀弓而射之猶云手劍也)彀
弓(見上)受弓(左傳出公自城鉏使以弓問子貢子貢稽首丨丨又右屬櫜鞬注櫜以受箭鞬以受弓)弛弓(左傳乃丨)
(丨自後縛之州綽事)抽弓(左傳皆超丨丨以射)弱弓(左傳顔高奪丨丨以射夏侯湛繳彈賦張丨丨)戎弓(榖梁)
(大弓者武王之丨丨)聘弓(榖梁丨丨鍭矢不出竟場疏聘問也古者以弓矢相聘問)偏弓(榖梁丨丨錐矢不出疆場)授
弓(周禮注大射禮大射正丨丨小臣授矢)載弓(周禮凡乘車充其籠箙丨其丨弩)弊弓(周禮句者謂之丨丨注弊)
(惡也句者惡則直者善矣)頒弓(周禮凡師役會同丨丨弩各以其物從授兵至之儀)深弓(考工記角幹筋俱善謂之丨丨)
(言射遠而中深也)和弓(考工記丨丨毄摩注和猶調也又書丨之丨注和古之巧人也)句弓(考工記覆之而角至謂之)
(丨丨覆之而幹至謂之侯弓覆之而筋至謂之深弓)侯弓(見上)安弓(考工記骨直以立忿執以奔若是者謂之丨丨)珧
弓(爾雅珧即蜃也以蜃飾弓謂之珧)飾弓(爾雅注用金蚌玉丨丨兩頭)便弓(戰國策丨丨引弩而射之中者則喜)
(不中則愧)貒弓(漢李陵以丨丨遺蘇武注云貒似豕角在鼻上堪作弓)攝弓(漢書司馬相如文丨丨而馳注攝張也又)
(續漢書朱穆拜侍御史桓帝臨雍行禮畢公卿出虎賁置弓階下公卿皆避弓穆呼虎賁曰執天子器何故投於地虎賁怖而丨丨)
(穆劾奏虎賁抵罪公卿皆服)操弓(枚乘上書比于臣乘未知丨丨挾矢也)路弓(漢書郊祀志丨丨乘矢)拓弓
(南史曹景宗曰在鄉里與年少輩丨丨弦作霹靂聲箭作餓鴟呌)牽弓(南史東昏甚有筋力丨丨至三斛五斗)得弓
(貞觀政要唐太宗謂蕭瑀曰朕少好弓矢丨丨十數自謂無以加近示弓工乃曰非良材木心不正脉理皆邪雖勁而發矢不直始)
(悟向者辨之未精也弓猶失之况於治乎)硬弓(宋史王榮有膂力善射嘗引強注屋棟入木數寸時人目為王丨丨又錦繡萬)
(花谷普州牟衮字君華破荒及第劉澤武藝精絶號劉丨丨馮如愚有文是君華武丨丨之句)鏵弓(宋史范恪有弓勝一石七)
(斗箭鏃如鏵名曰丨鏵胡瓜切音華鑿也)射弓(金史世宗命護衛善射者押賜宋使丨丨宴)危弓(墨子勁弓一名)
(丨丨)黑弓(荀子大夫丨丨)搖弓(說苑更嬴侍魏王見雁過曰臣能丨丨下之乃彎弓雁即落)天弓(白虎通丨丨虹)
(也亦名帝弓亦名挈貳)畫弓(說文弴丨丨也弲角弓也)調弓(譙子善射者丨丨定凖見可而發)秀弓(石鼓文丨)
(丨寺射注秀與繡同丨丨戎弓也榖梁弓繡質質靶也繡其靶示武中有文也寺疑司同一說從時省文)黎弓(桂海虞衡志丨)
(丨海南黎人所用長稍木弓也以籐為弦箭長三尺鏃長五寸如茨菰葉以無羽故射不過三四丈然中者必斃)一弓(西域)
(記一畝為丨丨)強弓(服虔史記注材官引強能引丨丨之官也)彎弓(賈誼過秦論士不敢丨丨而報怨崔融詩丨丨射小)
(棘按彎或作關亦作貫音訓同)旌弓(西征賦納丨丨於鉉台)攬弓(曹植詩丨丨捷鳴鏑)旍弓(劉琨詩丨丨騂騂注)
(旍弓旌也)虚弓(庾肩吾詩驚雁避丨丨盧照隣詩齊客丨丨忽見傷)倚弓(庾信賦丨丨於玉女忩扉)柘弓(庾信賦丨)
(丨新張)司弓(庾信賦乃頒政於丨丨)繁弓(劉孝勝妾薄命篇織書凌竇錦敏誦軼丨丨)避弓(江總詩驚禽似)
(丨丨)月弓(唐太宗詩關城罷丨丨)琱弓(唐太宗詩丨丨寫明月)蛇弓(楊烱詩丨丨白羽箭)抨弓(杜甫詩丨)
(丨落狖鼯)鳴弓(杜甫詩丨丨射獸能)桑弓(劉禹錫詩拜辭戢丨丨)猛弓(孟郊詩丨丨一折弦)柳弓(孟郊詩丨)
(丨葦箭覷不見高紅遠綠勞相遮)摩弓(白居易詩丨丨拭箭鏃)盤弓(李賀詩角暖丨丨易)玉弓(李賀詩曉月當)
(簾挂丨丨)明弓(李賀詩蟾蜍碾玉挂丨丨)半弓(元稹詩宵輝欲丨丨)騂弓(張仲素詩三戍漁陽再度遼丨丨在臂箭)
(横腰)枕弓(王建詩丨丨睡着待水生)燕弓(溫庭筠詩丨丨弦動霜封瓦)由弓(陸龜蒙詩丨丨猿不捷梁圈虎㤀虓)
秋弓(李咸用詩漸喜丨丨健)腰弓(歐陽修詩婦女亦丨丨)桃弓(蘇軾詩丨丨射鴨罷)下弓(文同詩曲直上)
(弓還丨丨)百弓(陳慥詩西城丨丨地)十弓(洪邁詩居然衍丨丨)竹弓(韓駒詩丨丨射飛鳥)烏弓(蕭楚材詩丨丨)
(望曉驚)扞弓(太平御覽丨丨鞟弩待之若發)子弓(史記孔子弟子馯臂丨丨)仲弓(孔子弟子)叔弓(左傳魯大)
(夫)
太陽弓(書疏丨丨丨救日也)九十弓(周禮虎侯丨丨丨熊侯七十弓豹侯五十弓)賦彤弓(左傳寗武子來)
(聘公與之宴為丨湛露及丨丨)賦角弓(左傳韓宣子來聘公享之季武子賦綿之卒章韓子丨丨丨既享宴于季氏有嘉樹)
(焉宣子譽之武子曰宿敢不封殖此樹以無忘角弓杜甫詩更尋嘉樹傳不忘角弓詩)屈盧弓(史記子貢說越王以兵從)
(吴伐齊越王使奉丨丨之弓以賀吴)挹婁弓(魏志丨丨丨長四尺矢用楛長尺八寸石鏃挹婁古肅慎氏之國也)宛轉
弓(鄴中記石虎女騎皆手握雌雄丨丨丨)烏漆弓(北魏攻司州蔡道恭用四石丨丨大丨所中皆洞甲飲羽一發或貫)
(兩人敵望弓而靡)衛王弓(北史魏宗室衛王儀膂力絶人弓力十石時號為丨丨丨)樺皮弓(南史陳軍北伐蕭摩)
(訶隨師渡江齊有西域胡妙于弓矢弦無虚發摩訶召降人識胡者問之荅云胡絳衣丨丨装丨摩訶乃馳馬衝齊軍遇胡遥擲銑)
(鋧正中其面)神賜弓(南史激國有事鬼神者字混填夢丨丨之丨晨起即詣廟於神樹下得弓便乘賈舶入海至扶南張)
(弓射其君柳葉舉衆降混填遂君其國)五斛弓(齊董僧慧能反手于背彎丨丨丨)混楚弓(北史周高祖紀詔曰)
(朕垂拱巖廊君臨宇縣相邠人于海内丨丨丨于天下)鳳凰弓(宋史和詵製弓能破堅于三百步外邊人號曰丨丨丨)
鐵胎弓(趙雄韓蘄王碑丨丨之丨悍馬長槊)皮弦弓(遼志弓以皮為弦箭削楪為簳)秬黍弓(荀子繁弱丨丨)
(古之良丨也)楊幹弓(說苑齊攻魯魯請救于吴吴與魯丨丨麻筋之丨)麻筋弓(見上)棘竹弓(南越志宋)
(昌縣有丨丨長十尋里人取以為丨)白鷴弓(風俗通丨丨古丨名也)小角弓(開元遺事宮中端午造粉團角黍貯)
(盤中人以丨食丨射之中者得)六材弓(格物總論丨丨既美此丨之所以為良也)楚臣弓(張正見咏柳詩葉碎)
(丨丨丨)射柳弓(庾信集蔵松寳劍丨丨琱丨)綠沉弓(唐太宗詩羽騎丨丨丨)學月弓(㐲知道詩試將)
(弓學月高適詩城頭殘月勢如弓)落月弓(李白大獵賦擢倚天之劍彎丨丨之丨)竹枝弓(孟郊詩不如丨丨丨)
(射鴨無是非)八札弓(杜牧詩白羽丨丨丨)長梢弓(顧况詩一下定却丨丨丨)竹彈弓(王建詩手把牙梢丨)
(丨丨吴越春秋陳音對越王曰弩生于弓弓生于彈彈生于古之孝子彈歌曰斷竹續竹飛土逐肉)山桑弓(李賀詩鴉翎羽)
(箭丨丨丨)戴光弓(元稹詩潞府筋角勁丨丨因合成注弓工名)紫檀弓(宋徽宗詩刺花彈匣丨丨丨)月半
弓(蘇軾詩四州環一島百洞環其中我行西北隅如堕丨丨丨)散刀弓(蘇軾詩使君不夕坐衙門丨丨丨)鵲血
弓(梅堯臣詩休調丨丨丨)雙彎弓(梅堯臣詩附炙丨丨丨)帆若弓(梅堯臣詩十幅蒲帆丨丨丨范成大詩渡)
(船帆飽如張弓)習射弓(陸游詩太學方施丨丨丨佛經云如人習射久之方中)卧如弓(楊萬里詩今宵敢歎丨丨)
(丨)門畫弓(楊循吉除夕詩丨前盡丨丨)路如弓(程敏政詩野神祠下丨丨丨)陳仲弓(後漢丨寔字丨)
(丨天下服其德除太丘長修德清靜百姓以安時三公有缺議者歸之與荀淑鍾皓共稱為三君)
越棘大弓(禮記明堂位注丨丨丨丨天子之戎器也)疊挽四弓(三國典略齊綦連有勇力併取四弓疊而挽之)
霜明朱弓(南史杜崱所佩丨丨丨丨四石餘力每出殺數百人又韓愈文徐偃王得朱弓赤矢之瑞)
對語(調鼎賜弓)(佩劍操弓)(虎帳雕弓)(夏箭唐弓)(垂矢和弓)(腰劍臂弓)(授鉞旌弓)(玉鐙琱弓)
(獻矢司弓)(金柝石弓)(竹箭桑弓)(地鏡天弓)(赤羽彤弓)(犀兕甲鳳凰弓)(承之劍問以弓)
(天子劍聖人弓)(三尺劍六鈞弓)(穿七札挽四弓)(雲似帳月如弓)(蓮花劍楊葉弓)(流星箭朗月弓)
摘句(恩寵錫雕弓儒装亦有弓)(新月一張弓金鞍半偃弓)(象齒飾琱弓榮分陜右弓)(柳拂羽人弓數雁試琱弓)
(臣歌天保君彤弓玉靶朱弦勅賜弓)(闊街飛馬背開弓殘霞成綺月懸弓)(泥香應汙綵鞋弓侍女争揮玉彈弓)
(會府槐疎試射弓日日相思賦角弓)(寓舍中庭劣半弓灌州河水曲如弓)(道前寳馬載琱弓偃武仍包虎韔弓)
躬(居戎切說文古作躳從身從呂隸作丨一曰身屈為丨又親也身也又姓)
韻藻匪躬(易王臣蹇蹇丨丨之故)我躬(詩丨丨不閱遑恤我後)王躬(詩纘戎祖考丨丨是保)尹躬
(書惟丨丨暨湯咸有一德)反躬(禮記知誘於外不能丨丨)治躬(禮記致禮以丨丨)鞠躬(論語入公門丨丨如也又)
(後漢書李膺拜司隸校尉捕張讓弟朔付獄諸黃門丨丨屏氣又諸葛亮出師表丨丨盡瘁又劉禹錫詩卉服聯操袂雕題盡丨丨)
直躬(論語吾黨有丨丨者其父攘羊而子證之)責躬(胡傳引咎丨丨服其罪則可矣三國志陳思王植黃初三年朝京都)
(拜表獻詩二篇文選題曰丨丨詩)偏躬(晉語丨丨無慝兵要遠災注衣身之半)錯躬(漢書元帝紀百姓愁苦靡所丨)
(丨)彌躬(後漢書丨丨執手以逮公卿注彌與弭同)保躬(唐書房玄齡恐諸子驕侈集古今家誡書為屏風令各取一具)
(曰留意於此足以丨丨矣)變躬(管子桓公丨丨遷席拱手而問)斂躬(淮南子子貢丨丨而行至於吴)耽躬(班固賦操)
(末技猶必然兮矧丨丨於道真)焚躬(班固賦紀丨丨以衛上兮皓頤志而弗傾注項羽燒殺紀信)聖躬(東都賦俯仰乎)
(乾坤參象乎丨丨荀勖詩本支奮百世休祚鍾丨丨唐明皇詩湯泉養丨丨杜甫詩前春禮郊廟祀事親丨丨)賤躬(鮑照詩連)
(翩感孤立契闊傷丨丨)息躬(沈約遊沈道士館詩遇可淹留處便欲丨微丨孟浩然詩我来限于役未暇丨微丨)卑躬
(袁曜文丨丨下問降禮師臣)𦕈躬(武后詩菲德承先顧禎符萃丨丨)薄躬(杜甫詩更是無人處誅苑任丨丨又歡娱)
(到丨丨)飭躬(高適詩臨事耻苟免履危能丨丨)滿躬(孟浩然詩江調難再得京塵徒丨丨)末躬(孟浩然詩詩禮)
(襲遺訓趨庭紹丨丨)郭躬(後漢書丨丨典刑官多依矜恕條諸重文可從輕者四十一事奏之皆施行又因赦請減亡命未彂)
(覺者肅宗善之即下詔赦焉)
不有躬(易見金夫丨丨丨)省厥躬(書惟干戈丨丨丨沈佺期詩省躬知任重)無遏躬(詩命之不易丨丨爾)
(丨)貽爾躬(潘尼詩及子仍同僚贈言丨丨丨)不容躬(唐明皇詩室如屏氣門丨丨丨)息夫躬(漢哀帝時)
(人衆畏其口)
清明在躬(禮記丨丨丨丨志氣如神)
增渙躬(易丨其丨无悔注丨丨人臣能渙散已私之象)朕躬(書惟祖惟父其伊恤丨丨)集躬(書申勸寧王之德其)
(丨大命于厥丨)執躬(周禮公丨丨圭)在躬(唐書封敖為翰林學士武宗使作詔慰邊將被傷者曰傷居爾體痛丨朕丨帝)
(善其如意汲冡周書如毛丨丨拔之痛無不省曲水詩序儲后睿哲丨丨三國名臣贊日月丨丨隠之彌曜謂荀彧也)束躬
(說苑修德丨丨以自申飭)玉躬(石崇荅曹嘉詩逍遥滄海隅可以保丨丨劉孝威詩丨丨耗寒暑)必躬(宋耕籍樂章勤)
(勞稼穡丨丨必親)勅躬(謝朓詩丨丨每跼蹐)撫躬(唐太宗詩丨丨尋既往)循躬(唐太宗詩丨丨思勵已)塵
躬(宋之問詩丨丨且未寧)清躬(弘明集丨丨無為道之妙也)李躬(漢明帝詔三老丨丨年耆學明以二千石禄養)
(終厥身)
道積躬(書允懷于兹丨丨于厥丨)善積躬(李邕文丨丨于丨道屈于位)儆余躬(白居易賀雨詩或者天降)
(沴毋乃丨丨丨)不曲躬(晁補之漁家傲詩至老丨丨丨羊裘行澤中)陳直躬(蘇軾有高郵丨丨丨處士畫雁詩)
黼黻帝躬(柳宗元乞巧文能成文章丨丨丨丨)
對語(維后匪躬)(拜手鞠躬)(勵志責躬)(粹質清躬)(遜志省躬)(澡德束躬)(由己必躬)(寳命玉躬)
(虹蜺氣日月躬)(重熙運備福躬)(詩言志禮治躬)(雲生足電遶躬)(齊巨擘楚直躬)(居移氣道積躬)
摘句(千秋奉聖躬五福備清躬)(丹誠屬匪躬持疑乂省躬)(庵低且鞠躬餘慶洽微躬)(殷勤問聖躬賢才翼帝躬)
(日月光華萃帝躬萬國關心在聖躬)(雩禱親勞萬乘躬靈貺神休集聖躬)(旰食多勞念聖躬)
宮(居戎切說文室也周禮注婦人稱寝曰丨丨者隠蔽之言至秦漢以来乃定為至尊所居之稱又中聲曰丨漢志丨中也居中央暢)
(四方樂書丨土音又姓)
韻藻閟宮(詩丨丨有侐傳閟閉也先妃姜嫄之廟孟仲子曰禖宮也)禖宫(見上)在宮(詩雝雝丨丨肅肅在廟)
泮宮(詩既作丨丨淮夷攸服疏頌魯僖公修丨丨而德化行淮夷服也禮記天子曰辟雍諸侯曰頖宮注謂半于天子之宮也)
東宫(詩丨丨之妹疏太子居丨丨又漢書夏侯勝傳羣臣奏事丨丨太后省政注丨丨太后所居按此謂長樂宮在東隅又史)
(記天官書丨丨蒼龍房心心為明堂又複姓)楚宫(詩定之方中作于丨丨注丨丨楚丘之宮也按序衛文公徙居楚丘又杜)
(甫詩丨王丨北正黃昏)澤宮(禮記天子習射于丨丨注擇賢之宮庾信賦日下丨丨筵闌相圃)公宮(禮記昏義婦人)
(先嫁三月教于丨丨謝朓文化自丨丨遠被南國)車宮(周禮天官掌舍設丨丨轅門注王行止宿阻險之處備非常次車以)
(為藩)壝宮(周禮為壇丨丨棘門注王行止宿平地築壇又委丨土起堳埓以為丨)帷宫(周禮為丨丨設旌門注王行晝)
(止若食息張丨為丨賈餗圜丘賦降丨丨之綝縭唐享先蠶樂章庶幾承慶節歆奠下丨丨)六宫(周禮天官内宰以隂禮教)
(丨丨注後五前一王者后一宮三夫人一宮九嬪一宮二十七世婦一宮八十一女御一宮凡百二十人)北宮(周禮天官内宰)
(憲禁令于王之丨丨注丨丨后之六宮疏王六寢在南后六宮在北又漢書宣帝紀神爵集丨丨又淮南子孟冬之月天子丨丨御)
(女黑色衣黑采擊磬石注水王北方故處丨丨又史記天官書丨丨玄武虚危又複姓)内宮(周禮天官女史逆丨丨注鉤考)
(六宮之計)女宮(周禮天官寺人掌王之内人及丨丨之戒令注丨丨刑女之在宮者)王宮(周禮冬官匠人殷人重屋注重)
(屋者丨丨正堂若大寢也天官小宰掌治丨丨之政令又禮記丨丨祭日也注祭日壇曰丨丨)考宮(春秋丨仲子之丨注始成)
(而祀也)雪宮(孟子齊宣王見孟子於丨丨雪賦丨丨建於東國)上宮(孟子孟子之滕館於丨丨趙岐注丨丨樓也孟)
(子止舍客所舘之樓上又李紳詩曲換新詞感丨丨李益詩承露盤高出丨丨)蒿宮(大戴禮周時德澤和洽蒿茂大以為宮柱)
(名曰丨丨明堂歌丨丨仰蓋日舘希旌)中宮(史記天官書丨丨天極星其一明者泰一之常居也旁三星三公或曰子屬後)
(句四星末大星正妃餘三星後宮之屬也環之匡衛十二星藩臣皆曰紫宮又周禮内宰疏漢舊儀稱皇后為丨丨漢書霍光傳有)
(椒房丨丨之重)後宮(見上晉書天文志鉤陳丨丨也又西都賦丨丨之號十有四位)竹宮(史記武帝紀正月上辛用事甘)
(泉圜丘夜有神光如流星止集於祠壇天子自丨丨望拜注丨丨甘泉祠宮名漢舊儀郊秦畤皇帝平旦出丨丨朝東向揖日夕西)
(向揖月)南宮(漢書高祖紀置酒雒陽丨丨又儒林傳高祖過魯申公以弟子從師入見於魯丨丨又漢建尚書百官府曰丨)
(丨又史記天官書丨丨朱鳥權衡衡太微三光之庭又複姓)法宮(漢書鼂錯傳五帝神聖處丨丨之中注正殿也)離宮
(漢書枚乘傳修治上林雜以丨丨又晉書天文志丨丨六星天子之别宮)九宮(後漢書張衡傳重之以卜筮雜之以丨丨注八)
(卦之宮每四乃還于中央中央者地神之所居故謂之丨丨黃香有丨丨賦又唐會要按黃帝丨丨經以四孟月祀丨丨神)儲
宮(晉中興書賀循為太子太傅詔曰循躬訓丨丨默贊化成潘尼詩乃漸上京羽儀丨丨)西宮(唐書韋溫傳周文王為太)
(子雞鳴問安丨丨又淮南子孟秋之月天子丨丨御女白色衣白采橦白鐘又史記天官書丨丨咸池曰天五潢五帝車舍又複姓)
春宮(竹書紀年周穆王居丨丨又太子宮劉孝威詩明離信養德能事畢丨丨)潔宮(管子丨其丨開其門注宮者心之宅)
玄宮(莊子顓頊得之以處丨丨注人君苶默思道之宮也)叩宮(淮南子調絃者丨丨宮應調角角動此同聲相和者也)
鶴宮(漢宮闕疏丨丨太子所居凡人不得入)青宮(初學記丨丨一曰春宮太子宮也神異經東方東明山有宮青石為)
(牆門有銀牓以青石彫鏤曰天地長男之宮)月宮(天寳遺事明皇與申天師中秋夜遊丨丨韋莊詩瑶池宴罷歸来醉笑說)
(君王在丨丨又顧况王氏廣陵散記曲有日宮散丨丨散)朱宮(楚詞魚鱗屋兮龍堂紫貝闕兮丨丨一作珠)行宮(吴都)
(賦梁岷有陟方之館丨丨之基蘇頲詩鸞棲樹杪出丨丨盧象詩細草終朝隨步輦垂楊幾處繞丨丨)軒宮(謝莊月賦增華)
(寳室揚采丨丨注淮南子軒轅者帝妃之舍)鴻宮(謝朓文遣情汾水垂冕丨丨)神宮(雅樂歌丨丨肅肅天儀穆穆)
丹宮(顔延之詩流雲藹青闕皓月鑒丨丨)天宮(王融詩真心延淨境邃業嗣丨丨)河宮(庾肩吾詩侵雲似天闕照)
(水類丨丨)鄴宮(庾肩吾詩望園臨禁苑王城對丨丨)震宮(庾信詩木德舞丨丨盧僎上幸太子宮應制詩佳氣曉葱葱乾)
(行入丨丨)舊宮(唐太宗重幸武功詩白水尋前跡丹陵幸丨丨明皇有廵省途次上黨丨丨詩)僊宮(武后詩望駕幸丨丨)
(南康記雩都縣有君山大風雨後聞絃歌其山謂之丨丨)星宮(盧僎詩還期鳳池拜照耀列丨丨)絳宮(裴漼詩神兵出)
(丨丨蘇軾詩丨丨明滅是蓬莱又黃庭經心為丨丨肺為玉堂宮肝為清冷宮膽為紫極宮脾為黃宮腎為牧宮)日宮(周利)
(用詩出象垂金節飛文煥丨丨)漢宮(李白詩盧橘為秦樹蒲桃出丨丨)禪宮(錢起詩西日積山含碧空東方吐月滿丨)
(丨)隋宮(羅隠詩樹遠連天水接空幾年行樂舊丨丨按唐人多謂揚州為丨丨)臧宮(後漢書丨丨從光武征戰勤勞)
(少言甚見親納與吴漢並滅公孫述封鄼侯)秦宮(後漢梁冀嬖奴與冀妻孫夀通李賀詩丨丨一生花底活)
一畝宮(禮記儒有丨丨之丨)阿房宮(史記秦本紀營作朝宮渭南上林苑中先作前殿阿房東西五百步南北五十)
(丈上可以坐萬人下可以建五丈旗唐杜牧有丨丨丨賦)未央宮(漢書蕭何作丨丨丨潘岳關中記丨丨丨殿皆疏龍首山)
(土作之岑參詩詔出丨丨丨)長樂宮(漢書漢七年丨丨丨成諸侯羣臣朝因用朝儀功臣表陽城延為少府作丨丨丨元)
(后傳漢傳國璽蔵丨丨丨按黃圖後太后常居之東漢稱永樂宮)明光宮(漢書武帝紀太初四年起丨丨丨辛氏三秦記)
(加金玉珠璣為簾箔晝夜光明雍錄漢有丨丨丨三一在北宮與長樂相連一在甘泉宮中一為尚書奏事之地高適詩畫圖麒麟)
(閣入朝丨丨丨)建章宮(漢書郊祀志武帝起丨丨丨千門萬戶周三十里韓栩詩幾回奏事丨丨丨)萬歲宮(漢書)
(宣帝紀元康四年幸丨丨丨神爵翔集黃圖汾隂有丨丨丨武帝造)長秋宮(後漢皇后紀有司奏立丨丨丨注秋陽之始長)
(欲其久也)翠微宮(唐書太宗紀貞觀二十一年作丨丨丨唐會要武德八年造太和宮於終南山後廢公卿上言厥地清凉)
(可以清暑請修之因改為丨丨丨并為皇太子建别宮又王維勅借岐王九成宮避暑詩帝子遠辭丹鳳闕天書遥借丨丨丨)辰
楊宮(三輔黃圖本秦舊宮漢修之以備行幸宮中有垂楊蔭數畝因名何遜詩昔隨張博望辭帝丨丨丨)五柞宮(三輔)
(黃圖漢離宮中有五柞木因名劉孝綽詩罷籍睢陽囿陪謁丨丨丨)魚藻宮(西京雜記改養德宮為丨丨丨)甘泉宮
(雍錄古以丨丨名丨者三秦在渭南漢在雲陽隋在鄠縣劉孝威詩漢家迎夏畢避暑丨丨丨按元和郡國志丨丨丨武帝以五月)
(避暑於此八月乃還)大明宮(雍錄唐有三大内太極宮在西名西内丨丨丨在東名東内别有興慶宮號南内三内迭受朝)
(而大明最數按王維杜甫岑參皆有和賈至早朝丨丨丨詩杜甫櫻桃詩憶昨賜霑門下省退朝擎出丨丨丨)洞霄宮(唐書)
(地理志亳州真源縣有老子祠天寳二年曰太清宮又有丨丨丨先天太后祠也又真鏡錄祥符丨丨丨山有五洞交扃九峯在餘)
(杭縣西)廣寒宮(天寳遺事明皇遊月宮見牓曰廣寒清虚之府胡宿詩杯酒易消殘夢斷却疑身在丨丨丨)水晶
宮(述異記闔閭丨丨丨備極珍巧皆出自水府魏略大秦國以水晶為殿柱杜甫詩丨丨丨殿轉霏微又吴興趙孟頫自號丨丨)
(丨道人以湖州四面皆水也有戲之者以瑪瑙寺行者為對)萬夀宮(玉海乾道三年詔天台赤城山王京觀改為天中丨)
(丨丨)九成宮(太平寰宇記丨丨丨在麟遊縣西本隋仁夀宮唐貞觀五年以備清暑改名丨丨丨杜甫有丨丨丨詩)館
娃宮(吴郡志靈巖山在平江府城西吴王别苑在焉有丨丨丨陳羽詩年年花發丨丨丨)紫微宮(七略王者體天而行)
(明堂之制内有太室象丨丨丨春秋合誠圖紫宮大帝室也又辛氏三秦記未央宮一名丨丨丨何曼詩好看今夜月當照丨丨丨)
長門宮(長門賦序孝武皇帝陳皇后得幸頗妬别居丨丨丨聞司馬相如天下工為文奉黃金為相如文君取酒相如為文)
(以悟主上陳皇后復得親幸)無為宮(阮籍文馳騖乎太初之中休息乎丨丨之丨)鳳皇宮(薛曜詩重闕鐘漏通)
(夕蔽丨丨丨)蓬萊宮(李白詩朝入天苑中謁帝丨丨丨杜甫詩憶昔獻賦丨丨丨按大明宮龍朔三年號丨丨丨尋復故)
承明宮(崔顥詩一朝勅書至召入丨丨丨)合歡宮(王昌齡詩青鸞飛入丨丨丨)方諸宮(真誥天仙上真)
(之宮室高九千丈)
增三宮(禮記及良日夫人繅三盆手遂布于丨丨夫人世婦之吉者使繅東京賦乃營丨丨布政頒常又茅君内經岱宗山)
(之洞周廻三千餘里名丨丨空洞之天)音宮(禮記中央土其丨丨注宮音屬土又為君故配之中央)蠶宮(禮記古者)
(天子諸侯必有公桑蠶室近川而為之築宮東觀漢記明德馬皇后置織室丨丨)射宮(禮記已射于澤而後射于丨丨東都賦攝)
(提運衡徐至于丨丨)旋宮(禮記五聲六律十二管丨相為丨為君主之義十二管更迭為主自黃鐘始唐樂章丨丨叩律仰承)
(雲)即宮(禮記衛孔悝鼎銘丨丨于宗周顔延之皇太子釋奠會詩丨丨廣讌)新宮(儀禮燕禮升歌鹿鳴下管丨丨笙入)
(三成遂合鄉樂注丨丨小雅逸篇也左傳叔孫昭子聘于宋宋公享之賦丨丨唐丘光庭有補丨丨詩又蜀都賦營丨丨于爽塏蘇)
(軾詩羣仙正草丨丨銘自注唐有夢書丨丨銘者其略曰丨丨宏宏崇軒䡾䡾又韓愈元和聖德詩薦于丨丨視瞻梁梠用春秋謂)
(禰廟為丨丨事)酆宮(左傳楚子合諸侯于申椒舉曰成有岐陽之蒐康有丨丨之朝長安志丨丨文王宮在鄠縣東)參宮
(樂緯丨丨參羽半商半徵)齋宮(國語虢文公曰王即丨丨百官御事各即其齋三日漢書宣帝紀神光熠燿丨丨楊侃皇畿賦)
(崇崇青壇肅肅丨丨)隠宮(史記蒙恬傳趙高兄弟生而丨丨注為宦者)沛宮(漢書高帝紀十二年冬過沛留置酒丨丨)
(悉召父老子弟佐酒庾信有置酒丨丨贊)學宮(漢書何武行部先即丨丨見諸生試其誦論問以得失)除宮(漢書周勃)
(傳請得丨丨注掃丨丨殿也)宿宮(晉書天文志氐四星王者之丨丨)鑣宮(墨子天命湯于丨丨)合宮(文中子黃)
(帝有丨丨之聽東京賦注黃帝明堂以草蓋之名曰丨丨)祗宮(竹書紀年穆王元年築丨丨于南鄭)昭宮(穆天子傳西王)
(母来賓丨丨)墉宮(漢武内傳帝閒居承華殿忽見一女子至曰我丨丨玉女王子登也七月七日王母暫来)洞宮(列仙)
(傳燕王得洞光之珠以飾宮名曰丨丨唐人稱道院曰丨丨楊巨源詩丨丨曾向龍邊宿靈境新從鳥外来)變宮(律呂新書)
(五聲宮與商商與角徵與羽相去各一律則音節和角與徵羽與宮相去二律則音節遠故角徵之間近徵收一聲比徵少下謂之)
(變徵羽宮之間近宮收一聲少高于宮謂之丨丨)銀宮(決疑經丨丨金闕列仙攸館駱賓王詩金闕丨丨相向起裴守真詩)
(丨丨生夕凉)撝宮(嚴助相貝經堯垂貝殼于丨丨)少宮(詩名物疏琴有五弦文王增二絃曰丨丨少商)帝宮(楚辭)
(集重陽入丨丨兮注天九重故曰重陽司馬相如大人賦排閶闔而入丨丨兮)夀宮(楚辭蹇將憺兮丨丨與日月兮齊光漢書)
(郊祀志武帝置丨丨神君蘇軾六言詩丨丨神君欲至半夜靈風肅然)函宮(漢樂章丨丨吐角激徵清)瓊宮(張衡賦覿)
(天皇兮丨丨)雍宮(蔡邕司空袁逢碑峩峩丨丨禮樂備舉)閑宮(曹植七啟丨丨顯敞)桂宮(西都賦自未央而連)
(丨丨三輔黃圖丨丨武帝太初四年起在未央宮北趙良器詩丨丨男掌僕蘭殿女昇嬪)曾宮(魏都賦築丨丨以圍匝)金
宮(崔琰遂初賦列丨丨之&KR1132;嵼方玉闕之嵯峨李白詩玉樹春歸日丨丨樂事多又仗出丨丨隨日轉)設宮(潘岳賦丨丨分)
(羽經徵列商)承宮(魯靈光賦連闕丨丨又後漢書丨丨勤學顯名數納忠言北單于遣使求得見宮宮言臣状醜不可示遠)
(請選有威容者代之)溫宮(宋江夏王義恭詩丨丨冬開燠)扶宮(鮑照詩丨丨羅將相)净宮(梁簡文遊光宅寺詩慈波)
(流丨丨)徼宮(新刻漏銘丨丨戒井注謂廵丨其丨也)兩宮(沈約詩丨丨集鸞步)旌宮(劉孝威詩丨丨臨廣隰藻)
(衛爍巖椒)列宮(江總七夕詩輪隨丨丨轉駕逐綵雲浮)綺宮(唐太宗詩年華麗丨丨)雕宮(唐太宗詩丨丨静龍)
(漏)山宮(劉禕之詩丨丨四序寒)圓宮(唐明皇詩丨丨宴雅臣)營宮(宋之問詩蕭相乃丨丨)烟宮(張說)
(温泉詩湯池熏水殿翠木暖丨丨)郊宮(張說詩表裏望丨丨)龍宮(李嶠詩桃花來馬頰竹箭入丨丨李商隠詩大海丨)
(丨無限地按法華經文殊師利坐千葉蓮花從大海娑竭羅丨丨自然湧出蘇軾詩玉函寳方出丨丨注孫思邈得禁方于丨丨)
八宮(獨孤及風后八陣圖記丨丨之位正則數不愆神不惑故八其陣所以定位也)巽宮(夏侯嘉洞庭賦丨丨離離為之)
(騰風又韓愈詩丨丨尊長女)璇宮(元萬頃詩丨丨早結褵白居易詩丨丨夜静當窗織)花宮(李白詩王斗横網戶銀河)
(耿丨丨又李頎詩丨丨仙梵遠微微)吴宮(李白詩丨丨花草埋幽逕)翠宮(樊晦燕巢賦頡頏金屋差池丨丨)珠宮
(杜甫詩煌煌丨丨物蘇軾詩海石来丨丨秀色如蛾綠殷克恭詩丨丨月最明)柳宮(令狐楚詩丨丨無事詣蓮宮)真宮
(儲光羲詩丨丨在此原)渚宮(武元衡詩烟開碧樹丨丨秋按左傳子西泝江將入郢王在丨丨下見之乃楚成王時樂史謂)
(楚襄王建非余知古有丨丨遺事)梵宮(朱慶餘詩流水離經閣閒雲入丨丨)廬宮(廬山上道院見白居易江州司馬廳)
(壁記)蓮宮(于鄴詩青青伊澗松移種在丨丨)蕊宮(皮日休詩數樹參差是丨丨)遊宮(王拱辰詩丨丨御府嚴天)
(威即行宮也)黃宮(蘇軾詩丨丨氣應纔滿月又安眠海自運浩浩朝丨丨注道家以臍下為丹田腦頂為丨丨)鰲宮
(梁周翰五鳳樓詩䨇龍蟠首若丨戴丨鄭俠詩仙人居處即丨丨)祠宮(韓駒詩廣陵三歲共丨丨)儒宮(周邦彦汴都賦)
(丨丨千楹首善四方)深宮(高啓梅花詩粧罷丨丨掩鏡時)葛宮(宋史丨丨善屬文上太平雅頌十篇真宗嘉之)
銅鞮宮(左傳丨丨之丨數里注丨丨晉離丨儲光羲詩沉沉丨丨丨)碣石宮(史記鄒衍如燕昭王築丨丨丨身親)
(往師之李商隠詩優游丨丨丨)龍淵宮(漢書元光三年河決濮陽泛十六郡彂卒十萬救決河起丨丨丨)宣防宮
(漢書河決瓠子二十餘年不塞帝令羣臣負薪填決河築宮其上名曰宣防劉跂有丨丨丨賦按防與房古字通)三雍宮
(漢書河間獻王武帝時来朝獻雅樂對於丨丨丨注辟雍明堂靈臺也)射守宮(東方朔傳上置守宮盂下使朔射覆朔曰)
(臣以為龍又無角謂之為蛇又有足跂跂脈脈善緣壁是非守宮即蜥蜴李商隠詩巴陵夜市紅守宮後房點臂斑斑紅術家云取)
(蜥蜴以丹砂食之滿七斤𢷬治萬杵以點女人體終身不滅若有房室之事即脫故謂之守宮本草一名壁宮又漢官有守宮令)
萯陽宮(漢書宣帝紀行幸丨丨丨注萯音倍秦孝文王所起)儲元宮(馮昭儀傳為信都太后與王居丨丨丨)蒲
萄宮(漢書元夀二年單于来朝舍之于上林丨丨丨)晉陽宮(唐書地理志北都天授元年置丨丨丨在都之西北明皇)
(有御製丨丨丨詩)萬年宮(唐書永徽二年改九成宮曰丨丨丨御製丨丨丨銘集古錄丨丨丨碑高宗親書)華清
宮(唐書開元五年置溫泉宮於驪山天寳六載改為丨丨丨儲光羲詩霧濕丨丨丨)衍慶宮(金史錫實傳世宗思太祖)
(太宗創業艱難求當時羣臣勲業最著者圖像於丨丨丨自遼王舍音至特進錫實凡二十一人)禹作宮(世本堯使丨丨)
(丨)扶荔宮(三輔黃圖元鼎六年破南越起丨丨丨植所得竒草異木)枍詣宮(三輔黃圖丨丨木名丨中美木茂盛)
(也)步夀宮(三輔黃圖宣帝神爵二年鳳凰集祋祤縣於集處得玉寳乃起丨丨丨)日華宮(三輔黃圖河間獻王)
(德築丨丨丨置客館二十餘區以待學士)曜華宮(三輔黃圖梁孝王作丨丨丨)馺娑宮(三輔黃圖馺娑馬行疾貌)
(馬行迅疾一日之間遍宮中言宮之大也徐陵玉臺新咏序陪遊馺娑騁纖腰於結風)駘蕩宮(三輔黃圖春時景物丨丨)
(滿丨中也)泰山宮(蔡邕獨斷天子廵狩天下所奏事處皆為宮在長安則曰長安宮在泰山則曰丨丨丨)青溪宮
(齊有丨丨丨梁武帝改為芳林苑)濟陽宮(論衡光武以建平元年十二月甲子生於丨丨丨室内自明蔡邕有光武丨丨)
(丨碑)少女宮(神異經西方有宮白石為牆牓曰天地丨丨之丨)凝碧宮(異聞記洞庭龍君宴柳毅于丨丨丨張廣)
(樂舞萬夫于其右)四寳宮(西京雜記武帝以七寳牀雜寳按厠寳屏風列寳帳設于桂宮時人謂之丨丨丨)長信
宮(漢官儀帝祖母稱丨丨丨帝母稱長樂宮漢書外戚傳班婕妤失寵求供養太后丨丨丨)慶善宮(唐會要武德六年改)
(武功宮為丨丨丨貞觀六年太宗幸丨丨丨宴從臣賦詩起居郎呂才被之管弦名曰功成慶善樂)金城宮(唐會要華隂東)
(有隋丨丨丨顯慶二年復置薛逢丨丨丨詩憶昔明皇初御天玉輿頻此駐神仙)玉華宮(太平寰宇記丨丨丨在坊州宜)
(君縣西貞觀十七年置杜甫有丨丨丨詩又蘇軾詩仙家多住丨丨丨)太一宮(宋會要楚芝蘭言五福太一所在無兵疫)
(人民豐樂凡四十五年一移請築宮以祀雍熙元年建東丨丨丨天聖七年建西丨丨丨至熙寧中又建中丨丨丨)曲臺宮
(鄒陽書秦倚丨丨之丨三輔黃圖未央宮有曲臺殿)蘭臺宮(宋玉風賦楚襄王遊於丨丨之丨)陽靈宮(甘泉賦相)
(與齊乎丨丨之丨注祭天之宮也)棠梨宮(甘泉賦度三巒兮偈棠梨偈讀曰憩高適詩丨丨丨中燕初至)虞懷宮
(七發乃下置酒於丨丨之丨)黃山宮(西京賦繞黃山而欵牛首注右扶風槐里縣有丨丨丨)賦政宮(景福殿賦)
(於南則有承光前殿丨丨之丨又晉書天文志房四星為明堂天子布政之宮)望仙宮(沈約詩復立丨丨丨韋渠牟詩飄颻)
(九霄外下視丨丨丨)蘭池宮(庾信馬射賦並試長楸之埓俱下丨丨之丨)玉皇宮(盧拱詩章奏丨丨丨)大成
宮(李乂詩憑高却下丨丨丨)德陽宮(沈佺期玩雪應制詩周王甲子旦漢后丨丨丨後漢書注北宮有德陽殿)貝葉
宮(沈佺期詩肅肅蓮花界熒熒丨丨丨)魯王宮(唐明皇經魯祭孔子詩地猶鄹氏邑宅即丨丨丨尚書序魯恭王壊孔子)
(舊宅以廣其居升堂聞金石絲竹之音乃不壞宅)桂華宮(張九齡詩頻使丨丨丨)文昌宮(王維詩侍郎丨丨丨)
(按史記天官書斗魁戴匡六星為文昌)玉泉宮(儲光羲詩想像丨丨丨)清凉宮(柳宗元詩路遠丨丨丨注指月)
(也)金鑾宮(白居易詩小臣誠愚陋職忝丨丨丨)藻珠宮(崔國輔詩天子丨丨丨樓臺碧落通)東方宮(盧仝)
(詩統領三百六十鱗蟲坐理丨丨丨)祈年宮(鄭錫賦祀夕月於禮神之館拜朝日於丨丨之丨)細腰宮(杜牧桃花)
(夫人廟詩丨丨丨裏露桃新按後漢書馬廖傳楚王愛丨丨丨中多餓死)紫陽宮(紇干著古仙詩桃花自滿丨丨丨)瓊
瑶宮(李商隠畫松詩千株盡若此路入丨丨丨)玉蟾宮(李咸用春風詩年年三十騎飄入丨丨丨按唐制每年放進士)
(三十人丨丨丨取桂林一枝意也)少陽宮(馬戴詩何當共讐校春集丨丨丨)獻寳宮(杜牧詩如臨丨丨丨)阿
母宮(李羣玉詩從此長歸丨丨丨)繡嶺宮(李洞詩丨丨丨前鶴髮羽猶唱開元太平曲按丨丨丨即華清宮驪山上)
(有東繡嶺西繡嶺又唐書地理志陜州峽石縣有丨丨丨)牛斗宮(陳陶寳歷寺閣詩倚棟星開丨丨丨)波神宮(皮日)
(休送日本僧詩丨丨丨裏受齋歸)祝牛宮(陸龜蒙丨丨丨辭序冬十月耕牛為寒築宮納而皂之范成大詩乾高寅缺築)
(牛宮)露寒宮(僧皎然詩峰明雲際寺日出丨丨丨)赤城宮(薛濤詩曉霞初叠丨丨丨)儲祥宮(蘇軾上清丨丨)
(丨碑文太宗至道元年作上清宮朝陽門之内神宗元豐二年用日者言以宮之所在為國家子孫地賜名上清丨丨丨)支祈
宮(蘇轍詩龜山下閟丨丨丨按嶽瀆經無支祈淮水神禹鎻之龜山之下淮水乃安)兜率宮(蘇轍詩相期丨丨丨)十
二宮(蘇轍詩六律旋成丨丨丨)古仙宮(蘇轍詩潛山仍是丨丨丨)翠成宮(秦觀詩松分八面丨丨丨)半畝
宮(秦觀詩引水澆花丨丨丨)大槐宮(辛棄疾詞丨丨丨裏著貂蟬用淳于棼夢入蟻穴事)碧落宮(元好問詩琪樹)
(明霞丨丨丨)羽人宮(張雨詩年年分給丨丨丨)織女宮(顧瑛詩夜半潮生丨丨丨)化人宮(高啟詩聞說南)
(朝常侍宅已為西域丨丨丨按列子周穆王時西域之國有化人来謁王同遊王執化人之袪騰而上者中天乃止暨及丨丨之丨)
太霞宮(古仙詩晨登丨丨丨)清虛宮(真誥王屋山仙之别天所謂陽臺是也諸始得道者皆詣陽臺是丨丨之丨也)
脩羅宮(華嚴經丨丨丨中雨兵仗摧伏一切諸怨敵)
黃鐘為宮(漢律歴志丨丨丨丨則大蔟姑洗林鐘南呂皆以正聲應)三十六宮(駱賓王詩漢家離宮三十六花)
(蕊夫人詩丨丨丨丨連内苑太平天子住崑山金章宗詩丨丨丨丨簾盡捲春風無處不楊花又邵子詩丨丨丨丨都是春)
對語(桂苑椒宮)(玉宇珠宮)(雁塔龍宮)(楓陛竹宮)(貝闕璇宮)(三殿六宮)(日觀雪宮)(鳳穴鮫宮)
(無逸殿未央宮)(鳷鵲觀鳳凰宮)(一區宅五畝宮)(兩儀殿萬歲宮)(通明殿廣寒宮)(神女館梵王宮)
(龍見沼鳳巢宮)(猗蘭殿扶茘宮)(李北海米南宮)(金馬署玉蟾宮)(宜春苑避暑宮)(歌刻羽曲移宮)
摘句(獻夀侍三宮日月繞珠宮)(三眠出漢宮千官擁玉宮)(拂曙闢行宮擢秀出深宮)(九級聳蓮宮奠璧沉河宮)
(簫韶前導駕還宮霞開深見玉皇宮)(捷書已到紫宸宮鳴玉分階出内宮)(桃花巖畔叩仙宮擬泛冰谿入雪宮)
(燕接飛花繞漢宮一樹繁花一畝宮)(笛翻新譜巧移宮簮筆長隨避暑宮)(来朝酹酒祝牛宮萬年長守翠微宮)
融(以戎切說文炊氣上出也廣韻和也朗也又州名周置丨州又姓古祝丨之後)
韻藻昭融(詩丨明有丨杜甫詩策行遺戰伐契合動丨丨)祝融(禮記孟夏之月其神丨丨左傳火正曰丨丨呂氏春)
(秋丨丨作市又衡山有丨丨峰韓愈詩石廩騰擲堆丨丨)融融(左傳其樂也丨丨李白詩丨丨白玉輝映我青蛾眉薛能詩新)
(晴天状濕丨丨溫庭筠詩紅㶑蕩丨丨)圓融(長編公家之費敷于民間者謂之丨丨符載廬山道士石碣銘靈以静生境因)
(丨丨)顯融(蔡邕光武濟陽宮碑神麗丨丨越不可尚成公綏詩奕奕萬嗣明明丨丨)誕融(曹毗詩太祖齊聖王猷丨丨)
外融(謝朓詩神理内寂機象丨丨白居易詩丨丨百骸暢中適一念無)景融(謝超宗詩登祥緯遠締世丨丨)春融
(沈佺期詩我行當季月烟景共丨丨羅隠詩丨丨只恐乾坤醉水闊深知世界浮蘇軾詩湧金門外已丨丨)冲融(杜甫詩端)
(拱納諫諍和氣日丨丨)蹙融(奕戲也注詳戎字韻)孔融(字文舉魯國人幼有異才為北海相好士喜誘益後進賓客日)
(盈其門常歎曰坐上客常滿尊中酒不空吾無憂矣杜甫詩有客傳河尹逢人問丨丨)符融(後漢人遊太學師李膺)懶
融(金陵法融禪師號)
增條融(拾遺記周昭王時脩塗國獻丹鵲一雌一雄孟夏取鵲翎為扇一名丨丨一名仄影)豐融(甘泉賦肹蠁丨丨)
送融(顧愷之風賦惠風颺以丨丨慶霄霏以將雨)光融(潘尼詩玉以瑜潤隋以丨丨李吉甫賀赦表烟景昭華丨丨草)
(樹周翰五鳳樓賦丹楯霞遶神丨何丨沈亞之詩丨丨瑞氣浮)祈融(顔延之詩丨丨世哲注融長也)内融(漢名臣贊士元)
(弘長雅性丨丨張仲素泗濱浮磬賦清明丨丨神采外溢)暑融(高宗玉華宮銘炎圭肇授彤丨初丨)澤融(獨孤申叔賦仁)
(洽道廣丨丨德溥)妙融(楊宏貞月中桂賦丨丨真宰)粉融(李為賦新蕊丨丨)泥融(杜甫詩丨丨飛燕子元稹)
(詩丨新地氣丨)雪融(杜甫詩樓丨丨城濕王安石詩一抹明霞黯淡紅瓦溝已見丨花丨又崔道融剡紙詩百幅輕明丨未丨)
恩融(賀敳詩丨丨雨露濡)日融(許渾詩丨丨春水帶冰流)消融(李建勲雪詩長愛清華入詩句預愁遲日放丨丨)
瓦融(蘇軾詩人歡丨先丨飲雋瓶屢臥)山融(蘇軾詩日上丨丨雪漲江)凍融(陳與義詩今年二月丨初丨)竇
融(後漢書融字周公扶風平陵人以河西五郡歸光武封安豐侯拜大司空永平中圖畫南宮雲臺)牟融(後漢書丨丨少)
(博學以大夏侯尚書教授門徒歴官大司農經明才高善論議朝廷皆服其能)馬融(後漢書融字季長扶風人有俊才坐高堂)
(施絳帳前授生徒後列女樂鄭康成盧植皆其弟子)王融(齊書融字元長武帝永明九年三月三日幸芳林圍禊飲勅融為序)
(文藻富䴡當代稱之與謝朓齊名號謝詩王文)張融(齊書融有早譽嘗作海賦示顧愷之愷之曰卿此賦實超玄虚但恨不道)
(鹽耳融即求筆注之曰漉沙搆白熬波出素積雪中春飛霜暑路)房融(唐武后時宰相楞嚴經其所譯也)崔融(唐書)
(融為文華婉朝廷大筆多手勅委之其洛出寳圖頌尤工)吴融(唐書融字子華昭宗時為翰林學士承旨有唐英歌詩)
漢歴融(陳書文帝詔姬業方闡望載渭濱丨丨既丨道通圯上)妙習融(支遁詩霑濡丨丨丨)皇道融(蔡邕)
(釋誨丨丨惟丨帝猷丕顯)元液融(王珣文方融元液陶鑄斯民)景祚融(唐圜丘樂章神其介祀丨丨斯丨)三
光融(裴度簫韶九成賦貫丨丨兮昭丨)日正融(崔琮詩千門丨丨丨溫庭筠詩鳩眠高柳日方融)瑞氣融
(元稹詩天顔丨丨丨)酒思融(元稹詩先添丨丨丨)蜜氣融(元稹詩梅香丨丨丨)酥旋融(元稹詩一朵紅丨丨)
(欲丨)意態融(白居易箏詩倚麗精神定矜能丨丨丨)露光融(張祐詩石苔清滑丨丨丨)靨朱融(李賀詩月)
(分蛾黛破花落丨丨丨)素彩融(呂溫月詩清質悠悠丨丨丨)汗先融(韓偓咏紙詩砑時兼恐丨丨丨)簟紋
融(胡宿詩秋波不動丨丨丨)入鐺融(黃滔雪詩書幌飄全濕茶鐺入旋融)海日融(溫庭筠詩丨丨如丨照仙掌)
禮樂融(丘光庭補新宮詩煥煥新宮丨丨其丨)表裏融(蘇軾詩好學老益堅丨丨漸丨明)萬炬融(張耒)
(大禮慶成賦千燎具物丨丨畢丨)湛露融(王丘詩恩隨丨丨丨)心神融(蒲道原詩坐對熟視丨丨丨)曉閣
融(王懌詩香昏丨丨丨)雪體融(朱純詩疑熏丨丨丨)石鏡融(黎民表詩含風丨丨丨謂冰也)絳蠟融(金幼)
(孜元夕賜午門觀燈詩丨丨春丨瑞氣回)樂道融(見晉書忠義傳)崔道融(晚唐詩人著申唐詩三卷東浮集九卷)
對語(浩蕩昭融)(烟暖水融)(冰泮霜融)(香炧燭融)(赫濯光融)(延爽送融)(罏篆結簟紋融)
(休徵協闓澤融)(天光霽土脉融)(大澤至太和融)(鶯管澁燕泥融)(漆膠固水乳融)(五倫叙百行融)
摘句(天地喜昭融泥香瑞雪融)(太液曉冰融山雲暖漸融)(曲水賦王融尊開見孔融)(桃待早春融魚陟喜冰融)
(鴛鴦愛水融朝光入戶融)(虚襟理自融凌澌玉漸融)(春滿郊原樂意融萬燭燒春瑞氣融)
(上林春早百花融月滿金波水影融)(雪霽江臯綠乍融北窗珍簟水文融)(春雨如酥灑旋融白蘋風起浪花融)
(自調火候似春融醉靨晴霞夜不融)(釵杏春生臘蒂融丹井霞明繡谷融)
雄(羽弓切說文飛曰雌丨走曰牝牡一曰武稱假借為英丨字又州名周置丨州又妵舜友有丨陶)
韻藻六雄(戰國策蘇秦陳丨丨之利害以拒秦又唐開元中以近畿為四輔餘分丨丨十望十緊及上中下之差)姦
雄(家語少正卯人之丨丨也魏志許劭謂曹操治世之能臣亂世之丨丨)兩雄(史記酈食其傳丨丨不並立韓非子毋弛)
(爾弓毋棲丨丨注射不當棲之雄喻刑罰不當位之官也)財雄(班固傳遠祖壹以丨丨邊年百餘歲左思賦以丨丨翕聚邊城)
梟雄(三國志周瑜曰劉備丨丨之姿而有關張熊虎之將必非久屈為人用者陳琳檄除滅忠正專為丨丨)英雄(魏志)
(太祖謂劉備曰天下丨丨惟使君與操耳五代史楊行密初起合肥與劉威陶雅之徒號三十六丨丨杜甫詩君王自神武駕馭必)
(丨丨人物志草之精秀者為丨獸之拔羣者為丨)知雄(老子丨其丨守其雌為天下谿)存雄(莊子天地其壯乎施丨丨)
(而無術注守雌者道丨丨者非道也)純雄(列子純雌其名大腰丨丨其名穉蜂)七雄(班固賓戲丨丨虓闞分裂諸侯)驚
雄(張衡賦丨丨逝兮孤雌翔臨歸風兮思故鄉)故雄(魯陶嬰黃鵠歌夜半悲鳴兮想其丨丨李商隠詩羈雌長共丨丨分)
羣雄(繆襲鐃歌芟夷鯨鯢驅丨丨)士雄(陶潜詩聞有田子春節義為丨丨)文雄(唐明皇贊張說詩既調餙鶴又)
(擅雕龍有典有則是為丨丨李孝貞詩石渠皆學府麟閣助丨丨)才雄(盧照鄰詩公業負奇志結交盡丨丨)詞雄(沈佺)
(期詩子雲推辨博公理擅丨丨)豪雄(李白詩結髮未識字所交盡丨丨)揚雄(漢書雄字子雲成都人好辭賦成帝時有)
(薦雄文似相如者召雄待詔常作太玄法言擬易論語)
烏雌雄(詩具曰予聖誰知丨之丨丨)決雌雄(史記項羽本紀願與漢王挑戰丨丨丨李白詩伊昔臨廣武連兵丨)
(丨丨又博奕論當其臨局交争雌雄未決)滑稽雄(東方朔傳贊朔其丨丨之丨乎)劒雌雄(烈士傳楚王命莫邪鑄雙)
(劍止以雌進劍在匣悲鳴羣臣曰丨有丨丨鳴者雌憶其雄)風雌雄(宋玉風賦楚襄王遊蘭臺之宮有風颯然而至曰快)
(哉此風寡人所與庶人共者耶宋玉曰發明耳目寧體便人此大王之雄風也憞溷欝邑歐溫致濕此庶人之雌風也)諸侯
雄(賈誼過秦論自繆公以来至于秦王二十餘君常為丨丨丨豈世世賢哉其勢居然也)丈夫雄(孔融書今孝章實乃)
(丨丨之丨也天下談士依以揚聲杜甫詩願展丨丨丨得免兒女醜)文雅雄(庾肩吾詩愧乏天庭藻徒參丨丨丨)北地
雄(何遜詩獨好西山勇思為丨丨丨)百夫雄(陳子昂詩平生聞高義書劍丨丨丨)六郡雄(陳子昂詩悵别三河)
(道言追丨丨丨)鼎氣雄(張九齡詩嵩嶽神維降汾州丨丨丨)萬夫雄(李白詩高談百戰術欝作丨丨丨)帝力
雄(李白詩宏壮不如初已見丨丨丨)冠世雄(李白詩復羡人龍去英華丨丨丨)地圖雄(杜甫詩日臨公館静)
(畫列丨丨丨)賦頌雄(杜甫詩道為詩書重名因丨丨丨)膽氣雄(杜甫詩將軍丨丨丨臂懸兩角弓)兵馬
雄(杜甫冬狩行君不見東川節度丨丨丨校獵亦似觀成功按時東川節度使已廢章&KR0595;以梓州刺史領留後事)將軍雄
(高適詩且平王子怒復倚丨丨丨)文字雄(孟郊詩嶽嶽冠蓋彥英英丨丨丨)五嶽雄(孟郊詩氣吞萬象高勢奪)
(丨丨丨)氣色雄(劉禹錫詩江遠烟波静軍迴丨丨丨)百川雄(劉長卿詩豁然萬里餘獨為丨丨丨)一世雄
(蘇軾賦此固丨丨之丨也而今安在哉)扛鼎雄(蘇軾詩難堪踞牀洗寧揖丨丨丨)趙師雄(龍城錄師雄遷羅浮)
(日暮于松林酒肆旁見一美人淡装素服因與詣酒家共飲師雄醉寝起視在大梅花林下)
代為雌雄(淮南子文武丨丨丨丨有時而用也又春秋孔衍圖天運三百歲雌雄代起)
增雌雄(詩爾牧来思以薪以蒸以丨以丨又隋書開皇九年頒木魚符於總管刺史丨一丨一)得雄(史記索隠秦文)
(公時陳倉人掘地得物怪將獻之道逢二童子曰此名為媦媦因言曰此二童子名陳寳丨丨者王得雌者霸唐明皇詩誰矜陳寳)
(雄又王獻之書阮新婦免身丨丨甚善)三雄(漢高祖功臣贊矯矯丨丨注韓信彭越英布也潘岳文丨丨鼎足)長雄
(後漢書鮑宣徙上黨以地少豪俊易丨丨乃家於長子)驍雄(隋書皇甫績傳欲阻誠臣之心徒惑丨丨之志張說詩共許丨)
(丨自出羣)趫雄(六帖苑君璋以丨丨自奮)鬼雄(楚辭身既死兮神以靈魂魄毅兮為丨丨)高雄(蜀都賦驚雌落丨丨)
(蹷)鳴雄(謝雄賦丨丨振羽)單雄(嵇康詩丨丨翻孤逝)賢雄(陶嬰黃鵠歌雖有丨丨兮)作雄(鮑照詩因迥為)
(高據絶丨丨)前雄(駱賓王詩繼武嗣丨丨)鎮雄(唐明皇詩地險關逾壮天平丨尚丨)時雄(李百藥詩叱咤掩丨)
(丨)氣雄(杜淹詩先鳴覺丨丨)心雄(李白詩撫劍夜吟嘯丨丨日千里李賀詩眼大丨丨知所以莫忘作歌人姓李)薦
雄(李頎詩早晚丨丨文似者故人今已賦長揚杜牧詩借取明時一丨丨)強雄(韓愈月蝕詩星如撒沙出攅集争丨丨)
蜀雄(韓愈孟郊聯句丨丨李杜拔嶽力雷車轟)軍雄(姚合詩丨丨鼓角知)真雄(李山甫詩何者是丨丨)褒雄
(李中詩丨丨譽益崇謂王丨揚丨也)遷雄(石介詩矯矯丨丨才謂司馬丨揚丨)天雄(宋史地理志以大名府為丨丨軍又)
(本草附子之大者名丨丨)法雄(後漢書雄字文彊扶風郿人善政事遷南郡太守郡多虎暴雄移書屬縣毁壊陷阱不得妄捕)
(山林虎害消息人以獲安)左雄(後漢書雄字伯豪南郡湼陽人順帝時數言事虞詡以雄有忠公節疏薦之後掌納言多所匡)
(肅每有章奏臺閣以為故事)向雄(晉書雄字茂伯河内人初為主簿太守王經死雄哭之甚哀鍾會辟為都官從事會死無)
(人殯殮雄迎喪葬之太初為河南尹爵關内侯)康辛雄(北魏孫紹善推祿命事騐甚多一日入朝掖門未開紹于衆中引吏)
(部郎丨丨謂之曰此中諸人尋當不免唯吾與卿猶享富貴未幾果有河隂之難)
半英雄(魏志傳巽有知人鑒在荆州目龐統為丨丨丨)真英雄(五代史梁太祖問吴越進奏吏曰錢鏐有所好乎曰)
(好玉帶名馬太祖笑曰丨丨丨也)命世雄(干寳晉紀總論非丨丨之丨不能取之矣)字勢雄(梁武帝評王羲之書)
(丨丨丨踞如龍躍天門虎卧鳳閣)竹雌雄(仇池茟記有雌雄竹雌者多筍注自根至梢一節發者為雄二節發者為雌)
七校雄(唐太宗詩三驅陳銳卒丨丨列材丨)獻賦雄(沈佺期詩臣忝承明召深慙丨丨丨)聖藻雄(沈佺期詩)
(今日宸遊丨丨丨)詞伯雄(宋之問詩文稱丨丨丨)拔山雄(唐明皇詩夙負丨丨丨)都邑雄(蘇頲詩猶)
(觀丨丨丨)河朔雄(張說詩夏氏階隋亂自言丨丨丨注竇建德起兵河朔國號大夏)氣雄雄(張九齡詩翊輦丨丨)
(丨)劒歌雄(李白詩酒為丨丨丨)盈川雄(杜甫詩近伏丨丨丨楊炯為盈川令)仗鉞雄(杜甫詩疇昔論詩早)
(光輝丨丨丨)一郡雄(李端詩主印還為丨丨丨)劒騎雄(王丘詩威成丨丨丨)文武雄(王光庭詩朝推丨丨)
(丨)世家雄(王建詩新除隴右丨丨丨)蜀江雄(王建詩旌旗坐鎮丨丨丨)蹙波雄(李頎詩透石丨丨丨)壓
塞雄(戎昱詩轅門丨丨丨)亞相雄(郎士元送河南書記詩憐君才與阮家同掌記能添丨丨丨)鐵冠雄(劉長)
(卿詩權分金印重恩借丨丨丨)噴玉雄(嚴維詩聲連丨丨丨)鼔角雄(劉禹錫詩行色旌旗動軍聲丨丨丨)武貔
雄(崔琮詩玉階文物盛仙仗丨丨丨)武庫雄(耿湋詩兵依丨丨丨)第一雄(杜牧詩天下無雙將關西丨丨丨)
才思雄(姚合詩九寺名卿丨丨丨)象魏雄(歐陽修詩萬國舟車會中天丨丨丨)京邑雄(歐陽修詩愧乏登高)
(賦徒知丨丨丨)千夫雄(蘇軾詩但見凛凛丨丨丨)四馬雄(秦觀郭子儀單騎見回紇賦丨丨丨趨方傳呼而免胄)
兩觀雄(邵子詩斬佞丨丨丨)金印雄(孟匡明詩勢亞彤弓寵時推丨丨丨)氣象雄(王疇詩南州近牛斗丨丨)
(丨霜旻)叔先雄(後漢書孝女丨丨丨犍為人父泥和堕湍水物故尸喪不得雄感念號泣經百餘日於父堕處自投水死)
(却後六日與父相持浮于江上水經注作叔光雄)薛世雄(隋書丨丨丨為右監門郎將從征吐谷渾性廉甚秋毫無犯超)
(拜翊衛將軍)游師雄(宋史師雄有志事功吐蕃寇邊與邊將措置遂禽鬼章復洮州言者以為邀功止遷一官後召詣闕)
(哲宗勞之曰洮州之役可謂雋功恨賞太薄耳)
總攬英雄(漢書高祖躬神武之材行寬仁之厚丨丨丨丨又帝王世紀高祖奮其智謀銜勒英雄)囊括雌雄
(羽獵賦野盡山窮丨丨其丨丨)積健為雄(司空圖二十四詩品返虚入渾丨丨丨丨)
對語(書聖文雄)(三傑兩雄)(尊隗薦雄)(骨峻心雄)(獲雋得雄)(籍湜遷雄)(齊大蜀䧺)(駿偉梟雄)
(天文麗聖藻雄)(琴調古劍歌雄)(周原膴秦塞雄)(錢子母劍雌雄)(五陵俠六郡雄)(九州險五嶽雄)
摘句(歌風漢帝雄述作付文雄)(秦關百二雄天兵不戰雄)(麟閣畫英雄盤基紫宙雄)(漁獵五車雄風高萬馬雄)
(勢納百川雄威儀侍從䧺)(文誇命世䧺金鋪複閣雄)(龍飛鳳舞勢偏雄盤槊横戈一世雄)
(恢拓乾坤聖武雄天馬嘶風膽氣雄)(漢家詞賦重揚雄貝葉經繙禮大雄)(思入江山氣象雄太湖清潤岱宗雄)
(萬里鵬飛鼓翼雄更張天網獵才雄)(山郡新添畫角雄好將刀筆當英雄)(登高意氣尚豪雄萬乘雲煙警蹕雄)
熊(羽弓切獸名又國名有丨又姓左傳丨宜僚)
韻藻如熊(書牧誓如虎如羆丨丨如貔)夢熊(詩其夢維何維熊維羆男子之祥李賀詩移燈想丨丨)非熊
(史記西伯將獵卜曰所獲丨丨非羆非龍非彲覇王之輔果遇太公于渭之陽又顧丨丨唐詩人顧况之子)當熊(漢書外戚)
(傳上幸虎圈熊佚出圈欲上殿馮偼伃直前丨丨而立元帝以此倍敬重焉)赤熊(孝經援神契丨丨神靈滋液百珍)丸
熊(孔帖柳仲郢嗜學母韓丨丨膽以助其勤)封熊(張協七命丨丨之蹯注封大也)射熊(梁簡文帝詩黃河入洛水丹泉)
(繞丨丨)&KR0034;熊(馬融廣成頌獄丨丨注吉曳切)憤熊(庾信詩漢帝熊猶憤秦王雉更飛)仲熊(左傳高辛才子)鬻
熊(史記楚世家丨丨常為周文武師)
夢黃熊(左傳晉韓宣子謂鄭子産曰寡君丨丨丨入于寢門子産曰舜殛鯀于羽山其神化為黃熊以入于羽淵三代祀之)
(晉或者未之祀乎又南都賦虎豹黃熊游其下豰玃猱㹶戲其巔庾信碑既而赤鳥夾日黃熊擁道)手搏熊(西京雜記廣陵)
(王胥于文帝别圃學格熊後遂能空丨丨丨莫不絶脰)華轂熊(孟郊詩肅肅太守章明明丨丨丨)
增冠熊(周禮大射以熊皮為冠執罼者冠之謂之旄頭乘輿之出則前旄頭而後豹尾蓋熊山行數十里出不迷路故開道)
(者丨丨以出又六帖南蠻東有謝蠻貞觀三年入朝戴烏熊皮冠)蹲熊(考工記旋蟲丨丨注鐘紐也)有熊(史記黃帝)
(號丨丨氏庾信集丨丨為政訪道於容成)熊熊(史記天官書歲星丨丨赤色有光庾信啓丨丨旦上增城懸日月之光王光庭)
(詩河洛振丨丨)伏熊(後漢書倚鹿丨丨注輜車也)獻熊(東觀漢記漢安帝永和九年永昌丨象牙丨子)烏熊(齊書)
(帝第三子廬陵王子卿小名丨丨出為南豫州刺史帝曰丨丨痴如熊不得天下第一人為行事無以壓一州乃使陸慧曉為長史)
(行事)青熊(汲冡周書王會成王時不屠國獻丨丨)白熊(北史魏紀射丨丨於頽牛山獲之)噬熊(焦氏易林左有)
(丨丨右有嚙虎)得熊(六韜周文王囚羑里散宜生丨黃丨而獻之於紂)夀熊(抱朴子熊夀至五百歲能變化又許衡詩)
(松膏餌丨丨)抱熊(續搜神記東晉升平中有人入山射鹿忽堕一坎内有數頭熊子湏臾有一大熊来入瞪視良久出果栗)
(分與諸子末後作一分與此人轉相狎習熊每旦覓食果還輒分之後熊子大其母負將出子既盡人分死坎中窮無出路熊母尋)
(復還入坐人邊人解其意丨丨之足於是跳出遂得無他)綠熊(述異記漢成帝宮中丨丨席毛長二尺餘眠者擁毛自蔽望之)
(不見)呼熊(異苑熊每居大樹孔中東土丨丨為子路以物擊樹云子路可起於是便下不呼則熊不之動也)畜熊(獸經)
(熊羆富脂至春臕瘠登高木自墜謂之撲臕今人丨丨以挺撻之更致壮長蓋倣於此)負熊(屈原天問焉有虬龍丨丨以遊)
搤熊(揚雄長楊賦丨丨羆拖豪豬)失熊(東京賦儀姬伯之渭陽丨丨羆而獲人)頓熊(曹植孟冬篇丨丨扼虎蹴)
(豹搏貙)批熊(張協七命丨丨碎掌)謝熊(劉孝威謝賜熊啟竊以館有射熊之名臺無走狗之號)懸熊(庾信馬射)
(賦變三驅而畫鹿登百尺而丨丨周禮司裘王大射則共虎侯熊侯豹侯諸侯則共熊侯豹侯)狎熊(庾信竹杖賦拉虎丨丨余)
(猶稚童)蟄熊(庾信詩更嬴承落雁韓盧鬭丨丨)饑熊(庾信和遊田詩熊饑自䑛掌)秋熊(孔煒七引丨丨柔蹯)
畫熊(王維詩車邊已丨丨杜甫詩中丞問俗丨丨頻)臛熊(李賀詩臛&KR1010;丨丨何足言)巢熊(溫庭筠詩風帶丨丨拗樹)
(聲)啖熊(劉基校獵賦風毛雨血搏虎丨丨)頃熊(春秋魯宣公母公羊糓梁並作丨丨左氏作敬嬴)馮熊(陸機)
(謝平原内史表有中書侍郎丨丨注熊字文熊又丨文丨遷斥丘令贈詩云奕奕馮生哲問允廸)范熊(舊唐書地理志後漢)
(時象林歸縣人區連自稱林邑王後有丨丨者代區連相傳累世遂為林邑國)劉熊(金石錄酸棗令丨丨碑云愍念烝民勞苦)
(不均為作正彈造設門更)韋熊(法書要錄丨丨韋誕子善書)王熊(名畫記丨丨唐人官至潭州都督嘗與張燕公唱和)
(善湘中山水似李將軍)
攀樹熊(詩疏熊能攀援上高樹見人則顛倒投地而下)米飴熊(建武故事左右啓以丨丨丨上曰此無益而費于穀)
(且是惡獸所不宜畜)夢射熊(史記趙世家趙簡子丨丨丨中之占者曰帝令君滅晉二卿熊其祖也)夢大熊(苻健)
(傳健母羌氏丨丨丨而孕之)天鐵熊(酉陽雜俎唐高宗時伽毗葉國獻丨丨丨大如狗蒼色作聲諸竅皆沸能擒獅象虎)
(狼䏶中有筋大如鴨卵)渭川熊(李商隠詩服箱青海馬入兆丨丨丨)撼樹熊(李商隠詩風高大樹撼熊羆)不
避熊(盧綸詩已見長隨鳳仍聞丨丨丨)崔正熊(世說正熊詣郡將陳陳問正熊君去崔杼幾世荅曰民去崔杼如明)
(府之于陳恒按正熊名豹)
對語(引鳳當熊)(格虎批熊)(蠟鳳丸熊)(隠豹蟄熊)(季虎仲熊)(岐山鳳渭水熊)(貢白雉獻青熊)
(獲若雉兆非熊)(冠聳豸軾憑熊)(巢松鶴拗樹熊)(護香麝䑛掌熊)(辨非馬夢維熊)(車畫鹿的懸熊)
摘句(罷獵有飛熊琳宇氣熊熊)(華轂畫雙熊中夜餌丸熊)(桓桓將士已如熊夢廻紫閣欲飛熊)
御定佩文韻府卷一之二
欽定四庫全書
御定佩文韻府卷一之三
上平聲一東韻三
穹窮馮風楓豐充隆空公
