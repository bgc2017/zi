欽定四庫全書
御定佩文韻府卷九十四之二
入聲五物韻二
佛(符弗切牟子漢明帝夢神人身有日光飛在殿前以問羣臣傅毅對曰天竺有丨將其神也學記其施之也悖其求之也丨)
韻藻佞佛(晉書何充傳充性好釋典崇修佛寺糜費巨億於時郗愔及弟曇奉天師道而充與弟凖崇信釋氏謝萬譏之)
(云二郗媚於道二何丨於丨唐書侯希逸傳希逸始得青治軍務農有狀後稍怠肆好畋獵丨丨興廣祠廬人苦之五代史唐莊宗)
(后劉氏傳后自以踰次得立以爲佛力惟寫佛書饋賂僧尼而莊宗由此亦丨丨王勣遊北山賦戒非丨丨齋非媚道李商隱詩丨)
(丨將成縳躭書或𩔖淫)事佛(晉書周嵩傳嵩精於丨丨臨刑猶於市誦經云南史蕭惠開傳惠開有孝性素丨丨為父起四)
(寺宋史王禹偁傳禹偁上疏言五事四曰沙汰僧尼臣愚以為國家度人衆矣造寺多矣計其費耗何啻億萬先朝不豫捨施又多)
(佛若有靈豈不蒙福丨丨無效斷可知矣韓愈諫佛骨表宋齊梁陳元魏以下丨丨漸謹劉禹錫詩銜杯本自多狂態丨丨無妨有)
(佞名秦觀雪齋記杭俗工巧羞質朴而尚靡麗且丨丨為最勤故佛之宮室碁布於境中者殆千有餘區)溺佛(梁書武帝紀帝)
(晚丨信丨道凡三捨身日止一食身衣布衣)無佛(南史范縝傳竟陵王子良精信釋教而縝盛稱丨丨)照佛(南史張暢)
(傳暢子淹黃門郎封廣晉縣子太子左衛率東陽太守逼郡吏燒臂丨丨百姓有罪使禮佛贖愆動至數千拜坐免官禁錮起為光)
(祿勲蘇軾詩不把瑠璃閒丨丨始知無盡本無燈)禮佛(見上唐書傅奕傳上疏極詆浮圖法曰至有身䧟惡逆獄中丨丨口)
(誦梵言以圖偷免且生死壽夭本諸自然刑德威福繫之人主今其徒矯托皆云由佛李洞詩吟詩堂裏秋開影丨丨燈前夜照碑)
(朱子楚詞後序高唐卒章亦屠兒之丨丨倡家之讀禮爾幾何其不為獻笑之資楞嚴經爾時阿難及諸大衆聞佛示誨身心泰然)
(合掌丨丨傳燈錄唐宣宗問京兆弘辯曰禪師既會祖意還丨丨轉經否對曰沙門釋子丨丨轉經蓋是住持常法須參尋知識漸)
(修梵行履踐如來所行之地)由佛(見上)銅佛(五代史周世宗紀毁天下丨丨像鑄錢曰佛以身世為妄以利人為急此)
(銅像豈所惜哉宋史熊本傳渝州南川獠木斗叛詔本安撫本進營丨丨埧扼其亢焚積聚以破其黨木斗氣索舉溱州地五百里)
(來歸為四砦九堡建丨丨埧為南平軍)卧佛(世說庾公入寺見丨丨曰此子疲於津梁帝京景物略西山有丨丨寺)荷
佛(夢溪筆談熙寧中李及之知潤州國中菜花悉成丨花仍各有一丨坐於花中形如雕刻)闢佛(捫蝨新話李翺從韓退之)
(遊而學佛自若今之讀韓文者則皆丨丨老然公自言籍湜輩屢叛其教而不及翺何也又退之原道丨丨老儒者咸宗其語)繡
佛(杜甫詩蘇晉長齋丨丨前注蘇晉學浮屠術嘗得番僧丨彌勒丨一本寳之曰是佛好飲米汁正與吾性合陸游詩支離自笑)
(生涯别一炷爐香丨丨前)選佛(程俱遊靈巖詩當時館娃地今作丨丨場傳燈錄丹霞天然禪師初習儒業將應舉道遇一禪)
(客曰選官何如丨丨曰丨丨當在何所曰江西馬大師出世此丨丨場也師往馬祖乃令參南岳石頭)木佛(元好問北渡詩)
(隨營丨丨賤於柴大樂編鐘滿市街丅鶴年詩漫詫丹霞燒丨丨傳燈錄丹霞禪師於慧林寺遇大寒取丨丨燒之又趙州從諗上)
(堂云金佛不度罏丨丨不度火泥佛不度水真佛内裏座)
西方佛(後漢書西域傳天竺國一名身毒其人修浮圖道不殺伐世傳明帝夢見金人長大頂有光明以問羣臣或曰丨丨)
(有神名曰丨其形長丈六尺而黃金色於是遣使天竺問佛道法遂於中國圖畫形像焉列子丨丨有聖人焉其名曰丨)蘇捏
佛(全唐詩話張林為詩小巧嘗言毁佛寺時御史有蘇監察者檢天下廢寺見銀佛一尺以下者多袖而歸時號丨丨丨溫庭筠)
(曰好對密陀僧)呼為佛(呂氏家塾記宋余崇守九江秋不雨舉家蔬食為民禱祈而雨遂有秋民舉手加額丨佘丨丨)入
於佛(韓愈原道其言道德仁義者不入於楊則入於墨不入於老則丨丨丨)
漢前有佛(歴代三寶記劉向稱予覽典籍見有佛經知周時久流釋典則先丨之丨丨丨有經其來也遠)即心是
佛(傳燈錄有僧問大梅和尚見馬祖得個甚麽便住此山大梅曰馬祖道丨丨丨丨僧曰馬祖近日又道非心非佛大梅曰這老)
(漢惑亂人未有了日任汝非心非佛我只管丨丨丨丨馬祖後謂大衆曰梅子熟也又張祜贈廬山僧詩便知心是佛堅坐對寒灰)
非心非佛(見上)
增好佛(吳志劉繇傳笮融者丹陽人初依徐州牧陶謙謙使督廣陵彭城運漕乃大起浮圖祠令界内及旁郡人有丨丨者)
(聽受道復其他役以招致之五代史四夷附錄于闐國俗喜鬼神而丨丨聖天居處嘗以紫衣僧五十人列侍金史世紀金之始祖)
(諱堪布初從高麗來年已六十餘矣兄阿庫納丨丨畱高麗不肯從日後世子孫必有能相聚者吾不能去也)大佛(晉書五行)
(志桓石民為荆州鎮上明百姓忽歌曰黃曇子曲中又曰黃曇英揚州丨丨來上明頃之桓石民死王忱為荆州黃曇子王忱字也)
(忱小字佛大是丨丨來上明也北史齊幼主紀鑿晉陽西山為丨丨像一夜燃油萬盆光照宮内集異記釋子澄空發願鑄鐵像高)
(七十尺再鑄無成又二十年功力復集乃登罏巔告衆曰吾少發誓願寫丨丨此更違心則吾無身以終志矣俟其啓罏投身入焉)
(及開罏莊嚴端妙毫髮皆備)奉佛(晉書郗超傳愔事天師道而超丨丨唐書王縉傳縉素丨丨不茹葷食肉晩節尤謹宋史)
(王仁鎬傳鎬性端謹儉約崇信釋氏所得俸祿多丨丨飯僧每晨誦佛經五卷遼史制心傳或勸制心丨丨對曰吾不知佛法惟心)
(無私則近之矣庾信賦二王丨丨二郗奉道蘇軾屈原塔詩應是丨丨人恐子就淪滅傳燈錄雪峯義存泉州南安人也姓曾氏家)
(世丨丨師生惡葷茹於襁褓中聞鐘梵之聲或見幡花像設必為之動容)作佛(晉書何充傳充性好釋典阮裕曰我圖數千戶)
(郡尚未能得卿圖丨丨不亦大乎劉禹錫因樂天長齋戲作詩不知何次道丨丨幾時成姚合送無可住越州詩懶讀經文求丨丨)
(願攻詩句覓成仙陸游作夢詩驃騎向來求丨丨淮南末路望登仙丁鶴年宿染上人溪舍詩見性本圖先丨丨勞形翻媿早成翁)
(傳燈錄盧慧能參謁弘忍師問曰汝自何來曰嶺南師曰欲須何事曰惟求丨丨師曰嶺南人無佛性若為得佛曰人即有南北佛)
(性豈然)成佛(南史謝靈運傳會稽太守孟顗事佛精懇而為靈運所輕嘗謂顗曰得道應須慧業丈人生天當在靈運前丨)
(丨必在靈運後金史張通古傳佛者本一小國王子能輕舍富貴自苦修行由是丨丨今人崇敬以希福利皆妄也蘇軾詩丨丨莫)
(教靈運後著鞭常恐祖生先秦觀辨才法師示寂詩尚有衆生未丨丨肯超欲界入諸禪朱松詩恐輸靈運先丨丨莫學湯休苦覓)
(詩傳燈錄沙門道一常日坐禪南嶽懷讓師取一磚於石上磨一曰磨磚作什麽師曰作鏡一曰磨磚豈得成鏡耶師曰磨磚既不)
(成鏡坐禪豈得丨丨耶)灌佛(南史劉敬宣傳敬宣八歲喪母四月八日見衆人丨丨乃下頭上金鏡為母灌像因悲泣不自)
(勝楞嚴經彼諸如來亦於五體同放寶光從微塵方來丨丨頂并灌會中諸大菩薩)供佛(南史晉安王子懋傳七歲時母病危)
(篤請僧行道有獻蓮華丨丨者懋流涕禮佛曰若使阿姨因此和勝願諸佛令華竟齋不萎七日齋畢華更鮮紅當世稱其孝感劉)
(克莊跋小寺舊題詩而今柑子圓如彈不見澆花丨丨人袁士元詩山妓折花來丨丨)諸佛(見上徐陵長干寺衆食碑丨丨)
(净土皆為搏食)玉佛(南史夷貊傳于闐者西域之舊國也梁天監九年始通江左遣使獻方物大同七年又獻外國刻丨丨輟)
(耕錄丞相巴延至于闐國鑿井得丨丨高三四尺色如截肪照之皆見筋骨脉絡一統志荆山有避雨石石上有三人影傍鐫丨丨)
(二字)依佛(魏書釋老志其始修心則丨丨法僧之三歸若君子之三畏也盧綸詩丨丨不違親高堂與寺隣姚合送文著上人)
(遊越詩念我為官應易老羡師丨丨學無生張耒詩老去深丨丨年衰更嗜書)鑄佛(舊唐書明皇紀敕兩京天下州郡取官物)
(丨金銅天尊及丨各一軀送開元觀開元寺宋史王拱辰傳僧紹宗以丨丨像惑衆都人競投金冶中宮掖亦出貲佐之拱辰言西)
(師宿邊而財費於不急動士心起民怨詔亟禁之徐照宿吉州永慶寺詩漢時銅丨丨瞻禮到今朝)老佛(唐書李泌傳子繁少)
(才警無行為太常博士累遷隋州刺史敬宗誕日詔與兵部侍郎丅公著太常少卿陸亘入殿中抗丨丨誦論改大理少卿弘文館)
(學士韓愈詩演孔刮丨丨張耒詩自知無命作公卿頗亦有心窮丨丨戴復古荅示落星詩天星墮地化為石丨丨占作青蓮宮)
道佛(唐書李叔明傅叔明素惡丨丨之弊上言曰佛空寂無為者也道清虛寡慾者也今迷其内而飾其外使農夫工女墮業)
(以避役故農桑不勸兵賦日屈)信佛(唐書韓愈傳憲宗遣使者往鳳翔迎佛骨愈上表曰百姓愚冥易惑難曉苟見陛下如此)
(將謂眞心丨丨天子大聖猶一心信向百姓微賤於佛豈合更惜身命王禹偁詩我聞三代淳且質誰人熙熙誰丨丨)學佛
(五代史馬胤孫傳胤孫既學韓愈為文故多斥浮屠氏之說及罷歸乃反丨丨撰法喜集佛國記行於世人有戲胤孫曰公素慕韓)
(愈為人而常誦傅奕之論今反佞佛是佛佞公耶公佞佛耶鄭愚大圓禪師碑銘知余丨丨求為贊說方干詩人間丨丨知多少净)
(盡心知只有師徐夤詩披緇丨丨應無分鶴&KR0769;談空亦不妨黃滔送僧詩纔年七歲便從師猶說辭家丨丨遲李覯詩丨丨有餘力)
(吟詩過一生)喜佛(宋史王隨傳隨外若方嚴而治失於寬晩更卞急輒嫚罵人惟丨丨慕裴休之為人然風跡弗逮也金史)
(李純甫傳純甫晚年丨丨力探其奥義自𩔖其文凡論性理及關佛老二家者號内藁其餘應物文字為外藁)石佛(宋史王賓)
(傳賓好釋氏修古寺掘地得數丨丨及石碣有賓姓名賓異其事以聞詔名寺為淳化賜新印經一藏錢三百萬以助之蘇軾詩卜)
(田向何許丨丨山南路注丨丨山在眉州眉山縣之南楊維楨詩丨丨浮雲輕似葉法苑珠林秦穆公時扶風𫉬一丨丨穆公不識)
(棄馬坊中護像神嗔令公染疾公取像澡浴安清净處像遂放光)白佛(遼史聖宗紀辛卯次丨丨塔川𫉬自落馴狐以為吉)
(徵祭天地白居易詩西開玉像殿丨丨森比肩)乞佛(水經注枹罕有河夾岸岸廣四十丈義熙中丨丨於此河上作飛橋橋高)
(五十丈三年乃就)見佛(洛陽伽藍記于闐國王不信佛法有比丘毘盧旃語王日如來遣我來令王造覆盆浮圖一軀使王)
(祚永隆王曰令我丨丨當即從命毘盧旃鳴鐘告佛即遣羅㬋羅變形為佛從空而現真容王五體投地即於杏樹下置立寺舍杜)
(甫望兜率寺詩不復知天大空餘丨丨尊陸游詩東姥自無緣丨丨北公那有力移山傳燈錄京兆米和尚初參學歸受業寺有老)
(宿問月中斷井索時人喚作蛇未審七師丨丨喚作什麽師曰若有佛見即同衆生老宿曰千年核桃)前佛(净住子罪業深)
(厚煩惱固牢非唯恐不見丨丨後佛來聖近賢深憂惡道無由可絶沈約千佛讚丨丨後佛跡同轉車隋煬帝寶臺經藏願文丨丨)
(後佛諒同金口即教當教寧殊玉牒杜甫山寺詩丨丨不復辨百身一莓苔傳燈錄溫州佛燠尋常見人來以杖卓地云丨丨也恁)
(麽後佛也恁麽)後佛(見上)千佛(摭言張倬落第捧登科記頂戴曰此丨丨名經也徐陵孝義寺碑願生丨丨無非賢聖陳)
(陶題法華新院詩一座多寶塔丨丨大牛車蘇軾乞數珠詩未能轉丨丨且從丨丨轉楊萬里宜歙道中詩便是昨來丨丨閣望中)
(見此兩州山楞嚴經丨丨圍繞百億國土及與蓮華俱時出現法苑珠林雖丨丨異迹一智同途又丨丨秉暉萬靈景燭)畫佛
(歴代名畫記晉明帝長善書畫冇識鑒最善丨丨像蔡謨集云帝丨丨於樂賢堂經歴寇亂而堂獨存蘇軾謝子駿遺吳道子畫詩)
(吳生丨丨本神授夢中化作飛空仙迦葉經佛入湼槃後有一國王子名大精進年始十六婆羅門種端正無比有一比丘於白叠)
(上丨丨形像持與精進精進見像心大歡喜)髯佛(清異錄滑州賈寧性仁恕賑飢救患耆穉愛慕之以寧多髯遂皆呼為丨)
(丨)念佛(東京夢華錄曹門小河子橋曰丨丨橋蓋内諸司輦官親事官之𩔖軍營皆在曹門侵晨上直有瞽者在橋上念經)
(求化得名矣張喬詩東來此學禪多病丨丨緣歐陽詹智逹上人詩上人丨丨泛真諦一佛一珠以為計陳深龍興寺詩䭾經馬迹)
(遠丨丨鳥聲徽法苑珠林修丨丨之因証見佛之果)罵佛(事文𩔖聚德山宣鑒禪師潙山問衆還識遮阿師也無衆曰不識潙)
(曰是伊將來有把茅蓋頭丨丨罵祖去)七佛(徐陵碑文丨丨如來十方並現傳燈錄曼殊釋利為丨丨祖師又丨丨一毗婆)
(尸佛二尸棄佛三毗舍浮佛四拘畱孫佛五拘那含牟尼佛六迦葉佛七釋迦牟尼佛長阿含經丨丨精進力放火滅暗冥)生
佛(戴翼賀陳待制啓福星一路之歌謠丨丨萬家之香火)古佛(盧照隣詩銖衣干丨丨文同詩老僧高論都無著丨丨真)
(身宛若生蘇軾詩卧看丨丨凌雲閣敕腸詩人明月湖朱子題石佛院亂峯軒詩因依丨丨居結屋寒林杪陸游詩丨丨負墻塵漠)
(漠孤燈照殿雨昏昏宋无詩像禮旃檀干丨丨經翻貝葉五天書法苑珠林天問如來在世時教敕優波離及我大迦葉入堂東寶)
(樓觀丨丨毗尼及不同相我欲結集為依丨丨說為依今世尊教耶荅曰我從世尊)化佛(王維能禪師碑銘天王厚禮獻玉衣)
(於幻人如后宿因施金錢於丨丨法苑珠林八萬四千諸菩薩等各脫瓔珞散佛供飬所散瓔珞住佛頂上如須彌山嚴顯可觀有)
(千丨丨坐山窟中)販佛(劉禹錫融大師碑銘下令禁桑門丨丨以眩人者)悟佛(劉禹錫詩飬生非但藥丨丨不因人)
師佛(元稹遣病詩况我早丨丨屋宅此身形)向佛(白居易致仕詩迷路心㢠廻因丨丨宦途事了足懸車)施佛(韓愈)
(論佛骨表惟梁武帝在位四十九年前後三度捨身丨丨蘇軾詩問禪不契前三語丨丨空畱丈六身張昱化成寺詩王子能以身)
(丨丨何異生居淨梵宮)赤佛(張祜聽簡上人吹蘆管詩分明西國人來說丨丨堂西是漢家)傍佛(姚合寄不出院僧詩)
(朝昏常丨丨起坐省逄人)夜佛(李商隠驕兒詩又復紗燈傍稽首禮丨丨)談佛(李洞詩點燈吹葉火丨丨悟山人)假
佛(曹松詩有為嫌丨丨無境是真機)觀佛(裴休大逹法師塔銘即衆生以丨丨離四相以修善法苑珠林勸諸行者常須)
(丨丨心存妙色似對目前意想光儀如臨咫尺)如佛(周朴詩院深塵自外丨丨值玄公法苑珠林於諸菩薩觀之丨丨)非
佛(羅隱詩有緣有相應丨丨無我無人始是僧)求佛(徐夤詩人事飄如一炷烟且須丨丨與求仙傳燈錄有僧問越州慧)
(海云何是佛曰心是佛不用將佛丨丨)訶佛(蘇軾詩亦如丨丨丹霞老却向清凉禮白毫陳師道詩丨丨罵祖師塗糊千五)
(百)泥佛(蘇軾詩青天蕩蕩呼不聞况復稽首號丨丨)獻佛(蘇軾月華寺詩脫身丨丨意可料一瓦坐待千金還秦觀)
(慶張君俞得子詩龍得一珠應丨丨虎生三日便吞牛)仙佛(蘇軾鄧忠臣母周挽詞聊償曾閔意遽與丨丨寂)幾佛
(蘇軾劉景文家藏樂天身心冏答三首戲書其後而今月下三人他日當成丨丨)燒佛(蘇軾詩知是丹霞丨丨手)像佛
(黃庭堅詩僧屋對丨丨)諛佛(陳造詩南方丨丨古到今人持數珠家梵音)唄佛(林景熙詩檄龍丨丨寂不應)鬼
佛(朱子詩丨丨吾詎知水石翫竒變)避佛(陸游宿華岩寺詩喚僧同看畫丨丨旋移床)呈佛(許月卿詩句好堪丨)
(丨心空不問禪徐照詩詩因圓解堪丨丨碁與禪通可悟人)西佛(劉弇詩得法殆與丨丨如)孔佛(劉銑詩丨丨將無同)
活佛(韓邦靖宮女行更寵番僧取丨丨似欲清淨超西天)參佛(朱有燉元宮詞本是河西丨丨曲把來宮苑席前歌)銀
佛(法苑珠林隋京師日嚴寺石影像大業末京邑僧衆常來瞻覩見石中金晃晃疑似佛像又潔齋别懴七日後依前觀之見有)
(銀塔後又觀之見有丨丨道俗同觀往往不同)得佛(法苑珠林人死精神不滅隨後受形而行善惡後生皆有報應所貴行善)
(修道以練其神而不已以至無生而丨丨已)餘佛(法苑珠林頌賢劫始回丨丨潛通傳燈錄自逹磨大師到中國唯說一性)
(唯傳一法以佛傳佛不說丨丨以法傳法不說餘法)傳佛(見上)蹋佛(湼槃經阿闍王令醉𧰼丨丨佛以慈善根力舒其五)
(指遂為五獅子見爾時醉𧰼惶懼而退)散佛(得無垢女經佛言菩薩成就四法得三十二丈夫相何等為四一把金丨丨或)
(散浮圖二常以香油塗如來塔三種種華香伎樂布施四眷屬相隨供養和尚阿闍黎寺)壊佛(雜寳藏經昔如來樹下惡魔波)
(旬將八十億衆欲來丨丨便語佛云汝獨一身何能坐此急可起去)值佛(金剛三昧經若有暫聞佛勝智慧深心隨喜不起誹)
(謗者於百千劫不墮惡道生處丨丨)兩佛(楞嚴經佛告阿難即應如來今見汝面亦是汝身汝眼已知身合非覺必汝執言身)
(眼兩覺應有二知即汝一身應成丨丨是故應知汝言見暗名見内者無有是處)惱佛(智度論爾時天魔將十八萬天魔衆)
(皆來丨丨佛以眉間微光照皆墮落)識佛(傳燈錄富那夜奢詣波羅柰國有馬鳴大士迎而作禮問曰我欲丨丨何者即是師)
(曰汝欲丨丨不識者是曰佛既不識焉知是乎師曰既不丨丨焉知不是)坐佛(傳燈錄南嶽懷讓謂道一曰汝為學坐禪為學)
(丨丨若學坐禪禪非坐卧若學丨丨佛非定相於無住法不應取捨一聞示誨如飲醍醐)謗佛(傳燈錄越州慧海問金剛般若)
(經是阿誰說僧曰佛說師曰若言如來有所說法則為丨丨是人不解我所說義若言此經不是佛說則為謗經請大德說僧無對)
怕佛(傳燈錄鷂子趁鴿子飛向佛殿闡干上顫有人問僧一切衆生在佛影中常安樂鴿子見佛為什麽却顫法燈代云丨丨)
祖佛(傳燈錄鎮州義玄禪師到熊耳塔頭塔主問先禮佛先禮祖師答曰丨丨俱不禮)霹佛(傳燈錄福州照禪師因佛)
(塔被雷霹有人問為什麽被雷霹師曰通天作用僧曰既是通天作用為什麽却丨丨師曰作用何處見有佛)答佛(傳燈錄慧)
(海和尚問有問佛丨丨問法答法喚作一字法門不知是否)覓佛(傳燈錄使佛丨丨將心捉心窮劫盡形終不能得)佛
佛(傳燈錄祖祖丨丨只說如人本性本心别無道理會取會取)法佛(傳燈錄是心是佛是心是法丨丨無二僧寶亦然)
全佛(傳燈錄幽州盤山寶積禪師曰全心即佛丨丨即人人佛無異始為道矣)人佛(見上)抱佛(指月錄簽判劉經臣)
(於佛法有默契遂著明道諭儒篇云夜夜丨丨眠朝朝還共起起坐鎮相隨語默同居止)路佛(後漢書王允傳郡人有丨丨者)
(少無名行而太守王球召以補吏允犯顔固爭球怒收允欲殺之刺史鄧盛聞而馳傳辟為别駕從事允由是知名而丨丨以之廢)
(棄)褚佛(南史褚裕之傳弟淡之字仲原亦歴顯官後會稽郡缺朝議欲用蔡廓武帝曰彼自是蔡家佳兒何關人事可用丨)
(丨佛淡之小字也)
玉像佛(南史齊武帝紀詔曰愼勿壊去顯陽殿丨丨諸丨及供養具如别牒可盡心禮拜供養之)牟尼佛(魏書疏勒)
(國傳高宗末其王遣使送釋迦丨丨丨袈裟一長二丈餘高宗燒之以驗虛實置於猛火之上經日不然)彌勒佛(北史隋煬)
(帝紀大業六年正月有盜數十人皆素冠練衣焚香持華自稱丨丨丨入自建國門監門者皆稽首既而奪衛士仗將為亂齊王暕)
(遇而斬之藝文𩔖聚丨丨丨當生波羅柰國在迦維羅越南)惑於佛(唐書裴寬傳寬丨丨丨喜與桑門游習誦其書老而)
(彌篤)檀香佛(宋史陳繹傳元豐初知廣州庫有丨丨丨像繹以木易之事覺有司當為官物有剩利帝曰是以事佛麗重典)
(矣時繹已加龍圖閣待制知江寧府乃貶建昌軍奪其職)辟支佛(水經注于闐國南城一十五里有利刹寺中有石鞾石上)
(有足跡彼俗言是丨丨丨跡李商隠詩長者子來輙獻蓋丨丨丨去空留鞾四十二章經佛言飯十億阿羅漢不如飯一丨丨丨菩)
(薩本行經正使化無數億計人成丨丨丨若有人百歲四事供養功德甚多不如有人以歡喜心一四句偈讚歎如來功德無量指)
(月錄扣冰澡先古佛建寧新豐翁氏子母夢比丘風神炯然荷錫求宿人指謂曰此丨丨丨也已而孕)迦葉佛(洛陽伽藍)
(記宋雲與惠生使西域一日至如來挑眼施人處亦有塔寺寺石上有丨丨丨跡白居易遊悟貞寺詩云昔丨丨丨此地坐湼槃)
西域佛(酉陽雜爼丨丨丨金剛座有標界銅觀自在像兩軀國人相傳菩薩身没佛法亦盡隋末已没過胸臆矣)見在
佛(歸田錄太祖初幸相國寺至佛像前燒香問當拜與不拜僧錄贊寧奏曰不拜問其何故對曰丨丨丨不拜過去佛上微笑而)
(頷之遂為定制)過去佛(見上傳燈錄尊者曰與吾分坐者即過去婆羅樹王如來也衆曰我師神力斯可信矣彼云丨丨丨)
(者即竊疑焉僧伽難提知衆生慢乃以右手漸展入地至金剛輪際取甘露水以瑠璃器持至會所大衆見之即時欽慕悔過作禮)
賈島佛(全唐詩話李洞慕賈島鑄其像頂戴常念丨丨丨)十樣佛(清異錄世有丨丨丨皆秃首者也一僧二尼三)
(老翁四小兒五優伶八角觝七泅魚漢八打狐人九秃瘡十酒秃)一丈佛(東京夢華錄收燈畢都人爭先出城探春州南)
(則玉津園外學方池亭榭玉仙觀轉龍灣西去丨丨丨園又蘇軾詩漢家將軍丨丨丨詔賜天池八尺龍注王韶小名丨丨丨)牢
籠佛(貴耳錄有一川官在都乞差遣一留三四年題詩僦樓壁曰朝看貝葉丨丨丨夜禮星辰取奉天呼召歸來聞好語初三)
(初四亦欣然初三初四二僕也此詩傳播因得缺而去)蛤中佛(五色線隋帝嗜蛤忽有一蛤椎擊不破帝異之寘几上一)
(夜有光及明肉自脫有一佛二菩薩像帝自此不復食蛤)龍步佛(初學記佛名經曰丨丨丨金乘佛珠足佛珠藏佛)鳩
留佛(藝文𩔖聚支僧載外國事曰丨丨丨姓迦葉生那訶維國)三世佛(張說善法堂贊至哉初上人建立善法堂彩翠)
(丨丨丨莊嚴清淨眼)舍利佛(顧况歸陽蕭寺詩智慧丨丨丨神通目乾連)有身佛(賈島詩不禮丨丨丨)高殿
佛(章碣詩珠玉亂抛丨丨丨綺羅深拜遠山僧)青入佛(李洞詩江塔眺山丨丨丨邊城履雪白連鵰)星侵佛
(曹松水晶念珠詩輪時只恐丨丨丨掛處常疑露滴僧)林間佛(蘇軾詩六花薝蔔丨丨丨九節菖蒲石上仙)千室
佛(張耒春日懷淮陽詩閱世興亡丨丨丨百年風雨古墻金)鷄蘇佛(陶彜茶詩生凉好喚丨丨丨回味宜稱橄欖仙)眠
身佛(周弼詩小殿丨丨丨)浪仙佛(李孚詩酌予中郎酒酹此丨丨丨)三尊佛(僧清珙詩減塑丨丨丨長明一)
(椀燈)十聲佛(僧清珙詩留香堂裏丨丨丨驚倒江西馬簸箕)天眞佛(僧清珙詩本源自性丨丨丨非色非空非古今)
如如佛(傳燈錄心性無染本自圓成伹離妄緣即丨丨丨)無别佛(傳燈錄傳大士心王銘曰淨律淨心心即是佛)
(除此心王更丨丨丨欲求成佛莫染一物)自己佛(傳燈錄黃州齊安和尚僧問如何識得丨丨丨師曰一葉明時消不盡松)
(風韻罷怨無人僧曰如何是丨丨丨師曰莫前駿馬實難窮妙盡還須畜生行)無相佛(傳燈錄福州靈觀禪師一日問西院)
(安和尚此一片地堪著什麽物安云好著箇丨丨丨)一切佛(傳燈錄舒州大同禪師僧問丨丨諸丨及諸佛法皆從此經出)
(如何是此經師曰以是名字汝當奉持)不是佛(傳燈錄福州興聖國師與閩帥瞻仰佛像帥問是什麽佛曰請大王鑒曰)
(鑒即丨丨丨曰是什麽無對)假名佛(傳燈錄袁州陽跂山甄叔禪師曰羣靈一源丨丨為丨體竭形消而不滅金流朴散)
(而常存)十方佛(傳燈錄供養丨丨諸丨不如供養一無心人)河沙佛(傳燈錄招賢大師僧云丨丨諸丨體皆同)
(如何有種種名字師云從眼根返源名為文殊耳根返源名為觀音從心返源名為普賢文殊是佛妙觀察智觀音是佛無緣大慈)
(普賢是佛無為妙行)文殊佛(見上)觀音佛(見上)普賢佛(見上)釋迦佛(傳燈錄尊者曰干丨丨丨所化)
(世界各有百億迷盧日月我若廣說即不能盡)身是佛(傳燈錄菩提逹磨師曰我丨丨丨何更外求)百千佛(指月)
(錄有秀才看千佛名經問曰丨丨諸丨但見其名未審居何國土還化物也無長沙招賢曰黃鶴樓崔顥題詩後秀才還曾題也未)
(曰未曾曰得閑題取一篇好)
拂(敷勿切去也拭也除也擊也)
韻藻右拂(戰國策泗上十二諸侯左縈而丨丨之可一旦而盡也李德林文左縈丨丨麻積草靡李白詩左掃因丨丨旋)
(收洛陽宮李翰裴旻將軍射虎圖贊心即其事手張其機左射丨丨縈之叠四)題拂(後漢書黨錮傳激揚名聲互相丨丨劉子)
(翬詩詩老無心為丨丨至今惆悵似含情)蠅拂(南史陳顯逹傳謂子休尚曰麈尾丨丨是王謝家物汝不須捉此即取燒之高)
(啓詩手橫丨丨坐繩牀)剪拂(北史盧思道傳思道為孤鴻賦曰丨丨吹噓長其光價劉峻廣絶交論顧盼增其倍價丨丨使)
(其長鳴沈佺期紫騮馬樂府荷君能丨丨躞蹀噴桑乾蔣防白兔賦保貞白以暉映承聖靈之丨丨李白天馬歌伯樂丨丨中道遺)
(少盡其力老棄之杜甫詩老醜難丨丨李羣玉詩所希困辱地丨丨成騰驤)上拂(管子毋丨丨之事毋下比之說摰虞槐賦)
(丨丨華宇下臨修渠劉禹錫望衡山詩前當祝融居丨丨朱鳥翮)披拂(莊子風起北方一西一東孰居無事而丨丨是博異)
(志處士崔元微獨處一院忽有一青衣引女伴十餘人至色皆殊絶處士命酒各歌以送之有白衣人歌曰綘衣丨丨露盈盈淡染)
(胭脂一朵輕王褒責髯奴文因風丨丨隨風飄颻謝靈運詩丨丨趨南徑愉悅偃東扉李白詶殷明佐贈五雲裘歌身騎白鹿行飄)
(颻手翳紫芝笑丨丨杜甫詠懷詩丨丨雲寧在淹留景不延柳宗元小石潭記青樹翠蔓蒙絡搖綴參差丨丨韓愈秋懷詩秋風一)
(丨丨策策鳴不已李賀昌谷詩霧衣夜丨丨眠壇夢眞粉方回路傍草詩春風一丨丨顔色還媚好)摽拂(淮南子攫援丨丨手)
(若蔑蒙不失一絃)飈拂(揚雄河東賦風發丨丨神騰鬼趡)㯶拂(杜甫丨丨子詩丨丨且薄陋豈知身效能)紅拂
(虬髯客傳李靖謁楊素一妓執丨丨侍側目靖久之靖歸夜有紫衣戴帽人叩門延入乃一美女也告曰妾楊家丨丨妓也絲蘿願)
(托喬木乃與俱適太原楊基詩樓上綠珠知報主坐中丨丨解憐才)
麻繩拂(南史宋武帝紀及孝武大明中壊上隂室壁上挂葛燈籠丨丨丨袁顗盛稱上儉素之德孝武獨曰田舍公得此已)
(為過矣)龍鬚拂(物𩔖相感志唐元載有丨丨丨紫色如爛椹長二尺水晶為柄紅玉為環或風雨晦明淋漓沾濕則光彩)
(動搖奮然如怒置之堂中則蚉蚋不敢近拂之為聲則鷄犬驚逸垂之於池則鱗介之屬悉俯伏而至引水於空中便成瀑布云得)
(之於洞庭道士張志和)紅袖拂(青箱記魏仲先與寇萊公同遊陜郊僧寺多留題後重到寺中寇詩已用碧紗籠而仲先)
(詩塵昏滿壁時從行官妓以丨丨丨之仲先口占云若得時將丨丨丨也應勝似碧紗籠寇公大笑又司馬相如美人賦玉釵挂臣)
(冠羅袖拂臣衣徐摛簾塵詩恒教羅袖拂不分秋風吹又沈約詩裾開臨舞席袖拂繞歌堂李白答杜秀才詩袖拂白雲開素琴彈)
(為三峽流泉音韓愈詩手摩袖拂心口語杜牧詩袖拂霜林下石稜潺湲聲斷滿溪冰趙嘏詩袖拂碧溪寒繚繞冠欹紅樹晚徘徊)
(韓偓詩船衝水鳥飛還住袖拂楊花去却來)何假拂(傳燈錄五祖求法嗣六祖曰菩提本非樹明鏡亦非臺本來無一物)
(丨丨丨塵埃)
增内拂(儀禮小臣師以巾丨丨矢而授矢於公稍屬注丨丨恐塵及君也又主人拂几疏卑於尊者則丨丨之聘禮云宰夫)
(丨丨几三奉兩端以進鄭云丨丨几不欲塵坋尊者是也)摩拂(漢書司馬相如傳下丨蘭蕙上丨羽蓋詩疏廣要爾雅翼云鳴)
(鳩又呼撥穀似鷂長尾牝牡飛鳴翼相丨丨)整拂(後漢書陳寔傳有盜夜入其室止於梁上寔隂見乃起自丨丨呼命子孫)
(正色訓之曰夫人不可不自勉不善之人未必本惡習以性成遂至於此梁上君子是矣盜驚投地陶弘景答釋曇鸞書丨丨藤蒲)
(具陳花水端襟歛思竚聆警錫)排拂(陳書傅縡傳縡為明道論曰吾願息諍以通道讓勝以忘德何必丨丨異家生其恚怒者)
(乎)掃拂(南史何佟之傳佟之性好絜一日之中洗滌十餘遍時人稱為水淫於時又有遂安令劉澄為性彌絜在縣丨丨郭)
(邑路無橫草掃一作埽白居易詩兼教丨丨釣魚船)提拂(南史王藻傳江斆讓婚表曰如臣門分世荷殊榮足守前基便預丨)
(丨孔稚珪書蚤奉明公丨之仁深蒙大慈弘引之訓)巾拂(北史何妥傳上令妥考定鍾律書奏别敕太常取妥節度於是)
(作清平瑟三調又作八佾鞞鐸丨丨四舞張華晉白紵舞歌制以為袍餘作巾袍以光軀丨丨塵顔延之七繹雜紛披於丨丨遞間)
(關乎槃扇鮑照舞鶴賦丨丨兩停丸劍䨇止杜甫詩丨丨香餘搗藥塵李頻送僧入天台詩他時授丨丨莫道老無能)大拂
(唐書吐蕃傳其贊普有城郭廬舍不肯處聯毳帳以居號丨丨廬容數百人部人處小拂廬)小拂(見上)擊拂(宋史郭從)
(義傳從義喜擊毬嘗侍太祖於便殿命擊之從義易衣跨驢馳驟殿庭周旋丨丨曲盡其妙李綱詩拈槌丨丨更無疑)徐拂
(宋史寇凖傳初丁謂出凖門至參政事凖甚謹嘗會食中書羹汚凖鬚謂起丨丨之凖笑曰參政國之大臣乃為官長拂鬚邪謂甚)
(愧之)曲拂(淮南子抑淢怒瀨以揚激波丨丨邅回以像湡浯注湡浯謂番禺蒼梧也王融曲水詩序丨丨邅㢠廻潺湲徑復注高)
(誘曰拂戾邅㢠廻水流也)灑拂(博異志許漢陽舟行洪饒間夜泊見六七女郎揖坐命飲平明見溺殺三人其一人雖似活而)
(若醉有巫女以楊柳水丨丨禁咒久而言曰昨海龍王諸女宿此取四人作酒緣客少不多飲所以我却得來梁簡文帝書慈雲既)
(擁智海亦深影末波餘希時丨丨)風拂(世說謝太傅云小時在殿廷會見王丞相便覺清丨來丨人阮籍詠懷詩翔丨丨重)
(霄慶雲招所晞梁昭明太子啓梅丨丨戶牖之内麥氣擁宫闕之前鄭谷詩丨丨金爐待賜香)白拂(佛國記佛化作三道寶階)
(佛在中道七寶階上行梵天王亦化作白銀階在右邊執丨丨而侍李白詩窺窗見丨丨掛壁生塵埃盧綸丨蠅丨歌華堂多衆珍)
(丨丨稱殊異秦觀五百羅漢圖記或坐或行或立跏趺欵欠杖拄笠負數珠丨丨山曲水隈塗覯而卒遇者十八軰合一百二十有)
(三人黃庭堅羅漢贊手持丨丨起清風韓駒詩干籖插架似蓬館丨丨掛壁如僧宮陸游得木杖於秦望山中詩青鞵丨丨眞相稱)
(湘竹谿藤誤得名)牽拂(水經注劉白墮工釀酒於桑落之辰王公庶友丨丨相招者每云索郎有顧索郎者反語為桑落也)
斫拂(歴代名畫記張僧繇點曳丨丨依衛夫人筆陣圖一點一畫别是一巧)扇拂(埤雅孔雀尾有金翠五年而後成人)
(採其尾以餙丨丨又梁元帝詩釵臨曲池影丨丨玉堂梅韓偓詩丨丨金蛾玉簞烘歐陽修聚蚊詩盤飡勞丨丨)絲拂(老學)
(庵筆記天下神霄皆賜威儀設於殿帳座外面南其西壁從東第一架六物曰如意曰玉斧曰鶴扇二曰旛曰丨丨)䨇拂(癸辛)
(雜識予嘗得故都德壽宮舞譜其問有丨丨之名)振拂(湘山野錄李建勲罷相鎮豫章與賓僚遊東山飲於老叟茆舍食梨)
(賓僚有曰此不宜多號為五臟刀斧叟竊笑李問其故叟曰見鶡冠子所謂五臟刀斧者非所食之梨乃離别之離爾遂就架取一)
(小策丨丨以呈丞相乃鶡冠子也檢之如其說李特加重)低拂(湘山野錄寇萊公因早春宴客自撰樂府詞俾工歌之曰春早)
(柳絲無力丨丨青門道暖日籠啼鳥初折桃花小遥望碧天淨如埽趙嘏詩月滿長空樹滿霜度雲丨丨近簷床皮日休薔薇詩丨)
(丨地時如墮馬高臨墻處似窺隣)誤拂(瑯嬛記郭曖宴客有婢鏡兒善彈筝姿色絶代李端在坐曖令賦詩李即席口號曰)
(鳴筝金粟柱素手玉房前欲得周郎顧時時丨丨絃曖大稱善白居易詩蓬斷偶飄桃李徑鷗驚丨丨鳳凰池歐陽修南征詩楚天)
(風雪犯征裘丨丨京塵事遠遊)手拂(瑯嬛記張牧過點蒼山拾一圓石徑寸明於水晶映月視之則有綠樹隂隂下有一女子)
(坐繩床觀白兔搗藥兔不停杵樹葉若風動女子亦時時以丨丨鬟髻或微笑意其為姮娥也黃庭堅詩丨丨壁間留恨句凌波微)
(步有人愁)斜拂(輟耕錄姜白石先生褉帖偏傍考云事字脚丨丨不挑温庭筠詩錦囊丨丨䨇麒麟陸龜蒙詩丨丨芡盤輕鶩)
(下細穿菱線小鯢遊韓偓詩鴈行丨丨雨村樓簾下三重幕一鈎林逋山園小梅詩憶著江南舊行路酒旗丨丨墮銀鞍)拂拂
(劉向九歎飄風蓬龍埃丨丨兮顧况公子行紅肌丨丨酒光獰當街背拉金吾行白居易紅線毯詩紅線織成可殿鋪綵絲茸茸香)
(丨丨李賀七月樂詞曉風何丨丨北斗光闌干皮日休酒旗詩丨丨野橋幽翻翻江市好歐陽修宴太尉西園賀雪詩小軒却坐對)
(山石丨丨酒面紅烟生僧惠洪與客啜茶詩津津白乳衝眉上丨丨清風産腋間)輕拂(成公綏隸勢或丨丨徐振緩案急挑)
(庾肩吾書品論或橫牽竪掣或濃點丨丨司空圖詩便帆丨丨亂鶯啼又裴說詩早晚搖丨丨重歸瀑布中)劍拂(陸機詩輕)
(丨丨鞶厲長纓麗且鮮元稹諭寳詩鏡懸姦胆露丨丨妖蛇裂鮑溶詩詩情分繡叚丨彩丨霜毫)旌拂(張協七命丨丨霄堮)
(軌出蒼垠注旌旗也乘空而行故丨旗丨于雲霄之厓)瑩拂(孫綽蘭亭集後序聊於曖昩之中期乎丨丨之道謝靈運辨宗)
(論敬披高論可謂激流導源丨丨發揮矣)拊拂(郭璞江賦揮弄洒珠丨丨瀑沫)露拂(郭璞遊仙詩寒丨丨陵苕女蘿辭松)
(栢曹唐詩春浮玉藻寒初落丨丨金莖曙欲分)難拂(顔延之曲水詩有悔可悛滯瑕丨丨)門拂(謝朓賦籬拂芳槿丨丨長)
(楊)湔拂(王融疏丨丨塵蒙霑餙光價黃庭堅詩待余丨丨一牀書)交拂(張融海賦通雲丨丨連韻共風)蜺拂(梁簡)
(文帝陶弘景銘虎車照景丨丨凌烟)譽拂(江淹牋丨丨紘外芳激寰中)點拂(江淹空青賦錦色□鬱綺質蔓衍丨丨濃)
(薄如隱如見)顧拂(陶弘景賦進麾八老丨丨四童)㢠廻拂(劉孝綽歌人偏得日照詩獨明花衷翠偏光粉上津屢將歌罷)
(扇丨丨影中塵)粉拂(古詩子夜歌頭亂不敢理丨丨生黃衣)柳拂(王勃賦棹廵汀而丨丨船向渚而菱分沈佺期昆明)
(池侍宴應制詩丨丨旌門暗蘭依帳殿生岑參詩花迎劍佩星初落丨丨旌旗露未乾王維詩花明綺陌春丨丨御溝新錢起詩丨)
(丨斜開路籬邊數戶村杜牧赴宣城詩謝公城畔溪驚夢蘇小門前丨丨頭李中詩小檻山當面閒階丨丨塵吳融詩香魂未散烟)
(籠水舞袖休翻丨丨堤)餘拂(駱賓王上兖州啓奮短翮於搶榆希高標之丨丨濯纖鱗於涓滴望鴻浪之微霑)巧拂
(武三思詠鶴詩宛轉能傾吳國市徘徊丨丨漢皇壇)槎拂(宋之問詩舟凌石鯨度丨丨斗牛㢠廻)垂拂(張說詩柳蔓憐丨丨)
(藤梢愛上尋)水拂(李白秋浦歌天傾欲墮石丨丨寄生枝鮑溶洞庭歌齋心寂聽潺湲聲林冰搖鏡丨丨簟)烏拂(李白)
(登揚州西靈塔詩丨丨瓊簾度霞連繡栱長)獨拂(李白贈嵩山焦鍊師詩還歸東山上丨丨秋霞眠)爭拂(李白洞庭)
(陪侍郎叔詩白鷗閑不去丨丨酒筵飛)共拂(李白送岑徵君詩西來一搖扇丨丨元規塵皮日休詩烟濃丨丨芭蕉雨浪細)
(䨇遊菡蓞風)飄拂(李白詩霓裳曳廣帶丨丨昇天行蘇軾詩丨丨巾帽眞仙姿)一拂(李白春日獨坐詩長條丨丨春)
(風去盡日飄揚無定時秦觀詩天飈時丨丨清哀動人心翁卷贈陳管轄詩丨丨清風一袖雲紫陽容貌鶴精神謝翺玉塵尾詩丨)
(丨沉蘚文再拂字不滅)再拂(李白魯東門觀刈蒲詩羅衣能丨丨不畏素塵蕪)洗拂(李白詩丨丨青雲上當時賤如)
(泥杜甫詩丨丨鳳凰雛)半拂(李白詩橫垂寶幄同心結丨丨瓊筵蘇合香司空圖詩丨丨垂楊半惹烟)時拂(李白詩贈)
(君表相思羅袖幸丨丨李中贈王道者詩功就不看丹竈火性閑丨丨玉琴塵)猿拂(岑參詩丨丨岸花落鳥啼巖樹壐)雨
拂(岑參首秋輪臺詩丨丨氊牆濕風搖毳幕羶李咸用小松詩風搖丨丨精神醒)燕拂(盧綸詩丨丨宜秋霽蟬鳴覺晝空司)
(空曙詩丨丨青蕪地蟬鳴紅葉枝喻鳬詩丨丨沙河柳鵶高石窟鐘王建極和石田翁詩丨丨林霞分嫩綠蝶翻草露濕嬌紅)綬
拂(盧綸詩丨丨池中影珂搖竹外聲)劘拂(韓愈詩威風挾惠氣蓋壤兩丨丨黃庭堅詩丨丨造化爐經營鬼神會)橫
拂(顧况蕭寺偃松詩直上古寺深丨丨秋殿冷)雲拂(元稹書異詩瘴丨愁丨地急霤疑注瓶呂溫吐蕃别館詩愁丨重丨)
(地飛雪亂遥程皮日休詩花穿枲衣落丨丨芒鞋起)磨拂(劉禹錫磨鏡詩門前負局人為我一丨丨)麾拂(劉禹錫送僧仲)
(剬東遊詩高筵談柄一丨丨講下聽徒如醉醒)竹拂(張祜題靈隱寺詩朗吟揮丨丨高揖曳芒鞋)香拂(杜牧詩朵朵精)
(神葉葉柔雨晴丨丨醉人頭劉威詩雲收喜氣星樓曉丨丨輕塵玉殿空)蝙拂(李商隱詩丨丨簾旌終展轉鼠翻窗網小驚猜)
行拂(李商隱詩曙爽丨將丨晨清坐欲凌)空拂(趙嘏下第後歸永樂里詩無地無媒只一身歸來丨丨滿床塵陳深内人)
(臂白鸚鵡圖詩江花滿地不忍看丨丨畫圖憐俊慧)花拂(趙嘏詩馬嘶深竹閑宜貴丨丨朱衣美稱才)素拂(溫庭筠詩)
(碎鈴丨丨曬駒豪)淺拂(李羣玉詩桂形丨丨梁家黛瓜字初分碧玉年)天拂(李羣王詩日銜赤浪金車没丨丨滄波翠)
(幕低)霞拂(李遠詩丨丨故城疑轉旆月依荒樹想嚬蛾)強拂(項斯詩獨存過江馬丨丨看花衣)霜拂(李郢詩丨)
(丨楚山頻見菊雨零溪樹忽無蟬)寒拂(曹唐詩宮衣丨丨雪花輕)靜拂(崔塗泉詩丨丨雲根别故山)烟拂(周朴)
(詩潮添漲海闊丨丨太山孤)蔦拂(皮日休詩丨丨蘿捎一樹梅)鳥拂(陸龜蒙詩烟絲丨丨來縈帶蕊榼人收去約簧)
好拂(陸龜蒙詩堪窺水檻澄波影丨丨花牆亞蘂香)自拂(陸龜蒙詩丨丨烟霞安筆格陸游詩倦遊重到曾來處丨丨流)
(塵覓舊題)細拂(陸龜蒙詩丨丨雲枝棲鳳驚)徑拂(陸龜蒙詩紅襟翠翰兩參差丨丨烟華上細枝)袍拂(鄭谷詩香)
(浮玉陛曉辭天丨丨蒲茸稱少年)迎拂(韓偓蜻蜓詩坐來丨丨波光久豈是殷勤為蓼叢)拭拂(韓偓詩兩梁免被塵)
(埃汙丨丨朝簪待眼明)揮拂(吳融詩紫毫一管能顛狂人家好壁試丨丨蘇舜欽演化揮琴詩䨇塔老師古突兀索我瑶琴)
(一丨丨韓維詩援斧一丨丨榛蕪為之披)眉拂(吳融詩臉横秋水溢丨丨遠山晴)豔拂(羅隱杏花詩數枝丨丨文君酒)
(半里紅欹宋玉墻)琴拂(黃滔詩丨丨莎庭石茶擔乳洞泉)亂拂(徐鉉柳枝辭長條丨丨春波動不許佳人照影看)
閑拂(林逋詩劍在慵丨丨詩難憶細評吳儆詩偶逢休暇追鳬鶩丨丨塵埃勘鼎鐘)雁拂(王安石宿雨詩魚吹塘水動丨)
(丨塞垣飛)簾拂(歐陽修皇后閣詩深殿未嘗知暑氣水晶丨丨砌琉璃)朝拂(歐陽修黃楊樹子賦鳳蓋丨丨銀床暮空)
除拂(蘇軾詩習氣要丨丨又點檢凡心早丨丨)帽拂(蘇軾詩丨丨果下鞚)談拂(黃庭堅詩能容著帽揮丨丨)豎
拂(晁補之詩亦不拈椎并丨丨)醉拂(秦觀贈虞通判詩囊中玉色已經飡丨丨絲桐坐杏壇)杖拂(張耒寄馬全玉)
(詩迂疎懷抱獨君知丨丨親依即我師)欲拂(朱子避暑詩山齋幾日旱塵昏丨丨朱弦已憚煩)快拂(史逹祖燕詞飄)
(然丨丨花梢翠尾分開紅影)槌拂(王栢詩老師丨丨活潑潑)高拂(陳旅詩霓旌丨丨曙星殘)吹拂(王褘詩驚飈來)
(丨丨復作笙竽聲)弄拂(高啓詩丨丨尊前且安坐)舊拂(高啓詩丨丨講餘懸壁上殘經定後落牀頭)叚拂(宋史)
(秦檜傳檜獨相至死之日易執政二十八人如孫近韓肖冑丨丨汪勃鄭仲熊之徒率拔之冗散遽躋政地)
不肯拂(南史齊江夏王鋒傳年四歲好學書無紙札乃倚井欄為書書滿則洗之又晨興丨丨丨窗塵而先畫塵上學為書)
(字)麟鬚拂(洞冥記漢武帝燃芳薏燈以丨丨丨拂霜蛾赴燭者)獅尾拂(傳物志丨子丨為丨夏月蠅蚊不敢集其)
(上)衣纓拂(麗娟傳玉膚柔軟吹氣勝蘭不欲丨丨丨之恐體痕也)朱旗拂(曹植詩丨丨所丨九土披攘)不
可拂(阮籍通易論在上而不凌乎下處卑而不犯乎貴故道不可逆德丨丨丨也)牛尾拂(秦嘉婦與嘉書今奉旄丨)
(丨丨一枚可拂塵垢)羅衣拂(謝朓詠席詩但願丨丨丨無使素塵緣)芳袖拂(王融琵琶詩丨丨幸時丨龍門空自)
(生)青槐拂(梁元帝樂府丨丨隨幔丨綠柳逐風低)長袂拂(沈約三月三日詩丨丨屢以丨雕胡方自炊)薄
紫拂(何遜詠雜花詩已如丨丨丨復似濃紅點)落花拂(庾信春望詩丨丨何暇丨風吹會併來李益詩丨丨壇上丨流)
(水静中閒)舞衣拂(張說詩丨丨連臂丨醉坐合笙歌)㯶櫚拂(韋應物丨丨蠅丨歌丨丨為丨登君席青蠅掩亂飛)
(四壁)垂楊拂(韋應物貴遊行丨丨丨白馬曉日上青樓韓翃詩丨丨丨岸草茸茸繡戶簾前花影重)白羽拂(盧綸)
(詩絳紗垂簟淨丨丨丨衣輕)霜旆拂(戎昱詩月營開射圃丨丨丨晴霓又李洞詩鶴身紅旆拂仙掌白雲遮)鞭梢
拂(趙嘏詩白馬嘶風何處還丨丨丨地看南山章碣詩丨丨所丨三千里多少諸侯合避驄)松枝拂(馬戴詩雪壓丨丨丨)
(石窗幽人獨坐鶴成䨇)帆影拂(陸龜蒙詩丨丨丨吳岫)翠微拂(陸龜蒙詩閒從丨丨丨静唱滄浪濯)麈尾
拂(李洞詩猿涎滴鶴氅丨丨丨僧床)長條拂(司空圖詩偶然樓上捲珠簾往往丨丨丨枕函)塵像拂(韓維利陟)
(塔院詩許公讀書地丨丨一來丨)
屈(區勿切拗曲也又僧勿切丨産地名亦姓)
韻藻蠖屈(易尺丨之丨以求信也晉書庾闡傳出補零陵太守入湘川弔賈誼及造長沙觀其遺𧰼喟然有感乃弔之云)
(道隱則丨丨數感則鳳覩若棲不擇木翔非九五雖曰玉折雋才何補潘尼詩丨丨固小往龍翔廼大來劉峻廣絶交論龍驤丨丨)
(從道汙隆徐陵玉臺新詠序三臺妙迹龍伸丨丨之書盧照隣詩鵬飛俱望昔丨丨共悲今李紳靈蛇見少林寺詩瑣文結綬靈蛇)
(降丨丨螭盤顧視閑蘇舜欽寒夜荅子履詩劒埋猶有氣丨丨尚能伸廼賢詩幾時嗟丨丨後日看鶯遷)不屈(左傳直而不倨)
(曲而丨丨漢書鄭子眞傳修身自保大將軍王鳳禮聘子眞丨丨耕于谷口名振京師後漢書虞詡傳詡好刺舉無所回容數以忤)
(權戚遂九見譴考三遭刑罰而剛正之性終老丨丨晉書王長文傳少以才學知名而州府辟命皆不就州辟别駕乃微服竊出舉)
(州莫知所之後於成都市口蹲踞齧胡餅刺史知其丨丨禮遣之唐書張廵傳子琦服其節將釋之或曰彼守義者烏肯為我用且)
(得衆心不可留乃以刃脅降廵丨丨淮南子忽兮怳兮不可為𧰼兮怳兮忽兮用丨丨兮湘山野錄韓熙載簡介丨丨舉朝未嘗拜)
(一人輟耕錄謝枋得累詔不赴後被詔廹蹙上道臨行作詩曰南八男兒終丨丨皇天上帝眼分明孔平仲送謝仲規致仕詩賢哉)
(謝夫子趣向眞丨丨蘇軾戲子由詩門前萬事不挂眼頭雖長低氣丨丨)太屈(左傳楚子享公于新臺使長鬛者相好以丨丨)
(既而悔之梁簡文帝樂府左把蘇合彈傍持丨丨弓又唐書韓思彦傳授監察御史李義府譖思彦出為山陽丞久之帝召問不見)
(卿久今何官邪思彦泣道所以然帝謂宰相此亦丨丨復召為御史徐陵荅諸求官人書凡人所以稱屈滯者身已不無寸能官又)
(不及父祖既是明時可以於邑所見諸君多踰本分猶言丨丨未喻高懷戎昱送蘇參軍詩常歎蘇生官丨丨應緣才似鮑參軍)
指屈(孟子今有無名之丨丨而不信)力屈(漢書司馬相如傳百姓丨丨恐不能卒業此亦使者之累也唐書張廵傳慶緒)
(遣其下尹子琦攻睢陽城陷子琦謂廵曰聞公督戰大呼輙眥裂血面嚼齒皆碎何至是荅曰吾欲氣吞逆賊顧丨丨耳五代史王)
(環傳世宗召見環歎曰三州已降環獨堅守至於丨丨就擒雖不能死亦忠其所事也用之可勸事君者宋史岳飛傳飛奏比年多)
(命招安故盗力強則肆暴丨丨則就招苟不略加勦除蠭起之衆未可遽殄許之曹植諫伐遼東表輕車遠攻師疲丨丨呂溫長孫)
(無忌贊丨丨羣邪誠阻天聰黜非其尤令問無窮秦觀邊防策夫羌之勁悍不可以丨丨久矣奈何輕議取横山復靈武哉)膝
屈(唐書郭子儀傳子儀遣使至魏田承嗣西望拜曰兹丨不丨于人久矣今為公拜)若屈(老子大直丨丨大巧若拙)詰
屈(易林其指丨丨不能解脫栢梁詩窘廹丨丨幾窮哉蔡邕篆勢研桑不能數其丨丨離婁不能覩其隙間魏武帝詩羊腸坂丨)
(丨車輪為之摧柳宗元文離竒丨丨縮恧巑岏東方虬蚯蚓賦東西丨丨南北夤緣韓愈進學解周誥殷盤丨丨聱牙)祭屈
(續齊諧記屈原以五月五日投汨羅江而死楚人哀之至此日以竹筒貯米祭之王棨端午獻尚書為夀賦雖于丨丨之日合有祝)
(堯之敬)盤屈(駱賓王浮槎序根柢丨丨枝幹扶疎成彦雄松詩大夫名價古今聞丨丨孤貞更出羣)鬱屈(韓愈初南)
(食詩開籠聽其去丨丨尚不平蘇軾詩西觀五丈原丨丨如長蛇)
不能屈(孟子威武丨丨丨後漢書樊英傳英屢詔不就見帝猶不以禮屈帝怒英曰臣非禮之祿雖萬鍾不受若申其志雖)
(簞食不厭也陛下焉能富臣焉能貧臣帝丨丨丨夏侯湛從祖叔權序稱字叔權年十六與文帝為布衣之交每讌會氣陵一坐辨)
(士丨丨丨)為親屈(後漢書劉平趙孝等傳序毛義家貧以孝行稱南陽張奉慕其名往候之坐定而府檄適至以義守安陽)
(令義捧檄而入喜動顔色奉心賤之及義母死公車徵不至奉歎曰賢者固不可測往日之喜乃丨丨丨也唐書許康佐傳康佐舉)
(進士宏辭連中之家苦貧母老求為知院官人譏其不擇祿及母喪已除凡拜命皆不答人乃知其丨丨丨)玄纁屈(後漢)
(書逸民傳法眞字高卿扶風郿人同郡田羽薦眞曰處士法眞體兼四業學窮典奥幽居恬泊樂以忘憂將蹈老氏之高蹤不為丨)
(丨丨也臣願聖朝就加衮職必能唱清廟之歌致來儀之鳳矣)大略屈(合璧事𩔖小節伸而丨丨丨)
為飛白屈(南史王僧虔傳吳郡顧寶先卓越多竒自以伎能僧虔乃作飛白以示之寶先曰下官今丨丨丨丨矣)
增辭屈(易失其守者其丨丨吳志諸葛恪傳孫權大會羣臣命恪行酒至張昭前昭先有酒色不肯飲曰此非養老之禮也)
(權曰卿其能令張公丨丨乃當飲之耳又黃蓋傳石城縣吏特難檢御蓋乃署兩掾分主諸曹教曰若有奸欺終不加以鞭杖久之)
(得兩掾不奉法數事乃悉請諸掾吏因出事詰問兩掾丨丨叩頭謝罪遂殺之徐陵同汪詹事登南樓詩叔譽恒丨丨防年豈濫誅)
居屈(左傳晉侯使太子居曲沃重耳居蒲城奚吾丨丨又潘岳詩子獨正色丨丨志伸)二屈(左傳曲沃君之宋也蒲與)
(丨丨君之疆也)北屈(左傳蒲與二屈注二屈今平陽丨丨縣)伐屈(左傳晉侯使賈華丨丨夷吾不能守盟而行將奔狄)
(郤芮曰後出同走罪也不如之梁)財屈(戰國策秦堅三晉之交攻齊國破丨丨而兵東分於齊)勢屈(史記淮隂侯傳)
(廣武君曰今將軍欲舉倦弊之兵頓之燕堅城之下欲戰恐久力不能拔情見丨丨曠日糧竭而弱燕不服齊必距境以自彊也晉)
(書孫綽傳時隆則宅中而圖大丨丨則遵養以待會張說詩援孤因丨丨功重為讒偏)訴屈(漢書蒯伍江息夫傳贊李園進)
(妹春申斃上官丨丨懷王執)見屈(後漢書馮衍傳論光武雖得之於鮑永猶失之於馮衍犬然義直所以丨丨於既往守節)
(故以彌阻於來情)抑屈(後漢書彭寵傳朱浮與寵不相能數譖搆之建武二年詔徵寵寵意浮賣已上疏求與浮同徵帝不)
(許愈以自疑而其妻素剛不堪丨丨固勸無受召遂發兵攻朱浮于薊北史何妥傳妥上八事以諫其一事曰今之舉人無論諂直)
(莫擇賢愚心欲崇高則起家喉舌之任意須丨丨必白首郎署之官人之不服實由於此唐書百官志武后垂拱二年鑄銅匭四塗)
(以方色列于朝堂白匭曰伸冤在西陳丨丨者投之)道屈(後漢書杜林傳論夫威彊以自慰力損則身危飾詐以圖已詐窮則)
(丨丨)委屈(後漢書孔融傳論夫嚴氣正性覆折而已豈有員园丨丨可以每其生哉注每貪也南史謝澹傳澹侍飲醉謂帝曰)
(陛下用羣臣但須丨丨順者乃見貴汲黯之徒無用也柳宗元晉問猗氏之鹽俄然决源釃流交灌互澍若枝若股丨丨延布)智
屈(後漢書宦者傳論詐利既滋朋徒日廣斯忠賢所以丨丨社稷故其為墟)親屈(後漢書孔僖傳元和二年帝幸闕里以太)
(牢祠孔子僖因陳謝帝曰今日之會寧於卿宗有光榮乎對曰臣聞明王聖主莫不尊師貴道今陛下丨丨萬乘辱臨敝里此廼崇)
(禮先師增輝聖德至於光榮非所敢承荀悅文揚雄有言文帝丨丨帝尊以申亞夫之軍令曷為不能用頗牧彼將有所感激之爾)
降屈(後漢書法眞傳帝虛心欲致前後四徵眞曰吾既不能遯形遠世豈飲洗耳之水哉遂深自隱絶終不丨丨北史劉渴侯)
(傳魏太和中為徐州後軍以力死戰衆寡不敵遂禽瞋目大罵終不丨丨)強屈(魏志張範傳袁術備禮招請範稱疾不往術不)
(丨丨也)低屈(吳志孫權傳注權謂將相曰往年孤以玄德方向西鄙聞北部分欲以助孤孤若不受其拜是相折辱而趣其)
(速發故自抑按就其封王丨丨之趣諸君似未之盡今故以此相解耳薛能彭門解嘲詩終休未擬降丨丨忽遇還須致太平)久
屈(吳志周瑜傳瑜上疏曰劉備以梟雄之姿而有關羽張飛熊虎之將必非丨丨為人用者今猥割土地以資業之恐蛟龍得雲)
(雨終非池中物也魏書劉文曄傳高祖曾幸方山文曄大言于路側曰求見聖明申宣丨丨高祖于是引見)計屈(吳志陸抗)
(傳荆州刺史楊肇至西陵抗令張咸固守其城肇至經旬月丨丨夜遁)自屈(吳志是儀傳儀拜忠義校尉陳謝權令曰孤雖)
(非趙簡子卿安得不丨丨為周舍耶宋書劉穆之傳穆之往見帝帝曰我始舉大義須一軍吏甚急穆之曰無見踰者帝笑曰卿能)
(丨丨吾事濟矣)窮屈(晉書禮志哀帝即位欲尊崇章皇太妃江霦議曰虞舜貴為天王富有四海而瞽叟無立錐之地一級之)
(爵豈不以子無爵父之道理丨義丨靡所厝情者哉呂氏春秋憚耕稼採薪之勞而祈美衣侈食之樂智巧丨丨無以為之于是乎)
(聚羣多之徒以深山廣澤林藪扑擊遏奪)謙屈(晉書愍懷太子傳太子性剛知賈謐恃后之貴不能假借之謐至東宮或捨之)
(而於後庭游戲詹事裴權諫曰賈謐甚有寵於中宮而有不順之色若一旦交構大事去矣宜深自丨丨以防其變)羈屈(晉書)
(嵇康傳山濤將去選官舉康自代康乃與濤書告絶書既行知其不可丨丨也遼史耶律色珍傳樞密使蕭思溫薦色珍有經國才)
(上曰朕知之苐佚蕩豈可丨丨對曰外雖佚蕩中未可量乃召問以時政占對剴切)歎屈(晉書夏侯湛傳為野王令以䘏隱為)
(急而緩于公調政務清閒優游多暇居邑累年朝野多丨其丨岑參顔評事入京詩顔子人丨丨宦遊今未遲李頎詩小邑常丨丨)
(故鄉行可遊羅衮贈羅隱詩寰區丨丨瞻天問夷貊聞詩過海求)訟屈(晉書嵇含傳王粹以貴公子尚主圖莊周于室使含)
(為之讚含為弔文曰邁矣莊周天縱特放器虛神清窮玄極曠人偽俗季眞風既散野無丨丨之聲朝有爭寵之歎於是借玄虛以)
(助溺引道德以自奬戶詠恬曠之辭家畫老莊之𧰼抱朴子當塗投袂以丨丨素士蒙塵以履經)運屈(晉書曹毗傳毗以名)
(位不至著對儒以自釋曰在儒亦儒在道亦道丨丨則紆其清暉時申則散其龍藻)屢屈(陳書沈炯傳詔曰以卿才為獨步職)
(居專席方深委任丨丨情禮)勞屈(陳書許亨傳王僧辯之襲郢州也召為儀同從事中郎晉安王承制授給事黃門侍郎亨)
(奉牋辭府僧辯答曰既欣遊處用忘丨丨而枳棘棲鵷常以增歎夕郎之選位以才升差自無愧)暫屈(陳書虞寄傳文帝謂)
(到仲舉曰衡陽王既出閤須得一人旦夕遊處兼掌書記乃手勅用寄寄入謝文帝曰所以丨丨卿遊藩者非止以文翰相煩乃令)
(以師表相事也文天祥送曹大著知廣德軍詩丨丨瀛洲客來臨汭水民)摧屈(南史蕭惠開傳會稽太守蔡興宗之郡惠開自)
(京口請假還都相逢於曲阿惠開先與興宗名位略同又經情欵自以負釁丨丨慮興宋不能詣已戒勒部下蔡會稽部伍若問愼)
(不得答)致屈(南史蕭引傳族子密諫引曰李蔡之權在位皆憚亦宜少為身計蕭引曰吾之立身自有本末安能為李蔡丨)
(丨)理屈(南史鄭鮮之傳帝少事戎旅不經涉學及為宰相頗慕風流時或談論人皆依違不敢難鮮之難必切至與帝言要)
(須帝丨丨然後置之)小屈(南史張岱傳孝武召岱謂曰卿美效夙著兼資宦已多今欲用卿為子鸞别駕總刺史之任無謂丨)
(丨終當大伸也蘇軾詩淵明求縣令本緣食不足束帶見督郵丨丨未為辱)足屈(南史劉瓛傳瓛居母憂住墓下不出廬丨)
(為之丨杖不能起)沈屈(魏書閻元明傳時有皇甫奴兄弟雖丨丨兵伍而撡尚彌高奉養繼親甚著恭孝之稱)稱屈
(北史梁睿傳睿初平王謙之始自以威名太甚恐為時所忌遂大受金賄以自穢由是勲簿多不以實詣朝堂丨丨者前後百數人)
(韋應物送槐廣詩下第常丨丨少年心獨輕張耒赴亳州教官作乃蒙丨丨力褒揚不意糞壤藏諸篋元好問虞坂行孫陽已矣誰)
(汝知努力鹽車莫丨丨)撓屈(北史于什門傳魏明元時為謁者使喻馮跋及至和龍住外不入使謂跋曰大魏皇帝有詔須)
(馮主出受跋使人牽逼令入見不拜與跋往復聲氣厲然初不丨丨秦觀任臣策夫骨鯁自信以身許國不為利害之所丨丨者所)
(謂大節也)嗟屈(北史蘇瓊傳瓊為司直廷尉正朝士丨其丨尚書辛術曰既直且正名以定體不慮不申)邀屈(北史張文)
(詡傳文詡博覽羣書特精三禮隋文帝方引天下名儒碩學之士文詡時游太學一時朝彦恒執弟子之禮以所乘馬就學丨丨文)
(詡遂每牽馬步進意在不因人自致也)淪屈(舊唐書明皇紀親祀南郊大赦天下武德以來實封功臣知政宰輔丨丨者所)
(司具以狀聞)侵屈(唐書魏謩傳荆南監軍呂令琛縱傔卒辱江陵令觀察使韋長避不發移内樞密使言狀謩劾長任察廉)
(知監軍丨丨官私不以上聞私白近臣亂法度請明其罰)諱屈(唐書魏謩傳為起居舍人帝索起居注曰我既嘗觀之謩曰向)
(者取觀史氏為失職陛下一見則後來所書必有丨丨善惡不實不可以為史乃止)謫屈(唐書李邕傳邕下獄當死許昌男子)
(孔璋上書曰伏見陳州刺史邕剛毅忠烈難不苟免往者折二張之角挫韋氏之鋒雖身受丨丨而奸謀沮解即邕有功於國)退
屈(宋史李綱傳綱上言創業中興之主盡其在我而已其成功歸之於天今未嘗盡人事敵至而先自丨丨而欲責功於天其可)
(乎黃庭堅仰山簡和尚眞贊和同而不濁丨丨而不陵楞嚴經欲攝其心入三摩地云何令其安立道場遠諸魔事於菩提心得無)
(丨丨)蟠屈(宋史蘇舜欽傳報韓維書曰昨在京師不敢犯人顔色不敢議論時事隨衆上下心志丨丨不開固亦極矣東觀餘)
(論禮明堂位商尊曰著今觀内府古器中有周之著尊文飾華巧脰作䕫龍丨丨之勢腹著雲靁回旋之狀而足皆著地蓋因於商)
(禮而加文耳老學菴筆記海檜亦有二種海檜天矯堅瘦皆天成又有刻削丨丨而成者名土檜皮日休武丘寺前古杉詩丨丨愁)
(凌刹騰驤恐攫池張翥畫馬詩五雲御押手自封玉窠丨丨宸篆紅)媿屈(宋史程顥傳王安石執政議更法令中外皆不以為)
(便言者攻之甚力顥被旨赴中堂議事安石方怒言者厲色待之顥徐曰天下事非一家私議願平氣以聽安石為之丨丨)曲
屈(譚子蛇化為龜雀化為蛤彼忽然忘丨丨之狀而得蹣跚之質此倏然失飛鳴之態而得介甲之體何化之速也秦觀詩漢武)
(遊心縹緲間文成五利盡登壇何如丨丨韓夫子不羡神君白玉丹)甘屈(抱朴子覺尺蠖者丨丨以保伸識通塞者不慘悅于)
(否泰)慙屈(創業起居注初帝遣獻牙郎將高君雅輿馬邑守王仁恭防遏突厥雅違帝旨失利而還帝便欲據法䋲雅因雅是)
(煬帝舊左右慮被猜嫌忍而弗問雅性庸狠不知丨丨)申屈(創業起居注義旗之下每日十有餘人請賞論勲告冤丨丨帝)
(處斷若流嘗無疑滯申一作伸張藴古大寳箴弱其彊而治其亂伸其屈而直其枉又作信貝瓊詩跡已從信屈時多任愛憎)聲
屈(開元天寶遺事長安楊崇義妻劉氏與隣李弇通崇義醉歸害之埋枯井中僕妾並無所覺惟有鸚鵡在堂前架上後縣官詣)
(其家檢校其架上鸚鵡忽然丨丨因問其故曰殺家主者劉氏李弇也執詢俱伏)國屈(賈誼疏丨已丨矣盜賊直須時耳然)
(而獻計者曰毋動為大耳)展屈(揚雄長楊賦丨民之所丨振民之所乏)龍屈(王逸九思丨丨兮蜿蟤潛藏兮山澤)要
屈(西京賦隂戒期門微行丨丨降尊就卑懷璽藏&KR0807;注要或為徼)枉屈(諸葛亮出師表先帝不以臣卑鄙猥自丨丨三顧臣)
(於草廬之中諮臣以當世之事)先屈(曹植表凌雲者泥蟠者也後伸者丨丨者也)柔屈(傅休奕筝賦隂沈陽升丨丨剛)
(興)可屈(傅咸紙賦攬之則舒舍之則卷丨丨可伸能幽能顯)賈屈(袁宏三國名臣贊歎過孫陽放同丨丨)弔屈
(顔延之詩丨丨汀洲浦謁帝蒼山蹊韓翃桂客遊江南詩遙想汨羅上丨丨秋風初陳陶詩因之問楚水丨丨幾潺湲)報屈
(顔延之曲水詩途泰命屯恩充丨丨)谷屈(鮑照詩岫遠雲烟綿丨丨泉靡迤)跡屈(謝莊為朝士與袁顗書聖上臨物以)
(仁接下以愛豈直雍齒先封乃當射鈎見相矣當由力窘丨丨丹誠未亮邪跂予南服寤寐延首褚淵碑文丨丨朱軒志隆衡館)
官屈(岑參詩黃霸丨猶丨蒼生望已愆權德輿郴州換印詩刺舉丨猶丨風謠政已成羅隱詩讐書發跡丨雖丨負米安親路)
(不賖又徐鉉詩莫歎丨資丨寧論活計貧)志屈(李華唐丞相太尉房公誌銘人或有言丨丨道行公曰不可屈則佞生晁補之)
(贈戴嗣良歌城頭揶揄下俛走壯士丨丨羞填胷)悲屈(張祜洞庭南館詩還因此丨丨惆悵又行吟)莊屈(韓愈詩綴)
(此豈為訓俚言紹丨丨注丨周丨原也)刻屈(韓愈詩梁維西南屏山厲水丨丨)受屈(韓愈寄盧仝詩先生丨丨未曾)
(語忽此來告良有以)酒屈(孟郊酒德詩丨丨亦已深)身屈(張籍贈王秘書詩丨丨秪聞詞客說居貧多見野僧招徐鉉和)
(印秀才詩羈游白社丨雖丨高步詞場道不卑)舊屈(許渾詩東堂丨丨移山志南國新畱煮海功)偶屈(許郴詩丨丨應)
(緣數他人盡為冤)言屈(徐夤詩十載公卿早丨丨何須憂課更冥搜)迎屈(孫樵罵僮志所至之家入去如歸閽者丨)
(丨引主人出)淹屈(徐鉉詩善政空多尚丨丨不知誰是解憂民)招屈(王遵丨丨亭詩丨丨亭邊兩重淚遠天秋色暮)
(蒼蒼)尹屈(王安石詩說窮且版築丨丨唯烹飪)悼屈(王安石詩傷屯丨丨上一人)乙屈(李綱詩丨丨認魚腸)虬
屈(劉子翬建昌紙被詩嘗聞旴江藤蒼崖走丨丨)賢屈(朱子詩終憐丨丨惜往日亦念聖孔悲徂川)負屈(劉基贈周)
(宗道詩丨丨無處訴哀號動穹蒼)
往者屈(易丨丨丨也來者信也屈信相感而利生焉)無所屈(漢書東方朔傳自公卿在位朔皆敖弄丨丨為丨注)
(敖讀曰傲張衡靈憲議由暗視明明丨丨丨是以望之若火)為尊屈(漢書王尊傳尊遷為東平王相王雅聞尊高名大丨)
(丨丨酌酒具食相對極歡)何為屈(晉書王長文傳成都王穎引為江源令或問前不降志今丨丨丨長文曰祿以養親非為)
(身也)不為屈(南史王琨傳廷尉虞龢議社稷各一神琨案舊糾駮丨丨丨時龢見寵朝廷歎琨強正唐書顔杲卿傳性剛正)
(莅事明濟嘗為刺史詰讓正色别白丨丨丨宋史王質傳質通判蘇州州守黃宗旦少質嘗因爭事宗旦曰少年乃與丈人抗邪質)
(曰事有當爭職也卒丨丨丨)不可屈(唐書元德秀傳李華兄事德秀而友蕭穎士劉迅於是作三賢論或問所長華曰德)
(秀據師保之位瞻形容乃見其仁迅被卿佐服居賓友謀治亂根源參乎元精乃見其妙穎士若百鍊之剛丨丨丨使當廢興去就)
(一生一死間而後見其節李康運命論其身可抑而道丨丨丨其位可排而名不可奪釋惠洪贈蔡儒效詩懷高識遠丨丨丨功成)
(回首破甑墮)物力屈(賈誼疏生之有時而用之無度則丨丨必丨)靈魂屈(東方朔七諫何山石之嶄巖兮丨丨)
(丨而偃蹇王逸注言山石高巖非已所居靈魂偃蹇難上欲去之也)為理屈(蕭子良狀人有不及内恕諸己非意相干每丨)
(丨丨任昉表張以誠請丁丨丨丨)連尹屈(梁簡文帝詩誰言丨丨丨更是莫敖通)初心屈(沈佺期詩白簡丨丨)
(丨黃紗始望孤)黃綬屈(鄒象先詩爾時丨丨丨别後青雲致)名位屈(元稹詩士元丨丨丨伯道子孫無)青蛇
屈(白居易湖亭晚望詩泓澄白龍卧宛轉丨丨丨)太常屈(韓翃送李湜詩莫嗟丨丨丨便入蘇門嘯)春闈屈(黃滔)
(詩終被丨丨丨低徊至白頭)誰肯屈(蘇軾詩故人嗔我不開門君視我門丨丨丨)天才屈(孔平仲讀江淹詩詩)
(豈非有所怠寝使丨丨丨)三四屈(朱松詩如君素心人指不丨丨丨)古道屈(薛季宣釣臺阻風去得風便詩縈迂)
(丨丨丨望望扳蘿藟)騷人屈(范成大詩賦擬丨丨丨吟成病客莊)
鬱(紆物切香草又氣也長也幽也滯也腐臭也悠思也說文木叢生者又姓)
韻藻食鬱(詩六月丨丨及薁)鬱鬱(漢書韓信傳蕭何曰王必欲長王漢中無所事信必欲爭天下非信無可與計)
(事者王曰吾亦欲東耳安能丨丨久居此乎後漢書光武帝紀望氣者蘇伯阿為王莽使至南陽遙望見舂陵郭唶曰氣佳哉丨丨)
(葱葱然晉書王沉傳沉少有俊才出於寒素不能隨俗沉浮為時豪所抑仕郡文學掾丨丨不得志乃作釋時論唐書劉禹錫傳禹)
(錫久落魄丨丨不自聊其吐詞多諷托幽遠五代史李嗣昭傳嗣昭本姓韓氏汾州大谷縣民家子也太祖出獵至其家見其林中)
(丨丨有氣甚異之召其父問焉父言家適生兒太祖因取之命其弟克柔養以為子改名嗣昭西京雜記滕公駕至東都門馬鳴不)
(前以足跑地滕公掘之得石槨有銘焉左右莫知以問叔孫通通曰科斗書也以今文寫之曰佳城丨丨三千年見白日吁嗟滕公)
(居此室輟耕錄鄧中齋題文丞相畫像曰目炯炯兮疎星曉寒氣丨丨兮晴雷殷山楚詞獨悲愁其傷人兮馮丨丨其何極古詩青)
(青河畔草丨丨園中柳王襃責髯奴文我觀人鬚長而復黑冉弱而調離離若緣坡之竹丨丨若春田之苖張衡賦愁丨丨以慕遠)
(兮越卭州而遊遨謝朓銅雀臺詩丨丨西陵樹詎聞歌吹聲杜甫雨詩悠悠邊月破丨丨流年度元稹西還詩悠悠洛陽夢丨丨灞)
(陵樹蘇軾開園詩丨丨蒼髯眞道友絲絲紅萼是鄉人)壹鬱(漢書賈誼傳已矣國其莫吾知兮子獨丨丨其誰語梁昭明太)
(子文選序耿介之意既傷丨丨之懷靡愬袁凱詩長年抱憂感丨丨將誰語)弗鬱(漢書溝洫志吾山平兮鉅野溢魚丨丨兮)
(栢冬日師古注丨丨憂不樂也水長涌溢穢濁不清故魚不樂易林杜口結舌心中丨丨東方朔七諫不顧地以貪名兮心丨丨而)
(内傷王襃九懷丨丨兮莫陳永懷兮内傷陳琳樂府男兒寧當格鬭死何能丨丨築長城弗一作怫後漢書馮衍傳心怫鬱而紆結)
(兮意沈抑而内悲劉向九歎覧屈氏之離騷兮心哀哀而怫鬱魏武帝苦寒行遠行多所懷我心何怫鬱孫楚笑賦嚬䠞俛首狀似)
(悲愁怫鬱唯轉呻吟郁伊)蓊鬱(北史馮亮傳亮遺誡兄子綜殮以衣幍左手持板右手執孝經一卷置尸盤石上積十餘日乃)
(焚于山焚燎之日有素霧丨丨回繞其旁自地屬天彌朝不絕輟耕錄委羽山旁廣而中深青樹翠蔓隂翳丨丨張衡賦杳藹丨丨)
(魏文帝賦瞻玄雲之丨丨仰沉隂之杳冥鍾會菊花賦延蔓丨丨緣阪被岡阮籍詠懷詩丨丨高松猗那長楚左思蜀都賦楩楠幽)
(藹於谷底松柏丨丨於山峯謝朓樂章族雲丨丨温風扇興雨祁祁黍苖遍沈約賦紛披丨丨吐綠攢朱呂溫虢州三堂記秋之日)
(金飈掃林丨丨洞開太華爽氣出關而來)沈鬱(金史元德明傳德明子好問為文有䋲尺備衆體其詩竒崛而絕雕劌巧縟而)
(謝綺麗五言高古丨丨七言樂府不用古題特出新意劉歆書子雲采集先代絕言異國殊語其所解略多矣非子雲澹雅之才丨)
(丨之思不能經年銳精以成此書良為勤矣韋應物寄李儋幼遐詩感此窮秋氣丨丨命友生柳宗元閔生賦閔吾生之險阨兮紛)
(喪志以逢尤氣丨丨以杳渺兮涕浪浪而常流韓維和象之夜飲詩端居積幽抱丨丨久未平)蒸鬱(金史楊伯雄傳夏日海陵)
(登瑞雲樓納凉命伯雄賦詩其卒章云六月不知丨丨到清凉會與萬方同海陵忻然以示左右曰伯雄出語不忘規戒為人臣當)
(如是矣埤雅江湘二浙四五月問梅欲黃落則水潤土溽柱磉皆汗丨丨成雨謂之梅雨魏收文沸聒天壤丨丨雲霄蘇頲詩煩暑)
(避丨丨居閒習高明柳宗元愚溪對夫明王之時智者用愚者伏用者宜邇伏者宜遠今汝之托也遠王都三千餘里仄僻㢠廻隱丨)
(丨之與曹螺蜯之與居韓偓喜凉詩東南亦是中原分丨丨相凌太不平蘇軾詩風從南來非雨候且為疲人洗丨丨)水鬱
(呂氏春秋丨丨則為汙樹鬱則為蠧草鬱則為蕢人鬱則為病)樹鬱(見上)草鬱(見上)人鬱(見上)國鬱(呂氏春秋)
(主德不通民欲不達此丨之丨也)芬鬱(荀子香臭丨丨腥臊酒酸竒臭以鼻異也枚乘七發衆芳丨丨亂於五風)烏鬱
(廣雅蔣菰亦謂之茭白菰之有首者名綠節菰心中黑點名丨丨)紆鬱(楚詞願假簧以舒憂志丨丨其難釋王襃洞簫賦形)
(旖旎以順吹兮瞋㖤㗅以丨丨王延夀魯靈光殿賦羌瓌譎而鴻紛屹山峙以丨丨陸機詩婉孌居人思丨丨游子情薛曜詩傅岩)
(既丨丨首山亦嵯峨元稹詩居人色慘淡游子心丨丨朱子詩訪古共丨丨勞農獨勤拳)漚鬱(司馬相如賦芬芳丨丨酷烈淑)
(郁)岪鬱(司馬相如子虛賦其山則盤紆丨丨隆崇&KR2029;崪)伊鬱(班彪北征賦諒時運之所為兮永丨丨其誰愬何晏賦相)
(與感乎溽暑之丨丨而慮性命之所平謝朓賦竟丨丨而不怡𩔖遐討于先哲李嶠楚望賦故夫望之為體也使人慘悽丨丨惆悵)
(不平朱子詩懷賢既丨丨感事增綢繆)縈鬱(沈約詠青苔詩丨丨無人贈葳蕤徒可憐吳均詠雲詩氛氲如有意丨丨詎無)
(心李白詩羣仙長嘆驚此物千崖萬嶺相丨丨)幽鬱(柳宗元文長吟哀歌舒泄丨丨儲光羲詩秋荷尚丨丨暮鳥復翩翩)翳
鬱(黃庭經丨丨導煙主濁清注丨丨木𧰼也得火而煙生得陽而氣生清則目明濁即目暗)
增和鬱(詩秬鬯一卣疏秬鬯似必丨丨乃名為鬯故辨之明黑黍之酒自名為鬯不待丨丨也)弇鬱(考工記鳬氏為)
(鍾侈則柞丨則丨注聲不舒揚宋史樂志胡瑗改鑄編鐘正其鈕使下垂叩之丨丨不揚)廣鬱(漢書地理志鬱林郡縣丨丨注)
(鬱水首受夜郎䐁水東至四會入海乂牂柯郡縣鐔封註温水東至丨丨)泱鬱(漢書息夫躬傳玄靈丨丨將安歸兮注丨丨盛)
(貌)霧鬱(吳志陸胤傳中書丞華覈表薦胤曰蒼梧南海歲有颶風瘴氣之害風則折木飛砂轉石氣則丨丨飛鳥不經自胤)
(至州風氣絶息商旅平行民無疾疫若召還都寵以上司則天工畢脩庶績咸熙矣)擁鬱(宋書孝武帝紀自今百辟庶尹下民)
(賤隸有懷誠抱志丨丨衡閭者皆聽躬自申奏大小以聞嵇康琴賦或徘徊顧慕丨丨抑按)洪鬱(宋書符瑞志孔子作春秋)
(制孝經既成齋戒向北辰而拜告備于天曰孝經四卷春秋河洛凡八十一卷謹以備天乃丨丨起白霧摩地赤虹自上下化為黃)
(玉)道鬱(陳書始興王伯茂傳玉映觹辰蘭芬綺歲清輝美譽日茂月升丨丨平河聲超袞植北齊書顔之推傳舉世溺而欲)
(拯王丨丨以求升舊唐書憲宗紀理丨猶丨和氣未通)桂鬱(唐書地理志嶺南道蓋古揚州之南境其名山黃嶺靈洲其大)
(川丨丨)銷鬱(唐書張九齡傳甿庶國家之本務本之職乃為好進者所輕承弊之民遭不肖所擾聖化從此丨丨由不選親)
(人以成其敝也)感鬱(唐書柳宗元傳貶永州司馬既竄斥地又荒癘因自放山澤間其堙厄丨丨一寓諸文倣離騷數十篇讀)
(者咸悲惻)憂鬱(管子思索生知慢易生憂暴傲生怨丨丨生疾韓詩外傳民非無仁義根于心者也王政怵廹而不得見丨丨)
(而不得出聖王在彼躧舄視不出閣而天下隨唱而天下和何如在此有以應哉)藏鬱(揚子黃純于潛不見其畛丨丨于泉)
(測曰黃純于潛化在嘖也)擣鬱(埤雅柏一名掬雜記所謂暢臼以掬者是也柏性堅緻有脂而香故古人破為暢臼用以丨丨)
暑鬱(抱朴子冰霜肅殺不能凋菽麥之茂丨丨隂隆不能消雪山之凍)理鬱(文心雕龍臨篇綴慮必有二患丨丨者苦)
(貧辭溺者傷亂張說姚文貞公碑銘欽能叙事丨丨詞敷)坱鬱(劉峻山栖志所居東陽郡金華山山川秀麗臯澤丨丨)盤
鬱(圖畫見聞志王維嘗於清源寺壁畫輞川圖巖岫丨丨雲水飛動輟耕錄會稽陽明洞天在秦望山後禹廟之西南云即古禹)
(穴越之勝境也諸峰環聳丨丨空曲中有東嶽行祠及老子宮張羽詩山僧愛此來誅茅丨丨蒼翠當簷坳)俘鬱(本草砂俘)
(蜀人號曰丨丨旋乾土為孔常睡不動取置枕中令夫婦相悅)隆鬱(輟耕錄萬歲山在大内西北其山皆以玲瓏石疊壘峰巒)
(隱暎松檜丨丨秀若天成陳子昂陳居士墓誌山川丨丨鼎氣氤氲)通鬱(宋玉高唐賦九竅丨丨精神察滯)勃鬱(宋玉)
(風賦夫庶人之風塕然起於窮巷之間堀堁揚塵丨丨煩冤衝孔襲門東晳餅賦氣丨丨以揚布香飛散而遠徧温庭筠詩龍爐丨)
(丨䨇蟠拏米芾詩依依煙苹動丨丨矯矯龍蛇起混茫陳造徐南卿招飯詩老子旅寓得此飽丨丨詩情喙三尺陳與義詩山川丨)
(丨不平處澆以三杯一搔首)雲鬱(司馬相如長門賦浮丨丨而四塞兮天窈窈而晝隂王褒九懷浮丨丨兮晝昏曹植賦青)
(丨丨其西翔飛鳥翩而上匿江淹詩風散松架險丨丨石道深)堙鬱(張衡靈憲議天體于陽故圓以動地體于隂故平以靜動)
(以行施靜以合化丨丨搆精時育庶𩔖柳宗元與顧十郎書此誠私心痛之丨丨洶湧不知所發常以自憾歐陽詹泉州二公亭記)
(中古乃有樓觀臺榭異於平居所以便春夏而陶丨丨也)宣鬱(蔡邕瞽師賦詠新詩之悲歌舒滯積而丨丨)衝鬱(成公)
(綏嘯賦響抑揚而潛轉氣丨丨而熛起)陶鬱(摰虞思游賦戚溽署之丨丨兮余安能乎留斯)哀鬱(石崇王明君辭丨丨)
(傷五内泣淚涇珠纓)翠鬱(郭墣詩羽蓋停雲隂丨丨映玉樽)掩鬱(木華海賦呵㗵丨丨矆睒無度)委鬱(謝莊宣貴)
(妃誄旌丨丨于飛飛龍逶遲于步步吳均賦葉丨丨而陸離根縱横而盤互江淹詩徒為多丨丨精魄還自臨高適詩蕭森松栢望)
(丨丨綺羅情)埃鬱(顔延之詩炎天方丨丨暑晏闋塵紛)夭鬱(顔延之庭誥文幼壯驟過衰耗騖及其間丨丨既難勝言)
(假𫉬存遂又云無幾)全鬱(王融書樵蘇必時郊林丨丨罿網有節鱗羽偕翔)峰鬱(梁武帝答陶弘景論畫書隨筆廉斷)
(觸勢丨丨)霞鬱(陶弘景冥通記馮眞人曰太丨丨紫蓋景風飄羽綸)隱鬱(沈約郊居賦惟鍾巖之丨丨表皇都而作峻)
杳鬱(沈約詩青丘良丨丨雪宮信疎敞江淹誄丨丨遠域清麗瓊都)鞅鬱(江淹横吹賦丨丨有意摧萃不羣)&KR0034;鬱
(江淹空青賦錦色丨丨綺質蔓衍點拂濃薄如隱如見)葱鬱(江淹空青賦翠燦軒室丨丨臺殿張說詩丨丨興王郡殷憂啓)
(聖圖楊億詩回看丨丨處佳氣接彤闈)窈鬱(江淹賦冺邈深畫丨丨重虛沈約詩丨丨敝園林依霖被軒牗)榮鬱(江淹)
(謝表丨丨兩臨恩儆交鏡)罨鬱(江淹詩適見葉蕭條已復花丨丨)抱鬱(何遜詩九華暮已隱丨丨徒交加)騰鬱
(隋煬帝征高麗詔顧盼則山岳傾頽叱咜則風雲丨丨)炎鬱(駱賓王與親情書晚夏丨丨並想履宜呂温虢州三堂記於是)
(濯纓漣漪解帶升堂畏景火雲隔林無光虛甍沈沈皓壁如霜弱扇不搖南軒清凉此則楚襄蘭臺未足以滌丨丨也歐陽修普明)
(院避暑詩選勝避丨丨林泉清可嘉)蕙鬱(韓愈詩金舂撼玉應厥臭劇丨丨注鬱即鬱金香也)蔭鬱(韓愈詩丨丨增埋覆)
運鬱(孟郊秋懷詩志士多異感丨丨由邪衷)餘鬱(孟郊秋懷詩蹇行散丨丨幽坐誰與曹)隂鬱(元稹蟲豸詩序)
(予司馬通州郡通之地叢穢卑褊烝瘴丨丨熖為蟲蛇備有辛螫)含鬱(仲之元玉賦山川孕之而丨丨川瀆育之而漣漪)
雷鬱(呂温長孫邳公順德贊泰山未明丨丨幽崖日觀赫開舒為丹霞)威鬱(符載畋𫉬虎頌序乃有一人烏𫉬之倫丨)
(丨喬傑&KR1536;狡獷决憑髯奮怒毛豎眥裂)久鬱(皮日休請韓文公配饗書雷霆久息忽震則驚雲霧丨丨忽廓則清)舒鬱
(陸龜蒙告白蛇文田廬西北隅有古丘焉高可四望余將升之以眺遠丨丨農民遮言曰不可是丘有蛇巨如井缶而白忤之能為)
(祟)芳鬱(張耒詩芼馨香兮爼丨丨)遒鬱(晁冲之詩終朝詩賦丨仍丨)深鬱(秦觀龍井題名記自普寧經佛寺十)
(皆寂不聞人聲道旁廬舍或燈火隱顯草木丨丨流水激激悲鳴殆非人問有也王逢詩荒郊無留景别業自丨丨)淫鬱(葉適)
(醫工歎補勞護弱轉凝聚排寒盪濕加丨丨)煩鬱(朱子宿篔簹舖詩盤礴解丨丨超搖生道心)松鬱(程俱遊善權寺)
(詩捨舟並丨丨下直浮屠居)薈鬱(李質艮嶽賦即崇山之奥區翳丨丨其蒼蒼)秘鬱(袁桷垂綸亭辭吾寧養之以歲)
(年兮實丨丨而不宣)軫鬱(劉基詩感今情丨丨)王鬱(金史丨丨傳丨丨字飛伯大興人儀狀魁竒目光如鶻少居釣臺閉)
(門讀書不接人事久之為文法柳宗元閎肆竒古動輙數千言歌詩俊逸效李白嘗作王子小傳以自叙)
東入鬱(漢書地理志武陵郡縣鐔成注康谷水南入海玉山潭水所出東至阿林入鬱應邵曰潭水所出丨丨丨)聲教
鬱(舊唐書德宗紀誠不感物化不柔遠丨丨猶丨征賦仍繁)松林鬱(五代史四夷附錄自上京東去四十里至眞珠寨始)
(食菜明日東行地勢漸高西望平地丨丨丨然數十里遂入平川)精氣鬱(呂氏春秋凡人九竅五藏惡之則丨丨丨)隂
陽鬱(埤雅詩曰薈兮蔚兮南山朝隮薈會也蔚鬱也丨丨丨而成雲蒸而成雨會而成雲散而成雨)神明鬱(班固西都)
(賦丨丨丨其特起遂偃蹇而上躋)氛霓鬱(崔篆慰志賦丨丨丨以橫厲兮羲和忽以潛暉)草木鬱(魏文帝賦溪谷)
(紆以交錯丨丨丨其相連)百卉鬱(曹植賦陽氣動兮淑清丨丨丨兮含英)天地鬱(夏侯湛賦大明黯其潛曜兮丨)
(丨丨以同蒸)金墉鬱(潘岳西征賦丨丨丨其萬雉峻嵃峭以繩直)零雨鬱(陸機賦凉風凄其薄體丨丨丨而下)
(淫)淳風鬱(梁武帝詔丨丨猶丨黎民未乂)茂名鬱(江淹表烈譽馥于一時丨丨丨乎當世)暮情鬱(江淹)
(詩丨丨丨無已流望在川陽)楓林鬱(白居易傷遠行賦丨丨丨其百尋涵瘴煙之蒼蒼)雲氣鬱(元好問阻雨張)
(主簿草堂詩溼暑丨丨丨浸淫成積雨)金篆鬱(馬祖常詩畫閣薰香丨丨丨)
乞(去訖切求也說文本作气音氣今作丨取之丨又未韻)
韻藻行乞(史記刺客傳豫讓又&KR0238;身為厲吞炭為啞使形狀不可知丨丨于市其妻不識也注厲音頼魏志管寧傳注寒)
(貧者本姓石字德林安定人也郡縣以其鰥窮給廩日五升食不足頗丨丨乞不取多人問其姓字又不肯言故因號之曰寒貧也)
(南史張瓌傳為雍州刺史還後安陸王&KR1210;臨雍州行部登蔓山有野老來乞&KR1210;問何不事産而丨丨邪曰張使君臨州理物百姓家)
(得相保後人政嚴故致丨丨雲仙散錄杜甫寓蜀蠶熟每與妻兒躬丨而丨曰如或相憫惠我一絲兩絲王僧孺與何炯書惟吳馮)
(之遇夏馥范式之值孔嵩愍其留賃憐此丨丨耳)寒乞(宋書明恭王皇后傳上嘗宮内大集臝婦人觀之后以扇障面帝怒)
(曰外舍家丨丨今共為笑樂何獨不視令后起黃庭堅䟦香詩後賈天錫宣事作意和香清麗閑遠自然有富貴氣覺諸人家和香)
(殊丨丨楊萬里小泊英州詩只有春風不丨丨隔溪吹度柚花香元好問讀書山雪中詩似嫌衣錦太丨丨别作玉屑妝山川)西
乞(左傳召孟明丨丨白乙使出師于東門之外按百里孟明視丨丨術白乙丙皆秦將)石乞(左傳白公奔山而縊其徒微之)
(生拘丨丨而問白公之死焉)
墦間乞(孟子卒之東郭丨丨之祭者丨其餘不足又顧而之他)田宅乞(史記王翦傳秦使王翦將六十萬人伐楚)
(翦請美丨丨甚衆既行又數使使者歸請之或曰將軍之丨貸亦已甚矣翦曰王傾國而委我不有以自堅顧令王坐而疑我矣)
盜財予乞(淮南子以非為義辟猶倮走而追狂丨丨而丨丨者)
增求乞(周禮地官旅師凡新甿之治皆聽之注新甿新徙來者治謂有所丨丨後漢書杜林傳皇太子彊丨丨自退封東海)
(王以林為王傅)陳乞(後漢書鄧隲傳永初元年封隲上蔡侯悝葉侯弘西平侯閶西華侯隲等辭讓不𫉬遂逃避使者間關詣)
(闕上疏自陳曰臣等不敢横受爵土以增罪累惶窘征營昧死丨丨吳志孫登傳弟慮卒權為之降損登晝夜兼行到頼鄉自聞即)
(時召見住十餘日欲遣西還登深自丨丨以久離定省子道有闕權遂留焉王建詩再三丨丨爐烟裏前後封章玉案頭又左傳齊)
(丨丨偽事高國者每朝必驂乘焉)固乞(魏志衛臻傳文帝即位曹爽輔政使夏侯玄宣指欲引臻入守尚書令及為弟求婚)
(皆不許丨丨遜位)賜乞(南史齊武帝紀詔曰自今公私皆不得出家為道及起立塔寺以宅為精舍並嚴斷之惟年六十必)
(有道心聽朝賢選序已有别詔諸小小丨丨及閣内處分亦有别牒)啓乞(南史齊東昏侯紀潘妃放恣威行遠近父寶慶與諸)
(小共逞姦毒冨人悉誣為罪田宅貲財莫不丨丨)自乞(唐書孔戣傳穆宗立戣以吏部侍郎召改右散騎常侍還為左丞以)
(老丨丨)邀乞(宋史張永德傳永德迎其母妻詣宋州時寇賊充斥乃易弊衣毁容儀居委巷中有賊過即丨丨焉紿曰此卑)
(田院耳賊即舍去繇是免禍)羞乞(呂氏春秋昔趙宣孟之絳見有餓人卧不能食宣孟為之下食再咽而後能視宣孟問之)
(曰女何為而餓若是對曰臣宦於絳歸而糧絶丨行丨而憎自取故至於此)願乞(呂氏春秋齊有北郭騷者結罘罔捆蒲葦)
(織屨履以養其母猶不足踵門見晏子曰丨丨所以養母國史補韓晉公聞徑山以為妖妄肩輿召至庭中望其狀貎不覺生敬乃)
(為設食出妻子以拜之妻乃曰丨丨一號徑山曰功德山)道乞(韓非子文王說紂而紂囚之翼侯炙鬼侯腊比干剖心梅伯醢)
(夷吾束縛而曹羈奔陳伯里子丨丨傅說轉鬻)堅乞(湘山野錄太宗申國大長公主平生不茹葷眞宗即位遂乞削髮上曰朕)
(之諸妹皆厚賜湯邑築外館以尚天姻酬先帝之愛也汝獨願出家可乎申國曰此先帝之願也丨丨之遂允進封吳國賜名清裕)
塗乞(曹植詩抱璧丨丨無為貴寶)好乞(王僧孺傷乞人詩自顧非丨丨行且欲包羞)奉乞(杜甫詩丨丨桃栽一)
(百根)狂乞(元稹酬竇校書詩潛投孟公轄丨丨莫愁錢)欲乞(李商隱驕兒詩古錦請裁衣玉軸亦丨丨)鬭乞(成彦)
(雄柳枝詞怪得美人爭丨丨要他穠翠染羅衣)泥乞(陳陶竹詩山童丨丨青驄馬騎過春泉掣手飛)偷乞(蘇軾茶詩只恐)
(丨丨須封纏)猛乞(陳師道詩官粗詩未工丨丨無小蘄)干乞(秦觀與鮮于學士書汝南雖當孔道人事絶少但創置之)
(官居處什物之𩔖百色皆無自供職已來丨丨營繕殆無須臾之閑久不𫉬進左右之問緣此故也)長乞(李覯書懷詩俗子不)
(勞輕毁譽問天丨丨醉鄉春)屢乞(張元幹夜宿宋公丈室詩丨丨留新句重來訪舊蹤)循乞(楞嚴經阿難遠遊獨歸其)
(日無供即時阿難執持應器于所遊城次第丨丨)駟乞(左傳晉人使以幣如鄭問丨丨之立故駟氏懼丨丨欲逃子産弗許)
阿乞(小名錄郗㤆字道胤小字丨丨王子猷詣郗雍州郗在内見有毾㲪云丨丨那得物勅左右送還家郗出覓之曰向有大)
(力者負之而趨郗無忤色)
歌姬乞(白居易詩闇被丨丨丨潛聞思婦傳)將詩乞(姚合詩不將錢買丨丨丨)不容乞(蘇軾詩去年太歲空)
(在酉傍舍壺漿丨丨丨注志林云袁雅正書太歲在酉乞漿得酒太歲在已販妻鬻子)為公乞(黃庭堅詩政當丨丨丨如)
(願作牋遠寄宮亭湖)不可乞(黃庭堅題東坡字後東坡居士極不惜書然丨丨丨有乞書者正色詰責之或終不與一字)
眞堪乞(楊萬里謝余處恭送七夕酒果詩渠儂有巧丨丨丨不倩蛛絲罥果肴)人來乞(薩都拉遊梅仙山詩丹樂)
(丨丨丨山粳手自舂)從爾乞(張羽詩安得金丹丨丨丨)
掘(衢物切丨地)
韻藻增穿掘(書今我民用蕩析離居㒺有定極疏民居積世丨丨處多則水泉盈溢令人沈深而陷溺其處不可安居)
(播蕩分析離其居宅無安定之極後漢書鄧皇后紀詔凡供薦新味多非其節或鬱養彊孰或丨丨萌牙味無所至而天折生長自)
(今當奉祠陵廟及給御者皆須時乃上沈約碑文椎埋丨丨之黨阡陌成羣傲法侮吏之人曾莫禁禦)發掘(漢書師丹傳元)
(帝立王莽白太皇太后丨丨傅太后丨太后冡更以民葬之北史賀蘭祥傳祥為荆州刺史時盛夏亢陽祥親廵境内觀政得失見)
(有丨丨古冡暴露骸骨謂守令曰此豈仁者為政耶命所在牧葬之即日澍雨是歲大有年梅堯臣吳冲卿出古鼎欽詩從誰丨丨)
(歸吳侯來助雅飲歡莫極張耒冬日放言詩不憂驪山墓回首遭丨丨)移掘(南史齊東昏侯紀以閱武堂為芳樂苑窮竒極)
(麗當暑種樹朝種夕死死而復種率無一生於是徵求人家望樹便取毁徹墻屋以移置之大樹合抱亦皆丨丨)負掘(北史)
(甄琛傳琛母服未闋復喪父琛於塋兆内手種松柏隆冬丨丨水上鄉老哀之咸助加力十餘年中墳成木茂)倒掘(易林千歲)
(槐根身多斧痕傷夷丨丨枝葉不存)深掘(齊民要術種葵地不厭良故墟彌善薄即糞之不宜妄種春必畦種水澆畦長兩步)
(廣一步丨丨以熟糞對半和土覆其上令厚一寸鐡齒杷摟之令熟)劚掘(齊民要術桑柘熟時收黑魯椹即日以水淘取子矖)
(燥仍畦種常薅令淨明年正月移而栽之率五尺一根其下常丨丨種綠荳小荳孟郊詩文章杳無底丨丨誰能根朱弁詩不憚林)
(泉新丨丨斥去杵臼謝篩擣)善掘(避暑錄話有告余種竹法者但取大竹丨丨其鞭無使殘折從根斷取其三節就竹林燒)
(其斷處使無泄氣種之一年即發細筍掘去勿存次年出笱便可及母此良有理)埋掘(魏文帝報孫權書丨而丨之古人之)
(所耻)掊掘(韓愈詩詞慳氣卓闊呀豁疚丨丨注呀豁地之隙竅言因其隙而丨丨之也)可掘(韓愈送文暢師詩僧還相)
(訪來山藥煮丨丨黃庭堅送顧子敦赴河南詩紫參丨丨宜包貢青鐵無多莫鑄錢)力掘(陸龜蒙詩幽埋丨須丨遺落貲必購)
散掘(蘇軾詩投卑炎火傳自古荷鋤丨丨誰敢謝)
狐狸掘(呂氏春秋葬者藏也藏淺則丨丨丨之深則及水泉故必高陵之上以避二害)茯苓掘(淮南子山雲蒸柱礎)
(潤丨丨丨兔絲死)百人掘(詩疏廣要鼉水族本草謂蛇魚是也性嗜睡但目開形如龍大長者自嚙其尾極難死聲甚可)
(畏人于穴掘之丨丨丨須百人牽一人掘須一人牽不然終不可出)一人掘(見上)心刃掘(顧雲池陽醉歌文鋒幹破)
(造化窟丨丨丨出興亡根)筍堪掘(葉適送孔鍊師詩子能作意肯重來更待墻東丨丨丨)
訖(居乙切止也)
韻藻永訖(班昭女誡得意一人是謂永畢失意一人是謂丨丨)
增一訖(書九載績用弗成疏歲取歲星行一次也祀取四時祭祀丨丨也年取米穀一熟也載取萬物終而復始是載者年)
(之别名)未訖(漢書趙廣漢傳長安少年數人會窮里空舍謀共刧人坐語丨丨廣漢使吏捕治具服又谷永𫝊元延元年為)
(北地太守灾異尤數永當之官上使淳于長受永所欲言對曰昔史魚既没餘忠丨丨委柩後寢以屍逹誠臣永雖執干戈守邊垂)
(思慕之心常存于省闥是以敢越郡吏之職陳累年之憂)有訖(後漢書孟嘗傳桓帝時同郡楊喬上書薦嘗曰沈淪草莾好爵)
(莫及廊廟之寶棄于溝渠且年歲丨丨桑榆行盡而忠貞之節永謝聖時臣誠傷心私用流涕唐書高適傳適上疏曰關中比饑士)
(人流入蜀者道路相繫地入丨丨而科歛無涯為蜀計者不亦難乎)杖訖(宋史趙隣幾傳有何承裕者嗜酒狂逸為盩厔咸陽)
(二縣令往往召豪吏接坐引滿吏因醉挾私白事承裕悟之笑曰此見罔也當受杖丨丨復召與飲其無檢多𩔖此)兔訖(抱朴)
(子是猶鳥盡而弓棄丨丨而犬烹)徧訖(王褒僮約奴不聽教當笞一百讀劵文丨丨詞窮咋索仡仡扣頭兩手自縛目淚下)
(落)下訖(班彪論上自黃帝丨丨𫉬麟)廩訖(蔡邕橋公碑公拜凉州刺史諸郡饑餒公開廩以貸敕其命主者以舊典)
(宜先請公曰若先請民已死丨丨乃上之)速訖(繁欽與魏文帝牋冀事丨丨旋侍光塵寓目階庭與聽斯調)飯訖(王維)
(與裴廸書足下方温經猥不敢相煩輙便往山中憩感配寺與山僧丨丨而去)戰訖(元稹競渡詩丨丨天下定號之為軒轅)
終訖(劉弇詩尚冀補丨丨)
有所訖(漢書孔光傳定陵侯淳于長坐大逆誅長小妻廼始等六人皆以未發覺時棄去丞相方進大司空武議以為令犯)
(法者各以犯時律令論之明丨丨丨也長犯大逆時廼始等見為長妻後乃棄去於法無以解光議以為不當坐)承元訖
(北史王劭傳劭上書曰河國皇參持曰皇辟出丨丨丨皇辟出者皇大也辟君也謂至尊受命出為天子也丨丨丨者謂承周天元)
(終訖之運也)不遑訖(宋玉神女賦意離未絶神心佈覆禮丨丨丨辭不及究)井賦訖(鮑照詩歲暮丨丨丨程課)
(相追尋)
吃(居乙切語難)
韻藻口吃(史記韓非傳韓非者韓之諸公子也喜刑名法術之學而其歸本於黃老為人丨丨不能道說而善著書漢書)
(魯恭王餘傳季年好音不喜辭為人丨丨難言又揚雄傳為人簡易佚宕丨丨不能劇談嘿而好深湛之思魏志明帝紀注孫盛曰)
(聞之長老魏明帝天姿秀出立髮垂地丨丨少言而沉毅好斷南史孔覬傳覬宇思遠少骨鯁有風力以是非為已任丨丨好讀書)
(早知名唐書陸羽傳貌侻陋丨丨而辨聞人善若在已見有過者規切至忤人與人期雨雪虎狼不避也五代史唐臣傳孫晟為人)
(丨丨遇人不能道寒暄已而坐定談辨鋒生聽者無倦黃庭堅戲贈家安國詩家侯丨丨常著書)老吃(管子吾畏事不為事)
(畏言不敢言行年六十如丨丨爾)酒吃(唐史拾遺焦遂口吃對客不能出一言醉後酬答如注時目為丨丨)語吃(玉泉)
(子故事丁稜丨丨為榜首往謝時宰致詞欲云稜等登科連聲曰稜等登稜等登竟不成語而退)嘲吃(倦遊錄王汾口吃劉)
(邠丨曰恐是昌家又疑非𩔖不見雄名徒聞艾氣以周昌韓非揚雄鄧艾皆丨也)
相如吃(漢書司馬相如傳丨丨口丨而善著書趙嘏詩揚雄尚白丨丨丨)周昌吃(漢書周昌傳丨丨為人丨又盛)
(怒曰臣口不能言然臣期期知其不可唐彦謙詩張良口辨丨丨丨同建儲宮第一勛)弘正吃(陳書周弘正傳丨丨醜而)
(不陋丨而能談善玄理為當世所宗)牧豎吃(周書鄭偉傳偉性吃少時逐鹿失之問牧豎丨丨亦丨偉怒謂其效已射殺之)
固言吃(唐書李固言傳丨丨丨接賓客頗蹇緩然每議論人主前乃更詳辨)鄧艾吃(世說丨丨口丨語稱艾艾晉文)
(王曰卿云艾艾為是幾艾曰鳳兮鳳兮故是一鳳李商隱驕兒詩或謔張飛胡或笑丨丨丨)馬蹄吃(孟郊詩凍丨四丨丨)
增呐吃(吳志韋曜傳被問寒戰形氣丨丨)蹇吃(世說注頭責秦子羽文曰此數子者或丨丨無宮商楚辭余固知蹇)
(蹇之為患兮注蹇蹇難于言也直詞進諫已所難言而君亦難聽故其言之出有不易者如丨丨然也蘇軾詩改更句格各丨丨黃)
(庭堅詩張子耽酒乂丨丨聞道潁川又陳州)吃吃(侍兒小名錄隋煬帝幸月觀凭蕭妃肩說東宮時事適有小黃門映薔薇)
(叢調宮婢衣帶為薇刺胸結笑聲丨丨不止帝望見急行擒之乃宮婢雅娘也文同清景堂詩靜能知此趣丨丨笑勞生又笑聲丨)
(丨動明璫)感吃(孟郊詩丨丨言語稀)乾吃(沈适詩城中半是關西種猶有當年丨丨兒)
&KR0807;(分勿切綬也)
韻藻赤紱(易困于丨丨漢書王莽傳賜公太大人號曰功顯君食邑二千戶黃金印丨丨魏志武帝紀天子使魏公位在)
(諸侯王上改授金璽丨丨遠遊冠李頎詩朱車駕馬往復還丨丨朱冠何偉然皮日休詩銀黃不妨懸丨丨不妨被劉基月蝕詩黃)
(茅白葦棄賢良丨丨玄裳寵獰獝)朱紱(易困于酒食丨丨方來漢書韋賢傳肅肅我祖國自豕韋黼衣丨丨四牡龍旂曹植)
(表上慙方冕俯愧丨丨鮑照詩開壤襲丨丨左右佩金章劉峻辨命論視韓彭之豹變謂鷙猛致人爵見張桓之丨丨謂明經拾青)
(紫江淹蕭驃騎讓太尉增封表丨丨方臻金鉉未宥徐陵傅大士碑黑貂丨丨王侯滿筵陳子昂詩序青霞路絕丨丨途遙杜甫詩)
(白頭無籍在丨丨有哀憐又喜弟到江陵詩丨丨即當隨綵鷁青春不假報黃牛白居易詩便畱丨丨還鈴閣却著青袍侍玉除李)
(羣玉詩銀章丨丨照雲驄趙嘏詩三佐戎㫋換丨丨一辭蘭省見清秋杜苟鶴詩今來縣宰加丨丨便是生靈血染成)加紱
(漢書丙吉傳封吉為博陽侯邑千三百戶臨當封吉疾病上將使人丨丨而封之及其生存也)璽紱(漢書孝元皇后傳冠軍張)
(永獻符命銅璧文言太皇太后當為新室文母太皇太后莽廼下詔曰謹以令月吉日親率羣公諸侯卿士奉上皇太后丨丨以當)
(順天心光于四海焉後漢書匈奴傳論制衣裳備文物加丨丨之綬正單于之名吳志孫皓滕夫人傳皓即位立為皇后後寵漸衰)
(而皓内諸寵姬佩皇后丨丨者多矣南史宋武帝紀晉帝加帝位相國總百揆揚州牧封十郡為宋公備九錫之禮加丨丨遠遊冠)
(綠綟綬位在諸侯王上北史趙煚傳隋文帝為丞相加上開府及踐阼煚授丨丨進位大將軍賜爵金城郡公拜相州刺史)印
韍(漢書陳遵傳輕辱爵位羞汚丨丨注韍謂印之組也按韍紱古字通又王莽傳太后臨前殿親封拜安漢公拜前二子拜後如)
(周公故事莽稽首辭讓出奏封事願獨受母號還安臨丨丨及號位戶邑曹植賦荷丨丨之令服非陋才之所望)投韍(晉書)
(王獻之傳獻之與徐邈共明安之忠勲乃上疏曰故太傅臣安少振玄風道譽洋溢功勲既融丨丨高讓實大晉之雋輔義篤于曩)
(臣矣石崇賦釋冕丨丨兮希彭聃起逍遙兮絶塵俗潘岳閒居賦髦士丨丨名王懷璽又秋興賦且歛袵以歸來兮忽丨丨以高厲)
(傅亮演愼論介焉是式色斯而舉悟高鳥之風逝鑑醴酒而丨丨蘇軾令歌者道服詩它日卜鄰先有約待君丨丨我休官朱子讀)
(二劉公瑞巖畱題詩丨丨歸來卧赤城家山無處不經行)解紱(陳書沈炯傳詔曰朕實賴賢哲同致雍熙豈便釋簡南聞丨丨)
(東路陸雲詩丨丨披褐投印懷玉高啓詩我因丨丨遠辭京江淹謝光祿郊遊詩雲裝信丨丨煙駕可辭金)繡紱(拾遺記孔)
(子生之先有麟吐玉書于闕里人家云水精之子系衰周而為素王徵在以丨丨係麟角及夫子將終抱麟解紱而泣)綠紱
(庾信詩丨丨紆槐綬黃金飾侍蟬)
增華紱(史記秦始皇紀子嬰度次得嗣冠玉冠佩丨丨車黃屋從百司謁七廟陸機誄丨丨重采翠蓋垂葩劉基感時𫐠事)
(詩阿諛就姑息丨丨被死灰)紆紱(後漢書吳蓋陳臧傳論中興之業誠艱難也然敵無秦項之彊人資附漢之思雖懷璽丨)
(丨跨陵州縣尚未足以為比功上烈也陶弘景授陸敬游十賚文昔我丨丨帝闈侍笏梁席雖迹混教途而心標逸境)帶紱
(後漢書杜喬傳今梁氏一門宦者微孽並丨無功之丨裂勞臣之土)纓紱(北史王昕傳詔曰元景本自庸才素無勲行早霑丨)
(丨遂履清途與奪任情威福在已此而不䋲後將焉肅于是徙昕幽州為百姓夢華錄正月十四日車駕幸五嶽觀殿前班著緋青)
(紫三色乘馬一扎鞍轡丨丨前導梁武帝清暑殿聯句居中負扆寄丨丨沈約樂章珩珮流響丨丨有容孟浩然詩願言解丨丨從)
(此無煩惱)簮紱(譚子禮貴于丨丨儉貴于布素老學菴筆記种徵君明逸既隱操不終常懼讒嫉其寄懷詩曰中途失計被丨)
(丨目覩寵辱心潛驚陸機周處碑丨丨揚名臺閣標著風化之美奏最為能王勃賦保林泉而肆賞混丨丨而同塵王維詩良遊盛)
(丨丨李白詩綠蘿笑丨丨丹壑羡巖廊白居易詩豈獨戀鄉土非關慕丨丨李羣玉詩白衣謝丨丨雲卧重巖扁蘇軾詩何年謝丨)
(丨丹砂畱迅晷乂逝將解丨丨賣劍買牛其)受紱(通典魏文帝南廵至潁隂有司為壇于繁陽故城庚午登壇丨丨降壇視)
(燎)絲紱(樂府雜錄宮懸四面每面五架架即簨虡也其上安金銅仰陽以鷺鷥孔雀羽裝之兩面綴以流蘇以綵翠丨丨為)
(之也)藏紱(西京賦降尊就卑懷璽丨丨)紫紱(蔡邕表退有金龜丨丨之飾非臣容體所當服佩陸雲寒蟬賦於是公侯)
(常伯乃紆丨丨執龍淵江淹書無青組丨丨龜紐虎符之志蘇題詩丨丨名初拜黃縑迹尚畱岑參詩丨丨金章左右趨)䨇紱
(蔡邕表兩印丨丨並在鞶帶)佩紱(蔡邕胡廣黃瓊頌赫赫三事七丨其丨)兼紱(魏武帝謝襲費亭侯表身荷丨丨之)
(榮本枝賴無窮之祚)青紱(曹植表辭遠遊戴武弁解朱組佩丨丨陸雲陸府君誄爰守會稽丨丨既襲)釋紱(曹植表解)
(璽丨丨追柏成子仲之業營顔淵原憲之事陳琳為袁紹與公孫瓉書謂為旅力同仇足踵齊晉故解印丨丨以北帶南分割膏腴)
(以奉執事非孤赤情之明驗耶陸雲誄投弁丨丨浩思東嶽)裘紱(陸機文彼丨丨于何有貽塵謗于後王)拖紱(謝靈)
(運表鳴玉丨丨班景元勛)組紱(江淹表謬籍珪金空貽丨丨)搢紱(陶弘景許長史舊館壇碑君雖丨丨朝班諷議庠塾)
(而心標象外志結霞門)銜紱(駱賓王上李少常啓九重丨丨懸星影於宸維四逹埋輪振霜威于權石)綸紱(趙冬曦詩)
(丨丨有成命旌麾不可攀)章紱(杜甫詩居然綰丨丨受性本幽獨朱子詩迨此解丨丨絶境方快覩)曳紱(柳宗元平淮表)
(聖恩寬宥命守遐壞懷印丨丨有社有人)冕紱(柳宗元謝賜衣表不循彝典俾同丨丨重劇丘山捧戴以入孔平仲送謝仲規)
(致仕詩蕭然巢許姿臭腐視丨丨)州紱(蔡襄詩且持丨丨去官廪尚可指)兩紱(蘇軾詩翼衛丨丨朱)郡紱(陳造)
(郭家州詩書紳拜此賜知我佐丨丨顧璘憶野亭少傅詩早晚上書辭丨丨野堂還借片雲眠)符紱(張翥詩入貢徠丨丨儀韶)
(下鳳凰)
黻(分勿切黼丨也)
韻藻黼黻(書宗彝藻火粉米丨丨絺繡傳丨若斧形丨為兩已相背禮記是月也命婦官染采丨丨文章必以法故無或)
(差貸考工記白與黑謂之丨黑與青謂之丨左傳火龍丨丨昭其文也史記秦紀獻公二十一年與晉戰于石門斬首六萬天子賀)
(以丨丨晉書輿服志魏明以丨丨之美有疑於僭於是隨章儐略而損者半焉北齊書文苑傳論其有帝資玄解天縱多能摛丨丨)
(於生知問珪璋于先覺李尤古鼎銘王命尸臣官此拘邑賜爾和鸞丨丨琱戈張衡應間士或解裋褐而襲丨丨或委牐築而據文)
(軒者度德拜爵量績受祿也曹植七啓丨丨之服紗縠之衣陸雲寒蟬賦竒侔丨丨豔比袞龍梁昭明太子文選序陶匏異器並為)
(入耳之娛丨丨不同俱為悅目之玩呂溫凌烟閣勲臣贊其餘皆榱棟殊材丨丨異制儔諸古烈罔有慙德皇王之際於斯為盛劉)
(克莊贈施道州詩聞道漢庭須丨丨蜀珍那得此淹畱)
增朱黻(韋孟詩黼衣丨丨四牡龍旂謝惠連隴西行潛保黃裳顯服丨丨)華黻(陸雲頌繡文于裳組丨于丨孫拯詩)
(丨丨襲藻金石載振)朝黻(顔延之詩三妨儲隸五塵丨丨)丹黻(范蔚宋詩採已謝丨丨感事懷長林裴子野詩集霰渝丨)
(丨流雲飄繡柱)圭黻(牛弘詩作貢菁茅集來朝丨丨連)袞黻(韓愈詩日延講大訓龜判錯丨丨)劉黻(宋史丨丨)
(傳黻字聲伯樂清人丁大全逐丞相董槐黻率同舍生伏闕上書江上潰師陳宜中起復黻為端明殿學士不起)
大夫黻(禮記禮有以文為貴者天子龍袞諸侯黼丨丨丨士玄衣)士服黻(說苑丨丨丨大夫黼諸侯火天子山龍)
韍(分勿切與巿同說文韠也上古衣蔽前而已市以象之天子朱巿諸侯赤巿大夫葱衡從巾𧰼連帶之形經典作芾)
韻藻朱芾(詩丨丨斯皇有瑲葱珩又丨丨斯皇室家君王)赤芾(詩丨丨在股邪幅在下又彼其之子三百丨丨又丨)
(丨金舄會同有繹)縕韍(禮記一命丨丨幽衡再命赤韍幽衡三命赤芾葱衡儀禮緇帶韎韐注韎韐丨丨也士丨丨而幽衡)
(合韋為之士染以茅菟因以名焉)
增服韍(禮記有虞氏丨丨注韍冕服之韠也舜始作之以尊祭服)制韍(春秋疏徐廣車服儀制曰古者韍如今蔽膝戰)
(國連兵以韍非兵飾故去之漢明帝復丨丨天子赤皮蔽膝)綠韍(漢書王莽傳莽受丨丨袞冕衣裳注此韍謂蔽膝也)章
韍(唐書張九齡傳帝封泰山說多引兩省錄事主書及所親攝官升山超階至五品九齡當草詔謂說曰官爵者天下公器先德)
(望後勞舊今登封告成千載之絶典而清流隔於殊恩胥史乃濫丨丨恐制出四方失望)
綍(分勿切大索葬者引車又作紼)
韻藻綸綍(禮記王言如丨其出如丨柳宗元代謝出鎮表鴻霈曲臨惶駭交集捧對丨丨不知所圖黃溍重登雲黃山詩)
(菟遺多丨丨蠲㓗羅醢醓張翥送劉貞廷總管之嘉禾詩頻煩丨丨下次第甲兵空)越紼(禮記喪三年不祭惟祭天地社稷為)
(丨丨而行事注紼輴車索晉書禮志太元十七年太常議禮云先王設教務弘其極尊郊社之敬制丨丨之禮紼通作茀漢書律歷)
(志言雖有成湯太丁外丙之服以冬至越茀祀先王于方明)執紼(禮記助葬必丨丨臨喪不笑左傳敝邑之間先君有所助)
(丨丨矣後漢書范式傳式字巨卿與張劭為友劭字元伯元伯卒式未到而喪已發引至壙而柩不肯進巨卿至丨丨引柩乃前北)
(史麥鐵杖傳遼東之役鐵杖為前鋒戰死購得其屍帝賜轀輬車給前後部羽葆鼓吹命平壤道敗將宇文述等百餘人皆為丨丨)
(陸雲誄軒車微動丨丨同贊杜甫送盧侍御詩長路更丨丨此心猶倒衣周朴哭李端詩不及此時親丨丨石門遙想淚沾襟)葛
茀(左傳冬葬敬嬴旱無麻始用丨丨雨不克葬禮也)
增六綍(周禮遂人大喪帥六遂之役而致之掌其政令及葬帥而屬丨丨及窆陳役)止紼(北史斛斯椿傳椿字法夀)
(廣牧富昌人也官至太傅薨詔贈大將軍給轀輬車及葬車駕臨於渭陽丨丨慟哭)引紼(呂氏春秋丨丨者左右萬人以行之)
(以軍制立之然後可以此觀世則美矣侈矣以此為死則不可也)布紼(張華哀冊文設祖丨丨告駕啓途)竦紼(潘岳)
(誄明燎守夜丨丨俟晨)纚紼(顏延之文龍輁丨丨容翟結驂)池紼(謝朓齊敬皇后哀策文繼丨丨於通軌兮接龍幃於)
(造舟)蜃紼(沈約詩端闈洞起丨丨徐前)宣紼(庾信表奉圖太極丨丨中書王灣詩秉鈞調造化丨丨慰黎蒸)鳳紼
(陳子昂詩序皇華照國懷丨丨而高尋白桂追遊邀兔罝而下顧)天綍(鄭愔詩才良寄丨丨趨拜侶朝簮)堯綍(劉兼)
(詩霈澤只慙丨丨重)錦綍(米芾詩瓊籖插丨丨)
紫泥綍(張說詩西垣丨丨丨東岳白雲篇)
弗(分勿切說文撟也)
韻藻弗弗(詩南山律律飄風丨丨)
舍利弗(楞嚴經佛在室羅筏城祗洹精舍與大比丘衆千二百五十人俱皆是無漏大阿羅漢弘範三界應身無量度脫衆)
(生扶諸未來越諸塵累其名曰大智丨丨丨摩訶目犍連音釋丨丨丨梵語也華言鶖子亦云身子舍利母名弗即子也連母為號)
(慧解過人故云大智心經注舍利子乃佛弟子名以其母眼似丨丨丨鳥之眼因以舍利稱其母此言舍利子若曰婦人舍利之子)
(也張君祖詩不見丨丨丨受屈維摩公)馮素弗(晉書載記丨丨丨跋之長弟也慷慨有大志南宮令成藻竒之曰吾遠求)
(騏驥不知近在東鄰)
增黜弗(北史魏陳畱王虔傳登國初賜爵陳畱公與衛王儀破丨丨部從攻衛辰慕容寶來寇虔絕其左翼寶敗)乙弗
(北史趙貴傳周文與東魏人戰于芒山貴為左軍失律坐免官尋復官爵後拜柱國大將軍賜姓丨丨氏)親弗(史記孟嘗君傳)
(蘇代謂孟嘗君曰周最於齊至厚也而齊王逐之而聽丨丨注丨丨人姓名索隱戰國策作祝弗)
茀(敷勿切草多)
韻藻翟茀(詩丨丨以朝注夫人以丨羽飾車丨蔽也王維故南陽夫人樊氏挽歌錦衣餘丨丨繡轂罷魚軒)茀茀
(詩臨衝丨丨崇墉仡仡注彊盛貌)簟茀(詩丨丨魚服注以方文竹簟為車蔽也)道茀(周語火朝覿矣丨丨不可行也)
(注火心星也朝覿謂夏正十月辰見於晨草穢塞路為茀何[桌-日+(ㄇ@(人人))]詩火覿丨猶丨)芬茀(揚雄甘泉賦香丨丨以穹隆兮擊薄櫨而)
(將榮)
增荒茀(唐書李晟傳帝嘉其勲下詔口昔我烈祖乘乾坤盪滌隋季丨丨體元御極作人父母則有熊羆之士不二心之臣)
(左右經綸參翊締搆朱子詩規模未云遠丨丨良可詫)田茀(唐書馬燧傳燧徙懷州時師旅後歲大旱丨丨不及耕燧務勤)
(教化止橫調是秋稆生於境人賴以濟)嬰茀(楚詞白蜺丨丨注蜺雲之有色似龍者茀白雲之逶迤若蛇者)咇茀(司馬)
(相如上林賦肸蠁布寫䁆薆丨丨注䁆薆猶馣馤也丨丨猶馝馞也皆言香氣也)夷茀(王安石揚州新園亭記刁君即而考)
(之□府乾隅丨丨而基固城而垣並垣而溝周六百步竹萬箇覆其上)積茀(韓維詩丨丨不可治)
主屨茀(史記齊太公世家襄公獵沛丘見彘從者曰彭生公怒射之彘人立而啼公懼墜車傷足失屨反而鞭丨丨者丨三)
(百茀出宫而無知連稱管至父等率其衆襲宮逄丨丨丨茀曰且無入驚宮驚宮未易入也)
髴(分勿切婦人首飾又敷勿切髣丨亦作彷彿又未韻)
韻藻仿佛(晉書天文志凡候氣之法氣初出時若雲非雲若霧非霧丨丨若可見楚辭存丨丨而不見兮心踊躍其若湯)
(司馬相如賦𦕈𦕈忽忽若神仙之丨丨揚雄甘泉賦雖方征僑與偓佺兮猶丨丨其若夢荀悅文鬼神丨丨在于人間言語音聲此)
(精神之異也仲長統樂志論安神閨房思老氏之玄虛呼吸精和求至人之丨丨諸葛亮出師表曹操智計殊絕于人其用兵也丨)
(丨孫吳魏文帝文余好擊劍善以短乘長精而鍊之其始成也五色駭鑪巨槖自鼓雲物丨丨飛鳥翔舞陸機應嘉賦懷前修之丨)
(丨覿幽人乎所過王羲之書雖植德無殊邈猶欲教養子孫以敦厚退讓戒以輕薄庶令舉策數馬丨丨萬石之風陶弘景瘞鶴銘)
(真惟丨丨事亦微冥杜甫詩高唐寒浪減丨丨識昭丘)
增忘髴(梅堯臣詩凍婢味口煎和親調首丨丨力)髴(歐陽修詩蓬首不丨丨)首髴(陳淳詩那學兒女誇丨丨)
祓(敷勿切除灾求福亦絜也)
韻藻剗祓(唐書循吏傳丨丨荒荼)鄭祓(風土記丨國之俗三月上已於溱洧兩水上執蘭招續魄丨除不祥也)
秋祓(謝朓詩丨丨濯流春褉浮醴丘遲九日侍宴詩爰理丨丨備揚旌棨)薰祓(劉孝綽詩丨丨三陽暮濯褉元已初歐陽)
(修聚蚊詩終朝事丨丨豈敢近簷甍)
增祗祓(周語距今九日土其俱動王其丨丨監農不易)湔祓(戰國策君獨無意丨丨僕使得為君高鳴屈於梁乎注湔)
(手浣也祓去惡也黃庭堅䟦予少時學周膳部書初不自寤以故久不作草數年來猶覺丨丨塵埃氣未盡故不欲為人書又詩寄)
(語諸公肯丨丨割雞幸得近鄉關又能澆茗椀丨丨我風袂欲挹浮丘翁元好問雲巖詩觀州愛玩頻丨丨民部平生幾薰沐)齋
祓(史記齊世家鮑叔牙迎受管仲及堂阜而脫桎梏丨丨而見桓公桓公厚禮以為大夫任政)卵祓(史記龜策傳先以清)
(水澡之以丨丨之注以常日朝清水洗之以雞卵摩而祝之)解祓(唐書張嘉貞傳嘉祐嘉貞弟開元末為相州刺史舊刺史)
(多死官衆疑畏嘉祐以周總管尉遲迥死國難忠臣也立祠房丨丨衆心三歲入為左金吾將軍)祈祓(唐書潘師正傳有劉)
(道合者與師正同居嵩山時將封泰山雨不止帝令道合禳祝俄而霽乃令馳傳先行泰山丨丨)澡祓(唐書南蠻傳南詔北)
(臣吐蕃給金印號束帝揭碑國門明不得已而叛嘗曰若唐使者至可指碑丨丨吾罪也)自祓(韓非子巫咸雖善祝不能丨丨)
(也秦醫雖善除不能自彈也)洗祓(摰虞三日曲水對漢章帝時平原徐肇以三月初生三女三日俱亡村人以為怪乃招携)
(之水濱丨丨遂因水以泛觴其義始此)嘉祓(王廙文若乃暮春丨丨上已之辰)清祓(劉孝綽詩餘辰屬上已丨丨追)
(前彦)掌祓(劉孝威詩丨丨聞神籞司馬動鑾鑣)禊祓(陳造詩人家丨丨競攀追刺史春遊正此時)
天子祓(漢書郊祀志神君居室帷中時晝言然常以夜丨丨丨然後入)
詘(區勿切辭塞)
韻藻充詘(禮記儒有不隕穫於貧賤不丨丨於富貴孫綽蘭亭集後序振轡于朝市則丨丨之心生閒步于林野則寥落)
(之意興馬融長笛賦丨丨鬱律瞋菌碨柍李善注衆聲鬱積競出貎濟注鬱結不散貎)身詘(漢書孫寶傳道不可詘丨丨何)
(傷)道詘(見上)
增靡詘(漢書禮樂志朱明盛長旉與萬物桐生茂豫丨有所丨王僧孺從子永寧令誄知而丨丨簡而周爽邃若凝雲潔如)
(止水)能詘(漢書蕭何傳夫丨丨於一人之下而信于萬乘之上者湯武是也)難詘(漢書朱買臣傳是時方築朔方公孫)
(弘諫以為罷敝中國上使買臣丨丨弘)不詘(遼史卓行傳叙遼之共國任事耶律蕭二族而已二族之中有退然自足不淫)
(于富貴丨丨于聲利可以振頽風激薄俗亦足嘉尚者得三人焉)議詘(金史孫鐸傳上召鐸與戶部侍郎張復亨議交鈔復)
(亨曰三合同鈔可行鐸請廢不用詰難久之復亨丨丨上顧謂侍臣曰孫鐸剛正人也雖古魏徵何加焉)動詘(管子丨丨者比)
(于避注我既丨而彼丨服者近于見避)敬詘(荀子請問為人兄曰慈愛而見友請問為人弟曰丨丨而不苟)敵詘(呂氏)
(春秋其令強者其敵弱其令信者其丨丨先勝之于此則必勝之于彼矣)致詘(揚子信道丨丨詘道致信)贏詘(道德指歸)
(論丨而若丨得之若喪)俛詘(楚詞撫情效志兮丨丨以自抑)詰詘(王逸賦思哽噎兮丨丨)抑詘(荀悅文董仲舒)
(推崇孔氏丨丨百家至劉向父子典校經籍而新義分方九流區别典籍益彰矣)拙詘(錢起海畔秋思詩箕裘空在念丨丨)
(誰推賢)
無所詘(漢書高帝紀呂公者善相人見高祖狀貌因重敬之入坐上坐蕭何曰劉李固多大言少成事高祖因狎侮諸客遂)
(坐上坐丨丨丨注詘曲懾也揚雄解嘲上世之士或解縳而相或釋褐而傅或倚夷門而笑或横江潭而漁或七十說而不遇或立)
(談而封侯或枉千乘于陋巷或擁篲而先趨是以士頗得信其舌而奮其筆窒隙蹈瑕而丨丨丨也)莫能詘(劉向上晏子序)
(晏子博聞強記通于古今諫齊君懸而至順而刻及使諸侯丨丨丨其辭)謀女詘(王逸九思周徘徊兮漢渚求水神兮靈女)
(嗟此國兮無良丨丨丨兮謰謱)
崛(衢物切山短而高又魚勿切危丨山貎)
韻藻竒崛(金史元德明傳德明子好問為文有繩尺備衆體其詩丨丨而絶雕劌巧縟而謝綺麗蔚為一代宗工何遜詩)
(懸崖抱丨丨絶壁駕崚嶒黃庭堅跋道林嶽麓寺詩字勢豪逸眞復丨丨所恨工巧太深耳劉子翬諭俗詩墻東大梨樹惟此為舊)
(物火燒枝葉盡老本更丨丨朱松寄陳蹈元詩聞道既先我論詩又丨丨)
增隆崛(張衡西京賦丨丨崔崒隱轔鬱律郭璞賦瞻禹臺之丨丨竒巫咸之孤峙)嵬崛(郭璞江賦衡霍磊落以連鎮巫)
(廬丨丨而比嶠)鬱崛(陸倕石闕銘丨丨重軒穹隆反宇)魁崛(曾鞏詩君才信丨丨)崇崛(劉弇詩狹識射丨丨)詭
崛(吳萊詩為士非丨丨)
丘陵崛(曹植賦丨丨丨兮松栢青)耆闍崛(佛國記阿育王弟得羅漢道常住丨丨丨山志樂閑静王敬心請於家供)
(養以樂山静不肯受請)
勿(文拂切無也莫也又作□)
韻藻勿勿(禮記丨丨乎其欲其饗之也庶物異名疏說文云勿州里所建旗象其柄有三斿雜帛幅半所以趣民故遽稱)
(丨丨張芝云丨丨不暇草右軍帖頓乏丨丨顔氏家訓云書翰多稱丨丨皆謂遽如說文耳今以丨丨中加點作匆匆非也陸雲與)
(平原書南去轉遠洛中丨丨少暇杜牧詩浮生長丨丨兒小且嗚嗚)密勿(魏志杜恕傳樂安廉昭以才能拔擢頗好言事恕上)
(疏極諫曰陛下感帑藏之不充實而軍事未息至乃斷四時之賦衣薄御府之私榖帥由聖意舉朝稱明與聞政事丨丨大臣寧有)
(懇懇憂此者乎晉書王湛傳贊或寄重文昌允釐于衮職或任華綸閣丨丨于王言南史劉穆之傳穆之内竭謀猷外勤庶政丨丨)
(軍國心力俱盡劉向封事君子獨處守正不撓衆枉勉彊以從王事反見憎毒讒愬故其詩曰丨丨從事不敢告勞無罪無辜讒口)
(嗸嗸班固表雖丨丨在公而身出心隱不殉名以求譽不馳騖以要寵蔡邕和熹鄧后諡議允恭抑損丨丨在勤何遜答丘長史詩)
(從容捨丨丨繾綣論襟趣高適留上李右相詩深沉謀九德丨丨契千齡李白贈崔司戶詩布衣侍丹墀丨丨草絲綸)四勿
(朱子詩顔生躬丨丨曾子日三省)
增帛勿(禮記九旗雜丨為丨)居勿(唐書回紇傳黠戞斯古堅昆國也地當伊吾之西焉耆北白山之旁或曰丨丨曰結)
(骨乃匈奴西都也)蘇勿(南史夷貊傳漢和帝時天竺遣使貢獻魏晉世絶不復通唯吳時扶南王范㫋遣親人丨丨使其國)
(從扶南發投拘利口循海大灣中正西北入歴灣邊數國可一年餘到天竺江口逆水行七千里乃至焉)
熨(紆物切火展帛也說文本作□)
韻藻攻熨(柳宗元文吾好辭工書皆病也日思砭針丨丨)
增毒熨(史記扁鵲傳臣聞上古之時醫有俞跗治病不以湯液醴灑鑱石撟引案杬丨丨注丨丨謂毒病之處以藥物熨貼)
(也)湯熨(史記扁鵲傳扁鵲曰疾之居腠理也丨丨之所及也在血脉鍼石之所及也其在腸胃酒醪之所及也其在骨髓雖)
(司命無㚓之何黃庭堅詩金篦刮膜會有時丨丨取快術誠短)身熨(世說荀奉倩與婦至篤冬月婦病熱乃出中庭自取冷還)
(以丨丨之)時熨(駱賓王遊兖遇孔君詩將期重交態丨丨不然灰又李商隱子直晉昌李花詩吳館何丨丨秦臺幾夜熏)砭
熨(裴延翰樊川集後序其丨丨嫉惡隄障初終若濡槁于未焚膏癰于未穿)青熨(李咸用廬山詩對猶丨丨眼到必冷凝魂)
澡熨(宋祁漢文翁碑翁之治蜀開學校以詩書教人丨丨故俗)洗熨(文同詩淨若新丨丨)重熨(史逹祖詞熏爐丨丨)
(便放慢春衫針線)
素手熨(蘇軾詩𧰼床丨丨丨寒衣)
欻(許勿切暴起)
韻藻怳欻(韓愈詩指畫變丨丨注茫昧貎)
增歇欻(王延夀魯靈光殿賦丨丨幽藹雲覆霮䨴洞杳冥兮)翕欻(張嘉貞石橋銘其欄檻華柱鎚斵龍獸之狀蟠繞拏)
(踞眭盱丨丨若飛若動柳宗元乞巧文兩旗開張中星耀芒靈氣丨丨兹辰之良)洶欻(劉詵題陳所翁子雷巖畫龍歌軒窗)
(怒濤聲丨丨)駕欻(馮宿大唐昇元劉先生碑銘内天外人葆和嗇神道之宗兮乘颷丨丨無𧰼有物元之功兮)飄欻
(王行題趙元臨高房山鍾觀圖詩長松更飛泉霞彩互丨丨)
厥(九勿切魏日突丨又月韻)
韻藻突厥(漢書音義夏曰獯鬻殷曰鬼方周曰玁狁漢曰匈奴魏曰丨丨世居金山工於鐡作金山狀如兜鍪俗呼兜鍪)
(為丨丨因為國號)
&KR1403;(九勿切剞丨曲刀也)
韻藻剞&KR1403;(淮南子無所錯者丨丨削鋸&KR1403;一作劂祖鴻勲與陽休之書吾生既繫名聲之韁鏁就良工之丨丨)
增筍可&KR1403;(陳傅良送楊似之提舉湖南詩蕨芽掇盡丨丨丨送客焉知老將至)不少&KR1403;(陳淳詩游刃三年丨丨丨)
沕(文弗切丨穆微也)
韻藻軋沕(漢書司馬相如傳西望崑崙之丨丨荒忽兮直徑馳乎三危注丨丨荒忽不分明之貌)
增沉沕(繆思恭詩天地塞無歡三秋翳丨丨)
仡(許訖切壯勇貎又魚訖切)
韻藻仡仡(書丨丨勇夫詩崇墉丨丨漢書李尋傳昔秦穆公說諓諓之言任丨丨之勇身受大辱社稷幾亡晉書左貴嬪)
(傳誄曰華轂曜野素蓋被原方相丨丨旌旐翻翻廣雅丨丨武也元包經傳大壯&KR0034;丨丨趯欻欻傳曰&KR0034;丨丨健也趯欻欻動也揚)
(雄甘泉賦金人丨丨其承鐘虞兮嵌巖巖其龍鱗柳宋元晉問巨舟軒昂丨丨還環水師更呼聲裂商顔元稹詩丨丨龍蛇動王令)
(詩渾渾九河翻丨丨百川注)
增有仡(鹿門隱書舟之丨丨猶人之有道也仡不安也舟之行□仡不進是不安而安也)失仡(鹿門隱書秦丨丨于)
(項項遺仡于漢)遺仡(見上)
武騎仡(郭璞南郊賦丨丨丨以清道被練煥以波燭)
釳(許訖切乘輿馬上插翟尾者曰方丨釳鐵也廣三寸又魚訖切)
韻藻增方釳(晉書輿服志四路皆駕四馬馬並以黃金為文髦插以翟尾𧰼鹿而鏤鍚金㚇而丨丨繁纓赤罽易茸金)
(就十有二張衡東京賦丨丨左纛鉤膺玉鑲注以五寸鐵中高兩頭低如山形翟尾結著轅兩邊防馬相突)
青玉釳(文同詩擁頭丨丨丨蔽膝綵絲鞶)
迄(許訖切爾雅至也)
韻藻增有迄(傅毅詩行邁屢稅胡能丨丨)遠迄(曹植王仲宣誄發軫北魏丨丨南淮經歷山河泣涕如頽)仰
迄(摯虞答杜預論五服之制成于周室周室以前丨丨上古雖有在喪之哀未有行喪之制)靡迄(陸機賦下霄房之丨丨卜)
(良晨而復舉)
汔(許訖切水涸盡)
韻藻滌汔(枚乘七發所溫汾者所丨丨者)
增水汔(易小狐汔濟濡其尾无攸利疏汔將盡之名小才不能濟難事同小狐雖能渡水而无餘力必須丨丨方可涉川未)
(及登岸而濡其尾豈有所利)
怫(符弗切丨鬱)
韻藻增勿怫(家語孔子曰嘗聞養世之君子矣從輕勿為先從重勿為後見像而勿強陳道而丨丨此四者丘之所聞)
(也)怫怫(参同契往來洞無極丨丨被容中元包經傳小過下丨丨上悸悸趾之□爪之墜傳曰下丨丨愎其上也上悸悸懼)
(其下也趾之&KR2054;足之跌也爪之墜手之失也)鬱怫(賈誼旱雲賦憭兮慄兮以丨丨兮劉向賦志隱隱而丨丨兮馬融長笛賦)
(震丨丨以憑怒兮傅咸喜雨賦隂丨丨而騰起陽菴䕫而自消)理怫(歐陽詹弔九江驛碑材文情違乃傷丨丨乃冤人實有之)
(物亦應然)項怫(歐陽詹棧道銘丨丨劉怒旋見以踣)不怫(孫樵笏銘諫石切切上磨帝缺不逆丨丨笏為公笏)
艴(敷勿切淺色)
韻藻增愧艴(唐書李景讓傳大中中進御史大夫三月蔣伸輔政景讓名素出伸右世謂除大夫百日有佗官相者謂)
(之辱臺景讓丨丨不能平見宰相自陳考深當代即拜西川節度使)
刜(敷勿切擊也斫也)
韻藻增披刜(柳宗元東亭記至是始命丨丨蠲疏樹以竹箭松檉桂檜柏杉易為堂亭峭為杠梁下上徊翔)劍刜
(溫庭筠詩健丨丨鐘鉛繞指)剪刜(袁凱詩隙壌所自治丨丨去蘢茸)芟刜(僧大訢詩蕪穢煩丨丨)
苑子刜(左傳丨丨丨林雍斷其足鑿而乘于他車以歸)棠谿刜(劉向九歎執丨丨以丨蓬兮東干將而割肉)青
萍刜(章孝標王師如時雨賦丨丨丨而破塊將分白羽揮而散絲不絶)鐘可刜(白居易詩君勿矜我玉可切君勿誇)
(我丨丨丨)
不(分勿切輿弗同又尤韻有韻)
韻藻增豈不(詩丨丨懷歸畏此簡書朱子詩度世君則然修身吾丨丨)鄂不(詩常棣之華丨丨韡韡釋文不毛如)
(字顔眞卿送劉太冲叙丨丨照乎栘華龍驥驤乎雲路)服不(周禮夏官丨丨氏下士一人徒四人注丨丨服不服之獸者又)
(丨丨氏掌養猛獸而教擾之)
突呂不(遼史太宗紀九月己夘丨丨丨遣人獻討烏古俘又營衛志丨丨丨室韋部太祖以計降之乃置為二部)麻都
不(遼史太宗紀以德爾吉為司徒逹爾罕為副使丨丨丨為縣令)
屹(魚迄切丨崪山貌)
韻藻增昂屹(柳宗元晉問濤波之旋滔山觸天既渟既平彌望悠焉良久乃始丨丨涌溢挺拔而出林立峯崒穿雲蔽)
(日)屹屹(歐陽詹弔九江驛碑材文丨丨于碑如神如祇人得以專天造何為蘇舜欽瓦亭聯句烽臺丨丨百丈起伹報平安)
(搖桔橰熊鉌遊武夷山詩巍巍大隱屏丨丨天一柱)
䨇巖屹(元傑湞陽東嶺洞谷銘序丨丨丨以中斷奔屏蹙而成室)
肸(許訖切丨蠁又質韻)
韻藻增呹肸(揚雄甘泉賦薌丨丨以棍批兮聲駍隱而歴鍾)僑肸(諸葛亮又與兄瑾書殷往嗣秀才今之丨丨者)
(也按殷禮字往嗣吳郡雲陽人通占侯張溫以入蜀亮見歎曰東吳菰蘆中乃有竒偉如此人王粲詩延陵有作丨丨是與)叔
肸(左傳晉侯使丨丨告於諸侯注丨丨叔向也)
芴(文弗切土瓜)
韻藻增菲芴(爾雅丨丨注即土瓜也)芒芴(莊子雜乎丨丨之間變而有氣注丨即混芒之義丨即沕穆之義秦)
(觀曾子固哀詞元氣含而未泄兮洞丨丨而窅冥)墾芴(枚乘賦故行於崑崙之丨丨兮)軋芴(司馬相如上林賦周覽泛)
(觀縝紛丨丨注丨丨緻密也)
岉(文拂切崛丨高貎)
韻藻增崛岉(王延夀魯靈光殿賦屹山峙以紆鬱隆丨丨乎青雲)
䘿(衢物切衣短也)
韻藻增繡䘿(後漢書光武帝紀更始諸將服婦人衣丨丨韋莊詩喧呼丨丨攘劉子翬詩丨丨蒙衣屢翻覆)䘪䘿
(方言裾褕其短者自關之西謂之丨丨郭璞注俗名䘿掖一日襤褸即是)
黦(紆物切黃黑色也)
韻藻增敗黦(陸疏廣要今江湘二浙四五月之間梅欲黃落則水潤土溽礎壁皆汗蒸鬱成雨其霏如霧謂之梅雨沾)
(衣服皆丨丨)
紅袖黦(韋莊詞淚霑丨丨丨)
菀(紆物切藥草見阮韻)
韻藻增柳菀(詩有菀者柳埤雅松柏醜茂桑丨醜丨詩曰菀彼柔桑又曰菀佊柳斯是也菀柳曰有菀者柳不尚息焉)
(言丨之丨非若松柏之茂未幾而衰矣)天菀(後漢書天文志安帝二年十二月彗星起丨丨南丨丨為外軍彗星出其南為)
(外兵)沉菀(楚辭丨丨而莫達)菀菀(劉向九歎芳若茲而不御兮捐林薄而丨丨)
&KR1293;(符弗切山曲說文作岪山脅道也)
韻藻增曲&KR1293;(劉安招隱士块兮軋山丨丨注块兮軋霧氣昧也山丨丨盤結屈也)鬱&KR1293;(左思吳都賦爾其山澤則)
(嵬嶷嶢㼘巊溟丨丨何遜七召若乃凌沼開源延石崇壞疑崑囧之丨丨侔滄溟之瀇瀁)
咈(符弗切戾也)
韻藻增吁咈(書帝曰丨丨哉方命圯族傳凡言丨者皆非帝意丨戾也李商隱井泥詩堯得舜可禪不以瞽膄疑禹竟)
(代舜立其父丨丨哉)弗咈(書先王肇修人紀從諫丨丨)
坲(符弗切塵起)
韻藻增坌坲(韓愈詩帝咨女予往牙纛前丨丨)
㗵(許勿切呵丨)
韻藻增呵㗵(木華海賦丨丨掩鬱矆睒無度)
倔(衢物切丨彊)
韻藻增健倔(韓愈詩榮公鼎軸老烹斡力丨丨)彊倔(王安石祭張安國文中書大理再為君屈遂升宰屬能撓)
(丨丨)
冹(分勿切寒冰貎又月韻)尉(紆物切古有丨繚子又複姓有丨遲氏又未韻)
蔚(紆物切草名又曰無子菣也見未韻)
御定佩文韻府卷九十四之二
