欽定四庫全書
御定佩文韻府卷二之二
上平聲二冬韻二
容(餘封切說文盛也又儀也貌也包函也又州名唐置丨州又姓)
韻藻有容(書丨丨德乃大又若有一个臣其心休休焉其如丨丨焉沈約文珩珮流響纓紱丨丨韓愈燕太學詩序醆斝)
(序行獻酬丨丨)為容(詩豈無膏沐誰適丨丨史記豫譲曰士為知己者死女丨悦己者丨後漢書馬援上疏臣歸身聖明本無)
(公輔一言之薦左右丨丨之助杜甫詩看花隨節序不敢強丨丨)足容(禮記丨丨重又揚子足言丨丨德之藻矣注皆藻飾)
(非篤真也)手容(禮記丨丨恭)口容(禮記丨丨止)聲容(禮記丨丨靜宋樂舞歌騰芬金石寫德丨丨)頭容
(禮記丨丨直)氣容(禮記丨丨肅)立容(禮記丨丨德)色容(禮記丨丨莊)目容(禮記丨丨端)戎容
(禮記丨丨暨暨)言容(禮記丨丨詻詻)視容(禮記丨丨清眀)軍容(禮記丨丨不入國唐儀衛志太宗平東都克高麗備)
(丨丨凱歌又魚朝恩為觀丨丨使韓愈詩文物雜丨丨)國容(禮記丨丨不入軍杜甫詩殷復前王道周遷舊丨丨唐語林李)
(德裕作相兩街使請准例每早朝令兵衛送德裕判云在具瞻之地自有丨丨當無事之時何勞武備裴光庭文以練丨丨以精軍)
(實)修容(禮記曾子與子貢入于其廐而丨丨焉武王帶銘火滅丨丨慎戒必恭恭則夀漢書司馬相如傳丨丨乎禮園翺翔)
(乎書圃又魏志武帝因西漢置夫人以下爵凡十二文帝增淑媛丨丨等宋書孝武帝置昭儀昭容昭華以代修華修儀丨丨隋書)
(九嬪五曰丨丨)樂容(禮記舞者丨之丨)舂容(禮記善待問者如撞鐘待其丨丨然後盡其聲又韓愈文寂寞短章丨丨)
(大篇杜甫詩萬井逼丨丨失名寒夜聞霜鐘詩風間時斷續雲外更丨丨范成大詩䨇旌暮捲小丨丨)婉容(禮記孝子之有)
(深愛者必有愉色有愉色者必有丨丨)婦容(周禮九嬪掌婦學之法以教九御婦德婦言丨丨婦功列女傳不必顔色美麗)
(也盥洗塵穢服飾鮮潔是謂丨丨)六容(周禮保氏教國子以丨丨一祭祀之容二賓客之容三朝廷之容四喪紀之容五軍)
(旅之容六車馬之容)三容(周禮王射三獲丨丨諸侯二獲二容大夫士一獲一容注容乏也矢至此乏極)盈容(儀禮及享)
(發氣焉丨丨)從容(中庸丨丨中道聖人也史記張良傳所與丨丨言天下事甚衆莊子鯈魚出游丨丨是魚樂也鄭谷詩王)
(粲許丨丨姚合楊柳枝詞黃鶯偏戀語丨丨于鵠詩昨日山家春酒濃野人相勸久丨丨白居昜詩賢侯辟士禮丨丨曹唐詩語來)
(青鳥許丨丨)動容(孟子丨丨周旋中禮者盛德之至也)禮容(史記孔子為兒嬉戲常陳爼豆習丨丨又隋書牛弘奏漢)
(高改韶武曰文始又造武德自表其功又作昭容丨丨增演其意昭容生于武德盖猶古之韶也丨丨生于文始矯秦之五行也)
改容(漢書賈誼傳今自王侯三公之貴皆天子之所丨丨而禮之也又晉書范宣字宣子年十歲嘗以刀傷手捧手丨丨人問)
(痛耶荅曰不足為痛但受全之體而致毁傷不可處耳又五代史周德威狀貌雄偉笑不丨丨又鄭凖詩吳山楚驛四年中一見清)
(明一丨丨)取容(漢書張釋之傳釋之子摯字長公以不能丨丨當世故終身不仕)斂容(漢書霍光傳光每朝見上虛己)
(丨丨禮下之)先容(漢書鄒陽傳蟠木根柢輪囷離竒而為萬乘噐者以左右丨為之丨也駱賓王詩徒懷萬乘噐誰為一丨)
(丨)腹容(世說王丞相枕周伯仁股指其腹曰卿此中何所有荅曰此中空洞無物然容卿輩數百人)乏容(世說許允)
(婦醜許曰婦有四德卿有幾曰新婦所丨者丨耳士有百行君有幾允曰皆備曰君好色不好德何謂備允慙)壯容(南史陶弘)
(景年八十而有丨丨)華容(虞世南史略北齊盧士深妻崔氏有才學春日以桃花靧兒面咒曰取雪白取花紅與兒洗面作丨)
(丨)山容(唐書高祖紀論海納丨丨如覆如載又陸暢詩秋天木落見丨丨皮日休詩丨丨洗得如烟瘦許棠詩斜日變丨丨)
昭容(宋書孝武帝增丨丨以代修儀北史魏八十一御女有丨丨唐書丨丨次昭儀為九嬪之一酉陽雜爼今閤門有宫人垂)
(帛引百竂云起于天后又云起于晉禇太后至會昌中罷之杜甫詩戶外丨丨紫䄂垂䨇瞻御座引朝儀又隋書音樂志漢高自表)
(其功作丨丨禮容詳見禮容下)兩容(莊子不擇善否丨丨顔偷拔其所欲謂之險注無善與否皆欲其悦已曰丨丨)敬容
(莊子禮樂之士丨丨又南史何丨丨為吳郡政為天下第一吏人詣闕乞樹碑後為尚書令晉宋以來宰相皆以文義自逸丨丨獨)
(勤庶務)慍容(列子商丘開常無丨丨)苟容(荀子偷合丨丨)心容(荀子心不可劫而使易意是之則受非之則辭)
(故曰丨丨注言丨能丨受萬物)求容(孔叢子毁道以丨丨容何行焉)悛容(韓非子衛孫文子聘于魯公登亦登叔孫穆子)
(曰諸侯之會寡君未嘗後衛君也今子不後寡君一等寡君未知所過也子其少安孫子無辭亦無丨丨)多容(韓詩外傳大道)
(丨丨大德多下)寬容(韓詩外傳德行丨丨而守之以恭)應容(吕氏春秋人主出身丨丨不可不審)變容(吕氏春秋)
(豫譲欲殺趙襄子自刑以丨其丨)中容(吕氏春秋丨丨之國有赤木玄木之葉注美菜也)革容(淮南子孔子造然丨)
(丨曰善哉持盈者乎)威容(華陽國志杜軫為尚書郎丨丨可視温庭筠詩丨丨尊大樹)周容(楚詞背繩墨以追曲兮競)
(丨丨以為度注苟合取容也)容容(楚詞表獨立兮山之上雲丨丨兮在下又漢書郊祀歌神之行旌丨丨又後漢書左雄傳)
(虞詡上疏公卿以下類多拱默至相戒曰白璧不可為丨丨多後福)姱容(楚詞丨丨修態絙洞房些註姱好貌)冶容(班固)
(箴丨丨求好君子所讐子夜歌芳是香所為丨丨不敢當又薛能桃花詩有影宜暄煦無言自丨丨)含容(陳琳檄加緒丨丨冀)
(可彌縫又指月錄如蓮之華有丨丨開落之義)秀容(曹毗文少晞冥風弱挺丨丨又地名北史齊神武紀頭紇豆陵步藩入丨)
(丨逼晉陽)檢容(嵇康賦丨丨授節應變合度)姿容(嵇康詩採藥鍾山隅服食改丨丨)雍容(傅毅賦丨丨惆悵不)
(可為象史記南陽行賈盡法孔氏之丨丨又司馬相如車騎丨丨甚都又魏書李波小妹字丨丨褰裙逐馬如卷蓬左射右射必叠)
(䨇婦女尚如此男子安可逢)聖容(應貞詩恢恢皇度穆穆丨丨)媚容(王淑之游羅浮山詩風雲秀體卉木丨丨)神
容(鮑照舞鶴賦忽星離而雲罷整丨丨而自持)音容(謝莊賦絃桐練響丨丨選和謝靈運詩巖壑寓耳目歡愛隔丨丨元)
(稹詩定應勞夢寐暫似接丨丨)飛容(舞鶴賦唳清響于丹墀舞丨丨于金閣)愁容(鮑照詩敷文勉征念發藻慰丨丨王)
(翰詩苦調琴先覺丨丨鏡獨知駱賓王詩醉裏失丨丨朱琳詩金鏡識丨丨)徽容(鮑照詩九族共瞻望賓友仰丨丨)衰
容(謝朓詩折荷葺寒袂開鏡盼丨丨章孝標詩嘗聞一粒功足以返丨丨)塵容(北山移文抗丨丨走俗狀岑參詩愛兹清)
(俗慮何事老丨丨蘇軾詩一洗丨埃丨)晬容(王融文丨丨有穆賓儀式序温庭筠元日詩雨𤾉春令煦裘冕丨丨尊)春
容(子夜歌郎懷幽閨性儂亦恃丨丨徐彦伯詩繁珂接曙響華劍比丨丨張說詩草樹喜丨丨羅虬詩夢魂驚覺暈丨丨蘇軾詩)
(但覺草木皆丨丨馬祖常詩湖天過雨澹丨丨)清容(子夜歌含春未及歌桂酒發丨丨)笑容(子夜歌吹歡羅裳開動儂)
(含丨丨)顔容(子夜歌為歡憔悴盡那得好丨丨阿子歌阿子復阿子念汝好丨丨)天容(唐明皇詩繩繩雲步穆穆丨丨)
(又蘇軾詩丨丨海色本澄清又詩一笑開丨丨又詩清風初號地籟明月自寫丨丨)秋容(碧玉歌芙蓉陵霜榮故向丨丨好李)
(白詩浮雲滅霽景萬物生丨丨韓琦詩莫嫌老圃丨丨淡自愛黃花晚節香楊萬里詩烟描水寫老丨丨)玉容(白居昜詩露重)
(不勝瓊液冷雨餘惟見丨丨低雷淵詩雪作肌膚丨作丨)仲容(左傳八凱之一)商容(書式丨丨閭)南容(論語孔子)
(弟子三復白圭後漢書傅夑本字幼起慕丨丨三復白圭乃易字焉蘇軾詩五噫已出東洛三復願比丨丨又南史任昉四子東里)
(西華丨丨北叟竝無術業墮其家聲)茅容(後漢書丨丨字季偉年四十餘耕于野避雨樹下衆皆夷踞容獨危坐愈恭郭泰見)
(而竒之與共言因請留宿容殺雞供母而以草蔬與客同飯泰拜之勸令學卒以成德)泰容(黃帝樂師傅毅賦慕老童於騩)
(隅欽丨丨之高吟)
正爾容(禮記丨丨丨聽必恭)君子容(禮記君子服其服則文以丨丨之丨家語澹臺子羽有丨丨之丨而行不勝其)
(貌)強為容(老子夫惟不可識故丨丨之丨)孔德容(老子丨丨之丨唯道是從註孔盛也)見客容(劉向文晏)
(子謂越石父曰向也丨丨之丨今也見客之意)千變容(陸機集虛己應物必究丨丨之丨)萬騎容(李義府詩逕狹)
(千官擁溪長丨丨丨)百戲容(蘇頲詩座客千官盛場開丨丨丨)花想容(李白詩雲想衣裳丨丨丨)冰雪容
(杜甫詩君看他時丨丨丨楊憑詩月帔花冠丨丨丨)桃李容(劉庭芝詩寄言丨丨丨胡為閨閣重)入夏容(皇甫濓詩)
(鳥愛留春語雲多丨丨丨)邴曼容(漢書兩龔傳丨丨丨養志自修為官不肻過六百石輙自免去杜牧詩師友瑯琊丨丨丨)
(蘇軾詩吾今官已六百石漸愧當年丨丨丨)阮仲容(晉書丨咸字丨丨與叔父籍為竹林之游太原郭奕少所推先見咸)
(心醉咸解音律善彈琵琶荀勖每與咸論音律自以為遠不及也疾之出補始平太守顔延之五君詠云屢薦不入官一麾乃出守)
(又樂錄咸自製樂噐四絃今傳于世謂之阮咸皇甫冉詩白社陶元亮青雲丨丨丨)
道大莫容(史記孔子世家顔回曰夫子之丨丨故天下丨能丨)
增形容(易聖人有以見天下之賾而擬諸其丨丨象其物宜是故謂之象毛詩大序頌者所以美盛德之丨丨以其成功告)
(於神明也又杜甫詩丨丨吾較老筋力爾誰過又海内丨丨吾獨老又李純甫雪詩椎璋抵璧紛破碎千竒萬巧難丨丨劉克莊詩)
(更無詩句可丨丨參同契大道甚浩廣太元無丨丨)童容(詩漸車帷裳箋巾車職云王后五路皆有容容謂䄡車山東謂之裳)
(幃或曰丨丨)行容(禮記丨丨愓愓注直而疾也又國語棄毅丨丨羞也言棄果毅而丨丨儀乃軍旅之所羞)無容(禮記)
(父黨丨丨)和容(周禮鄉大夫以鄉射之禮五物詢衆庶四曰丨丨疏和載六德和在六德之下也容包六行孝在六行之上也)
(又陸雲詩丨丨過表蔣至洞庭張樂賦丨丨遠被休氣充塞)設容(春秋說題辭禮者所以丨丨明天地之體也)不容
(史記孔子世家顔回曰丨丨何病丨丨然後見夫子又元載别妻詩雖在侯門似丨丨顧況詩為報烟霞道人間久丨丨)并容
(史記曹相國世家夫獄市所以丨丨也朱子表重明必照大度丨丨)相容(史記淮南厲王傳兄弟二人不丨丨後漢書黨錮傳)
(張儉以鉤黨事亡命望門投止人皆破家丨丨楊巨源詩請為同社笑丨丨皇甫曾詩疎慢亦丨丨賈詩虛室省丨丨方干詩華)
(髮不丨丨温庭筠詩每過朱門愛庭樹一枝何日許丨丨邊元鼎詩繡枕紅衾晚意濃啼鶯大似不丨丨)兼容(史記司馬相如)
(傳馳騖乎丨丨并包勤思乎參天貳地曾鞏詩不變松篁心轉勁無邊江海量丨丨)審容(漢書律歴志量者龠合升斗斛也所)
(以量多少也本起於黃鍾之龠用度數以丨其丨)風容(後漢書竇皇后紀進止有序丨丨甚盛)回容(後漢書馬武傳)
(每能丨丨宥其小失注曲法以容也)博容(三國志注曹公祭橋太尉文公誕敷明德泛愛丨丨)圖容(吳錄吳主潘夫人父)
(坐法夫人輸織室為江東絶色有司聞於吳主使丨其丨夫人憂戚不食減瘦改形工人寫之以進吳主曰此神女也愁容尚能惑)
(人况在歡樂乃納之於後宫唐德宗褒功臣詔王業既成泰階既平乃丨厥丨於凌烟閣)慕容(晉書丨丨廆鮮卑人曾祖莫護)
(跋慕燕代人多冠步搖乃襲冠諸部因呼為步搖後訛為丨丨或云丨二儀之德三光之丨)淑容(宋書明帝增女官名)漪
容(北史八十一御女有丨丨肅容昭容)肅容(見上又張九齡詩丨丨兩童子)勤容(南史謝皭年數歲母郭氏疾皭晨昏)
(溫凊丨丨戚顔未嘗暫改)惰容(北史周長孫儉詣闕奏事大雪中待報自旦至暮略無丨丨宋史韓億傳億性方重治家嚴飭)
(雖燕居未嘗有丨丨李邕碑動有常度居無丨丨)順容(隋書九嬪二曰丨丨九曰充容)充容(見上)象容(隋書音樂)
(志文舞將作先設階步辭曰丨丨則舞歌德言詩張華詩丨丨表慶韓愈袁氏先廟碑使工歌詩載烈丨丨注為之歌詩所以載其)
(功烈而丨其形丨也)端容(隋書后妃傳煬帝時后妃嬪御無釐婦職惟丨丨麗飾陪從醼遊而已)文容(唐書禮樂志太)
(宗為秦王破劉武周軍中作秦王破陣樂及即位宴會必奏之謂侍臣曰雖發揚蹈厲異乎丨丨然功業由之被于樂章示不忘本)
(也)阿容(唐書李綘傳夫任官而辨賢措事不丨丨近於賢矣)包容(唐書婁師德薦狄仁傑仁傑不知武后問師德知人)
(乎曰未聞也后曰朕用卿師德薦也仁傑出曰婁公盛德為所丨丨久矣)拜容(遼史告廟謁廟皆曰丨丨)習容(汲冡周書)
(立鄉射以丨丨)賓容(淮南子故丨之丨一體也或以為君子或以為小人所自視之異也)美容(玉虛子雖有西施之丨丨)
(䜛妬入以自代)餘容(本草芍藥一名丨丨)喜容(本草菊一名丨丨又大唐新語韋承慶為吏部尚書考一官遭風失米始)
(考中下其人自若因改中中既無丨丨亦無愧詞竞考中上)瞀容(楚辭煩冤丨丨)制容(東京賦佩以丨丨)盛容
(兩都賦寢威丨丨)帝容(兩都賦究皇儀而展丨丨又柳貫詩太乙高居丨象丨)少容(魏文帝典論甘陵甘始亦善行)
(氣老有丨丨少去聲孟郊詩寒花日丨丨少上聲)妙容(孔融薦禰衡表激楚陽阿至丨之丨掌伎者之所貪注激楚清聲也)
(陽阿曲名)金容(王融樂府丨丨涵夕景翠鬢佩晨光唐太宗聖教序丨丨掩色不鏡三千之光麗象開圖空端四八之相)昌
容(魏都賦丨丨練色注列仙傳丨丨者常山道人也自稱殷王女食蓬蔂根二百餘年顔色如二十歲許人故曰練色)瞢容
(魏都賦有靦丨丨注瞢愧也)蹻容(蜀都賦丨丨世于樂府注蹻綺驕切)夸容(舞賦丨丨乃理注夸猶美也)矜容
(舞賦或有丨丨愛儀)失容(長笛賦丨丨墜席)月容(謝朓詩軒廣丨丨開)淨容(柳惲詩佳人飾丨丨)垂容(四子)
(講德論舞德丨丨)假容(北山移文雖丨丨於江臯)蔽容(李尤天軿車銘輪以代步屏以丨丨)定容(謝靈運江妃賦)
(姿非丨丨服無常度朱子冬日詩寒雲無丨丨)悴容(謝靈運詩朽貌改鮮色丨丨變柔顔)丰容(謝靈運詩升長皆丨丨又)
(蘇軾題王逸少帖詩謝家夫人淡丨丨謂道韞)雕容(鮑照觀漏賦撫凝肌於遷滯鑑丨丨於彷彿)妍容(鮑照詩丨丨逐)
(丹壑)真容(高允鹿苑賦庶丨丨之髣髴王建詩自盤金線繡丨丨)結容(陸雲頌焦生卜居在河之東皓襟解帶嘉卉丨)
(丨)弱容(傅亮碑三變肇於丨丨九德充於初迪)詭容(張九齡詩丨丨紛望入)異容(張九齡詩窈窕生幽意參)
(差多丨丨)凋容(姚崇詩丨丨謝木春)霞容(常建詩縹緲輕丨丨)岸容(杜甫詩丨丨待臘將舒柳陳公綸詩修林襲丨)
(丨)祭容(張餘慶祀后土賦繁纓藻帶燦爛於丨丨孤竹雲和鏗鏘於聲律)展容(王起北郊迎冬賦一人由之而丨丨)
(萬姓于焉而仰德)川容(韋應物詩淅瀝覆寒騎飄颻暗丨丨)光容(裴度古君子佩玉賦君求美質我則表温潤於丨丨)
(臣聽好音我則動凄清於步武)谷容(韓愈燕喜亭記其土谷曰黃金之谷瀑曰振鷺之瀑丨言丨瀑言德也)在容(白居)
(易喜與韋左丞同入南省敘舊因贈詩差肩北省慙非據接武南宫幸丨丨)嫁容(孟郊靜女吟任禮恥任粧嫁德不丨丨)
輕容(李賀詩蜀烟飛重錦峽雨濺丨丨王建詩嫌羅不著愛丨丨)日容(歐陽詹迴塵賦靈物既先乘輿乃從雲車烟馭)
(春心丨丨鬱霏霏以葳蕤輝熠熠以嚴顒孔稚圭詩林交丨丨映)舊容(李益詩問姓驚初見稱名憶丨丨于武陵詩白日去)
(難駐故人非丨丨白居易詩君掃青蛾減丨丨)殊容(鄭錫日中有王字賦煥爾丨丨昭然異質)鑒容(李程破鏡飛上天賦)
(方應候以戲珠不丨丨以銷玉)危容(李子卿聚雪為小山賦丨丨半頽儻遇嵇康之醉片影初墜謂入郄詵之幄)千容
(劉允濟天賦覆燾丨丨苞含萬象)朝容(侯冽貂蟬冠賦冠表丨丨飾崇工製又許堂詩霞亦勝丨丨)古容(竇衆述書)
(賦千歲之下森森丨丨)衒容(李紳松栢有心賦無地勢以丨丨)水容(張仲素穆天子宴瑤池賦湛丨丨之漫漭蕩日)
(彩以參差李華乾元國清寺碑龍在泉中丨丨耽耽温庭筠詩丨丨侵古岸陳亮詩凝雲含丨丨)表容(趙良噐冠賦檢身者)
(禮丨丨者服)增容(趙良噐冠賦解豸觸邪惡佞臣而直指鵕䴊崇飾光近侍以丨丨)離容(鄭巢詩邊色上丨丨喻鳬)
(詩酒不上丨丨又漢武内傳上元夫人命侍女紀丨丨徑到扶廣山敇青真小童出六甲左右靈飛致神之方以授帝)别容
(白居易詩寧勞動丨丨)齠容(白居易贈毛仙翁詩丨丨花井妍)低容(白居易詩紫袖紅絃明月中自彈自感自丨丨)
病容(白居易詩晨起秋齋冷蕭條稱丨丨許渾詩僧儀稱丨丨又離憂滿丨丨)儀容(雍陶詩風流空想舊丨丨元稹詩春)
(草綠茸雪色白想君騎馬好丨丨)鏡容(韓琮詩商吹移砧調春華改丨丨)恨容(温庭筠詩丨丨偏落淚低態定思人)
韶容(温庭筠詩映靄丨丨澹鎖春青筐葉盡蠶應老劉子翬元日詩曉來飛雨挾風顛洗出丨丨換故年)錦容(張聿劒化)
(為龍詩拖尾迷蓮鍔張鱗露丨丨)瘦容(賈島山中道士詩頭髮梳千下休糧帶丨丨樊阜詩自把梅花比丨丨皮日休詩鳳)
(骨輕来稱丨丨)貞容(于武陵小松詩拂檻愛丨丨皮日休咏古杉詩勁質如堯瘦丨丨學舜黴)仙容(貫休詩一家齋戒減)
(丨丨)雲容(澹交詩積水浸丨丨又楊妃有贈張丨丨舞詩)淚容(魚玄機詩鶯語驚殘夢輕粧改丨丨)德容(朱子齋居)
(感興詩動植各生遂丨丨自清温)雪容(楊萬里詩庾嶺梅花尚丨丨)樹容(陳與義詩高靄生丨丨)霄容(貢奎)
(詩霽雨沐丨丨)振容(袁桷詩丨丨上詞場)潤容(王惲詩草樹風前帶丨丨)隱容(業顒詩平生所蘊剛毅氣洞然明白)
(無丨丨)僅容(劉澤詩蟻穴吾猶夢蝸廬此丨丨)芳容(劉從益詩桃李開丨丨)客容(高叔嗣詩秋風動丨丨)
慈容(皇甫汸詩珪分勞睿眷笙别愴丨丨)嬌容(朱純詩步窄倚丨丨)夕容(董榖詩寒山生丨丨)尊容(宗鏡錄昔)
(曾瑩兩面鏡鍳一盞燈置一丨丨而重重光火佛佛無盡見)顰容(高僧傳淵明一日謁遠公甫及寺外聞鐘聲不覺丨丨遽)
(命駕而返又謝靈運詩彷彿含嚬容王融詩矉容入朝鏡思淚點春衣嚬矉與顰同)鶴容(白玉蟾玉虛法院記松姿丨丨霞標)
(芝範)寶容(雲笈七籤東方歲星真王君名澄瀾字清凝夫人名丨丨字飛靈)潁容(杜預左傳序丨子嚴者雖淺近亦復)
(名家注子嚴名丨)
如使容(禮記曲禮凡以弓劔苞苴簞笥問人者操以受命丨丨之丨)儉易容(禮記表記夫恭寡過情可信丨丨丨)
(也以此失之者不亦鮮乎注言恭儉信三者未足以為仁而亦行仁之資)善為容(禮記序徐生丨丨丨)富貴容(史記)
(貨殖傳游閒公子飾冠劒連車騎亦為丨丨丨也)無懈容(宋史田錫傳錫耿介寡合未嘗趨權貴之門居公庭危坐終日)
(丨丨丨)知常容(老子丨丨丨容乃恭)無所容(莊子逍遙遊惠子謂莊子曰魏王貽我大瓠之種我樹之成而實五)
(石以盛水漿其堅不能自舉也剖之以為瓢則瓠落丨丨丨非不呺然大也吾為其無用而掊之李經詩莫怪魏瓠丨丨丨)不
失容(莊子徐無鬼篇郢人堊漫其鼻端若蠅翼使匠石斵之匠石運斤成風聽而斵之盡堊而鼻不傷郢人立丨丨丨)倨
傲容(莊子漁父篇萬乘之主千乘之君見夫子未嘗不分庭伉禮夫子猶有丨丨之丨)泰山容(淮南子說山訓丨丨)
(之丨巍巍然高去之千里不見埵堁遠之故也)兔罝容(易林丨丨之丨不失其恭)肉松容(本草綱目肉蓯蓉吳普曰)
(一名丨丨丨)易陽容(枚乘兔園賦丨丨之丨左思魏都賦丨丨壯丨注易水之陽中多美女)根柢容(鄒陽上書)
(素無丨丨之丨)阿侯容(古詩欲知莫愁貌湏看丨丨丨)窈窕容(謝靈運詩肆呈丨丨丨)禮樂容(沈炯勸進)
(表左廟右社之制可以權宜五丨六丨之丨歲時所備)盛德容(張說詩頌刊丨丨丨)日月容(孟郊詩唯開文字忩)
(時寫丨丨丨)憔悴容(柳宗元詩丈人本自忘機事為想年来丨丨丨)造化容(失名河鯉登龍門詩備歴艱難過因)
(期丨丨丨)不成容(許渾殘雪詩皎潔丨丨丨袁桷詩飛花空有意小雨丨丨丨)旛盖容(陸龜蒙包山詩風飄橘柚)
(香日動丨丨丨)特地容(孫元晏詠謝朏詩此時忠節還希有堪羡君王丨丨丨)喜暫容(僧靈一詩仙翁丨丨丨)
玉像容(僧無可詩潭分丨丨丨)粉墨容(薛濤詩意思都盧丨丨丨)劣自容(陸游詩歲晩茆茨丨丨丨)掩
醉容(楊萬里詩却倩孤松丨丨丨)玉雪容(楊萬里詩金城土酥丨丨丨)篆金容(王庭筠詩瓶深添碧甃蝸)
(壁丨丨丨)神所容(劉宰謝烏鵲詩挽衣行太息飛鳴鵲當空似欲慰我心正直丨丨丨)秋水容(戴復古詩故人昔住)
(金華峰面帶䨇溪丨丨丨)染茜容(劉彦冲石榴詩一夜霜飛丨丨丨)靃靡容(歐陽玄詩兩枝澹澹與濃濃垂葉應)
(無丨丨丨)寫花容(柳貫詩劒南樵客丨丨丨)懽喜容(葉顒詩頓使鐵石腸化為丨丨丨)女兒容(陳樵詩肯)
(作丨丨丨)橘相容(揭徯斯詩圍碁無地丨丨丨)土木容(黃姬水詩詩成盡染烟霞色性定應同丨丨丨)伏曼
容(南史曼容字公儀少篤學善老易嘗曰何晏疑易中九事以吾觀之晏了不學也)
對語(德意禮容)(淑氣韶容)(谷響川容)(河勢岸容)(珠髻金容)(道力仙容)(日角月容)(蝶夢花容)
(乾坤德日月容)(恩鄭重語從容)(工作奏善為容)(雲霞想冰雪容)(新格律好儀容)(師北叟慕南容)
摘句(情話得從容花應帶笑容)(樓昏雨帶容山酒帶春容)(晴煙點淨容禪定對山容)(烟雨帶秋容仙翁幸見容)
(九華春殿語從容醖得秋泉似玉容)(清隂長在好相容烟梳雨沐為誰容)(赤墀高閣自從容步兵厨畔舊相容)
蓉(餘封切廣韻芙丨也韻會芙丨荷華又木芙丨秋花)
韻藻芙蓉(爾雅疏江東人呼荷華為丨丨說文丨之言敷也丨之言動容也西京雜記卓文君臉際常若丨丨劉楨詩丨)
(丨散其華通作夫容司馬相如賦外發丨丨)
紫芙蓉(拾遺記漢昭帝遊柳池有芙蓉紫色大如斗芬氣聞十里之内)肉蓯蓉(本草生河西山谷補而不峻故有從)
(容之號王逢詩一枕清風聞格磔半瓶香雪浸蓯蓉)兩芙蓉(庾信詩長虹䨇瀑布圓闕丨丨丨)金芙蓉(李白詩廬)
(山東南五老峯青山削出丨丨丨温庭筠詩百幅錦帆風力滿連天展盡丨丨丨)繡芙蓉(杜甫詩屏開金孔雀褥隐丨丨)
(丨李商隐詩麝熏微度丨丨丨温庭筠詩鳳凰忩柱丨丨丨楊基詩水晶簾箔丨丨丨)木芙蓉(韓愈丨丨丨詩採江官渡)
(晩搴木古祠空朱子注荷花與丨丨丨生不同處而色皆美名又同故以採江搴木二事相對言其生處王安石詩水邊無數丨丨)
(丨露滴胭脂色未濃按本草丨丨丨八九月始開亦名拒霜)白芙蓉(孟郊詩手持未染綵繡為丨丨丨白居易詩秋房初)
(結丨丨丨)
增蓇蓉(山海經嶓冡之山有草焉其葉如蕙其本如桔梗黑華而不實名曰丨丨郭璞註爾雅釋草曰榮而不實謂之瞢音)
(骨)紫蓉(皮日休詩元始先生戴丨丨)玉蓉(吳萊詩一點罡風削丨丨)
淬芙蓉(越絶書客有能相劍者名薛燭王取純鉤示之薛燭手振拂揚其華丨如丨丨始出王穉登詩風塵長劍暗芙蓉)
依芙蓉(南史王儉用庾杲之為衛將軍長史蕭緬與儉書曰盛府元僚實難其選庾景行泛綠水丨丨丨何其麗也)草
蓯蓉(本草根與肉蓯蓉極相類功力殊劣)花蓯蓉(本草丨丨丨暮春抽茁)紅芙蓉(杜陽雜編寶歷二年浙東)
(貢舞女二人一曰飛鸞一曰輕鳳每歌舞罷上令内人藏之金屋寶帳恐風日所侵故也宫中語曰寶帳香重重一䨇丨丨丨)碧
芙蓉(杜陽雜編元載芸輝堂前池中有丨丨丨香潔&KR1341;蓞異于常者薩都剌詩白露夜滴青芙蓉)粉芙蓉(菊譜菊一)
(種名丨丨丨)緝芙蓉(楚辭製芰荷以為衣丨丨丨以為裳)搴芙蓉(楚辭丨丨丨兮木末)采芙蓉(古詩涉江)
(丨丨丨蘭澤多芳草)上芙蓉(庾信詩祥鸞棲竹實靈蔡丨丨丨史記龜策傳龜千歲乃遊蓮葉之上)三芙蓉(李白)
(詩太華丨丨丨)玉芙蓉(王建詩金殿當頭紫閻重仙人掌上丨丨丨蔣山卿詩水晶盤捧丨丨丨又牡丹譜牡丹一種名丨)
(丨丨)暖芙蓉(白居易詩芙蓉帳暖度春宵杜牧之詩鴛鴦帳裏丨丨丨)鬭芙蓉(許渾詩海虛爭翡翠溪邏丨丨丨)
畫芙蓉(許渾詩繡梁交薜荔丨井倒丨丨李濓詩且將團扇丨丨丨)補芙蓉(鄭琰詩半譲石床供蟋蟀細裁雲葉)
(丨丨丨)野芙蓉(歐陽修詩湖上丨丨丨含思秋脉脉)萬芙蓉(范成大詩半湖雲錦丨丨丨)鑑芙蓉(虞集)
(詩石行渠水丨丨丨)倚芙蓉(柳貫詩露寒翠袖丨丨丨)澹芙蓉(吳澄詩月白丨丨丨)浸芙蓉(宋无詩一池寒)
(雨丨丨丨)綻芙蓉(金幼孜詩天垂瓊島丨丨丨)種芙蓉(李東陽詩水風香憶丨丨丨)掩芙蓉(沈愚詩燭)
(殘金障丨丨丨)醉芙蓉(吳孺子詩洞庭秋水丨丨丨)
初發芙蓉(南史顔延之問鮑照已與謝靈運優劣照曰謝五言如丨丨丨丨自然可愛君詩如鋪錦列繡亦雕繢滿眼温)
(庭筠詩謝詩生芙蓉)弄色芙蓉(天中記卭州有丨丨木丨丨一日白次日淺紅三日黃四日紅深比落紫色人號文官花)
千葉芙蓉(江總南越木槿賦丨丨丨丨詎相似)同心芙蓉(梁朱超隋杜公瞻有丨丨丨丨詩山居草堂記鍾陵)
(之丨丨丨丨稽山之四時杜鵑)手把芙蓉(李白廬山謠遥見仙人綵雲裏丨丨丨丨朝玉京黃哲羅浮山詩還丹九轉報)
(功成丨丨丨丨朝太清)並蒂芙蓉(杜甫詩俱飛蛺蝶元相逐丨丨丨丨本自䨇)銅葉芙蓉(佛藏遠公弟子)
(惠安以山中無刻漏于水上置十二丨丨丨丨因波隨輪分别旦夕何兆詩芙蓉十二池心漏薝蔔三千灌頂香)
對語(紅藥紫蓉)(金粟玉蓉)(調芍藥緝芙蓉)(簪玳瑁劍芙蓉)(紅躑躅白芙蓉)(䨇翡翠九芙蓉)
摘句(石長翠芙蓉水檻出芙蓉)(蓮座吐芙蓉秀出九芙蓉)(高樹搴芙蓉相憶采芙蓉)(隐語笑芙蓉晩水獨芙蓉)
(銀河開遍碧芙蓉錦屏秋色散芙池)(坐臨秋水亂芙蓉經秋雨老芙蓉)(山家處處面芙蓉菊花雖晩對芙蓉)
庸(餘封切廣韻常也用也功也和也次也易也又姓漢有丨光)
韻藻登庸(書疇咨若時丨丨揚雄文龍興丨丨欽明上古)奮庸(書有能丨丨熙帝之載張說詩太原俗尚武高皇初)
(丨丨)庸庸(書丨丨祗祗威威注用其所當用也又漢書梅福傳母若火始丨丨注微小貌又石鼓文㮽&KR0008;丨丨鳴條亞箬又水)
(經註河水又東合丨丨之水又魏都賦超百王之丨丨馮衍賦獨慷慨以遠覽兮豈丨丨之所識)附庸(詩鍚之山川土田丨)
(丨孟子不能五十里附于諸侯曰丨丨按正義小城曰丨丨以國事附於大國也庾信詩上洛分都尉弘農開丨丨貢奎詩中峯獨)
(高勢最雄支牽脉貫相丨丨)功庸(周禮國功曰丨民功曰丨晉語無丨丨者不敢居高位文心雕龍學業在勤丨丨不怠温)
(庭筠詩丨丨留劍舄)袛庸(周禮大司樂以樂德教國子中和丨丨孝友注丨敬丨有常也揚雄文恢崇丨丨爍德懿和之風)
保庸(周禮太宰之職以八統詔王馭萬民五曰丨丨注丨丨安有功者)中庸(中庸君子丨丨宋史張載傳載少喜談兵)
(以書謁范仲淹一見知其遠噐乃警之曰儒者自有名教可樂何事於兵因勸讀丨丨又陳充字若虛辭學典瞻自號丨丨子玉海)
(宋天聖中賜新第進士王堯臣以下丨丨)凡庸(史記周勃世家贊始為布衣時鄙朴人也才能不過丨丨王行詩落墨便自超)
(丨丨)取庸(漢書景帝紀吏發民若丨丨韋昭注發民用其民丨丨用其資以顧用)妄庸(漢書齊悼惠王傳灌嬰責問魏)
(勃勃股戰而栗灌嬰孰視笑曰人謂魏勃勇丨丨人耳何能為乎)租庸(唐書食貨志唐之始時授人以口分世業田而取之)
(以丨丨調之法文獻通考有田則有丨有身則有丨有戶則有調揭傒斯詩詔書十道復丨丨)伯庸(離騷經帝高陽之苗裔兮)
(朕皇考曰丨丨)嘉庸(任昉文功隆賞薄丨丨莫疇)
車服庸(書明試以功丨丨以丨)
增徵庸(書舜生三十丨丨)有庸(書天秩有禮自我五禮丨丨哉)承庸(書時而颺之格則丨之丨之)孟庸
(詩云誰之思美丨丨矣)銘庸(周禮春官典庸噐注庸噐伐國所獲之噐若崇鼎貫鼎及以其兵物所鑄銘也)無庸(左傳)
(丨丨將自及李嶠詩結懽良有裕聫寀愧丨丨歐陽修贈惠勤文惜天材之甚良兮而自棄于丨丨)伐庸(左傳楚子會師于臨)
(品分為二隊子越自石溪子貝自仞以丨丨注庸今上庸縣屬楚之小國)上庸(見上蜀志劉封傳孟逹將進攻丨丨先主遣封)
(自漢中乘沔水下與逹會)賁庸(尚書大傳天子丨丨諸侯疏杼注賁大也言大墻正直也)居庸(關名後漢書光武紀建武)
(十五年徙鴈門代郡上谷民置常山關丨丨關以東水經注丨丨關山上有石臺三層帝京景物略京師八景一曰丨丨叠翠王惲)
(詩獨立蒼崖重回首山形渾似入丨丨朱應發詩潛行小隊出丨丨)欺庸(唐書傳奕曰佛西域之法以三塗六道嚇愚丨丨)
寓庸(莊子因是而丨諸丨)勲庸(文心雕龍才華清英丨丨有聲)鏤庸(文心雕龍吕望銘功于昆吾仲山丨績于丨噐)
(計功之義也)輸庸(文獻通考隋開皇九年以江表初平給復十年百姓年五十者丨丨停放)考庸(顔延之曲水詩序接)
(禮二宫丨丨太室注庸用也言考用才能于明堂之宫中)紀庸(顔延之陽給事誄疏爵丨丨)茂庸(王儉碑文帝嘉丨丨)
報庸(何承天社頌唐堯救災決河流江棄亦播殖作乂萬邦克配二祀以丨勲丨)旌庸(庾信文崇德丨丨)采庸
(致虛閣雜俎笙曰丨丨)巴庸(元稹詩湓城萬里隔丨丨)廉庸(史記孔子弟子丨潔衛人字丨)渫庸(四子講德論勾)
(踐有種蠡丨丨尅滅彊吳雪會稽之耻)
作爾庸(詩王命申伯式是南邦因是謝人以丨丨丨言申伯出封於謝因謝邑之人而為國以起其功也)祭水庸
(禮記丨坊與丨丨事也疏坊者所以蓄水亦以鄣水庸者所以受水亦以泄水故丨坊與丨丨之神)遠人庸(汲冢周書戚和)
(丨丨維丨言近人和則遠人用也)玄偃庸(廣韻藻郭熙為丨丨丨水不為害)山甫庸(王儉文盡規獻替均丨丨)
(之丨)劔何庸(晁以道詩舞干兩階庶可覩跳空七丨今丨丨)士登庸(揭祐民詩淋漓酒肴薦和雍引接我丨俱丨丨)
屈狐庸(左傳吳子使丨丨丨聘於晉通路也注狐庸巫臣之子也適吳為行人)
天下中庸(後漢書胡廣傳廣字伯始逹練事體明解朝章雖無謇直之風屢有補闕之益故京師諺曰萬事不理問伯始)
(丨丨丨丨有胡公陸容詩肯將丨丨議丨丨)德務中庸(蔡邕陳太丘碑丨丨丨丨教敦不肅)
對語(讓善旌庸)(廸簡登庸)(陪貳附庸)(鍚命銘庸)(冠裳會車服庸)(祈田祖祭水庸)(跨上黨枕居庸)
摘句(乘時願奮庸善士悉登庸)(虛薄愧無庸停驂望居庸)(一肩輿坐度居庸名先千佛愧疎庸)
封(府容切說文丨爵諸侯之士也又土倍益曰丨又國名又州名又姓望出渤海河南)
韻藻不封(易丨丨不樹)堯封(詩疏中候握河紀說堯云斯封稷契臯陶賜姓號是丨丨之也又張說過晉陽詩土)
(樂二丨丨杜甫詩薊門何處盡丨丨武平一詩謬因沾舜渥長願奉丨丨)益封(詩疏握河紀云稷契公也即周禮三公八命其)
(出封加一等然則堯封契已應百里舜又益之也史記蕭何丨丨二千戶又衛青以大將軍擊匈奴丨丨五千戶)正封(書輯)
(瑞疏三等之地丨丨也五等之附庸廣封也左傳無宇曰天子經略諸侯丨丨注正其封疆也又舊唐書元和十二年裴度出征淮)
(西以韓愈為行軍司馬李丨丨為判官有晩秋郾城夜會聫句)廣封(見上又漢書中山王傳諸侯王自以骨肉至親先帝所以)
(丨丨連城犬牙相錯者為磐石宗也)實封(書疏詩曰鍚之山川土田附庸附庸舉虛封言之所謂七百里是也土田舉丨丨言)
(之所謂方百里是也唐書百官志凡封戶三丁以上為率歲租三之一入於朝廷食丨丨者得真戶分食諸州)虛封(見上)大
封(周禮大宗伯以軍禮同邦國其五曰丨丨之禮合衆也鄭康成注丨丨疆溝塗之固所以合聚其民又管子黃帝六相之一丨)
(丨辨於西方故使為司馬)畿封(周禮封人掌設王之社壝為丨丨而樹之張正見詩治兵耀武節縱獵駭丨丨)溝封(周禮)
(大司徒之職制其疆理而丨丨之)儀封(論語丨丨人請見)東封(左傳既丨丨鄭又欲肆其西封後漢書隗囂傳王元)
(說囂曰臣請一丸泥為大王丨丨函谷關淮南子魏解扁為丨丨上計而入三倍有司請賞之文侯曰吾土地非益廣人民非益衆)
(入何以三倍此有功而可罪者也又庾信陪駕幸終南山詩且欣陪北上方欲待丨丨陳後主詩太平無以報願上丨丨書羅隱詩)
(臘後春前更何事便看經度奏丨丨魏野寄寇莱公詩西祀丨丨俱已了好来平地作神仙)西封(見上)四封(左傳季孫)
(曰我有丨丨而詰其盗何故不可史記張儀傳敝邑恐懼懾伏繕甲厲兵守丨丨之制)襲封(胡傳古者諸侯繼世丨丨宋書)
(孔琳之傳傳國之璽歴代迭用丨丨之印奕世相傳)專封(胡傳城楚丘不書不與諸侯丨丨也)戲封(史記晉世家成王與)
(叔虞丨削桐葉為珪以與叔虞曰以此丨若史佚曰天子無戲言遂封唐)行封(史記留侯世家上已封大功臣二十餘人其餘)
(日夜争功不决未得丨丨)徧封(史記留侯世家今軍吏計功以天下不足丨丨)提封(史記東方朔傳丨丨頃畝庾肩吾詩)
(格天垂禮樂寰海置丨丨皮日休鞠侯詩烟蘿為印綬雲壑是丨丨)素封(貨殖傳無食禄之奉爵邑之入而樂與之比者命曰)
(丨丨)元封(漢書郊祀志天子獨與奉車子侯上泰山明日下隂道其夜若有光晝有白雲出封中下詔改元丨丨)乾封
(漢書郊祀志元封三年夏旱公孫卿曰黃帝時封則天旱丨丨三年上乃下詔天旱意丨丨乎又唐高宗年號)登封(漢書武帝)
(紀元封元年東廵東海上還丨丨泰山降坐明堂詔曰天地况施著見景象屑然如有聞震於珍物欲止不敢遂丨丨泰山至於梁)
(父張祜詩武皇虚好道文帝未丨丨)讓封(漢書韋玄成丁鴻皆丨侯丨魏志田疇道太祖征烏丸大勝封為亭侯譲不受)一
封(漢書平帝紀徵天下通知逸經古記天文歷算鐘律小學史篇方術本草及以五經論語孝經爾雅教授者在所為駕丨丨軺)
(傳遣詣京師又韓愈詩丨丨朝奏九重天元稹詩&KR0008;薄綈輕共丨丨白居易詩魚目驪珠共丨丨皎然詩千里廻船只丨丨又李商)
(隱詩取酒丨丨駝注大月氐國出丨丨槖駝)累封(漢書平帝紀注律諸當乘傳者皆持尺五寸木傳信封以御史大夫印章)
(其乘傳參封之參三也有期會丨丨兩端端各兩封凡四封也乘置馳傳五封也兩端各二中央一也軺傳兩馬再封之一馬一封)
(也)參封(見上)五封(見上)再封(見上)囊封(通典梁尚書文密事以契刀丨盛丨以丞相印)蟻封(東觀漢記)
(永平二年京師少雨以周易占之其繇曰丨丨穴戶大雨將至又鄧粲晉紀王湛與姪濟共乘馬步驟不異而馬不相勝湛曰今直)
(行車路何以别馬勝否唯當就丨丨耳於是就丨丨盤馬果倒踣濟還曰今日始得一叔范成大詩丨丨盤馬竟難工)典封
(後漢書馮勤傳勤為郎中給事尚書使丨諸侯丨事)司封(唐書百官志丨丨郎中一人員外郎一人掌封會朝會賜予之級)
堂封(唐書源乾曜傳詔中書門下共食實戶三百丨丨自此始)斜封(唐書選舉志中宗時韋后及太平安樂公主等用事)
(於是側門降墨敕丨丨授官數千員睿宗初宋璟等悉奏罷丨丨官吳寬詩肻將名姓入丨丨又盧仝詩白絹丨丨三道印)特
封(宋史職官志皇屬丨丨郡公縣公或贈侯者無開國字)小封(管子平原者下澤也雖有丨丨不得為高)麯封(列子)
(朝之室也聚酒千鐘積丨成丨按朝謂鄭公孫朝子産兄也皮日休酒船詩常行丨丨内)華封(莊子堯觀乎華丨丨人曰願祝)
(聖人使聖人壽使聖人富使聖人多男子林春澤詩康衢朝暮頌丨丨)石封(淮南子登太山履丨丨以望八荒)受封
(韓詩外傳古者天子為諸侯丨丨謂之采地)列封(韓詩外傳越亦周室之丨丨也)雷封(六帖雷震百里故縣令稱丨丨)
定封(東方朔論裂地丨丨爵為公侯)賜封(曹植文晉獻丨丨于魏之疆)丘封(傅亮令奮乎百世而丨丨翳然)遺
封(韋昭詩身逸獲高賞身沒有丨丨)開封(陶潛詩書誓山河啓土丨丨又張籍詩行人臨發又丨丨歐陽修詩新花来遠)
(喜丨丨李東陽詩硯冰呵墨印丨丨又汴州丨丨府宋東京也)神封(王叔之詩奄藹靈嶽開景丨丨)異封(高允詩風馬殊)
(隔區域丨丨)高封(盧思道詩應成羽人去何忽掩丨丨)殊封(李華詩相顧無死節蒙思逐丨丨)重封(李商隱詩)
(外戚平羌第一功生年二十有丨丨)黃封(蘇軾詩苦戰知君便白羽倦游憐我憶丨丨范成大詩菉葱頂上拆丨丨按丨丨内)
(醖也)侯封(人名史記酷吏傳叙高后時酷吏獨有丨丨)
馬鬛封(禮記孔子之喪子夏曰吾見封之若堂者矣見若坊者矣見若覆夏屋者矣見若斧者矣從若斧者焉丨丨丨之謂)
(也)若堂封(見上柳宗元詩九原猶寄丨丨丨)潁谷封(左傳潁考叔為丨丨丨人有獻於公公賜之食食舍肉請)
(以遺母蘇軾詩舍肉懷歸丨丨丨)鯨鯢封(左傳古者明王伐不敬取丨丨而丨之以為大戮)大夫封(史記封禪)
(書始皇上泰山風雨暴至休樹下因封其樹為五大夫李商隱畫松詩或著仙人號或以丨丨丨)武軍封(漢書翟方進傳)
(古者伐不敬取䲔鯢築丨丨丨以懲滛慝)紫泥封(漢書輿服志注璽皆以丨丨丨青囊素囊尺一板璽以金銀縢組侍中組)
(以從西京雜記中書以武都紫泥為璽室加綠綈其上令狐楚詩猶識丨丨丨李商隱詩絳簡尚參黃紙案丹爐猶用丨丨丨)比
屋封(後漢書王莽傳唐虞之世丨丨可丨)茅土封(蔡邕獨斷天子太社以五色土為壇皇子封為王者受天子太社之)
(土以所封之方色藉以白茅歸國以立社故謂之丨丨丨蘇武書丨丨之丨承在不朽後周梁待賓碑行承芝詔坐啓茅封)剖
符封(司馬相如檄故有丨丨之丨析珪而爵)方國封(韋曜論一木之枰孰與丨丨之丨枯棋三百孰與萬人之將)
酒泉封(杜甫飲中八仙歌汝陽三斗始朝天道逄麴車口流涎恨不移封向酒泉)白雲封(陳摶詩臺殿不將金銷閉)
(来時自有丨丨丨)張建封(唐書建封字本立刺壽州拒李希烈不能東鎮徐州一軍大治性好士許孟容韓愈皆署幕府)
門高待封(劉峻論于公丨丨以丨丨注于定國父于公曰少高大門閭令容四馬高盖車我治獄多隂德子孫必有興者)
(至定國為丞相封侯傳世云)
增冰封(春秋成公十有六年春王正月雨木冰注丨丨著樹)撫封(左傳諸侯丨丨)始封(左傳注申丨丨亦在周興)
(之初宣王時申伯以王舅改封于謝)改封(見上)初封(左傳正義富辰言周公封建親戚以蕃屏周而云邢茅胙祭則祭之)
(丨丨畿外之國也)禹封(國語丨丨九山山者土之聚也)上封(史記封禪書公孫卿言封禪七十二王唯黃帝得丨太山)
(丨申公曰漢王亦當丨丨丨丨則能仙登天矣)修封(封禪書漢家封禪五年一丨丨玉海武帝凡五丨丨)周封(漢書丨監)
(二代丨國八百又湯法三聖殷氏太平丨丨八百重譯来賀)面封(漢書張歐字叔武帝時為御史大夫上具獄事有可卻卻)
(之不可卻者不得已為流淚丨而丨之注歐音驅面偝之也言不忍視之)緘封(漢書許廣漢為宦者丞上官桀謀反時廣漢部)
(索其殿中廬有索可縛人者數千枚滿一篋丨丨廣漢索不得他吏往得之)紹封(後漢書景風丨丨以章厥功注夏至四十)
(五日景風至則封有功)爵封(後漢書周之丨丨千有八百姬姓居半以幹王室)避封(三國志注介推之丨晉丨申胥)
(之逃楚賞)三封(北史詔于壺關東北大王山累石為丨丨)函封(唐書行幸則合八璽為五舉丨丨從于黃鉞車之内又符)
(寶郎小事降符丨丨使合而行之柳貫詩黃金塗檢盛丨丨)勛封(唐書司勲掌官吏勲級十有二轉自上柱國至武騎尉元)
(稹制詞十有二勲以馭親賢裴寂傳武德九年十月太宗定功臣封戶差功大小第之又明皇在潛邸與姜皎喜及平内難皎與有)
(功寵遇特厚制曰西漢諸將以權貴不全南陽故人以優閒自保皎放歸田里丨丨如故)授封(唐書諸蕃三品以上母妻丨丨)
(以制)帛封(唐書賈直言貶嶺南妻董氏引繩束髮以丨丨之使直言署曰非君不解直言貶二十年還署帛宛然及櫛沐髮一)
(落無餘)彌封(宋史選舉志差本路官丨丨謄錄)叙封(宋史自宰相及簽書樞密院丨丨與三世同他官惟品至者即)
(時擬封餘皆俟恩乃封)擬封(見上)恩封(見上)苴封(金史漕河制春運以冰消行暑雨畢秋運以八月行冰凝畢其)
(綱將發也乃合衆以所載之粟丨而丨之先以付所卸之地與封樣同則受)并封(山海經丨丨在巫咸東其狀如彘前後皆)
(有首)升封(白虎通丨丨太山用告成功)本封(法書要錄舊以封書紙次相隨草正混糅今各隨其品不從丨丨條目)
披封(法書要錄身處一方含情萬里標拔志氣黼藻精靈丨丨覩迹欣如會面)天封(南都賦若夫丨丨大狐列仙之陬注)
(丨丨山名)鸞封(張衡綬笥銘服其命服丨丨艾緍)勒封(東京賦既光厥武仁洽道豐登岱丨丨與黃比崇注黃黃帝也)
椯封(長笛賦冬雪丨丨乎其枝注揣音團)自封(庾闡斷酒戒於是椎金罍碎玉盌破兕觥捐觚瓚使巷無行榼家無停壺)
(有一醉夫勃然作色曰聖賢所美百代同營是以逹人暢而不壅子獨區區檢情丨丨無或口閉其味而心馳其德者乎)扣封
(蕭統詩有朋西南来投我用木李并有一札書行止風雲起丨丨披書札書札竟何有前云節所愛後言别離久)外封(張率)
(舞馬賦四衛丨丨五岳内郡)咸封(庾信五張寺碑並入香城丨丨禪閣)霜封(江淹賦丨丨園橘皇甫曾詩果熟任丨丨)
鴈封(王瑳詩丨丨歸飛斷鯉素還流絶)短封(駱賓王詩無那丨丨即疎索)餘封(張說詩園林看花塔壇墠識丨)
(丨)廻封(楊正衡序五等丨丨遠媿平吳之績)塵封(柳宗元詩印文生綠經句合硯匣留丨盡日丨)題封(韓愈詩丨)
(丨遠寄南宫下)邊封(賈躭碑丨丨謐靖百姓安然)皆封(王方翼碑覽周書所載則見潁川忠烈子姪丨丨)裋封
(李賀詩羅幃結丨丨)苔封(賈島詩泉湧漬丨丨吳武陵新栽小松詩曾經芳草沒終不任丨丨李中詩壊屐任丨丨)秦封
(元稹詩苦遭霜霰到丨丨白行簡新栽小松詩山苗不可蔭孤直受丨丨)平封(白居易詩丨丨還酒債)近封(鄭谷詩全)
(家寓丨丨)舊封(元稹松詩秦官我丨丨)故封(顧非熊詩配地行新祭因山託丨丨)密封(王建詩丨丨計策非時奏)
撑封(薛能茶詩丨丨利穎斜)靈封(陸龜蒙詩屹若造丨丨)巒封(劉協嘉瑞賦序至德之世丨丨瑞雪山駐慶雲)
(野榖旅生桑蠶成繭)苞封(劉攽咏橄欖詩丨丨走中土天序異離坎)肉封(梅堯臣詩槖駝老覺丨丨側)遠封(陳造)
(蟹詩丨丨罌缶爭矜持)疏封(元八室樂章右壤丨丨)陟封(柳貫詩云亭望丨丨)啓封(皇甫汸詩賢王遂丨丨)
拆封(周鼎詩故舊書来喜丨丨)
不踰封(禮記婦人非三年之喪丨丨丨而弔)不以封(禮記名山大澤丨丨丨唐書名山大川畿内之地皆丨丨丨)
斗簡封(周禮以璽節出入之注璽節如今丨丨丨疏案漢法丨丨丨其形方上有封簡其内有書)書社封(史記楚昭)
(王將以丨丨地七百里丨孔子又冉有曰雖累千社夫子不利也)千社封(見上)神靈封(史記黃帝時萬諸侯而丨)
(丨之丨居七千注以其修丨丨得丨)漢家封(史記是歲天子建丨丨之丨而太史公留滯周南不得與從事)去副封
(漢書魏相傳故事上書者有二封以副封先白尚書視其不可者屏去相因許賀白帝去之以防壅蔽)青泥封(東觀漢記)
(鄧訓故吏知訓好丨丨丨書從黎陽步推鹿車載青泥至上谷貽訓)道為封(莊子注丨丨丨故萬物得以恣其分域)芝
泥封(春秋運斗樞舜東廵狩至於河黃龍五彩負圖出置舜前黃丨為丨丨兩端)御寶封(類聚蔡薿崇寧五年廷試)
(第一上甚喜其文以丨丨丨試卷付國子監頒示四方曾棨詩圖書丨丨丨)芝髓封(藏書法芸香却蠹丨丨為丨)占
海封(張說詩承家丨丨丨)逸人封(李乂韋嗣立山莊詩共榮丞相府偏降丨丨丨注中宗封嗣立為逍遥公故云)國
朝封(李乂詩孟孫家代寵元女丨丨丨)東嶽封(蘇頲詩丨丨丨廻宴洛京)書幾封(高適詩巫峽啼猿數行淚)
(衡陽歸鴈幾封書僧皎然詩後夏仍多病前丨逹丨丨)大名封(權德輿詩禮尊同姓主恩鍚丨丨丨)海外封(朱琳)
(詩懶寄雲中報慵開丨丨丨)五株封(陸贄詩仁符千載壽不羡丨丨丨)燈下封(張籍詩寄書丨丨丨)蘚乍
封(張蠙詩皴多丨丨丨又范祖禹詩銅印蘚苔封)小字封(韓偓詩解寄繚綾丨丨丨)忍淚封(韋莊詩鄉書丨丨丨)
新社封(蕭灌碑舊邦雖改見夏鼎之時輕丨丨乃丨知晉圭之必大)石窌封(蕭灌碑封其石窌俾承土宇之榮按)
(此用左傳辟司徒妻事)大師封(元稹詩道場居士置經藏丨丨丨)皂囊封(杜牧詩有章曾拜丨丨丨)土已
封(薛能桃花詩子熟河應變根盤丨丨丨)誥未封(温庭筠詩紫微芒動詞初出紅燭香殘丨丨丨)鳥爪封(羅隱)
(詩仙書丨丨丨)别寗封(曹唐小遊仙詩立在花前丨丨丨)鯉魚封(韓琮詩難付丨丨丨)種杏封(僧無可詩)
(荒凉丨丨丨)紫苔封(王安石杏花詩垂楊一徑丨丨丨又陳政詩石徑碧苔封)磐石封(劉子翬詩丨丨曾聞受國)
(丨)未破封(劉克莊詩黃蠟青沙丨丨丨)拜新封(林景熙詩素侯野服丨丨丨)手自封(僧惠洪詩書憐)
(丨丨丨)毛穎封(張安國詩丨丨有丨國)羅綺封(李俊民詩塵土盡皆丨丨丨)漢時封(元好問詩祠有)
(丨丨丨)竹茅封(洪咨夔詩道人屋借丨丨丨)賜菓封(吳澄詩筠籠丨丨丨)薜茘封(丁復詩徧長松門丨)
(丨丨)藁街封(鄭善夫詩不在丨丨丨)洞雲封(張金詩丨口閒丨盡日丨)掌泥封(李東陽詩六年書詔丨丨)
(丨)疏幾封(儲巏詩西掖東曹丨丨丨)九霞封(傅汝舟詩丹爐七熖滅瓊籙丨丨丨)洴澼封(唐義修詩丨丨)
(乘時亦請丨)濕泥封(王世貞詩莫教香汗丨丨丨)玉檢封(胡存詩策杖高尋丨丨丨)田子封(人名漢書)
(桓帝西幸榆中洛陽大賈齎金貨隨帝後行夜迷失道往投津長丨丨丨)
疊署二封(唐書李澄為義成節度先封隴西公後進武威郡王上章丨丨丨丨士大夫笑其野)
對語(鳳誥鸞封)(漢約秦封)(衆建疏封)(禹甸堯封)(雪映雲封)(月省雷封)(燕壘蟻封)(竹鎖苔封)
(金泥檢石髓封)(黃紙案皂囊封)(三司貴萬戶封)(專城貴比屋封)(三箭定一丸封)(梓材誥桐葉封)
摘句(祝壽效華封恩詔紫泥封)(剴切皂囊封雲起漢皇封)(樹老碧苔封花遲被雪封)(茶拆岳僧封長願奉堯封)
(太平時節頌堯封天應留作漢提封)(馭鶴門前薜茘封舊香餘味記黃封)(洞門新啓白雲封盆池清淺薄苔封)
胸(許容切廣韻膺也亦作匈)
韻藻大胸(周禮梓人厚唇弇口出目短耳丨丨燿後大體短脰若是者謂之羸屬)發胸(禮記丨丨擊心)傷胸
(左傳魏犨爇僖負羈氏丨於丨)椎胸(爾雅注拊心謂丨丨也)揕胸(戰國策左手把其袖右手丨其丨)陷胸(史記)
(灌夫傳今日斬頭丨丨何知程李乎)穴胸(唐書李密傳王伯當曰雖殞首丨丨所甘已)紉胸(管子宋伐杞狄伐邢衛桓)
(公不救祼體丨丨稱疾注紉摩也)碎胸(莊子毁首丨丨)叩胸(列子孟氏之父子丨丨而讓施氏)披胸(列子黑卵)
(悍志絶衆力抗百夫筋骨皮肉非人類也延頸承刃丨丨受矢鋩鍔摧屈而體無痕撻)貫胸(山海經有丨丨國王融序離身)
(反踵之君髽首丨丨之長)結胸(淮南子自西南至東南方丨丨民穿胸民)穿胸(見上陸倕銘丨丨露頂之豪箕坐椎髻之)
(長)充胸(淮南子怨尤丨丨思心盡亡)洞胸(子虚賦丨丨逹掖絶乎心繫注自左射之貫胸通右髃中心絶系也)觸
胸(吳質牋猶欲丨丨奮首展其割裂之用也)盪胸(張衡賦湯谷涌其後淯水丨其丨杜甫詩丨丨生層雲)開胸(左思)
(賦丨丨殷衛跨躡燕趙注胸猶前也)虎胸(劉琬賦麟腹丨丨)
龍據胸(漢書外戚傳薄姬曰昨暮夢丨丨妾丨上曰是貴徵也吾為汝成之遂幸有身生文帝)手指胸(五代史王)
(松傳蕭翰立許王從益以松為左丞相松以丨丨其丨引郭子儀自誚曰此乃二十四考中書令也聞者笑之)磊磈胸(世說)
(王孝伯問王大曰阮籍何如司馬相如大曰阮籍胸中磊塊故湏酒澆之)酒澆胸(見上)涕霑胸(潘岳詩撫衿長太息)
(不覺丨丨丨)恨縈胸(何㬅之詩遲遲衫掩淚憫憫丨丨丨)滌心胸(江淹詩駕言出遊衍冀以丨丨丨)迷惑
胸(韓愈詩下開丨丨丨窙豁斸株橜)羅心胸(李賀詩二十八宿丨丨丨)芥蔕胸(蘇軾詩一洗丨丨丨按子虚賦)
(吞若雲夢者八九於其胸中曾不蔕芥)偃骨胸(真誥名在琳札者胸有偃骨)
古書澆胸(黃庭堅書人胸中久不用古書澆灌之則塵俗生其間)
增婁胸(詩疏鏤膺謂膺上有鏤盖以金飾馬帶若今之丨丨即所謂樊纓也)束胸(左傳魏犨丨丨見使者)坼胸
(帝王世紀禹母有莘氏吞神珠薏苡胸坼而生禹)龜胸(南史陳新安王伯固生而丨丨)聲胸(山海經丨丨之山其木多)
(榖)擅胸(管子不喜不怒平正丨丨)藏胸(淮南子故機械之心丨于丨中則純白不粹神德不全)滿胸(委宛子智)
(能丨丨之人宜在王闕)涌胸(委宛子少文之人與董仲舒等丨丨中之思必將不任)紫胸(埤雅燕有二種丨丨輕小)
(者是越燕)乘胸(潘岳賦氣憤薄而丨丨兮)丹胸(蕭子範賦山雉丨丨)攢胸(宋之問辭丨衆慮於心丨)拂胸(白居)
(易詩丨丨輕粉絮煖手小香囊李商隱詩何處丨丨資蝶粉)頽胸(韓愈詩丨丨垤腹車掀轅)堆胸(盧仝詩萬卷丨丨朽)
(三光撮眼明)酥胸(李洞詩半胸酥嫰白雲饒許有壬詩雪嶺見丨丨)雪胸(韓偓詩却繫裙腰伴丨丨)蘭胸(韓偓)
(詩粉著丨丨雪壓梅)洗胸(蘇軾詩永辭角上兩蠻觸一丨丨中九雲夢)肺胸(陸游詩豪氣蕩丨丨)竒胸(黃溍詩清)
(泉白石滿丨丨)攔胸(指月錄利蹤禪師與勝光和尚鉏園次師驀按钁回視光日事即不無擬議即差光便問如何是事被師)
(丨丨踏倒光從此有省)摩胸(指月錄世尊于湼槃會上以手丨丨告衆曰汝等善觀吾紫磨金色之身瞻仰取足勿令後悔)
應矩胸(論語摘輔象孔子胸應矩是謂儀古)手拊胸(北齊書王晞無子孝昭將賜之妾遣小黃門就宅宣旨皇后相)
(聞晞妻晞令妻答妻終不答晞以丨丨丨而退帝聞之笑)掃心胸(南史張充傳是以披聞見丨丨丨)不入胸(列子)
(死生驚懼丨丨乎其丨是故遻物而不慴彼得全於酒而猶若是而况得全於天乎)披心胸(謝靈運詩開顔丨丨丨岑參詩)
(置酒㶚亭别何時丨丨丨)豁心胸(杜甫詩天邊同客舍擕我丨丨丨)壯士胸(李商隱畫松詩端如君子身挺若丨)
(丨丨)落落胸(歐陽修詩懷竒丨丨丨)學古胸(黃庭堅詩為浣丨丨丨楊萬里詩茶醒丨丨丨)羞填胸(晁補)
(之詩壯士志屈丨丨丨)滯吝胸(朱子詩平生丨丨丨&KR1154;若層冰泮)清心胸(朱子餐雪詩心胸既清凉齒頰亦鏘)
(鳴)芥吾胸(陸游詩不嫌雲夢丨丨丨)丘壑胸(楊萬里詩何日来同丨丨丨)星斗胸(陳造詩錦腸丨丨丨)
琳瑯胸(陳造詩未剖丨丨丨)平生胸(元好問詩芥蔕一洗丨丨丨)甲兵胸(許有壬詩百萬丨丨丨)浩
蕩胸(趙鶴詩便欲淋漓丨丨丨)半露胸(周濆詩慢束羅裙丨丨丨)撥開胸(指月錄義忠禪師初參石鞏鞏常張)
(弓架箭接機師詣法席鞏曰看箭師乃丨丨丨曰此是殺人箭活人箭又作麽生鞏彈弓弦三下師乃禮拜)
截馬當胸(後漢書鮑永為郡功曹王莽時有詐稱侍中止傳舍者太守趙興欲謁之永疑其詐諫不聽興駕往永拔佩刀)
(丨丨丨丨乃止後數日莽詔捕矯稱者永由是知名)夢日墮胸(南史袁粲為海陵太守時丨丨丨其丨上因驚寤尋被徵)
(管機密)
對語(交趾貫胸)(龍頟虎胸)(杏靨蘭胸)(刮目澆胸)(中規步應矩胸)(瀾翻舌磊塊胸)(文在手宿羅胸)
摘句(浩氣在心胸披陳錦繡胸)(不數蕩雲胸虚白生心胸)(餘影明心胸登塹半齊胸)(意氣自填胸籌畫在心胸)
(天然丘壑在吾胸緘題章句寫心胸)(半在眉間半在胸濁酒消除芥蔕胸)
雍(於容切廣韻和也與邕略同水經四方有水曰丨亦姓左傳有丨糾又於用切)
韻藻時雍(書黎民於變丨丨石崇詩武則不猛化則丨丨李又九日應制詩更看仙鶴舞来此慶丨丨錢起詩漢家無事)
(樂丨丨袁桷詩擊壤鼓腹歌丨丨)著雍(爾雅歲在戊曰丨丨)三雍(漢書武帝時河間獻王来朝獻雅樂對丨丨宫注辟)
(雍明堂靈臺也後漢書儒林傳中元元年初建丨丨東都賦盛丨丨之上儀)臨雍(後漢書明帝紀永平二年三月丨辟丨初)
(行大射禮)踐雍(後漢書明帝詔今月元日復丨辟丨尊事三老兄事五更)辟雍(白虎通丨之為言積也積天下之道德丨)
(之為言壅也壅天下之殘賊故謂之丨丨東都賦丨丨詩乃流丨丨丨丨湯湯)肅雍(漢朱明樂歌廣大建祀丨丨不忘陸機詩)
(丨丨往播福祿来臻)咸雍(張華詩萬方同軌率土丨丨)冉雍(孔子弟子)
言乃雍(書其惟不言丨丨丨)同名雍(江表傳蔡邕謂顧雍曰卿必成致以吾名與卿故雍與伯喈同名)
增幸雍(魏志明帝甘露二年丨辟丨命羣臣賦詩又王沈辟雍頌云天子親整法駕撫玉輅丨於丨宫)立雍(白虎通天)
(子丨辟丨行禮樂宣德化辟者象璧圓法天雍壅也壅之以水象教化流行)雞雍(本草芡實一名丨丨)飾雍(李尤天軿)
(車銘奚氏本造後以丨丨)左雍(李尤太學銘序王公羣后集於丨丨)雍雍(張衡賦延鑾輅之丨丨兮紛冠佩以趨蹌)讃
雍(曹植七略丨典禮於辟丨講文德於明堂刪流俗之華談綜孔氏之舊章)上雍(陸機頌天子乃臨丨丨崇禮讓師尹羣卿)
(攝齊東向)崇雍(王沈辟雍頌序唐虞三代咸丨辟丨養老之制也親降萬乘之尊執養老之禮)廵雍(張正見詩聖皇方在)
(鎬法駕正丨丨)熙雍(何承天白鳩頌稱物平賦百姓丨丨)斯雍(顔延年冊文有来丨丨無思不極)晉雍(徐陵辟雍)
(頌魯頌聿興史克宣其懿丨丨大啓王廙逞其詞所以述休平之風揚君上之德)人雍(張說詩至德起王業繼明賴丨丨)
環雍(揭祐民詩乘彼赤羆駕文熊飄然遨遊顧丨丨)和雍(揭祐民詩淋漓酒肴薦丨丨)簡雍(蜀志丨丨范陽人性)
(跌宕風度峻整少與昭烈善昭烈至荆州雍為從事中郎)顧雍(吳志雍字元歎吳人為人不飲酒寡言語舉動時當權嘗歎曰)
(顧君不言言必有中至飲宴之際左右恐有酒失而雍見之是以不敢肆情權亦曰顧公在坐使人不樂張九一詩雅有中郎識丨)
(丨)邵雍(宋史雍字堯夫始為學即堅苦刻厲寒不爐暑不扇夜不就席者數年事北海李之才受河圖洛書宓羲八卦六十)
(四卦圖像遂衍宓羲先天之旨著書十餘萬言元祐中賜諡康節)郭雍(宋史雍字子和隱居峽州放浪長楊山谷間號白雲)
(先生旌召不起賜號冲晦處士)
會辟雍(漢元嘉二年詔書生六十以上常以月朔丨丨丨)救馮雍(後漢書申屠蟠字子龍友人馮雍坐事繫獄豫)
(州牧黃琬欲殺之或勸蟠救之蟠曰黃子琰為吾故耶未必合罪如其不然雖往何益琬聞之遂免雍)王在雍(通雅譙周)
(云成王作辟上宫周噐之銘有曰丨丨丨上宫辟雍盖二宫名)洽堯雍(王惲詩萬方文物丨丨丨)
對語(作乂時雍)(五畤三雍)(集泮環雍)(東觀左雍)(歌燕鎬頌臨雍)(衣冠偉車騎雍)(纉禹服洽堯雍)
摘句(率土慶時雍法駕早臨雍)(文軌樂熙雍威儀盛漢雍)(周詩美肅雍邦澤洽堯雍)(君王幸辟雍廵狩及時雍)
(賡歌舜日慶堯雍聖君宵旰望時雍)(太平有象樂熙雍端拱無為化肅雍)(童子將車候辟雍江左風流羡顧雍)
濃(女容切廣韻厚也增韻丨淡之對通作醲)
韻藻濃濃(詩蓼彼蕭斯零露丨丨杜甫朝獻太清宫賦揭莽蒼履崆峒素髮漠漠至精丨丨)輕濃(梁簡文朝日詩)
(光隨浪高下影逐樹丨丨)酒濃(庾信詩遥想山中店懸知春丨丨又菊寒花正合杯香丨絶丨賈至詩春来丨味丨舉酒送春)
(叢杜甫詩蜀丨丨無敵韓愈詩好丨丨且清李商隱詩橋南貫丨丨許渾詩秋待黃花釀丨丨鄭谷詩丨味菊花丨羅隱詩雪霽平)
(郊楚丨丨趙元詩菊花雨似人情冷梨葉霜如丨力丨楊基詩鄉愁似丨丨)翠濃(諸葛穎詩澗滿新流濁山霑積丨丨皇甫)
(冉詩霜清野丨丨薩都拉詩金環寶勝曉丨丨太清中黃真經瑶殿熒光彩丨丨)露濃(劉庭芝詩漸覺羅裳珠丨丨李白詩)
(春風拂檻丨華丨錢起詩荷衣白丨丨柳公綽詩千秋玉丨丨李商隱詩清丨偏知桂葉丨朱子詩曉看花枝丨彩丨又紅芳曉丨)
(丨破瓢道人詩黃花裛丨丨)煙濃(李邕賦條丨丨而曳地花錦縟而當軒張說詩空水秋彌潔林丨晩更丨耿湋詩古房青)
(磴接虛殿紫丨丨魚玄機詩竹隂初月薄紅靜晩丨丨元好問詩雨潤丨丨十二峯倪岳詩雍歌初徹燎丨丨)色濃(陸贄禁中)
(春松詩雨露恩偏近陽和丨更丨吳武陵新栽小松詩逐翠香微動含煙丨漸丨又白行簡詩夜影看仍薄朝嵐丨漸丨)粧濃
(鄭谷詩丨丨酒漸醺)
霜露濃(庾信詩送客風塵擁寒郊丨丨丨)石苔濃(盧思道經行留侯墓詩墳荒隧草没碑碎丨丨丨)聖恩
濃(王昌齡詩開唐天業盛入沛丨丨丨)入眼濃(杜甫庭草詩楚草經寒碧庭春丨丨丨黃庚詩二月韶光潑眼濃)琥
珀濃(李賀詩琉璃鍾丨丨丨小槽酒滴真珠紅)
增德濃(應劭風俗通三皇篇神農神者信也農者濃也始作耒耜教民耕種美其衣食丨丨厚若神故為神農也)意濃
(鮑照詩古来共歇薄君丨豈獨丨)深濃(蕭子良淨住子福之丨丨罪之厚薄可加意察之許衡詩戎葵花色耀丨丨)枝
濃(梁簡文櫻桃詩花茂蝶爭飛丨丨鳥相失)霜濃(梁簡文鴈門太守行隴暮風恒急關寒丨自丨孟郊詩丨丨竹枝亞梅堯)
(臣詩丨華夜夜丨周邦彦詞馬滑丨丨不如休去直是少人行)雲濃(梁元帝詩丨歸山望丨薛道衡詩洞開朝霧斂石濕曉丨)
(丨裴澄詩輕丨帶雨丨張喬華山詩樹黏青靄合崖夾白丨丨)花濃(庾信賦鳥囀歌来丨丨雪聚杜甫上牛頭寺詩丨丨春寺)
(靜竹細野池幽范成大詩行傍石橋丨正丨)岫濃(江總玄圃石室銘丨丨翠合林虛桂靜)寒濃(唐太宗臨層臺賦暑)
(終冬臺丨丨夏室)晩濃(吕令問掌上蓮峯賦烟光丨丨李林甫詩茶鐺煮丨丨)態濃(杜甫麗人行丨丨意遠淑且真)
(李紳重臺蓮花詩自憐秋露柔姿結不染春風冶丨丨)春濃(杜甫懷㶚上游詩丨丨停野騎夜宿敞雲樓曹唐遊仙詩酒釅)
(丨丨瓊草齊范成大詩煖雲烘日正丨丨顧夐詞倚東風丨正丨何大圭詞綠樹鶯啼丨正丨釵頭青杏小綠成叢)醖濃(岑参)
(詩驄馬勸君教卸却使君家丨舊来丨令狐楚詩金罇臘丨丨)山濃(孟郊詩丨丨翠滴瀝水折珠摧殘林逋詩春水淨如僧眼)
(碧曉丨丨似佛頭青)興濃(孟郊詩遊戲顥丨丨朱子家山堂詩羡公竟日塵氛遠拄頰看山幽丨丨)柳濃(李賀詩三月搖)
(揚入河道天濃地濃柳梳掃范浚詩門外啼鴉暗丨丨師拓詩丨丨天際雨曾棨詩遥堤丨色丨)道濃(盧僎詩丨丨禮自略)
豔濃(白居易桃花詩未展輕苞丨已丨)秋濃(賈島慈恩寺上座院詩曩宵曾宿此今夕值丨丨項斯詩霞光侵曙發嵐)
(翠近丨丨趙孟頫詩坐来丨意丨)睡濃(温庭筠詩雨後牡丹春丨丨朱德潤詩癡蠅著人欺丨丨黃庚詩凉入虛堂丨思丨)
(楊基梅花夢詩萼綠仙人曉丨丨)香濃(張泌詩錦帷駕被宿丨丨張詠詩平生為愛此丨丨范成大詩炭熱丨丨石鼎煨又)
(席簾紙閣護丨丨元好問詩丨中人道睡香丨)肥濃(范成大詩味如蜜藕更丨丨)添濃(曹汾詩嵐光如為客丨丨)嬌
濃(翁卷詩吳娘丨丨玉無力)
一縷濃(湘山野錄江南徐騎省鉉善小篆映日視之畫之中心有丨丨丨墨)歸興濃(詩話張詠鎮蜀有錄曹參軍老)
(病廢事公責之曰胡不歸明日參軍求去且以詩留别有云秋光都似宦情薄山色不如丨丨丨公驚謝之曰吾過矣同僚有詩人)
(而吾不知因留而慰薦之蘇軾詩淮光釀山色先作歸意濃)瑞液濃(沈佺期詩華池丨丨丨)花柳濃(宋之問詩)
(洛陽丨丨此時丨)水苔濃(李嶠詩樹紅山果熟崖綠丨丨丨)菊氣濃(李乂詩捧篋萸香徧稱觴丨丨丨)睿
奬濃(李乂詩天文丨丨丨)紫氣濃(張說侍宴滻水詩青浦宸遊至朱城丨丨丨)鳳池濃(武元衡詩春光知繞)
(丨丨丨)渥恩濃(錢起詩偏承霄漢丨丨丨)乳溜濃(盧綸詩涓涓丨丨味何丨)藥氣濃(李賀詩宵寒丨丨丨)
香霧濃(李賀詩樓頭曲宴仙人語帳底吹笙丨丨丨)滲墨濃(李賀惱公詩龜甲開屏澁鵝毛丨丨丨)百和
濃(白居易詩春芽細炷千燈熖夏蕊濃熏百和香)景氣濃(元稹度門寺詩剪鑿階基正包藏丨丨丨)道情濃(章孝)
(標贈匡山道者詩寄書時態盡憶語丨丨丨許渾贈僧詩藝多人譽洽緣絶丨丨丨)月色濃(李涉詩昭君溪上年年丨偏照)
(嬋娟丨最丨)草木濃(李涉題開聖寺詩宿雨初收丨丨丨羣鴉飛散下堂鐘)道氣濃(李商隱詩許掾全家丨丨)
(丨陸游詩日月詩魂迥烟霞丨丨丨)綠酎濃(李商隱詩拂硯輕冰散開尊丨丨丨)桂香濃(李商隱詩彩衣稱慶丨丨)
(丨)夏蔭濃(鄭谷咏竹詩繞徑莎微丨丨丨)繞檻濃(伍喬詩竹翠苔青丨丨丨)臘候濃(韋莊詩樹老風聲壯)
(山高丨丨丨)蘚色濃(李中詩竹蔭庭除丨丨丨)酒暈濃(李中詩掬面東風丨丨丨)近又濃(吳融畫山水歌)
(一片石數株松遠不淡丨丨丨)玉醅濃(朱灣詩酒開金甕丨丨丨陸游詩鵝雛弄色凍醅濃)蘚階濃(顧非熊詩莎覆)
(丨丨丨)鼎鼐濃(黃滔詩論自人情丨丨丨)雨露濃(羅隱詩丹詔西来丨丨丨)谷樹濃(費冠卿詩畬田一片)
(淨丨丨萬株丨)白綸濃(僧皎然詩晴翠丨丨丨)萬斛濃(王安石詩丨丨丨香山麝馥随風吹落到君家)一斗
濃(蘇軾蜜酒歌快瀉銀瓶不湏撥百錢丨丨丨無聲)入骨濃(黃庭堅酴釄詩丨丨丨熏賈女香)社醅濃(陸游)
(詩十分瀲灧丨丨丨又社肉如林社酒濃)點漆濃(陸游詩墨入紅絲丨丨丨)粟粟濃(范成大詩庭葉翻翻閙燈花丨)
(丨丨)落日濃(范成大詩横烟裊處雞豚社丨丨丨邊橘柚山)黑甜濃(楊萬里詩丨丨偏至五更丨)染衣濃
(楊萬里詩翠微綠霧丨丨丨)胭脂濃(楊萬里詩丨丨丨抺野薔薇)眉雪濃(劉克莊詩下有老人丨丨丨)野
意濃(徐照詩北郭東郊丨丨丨)淡復濃(周必大詩傅粉施朱丨丨丨)去意濃(宋无詩萬里春波丨丨丨)習
氣濃(宇文虚中詩未厭平生丨丨丨)潑黛濃(耶律楚材詩風迴一徑揉藍淺雨過千峰丨丨丨)晩意濃(邊元)
(鼎詩繡枕紅衾丨丨丨)春浪濃(袁桷詩七十二湖丨丨丨)兩眉濃(程鉅夫詩舟人亦癡絶遥認丨丨丨)冰華
濃(周伯琦詩金支滴露丨丨丨)春思濃(揚維揁詩吳下逄春丨丨丨)綠香濃(楊基春草詩嫩丨柔丨遠更丨)
(春来無處不茸茸)墨色濃(王翰詩兩首新詩丨丨丨)綠還濃(李東陽詩落花殘處丨丨丨)蝶粉濃(朱純)
(詩黃塗丨丨丨)清蔭濃(沈會宗詞花過園林丨丨丨琅玕新脱笋綠成叢)綠隂濃(杜安世詞臺榭丨丨丨薰風細)
(燕子巢方就)
對語(思濊德濃)(月薄煙濃)(草軟花濃)(酒熟香濃)(水灧山濃)(梅綻柳濃)(粧淺態濃)(風峭露濃)
(甘泉湧瑞露濃)(胭脂暈琥珀濃)(九枝豔百和濃)(芹泥軟花霧濃)(清言綺道氣濃)(眉峯淡乳竇濃)
摘句(青歸御柳濃雲共碧峯濃)(山影夕陽濃柳色上衣濃)(橘柚待霜濃秋氣入宵濃)(香靄晝偏濃光侵壁罅濃)
(西山瑞靄濃茶香睡正濃)(霜寒萬瓦濃花香百和濃)(城柳含煙淑氣濃書被催成墨未濃)
(祥雲瑞氣捧階濃石壁蒼苔翠靄濃)(樹裏看雲遠更濃韶光隨酒著人濃)(黃金枝軟翠烟濃衫色青於春草濃)
(靄靄山堂載雨濃短棹沿洄野興濃)(溪上寒山晩翠濃千尺蟠空黛色濃)(蝴蝶成團春已濃魚鮮飯細酒香濃)
重(直容切廣韻複也叠也又直勇直用二切)
韻藻四重(古今注漢明帝為太子樂人作歌詩四章以贊太子一日重光二月重輪三星重輝四海重潤)重重(杜陽)
(雜編寶歷二年浙東貢舞女二人曰飛鸞輕鳳上每令藏之金屋寶帳宫中語曰寶帳香丨丨一䨇紅芙蓉又隋煬帝詩寒影上仙)
(宫遠意更丨丨張說詠松詩偃盖丨丨拂瑞雲白居昜詩裁綃裁錦一丨丨王建詩老僧雲中居石門青丨丨張籍詩應勝昨来趨)
(府日簿書牀上亂丨丨又葉間墜露聲丨丨秦系詩回看巖壑一丨丨方干詩馬首寒山黛色濃一丨丨盡一丨丨韋莊詩鰲頭風)
(起浪丨丨許渾詩西岩高枕樹丨丨楊衡詩月出山丨丨于鄴詩長安渭水東游子跡丨丨蘇軾詩好語似珠穿一一妄心如膜退)
(丨丨)十重(闞子宋之愚人得燕石歸而藏之以為寶革匱丨丨緹巾十襲客見之掩口而笑又庾信詩引泉恒數沠開巖即丨)
(丨)九重(楚辭君之門兮丨丨又天問圜則丨丨孰營度之庾信詩自布南風曲還来吹丨丨蕭子雲俊雅樂章開我入襲闢)
(我丨丨閻朝隱詩句龍人面乘兩龍道是春神衛丨丨李乂詩登高自丨丨駱賓王詩山河千里國城闕丨丨門張說詩竊羡能言)
(鳥銜恩向丨丨錢起詩羽獵年年出丨丨杜甫詩丨丨春色醉仙桃韓愈詩一封朝奏丨丨天劉禹鍚詩定知欲報淮南詔促召王)
(褒入丨丨盧貞詩玉皇曾采人間曲應逐歌聲入丨丨王涯詩宫殿参差列丨丨韋莊詩青龍夭矯盤䨇闕丹鳳䙰褷隔丨丨蘇軾)
(詩丨丨新掃舊巢痕)百重(庾肩吾詩刻削臨千仞嵳峩起丨丨庾信詩澗底丨丨花山根一片雨楊烱詩山川亘丨丨王維詩)
(山中一夜雨樹杪丨丨泉)兩重(蘇軾詩麤麤布著丨丨)
風彩重(吳均詩山高日華早枝多丨丨丨)幾萬重(駱賓王詩明月臨溝水青山丨丨丨又浮查詩渤海三千里泥)
(沙丨丨丨賈島詩倚杖望晴雪溪雲丨丨丨)十二重(蘇頲詩仙史高樓丨丨丨李嶠詩紫驛三千里青樓丨丨丨張籍詩)
(玉節青毛丨丨丨陸龜蒙詩巫峽七百里巫山丨丨丨)城闕重(李頎詩遠近山河淨逶迤丨丨丨)山雨重(李頎)
(詩秋盡草蟲急夜深丨丨丨)千萬重(李白詩大婦采芙蓉溪湖丨丨丨盧仝詩石壁攢峯丨丨丨李商隱詩寶笥十八九)
(香緹丨丨丨鄭谷詩豈易訪仙蹤雲蘿丨丨丨陳羽詩又上青山去青山丨丨丨)異味重(杜甫詩尚覺豪家貴誰看丨丨)
(丨)九譯重(柳宗元詩吚嗢丨丨丨)碧山重(皎然詩城中歸路遠湖上丨丨丨)
月暈七重(史記天官書平城之圍丨丨参畢丨丨)登天八重(晉書陶侃傳侃夢生八翼飛而上天見天門九)
(重已登其八唯一門不得入)
增因重(易八卦成列象在其中矣丨而丨之爻在其中矣王弼注伏羲既畫八卦即自重為六十四卦)三重(禮記郊特)
(牲大饗君丨丨席而酢焉儀禮燕禮大射公丨丨大夫再重又古詩交疏結綺忩阿閣丨丨階杜甫詩八月天高風怒號卷我屋上)
(丨丨茅)二重(魏志注張特守新城吳人攻城將陷特詐為欲降語吳人曰且持我印綬去吳人信之不攻特乃夜徹諸屋材)
(柵補其缺為丨丨明日謂吳人曰我但有鬭死耳卒完其城)積重(景福殿賦于是蘭栭丨丨)叠重(長笛賦密櫛丨丨楊)
(萬里詩半淡半濃山丨丨)檐重(梁簡文詩丨丨月早沒樹密風聲饒)影重(張正見新雲詩風前飛未斷日處丨還丨杜荀)
(鶴詩風暖鳥聲碎日高花丨丨吳澄詩臨水相看見丨丨蕭國寶詩竟夕蒲團月丨丨蔡羽詩峯高霞丨丨謝榛詩旌旗日丨丨)
數重(庾信詩若人承載德宫牆定丨丨羅鄴詩離心更羡高飛翼獨過吳江又丨丨鄭谷詩吹嘘意丨丨貫休詩寂寞門扃葉)
(丨丨)籜重(庾信詩新蒲節轉促短筍丨猶丨)千重(張說詩連營火百里縱觀人丨丨元稹詩門臨溪一帶橋映竹丨丨)
(李東陽詩苑雲深護月丨丨)深重(張九齡詩雲壑見丨丨)幾重(杜甫詩烟霞障丨丨錢起詩郢曲傳甘露塵心洗丨)
(丨劉長卿詩鳥道猿啼過丨丨楊巨源詩支頤忽望碧雲裏心愛嵩山第丨丨又已將心事隨雲隱認得溪雲第丨丨令狐楚詩岩)
(扃隔丨丨皇甫冉詩江雲覆丨丨王仲舒詩唯愁又入烟霞去知在廬山第丨丨包佶詩雲裏金鋪閉丨丨李益詩秋山又丨丨李)
(商隱詩鳳尾香羅薄丨丨又不知他日華陽洞許上經樓第丨丨許渾詩疎磬寒蟬樹丨丨賈島詩雲山路丨丨)萬重(駱賓)
(王詩青山幾丨丨張籍詩洛陽城裏見秋風欲作家書意丨丨于武陵詩過楚水千里到秦山丨丨許渾詩樹映水千里山深雲丨)
(丨白居易詩别有深情一丨丨姚合詩雨濕烟寒思丨丨李涉詩石壁千重樹丨丨楊凝詩一紙書來意丨丨寇凖詩到海止十里)
(過山應丨丨林鴻詩香炧燈殘意丨丨)衣重(古詩丨被皆丨池王維詩促織鳴已急輕丨行向丨汪元量詩初脱夾丨丨)
樹重(岑參詩猿拂林花落鳥啼巖丨丨又水驛楚雲冷山城江丨丨)七重(許渾對殘雪詩聞在金鑾望羣仙對丨丨)一
重(曹松詩鋪盡星河剩丨丨張仲謀詩只過龍門更丨丨郭登詩竹暗藤荒路欲迷丨丨山度丨丨溪王穉登詩池黑松千片崖)
(深月丨丨)碧重(賈島詩北斗生清漏南山出丨丨)夢重(李咸用詩錦帳丨應丨)
荷葉重(詩傳重喬負荷音義謂刻矛頭為丨丨相丨累也)味不重(淮南子人君之惻怛於民也國有飢者食不重)
(味民有寒者冬不被裘)福履重(易林新授大喜丨丨丨来)海燕重(古樂府桂殿江烏對雕屏丨丨丨)繡橑
重(牛弘登歌雕梁霞煥丨丨雲丨)氊夜重(鮑照詩士馬丨丨丨)紛錯重(鮑照詩綺肴丨丨丨)眷彌重(謝靈)
(運詩覽物丨丨丨)意彌重(謝惠連詩沈吟為爾感情深丨丨丨)倚雲重(蘇頲詩綠塍際山盡翠幕丨丨丨)白
雲重(張說詩山望丨丨丨)林嶺重(張說詩夜聞竹澗靜曉望丨丨丨)彩霞重(錢起詩數點丨丨丨)關河
重(李白詩原野曠超緬丨丨紛雜丨)百二重(杜甫詩休道秦關丨丨丨)翠且重(杜甫詩近市浮烟丨丨丨王慎)
(中詩鳳甸晴開翠欲重)雪山重(柳公綽詩遥辨丨丨丨)紫菜重(李端詩石竇紅泉細山橋丨丨丨)遠山
重(陳羽詩不堪天畔丨丨丨)玉漏重(楊巨源詩青佩仍含丨丨丨)殿閣重(韋應物詩不隨鵷鷺朝天去遥想蓬)
(莱丨丨丨)化城重(楊巨源送僧歸安南詩蜃閣丨丨丨)三四重(陸暢詩行人若上升天處湏撥白雲丨丨丨)隱
映重(王涯詩依稀鴛瓦出丨丨鳳棲丨李紳慶雲詩卷風變彩霏微薄照日籠光丨丨丨)鳳樓重(見上)紫菂重
(李紳臺蓮詩紅萼開縈丨丨丨)蓋影重(陸贄禁中松詩嵐助爐烟遠形疑丨丨丨)紫翠重(杜牧詩苔生丨丨丨)别
離重(李咸用詩若教相見密肻恨丨丨丨)雲水重(劉滄詩千古寂寥丨丨丨)未成重(李商隱九月逄雪詩花薄)
(丨丨丨)出石重(項斯詩敗褐粘苔徧新題丨丨丨)重復重(盧綸詩五色香幢丨丨丨)水復重(馬戴詩山)
(深丨丨丨)雨聲重(張蠙詩宵丨細丨丨)紫閣重(王建詩金殿當頭丨丨丨)鳳跡重(王建詩日照新池丨丨丨)
玉樓重(許渾詩寒風金磬遠晴雪丨丨丨)幽谷重(靈一送人丨居麻源詩丨丨第三丨)石閣重(許棠詩臨)
(池丨丨丨)落燼重(朱慶餘詩忩燈丨丨丨)相向重(張為華山詩衆水背流急他山丨丨丨)戰雲重(喻鳬)
(詩山壘丨丨丨)欲相重(薛能桃花詩開齊全未落繁極丨丨丨)馬跡重(黃滔詩猶是莓苔丨丨丨)星漢重
(薛瑩仙都觀詩池心丨丨丨)萬萬重(顧非熊詩江山丨丨丨)幽鳥重(顧非熊詩領雛丨丨丨)藥徑重
(耿湋詩雲深丨丨丨)不厭重(李洞詩詩客經過丨丨丨賈島詩来尋丨丨丨)幾十重(失名詩樓閣亭亭丨丨丨)岩
嶠重(失名詩依稀丨丨丨)楚山重(皎然詩蘋洲北望丨丨丨)雅調重(無可詩空知丨丨丨)天際重(張子)
(容詩巫嶺岧嶤丨丨丨)戟五重(歐陽修詩玉佩聲趨丨丨丨)粉黛重(王安石詩和風滿樹笙簧雜霽雪兼山丨)
(丨丨)鹿裘重(王安石詩孤坐丨丨丨)積翠重(王安石詩度谷遥看丨丨丨)暮山重(趙秉文詩樓頭不見)
(丨丨丨)澗谷重(党懷英詩地僻人烟少山深丨丨丨)草藉重(馬祖常詩輦路龍沙丨丨丨)寶帳重(馬祖)
(常詩金鴨香銷丨丨丨)遠岫重(邊元鼎詩蒼烟暮合孤城暗破月微昏丨丨丨)綠隂重(倪瓚詩青苔盤石靜嘉樹)
(丨丨丨)霧烟重(范梈詩阿閣丨丨丨)抱郭重(元好問詩清溪丨丨丨)劍甲重(周昂詩地擁山河壯營開)
(丨丨丨)帶日重(范梈詩花片隨風減柴扉丨丨丨)秀韻重(蕭貢咏梨花詩眉綠輕顰丨丨丨)委佩重
(柳貫詩雲氣初承丨丨丨)壓花重(許有壬詩肥羜丨丨丨)繡紋重(虞集詩羅𥜗曾試丨丨丨)羽蓋重(虞集)
(詩浮空丨丨丨)水雲重(張翥詩老禪居處丨丨丨)翠閣重(陳敬宗詩峰巒丨丨丨)五雲重(許邦才詩鳳城)
(知漸近遥見丨丨丨)客思重(許邦才詩置酒人情厭題詩丨丨丨)楯陛重(倪岳詩祠殿森嚴丨丨丨)夕陽重
(林俊詩隔溪烟樹丨丨丨)九日重(吳寬詩佳期遥想丨丨丨)洞壑重(何景明詩階倚山巒積忩通丨丨丨)海色
重(宗臣詩白日江華亂青雲丨丨丨)
紫闕九重(易林丨丨丨丨尊嚴在中冠帶垂衣天下康寧)受福重重(易林丨丨丨丨子孫蕃功)
對語(六合九重)(月滿雲重)(嶂疊溪重)(閣複關重)(蕉卷籜重)(蘚合花重)(珠貫翠重)(紅亞碧重)
(金三品玉五重)(魚鎖合獸環重)(金波轉玉漏重)(水紋蹙花影重)(十千耦百二重)(青未了翠欲重)
摘句(肩隨侍九重烟花一萬重)(花開錦繡重雲外畫簷重)(花源接九重鄉路白雲重)(樓臺十二重城闕夜千重)
(源向春城花幾重逗晚添衣併數重)(送過重江不厭重一阻雲山莫計重)(會為蒼生起更重身在仙宫第幾重)
從(疾容切說文相聽許也又順也又姓漢有將軍丨公又宋韻)
韻藻雲從(易丨丨龍風從虎又張說詩傳呼大駕来文物如丨丨韓愈贈孟郊詩我願化為丨東野化為龍四方上下相)
(追丨孟郊詩自有意中侣白丨徒相丨)風從(見上又任昉文上之化下草偃丨丨)朋從(易憧憧往来丨丨爾思)昜
從(易易則易知簡則丨丨易知則有親丨丨則有功又汲冡周書事寡丨丨法省勿因)面從(書汝無丨丨魏書治世御衆建)
(立輔弼誡在丨丨唐書裴矩傳帝曰矩遂能廷爭不丨丨物物若此天下有不治哉)天從(書民之所欲丨必丨之蘇頲詩樂遊)
(光地選酺飲慶丨丨李商隱詩人欲丨丨竟不疑)龜從(書洪範女則從丨丨筮從)筮從(見上顔延之饗神歌營泰畤定)
(天衷思心睿謀丨丨)脅從(書殱厥渠魁丨丨㒺治)言從(書丨曰丨禮記丨丨而行之則言不可飾也又左傳丨順曰丨)
行從(禮記丨丨而言之則行不可飾也)三從(禮記注婦人幼從父嫁從夫夫死從子是故有丨丨之義)無從(禮記)
(孔子曰予惡夫涕之丨丨也楊炯詩鄉淚獨丨丨錢起詩離心一一淚丨丨)率從(詩莫不丨丨魯俟之功蔡邕文先進博學)
(同類丨丨)適從(左傳狐裘尨茸一國三公吾誰丨丨汪遵南陽詩陸困泥蟠未丨丨)師從(左傳若嘉好之事君行丨丨卿)
(行旅從臣無事焉)旅從(見上)賓從(史記吳起與田文論功曰守西河而秦兵不敢東嚮韓趙丨丨子孰興起)德從
(漢書賈誼傳威震海内丨丨天下)法從(揚雄傳是時趙昭儀方大幸每上甘泉常丨丨注言丨當丨)體從(管子夫民)
(不心服丨丨則不可以禮儀之文教也)一從(韓非子凡人之患必同其端信而勿同萬民丨丨)流從(楚詞順風波而)
(丨丨兮焉洋洋而為客)景從(賈誼文天下雲會響應贏糧而丨丨)葉從(揚雄覈靈賦枝附丨丨表立景隨陳琳檄至于)
(枝附丨丨皆非詔書所特禽疾)曲從(東方朔客難丨丨如圜羊祜表違命誠忤天威丨丨即復若此)遠從(魏文帝詩如何)
(情願奪飄然獨丨丨)禽從(潘岳賦何斯藝之安逸嗟丨丨其已豫)協從(陸倕銘龜筮丨丨人祇響應)化從(荀勖)
(詩八音克諧俗易丨丨)遊從(車&KR0008;詩王孫重行樂公子好丨丨王安石詩丁年結客盛丨丨)來從(牛弘詩升歌發藻景)
(福丨丨)
使衰從(左傳秦伯將享公子重耳子犯曰吾不如衰之文也請丨丨丨)二年從(莊子自吾聞子之言一年而野丨丨)
(而丨三年而通)四面從(淮南子一方有急丨丨皆丨)千里從(淮南子行合趨同丨丨相丨)萬國從(王昌)
(齡詩晉水千廬合汾橋丨丨丨)
四卜不從(左傳丨丨郊丨丨乃免牲猶三望非禮也)
增民從(易以此毒天下而丨丨之吉又何咎矣庾肩吾詩猶將表世盛尚且號丨丨)吉從(書枚卜功臣惟丨之丨)
珍從(禮記年九十者天子欲有問焉則就其室以丨丨)服從(禮記四十始仕方物出謀發慮道合則丨丨不可則去又)
(明君在上則諸臣丨丨)相從(左傳鄭伯曰其能降以丨丨也李白詩含笑凌倒景欣然願丨丨武元衡詩唯有白頭張司馬)
(不言名利尚丨丨鐘離權詩得道高僧不易逄幾時歸去得丨丨皎然詩看花醉酒更丨丨蘇軾詩丨丨結茅舍曝背談金鑾)牛
從(戰國策寧為雞尸不為丨丨注尸雞中主也從謂牛子也言寧為雞中之主不為牛子之從後也)朝從(韓信傳信知漢)
(王畏惡其能常稱疾不丨丨)少從(張騫傳漢使往既多其丨丨率進孰于天下注漢時謂隨使而出外國者為丨丨言其丨)
(年而丨使也進孰者但空進成孰之言)順從(三國志夏侯太初傳丨丨乃安此琴瑟一聲也)敬從(吳書劉虞降身隱約)
(與邑黨州閭同樂共䘏鄉曲咸共宗之有所訴訟不以詣吏自投虞平之虞以情理為之論判皆大小丨丨不以為恨)從從
(山海經栒狀之山有獸焉其狀如犬六足其名曰丨丨其鳴自詨一作&KR1703;&KR1703;宋書六足獸王者謀及衆庶則至)類從(新語事以)
(丨相丨聲以音相應王應麟文氣感丨丨)莫從(常建詩願與黃麒麟欲飛而丨丨)過從(令狐楚詩休澣許丨丨)陪
從(柳公綽詩飛盖亦丨丨)偷從(薛能詩方朔恣丨丨)長從(裴夷觀淬龍泉劍詩擊磨如不倦提握願丨丨)
告公從(易中行丨丨丨王弼注體柔當位雖不中用中行者也以斯丨丨何有不丨)恒衛從(書丨丨既丨注丨丨)
(二水名丨各從其道也)漆沮從(書丨丨既丨詩丨丨之丨天子之所)卿士從(書丨丨丨庶民從)庶民從
(見上)溯洄從(詩丨丨丨之道阻且長溯游從之宛在水中央)溯游從(見上)小大從(詩無丨無丨丨公于邁)
几杖從(禮記謀于長者則操丨丨以丨之)膳飲從(禮記九十飲食不離寢丨丨丨于遊可也)一馬從(禮記)
(正爵既行請為勝者立馬丨丨丨二馬三馬既立請慶多馬疏丨丨丨二馬者每一勝輙立一馬禮以三馬為成若勝耦得二劣耦)
(得一則輙取劣耦之一以足勝耦之二為三故云丨丨丨二馬)執雁從(儀禮昏禮主人迎于門外西面再拜賓東面答拜主)
(人揖入賓丨丨丨)執弓從(儀禮大射公就物小射正奉决拾以笥大射正丨丨皆以丨于物)鹿人從(大戴禮丨)
(丨丨者從羣也人從也者大者于外小者于内如人相率也)諸侯從(公羊傳天子有事于泰山丨丨皆丨)三士從
(左傳晉公子重耳及鄭鄭文公不禮焉叔詹諫曰臣聞天之所啓人弗及也有丨丨足以上人而丨之按國語狐偃趙衰賈佗皆卿)
(才)同巷從(漢書食貨志冬夕民既入婦人丨丨相丨夜績女工一月得四十五日)乘軺從(儒林傳上使使束帛)
(加璧安車以蒲裹輪駕駟迎申公弟子二人丨丨傳丨)璽書從(趙充國傳充國在金城請先擊先零議者皆謂當先破䍐)
(开帝以勅讓充國充國執前議陳利害丨丨報丨)委曲從(通鑑郭子儀嘗奏除州縣一人不報僚佐以為言子儀曰方鎮)
(䟦扈凡有所求朝廷丨丨丨之盖疑之也今子儀所奏以其不可行而置之是不以武臣相待而親厚之也諸君可賀矣又何怪焉)
(聞者皆服)見善從(管子丨丨丨之聞義則服)百體從(管子令則行禁則止如丨丨之丨心范浚心箴天君泰然丨丨)
(丨令)惟道從(老子孔德之容丨丨是丨)福相從(易林先困後通與丨丨丨)八極從(鹽鐵論舜禹湯文所以從)
(八極而朝海内者非兵革之威也)才士從(鹽鐵論孔子以布衣而從才士七十有餘人皆諸侯卿相之人也况居尊位以)
(養天下之士哉)牝牡從(參同契混沌鴻濛丨丨相丨)百川從(新語四瀆東流丨丨無不丨者小從大少從多也)
親友從(曹植詩置酒高堂上丨丨丨我遊)列辟從(沈約俊雅樂章衮衣前邁丨丨雲丨)愜所從(吳筠詩自)
(然符幽情瀟灑丨丨丨又張九齡詩頼此攀昇處蕭條得所從)百神從(盧思道詩仗移千乘動旆舉丨丨丨)歌舞從
(蘇頲詩可憐丨丨夜相丨)谷鳥從(孫逖詩覺路山童引經行丨丨丨)將相從(李白詩雲龍丨丨丨明主會見收)
雅志從(張說詩平生丨丨丨)本性從(王建詩長年好名山丨丨今得丨)猛虎從(元稹詩佛語迦陵說僧行)
(丨丨丨)好風從(司空圖詩品月出東斗丨丨相丨)遠國從(鄭巢詩漢使多長策湏令丨丨丨)載酒從
(蘇軾詩詩社何妨丨丨丨)魚貫從(程俱詩上巖下谷鳥道中前屩後巾丨丨丨)杖履從(揭徯斯詩寧辭丨丨丨)
海若從(葉顒詩阿香推車丨丨丨)執筆從(張羽詩使我丨丨將安丨)二客從(林俊詩月㡳吹簫丨丨丨)莫
辭從(李夢陽詩柳吟花醉丨丨丨)偶追從(文徵明詩高齋落日丨丨丨)披荔從(黃姬水詩訪爾岩栖者迢)
(迢丨丨丨)
對語(天覆雲從)(風偃月從)(賓服率從)(麕至牛從)(親串朋從)(心契體從)(延佇過從)(劍合琹從)
(三辰正百谷從)(明良會將相從)(軒車集杖屨從)(新雨過好風從)(鶯共語鶴相從)(溪花笑谷鳥從)
摘句(民願始天從儀刑百辟從)(山鳥自相從樵路憶相從)(巢鶴意何從璧水慶朋從)(劍化會相從支許合相從)
(寶扇微開萬樂從雲龍上下喜相從)(山水何妨載酒從人間鵷鷺杳難從)(落花迷路去何從水禽山鹿澷相從)
逄(符容切廣韻值也迎也又韻會大也)
韻藻不逄(左傳鑄鼎象物使民知神姦故入川澤山林丨丨不若漢書李廣傳惜廣丨丨時令當高帝世萬尸侯豈足道)
(哉東方朔傳贊依隱玩世詭時丨丨王勃滕王閣序揚意丨丨撫凌雲而自惜李商隱詩丨丨蕭史休回首蘇軾遊白鶴觀詩我時)
(獨遊丨丨一士)閼逄(爾雅歲在甲曰丨丨)迎逄(杜甫詩一笑喜丨丨方岳詩人間久已倦丨丨)過逄(韓愈文與其所)
(丨丨吹笙彈箏)薛逄(摭言丨丨嘗策羸馬赴朝值新進士綴行而出左右斥令回避新郎君逄遣价語之曰莫乞相阿婆三五)
(少年時也曾東塗西抹来)段逄(蘇軾有次丨丨詩)
月下逄(李白詩若非羣玉山頭見會向瑶臺丨丨丨)谷口逄(李白詩他日南林下相期丨丨丨)白髮逄
(高適詩紅顔愴為别丨丨始相丨)竹間逄(孫逖詩香臺花下出講座丨丨丨)
增往逄(詩薄言丨愬丨彼之怒李白詩獨丨今相丨)斗逄(大學衍義冬至日起星紀右行而日移一度天左旋一周)
(而過一度日廵六甲與丨相丨此天日之交也)泰逄(山海經和山之神好居萯山之陽出入有光)馬逄(本草丨丨藥名)
(味辛無毒主治癬蟲)下逄(楚辭帝乃降觀丨丨伊摯注帝湯也摯伊尹名)相逄(樂府有丨丨行一曰丨丨狹路間行樂府)
(越謠歌君乘車我戴笠他日丨丨下車揖君擔簦我跨馬他日丨丨為君下)道逄(潘尼詩丨丨深識士舉手對吾揖)扳
逄(鮑照詩身願兩丨丨)遭逄(范雲詩丨丨聖明后來棲桐樹枝注桐樹鳳所棲也言鳳鳥與賢人皆逄聖君而後出鄭谷詩)
(青眼感丨丨蘇軾文追叙始終之丨丨以詫鄉鄰之父老)一逄(魏收詩丨丨堯舜日杜牧詩詩韻丨丨君)運逄(宋之問詩)
(丨丨日崇麗)靜逄(耿湋詩白社丨丨人)稀逄(馬戴詩丨丨息心侣)
索上逄(張衡西京賦走丨丨而相丨注索上長繩繫兩頭於梁舉其中央兩人各從一頭上交相度所謂舞絙者也)驛
使逄(荆州記陸凱與范蔚宗交善自江南寄梅花一枝詣長安兼贈詩曰折梅逄驛使寄與隴頭人陳羽詩溪上春晴聊看竹)
(誰言丨丨此相丨)下山逄(古詩上山采蘼蕪丨丨丨故夫)黃老逄(嵇康詩丨丨路相丨)五馬逄(王襃詩採)
(桑逄五馬李賀詩銅街丨丨丨)普天逄(薛道衡詩丨丨丨盛日)萍水逄(王勃序丨丨相丨盡是他鄉之客)採
藥逄(李巨仁詩丨丨丨三島)天上逄(張說詩山外聞簫管還如丨丨丨)雲間逄(李白詩丨丨丨下榻天上)
(接行杯)異縣逄(杜甫詩丨丨丨舊友)出竹逄(錢起詩夕陽流水吟詩去明月青山丨丨丨)石橋逄(劉長)
(卿詩深山誰向丨丨丨)休澣逄(劉長卿詩月晦逄休澣)入海逄(楊巨源送安法師歸安南詩經論辭天去香花)
(丨丨丨)歲暮逄(權德輿詩於越亭邊丨丨丨)羽客逄(李德裕寄茅山孫鍊師詩菖花定是無人見春日惟應丨)
(丨丨)桂陌逄(李賀詩鸞珮相逄桂香陌)道心逄(白居易詩丨與丨相丨)剡溪逄(張籍詩茅山近别丨丨丨)
(玉節青毛十二重)歸路逄(皇甫冉詩惆悵層城暮猶言丨丨丨)夢裏逄(戴叔倫詩還作江南會翻疑丨丨丨高啓)
(楚宫詩細腰無限空相妬不覺瑶姬丨丨丨)雲外逄(趙嘏詩野舘門前丨丨丨)鏡裏逄(趙嘏水溢芙蓉沼詩荷翻)
(丨丨丨)月溪逄(温庭筠詩丨丨丨遠客煙浪有歸舟)奔雲逄(李商隱畫松詩又如驚螭走默與丨丨丨)塵外
逄(張祜題萬道人房詩道心丨丨丨)滿座逄(顧非熊詩雲山丨丨丨)戴灣逄(羅隱詩禹祠分手丨丨丨)一
笑逄(羅虬詩戲水源頭指舊蹤當時丨丨也難丨)回雁逄(曹唐九江暮春詩明朝丨去丨誰向北郊丨)遠近
逄(崔峒詩籬花丨丨丨)庾樓逄(王貞白詩丨丨丨霽色)一餉逄(李中詩丨丨丨秋雨)轉來逄(唐球詩山)
(似丨丨丨)過山逄(僧靈一詩花源隔水見洞府丨丨丨)野客逄(僧無可詩雲隨丨丨丨)虎溪逄(僧無可詩)
(逋客丨丨丨)社前逄(王安石詩年年長向丨丨丨)佳處逄(蘇軾跋李端叔詩卷詩暫借好詩消永夜每逄佳處)
(輙參禪)絶世逄(范成大紅梅詩真色生香丨丨丨)兩兩逄(耶律楚材詩冰雪仙姿丨丨丨)詩人逄(郝經)
(詩搖搖似相招為喜丨丨丨)縞袂逄(高啓梅花詩丨丨相丨半是仙平生水竹有深緣)蔗境逄(儲巏詩算老誰)
(能丨丨丨)嘉歲逄(王慎中詩富向隣翁說穰因丨丨丨)
對語(數偶時逄)(梗泛萍逄)(巷遇途逄)(手授躬逄)(青門别紫陌逄)(壺中隱谷口逄)(盟鷗狎旅雁逄)
摘句(堯舜喜生逄神物會當逄)(玉輦盛過逄琴酒更相逄)(採藥客猶逄雪急去僧逄)(花間一笑逄蕭寺竹前逄)
(曉鶯時節好相逄采石江邊帶雨逄)(水檻山忩次第逄巖壑漁磯幾處逄)(浦外靈槎使者逄洞天真侣昔曾逄)
縫(符容切說文以鍼紩衣周禮丨人禮記深衣丨齊倍要又送韻)
韻藻彌縫(左傳展喜曰桓公是以糾合諸侯而謀其不協丨丨其闕而匡救其災昭舊職也又韓宣子来聘賦角弓季武)
(子曰敢拜子之丨丨敝邑陳琳為袁紹檄加緒含容冀可丨丨陶潛飲酒詩羲農去已久舉世少復真汲汲魯中叟丨丨使其醇白)
(居易北忩三友詩尚恐中有問以酒丨丨之)縮縫(禮記古者冠丨丨今也衡縫按衡與横同)衡縫(見上)裁縫(鮑照)
(詩僑裝多闕絶旅服少丨丨杜甫詩美人細意熨貼平丨丨滅盡針線迹白居易詩病妻親為我丨丨元稹詩春衫無復舊丨丨朱)
(琳詩年年得衣慣且莫試丨丨)重縫(詩話破衫却有丨丨處一飯何曾忘却匙以縫字寓逄字匙字寓時字借字寓意)
羔羊縫(詩丨丨之丨素絲五總)女手縫(詩摻摻丨丨可以丨裳)尺布縫(漢書淮南厲王傳一丨丨尚可)
(丨)舞衣縫(謝朓詩孤對相思夕空照丨丨丨)無長縫(孟郊詩暗蛩有虛織短線丨丨丨)密密縫(孟郊)
(詩慈母手中線游子身上衣臨行丨丨丨意恐遲遲歸)
增衣縫(庾信詩野丨丨蕙葉山酒酌榴花白居易詩丨丨紕纇黃絲絹)夢縫(蕭子顯詩夜丨征人丨狐貈)能縫
(岑參詩主人小女丨丨衣)再縫(王勃詩羅衣誰丨丨)慣縫(盧仝詩爵禄何曾好荷衣已丨丨)蘚縫(皮日休詩丨丨)
(纔半尺)解縫(李昌符詩兒童能探火婦女丨丨旗)新縫(法震詩丨丨鶴氅裘)懶縫(張羽詩壊色衣穿自丨丨)
女岐縫(天問丨丨丨裳)魏粲縫(鮑照詩丨丨丨秋裳趙豔習春歌)襞未縫(謝朓詩舞衣丨丨丨)不忍
縫(王筠詩襻帶雖安丨丨丨)比目縫(王勃七夕賦綵襻魚頭丨丨丨)澁難縫(古綠珠詩絲布丨丨丨)剪綵
縫(李白詩吳刀丨丨丨舞衣)絳紗縫(李賀詩囊用丨丨丨)信手縫(裴說詩愁捻銀鍼丨丨丨)暖時縫(許渾)
(詩梵文明處譯禪衲丨丨丨)青錦縫(曹唐詩丨丨丨裳綠玉襠)燈下縫(無名氏詩丨丨裁丨月下行高啓憶女詩)
(料應此際猶依母丨丨看丨寄我衣)似妾縫(羅與之寄衣曲但願郎防邊丨丨丨衣密)花下縫(寧王權宫詞佯把金)
(針丨丨丨)手線縫(邵寶詩丨丨丨衣欲問寒)手自縫(俞允文詩百毳袈裟丨丨丨)
對語(凾盖彌縫)(熨貼裁縫)(雜組衡縫)(柳鎻蘇縫)(三英粲五緎縫)(荷衣葺柳線縫)(含情絮密意縫)
摘句(荷衣不待縫禪衣對鶴縫)(碧文圓頂夜深縫衣衫難作遠裁縫)(藕絲紅縷細初縫可堪衣斷去時縫)
蹤(即容切廣韻丨跡韻會通作從詩羔羊注行可從迹音與丨同)
韻藻發蹤(史記蕭相國世家夫獵追殺獸兔者狗也丨丨指示者人也按漢書作發縱顔師古謂解紲而放之今俗言放)
(狗讀為蹤蹟之蹤非也今從史記收此)比蹤(世說王公淵娶諸葛誕女王語婦曰新婦神色卑下殊不似公休婦曰大丈夫)
(不能彷彿彦雲而令婦人丨丨英傑)高蹤(揚雄文躡三王之丨丨陸暢題自然觀詩道陵成道有丨丨施肩吾詩上山無水引)
(丨丨汪遵詩豈妨耕稼隱丨丨皎然詩仁坊標絶頂廉守躡丨丨包佶詩傳心不傳法誰可繼丨丨)前蹤(裴松之上三國志註)
(表將以總括丨丨貽誨後世李商隱詩舍生求道有丨丨鄭谷詩凋零歸兩髩舉止失丨丨黃滔詩一筯鱸魚千古美後人終少繼)
(丨丨)事蹤(陸機表丨丨筆跡皆可推較)竒蹤(陸機表丨丨襲于逸軌睿心因乎令圖李白詩吾聞隱静寺山水多丨丨)
遐蹤(夏侯湛表瞻望往代爰想丨丨)承蹤(傅咸賦序余丨先君之丨竊位憲臺)遺蹤(潘岳賦眺華岳之隂岸覿仙掌)
(之丨丨靈一詩静林溪路遠蕭帝有丨丨劉滄詩驅車商雒想丨丨王禹偁詩見說丘門詩版在應教回也繼丨丨朱子詩井竈無)
(丨丨)希蹤(江賦飛廉無以晞其蹤按法言晞與希同北山移文丨丨三輔豪馳聲九州牧)玄蹤(孫綽賦追羲農之絶軌躡)
(二老之丨丨錢起詩應得躡丨丨張聿劒化為龍詩至今沙岸下誰得覿丨丨)禽蹤(張正見詩雲根飛燒火鳥道絶丨丨)舊
蹤(李白詩蹈海寄遐想還山迷丨丨賈島阮籍嘯臺詩如聞長嘯春風裡荆棘叢邊訪丨丨皇甫曾詩清風繼丨丨李商隱詩莫)
(向金牛訪丨丨羅虬詩戲水源頭指丨丨)雲蹤(李白詩弄雪不絶手行丨本無丨陸暢詩將歸太白賞丨丨)卓蹤(王應)
(麟衢室銘炳諸典謨丨丨冠德)
市朝蹤(孔德紹詩蕭然遥路絶無復丨丨丨)列仙蹤(張九齡詩還慙大隱跡空想丨丨丨)千古蹤(薛瑩詩十)
(載别仙峰峰前丨丨丨)塵外蹤(王維詩幸忝君子顧遂陪丨丨丨戴叔倫詩補衲隨緣住難維丨丨丨)郭隗蹤
(李白詩謬忝燕臺召而陪丨丨丨)麋鹿蹤(王建詩回首塵跡遠稍見丨丨丨皮日休詩帶露嗅藥蔓和雲尋鹿蹤居節詩)
(枇杷花下鹿麋蹤)
增絶蹤(史記聶政傳政姊嫈曰士固為知己死今乃以妾尚在之故重自刑以絶從元稹蛒蜂詩巴蛇蟠窟穴穴下有巢蜂)
(近樹禽垂翅依原獸丨丨李商隱詩来是空言去丨丨無名氏驪龍詩荀氏傳高譽莊生冀丨丨)逐蹤(顔師古漢書注自有)
(丨丨之犬不待人放也)美蹤(後漢書楊賜傳近慕五宗之丨丨)齊蹤(後漢書鄧皇后紀平望侯劉毅上書安帝曰伏)
(惟皇太后膺大聖之姿體乾坤之德丨丨虞妃比跡任姒)擬蹤(後漢書劉表傳論劉表道不相越而欲卧收天運丨丨三分其)
(猶木偶之於人也)難蹤(隋書蕭后傳后嘗為述志賦其辭曰慕周姒之遺風美虞妃之聖則質菲薄而丨丨心恬愉而去惑)
參蹤(隋書高祖紀贊二十年間天下無事區宇之内晏如也考之前王足以丨丨盛烈)繼蹤(唐書桓彦範傳帝以方士)
(鄭普思為秘書監葉靜能為祭酒彦範曰貞觀時以魏徵虞世南顔師古為監以孔穎逹為祭酒如普思等方技猥下安足丨丨前)
(烈)休蹤(張華文揚芳烈播丨丨)嘉蹤(陸雲寒蟬賦簡丨丨於皇心冠神景乎紫微)曩蹤(陸雲文耽情遐奥肆)
(志篇章仰咨遺訓思齊丨丨)停蹤(傳休奕詩日月無丨丨)連蹤(庾信詩彦英本丨丨)餘蹤(庾信碑文清徽令範)
(千載丨丨)寒蹤(張正見桃賦獨夭桃之灼灼輕擢采于丨丨)今蹤(唐太宗臨層臺賦循丨丨覽前跡俯層城兮臨太液)
差蹤(李嶠為歐陽通讓夏官尚書表安可以樗櫟散才瓶筲小噐比德陳劒丨丨鄭履)聖蹤(張說詩再興廣丨丨許渾)
(望靈寶峰詩貪程阻丨丨)追蹤(杜甫詩丨丨話渺茫劉蕡文丨丨三五)躡蹤(韓愈醉留東野詩昔年因讀李白杜甫詩)
(長悵二人不相從吾與東野生並世如何復丨二子丨)人蹤(崔琪擊柝賦嚴城暮兮絶丨丨柳宗元詩萬逕丨丨滅皇甫冉)
(詩誠知秋水淺但怯無丨丨喻鳬詩戍路少丨丨蔡松年詩青苔瘞丨丨梅堯臣詩仙歸龍去草樹長蔽翳不復丨丨通)檢蹤
(孟郊詩艷女皆妬色靜女獨丨丨)古蹤(孟郊詩上山復下山踏草成丨丨)異蹤(孟郊詩狂夫多丨丨)靈蹤(李商)
(隱畫松詩伊人秉兹圖顧盻擇所從而我何為者開顔捧丨丨王安石詩俯仰求丨丨薛能詩十驛褒斜到處慵眼前長似接丨丨)
去蹤(皇甫曾詩莫學白衣士無人知丨丨羅隱詩幽軋行輪有丨丨曹松詩楊柳城初鎖輪蹄息丨丨顧非熊詩古木亂重重)
(何人識丨丨)無蹤(李涉詩當時孤鶴去丨丨胡曾詩楚臺雲雨去丨丨盧貞詔取永豐柳栽禁中詩一樹依依在永豐兩枝)
(飛去杳丨丨惠洪詩鴈字初成春有信烟鬟空好雨丨丨)狐蹤(韓偓詩丨丨浪得疑)神蹤(韓偓寶劍詩難將糞土掩丨丨)
馬蹤(于鄴寄友詩難尋君丨丨)仙蹤(鄭谷詩豈易訪丨丨韋莊詩琴堂連少室故亊即丨丨)行蹤(曹唐詩樹影疎)
(疎花悄悄若聞簫管是丨丨朱子詩細穿危石認丨丨)芳蹤(劉兼詩侍中冠冕有丨丨)雪蹤(周賀詩鳥翅緣巢影僧鞋)
(印丨丨)履蹤(張蠙詩身輕無丨丨)筆蹤(王禹偁詩認得歐虞舊丨丨)墨蹤(梅堯臣詩年深粉剥見丨丨)鱗
蹤(梅堯臣詩新春雷雨起丨丨)微蹤(朱子詩丨丨正如此三歎復何為莊㫤詩乾坤今日寄丨丨)迷蹤(朱子詩釋)
(子岩中宴坐行人雪裡丨丨薛瑄詩舞女欲丨丨)昔蹤(劉克莊詩頻過記丨丨)故蹤(謝翺詩牧羊尋丨丨)春蹤
(陸德藴詩軟風吹夢覓丨丨)化蹤(林鴻憶肅上人詩片月疑禪觀孤雲想丨丨)鶴蹤(胡宗仁詩侵苔冷丨丨)萍
蹤(王偁詩十年滄海寄丨丨)
匹馬蹤(後漢書南匈奴傳論南面而朝單于朔易無復丨丨之丨)端操蹤(後漢書列女傳贊丨丨有丨幽閑有容區)
(明風烈昭我管彤)指麾蹤(隋書禮儀志將帥先教士目使習見旌旗丨丨之丨發起之意旗卧則跪)躡雲蹤(蔡邕)
(瑯琊王傅蔡公碑所立卓爾度丨丨丨揭徯斯詩登厓望日丨丨丨)求羊蹤(謝靈運詩惟聞蔣生逕永懷丨丨丨王維詩何)
(人顧蓬徑空愧丨丨丨按皆用求仲羊仲從蔣詡游事)由徑蹤(唐穆宗戒朋黨詔比周之迹已彰尚矜持介丨丨之丨盡)
(露自謂貞方)物外蹤(李嶠詩還希丨丨丨)方外蹤(岑參詩况有林下約轉懷丨丨丨)鸞鶴蹤(常建詩瑩)
(魂澂玉虚以求丨丨丨)二疏蹤(韓愈送楊少尹序道旁觀者亦有歎息知其為賢與否而太史氏又能張大其事為傳繼)
(丨丨丨迹否)步往蹤(韓愈詩自有人知處那無丨丨丨范成大詩鄰曲都無丨丨丨)白日蹤(孟郊詩出視丨丨丨)
驅馳蹤(孟郊詩萬里莓苔地不見丨丨丨)認郎蹤(孟郊詩郎馬蹄不方何處丨丨丨)翰墨蹤(令狐楚詩)
(北極絲綸句東垣丨丨丨)世人蹤(錢起詩唯憐石苔色不染丨丨丨)古人蹤(李端詩高門有才子能履丨丨丨)
滿逕蹤(薛能詩山逕經過丨丨丨)鳥行蹤(温庭筠詩階靜丨丨丨)虎留蹤(張祐詩欲知情不動牀下丨丨)
(丨)好筆蹤(鄭谷詩珍重江僧丨丨丨)鵷鷺蹤(鄭谷詩暫留丨丨丨)永逸蹤(許渾贈僧詩詩繼休遺韻書傳)
(丨丨丨)鬭雉蹤(羅鄴詩遠綠纔分丨丨丨)肉馬蹤(曹鄴詩人問直有仙桃種世上應無丨丨丨)得入蹤
(黃滔詩忽喜仙都丨丨丨)蓮社蹤(伍喬詩誰約重尋丨丨丨)無定蹤(崔塗詩孤雲丨丨丨)息去蹤(曹松詩輪)
(蹄丨丨丨)慧遠蹤(僧無可詩香花丨丨丨)謝客蹤(靈一詩欲向麻源隱能尋丨丨丨)出世蹤(齊已詩苔)
(蘚縈紆丨丨丨)蟲鳥蹤(梅堯臣詩粉板蠧落丨丨丨)筆墨蹤(司馬光畫扇詩徒觀飛動姿莫覩丨丨丨)衰遲
蹤(蘇軾詩伴我丨丨丨)詭秘蹤(劉克莊詩終南丨丨丨)永削蹤(劉克莊詩丘門丨丨丨)虎子蹤(岳飛)
(華嚴院詩舊穴空遺丨丨丨)塵土蹤(朱子詩誓將丨丨丨暫寄雲水鄉)采藥蹤(揭徯斯詩聞說名山丨丨丨)
綺皓蹤(辛歴詩蚤薄軒裳貴高尋丨丨丨)渡溪蹤(林鴻詩丨丨微有丨)白雲蹤(林鴻詩朝衡暮復嵩那識)
(丨丨丨)避世蹤(王恭詩人間不見問津者林下空餘丨丨丨)石竹蹤(童珮詩倘肯来尋丨丨丨)禽尚蹤
(王懋明詩未釋形骸果徒懷丨丨丨)追巨蹤(趙貞吉詩鼉吼鯨訇丨丨丨)歲暮蹤(康從理詩飛藿關河丨丨丨)
虎豹蹤(沈明臣詩行隨丨丨丨)不留蹤(姚寬詞夢雲歸處丨丨丨)
對語(仙蹟聖蹤)(勝賞竒蹤)(逸軌高蹤)(方駕比蹤)(眉語指蹤)(露飲雲蹤)(雅志芳蹤)(息影探蹤)
(蛟龍氣鸞鶴蹤)(支許契羊求蹤)(龐公隱謝客蹤)(安心法出世蹤)(花弄影月留蹤)(閒中好塵外蹤)
摘句(唐虞可比蹤春消過雪蹤)(帆影去無蹤永懷塵外蹤)(苔石無塵蹤林路出無蹤)(幽徑斷行蹤階前掃鶴蹤)
(侍臣摛藻許高蹤七祖傳心合聖蹤)(武陵樵客躡仙蹤宿雲無處認行蹤)(梅影疎窗月有蹤東風来去本無蹤)
茸(而容切廣韻草生貌又腫韻)
韻藻尨茸(左傳狐裘丨丨一國三公吾誰適從)丰茸(司馬相如賦羅丨丨之遊樹兮離樓梧而相撑温庭筠詩博山)
(鏡樹香丨丨劉克莊詩天女問法尤丨丨)蒙茸(揚雄賦帶干將而秉玉戚兮飛丨丨而走陸注亂走貌謝朓詩霜畦紛綺錯秋)
(町鬱丨丨白居易詩藤花紫丨丨藤葉青扶疎王安石詩野田高下綠丨丨范成大詩抛書眼丨丨又家人惞夜話我已困丨丨耶)
(律楚材詩雨餘花潤草丨丨胡天游詩錦幨窄袖青丨丨王偁詩越山仙島樹丨丨)蓊茸(張衡賦阿那丨丨風靡雲披)蓬
茸(張衡賦苯蓴丨丨白居易養竹記&KR3439;茸薈蔚)紫茸(郭璞賦揚皜旄擢丨丨謝靈運詩初篁苞綠籜新蒲含丨丨梅堯臣)
(詩水邊苦竹抽肥笋石上老蕨拳丨丨黃庭堅詩甚欲去揮白羽箑可堪更着丨丨裘陸游詩夜捐蠻氊擁丨丨范成大詩夜合梢)
(頭蘸丨丨劉迎詩貂袖丨蒙丨)新茸(李白詩庭草滋丨丨)纖茸(孟郊詩竹韻漫蕭屑草色何丨丨)五茸(陸龜蒙詩)
(丨丨春草雉媒驕丨丨吳王獵處)裘茸(李商隱畫松詩孫枝擢細葉旖旎狐丨丨蘇軾詩風葉亂丨丨陸游詩微霜結丨丨)
鹿茸(黃庭堅詩槲葉風微丨養丨蘇軾詩幽人只採黃精去不見深山丨養丨洪邁詩燕子將雛丨養丨顧瑛詩花下千頭丨)
(養丨趙師彦詩碑頑工費墨草嫩丨添丨按本草丨丨味甘温無毒久服耐老)
增杞茸(管子其桑其松其丨其丨注茸木名)狐茸(管子其種忍蘟葉如雚葉以長丨丨注忍蘟草名丨丨草之狀若狐)
(也)碧茸(談薈梅福遇神人授以采郁木丨丨法又虞集詩荷花啼鳥銀屏暖卧看窗間唾丨丨)絲茸(本草夜合五月)
(花花紅白色瓣上若丨丨)香茸(本草香葇即香薷亦名丨丨可為蔬)赤茸(楊炯詩鶴轡丨丨鞦)紅茸(李嶠詩丨丨向)
(暮參差出蘇軾詩可憐夜合花青枝散丨丨陸游詩離離夜合散丨丨吳師道詩冉冉丨丨散又李後主詠佳人口詞爛嚼丨丨笑)
(向檀郎唾)翠茸(元結賦有天含之玉峰上聞産乎丨丨蘇軾詩回頭惜丨丨)沙茸(杜甫詩丨丨出水蒲)菲茸(韓愈)
(城南聯句葩蘖相妒出丨丨共舒晴)長茸(李賀詩丨丨濕夜烟楊維楨詩丨丨不著花貓獵深竹時聞翠羽啼)結茸(李賀)
(詩綵線丨丨背複叠)縹茸(李賀詩隂枝拳芽卷丨丨楊萬里詩菜如丨丨劣可縫)蓀茸(李德裕詩石上溪丨發紫丨蓀)
(香草)茸茸(令狐楚詩細髯緣頷綠丨丨又盧仝詩相逄之處花丨丨蘇軾詩有美君家菜鋪田綠丨丨周伯琦詩錦花瑶草烟)
(丨丨沈明臣詩灘聲風浩浩花氣草丨丨)蒲茸(陸龜蒙書帶草賦莎蕊未傳于漁父丨丨竊詠于詩人梅堯臣詩淺石長丨丨)
花茸(叚成式詩鬱金種得丨丨細)釵茸(李商隱詩丨丨翡翠輕)苔茸(李中詩荒涼門逕鎖丨丨)蓼茸(蘇軾)
(詩丨丨蒿笋試春盤)白茸(丈同詩柳放晴花拆丨丨陳淵詩曉來䨇鬢丨于丨)包茸(范成大詩茅鍼香染漸丨丨)駝
茸(陸游詩狐腋襲丨丨)冰茸(張翥詩菜挑渚雪丨丨滑)蔥茸(揭徯斯詩宫草丨丨禁樹齊)繡茸(岑安卿詩丨丨)
(慵理怯餘寒高啓詩丨丨留得唾痕香)
尾端茸(東觀漢記獅子丨丨丨毛大如斗)茄子茸(本草鹿茸以色如紫茄者為上名丨丨丨)綠毛茸(蘄州)
(志本州西河井産龜甲上有丨丨丨如海苔)碧鬅茸(李商隱詩垂柳丨丨丨)霜毛茸(梅堯臣白兔詩丨丨半丨)
(日晴殷)翠織茸(袁桷詩秀麥菶菶丨丨丨)蒲花茸(方䕫詩罅縫草長丨丨丨)鬐髮茸(劉基羣龍圖詩䖤蟺)
(躍攫丨丨丨)細草茸(屠隆詩丹竈空來丨丨丨)
對語(三泖五茸)(笋籜蒲茸)(香炷繡茸)(鈿朵釵茸)(蜂爭蕊鹿護茸)(施丹的唾碧茸)(花破萼草抽茸)
摘句(生意綠蒙茸霜重濕裘茸)(黃精花丰茸槿喻暫丰茸)(似袍顔色正蒙茸塘蒲含水綠茸茸)
(北堂紅草盛䒠茸新秧一稜綠茸茸)(古苔斑駁檜蒙茸繡抛雲帖任蒙茸)(雲水閒將煑紫茸老麝收香鹿養茸)
御定佩文韻府卷二之二
