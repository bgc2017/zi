欽定四庫全書
御定佩文韻府卷二十二之一
下平聲七陽韻一
陽(與章切說文高明也又姓)
韻藻三陽(易拔茅連茹注丨丨同志俱志在外初為𩔖首已舉則從若茅茹也書洪範三曰木疏正月為春木位也丨丨)
(已生故三為木數唐書武后紀久視元年於神都作丨丨宫會稽記太平山木不雜糅丨丨之辰華卉代𤼵雲南通志點蒼山十九)
(峯十三曰丨丨峯張衡靈憲二陰丨丨參天兩地晉白紵舞歌趨步生姿進流芳鳴絃清歌及丨丨劉允濟明堂賦丨丨再啟百辟)
(來朝又世說注丨丨山陽東陽曁陽也又張說洛州張司馬集序魏則十龍儒雅晉則丨丨藻綴按丨丨謂張孟陽景陽季陽也三)
(亦作參漢書翼奉傳今年太陰建於甲戌律以庚寅初用事歴以甲午從春歴中甲寅律得丨丨性中仁義情得公正貞廉百年之)
(精歲也張晏注甲庚皆丨丨晉灼注木數三寅在東方木位之始故曰丨丨也)岳陽(書旣修太原至于丨丨疏周禮冀州其山)
(鎮曰霍山即此太岳言從太原至岳山之南故云丨丨也隋書地理志臨汾郡丨丨縣後魏志曰安澤大業初改焉揚雄冀州牧箴)
(丨丨是都島夷皮服釋齊已詩鳥從井口出僧自丨丨還又范致明丨丨風土記丨丨樓城西門樓也下瞰洞庭又江西沙洲名鱘)
(魚觜昔傳異人云觜過丨丨樓即出狀元又丨丨樓上有吕先生留題云三入丨丨人不識朗吟飛過洞庭湖孟浩然詩氣蒸雲夢)
(澤波動丨丨城杜甫詩天旋䕫子國春近丨丨湖又昔聞洞庭水今上丨丨樓韓愈詩明登丨丨樓輝煥朝日亮)衡陽(書荆)
(及丨丨惟荆州晉書地理志孫權分長沙立丨丨湘東二郡唐書地理志衡州丨丨郡本衡山郡天寶元年更名丨丨縣本臨烝武)
(德四年置開元二十年更名有西王母山盧思道孤鴻賦序南寓丨丨避祁寒也王勃滕王閣詩序漁舟唱晩響窮彭蠡之濱㕍陣)
(驚寒聲斷丨丨之浦杜甫詩片帆左郴岸通郭前丨丨郭受詩春興不知凡幾首丨丨紙價頓能高皮日休竹夾膝詩圓於玉柱滑)
(於龍來自丨丨彩翠中又淮南子日出暘谷浴於咸池臻于丨丨是謂禺中)嶧陽(書丨丨孤桐孔傳丨山之丨特生之桐中)
(琴瑟疏東海下邳有葛嶧山即此山也高適詩雲外臨丨丨山行窮日觀張為詩擕酒天姥岑自彈丨丨桐王安石詩千枝孫丨丨)
(萬本母淇澳)華陽(書丨丨黑水惟梁州孔傳東據丨山之丨西距黑水又歸馬于丨山之丨放牛于桃林之野史記李斯傳)
(昭王得范雎廢穰侯逐丨丨注昭王弟芉戎為丨丨君隋書經籍志丨丨國志十二卷常璩撰唐書地理志成都府蜀郡丨丨縣次)
(赤乾元元年更名玉海張周封丨丨風俗錄一卷杜甫詩大君先息戰歸馬丨山丨又哀嚴武詩四豋會府地三掌丨丨兵又梁書)
(陶弘景傳上表辭祿止于句曲山恒曰此山下是第八洞宫名金壇丨丨之天乃中山立舘自號丨丨隱居茅君傳大滌洞在餘杭)
(與丨丨林屋暗道相通龍城錄茅山隱士吳綽采藥于丨丨洞見一小兒手把三珠戲于松下綽從前詢誰氏子兒奔入洞中化為)
(龍以三珠填左耳中綽以藥斧劚之落左耳而三珠已失所在龍亦不見夷堅志李允至和州近郊有穴黑如夜稍進漸明石池中)
(荷花爛漫天日晃耀乃丨丨洞也韓愈荅道士寄樹雞詩煩君自入丨丨洞直割乖龍左耳來皮日休春雨詩何年細雨丨丨道兩)
(乘巾車相並歸瘞崔銘丨丨真逸撰上皇山樵書李商隱有月夜寄宋丨丨姊妹詩)陽陽(詩君子丨丨左執簧毛傳丨丨無所)
(用其心也韓愈書張中丞傳後顔色不亂丨丨如平常又詩龍旂丨丨和鈴央央毛傳丨丨言有文章也又淮南子㪍㪍丨丨唯德)
(是行養長化育萬物蕃昌王襃九懷季春兮丨丨列草兮成行注三月温和氣清明也費昶詩丨丨蓋頂日飄飄馬足塵)載陽
(詩春日丨丨梁武帝孝思賦獻歲發暉春日丨丨)太陽(詩十月之交疏日者丨丨之精至尊之物晉書王導傳帝豋尊號百)
(官陪列命導升御牀共坐導固辭曰若丨丨下同萬物蒼生何由仰照帝乃止唐書魏元忠傳吐蕃之望中國猶孤星之對丨丨名)
(山記玉笥山三十三峰中有丨丨峰李白大鵬賦天雞警曉於蟠桃踆烏晰耀於丨丨杜甫詩葵藿傾丨丨物性固莫奪又螢火詩)
(幸因腐草出敢近丨丨飛柳宗元賀德音表行禮之日屏翳收蹟丨丨宣精又漢書律歴志六月坤之初六陰氣受任於丨丨尚書)
(大傳遂人為遂皇以火紀火丨丨也陽尊故託遂皇於天獨斷冬為太陰夏為丨丨)朝陽(詩梧桐生矣于彼丨丨爾雅山東曰)
(丨丨注旦即見日晉書元帝紀廻首丨丨仰希乾棟韋誕親蠶頌豋崇壇以正位覿休氣于丨丨嵇康養生論晞以丨丨綏以五絃)
(阮籍詩膏沐為誰施其雨怨丨丨鮑照園葵賦承丨丨之麗景王融曲水詩序負丨丨而抗殿蘇軾詩丨丨入北林竹𣗳散疎影又)
(漢書地理志南陽郡縣丨丨應劭注在丨水之丨又濟南郡縣丨丨侯國又玉海唐先農壇制於丨丨門七里之外十五里之内擇)
(地為壇)夕陽(詩度其丨丨豳居允荒爾雅山西曰丨丨注暮乃見日埤雅雨氣成虹朝陽射之則在西丨丨射之則在東杜)
(甫詩丨丨薰細草江色映疎簾陶峴詩鴉翻楓葉丨丨動鷺立蘆花秋水明杜牧詩萬里沙鷗弄丨丨司空圖詩新霽田園處丨丨)
(禾黍明韓偓夢仙詩鶴舞鹿眠春草遠山高水闊丨丨遅費氏宫詞旋折荷花半歌舞丨丨斜照滿衣紅又漢書地理志右北平郡)
(縣丨丨莾曰夕陰又魏略楊沛身退之後家無餘積占河南丨丨亭部荒田二頃起瓜牛廬居止其中按後漢書楊震傳行至丨丨)
(亭即此)洽陽(詩在丨之丨在渭之涘洽亦作郃漢書地理志左馮翊縣丨丨應劭注在丨水之丨也顔師古注音合即詩所)
(謂在洽之陽竹書紀年魏文侯伐秦至鄭還築汾陰丨丨水經河水又逕丨丨城東)渭陽(詩我送舅氏曰至丨丨鄭箋秦是時)
(都雍至丨丨者蓋東行送舅氏於咸陽之地戰國策吕尚之遇文王也身為漁父而釣於丨丨之濱耳史記封禪書作丨丨五帝廟)
(同宇帝一殿面各五門各如其帝色魏志甄后傳帝思念舅氏不已為暢起第於其後園為像母起觀廟名其里曰丨丨以追思母)
(氏也世說謝絢曾於公坐戲調其舅袁湛湛甚不堪之謂曰汝父昔已輕舅汝今復來加我可謂世無丨丨情也杜甫詩寒空巫峽)
(曙落日丨丨情)首陽(詩采苓采苓丨丨之顛疏丨丨之山在河南蒲坂縣南史記伯夷傳天下宗周而伯夷叔齊耻之隱於丨)
(丨山采薇而食之東方朔誡子詩丨丨為拙柱下為工陸雲蟬賦原思歎於蓬室孤竹吟於丨丨左思招隱詩惠連非吾屈丨丨非)
(吾仁李白詩飲水箕山上食雪丨丨顚柳宗元晉問晉之故封太行犄之丨丨起之又晉書地理志隴西郡統丨丨縣又元和郡國)
(志丨丨山在河南偃師日之方升光必先及春秋之所謂首戴也阮籍詩步出上東門遙望丨丨岑杜甫詩宋公舊池館零落丨丨)
(阿)歲陽(詩曰歸曰歸丨亦丨止箋十月為陽疏時純坤用事而嫌於無陽故名此月為陽也杜甫詩丨丨初順動又爾雅太)
(歲在甲曰閼逄在乙曰旃蒙在丙曰柔兆在丁曰彊圉在戊曰著雍在己曰屠維在庚曰上章在辛曰重光在壬曰玄黓在癸曰昭)
(陽丨丨史記歴書注丨丨者十干是也歲陰者十二支是也)昭陽(見上續博物志癸亥曰丨丨大淵獻庾信華林園馬射賦)
(歲次丨丨月在大梁又漢書外戚傳趙皇后弟絶幸為昭儀居丨丨舍其中庭彤朱而殿上髤&KR0238;切皆銅沓冒黃金塗白玉階壁帶)
(往往為黃金釭函藍田璧明珠翠羽餙之自後宫未嘗有焉三輔黃圖武帝後宫八區有丨丨殿西都賦丨丨特盛隆於孝成許渾)
(詩曾試丨丨曲瑶階帝自臨于武陵詩長信翠蛾老丨丨紅粉新又漢書溝洫志又為石隄使西北抵魏郡丨丨又戰國策丨丨為)
(楚伐魏移師攻齊)靑陽(禮記孟春之月天子居丨丨左个注丨丨左个大寢東堂北偏爾雅春為丨丨一曰𤼵生注氣丨而)
(温丨史記樂書漢正月上辛祠甘泉歌丨丨漢郊祀歌丨丨開動根荄以遂左貴嬪文亦旣丨丨鳴鳩告時陸雲詩朱明來思丨丨)
(受煦牛弘明堂議東曰丨丨南曰明堂西曰總章北曰玄堂中曰大室李百藥笙賦玄英在呂丨丨戒律孟浩然詩丨丨逼歲除韓)
(愈詩丨丨潛沮洳濯濯吐深秀又史記秦始皇紀荆王獻丨丨以西漢書鄒陽傳越水長沙還舟丨丨又唐書地理志池州丨丨縣)
(天寳元年置南唐書宋齊丘傳元宗時齊丘請歸九華舊隱從之封丨丨公食丨丨一縣租稅又晉語司空季子曰黃帝之子二十)
(五人其同姓者二人而已惟丨丨與夷鼔皆為己姓)秉陽(禮記天丨丨垂日星)少陽(禮記諸侯耕於東郊注東郊丨丨諸)
(侯象也漢書丙吉傳方春丨丨用事唐書藝文志高宗丨丨政範三十卷白虎通王平居中央制御四方平旦食丨丨之始也晝食)
(太陽之始也晡食少陰之始也暮食太陰之始也又山海經丨丨之山其上多玉其下多赤銀又顔延之曲水詩序正體毓德於丨)
(丨王宰宣哲於元輔注丨丨東宫也謝莊慶太子元服表懋三王之教屬丨丨之重李庾西都賦接以重離綿乎丨丨又李白贈潘)
(侍御論錢丨丨詩雖無二十五老者且有一翁錢丨丨)平陽(春秋宣公八年冬城丨丨注今泰山有丨丨縣按漢書謂之東)
(丨丨又左傳越子使后庸來聘二月盟於丨丨注西丨丨又史記秦紀寧公二年徙居丨丨注括地志云丨丨故城在岐州岐山縣)
(西四十六里又曹參世家食邑丨丨萬六百三十戶號曰丨丨侯漢書地理志河東郡縣丨丨應劭注堯都也在丨河之丨又外戚)
(傳孝武衛皇后字子夫為丨丨主謳者武帝即位數年無子主求良家女十餘人飾置家帝祓霸上還過丨丨主主見所偫美人帝)
(不說既飲謳者進帝獨說子夫帝起更衣子夫侍尚衣軒中得幸還坐驩甚主因奏子夫送入宫子夫上車主拊其背曰行矣彊飯)
(勉之即貴願無相忘竹書紀年韓武子都丨丨帝王世紀堯豋帝位都丨丨又禹本封於夏及舜禪位都丨丨或在安邑王昌齡詩)
(丨丨歌舞新承寵簾外春寒賜錦袍柳宗元晉問三河古帝王之更都焉而丨丨堯之所理也杜牧詩飛鵲徒來往丨丨公主親李)
(商隱詩密邇丨丨接上蘭)河陽(春秋天王狩于丨丨杜預注晉地漢書地理志河内郡縣丨丨又五行志成帝微行出遊常與)
(富平侯張放俱稱富平侯家人過丨丨主作樂見舞者趙飛燕而幸之晉書石崇傳崇有别業在丨丨之金谷一名梓澤唐書方鎮)
(表廣德元年置相衞節度使增領丨丨三城又狄仁傑傳授并州法曹參軍親在丨丨仁傑登太行山反顧見白雲孤飛謂左右曰)
(吾親在其下瞻悵久之雲移乃得去白帖潘岳為丨丨令多植桃李號曰花縣唐國史𥙷郭汾陽自丨丨入李太尉代領其兵舊營)
(壘也舊士卒也舊旗幟也光弼一號令之精彩皆變别賦君居淄右妾家丨丨徐陵玉臺新詠序弟兄協律自小學歌少長丨丨由)
(來能舞庾信詩歌撩李都尉果擲潘丨丨又春賦丨丨一縣併是花金谷從來滿園樹杜甫覓桃栽詩丨丨縣裏雖無數濯錦江邊)
(未滿園又後出塞詩朝進東門營暮上丨丨橋韓愈送温造序大夫烏公一鎮丨丨而東都處士之廬無人焉袁桷詩河南禁酒丨)
(丨飲)高陽(左傳史克曰丨丨氏有才子八人蒼舒隤敳檮戭大臨厖降庭堅仲容叔逹天下之人謂之八元史記五帝紀帝顓)
(頊丨丨者黃帝之孫而昌意之子也帝王世紀顓頊都丨丨白虎通顓頊有天下號曰丨丨高陽者陽猶明也道德高明也寰宇記)
(許州城西門外舊稱西豪里以丨丨氏有才子八人荀淑亦有子八人乃改曰丨丨里離騷帝丨丨之苖裔兮又史記酈生傳沛公)
(引兵過陳留酈生踵軍門上謁使者入通沛公曰為我謝之言我方以天下為事未暇見儒人也使者出謝酈生瞋目按劍叱曰走)
(復入言而公吾丨丨酒徒也非儒人也李白詩君不見丨丨酒徒起草中長揖山東隆準公又漢書地理志涿郡縣丨丨應劭注在)
(丨阿之丨又琅邪郡縣丨丨侯國又後漢書陳蕃傳太后復優詔蕃曰忠孝之美德冠本朝謇諤之操華首彌固今封蕃丨丨侯食)
(邑三百戶又晉書山簡傳簡鎮襄陽耽習氏園池名之曰丨丨池襄陽小兒歌山公何所去往至丨丨池日夕倒載歸酩酊無所知)
(徐鉉詩筵上詩題共筆牀罇前酒興話丨丨又孫子地形有通者我可以往彼可以來曰通通形者先居丨丨利糧道以戰則利)
愆陽(左傳冬無丨丨夏無伏陰張九齡詩六月徂暑四郊丨丨柳宗元終南山祠堂碑篤灾丨丨化為豐穰)漢陽(左傳)
(欒貞子曰丨丨諸姬楚實盡之唐書地理志鄂州江夏郡丨丨縣又張柬之傳以丨丨郡王加特進罷政事梁武帝詩宓妃生洛浦)
(遊女出丨丨杜甫詩丨丨頗寧靜峴首試考槃李羣玉詩丨丨抱青山飛樓映湘渚又漢書地理志犍為郡縣丨丨都尉治又後漢)
(書郡國志丨丨郡十三城庾信詩丨丨錢遂盡長安米空索按趙壹丨丨西縣人)下陽(左傳虢仲虢叔王季之穆疏馬融云)
(虢叔文王同母弟虢仲文王異母弟虢仲封丨丨虢叔封上陽史記晉獻公使荀息以屈產之乘假道於虞虞假道遂伐虢取其丨)
(丨以歸岑參詩黜官自西掖待罪臨丨丨)上陽(左傳晉侯圍丨丨注虢國都在弘農陜縣東南又唐書地理志東都丨丨宫在)
(禁苑之東東接皇城之西南隅上元中置高宗常居以聽政又李適之傳徙河南尹明皇患穀洛歲暴詔適之以禁錢作三大防丨)
(丨積翠月陂自是水不能患翰林盛事開元中拜張說等十八人為學士于東都丨丨宫含象亭圖形寫御贊述之李白詩花光不)
(減丨丨紅李庾東都賦丨丨别宫丹粉多狀杜牧詩波底丨丨金碧明羅隱詩塵埃金谷路樓閣丨丨鐘)極陽(爾雅疏十月得)
(癸則曰丨丨又陸雲愁霖賦在朱明之季月反丨丨之重陰張淵觀象賦大人丨丨而慌忽子孫嘒嘒於參嵎)秋陽(孟子丨丨)
(以暴之趙𡵨注丨丨周之秋夏之五六月盛陽也又許渾詩丨丨弄光影忽吐半林紅蘇軾有丨丨賦)舞陽(戰國策蘇秦說)
(魏王曰大王之地南有許䣕昆陽邵陵丨丨新郪史記樊噲傳賜爵列侯與諸侯剖符世世勿絶食丨丨號為丨丨侯漢書地理志)
(潁川縣丨丨注舞水出南晉書地理志襄城郡統丨丨縣宣帝始封此邑晉宣帝讌飲歌告誠歸老待罪丨丨陸機漢高祖功臣頌)
(丨丨道迎延帝幽藪)墨陽(戰國策韓卒之劍戟皆出于冥山棠溪丨丨注丨丨善劍名淮南子服劍者期於銛利不期于丨丨)
(莫邪魏文帝樂府楚之龍泉韓有丨丨)雲陽(史記秦始皇紀三十五年除道九原抵丨丨塹山堙谷直通之漢書郊祀志元)
(鼎五年皇帝始郊見泰一丨丨有司奉瑄玉嘉牲薦饗北史于仲文傳仲文髫齔就學耽習不倦九歲嘗于丨丨宫見周文帝問曰)
(聞兒好讀書有何事對曰資父事君忠孝而已周文甚嗟歎之地理通釋丨丨宫即秦之林光宫漢之甘泉宫在縣西北甘泉山上)
(西征賦九嵕嶻嶭太一巃嵸面終南而背丨丨跨平原而連嶓冢又漢書地理志左馮翊縣丨丨晉書衞恒傳下土人程邈為衙獄)
(吏得罪始皇幽繫丨丨十年從獄中作大篆庾肩吾書品漸次潁川之言竟逐丨丨之字唐國史補丨丨有六合牋又漢書地理志)
(會稽郡縣曲阿故丨丨吳志孫權傳嘉禾三年詔復曲阿為丨丨丹徒為武進謝靈運詩曉月𤼵丨丨落日次朱方許渾詩丨丨烟)
(月又同袍又湘中記丨丨之墟可以避世南唐書沈彬浪迹湖湘隱丨丨山好神仙喜賦詩句法清美歐陽修聖節祝文潄流玉乳)
(之泉枕石丨丨之洞又遁甲開山圖絳北有陽石山有神龍池黃帝遣丨丨先生養龍于此帝王歴代養龍之處國有水旱不時祀)
(池請雨又法苑珠林山中有大𣗳能語者非𣗳語也其精名曰丨丨以其名呼之則吉)咸陽(史記秦本紀孝公十二年作為)
(丨丨築冀闕徙都之又始皇紀徙天下豪富于丨丨十二萬戶又漢高帝紀常繇丨丨縱觀觀秦皇帝漢書地理志右扶風縣渭城)
(故丨丨高帝元年更名新城七年罷屬長安武帝元鼎三年更名渭城唐書太宗紀唐兵西將至霍邑會天久雨糧且盡高祖謀欲)
(還兵太原太宗諫曰義師為天下起也宜直入丨丨號令天下登徒子好色賦出丨丨熙邯鄲魏武帝詩初期會孟津乃心在丨丨)
(阮籍詩西遊丨丨中趙李相經過沈約安陸昭王碑文陪龍駕于伊洛侍紫蓋于丨丨柳宗元沛國漢原廟銘旣建皇極設都丨丨)
(又漢書食貨志以東郭丨丨孔僅為大農丞領鹽鐡事注姓東郭名丨丨)雒陽(史記蘇秦傳使我有丨丨負郭田二頃吾豈能)
(佩六國相印乎漢書高帝紀婁敬說上曰陛下取天下與周異而都丨丨不便不如入關據秦之固又地理志河南郡縣丨丨注魚)
(豢云漢火行忌水故去洛水而加佳如魚氏說則光武以後改為雒字也又賈誼傳誼丨丨人絳灌之屬毀之曰丨丨之人年少初)
(學專欲擅權紛亂諸事又袁盎傳丨丨劇孟嘗過盎盎善待之後漢書祭祀志永平中以月令有五郊迎氣服色因采元始中故事)
(兆五郊于丨丨晉書地理志光武都丨丨司隸所部與前漢不異雒亦作洛隋書經籍志丨丨伽藍記五卷後魏楊衒之撰唐書藝)
(文志丨丨宮殿簿一卷陸機丨丨記一卷衞玠别傳齠齔時乘白羊車于丨丨市上咸曰誰家璧人世說潘岳妙有姿容少時挾彈)
(出丨丨道婦人遇者莫不連手共縈之左太冲絶醜亦復效岳遊遨于是羣嫗齊共亂唾之委頓而返水經注丨丨城門置一鐘以)
(和漏鼓一統志丨丨江在晉江縣唐宣宗微行覽山川之勝歎曰大𩔖丨丨因得名又丨丨橋在泉州府城東北一名萬安橋郡守)
(蔡襄建長三百六十丈梁簡文帝丨丨道樂府丨丨佳麗所大道滿春光劉禹鍚望賦不作渭濱垂釣臣羞隨丨丨拜塵友蘇軾詩)
(華顛賞遍丨丨春李格非書丨丨名園記後丨丨之盛衰者天下治亂之候也園圃之廢興丨丨盛衰之候也歐陽修有丨丨牡丹)
(記鄞江周氏有丨丨花木記)丹陽(史記楚世家熊繹當周成王之時舉文武勤勞之後嗣而封熊繹于楚蠻以子男之田姓)
(芊氏居丨丨徐廣注在南郡枝江縣唐書地理志潤州丨丨縣本曲阿天寶元年更名又藝文志殷璠丨丨集一卷又名山記玉笥)
(山有彤露棲霞霞春丨丨四谷)汾陽(漢書地理志太原郡縣丨丨北山汾水所出唐書狄仁傑傳遷度支郎中帝幸丨丨宮為)
(知頓使又郭子儀傳進封丨丨郡王莊子堯治天下之民平海内之政往見四子藐姑射之山丨水之丨謝瞻張子房詩明兩燭河)
(陰慶霄薄丨丨注河陰丨丨堯舜所居也杜甫詩功業丨丨異姓王杜牧雲夢澤詩直是超然五湖客未如終始郭丨丨蘇軾李白)
(寫真詩大兒丨丨中令君小兒天台坐忘身又咸寧英氣似丨丨)昌陽(漢書地理志臨淮郡縣丨丨侯國又東萊郡縣丨丨)
(又本草昌蒲一名丨丨韓愈進學解是所謂詰匠氏之不以杙為楹而訾醫師以丨丨引年欲進其豨苓也)鄱陽(漢書地理)
(志豫章郡縣丨丨吳都賦丨丨暴謔中酒而作劉逵注丨丨俗性暴急何晏云丨丨惡戲雞與曹也)炎陽(漢書李尋傳日初出)
(丨以丨君登朝佞不行忠直進不蔽障曹植蟬賦在丨丨之中夏始遊豫于芳林成公綏烏賦應丨丨之純精兮體乾剛之至色梁)
(簡文帝詩六龍騖不息三伏起丨丨)溧陽(漢書地理志丹陽郡縣丨丨唐書孟郊傳調丨丨尉縣有投金瀨平陵城林薄蒙翳)
(下有積水郊間往坐水旁裴佪賦詩韓愈薦士詩酸寒丨丨尉五十幾何耄蘇軾詩縫衣送與丨丨尉)浮陽(漢書地理志勃)
(海郡縣丨丨又荀子儻䱁者丨丨之魚也注此魚丨于水上就丨正蒙地純陰凝聚于中天丨丨轉旋于外又常星不動純繫乎天)
(與丨丨運旋而不窮者也張協詩丨丨映翠林廻飇扇綠竹)正陽(漢書郊祀志右將軍王商等以為甘泉河東之祠非神靈)
(所饗宜徙就丨丨大陰之處違俗復古循聖制定天位玉海明德門興國三年改丹鳳九年改乾元祥符八年改丨丨胡宿丨丨門)
(賦冠廣内以凝宇標丨丨而定名王裦太子箴丨丨君位喬枝父道臣子所崇忠孝為寳李華含元殿賦陵丨丨之奕奕鬱佳氣之)
(蔥蔥柳宗元紅蕉詩以兹丨丨色窈窕凌清霜又莊子御六氣之辨注平旦為朝霞日中為丨丨日入為飛泉夜半為沆瀣屈原遠)
(遊飡六氣而飲沆瀣兮潄丨丨而含朝霞陽固演賾賦咀玉髓而克渴兮嚼丨丨以長生又夢溪筆談先儒以日食丨丨之月止謂)
(四月不然也丨丨乃兩事正謂四月陽謂十月傅休奕述夏賦四月惟夏運臻丨丨又封禪文宛宛黃龍興德而升采包炫燿煥炳)
(煇煌丨丨顯見覺悟黎烝注陽明也)睢陽(漢書地理志梁國縣丨丨故宋國微子所封唐書張廵傳至德二載安慶緒遣尹子)
(琦將兵十餘萬攻丨丨廵勵士固守食盡救兵不至廵殺愛妾許遠殺奴僮以哺士卒外援絶圍益急城䧟俱遇害始肅宗詔中書)
(侍郎張鎬率四節度兵掎角救丨丨廵亡三日而鎬至十日而廣平王收東京咸謂廵蔽遮江淮沮賊勢天下不亡其功也立廟丨)
(丨至今祠享稱䨇廟云晉太康地記丨丨城方十三里梁孝王築之鼓倡節杵而後下和之者稱丨丨曲今樂家之丨丨曲是其遺)
(音詩地理攷周封微子于宋今之丨丨是也本陶唐氏火正閼伯之虛庾信小園賦心則歴陵枯木髮則丨丨亂絲又枯𣗳賦開花)
(建始之殿落實丨丨之園高適登楚丘城詩雲散芒碭山水還丨丨郭杜衍丨丨五老圖詩五人四百有餘歲俱稱分曹與挂冠若)
(也丨丨為故事何妨列向畫屏看方回注杜衍八十歲王煥九十歲畢世長九十四馮平八十七朱貫八十八)義陽(漢書傅介)
(子傳封介子為丨丨侯食邑七百戶水經注晉泰始中割南陽東鄙之安昌平林平氏丨丨四縣置丨丨郡于安昌城通典申州春)
(秋申國之地魏置丨丨郡有三關之險北接陳汝控帶許洛)漁陽(漢書地理志丨丨郡秦置縣丨丨莽曰得漁又陳勝傳秦)
(二世元年秋七月𤼵閭左戍丨丨九百人後漢書吳漢傳丨丨上谷突騎天下所聞也又禰衡傳操聞衡善擊鼓乃召為鼓史因大)
(會賓客閱試音節次至衡衡方為丨丨參撾蹀𨄌而前杜甫詩丨丨豪俠地擊鼓吹笙竽韓偓詩狗竇號光逸丨丨祼禰衡蘇軾詩)
(叠鼔誰摻丨丨撾)尋陽(漢書郊祀志上廵南郡至江陵而東登禮灊之天柱山浮江自丨丨出樅陽又地理志廬江郡縣丨)
(丨禹貢九江在南皆東合為大江通典丨丨漢舊縣在江北蘄州界晉温嶠移于江州柴桑漢屬豫章歴代名畫記高平公進明皇)
(馬射真圖表曰豈止雲夢殪兕楚人美旌蓋之雄丨丨射蛟漢史稱舳艫之盛江賦源二分于崌崍流九𣲖乎丨丨顏延之陶徵士)
(誄有晉徵士丨丨陶淵明南岳之幽居者也孟浩然詩舟子乘利涉往來至丨丨李白詩海潮南去過丨丨皇甫冉詩山從建業千)
(峯斷江至丨丨九𣲖分白居易琵琶行丨丨江頭夜送客楓葉荻花秋瑟瑟)崇陽(漢書李尋傳宜務丨丨抑陰以救其咎)
九陽(後漢書仲長統傳沆瀣當餐丨丨代燭注丨丨謂日也楚辭踵丨丨兮戲蕩注日出處也陸機列仙賦呼翕丨丨抱一含)
(元又呂氏春秋禹南至丨丨之山又琴賦夕納景于虞淵兮旦晞幹于丨丨注楚辭曰夕晞余身乎丨丨王逸曰丨丨謂九天之涯)
(也又李嶠為百僚賀雪表三元肇革丨丨初動)春陽(晉書樂志經丨丨而自喜遇秋彫而不悦博異記邢鳳在長安見士女十)
(餘人于燈毬下踏歌三日聲調入雲歌曰長安少女踏丨丨何處丨丨不斷腸舞䄂弓腰渾㤀却蛾眉空帶九秋霜古詩蘭若生丨)
(丨涉冬猶潤滋潘岳詩惴惴寡弱如熙丨丨庾信賦草木之際丨丨魚龍之逄風雨陸龜蒙詩早雲纔破漏丨丨蘇軾詩丨丨一已)
(敷妍醜各自矜)重陽(後周書明帝紀武城二年三月丨丨閣成屈原遠遊集丨丨入帝宫兮造旬始而觀清都西京賦消雰埃)
(於中宸集丨丨之清澂薛綜注上為陽清又為陽故曰丨丨馬融廣成頌超荒怱出丨丨厲雲漢横天潢庾信圓丘歌丨丨禋祀大)
(報天又輦下歲時記都城重九後一日宴賞號小丨丨魏文帝與鍾繇書歲往月來忽復九月九日九為陽數而日月並應故曰丨)
(丨李白詩菊花何太苦遭此兩丨丨杜甫九日詩舊日丨丨日傳杯不放杯杜牧詩丨丨酒百缸司空圖詩丨丨未到已登臨蘇軾)
(集嶺南氣候不常余嘗謂菊花開時即丨丨十月初吉菊始開乃與客作重九潘大臨詩滿城風雨近丨丨)巫陽(山海經開)
(明東有巫彭巫抵丨丨巫履巫凡巫相夾窫窳之尸皆&KR0894;不死之藥以距之注為距却死氣求更生宋玉招魂帝告丨丨曰有人在)
(下我欲輔之魂魄離散汝筮予之王逸注女曰丨丨其名也蘇軾詩帝遣丨丨招我魂又高唐賦妾在丨山之丨高丘之阻朝為朝)
(雲暮為行雨白居易送蕭處士遊黔南詩江從巴峽初成字猿過丨丨始斷腸)言陽(管子行陰而丨丨)泆陽(莊子西北)
(方之下者則丨丨處之注丨丨鬼名豹頭豹尾)吐陽(淮南子含陰丨丨而萬物和同者德也)孟陽(梁元帝纂要正月為)
(丨丨晉書張載傳載字丨丨劉禹鍚詩孝若歸來成畫讃丨丨别後有山銘)仲陽(梁元帝纂要二月為丨丨)亢陽(嘯賦)
(濟洪災於炎旱反丨丨於重陰孫楚雪賦嗟丨丨之踰時兮情反側以寢興杜甫詩丨丨乘秋熱)艷陽(張九齡詩幸因清切)
(地還遇丨丨時許渾雪詩丨丨無處避皎潔不成容韓偓詩梅花不肯傍春光自向深冬有丨丨)鄒陽(史記丨丨傳景帝少)
(弟梁孝王貴盛亦待士於是丨丨枚乘嚴忌皆去之梁從孝王遊法言或問丨丨曰未信而分疑忼辭免罿幾矣哉王安石詩還聞)
(足賓客誰是漢丨丨)王陽(漢書王吉傳吉字子陽少時學問居長安東家有大棗𣗳垂吉庭中吉婦取棗啖吉乃去婦東家聞)
(而欲伐其𣗳隣里共止之因固請吉令還婦里中為之語曰東家有𣗳丨丨婦去東家棗完去婦復還其厲志如此又與貢禹為友)
(世稱丨丨在位貢公彈冠言其取舍同也又天下服其廉而怪其奢故俗傳丨丨能作黃金又藝文志漢興有齊東之說傳齊論者)
(昌邑中尉王吉少府宋畸御史大夫貢禹尚書令五鹿充宗膠東庸生惟丨丨名家水經注漢嘉嚴縣一曰新道山南有九折坂夏)
(則凝冰冬則毒寒丨丨按轡處也聞見後錄丨丨車馬極鮮明崔瑗賓客盛餚膳兩公皆清脩節士也故論人者當察其實何如耳)
(張協詩丨丨驅九折周文走岑崟廣絶交論丨丨登則貢公喜罕生逝而國子悲)
陰中陽(易艮為山為徑路為小石注丨丨之丨春秋佐助期螽之為蟲赤頭甲身而翼飛行丨丨丨)閉諸陽(漢書)
(董仲舒傳仲舒以春秋災異之變推陰陽所以錯行故求雨丨丨丨縱諸陰止雨反是注謂若閉南門禁舉火開比門水灑人之𩔖)
(是也)冬日陽(逸周書王若欲來天下之民先設其利而民自至譬若丨丨之丨夏日之陰不召而民自來又張纘秋雨賦乃)
(娛情而悅體猶冬陽與夏陰賈島詩自樂冬陽炙背閒)君為陽(說苑陽者陰之長也其在鳥則雄為陽雌為陰其在獸則)
(牡為陽牝為陰其在民則夫為陽婦為陰其在家則父為陽子為陰其在國則丨丨丨臣為陰)湛露陽(張九齡詩幸奏承雲)
(樂同晞丨丨丨)
葵藿傾陽(曹植求通親親表丨丨之丨葉太丨雖不回光然終向之者誠也又杜甫詩賞月延秋桂傾陽逐露葵)越
鳥依陽(湛方生懷歸謠胡馬兮戀北丨丨兮丨丨)
增陰陽(易丨丨不測之謂神又觀變于丨丨而立卦又立天之道曰丨與丨書論道經邦爕理丨丨詩相其丨丨禮記賓主)
(象天地也介僎象丨丨也周禮冬官輪人斬轂之道必矩其丨丨陽也者稹理而堅陰也者疏理而柔是故以火養其陰而齊諸其)
(陽則轂雖敝不藃漢書食貨志春令民畢出在壄冬則畢入于邑所以順丨丨備盗賊習禮文也又藝文志禮明堂丨丨三十三篇)
(古明堂之遺事又丨丨二十一家三百六十九篇丨丨家者流蓋出于羲和之官後漢書張衡傳衡為太史令遂乃研覈丨丨妙盡)
(璇璣之正唐書盧藏用傳以俗徇丨丨為折滯論以暢其方管子伏羲作造六峜以迎丨丨作九九之數以合天道而天下化之按)
(峜音計淮南子帝者體太一王者法丨丨又太一者牢籠天地彈壓山川含吐丨丨伸曳四時白虎通王者承天順理調和丨丨陰)
(陽和萬物序休氣充塞故符瑞竝臻皆應德而至春秋内事黃帝師于風后風后善于伏羲氏之道故推演丨丨之事畫苑韓純全)
(論畫石皴拂丨丨點均高下乃為破墨之功西都賦其宮室也體象乎天地經緯乎丨丨蘇軾詩稻垂麥仰丨丨足陸游詩日精月)
(華鍊丨丨)一陽(易一陰丨丨之謂道杜甫詩丨丨𤼵陰管淑氣含公鼎李郢詩白蘋亭上丨丨生謝朓新裁錦繡成邵子冬至)
(詩丨丨初動處萬物未生時一亦作壹屈原九歌壹陰兮丨丨衆莫知兮余所為)内陽(易丨丨而外陰内健而外順内君子)
(而外小人君子道長小人道消也)外陽(易内陰而丨丨内柔而外剛内小人而外君子小人道長君子道消也)无陽
(易為其嫌于丨丨也故稱龍焉)多陽(易陽卦多陰陰卦丨丨漢書鼂錯傳揚粤之地少陰丨丨春秋繁露高臺丨丨廣室多陰)
(名山記文脊山在寧國縣山門有六洞其名曰紫雲丨丨朝陽明心漣漪碧雲)分陽(易分陰丨丨迭用柔剛)隨陽(書陽)
(鳥攸居傳丨丨之鳥鴻雁之屬春秋繁露物丨丨而出入數丨丨而終始三王之正丨丨而更起趙勵秋鴻賦丨丨之鳥翩翩者鴻)
(徐廣秋咏賦昆蟲丨丨而坯穴鷹隼順陰而陵風杜甫詩君看丨丨雁各有稻粱謀)祖陽(書用命賞于祖弗用命戮于社疏社)
(主陰陰主殺祖主陽陽主生禮左宗廟右社稷是丨丨而社陰就祖賞就社殺親祖嚴社之義也)岐陽(詩至于太王居丨之)
(丨實始翦商左傳成有丨丨之蒐注周成王歸自奄大蒐于丨山之丨岐山在扶風美陽縣西北唐書杜悰傳丨丨公主帝愛女舊)
(制𨕖多戚里將家帝始詔宰相李吉甫擇大臣子悰以𨕖召見麟德殿禮成授殿中少監駙馬都尉玉海太王邑岐山之下文王亦)
(治焉唐省入扶風縣為丨丨鎮馬融廣成頌采清原嘉丨丨登俊傑命賢良舉淹滯拔幽荒東京賦丨丨之蒐又何足數韓愈石鼓)
(歌周綱陵遅四海沸宣王憤起揮天戈蒐于丨丨騁雄俊萬里禽獸皆遮羅)峱陽(詩子之昌兮遭我乎丨之丨兮江總鐘銘)
(鳬氏之匠丨丨之銅)孔陽(詩我朱丨丨為公子裳王起五色露賦白能受采朱則丨丨又一綂志丨丨水在竹山洗物除垢磨)
(刀劍甚利)涇陽(詩侵鎬及方至于丨丨漢書地理志安定郡縣丨丨水經注穆天子自寘輇乃次于丨水之丨又唐書地理志)
(京兆府丨丨縣畿)性陽(詩民之秉彛疏孝經援神契云性生于陽以理執情生于陰以繫念是丨丨而情陰)報陽(禮記)
(取膟膋燔燎升首丨丨也)荅陽(禮記君之南鄉丨丨之義也臣之北面荅君也)就陽(禮記郊之祭也迎長至之日也大報)
(天而主日也兆于南郊丨丨位也小爾雅去陰丨丨者謂之陽鳥鳩雁是也)天陽(禮記喪國之社屋之不受丨丨也韓愈詩)
(丨丨熙四海歐陽修與李侍讀狀七日告期候丨丨之來復百祥祐德宜君子之承休法苑珠林日為丨丨火為地陽地陽上升丨)
(丨下降)順陽(禮記古者于禘也𤼵爵賜服丨丨義也後漢書章帝紀詔曰月令冬至之後有丨丨助生之文而無鞠獄斷刑)
(之政齊民要術二月丨丨習射以備不虞繆襲許昌宫賦大和六年命郡牧守相述職班教丨丨宣化又晉書地理志丨丨郡太康)
(中置統丨丨縣竇臮述書賦丨丨筆精吾見玄平近瞻元常俯視國明注范汪丨丨人)聲陽(禮記飲養陽氣也故有樂食養)
(陰氣也故無聲凡丨丨也續博物志有人為山魈鬼所祟或教以爆竹如除夕可弭人問之曰此荆楚歲時記以辟山魈鬼陰冷之)
(氣勝則丨丨以攻之)祈陽(禮記埋少牢于泰昭祭時也疏謂祭四時陰陽之神也春夏為陽秋冬為陰若祈陰則埋牲丨丨則)
(不應埋之今總云埋者以陰陽之氣俱出入于地中而生萬物故並埋之以享陰陽為義也)清陽(周禮冬官梓人銳喙決吻)
(數目顅脰小體騫腹若是者謂之羽屬恒無力而輕其聲丨丨而遠聞無力而輕則于任輕宜其聲丨丨而遠聞則于磬宜若是者)
(以為磬簴又漢書地理志清河郡縣丨丨王都後漢書光武帝紀吳漢將突騎來會丨丨又淮南子丨丨者薄靡而為天重濁者凝)
(滯而為地阮籍詩丨丨曜靈和風容與雲笈七籖靈飛六甲結丨丨之氣以成玉文又水經注清池水出丨丨亭西南平地東北流)
(逕丨丨亭南東流即故清人城也又漢書律歴志少昊帝考德曰少昊曰清清者黃帝之子丨丨也張衡應間有問余者曰當少昊)
(丨丨之末實或亂德人神雜擾不可方物注少昊字丨丨)助陽(周禮春官典同掌六律六同之和注律述氣者也同丨丨宣氣)
(與之同公羊傳日食以朱絲營社注丨丨抑陰也春秋說題辭粟丨丨扶性晉書禮志凡救日蝕者著赤幘以丨丨也唐書禮樂志)
(日食伐鼓所以責陰而丨丨也白虎通所以必囙射丨丨𨕖士者扶助微弱而抑其強和調陰陽戒不虞也夢溪筆談呂助也能出)
(而丨丨也故六呂皆謂之呂)合陽(周禮春官大司樂注六律丨丨聲六呂合陰聲白虎通陰丨丨以生風又漢書地理志平)
(原郡縣丨丨侯國)竹陽(周禮春官典同掌六律六呂之和注鄭司農云陽律以竹為管陰律以銅為管丨丨也銅陰也各順)
(其性)贊陽(儀禮大射禮樂人宿縣于阼階注太簇所以金奏丨丨出滯姑洗所以修絜百物考神納賓晉書郭璞傳蕩除瑕釁)
(丨丨布惠歐陽修賞以春夏賦法太簇丨丨之月行慶有常體林鐘種物之時勸功無爽)從陽(儀禮士相見禮贄冬用雉夏用)
(腒左頭奉之疏執禽者左首雉與羔雁同是合生執之物以不可生服故殺之雖死猶尚左以丨丨也)遷陽(春秋閔公二年)
(春王正月齊人丨丨杜預注陽國名)啟陽(春秋哀公三年夏季孫斯叔孫州仇帥師城丨丨杜預注丨丨今琅琊開陽縣)夏
陽(春秋虞師晉師滅丨丨榖梁傳非國而曰滅重丨丨也丨丨者虞虢之塞邑滅丨丨而虞虢舉矣又史記秦紀惠文君十一年)
(更名少梁曰丨丨漢書地理志左馮翊縣丨丨又韓信傳陳船欲渡臨晉而伏兵從丨丨以木罌缶渡軍襲安邑魏王豹驚引兵迎)
(信信遂虜豹王珪淮陰侯詩斬龍堰濉水擒豹潛丨丨又唐書李中敏傳雨不時降丨丨驕愆又登徒子好色賦向春之末迎丨之)
(丨又急就篇丨丨廣武武強仲注丨丨氏左傳晉大夫丨丨說)汶陽(左傳公賜季友丨丨之田及費又公會齊侯于祝其實夾)
(谷孔丘相將盟齊人加于載書曰齊師出竟而不以甲車三百乘從我者有如此盟孔丘使茲無還揖對曰而不反我丨丨之田吾)
(以共命者亦如之公羊傳莊公升壇曹子手劍而從之管子曰君將何求曹子曰願請丨丨之田管子曰君許諾桓公曰諾漢書地)
(理志魯國縣丨丨運命論褰裳而涉丨丨之丘則天下之稼如雲矣張繼詩女停襄邑杼農廢丨丨耕劉滄詩丨丨離思水無窮)
當陽(左傳寗武子曰昔諸侯朝正于王王宴樂之于是乎賦湛露則天子丨丨諸侯用命也劉劭龍瑞賦憲宸極之天居建正)
(殿以丨丨郭熙山水訣其象若大君赫然丨丨而百辟奔走朝會無偃蹇背却之勢也又漢書地理志南郡縣丨丨蜀志張飛傳曹)
(公入荆州先主奔江南曹公追之一日一夜及于丨丨之長坂先主棄妻子走使飛將二十騎拒後飛據水斷橋瞋目横矛曰身是)
(張翼德也可共來决死敵皆無敢近者故遂得免又趙雲傳先主為曹公所追于丨丨長坂棄妻子南走雲身抱弱子即後主也保)
(護甘夫人即後主母也皆得免難晉書杜預傳孫皓既平振旅凱入以功進爵丨丨縣侯韓愈袁氏廟碑丨丨眈經唯義之畏又漢)
(書項籍傳乃遣丨丨君蒲將軍將卒二萬人渡河救鉅鹿)偪陽(左傳晉荀偃士匄請伐丨丨而封宋向戌焉丨丨妘姓也柳宗)
(元南霽雲碑文丨丨懸布之勁汧城鑿空之竒)東陽(左傳齊侯使諸姜宗婦來送葬召萊子萊子不會故晏弱城丨丨以偪之)
(注丨丨齊竟上邑又齊侯伐晉取朝歌以報平陰之役趙勝帥丨丨之師以追之注丨丨晉之山東魏郡廣平以北疏昭二十二年)
(傳曰荀吳略丨丨遂襲鼔滅之鼓在鉅鹿居山之東山東曰朝陽知丨丨是寬大之語總謂晉之山東故謂魏郡廣平以北二年齊)
(宴弱城丨丨以偪萊哀八年吳伐魯克丨丨晉齊魯皆有丨丨名同而實異服虔以丨丨為魯邑謬矣又吳師克丨丨而進舍于五)
(梧明日舍于𧖟室注三邑魯地又漢書地理志臨淮郡縣丨丨又清河郡縣丨丨侯國又張釋之傳復問丨丨侯張相如何如人也)
(上復曰長者又晉書地理志丨丨郡吳置又&KR0907;仲文傳仲文自謂必當朝政忽遷為丨丨太守意彌不平南史沈約傳隆昌元年除)
(吏部郎出為丨丨太守衛夫人筆陣圖紙取丨丨魚卵虛柔滑淨者李商隱詩為憑何遜休聯句瘦盡丨丨姓沈人羅隱詩丨丨樓)
(上豈無詩蘇軾詩聊紆丨丨綬一濯滄浪纓又丨丨佳山水未到意已清又急就篇東里丨丨注丨丨氏宋有丨丨無疑撰齊諧記)
(又晉宮閣名洛陽城東門曰丨丨門)南陽(左傳晉侯朝王與之陽樊温原攢茅之田晉于是始啟丨丨注在晉山南河北故曰)
(丨丨又孟子一戰勝齊遂有丨丨趙岐注岱山之南謂之丨丨也又漢書高帝紀與丨丨守齮戰犨東大破之略丨丨郡又地理志)
(丨丨郡秦置後漢書光武帝紀世祖光武皇帝丨丨蔡陽人又論望氣者蘇伯阿為王莽使至丨丨遥望見舂陵郭唶曰氣佳哉鬱)
(鬱葱葱然又二十八將傳論昔留侯以為高祖悉用蕭曹故人郭伋亦譏丨丨多顯又范滂傳滂事釋南歸始𤼵京師汝南丨丨士)
(大夫迎之者數千兩唐書褚遂良傳時飛雉數集宮中帝問是何祥也遂良曰昔秦文公時有侲子化為雉雌鳴陳倉雄鳴丨丨侲)
(子曰得雄者王得雌者覇文公遂雄諸侯始為寶雞祠漢光武得其雄起丨丨有四海陛下本秦封故雌雄並見以告明德漢二郡)
(謠汝南太守范孟博丨丨宗資主畫諾丨丨太守岑公孝弘農成瑨但坐嘯杜甫詩司隸章初覩丨丨氣已新李綱詩丨丨光武興)
(形勢亦險阻又漢晉春秋諸葛家於丨丨之鄧縣在襄陽城西二十里號曰隆中諸葛亮出師表臣本布衣躬耕丨丨韓偓詩渭濱)
(晦跡丨丨臥又水經注時人通謂濁水為陽水故有丨丨北陽水之論二水渾流世謂之為長沙水也又蘇彦詠織女詩織女思北)
(沚牽牛歎丨丨)昔陽(左傳晉荀吳偽會齊師者假道於鮮虞遂入丨丨注肥國都樂平沾縣東有丨丨城又荀吳略東陽使師)
(偽糴者負甲以息於丨丨之門外遂襲鼓滅之又史記趙世家廉頗將攻齊丨丨取之)梗陽(左傳以魏戊為丨丨大夫注丨)
(丨在太原晉陽縣南又丨丨人有獄魏戊不能斷以獄上其大宗賂以女樂魏子將受之魏戊謂閻没女寬曰主以不賄聞於諸侯)
(若受丨丨人賄莫甚焉吾子必諫皆許諾饋入召之比置三歎魏子曰諺曰唯食忘憂吾子置食之間三歎何也同辭而對曰饋之)
(始至恐其不足是以歎中置自咎曰豈將軍食之而有不足是以再歎及饋之畢願以小人之腹為君子之心屬厭而已獻子辭丨)
(丨人)射陽(左傳吳城䢴溝通江淮注於䢴江築城穿溝東北通丨丨湖西北至末口入淮通糧道也今廣陵䢴江是漢書地理)
(志臨淮郡縣丨丨應劭注在丨水之丨)沈陽(左傳晉趙鞅卜救鄭遇水適火占諸史趙史墨史龜史龜曰是謂丨丨可以興)
(兵利以伐姜不利子商注水陽得水故沈又漢書地理志左馮翊縣丨丨)晉陽(公羊傳晉趙鞅取丨丨之甲以逐荀寅與士吉)
(射君側之惡人也晉語趙簡子使尹鐸為丨丨請曰以為繭絲乎抑為保鄣乎簡子曰保鄣哉尹鐸損其戶數戰國策智伯圍趙襄)
(子決晉水以灌丨丨城不沉者三板漢書地理志太原郡縣丨丨故詩唐國晉水所出東入汾北史鮑宏傳宏年十二能屬文周明)
(帝甚禮之嘗問宏取齊策宏以為進兵汾潞直掩丨丨出其不虞以為上策帝從之唐書地理志北都丨丨宫在都之西北又太原)
(府太原郡丨丨縣有號令堂高祖誓義師於此陸機漢高祖功臣頌我圖爾才起遷丨丨杜甫哀李光弼詩司徒天寶末北收丨丨)
(甲李商隱詩小憐玉體横陳夜已報周師入丨丨蘇軾子由五月一日同轉對詩丨丨豈為一門事宣政聊同五日朝)充陽
(榖梁傳天子救日置五麾陳五兵五鼓諸侯置三麾陳三鼓三兵大夫擊門士擊柝言丨其丨也注凡有聲皆陽事以壓陰氣充實)
(也)散陽(周語天無伏陰地無丨丨注伏陰夏有霜雹丨丨李梅冬實又氣無滯陰亦無丨丨)用陽(越語范蠡曰古之善)
(用兵者因天地之常與之俱行後則用陰先則丨丨近則用柔遠則用剛注用陰謂沉重固密丨丨謂輕疾猛厲)月陽(爾雅)
(月在甲曰畢在乙曰橘在丙曰修在丁曰圉在戊曰厲在己曰則在庚曰窒在辛曰塞在壬曰終在癸曰極丨丨)減陽(爾雅)
(回毛在膺宜乘在肘後丨丨伯樂相馬法旋毛在肘後者名丨丨)明陽(孝經宗祀文王於明堂疏明堂居國之南南是丨丨)
(之地故曰明堂)反陽(家語孔子曰陰窮丨丨故陰以陽變陽窮反陰故陽以陰化)昆陽(戰國策蘇秦說魏王曰大王之)
(地東有鴻溝陳汝南有許鄢丨丨邵陵舞陽新郪漢書地理志潁川郡縣丨丨應邵注丨水出南丨後漢書光武帝紀光武别與諸)
(將徇丨丨定陵郾皆下之王莽遣王邑王尋將兵百萬又驅諸猛獸虎豹犀象以助威武光武將數千兵&KR0829;之於陽關諸將見兵盛)
(反走馳入丨丨時城中唯有八九千人莽軍圍之數重列營百數光武自將步騎千餘前去大軍四五里而陳尋邑亦遣兵數千合)
(戰光武奔之斬首數十級復進尋邑兵却諸部共乘之斬首數百千級連勝遂前諸將旣經累捷膽氣益壯無不一當百光武乃與)
(敢死者三千人從城西水上衝其中堅陣亂遂殺王尋城中亦鼔噪而出中外合勢震呼動天地莽兵大潰王邑輕騎逃去庾信賦)
(丨丨之戰象走林常山之陣蛇奔穴劉庭芝詩丨丨鏑應弦)奉陽(戰國策丨丨君甚不取于蘇秦)龍陽(戰國策魏王與)
(丨丨君共船而釣丨丨君得十餘魚而涕下王曰何為曰臣為所得魚也臣之始得魚也臣甚喜後得又益大今臣直欲棄臣前之)
(所得矣今以臣之惡而得為王拂枕席四海之内美人亦甚多矣聞臣之得幸於王也必褰裳而趨大王臣亦猶臣前之所得魚也)
(臣亦將棄矣安能無涕出乎魏王於是布令於四境之内曰有敢言美人者族阮籍詩昔日繁華子安陵與丨丨又晉書地理志武)
(陵郡綂丨丨縣宋書王鎮惡傳高祖受命追封丨丨縣侯襄陽記李衡於武陵丨丨洲上作宅種橘千樹臨死勅兒曰吾州里有千)
(頭木奴不用汝衣食歲上一匹絹亦當足用耳韓維詩我有丨丨約垂駕輙復停)宜陽(戰國策秦武王謂甘茂曰寡人欲車)
(通三川以窺周室甘茂請之魏約代韓王迎甘茂于息壤甘茂曰丨丨大縣其實郡也攻之難矣樗里疾公孫衍二人者挾韓而議)
(王必聽之是王欺魏而臣受公叔侈之怨也王曰請與子盟於是與之盟于息壤果攻丨丨五月而不能拔也樗里疾公孫衍二人)
(在爭之王王將聽之召甘茂而告之茂對曰息壤在彼王曰有之因悉起兵使甘茂攻之遂拔丨丨後漢書劉盆子傳赤眉出關南)
(向馮異破之於崤底帝聞乃自將幸丨丨盛兵以邀其走路赤眉忽遇大軍驚震乞降積兵甲丨丨城西與熊耳山齊晉書律歴志)
(楊泉記云取弘農丨丨縣金門山竹為管河内葭莩為灰地理通釋韓國形勢西有丨丨商阪之塞又晉書張駿傳駿起謙光殿殿)
(之四面各起一殿東曰丨丨青殿以春三月居之南曰朱陽赤殿夏三月居之章服噐物皆依方色又唐書藝文志劉松丨丨集六)
(卷字稽美袁州人集其州天寶以後詩四百七十篇朱子歸雲洞詩丨丨古道周竅石何嵌空)葉陽(戰國策諒毅曰丨丨涇陽)
(君之車馬衣服無非大王之服御者又齊王使使者問趙威后威后問使者曰丨丨子無恙乎是其為人哀鰥寡恤孤獨振困窮補)
(不足是助王息其民者也胡為至今不業也)原陽(戰國策趙武靈王破丨丨以為騎邑漢書地理志雲中郡縣丨丨)中
陽(史記秦本紀昭襄王二十二年與趙王會丨丨漢書地理志西河郡縣丨丨又漢書高帝紀高祖沛豐邑丨丨里人也晉書凉)
(武昭王傳論丨丨勃興資豢龍之搆趾景亳垂綂本吞燕之開基沈約上光宅寺啟丨丨故里舂陵舊居庾信賀新樂表皇帝以下)
(武嗣興丨丨繼業)櫟陽(史記秦本紀獻公二年城丨丨又封禪書丨丨□金秦獻公自以為得金瑞故作畦畤丨丨而祀白)
(帝漢書地理志左馮翊縣丨丨秦獻公自雍徙又溝洫志大始二年趙中大夫白公復奏穿渠引涇水首起谷口尾入丨丨注渭漑)
(田四千五百餘頃因名白渠三輔黃圖高祖始居丨丨七年長樂宫成徙居長安城庾信謝趙王賚絲布等啟丨丨雨金翻慚曲施)
(柳宗元館驛使壁記自華而北界于丨丨其蔽曰同州其關曰蒲津按櫟音藥)蔡陽(史記秦本紀昭襄王三十三年攻魏卷丨)
(丨長社取之漢書地理志南陽郡縣丨丨括地志丨丨今豫州上丨水之丨)安陽(史記秦本紀昭襄王五十年攻汾城即從)
(唐拔寕新中寧新中更名丨丨唐書地理志相州丨丨縣有高平渠刺史李景引丨丨水東流漑田入廣潤陂又史記項羽紀宋義)
(號為卿子冠軍行至丨丨留四十六日不進又建元以來王子侯表丨丨侯桀濟北貞王子索隱表在平原又漢書地理志汝南郡)
(縣丨丨侯國應劭注故江國今江亭是又漢中郡縣丨丨又五原郡縣西丨丨又代郡縣東丨丨又述異記魏文帝丨丨殿前天降)
(朱李八枚啖一枚數日不食今李種有丨丨李大而甘者即其種也又水經注南越王尉佗舉衆攻丨丨王丨丨王有神人名臯通)
(下輔佐為丨丨王治神弩一張一𤼵殺三百人南越王知不可戰却軍住武寧縣)橑陽(史記秦始皇紀王翦攻閼與丨丨皆)
(並為一軍注橑音老在并州)城陽(史記項羽紀别攻丨丨正義地理志云周武王封季弟載于郕其後遷于丨之丨故曰丨)
(丨漢書地理志丨丨國故齊文帝二年别為國又高五王傳内史士曰太后獨有帝與魯元公主今王有七十餘城而公主乃食數)
(城王誠以一郡上太后為公主湯沭邑太后必喜王無患矣於是齊王獻丨丨郡以尊公主為王太后又丨丨景王章孝文二年以)
(朱虛侯與東牟侯興居俱立晉書地理志濟陽郡綂丨丨縣舜所漁又水經注洋水又東北流入漢謂之丨丨水口也又陳後主洛)
(陽道樂府建都開洛汭中道乃丨丨)芷陽(史記項羽紀沛公置車騎脫身獨騎與樊噲夏侯嬰靳強紀信等四人持劍盾步走)
(從酈山下道丨丨間行漢書地理志京兆尹縣覇陵故丨丨文帝更名)德陽(史記漢景帝紀中四年三月置丨丨宮注是景)
(帝廟也帝自作之諱不言廟故言宮庾信周宗廟歌重芬丨丨廟疊慶夀陵園又漢官典職丨丨殿周遊容萬人自偃師去宮四十)
(五里激洛水於殿下李尤東觀賦前望雲臺後匝丨丨東京賦逮至顯宗六合殷昌乃新崇德遂作丨丨岑文本三元頌浮非烟而)
(泛佳氣闢閶闔而敞丨丨沈佺期雪詩周王甲子旦漢后丨丨宮蔡孚詩丨丨宮北苑東頭雲作高臺月作樓)出陽(史記天官)
(書太白在東方乘明而丨丨莊子無丨而丨注陽既外矣而又出之此過于出也春秋繁露天之道丨丨為煖以生之出陰為清以)
(成之)痿陽(史記律書𬎼賓者言陰氣幼少故曰𬎼丨丨不用事故曰賓)吳陽(史記封禪書秦靈公作丨丨上畤祭黃帝)
(作下畤祭炎帝)貴陽(史記封禪書八神二曰地主祠泰山梁父地丨丨祭之必于澤中圓丘云荀子好高而惡下丨丨而賤陰)
(越絶書越王曰寡人已聞陰陽之事榖之貴賤可得而知乎范子曰陽者主貴陰者主賤當寒而不寒者穀為之暴貴當陰而不陰)
(者穀為之暴賤故曰秋冬丨丨氣施於陰陽極而復貴春夏賤陰氣施于陽陽極而不復)江陽(史記惠景間侯者表丨丨侯蘇)
(嘉以將軍擊吳楚功用趙相侯索隱縣在東海又漢書地理志犍為郡縣丨丨又後漢書郡國志犍為郡注劉璋分立丨丨郡北史)
(道武七王傳京兆王孫善性好學通涉五經周武帝賜爵丨丨縣公隋開皇初拜内史侍郎後遷國子祭酒上親臨釋奠令善講孝)
(經於是敷陳義理兼之以諫上大悦曰聞丨丨之說更起朕心賚絹一百疋衣一襲華陽國志何隨拜丨丨太守鄉人言議平當者)
(皆相謂何丨丨李白叙舊贈丨丨宰詩間宰丨丨邑剪棘𣗳蘭芳又唐書地理志揚州廣陵郡丨丨縣貞觀十八年析江都置有康)
(令祠咸通中大旱令以身禱雨赴水死天即大雨民為立祠又吳越春秋越王追奔攻吳兵入于丨丨松陵又一統志匡廬山伏滔)
(謂為丨丨之名岳)周陽(史記惠景間侯者表丨丨侯趙兼以淮南厲王舅侯又丨丨侯田勝以孝景后同母弟侯又竹書紀)
(年惠王元年晉獻公朝王如成周丨丨白兔舞于市)披陽(史記建元以來王子侯表丨丨侯劉燕齊孝王子索隱蕭該披音皮)
(劉氏音皮彼反亦作被陽漢書地理志千乘郡縣丨丨侯國)秩陽(史記建元以來王子侯表丨丨侯劉漣江都易王子)距
陽(史記建元以來王子侯表丨丨侯劉白河間獻王子)柏陽(史記建元以來王子侯表丨丨侯劉終古趙敬肅王子索隱表)
(在中山)若陽(史記建元以來侯者表丨丨侯猛匈奴相降侯索隱表在平氏)術陽(史記建元以來侯者表丨丨侯建德)
(以南越王兄越高昌侯索隱表在下邳)親陽(史記建元以來侯者表丨丨侯月氏匈奴相降侯索隱漢表在舞陽又春秋繁)
(露陽縣于前而任事陰縣於後而守空處見天之丨丨而疎陰任德而不任刑也)造陽(史記燕世家築長城自丨丨至襄平)
(漢書匃奴傳衛青出雲中以西至隴西擊樓煩白羊王於河南遂取河南地築朔方復繕故秦時蒙恬所為塞因河而為固漢亦棄)
(上谷之斗僻縣丨丨地以予胡是歲元朔二年也)淮陽(史記留侯世家良嘗學禮丨丨又書地理志丨丨國高帝十一年置)
(又汲黯傳會更立五銖錢民多盗鑄錢者楚地尤甚上以為丨丨楚地之郊也召黯拜為丨丨太守黯伏謝不受印綬上曰君薄丨)
(丨耶吾今召君矣顧丨丨吏民不相得吾思得君重卧而治之又韓延夀傳延夀為諫大夫遷丨丨太守治甚有名徙潁川梁簡文)
(帝詩竟微共治功空卧丨丨秩又輿地廣記丨丨縣在漢凌縣泗陽之間有丨丨城梁置丨丨郡)滎陽(漢書高帝紀漢王屯)
(丨丨蕭何𤼵關中老弱未傅者悉詣軍韓信亦收兵與漢王會兵復大振與楚戰丨丨南京索間破之又項羽圍漢丨丨漢王請和)
(割丨丨以西者為漢亞父勸羽急攻丨丨將軍紀信曰事急矣臣請誑楚可以間出紀信乃乘王車曰食盡漢王降楚楚皆呼萬歲)
(之城東觀以故漢王得與數騎出西門遁令周苛魏豹樅公守丨丨羽焼殺信晉書武帝紀泰始五年青龍二見於丨丨宋書樂志)
(戰丨丨魏鼓吹曲十二篇之一唐書宰相世系表鄭氏當時漢大司農居丨丨開封晉置丨丨郡遂為郡人殷氏世傳殷褒為丨丨)
(令民歌曰丨丨令有異政立學校人易性令我子弟耻訟爭陸機漢高祖功臣頌隨難丨丨即謀下邑杜甫哀鄭虔詩丨丨冠衆儒)
(早聞名公賞許渾經段公廟詩紀生不向丨丨死豈有山河屬漢家)樅陽(漢書武帝紀元封五年冬南廵狩至於盛唐自尋陽)
(浮江射蛟江中獲之舳艫千里薄丨丨而出作盛唐丨丨之歌又地理志廬江郡縣丨丨注音七容反)池陽(漢書宣帝紀甘)
(露三年春正月匈奴呼韓邪單于來朝使有司道單于先行就邸長安宿長平上自甘泉宿丨丨宮上登長平坂詔單于母謁又地)
(理志右扶風縣丨丨惠帝四年置又溝洫志趙中大夫白公穿渠引涇水注渭袤二百里漑田四千五百餘頃因名曰白渠民歌之)
(曰田于何所丨丨谷口鄭國在前白渠起後又杜牧詩明年未去丨丨郡更乞春時却重來)萯陽(漢書宣帝紀甘露二年冬)
(十二月行幸丨丨宫屬玉觀注音倍宮在鄠秦文王所起又東方朔傳從宣曲以南十二所中休更衣投宿諸宮長楊五柞倍陽宣)
(曲尤幸注倍陽即丨丨宮名徐彦伯詩翠仗縈船岸明旂暎丨丨)美陽(漢書郊祀志宣帝時丨丨得鼎獻之又地理志右扶)
(風縣丨丨禹貢岐山在西北中水鄉周太王所邑又王尊傳初元中舉直言遷虢令轉守槐里兼行丨丨令事後漢書安帝紀詔安)
(定徙丨丨又漢書地理志平原郡樂陵縣都尉治莽曰丨丨)殘陽(漢書郊祀志作伏祠注伏者謂陰氣將起廹于丨丨而未)
(得升故為藏伏立秋之後以金代火金畏於火故至庚日必伏庚金也又段成式輪上人詩虎到前頭心不驚丨丨擇蝨懶逄迎張)
(希復穗栢詩宿雨香添色丨丨石在陰李羣玉詩半嶺丨丨銜𣗳落司空圖詩吹散丨丨一片蟬吳融釣舟詩愛颭丨丨入亂煙周)
(朴詩煙伴丨丨綠𣗳香羅隱詩鳥噪丨丨草滿庭耶律楚材詩卧看丨丨補斷霞)開陽(漢書天文志魁第六星曰丨丨張衡)
(賦據丨丨而頫視兮臨舊鄉之暗藹又漢書地理志東海郡縣丨丨故鄅國應劭漢官丨丨門始成未有名宿昔有一柱來在樓上)
(琅邪丨丨縣上言縣南城門一柱飛去光武皇帝使來識視悵然乃遂堅縛之因刻記其年月日以名焉李尤雒陽十二門銘丨丨)
(在孟位月惟已懷舊賦啟丨丨而朝邁濟清洛以徑渡段成式聖柱聯句天心助興善聖跡比丨丨亦作闓陽沈炯太極殿銘璧月)
(宵懸卿雲畫聚豈伊丨丨飛來應柱)成陽(漢書地理志濟陰郡縣丨丨有堯冢靈臺後漢書安帝紀延光三年遣使者祠唐堯)
(於丨丨金石錄丨丨靈臺碑漢建寧五年立又漢書地理志汝南郡縣丨丨侯國)潁陽(漢書地理志潁川郡縣丨丨應劭注)
(丨水出丨城後漢書逸民傳論堯稱則天而不屈丨丨之高武盡美矣終全孤竹之潔北史韋夐傳夐澹於榮利十見徵辟皆不應)
(命周文帝經綸王業側席求賢竟不能屈明帝即位禮敬愈厚為詩以貽之曰六爻貞遯世三辰光少微丨丨讓逾遠滄洲去不歸)
(勅有司日給河東酒一升號之曰逍遙公呂氏春秋昔堯朝許由于沛澤之中請屬天下于夫子許由遂之丨川之丨郭璞詩翹跡)
(企丨丨臨河思洗耳徐陵荅周處士書丨丨巢父不曾令薦許由商洛園公未聞求徵綺季)濮陽(漢書地理志東郡縣丨丨)
(衛成公自楚丘徙此故帝丘顓頊虛又季布傳項籍使將兵數窘漢王項籍滅高祖購求布千金敢有舍匿罪三族布匿丨丨周氏)
(魏志武帝紀征陶謙會張邈與陳宫叛迎呂布太祖乃引軍還布屯丨丨太祖曰布一旦得一州不能據東平斷亢父泰山之道乘)
(險邀我而乃屯丨丨吾知其無能為也遂進軍攻之晉書地理志丨丨古昆吾國水經注瓠子河出東郡丨丨縣北又複姓)陵
陽(漢書地理志丹陽郡縣丨丨列仙傳丨丨子明者釣鄉人也好釣魚于廵溪得白魚腸中有書教子明服食之法子明遂上黃)
(山采五石脂服之二十年龍來迎去司馬相如大人賦使五帝先導兮反太一而從丨丨張楫注丨丨仙人丨丨子明也郭璞游仙)
(詩丨丨挹丹溜容成揮玉杯又鹽鐡論文學曰荆揚南有桂林之饒内有江湖之利左丨丨之金右蜀漢之材又水經注䨇泉水出)
(魯般門東下流入葦泉水並注于黃水謂之丨丨水又唐會要建中三年宰相楊炎請于豐州置屯田𤼵關輔人開丨丨渠)寧
陽(漢書地理志泰山郡縣丨丨侯國又宋史地理志京城後苑東門曰丨丨即宣和門明道元年改)弋陽(漢書地理志汝)
(南郡縣丨丨侯國應劭注弋山在西北故黃國後漢書郅惲傳惲汝南西平人太守歐陽歙引為功曹門下掾鄭敬素與惲厚見其)
(言忤歙乃相招去惲不可敬乃獨隱丨丨山中居數月惲乃去又唐書地理志信州丨丨縣許渾詩江行春欲半孤枕丨丨隄)辟
陽(漢書地理志信都國縣丨丨注辟音璧高適有丨丨城詩)頻陽(漢書地理志左馮翊縣丨丨秦厲公置應劭注在丨水之)
(丨又趙充國傳贊王翦丨丨人楊巨源詩知愛魯連歸海上肯令王翦在丨丨)山陽(漢書地理志丨丨郡故梁景帝中六年别)
(為丨丨國武帝建元五年别為郡玉海仲長統丨丨志一卷又漢書地理志河内郡縣丨丨東太行山在西北魏志文帝紀以河内)
(之丨丨邑萬戶奉漢帝為丨丨公行漢正朔以天子之禮郊祭上書不稱臣晉書向秀傳秀經丨丨舊廬鄰人有吹笛者𤼵聲寥亮)
(秀乃作思舊賦魏氏春秋嵇康寓居河内之丨丨縣與河内向秀相友善顔延之五君詠流連河裏遊惻愴丨丨賦任昉荅陸倕知)
(己賦存異丨丨之居沒非要離之側許渾詩何湏更賦丨丨笛寒月沉西水向東又北史隋文帝紀開皇七年於揚州開丨丨瀆以)
(通運漕唐書地理志楚州淮陰郡丨丨縣有常豐堰大歷中黜陟使李承置以漑田)新陽(漢書地理志汝南郡縣丨丨應劭注)
(在丨水之丨又水經注丨丨峽崖岫壁立水出其間謂之丨丨崖水又東南流於渭又謝靈運詩初景革緒風丨丨改故陰注本草)
(曰春夏為陽秋冬為陰獨孤及詩靡草知節換含葩向丨丨陸游詩丨丨蘇醒春前柳朱子詩暄風悟丨丨一雨欣衆綠)鮦陽
(漢書地理志汝南郡縣丨丨注在丨水之丨鮦音紂後漢書何敞傳和帝時敞為汝南太守修丨丨舊渠百姓頼其利張九齡靳公)
(遺愛銘序刻石立紀彼丨丨之陋墮淚成碑此峴山之績)阿陽(漢書地理志天水郡縣丨丨)羽陽(漢書地理志右扶風)
(縣丨丨有丨丨宮秦武王起也晝苑近有長安民獻丨丨宮瓦十餘枚若今人筩瓦然首有丨丨千歲萬歲字)杜陽(漢書地理)
(志右扶風縣丨丨注杜水南入渭北史魏宗室傳陳留王虔五世孫暉好涉獵書記少得美名開皇初拜都官尚書兼令太僕奉詔)
(決丨丨水灌三畤原漑舄鹵之地數千頃人賴其利唐書藝文志蘇鶚丨丨雜編三卷字德祥光啟中進士第水經注漆水出扶風)
(丨丨縣俞山東北入于渭)湼陽(漢書地理志南陽郡縣丨丨注在丨水之丨後漢書夏馥傳馥以聲名為中官所憚捕為黨魁)
(乃剪鬚變形入林慮山中為冶家傭弟静追之於丨丨市中遇馥不識聞其言聲乃覺而拜之)蒲陽(漢書地理志中山國縣曲)
(逆丨丨山蒲水所出)益陽(漢書地理志長河國縣丨丨注在丨水之丨)封陽(漢書地理志蒼梧郡縣丨丨應劭注在丨)
(水之丨)劇陽(漢書地理志鴈門郡縣丨丨莾曰善陽晉書魏舒傳以丨丨子就第位同三司禄賜如前以舍人四人為丨丨)
(子舍人)鄡陽(漢書地理志豫章郡縣丨丨)膠陽(漢書地理志北海郡縣丨丨侯國)傅陽(漢書地理志豫章郡)
(縣歴陵丨丨山丨丨川在南古文以為傅淺原注傅讀曰敷昜古陽字又楚國縣傅陽故偪陽國莽曰輔陽注偪音福)復昜
(漢書地理志南陽郡縣丨丨侯國故湖陽樂鄉應劭注在桐柏水丨山之丨又清河郡縣丨丨莽曰樂歲注音腹)泗陽(漢書)
(地理志泗水國縣丨丨)黎陽(漢書地理志魏郡縣丨丨晉灼注黎山在其南河水經其東其山上碑云縣取山之名取水之)
(陽以為名又溝洫志河從河内北至丨丨為石隄魏文帝詩經歴萬歲林行行到丨丨柳宗元鐃歌李密自敗來歸以開丨丨斥東)
(土薛能詩秦音盡河内魏畫自丨丨羅隱寄羅鄴王詩依約丨丨對福星)棫陽(漢書地理志右扶風縣雍秦惠公都之丨丨宫)
(昭王起注棫音域)零陽(漢書地理志武陵郡縣丨丨注零水所出)遼陽(漢書地理志遼東郡縣丨丨大梁水西南至丨)
(丨入遼沈佺期詩十年征戌憶丨丨司空圖詩丨丨音信近來稀韓偓詩社前一鴈别丨丨)細陽(漢書地理志汝南郡縣丨)
(丨注丨水之丨又夏侯嬰傳益食嬰丨丨千戶水經注細水又南逕丨丨縣新溝)廣陽(漢書地理志丨丨國高帝燕國昭帝)
(元鳳元年為丨丨郡宣帝本始元年更為國又馮奉世傳别遣校尉救民于丨丨谷羌盛皆為所破又洛陽故宫記洛陽有上西門)
(丨丨門)扶陽(漢書地理志沛郡縣丨丨侯國又韋賢傳賢代蔡義為丞相封丨丨侯韋玄成自劾詩國彼丨丨在京之東張)
(說詩西京上相出丨丨張九齡韋司馬别業集序丨丨餘慶磻溪古迹樹留梓漆器用天成又蔡邕光武濟陽宮碑應期潛見丨丨)
(而飛)博陽(漢書地理志汝南郡縣丨丨侯國又丙吉傳封吉為丨丨侯臨當封吉疾病上憂其不起夏侯勝曰吉未獲報而疾)
(甚非其死疾也後果瘉)曲陽(漢書地理志東海郡縣丨丨應劭注在淮丨之丨又九江郡縣丨丨侯國又交阯郡縣曲昜注)
(昜古陽字又元后傳河平二年上封舅根丨丨侯百姓歌之曰五侯初起丨丨最怒壞決高都連竟外杜土山漸臺西白虎又地理)
(志常山郡縣上丨丨恒山北谷在西北又鉅鹿郡縣下丨丨都尉治注常山有上丨丨故此云下水經注丨丨有鼔聚故鼔子國也)
蘭陽(漢書地理志臨淮郡縣丨丨侯國)紅陽(漢書地理志南陽郡縣丨丨侯國又元后傳河平元年上封舅立丨丨侯)
(又七命駕丨丨之飛燕驂唐公之驌驦注丨丨飛燕未詳或曰駿馬圖有含陽侯驃疑含即紅聲之誤也庾信華林園馬射賦序丨)
(丨飛鵲紫燕晨風)淯陽(漢書地理志南陽郡縣丨丨後漢書光武帝紀伯升又破王莽納言將軍嚴尤秩宗將軍陳茂于丨)
(丨水經注淯水左右舊有二澨所謂南澨北澨者水側之濆聚在丨丨之東北)堂陽(漢書地理志鉅鹿郡縣丨丨注在丨水之)
(丨魏志司馬朗傳為丨丨長其治務寬惠而民不犯禁晉書石勒載記中山西北暴水漂流巨木百餘萬根集于丨丨勒大悅謂公)
(卿曰天意欲吾營鄴都耳)棘陽(漢書地理志南陽郡縣丨丨應劭注在丨水之丨後漢書光武帝紀軍中分財物不均衆恚恨)
(欲反攻諸劉光武斂宗人所得悉以與之衆乃悦進拔丨丨注縣名古謝國也)比陽(漢書地理志南陽郡縣丨丨注比水所出)
(後漢書和帝紀尊太后母丨丨公主為長公主注東海恭王彊女)樂陽(漢書地理志常山郡縣丨丨侯國)句陽(漢書)
(地理志濟陰郡縣丨丨注左傳句瀆之丘也句音鉤又張九齡荔枝賦丨丨在辰凱風入律)要陽(漢書地理志漁陽郡縣丨)
(丨都尉治)揭陽(漢書地理志南海郡縣丨丨注揭音竭韓愈别趙子詩我遷于丨丨君先丨丨居丨丨去京華其里萬有餘不)
(謂小郭中有子可與娛王安石送潮州呂使君詩呂使丨丨去笑面淡生春)定陽(漢書地理志上郡縣丨丨應劭注在丨水)
(之丨)富陽(漢書地理志泰山郡縣丨丨又晉書地理志吳郡統丨丨縣唐書地理志杭州丨丨縣王洲有橘以供貢張以寧題)
(山水圖詩春潮夜落丨丨江短篷曉繫蒼厓𣗳)繁陽(漢書地理志魏郡縣丨丨注在丨水之丨其界為繁淵後漢書陳球傳球)
(遷丨丨令時魏郡太守諷縣求納貨賄球不與太守怒而撾督郵欲令逐球督郵不肻曰魏郡十五城獨丨丨有異政今受命逐之)
(將致議于天下矣魏志文帝紀漢帝以衆望在魏乃使兼御史大夫張音持節奉璽綬禪位乃為壇于丨丨庚午王升壇即阼百官)
(陪位事訖降壇視燎成禮而反以丨丨亭為繁昌縣又梁益志丨丨山在新都丨水之丨因以為名雲笈七籖陽平少年曰二十四)
(化之外其青城峨嵋益登慈母丨丨嶓冡各有洞天不在十大洞天三十六小洞天之數又庾信賦西楚霸王劍及丨丨)彭陽
(漢書地理志安定郡縣丨丨唐書藝文志令狐楚劉禹錫丨丨唱和集三卷)洮陽(漢書地理志零陵郡縣丨丨如淳注洮音)
(韜又唐書哥舒翰傳翰攻破吐蕃洪濟大莫門等城收黃河九曲以其地置丨丨郡築神策宛秀二軍)稒陽(漢書地理志五)
(原郡縣丨丨北史魏太武帝紀太延元年秋七月田于丨丨二年冬十一月幸丨丨馳野馬于雲中置野馬苑又北魏宗室傳秦王)
(翰子儀容貌甚偉騎射絶人命督屯田于河北自五原至丨丨塞外分農稼大得人心)西陽(漢書地理志山陽郡縣丨丨侯)
(國又晉書地理志弋陽郡統丨丨縣故弦子國玉海晉五王渡江瑯邪丨丨汝南南頓彭城又李白悲清秋賦丨丨半規映島欲没)
灈陽(漢書地理志汝南郡縣丨丨注灈音劬)饒陽(漢書地理志涿郡縣丨丨應劭注在丨河之丨又方干贈信州高員)
(外詩溪勢盤廻繞郡流丨丨春色滿溪樓)范陽(漢書地理志涿郡縣丨丨應劭注在丨水之丨唐書兵志上元初郭子儀率英)
(武威遠軍以趨丨丨通典節度使十丨丨其一也)酉陽(漢書地理志武陵郡縣丨丨應劭注酉水所出東入湘又唐書藝文)
(志段成式丨丨雜爼三十卷陳氏書錄唐太常少卿段成式撰丨丨雜爼志聞見譎怪凡三十二𩔖大小二酉山多藏竒書故也玉)
(海探逸典于丨丨訪遺編于汲郡)魯陽(漢書地理志南陽郡縣丨丨有魯山古魯縣御龍氏所遷淮南子丨丨公與韓遘難)
(戰酣方暮援戈而麾之日為之反三舍竹書紀年劉累遷于丨丨郭璞遊仙詩愧無丨丨德廽日向三舍江淹望荆山詩南關繞桐)
(栢西岳出丨丨徐陵在北齊與楊僕射書夫一言所感凝暉照于丨丨一志冥通飛泉涌于疏勒又一統志水沉洞在慈利縣西酉)
(水𤼵源于此經流丨丨谷俗謂之丨丨迷)襄陽(漢書地理志南郡縣丨丨應劭注在丨水之丨晉書宣帝紀帝曰丨丨水陸之)
(衝禦宼要害不可棄也隋書經籍志丨丨耆舊記五卷習鑿齒撰古今樂錄丨丨樂者宋隨王誕之所作也誕始為丨丨郡元嘉二)
(十六年仍為雍州刺史夜聞諸女歌謠因而作之所以歌和中有丨丨來夜樂之語也丨丨樂古辭朝𤼵丨丨城暮至大堤宿張祜)
(題孟處士宅詩孟簡雖持節丨丨屬浩然段成式寄温飛卿牋紙詩待將袍襖重抄了盡寫丨丨播掿詞温庭筠詩記得丨丨耆舊)
(語不堪風景峴山碑皮日休詩殷勤莫笑丨丨住為愛南溪縮項鯿程俱詩德公臥丨丨不踏官府塵蘇軾詩丨丨無事多春遊)
濟陽(漢書地理志陳留郡縣丨丨東觀漢記光武以建平元年生于丨丨縣光照一室北史邢邵傳除西兖州刺史在州有善)
(政不營生産惟南兖糴粟就丨丨食之庾信賦丨丨忠壯身參未將兄弟三人義聲俱唱按謂江子一子四子五也竇臮述書賦翩)
(翩丨丨茂世希祥任樸無聞適俗不忘父輕而迅子凛而剛注蔡景歴字茂世丨丨人陳度支尚書子徵字希祥陳中書令)沔
陽(漢書地理志漢中郡縣丨丨蜀志諸葛亮傳景耀六年春詔為亮立廟于丨丨水經注沔水又東逕丨丨故城南)泥陽
(漢書地理志北地郡縣丨丨晉書傅休奕傳休奕北地丨丨人也北征賦過丨丨而太息兮悲祖廟之不修李善注漢書曰班壹始)
(皇之末避地于樓煩故丨丨有班氏之廟徐陵傅大士碑銘族貴丨丨宗分蘭石)桂陽(漢書地理志丨丨郡縣丨丨注桂水)
(所出東北入湘干寳晉紀總論汎舟三峽介馬丨丨廣州記大庾始安臨賀丨丨揭陽是為五嶺顔氏家訓山海經禹益所記而有)
(長沙零陵丨丨諸暨後人所羼非本文也爾雅翼桂生丨丨是半卷多脂者所謂板桂也釋皎然詩丨丨亦是神仙守又竹書紀年)
(齊田期伐我東鄙戰于丨丨)建陽(漢書地理志九江郡縣丨丨又東海郡縣丨丨侯國又唐書地理志建州丨丨縣武德四)
(年置八年省入建安垂拱四年復置有武夷山又西征賦丨丨昌陰北煥南平注長安里名又景福殿賦開丨丨則朱炎豔啟金光)
(則清風臻注丨丨門在東又後漢書呂布傳布降操顧謂劉備曰卿為坐上客䋲縛我急獨不可一言邪操笑曰縛虎不得不急乃)
(命緩布縛劉備曰不可明公不見呂布事丁丨丨董太師乎操頷之)武陽(漢書地理志東郡縣東丨丨莽曰武昌應劭注丨水)
(之丨也又泰山郡縣南丨丨應劭注武水所出南入泗又犍為郡縣丨丨莽曰戢成王褒僮約牽牛販鵝丨丨買茶韓愈韋丹墓銘)
(丨丨受業始于太師以官譲兄自待不疑又戰國策燕國有勇士秦丨丨年十三殺人人不敢牾視按史記作秦舞陽)湖陽
(漢書地理志南陽郡縣丨丨故廖國也水經注泚水逕丨丨縣故城南竹書紀年曰楚共王會宋平公於丨丨者矣東城中有一碑)
(似是樊重碑司馬彪曰仲山甫封于樊因國氏焉爰自比陽徙居丨丨能治田殖至三百頃起廬舍高樓連閣波陂灌注竹木成林)
(六畜放牧魚蠃梨果檀棘桑麻閉門成市)略陽(漢書地理志天水郡丨丨道水經注隗囂圍來歙于丨丨世祖詔曰桃花水出)
(船槃皆至郁夷陳倉分部而進馮衍顯志賦陟雍畤而逍遙兮超丨丨而不及韓愈權公墓碑周衰入楚為權氏楚滅徙秦而居天)
(水丨丨)大陽(漢書地理志河東郡縣丨丨吳山在西上有吳城周武王封泰伯後于此是為虞公應劭注在丨河之丨水經)
(注澗水出吳山東逕丨丨城西入于河)枝陽(漢書地理志金城郡縣丨丨水經注逆水又東逕丨丨故城南東南入于湟水)
沃陽(漢書地理志雁門郡縣丨丨西部都尉治水經注頽水又東逕丨丨縣故城南北俗謂之可不埿城)圜陽(漢書地理)
(志西河郡縣丨丨注此縣在圁水之陽按顔師古圜陰縣下注云圜字本作圁縣在圁水之陰因以為名也王莽改為方陰則是當)
(時已誤為圜字今有銀州銀水即是舊名猶存但字變耳)歴陽(漢書地理志九江郡縣丨丨都尉治淮南子丨丨之都一夕反)
(而為湖輿地記丨丨山在和州孫吳天璽初丨丨山石文成字沈炯望郢州城詩丨丨頓成浦東海果為田劉禹錫詩丨丨秋色正)
(澄鮮)辰陽(漢書地理志武陵郡縣丨丨三山谷辰水所出屈原九章朝𤼵枉渚兮夕宿丨丨梁簡文帝詩登山想劍閣逗浦憶)
(丨丨王昌齡詩沅江流水到丨丨)湞陽(漢書地理志桂陽郡縣丨丨楊萬里詩挂席上丨丨好山忽無數又丨丨峽詩丨丨)
(佳絶冠南蠻)筑陽(漢書地理志南陽郡縣丨丨故榖伯國注春秋云榖伯綏來朝是也今襄州有榖城縣在丨水之丨汪道)
(會墨賦論其地則丨丨懷化)易陽(漢書地理志趙國縣丨丨注在丨水之丨又謝朓江上曲丨丨春草出踟蹰日已暮)都
陽(漢書地理志東海郡縣丨丨侯國應劭注春秋齊人遷陽是)堵陽(漢書地理志南陽郡縣丨丨韋昭注堵音者亦作赭)
(陽南都賦於其陂澤則有鉗盧玉池丨丨東陂)耒陽(漢書地理志桂陽郡縣丨丨注在丨水之丨蜀志龐統傳先主領荆州統)
(以從事守丨丨令在縣不治免官吳將魯肅遺先主書曰龐士元非百里才也諸葛亮亦言之先主見與善譚大器之)栩陽
(漢書藝文志别丨丨賦五篇注栩音詡庾信詩丨丨離别賦臨江愁思歌)橫陽(漢書張良傳良說項梁曰君已立楚後而韓諸)
(公子丨丨君成賢可立為王益𣗳黨梁使良求韓成立為韓王臣良為韓司徒又晉書地理志臨海郡統丨丨縣陳陶詩亂山滄海)
(曲中有丨丨道)佐陽(漢書董仲舒傳天使陽出布施於上而主歲功使陰入伏於下而時出丨丨晉書樂志夾鍾者夾佐也謂)
(陰德丨丨而出物也)衆陽(漢書孔光傳日者丨丨之宗至尊之象西溪叢語日者丨丨之母月者太陰之精潮隨日而應月依)
(陰而附陽)歐陽(漢書儒林傳伏生治尚書授丨丨生生授兒寬寬授丨丨生子世世相傳至曾孫高子陽博士高孫地餘以太)
(子中庶子授太子後為博士論石渠由是尚書世有丨丨氏學唐書宰相世系表丨丨氏出自姒姓夏少康庶子封於會稽至越王)
(無疆為楚所滅無疆子蹄更封於烏程丨餘山之丨為丨丨亭侯遂以為氏竇臮述書賦出自三公一家面首丨丨在焉不顧其醜)
(學有大小夏侯書有大小丨丨父掌邦禮子居廟堂注丨丨詢官至太常少卿子通亦能繼美拜納言呂温詩道州城北丨丨家去)
(郭千里占烟霞蘇軾詩不似丨丨子空留六一泉按謂丨丨修也)曹陽(漢書陳勝傳周文走出關止屯丨丨後漢書郡國志)
(弘農郡弘農縣有丨丨亭注曹公改曰好陽)好陽(見上)不陽(漢書敘傳炎炎燎火光允丨丨)羛陽(後漢書光武帝)
(紀帝自將征五校幸内黃大破五校于丨丨降之注丨丨聚名屬魏郡世傳晉荀盈如齊逆女還卒於戲陽戲與羛同又複姓)萌
陽(後漢書章帝紀詔三公曰方春生養萬物莩甲宜助丨丨以育時物郭璞蟻賦感丨丨以潛步兮知將雨而封穴)鄗陽
(後漢書祭祀志光武即位於鄗為壇營於丨之丨祭告天地)感陽(後漢書祭祀志注玄鳥丨丨而至其來主為字乳蕃滋故)
(重其至日因以用事爾雅翼鶴丨于丨故知夜半鸛感於陰故知風雨鸛生鶴者㢲極成震極陰生陽之謂也)滿陽(後漢書馬)
(成傳世祖徇潁川以成為安集掾調守郟令及世祖討河北成即棄官步負追及于丨丨以成為期門從征伐)守陽(後漢書朱)
(穆傳穆因推災異奏記以勸戒梁冀曰若修正丨丨摧折惡𩔖則福從之矣)夜陽(後漢書王允傳士孫瑞曰自歲末以來太)
(陽不照霖雨積時月犯執法彗孛仍見晝陰丨丨霧氣交侵此期應促盡内𤼵者勝幾不可後公其圖之)抱陽(晉書禮志萬物)
(負陰而丨丨中氣以為和又名勝志丨丨山在滿城縣西境山勢南拱内谷温和隆冬甚寒冰雪少積故曰丨丨眺𥙷之歸來子名)
(緡城所居記為菴丨丨而圓之以嬉晝倚南窗以寄傲也曰寄傲)夀陽(晉書地理志樂平郡統丨丨縣又謝幼度傳苻堅進)
(屯丨丨列陣臨肥水幼度等以精銳八千渡水决戰堅中流矢衆奔潰宵遁聞風聲鶴唳皆以為王師已至按此淮南郡所統之丨)
(丨梁書裴邃傳邃十歲能屬文善左氏春秋齊建武初刺史蕭遙昌引為府主簿丨丨有八公山廟遙昌為立碑使邃為文甚見稱)
(賞南史侯景傳先是大同中童謠曰青絲白馬丨丨來景求錦朝廷所給青布及是皆用為袍采色尚青景乘白馬青絲為轡欲以)
(應謠唐書藝文志裴均丨丨集十卷初學記宋武帝女丨丨公主人日卧于含章殿簷下梅花落于額上成五出之花號為梅花粧)
(劉丞落花詩剪綵誇西苑成粧詫丨丨)松陽(晉書地理志臨海郡統丨丨縣又水經洛水又東丨丨溪水注之玉海河南有)
(丨丨關)旌陽(晉書地理志南郡統丨丨縣圖經丨丨山在寧州獨峙孤秀烟雲迴泊許真君曾遊焉上有丨丨觀蘇軾詩丨)
(丨斬長蛟雷雨移蒼灣)祁陽(晉書地理志零陵郡統丨丨縣陸雲贈顧驃騎詩序有皇美丨丨也丨丨秉文之士駿𤼵其聲)
(故能明照有吳入顯乎晉國人美之故作是詩焉)應陽(晉書地理志零陵郡統丨丨縣東界有鼻墟云象所封又越絶書計)
(倪曰陰且盡之歲亟賣六畜貨財以益收五榖以丨丨之至也此皆十倍者也白虎通十月謂之應鍾何言萬物丨丨而動下藏也)
(埤雅月令仲夏曰鹿角觧仲冬曰麋角觧鹿以夏至隕角而應陰麋以冬至隕角而丨丨陶潛詩御冬足大布麄絺以丨丨)旣
陽(晉書地理志毘陵郡統丨丨縣)澧陽(晉書地理志天門郡統丨丨縣賈島詩今日丨丨非久住)升陽(晉書郭璞傳丨)
(丨未布隆陰仍積唐書天文志十一月一陽生而雲漢漸降退及艮維始下接于地至斗建間復與列舍氣通踰析木津陰氣益降)
(追及大辰丨丨之氣究而雲漢沉潛于東正之中閭丘冲詩丨丨土潤冰渙川盈又作昇陽蘇舜欽丨丨殿故址詩昔在開元中此)
(名丨丨殿)媒陽(晉書葛洪傳飾嫫母之篤陋求丨丨之美談)景陽(南史齊武裴皇后傳上數遊幸諸苑囿載宮人從車)
(宮内深隱不聞端門鼔漏聲置鐘于丨丨樓上應五鼔及三鼔宮人聞鐘聲早起莊飾温庭筠詩丨丨粧罷瓊窗煖欲照澄明香步)
(嬾許渾金陵詩玉𣗳歌殘王氣終丨丨兵合戍樓空歐陽修黃楊𣗳子賦丨丨之井對植䨇桐劉子翬詩丨丨鐘動曉寒清又水經)
(注景元初年明帝愈崇宫殿雕飾觀閣取白石英及紫石英及五色大石于太行榖城之山起丨丨山于芳林園𣗳松竹草木捕禽)
(獸以充其中閭丘冲三月應詔詩藹藹華林巖巖丨丨又戰國策丨丨救燕暮舍使左右司馬各營壁地已植表丨丨怒曰女所營)
(者水皆至滅表此焉可以舍乃令徙明日水皆滅其表軍吏乃服又晉書張協字丨丨鍾嶸詩評序陳思為建安之傑公幹仲宣為)
(輔陸機為太康之英安仁丨丨為輔)邵陽(南史韋叡傳魏中山王元英攻北徐州圍刺史昌義之于鍾離武帝遣征北將軍曹)
(景宗拒之次丨丨洲築壘相守未敢進帝怒詔叡會焉叡自合肥旬日而至丨丨於景宗營前二十里夜掘長塹截洲為城比曉而)
(營立元英驚曰是何神也魏人先于丨丨洲兩岸為兩橋𣗳柵數百步跨淮通道叡裝大艦使馮道根等為水軍會淮水暴長鬭艦)
(競𤼵皆臨賊壘以小船載草灌之以膏從而焚其橋倏忽盡壞魏人大潰又唐書地理志邵州丨丨郡本南梁州武德四年析潭州)
(之丨丨置)顯陽(北史儒林傳序永熙中孝武于丨丨殿詔祭酒劉廞講孝經黃門李郁說禮記中書舍人盧景宣講大戴禮夏)
(小正篇謝莊宣貴妃誄敬勤丨丨肅恭崇憲注路太后居丨丨殿又魏都賦于前則宣明丨丨順德崇禮重闈洞出鏘鏘濟濟注宣)
(明門前丨丨門丨丨門前有司馬門)吉陽(北史魏宗室傳丨丨男比干道武族弟也以司衛監討白澗丁零有功賜爵丨丨男)
(又寰宇記三姑山在黟縣一名丨丨山有三小峯故名三姑丨丨之水出焉又一統志吉水一名文江曲折于灘洲間狀若吉字故)
(灘曰丨丨縣曰吉水又魏都賦其閭閻則長夀丨丨永平思忠注四里名也)乾陽(隋書天文志令宇文愷作候影分箭上水)
(方器置東都丨丨殿前又薛能寄西蜀尚書詩丨丨知己近臨坤自注太原府有丨丨門尚書自北都遷蜀)棗陽(隋書地理)
(志舂陵郡統丨丨縣舊曰廣昌仁夀元年改名玉海京西路軍二丨丨光化)永陽(隋書地理志零陵郡統丨丨縣舊曰營陽)
(梁改名焉置丨丨郡平陳郡廢又唐書地理志滁州丨丨郡武德三年析揚州置丨丨縣景龍三年析清流置王禹偁寒食詩丨丨)
(溪水綠琅琊山色青)谷陽(唐書地理志亳州真源縣本丨丨乾封元年更名載初元年曰仙源神龍元年復曰眞源有老子祠)
(天寶二年曰太清宫)潮陽(唐書地理志潮州丨丨郡蘇軾海市詩丨丨太守南遷歸喜見石廩堆祝融虞集詩丨丨遷客憶留)
(衣)符陽(唐書地理志集州丨丨郡武德元年析梁州之難江巴州之丨丨長池白石置又山海經丨丨之山多怪雨雲風之)
(所出也文同石姥賦吾聞懷澤之與丨丨兮亦有石為牛鼓彼民釁而擊之兮常以旱而取雨)汧陽(唐書地理志隴州丨丨郡)
(本隴東郡義寧二年析扶風郡之汧源丨丨南由安定郡之華亭置天寳元年更郡曰丨丨一統志鳳翔府丨丨縣本漢隃麋縣地)
滏陽(唐書地理志惠州丨丨縣望元和郡國志滏水出磁州丨丨縣鼓山亦名釡山泉源奮湧若釡水之湯湯故以滏名之)
潭陽(唐書地理志敘州丨丨郡本巫州天授二年曰沅州開元十三年以沅原聲相近復為巫州大歷五年更名)伊陽
(唐書職官志丨丨監掌采伐材木六典丨丨監在丨丨縣)常陽(唐書藝文志黃帝式用丨丨經一卷又山海經大荒之中有山)
(名曰丨丨之山日月所入又洪範五行傳旱所謂丨丨不謂丨丨而謂旱者以為災也)還陽(唐書藝文志丨丨子大還丹金)
(虎白龍論一卷)汝陽(唐書三宗諸子傳讓皇帝憲子璡眉宇秀整性謹潔善射帝愛之封丨丨王水經注潁水又南過丨丨縣)
(北又爾雅河有雍汝有濆然則濆者汝别也故其下夾水之邑猶流丨丨之名按漢書作女陽屬汝南郡杜甫詩丨丨讓帝子眉宇)
(眞天人又飲中八仙歌丨丨三斗始朝天温庭筠詩亭臯丨丨道風雪穆陵關)沭陽(唐書李聽傳帝討李師道出聽楚州刺史)
(淮南兵綿弱鄆人素易之聽日整勒士皆奮即掩賊不虞趨漣水破丨丨絶龍沮堰遂取海州攻朐山降之)在陽(唐書裴度)
(傳度言頤養之道當順適時候則六氣平和道家法春夏早起取雞鳴時秋冬晏起取日出時蓋丨丨勝之以陰在陰勝之以陽)
涔陽(唐書楊收傳丨丨耕得古鐘高尺餘收扣之曰此姑洗角也旣劀拭有刻在兩欒果然楚辭望丨丨兮極浦横大江以揚)
(靈張曙擊甌樓賦序潺湲下隴底之泉嗚咽上丨丨之櫓)宣陽(唐書郭震傳震字元振少雄邁及貴居處儉約建宅丨丨里未)
(嘗一至諸院廐自朝還對親欣欣退就室儼如也距國初仕至宰相而親具者惟元振云又水經注渠水自銅駝街東逕司馬門自)
(此南直丨丨門逕緯通逹皆列馳道往來之禁一同兩漢又阮侃詩早𤼵温泉廬夕宿丨丨城)迎陽(宋史神宗紀熙寧七年司)
(天監呈新製渾儀浮漏於丨丨門帝召輔臣觀之又梁簡文帝南郊頌配天道尊丨丨義重王安石詩幽鳥丨丨語啾啷)干陽
(宋史季陵傳建炎三年滛雨詔求直言陵言將帥之權太盛有以丨丨官寺之習未革有以丨丨韓愈詩天行失其度陰氣來丨丨)
(干亦作奸盧肇漢隄詩陰沴丨丨來暴于襄)嵩陽(宋史韓丕傳丕有志操讀書於驪山丨丨唐會要永淳元年七月造奉天)
(宫于丨山之丨文明元年改為丨丨觀李白送楊山人歸丨丨詩我有萬古宅丨丨玉女峯杜甫詩獨臥丨丨客三違潁水春李商)
(隱詩秋風動地黃雲暮歸去丨丨尋舊師于武陵詩應戀丨丨住丨丨饒古松張詠詩丨丨峯底洞中天嵩亦作崧水經注潁水又)
(東五渡水注之導源崇高縣東北太室東谿縣漢武帝置以奉太室山俗謂之丨丨城春夏雨泛水自山頂迭相灌澍崿流相承為)
(二十八浦蘇軾詩待向丨丨求水竹)居陽(逸周書王曰自洛汭延于伊汭丨丨無固其有夏之居史記自序律居陰而治陽歴)
(丨丨而治陰)海陽(逸周書丨丨大蟹注丨水之丨一蟹盈車又史記蘇秦傳楚東有夏州丨丨又漢書地理志遼西郡縣丨)
(丨又唐書李渤傳渤為桂管觀察使桂有灕水出丨丨山秦鑿為漕馬援復治以通餽後渠廞淺渤浚舊道鄣泄有宜舟楫利焉九)
(域志丨丨山在興安靈州界)微陽(逸周書十有一月丨丨動于黃泉陰降慘于萬物說文水有丨丨之氣至柔而能攻堅又)
(晉書地理志上庸郡統丨丨縣又秋興賦何丨丨之短晷覺凉夜之方永杜牧題齊安城樓詩嗚軋江樓角一聲丨丨瀲瀲落寒汀)
(喻鳬詩細雨猿啼枿丨丨鷺起灘伍喬詩積靄沉諸壑丨丨在半峰)區陽(逸周書丨丨以鼈封鼈封者若彘前後有首注丨丨)
(戎名)晳陽(尚書大傳虞傳曰東嶽陽伯之樂舞侏離其歌聲比余謠名曰丨丨)招陽(尚書大傳自羲和後分置八伯舜即)
(位元祀廵狩每至其方各貢兩伯之樂伯夷為陽伯樂舞侏離歌曰丨丨注舞曲名)杻陽(山海經丨丨之山其陽多赤金其陰)
(多白金)碧陽(山海經孟子之山其上有水出焉名曰丨丨其中多鱣鮪)&KR0146;陽(山海經丨丨之山其木多椶柟豫章按&KR0146;)
(音旨)隅陽(山海經丨丨之山其上多金玉其下多青臒)丑陽(山海經丨丨之山其上多椆椐)列陽(山海經朝鮮在)
(丨丨東海北山南丨丨屬燕)聶陽(山海經濛水出漢陽西入江丨丨西)嘄陽(山海經丨丨國在北朐之西其為人人面)
(長脣黑身有毛反踵見人笑亦笑左手操管羽獵賦蹈飛豹羂丨丨注丨丨即狒狒也與梟同又淮南子山出丨丨水生罔象木生)
(畢方井生墳羊)蜀陽(竹書紀年我師伐趙圍丨丨)瑕陽(竹書紀年八年入河水於圃田又為大溝而引圃水丨丨人自)
(秦導岷山青衣水來歸)制陽(管子陰則能丨丨矣静則能制動矣)至陽(莊子至陰肅肅丨丨赫赫又席䕫冬日可愛賦)
(冬為窮節日為丨丨)炙陽(莊子陽蒸陰為霞陰丨丨為虹)迷陽(莊子丨丨迷陽無傷吾行注猶亡陽也亡陽任獨不蕩于)
(外則吾行全矣又注荆楚有草叢生修條野人呼為丨丨其膚多㓨眺𥙷之詩春風九軌道無我丨丨跡)強陽(莊子彼來則我)
(與之來彼往則我與之往彼丨丨則我與之丨丨)殷陽(莊子天根游于丨丨至蓼水之上)色陽(呂氏春秋得時之麻)
(必芒以長疎節而丨丨)背陽(淮南子東北為報德之維西南為丨丨之維爾雅翼萬物麗於土而欵冬獨生於冰下百草榮)
(於春而欵冬獨榮于雪中以况附陰丨丨為小人之𩔖又高麗人作人參讚曰三椏五葉丨丨向陰欲來求我椵木相尋陸龜蒙詩)
(南榮方好丨丨眠又劉禹錫何卜賦子首圓而足方予腹陰而丨丨胡形象之有肖而變化之殊常)積陽(淮南子丨丨之熱氣)
(生火火之精者為日積陰之寒氣生水水之精者為月又積陰則沉丨丨則飛陰陽相接乃能成和素問丨丨為天故天者清陽也)
(物理論天者旋也均也丨丨純剛其體㢠廻旋羣生之所大仰爾雅翼春秋說題辭雞為丨丨南方之象火陽精物炎上故陽出雞鳴)
(以𩔖感也陸機詩大火貞朱光丨丨熙自南李嶠詩丨丨纏首夏)墜陽(淮南子大怒破陰大喜丨丨)入陽(春秋繁露)
(春出陽而入陰秋出陰而丨丨)任陽(春秋繁露天之道丨丨不任陰王者之道任德不任刑)起陽(春秋繁露欲致雨則)
(動陰而起陰欲止雨則動陽而丨丨)右陽(春秋繁露天數丨丨而不右陰務德而不務刑)疏陽(春秋繁露天無樂氣亦何)
(以丨丨而夏養長天無哀氣亦何以激陰而冬閉藏)測陽(太玄經夜則測陰晝則丨丨)女陽(越絶書丨丨亭者勾踐入)
(官於吳夫人從道産女此亭養於李鄉勾踐勝吳更名丨丨)老陽(急就篇丨丨葉徧櫟門揭注丨丨氏左傳周有丨丨子又)
(柳宗元與劉禹錫論易書丨丨數九老陰數六)處陽(道德指歸論畏响而叩金响愈我應惡影而丨丨影益我從)旅陽
(周七律記統氣𩔖物丨丨宣氣)近陽(釋名丘高曰陽丘體高丨丨也)玉陽(參同契淮南鍊秋石丨丨嘉黃芽又輿地志丨)
(丨山在文昌林木青翠邑之主山也)雄陽(參同契天地搆其精日月相撢持丨丨播玄施雌陰化黃包)侵陽(參同契水)
(盛坎丨丨火衰離畫昏)習陽(水經注潁水又東過西華縣北北有丨丨城繆襲神芝讚青龍元年神芝産於長平之丨丨其)
(色丹紫其質光耀)鹹陽(水經注次水出高平縣西南六十里丨丨山)㶏陽(水經注潁水又東逕丨丨城南)津陽
(水經注榖水又南東屈逕丨丨門南故津門也昔洛水泛泆漂害者衆丨丨城門校尉將築以遏水諫議大夫陳宜止之曰王尊臣)
(也水絶其足朝廷中興必不入矣水乃造門而退又張淵觀象賦傅說登天而乘尾奚仲託精於丨丨自注奚仲四星在天津北水)
(北曰陽在河北故曰丨丨也又鄭嵎丨丨門詩序丨丨門者華清宮之外闕南扄禁闈北走京邑)面陽(水經注林邑城内石)
(山順淮丨丨開東向殿飛檐鴟尾青璅丹墀榱題桷椽多諸古法謝靈運山居賦寒風兮搔屑丨丨兮常熱)漯陽(水經注歴)
(北漯陰城南伏琛謂之丨丨城南有魏沇州刺史劉岱碑)絳陽(水經注晉悼公謀去故絳欲居郇瑕因魏獻子言遂居新田即)
(丨丨也蓋在丨澮之丨潘岳關中詩丨丨之粟浮於渭濱注謂運丨丨之粟以賑關中也)綏陽(水經注諸葛亮與兄瑾書曰有)
(丨丨小谷雖山崖絶重谿水縱橫難用行軍者邏候往來要道通人今使前軍斫治此道以向陳倉)修陽(水經注淅水出淅縣)
(西北弘農盧氏縣大蒿山南流逕丨丨縣故城北)潕陽(水經注葉陂水乘逕丨丨縣故城北按漢書地理志作無陽)濄
陽(水經注濄水又東南逕丨丨城北側臨濄水)浦陽(水經注丨丨江水又東流南屈又東㢠廻北轉逕剡縣東經典釋文韋)
(昭曰三江謂吳松江錢唐江丨丨江也謝惠連詩昨𤼵丨丨汭今㝛浙江湄李白詩沙路丨丨月)房陽(水經注滍水又東丨)
(丨川水注之水出南陽雉縣西丨丨川北流注於滍)鹽陽(水經注廩君東土舟至丨丨有神女暮輒來宿旦化為蟲羣飛蔽日)
(廩君因伺便射殺之今有鹽石即丨丨石也眺𥙷之七述乍疑丨丨之神翳兮與羣蟲朝飛而蔽天日)霍陽(水經注汝水之)
(右有丨丨聚汝水逕其北東合丨丨山水水出南山)降陽(易稽覽圖丨丨為風丨丨之動不鳴條)布陽(春秋運斗樞北)
(斗七星居陰丨丨故稱北)羣陽(春秋說題辭天丨丨之精合為太一分為殊名漢書郊祀志使有司奉祀南郊高帝配而望丨)
(丨)含陽(春秋說題辭雲之為言運也觸石而起謂之雲丨丨而起以精運也漢書律歴志林鍾為地統律長六寸六者所以)
(丨丨之施嵇康詩丨丨吐英履霜不衰吳均八公山賦盤桓基固丨丨藏霧)體陽(白虎通南面之君丨丨而行陽道不絶張)
(衡靈憲天成于外而丨丨故圓以動)象陽(白虎通樂者陽也陽倡始故言作禮者陰也陰制度於陽故言制樂丨丨禮象陰也)
(又内圓丨丨外直為陰外牙而内凑象聚會也故謂之琮)尊陽(白虎通心所以為禮何心火之精也南方丨丨在上卑陰在下)
(禮有尊卑故心象火色赤而銳也)盛陽(白虎通南方者火也丨丨承動故其臭焦論衡雷太陽激氣也何以明之正月陽動)
(故正月始雷五月丨丨故五月雷迅夏侯湛薺賦含丨丨而弗萌在太陰而斯育子夜歌赫赫丨丨月無儂不握扇雲笈七籖丨丨)
(不能榮枯朽上智不能移下愚)祭陽(吳越春秋越王立東郊以丨丨)靈陽(抱朴子橫海有魚抱大𣗳能語精名丨丨)潛
陽(管輅别傳蔡元才有清才在衆人中言本聞卿作狗何意為龍輅言丨丨未變非卿所知焉有狗耳得聞龍聲乎)州陽
(荆州記龐德公居漢之陰司馬德操宅丨之丨望衡對宇歡情日接)洞陽(王孚安成記丨丨山州從事黃仁覽全家於此上昇)
(仁覽旌陽令許遜壻也白玉上經第二十四洞丨丨山周廻一百十里名丨丨隱觀之天在潭州長沙縣又唐太宗聖教序明陰丨)
(丨賢哲罕窮其數又趙嘏詩若到天台丨丨觀葛洪丹井在雲涯)元陽(王孚安成記復山在永新上有二石室距二十里有)
(石廊去石廊十里乃丨丨洞也雲笈七籖第七關星名曰丨丨神曰天關)養陽(素問夫四時陰陽者萬物之根本也所以聖人)
(春夏丨丨秋冬養陰以從其根故與萬物沈浮於生長之時)惡陽(禽經鶴愛陰而丨丨)冲陽(葬經水積土聚丨丨和陰)
(土厚水深鬱草茂林貴若千乘富如萬金)精陽(梁元帝纂要六月為丨丨又五燈會元同安院常察師曰丨丨不剪霜前竹水)
(墨徒誇海上龍)瀏陽(元和郡國志潭州丨丨縣本漢長沙縣地吳置丨丨因縣南丨丨水為名隋平陳廢景龍二年復置)盧
陽(元和郡國志錦州丨丨郡丨丨縣垂拱三年與州同置在盧水口因以為名)灌陽(元和郡國志永州丨丨縣本漢零陵)
(縣地上元二年置灌水在縣西南一百二里)蘋陽(杜陽編元載芸暉堂有池以文石砌岸中有丨丨花亦𩔖於白蘋其花紅)
(而且大如牡丹)羅陽(南粤志丨丨山在靈山山極高大陟其巔往返盡二日力山峙縣東日出必先炤故曰丨丨)飛陽
(太平廣記李八百合九華丹成去遊五嶽十洞二百餘年於海上遇丨丨君授水下之道還歸山鍊藥成又去數百年或隱或顯遊)
(於市朝)鎮陽(夢溪筆談丨丨池苑之盛冠於諸鎮乃王鎔時海子園也鎔嘗館李振威於此亭館尚是舊物皆甚壯麗)驕
陽(郭熙畫格早春曉烟丨丨初蒸晨光欲動曉山如翠杜甫詩三伏日已過丨丨化為霖韓愈詩滯雨膏腴濕丨丨氣候溫蘇軾)
(乞封太白山神狀破丨丨於鼎盛起二麥於垂枯)紫陽(事文𩔖聚丨丨眞人周義山字季通汝陰人也入蒙山遇羡門子乞)
(長生訣羡門子曰子名在丹臺石室之中何憂不仙茅山志丨丨觀乃許長史宅七十二福地之一許渾詩丨丨山下是吾廬又丨)
(丨收术訪三茅馬戴詩心懸赤城嶠志向丨丨君又方回丨丨書院記丨丨山去古歙郡之南門五里而近故待制侍講贈太師徽)
(國文公先生郡人也合山與人稱曰丨丨夫子若洙泗先聖然此書院之所以作而名之曰丨丨也)鳳陽(玉海學士院上東郊)
(青城殿門名東門曰丨丨西門曰安福又溫庭筠詩積潤初銷碧草生丨丨晴日帶雕輪)信陽(玉海湖北路軍四丨丨夀昌漢)
(陽荆門又江賦出丨丨而長邁淙大壑與沃焦注臧榮緒晉書建平郡有信陵縣丨丨即丨陵之丨也)寥陽(玉海淳熙八年)
(御書平江府天慶觀三清殿曰金闕丨丨寶殿歐陽徹詩尋真曾到丨丨殿)向陽(梅譜笑春丨丨蓓蕾珠聯閑居賦蘘荷依)
(陰時藿丨丨謝靈運山居賦丨丨則在寒而納煦面陰則當暑而含雪張九齡詩場藿已成歲園葵亦丨丨元稹詩丨丨偏曬羽依)
(岸小游鱗韓偓詩中酒丨丨成美睡惜花衝雨覺微寒)半陽(輿地志江乘縣南有丨丨泉半冷半熱陽修有詩云江南龍節)
(水為鄉水不純陰人丨丨一片湖光共深淺兩般泉脉異溫凉)麗陽(輿地志丨丨山在麗水高六百丈上有龍潭石室天井)
晞陽(一統志涵暉谷在廣東英德縣鳴絃峯下谷有丨丨島飛霞嶺凌烟嶂夢弼巖桃花洞皆勝境也又嵇康詩抗首潄朝露)
(丨丨振羽儀盧諶贈劉琨詩禀澤洪榦丨丨豐條支遁詩丨丨熙春圃悠緬歎時往張九齡詩丨丨人似露觧慍物從風)占陽
(一統志丨丨山在青田山上叢生小竹巨葉其實可為糧)嚴陽(一統志丨丨山在武寧昔丨丨尊者結菴其中)遮陽(一統)
(志丨丨山在岷州衛城東一百二十里以日景為山所蔽也)慶陽(一統志陜西丨丨府周之先不窋所居號北豳春秋時為)
(義渠戎國宋為環慶路政和中陞丨丨軍節度宣和初又陞丨丨府)雷陽(一統志雷州府郡名丨丨郡在丨水之丨故名或謂)
(雷聲近在簷宇之間)凃陽(一統志丨丨城在清源縣東晉祁氏邑魏獻子以知徐吾為凃水大夫謂此)斜陽(雲南志點)
(蒼山十九峯一曰丨丨峯又杜牧詩秋草樊川路丨丨覆盎門又暮靄生深𣗳丨丨下小樓劉滄詩雁呌丨丨背塞雲韓偓半醉詩)
(西樓悵望芳菲節處處丨丨草似苔殷文圭詩疎雨烟華潤丨丨細彩勻歐陽修詩朱欄明綠水古柳照丨丨蘇軾詩縹緲朱樓人)
(丨丨半疎簾朱子詩笑指丨丨天外山)渚陽(高唐賦水蟲盡暴乘丨之丨)凉陽(古樂府石留辭石留丨丨凉石水流)
(為沙錫)荆陽(揚雄荆川箴杳杳巫山在丨之丨)鮮陽(揚雄趙充國贊天子命我從之丨丨注討罕羌于丨水之丨也)
箕陽(馮衍顯志賦軔吾車于丨丨兮秣吾馬于潁滸)運陽(蔡邕祝社文乾坤交泰太簇丨丨)乍陽(洛神賦神光離)
(合乍陰丨丨)蘄陽(潘勖九錫文丨丨之役橋蕤授首注蘄縣屬沛)登陽(應瑒楊柳賦赴陽春之和節植纖柳以承凉攄)
(豐節而廣布紛鬱勃以丨丨)陟陽(孫楚有征西官屬送于丨丨候詩)羲陽(陸雲詩丨丨趣駕炎華電征謝朓杜若賦)
(承丨丨之光景庶無悲于轉蓬)悠陽(秋興賦天晃朗以彌高兮日丨丨而浸微注丨丨日入貎)時陽(笙賦丨丨初煖臨川)
(送離)翔陽(海賦大明鑣轡于金樞之穴丨丨逸駭于扶桑之津)餘陽(楊泉蠶賦東愛日景而望丨丨)遏陽(嵇含羽扇)
(賦吳楚之士多執鶴翼以為扇雖曰出自南鄙而可以丨丨隔暑)泉陽(江賦峨眉為丨丨之揭玉壘作東别之標注益州陽)
(泉縣蜀分綿竹立丨丨即陽泉也)棲陽(郭璞巫咸山賦禽鳥丨丨以晨鳴熊虎屈陰而夕嘷)隆陽(郭璞鹽池賦丨丨映)
(而不焦洪涔沃而不長)崑陽(庾闡遊仙詩乘彼六氣渺茫輜駕赤水丨丨)魚陽(湛方生遊園咏對荆門之孤阜傍丨)
(丨之秀岳)凝陽(支遁五月長齋詩炎精育仲氣朱離吐丨丨)蓲陽(鮑照芙蓉賦單丨丨之妙手測滮池之清姿)水
陽(江淹赤虹賦赩赫山頂炤燎丨丨徐鉉和明道人詩聞道經行處山前與丨丨)初陽(唐太宗詩條風開律動丨丨楊萬里)
(詩又有丨丨動管灰又溫庭筠詩丨丨到古寺㝛鳥起寒林蘇軾詩却怕丨丨生眼纈)幽陽(陳子昂詩微月生西海丨丨始)
(代昇)臨陽(駱賓王秋雲詩泛斗瑶光動丨丨瑞色明)負陽(張九齡荔枝賦乃作酸于此裔爰丨丨以從宜)韶陽(韋元)
(旦詩九重樓閣半山斜四望丨丨春未賖又韓愈詩丨丨李太守高步凌雲烟)頽陽(王泠然初月賦望丨丨之初落見凝月之)
(孤生)早陽(韋濟詩陸海披晴雪千旂獵丨丨方干詩羃羃復蒼蒼微和傍丨丨)潓陽(元結丨丨亭詩序初得潓泉則為亭)
(于泉上因開簷霤又得石渠泉渠相宜亭更加好以亭在泉北故命之曰丨丨亭)黔陽(杜甫詩巫峽盤渦曉丨丨貢物秋)
晩陽(錢起詩微雨侵丨丨連山半藏碧)配陽(陸贄月臨鏡湖賦月丨丨含虛而明)獨陽(韓愈論權停舉𨕖狀丨丨)
(為旱獨陰為水)歊陽(柳宗元界圍巖水簾詩丨丨訝垂冰白日驚雷雨)沓陽(柳宗元天對無營以成丨丨而九)納
陽(白居易詩醮壇北向宵占斗寢室南開早丨丨)晴陽(温庭筠過華清詩澀浪涵瑶甃丨丨上綵斿曹鄴詩丨丨照花影落)
(絮浮野翠)晨陽(許堯佐日再中賦曾泉既逾異丨丨之杲杲)豐陽(王禹偁寄丨丨喻長官詩七十年華鬢未霜道情偏)
(稱宰丨丨)壯陽(歐陽修詩丨丨當用事大夏蒸炎歊)闢陽(余靖泐溪石室記雲蒸霧積閉陰丨丨)滍陽(韓維詩山)
(窮遠川出始見丨丨𣗳)虛陽(蘇軾詩丨丨作浮漲客冷仍下墮)謝陽(楊萬里有雪小霽順風過丨丨湖詩)筠陽
(楊萬里詩去歲衝炎橫大江今年度暑臥丨丨)旋陽(虞集古劍賦丨丨制陰物不忒兮)欒陽(陳旅瓊茅賦序丨丨之野)
(多芍藥人掇其芽以為蔬茹雄武邢遵道始治之以代茗飲)商陽(方孝孺友筠軒賦忘情於漢廷之寵避世於丨丨之山又)
(禮記工尹丨丨與陳弃疾追吳師及之陳弃疾謂工尹丨丨曰王事也子手弓而可手弓子射諸射之斃一人韔弓又及謂之又斃)
(二人每斃一人揜其目止其御曰朝不坐燕不與殺三人亦足以反命矣孔子曰殺人之中又有禮焉)伯陽(史記周本紀周)
(太史丨丨唐書宗室世系表耳字丨丨一字耼周平王時為太史水經注猫谷水逕丨丨城南謂之丨丨川蓋李耳西入往逕所由)
(故山原畎谷往往播其名焉魏武帝樂府世言丨丨殊不知老赤松王喬亦云得道阮籍詩園綺遁南嶽丨丨隱西戎張華詩丨丨)
(為我誡檢跡投清軌又神仙傳魏丨丨性好道術作參同契五行相𩔖凡三卷又南史文學傳徐丨丨字隱忍敏而好學家有史書)
(所讀者近三千卷)孫陽(楚辭驥躊躇于弊輦兮遇丨丨而得代王逸注丨丨伯樂姓名也郭璞騊駼贊雖有丨丨終不在服)
(袁宏三國名臣贊歎過丨丨放同賈屈李羣玉詩一緘垂露到雲林中有丨丨念驥心曹唐病馬詩不遇丨丨不敢嘶)子陽
(列子子列子窮容貎有飢色客有言之鄭丨丨者鄭丨丨即令官遺之粟子列子出見使者再拜而辭又史記扁鵲傳扁鵲乃使弟)
(子丨丨厲鍼砥石取外三陽五會又後漢書公孫述傳述字丨丨又馬援傳謂隗囂曰丨丨井底蛙耳而妄自尊大不如專意東方)
(胡曾詩自古山河歸聖主丨丨虛共漢家爭又吳錄彭循字丨丨建國二年海賊據吳太守令循與賊見相陳說利害應時散去民)
(歌曰頼遇賢令彭丨丨)申陽(史記項羽紀瑕丘丨丨者張耳嬖臣也先下河南迎楚河上故立丨丨為河南王都雒陽)秦
陽(史記貨殖傳田農拙業而丨丨以蓋一州)李陽(晉書王衍傳衍妻郭氏好干預人事衍患之而不能禁時有鄉人幽州刺)
(史丨丨京師大俠也郭氏素憚之衍謂郭曰非但我言卿不可丨丨亦謂不可郭氏為之小損蘇軾詩不須戚戚如馮衍便與時時)
(說丨丨又晉中興書石勒與丨丨每爭漚麻池共相撲打勒既貴召陽酒酣宣陽謂曰孤往數得卿老拳卿亦快得孤毒手韓愈鬭)
(雞聯句毒手飽丨丨神槌困朱亥又唐書蕭穎士傳穎士樂聞人善以推引後進為己任如丨丨李幼卿皇甫冉陸渭等數十人由)
(奬目皆為名士天下推知人)
岷山陽(書丨丨之丨至于衡山孔傳岷山江所出在梁州衡山江所經在荆州)日月陽(詩丨丨丨止女心傷止鄭)
(箋十月為陽婦人思望其君子陽月之時已憂傷矣)南山陽(詩殷其靁在丨丨之丨)樂由陽(禮記丨丨丨來者也)
(禮由陰作者也陰陽和而萬物得)求諸陽(禮記故祭丨丨陰丨之義也殷人先丨丨丨周人先求諸陰疏殷人尚聲謂先)
(奏樂也聲是陽是先求陽之義也周人尚臭先灌是先求陰也周禮春官籥章注迎暑以晝丨丨丨)坐為陽(禮記請席何鄉)
(請衽何趾疏席坐席衽卧席也丨丨丨面亦陽也故問面欲何所向臥是陰足亦陰也故問足欲何所趾也)醯榖陽(儀禮)
(聘禮醯在東注丨丨丨醢肉陰疏醯是釀榖為之酒之𩔖在人消散故云陽醢是釀肉為之在人沉重故云陰也)泰山陽
(史記貨殖傳丨丨之丨則魯其陰則齊)天街陽(史記天官書昴畢間為丨丨其陰陰國丨陽國)河山陽(史記自序)
(遷生龍門耕牧丨丨之丨)氾水陽(漢書高帝紀五年二月甲午上尊號漢王即皇帝位于丨丨之丨張晏注在濟陰界取其)
(氾愛弘大而潤下也)雲水陽(北史孝文帝紀太和五年三月幸肆州講武于丨丨之丨所經考察守宰黜陟之)地絡
陽(唐書天文志一行以為天下山河之象存乎兩戒北戒自三危積石負終南地絡之陰東及太華逾河竝雷首底柱王屋太行)
(北抵常山之右乃東循塞垣至&KR1070;貊朝鮮是謂北紀所以限戎狄也南戒自岷山嶓冢負丨丨之丨東及太華連商山熊耳外方桐)
(栢自上洛南逾江漢携武當荆山至于衡陽乃東循嶺徼逹東甌閩中是謂南紀所以限蠻夷也)雲漢陽(唐書天文志列)
(舍在雲漢之陰者八為負海之國在丨丨之丨者四為四戰之國)子名陽(唐書卓行傳陽城為道州刺史州産侏儒歲貢)
(諸朝城哀其生離無所進帝使求之城奏曰州民盡短若以貢不知何者可供自是州人感之以陽名子)在國陽(唐書儒學)
(傳明堂布政之宫所以明天氣統萬物也鄭康成說明堂丨丨丨就其時之堂而聽朔焉又李尤辟雍賦太室宗祀布政國陽)朱
屬陽(宋史陳宓傳宓天性剛毅信道尤篤嘗為朱墨銘謂丨丨丨墨屬陰以驗理欲分寸之多寡又急就篇邯鄲堂谿朱陽紅)
(注朱陽氏見姓苑又玉海䝞之鳳陵朱陽按皆關名)鍾山陽(山海經黃帝乃取峚山之玉榮而投之丨丨之丨)赤水
陽(穆天子傳天子遂宿于崑之阿丨丨之丨吉日辛酉天子升于崑崙之丘以觀黃帝之宫)日掌陽(管子丨丨丨月掌陰)
(星掌和)陰之陽(管子珠者丨丨丨也)淇山陽(管子神農𣗳五榖丨丨之丨九州之民乃知榖食而天下化之)毘
於陽(莊子人大喜耶丨丨丨大怒耶毘于陰注毘益也)東南陽(呂氏春秋天有九野丨丨丨其星張翼軫)上得
陽(呂氏春秋畮欲廣以平甽欲小以深下得陰丨丨丨然後咸生)陰從陽(京氏易傳湯嫁妺之辭曰無以天子之尊而乘)
(諸侯無以天子之富而驕諸侯丨之丨丨女之順夫本天地之義也往事爾夫必以禮義)祭於陽(淮南子夏后氏祭于闇殷)
(人丨丨丨周人祭于日出以朝此祭之不同者也)無擾陽(素問冬三月此謂閉藏水冰地坼丨丨乎丨早卧晚起必待日)
(光)三覩陽(列女傳弓工妻者晉繁人之女也平公使其夫為弓三年乃成平公引弓而射不穿一札平公怒將殺弓人弓)
(人之妻請見曰妾之夫治造此弓其為之亦勞其幹生于太山之阿一日三覩陰丨丨丨傅以燕牛之角纏以荆麋之筋糊以河魚)
(之膠此四者天下之妙𨕖也而君不能以穿一札是君不能射也而反欲殺妾之夫不亦謬乎)路政陽(急就篇柘思温丨丨)
(丨注路水名也又因為縣在涿郡界居者氏焉政陽言其堪為政而有光陽也)橋竇陽(急就篇減罷軍丨丨丨注黃帝葬于)
(橋山羣臣追慕守冢不去者因為橋氏空穴曰竇牆南曰陽言若生于竇陽故為名也)律述陽(釋名丨述也所以丨丨氣)
(也)玉田陽(水經注翁伯食采陽樊因而易氏受仁博施天祚玉田今猶謂之丨丨丨)陰激陽(河圖陰陽相薄為雷)
(丨丨丨為電)地中陽(埤雅古文雲字作云象雲回轉之形其上從二二者天中之陰也天中之陰應之于上故丨丨之丨)
(升而為雲)花屬陽(梅譜丨丨丨而象天不屬陰而象地按不音跗)蔡莆陽(洞天清錄中朝名賢書丨丨丨典重有法)
(度按丨襄丨丨人)東臯陽(阮籍詩願耕丨丨丨誰與守其真)不再陽(張華感婚詩譬彼暮春草榮華丨丨丨)
谷水陽(陸機贈從兄詩髣髴丨丨丨婉孌崑山陰注吳地海鹽縣東北二百里有長谷昔陸遜陸凱居此)三川陽
(陸雲詩我在丨丨丨子居五湖陰)晉京陽(潘岳金谷集詩朝𤼵丨丨丨夕次金谷湄)峚山陽(陶潜讀山海經詩丹)
(木生何許乃在丨丨丨)南川陽(謝朓治宅詩迢逓丨丨丨迤邐西山足)桂臺陽(謝朓奉和隨王殿下詩浮雲西)
(北起飛來下高堂合散輕帷表飄舞丨丨丨)溱洧陽(李君房清濟貫濁河賦何必丨丨之丨然後濯其髮寕俟滄浪之畔)
(然後澡其纓)康山陽(朱子詩登車問嶺徼息駕丨丨丨)五峰陽(朱子詩我來丨丨丨君歸九江湄)鳳鳴
陽(楊維楨詩青草瘴深鳶跕海碧梧春老丨丨丨)圉公陽(左傳白公以王如高府丨丨丨穴宫以王如昭夫人之宫注公)
(陽楚大夫)延陵陽(武帝内傳上元夫人曰敢告劉生爾師主是清真童小君太上中黃道君之師真元始十天王入室弟子)
(也姓丨丨名丨字庇華形有嬰孩之貎故仙官以清真小童為號)朱叔陽(東觀漢記丨勃字丨丨年十二能誦詩書)夏
侯陽(隋書經籍志丨丨丨算經二卷)孟元陽(唐書丨丨丨傳元陽起陳許軍中以嚴整稱曲環領節度使時已為大將)
(使董作西華屯盛夏屩而立于塗役休乃就舍故田輙歲稔而軍食常足歴官右金吾大將軍)
歲星為陽(周禮春官保章以十有二歲之相注丨丨丨丨右行于天太歲為陰左行于地干二歲而小周)日出之
陽(說苑晉平公問于師曠曰吾年七十欲學恐已暮矣師曠曰何不炳燭乎臣聞之少而好學如丨丨丨丨壯而好學如日中之)
(光老而好學如炳燭之明炳燭之明孰與昩行乎公曰善哉)展筆為陽(書苑張懷瓘用筆十法斂心為陰丨丨丨丨)
凸面為陽(畫苑韓純全論凹深為陰丨丨丨丨)
對語(復旦初陽)(朱陸青陽)(夕月朝陽)(化日和陽)(江夏海陽)(芳晝艷陽)(卓午斜陽)(嚮晦迎陽)
(星得歲日當陽)(青溪曲赤水陽)(居北郭卧南陽)(葵向日鴈隨陽)(小寒食閏重陽)(歌子夜踏春陽)
摘句(風和日載陽花影滿河陽)(鳴鴈過衡陽蟬聲送夕陽)(看花到洛陽砧杵滿斜陽)(萬物感春陽一雨沃驕陽)
(廣寒宫殿近昭陽行穿溪𣗳踏青陽)(自栽花圃趁新陽橘柚玲瓏透夕陽)(葛巾曾憶到華陽詩成還擬孟襄陽)
楊(與章切赤莖柳又姓)
韻藻枯楊(易丨丨生稊老夫得其女妻又丨丨生華老婦得其士夫陸倕感知己賦聚落莖于虛室聽羈雀于丨丨孟浩)
(然詩曲引古隄臨凍浦斜分遠岸近丨丨蘇軾詩忽逄佳士與名山何異丨丨便馬疥)白楊(爾雅楓攝攝注楓似丨丨又唐)
(棣栘注似丨丨江東呼夫栘漢書揚雄傳營合圍會然后先置虖丨丨之南昆明靈沼之東服虔注丨丨觀名南史蕭惠開傳寺内)
(所住齋前嚮種花草甚美惠開悉剗除别種丨丨隋書何妥傳蘭陵蕭昚住青楊巷妥住丨丨頭時人語曰世有兩雋丨丨何妥青)
(楊蕭眘唐書蕃將傳龍朔中司稼少卿梁修仁新作大明宮植丨丨于庭示契苾何力曰此木易成不數年可庇何力不荅但誦丨)
(丨多悲風蕭蕭愁殺人之句修仁驚悟更植以桐又西域傳摩揭陀本中天竺屬國貞觀二十一年遣使獻波羅𣗳𩔖丨丨古今注)
(丨丨葉圓青楊葉長古今樂錄王僧虔技錄有丨丨行古樂府丨丨初生時乃在豫章山陶潜詩荒草何茫茫丨丨亦蕭蕭許渾詩)
(水烟青草濕山月丨丨愁黃滔詩世間無𣗳勝青桂隴上有花唯丨丨羅隱詩香街人散丨丨風蘇軾詩丨丨無數暮號風又述征)
(記滎澤在中牟西上下二十四浦有大丨丨小丨丨等名)靑楊(見上韓翃詩春衣曉入丨丨巷細馬初過皂莢橋又陸龜蒙夏)
(景無事詩檐外丨丨有二梅折來堪下凍醪杯)穿楊(戰國策養由基善射去楊葉百步而射之百𤼵百中北史隱逸傳崔頤荅)
(豫章王書曰桑榆漸暮藜藿屢空舉燭無成丨丨盡棄白帖貫蝨心于三年丨丨葉于百步杜甫詩舊丨丨葉真自知暫蹶霜蹄未)
(為失元稹詩丨丨二三子弓矢次第彎周朴詩曉擎弓箭入初場一箭曾丨百步丨蘇軾詩丨丨自笑非猿臂)長楊(漢書東方)
(朔傳南獵丨丨東遊宜春又張安世傳張放為侍中中郎將寵愛殊絶常從微行北至甘泉南至丨丨五柞鬭雞走馬又司馬相如)
(傳常從上至丨丨獵梁書柳惲傳少工篇什嘗和高祖登景陽楼詩云太液滄波起丨丨高𣗳秋深為高祖所美三輔黃圖丨丨宮)
(本秦舊宮至漢修飾之以備行幸宮中有垂楊數畆因為宫名門曰射熊觀為秦漢游獵之所丨丨賦序上將大誇胡人以多禽獸)
(張羅網置罝罘捕熊羆豪猪虎豹狖玃狐兔麋鹿載以檻車輸丨丨射熊館雄從至射熊館還上丨丨賦西都賦天子乃登屬玉之)
(館歴丨丨之榭孔稚圭詩射熊入飛觀校獵下丨丨徐陵折楊柳辭妾對丨丨苑君登高柳城李白詩此時行樂難再遇西遊因獻)
(丨丨賦李頎詩早晩薦雄文似者故人今已賦丨丨溫庭筠詩宣曲丨丨瑞氣凝上林狐兔待秋鷹司空圖詩喧傳報戚里明日幸)
(丨丨又李白詩丨丨埽地不見日石門噴作金沙潭)垂楊(見上梁元帝詩巫山巫峽長垂柳復丨丨又落花灑行路丨丨拂砌)
(塵庾信小園賦觀受釐于宣室賦丨丨于直廬李白惜餘春賦醉愁心于丨丨隨柔條以紏結又采蓮曲岸上誰家遊冶郎三三五)
(五映丨丨又離筵怨芳草春思結丨丨杜甫詩野寺丨丨裏春畦亂水間又當戶丨丨弱嫋嫋恰如十五女兒腰禇朝陽詩空聞指)
(歸路烟處是丨丨竇臮述書賦婉媚巧密似丨丨應律錢起詩丨丨幾處綠烟濃劉長卿詩細草香帶雨丨丨閒自風李商隱隋宫)
(詩終古丨丨有暮鴉温庭筠詩塞門三月猶蕭索縱有丨丨未覺春又蜂争粉蕊蝶争香不似丨丨惜金縷許渾詩前山風雨凉歇)
(馬坐丨丨司空圖詩羞插丨丨更傍門又丨丨合是詩家物只向敷溪道北生又御溝金翠滿丨丨鄭谷詩畫成烟景丨丨色范成)
(大詩細雨丨丨繫畫船劉秉忠詩鞭約丨丨過小堤)王楊(唐書文藝傳序唐有天下三百年文章三變高祖太宗大難始夷沿)
(江左餘風故丨丨為之伯杜甫詩丨丨盧駱當時體輕薄為文哂未休李商隱詩沈宋裁詞矜變律丨丨落筆得良朋)三楊
(唐書楊憑傳善文辭與弟凝凌皆有名大歷中踵擢進士第時號丨丨又王鏊贈少傅徐公序國家有天下百三十年名臣稱丨丨)
(至公始克纘其美按謂楊士竒楊榮楊溥也)折楊(莊子大聲不入里耳丨丨皇荂則嗑然而笑注丨丨里巷俗音蘇軾詩丨)
(丨新曲萬人趨又韓維詩丨丨爭貫鯉編竹自撈蝦)桁楊(莊子丨丨者相推也刑戮者相望也陳造賦等聲利于丨丨睨蘧廬)
(于覇王)蒲楊(古今注蒲柳生水邊葉似青楊曰丨丨)潘楊(潘岳楊仲武誄藉三葉世親之恩而子之姑余之伉儷焉)
(丨丨之睦有自來矣盧照隣詩丨丨稱代睦秦晉沗姻連孟浩然詩為結丨丨好言過鄢郢城柳宗元詩通家殊孔李舊好即丨丨)
綠楊(宋邕詩黃鳥不堪愁裏聽丨丨宜向雨中看李白詩白玉一杯酒丨丨三月時韓愈詩今朝寒食行野外丨丨帀岸蒲生)
(迸孟郊折楊柳辭朱顔與丨丨併在别離期白居易詩明月好同三逕夜丨丨宜作兩家春李益詩丨丨著水草如烟劉滄詩鴛瓦)
(如飛出丨丨温庭筠詩莫沾香夢丨丨絲千里春風正無力雍陶詩新水亂侵青草路殘烟猶傍丨丨村韋莊詩丨丨烟岸雨濛濛)
(又綵幡新剪丨丨絲張佖詩丨丨花撲一溪烟崔櫓詩丨丨如髮雨如烟歐陽炯詞丨丨風送小鶯聲殘夢不成離玉枕徐鉉柳枝)
(詞老大逄春總恨春丨丨陰裏最愁人蘇軾詩不種夭桃與丨丨使君應欲作農桑陸游詩迎馬丨丨多拂帽滿階丹荔不論錢)
疎楊(李白詩片石寒靑錦丨丨掛綠絲)顔楊(黃庭堅詩折衝儒墨陣堂堂出入丨丨鴻雁行按謂丨真卿丨凝式也)
北山楊(詩南山有桑丨丨有丨又謝朓詩肅景懷辰豫捐玦剪山楊)
增為楊(易釋文荀爽九家集觧本巽後有二丨丨為鸛)小楊(詩揚之水疏蒲柳有兩種皮正靑者曰丨丨其一種皮紅)
(者曰大楊皆可以為箭幹爾雅檉河柳注今河旁赤莖丨丨)大楊(見上)歸楊(孟子逃墨必丨於丨逃楊必歸於儒)委
楊(大戴禮三月丨丨楊則花而後記之)樹楊(戰國策惠子曰夫楊橫𣗳之則生倒𣗳之亦生折而𣗳之又生然十人丨丨一)
(人拔之則無生楊矣)生楊(見上)橋楊(漢書儒林傳禮有大小戴之學小戴授梁人橋仁季卿楊榮子孫由是小戴有丨丨)
(氏之學)丹楊(漢書地理志丨丨郡故鄣部屬江都武帝元封二年更名丨丨屬揚州晉書地理志後漢順帝分會稽立吳郡)
(揚州統會稽丨丨吳豫章九江廬江六郡孫權又分丨丨立新都郡及晉平吳又分丨丨立毗陵郡丨丨山多赤柳又元帝渡江建)
(都揚州改丨丨太守為尹又溫嶠傳會丨丨尹缺嶠說王敦曰京尹輦轂喉舌公宜自選其材敦問嶠誰可作者嶠曰錢鳳可用敦)
(表𥙷丨丨尹杜甫詩晉室丨丨尹公孫白帝城)易楊(漢書儒林傳贊初書唯有歐陽禮后丨丨春秋公羊而已注楊淄川楊何)
朱楊(漢書司馬相如傳桂椒木蘭檗離丨丨顔師古注丨丨赤莖柳也孫楚登樓賦俯依靑川仰翳丨丨梁元帝歸來寺碑銘)
(丹桂無枝丨丨自剪)栘楊(漢書揚雄傳回颷肆其碭駭兮翍桂椒而鬱丨丨顔師古注栘唐棣也楊楊𣗳也古今注丨丨亦曰)
(栘柳亦曰蒲栘)楓楊(後漢書馬融傳椿梧栝栢柜柳丨丨)隨楊(北史王劭傳上書言易乾鑿度曰隨者二月卦萬物隨陽)
(而出明被陽化而欲陰隨從之也案此易緯所言皆是大隋符命明萬物盡丨丨氏而出見也)孤楊(北史柳機傳機初在周與)
(族人子昂俱歴顯要及昂機並為外職楊素時為納言方用事因上賜宴素戲曰二柳俱摧丨丨獨聳坐者歡笑機竟無言)常
楊(舊唐書楊炎傳遷中書舍人與常衮並掌綸誥衮長於除書炎善為德音自開元以來言詔制之美者時稱丨丨焉國史𥙷二)
(人連言者岐薛姚宋燕許元王丨丨蕭李)穋楊(山海經大荒之中有人名曰驩頭人面鳥喙有翼食海中魚仗翼而行維宜芑)
(苣丨丨是食)密楊(公孫尼子孔子有疾哀公使醫視之醫曰居處飲食何如子曰丘春居葛籠夏居丨丨秋不風冬不煬飲)
(食不饋飲酒不醉醫曰是良醫也)莊楊(法言丨丨蕩而不法注丨丨莊周楊朱也)林楊(扶南記丨丨國去金陳國步道)
(二千里舉國事佛)北楊(續述征記汝水至安平城南伏流一十五里然後更流注丨丨水城即故酅亭也)高楊(古今)
(注長安御溝謂之楊溝謂植丨丨于其上也)赤楊(古今注丨丨霜降則葉赤材理亦赤也)水楊(古今注丨丨蒲楊也)
(枝勁細通志檉曰河柳有一種名赤楊又名丨丨與此相似而植之水邊其葉經秋盡紅人多植於門巷杜詩赬檉曉夜稀即此也)
(鎦崧詩汶溪新製小茅堂也種山楸間丨丨)桐楊(洛陽伽藍記修梵寺北有永和里里有太傅長孫稚等六宅皆高門華屋)
(齋舘敞麗楸槐蔭途丨丨夾植當世名為貴里)黃楊(埤雅丨丨木性堅緻難長俗云歲長一寸閏年倒長一寸世重丨丨以其)
(無火或曰以水試之沉則無火歐陽修賦序夷陵山谷間多丨丨𣗳子蘇軾詩只有丨丨厄閏年陸游詩文章仍是閏丨丨)田
楊(畫苑僧繇子善果畫在丨丨之下鄭法輪之上注田僧亮楊子華也)荑楊(風賦㮣新夷被丨丨)南楊(曹植詩丨丨棲)
(䨇鵠北柳有鳴鳩)階楊(梁簡文帝詩丨丨始倒插浦桂半新栽)修楊(沈約郊居賦萟芳枳於北渠𣗳丨丨於南浦鮑)
(照詩蔓草緣高隅丨丨夾廣津)濕楊(庾信詩丨丨生細椹爛草變初螢)津楊(張九齡詩林笋包青籜丨丨委綠荑)晴
楊(殷遙詩暗草熏苔逕丨丨掃石磯)烟楊(白居易詩露杏紅初折丨丨綠未成)樊楊(李紳詩為憐明水通宵坐不學)
(丨丨却月樓)袁楊(李德裕大孤山賦如介石者丨丨制横流者李杜)行楊(陳師道遊鶴山院詩積石横成嶺丨丨密)
(映門)官楊(陳師道詩白下丨丨小弄黃)萩楊(眺補之賦丨丨眇以如箸)許楊(後漢書方術傳丨丨汝南平輿人汝)
(南舊有鴻郤陂成帝時翟方進奏毁敗之建武中太守鄧晨欲修復其功聞楊曉水脉召與議之晨大悅因署楊為都水掾使典其)
(事楊因高下形勢起塘四百里累歲大稔)韓楊(摰虞明堂議奏前大醫令丨丨上書言宜如舊祀五帝太康十年詔已施用今)
(定新禮明堂及郊祀五帝應如舊議又隋書經籍志天文集要四十卷晉太史令丨丨撰)
東門楊(詩丨丨之丨其葉牂牂)賜姓楊(北史鮑宏傳時有尉義臣者其父不從尉遅迥後復與突厥戰死上嘉之)
(將賜姓金氏訪及羣下宏曰昔項伯不同項羽漢高賜其姓劉氏秦貞父能死難魏武賜姓曹氏今請賜姓以皇族帝曰善因丨義)
(臣丨丨)其木楊(管子山之上命之曰泉英其草蘄白昌丨丨乃丨鑿之五尺而至於泉)正月楊(淮南子丨丨官)
(司空其𣗳丨二月官倉其𣗳杏三月官鄉其𣗳李四月官田其𣗳桃五月官相其𣗳榆六月官少内其𣗳梓七月官庫其𣗳楝八月)
(官尉其𣗳柘九月官候其𣗳槐十月官司馬其𣗳檀十一月官都尉其𣗳棗十二月官獄其𣗳櫟)伯杜楊(急就篇液容調)
(丨丨丨注古帝有柏皇氏其後為栢氏焉杜楊以二木為名也)靖恭楊(夢溪筆談唐重族望如崗頭盧澤底李土門崔丨丨)
(丨之𩔖自為鼎族)蜀多楊(爾雅翼玃似猴而大色蒼黑生子皆如人以楊為姓故丨西界中丨丨皆玃之種也)御路
楊(晉丨丨丨歌靑靑丨丨丨白馬紫遊韁又趙嘏詩不堪垂白首行折御溝楊)南村楊(蘇軾詩丨丨諸丨北村盧白華)
(青葉冬不枯自注謂楊梅盧橘也)大堤楊(楊維楨詩小洞桃花落香雪丨丨丨柳掃晴烟)
食采於楊(左傳楊肸釋文叔向本羊舌氏丨丨丨丨故又號楊肸也)前張後楊(宋史楊泰之傳泰之知果州畸)
(零錢病民泰之以一年經費儲其贏為諸邑對減民歌之曰丨丨丨丨惠我無疆謂張義實𤼵其端而泰之踵行之)
對語(社櫟津楊)(立竹垂楊)(飲石穿楊)(采葛折楊)(官路柳御溝楊)(澤底李關西楊)(綠坡竹夾岸楊)
摘句(晴烟罩綠楊日影漏疎楊)(鳥影立垂楊作賦擬長楊)(門前白馬繫垂楊夾岸漁家盡綠楊)
(隄南隄北萬條楊坐看浮吹動枯楊)
揚(余章切舉也說也𨗳也明也又州名又姓)
韻藻明揚(書丨明丨側陋沈佺期詩宰臣更獻納郡守各丨丨)惟揚(書淮海丨丨州一作維劉希夷江南曲潮平見)
(楚甸天際望丨丨)對揚(書說拜稽首曰敢丨丨天子之休命又丨丨文武之光命詩虎拜稽首丨丨王休詩品魏文帝其源)
(出于李陵惟西北有浮雲十餘首殊美贍可觀不然何以銓衡羣彦丨丨厥弟者耶沈約樂章恪恭三獻丨丨萬夀庾信樂章幽顯)
(丨丨人神咫尺)武揚(書我丨惟丨侵于之疆又魏知古詩順時鷹隼擊講事丨功丨)清揚(詩子之丨丨揚且之顔也又有)
(美一人婉如丨丨詩含神霧秦地處仲秋之位音中商其言舌舉而仰聲丨以丨商玉磬銘集厥大成雅韻丨丨洛神賦紆素領㢠廻)
(丨丨張華詩素顔𤼵紅華美目流丨丨)鷹揚(詩維師尚父時維丨丨魏志曹洪傳以前後功拜丨丨校尉班固燕然銘丨丨)
(之校螭虎之士曹植與楊修書昔仲宣獨步于漢南孔璋丨丨于河朔傳咸御史中丞箴丨丨虎視肅清違慢)戚揚(詩弓矢斯)
(張干戈丨丨傳丨斧也丨鉞也疏廣雅云鉞戚斧也則丨丨皆斧鉞之别名傳以戚為斧以揚為鉞鉞大而斧小)遠揚(詩取)
(彼斧斨以伐丨丨傳丨枝遠也丨條揚也王維詩持斧伐丨丨荷鋤覘泉脉蘇軾荔枝詩爛紫垂先熟高紅掛丨丨又柳宗元平淮)
(夷雅丨丨邇昭陟降連連又上趙尚書啟德星弘納義風丨丨)簸揚(詩維南有箕不可以丨丨急就篇碓磑扇隤舂丨丨風俗)
(通高祖五年初置靈星祀后稷也歐爵丨丨田農之事也李白詩叱咤四海動洪濤為丨丨韓愈詩壤畫星搖動旗分獸丨丨)不
揚(詩不吳丨丨嚴忌哀時命居處愁以隱約兮志沈抑而丨丨杜甫詩婦人在軍中兵氣恐丨丨裴度自題像贊爾身不長爾貎)
(丨丨胡為將胡為相)飛揚(詩鴥彼飛隼載丨載丨高唐賦雕鶚鷹鷂丨丨伏竄漢高帝大風歌大風起兮雲丨丨威如海内兮)
(歸故鄉别賦知離夢之躑躅意别魂之丨丨杜甫詩痛飲狂歌空度日丨丨䟦扈為誰雄韓愈南海神廟碑旗纛旌麾丨丨晻藹又)
(温庭筠詩四海正夷宴一塵不丨丨)載揚(見上陸機詩干戈丨丨爼豆載戢柳宗元貞符丨丨于雅承天之嘏)聲揚(禮記)
(將上堂丨必丨劉筠賦箜篌之妙引初畢笳管之新丨更丨)言揚(禮記或以德進或以事舉或以丨丨)𤼵揚(禮記丨丨)
(蹈厲太公之志也又德丨丨詡萬物後漢書樊凖傳丨丨巖穴寵進儒雅韓愈賀冊尊號表丨丨鴻休膺受顯冊羅隱螢詩抱影何)
(卑細乘時忽丨丨)奉揚(左傳策命晉侯為侯伯晉侯三辭從命曰重耳敢再拜稽首丨丨天子之丕顯休命晉書袁宏傳謝)
(安為揚州刺史宏自吏部郎出為東陽郡乃祖道于冶亭安欲以卒廹試之臨别握其手顧左右取一扇授之曰聊以贈行宏應聲)
(荅曰輙當丨丨仁風慰彼黎庶)揚揚(史記管晏傳晏子為齊相出其御之妻從門間而闚其夫其夫為相御擁大蓋策駟馬意)
(氣丨丨甚自得也程曉詩赫赫應門巖巖朱闕羣后丨丨庭燎晳晳謝惠連前緩聲歌牙琴自疎越雅韻能丨丨杜甫詩臨穎美人)
(在白帝妙舞此曲神丨丨)游揚(史記季布傳曹丘揖季布曰僕丨丨足下之名于天下顧不重耶典引相如封禪靡而不典揚)
(雄美新典而亾實然皆丨丨後世垂為舊式梁簡文帝詩偃蹇暮山虹丨丨峯下日)褒揚(漢書禮樂志功德既信美矣丨丨之)
(聲盈乎天地之間是以光名著于當世遺譽之垂于無窮也晉書陸玩傳玩頻自表優詔丨丨北史魏孝文帝紀太和十九年命兖)
(州為孔子起園柏修飾墳隴更建碑銘丨丨聖德)抑揚(漢書藝文志彼惑者既失精微而辟者又隨時丨丨違離道本嘯賦)
(響丨丨而旋轉氣衝鬱而熛起李百藥詩丨丨駕人傑叱咤掩時雄韓愈宿龍宮灘詩浩浩復湯湯灘聲丨更丨温庭筠詩丨丨中)
(散曲漂泊孝廉船韓偓翫水禽詩依倚雕梁輕社燕丨丨金距笑晨雞蘇軾詩棹歌中流時丨丨)稱揚(漢書黃覇傳天子以)
(霸治行終長者下詔丨丨歐陽修謝參政啟徒緣士𩔖早借丨丨)暴揚(漢書翟方進傳丨丨尚書事虧損聖德之聰明皆不)
(敬柳宗元與楊誨之書今子之言非是則子當自求丨丨之)搜揚(後漢書竇憲傳夫二三子得之不過房幄之間非復丨丨)
(仄陋𨕖舉而登也晉書劉元海載記丨丨儶乂多士盈廷桓温薦譙秀表訪諸故老丨丨潛逸謝朓文褒採一介丨丨小善捨耒場)
(圃奉筆兔園)激揚(後漢書吳漢傳漢性彊力諸將見戰不利或多惶懼失其常度漢意氣自若方整厲器械丨丨士吏帝歎)
(曰吳公差彊人意隱若一敵國矣又臧洪傳洪辭氣慷慨聞其言者無不丨丨又黃琬傳宏儒遠智高心潔行丨丨風流者不可勝)
(言北史李文博傳曾詣房喬喬謂曰比來丨濁丨清所為多少嘯賦徐婉約而優游紛繁騖而丨丨西征賦樊抗憤以巵酒咀彘肩)
(以丨丨潘尼火賦衝風丨丨炎光奔逸閻伯璵歌賦白雲徐進綠水丨丨高適詩匹馬度睢水清風何丨丨温庭筠詩丨丨銜箭虎)
(疑懼聽冰狐)揄揚(兩都賦序雍容丨丨著于後嗣楊修神女賦順風丨丨乍合乍離杜甫詩御札早流傳丨丨非造次李羣)
(玉詩朱門待媒贄短褐誰丨丨)飄揚(魏武帝詩田中有轉蓬隨風遠丨丨李白惜餘春賦何子心之縹緲兮與春風而丨丨又)
(詩永隨長風去天外恣丨丨温庭筠詩虎旛龍戟風丨丨)繡揚(江總文藻思綺合尺牘丨丨又杜甫詩揮翰綺丨丨篇什若有)
(神)搖揚(張耀井賦青梧下映泛珪葉以丨丨素綆高懸弄銀瓶之出入)解揚(左傳宋人使樂嬰齊告急于晉晉侯欲救)
(之使丨丨如宋使無降楚曰晉師悉起將至矣鄭人囚而獻諸楚楚厚賂之使反其言不許三而許之登諸樓車使呼宋人而告之)
(遂致其君命)
百人揚(漢書枚乘傳欲湯之冷令一人炊之丨丨丨之無益也不如絶薪止火)水波揚(晉書地理志揚州州界多)
(水丨丨丨也又劉孝綽詩漂沙黃沫聚礐石素波揚)秋砧揚(梁武帝詩參差夕杵引哀怨丨丨丨)旌旆揚(張柬之詩)
(歙野山川動囂天丨丨丨)去帆揚(李白詩目隨征路斷心逐丨丨丨)
增夬揚(易丨丨于王庭孚號有厲玉海書之作出于聖人丨丨王廷官治民察者書契也)覲揚(書以丨文王之耿光)
(以丨武王之大烈疏言任得賢臣則光揚父祖)靑揚(書夾右碣石入于河疏冀兖徐荆豫梁雍州各自言河惟丨丨二州不言)
(河耳兖州云浮于濟漯逹于河故丨州直云逹于濟徐州云浮于淮泗逹于河故丨州云逹于淮泗)徐揚(書厥草惟繇厥木惟)
(條疏九州惟兖州與丨丨三州言草木者三州偏宜之也)荆揚(詩大賂南金箋丨丨之州貢金三品辨亡論昔三方之王也魏)
(人據中夏漢氏有岷益吳制丨丨而奄交廣杜甫詩丨丨風土暖肅肅候微霜李華含元殿賦命般石之匠下丨丨之材)揖揚
(禮記進則丨之退則丨之然後玉鏘鳴也)干揚(禮記樂者非謂黃鍾大呂弦歌丨丨也)顯揚(禮記丨丨先祖所以崇孝)
(也柳宗元文句會敏給厥聲丨丨)舒揚(儀禮聘禮衆介北面蹌焉注容貎丨丨也淮南子夫玉潤澤而有光其聲丨丨)督
揚(左傳諸侯還自沂上盟于丨丨曰大毋侵小)霍揚(左傳虞虢焦滑丨丨韓魏皆姬姓也)繁揚(左傳楚子以諸侯伐)
(吳以報棘櫟麻之役薳射以丨丨之師會于夏汭)賡揚(爾雅丨丨續也疏謂相繼續也)輕揚(爾雅江南之氣躁勁厥性)
(丨丨)方揚(逸周書巴人以比翼鳥丨丨以皇鳥注丨丨亦戎别名皇鳥配于鳳者)風揚(春秋緯月離于箕則丨丨沙作)
(王融曲水詩序雲潤星暉丨丨月至)高揚(戰國策臨淄之途家敦而富志丨而丨)志揚(見上後漢書臧洪傳贊洪懷偏)
(節力屈丨丨)奮揚(史記秦始皇紀皇帝哀衆遂𤼵討師丨丨武德晉書劉弘傳丨丨雷霆折衝萬里魏書李崇傳崇戎服武)
(飾志氣丨丨柳宗元文控扼地利丨丨兵柄)布揚(史記貨殖傳夫使孔子名丨丨於天下者子貢先後之也唐書裴度傳田)
(弘正效魏博六州于朝憲宗遣度宣諭弘正郊迎趨跽受命且請徧至屬州丨丨天子德澤魏人由是歡服潘昂霄河源志延祐乙)
(卯天子軫念庶民艱虞㒺告分使外郡諸道丨丨德威)宣揚(漢書匡衡傳臣衡材駑無以輔相善義丨丨德音後漢書趙岐)
(傳使太傅馬日磾撫慰天下以岐為副日磾行至洛陽表别遣岐丨丨國命所到郡縣百姓皆喜曰今日乃復見使者車騎北史隋)
(煬帝紀大業元年詔曰今布政惟始宜存寬大可分遣使人廵省方俗丨丨風化王筠約法師碑文顯證一乘丨丨三慧歐陽修論)
(許懷德狀命出之日宰相押班百官在列丨丨制誥布告天下)丕揚(漢書匡衡傳疏曰陛下聖德天覆子愛海内然陰陽未和)
(者殆論議者未丨丨先帝之盛功爭言制度不可用也柳宗元道州文宣王廟碑銘丨丨厥聲以告太史)震揚(後漢書臧宫傳)
(丨丨威靈風行電照)威揚(後漢書劉陶傳陶言臣同郡李膺歴典牧守正身率下及掌戎馬丨丨朔北實中興之良佐國家之)
(柱臣)贊揚(後漢書孔融傳融與禰衡更相丨丨衡謂融曰仲尼不死融荅曰顔回復生典引表相祖宗丨丨廸哲)休揚
(後漢書杜密傳王昱謂密曰劉季林清高士公卿多舉之者密知昱激已對曰今志義力行之賢而密逹之違道失節之士而密紏)
(之使明府賞刑得中令問丨丨不亦萬分之一乎)揮揚(晉書禮志立德濟世丨丨仁風)式揚(晉書樂志丨丨典禮旁求)
(圖䜟陸雲詩既曰歸止丨丨好音)導揚(晉書鄭冲傳挹仰耆訓丨丨厥蒙柳宗元文丨丨諷諭本乎比興者也又獨孤書記)
(序上為明天子論列熟計而丨丨威命)闡揚(晉書孫楚傳制禮作樂丨丨道化又桓豁傳丨丨皇風贊明其政道王褒靈壇)
(銘丨丨衆妙柳宗元上裴晉公啟故天下文士皆願秉筆牘勤思慮以贊述洪烈丨丨大勲)振揚(晉書謝琰傳琰為會稽内)
(史不為武備將帥皆諫曰彊賊在海宜丨丨仁風開其自新之路隋書楊素傳宣布朝風丨丨威武柳宗元文躬弘孝弟之德丨丨)
(家聲)江揚(北史盧昶傳孝文詔昶曰密邇丨丨不早當晩會是朕物傅咸詩方任之重實在丨丨)標揚(北史楊引傳詔)
(别敕集書丨丨引至行又可假以散員之名)折揚(黃帝風經調暢祥和天之喜氣也丨丨奔厲天之怒氣也)驚揚(莊子)
(任公子為大鉤巨緇五十犗以為餌投竿東海大魚食之牽巨鉤䤾沒而下丨丨而奮鬐白波若山海水震蕩)夢揚(列子以浮)
(虛為疾者則丨丨)大揚(管子丨丨惠言李濯内人馬伎賦文德廣洽武義丨丨)烏揚(淮南子擊舟水中魚沈而丨丨)
(同聞而殊事其情一也)音揚(列女傳桓公與管仲謀伐衛衛姬下堂再拜請衛之罪公問之對曰妾望君舉趾高色厲丨丨)
(意在衛也是以請之)攝揚(白虎通武王望羊是謂丨丨盱目陳兵天下富昌)巽揚(法言攀龍鱗附鳳翼丨以丨之勃勃)
(乎其不可及乎注巽風也)桓揚(論衡聖人難知知能之美若丨丨者尚復不能知按謂桓譚揚雄)後揚(吳越春秋大夫)
(文種前為祝辭曰皇天祐助前沈丨丨禍為德根憂為福堂)王揚(文心雕龍賦者受命于詩人而託宇于楚辭也陸賈扣其)
(端賈誼振其緒枚馬丨丨騁其勢按謂王褒揚雄)馬揚(文心雕龍枚賈追風以入麗丨丨沿波而得竒按謂司馬相如揚雄)
鶱揚(埤雅詩曰如鳥斯革以言其勢之丨丨如翬斯飛以言其文之涣散)吹揚(埤雅爾雅曰葦醜芀言其華皆有芀秀今)
(風輒丨丨如雪其聚于地如絮也)外揚(楚辭紛郁郁其遠蒸兮滿内而丨丨梁昭明大子銅博山香爐賦熒熒内曜芬芬丨)
(丨)蛾揚(神女賦眉聯娟以丨丨兮朱脣的其若丹漢武帝李夫人賦燕滛衍而撫楹兮連流視而丨丨謝朓七夕賦臨瑤席)
(而宴語綿含睇而丨丨梁昭明太子賦齊姬合歡而流盼燕女巧笑而丨丨)奔揚(高唐賦丨丨踊而相擊兮雲興聲之霈霈)
(子虛賦涌泉起丨丨會)徵揚(鄒陽酒賦縱酒作倡傾盌覆觴右曰宮申旁亦丨丨)渙揚(典引至于遷正黜色賓監之事)
(丨丨寓内晏殊飛白賦分賜宰弼丨丨古風)光揚(典引序丨丨大漢軼聲前代魏扶詩神武丨丨竹帛傳)司揚(揚雄)
(揚州箴牧臣丨丨敢告執籌)騰揚(魏文帝濟川賦濞丨丨以相薄激長風而函逝)閒揚(陶潛閒情賦願在眉而為黛隨)
(瞻視以丨丨)播揚(嘯賦清飇振于喬木散滯積而丨丨)飇揚(嘯賦烈烈丨丨啾啾響作)輝揚(陸雲詩謙光自抑厥)
(丨愈丨)峻揚(陸雲詩我之懷矣休音丨丨)遐揚(潘岳詩大晉統天仁風丨丨)卷揚(江逌風賦丨丨江海廻拔)
(陵崤)化揚(謝靈運賦業服道而德徽風行世而丨丨)歸揚(鮑照文鮑子辭吳客楚指兗丨丨)長揚(舞鶴賦丨丨緩)
(騖竝翼連聲)悠揚(蕭子暉冬草賦日丨丨而少色天陰霖而四下錢起詩世事丨丨春夢裏年光寂莫旅愁中陳羽詩迎風)
(騷屑千家竹隔水丨丨午夜鐘李商隱詩丨丨歸夢惟鐙見濩落生涯獨酒知温庭筠詩蜂喧蝶戲俱丨丨柳拂赤欄纖草長劉滄)
(詩心寄碧沈空婉孌夢殘春色自丨丨)雪揚(何遜七召鱠温湖之美鮒切丙穴之嘉魴落爼霞散逐刅丨丨)樹揚(徐陵)
(荅李顒之書昔緣素乏叨簉皇華今日形容無關天壤安可以丨丨名士游處盛賓)前揚(駱賓王詩賦文慙昔馬執戟歎丨丨)
名揚(張九齡鷹鶻圖贊序鷹也丨丨於尚父義見於詩鶻也迹隱於古人史闕其載徐堅詩燕山應勒頌麟閣佇丨丨)敷
揚(柳宗元賀立皇太子表陛下奉率前規丨丨盛典)扇揚(柳宗元陽城遺愛碣昔公之來仁風丨丨)懋揚(柳宗元禡)
(牙文惟爾有神丨丨乃職)升揚(柳宗元文擯辱非恥丨丨非賢歐陽修謝李主簿啟益期動懋庸迓丨丨)荀揚(韓愈文丨)
(與丨也擇焉而不精語焉而不詳朱子文原道諸篇於道之大原非丨丨仲淹之所及)飾揚(元稹酬李相公詩啟丨丨涓埃)
(投擲珠玉)芬揚(歐陽修啟欽雅材之高妙播華譽以丨丨)旌揚(王昂文垂丨丨之期崇奬激之道)踐揚(范仲淹表)
(丨丨諫諍之曹傾盡諮詢之地)蹌揚(蘇軾致語鼓舞咸韶之韻丨丨鳥獸之間)眉揚(馮子振十八公賦吾始聽而丨丨驟)
(聆而胸惑劉詵詩清姿方頰兩丨丨)推揚(蒲道源詩穎悟過長吉丨丨自少陵)袂揚(王修已詩舞步因絃折歌聲随丨丨)
擊揚(法苑珠林丨丨至理藻鏡玄沖)步揚(左傳秦伯伐晉卜右慶鄭吉弗使丨丨御戎家僕徒為右注丨丨郤犨之父)
張揚(後漢書臧洪傳丨丨飛燕旅力作難魏志丨丨字稚叔雲中人也以武勇給并州為從事何進令於本州募兵得千餘人)
(留上黨擊山賊進敗遂將兵略諸縣衆至數千與袁紹合)
美目揚(詩抑若揚兮丨丨丨兮)火烈揚(詩叔在藪丨丨具丨)曹丘揚(史記季布傳季布名所以益聞者丨)
(丨丨之也)淑問揚(漢書匡衡傳道德弘於京師丨丨丨乎疆外)塵不揚(列子紀昌謀殺飛衛相遇於野二人交射)
(中路矢鋒相觸而墜於地而丨丨丨)五彩揚(韓詩外傳夫鳳丨丨具丨出東方君子之國翺翔四海之外)化氣揚
(素問木曰委和委和之紀是謂勝生生氣不改丨丨乃丨又文心雕龍文舉之薦禰衡氣揚采飛孔明之辭後主志盡文暢)羽
旄揚(玉海丨丨丨兮九天絳獵火烻兮千山紅)後班揚(姓氏急就篇先董賈丨丨丨注後氏五代漢有後匡贊班氏楚)
(令尹鬭子文之後子文名榖於菟楚人謂虎班其子班亦為令尹秦滅楚遷晉代之間因班氏焉漢有班伯固超勇唐有班景倩宏)
(揚氏其先出自周伯僑以支庶食采於晉之揚揚在河汾之間漢有揚雄其後也又杜甫詩斯文崔嵬徒以我似班揚)羲和
揚(天問丨丨之未丨若華何光)揖齊揚(九章丨丨丨以容與兮哀見君而不再得)紅袖揚(王儉齊白紵辭情𤼵)
(金石媚笙簧羅袿徐轉丨丨丨)珊瑚揚(陳後主詩勒移碼碯色鞭起丨丨丨)武節揚(李嶠詩禮振軍容肅威先丨丨)
(丨)素濤揚(李百藥詩雲昏翠島沒水廣丨丨丨)儒風揚(柳宗元柳公墓表登儀曹耀文章司學徒丨丨丨)訏
謨揚(柳宗元魏弘簡墓銘仍授使檄丨丨用丨)聖言揚(柳宗元雲峯和尚塔銘棟宇立兮像法彰文字闡兮丨丨丨)
知音揚(韓愈詩苟無夫子聽誰使丨丨丨)磨天揚(韓愈詩想當施手時巨刅丨丨丨)帀地揚(孟郊征蜀)
(聯句風旗丨丨丨雷鼓轟天殺)世德揚(王安石虞部郎中鼂君銘有子廸者刑部侍郎乃生宗簡丨丨孔丨)蒼隼揚
(劉基詩蕭蕭草蟲鳴肅肅丨丨丨)
中強則揚(周禮考工記矢人為矢中弱則紆丨丨丨丨)董賈劉揚(後漢書仲長統傳友人東海繆襲常稱統)
(才章足繼西京丨丨丨丨令簡撮其書有益政者略載之云)華不再揚(陸機短歌時無重至丨丨丨丨)芍藥如
揚(王十朋會稽風俗賦牡丹如浴丨丨丨丨)
對語(豹隱鷹揚)(闇解明揚)(齒粲眉揚)(轂轉帆揚)(笳鼓競旆旌揚)(水萍泛風絮揚)(鶯睍睆蝶悠揚)
摘句(風和萬物揚雲片遠飛揚)(書聲聽抑揚風高笛韻揚)(暖絲無力自悠揚草間螢火亦輕揚)
御定佩文韻府卷二十二之一
