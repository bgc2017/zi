欽定四庫全書
御定佩文韻府卷一百三之一
入聲十四緝韻一
緝(七入切績也增韻又續也)
韻藻緝緝(詩丨丨翩翩謀欲譖人北史魏廣陽王深傳丨丨謀相誹謗言臣惡者接以恩顔稱臣善者既被嫌責陽固刺)
(讒詩番番丨丨䜛言側入君子好䜛如或弗及)綏緝(後漢書㐲隆傳招懷丨丨多来降附)
增事緝(後漢書王堂傳堂遷汝南太守搜才禮士不苟自專乃教掾史曰古人勞於求賢逸於任使故能化清於上丨丨於)
(下)寧緝(蜀志蔣琬費禕傳評注蔣費為政克遵畫一外却駱谷之師内保丨丨之實治心之宜居静之理何以過於此哉)
補緝(晉書輿服志正名百物丨丨四維董逌跋蔡邕石經周大象中詔徙鄴城石經于洛隋開皇六年自鄴京載入長安置於)
(秘書内省議欲丨丨立於國學會亂遂廢)刊緝(晉書摯虞束晳傳贊摰虞博聞廣微絶羣財成禮度丨丨遺文梁簡文帝何子)
(晳墓誌銘王文憲儉受詔撰禮未竟而卒屬在司徒文宣王王以譲先生因廣加丨丨)外緝(晉書王導傳册曰公文貫九功)
(武經七德丨丨四海内齊八政天地以平人神以和)綜緝(晉書虞溥司馬彪傳論允源將帥之子篤志典墳紹綂戚藩之胤研)
(幾載籍咸能丨丨遺文垂諸不朽梁昭明太子文𨕖序若其讚論之丨丨辭采序述之錯比文華事出于沈思義歸于翰藻)編
緝(南史劉苞傳苞少好學能屬文家有舊書例皆殘蠧手自丨丨筐篋盈滿會要雍熙三年翰林學士宋白上文苑英華上覽而)
(善之詔答曰近代以来斯文浸盛雖述作甚多而妍蚩不辨遂令丨丨止取菁英)諧緝(南史徐勉傳勉嘗為書戒其子崧云)
(凡為人長殊復不易當使中外丨丨人無間言先物後已然後可貴)連緝(北史慕容儼傳儼鎮郢城始入而梁大都督任約率)
(水陸軍奄至城下于上流鸚鵡洲造荻葓竟數里以塞船路衆懼城中先有神祠一所俗號城隍神儼于是順士卒心祈請須臾衝)
(風驚波漂斷荻葓約復以鐡鎖丨丨防禦彌切儼還共祈請風浪夜驚葓復斷絶)撫緝(五代史韓建傳僖宗還長安建為潼)
(關防禦使華州刺史是時諸鎮皆武夫獨建丨丨兵民又好學荆南成汭時冒姓郭亦善緝荆楚當時謂為北韓南郭)善緝
(見上)營緝(五代史南唐世家世宗使人謂景曰吾與江南大義已定然慮後世不能容汝可及吾世修城湟治要害為子孫計)
(景因丨丨諸城謀遷其都於洪州)招緝(五代史南平世家荆南節度十州當唐之末為諸道所侵高季興始至江陵一城而)
(已兵火之後井邑凋零季興丨丨綏撫人士歸之)采緝(宋史楊徽之傳太平興國初詔李昉等丨丨前代文字𩔖為文苑英)
(華以徽之精於風雅分命編詩為百八十卷李白黃葛篇閨人費素手丨丨作絺綌)綴緝(宋史程頤傳頤嘗言無功澤及人而)
(浪度歲月晏然為天地間一蠧唯丨丨聖人遺書庶幾有補耳于是著易春秋傳以傳于世任眆王文憲集序是用丨丨遺文永貽)
(世範韓愈詩先王遺文章丨丨實在余歐陽修寄聖俞詩君老忘卑窮文字成丨丨董逌跋泰山都尉孔宙碑古之文宏才逸氣體)
(度風格去今人實遠但丨丨疏樸未為密緻耳)總緝(董仲舒上公孫弘書君侯以周召自然體質擢升三公綂理海内丨丨百)
(僚沈約佛記序適道以來四十九載妙應事多宜加丨丨共成區畛)旁緝(顔延之詩大儀在御皇聖居貞丨丨民紀仰緯天經)
願緝(謝朓詩丨丨吳山杜寧𬒮楚池荷)雉緝(梁簡文帝七勵稷下縫掖泗上章甫丨丨霜鮮秦絲園縷)製緝(梁簡)
(文帝謝袈裟啓荀鍼秦縷因丨丨而成文魯縞齊紈藉馨香而受彩)禮緝(沈約鞞舞歌丨丨民用擾樂諧風自移)重緝
(任昉為齊帝詔扶傾頹構之下拯溺逝川之中九區丨丨四維更紐)脩緝(牛弘定樂奏前克荆州得梁家雅曲今平蔣州又得)
(陳氏正樂史傳相承以為合古且觀其面體用聲有次請丨丨之以備雅樂)結緝(李白詩旅情初丨丨秋氣方寂歴)變
緝(元稹織婦詞繅絲織帛猶努力丨丨撩機苦難織)裝緝(洪邁題跋連守兩郡竭俸入以事鉛槧每𫉬一書即日勘校丨)
(丨)手緝(方岳白鹿洞賦佩猗蘭之秋香紉芙蓉而丨丨)紉緝(柳貫詩因憐菅蒯材分寸強丨丨)
輯(秦入切和也)
韻藻辭輯(詩丨之丨矣民之洽矣陸雲詩敢謝不佞栖山自戢臨篇焉愧德輶丨丨)蒙輯(禮記有餓者丨袂丨屨貿)
(貿然來)統楫(漢書兒寬傳丨丨羣元注師古曰輯楫與集三字並同)
五瑞輯(書輯五瑞許善心詩禮殫丨丨丨樂闋九功成)
增思輯(詩丨丨用光陸雲吳故丞相陸公誄虔劉作虐丨丨子來)民輯(魯語禹能以德修鯀之功契為司徒而丨丨)
安輯(漢書高帝紀詔吾立為天子帝有天下十二年于今矣與天下之豪士賢大夫共定天下同丨丨之南史沈恪傳宣帝即)
(位除平越中郎將都督廣州刺史入州兵荒之後所在殘毁恪綏懷丨丨被以恩惠嶺表賴之宋史畢士安傳吳越錢俶納土士安)
(𨕖知台州言錢氏上圖籍有司皆張侈賦數今湖海新民始得天子命吏宜有丨丨願一用舊籍詔從之)懷輯(漢書周亞夫傳)
(亞夫東擊吳楚趙涉遮說曰吳王素富丨丨死士久矣此知將軍且行必置間人於殽黽阸陿之間後漢書竇融傳融為張掖屬國)
(都尉撫結雄傑丨丨羌屬甚得其歡心)和輯(漢書西南夷傳遣陸賈立佗為南粤王與剖符通使使丨丨百粤後漢書班超)
(傳超上疏請兵曰昔魏絳列國大夫尚能丨丨諸戎况臣奉大漢之威而無鉛刀一割之用乎)綴輯(漢書叙傳故探撰前記丨)
(丨所聞)完輯(後漢書蘇竟傳拜代郡中尉時匃奴擾亂北邊多罹其禍竟終丨丨一郡)招輯(宋史仁宗紀詔河北荐饑)
(轉運使察州縣長吏能丨丨勞來者上其狀又田京傳京能丨丨流民為之給田除税租)撫輯(宋史理宗紀開慶元年春正月)
(詔吕文德城黃平深入蠻地丨丨有方與官三轉)寧輯(宋史陳韡傳韡忠勤體國身任討捕之責江閩東廣訖底丨丨)齊
輯(列子丨丨乎轡銜之際而急緩乎唇吻之和正度乎胸臆之中而執節乎掌握之間)化輯(賈誼疏此五學者既成于上則)
(百姓羣黎丨丨于下矣)絫輯(司馬相如上林賦還乎後宫雜襲丨丨注絫古累字輯與集同)補輯(陳琳檄豫州文至乃)
(愚佻短略輕進易退傷夷折衂數喪師徒幕府輙復分兵命銳修完丨丨江總陶貞白集序門人丨丨若逢遼東之本好事研搜如)
(誦河西之篋)内輯(束晳詩時之和矣何思何修文化丨丨武功外悠)允輯(陸機述先賦仰先后之顯烈懿暉祚之丨)
(丨)方輯(陸機漢高祖功臣頌天命丨丨王在東夏矯矯三雄至于垓下)義輯(陸雲詩道俟人行辭以丨丨和容過表余)
(未云執)載輯(謝靈運慧遠法師誄公之勖之載和丨丨)未輯(李白明堂賦惟厥功之丨丨兮乘白雲于帝鄉)收輯
(朱子書先吏部韋齋記銘後熹踐修不謹大懼無以奉慈顔于地下故敢丨丨遺文蔵之家廟以示子孫)裒輯(陳傅良跋聖政)
(序記爰命史臣丨丨聖政鋪張表出作聖一經)
處軍輯(淮南子隧路亟行輜治賦丈均丨丨丨井竈通此司空之官也)六樂輯(孔稚圭表五禮裂而復縫丨丨頽而)
(爰丨)
戢(阻立切止也斂也說文蔵兵也)
韻藻載戢(詩丨丨干戈載櫜弓矢)弗戢(左傳夫兵猶火也丨丨將自焚也)鳳戢(晉書慕容超載記龍潛丨)
(丨和光同塵陸機漢高祖功臣頌怡顔高覽弭翼丨丨陸雲逸民賦遵渚龍見在林丨丨江淹齊太祖誄龍靜丨丨揜竒斂秀)戢
戢(杜甫觀打魚詩小魚脱漏不可紀半死半生猶丨丨元稹詩丨丨攢鎗霜雪耀騰騰擊鼔風雷磨又翩翩簾外鷰丨丨巢内雛)
(蔡襄茶壠詩千萬碧玉枝丨丨抽靈芽戴良詩稜稜見摛堞丨丨覩攢墻)
增兵戢(周語穆王將征犬戎祭公謀父諫曰不可先王耀德不觀兵夫丨丨而時動動則威觀則玩玩則無震)略戢
(後漢書陳元傳方今干戈少弭戎事丨丨留思聖蓺眷顧儒雅)少戢(南史虞寄傳留異稱兵寳應資其部曲寄乃因書極諫曰)
(願將軍丨丨雷霆賖其晷刻使得盡狂瞽之說孔平仲大風𤼵長蘆詩官兵勇貪程一震當丨丨)銘戢(北史袁聿修傳聿修)
(在郎署之日時趙彦深為水部郎中同在一院因成交友彦深後重被沙汰停私門生藜藿聿修猶以故情音問來往彦深任用丨)
(丨甚深)嚴戢(宋史理宗紀令江陵常澧岳夀諸州𤼵義米振糶仍丨丨吏弊)禁戢(宋史理宗紀詔在京置窠柵私繫囚)
(并非法獄具臺憲其嚴丨丨又陳貫傳貫歴知衛州涇州督察盜賊丨丨不肖子弟簿書筦庫賦租出入皆自檢覈)畏戢(宋史)
(趙抃傳至蜀治尚寬有卒長立堂下呼諭之曰吾為天子撫一方汝亦宜清謹丨丨以率衆又朱夀隆傳溪蠻侵暴羈靡州雖殺人)
(無得讐報夀隆請聽相償蠻始丨丨)營戢(宋史蘇轍傳朝廷無出兵之計而有司丨丨不顧利害)韜戢(宋史蘇軾傳或)
(謂軾稍自丨丨雖不柄用亦當免禍)永戢(夏侯湛東方朔像贊墟墓徒存精靈丨丨)屢戢(陸機歎逝賦望暘谷以企予惜)
(此景之丨丨)北戢(陸機漏刻賦挈金壺以南羅蔵幽水而丨丨)自戢(陸雲詩敢謝不佞棲山丨丨)晝戢(束晳)
(玄居釋離光夜隱望舒丨丨)往戢(鮑照詩丨丨于役身願言永懷楚)羽戢(沈約郊居賦伊吾人之褊志無經世之大)
(方思依林而丨丨願托水而鱗蔵周砥詩崖複翠丨丨石觸金鱗皺)長戢(沈約詩丨丨兔園情永别金華殿)
干戈戢(詩序頌者美盛德之形容以其成功告於神明者也疏丨丨既丨嘉瑞悉臻羣生盡遂其性萬物各得其所即是成)
(功之騐也後漢書儒林傳論光武中年以後丨丨稍丨專事經學自是其風世篤焉蔡邕釋誨洪源辟而四隩集武功定而丨丨丨)
(潘尼詩且少停君駕徐待丨丨丨袁朗詩四時徭役盡千載丨丨丨)思難戢(陸機歎逝賦情易感于己攬丨丨丨于未忘)
俎豆戢(陸機詩吳實龍飛劉亦岳立干戈載揚丨丨載丨)柔風戢(陸機園葵詩朗月耀其輝時逝丨丨丨歲暮商)
(猋飛曾雲無温液)時易戢(鮑照詩紅顔難長丨丨丨凝華結藻久延立)寸景戢(謝惠連詩徒願尺波旋終傷丨)
(丨丨)錢道戢(南史丨丨丨傳道戢字子韜少以孝行著聞及長頗有材幹陳武帝微時以從妺妻焉)
立(力入切行丨又住也成也)
韻藻獨立(易君子以丨丨不懼遯世無悶漢書外戚傳孝武李夫人兄延年性知音善歌舞侍上起舞歌曰北方有佳人)
(絶世而丨丨後漢書戴憑傳待詔公卿大會羣臣皆就席憑丨丨光武問其意憑對曰博士說經皆不如臣而坐居臣上是以不得)
(就席晉書庾敳傳敳字子嵩有遠韻處衆人中居然丨丨周書裴俠傳俠為河北郡守常與牧守俱謁文帝命裴俠别立曰俠清慎)
(奉公為天下之最今衆中有如俠者可與之俱衆默然時號丨丨使君北史盧思道傳孤鴻賦序曰鍛翮墻隂偶影丨丨唼喋粃粺)
(雞鶩為伍不亦傷乎道德指歸論魁然丨丨卓爾無䨇聲色不能悦五味不能甘楚詞蘇世丨丨横而不流兮梁武帝詩纖腰嫋嫋)
(不勝衣嬌怨丨丨特為誰江淹去故鄉賦絶世丨丨兮報君子之一顧又詩一言鳳丨丨再說鸞無羣杜甫詩鄙人寡道氣在困無)
(丨丨李白詩丨丨山海間空老聖明代劉長卿詩丨丨三邊静輕生一劍知元稹詩丨丨轉亭亭心期鳳凰别柳宗元籠鷹詞爪毛)
(吻血百鳥逝丨丨四顧時激昂)柔立(書寬而栗丨而丨人物志寬栗而丨丨者土之德也)正立(禮記遭先生於道趨而進)
(丨丨拱手又總干而山立武王之事也注總干持盾也山立猶丨丨也象武王持盾丨丨待諸侯也晉書褚翜傳蘇峻之役王師敗)
(績翜躬自抱帝登太極前殿峻兵既入叱翜令下翜丨丨不動呵之曰蘇冠軍來覲至尊軍人豈得侵逼由是兵士不敢土殿北史)
(常景傳位高而勢逾廹丨丨而邪逾欺)山立(見上禮記頭頸必中丨丨時行盛氣顛實揚休玉色宋史樂志常武徂征詩人)
(所稱總干丨丨厥象伊凝郭璞賦百僚丨丨萬乘雲屯徐陵東陽䨇林寺傅大士碑及玉輦升殿雲蹕在階晏然箕坐曾不丨丨憲)
(司譏問愈見凝跱庾信賀新樂表齊居玄扈為曲在于雲門師渡孟津習舞歸于丨丨陸游詩龍吟風雨夕丨丨雪霜晨又孟浩然)
(詩傍險丨槎丨尋幽石徑廻)特立(禮記其丨丨有如此者魏志徐宣傳桓範薦宣曰竊見尚書徐宣體忠厚之行秉直亮之)
(性清雅丨丨不拘世俗確然難動有社稷之節吳志胡綜傳權作黃龍大牙命綜作賦曰周制日月實曰太常桀然丨丨六軍所望)
(晉書阮籍傳布衣韋帶之士孤居丨丨王公大人所以禮下之者為道存也又陶侃傳州將陶使君孤根丨丨從微至著忠允之功)
(所在有效北史劉芳傳論劉芳矯然丨丨沈深好古博通洽聞為世儒宗唐書韋思謙傳思謙為御史大夫性謇諤不可犯見王公)
(未嘗屈禮或以為譏思謙答曰耳目官固當丨丨雕鶚鷹鸇豈衆禽之偶奈何屈以狎之揮麈三錄昔人丨丨獨行以自著見者甚)
(衆崔駰達旨師友道德合符曩真抱景丨丨與士不羣王延夀魯靈光殿賦屹然丨丨的爾殊形孫楚韓王臺賦歴千載而丨丨顯)
(妙觀于大清)強立(禮記九年知𩔖通逹丨丨而不反謂之大成)中立(禮記丨丨而不倚孟子丨道而丨史記田儋傳)
(田横亡走梁歸彭越彭越是時居梁地丨丨且為漢且為楚漢書外戚傳高祖薄姬文帝母父吳人秦時與故魏王宗女魏媼通生)
(薄姬及諸侯畔秦魏豹立為王而魏媼内其女於魏宫許負相薄姬當生天子是時項羽方與漢王相距滎陽天下未有所定豹初)
(與漢擊楚及聞許負言心喜因背漢而丨丨魏志劉表傳劉先說表曰將軍擁十萬之衆安坐而觀望夫見賢而不能助請和而不)
(得此兩怨必集於將軍將軍不得丨丨矣管子天子丨丨地方千里元稹詩聖人丨間丨理世了不煩)疑立(儀禮婦丨丨于)
(席西注疑魚乙反正立自定貌)人立(左傳齊侯遊于姑棼遂田于貝丘見大豕從者曰公子彭生也公怒曰彭生敢見射之豖)
(丨丨而啼爾雅鼫鼠疏按詩魏風碩鼠疏云今河東有大鼠能丨丨交前兩脚于頸上號舞善鳴食人禾苗人逐則走入樹中或謂)
(之雀鼠後漢書左慈傳慈少有神道操欲收殺之慈遂走入羊羣操知不可得乃令就羊中告之曰不復相殺本試君術耳忽有一)
(老羝屈前兩膝丨丨而言曰遽如許即競往赴之而羣羊數百皆變為羝并屈前膝丨丨云遽如許遂莫知所取焉孔平仲大風𤼵)
(長蘆詩江豚踊吾前猵獺作丨丨袁桷哀牢夷詩寒藤罥徑側足行飢猨兒啼鼠丨丨)兩立(戰國策燕太子丹謂其太傅鞠)
(武曰燕秦不丨丨願太傅幸而圖之史記張儀傳凡天下彊國非秦而楚非楚而秦兩國交爭勢不丨丨吳志周瑜傳孫權曰操老)
(賊欲廢漢自立矣徒忌二袁吕布劉表與孤耳今數雄已滅惟孤尚存孤與老賊勢不丨丨君言當擊甚與孤合此天以君授孤也)
(韓非子人有鬻矛與楯者譽其楯之堅物莫能陷也俄而又譽其矛曰吾矛之利物無不陷也有人應之曰以子之矛陷子之楯何)
(如其人弗能應也以為不可陷之楯與無不陷之矛為名不可丨丨也諸葛亮後出師表漢賊不丨丨王業不偏安陳琳為袁紹上)
(漢帝書忠臣之節道不丨丨)雨立(史記滑稽傳秦始皇時置酒而天雨陛楯者皆沾寒優旃見而哀之曰汝欲休乎皆曰幸)
(甚居有頃殿上上夀呼萬歲優旃臨檻大呼曰陛楯郎郎曰諾優旃曰汝雖長何益幸丨丨我雖短也幸休居于是始皇使陛楯者)
(得半相代)却立(史記藺相如傳趙王遣相如奉璧西入秦相如視秦王無意償趙城曰璧有瑕請指示王王授璧相如因持璧)
(丨丨倚柱怒髮上衝冠曰臣觀大王無意償趙城邑故臣復取璧大王必欲急臣臣頭今與璧俱碎于柱矣北史王昕傳太尉汝南)
(王悦辟為騎兵參軍悦與府寮飲酒起自移牀人爭進手昕獨執板丨丨悦作色曰我今親起輿牀卿何偃蹇對曰元景位望微劣)
(安敢以親王寮寀從厮養之役悦謝焉宋史文彦博傳元祐間契丹使耶律永昌劉霄來聘蘇軾館客與使入覲望見彦博於殿門)
(外丨丨改容曰此潞公也邪問其年曰何壯也柳宗元詩丨丨不親授諭以從父行)名立(史記范睢傳昔者中山之國地方五)
(百里趙獨吞之功成丨丨而利附焉漢書疏廣傳廣為太傅廣兄子受為少傅廣謂受曰今仕宦至二千石宦成丨丨如此不去懼)
(有後悔晉書李重傳外無希世之容内全遯逸之節行成丨丨縉紳慕之南史沈慶之傳論及勤王之業克舉台鼎之位已隆年致)
(懸車官成丨丨而卒至顛覆倚伏豈易知也北史節義傳論于什門等或臨危不撓視死如歸或赴險如夷惟義有所在並蹈履之)
(所致身没丨丨豈徒然也又吳志韋曜傳假令移博奕之力而用之於詩書是有顔閔之志也用之於智計是有良平之思也用之)
(於資貨是有猗頓之富也用之於射御是有將師之備也如此則功丨丨而鄙賤遠矣唐太宗詩揚麾氛霧靜紀石功丨丨李咸用)
(詩男兒但得功丨丨縱是深恩亦易醻劉因秋夕感懷詩整頓乾坤了千古功丨丨)樹立(史記司馬遷傳假令僕伏法受誅若)
(九牛亡一毛與螻蟻何以異而世俗又不能與死節者次比特以為智窮罪極不能自免卒就死耳何也素所自丨丨使然也魏志)
(明帝紀注帝嘗從文帝獵見子母鹿文帝射殺鹿母使帝射鹿子帝不從曰陛下已殺其母臣不忍復殺其子因涕泣文帝即放弓)
(箭以此深竒之而丨丨之意定宋史范質傳自古帝王開基創業封建子弟丨丨磐維宗戚既隆社稷永固又晉書淮南王允傳趙)
(王倫官屬皆隱丨而丨每樹輒中數百箭又黃溍詩初日映空千丨丨驚風繞澗百泉飛)孤立(漢書張湯傳湯初與趙禹共定)
(律令務在深文拘守職之吏己而禹至少府湯為廷尉兩人交驩兄事禹禹在奉公丨丨而湯舞知以御人後漢書竇融傳武威太)
(守馬期張掖太守任仲並丨丨無黨晉書地理志漢興創艾亡秦丨丨而敗於是割裂封疆立爵二等功臣侯者百有餘邑北史高)
(允傳士衡丨丨内省靡疚陸機文賦塊丨丨而特峙非常音之所緯梁武帝旁求俊乂詔丨丨在上如臨深谷沈約詠孤桐詩龍門)
(百尺峙排雲少丨丨柳宗元寄許孟容書煢煢丨丨未有子息蘇軾杭州謝上表兄弟丨丨嘗親奉于德音死生不移更誓堅于晚)
(節)壁立(漢書司馬相如傳文君夜亡奔相如相如與馳歸成都家徒四丨丨注徒空也但有四壁更無資産後漢書崔寔傳)
(寔歴位邊郡而愈貧薄病卒家徒四丨丨無以殯斂吳志賀齊傳林歴山四面丨丨高數十丈徑路危狹不容刀楯將吏患之晉書)
(王衍傳衍雋秀有令望希心玄遠未嘗語利顧愷之作畫贊稱衍岩岩清峙丨丨千仞南史范述曾傳述曾平生所得奉禄皆以分)
(施及老遂丨丨無資北史崔挺傳挺與弟振推讓田宅舊資惟守墓田而已家徒丨丨兄弟怡然手不釋卷應璩書陋巷之居無高)
(密之宇丨丨之室無旬朔之資張載劍閣銘惟蜀之門作固作鎮是曰劍閣丨丨千仞郭璞江賦巴東之峽夏后疏鑿絶岸萬丈丨)
(丨赮駮孫綽遊天台山賦踐莓苔之滑石摶丨丨之翠屏張正見詩長卿病消渴丨丨還成都薛逢詩烟霞丨丨水溶溶路轉崖回)
(旦暮中)鼎立(漢書蒯通傳通知天下權在韓信欲說信令背漢因請間曰方今為足下計莫若兩利而俱存之參分天下丨)
(足而丨其勢莫敢先動蜀志黃權傳注魏明帝問黃權天下丨丨當以何地為正權對曰當以天文為正晉書地理志魏武定霸三)
(方丨丨生靈版蕩關洛荒蕪又習鑿齒傳若以魏有代王之德則其道不足冇靜亂之功則孫劉丨丨又周處傳漢末分崩三國丨)
(丨蘇軾詩自君兄弟還丨丨知有補)骨立(後漢書韋彪傳彪孝行純至父母卒哀毁丨丨醫療數年乃起晉書阮籍傳性至孝)
(母終毁瘠丨丨殆致滅性南史齊衡陽元王道度子鈞傳鈞所生區貴人卒居喪盡禮服闋當問訊武帝尫羸丨丨登車三上不能)
(升乃止又謝藺傳藺丁父憂晝夜號慟毁瘠丨丨北史崔儦傳子約五歲喪母居喪哀毁丨丨人云崔九作孝風吹即倒宋史趙汝)
(愚傳汝愚父善應母喪哭泣嘔血毁瘠丨丨家語子路鼓琴孔子曰匹夫之徒曾無意于先王之制而習亡國之韻能保其七尺之)
(軀乎子路懼而丨丨列子子貢茫然自失歸家淫思七日不寢不食以至丨丨杜甫李潮八分小篆歌苦縣光和尚丨丨書貴瘦硬)
(方通神李中詩丨丨駒猶病顔彫女尚貧陸游詩布衣儒生例丨丨紈袴市兒皆匏肥)孑立(後漢書蘇不韋傳郭林宗曰蘇)
(子單特丨丨靡因靡資李密陳情表煢煢丨丨形影相弔)角立(後漢書徐穉傳帝問陳蕃曰徐穉袁閎韋著孰為先後蕃對曰)
(閎生出公族聞道漸訓著長于三輔禮儀之俗所謂不扶自直不鏤自雕至于穉者爰自江南卑薄之域而丨丨傑出宜當為先宋)
(史吕午傳邊閫丨丨當協心釋嫌又劉鋹傳稱帝稱王丨丨傑出今古之常事也李華含元殿賦雖班張左思丨丨於前代未能備)
(也李德裕大孤山賦惟大孤之丨丨掩二山而傑豎)介立(後漢書樂恢傳恢性廉直丨丨行不合己者雖貴不與交晉書殷浩)
(傳浩父羡字洪喬為豫章太守都下人士因其致書者百餘函行次石頭皆投之水中曰沉者自沉浮者自浮殷洪喬不能為致書)
(郵其資性丨丨如此又吳隱之傳隱之以儒雅標名弱冠而丨丨有清操儋石無儲不取非其道張衡賦何孤行之煢煢兮孑不羣)
(而丨丨夏侯湛浮萍賦似孤臣之丨丨隨排擠之所往)鵠立(後漢書袁譚傳今整勒士馬瞻望丨丨晉書孫惠傳控馬丨丨)
(訃日俟命蘇軾詩侍臣丨丨通明殿一朵紅雲捧玉皇鄒浩和雪詩夜半回曉光木杪森丨丨高啟詩院門晨開官燭爛白袍丨丨)
(人五千)成立(後漢書鄧禹傳光武安集河北禹進說曰四方分崩離析明公雖建藩輔之功猶恐無所丨丨于今莫如延攬)
(英雄務悦民心光武大悦北史范紹傳紹年十二父命就學師事崔光以父憂廢業母又誡之曰汝父令汝遠就崔生希有丨丨今)
(已過期宜遵成命紹還赴學李密陳情表臣少多疾病九歲不行零丁孤苦至于丨丨)鶴立(魏志陳思王植傳臣欲使陛下)
(崇光被時雍之美宣緝熙章明之德者是臣慺慺之誠竊所獨守實懷丨丨企佇之心曹植洛神賦竦輕軀以丨丨若將飛而未翔)
(傅休奕正都賦偓佺企而丨丨和清響而哀吟賈島詩半岸沙泥孤丨丨三堂風雨四門開蘇軾詩春水蘆根看丨丨夕陽楓葉見)
(鴉翻楊維楨詩童子單衣碧丨丨美人兩袖彩鸞飛)侍立(蜀志郤正傳初孫權以妺妻先主妹才捷剛猛有諸兄之風侍婢百)
(餘人皆執刀丨丨先主每入心常凛凛又關羽傳先主為平原相以羽飛為别部司馬分統部曲先主與二人寢則同床恩若兄弟)
(而稠人廣坐丨丨終日南史沈瑀傳瑀初至縣見富吏皆鮮衣美服瑀怒悉使着芒屨粗布丨丨終日長編竇儀尚書性嚴重每對)
(客坐二侍郎三起居四參政五補闕皆丨丨乂王溥拜相年三十二其父祚每見客溥朝服丨丨客不安求去祚曰學生勞賢者起)
(避耶蘇軾詩丨丨看君談精悍實起予)隻立(蜀志郤正傳少以父死母嫁單煢丨丨北史令狐熙傳熙以母憂去職殆不勝)
(哀其父戒之曰吾今見存汝又丨丨何得過爾毁頓貽吾憂也列子多偶自專乘權丨丨四人相與遊于世胥如志也窮年不相顧)
(盻自以時之適也陶潛詩顧慚華鬢負影丨丨)嶽立(宋史樂志紫壇丨丨神光夜燭王褒四瀆祠碑銘靈祠丨丨貝闕雲浮潘)
(岳籍田賦青壇蔚其丨丨兮翠幕黕以雲布陸機詩吳實龍飛劉亦丨丨沈佺期詩故基仍丨丨遺堞尚雲屯陳旅郭孝子詩瘦骨)
(寒丨丨苦淚春河傾)玉立(宋史樂志雍容戾止丨丨端城神聽如在福禄來寧桓溫薦譙元彦表身寄虎吻危同朝露而能抗)
(節丨丨誓不降辱儲光羲詩先生秀衡嶽丨丨居玄丘白居易詩龍蟠松矯矯丨丨竹森森蘇軾詩他年赤墀下丨丨看垂紳虞集)
(詩洛川老人年九十鬚眉如畫身丨丨倪瓚詩瑶草粲可拾羣峯森丨丨袁凱詩座中弟子十餘輩森森丨丨多容儀范梈詩奉常)
(許君丨色丨手抱父書紅錦襲)傑立(宋史夏侯嘉正傳使于巴陵作洞庭賦日所謂洞庭者丨丨而孤廓然如無杜甫詩程侯)
(晚相遇與語才丨丨陸游詩曉日曈曨雪未亁三峯丨丨插雲間)鳳立(吳先賢傳丨丨鸞儔邈矣不傾)鶚立(李白詩丨)
(丨重飛翻)海立(杜甫朝獻太清宫賦九天之雲下垂四丨之水皆丨蘇軾詩天外黑風吹丨丨浙東飛雨過江來)魚立
(杜甫詩大丨傷損皆垂頭屈強沙泥有時丨)羅立(杜甫詩西嶽崚嶒竦處尊諸峯丨丨似兒孫韓維詩羣峯丨丨青巉巉中)
(有佛廟名香嚴)鼠立(韓愈孟郊聯句禮丨拱而丨騃牛躅且鳴)縵立(杜牧阿房宫賦丨丨遠視而望幸焉)
南面立(禮記是故聖人丨丨而丨而天下大治孟子舜丨丨而丨)大柳立(漢書五行志昭帝時上林苑中丨丨樹斷)
(仆地一朝起丨生枝葉有蟲食其葉成文字曰公孫病已立)當熊立(漢書外戚傳建昭中上幸虎圈鬭獸熊佚出圈馮偼)
(伃直前丨丨而丨上問人情驚懼何故前當熊對曰猛獸得人而止妾恐熊至御坐故以身當之)側足立(後漢書吳漢傳)
(漢性彊力每從征伐帝未安恒丨丨而丨又杜喬傳時李固見廢内外喪氣羣臣丨丨而丨惟喬正色無所回撓)荷擔立
(南史宋文帝紀魏太武至瓜步聲欲渡江都下震懼咸丨丨而丨)負席立(家語曾子肅然而懼摳衣而退丨丨而丨)漁
翁立(杜甫詩丨丨暝蹈孤舟丨)
增修立(書不剛不柔厥德允修傳寬猛相濟則其德政信丨丨後漢書皇甫嵩傳嵩溫䘏士卒甚得衆情每軍行頓止須營)
(幔丨丨然後就舍帳晉書孫旂傳旂絜靜少自丨丨察孝廉累遷黃門侍郎北史羊烈傳烈字信卿少通敏頗丨丨有成人風好讀)
(書能言明理又李遷哲傳遷哲少丨丨有識度慷慨善謀畫)直立(詩如跂斯翼傳如人之跋竦翼爾疏人手似鳥翼如人弭)
(手丨丨以喻屋壁之上下正直也金史楊逹夫傳達夫字晉卿嘗主鄠縣簿事愛其山水之勝因家焉會避兵于州北之横嶺為游)
(騎所執將褫衣害之達夫挺然丨丨馬首略無所懼蘇軾書夢中靴銘軾夢神宗召入禁中宫女圍侍睇視裙帶間有六言詩一首)
(云丨丨含風廣殿微聞環佩搖聲)佇立(詩瞻望弗及丨丨以泣陸機詩丨丨望日昃躑躅再三歎謝朓詩思君隔九重夜夜)
(空丨丨吳均詩丨丨日將暮相思忽無緒王維詩解䌫君已遥望君猶丨丨李白詩結桂空丨丨折麻恨莫從劉長卿詩丨丨白沙)
(曲相思滄海邊陸游詩斯遊恐難繼丨丨增悄愴)共立(詩嘉賓式燕以樂疏君子既至誠如此遂得賢者丨丨於朝與之燕)
(飲以復歡樂耳)始立(詩序鴻雁美宣王也疏民不安止其居處宣王丨丨能遣侯伯卿士之使皆就而勞來禮記凡丨丨學者)
(必釋奠于先聖先師及行事必以幣)天立(詩丨丨厥配受命既固箋天既顧文王又為之生賢妃謂太姒也)羣立(禮記)
(三年之喪練不丨丨不旅行)倚立(禮記夏立尸而卒祭疏夏立尸而卒祭者尸是人人不可久坐神坐故尸惟飲食暫坐若)
(不飲食時則尸丨丨以至祭竟也)王立(禮記卜郊受命于祖廟作龜于禰宫尊祖親考之義也卜之日丨丨于澤親聽誓命)
(受教諫之義也)尸立(禮記古者丨無事則丨有事而后坐也)還立(禮記僕於君子君子升下則授綏始乘則式君子下)
(行然後丨丨注還車而立以其去)久立(禮記丨丨於綴以待諸侯之至也漢書高帝紀詔曰七大夫公乘以上皆高爵也諸)
(侯子及從軍歸者甚多高爵吾數詔吏先與田宅及所當求於吏者亟與爵或人君上所尊禮丨丨吏前曾不為决甚亡謂也白居)
(易琵琶行感我此言良丨丨)功立(禮記惠均則政行政行則事成事成則丨丨後漢書吳漢傳同心一力人自為戰大丨可)
(丨北史李彪傳竊謂天文之官太史之職如有其人宜其世矣是以談遷世事而丨丨彪固世事而名成論衡無為之為大矣本不)
(求功故其丨丨本不求名故其名成又凡祭祀之義有二一曰報功二曰修先報功以勉力修先以崇恩丨丨化通王粲連珠齊用)
(管仲而霸丨丨秦任孟明而晉耻雪)授立(禮記丨丨不跪授坐不立注丨丨不跪者謂尊者立之時卑者以物授尊者不得跪)
(煩尊者俯俛)離立(禮記離坐丨丨毋往參焉注兩相麗之謂離三相成參後漢書鄧后紀后入掖庭為貴人其衣有與陰后)
(同色者即時解易若竝時進見則不敢正坐丨丨行則僂身自卑帝歎曰修德之勞廼如是乎)偝立(禮記魯令弟子辭曰毋幠)
(毋傲毋丨丨毋踰言丨丨踰言有常爵偝又作背袁桷詩背立飲清露耿耿猩紅新楊維楨題背立驪詩倚風背立非背恩䭾錦秋)
(高為君起高啓背面美人詩欲呼回首不知名背立東風幾許程)義立(禮記情見而丨丨樂終而德尊韓詩外傳仁形丨丨)
(教誠愛深說苑河間獻王曰仁昭而丨丨德博而化廣故不賞而民勸不罰而民治顔延之陽給事誄丨丨邊疆身終鋒栝)行
立(禮記故孝弟忠順之丨丨而后可以為人可以為人而后可以治人也又白居易詩丨丨與坐卧中懷澹無營)起立(禮記)
(過而舉君之諱則起注舉猶言也丨丨者失言而變自新蘇軾詩長松攙天龍丨丨指月錄徑山道欽禪師在唐代宗宫中見代宗)
(來丨丨代宗曰師何以起師曰檀越何得向四威儀中見貧道)增立(春秋春王正月作三軍注丨丨中軍萬二千五百人為軍)
新立(左傳把桓公來朝始朝公也疏魯公丨丨鄰國及時來朝則曰公即位而來朝晚則云始朝公也漢書高帝紀詔曰天下)
(既安豪傑有功者封侯丨丨未能盡圖其功身居軍九年或未習法令或以其故犯法大者死刑吾甚憐之其赦天下)竝立
(左傳臧哀伯諫曰君人者將昭德塞違疏德之與違義不丨丨晉書盧志傳兩雄不俱處功名不丨丨)誰立(左傳晉侯太子)
(申生伐東山臯落氏里克諫公曰寡人有子未知其丨丨焉不對而退)求立(左傳齊侯好内多内寵五公子皆丨丨後漢書)
(范升傳韓歆上疏欲為費氏易左氏春秋立博士升奏曰如令左氏費氏得置博士高氏騶夾五經竒異並復丨丨各有所執乖戾)
(分爭將恐陛下必有厭倦之聽晉書地理志順帝永和九年交趾太守周敞丨丨為州朝議不許即拜敞為交趾刺史)德立
(左傳丨丨刑行政成事時典從禮順若之何敵之潛夫論由余生于四塞越象産于八蠻而功施齊秦丨丨諸夏令名美譽載于圖)
(書至今不滅班固張敖銘功成丨丨襲封南宫又禮記天子以騶虞為節諸侯以貍首為節卿大夫以采蘋為節士以采蘩為節明)
(乎其節之志以不失其事則功成而丨行丨)言立(左傳穆叔如晉范宣子逆之問焉曰古人有言曰死而不朽何謂也穆叔)
(曰魯有先大夫曰臧文仲既没其丨丨其是之謂乎文心雕龍人實天地之心生心生而丨丨言立而文明自然之道也)與立
(左傳國於天地有丨丨焉不數世淫弗能斃也)辭立(公羊傳隱長又賢諸大夫扳隱而立之隱於是焉而丨丨則未知桓之將)
(必得立也且如桓立則恐諸大夫之不能相幼君也故凡隱之立為桓立也)專立(穀梁傳桓無王其曰王何也謹始也注諸)
(侯無丨丨之道必受國于王桓初立故詳其即位之始以明王者之義)豎立(爾雅訿訿莫供職也疏訿訿窳不共事也說文)
(云窳嬾也草木皆自丨丨惟瓜瓠之屬臥而不起似若嬾人常臥室)初立(史記主父偃傳偃說上曰荗陵丨丨天下豪傑并兼)
(之家亂衆之民皆可徙茂陵内實京師外銷姦猾此所謂不誅而害除越絶書漢孝武帝元封元年陽都侯歸義置由鍾由鍾丨丨)
(去縣五十里)會立(史記張釋之傳王生者善為黃老言處士也嘗召居廷中三公九卿盡丨丨王生老人曰吾韤解顧謂張)
(廷尉為我結韤釋之跪而結之)攢立(史記司馬相如傳長千仞大連抱夸條直暢實葉葰茂丨丨叢倚)事立(漢書刑法)
(志書曰立功立事可以永年言為政而宜於民者功成丨丨則受天祿而永年命所謂一人有慶萬民賴之者也蜀志先主傳夫權)
(宜之制苟利社稷專之可也然後功成丨丨臣等退伏矯罪雖死無恨論衡載泰山之上者七十有二君皆勞情苦思憂念王事然)
(後功成丨丨致治太平)石立(漢書眭弘傳元鳳三年正月泰山萊蕪山南匈匃冇數千人聲民視之有大石自立丨丨後有)
(白烏數千下集其旁晉書五行志吳孫亮五鳳二年陽羡縣離里山大丨自丨)法立(漢書禮樂志聞其音而德和省其詩而志)
(正論其數而丨丨晉書向雄傳雄以少譴繫于獄鍾會於獄中辟雄為都官從事會死雄迎喪而葬之文帝召雄而責之雄曰王誅)
(既加於法已備雄感義收葬教亦無闕丨丨于上教弘于下何必使雄違生背死以立於時韓非子丨丨而有難權其難而事成則)
(立之事成而有害權其害而功多則為之無難之法無害之功天下無有也楚詞國富強而丨丨兮屬貞臣而日娭賈誼疏丨丨而)
(不犯令行而不逆荀悦論賞不勸謂之止善罰不懲謂之縱惡在上者能不止下為善不縱下為惡則國丨丨矣)本立(漢書)
(王吉傳民見儉則歸本丨丨而末成)道立(漢書蕭望之傳庶事理公丨丨姦邪塞私權廢淮南子滅欲則數勝棄智則丨丨)
營立(漢書禮樂志世祖即位三十年四夷賓服百姓家給政教清明迺丨丨明堂辟廱高允諫起宫室疏臣聞太祖道武皇帝)
(既定天下始建都邑其所丨丨非因農隙不有所興)二立(後漢書張衡傳衡作應間曰僕進不能參名于丨丨退又不能羣彼)
(數子庶前訓之可鑽聊朝隱乎柱史)兼立(後漢書馮衍傳衍說鮑永曰衍聞明君不惡切慤之言忠臣不顧爭引之患是故君)
(臣兩興功名丨丨)庶立(後漢書傅毅傳毅習章句因作迪志詩曰哀我經營旅力靡及在茲弱冠靡所丨丨)刊立(後漢)
(書曹襃傳上疏曰宜定文制著成漢禮章下太常太常以為一世大典非襃所定不可作帝知羣寮拘攣朝廷禮憲宜時丨丨復下)
(詔曰因循故事未可觀省有知其說者各盡所能任昉為范始興求為太宰立碑表故太宰淵丞相嶷親賢並軌即為成規乞依二)
(公前例賜許丨丨)倒立(後漢書董卓傅卓所得義兵士卒皆以布纏裹丨丨于地熱膏灌殺之魏志杜䕫傳注後人有上百)
(戲者能設而不能動帝以問馬鈞先生可動否其巧可益否受詔作之以大木雕構使其形若輪平地施之潛以水𤼵焉設為女樂)
(舞𧰼致令木人擊鼓吹簫作山嶽使木人跳丸擲劍緣絙丨丨出入自在指月錄五臺山隱峯禪師將示滅先問衆曰諸方遷化還)
(有丨丨者否曰未嘗見有師乃丨丨而化亭亭然其衣順體)興立(後漢書許楊傳汝南舊有鴻郤陂太守鄧晨欲修復其功)
(聞楊曉水脉召與議之楊曰今丨丨廢業富國安民願以死效力北史茹皓傳皓性微工巧多所丨丨劉向上戰國策叙詐譎之國)
(丨丨為強)援立(後漢書鄧騭傳陛下開日月之明運獨斷之慮丨丨皇綂奉承大宗)封立(後漢書平原懷王勝傳平原懷)
(王勝和帝長子也不載母氏少有痼疾延平元年丨丨)憚立(後漢書袁術傳紹欲立劉虞為帝術好放縱丨丨長君託以公)
(義不肯同積此釁隙)别立(後漢書儒林傳序明帝復為功臣子孫四姓末屬丨丨校舍搜選高能以受其業)權立(後漢)
(書南匃奴傳建武初彭寵反畔于漁陽單于與共連兵因復丨丨盧芳使入居五原)建立(魏志武帝紀注孤始舉孝廉年少自)
(以本非巖穴知名之士恐為海内人之所見凡愚欲為一郡守好作政教以丨丨名譽使世士明知之晉書武帝紀論丨丨非所委)
(寄失才宋史韓𤦺傳皇嗣者天下安危之所係陛下春秋高未有丨丨何不擇宗室之賢者以為宗廟社稷計漢東平王詩丨丨三)
(雍封禪泰山陳琳檄吳將校部曲文若能翻然大舉丨丨元勲以應顯禄福之上也)峙立(吳志孫權傳注吳以尚書令陳化使)
(魏魏文帝因酒酣嘲問曰吳魏丨丨誰將平一海内者乎化對曰易稱帝出于震加聞先哲知命舊說紫蓋黃旗運在東南)露
立(吳志陳武傳表字文奥武庶子也家財盡于養士死之日妻子丨丨太子登為起屋宅宋史仁宗紀慶歷二年五月大旱丁亥)
(夜雨宰相章得象等入賀上曰昨夜朕忽聞微雷因起丨丨于庭仰天百拜以禱須臾雨至朕及嬪御衣皆沾濕不敢避去移刻雨)
(霽再拜而謝方敢升階庾信陸太保碑文朱邑祭酹無所漢后是以賜舍陳表妻子丨丨吳王為之開舘)肇立(吳志胡綜傳乾)
(坤丨丨三才是生狼弧垂象實惟兵精晉書束晳傳元一既啓兩儀丨丨離光夜隱望舒晝戢)調立(晉書地理志後漢馬援平)
(定交部始丨丨城郭置井邑)制立(晉書輿服志秦變古制漢承秦弊西京二百餘年猶未有所丨丨)少立(晉書魏舒)
(傳舒以年老每稱疾遜位左丞郤詵與舒書曰公久疾小差視事是也何意起訖還卧甚失具瞻之望公丨丨巍巍一旦棄之可不)
(惜哉)虚立(晉書傅咸傳空校牙門無益宿衛而丨丨軍府動有百數)顯立(晉書苟晞傳以關東督統諸軍欽承詔命晞雖)
(不武首啓戎行秣馬裹糧以俟方鎮凡我同盟宜同赴救丨丨名節在此行矣)垂立(晉書温嶠傳蘇峻勇而無謀藉驕勝之勢)
(自謂無前今挑之戰可一鼓而擒也奈何捨丨丨之功設進退之計)根立(晉書王羲之傳須丨丨勢舉謀之未晚)扶立
(晉書幸靈傳吕猗母皇氏得痿痺病十有餘年靈療之去皇氏數尺而坐冥目寂然有頃顧謂猗曰扶夫人令起猗曰老人得病累)
(年奈何可倉卒起耶靈曰但試扶起于是兩人夾丨以丨少頃靈又令去扶者即能自行由此遂愈)貞立(晉書孫晷傳晷為兒)
(童顧榮見而稱之曰神用清審志氣丨丨非常童也又梁王珍之傳大將軍武陵王令曰梁王珍之理悟丨丨蒙險違難撫義懷順)
(載奔闕庭且可通直散騎郎北史崔孝政傳孝政字季讓志尚丨丨)過立(晉書荀崧傳崧上疏曰三傳並行于先代通才未能)
(孤廢今去聖久遠其文將墮與其過廢寕與丨丨)啓立(晉書王導傳中興草創未置史官導始丨丨于是典籍頗具)牙
立(南史宋孝武帝紀三十年三月乙未建牙於軍門自冬至春常東北風連陰不霽其日丨丨之後風轉而西南景色開霽有紫)
(雲二蔭於牙上)造立(南史竟陵王誕傳誕丨丨第舍窮極工巧園池之美冠於一時)粗立(南史謝靈運傳文帝使整秘閣)
(書遺闕又令撰晉書丨丨條流書竟不就)操立(南史何尚之傳尚之少頗輕薄好摴蒲及長折節蹈道以丨丨見稱)抗立
(南史齊江夏王鋒傳鋒著修栢賦以見志曰既殊羣而丨丨亦含貞而挺正豈春日之自芳在霜下而為盛)堤立(南史始興)
(王憺傳六年荆州大水江溢堤壊憺親率將吏冐雨賦丈尺築之輟膳刑白馬祭江神酧酒於流以身為百姓請命言終而水退丨)
(丨)架立(南史徐勉傳勉云但不能不為培塿之山聚石移果雜以花卉以娛休沐用託性靈隨便丨丨不存廣大)創立
(南史孫瑒傳瑒巧思過人為起部尚書軍國器械多所丨丨五代史朱珍傳為將善治軍選士太祖初鎮宣武珍為太祖丨丨軍制)
(選將練兵甚有法)挺立(南史徐孝嗣傳孝嗣幼而丨丨八歲襲爵又柳世隆傳世隆幼孤丨然自丨不與衆同蔡襄詩丨丨)
(孤根老)清立(南史禇炫傳炫居身丨丨非弔問不雜交游論者以為美世說王令詣謝公值習鑿齒已在坐當與並榻王徙)
(倚不坐公引之與對榻去後語侍兒曰子敬實自丨丨但人為爾多矜咳殊足損其自然)秀立(北史楊播傳論楊播兄弟俱以)
(忠毅謙謹荷内外之任公卿牧守榮赫累朝諸子丨丨青紫盈庭積善之慶蓋有憑也又李崇傳論李崇風質英重毅然丨丨任當)
(將相望高朝野庾信長孫儉碑玉山丨丨喬松直上)奮立(北史崔昂傳昂有風調才識丨丨堅正剛直之名深為文宣所知賞)
聲立(北史常景傳去聲然後丨可丨豈矜道之所宣慮危然後安可固豈假道之所全)存立(北史長孫慮傳母因飲酒)
(其父真呵叱之誤以杖擊便即致死真為縣囚執處以重坐慮列辭尚書云乞以身代老父命使嬰弱衆孤得蒙丨丨孝文帝詔特)
(恕其父死罪以從遠流)入立(五代史鄭仁誨傳漢高祖為河東節度使周太祖居帳下時時過仁誨與語甚歡太祖丨丨以)
(仁誨為恩州團練使)植立(五代史鄭仁誨傳仁誨初事唐將陳紹光紹光為人驍勇而好使酒嘗因醉怒仁誨拔劍欲殺之左)
(右皆奔走仁誨丨丨不動無懼色紹光擲劍于地撫仁誨曰汝有器量必富貴非吾所及也)得立(五代史楚世家希範字寳)
(規馬殷第四子也希聲與希範同日生而希聲母袁夫人有美色希聲以母寵丨丨希聲卒希範以次立襲殷官爵封楚王)迎
立(五代史楚世家周廣順三年劉言奉表京師周太祖升朗州為武平軍以言為節度使因以武安授王進逵進逵自以言已所)
(丨丨不為之下言患之)私立(宋史曹瑋傳伏羌首領厮鷄波李磨論丨丨文法瑋潛兵滅其帳)微立(宋史邊光範傳)
(今刺史或丨丨軍功或但循官序實恐撫民無術御吏無方)負立(宋史陳恕傳每便殿奏事太宗或未深察必形誚讓恕退)
(至殿壁丨丨若無所容)雜立(宋史趙君錫傳侍父良規不違左右每出必扶掖上下至丨丨僕御中)輔立(宋史韓𤦺)
(傳𤦺既丨丨英宗門人親客或語及定策事𤦺必正色曰臣子何與焉)僵立(宋史楊存中傳李愕曰適見髯將軍銳不可當)
(果楊殿前也即以數騎遁去餘黨萬人丨丨失措)端立(宋史謝深甫傳金使入見不如式寧宗起入禁中深甫丨丨不動)
屹立(宋史施師點傳使金致命金廷立班既定相儀者以親王將至命師點退位師點丨丨不肯少動盧肇湖南觀䨇柘枝舞)
(賦丨而丨若䨇鸞之窺石鏡專而望似孤雲之駐蓬萊薩都拉詩䨇崖丨丨幾千仞下有一葉之孤舟)威立(宋史朱子傳窟)
(穴之所在勢成丨丨中外靡然向之管子八舉而勝行丨丨王逢塞上曲諸夏皇丨丨三邊敵氣衰)跛立(宋史樂志欽想頌堂)
(丨丨以慕)赤立(宋史喬行簡傳百姓多垂罄之室州縣多丨丨之帑大軍一動厥費多端元好問遊黃華山詩是時節氣已三)
(月山木丨丨無春容)大立(管子小謹者不丨丨訾食者不肥體)衡立(管子黃金重而粟輕兩者不丨丨)柴立(莊子)
(仲尼曰無入而蔵無出而陽丨丨其中央三者若得其名必極)仁立(陸賈新語道唱而德和丨丨而義興)止立(韓詩外傳)
(所謂庸人者口不能道乎善言心不能知先王之法動作而不知所務丨丨而不知所定)偏立(韓詩外傳丨丨即亂具立即治)
内立(賈誼新書秦孝公據崤函之固擁雍州之地商君佐之丨丨法度務耕織修守戰之具外連衡而鬭諸侯)謀立(說苑)
(景公乃與韓厥丨丨趙孤兒)政立(法言或問何以治國曰立政曰何以立政曰政之本身也身立則丨丨矣)劒立(法言)
(韓信黥布皆丨丨南面稱孤卒窮時戮無乃勿乎)幹立(參同契丨丨末可持)烏立(論衡日者天之火也天火之中何故)
(有烏火中無生物生物入火中燋爛而死焉丨安得丨)絶立(異苑有孤峰名曰石樓四壁丨丨)志立(世說王右軍語)
(劉尹故當共推安石劉尹曰若安石東山丨丨當與天下共推之)辯立(文心雕龍正言所以立辯體要所以成辭辭成無異)
(好之尤丨丨有斷辭之義)卓立(文心雕龍清詞轉而不窮巧義出而丨丨元稹望雲騅馬歌上前噴吼如有意耳尖丨丨節踠)
(竒)踰立(文心雕龍予生七齡夢彩雲若錦攀而採之齒在丨丨則常夜夢執丹漆之禮器隨仲尼而南行)仰立(書品)
(蚊脚傍低鵠頭丨丨元稹詩嬪娥相顧倚樹啼鴛鷺無聲丨天丨)竦立(宣和畫譜賈祥丹靑之習頗極其妙時寳和殿新成)
(其屏當繪設色寫龍于其上上命祥筆之而神閒意定縱筆為龍望之使人毛髮丨丨應瑒迷迭賦建茂莖以丨丨擢修幹而承阿)
(王彬之詩丹崕丨丨葩藻映林)危立(西溪叢語建康鳳凰臺亭上詩倒挂哭月猿丨丨思天鶴)䨇立(班固西都賦抗仙掌)
(以承露擢丨丨之金莖王延夀魯靈光殿賦朱闕巖巖而丨丨曹植鶡賦戴毛角之丨丨揚玄黃之勁羽傅休奕正都賦于是神嶽)
(丨丨岡巖崟崟靈草蔽崖嘉禾成林)闕立(張衡週天大象賦丨丨擬乎兩觀水府司乎百川)莖立(馬融長笛賦特箭槀)
(而丨丨兮獨聆風于極危)岑立(何晏景福殿賦岧蕘丨丨崔嵬巒居)格立(張華相風賦雖廻易之無常終守正而不淫永)
(丨丨以彌世志淹滯而愈新)虬立(陸機七徵聳浮柱而丨丨施飛檐以龍翔)勸立(陸機漢高祖功臣頌銷印惎廢推齊)
(丨丨)峻立(陸機述先賦抱朗節以遐慕振竒迹而丨丨)方立(陸機遂志賦隨性𩔖以曲成故圓行而丨丨)警立
(陸機歎逝賦日望空以駿驅節循虚而丨丨)景立(陸雲詩懷德形憮臨篇丨丨)愕立(潘岳射雉賦應叱丨丨擢身竦)
(峙)遷立(潘岳西征賦故社易置枌榆丨丨)善立(潘岳西征賦咸丨丨而聲流亦寵極而禍侈)高立(潘尼芙蓉)
(賦或擢莖以丨丨似雕輦之翠蓋又白居易詩愛此丨處丨忽如遺垢氛)勁立(傅休奕紫花賦剛莖丨丨纖條繁列)叢立
(束晳弔衛巨山文遥望子第銘旌丨丨既闚子庭其殯盈十柳宗元晉問晉國多馬其小者則連牽繳繞仰乳俯齕蟻雜螽集啾啾)
(潗潗旅走丨丨)走立(郭璞狌狌讚狌狌似猴丨丨行伏)洞立(顔延之曲水詩序旌門丨丨延帷接枑)寡立(顔延)
(之詩丨丨非擇方刻意藉窮棲)延立(鮑照詩紅顔難長時易戢凝華結藻久丨丨)聚立(張融海賦重嶂岌岌攢嶺丨丨)
精立(梁武帝令丨丨科條咸從原例)瓊立(江淹劉喬墓銘雪意霜拍丨丨冰堅)冥立(王屮頭陀寺碑法身圓對規矩)
(丨丨)草立(沈約上宋書表宋故著作郎何承天始撰宋書丨丨紀傳止于武帝功臣篇牘未廣)迥立(盧思道盧記室誄爰)
(在弱齡孤根丨丨)閒立(元稹詩詠詩丨處丨憶事夜深行元淮詩杏花零落燕泥香丨丨東風看夕陽)綽立(元稹詩丨)
(丨花磚鵷鳳行雨露恩波幾時報又曾經丨丨侍丹墀綻蘂宫花拂面枝)醉立(白居易詩時時丨丨小樓中)碧立(白居)
(易詩翠屏丨丨波還廻)拱立(李商隱詩謀臣丨手丨相戒無敢先陳基詩似訝官軍至丨丨衢路側)鷺立(韓偓詩水)
(冷丨鷥丨烟月愁黃昏蘇軾詩丨丨漁船夜雨乾)斜立(韓偓詩繡屏丨丨正銷魂侍女移鐙掩殿門)簇立(司空圖詩)
(冢上卷旗人丨丨花邊移寨鳥驚啼)盛立(薛能詩丨丨同吾道貪程阻聖蹤)坐立(蘇洵樂論天下未有以異其君父兄)
(而聖人為之拜起丨丨天下未肯以從我拜起丨丨而聖人身先之以耻)勢立(蘇軾臣事策蓋天下之事任人不若任勢而變)
(吏不如變法法行而丨丨則天下之吏雖非其賢而皆欲勉強以求成功故天子可以不勞而得忠良之臣)困立(蘇軾詩鳴)
(鳩得美蔭丨丨忘飛翔)女立(蘇軾書杜子美詩後土風坐男使丨丨男當門戸女出入薩都拉詩淡陰桐樹一丨丨手抱琴)
(牀眼轉波)朋立(周必大跋丁酉歲恭和内宴御詩草大堂曰冰堂其左為芙蓉閣右為凌虚閣至則公卿左右丨丨班樂作上)
(乘馬來迎駕兩拜)小立(陸游詩葦叢枯倒蓼花紅丨丨東海更向東)峭立(陸游詩三峽至此窮兩壁猶丨丨)暫
立(真德秀跋建昌三傅君行狀士有爵位顯于朝而名不齒于鄉之父老事業彰於世而行不足以服其家之僮奴蓋丨丨者易)
(能而素積者難掩故也)環立(李之儀跋所和丁希韓詩後昔王劇為鳳閣舍人嘗大庭班齊同日七八制下劇命數筆吏丨)
(丨而口授之筆吏曰舍人少從容我輩筆不能停懼恐失事)堵立(釋德洪䟦東坡平山堂詞東坡登平山堂懷醉翁作此詞)
(時紅粧成輪名士丨丨看其落筆置筆目送萬里殆欲仙去爾)僕立(高啓詩兒親欣見熟丨丨厭言長)文立(晉書儒林)
(傳丨丨字廣休蜀時游太學專毛詩三禮師事譙周門人以立為顔回陳夀李虔為游夏羅憲為子貢)嗣立(唐書韋丨丨傳)
(丨丨字延構與承慶異母少友悌母遇承慶嚴每笞輙解衣求代世比晉王覽承慶解鳳閣舍人武后召丨丨謂曰爾父嘗稱二子)
(忠且孝今使卿兄弟自相代即拜鳳閣舍人中宗景龍中拜兵部尚書同中書門下三品丨丨與韋后屬疏特詔附屬籍營别第驪)
(山鸚鵡谷帝臨幸從官賦詩因封丨丨逍遥公)辛立(宋史高宗紀紹興二十四年衢州民俞八作亂掠嚴州夀昌縣遣殿前司)
(正將丨丨討平之)
敬義立(易君子敬以直内義以方外丨丨丨而德不孤又禮記禮義立則貴賤等矣樂文同則上下和矣又韓詩外傳公道)
(達而私門塞公義立而私事息)負扆立(詩既登乃依箋公劉既登堂丨丨而丨)執策立(禮記君車將駕則僕丨丨)
(丨於馬前)五步立(禮記君車將駕則僕執策立於馬前已駕僕展軨效駕奮衣由右上取貳綏跪乘執策分轡驅之丨丨而)
(丨)當依立(禮記天子丨丨而丨諸侯北面而見天子曰覲天子當宁而立諸公東面諸侯西面曰朝)當宁立(見上)
當楣立(禮記妻抱子出自房丨丨丨東面)鄉室立(禮記有司皆丨丨而丨疏有司皆丨丨而丨者謂釁夾室之時)
(宰夫祝宗人皆當於夾室而立門則有司當門北面而立)北面立(見上)二端立(禮記丨丨既丨報以二禮)負牆
立(禮記子夏蹶然而起丨丨而丨曰弟子敢不承乎又論語人而不為周南召南其猶正牆面而立也與梁簡文帝誡當陽公大)
(心書若使牆面而立沐猴而冠吾所不取又淮南子牆之立不若其偃也又况不為牆乎冰之凝不若其釋也又况不為冰乎)稱
情立(禮記三年之喪何也曰丨丨而丨文因以飾羣别親疏貴賤之節而弗可損益也故曰無易之道也)五十立(禮記)
(鄉飲酒之禮六十者坐丨丨者丨)南鄉立(禮記昔者周公朝諸侯于明堂之位天子負斧依丨丨而丨宋史仁宗紀天禧)
(元年九月册帝為皇太子詔五日一開資善堂太子秉笏丨丨丨聽輔臣參決諸司事)神所立(左傳初共王有寵子五人)
(無適立焉乃大有事于羣望而祈曰請神擇于五人者使主社稷乃徧以璧見于羣望曰當璧而拜者丨丨丨也)束帶立
(論語赤也丨丨丨於朝歐陽修詩使之丨丨丨可以重朝廷)負芻立(戰國策薛公入魏而出齊女韓春謂秦王曰王何不)
(取為妻以齊秦劫魏則上黨秦之有也齊秦合而立負芻丨丨丨其母在秦則魏秦之縣也已按齊女魏公子負芻母也)比肩
立(戰國策淳于髠一日而見七人于宣王王曰子來寡人聞之千里而一士是丨丨而丨百世而一聖猶隨踵而至也今子一朝)
(而見七士則士不亦衆乎唐書韓琬傳貞觀永徽之間農勸而耕者衆法施而犯者寡吏貪者士耻與同列故清白忠正丨丨而丨)
重足立(史記汲黯傳黯時與湯論議湯辯常在文深小苛黯伉厲守高不能屈忿𤼵罵曰天下謂刀筆吏不可以為公卿果)
(然必湯也令天下丨丨而丨側目而視矣北史田式傳式仕周位渭南太守政尚嚴猛吏人丨丨而丨無敢違法賈誼過秦論天下)
(之士傾耳而聽丨丨而丨箝口而不言)西嚮立(史記項羽紀噲帶劍擁盾入軍門交戟之衞士欲止不内噲側其盾以衝)
(衞士仆地噲遂入披帷丨丨丨)吾家立(漢書高帝紀羽乃曰懷王者丨丨所丨耳非有功伐何以得專主約本定天下諸將)
(與籍也)五經立(漢書藝文志古之學者耕且養三年而通一藝存其大體玩經文而已是故用力少而畜德多三十而丨)
(丨丨也)教化立(漢書董仲舒傳丨丨丨而姦邪皆止者其隄防完也)裸身立(後漢書禰衡傳孔融愛衡才數稱述)
(于曹操操聞衡善擊鼔乃召為鼔吏因大會賓客閱試音節諸吏過者皆令脱其故衣更着岑牟單絞之服次至衡衡方為漁陽參)
(撾蹀𨄌而前先解衵衣次釋餘服丨丨而丨徐取岑牟單絞而着之畢復參撾而去顔色不怍又趙孟頫宫中口號詩一時侍衞回)
(身立天步將臨玉斧來)乘氣立(晉書天丈志天地各丨丨而丨載水而行又北史平鑒傳鑒遷懷州刺史魏將楊摽來攻)
(時乏水南門内有大井隨汲即竭鑒俯井而祝至旦而井泉湧溢合城取足揚示敵人將士既覩非常勇氣自立又周霆震歌惟公)
(蓋自元氣立顧盻所取皆詩書)磬折立(晉書王裒傳裒門人為本縣所役裒乃步擔乾飯兒負鹽豉草屩送所役生到縣安)
(丘令以為詣已整衣出迎裒乃下道至土牛旁丨丨而丨云門生為縣所役故來送别令卽放之)著衣立(南史劉璡傳兄)
(瓛夜隔壁呼璡璡不答方下床丨丨丨然後應瓛怪其久璡曰向束帶未竟)夾道立(北史魏昭帝紀西渡河擊匃奴烏丸)
(諸部自杏城以北八十里迄長城原丨丨丨碣與晉分界)矯然立(北史崔休傳休少孤貧丨丨自丨舉秀才入京師尚書王)
(嶷欽其人望為長子聘休姊贍以財貨由是少振)非次立(北史魏南安王余傳余改封南安王太武暴崩中常侍宗愛矯)
(皇太后令迎立之余自以丨丨而丨厚遺羣下取悦於衆)戴瓠立(唐書日本國傳高宗時使者與蝦蛦人俱來蝦蛦居海島)
(其使鬚長四尺許令人丨丨丨數十步射無不中)東向立(山海經蛇巫之山上有人操杯而丨丨丨一曰龜山)榮辱
立(莊子丨丨丨然後覩所病貨財聚然後覩所爭)贄然立(莊子雲將東遊過扶搖之枝而適遭鴻蒙鴻蒙方將拊脾雀躍)
(而遊雲將見之倘然止丨丨丨曰叟何人耶叟何為此)重裘立(賈誼新書楚昭王當房而立愀然有寒色曰寡人朝饑饉)
(時酒二&KR0008;丨丨而丨猶憯然有寒氣將奈我元元之百姓何)端笏立(春渚紀聞看班舍人秉笏巡視班列懼有不盡恭者)
(連聲云丨丨丨)玉衡立(陸機漏刻賦丨丨丨而天地不能欺)一脚立(郭璞槖&KR1548;讚有似人面丨丨孤丨又庾信詩鴈)
(持一足立猿將兩臂飛)重華立(劉峻辨命論丨丨丨而元凱升辛受生而飛廉進)聖風立(江淹構𧰼臺騷體上)
(妙兮道之精道之精兮俗為名名可宗兮丨丨丨立聖風兮滋教生)素蓋立(何遜詩昱昱丹旐振亭亭丨丨丨)三才
立(庾信表丨丨既丨君臣之道已陳六位時成禮樂之功斯立)二儀立(隋煬帝詩冠法丨丨丨珮帶五星連)映花
立(王維詩愛水看妝坐羞人丨丨丨)清宵立(杜甫詩思家步月丨丨丨憶弟看雲白日眠)赤縣立(杜甫橋陵)
(詩居然丨丨丨臺榭争岧嵉)荷鋤立(杜甫詩細雨丨丨丨江猿吟翠屏)黃狐立(杜甫詩黃蒿古城雲不開白狐)
(跳梁丨丨丨)朝服立(韓愈詩相公丨丨丨工席歌鹿鳴)次第立(元稹詩班行丨丨丨朱紫相參差)江上
立(元稹詩日暮丨丨丨蟬鳴楓樹黃)看雲立(元稹詩有時水畔丨丨丨每日樓前信馬行又孫覿詩饑烏絶叫護巢飛)
(老蛟怒起拏雲立)堤上立(元稹詩不堪丨丨丨滿眼是蚊蟲)中庭立(白居易詩夜深不語丨丨丨月照藤花影)
(下階)收蹄立(白居易詩倚瘡老馬丨丨丨避箭高鴻盡翅飛)回頭立(白居易詩望秦嶺上丨丨丨無限愁風吹白鬚)
踟蹰立(白居易詩過客丨丨丨尋花取次行)花留立(白居易詩晚院丨丨丨春窗月伴眠)低眉立(白居易詩)
(月下丨丨丨燈前抱膝吟)花邊立(白居易詩相思只傍丨丨丨盡日吟君詠菊時)移時立(白居易詩閒聽鶯語丨丨)
(丨項斯詩上路丨丨丨中軒隔宿來)堂下立(白居易樂府太常部伎有等級堂上者坐丨丨丨)沉吟立(白居易詩)
(聞鶯樹下丨丨丨)蹋葉立(白居易詩臨風丨丨丨半日顔色衰)避路立(白居易詩蹇驢丨丨丨肥馬當風嘶)水
禽立(溫庭筠詩柳闇山犬吠蒲流丨丨丨)分班立(溫庭筠詩鳳闕丨丨丨鵷行竦劍趨)抱扇立(溫庭筠詩宫中)
(近臣丨丨丨侍女低鬟落翠花)徘徊立(陸龜蒙詩初寒朗詠丨丨丨欲謝玄關早晚開)一峯立(陸龜蒙詩峩天丨丨)
(丨欄楯横半壁)狻猊立(韓偓詩金階鑄出丨丨丨玉柱雕成拂秝啼)倚松立(趙嘏詩看雲日暮丨丨丨野水亂鳴)
(僧未歸)䨇燕立(趙嘏詩語風丨丨丨裊樹百勞飛)孤城立(薛能詩澄明野水丨丨丨狼籍風花落日眠)五
字立(喻鳬詩名期丨丨丨迹愧九年來)伴花立(李建勲詩空庭悄悄月如霜獨倚欄干丨丨丨)忠勲立(鄭谷)
(詩上將丨丨丨明君法駕還)愁鴟立(李咸用詩雨中寒樹丨丨丨江上殘陽瘦馬嘶)家聲立(蔡襄詩非徒吏氣奮)
(固使丨丨丨)碑下立(梅堯臣詩麒麟塜相望霹靂丨丨丨)弱者立(王安石寳文閣待制常公墓表所不取也可使)
(貪者矜焉而非彫斵以為廉所不為也可使丨丨丨焉而非矯抗以為勇)當岸立(文同詩揚揚酒旗丨丨丨)真如立
(蘇軾書唐氏六家書後今世稱善草書者或不能真行此大妄也真生行行生草丨丨丨行如行草如走未有未能行立而能走者)
(也)䨇堠立(陸游詩斜日驛門丨丨丨早霜風葉一林秋)稚苗立(陸游詩疎疎丨丨丨鬱鬱晚桑生)踏牛
立(陸游詩南村牧牛兒赤脚丨丨丨)瘦蛟立(陸游詩拏雲栢樹丨丨丨繞郭江流清鏡空)玄溟立(丁鶴年詩)
(陰霓夜吼風雨急坤維震蕩丨丨丨)半空立(楊維楨湖龍姑曲浪中拍碎岳陽樓萬斛龍驤丨丨丨)執纓立(薩都)
(拉詩椅後三女丨丨丨)儀臺立(袁桷詩晨起丨丨丨烟青望眼迷)隨時立(陳高詩眺望丨丨丨稽留半日程)
衡門立(洪希文詩雨後丨丨丨郊坰晚氣清)湖水立(張翥詩蝃蝀下飲丨丨丨恍惚疑有蛟龍入又袁桷詩紫簫吹)
(殘江水立野雉驚塵暗原隰)停杯立(郭鈺詩舟子揚帆𤼵棹歌主人解劍丨丨丨)當霄立(虞集詩玉皇案側丨)
(丨丨王母池邊向日朝)䨇耳立(趙孟頫題畫兔詩卷中見畫眼為明驥聞秋風丨丨丨)文字立(錢惟善詩俯觀)
(鳥獸迒蹏跡依𩔖象形丨丨丨)扶花立(歐陽原功舞姬脱鞵吟無限嬌羞不自持君王喚起丨丨丨)須臾立(楊基)
(詩章臺握手丨丨丨胸臆梗塞若有碍)
九十步立(周禮秋官大行人其朝位賓主之間丨丨丨丨當車軹擯者五人)木仆反立(晉書五行志孝武太)
(元十四年銅樂縣枮樹斷折忽然自立相屬京房易傳曰棄正作淫厥妖木斷自屬妃后有專丨丨丨丨)
集(秦入切聚也會也就也成也安也同也衆也又州名又姓)
韻藻先集(詩如彼雨雪丨丨維霰謝惠連雪賦霰淅歷而丨丨雪紛糅而遂多)安集(詩序鴻雁美宣王也萬民離散)
(不安其居而能勞来還定丨丨之至于矜寡無不得其所焉漢書曹參傳參之相齊其治要用黃老術故相齊九年齊國丨丨大稱)
(賢相後漢書董卓傳李傕出屯曹陽以張濟為驃騎將軍復還屯陜遷郭汜車騎將軍楊定後將軍楊奉興義將軍又以故牛輔部)
(曲董承為丨丨將軍北史婁伏連傳伏連曾孫寳仕至朔州刺史時邊事屢興人多流散及寳至稍丨丨之)翔集(論語色斯)
(舉矣丨而後丨晉書許孜傳孜二親没柴毁骨立杖而能起建墓于縣之東山躬自負土不受鄉人之助每一悲號鳥獸丨丨曹植)
(賦樂時澤之惠休望候雁之丨丨張華鷦鷯賦丨丨尋常之内潘岳笙賦隅隈險夷之勢禽鳥丨丨之嬉謝朓詩丨丨亂歸飛虹蜺)
(紛引曜儲光羲詩禽雀知我閑丨丨依我廬)雨集(孟子七八月之間丨丨後漢書馮衍傳淚汍瀾而丨丨兮氣滂浡而雲披)
(又彭修傳修守吳令與太守俱出討賊賊望見車馬競交射之飛矢丨丨修障扞太守而為流矢所中死賊素聞其恩信即殺弩中)
(修者餘悉降散宣和書譜唐李陽冰字少溫趙郡人其篆法玅天下議者以虫蝕鳥迹語其形風行丨丨語其勢王褒四子講德論)
(海内歡慕莫不風馳丨丨應瑒奕勢駱驛丨丨魚鱗雁峙成公綏烏賦來若丨丨去如雲散鮑照野鵝賦情無方而丨丨事有恨而)
(星乖)烏集(史記鄒陽傳秦信左右而殺周用丨丨而王注文王之得太公非因舊故若丨鳥之暴丨又淮陰侯傳秦之綱絶而)
(維弛山東大擾異姓並起英俊丨丨秦失其鹿天下共逐之于是高材疾足者先得焉唐書柳仲郢傳初仲郢為諫議大夫後每遷)
(必丨丨升平第庭樹戟架皆滿五日乃散曹冏六代論漢祖奮三尺之劍驅丨丨之衆五年之中而成帝業王粲連珠吕尚一見而)
(為師陳平丨丨而為輔)雲集(漢書禮樂志神之徠泛翊翊甘露降慶丨丨後漢書光武帝紀光武先在長安時同舍生彊華)
(自關中奉赤伏符曰劉秀𤼵兵捕不道四夷丨丨龍鬭野四七之際火為主又岑彭傳皇帝受命平定燕趙盡有幽冀之地百姓歸)
(心賢俊丨丨班固西都賦朝𤼵河海夕宿江漢沈浮往來丨丨霧散陸倕石闕銘扶老攜幼一旦丨丨梁簡文帝曲水詩序都人野)
(老丨丨霧會徐陵為貞陽侯重與王太尉書凡諸部曲並使招攜投赴戎行前後丨丨庾信五張寺碑僧徒丨丨不遠燉煌之城學)
(侣相奔更合華陰之市)鱗集(漢書劉向傳夫乘權藉勢之人子弟丨丨于朝羽翼陰附者衆輻輳于前毁譽將必用以終乖)
(離之咎司馬相如難蜀父老文二方之君丨丨仰流王延夀魯靈光殿賦捷獵丨丨支離分赴皇甫謐三都賦序煥乎有文蔚爾丨)
(丨皆近代辭賦之偉也陸雲盛德頌是以四海之内莫不企景岳以接羣望廣川而丨丨潘尼安身論握權則赴者丨丨失寵則散)
(者瓦解孫楚羊祜傳縉紳之士丨丨仰化雲翔衡門雖泮宫之詠魯侯菁莪之美育才無以過也)霧集(漢書蒯通傳天下之)
(士雲合丨丨魚鱗雜襲飄至風起北史文苑傳序有齊自霸業云啓廣延髦俊開四門以賓之頓八紘以掩之鄴都之下煙霏丨丨)
(揚雄文雲動風偃丨丨雨散陸機辨亡論哮[口闞]之羣風驅熊羆之衆丨丨郭璞井賦氣丨丨以杳冥兮聲雷駭而漰灂)鳳集
(漢書黃霸傳霸為潁川太守是時丨凰神爵數丨郡國潁川尤多天子以霸治行終長者下詔稱揚韓詩外傳惟鳳為能通天祉應)
(地靈律五音覽九德天下有道得鳳象之一則鳳過之得鳳象之二則鳳翔之得鳳象之三則丨丨之得鳳象之四則鳳春秋下之)
(得鳳象之五則鳳没身居之荀悦漢紀序黃龍見丨凰丨麒麟臻神馬出束晳玄居釋在野者龍逸在朝者丨丨沈約佛記序圖澄)
(之龍見趙魏羅什之丨丨關輔傅咸申懷賦鸞翔丨丨羽儀上京)鳩集(後漢書孔融傳融為北海相賊張饒等羣輩二十萬)
(衆從冀州還融逆擊為饒所敗乃收散兵保朱虚縣稍復丨丨吏民為黃巾所誤者男女四萬餘人晉書劉琨傳琨受任并州屬承)
(其弊到官之日遺戸無幾丨丨傷痍撫和邊塞數年之間公私漸振南史裴松之傳松之轉中書侍郎上使注陳夀三國志松之丨)
(丨傳記廣增異聞既成奏之上覽之曰裴世期為不朽矣北史李業興傳業興愛好墳籍丨丨不已手自補脩躬加題帖其家所有)
(垂將萬卷劉峻答劉之遴借𩔖苑書丨丨斯文蓋自綴其漏耳豈冀蔵山之名播于士大夫哉牛弘請開獻書表新章後錄丨丨已)
(多)四集(後漢書宼恂傳恂拜河内太守朱鮪使蘇茂賈強將兵三萬餘人度鞏河攻溫恂即勒軍馳出并移告屬縣𤼵兵會)
(于温下旦日合戰而偏將軍馮異遣救及諸縣兵適至士馬丨丨幡旗蔽野又仇覽傳覽入太學時諸生同郡符融有高名與覽比)
(宇賓客盈室覽常自守不與融言融觀其容止心獨竒之乃謂曰與先生同郡壤鄰房牖今京師英雄丨丨志士交結之秋雖務經)
(學守之何固覽乃正色曰天子修設太學豈但使人游談其中高揖而去不復與言)鳥集(晉書五行志安常義熙三年龍驤將)
(軍朱猗戍夀陽婢炊飯忽有羣丨丨竈競來啄噉此羽蟲之孽又黑祥也淮南子水積而魚聚木茂而丨丨張喬詩暝煙寒丨丨殘)
(月夜蟲愁)游集(晉書謝安傳安于土山營墅樓館竹林甚盛每攜中外子姪往來丨丨南史齊竟陵王子良傳子良少有清向)
(禮才好士居不疑之地傾意賓客天下才學皆丨丨焉蔡邕郭有道碑考覽六籍探綜圖緯周流内外丨丨帝學高允徵士頌序或)
(從容廊廟或丨丨私門上談公務下盡忻娛以為千載一時始于此矣)蠅集(晉書苻堅載記堅將赦與王猛苻融密議于露)
(堂有一大蒼丨入自牗間鳴聲甚大丨于筆端驅而復來俄而長安街巷市里人相告曰官今大赦有司以聞堅驚謂融猛曰禁中)
(無耳屬之理事何從泄也于是勅外窮推之咸言有一小人衣黑衣大呼于市曰官今大赦須臾不見堅歎曰具向蒼蠅乎唐書武)
(儒衡傳儒衡遷中書舍人時元稹倚宦官知制誥儒衡鄙厭之會食瓜丨丨其上儒衡揮以扇曰適從何處來遽集于此一坐皆失)
(色梁元帝謝東宮賚陸探微畫啟試映玉池即看魚動還傍金屏復疑丨丨)遠集(東方朔非有先生論率然高舉丨丨吳地)
遥集(揚雄文丨丨乎文雅之囿翺翔乎禮樂之場顔延之陶徵士誄嗟乎若士望古丨丨梁元帝賦及戾止乎東甌登玉笥與)
(銅牛山東武而丨丨雁南海而飛浮又晉書阮孚傳孚字丨丨咸次子其母邊婢孚初生其姑取王延夀魯靈光殿賦曰邊人丨丨)
(于上楹而以字焉)叢集(何晏景福殿賦丨丨委積焉可殫籌嵇康琴賦珍怪琅玕瑶瑾翕&KR0008;丨丨累積奐衍于其側)龍
集(傅咸詩乃延羣彦丨丨風會謝靈運慧遠法師誄大宗戾止座衆丨丨何承天天贊丨丨有次星紀乃分陳陶詩丹丘鳳凰隱)
(水廟蛟丨丨)鶩集(顔延之曲水詩序華裔殷至觀聽丨丨)螽集(柳宗元晉問晉國多馬屈焉是産其小者則連牽繳)
(繞仰乳俯齕蟻雜丨丨啾啾潗潗旅走叢立)輻集(柳宗元封建論布履星羅四周于天下輪運而丨丨)
何遜集(北史元文遥傳魏濟陰王暉業嘗大會賓客時有人將丨丨丨初入洛試命文遥誦之幾徧可得文遥一覽便誦時)
(年十餘歲暉業曰吾家千里駒也)花萼集(唐書李乂傳乂事兄尚一尚貞孝謹甚又俱以文章自名兄弟同為一集號李)
(氏丨丨丨戴復古詩人傳丨丨丨俱受水心知)聯珠集(唐書竇羣傳羣兄常牟弟庠鞏皆為郎工詞章為丨丨丨義取昆弟)
(若五星然)蜘蛛集(西京雜記乾鵲噪而行人至丨丨丨而百事嘉劉禹錫歸洛陽寄友人詩不見丨丨丨頻為僂句欺)神
雀集(王褒四子講德論丨丨仍丨麒麟自至荀悦漢紀序神鳥翔丨丨丨)峯巒集(杜甫龍門鎮詩石門雲雪隘古鎮丨)
(丨丨蘇軾岐亭詩朝來坐菴中惟見丨丨丨)萬感集(杜甫詩我生胡為在窮谷中夜起坐丨丨丨)憂思集(杜甫)
(詩琉璃汗漫泛舟入事殊興極丨丨丨)百憂集(杜甫詩強將笑語供主人悲見生涯丨丨丨蘇軾詩簿書常苦丨丨丨樽)
(酒今應一笑開陸游詩餘年有幾丨丨丨日夜朱顔不如故)
增總集(詩越以&KR0934;邁箋鬷總也疏以鬷為總謂男女丨丨而合行也隋書經籍志丨丨者以建安之後辭賦轉繁衆家之集)
(日以滋廣晉代摯虞採摘孔翠芟剪繁蕪自詩賦下各為條貫合而編之謂為流别是後文集總鈔作者繼軌屬辭之士以為覃奥)
(而取則焉徐陵為貞陽侯與陳司空書玉羊銀甕嘉瑞必彰澤馬山車禎符丨丨魏收禪齊册文自舉跡藩旟頌歌丨丨入統機衡)
(風猷弘遠)不集(詩謀夫孔多是用丨丨)羣集(詩振振鷺箋僖公之時君臣無事潔白之士丨丨於君之朝君以禮樂與)
(之飲酒)來集(禮記仲秋之月易關市來商旅納貨賄以便民事四方丨丨遠鄉皆至則財不匱上無乏用百事乃遂後漢書)
(耿弇傳贊好畤經武能畫能兵往收燕卒丨丨漢營南史齊武帝紀避難揭陽山有白雀丨丨聞山中有清聲傳漏響賈誼鵬賦止)
(于坐隅貌甚閒暇異物丨丨私怪其故東方朔非有先生論鳳凰丨丨麒麟在郊張華白鳩篇翩翩白鳩載飛載鳴懷我君德丨丨)
(君庭陸雲詩聿言丨丨如意斯揮朱子白鹿洞賦偉章甫之峩峩抱遺經而丨丨)降集(禮記升中於天而鳳凰降龜龍假疏)
(舉賢任能敬事天地遂至龜龍丨丨寒暑順時後漢書西域傳論靈聖之所丨丨賢懿之所挺生曹植節遊賦望洪池之滉瀁遂丨)
(丨乎輕舟韓愈譴瘧鬼詩手掉芙蓉旂丨丨隨九歌)會集(春秋日有食之疏日月雖共行于天而各有道每積二十九日過半)
(行道交錯而相與丨丨春渚紀聞忻代种氏子弟每丨丨講武多以竒勝為能李尤洛銘洛出熊耳東流丨丨)聚集(左傳六卿)
(相見于諸浮疏六卿在朝旦夕丨丨而特云相見于諸浮者將欲密謀慮其漏泄故耳元稹詩經過二郡逢賢牧丨丨諸郎宴老身)
用集(左傳丨丨我文公是穆之成也梁元帝即位詔粤若前載憲章令範畏天之威算隆寳歷丨丨神器于予一人)走集
(左傳正其疆場修其土田險其丨丨親其民人)和集(史記衞世家武公即位修康叔之政百姓丨丨又尉佗傳漢十一年遣陸)
(賈立佗為南越王與剖符通使丨丨百越母為南邊患害晉書天文志三台星君臣丨丨如其常度有變則占其人)畢集(史記)
(自序百年之間天下遺文古事靡不丨丨太史公晉書謝安傳苻堅率衆號百萬次于淮肥京師震恐加安征討大都督兄子玄入)
(問計安夷然無懼色答曰已别有旨既而寂然安遂命駕出山墅親朋丨丨方與玄圍棋賭别墅遂游涉至夜乃還指授將帥各當)
(其任南史袁憲傳憲幼聰敏好學有雅量時年十四被召為正言生祭酒到溉目送之愛其神采會國子博士周弘正將升講坐弟)
(子丨丨乃延憲入室授以麈尾令憲豎義時觀者重沓憲神色自若辨論有餘)鴈集(漢書禮樂志赤丨丨六紛員注言六者所)
(𫉬赤鴈之數也紛員多貌揚雄解嘲乘丨丨不為之多䨇鳬飛不為之少注乘四也陸機詩翻翻歸丨丨嘒嘒寒蟬鳴馬戴詩丨丨)
(蒹葭渚猿啼霧露山)撰集(後漢書光武帝紀中元元年京師醴泉涌出又有赤草生于水崖郡國頻上甘露羣臣奏言宜令太)
(史丨丨以傳來世又班固傳天子會諸儒講論五經作白虎通德論令班固丨丨其事晉書華嶠傳武帝以嶠博聞多識屬書典實)
(有良史之志轉秘書監為内臺中書散騎著作及治禮音律天文數術南省文章門下丨丨皆典統之)比集(後漢書章帝紀)
(詔乃者鳳凰黃龍鸞鳥丨丨七郡或一郡再見)允集(後漢書順帝紀贊孝順初立時髦丨丨匪砥匪革終淪嬖習陸機漢高祖)
(功臣頌三王從風五侯丨丨盧師道盧記室誄善價斯待香名丨丨)驅集(後漢書邳彤傳卜者王郎假名因勢丨丨烏合之衆)
(遂震燕趙之地)招集(後漢書馬援傳援奉詔西使鎮慰邊衆丨丨豪傑曉誘羌戎謀如涌泉埶如轉規遂救倒懸之苦南史徐)
(湛之傳廣陵舊有高樓湛之更修整之南望鍾山城北有陂澤水物豐盛湛之更起風亭月觀吹臺琴室果竹繁茂花藥成行丨丨)
(文士盡游玩之適宋史理宗紀嘉熙二年詔四川帥臣丨丨流民復業給種與牛優與振贍劉歆武帝廟不宜毁議丨丨天下賢俊)
(與協心同謀陶潛詠荆軻詩丨丨百夫良歲暮得荆卿)收集(後漢書耿弇傳詔弇進討張步弇悉丨丨降卒結部曲置將吏)
(從朝陽橋濟河以渡又班固傳東平王蒼為驃騎將軍輔政固始弱冠奏記說蒼曰竊見幕府新開廣延羣俊四方之士顛倒衣裳)
(將軍宜詳唐殷之舉察伊臯之薦令遠近無偏幽隱必達期于總覽賢才丨丨明智為國得人以寧本朝晉書褚翜傳翜遷丹陽尹)
(時京邑焚蕩人物凋殘翜丨丨散亡甚有惠政南史宋武帝紀帝軍次竹里移檄都下曰江州刺史郭昶之奉迎主上宮于尋陽鎮)
(北將軍王元德并率部曲保據石頭揚武將軍諸葛長人丨丨義士已據歴陽同力恊契所在蠭起)綴集(後漢書班彪傳司馬)
(遷著史記自太初以後闕而不錄後好事者頗或丨丨時事然多鄙俗不足以踵繼其書又班固傳固探撰前紀丨丨所聞以為漢)
(書晉書司馬彪傳彪字紹統高陽王睦之長子也好色薄行為睦所責故不得為嗣彪由此不交人事而專精學習故得博覽羣籍)
(終其丨丨之務郭璞爾雅序丨丨異聞會稡舊說)盈集(後漢書蔡邕傳董卓重邕才學厚相遇待邕謂從弟谷曰董公性剛)
(而遂非終難濟也吾欲東奔兖州苦道遠難達且遯逃山東以待之何如谷曰君狀異恒人每行觀者丨丨以此自匿不亦難乎)
並集(後漢書楊終傳帝東巡狩鳳凰黃龍丨丨終贊頌嘉瑞上述祖宗鴻業凡十五章道德指歸論明王聖主不刑戮而萬民)
(畏不微玅而得天福禍亂不生羣祥丨丨)交集(後漢書景鸞傳鸞少隨師學經涉七州之地能理齊詩施氏易兼受河洛圖緯)
(作易說及詩解文句兼取河洛以𩔖相從名為丨丨張衡賦雲師&KR1949;以丨丨兮凍雨沛其灑塗潘岳籍田賦長幼雜遝以丨丨士女)
(頒斌而咸戾)夜集(後漢書楊由傳由蜀郡成都人也為郡文學掾時有大雀丨丨于庫樓上太守廉范以問由由對曰此占)
(郡内當有小兵然不為害南史劉瓛傳劉瓛晉丹陽尹惔六世孫也兄弟三人共處蓬室一間習業不廢丹陽尹袁粲於後堂丨丨)
(聞而請之指聽事前古柳樹謂瓛曰人謂此是劉尹時樹每想高風今復見卿清德可謂不衰矣又徐勉傳勉嘗與門人丨丨客有)
(虞暠求詹事五官勉正色答云今夕止可談風月不宜及公事孟郊詩丨丨𩔖羈鳥晨光失相依)綏集(後漢書西域傳建初)
(二年復罷屯田伊吾匃奴因遣兵守伊吾地時軍司馬班超留于寘丨丨諸國北史郭榮傳榮授大都督周大冡宰宇文護以稽部)
(數為寇亂使丨丨之榮于上郡延安築周昌弘信廣安招遠咸寧等五城以遏其要路稽部由是不能為宼)抄集(魏志武帝)
(紀注太祖博覽羣書特好兵法丨丨諸家兵法名曰接要)横集(魏志公孫瓚傳注袁紹與瓚書曰始聞甲卒在南親臨戰陣懼)
(于飛矢迸流狂刃丨丨以重足下之禍徒增孤子之咎釁也故為薦書懇惻冀可改悔蜀志費褘傳魏延與楊儀相僧惡每至並坐)
(爭論延或舉刃擬儀儀泣涕丨丨費褘常入其坐間諫諭分别劉向九歎長噓吸以於悒兮涕丨丨而成行)新集(魏志鄭渾)
(傳渾為京兆尹以百姓丨丨為制移居之法使兼複者與單輕者相伍温信者與孤老為比勤稼穡明禁令以𤼵姦者由是民安於)
(農而盗賊止息)博集(吳志魯肅傳劉子揚與肅友善遺肅書曰近鄭寳者今在巢湖擁衆萬餘處地肥饒廬江閒人多依就之)
(况吾徒乎觀其形勢又可丨丨時不可失足下速之肅答然其計)宴集(晉書杜預傳預初在荆州因丨丨醉卧齋中外人聞)
(嘔吐聲竊窺于戸止見一大蛇垂頭而吐南史褚彦回傳彦回善彈琵琶齊武帝在東宮丨丨賜以金縷柄銀柱琵琶宋史沈繼宗)
(傳繼宗善營産業厚于養生不飲酒不嗜音律而且接賓客終日丨丨無倦)盛集(晉書束晳傳武帝嘗問三日曲水之義晳)
(曰昔周公城洛邑因流水以泛酒故逸詩云羽觴隨波又秦昭王以三日置酒河曲見金人奉水心之劍曰令君制有西夏乃霸諸)
(侯因此立為曲水二漢相緣皆為丨丨)猥集(晉書劉弘傳益梁流人蕭條丨丨無賴之徒易相扇動)鷹集(晉書虞潭)
(傳潭遷宗正卿以疾告歸會王含沈充等攻逼京都潭遂于本縣招合宗人及郡中大姓共起義軍衆以萬數進赴國難義衆雲集)
(時有野丨飛丨屋梁衆咸懼潭曰起大義而剛鷙之鳥來集破賊必矣)飛集(晉書江逌傳殷浩北伐請為諮議參軍時羌及)
(丁零叛浩軍震懼姚襄去浩十里結營以逼浩浩令逌擊之逌乃取數百鷄以長繩連之繫火于足羣鷄駭散丨丨襄營襄營火𤼵)
(因其亂隨而擊之襄遂少敗)内集(晉書列女傳王凝之妻謝氏字道韞聰識有才辯嘗丨丨俄而雪驟下叔父安曰何所似)
(也安兄子朗曰散鹽空中差可擬道韞曰未若柳絮因風起安大悦)撫集(晉書劉宣傳并州刺史王廣言宣於武帝帝召見嘉)
(其占對因曰吾未見宣謂廣言虛耳今見其進止風儀真所謂如珪如璋觀其性質足能丨丨本部乃以宣為右部都尉)暮集
(晉書石季龍載記季龍子宣馳逐無厭所在陳列行宮四面各以百里為度驅圍禽獸皆丨丨其所文武跪立圍守重行烽炬星羅)
(光燭如晝)文集(南史范泰傳泰博覽經籍好為文章愛獎後生孜孜無倦撰古今善言二十四篇及丨丨傳于世隋書經籍志)
(宋齊以來更為七錄四曰丨丨錄白居易詩塵架多丨丨偶取一卷披元稹寄樂天詩天遣兩家無嗣子欲將丨丨與它誰)三
集(南史梁武帝紀帝捨身光嚴重雲殿開講日有三足鳥集殿之東戸自戸適于西南縣楣三飛丨丨)法集(南史梁昭明太)
(子統傳太子素信三寳徧覽衆經乃於宮内别立慧義殿專為丨丨之所招引名僧自立三諦法義)搜集(南史梁安成王秀傳)
(秀精意學術丨丨經記招學士平原劉孝標使撰𩔖苑書未及畢而已行于世)大集(北史元文遥傳文遥歴事三王明達世務)
(每臨軒丨丨多令宣敕號令文武聲韻高朗𤼵吐無滯)别集(隋書經籍志丨丨之名蓋漢東京之所創也自靈均以降屬文)
(之士衆矣然其志尚不同風流殊别後之君子欲觀其體勢而見其心靈故别聚焉名之為集)賦集(隋書經籍志丨丨九十二)
(卷謝靈運撰又有丨丨五十卷宋新渝惠侯撰丨丨四十卷宋明帝撰)詩集(隋書經籍志丨丨五十卷謝靈運撰)七集
(隋書經籍志丨丨十卷謝靈運集)碑集(隋書經籍志雜丨丨二十二卷梁有丨丨十卷謝莊撰)辦集(舊唐書皇甫鎛)
(傳拜戸部侍郎時方討淮西切于饋運鏄勾剥嚴急儲供丨丨益承寵遇)𨕖集(唐書魏玄同傳上疏言𨕖舉法弊曰武德貞觀)
(庶事草創人物固乏天祚大聖享國永年異人間出諸色入流歲以千計官有常員人無定限丨丨猥至十不收一取捨淆紊)裒
集(唐書王維傳代宗語王縉曰朕嘗於諸王座聞維樂章今傳幾何遣中人王承華往取縉丨丨數十百篇上之)鳴集(唐書)
(崔信明傳信明之生五月五日日方中有異雀丨丨庭樹太史令史良為占曰五月為火火主離離為文日中文之盛也雀五色而)
(鳴此兒將以文顯然雀𩔖微位殆不高耶)藹集(宋史樂章左瞻右聣祥風丨丨)點集(宋史張叔夜傳叔夜為蘭州錄事參)
(軍有地曰大都者介五路間羌人入寇必先至彼丨丨然後議所向)休集(春秋繁露聲響盛化運于物散入于理德在天地神)
(明丨丨並行而不竭盈于四海而頌詠)亟集(淮南子厮徒馬圉軵車奉饟道馬遼遠霜雪丨丨短褐不完人羸車弊)遴
集(法言鴻飛冥冥弋人何簒焉鷦明丨丨食其絜者矣注鷦明似鳳南方神雀難于翔集蓋非絜不食者)契集(水經注縣)
(壅之山晉水出焉水側有凉堂結飛梁于水上羈游宦子莫不尋梁丨丨用相娛慰)棲集(古今注雀一名嘉賓言常丨丨人家)
(如賓客也潘岳西征賦匪擇木以丨丨鮮林焚而鳥存虞世南侍宴歸鴈堂詩刷羽同丨丨懷恩愧稻梁)碁集(春渚紀聞祝不)
(疑赴禮部試至都為里人拉至寺庭觀國手丨丨)庭集(春渚紀聞沈忠老夢至一官府見有緋衣人昇廳事據案而坐者羣)
(吏丨丨聲喏而退)縈集(歷代名畫記揚子雲圖龍於素練舒卷輙雲氣丨丨)服集(賈誼服賦單閼之歲四月孟夏庚子)
(日斜丨丨予舍)暴集(王褒四子講德論行潦丨丨江海不以為多鰌鱓並逃九罭不以為虛蔡邕正交論富貴則無丨丨之客)
(貧賤則無棄舊之賓)隕集(劉向九歎雪雰雰而薄木兮雲霏霏而丨丨)采集(劉歆與揚雄求方言書子雲獨丨丨先代)
(絶言異國殊語以為十五卷)具集(班固東都賦四夷間奏德廣所及僸佅兜離罔不丨丨張華詩𤼵軔上京出自天邑百寮)
(餞行縉紳丨丨)寧集(論衡帝王瑞應前後不同雖無物瑞百姓丨丨風氣調和是以瑞也)筆集(論衡聖賢定意于筆丨丨)
(成文文具情顯)鵜集(王逸九思鵠竄兮枳棘丨丨兮帷幄)䨇集(張衡東巡誥有鳳丨丨于臺壬辰祀上帝于明堂)翕
集(張衡週天大象賦水位瀉流而迅奔天樽奠饌而丨丨)響集(張衡週天大象賦固聲聞而丨丨方形移而影趨)約
集(荀悦漢紀序悦于是丨丨舊書撮序表志總為帝紀)懷集(阮瑀為曹公與孫權書蕩平天下丨丨異𩔖陸雲疏此所以丨)
(丨四方而使兆民服者也)景集(陳琳為曹洪與世子書星流丨丨颷奮電擊)遷集(曹植蟬賦免衆難而弗𫉬兮遥丨丨)
(乎宫宇)攢集(何晏景福殿賦既櫛比而丨丨又宏璉以豐敞江淹水上神女賦石瓊文而翕赩山龍鱗而炤爛苔綠根而丨)
(丨草紅葩而舒散)奔集(成公綏鴻雁賦序余嘗遊乎河澤之間是時鴻雁應節而羣至望川以丨丨)誄集(摰虞文章)
(流别論王澤流而詩作成功臻而頌興德勲立而銘著嘉美終而丨丨)氣集(陸機辨亡論同方者以𩔖附等契者以丨丨温)
(庭筠詩簟翻凉丨丨溪上潤殘棋劉因玉簪詩堂陰秋丨丨幽花獨清新)禍集(陸機詩福鍾恒有兆丨丨非無端)榮集
(陸雲贈張仲膺詩忠至寵加孝至丨丨)駿集(陸雲詩惠音弘播清風丨丨)朝集(左思詩丨丨金張館暮宿許史廬)
迸集(左思魏都賦山阜猥積而﨑嶇泉流丨丨而咉咽木華海賦驚浪雷奔駭水丨丨王褒温湯碑火井飛泉垂天遠扇焦源)
(沸水衡流丨丨)鴽集(郭璞鼫鼠讚五能之鼠技無所執應氣而化翻飛丨丨)憬集(顔延之詩懷仁丨丨抱智麕至)勢
集(孔欣詩丨丨堂必滿運去庭亦虚)蓬集(鮑照舞鶴賦驚身丨丨矯翅雪飛)鸞集(王融淨行頌怳象惚物終不名)
(龍舉丨丨竟誰辨江淹丹砂可學賦鳳之來兮蔽日丨之丨兮為羣沈約詠孤桐詩分根蔭玉池欲待高丨丨)焱集(梁武帝檄)
(旗鼔八萬丨丨石頭)晉集(梁簡文帝曲水詩序周成洛邑自流水以禊除丨丨華林同文軌而高宴)勝集(梁簡文帝與廣)
(信侯書每憶華林丨丨亦叨末位終朝竟夜沐浴妙言)帳集(沈約詩羽人廣宵宴丨丨瑶池東)寳集(沈約為竟陵王)
(解講疏乃飾筵藻殿張帷盛邸潔誠袛事建斯丨丨)廣集(沈約光宅寺刹下銘序丨丨四部揆景同蔬弘此廣因被之無外)
夐集(江淹詣竟陵公子良箋赤瑕瓊寳之文睇影而丨丨青龍遺風之乘睎光而遠至)激集(江淹學梁王&KR0693;園賦奔水)
(丨丨瀴溟絜渠)鬱集(江淹為蕭驃騎讓封表鴻誥丨丨懋册頓萃諒非虚薄輕所膺符)考集(薛道衡老氏碑延閣廣内)
(丨丨羣典石渠碧水闡揚儒業)晨集(杜甫觀打魚詩滄江漁子清丨丨設網提綱萬魚急)網集(杜甫詩漁人丨丨澄潭下)
(賈客船隨返照來)噪集(元稹桐花詩徒煩鳥丨丨不語山嶔岑)附集(韓愈送殷員外序唐受天命為天子凡四方萬)
(國不問海内外無小大咸臣順于朝時節貢水土百物大者特來小者丨丨)道集(蘇軾岐亭詩空堂淨掃地虛白丨所丨)
家集(蘇轍奉使契丹寄兄子瞻詩誰將丨丨過幽都每被行人問大蘇)遺集(文同讀淵明集詩忩下好風無俗客案頭)
(丨丨有先生)衙集(黃庭堅觀音院詩旁有蜂蜜廬頗聞丨丨喧孫覿詩晚花𤼵新妍黃蜂正丨丨)
天下集(史記淮陰侯傳假令韓信學道謙讓不伐已功不矜其能則庶幾哉于漢家勲可以比周召太公之徒後世血食矣)
(不務出此而丨丨已丨乃謀畔逆夷滅宗族不亦宜乎)一朝集(晉書景帝紀宣帝將誅曹爽深謀秘策獨與帝潛畫帝陰)
(養死士三千散在人間至是丨丨而丨衆莫知所出也)五鷗集(晉書五行志成帝咸和二年有丨丨鳥丨殿庭此白祥也)
(是時庾亮苟違衆謀將召蘇峻有言不從之咎故白祥先見也)物望集(南史齊竟陵王子良傳論子良丨丨所丨失在儒雅)
(當斷不斷以及於灾)家門集(南史王筠傳與諸兒書論丨丨丨云史傳稱安平崔氏及汝南應氏並累葉有文才然不過父)
(子兩三世耳非有七葉之中名德重光爵位相繼人人有集如吾門者也)飛蟬集(南史朱异傳异除中書郎時秋日始拜有)
(丨丨正丨异武冠上時謂蟬珥之兆)禎祥集(北史魏明元帝紀神瑞元年春正月辛酉以丨丨頻丨大赦改元)回文
集(魏書邢臧傳臧與裴敬憲盧觀兄弟曾共讀丨丨丨臧獨先通之)治道集(隋書李文博傳文博本為經學後讀史書)
(于諸子及論尤所該洽性長議論亦善屬文著丨丨丨十卷大行于世)巾箱集(隋書經籍志丨丨丨七卷梁有文章志錄)
(雜文八卷謝沈撰)婦人集(隋書經籍志丨丨丨二十卷梁有丨丨丨三十卷殷淳撰)箴銘集(隋書經籍志丨丨丨)
(十四卷張湛撰)設論集(隋書經籍志丨丨丨二卷劉楷撰梁有丨丨丨三卷東晉人撰)草堂集(唐書藝文志李白丨)
(丨丨二十卷李陽冰錄)一品集(唐書藝文志李德裕會昌丨丨丨二十卷通考丨丨丨鄭要為之序皆會昌制誥表狀外)
(内册贊碑序文也)長慶集(唐書藝文志元氏丨丨丨一百卷白氏丨丨丨七十五卷)學士集(唐書藝文志珠英丨)
(丨丨五卷崔融集武后時修三教珠英學士李嶠張說等詩)丁卯集(唐書藝文志許渾丨丨丨二卷)渭南集(唐書)
(藝文志趙嘏丨丨丨三卷宋史藝文志陸游丨丨丨五十卷)樊川集(唐書藝文志杜牧丨丨丨二十卷)金荃集
(唐書藝文志溫庭筠丨丨丨十卷)握蘭集(唐書藝文志溫庭筠丨丨丨三卷)香奩集(唐書藝文志韓偓丨丨丨)
(一卷)松陵集(唐書藝文志丨丨丨十卷皮日休陸龜蒙唱和)聲樂集(唐書元德秀傳德秀為魯山令時明皇在東都)
(酺五鳳樓下命三百里縣令刺史各以丨丨丨河内太守輦優伎數百被錦繡或作犀象瓌譎光麗德秀惟樂工數十人聯袂歌于)
(蒍于于蒍于者德秀所為歌也帝聞而異之)西江集(五代史王仁裕傳仁裕嘗夢剖其腸胃以西江水滌之顧見江中沙)
(石皆為篆籀之文由是文思益進乃集其平生所作詩萬餘首為百卷號丨丨丨)黃州集(宋史藝文志蘇軾丨丨丨二卷)
欒城集(宋史藝文志蘇轍丨丨丨八十四卷)神明集(宋史蘇舜欽傳夫治國如治家治家者先修己修己者先正心)
(心正則丨丨丨而萬務理)尊堯集(宋史陳瓘傳瓘嘗著丨丨丨謂紹聖史官專據王安石日錄改修神宗史變亂是非不可)
(傳信深明誣妄以正君臣之義)弓矢集(淮南子質的張而丨丨丨林木茂而斧斤入)烏鵲集(淮南子赤肉懸則丨)
(丨丨鷹隼鷙則衆鳥散)萬民集(道德指歸論明王聖主損形容卑宮室絶五味滅聲色智以居愚明以語默建無狀之容)
(立無象之式恐彼知我蔵于不測故未動而天下應未命而丨丨丨)甘露集(論衡芝生于土土氣和故芝生土爰稼穡稼穡)
(作甘故丨丨丨)蘭亭集(世說王右軍得人以丨丨丨序方金谷詩又以己敵石崇甚有欣色)青鳥集(漢武故事武帝)
(七月七日于承華殿中忽有丨丨從西方來丨殿前上問東方朔朔曰此西王母欲來也有頃王母至蕭撝詩拂筵丨丨丨吹簫白)
(鳳翔)焦尾集(避暑錄話魯直舊有詩千餘篇中歲焚三之二存者無幾故自名丨丨丨後稍自喜以為可傳故復名敝帚集)
敝帚集(見上)百川集(宋玉高唐賦遇天雨之新霽觀丨丨之俱丨)嘉瑞集(崔駰北巡頌黎元被德丨丨並)
(丨)四隩集(蔡邕釋誨洪源辟而丨丨丨武功定而干戈戢)不妄集(禰衡鸚鵡賦飛丨丨丨翔必擇林)風雨
集(阮瑀公讌詩五味丨丨丨杯酒若浮雲)孝烏集(成公綏烏賦序有丨丨丨余之廬乃喟然而歎曰余無仁惠之禎祥)
(禽曷為而至哉)寳命集(顔延之宋武帝謚議神道會昌丨丨既丨)萬川集(王融聖君曲海蕩丨丨丨山崕百草滋)
仁獸集(梁昭明太子詩班班丨丨丨匹匹翔鳳儀)䨇鸞集(梁元帝答晉安王書志異丨丨之丨遽切四鳥之悲)䨇
燕集(庾肩吾詠簷燕詩丨丨丨蘭閨䨇飛高復低)隆祐集(沈約前緩聲歌丨丨丨皇代委祚溢華嵩)期運集
(沈約鼔吹曲注漢有所思改為丨丨丨言帝膺籙受禪德盛化遠也)多祉集(沈約樂歌庖丁游刃葛盧驗聲丨丨攸丨景福)
(來并)羣謗集(魏收枕中篇道尊則丨丨丨任重而衆怨會)菁茅集(牛弘詩作貢丨丨丨來朝圭黻連)鎬京
集(薛稷詩歡宴瑶臺丨丨丨賞賜銅山蜀道移)潁川集(董思恭詠星詩方知丨丨丨别有太丘門)壺人集(劉憲)
(詩戒旦丨丨丨翻霜羽騎來)天香集(王灣詩物竒春狀改氣運丨丨丨)諸彦集(杜甫贈崔評事公輔詩入幕丨)
(丨丨渴賢高𨕖宜)昏忘集(杜甫送程錄事詩鄙夫行衰謝抱病丨丨丨)鷹隼集(韋應物送李主簿詩欲陪丨丨)
(丨猶戀鶺鴒單)英豪集(韋應物廣陵行翕習丨丨丨振奮士卒驍)阮生集(劉長卿陪鄭中丞與諸侄宴詩林中丨丨)
(丨池上謝公題)龍戸集(韓愈送鄭尚書赴南海詩衙時丨丨丨上日馬人來)古今集(白居易詩遍覽丨丨丨都無秋)
(雪詩)江鴉集(李商隱詩睥睨丨丨丨堂皇海燕過又李建勲詩高樓暮角斷遠樹寒鴉集又薩都拉詩老樹昏鴉集寒塘落)
(雁遲)鴛鸞集(鄭谷入閣詩禮有丨丨丨恩無雨露偏)浣花集(韋藹丨丨丨序家兄自應聘為蜀奏記明年浣花溪)
(尋得杜工部舊址結茅為室思其人欲成其處藹因錄兄稿或默誦者次為十卷目之曰丨丨丨)神靈集(蘇舜欽遊南内)
(九龍宮詩繪塑丨丨丨飛潛瓜角雄)山中集(王禹偁幕次閒吟詩新文自負丨丨丨舊吏多驚髩畔絲)豪士集(黃庭)
(堅餞行詩朱樓丨丨丨紅袖清歌送)嘉賓集(黃庭堅詩詩成稍覺丨丨丨飲少先愁急板催又虞集詩援琴不鼔書牒稀彈)
(鋏無魚賓客集)新刊集(文同詩閒揭丨丨丨時裝舊窨香)珠履集(劉子翬詩雅會欣聞丨丨丨新詞好付雪兒歌)
冠蓋集(朱子山北紀行詩胡然丨丨丨不盡心期幽又貢奎贈張姓八歲女詩風雲會合冠佩集當面濡毫翻墨汁)居
人集(陸游詩過市丨丨丨陟險兵子喧)斜川集(陸游詩焚香細讀丨丨丨候火親烹顧渚茶)姻黨集(戴表)
(元詩丨丨四面丨綵衣擁安輿)萬境集(盧𤦺平遠樓詩身閑千慮遣日駐丨丨丨)萬官集(歐陽原功京城雜詠雞人)
(三唱丨丨丨應制須迎學士來)金笳集(周霆震九日詩鳴鸞閣在丨丨丨戲馬臺空鳥鼠留)戰艦集(周霆震詩孤藩)
(酣春霖丨丨一時丨)沙鴇集(劉基詩水暖菰蒲丨丨丨月明洲渚榜人歌)
一官一集(南史王筠傳筠自撰其文章以丨丨為丨丨自洗馬中書中庶吏部左佐臨海太府各十卷尚書三十卷凡一)
(百卷行于世)偷江東集(唐書羅紹威傳江東羅隱工詩紹威厚幣結之通譜系昭穆因目已所為詩為丨丨丨丨)
河嶽英靈集(唐書藝文志殷璠丨丨丨丨丨二卷)中興間氣集(唐書藝文志高仲武丨丨丨丨丨二卷)
邑(於汲切縣丨說文國也周禮四井為丨邑方三里)
韻藻改邑(易井丨丨不改井班固東都賦遷都丨丨有殷宗中興之則焉元稹分水嶺詩易時不易性丨丨不改名)天
邑(書肆予敢求爾于丨丨商晉書王導傳論王敦内侮憑丨丨而狼顧蘇峻連兵指宸居而隼擊北史高允傳燿姿丨丨衣錦舊)
(邦張衡西京賦宜其可定以為丨丨馬融廣成頌大漢之初基也宅茲丨丨總風雨之會交陰陽之和張華詩𤼵軔上京出自丨丨)
(陸機詩爰兹有魏即宫丨丨儲光羲詩洛城本丨丨洛水即天池)大邑(書其作丨丨其自時配皇天毖祀于上下其自時中)
(乂又今朕作丨丨于茲洛左傳子皮欲使尹何為邑子産曰子有美錦不使人學製焉大官丨丨身之所庇也而使學者製焉其為)
(美錦不亦多乎)商邑(詩丨丨翼翼四方之極史記周紀武王徵九牧之君登豳之阜以望丨丨徐陵勸進表久應旁求掌故諮)
(詢天官斟酌繁昌經營丨丨)食邑(詩居常與許復周公之宇箋常在薛之旁六國時齊有孟嘗丨丨于薛漢書高帝紀吾立)
(為天子帝有天下十二年于今矣與天下之豪士賢大夫共定天下同安輯之其有功者上致之王次為列候下乃丨丨又帝西都)
(洛陽詔曰故大夫以上賜爵各一級其七大夫以上皆令丨丨注七大夫公大夫也爵第七故謂之七大夫又蕭何傳漢五年論功)
(行封上以何功最盛封為酇侯丨丨八千戶五代史唐明宗家人傳秦王從榮長興元年封秦王三年加兼中書令四年加尚書令)
(丨丨萬戸班固丞相王陵銘功業成著榮顯丨丨)巖邑(左傳為之請制公曰制丨丨也虢叔死焉他邑惟命許渾詩病移丨)
(丨稱閑身何處風光貰酒頻陸龜蒙詩吳分丨丨號朱方子家負固心強梁郝經詩虢公死丨丨恃制殆非計)他邑(見上)良
邑(左傳楚子重伐吳克鳩兹至于衡山使鄧廖侵吳吳人要而擊之𫉬鄧廖子重歸既飲至三日吳人伐楚取駕駕丨丨也鄧廖)
(亦楚之良也君子謂子重于是役也所𫉬不如所亡)謀邑(左傳裨諶能謀謀于野則𫉬丨于丨則否)馬邑(史記平準書王)
(恢設謀丨丨匃奴絶和親侵擾北邊兵連而不解漢書高祖紀匃奴圍韓王信于丨丨信䧏匃奴搜神記秦築長城于武川塞有馬)
(馳走其地依以築城因名丨丨梁簡文帝詩月暈抱龍城星流照丨丨何遜詩候騎出蕭關追兵赴丨丨庾信華林園馬射賦乃有)
(六郡良家五陵豪𨕖新廻丨丨之兵始罷龍城之戰唐太宗詩都尉反龍堆將軍旋丨丨袁朗詩朝服踐狼居凱歌旋丨丨王貞白)
(詩行行向丨丨去去指祁連)皇邑(魏志陳思王植傳注清晨𤼵丨丨日夕過首陽傅亮宋公九錫策文奮其靈武大殲羣慝)
(剋復丨丨奉帝歆神此公之節始于勤王者也謝靈運詩祗役出丨丨相期憩甌越沈約郊居賦指丨丨而南轅駕修衢以騁力孟)
(郊詩擢第謝靈臺牽衣出丨丨)井邑(晉書地理志後漢馬援平定交部始調立城郭置丨丨五代史南平世家荆南節度十州)
(當唐之末為諸道所侵高季興始至江陵一城而已兵火之後丨丨凋零季興招緝綏撫人士歸之陸雲詩修路無窮迹丨丨自相)
(循蕭子顯詩徘徊臨丨丨表裏見淮瀛沈約郊居賦延亂麻于丨丨曝如莽于衢路孫逖詩丨丨觀秦野山河壯禹功王維詩閭閻)
(何爛爛丨丨海雲深白居易詩複疊江山壯平鋪丨丨寬王安石詩謳謠喧丨丨惠化穆蒼黔文同詩風斷晴橋丨丨塵)跨邑
(晉書陸機傳吳武烈皇帝慷慨下國電𤼵荆南權略紛紜忠勇伯世于時雲興之將帶州焱起之師丨丨)州邑(南史王諶傳明)
(帝好圍棋置圍棋丨丨以建安王休仁為圍棋州都大中正諶與沈勃庾珪之王抗四人為小中正沈約郊居賦亘繞丨丨欵跨郊)
(坰)致邑(說苑曾子衣弊衣以耕魯君使人往丨丨曰請以此修衣曾子不受曰臣聞之受人者畏人予人者驕人縱子有賜)
(不我驕也我能勿畏乎)
湯沐邑(禮記方伯為朝天子皆有丨丨之丨于天子之縣内史記高祖紀高祖曰朕自沛公以誅暴逆遂有天下其以沛為)
(朕丨丨丨又穀梁傳我入邴傳邴者鄭伯所受命于天子而祭泰山之邑注諸侯有大功盛德于王室者京師有朝宿之邑泰山有)
(沐浴之邑所以供祭祀也魯周公之後鄭宣王母弟若此有賜邑其餘則否又于立詩阿環嬌小不成妝帝子霜田作湯邑)朝
宿邑(左傳序曲從義訓以示大順疏諸侯有大功者于京師受邑為將朝而宿焉謂之丨丨之丨方岳之下亦受田邑為從巡)
(狩備湯水以共沐浴焉謂之湯沐之邑公羊傳天子之郊諸侯皆有丨丨丨)慶氏邑(左傳齊與晏子弼殿其鄙六十弗受)
(曰丨丨之丨足欲故亡吾邑不足欲也益之以弼殿乃足欲足欲亡無日矣)千室邑(論語丨丨之丨百乘之家陳琳檄魯)
(之五子各受丨丨之丨)十室邑(論語丨丨之丨必冇忠信如丘者焉)
增伐邑(易上九晉其角維用丨丨厲吉左傳公子慶父帥師伐於餘丘注於餘丘國名也疏春秋之旨未有丨人之丨而不)
(繋國者此無所繫故知是國)虛邑(易九三升丨丨象曰升丨丨無所疑也朱子詩丨丨帶寒水悲風號遠林)自邑(易城)
(復于隍勿用師丨丨告命貞吝)居邑(書今爾惟時宅爾邑傳汝惟敬順丨汝丨史記平準書轉轂百數廢居丨丨注徐廣曰廢)
(居者貯蓄之名也有所廢有所蓄言其乘時射利也如淳曰丨賤物于丨中以待貴)新邑(書天其永我命于兹丨丨紹復先王)
(之大業底綏四方又王肇稱殷禮祀于丨丨咸秩無文左傳鄭莊公使公孫𫉬處許西偏曰吾先君丨丨于此注此今河南新鄭潘)
(岳西征賦摹寫舊豐制造丨丨李嶠詩故臺蒼頡里丨丨紫泉居又晉書地理志鬱林郡統縣丨丨)洛邑(書毖殷頑民遷于丨)
(丨詩序清廟祀文王也周公既成丨丨朝諸侯率以祀文王史記周紀周公行政七年成王長周公反政成王北面就羣臣之位成)
(王在豐使召公復營丨丨齊諧記昔周公成丨丨因流水泛酒班固兩都賦序西土耆老感懷怨思冀上之睠顧而盛稱長安舊制)
(有陋丨丨之議故臣作兩都賦洛又作雒史記周紀平王立東遷于雒邑吳志孫堅傳董卓尋徙都西入關焚燒雒邑堅乃前入至)
(雒修諸陵)都邑(書序盤庚五遷將治亳殷作盤庚疏商自成湯以來屢遷丨丨盤庚最後故序總之禮記仲秋之月可以築城)
(郭建丨丨周禮夏官量人掌建國之灋以分國為九州營國城郭營后宮量市朝道巷門渠造丨丨亦如之疏謂造三等采地亦有)
(城郭宮室市朝之等故云如之南史孔覬傳弟道存代覬為後軍長史江夏内史時東土大旱丨丨米貴一斗將百錢道存慮覬甚)
(乏遣使載五百斛米餉之潛夫論牛馬車輿填塞道路游手為功充盈丨丨張衡歸田賦游丨丨以永夊無明略以佐時左思蜀都)
(賦三蜀之豪時來時往養交丨丨結儔附黨嵇喜詩丨丨可優游何必棲山原宗懍詩接里開丨丨連車駐小門杜甫詩自從丨丨)
(語已伴老夫名白居易詩軒車歌吹喧丨丨)小邑(書惟厥罪無在大亦無在多傳民之不安雖丨丨少民猶有罰誅不在多)
(大榖梁傳古者大國過丨丨小邑必飾城而請罪禮也史記田叔傳武功扶風西界丨丨也謝靈運詩丨丨居易貧災年民無生李)
(白詩丨丨且割鷄大刀佇烹牛劉長卿詩丨丨滄州吏新年白首翁徐鉉詩江上又勞為丨丨篋中徒自有雄文)夏邑(書率)
(割丨丨傳相率割剝丨之丨居謂征賦重元稹詩棲遲居丨丨邑人無苟媮)在邑(詩言念君子溫其丨丨左傳臧武仲如晉)
(雨過御叔御叔丨其丨將飲酒曰焉用聖人我將飲酒而已注御叔魯御邑大夫武仲多知時人謂之聖)成邑(詩天作高山大)
(王荒之箋天生此高山使興雲雨以利萬物大王自豳遷焉則能導大之廣其德澤居之一年丨丨二年成都三年五倍其初史記)
(帝舜紀一年而所居成聚二年丨丨三年成都魏志田疇傳注疇志節高尚引身深山研精味道百姓從之以丨都丨)作邑
(詩既伐于崇丨丨于豐)治邑(禮記大夫次于公館以終喪士練而歸士次于公館疏士練而歸者謂邑宰之士也士卑恩輕)
(故至小祥而反其所丨丨也)立邑(禮記天下有王分地建國置都丨丨設廟祧壇墠而祭之乃為親疏多少之數)築邑
(禮記興事任力注言興則用力難重故云事謂丨丨築邑則築城也)國邑(禮記時雨將降下水上騰循行丨丨周視原野荀勖)
(省吏議漢文垂拱幾致刑措此省事也光武併合吏員縣官丨丨裁置十一此省官也)制邑(禮記凡居民量地以丨丨度地)
(以居民地邑民居必參相得也)地邑(見上)班邑(禮記衛獻公出奔反于衞及郊將丨丨于從者而後入)敝邑(禮記)
(既内自盡又外求助昏禮是也故國君取夫人之辭曰請君之玉女與寡人共有丨丨事宗廟社稷此求助之本也左傳子産相鄭)
(伯以如晉晉侯未之見也子産使盡壊其館之垣而納車馬焉士文伯讓之曰以丨丨之為盟主繕完葺牆以待賓客若皆毁之其)
(何以共命)公邑(周禮地官載師掌任土之法以丨丨之田任甸地以家邑之田任稍地又秋官縣士掌野注非王子弟公卿大)
(夫之采地則皆丨丨也謂之縣左傳蕭叔大心注叔蕭大夫名疏卿大夫采邑之長則謂之宰丨丨長則曰大夫)家邑(見上)
圍邑(周禮夏官環人降丨丨注丨丨欲降者受而降之)采邑(周禮夏官司勲凡頒賞地參之一食注不以美田為丨丨)
(賞地之税參分計税王食其一也)四邑(周禮地官小司徒掌建邦之教法乃經土地而井牧其田野九夫為井四井為邑丨)
(丨為丘左傳楚屈瑕將盟貳軫鄖人軍于蒲騷將與隨絞州蓼伐楚師莫敖患之鬭廉曰鄖人軍其郊必不誡且日虞丨丨之至也)
(君次于郊郢以禦丨丨我以銳師宵加于郢遂敗鄖師注虞度也丨丨隨絞州蓼也史記趙世家公子成與李兑自國至乃起丨丨)
(之兵入距難漢書刑法志税以足食賦以足兵故四井為邑丨丨為丘新語魯定公與齊侯會于夾谷孔子行相事齊人懽乃歸魯)
(丨丨之侵地終無乘魯之心)封邑(周禮夏官邍師掌四方之地名辨其丘陵墳衍邍隰之名物之可以丨丨者注謂相其土)
(地可以居民立邑史記田敬仲完世家田常于是盡誅鮑晏監止及公族之強者而割齊自安平以東至琅邪自為丨丨南史到彦)
(之傳魏軍進滑臺彦之先有目疾至是大動乃回軍焚舟及還凡百蕩盡文帝收彦之下獄免官明年夏起為護軍九年復丨丨固)
(辭續湘山野錄江南李國主鍾愛一女早有丨丨聰慧姿質特無與比元稹詩隋煬枝條襲丨丨)克邑(春秋取濟西田疏昭)
(四年傳例曰凡丨丨不用師徒曰取)紀邑(春秋公及莒人盟于浮來注浮來丨丨)酅邑(春秋紀季以酅入于齊疏季是)
(紀侯之弟以丨丨入齊為附庸之君)阿邑(春秋公會齊侯盟于柯注此柯今濟北東阿齊之丨丨猶祝柯今為祝阿)君邑
(春秋城諸及防注諸防皆魯邑疏諸丨丨防臣邑)一邑(春秋衞侯入于夷儀注夷儀本邢地衞滅邢而為衞邑晉愍衞衎失)
(國使衞分之丨丨書入者自外而入之辭左傳晉荀吳帥師代鮮虞圍鼓鼓人請降穆子曰𫉬丨丨而教民怠將焉用邑)遺邑
(春秋齊人降鄣疏公羊穀梁傳並云鄣紀之丨丨也釋例曰劉賈依二傳以為鄣紀之丨丨崔湜詩公子留丨丨夫人有舊城)襄
邑(春秋公次于滑注滑鄭地在陳留丨丨縣西北漢書地理志陳留郡丨丨注丨丨宋地本承匡襄陵鄉也宋襄公所葬故曰襄)
(陵秦始皇以承匡卑隰故徙縣于襄陵謂之丨丨縣西三十里有承匡城左思魏都賦錦繡丨丨羅綺朝歌)納邑(春秋齊侯)
(葬紀伯姬疏紀侯大去其國令弟丨丨附齊齊侯嘉而愍之恩及伯姬史記吳太伯世家季札使齊說晏平仲曰子速丨丨與政無)
(邑無政乃免于難)宗邑(左傳丨丨無主則民不威又宋桓魋請以鞌易薄公曰不可薄丨丨也乃益鞌七邑而請享公焉以)
(日中為期家備盡往注丨丨宗廟所在)賜邑(左傳陳轅宣仲怨鄭申侯之反已於召陵故勸之城其丨丨遂譖諸鄭伯曰美)
(城其丨丨將以叛也申侯由是得罪)竊邑(左傳季孫謂臧武仲曰子盍詰盜武仲曰庶其丨丨于邾以來子以姬氏妻之而與)
(之邑其從者皆有賜焉是賞盜也賞而去之其或難焉)鄙邑(左傳大國之求無禮以斥之何饜之有吾且為丨丨則失位矣)
(阮籍東平賦是以其州閭丨丨莫言或非殪情戾慮以殖厥資)取邑(左傳齊人城郟之歲其夏齊烏餘以廩丘奔晉遂襲我高)
(魚又丨丨于宋公羊傳辛未取郜辛巳取防丨丨不日此何以日一月而再取也)三邑(左傳鄭伯賞入陳之功賜子産次路)
(再命之服先六邑子産辭邑公固予之乃受丨丨史記孔子世家孔子至陳主于司城貞子家歲餘吳王夫差伐陳取丨丨而去)
八邑(左傳鄭伯賞入陳之功享子展賜之先路三命之服先丨丨注先路王所賜之總名疏禮遺人以物皆以輕先後重故以)
(路及命服為邑之先也)鄭邑(左傳請京使居之注京丨丨今滎陽京縣)祊邑(左傳三月鄭伯使宛來歸祊疏丨丨内亦)
(有鄭先君别廟)私邑(左傳城小榖為管仲也注公感齊桓之德故為管仲城丨丨)請邑(左傳郤犨曰吾為子丨丨對曰)
(嬰齊魯之常隸也敢介大國以求厚焉注隸賤官)百邑(左傳公與免餘邑六十辭曰唯卿備丨丨臣六十矣下有上禄亂也)
(疏司馬法成方十里出革車一乘大夫之家邑有百乘是百乘為采邑之極惟卿備丨丨是一乘之邑非四井之邑也)歸邑
(左傳子産為政有事伯石賂與之邑子太叔曰國皆其國也奚獨賂焉子産曰非相違也而相從也鄭書有之曰安定國家必大焉)
(先姑先安大以待其所歸既伯石懽而丨丨卒與之)七邑(左傳薳啟疆曰韓賦丨丨皆成縣也)益邑(左傳晉人來治把田)
(季孫將以成與之謝息為孟孫守不可季孫曰不如與之魯無憂而孟孫丨丨子何病焉)求邑(左傳鄭武子賸之嬖許瑕丨丨)
(無以與之請外取許之)稱邑(公羊傳鄭伯以璧假許由此邑也其稱田何田多邑少稱田邑多田少丨丨)造邑(公羊)
(傳冬築微大無麥禾冬既見無麥禾矣曷為先言築微而後言無麥禾諱以凶年丨丨也)焚邑(榖梁傳其不言邾咸丘何也疾)
(其以火攻也注不繫于國者欲使丨丨之罪與焚國同)塞邑(穀梁傳夏陽者虞虢之丨丨也滅夏陽而虞虢舉矣)夜邑
(戰國策田單將攻狄問魯仲子曰先生謂單不能下狄請問其說魯仲子曰當今將軍東有丨丨之奉西有菑上之虞黃金横帶而)
(馳乎淄澠之間有生之樂無死之心所以不勝者也)騎邑(戰國策王破原陽以為丨丨牛贊進諫曰國有固籍兵有常經變籍)
(則亂失經則弱今王破原陽以為丨丨是變籍而棄經也)豐邑(史記周紀伐崇侯虎而作丨中丨漢書高帝紀高祖沛丨丨)
(陽里人也注沛者本秦泗水郡之屬縣豐者沛之聚邑耳王融曲水詩序狹丨丨之未宏陋譙居之猶褊武平一詩丨丨模猶在驪)
(宮跡尚存)麗邑(史記秦始皇紀魏獻地于秦秦置丨丨)安邑(史記趙世家汾水可以灌丨丨絳水可以灌平陽漢書韓)
(信傳信迺益為疑兵陳船欲渡臨晉而伏兵從夏陽㠯木罌缶度軍襲丨丨後漢書周爕黃憲列傳序太原閔仲叔客居丨丨老病)
(家貧不能得肉日買猪肝一片屠者或不肯與丨丨令聞勅吏常給焉仲叔怪而問之乃歎曰閔仲叔豈以口腹累丨丨耶遂去越)
(絶書秦故治雍今太原丨丨東井也梁簡文帝謝東宮賜柿啓雖復丨丨秋獻靈關晚實無以匹此嘉名方兹擅美李白詩之子滯)
(丨丨懷恩未忍辭)鄉邑(史記趙世家伐衞取丨丨七十三漢書天文志若迺鬼神致令逆時則水失其性霧水暴出百川逆)
(溢壊丨丨溺人民及淫雨傷稼穡是為水不潤下張衡西京賦郊甸之内丨丨殷賑魏文帝典論自序會黃巾盛于海岳山寇暴于)
(并冀丨丨望烟而奔城郭覩塵而潰曹植樂府少小去丨丨揚聲沙漠垂)奉邑(史記越世家范蠡既與勾踐滅吳與其私徒屬)
(乘舟浮海以行終不反于是勾踐表會稽山以為范蠡丨丨漢書郊祀志上東幸緱氏禮登中嶽太室令祠官加增太室祠禁毋伐)
(其山木以山下戸凡三百封崈高為之丨丨注崈古崇字以崇奉嵩高之山故謂崈高)陬邑(史記孔子世家孔子生魯昌平)
(鄉丨丨又唐明皇詩地猶鄹氏邑宅即魯王宮)下邑(史記留侯世家以良為成信侯東擊楚至彭城漢敗而還至丨丨漢書高)
(祖紀二月攻碭三日拔之收碭兵得六千人三月攻丨丨拔之又左傳冬築郿注郿丨丨疏國都為上邑為下傅亮文丨丨必樹其)
(風一鄉可以為泰任昉表薄宦東朝謝病丨丨何遜詩時然臨丨丨摘伏信如神)爵邑(史記陳平世家平曰項王為人恭敬)
(愛人士之廉節好禮者多歸之至于行功丨丨重之士亦以此不附今大王慢而少禮士廉節者不來然大王能饒人以丨丨士之)
(頑鈍嗜利無恥者亦多歸漢宋史李穀傳以平夀州叙功加丨丨蔡邕表臣得微勞被受丨丨光寵榮華耀熠祖禰)昌邑(史記)
(周勃世家吳方攻梁梁急請救太尉引兵東北走丨丨深壁而守晉書地理志高平國統縣丨丨)石邑(史記趙世家武靈王)
(軍取鄗丨丨注括地志云丨丨故城在恒州鹿泉縣南三十五里六國時舊邑)聚邑(史記衞康叔世家孫文子攻出獻公獻公)
(奔齊齊置衞獻公于丨丨後漢書衞颯傳颯遷桂陽太守桂陽民居深山去郡遠者或且千里吏事往來百姓苦之颯乃列亭傳置)
(郵驛于是役省勞息流民稍遷漸成丨丨)縣邑(史記蕭相國世家漢二年漢王與諸侯擊楚何守關中侍太子治櫟陽為法令)
(約束立宗廟社稷宮室丨丨鹽鐵論鹽冶之處大校皆依山川近鐡炭其勢咸遠而作劇郡中踐更者多不勘責取庸代丨丨或以)
(戸口賦鐵而賤平其凖良家以道次𤼵僦運夏侯湛東方朔像讚僕自京都言歸定省覩先生之丨丨想先生之高風梁武帝幸蘭)
(陵恩詔所經丨丨無出今年租賦)遂邑(史記齊太公世家齊伐魯魯將師敗魯莊公請獻丨丨以平)易邑(史記魯周)
(公世家隱公與鄭丨天子之太山之丨祊及許田注榖梁傳曰祊者鄭伯之所受命于天子而祭太山之邑也許田乃魯之朝宿之)
(邑天子在上諸侯不得以地相與)墮邑(史記甘茂傳甘羅見張卿曰卿之功孰與武安君卿曰武安君南挫彊楚比威燕趙)
(戰勝攻取破城丨丨不知其數臣之功不如也)陶邑(史記穰侯傳相國穰侯言客卿竈欲伐齊取剛夀以廣其丨丨)堂邑
(史記刺客傳專諸者吳丨丨人也漢書地理志臨淮郡丨丨注有鐵官)六邑(史記韓世家秦伐我宜陽取丨丨)獻邑
(史記周紀西周君犇秦頓首受罪盡丨其丨三十六口三萬)左邑(漢書地理志河東郡丨丨注今曲沃也秦改為丨丨武帝)
(于此聞南越破改曰聞喜)臨邑(漢書地理志東郡丨丨注有泲廟莽曰穀城亭師古曰泲亦濟水字也)栒邑(漢書郊祀)
(志美陽得鼎獻之下有司議張敞好古文字按鼎銘勒而上議曰&KR1122;梁豐鎬之間周舊居也周宜有宗廟壇場祭祀之藏今鼎出于)
(&KR1122;東中有刻書曰王命尸臣官此丨丨臣愚不足以迹古文竊以傳記言之此鼎殆周之所以褒賜大臣大臣子孫刻銘其先功藏)
(之于宮廟也注美陽扶風之縣也栒音荀丨丨即豳地後漢書鄧禹傳赤眉入長安所過殘賊百姓不知所歸諸將皆勸禹徑攻長)
(安禹曰吾且休兵北道就糧養士以觀其弊于是引軍北至丨丨)搟邑(漢書揚雄傳麾城丨丨下將降旗一日之戰不可殫)
(記注搟音車幰之幰舉手擬之也)同邑(漢書賈誼傳文帝初立聞河南守吳公治平為天下第一故與李斯丨丨而嘗學事)
(焉)通邑(漢書司馬遷傳僕誠已著此書蔵之名山傳之其人丨丨大都則僕償前辱之責雖萬被戮豈有悔哉温庭筠詩勝)
(地當丨丨前山有故居)粟邑(漢書薛宣傳入守左馮翊頻陽縣多盗賊其令薛恭職不辦而丨丨縣小令尹賞从郡用事吏)
(為樓煩長舉茂材遷在粟宣即以令奏賞與恭換縣二人視事數月而兩縣皆治)城邑(漢書韓信傳今大王誠能反其道任)
(天下武勇何不誅㠯天下丨丨封功臣何不服㠯義兵從思東歸之士何不散顔氏家訓江南凡遭重喪若相知者同在丨丨三日)
(不弔則絶之傅毅舞賦駱漠而歸雲散丨丨曹植樂府雲散還丨丨清晨復來還顔延之輓歌行行去丨丨遥遥守丘園謝靈運撰)
(征賦序詳觀丨丨周覽丘墳江淹詩衆賓還丨丨何以慰吾心)富邑(後漢書孔奮傳奮為姑臧長姑臧稱為丨丨通貨羌域市)
(日四合每居縣者不盈數月輙至豐積)拔邑(魏志武帝紀注太祖攻城丨丨得靡麗之物則悉以賜有功班固竇車騎北征)
(頌放𫉬驅拏揣城丨丨)拘邑(魏志文帝紀注昔隗囂之弊禍𤼵丨丨子陽之擒變起扞關)增邑(晉書景帝紀詔曰姦)
(臣李豐等靖譖庸回陰搆凶慝大將軍紏虔天刑致之誅辟周勃之克吕氏霍光之擒上官曷以過之其丨丨九千戸)林邑
(晉書成帝紀六年冬十月丨丨獻馴𧰼又安帝紀十三年六月丨丨獻馴𧰼白鸚鵡南史梁武帝紀大通元年丨丨師子高麗等國)
(各遣使朝貢又丨丨國傳丨丨國本漢日南郡象林縣古越裳界也伏波將軍馬援開南境置此縣其地從廣可六百里北史崔挺)
(傳拜昭武將軍光州刺史掖縣有人年踰九十板輿造州自稱少曾充使丨丨得一美玉方尺四寸甚有光采蔵之海島垂六十歲)
(忻逢明政今願奉之獨孤授放馴象賦返諸丨丨之野歸爾梁山之隅柳宗元詩丨丨東廻山似戟牂牁南下水如湯元稹詩建中)
(之初放馴象遠歸丨丨近交廣)戸邑(晉書地理志武帝施主父之册下推恩之令使諸侯王得分丨丨以封子弟蔡邕胡太傅)
(碑丨丨之數加于羣公魏武帝分給諸將令幸賴賢人不愛其謀羣士不遺其力是以夷險平亂而吾得竊大賞丨丨三萬)徙
邑(晉書地理志少昊始自窮桑而遷都曲阜顓項始自窮桑而丨丨商丘)十邑(晉書地理志昔在帝堯叶和萬邦制八家)
(為鄰三鄰為朋三朋為里五里為邑丨丨為都十都為師州十有二師焉)園邑(晉書刑法志大晉垂制深惟經遠山陵不封丨)
(丨不飾潘岳西征賦廢丨丨以崇儉)佳邑(晉書王彪之傳彪之轉吏部尚書簡文有命用秣陵令曲安遠補句容令彪之執不)
(從曰秣陵令三品縣耳昔用安遠談者紛然句容近畿三品丨丨豈可處卜術之人無才用者邪)焦邑(晉書阮籍傳籍著大)
(人先生傳曰世之所謂君子惟法是修惟禮是克上欲圖三公下不失九州牧獨不見羣蝨之處褌中逃乎深縫匿乎壊絮自以為)
(吉兆也行不敢離縫際動不敢出褌襠自以為得繩墨也然炎丘火流丨丨滅都羣蝨處于褌中而不能出也)竹邑(南史梁武)
(帝紀大通元年五月丙寅成景儁尅魏臨潼丨丨)村邑(南史桓康傳康隨武帝起兵摧堅陷陣旅力絶人所經丨丨恣行暴)
(害江南人畏之以其名怖小兒)劇邑(南史顧覬之傳覬之為山隂令山隂丨丨三萬戸前後官長晝夜不得休事猶不舉覬之)
(御繁以約縣用無事宋史叚少連傳少連知崇陽崇陽丨丨自張詠為令有治狀其後惟少連能繼其風迹張蠙詩兵亂幾年臨丨)
(丨公清終日似閒居文同詩三江古丨丨入籍生齒夥)京邑(魏書高爕傳爕有文才太武每徵辭疾不應笑其兄允屈折小)
(官栖泊丨丨北史高綽傳綽遷洛陽令為政強直不避豪右丨丨憚之又儒林傳序周文受命握素懷鉛重席解頤之士間出于朝)
(廷員冠方領埶經負笈之生著錄于丨丨洛陽伽藍記四門外樹以青槐亘以綠水丨丨行人多庇其下張衡東京賦丨丨翼翼四)
(方所視蔡邕述行賦命僕夫其就駕兮吾將往乎丨丨陸雲詩從子丨丨言觀厥成柳宗元詩丨丨搜楨幹南宫步渥洼陸游詩敢)
(辭行路難漸喜丨丨近)加邑(北史李穆傳武帝東征令穆别攻軹關及河北諸縣并破之大象元年丨丨至九千戸)武
邑(北史周宋獻公震傳震幼而敏逹大統十六年封丨丨公尚魏文帝女)去邑(唐書韋景駿傳歴肥鄉令後道出肥鄉民)
(爭捧酒食迎犒有小兒亦在其中景駿曰方兒曹未生而吾丨丨非有舊恩何故來迎對曰耆老為我言學廬舘舍橋障皆公所為)
(意公為古人今幸親見所以來迎駿嘉其意為留終日)畿邑(唐書柳渾傳渾為相德宗親擇吏宰丨丨政有狀他相賀帝得)
(人渾獨曰此特京兆尹職耳陛下當擇臣輩以輔聖德臣當𨕖京兆尹以承大化尹當求令長親細事代尹求令非陛下所宜帝然)
(之)賦邑(宋史范廷召傳廷召為定州行營都部署咸平二年契丹入塞車駕北廵廷召與戰瀛州西斬首二萬級奪其所掠)
(老幼二萬口契丹遁去師還錄功加檢校太尉益丨丨)赤邑(宋史邊珝傳兄玗自河南令入為吏部員外郎復以珝為洛陽)
(令兄弟迭尹丨丨時人榮之)九邑(宋史黃疇若傳當徵積欠十餘萬疇若亟命榜丨丨盡蠲之逸周書武王凡所征熊盈簇)
(十有七國俘維丨丨注俘囚為奴十七國之丨丨罪重故囚之)邊邑(吳越春秋楚之丨丨脾梁之女與吳丨丨處女爭界上之)
(桑二家相攻吳國不勝遂更相伐滅吳之丨丨吳怒故伐楚李白詩荒城空大漠丨丨無遺堵)二邑(吳越春秋吳舉兵伐楚取)
(丨丨而去)專邑(春秋繁露周衰天子微弱諸侯力政大夫專國士丨丨不能行度制法文之禮)受邑(說苑佛肸用中牟之)
(縣畔設禄邑炊鼎曰與我者丨丨不與我者其烹中牟之士皆與之)剏邑(新序管仲言于齊桓公曰夫墾田丨丨闢土植穀盡)
(地之利則臣不若寗戚)北邑(越絶書伍子胥城周九里二百七十步小城東西從武里面從小城丨丨中徑從閶門到婁門)
(九里七十二步)灌邑(越絶書吳古故陸道出胥明奏出土山度丨丨)莋邑(越絶書放山者在莋碓山南以取長之莋碓山)
(下故有鄉名丨丨)入邑(論衡虎食人于野應功曹之姦虎時丨丨行于民間功曹游于閭巷之中乎)蒲邑(水經注濮)
(渠又東逕蒲城北故衛之丨丨孔子將之衞子路出于蒲者也)苖邑(水經注濝水西屈逕關城南歴軹關南逕苖亭之西亭故)
(周之丨丨也)莘邑(水經注周威烈王之十七年魏文侯伐秦至鄭還築汾隂郃縣即此城也故有丨丨矣為太姒之圖)好
邑(水經注好畤有梁山宮秦始皇起水東有好畤縣故城王莽之丨丨也)祖邑(水經注豫章城有樟樹高七丈五尺此樹)
(嘗中枯建晉永嘉中一旦更茂豐蔚如初故郭景純南郊賦云弊樟復秀于丨丨是也以宣王祖為豫章故也)本邑(水經注汳)
(水又東逕違縣故城北俗謂之小蒙城也西征記城在汳水南十五六里即莊周之丨丨也)田邑(楚詞丨丨千畛人阜昌只)
(王儉褚淵碑文所受丨丨不盈百井又後漢書馮衍傳鮑永以衍為立漢將軍領狼孟長屯太原與上黨太守丨丨等繕甲養士捍)
(衞并土)舊邑(班固高祖沛水亭碑銘根生葉茂丨丨是仍)邑邑(班固西都賦都都相望丨丨相屬)陵邑(班固)
(西都賦三𨕖七遷充奉丨丨顔延之詩衣冠終冥漠丨丨忽葱菁)高邑(班固東都賦立號丨丨建都河洛)伯邑(張衡)
(週天大象賦仰東井之輿鬼覽西秦之丨丨)經邑(張衡東京賦昔先王之丨丨也掩觀九隩靡地不營)遷邑(張衡東京)
(賦論其丨丨易京則同規乎殷盤改奢即儉則合美乎斯干)管邑(蔡邕述行賦迄丨丨而增感歎兮慍叔氏之啟商)前
邑(蔡邕胡太傅碑永康之初以定策元功復封丨丨錄尚書事)相邑(蔡邕郡掾吏張玄祠堂碑掾孫翻以貞固之姿受過)
(庭之訓𫉬執戟出宰丨丨遷太守得大夫之禄奉烝嘗之祀)岐邑(魏文帝詩古公宅丨丨實始翦殷商)面邑(曹植詩望)
(城不過丨丨不游)兖邑(曹植詩改封丨丨于河之濱)授邑(應璩書前者邑人念弟無己欲令州郡崇禮師官丨丨誠)
(美意也元稹詩楚王謀丨丨此意復中傾)薛邑(阮籍元父賦南望春申東瞻孟嘗袤界丨丨境邊山陽)吳邑(陸機詩屬)
(城咸有士丨丨最為多)度邑(陸雲張二侯頌有漢再命丨丨于東王融曲水詩序丨丨静鹿丘之歎遷鼎息大坰之慙)㡳
邑(陸雲張二侯頌遂登上將亮彼大皇丨丨胙土命珪有璋人歲暮賦委乘輅于紫宮兮剖金虎而丨丨)東邑(陸雲散騎)
(常侍陸府君誄乃擁雄戟徵戎丨丨張華詩駕言遊丨丨東邑紛禳禳)名邑(陸雲詩内崇南芬外清丨丨)宰邑(潘岳)
(賦位莫微于丨丨館莫陋于河陽謝靈運詩臥病同淮揚丨丨曠武城)兩邑(潘岳詩驅役宰丨丨李白詩差池宰丨丨)辭
邑(傅亮演慎論平仲丨丨殷鑒于崔慶張臨挹滿灼戒于桑霍)兹邑(夏侯湛東方朔像讚我來自東言涉丨丨)神邑
(郭璞鹽池賦豈若兹池之所産帶丨丨之名岳)魏邑(鮑照凌烟樓銘冰臺築于丨丨鳳閣起于漢京)破邑(何承天安邊論)
(大翦幽冀屠城丨丨)郡邑(袁淑詩意氣深自負肯事丨丨權元稹詩牧民未及久丨丨紛如化戴良詩道路正搔首丨丨忽馳)
(箭)萬邑(梁簡文帝詩丨丨王畿曠三條綺陌平)分邑(梁元帝賦爾其湘水之東即我龜蒙魏甘露而丨丨吳太平而)
(定中)郊邑(陶弘景答趙英才書偃蹇園巷從容丨丨盧綸詩下淮風自急樹杪分丨丨)郛邑(沈約安陸昭王碑望城拊)
(膺震動丨丨)剽邑(沈約安陸昭王碑小則俘民略畜大則攻城丨丨)命邑(沈約郊居賦排陽烏而丨丨方山河而啓)
(基)枌邑(江淹詩宮廟禮哀敬丨丨道嚴玄)遐邑(江淹辭建平王牋所謂孽由己作匪降自天猶沐造化餘靈宥以丨)
(丨)街邑(江淹齊太祖誄怨丨丨之綵驂弔原野之縞蓋)沛邑(徐陵陳文帝策文思丨丨以東臨懷周京以西顧)廢
邑(沈炯詩空村餘拱木丨丨有頽城)帝邑(魏收為武成帝以三臺宫為大興聖寺詔皇居丨丨揆日瞻星)錫邑(王褒)
(于謹碑丨丨增于鄭僑賜乘同于魏絳)譙邑(唐太宗詩新豐停翠輦丨丨駐鳴笳)河邑(苖晉卿登太行山詩闕樓前望)
(遠丨丨下觀平)舉邑(李白詩丨丨樹桃李垂隂亦流芳)魯邑(李白詩毫揮丨丨訟目送瀛洲雲)佐邑(白居易詩)
(丨丨意不適閉門秋草生張喬詩餘才不廢詩丨丨喜閒司李中詩丨丨慙無術敢言貧與清)鼎邑(柳宗元獻弘農公五十韻)
(詩高居遷丨丨遥傳好書王)假邑(韋應物天長寺上方别子西冇道詩丨丨非拙素况乃别伊人)郭邑(韋莊詩烟霞盡)
(入新詩卷丨丨閒開古畫圖)古邑(張喬詩丨丨猿聲裏空城只半存)外邑(曹松詩丨丨官同隱寧勞短吏趨)寄
邑(許棠詩丨丨雖行化眠雲似去官)試邑(梅堯臣詩丨丨來勾越風烟復上游)壯邑(陸游詩名都丨丨數十里至今)
(不聞戎馬聲)山邑(袁凱詩自言稷下舊詩生奉命江南宰丨丨)朱邑(漢書丨丨傳邑字仲卿少時為舒桐鄉嗇夫廉)
(平不苛吏民愛敬遷北海太守以治行第一入為大司農神爵元年卒初邑病且死屬其子曰我故為桐鄉吏其民愛我必葬我桐)
(鄉後世子孫奉嘗我不如桐鄉民及死其子葬之桐鄉西郭外民果然共為邑起冢立祠歲時祠祭至今不絶晉書陳頵傳夫欲制)
(遠先由近始故出其言善千里應之今宜改張明賞信罰拔卓茂于密縣顯丨丨于桐鄉然後大業可舉中興可冀耳)王邑
(後漢書王常傳更始立以常為廷尉大將軍封知命侯别徇汝南沛郡還入昆陽與光武共擊破王尋丨丨)費邑(後漢書耿)
(弇傳詔弇進討張步步使其大將軍丨丨軍歴下又分兵屯祝阿)
告自邑(易夬揚于王庭孚號有厲丨丨丨不利即戎利有攸往)出田邑(禮記古者于禘也𤼵爵賜服順陽義也于)
(嘗也丨丨丨𤼵秋政順隂義也)王官邑(左傳晉郤至與周爭鄇田曰溫吾故也劉子單子曰昔宣王勞文公而賜之溫狐氏)
(陽氏先處之而後及子若治其故則丨丨之丨也子安得之)賞以邑(左傳新築人仲叔于奚救孫桓子衞人丨之丨丨辭)
(請曲縣繁纓以朝許之仲尼聞之曰惜也不如多與之邑惟器與名不可以假人)十五邑(史記商君傳衞鞅破魏秦封之)
(于商丨丨丨號商君)延陵邑(史記吳太伯世家季札封于延陵故號曰延陵季子注地理志曰故丨丨丨季札所居王逢詩)
(路入丨丨丨星分左轄躔)汾陽邑(史記晉世家夷吾遺里克書曰誠得立請遂封子于丨丨之丨)厮豎邑(北史韓顯)
(宗傳伏見洛京之制居人以官位相從不依族𩔖然官位非常有朝榮而夕悴則衣冠淪于丨丨之丨臧𫉬顯于膏腴之里)漂
榆邑(水經注清河又東逕丨丨丨故城南俗謂之角飛城)化於邑(董仲舒賢良策立太學以教于國設庠序以丨丨丨)
大夏邑(左思蜀都賦卭杖傳節于丨丨之丨蒟醬流味于番禺之鄉)單父邑(潘岳詩位同丨丨丨愧無子賤歌)
兜術邑(支遁詩龍潛丨丨丨漂景閻浮濱)千家邑(何承天安邊論丨丨之丨戰士二千隨其便能各有所仗)耕
桑邑(何承天安邊論斥堠之郊非畜牧之地非丨丨之丨故堅壁清野以俟其來整甲繕兵以乘其敝)邯鄲邑(苟㫤)
(詩朝𤼵丨丨丨暮宿井陘間)雲陽邑(謝惠連詩塗屇丨丨丨邑宰有昔遊)夫人邑(庾信李夫人墓誌丨丨之丨或)
(用鄉名小君之號多從大秩)三秦邑(唐中宗詩神臯福地丨丨丨玉臺金闕九仙家)郇瑕邑(杜甫詩悽愴丨丨丨)
(差池弱冠年)衛人邑(高適詩朝臨淇水岸還望丨丨丨)宓賤邑(許棠詩城非丨丨丨館亦號聞琴)萬戸
邑(陳與義詩蒲團着身寬安取丨丨丨又虞集題鼇溪春曉圖詩夫容山陽萬家邑石嶺戴轍縈紆入)楚西邑(陸游詩吾)
(行已四旬纔抵丨丨丨)海濱邑(樓鑰詩劉郎鸞棲丨丨丨不減向來人姓習)嵐瘴邑(王逢詩哭親丨丨丨懷友)
(月蘿房)安丘邑(戴良詩秣馬丨丨丨弭節樂昌縣)
急(居立切丨疾說文作㤂褊也)
韻藻褊急(詩序葛屨刺褊也魏地陿隘其民機巧趨利其君儉嗇丨丨而無德以將之左傳其從者肅而寬忠而能力疏)
(能敬者失于丨丨故美其能寬容也忠誠者未必有力故美其能勤也南史江夏王義恭傳豁達大度漢祖之德猜忌丨丨魏武之)
(略北史諸葛潁傳性丨丨與柳𧦬每相忿䦧帝屢責怒之而猶不止又酷吏傳序于洛侯之徒前書編之酷吏或因緒餘或以微功)
(遭遇時來忝竊高位肆其丨丨多行無禮按褊急一本作褊性宋史韓丕傳丕屬思艱澀及典書命傷于稽緩宰相宋琪性丨丨常)
(加督責或申以諧謔丕不能平)告急(左傳申包胥如秦乞師曰吳為封豖長蛇以薦食下國虐始於楚寡君失守社稷越在草)
(莽使下臣丨丨蜀志先主傳曹公征徐州徐州牧陶謙遣使丨丨於田楷楷與先主俱救之新序秦惠王時蜀亂國人相攻擊丨丨)
(於秦李頻詩將軍日丨丨走馬向長安)卞急(左傳邾子在門臺臨廷閽以瓶水沃廷邾子望見之怒閽曰夷射姑旋焉命執)
(之弗得滋怒自投于床廢于罏炭爛遂卒莊公丨丨而好潔故及是宋史范質傳質性丨丨好面折人又馬元方傳元方擢右諫議)
(大夫權三司使事衆論不以為允真宗謂宰臣曰元方在三司何多謗也王旦曰元方盡心營職然其性丨丨且不納僚屬議而醜)
(言詆之所以賈怨)周急(論語君子丨丨不繼富魏志任峻傳峻於饑荒之際收䘏朋友孤遺中外貧宗丨丨繼乏信義見稱)
(乂王昶傳昶為兄子及子作名字書戒之曰用財先九族施舍務丨丨晉書天文志尚書西二星曰陰德陽德主丨丨振撫)緩
急(史記文帝紀齊太倉令淳于公有罪當刑太倉公無男有女五人會逮罵其女曰生子不生男有丨丨非有益也其少女緹縈)
(自傷泣乃隨其父至長安上書天子憐悲其意除肉刑又袁盎傳安陵富人有謂盎曰吾聞劇孟博徒將軍何自通之盎曰劇孟雖)
(博徒然母死客送葬車千餘乘此亦有過人者且丨丨人所有夫一旦有急叩門不以親為解不以存亡為辭天下所望者獨季心)
(劇孟耳今公常從數騎一旦有丨丨寧足恃乎罵富人弗與通北史牛弘傳嘉平年東觀召典律者太子舍人張光問凖意光等不)
(知歸閱舊藏乃得其器形制如房書猶不能定絃丨丨故史官能辯清濁者遂絶新論良工塗漆丨則弗睎丨則弗牢均其丨丨使)
(之調和則為美也韓詩外傳趙王使人于楚鼓瑟而遣之曰慎無失吾言使者受命伏而不起曰大王鼔瑟未嘗若今日之悲也王)
(曰調使者曰調則可記其柱王曰不可天有燥濕絃有丨丨柱有推移不可記也蘇軾詩愛君似劇孟扣門知丨丨張羽詩悲哉窮)
(途士丨丨將焉投)事急(史記趙世家肅侯游大陵出于鹿門大戊午扣馬曰耕丨方丨一日不作百日不食肅侯下車謝漢)
(書高帝紀項羽圍漢滎陽將軍紀信曰丨丨矣臣請誑楚可以間出又樊噲傳項羽在戲下饗軍士中酒亞父欲謀殺沛公令項莊)
(拔劍舞坐中欲擊沛公樊噲居外營聞丨丨廼持盾入立帳下後漢書申屠剛傳夫物窮則變生丨丨則計易其埶然也晉書劉頌)
(傳古人有言鈇鉞不用而刀鋸日弊此言大事緩而小丨丨也韓非子宓子賤治單父有若見之曰子何臞也宓子曰君不知賤不)
(肖使治單父官丨丨心憂之故臞也)窘急(史記游俠傳郭解軹人也為人短小精悍少時陰賊蔵命作姦剽攻不休及鑄錢掘)
(冢固不可勝道適冇天幸丨丨常得脱若遇赦晉書袁宏傳宏為東征賦賦末列稱過江諸名德而不及陶侃侃子聞之嘗于曲室)
(抽刃問宏曰家公勲跡如此君賦云何相忽宏丨丨答曰我已盛述尊翁何乃言無因曰精金百汰在割能斷功以濟時職思靜亂)
(長沙之勲為史所贊其子乃止侯應邊備議盗賊桀黠羣輩犯法如其丨丨急走北去則不可制)趨急(史記游俠傳魯朱家)
(以俠聞專丨人之丨甚已之私既陰脱李布之阨及布尊貴終身不見也南史范雲傳雲性篤睦事寡嫂盡禮家事必先諮而後行)
(好節尚竒專丨人之丨)赴急(漢書游俠傳信陵君無忌竊符矯命戮將專師以丨平原之丨宋史薛向傳冐法以丨丨人之)
(常情元史許衡傳漢高帝起布衣天下影從滎陽之難紀信至捐生以丨丨則人心之歸可見矣風俗通魏齊夜亡間行念諸侯莫)
(可以丨丨者乃復走大梁庾肩吾書品序草聖起于漢時解散隸法用以丨丨本因草創之義故曰草書)秦急(漢書五行志襄)
(公時天下諸侯之大夫皆執國權君不能制漸將日甚善惡不明誅賞不行周失之舒丨失之丨故周衰亡寒歲秦滅亡奥年)解
急(後漢書賈復傳復從征伐未嘗喪敗數與諸將潰圍丨丨)性急(魏志梁習傳注王思丨丨嘗執筆作書蠅集筆端驅去復)
(來如是再三思恚怒自起逐蠅不能得還取筆擲地蹋壊之晉書王述傳述丨丨嘗食雞子以筯刺之不得便大怒擲地雞子圓轉)
(不止便下床以屐齒踏之又不得瞋甚掇内口中齧破而吐之北史李平傳平高明強濟所在有聲但以丨丨為累又陳元康傳神)
(武嘗怒文襄親加毆蹋極口肆罵以告元康元康伏泣曰王教世子過矣神武曰我丨丨瞋阿惠常如此韓非子西門豹之丨丨故)
(佩韋以緩已董安于之性緩故佩弦以自急李洞詩丨丨却于碁上慢身閒未免藥中忙)秋急(管子春仁夏忠丨丨冬閉)絃
急(韓詩外傳治國者譬若乎張琴然大丨丨則小絃絶矣古詩音響一何悲丨丨知柱促曹植詩丨丨悲聲𤼵聆我慷慨言)遭
急(淮南子全性保真不虧其身丨丨廹難精通于天)弦急(趙至書根萌未樹牙淺丨丨杜頠詩秋草馬蹄輕角弓持丨丨)
朝夕急(左傳陳近于楚民丨丨丨能無往乎)倒懸急(後漢書臧洪傳但懼秋風揚塵伯珪馬首南向張揚飛燕旅力)
(作難北鄙將告丨丨之丨股肱奏乞歸之記耳潘岳馬汧督誄纍卵之危丨丨之丨)縛虎急(魏志呂布傳布與其麾下登白)
(門樓太祖兵圍急乃下降遂生縛布布曰縛太急小緩之太祖曰丨丨不得不丨也)求賢急(素書愛人深者丨丨丨樂得賢)
(者養人厚又李商隱詩諫署搜賢急應難惜布衣)一言急(鄧析子一聲而非駟馬勿追丨丨而丨駟馬不及)邊烽
急(徐悱詩聞有丨丨丨飛候至長安又沈佺期詩五原烽火急六郡羽書催又李頻詩北境烽烟急南山戰伐頻又張蠙詩西北)
(正傳烽候急靈州共喜信臣居)羽書急(王昌齡詩聞道丨丨丨單于寇井陘長孫佐輔詩朝來丨丨丨夜宿長城窟又黃鎮)
(成詩轅門昨夜飛書急卜戸三人赴調兵)鴈飛急(高適詩水渚人去遲霜天丨丨丨又梁昭明太子詩稍覺螿聲悽轉聞鳴)
(鴈急又趙孟頫詩風高氣肅鴈聲急天青日暖蛛絲遊又劉基詩斜日遠天歸鴈急薄寒孤館落花稠)夕波急(李白詩水)
(寒丨丨丨木落秋山空)更籌急(杜甫詩城暗丨丨丨樓高雨雪微)徵求急(杜甫詩非關使者丨丨丨自識將軍)
(禮數寬又劉基詩也知使者徵書急莫厭輕舟出郭頻)萬里急(杜甫觀打魚詩滄江漁子清晨集設網提綱丨丨丨虞集)
(題春江捕魚圖詩春江聚網丨丨丨漁人相歡魚相泣)短景急(杜甫詩不許辛苦行廹此丨丨丨)歸情急(孟郊)
(詩慈親誡去就賤子丨丨丨又高啓詩春寒欲雨歸心急嬾住扁舟問酒家)
增民急(書水火金木土榖惟修傳養民之本在先修六府疏六府是丨之丨先有六府乃可施教史記五帝紀高辛生而神)
(靈自言其名順天之義知丨之丨漢書平當傳公卿薦當論議通明上使行流民幽州舉奏刺史二千石勞徠有意者言渤海鹽池)
(可且勿禁以救丨丨所過見稱)最急(書汝能庸命㢲朕位疏治水于時丨丨故求人代己令代者自治)煩急(詩揚之水)
(不流束薪箋激揚之水至湍迅而不能流移束薪喻平王政教丨丨而恩澤之令不行於下民)雉急(詩有兔爰爰雉離于羅傳)
(爰爰緩意疏鳥飛張網以羅之兔言緩則丨為丨矣)救急(詩靡人不周箋周當作賙王以諸臣困於食人人賙給之權丨其丨)
(左傳子産作丘賦渾罕曰政不率法而制于心民各有心何上之有注子産權時丨丨渾罕譏之正道南史沈曇慶傳曇慶仕宋位)
(尚書左丞時歲有水旱曇慶議立常平倉以丨人丨文帝納其言而事不行新序申包胥曰輔君安國非為身也丨丨除害非為名)
(也功成而受賞是賣勇也君既定又何求焉)駿急(禮記刑肅而俗敝則法無常疏肅丨丨也敝凋殘也蔡邕述行賦弘寬裕)
(于便僻兮紏忠諫其丨丨)情急(左傳臧孫辰告糴于齊疏不言如重穀急辭以其丨丨于糴故不言如齊告糴瑯嬛記昔有丈)
(夫與一女子相愛書札相通皆憑一鳥往來此鳥殊解人意忽對女子曰丨丨了因名此鳥為丨丨了沈如筠詩云好因秦吉了一)
(為寄深情秦吉了蓋後人誤呼虞集詩畫史當時妙墨傳光彩流動狂丨丨)促急(穀梁傳不言日急辭也注辭中丨丨不容)
(日新語懷丨丨者必有所虧柔懦者制剛強論衡太陽之地人民丨丨促急之人口舌為毒)憨急(爾雅鵽鳩注鵽大如鴿似)
(雌雉為鳥丨丨羣飛出北方沙漠地)警急(爾雅北方有比肩民焉迭食而迭望注此即半體之人各冇一目一鼻一孔一臂一)
(脚亦猶魚鳥之相合更望備丨丨漢書英布傳漢誅梁王彭越盛其醢以徧賜諸侯至淮南淮南王方獵見醢因大恐陰令人部聚)
(兵伺候旁郡丨丨後漢書光武帝紀初帝在兵間久厭武事且知天下疲耗思樂息肩自隴蜀平後非丨丨未嘗復言軍旅宋史高)
(宗紀詔四川財賦如遇丨丨則令宣制司隨宜措置又天文志爟四星主烽火備邊亭之丨丨以不明為安明大則邊有警高士傳)
(焦先雖有丨丨不與人語庾信慕容寧碑文軍機丨丨鋒鏑縱横)刻急(爾雅康苛也疏苛者毒草為政丨丨者取譬焉漢書)
(嚴延年傳張敞素與延年善敞治雖嚴然尚頗有縱舍聞延年用刑丨丨廼㠯書諭之延年自矜伐其能終不衰止後漢書韋彪傳)
(臣聞政化之本必須陰陽伏見立夏以來當暑而寒殆以刑罰丨丨郡國不奉時令之所致也宋史司馬光傳光謂監司多新進少)
(年務為丨丨令近臣于郡守中𨕖舉)艱急(魯語夫為四隣之援結諸侯之信重之以婚姻申之以盟誓固國之丨丨是為宋史)
(宋太和傳會西鄙有警轉饋丨丨改刑部郎中充陜西轉運使)魏急(戰國策張丑之合齊楚講于魏也謂韓公仲曰今公疾攻)
(魏之鄆丨丨則以地和于齊楚故公不如勿攻也魏緩則必戰戰勝攻鄆而取之易矣)懁急(史記貨殖傳中山地薄人衆猶)
(有沙丘紂淫地餘民民俗丨丨)敵急(史記李將軍傳廣為人長援臂善射其射見丨丨非在數十步之内度不中不𤼵𤼵即應)
(弦而倒)陰急(史記扁鵲倉公傳中庶子曰邪氣積畜而不得泄是以陽緩而丨丨故暴蹷而死)慘急(漢書食貨志淮)
(南衡山江都王謀反迹見而公卿尋端治之竟其黨與坐而死者數萬人吏益丨丨而法令察)精急(漢書地理志邯鄲北通燕)
(涿南有鄭衛漳河之間一都會也其土廣俗雜大率丨丨高氣埶輕為姦)虐急(漢書五行志傷足喪屨卒死於足丨丨之效也)
肅急(漢書五行志君丨丨則臣恐懼)嚴急(漢書五行志傳曰聽之不聰是謂不謀厥咎急言上偏聽不聰下情隔塞則不)
(能謀慮利害失在丨丨故其咎急也後漢書班超傳超在西域被徵以任尚為都護與超交代超曰君性丨丨水清無大魚察政不)
(得下和宜蕩佚簡易寬小過總大綱而已北史王羆傳羆性丨丨嘗冇吏挾私陳事者羆不暇命捶扑乃手自取鞾履持以擊之)
窮急(漢書董仲舒傳民日削月朘寖㠯大窮富者奢侈羨溢貧者丨丨愁苦丨丨愁苦而上不救則民不樂生民不樂生尚不)
(避死安能避罪)人急(漢書原涉傳涉專以振施貧窮赴丨之丨為務中論夫禮也者丨之丨也)逼急(後漢書孔融傳融為)
(北海相時黃巾復來侵暴融乃出屯都昌為賊管亥所圍融丨丨乃遣東萊太史慈求救于平原相劉備)怖急(後漢書馬援傳)
(傍縣嘗有報仇者吏民驚言羌反狄道長詣門請閉城𤼵兵援時與賓客飲大笑曰邊衆何敢復犯我曉狄道長歸守寺舍良丨丨)
(者可狀下伏後稍定郡中服之)張急(後漢書循吏傳贊政畏丨丨理善烹鮮推忠以及衆瘼自蠲)狷急(後漢書范丹傳)
(丹辟太尉府以丨丨不能從俗常佩韋于朝北史崔敞傳敞性丨丨與刺史楊椿迭相表列敞坐免官)矜急(後漢書朱浮傳)
(漁陽太守彭寵以天下未定不宜多置官屬浮性丨丨自多頗有不平因以峻文詆之梁簡文帝臨雍州原減民間資教義存丨丨)
(無俟多費)遑急(後漢書馬嚴傳拜陳留太守時京師訛言賊從東方來百姓奔走轉相驚動諸郡丨丨各以狀聞嚴察其虛妄)
(獨不為備又周霆震詩貫魚累童稚前阻後惶急)剛急(後漢書橋玄傳丨丨無大體然謙讓下士子弟親宗無在大官者晉)
(書段灼傳灼少仕州郡稍遷鄧艾鎮西司馬武帝即位灼上疏追理艾曰惜哉言艾之反也以艾性丨丨務功伐善而不能協同朋)
(𩔖輕犯雅俗失君子之心故莫肯理之)月急(後漢書公孫瓚傳袁氏之攻狀若鬼神日窮丨丨不遑啓處)風急(後漢)
(書岑彭傳彭乃令軍中募攻浮橋先登者上賞于是偏將軍魯竒應募而前時天丨狂丨彭竒船逆流而上直衝浮橋吳志周瑜傳)
(注至戰日黃蓋先取輕利艦十舫載燥荻枮柴積其中灌以魚膏赤幔覆之建旌旗龍幡于艦上時東南丨丨蓋舉火去北軍二里)
(餘同時𤼵火火烈風猛往船如箭燒盡北船晉書謝安傳安嘗與孫綽等汎海風起浪湧諸人並懼安吟嘯自若舟人以安為悦猶)
(去不止丨轉丨安徐曰如此將何歸即舟人承言即㢠廻衆咸服其雅量南史周文育傳陳武帝拒徐嗣徽於白城適與文育會將戰)
(丨丨武帝曰矢不逆風文育曰事急矣當決之何用古法抽槊上馬而進衆軍隨之風亦尋轉又謝密傳密性寬博無喜愠末年嘗)
(與友人棋友人西南棋有死勢復一客曰西南丨丨或有覆舟者友悟乃救之弘微大怒投局於地識者知其暮年之事梁簡文帝)
(詩丨丨旍旗斷塗長鎧馬疲江淹詩時寒原野曠丨丨霜露多庾信詩猿嘯丨還丨雞鳴潮即來張正見梅花落詩落遠香丨丨飛)
(多花逕深隋煬帝詩露濃山氣冷丨丨蟬聲哀虞世南詩凛凜邊丨丨蕭蕭征馬煩韓愈詩萍蓬丨波丨桑榆日月侵錢起詩嚴冬)
(北丨丨中夜哀鴻去韓翃詩雨餘衫袖冷丨丨馬蹄輕劉禹錫詩樓上見春多花前恨丨丨元稹詩酒醒秋簟冷丨丨夏衣輕劉滄)
(詩黃河晚凍雪丨丨野火遠燒山木枯倪瓚詩溪㢠廻路轉松丨丨竹林華房霞氣濕高啓詩停橈正懷古丨丨葦花秋)迫急
(後漢書岑彭傳朱鮪薦彭為淮揚都尉遷潁川太守劉茂起兵略下潁川彭不得之官從河内太守邑人韓歆光武徇河南歆欲城)
(守彭止不聽既而光武至懷歆丨丨迎降)舒急(後漢書霍諝傳情之異者剛柔丨丨倨敬之間)聞急(後漢書陳龜傳西州)
(邊鄙土地塉埆男寡耕稼之利女乏機杼之饒丨丨長驅去不圖反)要急(後漢書劉陶傳陶上疏曰臣聞國安則臣蒙其慶謹)
(復陳當今丨丨八事晉書葛洪傳洪著肘後丨丨方四卷)圍急(後漢書臧宮傳妖巫維汜等復妖言相聚入原武城于是遣宮)
(將北軍圍之數攻不下顯宗曰妖巫相劫埶無久立但外丨丨不得走耳宜小挺緩令得逃亡又袁譚傳尚復自將攻譚譚戰大敗)
(嬰城固守尚丨之丨譚奔平原江總樂府白登丨轉丨黃河凍不乾)凶急(後漢書高句驪傳其人性丨丨有氣力習剛鬭好寇)
(鈔)危急(蜀志諸葛亮傳天下三分益州罷弊此誠丨丨存亡之秋也宋史度宗紀四川宣撫司參議官張夢𤼵詣賈似道上)
(書陳丨丨三策)剽急(蜀志張嶷傳吳太傅諸葛恪以初破魏軍大興兵衆以圖攻取侍中諸葛瞻恪從弟也嶷與書曰帝實幼)
(弱太傅受寄託之任誠實可慮加吳楚丨丨乃昔所記而太傅離少主履敵庭非良計長算也潘岳筝賦或案衍夷靡或竦勇丨丨)
峭急(吳志朱治傳初權弟翊性丨丨喜怒快意治數諭以道義王粲為劉荆州與袁尚書青州天性丨丨迷于目前)釋急
(吳志呂蒙傳曹仁分衆攻甘寧寧困急使使請救諸將以兵少不足分蒙謂周瑜程普曰留凌公績蒙與君行解圍丨丨勢亦不久)
(蒙保公績能十日守也)時急(晉書宣帝紀時大修宫室加之以軍旅帝乃諫曰自河以北百姓困窮外内有役勢不並興宜)
(假絶内務以救丨丨羅隱詩地寒謾憶移暄手丨丨方須濟世才)忍急(晉書恭帝紀帝幼時性頗丨丨及在藩國曾令善射)
(者射馬為戲)水急(晉書蔡謨傳自沔以西丨丨岸高陳後主詩山高雲氣積丨丨溜杯輕李孝貞詩天寒秋丨丨風靜夜猿)
(哀李嶠詠箭詩影隨流丨丨光帶落星飛崔仲方詩荆門秋丨丨巫峽斷雲輕杜甫詩四山多風谿丨丨寒雨颯颯枯樹濕楊衡詩)
(凉風蕭蕭漏丨丨月華泛豔紅蓮濕盧綸詩下界丨長丨上方燈自明許渾詩畫舸欲行春丨丨翠簾初捲暮山長陸游詩風生樹)
(影動月碎丨流丨)峻急(晉書傅休奕傳天性丨丨不能有所容每有奏劾貴游懾伏臺閣生風北史李昶傳昶小名那性丨)
(丨不雜交游幼年已解屬文有聲洛下又陽休之傳休之少年頗以丨丨為累晚節以通美見稱宋史楊棟傳言祖宗立國不恃兵)
(財法令惟恃民心固結而已願陛下常存忠厚之意勿用丨丨之人遼史太公鼎傳時遼東雨水傷稼北樞密院大𤼵瀕河丁壯以)
(完隄防有司承令丨丨柳宗元愚溪詩序夫水智者樂也今是溪獨見辱于愚何哉蓋其流甚下不可以灌溉又丨丨多坻石大舟)
(不可入也)大急(晉書劉曜載記初曜變姓名客為縣卒崔岳為朝鮮令見而異之推問所由曜叩頭自首流涕求哀岳曰此縣)
(幽僻勢能相濟縱有丨丨不過解印綬與卿俱去耳)請急(南史謝靈運傳靈運遷侍中多稱疾不朝出郭游行經旬不歸既無)
(表聞又不丨丨上不欲傷大臣諷旨令自解)帶急(南史張融傳融形貌短醜精神清徹王敬則見融革帶寬殆將至髀謂革)
(丨太丨融曰既非步吏急帶何為梁簡文帝舞賦信身輕而釵重亦腰羸而丨丨)雨急(南史任昉傳風丨丨而不輟其音霜)
(雪零而不渝其色斯賢逹之素交歴萬古而一遇李商隱詩六曲屏風江丨丨九枝燈檠夜珠圓陸游詩丨丨驟增車轍水泥深漸)
(壯馬蹄聲楊基詩牽衣上船江丨丨霹靂半夜翻洪濤)悁急(南史王准之傳彭城王義康每歎曰何須高論玄虛正得如王)
(准之兩三人天下便足然寡風素情丨丨不為時流所重宋史晏殊傳累典州郡吏民畏其丨丨)陜急(南史柳元景傳元景)
(遣軍副簡步騎二千以赴丨丨卷甲兼行一宿而至)猛急(北史劉貴傳劉貴歴爾朱榮府騎兵參軍榮性丨丨貴尤嚴峻任使)
(多愜榮心)機急(北史唐邕傳河陽晉州與周連境請於河陽懷州永橋義寧烏籍各從六州軍人并家立軍府安置以備丨丨)
(之用帝竝從之文心雕龍意生於權譎而事出于丨丨)勁急(北史何妥傳妥性丨丨有口才好是非人物)鯁急(北史)
(盧楚傳少有才學性丨丨口吃言語澁難大業中為尚書左司郎當朝正色甚為公卿所憚)躁急(北史尉古真傳從玄孫瑾)
(少而敏悟好學慕善及位任重便大丨丨省内郎將論事者逆即瞋罵宋史李復圭傳復圭臨事敏决稱健吏與人交不以利害避)
(然輕率丨丨無威重世說趙邪利善鼓琴嘗云吳聲清婉若長江廣流綿綿徐逝國士之風蜀聲丨丨若激浪奔雷亦一時俊決陸)
(璣詩疏猴性丨丨猨性靜緩)火急(北史齊武成帝紀帝特愛非時之物取求丨丨皆須朝徵夕辦搜神記王子珍見父在床)
(病危猶有氣丨丨致酒脯錢財于郊呼鬼名李玄石而祭之柳宗元詩勸君丨丨添功用趁取當時二妙聲徐積詩恰得一犁雨田)
(事正丨丨蘇軾詩丨丨著書千古事虞卿應未厭窮愁又鹽事星丨丨誰能䘏農耕)苛急(宋史王嗣宗傳補秦州司寇參軍侍)
(御史路冲知州事為政丨丨盗賊羣起嗣宗乘間極言其闕失)切急(宋史劉安世傳倉卒軍興餽餉丨丨)&KR0837;急(元史汪德)
(臣傳嘉陵白水交會勢丨丨德臣繫舟為梁一夕而成如履坦途)腰急(列子來丹執劒從黑卵時黑卵醉偃于牖下自領至)
(腰三斬之黑卵不覺既醒怒其妻曰醉而露我使我嗌疾而丨丨)有急(韓詩外傳齊景公出田十有七日而不反晏子乘而)
(往比至衣冠不正景公見而怪之曰夫子何遽乎得無丨丨乎)始急(淮南子孟夏始緩孟冬丨丨)寖急(吳越春秋漁父)
(歌曰日已夕兮予心憂悲月巳馳兮何不渡為丨丨兮當奈何)家急(風俗通靈帝之末司徒掾弘農董君考上名典君事不得)
(自劾暫以丨丨假)臨急(英雄記呂布謂太祖曰布待諸將厚也諸將丨丨皆叛布耳)單急(世說桓大司馬乘雪欲獵)
(先過王劉諸人許真長見其裝束丨丨問老賊欲持此何作桓曰我若不為此卿輩亦那得坐談)哀急(文心雕龍杜䕫調律)
(音奏舒雅荀勖改懸聲節丨丨)迅急(水經江水又東逕南陽山南注又曰苟&KR1105;亦曰南陽&KR1105;水勢丨丨潘尼詩南山欝岑崟洛)
(川丨且丨)濬急(水經注汲縣故汲郡治晉太康中立城西北有石夾水飛湍丨丨也人亦謂之磻溪言太公常釣于此也)浚
急(洛陽伽藍記長分橋中朝時以穀水丨丨注于城下多壊民家立石橋以限之)皮急(齊民要術桃性丨丨四年以上宜以)
(刀豎&KR2030;其皮)憤急(劉歆遂初賦地坼裂而丨丨兮巨石破之嵓嵓)在急(阮籍薦盧播書臨煩不惑丨丨彌明)凄急
(潘岳夏侯常侍誄零露霑凝勁風丨丨)徽急(陸機文賦猶絃么而丨丨故雖和而不悲)聲急(顔延之詩高張生絶弦丨)
(丨由調起孔德紹詩地籟風丨丨天津雲色愁白居易傷馬詩嘶風覺丨丨蹋雪怪行遲項斯詩獨眠秋寺琴丨丨遠拜軍城劒色)
(高)蟬急(顔延之詩夜丨當夏丨隂蟲先秋聞唐彦謙詩雁疎臨鄠杜丨丨傍瀟湘韋莊詩清風行處來白露寒丨丨)通
急(顔延之詩息響報嘉歲丨丨戒無年)颷急(梁武帝責賀琛勅凡所遣使多由民訟或復軍糧諸所丨丨蓋不𫉬己而遣之)
軫急(梁簡文帝詩别鶴千里别離聲絃調丨丨心自驚)驟急(梁簡文帝詩丨丨珂彌響&KR1568;多塵亂飛)溜急(蕭慤)
(詩泉高下丨丨松古上枝平王勃泥谿詩丨丨船紋亂嵓斜騎影移楊基詩崖高水澀石丨丨時復著力撑長篙)澗急(江淹)
(詩潺湲夕丨丨嘈囋晨鵾鳴柳宗元詩丨丨驚鱗奔蹊荒饑獸嚎)朝急(庾肩吾答武陵王賚絹啟鶴露宵凝輕絺立變雁風)
(丨丨治服成温)流急(張正見詩隴頭流水急丨丨行難渡陸龜蒙詩前溪一夜春丨丨已學嚴灘下釣筒蔡襄詩滔滔汴丨丨)
(行舟姑少止)樹急(庾信小園賦風騷騷而丨丨天慘慘而雲低)杵急(庾信夜聽搗衣詩聲煩廣陵散丨丨漁陽摻蘇)
(軾詩短日送寒砧丨丨冷官無事屋廬深)槍急(杜甫詩身輕一鳥過丨丨萬人呼)縛急(杜甫縛雞行小奴縛雞向市賣)
(雞被丨丨相喧爭)灑急(韓愈喜雪詩氣嚴當酒換丨丨聽窗知)舞急(白居易詩丨丨紅腰軟歌遲翠黛低)櫓急
(白居易詩彩船丨丨寒鴈聲)管急(白居易詩丨丨絃繁拍漸稠)灘急(李涉詩荆門丨丨水潺潺兩岸猿啼烟滿山朱)
(子詩孤篷穩轉清丨丨十里行穿綠柳齊)杯急(許渾詩瓢閒高樹挂丨丨曲池流)鳥急(曹唐詩丨丨山初暝蟬飛樹正)
(凉歐陽修詩歲暮孤舟遲客心飛丨丨)&KR0693;急(韓偓詩鹿窮唯觝觸丨丨且㺦猭陸龜蒙詩攻如饑鴟呌勢若脱丨丨)酸
急(李山甫詩時序追牽從鬢改蟬聲丨丨是誰催)舸急(杜牧詩濤驚堆萬軸丨丨轉千溪)馬急(雍陶詩丨丨人忙塵)
(路喧幾從朝出到黃昏蘇軾詩門前人閙丨嘶丨一家喜氣如春釀楊基詩洑為盤渦深馳作奔丨丨)才急(羅隱詩道窮漫)
(有依劉感丨丨應無借寇期)辯急(黃庭堅題跋然資亦丨丨少不當其意使酒呵罵又似灌夫)打急(趙女鐩詩聞師)
(游岳去丨丨訪高岑)雹急(袁桷詩馬鳴知丨丨雁過識天涼)
友生急(詩雖有兄弟不如友生箋安寧之時以禮義相琢磨則丨丨丨)鄰國急(詩豈不懷歸畏此簡書傳簡書戒命)
(也丨丨有丨以簡書相告則奔救之)漢王急(漢書高帝紀楚軍大亂漢王得與數十騎遁去過沛使人求室家室家亦已亡)
(不相得漢王道逢孝惠魯元載行楚騎追漢王丨丨丨推墮二子滕公下收載遂得脱)君行急(漢書天文志凡丨丨丨則)
(日行疾君行緩則日行遲日行不可指而知也故以二至二分之星為候)口腹急(吳志駱統傳是時徵役繁數重以疫癘民)
(戸損耗統上疏曰小民無知丨丨丨則奸心動而擕叛多也)刑罰急(晉書天文志東蕃四星西蕃四星東西蕃有芒及動)
(搖者諸侯謀執法移丨丨尤丨)食之急(晉書食貨志尚書張林言鹽者丨丨丨也縣官可自賣鹽武帝時施行之名曰均輸)
急中急(宋史張雍傳在三司置簿籍有按前急馬前急丨丨丨之目頗為時論所誚)趣行急(宋史史彌遠傳丁母)
(憂歸治葬太子請賜第行在令就第持服以便諮訪二年以使者丨丨丨乃就道)匡其急(管子養長老慈幼孤恤鰥寡問)
(疾病弔禍喪此謂丨丨丨)國政急(星經金星守虛臣謀王丨丨丨)執筆急(法書要錄執筆有七種有心急而執筆緩)
(者有心緩而丨丨丨者)白日急(魏文帝詩妾心感兮惆悵丨丨丨兮西頹)相煎急(曹植詩煑豆燃豆萁豆在釡中)
(泣本是同根生丨丨何太丨)期會急(曹植陳審舉表被鴻臚所下𤼵士息書丨丨甚丨陸游詩冠蓋交馳丨丨丨長官未)
(必辦頻來)土功急(曹植禹妻贊禹娶塗山丨丨是丨)飛壺急(宋孝武帝詩側聞丨丨丨坐見河宿移)楚江
急(鮑照詩烟曀越嶂深箭迅丨丨丨又鮑機詩日暮江波急誰憐漁丈人)候蟲急(鮑照詩寒光蕭條丨丨丨荆王流歎)
(楚妃泣又白居易詩霜草欲枯蟲思急風枝未定鳥棲難又鄭谷蓼花詩晚帶鳴蟲急寒蔵宿鷺愁)遵路急(顔延之詩松風)
(丨丨丨山烟冐壠生)蘭渚急(謝靈運詩苺苺丨丨丨藐藐苔嶺高)清川急(謝靈運撰征賦沂泗遠兮丨丨丨秋近冬)
(兮緒風襲)戰鼓急(孔稚珪詩塵飛丨丨丨風交征旆揚又李希仲詩寒入鼓鼙急單于將夜奔又徐津詩樓上風高笳鼓急)
(楚卿多有未招魂)𢷬衣急(謝朓詩秋夜促織鳴南鄰丨丨丨又王逢詩天家青女催衣急漏水金人上箭遲)秋籟
急(劉孝勝詩林壑丨丨丨猿哀夜月明)琴柱急(江淹蓮華賦秋鴈度兮芳草殘丨丨丨兮江上寒)雲度急(吳均)
(詩林疎風至少山高丨丨丨又陳與義詩夕陽橋邊盡岸幘歸雲急又袁桷句曲山迎真送真詞參差窈窕行雲急翠旌飄飄露華)
(濕)竹箭急(薛道衡詩龍門丨丨丨華岳蓮花高乂高啟詩髯王醉影抱寒驚氊殿嘈嘈箭鳴急)長河急(王維詩天)
(寒遠山淨日暮丨丨丨又馬戴詩水落防河急軍孤受敵偏)漪瀾急(白居易詩清淺丨丨丨夤緣浦嶼幽)舞袖急
(白居易詩紅凝丨丨丨黛慘歌聲緩)斂錢急(元稹詩符下丨丨丨值官因酒嗔又方回詩宿負子錢急歲收南畝稀)清
且急(韓愈詩湘水丨丨丨凉風日翛翛)秋吹急(楊衡詩旆搖丨丨丨筵捲夕光沈吳融詩驛路兩行丨丨丨渭波千)
(叠夕陽寒)爭渡急(劉禹錫隄上吟日暮行人丨丨丨槳聲幽軋滿東流)晚瀨急(劉長卿詩石横丨丨丨水落寒沙廣)
潨淙急(杜牧詩南派丨丨丨風畦芷若香)鳴蛩急(溫庭筠詩白露丨丨丨晴天度鴈疎)村舂急(李商隱詩)
(渠濁丨丨丨旗高社酒香)飛魂急(李商隱詩夢到丨丨丨書成即席遥)風箏急(李商隱詩雲屏不動掩孤嚬西樓一)
(夜丨丨丨)水花急(李商隱詠月詩流處丨丨丨吐時雲葉鮮又楊維楨詩木蘭風起飛花急只逐越來溪上流)金鉦
急(陸龜蒙鳴楖詩鑑如木鐸音勢若丨丨丨)謀生急(皮日休詩骨肉煎我心不是丨丨丨)軍鼙急(方干詩淮邊欲)
(暝丨丨丨洛下先寒苑樹空)車音急(劉得仁詩廣陌丨丨丨危樓夕景通)春漏急(楊䕫詩吟餘丨丨丨語舊酒巡)
(遲)徵兵急(許渾詩羽檄丨丨丨轅門𨕖將雄)螗蜋急(許渾詩蟬響丨丨丨魚深翡翠閒)巢燕急(許渾)
(詩雨晴丨丨丨波暖浴鷗閑)巴字急(李羣玉詩水寒丨丨丨歌迥竹枝愁)團扇急(項斯詩蚊蚋已生丨丨丨衣裳)
(未了剪刀忙)官賦急(司馬札詩亦念丨丨丨寧知荷鋤勞)行人急(張喬詩返照丨丨丨荒郊去鳥遲)流年
急(羅隱詩清鏡丨丨丨高槐旅舍寒)趨名急(李中詩今日丨丨丨臨風一黯然)鳶嘯急(林寬詩雪深丨丨丨)
(薪濕鼎吟遲)片帆急(蘇軾詩秋風丨丨丨暮靄一山孤)四蹄急(文同紫驑馬曲流水丨丨丨飛星䨇目寒)親
庖急(張耒詩旨蓄丨丨丨青錢藥裹須)歸履急(晁冲之詩山深丨丨丨江闊渡杯遲)經營急(趙孟頫詩黃蜂)
(釀蜜丨丨丨紫燕銜泥來去頻)電光急(薩都拉吳真人京館畫壁詩王郎酒酣衫袖濕醉眼朦朧丨丨丨)鳩喚急
(薩都拉詩苦雨最嫌丨丨丨愛山不厭馬行遲)傳觴急(張憲詩酒令丨丨丨燈花囓燭低)租税急(僧大訢詩誰知)
(荷蓑翁風雨丨丨丨)鷄鳴急(倪瓚詩夜分風雨丨丨丨天闊江湖鴈影長)轉輸急(劉基詩徵斂頻煩丨丨丨更有)
(何鄉為樂土)鄰機急(高啓詩客衣欲冷丨丨丨農事初成野飯香)孤碓急(楊基詩茅茨丨丨丨機杼一燈深)
簿書急(楊基詩嗟我匆匆丨丨丨時復微吟對花立)鄰鐘急(楊基詩破樓夜雨丨丨丨委巷秋風茅屋壊)
入(人執切内也得也納也)
韻藻出入(易利用丨丨民咸用之謂之神詩或丨丨風議或靡事不為春秋日有食之疏日食者月掩之也日月之道互)
(相丨丨或月在日表從外而入内或月在日裏從内而出外禮記去國三世爵禄有列於朝丨丨有詔於國若兄弟宗族猶存則反)
(告於宗後又服術有六一曰親親二曰尊尊三曰名四曰丨丨五曰長幼六曰從服注丨丨女子子嫁者及在室者周禮天官閽人)
(凡内人公器賓客無帥則幾其丨丨左傳楚少宰如晉師曰聞二先君之丨丨此行也將鄭是訓定豈敢求罪于晉史記陳丞相世)
(家漢王出黃金四萬斤與陳平恣所為不問其丨丨又孔子世家或譖孔子於衞靈公公使公孫余假一丨一丨注索隱曰謂以兵)
(仗丨丨以脅夫子也漢書韓信傳信為楚王初之國行縣邑陳兵丨丨五代史和凝傳和凝知貢舉是時進士多浮薄喜為諠譁以)
(動主司主司每放㮄則圍之以棘閉省門絶人丨丨以為常凝撤棘開門而士皆肅然無譁所取皆一時之秀稱為得人大戴禮主)
(國待客丨丨三積三輔决錄關中八水皆丨丨上林苑伽藍記高林巨樹足使日月蔽虧懸葛垂蘿能令風烟丨丨)不入(詩彼)
(何人斯其心孔艱胡逝我梁丨丨我門禮記戸外冇二屨言聞則入言不聞則丨丨又孟春行冬令則水潦為敗雪霜大摰首種丨)
(丨又内言不出外言丨丨周禮冬官冶氏已倨則丨丨注戈句兵也已倨謂胡微直而邪多也以啄人則丨丨左傳齊桓公伐楚曰)
(爾貢包茅丨丨王祭不供無以縮酒寡人是徵又晉侯侈趙宣子為政驟諫而丨丨故不競于楚史記鄒陽傳縣名勝母而曾子丨)
(丨邑號朝歌而墨子㢠廻車漢書路溫舒傳畫地為獄議丨丨刻木為吏期不對晉書赫連勃勃載記赫連勃勃造五兵之器精銳尤)
(甚既成呈之工匠必有死者射甲丨丨即斬弓人如其入也即斬鎧匠南史裴䆳子之禮傳大同初都下旱蝗四籬門外桐栢凋盡)
(惟邃墓犬牙丨丨當時異之唐書李知本傳知本事親篤至與弟知隱雍順子孫百餘至貲用僮僕無間也大業末盜賊過閭丨丨)
(相戒曰無犯義門莊子輪扁曰斷輪徐則甘而不固疾則苦而丨丨不徐不疾得之於手而應於心口不能言有數存焉於其間任)
(昉奏彈劉整文臣聞馬援奉嫂不冠丨丨)深入(詩鴥彼飛隼疏以興彼武勇之衆其勇能丨丨于敵雖則勇勁亦稟于將帥之)
(命不妄動也史記秦始皇紀秦人險阻不守關梁不闔長戟不刺彊弩不射楚師丨丨戰于鴻門曾無藩籬之限又李將軍傳李陵)
(善射愛士卒天子以為李氏世將而使將八百騎嘗丨丨匃奴二千餘里過居延視地形無所見虜而還諸葛亮出師表五月渡瀘)
(丨丨不毛高啟洞庭山詩靈威丈人亦仙徒丨丨探得函中符)時入(禮記林麓川澤以丨丨而不禁孟子斧斤以丨丨山林)
量入(禮記以三十年之通制國用丨丨以為出又事君者丨而後丨不入而後量左傳楚蒍掩為司馬書土田度山林鳩藪澤)
(辨京陵表淳&KR1214;數疆潦規偃豬町原防牧隰臯井衍沃丨丨脩賦)工入(禮記丨丨升歌三終主人獻之笙入三終主人獻之)
(間歌三終合樂三終工告樂備遂出)笙入(見上)悖入(禮記言悖而出者亦丨而丨貨丨而丨者亦悖而出)三入(周禮)
(鐘氏丨丨為纁五入為緅七入為緇左傳齊侯免求丑父丨丨三出應璩詩問我何功德丨丨承明廬劉孝綽詩再踐神仙側丨丨)
(崇賢旁李商隱獻杜僕射詩待公丨丨相丕祚始無窮)輸入(史記李牧傳李牧者趙之北邊良將也嘗居代雁門備匃奴以)
(便宜置吏市租皆丨丨幕府為士卒費)稍入(史記河渠書天子𤼵卒數萬人作渠田數歲河移徙渠不利則田者不能償種)
(久之河東渠田廢予越人令少府以為丨丨唐書郭承嘏傳承嘏為諫議大夫進給事中俄出為華州刺史給事中盧載還詔書言)
(承嘏數封駁稱職宜在禁隨帝曰朕謂久次欲優其丨丨耳乃復留給事中)闌入(漢書成帝紀虒上小女陳持弓聞大水至)
(走入横城門丨丨尚方掖門至未央宮鉤盾中注無符籍妄入宮曰丨丨)邑入(漢書東方朔傳賞賜丨丨隆天重地)遠入
(後漢書馬援傳帝自西征隗囂至漆諸將多以王師之衆不宜丨丨險阻)生入(後漢書班超傳臣不敢望到酒泉郡但願丨丨)
(玉門關)側入(北史魏陽固傳番番緝緝䜛言丨丨君子好䜛如或弗及管子卑身雜處隱行辟倚丨丨迎遠遁上而遁民者)
(聖王之禁也)稟入(唐書劉晏傳晏分置諸道租庸使慎簡臺閣士專之雖權貴干請欲假職仕者晏厚以丨丨奉之然未嘗)
(使親事是以人人勸職又稟同廩黃庭堅和王世弼詩學宮尸丨丨奉養闕豐腆)外入(莊子陽自丨丨者有主而不執由中)
(出者有正而不距吳子此五者軍之練銳也有此三千人内出可以潰圍丨丨可以屠城矣)愛入(新書愛出者丨丨福往者)
(福來)長入(教坊記散樂呼天子為厓公以每日常在天子左右為丨丨)猛入(紀異錄孟知祥鎮成都先是蜀人打毬一)
(捧便入湖子者為丨丨諸訛為孟入得蔭一籌後孟氏盡得兩蜀一籌者一子昶也)判入(唐故事度攴郎中丨丨員外判出)
六入(王融淨行頌迅矣百齡綿兹丨丨王屮頭陀寺碑氣茂三明情超丨丨楞嚴經丨丨即六塵謂眼入色耳入聲鼻入香舌)
(入味身入觸意入法皆虛妄)
辨色入(禮記朝丨丨始丨君日出而視之退適路寢聽政使人視大夫大夫退然後適小寢釋服)争門入(史記孟嘗)
(君傳馮驩曰君獨不見朝趨市者乎明旦側肩丨丨而丨日暮之後過市朝者掉臂而不顧非好朝而惡暮所期物忘其中)不
致入(史記孟嘗君傳孟嘗君相齊其舍人魏子為孟嘗君收邑入三反而丨丨一丨孟嘗君問之對曰有賢者竊假與之以故)
(丨丨丨孟嘗君怒而退魏子居數年人或毁孟嘗君於齊湣王湣王意疑孟嘗君孟嘗君乃奔魏子所與粟賢者聞之乃上書言孟)
(嘗君不作亂請以身為盟遂自剄宮門以明孟嘗君湣王乃驚復召孟嘗君)排闥入(史記樊噲傳高祖嘗病甚惡見人卧)
(禁中詔戸者無得入羣臣羣臣綘灌等莫敢入十餘日噲乃丨丨直丨大臣隨之上獨枕一宦者卧噲等見上流涕曰陛下獨不見)
(趙高之事乎高帝笑而起宋史蘇雲卿傳雲卿少與張浚為布衣交浚為相馳書函金幣屬豫章帥及漕曰余鄉人蘇雲卿管樂流)
(亞幸親造其廬必為我致之帥漕乃屏騎從更服入其圃曰張公令某等致公共濟大業因出書函金幣寘几上力請共載辭不可)
(期以詰朝上謁旦遣使迎伺則扄戶闃然丨丨丨則書幣不啟家具如故而翁已遁矣)帶劍入(後漢書張陵傳元嘉中歲)
(首朝賀大將軍梁冀丨丨丨省陵呵叱之令出勅羽林虎賁奪冀劍冀跪謝陵不應即劾奏冀請廷尉論罪有詔以一歲俸贖而百)
(僚肅然)崔四入(唐書崔垂休傳垂休素厚朱全忠委心結之四拜宰相世謂丨丨丨)狗門入(晏子晏子使楚以晏)
(子短楚人為小門於大門之側而延晏子不入曰使狗國者從丨丨丨今臣使楚不當從此門入儐者更道從大門入見楚王)狗
豕入(說苑魯人攻鄪曾子辭於鄪君曰請出寇罷而後復來毋使丨丨丨吾舍)聰明入(杜甫詩薰然耳目開頗覺丨丨)
(丨)風露入(韓愈詩丨丨氣丨秋堂凉)
不出當入(南史劉穆之傳穆之子瑀性陵物甚不得意謂所親曰仕宦丨丨丨丨不入當出安能長居戸限上)早出
暮入(墨子賢者之治邑也丨丨丨丨耕稼樹藝聚菽粟是以菽粟多而民足乎食)宰相五入(職源唐丨丨再入者)
(長孫無忌狄仁傑李吉甫三入者劉幽求張延賞鄭畋四入者韋源姚崇丨丨者蕭瑀裴度)
增日入(書曰昧谷傳昧冥也丨丨於谷而天下冥故曰昧谷禮記由命士以上父子皆異宮昧爽而朝慈以旨甘日出而退)
(各從其事丨丨而夕慈以旨甘晉書天文志晉卦坤下離上以證日出於地也明夷之卦離下坤上以證丨丨於地也擊壤歌日出)
(而作丨丨而息鑿井而飲耕田而食帝力於我何有哉陶潛詩丨丨羣動息歸鳥趨林鳴劉孝綽夕逗繁昌浦詩丨丨江風靜安波)
(似未流)既入(書三江丨丨震澤底定詩申伯番番丨丨于謝)復入(書太保乃以庶邦冢君出取幣乃丨丨錫周公爾雅)
(决丨丨為汜疏凡水决之岐流復還本水者名汜左傳凡去其國國逆而立之曰入復其位曰復歸諸侯納之曰歸以惡曰丨丨潘)
(岳笙賦或既往不返或已出丨丨)還入(詩爾丨而丨我心易也)具入(詩樂丨丨奏以綏後禄箋燕而祭時之樂復皆)
(入奏以安後日之福禄)收入(詩乃求千斯倉乃求萬斯箱箋言年豐丨丨踰前也)涉入(詩有豖白蹢烝涉波矣箋豖之)
(性能水又唐突難禁制白蹄其尤躁疾者今離其繒牧之處與衆豖丨丨水之波漣矣)躍入(詩貽我來牟箋武王渡孟津白)
(魚丨丨於舟出涘以燎後五日火流為烏五至以穀俱來此謂遺我來牟)罙入(詩撻彼殷武奮伐荆楚丨丨其阻裒荆之旅)
後入(禮記戸開亦開戸闔亦闔有丨丨者闔而勿遂左傳師及齊師戰於郊右師奔孟之側丨丨以為殿抽矢策其馬曰馬不)
(進也)趨入(禮記孔子蚤作負手曳杖消搖於門歌曰泰山其頹乎梁木其壊乎哲人其萎乎既歌而入當戸而坐子貢聞之曰)
(泰山其頽則吾將安仰梁木其壊哲人其萎則吾將安放夫子殆將病也遂丨而丨)備入(禮記士丨丨而後朝夕踴疏士卑最)
(後故舉士入為畢也)先入(禮記季孫之母死哀公弔焉曾子與子貢弔焉閽人為君在弗内也曾子與子貢入於其廐而修容)
(焉子貢丨丨閽人曰鄉者已告矣曾子後入閽人辟之左傳公伐齊納子糾桓公自莒丨丨漢書高帝紀初懷王與諸將約丨丨定)
(關中者王之當是時秦兵強常乘勝逐北諸將莫利丨丨獨項羽怨秦破項梁奮勢願與沛公西入關五代史唐莊宗紀諸鎮兵皆)
(會長安大戰渭橋賊敗走入城克用乘勝追之自光泰門丨丨)始入(禮記妾將生子及月辰夫使人日一問之子生三月之末)
(潄澣夙齊見於内寢禮之如丨丨室君已食徹焉使之特餕遂入御又丨丨而辭曰辭矣即席曰可矣注謂擯者為賓主之節丨丨)
(則告之辭至就席則止其辭左傳晉侯丨丨而教其民二年欲用之子犯曰民未知義未安其居於是乎出定襄王入務利民)爵
入(禮記季秋之月鴻雁來賓丨丨大水為蛤)雉入(禮記孟冬之月水始冰地始凍丨丨大水為蜃)冰入(禮記季冬之月)
(冰方盛水澤腹堅命取冰丨以丨)率入(禮記以三十年之通制國用疏通三十年之率者每年之丨丨均分為四分一分擬)
(為儲積三分為當年所用二年又留一分三年又留一分是三年總得三分為一年之蓄三十年之率當有十年之蓄)賓入
(禮記丨丨大門而奏肆夏示易以敬也又丨丨不中門不履閾)君入(禮記丨丨門介拂闑大夫中棖與闑之間士介拂棖左傳)
(衞&KR1108;惠子疾召悼子曰吾得罪於君悔而無及也名蔵在諸侯之策曰孫林父&KR1108;殖出其君丨丨則掩之若能掩之則吾子也)折
入(禮記醴者稻醴也甕甒筲衡實見間而后丨丨)牲入(禮記天子袒而割牲疏謂丨丨之時天子親割也)半入(左傳)
(宋人以兵車百乘文馬百駟以贖華元於鄭丨丨華元逃歸)鄭入(左傳乘小駟丨丨也注鄭所獻馬名小駟)潛入(左傳)
(凡師有鐘鼓曰伐無曰侵疏寢其鐘鼔丨丨其竟往侵陵之南史王仙琕傳仙琕在邊境常單身丨丨敵境伺知壁壘村落險要處)
(所攻戰多尅捷士卒亦甘心為用)必入(左傳衞侯在郲臧紇如齊唁衞侯與之言虐退而告其人曰衞侯其不得入矣子展)
(子鮮聞之見臧紇與之言道臧孫說謂其人曰衞君丨丨)陷入(左傳韓厥執縶馬前再拜稽首奉觴加璧以進曰寡君使羣臣)
(為魯衞請曰無令輿師丨丨君地)移入(左傳疆我田取邾田自漷水歸之於我疏漷移也其意言邾魯以漷水為竟漷水丨)
(丨邾界魯隨而有之)夜入(左傳齊侯還自晉不入遂襲莒門于且于傷股而退明日將復戰期於夀舒把殖華還載甲丨丨且)
(于之隧宿於莒郊王褒僮約不得晨出丨丨交關伴偶)竇入(左傳齊烏餘以廩丘奔晉襲衞羊角取之遂襲我高魚有大雨)
(自其丨丨介於其庫以登其城克而取之)火入(左傳火出而章必丨丨而伏後漢書崔駰傳陰事終而水宿藏場功畢而大丨)
(丨)二入(左傳民參其力丨丨於公而衣食其一公聚朽&KR1500;而三老凍餒)畢入(左傳吳洩庸如蔡納聘而稍納師師丨丨)
(衆知之)反入(爾雅灉丨丨疏反復也謂河水决出而復入者名灉)亟入(史記周紀紂師雖衆皆無戰之心心欲武王丨)
(丨)呼入(史記項羽紀沛公曰君為我丨丨吾得兄事之張良出要項伯項伯即入見沛公晉書胡母謙之傳謙之才學不及)
(父而傲縱過之至酣醉常呼其父字輔之亦不介意輔之正酣飲謙之闚而厲聲曰彦國年老不得為爾將令我凥背東壁輔之歡)
(笑丨丨與共飲)撞入(史記樊噲傳沛公從百餘騎因項伯面見項羽謝無有閉關事項羽既饗軍士中酒亞夫謀欲殺沛公令)
(項莊拔劒舞坐中欲擊沛公項伯常肩蔽之時獨沛公與張良得入坐樊噲在營外聞事急乃持鐵盾入到營營衞止噲噲直丨丨)
坌入(史記司馬相如傳登陂阤之長阪兮丨丨曾宮之嵳峩)直入(漢書高帝紀沛公從百餘騎見羽鴻門羽因留沛公)
(飲范增數目羽擊沛公羽不應范增起出謂項莊曰汝入以劒舞因擊沛公殺之莊入為夀夀畢曰軍中無以為樂請以劒舞因拔)
(劒舞項伯亦起舞常以身翼蔽沛公樊噲聞事急丨丨怒甚羽壯之賜以酒噲因譙讓羽蜀志先主傳從鄒靖討黃巾賊有功除安)
(喜尉督郵以公事到縣先主求謁不通丨丨縳督郵杖二百解綬繫其頸著馬枊棄官亡命晉書周顗傳初王敦之舉兵也劉隗勸)
(帝盡除諸王司空導率羣從詣闕請罪值顗將入導呼顗謂曰伯仁以百口累卿顗丨丨不顧既見帝言導忠誠申救甚至宋史太)
(祖紀南唐節度皇甫暉姚鳳衆號十五萬塞清流關擊走之追至城下暉整陣出太祖擁馬項丨丨手刃暉中腦并姚鳳禽之)謁
入(漢書高帝紀單父人吕公善沛公辟仇從之客沛中豪傑吏聞令冇重客皆往賀蕭何主進令諸大夫曰進不滿千錢坐之堂)
(下高祖為亭長素易諸吏乃紿為謁曰賀錢萬實不持一錢丨丨吕公大驚起迎之門蘇軾客位假寐詩丨丨不得去兀坐如枮株)
馳入(漢書高帝紀項羽引兵西拔滎陽城遂圍成臯漢王跳獨與滕公共車出成臯玉門北渡河宿小修武自稱使者晨丨丨)
(張耳韓信壁而奪之軍五代史萇從簡傳莊宗與梁軍對敵梁軍有執大旗出入陣間者莊宗登高丘望見之歎曰彼猛士誰能為)
(我取之者從簡因前請往莊宗惜之不許從簡潛率數騎丨丨梁軍奪其旗而還)没入(漢書食貨志敢私鑄鐵器鬻鹽者釱)
(左趾丨丨其器物又商賈人軺車二算船五丈以上一算匿不自占占不悉戍邊一歲丨丨緡錢梁武帝清公田詔凡是田桑廢宅)
(丨丨者公創之外悉以分給貧民)召入(後漢書耿弇傳弇以列侯奉朝請每有四方異議輙丨丨問籌策)痛入(後漢)
(書竇融傳從天水來者寫將軍所讓隗囂書丨丨骨髓非忠孝慤誠孰能如此)突入(後漢書虞延傳延少為戸牖亭長時王莽)
(貴人魏氏賓客放縱延率吏卒丨丨其家捕之晉書毛安之傳孝武即位妖賊盧悚丨丨殿廷安之聞難率衆直入雲龍門手自奮)
(擊五代史梁臣傳太祖攻濮州已破濮人積草焚之梁兵不得入王重師方病金瘡臥帳中遽起悉取軍中氊毯沃以水蒙之火上)
(率精卒以短兵丨丨梁兵隨之遂取濮州)求入(後漢書鄭興傳興求歸葬父母囂益其秩禮曰囂將不足留故耶興曰因將軍)
(求進不患不達因將軍丨丨何患不親業為父母請不可以已願留妻子獨歸葬袁淑弔古文彦真因文以悲出伯喈銜史而丨丨)
濫入(後漢書黨錮傳序靈帝詔刊章捕張儉等自此諸為怨隙者因相䧟害睚眦之忿丨丨黨中)跳入(後漢書費長房)
(傳市中有老翁賣藥懸一壺於肆頭及市罷輙丨丨壺中市人莫之見惟長房於樓上覩之異焉因詣翁翁乃與俱入壺中)謬
入(後漢書樂羊子妻傳妻常躬勤養姑又遠饋羊子嘗有他舍雞丨丨園中姑盗殺而食之妻對雞不餐而泣姑怪問其故妻曰)
(自傷居貧使食有他肉姑竞棄之元稹詩伊余狷然質丨丨多士朝)曲入(後漢書西域傳焉耆國與龜兹相連道險阨易守有)
(海水丨丨四山之内周匝其域)虫入(吳志薛綜傳蜀使張奉於權前列尚書闞澤姓名以嘲澤澤不能答綜下行酒因勸酒曰)
(蜀者何也冇犬為獨無犬為蜀横目苟身丨丨其腹)排入(晉書輿服志樊噲冠廣九寸高七寸前後出各四寸楚漢會於鴻門)
(項籍圖危高祖樊噲常持鐵楯聞急乃裂裳苞楯戴以為冠丨丨羽營因數羽罪後人壯其意乃制冠𧰼焉又王徽之傳徽之為車)
(騎桓冲騎兵參軍嘗從冲行值暴雨徽之因下馬丨丨車中謂曰公豈得獨擅一車)選入(晉書章太妃傳章太妃周氏丨丨成)
(帝宮有寵生哀帝及海西公始拜為貴人)誤入(晉書劉實傳實位望通顯每崇儉素不尚華麗常詣石崇家如厠見有綘紋帳)
(裀褥甚麗兩婢侍香囊實便退笑謂崇曰丨丨卿内崇曰是厠耳實曰貧士未嘗得此乃更如他厠)枉入(晉書溫嶠傳時制王)
(敦綱紀除名參佐禁錮嶠上疏曰王敦剛愎不仁忍行殺戮誠賢人君子道窮數盡遵養時晦之辰也必其凶悖自可罪人斯得如)
(其丨丨姦黨宜施之以寬)錐入(晉書赫連勃勃載記赫連勃勃以叱干阿利領將作大匠營起都城阿利性工巧然殘忍刻薄)
(乃蒸土築城丨丨一寸即殺作者而并築之)凱入(南史齊高帝紀桂陽王休範舉兵於尋陽朝廷惶駭分遣衆軍擊平城帝)
(振旅丨丨百姓緣道聚觀曰全國家者此公也陸機詩干戈載揚俎豆載戢民勞師興國玩丨丨陸雲歲暮賦蒙時來之嘉運兮遊)
(上京而丨丨盧思道北齊興亡論渭南失律似烏林之喪師洛北先鳴同官渡之丨丨)間入(南史齊高帝紀張淹迷昧潛軍)
(丨丨竊覬不虞)並入(南史宋彭城王義康傳義康未敗時東府聽事前井水忽涌野雉江鷗丨丨所住齋前宋玉高唐賦濞&KR0837;)
(&KR0837;其無聲兮潰淡淡而丨丨王延夀魯靈光殿賦高門擬於閶闔方二軌而丨丨元稹詩丨丨紅蘭署偏親白玉規)獨入(南史)
(劉秀之傳秀之以功封康樂縣侯徙丹陽令先是秀之從叔穆之為丹陽與子弟聽事上宴聽事柱有一穿穆之謂子弟及秀之汝)
(等試以栗遥擲柱入穿者後必得此郡惟秀之丨丨焉其言遂騐)比入(南史劉湛傳湛初入朝委政甚重善論政道并諳前)
(代故事聽者忘疲不夕不出以此為常及晚節驅煽義康上意雖内離而接遇不改上謂所親曰劉斑初自西還吾與語常看日早)
(晚慮其當去丨丨亦看日早晚慮其不去)引入(南史何點傳梁武帝與點有舊及踐阼手詔論舊賜以鹿皮巾等幷召之點以)
(巾褐丨丨華林園帝贈詩酒恩禮如舊北史魏道武帝紀帝初拓中原留心慰納諸士大夫詣軍門者無少長皆丨丨人得盡言苟)
(冇微能咸蒙叙用)聽入(北史庫狄伏連傳伏連嚴酷居室患蠅杖門者曰何故丨丨)丞入(北史辛琛傳琛釋褐奉朝)
(請滎陽郡丞太守元麗性頗使酒琛每諫之麗後醉輒令閉閣曰勿使丨丨也)競入(北史隱逸傳序自叔世澆薄淳風殆盡錐)
(刀之末丨丨成羣而能冥心物表介然離俗望古獨適求友千齡亦異人矣蔡邕述行賦前車覆而未遠兮後乘驅而丨丨潘岳西)
(征賦渾雞犬以亂放各識家而丨丨庾信春賦開上林而丨丨擁河橋而爭渡)歲入(五代史楚世家馬殷令民自造茶以通商)
(旅而收其算丨丨萬計由是地大力完數邀封爵宋史真宗紀詔定江准鹽酒價有司慮失歲課帝曰苟便於民何顧丨丨也)徑
入(宋史向敏中傳敏中進右僕射是日翰林學士李宗諤當對帝曰朕自即位未嘗除僕射今命敏中此殊命也敏中應甚喜又)
(曰敏中今日賀客必多卿往觀之勿言朕意也宗諤既至敏中謝客門闌寂然宗諤與其親丨丨徐賀曰今日聞降麻士大夫莫不)
(欣慰相慶敏中但唯唯明日具以所見對帝曰向敏中大耐官職)失入(宋史查陶傳時楊億知審州陶屢供其失命代之賜)
(金紫陶持法深刻用刑多失中前後坐罰金百餘斤皆以丨丨無誤出者)冐入(宋史張問傳問通判大名府羣牧地在魏歲久)
(丨丨於民有司按舊籍括之奪人田至毁室廬𤼵丘墓問至則曰是朝廷意耶具上以聞仁宗立罷之)電入(淮南子鬼出丨)
(丨龍興鸞集)旁入(韓非子今夫與人相善也無豐年丨丨之利而獨以完結者非力則儉也與人相善也無饑饉疾疫禍辠)
(之殃獨以貧窮者非侈則墮也)救入(韓非子為人臣者譬之若手上以修頭下以修足清煖寒熱不得不丨丨注寒則救之以)
(煖熱則救之以清皆用手入故曰不得不丨丨也)務入(離騷既干進而丨丨兮又何芳之能祗)難入(九辯圜鑿而方)
(枘兮吾固知其鉏鋙而丨丨)北入(王延夀魯靈光殿賦遂排金扉而丨丨宵藹藹而晻瞹)思入(阮籍鳩賦陵桓山以)
(徘徊臨舊鄉而丨丨)風入(謝朓詩丨丨芳帷散缸華蘭殿明杜甫詩醒酒微丨丨聽詩靜夜分又竹批䨇耳峻丨丨四蹄輕)
斜入(梁簡文帝舞賦響玉砌而遲前度金扉而丨丨)神入(陸倕新漏刻銘倏往忽來鬼出丨丨)燕入(庾肩吾竹齋詩)
(蜂歸憐蜜熟丨丨愛巢乾楊基詩花裏小樓䨇丨丨柳邊深巷一鶯啼)爭入(隋煬帝晚春詩窺簷燕丨丨穿林鳥亂飛)醉
入(元稹詩何由得似周從事丨丨人家醒始還)倒入(元稹詩丨丨黃牛漩驚衝灔澦堆)偷入(元稹詩誇遊丞相第)
(丨丨常侍門)飛入(元稹詩最憐䨇翡翠丨丨小梅叢)重入(柳宗元詩南來不作楚臣悲丨丨修門自有期)齊入
(柳宗元詩金馬嘗丨丨銅魚亦共頒)迎入(劉禹錫泰娘歌斗量明珠鳥傳意紺幔丨丨專城居)再入(韓愈郾城聯句丨丨)
(更顯嚴九遷彌謇諤)徵入(李頻詩聞說聖朝同漢代已愁丨丨拜公卿)䨇入(文同詩高鳶餓獨叫遠燕寒丨丨)優
入(方岳白鹿洞賦毋空谷其遐遺幸聖域之丨丨)
武公入(詩序賓之初筵衞武公刺時王也幽王荒廢媟近小人飲酒無度天下化之丨丨既丨而作是詩也箋丨丨丨者入)
(為王卿士)飄風入(詩有卷者阿飄風自南傳卷曲也飄風㢠廻風也惡人被德化而消猶丨丨之丨卷曲也)與客入
(禮記凡丨丨丨者每門讓於客)肅客入(禮記客至寢門則主人請入為席然後出迎客客固辭主人丨丨而丨)虞人
入(禮記獺祭魚然後丨丨丨澤梁)帶絰入(禮記曾子襲裘而弔子游裼裘而弔曾子指子游而示人曰夫夫也為習於禮)
(者如之何其裼裘而弔也主人既小歛袒括髮子游趨而出襲裘丨丨而丨曾子曰我過矣我過矣夫夫是也)展墓入(禮記)
(子路去魯謂顔淵曰何以贈我曰吾聞之也去國則哭於墓而後行反其國不哭丨丨而丨)五穀入(禮記冢宰制國用必)
(於歲之杪丨丨皆丨然後制國用)樂正入(禮記命丨丨丨學習舞乃修祭典命祀山林川澤犧牲毋用牝)赤雀入
(禮記武王曰西方有九國焉君王其終撫諸疏丨丨丨酆止於昌戸受命之時已三分有二今云西方有九國於時未賓則非有二)
(分諸侯也)無自入(禮記君子在車則聞鸞和之聲行則鳴佩玉是以非辟之心丨丨丨也)大言入(禮記事君丨丨)
(丨則望大利小言入則望小利)小言入(見上)執鴈入(禮記父親醮子而命之迎男先於女也子承命以迎主人筵几)
(於廟而拜迎於門外壻丨丨丨揖讓升堂再拜奠鴈蓋親受之於父母也)順投入(禮記司射請賓曰丨丨為丨比投不釋勝)
(飲不勝者)前驅入(周禮秋官掌訝若將有國賓客至則戒官修委積與士逆賓於疆為丨丨而丨)十月入(左傳公父)
(定叔出奔衞三年而復之曰不可使共叔無後於鄭使以丨丨丨曰良月也就盈數焉)日中入(左傳凡馬日中而出丨丨)
(而丨注日中春秋分也)先期入(左傳晉人復衞侯&KR1108;武子與衞人盟於宛濮衞侯丨丨丨)盛飾入(左傳鄭徐吾犯)
(之妹美公孫楚聘之矣公孫黑又使強委禽焉犯懼請於二子請使女擇焉子晳丨丨丨布幣而出子南戎服入左右超乘而出女)
(自房觀之曰子晳信美矣抑子南夫也夫夫婦婦所為順也適子南氏)戎服入(見上)暴嫚入(漢書禮樂志治身者)
(斯須忘禮樂則丨丨丨之矣)磬折入(後漢書馬援傳公孫述稱帝於蜀隗囂使援往觀之述素與援同里閈相善以為當)
(握手歡如平生而述盛陳陛衞以延援入交拜禮畢使出就館更為援置都布單衣交讓冠會百官於宗廟中立舊交之位述鸞旗)
(旄騎警蹕就車丨丨而丨)須期入(後漢書郭伋傳伋在并州素結恩德行部到西河美稷有童兒數百各騎竹馬迎拜事訖)
(兒復送至郭外問何日還伋計日告之既還先期一日伋為違信於諸兒遂止於野亭丨丨乃丨)執手入(吳志凌統傳時)
(有薦同郡盛暹於權者以為梗概大節有過於統權曰且令如統足矣後召暹夜至時統已臥聞之攝衣出門丨其丨以丨其愛善)
(不害如此)排閤入(吳志吳範傳範素與魏滕同邑相善滕嘗有罪權責怒甚嚴敢有諫者死範乃髠頭自縳詣門下使鈴下)
(以聞鈴下不敢曰必死不敢白範曰汝有子耶曰有使汝為吳範死子以屬我鈴下曰諾乃丨丨丨言未卒權大怒欲便投以戟逡)
(巡走出範因突入叩頭流血言與涕並良久權意釋乃免滕)牽驢入(吳志諸葛恪傳恪父瑾面長似驢孫權大會羣臣使)
(人丨一丨丨長檢其面題曰諸葛子瑜恪跪曰乞請筆益兩字因聽與筆恪續其下曰之驢舉坐歡笑乃以驢賜恪)外言入
(蜀志劉璋傳璋累遣龐羲等攻魯所破魯部曲多在巴西故以義為巴西太守後羲與璋情好擕隙趙韙稱兵内向衆散見殺皆由)
(璋明斷少而丨丨丨也)攜妾入(南史劉孝綽傳孝綽為廷尉丨丨丨廷尉省其母猶停私宅劉洽尋為御史中丞遣令史)
(劾奏之)弩士入(唐書王栖曜傳李希烈乘勝東略將襲宋州浙西節度韓滉使栖曜以彊弩三千涉水夜入寧陸希烈不)
(之知晨朝矢集帳前驚曰江淮丨丨丨矣遂不敢東)詰旦入(宋史太祖紀宣祖率兵夜半至城下傳呼開門太祖曰父子固)
(親啟閉王事也丨丨乃得丨)命儺入(宋史向敏中傳敏中為鄜延路緣邊安撫使會大儺有告禁卒欲倚儺為亂者敏中)
(密使麾兵被甲伏廡下幕中明日盡召賓僚兵官置酒縱閱無一人預知者丨丨丨先馳騁於中門外後召至階敏中振袂一揮伏)
(出盡擒之果各懷短刃即席斬焉)斧斤入(淮南子質的張而弓矢集林木茂而丨丨丨)日西入(阮籍達莊論地)
(流其燥天抗其溼月東出丨丨丨隨以相從解而後合)尋帷入(潘尼詩歸雲乘幰浮凄風丨丨丨)鮮颷入(謝朓)
(詩對窗斜日過洞幌丨丨丨)月光入(謝朓詩北窗輕幔垂西戸丨丨丨又馬戴詩石門斜月入雲竇暗泉通)雲影
入(梁元帝詩獨暗行人靜簾開丨丨丨)墻易入(丘遲思賢賦丨丨丨而難窺關無鍵而有閉)歸棹入(梁簡文帝)
(詩悠悠丨丨丨渺渺去帆驚)戸凉入(何遜秋夕詩悽愴丨丨丨徘徊櫩影斜)裙風入(盧思道詩珮動丨丨丨妝)
(銷粉汗滋)香車入(王維詩玉閨青門裏日落丨丨丨)泛舟入(杜甫渼陂行瑠璃汗漫丨丨丨事殊興極憂思集戴)
(良詩漁子蒼茫丨丨丨林翁傴僂渡橋行)挺义入(杜甫觀打魚詩能者操舟疾若風撑突波濤丨丨丨)五馬入(韓愈)
(詩行看丨丨丨蕭颯已隨軒)乘軺入(元稹詩黃覇丨丨丨王尊叱馭趨)斜照入(元稹詩簾開丨丨丨樹裊游絲)
(上)螢火入(元稹詩簷斷丨丨丨窗明蝙蝠飛)䆗窱入(柳宗元詩松溪丨丨丨石棧夤緣上)提封入(顧况)
(詩地絶丨丨丨天平錫貢饒)恩門入(項斯詩自有丨丨丨全無帝里歡)滋味入(薛能詩口無丨丨丨身有羽儀)
(生)疎星入(李商隱詩月浪衝天天宇濕凉蟾落盡丨丨丨)寒潮入(歐陽修寄聖俞詩長河秋雨多夜插丨丨丨)
操書入(王安石得曾子固書詩徐歸坐當戸使者丨丨丨)衝泥入(孫覿崇仁縣詩孤城短日砧杵急騎驢渺渺丨)
(丨丨)洪濤入(晁補之酬贈畫詩蒼梧泱漭天無日深巖老樹丨丨丨)浮嵐入(朱子詩開軒且放丨丨丨決水徐通)
(廢圃流)秋光入(陳與義詩開鏡白雲渡捲簾丨丨丨)縈紆入(虞集題鼇溪春䁱圖詩芙蓉山陽萬家邑石嶺戴轍)
(丨丨丨)漁艇入(盧𤦺詩古寺烟鐘來遥浦丨丨丨)蛟龍入(張翥泛湖遇雨詩蝃蝀下飲湖水立恍惚疑有丨丨)
(丨)挨身入(僧清珙詩名場成隊丨丨丨古路無人跨脚多)朱旗入(袁凱詩蔽日丨丨丨連郊銕騎嘶)
不諫亦入(詩不聞亦式丨丨丨丨)以寡約入(禮記適子庶子袛事宗子宗婦雖貴富不敢以貴富入宗子之)
(家雖衆車徒舍於外丨丨丨丨)春出秋入(周禮夏官司爟時則施火令疏火星以丨丨以丨丨因天時而以戒司烜)屯
固比入(左傳初畢萬筮仕於晉遇屯之比辛廖占之曰吉丨丨丨丨吉孰大焉其必蕃昌)後西南入(史記武帝)
(紀明堂圖中有一殿四面無壁以茅蓋通水圜宮室為複道上有樓丨丨丨丨命曰昆侖)十日一入(後漢書梁冀傳冀每)
(朝會與三公絶席丨丨丨丨平尚書事)諫官隨入(宋史賈黯傳黯奏言諫官御史跡既疎遠未嘗預聞時政不免採於)
(傳聞一有失言而詰難沮辱隨之非所以開廣言路請如唐太宗用王珪魏徵故事每執政奏事聽丨丨一人丨丨)徒負勿
入(管子虚車勿索丨丨丨丨以來遠人注徒負貨寡故勿入其税)病從口入(傅休奕口銘丨丨丨丨禍從口出)
泣(去急切無聲出涕)
韻藻號泣(禮記子之事親也三諫而不聽則丨丨而隨之孟子舜往于田丨丨于旻天後漢書樂恢傳恢父親為縣吏得)
(罪于令收將殺之恢年十一常俯伏寺門晝夜丨丨令聞而矜之即解出親晉書應詹傳詹監巴東五郡軍事遷益州刺史領巴東)
(監軍詹之出郡也士庶攀車丨丨若戀所生北史張季珣傳父祥遷幷州司馬漢王諒反遣其將劉建攻之縱火燒其郭下祥見百)
(姓驚駭其城西有王母廟登城望之再拜丨丨曰百姓何罪致此焚燒神其有靈可降雨相救言訖廟上雲起雨降而火遂滅又劉)
(曠傳劉曠不知何許人開皇初為平鄉令在職七年風教大洽獄中無繫囚及去官吏人無少長丨丨沿路將送數百里不絶宋史)
(李諮傳諮幼有至性父文捷出其母諮日夜丨丨食飲不入口父憐之而還其母以孝聞舉進士真宗顧左右曰是能安其親者擢)
(第三人顔氏家訓安帝時汝南薛包字孟嘗好學篤行喪母以至孝聞及父娶後妻而憎包分出之包日丨丨不能去王粲詩顧聞)
(丨丨聲揮涕獨不還束晳弔衞山文徘徊感動載丨載丨斂袂升階子不我揖戴良詩舟子盡丨丨老篙亦悲訴)涕泣(禮記)
(惟父母之喪不辟丨丨而見人漢書韓信傳項王見人恭謹言語姁姁人有疾病丨丨分食飲又龔遂傳以明經為官至昌邑郎中)
(令事王賀賀動作多不正遂内諫爭于王外責傅相引經義陳禍福至于丨丨蹇蹇不已魏志明帝紀注帝嘗從文帝獵見子母鹿)
(文帝射殺鹿母使帝射鹿子帝不從曰陛下已殺其母臣不忍復殺其子因丨丨文帝即放弓箭以此深竒之而樹立之意定晉書)
(夏方傳除高山令百姓有罪向之丨丨而不加罪大小莫敢犯焉南史謝方明傳嘗年終江陵縣獄囚事無輕重悉放歸家使過正)
(三日還到囚及父兄並驚喜丨丨以為就死無恨北史宋世良傳世良拜清河太守及代至傾城祖道莫不攀轅丨丨宋史陳希亮)
(傳皇祐元年希亮移滑州會河溢魚池埽且决希亮悉召河上使者𤼵禁兵捍之廬于所當决吏民丨丨更諫希亮堅臥不動水亦)
(去人比之王尊楚辭丨丨交而凄凄兮思不眠以至曙)相泣(左傳叔孫婼聘于宋宋公享昭子明日宴飲酒樂宋公使昭子)
(右坐語丨丨也史記荆軻傳荆軻至燕愛燕之狗屠及善擊筑者高漸離荆軻嗜酒日與狗屠及高漸離飲于燕市酒酣以往高漸)
(離擊筑荆軻和而歌于市中相樂也己而丨丨旁若無人者又北史李穆傳芒山之戰周文馬中流矢驚逸墜地敵人追及穆下馬)
(以策擊周文背大罵敵人見其輕侮不疑是貴人遂捨而過既而與穆丨對而丨自是恩眄更隆)欲泣(史記宋微子世家箕)
(子朝周過故殷墟感宫室毁壊生禾黍箕子傷之欲哭則不可丨丨為其近婦人乃作禾黍之詩以歌之)飲泣(漢書賈捐之傳)
(孝武時寇賊並起軍旅數𤼵老母寡婦丨丨巷哭注涕流被面以入于口故言丨丨又司馬遷傳李陵一呼勞軍士卒無不起躬流)
(涕沫血丨丨張空弮冒白刃北首爭死敵歐陽修詩常時飲酒别今别輒丨丨王冕詩丨丨不忍言拂袖西南隅)雨泣(晉書)
(溫嶠傳論枕戈丨丨若雪分天之讐皇與旋軫卒復夷庚之躅曹植王仲宣誄延首歎息丨丨交頸梁簡文帝始興王誄望參差之)
(流影聽潺湲之丨丨宋之問詩舊交此零落丨丨訪遺塵鄭谷詩雪冤知早晚丨丨渡江湖)天泣(唐書五行志中和三年浙)
(西天鳴聲如轉磨無雲而雨占曰無雲而雨是謂丨丨杜甫詩真宰上訴丨應丨)掩泣(宋史真宗紀咸平二年九月奉安太)
(宗聖容于啟聖院新殿帝拜而慟左右皆丨丨任昉王文憲集序冇識銜悲行路丨丨何遜詩含悲下翠帳丨丨閉金屏徐陵檄周)
(文夫一人丨丨猶愴滿室百姓為心彌切宸扆又與楊僕射書朝千悲而丨丨夜萬緒而回腸庾信賦聞隴水而丨丨向關山而長)
(歎崔曙詩天高不可問丨丨赴行舟韓翃詩相思丨丨復何如公子門前人漸疎許渾詩南北相逢皆丨丨白蘋洲上一花開)石
泣(述異記桀時泰山山走丨丨先儒說桀之將亡泰山三日泣今泰山山石遠望之若人泣蓋是也)攬泣(崔湜詩丨丨固)
(無趣銜杯空爾為)夜泣(杜甫詩嗟爾遠戍人山寒丨中丨薩都剌詩江上何人吹竹笛水淺沙寒龍丨丨)
&KR0561;&KR0561;泣(書啟丨丨而丨又蘇軾詩閉門弄添丁哇笑雜&KR0561;泣)孺子泣(禮記弁人有其母死而丨丨丨者孔子曰哀則)
(哀矣而難為繼也夫禮為可傳也為可繼也故哭踊有節)左右泣(漢書項籍傳羽壁垓下漢帥諸侯圍之數重羽起飲帳中)
(有美人姓虞氏常從幸駿馬名騅常騎廼悲歌忼慨自為歌詩歌數曲美人和之羽泣下數行丨丨皆丨莫能仰視)鄉隅泣
(漢書刑法志古人有言滿堂而飲酒有一人丨丨而悲丨則一堂皆為之不樂)聞樂泣(漢書中山王勝傳勝來朝天子置酒)
(勝丨丨聲而丨問其故對曰臣心結日久每聞幼眇之聲不知涕泣之横集也)牛衣泣(漢書王章傳章字仲卿疾病無被臥)
(丨丨中與妻决涕丨及為京兆欲上封事妻止之曰人當知足獨不念丨丨中涕丨時耶陸游詩一生不作丨丨丨萬事從渠馬耳)
(風)仲卿泣(見上劉禹錫詩牛衣獨自眠誰哀丨丨丨)圜冢泣(後漢書蔡順傳順至孝母平生畏雷亡後每有雷震)
(順輒丨丨丨曰順在此)時時泣(後漢書袁術傳注司隸馮方女國色也避亂揚州袁術登城見而悦之遂納焉甚愛幸諸)
(婦妒其寵紿之曰將軍貴人有志節當丨丨涕丨憂愁必長見敬重馮氏以為然後見術輒垂涕術果以有心志益哀之)相抱
泣(後漢書陳畱老父傳桓帝世黨錮事起守外黃令張升去官歸鄉里道逢友人共班艸而言曰夫德之不建人之無援將性命)
(之不免奈何因丨丨而丨)楚囚泣(晉書王導傳過江人士每至暇日相邀出新亭飲宴周顗中坐而歎曰風景不殊舉目有)
(江山之異皆相視流涕惟導愀然變色曰當共戮力王室尅復神州何至作丨丨相對丨耶衆收淚而謝之)下車泣(通鑑)
(禹嘗出見罪人丨丨丨曰堯舜之人皆以堯舜之心為心寡人為君百姓各自以其心為心是可痛也又李商隱詩有甚當車泣因)
(勞下殿趨)牛山泣(晏子景公遊于丨丨北臨其國城而流涕曰若何滂滂去此國而死乎艾孔梁丘據皆從而丨)𫉬麟
泣(家語叔孫氏之車士曰子鉏商採薪于大野丨丨焉折其前左足載以歸叔孫以為不祥棄之于郭外使人告孔子孔子往觀)
(之曰麟也胡為來哉胡為來哉反袂拭面涕泣沾襟子貢問曰夫子何泣爾孔子曰麟出非其時而見害吾是以傷焉又陳陶詩徒)
(云寄麟泣六五終難就)抱璞泣(韓非子和氏得玉璞楚山中奉而獻之厲王厲王使玉人相之曰石也王以和誑而刖其)
(左足及武王即位和乂奉其璞而獻之武王武王使玉人相之又曰石也王又以和為誑而刖其右足及文王即位和乃丨其丨而)
(丨于楚山之中王聞之使人問其故和曰吾非悲刖也悲夫寳玉而題之以石貞士而名之以誑此吾所以悲也)練絲泣
(淮南子楊子見逵路而哭之為其可以南可以北墨翟見丨丨而丨之為其可以黃可以黑)伯俞泣(說苑韓丨丨事親至)
(孝有過笞之丨母曰他日笞汝未嘗泣今泣何也對曰往日得罪笞之痛知母力健今笞子不痛知母力衰是以泣也)沿江
泣(列女傳曹娥父溺死娥年十四丨丨號丨不得尸亦投江三日後與父尸俱出)鮫人泣(博物志南海外有丨丨水居如)
(魚不廢績織其眼能丨珠)枯魚泣(古樂府丨丨過河丨何時悔復及作書與魴鱮相教慎出入眺冲之詩朝為衆狙喜暮作)
(丨丨丨又虞集詩春江聚網萬魚入漁人相讙魚相泣)釡中泣(曹植詩煮豆燃豆萁豆在丨丨丨)楊朱泣(阮籍)
(詠懷詩丨丨丨岐路墨子悲染絲梁昭明太子啟非無阮籍之悲誠有丨丨之丨杜甫詩茫然阮籍途更洒丨丨丨盧綸詩長卿未)
(遇丨丨丨蔡澤無媒原憲貧)羊舌泣(劉峻廣絶交論曾無丨丨下丨之仁寧慕郈成分宅之德)相思泣(吳均詩不)
(見離别人獨有丨丨丨)長門泣(何遜詩朝洒丨丨丨夕駐臨卭杯鮑子卿詠畫扇詩乍奉丨丨丨時承柏梁宴)玉筯
泣(聞人舊詩徒令丨丨丨䨇垂明鏡中)窮途泣(陳子良詩以我丨丨丨沾君出塞衣蘇軾詩臨分亦泫然不為丨丨丨丁)
(鶴年詩恥洒丨丨丨閒修淨度緣)垂白泣(杜甫詩若人可數見慰我丨丨丨)帝子泣(李白歌丨丨丨兮綠雲間)
(隨風波兮去無還)玉脂泣(李賀詩烹龍庖鳳丨丨丨)風中泣(孟郊詩邊風激秦樹賤子丨丨丨)
增或泣(易六三得敵或鼓或罷丨丨或歌)啜泣(詩有女仳離丨其丨矣江總修心賦序丨丨濡翰豈攄鬱結韓偓詩)
(獨夫長丨丨多士已忘筌)哭泣(禮記公子重耳對客曰君惠弔亡臣重耳身喪父死不得與于丨丨之哀以為君憂)傷泣
(史記文帝紀齊太倉令淳于公有罪當刑其少女緹縈自丨丨乃隨其父至長安上書天子憐悲其意除肉刑)下泣(漢書疏廣)
(傳廣兄子受並為師傅父子俱移病乞骸骨上許之公卿大夫故人邑子設祖道供張東都門外道路觀者皆曰賢哉二大夫或歎)
(息為之丨丨北史楊椿傳初津為肆州椿在京宅每有四時嘉味輙因使次附之若或未寄不先入口椿每得所寄輙對之丨丨梁)
(簡文帝答新渝侯和詩書高樓懷怨結眉表色長門丨丨破粉成痕)悲泣(後漢書鄧訓傳戎俗父母死恥丨丨皆騎馬歌呼至)
(聞訓卒莫不吼號南史孫惠素傳性至孝母服除後更修母所住處床帳屏帷每月朝十五向帷丨丨旁人為之感傷人袁彖傳彖)
(以微言忤武帝免官付東冶彖妹為竞陵王子良妃子良世子昭冑時年八歲見武帝而形容慘悴帝問其故昭胄流涕曰臣舅負)
(罪今在尚方臣母丨丨不食已積日臣所以不寧帝曰特為兒赦之又梁宗室勵傳又遷豫章内史道不拾遺男女異路徙廣州刺)
(史去郡之日吏人丨丨北史劉昶傳孝文臨經武殿大議南伐語及劉蕭簒奪之事昶每丨丨不已帝亦為之流涕禮之彌崇又裴)
(俠傳俠遷戸部中大夫勵精𤼵擿姦盗略盡轉工部中大夫有大司空掌錢物典李貴乃于府中丨丨或問其故對曰所掌官物多)
(有費用裴公清嚴有名懼遭罪責所以泣耳俠聞之許其自首)哀泣(後漢書竇武傳初武母産武并産一蛇送之林中後母卒)
(及葬未窆有大蛇自榛草而出經至喪所以頭擊柩涕血皆流俯仰蛣屈若丨丨之容有頃而去時人知為竇氏之祥吳志陸抗傳)
(昔匃奴未滅去病辭館漢道未純賈生丨丨北史蕭祗傳祗子放字希逸祗卒放居喪以孝聞所居廬室前有二慈烏來集每臨時)
(舒翅悲鳴全似丨丨時以為至孝之感蔡邕瞽師賦𩔖離鵾之孤鳴起婺婦之丨丨)垂泣(魏志武帝紀初討袁譚時民亡椎冰)
(令不得䧏頃之亡民有詣門首者公謂曰聽汝則違令殺汝則自誅首歸深自蔵無為吏所獲民丨丨而去蜀志廖立傳立本意)
(謂才名宜為諸葛亮之貳而更游散在李嚴等下常懷怏怏亮表立誹謗廢立為民徙汶山郡立躬率妻子耕殖自守聞亮卒丨丨)
(歎曰吾終為所棄矣晉書邵續傳石勒既破王浚遣續子乂還招續續權附于勒既而續與段匹磾俱歸元帝其下諫曰今棄勒歸)
(匹磾任子危矣續丨丨曰我出身為國豈得顧子而為叛臣哉又劉隗傳隗伯父訥字令言有人倫鑒識子疇字王喬曾避亂塢壁)
(賈胡百數欲害之疇無懼色援笳而吹之為出塞入塞之聲以動其遊客之思于是邊人皆丨丨而去南史郭世通傳世通家貧傭)
(力以養繼母婦生一男夫妻恐廢侍養乃丨丨瘞之北史列女傳河東姚氏女者字女勝少喪父無兄弟母憐而守養年六七歲便)
(有孝性人言其父者聞輙丨丨隣伍異之越絶書子胥入吳王下階迎而唁數之曰吾知子非恒人也何素窮如此子胥跪而丨丨)
(淮南子瓠巴鼓瑟而淫魚出聽伯牙鼓琴駟馬仰㭑介子歌龍蛇而文君丨丨梁武帝孝思賦見甘泉之畫像每下拜而丨丨劉長)
(卿詩帝鄉何處是岐路空丨丨)啼泣(魏志袁紹傳注紹既破公孫瓚引軍南到薄落津方與賓客諸將共會聞魏郡兵反與黑)
(山賊于毒共覆鄴城坐上諸客有家在鄴者皆憂怖失色或以丨丨紹容貎不變自若也北史齊孝昭帝紀文宣溺於游宴帝憂憤)
(表於神色文宣覺之謂帝曰但令汝在我何為不縱樂帝惟丨丨拜伏竟無所言文宣亦大悲抵杯于地曰自今敢進酒者斬之神)
(仙傳趙瞿得癩病重垂死家人送置山中瞿悲傷自恨晝夜丨丨如此百餘日夜中忽見石室前有人問瞿瞿陳乞求哀神人乃以)
(松子松栢脂各五升賜之)灑泣(晉書溫嶠傳蘇峻反嶠遣王愆期奉陶侃為盟主嶠于是列上尚書陳峻罪狀有衆七千丨丨)
(登舟北史蘇瓊傳瓊除南清河太守有百姓乙普明兄弟争田積年不斷瓊召普明兄弟諭之曰天下難得者兄弟易求者田地假)
(令得田地失兄弟心何如因而下淚諸證人莫不丨丨何遜詩已矣將何如賓馭皆丨丨)輟泣(晉書郗鑒傳論愛子云亡省遺)
(文而丨丨殊有大義之風矣王融詩丨丨揜鉛姿搔首亂雲髮)大泣(南史樂預傳預建武中為永世令人懷其德卒官時有一)
(媼年可六七十擔槲蔌葉造市貨之聞預亡丨丨棄溪中曰失樂令我輩孤獨老姥政應就死耳市人亦皆泣)慟泣(南史顧歡)
(傳歡早孤讀詩至哀哀父母輙執書丨丨由是受學者廢蓼莪篇不復講焉)戀泣(北史傅䜿眼傳䜿眼以軍功累遷益州刺)
(史撫蜀人以恩信為本明帝初屢請解州乃以元法僧代之益州人追隨丨丨者數百里)詐泣(北史陽休之傳文宣崩徵休之)
(與魏收俱至尚書令楊遵彦與休之等欵狎相遇中書省言及喪事收掩淚失聲休之嚬眉而已他日遵彦謂曰昨聞諱卿何容都)
(不流涕休之曰天保之世鄙夫以衆人見待佞哀丨丨實非本懷盧師道勞生論美言諂笑助其愉樂丨丨佞哀恤其喪紀)感
泣(五代史李琪傳許州馮行襲病太祖乃遣李珽代為留後珽至許州乃即卧内見行襲道太祖語行襲丨丨解印以授珽宋史)
(蘇軾傳軾嘗入對便殿宣仁后問曰今為何官曰臣今待罪翰林學士曰何以遽至此曰遭遇太皇太后皇帝陛下曰非也此先帝)
(意也先帝每誦卿文章必歎曰竒才竒才但未及進用耳軾不覺哭失聲宣仁后與哲宗亦泣左右皆丨丨又孫沔傳沔知慶州聚)
(戰亡遺骸葬祭之軍中丨丨凡三知慶州邊人服其能揮塵後錄上奠瓚至神宗室流涕被面酌酒又泣不已左右皆為之丨丨)
仰泣(宋史馮伸已傳伸已知桂州兼廣西鈐轄會安化蠻犯邊仁宗遣中人趣伸已討之伸已臨軍單騎出陣語酋豪曰朝廷)
(撫汝甚厚汝乃自取滅亡耶今我奉天子命來汝聽吾言則生不則無噍𩔖矣衆丨丨羅拜)遮泣(宋史李師中傳去之日民)
(擁道丨丨馬不得行人仇悆傳為鄧城令滿秩耆幼丨丨不得去)兔泣(宋史李全傳楊氏使人行成于夏全曰狐死丨丨李)
(氏滅夏氏寧獨存)悔泣(莊子長梧子曰麗之姬艾封人之子也晉國之始得之也涕泣沾襟及其至于王所與王同匡床食)
(芻豢而後丨其丨也予惡乎知夫死者不悔其始之蘄生乎)坐泣(吳越春秋楚平王卒伍子胥謂白公勝曰平王卒吾志不)
(悉矣然楚國在吾何憂矣白公默然不對伍子胥丨丨于室)潛泣(吳越春秋越王念復吳讐非一旦也愁心苦志懸膽于戸)
(出入嘗之不絶于口中夜丨丨而復嘯)歸泣(新序孫叔敖為嬰兒時出遊見兩頭蛇殺而埋之丨而丨)引泣(文心雕龍)
(情往會悲文來丨丨)如泣(文心雕龍觀風似面聽辭丨丨)遺泣(劉向九歎悲余心之悁悁兮日眇眇而丨丨)泫泣
(繁欽牋莫不丨丨隕涕悲懷慷慨陸游詩渚蓮乃可念丨丨如放妾)抵泣(陸雲九愍望龍門而屢顧扳惟桑而丨丨)頽泣
(陸雲歲暮賦望故疇之迥遼兮泝南風而丨丨)巷泣(陸雲散騎常侍陸府君誄聞者丨丨赴者風征)夕泣(謝靈運慧遠法)
(師誄晨掃虚房丨丨空山)再泣(鮑照登大雷岸與妹書樵蘇一歎舟子丨丨)浩泣(顔延之祭弟文六親憧心姻朋丨丨)
茹泣(王融上北伐圖疏北地殘民東都遺老莫不丨丨吞悲傾耳戴目)斂泣(梁簡文帝七勵明妃為之丨丨西施為之)
(解眉)雪泣(何遜七召擊哀響則春臺之人愴焉而丨丨起懽情則崩城之婦粲然而微笑)道泣(沈約齊安陸昭王碑文麾)
(旆每反行悲丨丨)湎泣(江淹丹砂可學賦出丨丨而遐鶩貫濛鴻而上厲)歔泣(江淹詩一聞清琴奏丨丨方留連)
慙泣(江淹章絢服騰炤懋册凝芬夤對迷墜丨丨交集)離泣(到溉詩丨丨已將墜無勞别鶴聲)臥泣(徐陵為貞)
(陽侯與王僧辯書提戈負劒丨丨行號言念荆巫志雪讐恥)銜泣(徐陵在北齊與楊僕射書兼年累載無申元直之祈丨丨)
(吞聲長對公閭之怒)露泣(庾信長孫夫人墓誌風慘雲愁松悲丨丨又詩丨丨連珠下螢飄碎火流王勃泥谿詩風生蘋浦葉)
(丨丨竹潭枝曹鄴詩年年嶺上春無主丨丨花愁斷客魂徐鉉詩丨丨承華月風驚麗正塵)後泣(盧蔵用詩前嗟成丨丨已)
(矣將何及)殞泣(徐彦伯登長城賦陵地脉以扣心望天街以丨丨)收泣(劉禹錫平秦篇老人丨丨前致辭官軍入城人)
(不知陸游詩度兵大峴非無策丨丨新亭要有人)九泣(曹鄴詩一辭桂嶺猿丨丨東門月)自泣(韓偓詩自吟丨丨無)
(人會腸斷蓬山第一流)怨泣(韓偓詩欵顔惟有夢丨丨却無聲)&KR0377;泣(仲之玄玉賦卞和為之丨丨鄒陽為之銜悲)
孤泣(陸游詩羣號起古聚丨丨出空廨)紅泣(薩都拉新夏曲丨丨香枯怨水流夜放籜龍千尺尾)
執書泣(書王丨丨以丨)佇立泣(詩瞻望弗及丨丨以丨)沾襟泣(左傳序至于反袂拭面稱吾道窮亦無取)
(焉疏聖人盡性窮神樂天知命寧復畏懼死亡下丨丨之丨)閉門泣(左傳宋公子地有白馬四向魋欲之公取而朱其尾)
(鬛以與之地怒使其徒奪之魋懼將走公丨丨而丨之目盡腫)持踵泣(戰國策媼之送燕后也丨具丨為之丨念悲其遠也)
伏牀泣(後漢書范滂傳建寧二年大誅黨人詔下急捕滂等督郵吳導至縣抱詔書閉傳舍丨丨而丨滂聞之曰必為我也)
(即自詣獄)金狄泣(魏志明帝紀注帝徙承露盤盤折聲聞數十里丨丨或丨因留于霸城)投書泣(晉書趙至傳至)
(詣師受業聞父耕叱牛聲丨丨而丨師怪問之至曰我小未能榮養使老父勤苦師甚異之)雍門泣(晉書陸機傳落葉俟)
(微飈以隕而風之力蓋寡孟嘗遭丨丨以丨而琴之感以末何哉欲隕之葉無所假烈風將垂之泣不足煩哀響也)抱樹泣
(晉書王祥傳繼母朱氏不慈祥愈恭謹有丹柰結實母命守之每風雨祥輙丨丨而丨其篤孝純至如此)向馬泣(南史豫章)
(王綜傳湘州益陽人任煥常有騅馬乘之退走煥脚為抄所傷人馬俱弊煥于橋下歇抄復至煥脚痛不復得上馬于是丨丨丨曰)
(騅子我於此死矣馬因跪其前脚煥乃得上馬遂免難)持鬚泣(北史梁士彦傳齊師圍解士彦見帝丨帝丨丨帝亦為之)
(流涕)蒙袂泣(北史鄭善果母崔氏傳善果為魯郡太守每出廳事母輙坐胡牀於障後察之若行事不允或妄嗔怒母乃還)
(堂丨丨而丨終日不食善果伏于牀前不敢起)攀舟泣(宋史何執中傳知海鹽縣為政識先後邑人紀其十異滿去父老乞)
(留丨丨而丨)姦人泣(孔叢子子高曰大丨之丨以丨自信婦人懦夫以泣著愛)奉玉泣(論衡厲武之時卞和獻玉)
(刖其兩足丨丨丨出涕盡續之以血)解甲泣(洛陽伽藍記帝至河陽與顥隔河相望大原王命車騎將軍爾朱兆潛師渡河)
(破延明于硤石顥聞延明敗亦奔走所將江淮子弟五十人莫不丨丨相丨握手成别)當門泣(王粲詩妻子丨丨丨兄弟)
(哭路陲)攜客泣(陸機詩拊膺丨丨丨掩淚敘温涼)撫絃泣(劉鑠詩端丨悲丨丨獨對明燈歎)楚妃泣
(鮑照詩寒光蕭條候蟲急荆王流歎丨丨丨)路傍泣(梁武帝申飾選人表周人有丨丨之丨晉臣興漁獵之歎又宋武帝)
(詩遲遲分手念泫泫登路泣)牽衣泣(何遜詩征人拔劒起兒女丨丨丨曹鄴詩親戚丨丨丨悲號自相顧)南浦泣
(何遜詩君渡北江時詎今丨丨丨)數行泣(吳均詩未得幸殷勤先作丨丨丨又共懷萬里心各作千行泣)江海泣
(江總詩其如丨丨丨惆悵徒離憂)燕市泣(庾信詩雖同丨丨丨猶聽趙津歌)當春泣(駱賓王詩草露丨丨丨松)
(風向暮哀)馨香泣(杜甫秋雨歎堂上書生空白頭臨風三嗅丨丨丨)龍𧰼泣(杜甫山寺詩如聞丨丨丨足令信者)
(哀)魑魅泣(杜甫詩爆嵌丨丨丨崩凍嵐陰昈)幽人泣(杜甫詩自古丨丨丨流年壯士悲)低面泣(白居)
(易歌有一征夫年七十見弄凉州丨丨丨)望鄉泣(白居易詩夜深明月卷簾愁日暮青山丨丨丨)鬼神泣(元稹詩因)
(兹彈作雨霖鈴風雨蕭條丨丨丨)閒處泣(元稹詩幾催丨丨丨終作苦中娛)老人泣(元稹詩宫邊丨丨為余丨)
(小年進食曾因入)花前泣(元稹詩何事丨丨丨曾逢舊日春)回面泣(元稹詩别常丨丨丨歸定出門迎)傍
人泣(元稹詩怪來醒後丨丨丨醉裏時時錯問君)含露泣(劉禹錫送春詞蘭蕊殘粧丨丨丨柳條長袂向風揮)弔
古泣(賈島詩我有丨丨丨不泣向路岐)碎首泣(陸龜蒙詩伊無愜心事祗有丨丨丨)湘妃泣(杜牧斑竹筒簟)
(詩分明知是丨丨丨何忍將身臥淚痕又皮日休石榴詩玉刻冰壺含露濕斕斑似帶湘娥泣)孝子泣(陳陶詩笋非丨丨丨)
(文異湘靈哭)蘇武泣(胡曾詩塞北草生丨丨丨隴西雲起李陵悲)蛟螭泣(曹唐勖劒詩暗臨黑水丨丨丨潛倚)
(空山鬼魅愁盧𤦺詩霜清鳬雁落月白丨丨丨)雲霓泣(曹唐買劒詩青天露拔丨丨丨黑地潛擎鬼魅愁)吟還泣
(鄭谷詩獨夜丨丨丨前年伴直廬)春罋泣(蘇軾詩夜深欲逾垣臥想丨丨丨)羣毛泣(蘇軾詩何為走獵師日使)
(丨丨丨)子美泣(蘇軾詩退之驚笑丨丨丨問君久假何時歸)銅缾泣(蘇軾詩醒時夜向闌唧唧丨丨丨)淚
珠泣(范成大嘲蚊詩雨簾綉浪卷風燭丨丨丨)烟雨泣(謝翺瓊花詩蒼苔染根丨丨丨歲久遊魂化為碧)蛟龍
泣(趙孟頫詩繡楹錦柱丨丨丨金沓瑶階鹿豕遊)山鬼泣(元好問詩紅煙霏霏雲拂石山木蕭蕭丨丨丨又錢惟善詩庖)
(羲卦畫龜龍出頡俑造書鬼夜泣)癃老泣(郝經詩詔下丨丨丨春風動田里)美人泣(郭鈺題秋江送别圖詩問)
(誰畫者謝君績不畫琵琶丨丨丨)千崖泣(袁桷詩岩迷鳥跡丨丨丨松吼龍吟萬壑奔)水仙泣(張翥詩忽雷矆)
(䁡奔雨急山靈晝蔵丨丨丨)渴烏泣(宋元長門怨金壺咽淚蓮花澀銀器浮遲丨丨丨)白鼉泣(楊維楨湖龍姑)
(曲丨丨堅尾月中丨倒卷君山輕一粒)龍母泣(劉基詩課魚使者矢魚急馮夷嘘唏丨丨丨)孤臣泣(劉基詩他)
(年甲楯丨丨丨此日齋鐘老衲閑)寡狐泣(劉基詩山都號風丨丨丨杜鵑嗚咽愁幽冥)鉛露泣(楊基詩嫣花丨)
(丨丨)
見諸父泣(梁書劉苞傳苞四歲而孤至六七歲丨丨丨常丨時叔父悛繪等並貴其母謂其畏憚怒之苞曰早孤不及有)
(識聞諸父多相似故悲耳母亦悲慟)
御定佩文韻府卷一百三之一
