欽定四庫全書
御定佩文韻府卷四十之一
上聲十賄韻
賄(呼罪切財也又贈送也)
韻藻貨賄(禮記仲秋之月易關市來商旅納丨丨以便民事周禮太宰之職以九職任萬民六曰商賈阜通丨丨注金玉)
(曰丨布帛曰丨左傳縉雲氏有不才子貪于飲食冒于丨丨天下謂之饕餮南史顔師伯傳師伯居權日久多納丨丨家産豐積宋)
(史理宗紀詔戒羣臣洗心飭行毋縱于丨丨其或不悛舉行淳熙成法孫楚為石苞與孫皓書乘桴滄流交酬丨丨周曇詠毛延壽)
(詩能知丨丨移妍醜豈獨丹青畫美人)贈賄(左傳齊國莊子來聘自郊勞至于丨丨禮成而加之以敏徐陵在北齊與楊僕)
(射書吾等張&KR0950;拭玉脩好尋盟涉泗之與浮河郊勞至于丨丨公恩既被賓敬無違)無賄(左傳子産寓書于子西以告宣子曰)
(僑聞君子長國家者非丨丨之患而無令名之難夫諸侯之賄聚于公室則諸侯貳若吾子頼之則晉國貳諸侯貳則晉國壊晉國)
(貳則子之家壞何沒沒也將焉用賄)用賄(見上)方賄(國語昔武王克商通道于九夷百蠻使各以其丨丨來貢使無忘職)
(業注丨丨各以所居之丨所出貨丨為貢也李商隱為滎陽公進賀正銀狀前件銀出非大冶貨在中金敢以元正式陳丨丨)
增好賄(書朕不肩好貨敢恭生生傳肩任敢勇也我不任丨丨之同人惟勇于敬民以其生生為念遼史紐斡里傳紐斡里貪)
(列蕭阿巴達亦丨丨二人相善有著氈裘者或戲曰遇紐斡里阿巴達必盡取之世說劉承胤少有淹雅之度王庾温諸公素與周)
(旋聞其至共載看之劉倚被囊了不與三人言神味亦不相酬俄頃賓退王庾甚怪此意温曰承胤丨丨新下必有珍寶當有市井)
(事令人視之果見向囊皆珍玩正與胡父詣賈)財賄(周禮太宰之職以九賦歛丨丨左傳凡而器用丨丨無寘于許又晉先蔑)
(奔秦士會從之荀伯盡送其帑及其器用丨丨于秦曰為同寮故也漢書禮樂志樂以治内而為同禮以修外而為異蓋嘉其敬意而)
(不及其丨丨美其歡心而不流其聲音後漢書段熲傳熲少便習弓馬尚游俠輕丨丨)重賄(儀禮聘禮無行則丨丨反幣注)
(無行謂獨來復無所之也必丨其丨與反幣者使者歸以得禮多為滎所以盈聘君之意也左傳孟獻子從王以為介而丨丨之注)
(介輔相威儀者獻子相公以禮故王丨丨之)貪賄(春秋昭公七年暨齊平疏齊侯伐北燕將納簡公齊侯丨丨而與之平)
薦賄(左傳孟獻子言于公曰臣聞小國之免于大國也聘而獻物誅而丨丨則無及也注誅責也薦進也)藏賄(左傳齊桓)
(衛姬之子也有寵于僖從善如流下善齊肅不丨丨不從欲施舍不倦求善不厭是以有國)數賄(左傳仲尼曰叔向古之遺)
(直也平丘之會丨其丨也以寬衛國晉不為暴)厚賄(左傳秦伯使西乞術來聘襄仲辭玉答曰不腆先君之敝器使下臣致諸)
(執事以為瑞節要結好命所以藉寡君之命結二國之好是以敢致之襄仲曰不有君子其能國乎國無陋矣丨丨之)竊賄
(左傳丨丨為盗盗器為奸)私賄(左傳王以鞏伯宴而丨丨之使相告之曰非禮也勿籍注相掌禮者籍書也言此宴賄非禮之)
(正勿書此以為典禮)宴賄(見上)後賄(左傳先事丨丨禮也注小國事大國當先從其政事而後陳其貢賦)易賄(左傳)
(承嗣大夫強丨其丨)寶賄(左傳子産曰昔我先君桓公與商人皆出自周世有盟誓以相信也曰爾無我叛我無強賈母或匄)
(奪爾有利市丨丨我勿與知恃此盟誓故能相保以至于今)居賄(國語桓子驕泰奢侈貪欲無蓺略則行志假貸丨丨宜及)
(于難注居蓄也唐書裴伷先傳伷先流北廷無復名檢專丨丨五年至數千萬)不賄(國語梗陽人有獄將不勝請納賂于魏獻)
(子獻子將許之閻沒謂叔寬曰與子諫乎吾主以丨丨聞于諸侯今以梗陽之賄殃之不可注丨丨不貪財也)分賄(後漢書桓)
(鸞傳注鸞推財孤寡丨丨友朋)單賄(後漢書郎顗傳務精土木營建無已消功丨丨巨億為計)資賄(後漢書列女傳鮑宣)
(妻桓氏之女也字少君宣嘗就少君父學父竒其清苦故以女妻之裝送丨丨甚盛)冒賄(南史朱异傳异博觧多藝貪財丨丨)
(欺罔視聽)容賄(陳書宣帝紀舊律以枉法受財為罪雖重直法丨丨其制甚輕豈不長彼貪殘生其舞弄事涉貨財寧不尤切)
(今可改不枉法受財者科同正盜)賄(北史樊子蓋傳授武威太守車駕西廵將入吐谷渾子蓋以彼多瘴氣獻青木香以)
(禦霧露帝還謂曰人道公清定如此不子蓋謝曰臣安能清止是小心不敢丨丨耳又宋遊道傳遊道重交游存然諾之分歴官嚴)
(整而時大丨丨分及親故之艱匱者)黷賄(魏書北海王詳傳勵已公清賞有常典風謠丨丨案為考第)勞賄(魏書張倫)
(傳蠕蠕主醜奴遣使來朝抗敵國之書不修臣敬倫表曰必其委贄玉帛之辰屈膝蕃方之禮則可豐其丨丨籍以珍物至于王人)
(銜命優以匹敵之尊恐徒生慢無益聖朝)富賄(魏書甄琛傳税之本意固以希濟生民非為丨丨藏貨)珍賄(唐書蕭倣)
(傳自集賢學士拜嶺南節度使南方丨丨叢夥不以入門家人病取槁梅于厨以和劑倣知趣市還之)積賄(唐書陳儒傳敬)
(玫數殺大將富商故丨丨每曝衣紈繡不可計)贜賄(宋史眞宗紀著作佐郎高清以丨丨杖脊配沙門島王融獄中據荅表專)
(行權利又無丨丨)市賄(宋史鄭皇后傳時族子居中在政府后奏外戚不當預國政帝為罷居中居中復用后歸寧還言居)
(中與父紳相往還人皆言其招權丨丨乞禁絶許御史奏劾)行賄(宋史度宗紀俞興子大忠挾多資為父丨丨且自希榮進)
(汲冢周書大商丨丨注丨丨謂流丨財丨唐國史補裴佶姑夫為朝官有雅望佶至宅會其退朝歎曰崔昭何人衆口稱美必丨丨)
(也言未訖門者報崔使君候謁束冠強見須臾命茶甚急又命酒饌及入門出懷中一紙乃贈官絁千匹)求賄(宋史王彦昇傳)
(為京城廵檢中夜詣王溥第曰此夕廵警甚困聊就公一醉耳彦昇意在丨丨溥佯不悟置酒數行而罷)受賄(宋史王嗣宗傳)
(嗣宗為節度性剛正嘗臥病家人私焚紙錢以祈福嗣宗知而大呼止之曰神苟有知豈肯枉丨丨耶)輸賄(易林夏臺羑里)
(文王所厄鬼侯丨丨商王觧合)釋賄(汲冢周書收武丨丨無遷厥里注收其戎器不取賄世其里居勿使遷)崇賄(潛夫)
(論虞公屢求以失其國公叔戍丨丨以為罪)取賄(潛夫論器以便事為善以膠固為上今工好造雕琢之器巧偽飾之以欺)
(民丨丨)徵賄(文心雕龍觀司馬遷之辭思實過半至于宗經矩聖之典端緒豐贍之功遺親攘美之罪丨丨鬻筆之愆公理)
(辨之究矣)輦賄(張衡賦或丨丨而違車孕行産而為對注周讎家貧天帝矜之問司命曰此可富乎司命曰命當貧有張車子)
(財可借而與之期曰車子生急還之及期夫婦丨其丨以逃與行旅者同宿路逢夫妻寄車下宿夜生子問名于夫夫曰生車間名)
(車子也從是所向失利遂貧困)䌖賄(吴都賦丨丨紛紜器用萬端注䌖蠻夷貨名也)姦賄(梁武帝賜范縝書亮反覆不忠)
(丨丨彰暴有何可論妄相談述注亮謂王亮也)奉賄(王勃廣州寶莊嚴寺舍利塔碑傾家丨丨破産移琛)看賄(韓愈鬭雞)
(聯句知雄欣動顔怯負愁丨丨)賤賄(獨孤授放馴𧰼賦時在偃兵豈嬰乎燧尾上惟丨丨寧恤乎焚軀蔣防不寶金玉賦慮知)
(損而賈害比行芳而丨丨)蜀賄(李庾西都賦越璞楚琛丨丨巴賨)乞賄(王叡誠節論丁儀貪婪而丨丨路粹哺啜而無)
(恥)萬賄(李商隱會昌一品制集序陳丨丨以展儀偹四旂而告捷)賕賄(歐陽修狄栗墓誌銘漢旁之民惟鄧榖為富縣)
(而二邑之民未嘗得廉吏其豪猾習以丨丨汚令而為自恣至君一切以法繩之)坐賄(蘇舜欽上集賢文相書夫為吏丨丨)
(國典之所永棄人情之所不堪)包賄(黃庭堅吏部魏公神道碑詩有凶史沆告公丨丨詔使按劾以凶即罪)
寄孥賄(國語史伯對鄭桓公曰子男之國虢鄶為大虢叔恃勢鄶仲恃險皆有驕侈怠慢之心而加之以貪冒君若以周難)
(之故丨丨與丨焉不敢不許周亂而弊是驕而貪必將背君君若以成周之衆奉辭伐罪無不克矣)送行賄(孟子行者必以)
(贐疏贐丨丨者之丨也)不貪賄(元史卜天璋傳仁宗召天璋入見時興聖皇太后在座帝指曰此丨丨丨卜天璋也)無
德賄(潛夫論丨丨而丨豐禍之胎也)圭非賄(蘇氏易傳禮之用圭也卒事則反之故丨丨所以為丨所以致信也)四
方賄(全唐詩話懿宗朝韋保衡路巖忌宰相劉瞻誣以罪黜為荆南節度使鄭畋為制辭云安數畝之居仍非己有却丨丨之)
(丨惟恐人知)一簮賄(盧師道勞生論鄧通失路丨丨之丨無餘梁冀就誅五侯之貴將起)
竒寶為賄(元史張立道傳安南世子陳日燇襲爵先是其國主日烜累召不至遣使問罪抗不受命帝怒欲發兵丞相旺)
(扎勒言立道使安南有功復遣之至界世子出郭迎詔立道傳上命數其罪日燇懼出丨丨丨丨立道一無所受但要日燇入朝)
悔(呼罪切丨吝)
韻藻後悔(詩不我以其丨也丨漢書疏廣傳廣與兄子受並爲師傅朝廷以爲榮廣謂受曰今仕宦至二千石宦成名立)
(如此不去懼有丨丨受叩頭曰從大人議即日父子俱移病梁書武帝紀勉求多福無貽丨丨宋史李沆傳宼凖與丁謂善屢以謂)
(才薦于沆不用凖問之沆曰顧其為人可使之在人上乎凖曰如謂者相公終能抑之使在人下乎沆笑曰他日丨丨當思吾言也)
(後為謂所傾始伏沆言韓偓妬媒詩每為過防成丨丨偶因翻語得深猜元好問詩汎愛豈不可丨丨終自貽)罪悔(詩庶無丨)
(丨以迄于今揚雄太常箴不矯不誣庶無丨丨)寡悔(論語言寡尤行丨丨祿在其中矣晉書石崇傳論崇乃多聞情乖丨丨貝)
(瓊詩匡時既非才處約斯丨丨)咎悔(梁書陸襄傳襄為鄱陽内史有彭李二家先因忿争遂相誣告襄和言觧喻二人感恩深)
(自丨丨乃為設酒食令其盡歡同載而還唐書陸贄傳贄嘗爲帝言今盜徧天下宜痛自丨丨以感人心班固奕旨隱居放言遠丨)
(丨行象虞仲信可喜荀悅鄭崇論言出于口則丨丨及身陳琳檄吴將校部曲文大雅君子居安思危以遠丨丨)懺悔(梁武)
(帝詩蘭湯浴身垢丨丨淨心靈梁簡文帝六恨懺文今日此衆誠心丨丨)
德靡悔(詩比于文王其丨丨丨)輪臺悔(漢書西域傳贊孝武之世圖制匈奴患其兼從西國結黨南羌廼表河曲)
(列四郡開玉門通西域以斷匈奴右臂及末年棄丨丨之地而下哀痛之詔豈非仁聖之所丨哉何承天安邊論苟陵患未盡則困)
(獸思鬭報復之役將遂無已斯秦漢之末策丨丨之所丨也)既往悔(漢書西域傳上下詔深陳丨丨之丨曰前有司奏欲)
(益民賦三十助邊用是重困老弱孤獨也抱朴子起衆患於須臾結百疴於膏肓奔駟不能追丨丨之丨注言酒之為祸)
增无悔(易同人于郊丨丨注郊者外之極也處同人之時最在于外不獲同志而遠于内爭故雖丨丨吝亦未得其志又不)
(遠復丨祇丨元吉疏祇大也既能速復是丨大丨所以大吉无同無詩聽用我謀庶丨大丨林逋省心錄誠丨丨恕無怨和無仇忍)
(無辱)虧悔(易鼎耳革其行塞雉膏不食方雨丨丨終吉疏雨者隂陽交和不偏亢者也雖體陽爻而統屬隂卦若不全任剛亢)
(務在和通方欲為此和通則悔虧而終獲吉故曰方雨丨丨終吉也)動悔(易困于葛藟于臲卼曰丨丨有悔征吉又丨丨有悔)
(吉行也疏吉行者知悔而征行必獲吉也)知悔(見上中論怨人之謂壅怨己之謂通通也丨所丨壅也遂所誤曾鞏秋聲詩百)
(川亦相投取閙不丨丨陸游龜堂雜興詩筆端小技深丨丨)幾悔(易不遠復无祇悔注不遠而復丨丨而反以此修身患難)
(遠矣)消悔(易悔亡注雖失其位恒位于中可以丨丨也)小悔(易幹父之蠱丨有丨无大咎)追悔(易悔吝者憂虞)
(之象也疏悔者其事已過意有丨丨之也史記諡法丨丨前過曰思老學庵筆記种明逸寄二華隠者詩曰北闕空丨丨西山羡獨)
(醒白居易詩萬一差池似前事又應丨丨不抽簪蘇軾詩我已無何言墮甑難丨丨)亡悔(易貞吉悔亡疏凡物始感而不以之)
(于正則害之將及矣故必貞然後乃吉吉然後乃得丨其丨也)貞悔(書曰丨曰丨傳内卦曰丨外卦曰丨盧象詩丨丨不自卜)
(遊隨共爾曹儲光羲詩燕雀依大厦期之保丨丨)過悔(書怵惕惟厲中夜以興思免厥愆傳言常悚懼惟危夜半以起思所)
(以免其丨丨)難悔(禮記口費而煩易出丨丨)困悔(周禮凡害人者寘之圜土注寘之圜土繫教之庶其丨丨而能改也)
近悔(儀禮考降無有丨丨注考登也降下也言卜此日葬魂神上下得無丨於咎丨者乎)變悔(公羊傳何賢乎繆公以其)
(能變也注秦繆公自傷前不能用百里子蹇叔子之言感而自丨丨遂霸西戎法苑珠林時千聖王驚怖退沒不欲菩提生丨丨心)
(各欲還國)多悔(國語公子重耳出亡及柏谷卜適齊楚狐偃曰無卜焉夫齊楚道遠而望大不可以困往道遠難通望大難走)
(困往丨丨困且丨丨不可以走望若以偃之慮其翟乎淮南子人皆輕小害易微事以丨丨陸機文賦或竭情而丨丨或率意而寡)
(尤白居易詩貧賤丨丨尤客子終夜歎)憾悔(戰國策君子殺身以成仁義之所在身雖死無丨丨)閔悔(漢書杜鄴傳平)
(阿侯譚不受城門職後薨上丨丨之乃復令譚弟成都侯商位特進領城門兵得舉吏如將軍府)尤悔(漢書叙傳淺為丨丨)
(深作敦害白居易詩嘗聞嵇呂輩丨丨生疎頑元稹詩官家事不了丨丨亦可虞)傷悔(漢書韓延壽傳延壽接待下吏恩施)
(甚厚而約誓明或欺負之者延壽痛自刻責豈其負之何以至此吏聞者自丨丨)獨悔(漢書吴王濞傳高祖立濞于沛爲吴)
(王已拜受印高祖召濞相之曰若狀有反相丨丨業已拜因拊其背曰漢後五十年東南有亂豈若耶注師古曰丨丨者心自懷悔)
(不以語人也)懷悔(見上)悟悔(後漢書崔駰傳揚蛾眉于復關兮犯孔戒之冶容懿氓蚩之丨丨兮慕白駒之所從)祇
悔(後漢書郎顗傳躬日昃之聽溫三省之勤思過念咎務消丨丨王儉褚淵碑文經始圖終式免丨丨梁昭明太子與晉安王令)
(游處周旋並淹歲序造膝忠規豈可勝說幸免丨丨寔二三子之力也徐陵為貞陽侯與王太尉書今復遣前吉州刺史馬嵩仁至)
(彼更具往懷想不遠而復無貽丨丨也)怨悔(後漢書卓茂傳論厚性寬中近於仁犯而不校鄰於恕率斯道也丨丨曷其至)
(哉白居易詩古稱色衰相棄背當時美人猶丨丨)慙悔(後漢書魯恭傳亭長從人借牛而不肯還之牛主訟于恭恭召亭長)
(勅令歸牛者再三猶不從恭歎曰是教化不行也欲解印綬去掾史泣涕共留之亭長乃丨丨還牛蘇軾述懷詩陛楯諸郎皆雨立)
(故應丨丨不儒冠)免悔(後漢書謝夷吾傳第五倫作司徒令班固為文薦謝夷吾曰願乞骸骨更授夷吾上以光七曜之明)
(下以厭率土之望庶令微臣塞咎丨丨)慮悔(蜀志諸葛亮傳注孟德以其譎勝之力舉數十萬之師救張郃于陽平勢窮丨)
(丨僅能自脱)愆悔(宋書沈演之傳演之弟勃泰始中為太子右衞率加給事中時欲北討使勃還鄉里募人多受貨賄上怒)
(下詔徙勃西陲令一思丨丨于是徙梁州)今悔(齊書王僧虔傳僧虔嘗有書誡子曰或有身經三公蔑爾無聞布衣寒素卿相)
(屈體或父子貴賤殊兄弟聲名異何也體盡讀數百卷書耳吾丨丨無及欲以前車誡爾後乘也蘇軾詩平生懶惰丨始丨老大勤)
(農天所直)深悔(陳書毛喜傳喜數有諫諍事竝見從惟略地淮北不納喜謀而吴明徹竟敗高宗丨丨之朱子題吕舍人帖人)
(之大倫有五而朋友居其一然世人鮮克知之獨呂公於此為拳拳焉觀于此帖可以見矣至於其間多以詩文爲教則公晚歲蓋)
(丨丨之覽者又不可以不知也)修悔(魏書張彝傳彝豪放出入殿廷無所顧忌文明太后雅尚恭謹遂召集百寮督責之令其)
(丨丨而猶無悛改)千悔(魏書崔光傳靈太后幸永寧寺躬登九層佛圖光表諫曰永寧累級閣道回隘以柔懦之寶體乘至)
(峻之重峭萬一差跌丨丨何追)感悔(唐書陳子昂傳子昂年十八未知書以富家子尚氣决弋博自如他日入鄉校丨丨即痛)
(修餙)餘悔(唐書韓充傳充歴三鎮乘機决策無丨丨人愛頼之)銜悔(唐書張嘉貞傳初嘉貞在兵部而張說已為侍郎及)
(皆相說位在其下議論無所讓故說不平未幾嘉祐以贜聞說訹嘉貞素服待罪不謁遂出為豳州刺史說代其處嘉貞丨丨謂人)
(曰中書令幸二員何相廹耶)大悔(五代史羅紹威傳魏兵悉叛紹威勢益孤梁太祖乃欲奪其地紹威始丨丨易林南國少)
(子才略美好求我長女賤薄不與反得醜惡後乃丨丨)恒悔(宋史太祖紀帝謂侍臣曰沉湎非令儀朕宴偶醉丨丨之)自
悔(韓詩外傳孟子少時東家殺䐁孟子問其母曰東家殺豚何為母曰欲啖汝其母丨丨而言曰吾懷姙是子席不正不坐割不)
(正不食胎教之也今適有知而欺之是教之不信也乃買東家豚肉以食之明不欺也世說孫秀妻蒯氏室家甚篤妻嘗妒乃罵秀)
(為貉子秀大不平遂不復入蒯氏大丨丨責)恨悔(易林心多丨丨出言為怪)悵悔(易林伯仲處市不我肯顧姪娣丨丨)
作悔(易林拔劍所怒武侯丨丨)畏悔(易林妄怒失精自令丨丨怡怡之歡君子无咎)患悔(易林日月之塗所行必到)
(無有丨丨)月悔(淮南子凡人中壽七十歲然而趨舍指凑日以丨丨也注指所之凑所合猶言行止積日至丨則丨從前之非)
改悔(論衡南越王趙佗本漢賢人也化南夷之俗背畔王制椎髻箕坐好之若性陸賈說以漢德懼以聖威蹶然起坐心覺丨)
(丨奉制稱藩)亢悔(申鑒陽極則亢隂極則凝丨則有丨凝則有凶)中悔(世說有人問謝安石王坦之優劣於桓公桓公)
(停欲言丨丨曰卿喜傳人語不能復語卿楊䕫烏程縣修建廨宇記丹陽余公以再命尹於烏程隴西公提印以授曰子之前治邑)
(其及物之澤被于㕓野未得盡子之術貽我丨丨今還舊邑無替初心)百悔(清異錄閩士劉乙嘗乘醉與人爭妓女既醒慚)
(悔集書籍凡因酒致失賈禍者編以自警題曰丨丨經姚樞題虢國夫人夜遊圖詩丨丨不一償)志悔(石林詩話嵇康幽憤)
(詩云性不傷物頻致怨憎昔慙下惠今愧孫登蓋丨鍾會之丨也)六悔(小學紺珠宼萊公有丨丨銘)未悔(離騷亦余)
(心之所善兮雖九死其猶丨丨)可悔(馮衍顯志賦嗟我思之不遠兮豈敗事之丨丨)惎悔(陸機弔魏武帝文援貞吝以丨)
(丨雖在我而不臧注惎教也)取悔(庾亮讓中書令表身不足惜為國丨丨)反悔(顔延之庭誥文苟能丨丨在我而無)
(責于人必有逹鑒昭其情遠識迹其事)洗悔(何承天荅宗居士書繁巧以興事未若除貪欲而息競遵戒以丨丨未若剪榮)
(冀以全朴)憂悔(陳子昂感遇詩疲疴苦淪世丨丨日侵淄)早悔(崔顥贈懷一上人詩丨丨業至淺晩成計可尋)累悔
(蕭穎士贈韋司業書昔常話文章得失論姓氏臧否忤人雅意丨丨無及)前悔(孟郊詩丨丨不可追)去悔(劉义詩來恨不)
(可遏丨丨何足追)悲悔(白居易遣懷詩操之多惴慄失之又丨丨乃知名與利得喪俱為害)同悔(白居易江樓月詩今)
(朝共語方丨丨不解多情先寄詩)罹悔(韋瓘南陵縣大農陂記南陵范君曰利於人也使君獲戾而丨丨眞吾心也)貽
悔(陳造泊海子口詩遄邁自本國闕供恐丨丨)羞悔(王安石詳定試卷詩童子常誇作賦工暮年丨丨有揚雄)招悔
(劉宰送王去非之官山隂詩犴獄當盡心夜寄或百輩去來不敢詰猶豫即丨丨)歸悔(陸游詩衆中論事丨多丨醉後題詩)
(醒已忘)記悔(陸游有丨丨詩)數悔(楊萬里發白沙灘詩一險靡不悔丨丨容何追)往悔(戴表元詩前尤丨丨俱勿)
(論事會倚伏來尚賖)稽悔(法苑珠林東晉司空何充弱而信法設會於家道俗甚盛坐中一僧容服垢汚神色低陋一堂怪之)
(充亦不平形于顔色及行中食僧飯畢提鉢而出堂顧充曰何徒勞精進耶即擲鉢空中凌虛而逝充丨丨累旬)情悔(法苑)
(珠林善須彫琢自勉可有心師之訓惡須省退懲過可有丨丨之時)掉悔(法苑珠林五蓋部第四丨丨蓋者有三一口掉二身)
(掉三心掉掉之為法破出家心故智度論偈云云何樂著掉戲法放逸縱情失法利)
盱豫悔(易丨丨丨遲有悔疏盱謂睢盱睢盱者喜悅之貌若丨丨之求豫則丨吝也遲有悔者居豫之時若遲停不求于豫)
(亦有悔也)遲有悔(見上)存乎悔(易震无咎者丨丨丨注无咎者善補過也震動也故動而无咎丨丨丨過也)乘
剛悔(易六四悔亡田獲三品疏六四有丨丨之丨然得位乘尊得其所奉雖以柔乘剛而依尊履正以斯行命必能有功)賜
金悔(左傳鄭伯始朝于楚楚子丨之丨既而丨之與之盟曰無以鑄兵故以鑄三鐘)講亦悔(戰國策三國攻秦入函谷)
(秦王謂樓緩曰三國之兵深矣寡人欲割河東而講對曰割河東大費也免于國患大利也此父兄之任也王何不召公子他而問)
(焉王召公子他而問之對曰丨丨丨不講亦悔)小明悔(後漢書楊震傳野無鶴鳴之嘆朝無丨丨之丨注丨丨大夫丨仕也)
少作悔(魏志陳思王植傳注植與楊修書修答曰修家子雲老不曉事強著一書悔其少作羅願詩丨丨揚雄丨唯思草一)
(經)揚雄悔(見上)千古悔(唐書高駢傳駢失兵柄利權攘袂大詬即上書謾言不恭詆鐸乃敗軍將而安潛狼貪有)
(如橈敗詒丨丨之丨帝怒下詔切責)事至悔(五代史唐紀論明者慮于未萌而前知暗者告以將及而不懼故先事而言雖)
(忠而不信丨丨而丨其可及乎)擲筆悔(宋史林希傳論林希草制務醜詆正人自知隳壞名節丨丨而丨之何晩也)吾
何悔(列子林𩔖年且百歲底春披裘拾遺穗于故畦並歌並進孔子適衛望之于野顧謂弟子曰彼叟可與言者試往訊之子)
(貢逆之隴端面之而嘆曰先生曾不悔乎而行歌拾穗林𩔖行不留歌不輟子貢叩之不已乃仰而應曰丨丨丨乎)不肯悔
(荀子不知戒後必有恨後遂過丨丨丨)汙種悔(抱朴子史敫無防有丨丨之丨王孫不嚴有杜門之辱)敗方悔
(新論智不早决丨而丨丨其智可謂與無智者同矣)東坡悔(聞見後錄陳公弼子季常居黃州之岐亭慕朱家郭觧為人閭)
(里之俠皆歸之元豐初東坡謫黃州者執政疑公弼廢死自東坡委于季常甘心焉然東坡季常相得驩甚故東坡特為公弼作傳)
(曰軾官鳳翔實從公二年是時年少氣盛屢與公爭議至形于言色已而悔之崔德符戲語余曰果如元豐執政之疑丨丨之丨豈)
(釋氏懴悔之悔乎)釋氏悔(見上)失時悔(小學紺珠宼萊公六悔銘官行私曲丨丨丨富不儉用貧時悔藝不少學)
(過時悔見事不學用時悔醉發狂言醒時悔安不將息病時悔)貧時悔(見上)過時悔(見上)用時悔(見上)醒
時悔(見上)病時悔(見上)衞武悔(張載酃酒賦嘉丨丨之能丨著屢舞于初筵)絶臏悔(温子昇為上黨)
(王穆譲太宰表智小謀大恐貽折足之憂才輕任重懼有丨丨之丨)蒸薪悔(程詧東天竺賦王田植表則有燔芿之酷樵豎)
(載歌則有丨丨之丨)挽弓悔(蘇晉賢良方正科策射為諸侯杜預無穿札之力士為知己崔洪有丨丨之丨)多露悔
(呂温寄李協律詩早行丨丨丨強進觸藩羸)明朝悔(白居易詩就花枝移酒海今朝不醉丨丨丨)千里悔(孟簡)
(賦得亞父碎玉斗詩而嗟大事返當起丨丨丨)常娥悔(梅堯臣題姑蘇豹隐堂詩欲邀明月一去飲丨丨將丨出海遲)倦
游悔(司馬光西臺詩丨丨良足丨居吉不煩占)徵士悔(陸游鄉居詩度橋丨丨丨過社旅人悲)翻手悔(楊萬)
(里䟦歐公集古錄序眞蹟詩珊瑚擊得如粉碎趙璧博城丨丨丨)履窮悔(戴表元詩儒學無成農已惰丨丨始丨知無那)
壯夫悔(何璧詩挾策干時任轉蓬丨丨曾丨學雕蟲)罷敵悔(金史罕都傳罕都祖舒嚕與昭祖同時同部同名初)
(烏濟森部有美女名丨丨丨青嶺東混同江舒舒水人掠而去生二女長曰達呼幼曰濟色昭祖與舒嚕謀以衆攻取擄其二女歸)
(皆以為妾)
剝象終悔(徐陵廣州刺史歐陽頠德政碑以公威名本重逼統前軍乾數難違丨丨丨丨)
改(古亥切更也又姓)
韻藻不改(論語過而丨丨是謂過矣晉書樂志序武皇帝採漢魏之遺範覧景文之垂則鼎鼎惟新前音丨丨莊子殆之)
(成也丨給丨禍之長也滋萃注殆之勢既成丨及丨轍禍且叢生離騷不撫壯而棄穢兮何丨丨其此度也岑參詩樓南兩江水千)
(古長丨丨李白詩一朝復一朝白髮心丨丨范梈詩相迎未見須相待客行雖遲心丨丨)可改(南史傅縡傳縡性木強陵侮八)
(物朝士多銜之會施文慶沈客卿以佞見幸而縡益疎文慶等因共譛之後主收縡下獄謂曰我欲赦卿卿能改過否縡對曰臣心)
(如面臣面丨丨則臣心丨丨後主于是益怒五代史晉高祖紀高祖起兵太原求救契丹耶律德光而幽州趙德鈞亦聘德光求立)
(已為帝德光指穹廬前巨石謂德鈞使者曰吾已許石郎矣石爛丨丨也)鬢改(北史華秋傳秋幼喪父事母以孝聞其母患疾)
(秋容貌毁悴丨鬚盡丨李白詩春容捨我去秋丨已衰丨杜甫詩即今蓬丨丨但媿菊花開韋應物詩憂歡容丨丨寒暑人事易温)
(庭筠寄盧生詩此地别來䨇丨丨幾時歸去片帆孤李商隐詩曉鏡但愁雲丨丨夜吟應覺月光寒陳造過繁昌詩縣人應指似丨)
(丨顔狀變陸游記夢詩顦顇劒南䨇丨丨夢中猶上暗門船徐璣書翁卷詩集後詩磨礲䨇丨丨收拾一編成)爭改(文中子見)
(利爭讓聞義爭為有不善丨丨)遷改(李白詩天地無彫換容顔有丨丨戎昱詩冠冕凄凉幾丨丨眼見桑田變成海)
勿憚改(論語過則丨丨丨)庶幾改(孟子王丨丨丨之予日望之)幡然改(孟子湯三使往聘之既而丨丨)
(丨曰與我處畎𤱔之中由是以樂堯舜之道我豈若使是君為堯舜之君哉我豈若使是民為堯舜之民哉我豈若於吾身親見之)
(哉)見輙改(晉書謝安傳桓温諷朝廷加九錫使袁宏具草安丨丨丨之由是歴旬不就)
朝聞夕改(晉書周處傳處入吴尋二陸時機不在見雲告曰欲自修而年已蹉跎恐將無及雲曰古人貴丨丨丨丨君前)
(途尚可且患志之不立何憂名之不彰又大戴禮朝有過夕改則與之夕有過朝改則與之曹植上責躬詩表以罪棄生則違古賢)
(夕改之勸忍垢苟全則犯詩人胡顔之譏)
增修改(書堯典傳古歷簡易未立差法但隨時占候丨丨以與天合晉書苻生載記健第三子也祖洪甚惡之謂健曰此兒)
(狂悖長大必破我家健將殺之雄止之曰兒長成自當丨丨何至便可如此畫繼畫家于人物必九朽一罷謂先以土筆撲取形似)
(數次丨丨故曰九朽繼以淡墨一描而成故曰一罷罷者畢事也)三改(禮記夏后氏尚黑章疏三正記云正朔丨而丨文質)
(再而復以此推之夏以上皆正朔丨而丨也)增改(禮記禮樂之情同故明王以相沿也疏沿謂因而丨丨也)服改(左傳)
(齊侯朝于晉晉侯享齊侯齊侯視韓厥韓厥曰君知厥也乎齊侯曰丨丨矣案鞌之戰韓厥欲止齊侯而不果又司馬光謁告歸鄉)
(里詩外飾丨章丨流光顔貌非)燧改(論語鑽丨丨火元稹咏春詩丨丨鮮妍火隂繁晻澹桐)省改(漢書成帝紀詔曰聖)
(王明禮制以序尊卑異車服以章有德方今世俗奢僭罔極其申敕有司以漸禁之列侯近臣各自丨丨宋史朱子傳時蝗旱相仍)
(不勝憂憤奏言為今之計獨有斷自聖心沛然發號責躬求言然後君臣相戒痛自丨丨)姦改(漢書董仲舒傳武帝即位舉賢)
(良文學之士仲舒以賢良對策制曰災異之變何緣而起性命之情或夭或壽習聞其號未燭厥理伊欲風流而令行刑輕而丨丨)
(子大夫講聞高誼之日久矣其明以諭朕)刊改(後漢書鄭康成傳括囊大典網羅衆家刪裁繁蕪丨丨漏失學者略知所歸)
懲改(後漢書桓帝紀詔曰孝廉廉吏皆當典城牧民禁姦舉善興化之本恒必由之詔書連下而所在翫習頃雖頗繩正猶未)
(丨丨)運改(後漢書荀彧傳功申丨丨迹疑心一)損改(後漢書宦者傳吕強上疏陳事曰臣誠知封事已行言之無逮所以)
(冒死干觸陳愚忠者實願陛下丨丨既謬從此一止)刪改(晉書荀顗傳文帝命顗定禮儀顗上請羊祜任愷庾峻應貞孔顥共)
(丨丨舊文撰定晉禮)回改(南史孝義傳龔穎少好學益州刺史毛璩辟為勸學從事璩為譙縱所殺故佐吏并逃亡穎號哭奔)
(赴殯送以禮及縱僭號備禮徵不至乃脇以兵刃執志終無丨丨拾遺記序數運則與世推移風政則因時丨丨)詳改(魏書)
(刑罰志太和十一年詔曰三千之罪莫大於不孝而律不遜父母罪止髠刑於理未衷可更丨丨)釐改(北史江式傳式表曰)
(魏承百王之季紹五運之緒世易風移文字改變篆形謬錯隸體失眞炫惑於時難以丨丨宋史范仲淹傳仲淹上十事其九曰重)
(命令法度所以示信也行之未幾旋卽丨丨請政事之臣參議可以久行者刪去煩冗裁為制敇行下命令不至于數變更矣)悛
改(北史張彛傳彛襲祖侯爵少而豪放無所顧忌文明太后雅尚恭謹因會次見其如此遂召集百寮督責之令其修悔而猶無)
(丨丨高允疏雖條旨久頒而俗不革變將由居上者未能丨丨爲下者習以成俗)沿改(唐書韋叔夏傳武后拜洛享明堂凡)
(所丨丨皆叔夏祝欽明郭山惲等所裁討)變改(宋史蘇軾傳安石欲變科舉興學校詔兩制三舘議軾上議曰臣謂今之學校)
(特可因仍舊制至于貢舉之法行之百年治亂盛衰初不由此今所欲丨丨不過數端)繆改(淮南子闇行丨丨終身不寤此)
(謂之狂)内改(論衡問政治之災無妄之變何以别之曰德豐政得災猶至者無妄也德衰政失變應來者政治也政治則外)
(雩而丨丨以復其虧無妄則内守舊政外修雩禮以慰民心)默改(論衡丨丨政治潛易操行不彰于外)竄改(廣川書跋)
(韓愈集中有一作某又作某者皆其後丨丨之也)妄改(東坡題䟦采菊東籬下悠然見南山因采菊而見山境與意會此句)
(最妙近本皆作望南山古人用意深微而俗士率然丨以意丨失眞多矣)黵改(東觀餘論黃長睿跋温公新壺格七國戲二書)
(曰新壺格七國戲皆傳自温公之孫樟文叔家圖本乃公手書頗有丨丨處按黵音膽大汚垢黑貌)塗改(二老堂詩話東坡坐)
(謗訕烏臺詩案靖康丁未歲臺吏隨駕挈至維揚張全眞參政時為中丞取而藏之後張德遠為全眞作墓誌諸子以其半遺德遠)
(充潤筆其半猶存全眞家予嘗借觀皆坡親筆凡有丨丨即押字于下而用臺印李商隱韓碑詩點竄堯典舜典字丨丨清廟生民)
(詩陸游簡邢德允詩豈但僕奴看屈子直須丨丨到生民)九改(齊東野語本朝開基以後歴凡丨丨而莫不善于紀元歷中興)
(以後歷凡七改而莫善于紀元歷)七改(見上)纍改(揚雄反離騷夫聖哲之不遇兮固時命之所有雖增欷以於邑兮吾)
(恐靈修之不丨丨注增重也雄言自古聖哲皆有不遇屈原雖自歎於邑而楚王終不改寤也唐太宗層臺賦有前前之丨丨無後)
(後之相師)收改(張衡論貢舉疏臣每受詔于盛化門差次錄第其未及者亦復隨軰皆見拜擢既加之恩難復丨丨)氣改
(謝靈運曇法師誄行久節移地邊丨丨)顔改(謝惠連秋胡行華丨易丨良願難諧邢邵詩衰丨依候丨壯志與時闌孟郊詩)
(丨貌歲歲丨利心朝朝新元稹種竹詩失地丨色丨傷根枝葉殘秦觀詞日邊清夢斷鏡裏朱丨丨又于武陵詩昔時丨未丨浮世)
(路多新)節改(丘巨源詠七寶畫圖扇詩時移務忘故丨丨競存新)素改(梁簡文帝七勵紅顔丨丨玄鬢斑霜)電改
(沈約敬法師碑風遷丨丨斯理莫違)能改(王筠詩習惡歸禮懺有過稱丨丨)律改(王褒九日從駕詩丨丨三秋節氣應)
(九鍾霜)髮改(吕讓和入京詩丨丨河陽鬢衣餘京洛塵沈右詩年華勞丨丨夜氣與神清薛逢詩薄宦未甘霜丨丨夾衣猶)
(耐水風寒)候改(唐明皇端午詩序聞蟬聲而悟物變見槿花而驚丨丨王勃春思賦忽逢邊丨丨遥憶帝鄉春陳通方詩陽升)
(和丨丨律應喜春歸)舊改(孟郊納凉聯句感衰悲丨丨工異逞新貌)魏改(吕温續羊叔子傳天厭鼎峙蜀滅丨丨錫晉羊)
(公以同四海)進改(元稹處分幽州德音管内州縣官吏有奉職清強惠及百姓者委宏靖具事跡奏聞當與量加丨丨)除
改(白居易論孟元陽狀元陽功效忠勤天下有數今以無能者一例丨丨無所旌别臣恐今日以後無以勸人)移改(李端)
(詩自言萬物有丨丨始信桑田變成海杜牧富水驛詩驛名不合輕丨丨留警朝天者惕然自注驛本名與陽諫議姓名同故改爲)
(富水驛)衰改(韓偓詩誰憐愁苦多丨丨未到潘年有二毛)銷改(李羣玉詩雁口銜邊秋寒聲落燕代先驚愁人耳顔)
(髮潛丨丨)火改(王安石詩暮年逢丨丨晴日對花開)面改(蘇軾姪安節遠來夜坐詩心衰丨丨歲崢嶸相見惟應識舊聲)
事改(蘇軾詩故國凄涼人丨丨楚鄉千古為悲歌陸游詩世丨不妨隨日丨年光未遽與人疎耶律楚材詩依然千里舊山河)
(丨丨時移隨變磨元好問詩菊源不逐時丨丨芝嶺自與商顔鄰方回詩萬古不隨人丨丨獨餘清渭向東流)岸改(蘇轍望夫)
(臺詩江移丨丨安可知獨與江山化為石)市改(唐庚江漲詩丨丨依高岸津喧救斷橋)細改(陸游詩丨丨新詩須枕上)
(少留劇飲待花前)路改(范成大麻線堆詩自從新丨丨重趼無齎咨馬臻詩丨丨疑前夢雲孤憶老親)錯改(謝枋得示)
(兒詩只虞丨丨金根字焉用城南勸學詩)姓改(元好問詩怳如悟前身丨丨心不忘)繕改(法苑珠林宋衞軍臨川康王在)
(荆州城内築堂三間供養經像堂壁上多畫菩薩圖相及衡陽文王代鎮廢爲寢室悉加泥治乾輙墮脱畫狀鮮淨王令毁故壁悉)
(更丨丨不久抱疾閉眼輙見諸像)鍊改(雲笈七籤存大洞眞經三十九眞法玉華灌溉丨丨艾容)
本性改(易水火相息疏火本乾燥澤本潤濕燥濕殊性不可共處若其共處必相侵尅既相侵尅其變乃生變生則丨丨丨)
(矣)漸漸改(禮記田鼠化為鴽疏易乾道變化謂先有舊形丨丨丨者謂之變雖有舊形忽改者謂之化)步玉改
(左傳改步改玉疏玉藻云君與尸行接武大夫繼武士中武是君臣步不同也又云公侯佩山玄玉大夫佩水蒼玉是君臣玉不同)
(也昭公之出季氏行君事及定公立季氏復臣位故丨丨皆丨矣)天歷改(史記太史公自序太初元年十一月甲子朔旦)
(冬至丨丨始丨建于明堂諸神受紀)虚心改(漢書董仲舒傳制曰朕垂問乎天人之應上嘉唐虞下悼桀紂寖微寖滅寖明)
(寖昌之道丨丨以丨)舊愆改(漢書谷永傳丨丨畢丨新德既章)風俗改(後漢書張奐傳河西俗多妖忌凡二月五)
(月産子及與父母同月生者悉殺之奐示以義方嚴加賞罰丨丨遂丨南史劉穆之傳時晉網寬弛威禁不行穆之斟酌時宜隨方)
(矯正不盈旬日丨丨頓丨)如約改(宋史蔡京傳司馬光秉政復差役法為期三日同列病太迫京獨丨丨悉丨)耳目
改(孔叢子齊王謂子思曰先生名高于海内今寡人欲相梁起起也名少願先生談說之也子思曰天下之士所以屬耳目者欲)
(伋之言是非當也今君使伋虚談起則天下之士必改耳目矣丨丨既丨又無益于起是兩有喪也又謝偃高松賦餌之者目改服)
(之者容變)津塗改(水經注川渠異容丨丨狀丨)詩難改(全唐詩話僧貫休姓姜氏婺州蘭谿人錢鏐自稱吴越國)
(王休以詩投之曰滿堂花醉三千客一劒霜寒十四州鏐諭改為四十州乃可相見曰州亦難添丨亦丨丨閒雲孤鶴何天而不可)
(飛遂入蜀)年時改(陸機詩靡靡丨丨丨冉冉老已及又江總詩疇昔同寮采今隨年代改又杜甫詩往來時屢改川陸日悠)
(哉又揭傒斯詩每與君子違偏驚歲年改)風度改(鮑照冬至詩景移丨丨丨日至晷廻換)霜露改(王融遊仙詩徒)
(用丨丨丨終然天地俱)輕蘿改(沈約謝朏誌銘華衮既襲丨丨自丨)舟壑改(沈約詩連連丨丨丨)恩情改
(王筠詠蠟燭詩所恐丨丨丨照君尋履綦又虞集詩京國多年情盡改忽聽春雨憶江南)才良改(沈炯望郢州城詩世變丨)
(丨丨時移民物遷)夙昔改(邢邵詩繁華丨丨丨)城邑改(王褒詩看棋丨丨丨辭家墟巷空又陸游雨詩蟻遷都邑)
(改鳩逐怨恩深)人先改(庾信詩千年水未清一代丨丨丨)意氣改(周若水荅江協詩丨丨酒中丨容顔鏡裏衰)
春夏改(唐太宗詩一朝丨丨丨隔夜鳥花遷)須臾改(盧照鄰詩節物風光不相待桑田碧海丨丨丨)雲泥改
(虞僎詩紅顔白髮丨丨丨何異桑田移碧海)花枝改(張東之東飛伯勞歌春去丨丨俄易丨可歎年光不相待)盈虛
改(杜審言詩人事丨丨丨交游寵辱妨)三靈改(李百藥謁漢高廟詩締構丨丨丨經綸五緯同)銅渾改(駱賓王秋)
(雲詩南陸丨丨丨西郊玉葉輕)衆木改(張說寄薛四詩歲寒丨丨丨松柏心常在)人心改(張說封泰山樂章戢兵天)
(下安約法丨丨丨)芳意改(袁暉閨情詩容華丨丨丨枕席怨情饒)星霜改(張九齡詠荷葉詩只恐丨丨丨還將)
(蒲稗衰白居易表丨丨屢丨爵秩驟加)山川改(元結閔荒詩令行丨丨丨功與玄造侔)歲星改(孟浩然詩昏見)
(斗柄廻方知丨丨丨)柯葉改(杜甫病柏詩歲寒忽無憑日夜丨丨丨又蘇舜卿夜聞秋聲詩念此華葉改想見顔色鮮)天
色改(杜甫詩仰看丨丨丨旁覺妖氛豁劉禹錫詩暑退人體輕雨餘丨丨丨)烟霞改(郭澹喜陸侍御破石埭寇詩喜)
(色丨丨丨歡忻里巷同又梅堯臣送周都官詩十年不到風煙改君去將詩與畫評)瞥而改(孟郊鬪鷄聫句俄膺忽爾低植)
(立丨丨丨)筆削改(白居易判當推案務劇詎免毫釐之差屬褰帷政苛不容丨丨之丨)音律改(白居易和聽阮咸詩)
(時移丨丨丨豈是昔時聲)窮隂改(蔣防雪影透書帷賦霏微兮太素初分晃朗兮丨丨旣丨)叠嶂改(關圖巨靈擘太)
(華賦指揮而丨丨知丨盼睞而三峯可新)歸餘改(杜周士閏月定四時詩直取丨丨丨非如再失欺)四鄰改(杜牧)
(詩歸來丨丨丨茂苑草菲菲)湖田改(黃滔下第詩青草丨丨丨單車客路忙)金門改(徐夤詩十年去里丨丨丨)
(八歲能詩相座吟)宮商改(秦韜玉笙詩檀唇呼吸丨丨丨怨情漸逐清新舉)門巷改(李遠詩今日重來丨丨丨)
(出墻桐樹綠婆娑)官三改(徐鉉寄王郎中詩别後丨丨丨年來歲六周)晩雲改(梅堯臣詩丨丨談次丨高鳥坐)
(中還又蘇軾龜山辯才師詩此生念念浮雲改寄語長淮今好在)閭亭改(梅堯臣送孫隐之通判秀州詩聞說丨丨丨靈)
(光化劫灰)新歷改(梅堯臣詠鷰詩任從丨丨丨只向舊巢歸)冬春改(梅堯臣山茶詩曾無丨丨丨常冒霰雪開又李)
(白賦春每歸兮花開花已闌兮春改)氣象改(王琪白鷺亭詩乾坤清且歛丨丨朝昏丨)意先改(蘇軾陳直躬畫雁詩)
(野雁見人時未起丨丨丨)詩頻改(陸游春晚詩枕上有丨丨自丨尊中無酒不妨賖)舊盟改(洪适擬古詩慰藉繒)
(縞輕金蘭丨丨丨)禽語改(趙師秀詩春深丨丨丨溪落岸沙高)客懷改(徐璣憑高詩丨丨隨地丨詩思出門多)
糟丘改(葉適朱娘曲橋水東流終到海百年丨丨一朝丨)樹色改(葉適宿華嚴寺詩嚴冬丨丨丨青松耀紅鵑)
年號改(戴復古詩臺官遷不定丨丨丨何頻)素學改(劉克莊題䟦所貴乎士大夫者學問也操守也議論也王金陵)
(捨周孔而談管商是丨丨可丨也林希邢恕始賢終佞是素守可改也蔡薿以魏徵方了翁晚欲殺之張商英以周公方馬呂後建)
(追貶之議是素論可改也)念念改(趙之傑除夜詩形骸丨丨丨膂力能不失)山河改(元好問詩高原水出丨丨丨戰)
(地風來草木腥又吴澄過枯河詩濱隸河南滄隸北河流已改界仍存)席屢改(柳貫詩促坐丨丨丨風回雨飄簾)荒
徑改(劉濤雪詩梁苑舊遊丨丨丨潁濱新唱綵箋飛)川容改(李孝光西湖詩始忻天宇曠稍見丨丨丨)山容改
(許有壬雪詩丨丨喜從天際丨竹聲時聽池邊折)新腔改(薩都拉詩吴姬水調丨丨丨馬上郎君好風采)妍姿改
(高啓詩滄洲遠夢違風露丨丨丨)青楓改(何景明贈王舉人詩旅食丨丨丨秋吟素髮生)
朝令暮改(漢書食貨志急政暴虐賦斂不時丨丨而丨丨)文不重改(陳書蔡景歴傳高祖鎮朱方素聞其名以)
(書要之景歴對使答書筆不停綴丨丨丨丨)在約無改(南史謝方明傳孫恩寇會稽購方明甚急方明于上虞載母妹)
(奔東陽由黃蘖嶠出鄱陽附載還都流離險戹屯苦備經而貞履之操丨丨丨丨)不為患改(說苑士不以利移丨丨丨)
(丨)字隨讀改(水經注汝陽縣故城南有汝水枝流故縣得厥稱矣闞駰曰本汝水别流其後枯竭號曰死汝水故其字)
(無水余按汝女乃方俗之音故丨丨丨丨未必一如闞氏之說以窮通損字也)
采(倉宰切事也又取也亦姓俗作採)
韻藻亮采(書有能奮庸熙帝之載使宅百揆丨丨惠疇傳信立其功順其事又日嚴祗敬六德丨丨有邦)服采(書矧)
(惟爾事服休丨丨注服休坐而論道之臣丨丨起而作事之臣)九采(禮記丨丨之國應門之外北面東上注此是九州之牧謂)
(之采者以采取當州美物而貢天子)納采(禮記昏義丨丨問名納吉納徵請期皆主人筵几于廟而拜迎于門外入揖讓而升)
(聽命于廟所以敬慎重正昏禮也疏丨丨者謂采擇之禮用鴈漢書平帝紀詔有司為皇帝丨丨安漢公莽之女)卒采(家語)
(宰我曰上世之傳隐微之說丨丨之辨闇怱之意非君子之道者注丨終也丨事也終其事之說也)樵採(戰國策昔者秦攻齊)
(令有去柳下季壟五十步而丨丨者死不赦魏略夏侯霸從妹年十三四在本郡出行丨丨為張飛所得飛知其良家女遂以為妻)
(産息女為劉禪皇后蜀志諸葛亮傳魏鍾會征蜀至漢川祭亮之廟令軍士不得于亮墓所左右芻牧丨丨北史魏孝文帝紀庚戌)
(詔關外苑囿聽人丨丨宋史眞宗本紀詔州縣申前代帝王陵寢丨丨之禁梁武帝詔百姓丨丨以供烟㸑者悉不得禁謝朓詩丨)
(丨咸共同荆莎聊可藉王季友詩山門是門前此去長丨丨王翰題折枝竹詩絶憐丨丨後留得一枝看)
三秀采(李白詩誰能學飛天丨丨與君丨)
增采采(書臯陶曰都亦行有九德亦言其人有德乃言曰載丨丨傳稱其人有德必言其所行某事某事以為驗詩丨丨卷)
(耳不盈頃筐又丨丨芣苢薄言采之又蒹葭丨丨白露未已趙孟頫詩粲粲霜中菊丨丨忘其勞倪瓚詩丨丨菊花猶滿地蕭蕭華)
(髮不勝簪陳深詩丨丨白薲花因風為遥寄吴師道詩盆菊丨丨黃金窠)邦采(書侯甸男丨丨衛雲笈七籤王欽若進翊聖保)
(德眞君事迹表批答卿任冠樞衡道熙丨丨)薄采(詩丨言丨芑于彼新田于此菑畝又思樂泮水丨丨其芹潘岳籍田賦思)
(樂甸畿丨丨其茅王濟詩思樂華林丨丨其蘭陸雲詩思樂葛藟丨丨其簟)助采(詩左右采之箋言后妃既得荇菜必有丨)
(而丨之者)力采(詩中原有菽庶民采之傳中原原中也菽藿也丨丨者則得之)捋采(詩菀彼桑柔其下矦旬丨丨其劉瘼)
(此下民)薪采(公羊哀公十有四年西狩獲麟傳何以書記異也何異爾非中國之獸也然則孰狩之丨丨者也丨丨者則微)
(者也曷為以狩言之犬之也曷為大之為獲麟大之)早采(爾雅苦茶注樹小如梔子冬生葉可煮作羹今呼丨丨者為茶晚取)
(者為茗)頗采(史記六國年表戰國之權變亦有可丨丨者何必上古)山採(史記循吏傳孫叔敖為楚相施教導民上)
(下和合世俗盛美政緩禁止吏無姦邪盗賊不起秋冬則勸民丨丨春夏以水各得其所便)不采(漢書蓋寬饒傳鄭昌愍傷)
(寬饒忠直憂國以言事不當意而為文吏所詆挫上書頌寬饒曰臣聞山有猛獸藜藿為之丨丨國有忠臣姦邪為之不起魏書李)
(安世傳良疇委而不開柔桑枯而丨丨欲令家豐歲儲人給資用其可得乎北史齊後主皇后穆氏傳后母名輕霄本穆子倫婢也)
(后入宫有幸於後主陸大姬知其寵養以為女后既以陸為母更丨丨輕霄)漁采(後漢書和帝紀十一年春遣使循行郡國)
(稟貸被災者令得丨丨山林池澤不收假税十二年春詔郡國流民聽入陂池丨丨以助蔬食)園採(後漢書翟酺傳酺上言太)
(學辟雍頃者頽廢至為丨丨芻牧之處宜更修繕誘進後學帝從之又郭璞帝女桑贊爰有洪桑生濱淪澤厥圍五丈枝相交參丨)
(客所丨帝女所蠶)觀採(後漢書周興傳陳忠薦興曰興藴匵古今博物多聞屬文著辭有可丨丨高允酒訓序辭義鄙拙不)
(足丨丨)收採(後漢書淳于恭傳恭北海人家有山田果樹人或侵盗輒助為丨丨北史梁彦光傳彦光拜趙州刺史奏上曰)
(臣前待罪湘州自分廢黜無復衣冠之望不謂天恩復垂丨丨曹植迷迭香賦既經時而丨丨兮遂幽殺以增芳梁武帝詔肥遯丘)
(園不求聞達藏器待時未加丨丨)釣采(後漢書周黨傳博士范升奏毁黨文不能演義武不能死君丨丨華名庶幾三公之)
(位)博採(後漢書楊震傳疏曰堯舜之世諫鼔謗木立之於朝殷周哲王小人怨詈則還自敬德所以達聪明開不諱丨丨負)
(薪盡極下情也南史梁武帝紀辛亥祀南郊詔班下遠近丨丨英異宋史王十朋傳上親政策士十朋以權為對大略曰願陛下正)
(身以為本任賢以為助丨丨兼聽以收其效幾萬餘言上嘉其經學淹通議論醇正遂擢為第一錢惟善詩憫悼俗圖昧所向丨丨)
(籀古加討論)可採(蜀志胡潛傳卓犖強識祖宗制度之儀喪紀五服之數皆指掌畫地舉手丨丨水經注項縣故城刺史賈)
(逵祠在小城東廟前有碑碑石金生干寶曰黃金丨丨為晉中興之瑞歴代名畫記開元天寶其人最多何必六法俱全但取一枝)
(丨丨西溪叢話李太白詩水碧或丨丨水碧水玉也洪炎雜家舊說曰宮亭湖中有孤石介立周圍一里竦直百丈上有玉膏丨丨)
(陸游野飲詩春薺丨丨魚可釣)近採(晉書樂志遠詳經籍丨丨故事)搜採(梁書孔休源傳太子詹事周捨撰禮疑義自漢)
(魏至于齊梁並皆丨丨休源所有奏議咸預編錄梁昭明太子荅湘東王求詩苑英華書往年因暇丨丨英華上下數十年間未易)
(詳悉猶有遺恨而其書已傳梁簡文帝馬槊譜序丨丨抑揚斟酌煩簡)盼採(陳書蔡景歴傳高祖鎮朱方以書邀景歴景歴)
(答書曰昔折脅遊秦忽逢丨丨擔簦入趙便致留連)捃採(北史周世宗紀帝幼而好學詞彩溫麗丨丨衆書自羲農已來迄于)
(魏末叙為世譜凡百卷梁武帝手勅覧所上菩提頌丨丨致佳辭味清淨)訪採(北史隋煬帝紀戊申發八使廵省風俗下詔曰)
(若有名行顯著操履修潔及學業才能一藝可取咸宜丨丨)銓採(魏書孝文帝紀丁亥詔曰將有賢人湛德高士凝棲雖加)
(丨丨未能招致其精訪幽谷舉兹賢彦直言極諫匡予不及)探采(隋書經籍志司馬談父子世居太史丨丨前代斷自軒皇)
(逮於孝武有史記一百三十篇)展采(宋史仁宗紀明道元年詔述神宗之成憲爰舉先穡之精祠申命有司因時丨丨朕取來)
(年二月擇日耕藉田先請太后恭謝宗廟又樂志親享明堂曲在庭祗肅丨丨錯重三獻之禮百年之容謝莊上封禪儀注奏儒僚)
(丨丨禮官相儀庾信進玉律秤尺斗升表琬琰事輕般倕慮淺不足丨丨成均增輝度量)甄采(宋史選舉志貢禮部而數詘者)
(得特奏名或因循不學乃詔曰其屢不中科則衰邁而無所成故于常數之外特為之丨丨而狃于寬恩遂隳素業苟簡成風甚可)
(耻也)淘採(宋史食貨志熙寧八年令近阬冶坊郭鄉村并丨丨烹鍊人並相為保元史食貨志金課之興自世祖始其課于太)
(府監輸納在遼陽者至元十年聽李德仁于龍山縣胡碧峪丨丨)烹採(宋史食貨志紹聖元年蔡京奏岑水場銅額寖虧而)
(商虢問苗脉多陜民不習丨丨久廢不𤼵請募南方善工詣陜西經畫擇地興冶)旁采(宋史趙普傳陳王元禧上言曰伏望)
(陛下丨丨羣議俯察物情苟用不失實邦國大幸)撈採(元史食貨志珠在大都者元貞元年聽民於楊村直沽口丨丨命官)
(賣之)贊采(汲冢周書王入即位於社太卒之左羣臣畢從毛伯鄭奉明水衞叔傅禮召公奭丨丨師尚父牽牲注王武王太卒)
(屯兵以衞也傅相贊佐采事也按史記注以采為幣)春采(管子丨丨生秋采蓏夏處隂冬處陽張衡週天大象賦薦秋成於八)
(榖務丨丨於扶筐)秋采(見上茶經茗苦茶味甘苦微寒無毒主瘻瘡利小便去痰渴熱令人少睡丨丨之苦主下氣消食)
出採(說苑楚文王伐鄧使王子華王子靈共捃採二子丨丨見老丈人載畚乞焉不與搏而奪之)西采(法言東溝大河)
(南阻高山丨丨雍梁北鹵涇垠注此言秦之形勢)伐採(論衡通人覧見廣博不能掇以論說與彼草木不能丨丨一實也)
易採(劉勰新論夫蟬難取而黏之如掇卷耳丨丨而不盈傾筐)輟采(文心雕龍自王澤殄竭風人丨丨)依採(文心)
(雕龍夫自六國以前去聖未遠故能越世高談自開戶牖兩漢以後體勢漫弱雖明乎坦途而𩔖多丨丨)汎採(文心雕龍呂氏)
(鍳達而體周淮南丨丨而文麗)綜採(文心雕龍揚雄百官箴頗酌於詩書劉歆遂初賦歴叙於紀傳漸漸丨丨矣)國采
(文心雕龍成帝品錄三百餘篇朝章丨丨亦云周備)南采(王褒九懷北飲兮飛泉丨丨兮芝英)禀采(繆襲尤射丨丨閑躬)
(罔弗終輕采慢躬罔獲濟注丨敬丨事也)輕采(見上)爭采(袁宏三國名臣贊競收把梓丨丨松竹)晨采(陶潛祭從)
(弟敬遠文丨丨上藥夕閑素琴)北采(謝莊為江夏王上表江淮鄙上之使結軌于壁門西鶼丨丨之譯相望于道路)抱採
(謝莊上封禪儀注奏丨丨遺文辨明訓誥)兼采(裴松之上三國志注表繢事以衆色成文蜜蠭以丨丨為味任昉薦士表非取)
(製于一狐諒求味于丨丨)襃采(謝朓辭隨王子隆牋丨丨一介抽揚小善)見採(王儉連珠王佐之才雖遠豈必丨丨於當)
(世凌雲之氣徒盛無以自致於雲間王起取榆火賦始青林兮丨丨終洪罏兮有待)鎌採(張充與王儉書幸以漁釣之閒丨丨)
(之暇時復以卷軸自娱)聽採(梁武帝詔外司明加丨丨隨事舉奏)刪採(梁簡文帝請賀琛奉述毛詩義表東魯夢周窮)
(兹丨丨西河紹魏著彼纘述)摹採(陶弘景與武帝論書啓太丘之碑可就丨丨)申採(沈約使四方士民陳刑政詔四)
(方士民若有欲陳言刑政益國利民淪礙幽遠不能自通者各在條布所懷于刺史二千石有可丨丨大小以聞陶潛詩種桑長江)
(邊三年望丨丨)徵采(江淹為建平王聘隱逸教養志數人並未丨丨)澗採(何遜七召丨丨兮危實苑拔兮廻花)廵採
(江總徐孝穆銘奉使丨丨絶域遐深)競採(賀徹採桑詩丨丨須盈手爭歸欲滿籠)帝采(王勃上劉右相書伏見皇明遠)
(燭丨丨遐宣張樂岱郊騰勲社首)接採(李嶠詠荷詩魏朝難丨丨楚服但同披)舊采(杜甫九日詩丨丨黃花賸新梳)
(白髮微)掇採(韓伯庸幽蘭賦既生成而有分何丨丨之莫及)上採(孟郊詩丨丨白日精下飲黃月華)俛採(白居)
(易上宰相書芻言之中有可採者丨而丨之)高採(舒元輿坊州按獄詩山秃逾丨丨水窮益深撈)嫩采(程琳子竒賦珊)
(瑚緩收則幹爛玉璞丨丨則力弱)蒙采(晏殊中園賦榠楂以馨烈丨丨枳椇以甘芳見識)詢采(蘇舜欽上范參政書)
(自古有賢智之才而處重位者必孜孜丨丨不遺下議)捕采(蘇舜欽水月禪院記居山之民已少事尚有歲時織紃樹藝丨)
(丨之勞)並采(曾鞏謝章學士書兼收丨丨不遺偏材一曲之人者所以無棄材也)新采(司馬光蓮房詩脆美知丨丨近)
(根猶帶泥蘇軾荔枝歎風枝露葉如丨丨秦觀春日詩金屋舊題煩乙子蜜脾丨丨頼蜂臣)閒采(陸游道院雜興詩猶恨未)
(成歸剡曲小舟丨丨白芙渠)供采(僧洪恩詩徑饒黃菊聊丨丨門掩蒼山豈事尋)朝採(陳基詩丨丨陌上桑暮向窗間)
(織)獨採(譚處瑞述懷詩玉蕊乍芳惟丨丨蟠桃初熟與先嘗)休采(何景明壽許司馬詩末進瞻丨丨愚衷實忭忻)許
採(春渚紀聞吴興丨丨字師正字畫模鍾司徒殆窺其妙自兒時已有研癖所藏具四方名品幾至百枚常言吾死則以硯甃無)
(遺恨矣)晁采(内觀日疏六月二十四日為觀蓮節丨丨與其夫各以蓮子餽遺)
若予采(書帝曰疇咨丨丨丨傳采事也復求能順我事者)百里采(書五百里侯服丨丨丨二百里男邦三百里諸)
(侯傳侯服内之百里供王事而已)左右采(詩參差荇菜丨丨丨之)庶民采(詩中原有菽丨丨丨之又晉書王嶠)
(傳王敦在石頭欲禁私伐蔡州荻以問羣下莫敢異議嶠獨曰中原有菽庶人採之百姓不足君孰與足若禁人樵伐未知其可按)
(晉書諱民字故改為庶人採)就地採(詩蠶月條桑疏於養蠶之月條其桑而采之謂斬條於地丨丨丨之也)遒人
采(蜀志郤正傳正釋譏文曰矇冒瞽說時有攸獻譬丨丨之有丨於市閭游童之吟咏乎疆畔元稹進詩狀雖無作者之風粗中)
(丨丨之丨)依班採(隋書禮儀志隋制於宮北三里為壇高四尺季春上已皇后服鞠衣乘重翟率三夫人九嬪内外命婦以)
(一太牢祠先蠶祭訖就桑位於壇南北面尚功進金鉤典制奉筐皇后採三條反鉤命婦各丨丨丨五條九條而止)爲廟采
(大戴禮采芸丨丨丨也)終日采(淮南子木方茂盛丨丨丨而不知秋風下霜一夕而殫)稗官采(文心雕龍文辭)
(之有諧隐譬九流之有小說蓋丨丨所丨以廣視聽)聖人采(文中子薛收曰吾嘗聞夫子之論詩矣上明三綱下達五常徵)
(存亡辨得失故小人歌之以貢其俗君子賦之以見其志丨丨丨之以觀其變)梯樹採(南方草木狀茄樹交廣草木經冬不)
(衰故蔬圃之中茄宿根有三五年者漸長枝榦乃成大樹每夏秋盛熟則丨丨丨之)凌露採(茶經茶之笋者生爛石沃土長)
(四五寸若薇蕨始抽丨丨丨焉又王禹偁酬林徵君詩蘭茆含露採石髓和烟酌)華初採(埤雅紫草未華時採則根色鮮)
(澤丨丨而丨則根色黯惡故用葉者取葉初長足時採用華者取華初敷時採用實者取成實時採)靈芝採(曹植詩丨丨丨)
(之可服食年若王父無終極)山圖采(蜀都賦丹沙赩熾出其坂密房郁毓被其阜丨丨丨而得道赤斧服而不朽注山圖)
(隴西人也隨道士之名山採藥身輕不食莫知所如)循陔采(束晳補亡詩丨彼南丨言丨其蘭李公進幽蘭賦豈比夫協夢)
(呈祥表嘉名于鄭國丨丨見丨流雅詠于詩人而已哉)窮深採(沈約謝賜冰啓丨丨旣丨園池靡用)高枝採(王筠)
(摘安石榴贈劉孝威詩丨丨爲君丨請寄西飛翼姚合採松花詩今朝試上丨丨丨不覺傾翻仙鶴巢)文賓采(楊炯庭菊)
(賦丨丨丨之而羽化康公服之而不朽)榖城採(崔融賀明堂成表九柱自立豈藉琅邪之飛二石潛開寧煩丨丨之丨)
謠誦採(李嶠等進大酺詩表丨丨必丨而風俗可觀舞詠既陳而德音不冺元結農臣怨丨丨共丨之此言當可取)鄭
女采(宋之問秋蓮賦越人望兮已長久丨丨丨兮無由緣)西施採(李白子夜四時歌鏡湖三百里菡蓞發荷花五月丨)
(丨丨人看隘若耶)何人採(儲光羲石子松詩五鬛丨丨丨西山舊兩童)周官采(楊巨源詩漢典方寬律丨丨正)
(丨詩梅堯臣詩未入丨丨丨爭持楚璞模)判死採(元稹採珠行海波無底珠沉海採珠之人丨丨丨)神自採(元稹)
(詩珠為海物海屬神丨今丨丨何况人)荆山採(元稹詩方礎丨丨丨修椽郢匠鉋)和枝採(元稹詩紫芽嫩茗丨)
(丨丨朱橘香苞數瓣分)一回採(白居易詩隔浦愛紅蓮昨日看猶在夜來風吹落只得丨丨丨)無蓮采(施肩吾江)
(南怨從來不是丨丨丨十頃蓮塘賣與人)言堪採(杜牧贈崔常侍詩魏絳丨丨丨陳湯事偶成)鸚偷采(徐鉉薔薇)
(詩嫩蕊丨丨丨柔條柳伴垂)史官采(歐陽修題跋唐張中丞傳李翰撰翰之所書誠為太繁然廣記備言所以備丨丨之)
(丨也)秦人采(梅堯臣司馬君實遺甘草杖詩去與丨丨丨來扶楚客衰)女媧采(梅堯臣細竹詩應待丨丨丨參差鳳)
(琯清)因時採(梅堯臣五日詩蒿艾丨丨丨蛟龍為俗驅)乘冬採(韓維乞移山藥詩山家丨丨丨氣味烈亦竒)公
聽采(王安石思古詩大臣丨丨丨左右不得蔽)早茶采(陸游示兒詩丨丨丨盡晚茶出小麥方秀大麥黃)遊蜂
採(沈立海棠詩暗羡丨丨丨偷輸蟻穴沿)牧童采(劉克莊和南塘食荔詩猿偷鴉啄丨丨丨林間殘顆猶殷紅)金
鵝採(吴萊寄董與幾詩藥物丨丨丨兵鈐赤鯉漁)踏雲採(黃庚詩何日擕琴賦歸去丨丨自丨故山薇)美人
採(高啓池上芙蓉詩此地托根偏非無丨丨丨)
言無可采(魏志陳登傳許氾曰昔過下邳見元龍無客主之意久不相與語自上大牀卧使客卧下牀劉備曰君有國士)
(之名而求田問舍丨丨丨丨是元龍所諱也何緣當與君語)藥苗自採(李中寄莊隐士詩丨丨應丨丨琴調對誰彈陸)
(游即事詩丨丨丨丨盤蔬美菰米新舂鉢飯香)
彩(倉宰切光丨經典皆作采)
韻藻五采(書以丨丨彰施于五色作服汝明周禮春官典瑞掌玉瑞玉器之藏王晉大圭執鎮圭繅藉丨丨五就以朝日)
(注繅謂織組為藻餙以藉玉也一匝為一就史記項羽紀范增說項羽曰沛公居山東時貪于財貨好美姬今入關財物無所取婦)
(女無所幸此其志不在小吾令人望其氣皆為龍虎成丨丨此天子氣也急擊勿失漢書郊祀志趙人新垣平以望氣見上言長安)
(東北有神氣成丨丨若人冠冕焉南史徐伯珍傳九巖山後漢龍丘萇隐處也山多龍鬚檉栢望之丨丨伯珍移居之宋史理宗紀)
(理宗諱昀太宗十世孫父希瓐追封榮王家于紹興府山隂縣母全氏以開禧元年正月癸亥生于邑中虹橋里第前一夕榮王夢)
(一紫衣金帽人來謁比寤夜漏未盡十刻室中丨丨爛然赤光屬天如日正中莊子滅文章散丨丨膠離朱之目而天下始人含其)
(明矣韓詩外傳夫鳳象鴻前麟後蛇頸而魚尾龍文而龜身燕頷而鷄喙延頸奮翼丨丨備明舉動八風氣應時雨庾信三月三日)
(華林園馬射賦序正繪丨丨之雲壺寧百福之酒)染采(禮記季夏之月命婦官丨丨黼黻文章必以法故無或差貸)列
采(禮記非丨丨不入公門注丨丨謂正服之色各有尊卑品列也)文采(禮記廣其節奏省其丨丨漢書食貨志操其竒贏所)
(賣必倍男不耕耘女不𧖟織衣必丨丨食必梁肉南史袁淑傳淑丨丨遒豔縱横有才辯宋史選舉志淳化三年既廷試帝諭多士)
(曰爾等各負志業效官之外更勵精丨丨無墮前功也莊子五色不亂孰為丨丨五聲不亂孰應六律司馬遷報任安書所以忍辱)
(苟活幽於糞土之中而不辭者恨私心有所未盡鄙陋没世而丨丨不表于後世也劉向九歎光明齊于日月兮丨丨耀于玉石張)
(華劉驃騎誄郁郁丨丨煥若朝榮王筠詩善誘雖欲斷含毫愧丨丨庾信謝滕王序啓譬其柔翰則風雨争蜚論其丨丨則魚龍百)
(變又哀江南賦潘岳之丨丨始述家風陸機之辭賦先陳祖德羅隱岐王宅詩申白賓朋傳道義應劉丨丨寄音徽温庭筠送李中)
(丞赴從事詩漢庭丨丨有相如天子通宵愛子虛陳旅詩丨丨堪華國芳菲正滿堂)三采(禮記圭公九寸侯伯七寸子男五寸)
(博三寸厚半寸剡上左右各寸半玉也藻丨丨六等周禮春官典瑞掌玉瑞玉器之藏公執桓圭侯執信圭伯執躬圭繅皆丨丨三)
(就子執榖璧男執蒲璧繅皆二采再就注丨丨朱白蒼也二采朱綠也漢書輿服志諸國貴人相國皆綠綬丨丨九卿中二千石二)
(千石青綬丨丨千石六百石黑綬丨丨)六采(左傳為九文丨丨五章以奉五色注青白赤黑玄黃皆相次謂之六色王儉靈)
(丘竹賦振芳條乎崑岳敷丨丨于高岑)風采(漢書霍光傳初輔幼主政自已出天下想聞丨丨吴志諸葛瑾傳瑾與權談說)
(諫喻未嘗切愕微見風彩粗陳指歸如有未合則捨而及他徐復託事造端以物𩔖相求於是權意往往而釋晉書景帝紀雅有風)
(彩沉毅多大略南史劉秀之傳秀之野率無丨丨而心力堅正宋史朱子傳提舉浙東常平茶鹽公事日鈎訪民隐按行竟内單車)
(屛徒從所至人不及知郡縣官吏憚其丨丨至自引去所部肅然李白詩酒後競丨丨三杯弄寶刀白居易詩拾遺丨丨近都無蘇)
(軾詩君持使者節丨丨爍雲烟薩都拉詩吴姬水調新腔改馬上郎君好丨丨)異采(後漢書杜篤傳劉敬建策初都長安太宗)
(承流守之以文躬履節儉側身行仁食不二味衣無丨丨管子地不一利食飲不同味衣服丨丨尹文子昔齊桓好衣紫四境不鬻)
(丨丨楚莊愛細腰一國皆有饑色上之所以率下乃治亂之所由也九章文質疏内兮衆不知余之丨丨注徐廣曰異一作奥謝莊)
(表丨丨騰于郊墟紫煙藹于邦甸白居易繚綾歌丨丨竒文相隐映)華采(南史庾杲之傳杲之美容質善言笑嘗兼侍中柳世)
(隆在御坐謂齊武帝曰庾杲之為蟬冕所暎彌有丨丨劉楨鬭鷄詩丹鷄被丨丨䨇距如鋒芒白居易文柏牀詩丨丨誠可愛生理)
(苦已傷)光彩(北齊書魏收傳魏帝曾季秋大射普令賦詩收詩末云尺書徵建業折簡召長安文襄壯之顧諸人曰朝有魏)
(收便是國之丨丨曹植美女篇顧盼遺丨丨長嘯氣若蘭梁簡文帝為長子讓宣城王表綠車赤綬交映相輝金璽銀券照灼丨丨)
(江淹詩歛袵依丨丨端笏奉仁明李白詩吾當乘雲螭吸景駐丨丨元稹詩靈芝繞身出左右丨丨繁陸游詩素璧行其間草木盡)
(丨丨陳深詩明月射神珠丨丨難自閟)鏟采(唐書高儉竇威傳贊高竇雖緣外戚姻家然自以才猷結天子厠跡名臣垂榮)
(無窮古來賢豪不遭興運埋光丨丨與草木俱腐者可勝咤哉)舍采(呂氏春秋仲春之月上丁命樂正入舞丨丨注丨置丨白)
(也儲光羲酬李處士詩厥初遊太學相與極周旋丨丨共朝莫知言同古先案禮月令作釋菜)八彩(春秋元命苞堯眉丨丨舜)
(目重瞳沈約内典序龍章丨丨瓊花九色劉峻相經序若乃生而神睿弱而能言丨丨光眉四瞳麗目斯實天姿之特達聖人之符)
(表)眉彩(見上僧齊已浮雲行安得東南風吹散八表外使之天下人共見堯丨丨虞淳熙中秋西湖社集詩東鄮瞻丨丨西)
(吴讓齒齯)鳳采(水經注盧山上有三石梁長數丈吴猛將弟子登山過此梁見一翁坐桂樹下山川明淨風澤清曠嘉遯之士)
(繼響窟巖龍潛丨丨之賢往者忘歸矣沈約齊武帝諡議龍姿丨丨煥若麗天又謝竟陵王示永明樂歌啓丨丨鸞章霞鮮錦縟江)
(總石室記桐棲丨丨竹化龍吟)流彩(初學記魏文帝有飛景丨丨華鋒三劒王融發願莊嚴篇頌清露漙甘永以挹喜園丨丨)
(常為玩)方采(潘岳籍田賦丨丨紛其繁會注言天子行車服旌旗各以方色而引前繁會言盛也)駐彩(顔延之庭誥文)
(還年却老延華丨丨梁簡文帝三日曲水詩序舞豔七盤歌新七變游雲丨丨仙鶴來儀)互綵(張融海賦玄朱丨丨綠紫相華)
鮮彩(王筠詩折花競丨丨拭露染芳津韓愈鬭鷄聯句峥嶸顛盛氣洗刷凝丨丨)失綵(江淹橫吹賦吐哀也則瓊瑕丨)
(丨銜樂也則鉛堊生潤江總棲霞寺碑蓮花瑩日石鏡沉暉藕絲縈髮雲崖丨丨)怪采(江淹赤虹賦雲或丨丨烟或異鱗)
翟采(蔡襄詩丨丨開新禮金文易大名)
白受采(禮記甘受和丨丨丨忠信之人可以學禮又梁簡文帝謝袈裟啓荀鍼秦縷因製緝而成文魯縞齊紈藉馨漿而受)
(彩袁桷詩古樹不受采白雲為之賓)
增采采(詩蜉蝣之羽丨丨衣服王粲槐賦形禕褘以暢條色丨丨而鮮明)眞采(禮記黑黃蒼赤莫不質良注質正也)
(良美也所用染者當得丨丨正善也)夏采(周禮天官丨丨下士四人史一人徒四人疏染鳥羽而用之謂之丨丨夏五色也江)
(淹靈丘竹賦鬱春華于石岸赩丨丨于沙汀皇甫湜山鷄舞鏡賦異巴渝而折旋𩔖丨丨而行綴)布采(周禮考工記畫繪之)
(事注此言畫繪六色所象及丨丨之第次文心雕龍士龍朗練以識檢辭故能丨丨鮮淨敏于短篇圖畫見聞誌李端愿有畫芍藥)
(五本旁題上品徐崇嗣没骨圖出示賓客蔡君謨乃題云前世所畫皆以筆墨為上至崇嗣始用丨丨逼真故趙昌軰效之也李程)
(衆星拱北賦煥乎丨丨儼若受職)丹采(儀禮鄉射禮凡畫者丹質注賓射之侯燕射之侯皆畫雲氣于側以為餙必先以丨)
(丨采其地丹淺於赤詩品詩有三義焉一曰興二曰比三曰賦酌而用之幹之以風力潤之以丨丨使味之者無極聞之者動心是)
(詩之至也景福殿賦皓皓旴旴丨丨煌煌注謂旌旗之光明也鮑照詩外發龍鱗之丨丨内含麝芬之紫烟江淹為蕭驃騎讓封表)
(方圓之景已滿丨丨之色難加又詩謬蒙聖主私托身文墨職丨丨既已過敢不自雕飾又表降心璽書之榮被以丨碧之丨劉潛)
(薦士表伏見兼太學博士賀瑒幼能斧藻長則琢磨結卷就賢擔簦來學鄉黨染其丨丨朋友扣其淇鐘吴融桃花詩滿樹和嬌爛)
(漫紅萬枝丨丨灼春融)物采(左傳故講事以度軌量謂之軌取材以章丨丨謂之物)偽采(漢書嚴安傳安上書曰養)
(失而泰樂失而淫禮失而采教失而偽丨丨淫泰非所以範民之道也)一采(後漢書輿服志四百石三百石二百石黃綬丨)
(丨一百石青紺綸丨丨)四采(後漢書輿服志乘輿黃赤綬丨丨諸侯王赤綬丨丨)藏采(後漢書孟嘗傳楊喬薦嘗曰嘗)
(躬耕壟次匿景丨丨不揚華藻寔羽翮之美用非徒腹背之毛也)翰采(吴志孫登傳登上疏曰裴欽博記丨丨足用蔣修虞)
(翻志節分明庾肩吾書品陶隱居仙才丨丨拔于山谷)養采(晉書曹毘傳毘以名位不至著對儒以自釋其詞曰丨丨幽翳)
(晦明蒙籠)神彩(晉書王戎傳幼而穎悟丨丨秀徹視日不眩又周顗傳少有重名丨丨秀徹南史張貴妃傳貴妃髮長七尺鬒)
(黑如漆其光可鑒特聪慧有丨丨沈約王儉碑精明外朗丨丨傍映温庭筠詩李白死來無醉客可憐丨丨弔殘陽)縟彩(晉書)
(夏侯湛贊湛稱弄翰丨丨雕煥任昉王文憲集序公自幼及長述作不倦固以理窮言行事該軍國豈直雕章丨丨而已哉盧照隣)
(觀燈詩丨丨遥分地繁光遠綴天柳宗元芙蓉亭詩清香晨風遠丨丨寒露濃)精采(晉書慕容超載記丨丨秀發容止可觀揚)
(雄荅劉歆書田儀與雄同鄉里幼稚為鄰長艾相愛視覬動丨丨似不為非者庾信啓丨丨瞀亂頗同宋玉言辭蹇喫更甚揚雄李)
(白詩瑶姬天帝女丨丨化朝雲蘇軾詩我衰臨政多繆錯羡君丨丨如秋鶚會鞏詩瑶魁丨丨浮蒼龍江城四面生春風楊一清督)
(師西征詩十乘戎行新節鉞三邊丨丨舊關河)詞彩(宋書顔延之傳延之與陳郡謝靈運俱以丨丨齊名自潘岳陸機之後文)
(士莫及江左稱顔謝焉南史宋廢帝紀帝少好讀書初有文才自造孝武帝誄及雜篇章往往有丨丨詩品陳思王植其源出于國)
(風骨氣竒高丨丨華茂梁昭明太子陶靖節集序其文章不羣丨丨精拔沈約報劉杳書君愛素情多惠以二贊丨丨妍富事義畢)
(舉孟郊酬友人見寄新文詩覽君郢曲文丨丨何冲融皮日休酬崔璐見寄詩但恐才格劣敢誇丨丨敷樓鑰送從弟叔韶尉東陽)
(詩子文多立就丨丨更華贍)耀采(梁書安成王秀傳秀立學校招隐逸下教曰鶉火之禽不匿影於丹山昭華之寶乍丨丨)
(於藍田是以江漢有濯纓之歌空谷著來思之詠梁元帝荅齊國䨇馬書河精丨丨似伏波之鑄銅震𧰼飛文笑東瀛之刻玉徐陵)
(策文始創義師紫雲丨丨肇惟尊主黃龍負舟)發采(南史齊高帝紀有虞揖讓卿雲丨丨劉楨荅太子書揚光千載之上丨丨)
(疇昔之外潘岳夏侯常侍誄如彼隨和丨丨流潤張載安石榴賦仰青春以啓萌晞朱夏以丨丨謝朓杜若賦夕舒榮于溽露旦丨)
(丨于春風梁昭明太子七契似朝霞之丨丨若夕景之舒光張鷟文芝泥丨丨宣鳳藻而騰文蘭檢浮香潤龍縑而動色)紅采
(南史梁后妃傳論高皇受命宮禁貶約衣不文繡色無丨丨永巷貧空有同素室王褒九懷丨丨兮騂衣翠縹兮為裳甘泉賦曳丨)
(丨之流離兮颺翠氣之宛延江淹詩庭樹發丨丨閨草含碧滋)音采(南史劉繪傳竟陵西邸繪為後進領袖時張融以言辭辨)
(捷周顒稱為清綺而繪丨丨不贍雅麗有風則)遇采(南史朱异傳明山賓表薦异年時尚少德備老成加以珪璋新琢錦組初)
(搆觸響鏗鏘丨丨便發)獻彩(隋書音樂志煙雲丨丨龜龍表異上官儀勸封禪表䨇觡呈班馴擾于君囿九芝丨丨燭耀于)
(帝池)舒采(隋書虞綽傳帝征遼東舍臨海頓見大鳥異之詔綽為銘其辭曰璧日曬光卿雲丨丨六合開朗十洲澄鏡忽有祥)
(禽皎同鶴鷺出自霄漢翻然䨇下)玉彩(舊唐書高宗紀龍朔三年太子弘撰瑶山丨丨成書凡五百卷又唐太宗詩丨丨輝)
(關燭金華流日鏡李嶠詠鑑詩丨丨凝冰澈金輝似月開又詠弩詩機張驚雉雊丨丨耀星芒鄭惟忠泥賦不緇白丨之丨徒混明)
(珠之輝王安石上范資政啓粹丨之丨開眉宇以照人縟星之文借談端而飾物)姿采(唐書鄭畋傳畋為人仁恕丨丨如峙)
(玉白居易詩精神昂老鶴丨丨媚潛虯)惡采(五代史吴世家劉信圍虔州久不克使人說譚全播出降遣使報徐溫溫怒因)
(命濟師遂破全播人有誣信逗留隂縱全播言信將反者信聞之至金陵見溫溫與信博信歛骰子厲聲祝曰劉信欲背吴願爲丨)
(丨苟無二心當成渾花溫遽止之一擲六子皆赤)旒采(宋史樂志祀神歌有儼丨丨有鸞佩玉)高采(鹽鐵論堯眉丨)
(丨享國百載江淹採菱曲丨丨隘通壑香氛麗廣川)目采(論衡候國占人同一實也國君聖而文人聚人心惠而丨多丨韓維)
(荅原甫試墨見詒詩君先得之寫大句光與丨丨相吞蝕)衆采(釋名文者會集丨丨以成錦繡會集衆字以成辭義如文繡然)
(也水經注平城皇舅寺有五層浮圖其神圖像皆合青石為之加以金銀火齊丨丨之上燁燁有精光阮籍清思賦服儵煜以繽紛)
(兮綷丨丨以相綏)畫采(中論學者求習道也若有似乎丨丨玄黃之色既著而純皓之體斯亡)驚采(文心雕龍騷經)
(九章朗麗以哀志九歌九辨綺靡以傷情遠游天問瓌詭而惠巧招魂招隐耀豔而深華卜居標放言之志漁父寄獨往之才故能)
(氣往轢古詞來切今丨丨絶豔難與竝能矣)豔采(文心雕龍莊周云辨雕萬物謂藻飾也韓非云丨丨辨說謂綺麗也綺麗)
(以豔說藻飾以辨雕文辭之變于斯極矣陳琳神女賦既歎爾以丨丨又悅我之長期楊方詩目為丨丨回心為竒色旋江淹齊太)
(祖誄才罄丨丨筆盡麗辭)結采(文心雕龍聫辭丨丨將欲明經采濫辭詭則心理愈翳梁簡文帝梅花賦向玉階而丨丨拂網)
(戸而低枝)乏采(文心雕龍若風骨丨丨則鷙集翰林采乏風骨則雉竄文囿唯藻耀而高翔固文章之鳴鳳也若骨采未圓風)
(辭未練而跨略舊規馳騖新作雖獲巧意危敗亦多)骨采(見上)振采(文心雕龍故辭之待骨如體之樹骸情之含風猶形)
(之包氣若豐藻克贍風骨不飛則丨丨失鮮負聲無力謝莊封禪儀注奏天岱發靈宗河開寶崇丘淪鼎丨丨泗淵沈約晉安王謝)
(南兖州章進不能閑詩西楚好禮北河退無以丨丨六條宣風萬里江淹孫夐墓銘騰藻上京丨丨下國)蟠采(文心雕龍鴻律)
(丨丨如龍如虬)魏采(文心雕龍魏之策制顧慕漢風晉之辭章瞻望丨丨)墨采(文心雕龍聲畫昭精丨丨騰奮)情采
(文心雕龍三閭橘頌丨丨芬芳)構采(文心雕龍王褒丨丨以密巧為致)絶采(文心雕龍秦始皇銘岱文自李斯法家辭)
(氣體乏弘潤然疎而能壯亦彼時之丨丨也)清采(文心雕龍張載劍閣其才丨丨)馥采(文心雕龍遠奥者丨丨典文經)
(理玄宗者也)釀采(文心雕龍繁縟者博喻丨丨煒燁枝𣲖者也)鴻采(文心雕龍夫以子雲之才而自奏不學及觀書)
(石室乃成丨丨表裏相資古今一也)折采(文心雕龍割情丨丨必籠圈條貫)繼采(文心雕龍二班兩劉奕葉丨丨)屬
采(文心雕龍寫氣圖貌既墮物以宛轉丨丨附聲亦與心而徘徊)濃采(文心雕龍澹思丨丨時灑文囿姚合蓮花詩丨丨燒)
(晴霧殷姿纈碧泉)伏采(文心雕龍祕響傍通丨丨潛發)正采(文心雕龍丨丨耀乎朱藍間色屏乎紅紫梅堯臣荅吴正)
(仲見寄詩染夏有丨丨安用此淺黲)鬻采(文心雕龍漢世迄今辭務日新争光丨丨慮亦竭矣)壯采(文心雕龍仲宣靡密)
(發端必遒偉長博通時逢丨丨)深采(文心雕龍麗句與丨丨竝流偶意共逸韻俱發)鋪采(文心雕龍賦者鋪也丨丨摛文)
(體物寫志也韋慶復鳳翔鼓角樓記丹雘丨丨光輝燭人)筆采(文心雕龍孫盛干寶文勝為史凖的所擬志乎典訓戶牖雖異)
(而丨丨略同米芾畫史顧愷之維摩天女飛仙在余家女史箴橫卷在劉有方家已上丨丨生動髭髮秀潤白居易遊悟貞寺詩粉)
(壁有吴畫丨丨依舊鮮李咸用端硯詩呵雲潤柱礎丨丨飲虹霓)懿采(文心雕龍班固賓戲含丨丨之華崔駰逹旨吐典言)
(之裁)絢采(文心雕龍王逸博識有功而丨丨無力沈約竟陵王發講疏頌靈場丨丨正水興蓮陶弘景許長史舊舘壇碑瑶宮)
(碧簡丨丨垂文竇臮述書賦湖山降禮狂客風流落筆精絶芳詞寡儔如春林之丨丨實一望而寫憂翁卷酬友人詩今晨蒼僮來)
(贈言委璠璵吟玩弗忍釋丨丨搖袊裾)繢采(水經注平城縣火井東又有湯井二井有東西谷其山出雛鳥形𩔖雅烏純黑)
(而姣好音與之同丨丨紺發觜丹砂曰赤觜烏陳後主屏風詩織成如丨丨琉璃畏風擊)亂采(水經注洭水又東南左合陶水)
(東出堯山山盤紆數百里有赭嵓迭起冠以青林與雲霞丨丨唐太宗詠風詩拂林花丨丨響谷鳥分聲趙蕃月中桂樹賦丨丨時)
(搖起飛飛之驚鵲澄波靡隔掩歴歴之高榆)花彩(洛陽伽藍記王城東南山行八日如來苦行投身餵虎之處高山巃嵸危)
(岫入雲嘉木靈芝叢生其上林泉婉麗丨丨耀目唐太宗春日望海詩照岸丨分丨迷雲雁斷行喬潭裴將軍劎舞賦合桑林之容)
(以盡其意照蓮丨之丨以宣其利于慎行紀恩詩勝翦䨇枝丨作丨金鐫萬喜字當頭)擲采(國史補丨丨之骰有二其法生)
(于握槊變于䨇陸梅堯臣詩漢宮聊丨丨梵學競通禪)貴采(國史補崔師本摴蒲法四者丨丨也六者雜采也丨丨得連擲)
(得打馬得過關餘采則否又白居易牡丹芳歌穠姿丨丨信竒絶雜卉亂花無比方)王采(五木經丨丨四盧白雉牛注王貴也)
甿采(五木經丨丨六開塞塔秃撅梟注甿賤也)嫩采(酉陽雜爼諸畫連句活禽生卉推邊鸞花房丨丨猶未乾)膠采
(春渚紀聞兒時於彭門宼鈞國家見其先世所藏李廷珪下至潘谷十三家墨其廷珪小挺歲久不見丨丨而書紙間視之其墨皆)
(非餘墨所及)傅彩(茅亭客話南齊謝赫論畫有六法一曰氣韻生動二曰骨法用筆三曰應物像形四曰隨𩔖丨丨五曰經)
(營位置六曰傳移模寫宣和畫譜曹仲元初學吴道元不成棄其法别作細密以自名家尤工丨丨遂有一種風格陳傅良題跋孫)
(介長于天王鬼神筆力狂怪不以丨丨為工)索采(貴耳集市井呼盧盧四也博徒丨丨曰四紅赤緋皆一骰色也)鼂采
(子虛賦丨丨琬琰和氏出焉注丨丨美玉也)虹采(劉向九歎徵九神于回極兮建丨丨以招指嚴識玄楊志本碑松骨始萌)
(早抱凌霜之操瑶精在璞更爍成丨之丨戴表元詩天荒地老精靈在處處江湖丨散丨)連彩(張衡週天大象賦司命與司祿)
(丨丨司危與司非叠耀庾信燈賦乍九光而丨丨或䨇花而竝明)渥采(西都賦雕玉瑱以居楹裁金碧以飾璫發五色之丨)
(丨光爓朗以景彰蘇軾謝賜對衣金帶馬表草木何知冒慶雲之丨丨魚蝦至陋借滄海之滎光)金彩(南都賦丨丨玉璞隋)
(珠夜光陸雲寒蟬賦彫以丨丨圖我嘉容江淹知已賦我筠心而松性君丨丨而玉相梅堯臣金明池詩津樓丨間丨幄殿錦文窠)
匿采(李尤夏城門銘隂陽不通蝃蝀丨丨)密采(李尤德陽殿賦華蟲詭異丨丨珍縟)彤彩(魯靈光殿賦俯仰顧盼東)
(西周章丨丨之飾徒何為乎)符采(魏文帝車渠椀賦苞華文之光麗發丨丨而揚榮傅休奕乘輿馬賦目若曜星丨丨橫發)
(梁簡文帝鵁鶄賦似金沙之丨丨同錦質之報章江總山水納袍賦埒丨丨于雕煥竝芬芳于蘭菊徐陵王勵德政碑灼灼美其聲)
(芳英英照其丨丨劉斌詩丨丨照千里銓衡綜九流)交采(魏文帝瑪瑙勒賦繁文縟藻丨丨接連)黃采(魏文帝瑪瑙勒)
(賦歙中區之丨丨曜東夏之純蒼張協詩寒花發丨丨秋草含綠滋)璀彩(曹植樂府石榴植前庭綠葉搖縹青丹華灼烈烈丨)
(丨有光榮)無采(曹植辨道論若夫玄黃所以娱目鏗鏘所以樂耳媛妃所以紹先芻豢所以悦口何必甘無味之味聽無聲之)
(樂觀丨丨之色乎)肆采(曹植車渠椀賦緼絲綸以丨丨藻繁布以相追)翠采(曹植寶刀賦垂華紛之葳蕤流丨丨之滉)
(瀁傅休奕鬭鷄賦紅縹厠于微黃兮丨丨蔚而流青又詩丹唇列素齒丨丨發蛾眉楊方詩青敷羅丨丨絳葩象赤雲李白明堂賦)
(點丨丨于鴻荒洞清隂乎羣山)英彩(陳琳瑪瑙勒賦序五官將得瑪瑙以為寶勒美其丨丨之光豔也使琳賦之)九采
(劉楨瓜賦揚輝發藻丨丨雜糅)輝彩(應瑒征賦摛雲藻之雕餙流丨丨之渾黃)殊采(嵇康懷香賦序華麗則丨丨婀娜芳)
(實則可以藏之于書)摛采(夏侯湛石榴賦翕微煥以丨丨兮的窟㻧以揚敷楊炯孔子廟堂碑日角丨丨星鈐吐芒)綠采
(夏侯湛石榴賦潛暉蜿豔丨丨未披又傅休奕鸚鵡賦竒毛曜體丨丨含英)逸采(夏侯湛朝華賦濯靈柯于時雨滋丨丨于)
(豐露)垂采(潘岳秋菊賦丨丨煒于芙蓉流芳越乎蘭桂鮑照京洛篇揚芬紫烟上丨丨綠雲中梁簡文帝謝賚中庸講疏啓洽)
(日九披流光照灼慶雲五色丨丨氤氲又菩提樹頌序璧日丨丨玉蔕生烟微風徐動寶枝成樂)賦采(潘岳芙蓉賦流芬丨)
(丨風靡雲旋)絳采(張協石榴賦希丨丨于扶桑接朱光于若木江淹石榴頌縹葉翠萼紅華丨丨高啓丹霞塢詩丨丨發朝)
(朝還同赤城下)浮采(張協七命流綺星連丨丨豔發光如散電質如耀雪案此謂劍也傅休奕賦丨丨點駁赤者如丹)豐
彩(傅休奕李賦潛實内結丨丨外盈)滋采(傅亮芙蓉賦繳旭露以丨丨靡朝風而肆芳)豹彩(郭璞鼮贊有鼠丨丨)
(厥號為鼮漢朝莫知郎中能名賞以束帛雅業遂盛案郎中即終軍也)麗采(郭璞設難連城之寶藏于褐裏三秀雖豔糜于)
(丨丨梁簡文帝謝賜玉佩啓藍田丨丨槐水鏤文)鱗彩(郭璞蛟贊匪蛇匪龍丨丨炳煥)冰采(郭璞設難窟泉之潛不思)
(雲翬熙丨之丨不羡旭暉陳叔達詩雪花聫玉樹丨丨散瑶池殷文珪詩滿衣丨丨拂不落)熲彩(江賦或丨丨輕漣或焆曜)
(崖鄰注熲光色也)爆采(江賦或丨丨以晃淵或嚇鰓乎巖間注說文爆灼也今以為曝曬也五臣本作曝)竒彩(晉子)
(夜四時歌山林多丨丨陽鳥吐清音陳與義詩月輪隐東峯丨丨在南嶺)輯采(謝靈運山居賦魚則&KR2553;鱧鮒鱮鱒鯇鰱鯿魴鮪)
(魦鱖鱨鯉鯔鱣丨丨雜色錦爛雲鮮)斑采(謝靈運嶺表賦丨丨𩔖繡明白若月)明彩(鮑照芙蓉賦汎丨丨于宵波飛澄華)
(于曉月)七采(鮑照詩丨丨芙蓉之羽障九華蒲萄之錦衾梁武帝詩丨丨紫金柱九華白玉梁江淹丹砂可學賦爛丨丨之)
(照燿漫五色之氲氤吴均詠燈詩昔在鳳皇闕丨丨蓮花莖)龍彩(鮑照藥奩銘龜文電衣丨丨雲裳江淹拜正員外郎表臣)
(邁鄉遠跡曲學末徒不瑩雕丨之丨寧照玄豹之飾)昭采(鮑照上世子誕育表雲光麗輝巖澤丨丨)旆彩(袁淑游新亭曲)
(水詩序鑣容丨丨裛野麗雲)寒彩(謝莊詩隂臺承丨丨陽樹迎初曛陳與義詩杖藜迎落照丨丨徧平臯)掩采(謝莊)
(宣貴妃誄丨丨瑶光收華紫禁梁簡文帝王規墓誌榮珪丨丨靈劍摧鋒)器彩(謝莊封皇弟奏皇弟等丨丨明敏令識穎悟)
揚采(謝莊月賦增華台室丨丨軒宫江淹孫詵墓銘騰名冠俗丨丨絶羣又拜中書郎謝表臣聞汝潁之金或丨丨于四豪江)
(淮之珠已馳光于七貴)滅采(顔延之元后策文丨丨清都夷體壽原謝朓臨海公主墓銘霾華崑岫丨丨上春梁簡文帝何)
(徵君墓銘痛祥雲之丨丨悲列曜之晞暉)陽彩(謝瞻詩繁林收丨丨密苑解華叢梁有譽詩密林謝丨丨叢薄隕芳榮)珠
彩(湯惠休明妃曲香芬幽藹丨丨珍榮陳樵詩淵媚丨含丨林輝玉吐烟王鏳詩浦月交丨丨山風送酒香)低彩(湯惠休詩)
(玳枝兮金英綠葉兮金莖不入君玉杯丨丨還自榮)奪采(王儉謝竟陵王賜裘啓降飾自尊垂榮及賤玄玉不純曾波丨丨)
爭采(王儉靈丘竹賦翠葉與飛雪丨丨貞柯與層冰競鮮)雲彩(王儉詩露華方照歲丨丨復經春梁簡文帝列燈賦草含)
(春而動色丨飛丨而輕來吴均詩風光已飄薄丨丨復逶迤江總瑪瑙盌賦士衡譬之丨丨中郎羞其馬勒王勃九成宫頌序崩林)
(磔石毛羣無鋌險之資蔭澤風山羽族落垂丨之丨湛賁日五色賦纖塵乍收爛彼丨間之丨清漣既動煥乎川上之華白居易詩)
(丨丨誤居青𤨏地風流合在紫微天李覯詩雨意狰獰丨丨黑秋容細碎樹枝紅)餘采(謝朓咏薔薇詩發萼初攢紫丨丨尚)
(霏紅)夭采(王融曲水詩序雜丨丨于柔荑亂鶯聲于緜羽)曼彩(張融海賦蘋藻留映荷芰提隂扶容丨丨秀遠華深)漬
彩(張融海賦伏鱗丨丨昇魵洗文)茂采(梁簡文帝筝賦寄丹崖而丨丨依青壁而懷芳)新采(梁簡文帝初桃詩初桃麗)
(丨丨照地吐其芳)秋采(梁簡文帝納凉詩翠竹垂丨丨丹棗映疎砧)照采(梁簡文帝謝東宫賜柿啓懸霜丨丨凌冬)
(挺潤又舞賦似斷霞之丨丨若飛鸞之相及梁元帝阿育王像碑組鉢生華入青樓而吐曜金牀丨丨出紫殿而相輝)慙采
(梁簡文帝謝扇啓蔽日垂隂薰澤丨丨浮凉滌暑蘋末愧吹)變采(梁簡文帝上白兔表四靈可邁既驗玉衡之精千歲丨丨)
(有符明月之狀)樹彩(梁簡文帝大法頌序河光似羃丨丨成車江總詩庭暉連丨丨簷影接雲光)縷彩(梁簡文帝書案)
(銘刻香丨丨纖銀養足江總大莊嚴寺碑厠璧綴珠凌丹霞而結宇雕光丨丨望紫極而開軒)散彩(梁簡文帝謝扇啓肅肅清)
(風即令象簟非貴依依丨丨便覺夏室含霜孟郊石楠樹賦丨丨飾机案餘輝盈盤盂)星采(梁昭明太子啓金隄翠柳帶丨)
(丨而均調紫塞蒼鴻追風光而結陣任華明堂賦高得黃鐘之實柱懸列丨之丨吴融詩日華偏照御丨丨&KR1199;分台杜荀鶴詩月華)
(丨丨坐來收嶽色江聲暗結愁王逢詩雲母帳虛丨丨動水晶宫冷露華凝鄭元祐詩丨丨當階月在林)素彩(沈約謝勅賜絹)
(葛啓丨丨冰華絺文霜潔柳宗元月賦蔽空丨丨列激浪寒光聚李東陽詩林端見新月丨丨生雲間僧宗泐雪嶺詩寒光欺夏日)
(丨丨爍天河)炫彩(沈約為竟陵王發講疏凝光瓊笥丨丨瑤縢)令采(沈約爲南郡王讓中軍表光珪華組晻藹于關)
(垂丨丨徽猷寂寞于甸表)接彩(沈約與約法師書周中書風趣高竒志託夷遠自丨丨同栖年逾一紀朝夕聫事靡日暫違)
彫彩(沈約彌陀佛銘物愛丨丨人榮寶飾)月彩(沈約竟陵王題佛光記日華丨丨照曜天外崔信明詩猿聲出峽斷丨丨)
(落江寒張仲素詩丨丨浮鸞殿砧聲隔鳳樓許棠詩漏永星河没堂寒丨丨深僧大訢詩氍毹丨丨浮)停采(沈約詩丨丨久)
(彌鮮含華豈期實)齊彩(沈約桐賦遶丨丨於碧林豈慚光於若木)轉彩(張纘南征賦清江洗滌平湖夷暢翻光丨丨出)
(没搖漾)扇采(江淹表激風太上丨丨至公)毓采(江淹為始安王拜丹陽尹章丨丨上霄搏華中漢駱賓王上司刑啓)
(含暉禮閣皎愛日以流光丨丨文昌映德星而開照)冠采(江淹慶王太后正位章丨丨摯任騰耀徽姒)嘉采(江淹檀超)
(銘丨丨籍譽登國振朝)霞彩(江淹翡翠賦丨輕重而成丨烟尺寸而作緒薛道衡詩朝朝散丨丨暮暮澄秋色)沈彩
(江淹别賦日下壁而丨丨月上軒而飛光)妙彩(江淹翡翠賦專丨丨于五都擅精華于八極)鸞采(江淹詩陽岫照丨丨)
(隂谿噴龍泉)露彩(江淹詩丨丨方泛豔月華始徘徊)徽采(江淹為蕭重讓揚州牧表復降綸冊丨丨兼明)凝采
(江淹周太妃行狀太妃誕巽離之正和函雲露之中氣丨丨齠歲賁章笄年)綴采(江淹為建平王讓荆州刺史表丨丨宗莩)
(承渥帝席)迸采(江淹木蓮頌丨丨泉壑騰光淵丘)雪彩(王筠詩和鈴混吹音勝幡榮丨丨孟貫詩丨丨從沾鬢年光不)
(計心)鷁彩(王筠詩凌波漾丨丨汎水渙蛟文)拂采(劉孝威青牛畫贊曹興丨丨徐邈成圖)遺采(劉孝儀平等刹)
(下銘序紺鉢丨丨託慕所依紅爪餘暉申悲是寄)颺采(劉孝儀平等刹下銘序火齊勝明燭銀丨丨)聲彩(庾肩吾書)
(品論景則毫素流靡稚恭丨丨遒越)震彩(王僧孺禮佛唱導發願文丨丨鐫圖傳芳詩史)烟彩(柳惲擣衣詩泛豔迴丨丨)
(淵旋龜鶴文吴萊園丁縛花詩縈廻挾丨丨刻剝獻雨瘢吴景奎十二月樂辭綠綃窗戶弄晴曦柳條迎臘含丨丨)霜彩(吴均)
(梅花落詩流連逐丨丨散漫下冰澌元稹新竹詩烟泛翠光流歲餘丨丨重公乘億秋菊詩散漫搖丨丨嬌妍漏日華韓琦詩已凌)
(衰鬢争丨丨)毛彩(江總華貂賦標侍臣之密設曜丨丨之温柔元稹詩師子搖光丨丨豎胡姬醉舞筋骨柔)石彩(江總)
(詩丨丨無新故峯形詎古今)擢采(張正見桃賦獨夭桃之灼灼輕丨丨于寒蹤)電采(張正見桃賦舒若霞光欲起散)
(似丨丨將收)澄彩(張正見賦得薄帷鑒明月詩長河上桂月丨丨照高樓)蟲彩(張率日出東南隅行方領脩丨丨曲)
(裙雜鴛鴦)惠采(宗夬詩輕雲流丨丨時雨亂清漪)葉彩(王瑳折楊柳樂府枝影侵雲暗丨丨亂星光皮日休小桂詩丨)
(丨碧髄融花狀白毫蕤)圓彩(魏收以三臺宮為大興聖寺詔極土木之壯窮丹素之妍竒怪備于刻削光華畢于丨丨虞世)
(南日午詩翠蓋飛丨丨明鏡發輕花)劒彩(顔之推詩露鮮華丨丨月照寶刀新隋煬帝詩朝光動丨丨長階分珮聲蘇味道詩)
(獨留長丨丨終負昔賢心劉禹錫詩碧池涵丨丨寶刹搖星影)鏤彩(庾信題結綫袋子詩交絲結龍鳳丨丨織雲霞虞世南琵)
(琶賦琢玉範金之巧彫文丨丨之竒)韜采(隋煬帝舉賢詔豈讓美丨丨未値良工將介石在懷確乎難拔)凋采(隋煬帝加)
(蘇威儀同三司詔玉以潔潤丹紫莫能渝其質松表歲寒霜雪莫能丨其丨)刷彩(許善心神雀頌序于飛武帳來賀文㮰丨)
(丨青蒲將翔赤罽)日彩(唐太宗詩萍間丨丨亂荷處香風舉虞世南詩春光催柳色丨丨泛槐烟李白觀妓詩粉色豔丨丨)
(舞袖拂花枝杜牧詩香連丨丨浮綃幕溪逐歌聲遶畫樓)鏡彩(唐太宗詩魄滿桂枝圓輪虧丨丨缺)破彩(唐太宗詩縈空)
(慙夕照丨丨謝晨霞)間采(唐肅宗玉靈芝詩紫微丨丨白蕣呈色)掞彩(許敬宗賀龍見表黃金丨丨紫玉摛英)旦
彩(許敬宗詩煖日晨光淺飛烟丨丨輕)朝彩(李義府棲烏詩日裏颺丨丨琴中伴夜啼楊載詩揚光炫丨丨吐氣蒸微瀾陳)
(沂詩清珮夜聲歸扆帳紫毫丨丨隔罘罳)橫彩(董思恭咏虹詩丨丨分長漢倒色媚清渠)菱彩(董思恭詠日詩蕣華發晨)
(楹丨丨翻朝鏡)殿彩(王勃採蓮賦上苑神池芳林御陂樓隂架沚丨丨乘漪)漏彩(駱賓王秋月詩丨丨含疎箔浮光漾)
(急瀾)疊彩(駱賓王上李少常啓曜重輝于若月顯丨丨于非烟)璧彩(駱賓王序丨丨澄空漏輕光于雲葉珪隂散迥搖碎)
(影于風梧李林甫秋夜望月詩桂華澄遠近丨丨散林塘李萼翫初月聯句丨丨寒仍潔金波夜轉清陸贄月臨鏡湖賦沉丨丨而)
(為鏡碎金輝以成波)頂彩(張文成什迦像碑蓮開青目毫光照于四天花豔丹唇丨丨周于十地)孕彩(鄭惟忠古石賦)
(丹青丨丨隐起成文)碧彩(徐彦伯詩琪樹環丨丨金潭生翠隂劉禹錫風光草際浮詩含烟絢丨丨𢃄露如珠綴)春彩
(劉庭芝詩珠簾的曉光玉顔豔丨丨皮日休詩丨丨融融釋凍塘)菊彩(張錫詩丨丨揚堯日萸香遶舜風)好彩(李白)
(詩六博爭雄丨丨來金盤一擲萬人開劉績放歌行也知六博無高手時至君看丨丨來)瑞彩(范咸太陽合朔不虧賦圓規杲)
(耀發丨丨于踆烏愛景冲融動和鳴于彩鳳韓偓詩黍谷純陽入鸞霄丨丨生)浴彩(袁同直寅賓出日賦出扶桑而吐輝泛暘)
(谷而丨丨盧肇湖南觀柘枝舞賦陽烏丨丨寒鷄早晨登妝臺而鸞鳳比翼對寶鏡而菡蓞爭春)殷彩(楊巨源野園獻果詩)
(幽姿寫瓊實丨丨呈妝頰)水彩(王履貞冰池照寒月賦丨丨旁射蟬輝下映)備彩(李程日五色賦彰燭遠於皇明乃丨)
(丨於方色)詩彩(孟郊詩地上春色生眼前丨丨明)騰彩(王起被褐懷玉賦映胸襟而發光雜山川而丨丨)燈彩
(楊衡詩丨丨凝寒風蟬思噪密林白悦詩丨丨倒驚魚浪躍月梭斜帶柳絲牽)皪彩(薛存誠禎石賦丨丨發鮮隐起成妍)炎
彩(白行簡金躍求為鏌鎁賦金有利用躍而呈祥騰沸渭之丨丨耀赫奕之雄光)疏彩(趙蕃螢光照字賦餘光不滅能温故)
(而知新丨丨乍臨為積小以成大)弄彩(舒元輿牡丹賦丨丨成形壓景駢肩皇甫涍紫薇花行玉衡含照妍華夕金風丨丨)
(泬寥天)練彩(姚合月詩丨丨凝葭菼霜容靜杳冥)佳彩(元稹詩仙仗搖丨丨榮光荅聖衷)柳彩(白居易詩梅房)
(小白裹丨丨輕黃染)嵐彩(杜牧詩雲光丨丨四面合柔桑垂柳十餘家陸龜蒙蓑衣詩滴瀝珠影泫離披丨丨虛)輪彩
(許渾中秋玩月詩丨丨漸移金殿外鏡光猶挂玉樓前)林彩(温庭筠詩丨丨水烟裏又王孫騎馬有歸意丨丨著空如細塵)
(唐無名氏明月照積雪賦照耀冰壺之質掩映瓊丨之丨)降彩(李商隐賀相國汝南公啓昭回丨丨沆瀣融精)瓊彩(裴虔)
(餘殘雪詩霽日彫丨丨幽庭減夜寒僧皎然荅鄭方回詩詞貞思且逸丨丨何輝映)莎彩(皮日休寂上人院詩丨丨融黃露蓮)
(衣染素霞)紺彩(皮日休小松詩清音猶未成丨丨空不定)芒彩(皮日休寄瓊州楊舍人詩德星丨丨瘴天涯酒樹堪消謫)
(宦嗟楊繼盛朱葵詩吟席珠璣超翰苑德星丨丨動天臺)波彩(皮日休詩嵐姿與丨丨不動渾相著)湖彩(皮日休詩天光)
(潔似磨丨丨熟于練)草彩(皮日休詩丨丨欲夷猶雲容空澹蕩)遒采(陸龜蒙詶襲美詩多君富丨丨識度兩清怡)藹
彩(陸龜蒙野蔬詩凌風丨丨初擕籠𢃄露虛疎或貯襟)澹彩(李鐸秋露賦烟丨丨而的的月籠華而皛皛)枝彩(曹松)
(梢雲詩葉光閒泛灔丨丨靜氤氲)叢彩(張何五色雲賦丨丨可望竒狀難名)授彩(韋允筆賦隨所動以丨丨寓孤貞而)
(保直)潤彩(袁兌五色露賦湛鮮輝以交透涵丨丨以爭溢)秘彩(師貞秋露如珠賦每丨丨於晝景何流形於夜風)媚
彩(蘇子華竹如意賦衆丨丨而求益我全眞以自適)夜彩(韋莊南省伴直詩星分丨丨寒侵帳蘭惹春香綠映袍)細
彩(殷文圭春草碧色詩疎雨烟華潤斜陽丨丨勻)閟彩(蔣防雪影透書帷賦素軸增輝輕紗丨丨范梈送菊詩含芳丨丨亮)
(有以使君昨莫徵詩來)駮彩(黃滔誤筆牛賦烏文黛暗丨丨花新)縹彩(唐無名氏清露點荷珠賦丨丨將闌瓊光未歛)
繁彩(唐無名氏日五色賦丨丨遥分叶二數于聖運祥光下燭贊元吉于皇家)赫彩(唐無名氏海日初出賦丨丨旁照炎)
(光上騰)駿彩(魏氏題石詩鴻濛山瞑啓丨丨德昭垂)蟾彩(鮮于侁新堂夜坐詩清宵望丨丨宜付一杯酒貢奎夜坐)
(詩凉露浴丨丨浮雲澹河流)馨采(王安石上邵學士書某嘗患近世之文辭弗顧于理理弗顧于事以襞積故實為有學以)
(雕繪語句為精新譬之擷竒花之英積而玩之雖光華丨丨鮮縟可愛求其根柢濟用則蔑如也)顔采(蘇軾荅王定國詩怪)
(君丨丨卻秀發無乃遷謫反便美)皓彩(文同月軒詩幽軒得虚敞丨丨溢素壁王惲種玉亭詩江月借妝增丨丨露華和屑)
(貯芳温)俗采(文同仙禽詩揚翹丨丨暗振響仙籟回)霄彩(文同詩朧朧玉魄沉丨丨蔌蔌瑶花破曉隂)爛彩
(孔武仲高樓行丨丨蹙飛仙鵷雛戢其翼)髮彩(賀鑄望夫石詩微雲蔭丨丨初月輝蛾黛)童彩(劉弇詩吞潄駐丨丨)鴛
彩(何薳銅雀硯詩錫花封雨苔丨丨晦雲罅)隂采(王偁感遇詩蟾蜍薄丨丨顧兔潛其形)晶彩(宋无詩烟開霧歛天)
(丨丨海靜江澄地典形吴萊明月泉詩纖纖浮丨丨湛湛浸寥泬)毫彩(王惲紫藤花歌鳥歸花落香下來時集丨丨霑人衣)
奎彩(王惲詩星躔從落落丨丨獨煌煌)襮彩(馬祖常王繼學鸚鵡聯句蓄慧婉含章丨丨粲成縟)景采(馬祖常春)
(雲詩嵐翠含玉暉丨丨滿巖嶼)虬彩(柳貫白石湫雲詩空外金精縣太白泉中丨丨化長黃)圖彩(葉顒詩丨丨寫晴嵐)
(琴音潄寒溜)衣采(方䕫詩姮娥方妙年丨丨純純素)恒彩(余闕詩魄淵無丨丨清川有急瀾)色采(吴萊詩丨)
(丨黃金黻音聲徵角韶)書彩(朱德潤冬至詩五雲丨丨望靈臺)幽彩(袁凱詩渚花動丨丨汀蒲發深靘)泛彩
(方孝孺題李白對月圖明月出高樹上懸青天中下有萬頃之長江揚波丨丨清若空)晴彩(張田詩芙蓉丨丨落菡蓞晚香)
(浮)容采(何景明東臯詩林中桂樹英丨丨耀月夕)婺彩(于慎行紀恩詩長樂凝和丨丨光侍臣沾貺聖恩長)梟彩
(李濓苦寒行酒酣呼六博丨丨明于花)心彩(胎藏中黃經心識怡然自暢情思逸神高丨丨明)
不貳采(禮記士不衣織無君者丨丨丨注無君去位之臣也丨丨丨謂衣裳與冠同色)朱丹采(陳書世祖紀天嘉元)
(年八月詔曰芻豢厭于胥史歌鐘列于管庫牛木被丨丨之丨車馬飾金玉之珍)華蟲采(隋書音樂志皇雅曲既散丨丨)
(丨復流日月光)不同采(鶡冠子五色丨丨丨然其為好齊也)二俊采(文心雕龍岳湛曜聯璧之光機雲標丨丨之丨)
(又王勃滕王閣序雄州霧列俊彩星馳)冰鍔采(梁簡文帝謝善勝威勝刀啓丨丨含丨彫琰表飾)依依采(梁簡)
(文帝柳詩欲散丨丨丨時要歌吹人)靈芝采(江淹清思詩偃蹇丨丨丨容裔紫華堂)丹丘采(江淹詩臥歇丨丨丨)
(坐失曾泉光)琛含采(庾肩吾詩月出丨丨丨天晴幡帶虹)綺縠采(江總賦得一日成三賦詩飛文丨丨丨落紙波)
(濤流)爛漫采(江總上毛龜啓日月精明之狀烟雲丨丨之丨)無定彩(唐太宗秋日懸清光詩臨波丨丨丨入隙有圓)
(輝)玄巖彩(王勃四分律宗記序卑摩覃思猶沈赤水之輝惠遠研精尚玷丨丨之丨)花毦彩(徐彦伯幸温泉宫詩)
(風搖丨丨丨雪豔寶戈芒)雲軺彩(吴少微為任虚白陳情表陛下發丨丨之丨廻霜電之威捨過好生全棄嶺表)打毬
彩(元稹咏春詩偏霑丨丨丨頻得鑄錢銅)皎皎彩(崔損霜降賦皚皚其姿丨丨其丨既無惡於菅蒯亦何情於蘭茝)
烏呈彩(崔護山雞舞石鏡詩宛轉丨丨丨婆娑鳳欲栖又司馬光詩景星歘呈彩旋有流雲生)熒煌彩(王起萬年)
(縣試金馬式賦固將六龍可驗八駿斯營豈徒玩丨丨之丨盼熠爚之精哉)魚網彩(唐無名氏故紙判桃花之色對春園)
(而欲曉丨丨之丨俯秋水而將沈)瑶光彩(唐無名氏蒼鷹賦散以丨丨之丨来自鐘巖之丘)躬珪彩(僧皎然詩)
(温温丨丨丨終始聲不缺)凌雲彩(僧皎然送張&KR0595;歸長沙詩早聞丨丨丨謂在鴛鴦儔)長夜彩(僧齊已明月峯詩别)
(舒丨丨丨高照一村耕)喝成采(陸游詩酒酣博塞為歡娱信手梟盧丨丨丨又馬臻詩新腔翻得梨園譜喜入王孫喝采)
(聲)暘烏彩(劉基詩扶桑未換丨丨丨腐草猶争爝火光)
三光旋采(南史宋武帝紀大憝折首羣逆畢夷丨丨丨丨舊物反正)情高會采(文心雕龍劉楨丨丨以丨丨應)
(瑒學優以得文)秀氣成采(文心雕龍精理為文丨丨丨丨)賈害以采(郭璞翡翠讚懷璧其罪丨丨丨丨)
綵(倉宰切綾丨按經典皆作采)
韻藻重綵(後漢書循吏傳論初光武長於民間見稼穡艱難至天下已定身衣大練色無丨丨晉書姚萇載記身食一味)
(妻不丨丨南史陳武帝紀帝恒崇寬簡雅尚儉素子女玉帛皆班將士其充闈房者衣不丨丨飾無金翠越絶書子胥戰於就李□)
(閭傷焉軍敗而還三年自咎不親妻子飢不飽食寒不丨丨結心於越欲復其仇故傳曰子胥賢者尚有就李之耻)五綵(風俗)
(通夏至著丨丨辟兵題曰游光游光厲鬼也知其名者無瘟疫蔡襄詩劇飲千鍾酒相鮮丨丨衣蘇軾食筍詩尚可餉三閭飯筒纏)
(丨丨)衣綵(高士傳老萊子七十丨五丨衣為嬰兒戲匍匐於父母前趙嘏送權先軰歸覲詩丨丨獨歸去一枝閒更香王炎詩)
(喜聞丨丨樂入饌有江魚又平聲白居易詩簡威寒凛冽丨丨綉葳蕤)戲綵(見上郭鈺詩座上衣冠丨丨日窗前燈火讀書)
(秋)萊綵(見上丘瑜長安除夕詩天涯一别虛丨丨京國多慚擁敝裘)世綵(中興藝文志丨丨集三卷政和中廖剛曾)
(祖母祖母年最高皆及見五世孫剛作堂名丨丨以奉之士大夫為作詩癸辛雜識陳簡齋姜白石任斯菴盧柳南四家書為小帖)
(所謂丨丨堂小帖者丨丨廖氏堂名也陸游柴懷叔殿院丨丨堂詩不如御史老萊衣丨丨堂中奉春酒)
增純采(禮記孤子當室冠衣不丨丨注冠純冠飾也衣純染衣領緣也)大采(國語天子丨丨朝日與三公九卿祖識地)
(德少采夕月與太史司載糾虔天刑注丨丨衮織也少采黼衣也宋史樂志朝曲醴齊良潔有牲斯純丨丨玄冕乃昭其文)少
采(見上)贊采(史記周紀毛叔鄭奉明水衛康叔封布兹召公奭丨丨師尚父牽牲注贊佐也采幣也)完采(史記魯朱)
(家傳家無餘財衣不丨丨食不重味乘不過軥車)文綵(史記貨殖傳齊帶山海膏壌千里宜桑麻人民多丨丨布帛魚鹽古)
(詩丨丨雙鴛鴦裁為合歡被)二綵(後漢書安帝紀元初五年詔曰朝廷躬自菲薄去絶奢飾食不兼味衣無丨丨)縑綵
(後漢書西羌傳論假人增賦借奉侯王引金錢丨丨之珍徵糧粟鹽鐵之積隋書張衡傳煬帝幸榆林還至太原謂衡曰朕欲過公)
(宅可為朕作主人衡於是馳至河内與宗族具牛酒帝抵其宅悅其山泉留宴三日賜田三十頃良馬一匹金𢃄丨丨六百段衣一)
(襲御食器一具白居易隂山道樂府合羅將軍呼萬歲捧授金銀與丨丨)繒綵(後漢書輿服志公主貴人妃以上嫁娶得服錦)
(綺羅糓丨丨十二色特進列侯以上錦丨丨十二色六百石以上重練采九色宋史太祖紀建隆二年南唐遣使來進金銀丨丨又)
(太宗紀雍熙四年夏四月幸金明池觀水嬉遂習射瓊林苑登樓擲金錢丨丨於樓下縱民取之庾信長孫儉碑文詔賜丨丨一千)
(段粟麥二千斛李覯詩遮道結丨丨鋪筵塞珠翠)練綵(見上)金綵(後漢書夫餘國傳永寧元年遣子詣闕貢獻天子賜)
(印綬丨丨)雜綵(晉書石勒載記黎陽人陳武妻一産三男一女武擕其妻子詣襄國上書自陳勒下書以為二儀諧暢和氣所)
(致賜其乳婢一口榖一石丨丨四十匹晏子身服不丨丨首服不鏤刻班固牋竇侍中令載丨丨七百疋市月氐馬蘇合香)繅
采(宋書禮志周之祭冕丨丨盡飾故夫子曰服周之冕以盡美稱之)錦綵(陳書高祖紀高祖密具袍數千及丨丨金銀以)
(為賞賜之具召徐度侯安都周文郁等謀之仍部列將士分賞金帛是夜發南徐州討王僧辨宋史輿服志親王宰相使相生日並)
(賜衣五事丨丨百匹金花銀器百两馬二匹金塗銀鞍勒一荆楚歲時記八月十四日以丨丨為眼明囊逓相餉遺嵇康論舒丨丨)
(而粲炳可觀韓愈鬪雞聯句頭垂碎丹砂翼搨拖丨丨)繡綵(北史崔光傳宣武幸東宫召光與黃門甄琛廣陽王深等並賜)
(坐詔光曰卿是朕西臺大臣當令為太子師傅賜光丨丨一百匹琛深各有差一統志肯堂山在德興縣宋邑人余斂持節江南詔)
(許歸侍其親乃搆堂山下張商英扁曰丨丨蘇軾謝歐陽内翰啓招來雄俊魁偉敦厚朴直之士罷去浮巧輕媚叢錯丨丨之文)
竒綵(北史邢巒傳宣武時巒奏曰先皇深觀古今去諸奢侈所珍在素不務丨丨)兼綵(北史魏世祖紀帝性清儉不好)
(珍麗食不二味所幸昭儀貴人衣無丨丨)司綵(北史后妃傳司寶掌金玉珠璣錢貨丨丨掌繒帛司職掌織染唐書百官志丨)
(丨典綵掌綵各二人掌錦綵縑帛絲枲)賜綵(北史于仲文傳尉遲迥作亂遣宇文威攻之仲文迎擊大破威迥又遣其將宇)
(文胄度石濟仲文自度不能支棄妻子潰圍而遁達於京師迥屠其三子一女隋文帝引入臥内為之下泣丨丨五百段黃金二百)
(兩進位大將軍)春綵(唐書食貨志先是揚州租調以錢嶺南以未安南以絲益州以羅紬綾絹供丨丨因詔江南亦以布代租)
陳綵(唐書皇甫鎛傳帝斥内帑所餘詔度支評直鎛貴售之以給邊兵故繒丨丨觸手輒壞士怨怒聚焚之)錯采(宋史)
(儀衞志駕頭一名寶牀正衙法座也香木為四足瑑山以龍卷之坐面用藤織雲龍四圍丨丨繒走龍形微曲宋朝會要古者天子)
(出行建大牙今制丨丨為神人象中道前後各一左右道五門門二旗蓋取周制立旌表門及天子五門之制詩品湯惠休曰謝詩)
(如芙蓉出水顔如丨丨鏤金顔終身病之)結綵(宋史禮志上元前後各一日城中張燈大内正門丨丨為山樓影燈起露臺教)
(坊陳百戲楊允孚灤京詩丨丨為樓不用扃角聲扶上日初明)繫綵(宋史禮志大中祥符元年十月詔有事於太山帝備法駕)
(至山門幄次知制誥朱㢲奉玉册牒及圜臺行事官先升以回馬嶺至天門路峻絶人給橫板二長三尺許丨丨两端施於背膺𨕖)
(從卒推引而上)茶綵(宋史眞宗紀大中祥符元年二月壬辰御乾元門觀酺賜父老千五百人衣服丨丨蘇轍上神宗皇帝書)
(至於用間則官給丨丨夫百餅之茶數束之綵其不足以易人之死也明矣)異綵(元史世祖紀桑阿克達爾遣使進緬國所貢)
(珍珠珊瑚丨丨及七寶束帶)紙綵(元史刑法志諸神廟儀仗止以土木丨丨代之用眞兵器者禁)淫采(汲冢周書丨丨)
(破服服不度民乃不順注破敗也壊也不度非法度也)青采(淮南子孟春之月天子衣青衣乘蒼龍服蒼玉建青旗東宫御)
(女青色衣丨丨鼓琴瑟)赤采(淮南子孟夏之月天子衣赤衣乘赤騮服赤玉建赤旗南宮御女赤色衣丨丨吹竽笙)白
采(淮南子孟秋之月天子衣白衣乘白駱服白玉建白旗西宫御女白色衣丨丨)黑采(淮南子孟冬之月天子衣黑衣乘鐵)
(驪服玄玉建玄旗北宮御女黑色衣丨丨)繪綵(潛夫論或裂拆丨丨裁廣數分長各五寸縫繪佩之或紡綵絲而縻斷截以繞)
(臂此長無益於吉凶而空殘滅繪絲)織綵(鍾嶸詩品孝武詩彫文丨丨過為精密)剪綵(荆楚歲時記正月人日丨丨為)
(人或縷金簿為之以貼屏風梁簡文帝雪裏覓梅花詩定須還丨丨學作兩三枝李白詩吴刀丨丨縫舞衣白居易山石榴花詩離)
(披亂丨丨斑駁未勻粧李商隐人日詩鏤金作勝傳荆俗丨丨為人起晉風蔡襄詩蓮花丨丨燈光燦蕉葉傾金酒味新梅堯臣立)
(春元日詩綴條花丨丨插戸柳生烟王安石春日詩分香欲滿錦樹園丨丨休開寶刀室文同金鳳花詩鋪茸丨丨轉難似張端詩)
(䨇蛾燈影裏丨丨待元宵又在窮記顔眞卿小鬟曰丨丨僮曰銀鹿)綾綵(國史補于司空頔方熾于襄陽朝廷以大閹薛尚衍)
(監其軍尚衍至頔不厚待尚衍晏如也後旬日請出遊及暮而歸帟幕茵榻什器一以新矣又列犢車五十乘實以丨丨尚衍頷之)
(而已亦不形言)熟綵(國史補韋太尉在西川凡事設教軍士將吏婚嫁則以丨丨衣給其夫氏以銀泥衣給其女氏)腰綵
(中華古今注袜肚蓋文王所制也謂之腰巾但以繒為之宫女以綵為之名曰丨丨)緋綵(侯鯖錄晉武帝選士庶女子有姿色)
(者以丨丨繫其臂曰繫臂紗)叠綵(桂海虞衡志丨丨岩在八桂堂後支徑登山大半有洞曲轉穿出山背)輕彩(致虛)
(閣雜俎薛瑶英于七月七日令諸婢共剪丨丨作連理花千餘朵以陽起石染之當午散于庭中隨風而上徧空中如五色雲霞)
妙綵(神女賦羅織綺繢盛文章極服丨丨照萬方)繮綵(應瑒慜驥賦思奮行而驤首兮叩丨丨之紛挐)列綵(梁昭)
(明太子芙蓉賦色兼丨丨體繁衆號)粲綵(梁簡文帝七勵組帷丨丨緹服含葩)弱綵(鮑子卿咏畫扇詩細絲本自輕丨丨)
(何足盼)敗綵(庾信謝絲布啓新市數錢忽疑丨丨平陵月夜驚聞擣衣)牋綵(楊炯梁待賓碑月幌風襟每吟謠于丨丨)
(花新葉早必賞會于琴樽)色綵(梁洽金剪刀賦丨丨滿箧細錦盈箱推妙便製擇賢而當)紋綵(李頎鮫人歌輕綃丨丨不)
(可織夜夜澄波流月色)舞綵(李賀昌谷詩歌塵蠧木在丨丨長雲似王褘贈章生歸括蒼詩具慶須丨丨)縷綵(白居)
(易繡觀音贊序紉針丨丨絡金綴珠徐鉉綵燕詩丨丨成飛燕迎和啓蟄時)緗綵(温庭筠海榴詩蠟珠攢作蒂丨丨剪成叢)
蜀綵(陸龜蒙詩丨丨駮霞碎吴綃盤露勻)麗綵(閻楚封臨風舒錦賦閱攢花之丨丨當偃草之驚時)襞綵(宋祁蜀海)
(棠詩丨丨分羣萼均霞點萬蕤)萬綵(李俊民綵樓詩層層華構高且崇丨丨糾結填青紅)綬綵(馬祖常詩宫花壓帽牌金)
(小官錦裁袍丨丨齊)縛綵(楊維楨蹋踘歌揭門丨丨觀如堵恰呼三三喚五五)散綵(于慎行詩遥見黃門傳丨丨紅雲朵)
(朵下山来)組綵(何景明白菊賦申纖縞以自貞羞丨丨之外飾)侍綵(錢用壬題趙仲穆彦徵畫馬詩却想當年落筆時省)
(郎丨丨初来歸)綴綵(唐時升除夕詩金剪夜深猶丨丨布衾春暖欲除綿)法綵(法苑珠林宋侖氏二女姊年十歲妹年九)
(歲並失所在經月乃返剃頭為尼自說見佛及比丘尼曰汝夙世因緣應為我弟子舉手摩頭髮因墮落與其法名大曰法緣小曰)
(丨丨)
玄黃綵(魏志夏侯尚傳泰初議以為今科制雖上下等級各示有差然朝臣之制已得侔至尊矣丨丨之丨已得通于下矣)
(宜大理其本凖度古法文質之中以為禮度又淮南子季夏之月天子衣黃衣乘黃騮服黃玉建黃旂中宫御女黃色衣黃綵)車
輿綵(晉書輿服志丨丨之丨各樹其文)纏頭綵(唐書回鶻傳永泰初懷恩反誘回紇吐蕃入寇俄而懷恩死二虜爭)
(長回紇首領潛詣涇陽見郭子儀請改事子儀率麾下叩回紇營且命酒與飲遺以丨丨丨三千畫墁錄建中貞元間藩鎮至京師)
(多于旗亭合樂郭汾陽丨丨丨率千匹教坊梨園小兒所勞各以千計)百尺綵(韓愈寄崔立之詩又寄丨丨丨緋紅相盛)
(衰)未染綵(孟郊古意詩手持丨丨丨繡為白芙容)中禁綵(梅堯臣剪綵花詩上林花未有丨丨丨先成)楊
家綵(吴景奎十二月樂辭上苑花須連夜開枝頭休剪丨丨丨)隋宫綵(儲巏立春日詩催花謾剪丨丨丨賜酒曾霑漢)
(署春)
衣不擇采(後漢書鄧后紀宫省宴會諸貴人競自修飾極靡麗之服而后獨澹然丨丨丨丨粧不務飾)妻不服
綵(孔叢子孔子使宰予使楚楚昭王以安車象飾因宰子以遺孔子宰予曰自臣侍從夫子以来竊見其言不離道動不違仁貴)
(義尚德清素好儉丨丨丨丨妾不衣帛車器不雕馬不食粟臣知夫子之無用此車也又孟郊送鄒儒立少府扶侍赴雲陽詩服綵)
(老莱並侍車江革同)
御定佩文韻府卷四十之一
