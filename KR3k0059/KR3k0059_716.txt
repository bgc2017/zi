欽定四庫全書
御定佩文韻府卷九十之五
入聲一屋韻五
肉(如六切骨丨俗作宍)
韻藻宿肉(禮記六十丨丨疏轉老故恒丨丨在帳下不使求而不得也論語祭於公不丨丨蔡邕太尉楊公碑厨無丨丨)
(器不鏤雕)祥肉(禮記顔回之喪饋丨丨孔子出受之入彈琴而後食之)魚肉(禮記毋反丨丨注謂已歴口人所穢史記)
(項羽紀沛公曰今者出未辭也為之奈何樊噲曰如今人方為刀爼我為丨丨何辭為扵是遂去又張儀傳楚夫人鄭袖言懷王曰)
(秦使張儀來王未有禮而殺儀秦必攻楚妾請子母俱遷江南毋為秦所丨丨也又魏其武安傳魏其與丞相廷論太后使人候伺)
(具以告太后太后怒不食曰我今在也而人皆籍吾弟令我百歲後皆丨丨之矣甄皇后塘上行莫以丨丨賤棄捐葱與薤蘇軾贈)
(辨才師詩何必言法華佯狂啖丨丨)豆肉(禮記觴酒丨丨譲而受惡民猶犯齒吴語越王曰在孤之側者觴酒丨丨簞食未嘗)
(敢不分也韓非子田成氏殺一牛取一丨丨餘以食士)骨肉(禮記丨丨歸復扵土命也若魂氣則無不之也史記漢興以來)
(諸侯年表天下初定丨丨同姓少故廣疆庶孽以鎮撫四海用承衞天子也漢書宣帝紀詔曰蓋聞𧰼有罪舜封之丨丨之親粲而)
(不殊其封故昌邑王賀為海昏侯晉書庾亮傳亮上書曰臣扵陛下后之兄也姻婭之嫌與丨丨中表不同南史齊宗室傳武陵王)
(扵御坐曲宴醉伏貂抄肉柈帝曰汙貂對曰陛下愛其羽毛而疎其丨丨蘇武詩丨丨緣枝葉結交亦相因曹植詩倉卒丨丨情能)
(不懷苦辛盧照鄰西使詩丨丨燕秦外風塵關塞中李白上留田行田氏倉卒丨丨分青天白日摧紫荆李商隐荆門西下詩丨丨)
(書題安絶儌蕙蘭蹊徑失佳期韓駒詩何人肯蹋風波路自古難言丨丨間陸游訪村老詩丨丨團欒無遠别比鄰假貸不相違)
鼎肉(禮記其以丨丨則執以將命孟子亟問亟饋丨丨)食肉(禮記孔子食扵季氏不辭不丨丨而飱孟子七十者衣帛)
(丨丨史記蔡澤傳從唐舉相唐舉曰先生之壽從今以往者四十三歲蔡澤謂其御者曰吾持粱齒肥丨丨富貴四十三年足矣又)
(儒林傳丨丨不食馬肝不為不知味言學者無言湯武受命不為里愚後漢書班超傳超行詣相者曰祭酒布衣諸生耳而當封侯萬)
(之外超問其狀相者指曰生燕頷虎頸飛而丨丨此萬里侯相也贊又西南夷傳荒服之外土地墝埆丨丨衣皮不見鹽榖五代史劉)
(傳父每食口自丨丨而以蔬食食贊曰丨丨君之禄也爾欲之則勤學問以干禄贊由是力學宋史賈黃中傳黃中六歲舉童)
(子科七歲能属文觸𩔖賦詠父嘗令蔬食曰俟業成乃得丨丨淮南子丨丨者勇敢而悍易林一指丨丨口無所得染其鼎鼐舌饞)
(扵腹高僧傳杯渡和尚飲酒丨丨與俗人不殊避暑錄話崔慎為瓦棺寺僧後身崔由為浙西觀察使時所生故七歲猶未丨丨忽)
(有僧見之摑其口曰既要他官爵何不丨丨自是乃食葷姚合武功縣中詩官卑丨丨僣才短字人非張籍野老歌西江估客珠百)
(斛船中養犬長丨丨黃滔寄南海黃尚書詩燕頷已知飛丨丨龍門猶自退為魚黃庭堅詩管城子無丨丨相孔方兄有絶交書)
豐肉(周禮冬官弓人丨丨而短寬緩以荼若是者謂之危弓危弓為之安矢疏丨丨寬緩是不足則危弓濟之危弓為嬴則以)
(安矢損之酉陽雜爼周陵溪溪中有魚其頭似羊俗呼為羊頭魚丨丨少骨殊美扵餘魚屈原大招丨丨微骨調以娱只黃庭堅仰)
(山簡和尚贊耋老而精明丨丨而神清)舍肉(左傳潁考叔有獻扵公公賜之食食丨丨公問之曰小人有母皆嘗小人之食)
(矣未嘗君之羔請以遺之王僧孺禮佛唱導發願文况重霑法雨更披慧日雖異姜后解珥請罪扵周王不待樊姬丨丨有激扵荆)
(后蘇軾答簽判程朝奉詩縫衣送與溧陽尉丨丨懷歸潁谷封)庖肉(孟子丨有肥丨廐有肥馬)肥肉(見上韓非子夫香美)
(脆味厚酒丨丨甘口而疾形曼理皓齒說情而捐精故去甚去泰身乃無害杜甫嚴氏溪放歌費心姑息是一役丨丨大酒徒相要)
膰肉(孟子丨丨不至不税冕而行陸游詩東鄰丨丨至一笑舉新醅)繼肉(孟子其後廩人繼粟庖人丨丨)粱肉(戰國)
(策貴不與冨期而冨至冨不與丨丨期而丨丨至丨丨不與驕奢期而驕奢至史記平凖書守閭閻者食丨丨為吏者長子孫漢書)
(食貨志商賈大者積貯倍息小者坐列販賣男不耕耘女不蠶織衣必文采食必丨丨又朱邑傳邑為大司農張敞與邑書曰足下)
(以清明之德掌周稷之業猶饑者甘糟粕穰歲餘丨丨後漢書崔寔傳為國之法有似理身平則致養疾則攻焉夫刑罰者治亂之)
(藥石也德教者興平之丨丨也張華輕薄篇童僕餘丨丨婢妾蹈綾羅鮑照觀圃人藝植詩居無逸身伎安得望丨丨杜甫贈鄭虔)
(詩甲第紛紛厭丨丨廣文先生飯不足元稹大嘴鳥詩羣鳥飽丨丨毛羽色澤滋蘇軾詩頗見綺紈中齒牙厭丨丨范成人詩丨丨)
(豈不珍瀹雪煮黃獨)馬肉(史記秦紀初穆公亡善馬岐下野人共得而食之者三百餘人吏遂欲法之穆公曰君子不以畜産)
(害人吾聞食善丨丨不飲酒傷人乃皆賜酒而赦之)米肉(史記文帝紀三月有司請立皇后薄太后曰諸侯皆同姓立太子母)
(為皇后賜天下鰥寡孤獨窮困及年八十已上孤兒九歲以下布帛丨丨各有數後漢書卓茂傳茂遷密令人有言部亭長受其丨)
(丨遺者茂問亭長從汝求乎人曰往遺之耳茂曰遺之而受何故言邪鄰里長老尚致饋遺况吏與民乎且歸念之魏志張魯傳)
(魯據漢中以鬼道教民自號師君其來學道者初皆名鬼卒受足本道已信號祭酒諸祭酒皆作義舍置義丨丨行路者量腹取)
(過多鬼神輒病之)分肉(史記陳丞相世家里中社平為宰丨丨食甚均父老曰善陳孺子之為宰北史齊高祖紀神武微時)
(曾從段榮據并州抵揚州邑人龐蒼鷹密覘之見赤蛇蟠床上乃益驚異因殺牛丨丨厚以相奉杜甫社日詩陳平亦丨丨太史竟)
(論功)社肉(見上陸游詩秋衣漸製聞砧杵丨丨初分謝蕨薇戴復古廬陵城外詩迎船分丨丨汲井種春田)割肉(史記)
(陳丞相世家贊方其丨丨爼上之時其意固已遠矣漢書東方朔傳伏日詔賜從官肉太官丞日晏不來朔獨拔劍丨丨云伏日當)
(早歸即懷肉去太官奏之朔免冠謝上曰先生起自責朔再拜曰受賜不待詔何無禮也拔劍丨丨壹何壯也割之不多又何廉也)
(歸遺細君又何仁也上笑曰使先生自責乃反自譽復賜酒肉洛陽伽藍記高祖舉酒曰三三横兩兩縱誰能辨之賜金鍾御史中)
(丞李彪曰沽酒老嫗瓮注𤬪屠兒丨丨與秤同彭城王勰曰臣始觧此是習字劉向九歎執棠谿以刜蓬兮秉干將而丨丨杜甫詩)
(尚懇東方朔詼諧丨丨歸)切肉(史記周勃世家景帝召條侯賜食獨置大胾無丨丨又不置箸又樊噲傳項羽賜之巵酒彘肩)
(噲飲酒拔劍丨丨食盡之韓非子文公時宰夫上炙而髮繞之文公譙之宰人曰有死罪三援礪砥刀利猶干將丨丨肉斷而髮不斷)
(臣之罪一也援木而貫臠而不見髮臣之罪二也奉熾爐火盡赤紅而炙熟而髮不燒臣之罪三也堂下得無微有疾臣者乎公曰)
(善)亡肉(史記蒯通傳里婦夜丨丨姑以為盜逐之婦過所善諸母語以事里母曰汝安行我今令而家追汝矣即束緼請火)
(扵丨丨家曰昨暮夜犬得肉爭鬭相殺請火治之丨丨家遽追呼其婦)一肉(漢書公孫弘傳弘身食丨丨脱粟飯故人賓客)
(仰衣食奉禄皆以給之又張禹傳禹弟子彭宣之來也禹見之扵便坐講論經義日晏賜食不過丨丨巵酒相對魏志衛覬傳武皇)
(帝之時後宫食不過丨丨衣不用錦繡唐書杜牧傳孝武澣衣丨丨不畋不樂高士傳陳仲子齊人楚王欲以為相妻曰結駟連騎)
(所安不過容膝食方丈扵前所甘不過丨丨遂相與逃去蘇軾詩卯酒团三杯午餐便丨丨陸游詩雖有數椽常似客僅存丨丨未)
(成僧)攫肉(漢書黃霸傳吏出不敢舍郵亭食扵道傍烏丨其丨後吏還霸勞之曰甚苦食扵道旁乃為烏所盜肉吏大驚禽經)
(朱鳶不丨丨朱鷺不吞鯉柳宗元跂鳥詞無乃饑啼走路傍貪鮮丨丨人所傷白居易鶴答烏詩吾愛棲雲上華表女多丨丨下田)
(中戴復古詩雙燕護雛更出入羣鴉丨丨鬭飛鳴)截肉(後漢書陸續傳徵詣洛陽詔獄續母遠至京師覘候消息作饋食付)
(門卒以進之續對食悲泣曰母來不得相見使者問何以知母所作乎續曰母常丨丨未嘗不方斷葱以寸為度是以知之)得
肉(後漢書周黃徐姜傳序時有閔仲叔者客居安邑老病家貧不能丨丨買猪肝一片屠者或不肻與安邑令聞敕吏嘗給焉仲)
(叔怪而問之知乃嘆曰閔仲叔豈以口腹累安邑邪遂去普書衛瓘傳與索靖俱善草書時人號為一臺二妙漢末張芝亦善草書)
(論者謂瓘得伯英筋靖丨伯英丨曹植與吴質書過屠門而大嚼雖不丨丨貴且快意當斯之時願舉泰山以為肉傾東海以為酒)
(𫝊燈錄達磨命門人各言所得道副曰如我所見不執文字不離文字而為道用師曰汝得我皮尼總持曰我今所見如慶喜見阿)
(閦佛國一見更不再見師曰汝丨我丨)髀肉(蜀志先主傳住荆州數年嘗于表坐起至厠見丨裏丨生慨然流涕還坐表怪)
(問備備曰吾常身不離鞍丨丨皆消今不復騎丨裏丨生日月若馳老將至矣而功業不建是以悲耳羅隱羅令公附卷有回詩馬)
(上固慙消丨丨幄中猶羡愈頭風蘇軾詩青衫老從事坐穩生丨丨程俱詩安能九衢内丨丨磨韀鞍)鹿肉(吳志趙達傳嘗)
(過知故知故為之具食謂曰倉卒乏酒又無嘉肴無以叙意如何達取盤中隻筯再三縱横之乃言卿東壁下有美酒一斛丨丨三)
(斤何以辭無)臠肉(魏書鄭羲傳性嗇吝民有禮餉者皆不與杯酒丨丨西門受羊酒東門酤賣之淮南子嘗一丨丨知一&KR0008;)
(之味王令詩高堂傾美酒丨丨膾百魚)飛肉(揚子明珠彈于丨丨其得不復測曰明珠彈肉費不當也漢中山靖王聞樂對)
(叢輕折軸羽翮丨丨)彈肉(見上)土肉(博物志以名山為輔佐石為之骨川為之脉草木為之毛丨為之丨臨海水土物志)
(丨丨正黑如小兒臂大長五寸中有腹無口目有二十足炙食郭璞江賦玉珧海月丨丨石華蘇軾佛日山榮長老方丈詩不堪丨)
(丨埋山骨未放蒼龍浴渥洼)走肉(拾遺記任永曰夫人好學雖死若存不學者雖存謂之行尸丨丨爾吳萊鞦韆行宫錦翻)
(衣真富貴俗軀丨丨盡神仙)羶肉(李陵答蘇武書丨丨酪漿以充饑渴)畫肉(杜甫丹青引幹惟丨丨不畫骨忍使驊騮)
(氣彫喪黃庭堅好頭赤圖詩李侯畫骨不丨丨筆下馬生如破竹)無肉(蘇軾綠筠軒詩可使食丨丨不可使居無竹丨丨令)
(人瘦無竹令人俗又伯時畫御馬詩山西戰馬饑丨丨夜嚼長稭如嚼竹王炎詩私居飯半菽官舍食丨丨劉基詩丨丨可供徐勉)
(狗有芻難啖景升牛)
鼠盗肉(史記張湯傳其父為長安丞湯為兒守舍還而丨丨丨父怒笞湯湯掘窟得盗鼠及餘肉劾鼠掠治傳爰書訊鞫論)
(報文詞如老獄吏又老學庵筆記張文?虎圖詩云煩君衛吾寢起此蓬蓽陋坐令盗肉鼠不敢窺白晝譏其似猫也蘇軾吠犬烏)
(觜詩盗肉亦小疵鞭箠當貰汝)機上肉(魏志吳質傳注曹真拔刀瞋目罵坐質按劍曰曹子丹汝非屠丨丨丨吳質吞爾不)
(搖喉咀爾不搖牙何敢恃𫝑驕耶唐書鄭畋傳黃巢𫝑寢盛畋曰巢之亂本于饑其衆以利合故能興江淮根蔓天下國家久平士)
(忘戰所在閉壘不敢出如以恩釋罪使及歲豐其下思歸衆一離散巢即丨丨丨耳法謂不戰而屈人兵也李白笑歌行猛虎不看)
(丨丨丨洪罏不鑄囊中錐)俎上肉(晉書孔坦傳王導庾亮並欲用坦為丹陽尹固辭未許坦曰今猶丨丨丨任人膾截耳乃)
(拂衣而去五代史劉守光傳周德威攻燕守光益窘因告曰俟晉王至則䧏晉王乃自臨軍守光登城見晉王問將如何守光曰今)
(日丨丨丨耳惟王所為也)廟堂肉(高適詩為問葵藿姿安知丨丨丨)花映肉(杜甫寄裴道州詩憶子初尉永嘉去)
(紅顔白面丨丨丨蘇軾詩離亭丨丨丨醉眼鷺窺蓮又海棠詩朱脣得酒暈生臉翠袖卷紗紅映肉)心頭肉(聶夷中田家詩)
(二月賣新絲五月糶新穀醫得眼前瘡剜却丨丨丨)紅生肉(周邦彦詞枕㾗一線丨丨丨又高啟端午詠美人綵索釵符詩)
(怕有㾗生肉教依玉釧寬)
竹不如肉(晉書孟嘉傳桓温問聽妓絲不如竹丨丨丨丨何謂也嘉曰漸近自然)周妻何肉(南史周顒傳顒)
(雖有妻子獨處山舍何胤亦精信佛法無妻文惠太子問顒卿精進何如何胤顒曰三塗八難共所未免然各有累太子曰累伊何)
(對曰丨丨丨丨)將相方肉(法言始皇方斧將相方刀六國方木丨丨丨丨注始皇欲斵喪諸侯方如斧而諸侯愚昧方如)
(木秦之將相銳于功利方如刀而諸侯丨丨懦弱丨如丨)
增乾肉(易噬丨丨得黃金禮記丨丨不齒决疏丨丨脯屬也堅靭不可齒决斷之故須用手擘而食之又欲丨丨則捶而食)
(之漢書王莽傳一歲四廵道路萬里春秋尊非&KR1458;丨丨之所能堪)腊肉(易噬丨丨遇毒小吝旡咎南史宋明帝紀帝以蜜潰)
(鱁鮧一食數升噉丨丨常至二百臠法言始皇虎挒而䲷磔噬士猶丨丨也)濡肉(禮記丨丨齒决疏濡濕也濕軟不可用手)
(擘故用齒斷决而食之又欲丨丨則釋而煎之以醢)白肉(禮記魯莊公及宋人戰于乘丘馬驚敗績圉人浴馬有流矢在丨丨)
(晉書王納傳納問桓温曰公致醉可飲幾酒食肉多少溫曰年大來飲三升便醉丨丨不過十臠南史蕭穎胄傳穎胄素能飲酒噉)
(丨丨膾至三斗杜甫畫馬讚雪垂丨丨風蹙蘭筋)祭肉(禮記喪不剥奠也與丨丨也與疏剝猶倮露也言喪奠脯醢可得倮)
(露不倮露奠者為有丨丨也與是語辭穀梁傳脤者何也俎實也丨丨也)柔肉(禮記孰出之去其皽丨其丨注柔為升和也)
牛肉(禮記漬取丨丨必新殺者薄切之必絶其理劉向新序趙簡子使使者聘孔子于魯以胖丨丨迎于河上謂船人曰孔子)
(即上船中河必流而殺之孔子至使者致命進胖丨之丨孔子仰天而嘆曰美哉水乎洋洋乎使丘不濟此水者命也夫遂回車而)
(還)牢肉(禮記夕深衣祭丨丨注祭丨丨異於始殺也)酒肉(禮記丨丨之賜弗再拜漢書高帝紀三老與縣令丞尉以)
(事相教復勿繇戌以十月賜丨丨後漢書馮異傳自伯升之敗光武不敢顯其悲戚每獨居輙不御丨丨枕席有涕泣處北史齊文)
(宣紀天保八年八月詔丘郊禘祫時祭皆市取少牢不得刲割有司監視必令豐備農社先蠶丨丨而已王粲從軍詩陳賞越丘山)
(丨丨踰川坻杜甫上白帝城詩後人將丨丨虚殿日塵埃)朌肉(儀禮丨丨及廋車注朌猶賦也廋廋人也車巾車也二人掌視)
(車馬之官賦及之明辨也此祭訖歸胙在下)去肉(左傳公膳日雙雞饔人竊更之以鶩御者知之則丨其丨而以其洎饋)
乞肉(左傳邾莊公與夷射姑飲酒私出閽丨丨焉奪之杖以敲之)當肉(戰國策晚食以丨丨安步以當車無罪以當貴)
(朱子晚蔬園詩小摘登盤先餉客晩炊丨丨更宜人)啄肉(戰國策蘇代為燕謂趙惠王曰臣過易水蚌方出曝而鷸丨其丨蚌)
(合而箝其喙元稹大觜烏詩向言池上鷺丨丨寢其皮謝翺花卿冡行廟鴉丨丨枝上啼緜州柘黃魂正飛)委肉(戰國策樊)
(將軍亾秦之燕太子客之太傅鞠武諫曰夫秦王之暴而積怨于燕足為寒心又况聞樊將軍之在乎是謂丨丨當餓虎之蹊禍必)
(不振矣後漢書公孫述傳詔諭述曰往年詔書比下開示恩信勿以來歙岑彭受害自疑今以時自詣則家族完全若迷惑不喻丨)
(丨虎口痛哉奈何)縣肉(史記殷紀紂大最樂戲于沙丘以酒為池丨丨為林注最一作聚黃庭堅季大耕大獵字說以道耕)
(而囷無積粟以德獵而庭無丨丨故用揚子雲耕道而得道獵德而得德者為之字)加肉(史記越世家越王句踐反國乃苦身)
(焦思置膽於坐坐卧即仰膽飲食亦嘗膽也曰女㤀會稽之恥耶身自耕作夫人自織食不丨丨衣不重采王僧孺與何炯書丨丨)
(朽胔布葉枯株輟薪止火得不銷爛)重肉(史記晏嬰傳嬰以節儉力行重于齊既相齊食不丨丨妾不衣帛北史楊愔傳愔字)
(遵彦季父暐宅内有茂竹遂為愔于林邊别葺一室常銅盤具盛饌以飯之因以督厲諸子曰汝軰但如遵彥謹慎自得竹林别室)
(銅盤丨丨之食仲長統昌言君子居位為士民之長固宜丨丨累帛朱輪四馬)視肉(史記李斯傳斯欲西入秦辭于荀卿曰今)
(秦王欲吞天下稱帝而治此布衣馳騖之時而游說者之秋也處卑賤之位而計不為者此禽鹿丨丨人面而能彊行者耳山海經)
(狄山有丨丨郭注聚肉形如牛肝有兩目也食之垂盡尋復更生如故南華逸篇人而不學謂之丨丨學而不行謂之撮囊沈約佛)
(記序斯實兼濟之方舟大悲之廣路雖復智昏丨丨形窮尺棰緣動必應又况進於此者乎張翥詩男兒不封侯百年同丨丨)聚
肉(見上晉書張昌傳山都縣吏丘沉易姓名為劉尼稱漢後于石巖中作宫殿又于巖上織竹為鳥形衣以五采丨丨于其傍衆)
(鳥羣集詐云鳳凰降異苑司馬休遣文武千餘人迎家人逹南郡值風泊船上岸伐薪見丨丨有數百斤乃割取還以鑊煑之湯欲)
(熱皆變成數千蝦蟇郭璞視肉讚丨丨有眼而無腸胃)嗛肉(史記大宛傳元朔六年漢擊走單于於幕北是後天子數問騫)
(騫曰臣居匈奴中聞烏孫王號昆莫昆莫之父匈奴西邊小國也匃奴攻殺其父而昆莫生棄于野烏丨丨蜚其上狼往乳之單于)
(怪以為神而收長之梅堯臣發長蘆江口詩野祝擊鼓降神語老鴉丨丨上𣗳飛嗛與銜同笑林甲買肉過入都厠挂肉著外乙偷)
(之未得去甲出覓肉因詐使口丨丨云挂著門外何得不失若如我丨丨著口豈有失理蘇軾詩無人可訴烏丨丨憶弟難憑犬寄)
(書)給肉(漢書淮南王長傳制曰食長丨丨日五斤酒二斗令故美人才人得幸者十人從居陸游雜錄時西域獻獅子畜於)
(御苑日丨羊丨十五斤嘗率同列往觀或歎曰彼獸也丨丨乃爾吾軰忝預郎曹日不過數斤人翻不及獸乎石曰君何不知分邪)
(彼乃苑中獅子吾曹員外郎耳安可比邪)生肉(漢書東方朔傳丨丨為膾乾肉為脯魏志公孫度傳襄平北市丨丨長圍各數)
(尺有頭目口喙無手足而動搖晉書刑法志大晉中興遵復古典至義暢于三代之際遺風播乎百世之後丨丨枯骨惠侔造化五)
(代史附錄契丹之東女真善射常作鹿鳴呼鹿而射之食其丨丨淮南子今夫地黃主屬骨而甘草主丨丨之藥也以其屬骨責其)
(丨丨以其丨丨論其屬骨是猶王孫綽之欲倍偏枯之藥而欲以生殊死之人亦可謂失論矣揚子黃心在腹白骨丨丨孚德不復)
霍肉(漢書鮑宣傳奴從賓客漿酒丨丨注視酒如漿視肉如霍也霍豆葉也貧人茹之)皮肉(漢書西域傳障候長吏使)
(卒獵獸以丨丨為利卒苦而㷭火乏淮南子雌雄相接陰陽相薄羽者為雛&KR1663;毛者為駒犢柔者為丨丨堅者為齒角人弗怪也宅)
(經宅以形𫝑為身體以泉水為血脈以地土為丨丨以草木為毛髮以舍屋為衣服以門戶為冠帶若得如斯是事儼雅乃為上吉)
雨肉(後漢書桓帝紀建和三年七月廉縣雨肉注肉似羊肺或大如手晉書五行志建興元年十二月河東地震丨丨)被
肉(後漢書趙壹傳收之于斗極還之于司命使乾皮復含血枯骨復丨丨)兼肉(後漢書劉虞傳虞雖為上公天性節約敝)
(衣䋲履食無丨丨南史齊陳皇后傳高帝家業本貧為建康令時明帝等冬月猶無縑纊而奉膳甚厚后每撤去丨丨曰於我過足)
(矣)噉肉(後漢書禰衡傳或問荀文若趙稚長云何衡曰文若可借面弔喪稚長可使監厨請客注衡見荀儀容但有貌趙有)
(腹大健丨丨也南史宋衡陽王義季傳隊主續豐母老家貧無以充養遂不食肉義季哀其志給豐母月米二斛錢一千并制豐丨)
(丨噉一作㗖宋史方技傳賀蘭棲真不知何許人為道士自言百歲善服氣不憚寒暑往往不食或時縱酒游市鄽間能丨丨至數)
(斤)抵肉(後漢書吳充傳大將軍鄧隲嘗置酒請充賓客滿堂充乃為陳海内𨼆居懷道之士頗有不合隲欲絶其說以肉啖)
(之充丨丨於地曰說士猶甘于肉遂出徑去)惡肉(魏志華佗傳注有人病腹中半切痛佗使飲藥令卧破腹就視脾半腐壞)
(以刀斷之刮去丨丨以膏傅瘡飲之以藥百日平復列子齊景公游于牛山北臨其國城而流涕曰美哉國乎鬱鬱芊芊若何去此)
(國而死乎史孔梁丘據皆從而泣曰臣賴君之賜蔬食丨丨可得而食駑馬稜車可得而乘也且猶不欲死而况吾君乎)戒肉
(魏志管輅傳輅嘗至郭恩家有飛鳩來在梁頭鳴甚悲輅曰當有老公從東方來擕豚一頭酒一壺主人雖喜當有小故明日果有)
(客如所占恩使客節酒丨丨慎火而射雞作食箭從𣗳間激中數歲女子手流血驚怖)犢肉(魏志管輅傳注輅與倪清河既)
(刻雨期倪猶未信於是留輅若夜雨者當為啖二百斤丨丨若不雨當住十日到鼓一中風雲並興大雨河傾)龍肉(晉書張華)
(傳陸機餉華鮓華發器便曰此丨丨也衆未之信華曰試以苦酒濯之既而五色光起機還問鮓主果云園中茅積下得一白魚質)
(狀殊常故以相獻)餘肉(晉書郭舒傳鄕人盗食舒牛事覺來謝舒曰卿饑所以食牛耳丨丨可共啖之世以服其弘量柳宗)
(元嶺南節度使饗軍堂記霍去病良將軍也丨丨而士有饑色猶克稱能以垂到今劉言史社日詩今年社日分丨丨不值陳平又)
(不均)埋肉(晉書周訪傳鄕人盗訪牛於冡間殺之訪得之密丨其丨不使人知)脚肉(晉書索紞傳功曹張邈當奉使詣州)
(夜夢狼啖一脚紞曰丨丨被啖為却字果不行)煑肉(晉書王尼傳尼止有一子無居宅惟畜露車有牛一頭每行輙使御之暮)
(則共宿車上荆土饑荒尼不得食乃殺牛壞車丨丨噉之既盡父子俱餓死)凍肉(晉書肅慎氏傳坐則箕踞以足挾肉而啖)
(之得丨丨坐其上令暖)屠肉(南史齊東昏侯紀又開渠立埭躬自引船埭上設店坐而丨丨百姓歌曰閱武堂種楊柳至尊)
(丨丨潘妃沽酒又王敬則傳為吳興太守從市過見丨丨枅歎曰是我小時在此所作也梁武帝凡百箴伊尹負鼎太公丨丨)驢
肉(南史陳後主紀隋文帝問監者叔寳所嗜對曰嗜丨丨問飲酒多少對曰與其子弟日飲一石)與肉(南史檀珪傳檀珪求)
(禄不得與王僧虔書曰饑彪能嚇人遽丨丨餓驎不噬誰為落毛)狗肉(南史周山圖傳義鄕縣長風廟神姓鄧先經為縣令)
(死遂發靈山圖啟乞加神位輔國將軍上答曰足丨丨便了事何用階級為)恕肉(南史卞彬傳葦席蓬纓之間蚤蝨猥流淫)
(癢渭濩無時丨丨探揣擭撮日不替手)刻肉(南史孫法宗𫝊法宗父隨孫恩入海屍骸不收法宗入海尋求聞世間論是至)
(親以血瀝骨當悉漬浸乃操刀㳂海見枯骸則丨丨灌血如此十餘年臂脛無完皮血脉枯竭終不能逢)爭肉(北史長孫晟傳)
(有二鵰飛而丨丨晟一發雙貫唐書蘇世長傳為王世充太子太保洛陽平始歸帝誚世長謝曰古帝王受命以比逐鹿一人得禽)
(萬夫斂手豈有𫉬鹿後忿同獵者問丨丨罪耶獨孤及招北客文巨麋如牛修角如劔餓虎丨丨吼怒闞闞)進肉(北史虞世)
(基傳世基以母憂去職哀毁骨立有詔起令視事拜見之日哀其羸瘠詔令丨丨世基食輙悲哽不能下筯)開肉(北史長孫)
(冀歸傳冀歸子子彦少常墜馬折臂肘上骨起寸餘乃命丨丨鋸骨流血數升言戲自若)還肉(北史于仲文傳垂泣辜之恩降)
(雲雨之施則寒灰更然枯骨丨丨)擲肉(北史崔彭傳達頭可汗聞彭善射請一與相見彭至可汗因丨丨于野以集飛䳒遣)
(其善射者射之多不中彭連發數矢皆應弦而落突厥莫不歎服)侵肉(北史王羆傳客與羆食瓜客削瓜皮丨丨稍厚羆意)
(嫌之及瓜皮落地乃引手就地取而食之客有愧色)體肉(唐書蘇頲傳羽毛不入服用丨丨不登郊廟則王者不射也)宰
肉(唐書鄧處訥傳陬溪人周岳與雷滿狎因獵丨丨不平而鬭欲殺滿不克及滿據郎州岳悉衆趨衡州處訥結雷滿為援攻岳)
(斬之僧惠洪詩丨丨社𣗳陰豈無天下志)刮肉(唐書田布傳魏軍驕憚格戰會大雪師寒糧乏軍中謗曰他日用兵團粒米盡)
(仰朝廷今六州丨丨與鎮冀角死生雖尚書瘠已肥國魏人何罪)肌肉(唐書武攸緒傳攸緒恬淡寡欲市田潁陽使家奴雜)
(作自混于民晚年丨丨銷眚瞳有紫光畫能見星文子以耳聽者學在皮膚以心聽者學在丨丨以神聽者學在骨髓曹植鷂雀賦)
(鷂欲取雀雀自言雀微賤身體些小丨丨瘠瘦所得蓋少君欲相噉實不足飽阮瑀樂府親母舍我殁後母憎孤兒饑寒無衣食舉)
(動鞭棰施骨消丨丨盡體若枯𣗳皮孔平仲詩灰塵彫鬚眉銅臭蝕丨丨)湩肉(唐書回紇傳回紇入朝詔祖飲尚書省中渠領)
(請於回紇突厥部治大涂號參天至尊道世為唐臣乃詔磧南鸊鵜泉之陽置過郵六十八所具羣馬丨丨待使客歲内貂皮為賦)
品肉(唐書突厥傳頡利子疊羅支有至性既舍京師諸婦得品供羅支預焉其母最後至不得給羅支不敢嘗丨丨帝聞厚賜)
(之遂給母肉)雞肉(五代史椘世家馬殷子希聲嘗聞梁太祖好食雞慕之乃日烹五十雞以供膳葬馬殷上潢希聲不入泣)
(頓食丨丨數器而起)燒肉(宋史趙普傳太祖數微行一日大雪向夜過普家普惶懼迎拜帝曰已約晉王矣已而太宗至設重)
(裀地坐堂中熾炭丨丨普妻行酒帝以嫂呼之因與普計下太原)買肉(宋史党進傳進嘗受詔廵京師閭里間有畜禽獸者)
(見必取而縱之罵曰丨丨不將供父母反以飼禽獸乎淮南子酤酒而酸丨丨而臭然酤酒丨丨不離屠沽之家故求物必於近之)
(者以詐應詐以譎應譎女孝經皇甫士安叔母有言曰孟母三徙以教成人丨丨以教存信居不卜隣令汝魯鈍之甚詩云教誨爾)
(子式榖似之)設肉(宋史田景咸傳景咸性鄙吝務聚斂每使命至惟丨丨一器賓主共食)胙肉(金史禮志皇帝入大)
(次初終獻禮畢司徒侍中太祝各升自邜陛太祝持胙俎進減天地配位前丨丨加於俎皆取前脚第二節劉寄社日僧舍風雨詩)
(孺子從渠分丨丨南翁無處聽巴詞)五肉(管子脾生膈肺生骨腎生腦肝生革心生肉丨丨已具而後發為九竅揚雄蜀都賦)
(丨丨七菜朦猒腥臊)饋肉(管子年七十已上一子無征三月有丨丨八十已上二子無征月有丨丨饋與餽同黃庭堅詩平生)
(飲酒不盡味五鼎丨丨如嚼蠟)後肉(管子凡置彼食鳥獸魚鼈必先菜羹先菜丨丨食之次也)羊肉(莊子丨丨不慕蟻蟻)
(慕丨丨羊肉羶也老學庵筆記建炎以來尚蘇氏文章學者翕然從之而蜀士尤盛亦有語曰蘇文熟喫丨丨蘇文生喫菜羹揮麈)
(後錄富鄭公晚居西都嘗會客于第中邵康節與焉因食丨丨鄭公顧康節云煮羊惟堂中為勝堯夫所未知也康節云野人豈識)
(堂食之味伹林下蔬筍則常喫耳鄭公赧然曰弼失言汪元量湖州歌金盤堆起胡丨丨樂指三千響碧空)爛肉(韓非子朽)
(骨丨丨施於土地流於川谷不避蹈水火使天下從而效之是天下徧死而願夭也三秦記麗山西北有溫泉祭則得入不祭則丨)
(人丨)血肉(韓非子夫沐者有棄髮除者傷丨丨為人見其難因釋其業是無術之事也化書太上者虛無之神也天地者陰陽)
(之神也人蟲者丨丨之神也蘇舜欽遷居詩况我有丨丨又生名利區)嗜肉(呂氏春秋丨丨者非腐鼠之謂也嗜酒者非敗)
(酒之謂也化書虎狼不過於丨丨蛟龍不過於嗜血而人無所不嗜所以不足則鬭不與則叛)赤肉(淮南子丨丨縣則烏鵲集)
(鷹鷙集則衆鳥散揚子離如婁如丨丨鴟梟厲測曰離婁丨丨食不臧也劉軻再上崔相公書兵無襯甲之服以丨丨冒流矢者駢)
(門皆是統率者雖章連十上帝閽九重留中莫聞于濆錄戍卒言丨丨痛金瘡他人成衛霍)象肉(淮南子丨丨之味不知於)
(口鬼神之貌不著於目捕景之說不形於心暇日記象皮骨齒皆輸内香藥庫其肉斤賣肉理叚叚不相屬味各不同舊說丨丨千)
(味其然邪)醜肉(淮南子以潔白為汙辱譬猶沐浴而抒溷薰燧而負彘治疽不澤善惡丨丨而并割之農夫不察苖莠而并耘)
(之豈不虛哉)烹肉(淮南子屠牛而丨其丨或以為酸或以為甘煎熬燎炙齊和萬方其本一牛之體張耒招潘郎飲詩念此)
(徑須沽酒飲買魚丨丨懃妻兒)黍肉(淮南子無鄕之社易為丨丨無國之稷易為求福)操肉(易林持刀丨丨對酒不食)
失肉(易林盗張氏饋見敵丨丨)黃肉(揚子唫于體丨丨毁測曰唫于體骨肉傷也)暴肉(方言膊曬晞暴也東齊及)
(秦之西鄙言相暴僇為膊燕之外郊朝鮮洌水之間凡丨丨發人之私披牛羊之五藏謂之膊)炙肉(東觀漢記竇固羌人愛之)
(丨丨未熟人人長跪前割之血流指間進之于固固輙為啗不穢賤之)燕肉(博物志燒丨丨而致龍物𩔖相感志龍畏鐵愛)
(玉及空青而嗜燒丨丨故食丨丨之人不可渡江海皮日休詩仙市鹿胎如錦嫩陰宫丨丨似酥肥)鴨肉(異苑元嘉中章安有)
(人噉丨丨乃成瘕病胸滿面赤不得飲食醫令服秫米瀋須臾煩悶吐一鴨雛身喙翅皆已成就惟左脚故啜昔所食肉病遂𫉬差)
近肉(冥通記傳范帥語云前故相告食肉事遂不能斷耶曰早至師間師賜食謂是甘果不以為欺又奉今旨敢復丨丨)笋
肉(齊民要術食經曰淡竹笋法取丨丨五六寸者按鹽中一宿出鹽令盡煮糜一斗分五升與一升鹽相和糜熱須令冷内竹笋)
(醎糜中一日拭之内淡糜中五日可食也)破肉(酉陽雜俎釋僧祗律湼槃印者比丘作梵王法丨丨以孔雀膽銅青等畫身作)
(字及鳥獸形名為印黔幻影傳唐王?在荆州百姓張士政善治傷折有軍人損脛求張治之張飲以酒藥丨丨取碎骨一片大如)
(兩指塗膏封之數日如舊杜甫山寺詩歲晏風丨丨荒林寒可迴)息肉(酉陽雜俎東市百姓王布有女年十四五豔麗聰悟)
(鼻兩孔各垂丨丨如皂莢子其根細如麻綖長寸許觸之痛入心髓或有梵僧乞食問知女疾取藥吹其鼻中少頃摘去之出少黃)
(水梵僧不受施唯乞此塞肉珍重而去復有一少年騎馬叩門曰適有梵僧到無布具述僧事其人曰上帝失樂神二人近知藏于)
(君女鼻中奉命來取不意此僧先取之當𫉬譴矣布方作禮舉手而失)塞肉(見上)本肉(北戸錄廣之屬城循州雷州皆)
(産黑象牙小而紅土人捕之爭食其鼻云肥脆偏堪為炙愚按象有十二肉陳藏器云惟鼻是其丨丨諸即雜肉)圓肉(錄異)
(記趙鷰奴合州石鏡人也眉目耳鼻口一一皆具其自項以下其身如斷瓠亦有肩夾兩手各長數寸無肘臂腕掌於丨丨上各生)
(六指纔寸餘爪甲亦具)猪肉(歸田錄張僕射齊賢體質豐大飲食過人尤嗜肥丨丨每食數斤蘇軾詩五日一見花丨丨十)
(日一遇黃雞粥)羹肉(虛谷閒抄蔡元長喜食鶉一夕夢鶉致詞曰食君廩中粟作君丨中丨一羹數百命下筯猶未足丨丨何)
(足論死生猶轉轂勸君宜勿食禍福相倚伏)多肉(埤雅&KR2268;狀如便面眼在背上口在腹下其血碧雌常負雄而行雄者丨丨)
(失雌常不能獨活漁者拾之必得其雙夢溪筆談閩中荔枝核有小如丁香者丨丨而甘杜甫胡馬行始知神龍别有種不比俗馬)
(空丨丨蘇軾韓幹牧馬圖詩先生曹霸弟子韓廐馬丨丨尻睢圓黃庭堅題徐浩碑唐自歐虞後能偹八法者獨徐會稽與顔太師)
(耳然會稽丨丨太師多骨而此書尤姿媚可愛)好肉(歴代名畫記王濛自云我嗜酒丨丨善畫但人有飲食美酒精絹我何不)
(往也特善清言為時所重)逐宾(古彈歌斷竹續竹飛土丨丨)蒸肉(天問馮珧利决封豨是射何獻丨丨之膏而后帝不)
(若)擇肉(上林賦丨丨而后發先中而命處東京賦嬴氏搏翼丨丨西邑按搏音附謂著翼也韓愈猛虎行丨丨於熊豹肯視)
(兔與貍韓偓訪同年虞部李郎中詩未入慶霄君丨丨畏逢華轂我吹虀元好問詩食禾有百螣丨丨非一虎)腐肉(枚乘上吳)
(王書譬猶蝇蚋之附羣牛丨丨之齒利劔鋒接必無事矣吳均食移君有厨中丨丨而僕不厭糟糠君有鴈鶩之食而余不得一嘗)
(劉基以野狸餉石末公詩烏鴉殉丨丨噴墨身受淹)築肉(王褒僮約丨丨臛羊膾魚炰鱉)積肉(揚雄逐貧賦流酒為池丨)
(丨為崤盧照隣秋霖賦流酒為海丨丨為巒)挈肉(桓寬罷鹽鐵議今閭巷無故烹殺相聚野外負粟而往丨丨而歸)棗
肉(蔡邕上孝子狀孝子程未年十四祖父叔病沒號泣悲哀喘息纔屬舅偃哀其羸劣嚼丨丨以哺之未見食嘘唏不能吞咽)
朽肉(魏文帝營壽陵詔為棺槨足以朽骨衣衾足以丨丨而已)市肉(曹植樂府丨丨取肥酤酒取醇交觴接杯以致慇懃)
搏肉(王粲羽獵賦鷹犬競逐奕奕霏霏下韝窮緤丨丨噬肥)純肉(梁武帝論書純骨無媚丨丨無力)稱肉(梁武)
(帝申飭選人表鄕舉里選不師古始丨丨度骨遺之管庫)天肉(梁簡文帝六根懺文雖復丨丨異根法慧殊美故因見前境隨)
(事起惡)禁肉(沈約究竟慈悲論及晩說大典弘宣妙訓丨丨之旨載現于言黜繒之義斷可知矣)炮肉(沈約究竟慈悲)
(論桑野漁川事雖非已丨丨裂繒咸受其分)蠶肉(沈約究竟慈悲論斯理一悟行迷克反斷丨丨之因固蔬枲之業然則舍)
(生之𩔖幾于免矣)飽肉(杜甫送高書記詩饑鷹未丨丨側翅隨人飛柳宗元觀八駿圖說今夫人圓首横目食穀而丨丨絺)
(而清裘而燠一也)大肉(韓愈贈劉師服詩羡君齒牙牢且潔丨丨硬餅如刀截陸游鹹虀詩劉伶病酲相如渴長魚丨丨何)
(由薦)弱肉(韓愈送浮屠文暢師序丨之丨強之食劉基秦女休行有生不幸遭亂世丨丨強食官無誅)載肉(柳宗元送)
(薛存義序河東薛存義將行柳子丨丨于俎崇酒于觴追而送之江滸飲食之)義肉(孟郊鬭雞聯句英心甘鬭死丨丨恥庖宰)
(王令贈别晏太祝詩壯心羞摧藏丨丨喜菹歜)脂肉(白居易八駿圖詩背如龍兮頸如象骨竦筋高丨丨壯)格肉(李賀)
(感調千金不了饌丨丨稱盤臊)刲肉(李賀長平箭頭歌訪古氿瀾收斷鏃折鋒赤璺曾丨丨)衒肉(來鵠聖政紀頌序自)
(永徽之後宰執不正窺伺是忌鍼棘前後阻越對&KR0993;狼噬虎食持膏丨丨)嚵肉(來鵠聖政紀頌德室五帝道奥三皇如何翊臣)
(丨丨嗜&KR0954;觜距磨快楅衡物長)新肉(王禹偁烏啄瘡驢詩老烏昨日忽下來啄破舊瘡取丨丨)伐肉(梅堯臣青龍海上觀)
(潮詩推鱗丨丨走千艘骨節專車無大及)刺肉(蘇軾贈眼醫王彦若詩而我初不知刺眼如丨丨)燔肉(蘇軾會獵詩燎)
(毛丨丨不暇割飲啖直欲追羲媧)儲肉(蘇軾詩老檜作花真強項凍鳶丨丨巧謀身)殘肉(蘇軾食筍詩飽食有丨丨)
(饑食無餘菜)少肉(蘇軾詩要知僧長饑正坐山丨丨又書林逋詩後詩如東野不言寒書似西臺差丨丨)彘肉(蘇軾)
(送筍芍藥與公擇詩我家拙厨膳丨丨芼蕪菁)勝肉(黃庭堅乞苦筍詩南國苦筍味丨丨籜龍稱冤莫採錄秦觀以魚蟹寄子)
(瞻詩後春蓴茁滑於酥先社薑芽味丨丨楊萬里晨炊泉水塘詩筍便落林猶丨丨蕨纔出土更燒油方岳春盤詩霜鞭行茁軟于)
(酥雪𣗳生釘肥丨丨)舉肉(黃庭堅贈俞清老書余又以病屏酒不丨丨多年清老相過持蔬飯茗飲道舊終日爾)補肉
(陳師道詩青錢隨賜費追呼昔日剜瘡今丨丨)刴肉(劉子翬夜過王勉仲家詩花瓷湯水欲生香竹外庖厨聞丨丨)膚肉
(范浚狂泉詩施鍼灼炷艾丨丨無全平)决肉(陸游詩搖齒復牢堪丨丨枯顱再茁已勝簪)迸肉(葉適醫工歎挾風上)
(行關膈失丨丨麋皮併為一)熊肉(汪元量湖州歌杏漿新沃燒丨丨更進鵪鶉野雉鷄)透肉(元好問芳華怨白玉搔頭)
(綠雲髮玫瑰面脂丨丨滑)㤀肉(元好問和党承旨雪詩大雅久不作聞韶信丨丨)裂肉(吳師道殺虎行後車傳送如獻)
(俘當軒丨丨空須臾)餵肉(方回估客樂養犬丨丨睡氊毯馬廐驢槽亦丹雘)虎肉(陳旅題胡氏殺虎圖詩夫骨已斷不)
(可續泣與孤兒餐丨丨)拳肉(高啟題畫鷹詩安能飽丨丨側翅隨年少)析肉(傳燈錄問那吒太子析骨還父丨丨還母)
(如何是那吒本來身師放下手中杖子)
不歸肉(禮記宗子有罪居他國庶子為大夫其祭也攝主丨丨丨)甘養肉(周禮天官瘍醫凡藥以酸養骨以辛養筋)
(以鹹養脉以苦養氣以丨丨丨以滑養竅又魏志董卓傳注揚湯止沸不如滅薪去火潰癰雖痛勝于養肉及溺呼船悔之無及)
數片肉(魏志杜恕傳注僕年五十二不見廢棄頗亦遭明達君子亮其本心若不見亮使人刳心著地正與丨丨丨相似何)
(足有所明)局縮肉(晉書五行志太康三年平吳後江南童謠曰丨丨丨數横目中國當敗吳當復按横目者四字自吳亡至)
(元帝興幾四十年元帝懦而少斷丨丨丨者有所斥也)刲股肉(唐書孝友傳序唐時陳藏器著本草拾遺謂人肉治羸疾)
(自是民間父母疾多丨丨丨而進又韓詩外傳晉文公重耳亡過曹里鳬須從因盗重耳資而亡重耳無糧餒不能行子推割股肉)
(以食重耳然後能行)不喜肉(宋史王旦傳旦家人未嘗見其怒飲食不精潔但不食而已嘗試以少埃墨投羹中旦惟噉飯)
(問何不啜羹則曰我偶丨丨丨後又墨其飯則曰吾今日不喜飯可别具粥又白居易食筍詩每日遂加飡經時不思肉)一豕
肉(鹽鐵論夫丨丨之丨得中年之收十五斗粟當丁男半月之食)五種肉(埤雅異物志曰犀體兼丨丨丨又曰犀舌有棘)
(常食草木棘刺不啖莖葉也)亭長肉(陸倕寄贈京邑僚友詩詎知丨丨丨寧挂府丞魚)公堂肉(元稹詩我來荆)
(門掾寓食丨丨丨)無罪肉(元稹雉媒詩看看架上鷹擬食丨丨丨)駑駘肉(白居易羸駿詩輸彼軍廏中化作丨)
(丨丨)茗消肉(梅堯臣鴉山茶詩嘗聞丨丨丨應亦可破瘕)平津肉(王安石招約之職方詩雖無北海酒乃有丨丨)
(丨)凡眼肉(蘇軾詩為吟五字偈一洗丨丨丨)毛帖肉(張耒韓幹馬圖詩脽圓腰穩目生光細尾豐膺丨丨丨)
花似肉(孫覿題谷隱詩紅輕丨丨丨綠細柳如繰)天雞肉(汪元量湖州歌并力細割丨丨丨宴罷歸來月滿鞍)雞
頭肉(宋无乳島詩端相不似丨丨丨莫遣三郎解抹胸)雞舌肉(耶律椘材西域河中詩飽啖丨丨丨分餐馬首瓜)
檀公肉(楊維楨題陶淵明漉酒圖詩家貧不食丨丨丨肯食劉家天子禄按南史陶潛傳江州刺史檀道濟餽以梁肉麾而)
(去之)五淨肉(楞嚴經我滅度後末法之中多此鬼神熾盛世間自言食肉得菩提路阿難我令比丘食丨丨丨此肉皆我神)
(力化生本無命根)
食有它肉(後漢書列女傳樂羊子妻嘗有他舍鷄謬入園中姑盗殺而食之妻對雞不餐而泣姑怪問其故妻曰自傷居)
(貧使丨丨丨丨姑竟棄之)引酒御肉(晉書劉伶傳嘗渴甚求酒妻捐酒毁器涕泣諫伶曰當祝鬼神自誓耳便可具酒肉)
(祝曰天生劉伶以酒為名一飲一斛五斗解酲婦兒之言慎不可聽仍丨丨丨丨塊然復醉)
族(昨木切宗丨)
韻藻𩔖族(易君子以丨丨辨物嵇康難自然好學論乃始作文墨以傳其意區别羣物使有丨丨陸雲牛責季友文天造)
(草昧萬物化淳丨丨殊品莫同乎人又詩丨丨知感有命自天元稹詩馴養豈無愧丨丨安得齊)九族(書克明俊德以親丨)
(丨疏上至高祖下及玄孫是為丨丨左傳故務其三時修其五教親其丨丨以致其禋祀于是乎民和而神降之福漢書高帝紀高)
(祖置宗正官以序丨丨後漢書光武紀褒德賞勲親睦丨丨晉書段灼傳國之興也由于丨丨親睦黎庶協和易林丨丨和睦不憂)
(饑乏馬融廣成頌皇太后體唐堯親丨丨篤睦之德陛下履有虞烝烝之孝外舍諸家每有憂疾聖恩普勞遣使交錯蔡邕李子才)
(碑敦睦丨丨篤信交友諸葛亮表昔在虞書敦序丨丨周監二代封建同姓曹植表惠合椒房恩昭丨丨荀勖食舉樂東西廂歌丨)
(丨既睦庶邦順比庾信宫調曲明明丨丨序穆穆四門賓盧照隣五悲雜言以蕙蘭為丨丨以風烟為四隣陳子昂與岑内史啟丨)
(丨同欣皆憑于奬盼六親咸賴仰德于恩波王建詩一士登甲科丨丨光彩新范成大詩生男丨丨歡所願作門楣)公族(詩麟)
(之角振振丨丨𫝊丨丨公同祖也禮記庶子之正于丨丨者教之以孝弟睦友子愛左傳初驪姬之亂詛無畜羣公子自是晉無丨)
(丨及成公即位乃宦卿之適子而為之田以為丨丨史記趙世家晉頃公之十二年六卿以法誅丨丨祁氏羊舌氏分其邑為十縣)
(六卿各令其族爲之大夫晉公室由此益弱漢書叙傳丨丨蕃滋枝葉碩茂管子公曰愛民之道奈何管子對曰公修丨丨家修家)
(族使相連以事相及以祿則民相親矣曹冏六代論丨丨者國之枝葉枝葉落則本根無所庇蔭高適詩丨丨稱王佐朝經允帝求)
(又李白詩四代三丨丨清風播人天)邦族(詩言旋言歸復我丨丨吳志陸遜傳注父駿淳懿信厚為丨丨所懷晉書周顗傳同)
(郡賁嵩見顗嘆曰將振起舊風清我丨丨矣北史崔廓傳廓以孤貧母賤不為丨丨所齒蔡邕述行賦爰結蹤而迴軌兮復丨丨以)
(自綏潘岳楊荆州誄羣辟慟懷丨丨揮淚又楊仲武哀策文烈烈清風丨丨之望陸機詩借問丨丨間惻愴論存亡陸雲晉故散騎)
(常侍陸府君誄契闊丨丨是綜是緯劉禹錫詩八元丨丨盛萬古門風厚范成大詩四德儀丨丨三千式里門)三族(禮記以之)
(閨門之内有禮故丨丨和也周禮春官小宗伯掌丨丨之别以辨親疎注丨丨謂父子孫儀禮士昏禮唯是丨丨之不虞使某也請)
(吉日左傳渾敦窮奇檮杌此丨丨也世濟其凶增其惡名以至于堯堯不能去史記秦紀文公二十年法初有丨丨之罪注父母兄)
(弟妻子也漢書刑法志高后元年除丨丨罪袄言令管子公立三官之臣市立三鄕工立丨丨澤立三虞山立三衡莊子夫與國君)
(同食澤及丨丨而况父母乎陳琳檄所愛光五宗所惡滅丨丨杜荀鶴詩丨丨不當路長年猶布衣)百族(周禮秋官大司寇若)
(禋祀五帝則戒之日涖誓百官戒于丨丨注丨丨謂府史以下也又地官司市大市日昃而市丨丨為主韓非子孝子愛親百數之)
(一也今以身處危而人尚可以戰是以丨丨之子愛于上皆若孝子之愛親也是行人之誣也水經注丨丨欣戴咸推厥誠張衡西)
(京賦商賈丨丨裨販夫婦陸機應嘉賦于是葺宇中陵築室河曲軌絶千途而門瞻丨丨陸雲詩𩔖聚丨丨羣分萬形張載詩鬱鬱)
(小城中岌岌丨丨居蘇軾詩異花兼四方野鳥喧丨丨林光朝詩大呌出銀甖邂逅聚丨丨)世族(左傳官有丨丨晉書外戚)
(傳序庾亮丨丨羽儀王恭高門領袖宋書恩倖傳論軍中倉卒權立九品蓋以論人才優劣非謂丨丨高卑南史何點傳初褚彦回)
(王儉為宰相點謂人曰我作齊書已竟贊云回既丨丨儉亦國華不賴舅氏遑恤國家五代史前蜀世家當唐之末人士多欲依建)
(以避亂建雖起盗賊而為人多智詐善待士故其僣號所用皆唐名臣丨丨干寳晉紀總論丨丨貴戚之子弟陵邁超越不拘資次)
(陸雲祖考頌雲之丨丨承黃虞之苖緒裔靈根之遺芳孫椘龍見上疏舉亮拔秀異之才可以撥煩理難矯世抗言者無繫丨丨必)
(先逸賤謝靈運詩市鄽無阨室丨丨有高闈顔延之宋元后哀策文昭哉丨丨祥發慶膺元稹詩丨丨功勲久王姬寵愛親)名
族(戰國策曾子處費費人有與曾子同丨丨者而殺人人告曾子母曰曾參殺人曾子之母曰吾子不殺人織自若史記龜策傳)
(為之圖籍别其丨丨漢書項籍傳東陽少年殺其令廼請陳嬰欲立嬰為王嬰謂其軍吏曰項氏世世將家有名于椘我倚丨丨亡)
(秦必矣又賈捐之傳捐之奏曰竊見石顯山東丨丨有禮義之家也又徐樂傳陳涉無千乘之尊尺土之地身非王公大人丨丨之)
(後後漢書姜肱傳肱字伯淮彭城廣戚人也家世丨丨又楊彪傳自震至彪四世太尉德業相繼與袁氏俱為東京丨丨云魏志甄)
(后傳帝欲遣任氏后請于帝曰任既鄕黨丨丨德色妾等不及也如何遣之晉書劉頌傳頌漢廣陵厲王胥之後也世為丨丨五代)
(史裴皥傳裴氏自晉魏以來世為丨丨居燕者號東眷居凉者號西眷居河東者號中眷又豆盧革𫝊革雖丨丨而素不學問除拜)
(官吏多失其序列子子華之門徒皆丨丨也)七族(漢書鄒陽傳荆軻湛丨丨要離燔妻子注荆軻為燕刺秦始皇不成而死)
(其族坐之湛沒也晉書庾亮傳前後二漢咸以抑后黨安進婚族危向使西京丨丨東京六姓皆非姻黨各以平進縱不悉全决不)
(盡敗庾信李夫人墓誌銘丨丨承和九閨連慶)婚族(見上)赤族(吳志諸葛恪傳恪父瑾曰恪不大興吾家將大丨吾丨也)
(解嘲客徒欲朱丹吾轂不知一跌將丨吾之丨也杜甫詩朱門任傾奪丨丨迭罹殃)水族(晉書温嶠傳至牛渚磯水深不可測)
(世云其下多怪物遂燃犀角而照之須臾見丨丨覆火竒形異狀或乘馬車著赤衣者唐書鄭注傳注本姓魚冒為鄭故當時號魚)
(鄭及用事人廋謂曰丨丨張衡西京賦摷鯤鮞殄丨丨杜甫詩逶迤羅丨丨瑣細不知名又細微霑丨丨風俗當園蔬吳萊詩丨丨)
(紛異嗜魚蠏及螊&KR1209;楊維楨紅牙管歌滄江一夜風雨湍丨丨千頭嘯悲激)並族(列子北宫子謂西門子曰朕與子並世也)
(而人子達丨丨也而人子敬)萬族(化書自天子以至于庶人暨乎丨丨皆可以食而通之我服布素則民自暖我食葵藿則)
(民自飽善用其道者可以肩無爲之化陸機龞賦總美惡而融融播丨丨乎一區陶潛詩丨丨各有託孤雲獨無依謝靈運山居賦)
(分一往之仁心拔丨丨之險難江淹别賦故别雖一緒事乃丨丨王&KR0708;頭陀寺碑文涉器千名含靈丨丨李白大獵賦聯八荒之竒)
(獸兮屯丨丨而來居又詩鸒斯得所居蒿下盈丨丨)羽族(枚乘柳賦出入風雲來去丨丨既上下而好音亦黃衣而綘足班固)
(典引是以鳳凰來儀集丨丨于觀魏肉角馴毛宗于外囿禰衡鸚鵡賦竊以此鳥自遠而至明惠聰善丨丨之可貴曹植蝙蝠賦不)
(容毛羣斥逐丨丨劉楨魯都賦毛羣隕殪丨丨殱剝潘岳射雉賦涉青林以游覽兮樂丨丨之羣飛左思蜀都賦毛羣陸離丨丨紛)
(泊又吳都賦丨丨以觜距為刀鈹毛羣以齒角為矛鋏孫楚相風賦丨丨翩飄羅其側翔風蕭聊出其間夏侯湛賦觀丨丨之羣𩔖)
(羡玄鳥之翔集王勃上武侍極啓把林騰秀丨丨知歸高適詩清晨泛中流丨丨滿汀渚李白詩丨丨禀萬化小大各有依李紳詩)
(縱爲丨丨莫棲息直上青雲呼帝閽劉禹錫百舌吟天生丨丨爾何微舌端萬變乘春暉鮑溶詩吾聞鳳皇鳥丨丨皆受制又鳴鴈)
(行江南丨丨本不少寧得網羅此客鳥賈島詩丨丨棲烟竹寒流帶月鐘)
十六族(左傳昔高陽氏有才子八人蒼舒隤敳檮戭大臨尨䧏庭堅仲容叔達天下之民謂之八愷高辛氏有才子八人伯)
(奮仲堪叔獻季仲伯虎仲熊叔豹季貍天下之民謂之八元此丨丨丨也世濟其美不隕其名庾信丘乃敦崇傳壽丘建國賜姓者)
(十二人平陽舉賢登朝者丨丨丨)鳳皇族(李白空城雀詩本與鷦鷯羣不隨丨丨丨又鸞乃鳳之族翺翔紫雲霓)
增圮族(書帝曰吁咈哉方命丨丨)宗族(禮記不敢以貴富加于父兄丨丨周禮春官大宗伯以飲食之禮親丨丨兄弟)
(左傳召穆公思周德之不𩔖故糾合丨丨于成周而作詩曰常棣之華鄂不韡韡凡今之人莫如兄弟漢書司馬遷傳下之不能累)
(日積勞取尊官厚禄以為丨丨交遊光寵晉書汜騰傳騰散家財五十萬以施丨丨宋史范純仁傳生平所學得之忠恕二字一生)
(用不盡以至立朝事君接待僚友親睦丨丨未嘗須臾離此也盧照鄰五悲雜言丨丨朋友不足駐人之頹年宗之問詩未若丨丨)
(地更逢榮耀全杜甫詩所來為丨丨亦不為盤飱)國族(禮記晉獻子成室張老曰美哉輪焉美哉奐焉歌于斯哭于斯聚丨)
(丨于斯)合族(禮記旁治昆弟丨丨以食序以昭穆又子云睦于父母之黨可謂孝矣故君子因睦以丨丨晉書孫旂傳子弼)
(及弟四人並有吏材稱于當世遂與孫秀丨丨遼史營衛志契丹故俗分地而居丨丨而處)齒族(禮記壹命齒于鄕里再命)
(丨于丨三命不丨丨注齒謂以年次也)亂族(禮記以此坊民民猶淫佚而丨于丨)絶族(禮記丨丨無移服注昆弟之子)
(不相為服儀禮丨丨無施服疏母嫁來承奉宗廟與族相連綴今出則與族絶旁及為施母丨丨即無旁及外祖父母之服)收
族(禮記敬宗故丨丨疏族人既敬宗子宗子故丨丨人儀禮大宗者丨丨者也不可以絶故族人以支子後大宗也適人不得後)
(大宗)五族(周禮地官大司徒丨丨為黨使之相救後漢書東夷傳高句驪凡有丨丨有消奴部絶奴部順奴部灌奴部桂婁部)
(王禹偁詩丨丨不力穡終歲飽且温朱子詩西園植姦穢丨丨沉忠良)父族(周禮地官黨正再命齒于丨丨白虎通尚書曰)
(以親九族族所以九何九之為言究也親疎恩愛究竟也謂丨丨四母族三妻族二)異族(周禮春官小宗伯及執事涖大斂小)
(斂帥丨丨而佐史記三王世家古者天子必内有異姓大夫所以正骨肉也外有同姓大夫所以正丨丨也化書蛇豕可以友而羣)
(虎兕可以狎而馴四夷可以率而賓丨丨猶若此况復人之人左思蜀都賦水物殊品鱗介丨丨陸機詩飲餞豈丨丨親戚弟與兄)
(蘇軾異鵲詩仁心格丨丨兩鵲棲其衙)王族(周禮夏官司士丨丨故士虎士在路門之右南面東上注丨丨故士謂宗室之)
(親故為士為宿衛者也虎士虎賁之士皆從王者)同族(周禮秋官小司寇凡王之丨丨有罪不即市漢書王莽傳姚媯陳田)
(王氏凡五姓者皆黃虞苖裔予之丨丨也管子麥者榖之始也宗者族之始也丨丨者人殊族者處王僧孺詹事徐府君集序事顯)
(家庭聲著丨丨庾信周兖州刺史宇文公碑即日賜姓宇文與國丨丨元稹雉媒詩置在芳草中翻令誘丨丨)稱族(春秋序一)
(曰微而顯文見于此而起義在彼丨丨尊君命舍族尊夫人之𩔖是也左傳宣伯如齊逆女丨丨尊君命也)舍族(見上左傳)
(僑如以夫人婦姜氏至自齊丨丨尊夫人也)非族(左傳神不歆非𩔖民不祀丨丨魯語丨是丨也不在祀典王粲爲劉荆州)
(與袁譚書戮力乃心共奬王室使丨丨不干吾盟異𩔖不絶吾好此孤與太公無貳之所致也蘇軾詩易性寓丨丨改顔隨所令王)
(炎詩見金不見人渠軰丨吾丨)多族(左傳謀之丨丨民之多違事滋無成)姜族(左傳齊公孫竈卒司馬竈見晏子曰又喪)
(子雅矣晏子曰惜也子旗不免殆哉丨丨弱矣而媯將始昌二惠競爽猶可又弱一个焉姜其危哉)官族(左傳官有世功則有)
(丨丨邑亦如之晉書索靖傳字幼安敦煌人也累世丨丨唐書陽城傳城字亢宗定州北平人徙陜州夏縣世為丨丨庾信周柱國)
(慕容公碑因魏室之難改姓豆盧仍為丨丨)他族(左傳鄭伯使許大夫百里奉許叔以居許東偏曰無滋丨丨實偪處此以)
(與我鄭國爭此土也晉書王凝之妻謝氏傳孫恩之難舉措自若其外孫劉濤時年數歲賊欲害之道韞曰事在王門何關丨丨必)
(其如此寧先見殺恩為之改容)保族(左傳臣有臣之威儀其下畏而愛之故能守其官職丨丨宜家)分族(周語單子曰今)
(雖朝也不才有丨丨于周)毁族(史記五帝紀堯曰鯀負命丨丨)彊族(史記太史公自序徙丨丨都關中和約匈奴明朝廷)
(禮次宗廟儀法作劉敬叔孫通列傳吳志吕範傳時下邳陳瑀自號吳郡太守住海西與丨丨嚴白虎交通南史薛安都傳安都河)
(東汾陰人也世為丨丨族姓有三千家劉安屏風賦根深枝茂號為喬木孤生陋弱畏金丨丨魏文帝典論自序于是大興義兵名)
(豪大俠富室丨丨飄揚雲會劉因詩陶翁本丨丨田園猶可依)種族(漢書高帝紀父老開城門迎高祖欲以為沛令高祖曰此)
(大事願更立可者蕭曹等皆文吏自愛恐事不就後秦丨丨其家盡讓高祖陸機瓜賦夫其丨丨𩔖數則有括蔞定桃黃㼐白摶范)
(成大河豚歎芟夷入薦羞蓋欲殱丨丨)諸族(漢書禮樂志丨丨樂人兼雲招給祠南郊用六十七人)别族(漢書王莽)
(傳元城王氏勿令相嫁娶以丨丨禮親焉吳志陸遜傳廣陵楊竺少𫉬聲名而遜謂之終敗勸竺兄穆令與丨丨北史崔亮傳亮孫)
(肇師齊文襄嘗言肇師合誅左右問其故曰崔鴻十六國春秋述諸僣偽而不及江東左右曰肇師與鴻丨丨乃止)大族(漢書)
(高祖紀徙齊椘丨丨昭氏屈氏景氏懷氏田氏五姓關中與利田宅吳志陸遜傳陸遜本名議世江東丨丨北史宋弁傳好言人之)
(陰短高門丨丨意所不便者弁因毁之元結詩大鄕無十家丨丨命單羸)姓族(後漢書朱穆傳漢家舊典置侍中中常侍各一)
(人省尚書事黃門侍郎一人傳發書奏皆用丨丨注引用士人有族望者北史宋弁傳弁為本州大中正丨丨多所降抑頗為時人)
(所怨沈約彈王源奏竊尋璋之丨丨士庶莫辨)糺族(後漢書隗囂傳論援旗丨丨假制明神)姻族(後漢書張綱傳時冀)
(妹為皇后内寵方盛諸梁丨丨滿朝魏志崔琰傳琰從弟林少無名望雖丨丨猶多輕之而琰常曰此所謂大器晚成者也陸雲夏)
(府君誄虔兹君親丨丨睦崇陸倕謝勅賜朝服啟丨丨移聽朋儕改矚劉禹錫謝裴相公啟丨丨相賀壺觴盈門王讚詩嘉賓伊何)
(且惟丨丨白居易詩提攜小兒女將領舊丨丨㩲德輿李揆諡議官曹無秕政丨丨無倖人)門族(後漢書袁閎傳閎弟弘字)
(邵甫恥其丨丨貴埶乃變姓名徒步師門從師不應徵辟終于家晉書劉琨傳琨父母罹屠戮之殃丨丨受殱夷之禍北史于栗磾)
(傳論苟非女主之世何以全其丨丨)權族(後漢書樊宏陰識傳贊丨丨好傾后門多毁)破族(後漢書張儉傳論張儉見)
(怒時王顚沛假命天下聞其風者莫不憐其壯志而爭為之主至乃捐城委爵丨丨屠身蓋數十百所豈不賢哉)枝族(魏志)
(三少帝紀評明帝情繫私愛撫養嬰孩𫝊以大器託付不專必參丨丨終于曹爽誅夷齊王替立)田族(魏志陳思王植傳權)
(之所在雖疏必重𫝑之所去雖親必輕蓋取齊者丨丨非呂宗也分晉者趙魏非姬姓也)豪族(魏志倉慈傳太和中遷燉煌太)
(守西域雜胡欲來貢獻而諸丨丨多逆斷絶既與貿遷欺詐侮易多不得分明胡常怨望慈皆勞之吳志步隲傳會稽焦征羌郡之)
(丨丨人客放縱隲與旌求食其地懼爲所侵乃共修刺奉瓜以獻征羌按旌衛旌也晉書郭奕傳時亭長李舍有俊才而門寒為丨)
(丨所排奕用為别駕舍後果有名位時以奕為知人又麴允傳麴允金城人也與游氏世為丨丨西州為之語曰麴與游牛羊不數)
(頭南開朱門北望青樓宋史雷民傳雷民獵于海旁得十二大卵以歸置室中後忽風雨若出自室既霽就視卵破而遺甲存焉後)
(郡人分其卵甲歲時祀奠至今以𫉬得遺甲為丨丨徐陵玉臺新詠序五陵丨丨充選掖庭四姓良家馳名永巷杜甫詩蠻溪丨丨)
(小動搖世封刺史非時朝又張協洛褉賦權戚之家丨侈之丨采騎齊鑣華輪方轂)甲族(魏志裴?傳注嚴幹李義皆馮翊東)
(縣人幹好擊劍義好辦護喪事馮翊丨丨桓田吉郭及故侍中鄭文信等頗以其各有器實共記識之南史庾於陵傳拜太子洗馬)
(近代用人皆取丨丨有才望者時於陵與周捨並擢充此職武帝曰官以人清豈論丨丨時論以為美五代史南漢世家趙光胤自)
(以唐丨丨恥事偽國常怏怏思歸梁武帝申飭選人表且聞中間立格丨丨以二十登仕後門以過立試吏求之愚懷抑有未逹黃)
(滔詩一字連鑣廵丨丨千般唱罰賞皇都袁桷詩憶昔王門豪盛時丨丨丁黃總朱紫戴表元詩中有一人稱丨丨蔽膝尚著長襦)
(袍)帝族(魏志武帝紀敦崇丨丨表繼絶世漢先主上漢帝表宗室微弱丨丨無位)苖族(蜀志諸葛亮傳羣下勸先主稱)
(尊號先主未許亮說曰大王劉氏丨丨紹世而起今即帝位乃其宜也)鬭族(晉書五行志太元中小兒以兩鐵相打于土中)
(名曰丨丨)天族(晉書慕容超載記丨丨多竒玉林皆寳)寒族(晉書華譚傳譚舉丨丨周訪為孝廉訪果立功名)冠
族(晉書張方傳參軍畢垣河間丨丨南史宋武帝紀初荆州刺史王綏以江左丨丨又桓氏之甥素甚陵帝至是及其父愉有自)
(疑志並及誅又柳元景傳外兵參軍龐季明三秦丨丨求入長安招懷關陜北史王軌傳軌太原祈人也小名沙門漢司徒允之後)
(世世為州郡丨丨又韋閬傳閬京兆杜陵人也世為三輔丨丨唐書李揆傳揆系出隴西為丨丨去客滎陽又裴冕傳冕字章甫河)
(中河東人本丨丨仕家以蔭再調渭南尉)后族(晉書外戚傳序樊靡卿之父子竇廣國之弟兄陰興之守約戒奢史丹之掩惡)
(揚善斯竝丨丨之所美者也五代史周世宗家人傳聖穆皇后柴氏無子養兄守禮之子以為子守禮以丨丨拜銀青光禄大夫)
貴族(晉書列女傳周顗母李氏字絡秀顗父浚求為妾其父兄不許絡秀曰門戸殄悴何惜一女若連姻丨丨將來庶有大益)
(開元天寳遺事楊國忠子弟恃后族之貴極于奢侈每遊春之際以大車結綵帛為樓載女樂數十人自私第聲樂前引出遊園苑)
(中長安豪民丨丨皆效之曹植誄配爾君子華宗丨丨徐陵與王僧辯書淮南丨丨兼事戎行羅隱謝崔舍人啟或朝遊夕處或丨)
(丨華宗樓鑰賦番馬圖詩卧擁提壺將引飲英氣虬鬚皆丨丨又馬臻詩荷鋤老叟向我言原是前朝丨人丨)士族(晉書許邁)
(傳家世丨丨而邁少恬靜不慕仕進北史裴讓之傳弟讞之早知名揚愔每稱歎曰河東丨丨京官不少唯此家兄弟全無鄕音唐)
(書孟簡傳簡代李遜為浙東觀察使遜抑丨丨右編人至横恣不檢及簡一反之農估兼受其弊時謂兩失之薛逢上白相公啟關)
(中丨丨海内窮人)盛族(晉書應貞傳自漢至魏世以文章顯軒冕相襲為郡丨丨北史竇熾傳熾事親孝奉諸兄以悌順聞)
(及其望位隆重而子孫皆處列位遂為當時丨丨徐陵荅李顒之書山西丨丨素挺風流河北詞林本所嗟賞杜甫詩與君陶唐後)
(丨丨多其人)華族(晉書王遐傳王遐字桓子少以丨丨仕至光祿勲北史韓麒麟傳守宰有闕宜推用豪望增置吏員廣延)
(賢哲則丨丨蒙榮良才𫉬叙韓愈孟郊城南聯句宅土盡丨丨運田間強甿柳宗元祭崔君敏文公以令望顯于丨丨李商隱詩弱)
(植叨丨丨衰門倚外兄秦觀荅范相公啟張公錫延賞之名陸氏取象先之意雖云丨丨未必熙朝劉子翬詩承恩屬令姿被選皆)
(丨丨)皇族(晉書王彌傳彌長史張嵩諫曰劉曜丨丨宜小下之晉二王平吳之鑒其則不遠北史魏孝文帝紀詔曰丨丨貴戚)
(及士庶之家不惟氏族高下與非𩔖婚偶先帝親發明詔為之科禁而百姓習常仍不肅改朕念憲章舊典永爲定凖犯者以違制)
(論沈約豫章文憲王碑周實多祜漢有餘慶奕奕丨丨于斯為盛)賤族(宋書恩倖傳論劉毅所云下品無高門上品無丨丨)
(者也)勢族(宋書恩倖傳論郡縣掾吏竝出豪家負戈宿衞皆由丨丨趙壹疾邪賦法禁屈撓于丨丨恩澤不逮于單門)舊
族(南史王琨傳宋武帝初為桓修參軍後帝以事計圖修猶懷昔顧使華訪素門嫁其二女華爲琨娶大女以小女適潁川庾敬)
(度亦是丨丨按華琨從父兄也北史宋弁傳弁于丨丨淪滯而人非可忌者又申逹之陳琳檄吳將校部曲文吳諸顧陸丨丨長者)
(世有高位當報漢德顯祖揚名梁簡文帝與魏南荆州刺史李志書門世奕葉中州丨丨沈約彈王源奏劉嗣之到臺辨問列稱吳)
(郡滿璋之相承云是高平丨丨寵奮胤胄李商隱為山南薛從事謝辟啟幸承丨丨之華遂竊名場之價又上尚書范陽公啟幸承)
(丨丨早預儒林又詩丨丨開東岳雄圖奮北溟)素族(南史王騫傳嘗謂諸子曰吾家本丨丨自可依流平進不須苟求也沈約)
(荅樂藹書謝安石丨丨之台輔時無麗藻迄乃有碑無文又謝母封建昌國太夫人表慶溢蓬門榮流丨丨)陋族(魏書劉文)
(曄傳臣之丨丨出自平原往因燕亂流離河表居齊以來八九十載)一族(北史魏孝文帝紀夏殷不嫌丨丨之婚周世始絶同)
(姓之娶斯皆教隨時設政因事改者也唐書柳渾傳左丞田季羔子伯彊請賣私第募兵助討吐蕃渾曰季羔先朝名臣由祖以來)
(世孝謹表闕于門隋時舊第惟田丨丨耳討賊自有國計豈容不肖子毁門構徼一時倖損風教哉蘇軾焦千之求惠山泉詩遇隙)
(則發見臭味實丨丨張耒詩横江蔽原野内外實丨丨)庶族(北史魏孝明帝紀己亥詔丨丨子弟年未十五不聽入仕唐書)
(柳沖傳漢高帝興徒步有天下命官以賢詔爵以功誓曰非劉氏王無功侯者天下共誅之先王公卿之胄才則用不才棄之不辨)
(士與丨丨然則始尚官矣)母族(北史周宣帝紀遣大使廵察諸州制九條宣下州郡其丨丨絶服外者聽婚)疏族(北史)
(魏文安公泥傳泥魏之丨丨也性忠直有智畫道武厚遇之賜爵文安公蔡邕郡掾吏張玄祠堂碑損用節財以贍丨丨又濟北相)
(崔君夫人誄推恩中外施浹丨丨)美族(北史崔㥄傳㥄一門婚嫁皆衣冠丨丨)八族(北史魏咸陽王禧傳時王國舍)
(人應取丨丨及清修之門禧取任城王隸戸為之深為帝責陸機詩丨丨未足侈四姓實名家羅隱湘妃廟詩丨丨未來誰北拱四)
(兇猶在莫南廵)良族(北史崔宏傳帝曾引宏講論漢書至婁敬說漢祖欲以魯元公主妻匈奴善之嗟歎良久是以諸公主皆)
(嫁于賓附之國朝臣子弟丨丨美彦不得尚焉)右族(北史王子直傳子直字孝正京兆杜陵人也世為郡丨丨唐書李叔明傳)
(叔明閬州新政人本鮮于氏世為丨丨柳玭家訓夫名門丨丨莫不由祖考忠孝勤儉以成立之秦觀徐君主簿行狀家既丨丨金)
(錢邸第甲于一鄕公私斂施交錯重復)舅族(北史隋河間王弘傳弘字辟惡文帝從祖弟也祖愛敬早卒父元孫少孤隨母)
(郭氏養于丨丨)楊族(北史隋河間王弘傳弘子慶累遷滎陽太守及李密據洛口倉慶勒兵拒守密遺慶書曰王之先世家住)
(山東本姓郭氏乃非丨丨獨守孤城援絶千里有何恃賴欲相抗拒)醜族(北史隋越王侗傳化及梟獍為心禽獸不若縱毒興)
(禍傾覆行宫以我義師順彼天道梟夷丨丨匪夕伊朝)家族(唐書李泌傳泌揣帝有廢立意因曰陛下有嫡子以為疑弟之)
(子敢自信于陛下乎帝曰卿違朕意不顧丨丨耶對曰臣位宰相以諫而誅分也鮑照詩一身仕關西丨丨滿山東張籍詩文場繼)
(續成三代丨丨輝華在一身王禹偁詩三載奉甘飴百錢飽丨丨韓琦蜂蠆詩小或一身危甚則丨丨逮)新族(唐書孔若思傳)
(若思子至字惟徵明氏族撰百家𩔖例以張說等為近世丨丨剟去之)脱族(唐書劉悟傳張谷納邯鄲李嚴女為侍人號新)
(聲當從諫?圖窺脅新聲諫谷曰始天子以從諫為節度非有戰野攻城之功不以法得亦宜以不法終君當丨丨西去按從諫悟)
(子也)親族(五代史翟光鄴傳光鄴為人沈默多謀事繼母以孝聞雍睦丨丨粗衣糲食與均有無而光鄴處之晏然宋史查道)
(傳道兒時嘗戲畫地為大第曰此當分贍孤遺及居京師家甚貧多聚丨丨之惸獨者祿賜所得散施隨盡不以屑意梁簡文帝謝)
(勅賚錢充法會啓散金廡下止及軍吏積榖充家纔班丨丨高適詩弟兄莫相見丨丨遠枌梓方干詩明年見丨丨盡集在懷中杜)
(荀鶴詩空有篇章傳海内更無丨丨在朝中趙抃雙竹詩及至長大時妻孥相丨丨)部族(五代史馮暉傳暉鎮靈武青岡土橋)
(之間氐羌剽剠商旅行必以兵暉至推以恩信丨丨懷惠止息侵奪遼史營衛志契丹之初草居野次靡有室所至湼里始制丨丨)
(各有分地)睦族(宋史樂志齊家丨丨偃武恢文)介族(宋史樂志金方正色丨丨殊祥信書永耀帝德無疆何承天重答顔)
(永嘉書惠人潔士比性于毛羣庶幾之賢同氣于丨丨立象之意豈其然哉)茂族(宋史楊業傳誠堅金石氣激風雲挺隴上)
(之雄才本山西之丨丨)有族(莊子丨丨有祖可以為衆父而不可以為衆父父)巷族(韓非子為人臣者破家殘賥内)
(構黨與外接丨丨以為譽從陰約結以相固也虛相與爵祿以相勸也)昌族(中論良霄以鶉奔喪家子展以草蟲丨丨)鼯
族(水經注鵜鶘山有二峯峻極于天高崖雲舉亢石無階猨徒喪其捷巧丨丨窮其輕工)法族(水經注恒山廟舊有下階)
(神殿中世以來歲書丨丨焉)鼎族(六朝事迹京師丨丨多在青溪溪北有江總宅梁武帝申飭選人表若八元立年居皂隸)
(而見抑四凶弱冠處丨丨而宜甄是則世禄之富無意為善布衣之士肆心爲惡徐陵為王儀同致仕表五陵丨丨家傳軒冕四姓)
(卿侯榮由恩澤庾信賀婁公神道碑公六郡良家西河丨丨)雲族(東觀餘論雷動而風行所以鼓萬物丨丨而雨流所以澤)
(萬物宋之問詩兹山棲靈異朝夜翳丨丨高適詩直上造丨丨憑虚納天籟陸龜蒙釣車詩曷若載逍遥歸來卧丨丨)系族
(郁離子三代之取士也必學而後入官必試之事而能然後用之不問其丨丨惟其賢不鄙其側陋)秦族(賈誼過秦論山東豪)
(俊遂并起而亡丨丨矣)千族(枚乘忘憂館柳賦于是罇盈縹玉之酒爵獻金漿之醪庶羞丨丨盈滿六庖劉峻自序楓櫨椅)
(櫪之𣗳梓柏桂樟之木分形異色丨丨萬種)雞族(中山王文木賦䴥宗驥旅丨丨雉羣)洪族(揚雄反騷圖纍承彼丨丨)
(兮又覽纍之昌辭陸雲張二侯頌繁過芳祜底之丨丨顔延之陶徵士誄韜此丨丨蔑彼名級)氏族(班彪王命論劉氏承堯之)
(祚丨丨之世著子春秋孫綽太宰郄鑒碑丨丨所由皆紀于祖御史大夫之碑矣)綏族(張衡南都賦及其紏宗丨丨禴祠蒸)
(嘗)二族(秦嘉述婚賦羣祥既集丨丨交歡阮瑀與孫權書丨丨俱榮流祚後嗣劉琨詩丨丨偕覆三孽并根沈約彈王源奏)
(若乃交丨丨之和辨伉合之義升降窊隆誠非一揆)毛族(馬融廣成頌散丨丨梏羽羣)小族(蔡邕讓高陽侯表非臣丨)
(丨陋宗器量褊狹所能堪勝)殊族(王粲為劉荆州與袁譚書初交丨丨卒成同盟)聚族(嵇康難自然好學論丨丨獻議)
(惟學為貴李白詩雞丨丨以爭食鳳孤飛而無隣秦觀與蘇先生書夏間多疾病更遇歲饑丨丨四十口食不足終日忽忽無聊方)
(岳詩豈不念爾孤丨丨守一貧王炎詩笑人龜手藥欲售先丨丨)四族(陸機演連珠丨丨放而唐劭二臣誅而椘寧)靈
族(陸機詩遊山聚丨丨高會曾城阿)舜族(陸機遂志賦苟天光之所照豈丨丨之必陳)映族(陸雲晉故散騎常侍)
(陸府君誄冠蓋南徂丨丨輝邦)英族(孫顯世詩奕奕丨丨盛德豐祀)龍族(傅休奕靈蛇銘進此明珠預身丨丨)高族
(潘岳寡婦賦伊女子之有行兮爰奉嬪于丨丨高允詩邈矣丨丨世記丹圖)鱗族(摯虞觀魚賦觀丨丨于彪池兮睨羽羣于)
(瀨涯)明族(郭璞蜜蜂賦嗟品物之蠢蠢惟貞蟲之丨丨)令族(陶?詩於穆丨丨允構斯堂張喬詩山東丨丨玉無塵裁)
(剪烟花筆下春)仙族(何承天宋鼓吹曲辭丨丨歸人羣懷忠抱義奉明君盧照隣病梨𣗳賦紫澗稱其殊旨玄光表其丨丨)
景族(謝朓臨海公主墓銘飾館東魯言歸丨丨)遥族(梁昭明太子詩落蘤散遠香霏雲卷丨丨)汚族(沈約彈王源奏)
(已丨之丨永愧于昔辰方媾之黨革心于來日)品族(劉孝威謝東宫賜聖僧餘饌啓高謝珍奇多慙丨丨)腆族(王僧孺謝)
(除吏部郎啟始職樞華紛體恒選知非丨丨必待俊民)悴族(江斆讓婚表臣寒門丨丨人凡質陋)卿族(庾信柳霞墓誌)
(銘王祥佩刀世為丨丨鮑永驄馬家傳司隸高適詩相逢連戸牖丨丨嗣弓裘)布族(駱賓王上郭贊府啟樞精嘯谷韻清籟於)
(驚蘋震德昇乾靉元枝而丨丨)綵族(沈佺期蝴蝶賦圖君子之翠屏儷丨丨而星羅)殼族(張說詩鱗宗丨丨嬉為府弋叟)
(罛師利焉聚)舉族(元結詩昔年若逆亂丨丨來南奔蘇軾詩宦遊莫作無家客丨丨長懸似細腰)羣族(劉長卿山鸜鵒)
(歌朝去秋田啄殘粟暮入寒林嘯丨丨)梟族(柳宗元詩丨丨音常聒豺羣啄競呀)戚族(劉禹錫詩軍家誅丨丨天子捨)
(妖姬又觀律丨里丨按道侯家子)散族(張玄晏謝時相啟洛下諸生隆中丨丨)巨族(歐陽修題跋今之譜學亡矣雖)
(名臣丨丨未嘗有家譜者然而俗習苟簡廢失者非一豈止家譜而已哉)蘭族(蘇軾詩蕙本丨之丨依然臭味同陸游詩丨丨)
(騐離騷)望族(秦觀王儉論王謝二氏最為丨丨江左以來公卿將相出其門者十七八)敝族(秦觀代工部文侍郎謝表)
(豈惟一丨丨之榮時乃百執事之勸)贍族(劉克莊詩當日傳家惟諫草至今丨丨賴祠田)陰族(元好問觀浙江漲詩陽侯)
(富丨丨萬首露光怪)遺族(元好問詩販婦庸兒識名姓故鄕丨丨見衣冠)南族(歐陽原功詩阮籍才華勝丨丨謝安清致)
(滿東山)
十一族(左傳叔向語晏子曰晉之公族盡矣肸聞之公室將卑其宗族枝葉先落則公從之肸之宗丨丨丨唯羊舌氏在而)
(已)衣冠族(後漢書羊陟傳羊陟字嗣祖太山梁父人也家世丨丨丨沈約彈王源奏丨丨之丨日失其序)四凶族
(魏志高柔傳夫治定之化以禮為首撥亂之政以刑為先是以舜流丨丨丨臯陶作士漢祖除秦苛法蕭何定律掾清識平當明于)
(憲典勉恤之哉)方雅族(晉書周顗母李氏傳顗等既長謂之曰我屈節為汝家作妾門戸計耳汝不與我家為親親者吾亦)
(何惜餘年顗等從命由此李氏遂得為丨丨之丨)嗜此族(南史王融傳融初為司徒法曹詣王僧祐因遇沈昭略未相識)
(昭略屢顧盼謂主人曰是何年少融殊不平謂曰僕出于扶桑入于暘谷照耀天下誰云不知而卿此問昭略云不知許事且食蛤)
(蜊融曰物以羣分方以𩔖聚君長東隅居然應丨丨丨)孔氏族(南史梁敬帝紀太平二年詔求魯國丨丨丨為奉聖侯并)
(繕廟堂供備祀典)韋杜族(北史胡叟傳賦丨丨二丨一宿而成時年十八矣人皆奇其才)數十族(唐書裴遵慶傳)
(邊將蕭克濟督役苛暴役者有醜言有司以大逆論遵慶曰財不足聚人力不足加衆焉能反由是全救丨丨丨)幃其族
(唐書裴寬傳刺史韋詵有女擇所宜歸會休日登樓見寬歸語妻曰常求佳壻今得矣明日丨丨丨使觀之)牛兒族(五代)
(史藥彦稠傳明宗遣彦稠擊党項自丨丨丨入白魚谷盡誅其族)野雞族(五代史四夷附錄党項西羌之遺種諸部獨丨)
(丨丨強不可近)&KR0591;御族(蔡邕釋誨世守閥子丨丨之丨天隆其祐主豐其禄)烏兔族(左思吳都賦其下則有梟羊麡)
(狼猰貐貙象丨丨之丨犀兕之黨)鍾鼎族(庾信詩自君丨丨丨江東三百年)羔鴈族(宋之問詩謂乘丨丨丨繼)
(入鳳皇池)輪王族(宋之問詩果漸丨丨丨緣超梵帝家)堯母族(宋之問詩貴藩丨丨丨外戚漢家親)關西族
(劉禹錫詩文雅丨丨丨衣冠趙北都劉長卿詩本家丨丨丨别業嵩陽田又劉禹錫詩南宫通籍新郎吏西族從戎舊主人)高
陽族(劉禹錫詩重振丨丨丨分居要路津又相門學子丨丨丨才省清資五品官韋應物詩終當署里門一表丨丨丨)軒
冕族(韓愈孟生詩諒非丨丨丨應對多參差)東籬族(楊萬里野菊詩花應冷笑丨丨丨猶向陶翁覓寵光)常山
族(方䕫詩借問誰家兒近出丨丨丨)主父族(高啟詩請看留侯退遠勝丨丨丨)鹽亭族(王冕詩敲門問野老)
(謂是丨丨丨)蟲魚族(王冕詩氣習丨丨丨風流鴈鶩行)
慶氏學族(晉書賀循傳循會稽山陰人也其先慶普漢世傳禮世所謂丨丨丨丨)
鹿(盧谷切獸名又姓)
韻藻即鹿(易丨丨無虞惟入于林中君子幾不如舍往吝魏志陳琳傳何進欲誅宦官乃召四方猛將欲以刧恐太后琳)
(諫曰易稱丨丨無虞諺有掩目捕雀夫微物尚不可欺以得志況國之大事其可以詐立乎呂溫由鹿賦虞之丨丨也必以其𩔖致)
(之人之即人也亦必以其友致之實繁有徒從古然矣趙師秀詩已知難丨丨惟有獨?鱗)麀鹿(詩王在靈囿丨丨攸伏晉)
(書郭文傳有猛獸殺大丨丨于菴側文以語人人取賣之分錢與文文曰我若須此自當賣之所以相語正以不須故也張衡西京)
(賦丨丨麌麌駢田偪仄)麋鹿(禮記丨丨為菹野豕為軒皆聶而不切左傳鄭之有原圃猶秦之有具囿也吾子取其丨丨以)
(閒敝邑若何史記司馬相如傳囿騶虞之珍羣徼丨丨之怪獸後漢書靈帝紀贊丨丨霜露遂棲宫衛晉書郭文傳王導遣人迎之)
(置之西園之中有鳥獸丨丨因以居文焉五代史一行傳序處乎山林而羣丨丨雖不足以為中道然與其食人之禄俛首而包羞)
(孰若無愧于心放身而自得宋史蘇洵傳太山崩于前而色不變丨丨興于左而目不瞬淮南子王子慶忌足躡丨丨手搏兕虎置)
(之冥室之中不能搏龜鼈𫝑不便也韓詩外傳崔杼曰舍晏子晏子起而出授纓而乘其僕馳晏子撫其手曰丨丨在山林其命在)
(庖厨命有所懸安在疾驅安行成節然後去之揚雄羽獵賦丨丨芻蕘與百姓共之魏文帝出婦賦踐丨丨之曲蹊聽百鳥之羣鳴)
(王僧孺初夜文命均脆草身為苦器何異犬羊之趨屠肆丨丨之入膳厨高適詩蟲蛇擁獨𣗳丨丨奔行舟李白詩姑蘇成蔓草丨)
(丨空悲吟杜甫詩荆扉對丨丨應共爾為羣韓偓詩丨丨跳梁憂觸發鷹鸇搏擊恐麤疎蘇軾赤壁賦漁樵于江渚之上侶魚蝦而)
(友丨丨陸游詩有時掬米引丨丨到處入林求野花)致鹿(禮記羅氏丨丨與女而詔客告也以戒諸侯曰好田好女者亡其國)
(晉書郭文傳有猛獸忽張口向文文視其口中有横骨乃以手探去之猛獸明旦丨一丨于其室前)五鹿(左傳晉侯將伐曹假)
(道于衛衛人弗許還自南河濟侵曹伐衛正月戊申取丨丨注丨丨衛地又晉侯使魏舒宛没逆衛侯將使衛與之夷儀崔子止其)
(帑以求丨丨晉語文公在翟十二年乃行過丨丨乞食于野人野人舉塊以與之穆天子傳天子東征舍于丨丨管子築丨丨中牟)
(鄴蓋與牡丘以衛諸夏之地所以示勸于中國也又後漢書朱雋傳自黃巾賊後復有雷公浮雲飛燕白雀楊鳳于毒丨丨李大目)
(白繞畦固苦哂之徒竝起山谷間不可勝數又北史尉遲綱傳綱驍果有膂力善騎射嘗從周文北狩雲陽見丨丨俱走綱𫉬其三)
(又漢書朱雲傳少府丨丨充宗貴幸為梁丘易元帝令充宗與諸易家論諸儒莫能與抗有薦雲者召入連拄丨丨君故諸儒為之)
(語曰丨丨嶽嶽朱雲折其角又石顯傳顯與牢梁丨丨充宗結為黨友民歌之曰牢邪石邪丨丨客邪印何纍纍綬若若邪唐書柳)
(冲傳後世或氏于國則齊魯秦吳氏于諡則文武成宣氏于志則三烏丨丨氏于事則巫乙匠陶徐陵在北齊與宗室書三烏丨丨)
(時事無恒東郭西門遷訛非一盧照隣朱雲詩三公不敢吏丨丨何能酬陸希聲詩丨丨歸來矜嶽嶽孤鴻飛去入冥冥)捕鹿
(左傳譬如丨丨晉人角之諸戎掎之與晉踣之注掎其足也魏志高柔傳是時殺禁地鹿者身死財産没官柔上疏曰惟陛下覽先)
(聖之所念愍稼穡之艱難寬放民間使得丨丨則衆庶永濟莫不悦豫矣劉克莊詩自言衆畏不敢犯射麋丨丨來行酒)掎鹿
(見上曹植詩噬不盡緤牽麋丨丨何遜詩逐兔爭先捷丨丨競因機)衡鹿(左傳山林之木丨丨守之注丨丨官名)白鹿
(周語穆王征犬戎得四白狼四丨丨以歸漢書郊祀志已祠胙餘皆燎之其牛色白丨丨居其中又食貨志禁苑有丨丨而少府多)
(銀錫後漢書章帝紀七年幸槐里𫉬丨丨晉書石季龍載記郡國前後送蒼麟十六丨丨七季龍命司虞張葛柱調之以駕芝蓋又)
(陶淡傳于長沙臨湘山中結廬居之養一丨丨以自偶隋書陳孝意傳以父憂去職有丨丨馴擾其廬時人以為孝感之應唐書孔)
(穎達傳貞觀初累除越王東閤祭酒退隱丨丨山諸方來受業至千人宋史朱熹傳熹知南康軍間詣郡學引進士子與之講論訪)
(丨丨洞書院遺址奏復其舊為學規俾守之易林丨丨鳴呦呼其老少水經注㳂江有峻壁百餘丈猨所不能遊有一丨丨陵峭登)
(崖乘巖而上又中山衛叔卿嘗乘雲車駕丨丨又霸水又左右滻水歴丨丨原東即霸川之西故芷陽矣又沙水故城北又東南逕)
(丨丨城北而東注也酉陽雜俎突厥之先曰射摩舍利海神神在阿史德窟西射摩有神異又海神女每日暮以丨丨迎射摩入海)
(至明送出經數十年開元天寳遺事明皇𫉬丨丨識者曰漢時鹿也角際毛中得銅牌刻曰宜春苑丨丨上愈愛之司馬相如上林)
(賦&KR1495;丨丨捷狡兔曹植詩乘彼丨丨手翳芝草梁元帝新渝侯墓誌銘三分竹使再徙建旟朱帷自舉丨丨隨車庾信枯𣗳賦丨丨)
(貞松青牛文梓王昌齡詩仙人騎丨丨髮短耳何長杜甫詩存想青龍祕騎行丨丨馴錢起詩丨丨顧瑞草驪龍蟠玉泉李賀詩斫)
(桂燒金待晚筵丨丨清酥夜半煮韋應物詩仙人變化為丨丨二弟翫之兄誦讀蘇軾詩丨丨泉頭山月出寒光潑眼如流汞黃庭)
(堅和丨丨寺詩青山得意看流水丨丨歸來知舊僧)持鹿(史記秦始皇紀趙高丨丨獻于二世曰馬也二世笑曰丞相誤邪謂)
(鹿為馬左右或默或言馬以阿順趙高或言鹿者高因陰中諸言鹿者以法)失鹿(漢書蒯通傳秦丨其丨天下共逐之高材)
(者先得魏志蘇則傳則從行獵槎桎拔丨丨帝大怒悉收督吏將斬之則稽首曰陛下方隆堯舜之化而以獵戲多殺羣吏敢以死)
(請帝赦之易林亡玉丨丨不知所伏耶律椘材詩只知秦丨丨不覺椘亡騅高啟詩中原未丨丨東海方横鯨)鉅鹿(漢書郊祀)
(志初元中有天淵玉女丨丨神人轑陽侯師張宗之姦紛紛復起又項籍傳陳餘將卒數萬人軍丨丨北所謂河北軍也又馮唐傳)
(文帝曰吾居代時吾尚食監高祛數為我言趙將李齊之賢戰于丨丨下吾每飲食意未嘗不在丨丨也又揚雄傳雄家貧嗜酒人)
(罕至其門而丨丨侯芭常從雄居受太玄法言後漢書光武帝紀光武東圍丨丨王郎守將王饒堅守月餘不下郎遣將倪宏劉奉)
(率數萬人救丨丨光武逆戰于南䜌斬首數千級晉書衛恒傳丨丨宋子有耿球碑是袁術所立其書甚工云是宜官也又天文志)
(丨丨入昴三度淮南子何謂九藪曰越之具區椘之雲夢秦之陽紆晉之大陸鄭之圃田宋之孟諸齊之海隅趙之丨丨燕之大昭)
(西京雜記霍光妻遺淳于衍散花綾二十五匹綾出丨丨陳寳光家班固為第五倫薦謝夷吾表遷守丨丨政合時雍左思魏都賦)
(常山平于丨丨河間列真非一往往出焉韓愈詩丨丨師欲老常山險猶恃)盗鹿(漢書功臣表安丘懿侯張說元狩元年拾)
(嗣元鼎四年坐入上林謀丨丨又博揜完為城旦注博揜皆謂戲而取人財也魏志管輅傳注有屯民捕鹿者其晨行還見毛血人)
(取鹿處來詣廐告輅輅為卦語云此有盗者是汝東巷第三家也汝徑往門前伺無人時取一瓦子密發其碓屋東頭第七椽以瓦)
(著下不過明日食時自送還汝)畫鹿(後漢書鄭弘傳注弘行春大旱隨車致雨白鹿方道挾轂而行主簿賀曰聞三公車轓丨)
(作丨明府必爲宰相庾信華林園馬射賦變三驅而丨丨登百尺而懸熊)指鹿(後漢書竇憲傳帝召憲切責曰深思前過奪主)
(田園時何用愈趙高丨丨為馬久念使人驚怖于濆詩漢祖竟為龍趙高徒丨丨楊維楨詩自是秦人齊丨丨未能椘客廢屠羊劉)
(基詩秦庭迷丨丨周室歎瞻烏)射鹿(魏志明帝紀注帝嘗從文帝獵見子母鹿文帝丨殺丨母使帝丨丨子帝不從曰陛下已)
(殺其母臣不忍復殺其子文帝以此深竒之遼史張孝傑傳秋獵帝一日丨丨三十燕從官酒酣上誦黍離詩知我者謂我心憂不)
(知我者謂我何求孝傑奏曰今天下太平陛下何憂富有四海陛下何求帝大悦穆天子傳丁巳天子丨丨于林中乃飲于孟氏易)
(林心無所據丨丨不得異苑元嘉初武溪蠻人丨丨逐入石穴纔容人蠻人入穴見其傍有梯因上梯豁然開朗桑果蔚然行人翺)
(翔亦不以怪此蠻于路斫𣗳為記其後茫然無復彷彿王褒僮約登山丨丨入水捕龜)逐鹿(吳志孫策傳注策性好獵將步)
(騎數出策驅馳丨丨所乘馬精駿從騎絶不能及晉書凉武昭王傳人希丨丨之圖家有雄霸之想南史吳明徹傳時有伊氏者善)
(占墓謂其兄曰君葬日必有乘白馬丨丨者經墳此是最小孝子大貴之徵至時果有應明徹即𣗳之小子也又何胤傳胤常禁殺)
(有虞人丨丨鹿徑來趨胤伏而不動周書賀若敦傳從太祖校獵于甘泉宫圍内有一鹿突圍而走敦躍馬馳之鹿上東山敦棄馬)
(步逐至山半便掣之而下北史鄭偉傳偉性吃少時嘗丨丨于野失之遇牧豎問焉牧豎答之其言亦吃偉怒謂其效己也遂射殺)
(之唐書回鶻拔野古傳俗嗜獵射少耕穫乘木丨丨水上風俗大抵鐵勒也淮南子丨丨者不顧兔决千金之貨者不爭銖兩之價)
(易林丨丨山西利入我門又丨丨山巔利去我西班彪王命論遊說之士至比天下于丨丨幸捷而得之梁元帝玄覽賦悲騅馬之)
(不逝忘丨丨之長驅李德林王命論牽丨丨之邪說謂飛鳬而為鼎又隋王九錫册文望三輔而將丨丨指六國而願連雞李百藥)
(皇德頌定羣雄之丨丨拯方割之為魚梁肅兵箴丨丨于原戰龍在野權德輿詩撫運斯順人救焚非丨丨竇常詩命厄留騅處年)
(銷丨丨中胡曾上路相公啟尚思丨丨未分牽羊傳燈錄泉州無了師一日有虎丨丨入菴師以杖格虎遂存鹿命)山鹿(晉書)
(陸雲傳雲與荀𨼆素未相識嘗會張華坐雲執手曰雲間陸士龍隱曰日下荀鳴鶴雲曰既開青雲覩白雉何不張爾弓挾爾矢隱)
(曰本謂是雲龍騤騤乃是丨丨野麋獸微弩強是以發遲華撫手大笑梁元帝荆州放生亭碑欲使金牀之雁更反衡陽之侣雪丨)
(之丨不充食萍之宴陳子昂詩呦呦南丨丨罹罟以媒和許堯佐熙怡大師碑銘丨丨歸仁林鳥效祉大師之室不足駭也姚合詩)
(馬齊丨丨放雞雜野禽棲張籍丨頭丨詩丨頭丨雙角芟芟尾促促元稹詩丨丨蔵窟穴虎豹吞其麛喻鳬詩心齊丨丨逸句敵柳)
(花狂楊萬里詩丨丨寧遊市江鷗本卧沙元好問自題寫真詩丨丨野麋君自看擬從何地着貂蟬)野鹿(唐書五行志貞元二)
(年二月有丨丨至于含元殿前𫉬之莊子至德之世不尚賢不使能上如標枝下如丨丨佛國記迦尸國波羅捺城城東北十里許)
(得仙人鹿野苑精舍此苑本有辟支佛住常有丨丨棲宿故以名焉王績答馮處士書鄕族慶弔寂然不與親黨之間皆以山麋丨)
(丨相畜沈佺期峽山寺賦丨丨矯而屢馴山雞愛而頻舞姚元崇執鏡箴執鏡取其明也夫内涵虛心外分朗鑒物不可以匿詐體)
(無得以逃形是以丨丨窺而慙山雞對而舞王建詩閉門留丨丨分食養山雞馬戴詩何如隨丨丨棲止石嵓中李洞詩橋閒丨丨)
(過街靜禁鴉翻李中詩籬根眠丨丨池面戲江禽曹松詩樵魚臨片水丨丨入荒園羅隱詩心如丨丨跡如萍漫向人間性一靈朱)
(子詩舊眠聞丨丨遺恨響驚猿元好問詩中林晏坐人不知丨丨銜花蜂課蜜傳燈錄僧問和尚院内人何太少定水院人何太多)
(師曰草深多丨丨巖高獬豸稀)饋鹿(唐書裴休傳兒童時兄弟偕隱家墅晝講經夜著書終年不出戸有丨丨者休不食曰疏)
(食猶不足今一啖肉後何以為繼)駭鹿(列子鄭人有薪于野者遇丨丨御而擊之斃之恐人見之也遽而藏諸隍中覆之以)
(蕉俄而遺其所蔵之處遂以為夢焉蘇安恒疏羣雄丨丨四海瞻烏元好問詩怒虎不受唾丨丨未易馴)蕉鹿(見上李遹詩宦)
(情丨葉丨世味蓼心蟲洪希文詩得非愛惑聰戲我如丨丨許有孚詩罷鋤時或釣池魚隱几何曾夢丨丨張端詩從渠說夢迷丨)
(丨著我眠雲聽粥魚貢師泰詩世事同丨丨人情𩔖棘猴)駕鹿(韓非子太公望殺狂矞而臧𫉬不乘驥嗣公知之故而丨丨薛)
(公知之故與二欒博此皆知同異之反也故明主之牧臣也說在畜焉神仙傳孝武皇帝閒居殿上忽有一人乘雲車丨白丨從天)
(而下來集殿前帝乃驚問曰為誰答曰吾中山衛叔卿也梁簡文帝南郊頌懸䋲度笮丨丨追風)似鹿(韓非子衛嗣公曰天)
(馬丨丨者而題之千金然而有百金之馬而無一金之鹿者馬為人用而鹿不爲人用也蘇軾詩夢遶雲山心丨丨魂飛湯火命如)
(雞)獸鹿(韓非子齊王問于文子曰治國何如對曰夫賞罰之為道利器也君固握之不可以示人若如臣者猶丨丨也惟薦)
(草而就)雨鹿(述異記漢成帝末年宫中丨一蒼丨殺而食之其味甚美)瑞鹿(梁昭明太子七契丨丨摛素祥熊耀黃梁)
(簡文帝啟如隨丨丨若䧏神烏)觸鹿(蘇軾詩養松無丨丨助祭有馴烏按晉書許孜傳二親没建墓于縣之東山列植松柏時)
(有鹿犯其松栽孜悲嘆曰鹿獨不念我乎明日忽見鹿為猛獸所殺置于所犯栽下丁鶴年詩定應牛眠兆母生丨丨疑)銀鹿
(唐國史補顔魯公之在蔡州再從姪峴家僮丨丨始終隨之)
趙郡鹿(魏書李孝伯傳孝伯父曾為趙郡太守令行禁止并州丁零數為山東之害知曾能得百姓死力憚不入境賊于常)
(山界得一死鹿謂趙郡地也賊長責之還令送鹿故處鄰郡為之謠曰詐作丨丨丨猶勝常山粟)雪色鹿(杜甫詩憶爾腰)
(下鐵絲箭射殺林中丨丨丨又楊維楨題楊妃春睡圖詩酒痕凝頰呼不醒扶上仙山雪毛鹿)
不德則鹿(左傳小國之事大國也德則其人也丨丨丨其丨也鋌而走險急何能擇)
增死鹿(詩林有樸&KR0554;野有丨丨)用鹿(周禮地官草人凡糞種騂剛用牛赤緹用羊墳壤用麋渴澤丨丨)沙鹿
(春秋僖公十四年秋八月辛邜丨丨崩注丨丨山名在晉地晉書束晳傳束晳漢疎廣之後也王莽末廣曾孫孟達避難自東海徙)
(居丨丨山南因去疎之足遂改姓焉水注經郡國志曰五鹿墟故丨丨有沙亭周穆王喪盛姬東征舍于五鹿其女叔㛗届此思哭)
(是曰女㛗之丘為丨丨之異名也)鳴鹿(左傳諸侯遷于制田知武子佐下軍以諸侯之師侵陳至于丨丨遂侵蔡水經注濄)
(水又東逕鹿邑城北世謂之虎鄕城非也春秋之丨丨矣又謝靈運撰征賦相雎鳩之集河觀丨丨之食苹韓愈詩萍甘謝丨丨罍)
(滿慚罄瓶高啟詩草長圍丨丨冰開照躍魚)沈鹿(左傳椘子合諸侯子丨丨注丨丨椘地)甘鹿(左傳晉荀吳帥師涉)
(自棘津遂滅陸渾以其貳于楚也陸渾子奔楚其衆奔丨丨注丨丨周地)涿鹿(史記五帝紀黃帝乃徵師諸侯與蚩尤戰于丨)
(丨之野又律書昔黃帝有丨丨之戰以定火災顓頊有共工之陳以平水害北史魏明元帝紀幸丨丨登嶠山觀温泉使以太牢祠)
(黃帝唐堯廟水經濕水又東過丨丨縣北注陳留北縣有漢廣野君廟碑略云輟洗分餐諮謀帝猷陳鄭有丨丨之功海岱無牧野)
(之戰王粲與袁尚書昔軒轅有丨丨之戰周公有商奄之軍皆所以剪除災害而定王業者也徐陵侯安都德政碑南興丨丨之師)
(北問共工之罪杜甫詩禹功亦命子丨丨親戎行韋莊詩熊羆驅丨丨犀象走昆陽)禽鹿(史記李斯傳今秦王欲吞天下稱帝)
(而治此布衣馳騖之時而游說者之秋也處卑賤之位而計不為此者此丨丨視肉人面而能彊行者耳魏志倭人傳山險多深林)
(道路如丨丨徑有千餘戸無良田食海物自活嵇康書此由丨丨少見馴育則服從教制長而見羈則狂顧頓纓赴蹈湯火)獨
鹿(漢書武帝紀行幸雍祠五畤通回中道遂北出蕭關歴丨丨鳴澤自代而還注丨丨山名鳴澤澤名皆在涿郡遒縣北界又晉)
(書匃奴傳其國號有左丨丨王右丨丨王又阮籍獮猴賦夸父丨丨祓其豪青馬三騅棄其羣)朱鹿(後漢書輿服志王公列侯)
(鏤錫乂髦朱鑣丨丨朱文綘扇)伏鹿(後漢書輿服志皇太子諸侯王倚虎丨丨&KR1017;文畫輈轓吉陽筩朱斑輪鹿文飛軨旂旗九)
(斿䧏龍晉書輿服志皇太子安車駕二左右騑朱斑輪倚獸較丨丨軾金史輿服志皇太子車制上用輅軾前有金龍改為丨丨軾)
(上坐龍改為鳳旂曹植表于七月丨丨鳴塵四月五月射雉之際俘此正樂獵之時又遼史太宗紀會同三年烏爾古遣使獻丨丨國)
(賜其部額爾竒木旗鼓以旌其功)原鹿(後漢書陰識傳識為關都尉鎮函谷遷侍中以母憂辭歸十五年定封丨丨侯晉書地理)
(志汝陰郡縣丨丨水經注淮水東過丨丨縣南汝水從西北來注之沈約劉領軍封侯詔南國是式事昺興周丨丨啟土義昭洪漢)
雞鹿(後漢書竇憲傳憲與秉各將四千騎及南匃奴左谷蠡王師子萬騎出朔方丨丨塞按秉耿秉也又陵高闕下丨丨經磧)
(鹵絶大漠唐書地理志丨丨山以奚結部置僑治回樂隸靈州都督府水經注漢武帝元朔二年開朔方郡治又有西部都尉治有)
(道自縣西北出丨丨塞庾信為把公讓宗師驃騎表鴻都之門不能定其章句丨丨之塞無以名其碑碣)木鹿(後漢書西域傳)
(安息國東界丨丨城號為小安息去洛陽二萬里)神鹿(後漢書西南夷傳雲南縣有丨丨兩頭能食毒草駱賓王破設蒙儉)
(露布城接祠雞竟無希于改旦山多丨丨終未息于擇音)三鹿(魏志張既傳注成公英降太祖太祖以為軍師從行出獵有丨)
(丨走至前公命英射之三發三中皆應弦而倒)紫鹿(晉書樂志除高絙丨丨跂行鼈食及齊王捲衣笮兒等樂又減其廩其後)
(復尚高絙丨丨焉陳琳武軍賦馬則飛雲絶景直鬐騧駵駁龍丨丨文的&KR2025;魚皮日休詩綘𣗳實多分丨丨丹砂泉淺種紅魚)驚
鹿(晉書天文志敗軍之氣如丨丨相逐易林且如丨丨不能定足劉禹錫連州觀獵詩猜鷹慮奮迅丨丨時跼跳司空圖詩危松)
(臨砌偃丨丨驀溪來黃庭堅詩丨丨要須野草鳴鷗本願秋江)奔鹿(晉書唐彬傳彬身長八尺走及丨丨強力兼人金史宗雄)
(傳宗雄九歲能射逸兔年十一射中丨丨世祖坐之膝上曰兒幼已然異日出倫輩矣以銀酒器賜之揚子丨丨懷鼷得不訾測曰)
(丨丨懷鼷奚足功也陸游詩往往八十翁登山逐丨丨)羣鹿(晉書石勒載記為遊軍所囚會有丨丨傍過軍人競逐之勒乃)
(𫉬免俄而又見一老父謂勒曰向丨丨者我也君應為中州主故相救爾北史隋文帝紀十七年閏月丨丨入殿門馴擾侍衛之内)
(唐書褚無量傳母喪廬墓左鹿犯所植松柏無量號訴曰山林不乏忍犯吾塋𣗳耶自是丨丨馴擾不復棖觸無量為終身不御其)
(肉揚雄解嘲周網解結丨丨爭逸劉禹錫祖融大師新塔記巨蛇槯伏丨丨聽法)大鹿(晉書戴洋傳庾亮鎮武昌尋有丨丨)
(向西城門洋曰野獸向城主人將去又江總皇太子太學講碑重華誕睿興于丨丨之野敬仲繼業盛矣鳴鳳之占)夜鹿(南史)
(顧歡傳時有始興人盧度隱居廬陵西昌三顧山鳥獸隨之丨有丨觸其壁度曰汝壞我壁鹿應聲去張籍詩丨丨投茆屋秋猿守)
(栗林)養鹿(南史扶桑國傳其國有馬車牛車鹿車國人丨丨如中國畜牛以乳為酪)走鹿(北史元諧傳諧與滂嘗同謁帝)
(私謂滂曰我是主人殿上者賊也因令滂望氣滂曰彼雲似蹲狗丨丨我軰有福德雲杜甫詩?魚不銜鉤丨丨無反顧楊維楨題)
(王粲登樓圖詩俊君威名跨海南虎視丨丨何眈眈劉基詩驅車逐丨丨中路忘所歸)驅鹿(北史鄧彦海傳太武幸漠南高)
(車莫弗庫若干率騎數萬餘丨丨百餘萬詣行所詔穎為文銘于漠南以記功德按穎彦海子也)豬鹿(北史古弼傳帝田于)
(山北𫉬麋鹿數千頭詔尚書發車牛五十乘運之弼表曰今秋穀懸黃麻菽布野丨丨竊食鳥雁侵費乞賜矜緩使得收載帝曰弼)
(社稷之臣也)犬鹿(唐書安金藏傳母喪葬南闕口營石墳晝夜不息地本卬燥泉忽湧流廬之側李冬有華丨丨相擾)麚
鹿(唐書地理志中受降城正北如東八十里有呼延谷又五百里至鸊鵜泉又十里入磧經丨丨山)嗢鹿(唐書地理志丨)
(丨州都督府以突騎施索葛莫賀部置隸北庭都護府)束鹿(唐書地理志深州饒陽郡縣丨丨)𫉬鹿(唐書地理志鎮)
(州常山郡縣丨丨五代史賈緯傳賈緯鎮州丨丨人也長于史學唐自武宗已後無實錄史官之職廢采次傳聞為唐年補錄六十)
(五卷)馬鹿(唐書元稹傳胡亥之生也詩書不得聞聖賢不得近彼趙高刑餘之人傳之以殘忍戕賊之術天下之人未盡愚而)
(亥不能分丨丨矣)豢鹿(唐書回紇傳斛薛地多苔無羊馬人丨丨若牛馬惟食苔)呼鹿(五代史附錄契丹鐡甸東女真)
(善射多牛鹿野狗其人無定居行以牛負物遇雨則張革為屋常作鹿鳴丨丨而射之食其生肉遼史穆宗紀應歷十四年八月如)
(磑子嶺丨丨射之𫉬鹿四賜虞人訥衮等物有差)二鹿(五代史前蜀世家騶虞見壁山有丨丨隨之)打鹿(宋史張昭)
(傳太祖初鎮太原每年丨丨于北鄙先帝在位暇日射雁于近郊此蓋軍務之餘畋遊自適)遮鹿(宋史馬懷德傳范仲淹知)
(延州修青澗城奏懷德為兵馬監押以所部兵入賊境破丨丨要冊二砦)監鹿(遼史耶律伊勒哈傳有丨丨詳衮亡一鹿下獄當)
(死伊勒哈又諫曰人命至重豈可為一獸殺之良久得免)麃鹿(遼史國語解遼俗好射丨丨每出獵必祭其神以祈多𫉬)雙
鹿(金史章宗紀上獵于和濟格爾一發貫丨丨是日𫉬鹿二百二十二賜扈從官有差)虎鹿(山海經海中有丨丨魚體皆如)
(魚而頭似丨丨淮南子夫鳥獸之不可同羣者其𩔖異也丨丨之不可同遊者力不敵也)多鹿(管子既有麋麃又且丨丨其泉)
(青黑其人輕直省事少食)濁鹿(竹書紀年燕伐趙圍丨丨趙靈王及代人救丨丨敗燕師于勺晉取玄武濩澤)鄭鹿(竹書)
(紀年顯王十一年鄭釐侯使許息來致地平丘戸牗首垣諸邑及鄭馳地我取枳道與丨丨王及鄭侯盟于巫沙)撽鹿(韓非)
(子有欲以御見荆王者衆騶妬之因曰臣能丨丨見王王爲御不及鹿自御及之王善其御也乃言衆騶妬之)兩鹿(淮南子小)
(國不鬭于大國之間丨丨不鬭于伏兕之旁)文鹿(西京雜記梁孝王遊于忘憂之館集諸遊士各使為賦公孫詭為丨丨賦)
(其詞曰麀鹿濯濯來我槐庭食我槐葉懷我德聲周伯琦詩上林丨丨高于馬時引黃麛碧草中)伺鹿(易林熊羆豺狼在山)
(陰陽丨丨取麞道伏畏難)求鹿(易林丨丨過山與利為怨)麑鹿(白虎通卿大夫贄古以丨丨今以羔雁何以為古者質取)
(其内謂得美草鳴相呼今文取其外謂羔跪乳雁有行列也)吞鹿(水經注南裔異物志曰髯惟大蛇既洪且長采色駮犖其)
(文錦章食豕丨丨腴成養創)仙鹿(酉陽雜俎陸紹弟為盧氏縣尉嘗觀獵人獵忽遇鹿五六頭臨澗見人不驚毛斑如畫陸)
(怪獵人不射問之獵者言此丨丨也駱賓王上司列太常伯啟一顧之隆駘足踰于丨丨片言之重魚目軼于靈蛇林景熙詩古城)
(丨丨遠百感赴斜曛)小鹿(埤雅麝父麕足麝如丨丨有香故其文從鹿從射虎豹之文來田貍麝之香來射則其皮與臍之累)
(也)麕鹿(埤雅丨丨皆健駭而麕性膽尤怯飲水見影輙奔謝靈運嶺表賦丨丨望岡而旋歸鴻雁覩峰而返翮)駝鹿
(埤雅北方有麋鹿丨丨極大而色蒼尻黃而無斑亦鹿之𩔖角大而有文堅瑩如玉其茸亦可用隣幾雜誌丨丨重三百觔效其聲)
(致之茸如茄者切食之)屬鹿(廣雅丨丨劍也)騀鹿(廣雅丨丨馬屬一作娥郤昂八馬坊碑頌序其名則蒲梢啟服野麋)
(丨丨)卧鹿(夢華錄凡育子用盤合裝送饅頭謂之分痛并作眠羊丨丨羊生菓實取其眠卧之義王建詩濕𣗳浴鳥痕破苔丨)
(丨跡)脅鹿(屈原天問撰體丨丨何以膺之按一作撰體協脅鹿何膺之)轔鹿(司馬相如子虚賦掩兔丨丨射麋脚麟梁)
(昭明太子七契掩兔丨丨既蔑古之烏有填坑滿谷亦𦕈昔之上林)四鹿(張衡西京賦驪駕丨丨芝蓋九葩)歴鹿(王延)
(壽王孫賦踡兔蹲而狗踞聲丨丨而喔咿)遊鹿(魏文帝短歌行呦呦丨丨銜草鳴麑高啟詩城上聞啼鴉臺前見丨丨)麈
鹿(魏文帝校獵賦遂躪封狶籍丨丨捎飛鳶接鸑鷟)逸鹿(陸雲盛德頌企皇居于阿房掎丨丨于九野)苑鹿(潘岳)
(西征賦野蒲變而成脯丨丨化以為馬鄭谷詩林下聽經秋丨丨江邊掃葉夕陽僧)隱鹿(傅休奕走狗賦陵岡越壑横山超谷)
(原無遁兔林無丨丨)羱鹿(謝靈運山居賦山下則熊羆豺虎丨丨麕麋)苹鹿(謝靈運詩交交止栩黃呦呦食丨丨羅隱)
(詩丨丨未能移海曲縣花尋已落河陽)厨鹿(王融請習校部曲疏窮鳥必咏固等命于梁鶉困獸斯驚終並懸于丨丨)麟
鹿(江淹空青賦雜蛟龍之文章發丨丨之炳絢)天鹿(庾信春賦豔錦安丨丨新綾織鳳凰)困鹿(李適之法現大禪師)
(碑銘在舟則異鱗呈質使漁者收綸登陸則丨丨求哀而獵者束矢)秦鹿(李白詩丨丨奔野草逐之若飛蓬)定鹿(杜甫)
(詩號山無丨丨落𣗳有驚蟬)由鹿(呂溫丨丨賦予南出穰樊之間遇野人縶鹿而至者問之荅曰此爲丨丨由此鹿以誘致)
(羣鹿也)縶鹿(見上)蒼鹿(顧况詩我心寄青霞世事漸丨丨)騎鹿(王建詩秦時桃𣗳滿山坡丨丨先生䧏大羅陳)
(陶詩乘槎上玉津丨丨遊峨眉)斑鹿(白居易詩長松𣗳下小溪頭丨丨胎巾白布裘)隨鹿(白居易詩盡日觀魚臨澗坐有)
(時丨丨上山行許棠詩雞犬唯丨丨兒童只衣蓑)痴鹿(白居易詩膏明誘闇蛾陽焱奔丨丨)巖鹿(張籍詩放逸棲丨丨)
(清虛飲露蟬杜荀鶴詩丨丨慣隨鋤藥叟溪鷗不怕洗苔僧)馴鹿(劉禹錫詩重巖是藩屏丨丨受羈靮方千詩丨丨不知誰)
(結侣野禽多是自呼名陳高詩簷間戲丨丨戸外鳴幽禽倪瓚詩深竹每容丨丨卧青山時與道人行)眠鹿(戴叔倫詩地靜)
(留丨丨庭虛下飲猿倪瓚詩結茆擬候芝三秀丨丨應遺地一弓)黃鹿(李賀夢鹿詩丨丨清水三山下更變千年如走馬)
得鹿(溫庭筠過五文原詩下國卧龍空寤主中原丨丨不由人戴復古詩夢蕉還丨丨緣木可求魚陸游詩誰知歎亡羊但有)
(喜丨丨)乳鹿(韋莊詩往來誰與熟丨丨住前林王冕詩丨丨依花卧幽禽過竹啼)青鹿(李咸用雪詩石苔丨丨卧殿網)
(素蛾穿)溪鹿(曹唐詩笑看潭魚吹水沫醉嗔丨丨喫蕉花)飲鹿(曹唐詩暫隨鳬伯縱閒遊丨丨因過翠水頭高啟詩)
(人靜時丨丨水寒不生魚)睡鹿(僧貫休山居詩筠帚掃花驚丨丨地爐燒𣗳帶枯苔)花鹿(成彦雄詩碧桃滿地眠丨丨深)
(院松忩搗藥聲釋齊已詩山下獵人應不到雪深丨丨在菴中王禹偁詩少助橘童力好引丨丨隨)伴鹿(曹松詩臘高猶丨丨)
(夏滿不歸城又馬祖常詩呦呦呼丨丨唼唼換經鵝)喚鹿(歐陽修詩山深聞丨丨林黑自生風)亡鹿(蘇軾詩塵闇人丨丨)
(溟翻帝斬鼇)煮鹿(蘇軾江上值雪詩敲冰丨丨最可樂我雖不飲強倒巵又驪山絶句幾變雕墻幾變灰舉烽丨丨事悠哉)
狼鹿(蘇軾詩象胥雜沓貢丨丨方召聯翩賜圭卣)熟鹿(蘇軾詩豈無軒車駕丨丨)渴鹿(陸游詩丨丨出林窺藥井)
(馴鷗掠水傍棋軒陳樵詩林居漸覺機心斷丨丨逢人自不驚)分鹿(陸游詩士師丨丨又成非)飛鹿(范成大詩腰鑱從翁)
(來穿雲跨丨丨)撲鹿(楊萬里詩每聞丨丨初鳴處只是鬆䰒好睡時)烹鹿(戴復古詩殷勤見君意丨丨薦離杯)燒鹿
(汪元量湖州歌第六筵開在禁庭蒸糜丨丨薦杯行)隍鹿(文天祥詩名利無心付丨丨詩書有種出烟霞馬臻詩夢疑丨丨在)
(機息海鷗眠)兔鹿(楊允孚詩曲曲闌干丨丨馴雨肥綠草度青春)驤鹿(張翥詩丨丨肥漂酒澆蠔液滿房)石鹿
(王逢詩蘇嶺丨丨雙聳然霞日絢爛芝莖鮮)交鹿(楊維楨詩草田麥壠烟光薄丨丨呦呦雉角角)豭鹿(周伯琦詩鴇鳬)
(隨矢落丨丨應弦迷)老鹿(高啟詩羣羊卧地散如石丨丨耕田馴似牛)麞鹿(劉基詩靈旗風翻壯荆符丨丨無鬼夫何)
(辜)磵鹿(周元詩丨丨緣苔卧山猿抱葉行)異鹿(傳燈錄廬山行因師抵江淮登廬山山之北有巖如五指下有石窟)
(深邃可二丈餘師晏處其中因號佛手巖和尚不度弟子有隣庵僧為之供侍常有丨丨錦囊鳥馴遶其側)
食藥鹿(後漢書冉駹夷傳冉駹有丨丨丨鹿麑有胎者其腸中糞亦療毒疾)生擊鹿(唐書哥舒翰傳翰素與安祿山)
(安思順不平帝每欲和解之會三人俱來朝帝使高力士宴城東詔尚食丨丨丨取血瀹腸為熱洛何以賜之又管子管子告楚之)
(賈人曰子為我致生鹿二十賜子金百斤什至而金千斤也則是椘不賦于民而財用足也高啟題高宗射鹿圖詩空誇大羽發無)
(虛不射妖狐射生鹿)扶餘鹿(唐書靺鞨傳渤海俗所貴者丨丨之丨鄚頡之豕率賓之馬)舔醎鹿(遼史營衛志每)
(歲車駕至皇族而下分布濼水側伺夜將半鹿飲鹽水令獵人吹角效鹿鳴既集而射之謂之丨丨丨)黃金鹿(穆天子傳)
(曹奴之人戲觴天子于洋水之上天子乃賜之丨丨之丨)千角鹿(圖畫見聞志慶歷中遼興宗以五幅縑畫丨丨丨圖為獻)
(旁題年月日御畫上命張圖于太清樓下召羣臣縱觀)林間鹿(王安石詩呦呦丨丨丨爭出噬苹藾又陸游詩心如脱穽)
(奔林鹿迹似還山不雨雲)千古鹿(劉因詩磊落中原丨丨丨淋漓滄海一杯鯨又袁桷詩官饌每供千歲鹿驛程深聽五更)
(雞)銜花鹿(楊維楨楊妃春睡圖詩不知小䙀思塞酥夢中化作丨丨丨)九色鹿(傳燈錄撫州元悟師或問如何)
(是和尚為人一句師曰汝是丨丨丨)
腹(方六切丨肚)
韻藻坤腹(易乾為首丨為丨)心腹(書今予其敷丨丨腎腸歴告爾百姓于朕志史記范雎傳秦韓之地形相錯如)
(繡秦之有韓也譬如木之有蠧也人之有丨丨之病也漢書趙廣漢傳廣漢和顔接士推善歸下發于至誠吏皆輸寫丨丨無所隱)
(匿後漢書隗囂傳公孫述遣兵宼南郡乃詔囂當從天水伐蜀因此欲㠯潰其丨丨晉書天文志楗閉司丨丨喉舌王褒四子講德)
(論偃息乎詩書之門游觀乎道德之域咸潔身修德吐情素而披丨丨各悉精銳以貢忠誠梁元帝與蕭挹書衡巫峻極漢水悠長)
(何時把袂共披丨丨張籍懷友詩思我携手人逍遥任丨丨蘇軾客俎經旬無肉詩病怯腥鹹不買魚爾来丨丨一時虚)皤腹
(左傳宋城華元為植廵功城者謳曰睅其目丨其丨棄甲而復杜牧詩濁醪氣色嚴丨丨瓶&KR1125;古蘇軾蝦蟇詩睅目知誰瞋丨丨空)
(自脹)馬腹(左傳椘子圍宋宋告急于晉晉侯欲救之伯宗曰不可古人有言曰雖鞭之長不及丨丨天方授椘未可與爭金史)
(太祖紀上親征黃龍府次混同江無舟上使一人道前乘赭白馬徑涉曰視吾鞭所指而行諸軍隨之水及丨丨後使舟人測其渡)
(處深不得其底山海經蔓渠之山有獸焉其名曰丨丨其狀如人面虎身其音如嬰兒是食人酉陽雜俎徐敬業年十餘歲英公每)
(曰此兒相不善將赤吾族英公常獵命敬業入林趁獸因乘風縱火意欲殺之敬業知無所避遂屠丨丨伏其中火過浴血而立英)
(公大竒之吳均從軍行陣頭横却月丨丨帶連錢韓愈贈張僕射詩側身轉臂著丨丨霹靂應手神珠馳元稹酬竇校書詩足聽猿)
(啼雨深藏丨丨鞭晁𥙷之千秋嶺上詩丨丨飛雲薄山腰過雨低)刳腹(戰國策夫韓魏父子兄弟接踵而死于秦者百世矣)
(本國殘社稷壞宗廟隳丨丨拆頤首身分離相望于境魏志華陀傳注有人病腹中半切痛陀曰是脾半腐可丨丨養治也令卧破)
(腹刮去惡肉以膏傅瘡百日平復韓非子臨戰而使人絶頭丨丨而無顧心者賞在兵也又況據法而進賢其助甚此矣黃溍求湘)
(竹詩黃岡之産大中椽政用美材丨其丨)遺腹(史記趙世家屠岸賈滅趙族趙朔妻成公姊有丨丨走匿公宫後漢書鄭康成)
(傳康成惟有一子益恩孔融在北海舉為孝廉及融為黃巾所圍益恩赴難隕身有丨丨子康成以其手文似己名之曰小同淮南)
(子丨丨子不思其父無貌於心也不夢見像無形於目也李覯哀老婦詩昔日丨丨兒今兹垂白鬚)魚腹(史記陳涉世家陳勝)
(吳廣乃丹書帛曰陳勝王置人所&KR0699;丨丨中卒買魚烹食得丨丨中書怪之晉書叚灼傳匕首振于秦庭吳刀耀于丨丨屈原漁父)
(詞寧赴湘流葬於江丨丨中安能以皓皓之白蒙世俗之塵埃乎吳均檄江神責周穆王璧文藏玉泥中匿珪丨丨李紳憶過潤州)
(詩帛書投筆封丨丨玄髮衝冠捋虎鬚李咸用詩戲日丨呈丨翹灘鷺並肩黃庭堅詩飛雪堆盤鱠丨丨明珠論斗煮鷄頭陸游詩)
(人生各自適飛?丨丨熊蹯豈得兼)鼓腹(史記范睢傳伍子胥丨丨吹篪乞食于吳市卒興吳國闔廬為伯莊子夫赫胥氏之)
(時民居不知所為行不知所之含哺而熙丨丨而遊吕氏春秋帝顓頊好音令鱓先為樂倡鱓乃偃漫以其尾丨其丨其音英陶?)
(詩丨丨無所思朝起暮歸眠梁元帝高祖諡議青衿知擊壤之性黃髮恣丨丨之歡牛弘上壽歌基同北辰久壽共南山長黎元丨)
(丨樂未央顧況詩日長丨丨愛吾廬李紳聞里謠鄕里兒東家父老為爾言丨丨那知生育恩柳宗元終南山祠堂碑實我粢盛人)
(賴蓄給丨丨而歌以樂其生)捧腹(史記日者𫝊司馬季主卜于長安東市宋忠賈誼曰先生何居之卑何行之汚司馬季主)
(丨丨而大笑柳宗元送獨孤書記序曳裾戎幕之下專弄文墨為壯夫丨丨甚未可也蘇軾欲以石易畫詩二豪爭攘袂先生一丨)
(丨袁桷詩長齋孤館靜丨丨睡便便)帝腹(後漢書嚴光傳帝引光入論道舊故因共偃卧光以足加丨丨上明日太史奏客星)
(犯御座甚急帝笑曰朕故人嚴子陵共卧耳皮日休釣磯詩狂奴卧此多所以蹋丨丨王阮題嚴陵釣臺詩沉幾深略滿丨丨且憩)
(先生一雙足)便腹(後漢書邊韶傳韶字孝先曾假日畫卧弟子私嘲之曰邊孝先腹便便懶讀書但欲眠蘇軾詩七尺頑軀)
(走世塵十圍丨丨貯天真陸游詩放翁醉飽摩丨丨自炙毫甌試雪坑程俱詩慢膚丨丨轉疎慵睡足茅簷目過鴻)量腹(魏志)
(張魯傳魯據漢中以鬼道教民自號師君又置義米肉懸于義舍行路者丨丨取足若過多鬼神輙病之南史宗測傳丨丨而進松)
(术度形而衣薜蘿應璩三叟詩中叟前致詞丨丨節所受顔延之庭誥文稱體而食貧歲愈嗛丨丨而炊豐家餘飡非粒食息耗意)
(有盈虛耳)龍腹(魏略華歆邴原管寧三人共游學時人謂為一龍歆為龍頭原為丨丨寧為龍尾宅經外丨丨之位與内院並)
(同安牛馬牢厰亦名福嚢宜廣厚實吉)入腹(吳志薛綜傳西使張奉於權前列尚書闞澤姓名以嘲澤澤不能答綜下行酒)
(因勸酒曰蜀者何也有犬為獨無犬為蜀横目苟身蟲丨其丨於是衆坐喜笑南史禇玠傳玠善騎射嘗經司空侯安都出獵遇猛)
(獸射之再發皆中口丨丨北史就六眷傳六眷出于遼西其伯祖日陸眷因亂被賣為漁陽烏丸子大庫辱官家家奴諸大人集會)
(幽州皆持唾壺惟庫辱官獨無乃唾日陸眷口中陸眷因咽之西向拜天曰願使主君之智慧禄相盡移丨我丨中其後遂至強盛)
(淮南子其丨丨者不過簞食瓢漿則身飽而敖倉不為之減也腹滿而河水不為之竭也明皇十七事章獻皇后侍寢魘久方寤肅)
(宗問之后手掩其左脇曰妾向夢中有神人長丈餘介金操劒謂妾曰吾與汝作子自左脇以劒抉而丨丨痛殆不可忍及今未之)
(已也蘇軾花落詩松明照坐愁不睡井花丨丨清而暾)滿腹(晉書温嶠傳深結錢鳳爲之聲譽每曰錢世儀精神丨丨莊子)
(偃鼠飲河不過丨丨淮南子近敖倉者不為之多飯臨江河者不爲之多飲期丨丨而已趙壹疾邪詩文籍雖丨丨不如一嚢錢陶)
(潛詩豈期過丨丨但願飽粳糧王僧孺荅江琰書其或蹲林卧石藉卉班荆不過田畯野老漁父樵客酌醴焚枯嗚嗚相勞羹藜含)
(糗果然丨丨白居易詠家醞詩捧疑明水從空化飲似陽和丨丨春王禹偁竹䶉詩唯此竹間䶉琅玕長丨丨)坦腹(晉書王羲)
(之傳郄鑒使門生求壻于王導導令就東廂徧觀子弟歸謂鑒曰王氏諸少並佳然聞信至咸自矜持惟一人在東牀丨丨食獨若)
(不聞鑒曰此正佳壻邪訪之乃義之也唐書裴度傳寳歷二年度請入朝逢吉黨大懼作偽謠云非衣小兒丨其丨天上有口被驅)
(逐以度平元濟也杜甫詩丨丨江亭卧長吟野望時盧綸送申屠正字湖南迎親詩丨丨定逢潘令醉上樓應伴庾公閒白居易詩)
(既傾南國貌遂丨東牀丨)畫腹(南史齊高帝紀帝威名既重蒼梧深相猜忌刻木為帝形丨丨為射堋自射之又命左右射中)
(者加賞皆莫能中畫又入聲唐書王紹宗傳紹宗工草隸嘗與人書曰吳中陸大夫以余比虞君以不臨寫故也聞虞被中丨丨與)
(余正同虞即世南也)蟬腹(南史王僧虔傳檀珪求禄不得與僧虔書曰丨丨龜腸為日已久饑虎能嚇人遽與肉餓麟不噬誰)
(為落毛朱松李堯端見嘲食蕨詩蔬腸我若枵丨丨詩格君如擊鶻拳)披腹(五代史周太祖紀威嘗遊於市市有屠者常以)
(勇服其市人威醉呼屠者使進几割肉割不如法叱之屠者丨其丨示之曰爾勇者能殺我乎威即前取刀刺殺之一市皆驚威頗)
(自如韓愈詩排雲叫閶闔丨丨呈琅玕孔武仲贈廖開甫詩歸來赴愬天子庭正欲丨丨呈瑰寳劉基贈周宗道詩披衣欵軍門丨)
(丨陳否臧)實腹(老子聖人之治虚其心丨其丨弱其志強其骨吳融詩紉蕙以圍腰採芝將丨丨)有腹(三國典略或問)
(荀令君趙盪寇皆足蓋世乎禰衡見荀有容儀趙丨丨乃荅曰文若可借面弔喪稚長可使監厨請客其意以為荀但有貌趙健啖)
(食也)圓腹(武夷山古記武夷君魏子騫會鄕人於幔亭命呂荷香戞丨丨圓腹琵琶也)捫腹(劉禹錫詩鑒容稱四皓丨)
(丨有三壬蘇軾詩先生食飽無一事散步逍遥自丨丨范成大詩丨丨蠻茶快扶頭老酒中陸游詩解衣丨丨西忩下賴有新詩破)
(日長)拄腹(蘇軾試院煎茶詩不用撐腸丨丨文字五千卷但願一甌常及睡足日高時)
小人腹(左傳願以丨丨之丨為君子之心屬厭而已潘岳西征賦廻丨丨之丨為君子之慮柳宗元謝賜櫻桃表顧慙素食)
(彌切自公豈圖君子所先遂厭丨丨之丨劉駕空城雀一粒不充腸却入丨丨丨)松生腹(吳錄丁固夢丨𣗳丨其丨上人)
(謂曰松字十八公也後十八年其為公乎又唐書張志和傳母夢楓生腹上而產志和)空洞腹(晉書周顗傳王導常枕顗)
(膝而指其腹曰此中何所有也荅曰此中空洞無物然足容卿輩數百人導亦不以為忤蘇軾次韻劉湜峽山寺詩遥知清遠寺不)
(稱丨丨丨)不負腹(長編党進食飽捫腹嘆曰我不負汝左右曰將軍固丨丨此丨此腹負將軍未嘗出少智慮也)巴江
腹(杜甫南池詩呀然閬城南枕帶丨丨丨)
夢龍據腹(史記外戚世家漢王心憐薄姬召而幸之薄姬曰昨暮夜妾丨蒼丨丨吾丨高帝曰此貴徵也吾為汝遂成之)
(一幸生男是為代王)推心置腹(後漢書光武帝紀降者更相謂曰蕭王丨赤丨丨人丨中安得不投死乎又宋史太祖紀)
(劉鋹既歸朝從幸講武池帝酌巵酒賜鋹鋹疑有毒捧杯泣曰臣罪在不赦陛下既待臣以不死願為大梁布衣觀太平之盛未敢)
(飲此酒帝笑而謂之曰朕推赤心於人腹中寧肯爾耶)聖人爲腹(老子丨丨丨丨不為目故去彼取此按為去聲)
增左腹(易入于丨丨𫉬明夷之心于出門庭)大腹(易離為火其于人也為丨丨揚子丨丨决其股脱君子有斷小人以)
(活齊民要術馬龍顱突目平脊丨丨䏶重有肉此三事備者亦千里馬也)口腹(禮記先王之制禮樂也非以極丨丨耳目之欲)
(也將以教民平好惡而反人道之正也後漢書周黃徐姜傳序閔仲叔客居安邑家貧不能得肉日買猪肝一片令聞勅吏常給焉)
(仲叔歎曰閔仲叔豈以丨丨累安邑耶遂去客沛庾信謝趙王賚雉啟仰費中厨來供下客山川道遠丨丨知恩鄭俠詩君子耀軒)
(裳小人腴丨丨陸游詩衣裳可典寧留笥丨丨雖饞不累人楊萬里暮春詩又與山禽爭丨丨執竿挾彈守櫻桃)澤腹(禮記)
(季冬之月冰方盛水丨丨堅虞集枯木圖詩明堂清廟要梁棟朔風吹沙丨丨凍)騫腹(周禮冬官梓人銳喙決吻數目顅脰)
(小體丨丨若是者謂之羽屬)白腹(爾雅駵馬丨丨騵後漢書公孫述傳述廢銅錢置鐵官錢百姓貨幣不行蜀中童謠言曰)
(黃牛丨丨五銖當復五銖漢貨言漢當復併天下也晉書食貨志王莽稱黃述欲繼之故稱丨丨埤雅鰻無鱗甲丨丨似鱔而大青)
(色焚其烟氣辟蠧有雄無雌以影漫鯉而生子庾信謝滕王賚猪啟丨丨見珍度遼東之水赤欄為重對襄陽之城)黑腹(爾雅)
(黑耳犚丨丨牧黑脚犈其子犢體長牬絶有力欣犌)黃腹(爾雅羳羊丨丨未成羊羜絶有力奮韋琳蛆表遠厠玳筵猥頒象箸)
(澤覃紫䐟恩加丨丨)牛腹(晉語叔魚生其母視之曰是虎目而豕喙鳶肩而丨丨谿壑可盈是不可饜也必以賄死遂弗視注)
(鳶肩肩井升出丨丨脅張也史記封禪書齊人少翁以鬼神方見上居歲餘其力益衰神不至乃為帛書以飯牛佯弗知言曰此丨)
(丨中有奇殺視得書書言甚怪柳宗文哀溺丈犲狼死而猶餓兮丨丨尸而不盈貢師泰題牧牛渡水圖詩沙洲泥深没牛足中流)
(浪高拍丨丨劉基酬衍上人詩虎頭曠日糜倉粟丨丨中宵詫帛書)胷腹(戰國策韓天下之咽喉魏天下之丨丨文子血氣專)
(乎内而不外越則丨丨充而嗜慾寡荀子仁人之兵百將一心三軍同力臣之于君也下之于上也若子之事父弟之事兄若手臂)
(之扞頭目而覆丨丨也埤雅鷩似山雞而小冠背毛黃頂上綠色鮮明丨丨洞赤西山經所謂赤鷩可以禦火者也王令送朱明之)
(赴尉山陽詩身軀雖小丨丨寬沛如絶海横秋漲)充腹(戰國策人之飢所以不食烏喙者以為雖偷丨丨而與死同患也白)
(居易詩隨宜飲食聊丨丨取次衣裘亦暖身蘇舜欽詩木蠧生蟲細穴深長啄敲鏗未丨丨)決腹(戰國策有斷脰丨丨一瞑)
(而萬世不視不知所益以憂社稷者)腰腹(後漢書東平王蒼傳帝手詔國中傅曰日者問東平王處家何等最樂王言爲善最)
(樂其言甚大副是丨丨矣唐書濮恭王泰傳帝以泰好士善屬文詔即府置文學館得自引學士又以泰大丨丨聽乘小輿至朝韓)
(愈詩法曹貧賤衆所易丨丨空大何能為蘇軾竹&KR1338;詩野人獻竹&KR1338;丨丨大如盎)撫腹(後漢書嚴光傳車駕幸其館光卧不)
(起帝即其卧所丨光丨曰咄咄子陵不可相助為理耶嵇康自然好學論蕢桴土鼓丨丨而吟足之蹈之以娛其喜樂之質也)縫
腹(魏志華佗傳佗精方藥若病結積在内當須刳割者便斷腸湔洗丨丨摩膏一月之間即平復矣)破腹(魏志華佗傳有)
(一士大夫不快佗云君病深當丨丨取然君壽亦不過十年病不能殺君忍病十歲壽俱當盡不足故自刳裂)犬腹(魏志華佗)
(傳注琅邪劉勲有女左脚膝裏上有瘡癢而不痛迎佗使視佗曰是當得稻糠黃色犬一頭好馬二匹以䋲繫犬頸使走馬牽犬馬)
(極輒易計馬走三十餘里犬不能行復令步人拖曳計向五十里乃以藥飲女女即安卧不知人因取大刀斷丨丨近後脚之前以)
(所斷之處向瘡口令去二三寸停之須臾有若蛇者從瘡中出長三尺許)方腹(蜀志諸葛亮傳注木牛者丨丨曲頭一脚四足)
(頭入領中舌著于腹)縛腹(晉書五行志殷仲堪在荆州童謠曰芒籠目䋲丨丨殷當敗桓當復)一腹(晉書五行志太興元)
(年武昌太守王諒牛生子兩頭八足兩尾共丨丨三年後死楊萬里晚酌詩方丈食前非不愛風蟬丨丨飽詩愁)袙腹(晉書)
(齊王冏傳時謠曰著布丨丨為齊持服王筠詩裲襠雙心共一袜丨丨兩邊作八襊叚成式嘲飛卿詩見說自能裁丨丨不知誰更)
(著帩頭)剖腹(晉書皇甫謐傳黃帝創制于九經岐伯丨丨以蠲腸南史宋後帝紀躬運戈鋋手自臠割察孫超有蒜氣丨丨)
(視之宋史王處訥傳處訥嘗夢人持巨鑑星宿燦然滿中丨丨納之覺而汗洽月餘心胷猶覺痛因留意星歴占候之學深究其旨)
(又吕昇傳昇父權失明丨丨探肝以救父疾父復能視而昇不死異苑南陽趙侯有白米為鼠所盗乃披髮持刀畫地作獄四面開)
(門向東長嘯羣鼠俱到咒之曰凡非噉者過去盗者令止止者十餘丨丨看臓有米在焉楊維楨長洲曲金刀丨丨不忍食尺素無)
(憑膾還委)然腹(晉書王敦傳王莽漆頭以輗車董卓丨丨以照市庾信哀江南賦丨丨為燈飲頭為器)船腹(南史沈攸)
(之傳劉胡屯濃湖以囊盛米繫查及丨丨陽覆船順風流下以餉赭圻攸之疑其有異遣人取船及流查大得囊米)袜腹(南史)
(周廸傳性質檏不事威儀冬則短身布袍夏則紫紗丨丨)蛇腹(唐書五行志建中二年趙州寧晉縣沙河北有棠𣗳甚茂民祠)
(之為神有蛇數百千自東西来趨北岸者聚棠𣗳下為一積留南岸者為一積俄有徑寸龜三繞行積蛇盡死而後各登其積野人)
(以告丨丨皆有瘡若矢所中)潰腹(唐書李元通傳歴定州總管為黑闥所破囚之借刀守士丨丨死嚴遵座右銘嗜慾者丨)
(丨之矛蘇軾謝芎椒詩河魚丨丨空號椘汗水流骹始信吳)鍼腹(唐書吳武陵傳吳元濟叛武陵遺以書曰與足下者獨齊)
(趙耳夫齊安可恃哉徐壓其首梁薄其翼魏斮其脛滑丨其丨淮南承其衝分兵不足相救全舉則曹魯東平非其有也彼何苦而)
(自棄哉)轢腹(唐書酷吏傳敬羽仆囚于地以門牡丨丨掘地實棘席蒙上瀕坎鞫囚不服則擠之坎人多濫死)背腹
(五代史南唐世家景召齊丘還金陵以劉彦貞為神武統軍劉仁贍為清淮軍節度使以拒周師李榖曰吾無水戰之具而使淮兵)
(斷正陽浮橋則我丨丨受敵乃焚其芻糧退屯正陽歐陽修憎蚊詩手足不自救其能營丨丨蘇軾贈辯才師詩我有長頭兒角頰)
(峙犀玉四歲不知行抱負煩丨丨)抱腹(五代史東漢世家承鈞以丨丨山人郭無為參議國政無為棣州人方顙鳥喙好學)
(多聞善談辯嘗衣褐為道士居武當山逸雅丨丨上下有帶抱裹其腹上無襠者也)指腹(宋史張岊傳安撫使遣岊以逆順諭)
(西夏阿遇阿遇留岊共食阿遇抽佩刀貫大臠㗖岊岊引吻就刀食肉無所憚阿遇復弦弓張鏃丨岊丨而彀岊食不輟神色自若)
(阿遇撫岊背曰真男子也)過腹(金史世宗紀世宗體貌竒偉美鬚髯長丨其丨胷間有七子如北斗形)洞腹(金史果布)
(傳昭祖族人果布者從昭祖耀武于青嶺白山還至古哩甸昭祖得疾寢于村舍洞無門扉乃以車輪當門為蔽果布卧輪下為扞)
(禦已而賊至刃交於輪輻間果布丨丨見膏恐昭祖知之乃然薪取膏以為炙又崔子忠西山滴水巖詩丨丨蔵元氣山根養洑流)
中腹(金史宗弼傳宗弼子亨每畋獵持鐵連鎚擊狐兔一日與海陵同行道中遇羣豕亨曰吾能以鎚殺之即奮鎚遥擊丨其)
(丨穿入終以勇力見忌焉)慘腹(列子昔人有美戎菽甘枲莖芹萍子者對鄕豪稱之鄕豪取而嘗之蜇于口丨于丨衆哂而怨)
(之其人大慙晁補之詩文詞如苦李丨丨人莫食)虛腹(荀子用貧求富用飢求飽丨丨張口來歸我食劉軻與馬植書昔阮)
(嗣宗嗜酒當時以為步兵校尉雖非其任貴且快意今予之嗜書有甚於嗣宗之嗜酒且丨其丨若行哺而實者存之宜如何處予)
(哉)抑腹(淮南子病疵瘕者捧心丨丨膝上叩頭踡跼而諦通夕不寐)腸腹(淮南子神清志平百節皆寧養性之本也)
(肥肌膚充丨丨供嗜慾養生之末也王令原蝗詩䲭鵶啄銜各取飽充竇丨丨如撐支)無腹(淮南子磬龜丨丨蓍策日施注)
(磬空也象磬數鑽以卜故空盡丨丨)裂腹(說苑入深山刺虎豹抱熊羆而出者此獵夫之勇悍也不難斷頭丨丨暴骨流血中)
(野者此武夫之勇悍也)安腹(說苑聖人之衣也便體以安身其食也丨于丨適衣節食不聽口目)詘腹(揚子大兵雷霆)
(震其耳維用丨丨)正腹(揚子丨其丨引其背酋貞測曰丨其丨中心定也)戾腹(揚子丨其丨正其背測曰丨丨正背)
(中外爭也)沈腹(揚子雕鷹高翔丨其丨好&KR2443;惡粥)迷腹(揚子丨丨逹目測曰丨丨逹目以道不明也)失腹(揚子)
(從其目丨其丨測曰從目丨丨欲丕從也)逹腹(揚子迷目丨丨測曰迷目丨丨外惑其内也)鼈腹(相鶴經龜背丨丨則)
(伏産)山腹(廬山記白水在黃龍南即瀑布也水出丨丨挂流三四百丈飛湍林表望若懸素諸葛亮與兄瑾書其閣道一頭入)
(丨丨一頭立柱于水中錢起過沈氏舊居詩喬木出雲心閒門掩丨丨柳宗元嶺南江行詩丨丨雨晴添象跡潭心日暖長蛟涎白)
(居易遊悟真寺詩回首寺門望青崖夾朱軒如擘丨丨開置寺于其間劉禹錫畬田詩何處好畬田團團縵丨丨楊巨源寄昭應王)
(丞詩光動泉心初浴日氣蒸丨丨總成春武元衡南昌灘詩畬餘宿麥黃丨丨日背殘花白水湄朱子詩盤回丨丨轉修蛇)地
腹(水經注大河東北流過洚水千里至大陸為丨丨)烏腹(齊民要術麴成矣任意舉閤亦不用甕盛甕盛者則麴丨丨烏)
(腹者遶孔黑爛)果腹(酉陽雜俎和州劉錄事者大歴中罷官居和州旁縣食兼數人尢能食鱠常言鱠味未嘗丨丨柳宗元憎)
(王孫文盗取民食兮私己不分充嗛丨丨兮驕傲驩欣)舌腹(逸雅天豫司兖冀以丨丨言之天顯也在上高顯也青徐以舌)
(頭言之天垣也垣然高而遠也)帕腹(逸雅丨丨横拍其腹也)水腹(逸雅自臍以下曰丨丨水汋所聚也又曰少腹少小)
(也比于臍以上為小也)蟹腹(埤雅素問曰青如翠羽者生黑如烏羽者生赤如鷄冠者生黃如丨丨者生白如豕膏者生此)
(五色之見生也)仰腹(埤雅蝟見鵲則丨丨受啄中其矢輒爛故淮南子云鵲矢中蝟)飾腹(東觀餘論二尊形模古質殊無)
(蟲鏤第以獸丨丨以雙耳挾肩比周物為樸正商代之著尊也)叩腹(誠齋襍記楊玠娶崔委讓女崔家富圖籍殆將萬卷成婚)
(之後頗亦游其書齋既而告人曰崔氏書被人盗盡曾不知覺崔遽令檢之玠丨丨曰已蔵之經笥矣)蚌腹(龍女傳蚌珠生)
(於丨丨與月盈虧)峯腹(傳信記華岳雲臺觀中方之上有山崛起半瓮之狀名曰瓮肚峯上賞望嘉其高迥欲于丨丨大鑿)
(開元二字填以白石令百餘里望見諫官上言乃止)出腹(北夢𤨏言乾符中盧渥司禮闈是年秋黃巢犯闕僖宗播遷舉人星)
(迸迨復京都裴贄連知三舉渥有羡色趙崇戲之曰閣下所謂丨丨不生養主司也蔡琰悲憤詩念我丨丨子胸臆為摧敗)寬
腹(墨經古用立窑高文餘其竈丨丨小口不出突於竈而覆以五斗甕)丹腹(北戸錄全義之西南有山曰盤龍山有乳洞乳)
(洞有金沙龍盤魚皆四足修尾丨丨狀若守宫游泳水濱人莫敢犯)在腹(屈原天問厥利維何而顧兔丨丨韓琦畫牛詩鬭者)
(取力全在角卧者稱身全丨丨蘇軾詩袖手獨不言默藁已丨丨陸游古别離憶君去時兒丨丨走如黃犢爺未識)陿腹(莊忌)
(哀時命肩傾側而不容兮固丨丨而不得息注言已欲傾側肩背容頭自入又不見納故丨丨小息畏懼患禍也)授腹(張衡)
(髑髏賦起子素骨反子四肢取耳北坎求目南離使東震獻足西坤丨丨)豐腹(蔡邕彈棋賦于是列象雕華逞麗丨丨歛邊中)
(隱四企魏文帝彈棋賦丨丨高隆庳根四頽)愁腹(魏武帝樂府解丨丨飲玉漿)向腹(傅休奕馳射馬賦鞭裁丨丨奮)
(尾跳尻)銅腹(梁昭明太子詩善學同梵爪真言異丨丨)平腹(梁昭明太子七契伯樂所選伏波所模通肩合相丨丨應)
(圖)啗腹(沈約捨身願疏蓄身外之財以充其慾攘非已之分用成其侈豈直温肌丨丨若此而已哉)嗛腹(沈約懴悔)
(文晨剉墓爚亘月隨年丨丨填虚非斯莫可)歉腹(沈約均聖論迄乎神農復垂汲引嘉穀肇播民用粒食丨丨充虛非肉可)
(飽則全命减殺於事彌多)豹腹(何遜七召?魚兩味立犀五肉拾卵鳳巢剖胎丨丨)温腹(何遜詩疲身不自量丨丨無恒)
(擬)嶺腹(唐太宗詠雨詩低飛昏丨丨斜足灑層阿)龜腹(薛收琵琶賦爾其狀也丨丨鳳頸熊據龍旋戴曲履直破觚成)
(圓)蠕腹(沈佺期蝴蝶賦二角六足丨丨狀蛾)巖腹(王維燕子龕禪師詩丨丨乍旁穿澗脣時外拓權德輿朝拜昭陵詩)
(方祗護山跡先正陪丨丨蘇軾出峽詩忽驚巫峽尾丨丨有穿壙范成大祁門詩石梁平波心金刹架丨丨戴復古觀靜江山水詩)
(山好石骨露洞多丨丨虛黃溍金華山贈同游者詩紛綸怪狀滿丨丨熊虎踞伏鸞鳳騫)江腹(杜甫詩借問䕫州壓何處峽門)
(丨丨擁城隅王逢觀錢塘江潮詩蒼蒼吳越山對峙束丨丨)飯腹(杜甫課伐木詩清晨丨其丨持斧入白谷)煖腹(杜甫)
(詩滑憶彫胡飯香聞錦帶羹溜匙兼丨丨誰欲致杯甖)偃腹(戴叔倫宿靈岩寺詩丨丨虛簷外林空鳥恣啼)半腹(韓愈)
(謁衡嶽廟詩噴雲泄霧蔵丨丨雖有絶頂誰能窮孫覿漁人負樵入舟詩行穿山丨丨坐占水中心)豕腹(韓愈石鼎聯句龍頭)
(縮囷蠢丨丨脹彭亨吳萊博古圖詩詩宗鶴膝蜂腰體禮象龍頭丨丨圖)載腹(韓愈送諸葛覺往隨州讀書詩偉哉羣聖文磊)
(落丨其丨)倒腹(柳宗元瓶賦喜悦依隨開喙丨丨)攪腹(柳宗元寄韋珩詩今年噬毒得惡疾支心丨丨戟與刀)瓠
腹(柳宗元東海若涌吾沬不足以發其窒旋吾波不足以宂丨之丨也)飽腹(柳宗元愬螭文充心丨丨肆敖嬉兮洋洋往復)
(流逶迤兮劉禹錫飛鳶操樸橔危巢向暮時毰毸丨丨蹲枯枝梅堯臣詩但令甘肥日丨丨誰用麒麟刻青石蘇軾荅王定國詩昌)
(身如丨丨飽盡還當饑)海腹(王建雞鳴曲鷄初鳴明星照東屋鷄再鳴紅霞生丨丨)空腹(白居易閒樂詩丨丨三杯)
(卯後酒曲肱一覺醉中眠蘇軾醉眠亭詩枕麯先生猶咲汝枉將丨丨貯遺編又甘菊詩無人送酒壺丨丨嚼珠寳孫覿到象州詩)
(未省讒言遭薏苡直將丨丨傲㯽榔高啟美人摘阮圖歌圓槽象月修寒玉暗貯宫商滿丨丨)兩腹(白居易詩食飽物有餘所)
(恨無丨丨)饑腹(李賀題歸夢詩家門厚重意望我飽丨丨元好問詩垂翅附危柯丨丨得畫餅)潔腹(孫樵罵僮志時或叢)
(處凍冷徹曙暑起散去丨丨出戸迨暮如故晁補之即事詩崇朝丨丨坐往往食傍舍)露腹(王禹偁甘菊冷淘詩解衣丨其)
(丨稚子爲我捫)日腹(蘇舜欽地動聯句丨丨昏盲倀風口鳴嗚咿)動腹(梅堯臣畫草蟲詩拒者如舉臂鳴者如丨丨)
忿腹(梅堯臣河豚魚詩丨丨若封豕怒目若吳蛙)城腹(韓維南溪詩長林拂雲根一逕絶丨丨)同腹(趙抃雙竹)
(詩不顧父母生同胞又丨丨)癡腹(蘇軾詩會當洗眼看騰躍莫指丨丨笑空洞郭鈺詩丨丨于人深有累驚魂從此暫相安)
詩腹(蘇軾詩東坡調丨丨今夜睡應休方岳春盤詩擎將碧脆捲月明嚼出宫商帶丨丨)帆腹(蘇軾詩長風送客添丨丨)
(積雨浮舟減石鱗楊萬里渡鄱陽湖詩仰見雲衣開側視丨丨滿柳貫題江山行舟圖詩秋光滿丨丨上下天一影楊維楨玉山舟)
(中詩雨收幕燕簷牙起風颭檣烏丨丨添)病腹(張耒詩丨丨難禁七椀茶小忩睡起日西斜)穀腹(范浚詩不耕徒丨丨)
(何異鼠雀偷)摩腹(陸游詩朝晡兩丨丨未可笑幽居范成大玉虛觀仙茅詩揉葉煮泉丨丨去全勝石髓畏風吹陳造晚飯)
(商卿家詩婪酣得飽行丨丨不省饑號有暮鵶)樽腹(陸游詩酒盡&KR1102;丨丨)枵腹(范成大除夜感懷詩瓠瓜謾丨丨蒲柳無)
(貞姿又歙石眉子硯詩寳玩何曾捄丨丨但愛文君遠山蹙)留腹(劉克莊春旱詩說與厨人稀作粥老夫丨丨要盛書)笥
腹(許月卿詩幸免五經嘲丨丨可無百尺進竿頭)饒腹(元好問贈汴禪師詩蓋頭茅一把丨丨篾三條)肺腹(郝經儀真)
(館中暑詩恧心煨丨丨畏景急炮煻)撐腹(廼賢徐伯敬哀表十五學篆籕鐘鼎飽丨丨)虎腹(郭鈺猛虎行南來壯士怒)
(相觸彎弓射虎穿丨丨王冕傷亭戸詩大兒去采薪投身歸丨丨)剚腹(陳旅題胡氏殺虎圖詩倉皇下車持虎足呼兒授刀)
(丨其丨)栗腹(戰國策魯仲連遺燕將書曰丨丨以十萬之衆五折于外萬乘之國被園于趙柳宗元為南承嗣乞效用狀越)
(敗夫差多會稽納官之子趙槯丨丨即長平死事之孤)
寄公腹(南史褚彦回傳粲謂彦回曰國家所倚唯公與劉丹陽及粲耳願各自勉無使竹帛所笑彦回曰願以鄙心丨丨之)
(丨則可矣然竟不能貞固)缾寘腹(揚子繘陸陸丨丨丨井潢洋終不得食)五為腹(揚子一為手足二為臂脛三為)
(股肱四為要丨丨丨六為肩七為㗇喖八為面九為顙)石人腹(水經注五龍渠上立堨堨之東首立一石人丨丨丨上刻)
(勒云太和五年二月八日庚戌造築此堨)洞庭腹(吳均登二妃廟詩折菡巫山下采荇丨丨丨)無端腹(元稹竹部)
(詩分爾有限資飽我丨丨丨)蛆殘腹(元稹蝱詩飽爾丨丨丨安知天地情)枯𣗳腹(歐陽修女奴彈琵琶詩啄木不)
(啄新生枝惟啄槎牙丨丨丨)空槎腹(歐陽修詩燒出丨丨丨人耕廢廟垣)十圍腹(蘇軾送顧子敦詩便便丨丨丨)
(不但貯書史元好問詩爭教丨丨丨滿貯憂與畏)藜莧腹(蘇軾詩平生錦繡腸早歲丨丨丨)一寸腹(蘇軾祈雪)
(詩長笑蛇醫丨丨丨銜冰吐雹何時足)脂填腹(蘇軾以土物寄少游詩鮮鯽經年祕醽醁團臍紫蠏丨丨丨)春生
腹(蘇軾賀子山生第四孫斗老詩開書喜見面未飲丨丨丨)三茅腹(蘇軾仇池石詩連娟二華頂空洞丨丨丨)彭亨
腹(秦觀雙石詩連巖下空洞鼎張丨丨丨陸游食韲糝詩午忩自撫丨丨丨好住烟村莫厭貧)將軍腹(范成大河豚歎)
(一物不登俎未負丨丨丨方岳春盤詩賜幡羞上老人頭家園不負丨丨丨)空虛腹(戴復古詩搜索丨丨丨綴緝艱辛語)
五經腹(程俱西安謁陸大夫詩時時歌四始笑捧丨丨丨)貯書腹(釋惠洪何退翁會宿龍興詩平生丨丨丨中有)
(文武膽)銅鍱腹(釋惠洪詩摩挲丨丨丨博君一笑捧)琅玕腹(戴良柯博士畫竹詩人傳學士手有竹我知學士丨)
(丨丨)瓠壺腹(王炎生朝詩口不談古今枵然丨丨丨)詩人腹(柳貫詩大烹慚負丨丨丨賴有梅花肻障羞)
御定佩文韻府卷九十之五
