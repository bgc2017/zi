欽定四庫全書
御定佩文韻府卷七十之二
去聲十一隊韻二
代(徒耐切更丨年丨亦州名又姓)
韻藻異代(詩小大雅譜不曰周者以雅與國風絶殊又無丨丨相涉故不言周也禮記衣其澣帛注澣帛練染以為祭服)
(疏此亦丨丨禮也周禮則先染絲乃織成而為衣儀禮士冠禮疏周禮取别夏殷故言周儀禮不言周者欲見兼有丨丨之法南史)
(蕭允傳鄱陽王出鎮會稽允又為長史帶會稽郡丞行經延陵季子廟設蘋藻之薦託丨丨之交為詩以叙意辭理清典唐書李絳)
(傳聖王選當代之人極其才分自可致治豈借賢丨丨治今日之人哉文心雕龍味飄飄而輕舉情曄曄而更新古来辭人丨丨接)
(武班固幽通賦素文信而底麟兮漢賓祚于丨丨注孔子作春秋素王之文底致也賓祚謂禮其後祚也曹植辯道論桀紂殊世而)
(齊惡姦人丨丨而等偽梁昭明太子荅晉安王書曹劉丨丨竝號知音王維六祖能禪師碑銘天王厚禮獻玉衣于幻人女后宿因)
(施金錢于化佛尚德貴物丨丨同符杜甫詩悵望千秋一灑淚蕭條丨丨不同時李頻斑竹杖詩丨丨餘根在幽人得手持周繇詩)
(丨丨圖書藏幾箧傾城羅綺散誰家王貞白詩丨丨有巢許方知嚴子情)時代(禮記坤乾之義夏時之等吾以是觀之疏吾以)
(二書觀之知上代以来至於今世丨丨運轉禮之變通崔國輔詩一身猶未理安得濟丨丨又莊子四丨相丨相生相殺)絶代
(爾雅序夫爾雅者所以通詁訓之指歸敘詩人之興詠總丨丨之離詞辨同實而殊號者也晉書涼武昭王李暠傳仰遺塵於丨丨)
(企高山而景行武平一妾薄命篇常矜丨丨色復恃傾城姿高適詩感茲丨丨稱妙手遂令談者不容口杜甫李鄠縣丈人胡馬行)
(自矜驊騮竒丨丨騎出千人萬人愛又丨丨有佳人幽居在空谷陸游射的山觀梅詩照溪盡洗驕春意倚竹真成丨丨人高啓詩)
(不惜努力歌寫作丨丨音)綿代(晉書天文志唐堯即位羲和立渾儀此則儀象之設其来遠矣丨丨相傳史官禁密學者不覩)
(故宣夜沸騰隋書禮儀志竹冠是高祖為亭長時所服安可丨丨為祭服哉江淹為蕭太傅讓揚州表寵冠上台丨丨誰易唐太宗)
(詩丨丨更膺期芳圖無輟記)累代(管子一戰之費丨丨之功盡牛弘定典禮奏兩蕭丨丨舉國遵行元稹加裴度招討使制)
(乘丨丨襲授之資籍山東結連之勢)易代(家語古之王者丨丨而改號取法五行)蓋代(法書要錄逸少筆迹遒潤獨擅)
(一家之美天質自然風神丨丨庾信啓雄才丨丨逸氣横雲杜甫詩乃知丨丨手才力老益神)希代(傅休奕走狗賦丨丨来貢)
(作珍皇家又樂府烈著丨丨之績義立無窮之名高適詩誰謂行路難猥當丨丨珍魏萬酬李翰林詩各稱丨丨寳萬里遥相燭)
舉代(陶弘景葛仙公碑丨丨翕然號為仙公白居易詩尤工古樂府丨丨少其倫)明代(張嘉貞詩昔人徒習武丨丨此)
(聞韶王灣詩貴門生禮樂丨丨秉文章蕭穎士詩壮圖悲歲月丨丨耻貧賤錢起詩無用即丨丨養痾仍壮年馬戴詩期君翼丨丨)
(未可戀山中李頻詩苦學緣丨丨勞生欲白髭韋莊詩何況别来詞轉麗不愁丨丨少知音方干詩家無諫草逢丨丨國有遺篇續)
(正聲又崔融詩應我聖丨丨巢君阿閣垂李白詩獨立山海間空老聖丨丨又王昌齡詩幸逢休丨丨寰宇静波瀾白居易詩不教)
(才展休丨丨為罰詩爭造化功又蕭穎士詩一逢盛丨丨應見通靈心又張喬詩荏苒文丨丨難歸釣艇身)
兄弟代(唐書韋嗣立傳承慶解鳳閣舍人武后召嗣立謂曰爾父嘗稱二子忠且孝堪事朕比兄弟稱職如爾父言今使卿)
(丨丨自相丨即拜鳳閣舍人)越爼代(莊子庖人雖不治庖尸祝不丨樽丨而丨之矣)太平代(崔曙明堂火珠詩遥)
(知丨丨丨國寳在名都郝經隨州詩貯馬開天荒欲復丨丨丨)
增換代(易序自天地開闢隂陽運行寒暑迭来日月更出孚萌庶𩔖亭毒羣品新新不停生生相續莫非資變化之力丨丨)
(之功又易者丨丨之名待奪之義)人代(書天工丨其丨之阮瑀賦同天工而丨丨兮匪賢智其能使又舊唐書王友貞傳友)
(貞禀氣元精游心太朴孝惟不匱獨貫於神明道則難名高謝於丨丨陳子昂詩忘機委丨丨閉牖察天心張說詩昔記山川是今)
(傷丨丨非)五代(書序聖人芟煩亂而翦浮辭舉宏綱而撮機要上斷唐虞下終秦魯時經丨丨書總百篇禮記大凡生於天地)
(之間者皆曰命其萬物死皆曰折人死曰鬼此丨丨之所不變也注丨丨謂黃帝堯舜禹湯周之禮樂所存法也宋史太祖紀謂宰)
(相曰丨丨諸侯䟦扈有枉法殺人者朝廷置而不問人命至重姑息藩鎮當若是耶自今諸州決大辟錄案聞奏付刑部覆視之遂)
(著為令按丨丨謂梁唐晉漢周也又律歴志宋初承丨丨之季王朴制律歷作律凖以宣其聲太祖以雅樂聲高詔有司考正)前
代(書仰惟丨丨時若訓廸厥官傳言仰惟先代之法是順訓蹈其所建官而則之晉書藝術傳論陳戴等諸子竝該洽墳典研精)
(數術究推步之幽微窮隂陽之秘奥雖丨丨京管何以加之宋史真宗紀詔州縣申丨丨帝王陵寝樵採之禁又光宗紀帝之為恭)
(王與講官商較丨丨時出意表講官自以為不及又律歴志建隆元年八月詔有司按丨丨舊式作新權衡以頒天下禁私造者又)
(禮志宋因丨丨之制冬至祀昊天上帝于圓丘以五方帝日月五星以下諸神從祀吳融詩桂枝自折思丨丨藻鑑難逢耻後生)
更代(書懋乃后德交修不逮傳言侍御之臣無小大親疎皆當勉汝君為德丨丨修進其所不及左傳且晉楚狎主諸侯之盟)
(也久矣疏陳蔡鄭許乍南乍北成二年楚公子嬰齊為蜀之盟諸夏之國大夫皆在是晉楚丨丨主諸侯之盟實久也舊唐書劉滋)
(傳滋有經學善持論性廉潔刻苦嫉惡掌選多所發摘丨丨詐偽者尤畏之宋史食貨志諸州縣置差役都鼠尾簿取民戶稅産物)
(力高下差取分五等排定而疏其色役年月及其丨丨人名於逐戶之下王炎詩人言剝復相丨丨頻把韋編反對觀)承代
(詩如松栢之茂無不爾或承疏如松柏之木枝葉恒茂無不於爾有承如松柏之葉新故相丨丨常無彫落猶王子孫世嗣相承恒)
(無衰也魏志陳矯傳初矯為郡功曹使過泰山泰山太守東郡薛悌異之結為親友戲謂矯曰以郡吏而交二千石隣國君屈從陪)
(臣游不亦可乎悌後為魏郡及尚書令皆丨丨矯云晉書賀循傳或以惠懷二帝應各為世則潁川世數過七宜在迭毁事下太常)
(循議以禮兄弟不相為後不得以丨丨為世南史謝方明傳性尤愛惜未嘗有所是非丨丨前人不易其政必宜改者則漸變使無)
(迹可尋)著代(禮記嫡子冠于阼以丨丨也又舅姑共饗婦以一獻之禮奠酬舅姑先降自西階婦降自阼階以丨丨也疏是)
(丨明丨舅姑之事也)三代(禮記孔子曰大道之行也與丨丨之英丘未之逮也而有志焉又丨丨之禮一也民共由之又丨丨)
(之王也必先其令聞詩云明明天子令聞不已丨丨之德也左傳丨丨之令王皆數百年保天之禄孟子丨丨之得天下也以仁史)
(記秦楚之際月表合從討伐軼於丨丨又商鞅傳鞅曰吾說君以帝王之道比丨丨而君曰久遠吾不能待晉書劉頌傳超秦漢魏)
(氏之局節紹五帝丨丨之絶跡宋史天文志冬至之日堯時躔虚至于丨丨則躔于女春秋時在牛至後漢永元已在斗矣又樂志)
(同風丨丨均禧九垓王褒四子講德論丨丨以上皆有師傅五伯以下各有取友曹植賦補五常之漏闕綴丨丨以維綱虞世南詩)
(道冠二儀始風高丨丨英岑文本詩德兼丨丨禮功包四海圖張籍詩文場繼續成丨丨温庭筠詩偃息齊丨丨優游念四方曹唐)
(詩丨丨樂㢠廻風入律四溟歌駐水成文陸游詩逢時尚可還丨丨掩卷何由作九原)交代(禮記歲二月東廵守䟽白虎通云封)
(禪所以必於泰山何萬物之始丨丨之處必於其上何因高告高順其𩔖也爾雅泰山為東嶽疏泰山山之尊一曰岱宗岱始也宗)
(長也萬物之始隂陽丨丨故為五嶽長後漢書傅爕傳初郡將范津名知人舉爕孝廉及津為漢陽與爕丨丨合符而去鄉邦榮之)
(又班超傳初超被徵以戊己校尉任尚為都護與超丨丨北史賀若弼傳先是弼請緣江防人每丨丨際必集歴陽于是大列旗幟)
(營幕被野陳人以為大兵至悉發國中士馬既知防人丨丨其衆復散後以為常不復設備及此弼以大軍濟江陳人弗覺風俗通)
(萬物之始隂陽丨丨雲觸石而出膚寸而合不崇朝而徧雨天下其唯泰山乎故為五嶽之長白居易詩與君萬一為丨丨留取甘)
(棠三兩枝)先代(禮記凡學春官釋奠于其先師秋冬亦如之疏教書之官春時於虞庠之中釋奠于丨丨明書之師四時皆然)
(教禮之官秋時於瞽宗之中釋奠于丨丨明禮之師如此之𩔖是也左傳宋丨丨之後也於周為客天子有事膰焉晉書武帝紀歴)
(觀丨丨莫不褎崇明祀崇禮三恪又禮志昔武王入殷未及下車而封丨丨之後蓋追思其德也宋史禮志春秋二仲享丨丨帝王)
(及周六廟竝如中祀魏文帝文思齊丨丨坐而待旦阮籍元父賦元父者九州之窮地丨丨之幽虛者也)年代(禮記疏伏犧之)
(前及伏犧之後丨丨參差所說不一緯候紛紜各相乖背且復煩而無用今竝略之又魯鼓薛鼔疏記者以魯薛擊鼓之異圖而記)
(之但丨丨久遠無以知其得失宋史河渠志始涇河平淺直入渠口暨丨丨浸遠涇河陡深與渠口相懸水不能至謝靈運詩自来)
(彌丨丨賢逹不可紀高適古大梁行丨丨凄凉不可問往来唯見水東流)二代(禮記天子存丨丨之後猶尊賢也尊賢不過丨)
(丨周禮秋官議賓之辟注謂所不臣者三恪丨丨之後與論語周監于丨丨晉書地理志武王歸豐監于丨丨設爵惟五分土惟三)
七代(禮記丨丨之所更立者禘郊祖宗其餘不變也晉書束晳傳晳才學博通所著三魏人士傳丨丨通記晉書紀志遇亂亡)
(失文中子子謂叔恬曰汝不為續詩乎則其視丨丨損益終懣然也庾肩吾書品論跨丨丨而彌遵將千載而無革)纂代(禮記)
(君有合族之道族人不得以其戚戚君位也疏不敢計已親戚與君齒列是尊君也兄弟親戚多有丨丨之嫌令遠自卑退是殊别嫌疑)
(也)四代(禮記拊搏玉磬揩擊大琴大瑟中琴七瑟丨丨之樂器也注丨丨虞夏商周也南史蔡廓傳論自廓及凝年移丨丨)
(高風素氣無乏於時其所以取貴不徒然矣隋書經籍志書之所興蓋與文字俱起孔子觀書周室得虞夏商周丨丨之典刪其善)
(者上自虞下至周為百篇編而序之陳宣帝修前代墓詔金行水位之主木運火德之君時更丨丨歲逾二百)六代(周禮春官)
(大司樂以樂舞教國子舞雲門大卷大咸大磬大夏大濩大武注此周所存丨丨之樂晉書樂志周始二南風兼丨丨昔黃帝作雲)
(門堯作咸池舜作大韶禹作大夏殷作大濩周作大武所謂因前王之禮設俯仰之容北史文苑傳序雖時運推移質文遞變譬猶)
(丨丨竝奏易俗之用無爽九源競逐一致之理同歸潘尼釋奠頌舞以丨丨歌以九成庾信周大祫歌樂舞丨丨賓歌二王薛道衡)
(隋高祖頌序舞丨丨而降天神陳四圭而饗上帝王勃南郊頌序樂懸丨丨禮備三古魏萬金陵酬李翰林詩金陵百萬戶丨丨帝)
(王都李咸用詩丨丨風光無問處九條煙水但凝愁李羣玉詩野花黃葉舊吳宫丨丨豪華燭散風王貞白詩丨丨江山在繁華古)
(帝都)遞代(周禮春官大司樂帥國子而舞疏凡興舞皆使國之子弟為之但國子人多不必一時皆用當丨丨而去故選當用)
(者帥以往為舞之處也漢書禮樂志空桑琴瑟結信成四興丨丨八風生楚辭二八侍宿射丨丨些注言意有厭倦使更相代也)
一代(周禮春官大司樂乃分樂而序之以祭以享以祀注分謂分用丨丨之樂吳志韋曜傳漢氏承秦則有叔孫通定丨丨之)
(儀曜之才學亦漢通之次也江淹傷友人賦拾丨丨而笑淺訪古人而求深庾信詩千年水未清丨丨人先改王勃山亭宴序班孟)
(堅騁兩京雄筆以為天地之奥區張平子奮丨丨宏才以為帝王之神麗劉兼詩聲價五侯爭辟命文章丨丨振風騷納延詩百年)
(功業秦皇帝丨丨文章太史公孟祺賀平宋表九衢之市肆不移丨丨之繁華如故又宋史真宗紀大中祥符元年詔黎雅維茂四)
(州官以瘴地二年丨丨)别代(儀禮士冠禮三王共皮弁素積疏此是三代之冠百王同之無丨丨之稱也)有代(左傳)
(諸侯賓至甸設庭燎僕人廵宫車馬有所賓從丨丨注代客役)權代(左傳壬午濟河舟之僑先歸士會攝右注丨丨舟之僑也)
世代(左傳大上有立德其次有立功其次有立言疏此三者雖經丨丨常不朽腐魏志楊阜傳惟陛下稽古丨丨之初所以明)
(赫及季世所以衰弱至於冺滅晉書明帝紀三恪二王丨丨之所重興滅繼絕政道之所先雍陶詩丨丨遷陵谷湖光𨼆圭竇)攝
代(左傳齊侯欲與衛侯乘與之宴而駕乘廣載甲焉使告曰晉師至矣齊侯曰比君之駕也寡人請攝注以己車丨丨衛車)運
代(爾雅鴻昏於顯間代也注鴻鴈知丨丨昏主代明明亦代昏顯即明也間錯亦相代疏鴻鴈之屬九月而南正月而北是知其)
(時運而更代南北也)臨代(史記趙世家簡子告諸子曰吾藏寳符于常山上先得者賞諸子馳之常山上求無所得毋䘏還曰)
(已得符矣簡子曰奏之毋䘏曰從常山上丨丨代可取也簡子於是知毋䘏果賢)發代(史記齊世家初襄公使連稱管至父)
(戍葵丘瓜時而往及瓜而代往戍一歲卒瓜時而公弗為丨丨或為請代公弗許故此二人謀作亂又曹植表昔漢文丨丨疑朝有)
(變宋昌曰内有朱虚東牟之親外有齊楚淮南瑯琊此則磐石之宗願王勿疑)請代(見上後漢書淳于恭傳王莽末歲饑兵起)
(恭兄崇將為盗所烹恭丨丨得與俱免舊唐書韋嗣立傳嗣立承慶異母弟也母王氏遇承慶甚嚴每有杖罰嗣立必解衣丨丨母)
(不聽輒私自杖母察知漸加恩貸議者比晉人王祥王覽鄭亞會昌一品制集序藏周旦丨丨之書追漢宣易名之失)燕代
(史記陳涉世家趙南據大河北有丨丨漢書天文志戍吳越亥丨丨晉書地理志起鴈門以東盡遼陽為丨丨又慕容廆載記時丨)
(丨多冠步搖冠莫護跋見而好之乃歛髮襲冠諸部因呼之為步搖其後音訛遂為慕容焉魏文帝典論&KR1070;貊獻良弓丨丨獻名馬)
(崔峒詩丨丨官初罷江湖路便分韋應物詩登高望丨丨日夕生夏雲蘇軾詩行吟老丨丨坐睡夢江潭)分代(史記賈生傳初)
(文帝以代王入即位後丨丨為兩國立皇子武為代王參為太原王)自代(史記孫叔敖傳孫叔敖者楚之處士也虞邱相進之)
(於楚莊王以丨丨也後漢書郭丹傳太守杜詩請為功曹丹薦鄉人長者丨丨而去又皇甫規傳徵拜度遼將軍上書薦中郎將張)
(奐以丨丨晉書羊祜傳疾漸駕乃舉杜預丨丨又嵇康傳山濤將去選官舉康丨丨康乃與濤書告絕宋史高宗紀詔三衙管軍及)
(將帥觀察使以上舉忠勇智略可丨丨者一人金史世宗紀上謂宰臣曰卿等老矣殊無可以丨丨者乎必待朕知而後進乎管子)
(官賤行書身士以家臣丨丨者幾何人楚辭雖有西施之美容兮讒妬人以丨丨)來代(史記信陵君傳公子至鄴矯魏王令)
(代晉鄙晉鄙合符疑之舉手視公子曰今吾擁十萬之衆屯于境上國之重任今單車丨丨之何如哉)禪代(漢書敘傳雖其)
(遭遇異時丨丨不同至於應天順民其揆一也魏志衛覬傳為侍郎勸贊丨丨之義為文告之詔北史李渾傳以參丨丨儀注賜爵)
(涇陽縣男又徐之才傳之才非惟醫術自進亦為首唱丨丨又戲謔滑稽言無不至于是大被狎昵舊唐書竇威傳威多識舊儀朝)
(章國典皆其所定丨丨文翰多參預焉宋史太祖紀贊昔者堯舜以丨丨湯武以征伐皆南面而有天下魏文帝讓禪表天下大器)
(丨丨重事)告代(漢書眭弘傳泰山者岱宗之嶽王者易姓丨丨之處)擊代(漢書張良傳良從上丨丨出竒計下馬邑及立)
(蕭相國所與上從容言天下事甚衆)庸代(後漢書光武帝紀贊虔劉丨丨紛紜梁趙注謂公孫述稱帝於丨蜀盧芳據丨郡也)
求代(後漢書竇融傳融以兄弟竝受顯位久專方面意不自安數上書丨丨晉書吾彦傳彦為南中都督交州刺史在鎮二十)
(餘年威恩宣著南州寧靖自表丨丨徵為大長秋)迭代(後漢書仲長統傳存亡以之丨丨政亂從此周復天道常然之大數)
(也晉書紀瞻傳夫五行丨丨隂陽相湏二儀所以陶育四時所以化生舊唐書謝偃傳帷皇王之丨丨信步驟之恒規莫不慮失者)
(恒得懷安者必危又孫思邈傳天有四時五行寒暑丨丨其轉運也和而為雨怒而為風凝而為霜雪張而為虹蜺此天地之常數)
(也張衡東京賦於是春秋改節四時丨丨陸機文賦暨聲音之丨丨若五色之相宣)當代(後漢書耿弇傳況疾病乘輿數自臨)
(幸弇兄弟六人皆垂青紫省侍醫藥丨丨以為榮呂温太子少保韋府君碑與從弟正卿以賢良偕徵策入異等冥鴻雙舉丨丨榮)
(之李白少年行遮莫枝根長百丈不如丨丨多還往許棠詩古来比德猶無佀丨丨同途豈有人薛能詩他時應有夀丨丨且無虞)
遷代(後漢書賈琮傳舊交阯土多珍産前後刺史率多無清行上承權貴下積私賂財計盈給輒復求見丨丨故吏民怨叛晉)
(書劉喬傳劉弘與喬牋曰適承范陽欲代明使君明使君受命本朝列居方伯當官而行同奬王室横見丨丨誠為不允又袁喬傳)
(来物無停變化丨丨豈惟寸晷事亦宜之舊唐書職官志凡入仕之後丨丨則以四考為階四考中中進年勞一階又劉祥道傳今)
(之在任四考即遷官人知將秩滿必懷去就百姓見有丨丨能無苟且以去就之人臨苟且之軰責以移風易俗其可得乎)息
代(魏志王肅傳誠願陛下發德音下明詔深思役夫之疲勞厚矜兆民之不贍取常食廪之士非急要者之用選其丁壮擇留萬)
(人使一朞而更之咸知丨丨有日即莫不悦以即事勞而不怨矣)創代(吳志胡綜傳黃農丨丨拓定皇基上順天心下息民)
(災)上代(晉書武帝紀制通丨丨之不通服前王之未服禎祥顯應風教肅清又陸機傳雖醲化懿綱未齒乎丨丨抑其體國)
(經邦之具亦足以為政矣陸雲詩昔在丨丨軒虞篤生傅休奕李賦乃丨丨之所不覩兮咸升御乎紫房桓温薦譙元彦表丨丨之)
(君莫不崇重斯軌所以篤俗訓民静一流競顔延之文取高丨丨顧邈前王)後代(晉書宣帝紀制雖自𨼆當年而終見嗤丨)
(丨又元帝紀前事之不忘丨丨之元龜也南史陶潜傳自以曾祖晉世宰輔恥復屈身丨丨自宋武帝王業漸隆不復肯仕梁武帝)
(荅陶弘景論書書正足見嗤於當今貽笑於丨丨韓愈論佛骨表乞以此骨付之有司投之水火永絶根本斷天下之疑絶丨丨之)
(惑李德裕幽州紀聖功碑巍乎成功輝焯丨丨宜刻金石以揚鴻休杜牧詩當時物議朱雲小丨丨聲華白日懸曾鞏詩斯文未喪)
(如由我丨丨當知李仲元)百代(晉書樂志超丨丨楊休烈流景祚顯萬世又劉實傳昔虞任五臣致垂拱之化漢相蕭何興寧)
(一之譽故能光隆於當時垂裕於丨丨又阮种傳德逮羣生澤被區宇聲施無窮而典垂丨丨又范平傳研覽墳索遍該丨丨隋書)
(煬帝紀頽山之歎忽踰于千祀盛德之美不存于丨丨舊唐書武宗紀中書奏汜水縣武牢關是太宗擒王世充竇建德之地關城)
(東峯有二聖塑容在一堂之内宜丨丨嚴奉萬邦式瞻揚師道詩丨丨逢明主何辭死道邊柳宗元天爵論役用其道德之本舒布)
(其五常之質充之而彌六合播之而奮丨丨聖賢之事也周曇詩文武傳芳丨丨基幾多賢哲守成規)近代(晉書禮志昔天)
(子親籍以供粢盛后夫人躬蠶以備祭服所以聿遵孝敬明示教訓也今籍田有制而蠶禮不修由中間務多未暇崇備今天下無)
(事宜修禮以示四海其詳依古典及丨丨故事以參今宜明年施行又何劭傳劭博學善屬文陳說丨丨事若指諸掌又賈充傳古)
(者列國無嗣取始封支庶以紹其統而丨丨更除其國宋史太祖紀晚好讀書嘗讀二典歎曰堯舜之罪四凶止從投竄何丨丨法)
(網之密乎皇甫謐三都賦序初極宏侈之辭終以約簡之制煥乎有文蔚爾鱗集皆丨丨辭賦之偉也李頻詩初年三十拜將軍丨)
(丨英雄獨未聞)皇代(晉書禮志聖旨勞謙屢自損抑時至弗應推美不居闕丨丨之上儀塞靈祗之欵望又紀瞻傳丨丨質朴)
(禍難不作結繩為信人知所守又臣聞丨丨之興必有爪牙之佐干城之用帝王之利器也南史宋臨川王義慶傳又擬班固典引)
(為典敘以述丨丨之美隋書音樂志德表誠物慶流丨丨宋史樂志丨丨擁慶啓祐千億應瑒文質論覽墳丘于丨丨建不刊之洪)
(制傅咸文所以維城丨丨盤石帝基宋之問昆明池宴席序縱目遐覽識丨丨之承平得意同歸有吾儕之行樂)歴代(晉書)
(衛恒傳魏文好古世傳丘墳丨丨莫發真偽靡分宋史真宗紀景德元年冬十月壬午詔修葺丨丨聖賢陵墓又律歴志丨丨合樂)
(不為無人而終不足以得天地隂陽之和聲所以不能追還於隆古之盛者大抵由三分損益之說拘之也又河渠志九河之制遂)
(隳丨丨之患弗弭王儉南郡王昭業冠議皇孫冠事丨丨所無周曇詩丨丨興亡億萬心聖人觀古貴知今)億代(晉書庾敱)
(傳天地短于朝生兮丨丨促於始旦)往代(晉書阮种傳宜師蹤丨丨襲迹三五矯世更俗以從人望又叚灼傳宜遠鑒丨丨興)
(廢深為嚴防使著事奮筆必有紀焉夏侯湛東方朔畫像贊瞻望丨丨爰想遐蹤邈邈先生其道猶龍)濁代(晉書夏統傳使)
(統屬太平之時當與元凱評議出處遇丨丨念與屈生同汚共泥)隔代(晉書列女傳敘徽烈兼劭柔順無愆丨丨相望諒非)
(一緒)曩代(晉書孫楚傳論孫楚體英絢之姿超然出𩔖見知武子誠無媿色覽其貽皓之書諒丨丨之佳筆也鮑照河清頌仰)
(符應龍之精俯協河龜之靈君圖帝寳粲爛瑰英固以業光丨丨事華前德矣謝靈運文業盛丨丨惠侔大造許善心神雀頌李虔)
(僻處西土陸機少長東隅微臣慙于往賢逢時盛乎丨丨)八代(晉書陸機傳於是講丨丨之禮蒐三王之樂告𩔖上帝拱揖羣)
(臣蘇軾韓文公廟碑文起丨丨之衰道濟天下之溺)晚代(宋書恩倖傳論非若丨丨分為二塗者也南史王珍國傳帝每歎曰)
(丨丨將家子弟如珍國者少矣又循吏傳論降及丨丨情偽繁起人減昔時務殷前世立績垂風難易百倍)選代(宋書顔延)
(之傳太祖詔曰直欲丨丨令思愆里閭猶復不悛當驅往東土)中代(南史謝莊傳故楚書以善人為寶虞典以則哲為難而進)
(選之軌既隳丨丨登造之律朱聞當今張融自序丨丨之文道體闕變梁簡文帝南郊頌序廓寥丨丨合聖與誰)避代(隋書)
(高祖紀行歌丨丨辭位灌圔卷而可懷黜而無愠)家代(隋書李渾傳宇文述構渾于帝曰臣與李渾夙親聞其情趣大異常)
(日數共李敏善衡等日夜屏語或終夕不寐渾大臣也丨丨隆盛身提禁兵不宜如此願陛下察之崔顥詩自言丨丨仕梁陳垂朱)
(拖紫三十人蘇頲詩孟孫丨丨寵元女國朝封)積代(隋書天文志王蕃云渾天儀者義和之舊器丨丨相傳謂之璣衡其為用)
(也以察三光以分宿度者也)番代(北史房謨傳轉徐州刺史先是當州兵皆寮佐驅使饑寒死病動至千數謨至皆加檢勒)
(不令煩擾以休假丨丨洗沐督察主司親自檢視又賀若弼傳弼撰平陳七策其一請廣陵頓兵一萬丨丨往来陳人初見設備後)
(以為常及大兵南伐不復疑也)替代(舊唐書懿宗紀邊方未静深藉人才宜令徐泗團練使選㨂召募官徒三千人赴邕管防)
(戍待嶺外事寧之後即與丨丨歸還)繼代(舊唐書職官志凡天地日月之祥山川封域之分昭穆丨丨之序禮樂師旅之事誅)
(賞廢興之政皆本於起居注時政記以為實錄謝靈運撰征賦明思服于下武興丨丨以消逆張九齡詩生才作霖雨丨丨有清通)
永代(舊唐書鄭覃傳經籍訛謬博士相沿難為改正請召宿儒興學校定六籍凖後漢故事勒石於太學丨丨作則以正其闕)
(從之又文苑傳敘昔仲尼演三代之易刪諸國之詩非求勝于昔賢要取名于今代實以淳朴之時傷質民俗之語不經故飾以文)
(言考之絃誦然後致遠不泥丨丨作程魏武帝令趙奢竇嬰之為將也受賜千金一朝散之故丨丨流聲傅亮文事遂丨丨功高開)
(闢)奕代(舊唐書李虞仲傳虞仲簡澹寡欲立性方雅丨丨文學達而不矜士友重之又姜皎傳衣纓丨丨忠讜立誠曹植皇)
(子生頌仁聖丨丨永載明明陶潛閑情賦序綴文之士丨丨繼作皮日休詩東筦為著姓丨丨皆雋詰)同代(舊唐書元行沖)
(傳孔季産云物極則變比及百年外當有明直君子恨不與吾丨丨者)間代(舊唐書段秀實傳秀實忠衛宗社功配廟食義)
(風所激千載凛然丨丨勲力湏異等夷又文苑傳贊國之華彩人文化成丨丨傑出奮藻摛英)雲代(舊唐書李匡威傳匡威素)
(稱豪爽屬遇亂離繕甲燕薊有吞四海之志赫連鐸據雲中屢引匡威與河東爭丨丨交兵積年)冠代(舊唐書王維傳代宗)
(好文嘗謂縉曰卿之伯氏天寳中詩名丨丨)傲代(舊唐書司空圖傳司空圓俊造登科朱紫升籍既飬高以丨丨𩔖移山以)
(釣名)并代(宋史太宗紀以殿前都虞候王昭遠為丨丨兵馬都部署梅堯臣寄懷劉使君詩切英懲婦翁慷慨臨丨丨)忻
代(宋史神宗紀河東經略司言兩壊丨丨等州城壁)受代(宋史河渠志詔緣河官吏雖秩滿湏水落丨丨又雍熙中轉運)
(使劉蟠議開沙河以避淮水之險未克而丨丨喬維岳繼之開河自楚州至淮隂凡六十里舟行便之又選舉志咸平間詔規避遐)
(遠違期丨丨勘鞠責罰就移遠地遼史興宗紀韶諸職事官以禮丨丨及以罪去者置籍歲申樞密院開元遺事姚崇牧荆州丨丨)
(日闔境民吏泣擁馬首截鐙留鞭以為遺愛)擇代(宋史虞允文傳吳璘卒議丨丨上諭允文曰無以易卿)滿代(金史)
(儀衛志諸王府引從相府撁攏官引接周年替代自餘十月丨丨竝以射糧軍充)東代(水經注逆水導源將城東西北流逕)
(將城北在代城東北一十五里疑即丨丨矣而尚傳將城之名)得代(東方朔七諫驥躊躇於弊輂兮遇孫陽而丨丨)興代
(班固平陽侯曹參銘丨丨之際濟主立名)萬代(班固東都賦由數朞而創丨丨皮日休詩遂命大司樂度之如星躔播于樂府)
(中俾為丨丨蠲李中詩褒辭光丨丨優旨重千鈞)嬴代(蔡邕胡夫人黃氏誥昔在丨丨黃國氏建)羣代(魏文帝定正朔)
(詔孔子稱行夏之時乘殷之輅服周之冕樂則韶舞此聖人集丨丨之美事為後王制法也)遠代(曹植相論宋臣有公孫呂)
(者長七尺面長三尺廣三寸若此之状蓋丨丨而求非一世之異也)梁代(曹冋六代論淮南三割丨丨五分注武帝施主父之)
(策下推恩之令使諸侯得分戶邑以封子弟不行黜陟而國自析自是齊分為七趙分為六梁分為五淮南分為三也)千代
(阮瑀賦歴丨丨其無匹超古今而特章江淹詩殘杌丨丨木廧崒萬古烟)平代(吳質牋西帶恒山連岡丨丨)驕代(張華)
(輕薄篇末世多輕薄丨丨好浮華)齊代(張華封禪議大德丨丨揮揚仁風又鮑照詩選色遍丨丨徵聲帀卭越)拾代
(陸機漢高祖功臣頌丨丨如遺偃齊猶草二州肅清四邦咸舉庾信齊王進白兔表丨丨揜齊分韓裂趙)𦕈代(陸機感丘賦必)
(丨丨以遠覽兮夫何徇乎區陳)聖代(陸雲夏府君誄熙光丨丨邁勲九區高適詩丨丨休兵甲吾其得閒放又丨丨務平典軒)
(輶推上才常建詩丨丨多才俊陸生何考槃李絳詩衰顔逢丨丨華髮受皇恩劉長卿詩桃花迷丨丨桂樹狎幽人耿湋詩丨丨丹)
(霄遠明時白髮多嚴維詩匡時知已老丨丨恥逃堯武元衡詩昭明逢丨丨羈旅别滄洲李昌符馬鞭詩湏為丨丨無雙物肻逐將)
(軍卧九泉方干詩雖云丨丨識賢明自是山河應數生薛逢詩丨丨牧人無遠近好將能事濟清閒徐鉉詩由来丨丨憐才子始覺)
(清風激懦夫)曠代(摯虞左邱明贊闡明正典光演春秋誕宣聖旨丨丨彌休謝靈運傷已賦丁丨丨之渥惠遭謬眷于君子)
(徐陵謝敕賜祀三皇五帝餘饌啓自東京晚世丨丨無聞西漢盛儀復覩今日陸游賀夀皇正旦表以海宇之富而蹈巢由高世之)
(風以父子之親而行堯舜丨丨之事)殊代(傅休奕詩有女丨丨生涉江採菱花)差代(傅咸理李含表含應攝職不聽丨丨)
(王羲之書家戶空盡丨丨無所)九代(顔延之請立渾天儀表七晷運變無匪康時丨丨貞觀不絶司歷又山海經大樂之野夏)
(后啓於此儛日丨丨注丨丨馬名儛謂盤作之令儛也薛曜舞馬篇昔聞丨丨有餘名今日百獸先来舞)殘代(謝靈運謝封康)
(樂侯表皇恩遠被丨丨可侔)衆代(鮑照詩思一言於向時邈丨丨於古年)重代(謝莊奏丨丨列聖咸由厥道庾信周)
(大將軍趙公墓誌銘豈獨司隸之臺鮑宣累葉丞相之府韋賢丨丨)濟代(謝莊上封禪儀注奏丨丨之蕃獻邑以待禮張說姚)
(文貞公碑讓功辭邑禮也丨丨全名智也高適詩曾非丨丨謀且有臨深誡又丨丨取高位逢時敢直言錢起詩道高仍丨丨恩重)
(豈投簪許郴詩深居應有謂丨丨豈無才)頃代(梁武帝詔丨丨以来元日朝畢次會羣臣)量代(梁武帝代牲詔自今四時)
(蒸嘗外可丨丨)疇代(江淹文世擅淮汝族冠丨丨)遐代(江淹為蕭驃騎讓太尉增封表還風中葉逖聽丨丨)十代
(江淹為齊王讓禪表五德迭興丨丨繼運又知己賦論丨丨兮興毁訪五都兮異同)秦代(沈約安陸王碑方欲振策燕趙席卷)
(丨丨)兩代(陶弘景文聲高丨丨德冠四區)稱代(王&KR0708;頭陀寺碑文夫民勞事功既鏤文于鐘鼎言時丨丨亦樹碑于宗廟)
子代(江總辭行李賦垂恩儲祉壓丨丨之盤盂)代代(庾信司馬裔碑地形樓起松心蓋圖茫茫邱壠丨丨英賢張若虚春)
(江花月夜詩人生丨丨無窮已江月年年祗相似)取代(庾信長孫儉碑祖豹龍驤將軍恒州刺史常山刺舉非無丨丨之符)
(龍驤總戎或似平吳之號)居代(薛道衡隋高祖頌序今上利建作唐則哲丨丨)隨代(牛弘定樂奏樂名雖丨丨而改聲韻)
(曲折理應尚同)唐代(魏徵邢國公李密墓誌銘竝發丨丨不列元凱之功俱為漢臣獨漏山河之誓)漢代(王勃山亭宴序)
(潁川人物有苟家兄弟之風丨丨英竒守陳氏門中之德楊師道詩河上無名老知非丨丨人武元衡詩丨丨衣冠盛堯年雨露多)
(李商𨼆為李貽孫上李德裕啟語姬朝之舊族莊武慙顔敘丨丨之名門韋平掩耀周曇詩丨丨中微亦再昌忠臣憂國冀修禳韋)
(莊詩能扶丨丨成王業忍見唐民陷戰機)卜代(楊炯和上元應詔詩敬時窮發斂丨丨盈千億)晉代(駱賓王題七級詩銘)
(書非丨丨壁畫是梁年李白詩吳宫花草埋幽徑丨丨衣冠成古邱戴叔倫詩漢陵帝子黃金盌丨丨神仙白玉棺)昭代(褚亮)
(詩聲華滿丨丨形影委窮塵儲光義詩三辰明丨丨光啟玄元祚崔塗詩不擬逢丨丨悠悠過此生)命代(高適酬睢陽路太守)
(詩盛才膺丨丨高價動時良王冷然上時宰書貴稱當朝文稱丨丨杜牧詩丨丨風騷將誰登李杜壇)幾代(王昌齡詩古人)
(驅馳者宿此凡丨丨譚用之詩千年勝槩咸原上丨丨荒凉繡嶺西司馬扎賣花者詩當春賣春色来往經丨丨又劉駕詩相承丨)
(十丨居止連茅屋)驚代(杜甫詩應圖求駿馬丨丨得麒麟)何代(錢起詩定力無涯不可稱不知丨丨坐禪僧方干詩)
(靈藥不知丨丨得古松應是長年栽項斯詩寺知丨丨有僧見梵天来)理代(白居易詩懸知千載後丨丨數貞元)堯代
(韋莊詩山曾丨丨浮洪水地有唐臣奠綠醽劉得仁詩今代如丨丨徵賢察衆情)多代(許棠詩一川留古迹丨丨仰高風)
歲代(曹松詩丨丨殊相遠賢愚旋不分)隋代(鄭巢詩馬過丨丨寺檣出楚山城)迎代(李劉賀史丞相啟周勃之)
(誅呂丨丨尚觀望于軍情霍光之擁昭立宣幾動搖於庭議)宋代(林景熙過陶嶺錢王井詩不知更丨丨猶自說錢王)蒸
代(吳師道送徐檢校之浙詩我生一何幸識君向丨丨)蘇代(史記蘇秦傳丨秦之弟曰丨蘇秦死代乃求見燕王欲襲故事)
(丨丨復重于燕燕使約諸侯從親如蘇秦時名顯諸侯又魏志劉表傳吳人丨丨領長沙太守貝羽為華容長各阻兵作亂)
御者代(儀禮士昏禮壻御婦車授綏姆辭不受婦乘以几姆加景乃驅丨丨丨注驅行也行車輪三周丨丨乃丨壻)及
瓜代(左傳齊侯使連稱管至父戍葵丘瓜時而往曰丨丨而丨期戍公問不至請代弗許故謀作亂劉宰送王去非之官詩坐)
(看積薪上笑謝丨丨丨)取而代(史記項羽紀秦始皇東游會稽渡浙江籍曰彼可丨丨丨也)買而代(史記滑稽)
(傳昔者齊王使淳于髠獻鵠於楚道飛其鵠往見楚王曰鵠毛物多相𩔖者吾欲丨丨丨之是不信而欺吾王也)剛猛代
(漢書何並傳並徙潁川太守代陵陽嚴詡詡據地哭曰我以柔弱徵必選丨丨丨代到將有僵仆者)以紬代(宋史儀衛志用)
(絁者丨丨丨)纈繒代(宋史儀衛志舊用錦襖子者以丨丨丨)勒帛代(宋史儀衛志用銅革帶者以丨丨丨而指)
(揮使都頭仍舊)廣絹代(宋史儀衛志太宗至道二年詔先是御馬以織成帊覆鞅勒今後以丨丨丨之)難其代(金史)
(圖克坦克寧傳頃之克寧改樞密使而丨丨丨復以守道為左丞相虛尚書令位者數年其重如此)刻木代(蔡邕釋誨經典)
(傅記無丨丨丨牲之說)涕頻代(陸雲九愍操土音以懷郢丨丨丨而盈襟)天工代(陸倕刻漏銘神道無跡丨丨罕)
(丨)昇平代(薛曜舞馬篇一朝逢遇丨丨丨伏皂銜圖事帝王白居易詩共偶丨丨丨偏慙固陋軀李頻詩不見丨丨丨終)
(遺草澤才)無為代(盧照隣登封大酺歌請比上古丨丨丨何如今日太平時)晴掩代(杜審言詩榮光丨丨丨佳氣曉)
(侵燕)軒皇代(高適詩雲紀丨丨丨星高太白年又白居易詩便是丨丨丨先從心太平)結繩代(韓愈毛穎傳自丨丨)
(之丨以及秦事無不纂錄)混元代(白居易卯時酒詩似游華胥國疑返丨丨丨)
退(他内切郤也說文作復古作復)
韻藻知退(易亢之為言也知進而不丨丨宋史職官志編修中書條例所言近世致仕並與轉官蓋以昧利者多丨丨者)
(少欲加優恩以示勸奬鮑照重與世子啟僕以常人所蒙隆厚久應丨丨非適今日梁簡文帝與湘東王論文書握瑜懷玉之士聸)
(鄭邦而丨丨高適詩何必了無身然後丨所丨又左傳見可而進丨難而丨軍之善政也又白居易三遊洞序平淮西之明年冬予)
(自江州司馬授忠州刺史微之自通州司馬授虢州刺史又明年各祗命之郡與丨丨偕行按丨丨崔丨丨也)静退(易引兑注)
(以夫隂質最處說後丨丨者也故必見引然後乃說也禮記静而正之疏静而正之者謂丨丨自居而尋常守正不傾躁也晉書潘)
(尼傳性丨丨不競惟以勤學著述為事北史于宣敏傳宣敏常以盛滿之誡昔賢所重每懷丨丨著述志賦以見志焉又楊遁傳其)
(家貴顯諸子弱冠咸縻王爵而遁性丨丨年近三十方為鎮西府主簿舊唐書白履忠傳孝悌立身丨丨放俗宋史張綱傳綱嘗書)
(座右曰以直行已以正立朝以丨丨高天下其篤守如此韓子人主之道丨丨以為寳不自操事而知拙與巧不自計慮而知福與)
(咎韓詩外傳治氣飬心之術齊給便捷則安之以丨丨蘇軾詩此郎獨丨丨門外無行迹曾鞏奏乞與潘興嗣子推恩状潘興嗣安)
(于丨丨三十餘年又黃庭堅詩誰能四十年保此清丨丨)易退(禮記事君難進而丨丨則位有序陳琳為袁紹檄愚佻短略輕)
(進丨丨劉長卿詩逢時雖貴達守道甘丨丨)謙退(禮記大夫前詘後詘無所不讓也疏大夫上有天子下有己君上下皆湏)
(丨丨故云無所不讓也又幼者聽而不問學不躐等也疏言教此學者令其丨丨不敢踰越等差爾雅其虛其徐威儀容止也疏虛)
(徐威儀丨丨也史記樂書君子以丨丨為禮以損減為樂後漢書光武帝紀馬武曰天下無主如有聖人承敝而起後悔無及大王)
(雖執丨丨奈宗廟社稷何又竇融傳融以久專方面懼不自安數上書求代詔報曰吾與將軍如左右手耳數執丨丨何不曉人意)
(勉循士民無擅離部曲魏志管寧傳寧前後辭讓之意獨自以生長潛逸耆艾智衰是以栖遲每執丨丨晉書文立傳程瓊雅有德)
(業與立深交武帝聞其名以問立對曰臣至知其人但年垂八十禀性丨丨無復當時之望舊唐書孫逖傳自開元以来蘇頲齊澣)
(蘇晉賈胄韓休許景先及逖為王言之最逖尤善思文理精練加之丨丨不伐人多稱之孔叢子季彦為人丨丨愛厚簡而不華終)
(不以榮利變其恬然之志新論聖人知人情尚賢而好伐故發言裁典多由丨丨)辭退(禮記君子三揖而進一丨而丨司馬)
(相如難蜀父老文敞罔靡徙遷延而丨丨徐陵為王儀同致仕表虛名靡實世官非才年力方強不能丨丨)軍退(周禮夏官)
(大司馬乃鼔退鳴鐃且郤及表乃止注鐃所以止鼓丨丨卒長鳴鐃以和衆鼓人為之止也高適詩心持佛印久標割魔丨丨)鷁
退(春秋僖公十有六年正月六丨丨飛過宋都蘇軾詩未遭甘丨丨竝進恥魚貫林景熙詩自笑老来甘丨丨少年雲路健追鵬)
(又作鶂姚鵠詩鶯遷與鶂退十載泣岐分)身退(左傳義則進否則奉丨而丨漢書疏廣傳吾聞知足不辱知止不殆功遂丨丨)
(天之道也隋書梁睿傳睿還京師及引見上為之興命睿上殿握手極歡睿退謂所親曰功遂丨丨今其時也遂謝病于家又韋世)
(康傳世康嘗因休暇謂子弟曰吾聞功遂丨丨古人常道今年將耳順志在懸車汝軰以為云何老子功成名遂丨丨天之道中說)
(其丨彌丨其道彌進蔡邕胡太傅碑功遂丨丨告疾固辭梁武帝文功遂丨丨不祈榮滿張九齡詩嘗聞繼老𣆀丨丨道彌躭崔融)
(詩功成喜丨丨時往惜年馳王維詩功名與丨丨老病隨年侵杜甫詩丨丨卑周室經傳拱漢皇又丨丨豈待官老来苦便静陸游)
(詩心平詩淡泊丨丨夢安閒高啓謝惠兜羅被歌自從丨丨得閒卧只愛擁紙同山僧)冲退(左傳謙不足飛不翔注謙道丨)
(丨故飛不速翔宋史章詧傳詧博通經史尤長易太玄嘉祐中賜號丨丨處士新論不伐在於有功不矜在於有德不言歸於丨丨)
(謙挹之流也柳宗元送嚴公貺詩序以丨丨之志端其趣嚮以淬礪之誠修其文雅)日退(史記衛青霍去病傳自是之後大將)
(軍青丨丨而驃騎日益貴舉大將軍故人門下多去事驃騎輒得官爵荀子君子敬其在己者而不慕其在天者是以日進也小人)
(錯其在己者而慕其在天者是以丨丨也又淮南子虞公與夏戰日欲落公以劍指日丨丨不落也)求退(晉書張翰傳夫有四)
(海之名者丨丨良難宋史理宗紀詔吳潛開閫海道勤勞三年屢疏丨丨金史蘇保衡傳卿以忠直擢居執政齒髮未衰遽以小疾)
(丨丨善加攝養以俟疾間列子老成子學幻於尹文先生三年不告老成子請其故而丨丨說苑富在知足貴在丨丨蔡邕表丨丨)
(得進後上先遷為衆所怪元結詩吾將丨丨與翁遊學翁歌醉在漁舟)才退(南史邱靈鞠傳宋時文名甚盛入齊頗減王儉)
(曰邱公仕宦不進丨亦丨矣又江淹傳淹少以文章顯晚節丨思微丨云)清退(南史馮道根傳在朝廷雖貴顯而性儉約所居)
(宅不修牆屋無器服侍衛入室則蕭然如素士之貧賤者當世服其丨丨又何求傳求元嘉末為文帝挽郎歴位太子洗馬丹陽郡)
(丞丨丨無嗜慾)勸退(南史謝述傳彭城王義康嘆曰謝述惟丨吾丨劉湛惟勸吾進述亡湛存吾所以得罪也陸機周孝侯碑)
(文自旦及暮斬首萬級弦絶矢盡左右丨丨處按劍怒曰此是吾效節授命之日何以退為)恬退(舊唐書沈傳師傳性丨丨)
(無競時翰林未有承旨次當傳師為之固稱疾宣召不起乞以本官兼史職宋史黃中傳中以備邊為言不聽遂請補外上不許曰)
(黃中丨丨有守除左史且錫鞍馬又韋淵傳淵授明州觀察使十年不遷寧宗嘉其丨丨授清遠軍節度使長編宋仁宗諭羣臣曰)
(丨丨守道者旌擢則躁進者自當知恥李白與賈少公書白緜疾疲薾去期丨丨才微識淺無足濟時曾鞏回泉州陳都官啓循良)
(之政已洽於民謠丨丨之風足用於世教)嗜退(宋史种放傳放上言曰臣讀書業文實自父師之誨學古丨丨本求山水之樂)
(長編司馬池宋仁宗召知諫院表懇免上曰人皆嗜進池獨丨丨)引退(宋史夏國傳初哲宗聞夏人来寇泰然笑曰五十萬)
(衆深入吾境不過十日勝不過一二砦湏去已而果破金明丨丨謝莊牋前以聖道初開未遑丨丨錢起晚歸藍田詩才微甘丨丨)
(應得遂霞棲蘇軾趙閱道高齊詩見公奔走謂公勞聞公丨丨云公高高啓詩辭闕是丨丨還鄉豈遷逐)勇退(長編錢若水謁)
(陳摶摶曰當作神仙有紫閣老僧曰不然他日富貴時但能急流中丨丨爾梁武帝申飭選人表其有丨丨忘進懷質抱真者選部)
(或以未經朝謁難于進用韓愈詩進乏犬鷄效又不丨自丨蘇軾詩高才晚歲終難進丨丨當年正急流陸游詩知公所喜在丨丨)
(顧視解組如登仙戴復古詩日暮倒行非吾事急流丨丨有何難)若退(老子明道若昧進道丨丨)旅退(韓愈文旅進丨)
(丨鄭谷詩丨丨慙隨衆孤飛怯向前)姑退(韓愈藍田丞廳壁記崔斯立為縣丞日吟哦二松間有問者輒曰余方有公事子丨)
(丨)蛇退(陸游詩鬼愁灘下扁舟晚丨丨陂前古驛寒又難以車登丨丨嶺險如舟過馬當祠又黃庭堅詩竹竿坡面丨倒丨)
寒暑退(詩七月流火箋大火者寒暑之候也火星中而丨丨丨故將言寒先著火所在左傳譬如火焉火中丨丨乃丨注心)
(以季夏昏中而暑退季冬旦中而寒退又劉憲詩御酒新寒退天文瑞景留白居易詩明催竹窗曉寒退柳園春趙師秀詩野水寒)
(初退平林綠半敷又晉書潘岳傳凜秋暑退熙春寒往易林火中暑退求藿其食沈佺期詩小池殘暑退高樹早凉歸孟浩然詩炎)
(炎暑退茅齊静階下叢沙有露光白居易詩暑退衣服乾潮生船舫活吳融詩病魔隨暑退詩思傍凉生李山甫酬劉書記詩坐来)
(殘暑退吟許野僧知陸游詩暑退怱驚秋漸晚夜長已與晝中分)三爵退(禮記君子之飲酒也受一爵而色灑如也二爵)
(而言言斯禮已丨丨而油油以丨)無德退(漢書公孫弘傳有德者進丨丨者丨)聞金退(苟子丨鼓聲而進丨聲而)
(丨)
增進退(易六三觀我生丨丨又變化者丨丨之𧰼也禮記在父母舅姑之所有命之應唯敬對丨丨周旋慎齊周禮夏官大)
(司馬以教坐作丨丨疾徐疏數之節左傳君子在位可畏施舍可愛丨丨可度周旋可則又師之耳目在吾旗鼔丨丨從之後漢書)
(竇融傳論嘗獨詳味此子之風度雖經國之術無足多談而丨丨之禮良可言矣晉書胡貴嬪傳帝每有顧問不飾言辭率爾而答)
(丨丨方雅又李密傳臣欲奉詔奔馳則劉病日篤苟徇私情則告訴不許臣之丨丨實為狼狽隋書天文志七曜或逝或往或順或)
(逆伏見無常丨丨不同由乎無所根繫故各異也北史魏太武帝紀先是辟召賢良而州郡多逼遣之詔以禮申喻任其丨丨舊唐)
(書李絳傳絳以直道丨丨聞望傾于一時然剛腸嫉惡賢不肖太分以此為非正之徒所忌管子衣冠不正則賓者不肅丨丨無儀)
(則政令不行江淹詩寒暑更丨丨金石有終始張說姚文貞公碑得喪而不形於色丨丨而不失其正王昌齡詩佐邑由東南豈不)
(知丨丨蘇軾賀歐陽少師致仕啟用舍行藏仲尼獨許於顔子存亡丨丨周易不及於賢人)𨼆退(易遯疏遯者丨丨逃避之)
(名南史雷次宗傳少入廬山事沙門釋慧遠篤志好學尤明三禮毛詩丨丨不受徵辟顔氏家訓計吾兄弟不當仕進但以門衰骨)
(肉單弱五服之内傍無一人播越他鄉無復資廕使汝等沉淪厮役以為先世之耻故靦冐人間不敢墜失兼以北方政教嚴切令)
(無丨丨者故也蘇軾詩老罷方尋丨丨廬)虧退(易天行健疏謂天體之行晝夜不息周而復始无時丨丨故云天行健)卑
退(易兑見而巽伏也注兑貴顯說巽貴丨丨禮記君有合族之道族人不得以其戚戚君位也疏不敢計已親戚與君齒列是尊)
(君也兄弟親屬多有纂代之嫌令遠自丨丨是殊别嫌疑也左傳明夷之謙明而未融注離在坤下日在地中之象又變為謙謙道)
(丨丨故曰明而未融)夙退(詩大夫丨丨無使君勞)卻退(詩民有肅心荓云不逮箋民有進於為善之心當任用之反丨)
(丨之使不及門又狼䟦其胡載㚄其尾疏狼進前則躐其胡丨丨則跲其尾是進退有難然猶不失其猛漢書王商傳單于仰視商)
(貌大畏之遷延丨丨)減退(詩退食自公委蛇委蛇疏言大夫丨丨膳食順從於事心志自得委蛇然南史王規傳規嘗以門宗)
(貴盛恒思丨丨)請退(禮記請見不丨丨疏謂卑者於尊所有請見之禮既見去必由於尊者故不敢丨丨儀禮士相見禮凡侍)
(坐於君子君子欠伸問日之早晏以食具告改居則丨丨可也又夜侍坐問夜膳葷丨丨可也注問夜問其時數也膳葷葱薤之屬)
(食之以止卧南史沈約傳及居端揆每進一官輙殷勤丨丨而終不能去)屏退(禮記論進士之賢者以告于王疏謂司馬辨論)
(之後不堪者丨丨論量進士賢者以告于王南史蕭藻傳嘗以爵禄大過每思丨丨門庭閑寂賓客罕通隋書音樂志記曰大夫無)
(故不撤懸士無故不撤琴瑟聖人造樂導迎和氣惡心丨丨善心興起北史于洛拔傳景穆在東宫厚加禮遇洛拔恒畏避丨丨不)
(敢逆自結納)廢退(周禮天官太宰三曰廢置以馭其吏疏謂有罪則丨丨之有賢則舉置而贊之亦所以敺人於善也論衡)
(升進者謂之善位丨丨者謂之惡完)晷退(周禮春官馮相氏冬夏致日春秋致月疏立表者先正方面於視日審矣晷進則水)
(丨丨則旱進尺二寸則月食退尺二寸則日食)三退(儀禮聘禮公當楣再拜賓丨丨負序注丨丨三逡遁也不言辟者以執圭)
(將進授之)少退(儀禮鄉飲酒禮主人坐取爵實之賓之席前西北面獻賓賓西階上拜主人丨丨賓進受爵以復位又士冠禮)
(厥明夕為期于廟門之外主人立于門東兄弟在其南丨丨又鄉射禮衆賓皆降立于大夫之南丨丨北上)趨退(左傳申豐)
(丨丨歸盡室將行)黜退(左傳又使圍蒙其先君將不得為寡君老注大臣稱老懼辱命而丨丨魏志陳矯傳車駕嘗卒至尚)
(書門矯跪問帝曰陛下欲何之帝曰欲案行文書耳矯曰此自臣職分非陛下所宜臨也若臣不稱職則請就丨丨陛下宜還隋書)
(禮儀志春秋龍見而雩梁制不為恒祀四月後旱則祈雨行七事一理冤獄及失職者二賑鰥寡孤獨者三省繇輕賦四舉進賢良)
(五丨丨貪邪六命會男女恤怨曠七撤膳羞㢮樂懸而不作魏武帝表亦將丨丨令就初服孔融報書前者丨丨歡欣受之)兩
退(左傳乃皆出戰交綏注古名退軍為綏秦晉志未能堅戰短兵未至爭而丨丨故曰交綏)師退(左傳晉軍函陵秦軍氾南)
(佚之狐言於鄭伯曰國危矣若使燭之武見秦君丨必丨又子玉怒從晉師晉丨丨軍吏曰以君辟臣辱也且楚師老矣何故退子)
(犯曰師直為壮曲為老豈在久乎又楚子使屈完如師丨丨次于召陵)賓退(論語丨丨必復命曰賓不顧矣戴復古詩細觀)
(丨丨錄亦足慰凄凉)交退(戰國策魯連遺燕將書曰今楚魏丨丨燕救不至郝經雞冠詩再礪復自止丨丨誰與救)客退
(史記廉頗傳廉頗之免長平歸也失勢之時故客盡去及復用為將客又復至廉頗曰丨丨矣客曰吁君何見之晚也夫天下以市)
(道交君有勢則從君君無勢則去固其理也有何怨乎)貶退(漢書魏相傳遷揚州刺史考案郡國守相多所丨丨南史陳顯)
(達傳顯逹建武世心懷不安深自丨丨車乘朽敗導從鹵簿皆用羸小隋書鄭譯傳詔譯參撰律令復授開府隆州刺史請還治疾)
(有詔徵之見于醴泉宫上賜宴甚歡因謂譯曰丨丨已久情相矜愍曹植表懼於不修始違憲法悲於不慎速此丨丨)避退
(漢書王尊傳尊為安定太守出教勅掾吏功曹各自底礪助太守為治其不中用輒自丨丨母久妨賢)罷退(漢書劉向傳外)
(戚許史放縱宦官弘恭石顯弄權望之堪更生議欲白丨丨之魏志明帝紀其郎吏學通一經才任牧民博士課試擢其高第者亟)
(用其浮華不務道本者皆丨丨之曾鞏擬辭免修五朝國史狀若不早具上陳自求丨丨至於歲月寖久不職之罪已不可逃)和
退(後漢書竇憲傳憲以屯騎校尉桓郁累世帝師而性丨丨自守故上書薦之令授經禁中)放退(後漢書杜詩傳陛下殊恩)
(未許丨丨吳志賀邵傳清澄朝位旌敘俊乂丨丨佞邪抑奪姦勢)窮退(後漢書黃琬傳舊制光禄舉三署郎以高功久次才)
(德尤異者為茂才四行時權富子弟多以人事得舉而貧約守志者以丨丨見遺京師為之謠曰欲得不能光禄茂才又周爕黃憲)
(徐穉姜肱申屠蟠傳贊悽悽碩人陵阿丨丨白居易詩故雖丨丨日而無戚戚顔)罪退(後漢書馮勤傳先是三公多見丨丨)
(帝賢勤欲令以善自終乃因讌見從容戒之元稹詩序不蒙丨丨而又賜詩)先退(後漢書荀彧傳今榖食雖少未若楚漢在)
(滎陽成臯間也是時劉項莫肯丨丨者以為丨丨則勢屈也宋史禮志朱諫言伏見大宴宗室丨丨允為得禮尚有文武臣僚父子)
(兄弟者皆預再坐欲望自今内宴百官有父子兄弟叔姪同赴再坐時卑者丨丨)劾退(後漢書范冉傳及黨禁觧為三府所)
(辟是時西羌反叛黃巾作難制諸府掾屬不得妄有去就冉首自丨丨詔書特原不理罪)免退(後漢書胡廣傳自在公台三十)
(餘年歴事六帝禮任甚優每遜位辭病及丨丨田里未嘗滿歲輒復升進)斥退(後漢書伏湛傳陛下深知其能顯以宰相之重)
(衆賢百姓仰望德義微過丨丨久不復用有識所惜儒士痛心)抑退(魏帝武帝紀秉國之鈞正色處中纖毫之惡靡不丨丨舊)
(唐書長孫皇后傳漢明德馬皇后不能丨丨外戚令其當朝貴盛乃戒其龍馬水車此乃開其禍源防其未事耳顔氏家訓江左朝)
(臣子孫初釋服朝見二宮皆當泣涕二宫為之改容頗有膚色充澤無哀感者梁武薄其為人多被丨丨王融疏丨丨舊苖扶任種)
(戚)遁退(魏志陳留王紀初自平蜀之後吳寇屯逼永安遣荆豫諸軍犄角赴救七月賊皆丨丨)懦退(魏志諸葛誕傳)
(注窮武之雄斃於不仁存義之國喪於丨丨)告退(魏志桓階傳劉表辟為從事祭酒欲妻以妻妹蔡氏階自陳已結婚拒而)
(不受因辭疾丨丨晉書摯虞傳斐陳辭以丨丨兮主悖惘而永歎夏侯湛詩宵中丨丨雞鳴在門謝靈運歸塗賦序今量分丨丨反)
(身草澤)縮退(吳志吕蒙傳魏使廬江謝竒為蘄春典農屯皖田鄉數為邊寇蒙使人誘之不從則伺隙襲擊竒遂丨丨)沉
退(晉書束晳傳性丨丨不慕榮利)淡退(晉書裴楷傳與楊駿不平求為衛尉及轉東宮班在時𩔖之下安於丨丨南史王球)
(傳江夏王義恭謂尚書何尚之曰當今乏才羣下宜加戮力而王球放恣若此宜以法糾之尚之曰球有素尚加又多疾公應以丨)
(丨求之未可以文案責也)奔退(晉書石勒載記石季龍率騎二千距夀春會江南運船至𫉬布米數十艘將士爭之不設備晉)
(伏兵大發敗季龍于巨靈口赴水死者五百餘人丨丨百里)高退(晉書杜夷傳詔曰君下帷研思今之劉楊縉紳之徒景仰)
(軌訓豈得丨丨而朕靡所取則焉)挫退(南史宋武帝紀先是帝遣冠軍劉敬宣伐蜀賊譙縱無功而還帝以敬宣丨丨遜位)
(不許)保退(南史謝晦傳功遂侔昔人丨丨無智力)解退(南史虞寄傳前後所居官未嘗至秩滿裁朞月便自求丨丨嘗)
(曰知足不辱吾知足矣)淪退(南史徐勉傳貪冒苟進者以財貨取通守道丨丨者以貧寒見沒)方退(南史江智深傳)
(上每酣宴輒詆羣臣并使自相嘲訐以為歡笑智深素丨丨漸不會旨)忘退(南史顔師伯傳論師伯行已縱欲好進丨丨既)
(以此始亦以此終宜乎)素退(南史謝瞻傳瞻晦次兄也謂晦曰吾家以丨丨為業汝遂勢傾朝野此豈門戸福耶孔稚珪書)
(以冲盡為心以丨丨成行)栖退(南史王思遠傳祖弘之及外祖新安太守羊敬元竝丨丨高尚故思遠少無仕心又褚賁傳少)
(耿介有丨丨之志梁武帝徵庾詵詔新野庾詵止足丨丨自事却掃)廉退(北史裴宣傳宣家世以儒學為業常慕丨丨又高允)
(傳是時貴臣之門竝羅列顯官而允子弟皆無官爵其丨丨若此舊唐書王友貞傳朕方崇奬丨丨懲抑澆浮雖思廊廟之賢豈違)
(山林之願宋史陳俊卿傳俊卿以用人為己任所除吏皆一時選奬丨丨抑奔競或才可用資歴淺密薦於上未嘗語人陶潛感士)
(不遇賦序閭閻懈丨丨之節市朝驅易進之心蘇軾故周茂叔詩先生本全德丨丨乃一隅又豈云慕丨丨實是知衰冗)慙退
(北史封軌傳軌頗自修潔儀容甚偉或曰學士不事修飾此賢何獨如此軌聞笑曰君子整其衣冠尊其瞻視何必蓬頭垢面而后)
(為賢言者丨丨)抽退(舊唐書懿宗紀初大中末安南都護李琢貪暴侵刻獠民羣獠引林邑蠻攻安南府三年大徵兵赴援天)
(下騷動其年冬蠻竟陷交州赴安南諸軍竝令丨丨分保嶺南東西道又吐蕃傳吐蕃遠至鳳翔圍守數日會鎮西節度兼御史中)
(丞馬璘領精騎千餘自河西迴奮擊大呼賊徒披靡無敢當者翌日又逼城請戰璘披甲開懸門賊乃丨丨)貞退(舊唐書崔)
(從傳從氣貌孤峻正色立朝彈奏不避權幸選辟御史必先質重丨丨者又韋澳傳性丨丨寡欲登第後十年不仕又𨼆逸傳敘前)
(代賁邱園招𨼆逸所以重丨丨之節)批退(舊唐書蘇晉傳遷吏部侍郎時開府宋璟兼尚書事晉及齊澣逓於京都知選事既)
(糊名考判晉獨多賞拔甚得當時之譽俄而侍中裴光庭知尚書事每遇官應丨丨者但對衆批簿以朱筆點頭而已)安退
(宋史神宗紀賜進士蘇丕號丨丨處士)閒退(宋史高宗紀戊辰置路分總管以處丨丨武臣伽藍記李延實曰臣已久乞丨)
(丨陛下渭陽興念寵及老臣蘇軾送范景仁詩小人真闇事丨丨豈公難)簡退(宋史吳越錢氏世家道隆丨丨志尚謙冲)擅
退(金史章宗紀定省令史關决公務詭稱已稟丨丨六部大理寺法状及妄有更易者罪)㨂退(金史百官志諸試護衛親)
(軍至都比至試補其間各日給口券若丨丨還家者亦騐回程給之白居易新豐折臂翁樂府骨碎筋傷非不苦且圖丨丨歸鄉土)
駮退(金史張行信傳山東軍儲皆鬻爵所𫉬及或持勅牒求仕選曹以等級有不當鬻者往往丨丨夫鬻所不當有司罪也彼)
(何責焉)詰退(汲冢周書丨丨驕頑方收不服)陽退(京氏易傳遯隂爻用事隂盪陽遯金土見𧰼山在天下為遯隂來丨)
(丨也)中退(易林鷁飛丨丨舉事不進宋人亂潰)憎退(論衡好進故自明丨丨故自陳)離退(拾遺記吳主潘夫人以姿)
(色見寵與夫人遊釣臺得大魚王大喜夫人曰昔聞泣魚今乃為喜有喜必有憂以為深戒至於末年漸相譖毁稍見丨丨時人謂)
(夫人知幾其神)鄙退(拾遺記突烟還自低丨丨豈所期)水退(世說庾子輿父卒官巴西奉喪歸至巴東淫預石瞿塘大)
(灘秋水猶壮子輿撫心長呌其夜水忽減退安流而下既渡水壮如舊時人為之語曰淫預如襆本不通瞿塘丨丨為庾公李白詩)
(丨丨池上熱風生松下凉陸游詩人稀廢古井丨丨築新橋又丨丨橋未葺渡閒船自流謝翺詩浮萍隨漲水上到荷葉端丨丨不)
(得下猶黏花萼間)收退(顔氏家訓吾近為黃門郎已可丨丨當時羈旅懼罹謗讟思為此計僅未暇爾)反退(董仲舒春)
(秋六鶂退飛解鶂水鳥六隂數退飛欲進丨丨也)慮退(潘尼安身論思危所以求安丨丨所以能進)懷退(潘尼有丨)
(丨賦)挹退(傅亮書足下雖存丨丨豈得獨為君子耶)好退(鮑照賦忌丨丨之見猜知必進而為蠧江淹為蕭驃騎謝表茲)
(乃天數去盈人經丨丨曾鞏庫部員外郎范君墓誌銘君性温温丨丨持卑及其臨事擇義而為)謀退(沈約與徐勉書昏猜)
(之始王政多門因此丨丨庶幾可果)逐退(王褒看闘雞詩入場疑挑戰丨丨似追兵)火退(張說詩潦收江未清丨丨山更)
(熱又白居易新秋詩外強丨未丨中銳金方戰)風退(祖詠詩林藏初過雨丨丨欲歸潮孟浩然詩星羅牛渚夕丨丨鷁舟遲)
朝退(杜甫詩聖情常有眷丨丨若無憑儲光羲詩青闕丨初丨白雲遥在天李中詩丹墀丨丨後静院即冥搜曹松詩玉殿丨)
(初丨天街一望春)歛退(韓愈秋懷詩丨丨就新懦趨營悼前猛蘇軾謝衣帶馬表枯羸之質匪伊垂之帶有餘丨丨之心非)
(敢後也馬不進蘇轍為子聸荅周郎中啟故從近日深自丨丨陸游詩衰遲分作驥伏櫪丨丨敢求錐出囊)佯退(柳宗元乞)
(巧文探心扼膽踊躍拘牽彼雖丨丨胡可得㫋)圖退(柳宗元懲咎賦欲丨丨而保己兮悼乖期乎曩昔)尋退(柳宗元懲)
(咎賦畔尺進而丨丨兮盪洄汨乎淪漣又陳造詩贔屭取進寸一跌丨丈丨)潮退(元稹樂府潮平丨丨有潮痕戴復古詩江)
(頭落日照平沙丨丨漁舠閣岸斜劉克莊詩溪移榭已臨高岸丨丨帆多聚淺沙方回詩秋日未湏畏殘暑浙江丨丨即天寒)疲
退(白居易詩鐵馬因丨丨鉛刀以鈍全)衙退(白居易詩使君知野性丨丨任閒行李洞詩朝廻座客酬琴價丨丨留僧寫鶴)
(真蘇轍詩畫戟風生兩丨丨飛橋石出萬人來)拙退(白居易詩丨丨是其分榮耀非所求)早退(白居易詩大都丨丨似先)
(知蘇軾詩近聞薛公子丨丨驚常流又樂天丨丨今安有摩詰長閒古亦無周必大詩時清丨丨人誰肻命薄當閑我自通陸游詩)
(力行雖自許丨丨豈人謀劉克莊詩丨丨分明勝一籌行年六十復何求)卧退(白居易詩散步長廊下丨丨小齋中)務退
(戎昱詩丨丨門多掩愁來酒獨斟)公退(許棠詩凉夜酒醒多對月曉庭丨丨半吟詩李中石棋局詩丨丨啟枰書院静日斜)
(收子竹隂移伍喬詩丨丨琴堂動逸懷閒披烟靄訪微才杜荀鶴詩羡君丨丨歸欹枕免向他門厚客顔李建勲詩丨丨尋芳已是)
(遲莫因他事更來稀方干和剡縣陳明府詩綵衣才子多吟嘯丨丨時時見畫屏劉得仁詩丨丨琴堂上風吹斑竹枝曾鞏詩丨丨)
(種花常滿縣政成春雉不驚人樓鑰詩丨丨仍多學心清任索居又歐陽修詩郡齋日午丨事丨荒凉樹石相交加)樂退(皮日)
(休傷嚴子重序江湖間多美才士君子苟丨丨而有文者死無不為時惜可勝言耶)藏退(薛能詩討論唯子厚丨丨合吾先)
星退(李山甫司天臺詩景公修德丨曾丨漢帝推誠日為廻)休退(李建勲詩欲謀丨丨尚因循且向東溪種白蘋)雲
退(韓琦觀稼詩丨丨不留驅旱迹氣清渾露已秋天)老退(歐陽修詩少進日如此丨丨誠可羞王安石詩我念丨丨者古)
(多賢大夫)詩退(蘇軾詩老病自嗟丨力丨空吟冰柱憶劉□陸游詩酒慳僅得時時醉丨丨難禁夜夜愁又老病自憐丨思丨)
(家貧客笑酒醅渾又丨才丨後愁強韻眼力衰來怯細書)衰退(曾鞏乞賜唐六典狀臣備數内閣以文學為職宜略知典故不)
(可以丨丨駑鈍怠惰苟且故敢冐昧以請陳傅良詩方信深交相戀嫪却因丨丨更躊躇)順退(曾鞏祭袁大監文翼翼其行坦)
(坦其中隤然丨丨長者之風)潦退(曾鞏詩百步洪聲丨丨初白沙新岸凑舟車陸游詩風高病木初凋葉丨丨流蓱尚半扉)
(范成大詩丨丨灘灘露沙虚岸岸頽)晨退(韓維詩視草名臣潤色才玉墀丨丨共徘徊)吏退(范成大詩丨丨焚香百慮)
(空静聞蟲響度簾櫳)病退(陸游詩丨丨初嘗酒春殘已過灾又丨丨時時親蠧簡興來往往出柴門)灾退(陸游詩卜叟言)
(丨丨醫翁賀脉平)小退(陸游詩詩未遽衰猶跌宕書雖丨丨亦軒昂)量退(陸游詩才衰愁韻險丨丨怯杯深)喜
退(陸游詩受規如𫉬藥丨丨甚彈冠)筆退(葉適詩德衰嗟教薄丨丨怜詞枯劉詵詩二妙能詩舊有聲笑人丨丨似聞鉦)
魚退(方䕫詩蛾飛争墮水丨丨急投梁又雁高孤月臨空塞丨丨殘星過曲梁)班退(薩都拉詩花外漏傳銀箭午日邊丨)
(丨紫宮西)戰退(釋維則詩海波怒發驅潮頭丨丨吳淞水倒流)韓退(宋史高懌傳有丨丨者師事种放𨼆嵩山吳遵路石)
(延年論其高節詔賜粟帛號安逸處士司馬光續詩話丨丨處士絳州人放誕不拘浪迹秦晉間以詩自鳴)
小人退(易君子有解丨丨丨也疏信君子之德故退而畏服之)委贄退(禮記童子丨丨而丨)大夫退(禮記)
(朝辨色始入君日出而視之退適路寢聽政使人視大夫丨丨丨然後適小寢釋服又左傳晉侯使欒枝對子玉曰楚君之惠未之)
(敢忘是以在此為丨丨丨豈敢當君乎)晏朝退(禮記他日祭子路與質明而始行事丨丨而丨孔子聞之曰誰謂由也而)
(不知禮乎)以旌退(儀禮鄉射禮司馬命弟子說侯之左下綱而釋之命𫉬者丨丨丨)主人退(儀禮鄉飲酒禮主人)
(戒賓賓拜辱主人荅拜乃請賓賓禮辭許主人再拜賓荅拜丨丨丨賓拜辱介亦如之)不對退(左傳晉獻公曰寡人有子)
(未知其誰立焉丨丨而丨)三肅退(左傳郤至見客免冑承命丨丨使者而丨)弗應退(左傳楚薳子馮與申叔豫言丨)
(丨而丨從之入於人中又從之遂歸)朝夕退(左傳鄭子産曰夫人丨丨丨而遊焉)受牒退(左傳右師不敢對丨丨而)
(丨)交綏退(左傳齊衛鄭來戰于郎我有辭也注不稱侵伐而以戰為文明魯直諸侯曲故言我有辭以禮自釋丨丨而丨)
(無敗績)撩胷退(北史王晞傳晞無子帝將賜之妾使小黃門就宅宣旨皇后相聞晞妻晞令妻荅妻終不言晞以手丨丨)
(而丨帝聞之笑)熒惑退(唐書李晟傳晟屯渭橋丨丨守歲久乃丨府中皆賀曰丨丨丨國家之利速用兵者昌宋史律歴志)
(端拱二年四月己未翰林祗候張玭夜直禁中太宗手詔曰覽乾元歴細行此夕丨丨當丨軫宿乃順行今止到角宿即順行得非)
(歴差否)文舞退(金史禮志執笏詣昊天上帝神座前初亞獻至盥洗位丨丨丨武舞進又錢起詩舞退燕姬曲歌徵謝朓)
(詩)賢人退(管子倉廩虛而囹圄實丨丨丨而姦民進)奸民退(管子倉廩實而囹圄空賢人進而丨丨丨)故人
退(韓非子親臣進而丨丨丨不肖用而賢良伏無功貴而勞苦賤)伯仁退(世說王大將軍在西朝時見周侯輒扇障面不)
(得住後度江左不能復爾王歎曰不知我進丨丨丨)信直退(東方朔七諫丨丨丨而毁敗兮虚偽進而得當)百寮退
(班固東都賦然後撞鐘告罷丨丨遂丨)燒船退(魏武帝遺孫權書赤壁之役值有疾病孤丨丨自丨)孟津退(陳琳)
(檄文牧野之威丨丨之丨也)辭次退(阮籍達莊論丨丨而丨&KR0008;跌失迹)徂顔退(陸機七徵若夫靈晷潛丨丨丨)
(羽觴升清琴厲)高揖退(陸機豪士賦序超然自引丨丨而丨)微軀退(陸機樂府不惜丨丨丨恒懼蒼蠅前)羅漢
退(梁簡文帝成實論義疏序等智能斷丨丨猶丨)功成退(宋之問詩要使丨丨丨徒勞越大夫)道機退(獨孤及詩)
(思免物累牽敢令丨丨丨)終酉退(韓愈上張僕射書申而入丨丨而丨)恟而退(柳宗元陳京行狀率其黨爭之上變)
(于色在列者咸丨丨丨)遭諾退(柳宗元論服氣書今吳子之師已丨丨而丨矣)攝袵退(柳宗元送從兄偁罷選歸)
(江淮詩序伯氏自淮揚從調抵于京師冬十月牒計不至丨丨而丨)窮隂退(元稹詩病與丨丨丨春從血氣生)河岸
退(杜牧詩丨丨微丨落柳影微凋疎)睡魔退(陸游詩磑茶落雪丨丨丨激水跳珠凉意生)吟力退(高啟詩老)
(來丨丨丨貧去告身存)湯思退(宋史職官志隆興元年張燾以萬夀觀丨丨丨以醴泉觀竝侍讀又初紹興二年呂頥浩)
(首以左僕射出都督江淮兩浙荆湖諸軍事置司鎮江其後趙鼎丨丨丨皆以宰相兼之)
載(作代切年也事也則也乘也始也盟辭也又姓又昨代切運也又賄韻)
韻藻厚載(易地勢坤君子以丨德丨物後漢書皇后紀贊坤惟丨丨隂正乎内舊唐書音樂志丨丨以德大亨以正宋史)
(禮志祗事丨丨致孝祖宗顔延之又釋何衡陽書遯世無悶非丨丨之目君子乾乾非蒼蒼之稱梁簡文帝慈覺寺碑易表含貞記)
(稱丨丨韓愈雪詩翕翕陵丨丨譁譁弄隂機)帝載(書有能奮庸熙丨之丨晉書樂志則天作孚大哉為君慎徽五典丨丨是)
(勤班固燕然山銘封神邱兮建隆嵑熙丨丨兮振萬世張協七命皇道煥炳丨丨緝熙崔駰太尉諸箴上之云據下之云戴苟非其)
(人斁我丨丨韓愈夜會聫句丨丨彌天地臣辭劣螢爝李商𨼆獻集賢相公啟事偉於王圖道光於丨丨)熙載(見上後漢書班)
(固傳陶唐舍胤而禪有虞虞亦命夏后稷契丨丨越成湯武孔融薦禰衡表疇咨丨丨羣士響臻謝靈運撰征賦立丨丨於唐后申)
(讃事於周王陸倕漏刻銘乃置挈壺是惟丨丨又宋史藝文志韓丨丨格言五卷)四載(書予乘丨丨隨山刊木注水乘舟陸)
(乘車泥乘楯山乘樏梁武帝詔文命肇基丨丨斯履庾信陪駕幸終南山詩玉山乘丨丨瑶池宴八龍杜甫禹廟詩早知乘丨丨疏)
(鑿控三巴)賡載(書乃丨丨歌曰元首喜哉股肱起哉黃庭堅詩諸生丨丨筆縱横劉乂詩未逢丨丨人)倒載(禮記丨丨)
(干戈包之以虎皮元稹樂為御賦大道既移則舞行象成于丨丨晉書山簡傳簡優游卒歲唯酒是耽諸習氏荆土豪族有佳園池)
(簡每游池上置酒輒醉名之曰高陽池時有童兒歌曰山公出何許往至高陽池日夕丨丨歸酩酊無所知叚成式和襄陽徐副使)
(詩莫辭丨丨吟歸去看欲東山又吐茵元好問詩山公丨丨羣兒笑焦遂高談四座驚)持載(禮記辟如天地之無不丨丨無)
(不覆幬隋書音樂志嘽緩契王風丨丨符君德宋史樂志至哉坤元丨丨萬物)覆載(禮記天之所丨地之所丨周禮小宰疏丨)
(丨之德其功尤盛欲報之德無可稱焉故無裸直加敬而已晉書成公綏傳丨丨無方流行品物宋史樂志揭名日月侔德丨丨管)
(子凡人事者丨丨萬民而兼有之燭臨萬族而事使之班婕妤賦猶被丨丨之厚德兮不廢捐于罪郵庾信徵調曲乾坤以含養丨)
(丨日月以貞明照臨王維華嶽詩大君包丨丨至德被羣生)私載(禮記天無私覆地無丨丨管子聖人若天然無私覆也無)
(丨丨也徐陵與北齊尚書求還書何彼途甚異非勞于五丁我路為難如登于九坂地不丨丨何其爽歟又吳志薛綜傳凡所著詩)
(賦難論數萬言名曰丨丨)盟載(周禮司盟掌丨丨之法注載盟辭也盟者書其辭于策殺牲取血坎其牲加書於上而埋之謂)
(之載書又凡邦國有疑會同則掌其丨約之丨左傳楚公子黑肱先至成言於晉注時令尹子木止陳遣黑肱就晉大夫成丨丨之)
(言兩相然可庾信正旦上司憲府詩司朝引玉櫛丨丨捧珠盤)束載(左傳秦師及滑鄭商人弦高將市于周遇之以乘韋先牛)
(十二犒師且使遽告于鄭鄭穆公使視客館則丨丨厲兵秣馬矣)稇載(國語齊桓公知諸侯之歸已也故使輕其幣而重其)
(禮諸侯之使垂槖而入丨丨而歸舊唐書盧鈞傳代李從易為廣州刺史御史大夫嶺南節度使南海有蠻舶之利舊帥作法興利)
(以致富凡為南海者靡不丨丨而還鈞性仁恕為政廉潔請監軍領市舶使已一不干預韓愈荅竇秀才書錢財不足以賄左右之)
(匱急文章不足以發足下之事業丨丨而往垂槖而歸足下亮之而已梅堯臣寄上尚書晏相公詩再拜膝前荷勤誨垂槖丨丨歸)
(忘饑陸游世事詩借書常丨丨餽酒亦蟬聫尹廷高車中作鈴丁當鈴丁當大車小車擺作行問渠丨丨有何物云是官滿非經商)
同載(史記陳丞相世家是日乃拜平為都尉使為參乘典護軍諸將盡讙曰大王一日得楚之亡卒未知其高下而即與丨丨)
(反使監護軍長者漢王聞之愈益幸平蜀志費禕傳禕為黃門侍郎丞相亮南征還羣僚于數十里逢迎年位多在禕右亮特命禕)
(丨丨由是衆人易觀晉書張翰傳會稽賀循赴命入洛經吳閶門于船中彈琴翰初不相識乃就循言談曰吾亦冇亊北京便丨丨)
(即去而不告家人舊唐書裴寂傳太宗祀南郊命寂與長孫無忌同昇金輅寂辭太宗曰以公有佐命之勲無忌亦宣力於朕丨丨)
(參乘非公而誰新序子竒年十八齊君任為東阿既行矣君悔焉使追之使者不追還曰臣見所與丨丨者白首也夫老者之智少)
(者決之此必能理東阿司馬遷報任安書昔者衛靈公與雍渠丨丨孔子適陳商鞅因景監見趙良寒心曾鞏發松門寄介甫詩故)
(人曾期此丨丨捨櫂直抵雲山遊又劉克莊送吳郎中詩同心不丨丨留滯為浮名)車載(吳志孫權傳注文帝曰吳如大夫者)
(幾人趙咨曰聰明特達者八九十人如臣之比丨丨斗量不可勝數朝野僉載武后時官濫謠曰補闕連丨丨拾遺平斗量辛棄疾)
(詞向來珠履玉簮人頗覺斗量丨丨滿陸游春日遍游諸家園詩會當丨丨金錢去買取春歸亦足豪)知載(莊子福輕乎羽)
(莫之丨丨禍重乎地莫之知避)周載(淮南子往古四極廢九州裂天不兼覆地不丨丨)
後車載(詩命彼丨丨謂之丨之歐陽修詩河南丞相稱賢侯丨丨日丨枚與鄒鄭善夫黃山詩不遇丨丨丨終伏磻溪水)
自葛載(孟子湯一征丨丨丨注載始也)和舟載(通鑑成汭作巨艦三年而成制度如府署謂之丨丨丨其餘謂之齊)
(山截海劈浪之𩔖甚衆李延曰緩急不可動也汭不聽)低無載(關尹子古之善揲蓍灼龜者其來無今其往無古其高無)
(蓋其丨丨丨)
增坤載(易丨厚丨物德合无疆宋史樂志明堂歌乾元丨丨同歸美寳冊兩光輝蘇轍賀擒鬼章表天覆四方丨丨萬物)
德載(易既雨既處尚丨丨也)重載(易其於與也為多眚疏取其表裏有隂力弱不能丨丨常憂災眚也左傳伯宗辟重)
(注丨丨之車宋火五行志雍熙二年冬南康軍大雨雪江水冰勝丨丨又河渠志汴河每歲自春及冬常于河口均調水勢止深六)
(尺以通行丨丨為凖王惲輓漕篇安得浮丨丨通漕越齊魯)二載(易參天兩地而倚數疏必三之以天兩之以地者天三覆)
(地丨丨欲極於數庶得吉凶之審也)既載(書冀州丨丨壺口治梁及岐傳堯所都也先施貢賦役載於書詩其車丨丨乃棄爾)
(輔傅休奕歌犠樽既奠清酤丨丨)功載(書汝受命篤弼丕視丨丨傳當輔大天命視羣臣有丨者記丨之)輸載(詩載)
(丨爾丨將伯助子箋輸墮也棄汝車輔則墮汝之載乃請長者見助以言國危而求賢者已晚矣又屢顧爾僕不丨爾丨)俶載
(詩丨丨南畝播厥百穀謝朓和徐都曹出新亭渚詩東都已丨丨言歸望綠疇)承載(詩縮版以載作廟翼翼疏以繩束其版版)
(滿築訖則升下於上以相丨丨作此宗廟翼翼然而嚴正言能依就凖繩牆屋方正也)初載(詩文王丨丨天作之合傳載識)
(合配也疏謂其幼小始有知識故以載為識也劉宰送王去非之官山隂詩昔君治姑孰報政甫丨丨)装載(詩召彼僕夫謂)
(之載矣箋王命召已已即召御夫使丨丨物而往吳志孫綝傳或有告綝懷怨侮上欲圖反者休執以付綝綝殺之由是愈懼因孟)
(宗求出屯武昌休許焉盡敕中營精兵萬餘人皆令丨丨武庫兵器咸令給與)地載(禮記丨丨神氣神氣風霆風霆流行庶物)
(露生無非教也左傳吳公子札請觀于周樂見舞韶箾者曰大矣哉如天之無不幬也如丨之無不丨也隋書高祖紀天覆丨丨藉)
(人事以裁成日往月來由王道而盈昃宋史樂志丨丨萬物民資廼功管子天覆萬物而制之丨丨萬物而養之王褒靈壇碑天步)
(懸遠隸首算而弗窮丨丨遐荒章亥馳而未極梁簡文帝南郊頌磅礴丨丨清朗天文李泌長歌行天覆吾丨丨吾天地生吾有意)
(無白居易為宰相賀殺賊表合天覆丨丨之德順春生秋殺之令蘇軾謝兼侍讀表雖天覆丨丨以聖不可知為神而日就月將以)
(學而不厭為智)負載(禮記博厚所以載物也疏以其德博厚所以丨丨於物後漢書虞詡傳遷武都太守先是運道艱險舟車)
(不通驢馬丨丨僦五致一詡乃自將吏士案行川谷由沮至下辯數十里皆燒石翦木開漕船道以人僦直雇借傭者于是水運通)
(利歲省四千餘萬晉書石崇傳崇表曰臣以凡才累荷顯重不能丨丨析薪以荅萬分王延夀魯靈光殿賦玄熊舑舕以斷斷却丨)
(丨而蹲踐任昉劉夫人墓誌實佐君子簪蒿杖藜欣欣丨丨在冀之畦又左傳吳人行成將盟景伯曰楚人圍宋易子而食析骸而)
(㸑猶無城下之盟我未及虧而有城下之盟是棄國也吳輕而遠不能久將歸矣請少待之弗從景伯丨丨造於萊門注以言不見)
(從故丨丨書將欲出盟)方載(禮記正義序上法圖象下參丨丨道之以德齊之以禮舊唐書禮儀志明堂上法圓清下儀丨)
(丨蔡邕明堂月令論圓蓋丨丨六九之道也顔延之赭白馬賦訪國美於舊史考丨丨於往牒)任載(周禮大司徒祀五帝奉牛)
(牲疏牛能丨丨地𩔖也故屬地官司徒)禮載(周禮諸子大祭祀正六牲之體注正謂丨丨之疏按郊特牲少牢移鼎入陳即)
(有一人鼎中七出牲體一人在鼎西北面載之於俎既言正六牲之體明是此二事也)左載(周禮戎右會同充革車注充之)
(者謂居左也疏尊者丨丨王既不乘故戎右居左贊王處君在惡空其位也)側載(儀禮舅姑入于室婦盥饋特豚合升丨丨)
(注丨丨者又胖載之舅俎左胖載之姑俎)官載(儀禮聘禮丨丨其幣舍于朝注待旦行也疏官謂官人從賓行者)待載
(儀禮士舉鼎去鼏於外次入陳鼎于碑南南面西上右人抽扃坐奠于鼎西南順出自鼎西左人丨丨)卒載(儀禮特牲饋食)
(禮佐食升肵俎鼏之設于阼階西丨丨加七去鼎注卒已也已載畢亦加焉)横載(儀禮少牢膚九而俎亦丨丨革順注列載)
(于俎令其皮相順)說載(儀禮至于壙陳器於道東西北上茵先入屬引注於是丨丨除飾更屬引于緘耳)伐載(春秋)
(𨼆公十年秋宋人蔡人衛人丨丨鄭伯伐取之注載國今陳留外黃縣案此係石經本今本作戴)囊載(戰國策楚人有好以)
(弱弓微繳加歸鴈之上者頃襄王召而問之對曰王何不以聖人為弓以勇士為繳時張而射之此六雙者可得而丨丨也)收
載(史記項羽紀漢王道逢得孝惠魯元乃載行楚騎追漢王漢王急推墮孝惠魯元車下滕公常下丨丨之如是者三曰雖急不)
(可以驅奈何棄之于是遂得脱後漢書劉盆子傳赤眉貪財物復出大掠城中糧食盡遂丨丨珍寳引兵而西)竊載(史記孫臏)
(傳孫臏以刑徒隂見說齊使齊使以為竒丨丨與之齊齊將田忌善而客待之)槖載(史記范雎傳伍子胥丨丨而出昭關夜行)
(晝伏至于陵水無以餬其口膝行蒲伏稽首肉袒鼓腹吹箎乞食于吳市卒興吳國闔閭為霸)紿載(史記吳王濞傳上使中尉)
(召錯丨丨行東市錯衣朝衣斬東市)傳載(史記司馬相如傳宛宛黃龍興德而升采色炫燿熿炳煇煌正陽顯見覺寤黎烝于)
(丨丨之云受命所乘魏文帝田疇辭封議昔薳敖逃禄丨丨其美所以激濁世勵貪夫賢于尸禄素餐之人也)偏載(史記匈奴)
(傳天不頗覆地不丨丨)不載(史記自序且余嘗掌其官廢明聖盛德丨丨滅功臣世家賢士大夫之業不述墮先人所言罪)
(莫大焉後漢書張衡傳時天下承平日久自王侯以下莫不踰侈衡乃擬班固兩都作二京賦因以諷諫精思傅會十年乃成文多)
(故丨丨齊書傅琰傳琰為山隂令人謂之傅聖時云諸傅有理縣譜子&KR1304;代劉玄明為山隂令玄明曰我有竒術卿家譜所丨丨作)
(縣惟日食一升飯而莫飲酒此為第一策曾鞏慈聖皇后百日轉經疏懿型宫壺德大而不矜鎮撫國家功崇而丨丨)論載
(史記自序今漢興海内一統明主賢君忠臣死義之士余為太史而弗丨丨廢天下之史文余甚懼焉)僦載(漢書王莽傳寳)
(貨皆重則小用不給皆輕則丨丨煩費淮南子今夫丨丨者救一車之任極一牛之力)促載(後漢書任文公傳文公為治中)
(從事時大旱白刺史曰五月一日當有大水其變已至不可防救宜令人預為其備刺史不聽到其日旱烈文公速命丨丨使白刺)
(史刺史笑之日將中天北雲起湏臾大雨至餔時湔水湧起十餘文突壊廬舍所害數千人)述載(後漢書應奉傳著漢書後)
(序多所丨丨)竝載(後漢書蔡邕傳故當其有事也則蓑笠丨丨擐甲揚鋒不給于務當其無亊也則舒紳緩佩鳴玉以步綽)
(有餘裕魏文帝與吳質書白日沈匿繼以朗月同乘丨丨以游後園)自載(後漢書寇榮傳天廣而無以自覆地厚而無以丨丨)
(蹈陸土而有沉淪之憂遠巖牆而有鎮壓之患阮瑀書新造舟船取足丨丨又北史賀若弼傳弼撰御授平陳七策上弗省曰公欲)
(發揚我名我不求名公宜丨丨家傳)廣載(後漢書班彪傳論遷之所記從漢元至武以絶則其功也至于採經摭傳分散百家)
(之事甚多疎略不如其本務欲以多聞丨丨為功論議淺而不篤王僧孺禮佛唱導發願文厚德體於蒼莽丨丨侔於磻礴)共
載(魏志張遼傳從攻袁譚譚破别將徇海濱破遼東賊柳毅等還鄴太祖自出迎遼引丨丨以遼為盪寇將軍晉書陶侃傳察孝)
(廉入洛時豫章國郎中令楊晫侃州里也侃詣之晫與同乘見中書郎顧榮榮甚竒之吏部郎温雅謂晫曰奈何與小人丨丨晫曰)
(此人非凡器也皇甫冉泊舟丹陽遇雨詩丨丨人皆客離家春是秋)刊載(蜀志諸葛亮傳夫崇德序功紀行命諡所以光昭將)
(來丨丨不朽拾遺錄昭發于圖緯而丨丨于寳牒章皇王之符瑞叶河洛之禎祥)寄載(蜀志麋竺傳注麋竺嘗從洛歸路傍)
(見一婦人從竺求丨丨行可數里婦謝去謂竺曰我天使也當往燒東海麋竺家竺因私請之婦曰不可得不燒君可馳去我當緩)
(行日中火當發乃還家遽出財物日中而火大發)船載(晉書陶璜傳璜夜以數百兵攻董元𫉬其寳物丨丨而歸柳宗元三)
(戒黔無驢有好事者丨丨而入高啓送顧别駕之邊郡詩渡江丨丨馬到館燭驚鴉)祖載(北史陸卬傳第五弟搏遇疾臨終謂)
(其兄弟曰大兄尫病如此性至慈愛搏之死日必不得使大兄知之家人至于丨丨方始告之卬聞而悲痛一慟便絶舊唐書蘇瓌)
(傳瓌臨終遺令薄葬及丨丨之日官給儀仗外惟有布車一乘論者稱焉蔡邕疏桓思皇后丨丨之時東郡有盗人妻者亡在孝中)
(本縣追捕乃伏其辜陸機挽歌死生各異倫丨丨當有時)散載(北史李彪傳帝將復採用會留臺表請收彪彪自言事枉帝遣)
(左右慰勉之以牛車丨丨送之洛陽會赦得免)具載(北史魏收傳崔暹為言于文襄曰國史事重公家父子伯王功業皆湏丨)
(丨非收不可文襄乃啓收兼散騎常侍修國史李白崇明寺佛頂尊勝陀羅尼幢頌其錄事參軍六曹英寮及十一縣官屬有宏才)
(碩德含香繡衣者皆列名碑隂此不丨丨)般載(舊唐書裴延齡傳遷戶部侍郎判度支請令京兆府以兩歲青苗錢市草百萬)
(圍送苑中宰相陸贄趙憬議以為若市送百萬圍草即一府百姓自冬歴夏丨丨不了百役供應湏悉停罷白居易樂府官牛官斗)
(駕官車滻水岸邊丨丨沙)下載(舊唐書吐蕃傳原夫昊穹上臨黃祗丨丨茫茫蠢蠢之𩔖必資官司為厥宰臣苟無統紀則相)
(滅絶)附載(宋史河渠志禁網舟篙工丨丨私物)糧載(宋史河渠志江淮發運使賈宗言諸路歲漕自真揚入淮汴歴堰者)
(五丨丨煩於剝卸民力疲於牽挽)輕載(宋史河渠志文彦博言去秋開舊沙河取黃河行運欲通江淮舟檝徹於河北極邊)
(自今春開口放水後來漲落不定所行舟栰皆丨丨有害無利枉費功料極多)威載(管子蛟龍得水而神可立也虎豹得幽而)
(丨可丨也)兼載(管子天之裁大故能兼覆萬物地之裁大故能丨丨萬物人主之裁大故能容物多而得比焉)攟載(管子)
(諸侯之使垂櫜而入丨丨而歸故均之以愛致之以利結之以信示之以武)人載(管子地重丨丨毁敝而養不足事末作而)
(民興之是以下名而上實也)維載(管子天或丨之地或丨之天莫之丨則天以墜矣地莫之丨則地以沈矣)物載(管子)
(能者無名從事無事審量出入而觀丨所丨)昇載(神異經大荒之東極至鬼府山臂沃椒山脚巨洋海中丨丨海日)擔
載(易林丨丨差躓踠跌右足)水載(易林丨丨船舟無根以浮歐陽修初食車螯詩丨丨每連軸陸輸動盈車)輪載(易林)
(丨丨空輿後時失期又韋應物題從姪成緒西林精舍詩欲同朱丨丨勿憚移文誚)耕載(鹽鐵論農夫以馬丨丨而民莫不騎)
(乘)圖載(水經注命歴序曰河圖帝王之階丨丨江河山川州界之分野王融上北伐圖疏既丨丨其事必克就其功)誕
載(水經注南鄭洋川者漢戚夫人所生處高祖寵之夫人思慕本鄉追求洋川米帝為驛致長安蠲復其鄉更名曰縣用表夫人)
(丨丨之休祥也嵇康琴賦披重壤以丨丨兮參辰極而高驤陸雲夏府君誄丨丨豐美俊穎夙繁)傭載(世說袁虎少貧嘗為)
(人丨丨運租)編載(史通其於魏也校年則前後不接論地則參商有殊何預魏氏而横加丨丨)戢載(班固北征頌丨)
(丨連百兩散數累萬億按言俘𫉬之多也)寫載(王延夀魯靈光殿賦丨丨其状託之丹青)世載(蔡邕祖德頌序丨丨孝友)
(重以明德)光載(諸葛亮文丨丨前緒未有攸濟)歎載(陳琳書詩書丨丨言其難也)錄載(嵇康聲無哀樂論凡此數)
(事皆效于上世是以咸見丨丨)前載(阮籍首陽山賦察丨丨之是云兮何美論之足慕謝莊書多見丨丨懸鑒忠邪顔延之陶)
(徵士誄哲人卷舒布在丨丨又張衡東京賦多識丨世之丨)存載(成公綏論隸書體丨丨道義綱紀萬事)霄載(陸機)
(文丨丨紫庭霄亦作宵顔延之文躬瞻丨丨注始載於庭轜車辭祖禰也)肇載(陸機漢高祖功臣頌赫矣高祖丨丨天禄)薄
載(陸雲答吳王上將顧處徵詩亦有芳訊丨丨其誠)溥載(陸雲賦羡厚德之丨丨兮嘉豐化之大造)弘載(陸雲陸府)
(君誄將陟太階丨丨育民)底載(陸雲九愍直龍暉以丨丨啓元辰而誕育)茂載(劉琨文丨丨孝景克紹前訓)連載
(郭璞并封獸贊龍過無頭并封丨丨)闕載(孫綽遊天台山賦序不列於五嶽丨丨於常典)晉載(傅亮王侍中碑文元勲盛)
(德光於丨丨)王載(顔延之釋奠詩妙識幾微丨丨有述)容載(顔延之自陳表雖丨丨有塗而妨穢滋積)閟載(謝莊)
(上封禪儀注奏該潤圖史施詳丨丨)淵載(謝莊上封禪儀注奏伏惟陛下謨詳丨丨衍屬休章依徵聖靈潤色聲業)式載
(謝莊宣太后歌朱玄玉籥丨丨瓊芳)貲載(蕭子良啓罪無大小横沒丨丨)夏載(謝靈運詩周御窮轍跡丨丨歴山川王勃)
(拜南郊頌序虞階已泰不能息洞庭之誅丨丨克寧不能罷會稽之戮)銘載(江淹為蕭驃騎謝表荷此盛恩五情丨丨)代
載(陶弘景葛仙公碑丨丨英哲族冠吳史)板載(庾信移齊河陽執事文是以丨丨之師湏時而動自安封域非求拒防)
縮載(庾信又移齊河陽執事文丨丨之畢前旗已廻)輟載(劉褘之酬鄭沁州詩芸書暫丨丨竹使方臨俗)𧰼載(王勃)
(净惠寺碑靈機入證窮丨丨于初髫妙諦因心釋羊車於弱冠)滿載(李白贈江陽宰陸調詩多酤新豐醁丨丨剡溪船)詩
載(李白醉後贈王歴陽詩書秃千兔亳丨丨兩牛腰)暮載(白居易官牛樂府一石沙幾斤重朝載丨丨將何用)空載
(韋莊覩軍廻戈詩昨日屯軍還夜遁滿車丨丨洛神歸)間載(韋莊送薛郎中赴江州詩散招僧坐暑丨丨客行春)少載
(薛能送從兄之太原詩丨丨琴書去須知暫佐軍)舶載(杜荀鶴贈友人赴交趾辟命詩丨丨海奴環錘耳象駞蠻女綵纏身)
松載(杜荀鶴贈元上人詩垂露竹粘蟬落殼窣雲丨丨鶴棲巢)畢載(曾鞏答孫都官書其於君臣父子兄弟夫婦朋友天)
(地三辰鬼神山川地理四夷中國風俗萬物治亂善惡通塞離合憂歡怨懟無不丨丨)託載(曾鞏祭袁太監文先人不幸丨)
(丨公舟我生方屯戴德莫疇)聲載(曾鞏秘書少監陳公碑銘允淑陳公文武之特丨丨于人實告于冊)腹載(曾鞏寄孫)
(之翰詩孫侯丨丨天下書崔嵬豈啻重百車)軸載(曾鞏謝惠硯詩簡書丨丨道相聫馳夷走貊通百蠻)命載(曾鞏寄王)
(介甫詩高樓豁可望丨丨屢攀陟)包載(梅堯臣村豪詩爛傾新釀酒丨丨下江船)舟載(黃庭堅武昌松風閣詩安得此)
(身脱拘攣丨丨諸友長周旋)駞載(陸游塞上曲車載氊廬丨丨酒漁陽城裏作重陽)張載(晉書丨丨傳載字孟陽安)
(平人也博學有文章至蜀省父道經劍閣因著銘以作誡又宋史丨丨傳載字子厚長安人世稱為横渠先生著書號正蒙又作西)
(銘)趙載(晉書郭璞傳璞門人丨丨嘗竊青囊書未及讀而為火所焚)元載(唐書丨丨傳載字公輔鳳翔人李輔國素)
(稱其才進拜中書侍郎大歷十二年收載賜死籍其家胡椒至八百石它物稱是)褚載(全唐詩話丨丨字厚之登乾寧進士)
(第陸威為郎官載以文投獻數字犯其家諱尋以牋致謝曰曹興之圖畫雖精終慙悞筆殷浩之矜持太過翻達空函)
民所載(易君子得輿丨丨丨也疏君子居處此位養育其民民所仰載也)大車載(易九二丨丨以丨有攸往无咎)
(正義體是剛健而又居中身被委任能堪受其任不有傾危猶若丨丨以丨物也)臭厥載(書若乘舟汝弗濟丨丨丨傳如)
(舟在水中流不渡臭敗其所載物)縮版載(詩丨丨以丨作廟翼翼)右人載(儀禮士虞禮鼎入設于西階前東面)
(北上七俎從設左人抽扃鼏七佐食及丨丨丨注載于俎佐食載則亦在右矣)受而載(左傳晉公子重耳出于五鹿乞食于)
(野人野人與之塊公子怒欲鞭之子犯曰天賜也稽首丨丨丨之)婦人載(左傳晉靈公宰夫腼熊蹯不熟殺之寘諸畚使)
(丨丨丨以過朝)縛而載(左傳崔杼盟國人于大宫閭邱嬰以帷丨其妻丨丨之與申鮮乘而出注二子莊公近臣)令名
載(左傳范宣子為政子産寓書于子西曰恕思以明德則丨丨丨而行之)郄車載(戰國策齊淳于髠曰今求柴胡桔梗)
(于沮澤則累世不得一焉及之睪黍梁父之隂則丨丨而丨耳)副車載(史記外戚世家女亡匿内中牀下扶持出門令拜謁)
(武帝下車泣曰嚄大姊何藏之深也詔丨丨丨之按女謂修成君也)十艘載(唐書王諤傳犀象珠琲日丨丨丨)輜車
載(開天傳信記楊妃常有語侵帝帝怒召高力士以丨丨丨還其家)檻車載(曹植諫取諸國士息表昔管仲親射桓公)
(後幽囚從魯丨丨丨使少年挽而送齊管仲知桓公之必用謂少年曰吾為汝唱汝為和聲和聲宜走日行數百里宿昔而至至則)
(相齊此臣之信君也)良史載(蘇頲送張說上集賢學士賜宴詩國朝丨丨丨能事日論思)彤史載(沈佺期章懷太)
(子靖妃挽詞丨丨佳聲丨青宫懿範留)熊羆載(杜甫詩丨丨丨呂望鴻鴈美周宣)彭澤載(孟浩然盧明府九日)
(峴山宴元使君詩酒邀丨丨丨琴輟武城彈)崇山載(柳宗元陳京行状若太倉之蓄丨丨之丨浩浩乎不可知也)一
葦載(白居易太湖石詩渡江丨丨丨入洛五丁推)萬斛載(陸龜蒙舴艋詩君看丨丨丨沉溺湏臾間)無可載
(蘇軾詩君不見詩人借車丨丨丨留得一錢何足賴)三犢載(蘇軾木山引水詩去國尚能丨丨丨汲泉何愛一夫忙)筐
筥載(蘇軾雨後行菜詩未任丨丨丨已作杯盤想)船尾載(蘇軾詩長恐波頭卷室去欲將丨丨丨君行)畫船
載(李師中詞子規啼破城樓月丨丨曉丨笙歌發高啟詩記得横塘沽酒處丨丨明月丨琵琶)酒船載(崔遵詩丨丨丨)
(我雖堪老仕路有時或為貧)棚車載(王惲洛中吟丨丨丨酒都人賞名教傳家習俗同)龜趺載(謝應芳和顧仲)
(瑛金粟冢燕集詩鶴羣三繞嘉樹舞丨丨並丨豐碑來)歸篷載(高啟春日憶江上詩長記丨丨丨春醉雲籠殘照雨鳴沙)
鷄犬載(高啟荅胡博士留别詩湖山入苑路丨丨丨家船)鄭景載(零陵先賢傳丨丨丨名産為白土嗇夫漢末多)
(事國用不足産子一歲輒出口錢民多不舉子産乃勅民勿得殺子口錢當為代出郡縣為之言錢得除民更名白土為更生鄉)
碎(蘇内切細破也)
韻藻璧碎(史記藺相如傳趙王遂遣相如奉璧西入秦秦王大喜相如視秦王無意償趙城乃前曰璧有瑕請指視王王)
(授璧相如因持璧却立倚柱謂秦王曰臣觀大王無意償趙王城邑故臣復取璧大王必欲急臣臣頭今與丨俱丨于柱矣阮瑀文)
(質論華丨易丨金鐵難陶劉潜啟劍匿光芒丨丨符采又柳宗元南府君睢陽廟碑力窮就執猶抗其辭圭丨可丨堅貞不虧)破
碎(史記義縱傳義縱自河内遷為南陽太守至郡遂案寧氏盡丨丨其家後漢書和帝紀匈奴背叛為害久遠賴祖宗之靈師克)
(有捷醜虜丨丨宋史陳公輔傳詆誣聖人丨丨大道金史世宗紀上謂宰臣曰朕服御或舊嘗使澣濯至于丨丨方始更易荀子詩)
(曰涓涓流水不雝不塞轂已丨丨乃大其輻事以敗矣乃重太息其云益乎水經注中山夫人祠内有仲山甫冡冡西有石廟羊虎)
(傾低丨丨略盡賈誼旱雲賦正雲布而雷動兮相擊衝而丨丨梁武帝孝思賦目觸事而丨丨心隨感而斷絶杜甫詩滿空星河光)
(丨丨四座賓客色不動白居易詩一性既完全萬機皆丨丨皮日休吳中苦雨詩丨丨舊鶴籠狼籍晚𧖟簇王安石詩山月入松金)
(丨丨江風吹水雪崩騰蘇軾詩西湖忽丨丨鳥落魚動鏡陳師道詩脩鱗失水玉參差晚日搖光金丨丨陸游詩生涯丨丨餘龍具)
(學問荒唐守免園又去國不堪心丨丨平戎空有膽輪囷)煩碎(漢書黃霸傳米鹽靡密初若丨丨然霸精力能推行之後漢書)
(韋彪傳詔君年在耆艾不可復以增加恐職事丨丨重有損焉其上大鴻臚印綬隋書柳彧傳隋承喪亂之後風俗頹壊彧多所矯)
(正上甚嘉之又見上勤于聽受百寮請奏多有丨丨因上疏諫北史賀懷傳懷性寬簡不好丨丨恒語人曰為政貴當舉綱何必湏)
(大子細也又蘇威傳所修格令章程並行于當世頗傷丨丨唐書食貨志宰相李珏楊嗣復奏堂厨食利錢擾民丨丨宋史王信傳)
(信論士大夫持論尚刻薄而寖失祖宗忠厚之意革敝𩔖丨丨而不明國家寬大之體遼史蕭孝穆傳嘗語人曰樞密選賢而用何)
(事不濟若自親丨丨則大事凝滯矣煩又作繁隋書楊尚希傳上時每旦臨朝日側不倦尚希諫曰周文王以憂勤損夀武王以安)
(樂延年願陛下舉大綱責成宰輔丨丨之務非人主所宜親也宋史胡安國傳安國以疾懇求去高宗曰聞卿深於春秋方欲講論)
(遂以左氏傳付安國點句正音安國奏春秋經世大典見諸行事非空言比今方思濟艱難左氏丨丨不宜虚費光隂躭玩文采莫)
(若潛心聖經高宗稱善王僧孺與何炯書委曲同之鍼縷丨丨譬之米鹽)打碎(晉書謝石傳淮肥之役詔石以將軍假節征討)
(大都督破苻堅先是童謠云誰謂爾堅石丨丨)冰碎(隋書衛玄傳社稷靈長宜令醜徒丨丨孔稚圭褚先生伯玉碑徒侶判其)
(丨丨舟子悲其雹散庾信小園賦遂乃山崩川竭丨丨瓦裂大盜潛移長離永滅又孔平仲詩清影丨玉丨疎音環珮寒)齒碎
(唐書張廵傳尹子琦謂廵曰聞公督戰大呼輙眥裂血嚼丨皆丨何至是廵曰吾欲氣吞逆賊顧力屈耳王令張廵詩廵瞋睨遠聽)
(眥折怒嚼丨丨鬚張肩鄭元祐汝陽張御史死節歌眥裂丨丨加憤怒髮直上指目炯然)𤨏碎(鮑照飛白書勢銘仙芝煩弱既)
(匪足雙蟲虎丨丨又安能匹柳宗元乞巧文眩耀為文丨丨排偶白居易樂府六詔星居初丨丨合為一詔漸強大元稹代李中丞)
(謝官表臣生值聖時蔭分天屬雖牽絲入仕或因丨丨之文而執簡當朝實由睦族而致韓愈聫句竹影金丨丨泉聲玉琮琤曾鞏)
(雪詩飄颻投夜急丨丨得風儇范成大詩燭花紅丨丨香霧碧徘徊)聲碎(楊思玄詩鳥丨含羽丨騎影曳花浮秦韜玉陳宫詩)
(金城暗逐歌丨丨鐵甕潛随舞勢休杜荀鶴詩風煖鳥丨丨日高花影重)殞碎(王昌齡詩賤臣欲干謁稽首期丨丨)
言教碎(晉書李密傳張華問孔明丨丨何丨密曰昔舜禹臯陶相與語故得簡大雅誥與凡人言宜碎孔明與言者無已敵)
(丨丨是以丨爾)玉石碎(晉書袁宏傳頌滄海横流丨丨同丨陳琳檄吳將校部曲文大兵一放丨丨俱丨又南史王僧達傳)
(後顔師伯詣之僧達慨然曰大丈夫寧當玉碎安可以沒沒求活師伯不荅逡廵而退拾遺記董偃以玉精為盤貯冰于膝前玉精)
(與水同其潔澈侍者謂冰之無盤必融濕席乃合玉盤拂之落階下冰玉俱碎偃以為樂庾信賦荆山鵲飛而玉碎隋岸蛇生而珠)
(死岑參京兆府中棠樹降甘露詩千柯玉光碎萬葉珠顆垂范成大詩坐聽一篙珠玉碎不知湖面已成冰尹廷高三巖瀑布詩千)
(尺素簾寒不捲一潭白玉碎無痕王逢史騾兒詩蕭王馬蹴滹沱冰亞父玉碎鴻門斗許有壬秋羊詩戎鹽舂玉碎肥羜壓花重又)
(劉峻與宋玉山元思書生與漁父同嬉死葬要離墓側金石可碎聲華無寂唐高宗九日詩柳空穿石碎弦虛側月張杜甫詩雲端)
(水筒坼林表山石碎)應手碎(晉書石崇傳與王愷以奢靡相尚武帝每助愷嘗以珊瑚樹賜之高二尺許愷以示崇崇便以)
(鐵如意擊之丨丨而丨又五燈會元唐朝因禪師微時嘗運槌擊土次見一大塊戲槌猛擊之應碎忽然大悟)珊瑚碎(見上)
(吳融贈李長史歌碧丨丨丨震澤中金銀鐺撼龜山下李咸用富貴曲紅錦障收丨丨樹丨至今笑石崇王愷)山嶽碎(元稹)
(詩雷震丨丨丨電斬鯨鯢死蘇舜欽太行道詩淳源一破丨丨丨巧心遂去緣嶮巇又柳宗元唐鐃歌鼔吹曲鐵山碎大漠舒二虜)
(勁連穹廬)
增雜碎(易其稱名也雜而不越疏易之爻辭多載細小之物若見豕負途之屬是丨丨也辭雖丨丨各依爻卦所宜而言之)
(是不相踰越也後漢書仲長統傳叛散五經滅棄風雅百家丨丨請用從火隋書經籍志晉太康元年汲郡人發魏襄王冢得古竹)
(簡書字皆科斗發冢者不以為意往往散亂帝命中書監荀勖令和嶠撰次為十五部八十七卷多丨丨怪妄不可訓唯周易紀年)
(最為分了又牛弘傳裴頠議曰尊祖配天其義明著而廟宇之制理據未分宜可直為一殿以崇嚴父之祀其餘丨丨皆除之楊萬)
(里䟦陸務觀劒南詩藁詩彫得心肝百丨丨依前塗轍九盤紆)鄙碎(詩召彼故老訊之占夢疏既不能施德以止訛言而愛好)
(丨丨而共信徵祥召彼故老宿舊有德者但訊之占夢之事言其不尚道德侮慢老成也北史甄琛傳所著文章丨丨無大體時有)
(理詣又王羆傳每至享會自秤量酒肉分給將士時人尚其均平嗤其丨丨)敗碎(禮記鮮魚曰脡祭注脡直也疏祭有鮮魚)
(必須鮮者煮孰則脡直若餒則丨丨不直)細碎(禮記飯用米貝弗忍虛也不以食道用美焉爾注食道䙝米貝美疏飲食人所)
(造作丨丨不潔故為䙝也金史世宗紀御史臺進所察州縣官罪上覽之曰卿等所廉皆丨丨事又止錄其惡而不舉其善審如是)
(其為官者不亦難乎其併察善惡以聞又宋端修傳上謂端修曰汝前為御史以幹能見用汝言多丨丨不究其實及為大理司直)
(乃能稱職用是擢汝為丞新論數粒而炊析薪而㸑非苟為艱難由性褊恡而丨丨也諸葛亮誡外生書忍屈伸去丨丨廣咨問除)
(嫌吝韋昭國語解敘至於丨丨有所闕略白居易和裴常侍薔薇架詩山榴何丨丨石竹苦尋常又牡丹芳樂府石竹金錢何丨丨)
(蘇軾詩東坡也是可憐人披抉泥沙收丨丨徐積瓊花詩杏花俗艷梨花粗柳花丨丨梅花疎陳造詩水禽時弄翩僊影野草爭開)
(丨丨花王令詩高言足瑕玼俗學牽丨丨僧道潛詩弄日鳥聲喧丨丨照溪花影静玲瓏党懷英詩爾雅丨丨編蟲魚辭嚴義密字)
(見疎)苛碎(禮記殷周之道不勝其敝疏以殷周文煩失在丨丨故其民不堪敝敝敗也晉書文帝紀為洛陽典農中郎將值魏)
(明奢侈之後帝蠲除丨丨不奪農時百姓大悦又刑法志及明帝即位常臨聽訟觀錄洛陽諸獄帝性既明察能得下姦故尚書奏)
(决罰近於丨丨按明帝漢明帝也北史伊馥傳拜司空清約自守為政舉大綱而已不為丨丨舊唐書王緯傳緯性勤儉歴官清潔)
(而傷於丨丨多用刻削之吏督察廵屬人不聊生又李嶠傳夫禁網尚疎法令宜簡簡則法易行而不煩雜疎則所羅廣而無丨丨)
(陳師道次韻蘇公西湖徙魚詩寧容網目漏呑舟誰能烹鮮作丨丨)職碎(周禮天官職内注若今之泉所入謂之少内疏按王)
(氏漢官解云小官嗇夫各擅其職謂倉庫少内嗇夫之屬各自擅其條理所職主由此言之少内藏聚似今之少府但官卑丨丨以)
(少為名)猥碎(左傳若夫山林川澤之實器用之資皂隸之事官司之守注言取此雜猥之物以資器備疏雜猥謂諸雜丨丨)
(也)兵碎(漢書趙充國傳且羌虜易以計破難用丨丨也)顱碎(後漢書馬融傳祋殳狂擊頭陷丨丨)摧碎(魏志許褚)
(傳時汝南葛陂賊萬餘人攻褚壁褚衆少不敵力戰疲極乃令壁中男女聚治石如杆斗者置四隅褚飛石擲之所值皆丨丨賊不)
(敢進舊唐書魏元忠傳夫中材之人素無智略一旦居元帥之任而意氣軒昂自謂當其鋒者無不丨丨豈知戎昭果毅敦詩說禮)
(之事乎蔡邕太守胡公碑惟其傷矣胸肝丨丨鮑照與妹書回沬冠山奔濤空谷碪石為之丨丨碕岸為之□落)意碎(晉書)
(杜預傳鎮荆南公家之事知無不為或譏其丨丨預曰禹稷之功期於濟世所庶幾也)穴碎(晉書陸機傳論遂使丨丨雙龍)
(巢傾兩鳳)粉碎(晉書郭璞傳王導令作卦璞言公有震厄可命駕西出數十里得一柏樹截斷如身長置常寝處災可消矣導)
(從其言數日果震柏丨丨楊萬里詩珊瑚擊得如丨丨趙璧博城翻手悔又大波一跳入天半丨丨銀山成雪片五燈會元礙不礙)
(誰為對大地山河廓然丨丨)刻碎(晉書劉隗傳代薛兼為丹陽尹與尚書令刁協並為元帝所寵欲排抑豪強諸丨丨之政)
(皆云隗協所建)嚴碎(晉書楊駿傳為政丨丨愎諫自用)糜碎(南史嚴竣傳時議者以銅難得欲鑄二銖錢竣議曰今鑄)
(二銖恣行新細天下之貨將丨丨至盡易林卵與石鬪丨丨無處水經注嬴縣西六十里有季札兒冢碑石丨丨靡有遺矣唯趺存)
(焉柳宗元宥蝮蛇文彼樵豎執殳農夫執耒不幸而遇將除其害餘力一揮應手丨丨我雖汝活其惠實大蘇軾䟦驚雷出火喬木)
(丨丨劉子翬詩初如卵殼微跐踐悉丨丨)任碎(北史甄琛傳里正乃流外四品職輕丨丨多是下才人懷苟且不能督察故使)
(盜得容姦百賦失理)零碎(舊唐書懿宗紀續據戶部牒稱州府除陌錢有折色丨丨請起咸通五年所合送延資庫錢絹逐年)
(兩限須足其除陌十五文當司仍舊收管白居易老柳樹詩雪花丨丨逐年減烟葉稀疎隨分新陳造詩石鼎褭輕碧庭柯丨丨紅)
(林逋山園小梅詩剪綃丨丨點酥乾向背稀稠盡亦難)小碎(舊唐書元稹傳唯杯酒光景間屢為丨丨篇章以自吟暢元稹)
(詩丨丨詩篇取次書王令詩鱗鬚爪角尚丨丨但見蜿蜒相參差)去碎(華陽國志閻慮為綿竹令以禮讓為本童謠曰閻君)
(賦政明且昶蠲苛丨丨以禮讓)解碎(齊民要術合墨不得過二月九月温時敗臭寒則難乾潼溶見風日丨丨)紊碎(水經)
(注平興縣城南里餘有神廟世謂之張明府祠水旱之不節則禱之廟前有石碑文字丨丨不可復尋)連碎(羯鼓錄其聲焦)
(殺鳴烈尤宜促曲急破戰仗丨丨之聲)步碎(老學庵筆記韓魏公聲雌文潞公丨丨相者以為二公若無此二事皆非大臣)
(之相)琢碎(蔡邕弔屈原文丨丨琬琰寳其瓴甋)木碎(曹植征蜀論下礨成雷棒殘丨丨)飛碎(劉楨馳射賦控滿流)
(睇應弦丨丨)碎碎(陸機詩丨丨織細練為君作&KR0008;繻五燈會元再三瑣瑣丨丨囑付叮叮嚀嚀)辭碎(傅休奕連珠序)
(蔡邕似論言質而丨丨然旨篤矣)毁碎(謝靈運撰征賦憫隆安之致寇傷龜玉之丨丨)風碎(謝朓治宅詩丨丨池中荷)
(霜剪江南菉)曲碎(王儉史議朝會志前史不書蔡邕稱先師胡廣說漢舊儀此乃伯喈一家之丨丨小儀無煩錄)百碎
(梁武帝孝思賦曉丨丨於魏闕夜萬斷於中暘)填碎(梁簡文帝唱導文行塞三途丨丨地獄)珠碎(吳均碎珠賦瀛淮激)
(電甘海震雷明丨丨矣于川之隈庾信傷心賦膝下龍摧掌中丨丨李煜宣城公輓辭丨丨眼前珍花凋世外春曹伯啟詩星光遜)
(月明丨丨雲氣停風白練閑高啟雨詩丨丨復絲輕颷廻乍拂楹又杜牧詩雨滴丨璣丨苔生紫翠重徐積瓊花詩仙掌秋高玉露)
(濃蛟人泣下丨璣丨又張昱蓮塘曲一點芳心不自持露荷又作璚丨丨)雹碎(劉令嫻祭夫徐悱文丨丨春紅霜雕夏綠)弋
碎(庾信鶴讃籠摧月羽丨丨霜衣)碑碎(盧思道詩墳荒隧草沒丨丨石苔濃蘇舜欽詩樹穿瑶甃裂丨丨玉樓空)營碎
(唐太宗詩丨丨落星沈陣卷横雲裂)霞碎(唐太宗詩雲凝愁半嶺丨丨纈高天曹鄴故人寄茶詩碧沉丨脚丨香泛乳花輕陸)
(龜蒙縹緲峯詩蜀綵駮丨丨吳綃盤霧勻又李建勲薔薇詩錦江風撼雲丨丨仙子衣飄黼黻香)衣碎(唐太宗詩丨丨荷疎)
(影花明菊點叢)靨碎(唐太宗詩璜虧夜月落丨丨曉星殘)搥碎(李白詩我且為君丨丨黃鶴樓君亦為我倒却鸚鵡洲元)
(稹詩張良韓孺子丨丨屬車輪郝經詩不湏丨丨黃鶴樓何必翻倒鸚鵡洲大江江頭呼李白我欲與汝蓬山游)星碎(杜甫)
(有事于南郊賦雷纏風升雪颯丨丨)光碎(杜甫萬文潭詩黑如灣環底清見丨炯丨崔國輔詩羽山一點青海岸雜丨丨温庭)
(筠水仙謠夜深天碧亂山姿丨丨平波滿船月杜牧少年行連環羈玉聲丨丨綠錦蔽泥虬卷高孫覿詩松雲翠離披竹日丨破丨)
(楊萬里再登垂虹亭詩白晝驚人星滿地日丨丨處萬波来薛季宣詩盪槳水丨丨轉山帆影斜)心碎(高適詩拜迎官長丨)
(欲丨鞭撻黎庶令人悲劉長卿詩逆旅鄉夢頻春風客丨丨戴復古詩一聲離岸櫓丨丨楚江邊)膽碎(岑參詩汗流出鳥道)
(丨丨窺龍渦韓翃詩前鋒直指隂山外虜騎紛紛丨應丨)錦碎(韓愈叉魚詩中鱗憐丨丨當目訝珠銷)彩碎(韓愈詠月)
(詩輝斜通壁練丨丨射沙星)首碎(柳宗元南府君睢陽廟碑丨丨秦庭終懵無衣之賦身離楚埜徒傷帶劒之辭)攪碎
(元稹俊鶻樂府瞥然飛下人不知丨丨荒城魅狐窟)詠碎(元稹落帽臺詩丨丨龍山歸去號)骨碎(白居易新豐折臂翁)
(樂府丨丨筋傷非不苦且圖揀退歸鄉去)剪碎(白居易詩丨丨紅綃却作團)葉碎(白居易詩霜菊花萎日風梧丨丨時)
擊碎(白居易琵琶行鈿頭銀篦丨節丨血色羅裙翻酒汚蘇軾董雙成故宅發地得丹鼎詩琉璃丨丨走金丹無復神光發舊)
(壇樓鑰詩傳聞神龍卧其上寳藏丨丨真瓊瑰何夢桂詩丨丨缺壺歌不盡荒臺殘雨夢揚州謝翺鐵如意詩其一起楚舞一起作)
(楚歌雙執鐵如意丨丨珊瑚柯張昱唐天寳宫詞霓裳按舞長生殿丨丨梧桐夜未央五燈會元擲下金剛鎚丨丨千聖骨)拍
碎(杜牧詩畫堂檀板秋丨丨一引有時聫十觥汪元量詩丨丨闌干曲呑聲血淚零楊維楨湖龍姑曲浪中丨丨岳陽樓萬斛龍)
(驤半空立又白居易筝詩珠聫千丨丨刀截一聲終)踏碎(薛能竹逕詩尋多苔色古丨丨竹聲微陸游詩自笑閒游心未歇青)
(鞋丨丨白雲堆樓鑰大龍湫詩行行路入兩山間丨丨苔痕地將折)影碎(李洞詩風搖缾丨丨沙陷履痕端余靖詩魚戲竹溪)
(寒丨丨路穿松塢翠隂斜王阮蓬屋詩日丨丨如秋葉下雨聲灑似夜船中)劈碎(曹松詩丨丨琅玕意有餘細泉高引入香)
(池)礫碎(皮日休練瀆詩底静似金膏丨丨如丹粟又蘇軾詩慘澹雲水昏晶熒沙丨丨)敲碎(皮日休潺湲洞詩丨丨一)
(輪月鎔銷半叚天邊元鼎聞笛詩牙板急隨聲不斷滿天丨丨玉玲瓏宋无詩數聲金磬秋壇霽丨丨遥天一縷雲黃庚詩一枰子)
(玉丨雲丨幾度午窗驚夢殘)雪碎(王周詩竹聲并丨丨溪色共烟深)撲碎(方干題仙巖瀑布詩遠壑流來多石脉寒)
(空丨丨作凌凘又五登會元徹底攪不渾通身丨不丨)終碎(陳師道西湖徙魚詩同生異趣有如此缾懸瓽間丨一丨)斷
碎(晁沖之墨詩百年相傳文丨丨彷彿尚見蛟龍背)魄碎(陸游畏虎詩心寒道上跡丨丨茆葉底)月碎(陸游詩丨)
(丨知流急風高覺笛清又風生樹影動丨丨水流急黃庚詩萬頃波光搖丨丨一天風露藕花香)搖碎(陸游詩艣枝丨丨碧)
(琉璃高士談春愁曲寳階寂寂苔紋深東風丨丨湘簾影張養浩詩金縷歌殘華鵲月蘭舟丨丨濼湖烟)滴碎(陸游聞雨詩驚)
(回萬里關河夢丨丨孤臣犬馬心方回詩孤篷酒醒三更雨丨丨愁腸是此聲)蘭碎(陸游詩丨丨作香塵竹裂成直紋)紙
碎(陸游村舍詩蝶飛窗丨丨龜坼壁泥乾)肋碎(陸游悲歌行尊拳纔奮丨已丨曹射箭盡弓未弢)揉碎(楊萬里暮)
(雨既霽詩水將樹影亂丨丨月與日光相對明)琱碎(楊萬里詩丨丨肝脾只望詩鬚髯成雪髩成絲)刺碎(楊萬里詩夜装)
(明發走不徹半篙丨丨嚴灘月)白碎(王惲桃花菊詩黃輕丨丨空多種碧爛紅鮮自一家)壓碎(張憲大腹兒詩并刀剪綵)
(十六幅錦䙀丨丨宫娥肩)鈿碎(牟巘詩花殘丨丨館娃空春草年年為誰碧)蹴碎(戴表元看花曲種花郎君愛花好看)
(花兒女笑花老墻東花開閙喧喧馬蹄丨丨墻西草)
嚙被碎(南史樂順之傳嘗遇病與母隔壁忍病不言丨丨至丨恐母之哀己也)如意碎(南史殷鈞傳梁武帝以永)
(興公主妻鈞鈞形貌短小為主所憎每被召入先滿壁為殷叡字鈞不勝怒而言于帝帝以犀丨丨擊主丨于背按叡鈞之父也)
廢印碎(春明退朝錄唐禮部員外廳前冇大石諸州送到丨丨皆於石上丨之又圖寫祥瑞亦員外所掌令狐綯詩云移石)
(幾回敲廢印開箱何處送新圖)逢則碎(揚雄羽獵賦丨之丨丨近之則破)千里碎(唐太宗望雪詩入牖丨丨丨迎)
(風一半斜)鶉服碎(駱賓王詩丨丨長悲丨蝸廬未卜安)藤蘿碎(王績詩丨丨上下丨枝幹縱横裂)一潭碎
(岑參詩色向羣木深光搖丨丨丨)碧蹄碎(岑參衛節度赤驃馬歌揚鞭驟急白汗流弄影行驕丨丨丨)浪花碎
(李白詩岸映松色寒石分丨丨丨又蘇軾詩夜風波浪碎朝露珠璣香)繡臆碎(韋應物射雉詩羽分丨丨丨頭㢮錦鞘懸)
(又陸游醉中長歌烟郊射雉錦臆碎水亭供鱠金盤空)縷脈碎(韓愈南山詩晴明出稜角丨丨丨分繡)雛衆碎
(韓愈詩龐區丨丨丨)寒竹碎(元稹詩丨丨丨貞筠又張雨詩玲瓏簷花亂蕭屑風竹碎)烘梳碎(元稹感石榴詩琥珀)
(丨丨丨燕支嬾頰塗)藍羅碎(白居易栽竹詩葉剪丨丨丨莖抽玉琯端)金波碎(白居易詩日脚丨丨丨峯頭細點繁)
燈花碎(李中詩落壁丨丨丨飄窗雪片粗)叢鬟碎(張碧美人梳頭詩金盤解下丨丨丨三尺巫雲綰朝翠)鶴
翎碎(曹鄴賀雪詩拂砌花影明交宫丨丨丨)紛紛碎(陸龜蒙詩繁絃似玉丨丨丨佳妓如鴻一一驚)青紅碎
(梅堯臣詩饑禽來往飛遠樹丨丨丨又范成大詩梓花紅綻碎粟穗綠垂低)絞綃碎(蘇軾梅花詩丨丨剪丨玉簪輕)玉
花碎(蘇軾詩縱横爭看銀刀出瀺灂初驚丨丨丨)琉璃碎(楊萬里詩丨丨忽破丨冰雪併呑紅方回聽琴詩急如快)
(劒斫蛇分兩截丨丨瓶丨玉簪折)世界碎(陸游夏雨詩嵯峨雲壓丨丨丨夭矯龍卷江湖空)玉斗碎(陸游詩范)
(增丨丨久已丨虞姬妝面流餘澘又岑安卿歌風臺詩鴻門斗碎驪山焚漢楚殘民半為鬼)楸梧碎(陸游雨詩聲入丨丨)
(丨清分枕簟凉)天為碎(郝經曉起詩心苦丨丨丨辭窮海欲乾)天狗碎(張憲游黃公洞詩巨彈落星丨丨丨神砮)
(出土佛牙堅)寳珈碎(朱德潤題石崇錦障圖詩嬋娟墜樓丨丨丨月明夜半啼驚鴉)和愁碎(尹廷高桐江舟中詩)
(敲篷雪霰丨丨丨拍枕江聲入夢寒)霹靂碎(鄭元祐詩海濤翻山丨丨丨怒卷河漢如壺漿)蘆花碎(揭傒斯詩獨樹)
(雞鳴楓葉飛荒村鴈沒丨丨丨)枯楊碎(高啟詩鳥啄丨丨丨蟲懸落葉輕)
鴛鴦瓦碎(鄭嵎津陽門詩孔雀松殘赤琥珀丨丨丨丨青琉璃)水晶宫碎(郝經湖水來詩丨丨丨丨洲渚出昆)
(明老火飛狂灰)
態(他代切意丨亦作㑷)
韻藻交態(史記汲黯鄭當時傳贊始翟公為廷尉賓客闐門及廢門外可設雀羅翟公復為廷尉賓客欲往翟公乃大署)
(其門曰一死一生乃知交情一貧一富乃知丨丨一貴一賤交情乃見高適邯鄲少年行君不見今人丨丨薄黃金用盡還疎索杜)
(甫久客詩羇旅知丨丨淹留見俗情獨孤及東都還酬王諫議詩天地變化縣城改獨有故人丨丨在陸龜蒙詩永夜譚玄侵罔象)
(一生丨丨忘形骸袁桷詩艱危見丨丨窮愁名益光)妖態(後漢書梁冀傳詔封冀妻孫夀為襄城君夀色美而善為丨丨作愁)
(眉嗁粧墮馬髻折腰步齲齒笑以為媚惑)故態(後漢書嚴光傳司徒侯覇與光素舊遺使奉書光投札與之口授曰君房足下)
(位至鼎足甚善懷仁輔義天下悦阿諛順旨要領絶覇得書奏之帝笑曰狂奴丨丨也梁簡文帝與湘東王論文書雖是庸音不能)
(閣筆有慙伎癢更同丨丨王筠東陽還經嚴陵瀨詩釣石宛如新丨丨依可想韓愈孔雀詩飄零失丨丨隔絶抱長思白居易詩狂)
(夫與我世相忘丨丨些些亦不妨陸龜蒙嚴光釣臺詩不是狂奴為丨丨仲華争得黑頭公)修態(楚辭招魂姱容丨丨絙洞)
(房些張衡西京賦振朱屣於盤樽奮長袖之颯纚要紹丨丨麗服颺菁)綽態(楚辭大招滂心丨丨姣麗施只注謂心廣而多)
(恣也曹植洛神賦柔情丨丨媚於語言)逸態(陳琳柳賦偉姿丨丨英艷妙竒張協七命天驥之駿丨丨超越庾信趙國公集)
(序丨丨横生新情振起武平一妾薄命綽約多丨丨輕盈不自持杜甫驄馬行雄姿丨丨何遒崪顧影驕嘶自矜寵)詩態(杜甫)
(詩客情投異縣丨丨憶吾曹韓愈贈張袐書詩君丨多丨度靄靄春空雲)有態(蘇軾墨妙亭詩短長肥瘦各丨丨玉環飛燕誰)
(敢憎又定惠院月夜詩江雲丨丨清自媚竹露無聲浩如瀉元好問山居詩林高風丨丨苔滑水無聲虞集謝送牡丹詩青春丨丨)
(當窗近白髮多情插帽斜)張態(白居易詩李娟丨丨君莫嫌亦擬隨時自教取注李娟丨丨蘇妓名)
婦人態(駭聞錄李遵懿仕偽蜀有丨丨丨蜀平太祖曰有此態邪以氊頭箭射之正中其腹李不動太祖曰外柔内勁授供)
(奉官後握兵江淮號鐵漢)小人態(杜甫詩蜘蛛丨丨丨結綴瓜果中)
增偽態(戰國策萬端俱起不可勝理科條既備民多丨丨)庸態(史記屈原傳邑犬羣吠兮吠所怪也誹俊疑桀兮固)
(丨丨也曾鞏祭宋龍圖文追往烈而競逐豈丨丨之能憐)變態(史記司馬相如傳於是楚王乃弭節裴回翺翔容與覽乎隂林)
(觀壮士之暴怒與猛獸之恐懼徼&KR1205;受詘殫睹衆物之丨丨書斷神化自若丨丨不窮金壺記明皇親書西嶽碑文刺史徐知仁上)
(言曰親迂彩筆寫在香箋隨手生姿入神丨丨楚辭吾且儃佪以娛憂兮觀南人之丨丨劉歆遂初賦玩書琴以條暢兮考性命之)
(丨丨嵇康琴賦嗟姣妙以弘麗何丨丨之無窮杜甫上白帝城詩江城含丨丨一上一㢠廻新孔平仲寒食郊外詩只此晦與晴丨丨)
(亦俄忽)異態(史記司馬相如傳蕩蕩乎八川分流相背而丨丨隋書北狄傳論屈申丨丨強弱相反正朔所不及冠帶所不)
(加劉向九歎方圜殊而不合兮鈎繩用而丨丨梁簡文帝南郊頌序紆餘委蛇邱陵起伏澎湃嶤屼山川丨丨梁昭明太子七契丨)
(丨蹥踡青姿猗猗柳宗元始得西山宴游記自余為僇人居是州是州之山水有丨丨者皆我有也而未始知西山之怪特陳與義)
(晚晴詩川陵各丨丨艱險常一律)容態(後漢書禰衡傳操聞衡善擊鼓乃召為鼓吏因大會賓客閱試音節衡為漁陽參撾)
(蹀𨄌而前丨丨有異聲節悲壮聽者莫不慷慨宋玉招魂丨丨好比順彌代些蘇軾慶姬詞天真雅麗丨丨温柔心性慧)巧態
(後漢書宦者傳贊舞文丨丨作惠作威凶家害國夫豈異歸南史陳後主紀帝荒於酒色不恤政事左右嬖佞珥貂者五十人婦人)
(美貌麗服丨丨以從者千餘人摯虞鵁鶄賦其在水也則丨丨多姿調節柔骨一低一仰乍浮乍沒)作態(後漢書曹世叔妻傳)
(若夫動静輕脱視聽陜輸入則亂髮壊形出則窈窕丨丨此謂不能專心正色矣阮籍獮猴賦舉頭吻而丨丨兮動可憎而自新蘇)
(軾詩西湖雖小亦西子縈流丨丨清而丰陸游詩弄姿野蘤晴猶歛丨丨江雲晚未歸)常態(後漢書邊讓傳舞無丨丨鼓無)
(定節尋聲響應修短靡跌劉子翬諭俗詩愚氓擾潢池囏難亦丨丨)狗態(後漢書董卓傳徵卓為少府不肯就上書言所將湟)
(中義從及秦胡兵皆詣臣曰廩賜斷絶妻子饑凍牽輓臣車使不得行羌胡敝腸丨丨臣不能禁止輙將順安慰增異復上朝廷不)
(能制)弄態(吳志孫權謂蜀使鄧芝曰山民作亂江邊守兵多撤慮曹丕乘空丨丨)竒態(晉書后妃傳叙淫荒挺性蔑西)
(郊之禮容婉孌含辭作南國之丨丨王融詩掩抑有丨丨悽鏘多好聲沈約傅山香爐詩瓌姿信嵒崿丨丨實玲瓏)詭態(北史)
(徐紇傳紇外似謇正内實謟諛時豪勝已必相陵駕書生貧士矯意禮之其丨丨若此有識鄙焉劉因等隆興寺閣詩海岳神光理)
(禹鼎人間丨丨何由窮)啟態(莊子喜怒哀樂慮歎變熱姚佚丨丨注此蓋性情之異者)情態(列子太古神聖之人備知)
(萬物丨丨悉解異𩔖音聲會而聚之訓而受之同於人民蕭子良上讜言表朝辭禁門丨丨即異暮宿村縣威福便行杜牧柳詩數)
(樹新開翠影齊倚風丨丨被春迷李山甫牡丹詩曉露精神妖欲動暮煙丨丨恨成堆薛能柳枝詩狂似纖腰嫩勝綿自多丨丨竟)
(誰憐徐鉉木芙蓉詩似含丨丨愁秋雨暗減馨香借菊叢)衆態(列子墨杘單至嘽咺憋懯四人相與游於世自以智之深也巧)
(佞愚直婩斫便辟四人相與游於世自以巧之微也㺒㤉情露□㥛凌誶四人相與游於世自以才之得也眠娗諈諉勇敢怯疑四)
(人相與游於世自以行無戾也多偶自專乘權隻立四人相與游於世自以時之適也此丨丨也其貌不一而咸之於道命所歸也)
詐態(荀子讒夫多進反覆言語生丨丨人之態不知備爭寵嫉賢利惡忌妒功毁賢下歛黨與上蔽匿上壅蔽失輔勢任用讒)
(夫不能制)酒態(越絶書飲之以丨以觀其丨)佳態(新書丨丨佻志從容為說焉)姦態(釋名慝態也有丨丨也蔡)
(邕橋太尉碑公覺其丨丨状考首服即日伏辜)多態(淮南子上多故則下多詐上多事則下丨丨易林女工丨丨亂我政事蘇)
(軾詩吳山故丨丨轉側為君容陸游詩出岫雲丨丨呼風為獨吟程俱詩山近雲丨丨身閑夢亦幽)恣態(拾遺記石季倫愛婢)
(名翔風年始十歲使房内養之至十五無有比其容貌特以丨丨見美阮籍詠懷詩委曲周旋儀丨丨愁我腸吳均三婦豔詩大婦)
(絃初切中婦管方吹少婦多丨丨含笑逼清巵岑參田使君美人舞如蓮花北鋋歌世人學舞祗是舞丨丨豈能得如此樓鑰謝葉)
(處士寫照詩人言丨丨與真同如照止水窺青銅)俗態(神仙傳王大陽好酒常醉或問之曰晚學丨丨未除故以酒自驅耳)
(沈佺期覽鏡詩時芳固相奪丨丨豈恒堅杜甫石笋行惜哉丨丨好蒙蔽亦如小臣媚至尊元稹感石榴詩丨丨能嫌舊芳姿尚可)
(嘉竇衆述書賦假他人之姓字作自己之形状高風甚少丨丨尤多李山甫荅劉書記詩已知捐丨丨時許話風騷王禹偁月波樓)
(詠懷詩樓居出丨丨澤國多勝遊又劉長卿贈别趙居士詩果得僧家緣能遺丨人丨)形態(歴代名畫記馮紹正善畫鷹鶻)
(雞雉盡其丨丨觜眼脚瓜毛彩俱妙)意態(法書要錄字格丨丨回翔動静厥趣相隨張說觀御書詩魚龍生丨丨鈎劍動鋩輝)
(杜甫天育驃騎歌是何丨丨雄且傑駿尾蕭梢朔風起徐積姚黃詩一種養成餘丨丨千花瘦盡春肌膚孔平仲食桃詩開花又結)
(子丨丨何煌煌元好問梨花海棠詩妍花紅粉妝丨丨工媚嫵)音態(法書要錄施肩吾書如新亭傖父一往見似揚州人共語)
(便丨丨出)成態(法書要錄發迹多端觸變丨丨)萬態(名畫評韋偃常以越筆點簇鞍馬千變丨丨或騰或倚或齕或飲或)
(驚或止或走或起或翹或跂盧思道後園宴詩日日相看轉難厭千嬌丨丨不知窮白居易樂府向背丨丨隨低昂陸龜蒙遊楞伽)
(精舍詩人間亦何事丨丨相毒蠚吳融詩丨丨千端一瞬中沁園蕪沒佇秋風曹松夏雲詩一天分丨丨立地看忘回歐陽修石屏)
(歌豈知鐫鑱刻畫醜與妍千状丨丨不可殫)體態(續詩話林逋梅花詩云疎影横斜水清淺暗香浮動月黃昏曲盡梅之丨)
(丨)憨態(全唐詩話洛陽獻合蒂迎輦花煬帝令袁寳兒持之號司花女時詔世南草征遼指揮德音勅於帝側寳兒注視久)
(之帝曰昔傳飛燕可掌上舞今得寳兒方昭前事然多丨丨今注目於卿卿才人可便嘲之)勇態(宣和書譜徐浩比肩儒雅)
(有𩔖仲由之丨丨)曩態(屈原九章欲釋階而登天兮猶有丨之丨也)瑋態(宋玉神女賦序上古既無世所未見瓌姿)
(丨丨不可勝贊)志態(宋玉神女賦目略微眄精彩相授丨丨横出不可勝記)妙態(傅毅舞賦姿絶倫之丨丨懷慤素之)
(㓗清)軼態(傅毅舞賦丨丨横出瑰姿譎起)致態(傅毅舞賦於是鄭女進出二八徐侍姣服極麗姁媮丨丨王粲神女賦退)
(變容而改服冀丨丨以相移)儀態(張衡同聲歌素女為我師丨丨盈萬方)寒態(屠門高琴引借連娟之丨丨兮)極
態(馬融廣成頌於是流覽徧照殫變丨丨上下究竟山谷蕭條)綺態(陸機日出東南隅行丨丨隨顔變沈姿無定源)色
態(王羲之鸕鷀帖鸕鷀糞白去䵟䵳瘢黶令人丨丨此禽不卵生口吐其雛獨為異耳)舞態(顔延之七繹陳丨丨開吹臺獵)
(悲風遡秋埃庾信樂府促柱繁絃非子夜歌聲丨丨異前溪羅鄴春閨詩玉笛豈能留丨丨金河猶自浣戎衣曾鞏喜雪詩宛轉花)
(飛密紆餘丨丨長)狼態(孔䅅圭上新定法律表獷情濁氣忍并生靈昏心丨丨呑剝民物)生態(梁簡文帝筝賦丹荑)
(成葉翠隂如黛佳人採掇動容丨丨杜甫曉發公安詩鄰雞野哭如昨日物色丨丨能幾時)美態(梁簡文帝筝賦竒調間發)
(丨丨孤生)嬌態(梁簡文帝詠舞詩逐節工新舞丨丨似凌虛宋之問傷曹娘詩河伯憐丨丨馮夷要姝妓王維西施詠君寵益)
(丨丨君憐無是非吳融詩醉波疑奪燭丨丨欲沉春周霆震詩新聲與丨丨取媚巧百端)分態(梁簡文帝詩登樓望曖曖山川)
(自丨丨)轉態(梁簡文帝馬槊譜序眄金精而丨丨交流汗血愛連錢而息影不畏衣香陳後主舞媚娘樂府丨丨結紅裙含)
(嬌拾翠羽李康成玉華仙子歌丨丨凝情五雲裏嬌顔千歲芙蓉花)密態(梁簡文帝美女篇丨丨隨流臉嬌歌逐軟聲)送
態(劉孝綽看妓詩㢠廻羞出曼臉丨丨表嚬蛾)含態(陳後主玉樹後庭花樂府映戶凝嬌乍不進出帷丨丨笑相迎盧照鄰長)
(安古意鴉黃粉白車中出含嬌丨丨情非一)鄭態(江總樂府丨丨逶迤舞齊絃窈窕琴)一態(薛道衡臨渭源應詔詩八)
(川兹丨丨萬里導長波戴復古棲霞樓即景詩丨丨未了丨丨生愈變愈竒人莫測)雪態(王績觀妓詩雲光身後落丨丨掌中)
(回)呈態(許敬宗七夕應制詩薦寝低雲鬢丨丨解霓裳)鸞態(王勃夢遊仙詩電策驅龍光烟途儼丨丨)臉態(駱賓)
(王鏤雞子詩刻花爭丨丨寫月競眉新)餘態(謝偃觀舞賦止有丨丨動無遺妍歐陽修詩有如妖韶女老自有丨丨程俱過)
(紅梅閣詩清妍有丨丨衆芳謝凡卑)合態(沈佺期觀妓詩囀歌遥丨丨度舞暗成行)酣態(盧僎詩高情薄雲漢丨丨坐芳)
(洲劉商姑蘇懷古詩宫娃丨丨舞娉婷香飈四颭真珠墜)物態(張旭山行留客詩山光丨丨弄春暉莫為輕隂便擬歸姚鵠旅)
(懷詩丨丨人心漸渺茫十年徒學釣滄浪趙抃詩湖外清明丨丨繁曉林鶯舌鬪關關)水態(蘇頲興慶池侍宴應制詩山光)
(積翠遥疑逼丨丨含青近若空元稹詩山容丨丨使君知杜牧晚秋詩雲容丨丨還堪賞嘯志歌懷亦自如)真態(張建俊師)
(定菴詩輕風一蕩激丨丨互掀簸獨孤及和李尚書畫射虎圖詩居然畫中見丨丨若務除惡不顧私蘇軾石屏詩含風偃蹇得丨)
(丨刻畫始信天有工又丨丨生香誰畫得玉奴纖手嗅梅花孫覿别如老詩世亂識丨丨塗窮見真情)婉態(郭元張冬歌丨)
(丨不自得宛轉君王牀張翥詩丨丨隨歌板齊容綴舞行)斂態(王琚姜女篇須臾破顔倏丨丨一悲一喜併相宜)柳態
(柳淡聽筝詩似逐春風知丨丨如隨啼鳥識花情雍陶状春詩含春笑日花心豔帶雨牽風丨丨妖杜荀鶴詩風前丨丨閒時少雨)
(後花容淡處多)老態(李絳杏園聫句丨丨忽忘絲管裏衰顔宜解酒杯中王禹偁揚州寒食詩丨丨厭春華病身憂宿酲梅堯)
(臣元日詩咀橘齒病酸目已驚丨丨楊萬里睡起理髮詩丨丨隨年覺新凉與睡謀陸游秋光詩舊書細讀猶多味丨丨相尋似有)
(期)尤態(陳鴻長恨歌傳非徒殊豔丨丨致是)波態(鄭宥署書題閣判精逾史籕得方丈之宏模蹟剏張芝改圓池之丨)
(丨方千里詞眼尾春嬌丨丨溜金樽笑捧纖纖袖)浩態(韓愈芍藥詩丨丨狂香惜未逢)停態(韓愈南山詩明昏無丨丨)
(頃刻異状候)鼠態(柳宗元三戒永有某氏者以為己生歲直子鼠子神也因愛鼠不畜猫犬由是鼠相告皆來某氏食而無)
(禍數歲某氏徙居他州後人來居丨為丨如故其人曰是隂𩔖惡物也假五六猫闔門撤瓦灌穴購僮羅捕之殺鼠如邱嗚呼彼以)
(其飽食無禍為可恒也哉)往態(顧況上湖至破山詩湖上非丨丨夢想頻虛結)新態(元稹樂府明皇度曲多丨丨)花
態(元稹詩丨丨繁於綺閨情軟似綿趙嘏贈女仙詩水思雲情小鳳仙月涵丨丨語如弦韋莊詩老去不知丨有丨柳永詞雨意)
(雲心酒情丨丨辜負高陽客)霞態(元稹生春詩度曉分丨丨餘光庇雪融)調態(元稹何滿子歌犯羽含商移丨丨留)
(情度意抛絃管)春態(白居易詩粉黛凝丨丨杜牧丹水詩恨身隨夢去丨丨逐雲來韓琮霞詩應是行雲未擬歸變成丨丨媚)
(晴暉蘇軾紅梅詩寒心未肯隨丨丨酒暈無端上玉肌向子諲詞嬌雲無限飄丨丨暮雨情知更可憐)風態(白居易燕子樓)
(詩序盻盻善歌舞雅多丨丨)醉態(白居易詩野情遺世累丨丨任天真秦韜玉吹笙歌逸艷初因丨丨見濃春可是韶光與)
(羅虬比紅兒詩若見紅兒丨中丨也應休憶李夫人徐鉉薔薇詩芳心向誰許丨丨不能支党懷英芙蓉詩明粧炫朝麗丨丨羞晚)
(困)狂態(白居易詩漸以丨為丨都無悶到心陸游福建到任謝表流落有年尚未除於丨丨驅馳無地空竊抱於愚忠)蠻
態(白居易東南行夷音語嘲哳丨丨笑睢盱)本態(白居易時世妝樂府妍蚩黑白失丨丨妝成盡是含悲啼)艷態(楊衡)
(白紵辭輕身起舞紅燭前芳姿丨丨妖且妍杜牧張好好詩玉質隨月滿丨丨逐春舒劉兼秋夕舒懷詩菱鏡也知移丨丨錦書其)
(奈隔年光劉仲尹詞當年丨丨題詩處好在香痕與淚痕)宵態(楊衡七夕詩寝幌凝丨丨妆奩閑晚愁張籍詩妍姿結丨丨)
𨼆態(楊衡遊峡山寺詩烟霞無丨丨巖洞詎遺幽)歌態(張祐孟才人嘆偶因丨丨詠嬌嚬傳唱宫中十二春)减態
(杜牧詩梅衰未丨丨春嫩不禁寒)羞態(杜牧出宫人詩幾向綴珠深殿裏妒抛丨丨卧黃昏)山態(杜牧詩烟濕樹姿嬌)
(雨餘丨丨活王周詩雨晴丨有丨風晚水無痕黃潛題莫氏山莊圖詩丨丨近人猶偃蹇湖光無雨亦空濛)浪態(杜牧初入)
(汴口詩檣形櫛櫛斜丨丨迤迤好)盡態(杜牧阿房宫賦一肌一容丨丨極妍)煙態(李商𨼆咏木蘭詩波痕空暎襪丨丨)
(不勝裾南唐後主詩多謝長條舊相識強垂丨丨拂人頭)粉態(李商𨼆回中牡丹詩前溪舞罷休㢠廻顧併覺今朝丨丨新)雨
態(温庭筠太液池歌平碧淺春生綠塘雲容丨丨連青蒼李咸用巫山高丨丨雲容多似是色荒見物皆成媚又陸龜蒙自桐江)
(得釣車詩數幅尚含烟丨丨三篇能賦蕙蘭詞)鬢態(温庭筠齊宫詞粉香隨笑度丨丨伴愁來)低態(温庭筠詠顰詩恨容)
(偏落淚丨丨定思人)幽態(温庭筠題磁嶺海棠花詩丨丨竟誰賞歲華空與期)仙態(李郢中元夜詩紅燭影㢠廻丨丨近翠)
(環光動見人多)柔態(李山甫柳詩強扶丨丨酒難醒殢得春風别有情)媚態(羅虬比紅兒詩總似紅兒丨丨新莫論千)
(度笑争春葛立方賞梅詞却月幽姿含章丨丨姮娥姑射下仙鄉)香態(羅虬比紅兒詩醉和丨丨濃春睡一樹繁花偃繡幃)
雲態(皮日休詩丨丨不知驟鶴情非會徵吴融詩謫仙醉去丨為丨野客吟時月作魂劉迎彦美生朝詩丨丨自蒼狗玉輝猶)
(白虹)舊態(陸龜蒙病孔雀詩懶移金翠傍簷楹斜倚芳叢丨丨生)古態(陸龜蒙詩丨丨日漸薄新妝心更勞)時態
(趙嘏詩久客轉諳丨丨薄多情只共酒淹留鄭谷詩丨丨懶隨人上下花心日被蝶分張)冶態(韓偓殘花詩餘霞殘雪幾多在)
(蔫香丨丨猶無窮王令題滿氏申申亭詩亭前朱朱有丨丨亭下白白無俗姿曾覿賞牡丹詞丨丨輕盈香風搖蕩畫欄淑景初長)
世態(羅𨼆謝江都鄭長官啟鏤筆才情探驪價重因循丨丨放蕩宦遊戴叔倫詩却是梅花無丨丨隔墻分送一枝春鄭谷送)
(韋序赴舉詩波浪不能成丨丨鸞凰應得入吾曹徐鉉詩離腸似線常憂斷丨丨如湯不可探趙抃詩年光頭髩華如雪丨丨心情)
(冷似冰張詠杭州蒙恩奬諭謝表朝風寬簡丨丨淳和史官但紀其時雍野老不知於帝力)慢態(李羣玉觀舞詩丨丨不能)
(窮繁姿曲向終)貌態(李羣玉杜丞相悰筵中贈美人詩丨丨祗應天上有歌聲豈合世間聞)妾態(司馬扎古思詩春華)
(惜丨丨秋草念妾心)雅態(李咸用萱草詩祇應憐丨丨未必解忘憂)芳態(薛能楊柳詩晴垂丨丨吐芽新雨擺輕條濕面)
(春徐鉉柳枝詩唯有美人多意緒解衣丨丨畫雙眉)鶴態(吳融詩雲情丨丨莫誇慵正上仙樓十二重)病態(南唐後主)
(詩丨丨如衰弱厭厭向五年)素態(王禹偁杏花詩桃紅梨白莫争春丨丨妖姿兩未勻)野態(歐陽修歸雁亭詩頑姿丨)
(丨煩造化勾芒不肯先喣吹王十朋酴䕷詞丨丨芳姿枝頭占得春長久)百態(歐陽修鳴鳩詩君不見人心丨丨巧且艱臨危)
(利害兩相關蘇軾過廬山下詩一時供坐笑丨丨變立談蔡松年詩人道動有患丨丨交相攻元好問論詩詩蘇門果有忠臣在肯)
(放坡詩丨丨新)少態(蘇軾咏山茶花詩葉厚有稜犀甲徤花深丨丨鶴頭丹)曉態(蘇軾常潤道中詩但知撲撲晴香軟)
(誰見森森丨丨嚴种放詩綠萼紅葩丨丨新風流如陣戰愁人)飲態(戴復古四老飲圖詩丹青不知誰好手作此丨丨妙入神)
凝態(柳永詞丨丨掩霞襟動象板聲聲怨思難任)匿態(洪邁文丨丨遁形美惡畢見)今態(楊萬里步過分水嶺)
(詩古樹無丨丨幽泉有暗聲)晴態(楊萬里下横山灘望金華山詩山思江情不負伊雨姿丨丨總成竒)絶態(陸游南園)
(觀梅詩洛浦凌波矜丨丨緱山騎鶴想前身)衰態(陸游詩此生本幻戲丨丨轉眼足)客態(陸游詩吾生自信雲舒卷)
(丨丨誰論燕去來)綠態(方回海棠詞丨丨多慵紅情不語動搖人意)濃態(趙彦端詞肌膚愜豐姿丨丨瑩如玉色)
蘭態(趙師使贈妙惠詞妙曲清聲壓楚城蕙心丨丨見柔情)靚態(趙師使詞有輕盈妍姿丨丨緩步閬風仙苑)輕
態(黃機席上詞更燕留丨丨詞翻古調鶯嬌欲囀曲度新腔)喜態(劉迎題雪浦人歸圖詩丨丨動烏龍水鏡千江月)流
態(張文恭詩含情向華屋丨丨入重闈)石態(麻九疇跋范寬秦州圖一山一形似爭長一丨一丨如布軍)殢態(劉因)
(南湖賞蓮詩幽禽隨人作丨丨意欲和我風雩狂)慵態(宋无湘竹杖寄無住詩老宜泉石搘丨丨吟稱烟霞倚瘦肩)秋
態(王醇秋夜齊中坐雨詩嬾竹沉丨丨遥舂裹夕聲)蟬態(白居易西虎丘寺詩娉婷十翠娥本注容滿丨丨等十妓從遊)
鬼物態(吳志孫策傳道士于吉作符水治病孫策怒曰卿安坐船中作丨丨丨敗吾部伍耶)凌雲態(南唐書李後主)
(建百尺樓以貯宫嬪有窅娘者纖麗善舞常作金蓮高六尺令窅娘以帛纏足似新月一鈎翩翩素襪舞金蓮上旋轉有丨丨之丨)
閨門態(三柳軒雜識梅有山林之風杏冇丨丨之丨桃如倚門市娼李如東郭貧女)邪佞態(離騷余不忍為此態)
(也注終不忍為丨丨之丨以自全)君子態(司馬相如封禪頌旼旼穆穆丨丨之丨注言騶虞和敬之容有似君子也)矜
伐態(潘尼諭杜交爭之源去丨丨之丨)妍變態(顔延之赭白馬賦丨丨之丨既畢凌遽之氣方屬)抑揚態
(梁簡文帝馬寳頌沸毅權竒之威趨攄丨丨之丨)靡曼態(江淹雜體詩序藍朱成彩雜錯之變無窮宫商為音丨丨之丨)
(不極又符載愁賦爭修曼態競飾明璫)掩曲態(庾肩吾轉歌扇詩持㢠廻丨丨丨轉作送聲風)千里態(唐太宗琵)
(琶詩摧藏丨丨丨掩抑幾重悲)當時態(唐明皇題梅妃畫真詩霜綃雖似丨丨丨爭奈嬌波不顧人)傾城態(上官)
(儀詩丨丨比丨芳菲節絶世相嬌二八年)歌舞態(崔顥岐王宅觀妓詩還將丨丨丨只擬奉君王)平陽態(孟浩然美)
(人分香詩舞學丨丨丨歌翻子夜聲)白鳳態(杜甫薛少保畫鶴詩威遲丨丨丨非是倉鷓隣)五株態(杜甫阻雨不得)
(歸瀼西甘林詩虛徐丨丨丨側塞煩胷襟)湘南態(獨孤及詶皇甫侍御詩况聽郢中曲復識丨丨丨)兒女態(韓愈)
(贈李觀詩無為丨丨丨憔悴悲賤貧陸游寄别李德遠詩惜别自嫌丨丨丨夢騎羸馬度芳陂)不勝態(白居易霓裳羽衣歌)
(烟蛾斂略丨丨丨風袖低昂如有情)筠粉態(白居易畫竹歌嬋娟不失丨丨丨蕭颯盡得風烟情)脂粉態(白居易木)
(蘭花詩怪得獨饒丨丨丨木蘭曾作女郎來)浣紗態(劉長卿美人障子詩空令丨丨丨猶在含毫間)廻雪態(許渾)
(陪王尚書蓮池泛舟詩舞疑丨丨丨歌轉遏雲聲)風澹態(杜牧途中詩碧溪丨丨丨芳樹雨餘姿)天生態(薛能)
(吳姬詩何人畫得丨丨丨枕破施朱隔宿妝)奔競態(韓偓詩閒嗤入甲丨丨丨醉唱落調漁樵歌)氃氋態(陸龜)
(蒙鶴屏詩曾無丨丨丨頗得連軒樣)别雲態(陸龜蒙小桂詩宛宛丨丨丨蒼蒼出塵姿)趨時態(袁皓詩拙學丨丨丨)
(閒思與牧齊)深夜態(羅虬詩若見紅兒丨丨丨便應休說繡衣裳)紅兒態(羅虬詩只如花下丨丨丨不藉城中)
(半額眉)百般態(羅虬詩寫向人間丨丨丨與君題作比紅詩又張蠙觀江南牡丹詩羣芳盡怯千般態幾醉能消一番紅)
澆浮態(曹松道中詩所以丨丨丨多令行者違)昇仙態(黃滔去扇詩已知秦女丨丨丨休把圓輕隔牡丹)無
定態(方干桐廬江閣詩風烟百變丨丨丨緬想畫人虛損心吳激詩繞屋雲烟丨丨丨連山草木有真香)靈和態(徐鉉)
(柳枝詩人間欲識丨丨丨聽取新詞玉管聲)天與態(王禹偁商山海棠詩别疑丨丨丨不𩔖土生根)狐媚態(徐積)
(姚黃詩情貌欲為丨丨丨衣裳却是比邱尼)可憐態(韓琦廣陵大雪詩有時造出丨丨丨柳絮梨花亂紛撲)井市
態(梅堯臣相招會開寳塔院詩又效丨丨丨屈強體非雅)千萬態(歐陽修詞酒美春濃花世界得意人人丨丨丨)扶
疎態(蘇軾墨花詩縹緲形纔具丨丨丨自完)無人態(蘇軾畫雁詩野雁見人時未起意先改君從何處看得此丨丨)
(丨)畫中態(眺以道詩詩傳畫外意貴有丨丨丨)燕趙態(張耒到陳午憩小舍詩誓觀中州丨丨丨一洗千里窮荒)
(眼)蜿蜒態(劉子翬古墨詩錦囊珍重出玄圭雙虬刻作丨丨丨)紈袴態(陸游三齒墮歌詩人未脱丨丨丨尚樂華)
(屋悲山邱)望塵態(陸游化成院詩作此丨丨丨豈如返巾冠)童兒態(陸游龜堂雜興詩老翁不是丨丨丨無奈菴中)
(白日長又楊萬里九日詩正冠落帽都兒態自笑狂夫老不狂)妝成態(楊无咎詞露寵丨丨丨風扶醉裏身)嫣然態
(侯寘詠含笑詞長眉瞭目丨丨丨倚修竹)倚風態(侯寘詠梅詞浴雪精神丨丨情丨百端邀勒春還)凌波態(葛立)
(方七夕遊蓮蕩詞出水竒姿丨丨竒丨眼看一葉弄新秋)蛇蚓態(吳澄秋闈詩白袍蜂蟻聚黑字丨丨丨)啼號態
(吳澄題呂公干謁不遇手卷詩妻兒不作丨丨丨剛信爐灰冷復然)籠中態(劉因送友生詩野鶴丨丨丨翔鴻天外音)乞
索態(王惲覓風字歙硯贈侍其府尹詩書生丨丨丨殆是心貪邪)昂藏態(張養浩憶鶴詩玉立丨丨丨山中我與君)
風流態(呂中孚梨花詩洗妆自有丨丨丨却笑紅深睡海棠)干人態(尹廷高山居詩羞作丨丨丨甘心鹿與羣)炎
涼態(鄭玉病中寄兄弟詩世事丨丨丨人生骨肉軀)晉季態(高得暘題寒林七賢圖詩衣冠半帶丨丨丨人物絶似唐)
(中朝)横陳態(吳兆觀伎詩不盡丨丨丨猶期三五來)蜉蝣態(何以讓詩世路丨丨丨人生蟋蟀秋)
投蜺見態(蔡邕對問蜺者斗之精氣也失度丨丨丨丨)
背(補妹切脊丨又蒲昧切)
韻藻台背(詩黃髮丨丨夀胥與試又黃耉丨丨以引以翼易林耋老丨丨齒牙動搖中論君子修德始乎笄丱終乎丨丨)
(台又作鮐爾雅黃髮齯齒鮐背耉老夀也注鮐背背皮如鮐魚張衡南都賦鯢齒眉夀鮐背之叟曹植魏德論黃吻之齓含哺而怡)
(鮐背之老擊壤而嬉應瑒與西陽令孔德琰書鮐背之叟皓首之婺莫不負戈奔走于道路杜甫解悶詩雲壑布衣鮐背死勞生重)
(馬翠眉須柳宗元愈膏盲疾賦善養命者駘背鶴髮成童兒善輔弼者殷辛夏桀為周漢梅堯臣元日詩舉杯更獻酬各爾祝駘背)
(陸游詩昔聞若耶村意象乃物外皤然阡陌間來往幾鮐背王惲番禺杖詩金虼僵自勁鮐背痒忘痾)樹背(詩焉得諼草言)
(丨之丨瑯嬛記堂北曰背堂南曰襟故陸士衡詩曰焉得忘歸草言丨丨與襟應璩詩萱草丨丨臯蘇在側)在背(詩是任是)
(負以歸肇祀傳抱負以歸于郊祀天疏正義曰以任負異文負丨丨故任為抱漢書霍光傳宣帝謁見高廟光從驂乘上内嚴憚之)
(若有芒刺丨丨舊唐書崔日用傳嘗謂人曰吾一生行事皆臨時制變不必重專守始謀每一念之不覺芒刺丨于丨也郭璞猼&KR1138;)
(讚猼&KR1138;似羊反眼丨丨)肩背(孟子養其一指而失其丨丨而不知也金史完顔伯嘉傳廷議欲棄河東徙其民以實陜西伯)
(嘉上書諫曰中原之有河東如人之有丨丨古人云不得河東不雄萬一失之恐未易取也)盎背(孟子睟然見于面丨于丨)
拊背(史記劉敬傳夫與人闘不搤其肮丨其丨未能全其勝也又外戚世家上過平陽公主既飲謳者進上望見獨悦衛子夫)
(是日武帝起更衣子夫侍尚衣軒中得幸上還坐驩甚主因奏子夫奉送入宫子夫上車平陽主丨其丨曰行矣彊飯勉之即貴無)
(相忘揚雄解嘲蔡澤山東之匹夫也西揖強秦之相搤其咽而亢其氣丨其丨而奪其位時也李百藥詩羞聞丨丨入恨說舞腰輕)
(李白詩雙行桃樹下丨丨復誰憐高適詩丨丨念離别依然出戶庭杜牧詩平陽丨丨穿馳道銅雀分香下璧門拊又作撫後漢書)
(寇榮傳以臣婚姻王室謂臣將撫其背奪其位退其身受其執遂作飛章以被于臣欲使墜萬仞之阬踐必死之地北史周武帝紀)
(帝復諭羣臣伐齊以去歲出軍河外直為撫背未扼其喉全唐詩話鄭谷幼年司空圖見而竒之歎息撫背曰當為一代風騷主隋)
(煬帝檄陳尚書江總檄高艫巨舫東西萬里扼喉撫背水陸千途)相背(史記韓信傳蒯通說韓信曰僕嘗受相人之術韓信)
(曰先生相寡人何如通曰相君之面不過封侯又危不安丨君之丨貴乃不可言)牘背(史記周勃世家其後人有上書告勃)
(欲反逮捕勃治之勃恐不知置辭吏稍侵辱之勃以千金與獄吏獄吏乃書丨丨示之曰以公主為證蘇軾詩絳侯百萬兵尚畏書)
(丨丨陸游詩豈惟裁紙尾亦或用丨丨高庭玉詩一朝乃與獄吏對惜無千金書丨丨)笞背(漢書賈誼傳請必繫單于之頸)
(而制其命伏中行說而丨其丨)蹈背(漢書蘇武傳武引佩刀自刺衛律驚自抱持武馳召毉鑿地為坎置煴火覆武其上丨其)
(丨以出血武氣絶半日復息晉書劉毅傳攖獸之犬鼷鼠丨其丨揚雄解嘲范雎魏之亡命也折脇摺髂免于徽索翕肩丨丨扶服)
(入槖)搔背(後漢書袁安傳安負暄晴簷令人丨丨曰甚快人意李白詩明星玉女備灑掃麻姑丨丨指爪輕杜甫詩令兒快丨)
(丨脱我頭上簪李商𨼆詩直遣麻姑與丨丨可能留命待桑田)牛背(晉書王衍傳嘗因宴集為族人所怒舉樏擲其面衍初無)
(言引王導共載而去然心不能平在車中攬鏡自照謂導曰爾看吾目光乃在丨丨上矣隋書禮儀志五牛旗左青赤右白黑黃居)
(其中蓋古之五時副車也晉過江不恒有事則權以馬車代之建旗其上後但以五色木牛象豎旗于丨丨使人輿之元稹樂府□)
(啄丨丨足趺力儜徐積詩閒烏下丨丨奔豚穿狗竇陸游詩兒童踏丨丨安穏如乘舟又船頭眠醉叟丨丨立村童楊萬里詩行行)
(上丨丨上下三十里又一點目光丨丨上五絃心在雁行間劉宰詩丨丨牧童酣午夢不知風雨過前山馬臻詩醉騎丨丨歸來晚)
(亂把山花插帽簷丁鶴年詩留取乾坤雙老眼夕陽丨丨看青山張翥詩手持鴝鵒坐丨丨風柳烟蕪愁殺人)轉背(南史蔡廓)
(傳文帝入奉大統尚書令傅亮率百官奉迎廓謂曰營陽在吳宜厚加供奉時亮已與羡之議害少帝乃馳信止之信至已不及羡)
(之大怒曰與人共計云何裁丨丨便賣惡于人李白詩㢠廻旋若流光丨丨落雙鳶)鞭背(唐書刑法志太宗覽明堂針炙圖見)
(人五臟皆繫于背遂禁無得丨丨元好問堯民野醉圖詩不見只今汾水上田翁丨丨出租錢)鵬背(莊子丨之丨不知其幾千)
(里也怒而飛其翼若垂天之雲白居易詩丨丨負天龜曳尾雲泥不可得同遊蘇軾詩遠託鰲頭轉滄海來依丨丨負青山陸游航)
(海詩行矣跨丨丨弭節蓬萊宫柳貫詩馬前砂雪行初𨼆丨丨荒雲落更盤)鶴背(南唐近事廬山道士忽有鶴降道士喜謂)
(可上升命山童乘之至斃陳沆詩云龍腰丨丨俱無力傳語麻姑借大鵬白居易詩曾犯龍鱗容不死欲騎丨丨覓長生司空圖詩)
(世間不為娥眉誤海上方應丨丨吟唐球詩風急雲輕丨丨寒洞天誰道却歸難元好問步虚詞三更月底鸞聲急萬里風頭丨丨)
(高高啟詩杏園不羡龍頭貴蓬島應思丨丨閒)炙背(嵇康與山濤書野人有快丨丨而美芹子者欲獻之至尊雖有區區之意)
(亦已疏矣何遜詩歴齒方嗟賤丨丨豈知豪杜甫詩杖藜尋晚巷丨丨近墻暄又憶渠愁只睡丨丨俯晴軒又丨丨可以獻天子美)
(芹由來知野人白居易卯時酒詩煦若春貫腸暄如日丨丨皮日休詩丨丨野人興亦思侯伯憐歐陽修嘗新茶詩可憐俗夫把金)
(錠猛火丨丨如蝦蟇黃庭堅詩丨丨霄眠榾柮火嚼冰晨飯薩波虀陸游詩暑耘日丨丨寒耕泥沒脚范成大詩丨丨簷前日似烘)
(煖醺醺後困蒙蒙)紙背(陳師道詩詩成落筆驥歴塊不用安西題丨丨虞集詩太守時來看山雨每畫丨丨成滄洲)
袒示背(左傳齊侯誅屨于徒人費弗得鞭之見血走出遇賊于門劫而束之費曰我奚御哉丨而丨之丨信之費請先入宋)
(史何鑄傳秦檜脇岳飛故將王貴上變逮飛繫大理獄命鑄鞫之鑄引飛至庭詰其反狀飛丨而丨之丨背有舊湼盡忠報國四大)
(字深入膚理)汗沾背(史記陳丞相世家孝文皇帝既益明習國家事朝而問右丞相勃曰天下一歲决獄幾何勃謝曰不)
(知問天下一歲錢穀出入幾何勃又謝不知丨出丨丨愧不能對又後漢書伏皇后紀曹操後以事入見殿中帝不任其憤因曰君)
(若能相輔則厚不爾幸垂恩相捨操失色俛仰求出舊儀三公領兵朝見令虎賁執刃挾之操出顧左右汗流浹背自後不敢復朝)
(請樓鑰詩側行危步汗浹背石角或使衣裳褰)培風背(莊子風之積也不厚則其負大翼也無力故九萬里則風斯在下矣)
(而後乃今丨丨丨負青天而莫之夭閼者而後乃今將圖南蘇軾詩擾擾萬生同大塊槍榆不羡丨丨丨)
增艮背(易丨其丨不𫉬其身行其庭不見其人无咎李商𨼆獻河東公啟丨丨却行求心自處)著背(周禮秋官大司)
(寇凡害人者寘之圜土而施職事焉以明刑恥之注明刑書其罪惡于大方版丨其丨)鑿背(儀禮鄉射禮鹿中䯱前足跪丨)
(丨容八算釋𫉬者奉之先首)邱背(爾雅丨丨有丘為負邱注此解宛丘中央隆峻状如負一丘于背上)暴背(戰國策解)
(凍而耕丨丨而耨新序百姓飽牛而耕丨丨而耘杜甫詩掉頭紗帽仄丨丨竹書光范成大詩快晴信是行人願又恐田家丨丨耘)
(暴又作曝蜀志秦宓傳僕得曝背乎隴畝之中誦顔氏之簞瓢咏原憲之蓬戶南史何尚之傳時造華林園盛暑役人尚之諫上不)
(許曰小人嘗日曝背此不足為勞邱遲永嘉郡教曝背拘牛屢空于畎畝績麻治絲無聞于窐巷盧照鄰七日泛舟詩序邊生經笥)
(送炎氣以濯纓郝氏書囊臨秋光而曝背李頎曝背野老詩百歲老翁不種田惟知曝背樂殘年劉長卿詩漸老知身累初寒曝背)
(眠白居易詩屋中有一曝背翁委置形骸如土木蘇軾詩相從結茅舍曝背談金鑾陸游詩百錢布被未議贖老翁曝背兒行歌)
唾背(史記外戚世家景帝長男榮其母栗姬與諸貴夫人幸姬會常使侍者祝丨其丨漢書田延年傳何面目入牢獄使衆人)
(指笑我卒徒丨我丨乎)發背(史記項羽紀項王乃疑范增與漢有私稍奪之權范增大怒曰天下事大定矣君王自為之願)
(賜骸骨歸卒伍項王許之行未至彭城疽丨丨而死)視背(史記孫武傳于是出宫中美人得百八十人孫子分為二隊以王之)
(寵姬二人為隊長令之曰汝知而心與左右手背乎婦人曰知之孫子曰前則視心左視左手右視右手後即丨丨婦人曰諾陳與)
(義詩更欲訪野人窮探丨其丨)書背(漢書賈山傳陛下即位赦罪人憐其亡髮賜之巾憐其衣赭丨其丨白居易詩殷勤丨丨)
(後兼寄桐花詩)襲背(後漢書王霸傳霸與馬武東討周建蘇茂將兵救建而先遣精騎遮擊馬武軍糧武恃霸之援戰不甚力)
(為茂建所敗霸乃閉營堅壁茂建悉出攻武霸軍中壯士路潤等數十人斷髮請戰霸知士心銳乃聞營後出精騎丨其丨茂建前)
(後受敵驚亂敗走)項背(後漢書左雄傳監司丨丨相望與同疾疢王庭珪詩監司丨丨只相望風謠滿路胡不聽唐庚詩良)
(久交戰罷丨丨如釋縛周必大詩及時行樂君休厭召驛相將丨丨望僧惠洪詩袍袴洗羊負丨丨逃芒針)噓背(後漢書鄧)
(訓傳注太醫皮廵從獵上林還暮宿殿門下寒疝病發時訓直事聞廵聲起往問之廵曰冀得火以熨背訓至太官為求火不得乃)
(以口丨其丨復呼同廬郎共更噓至朝遂愈)腹背(後漢書黃瓊傳黃門協邪羣輩相黨自梁冀興盛丨丨相親朝夕圖謀共)
(搆姦軌又孟嘗傳楊喬薦嘗曰嘗單身謝病躬耕壟次匿景藏彩不揚華藻實羽翮之美用非徒丨丨之毛也晉書叚灼傳鄧艾臨)
(死口無惡言獨受丨丨之誅豈不哀哉又慕容超載記吳兵輕果可徐簡精騎二千循海而南絶其糧運别敕叚暉率兖州之軍緣)
(山東下丨丨擊之上策也宋史河渠志恩深州所創生堤其東則大河西來其西則西山諸水東注丨丨受水兩難扞禦又唐重傳)
(又聞西夏侵掠鄜延為丨丨患蘇頲表駑駘𫉬薦于九方丨丨可儔于六翮又坐擁股肱之任顧慙丨丨之毛陳師道詩赤手取魚)
(如拾塊布網鳴舷攻丨丨方岳回史督相啟微如丨丨之毛亦玷齒牙之論元好問湧金亭示同遊諸君詩我從汾晉來山之面目)
(丨丨皆經過方䕫詩嗟我鳴雁侶避寒聲悲哀失身墮泥滓丨丨日摧頹)署背(後漢書李爕傳甄邵諂附梁冀為鄴令有同歲)
(生得罪于冀亾奔邵邵偽納而隂以告冀冀即捕殺之邵當遷為郡守會母亾邵即埋尸于馬屋先受封然後發喪爕行塗遇之使)
(卒笞捶亂下大丨帛于其丨曰諂貴賣友貪官埋母北史綦連猛傳尉興慶每入陣自丨名于丨張說洛州張司馬序旌賢有通德)
(之教疾惡存丨丨之文)壓背(南史齊宜都王鏗傳年十歲時與吉景曜商略先言往行左右誤排柟榴屏風倒丨其丨神色)
(不異言談無輟)騎背(南史鮑泉傳元帝以世子方諸為刺史泉為長史行州事方諸見泉和弱每有諮陳未嘗用使泉伏牀丨)
(丨為馬書其衣作其姓名)覆背(隋書天文志人為靈蟲形最似天今人頥前侈臨胷而項不能丨丨近取諸身故知天之體南)
(低入地北則偏高也)胷背(隋書趙仲卿傳拜朔州總管于時塞北盛興屯田仲卿總統之微有不理者仲卿輙召主掌撻其丨)
(丨舊唐書㢠廻紇傳論蔡邕云邊陲之患為手足之疥中國之困為丨丨之疽)腰背(北史魏咸陽王坦傳初其兄樹見禽坦見)
(樹既長且賢慮其代己密勸朝廷以法除之樹知之泣謂坦曰汝肆其猜忌忘在原之義丨丨雖偉善無可稱坦作色而去趙孟頫)
(詩老農氣力衰傴僂丨丨曲)敺背(北史古弼傳弼入欲陳奏遇帝與劉樹碁久不𫉬申乃捽樹頭掣下牀以手搏其耳以拳)
(丨其丨帝竒弼公直皆可其奏)拍背(北史崔暹傳文襄疑文宣佯愚將圖之以問暹暹曰嘗與二郎俱在行伍試以手板丨其)
(丨而不瞋李端詩啖我還丹丨我丨令我延年在人代林逋詩丨丨挾肩行樂事不甘離索向芳菲)龜背(北史劉焯傳犀額丨)
(丨望高視遠以儒學知名孔叢子萇弘語劉文公曰吾觀孔仲尼有聖人之表河目而隆顙黃帝之形貌也修肱而丨丨長九尺有)
(六寸成湯之容體也洞冥記黃安冬不著裘坐一神龜廣二尺人問子坐此龜幾年矣對曰昔伏羲始造網罟𫉬此龜以授吾吾坐)
(丨丨已平矣論衡盧敖遊乎北海至于蒙穀之上見一士焉軒軒然方迎風而舞顧見盧敖樊然下其臂遯逃乎碑下敖乃視之方)
(卷然丨丨而食合梨說文九逵道如丨丨急就篇注鳳神鳥也其状麟前而鹿後蛇頸魚尾丨丨燕頷鷄喙鶴立鴛思五采備舉相)
(鶴經長頸修竦則善鳴丨丨鼈腹則能舞摯虞鵁鶄賦鸞頭丨丨戴玄珥白蘇軾詩回頭望西北𨼆𨼆丨丨起又刮毛丨丨上何時)
(得成氊)撻背(舊唐書驃國傳其理無刑名桎梏之具犯罪者以竹五十本束之復犯者丨其丨數止五輕者三殺人者戮之)
傴背(舊唐書史思明傳姿瘦少鬚髮鳶肩丨丨廞目側鼻)刜背(唐書裴度傳王承宗李師道謀緩蔡兵乃伏盜京師刺用)
(事大臣擊度刃三進斷鞾丨丨裂中單又傷首度冒氊得不死)𨼆背(唐書李泌傳泌嘗取松樛枝以丨丨名曰養和)透背
(宋史太宗紀詔川峽諸州官織錦綺鹿胎丨丨六銖欹正龜殼等悉罷民間勿禁)面背(宋史程顥傳顥資性過人充養有道)
(和粹之氣盎于丨丨)手背(宋史仁宗紀慶歴二年二月乙未詔河北彊壯刺丨丨為義勇軍)赤背(宋史五行志紹興初)
(朱勝非出守江州過梁山龍入其舟纔長數寸丨丨綠腹白尾黑爪甲目有光)方背(宋史路振傳振祭戰馬文曰巉臚角起丨)
(丨珠明)灼背(宋史朱夀昌傳夀昌母子不相聞五十年行四方求之言輙流涕用浮屠法丨丨燒頂刺血書佛經力所可致)
(無不為者熙寧初與家人辭訣棄官入秦遂得之于同州)推背(宋史藝文志丨丨圖一卷)白背(宋史蒲甘國傳崇寧五年)
(遣使入貢詔禮秩視注輦尚書省言注輦役属三佛齊胡敕書以大背紙緘以匣襆今蒲甘乃大國王欲如大食交阯諸國禮凡制)
(詔竝書以丨丨金花綾紙貯以間金鍍管籥用錦絹夾襆緘封以往從之齊民要術苖既出壟每一經雨丨丨時輙以鐵齒&KR1564;揍縱)
(横杷而勞之)繡背(宋史食貨志景祐初遂詔罷輸錦背丨丨遍地密花透背叚)錦背(見上)椅背(金史儀衛志東)
(宫視事朱髹飾椅塗金銀獸銜紅絨縧結明金團花丨丨案衣則用素羅色皆梅紅蒙帕踏脚同晁補之詩解屨置几前放杖當丨)
(丨)臀背(金史刑志皇統間制杖罪至百則丨丨分决及海陵以脊近心腹遂禁之)簡背(金史□延察喇傳賊募人刺之)
(偽護衛阿布薩身長有力奮大刀自後斫察喇察喇回顧以丨丨擊阿布薩折其右臂)銘背(家語孔子入后稷之廟堂右階)
(之前有金人焉參緘其口而丨其丨刀劍錄明元帝嗣以泰常元年造一劍長四尺丨丨曰太常蘇軾以雙刀遺子由詩作詩丨其)
(丨以待知者看)熊背(吳越春秋專諸雄顙而深目虎膺而丨丨)毫背(易林毛生丨丨國樂民富侯王有德)擁背(飛燕)
(外傳昭儀曰姊寧忘共被夜長不成寐使合德丨姊丨耶)闓背(論衡夫蟬之生復育也丨丨而生)黑背(急就篇注神爵)
(之形或大如鷃黃喉白頸丨丨而腹斑文又左傳衛子叔丨丨侵鄭晉命也)碑背(世說魏武嘗過曹娥碑下楊修從丨丨上)
(見題作黃絹幼婦外孫虀臼八字白居易詩别後曹家丨丨上思量好字斷君腸)&KR1057;背(神仙傳麻姑鳥爪蔡經見之心中念)
(言背大癢時得此爪以丨丨當佳方平已知經心中所念即使人牽經鞭之謂曰麻姑神人也汝何思謂爪可以丨丨邪白居易詩)
(支分閒事了丨丨向陽眠蘇軾詩莫從唐舉問封侯但遣麻姑更丨丨)壠背(齊民要術稻既生猶欲令人踐丨丨)金背
(酉陽雜俎有人八月十五夜望林中白氣如疋練就眎之乃一丨丨蝦蟆疑月中物也韓偓詩魚衝駭浪雪翎健鴉閃殘陽丨丨光)
文背(滄浪詩話此不足以書屏幛可以與閭巷小人丨丨之詞)墨背(老學庵筆記范致能在成都嘗求亭名于予予曰思)
(鱸致能大以為佳時方作墨即以銘丨丨)篷背(畫品拳鷺舷間棲鴉丨丨范成大詩露重蘚花紫風來丨丨白劉子翬詩夜闌)
(酒渴潄寒流月照蘆花上丨丨)擘背(曹植辨道論方士廿始言車師之西國兒生丨丨出脾欲其食少而努行也)袞背
(潘岳射雉賦鶯綺翼而頳撾灼繡頸而丨丨)朱背(潘岳滄海賦其禽鳥則鷗鴻鷫鸘鴐鵝鵁鶄丨丨煒燁縹翠葱青)嶺
背(梁元帝庾先生承先墓誌銘風翻丨丨月下松西歐陽修詩飛泉來從遠丨丨林下曲折寒波翻蘇軾詩自昔有微泉來從遠)
(丨丨楊萬里詩一泉丨丨懸崖出亂灑江邊怪石間陸游詩數枝梅向林梢出一脉泉從丨丨來王庭珪詩雨過泉聲鳴丨丨日長)
(花氣撲人衣元好問觀浙江潮詩雲蒸楚樹杪雪映商丨丨)䑛背(吳均餅說河東長若之葱隴西丨丨之犢)分背(王僧)
(孺與何炯書弟愛同鄒季淫淫承睫吾猶復抗手丨丨羞學婦人)鳥背(邢邵表徒備丨丨之毛曾無馬箠之力王安石詩留)
(歡薄日晚起視飛丨丨孔平仲曹亭獨登詩落日更憑欄下看飛丨丨)鼇背(庾信謝趙王賚馬并繖啟在命之輕鴻毛浮于)
(弱水知恩之用丨丨負于靈山李白趙公西侯新亭頌耽耽高亭趙公所營如丨丨突兀于太清如鵬翼開張而始行劉禹錫詩烟)
(開丨丨千層碧陸龜蒙釣磯詩坡陀坐丨丨散漫垂龍髮韓維詩殘碑壓丨丨上有太和字鄭元祐詩金丨丨上鬱藍天納新詩石)
(斷龍鱗秋雨後苔封丨丨夕陽中馬祖常詩仙宫名神山下負六丨丨)雲背(王勃詩翕爾登霞首依然躡丨丨劉禹錫詩疾)
(行穿雨過却立視丨丨)襟背(岑參詩離憂不可忘丨丨思樹萱)駞背(杜甫詩馬頭金狎帢丨丨錦糢糊歐陽原功詩)
(丨丨負琛金絡索象身備駕玉逍遥耶律楚材詩向人忍恥乞其餘瘐兔瘤獐紫丨丨周伯琦詩□瑜丨丨展匼匝馬頭垂高啟樂)
(府五雜俎丨丨韀往復還渡口船不𫉬已非少年)魚背(元結詩吾愛石湖魚石魚在河裏丨丨有酒樽繞魚是湖水蘇軾詩)
(東池浮萍半粘塊裂碧跳青出丨丨)崖背(嚴武詩楚江長流對楚寺楠木幽生赤丨丨)龍背(顔真卿詩急逢丨丨須且)
(騎戴復古詩我疑脚踏蒼丨丨下瞰八方無外内高廷玉詩跳上玉丨丨抱得金蟾光又晁沖之詩百年相傳文斷碎彷彿尚見蛟)
(丨丨)鯨背(劉禹錫詩日光吐丨丨元稹樂府海丨露丨横滄溟宋无詩早知丨丨推敲險悔不來時只跨牛)脱背(韓愈)
(詩魚鬛欲丨丨虬光先照硎)船背(白居易詩夜雨滴丨丨風浪打船頭方回詩前夕適醉卧不省丨丨響)䑳背(白居)
(易詩䑳頭漾漾知風起丨丨瀟瀟聞雨滴)照背(白居易詩耿耿殘燈丨丨影)搥背(白居易詩小奴搥我足小婢丨我丨)
象背(元稹送客遊嶺南詩歌鐘排丨丨炊㸑上魚身張昱輦下曲當年大駕幸灤京丨丨前䭾幄殿行)鳳背(王建詩嫁)
(時明鏡老猶在黃金縷畫雙丨丨)冷背(鄭谷詩汗流丨丨普施手氣爽中宵便負心)滿背(唐彦謙詩塵衣歲晚緣身)
(賤雨簟更深丨丨秋孔平仲詩將軍提筆書丨丨城中白丁久奪氣)鴉背(温庭筠詩蝶翎朝粉盡丨丨夕陽多)䭾背(王禹)
(偁烏啄瘡驢詩為我丨丨百卷書穿皮露脊痕連腹)躡背(歐陽修詩戎帳草草起賊戈丨丨揮)痒背(蘇舜欽詩病膜誰將)
(寳篦刮丨丨恰得仙人&KR0946;)虹背(梅堯臣詩長橋坐丨丨)髮背(王安石詩風豪雨横費調燮坐使丨丨為黃台)田背
(王安石詩四山翛翛映春日丨丨坼如龜兆出)荷背(蘇軾詩丨丨風翻白蓮腮雨退紅陸游詩風翻半浦亂丨丨雨放一林新)
(笋梢胡天游詩清池瑩人心俯見丨葉丨)山背(蘇軾詩故人宴坐虹梁南新河巧出龜丨丨楊萬里詩道場丨丨是吳興只不)
(教人到德清)蟆背(蘇軾蝦蟆培詩丨丨似覆盂蟆頥如偃月)峰背(蘇軾巫山詩窮探到丨丨採斫黃楊子)屋背
(張耒詩孤亭出丨丨石磴相牽攀陸游蒼檜詩北風卷野天晝晦雨如弩鏃穿丨丨)犢背(陳造詩居惟羡魚鄉復欲老丨丨陸)
(游詩原上老翁眠丨丨籬根小婦牧羊羣方䕫詩綠蕪高丨丨紅雨瘦花枝)沙背(陳師道詩窮秋積雨不破塊霜落西湖露)
(丨丨)虯背(晁補之詩城如丨丨卧逶迤)麓背(晁補之詩初如鵬將翔膺擊羣丨丨)雁背(陳與義詩十月丨丨高三)
(更河流去郝經詩秋色浮丨丨風水蘆花滿黃庚詩寒生丨丨天將雪冷入魚腮水欲冰貢師泰詩十年客枕鷄聲月千里歸帆丨)
(丨霜揭傒斯詩丨丨欲成霜林梢初泫露)露背(陸游詩長魚吹浪聲恐人巨黿丨丨浮奫淪)童背(陸游詩詩囊負丨丨)
(藥笈挂驢鞍又驢肩雙酒榼丨丨一琴囊)上背(陸游詩荒坡茫茫牧牛童扳角丨丨捷如風)黿背(陸游詩簟紋細細吹)
(殘水丨丨時時出小灘)獸背(陸游詩異硯出漢嘉温潤蒼玉質因形作丨丨得墨如點漆)穏背(陸游詩輭蒲丨丨供)
(危坐小幟障燈便細書)城背(楊萬里詩野鴨成羣忽驚起定知丨丨有船來)凥背(元好問詩西南諸峰不知數蕩海鯤)
(䲔丨丨露)鏡背(元好問詩丨丨先秦書八字環中央)捫背(王惲苦熱歎丨丨赭汗流窺井湯泉沸)鯉背(郝經石榴)
(詩衝風倒影丨丨搖金瀾滉瀁青環偏)馬背(劉秉忠詩萬里嵐光乘丨丨一川紅葉上鼇頭又古諺少所見多所怪見槖駝)
(言丨腫丨)驢背(曹伯啟詩豪家此日勝金樽丨丨愁時睡正昏張雨詩帕頭蒙寒丨丨駝泥滑穏于杯渡河)驘背(張翥)
(題華山圖詩大笑失脚白丨丨歸來石上長鼾眠)鸞背(高啟詩海影無塵月如夢仙骨不欺丨丨重)脊背(五燈會元)
(退身三步丨丨汗流)
足出背(洪範五行傳牛禍作丨而丨于丨下奸上之象也)判鋪背(柳宗元叚太尉逸事焦令諶盛怒召農者曰我)
(畏叚某耶何敢言我取丨丨丨上以大杖擊二十垂死輿來庭中)蒼生背(李咸用富貴曲珠珍索得龍宫貧膏腴刮下丨)
(丨丨)東軒背(蘇軾詩雙鵲先我來飛上丨丨丨)梅花背(楊萬里詩月輪貼至丨丨丨錯認梅枝作桂枝)珠掘
背(姚奐詩翠翹丨丨丨小殿夜藏鈎)
刻諡于背(金史禮志神主用栗依唐制諸侯用一尺丨丨丨丨)
背(蒲昧切弃丨通作倍又姓也又補妹切)
韻藻百背(戰國策蘇代曰三晉百倍秦百欺秦不為不信不為無行史記穰侯傳夫三晉之相與也秦之深讐也丨相丨)
(也百相欺也)分背(史記袁盎傳司馬夜引盎起曰君可以去矣吳王期旦日斬君乃以刀决張道從醉卒直隊出司馬與丨)
(丨袁盎解節毛懷之馳去遂歸報莊子夫馬陸居則食草飲水喜則交頸相靡怒則丨丨相踶馬知己此矣荀子民語曰欲富乎忍)
(恥矣傾絶矣絶故舊矣與義丨丨矣潛夫論丨丨奔馳窮東極西心尚未决張衡南都賦日將逮昏樂者未荒收驩命駕丨丨㢠廻塘)
二背(聞見錄梁景不善書每起草必用蜀箋趙安仁善書起草必用舊紙人號丨丨)捐背(潘岳寡婦賦榮華燁其始茂兮)
(良人忽以丨丨注言己容色始茂而良人忽然棄我而逝也)觸背(傳燈錄首山念和尚拈竹篦示衆曰喚作拳是丨不喚拳)
(是丨莫有契之者故叢竹有丨丨關之說)
豈敢背(左傳楚子伐鄭子駟將及楚平子孔子蟜曰與大國盟口血未乾而背之可乎子駟子展曰吾盟固云唯彊是從今)
(晉不我救則楚彊矣盟誓之言丨丨丨之史記項羽記張良曰請往謂項伯言沛公不敢倍項王也又沛公曰願伯具言臣之不敢)
(倍德也又庾信叚永神道碑銘吏不能欺兵無敢背)
增竟背(詩鞠人忮忒譛始丨丨箋始於不信終於背違)離背(詩王命召伯定申伯之宅疏以申伯忠臣不欲丨丨王室)
(當先營彼國以安定其心故王乃命召伯先營謝邑以定申伯往居之處何晏景福殿賦丨丨别趣駢田胥附縱横踰延各有攸注)
善背(詩民之罔極職涼丨丨箋民之行失其中者主由為政者信用小人互相欺違)無背(詩不明爾德時丨丨無側傳背)
(無臣側無人也箋無臣無人謂賢者不用又周禮卿執羔大夫執雁疏雁以北方為居但隨陽南北木落南翔冰泮北徂其大夫亦)
(當隨君丨丨)違背(書人之彦聖而違之俾不達傳人之美聖而丨丨壅塞之使不得上通禮記正義序其為義疏者南人有)
(賀循賀瑒庾蔚崔靈恩沈重宣皇甫侃等北人有徐道明李業興李寳鼎侯聰熊安等其見於世者皇熊二家而已熊則丨丨本經)
(多引外義猶之楚而北行馬雖疾而去逾遠矣金史百官志諸圖哩圖哩一員從七品掌部落詞訟訪察丨丨等事宣和書譜王子)
(韶作字解二十卷大抵與王安石之書相丨丨故其解藏於家而不傳)反背(書民興胥漸泯泯棼棼罔中於信以覆詛盟傳)
(三苗之民瀆於亂政起相漸化泯泯為亂棼棼同惡皆無中于信義以丨丨詛盟之約)不背(周禮凡行人之儀不朝不夕不)
(正其主面亦丨丨客注常視賓主之前却得兩鄉之而已儀禮鄉飲酒禮疏燕禮司正降自西階右還北面取丨丨其君此亦降自)
(西階亦右還北面取丨丨大夫也)皆背(左傳晉侯之入也許賂中大夫既而丨丨之史記公孫弘傳嘗與公卿約議至上前)
(皆倍其約以順上旨)好背(戰國策中山與燕趙為王齊閉關不通中山之使欲割平邑以賂燕趙出兵攻中山藍諸君患之曰)
(齊恥與中山侔名不憚割地賂燕趙以攻中山燕趙丨丨而貪地吾恐其不吾據也)悖背(史記龜筴傳君子謂夫輕卜筮無神)
(明者丨丨人道)携背(魏志臧洪傳郡將遘牖里之厄陳留克創兵之謀謀計棲遲喪忠孝之名杖策丨丨虧交友之分)抱
背(晉書天文志日旁如半環向日為丨青赤氣如月初生背日者為丨又日旁抱五重戰順抱者勝日一丨一丨為破走丨者順)
(氣也丨者逆氣也兩軍相當順抱擊逆者勝故曰破走)見背(晉書李密傳臣以險㸑夙遭閔凶生孩六月慈父丨丨)翻
背(舊唐書尉遲敬德傳敬德與尋相舉城來降太宗大悦引為右一府統軍從擊王世充於東都既而尋相與武周下降將皆叛)
(諸將疑敬德必叛囚於軍中屈突通殷開山請即殺之太宗曰敬德若懷丨丨之計豈在尋相之後耶遽命釋之)乖背(舊唐)
(書蕭瑀傳高祖常有勅而中書不時宣行高祖責其遲瑀曰皇基初搆事涉安危遠方有疑恐失機會比每受勅臣必勘審使與前)
(勅不相丨丨者始敢宣行遲晚之愆實由于此淨住子今既妙理難精觸向丨丨一念之間造過無量劉向上列子書力命篇一推)
(分命楊子之篇唯貴放逸二義丨丨不似一家之書何承天文丨丨五經故見棄於先聖謝靈運辨宗論然則二聖建言何丨丨之)
(甚哉曾鞏秋懷詩片心皎皎事丨丨衆醉冥冥勢凌突)鄉背(宋史何鑄傳鑄遷殿中侍御史上疏論士大夫言不由中而首)
(尾丨丨行險自售而設意相傾者為事君之失鄉又作向洛陽伽藍記魏李延實為青州刺史莊帝謂曰懷塼之俗世號難治時不)
(曉懷塼之羲問温子昇温曰齊土風俗淺薄太守初至皆懷塼叩頭以見意及代去以塼擊之言其始終丨丨也李康運命論以闚)
(看為精神以丨丨為變通劉長卿陪鄭中丞宴餘干後溪詩夕陽山丨丨春革水東西許棠過分水嶺詩雲勢奔騰時丨丨水聲嗚)
(咽若東西蘇軾訪張山人詩路迷山丨丨人在瀼西東)逃背(金史太宗紀詔女直人先有附於遼今復虜𫉬者悉從其所欲)
(居而復之其奴婢部曲昔雖丨丨今能復歸者並聽為民)戴背(金史天文志正隆六年二月甲辰朔日有暈珥丨丨)復背
(金史天文志大定二十九年二月甲子辰刻日上有重暈兩珥抱而丨丨背而復抱凡三四次)剖背(韓非子賞于無功使讒諛)
(以詐偽為貴誅於無事使傴僂以天性丨丨)九背(水經注衡山東南二面臨映湘川自長沙至此江湘百里中有丨丨故漁)
(者歌曰帆隨湘轉望衡九面)㢠廻背(水經注張重對明帝曰日南風氣暄暖日影仰當官民居止隨情面向東西南北丨丨無)
(定)下背(易林丨丨其上資明其讓)棄背(顔氏家訓先夫人丨丨之時屬世荒饉家塗空廹兄弟幼弱棺噐率薄藏内無)
(塼王羲之書周嫂丨丨切割心情白居易樂府古稱色衰相丨丨當時美人猶怨悔)四背(全唐詩話盧員外綸作擬僧之詩僧)
(清江作七夕之詠劉隨州有眼作無眼之句宋雍無眼作有眼之詩詩泳以為丨丨或云四倒)怨背(賈誼論時政疏刑罰積而)
(民丨丨禮義積而民和親)却背(枚乘書人性有畏其景而惡其迹丨丨而走迹逾多景逾疾陸倕石闕銘前賓四會丨丨九房)
(北通二轍南凑五方注天子廟及路寢皆如明堂制然路寢在門北故云丨丨也)儐背(劉向戰國策敘當此之時秦國最雄)
(諸侯方弱蘇秦結之時六國為一以丨丨秦)箕背(馬融廣成頌右矕三塗左概嵩嶽西據衡隂丨丨王屋)奔背(陳琳)
(為袁紹與公孫瓉書遂陵躡丨丨因壘館穀)恒背(陸機文理無世不對而事千載丨丨)佯背(傅休奕闘雞賦或丨丨而)
(引敵或畢命于強禦)永背(謝靈運辨宗論若其丨丨空談翻為末說若始終相扶可尋教而至)側背(謝靈運歸塗賦路威)
(夷而詭狀山丨丨而異形)遠背(梁武帝斷酒肉文諸僧尼常聽湼槃經為當曾聞此說為當不聞若己曾聞不應丨丨)破
背(梁武帝斷酒肉文噉食衆生是丨丨因)右背(梁簡文帝七勵左縈重陸丨丨高岑)南背(梁簡文帝傷離詩偃師雖)
(北連轘轅已丨丨)漢背(沈炯為王僧辨與貞陽侯書鄭拒子忽左史是之丨丨劉襄班書稱允)東背(庾信五張寺碑)
(銘西臨砥柱丨丨轘轅)疑背(高適秋胡行從來自𨼆無丨丨直為君情也相會)顛背(常衮李採訪賀收西京表枝梧)
(者面縳中軍丨丨者頭懸後殿)已背(武元衡白蜀葵詩敷榮時丨丨幽賞地宜偏長孫佐輔對鏡吟君非結心空結帶結處尚)
(新恩丨丨)僧背(李嘉祐蔣山開善寺詩客尋朝磬至丨丨夕陽歸)日背(元稹南昌灘詩畬餘粟麥黃山腹丨丨殘花白)
(水湄)燈背(元稹詩丨丨空牀黑白居易詩鐵檠移丨丨)時背(白居易雪夜小飲贈夢得詩久將丨丨成遺老多被人呼)
(作散仙皮日休詩高蹈為丨丨幽懷是事兼)跡背(白居易詩喧閒丨相丨)獨背(李商𨼆詩覺來正是平階雨丨丨寒)
(燈枕手眠杜荀鶴登靈山水閣貽釣者詩未勝漁父閒垂釣丨丨斜陽不采人高啓惜花歎只應丨丨東窗卧夢裏相隨高下飛)
閒背(秦韜玉詩笑吟山色同欹枕丨丨庭隂對覆棋)暮背(秦韜玉釣翁詩朝擕輕櫂穿雲去丨丨寒塘戴月回)谷背
(鄭凖寄進士崔魯範詩山高鴈斷音書絶丨丨鶯寒變化遲)偶背(薛能失鶴詩丨丨雕籠與我違四方端佇竟忘歸)令
背(薛能贈歌人詩拜深知有意丨丨不無心)早背(羅鄴鴈詩丨丨胡霜過戍樓又隨寒日下汀洲)初背(陸龜蒙歸鴈詩)
(似悲邊雪音猶苦丨丨岳雲行未高)笑背(辛棄疾即事詩丨丨行人歸去門前稚子啼聲)自背(陸游齋中雜題間將西蜀)
(團窠錦丨丨南唐落墨花)
鵲巢背(酉陽雜俎丨丨丨太歲燕伏戊已)一朝背(嵇康論先師所立而丨丨丨之)不忍背(庾信邱乃敦崇)
(傳崇清淨為政廉明為法人丨丨丨吏不忍欺)八水背(杜審言義陽公主山池詩池分丨丨丨峰作九山疑)公道背
(孟雲卿詩事將丨丨丨塵遶馬蹄生)遠帆背(錢起詩丨丨丨歸鳥孤舟低上潮又郎士元詩歸帆背南浦)斜日背
(錢起詩丨丨丨鄉樹春潮迎客船)相逢背(陸龜蒙自遣詩唯餘病客丨丨丨一夜寒聲減四肢)求名背(黃滔夏州)
(道中詩征行渾與丨丨丨九月中旬往夏州)孤城背(蘇軾初别子由至奉新作茫茫暑天闊藹藹丨丨丨)世所背
(曾鞏詩我道丨丨丨君知餘有誰)初意背(陸游雜感詩如何疾屢作大與丨丨丨)
兩巳相背(書藻火粉米黼黻絺繡傳黼若斧形黻為丨丨丨丨周禮司服王之吉服注冕服九章次八曰黼次九曰黻疏)
(黼謂白黑為形則斧文近刃白近上黑取斷割焉黻黑與青為形則丨丨丨丨取臣民背惡向善亦取君臣有合離之義)簡與
禮背(嵇康與山濤書丨丨丨相丨嬾與慢相成)心與事背(梁武帝與僧書信可謂丨丨丨丨貌是情非)
穢(於廢切惡也)
韻藻起穢(書今予命汝一無丨丨以自臭恐人倚乃身迂乃心傳我一心命汝汝違我是自臭敗)除穢(左傳齊有)
(彗星齊侯使禳之晏子曰無益也祗取誣焉天道不諂不貳其命若之何禳之且天之有彗也以丨丨也君無穢德又何禳焉若德)
(之穢禳之何損後漢書天文志孛或謂之彗星所以丨丨而布新也春秋繁露天之欲利人非宜其欲利穀也丨丨不待時况穢人)
(乎淮南子聖人討強暴平亂世夷險丨丨白虎通魂者芸也情以丨丨魄者白也性以治内)德穢(見上)疏穢(國語教之)
(樂以丨其丨而鎮其浮)去穢(國語文王以文昭武王丨民之丨後漢書楊震傳政以得賢為本理以丨丨為務魏武帝述志)
(令故在濟南始除殘丨丨平心選舉傅亮感物賦辭存麗而丨丨旨既雅而能通)滌穢(史記樂書天子躬于明堂臨觀而萬)
(民咸蕩丨邪丨斟酌飽滿以飾厥性晉書左貴嬪傳蠲釁丨丨與時同新鮑照河清頌序鳴禽躍魚丨丨河渠至祥也陸機漢高祖)
(功臣頌寧亂以武斃呂以權丨丨紫宮徵帝太原張協洛禊賦潄清源以丨丨兮攬綠藻之纖柯)濁穢(史記屈原傳濯淖汙)
(泥之中蟬蜕于丨丨以浮游塵埃之外不𫉬世之滋垢皭然泥而不滓者也漢書李尋傳誅放佞人防絶萌芽以盪滌丨丨消散惡)
(積毋使得成禍亂李尤辟雍銘清流四匝蕩滌丨丨)蕪穢(史記司馬相如傳墳墓丨丨而不修兮魂無歸而不食漢書楊惲傳)
(田彼南山丨丨不治種一頃豆落而為萁後漢書陳蕃傳蕃年十五嘗閒處一室而庭宇丨丨父友同郡薛勤來候之謂蕃曰孺子)
(何不灑掃以待賓客蕃曰大丈夫處世當掃除天下安事一室乎隋書高祖紀逮于暮年持法尤峻喜怒不常過于殺戮詣武庫見)
(署中丨丨不治于是執武庫令出開遠門親自臨决新論雜者孔甲尉繚尸佼淮南之𩔖也明隂陽通道德兼儒墨合名法苞縱横)
(納農植觸𩔖取與不拘一緒然而薄者則丨丨蔓衍無所係心也楚辭雖萎絶其亦何傷兮哀衆芳之丨丨賈誼旱雲賦廓蕩蕩其)
(若條兮日昭昭而丨丨東方朔七諫似周道之平易兮然丨丨而險戲曹植自序所著繁多然丨丨者衆劉楨賦襲初服之丨丨成)
(公綏芸香賦去原野之丨丨植廣夏之前庭劉因雪翠軒詩正教丨丨洗欲空誰為千年楝梁惜)處穢(漢書司馬遷傳顧自)
(以為身殘丨丨動而見尤欲益反損是以獨鬱悒而誰與語)行穢(漢書楊惲傳惲材朽丨丨文質無所底)贓穢(後漢)
(書鍾離意傳時張恢坐贓伏法資物詔班羣臣意得珠璣悉以委地曰此丨丨之寳誠不敢拜乃賜庫錢三十萬)形穢(晉書)
(衛玠傳風神秀異見者皆以為玉人王濟玠之舅也每見玠輒嘆曰珠玉在側覺我丨丨徐陵荅李顒之書一日復其草土思&KR1491;衣)
(裾披素清顔但覺丨丨白居易蝦蟇詩丨丨肌肉腥出沒于泥沙)夢穢(晉書殷浩傳或問浩曰將蒞官而夢棺將得財而夢)
(糞何也浩曰官本臭腐故將得官而夢尸錢本糞土故將得錢而丨丨)掃穢(晉書趙至傳與嵇蕃書曰思躡雲梯雄心四據)
(披艱丨丨蕩海夷嶽)解穢(羯鼓錄明皇聽琴曰速召花奴將羯鼔來為我丨丨蘇轍蘭詩知有清芬能丨丨更憐細葉巧陵霜)
(朱子梹榔詩却藉芳辛來丨丨雞心磊落看堆盤)
有何穢(南史劉繪傳郡人有姓賴所居名穢里刺謁繪繪嘲之曰君丨丨丨而居穢里此人應聲曰孔丘何闕而居闕里繪)
(嘆其辯速)
增荒穢(易九二包荒用馮河注體健居中而用乎泰能包含丨丨受納馮河者也晉書馮䟦載記今疆宇無虞百姓寧業而)
(田畆丨丨有司不隨時督察令家給人足不亦難乎宋史河渠志大川溝瀆淺塞丨丨合行濬導梅堯臣元日詩何當往京口竹里)
(翦丨丨蘇軾讀孟郊詩作孤芳擢丨丨苦語餘詩騷)陸穢(詩其鏄斯趙以薅荼蓼疏王肅云荼丨丨蓼水草然則所由田有原)
(有隰故並舉水陸穢草)草穢(詩荼蓼朽止黍稷茂止箋丨丨既除而禾稼茂吳志孫皓傳吳郡言臨平湖自漢末丨丨壅塞)
(今更開通長老相傳此湖塞天下亂此湖開天下平水經注平樂村冇石穴出清泉中有潛龍每至大旱左近村居輦丨丨著穴中)
(龍怒須臾水出蕩其丨丨傍側之田皆得澆灌)可穢(禮記䙝衣衾不見裏注為其丨丨傅休奕澡盤銘水之清猶丨丨也德之)
(修不可塵也)惡穢(禮記其數八疏冬云其味鹹其臭朽者孔傳云水鹵所生故味鹹又水受丨丨故有朽腐之氣)瑕穢
(禮記故聖王修義之柄禮之序以治人情疏修理義之要柄修理禮之次序以治正人情使去其丨丨之惡養其菁華之善也左傳)
(山藪藏疾瑾瑜匿瑕注匿亦藏也雖美玉之質亦或居藏丨丨國語淫佚荒怠丨丨暴虐其政腥臊馨香不登舊唐書劉晏傳使僕)
(湔洗丨丨率罄愚懦當憑經義請護河堤春秋繁露内有丨丨必見之外故君子不𨼆其短論衡通人造書文無丨丨郭璞疏宜因)
(郊祀作赦以蕩滌丨丨)受穢(周禮為其井匽除其不蠲去其惡臭疏謂于宫中為漏井以丨丨又為匽豬使四邊流水入焉)
邪穢(周禮以地産作陽德以和樂防之注陽德謂分地利以致富富者之失不驕奢則吝嗇故以和樂防之樂所以滌蕩丨丨)
(道人之正性者也風俗通義笛者滌也所以滌蕩丨丨納之于雅正也郝經書磨崖碑後詩誰能與世見此不朽業蕩攘丨丨蠲祅)
(痾)垢穢(詩揚之水白石鑿鑿疏言激揚之水波流湍疾行于石上洗去石之丨丨使白石鑿鑿而鮮明左傳有汾澮以流其)
(惡注惡丨丨爾雅蠲明也疏蠲除丨丨使令清明隋書楊伯醜傳伯醜好讀易𨼆于華山開皇初被徵入朝被髮陽狂遊行市里形)
(體丨丨未嘗櫛沐白居易自覺詩抖擻丨丨衣度脱生死輪)腥穢(左傳嘉栗旨酒謂其上下皆有嘉德而無違心也所謂馨)
(香無讒慝也疏謂其國内上下羣臣及民皆有善德而無違上之心若民心不和則酒食丨丨由上下皆善故酒食馨香王惲平原)
(行滔天丨丨思一掃誓與此羯不兩存)汙穢(史記秦紀虚囹圄而免刑戮除去收帑丨丨之罪使各反其鄉里後漢書李膺)
(傳膺免歸鄉里居陽城山中天下士大夫皆高尚其道而丨丨朝廷宋史周敦頤傳敦頤徙知南昌富家大姓黠吏惡少惴惴焉不)
(獨以得罪于令為憂而又以丨丨善政為耻參同契耕耘宿丨丨細微得條暢楊載詩街流丨丨盡竇湧波濤惡汙亦作洿後漢書)
(仲長統傳降爵削土稍稍割奪卒至于坐食奉禄而已然其丨丨之行淫昏之罪猶尚多焉)䧟穢(漢書蕭望之傳君不深思)
(丨于兹丨)苗穢(漢書嚴延年傳延年報張敞書曰河南莠盛丨丨何可不鋤魏志公孫淵傳注若丨丨害田隨風烈火芝艾俱)
(焚)塵穢(後漢書曹世叔妻傳盥浣丨丨服飾鮮潔沐浴以時身不垢辱是謂婦容陸雲九愍雖懷芳而握瑜懼輕丨之我丨)
(王獻之辭中書令書動成丨丨轉難為顔)叨穢(後漢書范滂傳後詔三府掾屬舉謠言滂奏刺史二千石權豪之黨二十餘人)
(尚書責滂所奏劾猥多疑有私故滂對曰臣之所舉自非丨丨姦暴深為民害豈以汙簡札哉)損穢(後漢書宦者傳序至元之)
(世史游為黃門令勤心納忠有所補益其後弘恭石顯以佞險自進卒有蕭周之禍丨丨帝德焉)疾穢(後漢書華陀傳若疾)
(發結于内針藥所不能及者乃令先以酒服麻沸散既醉無所覺因刳破腹背抽割積聚若在腸胃則斷截湔洗除去丨丨既而縫)
(合傅以神膏四五日創愈一月之間皆平復)釁穢(後漢書楊秉傳時郡國計吏多留拜為郎秉上言三署見郎七百餘人帑)
(藏空虚浮食者衆而不良守相欲因國為池澆濯丨丨宜絶横拜以塞覬覦之端)蒙穢(後漢書周爕黃憲徐穉姜肱申屠蟠)
(傳贊道苟違運理用同廢與其遐棲豈若丨丨)盪穢(後漢書班固傳于是百姓滌瑕丨丨而鏡至清盪亦作蕩晉書凉王暠傳)
(思留侯之神遇振高浪以丨丨舊唐書五行志宋務先疏曰誠願坦然更化以身先之端本澄源滌瑕丨丨)潛穢(後漢書班)
(固傳爾乃移師趍險並蹈丨丨窮虎奔突狂兕觸蹷)不穢(後漢書班固傳論若固之序事不激詭不抑抗贍而丨丨詳而有體)
(使讀之者亹亹而不厭信哉其能成名也魏志王肅傳肅吝惜財物而治身丨丨)自穢(魏書王烈傳王烈者字彦方聞名在)
(原寧之右辭公孫度長史商賈丨丨太祖命為丞相掾徵事未至卒于海表隋書梁睿傳睿以威名太盛恐為時所忌遂大受金賄)
(以丨丨任昉彈劉整文薛包分財取其老弱高鳳丨丨争訟寡嫂)芟穢(蜀志蔣琬傳丨丨弭難臣職是掌竇臮述書賦或丨)
(丨于匿迹或喪真于矜工)榛穢(蜀志郤正傳總羣俊之上略含薛氏之三計敷張陳之秘策故力征以勤世援華英而不遑豈)
(暇修枯籜于丨丨哉南史宋武帝紀分命羣帥北徇司兖許鄭風靡鞏洛載清百年丨丨一朝掃滌此又公之功也榛亦作蓁曹植)
(髑髏說曹子遊乎陂塘之濱步乎丨丨之藪夏侯湛賦端眺蒿萊側盱丨丨)羣穢(晉書宣帝紀將掃丨丨還過故鄉肅清萬)
(里總齊八荒班固答賓戲方今大漢灑掃丨丨夷險芟荒廓帝紘恢皇綱基隆于羲農規廣于黃唐元稹詩嚴霜蕩丨丨蓬斷麻亦)
(折)苛穢(晉書刑法志蠲其丨丨存其清約事從中典歸于益時)幽穢(晉書郭璞傳論自可居常待終頽心委運何至)
(銜刀被髮遑遑于丨丨之間哉)貪穢(晉書張天錫傳臨清流則貴廉潔之行覽蔓革則賤丨丨之夫隋書越王侗傳自古代有)
(屯剝賊臣逆子無世無之至如宇文化及本性兇頑恣其丨丨或交結惡黨或侵掠貨財事重刑篇狀盈獄簡荀悦三游論不求無)
(益之物不畜難得之貨絶靡麗之飾遏利欲之巧則淫流之民定而丨丨之俗清矣)古穢(晉書夫餘國傳國中有丨丨城本穢)
(貊之城也)氛穢(晉書沮渠蒙遜載記上望掃清丨丨下冀保寕家福北史崔鴻傳世祖雄才叡略闡曜威靈農戰兼修掃清丨)
(丨歲垂四紀而寰宇一同應瑒西狩賦盪無妄之丨丨揚靈乎八區)逋穢(晉書苻堅載記堅引羣臣會議曰吾統承大業垂二)
(十年芟夷丨丨四方略定隋書煬帝紀于是親總六師用申九伐殄茲丨丨克嗣先謨宋史西蜀世家進冊命昶文曰既定壺關之)
(亂復剪淮夷之凶暨荆及衡洗蕩丨丨)煩穢(晉書華嶠傳初嶠以漢紀丨丨慨然有改作之意會為臺郎典官制事由是得)
(徧觀秘籍)攢穢(齊書明帝紀詔曰舊國都邑望之悵然况乃自經南面負扆宸居而塋壠丨丨封樹不修豈直嗟深牧䜿悲甚)
(信陵而已哉)𨼆穢(南史到洽傳尋遷御史中丞號為勁直少與劉孝綽善下車便以名教丨丨首彈之)混穢(南史蔡興)
(宗傳義恭因使尚書令柳元景奏興宗及尚書袁愍孫私相許與自為選署亂羣害政丨丨大猷于是除興宗永昌太守)蟲穢
(南史何佟之傳時又有遂安令劉澄為性彌潔在縣埽拂郭邑路無横草水剪丨丨百姓不堪命坐免官)糞穢(隋書田式傳高)
(祖受禪拜襄州總管專以立威為務或寮使姦贓部内劫盗者無問輕重悉禁地牢中寢處丨丨令其苦毒自非身死終不得出)
鄙穢(隋書王劭傳論劭久在史官既撰齊書兼修隋典好詭怪之說尚委巷之談文辭丨丨體統繁雜)醜穢(隋書宇文)
(化及傳化及弟智及幼凶頑好與人羣闘所共遊處皆不逞之徒以父功賜爵濮陽公蒸淫丨丨無所不為)媱穢(隋書党項)
(傳其俗丨丨蒸報于諸夷中最為甚)滓穢(隋書經籍志道經有諸服餌辟榖金丹玉漿雲英蠲除丨丨之法不可殫記梁武帝)
(申飭選人表若限歲登朝必增年就官故貌實昏童籍已踰立丨丨名教於斯為甚孫楚反金人銘莫貴澄清莫賤丨丨)聲穢
(北史盧道虔傳尚孝文女濟南長公主主驕淫丨丨遐邇)踐穢(北史崔光傳尋石經之作起自炎劉往者刺史臨州多搆圖寺)
(官私顯隠漸加剝撒由是石經彌減文字增缺今求遣國子博士一人堪任幹事者專主周視驅禁田牧制其丨丨料閱碑牒所失)
(次第量厥補綴)險穢(管子山物之高者也地丨丨不平易則山不得見荀子今之所謂處士者無能而云能者也無知而云知)
(者也利心無足而佯無欲者也行偽丨丨而彊高言謹慤者也以不俗為俗離蹤而跂訾者也石林詩話王荆公少以意氣自許故)
(詩語惟其所向不復更為涵蓄如平治丨丨非無力潤澤焦枯是有材之𩔖皆直道其胸中事)瘠穢(荀子不知節用裕民則民)
(貧民貧則田丨以丨田丨以丨則出實不半)畜穢(韓非子后妻淫亂主母丨丨外内混通男女無别是謂兩主)毳穢
(新書目清而潤澤若濡無丨丨雜焉故能見也)田穢(韓詩外傳政險失民丨丨稼惡)麤穢(中論苟丨丨暴虐馨香不登)
啄穢(水經注大禹葬于會稽有鳥來為之耘春拔草根秋丨其丨)魄穢(漢武内傳奢則使真離而丨丨)神穢(漢武)
(内傳形慢丨丨腦血淫漏)袪穢(神仙傳麻姑至蔡經家以經弟婦新産求少許米擲地變成丹砂以米丨其丨也)愆穢
(真誥抱真栖太寂金姿日愈嬰豈似丨丨中慘慘無聊生)殘穢(文中子漢之統天下也其除丨丨與民更始而興其視聽乎)
淺穢(景龍文館記内殿奏合笙歌其言丨丨)十穢(法書要錄庾元威論書近何令貴隔勢傾朝野聊爾疎漏遂遭丨丨)
(之書)棄穢(離騷不撫壮而丨丨兮何不改乎此度也郭璞蟬贊潛蛻丨丨飲露恒鮮)株穢(王褒九懷皇門開兮照下土丨)
(丨除兮蘭芷覩)衆穢(王逸九思意逍遥兮欲歸丨丨盛兮杳杳四十二章經佛言革囊丨丨爾來何為去吾不用)流穢
(張衡温泉賦温泉汨焉以丨丨兮)大穢(張衡疏况以丨丨用禮郊廟)雜穢(蔡邕疏虚偽丨丨難以勝言)凶穢
(曹植論蕩滌丨丨勦除醜𩔖韓愈論佛骨表况其身死已久枯朽之骨丨丨之餘豈宜令入宫禁)名穢(曹植七啟丨丨我身)
(位累我躬岑安卿古意濬冲執牙算武子蓄金埓積鏹不能施丨丨身亦滅)無穢(曹植漢二祖優劣論計功則業殊比隆則)
(事異旌德則靡愆言行則丨丨)浮穢(嵇康論呂子曰析理貴約而盡情何尚丨丨而迂誕哉)鬱穢(嵇康荅難養生論丨)
(丨氣蒸自生灾蠧)澤穢(嵇康荅難養生論滌垢丨丨志凌青雲)在穢(傅休奕蟬賦潛玄昭于后土兮雖丨丨而愈馨)
臊穢(阮藉荅伏義書勞玉躬以役物守丨丨以自畢)招穢(夏侯湛抵疑若僕之言皆糞土之說消磨灰爛垢辱丨丨適可)
(充衛士之㸑盈掃除之器)負穢(木華海賦若其丨丨臨深虚誓愆祈則有海童邀路馬銜當蹊吳筠檄江神責周穆王璧文如)
(有丨丨心迷懷釁情戚藏玉泥中匿珪魚腹)聞穢(潘岳馬汧督誄牧人逶迤自公退食丨丨鷹揚曾不戢翼)濯穢(陸機)
(櫂歌行遲遲暮春日天氣柔且嘉元吉隆初巳丨丨遊黃河沈佺期詩丨丨憐清淺迎祥樂獻酬)奸穢(陸雲請防不法啓軍)
(都督李嬰行實丨丨朱子齋居感懷詩東京失其御刑臣弄天綱西園植丨丨王族沉忠良)刊穢(陸雲文旌善版築丨丨紫)
(緡)耘穢(傅咸御史中丞箴良農丨丨勿使能植)梗穢(傅亮進宋公為宋王詔百稔丨丨滌于崇朝祖宗遺憤雪于一)
(旦)妨穢(顔延之表雖容載有塗而丨丨滋積)祓穢(謝朓三日侍宴曲水詩上已惟昔于彼禊流丨丨河滸張樂春疇)
臭穢(梁武帝斷酒肉文菜蔬魚肉俱是一惑心若是能安便是甘露上味心若不安便是丨丨下食韓愈譴瘧鬼詩乘秋作寒)
(熱翁嫗所罵譏求食歐泄間不知丨丨非)身穢(梁簡文帝謝建湼槃懴啟臣障雜多災丨丨饒疾)紛穢(陶弘景十賚文)
(滌蕩丨丨表裏霜雪)懕穢(徐陵徐則法師碑志士名賢飄然長騖臊羶榮利丨丨風塵)溷穢(王維為薛使君謝婺州刺)
(史表洪波退流必盪其丨丨慶雲所潤不遺于荆棘)朽穢(韓愈論佛骨表今無故取丨丨之物巫祝不先桃茢不用羣臣不言)
(其非御史不舉其失臣實耻之)藉穢(柳宗元弔屈原文陷塗丨丨兮榮若繡黼)叢穢(元稹蟲豸詩序通州之地丨丨卑褊)
剗穢(白居易詩新園聊丨丨舊屋且扶顛)觸穢(張蠙宿開照寺詩不教人丨丨偏說此山靈)却穢(唐無名氏賀河)
(清表蕩邪丨丨挹之無遜於甘泉薦潔明馨用之可資于玄酒)舊穢(蘇軾浚井詩云何失丨丨底處來新潔王令謝李常伯詩)
(丨丨忽剗銷新涂坦平夷)微穢(蘇軾寄周安孺茶詩有如剛耿性不受纖芥觸又若廉夫心難將丨丨凟)淨穢(蘇軾詩豈)
(惟忘丨丨兼以洗榮辱)腐穢(王令夢蝗詩我時憤且驚噪舌生條枝謂此丨丨餘敢來為人譏)抛穢(戴復古詰燕詩)
(啄腥丨丨不汝厭生長羣雛我護惜)
草木穢(曹植歸思賦城邑寂以空虚丨丨丨而荆蓁)形貌穢(李端病後遊青龍寺詩病來丨丨丨齋沐入東林)
衣巾穢(吳融平望蚊子詩人筋為爾斷人力為爾枯丨丨丨且甚盤饌腥有餘)頽綱穢(耶律楚材詩故國丨丨丨)
(新朝明德香)
御定佩文韻府卷七十之二
