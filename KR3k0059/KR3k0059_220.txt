欽定四庫全書
御定佩文韻府卷二十二之十四
下平聲七陽韻十四
防(符方切丨禦也隄丨也韻會或作坊)
韻藻豫防(易君子以思患而丨丨之袁桷詩丈夫有定志得失非丨丨)隄防(禮記季春之月修利丨丨道達溝瀆)
(開通道路漢書董仲舒傳夫萬民之從利也如水之走下不㠯教化丨丨之不能止也後漢書章帝紀將禮常山遂徂北土歴魏郡)
(經平原升踐丨丨詢訪耆老晉書禮志情尚分流丨丨之仁是棄澆訛異術洙泗之風斯冺易林壅遏丨丨水不得行參同契以金)
(為丨丨水入乃優游交州記交趾郡有丨丨龍門水深百尋大魚登此門化成龍不得過曝鰓點額血流此水恒如丹池杜牧詩屯)
(田數十萬丨丨常慴惴韓偓詩丨丨瓜李能終始免愧于心負此身)曲防(孟子無丨丨無遏糴)自防(晉書王澄傳王敦請)
(澄入宿隂欲殺之澄左右二十人持鐵馬鞭為衞澄手嘗捉玉枕以丨丨故敦未之得𤼵阮瑀止欲賦禀純潔之明節後申禮以丨)
(丨孟郊詩歡去收不得悲來難丨丨)川防(法言丨有丨器有範見禮教之至也)禮防(洛神賦收和顔而靜志兮申丨丨以)
(自持)周防(杜甫送魏司直詩佳聲期共遠雅節在丨丨元稹制咸當序進式示加恩並列丨丨宜勤夙夜杜牧簾詩問屏何屈)
(曲憐帳解丨丨韓偓詩燒玉漫勞曾歴試鑠金寧為欠丨丨又後漢書丨丨傳防字偉公汝南汝陽人少孤微常修逆旅以供過客)
(而不受其報舉孝廉拜郎中撰尚書雜記三十二篇四十萬言)
弗過防(易丨丨丨之從或戕之又柳宗元詩細故誰留念煩言肯過防)百夫防(詩惟此仲行丨丨之丨)千載
防(李嶠詩制為百王式舉合丨丨丨)
增大防(詩鋪敦淮濆箋敦作屯屯其兵于淮水丨丨之上以臨敵周禮冬官匠人凡為防廣與崇方其閷參分去一丨丨外)
(閷注閷者薄其上色界反爾雅河墳注墳丨丨也唐書李適之傳開元中為河南尹明皇患糓洛歲暴溢耗徭力詔適之以禁錢作)
(三丨丨曰上陽積翠月陂自是水不能患又宋史吕丨丨傳丨丨字微仲知青城縣韓絳稱其有王佐才拜尚書左僕射兼門下侍)
(郎提舉修神宗實錄丨丨朴厚惷直不植黨朋與范純仁同心戮力以相王室凡八年始終如一)知防(禮記蕢也宰夫也非)
(刀七是共又敢與丨丨)舊坊(禮記以丨丨為無所用而壞之者必有水敗坊同防後漢書鄭衆傳漢有舊防藩王不宜私通)
(賓客杜甫詩玉振先推美金銘舊所防)善防(周禮冬官匠人凡溝必因水埶防必因地埶善溝者水漱之丨丨者水淫之)
溝防(周禮冬官匠人凡丨丨必一日先深之以為式注程人功也丨丨為丨為丨也疏程人功者將欲造丨丨先以人數一日)
(之中所作尺數是程人功法式後則以此功程賦其丈尺步數)會防(春秋隱公九年冬公丨齊侯于丨注防魯地)取防
(春秋隱公十年夏翬帥師會齊人鄭人伐宋辛未取郜辛巳丨丨)原防(左傳楚蔿掩為司馬子木使庀賦甲午蔿掩書土田)
(度山林鳩藪澤辨京陵表淳鹵數疆潦規偃豬町丨丨注廣平曰原防隄也隄防間地不得方正如井田别為小頃町)城防
(左傳冬丨丨書事時也于是將早城臧武仲請俟畢農事禮也)蘭防(穀梁傳秋蒐于紅傳因蒐狩以習用武事禮之大者也艾)
(丨以為丨置旃以為轅門)室防(爾雅牆謂之墉疏牆者丨之丨也一名墉)鉅防(戰國策齊清濟濁河可以為固有長城丨)
(丨足以為塞又賈至虎牢開銘維兹虎牢天設巨防攻在坤下拒在離旁)宣防(史記自序維禹浚川九州攸寧爰及丨丨决瀆)
(通溝漢書溝洫志孝武塞瓠子築宫其上名曰丨丨)雍防(漢書溝洫志隄防之作近起戰國丨丨百川各以自利師古注雍讀)
(曰壅)慎防(漢書匡衡傳聖人丨丨其端禁於未然)禁防(漢書吾丘夀王傳聖王務教化而省丨丨知其不足恃也)意
防(後漢書吳蓋陳臧傳論光武閉玉門以謝西域之質卑詞幣以禮匃奴之使其丨丨蓋已弘深)國防(後漢書孔融傳劉表)
(多行僭偽郊祀天地詔書班下其事融上疏曰表雖昏僭惡極罪不容誅至于國體宜且諱之臣愚以為宜隱郊祀之事以崇丨丨)
立防(後漢書桓譚傳善政者視俗而施教察失而丨丨威德更興文武迭用)西防(後漢書劉永傳建武五年帝遣驃騎)
(大將軍杜茂攻佼彊于丨丨)叱防(後漢書虞詡傳詡奏張防弄威柄防流涕訴帝詡坐論輸左校宦者孫程等知詡以忠獲)
(罪相率奏乞見程曰客星守羽林宜急收防送獄以塞天變防立在帝後程乃丨丨曰姦臣張防何不下殿防不得已趨就東廂)
墳防(後漢書百官志司空掌水土事凡營城起邑浚溝洫修丨丨之事則議其利建其功)盛防(後漢書律歷志永平五年)
(詔令楊岑署弦望月食官復令張丨景丨等以四分法與岑課歲餘盛等所中多岑六事十二年詔書令丨丨代岑署弦望月食加)
(時四分之術始頗施行丨丨等未能分明歷元綜核分度故但用其弦望而已)法防(後漢書杜林傳人情挫辱則義節之風損)
(丨丨繁多則苟免之行興)重防(續漢書崤函險固國之丨丨)遠防(魏志陳思王植傳評陳思文才富豔足以自通後業)
(然不能克讓丨丨終致攜隙)智防(魏志荀攸傳攸深密有丨丨自從太祖征伐常謀謩帷幄時人及子弟莫知其所言吳志)
(張温傳評張温才藻俊茂而丨丨未備用致艱患)遏防(晉書劉毅傳尋陽接蠻宜示有丨丨可即州府千兵以助郡戍)檢
防(晉書李重傳九品軍中之政非經國不刊之法且其丨丨轉碎徵刑失實故朝野之論僉謂驅動風俗為弊已甚唐書李傑傳)
(傑以採訪使行山南時戸口逋蕩細弱下戸為豪力所兼傑為設科條區處丨丨亡匿復業者十七八張華感婚賦怨佳人之幽翳)
(兮恨丨丨之高深)常防(晉書虞預傳自頃長吏輕多去來送故迎新交錯道路窮奢竭費謂之忠義省煩從簡呼為薄俗轉)
(相放效流而不反雖有丨丨莫肯遵修)猜防(晉書王濬傳王渾詣濬濬嚴設備衛然後見之其相丨丨如此周繇和段柯古)
(詩㢠廻簪轉黛喜丨丨粉署裁詩助酒狂)怯防(南史馮道根傳道根領阜陵城戍修城隍遠斥堠如敵將至者衆頗笑之道根)
(曰丨丨勇戰此之謂也)屯防(唐書兵志所謂方鎮者節度使之兵也原其始起於邊將之丨丨者歐陽修文周知山川險易)
(之形歴覽亭障丨丨之要)邊防(唐書兵志兵之戍邊者大曰軍小曰守捉曰城曰鎮而總之者曰道此自武德至天寶以前丨)
(丨之制)征防(唐書兵志將卒營陣車旗器械丨守衞凡兵之事不可以悉記)軍防(唐書百官志兵曹司兵參軍事)
(掌武官選兵甲器仗門禁管鑰丨丨烽候傳驛畋獵又鄭虔傳虔學長于地里山川險易方隅物産兵戍多寡無不詳嘗為天寶丨)
(丨錄言典事該諸儒服其善著書)内防(唐書魏徵傳徵薨帝臨朝歎曰以銅為鑑可正衣冠以古為鑑可知興替以人為鑑)
(可眀得失朕嘗寶此三鑑丨丨已過今魏徵逝一鑑亡矣)堰防(唐書張守珪傳有詔以瓜州為都督府即詔守珪為都督州地)
(沙塉不可蓺常瀦雪水溉田是時渠堨為虜毁材木無所出守珪密禱於神一夕水暴至大木數千章塞流下因取之修復丨丨耕)
(者如舊州人神之刻石紀事)捍防(宋史王堯臣傳涇原自漢唐來為衝要之地自鎮戎軍至渭州直抵涇邠略無險阻賊徑)
(交屬難以丨丨)範防(宋史孝義傳冠冕百行莫大于孝丨丨百為莫大于義)埵防(淮南子猿狖得茂木不舍而穴狟狢)
(得丨丨弗去而緣物莫避其所利而就其所害又剞劂銷鋸陳非良工不能以制木鑪槖丨丨設非巧冶不能以治金)修防
(淮南子禹決江疏河鑿龍門闢伊闕丨彭蠡之丨乘四載隨山刊木平治水土水經注漳水東逕磻陽城北倉石水入焉水出林慮)
(縣之倉石溪東北逕魯班門西闕昂藏石壁霞舉左右結石丨丨崇基仍存)漏防(論衡救丨丨者悉塞其穴則水泄絶)北
防(水經注洧水又東南逕桐邱城西南去許昌故城可三十五里俗名之曰隄其城南即長隄因洧水之丨丨也)關防(水經)
(注清水出清廉山之西嶺東南流出峽峽左有城蓋古丨丨也韓愈征蜀聯句蜀險豁丨丨秦師縱横猾許渾天街曉望詩丨丨浮)
(瑞氣宫館耀神光羅隱定遠樓詩近日丨丨雖弛柝舊時欄檻尚侵雲黃庭堅酬劉景文河上見寄詩想見我詩煮春茗向人懷抱)
(去丨丨)科防(魏氏春秋細政苛慘丨丨互設)越防(博雅王者以四時畋以奉宗廟因簡戎事刈草為防歐而射之不題)
(禽不垝遇不捷草丨丨不追)鎮防(地理通釋土剗在河南府長水縣西北二十五里蓋古關之塞垣後周以為丨丨)嚴
防(劉歆遂初賦馳太行之丨丨兮入天井之喬關)高防(王粲詩下船登丨丨草露霑我衣又宋史丨丨傳防字修已累世將)
(家好學善為詩張從恩移澶州防禦使表防為判官有親校段洪進盜官木造器從恩聞之怒將殺之洪進紿曰判官使為之從恩)
(召防詰之防即引伏洪進得免從恩遺防錢十千馬一匹遣之防拜受而去終不自明既而命騎追防不得已而還賓主如初又歲)
(餘稍稍有言防自誣以活人從恩益加禮重太祖建隆二年知秦州歸為樞密直學士)魚防(劉楨詩清川過石渠流波為丨)
(丨)垣防(顔延之重釋何衡陽書凡動而益流下民之性化而裁之上聖之功謹為丨丨猶患踰盜況乃罔不備設以充侈志)
算防(顔延之庭誥文流言謗議有道所不免況在闕薄難用丨丨)移防(温子昇為廣陽王淵上書昔皇始以丨丨為重)
(盛簡親賢擁麾作鎮)設防(裴矩西域圖記序秦兼六國丨丨止於臨洮)鐵防(徐彥伯長城賦斬元於丨丨之門流血於)
(金河之浦)開防(李嶠和扈從教閱詩萊田初起燒蘭野正丨丨)春防(楊巨源老將詩寇深爭暗襲關迥勒丨丨)提防
(白居易詩勾檢簿書多鹵莽丨丨官吏少機關)清防(温庭筠太液池歌腥鮮龍氣連丨丨花風漾漾吹細光)馬防(後漢)
(書丨援傳援四子廖丨光客卿防貴寵最盛與九卿絶席建初四年封潁陽侯數言政事多見採用十二月迎氣樂防所上也)黃
防(後漢書鄧禹傳禹遣馮愔宗歆守栒邑二人爭權愔遂殺歆因反擊禹禹遣使以聞帝問使人愔所親愛為誰對曰護軍丨丨)
(帝度愔防不能久和勢必相忤因報禹曰縛馮愔者必丨丨也乃遣宗廣持節降之後月餘防果執愔將其衆歸罪)徐防(後漢)
(書丨丨傳防字謁卿沛國銍人舉孝廉除為郎出為魏郡太守勤曉政事所在有迹拜司空封龍鄉侯)鮑防(唐書丨丨傳防)
(字子慎少孤窶彊志于學及進士第薛兼訓帥太原被病代宗授防少尹節度行軍司馬俄知留後兼太原尹節度使人樂其治詔)
(圖形别殿貞元元年策賢良方正得穆質裴復柳公綽等世美防知人于詩尤工與中書舍人謝良弼友善時號鮑謝云)寄防
(老君六甲符圖丁未神石叔通玉女丨丨)
辟則坊(禮記君子之道丨丨丨與)大為坊(禮記坊民之所不足者也丨丨之丨民猶踰之)和樂防(周禮春官)
(大宗伯之職以天産作隂德以中禮防之以地産作陽德以丨丨丨之)甘泉防(史記武帝紀有芝生殿防内中乃下詔曰)
(丨丨丨生芝九莖赦天下毋有復作)一凷防(後漢書蔡邕傳九河盈溢非丨丨所丨帶甲百萬非一勇所抗)東門防
(晏子景公登丨丨丨民單服然後上公曰此大傷牛馬蹄矣夫何不下六尺哉晏子對曰昔者吾先君桓公明君也而管仲賢相也)
(夫以賢相佐明君而丨丨丨全也古者不為殆有為也蚤歲溜水至入廣門即下六尺耳鄉者防下六尺則無齊矣夫古之重變古)
(常此之謂也)不干防(淮南子鳥丨丨丨者雖近弗射其當道雖遠弗釋)言有防(中論君子口無戲謔之言丨必)
(丨丨身無戲謔之行行必有檢)箴諫防(姓氏急就篇丨丨丨注箴氏風俗通衞大夫箴莊子諫氏風俗通漢有諫忠防氏後)
(漢有防廣為父報仇)孔城防(地理通釋河南府夀安縣有九曲城所謂九阿也高齊置丨丨丨以備周在今縣東南)通
洛防(地理通釋故函谷關城保定中改為丨丨丨以備齊在河南府新安縣)周身防(杜預春秋序聖人包丨丨之丨)
(既作之後方復隱諱以避患非所聞也張九齡詩多謝丨丨丨常恐橫議侵)道德防(歐陽修文立丨丨之丨張禮樂之致)
大川無防(漢書溝洫志丨丨丨丨小水得入陂障卑下以為汙澤)積水于防(干寶晉紀論丨丨丨丨燎火於)
(原未嘗暫靜也)
筐(去王切丨籠)
韻藻承筐(易上六女丨丨无實𧰼曰上六无實丨虛丨也詩吹笙鼓簧丨丨是將左傳初晉獻公筮嫁伯姬於秦遇歸妺)
(之睽史蘇占之曰不吉其繇曰士刲羊亦無&KR0954;也女丨丨亦無貺也謝朓酬德賦興伐木於友生詠丨丨於君子)虛筐(見上)
頃筐(詩采采卷耳不盈丨丨注丨丨欹筐也又摽有梅丨丨塈之晉書殷仲堪傳行者丨丨以顧念居者吁嗟以待延世說王)
(右軍郗夫人謂二弟司空中郎曰王家見二謝丨丨倒&KR0869;見汝輩來平平耳汝可無煩復往)欹筐(見上)懿筐(詩女執丨)
(丨遵彼微行爰求柔桑傳丨丨深筐也摯虞思遊賦睇玉女之紛彯兮執丨丨於扶木)籧筐(禮記季春之月具曲植丨丨后)
(妃齊戒親東鄉躬桑)戴筐(漢書天文志斗魁丨丨六星曰文昌宫注似筐故曰丨丨)玉筐(吕氏春秋有娥氏有二佚女為)
(之九成之臺飲食必以鼓帝令燕往視之二女愛而爭摶之覆以丨丨少選𤼵而視之燕遺二卵北飛不返梁宗廟登歌殷兆丨丨)
(周始邠王沈約安陸昭王碑文是開金運祚始丨丨任昉撫軍桂陽王墓銘綠圖丹紀金簡丨丨傳縡採桑曲綺裙映珠珥絲繩提)
(丨丨蕭詮詠銜泥䨇燕詩銜泥金屋外表瑞丨丨中)提筐(梁簡文帝詩遊童初挾彈蠶妾始丨丨吳均陌上桑蠶饑妾復思拭)
(淚且丨丨錢起月下洗藥詩寄言養生客來此共丨丨趙嘏詩丨丨紅葉下度日採蘼蕪)
增執筐(詩漢有游女疏庶人之女丨丨行饁不得在室故有出游之事唐書禮樂志皇后初采桑典製等各以鉤授内外命)
(婦皇后采桑訖内外命婦以次采女史丨丨者受之)載筐(詩或來瞻女丨丨及筥)八筐(儀禮聘禮疏上賓上介皆大牢)
(米丨丨衆介皆少牢米六筐)六筐(見上雲仙雜記鄴中老母村人織綾必三交五結號八梭綾匹直米丨丨)罋筐(儀禮)
(聘禮加籩豆注加籩豆謂其實也實于丨丨)扶筐(隋書天文志北斗東七星曰丨丨盛桑之器主勸蠶也張衡週天大𧰼賦)
(薦秋成于八穀務春採于丨丨)金筐(唐書文宗紀帝即位停貢纂組雕鏤丨丨寶飾牀榻白居易詩裙腰銀線壓梳掌丨丨蹙)
鉤筐(唐書禮樂志皇后親桑設御采桑位於壇上東向内命婦采桑位於壇下當御位東南北向西上執御丨丨者位於内命)
(婦之西少南西上内外命婦執丨丨者位各於其采桑位之後)進筐(唐書禮樂志皇后親桑尚功進鉤司製丨丨)奉筐
(唐書禮樂志皇后詣采桑壇既至尚功奉金鉤自北陛升進典製丨丨從升)二筐(竹書紀年簡狄與其妺浴於玄丘之水有)
(玄鳥銜卵而墜之五色甚好二人競取覆以丨丨簡狄先得而吞之遂孕而生契)空筐(易林刲羊不當女執丨丨)破筐
(易林丨丨敝筥棄捐於道不復為寶)牛筐(方言箄簍籅䈱&KR0034;也江沔之間謂之籅趙代之間謂之䈱淇衛之間謂之丨丨&KR0034;其)
(通語也)飯筐(水經江水左得丨丨上口)斗筐(論衡天之去人萬餘里也仰察之日光眩耀火光盛明不能堪也便日出)
(是扶桑木上之日禹益見天不能知其為日也若丨丨之狀故名為日)殊筐(論衡調飯也丨丨而居甘酒也異器而處蟲墯)
(一器酒棄不飲鼠涉一筐飯捐不食)一筐(見上陳陶詩無階荅風雨願獻蘭丨丨)小筐(說文簞丨丨也)績筐(西京)
(雜記元后在家嘗有白鸞銜白石大如指墜后丨丨中后取之石自剖為二其中有文曰母天地后乃合之遂復還合乃寶籙焉)
敝筐(搜神記崔文子學仙于王子喬子喬化為白蜺而持藥與文子文子驚怪引戈擊蜺中之因墮其藥俯而視之王子喬之)
(尸也置之室中覆以丨丨須臾化為大鳥翻然飛去)携筐(太平廣記唐貞元中湘潭有一媪但稱湘媪遇里人女名曰戚逍遥)
(丨丨採菊遇媪瞪視足不能移媪目之曰汝乃愛我可同之所止否逍遙欣然擲筐斂袵稱弟子從媪歸室後媪與逍遥一時返真)
擲筐(見上)且筐(鄒陽酒賦丨丨且漉載篘載濟)百筐(魏文帝書孫權重遣使稱臣奉貢明珠丨丨黃金千鎰)盈
筐(鮑照園葵賦乃羹乃瀹堆鼎丨丨喬知之詩敘言情未盡採菉已丨丨)粉筐(鮑照行路難徒飛輕埃舞空帷丨丨黛器)
(靡復遺)銀筐(梁簡文帝江南行紫荷擎鉤鯉丨丨插短蓮)停筐(庾肩吾新苔詩從令阿谷麗丨丨不汰沙)挂筐
(王臺卿陌上桑丨丨須葉滿息倦重枝隂)滿筐(王褒陌上桑秋胡始倚馬羅敷未丨丨韓愈詩東蹈燕川食曠野有饋木蕨芽)
(丨丨柳貫詩砂頭蔴姑一寸厚雨過牛童提丨丨)瑤筐(王勃七夕賦引驚蟬於寶瑟宿蘭燕於丨丨徐彦伯南郊賦率先於)
(金薄之蠶謹覆以丨丨之燕崔日用人日宴大明宫詩金屋丨丨開寶勝花牋綵筆頌春椒)蟹筐(錢起詩漫把尊中物無人)
(啄丨丨韋莊感事詩似魚甘去乙比丨未成丨)篚筐(柳宗元天對終鳥號以游奮厥丨丨)投筐(元稹詩蠶役丨丨妾耘催)
(荷篠翁)青筐(皮日休寄蟹詩紺甲丨丨染菭衣島夷初寄北人時温庭筠詩坱靄韶容鏁澹愁丨丨葉盡蠶應老)抱筐
(高啟採香徑詩丨丨歸蕙徑焚鼎薦蘭堂)茶筐(祝允明詩麥響家家碓丨提處處丨)
釃酒筐(詩釃酒有藇疏丨丨者或用丨或用草於今猶然)竹為筐(左傳女承筐疏震為竹丨丨丨震變為離離為)
(火火動而上其施不下故筐無實也)織作筐(後漢書梁鴻傳孟氏有女擇對不嫁至年三十父母問其故女曰欲得賢如梁)
(伯鸞者鴻聞而聘之女求作布衣麻履丨丨丨緝績之具)琉璃筐(洞冥記太初三年起甘泉望風臺臺上得白珠如花一枝)
(名照月珠以賜董偃盛以丨丨之丨)採蕨筐(白居易詩困倚栽禾鍤饑提丨丨丨)不待筐(賈餗蜘蛛詩蠶績丨丨丨)
(固無求於繭)荔枝筐(杜牧華清宫詩塵埃羯鼓索片叚丨丨丨陸游項里行項里楊梅熟采摘日夜忙翠籃滿山路不數)
(丨丨丨)金鈿筐(温庭筠詩豔帶畫銀絡寶梳丨丨丨)
煌(胡光切火狀)
韻藻煌煌(詩明星丨丨又檀車丨丨後漢書崔琦傳赫赫外戚華寵丨丨法言明哲丨丨旁燭無疆獨斷皇者煌也盛德)
(丨丨無所不照樂府古辭黃金絡馬頭熲熲何丨丨庾信樂府清廟肅肅猛虞丨丨柳宗元賀嘉禾芝草表既呈薿薿之祥更覩丨)
(丨之秀又平淮夷雅金節丨丨錫盾雕戈皮日休海榴花詩一夜春工綻絳囊碧油枝上晝丨丨蘇軾詩芙蓉晩菊爭丨丨)敦
煌(史記大宛傳始月氏居丨丨祈連間及為匈奴所敗乃遠去都潙水漢書武帝紀元鼎六年分武威酒泉地置張掖丨丨郡又)
(地理志丨丨古瓜州地生美瓜又趙充國傳北邊自丨丨至遼東萬一千五百餘里乘塞列隧唐書太宗紀高祖起兵建大將軍府)
(太宗率兵徇西河拜右領軍大都督封丨丨郡公敦一作燉温子昇樂府自有丨丨樂不減安陵調)炫煌(淮南子青葱苓蘢萑)
(蔰丨丨)
增疆煌(漢書息夫躬傳卑爰寔強盛居丨丨之地擁十萬之衆注丨丨是其國所都地名)焜煌(急就篇靳靷䩸䩞色)
(丨丨注色丨丨者言其光采盛也舞賦黼帳袪而結組兮鋪首炳以丨丨李嶠詩金鼎𤼵色正丨丨歐陽修詩文采瑩丹漆四壁金)
(丨丨又水經注隂山講武臺西即廣德殿殿之西北得丨丨堂雕楹鏤桷取狀古之温室也崔浩文峨峨廣德奕奕丨丨)煇煌
(水經注陳寶來自東南丨丨聲若雷封禪文采色炫燿煥炳丨丨張衡賦冠咢咢其映蓋兮佩綝纚以丨丨曹植詩花燭步帳丨丨)
(皎若日出扶桑)莽煌(拾遺記岱輿山有草名丨丨葉圓如荷去之十步炙人衣則燋刈之為席方冬彌温以枝相摩則火出矣)
熒煌(岳陽風土記自墨山西北至石門二十里間盡生雲母道路丨丨如列星徐彥伯詩郁穆絲言重丨丨台座深李白明堂)
(賦崇牙樹羽丨丨葳蕤薛逢詩燈火丨丨醉客豪捲簾羅綺豔仙桃徐夤詩藻麗丨丨冠士林羅隱簾詩疊影重紋映畫堂玉鈎銀)
(燭共丨丨)煒煌(吳都賦輶軒蓼擾彀騎丨丨何遜七召丨丨熻赩硱磳摶敞韓愈贈張籍詩馳辭對我策章句何丨丨温庭筠)
(詩錫宴得幽致車從真丨丨)
艎(胡光切艅丨舟名或作皇)
韻藻餘皇(左傳吳伐楚戰于長岸大敗吳師獲其乘舟丨丨吳公子光請于其衆曰喪先王之乘舟豈惟光之罪衆亦有)
(焉請藉取之使長鬛者三人潛伏于舟側曰我呼丨丨則對師夜從之三呼皆迭對楚師亂吳人大敗之取丨丨以歸馬融廣成頌)
(方丨丨連舼舟張雲帆施蜺幬吳都賦比鷁首而有裕邁丨丨于往初庾闡揚都賦青雀飛艫丨丨鼓柂又作艅艎棗腆詩乃泝洪)
(流汎身丨丨江賦漂飛雲運丨丨顔之推觀我生賦授犀函與鶴膝建飛雲及丨丨薛能詩腰褭從秦賜丨丨到汴迎)
增船艎(北齊書顔之推傳注孝元以河東不供丨丨乃遺世子方等為刺史)歇艎(唐書食貨志劉晏為丨丨支江船二)
(千艘每船受千斛)大艎(唐書高麗傳詔越州都督治丨丨偶舫以待)歸艎(謝朓辭隋王牋惟待青江可望候丨丨于)
(春渚朱邸方開效蓬心于秋實王周詩須信孤雲似孤宦莫將鄉思附丨丨歐陽修啟聞優詔于塗中候丨丨于日下蘇軾詩卧聞)
(鐃鼔送丨丨夢裏□□共一觴)飛艎(謝朓詩丨丨遡極浦旌節去關河徐陵詩畫舸圖仙獸丨丨挂采斿)舟艎(梁簡文帝)
(教軸車行塗丨丨且戒)汎艎(歐陽修詩東北歸舟决决流丨丨青渚暫夷猶)楚艎(王安石詩宫廟此神鄉留親泊丨丨)
篁(胡光切竹名)
韻藻汶篁(戰國策薊丘之植植於丨丨注竹田曰篁謂燕之疆界移于齊之汶水)初篁(竹譜半筍謂之丨丨謝靈)
(運詩丨丨苞綠籜新蒲含紫茸梁簡文帝晚春賦望丨丨之傍嶺愛新荷之𤼵池)幽篁(九歌余處丨丨兮終不見天路險難)
(兮獨後來鮑照詩丨丨愁暮見思鳥傷夕聞王維詩獨坐丨丨裏彈琴復長嘯盧象詩中禁夕沉沉丨丨别作林虞集詩丨丨古木)
(龍所都)林篁(郭璞蜜蜂賦㢠廻騖丨丨經營堂窟劉峻金華山棲志蕙樓菌榭隱映丨丨飛觀列軒玲瓏烟霧宋之問詩丨丨)
(天際密人世谷中違蔡希寂詩更憐棲泊處池館繞丨丨嚴維僧房避暑詩文公好閒寂庭宇愛丨丨)風篁(月賦凉夜自凄)
(丨丨成韻權德輿詩隂嵐冐苔石輕籟韻丨丨柳宗元詩丨丨冐水遠霜稻侵山平許渾詩露草爭三秀丨丨共八音李羣玉詩丨)
(丨掃石瀨琴聲九十里鄭谷詩石門蘿徑與天鄰雨檜丨丨遠近聞蘇軾詩丹青明滅丨丨嶺環珮空響桃花源)叢篁(宋之)
(問詩沓嶂開天小丨丨夾路迷杜甫詩丨丨低地碧高柳半天青韋莊詩異鄉流落誰相識唯有丨丨似主人殷文圭詩丨丨蕭瑟)
(拂清隂貴地栽成碧玉林陳與義詩自移一榻西窗下要近丨丨聽雨聲)綠篁(孟浩然詩異縣非吾土連山盡丨丨錢起詩下)
(馬失炎暑重門深丨丨)
增松篁(水經注沔水又東入侍中襄陽侯習郁魚池郁依范蠡養魚法作大陂池中起釣臺列植丨丨於池側梁昭明太子)
(六月啓白社狂人青緗末學不從州縣之職聊立丨丨之間張九齡詩稍稍丨丨入泠泠澗谷深韓偓兩後月中玉堂閒坐詩唯對)
(丨丨聽刻漏更無塵土翳虛空司空圖楊柳枝詞若似丨丨須帶雪人間何處認風流韋莊詩後庭人不到斜月上丨丨)筠篁
(水經注七賢祠左右丨丨列植冬夏不變貞萋梁元帝全德志論良園廣宅面水帶山饒甘果而足花卉葆丨丨而玩魚鳥劉孝綽)
(上虞鄉亭詩此城鄰夏穴橚矗茂丨丨)絲篁(文心雕龍志感丨丨氣變金石韓愈聽穎師彈琴詩嗟余有兩耳未省聽丨丨)
(崔珏美人嘗茶行明眸漸開轉秋水手撥丨丨醉心起歐陽修詩史君自有林泉趣不用丨丨亂水聲陸游詩兩行玉指調丨丨)
簹篁(裴硎傳奇封陟孝廉居于少室書堂之畔景象可窺烟鎻丨丨之翠節露滋躑躅之紅葩)修篁(宣和畫譜劉夢松作)
(䊸竹圖甚精緻竹本以直為上丨丨高勁架雪凌霜始有取焉今夢松乃作䊸曲之竹不得其所矣任昉秋竹賦靜思堂連洞房臨)
(曲沼夾丨丨顧野王虎丘山序曲澗潺湲丨丨蔭暎張九齡詩喬木凌青靄丨丨媚綠渠杜牧詩丨丨與嘉樹偏倚半巖生李頻詩)
(丨丨齊過檻别岫限平蕪僧齊已拄杖詩卭州靈境産丨丨九節材應表九陽)紫篁(畫繼玉芝競秀於宫闥甘露宵零於丨丨)
成篁(西京賦篠簜敷衍徧町丨丨注篁竹墟名也)晩篁(鮑照採桑詩早蒲時結隂丨丨初解籜)翠篁(江淹靈丘)
(竹賦綠筠繞岫丨丨綿嶺參差黛色陸離紺影)新篁(王筠詩早蒲欲抽葉丨丨向舒䈚陳陶詩嘯入丨丨一里行萬竿如罋鎻)
(龍泓蘇軾霜筠亭詩解籜丨丨不自持嬋娟已有歲寒姿陳傅良詩丨丨高過瓦涼月下臨除朱子曲池軒詩去年種竹長丨丨今)
(歲穿渠過野塘)瓊篁(李百藥笙賦挫玉簫之清管息丨丨之虛唱)池篁(劉希夷南陽旅館詩丨丨覆丹谷墳樹繞清波)
珍篁(吳筠竹賦俾伶倫于嶰谷伐修竹之丨丨)杉篁(韓愈南山詩丨丨咤蒲蘇杲耀攢介胄蘇軾詩似聞梨棗同時種應)
(與丨丨刻日添朱子詩寒窗一夜清無睡擬聽丨丨葉上聲)灑篁(韓愈春雪詩丨丨留密節著柳送長條)折篁(韓愈)
(孟郊聯句敗壁剝寒月丨丨嘯遺笙)疎篁(柳宗元詩簷下丨丨十二莖襄陽從事寄幽情陸龜蒙詩春近帶烟分短蕙曉來衝)
(雪撼丨丨雍陶詩丨丨抽晩笋幽藥吐寒芽李綱詩入門躡磴道喬木間丨丨)烟篁(皇甫松大隱賦移風桂于嶺頭種丨丨于)
(澗裏)春篁(許渾詩晚樹垂朱實丨丨露粉竿李頻詩丨丨兼笋密夏鳥雜雛多李建勲詩池映丨丨老簷垂夏果香)老篁
(羅隱觱篥歌丨丨揭指徵羽吼煬帝起坐淮王愁)野篁(歐陽修詩丨丨抽夏筍叢橘長春條)調篁(歐陽修詩啼鳥亦屢)
(變新音巧丨丨)夏篁(歐陽修綠竹堂詩丨丨解籜隂加樛臥齋公退無喧囂)瘦篁(陸游山園詩丨丨穿石竅古蔓絡松)
(身)碧篁(袁桷詩小院春濃落照間丨丨相對乳禽還)微篁(耶律楚材謝贈阮杖詩七尺烏金三十兩丨丨瑟瑟鳴哀)
(蟬注了然居士作鐵君傳云長七尺重三十兩頂圓足方中有丨丨凡四十五節世傳嵇生造)
防露篁(韋承慶靈臺賦靈筠挺丨丨之丨孤穎秀捎雲之木)
抽笋自篁(宋書謝靈運傳陟嶺刊木除榛伐竹丨丨丨丨擿篛于谷)
對語(月桂風篁)(雨篛煙篁)(岸柳池篁)(穠李瘦篁)
摘句(螢濕定疎篁清景入秋篁)(小雨潤新篁千竿長嫰篁)(興來拈筆寫修篁簷前細雨滴風篁)
隍(胡光切城池也有水曰池無水曰丨)
韻藻濬隍(唐書顔真卿傳真卿為平原太守增陴丨丨料才壯儲廥廪又南蠻傳顔慶復為劍南應接使初成都無隍塹)
(乃教盧耽丨丨廣三丈作戰棚于陴列左右屯營又作浚唐書崔圖傳圖遷御史中丞劒南節度使乃治城丨丨列館宇儲什具)
堂隍(西京雜記文帝為太子立思賢苑以招賓客苑中有丨丨六所客館皆廣廡高軒杜甫鐵堂峽詩硤形藏丨丨壁色立積)
(鐵)金隍(梁簡文帝詩征艫艤湯塹歸騎負丨丨)
藏諸隍(列子鄭人薪於野遇駭鹿斃之恐人見也丨丨丨中覆之以蕉俄而遺其藏處遂以為夢)
增復隍(易城丨于丨勿用師自邑告命貞吝)城隍(見上後漢書班固傳時京師修治宫室濬繕丨丨固乃上兩都賦稱)
(洛邑制度之美以折西賓淫佚之論梁書陸襄傳襄為鄱陽内史郡賊鮮于琛出攻郡襄先已帥民修丨丨為備禦及賊至連破之)
(獲琛唐書百官志職方郎中員外各一人掌地圖丨丨鎮戍𤇺候防人道路之遠近及四夷歸化之事水經注肥水又西逕東臺下)
(臺即夀春外郭東北隅阿之榭也東側有一湖三春九夏紅荷覆水引瀆丨丨水積成潭謂之東臺湖魏都賦修其郛郭繕其丨丨)
(楊炯送并州旻上人詩序風烟凄而禁籞寒草木落而丨丨晚杜甫送許拾遺省覲詩腸書誇父老夀酒樂丨丨)陴隍(唐書)
(李晟傳李懷光反帝進狩梁州晟繕甲兵治丨丨以圖收復又張建封傳進濠夀廬觀察使乃繕丨丨益治兵四鄙附悅)東隍
(唐書馬燧傳燧念晉陽王業所基宜固險以示敵仍引晉水架汾而屬之城瀦為丨丨省守陴萬人又釃汾環城樹以固隄)濠
隍(金史承暉傳暉知大名府事雨潦害稼决引潦水納之丨丨玉海武陽黃峴二關在安州應山縣界此關因山為障不營丨丨)
(故名平靖關)淪隍(水經注紫水出聖人城北大亘下東南流左會壘砢溪水蓋山崩委澗積石丨丨故溪澗受其名矣)深
隍(水經注沽水又西南逕赤城東城在山阜之上下抗丨丨谿水之名藉以變稱故河有赤城之號薛道衡詩旌門臨古堞徼道)
(度丨丨)幽隍(水經注太公釣兹泉今人謂之几谷石壁深高丨丨䆳密林障秀阻人跡罕交)石隍(水經注綏水南入塋)
(城而為池沼皆蟾蠩吐水丨丨承溜)側隍(水經注譙城東有曹太祖舊宅所在負郭對㕓丨丨臨水)水隍(水經注汶水入)
(萊蕪谷夾路連山百數里丨丨多行石澗中出草藥饒松柏林藿綿濛崖壁相望)一隍(水經注沁水出糓遠縣羊頭出世靡)
(谷三源奇注逕瀉丨丨)頽隍(水經注肥水西經夀春縣城北右合北谿水導北山泉源下注漱石丨丨水上長林插天高柯)
(負日)通隍(水經注江陵城西有棲霞樓俯臨丨丨吐納江流)池隍(陶徵士誄璿玉致美不為丨丨之寶李商隱題漢祖)
(廟詩乘運應須宅八荒男兒安在戀丨丨李綱詩開軒俯吳會蜂窠繚丨丨)納隍(謝靈運撰征賦時來之機悟先于介石丨)
(丨之誡一援于生民梁簡文帝大法頌推溝之念有如不足丨丨之心無忘宿寤江淹曲赦丹陽等四郡詔京輔及三吳昔歲水災)
(秋登既罕今兹厲疾罹患者多丨丨之歎為矜良深)北隍(謝惠連文輪移丨丨窀穸東麓)階隍(梁宣帝遊七山寺賦邐迤)
(闈閣峻絶丨丨)廵隍(江淹文憑軒動懷丨丨增愴)填隍(韓愈征蜀聯句投奅閙䃔䃧丨丨&KR2236;㑻僚)刳隍(杜甫詩丨)
(丨㰹萬尋繚垣叠千雉)冰隍(徐積富貴篇門前臘月可烘裳一日失勢成丨丨)
碧滿隍(王安石封舒國公詩桐鄉山遠復川長紫翠連城丨丨丨)
凰(胡光切鳳丨本作皇詩傳雄曰鳳雌曰丨)
韻藻鳳凰(書簫韶九成丨丨來儀詩丨丨鳴矣于彼高岡禮記丨丨麒麟皆在郊藪又升中于天而丨丨降龜龍假左傳)
(初懿氏卜妻敬仲其妻占之曰吉是謂丨丨于飛和鳴鏘鏘史記日者傳司馬季主曰騏驥不能與罷驢為駟而丨丨不與燕雀為)
(羣漢書宣帝紀本始元年五月丨丨集膠東千乘赦天下後漢書光武帝紀有五丨丨見於潁川郟縣南史齊武帝諸子傳後宫才)
(人位登采女者依例賜玉丨丨山海經丹穴山有鳥焉其狀如雞五采而文名曰丨丨首文曰德翼文曰義背文曰禮膺文曰仁腹)
(文曰信見則天下安寧荀子鳳鳥啾啾其翼若干其聲若簫有丨有丨樂帝之心春秋合誠圖黃帝遊玄扈雒水上丨丨銜圖置帝)
(前再拜授圖孝經援神契德至鳥獸丨丨翔說文五方神鳥東方𤼵明南方焦明西方鷫鷞北方幽昌中央丨丨西京雜記揚雄著)
(太玄經夢吐丨丨集玄之上拾遺記有韓房者自渠胥國來獻虎魂丨丨高六尺續齊諧記漢宣帝以皂蓋車一乘賜霍光至夜半)
(轄上金丨丨輙亡去曉乃還瑯嬛記姑蘇城中有小橋名鶴舞父老相傳吳時有二鶴對舞已而化為丨丨飛入雲端楚辭為丨丨)
(作鶉籠兮雖翕翅其不容上林賦拂翳鳥捎丨丨庾信春賦豔錦安天鹿新綾織丨丨蘇頲詩花間燕子棲鳷鵲竹下鵷雛繞丨丨)
(杜審言詩禎符龍馬出寶籙丨丨傳李羣玉送蕭校書赴婚詩蓬萊才子即蕭郎采服青春卜丨丨陳陶詩諸兒莫拗成蹊筍從結)
(高籠養丨丨陸龜蒙毛公壇詩身如碧丨丨羽翼披輕輕曹唐遊仙詩不知今夕遊何處侍從皆騎白丨丨又三輔黃圖武帝後宮)
(八區有丨丨殿西京賦後宫則昭陽飛翔增成合驩蘭林披香丨丨鴛鴦又初學記秦有章臺丨丨臺李白詩丨丨臺上丨丨遊鳳)
(去臺空江自流又玉海和詵徽宗時知雄州上制勝強遠弓式能破堅於三百步外號為丨丨弓)鸞皇(離騷丨丨為余先戒)
(兮雷師告余以未具楚辭孔雀盈園畜丨丨只揚雄反離騷丨丨騰而不屬兮豈獨飛廉與雲師鸚鵡賦配丨丨而等美焉比德於)
(衆禽夏侯湛玄鳥賦𩔖丨丨之知德象君子之安仁王儉高松賦通霄漢而隱影集丨丨之翻飛柳宗元詩丨丨標魏闕熊武負崇)
(牙王建詩孤情迥出丨丨遠健思潛搜海嶽空温庭筠詩誰知曲江上歲歲栖丨丨)求皇(司馬相如琴歌鳳兮鳳兮歸故鄉遨)
(遊四海兮丨其丨張雨鳳洞詩第幾峯前蒼玉洞何年於此鳳丨丨)
增飛凰(陸機七徵拾朝陽之遺卵納丹穴之丨丨)呼凰(皮日休與魯望夜會詩况有蕭閑洞中客吟為紫鳳丨丨聲注)
(時華陽廣文先生在)
徨(胡光切韻會徬丨彷徉也通作偟皇)
韻藻增彷徨(戰國策楚王登強臺而望崩山左江而右湖以臨丨丨莊子孔子丨丨塵垢之外又丨丨乎無為其側逍)
(遥乎寢卧其下鹽鐵論嫫母飾姿而矜夸西子丨丨而無家劉向九歎外丨丨而遊覽兮内惻隱而含哀陳琳檄豫州丨丨策裔蹈)
(據無所應瑒正情賦畫丨丨於路側宵耿耿而達晨又作仿後漢書明德馬后紀時楚獄連年不斷相證引坐繫者甚衆后慮其多)
(濫乘間言及惻然帝感悟夜起丨丨為思所納卒多有所降宥世說王子猷居山隂夜大雪命酌酒四望皎然因起丨丨詠左思招)
(隱詩忽憶戴安道時戴在剡即便夜乘小船就之柳宗元天對光徵夢祖憾離以厲丨丨激覆而勇益德邁注光闔廬名又作徬子)
(虛賦秋田乎青丘丨丨乎海外西都賦既懲懼於登望降周流以丨丨洛神賦於是洛靈感焉徙倚丨丨)不偟(法言或問仙之)
(實曰無以為也有與無非問也問也者忠孝之問也忠臣孝子偟乎丨丨注偟暇)傽徨(吳越春秋吳王夢入章明宫公孫聖)
(曰章者戰不勝走丨丨也越王伐吳吳王遁去三日三夕達於秦餘杭山顧左右曰是公孫聖所言走丨丨也)徨徨(甘泉賦徒)
(徊徊以丨丨兮魂眇眇而昏亂魏武帝秋胡行丨丨所欲來到此間阮籍詩栖栖非我偶丨丨非已倫歐陽修投時相書譬若棄車)
(以游漫於中流不克攸濟回視陸者顧瞻丨丨)徊徨(見上梁武帝孝思賦晨孤立而縈結夕獨處而丨丨葉顒詩丨丨不成寐)
(轉覺歲月長)
蝗(胡光切蟲丨為災)
韻藻捕蝗(漢書平帝紀遣使丨丨民丨丨詣吏以石斗受錢唐書姚崇傳開元四年山東大蝗民祭且拜不敢捕崇奏詩)
(云棗彼蟊賊付卑炎火此除蝗誼也請夜設火坎其旁且焚且瘞蝗乃可盡乃出御史為丨丨使分道殺蝗議者喧譁帝疑以問崇)
(對曰討蝗縱不能盡不愈于養以遺患乎帝然之蝗害訖息五代史晉高祖紀天福八年三月蝗夏四月供奉官張福率威順軍丨)
(丨于陳州八月募民丨丨易以粟白居易丨丨樂府丨丨捕蝗誰家子天熱日長饑欲死)除蝗(見上)討蝗(見上晉書苻堅)
(載記所司奏劉蘭丨丨幽州經秋冬不滅請徵下廷尉詔獄堅曰災降自天蘭何罪焉)旱蝗(後漢書光武帝紀初王莽末天)
(下丨丨黃金一斤易粟一斛至是野穀旅生野𧖟成繭蘇軾詩從來丨丨必相資此事吾聞老農語)食蝗(五代史漢高祖紀乾)
(祐元年鸜鵒丨丨)袖蝗(宋史王旦傳飛蝗過京師執政有丨死丨以進者旦曰災弭幸也何賀焉忽飛蝗蔽天上曰使百官)
(方賀而蝗若是豈不為天下笑)蠅蝗(古今注蠅虎形如蜘蛛而色灰白善捕蠅一名丨丨)螟蝗(陳留耆舊傳高式至孝常)
(盡力供養永初中丨丨為害不食式麥柳宗元時令論反時令則有丨丨)吞蝗(白居易詩貞觀之初道欲昌文皇仰天丨一丨)
(一人有慶兆民賴是歲雖蝗不為害)遺蝗(蘇軾詩丨丨入地應千尺宿麥連雲有幾家)
增似蝗(春秋螽疏丨丨而小班黑其股狀如瑇瑁)蟲蝗(漢書五行志厥風微而温生丨丨害五穀柳宗元蜡說戸部之)
(詞曰旱于某水于某丨丨于某則黜其方守之神不及以祭)行蝗(漢書酷吏傳嚴延年遷河南太守時黃霸在潁川以寬恕)
(為治屢蒙豐年鳳凰下延年素輕霸為人及河南界中又冇蝗蟲府丞義出丨丨還見延年延年曰此蝗豈鳳凰食耶)興蝗
(後漢書和帝紀詔曰將何以匡朕不逮以塞災變思惟致災丨丨之咎)被蝗(後漢書安帝紀永初七年詔郡國丨丨傷稼十)
(五以上勿收今年田租)多蝗(後漢書宋均傳均遷九江太守中元元年山陽楚沛丨丨其飛至九江界者輙東西散去)大
蝗(後漢書趙憙傳遷平原太守青州丨丨入平原界輙死百姓歌之晉書懷帝紀永嘉四年五月幽并司冀秦雍等六州丨丨食)
(草木牛馬毛皆盡益部耆舊傳任昉成都人父脩為固始侯相天下丨丨獨不入界)飛蝗(吳志趙達傳達治九官一算之術應)
(機若神至計丨丨射隱伏無不中效應璩與孔德琰書嘉麥禎祥為日未久不圖丨丨一日一至止)祭蝗(五代史晉高祖紀天)
(福八年六月丨丨于皐門)掘蝗(宋史仁宗紀詔募民丨丨給菽粟)螽蝗(山海經餘峩之山有獸焉名曰犰狳見則丨丨)
(為敗)驅蝗(東觀漢記司部災蝗臺召三府驅之司空掾粱福曰普天之下莫非王土不審使臣丨丨何之竹坡詩話米元章作)
(邑宰會歲大旱遣吏捕蝗甚急有隣邑宰忽移文責之謂吏丨丨入境元章取公牒作一絶句書其背而遣之云蝗蟲本是天災不)
(由人力擠排若是敝邑遣去即煩貴縣𤼵來見者大笑)杷蝗(論衡蝗蟲時至吏卒部民塹道作塪榜驅内于塹塪丨丨積聚)
(以千斛數正攻蝗之身蝗猶不止)攻蝗(見上)辟蝗(爾雅翼農家下種以原𧖟矢雜禾種之以丨丨否則鬻馬骨汁和𧖟)
(矢溲之陸游詩底怪今朝親筆硯村隣來請丨丨符)蝝蝗(沈約安陸昭王碑文丨丨弗起豺虎遠跡)流蝗(沈約詩乳雉方)
(可馴丨丨庶能弭)
六州蝗(後漢書安帝紀四年夏四月丨丨丨大赦天下)風吹蝗(宋史五行志天禧元年六月江淮大丨多丨丨入江)
(海或抱草木僵死)兵生蝗(穆員蝗旱詩序僚友霍總賦蝗旱詩一章七十有二句其指丨丨丨蝗生和和生瑞猶夫空谷)
(之響立表之影以其𩔖至必然)
惶(胡光切懼也恐也遽也)
韻藻增憂惶(後漢書明德馬后紀數遭變異穀價數倍丨丨晝夜不安坐卧北史裴駿傳蓋吳作亂於關中來襲聞喜)
(縣令丨丨計無所出駿便率厲鄉豪奔赴之陶宗儀詩上帝必閔念爾農勿丨丨)戰惶(魏志文帝紀注許芝條魏代漢見讖)
(緯于魏王王令曰屢蒙祥瑞當之丨丨五色無主若芝之言豈所聞乎晉書劉元海載記元海即漢王位下令曰孤猥為羣公所推)
(顧兹尫闇丨丨靡厝法苑珠林遍體丨丨身毛悉豎)悲惶(晉書温嶠傳承問丨丨精魂飛散)驚惶(晉書劉琨傳琨拜大)
(將軍都督并州諸軍事上疏謝曰偏恩過隆曲蒙擢拔拜命丨丨五情戰悸木蘭詩出門看火伴火伴始丨丨韓愈論權停𨕖舉狀)
(一則遠近丨丨二則人士失業)震惶(晉書宗室休之傳謝疏云憂懼丨丨惋愧交集吳歴孫堅兵至南陽張咨既不給軍糧又)
(不肻見堅堅恐有後患詐得急疾舉軍丨丨遣人說咨言病困欲以兵付咨咨詣營省堅遂執斬之李尤函谷關賦蕃鎮造而惕息)
(侯伯過而丨丨劉琨勸進表承問丨丨精爽飛越歐陽修乞避位表明詔一下群臣丨丨)回惶(晉書姚興載記楊佛嵩曰當直)
(趨夀春縱輕騎以掠野使淮南蕭條兵粟俱了足令吳兒俯仰丨丨神爽飛越亦作恛柳宗元上尊號表兢惕失圖丨丨無措)惶
惶(北史王肅傳齊孝文帝以久旱不雨輟膳肅曰蒸庶未缺一飱陛下輟膳三日臣庶丨丨無復情地世說鍾毓鍾會少有令譽)
(文帝敕見毓面有汗帝曰卿何以汗毓曰戰戰丨丨汗出如漿復問會卿何以不汗對曰戰戰慄慄汗不敢出柳宗元與楊誨之書)
(蚤夜丨丨追思咎過)恐惶(吳越春秋越王句踐攻秦還軍軍人作河梁之詩曰陣兵未濟秦師降諸侯怖愳皆丨丨)駭惶
(馬融圍棋賦橫行陣亂兮敵心丨丨)窘惶(王粲大暑賦體煩如以於悒心情悶而丨丨)迷惶(郭璞神泰逢贊天氣是動)
(孔甲丨丨)悽惶(梁武帝孝思賦踐霜露而丨丨懷燧穀而涕零駱賓王詩謀已謬觀光牽迹強丨丨羅隱詩浮生七十今三十)
(從此丨丨未可知)兢惶(江總代六宫謝章丨丨並集追想流荇之詩荷遽相并遂失鳴環之節柳宗元請復尊號表懇廹逾)
(深丨丨無措韓愈謝許受韓弘物表恩由上致利則臣歸慙戴丨丨舉措無地)慙惶(蕭后述志賦雖沐浴于恩光内丨丨而累)
(息)蒼惶(杜甫送鄭虔詩丨丨已就長途往邂逅無端出餞遲李遠詩金甲雲旗盡日回丨丨羅袖滿塵埃)慞惶(法苑)
(珠林大商主子名曰憶耳入海採寶失伴丨丨)
璜(胡光切半璧也)
韻藻珩璜(詩雜佩以贈之傳雜佩者丨丨琚瑀衝牙之𩔖)玄璜(周禮春官以白琥禮西方以丨丨禮北方)觸璜
(周禮天官玉府注佩玉上有葱衡下有䨇璜衡牙疏以一組懸於衡之中央於末著衡牙使前後丨丨故言衡牙)䨇璜(見上)
(大戴禮上車以和鸞為節下車以佩玉為度上有䨇衡下有丨丨阮籍詩被服纖羅衣左右佩丨丨謝朓謝會稽太守啟玉節邁于)
(丨丨表東侔于四履邢邵封隆之碑鳴丨丨于峻陛驅六轡于廣路)玉璜(山海經大樂之野夏后啓于此儛九代乘兩龍雲蓋)
(三層左手操翳右手操環佩丨丨在大運山北竹書注文王至于磻溪之水吕尚釣于涯王下趨拜曰望公七年乃今見光景于斯)
(尚立變名答曰望釣得丨丨其文要曰姬受命昌來提撰爾洛鈐報在齊任昉勸進牋履乘石而周公不以為疑贈丨丨而太公不)
(以為讓徐陵與王僧辨書量苞金鉉神表丨丨李昇朝自比管仲判對乘箕降昴之賓金礪丨丨之相方干詩已見丨丨曾上釣何)
(愁金鼎不和羹)釣璜(見上杜甫詩幾時陪羽獵應指丨丨谿殷文圭詩况是昭明食魚郡不妨閒擲丨丨鈎方干詩世人呼爾)
(為漁叟爾學丨丨非釣魚)琮璜(墨子圭璧丨丨劉禹錫詩火後見丨丨霜餘識松筠柳宗元柳宗直西漢文𩔖序指揮聯累圭)
(璋丨丨之狀各有列位不失其序)鳴璜(中論先王之制禮也為冕服采章以旌之為珮玉丨丨以聲之張衡大司農鮑德誄)
(命親如公弁冕丨丨)兩璜(王褒詩射馬垂䨇帶豐貂珮丨丨)翟璜(史記魏世家李克過丨丨之家丨丨曰今者聞君召)
(先生而卜相果誰為之李克曰君問而置相非成則璜二子何如克對曰居視其所親富視其所與達視其所舉窮視其所不為貧)
(視其所不取五者足以定之矣何待克哉是以知魏成子之為相也吕氏春秋魏文侯見段干木立倦而不敢息及見丨丨崛于堂)
(而與之言束晳玄居釋丨丨不能㢠廻西鄰之寇平勃不能正如意之立)
增衡璜(禮記服倉玉注凡所服玉謂冠飾及所佩者之丨丨也周禮天官玉府疏丨丨之外别有琚瑀庾信圜丘歌揖譲展)
(禮丨丨節步)大璜(禮記崇鼎貫鼎丨丨封父龜天子之器也)琥璜(禮記圭璋特丨丨爵周禮秋官小行人合六幣注二)
(王後尊故享用圭璋而特之子男于諸侯則享用丨丨儀禮覲禮方明者木也疏鄭解方明之神明日月山川之等非天帝也若然)
(四方禮神還用圭璋丨丨非天神還用禮玉者尊此明神而與天神同故用之也)黑璜(唐書禮樂志祀青帝以青圭赤帝以)
(赤璋黃帝以黃琮白帝以白琥黑帝以丨丨)璜璜(法言芒芒聖德遠人咸慕上也武義丨丨兵征四方次也)&KR0627;璜(玉海)
(宋皇祐二年詳定明堂祭玉定用四圭有邸黃琮圭璧各二青圭赤璋白琥丨丨兩圭有邸凡十)琦璜(楚辭纂組綺縞結丨)
(丨些)執璜(揚雄執金吾箴吾臣司金敢告丨丨)明璜(摯虞思游賦戴朗月之高冠兮綴太白之丨丨)璣璜(王融書膠)
(序肇修經法敷廣人賤丨丨家習禮讓)姜璜(徐陵書勒瑞丨丨書名何鼎)沈璜(柳宗元弔屈原文丨丨瘞珮兮孰幽)
(而不光)陶璜(晉書丨丨傳丨丨字世英丹陽秣陵人也孫皓時璜為蒼梧太守遂䧟交趾因用璜為交州刺史有謀策周窮)
(好施能得人心武平九德新昌土地阻險夷獠勁悍璜征討開置三郡及九真屬國三十餘縣徵璜為武昌都督交土人請留璜以)
(千數於是遣還皓既降晉璜送印綬詣洛陽帝詔復其本職封宛陵侯)
夏后璜(左傳昔武王克商成王定之𨕖建明德以藩屏周分魯公以大路大旂丨丨氏之丨封父之繁弱劉峻辨命論明月)
(之珠不能無纇丨丨之丨不能無考又張仲素信圭賦比楚玉之無瑕哂夏璜之有考)
榔(魯當切檳丨)
韻藻㯽榔(南史劉穆之傳穆之少貧好往妻兄家乞食食畢求丨丨江氏兄弟戲之曰丨丨消食君乃常饑何忽須此及)
(穆之為丹陽尹召妻兄弟令厨人以金柈貯丨丨一斛進之唐書南蠻傳盤盤在南海曲凡嫁娶納丨丨為禮南方草木狀丨丨樹)
(高十餘丈皮似青桐節如桂竹下本不大上枝不小端頂有葉葉似甘蔗葉下繫數房房綴數十實實大如桃李天生棘重累其下)
(所以禦衞其實也味苦澁以扶留藤古賁灰并食則滑美下氣消穀出林邑彼人以為貴婚族客必先進一名賓門藥餞酉陽雜俎)
(土丨丨狀如丨丨在孔穴間得之新者猶軟相傳蟾蜍矢也爾雅翼上林賦仁熲顔師古注即丨丨也陶隱居云出交州形小而味)
(甘廣州以南者形大而味澁小者名蒳子向陽曰丨丨向隂曰大腹尖長而有紫文者名丨圓而矮者名丨俞益期與韓康伯牋丨)
(丨信南越之可觀性不耐霜不得北植弗遇長者之目令人恨深吳都賦丨丨無柯椰葉無蔭盧綸酬趙少尹詩且請同觀舞鸜鵒)
(何須竟哂食丨丨白居易荔枝詩深于紅躑躅大較白丨丨蘇軾詩暗麝著人簪茉莉紅潮登頰醉丨丨)
增漚榔(溪蠻叢笑丨丨牛榔木多漿猫猺歲饑闕食則先以火窖地握根置窖中壓以石又用火漚熟搗作餅餌名丨丨)
枸榔(吳都賦木則風柙豫章栟櫚丨丨注丨丨樹直而高其用與栟櫚同)
廊(魯當切廡也)
韻藻巖廊(漢書董仲舒傳蓋聞虞舜之時游於丨丨之上垂拱無為而天下太平注文穎曰丨丨殿下小屋也晉灼曰丨)
(丨謂嚴峻之廊也任昉齊明帝諡議丨丨有縉紳之談鄉塾無橫議之士唐太宗感舊賦昔總戎于藩屏今拱已于丨丨又正日臨)
(朝詩羽旄飛馳道鐘鼓震丨丨高適詩樽俎資高論丨丨挹大猷柳宗元詩卿材優柱石公器擅丨丨李羣玉詩一朝下蒲輪清輝)
(照丨丨)長廊(西京賦丨丨廣廡途閣雲蔓魏文帝槐賦周丨丨而開趾夾通門而駢羅陸機七徵懸闥高達丨丨㢠廻屬梁簡)
(文帝筝賦丨丨之瓦虛墜梁上之塵染衣又贈麗人詩含羞來上砌微笑出丨丨唐太宗元日詩霜戟列丹陛絲竹韻丨丨李華國)
(清寺碑高殿倚雲丨丨生風李端詩㢠廻風生遶徑落葉颯丨丨劉禹錫詩看畫丨丨遍尋僧一徑幽温庭筠法雲䨇檜詩丨丨夜靜)
(聲疑雨古殿秋深影似雲)階廊(劉孝威詩清隂蕩暄濁飛雨入丨丨)回廊(王勃龍懷寺碑丨丨&KR0772;窱自吐風颷列榭崢嶸)
(坐含雲雨杜甫詩小院丨丨春寂寂浴鳬飛鷺晚悠悠沈與求詩丨丨迤迤穿危嶠側澗涓涓露淺沙周必大詩門外千竿竹繞墻)
(清風終日注丨丨)宫廊(王建宫詞每到日中重掠鬢&KR1651;衣騎馬遶丨丨黃庭堅詩紫宸辭罷過丨丨)
響屧廊(智積記硯石山在吳縣西闔閭置宫苑琴臺丨丨丨館娃宫高啟姑蘇雜咏有丨丨丨詩又桯史王義豐賦館娃曰)
(徑兮採香屧兮響廊笑倚兮玉床奈樂兮東方蘇軾詩夢覺還驚屧響廊故人來炷影前香)
增高廊(漢書司馬相如傳丨丨四注重坐曲閣長笛賦食舉雍徹勸侑君子然後退理乎黃門之丨丨成公綏蜘蛛賦左馮)
(廣厦右依丨丨陸倕天光寺碑銘八襲豐殿四柱丨丨)東廊(北史王晞傳昭帝踐阼除睎散騎常侍勅尚書陽休之鴻臚崔)
(劼等三人每日本職務罷並入丨丨共舉錄歴代廢墜詳思條奏六典唐丨丨曰齊德門會要開元中整比四部書成令百官入乾)
(元殿觀書丨丨無不歎駭)聽廊(北史辛公義傳公義除岷州刺史土俗畏病一人有疾合家避之公義欲變其俗因廵檢部内)
(凡有疾病皆以牀轝來安置聽事暑月疫時丨丨悉滿公義親設一榻獨坐其間對之理事所得秩俸盡用市藥迎醫療之於是悉)
(瘥合境之内呼為慈母)内廊(唐書儀衞志凡朝會之仗三衞番上分為五仗號衙内五衞每月以四十六人立丨丨閤外號)
(曰内仗以左右金吾將軍當上中郎將一人押之)御廊(宋史河渠志瀕河多水患流民入京師往往泊丨丨及僧舍詔給劵)
(諭令還本土以就賑濟)轉廊(宋史食貨志客人在京𣙜貨務買東南末鹽者其法有二一曰見錢入納一曰鈔面丨丨)循
廊(宋史宗室傳善譽移潼川路提刑轉運判官遂寧守徐詡乏廉聲部使者以其故御史寬假之善譽過遂寧詡出迎善譽抑使)
(丨丨詡大沮郡人聞之爭訟其過善譽劾諸朝)重廊(汲冡周書乃位五宫咸有四阿反坫重亢丨丨注重亢累棟丨丨累屋也)
(會要翰林院者開元初置在銀臺門内麟德殿西廂丨丨之後應貞安石榴賦其旁則有大厦崇房丨丨高廡許渾詩高梧一葉下)
(秋初迢逓丨丨寄舊居)修廊(西京雜記茂陵富人袁廣漢於北邙山下築園屋皆徘徊連屬重閣丨丨行之移晷不能徧也)
(隋煬帝詩文戟翊高殿采眊分丨丨杜甫詩景晏步丨丨而無車馬喧杜牧詩叢筠侍丨丨密蕙媚幽圃蘇舜欽詩丨丨轉峻閣窈)
(窕壓山脊李綱詩危脊聳古殿長腰曼丨丨)步廊(水經注宣武觀憑城結搆不更層墉左右夾列丨丨參差翼跂南望天淵)
(池北矚宣武場梁元帝觀妓詩胡舞開春閣鈴盤出丨丨白居易詩淑氣熏行徑清隂接丨丨元稹詩浴殿曉聞天語後丨丨騎馬)
(笑相隨鄭畋詩丨丨無限金羇響應是諸司扈從歸又韋莊七丨丨詩杜門無計奈殘陽更接簷前七丨丨陸游詩松檜隂中百丨)
(丨我來剝啄叩琳房陶宗儀詩弭櫂中和橋僦舍千丨丨)行廊(名勝志丨丨山在宣城縣其南面兩峰對峙環抱若丨丨然)
廵廊(法書要錄蕭翼改冠微服至越州日暮入寺丨丨以觀壁畫過辨才院薩都拉遊鍾山詩雲冷夜深龍在鉢日長時有虎)
(丨丨)西廊(六典唐丨丨曰興禮門元稹詩無人會得此時意一夜獨眠丨畔丨蘇軾詩七年供奉殿丨丨自注邇英閣在延和)
(殿丨丨下楊萬里詩月到丨丨第二間)四廊(老學菴筆記蜀人謂糊窗曰泥窗花蘂夫人宫詞云紅錦泥窗繞丨丨非曾遊)
(蜀不解杜牧詩去年學宫人竹馬繞丨丨陸游晚晴詩水聲㶁㶁赴回塘簾影疎疎繞丨丨)北廊(玉海左右承天門内丨丨)
(本名武德司太平興國六年十月改今名有皇城使又祥符三年五月召輔臣於崇政殿丨丨觀茅山郭真人池中所獲龍長二寸)
(許帝作觀龍歌白居易詩白鹿原東脚青龍寺丨丨)元廊(玉海西魏二十四軍一曰丨丨)連廊(七𤼵乃下置酒于虞懷之)
(宫丨丨四注張說龍興寺碑丨丨曲閣交軒對霤)周廊(李尤東觀賦上承重閣下屬丨丨)對廊(魏都賦禁臺省中連)
(闥丨丨)房廊(梁宣帝遊七山寺賦映檐牖而交加繞丨丨而郁毓白居易香山寺詩臺殿朝彌麗丨丨夜更幽張祜詩清晝)
(丨丨山半開一瓶新汲灑莓苔杜荀鶴詩三伏閉門披一衲兼無松竹蔭丨丨)廂廊(陶弘景十賚文賚爾四霤飛軒丨丨側室)
(可以安身靜卧顯祇遐福)斜廊(唐太宗詩丨丨連綺閣初月照宵幃)邃廊(李庾西都賦接以重離綿乎少陽是為二宫複)
(道丨丨)震廊(王勃七夕賦繞丨丨而轉步傃雲阡而縱跡)飛廊(符載鍾陵東湖亭記丨丨連軒以翼翥旁舍杳靄而)
(雲合)軒廊(于軸潭州法華院記堂殿崔嵬以切雲丨丨&KR0772;窱而疏風鄭巢詩丨丨明野色松檜濕春烟)空廊(錢起詩驄)
(聲隔暗竹吏事散丨丨王建詩夜山秋雨滴丨丨燈照房前樹葉光陸游詩顛風吹花滿丨丨)南廊(權德輿中書院記其製自)
(中書丨丨架南北為軒入院門分東西廂為拜揖折旋之地)開廊(韓愈詩剖竹走泉源丨丨架崖广)風廊(韓愈詩雪)
(逕抵樵叟丨丨折談僧杜牧詩煙院松飄蕭丨丨竹交戛陸龜蒙詩連延花蔓映丨丨岸幘披襟到竹房)穿廊(元稹游碧澗寺)
(詩丨丨玉澗噴紅旭湧塔金輪折翠微)暗廊(元稹詩古城樓影橫空館濕地蟲聲遶丨丨)月廊(白居易詩一領新秋)
(簟三間明丨丨趙嘏詩洲迷翠羽雲遮檻露濕紅蕉丨滿丨蘇軾詩夢遶吳山郤丨丨白梅盧橘覺猶香自注杭州梵天寺有丨丨)
(數百間)直廊(白居易詩丨丨抵曲房&KR0772;窱深且虛)竹廊(白居易憶遊南莊詩美景難忘丨丨下好風爭奈柳橋頭)低
廊(白居易詩斜月入丨丨凉風滿高樹又石榴花詩豔夭宜小院條短稱丨丨)畫廊(羊士諤青龍寺詩十畝蒼苔繞丨丨)
(幾株紅樹過清霜温庭筠暴經詩縹帙無塵滿丨丨終山弟子靜焚香)僧廊(朱慶餘題青龍寺詩青山當佛閣紅葉滿丨丨)
(陸游燈籠詩我年十六遊名場靈芝借榻棲丨丨)短廊(張祜信州水亭詩南簷架丨丨沙路白茫茫)虛廊(温庭筠題)
(竹谷神廟詩古樹風吹馬丨丨日照旗李建勲春雨詩靜緣高樹莓苔色饑啅丨丨燕雀聲劉兼秋夕詩風送秋荷滿鼻香竹聲敲)
(玉近丨丨)朱廊(劉滄題古寺詩寥落丨丨墮粉泥)照廊(薛能省試夜詩白蓮千朵丨丨明一片承平雅頌聲周必大讀)
(三朝寳訓詩肇開講席臨清廂赭袍玉斧光丨丨)遶廊(韓偓詩抱柱立時風細細丨丨行處思騰騰又擁鼻丨丨吟看雨不)
(知遺却竹皮冠)殿廊(韓偓詩幾千奩鏡成樓柱六十間雲號丨丨伍喬詩芝术露濃溪塢白薜蘿風起丨丨寒徐鉉詩落宿依)
(樓角歸雲擁丨丨)塵廊(伍喬遊西禪詩雲自雨前生淨石鶴於鐘後宿丨丨)倚廊(韋莊詩驚夢緣欹枕多吟為丨丨)
環廊(楊夔湖州錄事參軍新廳記設外屏以肅其入也搆丨丨以莊其位也)粉廊(南唐元宗試貢士日慶春雪詩密雪)
(分天路羣才坐丨丨)舜廊(韓琦詩坐見無為拱丨丨)小廊(陳傅良詩丨丨曲通幽竹椽亦良好)滿廊(陸游小雨詩急)
(雨方侵幔斜暉忽丨丨薩都拉納凉詩桂枝葉密隂覆地梔子花開香丨丨)廟廊(納延贈趙祭酒詩冰檗操持心似鐵丨丨)
(贊畫鬢成絲)
石龕廊(張祜石頭城寺詩連簷金像閣半壁丨丨丨)曲曲廊(陸游詩清吹時生丨丨丨)
對語(傑閣巖廊)(曲榭㢠廻廊)(雪苑風廊)(花塢竹廊)(流香洞響屧廊)(迎風觀郤月廊)
摘句(薰風襲舜廊步屧響長廊)(斜陽滿畫廊鈎簾燭繞廊)
(鐘聲催月下斜廊香霧霏霏月轉廊)(庭樹瀟瀟綠滿廊聽松看畫繞虛廊)
浪(魯當切滄丨水名又漾韻)
韻藻滄浪(書嶓冡道漾東流為漢又東為丨丨之水孟子丨丨之水清兮可以濯我纓宋史蘇舜欽傳舜欽在蘇州買水)
(石作丨丨亭水經注德會水又西北五里泉水注之又西北世謂之丨丨溝又漢水中有洲名丨丨洲庾仲雍漢記謂之千齡洲非)
(也是世俗語訛音與字變矣甯戚飯牛歌丨丨之水白石粲中有鯉魚長尺半陸機塘上行𤼵藻玉臺下垂影丨丨泉張淵觀象賦)
(狀若渾元之未判别又似浮海而覩丨丨李白詩主人若不顧明𤼵釣丨丨杜甫詩色沮金印大興含丨丨清又萬里橋西一草堂)
(百花潭水即丨丨劉禹錫詩史筆枉將書紙尾朝纓不稱濯丨丨竇羣喜家室至詩一旦悲歡見孟光十年辛苦伴丨丨許渾丨丨)
(峽詩纓帶流塵髮半霜獨尋殘月下丨丨又明日鱖魚何處釣門前春水即丨丨歐陽修丨丨亭詩子美寄我丨丨吟邀我共作丨)
(丨篇丨丨有景不可到使我東望心悠然)樂浪(漢書武帝紀元封三年夏朝鮮降以其地為丨丨臨屯玄菟真番郡注樂音洛)
(浪音郎又地理志丨丨朝鮮民犯禁八條丨丨海中有倭人分為百餘國以歲時來獻見云會要唐貞元十年南詔獻鐸槊丨丨人)
(劍及吐蕃印八紐東京賦西包大秦東過丨丨蘇軾詩乞與三韓使新圖到樂浪)聊浪(羽獵賦儲與乎大浦丨丨乎宇内注)
(丨丨放蕩也浪音琅吳都賦銜枚無聲悠悠旆旌者相與丨丨乎昧莫之坰)浶浪(西京賦摎蓼丨丨乾池滌藪上無逸飛下)
(無遺走梅堯臣詩獨行無侣心丨丨)淋浪(琴賦紛丨丨以流離奐淫衍而優渥韓愈醉客詩丨丨身上衣顛倒筆下字王安石)
(詩觥船丨丨始快意忽憶歸雲胡為哉蘇軾詩久廢山行疲犖确尚能村醉舞丨丨又見題壁詩狂吟跌宕無風雅醉墨丨丨不整)
(齊朱子詩坐聽秋簷響丨丨殊未休)汪浪(柳宗元夢歸賦魂恍惘若有亡兮淚丨丨以隕軾)蒼浪(白居易浩歌行髩髮)
(丨丨牙齒疎不覺身年四十七韓偓詩心為感恩長慘戚鬢緣經亂早丨丨)
增博浪(史記秦始皇紀始皇東游至陽武丨丨沙中正義浪音狼)浪浪(離騷攬茹蕙以掩涕兮霑余襟之丨丨洛神賦)
(抗羅袂以掩涕兮淚流襟之丨丨韓愈别知賦雨丨丨其不止雲浩浩其常浮柳宗元閔生賦氣沈鬱以杳渺兮涕丨丨而常流蘇)
(軾詠史詩獨掩陳編弔興廢窗前山雨夜丨丨)倉浪(漢樂府上用丨丨天故下為黃口小兒)幽浪(江賦赴交益投丨丨)
(竭南極窮東荒注浪平聲周禮東北曰幽州漢書有樂浪郡)沆浪(元結懷潛君詩思假鱗兮鯤龍激丨丨兮奔從)
簹(都郎切篔丨竹名)
韻藻增篔簹(異物志丨丨生水邊長數丈圍一尺五六寸一節相去六七尺廬陵界有之異苑建安有丨丨竹節中有)
(人長尺許頭足皆具吳都賦其竹則丨丨林箊桂箭射筒江賦桃枝丨丨實繁有叢韓愈詩丨丨競長纖纖笋躑躅閒開豔豔花蘇)
(軾文與可畫丨丨谷偃竹記丨丨谷在洋州與可常令予作洋州三十詠丨丨谷其一也)
襠(都郎切兩丨衣)
韻藻褌襠(晉書阮籍傳羣蝨之處褌中行不敢離縫際動不敢出丨丨自以為得繩墨也君子之處域内何異蝨之處褌)
(中乎)裲襠(齊書高帝紀荆州刺史沈攸之有素書十數行常韜在丨丨角云是明帝與已約誓十二月舉兵其妾諫攸之曰官)
(年已老那不為百口計攸之指丨卜角示之稱太后令召已下都京師恐懼唐書儀衞志散手仗以親勲翊衞為之服緋絁丨丨繡)
(野馬皆帶刀捉仗列坐于東西廊下又車服志丨丨之制一當胸一當背短褏覆膞樂府企喻歌辭前行看後行齊著鐵丨丨沈約)
(歌辭陽春二三月單衫繡丨丨王筠行路難丨丨䨇心共一袜袙複兩邊作八襊)袴襠(北齊書陸法和傳有小弟子戲截蛇)
(頭來詣法和法和曰汝何意殺蛇因指以示之弟子乃見蛇頭齚丨丨而不落法和使懴悔為蛇作功德北史于什門傳魏元明時)
(為謁者使喻馮跋跋止什門什門於羣衆中回身背跋披丨後丨以辱之拘留二十四年乃歸)
增兩襠(宋書五行志晉元康末婦人出丨丨加乎脛之外此内出外也)&KR1513;襠(唐書車服志武弁有平巾幘武舞緋絲布)
(大褏白練丨丨五代史崔梲傳文舞郎冠進賢黃紗袍白中單白練丨丨)繡襠(西京雜記趙飛燕為皇后其女弟在昭陽殿遺)
(書上襚三十五條一金錯丨丨)一襠(釋名心衣抱腹而施鉤肩鉤肩之間施丨丨以奄心也)錦襠(甘澤謠圓觀行次南)
(浦見婦人數人丨丨負罌而汲圓觀曰其中孕婦是某託身之所逾三載尚未娩懷以某未來之故也是夕圓觀亡而孕婦産矣)
綠玉襠(曹唐詩青錦縫裳丨丨丨滿身新帶五雲香)
滄(七岡切丨浪亦州)
韻藻增定滄(唐書白居易傳河朔亂諸道兵出討遷延無功居易上言兵多則難用將衆則不一宜詔魏博澤潞丨丨)
(四節度令各守境以省度支貲餉)滄滄(列子日初出丨丨涼涼及其日中如探湯拾遺記帝子與皇娥並坐撫桐琴梓瑟皇)
(娥倚瑟而清歌曰天清地曠浩茫茫萬象㢠廻薄化無方浛天蕩蕩望丨丨)紘滄(水經注盡丨丨之徼遠極流服之無外)渠
滄(拾遺記宋景公之世有善星文者許以上大夫之位處於層樓延閣之上以望氣象設以珍食有丨丨之鳬煎以桂髓叢庭之)
(&KR0008;蒸以蜜沫)蘭滄(華陽國志博南縣西山高四十里越之得丨丨水有金沙以火融之為黃金)漁滄(一統志丨丨山)
(在清流峯巒峭絶下有丨丨潭三潭相聯如貫珠清絶明瑩深不可測)瀾滄(續文獻通考丨丨江源出吐蕃鹿石下本名鹿)
(滄自麗江經雲州西南入蒙化府)鹿滄(見上)高滄(高允徵士頌丨丨朗達默識淵通領新悟異𤼵自心胸質侔和璧文)
(炳雕龍燿姿天邑衣錦舊邦)
綱(古郎切丨紀說文維紘繩也)
韻藻紀綱(左傳晉文公逆夫人嬴氏以歸秦伯送衞于晉三千人實丨丨之僕漢書武帝紀二千石官長丨丨人倫後漢)
(書胡廣傳尚書史敞等薦廣曰廣才略深茂堪能撥煩願以參選丨丨頽俗唐書魏謩傳遷御史中丞俄兼戸部侍郎事謩奏中丞)
(丨丨所寄不宜雜領錢穀乞專治戸部宋史韓琦𫝊琦每以明得失正丨丨親忠直遠邪佞為急務前後七十餘疏又徐宗仁傳賞)
(罰者軍國之丨丨賞罰不明則丨丨不立禰衡魯夫子廟碑懿文德以紆餘綴三五之丨丨杜甫詩才美膺推薦君行佐丨丨喻鳬)
(送越州高錄事詩官曹權丨丨行李半舟航)天綱(漢書律歴志玉衡杓建丨之丨也晉書天文志北落西南一星曰丨丨主)
(武帳唐書天文志雲漢自坤抵艮為地紀北斗自乾携巽為丨丨又阮籍詠懷詩六龍服氣輿雲蓋切丨丨海賦丨丨浡潏為凋為)
(瘵杜甫石犀行安得壯士提丨丨再平水土犀奔茫)三綱(漢書谷永傳勤丨丨之嚴修後宮之政晉書律歴志軒轅紀丨丨而)
(闡書契宋史向子諲傳胡安國言子諲忠節可以扶持丨丨白虎通丨丨者何謂也謂君臣父子夫婦也摯虞仲尼贊爰整禮樂以)
(維丨丨)大綱(後漢書班超傳初超被徵以任尚為都護與超交代超曰水清無大魚察政不得下和宜蕩佚簡易寬小過總)
(丨丨而已晉書謝安傳不存小察弘以丨丨法言昔者堯有天下舉丨丨命禹洛神賦動朱唇以徐言陳交接之丨丨)乾綱
(晉書華譚傳聖人之臨天下也祖丨丨以流化順谷風以興仁沈約文濟橫流而臣九服握丨丨而子萬姓郝經詩恢弘張治具突)
(兀振丨丨)玄綱(晉書陸雲傳丨丨括地天網廣羅唐書吳筠傳敇待詔翰林獻丨丨三篇)皇綱(宋史陳彭年傳年十三著)
(丨丨萬餘言為江左名軰所賞答賓戲廓帝紘恢丨丨韋昭鼓吹曲陛下聖真張丨丨)茶綱(夢溪筆談李溥為江淮𤼵運使)
(因奏事盛稱浙茶之美未嘗修貢本司以羡餘錢買到數千斤進入内自國門挽船而入稱進奉丨丨)宏綱(孔安國尚書序)
(舉其丨丨撮其機要)人綱(解嘲上世之士丨丨人紀不生則已生必上尊人君下榮父母曹植離友詩王旅遊兮背故鄉彼君)
(子兮篤丨丨)弱綱(陸機五等諸侯論六臣犯其丨丨七子衝其漏網)條綱(柳宗元詩古言盈簡册左轄備丨丨)張
綱(後漢書丨丨傳綱字文紀漢安元年選遣八使徇行風俗餘人受命之部而綱獨埋其車輪於洛陽都亭曰豺狼當路安問狐)
(狸遂奏大將軍冀河南尹不疑荷國厚恩而甘心好貨縱恣無底多樹諂諛以害忠良誠天威所不赦大辟所宜加也書御京師震)
(竦又詔曰廣陵太守丨丨降集劇賊張嬰萬人息干戈之役濟蒸庶之困)李綱(宋史丨丨傳綱負天下之望以一身用舍為社)
(稷生民安危每宋使至燕山必問丨丨趙鼎安否其為遠人畏服如此)
栢臺綱(王縉詩垂銀棘庭印持斧丨丨丨)
增為綱(詩豈弟君子四方丨丨史記夏紀亹亹穆穆丨丨為紀)上綱(周禮冬官梓人丨丨與下綱出舌尋注綱所以)
(繫侯於植者也上下皆出舌一尋者亦人張手之節也)解綱(儀禮大射司馬正命退楅丨丨小臣師退楅巾車量人丨左下)
(丨注解猶釋也楅承矢器)斗綱(漢書律歴志丨丨之端連貫營室玉海斗有七星第一星曰魁第五星曰衡第七星曰杓此三)
(星謂之丨丨)維綱(漢書司馬遷傳不以此時引丨丨盡思慮孫資别傳重大之任能有所丨丨者宜以聖恩簡擇馮衍顯志)
(賦覽天地之幽奥兮統萬物之丨丨曹植賦𥙷五常之漏闕綴三代以丨丨韓愈文挈持丨丨鋤削荒纇)道綱(漢書敘傳緯六)
(經綴丨丨支遁五月長齋詩略略微容簡八言振丨丨)王綱(後漢書李固傳梁商請固為從事中郎固奏記曰誠令丨丨一)
(整道行忠立明公踵伯成之高全不朽之譽豈與此外戚凡軰耽榮好位者同日而論哉荀勖樂府無競惟人丨丨允敕袁桷詩盛)
(化乾坤闢丨丨日月恒又神仙傳天門子者姓丨名丨明補養之要年二百八十歲猶有童子之色乃服珠醴得仙入玄州山去也)
元綱(後漢書袁紹傳故太尉楊彪歴典二司丨丨極位)嚴綱(後漢書謝夷吾傳第五倫作司徒令班固為文薦夷吾曰)
(昔為陪隸與臣從事董臣丨丨勖臣懦弱得以免戾實頼厥勲)總綱(晉書武帝紀詔曰揚清激濁舉善彈違此朕所以垂拱丨)
(丨責成于良二千石也)攝綱(晉書元帝紀冢宰丨其丨百辟輔其政)整綱(晉書劉頌傳當此之秋天地之位始定四)
(海洗心丨丨之會也)闊綱(晉書紀瞻傳唐虞密皇人之丨丨夏殷繁帝者之約法)國綱(晉書庾冰傳上疏云朝之得失)
(必關聖聽人之情偽必達天聰然後覽其大當以總丨丨)頽綱(晉書范甯傳振千載之丨丨落周孔之塵網李白明堂賦廓區)
(宇以立極綴蒼昊之丨丨)治綱(梁書武帝紀詔曰朕思闡丨丨每敦儒術)政綱(南史顧歡傳齊高帝輔政徵為揚州主簿)
(及踐阼乃至稱山谷臣上表進丨丨一卷宋史薛極傳丨丨雖舉必求益其所未至德澤雖布必思極其所未周余靖楚州廳壁記)
(漢制郡從事佐刺史提丨丨而舒卷之)舉綱(北史源賀傳賀性不好煩碎嘗語人曰為政貴當丨丨何必須大子細也)憲
綱(北史陸俟傳俟為懷荒鎮大將曰高車上下無禮難為其上臣莅以威嚴節之丨丨欲漸加訓導傅咸御史中丞箴執丨之丨)
(秉國之紀)臺綱(宋史孝宗紀詔六察官糾察庶務丨丨益振各進二官)權綱(宋史禮志太祖收攬丨丨一以法度振故)
(弊)提綱(宋史職官志丨丨而衆目張振領而羣毛理杜甫詩蒼江漁子清晨集設網丨丨萬魚急喻鳬寄劉錄事詩今在丨)
(丨所應難掃石眠)朝綱(宋史袁甫傳政事雖委中書然必擇風采著聞者為臺諫敢於論駁者為給舍所以戢官邪肅丨丨)
(也元稹詩誓遣丨丨振忠饒翰苑輸薛能詩諫紙應無用丨丨自有倫)引綱(韓非子搖木之本丨網之丨成公綏蜘蛛賦吐)
(絲屬絡布網丨丨)本綱(韓非子吏者民之丨丨者也故聖人治吏不治民)羣綱(揚子贊上丨丨乃綜乎名)布綱
(春秋運斗樞虙犧女媧神農是為三皇合天履中開隂丨丨獨斷安仁立政曰神丨丨治紀曰平)執綱(吳越春秋胥為人少)
(好於文長習於武文治邦國武定天下丨丨守戾蒙垢受耻)操綱(抱朴子三台九列坐而論道州牧郡守丨丨舉領)中
綱(酉陽雜俎太宗嘗觀魚於西宫見魚躍焉問其故漁者曰此當乳也於是丨丨乃止)騾綱(宣和畫譜王維善畫尤精山水)
(御府所藏丨丨圖一)連綱(長門賦張羅綺之幔帷兮垂楚組之丨丨吳都賦罼䍐瑣結罠蹏丨丨)持綱(黃香九宫賦握)
(璇璣而布政總四七而丨丨温庭筠詩視草絲綸出丨丨雨露懸)約綱(蔡邕文烈侯楊公碑五代之微言王政之丨丨㒺不)
(尋其端源究其條貫)頓綱(七啟丨丨縱網罷獠㢠廻邁)絶綱(曹植詩丨丨縱麟麑弛罩出鳳雛)帝綱(晉樂章讚武文)
(建丨丨)地綱(晉樂章輟耕綜丨丨解網矜天維)懿綱(陸機辯亡論雖醲化丨丨未齒于上代抑其體國經邦之具亦)
(足以為政矣)握綱(潘尼答傅咸詩忽荷略紐丨丨提領)離綱(舞鶴賦丨丨别赴合緒相依)緝綱(謝靈運撰征賦)
(覽永嘉之紊維尋建武之丨丨)雲綱(謝朓酬德賦惟風雅之未變知丨丨之不廓)紘綱(沈約文萬目備張丨丨靡漏)
璇綱(陶弘景水仙賦丨丨運極九六數翻)開綱(楊烱老人星賦丨丨布網𤼵號施令)初綱(沈佺期詩朝容欣舊則宸)
(化美丨丨)星綱(元稹詩禹步丨丨動焚符竈鬼詹)文綱(王建寄李益兼送張實詩天若不生君誰復為丨丨)民綱
(余靖清箴政為丨丨清本士節)頭綱(蘇軾詩乞郡三章字半斜廟堂傳笑眼昏花上人問我遲留意待賜丨丨八餅茶自注尚)
(書學士得賜丨丨龍茶一斤八餅楊萬里新茶詩丨丨别樣建溪春小璧蒼龍浪得名)堯綱(楊允孚灤京雜詠特勅雲和罷)
(絃管君王有意聽丨丨)鳳綱(神仙傳丨丨者漁陽人也常採百草花以水漬封泥之自正月始盡九月末止埋之百日煎九)
(火綱常服此藥至數百歲不老後入地肺山中仙去)劉綱(神仙傳丨丨仕為上虞令有道術能檄召鬼神禁制變化之事亦潛)
(修密證人莫能知為理尚清靜簡易而政令宣行民受其惠歲歲大豐與夫人同昇天去)法綱(晉書王珉傳時有外國沙門名)
(提婆妙解法理為珣兄弟講毗曇經時珉尚幼講未半便云已解即於别室與沙門丨丨等數人自講丨丨嘆曰大義皆是但小未)
(精耳)方綱(宋史丨丨傳丨丨池州青陽人八世同㸑家屬七百口居室六百區每旦鳴鼓會食景德二年詔旌其門)
四方綱(詩受福無疆丨丨之丨)四聲綱(漢書律歴志宫中也居中央暢四方倡始施生為丨丨丨也)長定
綱(唐書食貨志故事州縣官充綱送輕貨四萬書上考開成初為丨丨丨州擇清疆官送兩稅至十萬遷一官宰相以丨丨丨命)
(官不以材乃罷丨丨丨送五萬者書上考七萬者減一選五十萬者減三選而已)花石綱(宋史朱勔傳徽宗頗垂意花石)
(勔取湘中珍異以進舳艫相銜于淮汴號丨丨丨)第一綱(蘇軾文昨日有人點丨丨丨龍團香味十倍常茶如使諸葛鼠)
(須筆金闌子入手不似有鋒刃惟有此物似之)張子綱(吳志張紘傳丨紘字丨丨吳志紘見柟榴枕愛其文為作賦陳琳在)
(北見之以示人曰此吾鄉里丨丨丨所作也)尉遲綱(北史丨丨丨傳綱字婆羅少孤與兄迥依託舅氏周文帝綱兄迥伐)
(蜀從周文送之於城西見一走兔周文命綱射之誓曰若獲此兔必當破蜀俄而綱獲兔而返及克蜀賜綱侍婢二人)
七經義綱(隋書經籍志丨丨丨丨二十九卷樊文深撰)三洞瓊綱(唐書藝文志道士張仙庭丨丨丨丨三卷)
賜馬七綱(宋史韓世忠傳建康三年以世忠忠勇丨丨丨丨甲千副銀二萬兩帛二萬匹)
亢(古郎切星名又漾韻)
韻藻角亢(爾雅夀星丨丨也注數起丨丨列宿之長故曰夀晉書哀帝紀興寧元年八月有星孛于丨丨入天市)陳
亢(家語丨丨陳人字子亢一字子禽)
增無亢(左傳趙孟請諸楚曰莒魯爭鄆為日久矣苟無大害于其社稷可丨丨也)督亢(戰國策誠得樊將軍首與燕丨)
(丨之地圖獻秦王秦王必說見臣劉向别錄丨丨膏腴之地)龍亢(史記建元以來侯者年表丨丨以校尉樛世樂擊南越死)
(事子侯後漢書郡國志沛國城丨丨唐書宰相世系表桓氏出自姜姓漢有太子少傅桓榮世居譙國丨丨)重亢(逸周書乃)
(位五宫太廟宗宫考宫路寢明堂咸有四阿反玷丨丨重郎注丨丨累棟也重郎累屋也)靡亢(揚雄趙充國頌營平守節屢奏)
(封章料敵制勝威謀丨丨)亢亢(韓愈送窮文矯矯丨丨惡圓喜方)李亢(唐書藝文志丨丨獨異志十卷)
吭(胡郎切鳥喉又漾韻)
韻藻搤吭(史記劉敬傳夫與人鬭不丨其丨拊其背未能全勝今陛下入關而都案秦之故地此亦丨天下之丨而拊其)
(背也按吭史記作肮漢書作亢張晏曰喉嚨也)哢吭(蜀都賦木落南翔冰泮北徂雲飛水宿丨丨清渠)員吭(舞鶴賦引)
(丨丨之&KR0655;婉頓修趾之洪姱蘇軾詩新音變圓吭)天吭(盧肇海潮賦孰觀地喙乎深泉之涯孰指丨丨乎巨海之窟)
增引吭(宋史陳氏世家陳洪進在泉州日方晝有蒼鶴翔集内齋前丨丨向洪進洪進視之有魚鯁其喉即以手探取之魚)
(猶活鶴馴擾齋中數日而後去人皆異之禽經搏則利觜鳴則丨丨韓愈燕河南府秀才詩怒起簸羽翮丨丨吐鏗轟)吭吭
(揚子飲汗丨丨得其膏滑測曰飲汗丨丨道足嗜也)伸吭(柳宗元上李夷簡書仰首丨丨張目而視曰庶幾有當路而垂仁者)
(耶)一吭(文同翡翠詩忽然投清漪得食如針鋩如是者三四厭飫已丨丨)喉吭(沈周題長江萬里圖詩真州潤州列)
(兩廂金焦嶪嶻當丨丨)
斧其吭(韓愈平淮西碑孰為不順往丨丨丨)
鋼(古郎切鋼鐵)
韻藻練鋼(列子周穆王征西戎西戎獻錕鋙之劍其劍長尺有咫丨丨赤刃用之切玉如切泥焉練一作鍊傅休奕鬭雞)
(賦爪似丨丨目如奔星張恊手戟銘錟錟雄戟清金丨丨劉琨詩何意百丨丨化為繞指柔白居易詩屈折孤生竹銷摧百丨丨)
增團鋼(夢溪筆談世間鍜鐵所謂鋼鐵者用柔鐵屈盤之乃以生鐵䧟其間泥封煉之鍜令相入謂之丨丨亦謂之灌鋼)
灌鋼(見上)純鋼(夢溪筆談予出使至磁州鍜坊觀鍊鐵方識真鋼凡鐵之有鋼者如麵中有筋濯盡柔麵則麫筋乃見煉)
(鋼亦然但取精鐵鍜之百餘火每鍜稱之一鍜一輕至累鍜而斤兩不減則丨丨也)劑鋼(夢溪筆談古人以丨丨為刃柔鐵為)
(莖幹不爾則多斷折劍之鋼者刃多毁缺巨闕是也故不可純用丨丨)蟠鋼(夢溪筆談魚腸即今丨丨劍也又謂之松文取)
(諸魚燔熟褫去脇視見其腸正如今之丨丨劍文也)真鋼(本草丨丨是精鐵百煉至斤兩不耗者其色明瑩磨之黯然青且黑)
銛鋼(李觀文江西連帥路嗣恭其人寥廓之勁翮丨丨之利噐)精鋼(文天祥紀年錄景炎三年二月詔曰如丨丨之金百)
(鍊而彌勁如朝宗之水萬折而必東晁𥙷之詩丨丨試九火勞倦容不槁雲笈七籖譬如鑄劍煆煉滓穢始見丨丨勇力無滯當成)
(妙器)
羊頭鋼(魏文帝樂府苖山之鋌丨丨之丨)
喪(息郎切亡也死丨也又姓又漾韻)
韻藻達喪(禮記夫三年之喪天下之丨丨也)心喪(禮記事師無犯無隱左右就養無方服勤至死丨丨三年)姊
喪(禮記孔子與門人立拱而尚右二三子亦尚右孔子曰二三子之嗜學也我則有丨之丨故也)逆喪(左傳邾人莒人伐鄫)
(臧紇救鄫侵邾敗于狐駘國人丨丨者皆髽魯于是乎始髽糓梁傳把伯來丨叔姬之丨)短喪(孟子齊宣王欲丨丨王安石漢)
(文帝詩輕刑死人衆丨丨生者偷)輓喪(漢書景帝紀其薨葬國得𤼵民丨丨穿復土治墳無過三百人畢事注輓謂引車也)
給喪(漢書周勃傳勃常㠯吹簫丨丨事注吹簫以樂喪賓若今樂人也杜牧詩丨丨蹶張輩廊廟冠峩危)弔喪(後漢書禰)
(衡傳或問衡荀文若趙稚長云何衡曰文若可借面丨丨稚長可使監廚請客)
增除喪(禮記期而祭禮也期而丨丨道也疏此丨丨謂練時丨丨也男子除首絰女子除要帶左傳吳子諸樊既丨丨將立)
(季札季札辭)臨喪(禮記丨丨則必有哀色)齊喪(禮記五十不從力政六十不與服戎七十不與賓客之事八十丨丨)
(之事弗及也)免喪(禮記丨丨之外行於道路見似目瞿聞名心瞿)外喪(禮記有殯聞丨丨哭之他室)執喪(禮記)
(高子臯之丨親之丨也泣血三年未嘗見齒君子以為難)鄰喪(禮記禮丨有丨舂不相里有殯不巷歌)終喪(禮記齊衰)
(惡笄以丨丨唐書崔善為傳初天下既定群臣居喪者皆奪服善為建言其敝武德二年始許丨丨)聞喪(左傳晉士匄侵齊及)
(糓丨丨而還禮也)緩喪(穀梁傳喪不貳事貳事丨丨也)崇喪(史記孔子世家晏嬰曰儒者丨丨遂哀破產厚葬不可以)
(為俗)侍喪(漢書陳平傳邑中有大喪平家貧丨丨㠯先往後罷為助)白喪(晉書天文志周禮眡祲氏掌十煇之法十曰想)
(謂氣五色有形想也青饑赤兵丨丨黑憂黃熟)送喪(唐書崔日用傳日用徙并州長史卒并人懷其惠吏民數百皆縞服丨丨)
護喪(唐書列女傳王孝女字和子元和中父兄皆戰死和子年十七單身被髮徒跣縗裳日丐貸丨二丨還葬于鄉詔旌其門)
善居喪(禮記孔子曰少連大連丨丨丨三日不怠三月不解期悲哀三年憂)不奪喪(禮記君子丨丨人之丨亦不可)
(奪喪也)不伐喪(公羊傳晉士匄帥師侵齊至糓聞齊侯卒乃還還者何善辭也何善爾大其丨丨丨也)
假錢治喪(唐書郭震傳震字元振少有大志與薛稷趙彦昭同為太學生家資錢四十萬會有縗服者叩門自言五世未)
(葬願假以治喪元振舉與之無少吝一不質名氏稷等嘆駭)
穅(苦岡切榖皮俗作糠)
韻藻糟穅(戰國策墨子見楚王曰今有人於此舍有梁肉鄰有丨丨而欲竊之此為何若人也王曰此為有竊疾矣史記)
(伯夷傳回也屢空丨丨不厭又張儀傳民之食大抵飯藿羹菽一歲不收不厭丨丨後漢書宋弘傳帝姊湖陽公主新寡帝與共論)
(朝臣主曰宋公威容德器羣臣莫及後弘被引見帝令主坐屏風後因謂弘曰諺言貴易交富易妻人情乎弘曰臣聞貧賤之交不)
(可忘丨丨之妻不下堂帝顧謂主曰事不諧矣又鍾離意傳藥崧天性朴忠家貧為郎常獨直臺上無被枕祇食丨丨魏志李通傳)
(遭歲饑傾家振施與士分丨丨皆爭為用北史劉景熙傳短褐未充於細人丨丨未厭於編戸魏文帝上留田行貧子食丨與丨阮)
(籍詩戰士食丨丨賢者處蒿萊劉禹錫牆隂歌西隣田舍乏丨丨就影汲汲舂黃粱白居易詩傳衣念繿縷舉案笑丨丨)食穅
(史記陳丞相世家或謂陳平曰貧何食而肥若是其嫂嫉平之不視家生産曰亦丨丨覈爾有叔如此不如無有注覈糠中不破者)
(也晉書王戎傳戎子萬有美名少而大肥戎令丨丨而肥愈甚司馬光疏四民之中惟農最苦所丨者丨籺而不足所衣者綈褐而)
(不完)䑛穅(史記吳王濞傳里語有之丨丨及米按漢書作狧顔師古作&KR1851;)然穅(南史顧歡傳鄉中有學舍貧無以受業於)
(舍壁後倚聽無遺亡者夕則然松節讀書或丨丨自照)粃穅(莊子是其塵垢丨丨猶將陶鑄堯舜者也沈佺期詩戚屬甘吳)
(越聲名任丨丨杜佑郊居記棲遲衡茅丨丨爵祿蘇軾韓文公廟碑飄然乘風來帝旁下與濁世掃丨丨薩都拉雪米詩風流灞上)
(尋詩客千古無人說丨丨)築穅(酉陽雜俎新羅國貴族金哥遠祖旁㐌有弟甚有家財旁㐌分居乞衣食人有與地一畝乃求)
(榖種於弟弟烝而與之唯一莖植焉穗長尺餘忽為鳥銜去旁㐌逐之上山五六里鳥入一石罅日没徑黑旁㐌因止石側夜半月)
(明見羣兒共戲一小兒曰汝欲何物一曰欲酒一曰欲食小兒出金錐子擊石酒樽餅餌羹炙羅列石上飲食而去以錐插石罅旁)
(㐌取而還依欲隨擊而辦因是富侔國力其弟云我或如兄得金錐也入山遇羣鬼怒曰是竊我錐者爾欲為我丨丨三版乎欲鼻)
(長一丈乎弟請丨丨三日飢困不成鬼乃拔其鼻如𧰼而歸)舂穅(蘇軾詩隱隱疊鼓如丨丨)
豆屑雜穅(隋書高祖紀關中饑遣左右視百姓所食有得丨丨丨丨而奏之者上流涕以示羣臣)
增簸穅(詩或簸或蹂傳或丨丨者或蹂黍者)一穅(北史酷吏傳燕榮為幽州總管性嚴酷元弘嗣除幽州長史敕榮曰)
(宏嗣杖十已上罪皆奏聞榮遣弘嗣監納倉粟颺得丨丨一粃罰之每笞不滿十然一日中或至三數)播穅(莊子夫丨丨眯)
(目則天地四方易位矣)厚穅(吕氏春秋黍後時者小莖而麻長短穗而丨丨得時之稻摶米而薄穅)薄穅(見上)沙
穅(易林南箕無舌飯多丨丨)排穅(潛夫論不命大將以討叛羌州郡興兵若丨丨障風淘沙壅河)積穅(交州記合浦海)
(口有糠頭山傳云越王舂米于此丨丨而成)燒穅(雲仙雜記姜澄十歲時父苦無紙澄乃丨丨恊竹為之以供父澄小字洪)
(兒鄉人號洪兒紙)麥穅(聞見後錄油絹紙石灰丨馬矢糞草皆能出火)飛穅(唐勒小言賦析丨丨以為輿剖粃糟)
(以為舟)粒穅(傅咸小語賦折薛足以為櫂舫丨丨而為舟)哺穅(劉禹錫武夫詞昔為編戸人秉耒甘丨丨今來從軍)
(樂躍馬飫膏粱)黍穅(法苑珠林晉永嘉中有天竺人能吐火變化先有藥在器中取一片與丨丨含之再三吹吁而張口火出)
韋盛穅(釋名摶拊也以丨丨丨形如鼓以手拊拍之也)
肓(呼光切心上鬲下)
韻藻增膏肓(左傳晉景公疾病秦伯使醫緩為之公夢疾為二豎子曰彼良醫也懼傷我焉逃之其一曰居肓之上膏)
(之下若我何後漢書鄭康成傳康成隱修經業杜門不出時何休好公羊學遂著公羊墨守左氏丨丨穀粱廢疾康成乃𤼵墨守鍼)
(丨丨起廢疾休見而歎曰康成入吾室操吾矛以伐吾乎晉書王戎傳戎性好興利每自執牙籌晝夜算計恒若不足而又儉嗇不)
(自奉養人謂之丨丨之疾又樂廣傳衞玠總角時嘗問廣夢廣云是想玠曰神形所不接而夢豈是想耶廣曰因也玠思之經月不)
(得遂以成疾廣聞故命駕為剖析之玠病即愈廣歎曰此賢胷中當必無丨丨之疾唐書田游巖傳入箕山居許由祠旁自號由東)
(鄰高宗幸嵩山親至其門游巖野服出拜帝謂曰先生比佳否荅曰臣所謂泉石丨丨煙霞痼疾者柳宗元寄許孟容書忽奉教命)
(乃知幸為大君子所宥欲使丨丨沉没復起為人朱子詩再拜藥園翁何以起丨丨)潛肓(韋莊詩殷牛常在耳晉豎欲丨丨)
藥肓(神仙感遇傳進士王叡漁經獵史之士也著炙轂子三十卷六經得失史册差謬未有不鍼其膏而丨其丨矣)
潢(胡光切說文積水池也韻會或作洸又養韻瀁韻)
韻藻天潢(史記天官書王良旁有八星絶漢曰丨丨晉書天文志五車三柱中五星曰丨丨王希明步天歌車中五箇丨)
(丨精潢畔咸池三黑星又張衡賦乘丨丨之汎汎兮浮雲漢之湯湯注丨丨天津也馬融廣成頌屬雲漢横丨丨謝朓酬德賦歴星)
(術之煬燿浮丨丨之瀴溟鮑照詩升雰浹地維傾潤瀉丨丨唐太宗詩積流橫地紀疏派引丨丨韋莊詩道孤悲海澨家遠接丨丨)
五潢(史記天官書西宫咸池曰天丨丨五潢五帝車舍徐陵上庸路碑在天成𧰼咸池屬于丨丨在地成形滄海環于四瀆李)
(敬元詩帝念紆千里詞波照丨丨)銀潢(畫繼徽宗製奇峯散綺圖其晴巒疊秀則閬風羣玉也明霞紓綵則天漢丨丨也夏)
(竦賦丨丨之影橫秋帝臺之漿映日蘇軾天漢臺詩漢水東流舊見經丨丨左界上通靈吕祖謙賀進𩔖譜玉牒表丨丨滉漾玉版)
(閟嚴又魏元忠有侍宴丨丨宫詩)星潢(晏殊親賢進封賦分暉日域禀秀丨丨)
增玉潢(張衡週天大象賦歴丨丨以汪洋淪七星而依泊)神潢(東京賦囚耕父於清泠溺女魃於丨丨注丨丨水名)
流潢(阮籍東平賦其土田則原壤蕪荒樹藝失時丨丨餘溏洋溢靡之)陂潢(海賦鏟臨崖之阜陸決丨丨而相沷)仙
潢(盧照鄰詩水疑通織室舟似泛丨丨)池潢(張九齡詩孤鴻海上來丨丨不敢過)江潢(司空曙益州池詩郊原懷灞滻)
(波漾寫丨丨)絶潢(韓愈送王塤序道於楊墨老莊佛之學而欲求至於聖人之道是猶航斷港丨丨以望至於海也)橫
潢(眺補之是是堂賦涉丨丨而櫂淹兮借斗車而轟轟)九潢(宋祠郊禖文五緯儲英丨丨毓瑞)
觀成潢(史記天官書德成衡丨丨丨注衡太微廷也觀占也)西曲潢(晏子景公為丨丨丨其深滅軌高三仞)
簧(胡光切笙丨)
韻藻執簧(詩君子陽陽左丨丨右招我由房易林丨丨照犧為風所吹)鼓簧(詩既見君子竝坐丨丨又吹笙丨丨)
(承筐是將漢宫闕疏丨丨宫周匝一百六十步在建章宫西北王逸九思使素女兮丨丨乘戈和兮謳謠)如簧(詩巧言丨丨顏)
(之厚矣殷文圭鸚鵡詩丹觜丨丨翠羽輕隨人呼物旋知名)調簧(禮記丨竽笙竾丨䟽簧橫也于管頭橫施之調者調和音)
(曲)笙簧(禮記弦匏丨丨會守拊鼓注言衆音皆待擊鼓乃作晉白紵舞歌聲𤼵金石媚丨丨羅袿徐轉紅袖揚庾信春賦更)
(炙丨丨還移箏柱月入歌扇花承節鼓杜甫詩絶壁過雲開錦繡疎松隔水奏丨丨柳宗元再至界圍巖水簾詩丨丨潭際起鸛鶴)
(雲間舞劉禹錫酬權舍人詩愜心同笑語入耳勝丨丨蘇軾詩繡屏錦帳咽丨丨)熟簧(笙賦審洪纖面短長&KR1479;生簳裁丨丨)
幽簧(笙賦&KR2654;纖翮以震丨丨越上筩而通下管)銀簧(王翰飛燕詩紅粧寶鏡珊瑚臺青瑣丨丨雲母扇韓維詩宴洽翠娥)
(連象榻夜寒嬌鳳泥丨丨黃庭堅詩傅粉未歸啼玉筯吹笙無伴澀丨丨)
增施簧(漢書律歴志匏曰笙注匏瓠也列管瓠中丨丨管端)竹簧(北史蠻獠傳獠南蠻之别種用丨為丨羣聚鼓之以)
(為音節唐書南蠻傳驃王獻其國樂有大匏笙二皆十二管左右各八形如鳳翼大管長四尺八寸五分餘管參差相次製如笙管)
(形亦𩔖鳳翼丨為丨穿匏達本上古八音皆以木漆代之用金為簧無匏音唯驃國得古製)金簧(見上柳宗元聞歌詩朱唇)
(掩抑悄無聲丨丨玉磬宫中生劉禹錫詩青牛文梓黃丨丨玫瑰寶柱秋雁行)䨇簧(唐書南蠻傳有牙笙穿匏達本漆之上植)
(二象牙代管丨丨皆應姑洗有三角笙亦穿匏達本漆之上植三牛角一簧應姑洗餘應南吕角銳在下穿匏達本柄觜皆直有兩)
(角笙亦穿匏達本上植二牛角簧應姑洗匏以綵飾)一簧(見上易林丨丨兩舌佞言諂語)受簧(釋名竹之貫匏以瓠為之)
(故曰匏也竽亦是也其中汗空以丨丨也)絲簧(文心雕龍視之則錦繪聽之則丨丨味之則甘腴佩之則芬芳斷章之功于斯)
(盛矣)雅簧(三禮圖笙有丨丨十三上六下七)假簧(劉向九歎願丨丨以舒憂兮志紆鬱其難釋謝朓春思詩夢寐借丨)
(丨思歸賴倚瑟)鳴簧(陸雲詩丨丨𤼵丹唇朱絃繞素腕)夏簧(庾信步虛詞丨丨三舌響春鐘九乳鳴)吹簧(庾信)
(詩龍來隨畫壁鳳起逐丨丨)炙簧(崔顥觀妓詩拂匣先臨鏡調笙更丨丨)轉簧(張籍題歌者詩清緊如敲玉深圓似)
(丨丨)叢簧(李羣玉昇仙操丨丨𤼵天弄輕舉紫霞中)羞簧(皮日休詩蝶欲試飛猶護粉鶯初學囀尚丨丨)約簧(陸龜)
(蒙詩煙絲鳥拂來縈帶蘂榼人收去丨丨)鶯簧(歐陽修詩清浮春蟻醅初撥煖入丨丨舌漸調)
十九簧(儀禮簜在建鼓之間疏大笙丨丨丨小者十三簧宋書樂志宫管在左傍丨丨丨至十三簧曰笙又風俗通世本隨)
(作笙長四寸十二簧像鳳之身正月之音也物生故謂之笙)女媧簧(魏書樂志序蕢桴葦籥其來自久伏羲絃琴農皇制)
(瑟垂鐘和磬丨丨之丨隨感而久其用稍廣世本丨丨作丨暴辛為塤)震靈簧(漢武内傳王母命侍女許飛瓊鼓丨丨之)
(丨)五舌簧(神仙傳王遥登小山入石室中有二人遥既至取弟子所擔篋𤼵之中有丨丨竹丨三枚遙自鼓一枚以二枚)
(與室中二人鼓之良久遥辭去收三簧皆納篋中)萬籟簧(黃庭堅戲贈曹子方家鳳兒詩莫隨閩嶺三年語轉却中原丨)
(丨丨)
三十六簧(宋書樂志宫管在中央丨丨丨丨曰笙風俗通禮記笙丨丨丨丨也長四尺二寸今二十三管殷堯藩詩丨丨)
(丨丨能喚風)
對語(玉琯銀簧)(豳籥雅簧)(鵝管鶯簧)(膠柱炙簧)(帝子瑟女媧簧)(記里鼓震靈簧)
摘句(笙咽炙銀簧悽怨急笙簧)(樂府新調十二簧綠楊深處奏鶯簧)
忙(莫郎切怖也)
韻藻閒忙(湘山野錄祥符中日本國稱本國有祥光現素傳中原天子聖明則現真宗喜勅建佛寺賜額神光令詞臣撰)
(寺記當直者詞學不甚優贍居常以學士張君房代之時張醉飲樊樓遍尋不得紫微大窘後錢楊二公改丨丨令大年曰世上何)
(人最得閒司諫拂衣歸華山蓋种放得告還山時也錢希白曰世上何人號最忙紫微失却張君房時傳此事為雅笑又皮日休詩)
(佳樹盤珊枕草堂此中隨分亦丨丨)怱忙(杜甫詩暮婚晨告别無乃太丨丨楊萬里詩隔樹漏天青破碎驚風度竹碧丨丨陸)
(游詩三農雖隙亦丨丨稼事何曾一夕忘)奔忙(蘇軾詩詩病逢春轉深痼愁魔得酒暫丨丨又笙磬分均上下堂游魚舞獸自)
(丨丨郝經詩回視乃瓦礫自媿空丨丨)
世尊忙(春渚紀聞莫養正夢人持詩相示云諸天互魔擾救護丨丨丨)玉石忙(韓愈詩縱獵雷霆迅觀碁丨丨丨)
鷰鷰忙(蘇軾詩詩人老去鸎鸎在公子歸來丨丨丨又陸游詩桃花輕薄柳花狂蛺蝶翩翩鷰子忙)遊魚忙(傳燈)
(錄文殊謂維摩詰曰何等是如來曰山上鳥兒白如雪澗底丨丨丨不徹)
增谷忙(一統志丨丨關在貴州麥新衞城東一十五里)時忙(倪若水諫江南採捕諸鳥表九夏丨丨三農作苦陸游詩)
(節物貧家有故常春盤臘粥逐丨丨)蠶忙(李頎詩桑野丨丨時憐君久踟蹰)身忙(周賀詩終欲返耕甘性拙久慚他事)
(與丨丨)忙忙(高駢詩浮世丨丨蟻子羣莫嗔頭上雪紛紛楊萬里跋張功父詩不應窮活計公子也丨丨)雲忙(陸龜)
(蒙詩忽憶高僧坐夏堂厭泉聲閙笑丨丨韓偓詩此心兼笑野丨丨甘得貧閒味甚長楊萬里詩閒看月走仍雲走知是丨丨復月)
(忙)月忙(見上)春忙(黃庭堅過昆陽詩田園恰恰值丨丨驅馬悠悠昆水陽又張先詩愁似鰥魚知夜永懶同胡蝶為丨)
(丨蘇軾詩縹蒂緗枝出絳房綠隂青子送丨丨范成大詩尋壑經邱到此堂官閒聊作送丨丨)
錐刀忙(鮑照詩悠悠世中人爭此丨丨丨)世間忙(王建詩自知身上拙不稱丨丨丨)啓沃忙(白居易詩)
(堯舜求理切䕫龍丨丨丨)五月忙(白居易詩田家少閒月丨丨人倍丨)到老忙(白居易詩巢許終身隱蕭曹丨丨丨)
織婦忙(白居易詩犬吠村胥閙蟬鳴丨丨丨又陸游詩麨美羣兒競蠶饑小婦忙)拂戸忙(元稹詩蜂憐宿露攢芳久)
(燕得新泥丨丨丨)讀書忙(杜牧寄阿宜姪詩願爾一祝後丨丨日日丨)五丁忙(杜牧詩前驅二星去開險丨丨)
(丨)霹靂忙(杜牧詩屈指百萬世過如丨丨丨王安石詩看沙更覺蓬萊淺數日空驚丨丨丨)受經忙(李商隱贈)
(劉五經映詩縲囚為學切掌故丨丨丨)為花忙(李商隱詩鶴應聞露警蜂亦丨丨丨鄭谷詩題名登塔喜醵宴丨丨丨)
小姑忙(許渾詩鶯啼幼婦嬾蠶出丨丨丨)夢中忙(許渾詩昔日未知方外樂暮年初信丨丨丨)妾心忙
(王遒詩為報躊躇陌上郎蠶飢日晚丨丨丨)馬蹄忙(羅鄴詩身事未知何日了丨丨唯覺到秋丨翁承贊槐花詩憶昔當)
(年隨計吏丨丨終日為君丨)送喜忙(薛能進白鵲詩不憂雲路填河遠為對天顔丨丨丨)種蓮忙(皮日休詩趁泉)
(澆竹急候雨丨丨丨)藥中忙(李洞詩性急却於碁上慢身閒未免丨丨丨)靜中忙(裴說詩讀書貧裏樂搜句丨丨)
(丨)白日忙(和凝詩暫遊頗愛閑人少久住翻嫌丨丨丨又李商隱詩蝶銜花蘂蜂銜粉共助青樓一日忙又李山甫滄浪)
(峽詩煙波莫笑題名客為愛朝宗日夜忙又黃滔詩朱旗引入昔茅堂半日從容盡日忙)覓句忙(杜荀鶴詩不是營生拙都)
(緣丨丨丨楊萬里詩小阮新來丨丨丨)拾橡忙(杜荀鶴詩雨中林鳥歸巢晚霜後巖猿丨丨丨)草詔忙(韋莊寄李)
(起居詩纔聞闕下徵書急已覺回朝丨丨丨)和詩忙(蘇軾詩淺量已愁當酒怯非才尢覺丨丨丨)運甓忙(陸游)
(詩野行遇羣兒呼笑丨丨丨)打稻忙(陸游詩村北村南丨丨丨浮雲吹盡見朝陽)刈麥忙(陸游詩雨霽郊原丨)
(丨丨風清門巷曬絲香)捕蝶忙(陸游詩魚飱雖薄真無媿不問花間丨丨丨)鬭草忙(陸游詩懶隨年少愛花狂)
(且伴羣兒丨丨丨)褦襶忙(陸游詩孤舟正作笭箵夢九陌難隨丨丨丨)笑人忙(范成大詩嶺梅蜀柳丨丨丨歲)
(歲椒盤各異方)簿書忙(朱子詩遊子思親久聚糧不堪官裏丨丨丨薩都拉詩日披墳典舊時念丨丨丨)趁朝忙
(樓鑰趙資政園詩九折陂中經蜀險八盤嶺上丨丨丨)曬藥忙(高啟詩榖雨收茶早梅天丨丨丨)兩曜忙(悟真)
(篇玉走金飛丨丨丨始聞花𤼵又秋霜)
茫(莫郎切本作&KR0621;)
韻藻茫茫(左傳丨丨禹跡畫為九州宋書樂志天人初并時昧昧何丨丨法言神怪丨丨若存若亡皇娥歌天清地曠浩)
(丨丨萬象㢠廻薄化無方莊忌哀時命怊丨丨而無歸兮悵遠望此曠野束晳詩恢恢大圜丨丨九壤王僧孺雲法師碑渺渺大家丨)
(丨真樸杜甫詩明日隔山岳世事兩丨丨韓愈進學解尋墜緒之丨丨獨旁搜而遠紹僧貫休詩羡師終不及湘浪綠丨丨又楚辭)
(紛容容之無經兮罔芒&KR0621;之無紀)混茫(子華子丨丨之初是名太初杜甫詩意愜關飛動篇終接丨丨柳宗元懲咎賦土睢)
(盱而丨丨兮下駁詭而懷私李綱詩鐫削露天巧胚胎勞丨丨)滄茫(拾遺記少昊母皇娥乘桴木而畫遊經歴窮桑丨丨之浦)
(柳宗元招海賈文丨丨無形兮往來遽卒方千詩帆勢落斜依浦漵鐘聲斷續在丨丨滄又作蒼富嘉謨明冰篇北陸丨丨河海凝)
(南山闌干晝夜冰孟浩然詩迢逓秦京道丨丨歲暮天杜甫詩此身飲罷無歸處獨立丨丨自詠詩李羣玉詩落照丨丨秋草明鷓)
(鴣啼處遠人行蘇軾詩波平風軟望不到故人久立烟丨丨宋子詩北嶺丨丨雨欲來南山騰擲翠成堆黃溍詩芳歲背人成荏苒)
(好詩和夢落丨丨)沆茫(羽獵賦鴻濛丨丨揭以崇山)淼茫(江賦極泓量而海運狀滔天以丨丨孟浩然詩荆吳相接)
(水為鄉君去春江正丨丨杜甫詩看畫曾饑渴追蹤恨丨丨白居易詩楚思丨丨雲水冷商聲清脆管絃秋淼與渺同僧齊已詩老)
(來何計思歸去千里重湖浪丨丨趙抃詩東海丨丨排島嶼西陵依約露人家司馬光詩楚岸橘花香扁舟泛丨丨)杳茫(沈約)
(均聖論太虛之空曠無始之丨丨歐陽修詩神仙雖丨丨富貴竟何得)微茫(陳子昂詩巫山綵雲沒高丘正丨丨張九齡詩)
(渺漫野中草丨丨空裏烟李白惜餘春賦試登高而望遠極雲海之丨丨杜甫詩雪雲虛點綴沙草得丨丨杜牧詩蜀峯橫慘澹秦)
(樹遠丨丨李羣玉詩草暖沙長望去舟丨丨烟浪向巴邱薛逢詩櫓聲嘔軋中流渡柳色丨丨遠岸村蘇舜欽詩晚色丨丨至前山)
(次第昏)冥茫(沈佺期詩何堪萬里外雲海已丨丨韓愈詩詰屈避語穽丨丨觸心兵又詠雪緯繣觀朝萼丨丨矚晚埃)奔
茫(杜甫詩安得壯士提天綱再平水土犀丨丨)
增汪茫(唐書杜甫傳贊唐興詩人皆自名所長至甫渾涵丨丨千彙萬狀兼古人而有之)浩茫(水經注步隲登高遠)
(望覩巨海之丨丨觀原藪之殷阜乃曰斯誠海島膏腴之地宜為都也)昏茫(支曇諦赴火蛾賦天地鬱蒸日月丨丨)荒
茫(沈約郊居賦披東郊之寥廓入蓬藋之丨丨又光宅寺銘八維悠闊九服丨丨柳宗元弔屈原文何揮霍夫雷電兮苟為是之)
(丨丨歐陽修詩丨丨三五前民物交相黷)橫茫(庾肩吾詩南瞻通灞岸北眺指丨丨)泱茫(元結騷體天曠莾兮杳丨丨氣)
(浩浩兮色蒼蒼)昧茫(陶宗儀詩或雨而或晴至晚天丨丨)
傍(步光切亦作旁側也說文近也又羌姓)
韻藻水傍(易需于沙疏沙是丨丨之地北史周宗室傳東平公神舉父顯和性矜嚴頗涉經史膂力絶人彎弓數百斤文)
(帝素聞其善射而未之見俄而丨丨有一小鳥顯和射中之文帝笑曰我知卿工矣爾雅翼獺如小狗水居食魚正月取魚于丨丨)
(四面陳之謂之祭魚孔稚珪白馬篇白馬金具裝橫行遼丨丨李又詩家住千門側亭臨二丨丨李嶠雀詩暮宿空城裏朝游漣丨)
(丨白居易詩賜禊東城下頒酺曲丨丨李頻詩家臨浙丨丨門對買臣鄉程俱古釣臺歌羊裘蒙茸溪丨丨大勝被袞升明堂郝經)
(詩却到燕山北行歌易丨丨)車傍(詩漸車帷裳疏帷裳一名童容以幃幛丨之丨如裳以為容飾李白詩丨丨側挂一壺酒)
(鳳笙龍管行相催)道旁(漢書黃霸傳霸為潁川太守嘗欲有所司察擇長年廉吏遣行屬令周密吏出不敢舍郵亭食于丨)
(丨烏攫其肉民有欲詣府口言事者適見之霸與語道此吏還謁霸霸見迎勞之曰甚苦食于丨丨乃為鳥所盜肉吏大驚北史崔)
(贍傳大寧元年除衛尉少卿聘陳使主行過彭城讀丨丨碑文未畢而絶倒從者遥見以為中惡此碑乃贍父徐州時所立故哀感)
(焉唐書張允濟傳允濟過丨丨有姥廬守所蒔葱因教曰第還舍脫有盜當告令姥謝歸俄大亡葱允濟召十里内男女盡至物色)
(驗之果得盜者易林我有黍粱委積丨丨張正見豔歌行翠蓋飛城曲金鞍橫丨丨李白詩金陵勞勞送客堂蔓草離離生丨丨杜)
(甫詩田舍清江曲柴門古丨丨許渾詩侯家大丨丨蟬噪樹蒼蒼)岐旁(爾雅二達謂之丨丨注丨道丨出也釋名物兩為丨)
(在邊曰丨此道竝通出似之也)劇旁(爾雅三達謂之丨丨釋名古者列樹以表道道有夾溝以通水潦恒見修治此道旁轉多)
(用功稍劇也)海旁(漢書天文志丨丨蜃氣象樓臺廣壄氣成宫闕然雲氣各象其山川人民所聚積曹植詩䨇鶴俱遨遊相)
(失束丨丨木蘭詩朝屯雪山下暮宿青丨丨)路傍(北史趙逸傳逸兄子琰過丨丨主人設羊羹琰訪知盗殺卒辭不食劉楨)
(公讌詩輦車非素蓋從者盈丨丨傅休逸秋胡行覩一好婦採桑丨丨古辭兄弟四五人皆為侍中郎五日一時來觀者滿丨丨崔)
(國輔别李岑詩人錄尚書事家臨御丨丨岑參經隴頭分水詩隴水何年有潺潺逼丨丨温庭筠詩南内牆東御丨丨預知春色柳)
(絲黃韓偓詩征人草草盡戎裝征馬蕭蕭立丨丨)帝旁(宋史天文志六甲六星在華蓋杠旁主分隂陽配節候故在丨丨所)
(以布政教授農時也星經宦官四星在帝座西南侍丨之丨入尾十二度李白梁父吟丨丨投壺多玉女李賀詩錦袪繡面漢丨丨)
樿旁(莊子宋有荆氏者宜楸柏桑其拱把而上者求猿狙之杙者斬之三圍四圍求高名之麗者斬之七圍八圍貴人富商之)
(家求丨丨者斬之此材之患也)無旁(莊子天子之劍直之無前舉之無上案之無下運之丨丨楚辭昔余夢登天兮魂中道而)
(無杭吾使厲神占之兮曰有志極而丨丨王安石送程公闢守洪州詩九江左投貢與章揚瀾吹漂浩丨丨)偏旁(蘇軾石彭)
(歌強尋丨丨推點畫時得一二遺八九程俱詩我愧非子雲文書昧丨丨)門旁(蘇軾詩不作雍容傾座上翻成骯髒倚丨丨)
學舍旁(列女傳孟軻舍近墓少嬉遊墓間母乃舍市旁其嬉戲乃賈人販賣之事徙丨丨之丨乃設俎豆揖遜進退母曰此)
(真可處吾子矣)新市傍(古樂府君家丨丨丨易知復難忘又陳後主舞媚娘詩春日好風光尋觀向市傍)滄洲旁
(李白詩功成拂衣去搖曳丨丨丨)錦瑟旁(杜甫詩何時詔此金錢會暫醉佳人丨丨丨蘇軾送李供備詩家聲赫奕蓋并)
(凉也解微吟丨丨丨)
增汝旁(詩周南正義帝乙之初命王季為西伯至紂又命文王典治南國江漢丨丨之諸侯又杜甫詩東飛鴐鵝後&KR1175;鶬安)
(得送我至丨丨)旁旁(詩清人在彭駟介丨丨又四牡彭彭王事丨丨)兩旁(詩以引以翼疏翼者如鳥之翼在身之丨丨)
四旁(周禮冬官夏后氏世室五室九階丨丨兩夾&KR1624;陸游跋王元澤論語孟子解元澤殁詔求遺書荆公視篋中得論語孟子)
(解皆細字書于策之丨丨遂以上之黃溍詩青山環丨丨)宫旁(周禮秋官司儀將合諸侯則令為壇三成丨丨一門)日旁
(周禮春官注鄭司農云十等多是丨丨之氣漢書天文志丨丨雲氣人主𧰼皆如其形以占)從旁(儀禮鄉射禮無射獲無獵)
(獲注射獲謂矢中人獵矢丨丨)河旁(史記秦紀厲共公十六年壍丨丨以兵二萬伐大荔取其王城水經注佛于丨丨坐摩訶)
(菩提樹下七日思惟道成)汾旁(史記晉世家哀侯八年晉侵陘廷陘廷與曲沃武公謀九年伐晉于丨丨)江旁(史記楚世)
(家襄王收東地兵得十餘萬復西取秦所拔我丨丨十五邑以為郡距秦阮籍詩但畏工言子稱我三丨丨楊載題萬竹軒詩君家)
(種竹蜀丨丨高與蠶崖勢頡頏)在旁(史記淳于髠傳賜酒大王之前執法丨丨御史在後髠恐懼俯伏而飲不過一斗徑醉矣)
(楚辭乃至少原之壄兮赤松王喬皆丨丨長門賦忽寢寐而夢想兮魂若君之丨丨梁武帝孝思賦刻木母以供事常朝夕而丨丨)
鄴旁(漢書溝洫志史起為鄴令民歌之曰鄴有賢令兮為史公決漳水兮灌丨丨)室旁(後漢書蔡邕傳邕性篤孝母卒)
(廬于冢側動靜以禮有兔馴擾其丨丨)井旁(後漢書繆彤傳太守隴西梁湛召為決曹史安帝初湛病卒彤送喪還隴西始)
(葬會西羌反湛妻子悉避亂他郡彤獨留不去為起墳冢乃潛穿丨丨以為窟室晝則隱竄夜則負土及賊平而墳已立李嶠詠桃)
(詩獨有成蹊處穠花𤼵丨丨)虧旁(晉書衞恒傳因聲會意𩔖物有方日處君而盈其度月執臣而丨其丨)祠旁(唐書)
(田游巖傳游巖愛夷陵清溪止廬其側長史李安期表其才召赴京師行及汝辭疾入箕山居許由丨丨自號由東隣頻召不出)
城傍(宋書謝靈運傳古巢居穴處曰巖棲棟宇居山曰山居在林野曰丘園在郊郭曰丨丨四者不同可以理推言心也北史)
(陸法和傳武陵王紀遣蜀兵來王琳與法和經略一戰而殄之軍次白帝謂人曰諸葛孔明可謂為名將吾自見之此丨丨有其埋)
(弩箭鏃一斛許因插表令掘之如其言支遁詩蕭條詠林澤恬愉味丨丨蔣防望禁苑祥光詩樹搖三殿側日映九丨丨又傅縡採)
(桑曲羅敷試採桑出入丨南丨)寺旁(陳書歐陽頠傳頠少質直有思理以言行篤信著聞嶺表州郡頻辟不應乃廬于麓山丨)
(丨專精習業博通經史)宅旁(北史張衡傳大業三年帝幸榆林郡還至太原謂衡曰朕欲過公宅可為朕作主人也衡馳至)
(河内與宗族具牛酒帝上太行開道九十里以抵其宅帝悅其山泉留宴三日衡奉觴上夀帝賜其丨丨田三十頃)坐旁(北史)
(韓麒麟傳麒麟立性恭慎恒置律令于丨丨)斗旁(宋史天文志丨丨欲多星則安斗中星少則人恐李白詩廬山秀出南丨)
(丨屏風九叠雲錦張又韋莊和李秀才詩不應䨇劒氣長在丨牛丨又韓維館宿詩蓬萊仙構丨魁丨遞直初登漢署郎)母旁
(宋史李顯忠傳顯忠母當産數日不能免有僧過門曰所孕乃奇男子當以劒矢寘丨丨即生已而果生顯忠立于蓐咸異之又博)
(物志漢武帝祭名山大川以求神仙之道西王母乘紫雲車而至有三青鳥如烏大侍丨丨)谷旁(宋史馬懷德傳懷德為東)
(路都廵檢使賊以四萬騎犯邊趨僕射谷懷德以兵數千據丨丨高原待之斬首二百級得畜産器械以千數)崖傍(水經注河)
(峽丨丨有二窟一曰唐述窟西二里有時亮窟藏古書五笥亮南安人也)源傍(水經注菊水出石澗山芳菊谿丨丨悉生菊草)
(潭澗滋液極成甘美)髀旁(釋名短刀曰拍髀帶時拍丨丨也)耳旁(論衡人之在天地間猶蟣虱之著人身也如蟣虱欲)
(知人意鳴人丨丨人猶不聞今以微小之人問巨大天地安能通其聲音知其意旨)月旁(論衡項曼都好道學仙委家亡去三)
(年而返家問其狀曼都曰有仙人數人將我上天離月數里而止見月上下幽冥不知東西居丨之丨其寒悽愴)陣旁(丹元)
(子步天歌天輻兩星立丨丨將軍陣裏振威霜)步旁(王褒九懷騰蛇兮後從飛駏兮丨丨)侍旁(神女賦性和適宜丨丨揚)
(雄幽州牧箴牧臣司幽敢告丨丨)依旁(馬融圍碁賦先據四道兮保角丨丨)面旁(長笛賦夫其丨丨則重巘增石簡積)
(頵砡)君旁(曹植詩御巾裛粉丨丨中有霍納都梁傅咸扇賦謂洪恩之可固終靡弊于丨丨又梁簡文帝箏賦年年花色好足)
(恃愛丨丨)狼旁(潘尼西道賦馬則頓躓丨丨虺頽玄黃)樹旁(傅休奕和秋胡行行人悅令顔借息此丨丨蘇軾食荔枝)
(詩丞相祠堂下將軍大丨丨何中詩安得騎蟾蜍偃息桂丨丨)郎旁(晉聖郎曲仙人在丨丨玉女在郎側)沙傍(梁簡文帝)
(慈覺寺碑序河外黃雲丨丨崩鹿)桃旁(古辭雞鳴曲桃生露井上李樹生丨丨)離旁(賈至虎牢關銘維兹虎牢天設)
(巨防攻在坤下拒在丨丨)岸旁(李白詩淸水本不動桃花𤼵丨丨孟浩然詩回潭石下深綠篠丨丨密張九齡詩丨丨花柳看)
(勝畫浦上樓臺問是仙李中詩蘋嫰鋪波面苔深鎖丨丨楊載詩中流畫鷁獨翺翔暫勒鳴騶駐丨丨)溪旁(錢起登玄元廟)
(詩冥搜過物表洞府次丨丨陸游詩隣叟一樽迎谷口蠻童三髻拜丨丨)親旁(王建宋氏五女詩晨昏在丨丨閒則讀書詩)
砌旁(羅鄴雞冠花詩一枝濃豔對秋光露滴風搖倚丨丨)泉旁(蘇軾荆門惠泉詩丨丨地平衍泉上山嵽嵲)眼旁
(葉適題張都官送行詩後張公送行詩及題卷後者司馬范公而下瑰瑋名士往往在焉言語字畫森然丨丨歘懷其人竟夕不寐)
土牛旁(晉書王裒傳裒門人為本縣所役告裒裒乃步擔乾飯兒負鹽豉草屩送所役生到縣安丘令整衣出迎之裒乃下)
(道至丨丨丨罄折而立云門生為縣所役故來送别因執手涕泣而去令即放之一縣以為耻又梁簡文帝唱導文閻羅𤼵十善之)
(心牛傍啟五戒之業)宿碑旁(唐書歐陽詢傳詢初倣王羲之書後險勁過之嘗行見索靖所書碑觀之去數步復返及疲乃)
(布坐至宿其傍三日乃去其所嗜𩔖此)鏡湖旁(宋史曾公亮傳公亮知會稽縣民田丨丨丨每患河溢公亮立斗門泄水)
(入曹娥江民受其利陸游詩天遣為農老故鄉山園三畆丨丨丨)山峽旁(淮南子逍遥於廣澤之中而徜徉於丨丨之丨)
(此齊民之所為形植黎累憂悲而不得志也)崿谷旁(水經注水又南至丨丨丨注東北窮澗水源所導也西南流注于河)
奉高旁(水經注漢武帝欲治明堂于丨丨丨而未曉其制濟南人公玉帶上黃帝時明堂圖于是令奉高作明堂于汶水如)
(帶圖也)織女旁(丹元子步天歌紀北三星名女牀此坐還依丨丨丨)羽林旁(丹元子步天歌鐵鑕五星丨丨丨)
太微旁(丹元子步天歌星數欹在丨丨丨)洪西旁(阮籍清思賦女娃耀榮于東海之濱而翩翻于丨丨之丨)崑
嶽旁(阮籍詩濯髮暘谷濱遠遊丨丨丨)三衢旁(阮籍詩步遊丨丨丨惆悵念所思)神嘉旁(任昉靜思堂秋)
(竹賦竹宫豐麗于甘泉之右竹殿弘敞于丨丨之丨)百戲旁(何遜擬輕薄篇相期丨丨丨去來三市側)河橋旁(陳後)
(主洛陽道詩忘情伊水側稅駕丨丨丨)春園旁(庾信詠園花詩暫往丨丨丨聊過看果行)渭渚旁(韋嗣立詩乘春)
(袚褉逐風光扈蹕陪鸞丨丨丨)紫氣旁(張良器河出榮光詩丹闕清芬裏函關丨丨丨又杜甫冬日洛城謁玄元皇帝廟詩)
(碧瓦初寒外金莖一氣傍又郝經唐十臣像歌昌黎高冠何昂昂泰山北斗元氣旁)玉石旁(羅喻義瀛州賦請為婆娑丨丨)
(丨酌泉如醴行羽觴)丹闕旁(滕邁鄉老獻賢能書賦垂鶴頭之書來自衡門之下俯鮐背而獻𤼵乎丨丨之丨)玉鐙
旁(李濯内人馬伎賦委身丨丨之丨風驚而詭譎)紫塞旁(李白詩列陣赤山下開營丨丨丨)沙丘旁(李白詩我)
(家寄在丨丨丨三年不歸空斷腸)沙洲旁(李白詠白鷺鷥詩心閒且未去獨立丨丨丨)鄠杜旁(杜甫送長孫漸)
(歸州詩南客瀟湘外西戎丨丨丨)洞庭旁(杜甫觀岷山沲江畫圖詩秋成玄圃外景物丨丨丨)剡谿旁(梁鍠恒春)
(草詩東吳有靈草生彼丨丨丨)芝桂旁(錢起贈伯崖老人詩問爾餐霞處春山丨丨丨)錦幄旁(温庭筠翠微寺詩嵐)
(濕金鋪外溪鳴丨丨丨)絳帳旁(李商隱贈劉五經映詩獲預青衿列叨來丨丨丨)石池旁(項斯寄坐夏僧詩還)
(應綀詩句借卧丨丨丨)石根旁(皮日休野蔬詩紫甲採從泉脈畔翠牙搜自丨丨丨又僧貫休詩午飯孤煙裏宵禪大石)
(旁)早梅旁(陸龜蒙酬皮襲美寄海蟹詩強作南朝風雅客夜來偷醉丨丨丨)四輔旁(公乘億郎官上應列宿詩)
(緯結三台側鈎連丨丨丨)玉座旁(蘇軾傳柑詩侍史傳柑丨丨丨人間草木盡天漿)古澗旁(朱子蔊詩靈草生何)
(許風泉丨丨丨)思曠旁(陳與義江行詩平生正出元子下此去還經丨丨丨)禁苑傍(崔禹錫詩關塞重門下郊岐丨)
(丨丨)大食傍(耶律楚材和張敏之詩來招燕郡内入覲丨丨丨)霱雲旁(王逢寄偰正字詩鵷班清漏裏鶴駕丨丨)
(丨)泰岱傍(王惲謁武惠魯公林墓詩雲出青崕頂烏瞻丨丨丨)菊花旁(王冕詩隣家新釀熟同醉丨丨丨)斗
箇旁(宋史趙遹傳晏州夷酋卜漏反會瀘帥賈宗諒以斂竹木擾夷部且誣致酋丨丨丨等罪夷人咸怨漏遂相結四出剽掠)
(于是以遹為瀘南招討使)
市宅其傍(後漢書張霸傳霸就樊儵受嚴氏公羊春秋遂博覽五經諸生孫林劉固叚著等慕之各丨丨丨丨以就學焉)
要離冢旁(後漢書梁鴻傳鴻字伯鸞至吳臯伯通舍之于家著書十餘篇卒伯通等為求葬地于吳丨丨丨丨咸曰要離)
(烈士伯鸞清高可令相近)
汪(烏光切水深廣又姓)
韻藻汪汪(後漢書黃憲傳叔度丨丨若千頃陂澄之不清淆之不濁不可量也管輅别傳趙孔曜與輅有管鮑之分曰卿)
(腹中丨丨今人無䨇當去俗騰飛翺翔昊蒼水經注凡亭陂東有樊氏故宅後庾公取其陂故諺曰陂丨丨下田良樊子失業庾公)
(昌蔡邕郭有道碑文浩浩焉丨丨焉奥乎不可測已梁元帝大僧正法師碑文昂昂千里孰辨麒麟之蹤丨丨萬頃誰識波瀾之際)
(張融海賦丨丨橫橫沆沆浩浩張仲素漲昆明池賦澹丨丨之積水似耿耿之斜漢浩虛舟盆池賦岸灔灔以初平水丨丨而羅漲)
(杜牧詩鳬浴漲丨丨雛嬌村羃羃)
增取汪(左傳晉先且居宋公子成陳轅𨕖鄭公子歸生伐秦丨丨及彭衙而還以報彭衙之役)童汪(吳志張昭傳昭)
(弟子奮年二十造作攻城車昭不願曰汝年尚少何為自委于軍旅乎奮對曰昔丨丨死難子奇治阿奮實不才於年不為少也)
范汪(晉書丨丨傳丨丨少孤六歲過江依外家庾氏王澄見而奇之曰興范族者必是子也)孔汪(晉書丨丨傳字德澤)
(好學有志行孝武時位侍中時茹千秋以佞媚見幸於會稽王道子汪屢言於帝帝不納出為廣州刺史甚有政績為嶺表所稱)
陶汪(陶氏家傳丨丨為宣城内史百姓歌曰人當勤學得主簿誰使為之陶明府)
劉子汪(唐書丨沔傳沔字丨丨)
臧(則郎切善也厚也又姓)
韻藻否臧(易師出以律丨丨凶揚子晝夜之測或丨或丨白居易詩朝野分倫序賢愚定丨丨曹鄴齊州推事詩偶于擒)
(縱間盡得見丨丨路鐸詩詩成應被西山笑已灸眉頭尚丨丨)偕臧(詩邂逅相遇與子丨丨)允臧(詩卜云其吉終焉丨)
(丨曹毗樂歌孝宗夙哲休音丨丨如彼晨離曜景扶桑陸雲詩亹亹我王豐恩丨丨謝靈運撰征賦龜策丨丨人鬼同情竇臮𫐠書)
(賦蔚先忠良自我名揚老成不虧和雅丨丨注褚賁字蔚先淵子)式臧(詩庶曰丨丨覆出為惡)謀臧(詩丨丨不從不)
(臧覆用)臧臧(關尹子所謂聖人之道者胡然孑孑爾胡然徹徹爾胡然堂堂爾胡然丨丨爾)子臧(左傳晉侯執曹伯諸)
(侯將見丨丨于王而立之丨丨曰前志有之曰聖達節次守節下失節為君非吾節也雖不能聖敢失守乎遂逃奔宋曹植詩丨丨)
(譲千乘季札慕其賢任昉代褚蓁讓封表若使賁高延陵之風臣忘丨丨之節是廢德舉豈曰能賢又鄒陽上梁王書秦用戎人由)
(余而霸中國齊用越人丨丨而彊威宣)王臧(史記武帝紀上鄉儒術招賢良趙綰丨丨等以文學為公卿漢書儒林傳申公)
(獨以詩經為訓故蘭陵丨丨既從受詩已通事景帝為太子少傅)
謂我臧(詩並驅從兩狼兮揖我丨丨丨兮)夀而臧(詩俾爾熾而昌俾爾丨丨丨)德音臧(漢書禮樂志告)
(靈既饗丨丨孔丨)
增心臧(書惟土物愛厥丨丨)不臧(書帝用丨丨式商受命禮記芝栭蔆椇注椇枳椇也椇棃之丨丨者莊子吾食也執)
(麤而丨丨㸑無欲清之人柳宗元弔樂毅文苟偷世之謂何兮言余心之丨丨韋莊詩守道慚無補趨時愧丨丨)俾臧(詩辟)
(爾為德丨丨俾嘉)用臧(詩不忮不求何丨不丨揚子華實芳若丨則丨若測曰華芳丨丨利當年也注奉之以敬年夀得其)
(當也)有臧(詩既見君子庶幾丨丨陸雲詩内實慎徽緝熙丨丨)德臧(漢書禮樂志惟丨之丨建侯之常)綰臧(史記)
(申公傳故蘭陵王臧從受詩事武帝遷郎中令趙綰亦嘗受詩為御史大夫丨丨請立明堂以朝諸侯不能就其事廼言師申公于)
(是上使使迎申公至以為大中大夫議明堂事太皇竇太后喜老子言不說儒術得丨丨之過以讓上曰此欲復為新垣平也)姑
臧(漢書地理志武威郡縣丨丨南山谷水所出北至武威入海行七百九十里晉書索靖傳先時靖行見丨丨城南石地曰此後)
(當起宫殿至張駿于其地立南城起宗廟建宫殿焉北史魏太武帝紀太武伐河西李順等咸言丨丨無水草不可行師及車駕至)
(丨丨乃詔曰丨丨城外涌泉其大如河澤草茂盛可供大軍數年人之多言亦可惡也温子昇凉州樂歌遠遊武威郡遥望丨丨城)
樂臧(荀子熙熙兮其丨人之丨也)利臧(揚子密于親為丨丨也注利善人之道)自臧(揚子更不更能丨丨也)
捘臧(長笛賦挼拏丨丨逓相乘邅注丨推之也丨猶抑也)肴臧(陸機短歌我酒既旨我丨既丨)逢臧(韓愈盧處士墓)
(銘彼皆丨其丨子獨迎其凶兹命也耶)克臧(柳宗元天對彼&KR0561;丨丨俾姒作夏)惡臧(柳宗元敵戒孟孫丨丨孟死臧)
(恤藥石去矣吾亡無日)賢臧(周曇臧孫詩諸孟憎吾似犬獰丨丨哭孟倍傷情)孔臧(漢書藝文志序六藝為九種太)
(常蓼侯丨丨十篇父聚高祖時以功臣封臧嗣爵又儒林傳序公孫宏為學名請曰謹與太常臧博士平等議三代之道鄉里有教)
(其勸善也顯之朝廷其懲惡也加之刑罰注臧丨丨也)
射則臧(詩巧趨蹌兮丨丨丨兮)微而臧(禮記其言也約而達丨丨丨)吾所臧(史記屈原傳夫黨人之鄙)
(妒兮羌不知丨丨丨又柳宗元詩知命儒為貴時中聖所臧又王安石送程公闢守洪州詩地靈人秀古所臧)奴曰臧(方言)
(荆淮海岱雜齊之間罵丨丨丨罵婢曰獲齊之北鄙燕之北郊凡民男而聓婢謂之臧女而婦奴謂之獲亡奴謂之臧亡婢謂之獲)
(皆異方罵奴婢之醜稱也)苗涉臧(急就篇苟貞夫丨丨丨注苗賁皇本楚人後奔于晉其子孫遂為丨氏丨丨言其所涉皆)
(善道也)俊乂臧(陸雲南衡詩清和有合丨丨以丨天保定爾茂以瓊光)斯道臧(范梈詩聖哲戒忠信勿謂不足)
(行及兹蠻貊邦始見丨丨丨)
順成為臧(左傳執事丨丨丨丨逆為否)
琅(魯當切丨玕玉名又丨邪郡名又姓)
韻藻琳琅(書厥貢惟球丨丨玕晉書羅含傳含字君章嘗晝卧夢一鳥文彩異常飛入口中自此藻思日新太守謝尚曰)
(羅君章可謂湘中之丨丨北史道武五王傳濟南王彧少有才學與從兄安豐王延明中山王熙齊名時人為之語曰三王楚丨丨)
(未若濟南備員方九歌撫長劍兮玉珥璆鏘鳴兮丨丨摯虞思遊賦要華電之煜爚兮佩玉衡之丨丨韓愈詩平生千萬篇金薤垂)
(丨丨劉禹錫詩素風傳竹帛高價聘丨丨蘇軾詩高浪隱牀吹甕盎闇風驚樹擺丨丨右英夫人詩丨丨敷靈囿華生結瓊瑶)倉
琅(漢書五行志成帝時童謠曰木門丨丨根謂宫門銅鍰言將尊貴也注門之鋪首及銅鍰也銅色青故曰丨丨鋪首銜環故謂)
(之根)八琅(武帝内傳王母命侍女王子登彈丨丨之璈)
增堂琅(漢書地理志犍為郡縣丨丨)白琅(酉陽雜俎仙藥有丨丨霜)琅琅(子虛賦礧石相擊丨丨&KR1024;&KR1024;若雷霆)
(之聲聞乎數百里之外庾闡弔賈誼文質清浮磬聲若孤桐丨丨其璞巖巖其峯温庭筠蔣侯神歌巫娥傳意托悲絲鐸語丨丨理)
(䨇髩蘇舜欽詩密樹重蘿覆水光珍禽無數語丨丨茅君傳餘杭大滌洞有圓井無底惟聞丨丨聲乃歴代朝廷遣使投龍璧之處)
(右英夫人詩雲鈞回曲寢千音何丨丨)鄷琅(長笛賦丨丨磊落駢田磅唐)青琅(蘇軾詩苦誓指黃壤要言刻丨丨)
玲琅(劉子翬聽詹温之彈琴歌丨丨一鼓萬𧰼春鐵面霜髯不枯槁)雲琅(黃庭經隱龍遁芝丨丨英注仙經云肝膽為青)
(龍五藏九孔八脉為内芝丨丨英脾氣之津液)玄琅(雲笈七籖月中黑帝夫人衣丨丨九道雲錦帔黑羽龍文飛華帬)寶
琅(雲笈七籤太素三元君服紫炁浮雲錦帔九色龍錦羽帬建丨丨扶晨羽冠腰流金火鈴虎符龍書而座空中焉)金琅
(雲笈七籤七晨天中有三寶之山山在四斗之中上有丨丨之館)廣琅(雲笈七籤八皇老君乘丨丨之車把鳳羽之節)
不過琅(司馬法鼓聲不過閶鼙聲不過闒鐸聲丨丨丨)金璫琅(朱德潤逹宣差招宴詩嬋娟鬢軃珠阿娜細腰裙動)
(丨丨丨)
蜋(魯當切螳丨又吕張切蜣丨)
韻藻螳蜋(禮記仲夏之月小暑至丨丨生注丨丨螵蛸母也後漢書蔡邕傳彈琴者曰我向鼓絃見丨丨方向鳴蟬將去)
(而未飛丨丨為之一前一却吾心聳然惟恐丨丨之失之也又袁紹傳運丨丨之斧禦隆車之隧莊子丨丨之怒臂以當車轍韓詩)
(外傳齊莊公出獵有丨丨舉足將搏其輪問其御曰此何蟲也御曰此丨丨也其蟲知進而不知退不量力而輕就敵莊公曰以為)
(人必為天下勇士矣於是㢠廻車避之易林牙孽生齒丨丨啓戸水經注沂水東南丨丨水入焉吳越春秋太子友曰秋蟬登高樹飲)
(清露長吟悲鳴自以為安不知丨丨超枝緣條曳腰聳距而稷其後又黃雀但知伺丨丨之味不知臣挾彈飛丸而集其背玉篇蟷)
(蠰丨丨之别名爾雅翼丨丨隂殺之蟲也許叔重云丨丨世謂之天馬曹植蟬賦苦黃雀之作害患丨丨之勁斧又詩丨丨見歎齊)
(士輕戰顔之推歌丨丨翳下偏難見翡翠竿柳宗元八駿圖說若龍鳳麒麟若丨丨然司空圖歌者詩胸中免被風波撓肻為丨丨)
(動殺機螳又作螗說苑丨丨委身欲取蟬而不知黃雀在其傍許渾詩蟬響丨丨急魚深翡翠閑)&KR0008;蜋(博雅天杜丨丨也)
增蜣蜋(爾雅蛣蜣丨丨疏黑甲翅在甲下喜取糞作丸而轉之古今注丨丨蛣蜣一曰轉丸一曰弄丸名醫别錄丨丨生長)
(沙池澤圖經本草箭鏃入骨用巴豆微炒同丨丨搗塗斯須痛定待極痒乃撼動拔之立出凡瘡皆可療也翰林叢記有人乘簷溜)
(浣手覺物入爪甲内數日伸縮不能悟其為龍伏藏也叩石藏用求治藏用曰方書無此以意治之耳末丨丨塗指庶免震厄其人)
(如其言後因雷火遶身急針挑之見一物躍去亦不為災蘇軾雍秀才畫丨丨詩洪鍾起暗室飄瓦落中庭誰言轉丸手能作殷雷)
(聲文天祥詩埽退丨丨枕敗牆一朝何止九回腸)石蜋(爾雅莫貈蟷螂蛑注蟷螂有斧虫江東呼為丨丨疏莫貈一名螳蜋)
(一名蛑捕蟬而食有臂若斧奮之當軼不避)
御定佩文韻府卷二十二之十四
