欽定四庫全書
御定佩文韻府卷四十七之二
上聲十七篠韻二
鳥(都了切說文長尾禽總名也象形)
韻藻飛鳥(易丨丨遺之音不宜上宜下大吉周禮司裘中秋王乃行羽物注以羽物丨丨賜羣吏史記周紀姜原出野見)
(巨人蹟踐之而身動如孕者居期而生子以為不祥棄渠中冰上丨丨以其翼覆薦之又田單傳田單令城中人食必祭其先祖于)
(庭丨丨悉翔舞城中下食燕人怪之漢書鼉錯傳德上及丨丨下至水蟲草木諸産皆被其澤魏志武帝紀注太祖才力絶人手射)
(丨丨躬禽猛獸晉書文苑傳桓玄與劉愷之同在仲堪坐共作了語仲堪曰投魚深泉放丨丨南史蕭修傳修在漢中遇蝗至田所)
(深自咎責言卒忽有丨丨千羣蔽日而至瞬息間食蟲盡而去北史魏神元帝紀太子引空弓而落丨丨似得晉人異法按太子謂)
(文帝也唐書長孫無忌傳帝曰禇遂良鯁亮有學術竭誠親于朕若丨丨依人自加憐愛穆天子傳春山百獸之所集也丨丨之所)
(棲也管子收天下之豪傑有天下之駿雄故舉之如丨丨動之如雷電發之如風雨吳越春秋慶忌之勇萬人莫當走追奔獸手接)
(丨丨淮南子丨丨鍛翼走獸擠脚列女傳魯陶嬰歌曰黃鵠早寡十年不雙丨丨尚然况于貞良宣和書譜懷素丨丨出林驚蛇入)
(草七發鍾岱之牡齒至之車前似丨丨後𩔖駏虛陶潜詩暮作歸雲宅朝為丨丨堂顔延之赭白馬賦惕丨丨之跱衡庾信崔說神)
(道碑地似伏龍城如丨丨)陽鳥(書丨丨攸居傳隨丨之丨鴻雁之屬爾雅鳬雁醜疏雁丨丨也相鶴經鶴丨丨也而遊于隂蓋)
(羽族之宗長仙人之騏驥也江賦丨丨爰翔張載詩丨丨收和響寒蝉無餘音子夜歌山木多竒采丨丨吐清音江總大莊嚴寺碑)
(翠落隂虬珠填丨丨李商隐詩丨丨西南下相思不及羣劉駕苦寒行丨丨不自暖雪壓扶桑枝趙孟頫秋興詩繫書丨丨遠促織)
(候蟲忙)黃鳥(詩丨丨于飛又交交丨丨止于棘又睍睆丨丨載好其音左傳秦以子車氏之三子奄息仲行鍼虎為殉皆秦)
(之良也國人哀之為之賦丨丨漢書叙傳横雖雄材伏于海隖沐浴尸鄉北面奉首旅人慕殉義過丨丨按横謂田横也詩義疏丨)
(丨鸝鶹㦯謂黃栗留幽州謂之黃鴦禽經倉鷓黧黃丨丨也亦曰楚雀亦曰商庚夏𧖟候也郭璞丨丨讃爰有丨丨其鳴自呌阮瑀)
(詩丨丨鳴高桑曹植詩丨丨為悲鳴哀哉傷肺肝王粲詩丨丨作哀詩至今聲不虧魏都賦翩翩丨丨銜書来訊梁簡文帝詩分花)
(出丨丨挂石下新泉杜甫詩丨丨時兼白鳥飛韓翃詩春深丨丨傳窺樹雨後青苔散點墻方岳詩丨丨有時穿戶過青山無數摺)
(溪㢠廻)大鳥(詩予手拮据予口卒瘏傳手病口病故能免乎丨丨之難戰國策齊威王曰有丨丨止于王庭三年不飛飛則沖天)
(三年不鳴鳴則驚人又秦為丨丨史記武帝紀乾封三年治大地漸臺高二十餘丈名曰太液池其南即玉堂璧門丨丨之屬後漢)
(書桓帝紀濟隂言有五色丨丨見于已氏又楊震傳順帝以禮改葬震於華隂潼亭遠近畢至先葬十餘日有丨丨高丈餘集震喪)
(前俯仰悲鳴淚下霑地葬畢乃飛去郡以狀上又震孫竒靈帝時為侍中帝問竒曰朕何如桓帝對曰陛下之於桓帝亦猶虞舜比)
(德唐堯帝不悅曰卿真楊震子孫死後必復致丨丨矣晉書五行志孫亮建興二年有丨丨五見于春申吴人以為鳳皇明年改元)
(為五鳳元史王鶚傳鶚始生有丨丨止于庭鄉先生張奫曰鶚也是兒其有大名乎因名之神異經崑崙上有丨丨名曰希有南向)
(張左翼覆東王公右翼覆西王母背上小處無羽一萬九千里鹽鐵論張騫言大宛之天馬汗血安息之真玉丨丨縣官既聞如甘)
(水焉文心雕龍伍舉刺荆王以丨丨齊客譏薛公以海魚書斷八分書秦王次仲所作也始皇喜其赴急疾之用召之不至大怒制)
(檻車送之於道化為丨丨飛去)白鳥(詩丨丨翯翯又振鷺于飛于彼西雝我客戾止亦有斯容傳鷺丨丨也疏言亦有斯容則)
(義取潔白故云丨丨也山海經金門之山有丨丨青翼黃尾漢武故事上幸梁父祠地主上親拜庶羞以遠方竒禽異獸及白雉丨)
(丨之屬西京雜記丨丨朱冠鼓翼池干拾遺記文公焚山求子推時有丨丨從烟中斃沈約休沐寄懷詩紫籜開綠篠丨丨映青疇)
(杜甫詩江湖多丨丨天地有青蝇王維詩青菰臨水映丨丨向山翻李商隐詩橋峻班騅疾川長丨丨高温庭筠詩丨丨梳翎立岸)
(莎鄭谷詩丨丨窺魚綱青帘認酒家劉滄詩青山經雨菊花盡丨丨下灘蘆葉疎林逋詩綠苔欺破閣丨丨占閒池)玄鳥(詩天)
(命丨丨降而生商史記殷紀帝嚳少妃有娀氏女簡狄以春分丨丨至之日祀于高禖有丨丨遺其卵簡狄吞之生契又秦紀秦之)
(先帝顓頊之苗裔孫曰女修女修織丨丨隕卵女修吞之生子大業晉書李密傳密子賜字宗石少能屬文嘗為丨丨賦詞甚美隋)
(書音樂志幕無丨丨菊有黃華淮南子仲秋之月凉風至候雁来丨丨歸羣鳥翔歲華紀䴡候丨丨而祠高禖歌青陽而祭天地古)
(詩秋蝉鳴𣗳間丨丨逝安適)朱鳥(禮記行前丨丨而後玄武左青龍而右白虎史記天官書南宫丨丨漢書王莽傳十月戊)
(辰王路丨丨門鳴晝夜不絶崔發等曰虞帝闢四門通四聰門鳴者明當修先聖之禮招四方之士也淮南子南方火也其獸丨丨)
(文耀鈎南宫赤帝其精為丨丨也博物志王母降於九華殿東方朔從殿南廂丨丨牖中窺母母謂帝曰此窺牖小兒常三来盜我)
(桃夢溪筆談天文家丨丨乃取象于鶉故南方丨丨七宿曰鶉首鶉火鶉尾是也典引昔姬有素雉丨丨玄秬黃&KR1279;君臣動色西京)
(賦麒麟丨丨龍興含章注皆殿名魯靈光殿賦丨丨舒翼以峙衡騰蛇蟉蚪而遶榱成公綏天地賦丨丨奮翼於注張徐陵玉臺新)
(詠序青牛帳裏餘曲未終丨丨忩前新妝已竟庾信詩鳳皇新管蕭史吹丨丨春忩玉女窺杜甫望嶽詩南嶽配丨丨秩禮自百王)
春鳥(周禮羅氏仲春羅丨丨獻鳩以養國老行羽物洛陽伽藍記景林寺西有園多饒竒果丨丨秋蝉鳴聲相續古樂府丨丨)
(翻南飛翩翩獨翺翔柳𧦬陽春歌丨丨一囀有千聲春花一叢千種名薛濤詩春愁正斷絶丨丨復哀吟吳訥文章辨體若乃春風)
(丨丨秋月秋蝉夏雲署雨冬日祁寒斯四時之感諸詩者也又陸龜蒙茶人詩雨後採芳去雲間幽路危唯應報丨丨得共斯人知)
猛鳥(周禮翨氏掌攻丨丨各以其物為媒而掎之以時獻其羽翮注丨丨鷹隼之屬取丨丨者㦯以鳩誘而致之或以其𩔖媒)
(而致之鳥来下則掎其足也)夭鳥(周禮踅蔟氏掌覆丨丨之巢注訓狐鬼車之𩔖又庭氏掌射國中之丨丨韋應物詩古宅)
(集丨丨羣號枯𣗳枝元稹授牛元翼深冀等州節度使制鷹隼擊則丨丨除弧矢張則天狼滅劉禹錫詩撮蚊丨丨亦夜起翅如車)
(輪而已矣梅堯臣詩嘗憶楚鄉有丨丨一身九首如贅疣)擇鳥(左傳孔文子將攻大叔訪於仲尼仲尼退命駕而行曰鳥則擇)
(木木豈能丨丨孫覿詩白鵠逝不来豈敢更丨丨)丹鳥(左傳丨丨氏司閉者也魏志管輅傳注輅答劉長仁曰商之將興由)
(一燕卵文王受命丨丨啣書此乃聖人之靈祥周室之休祚大戴禮夏小正八月丨丨羞白鳥注丨丨者螢也白鳥者謂蚊蚋也羞)
(進也不盡食也古今注螢一名丨丨一名夜光夢溪筆談少昊氏以鳳鳥至乃以鳥紀官所謂丨丨氏即鳳也徐陵丹陽上庸路碑)
(天降丨丨既序孝經河出應龍乃私周易陳章腐草為螢賦幾度青袍之色漸加丨丨之名)海鳥(爾雅爰居雜縣䟽爰居丨)
(丨也大如馬駒一名雜縣漢元帝時琅邪有之國語丨丨曰爰居止於魯東門之外莊子昔者丨丨止於魯郊魯侯御而觴之于廟)
(奏九韶以為樂具太牢以為膳郭璞毛民國讃牢悲丨丨西子駭麋阮籍詩鸒鳩飛桑榆丨丨運天池謝靈運山居賦丨丨違風朔)
(禽避涼庾信鏡賦山雞看而獨舞丨丨見而孤鳴李白贈盧主簿詩丨丨知天風竄身魯門東李商隐詩丨丨悲鐘鼓狙公畏服裳)
(羅隐詩莫學魯人疑丨丨須知莊叟惡犧牛王令登瓜洲迎波亭詩丨丨不来青嶂静漁師歸去暮江閑張九成詩丨丨錯將金奏)
(眩葉公元愛畫龍真)㝱鳥(爾雅狂丨丨淮南子丨為丨而飛于天㝱為魚而沒于淵方其㝱也不知其㝱也覺而後知其㝱也)
(又夢同晉書羅含傳含幼孤為叔母朱氏所養少有志尚嘗晝卧丨一丨文彩異常飛入口中因起驚說之朱氏曰鳥有文彩汝後)
(必有文章自此藻思日新莊子且汝丨為丨而厲乎天夢為魚而沒于淵不識今之言者其覺者乎其夢者乎駱賓王詩顧慚非丨)
(丨濫此厠雕蟲錢起詩丨丨冨清藻通經仍妙年獨孤鉉鑿辟偷光賦才已徵於丨丨道非窒於獲麟李商隐詩斯文虚丨丨吾道)
(欲悲麟)瑞鳥(爾雅鶠鳳賦鳳一名鶠郭云丨應丨雞頭蛇頸燕頷龜背魚尾五彩色高六尺許唐書文藝傳帝引頡利及蕃)
(夷酋長入仗内賜弓矢射禽向上言䲭梟不鳴未為丨丨豺虎雖伏未曰仁獸禽經鸞丨丨也一曰雞趣圖畫見聞誌黃筌與其子)
(居寀給事禁中多寫禁籞所有珍禽丨丨竒花怪石今傳世桃花鷹鶻純白雉兔金盆鵓鴒孔雀龜鶴之𩔖是也梁宣帝遊七山寺)
(賦靈木之所自生丨丨之所棲宿高無際井賦棲永康之丨丨注永康王曠井上有洗石婦覩二黃鳥鬪掩取變成黃金宋之問詩)
(丨丨呈書字神龍吐浴泉)高鳥(史記韓信傳丨丨盡良弓藏唐書劉文静傳文静臨刑撫膺曰丨丨盡良弓藏果不妄吴越春)
(秋范蠡為書遺種曰丨丨已散良弓將藏狡兔已盡良犬就烹淮南子強弩弋丨丨走犬逐狡兔史通餌巨魚者垂千鈎而得之在)
(于一筌捕丨丨者張萬置而獲之由于一目曹植求自試表丨丨未挂於輕繳淵魚未懸於鈎餌者恐釣射之術㦯未盡也阮籍詩)
(丨丨翔山岡燕雀棲下林張華歸田賦瞻丨丨之陵風臨鯈魚于清瀨袁宏三國名臣贊潜魚擇川丨丨候柯王維詩丨丨長淮水)
(平蕪故郢城杜甫晚秋送殷恭軍詩丨丨黃雲暮寒蝉碧樹秋吴融雲詩遠峯丨丨自為隣)青鳥(史記司馬相如傳亦幸有)
(三足烏為之使注三足烏丨丨也主為西王母取食晉書孝友傳顔含嫂失明醫人疏方應須蚺蛇瞻而尋求無得忽有一青衣童)
(子持一青囊授含含開視乃蛇膽也童子逡廵出戶化成丨丨飛去南史鄧郁傳天監十四年忽見二丨丨如鶴大鼓翼鳴舞移晷)
(方去謂弟子等曰求之甚勞得之甚逸丨丨既来期會至矣無病而終山海經三危之山有丨丨居之竹書紀年穆王十三年西征)
(至于丨丨之所憩漢武故事七月七日忽有丨丨飛集殿前東方朔日此西王母欲来有頃王母至三丨丨夾侍王母旁又上起通)
(靈臺常有一丨丨集臺上西京賦翔鶤仰而不逮况丨丨與黃雀陶潜詩翩翩三丨丨毛色竒可憐王融曲水詩序丨丨司開條風)
(發歲范雲望織女詩願作雙丨丨共舒明鏡前薛道衡詩願作王毋三丨丨飛去飛来傳消息杜甫䴡人行楊花雪落覆白蘋丨丨)
(飛去銜紅巾韓愈詩仙梯難攀俗緣重浪憑丨丨通丁寕段成式詩曾城自有三丨丨不要蓮東雙鯉魚李商隐詩蓬山此去無多)
(路丨丨殷勤為探看岳珂詩瑶池七日来丨丨玉鑑孤奩舞翠鸞)鷙鳥(史記秦始皇紀尉繚曰秦王為人蜂準長目丨丨膺)
(豺聲少恩而虎狼心又越世家逢同曰丨丨之擊也必匿其形又貨殖傳白圭與用事僮僕同苦樂趋時若猛獸丨丨之發漢書鄒)
(陽傳丨丨累百不如一鶚後漢書安帝紀秋節既立丨丨將用且復重申以觀後效唐書文宗紀開成元年停獻丨丨畋犬汲冢周)
(書大寒之日雞始乳又五日丨丨厲疾吴越春秋扶同曰猛獸將擊必弭毛帖伏丨丨將搏必卑飛戢翼聖人捋動必順辭和衆淮)
(南子猛獸不羣丨丨不雙說苑天地隂陽盛長之時猛獸不攫丨丨不搏蝮蠆不螫鳥獸蟲蛇且知應命而况人乎哉急就篇鷹鷂)
(注鷹一名来鳩亦曰爽鳩鷂一名題肩亦曰擊征又名負爵皆丨丨也鵰亦大丨丨也一名鷻說文隼丨丨也古今注烏一名丨丨)
(袁昂書評索靖書如飄風忽舉丨丨乍飛圖畫見聞誌金橋圖山水車輿人物草木丨丨器仗帷幕吴道子主之本草釋名燕一名)
(丨丨離騷丨丨之不羣兮自前代而固然七發恐虎豹慴丨丨王粲詩丨丨化為鳩遠竄江海邊杜甫醉歌行丨丨舉翮連青雲許)
(渾詩風掃碧雲迎丨丨水還滄海養嘉魚)魚鳥(後漢書劉陶傳水木本丨丨之所生也用之不時必至焦爛又逸民傳論豈必)
(親丨丨樂林草哉亦云介性所至而已南史張充傳長羣丨丨畢景松阿又劉虬傳暢餘隂于山澤託暮情于丨丨北史王晞傳晞)
(性閑澹寡欲登臨山水以讌談為事人士謂之方外司馬詣晉祠賦詩曰日落應歸去丨丨見留連忽有相王使召晞不時至明日)
(祭酒盧思道謂晞曰昨被召已朱顔得無以丨丨致怪晞緩笑曰昨晚陶然頗以酒漿被責卿軰亦是留連之一物豈直在丨丨而)
(已隋書隐逸傳序狎玩丨丨左右琴書孔叢子魯人有公儀休者子思與之友穆公因子思欲以為相子思曰令徒以高官厚爵釣)
(餌君子公儀子之智若丨丨可也不然則彼將終身不躡乎君之庭矣劉勰新論耳目之於聲色鼻口之於芳味肌體之於安逸其)
(情一也然亦以之死亦以之生譬由愚者之養丨丨也見天之寒則内丨于温湯之中而棲丨于火林之上水木者所以養丨丨也)
(養之失理必至焦爛嵇康絶交書游山澤觀丨丨心甚樂之吴都賦丨丨聲取萬物蠢生石崇思歸引序有觀閣池沼多養丨丨王)
(豐之蘭亭詩感興丨丨安居幽跱儲光羲詩清露洗雲林輕波戲丨丨白居易詩丨丨為徒侣烟波是往還李商隐詩丨丨猶疑畏)
(簡書)鷗鳥(魏志高柔傳注孫盛責柔曰貞夫一則天地可動機心萌則丨丨不下信不足焉而祈物之必附猜生于我而望彼)
(之必懷何異挟冰求温抱炭希涼者哉晉書五行志成帝咸和二年正月有五丨丨集殿庭此白祥也又文苑傳褚陶年十二作丨)
(丨水磑二賦見者竒之列子海上人好鷗每旦之海上從丨丨遊丨丨之至者百數其父曰取来吾玩之明日之海上丨丨舞而不)
(下世說佛圖澄與諸石遊林公曰澄以石虎為海丨丨江淹詩物我俱忘懷可以狎丨丨杜甫泊松滋江亭詩紗帽隨丨丨扁舟繫)
(此亭劉長卿詩魚竿吾道在丨丨世情賒歐陽修詩忘機下丨丨至樂玩游鯈周必大跋李次山霅溪漁社圖屬者奉祠歸廬陵日)
(以扁舟夤緣葦間丨丨相從百往而不止倪瓉詩二月江頭風浪急無機丨丨亦頻驚)烏鳥(晉書庾純傳臣不惟生育之恩)
(求養老父而懷祿貪榮丨丨之不若管子丨丨之狡雖善不親注狡猜也言丨丨之性多猜初雖相善後終不親李密陳情表丨丨)
(私情願乞終養傳咸申懷賦盡丨丨之至情竭歡敬于膝下江陵樂暫出後園看見花多憶子丨丨雙雙飛儂歡今何在張九齡詩)
(顧已嘆丨丨聞君泣素絲李郢詩丨丨亂啼人未遠野風吹散白棠梨孫覿詩罨畫溪頭丨丨樂呼風喚雨不能休)籠鳥(晉書)
(後燕載記失丨之丨非羅所羈鶡冠子丨中之丨空窺不出王粲鶯賦覽堂隅之丨丨獨高懸而背時潘岳秋興賦序譬猶池魚丨)
(丨有江湖山藪之思左思詩習習丨中丨舉翮觸四隅梁武帝詩丨丨易為恩屠羊無飾讓杜甫詩日月丨中丨乾坤水上萍又高)
(興知丨丨斯文起獲麟段成式詩豈慕穿丨丨難防在牖猿又温庭筠詩定非丨外丨豈是彀中蝉)四鳥(南史梁武陵王紀傳)
(元帝與紀書上林静拱聞丨丨之哀鳴宣室披圖嗟萬始之長逝陸機樂府三荆歡同株丨丨悲異林劉孝勝詩丨丨怨離羣三荆)
(悅同處梅堯臣詩常山有丨丨將飛音已悲)時鳥(南史陶潜傳見樹木交蔭丨丨變聲亦復歡然有喜新序蔡侯南遊乎高)
(陵北經乎巫山逐麋麕麞鹿彉谿子隨丨丨嬉遊于高蔡之間溢滿無涯不以國家為事曹植節遊賦凱風發而丨丨讙微波動而)
(水蟲鳴陸機詩蕙草饒淑氣丨丨多好音何遜詩落花猶未捲丨丨故餘聲劉斌詩春林已自好丨丨復和鳴宋之問遊九龍潭序)
(籍落花而聽丨丨累宿忘歸蔭芳𣗳而弄春泉窮年不厭儲光羲詩梧桐漸覆井丨丨自相呼李德裕靈泉賦感棣華之零落愴丨)
(丨之相鳴蘇軾答李廌書候蟲丨丨自鳴自己何足為損益倪瓉詩庭樹綠交蔭丨丨語清綿)百鳥(唐書五行志安樂公主使)
(尚方合丨丨毛織二裙正視為一色旁視為一色日中為一色影中為一色而丨丨之狀皆見以其一獻韋后吴越春秋天美禹德)
(而勞其功使丨丨還為民田大小有差進退有行一盛一衰往来有常曹植詩空室自生風丨丨翩南征王粲詩丨丨何繽翻振翼)
(羣相追張翰詩長鳴搖羽翼丨丨互相和庾信老子廟詩野戍孤烟起春山丨丨啼杜甫西閣詩丨丨各相命孤雲無自心韋應物)
(詩須臾風煖朝日暾流音變作丨丨喧韓愈詩維舟山水間晨坐聽丨丨温庭筠詩柳占三春色鸎偷丨丨聲晁補之詩但愛丨丨)
(樂復憐一窗明五燈會元法融禅師入牛頭山幽棲寺北巖之石室有丨丨銜花之異)花鳥(唐書文藝傳吕向召入翰林時)
(帝歲遣使采擇天下姝好納之宫中號丨丨使向因奏美人賦以諷帝善之南方草木状鈎緣子女工競雕鏤丨丨巧䴡無比洞天)
(清錄崔白作丨丨必先作圈線勁利如鐵絲填以衆彩逼真如生宣和畫譜易元吉初以工丨丨專門及見趙昌畫乃曰世未乏人)
(要須擺脫舊習則可名家圖畫見聞誌劉夢松善畫水墨丨丨随宜取象如施衆形易元吉靈機深敏畫製優長丨丨蜂蝉動臻精)
(奥王勃山池賦丨丨縈紅蘋雲漾碧張九齡詩汾州丨丨意併奉屬車塵王翰涼州詞秦中丨丨已應闌塞外風沙猶自寒杜甫詩)
(蓬莱宫中丨丨使杜荀鶴詩丨丨名皆别寒暄氣不均歐陽修詩丨開丨語輙自醉醉與丨丨為交朋秦觀答米元章詩丨丨空撩)
(我蓴鱸正屬君)驚鳥(吴越春秋禹讓位商均退處陽山之南隂阿之北萬民不附商均追就禹之所狀若丨丨揚天駭魚入淵)
(晝歌夜吟登高呼號顔延之秋胡行丨丨縦横去陳子良詩丨丨屢飛恒失侣落花一去不歸林虞世南詩丨丨排林度風花入水)
(来劉滄詩戱魚重躍定丨丨却棲難周賀詩宿&KR0657;横月浦丨丨遶霜洲歐陽修詩丨丨動林花空山答人語梅堯臣詩半崖風䬃然)
(丨丨爭堕葉林逋詩丨丨忽衝谿路破暗花閑堕塹風香蘇過颺風賦丨丨疾呼怖獸辟易)靈鳥(急就萹錦繡縵䋃離雲爵)
(注離謂長離也雲謂雲氣也長離丨丨名也禰衡鸚鵡賦惟西域之丨丨兮挺自然之竒姿劉楨詩丨丨宿水裔仁獸遊飛梁郭璞)
(鳳讃鳳皇丨丨實冠羽羣鮑照詩湘濱有丨丨其字曰鳴鴻張說冉實碑銘猛獸避德丨丨依仁方干詩更有仙花與丨丨恐君多)
(半未知名)雲鳥(東觀記川魚踴躍丨丨舞翔謝靈運詩詳觀紀牒鴻荒莫傳降及丨丨曰聖則天謝惠連連珠高羅舉而丨丨)
(降海人萃而水禽翔梁簡文帝七勵㢠廻丨丨之密陣背却月而相望杜甫寄嚴鄭公詩共說總戎丨丨陣不妨遊子芰荷衣房晉策)
(對自風姜辨御之始𣗳以后王羣公丨丨分司之初承以大夫師長浩虚舟盆池賦丨丨低臨悮鸞鏡之飄渺庭槐俯映迷月桂之)
(扶疎劉滄詩晚景風蝉催節候高堂丨丨度軒層歐陽修詩醉醒各任物丨丨徒留連)孝鳥(古今注烏一名丨丨又名玄鳥)
(事𩔖賦伊莫黑之丨丨實至陽之純精)翔鳥(握竒經飛龍丨丨上下其勢所以致用也又風為蛇蟠雲為丨丨曹植七啓落)
(翳雲之丨丨阮籍詩孤鴻號外野丨丨鳴北林潘尼詩遊魚羣戲丨丨雙飛陶潜詩班班有丨丨寂寂無行跡羅隐投禮部鄭員外)
(啓思随丨丨之姿更望不龜之術晁補之詩愧彼&KR0786;丨丨知還良庶幾)介鳥(禽經誰丨丨也亦曰鳩張衡思玄賦遇九臯之)
(丨丨兮怨素意之不逞)凡鳥(世說嵇康與吕安善安来值康不在喜出戶延之不入題門上作鳳字而去喜不覺猶以為欣)
(故作鳳字丨丨也山谷題䟦王充道得相鶴經飄飄然有乘風御氣之意顧所畜鶴皆卵出丨丨夢想芝田赤城未得問塗耳陳琳)
(代曹㓋書䙝之者固以為園囿之丨丨外廐之下乘也王維詩到門不敢題凡鳥看竹何須問主人杜甫催宗文樹雞柵詩其流則)
(丨丨其氣心匪石張祜詩美人憐解語丨丨畏多機符載梵閣寺精院記亭午無人經行林中丨丨不来時聞天風其形飄然也)
寒鳥(梁元帝纂要冬鳥曰丨丨又曰寒禽陸機述思賦丨丨悲而饒音哀林愁而寡色阮籍詩丨丨相因依庾肩吾詩枯桑落)
(古社丨丨歸孤城何遜詩丨丨𣗳間響落星川際浮魏徵述懷詩古木鳴丨丨空山啼夜猿劉長卿月下呈章秀才詩丨丨數移柯)
歸鳥(楚辭因丨丨而致辭兮羌迅高而難當曹植詩丨丨赴喬林翩翩厲羽翼劉琨詩浮雲為我結丨丨為我旋陶潜詩丨丨)
(趨林鳴張九齡詩去舟乘月後丨丨息人前杜甫詩盪胸生層雲決眥入丨丨劉長卿詩落日獨丨丨孤舟何處人劉威詩曉烟孤)
(嶼外丨丨夕陽中馬戴落日悵望詩孤雲與丨丨千里片時間李中詩斜陽浮遠水丨丨下疎林杜荀鶴詩遠山横落日丨丨度平)
(川)越鳥(古詩胡馬依北風丨丨巢南枝曹植詩願隨丨丨翻飛南翔潘岳在懷縣詩徒懷丨丨志眷戀想南枝張九齡詩思)
(擾梁山曲情遥丨丨枝杜甫詩風煙含丨丨舟楫控吴人韓愈詩今日嶺猿同丨丨可憐同聽不知愁李頻詩旅情長丨丨秋思幾)
(秦蝉李中詩丨丨驚鄉夢蠻風解宿酲許棠詩丨丨啼春早蠻花送雨寒鄭谷詩江帆和日落丨丨近鄉飛)孤鳥(王粲詩蟋)
(蟀夹岸鳴丨丨翩翩飛潘岳寡婦賦丨丨嚶兮悲鳴長松萋兮振柯謝眺臨高臺曲纔見丨丨還未辨連山極謝偃影賦並片魚而)
(為比偶丨丨而成疋)兩鳥(傅休奕詩雙魚自踴躍丨丨時㢠廻翔韓愈詩丨丨各閉足萬象銜口頭蘇軾詩化為丨丨鳴相酬一)
(鳴一止三千秋)義鳥(潘岳射雉賦伊丨丨之應機啾攫地以厲響皮日休惜丨丨詩商顔多丨丨)朋鳥(鮑照詩野風振)
(山籟丨丨夜驚離)戱鳥(梁簡文帝詩魚遊向闇集丨丨退楂流王融詩花餘拂丨丨𣗳密隐蝉鳴王瑳詩陌頭藏丨丨樓上)
(掩新妝虞世南詩排虚翔丨丨跨水落長虹王勃夏日登韓城門樓序低虹飲水向溪谷而全斜丨丨凌空狎林亭而半度秦系詩)
(閑花散落填書帙丨丨低飛礙柳條錢起詩野人知石路丨丨認花枝吕温詩丨丨留餘翠幽花恡晚紅)夜鳥(吴均詩丨丨響)
(嚶嚶朝花照煜煜)度鳥(陳後主詩丨丨㦯遛檐飄絲屢薄藪虞騫詩澄潭寫丨丨空嶺應鳴猿盧照隣詩殘花落古𣗳丨丨)
(入澄灣張九齡詩澹澹澄江漫飛飛丨丨疾張嘉貞空水共澄鮮賦含泳游鱗若㢠廻陵而上出聯翩丨丨疑戲沙之下沈杜甫次晩)
(洲詩棹經垂猿把身在丨丨上李白代别情人詩天涯有丨丨莫絶瑶華音袁易詩冥冥白晝飛花急漠漢青林丨丨遲)過鳥
(岑参招北客文驚騰犰與丨丨駭木魅兮山精杜甫貽柳少府詩餘生如丨丨故里今空村李頻詩丹嶂聳空無丨丨青林覆水有)
(垂猿楊萬里詩暮天無定色丨丨有遺聲陸游詩丨丨高猶響羽翰)啼鳥(王維詩禁裏疎鐘官舍晚省中丨丨吏人稀張繼詩)
(老盡名花春不管年年丨丨怨東風楊嗣復詩興闌丨丨换坐久落花多白居易玉蕊花詩不緣丨丨春饒舌青𤨏仙郎可得知歐)
(陽修詩新花自向游人笑丨丨猶為舊日聲梅堯臣詩坐竹聽丨丨臨流聒嘒蝉楊萬里詩雲掠石崖丨丨𣗳雨添山澗落花泉文)
(天祥詩飛泉半壁朝雲温丨丨滿山春日長許衡客興詩丨丨不知春是客落花還逐水東流宋伯仁詩落梅狂客意丨丨故園聲)
能言鳥(禮記鸚鵡丨丨不離飛丨漢書武帝紀元狩二年南越獻馴象丨丨丨張說詩竊羡丨丨丨銜恩向九重顧況高祖)
(受命造唐賦林邑貢丨丨之丨大宛奉汗血之馬又魏志王朗傳注大祖以孫權稱臣諮朗朗荅曰牙獸屈膝言鳥告歡明珠南金)
(遠珍必至蜀都賦拍貙氓於葽草弹言鳥於森木劉禹錫楚望賦上高如濡言鳥嚶嚶吴融詩杯樣成言鳥梳文解卧鱗)一足
鳥(家語齊有丨丨之丨飛下殿前遣問孔子孔子曰此鳥名商羊其謠曰天將大雨商羊鼓舞將有水災)桓山鳥(家語)
(回聞丨丨之丨生四子焉羽翼既成將分四海悲鳴而送之說苑孔子聞哭者聲甚悲曰此非獨哭死又哭生離者昔丨丨有丨生)
(四子羽翼已成乃離四海哀鳴送之為是往而不復返也使人問哭者曰父死家貧賣子以葬之將與子别也)五色鳥(漢書)
(宣帝紀元康三年詔曰今春丨丨丨以萬數飛屬縣其令三輔毋得以春夏摘巢探卵弹射飛鳥為令六帖羅含夢吞丨丨丨自後)
(頓有文章)傷弓鳥(晉書前秦載記丨丨之丨落於虚𤼵齊東野語黃公度漢高論曰丨丨之丨挽萬石之弓以射之寕無所)
(懼徐鉉詩今朝我作丨丨丨却羡君為不繫舟)同心鳥(宋書符瑞志丨丨丨王者德及遐方四夷合同則至傅休奕擬四愁)
(詩佳人貽我蘭蕙草何以要之丨丨丨楊方合歡詩齊彼丨丨丨譬此比目魚蔣冽詩冉冉紅羅帳開君玉樓上畫作丨丨丨銜花)
(兩相向)紫文鳥(唐書張薦傳薦祖鷟字文成早慧絶倫為兒時夢丨丨大丨五色成文止其庭大父曰吾聞五色赤文鳳)
(也紫文鸑鷟也若壯殆以文章瑞朝廷乎遂命以名)傳信鳥(六帖處士元藏有二鳥大𩔖黃鶴每翔翥空中元藏呼之即至)
(或令銜珠或令授人語謂之丨丨丨)條枝鳥(西都賦黃支之犀丨丨之丨)彭蠡鳥(崔駰文丨丨之丨萬萬而羣)
驚眠鳥(庾信詩一羣催曙雞數處丨丨丨)驚心鳥(聞人倩詩林有丨丨丨園多奪目花)背風鳥(王勣詩爾)
(為丨丨丨我為涸轍魚)兩枝鳥(李白代别情人詩昔作一水魚今成丨丨丨)共命鳥(杜甫詩蓮花交響丨丨丨)
(金榜雙垂三足鳥翻譯名義集襍寳藏經云雪山有鳥名為共命一身兩頭識神名異同共報命故曰共命)安巢鳥(杜甫)
(詩南飛覺有丨丨丨)
增星鳥(書日中丨丨以殷仲春陳櫟中星考春分丨丨南昴西虛北大東摯虞思遊賦丨丨逝而時反兮夕景潜而且融王)
(儲寅賓出日賦肇歲首以平分既中丨丨及宵衣而敬導始見嵎夷梁武帝詩寅賓方出日律中方丨丨)鳴鳥(書我則丨丨不)
(聞魏志管寕傳詔曰以姬公之聖而耉德不降則丨丨弗聞注丨丨謂鳳也晉書樂志序楚王升輕軒於彭蠡漢順聽丨丨於樊衢)
(易林秉風駕雨與丨丨俱動舉千里見我愛母阮籍詩丨丨求友谷風刺愆陸雲詩丨丨在林良駿即閑陶潜詩重離照南陸丨丨)
(聲相聞王融曲水詩序召丨丨於弇州追伶倫於嶰谷歐陽修詩清風颯然至丨丨送好音)鴇鳥(詩肅肅鴇羽集于苞栩䟽)
(言肅肅之為聲者是丨丨之羽飛而集于苞栩之上)如鳥(詩如矢斯棘丨丨斯革傳棘稜廉也革翼也䟽宫室之制如矢之鏃)
(有此稜廉然丨丨之舒此革翼然吴越春秋勾踐入臣于吴夫人歌曰願我身兮丨丨身翺翔兮矯翼劉駕詩一春常在𣗳自覺身)
(丨丨僧德儒日月周天論日中之景如雞丨丨者雞酉物也酉西方也)善鳥(詩有鶴在林䟽易稱鳴鶴在隂是丨丨也故喻)
(申后)羽鳥(禮記丨丨曰降䟽丨丨飛翔之物今云其降落是知死也)獻鳥(禮記丨丨者佛其首畜鳥者則勿佛也注佛謂)
(捩轉其首)畜鳥(見上)征鳥(禮記季冬之月丨丨厲疾文心雕龍綴慮裁篇務盈守氣剛健既實輝光乃新其為文用譬丨)
(丨之使翼也鮑照代東門行遥遥丨丨遠杳杳白日晚江淹詩喬木嘯山曲丨丨怨水湄江總詩暗谷留丨丨空林徹夜鐘馬戴詩)
(決去如丨丨離心空自勞)祭鳥(禮記孟秋之月鷹乃丨丨大戴禮處暑之日鷹乃丨丨庾信紇干弘神道碑聊城丨丨長岳而)
(驅燕將)鶡鳥(禮記大雩之日丨丨不鳴歲華紀䴡丨丨不鳴蚯蚓乃結郭璞丨丨讃丨之為丨同羣相為陳章風不鳴條賦)
(對翩翩之丨丨任嘒嘒之鳴蝉張仲素反舌無聲賦配鳴鳩之拂羽備歲候於三百六旬嫓丨丨之吞聲應天時於二十四氣張籍)
(秋夜長曲千聲萬聲丨丨鳴)水鳥(禮記前有水則載青旌注青青雀丨丨疏軍行若前值水則畫為青雀旌旗旛上舉示之)
(所以然者青雀是丨丨軍士望見則咸知前必值水而各防也爾雅釋鳥疏䳭鴒一名雝渠丨丨也五代史安重榮傳饒陽令劉巖)
(獻丨丨五色重榮曰此鳳也畜之後澤京房易傳辟退有德厥妖丨丨集于國井畫繼趙大年所作多小軸甚清䴡汀渚丨丨有江)
(湖意洞天清錄徐熙作寒蘆荒烟丨丨野鳬自得天趣蕭子範詩丨丨銜魚上蓮舟拂芰歸張正見釣竿篇人来丨丨没檝渡岸花)
(沈杜甫雨詩風扉掩不定丨丨過仍㢠廻戴叔倫詩山花丨丨皆知己百遍相過不厭貧楊萬里詩丨丨避人飛不輟看他没去看他)
(浮)捕鳥(禮記鳩化為鷹然後設罻羅疏說文云罻丨丨網也爾雅繴謂之罿罿罬也罬謂之罦罦覆車也注今之翻車也有)
(兩轅車施罥以丨丨疏翻車小㒺丨丨者名繴也罿也罬也罦也皆謂覆車也博物志子路與子貢過鄭神社社𣗳有鳥子路丨丨)
(神社牽攣子路子貢說之乃止陸龜蒙詩三驅不以鳥丨丨天下先得聞諸經)羣鳥(禮記仲秋之月丨丨養羞注羞謂所食也)
(爾雅鶠鳳其雌皇疏鳳飛則丨丨從以萬數漢書宣帝紀地節二年夏四月鳳皇集魯郡丨丨從之大赦天下山海經大荒之中有)
(大澤方千里丨丨所解注飛鳥解羽於此汲冢周書白露之日鴻雁来又五日丨丨養羞法言㦯問鳥有鳳獸有麟鳥獸皆可鳳麟)
(乎曰丨丨之於鳳也羣獸之於麟也形性豈羣人之於聖乎四子講德論鳳凰来儀翼翼邕邕丨丨並從舞德垂容魏文帝詩乘渚)
(望長洲丨丨誰譁鳴)射鳥(周禮丨丨氏掌丨丨祭祀以弓矢敺烏鳶南史何承天傳劉毅鎮姑熟嘗出行陳滿丨丨誤中直帥)
(承天議曰滿意在丨丨非有心于中人案律遇誤傷人三歲刑况不傷乎徵罰可也北史南平王渾傳渾好弓馬丨丨輙歴飛而中)
(之穆天子傳天子丨丨獵獸於鄭圃命虞人掠林七萃之士擒虎獻之天子吕覽韓昭釐侯出靷靷偏緩至舍昭釐侯丨丨其右攝)
(其一靷適之昭釐侯已射駕而歸曰嚮者靷偏緩今適何也其右曰今者臣適之昭釐侯至詰車令各避舍梅堯臣詩丨丨入烟林)
卵鳥(周禮掌畜祭祀共丨丨注丨丨雞鶩之屬其卵可薦者)養鳥(周禮掌畜豢丨丨而阜蕃教擾之莊子奏九韶以為)
(樂具太牢以為膳鳥乃眩視憂悲不敢食一臠飲一杯三日而死此以已養丨丨也非以鳥養丨丨也新序鄒穆公有令食鳬雁必)
(以粃無得以粟於是倉無粃而求易于民二石粟而得一石粃吏請以粟食之穆公曰粟米人之上食奈何其以丨丨白居易詩丨)
(丨養青鸞歐陽修荅李秀才啟厚乎丨丨誤奏咸池之和豁若覩天驟𤼵醯雞之覆)當鳥(左傳初穆子之生莊叔示卜楚丘曰)
(日之謙丨丨故曰明夷于飛)紀鳥(左傳郯子曰我高祖少皥摯之立也鳳鳥適至故丨于丨為鳥師而鳥名鳳鳥氏歷正也)
(玄鳥氏司分者也伯趙氏司至者也青鳥氏司啓者也丹鳥氏司閉者也)鳳鳥(見上漢書董仲舒傳仲舒對曰孔子曰丨丨不)
(至河不出圖吾已矣夫自悲可致此物而身卑賤不得致也隋書律歷志少昊以丨丨司歷顓頊以南正司天汲冢周書丨丨戴仁)
(抱義莊子丨丨之文戴聖嬰仁右智左賢荀子丨丨啾啾其翼若竽其聲若簫新序宋玉曰丨丨上擊于九千里絶浮雲負蒼天翺)
(翔乎窈冥之上夫糞田之鴳豈能與之斷天地之高㦲法言丨丨蹌蹌匪堯之庭息鄹操丨丨不識珍寶梟鴟陶潜閑情賦待丨丨)
(以致辭恐他人之我先李伯藥洞簫賦截成枝之龍貫擬銜花之丨丨)赤鳥(左傳有雲如衆丨丨夹日以飛三日魏志管輅)
(傳注劉長仁聞輅能曉鳥鳴每見難輅答曰宋襄失德六鷁並退伯姬將焚鳥唱其災四國未火融風已發丨丨夹日殃在荆楚此)
(乃上天之所使自然之明符寳櫝記孝讓國有丨丨如鵬以翼覆蛟魚蛟魚以尾扣天求雨庾信齊王憲碑丨丨夹日黃熊入寢又)
(哀江南賦丨丨則三朝夹日蒼雲則七重圍軫韓愈詩丨丨司南方)楊鳥(爾雅丨丨白鷢疏丨丨一名白鷢郭云似鷹尾上白)
惡鳥(爾雅鵙伯勞也疏陳思王丨丨論曰伯勞以五月鳴應隂氣之動陽為生仁養隂為殺殘賊伯勞盖賊害之鳥也漢書武)
(五子傳張敞條奏賀居處曰臣敞欲動觀其意即以丨丨感之曰昌邑多梟故王應曰然前賀西至長安殊無梟復来東至濟陽廼)
(復聞梟聲瑯嬛記張九齡送蕭炅芋書稱蹲鴟蕭荅云損芋拜嘉蹲鴟未至僕家多怪亦不願見此丨丨也九齡以書示客滿座大)
(笑成公綏烏賦序鵩丨丨而賈生懼之杜甫王兵馬使二角鷹詩丨丨飛飛啄金屋吕温詩主人憎丨丨試待一呼看)痴鳥
(爾雅鶨鴵注郭云鴿鶨也俗呼丨丨)鶘鳥(爾雅鶟丨丨注郭云似雉青身白頭)革鳥(爾雅錯丨丨曰旟注錯襍以五采也)
(革急也畫急疾之鳥於驂盖鷹隼之屬)怪鳥(爾雅怪鴟注郭云今江東通稱此屬為丨丨晉書孫盛傳盛與桓温牋辭旨放)
(蕩稱進無威鳳来儀之美退無鷹鸇搏擊之用徘徊湘川將為丨丨山海經旄山之尾其南有谷曰育遺多丨丨注廣雅曰鵽離鷦)
(朋爰居鴟雀皆丨丨之屬也神仙傳有丨丨止屋上者以白尹公度公度為書一符着鳥所鳴處至夕鳥伏死符下本草鉤鵅入城)
(城空入宅宅空丨丨也楊炯詩丨丨低垂翼修蛇竟曝鱗)禽鳥(國語夏展父曰婦贄不過枣栗以告虔也男則玉帛丨丨以章)
(物也南史張融傳融與從叔永書曰世業清貧人生多待榛栗枣修女贄已長束帛丨丨男禮已大淮南子女夷鼔歌以司天和以)
(長百穀丨丨草木宣和畫譜殳宣金陵人善畫花竹丨丨圖畫見聞誌有人於向文簡家見十二幅圖花竹丨丨泉石地形皆極精)
(妙上題云如京副使臣黃荃等十三人合畫乃孟氏贈李主之物也張華詩丨丨翔逸卉木滋榮歐陽修詩苔昏土蝕丨丨啄出沒)
(溪水秋復春)下鳥(戰國策更羸謂魏王曰臣為君引弓虛發而丨丨)得鳥(戰國策杜赫曰張羅者必張於有鳥無鳥)
(之際然後多丨丨矣淮南子一目之羅不可以丨丨無餌之釣不可以得魚遇士無禮不可以得賢又有鳥將来張羅而待之丨丨)
(者羅之一目也今為一目之羅則無時丨丨矣)駭鳥(戰國策杜赫曰張羅者張之于無鳥之所則終日無所得矣張于多鳥處)
(則又丨丨矣)似鳥(史記秦紀大廉玄孫曰孟戲中衍鳥身人言正義口及手足丨丨也南史蕭引傳引善書為當時所重宣)
(帝嘗披奏事指引署名曰此字筆趣翩翩丨丨之欲飛引謝曰此乃陛下假其毛羽耳)見鳥(史記楚世家楚人對頃襄王曰)
(秦魏燕趙者鶀雁也齊魯韓衛者青首也鄒費郯邳者羅鸗也外其餘則不足射者丨丨六雙以王何取王何不以聖人為弓以勇)
(士為繳時張而射之此六雙者可得而囊載也)噣鳥(史記楚世家王之于弋誠好而不厭則出寳弓碆新繳射丨丨于東海還)
(盖長城以為防注噣音畫謂大鳥之有鉤喙者以比齊也)有鳥(漢書郊祀志西河築世宗廟神光興于殿旁丨丨如白鶴前赤)
(後青續搜神記遼東城門華表柱忽有一鶴集徘徊空中言曰丨丨有鳥丁令威去家千歲今来歸城郭如故人民非何不學仙冢)
(壘壘文中子子之夏城薛收姚義後遇牧豕者問塗焉牧者曰從誰歟薛收曰從王先生也牧者曰丨丨有鳥則飛于天有魚有魚)
(則潜于淵知道者默默焉古詩丨丨西南飛熠熠似蒼鷹應瑒詩丨丨孤栖哀鳴北林韓愈詩無塵從不掃丨丨莫令弹李頻詩丨)
(丨生江浦霜華作羽翰)禾鳥(漢書五行志内舉傅說授以國政外伐鬼方以安諸夏故能攘丨丨之妖致百年之夀)翠
鳥(漢書南越傳尉佗獻文帝丨丨千數唐書李德裕傳敬宗詔浙西上脂盝粧具德裕奏玄宗時使者抵江南捕鵁鶄丨丨汴州)
(刺史倪若水言即時褒納蔡邕詩丨丨時来集扼翼修容形蕭子顯燕歌行蘭條丨丨鳴發春張九齡詩側見䨇丨丨巢在三珠𣗳)
(馬戴詩炎州羅丨丨瘴嶺控蠻軍梅堯臣詩巢廬有丨丨張憲詩野烟啼丨丨庭草卧青牛)仁鳥(漢書梅福傳福上書曰今)
(陛下既不納天下之言又加戮焉夫䳒鵲遭害則丨丨增逝愚者蒙戮則知士深退唐書楊虞卿傳虞卿擢監察御史穆宗初立上)
(疏曰烏鳶遭害丨丨逝誹謗不誅良臣進臣敢冒誅獻瞽言瑞應圖鳳皇者丨丨也王者不刳胎剖卵則至)鷩鳥(漢書司馬)
(相如傳掩翡翠射鵔鸃注鵔鸃丨丨也似山雞而小冠背毛黃腹下赤項綠色又王莾傳大赦天下五威將乘乾文車駕坤六馬背)
(負丨丨之毛服飾甚偉)翳鳥(漢書司馬相如傳拂丨丨捎鳳皇注九疑之山有五采之鳥名曰丨丨也山海經蛇山有五彩)
(之鳥飛蔽一鄉名曰丨丨)俊鳥(漢書揚雄傳鸞鳳騰而不屬兮豈獨飛廉與雲師注鸞鳳丨丨也孫楚鷹賦有金剛之丨丨生)
(井陘之巖阻賈島詩丨丨還投高處栖騰身戞戞下雲梯)鸞鳥(後漢書章帝紀鳳皇黃龍丨丨比集七郡或一郡再見又桓帝)
(紀當煎羌宼武威護羌校尉段熲追擊于丨丨大破之注丨丨縣名屬武威郡鸞音雚南史梁武帝紀天監元年丨丨見樂遊苑山)
(海經西南黑水之間有都廣之野丨丨自歌鳳鳥自舞又女牀之山有鳥其狀如翟名曰丨丨吴越春秋禹乃安民治室居靡山鳳)
(皇栖于𣗳丨丨巢于側麒麟步于庭百鳥佃于澤尚書中候黃帝丨丨来儀又周公歸政于成王太平制禮丨丨見春秋運斗樞天)
(樞得丨丨集孝經援神契德至鳥獸則丨丨舞瑞應圖丨丨鳳皇之佐東觀漢記王阜為重泉令丨丨集止學宫典略丨丨者神靈)
(之精楚辭祝融戒而蹕御兮騰告丨丨迎宓妃東京賦鳴女牀之丨丨舞丹穴之鳳皇李白詩葳蕤紫丨丨巢在崑山𣗳)駝鳥
(後漢書和帝紀安息國遣使獻大爵注大爵頸及身膺蹄都似槖駝舉頭高八九尺張翅丈餘食大麥其卵如甕即今之丨丨也唐)
(書西域吐大羅傳永徽元年獻大鳥高七尺色黑足𩔖槖駝翅而行日三百里能噉鐵俗謂丨丨陳蔵器本草丨丨如駝生西我李)
(白秋浦歌秋浦錦丨丨人間天上稀)鳩鳥(後漢書禮儀志八十九十禮有加賜玉杖長尺端以丨丨為飾鳩者不噎之鳥也欲)
(老人不噎韋昭鼔吹曲角弓持絃急丨丨化為鷹)棲鳥(後漢書劉陶傳養魚沸鼎之中丨丨烈火之上南史吳慶之傳王琨)
(為吴興太守欲召為功曹答曰以明府見接有禮所以奔走歲時若欲見吏則是蓄魚于𣗳丨丨于泉耳王粲詩上有特丨丨懷春)
(向我鳴盧照鄰詩上舞雙丨丨中秀合歡枝李商隐詩墮蝉翻敗葉丨丨定寒枝劉滄詩曲岸危檣移渡影暮天丨丨入山光羅鄴)
(詩閒步幽林與苔徑漸移丨丨息鳴蛩陸龜蒙詩愁因轆轤轉驚起雙丨丨歐陽修詩𣗳冷無丨丨村深起暮烟)異鳥(後漢)
(書何敞傳敞辟大尉宋由府司徒袁安亦深敬重之是時累有竒異鳥獸草木言事者以為祥瑞敞通經傳能為天官意甚惡之乃)
(言于二公曰今丨丨翔于殿屋怪草生于庭際不可不察由安懼然不敢答南史何胤傳至吳居虎丘山西寺講經論學有丨丨如)
(鶴紅色集講堂馴狎如家禽唐書五行志貞元十四年秋有丨丨色青𩔖鳩鵲見于宋州郊外所止之處羣鳥翼衛朝夕嗛稲粱以)
(哺之睢陽人適野聚觀者旬日义閻立本傳太宗與侍臣泛舟春苑池見丨丨容與波上悅之詔坐者賦詩而召立本侔狀瑯嬛記)
(七夕徐婕妤雕鏤菱藕作竒花丨丨攅於水精盤中以進上極其精巧賈島詩日暮行人少山深丨丨多)窮鳥(後漢書趙壹傳)
(余畏禁不敢班班顯言竊為丨丨賦一篇南史卞彬傳擯廢數年不得仕進乃擬趙壹丨丨為枯魚賦以喻意魏氏春秋劉政投邴)
(原曰丨丨入懷原曰安知斯懷之可入邪張說投趙侍御詩爾家歎丨丨吾族賦歸田温庭筠上相公啓丨丨入懷靡求他所羈禽)
(繞𣗳更託何枝梅堯臣詩丨丨困獸易遯逃)石鳥(後漢書楊震傳順帝感震之枉使太守丞以中牢具祠于是時人立丨丨)
(象於其墓所)衆鳥(魏志管輅傳注義博從輅學鳥鳴之候輅為說八風之變五音之數以律吕為丨丨之商六甲為時日之)
(端反覆譴曲出入無窮晉書穆帝紀升平四年鳳皇復見豐城丨丨随之吴越春秋后稷母姜嫄出游于野見大人跡因履而踐之)
(後姙娠怪而置于澤中冰上丨丨以羽覆之淮南子赤肉懸則烏鵲集鷹隼&KR0743;則丨丨散紫玉歌雖有丨丨不為匹雙九辯丨丨皆)
(有所登棲兮鳳獨皇皇而無所集張翰詩忽有一飛鳥五色雜英華一鳴丨丨至再鳴丨丨羅陶潜詩丨丨欣有託吾亦愛吾廬謝)
(朓詩日出丨丨散山暝孤猿吟竇臮述書賦尺題已終筆勢仍餘似逸籠檻之丨丨恣飛鳴之所如按謂沈君理也)野鳥(魏志)
(管輅傳注輅謂安平太守王基曰昔高宗之鼎非雉所雊殷之階庭非木所生而丨丨一雊武丁為高宗桑榖暫生太戊以興焉願)
(府君安身養德從容光大勿以知神姦汙累天真隋書五行志梁中大同元年邵陵王綸在南徐州坐聽事有丨丨如䳒數百飛屋)
(梁上弹射不中俄頃失所在秦系詩門人失談柄丨丨上禅牀韋應物詩遊魚自成族丨丨亦有羣李中詩丨丨穿沙徑江雲過竹)
(籬李遠詩丨丨翻萍綠斜橋印水紅歐陽修詩巖花丨丨為交朋梅堯臣詩古寺鳴丨丨亂石激春湍唐庚遊仙雲宫詩丨丨啼巴)
(蜀山崖刻漢唐耶律楚材西域清明詩丨丨間關難解語山花爛漫不知名)隂鳥(魏志管輅傳注輅與清河倪太守相見既)
(刻雨期至日向暮了無雲氣衆人並嗤輅輅言𣗳上已有少女微風𣗳間又有丨丨和鳴又少男風起衆鳥和翔其應至矣須臾果)
(有艮風鳴鳥日未入東南有山雲樓起黃昏之後雷聲動天風雲並興玄氣四合大雨河傾禽經震為鶴陽鳥巽為雚丨丨張融海)
(賦丨丨陽禽春毛秋羽遠翅風遊高翻雲舉韓休喜雨賦林鳴丨丨澗隐晴霓)焚鳥(晉書穆帝紀王饒獻鴆鳥帝怒使殿中御)
(史丨其丨於四達之衢)鴆鳥(晉書石崇傳崇在南中得丨丨雛以與後軍將軍王愷時制丨丨不得過江為司隸校尉傅祗)
(所糺詔原之燒鴆于都街郭璞丨丨讃蝮維毒魁丨丨是噉白居易詩林飄丨丨翎)神鳥(晉書張重華傳麻秋據抱罕重華以)
(謝父為行衛將軍軍次丨丨又慕容儁載記凡城獻異鳥五色成章儁謂羣僚曰是何祥也咸稱丨丨五色言聖朝將繼五行之籙)
(以御四海者也易林學靈三年聖且神明先知吉祥言喜福慶丨丨来見告我無窮又丨丨五彩鳳皇為主集于山谷使年歲育急)
(就篇鳳爵注鳳丨丨也其狀麟前而鹿後蛇頸魚尾龍文龜背燕頷雞喙鶴立鴛思五彩備舉)燕鳥(晉書前燕載記䴏巢於儁)
(正陽殿之西椒項上有豎毛儁謂羣寮曰是何祥也咸稱䴏者丨丨也首有毛冠者言大燕龍興冠通天章甫之象也)饑鳥
(南史梁武帝紀時有男子不知何許人於大衆中自割身以飴丨丨血流徧體而顔色不變韋承慶靈臺賦其趋利也若丨丨聯翩)
(而臻場粟)紅鳥(南史梁武帝紀海中浮鵠山去餘姚岸可千餘里上有女人年三百歲有女官道士四五百人年並出百但在)
(山學道遣使獻紅席帝方捨身時其使適至云此草常有丨丨居下故以為名觀其圖狀則鸞鳥也白居易詩花房丨丨嘴)鷦
鳥(南史檀道濟傳將遣還鎮下渚未發有似丨丨集&KR0657;悲鳴)聽鳥(南史徐勉傳臨池觀魚披林丨丨庾信周大將軍鄭常誌)
(銘置陣黎陽麾兵官渡平隂丨丨馬陵書𣗳劉憲詩摘荷纔早夏丨丨尚餘春張謂遊雲公禅寺詩看花尋徑遠丨丨入林迷)彈
鳥(南史齊曲江公遥欣傳七歲出齋時有左右小兒善弹飛鳥遥欣謂曰無趣殺此生亦復不急左右感其言遂不復丨丨)山
鳥(南史顧歡傳晩節服食不與人通每旦出戶丨丨集其掌取食唐書五行志大中十年三月舒州吴塘堰有衆禽成巢闊七尺)
(高一尺水禽丨丨無不馴狎中有如人面綠毛紺爪觜者其聲曰甘人謂之甘虫鹽鐵論大夫曰曾子倚山而吟丨丨下翔師曠鼔)
(琴百獸率舞未有善而不合誠而不應者劉勰新論漢順帝聽丨丨之音云勝絲竹之響魏文侯好搥鑿之聲不貴金石之和洛陽)
(伽藍記叙野獸穴于荒階丨丨巢于庭𣗳湘山野錄君謨蔡公命李覯陳烈早膳於後圃望海亭時方莫春籍姬數子亦尋芳於此)
(公留以侑酒舉歌一拍烈怖駭越牆攀木而遁覯即席賦詩曰丨丨不知紅粉樂一聲檀板便驚飛嵇康詩魚龍瀺灂丨丨羣飛杜)
(甫詩儒衣丨丨怪漢節野童看王維詩月出驚丨丨時鳴春澗中包何詩府寮閑不入丨丨静偏過歐陽修詩溪雲穿竹過丨丨入)
(城啼曾鞏詩林風颼飀滿丘壑丨丨嘲唽凌飛煙秦觀詩丨丨窺茗飲&KR0585;花笑蔬飱)在鳥(南史顧歡傳鳥王獸長往往是佛無)
(窮世界聖人代興㦯昭五典㦯布三乘丨丨而鳥鳴在獸而獸吼邵謁詩丨丨終為鳳為魚須化鯤)鷲鳥(南史波斯國傳波斯)
(國西去城十五里有土山山非過高其勢連接甚遠中有丨丨噉羊土人極以為患水經注耆闍崛山兩峯雙立中道丨丨常居其)
(嶺又耆闍崛山山是青石頭似丨丨阿育王使人鑿石安兩翼兩脚鑿治其身今遠望似丨丨形故曰靈鷲山)龍鳥(北史魏太)
(武紀有鄙婦人持方寸玉印詣潞縣侯孫家既而亡去莫知所在印有三字為丨丨之形要妙竒巧不𩔖人跡許衡讀易私言离為)
(丨丨又為戈兵兵而隐伏藏器之象謝翺宋鼔吹曲帝錫之旆丨丨章)蟲鳥(隋書經籍志漢時以六體教學童有古文竒字)
(篆書隸書繆篆丨丨并藁書楷書懸針垂露飛白等二十餘種之勢釋名澤中有丘曰都丘言丨丨往所都集也西京雜記顧翺事)
(母至孝母好食雕胡飯家近太湖後自生雕胡無復餘草丨丨不敢至焉法書要錄齊末王融圖古今雜體有六十四書而鳳魚丨)
(丨是七國時書元常皆作隸書故貽後来所詰梁武帝孝思賦在丨丨其尚爾况三才之令人張彦勝露賦寫丨丨兮為篆懷蛟龍)
(兮著書歐陽修詩花開木落丨丨悲陶宗儀傳國璽考闊闊术得玉印面有象文皆有丨丨魚龍之狀)鵂鳥(隋書五行志開)
(皇初梁主蕭琮有丨丨集其帳隅未幾琮入朝被留于長安唐書五行志廣明元年春絳州翼城縣有丨鶹丨羣飛集縣署衆鳥逐)
(而噪之)巨鳥(隋書李德林傳東京太尉關西孔子生感遺鱣之集殁降丨丨之竒累仁積善大申休命賈彪鵬賦嘉有鵬之)
(丨丨攝元氣之夸象)一鳥(隋書西域女國傳俗事阿修羅神又有樹神歲初以人祭㦯用獮猴祭畢入山祝之有丨丨如雌雉)
(来集掌上破其腹而視之有粟則年豐沙石則有災謂之鳥卜神仙傳李仲甫有相識人居相去五百餘里常以張羅自業一旦張)
(羅得丨丨視之乃仲甫也語畢别去是日仲甫已復至家江淹翡翠賦彼丨丨之竒䴡生金洲與炎山劉孝威詩數螢流暗草丨丨)
(宿疎桐江總詩叢花曙後𤼵丨丨霧中来張九齡詩&KR0585;際千峯遠雲中丨丨閑杜甫詩身輕丨丨過槍急萬人呼韓愈詩丨丨落城)
(市丨丨集巖幽張祜詩晴空丨丨渡萬里秋江碧孫覿詩滄江千萬頃丨丨鏡中回黃庚暮春詩丨丨不啼春寂寂百花都落雨濛)
(濛)雜鳥(隋書王充傳充羅取丨丨書帛繫其頸自言符命而散放之㦯有彈射得鳥来獻者亦拜官爵白居易詩貞姿自耿)
(介丨丨何翩翾)小鳥(唐書五行志永徽五年七月萬年宫有丨丨如雀生子大如鳲鳩張華鷦鷯賦序鷦鷯丨丨也毛淺體陋)
(不為人用形微處卑物莫之害翩翩然有以自樂也何遜窮鳥賦嗟窮鳥之丨丨意局促而馴擾盧思道孤鴻賦惡禽視而不貴丨)
(丨顧而相輕温庭筠叠韻詩丨丨擾曉沼犂泥齊低畦)貴鳥(唐書倪若水傳明皇遣中人捕鵁鶄溪鵡于南方若水上言農)
(方田婦方蠶以此時捕竒禽怪羽水舟陸齎所飼魚虫稲粱道路之言不以賤人丨丨望陛下邪)鷹鳥(五代史李罕之傳罕)
(之自以功多於晉私謂盖寓曰自吾脫身河陽賴晉容我未能有以報之若吾王見憐與一小鎮使休兵養疾而後歸老幸也寓為)
(言之克用克用不對他日諸鎮擇守將未嘗及罕之寓告克用懼罕之有他心克用曰吾於罕之豈惜一鎮然丨丨之性飽則颺矣)
竒鳥(山海經自峚山至于鍾山四百六十里其間盡澤也是多丨丨怪獸竒魚論衡光武皇帝産于濟陽宫鳳皇集于地嘉禾)
(生于屋聖人之生丨丨吉物為之瑞應畫史天有丨丨名曰鳳皇時下有德民冨國昌阮籍詩林中有丨丨自言是鳳皇傳咸鸚鵡)
(賦有金商之丨丨處隴坻之高松摯虞鵁鶄賦有南州之丨丨諒殊美而可嘉湛方生弔鶴文惟海隅之丨丨資秀氣以誕生陶潜)
(詩青丘有丨丨自言獨見爾)鶉鳥(山海經崑崙之丘有鳥焉其名曰丨丨是司帝之百服注服噐也中論丨丨之性善近人)
(蹲蹲然似若將可獲也卒至乎不可獲是孺子之所以䠅膝踠足而不以為弊也徐彦伯南郊賦丨丨司襄熊羆奉收朱灝逃暑賦)
(丨丨至以張翼兮祝融改乎赤服)狂鳥(山海經栗廣之野有五彩之鳥有冠古曰丨丨)鶚鳥(汲冢周書大雪之日丨丨)
(不鳴)皇鳥(汲冢周書方煬以丨丨注方煬戎别名丨丨配鳳者)孔鳥(汲冢周書方人以丨丨注方人戎别名孔與鸞相配)
(者任家相招黃鴸賦翠虬綘螭丨丨應龍)欲鳥(汲冢周書欲伐而不得生斧柯丨丨而不得生網羅)&KR1809;鳥(穆天子傳天子)
(三日舍于丨丨之山)碩鳥(穆天子傳天子飲于溽水之上丨丨解羽六師之人畢至于廣原)玃鳥(老子猛獸不據丨丨)
(不搏又道德指歸論被道含德與天地同則蜂蠆虫蛇無心施其毒螫攫鳥猛獸無意加其攫搏)主鳥(晏子齊景公使顔涿)
(聚丨丨而亡公召欲殺之晏子曰涿聚有三罪請數之爾為吾君丨丨而亡之一罪也使吾君以鳥殺人二罪也諸侯聞之以吾君)
(重鳥輕士三罪也公曰勿殺之韓詩外傳齊景公出弋昭華之池顏鄧聚丨丨而亡之景公怒而欲殺之)重鳥(見上)入鳥
(莊子入獸不亂羣丨丨不亂行鳥獸不惡而况人乎王維詩丨丨不相亂見獸皆相親)化鳥(莊子北溟有魚其名為鯤鯤之)
(大不知其幾千里也丨而為丨其名為鵬搜神記崔文子者泰山人也學仙於王子喬子喬化為白蜺而持藥與文子文子驚怪引)
(弋擊蜺中之因墮其藥俯而視之王子喬之尸也置之室中覆以敝筐須臾丨為大丨開而視之翻然飛去張耀枯井賦永康則金)
(精丨丨曲阜則土怪成羊)猶鳥(孔叢于穆公欲相子思子思不願曰蓋聞君子丨丨也疑之則舉)買鳥(尹文子楚人有)
(握山雉者路人問何鳥也欺之曰鳳皇路人詰買千金弗興請加倍許之方欲獻楚王經宿死楚王聞之召厚賜之過丨丨之金十)
(倍)火鳥(吕氏春秋文王時見丨赤丨銜丹書集于周社故色尚赤温子昇鐘銘銅盤韻響丨丨和聲)庶鳥(淮南子羽)
(嘉生飛龍飛龍生鳳皇鳳皇生鸞鳥鸞鳥生丨丨凡羽者生于丨丨酉陽雜俎凡鷙鳥雄小雌大丨丨皆䧺大雌小)致鳥(淮南)
(子欲致魚者先通水欲丨丨者先𣗳木水積而魚聚木茂而鳥集)失鳥(淮南子張天下以為之籠因江海以為罟又何亡魚)
(丨丨之有乎)樂鳥(淮南子孔子曰夫以人之所不聽說人譬以大牢亨野獸以九韶丨飛丨也予之罪也非彼人之過也)
沈鳥(淮南子老子曰不上賢者言不致魚於木丨丨於淵)来鳥(淮南子執政有司不務反道矯拂其本而事修其末無以)
(異于執彈而丨丨捭梲而狎夫也)連鳥(淮南子蒲且子丨丨于百仞之上而詹何騖魚于大淵之中此皆得清静之道太浩)
(之和也)招鳥(淮南子執弹而丨丨揮梲而呼狗欲致之顧反走故魚不可以無餌釣也獸不可以虛器召也)貞鳥(易林)
(丨丨睢鳩執一無尤寢門治理君子悦喜)雙鳥(易林夷羿所射發輙有獲增加蒼鷹丨丨俱得郭遐周詩俯察淵魚游仰觀丨)
(丨飛李白擣衣篇萬里交河水北流願為丨丨泛中洲杜甫詩落日邀丨丨韓愈詩丨丨海外来飛飛到中州)憎鳥(說苑師曠)
(曰東方有鳥名諫珂其為鳥也文身而朱足丨丨而愛狐)網鳥(新序湯見祝網者置四面乃解其三面置其一面漢南之國聞)
(之曰湯之德及禽獸矣四十國歸之人置四面未必得鳥湯去三面置其一面以網四十國非徒丨丨也)匹鳥(急就篇翠鴛鴦)
(注鴛鴦取丨丨為名也古今注鴛鴦水鳥鳬𩔖也雌䧺未嘗相離人得其一一思而死故謂之丨丨益部方物記翠蘤對生甚似丨)
(丨逼而觀之勢若偕矯按此記鴛鴦草也瑯嬛記姚月華嘗畫芙蓉丨丨約略濃淡生態逼真陸機樂府夜禽赴林丨丨栖)聖
鳥(論衡世稱魏公子為鳩報仇此虚言也夫鸇物也能低頭自責是丨丨也曉公子之言則知公子之行知公子之行則不擊鳩)
(於其間人猶不能改過烏與人異誚之能悔世俗之語失物𩔖之實也又丨丨聖獸亦與恒鳥庸獸俱有竒怪)恒鳥(見上)唾
鳥(論衡南郡極熱之地其人祝𣗳𣗳枯丨丨烏墜)鴻鳥(道德指歸論高山大丘深林巨壑茂木暢枝丨丨虎豹之所喜而雞)
(狗之所惡)驅鳥(獨斷行扈氏農正為民丨丨)毅鳥(禽經鶡丨丨也毅不知死注性敢於鬪)信鳥(禽經鷗丨丨也)
(注鷗水鳥如倉庚而小羣鳴喈喈隨潮往来迎浪蔽日謂之信鷗)帶鳥(禽經練鵲一名丨丨似山鵲而小頭上披一帶故名)
林鳥(禽經丨丨朝嘲水鳥夜㖡按陸璣詩疏凡鳥朝鳴曰嘲夜鳴曰㖡陸雲答車茂安書嚴霜陰而薰葭萎丨丨祭而尉羅設)
(陶潜詩悲風愛静夜丨丨喜晨開梁元帝鴛鴦賦勝丨丨之同心邁池魚之比目王昌齡詩客有住桂陽亦如巢丨丨歐陽修詩風)
(絲飛蕩漾丨丨弄交加)原鳥(禽經山鳥巖栖丨丨地處)冶鳥(搜神記越地深山中有鳥大如鳩青色名曰丨丨)人
鳥(葛洪枕中書王方平今為上相治月支國丨丨山又王僧孺詩物我一無際丨丨不相驚)私鳥(水經注燕京山之大池清)
(水流潭皎焉沖照池中嘗無斥草及其風澤有淪輙有小鳥翠色投淵銜出若會稽之丨丨也注當作耘鳥)耘鳥(見上)零
鳥(水經注洧水又東合武定水水逕丨丨塢塢側有水懸流赴壑一匹有餘俗人覩此水挂于塢側遂目之為丨丨水東南流入)
(于洧)弔鳥(水經注益州郡葉榆縣有弔烏山郭義恭廣志作丨丨山李彤四部云丨丨山俗傳鳳死於上每歲七月至九月羣)
(鳥集其處)宿鳥(水經注明堂室外柱内綺井之下施機輪餙縹仰象天狀畫北通之丨丨盖天也唐太宗小池賦露丨丨之全)
(翮隐遊魚之半鱗韋述奉和聖製賜宴詩掖垣留丨丨温𣗳落餘花李白題王處士水亭詩醉罷欲歸去花枝丨丨喧韋應物詩天)
(邊丨丨生歸思關外晴山滿夕嵐唐彦謙詩露霑荒草行人過月上高林丨丨還司馬禮題清上人房詩罷經来丨丨支策對秋山)
(殷遥友人山亭詩游魚逆水上丨丨向風栖薛瑩東巖寺曉起詩丨丨驚初見幽泉落不聞梅堯臣詩雲霧未開藏丨丨坡原將近)
(見燒田孫覿詩丨丨来還去微泉咽復通吴拭武夷游記北折百花巖經鼓子並蓮諸勝寒猿呌影空霧濛濛丨丨驚光威霜肅肅)
鬼鳥(荆楚歲時記人日夜多丨丨過人家槌牀打戶捩狗耳滅燈燭以禳之)細鳥(羣碎錄勒畢國有鳥如蝇聲遠聞狀)
(如鸚鵡名丨丨)鸛鳥(陸璣詩疏拾遺記曰鸛能聚水巢上故人多集丨丨以禳却火災婁元禮田家雜占丨丨仰鳴則晴俯鳴)
(則雨)&KR2848;鳥(博雅丨丨鴞也注&KR2848;音敏)鴞鳥(文心雕龍公孫之白馬孤犢辭巧理拙魏牟比之丨丨非妄貶也劉長卿詩落)
(日栖丨丨行人遺鯉魚徐鉉詩常憂坐側飛丨丨未暇江中覓鯉魚)鴟鳥(列仙傳李仲甫夜卧牀或為丨丨杜甫北征詩丨丨)
(鳴黃桑野鼠拱亂穴)羅鳥(張說策對布深仁于丨丨收至察于泉魚李商隐太尉衛公會昌一品制集序公乃更夢江毫重吞)
(丨丨)妙鳥(白帖傳丨丨於帝江注山海經天山有鳥如丹識歌舞而妙靡名曰帝江)鷣鳥(國史補松脂入地千歲為茯苓)
(茯苓千歲為琥珀琥珀千歲為䃜玉愈久則愈精也丨丨千歲為鴆愈老則愈毒也元稹詩丨丨遠難籠)好鳥(歲華紀䴡弱草)
(茂林陽禽丨丨曹植詩丨丨鳴高枝謝眺詩香風蕊上發丨丨葉間鳴吴均與朱元思書泉水激石泠泠作響丨丨相鳴嚶嚶成韻)
(楊炯曹通碑鮮花匝苑盡兄弟之歡娱丨丨鳴林展交遊之宴喜杜甫詩美花多映竹丨丨不歸山李嘉祐詩據梧聽丨丨行藥寄)
(名花李商隐詩坐来聞丨丨歸去度疎鐘任翻詩幽人臨水坐丨丨隔花鳴曾鞏詩雲水醒心鳴丨丨唐庚詩餘花猶可醉丨丨不)
(妨眠朱子武夷精舍詩丨丨時一鳴王孫遠相喚)鴈鳥(酉陽雜俎臨邑縣有雁翅泊泊旁無𣗳木土人至春夏常於此澤羅)
(丨丨取其翅以禦署)鵴鳥(酉陽雜俎武州縣合火山山上有丨丨形𩔖烏觜赤如丹一名赤觜烏亦曰阿丨丨)九鳥(埤雅)
(鳲鳩今之布穀禽經曰一鳥曰佳二鳥曰雔三鳥曰朋四鳥曰乘五鳥曰雇六鳥曰鶂七鳥曰&KR0008;八鳥曰鸞丨丨曰鳩十鳥曰&KR1860;丨)
(丨鳩字从九以此故歟爾雅翼鳩盖一巢而丨丨者詩曰鳲鳩在桑其子七兮又名&KR2873;鷜布榖好鳴之鳥故謂之鳴鳩月令所謂鳴)
(鳩拂羽者今布榖為然)聚鳥(埤雅鴟鵂釋鳥所云怪鴟是也其鳴即雨為㘥可以丨諸丨一名䨇狐畫無所見夜即飛噉蚊)
(蟲)怨鳥(埤雅杜鵑一名子規苦啼啼血不止一名丨丨夜啼達旦血漬草木)冠鳥(埤雅禽絰曰丨丨性勇帶鳥性仁纓)
(鳥性樂丨丨若鷹是也帶鳥若練鵲是也纓鳥若綬鳥是也綬鳥一名鷊亦或謂之吐綬)纓鳥(見上)率鳥(爾雅翼夏小正)
(曰正月雉震呴雉以媒取媒者少養雉子至長狎人能招引野雉因名曰媒江淮間謂之游案說文丨丨者繫生鳥以来之名曰囮)
(囮或从繇為㘥音由然則游乃㘥也)生鳥(見上)他鳥(爾雅翼鵲巢皆取木之枝傅枝而生子春二月而有乳鵲則捨去而)
(丨丨居之故召南稱鳩居鵲巢)鷸鳥(爾雅翼漢術氏冠亦謂之鷸冠象丨丨形畫鷸羽為飾紺色司天文者冠之盖術氏即鷸)
(音之轉耳)殺鳥(爾雅翼孟秋之月鷹將搏鷙鳥丨丨於大澤之中四面陳之世謂之祭鳥)女鳥(誠齋雜記陽縣地多丨丨)
(新陽男子于水次得之遂與共居生二女悉衣羽而去)五鳥(本草釋名紫參一名丨丨花)乙鳥(本草釋名燕一名丨)
(丨)呼鳥(五色線殷七七酌水為酒削木為脯指&KR0657;即住丨丨自墜唾魚即活)繁鳥(天問何丨丨萃棘負子肆情注舊說)
(晉大夫解居父䀻吴過陳之墓門見婦人負其子欲與之滛婦人引詩刺之曰墓門有棘有鴞萃止言雖無人棘上猶有鴞汝獨不)
(愧也)鵩鳥(賈誼丨丨賦序誼為長沙王傅三年有鵩飛入誼舍止于坐隅鵩似鴞不祥鳥也誼既以謫居長沙卑&KR0668;自傷悼以)
(為夀不得長乃為賦以自廣徐陵移齊文長沙丨丨靡復為妖杜甫詩丨丨長沙諱犀牛蜀郡憐元稹詩丨丨護巢當晝啼錢珝詩)
(誰能驚丨丨作賦為沙鷗蘇軾詩請作丨丨賦我亦得坎止)三鳥(楚辭願寄言于丨丨江淹詩願言寄丨丨離思非徒然徐)
(陵天台山徐則法師碑来去丨丨賓遊二童然香雨上擊磬雲中張說詩仙路迎丨丨雲衢駐兩龍皇甫冉詩丨丨隨王母雙童翊)
(子先李益詩旦隨丨丨去羽節凌霞光張仲素穆天子宴瑶池賦蕩蕩五雲冒芝田而不散翩翩丨丨拂珠𣗳以相隨)迷鳥
(七發暮則羈䳄丨丨宿焉謝靈運詩丨丨懷故林沈約高松賦朝吐輕煙薄霧夜宿丨丨羈䳄)起鳥(西都賦命荆州使丨丨詔)
(梁野而驅獸張九齡代獻聖真圖表屬草淺獸肥霜清氣殺詔虞人以即鹿命荆州而丨丨)令鳥(曹植鸚鵡賦美洲中之丨)
(丨超衆𩔖之殊名陳琳鸚鵡賦有逸姿之丨丨含嘉淑之哀聲傅休弈山雞賦惟南州之丨丨兼坤離而體珍成公綏烏賦惟玄鳥)
(之丨丨兮性自然之有識)官鳥(曹植少昊贊金德承土儀鳳帝世丨丨號名殊職别系)執鳥(曹植贈王粲樂府中有孤)
(鴛鴦哀鳴求匹儔我願丨此丨惜哉無輕舟)隕鳥(王粲七釋弦不虛控矢不徒往僵禽連積丨丨若雨)擊鳥(陳琳檄吴)
(將校部曲文夫丨丨先高攫鷙之勢也牧野之威孟津之退也)艷鳥(阮瑀鸚鵡賦惟翩翩之丨丨誕嘉𩔖于京都)麗鳥
(應瑒鸚鵡賦何翩翩之丨丨表衆艷之殊色)國鳥(古樂府太和曲丨丨尚含天樂囀)祥鳥(阮籍詩英華扇耀丨丨羣)
(嬉)偉鳥(鍾會孔雀賦有炎方之丨丨感靈和而来儀稾䴡精以挺質生丹穴之南垂陸機羽扇賦彼凌霄之丨丨播鮮輝之)
(輕蒨)鶯鳥(王惲妻鍾夫人鶯賦嘉京都之丨丨冠羣𩔖之殊形)思鳥(陸機詩丨丨有悲音又亹亹孤獸騁嚶嚶丨丨吟鮑)
(照自礪山東望震澤詩幽篁愁暮見丨丨傷夕聞沈約詩丨丨聚寒蘆蒼雲軫暮色)翰鳥(陸機文賦浮藻聯翩若丨丨纓繳而)
(墜曾雲之峻)嚶鳥(陸雲逸民賦曾丘蓊薈穹谷重深叢木振穎葛藟垂隂潜魚泳沚丨丨来吟)候鳥(陸雲詩潜介淵)
(躍丨丨雲翔)晴鳥(潘岳王氏哀辭夕陽失映丨丨忘歸徐夤咏煙詩丨丨㢠廻籠嘉𣗳薄春亭嬌幕好花濃文同詩暖蟲垂到)
(地丨丨語多時)鵁鳥(郭璞丨丨讃毛如雌雉朋翔羣下飛則籠日集則蔽野)鴢鳥(郭璞丨丨讃丨丨似鳬翠羽赤目)
麋鳥(郭璞翡翠讃翠雀丨丨越在南海)身鳥(郭璞勾芒讃有神人面丨丨素服)顒鳥(郭璞鱄魚丨丨讃丨丨栖)
(林鱄魚處淵)離鳥(郭璞蠻蠻讃延頸丨丨翻飛合翮)慧鳥(郭璞山海圖讃鸚鵡丨丨栖林啄蘂又鸚䳇讃鸚䳇丨丨)
(赤羽青喙四指中分行則以觜自貽伊籠見幽坐趾)&KR2253;鳥(郭璞丨丨讃丨丨一頭厥身則兼)鸓鳥(郭璞丨丨讃有鳥名)
(鸓兩頭四足翔若合飛)吉鳥(成公綏烏賦序夫烏之為瑞久矣以其反哺識養故為丨丨)羈鳥(陶潜詩丨丨戀舊林)
(池魚思故淵孟郊與韓愈李翺張籍别詩夜集𩔖丨丨晨光失相依晁𥙷之詩丨丨翔别林)澗鳥(謝莊詩丨丨鳴兮夜蟬清)
(皮日休詩谿雲丨丨本吾儕剛為浮名事事乖)號鳥(鮑照詩丨丨驚思心)去鳥(謝朓遊後園賦日栖榆柳霞照夕陽孤蟬)
(已散丨丨成行張九齡詩歸雲納前嶺丨丨投遥村李白詩長空丨丨沒落日孤雲還韓愈詩旋吟佳句還鞭馬恨不身先丨丨飛)
(張喬吳江旅次詩行人愁落日丨丨&KR0786;遥林陳師道謝送烏薪詩風枝冰瓦有丨丨遠坊窮巷無来人范成大詩来雲觸石㢠廻丨丨)
(堕烟没元好問詩疎雨沉丨丨)喧鳥(謝朓詩丨丨覆春洲雜英滿芳甸蘇頲詩閑花傍戶落丨丨逼簷馴武元衡詩沱江水綠)
(波丨丨去喬柯)賓鳥(謝朓雩祭歌嘉樹離披榆關命丨丨夜月如霜金風方嫋嫋)曙鳥(蕭子暉詩步欄光欲通丨丨向)
(西東梁元帝歌曲名詩啼烏怨别偶丨丨憶離家張正見採桑詩春樓丨丨驚𧖟妾候初晴宋之問詩採花驚丨丨)吞鳥(梁昭)
(明太子無射九月啓秀標東箭價重南金才過丨丨之聲德邁懷蛟之智黃㴞詩竿底得墴猶未用夢中丨丨擬何為)躍鳥
(梁簡文帝七勵丨丨追飛潜魚伴出)錦鳥(梁簡文帝七勵文魚水宿丨丨雲翔)鴉鳥(梁簡文帝詩水曲文魚聚林暝丨丨)
(飛)隨鳥(梁簡文帝咏柳詩花絮時丨丨風枝屢拂塵)濕鳥(梁簡文帝詩漬花枝覺重丨丨羽飛遲錢起對雨詩丨丨)
(厭花枝新苔宜砌石)畫鳥(梁簡文帝詩飛幡雜晩虹丨丨狎晨鳬)檣鳥(梁元帝詩樓船寫退鷁丨丨狎飛鳬)塞鳥
(梁宣帝遊七山寺詩秋蟬吲於南隴丨丨吟於北庭)池鳥(沈約天淵水鳥應詔賦天淵丨丨集水漣漪白居易詩丨丨澹容與)
(橋柳高扶疎)夕鳥(沈約詩網蟲垂戶織丨丨傍簷飛何遜詩丨丨已西度殘霞亦半消柳惲詩寒園丨丨集思牖草蟲悲盧)
(照鄰病梨𣗳賦丨丨怨其巢危秋蟬悲其翳窄李白詩故人宿茅宇丨丨栖楊園王維詩秋風兮吹衣丨丨兮争返韋應物詩寒原)
(正蕪漫丨丨自西東)猿鳥(王融巫山高曲煙雲乍卷舒丨丨時斷續陳子昂入峭峡詩麕鼯寒思晩丨丨暮聲秋張九齡詩丨)
(丨聲自呼風泉氣相激杜甫寄李祕書詩丨丨千崖窄江湖萬里開吳筠遊廬山五老峯詩雲外聽丨丨煙中見杉松李端詩丨丨)
(知歸路松蘿見會時韓愈詩無心思嶺北丨丨莫相撩杜荀鶴詩有時丨丨来公署到處烟霞是道鄉張喬詩雲霞朝入鏡丨丨夜)
(窺燈蘇舜欽詩丨丨雲蘿伴此行)清鳥(王融遊仙詩丨丨騖高羽王母停玉杯)遊鳥(王僧孺詩戲魚兩相顧丨丨半)
(蔵雲)暮鳥(蕭子隆詩初松切丨丨新楊催曉風岑參詩數株垂柳欲依依深巷斜陽丨丨飛劉長卿詩水雲初起重丨丨遠来)
(遲錢起詩前山帶喬木丨丨聯歸雲戴叔倫詩丨丨翻江岸征途起路岐韓愈詩丨丨已安巢春𧖟看滿箔)河鳥(劉孝綽詩)
(河流既浼浼丨丨復關關)夏鳥(吳均詩丨丨鳴綿蠻李頻詩春篁兼笋密丨丨雜雛多)望鳥(張率詩望雲雲去遠丨丨)
(鳥飛滅張九齡詩丨丨惟貪疾聞猿亦罷愁)血鳥(范雲四色詩差池朱鷰去繽翻赤雁歸瀺灂丹魚聚聯翩丨丨飛)初
鳥(范雲詩巢空丨丨飛荇亂新魚戲)弱鳥(范雲詩輕蜂掇浮穎丨丨隐深枝)獨鳥(何遜詩遊魚上急水丨丨赴行)
(槎高適詩簷外長天盡尊前丨丨来杜甫詩抱葉寒蟬静歸林丨丨遲耿湋詩去遠千帆小来遲丨丨迷劉長卿詩孤城向水閉丨)
(丨背人飛李嘉祐詩孤雲丨丨川光暮萬井千山海氣秋裴說詩帆張丨丨起樂奏大魚驚李頻詩丨丨驚来客孤雲觸去檣何耕)
(詩丨丨&KR0786;歸翻落日誰家晨㸑起疎烟)還鳥(江革詩丨丨余能繫流言爾無惑)客鳥(王瓉詩丨丨思故林李白遇蓬)
(池隐者詩歎息兩丨丨徘徊吳越間李泌詩萬里飛来為丨丨曾蒙丹鳳借枝栖獨孤及詩丨丨&KR0786;飛思舊林鮑溶鳴雁行江南羽)
(族本不少寕得網羅此丨丨)暗鳥(陳後主詩螢光息復起丨丨去翻歸韋應物詩南樓夜已寂丨丨動林間又闇同白居易)
(詩寒猿丨丨一時啼)狎鳥(江總詩停樽無賞慰丨丨自經過蘇頲詩願言隨丨丨從此濯吾纓王維詩已聞能丨丨余欲共乘)
(桴劉長卿詩丨丨擕稚子釣魚終老身皇甫冉詩海邊曾丨丨濠上正觀魚元稹詩天寳年中花鳥使撩花丨丨含春意皮日休詩)
(幾多丨丨皆諳性無限幽花未得名僧靈一詩閑雲不繋從舒卷丨丨無機任往来)浴鳥(江總詩丨丨沈還戲飄風度不歸庾)
(信㢠廻文詩滿池留丨丨分橋上戲人又荷風驚丨丨橋影聚行魚竇臮述書賦敬道躭翫銳思毫翰依憑右軍志在凌亂草狂逸而)
(有庾正疎澀而猶憚如丨丨之畏人等驚波之泛岸注桓玄字敬道王季友鑒止水賦中無丨丨下絶游魚張環新潭賦窺丨丨之)
(呼伴見飛魚之觸綸張祜濠州水舘詩清流中丨丨白石下游魚温庭筠詩枝低丨丨歇根静懸泉落)閑鳥(江總為徐孝穆)
(誌銘隴愁宿霧松悲丨丨)涼鳥(何偃詩丨丨臨秋竟歡願亦云已)寄鳥(潘徽詩離情欲丨丨别淚不因猿)寫鳥
(徐陵禅策文驪連栗陸之前容成大庭之代並結䋲丨丨杳冥慌忽)殷鳥(徐陵在北齊與宗室書月應雩龍星移丨丨)新
鳥(魏收詩裊裊春枝弱關關丨丨呼)刻鳥(庾信竹杖賦杖端丨丨角首圖麟)風鳥(庾信和闡弘二教應詔詩露盤)
(高掌滴丨丨平翅㢠廻劉禹錫望賦信有得於丨丨亦無言於旆旌吳菜范氏莛篿卜法序蠡種之術大抵本出於太一六壬玄女遁)
(甲丨丨雲氣之道)聞鳥(沈烱六甲詩庚庚丨丨囀肅肅望鳬征王泠然竹亭詩疎莖歴歴傍見人交葉重重上丨丨温庭筠)
(詩廟竹惟丨丨江帆不見人)鷁鳥(孔寗子詩丨丨感江使揚波駭馮夷)嬌鳥(唐太宗詩喬柯囀丨丨低枝映美人盧照)
(隣詩百丈遊絲争繞樹一羣丨丨共啼花温庭筠詩籠中丨丨暖猶睡)江鳥(馬周詩岸花開且落丨丨没還浮杜甫詩嶺猿)
(霜外宿丨丨夜深飛包何詩丨丨夜喧城許渾詩暮随丨丨宿寒共嶺猿愁)足鳥(王勣遊八山賦草漸密而饒蟬𣗳彌高而)
(丨丨)安鳥(王勣遊北山賦鄉老則杖頭丨丨邦君則車邊畫熊)微鳥(許敬宗小池賦游瑩劒之丨丨躍露鼎之纖魚)鳬
鳥(駱賓王詩惟有雙丨丨飛去復飛来)祝鳥(李嶠詩丨丨既開羅調人更張瑟元稹詩丨丨願身輕)看鳥(沈佺期仙)
(萼池亭侍宴應制詩川長丨丨滅谷轉聽猿啼杜甫漫成詩仰面貪丨丨回頭錯應人)哢鳥(趙冬曦詩春餘仍丨丨夏近又)
(舒蓮)谷鳥(李乂詩丨丨含櫻入賦歌李白詩丨丨吟晴日杜甫詩丨丨鳴還過林花落又開王維詩野花叢發好丨丨一聲幽)
(韋應物詩丨丨時一囀田園春雨餘嚴維詩道具門人捧齋糧丨丨銜徐鉉詩遊人過去知香遠丨丨飛来見影搖孫覿詩野花渾)
(少態丨丨自忘言又孟浩然詩忽聞遷丨丨来報五陵春)仙鳥(陳子昂詩靈龜卜真隐丨丨宜栖息韋應物詩丨丨何飄颻綠)
(衣綉為襟馬戴詩樵人應滿郭丨丨幾巢林孟賓于詩丨丨却回空說夢清朝未達自嫌身)傷鳥(張九齡詩丨丨畏虛彈徐)
(鉉詩哀猿出檻心雖喜丨丨聞弦勢易驚)弄鳥(張九齡詩承顔方丨丨放性或觀魚)逐鳥(李邕鶻賦丨丨舛𩔖射隼殊名)
(元稹詩丨丨忠潜奮懸旌意遠凝)學鳥(李適詩寳帳金屏人已帖圖花丨丨勝初裁)沙鳥(賀知章詩始見丨上丨猶)
(埋雲外峯錢起詩棹驚丨丨迅飛濺夕陽波戴叔倫詩心事同丨丨浮生寄野航劉滄詩楊柳覆灘清瀨響暮天丨丨自西東鄭谷)
(詩丨丨晴飛遠漁人夜唱閑曾鞏詩渚花紅四出丨丨翠相新方岳詩竹輿穿雨過丨丨帶雲飛張養浩詩寄聲丨丨休飛去老子)
(年来物我忘倪瓉詩丨丨緣階不畏人)暝鳥(儲光羲詩楊柳園中丨丨飛錢起詩浮雲丨丨飛將盡始達青山新月前唐球)
(詩丨丨烟中見寒鐘竹裏聽曹松詩丨丨飛不到野風吹得開)溪鳥(綦毋潜過上人蘭若詩山頭禅室掛僧衣忩外無人丨丨)
(飛李德裕靈泉賦含逸響於桐林動孤光於丨丨杜荀鶴詩溪翁居静處丨丨入門飛皮日休詩&KR1735;花時有蔟丨丨不成雙僧皎然)
(詩野花當砌落丨丨逐人還)輕鳥(杜甫送嚴侍郎到綿州詩重船依淺瀨丨丨度層隂張耒詩丨丨竟隨青嶂去亂波爭泛)
(夕陽来)歌鳥(李白宫中行樂詞綠𣗳聞丨丨青楼見舞人又紫藤𣗳詩密葉隐丨丨香風留美人)彩鳥(李白詩丨丨昔)
(未名白猿初相識)絆鳥(任華明堂賦别有清河丨丨長沙求贄討論公玉之圖錯綜伯喈之議)冰鳥(朱灝逃署賦迎)
(涼草以却炎兮要丨丨之来適)矯鳥(吕令問駕幸芙蓉園賦鳴管則丨丨不飛拂簞則輕花自落)踆鳥(許堯佐日載中)
(賦丨丨矯翼而却翔驤龍擁駕而回逝劉基龍虎臺賦丨丨飛而不度古木樛以相掣)散鳥(張楚金透撞童兒賦解雀丨丨)
(逃龍走魚跳劒臂折呪刀口呿)空鳥(韋應物詩吾生自不達丨丨何翩翩汪藻詩擬將身作賈胡留無奈事如丨丨滅)煙
鳥(韋應物詩山多丨丨亂林清風景翻白居易詩暝色投丨丨温庭筠詩偶随丨丨便成家)乳鳥(司空曙詩桐花能丨丨竹)
(節競祠神)戰鳥(顧況詩如何丨丨佛不化捕魚人)雪鳥(楊嗣復詩柳色青山映梨花丨丨藏)閒鳥(錢起詩交柯低)
(戶隂丨丨將雛宿蔡襄詩驚釣寒魚拖糁去忘機丨丨信潮㢠廻)鬱鳥(錢起詩只疑蒼茫裏丨丨欲飛去)二鳥(韓愈感丨)
(丨賦感丨丨之無知方蒙恩而入幸眺補之詩丨丨蒙恩豈有知)集鳥(韓愈谿堂詩公燕谿堂賓校醉飽流有跳魚岸有丨)
(丨李商隐詩丨丨翻魚艇殘紅拂馬鞍張耒詩丨丨邨墟暗)黑鳥(韓愈詩赤龍丨丨燒口熱翎鬛倒側相搪撑)巢鳥
(韓愈咏春雪詩暝見迷丨丨朝逢失轍車李頻詩居與鳥巢隣日將丨丨親又丨丨戀雛驚不起野人思酒去還来陸龜蒙詩清露)
(濯丨丨)哭鳥(元稹詩丨丨晝飛人見少倀魂夜嘯虎行多)伴鳥(白居易詩丨丨隨雲往復還)引鳥(白居易詩)
(迎風闇搖動丨丨潜来去)霧鳥(白居易詩丨丨沈黃氣)巖鳥(白居易詩丨丨共旅宿草蟲伴愁吟蘇舜欽詩坐中丨丨)
(自上下吟久溪雲時往還眺補之詩林花一迎笑丨丨相借問)蠻鳥(張籍詩柳葉瘴雲濕桂叢丨丨聲)楚鳥(張籍和周)
(贊善聞子規詩秦城啼丨丨遠思更紛紛)宫鳥(張籍烏栖曲丨丨曉鳴茱萸枝陳旅題黃□海棠圖詩二月園池蜀錦殷多情)
(丨丨喜来看)夷鳥(賈島詩弋者羅丨丨桴人思嶠猿)語鳥(唐無名氏刺李德裕詩嶺外諸侯供丨丨日南太守送名)
(花陳師道詩丁寕丨丨傳春意白下門東第幾家)息鳥(段成式咏穗柏詩標枝爭丨丨餘吹正開襟)鈿鳥(段成式詩)
(出意挑鬟一尺長金為丨丨簇釵梁)葉鳥(杜牧詩磬音藏丨丨雪艷照潭梅)樓鳥(温庭筠走馬樓三更曲玉皇夜入未)
(央宫長火千條照丨丨)隴鳥(李商隐詩丨丨悲丹觜湘蘭怨紫莖李洞寄懷曹秀才詩巴猿學𨗳引丨丨解吟詩蘇軾詩𣗳)
(高傾丨丨池浚落河魴)灘鳥(許渾詩棹移丨丨沒鐘斷嶺猿啼羅鄴詩從此南歸明月夜嶺猿丨丨更悠悠)吟鳥(譚用)
(之詩本来丨丨在林泉)蜀鳥(杜荀鶴詩啼花丨丨春同苦呌雪巴猿晝共饑歐陽修詩花上丨丨啼綿蠻又幾驛秦亭盡千)
(山丨丨啼)竝鳥(曹松詩丨丨聞鐘語欹荷隔霧空)雛鳥(曹松詩笋林次第添斑竹丨丨參差護錦囊)冤鳥(羅隐)
(投湖南王大夫唘丨丨尚思於銜石愚公猶銳於移山)汀鳥(羅鄴詩渚花丨丨自相親李中詩江邊候舘幽丨丨暝煙收)
北鳥(李頻詩丨丨飛不到北人今去遊)窺鳥(皮日休詩透花丨丨最分明)静鳥(皮日休平上聲詩舟間攅輕蘋)
(漿動起丨丨)屈鳥(皮日休詩山静不應聞丨丨草深從使翳貪泉)砌鳥(皮日休詩高風翔丨丨)絶鳥(劉得仁送)
(僧歸玉泉寺詩亂木孤蝉後寒山丨丨時)渴鳥(劉得仁詩丨丨啄冰開)隳鳥(許棠詩𣗳折巢丨丨階荒草覆蟲)枝
鳥(許棠詩月雲閒作片丨丨立成行)玉鳥(僧齊已逢進士沈彬詩山叠好雲藏丨丨海翻狂浪隔金鼇)蜂鳥(歐陽)
(修詩東西繞潭行丨丨已寂寂五燈會元崇慧禅師僧問如何是道師曰白雲覆青嶂丨丨步庭花)&KR0786;鳥(宋庠詩獨牖輕蛾聚)
(風枝丨丨猜蘇軾詩丨丨雖還豈是休晁補之謝龍圖吳雍薦論啓譬彼丨丨聊復投林陳造詩森木丨丨歸遥空征鴻度崔備詩)
(憶巢同丨丨避網甚跳魚)前鳥(晁補之安南罪言臣不能畫地聚米相險度夷左青右白丨丨後龜無當天牢無處龍首高陵)
(知逆背丘知向)勁鳥(鄒浩秋蝇詩丨丨倦戢翼獰獸喘吐舌)鈍鳥(五燈會元善會禅師云困魚止濼丨丨棲蘆)咸
鳥(山海經西南有巴國太皡生丨丨咸鳥生乘釐乘釐生後照後照是始為巴人注為之始祖)
一宿鳥(詩傳鳩丨丨之丨箋一宿者一意于所宿之地也)耿介鳥(詩依彼平林有集維鷮箋平林之木茂則丨丨)
(之丨往集焉喻王有茂美之德則其時賢女来配之與相訓告改修德教)洿澤鳥(詩維鵜在梁傳鵜丨丨丨也又爾雅鶭澤)
(虞注郭云今婟澤鳥似水鴞蒼黑色常在澤中見人輙鳴喚不去有象主守之官)織絍鳥(禮記季春之月戴勝降于桑注)
(戴勝丨丨之丨是時恒在桑言降者若時始自天来重之也)百舌鳥(禮記仲夏之月反舌無聲注丨丨丨也疏反舌鳥春)
(始鳴至五月稍止其聲數轉故名反舌益部方物記丨丨丨綠衣紺尾一啼百轉可樊而畜為世嘉玩王維聽丨丨丨詩拂曙能先)
(百鳥啼)反舌鳥(見上易緯通卦百舌者丨丨丨也能反覆其口隨百鳥之音)求旦鳥(禮記仲冬之月鶡旦不鳴)
(注鶡旦丨丨之丨也)膳獻鳥(周禮掌畜掌共丨丨之丨注雉及鶉鴽之屬)雙雙鳥(公羊傳注丨丨之丨一身二首)
(尾有雌䧺隨便而偶常不離散故以喻焉)比翼鳥(爾雅南方有丨丨丨焉不比不飛其名謂之鶼鶼宋書符瑞志丨丨丨王)
(者德及高遠則至山海經南山在結匃東南丨丨丨在其東其為鳥青赤兩鳥比翼又羽民國在丨丨丨東南其為人長頬又金門)
(之山有丨丨之丨管子古之封禅東海致比目之魚西海致丨丨之丨瑞應圖丨丨丨者王者德及高遠則至拾遺記燃丘國有丨)
(丨丨多力雌䧺各一銜南海之丹泥巢崑崙之玄木曹植詩願為丨丨丨施翮起高翔)小黑鳥(爾雅鷑鳩鵧鷑注丨丨丨)
(鳴自呼江東名為烏鵙鷑音及鵧符悲切疏鷑鳩一名鵧鷑)知来鳥(爾雅鷽山鵲疏山鵲一名鷽說文云丨丨事丨也)
子巂鳥(爾雅巂周疏丨丨丨也出蜀中今謂之子規是也又規與巂同李白詩誰忍丨丨丨連聲向我啼顧況詩棲霞山中)
(丨丨丨口邊血出啼不了)斵木鳥(爾雅鴷斵木疏丨丨丨一名鴷郭云口如錐長數寸常斵樹食蟲因名云又啄木同宋齊)
(丘詩自憐丨丨丨去蠧終不錯)渤澥鳥(漢書揚雄傳譬若江湖之雀丨丨之丨乘雁集不為之多雙鳬飛不為之少)西
蓋鳥(後漢書郡國志玄莵郡有丨丨丨上殷台)五曰鳥(後漢書華佗傳佗語吳普曰古之仙者為導引之事熊經鴟顧)
(引挽腰體動諸關節以求難老吾有一術名五禽之戲一曰虎二曰鹿三曰熊四曰猨丨丨丨亦以除疾兼利蹏足以當導引)陵
虛鳥(魏志管輅傳注輅答石苞曰夫丨丨之丨愛其清高不願江漢之魚淵沼之魚樂其濡濕不易騰風之鳥由性異而分不)
(同也又陸機詩仰瞻陵霄鳥羨爾歸飛翼)離之鳥(魏志管輅傳注輅答清河令徐季龍曰夫雞者兌之畜金者兵之精雉者)
(丨丨丨獸者武之神故太白揚輝則雞鳴熒惑流行則雉驚各感數而動)白頭鳥(吳志諸葛恪傳注江表傳曰曾有丨丨丨)
(集殿前權曰此何鳥也恪曰白頭翁也張昭自以坐中最老疑恪以鳥戲之因曰恪欺陛下未嘗聞鳥名白頭翁者試使恪復求白)
(頭母恪曰鳥名鸚母未必有對試使輔吳復求鸚父昭不能荅)秃鶖鳥(晉書五行志漢獻帝建安二十三年丨丨丨集鄴宫)
(文昌殿後池北史周宣帝紀宣政二年春二月洛陽有丨丨丨集新太極殿前)鵜鶘鳥(晉書五行志魏文帝黃初四年五月)
(有丨丨丨集靈芝池)服劉鳥(晉書趙王倫傳倫於殿上得異鳥問皆不知名累日向夕宫西有素衣小兒言是丨丨丨倫使)
(錄小兒并鳥閉置牢室明旦開視竝失人鳥所在)驚弓鳥(晉書王鑒傳黷武之衆易動丨丨之丨難安)大鸜鳥
(晉書藝術傳宣城太守殷祐有病韓友筮之曰七月晦日有丨丨丨来集廳事上若獲者為善至日果有大鸜来集掩捕得之)剛
&KR0743;鳥(晉書虞潭傳明帝手詔潭為冠軍將軍領會稽内史潭即受命義衆雲集時有野鷹飛集屋梁衆咸懼潭曰起大義而丨)
(丨之丨来集破賊必矣)金翅鳥(南史齊南郡王子夏傳武帝夢丨丨丨下殿庭搏食小龍無數乃飛上天及明帝初其夢)
(方騐符子琬琰之外有鳥焉曰丨丨其為丨也非龍肺不食非鳳血不飲)三足鳥(南史梁武帝紀沙門智泉鐵鈎挂體以然)
(千燈一日一夜端坐不動開講日有丨丨丨集殿之東戶自戶適于西南縣楣三飛三集張恊七命苑戲九尾之禽囿棲丨丨之丨)
鸚鵡鳥(南史呵羅單國傳元嘉七年遣使獻金剛指環赤丨丨丨曹毗鸚鵡賦余在直見交州獻丨丨丨嘉其有智嘆其籠)
(樊乃賦之)蔣山鳥(隋書五行志序若梁武之降號伽藍齊文宣之盤遊市里陳則丨丨之丨呼曰奈何周則陽武之魚集空)
(而闘豈惟天道亦曰人妖)萬春鳥(隋書五行志天統三年九月丨丨丨集仙都苑京房易飛候曰非常之鳥)羅平鳥
(五代史吳越世家乾寕二年越州董昌反牙將倪德儒謂昌曰曩時謠言有丨丨丨主越人祸福民間多圖其形禱祠之因出圖以)
(示昌昌大悅高啓詩丨丨妖丨啼初起犀弩三千射潮水)青艧鳥(山海經衡山一名岣嶁山其上多丨丨丨)畢方鳥
(山海經丨丨丨在青水西其為鳥人面一足尚書故實漢武帝時外域獻獨足鶴人皆不知以為怪東方朔曰此山海經所謂丨丨)
(丨也騐之果然)五彩鳥(山海經大荒之中有扶木柱三百里其葉如芥有丨丨之丨)歌舞鳥(山海經臷民之國爰)
(有丨丨之丨鸞鳥自歌鳳鳥自舞)河澤鳥(列子丨丨之丨視而生曰鶂)南方鳥(莊子老子見孔子曰吾聞丨丨)
(有丨其名為鳳所居積石千里天為生食)莽眇鳥(莊子丨丨之丨遠深無跡)食粟鳥(淮南子桓公立政去食肉之獸)
(丨丨之丨係罝之網三舉而百姓悦)雲中鳥(淮南子射丨丨之丨而釣深淵之魚李白估客行譬如丨丨丨一去無蹤跡又)
(阮籍詩願為雲間鳥千里一哀鳴)重明鳥(拾遺記祗支國有丨丨丨一名雙睛能摶逐禽獸虎狼使妖災羣惡不能為惡)
(飴以瓊膏國人莫不掃戶以望其集)木客鳥(述異記盧陵有丨丨丨大如鵲千百為羣不與衆鳥相厠)吐綬鳥(述異)
(記丨丨丨其身大如狄五色毛色可愛若天晴淑景則吐綬長一尺須臾還吞之隂晦則不吐禽經注雉晴暘則頸出彩色作囊遇)
(𣗳木則避之故曰避株任昉曰亦名丨丨丨)興于鳥(劉勰新論關睢丨丨丨而為風之首美其摰而有别也鹿鳴興于獸)
(而為雅之端嘉其得食而相呼也)蚊母鳥(國史補江東有丨丨丨亦謂之吐蚊鳥夏則夜鳴吐蚊于叢葦間湖州尤甚本)
(草集解陳藏器曰江東有丨丨丨塞北有蚊母𣗳嶺南有蚊母草此三物異𩔖而同功也)吐蚊鳥(見上)嗽金鳥(酉陽)
(雜爼毘明國出丨丨丨魏明帝時國人獻此鳥飴以真珠及龜腦常吐金屑如粟鑄之可以為器)背明鳥(酉陽雜爼吳黃)
(龍元年越巂之南獻丨丨丨形如鶴音聲百變聞鐘磬笙竽之聲則奮翅搖頭人以為吉祥)時樂鳥(酉陽雜爼玄宗時有)
(五色鸚鵡能言上令左右試牽帝衣鳥輙瞋目叱吒岐府文學熊延京獻鸚鵡篇以贊其事張燕公有表賀稱為丨丨丨)函山
鳥(酉陽雜爼齊郡丨丨有丨足青觜赤黃素翼絳顙名王母使者昔漢武豋此山得玉函長五寸帝下山玉函忽化為白鳥飛去)
(世傳山上有王母藥函常令鳥守之)柴蒿鳥(酉陽雜爼京之近山有丨丨丨頭有冠如戴勝大若野雞)岢嵐鳥(酉陽)
(雜爼丨丨丨出河西赤塢鎮狀似烏而大飛翔陣上多不利)世樂鳥(臨海異物志丨丨丨五色王者有明德天下太平則)
(見)擣藥鳥(羅浮志葛玄從左慈受丹液仙徑嘗於西峰石壁上石臼中擣藥因遺一粟許有飛禽過而食之遂得不死至)
(今夜静月白風清之時猶作丁當杵臼之聲名之曰丨丨丨)九色鳥(海錄碎事渠軒國丨丨丨亦名錦鳳其青多紅少謂)
(之綉鸞常從弱水西来或云西王母之禽也)惜春鳥(海錄碎事丨丨丨大不踰燕其聲曰莫摘花果人謂之護山雞)鬼
車鳥(田家雜占丨丨丨即九頭蟲夜聽其聲出入以卜晴雨)護花鳥(益部方物志丨丨丨青城峨眉間往往有之至)
(春則啼其音若云無偷花果髣髴人言云)翠碧鳥(益部方物志百舌鳥一名丨丨丨善效他禽語凡數十種非東方所謂反)
(舌無聲者本草釋名魚狗一名丨丨丨又韓偓有丨丨丨詩)迅疾鳥(埤雅隼鷂屬也一名雀鷹盖丨丨之丨)郭公
鳥(爾雅翼鶉鳥之諄者尾特秃若衣之短結傳稱子夏貧衣若懸鶉又今有丨丨丨者名襤褸鳥襤褸亦衣短秃之名意相𩔖也)
襤褸鳥(見上)吉了鳥(爾雅翼秦中有丨丨丨毛羽黑大抵如鸜鵒然有兩耳如人耳而紅)貪戀鳥(爾雅翼詩)
(白華曰有鶖在梁有鶴在林鶖丨丨之丨也故進造于梁鶴高潔之鳥也故退棲于林)高潔鳥(見上)人日鳥(清異)
(錄南唐王建封不識文義族子有動植疏俾吏錄之其載鴿事以傳寫訛謬分一字為三變而為丨丨丨矣建封信之每人日開筵)
(必首進此味)泰山鳥(石門題䟦丨丨之丨巢於木末九淵之魚託于沙罅)迦陵鳥(石門題䟦題華光梅華光紹聖)
(初試手作梅便如丨丨丨方雛聲以壓衆焉)雙頭鳥(瑯嬛記南方有比翼鳳飛止飲啄不相分離此鳥能通宿命死而復)
(生必在一處紂時集于長桐之上人以為丨丨丨不祥及文武興始悟曰此並興之瑞也)倒掛鳥(瀛崖勝覽瓜哇國厥産有)
(珍珠雞丨丨丨綵鳩孔雀珍珠雀綠鳩之𩔖續文獻通考浡泥貢物有丨丨丨)鶴頂鳥(瀛崖勝覽舊港丨丨丨大于鴨毛黑)
(脛長腦骨厚寸餘内黃外紅俱鮮䴡可愛)渠倉鳥(寶櫝記宋景公之世有善星文者處於層臺望氣設以珠食施以寳衣食)
(有丨丨之丨以桂髓塗㸑以蘭蘇每食異香至于臺上)飛生鳥(本草䴎鼠一名丨丨丨陳藏器曰丨丨丨狀如蝙蝠大如)
(紙鳶)越王鳥(本草釋名䴌&KR0008;一名丨丨丨)哵哵鳥(本草釋名鸜鵒一名丨丨丨)巧婦鳥(本草丨丨丨陳)
(蔵器曰巧婦小於雀在林藪間為窠窠小如袋)姑獲鳥(本草丨丨丨陳藏器曰姑獲能收人魂魄)無辜鳥(本草釋名)
(姑獲鳥一名丨丨丨)飛駁鳥(本草釋名鵲一名丨丨丨)同力鳥(本草釋名鴆一名丨丨丨)報春鳥(顧渚山茶)
(記山中有鳥如鴝鵒色蒼每至正二月作聲云春起也至三四月云春去也採茶者呼為丨丨丨又名喚春鳥)喚春鳥(見上)
南山鳥(古詩丨丨有丨北山張羅鳥自高飛羅當奈何左貴嬪詩丨丨有丨自名啄木)雙飛鳥(古詩為焦仲卿妻作)
(中有丨丨丨自名為鴛鴦阮籍詩願為丨丨丨比翼共翺翔)晨風鳥(魏文帝詩願為丨丨丨雙飛翔北林阮籍詩倘遇丨)
(丨丨飛駕出南林)鸋鴂鳥(陳琳檄吳將校丨丨之丨巢於葦苕)高雲鳥(應璩與從弟書弋下丨丨之丨餌出深淵)
(之魚)東飛鳥(阮籍詩寄言丨丨丨可用慰我情)同心鳥(傅休奕擬四愁詩佳人貽我蘭蕙草何以要之丨丨丨)
河曲鳥(陸機詩思為丨丨丨雙遊澧水湄)伺晨鳥(陸機詩譬彼丨丨丨揚聲當及旦)翰林鳥(潘岳詩如)
(彼丨丨丨雙栖一朝隻)禦暍鳥(郭璞&KR1829;&KR2061;讃丨丨之丨厥名&KR1829;&KR2061;)百種鳥(夜黃曲湖中丨丨丨半䳄是半䧺鴛)
(鴦逐野鴨恐畏不成雙)鸕鷀鳥(歡聞變歌張罾不得魚不櫓罾空歸君非丨丨丨底為守空池)烏臼鳥(樂府讀歌)
(曲打殺長鳴雞彈去丨丨丨烏夜啼可憐丨丨丨強言知天曙)白布鳥(懊儂歌江中丨丨丨帆布禮中帷)失羣鳥
(陶潜詩栖栖丨丨丨日暮猶獨飛)丹穴鳥(鮑照河清頌序嘉祥累仍福應尤盛青丘之狐丨丨之丨栖阿閣遊禁園金芝)
(九莖木禾六秀歐陽詹詩儀籥不惟丨丨丨稱觴半是越裳人)栖波鳥(鮑照登大雷岸與妹書丨丨之丨水化之蟲智吞愚)
(彊捕小號噪驚聒紛乎其中)園中鳥(鮑照樂府代春日行春山茂春日行丨丨丨多嘉聲)巧言鳥(鮑照詩徒畜丨)
(丨丨不解心欵曲)懷春鳥(劉孝綽詠百舌詩山人惜春暮旭旦坐花林復值丨丨丨枝間弄好音)離繳鳥(王僧)
(孺與何炯書司隸懍懍思得應弦譬縣廚之獸如丨丨之丨)野飛鳥(柳惲詩願作丨丨丨飄然自輕舉)鴛鴦鳥
(徐陵鴛鴦賦特訝丨丨丨長情真可念江總詩合歡錦𢃄丨丨丨同心綺袖連理枝盧照鄰詩珊瑚月上丨丨丨鳳皇巢裏雛鵷兒)
(儲光羲詩為惜丨丨丨輕輕動畫橈)含櫻鳥(庾信詩𣗳宿丨丨丨花留釀蜜蜂)摶風鳥(李嶠詩𣗳宿丨丨丨池潜)
(縦壑魚)西翥鳥(宋之問詩魂随丨丨丨淚盡北枝花又韓愈詩躍犬疾翥鳥)繡翼鳥(張九齡詩耳和丨丨丨日)
(暢錦鱗魚)不及鳥(張九齡詩相鳴丨丨丨相樂豈關人)羣噪鳥(張九齡詩上来丨丨丨中去獨行舟)銜木鳥
(陶翰詩拂波丨丨丨偶宿泣珠人)希有鳥(李白大鵬賦序予昔於江陵見天台司馬子微謂予有仙風道骨可與神遊八)
(極之表因著大鵬遇丨丨丨賦以自廣)精衛鳥(李白詩區區丨丨丨銜木空哀吟)鷓鴣鳥(李白題王漢陽廳詩)
(我似丨丨丨南遷嬾北飛)疾於鳥(杜甫驄馬行豈有四蹄丨丨丨不與八駿俱先鳴岑参送劉判官赴磧西詩大山五月行)
(人少看君馬去丨丨丨)不重鳥(杜甫歲宴行楚人重魚丨丨丨)無數鳥(杜甫詩已添丨丨丨爭浴故相喧)黃
昏鳥(杜甫獨坐詩仰羨丨丨丨投林羽翮輕)湖中鳥(王李友詩開簾欲放丨丨丨)花如鳥(錢起詩隂陽彫)
(刻丨丨丨對鳳連雞一何小)花裏鳥(韓愈詩無心丨丨丨更與盡情啼李俊民送别詩慙媿殷勤丨丨丨一聲聲送出陽)
(關又許衡詩間關花外鳥)孤嶼鳥(韓愈詩所以丨丨丨與公盡相識又皮日休六言詩嶼鳥將飛不飛)林中鳥(韓愈)
(幽懷詩間關丨丨丨亦知和為音)中路鳥(白居易詩馬為丨丨丨婢作後庭花)舂榖鳥(白居易詩饑啼丨丨丨)
解羅鳥(白行簡濾水羅賦縦醯雞為丨丨之丨捨井鮒為漏網之魚)入懷鳥(薛逢上白相公啓俾丨丨之丨重明)
(戞漢之心曳尾之龜再有巢蓮之望)歸樹鳥(杜牧詩看棲丨丨丨猶想過山鐘)金了鳥(李商隐詩鎻門丨丨丨展)
(障玉鴉叉)巢枝鳥(温庭筠詩鄉思丨丨丨)白練鳥(朱慶餘詩丨丨丨飛深竹裏朱絃琴在亂書中)戴勝鳥
(劉駕詩羞人夜採桑驚起丨丨丨)提壺鳥(李頻詩勸酒丨丨丨乘舟震澤人林逋詩多謝丨丨丨留人到落暉晁補之詩)
(何處丨丨丨荒園自呌春)昇喬鳥(黃㴞詩谷語丨丨丨陂開共蔕蓮)銜石鳥(吴融沃焦山賦乘槎之人莫敢沿洄)
(其側丨丨之丨無因栖息于中)翳雲鳥(任家相招黃鵠賦丨丨之丨冠山之鰲)紅嘴鳥(李子卿有丨丨丨賦)平
渡鳥(楊億詩綠蕪丨丨丨)風波鳥(歐陽修詩泛泛丨丨丨雙雙弄紋羽)西蜚鳥(陳造離富池詩客枕歸夢餘意)
(先丨丨丨)雪衣鳥(虞集詩調朱弄粉不自施寫作窗間丨丨丨)催花鳥(馬祖常詩為問丨丨丨如何得使名)
毋殺飛鳥(禮記孟春之月丨丨孩虫胎天丨丨疏此飛鳥謂初飛之鳥管子五政曰令禁罝設禽獸丨丨丨丨注罝設禽)
(獸謂設罝以取禽獸也)㢠廻丸中鳥(嫏嬛記近有一人姓魏家修武善弹以鐵為丸能先弹𣗳木丨丨丨丨人以為神)
了(盧鳥切慧也訖也)
韻藻未了(易問以辨之疏問以辨之者學有丨丨更詳問其事以辨決于疑也世說鄭玄欲注春秋傳尚未成時行與服)
(子慎遇服與人說已注傳意玄曰吾久欲注尚丨丨聽君向言多與吾同今當盡以所注與君遂為服氏注貴耳集東坡水龍吟笛)
(詞倚忩學弄涼州初試霓裳丨丨此笛之曲也方回可言集攷文公成公于思無邪各為一說前輩謂之丨丨公案子夜歌初寒八)
(九月獨纏自絡絲寒衣尚丨丨郎喚儂底為李白江上過顔尚書詩江上相逢借問君語聲丨丨風吹斷崔國輔詩畫眉猶丨丨魏)
(帝使人催杜甫望嶽詩岱宗夫如何齊魯青丨丨羅隐投永寕李相公啓嗟其丨丨之身勉以難遷之性貫休寄四明閭丘道士詩)
(三千功丨丨大道本無程)聰了(後漢書孔融傳年十歲隨父詣京師時李膺以簡重自居不妄接士賓客融故造膺語門者曰)
(我是李君通家子弟門者言之膺請融問曰高明祖父嘗與僕有恩舊乎融曰先君孔子與君先人李老君同德比義而相師友則)
(融與君累世通家衆坐莫不歎息大中大夫陳煒後至坐中以告煒煒曰夫人小而丨丨大未必竒融應聲曰觀君所言將不早慧)
(乎膺大笑曰高明必為偉器)了了(晉書天文志今日出于東冉冉轉上及其入西亦復漸漸稍下都不繞邊北去丨丨如此)
(宋書思倖傳戴法興好學為尚書令史彭城王覓丨丨令史得法興以為記室唐書五行志安樂公主于洛州造安樂寺童謠曰可)
(憐安樂寺丨丨𣗳頭懸續漢書孔融見李膺衆竒之陳煒曰人小時丨丨者大亦未必竒也融荅曰即如所言君之幼時豈實慧者)
(乎膺大笑神仙傳王烈入抱犢山中見一石室架上有素書兩卷莫識其文字暗書得數十字以示嵇康康盡識其字烈乃與康共)
(往讀之至其道徑丨丨分明比及又失其石室所在陸機與弟雲書仁夀殿前有大方銅鏡高五尺餘立著庭中向之便寫人形體)
(丨丨亦怪也李白秋浦歌桃波一步地丨丨語聲聞韓愈詩眼中丨丨見鄉國知有歸日眉方開元稹詩心源雖丨丨塵世苦憧憧)
(鄭谷詩此心如丨丨即此是曾溪黃庭堅詩念君胸中極丨丨作吏辨事猶詩書朱松詩歸路上心真丨丨愁根入鬢已星星五燈)
(會元二十三祖鶴勒那尊者偈曰認得心性時可說不思議丨丨無可得得時不說知)事了(晉書羊祜傳帝欲使祜卧護諸)
(將祜曰取吳不必須臣自行但既平之後嘗勞聖慮耳功名之際臣所不敢居若丨丨當有所付授願審擇其人英雄記鈔曹公聞)
(周瑜年少有美才密使蔣幹往見瑜瑜延幹入為設酒食畢遣之曰適吾有密事丨丨别自相請李白俠客行丨丨拂衣去深藏身)
(與名韓愈詩行矣且無然蓋棺丨乃丨白居易詩丨丨心未了念慮煎于内陳造離冨池詩未成官縛去得句吾丨丨楊萬里詩作)
(亭不為俗人好箇竹把茅吾丨丨又雨足一年生丨丨我行三日去桯賒)危了(世說桓南郡作丨語及丨語桓曰矛頭淅米劍)
(頭炊百歲老人扳枯枝一參軍曰盲人騎瞎馬夜半臨深池)康了(遯齊閑覽柳冕應舉多忌謂安樂為安康榜出令僕探名)
(報曰秀才丨丨)訖了(備要宋朝治平中執政沮言者凡臺諫官言入輙以進呈訖寝之時謂之丨丨)空了(崔灝詩洗意歸)
(清淨澄心悟丨丨)
官事了(晉書傳咸傳生子癡了官事丨丨未易丨也又白居易詩待還公事了亦擬樂吾身)義例了(北史劉獻之傳)
(&KR0688;左氏至隐公八年便止云丨丨已丨不復須&KR0688;由是弟子不能究竟其說)秦吉了(會要林邑國有結遼鳥能言勝于鸚)
(鵡黑色兩眉獨黃即丨丨丨也仇池筆記李十五論李十八草書初謂鸚歌嬌喻能言亦不過數句後稍進以書問僕曰可作丨丨)
(丨矣李白自代内贈安得丨丨丨為人道寸心張籍詩言語散教丨丨丨波濤初辨鬱林州又元槙詩果然皮勝錦吉了舌如人白)
(居易雙鸚鵡詩方知吉了舌參差又王世懋閩部疏吉了負海而東登城而望日下黯黯一點青為烏坵倭夷所經行處也天清時)
(小琉球亦隐隐可見)濟時了(杜甫洗兵馬二三豪俊為時出整頓乾坤丨丨丨)誰盡了(柳宗元詩為問經世心古)
(人丨丨丨)
增幹了(易貞固足以幹事疏貞為事幹于時配冬冬既收藏事皆丨丨也又九二包蒙吉納婦吉子克家疏此爻在下體之)
(中能包蒙納婦任内理中丨丨其任即是子孫能荷家事故云子克家也北史畢義雲傳義雲遷尚書都官郎中性嚴酷事多丨丨)
(齊文襄作相以為稱職)義了(易坤初爻象疏夫子所作象辭元在六爻經辭之後輔嗣之意以為象者本釋經文宜相附近)
(其丨易丨故分爻之辭象各附其當爻下言之)不了(春秋莊二十四年郭公注無傳盖經闕誤也自曹羈以下公羊榖梁之說)
(既丨丨又不可通之于左氏故不采用晉書庾純傳賈充宴朝士而純後至充曰何以在後純曰且有小市井事丨丨是以来後北)
(史齊文宣帝紀帝内雖明察外若丨丨老臣宿將皆輕帝于是帝推誠接下務從寬厚事有不便者咸蠲省焉羣情始服淨住子或)
(貴或賤或美或惡其事迹匪一丨丨本行故致疑惑韋應物温泉行作官丨丨却来歸還是杜陵一男子晁補之詩坐狂得世捐作)
(官故丨丨黃庭堅詩世味甚淡薄丨丨人愛憎王庭珪送胡邦衡詩癡兒丨丨公家事男子要為天下竒方岳詩一詩丨丨滄洲債)
(會泊春沙問水程)易了(爾雅序事有隐滯援據徵之其所丨丨闕而不論魏志帝臨太學問淳于俊曰孔子作彖象鄭玄作)
(注雖聖賢不同其所釋經義一也今彖象不與經文相連而注連之何也對曰合彖于經者欲使學者尋省丨丨也江淹銅劍讃序)
(古者語質而難解今者語文而丨丨蘇軾荅李寺丞書僕雖憂患狼狽然譬如當初不及第即諸事丨丨荷憂念之深故以解懸慮)
難了(後漢書仲長統傳制國以分人立政以分事人遠則難綏事總則丨丨淨住子無論未来其事丨丨但以即今善惡是騐)
(冥漠非妄庾肩吾詩世事知丨丨應須問苦空歐陽修詩常憂任重才丨丨偶得身閑樂暫偷葉適詩争看麈尾頻揮處丨丨朱絃)
(未盡音)元了(魏志孔融傳注融二子八歲小兒能丨丨禍福)意了(蜀志許靖喪子董允費禕共會其葬所允白父請車)
(給以鹿車允有難色禕先上及至亮及諸貴人咸集車甚鮮明允色猶未泰禕晏然自如持車人還允父和聞之知其如此謂允曰)
(吾疑汝于文偉優劣未别今而後吾丨丨矣)實了(晉書杜預傳預啓請伐吳之期表陳至計曰臣心丨丨不敢以曖昧之見)
(自取後累)稍了(晉書傅咸傳天下大器非可丨丨而相觀每事欲了)自了(晉書山濤傳帝謂濤曰西偏吾丨丨之後事深)
(以委卿僧齊已渚宫莫問詩莫問休行腳南方已徧尋了應須丨丨心不是他心陳師道詩衰顔心丨丨不待鏡中看又晉書王敦)
(傳敦上疏曰獨犯龍鱗迷不丨丨臣竊自憂慮未詳所由)得了(晉書王彪之傳殷浩荅彪之曰決大事正自難頃日来欲使人)
(悶聞卿此謀意始丨丨)俱了(晉書後秦載記舉大衆以屯城縦輕騎以掠野使淮南蕭條兵粟丨丨)已了(晉書石勒)
(載記勒曰吾所不了右侯丨丨復何疑哉)獨了(南史顔延之傳延之見劉湛殷景仁專當要任意有不平常言天下事豈一人)
(之智所能丨丨顔延之釋何衡陽書吾疲于推求而足下逸于丨丨)一了(南史陸厥傳人之著述不能無病曹陸又稱竭情多)
(悔不可力強今許以有病有悔為言必知無悔無病之地引其不了不合為闇何獨誣其一合丨丨之地乎)閑了(南史伏曼)
(容傳曼容多伎術善音律射馭風角醫算莫不丨丨)明了(北史魏宗室傳廣陵王羽少聰慧有斷獄之稱孝文帝幸羽第與諸)
(弟言曰朕親受人訟知廣陵之丨丨咸陽王禧曰臣年為廣陵兄明為廣陵弟帝曰我為汝兄汝為羽昆汝復何恨蘇軾思聰名說)
(法惠圓師小童彭九年十一善琴應對丨丨如成人自言未有法名而同師皆聯思字遂與名思聰)責了(北史李士謙傳出粟)
(萬石以貸鄉人屬年榖不登責家無以償皆来致謝士謙曰吾家餘粟本圖賑贍豈求利哉於是悉召責家為設酒食對之燔契曰)
(丨丨矣幸勿為念)解了(北史爾朱世隆傳世隆性聰解又畏榮深自剋勉留心几案傍接賓客遂有丨丨之名淨住子由其)
(無明惑故妄起顛倒不能丨丨三世業相)總了(隋書禮儀志高祖初即位將改周制詔集通儒詳議議既定帝幸修文殿覽之)
(乃令何稠起部郎閻毗等造樣上呈三年丨丨始班行焉軒冕之盛貫古今矣)分了(隋書經籍志晉太康元年汲郡人發魏襄)
(王冡得古竹簡書字皆科斗帝命荀勖和嶠撰次為六十七卷多雜碎怪妄不可訓知惟周易紀年最為丨丨徐積送林次中赴都)
(司詩淮南一路事如草嘉苗惡莠俱丨丨)鳥了(隋書流求國傳國有四部帥統諸洞洞有小王往往有村村有丨丨並以善戰)
(者為之)舞了(唐書五行志元和初童謠曰打麥麥打三三三乃轉身曰丨丨也)可了(唐書禮樂志皇帝御明堂讀時)
(令典儀唱就座公王以下及刑部郎中並就座刑部郎中讀令每句一絶使言聲丨丨讀訖堂上典儀唱可起王公以下皆起張耒)
(詩官事癡丨丨未邅官長責陳與義詩世事欲談何丨丨)足了(搜神記漢武徙南嶽之祭于廬江灊縣霍山之上無水廟有四)
(鑊可受四十斛至祭時水輙自滿用之丨丨事畢即空又晉書孔羣傳嘗與親友書云今年田得七百石秫米不丨丨麴蘖事)適
了(神仙傳介象徵至武昌吳主與論膾魚何者為美象曰鯔魚膾為上乃令人於殿庭中作方塪象起餌之須臾果得鯔魚吳主)
(曰得蜀薑作虀甚好恨爾時無此象書一符以著青竹杖中使行人閉目騎杖杖止便買薑訖復閉目此人承言騎杖須臾止已成)
(都乃買薑騎杖閉目須臾已還吳厨下切膾丨丨)皆了(神仙傳漢文帝讀老子經有所不解數事聞河上公解老子經義旨)
(乃幸其庵躬問之曰朕雖治世事而心敬道直以暗昧多所不了惟願道君有以教之公乃授素書二卷與帝曰熟研之此經所疑)
(丨丨不事多言也)曉了(淨住子深悟在别世丨丨因緣法五燈會元匾擔山丨丨禅師者傳記不載唯北宗門人怱雷澄禅)
(師撰墖碑盛行于世其略曰師往匾擔山號丨丨六祖之嫡嗣也又匾擔山色垂兹色空谷猶留丨丨名)洞了(淨住子大聖元)
(照三達丨丨沈約枳園寺刹下石記晉瑯琊王邵元孫南徐州大中正奐深達法相丨丨宗極)薪了(水經注佛泥洹後天人以)
(新白緤裹佛㫋檀木為薪天人各以火燒薪丨丨不然)照了(捫蝨新話近世歐陽公司馬温公范蜀公皆不喜佛然其聰明)
(之所丨丨德行之所成就真儒法也蘇轍聖壽院法堂記丨丨諸安復還本性而憂以自去)頓了(謝靈運與法勖問荅勖問)
(敬覽清論明宗極雖微而一晤丨丨雖欣新剖竊有所疑)克了(陽固演賾賦兹聖達之未明兮豈前修之丨丨)皛了(張環)
(新潭賦黛色沖融清光丨丨)心了(白居易詩丨丨事未了饑寒廹于外杜荀鶴贈僧詩祗恐為僧丨不丨為僧丨丨總輸僧)
開了(李商隐詩春風為丨丨却擬笑春風)畬了(段成式詩半坡新路丨纔丨一谷寒烟燒不成)變了(李商隐寄遠詩)
(何日桑田俱丨丨不教伊水向東流)呵了(秦韜玉詠手詩因把剪刀嫌道冷泥人丨丨弄人髯)纔了(吳越王錢鏐沒了期)
(歌没了期没了期春衣丨丨又冬衣楊萬里詩却是閑中有忙處看書丨丨又看山又簿書丨丨晚衙催且上高亭眼暫開翁卷鄉)
(村四月詩鄉村四月行人少丨丨蠶桑又插田戴昺詩茶歌丨丨又田歌節物真成一鳥過)過了(蘇軾書参寥詩僕在黃州)
(參寥自吳中来訪館之東坡一日夢見參寥所作詩覺而記其兩句云寒食清明都丨丨石泉槐火一時新楊萬里詩花底報来開)
(已閙雨中丨丨更曾知)麤了(蘇軾詩何以解我憂丨丨一事大)歸了(黃庭堅詩暮忩丨丨讀殘書)盟了(陳與)
(義詩白帝高尋最竒事共君丨丨不應寒)懸了(黃伯思論書陶隐居集楊許三仙君真蹟一字一畫皆望影丨丨自思非智藝)
(所及特天假此鑒令有以顯悟耳)剪了(楊萬里詩玉漏聽来更二點燭花丨丨暈重開)倦了(楊萬里詩山色亦如人送)
(客送行丨丨自應歸)數了(楊萬里詩青松丨丨還重數只是從前八九株)進了(楊萬里詩封章丨丨儀曹退文武班齊上)
(相来)忘了(楊萬里詩書空作愁字已丨偏旁丨)高了(樓鑰詩史君吏事素丨丨)飯了(許月卿詩丨丨庵中坐高情等)
(寂喧)真了(五燈會元袁州仰山慧寂通智禅師劉侍御問了心之旨可得聞乎師曰若要了心無心可了無了之名是名丨丨)
無了(見上又五燈會元泉州子洋丨丨禅師本郡沈氏)屈了(晉書赫連勃勃載記勃勃字丨丨匃奴右賢王去卑之後)
(劉元海之族也)文了(異清錄吳僧丨丨善烹茶游荆南高保勉白子季興延置紫雲菴日試其藝保勉父子呼為湯神)便
了(王襃僮約蜀郡王子淵以事到煎上寡婦楊惠舍有一奴名丨丨倩行酤酒便提大杖上冡顛曰大夫買丨丨時但約守冡不)
(約為他家男子酤酒子淵大怒曰奴寕欲賣耶惠曰奴父許人人無欲者子即決賣劵之奴復曰欲使皆上劵不上劵丨丨不能為)
(也子淵曰諾程俱覽壁間舊詩次韻主人真賞竒灌植勤丨丨)
斯須了(蜀志楊儀傳為長史亮出軍儀常規畫分部籌度糧榖不稽思慮丨丨便丨)非所了(南史宋長沙王道憐)
(傳寄奴于道憐豈有所惜揚州根本所寄事務至重丨道憐丨丨)旬日了(北史薛胄傳胄為兖州刺史到官繫囚數百剖)
(斷丨丨便丨囹圄空虛)三更了(北史魏收傳侯景叛入梁寇南境文襄時在晉陽令收為檄五十餘紙不日而就乃檄梁)
(朝令送侯景初夜執筆丨丨便丨文過七紙文襄善之)秦曰了(方言逞苦了怏也自山而東或曰逞楚曰苦丨丨丨)新
磨了(國史補張建封自徐州入覲為朝天行末句云頼有雙椎在手中鏌鎁昨夜丨丨丨德宗不悅)未能了(酉陽雜爼)
(有書生住鄧州嘗遊郡南數月不返其家詣卜者占之卜者視卦曰甚異吾丨丨丨可重祝又寰宇記諸葛武侯八陣圖皆圖兵勢)
(行藏之權自後深識者所不能了蘇軾賀范端明啓死生之事聖賢有不能了又江淹詩津梁誰能了)患于了(張彦遠名)
(畫記不患不了而丨丨丨既知其了亦何必了此非不了也若不識其了是真不了也)不善了(嵇康家誡夫言語君子之)
(機機動物應則是非之形著矣故不可以不慎若于意丨丨丨而本意欲言則當懼有不了之失且權忍之後視向不言此事無他)
(不可則向言或有不可然則能不言全得其可矣)爭不了(嵇康家誡若會酒坐見人丨語大見是非而丨丨則仁而不武)
(于義無可當遠之也)封裹了(孟浩然詩半啼丨丨丨知欲寄誰將)此心了(李益詩徇物不可窮惟于丨丨丨)何
日了(白居易詩若無知足心貪求丨丨丨黃庭堅詩縣北縣南丨丨丨又来新塞解征鞍楊萬里詩今日明朝丨丨丨南村北)
(巷幾人行)重抄了(段成式詩待將袍襖丨丨丨盡寫襄陽播掿詞)酬恩了(李中詩他時書劍丨丨丨願逐鸞車看十)
(洲又與君共俟丨丨丨結侣波中寄釣船王貞白詩我待丨丨丨来聽水石聲)無言了(李咸用詩至理丨丨丨)無由
了(任翻洛陽道詩求富江海狭取貴山岳小二端立在途奔走丨丨丨)人事了(喻坦之詩何時丨丨丨依此亦高眠)何
時了(喻坦之詩行役丨丨丨年年骨肉分范成大詩浮生固有役遠道丨丨丨元好問楊柳怨朝攀暮折丨丨丨不道行人暗)
(中老又陳陶詩身事幾時了)上馬了(曹鄴詩但得丨丨丨一去頭不回)吟未了(杜荀鶴詩許大乾坤丨丨丨)
春又了(鄭谷詩落盡梨花丨丨丨破籬殘雨晩鶯啼又楊萬里詩已是七分春去了何須鳥語苦相催)封侯了(孫元)
(晏咏顧雍詩貴為丞相丨丨丨歸後家人總不知)圍碁了(曹唐詩朝来洞口丨丨丨賭得青龍值幾錢)為塔了
(周朴福州神先寺塔詩良匠用材丨丨丨神光寺更得高名)禪心了(皎然送履霜上人詩携錫西山步綠莎丨丨未丨奈)
(情何)還家了(徐鉉詩還家亦不閑要且丨丨丨又楊萬里詩數盡歸程到家了此身猶未出蘇州)談笑了(蘇軾詩但)
(令端委坐廟堂北狄西戎丨丨丨又樓鑰詩萬事笑談了)千偈了(蘇軾詩弹指未終丨丨丨向人還道本無言)整頓
了(黃庭堅詩十分丨丨乾坤丨復辟歸来道更尊)供愁了(陳與義詩殘年正樂丨丨丨末路那堪送客行)一生了
(陳與義詩客見最省事有屐丨丨丨程俱詩安得五畆園如翁丨丨丨)及時了(程俱詩官租丨丨丨卒歲樂無害)香
火了(楊萬里詩不待珠宫丨丨丨海風吹上紫金盤)擔閣了(楊萬里詩秋月春風丨丨丨白頭始嫁不羞人)醒醒
了(楊萬里詩一醉丨丨丨平生事事非)世情了(楊萬里詩川后年来丨丨丨一波分護兩涯&KR0657;)狐兔了(范成大詩)
(君看天山箭丨丨何足丨)分歲了(戴復古詩杜陵丨丨丨賈島祭詩忙)投拜了(汪元量醉歌見說襄樊丨丨丨千軍)
(萬馬過江来)平安了(元好問寄商孟卿詩書来且只丨丨丨撥觸離愁恐不禁)春事了(范梈晩香堂詩何當鵜鴂)
(鳴誤識丨丨丨)看不了(黃庚舟次九山詩江岸維舟丨丨丨湮嵐分碧入疎蓬)閑中了(李俊民和河上修橋韻尋)
(常公事丨丨丨詩債如何尚不酬)題墻了(元淮訪屏風山詩草根縛筆丨丨丨更與山僧伴話歸)俱遍了(吳澄)
(送人遊武昌詩歷覽山川丨丨丨歸来我欲問今吾)
寓目則了(晉書凉武昭王暠傳暠勖諸子曰覽諸葛亮訓勵應璩奏諫尋其終始周孔之教盡在中矣為國足以致安立)
(身足以成名質略易通丨丨丨丨)入門便了(放翁䟦蘭亭序觀蘭亭當如禅宗勘辨丨丨丨丨)因心自了
(謝靈運曇隆法師誄夫恊理置論百家未見其是丨丨丨丨一已不患其躓)
曉(馨皛切曙也明也慧也知也)
韻藻戶曉(唐書房杜傳贊彼揚已取名瞭然使丨丨者盖房杜之細耶又魏謩傳文宗詔曰謩為拾遺屢有獻納夫備&KR0904;)
(掃于内非曰聲妓恤宗安之幼不為漁取然疑似之間不可丨丨謩辭深切其惜我之失不亦至乎宣和書譜昔者帝王坐法宫垂)
(衣裳不出九重深密之地使四方萬里朝令夕行豈家至丨丨也哉以吾有慶賞刑威之柄以馭之而已故其目則有曰制曰誥曰)
(敇牒者是其所操之柄耳陸韶之龍德太一宫記德意所在雖不待丨丨而人皆知之)昏暁(歲華紀䴡日月乍逼于虛危丨)
(丨正當于心昴曹毗對儒大人達觀任化丨丨徐陵侯安都德政碑聽采民訟丨丨必通杜甫詩造化鍾神秀隂陽割丨丨鄭錫長)
(樂鐘賦漢宫丨丨兮樓殿相望孟郊詩地鏡時丨丨池星競溧沛白居易詩隂晴變寒暑丨丨錯星辰)五曉(李白詩哀哀長)
(鳴雞夜夜達丨丨)催曉(杜甫詩刁斗皆丨丨白居易詩誰道使君不解歌聽唱黃雞與白日黃雞丨丨丑時鳴白日催年酉)
(時沒張耒詩野色連雲迷稼穡秋聲丨丨起蒹葭黃庭堅詩雨餘禽語丨天丨月上梨花放夜闌)先曉(孟郊詩宿羽有丨丨)
(楊萬里詩平水長丨丨無風也自濤)
春山曉(儲光羲鞏城詩搖搖芳草岸屢見丨丨丨)高樓曉(王昌齡詩山月空霽時江明丨丨丨)朝陽曉(崔顥)
(詩晨登天竺山山殿丨丨丨)龍樓曉(杜甫詩鶴駕通宵鳳輦備雞鳴問寢丨丨丨)不覺暁(孟浩然詩春眠丨丨)
(丨處處聞啼鳥又韓愈詩猿鳴鐘動不知曉楊萬里詩病酒春眠不知暁開門拾得一篇詩)秋江曉(柳宗元詩露白丨丨)
(丨)太白曉(蘇軾詩闌千玉繩低耿耿丨丨丨)陸慧曉(南史丨丨丨傳丨丨丨字叔明吳人清介正立不雜交遊)
(廬江何點常稱慧暁心如照鏡遇形觸物無不朗然)
增通曉(易通乎晝夜之道而知疏言丨丨于幽明之道而無不知也南史韋鼎傳少丨丨博涉經史明隂陽逆刺尤善相術)
(北史邢邵傳邵博覽墳籍無不丨丨唐書李栖筠傳莊重寡言體貌軒特喜書多所丨丨宣和書譜劉永年喜讀書丨丨兵法勇力)
(兼人韓愈答陳商書辱惠書語高而旨深三四讀尚不能丨丨又吳志滕胤傳白日接賓客夜省文書或丨丨不寐黃㴞詩露坐應)
(丨丨萍居恐隔年)明曉(書惇叙九族庶明勵翼疏厚次叙九族之親而不遺棄則衆人皆丨丨上意而各自勉勵翼戴上命)
(南史孔顗傳顗性使酒仗氣雖醉日居多而丨丨政事醒時判決未嘗有壅宋史盛度傳度請建四科取士有丨丨法津能按章覆)
(問科)閑曉(詩威儀棣棣不可𨕖也疏言威儀棣棣然富備而丨丨貫習)告曉(詩公歸無所于女信宿疏此章陳丨丨東)
(人之辭卒章始陳東人留公之辭又張良器集靈臺賦鳴猿丨丨貞松斂靄)昭曉(禮記蟄蟲昭蘇疏言蟄伏之蟲皆得丨丨)
(蘇息也)可暁(爾雅釋詁篇疏郭氏之註多采經記若其通見丨丨者則但指篇目而已江淹尚書符尊冠賤復君臣斯位愛)
(順惡逆成敗丨丨)相暁(漢書劉向傳天文難以丨丨臣雖圖上猶須口說徐陵為貞陽侯與王太尉書匡救之德翻有未從)
(忠訐之謀誰其丨丨)未暁(漢書元后傳左右常薦劉歆通達有異才上欲以為中常侍召取衣冠臨當拜左右皆曰丨丨大將)
(軍注師古曰暁猶白又唐書歷志傅仁均曰宋祖沖之立歲差隋張冑玄等因而修之雖差數不同各明其意孝通丨丨乃執南斗)
(為冬至常星劉禹錫詩雁行布陳衆丨丨虎穴得子人皆驚又沈約詩洞房殊丨丨清光信悠哉王筠詩人傳陌上桑丨丨已含光)
(錢起詩夜江清丨丨徒惜月光沈)風暁(漢書黃覇傳覇治潁川以禮義條教喻告化之犯法者丨丨令自殺化大行蘇軾乞)
(檢會應詔所論四事行下狀教授何去非乞除一館職非獨以收羅逸才丨丨士𩔖亦以彰先帝知人之明)敕曉(後漢書杜)
(詩傳為侍御史安集洛陽時將軍蕭廣放縦兵士暴横民間詩丨丨不改遂格殺廣還以狀聞世祖召見賜以棨戟)深曉(後漢)
(書楊終傳終坐事繫獄博士趙博校書郎班固賈逵等以終丨丨春秋學多異聞表請之蘇軾乞醫療病四狀郡縣俗吏不能丨丨)
(聖意)開曉(後漢書种暠傳暠為益州刺史在職三年宣恩遠夷丨丨殊俗岷山雜落皆懷服漢德唐書段文昌傳長慶二年黔)
(中蠻叛觀察使崔元略以聞文昌使一介丨丨蠻即引還)向曉(晉書陸雲傳雲嘗夜暗迷路忽望草中有火光至一家寄宿見)
(一年少共談老子詞致深遠丨丨辭去行十許里至故人家云此數十里中無人居雲意始悟却尋昨宿處乃王弼冢司馬退之洗)
(心詩去矣丹霄路丨丨雲冥冥李商隐詩殘燈丨丨夢清暉孔平仲詩丨丨旋留題葉句隔年先有探花心)洞暁(晉書郭璞)
(傳贊沉研烏冊丨丨龜枚宋史丁謂傳謂機敏有智謀文字累數千百言一覽輒誦圖畫博奕音律無不丨丨又高瓊葛覇傳論瓊)
(頗自用謀議不及参佐而丨丨軍政覇雖失于㢲懦而能謹直自持文心雕龍鎔鑄經典之範翔集子史之術丨丨情變曲昭文體)
(紹興天經王及甫上天經二十冊秘省看詳其人丨丨星歴詔令與特奏召試)達曉(南史梁元帝紀帝性愛書籍置讀書左右)
(番次上直晝夜為常略無休己雖睡卷猶不釋五人各伺一更恒致丨丨又陳始興王叔陵傳夜常不卧執燭丨丨李商隐詩獨憐)
(遊玩意丨丨不知疲李羣玉烏夜啼曲有烏在其間丨丨自悲鳴范浚詩浩歎丨丨愁無眠陸游詩露蟬鳴丨丨趙孟頫魚樂樓詩)
(向来歌舞宴丨丨看横参)諳暁(南史宗元饒傳元饒性公平善持法丨丨故事明練政體元稹授牛元翼深冀等州節度使制)
(幼為兒戲營壘已成長學神樞風雲丨丨)莫曉(南史顧覬之傳覬之為謝晦衛軍参軍晦愛其雅素深相知待歷位尚書都官)
(郎殷劉隙著覬之不欲與殷景仁久接乃辭腳疾免歸每夜常于床上行脚家人竊異之而丨丨其意及義康徙廢朝廷多受禍而)
(覬之竟免)徐暁(北史任城王雲傳雲長子澄好學善舉止言詞清辯孝文帝定遷都之策詔澄馳馹向北問彼有司論擇可否)
(澄既至代都衆聞遷詔莫不驚駭澄援引今古丨以丨之衆乃開伏)逆暁(北史陸俟傳俟長子馥多智有父風少為内都下大)
(夫奉上接下行止取與每能丨丨人意與其從事者無不愛之)侵暁(北史崔暹傳暹自出身從官常日晏乃歸丨丨則與兄弟)
(跪問毋之起居暮則嘗食視寢然後至外杜甫詩遠夢歸丨丨孟賓于詩錦衣紅奪彩霞明丨丨春游向野庭)䆳暁(唐書貴妃)
(楊氏傳太真得幸善歌舞丨丨音律且智算警穎迎意輒悟帝大悅)徧暁(唐書崔祐甫傳肅宗時天下務劇宰相更直掌事若)
(休沐還第非大詔命不待丨丨則聽直代署以聞四子講德論今百姓丨丨聖德莫不霑濡)易暁(五代史馮道傳天成長興)
(之間歲屢豐熟明宗問曰今天下雖豐百姓濟否道曰縠貴餓農榖賤傷農因誦文士聶夷中田家詩其言近而丨丨明宗顧左右)
(錄其詩常以自誦)慰暁(宋史曹利用傳乾興中王曾由次相為會靈觀使利用由樞密領景靈宫使時重宫觀使詔利用班)
(曾上未幾曾進昭文館大學士玉清昭應宫使將告謝而利用猶欲班曾上閤門不敢裁曾抗聲目吏曰但奏宰臣王曾等告謝班)
(既定而利用怏怏不平帝使同列丨丨之仍詔宰臣樞密使序班如故事)不暁(宋史富弼傳王安石用事青苗法出弼持不行)
(乃以僕射判汝州弼言新法臣所丨丨不可以治郡願歸洛養疾許之楊萬里詩再三丨丨渠何意半是交情半是私)精暁
(資治通鑑明皇丨丨音律)漸暁(山海經毛民國注晉永嘉四年吳郡司鹽都尉戴逢在海邊得一船上有男女四人言語不通)
(送詣丞相府未至道死惟有一人在上賜之婦生子出入市井丨丨人語自說其所在是毛民也又鄭谷詩丨丨蘭迎露)獨暁
(淮南子聖人託其神于靈府而歸于萬物之初視干冥冥聽于無聲冥冥之中丨見丨焉寂漠之中獨有照焉)立暁(文心雕龍)
(尚書則覽文如詭而尋理即暢春秋則觀辭丨丨而訪義方隐)文暁(文心雕龍相如之難蜀老丨丨而喻博有移檄之骨焉)
春曉(全唐詩話韓愈唤起窗前曙催歸日未西乃二鳥名也唤起聲如綽緯圓轉清亮偏鳴于丨丨江南人謂之春唤催歸子)
(規也宣和畫譜李成有重巒丨丨圖又有煙嵐丨丨圖内臣馮覲有雨餘丨丨圖圖繪寳鑑翟汝文嘗自畫佛道像六十餘軸及著)
(色楚天丨丨圖藏于家陳陶詩雞聲丨丨上林中陳與義詩雨歇淡丨丨雲氣山腰流)&KR1308;曉(宣和畫譜徐知常建陽人也能)
(詩善屬文凡道儒典教與夫制作無不丨丨)清暁(宣和畫譜僧巨然有雲嵐丨丨圖竹林詩評謝朓之作如西山丨丨霏藍)
(翕黛之中時有爽氣王勃南郊頌屏翳丨丨飛廉警旦杜甫詩力疾坐丨丨韓愈詩丨丨卷書坐南山見高枝白居易詩丨丨趋丹)
(禁紅纓降紫宸周文璞詩丨丨偶然隨鶴出野風吹折白櫻桃楊萬里詩却恨来時差已晚不如丨丨看新妝元好問緱山置酒詩)
(靈宫肅丨丨細柏含古春僧圖至西湖詩水光山色四無人丨丨誰看第一春)霧暁(宣和畫譜黃齊作風烟欲雨圖非隂非霽)
(如梅天丨丨霏微晻靄之状王昌齡華萼樓酺宴詩丨丨筵初接宵長曲未終又李嶠詩合沓岩嶂深朦朧烟丨丨)秋暁(宣和)
(畫譜范寬有烟嵐丨丨圖韋應物詩晴山多碧峯顥氣疑丨丨白行簡濾水羅賦氣爽丨丨景光春畫楊萬里詩丨丨寒何忍秋夕)
(永難度)晴暁(宣和畫譜王詵有烟嵐丨丨圖蘇轍玉女忩詩巖竇有虛明曨曨發丨丨唐庚詩噞喁噴飛沫白雨散丨丨陳)
(師穆詩丨丨仲春日高心望素雲)分曉(洞天清錄古器欵識必細如髮勻整丨丨大小深淺如一樊晦鷰巢賦霽光丨丨出)
(虛竇以雙飛微隂合暝舞低筵而並入)最暁(范仲淹言行拾遺事錄余靖奏言范仲淹號為丨丨邊事)難暁(六一詩話)
(楊大年與錢劉數公唱和自西崑集出時人爭效之而先生老軰患其多用故事至于語僻丨丨不知自是學者之弊沈約晨征聽)
(暁鴻詩知君行之未極夜綿綿而丨丨張九齡瀘溪令趙公碣五鄉自專之子左言丨丨之民翕然同辭乞為父母韓愈詩辭嚴義)
(密讀丨丨字體不𩔖隸與科楊萬里詩寒夜耿丨丨孤吟悄無儕)剴暁(廣川書跋二劉統軍别本按新唐書劉昌裔客河朔)
(間曲環方攻濮州表為判官為環檄李納丨丨大義環上其藁德宗嘉之)便暁(捫蝨新話歐陽永叔云吾生平作文惟尹師魯)
(一見展卷疾讀五行俱下丨丨人深意處)暫暁(木華海賦天吳乍見而髣髴蟈像丨丨而閃屍)一曉(讀曲歌打殺長鳴雞)
(弹去鳥臼鳥願得連暝不復曙一年都丨丨)心暁(謝惠連董逃行結友使丨丨)輟曉(謝莊孝武宣貴妃誄律谷罷暖)
(龍鄉丨丨)月暁(蕭子良賓僚七要遇哀鴻于丨丨悲夜猨于霜旻盧照隣馴鳶賦聽雞鳴于丨丨侣羣鵲干星暮宋璟蒲津迎)
(駕詩霞明看馬色丨丨聽雞鳴張環新潭賦湛珠彩于星夜流鏡華于丨丨錢起詩未央丨丨度疎鐘顧沉詩城寒丨丨馳思深江)
(上青草為誰綠李中詩半落銅臺丨丨亂飄金谷風多陸龜蒙白蓮詩無情有恨何人覺丨丨風清欲墮時王安石詩荒埭暗雞催)
(丨丨)將暁(梁簡文帝七召映景星于初月聆鳳音于丨丨唐明皇喜雨賦絲管合兮夜丨丨芙蓉開兮日未暮)澄暁(梁簡)
(文帝悔賦月露丨丨風柳悲暮)色暁(江淹報袁叔明書高臯為别執手未期浮雲丨丨悵然魂飛)若暁(沈約為齊竟陵)
(王發講疏永平元年二月八日置講席于上邸集名僧于帝畿皆深辨真俗洞測名相分微靡滯臨疑丨丨)夜暁(頭陀寺碑)
(蔭法雲于真際則火宅晨涼曜慧日于康衢則重昏丨丨)忘暁(任昉求為劉瓛立館啓金雞丨丨玉羊失馭)凌暁(劉孝)
(威詩江風丨丨急鉦鼓候晨催)冬曉(庾肩吾有丨丨詩皮日休詩山堂丨丨寂無聞一句清言憶領軍)詰暁(江總詩丨)
(丨三春暮新雨百花朝)照曉(比齊食舉樂歌百華丨丨千門洞晨)關曉(庾信哀江南賦河無冰而馬渡丨未丨而雞鳴)
(皇甫冉詩天秋聞别鶴丨丨待雞鳴又武元衡詩馬色丨城丨蟬聲驛路長)平暁(盧思道詩丨丨禁門開隐隐乘輿出)自
暁(温子昇大覺寺碑體道獨悟含靈丨丨謝莊赤鸚鵡賦惠性昭和天機丨丨)偽暁(唐太宗詩高談先馬度丨丨預雞鳴)
唱暁(王勃七夕賦鳬氏鳴秋雞人丨丨蘇軾詩黃雞丨丨凄凉曲賀朝詩一聲雞丨丨已見日曈曈)奏暁(楊炯盂蘭盆賦)
(渾元告秋羲和丨丨)窗暁(盧照鄰山莊休沐詩亭幽聞唳鶴丨丨聽鳴雞李白詩松雪丨外丨池水階下明李中雪詩密洒虛)
(丨丨狂飄大野寒羅隐詩丨丨雞談&KR0786;庭秋蝶夢闌蘇軾詩耿耿丨戶丨又僧惠洪詩凍雪未放僧丨丨)垂暁(沈佺期詩聖皇)
(千萬壽丨丨御明臺)候暁(宋之問詩丨丨踰閩嶂乘春望越臺陶翰柳陌聽流鶯詩千門丨丨發萬井報春生王諲南至雲物)
(賦星連珠而丨丨日合璧而成文)凝暁(姚崇對鏡誡色自丨丨光能洞微)乘暁(蘇頲送朔方總管張亶詩軍装丨丨)
(發師律候春歸韓愈詩郡樓丨丨上盡日不能廻白居易詩江亭丨丨閱衆芳)鏡暁(崔琮詩五夜丨初丨千門日正融李白詩)
(湖清霜丨丨濤白雪山来韋應物詩還同一葉落對此孤丨丨白居易詩夜沐早梳頭忩明秋丨丨)際暁(王維暁行巫峽詩丨)
(丨投巴峽餘春憶帝京)遠暁(孫逖授韋珙光祿卿制吏術&KR1308;通常聞理劇道心丨丨雅好攝生)戒暁(杜甫朝享太廟)
(賦黑帝歸寒而激昂蒼靈丨丨而来往陳仲師土牛賦遵土訓啓人時丨丨而出迎春是資黃庭堅詩連床夜語雞丨丨書囊無底)
(談未了)避暁(錢起詩長信月留寕丨丨宜春花滿不飛香)霜暁(錢起詩蘭滋人未握丨丨鶴還棲韓愈詩野晴山簇)
(簇丨丨菊鮮鮮陸游詩丨丨方驚羣木脫)浪暁(司空曙詩丨丨浮青雀風温解黑貂)山暁(盧綸詩𣗳開巴水遠丨丨蜀星)
(稀包佶詩丨丨重嵐外林春苦霧中李紳詩月低丨丨問行客已酹椒漿拜荒陌張軫舟行旦發詩丨丨月初下江鳴潮自来羅鄴)
(詩蜀醖天寒留客醉隴禽丨丨隔簾呼)城暁(皇甫冉詩庭深不復掃丨丨更宜看)辨暁(李庾西都賦丨丨警昏主在金)
(吾)乍暁(冷朝陽林表吳岫微賦微雨新晴陽鳥丨丨)送暁(武元衡詩驚鵲遶枝風滿幌寒鐘丨丨月當楹丁春澤日)
(觀賦萬壑收暝千巖丨丨)知暁(韓愈與崔羣書僕愚陋無所丨丨然聖人之書無所不讀又邵雍詩日近先丨丨)升暁
(韓愈詩宿雲尚含姿朝日忽丨丨)連暁(韓愈詩如何丨丨語一半是思鄉蘇軾詩正當逐客斷腸時君獨歌呼醉丨丨孫覿)
(詩遇酒一破顔歌呼醉丨丨韓駒詩相逢各相規一月語丨丨)到暁(韓愈詩此時提擕當案前看書丨丨那能眠晁沖之詩孤)
(村丨丨猶燈火知有人家夜讀書元好問中秋詩山中夜来月丨丨不曾看)報暁(李紳詩宫鶯丨丨瑞烟開嚴偃百舌鳥詩)
(星未沒河先丨丨柳猶沾雪便迎春吳融詩鷾鴯偏丨丨烏鶂慣驚晨張耒詩暗𣗳五更雞丨丨晚庭三叠鼓催衙)度暁(元稹)
(詩丨丨分霞態)廚暁(白居易詩丨丨烟孤起)琴暁(白居易詩丨丨絲桐清)碧暁(王建詩朝早獨来看冷星沈丨)
(丨)晦暁(陳點詰鳳說雞常禽也丨丨而不寐其候鳳靈鳥也理亂而不知其時耶)露暁(皇甫松大隐賦野岸波澄蓬門)
(丨丨許渾詩丨丨紅蘭重)聲暁(崔立之南至郊壇有司書雲物賦玉漏丨丨金波影殘)共暁(潘存實晨光䴡仙掌賦下)
(映而千巖丨丨上照而丹霞共舒)待暁(朱慶餘閨意詩洞房昨夜停紅燭丨丨堂前拜舅姑馬逢西郊迎秋賦皇帝乃齋心)
(以丨丨御衮龍以垂旒陸龜蒙詩美人傷别離汲井常丨丨)天暁(雍陶詩秋磬數聲丨欲丨楊萬里詩霽丨欲丨未明間滿)
(目竒峯總可觀徐夤廻文詩迢迢綠𣗳江丨丨張養浩詩窗納一丨丨)汎暁(李鐸秋露賦色貴含秋光宜丨丨)生暁
(鄭遵初日見朝元閣賦司晨而見異星樓之麗宵質明乃光殊日觀之丨丨)畏暁(姚合詩夜深惟丨丨坐稳豈思眠)近
暁(姚合詩苦寒燈㷔細丨丨鼔聲重)日暁(杜牧詩丨丨柳村西吳萊五洩山紀遊詩丨丨行呼野鶴羣山溪五級洗岩氛)
撼暁(李商隐詩動春何限葉丨丨幾多枝)鐘暁(李商隐詩帝城丨丨憶西峯)蟬暁(段成式寳應寺聯句蝶閒移忍)
(草丨丨揭高杉)氣暁(李頻送陸肱歸吳興詩清渾天丨丨綠動浪花春)浮暁(李頻詩海日潮丨丨)借暁(劉兼晨雞)
(詩淮南也伴升仙犬函谷曾容丨丨人)潄暁(薛能詩簷前丨丨穹蒼碧庭下眠秋沆瀣津)沙暁(喻坦之詩丨丨浪痕)
(新)逼暁(許棠詩丨丨人移帳當川𣗳列風)蹋暁(徐夤荔枝詩蠻山丨丨和烟摘)吟暁(蔡襄詩孤鶴睡迷千𣗳月)
(斷蟬丨丨五更風)寒暁(趙抃詩境上凴詩馳遠意青泥丨丨入雲燈)助暁(蘇舜欽詩丨丨遠昏山浮秋明刮眼)麤
暁(蘇軾詩次子病藥醫三折乃丨丨)冒暁(蘇軾詩丨丨窮幽䆳)犯暁(蘇軾詩最先丨丨過朱橋)遮暁(蘇軾詩亂)
(山丨丨擁干層)白暁(李靚詩丨丨慘成夜瓦口生飛濤)迎暁(秦觀贈金山寳覺大師詩宿鳥水干丨丨閙亂帆天際受)
(風忙)投暁(秦觀詩幅巾丨丨入西園春動林塘物物鮮)披暁(唐庚詩何當一蓑雨丨丨剪蓴絲)臨暁(唐庚詩月)
(色到秋苦更聲丨丨遲楊萬里詩丨丨睡偏重不知忩已明)含暁(程俱詩虚忩忽丨丨睡起日照梁)散暁(曹組艮嶽)
(賦錦繡照空而明煥風露丨丨而香傳)破暁(楊萬里詩昨来風日較暄些丨丨来遊特地佳又丨丨驟晴天有意生紅新曬)
(一鉤絲陸游詩今朝丨丨下前溪李俊民遊濟源詩是時方口雨初過天風丨丨開微隂)今暁(楊萬里詩丨丨還差暖清寒退)
(尚遲)林暁(徐璣夏日懷友詩月生丨欲丨雨過夜如秋)遇暁(馮貞素燈賦丨丨韜輝秉昏吐耀)程暁(魏志丨昱)
(傳孫丨嘉平中為黃門侍郎按丨丨有嘲熱客詩)杜暁(五代史唐六臣傳丨丨字明遠以父死無罪布衣幅巾自廢十餘年)
(累辟皆不起或謂暁曰嵇康死子紹自廢不出仕山濤以物理責之乃仕吾子忍令杜氏歲時鋪席祭其先人同匹庶乎暁乃為之)
(起)蘇暁(宋史丨丨傳乾德三年為淮南轉運使建議𣙜蘄黃舒廬夀五州茶置十四場規其利歲入百餘萬緡)王暁
(宣和畫譜丨丨泗州人善畫鳴禽叢棘俊鷹等師郭乾暉雖若未至而就其擊搏飛揚之狀至為卑棲羣噪者之所警其亦雄俊已)
(哉今御府所藏噪雀圖一)
叢雲暁(揮麈後錄神宗詔史院賜筵脩史官就席成詩賦馮當世云天密丨丨丨風清一雨餘又許渾詩寒𣗳雪晴紅艷吐)
(遠山雲暁翠光来)六合暁(玉海大明升而丨丨丨一氣升而萬物春)霜天暁(貴耳集東坡水龍吟笛詞嚼徵含宫)
(泛商流羽一聲雲杪為史君洗盡蠻烟瘴雨作丨丨丨五音已用其四乏一角字丨丨丨歇後一角字劉禹錫詩鼎門為别丨丨丨)
(&KR0008;把離觴三五廵杜牧詩懷恩淚盡丨丨丨)漆園暁(謝靈運曇隆法師誄鳶螻同施丨丨所丨委骸空野豈異豈矯)重
譯暁(沈約佛記序横空左字累萬方通剪葉成文丨丨未丨)心關暁(沈約内典序聞片議而涉道場受一言而登彼)
(岸長夜未開丨丨自丨)天公暁(庾信詩憒憒丨丨丨精神殊乏少)銀缸暁(古樂府坐對丨丨丨停流玉筯痕)
山漏暁(王勃詩猿吟丨丨丨螢散野風秋)軍市暁(楊炯天賦天弧直而狼顧丨丨丨而雞鳴)金荅暁(盧照)
(隣詩到愁丨丨丨不怪玉山頽李中桃花詩幾𣗳半開丨丨丨一谿齊綻武陵深)月華暁(盧照隣詩汎艷丨丨丨徘徊星)
(鬢垂張祜詩清露丨丨丨碧江星影寒)千門暁(駱賓王詩城闕丨丨丨山河四望春范仲淹詩祖帳丨丨丨韓濬詩灼灼)
(丨丨丨煇煇萬井春沈與求次子虚韻燈光競作丨丨丨酒力微寬一掬愁)山館暁(宋之問詩猿啼丨丨丨虹飲江臯際)
銀箭暁(宋之問詩莫令丨丨丨為盡合歡杯)青雲暁(陳子昂搗衣萹絳河轉兮丨丨丨飛鳥鳴兮行人少)天河
暁(陳子昂宿驤河驛浦詩丨丨殊未丨滄海信悠悠)臨邊暁(李適詩月作丨丨丨花為度嶺春)羅帳暁(袁暉)
(詩愁眠丨丨丨泣坐金閨暮)天門暁(李白詩月銜丨丨丨霜落牛渚清姚合詩即聽雞唱丨丨丨吏事相牽西復東)吳
山暁(李白詩十月丨丨丨梅花落敬亭皇甫冉詩伐木丨丨丨持竿越水清)朱門暁(李白詩列戟丨丨丨搴帷碧嶂)
(開)睥□暁(王維詩城烏丨丨丨宫井轆轤聲)盤渦暁(杜甫詩巫峡丨丨丨)秋殿暁(李華長門怨詩鵶鳴)
(丨丨丨又許渾詩月移珠殿暁又翁承贊賜錦衣詩中使擎来三殿暁寳箱開處五雲飛)一聲暁(韋應物聽鶯曲春漏方殘)
(丨丨丨)孤嶼暁(韓翃詩露色點衣丨丨丨花枝妨帽小園春)春夢暁(韓翃詩帳裡爐香丨丨丨堂前燭影早更)
(朝)鶯囀暁(耿湋詩石林丨丨丨版屋月明春又韓偓詩雲護雁霜依淡月雨連鶯暁落殘梅)雲夢暁(皇甫曾詩)
(水傳丨丨丨山接洞庭春)風霜暁(劉長卿詩客路丨丨丨)江溢暁(顧況詩送君初出揚州時靄靄曈曈丨丨丨)
山月暁(李嘉祐詩鳴笳丨丨丨搖旆野雲低顧況詩山僧後夜初出定聞似不聞丨丨丨張祜詩霧青丨丨丨雲白海天秋)
家山暁(韓愈詩横飛玉盞丨丨丨遠蹀金珂塞草春)鳴到暁(韓愈詩一夜青蛙丨丨丨恰如方口釣魚時)賓
閣暁(白居易詩鎻開丨丨丨梯上妓樓春)年光暁(白居易詩醉惜丨丨丨歡憐日影遲)猿聲暁(吕温詩丨丨何)
(處丨楓葉滿山秋)秋露暁(劉禹錫詩𣗳含丨丨丨閣倚碧天秋)秋日暁(劉禹錫詩清商一来丨丨丨羞爾微形飼)
(耳鳥)萬里暁(賈島送知興上人詩下看丨丨丨霜海日生微)關河暁(姚鵠暁發詩去去丨丨丨村中人出稀)夜
達暁(司馬禮蠶女詩鳴梭丨丨丨猶恐不及時)青樓暁(劉駕詩醉卧丨丨丨)銅池暁(段成式觀棋詩他年謁帝)
(丨丨丨便賭宣城太守無)當樓暁(張祜詩似鐃丨丨丨如珠出浦盈)粧成暁(温庭筠詩嬾逐丨丨丨春融覺夢遲)
天下暁(温庭筠詩紅粧萬戶鏡中春碧𣗳一聲丨丨丨)西簾暁(李商隐詩嬌郎癡若雲抱日丨丨丨)横塘暁
(李商隐詩歸去丨丨丨華星送寳鞍)千樹暁(許渾詩井轉轆轤丨丨丨)清風暁(許渾詩煙開翠扇丨丨丨)汀洲
暁(李中詩解䌫丨丨丨張帆烟水春)吟裡暁(李中詩星河丨丨丨川陸望中春)丹禁暁(李中詩漏殘丨丨丨)
(日暖玉墀春)茅洞暁(李建勲詩水聲丨丨丨雲影石房空)㢠廻燈暁(鄭谷贈别詩行色丨丨丨離聲滿竹秋)吳
岫暁(方干詩鐘催丨丨丨月遶渭河流)銀燭暁(方干詩絃管未知丨丨丨)溟漲暁(陳陶觀海詩廓落丨丨丨)
(蒲門欎蒼蒼)玉樓暁(陳陶詩十洲人聽丨丨丨)簾幕暁(曹松詩席上未知丨丨丨青娥低語指東方)春露
暁(陸龜蒙詩滿巖丨丨丨)北岡暁(喻鳬詩雀啅丨丨丨僧開西閣寒)籠霞暁(徐夤牡丹詩素練丨丨丨紅粧)
(帶臉春)寒塘暁(薛瑩宿東巖寺暁起詩野寺丨丨丨遊人一夢分)松道暁(石召送人歸山詩霜明丨丨丨花暗)
(竹房春)綺櫳暁(蔡襄秋壮丹賦丨丨丨兮金鑷聲繡墻明兮雨苔紫)山椒暁(蘇軾詩雞唱丨丨丨鐘鳴霜外聲)
相對暁(蘇軾詩瑶井玉䋲丨丨丨)山光暁(徐積荅李令詩日落波間烟正昏雲開湖口丨丨丨)寒日暁(張耒)
(詩霜氛塞層空暗淡丨丨丨)朱樓暁(秦觀詩笳動丨丨丨參横粉堞秋)廣寒暁(眺補之詩銀闕森森丨丨丨)
溪頭暁(晁補之詩南風丨丨丨北風溪頭昏)樓鐘暁(孫覿詩月挂丨丨丨風生島𣗳秋)不自暁(程俱詩蕭)
(蕭亦無言懷抱丨丨丨)邊月暁(韓駒詩獵圄丨丨丨筵踏塞花春)高荷暁(陳造贈趙秀才詩露溥青盖丨丨丨)
(風約黃陂小麥秋)鶯𣗳暁(唐庚書新堂詩落枕不知丨丨丨汚書長苦燕泥春)銀漢暁(楊萬里詩卿月使星丨丨)
(丨繡衣彩服太湖秋)西峯暁(楊萬里詩與君聯句章未了帝城鐘動丨丨丨)聽到暁(楊萬里詩竟夕松風丨丨丨半)
(明燈火看来昏)清霜暁(楊萬里詩忽忘九月丨丨丨唤作濛濛二月初)幽馥暁(楊萬里詩露荷丨丨丨雲日淡光秋)
茅屋暁(楊萬里睡起理髮詩鵲驚丨丨丨臂冷葛衣秋)西風暁(楊萬里詩開時占斷丨丨丨豈念荷花脫病紅)儂
已暁(楊萬里詩謝遣管城丨丨丨酒泉端欲乞移封)燈花暁(范成大詩昨夜丨丨丨今朝稲把晴)秋雲暁(朱子)
(贈仰上人詩澗谷丨丨丨飄颻無定姿)蒼梧暁(林景熙詩夢回殘月丨丨丨家在春風秀麥西)渭城暁(元好問送)
(奉先詩卷月清笳丨丨丨倚天長劍蜀山蒼)龍池暁(虞集詩御翰丨丨丨)山障暁(許衡詩千里烟霞丨丨丨)村
村暁(李存詩露白丨丨丨)山村暁(貢師泰詩風鳴鼔角丨丨丨)征雁暁(曺伯啓詩隴月照人丨丨丨)青
浮暁(許有壬詩太行雲静丨丨丨)五更暁(陳益稷詩夢殘淡月丨丨丨)千官暁(薩都拉詩雲邊鵠立丨丨)
(丨)春容暁(楊維禎詩卷衣甲帳丨丨丨)錦屛暁(阿爾善詩烟霞五色丨丨丨)銀塘暁(謝宗可詩三更)
(清逼丨丨丨六月涼生玉井秋)丘文暁(宣和畫譜丨丨丨工道釋山水亦工要皆高世之習道家之仙風釋氏之慈相山川)
(之神秀非有得于心未有能到其妙也)
發出為暁(禮記蟄蟲昭蘇注昭曉也蟄蟲以丨丨丨丨更息曰蘇疏言蟄蟲之𩔖皆埋藏其體今復得活似暗而遇曉也)
精而難曉(詩品顔延之論文丨丨丨丨)萬國春暁(石門題跋後序宋僧能工詩文者不少輙有所附托以名)
(天下如惠勤因歐陽永叔道潜因蘇子瞻祕演因石曼卿雲丘因陸放翁祖可因徐師川長吉因林和靖皆非能特立者也求如雷)
(霆發聲丨丨丨丨者惟洪覺範一人而已)彈琴至暁(誠齋雜記有人暮見路旁小屋燈火投寄止宿有一小女呼鄰家女)
(自伴夜共丨丨丨丨此人謝去問其姓字女不荅弹琴而歌曰連綿葛上藤一緩復一縆欲知我姓名姓陳名阿登)龍池春
暁(楊慎雲南志九龍池内有荷花夏月盛開覀岸有亭舊名觀瀾御史隂汝登重建題曰丨丨丨丨)流蘇帳暁(温庭)
(筠詩油壁車輕金犢肥丨丨丨丨春雞報)
御定佩文韻府卷四十七之二
