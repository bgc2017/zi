欽定四庫全書
御定佩文韻府卷六十三之二十二
去聲四寘韻二十二
簣(求位切土籠也)
韻澡一簣(書為山九仞功虧丨丨論語譬如為山未成丨丨劉勰新論為山者基於丨丨之土以成千丈之峭謝惠連讀)
(書詩山成猶丨丨崇樍始微塵王融善友奬勸篇頌丨丨或成山百里倦中道朱子詩深尋得清賞丨丨今己覆又匱同漢書王莽)
(傳綱紀咸張成在一匱典引竝開迹於一匱杜甫詩一匱功盈尺三峯意出羣)
增織簣(戰國策魯仲子謂田單曰將軍之在即墨坐而丨丨立則杖插為士卒倡)覆簣(晉書涼武昭王傳論丨丨創元)
(天之基疏涓開環海之宅雲笈七籖分形萬變恣意所為塞江川不異丨丨破山梁不煩斧斤陸雲登臺賦扶桑細於毫末兮崑崙)
(卑乎丨丨頭陀寺碑慨深丨丨悲同棄井王勃九成宫東臺山池賦序流波丨丨俯藉人機布葉攅花妙同天會吕太一土賦因丨)
(丨而成山為幽居而鑿室柳宗元陽城遺愛碣惟兹陽公履道葆醇厥初𨼆聲丨丨基仁)止簣(北史齊高祖紀為山丨丨相為)
(惜之沈約安陸王碑彼蒼如何興山丨丨)石簣(南越志牛女之分揚州之末土也爰有太山實曰秦望又有丨丨峻起立内有)
(金簡玉字王十朋會稽風俗賦丨丨如蔵石鷂如翔)合簣(酉陽雜俎莆田縣破岡山巨石上生菌大如丨丨為過僧所食云美)
(倍諸菌)竹簣(夢溪筆談世有竒疾者江南逆旅中一老婦啖物不知飽其子以蒸餅啖之盡一丨丨約百餅猶稱饑不已)
若簣(野菜箋鑿沼如帶開畦丨丨種鮒薦先蓺蔬謀醉)勉簣(邯鄲淳詩願子大夫丨丨成山)積簣(陸雲詩丨丨為)
(山納流成淵)萬簣(潘尼栗樹賦起尋抱于纖毫崇丨丨干始基)進簣(陶?詩丨丨雖微終焉為山)數簣(徐蕙)
(小山賦豈若丨丨之形託扵掖庭俯依丹檻仰映朱楹王勃上劉右相書丹山九仞煙峯非丨丨之功紫極千門靈臺俟萬楹之力)
拔簣(王績詩丨丨更燃爐)虧簣(韋肇沙堤賦臺或丨丨我終始兮無然山不譲塵我包含兮亦爾)葺簣(韋慶復鳳)
(翔鼓角樓記丨丨相土命毁削舊宇坦平新途㢠廻還翼張絢㓗冰靜)用簣(王棨一賦為山丨丨魯論之義足徵載鬼以車周易)
(之文斯出)幾簣(許有壬三臺賦丨丨幾杵成兹崔嵬子午梁貫愈出愈奇)
蕢(求位切革器也或作䕚)
韻藻荷蕢(論語有丨丨而過孔氏之門者易林丨丨隠居以避亂傾終身不仕遂其潔清王起宣尼宅聞金石絲竹之聲)
(賦愔愔擊石如丨丨之初聞杳杳揮絲疑孺悲之来謁呂牧子擊磬賦曾見訪扵萇弘反受嗤於丨丨)
增白蕢(爾雅莁荑蔱蘠注一名丨丨疏莁一名蔱蘠郭云一名丨丨此草也)
司馬蒯蕢(淮南子握劍鋒以離北宫子丨丨丨丨不使應敵操其觚招其末則庸人能以制勝)
恚(於避切怨恨)
韻藻增恨恚(左傳孟孺子怒襲成從者不得入乃反成有司使孺子鞭之注丨丨故鞭成有司之使人論衡傳書言吴)
(王殺子胥投之於江實也言其丨丨驅水為濤者虛也)怒恚(漢書外戚傳上立許后男為太子顯丨丨不食淮南子夫水濁)
(則魚噞政苛則民亂故夫養虎豹犀象者為之圈檻供其嗜欲適其饑飽違其丨丨然而不能終其天年者形有所劫也)寖恚
(漢書外戚傳上親光而疏桀安桀安丨丨)怨恚(漢書王莽傳未央宫置酒内者令為傅太后張幄坐於太皇太后坐旁莽案行)
(徹去更設坐傅太后不肯會重丨丨莽後漢書鄧庚傳康謝病不朝太后使内侍者問之時宫人出入多能有所毁譽其中耆宿皆)
(稱中大人所使者乃康家先婢亦自通中大人康聞詬之曰汝我家出亦敢爾邪婢丨丨還說康詐疾而言不遜太后大怒遂免康)
(官晉書王濬傳濬受王渾節度而濬乘勝納降渾恥表濬違詔濬上書曰皓以衆叛親離匹夫獨立江北諸軍不早縛取臣至便得)
(更見丨丨)忿恚(後漢書度尚傳荆州兵朱蓋等征戍役久財賞不贍丨丨復作亂尚討擊大破之又楊震傳安帝乳母王聖傳)
(通姦賂霞上疏諫奏御帝以示阿母等内倖皆懷丨丨隋書孝義傳徐孝肅飬母至孝數十年家人未見其有丨丨魏文帝豔歌何)
(嘗行少小相觸抵寒苦常相隨丨丨安足諍吾中道與卿共别離)憤恚(後漢書楊賜傳每讀張宋傳未嘗不丨丨歎息不能)
(竭忠盡情極言其要晉書夏統傳統從父敬寧祠先人迎女巫統入門忽見驚愕而走曰季桓納齊女仲尼載馳而退子路見夏南)
(丨丨而忼愾奈何迎此妖物夜與游戲楊䕫止妬文梁武平齊𫉬侍兒十餘軰俄為郗后所察動止皆有隔抑拗其丨丨殆欲成疹)
令恚(後漢書劉寬傳夫人欲試寬丨丨伺當朝會装嚴已訖使侍婢奉肉羹翻汙朝衣寬神色不異乃徐言曰羹爛汝手)淹
恚(後漢書宼榮傳滯怒不為春夏息丨丨不為順時怠)憂恚(魏志袁術傳注獻帝春秋曰馬日磾從術求去而術留之不遣)
(既以失節屈辱丨丨而死江淹江上之山賦嗟世道之異兹牽丨丨而來逼蘇軾人參詩開心定魂魄丨丨何足洗)嗔恚(吴志)
(朱桓傳桓性護前恥為人下每臨敵交戰節度不得自由輙丨丨憤激)悲恚(晉書皇甫謐傳謐初服寒食散而性與之忤每)
(委頓不倫嘗丨丨叩刃欲自殺叔母諫之而止)恥恚(晉書周玘傳玘宗族強盛人情所歸帝疑憚之於時中州人士佐佑王業)
(而玘自以為不得調内懷怨望復為刁協輕之丨丨愈甚)慙恚(周書王勇傳晉公護聞勇數論人之短乃扵衆中折辱之勇遂)
(丨丨因卒論衡人才高下不能鈞同同時並進高者得榮下者丨丨毁傷其行二累也)怫恚(唐書武后傳太后方丨丨一日)
(召羣臣廷譲曰朕扵天下無負若等知之乎)懷恚(亢倉子兵之兆在心丨丨而未發兵也論衡清吏增郁郁之白舉涓涓之)
(言濁吏丨丨徐求其罪因纖微之謗被以罪罰)奮恚(孔叢子梁人有陽由者其力扛鼎伎巧過人然無治室之訓妻不畏憚方)
(乃積怒妻坐扵牀荅焉左手建杖右手制其頭妻亦丨丨因授以臂使杖擊之而自撮其隂由乃仆地氣絶而不能興)蔚恚
(吳越春秋要離席闌至舍誡其妻曰我辱壮士椒丘訢扵大家之喪餘恨丨丨瞑必來也慎母閉吾門)多恚(淮南子憂悲丨)
(丨病乃成積)愁恚(方言丨丨憒憒毒而不發謂之氐惆)愠恚(論衡喜者和溫和温賞賜陽道施予陽氣温故溫氣應之)
(怒者丨丨愠恚誅殺陰道肅殺陰氣寒故寒氣應之)瞋恚(華陽國志秦昭襄王時白虎為害乃重募國中有能煞虎者邑萬家)
(扵是夷朐忍廖仲藥何射虎秦精等乃作白竹弩扵高樓上射虎中頭三節白虎常從羣虎丨丨盡搏煞羣虎大&KR0008;而死淨住子經)
(云不得貪欲丨丨愚癡邪見伽藍記如來在烏場國行化龍王丨丨興大風雨佛僧伽梨表裏皆濕郗超奉法要學者務慎所習五)
(一曰貪淫二曰丨丨三曰愚癡四曰邪見五曰調戲)止恚(法苑珠林竝願除憍慢習離諂曲心殿堂光明蘭藉豐滿休兵息刃)
(丨丨防貪無復兩刃之苦永絶藕絲之痛)貪恚(法苑珠林畜生痴報所感種𩔖既多條蔓非一禀兹穢質生此惡途頓罷慧明)
(唯多丨丨段成式中禪師影堂詩木石摧貢高慈悲引丨丨)愛恚(法苑珠林時諸比丘言應差阿難在數中大迦葉言勿以)
(阿難在數中何以故阿難有丨丨怖癡是故不應令在數中)忍恚(法苑珠林愚夫不信業因能生報果謂貧富自然苦樂天)
(性好醜不由丨丨貴賤非關恭惰)憾恚(徐陵與顧記室書陳慶之兒陳暄者帽簮釘額絛布裹頭直來郎座遍相排抱或坐)
(或立且歌且詠吾即呼舍吏責列不荅而走反為丨丨妄相䧟辱)心恚(張九齡荔枝賦丨丨可以觸忿口爽可以忘疾)增
恚(韋充庾氏子碎玉賦亞父碎斗以丨丨海客鍜珠而成難)解恚(陸龜蒙幽居賦藝合歡求丨丨之方餌陟釐明攻冷之徵)
(又庭前詩合歡能丨丨萱草信忘憂)數恚(梅堯臣詩甑空釡冷不俛眉妻孥凍饑丨丨之)震恚(文同石姥賦皇忽寤而丨)
(丨兮列罪目而爾數)餘恚(劉弇南郊大禮賦留滯周南馬談則没有丨丨當君而譽堯舜亦蔣生之所深耻)
舍人恚(漢書東方朔傳上令倡監榜舍人舍人不勝痛呼謈朔笑之曰咄口無毛聲謷謷凥益高丨丨丨曰朔擅詆欺天子)
(從官)司馬恚(世說裴遐在周馥所與人圍棋馥司馬行酒遐正戲不時為飲丨丨丨因曳遐墜地遐還坐舉止如常顔色不)
(變復戲如故)
内結為恚(郗超奉法要求欲為貪耽著為淫外發為瞋丨丨丨丨)
比(毗至切近也阿黨也又支紙質三韻)
韻藻眤比(書丨丨罪人唐書韋堅傳堅妻姜皎女李林甫舅子也初甚丨丨既見其寵惡之)雜比(禮記樂記注丨)
(丨為音宋史樂志編鐘隨月用律丨丨成文聲韻清越)九比(周禮小司徒掌丨丨之數以辨其貴賤老幼廢疾注九夫為井)
(出九賦者之人數)大比(周禮小司徒三年則丨丨大比則受邦國之比要注謂使天下檢閱名數及其財物也鄭司農云五)
(家為比故以比為名今時八月案比是也又鄉大夫三年則丨丨攷其德行道藝而興賢者能者)下比(國語管子曰有不慈)
(孝于父母不長弟于鄉里驕躁淫暴不用上令者則以告有而不以告謂之丨丨史記平津侯傳管仲相齊有三歸侈擬于君桓公)
(以霸亦上僭于君晏嬰相景公食不重肉妾不衣絲齊國亦治此丨丨于民後漢書殤帝紀刺史垂頭塞耳阿私丨丨不畏于天不)
(愧于人又吕強傳中常侍曹節等交結邪黨丨丨羣佞荀子不丨丨以闇上不上同以疾下王安石賀韓魏公啓職在近臣欲致盡)
(規之義世當大有更懷丨丨之嫌)地比(漢書食貨志南陽漢中以往各以丨丨給初郡吏卒奉食幣物傳車馬被具注丨丨)
(謂依其次第自近及遠也)接比(漢書地理志吳粤與楚丨丨)它比(漢書刑法志律令繁多百有餘萬言奇請丨丨日以)
(益滋注丨丨引丨𩔖以丨附之稍增律條也)輕比(唐書温造傳為御史中丞時火延禁中御史府獨不救火温自劾請入三)
(十直宰相劾其自許丨丨詔奪一月俸)我比(易林穿屋相宜利倍丨丨循邪詭道迎不可得南北望邑遂歸入室)易比
(國史補鄭陽武常言欲為丨丨以三百八十四爻各比以人事)
草苴比(楚詞鳥獸鳴以號羣丨丨丨而不芳注苴枯草也言草已枯雖比而合之亦不能芬芳言時勢之不同也)
增外比(易丨丨之貞吉象曰丨丨于賢以從上也)顯比(易九五丨丨王用三驅失前禽邑人不誡吉)衆比(易師)
(者衆也丨必有所丨)上比(易困于石據于蒺藜注石之為物堅而不納者也謂四也三以陰居陽志武者也四初納初不受已)
(者二非所據剛非所乘丨丨困石下據蒺藜无應而入焉得配偶在困處斯凶其宜也莊子然則我内直而外曲成而丨丨内直者)
(與天為徒外直者與人之為徒也成而丨丨者與古為徒)相比(周易略例凡陰陽二爻率丨丨而无應則近而不相得世說阮)
(籍嵇康山濤三人年皆丨丨康年少亞之預此契者劉伶阮咸向秀王戎七人常集于竹林之下嵇康與吕長悌絶交書昔以足下)
(年時丨丨以故數面相親)不比(詩嗟行之人胡丨丨焉禮記其容體丨丨扵禮其節丨丨扵樂論語君子周而丨丨後漢書宼)
(恂傳論夫喜而丨丨怒而思難者其唯君子乎莊子農夫無草萊之事則丨丨商賈無市井之事則丨丨楚辭薠蘅槁而節離兮芳)
(已歇而丨丨)親比(詩羔裘豹袪自我人居居傳居居懷惡不相丨丨之貌宋史禮志封禪玉冊文曰九穀豐穰百姓丨丨)
洽比(詩丨丨其隣昏姻孔云)察比(禮記疑獄必丨小大之丨以成之)身比(禮記顯揚先祖所以崇孝也丨丨焉)
(順也明示後世教也)待比(周禮宫正為之版以待注待丨丨也疏版謂宿衞人名籍謂宫正執籍校比之也)國比(周禮)
(鄉師以丨丨之法以時稽其夫家衆寡辨其老幼貴賤廢疾)校比(周禮黨正以歲時涖丨丨)邦比(周禮族師以丨丨之)
(法帥四閭之吏以時屬民而校登其族之夫家衆寡辨其貴賤老幼廢疾可任者及其六畜車輦)五比(周禮族師丨家為丨)
(十家為聯五人為伍十人為聯玉海先王之時其人則四民也其居則六鄉三采丨丨四閭也又歐陽修國學試策六鄉在郊五家)
(為比)徵比(周禮縣正各掌其縣之政令丨丨注徵召也比案比)案比(見上後漢書安帝紀詔曰方今丨丨之時郡縣多不)
(奉行雖有糜粥穅秕相半長吏怠事莫有躬親又江革傳建武末年與母歸鄉里每至歲時縣當丨丨革以母老不欲搖動自在轅)
(中輓車不用牛馬由是鄉里稱之曰江巨孝注丨丨案騐以比之猶今貌閱也)掌比(周禮閭胥凡事丨其丨觵撻罰之事又比)
(長各丨其丨之治五家相愛相和親有辠奇衺則相及)巫比(周禮九簭之名六曰丨丨注比謂筮與民和比也)和比
(見上)附比(左傳序分經之年與傳之年相丨丨其義𩔖各隨而解之)與比(左傳楚令尹子旗有德于王不知度丨養氏丨)
(而求無厭王患之論語義之丨丨)義比(見上李商𨼆謝河東公和詩啟力均聲同德隣丨丨)協比(左傳富辰言於王曰)
(請召太叔詩曰丨丨其隣昏姻孔云吾兄弟之不協焉能怨諸侯之不睦蜀志姜維傳維本羈旅託國累年攻戰功績不立而宦官)
(黃皓弄權扵内右大將軍閻宇與皓丨丨而皓隂欲廢維樹宇維亦疑之故自危懼不復還成都馬融長笛賦論記其義丨丨其象)
(李華含元殿賦克壯皇威丨丨其心)有比(國語藉偃曰君子丨丨乎叔向曰君子比而不别)最比(史記穰苴傳悉取將)
(軍之資糧享士卒身與士卒分糧食丨丨其嬴弱者三日而後勒兵病者皆求行爭奮出為之赴戰)屋比(史記汲黯傳河内失)
(火延燒千餘家使黯往視之還報曰家人失火丨丨延燒不足憂也)豆比(史記倉公傳血如丨丨五六枚注索𨼆曰比音必利)
(反)等比(漢書張敞傳敞與光祿勲楊惲厚善後惲坐大逆諸公卿奏惲黨友不宜處位丨丨皆免而敞奏獨寢不下)為
比(漢書李尋傳少微處士丨丨為輔注孟康曰少微四星在太微西主處士儒學之官為太微輔佐也)求比(漢書陳湯傳荀)
(参子伋為侍中參妻欲為伋求封湯受其金五十斤許為丨丨上奏注比例也音必寐反)重比(後漢書陳寵傳寵曾祖父咸性)
(仁恕常戒子孫曰為人議法當依于輕雖有百金之利慎無與人丨丨)整比(唐書百官志司衣典衣掌衣各二人掌宫内御)
(服首飾丨丨以時進奉)朋比(唐書選舉志宰相李德裕嘗論公卿子弟艱于科舉武宗曰向聞楊虞卿兄弟丨丨貴𫝑妨平)
(進之路昨黜楊知至鄭樸等抑其太甚耳有司不識朕意不放子弟即過矣但取寔藝可也又唐儉傳儉裔孫次字文編為辨謗略)
(三篇憲宗雅惡丨丨傾陷者嘗覽辨謗略善之又李絳傳帝患朋黨以問絳答曰趨利之人常為丨丨同其私也守正之人常遭構)
(毁違其私也)諧比(唐書吳兢傳兢少勵志貫知經史方直寡丨丨惟與魏元忠朱敬則游)周比(宋史朱昂傳含穎懷)
(精凝和習懿噐淵淪兮幽憂德芬馨兮丨丨井無渫兮泉融珠潜輝兮川媚)無比(逸周書均卒力貌而丨丨比則不順注比)
(者比同也)順比(莊子此皆丨丨于歲不物于易者也荀子使天下莫不丨丨從服天王之事也晉食舉樂東西廂歌九族既睦)
(庶邦丨丨開元布憲四海鱗萃)象比(鬼谷子言有象事有比其有丨丨以觀其次)慎比(荀子主安近之則丨丨而不邪)
(注謹慎親比于上而不回邪諂佞)熟比(荀子凡人好敖慢小事大事至然後興之務之如是則常不勝夫丨丨于小事者矣)
(注丨丨精審躬親之謂)音比(淮南子日冬至丨丨林鍾浸以濁日夏至丨丨黃鍾浸以清)連比(鹽鐵論繫馬百駟貨)
(財充内儲陳納新者不知有旦無暮稱貸者之急廣第廓園良田丨丨者不知無運踵之業竄頭宅者之役也)專比(論衡甲乙)
(有支干支干有加時支干加時丨丨者吉相賊者凶)密比(急就篇注櫛小而細所以去蟣蝨者謂之比言其齒丨丨也)疏
比(急就萹鏡籨丨丨各異工注櫛之大而麤所以理鬢者謂之丨小而細所以去蟣蝨者謂之丨)駢比(水經注盧奴城内有)
(水俗名曰黑水池池之四周民居丨丨填徧穢陋而泉源不絶張九齡荔枝賦蔕葯房以攅萃披龍鱗以丨丨張仲素河橋竹索賦)
(雖前後之鼓怒終上下而丨丨)櫛比(洛陽伽藍記序招提丨丨寳塔駢羅爭寫天上之姿競摸山中之影玉海羣司百執丨丨)
(繩聯四子講德論甘露滋液嘉禾丨丨吳都賦屯營丨丨解署棋布何晏景福殿賦旣丨丨而攅集又宏璉以豐敞王勃九成宫頌)
(屯營丨丨對閣道而斜趨解寺棋分混文昌而外屬)排比(會要開元三年褚旡量馬懷素侍宴言内庫及秘書省墳籍上曰篇)
(卷錯亂卿為朕丨丨花蕊夫人宫詞今宵駕幸池頭宿丨丨椒房得暖無)好比(招魂容態丨丨順彌代些)聲比(馮衍與陰)
(就書衍聞神龍驤首幽雲景蒸明聖修德志士思名是以意同情合丨丨則應也嵇康聲無哀樂論言比成詩丨丨成音)葉比
(何晏景福殿賦區連域絶丨丨枝分)鱗比(何晏景福殿賦星居宿陳綺錯丨丨薛士隆雁蕩山賦蓮花芬拆而木末可采圓蘿)
(糾結而丨丨相差)和比(嵇康聲無哀樂論聲音丨丨感人之最深者也又夫音聲丨丨人情所不能已者也)鄰比(嵇康)
(家誡自非知舊丨丨庶幾已下欲請呼者嘗辭以他故勿往也)理比(陸機文賦或辭害而丨丨或言順而意妨)神比(韓愈)
(感二鳥賦孰左右者為之先信天同而丨丨)恩比(柳宗元披沙揀金賦周德丨丨而岐昌即咏陸文可侔而昭明是選)德
比(白行簡斗為帝車賦義將丨丨動與化俱)叶比(吳通微焦希望神道碑爰廣舊軍肇建新宇丨丨衆志允成厥列)次
比(歐陽修詩譜補亡後序其正變之風十有四國而其丨丨莫詳其義)
受以比(易衆必有所比故丨之丨丨)小大比(禮記疑獄氾與衆共之衆疑赦之必察丨丨之丨以成之注小大猶)
(輕重已行故事曰比比例也)設其比(周禮矢人為矢水之以辨其陰陽夾其隂陽以丨丨丨夾其比以設其羽)夾其
比(見上)不為比(左傳君子謂祁奚於是能舉善矣稱其讐不為諂立其子丨丨丨)以為比(左傳樂豫曰公族公)
(室之枝葉也若去之則本根無所庇蔭矣故君子丨丨丨)莫與比(國語叔向見司馬侯之子曰自此其父之死吾丨丨丨而)
(事君矣)利為比(漢書馮奉世傳開後奉使者丨以奉世丨丨爭逐發兵要功萬里之外為國家生事又野王傳上曰吾用)
(野王為三公後世必謂我私後宫親屬丨野王丨丨注師古曰利比例也音必寐反)坤之比(後漢書梁后紀太史卜兆得夀)
(房又筮得丨丨丨遂以為貴人常特被引御)决事比(後漢書陳忠傳忠父寵在廷尉上除漢法溢于甫刑者未施行忠略)
(依寵意奏上二十三條為丨丨丨以省請讞之敝)天地比(韓詩外傳山淵平丨丨丨此說之難持者也而鄧析惠施能之)
(君子不貴者非禮義之中也)五音比(文心雕龍五色雜而成黼黻丨丨丨而成韶夏五情發而為辭章神理之數也)朋
曹比(東方朔七諫賢良蔽而不羣兮丨丨丨而黨譽)
與影為比(水經注自盧容縣至無戀越烽火至比景縣日中頭上影當身下丨丨丨丨如淳曰故以比影名縣闞駰曰比)
(讀蔭庇之庇影在已下言為身所庇也)
庇(必至切丨蔭或作芘)
韻藻大庇(左傳天王使劉定公勞趙孟于潁館于雒汭劉子曰美哉禹功明德遠矣子盍亦遠績禹功而丨丨民乎頭陀)
(寺碑憑五衍之軾拯溺逝川開八正之門丨丨交喪杜甫詩安得廣厦千萬間丨丨天下寒士俱歡顔)
葛藟庇(左傳宋昭公將去羣公子樂豫曰不可公族公室之枝葉也若去之則本根無所庇蔭矣丨丨猶能丨其本根故君)
(子以為比況國君乎)
增能庇(國語閔馬父曰周恭王丨丨昭穆之闕而為恭楚恭王能知其過而為恭)依庇(後漢書清河王慶傳慶病篤謂)
(宋衍等曰清河埤薄欲乞骸骨扵貴人冡傍下棺而已朝廷大恩猶當應有嗣室庶母子并食魂靈有所丨丨死復何恨)投庇
(北齊書文宣帝紀魏帝加九錫冊命曰蕭宗子弟尚相丨丨如鳥還山如川赴海)自庇(宋史王彦超傳初彦超將致政每戒)
(諸子曰吾累為統帥殺人多矣必無陰德以及後汝曹勉為善事以丨丨及卒諸子果無達者蕭穎士伐櫻桃樹詩擢無用之璅質)
(蒙本枝而丨丨)曲庇(宋史袁樞傳樞遷大理少卿通州民高氏以産業事下大理殿中御史冷世光納厚賂丨丨之樞直其事)
(以聞上怒立罷世光以朝臣劾御史實自樞始)保庇(宋史楊延昭傳延昭以功拜莫州刺史進本州團練使與保州楊嗣並命)
(帝謂宰相曰楊嗣及延昭並出疎外以忠勇自效朝中忌之者衆朕力為丨丨以及扵此)往庇(孔叢子宫他見子順曰他困貧)
(賤將欲自託富貴之門唯先生知人願告所擇將丨丨焉)隱芘(莊子南伯子綦遊乎商之丘見大木焉有異結駟千乘丨將丨)
(其所藾注可以丨丨千乘也)浚芘(鹽鐵論春鵝秋雛冬葵温韭丨丨蓼蘇豐奕耳菜毛果蟲貉)廕庇(論衡夫孔甲之)
(入民室也偶遭雨而丨丨也非知民家將生子而及子必凶為之至也于邵為薛岌謝賜宅狀叨承後命曲被殊私賜以丨丨之地)
(永為子孫之狀)有庇(中說天地有奉生民丨丨即吾君也許敬宗小池賦欣託巢之丨丨體墐戶之全生)影庇(册府元龜)
(明宗天成二年詔曰亂離斯久法制多隳衣服韉馬之流多踰品式富戶或投名扵𫝑要以求丨丨須議條流以懲踰越)掩芘
(釋氏通鑑清凉國師荅唐順宗曰無照無悟則昏雲丨丨扵空門)飴芘(陸機懷土賦甘堇荼扵丨丨締蕭艾其如蘭)西
芘(謝靈運詩漁舟豈安流樵拾謝丨丨)榮庇(蕭穎士與崔中書圓書况在故舊丨丨特深)天庇(齊映出官後自叙表)
(臣有微功實由丨丨)門庇(韓愈房啓墓碣公初為吏亦以丨丨佐使扵南乃始已致)高庇(韓愈會合聮句夏隂偶丨丨宵)
(魂接虛擁)相庇(盧仝詩太山道不遠丨丨實無力姚合詩朝朝廊下食丨丨有肴俎)援庇(元稹同州刺史謝上表無朋友)
(為臣吹嘘無親黨為臣丨丨)朝庇(元稹詩罰俸得西歸心知受丨丨)下庇(令狐楚白楊神新廟碑蔽芾甘棠猶思其)
(人綿綿葛藟丨丨其根)仰庇(李湛然竇希瑊神道碑鼎伷標華公門孕秀丨丨軒星之曜旁通間氣之英)罔庇(楊䕫)
(烏程縣新建廨宇記丹陽余公以再命尹于烏程降車之期月察訟决獄之暇周視縣署頽簷側楹倒移相倚風雨丨丨寒暑是窘)
同庇(吕令問䨇石榴賦異影丨丨分芳對出)求庇(劉銘徵官為蔭判固知鶴鳴子和配幽貞以就間安得孤侵父名苟)
(僥倖而丨丨)庥庇(顧雲上池州庾員外啓倘蒙特降文符稍存丨丨纔聞顧盼便是恩榮)聚庇(劉筠回潁州曾學士)
(啓乘穰守之方闋荷堯聰之俯從丨丨本宗才罹歲籥豈期優詔處移近藩)輝庇(范仲淹詩日月自高照雲霞亦丨丨)結
庇(宋祁蒲桃賦上敷榮于樛木外丨丨扵緇林)頼庇(歐陽修回冨相公啓丨丨冀逃于罪戾望賜有過于蒼黔)棲庇
(歐陽修上學士啓竊揆妄庸之質永懷丨丨之心)德庇(蔡襄張厚贈太子少保制勲猷之美屈於當世丨丨之慶發於來嗣)
(蘇軾與蹇授之書每有書來甚荷丨丨曾鞏賀蹇周輔授舘職啓分符海徼幸依丨丨之餘寓直書林更託雋遊之末)奬庇
(蘇軾與何正通書忝命假守出扵丨丨禮當詣謝以衰病疲曳不給於力愧悚而已)巨庇(蘇軾與滕達道書明公退歸有識所)
(共歎而孤拙無狀尤為失丨丨也)兵庇(張載賀蔡密學啓載投迹山荒所有特一家之衆擔石之儲方且仰依丨丨有恃而)
(生)永庇(黃庭堅藏書閣銘勒銘頌成式告爾後無或墮之丨丨俎豆)恃庇(陳瓘台州羈管謝表若非丨丨於九重安)
(得延生扵再造)作庇(沈初周以宗強賦盛宗室而丨丨強王室以承休李長民廣汴賦龍津所在大闢賢關丨丨寒士今踰百)
(年)受庇(陳翥桐根詩得地自行根丨丨踰高壘)藉庇(章懋與陸克深書所幸老親壽考康健子婦以下俱丨丨無恙)
鷹庇(史記驃騎將軍傳封渾邪王萬戶為漯陰侯封其禆王呼毒尼為下摩侯丨丨為煇渠侯)橋庇(漢書儒林傳自魯商)
(瞿子木受易孔子以授魯丨丨子庸注師古曰姓丨名丨字子庸)韋庇(皇甫湜枝江縣南亭記京兆丨丨為殿中侍御史以)
(直裁聽羣細人憎構之責掾南康移治枝江)
身所庇(左傳子有美錦不使人學製焉大官大邑丨之丨丨也而使學者製焉其為美錦不亦多乎)族可庇(國語)
(劉康公曰儉則能足用用足則丨丨以丨)然後庇(國語單襄公曰王天下者必先諸民丨丨丨焉則能長利)民所庇
(國語晉文公曰夫信丨之丨丨也不可失也)藤隂庇(韓愈感春詩丨丨已可丨落蘂還漫漫)誰從庇(王周詩城)
(狐與社鼠巧佞丨丨丨)
卑(必至切與也)
韻藻不卑(書帝乃震怒丨丨洪範九疇左傳初靈王卜曰余尚得天下不吉投龜詬天而呼曰是區區者而丨余丨)
增天卑(書惟丨不丨允罔固亂弼我我其敢求位宋史上尊號樂章丨丨遐福允彰父慈)帝卑(書惟丨不丨惟我下)
(民秉為惟天明畏)簡卑(書天惟式教我用休丨丨殷命尹爾多方)付卑(書皇天用訓厥道丨丨四方歐陽修撰尊皇太)
(后册庶幾如我仁考丨丨之意以申罔極欲報之心范成大詩丨丨踰邱山奉承劣毫釐)投卑(詩取彼譖人丨丨豺虎豺虎不)
(食丨丨有北有北不受丨丨有昊潘岳詩盧播違命丨丨朔土)秉卑(詩去其螟螣及其蟊賊無害我田穉田祖有神丨丨炎火)
(柳貫尊經堂詩上而建皇極重覩人文麗下以開民彛性初均丨丨)烝卑(詩為酒為醴丨丨祖妣以洽百禮箋丨進丨予也)
三卑(國語單襄公曰成公之生也其母夢神規其臀以墨曰使有晉國丨而丨驩之孫故命之曰黑臀)自卑(范成大惜)
(交賦葆衆美以丨丨兮夫何獨處之嬋娟)
何以卑(詩彼姝者子丨丨丨之)以餘卑(禮記卑之為言與也能丨其丨丨其下者也又以至尊既祭之末而不忘)
(至賤而丨其丨丨之)以半卑(漢書食貨志諸賈人末作貰貸賣買居邑貯積諸物及商以取利者雖無市籍各以其物自占)
(率緡錢二千而筭一匿不自占占不悉戍邊一歲没入緡錢有能告者丨其丨丨之)
曹誅五卑(韓愈曹成王碑王親教之搏力勾卒嬴越之法丨丨丨丨艦步二萬人以與賊遌)
痺(毗至切足氣不生又痹必至切脚冷濕病也)
韻藻增腎痺(史記倉公傳臣意望見王后弟宋建告曰君有病往四五日君要脅痛不可俯仰又不得小溲不亟治即)
(入濡腎及其未舍五藏急治之病方今客腎濡此所謂丨丨也)溼痺(漢書馮奉世傳馮立為東海太守下丨病丨天子聞之徙)
(立為太原太守所居有迹)風痺(晉書宣帝紀帝少有奇節聰朗多大略魏武帝為司空聞而辟之帝不欲屈節曹氏辭以丨丨)
(不能起居唐書哥舒翰傳翰嗜酒極聲色因丨丨體不仁既疾廢遂還京師白居易詩丨丨宜和暖春來腳較輕蘇軾詩自言嗜酒)
(得丨丨故鄉不敢居温柔)痿痺(晉書幸靈傳吕猗母皇氏得丨丨病十有餘年靈療之去皇氏數尺冥目寂然有頃謂猗曰扶)
(夫人起于是兩人夾扶以立少選靈又令去扶即能自行由此遂愈)足痺(韓非子平公腓痛丨丨而不敢壞坐)音痺(嵇康)
(琴賦氣和故響逸張急故聲清間遼故丨丨絃長故徽鳴)體痺(王羲之問慰諸帖重告慰情吾腹中小佳丨丨乏氣便轉差深)
(以為慰慰足下意也)冷痺(顔延之自陳表自去夏侵暑入此秋手足丨丨左脾尤甚素不能食頃向减半)坐痺(杜甫詩老)
(妻憂丨丨幼女問頭風)頑痺(呂頌為張侍郎乞入覲表臣從去年冬初忽染脚疾膝脛丨丨行步艱難)卑痺(范傳正李)
(白墓誌銘謝家山兮公之墓異代詩流同此路舊聞丨丨風雨侵新宅爽塏松栢林朱子百丈山記山門前瞰澗水後臨石池門内)
(跨池又為石梁渡而北躡石梯數級入菴菴纔老屋數間丨丨廹隘無足觀)肘痺(白居易詩丨丨宜生柳頭旋劇轉蓬)手
痺(白居易詩頭眩罷垂釣丨丨休援琴)瘳痺(唐彦謙漢代詩玄晏難丨丨臨邛但發痟)臂痺(歐陽修憎蒼蠅賦或集眉)
(端或沿眼眶目欲瞑而復警丨已丨而猶攘)
耳目痺(史記扁鵲傳過雒陽聞周人愛老人即為丨丨丨醫)䨇膝痺(唐彦謙自詠詩兩牙搖欲落丨丨丨如攣)
為蹷為痺(史記倉公傳齊王為陽虛侯時病甚衆醫皆以丨丨臣意胗脉以丨丨)
奰(平祕切怒也又曰近也本作□經典省作丨)
韻藻内奰(詩丨丨于中國覃及鬼方沈不害上陳高祖置學書梁太清季年數鍾否剝戎狄外侵姦回丨丨王茂元楚三)
(閭大夫祠堂銘序子蘭鄭袖丨丨于朝蛇秦豕齊外披封略袁裒求志賦徒丨丨扵願欲兮宜外衂扵甄鈞)
增屓奰(韓愈詩森森萬木夜僵立寒氣丨丨頑無風)
多力而□(淮南子食木者丨丨丨丨食草者善走而愚)
詖(彼義切險丨又慧也)
韻藻增險詖(晉書桓伊傳孝武末年嗜酒好肉而會稽王道子昏醟尤甚惟狎昵諂邪而好利丨丨之徒以謝安功名)
(盛極而構會之嫌隙遂成宋史佞幸傳趙贊性丨丨辯給好言利害)傾詖(宋史張商英傳論商英以丨丨之行竊忠直之名没)
(齒猶見褒稱其欺世如此)沉詖(謝靈運佛影銘曉爾長夢貞爾丨丨)屯詖(江淹封江冠軍等詔文仲等或誠亮艱危劾彰)
(丨丨皆績幹兩宣勤圖兼立宜各分珪社酬厥勞謐)人詖(江淹齊太祖誄理昧丨丨道懸世險夐略遺圖忌華徇儉)
良時詖(顔延之和謝靈運詩徒遭丨丨丨王道奄昏霾)
毖(兵媚切告也慎也至也)
韻藻閟毖(書天丨丨我成功所注丨否閉而不通丨艱難而不易)
增朕毖(書王曰封汝典聽丨丨勿辯乃司民湎于酒)無毖(書丨丨于恤不可不成乃寧考圖功)劼毖(書予惟曰)
(汝丨丨殷獻臣)謀毖(詩為丨為丨傳毖慎也箋女為軍旅之謀為重慎兵事也)小毖(詩序丨丨嗣王求助也箋天下之事)
(當謹其小小時不謹後為禍大故成王求忠臣早輔助已為政以救患難徐彦伯南郊賦邦誦中龢甿歌丨丨蘇軾代普寧王賀冬)
(表法丨丨以求助期既醉之太平)懲毖(詩予其丨而丨後患莫予荓蜂自求辛螫傳毖慎也荓蜂摩曳也朱子辨志錄所以)
(使人警懼丨丨而謹扵細微以就全德)天毖(漢書翟方進傳王莽依周書作大誥曰丨丨勞我成功所予不敢不極卒安皇)
(帝之所圖事)深毖(謝靈運山居賦寫長源于遠江派丨丨于近瀆)首毖(謝靈運山居賦因以小湖鄰于其隈衆流所凑)
(萬象所回汎濫異形丨丨終肥自注汎濫肥毖皆泉名)肥毖(見上)清毖(韓休駕幸華清宫賦玉堂憑艮面鶉野以高明)
(石溜象蒙遶龍宫之丨丨)島毖(李賀詩亂條并石嶺細頸喧丨丨)敦毖(蘇軾張繢除宣德郎勅益務丨丨將有試焉)
閟(兵媚切丨閉)
韻藻增天閟(書丨丨毖我成功所齊東野語周益公以春官去國過吴范公成大招飲園中題壁云豈鴟夷子成功扵)
(此扁舟去之丨丨絶景須苗裔之賢者然後享其樂耶)不閟(詩視爾不臧我思丨丨)宫閟(詩閟宫有侐實實枚枚杜)
(甫題衡山縣文宣王廟新學堂詩因見縣尹心根源舊丨丨)時閟(左傳狐突曰服以遠之丨以丨之)重閟(晉書廢帝)
(紀宫闈丨丨牀第易誣)道閟(齊書樂志丨丨期運義開藏用)永閟(梁書丁貴嬪傳傷璧臺之丨丨悼曾城之不踐江淹)
(傷愛子賦傷弱子之冥冥獨幽泉而丨丨)清閟(宋史皇后册寳樂章瑤殿丨丨玉墄坦夷韓愈詩筍添南階竹日日成丨丨陸)
(龜蒙小松詩因求飾丨丨遂得辭危夐蘇轍戶部侍郎謝表掖垣丨丨奉鉛槧以媮安民部劇煩以金穀而為職洪适詩寒聲長新)
(籜丨丨拂疎&KR0905;王炎詩松徑度坡陀蓮宮得丨丨)潛閟(水經注川流𨼆伏卒難詳照地理丨丨變通無方)幽閟(張衡)
(週天大象賦虛梁閴寂以丨丨蓋屋喧轟而宴賞元稹詩古觀閉閒門依然復丨丨沈遘詩丨丨足瓌怪纖悉難畢具郝經青州山)
(行詩黎明轉重崦呀互急丨丨)象閟(沈約明堂登歌陰降陽騰氣凝丨丨)邰閟(沈炯歸魂賦肇丨丨之靈源分冒發之世)
(祀)景閟(王勃九成宮頌丨丨丹繩祥抽翠籙)晝閟(宋璟梅花賦烟晦農昏陰雲丨丨)一閟(杜甫詩仙遊終丨丨)
昭閟(邢巨策對聖問丨丨與天道以元亨狂言鄙賤仰天文而知愧)隱閟(韋承慶靈臺賦窅萬仞兮沉以精潛九重兮丨)
(而丨)泮閟(韓愈田沂公先廟碑昔魯僖公能遵伯禽之烈天子實命其史臣作為駉駜丨丨之詩聲於其廟以假魯靈)啓
閟(王起葭灰應律賦因時出矣本乎天者親上乘氣洩焉通乎地者丨丨)華閟(李賀詩日脚埽昏翳新雲啓丨丨)靜
閟(獨孤授刜鐘無聲賦逗撓獸之硎以中開使發鯨之聲而丨丨)山閟(李蒙娥女泉賦望神光兮水潜鑒化跡兮丨丨)珍
閟(劉克莊斷石本跋此帖與余家所藏斷石本點畫無毫髮異竹溪其丨丨之十五城勿輕換)深閟(黃溍敬亭山詩海嶽)
(期屢遷石林路丨丨)
九重閟(白居易詩君之堂兮千里遠君之門兮丨丨丨)不自閟(蘇軾枸把詩神藥丨丨丨羅生滿山澤)
泌(兵媚切泉貌)
韻藻增衡泌(詩丨門之下可以棲遲丨之洋洋可以樂飢梁書何點傳天監三年詔曰侍中何點棲遲丨丨白首不渝)
(奄至殞喪倍懷傷惻上官儀為盧岐州請致仕表歛袵丨丨之間優游農仕之際林逋詩四壁垣衣釣具腥已甘丨丨號沉冥)丹
泌(水經注隂溝即蒗蕩渠也亦言汳又云丨丨流于武德絶河南入滎陽合汳故汳兼丹水之稱)清泌(鮑照從過舊宮詩泉)
(流信丨丨原野實甘荼)洋泌(許敬宗小池賦引入川之餘滴通三徑之丨丨)幽泌(張籍詩徒言濯丨丨誰與薙荒茸)
李泌(唐書丨丨傳丨丨字長源七歲知為文張九齡呼為小友天寶中供奉東宮肅宗即位靈武賜金紫拜元帥廣平王行軍)
(司馬李輔國疾之泌畏禍𨼆衡山代宗召至賜光福里第試柲書少監德宗授左散騎常侍加集賢殿崇文館大學士修國史卒年)
(六十八出入中禁素為權倖所疾常以智免縱横大言時時讜議能悟移人主然常持黃老鬼神說故為人所譏切)柳泌(韓愈)
(李道古墓誌嘗信妄人丨丨能燒水銀為不死藥薦之不效貶循州司馬)謝泌(宋史丨丨傳丨丨字宗源歙人少好學有志操)
(賈黃中一見奇之端拱初為殿中丞獻所著文十篇古今𩔖要三十卷召試中書以直史館賜緋)
祕(兵媚切密也神也視也勞也又姓俗作秘)
韻藻計祕(史記陳丞相世家平城圍七日不得食高帝用陳平奇計使單于閼氏圍以得開高帝既出其丨丨世莫得聞)
(又平凡六出奇計輙益邑凡六益封奇丨或頗丨世莫能聞也庾信宇文公神道碑銘决勝千里謀深丨丨)
增事祕(史記武帝紀張羽旗設供具以禮神君其所語世俗之所知也母絶殊者而天子獨喜其丨丨世莫知也蘇軾謝宣)
(入内院狀職親丨丨號為北門學士之榮)書祕(史記武帝紀封泰山下東方如郊祠泰一之禮其下則有玉牒書丨丨)神
祕(史記正義鬼谷谷名七錄有蘇秦書樂壹注云秦欲丨丨其道故假名鬼谷也梁武帝詩水華究靈奥陽精測丨丨李嶠百寮)
(賀瑞石表或詞𨼆密微或氣藏䜟緯莫究天人之際罕甄丨丨之心柳貫尊經堂詩濟南耄言出孔壁發丨丨倪瓉送盛道士游浙)
(東詩昔聞陽洞啓丨丨中有仙人留玉文)苑祕(漢書郊祀志大夫劉更生獻淮南枕中洪寶丨丨之方注丨丨者言祕術之苑)
(囿也)隱祕(後漢書和熹鄧后紀帝長子平原王有疾後生者輙丨丨養于人間吴志周魴牋若省魴牋乞加丨丨十洲記術家)
(幽事道法丨丨某師云師術泄則事多疑師道顯則妙理散願勿宣臣之意言也釋氏通鑑韶國師初參遁禪師窮極丨丨不知端)
(倪至曹山遇法眼乃大悟)奥祕(蜀志郤正傳以高朗之才圭璋之質幹兹丨丨躊躇紫闥會稽典錄虞翻曰上窮陰陽之丨丨)
(下據人情之歸極魯靈光殿賦西廂踟蹰以閑宴東序重深而丨丨潘岳四征賦侔造化以制作窮山海之丨丨盧仝詩肉眼不識)
(天上書小儒安敢窺丨丨)奇祕(晉書張華傳天下丨丨世所希有者悉在華所由是博物洽聞世無與比張載詩啾啾絲竹作)
(伶人奏丨丨蘇軾與滕達道近得筠州舍弟書教以省事若能省之又省使終日無一語一事則其中自有至樂殆不可名此法丨)
(丨惟不省與公共之)開祕(晉書裴秀傳贊媧皇煉石晉圖丨丨)尊祕(宋書五行志晉惠帝太安元年有人入自雲龍門殿)
(前干寳曰禁庭丨丨之地賤人徑入而門衛不覺者宮室將虛也元和南省請上尊號表九重丨丨萬有顒顒)此祕(晉書謝靈)
(運傳論自靈均以來多歴年代雖文體稍精而丨丨未覩)中祕(魏書禮志高閭議以為宜竝集丨丨羣儒人人别議擇其所長)
(扵理為悉常衮集賢院即事詩穆穆上清居沈沈丨丨書白居易詩願藏丨丨書百代不湮淪晁補之齊州謝到任表歴丨丨之五)
(資坐守集仙之四庫元好問密公寳章小集詩王家書絶畫亦絶欲與丨丨論低昂虞集題旦景初畫詩畢宏韋偃出丨丨營邱北)
(苑開縢緘)機祕(唐書杜如晦傳如晦從征伐常參帷幄丨丨方多事裁處無留僚屬共才之莫見所涯潘尼安身論執權衡握)
(丨丨)寳祕(唐書高駢傳蕭勝獻銅七首呂用之曰此北帝所佩也得之兵不敢犯駢丨丨之十洲記陛下好道思微甄心内向)
(天尊下降竝授傳丨丨臣朔區區亦何嫌惜而不上所有哉李嶠賀日抱戴慶雲見表每至十二月玄珉啓匣緣錯披題遷丨丨於)
(東序視衣纓扵北闕必有仙鶴翔集雲烏杲曜蘇軾答范純夫先公論往古事著述多矣想一一丨丨此豈復待鄙言耶)詭祕
(順宗實錄王叔文密結韋執誼竝有當時名欲僥倖而速進者定為死交交遊蹤跡丨丨莫有知其端者)私祕(宋史崔鶠傳鶠)
(言陛下披至情廓聖度以來天下之言如此而丨丨所聞不敢一吐是臣子負陛下也)深祕(宋史蹇序辰傳序辰同修國史)
(疏言司馬光等蹤跡丨丨包藏禍心)梵祕(元史國師丹巴從果逹木實哩傳習丨丨得其法要)術祕(尹文子大要在乎正)
(名分使不相侵雜然後丨可丨勢可專)欲祕(三略將謀丨丨士衆欲一攻敵欲疾)緘祕(孫過庭書法古今阻絶無所質)
(問設有所會丨丨已深遂令學者茫然莫知領要)珍祕(春明退朝錄王祁公家有晉諸賢墨蹟唐相王廣津所寶有永存丨)
(丨圖刻蘇軾與楊元素奇方承錄示感戴不可言固當丨丨也鄧文原題王晉卿蜀道寒雲圖詩君家丨丨在雲房六時展對忘離)
(索)文祕(雲笈七籖武帝見王母巾噐中有一卷書王母曰此五嶽真形圖也乃三天太上所出丨丨禁重豈汝穢質所宜佩)
(乎)四祕(雲笈七籖凡服氣宜日服椒三兩服以酒水薜荔飲菜汁送之令下益氣及推腸中惡物此是蒙山丨丨)聖祕
(班固為第五倫薦謝夷吾表探賾丨丨觀變歴徵)無祕(陸雲詩丨丨爾音不我是貽)發祕(皇甫謐釋勸論醫和顯術)
(于秦晉倉公丨丨于漢皇)蘭祕(顔延之詩柔中淵映芳猷丨丨)獻祕(謝莊舞馬賦乘玉塞而歸寶奄芝庭而丨丨)冲
祕(梁簡文帝南郊頌序丨丨隱嶙跨千畝于晉日閑曠麗遠吞七里于漢年)舊祕(虞龢論書表及三年之初始玩寶迹既科)
(簡丨丨再詔尋求景和時所散失及乞左右嬖倖者皆原往罪兼賜其直或有頑愚不敢獻書遂失五卷)精祕(虞龢論書表旬)
(日之間轉求丨丨字之善惡書之真偽剖判體趣窮微入神王勃為人與蜀父老書道窮丨丨妙聽察于無聲)靈祕(江總修心)
(賦嘉南十之分次肇東越之丨丨李嶠百僚賀瑞石表用能上披乾象下發坤珍吐川之丨丨開神之韞匱)吐祕(許善心神)
(雀賦山祇丨丨河靈孕寶)衆祕(唐太宗詩粤予承暇景談叢引丨丨衆一作泉)觀祕(許敬宗賀杭州等龍見并慶雲朱草)
(表披祥溢目丨丨驚心)嚴祕(宋之問為楊許州讓右羽林將軍表掌斯丨丨必屬親賢葉適題陳壽老論孟紀蒙機鑰丨丨)
(門藏戶攝非老於共家室者不能守也)幽祕(崔融嵩山啓母廟碑天道丨丨生涯紏錯其化則遷其靈是託朱子袁州州學)
(三先生祠記濓溪周公先生奮乎百世之下乃始深探聖賢之奥疏觀造化之原而獨心得之立象著書闡發丨丨詞義雖約而天)
(人性命之微修己治人之要莫不畢舉)樞祕(李嶠為王及善讓内史表將使策蹇磨鉛入總丨丨牽羸引&KR0629;參典鈞石)言
祕(沈佺期酬楊給事詩丨從溫室丨籍向𤨏闈通元稹詩莊蝶玄丨丨羅禽藻思高)盡祕(張說鄧國夫人墓誌銘幽贊日)
(月裁成天地溫室不傳平城丨丨)清祕(張九齡詩軒掖殊丨丨才華固在斯李蒙上林白鹿賦上苑幽閑禁林丨丨)林
祕(張九齡詩丨丨孰云遠忘懷復爾同)法祕(杜甫送顧八分詩顧於韓蔡内辨眼工小字分日示諸王鈎深丨更丨)跡
祕(韓愈詩事嚴丨丨鬼莫窺道人獨上偶見之)難祕(李程鼓鐘于宮賦苟由中而既發諒聞外之丨丨)永祕(姚合)
(詩丨丨黃庭訣高懸漉酒巾溫庭筠上吏部韓郎中啓簡翰為榮巾箱丨丨歐陽修上李學士啓乙其處者三月上覽以忘疲勒成)
(書于一家官藏而丨丨)奇祕(杜牧注孫子序其所出計畫皆考古校今丨丨長遠)外祕(李敬方詩丨丨千峯秀旁通百)
(潦奔)道祕(徐鉉詩丨丨未傳鴻寶術院深時聽步虚聲歐陽修上胥學士啓稟精天英抽華丨丨又平陽洞青詞載稽丨丨實)
(有舊章)索祕(范仲淹大清宮九詠序觀其立意皆鑿幽丨丨破堅發奇)抽祕(歐陽修謝張先軰啓挫萬物以揮毫入無)
(間而丨丨按雪賦丨子丨思騁子妍詞)自祕(歐陽修詩大奇還丨丨海㝢正休爽)陰祕(晃補之七述陽平丨丨外澤中)
(堅)不祕(趙師良勸講箴帝坐甚明天章丨丨)黃祕(李長民廣汴賦戊戌之冬太一次於丨丨之庭王俊龍德太一宮記)
(大啓丨丨明俾都人士咸得肅心注目以祈福釐)天祕(方岳詩古来版行丨所丨馬祖常壯遊詩裹糧上嵩高靈奇發丨丨)
(劉永之詩金圖啓丨丨銀甕發地靈)鐍祕(洪适石鼓詩一編十襲自丨丨)姦祕(文逢原荆山璞賦摘鬼神之丨丨啓山澤)
(之妖藏)鬼祕(陳樵垂絲海棠賦抽神緘與丨丨宛葩刓而萼刻)闡祕(王旭上許魯肅先生書滎河發靈而二五之機)
(始露溫洛丨丨而皇極之端始開)
重扄祕(何遜詩卧聞復雷響坐視丨丨丨)青龍祕(杜甫詩存想丨丨丨騎行白鹿馴)行樂祕(杜甫詩宮)
(中丨丨丨少有外人知)洞府祕(韋應物詩始造雙林寂遐搜丨丨丨)僊書祕(皇甫冉詩鴻寶丨丨丨龍旂帝服尊)
扄鏁祕(白居易詩思苦膏火煎憂深丨丨丨)甘泉祕(唐闕名佩刀出飛泉賦萬流皆涸丨丨斯丨)青囊祕
(范仲淹詩墨妙丨丨丨丹靈綠髮新)三館祕(李覯詩崇崇九門開窈窕丨丨丨)壺中祕(張耒夏日詩術受丨丨丨)
(方傳肘後靈)元命祕(朱子詩盗啓丨丨丨竊當生死關)天姥祕(謝翺詩異書丨丨丨靈物乳池空)養生
祕(范梈蒼山感秋揚眉頳玉色盡發丨丨丨)煙霞祕(楊載壽杜尊師築室丨丨丨還丹日月遲)神仙祕(潘興嗣詩)
(生蒙塵土厚未受丨丨丨)金泥祕(袁桷元日朝㢠廻詞臣不識丨丨丨點指薇垣頌六符)蓬萊祕(柳貫詩女樂丨丨丨)
(哀簫動杳冥)丹扄祕(陳旅南山詩神舄丨丨丨玄關紫氣賖)
&KR0743;(脂利切擊鳥亦作&KR0034;摰)
韻藻鷹&KR0034;(禮記丨隼蚤丨夏小正六月丨始丨淮南子赤肉懸則烏鵲集丨隼丨則衆鳥散張華鷦鷯賦蒼丨丨而受紲)
(鸚鵡慧以入籠劉孝威烏生八九子歌丨丨隼搏無由逐蘇軾勸農詩貪夫汚吏丨丨狼食袁易詩皂淹天馬逸鞲困秋丨丨)蚤
&KR0034;(見上)蝮&KR0743;(史記酷吏傳至若京兆無忌馮翊殷周丨丨水衡閻奉朴擊賣請何足數哉何足數哉)毛摰(史記義縱)
(傳是時趙禹張湯以深刻為九卿矣然其治尚寬輔法而行而縱以鷹擊丨丨為治注師古曰言如鷹隼之擊奮毛羽執取飛鳥也)
忿&KR0743;(漢書匈奴傳天性丨丨形容魁健負力怙氣難化以善易肄以惡後漢書杜詩傳昔湯武善御衆故無丨丨之師魏志王)
(粲傳注韋誕云仲宣傷于肥戅休伯都無格檢元瑜病于體弱孔璋寔自麤疎文蔚性頗丨丨張九齡畢都護墓誌臨之以威而開以)
(恩信俾丨丨狼戾化梟為人)趫&KR0743;(唐書長孫皇后傳父嵩丨丨曉兵)
增大摰(禮記孟春行冬令則水潦為敗雪霜丨丨首種不入酉陽雜俎凡&KR0743;鳥雛生而有慧出殼之後即于窠外放巢丨丨)
(恐其墜墮及為日所曝熱暍致損乃取帶葉樹枝插其巢畔防其墜墮及作隂凉也朱子跋劉叔通詩卷寒夜擁爐風丨丨吟諷之)
(餘戲書其後)虎&KR0743;(戰國策張儀說韓曰秦帶甲百餘萬車千乘騎萬匹丨丨之士跿跔科頭貫頤奮戟者至不可勝計也)
猛摰(史記貨殖傳趨時若丨獸丨鳥之發謝朓祭大雷何周二神文普德如燬功資叶贊山無丨丨時曠忠賢頭陀寺碑遂欲)
(捨百齡于中身徇肌膚于丨丨權德輿送建州趙使君序旟軾之間丨丨飛伏勞徠所及鰥孤樂康孔平仲詩七軍之心俱丨丨虎)
(兕插翼將翺翔)鵰&KR0743;(史記刺客傳且以丨丨之秦行怨暴之怒豈足道哉)欲&KR0743;(後漢書蓋勲傳凉州刺史梁鵠畏懼貴戚)
(欲殺蘇正和乃訪于勲勲諫鵠曰夫紲食鷹鳶丨其丨&KR0743;而亨之將何用哉鵠從其言太玄經進欲行止丨丨)勇&KR0743;(後漢書吳)
(漢傳光武將發幽州兵夜召鄧禹問可行使者禹曰間數與吳漢言其人丨丨有智謀諸將鮮能及者吳志孫堅傳評孫堅丨丨剛)
(毅孤微發迹𨗳溫戮卓山陵杜塞有忠壯之烈唐書李懷光傳丨丨敢誅殺雖親屬犯法無所回貸宋史韓世忠傳置背嵬軍皆丨)
(丨絶倫者又姚雄傳雄少丨丨有謀年十八即佐父征伐)剛&KR0743;(普書虞潭傳王含沈充等攻逼京都明帝詔潭為冠軍將軍時)
(有野鷹飛集屋梁潭曰起大義而丨丨之鳥來集破賊必矣唐書永王璘傳子襄成王偒丨丨乏謀勸璘取金陵即引舟師東下又)
(王志愔傳志愔為左臺侍御史以丨丨為治所居人吏畏讋呼為皂鵰)猜&KR0743;(唐書高祖諸子傳元吉丨丨好兵)沈&KR0743;
(唐書李光弼傳贊光弼丨丨有守又李愬傳愬丨丨務推誠待士故能張其卑弱而用之宋史楊存中傳存中魁梧丨丨又明鎬傳)
(薛奎還朝仁宗問鎬所能奎稱其丨丨有謀能斷大事除開封推官崔公度感山賦况乃三普人號丨丨孕鶉火之流烈感斗極之)
(勁氣黃庭堅韓信詩韓生丨丨非悍勇笑出跨下良自重)殘&KR0743;(唐書李尚隠傳尚𨼆三入御史府輙繩惡吏不以丨丨失名所)
(發當也又酷吏傳毛若虛眉長覆目性丨丨)捷摰(唐書回鶻傳請易回紇曰回鶻言丨丨猶鶻然)卓&KR0743;(莊子使人喜怒)
(失位居處無常思慮不自得中道不成章于是乎天下始喬詰丨丨而後有盗跖曾史之行)不&KR0743;(賈誼新書鷹隼丨丨眭而)
(不逮不出潁羅)摶&KR0743;(淮南子秋風下霜倒生挫傷鷹鵰丨丨昆蟲蟄藏易林孟春和氣鷹隼丨丨衆雀憂潰西京賦百卉具零)
(剛蟲丨丨孟郊詩丨丨有餘飽魯山長飢空)草&KR0743;(爾雅翼顔師古曰丨丨即今之鴙也)琴&KR0743;(七發于是背秋涉冬使丨)
(丨斫斬以為琴)狼摰(四子講德論丨丨虎攫懷殘秉賊)競&KR0743;(馬融廣成頌狗馬角逐鷹鸇丨丨)習&KR0743;(李尤津城)
(門銘溫風鬱暑鷹鳥丨丨)電&KR0743;(孔融薦謝該書今尚父鷹揚方叔翰飛王師丨丨羣凶破殄始有櫜弓卧鼓之次宜得名儒典)
(綜禮紀周邦彥汴都賦丨丨雷擊莫不繫纍而為囚)攫&KR0743;(陳琳檄吳將校&KR0743;鳥之擊先高丨丨之勢也)隼&KR0743;(傅休奕鬭)
(鷄賦爭奮身而相戟兮競丨丨而鵰睨)擊&KR0743;(張華詩鷹隼始丨丨美人獻時鮮)焱&KR0743;(鮑照河清頌儒訓優柔武節丨)
(丨)愎&KR0743;(張說中書令逍遙公墓誌銘其與人也溫良善誘仁恕多客俾夫頑蔽開拆丨丨擾從)精&KR0743;(高郢沙洲獨鳥)
(賦振毛羽展丨丨)養&KR0743;(劉禹錫丨丨詞丨丨非玩形所資擊鮮力)霜&KR0743;(韓維詩歸心西南飛勁疾丨後丨孔平仲詩東)
(方早寒雪丨丨新梨十月已滿市)忍&KR0743;(晁補之唐舊書雜論則天雄猜丨丨在上元間僣横始萌而韋機發暴其私事銜之)
(後已革命專國奬其勤幹拜以要官故以一女子服天下之英豪而得其死力也)外&KR0743;(呂祖謙平戎萬全圖贊兵不沿中羣)
(雄丨丨)百&KR0743;(樓鑰詩矯矯劉御史一鶚勝丨丨)驕&KR0743;(袁桷上都華嚴寺碑記覽觀羣生厥性有恒丨丨忿鬭失常是)
(行沉昵昏惑執妄是成維政與德具訓以儆)漁&KR0743;(富珠哩翀大都路都總管姚公神道碑帥臣昂吉爾閫淮殆二十年位中)
(書右丞以宣慰使操制兵民黨結中奥自宋未有制者宗亡帥葆芘其徒通納賄賂縱其所為公遣健士襲捕得所匿兵仗貲財定)
(案市殉者七人自是帥丨丨狀百出公疏其迹取驛上聞)悍&KR0743;(姚燧中書左丞李忠宣公行狀吏部君生三十九年且卒指公)
(謂宗夫人曰吾為吏治獄不任丨丨刻削人蒙我力脱罪罟齒平民者衆查居廣送人詩諤諤鉏姦貪軒軒攝丨丨)
飛星&KR0743;(唐書李德裕傳德裕為鄭滑節度使徙劍南率戶三百取一人使習戰謂之雄邊子弟其左右連弩騎士曰丨丨丨)
(流電霆聲突騎總十一軍)栖崖&KR0743;(虞集詩樹挂丨丨丨藤懸飲子猱)
贄(脂利切執丨本亦作摯通作質)
韻藻委贄(禮記童子丨丨而退左傳策名丨丨貳乃辟也國語夙沙釐曰丨丨為臣無有二心史記仲尼弟子傳子路後)
(儒服丨丨因門人請為弟子又刺客傳豫讓曰既已丨丨臣事人而求殺之是懷二心以事其君也後漢書竇融傳融復遣鈞上書)
(曰以丨丨則易為辭以納忠則易為力鍾會平蜀奏解甲投戈面縛丨丨盧諶詩羈旅及寬政丨丨與時遇)執贄(禮記魯人)
(有周豐也者哀公丨丨請見之而曰不可又丨丨以相見敬章别也儀禮士相見禮始見于君丨丨至下容彌蹙後漢書臺佟傳刺)
(史丨丨見佟曰孝威居身如是甚苦如何佟曰佟幸得保終性命存神養和如明使君奉宣詔書夕惕庶事反不苦耶孔叢子齊東)
(郭亥欲攻田氏丨丨見夫子而訪焉夫子曰子為義也丘不足與計事易林珪璧琮璋丨丨見王司馬相如封禪文諸夏樂貢百蠻)
(丨丨)六贄(周禮大宗伯以玉作丨丨又以禽作丨丨以等諸臣釋文摯或作贄)稱贄(儀禮士相見禮主人對曰某也固辭)
(不得命將走見聞吾子丨丨敢辭贄劉敞補亡賓至門主人三辭見賓丨丨主人三辭摯所以致尊嚴也)還贄(儀禮士相見禮)
(主人復見之以其贄曰曏者吾子辱使某見請丨丨于將命者筍子周公謂伯禽之傅曰吾所執贄而見者十人丨丨而見者五十)
(人貌贄之士百餘人)貌贄(見上)交贄(左傳王貳于虢鄭伯怨王王曰無之故周鄭丨丨又晉士燮會楚公子罷許偃盟于)
(宋曰丨丨往來道路無壅公羊傳誓誥不及五帝盟會不及三王丨丨子不及五霸漢書趙充國傳元康三年先零與諸羌種豪二)
(百餘人解仇丨丨盟詛上聞之以問充國)男贄(左傳丨丨大者玉帛小者禽鳥穀梁傳丨子之丨羔雁雉腒)女贄(左傳)
(丨丨不過榛栗棗脩張融與從叔永書世業清貧民生多待榛栗棗脩丨丨既長束帛禽鳥男禮已備勉身就官十年七仕不欲代)
(耕何至此事)同贄(左傳男女丨丨是無别也又注宗婦同姓大夫之婦禮小君至大夫執贄以見明臣子之道莊公欲奢夸)
(夫人故使大夫宗婦丨丨俱見)載質(孟子出疆必丨丨後漢書皇甫規傳規上疏自訟曰吏託報將之怨子思復父之恥丨丨)
(馳車懷糧步走交構豪門競流謗讟)傳質(孟子庶人不丨丨為臣不敢見扵諸侯禮也)陸贄(唐書丨丨傳丨丨字敬輿)
(蘇州嘉興人十八第進士中博學宏辭以書判拔萃補渭南尉德宗立召為翰林學士貞元七年以兵部侍郎知貢舉明年以中書)
(侍郎同中書門下平章事卒贈兵部尚書諡曰宣贄入翰林年尚少以材幸天子嘗以輩行呼而不名時號内相及輔政所言皆剴)
(拂帝短懇到深切或規其太過者對曰吾上不負天子下不負所學皇它卹乎又文藝傳序制冊則常衮楊炎丨丨權德輿王仲舒)
(李德裕言詩則杜甫李白元稹白居易劉禹錫)
增無摯(禮記野外軍中丨丨以纓拾矢可也又贄同白虎通子見父丨丨至親也見無時故丨丨)婦摯(禮記丨人之丨)
(椇榛脯脩棗栗春秋大夫宗婦覿用幣疏傳唯譏丨丨不宜用幣不言覿之為非知其禮當然也國語夏父展曰丨丨不過棗㮚以)
(告虔也)奠摯(禮記冠義丨丨于君遂以摯見于卿大夫鄉先生以成人見也儀禮士昏禮主人出門左西面壻入門東面丨)
(丨再拜出又贄同宋書樂志升瑞丨丨乃公乃侯)受贄(周禮司几筵疏言凡大朝覲非四時常朝常朝則春夏丨丨于朝秋)
(冬丨丨于廟不常在朝也)為摯(周禮大行人九州之外謂之蕃國世壹見各以其所貴寶丨丨又質同左傳必以蕭同叔子丨)
(丨而使齊之封内盡東其畝史記周紀羣公懼穆卜周公乃袚齋自丨丨又伍子胥傳王使人召二子伍尚欲往員曰楚之召我兄)
(弟非欲以生我父也恐有脱者後生患故以父丨丨詐召二子二子到則父子俱死何益父之死往而令讐不得報耳管子吾今將)
(有大事請以寶丨丨于子以假子之邑乘)送贄(儀禮士相見禮賓奉贄入門左主人再拜受賓再拜丨丨出)辭贄(儀禮)
(士相見禮士見于大夫終丨其丨注以將不親答也)依贄(儀禮士相見禮賓對曰某也不丨扵丨不敢見固以請又劉敞補亡)
(士相見之禮必丨扵丨以言其道可親也)士贄(儀禮士相見禮贄冬用雉注丨丨用雉者取其耿介交有時别有倫也)承
贄(儀禮士相見禮注士以軄位相親始丨丨相見之禮)奉贄(儀禮士相見禮賓丨丨入主人再拜受賓再拜送贄出主人送)
(于門外再拜後漢書崔寔傳論李固高潔之士也與瑗隣郡丨丨以結好由此知名唐書禮樂志蕃主再拜丨丨曰某國蕃臣某敢)
(獻壤奠中論古之君子因王事之間則丨丨以見其同僚及國中之賢者陳琳代袁紹檄束手丨丨爭為前登)錯質(儀禮集傳)
(有國之君不息牛羊丨丨之臣不息雞䐁注錯置也又贄同戰國策趙武靈王曰丨丨務明主長臣之論也注錯猶委也)用質
(左傳君子結二國之信行之以禮又焉丨丨)出質(左傳楚子圍鄭三月克之鄭伯肉袒牽羊以逆退三十里而許之平潘尫)
(入盟子良丨丨注潘尫楚大夫子良鄭伯弟戰國策蘇厲曰秦恐天下疑已故丨丨以為信聲德于與國而寔伐空韓)納質
(左傳昭公二十六年齊侯使公子鉏帥師從公成大夫公孫朝謂平子曰有都以衛國也請我受師許之請丨丨弗許曰信女足矣)
(後漢書班超傳超留焉耆半歲西域五十餘國悉皆丨丨内屬王逸九思謁玄黃兮丨丨崇忠貞兮彌堅又贄同張華大會歌獻酬)
(丨丨崇此禮容)取質(左傳向魋入于曹以叛使左師巢伐之欲質大夫以入焉不能亦入于曹丨丨注不能得大夫故入曹劫)
(曹人子弟而質之欲以自固)貢贄(爾雅芣苢馬舄疏王肅引周書王會云芣苢如李出于西戎王基駁云王會所記雜物奇)
(獸皆四夷遠國各齎土地異物以為丨丨非周南婦人所得采是芣苢為馬舄之草非西戎之木也唐書楊恭仁傳恭仁久乘邊習)
(種落情偽悉心綏慰由葱嶺以東皆奉丨丨)替摯(國語内史過論晉侯曰執玉卑丨其丨也丨丨無鎮)虚質(戰國策胡)
(衍令人謂楚王曰韓立公子咎而棄幾瑟是王抱丨丨也)空質(戰國策呂不韋說趙曰子異人秦之寵子也無母于中王后欲)
(取而子之使秦而欲屠趙不顧一子以留計是抱丨丨也史記楚世家懷王留秦楚詐赴于齊齊湣王謂其相曰不若留太子以求)
(楚之淮北相曰不可郢中立王是吾抱丨丨而行不義于天下也)抱質(戰國策齊宣王舉兵伐魏梁王身丨丨執璧請為陳)
(侯臣)寄質(戰國策蘇代遺燕昭王書曰列在萬乘而丨丨于齊名卑而權輕)投質(戰國策無忌謂魏王曰韓丨丨于趙)
(而請為天下雁行頓刃宋史樓鑰傳鑰試南宮有司偉其辭藝欲以冠多士策偶犯舊諱知貢舉洪遵奏得旨以冠末等丨丨謝諸)
(公考官胡銓稱之曰此翰林才也鄭谷上狄右丞詩昔歲曾丨丨關河在左馮)發質(史記周紀史厭謂周君曰何不令人謂韓)
(公叔曰秦之敢絶周而伐韓者信東周也公何不與周地丨丨使之楚秦必疑楚不信周是韓不伐也)置質(史記六國表矯)
(稱蠭出誓盟不信雖丨丨剖符猶不能約束也漢書西域傳贊其大國莎車于闐之属數遣使丨丨于漢願請屬都護)求質
(史記韓世家蘇代謂秦太后弟芊戎曰公叔伯嬰恐秦楚之内蟣虱也公何不為韓丨丨扵楚)通質(史記蘇秦傳說趙肅侯曰)
(令天下之將相會于洹水之上丨丨刳白馬而盟江總辭行李賦天鳳舉而張旃濟龍沙而丨丨)入贄(史記張儀傳大王誠)
(能聽臣臣請使太子丨丨于楚楚太子丨丨于秦後漢書隗囂傳囂心然王元計雖遣子丨丨猶負其險阨欲專方面于是游士長)
(者稍稍去之齊書河南氐羌傳太祖即位欲綏懷異俗建元元年詔曰昔絶國丨丨美稱前冊殊俗内欵聲流往記茄蘆鎮主楊廣)
(香翻迷反正可特量所授)重贄(史記甘茂傳蘇代說秦王曰甘茂以齊約韓魏反以圖秦非秦之利也秦王曰然則奈何蘇代)
(曰王不若丨其丨厚其祿以迎之後漢書來歙傳王元勸囂殺歙王遵諫曰古者列國兵交使在其間所以重兵貴和而不任戰也)
(何况承王命藉丨丨而犯之哉韓詩外傳屠羊說曰楚國之法商人欲見于君者必有大獻丨丨然後將見蘇軾論鬼章劄子鬼章)
(罪當誅其子孫部族猶足以陸梁于邊全其首領以為丨丨)禮贄(晉書元帝紀太興元年詔曰在事之人仰鑒前烈同心戮)
(力無廢朕命遠近丨丨一切斷之又禮志武帝泰始十年將聘拜三夫人九殯有司奏禮皇后聘以穀珪無妾媵丨丨之制)賀
贄(普書禮志每月朔朝夜漏未盡七刻受丨及丨)㛰贄(唐書高宗諸子傳孝敬皇帝弘又請以同州沙苑分假貧民會納妃)
(裴而有司奏贄用白雁適苑中𫉬之帝喜曰漢𫉬朱雁為樂府歌今得白雁為丨丨㛰乃人倫首我則無慙禮畢曲赦岐州)囚
贄(唐書王世充傳世充以宮城為大獄意所猜惡必收繫其人内家屬宫中或命將亦質其孥乃遣既而丨丨且萬口食不足餓)
(死者日數十)陳贄(宋史祀先農樂章靈斿載臨見光丨丨于邵進畫松竹圖表撰獻珍奇則珪璋有可玷之理馳奉章疏則)
(文字非丨丨之儀)琛贄(金史嘉禾曲丨丨旅庭趨明光和氣薰蒸為嘉祥楊於陵謝賜手詔表日本國使遠獻丨丨畢事旋)
(歸言念梯航之勞厚其行李之費恭承詔旨伏見天慈)兵贄(韓非子均如貴人之計則秦必為天下丨丨矣注既進退不能)
(則同于為質者)厚贄(賈誼新書以臣之愚匈奴動疑將一材而出奇丨丨以責漢不大興不已旁午走急數十萬之衆積于此)
(方天下安得食而饋之臨事而重困則難為工矣)有贄(白虎通臣之事君以義合也得親供養故質已之誠副己之意故丨)
(丨也)修贄(程史啓吳畏齋云嗣聽策勲别當丨丨)來質(東京賦藩國奉聘要荒丨丨)嘉贄(崔駰㛰禮結言姬姜)
(是侔比則姚媯載納丨丨申結鞶褵)賮贄(魏都賦襁負丨丨重譯貢筐)獻贄(傅休奕朝會賦丨丨奉璋人肅其容)珪
贄(謝朓元會曲丨丨紛成序庾信移留使文獻歲維新三元告慶丨丨盈庭華裔參軫)禽贄(劉孝威謝晉安王賜㛰錢啓賢)
(夫之譽多愧張耳非壻之才偶同王粲睠言前事良以自羞曲降隆慈俯垂珍錫便使丨丨𫉬舉纁幣有資佩服寵靈殞越非報)
驥贄(王勃上絳州司馬書賓階夕敞清河銷丨丨之虞虛榻晨披心禮得龍驅之地)芡贄(李庾西都賦菰織蒲糿丨丨菱)
(羞)媒贄(李羣玉詩朱門待丨丨裋褐誰揄揚)效質(蘇軾和陶勸農詩怨忿丨丨尋戈相因)首贄(張耒答林學士)
(啓當趨風于末坐乃丨丨于長牋)舉贄(陳與義玉延賦雖三獻其奚售乃丨丨于老生)積贄(崔公度感山賦丨丨鴻臚)
(填貨大農)典質(薛季宣詩寒餒譟妻孥先春輸丨丨)却贄(姚燧參知政事賈公神道碑士民求見者前其人而丨其丨金)
(帛一錢不入其門)裴贄(詩史褚載客梁宋間困甚以詩投襄陽節度使邢君牙君牙贈絹十疋薦于鄭滑辟支使不行明年)
(丨丨知貢舉君牙薦之擢第洞微志杜荀鶴于丨丨侍郎下第八人登科)
膳其摯(周禮司士掌擯士者丨丨丨注卿大夫士以贄見王司士歸其所執羔雁雉于膳人以供王膳也)不以贄
(儀禮士相見禮賓對曰某丨丨丨不敢見注見于所尊敬而無贄嫌太簡)棗栗贄(公羊傳棗栗云乎腵脩云乎注腵脩者脯)
(也禮婦人見姑舅以丨丨為丨見女姑以腵脩為贄見夫人至尊兼而用之)腵修贄(見上)妻子質(唐書高駢傳駢)
(召大將古鍔齎畢師鐸母書及其子出諭師鐸遣子還曰朝斬凶人夕還屯願以丨丨為丨)王方贄(夢溪筆談兩浙田税)
(畝三㪷錢氏國除丨丨丨謂畝税一㪷者天下之通法兩浙既已為王民豈當復循偽國之法上從其說)
摯(脂利切國名亦持又姓)
韻藻增轅摯(考工記今夫大車之丨丨其登又難既克其登其覆車也必易注大車牛車也摯輖也)斵摯(考工)
(記為弓丨丨必中膠之必均注摯之言致也中猶均也)極摯(漢書叙傳今吾子已貫仁誼之羈絆繫名聲之韁鎖伏周孔之)
(軌躅馳顔閔之丨丨既繫攣于世教矣)龍摯(新序秦孝公違丨丨之善謀從衞鞅之過言封鞅為商君及孝公死國人怨商)
(君至于車裂之按丨甘龍丨杜摯也)荀摯(任昉王儉集序丨丨競爽于晉世注丨顗述新禮丨虞改正十五事)莘摯(韓愈)
(王用碑銘有蟜氏國實出炎軒蜀塗丨丨正妃之門孰豐其川不羡其源朱子白鹿洞賦曰明誠其兩進抑敬義其偕立允丨丨之)
(所懷謹巷顔之攸執)湯摯(柳宗元天對丨丨之合祚以久食昧始以昭末克庸成績)伊摯(孫子昔殷之興也丨丨在夏注)
(伊尹也孔叢子子順曰昔丨丨在夏呂望在商而二國不理豈伊呂之不欲哉𫝑不可也文心雕龍丨丨不能言鼎輪扁不能語斥)
(其微矣乎魏武帝求逸才令丨丨傅說出于賤人陳琳檄吳將校丨丨去夏不為傷德嵇康卜疑寧與王喬赤松為侶乎將進丨丨)
(而友尚父乎傅休奕鼓吹曲成湯隆顯命丨丨來如飛)高摯(通典殷太史丨丨載圖法奔周)文摯(列子龍叔謂丨丨曰)
(子之術微矣吾有疾子能已乎陸龜蒙幽居賦友之惠施莫解連環之義醫無丨丨誰知方寸之虚)師摯(論語丨丨之始關雎)
(之亂洋洋乎盈耳哉又太丨丨適齊史記十二諸侯年表太史公讀春秋歴譜諜至周厲王未嘗不廢書而歎也曰嗚呼丨丨見之)
(矣李子卿功成作樂賦乘逸韻于伯牙得遺音于丨丨)杜摯(史記秦紀衞鞅說孝公變化修刑内務耕稼外勸戰死之賞罰)
(孝公善之甘龍丨丨等弗然相與爭之卒用鞅法)張摯(史記張釋之傳其子曰丨丨字長公官至大夫免以不能取容當世)
(故終身不仕柳宗元詩世議排丨丨時情棄仲翔)梅摯(宋史丨丨傳丨丨字公儀成都新繁人以戸部員外郎兼侍御史知)
(雜事權判大理寺言張堯佐非才及奏減資政殿學士員名待制官同議政復百官轉對帝語大臣曰丨丨言事有體)
鍜不摯(考工記函人為甲凡甲丨丨丨則不堅已敝則撓注鍜鍜革也摯謂質也摯之言致謂孰之至極也)天命摯
(梅堯臣籬憂賦信民生之多難兮伊丨丨之方丨)寒已摯(韓維詩思之不可見暑謝丨丨丨)少皥摯(左傳郯子)
(來朝昭子問焉曰少皥氏鳥官名何故也郯子曰我高祖丨丨丨之立也鳳鳥適至故紀于鳥為鳥師而鳥名)内史摯(名畫)
(記紂為淫虐丨丨丨載圖而歸周)劉子摯(左傳丨丨丨卒無子單子立劉蚠)
觶(支義切爵受四升或作觝&KR0008;)
韻藻揚觶(禮記杜蕢洗而丨丨又孔子射于矍相之圃使公㒺之裘序點丨丨而語又盥洗丨丨所以致絜也又一人丨)
(丨乃立司正焉知其能和樂而不流也周書昭帝紀天和元年詔曰甲子乙卯禮云不樂萇弘表昆吾之念杜蕢有丨丨之文此典)
(茫然已墜于地唐書韓琬傳琬舉茂才刺史行鄉飲餞之主人丨丨曰孝于家忠于國今始充賦請行無算爵儒林榮之李程鼓鐘)
(于宮賦禮失所譏想杜蕢之丨丨教之以義嘉大禹之勒銘陸環曲水杯賦已傾壺而丨丨默爾無諠乃枕麴而藉糟塊然復醉)
舉觶(禮記宗廟之祭尊者丨丨卑者舉角儀禮鄉飲酒禮一人洗升丨丨于賓)執觶(儀禮士冠禮冠者即筵坐左丨丨右)
(祭脯醢又鄉飲酒禮主人實觶酬賓阼階上北面坐奠觶遂拜丨丨興賓西階上荅拜唐書禮樂志皇帝左丨丨右取脯擩于醢祭)
(于籩豆之間)奠觶(儀禮士冠禮丨丨拜執觶興賓荅拜又特牲饋食禮主人丨丨拜賓荅拜唐書禮樂志皇帝納后啐醴建)
(柶各丨丨于薦遂拜執觶興主人荅拜使者進升筵坐各丨丨于薦東降筵序立于西階上)
增卒觶(禮記丨丨致實于西階上儀禮鄕飲酒禮立飲不拜丨丨不洗實觶東南面授主人注賓立飲丨丨因更酌以鄉主)
(人將授)實觶(儀禮鄉飲酒禮丨丨西階上坐奠觶唐書禮樂志皇帝納皇后問名掌事者徹几設二筵東上設甒醴于東房)
(西牖下加羃坫在尊北丨丨二角柶二籩豆各一實以脯醢在坫北)洗觶(儀禮鄉飲酒禮司正丨丨升自西階阼階上北面受)
(命于主人又鄉射禮勝者之弟子丨丨升酌南面坐奠于豐上降袒執弓反位)取觶(儀禮鄉飲酒禮坐丨丨不祭遂飲又有司)
(徹賓及兄弟交錯其酬皆遂及私人爵無算注長賓丨丨酬兄弟之黨長兄弟丨丨酬賓之黨唯己所欲無有次第之數也)用
觶(儀禮鄉飲酒禮獻用爵其他丨丨注爵尊不䙝用之)受觶(儀禮士冠禮冠者筵西拜丨丨賓東面荅拜唐書禮樂志冠日)
(皇太子就筵西南面立賓進受醴加柶面柄進北向立皇太子拜丨丨賓復位)勺觶(儀禮士冠禮服北有篚實丨丨角柶脯醢)
(南上)膳觶(儀禮燕禮公有命則不易不洗反升酌丨丨下拜小臣辭賓升再拜稽首)更觶(儀禮燕禮若膳觶也則降丨丨)
(洗升實散大夫拜受賓拜送注言丨丨卿尊也)角觶(儀禮燕禮司正洗丨丨南面坐奠于中庭唐書禮樂志皇帝加元服其日)
(尚食實醴尊于東序外帷内坫在尊北實丨丨柶各一)易觶(儀禮燕禮公坐奠觶荅再拜執觶興賓進受虛爵降奠于篚丨)
(丨洗)送觶(儀禮燕禮媵爵者北上降阼階上皆再拜稽首丨丨公荅再拜)虛觶(儀禮燕禮大夫卒受者以丨丨降奠于篚)
(注卒後也唐書禮樂志皇帝初舉酒登歌作昭和三終尚食奉御受丨丨奠于坫)𧰼觶(儀禮燕禮媵爵者洗丨丨升賓之序)
(進坐奠于薦南)媵觶(儀禮燕禮公坐取大夫所丨丨興以酬賓)承觶(儀禮公食大夫禮飲酒實于觶加于豐注豐所以丨)
(丨者也如豆而卑)四觶(儀禮特牲饋食禮水在洗東篚在洗西南順實二爵二觚丨丨一角一散)觚觶(儀禮通解司宫)
(摡豆籩勺爵丨丨凡洗篚于東堂下勺爵丨丨實于篚)奉觶(唐書車服志平巾綠幘者尚食局立膳典膳局典食大官署食)
(官署供膳丨丨之服也)罇觶(新序普平公欲伐齊使范昭往觀焉景公賜之酒酣范昭曰願請君之樽酌公曰酌寡人之樽)
(進之于客范昭已飲晏子曰徹樽更之丨丨具矣范昭佯醉不悦)小觶(急就篇巵觛注觛觶之小者行禮飲酒角也黃氏曰)
(觛丨丨觛徒旦反)陳觶(鮑照擬古詩呼我升上席丨丨登瓢壺)三觶(徐彥伯南郊賦丨丨終獻萬祇呈醺)觵觶
(于邵餞崔校書之容州序丨丨交飛而取樂塤箎相協以雅奏)揮觶(施肩吾𧰼樽賦柔嘉滌濯以脩其虔恭登降丨丨以流其)
(愷悌)
豐上觶(儀禮鄉飲酒禮不勝者進北面坐取丨丨之丨興少退立卒觶進坐奠于豐下興揖)執戈觶(紹興古噐評商)
(丨丨父癸丨銘四字上作人形手執戈蓋戈者所以刺而傷物銘之于器既以戒其過而執之于手則又有持久不忘之意焉父癸)
(則商號也)
亞父癸觶(紹興古器評商丨丨丨丨銘四字主則商之主癸也主癸子天乙是為成湯亞乃藏主廟室之形以此推之此)
(觶為湯宗廟孝享之器明矣)
胾(側吏切大臠也)
韻藻右胾(禮記凡進食之禮左殽丨丨)牛胾(禮記醢丨丨醢牛膾儀禮公食大夫禮炙南醢以西丨丨醢牛鮨疏)
(大凡醢配胾是其正而醢卑於胾今牛羊豕胾皆在醢下者直是䋫之次非尊卑之列曾鞏詩洪濤入座行酒杯丨丨羊蒸委若灰)
羊胾(禮記羊炙丨丨醢豕炙)豕胾(禮記豕炙醢丨丨芥醬魚膾雉兔鶉鷃儀禮少牢饋食禮上佐食羞胾兩瓦豆有醢)
(亦用瓦豆注羊胾在南丨丨在北)大胾(史記周勃世家景帝居禁中召條侯賜食獨置丨丨無切肉又不置櫡歐陽修憎蒼)
(蠅賦丨丨肥牲嘉肴美味蘇軾鰒魚行磨沙瀹瀋成丨丨剖蚌作脯分餘波陸游詩芳茶綠酒進雜遝長魚丨丨高嵯峨劉宰詩丨)
(丨來隣邑細縷出纖指)炮胾(沈約高士贊心安藜藿口絶丨丨)
增食胾(禮記三飯主人延客丨丨然後辯殽注先丨丨後食殽殽尊也儀禮少牢饋食禮尸又食丨丨上佐食舉尸一魚尸)
(受振祭嚌之佐食受加於肵横之)羹胾(禮記大夫燕食有膾無脯有脯無膾士不貳丨丨庶人耆老不徒食疏士不貳丨丨)
(者謂士燕食也若朝夕常食則羹食自諸侯以下至扵庶人無等管子丨丨中别胾在醬前王安石車載板詩且長隨我遊吾不汝)
(丨丨蘇轍祭歐陽少師文嗟維此時文律頽毁咀嚼荆棘斥棄丨丨)狗胾(儀禮燕禮羞庶羞注謂&KR0871;肝膋丨丨醢也疏此及大)
(射其牲皆用狗故知有肝膋丨丨)湇胾(儀禮士虞禮不綏祭無泰羹丨丨從獻注湆肉汁也胾切肉也事尸之禮始扵綏祭)
(終於從獻綏當為墮疏綏祭有泰羹湆自門入設扵鉶南胾四豆設於左)羞胾(儀禮通解上佐食丨丨兩瓦豆有醢亦用瓦豆)
(設扵薦豆之北)被胾(梁書沈約傳瞻穹昊而無歸雖非牢而丨丨)林胾(唐書裴矩傳帝在東都以蠻夷朝貢踵至悉召)
(天下奇倡怪伎大陳端門前廛邸皆供悵池酒丨丨譯長縱蠻夷與民貿易蠻夷嗟咨謂中國為仙晨帝所)受胾(汲冡周書)
(士師乃命少宗祠風雨百享士師用丨其丨以為之資)木胾(韓非子夫嬰兒相與戲也以塵為飯以塗為羹以丨為丨然至)
(日晚必歸饟者塵飯塗羹可以戲而不可食也)炙胾(急就篇膹膾丨丨各有形注丨謂炙之扵火上也丨大臠也)尺胾
(急就篇鴇鴰注鴇大鳥其肉出丨丨今俗呼為獨豹豹者鴇聲之訛耳)割胾(册府元龜張萬進高祖有天下命為彰義軍節)
(度使洎至涇原每日於公庭列大鼎烹肥羜丨丨方寸以噉賓佐)臠胾(蔡邕與何進薦邊讓書邕誠竊悁悒怪此寳鼎未受)
(犧牛大羹之和久佐煎熬丨丨之間願明將軍回謀守慮思垂采納)嚌胾(韓愈送高閑上人序夫外慕徙業者皆不造其堂不)
(丨其丨者也)酒胾(韓愈祭馬僕射文曾不濡翰酬酢文字曾不醉飽以勸丨丨)爼胾(柳宗元詩鼎臑丨丨五獻百籩)
(張栻後杞菊賦清酒百壺鼎臑丨丨)嘬胾(黃庭堅移跛奚文姨㜮臨食&KR1057;垢撩髮染指&KR1851;杓丨丨懷骨事無小大盡當關白)
餚胾(張耒詩老妻坐我傍丨丨屢炮煎又肴同王楨芟麥歌昨日公堂宴賓貴尊酒横陳混丨丨)枯胾(張耒次潁川詩)
(黃昏造孤驛買飯囓丨丨)
躓(陟利切礙也頓也說文跲也亦作㚄)
韻藻載㚄(詩狼䟦其胡丨丨其尾傳䟦躐㚄跲也疏䟦與㚄皆是顛倒之𩔖以䟦為躐者謂䟦其胡而倒躓耳)䟦㚄
(見上李康運命論蓋笑蕭望之丨丨于前而不懼石顯之絞縊于後也韓愈祭馬僕射文適彼甌越[危臬][危瓦]丨丨顛而不踒乃得其地)
(曾鞏祭歐陽少師文諫垣抗議氣震回遹鼓行無前丨丨非恤)倒躓(見上盧思道勞生論失翹陸之本性喪江湖之遠情淪此)
(風波溺于丨丨)顛躓(詩正義序焯炫等負恃才氣輕鄙先達凖其繩墨差忒未免勘其會同時有丨丨按焯劉焯炫劉炫也崔)
(融皇太子請放罪囚表時當慘勁命甚漂浮兹因决罰或從丨丨杜甫詩故舊獨依然時危話丨丨唐彦謙宿田家詩阿母出搪寒)
(老脚走丨丨曾鞏王仲逵墓誌君在撼頓丨丨之中志氣彌厲)馬躓(普書王濟傳王湛兄子濟有馬甚愛之湛曰見督郵馬當)
(勝但芻秣不至爾濟試養之于是濟丨試于蟻封果丨而督郵馬如常英雄記董卓當入會陳列步騎自營至宮丨丨不前卓心怪)
(欲止呂布勸使行乃衷甲而入武王箠銘馬不可極民不可劇丨極則丨民極則敗)困躓(唐書杜牧傳牧以疏直時無右援者)
(從兄悰更歴將相而牧丨丨不自振頗怏怏不平鍾會檄蜀文先主丨丨冀徐之郊制命紹布之手韓偓感懷詩居世無媒多丨丨)
(昔賢因此亦號咷蘇軾乞留劉攽狀流離丨丨守道不回)淪躓(謝靈運詩丨丨困微弱李百藥春眺詩疲痾荷拙患丨丨合幽)
(襟高適詩邈然在雲霄寧肯更丨丨)
文章躓(南史江淹傳嘗夢景陽曰嘗以匹錦相寄今可見還淹探囊中得數尺與之自此淹丨丨丨矣按景陽謂張協)
得州便躓(南史江祏傳明帝欲以劉暄為雍州暄時方希内職不願遠役投于祏祏謂明帝曰昔人相暄丨一丨丨丨今)
(為雍州儻相中乎)
增佯躓(戰國策蘇代曰周丈夫宦三年不歸其妻愛人已而其丈夫來因令其妾酌藥酒妾知之丨丨而覆之)見躓
(漢書叙傳長倩懙懙覿霍不舉遇宣乃拔傳元作輔不圖不慮丨丨石許述蕭望之傳)頓躓(普書杜夷傳劉陶告廬江郡曰)
(徵士杜君德懋行潔頃流離道路聞其丨丨刺史忝任不能崇飾有道今郡可遣一吏縣五吏恒營恤之易林登高折木丨丨蹈險)
(馬融廣成頌夷繇未殊顛狽丨丨&KR0008;&KR0008;蟫蟫充衢塞隧謝靈運招提精舍詩四城有丨丨三世無極已)流躓(普書劉曜載記)
(曜子雖少離屯難丨丨殊荒而風骨俊茂爽朗卓然)屯躓(南史蕭綜傳嘗有人士姓王以丨丨投告綜于時大乏唯有眠床故)
(皂複悵即下付之馬令南唐書潘賁七歲能詩性謇特自負才噐以藐勢位既而動多丨丨五舉猶為白丁沈千運詩栖栖去人世)
(丨丨日窮廹)遭躓(南史王僧孺傳論僧孺碩學而中年丨丨非為不遇斯乃窮通之數也)貧躓(北齊書段榮傳孝言)
(舉止風流召致名士雖草萊之士粗閑文藝多引入賓舘與同興賞其丨丨者亦時有乞遺世論以此多之)末躓(唐書高智周傳)
(智周始與郝處俊來濟孫處約共依江都石仲覽仲覽使相工視之工語仲覽曰高之貴君不及見之來早顯而丨丨高晚顯而壽)
亟躓(宋史李綱傳紹興九年除知潭州荆湖南路安撫大使綱具奏力辭曰顧臣區區進退何足少多然數年之間亟奮丨丨)
(上累陛下知人任使之明寔有係于國體)屢躓(宋史張浚傳論羣言沸騰屢奮丨丨而辭氣慨然)足躓(列子意之所屬)
(著其行丨丨株塪頭抵植木而不自知也崔公度珠賦勍牛悅水而黃奪澤馬翫繩而丨丨)不躓(韓非子先聖有諺曰丨丨)
(于山而躓于垤蘇轍上皇帝書馬有餘力車有餘量然後可以涉泥塗而車不僨登坂嶮而馬丨丨)跛躓(易林丨丨未起失利)
(後市不得鹿子)差躓(易林擔負丨丨踠跌右足)前躓(易林左跌右僵丨丨觸桑)後躓(易林左有噬熊右有嚙虎前觸)
(銕矛丨丨強弩無可抵者)卻躓(易林老狼白駒長尾大狐前顛丨丨進退遇祟)必躓(劉勰新論輪者所以輾地入水則溺)
(舟者所以涉川施陸丨丨)駭躓(唐詩紀事殷文圭嘗經大澤中驟雨震電衆丨丨獨安詳如不聞雨定傍人見其兩耳中鬼神)
(以泥封之)詞躓(文章辨體若專用比興則患在意深意深則丨丨)人躓(黃帝巾機銘丨莫丨于山而躓于垤)躋躓
(洞簫賦丨丨連絶淈殄沌兮注其聲或丨或丨也)赴躓(長笛賦薄湊會而凌節兮馳趣期而丨丨)事躓(謝靈運還舊園)
(詩丨丨兩如直心愜三避賢李邕謝勅書表識愚不足以廣聽丨丨不足以動忠)力躓(王僧孺與何炯書基薄墻高途遥丨)
(丨韋承慶靈臺賦丨方丨而獨騁量已傾而未足)艱躓(陽固演賾賦傷丨丨之相承兮悲屯蹇而日臻)無躓(徐彦伯汾)
(水新船賦若往若來無顛丨丨)蹇躓(王勃為人與蜀城父老書低心于丨丨之辰忍恥于恓惶之日白居易送侯權秀才序才)
(朽命剝丨丨不暇元稹野節鞭詩誓以鞭姦頑不以鞭丨丨袁裒求志賦丨丨豈其願兮摧輪亦吾所深懼)歡躓(王勃為人)
(與蜀城父老書下官薄游綿載飄寓淹時丨丨相仍憂虞自積)多躓(駱賓王螢火賦何微生之丨丨獨宛轉以觸籠)同躓
(李嶠為王方慶讓鳳閣侍郎表力周于用則輕重咸宜任過其才則巨細丨丨)隕躓(李華丞相房公德銘喬嶽丨丨輔星昏霾)
窮躓(柳宗元送元秀才序周乎志者丨丨不能變其操周乎藝者屈抑不能貶其名)奔躓(柳宗元普問乍進乍退乍伏乍)
(起乍丨乍丨)坎躓(皮日休詩如何黃帝機吾得多丨丨)飄躓(曾鞏詩乖時遭丨丨豈免生事艱)取躓(眺補之贈)
(王允中詩請看缾罌滿丨丨病不去)
杜回躓(左傳見老人結草以亢杜回丨丨丨而顛)阨於躓(全唐詩話以宋廣平之才未為梅花賦則蘇公未暇知其)
(人耶將廣平困于窮丨丨丨然後為是文耶)
漬(疾智切浸潤又漚也)
韻藻大漬(左傳大災者何丨丨也)漸漬(史記禮書自子夏門人之高第也猶云出見紛華盛麗而說入聞夫子之)
(道而樂二者心戰未能自决而况中庸以下丨丨于失教被服于成俗乎普書禮志丨丨聖訓講肄積年又孔坦傳古者且耕且學)
(三年而通一經以平康之世猶假丨丨積以日月率爾責試竊以為疑劉向說成帝興禮樂承千歲之衰周繼暴秦之餘敝民丨丨)
(惡俗貪饕險詖不閑義理不示以大化而獨敺以刑罰終已不改王僧孺從子永寧令誄丨丨羲老祖述淵雲)
增霑漬(漢書嚴助傳今方内無狗吠之警而使陛下甲卒死亡暴露中原丨丨山谷邊境之民為之早閉晏開周書庾信傳)
(或以隼翼鷃披虎威狐假丨丨鋒鏑脂膏原野又沾同唐書谷那律傳太宗出獵遇雨丨丨問曰油衣若為而無漏耶那律曰以瓦)
(為之當不漏)淹漬(普書五行志義熙十一年七月大水丨丨太廟百官赴救)蜜漬(南史虞愿傳帝好逐夷以銀鉢盛丨)
(丨之一食數鉢)漂漬(齊書周盤龍傳建元二年虜寇壽春以盤龍為軍主助垣崇祖决水丨丨盤龍率輔國將軍張倪馬步軍)
(于西澤中奮擊殺傷數萬人)含漬(齊書魏主宏傳魏郡王元英十萬餘人通斜谷寇南鄭聞氐衆盛與楊靈珍俱退入斜谷)
(會天大雨軍馬丨丨截竹煮米于馬上持炬炊而食)泥漬(魏書韓子熙傳元义害清河王懌後靈太后返政以元义為尚書令)
(解其領軍子熙與劉定興傅靈&KR0710;張子慎伏闕上書曰明明在上赫赫臨下丨丨自消玉質還潔)沉漬(吳越春秋帝堯之時)
(遭洪水滔滔天下丨丨四嶽乃舉鯀而荐之魏文帝周成漢昭論吕尚為太師目厭威容之美耳飽仁義之聲所謂丨丨玄流而沐)
(浴清風者矣)女漬(水經注洧水又東逕鄶城南世本曰陸終娶于鬼方氏之姝謂之丨丨是生六子孕三年啓其左脇三人)
(出焉破其右脅三人出焉其四曰求言是為之鄶人)水漬(正蒙木之為物丨丨則生火然而不離也)浸漬(孔融詩三人成)
(市虎丨丨解膠漆范質誡兒侄詩黃河瀾九里草木皆丨丨歐陽修送梅聖俞序始而歡然以相得終則暢然覺乎薰蒸丨丨為益)
(也)瀐漬(潘尼釋奠頌序丨丨徽猷沐浴芳潤)澤漬(庾信鏡賦脂和甲煎丨丨香蘭)雨漬(蕭國寶詩丨丨短垣茸草)
(色水涵空石露蒲根郝經詩年深丨丨百裂餘析作兩峯蹲半規又元稹詩我用鞭尺餘泥抛風丨丨)丹漬(李賀詩石根緣)
(綠蘚蘆筍抽丨丨)下漬(杜牧咏簾詩丨丨金階露斜分碧瓦霜)河漬(歐陽修詩滑人居河飲河水耕河之壖浸丨丨)
留漬(王惲詩隂靈呵護石壇古老雨丨丨蒼苔痕)鉛漬(馮子振十八公賦或悲歌而丨丨溫枕或醉舞而袖黏溢觥)
䨇血漬(元稹出門行淚痕丨丨丨)遺香漬(南唐後主手巾詩汗手丨丨丨痕眉惹黛烟)
心為物漬(宋史𨼆逸傳胡憲學易于譙定久未有得定曰丨丨丨丨故不能有見唯學乃可明耳)
穉(直利切晩禾又稚同幼丨亦小也晚也又姓)
韻藻幼穉(詩婉兮孌兮總角丱兮傳總角聚兩髦也丱丨丨也公羊傳秋曰蒐注蒐簡擇也簡擇丨丨取其大者漢書許)
(后傳妾誇布服糲食加以丨丨愚惑不明義理說苑人之丨丨童蒙之時非求師正本無以立身全性揚雄逐貧賦匪惟丨丨嬉戲)
(土砂曹植周公贊成王即位年尚丨丨周公居攝四海慕利陶潛歸去來辭序余家貧耕植不足以自給丨丨盈室缾無儲粟生生)
(所資未見其術宋之問放白鷴篇著書晚下麒麟閣丨丨驕癡侯門樂韓翃詩時擕丨丨諸峯上閒濯眉鬚一水濱)田穉(詩去)
(其螟螣及其蟊賊無害我丨丨埤雅蔡邕月令曰螽斯其類乳于土中深埋其卵江東謂之蚱蜢善害丨丨常衮賀雨表動乾坤而)
(滿盈治隂陽之化育郊原益茂丨丨皆登又史記丨完世家完卒諡為敬仲仲生丨孟夷敬仲之如齊以陳字為田氏丨丨孟夷生)
(湣孟莊)二穉(後漢書儒林傳周澤字穉都孫堪字子穉京師號曰丨丨又紫微詩話邠老嘗寄德操均父詩云文如丨丨徒)
(懷璧武似三明却韔弓文如丨丨謂德操武似三明謂均父也)韶穉(韓愈詩忽驚顔色變丨丨却信靈仙非怪誕)徐穉
(後漢書丨丨傳丨丨字孺子豫章南昌人家貧常自耕稼非其力不食恭儉義讓所居服其德時陳蕃為太守在郡不接賓客唯穉)
(來特設一榻去則縣之)
不□穉(詩彼有丨丨丨此有不歛穧)
增童穉(書遠耆德比頑童傳耆年有德疏遠之丨丨頑嚚親比之後漢書鄧禹傳降者日以千數衆號百萬禹所止輙停車)
(住節以勞來之父老丨丨垂髮戴白滿其車下魏書崔挺傳挺識邢巒宋弁于丨丨之中並謂當遠致世稱其知人蔡邕袁滿來墓)
(碑雖則丨丨令聞芬芳鍾會成侯命婦傳夫人性矜嚴明于教訓會雖丨丨勤見規誨梁簡文帝菩提樹頌班白不提挈丨丨有謳)
(歌杜甫北征詩生還對丨丨似欲忘饑渴皇甫冉詩移家南渡久丨丨解方言白居易詩丨丨盡成人園林半喬木)長稚(詩蝃)
(蝀序國人不齒箋不齒者不與相丨丨禮記幼者聽而弗問學不躐等也注學教也教之丨丨)衆穉(詩許人尤之丨丨且狂馮)
(子振十八公賦丨丨莫肩庶孽焉續)柔穉(詩猗彼女桑疏猗束彼女桑而采之謂丨丨之桑不枝落者以繩猗束而采之也)
稙穉(詩黍稷重穋丨丨菽麥傳先種曰丨後種曰丨元稹出門行善賈識貪廉良田無丨丨)妻穉(儀禮丨丨子幼注丨)
(丨謂年未滿五十子幼謂年十五已下)盍稚(魏志烏丸鮮卑傳評注氐人其種非一稱其自相號曰丨丨各有王侯多受中)
(國封拜)蒙稚(宋書文帝紀元嘉二十六年詔曰先帝以桑梓根本寔同休戚復以丨丨猥同艱難時人故老與運零落眷惟)
(既往倍深感歎)鞠稚(南齊書沈驎士傳吏部郎沈淵中書郎沈約表薦驎士義行曰沈驎士家世孤貧藜藿不給長兄早卒孤)
(姪數四攝尫丨丨吞苦推甘)年稚(魏書程駿傳駿謂劉昞曰今世名教之儒咸謂老莊虛誕夫老子著抱一之言莊生申性)
(本之旨若斯者可謂至順矣人若乖一則煩偽生爽性則冲真喪昞曰卿丨尚丨言若老成由是聲譽益播新序齊有閭丘卭年十)
(八道遮宣王曰家貧親老願得小仕宣王曰子丨尚丨未可也卭對曰顓頊行年十二而治天下秦項槖七歲為聖人師由此觀之)
(卭不肖耳丨不丨矣)後稚(管子曙戒勿怠丨丨逢殃)驕稚(莊子人有見宋王者錫車十乘以其十乘丨丨莊子注自丨而)
(丨莊子也)微稚(參同契任蓄丨丨老枯復榮薺麥芽蘖因冒以生)孩稚(顔氏家訓至鄴以來惟見崔子約崔瞻叔姪李)
(祖仁李蔚兄弟頗事言辭少為切正李季節著音韻决疑時有錯失陽休之造切韻殊為疎野吾見兒女雖在丨丨便漸督正之一)
(言訛替以為已罪矣梁武帝移京邑檄一朝韲粉丨丨無遺人神怨結行路嗟憤黃庭堅詩奴人通使令丨丨接戲弄)毳稚
(陳翥桐譜白花桐光滑而丨丨)誨穉(明堂月令論起養老敬長之義顯教幼丨丨之學)養稚(蔡邕范史雲碑其鄉黨也)
(事長惟敬丨丨惟愛言行舉動斯為楷式)遺穉(陶潛祭從弟敬遠文呱呱丨丨未能正言哀哀嫠人禮儀孔閑李中詩丨丨嗚)
(嗚處黃昏繞繐帷)鮐稚(謝靈運撰征賦驅丨丨于淮曲暴鰥孤于泗澨)孤稚(梁武帝祠南郊恩詔凡民有單老丨丨不)
(能自存主者郡縣咸加收養張籍祭退之詩親朋有丨丨婚姻有辦營)嬌稚(張率詩大婦刺方領中婦抱嬰兒小婦尚丨丨)
(端坐吹參差)葛稚(柳𧦬徐則畫讚石髓方軟靈丹欲成言追丨丨將侣茅盈按丨丨謂丨丨川也)齒稚(劉長卿哭張員)
(外經詩撫孤憐丨丨歎逝顧身衰)兒穉(司空曙詩柴桑官舍近東隣丨丨初髫即道心韓琦詩年年應候來馴狎如丨丨)
撫稚(元稹詩命童寒色倦丨丨晚啼飢李軫泗州刺史李孟犨神道碑庶務親臨存孤丨丨)嬰稚(元稹詩女孫新在内)
(丨丨近封公袁裒求志賦離阽危于丨丨兮紛俶擾而迍蹇)村稚(孟郊詩丨丨啼禽猩)呼稚(杜牧詩船上聽丨丨隄南)
(趁漉魚)紅穉(溫庭筠詩翠鱗丨丨俱含嚬)老穉(殷堯藩詩妻孥親稼嗇丨丨效漁畋蘇軾送周正孺詩遙知句谿路)
(丨丨相扶擁又殘臘獨出詩堂空不見人丨丨掩關睡葉夢得詩所欲面勢好丨丨通扶擕)携穉(陸龜蒙詩南涇有漁父往)
(往丨丨造李東陽忠愛祠賦有父老數軰提幼丨丨)季穉(彭殷賢大厦賦把梓庀匠于丨丨林衡僝木于毫分蔡襄慈竹賦紫)
(芽蟠聯馨兒丨丨)一穉(梅堯臣詩丨丨纔能語)孥稚(蘇軾書謝瞻詩謝瞻稱子房詩曰苛虐暴三殤謂上中下三殤)
(言暴秦無道戮及丨丨也)徒穉(王令詩良田弗加芟丨丨亦無歲)戲穉(沈立海棠詩妒姬貪恐失丨丨惜何顛)秧
穉(范成大詩麥老枕水卧丨丨與風戰)土穉(陸游䟦嵩山景迂集景迂鄜時排悶詩云莫言無妙麗丨丨動金門蓋鄜人善)
(作土偶兒精巧都下爭以高價取之)苖穉(陸游烏啼詩五月鳴鴉舊丨丨憂草茂)髫穉(劉克莊詩高吟雜騷選序酌逮)
(丨丨)蜂穉(僧惠洪詩湯聲丨丨秋窗晚乳面鵝兒春甕寒)耄穉(姚燧鄧州長官趙公神道碑公與是州民丨丨十萬形影)
(相附千里往返厚深之仁崇阜增川宜是州民戴為二天袁桷上都華嚴寺碑記積香浮浮側翎枚枚丨丨畢觀心掉膽摧相既永)
(離虛空如埃)婦稚(虞集書堂邑張令去思碑後丨丨無惡言強壯無狠鬭)驚穉(張養浩鸚鵡賦時擬聲以切效每丨)
(丨而駭翁)綠穉(馮子振十八公賦丨丨其髮方泓其瞳)筍穉(僧惟則師子林即景詩萬竿綠玉繞禅房頭角森森丨丨)
(長)壯穉(李東陽東山草堂賦欣丨丨之相從若有感乎斯語)水穉(呂柟克齋記亦嘗聞水火之相息乎非火不水非水)
(不火非水不火謂火耄也非火不水謂丨丨也)娱穉(皇甫汸義鴿賦或命侶以將雛奉清光以丨丨)謝穉(名畫記以晉宋)
(為中古則明帝荀勖衛協王廙顧愷之丨丨嵇康戴逵陸探微顧寳光袁倩顧景秀之流是也)傅穉(癸辛雜識施宿為淮東倉)
(曹嘗以其父元之所注坡詩刻之倉司有所識丨丨字漢儒窮乏相投善歐書遂俾書之鋟板以賙其歸)
丱然穉(詩婉兮孌兮總角丱兮未幾見兮突而弁兮箋人君内善其身外修其德居無幾何可以立功猶是婉孌之童子少)
(自修飾丨丨而丨見之無幾何突爾加冠為成人也)弟畜穉(漢書叙傳况生三子伯斿穉王莽少時與穉兄弟同列友善兄)
(事斿而丨丨丨斿之卒也修緦麻賻賵甚厚)不還穉(鮑照冬日詩瀉海有歸潮衰容丨丨丨)祖士稚(普書祖逖)
(傳丨逖字丨丨)
母老女穉(冊府元龜吳興丘珍孫言論嘗侵蔡興宗後珍孫子景先在竟陵為吳喜所殺丨丨丨丨流離夏口興宗致其)
(喪柩家累令得東還)
遲(直利切待也又支韻)
韻藻增思遲(後漢書章帝紀永初五年詔曰朕丨丨直士側席異聞其先至者各以發憤吐懣略聞子大夫之志矣注)
(遲猶希望也音特二反)重遲(荀子卑濕丨丨貪利則抗之以高志注丨丨寬緩也韓愈統軍劉公墓誌銘公諱昌裔字光後)
(少好學問始為兒時丨丨不戲恒若所有思念計畫注遲音穉)弗遲(阮籍首陽山賦彼背殷而從昌兮投危敗而丨丨此進而)
(不合兮又何稱乎仁義)夕遲(潘岳詩朝想慶雲興丨丨白日移)喜遲(王羲之書帖云卿當來居此丨丨不可言想必)
(果言告有期耳)虛遲(徐陵為貞陽侯荅王太尉書邱園板築尚想來儀公室皇枝豈不丨丨盧思道檄陳尚書江總等文南北)
(雖殊風雲在望載懷丨丨寤寐為勞)人遲(韓愈國子司業竇公墓誌銘家居未出學于江東尚幼也名聲詞章行于京師丨丨)
(其至)
登樓遲(韋應物詩頼爾還都期方將丨丨丨)臨江遲(陸龜蒙詩纔來隔烟見已覺丨丨丨)
埴(昌志切黏土)
韻藻赤埴(書厥土丨丨墳成公綏海賦海岱丨丨范成大勞畬耕詩丨丨無土膏)
增黏埴(六韜圯下漸澤異土丨丨者車之勞地也)埏埴(老子丨丨以為器當其無有噐之用尉繚子聖人飲于土食于)
(土故丨丨以為噐天下無費淮南子夫造化者之攫援物也譬猶陶人之丨丨也其取之地而已論衡陶冶者初丨丨作器必模範)
(為形燃炭生火必調和爐竈潘岳西征賦上之遷下均之丨丨柳宗元進甆器狀藝精丨丨制合規模)斥埴(管子丨丨宜大)
(菽與麥)黑埴(管子丨丨宜稻麥)治埴(莊子陶者曰我善丨丨圓者中規方者中矩)瓦埴(荀子夫陶人埏埴而)
(生瓦然則丨丨豈陶人之性也哉)抑埴(淮南子凡將舉事必先平意清神神清意平物乃可正若壐之丨丨正與之正傾與)
(之傾注壐埴泥也)擿埴(法言丨丨索塗冥行而已矣注盲人以杖擿地而求道雖用白日無異夜行周必大詩愛山空在山)
(丨丨詎容走柳貫贈危太樸詩履正有夷塗胡行猶丨丨)負埴(柳宗元湘妃廟碑桴木丨丨載流于江)陶埴(柳宗元詩)
(丨丨兹擇土蒲魚相與隣)金埴(蔡襄杭州䨇門記凡丨丨竹木之材必可其直塈陶蓋梓之功必當其庸)
化為埴(淮南子今使陶人丨而丨丨則不能成盆盎工女化而為絲則不能織文錦)
祟(雖遂切禍丨)
韻藻河為祟(左傳楚昭王有疾卜曰丨丨丨王弗祭曰不穀雖不德河非所𫉬罪也)
禍積為祟(史記任安傳久乘富貴丨丨丨丨)
增被祟(戰國策齊王謝孟嘗君曰寡人不祥丨扵宗廟之丨)重祟(後漢書王符傳婦人起學巫祝鼓舞事神以欺誣細)
(民熒惑百姓妻女羸弱疾病之家懷憂憤憤易為恐懼或增禍丨丨至於死亡而不知巫所欺誤反恨事神之晚)除祟(梁書)
(顧憲之傳憲之除衡陽内史土俗山民有病輙云先人為禍皆開冡剖棺水洗枯骨名為丨丨憲之曉喻為陳死生之别事不相由)
(風俗遂改)受祟(梁書沈約傳烈窮飲以致災安忘懷而丨丨)有祟(鶡冠子動逆天時不祥丨丨)大祟(賈誼新書)
(汰流淫佚侈靡之俗日以長是天下之丨丨也)怪祟(易林福祿不遂家多丨丨陸龜蒙詩或聞通鬼魅丨丨立可辨)災祟
(易林好戰亡國師不以律稱上殞墜齊侯狼戾被其丨丨顔延之庭誥忌丨丨課粗願混士女亂妖正此其巨蠧也)遇祟(易林)
(人道閉塞丨丨其宇黃庭堅詩年來丨丨覆三豪詞林根柢頗搖蕩)多祟(易林周公之隆越裳夷通疾病丨丨鬼哭其公狼子)
(野心客宿不同)解祟(太玄經赤古燒城吐水於缾測曰赤舌吐水君子以丨丨也周希稷端午詩誰家丨丨吐千缾丹墨交輝)
(走百靈)卜祟(論衡世信祭祀以為祭祀必有福不祭祀者必有禍是以病作丨丨祟得修祀祀畢意解意解病已執意以為)
(祭祀之助)禍祟(論衡世俗言丨丨以為人之疾病死亡及更患被罪戮辱懽笑皆有所犯)問祟(論衡人之疾病希有不由)
(風濕與飲食者當風卧濕握錢丨丨飽飯饜食齋精解禍而病不治謂祟不得命自絶謂筮不審俗人之知也)求祟(論衡慈父)
(之于子孝子之于親知病之必不可治猶卜筮丨丨召醫和藥者惻痛慇懃冀有騐也)譴祟(急就篇卜問丨丨父母恐嵇康)
(攝生論論曰時日丨丨古盛王無之湯禱桑林周公秉圭不知是丨丨非也吉日惟戊既伯既禱不知是時日非也)典祟(雲笈)
(七籖茅盈弟衷挺業該清屈司三官保命建名位為地仙九宮之英蒞治百鬼丨丨校精)作祟(揚雄少府箴耽樂流湎妲妹丨)
(丨薛逢古鏡歌耕夫不解珍靈異翻懼赫連神丨丨陳與義詩平生詩丨丨腸肚困藿食楊萬里詩睡去恐遭詩丨丨愁來當遣酒)
(行成元好問寄英禪師詩山中多詩人杖屨時往還但苦詩丨丨況味同酸醎方岳詩燈火半生書丨丨幾欲送窮窮不去劉克莊)
(詩狐鳴工丨丨鴉譟每為凶)招祟(孔蕃之艾賦淳建投而丨丨鉗椒擣而貽禍)延祟(許敬宗欹器賦體虛舟之瀁空)
(鑒撲滿之丨丨)神祟(蘇拯水旱禱詩病生心腹不自醫古屋澄潭有丨丨)無祟(蘇拯明禁忌詩土中若有神穴處何丨丨)
繁祟(張時徹浮沅賦睇羲和之寢曜懼陽侯之丨丨)
臺駘祟(左傳晉侯有疾鄭伯使公孫僑如普聘且問疾叔向問焉曰寡君之疾病卜人曰實沈丨丨為丨史莫之知敢問此)
(何神也)鬼不祟(莊子一心定而王天下其丨丨丨其魂不疲韓非子治世之民不與鬼神相害也故曰非其鬼不神也其)
(神不傷也丨丨丨也)懼故祟(莊子樂也者始于懼丨丨丨)弗敢祟(淮南子堯舜禹湯文武皆坦天下而南面焉當)
(此之時鼛鼓而食奏雍而徹已飯而祭竈行不用巫祝鬼神丨丨丨山川弗敢禍可謂至貴矣)山為祟(水經注普獻公滅霍)
(普國大旱卜之曰霍太丨丨丨使趙夙召霍君奉祀普復禳之)蛟鼉祟(杜甫送顧八分詩舟楫無根蒂丨丨好為丨)雲
為祟(楊萬里詩昨夜丨丨丨今宵月始明)筆墨祟(楊萬里詩丨丨工為丨湖山苦約盟)文章祟(元好問病中詩)
(丨丨工作丨時運迫摧枯)
三塗為祟(呂氏春秋普襄公使人於周曰寡君寢疾卜以守龜曰丨丨丨丨使下臣願藉途而祈福焉天子許之)申
酉為祟(易林跮蹉側跌丨丨丨丨亥戌滅明顔子𨼆藏)入室求祟(論衡病作而醫用禍起而巫使如自能案方和)
(藥丨丨丨丨則醫不售而巫不進矣)
大業後為祟(史記趙世家普景公疾卜之丨丨之丨不遂者丨丨景公問韓厥厥知趙孤在乃曰大業之後在普絶祀)
(者其趙氏乎)
豉(是義切鹽丨廣雅云苦李作丨又敊同)
韻藻鹽豉(左傳水火醯醢鹽梅疏禮記内則楚詞招魂備論飲食而言不及豉史游急就篇乃有蕪荑丨丨蓋秦漢以來)
(始為之耳史記淮南厲王長傳請處蜀郡嚴道邛郵縣為築蓋家室給薪菜丨丨炊食噐席蓐釋名䐄銜也銜炙細密肉和以薑椒)
(丨丨已乃以肉銜裹其表而炙之也世說陸機詣王武子王置數斛羊酪示陸曰卿江東何以敵此陸云有千里蓴羹但未下丨丨)
(耳又齊王琨儉于財丨丨姜蒜竝挂屏風三輔决錄前隊大夫范仲公丨丨蒜果共一筩蘇軾蜜漬荔支詩每憐蓴菜下丨丨肯與)
(蒲萄壓酒漿韓駒詩蓴絲化丨丨槐葉資新麵楊萬里詩醉卧糟丘名不惡下來丨丨味全非)玉豉(齊民要術神仙服食經云)
(地榆一名玉札北方難得故尹公度曰寧得一斤地榆不用明月珠其實黑如豉北方人呼豉為札當言丨丨與五加煮服之可神)
(仙本草釋名地榆一名丨丨陶弘景曰其花黑色如豉故名丨丨古謠食石食金鹽可以支常久食石食丨丨可以得長夀梁元帝)
(玄覽賦金鹽丨暢堯韭舜榮皮日休詩金醴可酣丨丨堪咀嚼)
增餔□(爾雅鴩丨丨)丹豉(漢書貨殖傳長安丨王君房丨樊少翁王孫大卿為天下高訾注師古曰王君房賣丨樊)
(少翁王孫大卿賣丨亦致高訾)賣豉(見上老學菴筆記成都士大夫家法嚴席帽行范氏自先世貧而未仕則賣白龍丸一日)
(得官止不復賣城北郭氏丨丨亦然皆不肯為市井商賈或舉貨營利之事)胡豉(宋書張暢傳孝武鎮彭城魏主南征既至)
(暢于城上與魏尚書李孝伯語魏主遣送氊及九種鹽并丨丨云此諸鹽各有宜丨丨亦中噉)麴豉(潛夫論善者之養天民也)
(猶良工之為丨丨也起居以其時寒溫得其適則一蔭之丨丨盡美而多量)酢豉(釋名血䐄以血作之增有丨丨之味使甚)
(苦以消酒也)麥豉(齊民要術丨丨七月八月中作之香美乃勝豆豉)豆豉(見上)作豉(齊民要術丨丨法常以四)
(孟月十日後作者易成而好)煮豉(齊民要術食膾魚蓴羹丨丨但作新琥珀色而已勿令過黑黑則&KR3203;苦)葱豉(齊民)
(要術菰菌魚羹先下與魚菌菜糝丨丨)渾豉(齊民要術缹猪肉法一行肉一行擘葱丨丨白鹽薑椒如是次第布訖下水缹)
(之肉作琥珀色乃止)油豉(齊民要術丨丨豉三合油一斤酢五升薑橘皮䓤胡芹鹽合和蒸蒸熟便以油五斤就氣上灑之訖)
(即合甑覆瀉甕中)薑豉(東京夢華錄州橋夜市有丨丨&KR3060;子又立冬時物有丨丨&KR3060;子蘇軾與子安兄書常親自煮猪頭灌)
(血脂作丨丨菜羹宛有太安滋味)積豉(神仙感遇傳咸通中薛逢為綿州刺史夢入洞府有人謂曰此天倉也明日話于賓)
(友或曰州界昌明縣有天倉洞即使道士與親吏訪之洞中左右有散麫溲麫堆鹽丨丨)草豉(本草集解丨丨生巴西諸國丨)
(似韭狀丨出花中彼人食之)漉豉(曹植詩煮豆持作羹丨丨以為汁)魯豉(梁簡文帝七召梅椒丨丨河鹽蜀薑)法
豉(蘇軾與祖印書木湯丨丨恐濁妙供謹以回納)蜀豉(陸游詩梅青巧配吳鹽白筍美偏宜丨丨香)
柵城豉(唐書北狄傳俗所貴者曰太白山之菟南海之昆布丨丨之丨扶餘之鹿)餳密豉(釋名脯炙以丨丨丨淹之)
(脯脯然也)井出豉(錄異記吉州東山有觀觀側有三井一井出鹽一井出茶一丨丨丨)九蒸豉(酉陽雜俎張掖丨丨)
(丨)蒲州豉(本草集解丨丨丨味鹹作法與諸豉不同)肉鹹豉(老學庵筆記集英殿宴金國人使九盞第一丨丨丨)
勿以豉(神仙感遇傳會稽崔希真謂負薪老叟曰雪寒既甚作大麥湯餅可乎叟曰大麥四時炁足食之益人丨丨丨不利)
(中府)北門豉(吳均餅說枹罕赤髓之羊張掖丨丨之丨)
水飰鹹豉(老學庵筆記集英殿宴金國人使九盞第九丨丨丨丨)
珥(仍吏切丨飾)
韻藻增冠珥(周禮眡祲掌十煇之灋以觀妖祥辯吉凶一曰祲二曰𧰼三曰鐫四曰監注監丨丨也疏謂有赤雲氣在)
(日旁如冠耳珥即耳也仐人猶謂之日珥)日珥(見上)善珥(戰國策楚王未立后昭魚買五䨇珥令其一善而獻之王明日)
(視丨丨所在因請立之)墮珥(李羣玉和吳中丞悼笙妓詩丨丨尚存芳樹下餘香漸减玉堂中徐寅詩丨丨閑應拾遺釵醉)
(不收蘇軾和蘇州太守詩丨丨遺簪想無限華胥猶見夢中人)抱珥(漢書天文志暈適背穴丨丨&KR1734;蜺宋史天文志軒轅十七)
(星后妃後宫之𧰼陰陽交合離為背璚分為丨丨賈餗日月如合璧賦丨丨之彩潜銷如圭之容闇失)簪珥(漢書東方朔傳)
(上臨山林坐未定上曰願謁主人翁主廼下殿去丨丨徒跣頓首謝後漢書和熹鄧皇后紀每有讌會諸姬貴人競自修整丨丨光)
(彩袿裳鮮明而后獨著素裝服無飾普書輿服志皇后親蠶丨丨步搖以黃金為山題續漢書貴人助蠶瑇瑁釵加丨丨張率詩金)
(碧既丨丨綺縠復衣裳李百藥贊道賦脫丨丨而思愆亦宣姜之為美陸龜蒙黃金詩近來丨丨重無可上高臺)珠珥(漢書)
(王莽傳張竦為劉嘉作奏曰安衆侯崇乃獨懷悖惑之心操畔逆之慮罪不容誅進不跬步退伏其殃丨丨在耳首飾猶存為計若)
(此豈不誖哉)赤珥(後漢書輿服志軛有吉陽筩諸馬之文附馬左右丨丨流蘇普書元帝紀大興元年十一月乙卯日夜出)
(高三丈中有丨黃丨)黃珥(見上湘山野錄祥符四年駕幸汾隂起偃師駐蹕永安天文院測騐渾儀杜貽範奏卯時二刻日有)
(赤黃煇氣變為丨丨又變紫氣已時後煇氣復生江總樂府宿處留嬌墮丨丨鏡前含笑弄明璫)兩珥(普書天文志日抱丨)
(丨且璚二虹貫抱至日順虹擊者勝宋史天文志丨丨氣圜而小在日左右主民壽考東觀餘論商素敦其制為兩蜼首以吞吐䨇)
(耳下有丨丨承之猶其尾然滕邁黃人守日賦离立環乎丨丨聯影遶於重輪薩都拉織女圖詩髻鬟丨丨看欲墮蛾眉八字畫不)
(伸)二珥(普書天文志日重抱左右丨丨有白虹貫抱順抱擊勝得二將有三虹得三將)直珥(普書天文志恭帝元熙二)
(年正月壬辰白氣貫日東西有丨丨各一丈白氣貫之交匝)一珥(普書天文志青赤氣員而小在日左右為珥黃白者有喜)
(又曰有軍日有丨丨為喜在日西西軍戰勝在日東東軍戰勝南北亦如之宋史天文志月旁瑞氣丨丨五榖登)金珥(普書)
(禮志魏武豫自制衣服四篋題識其上丨丨珠玉銅鐵之物一不得送張正見採桑樂府迎風丨丨落向日玉釵明)脫珥(普書)
(后妃傳序永言彤史大練之範逾微緬視青蒲丨丨之猷朁矣曾鞏吳夫人墓誌丨丨推食光惠施兮以義易利能無累兮)鐺
珥(宋書禮志騎士卒百工人不得服大絳紫襈假結真珠丨丨犀瑇瑁越叠)生珥(齊書天文志永明八年十一月己亥日半)
(暈南面不匝日東西𢃄暈各丨丨長三尺白色宋史天文志紹興六年十一月日左右丨丨又乾道八年六月日暈不匝左右丨丨)
左珥(齊書何戢傳上欲轉戢領𨕖問尚書令褚淵以戢資重欲加常侍淵曰聖旨每以蟬冕不宜過多臣與王儉既已丨丨若)
(復加戢則八座便有三貂蕭子顯詩鞶囊虎頭綬丨丨鳬盧貂)𧰼珥(北史魏任城王澄傳詔加女侍中貂蟬之飾澄諫曰高祖)
(世宗皆有女侍中未見綴金蟬于丨丨極鼲貂于鬢髮)蟬珥(北齊書趙郡王叡傳濟南以太子監國立大都督府開府置佐)
(顯祖除叡侍中攝大都督府長史謂常山王演等曰由來有如此長史不演對曰須拔進居丨丨之榮退當委要之軄自昔以來實)
(未聞如此銓授庾信賀婁慈神道碑旍節既秉高丨且丨)暈珥(宋史天文志東都舊史所書天文禎祥日月薄蝕丨丨虹霓精)
(祲雲氣等事視南渡後史有詳略焉)三珥(宋史天文志日丨丨色黃白女主喜)四珥(宋史天文志日丨丨主立侯王有子)
(孫喜又月旁丨丨及生戴氣君喜國安)青珥(宋史天文志隆興二年七月日生赤黃暈及丨丨陳陶關山月度磧衝雲朔風)
(起邊笳欲晚生丨丨)纓珥(宋史朱昂傳願在首而為弁與丨丨兮相宜元稹辨日旁瑞氣狀占書云氣青赤短小在日旁謂之)
(珥微曲向日謂之抱珥者丨丨之𧰼天子有喜兼有和親之事又當拜將抱者扶抱向就之𧰼鄰國臣佐來降天子有喜賀之事子)
(孫之慶臣下忠誠輔主國中歡喜和合)十珥(韓非子明之以靖郭氏之獻丨丨也與犀首甘茂之道穴聞也李嶠上張明府)
(書地華承懿天才嗣武連丨丨於中陽疊䨇都於上國)玉珥(韓非子薛公欲先知齊王之所欲置以勸王置之於是為丨丨)
(而美其一而獻之王)垂珥(鹽鐵論富者&KR0008;耳銀鑷䪉黃金琅勒罽繡弇汙丨丨胡鮮)彩珥(鹽鐵論賢良曰今庶人富者銀)
(黃華左搔結綏韜杠中者錯鏕塗丨丨靳飛鈴)釵珥(酉陽雜俎𠻳金鳥出昆明國魏明帝時其國來獻此鳥飴以真珠及龜腦)
(常吐金屑如粟宮人爭以鳥所吐金為丨丨謂之辟寒金以鳥不畏寒也)送珥(陸倕除詹事免讓表中陽白水徒庇微軀丨丨)
(抱薪未聞成績)貂珥(唐賢良方正策問七葉丨丨表金室之榮十紀羽儀峻班門之躅竇臮述書賦亭侯襲貴猗歟劉鄭門承)
(丨丨義仰彭城)落珥(魏收詩開門今可下丨丨不相嫌)馬珥(許敬宗尉遲公碑龍飛靜柝總禁旅於瑶山丨丨臨戎肅)
(嚴兵於錡禁)芝珥(崔融皇太子請修書表光薰萬物豈直丨丨蓂&KR1999;澤加四海寧惟壽麻孤竹)櫛珥(韓愈弔武侍御)
(畫佛文御史武君當年喪其配歛其遺服丨丨鞶帨於篋曾鞏薛太君墓誌夫人自佩服丨丨凡資已者常出於儉)墜珥(劉禹)
(錫百舌吟酡顔俠少停歌聽丨丨妖姬和睡聞)戴珥(元稹辨日旁瑞氣狀日旁五色雲見參騐圖書蓋是丨丨之𧰼)翠珥
(陸龜蒙疊韻吳宮詞紅櫳通東風丨丨醉易墜)榮珥(王諲向街開門判東海于門高容駟馬南陽張第丨丨七貂)齊珥
(蔡襄郡主李氏墓銘丨丨則多君姑娣姒以承以比和樂有序)舄珥(蘇軾申王畫馬圖詩五家錦繡徧山谷百里丨丨遺纖埃)
笄珥(蘇轍詩頭上脱丨丨篋中斥襦裳)服珥(劉克莊燈夕詩士女如雲丨丨鮮暫陪獵較亦欣然)環珥(朱子朝請)
(大夫李公墓碣既孤買宅東隙地五畝為屋數楹植花數十本竹百箇置常所閱書數十卷朝夕徜徉其間雖金石絲竹之音姬嬙)
(丨丨之飾車馬旌旗之列五鼎方丈之食不以易其樂)不珥(郝經渾沌賦不離不隨不鑿丨丨)傅珥(陳樵李夫人賦)
(綴石榴之華鈿兮垂丨丨之明璫)瑜珥(陳樵李夫人賦丨丨在几茵馮在車)佩珥(劉聞繭館賦肅丨丨之環拱兮擁翟)
(揄而煌煌)璚珥(廖道南南征賦歛妖祲於日表兮丨丨蟲蜺遯焱而潜雺)
赤青珥(普書元帝紀太興元年十一月乙卯日夜出高三丈中有丨丨丨)赤白珥(普書戴洋傳咸和初月暈在角)
(有丨丨丨祖約問洋洋曰角為天門開布陽道官門當有大戰俄而蘇峻遣使招約俱反)黃金珥(李巨仁詩不惜丨丨丨唯)
(憐翡翠竿)秦后珥(沈趍詠雀詩不懼越王羞寧懷丨丨丨)玳瑁珥(陳孚安南即事詩注婦人斷髮留三寸束於頂)
(上屈其杪再束如筆無後鬢鬟亦無膏沐環珥之屬富者丨丨丨餘骨角而已)
無軍而珥(普書天文志丨丨丨丨為拜將)日南有珥(册府元龜開元十一年十一月日長至太史奏曰平明陰)
(雲祁寒日出有黃白冠及丨丨丨丨臣謹按黃帝占云冬至之日陰雲祁寒來歲大豐日冠且珥人主有嘉並太平之嘉應)
衈(仍吏切開刑書殺雞血祭名)
韻藻增祈珥(周禮肆師以歲時序其祭祀及其丨丨注祈當為進機之禨珥當為衈禨衈者釁禮之事又羊人凡丨丨)
(共其羊牲)
咡(仍吏切口吻)
韻藻辟咡(禮記長者與之提擕則兩手奉長者之手負劍丨丨詔之則掩口而對注負謂置之於背劍謂挾之於旁丨丨)
(詔之謂傾頭與語口旁曰咡掩口而對習其鄊尊者屏氣也又洗盥執食飲者勿氣有問焉則丨丨而對劉孺之升高判不恭丨丨)
(之儀致闕升高之禮)
增循咡(弟子軄既食乃飽丨丨覆手注咡口也覆手而循之所以拭其不潔也)𧖟咡(淮南子東風至而酒湛溢丨丨)
(絲而商弦絶或感之也)
不食咡(管子魚鱉之丨丨丨者不出其淵樹木之勝霜雪者不聽於天)
刵(仍吏切&KR0914;耳)
韻藻劓刵(書非汝封又曰丨丨人無或丨丨人)
增刖刵(淨住子或剠劓丨丨考掠斫射傷毁斬截殘害剝裂屠割炮燔煮炙燖㵸諸如此罪)
示(神至切垂丨也)
韻藻相示(禮記見善以丨丨莊子聖人懷之衆人辯之以丨丨也王建詩勞動先生遠丨丨别來弓箭不離身)指示
(史記蕭相國世家高帝曰夫獵追殺獸免者狗也而發蹤丨丨獸處者人也今諸君徒能得走獸耳功狗也至如蕭何發蹤丨丨功)
(人也又留侯世家召戚夫人丨丨四人者曰我欲易之彼四人輔之羽翼已成難動矣又藺相如傳相如視秦王無意償趙城乃前)
(曰璧有瑕請丨丨王唐書魏徵傳文德皇后既葬帝即苑中作層觀以望昭陵引徵同升徵熟視曰臣眊昏不能見帝丨丨之徵曰)
(此昭陵耶帝曰然徵曰臣以為陛下望獻陵若昭陵臣固見之帝泣為毁觀)
肺肝示(韓愈柳子厚墓誌詡詡強笑語以相取下握手出丨丨相丨)
書牘背示(史記周勃世家人告勃欲反逮捕勃治之勃不知置辭吏稍侵辱之勃以千金與獄吏獄吏乃丨丨丨丨之曰)
(以公主為證)舉玉玦示(漢書項籍傳范增數目羽丨所佩丨丨丨之者三)
增懸示(易乾元亨利貞疏正義曰乾者此卦之名易緯云卦者掛也言丨掛物𧰼以丨於人水經注孔子寢堂牀首有懸甕)
(人勿敢發也鍾離意曰夫子聖人所以遺甕欲以丨丨後賢耳發之中得素書)誨示(詩序風風也教也風以動之教以化之疏)
(風訓諷也教也諷謂微加曉告教謂殷勤丨丨後漢書隗囂傳安定大尹王向莽從弟平阿侯譚之子也囂移書于向以天命反覆)
(丨丨終不從于是進兵虜之以徇百姓王凌與司馬懿書奉被露布赦書累紙丨丨聞命驚愕五内失守不知何地可以自處)觀
示(周禮嘉量既成以觀四國注以丨丨四方使放𧰼之吳越春秋禹登茅山以朝四方羣臣丨丨中州諸侯防風後至斬以示衆)
(柳宗元守原議𫉬原啓疆適其始政所以丨丨諸侯也)宣示(左傳叔向謂宣子曰自文以來世有衰德而暴滅宗周以丨丨)
(其侈諸侯之貳不亦宜乎魏書高祖紀引見羣臣於光極堂丨丨品令為大選之始韓偓詩馬前䨇兔走丨丨羽林兒)明示
(左傳今滅德立違而寘其賂噐於太廟以丨丨百官百官𧰼之其又何誅焉程大昌𧰼刑說𧰼刑者模寫用刑物𧰼以丨丨民使知)
(愧畏)覽示(史記大宛傳是時上方數廵狩海上乃悉從外國客大都多人則過之散財帛以賞賜厚具以饒給之以丨丨漢富)
(厚焉)闇示(漢書司馬相如傳或謂且天為質丨丨珍符固不可辭若然辭之是泰山靡記而梁甫罔幾也)戒示(漢書韋少)
(翁傳作詩自著復玷缺之囏難因以丨丨子孫)威示(漢書傅介子傳介子謂大將軍光曰樓蘭龜兹數反覆而不誅無所懲艾)
(願往刺之以丨丨諸國)帥示(漢書薛宣傳上冊免宣曰有司法君領職解嫚開嫚欺之路傷薄風化無以丨丨四方)蘇
示(後漢書郡國志越嶲郡有丨丨縣)班示(後漢書明帝紀壬寅晦日有食之既詔羣司極言無諱於是在位者皆上封事)
(各言得失帝覽章深自引咎乃以所上丨丨百官)垂示(後漢書皇后紀小黃門趙祐議郎卑整上言今冲帝母虞大家質帝)
(母陳夫人皆誕生聖皇而未有稱號無以述遵先世丨丨後世也黃龍清禪師晦堂贊三問逆推超玄機於鷲嶺一拳丨丨露赤體)
(於龍峯)光示(後漢書桓郁傳竇憲上疏皇太后曰宜令桓榮子郁宗正劉方並入教授以崇本朝丨丨大化又伏湛傳杜詩)
(疏薦湛曰實足以先後王室名足以丨丨遠人)開示(後漢書馬援傳援於帝前聚米為山谷指畫形勢丨丨衆軍所從道徑往)
(來分析曲折昭然可曉鬼谷子或丨而丨之或闔而閉之丨而丨之者同其情也闔而閉之者異其誠也鍾會平蜀奏臣又手書申)
(喻丨丨生路羣寇困逼知命窮數盡解甲投戈面縛委質印綬萬數資噐山積)章示(後漢書馮異傳人有章言異專制關中威)
(權至重百姓歸心號為咸陽王帝使以丨丨異異惶懼上書宋史禮志丕貺殊尤元符丨丨)申示(後漢書張綱傳廣陵賊張)
(嬰等衆數萬人朝廷不能討冀諷上書以綱為廣陵太守因欲以事中之綱單車之職徑造嬰壘以慰安之丨丨國恩嬰初大驚既)
(見綱誠信乃出拜謁)誇示(後漢書鄭衆傳伏聞北單于所以要致漢使者欲以離南單于之強堅三十六國之心也又當揚漢)
(和親丨丨鄰敵令西域欲歸化者局促狐疑懷土之人絶望中國耳王融獄中據荅表未嘗丨丨里閭彰曝遠邇自循自省並愧流)
(言)張示(魏志王基傳今不丨丨威刑以副民望有似畏懦非用兵之勢也蘇頌枯樹題䟦中宗時宗楚客恩倖用事嘗賜二)
(王真跡二十軸因製為十二屏以褚遂良枯樹賦為脚大會羣賢丨以丨之)告示(普書天文志日為太陽之精主生養恩德)
(人君之𧰼也人君有瑕必露其慝以丨丨焉册府元龜張琇殺人報仇明皇謂九齡等曰國家設法焉得容此殺之成復仇之志赦)
(之虧律格之條然道路諠議故須丨丨)破示(普書汝南王亮傳亮為公孫宏所執嘆曰吾之忠心可丨丨天下)曉示
(魏書蕭寶夤傳王澄遣人丨丨情禮以喪兄之制給其齊衰寶夤從命)粗示(唐書盧懷慎傳懷慎遷右御史臺中丞上疏陳)
(時政曰竊見内外官有賕餉狼籍劓剝蒸人雖坐流黜俄而遷復還為牧宰任以江淮嶺磧丨丨懲貶内懷自棄徇貨掊貲訖無悛)
(心)揭示(宋史食貨志乾興初令州縣錄丁産及所産役使前期丨丨不實者民得自言)昭示(宋史祭九鼎樂章尊斝三)
(獻丨丨孔勤張衡請專事東觀收檢遺文表丨丨萬嗣永永不朽)外示(吳越春秋越有處女越王使使聘之問以劔戟之術)
(女曰凡手戰之道内實精神丨丨安儀孫綽喻道論丨丨不及内修簡易)拔示(韓非子曾從子善相劍者也衞君怨吳王曾從)
(子曰吳王好臣相劔者也臣請為吳王相劔丨而丨之因為君刺之)見示(韓非子莊王不為小害善故有大名不蚤丨丨故有)
(大功杜甫殿中楊監丨丨張旭草書圖詩及此煩丨丨滿目一悽惻)貌示(淮南子聲自召也丨自丨也名自命也文自官也無)
(非已者)警示(釋名舟上重室曰爵室於中候望之如鳥雀之丨丨也)唱示(淨住子知識化導見佛因緣令具梵行大)
(經丨丨而我聞諫反以為讐)惠示(魏文帝報崔琰書昨奉嘉命丨丨雅數欲使燔翳捐摺翳已壞矣褶亦去焉後有此比蒙)
(復誨諸)彰示(曹植與楊德祖書辭賦小道固未足以揄揚大義丨丨來世)俯示(梁簡文帝昭明太子集序躬履禮教)
(丨丨楷模)微示(王融請習校部曲疏指開賞黜之言丨丨生死之路)傳示(張淵觀𧰼賦柱下著述丨丨無窮韓愈詩莫煩)
(相屬和丨丨及提孩)賜示(隋煬帝入朝遣使參書奉旨於荆州當陽縣境玉泉山陲為監造伽藍招提行道圖寫地形具以丨)
(丨)持示(韋應物詩丨丨世人不知寶勸君煉丹永壽考)遠示(盧綸詩煩君丨丨青嚢錄願得相從一問師)教示
(韓愈詩有兒雖甚憐丨丨不免簡元稹詩父兄相丨丨求利莫求名)耀示(歐陽修會聖宮頌欲以盛陵邑之充奉昭祖宗之光)
(靈以丨丨于千萬世)曲示(歐陽修乞洪州狀上煩睿慈丨丨恩意)寵示(蘇軾與程全父書新詩過蒙丨丨格律深妙非)
(淺學所能髣髴)風示(元禮典旌表忠臣孝子義夫節婦之目以丨丨天下)揭示(盧摯湖南宣慰使趙公墓鋕銘有頃復𫉬)
(盗數亦諭遣之乃丨丨福禍如所諭聽浹旬歸業)
陳物示(漢書傅介子傳樓蘭王貪漢物來見使者介子與坐飲丨丨丨之飲酒皆醉介子謂王曰天子使我私報王起隨介)
(子入帳中屏語壯士二人從後刺之刃交胷立死)縕袍示(後漢書羊續傳靈帝欲以續為太尉時拜三公者皆輸東園禮)
(錢千萬令中使督之名為左騶續乃坐使人于單席舉丨丨以丨之曰臣之所資唯斯而已)何所示(唐書虞世南傳帝為)
(詩一篇述古興亡既而歎曰鍾子期死伯牙不復鼓琴朕此詩將丨丨丨邪)美言示(老子丨丨可以丨尊行可以加人)
無可示(關尹子兩人道相遇則丨丨丨無可示者無巧無拙無勝無負)公義示(韓非子彼有私急也必以丨丨丨而)
(強之)行義示(韓非子丨丨丨則主威分慈仁聽則法制毁)張口示(說苑常摐有疾老子往問焉丨其丨而丨老子)
(曰吾舌存乎老子曰然吾齒存乎老子曰亡)
不知所示(屈原懷沙懷瑾握瑜兮窮丨丨丨丨)
御定佩文韻府卷六十三之二十二
