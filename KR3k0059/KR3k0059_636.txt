欽定四庫全書
御定佩文韻府卷七十六之六
去聲十七霰韻六
蒨(倉甸切草盛)
韻藻增冬蒨(竹譜質雖丨丨性忌殊寒九河鱗育五嶺實繁吳都賦異荂蓲蘛夏曄丨丨元希聲贈皇甫侍御詩如彼)
(松竹春榮丨丨)藍蒨(文心雕龍夫青生于藍絳生于蒨雖踰本色不能復化故練青濯絳必歸丨丨)紫蒨(本草紫莞名丨)
(丨其根色紫而柔宛故名)染蒨(詩疏廣要注本草茜根可以染絳一名蒨今人丨丨者乃假蘇方木非古所用)輕蒨(陸機)
(羽扇賦彼凌霄之偉鳥播鮮耀之丨丨沈立海棠詩丨丨重重染丹砂細細研)萋蒨(曹毗對儒今子少希冥風弱挺秀容竒發)
(幼齡翰披孺童吐辭則藻落揚班抗心則志擬高鴻味道則理貫莊肆研妙則穎奪豪鋒固已騰廣莫而丨丨排素薄而青葱者矣)
峭蒨(左思招隐詩丨丨青葱間竹柏得其真張說過蜀道山詩披林入丨丨攀磴陟崔嵬僧皎然和陸使君游太湖詩丨丨矚)
(仙嶺超遥隨明牧朱子詩芳馨雜丨丨俯仰同鮮榮)葉蒨(郭璞山海經圖贊厥苞橘櫾竒者維甘朱實金鮮丨丨翠藍)擢
蒨(謝靈運山居賦水香送秋而丨丨林蘭近雪而揚猗)掘蒨(謝靈運山居賦丨丨陽崖擿&KR0008;隂摽注蒨採以為渫&KR0008;音尠採)
(以為飲)摽蒨(謝靈運山居賦寒葱丨丨以凌隂春藿吐苕以近陽)騰蒨(鮑照游南苑詩丨丨溢林疏麗日曄山文)好
蒨(鮑照蒜山詩高薄浮丨丨藻駕及時游)蔥蒨(謝朓登孫權故城詩文物共葳蕤聲明且丨丨江淹斆顔延之侍宴詩青)
(林結冥濛丹巘被丨丨牛弘宴羣臣登歌車旗煜爚衣纓丨丨張九齡詩樹晚猶丨丨江寒尚渺瀰)獨蒨(謝朓杜若賦冒霜蹊)
(以丨丨當春郊而逕平)停蒨(沈約詩春貌既移紅秋林豈丨丨)落蒨(宗欽贈高允詩素髮掩玄枯顔丨丨)空蒨
(張說石門墨山詩竹逕入隂窅松崖上丨丨)蒨蒨(韓愈庭楸詩夜月來照之丨丨自生烟楊載詩春蔬茂前畦丨丨有顔色)
小蒨(李賀經沙苑詩野水泛長瀾宫芽開丨丨韓偓南亭詩壍蔓墜長茸島花垂丨丨)叠蒨(盧肇觀雙柘枝舞賦外寳)
(帶以連玉中丹裾而丨丨)增蒨(蘇轍詩芝蘭生吾廬一雨一丨丨)妍蒨(何景明織女賦序予嘗觀謝朓王勃七夕賦皆)
(組詞繪句務極丨丨其意不過侈二星靈光之會合述一時游燕之盛靡於比諷之義或缺也)殷蒨(南史劉瑱傳陳郡丨丨善)
(寫人面與真不别)江蒨(南史丨丨傳丨丨字彦標幼聰警讀書過口便誦舉高第起家秘書即居父憂廬于墓側明帝敕遣)
(齋仗二十人防墓所服闋累遷建安内史)智蒨(梁簡文帝旻法師義疏序湘官寺丨丨筆札之功不殊法汰之報安石清辨之)
(妙何止道林之折子猷)
染絳蒨(爾雅茹藘疏今丨丨丨也一名茹藘一名茅蒐)河林蒨(郭璞山海經神熏池圖贊爰有美玉丨丨如丨劉基)
(丹霞蔽日行迥迷丨丨丨高奪崑崙碧)光彩蒨(沈如筠詩河洲花艷爚庭樹丨丨丨)身上蒨(吳黔詩里榮丨丨丨)
(省罷手中蘭)山色蒨(葛長庚詩雨過花嬌丨丨丨疑山觧舞欲狂飛)徐君蒨(南史丨丨丨傳字懷簡幼聰朗好學)
(尤長丁部書問無不對善弦歌為梁湘東王鎮西諮議參軍頗好聲色侍妾數十時㐮陽魚弘亦以豪侈稱於是府中謠曰北路魚)
(南路徐)
倩(倉甸切丨利又巧笑貌又敬韻)
韻藻魏倩(漢書朱邑傳陳平雖賢須丨丨而後進注蘇林曰魏無知也師古曰倩士之美稱故云丨丨也)曼倩(漢書)
(東方朔傳東方朔字丨丨薛能詩偷嫌丨丨桃無味搗覺嫦娥藥不香又漢書雋不疑傳不疑字丨丨)景倩(南史袁粲傳粲)
(字丨丨又唐書陸丨丨傳丨丨為扶溝丞河南按察使畢構覆州縣殿最欲必得實有吏言状曰某強清某詐清惟丨丨曰真清終)
(監察御史)
巧笑倩(詩丨丨丨兮陸游詩采蓮吳姝丨丨丨小舟點破烟波面又段克已詩山阿玉女跪焚香巖畔仙人一笑倩又高啟)
(詩刀鳴鬭夫勇花妥笑女倩)荀奉倩(魏志荀彧傳注丨粲字丨丨徐堅詩賢哉丨丨丨職衮佇來儀羅虬詩因事愛思丨)
(丨丨一生閒坐枉傷神)
增盼倩(文心雕龍夫鉛黛所以飾容而丨丨生于淑姿文采所以飾言而辨麗本于情性蔡邕青衣賦丨丨淑麗皓齒蛾眉)
練倩(李嗣真後書品禇彦回輕快丨丨有力)倩倩(杜甫詩披顔争丨丨逸足競駸駸)五倩(梅堯臣丨丨篇倩然)
(五蛾眉妙曲動金絃)匡倩(韓非子齊宣王問丨丨曰儒者博乎曰不也王曰何也丨丨對曰博者貴梟勝者必殺梟殺梟者是)
(殺所貴也儒者以為害義故不博也)長倩(漢書蕭望之傳望之字丨丨又南史韋粲傳粲字丨丨又西京雜記公孫弘以國士)
(所推尚為賢良國人鄒丨丨以其家貧少自資致乃觧衣裳以衣之釋所著冠履以與之)友倩(唐書文藝傳閻朝隐字丨丨)
尚次倩(急就篇丨丨丨注吕望為周武王大師號尚父其後或以為姓次者長幼之序倩美也)陵霜倩(張君祖詩)
(穎敷丨丨丨葩熙三春盛)
卞(皮變切縣名又姓)
韻藻大卞(書臨君周邦率循丨丨注大法也)
增會卞(春秋夫人姜氏丨齊侯于丨)襲卞(國語襄公如楚及方城聞季武子丨丨公欲還出楚師以伐魯榮成伯曰)
(不可不如予之夙之事君也不敢不悛)取卞(國語襄公在楚季武子丨丨使季冶逆追而予之璽書以告曰卞人將畔臣討)
(之既得之矣)躁卞(唐書張薦傳薦祖鷟字文成性丨丨儻蕩無檢罕為正人所遇)疏卞(唐書李建傳建子訥為浙東觀)
(察使性丨丨遇士不以禮為下羣逐貶朗州刺史)剛卞(唐書李紳傳牛僧孺輔政以紳為御史中丞顧其氣丨丨易疵累而)
(韓愈勁直乃以愈為京兆尹兼御史大夫免臺参以激紳紳愈果不相下)過卞(荀子齊人欲伐魯忌卞莊子不敢丨丨晉人欲)
(伐衛畏子路不敢過蒲)二卞(鍾嶸詩品王屮丨丨詩竝愛竒嶃絶慕袁彦伯之風注丨丨齊綏遠太守卞彬端溪令卞錄也)
隋卞(陸雲贈顧彦先詩光瑩之偉丨丨同珍)薛卞(李白與韓荆州書青萍結綠長價於丨丨之門按丨燭丨和也劉汶)
(詩人情雨中花客情松上烟苟非丨丨門何以歸龍泉)楚卞(吕溫詩越歐百鍊時丨丨三泣地)惇卞(王鏊東坡笠屐)
(圖贊出入諸黎負瓢行歌十丨百丨其如予何)劉卞(晉書丨丨傳卞字叔龍東平湏昌人也𥙷亭子有祖秀才者于亭中與刺)
(史箋久不成卞教之數言卓犖有大致秀才謂縣令曰卞公府掾之精者云何以為亭子乎令即召為門下史)蔡卞(宋史丨丨)
(傳丨丨字元度與兄京同年登科王安石妻以女因從之學屡遷尚書左丞專託紹述之說中傷善𩔖章惇雖鉅奸猶在其術中論)
(者以為惇迹易明卞心難見)
姑孰卞(周霆震李潯陽死節歌石頭之袁丨丨丨兩間忠孝何時無注李潯陽名黼袁卞謂袁粲卞壼以比黼也)
河水經卞(開河記帝以丨丨丨于丨乃賜卞字加水注古祗有此卞字開封城乃卞邑)
汴(皮變切水名亦州名)
韻藻增河汴(後漢書明帝紀築隄理渠絶水立門丨丨分流復其舊迹顔延之陽給事誄追寵既彰人知慕節丨丨之)
(間有義風矣杜甫哀李光弼詩擁兵鎮丨丨千里初妥帖李德裕陽給事詩義風激丨丨壮氣淪山丘王逢贈黑黑左丞移鎮徽州)
(詩華夏殊丨丨神京巋薊燕)入汴(後漢書明帝紀河流丨丨幽冀蒙利金史劉彦宗傳彦宗謂宗翰宗望曰蕭何入關秋豪)
(無犯惟收圖籍遼太宗丨丨載路車法服石經以歸皆令則也二帥嘉納之)彭汴(陳書毛喜傳高宗問喜曰我欲進兵丨丨)
(卿意如何喜對曰淮左新平邊民未乂周氏始吞齊國難與争鋒且弃舟檝之工踐車騎之地去長就短非吳人所便臣愚以為不)
(若保境寢兵順時而動高宗不從陳後主追封吳明徹詔招定淮淝長駈丨丨覆勍寇如舉毛掃銳師同沃雪盧思道北齊興亡論)
(侯景背恩弃義狼顧汝潁蕭衍失信幸災蟻聚丨丨)挾汴(五代史梁太祖紀張濬私與汴交王厚之以賂濬為汴請伐河東唐)
(諸大臣皆以為不可興師濬丨丨力請益堅天子不得已而許之)泝汴(宋史河渠志高麗入貢令丨丨赴闕梅堯臣阻淺詩)
(丨丨忌水淺我行幾以乾)開汴(宋史河渠志元祐四年冬梁燾言丨丨之時大河曠歲不决梅堯臣送馬察院詩役徒丨丨前)
(日放亦將决水歸河槽)黃汴(金史河渠志雄武滎澤原武陽武延津五埽則兼汴河事設丨丨都廵官一員於河隂以蒞之)
蔡汴(金史張翰傳翰上書言當按丨丨舊渠以通漕運)鑿汴(地理通釋彭城險固非攻所能拔宋高祖經略中原置府)
(於此自隋氏丨丨以来南控埇橋以扼汴路故其鎮尤重)泗汴(袁淑文丨丨秀士星流電燭徐阜嚴兵雨凑雲集)青汴
(江淹北伐詔㳂淮長驅稜威丨丨)遊汴(賈島寄令狐綯相公詩是日榮丨丨當時怯往陳)過汴(姚合送兄赴任昭義)
(詩出關春草長丨丨夏雲生)出汴(梅堯臣送張秀才之淮南詩丨丨遠心喜移舟孤岫横)浚汴(梅堯臣送史供奉詩)
(河為中國患亦為中國利其患齧堤防其利通糧饋分流入丨丨萬貨都城萃)泛汴(梅堯臣寄桂州張諫議詩桂林太守幾時)
(行丨丨桃花浪已騰)殘汴(王安石送鄭叔熊歸閩詩秋風吹丨丨霰雪已驚客朱松謁普照塔詩重來得寓目歸枕尾丨丨)
寒汴(王安石思王逢原詩丨丨已閉口此行又参差)古汴(蘇軾中秋見月和子由詩何人檥舟臨丨丨千燈夜作魚龍變)
(蘇轍詩丨丨多浮苴清泗亦浮沫)清汴(蘇轍詩南風吹丨丨西去無停楫陸游詩波㬉龍舟泝丨丨道邊扶杖眼猶明)淮
汴(蘇轍送王殿丞詩扁舟出丨丨唯見江海碧郭鈺送從姪淳詩路窮丨丨草離離志士空嗟歲月馳)濁汴(蘇轍詩清淮丨)
(丨争強雄龜山下閟支祈宫)睢汴(曾鞏學舍記西北則行陳蔡譙苦丨丨淮泗出于京師)哀汴(方岳詩渡瀘諸葛表)
(丨丨老韓詩)梁汴(吳澄過枯河詩自從六七十年來南趨丨丨合于淮)思汴(鮮于樞詩北望空丨丨南游未厭吳)移
汴(高啓贈楊滎陽詩旋聞逐流人居濠又丨丨)
曲在汴(五代史梁太祖紀初黃巢敗走李克用追之不及而旋過汴王邀克用置酒上源驛夜以兵攻之克用踰城而免訟)
(其事于京師天子知丨丨丨而和觧之)舟繫汴(蘇軾泗州僧伽塔詩我昔南行丨丨丨逆風三日沙吹面)隄名汴
(郭翼汴堤曲已信丨丨丨誰教柳姓楊)
弁(皮變切周冠名)
韻藻雀弁(書二人丨丨執惠立于畢門之内雀同爵後漢書輿服志爵弁一名冕廣八寸長尺二寸如爵形白虎通士爵)
(弁無旒釋名弁如兩手相合抃時也以爵韋為之謂之爵弁以鹿皮為之謂之皮弁又齊民要術葍河東關内謂之葍幽兖謂之燕)
(葍一名爵弁一名蔓根)綦弁(書四人丨丨執戈上刃夾兩階戺)
增會弁(詩丨丨如星箋丨謂丨之縫中飾之以玉皪皪而處状似星也)突弁(詩未幾見兮丨而丨兮劉禹錫謫九年賦)
(丨丨之夫我來始黃合抱之木我來猶芒)側弁(詩丨丨之俄屡舞傞傞箋側傾也俄傾貌申鑒丨丨垢顔不鑒於明鏡也)載
弁(詩絲衣其紑丨丨俅俅)周弁(禮記丨丨殷冔夏收三王共皮弁)皮弁(見上周禮夏官弁師掌王之五冕王之丨)
(丨會五采玉璂𧰼邸玉笄儀禮覲禮至于郊王使人丨丨用璧勞侯氏亦丨丨迎于帷門之外再拜古今注苦葴一名苦&KR0034;子有裏)
(形如丨丨始生青熟則赤裏有實正圓如珠亦隨裏青赤長安兒童謂為洛神珠一曰王母珠一曰丨丨草)冕弁(禮記天子)
(賜諸侯大夫丨丨服于大廟)韋弁(周禮春官司服掌王之吉凶衣服凡兵事丨丨服注丨丨以韎丨為丨又以為衣裳漢書)
(王莽傳初獻新樂于明堂太廟羣臣始冠麟丨之丨注鹿皮冠)瓊弁(左傳初子玉自為丨丨玉纓未之服也先戰夢河神謂已)
(曰卑余余賜汝孟諸之麋弗致也成公綏文丨丨曜首玉纓照軀)武弁(魏志陳思王植傳辭遠游戴丨丨觧朱組佩青紱儲)
(光羲詩劍闕掉鞅歸丨丨朝建章)簪弁(陳書高祖紀五都丨丨百僚卿士)青弁(隋書禮儀志後周以春分朝日於國)
(東門外為壇如其郊用特牲青幣青圭有邸皇帝乘青輅及祀官俱青冕執事者丨丨)纓弁(隋書韋世康傳世康與子弟書)
(曰吾生因緒餘夙霑丨丨驅馳不已四紀于兹唐享先農樂章肅肅享祀顒顒丨丨李嶠詩稱觴合丨丨率舞應絲桐儲光羲詩肅)
(肅列樽俎鏘鏘引丨丨)古弁(北史李雄傳新羅常遣使朝貢雄至朝堂與語因問其冠制所由使者曰丨丨遺像安有大國)
(君子不識高啓媯蜼子歌戴丨丨垂長紳自號山澤之臞民)整弁(舊唐書音樂志沐芳丨丨其儀式序)天弁(星經丨丨)
(九星在建近河為市官之長明大萬物興衆主市易也張衡週天大𧰼賦建星含曜于黃道丨丨寫映于清流)赤弁(古今注蜻)
(蜓亦名丨丨丈人)大弁(水經注丨丨山與小太山連麓而異名也引控衆流積以成川)歸弁(揮麈後錄神宗朝史院賜)
(筵史官元厚之詩云徑醉俄丨丨雲西見日車)璿弁(張衡西京賦天子乃駕彫軫六駿駮戴翠帽倚金較丨丨玉纓遺光儵爚)
(注弁馬冠也)表弁(鍾會孔雀賦戴翠毛以丨丨垂綠蕤之森纚)委弁(陸雲吳故丞相陸公誄丨丨總干振翼虎噬又)
(詩丨丨釋位如龍之潛)投弁(陸雲晉散騎常侍陸府君誄丨丨釋紱浩思東嶽李華詩吾師度門教丨丨躡遐蹤)承弁
(潘岳秋興賦斑鬢髟以丨丨兮素髮颯以垂領邢卲封隆之碑貂蟬丨丨華藻披衣)翠弁(江總度支尚書陸君誄玄蕤朱鞞丨)
(丨金鐺)端弁(盧綸詩搖璫陪羽扇丨丨入爐烟)糓弁(司空曙詩豸冠親丨丨龜印識荷衣)峩弁(柳宗元上權德)
(輿𥙷闕溫卷啓今將慷慨激昂奮攘布衣縱談作者之筵曳裾名卿之門抵掌丨丨厚自潤澤狂狷愚妄固不可為也王逢職貢圖)
(引最後丨丨飾寳珠若將入朝謹進趨)舞弁(盧肇雙柘枝舞賦佳人乃整金蟬收玉燕襲舞衫突丨丨)支弁(李商隐為)
(賀拔員外上李相公啓髮寕丨丨帶不成圍)小弁(陸龜蒙詩高杉自欲生龍腦丨丨誰能寄鹿胎陸游詩栟櫚丨丨野人装)
(八十三年舊話長)星弁(楊億詩郢酒泛冰丨丨側吳歈倚瑟黛蛾愁高啓詩時廵抗霓旌肆覲冠丨丨)危弁(梅堯臣詩)
(輕軒辭瑞翟丨丨學神羊)醉弁(梅堯臣詩恃舊無猜嫌丨丨已傾斜司馬光中秋月詩冷入詩毫健光浮丨丨高范純仁詩下)
(吏不歸峩丨丨卻愁歸汙繡茵車)蒼弁(范成大詩白蘋有嘉招丨丨得勝踐)楮弁(陸游詩丨丨新裁就翛然學道裝)
碧弁(葛長庚太平興國宫記兩廊綵壁繪綘衣丨丨之靈四面粉墻開紫木黃芝之茂)蟬弁(袁易詩獬冠丨丨戲推許)
(鼠目獐頭慚老醜)戎弁(袁桷詩峩冠極游談丨丨生縱恣)髦弁(宋夲馬祖常南城校文聯句天街麗奎文王都會丨)
(丨)鰲弁(張憲詩青浮丨丨小黑直蜃宫深)南弁(楊維楨詩丨丨山間多翠微池塘處處涵清輝)連弁(楊維楨大)
(樹歌兩株老檜挺霜幹青如丨丨翹雙鼇)朝弁(戴良對菊詩或繁若丨丨或潔若藍瑛)蘇弁(柳宗元先友記丨丨武功)
(人好聚書至三萬卷)
鹿胎弁(舊唐書輿服志五品以上以丨丨為丨犀為簮又陸龜蒙詩煙霞鹿弁聊懸著鄰里漁舠暫觧還陸游詩主人鹿弁)
(紫綺裘相見歡如有疇昔)金巨弁(續湘山野錄嘉祐中左承天門一寬衣老兵持竹弊器上以敗荷覆之門吏搜之乃丨丨)
(丨一枚上綴巨蚌燦然不知其數)
拚(皮變切擊手也抃同通作弁)
韻藻股弁(漢書嚴延年傳大姓西高氏東高氏自郡吏以下皆畏避之延年至遣掾趙繡按高氏繡為兩劾先白其輕者)
(延年即論殺之吏皆丨丨更遣吏分考兩高注丨戰若丨弁謂撫手也)試弁(漢書甘延夀傳少以良家子善騎射為羽林投)
(石拔距絶于等倫嘗超踰羽林亭楼由是遷為即丨丨為期門注弁手搏)
予甚弁(漢書王莽傳大風毁王路堂下書曰乃壬午餔時有烈風雷雨發屋拔木之變丨丨丨焉)
增竊抃(魏志陳思王傳夫臨博而企竦聞樂而丨丨者或有賞音而識道也)笑抃(魏志鍾繇傳注近見南陽宗惠叔稱)
(君侯昔有美玦聞之驚喜丨與丨俱柳宗元種仙靈毗詩及言有靈藥近在湘西原服之不盈旬蹩&KR0887;皆騰騫丨丨前即吏為我擢)
(其根)響抃(吳志周魴傳魴牋誘曹休曰鄱陽之民實多愚勁帥之赴役未即應人倡之為變聞聲丨丨)藻抃(宋書符瑞)
(志沈演之表曰素鳩自遠毨翰歸飛資性閒淑羽毛鮮麗既聞之先說又親覩嘉祥不勝丨丨上頌一首梁簡文帝玄圃園講頌序)
(鳬興丨丨獨瑩心靈)歌抃(齊書張敬兒傳沈攸之遺太祖書云聖明啟運蒼生重造普天率土誰不丨丨)起抃(齊書高逸)
(傳吳郡杜京産葺宇窮巖淡然寡欲雖古之志士何以加之宜釋巾幽谷結組登朝則嵒谷含懽薜蘿丨丨矣)代抃(舊唐書音)
(樂志拍板長闊如手厚寸餘以韋連之擊以丨丨)舞抃(宋史樂志粲然丨丨疇不肅祗洛陽伽藍記景樂寺太傅清河文獻)
(王懌所立也後汝南王悦復修之悦是文獻之弟召諸音樂逞伎寺内竒禽怪獸丨丨殿庭飛空幻惑世所未覩劉禹錫成都府新)
(修福成寺記既告訖役公來慶成雲鮮日潤輝映前後於是都人丨丨而謠周伯琦紀恩詩小詩先丨丨佳氣正扶輿)擊抃
(孔叢子子豐曰君子樂讌小人丨丨雖不足貴亦不可賤)雷抃(馬融長笛賦失容墜席搏拊丨丨魏文帝彈棋賦或丨丨以大)
(噱或戰悸而不能語左思吳都賦振蕩注流丨丨重淵)鼇抃(張衡賦登蓬萊而容與兮丨雖丨而不傾范成大詩勃勃駭浪)
(騰復恐蟄丨丨)仰抃(成公綏嘯賦喟丨丨而抗首嘈長引而憀亮)差抃(蕭子良文得捨如是之罪障餐聽若斯之勝法)
(豈得不踊躍歡喜丨丨自慶者乎)里抃(沈約賀齊明帝登阼啟塗歌丨丨載懷鳬藻)野抃(王勃拜南郊頌序風行電)
(舉未寸景而浹九埏丨丨塗歌不崇朝而晏六合)累抃(崔融為百官賀雨表臣等幸逢休運預沐恩波混虞獸而同歡比齊)
(禽而丨丨)驚抃(常衮謝兄授秘書省著作郎表臣待罪兢灼啓處不遑寵命薦臨丨丨失次)慶抃(劉禹錫為杜相公謝)
(賜冬衣表丨丨失圖捧戴相賀)手抃(裴度二氣合景星賦丨丨目駭兮載賡歌於大寳)嶽抃(謝觀周公朝諸侯於明堂)
(賦一拜一起丨丨而齊傾舞之蹈之雷屯而復舉)小抃(秦觀詩渤海有巨鼇其顛冠嵯峨宿昔常丨丨八紘相盪摩)九
抃(馮子振十八公賦陪屭鼇之丨丨卸駑馬之十駕)趙抃(宋史丨丨傳抃字閱道為殿中侍御史彈劾不避權幸京師目)
(為鐡面御史)
對衆抃(舊唐書竇抗傳大業末抗於靈武廵長城以伺盗賊及聞高祖定京城抗丨丨而丨曰此吾家妹壻也豁達有大度)
(真撥亂之主矣)令人抃(吕氏春秋帝嚳命咸黑作為聲歌九招六列六英有倕作為鼙鼓鐘磬吹苓管壎箎鞀椎鐘帝嚳乃)
(丨丨丨或鼓鼙擊鐘磬吹苓展管箎因令鳳鳥天翟舞之帝嚳大喜乃以康帝德)相然抃(韓詩外傳桀丨丨而丨盍然而)
(笑)戴山抃(楚辭鼇丨丨丨何以安之注言巨鼇能負山而抃舞者若舟之在水中也)奔螭抃(柳宗元招海賈文丨)
(丨出丨兮翔鵬振舞)童幼抃(符載畋𫉬虎頌序耋老慶丨丨丨)
忭(皮變切喜貌)
韻藻增大忭(紫薇詩話滕元發賀正獻公拜相公啟寰區丨丨盡還仁祖之風朝野一辭復見申公之政當時稱頌之)
雷忭(曹植大魏篇樂人舞鼙鼔百官丨丨讚若驚)歡忭(謝莊謝賜貂裘表臣丨丨自歌而同委衾之澤勤勞未報而叨)
(觧裘之寵)野忭(王勃九成宫頌序雖塗吟丨丨黎元忻望幸之符而屈己從人天子下勞謙之詔)快忭(令狐楚賀靈武)
(破吐蕃表千里喧傳三軍丨丨)呼忭(柳宗元興州江運記於是决去壅土疏導江濤萬夫丨丨莫不如志)
嚥(於甸切吞也咽同)
韻藻增三咽(孟子井上有李螬食實者過半矣匍匐往將食之丨丨然後耳有聞目有見蘇轍詩近傳道士連丨丨久)
(悟禪門第一機唐寅詩一窺宿酲觧丨丨沉疴痊)嚼咽(魏書悦般國傳真君九年遣使朝獻并送幻人稱能割人喉脉令斷)
(擊人頭令骨陷皆血出或數升或盈斗以草藥内其口中令丨丨之湏臾血止養瘡一月復常世祖疑其虚乃取死囚試之皆驗)
咀嚥(唐書柳公綽傳公綽子仲郢母韓即臯女也善訓子故仲郢幼嗜學嘗和熊膽丸使夜丨丨以助勤沈約與陶弘景書栖)
(遲閒遠丨丨瓊芝出入清都師友靈聖朱子詩偃薄瑩神骨丨丨清肝腸)小咽(吕氏春秋百節虞歡咸進受氣飲必丨丨端直)
(無戾)充咽(新序齊閭丘卭曰夫雞豚讙嗷即奪鼓鐘之音雲霞丨丨則奪日月之明讒人在側是以見晚也)含咽(風俗)
(通義劉向曰漢文帝忍容言者丨丨臣子之短此亦通人難及)吞咽(急就篇注喉咽喉即喉嚨咽所以丨丨物也)&KR0938;咽
(化書言臭腐之状則輙有所丨聞珍羞之名則妄有所丨臭腐了然虚珍羞必然無而丨不能止丨不能已)緩嚥(朱子訓學)
(齋規凡飲食于長上之前必輕嚼丨丨不可聞飲食之聲)頓嚥(野人閒話翰林學士辛士遜在青城山道院中夢皇姑謂曰可)
(服杏仁令汝聰明其方用杏仁一味每盥潄畢以七枚納口中良久脱去皮細嚼和津液丨丨日日服之一年必換血令人轉健)
㪺嚥(名山記宋濂遊鍾山記曰至七佛庵蕭統講經之地有泉白乳色即踞泉丨丨衫𬒮落水中不暇救)搤咽(揚雄觧嘲)
(蔡澤山東之匹夫也顩頤折頞涕唾流沫西揖強秦之相丨其丨而亢其氣拊其背而奪其位時也)乾咽(束晳餅賦擎器者䑛)
(脣立侍者丨丨)滯咽(陸機漏刻賦來象神造去猶鬼幻因勢相引乘靈自薦口納胸吐水無丨丨)幽咽(沈炯歸魂賦渡)
(狹嶺之欹危跨清津之丨丨)鳥咽(韓愈詩蜂喧丨丨留不得紅萼萬片從風吹)聳嚥(孟郊詩丨丨神氣開始知功用)
(能)餓嚥(孟郊峽哀詩丨丨潺湲號涎似泓汯肥)飲嚥(白居易詩丨丨日月精茹嚼沆瀣芬)徐嚥(蘇轍詩細嚼兼)
(收上池水丨丨還成滄海味)老嚥(蘇轍詩病嫌秋雨難為腹丨丨饞涎空有口)𠻳嚥(范成大詩水暖玉池添丨丨花)
(生銀海費揩摩李孝光詩大瓢㪺玉酒丨丨香滿腔)閉嚥(葛長庚修仙辨惑論以丨丨搐摩為火候以存思升降為運用)清
嚥(貢奎詩培花候竒識煮茗遂丨丨)坐嚥(戴良對菊聫句起酬足蹂躪丨丨腹膨脝)澆嚥(徐渭詩固知好飲徒無酒)
(可丨丨)吐咽(陸師道玉女潭詩玄津示丨丨一氣妙呼吸)嘗咽(法苑珠林第五飲酒戒者酒色酒香酒味飲能醉人)
(者是名為酒若丨丨者亦名為飲)
清津嚥(保生要錄濁唾則吐丨丨則丨)和雪嚥(名山記鐡脚道人嘗愛赤脚走雪中嚼梅花滿口丨丨丨之曰吾欲)
(寒香沁入肺腑)日精嚥(皮日休奉和寄南陽廣文雷平詩春彩融融釋凍塘丨丨閒丨坐巖房)别酒嚥(蘇軾詩吾)
(詩堪咀嚼聊送丨丨丨)泉可嚥(蘇轍詩授君無憂符階下丨丨丨)調氣嚥(雲笈七籖閉氣訣曰忽有修飬乖宜)
(偶生疾患宜速依服氣法布手足訖則丨丨丨之)
片(普麫切半也判也析木也)
韻藻三片(續齊諧記京兆田真兄弟三人共議分財堂前一株紫荆樹共議欲破丨丨明日就截之其樹即枯死状如火)
(然)一片(雲仙雜記樂工廉郊常池上彈蕤賓調忽聞芰荷間有物跳躍出岸乃方響丨丨有知者識是蕤賓鐡也庾信至仁)
(山銘瑞雲丨丨仙童兩人杜甫詩丨丨花飛减却春常衮詩麗日千層豔孤霞丨丨光温庭筠詩江雨蕭蕭帆丨丨此行誰道為鱸)
(魚李商隐詩丨丨非烟隔九枝蓬巒仙仗儼雲旗陸游詩東風忽送笙歌近丨丨楼臺泛水來)花片(琅嬛記紫竹有南番桃丨)
(丨重數錢色如桃花而明瑩如榴肉市之得百金張祜公子行輕將玉杖敲丨丨旋把金鞭約柳枝許棠詩沫帶潭丨丨沙遺浴鳥)
(毛方干詩纔憐飲處飛丨丨又見書邊聚雪堆蘇軾詩欹枕落丨餘幾丨閉門修竹自千竿陸游詩春陽染柳條春風落丨丨黃庚)
(詩柳隂分綠籠琴几丨丨飛紅點硯池)
三錢片(種樹書常以三月三日雨卜桑葉之貴賤諺云雨打石頭徧桑葉丨丨丨)
增荻片(南史齊武陵王曅傳少時無棋局乃破丨為丨縱横以為棋局指點行勢遂至名品)十片(水經注魏書國志曰)
(遼西單于蹋頓尤強數入為害公出盧龍塹山堙谷五百餘里未至柳城二百里蹋頓將數萬騎逆戰公登白狼山望柳城卒與虜)
(遇乘其不整縱兵擊之英雄記曰曹操於是擊馬鞍於馬上作丨丨即於此也)霞片(碧雲騢碧雲騢者廐馬也肉色碧如丨丨)
(故號之韓偓荔枝詩巧裁丨丨裹神漿崖蜜天然有異香梅堯臣觀瑞蓮詩嘉蓮其如何層楼擁丨丨)芋片(物𩔖相感志香)
(員蒂上安丨丨則不&KR0146;)麩片(桂海虞衡志生金出西南州峒峒民以淘沙為生壊土出之自然融結成顆大者如麥粒小者)
(如丨丨)麥片(癸辛雜識廣西諸洞産生金洞丁皆能淘取其碎者如丨丨名麩皮金)片片(庾信昭君詞丨丨紅顔落)
(雙雙淚眼生韓愈詠雪詩丨丨勻如翦紛紛碎若挼蘇轍詩池塘草生春尚淺桃李飛花初丨丨)千片(庾信詩洛陽遊絲百)
(丈連黃河春冰丨丨穿白居易牡丹芳樂府丨丨赤英霞爛爛百枝綘豔燈煌煌)玉片(沈佺期&KR1301;馬詩四蹄碧丨丨白居易)
(詩殘冰拆丨丨新萼排紅顆又太湖石詩削成青丨丨截斷碧雲根劉兼詩鷺點寒烟丨丨新蘇轍詩雪聲旋下白丨丨燈花暗結)
(丹砂丸陸游詩橙黃出臼金虀美菰脆供盤丨丨香)冰片(岑参詩丨丨高堆金錯盤滿堂凛凛五月寒張祜詩雪花鷹背上丨)
(丨馬蹄中)雲片(岑參詩劍河風急丨丨闊沙口石凍馬蹄脱白居易桐花詩葉重碧丨丨花簇紫霞英元稹紅芍藥詩剪刻彤)
(丨丨朱慶餘詩草際飛丨丨天涯落㕍行皮日休詩支頤數丨丨徐夤白牡丹詩裁分楚女朝丨丨剪破嫦娥夜月光僧齊已詩雨)
(外殘丨丨風中亂葉聲僧貫休詩水聲金磬亂丨丨玉盤粗)數片(岑参詩對酒雲丨丨捲簾花萬重白居易詩餘霞丨丨綺)
(新月一張弓)雪片(杜甫詩梅花萬里外丨丨一冬深元稹詩蓴菜銀絲嫩鱸魚丨丨肥李中詩落壁燈花碎飄忩丨丨麄羅)
(隐詩漏永燈花暗爐紅丨丨銷蘇軾詩更令丨丨大如手)萬片(韓愈詩紅萼丨丨從風吹)月片(賈島詩天涯生丨丨嶼頂)
(湧泉源)纖片(劉义冰柱詩南畝未盈尺丨丨亂舞空紛拏)銅片(王建詩惡他床上丨丨明照見離人白頭髮李洞詩)
(嬾磨丨丨鬢毛焦)小片(元稹蘄州簟詩碾玉蓮心潤編牙丨丨珍)帬片(元稹山枇杷詩因風旋落丨丨飛)粉片
(白居易詩丨丨粧梅朵金絲刷柳條)白片(白居易詩丨丨落梅浮澗水黃梢新柳出城墻)茭片(白居易咏鶴詩放花丨丨)
(綴毛衣)石片(白居易詩丨丨鎸題四首詩張祜詩倚殿松珠澁欹庭丨丨幽)紅片(白居易薔薇架詩散亂萎丨丨尖纖)
(嫩紫芒韓偓詩滿溪丨丨向東流楊億詩芳葩散採添蜂蜜丨丨狂飄落燕泥)殘片(姚合天竺寺殿前立石詩𥙷天丨丨女娲)
(抛撲落禪門壓地坳楊發殘花詩暖芳隨日薄丨丨逐風廻楊時詩褰衣水上收丨丨傾耳枝間覓好音)餘片(裴虔餘早春殘)
(雪詩梅飄丨丨積日墮晚光殘)宿片(喻坦之雪詩丨丨攀&KR0585;取凝花就砌窺)密片(方干雪詩丨丨無聲急復遲紛紛猶)
(勝落花時)結片(吳融雪詩丨丨飛瓊樹裁花照蕊宫)秋片(曹松答匡山僧贈楖栗杖詩畫月冷光在指雲丨丨移僧齊已)
(秋苔詩鶴静窺丨丨僧閒踏冷痕又陸龜蒙太湖石詩旋剷丨天丨)冷片(伍喬詩雲傍水村凝丨丨雪連山驛積寒光)圭
片(釋無可詩幽石叢丨丨孤松動雪枝)露片(王禹偁詩青鎖霞光透蒼苔丨丨萎)臠片(梅堯臣詩溪東白茗象月團來)
(奉至尊龍屈盤餘為帶銙與丨丨散在六合雲漫漫又和永叔嘗新茶詩昨日寄來新丨丨包以&KR0034;蒻纏以麻)飛片(梅堯臣對)
(雪詩不管因風吹塞外任教丨丨落杯中黃庚燈花詩自喜結根同小草不愁丨丨落蒼苔)大片(梅堯臣春雪詩我貧始覺)
(今朝富丨丨如錢不觧穿)串片(梅堯臣鬭茶詩丨丨大可寸)巨片(蘇軾詩神功鑿横嶺巖石得丨丨)遺片(蘇轍)
(詩朝日失繁隂青苔覆丨丨)落片(蘇轍詩風吹丨丨亂鵝毳雨結細實駢明珠)疎片(沈與求詩日斜正見叢棘外炯)
(炯丨丨飄寒梅)梅片(范成大詩從今老杜詩猶信丨丨飛時雪也飛陳傅良詩柳綿着歌茵丨丨墮裝額)錦片(元好問瓶)
(中雜花詩昨日桃花丨丨新兔葵今日到殘春)削片(宋褧雪寒書事詩彌空始糝屑降地施丨丨)風片(僧圓至雪詩忩)
(明丨丨亂溜凍冰條直)霜片(高啟寒夜吟月下凍痕生綠井隔簾丨丨飛無影)裂片(高啟詩及至秋已深舊褐風丨)
(丨)
瓊葉片(山家清供宿蒸餅薄切塗以蜜或以油就火上炙鋪紙地底上散火氣甚鬆脆楊誠齋云削成丨丨丨嚼作雪花聲)
(又蘇轍詩巖花寂歴飄瓊片庭檜蕭疎漏玉蟾)牡丹片(山家清供憲聖喜清儉每令後苑進生菜必采丨丨丨和之)綠
芽片(白居易謝李即中寄蜀茶詩紅紙一封書後信丨丨十丨火前春)珍寳片(賈島詩地近輕數見地遠重一面一)
(面如何重重葚丨丨丨)香蠟片(徐夤尚書惠蠟面茶詩飛鵲印成丨丨丨)鮫綃片(徐夤詠烟詩玲瓏薄展丨丨丨)
(羃歴輕含鳳竹叢)青蘚片(僧齊已落花詩静依丨丨丨閒綴綠莎枝)芭蕉片(僧齊已詩試裂丨丨丨題詩問竺卿)
建茶片(蘇軾詩丨丨三十丨不審味何如)千萬片(范梈詩崑崙池上碧桃花翻盡東風丨丨丨)㯽榔片
(何中詩&KR0866;銀合子丨丨丨戲噴猩紅散唾花)
禪(時戰切圭丨又丨譲傳受古作䄠)
韻藻封禪(漢書司馬相如傳天子曰司馬相如病甚可往從悉取其書使所忠往而相如已死問其妻對曰長卿未死時)
(為一卷書曰有使來求書奏之其遺札書言丨丨事所忠奏焉後漢書祭祀志建武三十二年正月上齋夜讀河圖會昌符曰赤劉)
(之九會命岱宗感此文乃詔松等復案索河雒䜟文言九世丨丨事者松等列奏乃許焉唐書禇遂良傳帝將有事太山至洛陽星)
(孛遂良諫太微犯即位詔罷丨丨)
唐虞禪(孟子丨丨丨夏后殷周繼)
增堯禪(書使宅百揆疏舜受丨丨當繼行其道百揆臣之最貴求能起發其功廣大帝堯之事者欲任之徐陵譲右僕射初)
(表昔李廣遺恨不值漢初寗戚自悲不逢丨丨)升䄠(漢書武帝紀遂登封泰山至于梁父然後丨丨肅然)亭禪(後漢書郡)
(國志泰山郡鉅平侯國有丨丨山注即古所禪亭亭者也)蜀禪(後漢書張衡傳鱉令殪而尸亡兮取丨丨而引世注荆人鱉令)
(死其尸流亡隨江水上至成都見蜀王杜宇杜宇立以為相杜宇自以德不如鱉令以其國禪之號開明帝)世禪(後漢書崔)
(駰崔瑗崔寔傳贊崔為文宗丨丨雕龍)漢禪(魏志文帝紀注陛下以聖明之德歴數之序承丨之丨允當天心)受禪
(宋書樂志我皇聖德配堯舜丨丨即阼享天祥隋書音樂志鼓吹曲皆改古名以叙功德第十四漢聖人出改名丨魏丨言文宣應)
(天順人也鼎錄蜀先主章武二年于成都武擔山埋一鼎名曰丨丨鼎韓愈詩膺圖丨丨登明堂共流幽州鯀死羽)告禪(北齊)
(書樊遜傳若令比德論功多慙往列升中丨丨臣用有疑舊唐書禮儀志德邁九王功開萬㝢制禮作樂丨丨昇中率土共休普天)
(同賴許敬宗勸封禪表乘春丨丨仰答玄功)終禪(隋書音樂志大齊家萬國拱揖應丨丨)殊禪(莊子帝皇丨丨三代)
(殊繼)紀禪(文心雕龍揚雄劇秦班固典引事非鎸石而體因丨丨應瑒文質論丨丨協律禮儀煥别)父禪(皇極經世道生)
(天天生地及其功成而身退故子繼丨丨是以乾退一位也)傳禪(許由箕山歌謂予欽明丨丨易祖)舜禪(寗戚飯牛)
(歌南山矸白石爛生不逢堯與丨丨)登禪(張衡週天大象賦嘉大舜之丨丨耀黃星而靡鋒)顯禪(曹植魏德論漢氏歸)
(義碩音孔昭丨丨天位希唐效堯)避禪(束晳玄居釋稷契奮庸以宣道巢繇洗耳以丨丨)承禪(陸雲晉豫章刺史夏)
(府君表披圖丨丨襲化軒唐)交禪(皇甫謐三都賦序言吳蜀以擒滅比亡國而魏氏以丨丨比唐虞既已著逆順且以為鑒)
(戒)納禪(應貞詩光我晉祚應期丨丨顔延之詩於赫有皇升中丨丨盧思道後周興亡論閔帝以嫡嗣承基應天丨丨)外
禪(干寳晉武帝革命論堯舜内禪體文德也漢魏丨丨順大名也湯武革命應天人也尹洙皇雅自昔丨丨日經月營)敬禪
(任昉為齊帝禪位梁王詔今便丨丨于梁即安姑孰依唐虞晉宋故事)降禪(上官儀勸封禪表登封泰嶽𩔖帝以尊天丨丨)
(肅然禋宗以厚地)俯禪(許敬宗勸封禪表隂崖丨丨猶或多途陽嶠乾封必歸斯境)修禪(李義府遥叙封禪詩創封)
(超昔夏丨丨掩前姬)來禪(陳子昂代赤縣父老勸封禪表嵩嶽神宗望玉鑾而丨丨天中仙族佇金駕以崇封)陳禪(後漢)
(書丨丨傳禪字紀山巴郡安漢人仕郡功曹舉善黜惡為邦内所畏會北匃奴入遼東拜遼東太守胡憚其威彊退還數百里順帝)
(即位遷司隸校尉)
除地禪(詩時邁序疏聚土曰封丨丨曰丨)燕易禪(史記太史公自序丨丨之丨乃成祸亂注謂燕王噲禪其相子)
(之也)辛癸禪(朱敬則晉高祖論王業不同其來尚矣若乃待丨丨之丨湯武不得稱仁要西伯之資高光無由濟世)升
中禪(陳子昂詩方覩丨丨丨言觀拜洛廻)東山禪(張秀明西郊迎秋賦既覩西郊之禮將述丨丨之丨)翠媯禪
(唐祠后土内制西漢汾隂之脽東洛丨丨之丨)社首禪(唐無名氏對蜀父老問丨丨既丨介丘既封)梁甫禪(曾鞏)
(賀南郊大赦表議泰山之封謀丨丨之丨)
譴(去戰切問也責也怒也譲也亦姓)
韻藻大譴(漢書賈誼傳故其在丨丨大何之域者聞譴何則白冠㲠纓盤水加劍造請室而請辠耳北史李彪傳臣有丨)
(丨則造室而請死此臣之所以知罪而不敢逃刑也)
增被譴(漢書公孫賀傳石慶雖以謹得終然數丨丨)他譴(漢書王莽傳如無丨丨得全命賜骸骨歸家避賢者路是)
(臣之私願也)災譴(後漢書明帝紀何以和穆隂陽消伏丨丨晉書郭璞傳歲涉午位金家所忌宜於此時崇恩布澤則火氣)
(潜消丨丨不生矣)小譴(後漢書張禹傳功曹吏戴閏權動郡内有丨丨禹令自致徐獄然後正其法唐書太宗皇后長孫氏)
(傳房玄齡丨丨就第后曰玄齡久事陛下預竒計祕謀非大故願勿置也)加譴(後漢書馬皇后紀其外親如有纖介則先見嚴)
(恪之色然後丨丨)斥譴(後漢書李固傳黃門宦者一皆丨丨)告譴(後漢書謝弼傳上天丨丨則王者思其愆政道或虧)
(則奸臣當其罰)思譴(後漢書蔡邕傳詔書每下百官各上封事欲以改政丨丨除凶致吉)誅譴(後漢書馬武傳帝雖制御)
(功臣而每能回容宥其小失有功輙增邑賞不任以吏職故皆保其福祿終無丨丨者蘇軾自劾剳子意切言惷伏俟丨丨)懼
譴(魏志陳思王植傳植上疏求存問親戚因致其意詔報曰夫明貴賤崇親親禮賢良順少長國之綱紀本無禁錮諸國通問之)
(詔也矯枉過正下吏丨丨以至于此耳)横譴(吳志周魴傳中被丨丨祸在漏刻)靈譴(晉書郭璞傳宜側身思懼以應)
(丨丨北齊書文苑傳盛德之事必待太平苟非其人更貽丨丨)少譴(晉書向雄傳太守劉毅常以非罪笞雄及吳奮代毅為太)
(守又以丨丨繫雄于獄司隸錘會于獄中辟雄為都官從事)遇譴(魏書車路頭傳太宗性明察羣臣多以職事丨丨)天
譴(北史周宣帝紀允叶人心用消丨丨)𫉬譴(北史來護兒傳護兒曰吾在閫外事合專决寕征得高元還而丨丨捨此成功)
(所不能矣唐書蕭穎士傳開元二十三年舉進士對策第一父旻以莒丞抵罪穎士往訴于府佐張惟一惟一曰旻有佳兒吾以旻)
(丨丨不憾乃平宥之)咎譴(北史崔光傳孝文每對羣臣曰以崔光之高才大量若無意外丨丨二十年後當作司空其見重如)
(此)謝譴(舊唐書德宗紀禱祠非捄災之術言詞非丨丨之誠)微譴(舊唐書楊貴妃傳五載貴妃以丨丨送歸楊銛宅比)
(至亭午上思之不食分御饌以送之)坐譴(唐書高祖皇后竇氏傳帝在煬帝時多畜善馬后見曰上性樂此徒留之速罪無益)
(也不聽頃果丨丨)怒譴(唐書杜黃裳傳嘗被疾醫者悞進藥疾遂甚終不丨丨)隂譴(宋史吕蒙正傳蒙正奏曰臣男)
(始離襁褓膺此寵命恐罹丨丨乞以臣釋褐時官𥙷之自是宰相子止授九品京官)深譴(宋史寇瑊傳仁宗即位遷給事中瑊)
(與丁謂厚善帝謂輔臣曰瑊有吏幹毋丨丨)負譴(宋史謝德權傳德權祥符三年出知泗州自陳久領京務頗慮中外觀聽)
(謂臣丨丨外遷願稍進其秩詔改西染院使)呵譴(世說謝太傅于東船行小人引船或遲或速或停或待又放船縱横撞人)
(觸岸公初不丨丨鄭俠詩公忠𫉬罪咎正直招丨丨)祸譴(温子昇為魏莊帝閶闔門赦詔吕霍之門丨丨所伏梁董之家咎徵)
(斯在)朝譴(韋嗣立和張岳州王潭州詩序予昔忝省閣與岳州張使君說潭州王都督熊同官聯事後承丨丨各自東西張公)
(與王都督别詩二首情頗殷切予覽以歎因遥申和云)厚譴(沈佺期詩一朝貽丨丨五宅竟同防)夢譴(裴子餘廢廟議)
(疾因丨丨嗣闕承祧)恩譴(王昌齡詩一從丨丨度瀟湘塞北江南萬里長)羈譴(王昌齡詩丨丨同繒綸僻幽聞虎豹)遺
譴(吳筠遊仙詩三官無丨丨七祖升雲軿)國譴(柳宗元詩平生負丨丨骸骨非敢私)謫譴(韓愈詩丨丨甘自守滯留)
(愧難任)憂譴(白居易詩惟余負丨丨憔悴湓江壖)除譴(沈瑱賀雨賦邦人大恐皇念勤眷思轉災以為祥宜樹美而丨)
(丨)罪譴(歐陽修詩何時乞殘骸萬一免丨丨)神譴(張耒詩乃知人窮我本不坐丨丨)冒譴(高啓詩但憂誤蒙恩)
(不稱終丨丨)
太卜譴(戰國策趙取周之祭地周君患之鄭朝曰臣請以三十金復取之周君予之鄭朝獻之趙太卜因告以祭地事及王)
(病使卜之丨丨丨之曰周之祭地為祟趙乃還之)郎官譴(漢書衛綰傳丨丨有丨常蒙其罪不與他將争有功常譲他將)
(上以為廉忠乃拜綰為河間王太傅)嚴詔譴(晉書刑法志元康四年大風之後廟闕屋瓦有數枚傾落免太常荀㝢于時以)
(丨丨所丨莫敢據正然内外之意僉謂事輕責重又宋之問詩逐臣北地承嚴譴謂到南中每相見杜甫詩萬里傷心嚴譴日百年)
(垂死中興時)百年譴(蘇軾詩中間一念失受此丨丨丨)才名譴(劉克莊詩生被丨丨丨摧殘到死休)逗遛
譴(高啓白馬篇天子親賜與騎向交河戰疾驅不辭家恐𫉬丨丨丨)
絢(許縣切文彩貌)
韻藻素絢(詩丨以為丨兮)盧絢(唐書李林甫傳帝嘗大陳樂勤政楼既罷兵部侍郎丨丨按轡絶道去帝爱其醞藉)
(稱美之林甫因出為華州刺史)
增英絢(晉書孫楚傳孫楚負丨丨之姿超然出𩔖見知武子誠無愧色蔡㐮謝知制誥啟遴延丨丨之資輔益聖神之聽)
增絢(晉書潘岳傳機文喻海韞蓬山而育蕪岳藻如江濯美錦而丨丨顔延之文亦既有行素章丨丨)藻絢(晉書文苑)
(傳序翰林總其菁華典論詳其丨丨江總棲霞寺碑卉木滋榮四時助其雕綺烟霞舒卷五色成其丨丨謝脁思歸賦被名立之羽)
(儀沾宦成之丨丨李百藥笙賦寄風流于丨丨)遺絢(晉書孝友傳序採其丨丨足勵澆風)雕絢(魏書崔光傳靈太后幸永)
(寕寺躬登九層佛圖光表諫曰心信為夲形敬乃末今基構已興丨丨漸起紫山華臺即其宫也伏願息躬親之勞廣風靡之化以)
(遏囂汙永歸清寂沈約到著作省謝表路遙難騁才弱未勝而神工曲造丨丨彌疊)明絢(文心雕龍孟堅兩都丨丨以雅贍張)
(衡二京迅發以宏富蘇軾詩岡巒蔚回合金碧爛丨丨)光絢(雲仙雜記孔戣好術藝延接方士多所傳授能口中現五色牙)
(齒彩色丨丨一瞬即改李蓘登鳳凰臺詩飄飄李仙人英詞尚丨丨又周伯琦扈從上京紀事詩墨池雲合天丨丨東壁由來近北)
(辰)彩絢(入越記飛來山巔有塔丨丨甚華塔下有鰻井王勃乾元殿頌序丨丨祥雲夾朱旗而曳影司馬逸客雅琴篇影搖)
(綠波水丨丨丹霞岑馮宿鮫人賣綃賦出波心而月丨相丨映泉室而雲隂乍虚陶安龜頭山詩羅漢遺脚蹤錦繡生丨丨)點
絢(潘岳夏侯常侍誄如彼錦繢列素丨丨李德裕畫桐花鳳扇賦亦有美人增華丨丨)餘絢(謝脁登孫權故城詩幸藉芳音)
(多承風彩丨丨沈約長恨歌聲徽無惑簡丹章有丨丨戴良城東會飲詩美醑溢流霞妍談粲丨丨)炳絢(江淹空青賦雜蛟龍)
(之文章發麟鹿之丨丨)吐絢(王勃乾元殿頌金壇紫露映銀籍而翻華瑶林白雪藻瓊章而丨丨唐雩祀樂章紺筵分彩珤)
(圖丨丨)流絢(王勃乾元殿頌神圖不測固丨丨于丹縢微志可存庶鎸芳于翠琬)呈絢(禇遂良冊文潏露飛甘卿雲丨)
(丨)發絢(許敬宗麥秋賦棟刻桂兮含英井雕蓮兮丨丨)摛絢(許敬宗為趙國公謝皇太子寄詩箋丨丨紹天含章挺睿)
芬絢(韋應物詩緘書問所知詶藻當丨丨)黃絢(竇臮述書賦花麻丨丨緇赭紺綠)春絢(馮真素燈賦絲竹夜響綺)
(羅丨丨)霞絢(蕭貫禁中曉寒歌紅萍半規出波面熠爚觚棱九丨丨周伯琦詩雷轟駝鼔振丨丨象輿行)寳絢(梅堯)
(臣詩鳴筝斵桐梓雕飾雜丨丨)蒨絢(蘇軾江郊詩江廟葱曨雲水丨丨張雨詩南峰後靈石前嵐霞丨丨争春妍)華絢
(劉子翬望鄱陽詩波光似流人隨裾蕩丨丨)昭絢(揭傒斯詩乾坤再開闢日月重丨丨)錦絢(明仁宗詩碧桃千萬樹鮮)
(妍如丨丨)交絢(宋濓示吕生詩文華固丨丨荒志咎非少)謝絢(宋書鄭鮮之傳鮮之下帷讀書絶交遊之務初為桓偉輔)
(國主簿轉𥙷功曹舉陳郡丨丨自代)康絢(梁書丨丨傳丨丨字長明華山藍田人永元元年義兵起絢舉郡以應高祖常領遊)
(兵有急應赴斬𫉬居多封南安縣男絢身長八尺容貌絶倫雖居顯官猶習武藝高祖幸德陽殿戲馬勅絢馬射撫絃貫的觀者悦)
(之其日上使畫工圖絢形遣中使持以問絢曰卿識此圖不其見親如此)
丹青絢(儲光羲蘇瞻登玉泉寺峰見贈詩恨無荆文璧以答丨丨丨)高下絢(皮日休雨中遊包山精舍詩松門亘)
(五里碧彩丨丨丨)朝陽絢(蘇轍閒燕亭詩諸峰宿露收草木丨丨丨)金沙絢(范成大木瓜圖詩沈沈黛色濃糁糝)
(丨丨丨)竒祥絢(揭傒斯送華尊師祀武當詩飛響迥更聞丨丨静逾丨)雕闌絢(周伯琦紀恩詩仙樂丨丨丨香)
(蒲翠瑣虚)天章絢(廖道南題南峰圖詩儵見乘鳬儀漢殿玉屏姓字丨丨丨)
諺(魚變切俗言)
韻藻增逸諺(書相小人厥父母勤勞稼穡厥子乃不知稼穡之艱難乃丨乃丨既誕傳小人之子既不知父母之勞乃)
(為逸豫遊戲乃叛諺不恭已欺誕父母蘇軾和勸農詩丨丨戲侮博易頑鄙)周諺(左傳丨丨有之曰山有木工則度之賓有)
(禮主則擇之張秀明西郊迎秋賦欣庇影於禹隂願陳力於丨丨)夏諺(孟子丨丨曰吾王不遊吾何以休顔延之侍遊曲阿)
(後湖作虞風載帝狩丨丨頌王遊又讌曲水詩豫同丨丨事兼出濟陸倕漏刻銘樂遷丨丨禮變商俗)野諺(史記秦始皇紀)
(丨丨曰前事之不忘後事之師也)里諺(漢書賈誼傳丨丨曰欲投鼠而忌器此善諭也蜀志諸葛亮傳注黃承彦謂孔明曰)
(聞君擇婦身有醜女黃頭黑色而才堪相配孔明許即載送之鄕丨為之丨曰莫作孔明擇婦止得阿承醜女)鄙諺(漢書賈誼)
(傳丨丨曰不習為吏視已成事文心雕龍𧖟蠏丨丨貍首淫哇苟可箴戒載於禮典)俗諺(魏書邢巒傳且丨丨云耕則問田奴)
(絹則問織婢臣雖不武忝備征將前宜可否頗實知之西京雜記王鳳以五月五日生其父欲不舉曰丨丨舉五日子長及戶則自)
(害不則害其父母顔氏家訓丨丨曰教婦初來教兒嬰孩誠哉斯語)遺諺(孔叢子平原君與子高飲強子高酒曰昔有丨丨堯)
(舜千鍾孔子百觚子路嗑嗑尚飲十榼文心雕龍秦誓曰古人有言牝雞無晨大雅云人亦有言惟憂用老竝上古丨丨詩書可引)
(者也)耆諺(水經注鳳林山名也五巒俱峙丨丨云昔有鳳鳥飛遊五峰故山有斯目)辭諺(文心雕龍百官詢事則有關刺)
(觧諜萬民達志則有状列丨丨)古諺(拾遺記何休木訥多智三墳五典隂陽算術河洛䜟緯及遠年丨丨歴代圖籍莫不咸誦)
(也譚苑醍醐左傳唇亡齒寒盖丨丨也戰國策作唇揭齒寒揭與寒叶韻)楚諺(荆州記枝江縣西至上明東及江津其中有九)
(十九洲丨丨曰洲不滿百故不出王者)閩諺(埤雅丨丨曰鴇無舌兔無脾)時諺(圖畫見聞志高道興成都人事蜀為)
(内圖畫庫使用筆神速觸𩔖皆精丨丨云高君墜筆亦成畫)前諺(劉孝綽三日曲水宴詩餘辰屬上已清祓追丨丨)俚
諺(韓琦晝錦堂詩事累載方册今復著丨丨)諧諺(高啓詩醉中共笑語往往雜丨丨)
秦人諺(史記樗里子傳丨丨丨曰力則任鄙智則樗里)鄒魯諺(漢書韋賢傳賢四子長子方山為高寝令次子弘至)
(東海太守次子舜留魯守墳墓少子玄成復以明經歴位至丞相故丨丨丨曰遺子黃金滿籯不如一經)越人諺(述異記丨)
(丨丨云種千畝木奴不如一龍珠)時賢諺(五色線魏有高僧支謙為人細長黑瘦眼多白而睛黃多智丨丨丨云支即眼)
(中黃形軀雖細是智囊)壟畝諺(潘岳離合詩丨丨之丨龍潜巖阻)鬻棺諺(謝莊改定刑獄表必令死者不怨生)
(者無恨庶丨丨之丨輟嘆於終古兩造之察流詠於方今)白頭諺(李嶠上高長史書徒恨勤誠累歲而丹慊不通服道彌年)
(而丨丨成丨)吳農諺(范成大詩朝霞不出門暮霞行千里今晨日未出曉氣散如綺初疑雨再作眼轉雲四起我豈知天)
(道丨丨丨云爾乂不如老農諺響應捷如鬼)
緣(以絹切衣丨)
韻藻餅緣(周書王羆傳羆鎮河東性儉率有臺使為設食使乃裂其薄丨丨羆怒曰耕種舂㸑用力不少乃爾𨕖擇當是)
(不饑命撤去之使者大慚)
純袂緣(禮記深衣丨丨丨純邊廣各寸半)偏諸緣(漢書賈誼傳今民賣僮者為之繡衣朱履丨丨丨内之閑中注)
(偏諸若今之織成為要襻及褾領者也)
增徹緣(禮記大夫士去國素衣素裳素冠丨丨注徹猶去也)錦緣(禮記童子之節也緇布衣丨丨梅堯臣送王介甫詩)
(絲韀加丨丨銀勒以金塗)縓緣(禮記練練衣黃裏丨丨)緅緣(隋書禮儀志皇后禕衣深青質織成領䄂文以翬翟五采)
(重行素紗内單黼領羅縠褾襈色皆以朱蔽膝隨裳色以丨為丨)青緣(隋書禮儀志皇后禕衣織成領䄂文以翬翟五采重)
(行大帶隨衣裳飾以朱綠之錦丨丨)皂緣(隋書禮儀志又有通天金博山冠則綘紗袍丨丨中單)紫緣(金史章宗紀勅)
(親王衣領湏用銀褐丨丨)純緣(新序叔向曰管仲善制割隰朋善削縫賓胥無善丨丨桓公知衣而已)施緣(釋名緣裙)
(裙丨丨也緣䙱䙱丨丨也)眼緣(畫論畫翎毛者必須知識諸禽形體名件自嘴喙口臉丨丨叢林腦毛披蓑)紺緣(拊掌)
(錄熙寕間蜀中日者費孝先筮易以丹青寓吉凶謂之卦影其後轉相祖述畫人物不常鳥或四足獸或兩翼人或儒冠而僧衣米)
(芾好怪常戴俗帽衣深衣而攝朝鞾丨丨朋從目為活卦影)領緣(司馬光皇后閣帖子詩春衣不用蕙蘭熏丨丨無加刺繡)
(文)金緣(楊萬里詩雪揩玉質全身瑩丨丨冰鈿半縷纖)文緣(王鏊送王参政還河南詩高明用柔克吏事以丨丨)
青黑緣(禮記丨丨丨者天子之寳龜也)不加緣(後漢書祭遵傳遵家無私財身衣韋袴布被夫人裳丨丨丨帝是以)
(重焉)以為緣(韓詩外傳陳饒謂宋燕曰綾紈綺縠靡麗于堂從風而弊士曾不得丨丨丨是君之過也)青皮緣(聞見)
(錄本朝以儉德垂世藝祖之訓曰當思在夾馬營時可也其所用幃簾有丨丨丨者)屦口緣(朱子家禮深衣用白屦状如今)
(之履絇繶純綦四者以緇絇者謂屦頭屈修或繒為鼻繶者縫中紃也純謂丨丨丨也綦所以繫屦也絇音劬繶音益純音凖紃音)
(旬)鶴氅緣(范成大兩頭纖纖樂府兩頭纖纖探官繭半白半黑丨丨丨)青玉緣(葛長庚詞白玉杯將丨丨丨)
雲錦緣(孫元實池中白蓮詩霞綃中單丨丨丨黃金為房玉為鈿)
顫(之膳切四支寒動也)
韻藻肉顫(五代史劉延朗傳帝親征敬塘至懷州夜召李崧問以計策薛文遇不知繼至帝見之色變崧躡其足文遇乃)
(出帝曰我見文遇丨丨遽欲抽刀刺之)
增寒顫(淮南子丨丨懼者亦顫此同名而異實西京雜記作七輪扇連七輪大皆徑丈相連續一人運之滿堂丨丨)病
顫(北戸錄南道多鸚鵡凡飬之俗忌以手頻觸其背犯者即多丨丨土人謂為鸚鵡瘴)手顫(物𩔖相感志醉中飲冷水丨丨)
(白居易蕭悦畫竹歌蕭即蕭即老可惜丨丨眼昏頭雪色歐陽修詩耳衰聽重丨漸丨自惜指法將誰傳又袁桷車行詩初疑肝膽)
(傾漸覺丨足丨)膝顫(柳宗元與李翰林建書行則丨丨坐則髀庳)荷顫(范成大石湖書事詩丨依浪花丨筍破苔色起)
(黃溍詩葉葉風丨丨層層雪瀑懸)驚顫(陳孚過邕州崑崙關詩老虺忽何來眼閃電光尾彎彎山童丨丨髮卓䜿勸我急勒)
(金鞍還)掉顫(殷奎關外紀行詩翻思所經歴撫已猶丨丨)膽顫(莫旦大明一統賦威重命輕令嚴丨丨)
心骨顫(元稹臺中鞫獄詩愁吟丨丨丨寒卧支體&KR0857;注&KR0857;渠云切手足麻痺也)花光顫(歐陽彬詞剪燭蠟烟香促)
(席丨丨丨)寒波顫(蔡襄序賓亭詩夾幕丨丨丨前峯古黛皴)歌聲顫(葛長庚詞波面琉璃花影亂玉筍持杯畫舸丨)
(丨丨)荇葉顫(范成大詩波明丨丨丨風熱蘋花香)槐枝顫(王庭筠夏日詩花影未斜猫睡外丨丨猶丨鵲飛邊)牙
齒顫(宋褧雪寒書事詩虎士跗趾瘃馬走丨丨丨)鳳尾顫(王冕息齋雙竹圖詩疎梢颯颯丨丨丨修榦隐隐虬龍伏)
擅(時戰切專也)
韻藻業擅(孝經序丨丨專門猶將十室)
增獨擅(戰國策范睢曰昔者中山之地方五百里趙丨丨之功成名立利附焉天下莫能害後漢書班超傳超夜奔虜營斬)
(其使及從士明日乃還告郭恂恂大驚既而色動超知其意舉手曰掾雖不行班超何心丨丨之乎恂乃悦方岳感懷詩丨丨松風)
(一壑哀竹門雖設為誰開)豪擅(魏書爾朱榮傳榮父新興太和中繼為酋長家世丨丨財貨豐贏曾見一白蛇頭有兩角游於)
(馬前新興異之謂曰爾若有神令我畜牧蕃息自後滋盛華陽國志譙登領隂平太守郡五官素大姓丨丨侵凌羌晉登誅之郡中)
(皆肅)雄擅(魏書李安世傳安世上疏曰臣聞量地畫野經國大式盖欲使丨丨之家不獨膏腴之美單陋之夫亦有頃畝之分)
(所以恤彼貧微抑兹貪欲)收擅(魏書李崇傳崇性好財貨家貲巨萬營求不息子世哲為相州刺史亦無清白狀鄴洛市鄽丨)
(丨其利為時論所鄙)跨擅(魏書地形志自劉淵石勒五方淆亂隨所丨丨迭為雄長)筦擅(金史佞幸傳胥持國進尚書右)
(丞柔佞有智術李妃得幸於上欲藉外廷為重乃數稱持國能由是大為上所信任與妃表裏丨丨朝政)專擅(抱朴子事無丨)
(丨請而後行杜牧上河陽李尚書書西復凉州東取河朔平一天下不使不貢不覲之徒敢自丨丨)恣擅(華陽國志大將軍維)
(惡皓之丨丨啓後主欲殺之後主曰皓趨走小臣耳君何足介意)奸擅(華陽國志閹宦用事陳雅上疏曰太傅陳蕃大將軍)
(竇武尚書令尹勲等欲誅宦官絶其丨丨盡忠王室)自擅(華陽國志漢末政衰牧守丨丨)偏擅(益州名畫錄趙德玄筆無)
(丨丨觸𩔖皆長獨步中川標名大手)名擅(王鏊送王參政還河南詩山東富才賢諸王丨久丨)
西戎擅(張正見山賦東垂曰泰南服稱衡丨丨所丨北狄標名)
援(王眷切接丨救助也亦姓見元韻)
韻藻增畔援(詩無然丨丨無然歆羡)昏援(左傳鄭公子忽在王所陳侯請妻之鄭伯許之乃成昏注為鄭忽失)
(齊丨丨以至出奔𫝊范成大詩幽介聫丨丨門闌閱歲更)高援(張衡西京賦熊虎升而挐玃猨狖超而丨丨李商隐文庇孤根)
(於丨丨許嘉姻於弱植)宅援(謝靈運山居賦注水竹依水生甚細密吳中以為丨丨)跋援(何遜七召赴迥趨危衝林)
(丨丨草從足起山從眼轉)結援(喬知之定情篇復有遊宦子丨丨從梁陳韓休梁宣帝明帝碑布令丨丨修好申盟)隣援
(陸贄勅吐蕃將相書國家與大蕃親則舅甥義則丨丨息人繼好固是恒規)託援(盧仝詩丨丨交情重當壚酌意深)芳
援(孟郊詩閒步亦惺惺丨丨相依依溫庭筠詩槿籬丨丨近樵家龍麥青青一徑斜)良援(孫魴牡丹詩欄檻為丨丨亭臺)
(是四隣)馬援(後漢書丨丨傳字文淵其先趙奢號馬服君子孫因為氏交阯女子徵側反拜伏波將軍與賊戰破之封新息)
(侯嶠南悉平注援到交趾立銅柱為漢極界晉書林邑國傳林邑國本漢象林縣丨丨鑄柱處李夢陽詩丨丨留銅柱王褒愧碧雞)
金張援(應璩與從弟君苖君胄書官無丨丨之丨游無子孟之資而圖富貴之榮望殊意之寵是隴西之游越人之射耳駱)
(賓王上吏部裴侍郎書賓王一藝罕稱十年不調進寡丨丨之丨退無毛薛之遊孟浩然詩惜無丨丨丨十上空歸來)輪臺
援(梁簡文帝賦得隴坻雁初飛詩雖弭丨丨丨未觧龍城圍)康居援(高啟白馬篇前收日逐屯後斷丨丨丨)親舊
援(高啟詩出門得名聲不假丨丨丨)
媛(王眷切淑丨見元韻)
韻藻增邦媛(詩展如之人兮丨之丨也又蔡邕神誥於穆夫人家丨之丨)淑媛(齊書后妃傳修華修儀修容淑)
(妃丨丨淑儀婕妤容華充華為九嬪王逸機賦窈窕丨丨美色貞怡)上媛(隋書禮儀志丨丨上大夫之孺人自青衣而下六中)
(媛中大夫之孺人自朱衣而下五下媛下大夫之孺人自黃衣而下四)中媛(見上)下媛(見上)良媛(唐書百官志太)
(子内官丨丨六人)昭媛(唐書后妃傳唐制皇后而下昭儀昭容丨丨修儀修容修媛充儀充容充媛是為九嬪)修媛
(見上)充媛(見上)英媛(崔駰婚禮結言爰定天綱夫婦作始乃降丨丨有淑其儀)弱媛(潘岳皇女誄妙好丨丨窈窕淑)
(良)雙媛(謝靈運江妃賦天台二娥宫亭丨丨)要媛(鮑照白雲詩命娥雙月際丨丨兩星間)阿媛(王融永嘉長公)
(主誌銘作儀丨丨取儷漢妃相金陋質穠李慚輝)楚媛(江洪詠舞女詩腰纖蔑丨丨體輕非趙姬王勃觀畫障序丨丨調絃)
(韓娥對酒又南史張稷傳稷長女丨丨適會稽孔氏無子歸宗逢稷見害女以身蔽刃先父卒)鄭媛(謝偃觀舞賦巴姬並進丨)
(丨俱前)趙媛(許敬宗詩中山獻仙酤丨丨發清謳)神媛(任希古七夕詩三秋叶丨丨七夕望仙妃)星媛(王勃九成)
(宫頌序玄房娛宴雲姬辭豹尾之歡紺幄承顔丨丨入魚鱗之戲)天媛(崔融嵩山啓母廟碑肅肅習習丨丨來風雨雰雰霏)
(霏神姬下霜雪)仙媛(宋之問夀陽王花燭圖詩丨丨乘龍日天孫捧鴈來張光朝觀榮王聘妃詩丨丨來朱邸名山出紫微王)
(初銀河詩猶殘丨丨湔帬水幾見星妃度襪塵)寳媛(沈佺期七夕曝衣篇上有仙人長命綹中看丨丨迎歡繡)靈媛(蘇頲)
(七夕詩丨丨乘秋發仙裝警夜催張說昭容上官氏碑天降時雨山川出雲乃生丨丨祚出聖君)班媛(張說上官昭容集序)
(漢稱丨丨晉譽左嬪)賢媛(張九齡樊妃塚詩唯傳丨丨隴猶結後人心)貞媛(李商隐夀安公主出降詩媯水聞丨丨常)
(山索銳師)鄰媛(楊億宋玉詩三年送目愁丨丨七澤迷魂怨楚辭)洛媛(楊億宣曲詩丨丨迷芝舘星妃滯斗城)歌
媛(沈立詩翻曲教丨丨更詞送酒&KR0657;)宫媛(張適萬松金闕圖詩花明丨丨佩柳拂羽人弓)伯媛(宋書明恭王皇后傳)
(后諱貞風元嘉二十五年拜淮陽王妃改封湘東王妃生晉陵長公主伯姒建安長公主丨丨太宗即位立為皇后)惠媛(宋書)
(武帝張夫人傳義熙初得幸高祖生少帝又生義興長公主丨丨)李媛(春渚紀聞餘杭伍亭觀壁後得淡墨書字數行筆迹)
(遒媚云夜臺夜復夜東山東復東當時九龍月今日白楊風後題丨丨書詳味詩句似非世人所作)薛媛(全唐詩話濠梁南楚)
(材旅游陳潁受潁牧之眷無返舊意其妻丨丨寫真寄之夫婦遂偕老焉)
仙星媛(宋之問七夕詩傳道丨丨丨年年會水隅)
瑗(王眷切玉名)
韻藻增璧瑗(爾雅肉倍好謂之丨好倍肉謂之丨疏邊大倍於孔者名丨孔大而邊小者名丨淮南子丨丨成器礛諸)
(之功)駰瑗(後漢書崔駰傳論丨丨雖先盡心于貴戚而能終之以居正則其歸旨異夫進趣者乎)鰌瑗(劉寬夫邠州節)
(度使院新建食堂記夫為理之本在於得人今丨丨在列而堂館未嚴非所以尊樽俎咨帷幄之意也)蘧瑗(左傳吳公子札)
(來聘適衛說丨丨史狗史鰌公子荆公子發公子朝曰衛多君子未有患也蔡邕釋誨顔歜抱璞丨丨保生繁欽詩老氏和其光丨)
(丨貴可懷楊基詩回頭悟前非更名步丨丨)崔瑗(後漢書丨丨傳駰中子瑗字子玉銳志好學盡能傳其父業雖顛沛必於)
(是舉茂才遷汲令在事數言便宜為人開稲田數百頃視事七年百姓歌之瑗高於文辭尤善為書記箴銘諸能為文者皆自以為)
(弗及李商隐上河東公啓汲縣勒銘方依丨丨漢庭曳屦猶憶鄭崇)具瑗(後漢書宦者傳唐衡單超左悺徐璜丨丨五人同日)
(封故世謂之五侯其後四侯轉横天下為之語曰左回天具獨坐徐卧虎唐兩墯)竇瑗(魏書丨丨傳字世珍遼陽人天平中)
(除廣宗太守治有清白之稱轉中山太守聲譽甚美為吏民所懷及齊獻武王班書州郡誡約牧守令長稱瑗政績以為勸厲焉)
韓瑗(唐書丨丨傳瑗字伯玉京兆三原人負節行博學曉吏事)胡瑗(宋史丨丨傳字翼之泰州海陵人以經術教授吳中)
(湖州瑗教人有法科條纖悉備具以身先之從游者常數百人慶歴中興太學下湖州取其法著為令皇祐中授國子監直講其徒)
(益衆衣服容止往往相𩔖人遇之雖不識者皆知其瑗弟子也)劉瑗(宣和畫譜内臣丨丨放筆作雲林泉石頗復瀟灑)
賜名瑗(宋史高宗紀以宗子伯琮為和州防禦使丨丨丨尋改貴州)
召人以瑗(荀子聘士以珪問士以璧丨丨丨丨絶人以玦反絶以環)
佃(堂練切營丨)
韻藻陸佃(宋史丨丨傳丨丨字農師山隂人受經于王安石熙寕三年應舉入京安石首問新政佃曰法非不善但推行)
(不能如初意還為擾民如青苖是也歴官尚書右丞著埤雅禮𧰼春秋後傳)
增營佃(魏志王朗傳注魏名臣奏或乃兵既久屯而不務丨丨不修器械無有積聚此漢氏近世之失而不可式者也)大
佃(魏志傳嘏傳論者議欲自伐吳詔以訪嘏嘏對曰賊之為寇幾六十年矣横行之計其殆難捷惟進軍丨丨最差完牢隐兵出)
(民表寇鈔不犯此軍之急務也晉書庾翼傳翼督江州又領豫州刺史繕修軍器丨丨積穀)募佃(晉書食貨志徐邈為凉州)
(土地少雨廣開水田丨貧民丨之家家豐足倉庫盈溢)徙佃(晉書食貨志關中饑宣帝表丨冀州農夫五千人丨上邽)應
佃(晉書食貨志杜預又言宋侯相應遵上便宜求壊泗陂臣按遵縣領丨丨二千六百口可謂至少而猶患地狹不足肆力此皆)
(水之為害也)領佃(晉書食貨志杜預疏臣又按豫州界二度支所丨丨者州郡大軍雜士凡用水田七千五百餘頃耳)共
佃(南史王騫傳歴黃門郎司徒右長史有舊墅在鍾山八十餘頃與諸宅及故舊丨丨之)耕佃(宋史孝宗紀乾道三年五)
(月罷淮西江東總領所營田募人丨丨張華博陵王宫俠曲丨丨窮淵陂種粟著劍鐔)承佃(宋史河渠志元祐元年詔斥祥)
(符霧澤陂募民丨丨)侵佃(宋史河渠志紹興七年向子諲遣官屬李澗詢究練湖本末知此湖在唐永泰間已廢而復興今隄)
(岸弛禁致有丨丨冒决故湖水不能瀦蓄舟楫不通公私告病)冒佃(宋史食貨志趙子瀟奉詔措置鎮江府沙田欲輕立租課)
(令現田者就耕如𫝑家占吝追日前所少租利詔速拘其田措置蠲其丨丨之租蘇軾上神宗皇帝書又有好訟之黨多怨之人妄)
(言某處可作陂渠或指人舊業以為官陂丨丨之訟必倍今日)主佃(宋史食貨志監察御史趙順孫言官有正籍鄉都有副籍)
(為鄕都者不過按成牘而更業主之姓名因其鱗次櫛比而求焉由一而至百由百而至千由千而至萬稽其畝步訂其丨丨莫如)
(鄕都之便也)召佃(宋史食貨志熙寕九年詔弓箭手逃地并營田丨丨王禎櫃田詩庸田有例丨民丨三年税額方全徵)
革佃(宋史周沆傳沆安撫廣西遍行郡邑民避寇棄業吏用常法滿半歲則聽人丨丨沆曰是豈與凶年詭征役者同科奏申)
(其期)租佃(金史章宗紀泰和四年九月定屯田戶自種及丨丨法范仲淹義莊規矩族人不得丨丨義田)告佃(錄異記鱨)
(魚状如鱧豫章界有之多居汙泥池中能魅人其汚池側近所有田地人不敢犯或丨而丨之田即倍豐)治佃(陶安龜頭山詩)
(草深妨長茂耘耨如丨丨)
鈿(堂練切寳丨以寳飾器見先韻)
韻藻增雜鈿(北史赤土國傳主搨後作一木龕以金銀五香木丨丨之)寳鈿(唐書阿史那社爾傳貞觀十四年平)
(高昌諸將咸受賞社爾以未奉詔秋毫不敢取太宗美其廉賜高昌丨丨刀雜綵千段戎昱送零陵妓詩丨丨香娥翡翠裙粧成掩)
(泣欲行雲劉言史贈妓詩丨丨雲和玉禁仙深含媚靨裊朱弦楊維楨修月匠歌天公弄丸七丨丨脆如琉璃拆如線)装鈿
(宋史職官志文思院提轄官一員監官三員監門官一員掌金銀犀玉工巧及采繪丨丨之飾)綠鈿(五國故事南唐後主煜以)
(丨丨刷槅眼糊以紅羅種梅花於其外元稹有曹十九舞丨丨詩)金鈿(何遜照鏡詩寳釵若可間丨丨畏相逼韓維金明池)
(詩連帷錯繡綺方車鶩丨丨)花鈿(盧綸詩推醉唯知弄丨丨潘郎不敢使人催白居易長安舊游詩索鏡收丨丨邀人觧祫)
(襠)翠鈿(王建失釵怨高楼丨丨飄舞塵明日從頭一遍新劉微春柳詩丨丨圓勻綠線輕著行排立弄新晴)分鈿(白居)
(易長恨歌釵留一股合一扇釵擘黃金合丨丨貢師泰剪燈聯句翠薄荷丨丨絲柔柳散絛)陷鈿(白居易素屏謠綴珠丨丨)
(貼雲母五金七寳相玲瓏)碧鈿(方回南詔風俗詩丨丨懸珠珥銀鈎摘𧰼䭾)釵鈿(吳萊詩娃宫丨丨拾甫里筆牀齎)
玉鈿(孫元實白蓮詩霞綃中單雲錦緣黃金為房丨為丨)珠鈿(僧大訢遊蔣山詩丨丨沈眢井金鋪委壊垣)粉鈿
(劉炳瓊姬墓詩野花凝丨丨瓊姬醉時面)蟬鈿(劉昌詩臨鏡慵粧丨丨翠倚欄失墮鳳釵金)
玳瑁鈿(東宫舊事太子納妃有丨丨丨鏤鏡臺一)
淀(堂練切陂丨泊屬)
韻藻增陂淀(唐書地理志任丘通科渠開元四年令魚思賢開以洩丨丨宋史宋琪傳界河之北丨丨坦平賈島詩丨)
(丨封疆内蒹葭壁壘根)灰淀(宋史河渠志塘濼緣邊諸水所聚其水東起滄州界拒海岸黑龍港西至乾寕軍沿永濟河合)
(破船淀丨丨方淀為一水)方淀(見上)廻淀(宋史河渠志東北起覇州莫金口西南保安軍父母砦合糧料淀丨丨為一水)
鞾淀(宋史王洙傳洙嘗使契丹至丨丨契丹令劉六符來伴宴)巨淀(水經注淄水自利縣東北流逕東安平城北又東逕)
(丨丨縣故城南)長淀(謝朓將遊湘水尋句溪詩瑟汨瀉丨丨潺湲赴兩岐)溏淀(盧思道孤鴻賦聊寓形乎沼沚且夷心于)
(丨丨)紅淀(徐彦伯溫泉宫應制詩青壇環玉甃丨丨鑠金光)碧淀(徐彦伯石淙詩丨丨紅涔崿嶂間淙嵌洑岨洊成灣)
水淀(張九齡經江寕覽舊迹至玄武湖詩丨丨還相閱菱歌亦故遒)淤淀(李華潤州丹陽縣復練塘頌韋公正直動神靈)
(百年丨丨為漻清)海淀(李好文感志賦浮輕舟以南下兮亂丨丨之交流)
湯成淀(五代史四夷附錄丨丨丨地氣最溫契丹苦大寒則就溫于此其水泉清冷草軟如茸)鵝巢淀(宋史河渠)
(志塘濼緣邊諸水所聚西合丨丨丨陳人淀燕丹淀大光淀孟宗淀為一水)水紋淀(宋史河渠志東起信安軍永濟渠西)
(至霸州莫金口合丨丨丨得勝淀下光淀小蘭淀李子淀大蘭淀為一水)牛横淀(宋史河渠志東起雄州西至順安軍合大)
(蓮花淀洛陽淀丨丨丨康池淀白羊淀為一水)齊女淀(宋史河渠志東起順安軍西邊吳淀至保州合丨丨丨勞淀為一水)
郊亭淀(宋史宋琪傳琪上邊事疏曰入丨丨丨三五日瀰漫一百餘里即幽州隔在水南王師可於州北繫浮梁以通北路)
頻蹕淀(遼史太宗紀天顯九年五月幸丨丨丨)棗林淀(遼史太宗紀會同九年九月壬辰閱諸道兵于漁陽西丨)
(丨丨)延芳淀(遼史聖宗紀統和四年十月辛亥命皇族廬帳駐東京丨丨丨一統志丨丨丨在郭縣西廣數百畝中多菱芡)
(芰荷鵝鶩雁鴇之𩔖遼王每季春弋獵于此)孤樹淀(遼史聖宗紀開泰五年四月庚辰清暑丨丨丨)藕絲淀(遼史)
(道宗紀清寕七年九月辛丑駐蹕丨丨丨)長春淀(金史世宗紀以玉田縣行宫之地偏林為御林大淀濼為丨丨丨)綠
野淀(金史世宗紀大定二十四年六月閱馬于丨丨丨)梁門淀(水經注易水又東梁門陂水注之北接范陽陂陂水)
(南通丨丨丨方三里淀水東南流出長注易水謂之范水)幽州淀(顔氏家訓江陵高偉隨吾入齊凡數年向丨丨丨中捕魚)
(病後每見羣魚嚙之而死)三角淀(一統志丨丨丨在武清縣南周廻二百餘里)火燒淀(一統志丨丨丨在文安縣)
(二十五里廣四十餘畝)掘鯉淀(一統志丨丨丨在任丘縣東南唐志莫州有九十九淀此其一也左思魏都賦丨丨之丨)
(盖節之淵)
澱(堂練切丨滓亦藍丨也或作靛)
韻藻增淤澱(宋史河渠志水退丨丨夏則膠土肥腴初秋則黃滅土頗為疏壌深秋則白滅土霜降後皆沙也蟹譜秋)
(冬之交稲粱已足最號肥美遇冰雪則自伏丨丨不可得矣)淺澱(宋史河渠志熙寕六年王安石言于帝曰開直河則水勢)
(分其不可開者每開數尺即見水不容施功爾今苐見水即以杷濬之水當隨杷改趨直河苟置數千杷則諸河丨丨皆非所患)
濛澱(水經注菏水又東與鉅野黃水合菏濟别名也黃水上承鉅澤諸陂澤有丨丨育陂黃湖水東流謂之黃水)巨澱
(水經注淄水又東逕巨淀縣縣東南則丨丨湖盖以水受名也)濩澱(水經注白溝又南入于巨馬河巨馬河又東南逕益昌縣)
(丨丨水注之)青靛(望氣經東齊之雲如丨丨鄧文原春山曲隖圖詩衡門草綠深於染廻塘㶑灔流丨丨)藍澱(本草)
(丨丨味辛苦寒無毒注澱殿也其滓澄殿在下也)堙澱(夢溪筆談祥符中閤門祗候使臣謝德權領治京畿溝洫權借浚汴)
(夫自爾後三年一浚始令京畿官皆兼溝洫河道以為常職久之工漸弛邑官徒帶空名而汴渠有二十年不浚歲歲丨丨異時京)
(師溝渠之水皆入汴)碧澱(癸辛雜識劉漢卿嘗隨官軍至小回回國去燕數萬里每雨過山泥净盡數百里間皆玉山相照映)
(丨丨子皆高數尺豈所謂琅玕者耶)蓼靛(月令廣義按藍與靛有數種一曰澱今南北所種大藍如菜科者是也有槐藍其葉)
(梗似槐又有丨丨葉花梗莖皆似蓼)刈澱(月令廣義五六月採葛丨丨)洊澱(郭璞江賦於是蘆人漁子擯落江山衣則)
(羽褐食惟蔬鱻丨丨為涔夾潨羅筌)凝澱(鮑照河清頌泉室丨丨水府清涓)雷澱(鮑照登大雷岸與妹書上窮荻浦下)
(至狶洲南薄鷰瓜北極丨丨)澱澱(韓偓南亭詩松瘦石稜稜山光溪丨丨)深靛(陳造過繁昌詩&KR0008;山高攙雲雲際抹)
(丨丨)霧澱(葉適張氏東園詩一春三月雨亭樹鬱丨丨)尺澱(范成大大暑舟行詩東枯駭西潰寸涸驚丨丨)
陽城澱(水經注博水又東南逕糓梁亭南又東逕陽城縣散為澤渚渚水暑漲方數里匪直蒲筍是豐實亦偏饒菱藕世謂)
(之為丨丨丨也)茂都澱(水經注汶水又西合為一水西南入丨丨丨澱陂水之異名也)大渥澱(水經注易水又東渥)
(水注之其水上承二陂於容城東南謂之丨丨丨小渥澱)波如澱(楊維楨王母醉歸圖詩瑶池春暖丨丨丨不與紅妝洗嬌)
(面)江色澱(何景明憶昔行武昌城邊丨丨丨襄陽漢水尤堪羡)
繕(時戰切𥙷也)
韻藻營繕(晉書桓伊傳比年丨丨並已修整唐書武后紀長夀元年八月甲戌丨丨大匠王璿為夏官尚書)
增征繕(左傳吕甥曰丨丨以輔孺子劉基詩一耕而十食何以奉丨丨)修繕(漢書食貨志公卿白議封禪事而郡國皆)
(豫治道丨丨故宫後漢書翟酺傳酺上言太學頽廢宜更丨丨誘進後學晉書食貨志宜發明詔勅刺史二千石其漢氏舊陂舊堨)
(及山谷私家小陂皆當丨丨以積水南史梁簡文帝紀臨軒策拜以丨丨東宫權居東府)濬繕(後漢書班固傳時京師修起宫)
(室丨丨城隍)飾繕(晉書劉曜載記躬親二郊丨丨神祠望秩山川靡不周及)興繕(晉書石季龍載記多微行躬察作役)
(之所侍中韋謏諫季龍賜以糓帛而丨丨滋繁遊察自若北史魏任城王雲傳太后銳于丨丨工費不少)戎繕(魏書世宗紀高)
(祖丨丨兼興未遑儒教)葺繕(魏書源子恭傳故尚書令任城王臣澄按故司空臣冲所造明堂樣并連表詔答兩京模式奏)
(求營起緣期發旨即加丨丨)督繕(唐書竇懷貞傳睿宗為金仙玉貞二公主營觀費鉅萬諫者交疏不止唯懷貞勸成之躬)
(護役作族弟維鍌諫不答丨丨益急)增繕(金史通吉思忠傳初大定間修築西北屯戍西自塔斯東至和哩雅幾六百里中間)
(堡障工役促廹雖有墻隍無女墻副堤思忠丨丨用工七十五萬止用屯戍軍卒役不及民)㕍繕(管子&KR2496;土之次曰五殖五)
(殖之状甚澤以疏離圻以臞塉其種丨丨黑實朱跗黃實注丨丨草名跗花足也)大繕(水經注凉州卧龍城本匃奴所築乃)
(張氏之世居也又增築四城并舊城為五丨丨宫殿觀閣采綺妆飾擬中夏也)寬繕(袁淑禦虜議損緩江右丨丨淮内)謄
繕(宋本謝端南城校文聯句趨蹌進程書緘封逓丨丨)陸繕(陳書丨丨傳丨丨字士繻吳郡人幼有志尚以雅正知名起家)
(梁武陵王法曹参軍高祖引為司徒司馬遷給事黃門侍即世祖嗣位徵為太子中庶子掌東宫管記繕儀表端麗進退閒雅世祖)
(使太子諸王咸取則焉宣和書譜丨丨吳郡人儀表秀穎周旋中規步趨可法其作字亦象其為人之可喜也)辛繕(三輔决錄)
(丨丨字公文少治春秋詩易隐居弘農華隂弟子受業者六百餘人所居旁有白鹿甚馴不畏人拾遺錄丨丨表迹于棲鸞衛農示)
(德于夢虎)
城郭繕(韓非子令民自遺三年之食有餘粟者入之倉遺三年之用有餘錢者入之府有竒人者使治丨丨之丨)書新
繕(王安石詩殺青滿架丨丨丨生白當忩室久虛)
鄯(時戰切丨善西域國名)
韻藻增瓜鄯(周書文帝紀時所在蜂起南岐至于丨丨跨州據郡者不可勝數)蘭鄯(唐書郭震傳青海吐渾密)
(邇丨丨)河鄯(唐書吐蕃傳中書令張說以吐蕃出入數十年勝負略相當甘凉丨丨之人奉調發困甚願聽其和帝方寵王)
(君&KR0930;不聽)湟鄯(甲申雜記哲宗時得丨丨矣尋留湟而棄鄯至元符建中間始并湟棄之宗澤詩力開丨丨取空虚妄買燕雲)
(稱撫定)
狷(吉掾切𥚹急又古縣切見銑韻)
韻藻狂狷(論語不得中行而與之必也丨丨乎後漢書李固傳順帝時除官多不以次固奏免百餘人此等既怨作飛書)
(虚誣固罪曰詆疵先主苟肆丨丨任昉表進謝中庸退慙丨丨)
增心狷(楚語子西使人召王孫勝沈諸梁曰將焉用之彼其父為戮于楚其丨又丨而不潔若其狷也不忘舊怨而不以潔)
(悛德思報怨而已)輕狷(南史齊鬱林王紀武帝于青溪立宫號曰舊宫反之窮廐也果以丨丨而至于窮)介狷(人物)
(志弘普之人意愛周洽不戒其交之溷雜而以丨為丨廣其濁是故可以撫衆難與厲俗)忠狷(東觀餘論校定楚詞序曰自屈)
(原傳而下至陳說之序又附以今序别為一卷而目以翼騷云至于屈原行之丨丨文之正變事之當否固昔賢之所詳僕可得而)
(略之也)驚狷(吳均詩文章始陸離意氣已丨丨)迂狷(吳師道入建德界詩獨憐丨丨姿諧俗匪心素)高狷(高啓)
(贈楊滎陽詩楊君産其邦材拔性丨丨)
罥(古縣切綰也見銑韻)
韻藻增施罥(爾雅罦覆車也注今之翻車也有兩轅中丨丨以捕鳥)絶罥(揚子揮罦丨丨危得遂也注羅網而)
(脱去雖危能免害)蒙罥(金玉詩話蘄州黃梅縣峯頂寺在水中央環伏萬山人跡罕到曾子阜為令時因事登其山見梁間)
(一板塵暗粉落蛛絲丨丨幾不可讀滌拂久之乃謫仙詩也夜宿峯前寺舉手捫星辰不敢高聲語恐驚天上人)張罥(思親)
(操深谷鳥鳴兮鸎鸎設罝丨丨兮思我父母力耕)掛罥(海賦或屑没于黿鼉之穴或丨丨于岑㟼之峯宋褧雪寒書事詩崇)
(陵受委積枯枿容丨丨)絲罥(鮑照詩丨丨千里心獨宿乏然諾許景先折柳篇縈花始遍合歡枝游丨半丨相思樹黃庭堅)
(詩詩書鵲巢翻帷幔蛛丨丨范成大田園雜興詩蟲丨丨盡黃葵葉寂歴高花側晚風高啓鬭鴨篇荷葉觸俱翻菱丨丨齊斷)高
罥(秦觀詩人倦披衣雙燕出青絲丨丨木蘭枝)蘿罥(僧行端詩松搖雪珊珊丨丨煙羃羃)
荒葛罥(鮑照蕪城賦澤葵依井丨丨丨途)絲窠罥(范成大詩丨丨丨朝露籬落萬蛛網)薔薇罥(段克已遊)
(青陽峽詩葛屦徧宜苔蘚滑行襟時被丨丨丨)樛木罥(劉因乘鸞吹簫圖詩石橋雲深丨丨丨披圖相看儼同傳)蒼藤
罥(袁桷詩雙峯古樹丨丨丨時有子規啼徹天)蠨蛸罥(貝瓊寓翠巖菴詩丨丨當戶丨科斗滿池生)
睊(古縣切視貌)
韻藻睊睊(孟子丨丨胥讒民乃作慝)
增心目睊(張名由夏日田家詩慊慊不能忘令人丨丨丨)
煎(子賤切甲丨見先韻)
韻藻增甲煎(宋書范蔚宗傳撰和香方序曰棗膏昏鈍丨丨淺俗非惟無助於馨烈乃當彌增於尤疾此序所言悉以)
(比𩔖朝士丨丨淺俗比徐湛之紀聞貞觀初時屬除夜太宗延蕭后同觀燈問曰隋主何如后曰隋主每除夜殿前諸院設火山數)
(十盡沉香木根火光暗則以丨丨沃之燄起數丈香聞數里一夜之間用沉香二百餘乘丨丨二百餘石庾信鏡賦朱開錦蹹黛蘸)
(油檀脂龢丨丨澤漬香蘭又詩水似桃花色山如丨丨香李商隐詩沉香丨丨為庭燎玉液瓊蘇作夀杯)梅煎(唐書地理志洪)
(州豫章郡土貢葛絲布丨丨乳柑)菊煎(山家清供丨丨法采苖湯爚用甘草水調山藥粉煎之以油爽然有楚畹之風)术
煎(皮日休詩度日竹書千萬字經冬丨丨兩三缸張翥送道士李自賓詩道人不用尋烟水丨丨經冬正萬缸)豉煎(陸游)
(大雨雪詩一杯嘗丨丨寒影對崚嶒)蜜煎(耶律楚材西域河中詠黃橙調丨丨白餅糁糖霜)
荔枝煎(唐書地理志戎州南溪郡土貢葛纖丨丨丨)薝蔔煎(山家清供梔子花采大者以湯綽過少乾用甘草水)
(和稀拖油煎之名丨丨丨)櫻桃煎(山家清供丨丨丨其法煮以梅水去核搗以為餅而加以蜜)
旋(辭戀切遶也見先韻)
韻藻增羽旋(莊子推而後行曳而後往若飄風之還若丨之丨若磨石之隧)柂旋(文中子子之韓城自龍門關先)
(濟賈瓊程元後關吏仇璋曰先濟者為誰與之行俯然而色卑與之言泛然而後應浪驚丨丨而不懼是必有異人者也)轉旋
(青箱雜記張公師錫老兒詩曰頭搖如丨丨唇動若拘牽)亂旋(潘子真詩話晏元獻公詩云重頭歌咏響琮琤入破舞腰紅丨)
(丨重頭入破皆絃管家語也)圓旋(顧况石竇泉詩吹沙復噴石曲折仍丨丨)月旋(張建封打毬歌護軍對引相向去風)
(呼丨丨朋先開)便旋(韓愈石鼎聯句詩序天且明道士起出門若將丨丨然奴怪久不返即出到門覓無有也又蘇軾詩出門)
(丨丨風吹面走馬連翩鵲噪人)起旋(韓愈張中丞傳後序及城陷賊縛廵等數十人坐且將戮廵丨丨其衆見廵起或起或泣)
旗旋(牛上士古駿賦蒙具装擇組練雜然一往鼓仆丨丨)回旋(曾鞏詩佳時苦雨已蕭索落蕊隨風還丨丨)綿旋
(范成大詩稳作披爐如卧炕厚裁丨丨勝披氊)旌旋(彭汝礪游古山寺詩舄歸浮漠漠丨丨雨蕭蕭)繞旋(殷奎關外紀行)
(詩幽尋互明滅竒觀争丨丨)
射姑旋(左傳邾子在門臺臨廷閽以缾水沃廷邾子望見之怒閽曰夷丨丨丨焉命執之注旋小便)頭目旋(化書)
(作環舞者宫室皆轉瞰廻流者丨丨皆丨)鵓鴿旋(東京夢華錄御輦團轉一遭倒行觀燈山謂之丨丨丨又謂之踏五花兒)
(注此正月十四日車駕幸五嶽觀事也)手脚旋(杜甫過王倚飲贈歌故人情義晚誰似令我丨丨輕欲丨)如花旋
(岑参詩美人舞丨蓮丨丨世人有眼應未見朱德潤題太真馬上圖詩繡衣珠趿丨丨丨秦虢椒房恩寵新)坤維旋(元稹)
(有酒樂府乾綱倒軋丨丨丨白日横空星宿見)羽林旋(皮日休看雨聯句寫作玉界破吹為丨丨丨)風吹旋(方干)
(嘉興縣内池閣詩細柳丨丨丨新荷露壓輕)枯蓬旋(黃滔送友人游邊詩野燒丨丨丨沙風疋馬衝又柳貫詩往時媚學)
(侣散若風蓬旋)飛面旋(曾鞏亳州雪詩繁英丨丨丨豔舞起翩躚蘇轍雪詩一來江城若俄頃四見白花丨丨丨)茶磨
旋(范成大刺濆淖詩突如湯鼎沸翕作丨丨丨)香塵旋(僧用晦詞東郊十里丨丨丨)毛髮旋(范梈樂會縣詩)
(我行適夜分聽此丨丨丨)桃花旋(曾棨八駿圖詩銳耳雙分秋竹批拳毛一片丨丨丨)
㳬(辭戀切回泉通作漩)
韻藻增濆漩(峽程記急流處有丨有丨緩棹随漩乃得出不與水争争即舟埋水矣蘇轍入峽詩捩柁破丨丨畏與亂)
(石遭又巫山廟詩乘船入楚泝巴蜀丨丨深惡秋水高)撇漩(杜甫最能行欹帆側柁入波濤丨丨捎濆無險阻陳造詩山名)
(歡喜今非錯備見捎濆丨丨來)沬漩(喻鳬浴馬詩丨丨橋聲下嘶盤柳影邊)突漩(黃庭堅題孫知微畫玩珠龍銘跳波)
(丨丨大物所推盪也)回漩(宋本馬祖常校文聫句駝疥落毨毛牛溲起丨丨)
深潭漩(元稹遭風詩龍歸窟穴丨丨丨蜃作波濤古岸隤)黃牛漩(元稹楚歌倒入丨丨丨驚衝灎澦堆)浪成
漩(段克已游青陽峽詩盧溝直下雨水合泯泯暗流通一線突為瀑布出山口流沫成輪丨丨丨)
瑱(他甸切玉名說文以玉充耳)
韻藻玉瑱(詩丨之丨也𧰼之揥也後漢書輿服志毛萇傳曰充耳謂之瑱天子丨丨琇瑩美石也諸侯以石楚辭九歌瑤)
(席兮丨丨盍將把兮瓊芳西都賦雕丨丨以居楹裁金璧以飾璫)
增𧰼瑱(詩充耳以素乎而傳素丨丨疏可以充耳而色素者唯𧰼骨耳故知素是丨丨)錦瑱(左傳齊侯將納公命無受)
(魯貨申豐從女賈以幣丨二兩縛一如丨適齊師謂子猶之人高齮貨子猶)規瑱(國語靈王虐白公子張又諫王病之曰子)
(復語不糓雖不能用吾憗寘之於耳對曰賴君之用也故言不然巴浦之犀犛兕𧰼其可盡乎其又以丨為丨也遂趨而退歸杜門)
(不出)環瑱(國語越王鼔行至于軍斬有罪者以循曰莫如此以丨丨通相問也注通行賂以亂軍戰國策齊王使使者問趙威)
(后威后問使者曰北宫之女嬰兒子無恙耶撤其丨丨至老不嫁以養父母是皆率民而出于孝情者也胡為至今不朝也)珠
瑱(孔叢子子産死鄭人丈夫舍玦珮婦人舍丨丨巷哭三月竽瑟不作)佩瑱(韓詩外傳孔子南遊適楚至於阿谷之隧有處)
(子丨丨而浣者孔子曰彼婦人其可與言矣乎)碧瑱(一統志孟飬軍民宣慰使司産丨丨)命瑱(梁簡文帝大法頌商丘丨)
(丨姬水開璜)盈瑱(江淹詩承榮重兼金廵華過丨丨)粟瑱(庾信夜聽𢷬衣詩小蠻宜丨丨圓腰運織皮)簮瑱
(杜牧池州弄水亭詩農時貴伏臘丨丨事禮賂)華瑱(陸龜蒙太湖石詩或剖出溫瑜精光具丨丨)垂瑱(宋褧雪寒書事)
(詩通達駭連璐瑰瓌訝丨丨)劉瑱(南史丨丨傳丨丨字士溫繪弟也少有行業文藻篆隸丹青竝為世所稱時滎陽毛惠遠)
(善畫馬瑱善畫婦人竝當世第一仕義興太守)韋瑱(周書丨丨傳丨丨字世珍京兆杜陵人篤志好學兼善騎射累遷車騎大)
(將軍儀同三司)
耳中瑱(蘇轍詩聲名謾作丨丨丨科第空收頷底髭)
唁(魚變切弔失國說文弔生也喭同)
韻藻歸唁(詩載馳載驅丨丨衛侯)
增來唁(春秋公至自乾侯居于鄆齊侯使高張丨丨公蘇過颶風賦父老丨丨酒漿羅列)弔唁(晉書阮籍傳籍母終)
(裴楷往弔之籍散髮箕踞醉而直視楷丨丨畢便去)門唁(唐書李甘傳楊牢有至行甘以書薦于尹曰執事之部孝童楊牢父)
(茂卿從田氏死牢之兄蜀三往索父喪慮死不果至牢自洛陽走常山二千里號伏叛壘讐以尸還之未聞執事丨丨而書顯之豈)
(樹風扶教意耶)慶唁(陸游憶昔詩一朝窮達異相遇忘丨丨高啓贈楊滎陽詩握手話苦辛悲喜雜丨丨)客唁(陸游排悶)
(詩苦貧雖至骨未肻受丨丨)堪唁(王令憶滿子權詩得逢誠幸多既别遂丨丨)慰唁(袁桷詩詩成記勞勷旅次時丨)
(丨)衆唁(李東陽墜馬後柬蕭文明給事詩羣嗟丨丨增我憂獨喜南屏向予賀)
吳子唁(左傳吳滅徐徐子章禹斷其髮携其夫人以迎吳子丨丨丨而送之)裼裘喭(劉勰新論昔仲尼先飯黍侍者)
(掩口笑子游丨丨而丨曾参指揮而哂以聖賢之舉措非有謬也而不免于嗤誚)十朋唁(宋本馬祖常南城校文聯句得)
(隽九族賀敗績丨丨丨)天語唁(高啟送安南使者還國詩使蒙丨丨丨嗣許國封傳)
穿(尺絹切貫也見先韻)
韻藻貫穿(漢書司馬遷傳至于采經摭傳分散數家之事甚多疏略或有抵梧亦其涉獵者廣博丨丨經傳馳騁古今上)
(下數千載間斯以勤矣宋本南城校文聯句叙賦極羅縷修詞妙丨丨)
增關穿(論衡春秋五經義相丨丨既是春秋不大五經是不通也)上穿(茶經穿江東淮南剖竹為之巴川峽山紉穀皮)
(為之江東以一斤為丨丨半斤為中穿四兩五兩為小穿峽中以百二十斤為丨丨八十斤為中穿五十斤為小穿)掌穿(王惲)
(雙廟懷古詩已矣君不忘握爪丨為丨竟能濟中興淮海了清奠)踵穿(宋濓詩捉衿肘已露納履丨成丨)齩穿(陶安)
(龜頭山詩曾遇五獵犬一犬被其嚥腹飽癡不動四犬怒丨丨)
九曲穿(張雨次韻黃翰林贈陳秉彜詩金華黃太史出為儒臺冠詩文齊六經竒古誰敢傳如掇明月珠妙在丨丨丨)
竁(尺絹切穿也見霽韻)
韻藻增甫竁(周禮春官卜葬兆丨丨疏既得吉而始穿地為壙故云丨丨也禇遂良冊文周營丨丨漢啟泉闈)冢
竁(南史到溉傳臨終勒子孫薄葬之禮曰氣絶便斂斂以法服先有丨丨斂竟便葬不須擇日)填竁(小爾雅壙謂之竁下)
(捾謂之窆丨丨謂之封)月竁(宋南郊夕牲歌亘地稱皇罄天作主丨丨來賓日際奉土唐祭神州樂章包含日域牢籠丨丨)
(又劉基詩方今貢賦區兩際日丨丨)蛩竁(唐則天皇后冊文丨丨方營龜謀獻吉)卜竁(蕭昕冊文丨丨從吉辨方居正)
幽竁(楼鑰王大令保母甎刻詩煩君更為護丨丨或恐意如猶有知)封竁(富珠哩翀范墳詩㐮城下丨丨汝潁皆京圻)
漢竁(馬祖常詩驪山葬秦魄茂陵迷丨丨)冰竁(黃鎮成遠適詩西馳窮河源東望臨扶桑南通火維外北達丨丨傍)山
竁(陶宗儀詩瘞筆營丨丨横琴步石床)
丁姬竁(水經注有羣燕數千銜土投於丨丨丨中今其墳冡巍然尚秀)
茜(倉甸切草名可染絳色)
韻藻增巵茜(史記貨殖傳若千畝丨丨千畦薑韭此其人皆與千戸侯等注巵鮮支也茜一名紅藍其花染繒赤黃也)
(陸璣詩疏茹藘茅蒐蒨草也齊人謂之茜故貨殖傳云丨丨千石亦比千乘之家巵一作支述異記洛陽有丨丨園漢官儀云染園)
(出丨丨供染御服是其處也)藍茜(玉燭寳典寒食城市多鬭雞卵之戲出古之豪家食稱畫卵今代猶染丨丨加雕鏤逓相)
(餉遺)輕茜(王氏蘭譜許景初十二萼者花色鮮紅凌晨浥露若素練丨丨玉顔半酡)按茜(樂府休洗紅洗多紅色淡不惜)
(故縫衣記得初丨丨)染茜(姚合牡丹詩裁綃樣豈似丨丨色寕同)銀茜(梅堯臣聞尹師魯赴涇州幕詩籌畫當冕旒袍)
(魚賜丨丨)紫茜(葉適詩絮重厄飛揚花蔫堆丨丨)彩茜(宋本馬祖常南城校文聯句缾罍雜酒湩供張爛丨丨)
雲如茜(于濆早發詩綠野含曙光東北丨丨丨)封日茜(蔡㐮詩疊雲丨丨丨斜雨著虹明)舞裙茜(高啓)
(贈楊滎陽詩墮筵吟帽烏踏席丨丨丨)
甗(魚變切甑也見元韻銑韻)
韻藻增重甗(爾雅丨丨隒注謂山形如累兩甗名山記龍洞山在濟南府東南三十里山如丨丨上有東西二洞西洞)
(深一里許東洞出萬仞絶壁之上洞口釡鬲尚存烟火之跡如墨昔人避兵引絙以上中心有泉不知深幾許)旅甗(古器評甗)
(曰丨丨匜曰旅匜簋曰旅簋彝曰旅彝)周甗(古噐評丨丨其上則甑而無底其下則隔以通氣盖炊物之具也)飲甗
(三代鼎器錄庚甗丨丨伯温甗)巨甗(文同石姥賦燀多稼以丨丨兮烹羣命于碩釡)玄甗(宋濓送錢允一還天台詩又如)
(丨丨剖其半一片玄玉誰瑕疵)錡甗(俞允文蟋蟀賦炎厓丨丨以屼㠥□壑崔&KR0034;以&KR2869;&KR0008;)
戰于甗(春秋宋師及齊師丨丨丨齊師敗績)立戈甗(古器評商人作器於爵有立戈爵甗有丨丨丨於尊有立戈癸)
(尊於卣有執戈父癸卣然則飾以戈者皆商物也)應婦甗(三代鼎噐錄丨丨丨周陽侯甗仲信甗䣄甗孟嬭甗父已甗)
濺(子賤切丨水又作甸切)
韻藻血濺(史記藺相如傳相如前進缻因跪請秦王秦王不肻擊缻相如曰五步之内相如請得以頸丨丨大王矣水經)
(注秦王怒置朱亥虎圈中亥嗔目視虎眥裂丨出丨虎虎不敢動納延射虎行雕翎射没錦毛摧厓石崩騰腥丨丨)
增雪濺(東坡志林遊白水佛跡院循山而東少北有懸水丨丨雷怒可喜可畏陸游乘大風發巴陵詩丨丨浪方作翠颭山)
(欲浮又假寐見海山詩海如黛色深浪作丨點丨)水濺(崔珏岳麓道林詩金檻僧廻步步影石盆丨丨聯聯珠)乳濺
(蘇軾碧落洞詩泉流下珠琲丨丨交縵纓)雨濺(陳師道送澤之過維揚詩袍争爛錦催詩筆丨丨明珠落酒船)金濺(王十)
(朋遊蕭峯詩丨丨星猶在丹成竈已空)飛濺(王履水簾洞詩丨丨隨風遠琮琤上谷遲)碎濺(楊𥙷仰山石澗詩瘦蹇驚)
(蹄寒不下濕花丨丨雪從風)
珠璣濺(皮日休看雨聯句垂&KR0585;珂珮喧㩧瓦丨丨丨)瀑絲濺(皮日休雨中遊包山精舍詩却將塵土衣一任丨丨)
(丨)銀浪濺(李咸用雪詩雲漢風多丨丨丨崑山火後玉灰飛又僧貫休别仙客詩浪濺霓旌濕鵬翅)珠旒濺(范成)
(大小澗詩石礙丨丨丨灘平霧縠鋪)冰泥濺(蘇轍賦雪詩坐看酒甕敢誰嘗歸蹈丨丨屡成丨又陸游别傅主簿詩泥濺及)
(馬臆霜飛逼裘茸)泥珠濺(葛長庚明妃曲敬將金繒行不覺丨丨丨)
楝(郎甸切木名鵷鶵食其實)
韻藻如楝(陸璣詩疏杻木多曲少直枝葉茂好二月中葉疏花丨丨而細蕊正白桂海虞衡志雞桐葉丨丨煮湯療足膝)
(疾)苦楝(種樹書丨丨樹上接梅花則成墨梅何夢桂詩風吹丨丨結輕寒乾石青精屋半間)
增柳楝(管子榆桃丨丨羣藥安生薑與桔梗小辛大蒙)槐楝(管子其林其漉其丨其丨其柞其糓注林麓中之木有丨)
(丨柞穀四種)樹楝(淮南子七月官庫其丨丨注棟實鳳凰所食秋熟)馬楝(本草蠡實名丨丨子)糓楝(謝靈運山)
(居賦&KR1954;柘丨丨楸梓檉樗)衰楝(盧綸酬李端長安寓居詩壊&KR0585;藤障密丨丨棘籬深)溪楝(林景熙初夏詩春歸不知處丨)
(丨日初長)紫楝(沈周暮春送客詩舊跡新痕酒滿衣東風丨丨又花飛)
孤鳳楝(殷奎關外紀行詩不餕羣馬芻希餐丨丨丨)
揀(即甸切丨擇見澘韻)
韻藻增𨕖揀(舊唐書懿宗紀邊方未静深藉人才宜令徐泗團練使丨丨召募官健三千人赴邕管防戍宋史兵志殿)
(前侍衛司諸禁軍中老疾者衆宜乘此息兵精加丨丨潛夫論昔先王撫世丨丨明德以統理民建正封不過百)招揀(宋史)
(兵志熙寕四年樞密院言在京係役兵士舊額一萬八千二百五十九人見闕六千三百九十二人若丨丨得足即不須外路勾抽)
慎揀(陸贄許臺省長官舉薦屬吏状則天舉用之法傷易而得人陛下丨丨之規太精而失士)閱揀(羅譲才識兼茂明于)
(體用策伏望躬親視其將帥之為其所丨丨非實不用)汰揀(張耒贈无咎詩磨君古青銅丨丨寄明辨)
纏(持碾切丨繞物也見先韻)
韻藻增香纏(香譜乳香即南海波斯國松樹脂今以通明者為勝目曰的乳其次曰揀香又次曰瓶香又其細者謂之)
(丨丨)餹纏(本草注以石蜜和諸果仁作成餅塊者謂之丨丨)連纏(劉基詩大臣國柱石憂喜相丨丨反躬既遺闕何以)
(率州縣)
蛟龍纏(劉迎蔡有鄰碑詩銀鉤鸞鳳舞鐡畫丨丨丨)南山纏(王惲過鹿臺山詩遠尋文石崗來歴丨丨丨鹿臺臺)
(為山幽徑蟠古篆)草頭纏(陶安龜頭山詩又有鼈皮蛇匾闊𩔖街面尾尖首如狗吐絲丨丨丨)雙行纏(吳鼎芳飛)
(楼曲紅芳雜沓錦茵軟塵香不上丨丨丨)
牽(苦甸切丨挽見先韻)
韻藻增挽牽(唐書逆臣傳安祿山晚益肥腹緩及膝奮兩肩若丨丨者乃能行一統志五百灘在金華府城西五里俗)
(傳舟行丨丨五百人方可渡)執牽(蘇舜欽祭舅氏文丨丨西送長江之隈)引牽(蘇轍河冰復結詩丨丨低徊疑上坂)
(打凌辛苦甚攻城按縴同牽)短牽(葉適送王恭父詩楚熱宜縐絺峽漲難丨丨)斷牽(高啟贈楊滎陽詩渡河自撑篙)
(水急船丨丨)
石上牽(范成大刺濆淖詩九死船頭争萬苦丨丨丨)
先(先見切丨後猶娣姒又姓見平聲)
韻藻增天先(禮記丨丨乎地君先乎臣其義一也)男先(禮記男子親迎丨丨於女剛柔之義也)後先(宋本)
(馬祖常校文聯句字誤率一注槀屬各丨丨高啓贈楊滎陽詩陌頭每竝出兩騎無丨丨)
乘韋先(左傳鄭商人弦高將市于周遇之以丨丨丨牛十二犒師)璧馬先(左傳公賄荀偃束錦加丨乘丨丨吳夀夢)
(之鼎注古之獻物必有以先今以丨丨為鼎之丨)執戈先(國語虢之會楚公子圍二人丨丨丨焉叔孫穆子曰楚公子甚)
(美不大夫矣抑君也注先謂在前導也)駑馬先(戰國策田光曰臣聞騏驥盛壮之時一日而馳千里至其衰也丨丨丨之)
拱璧先(老子雖有丨丨以丨四馬不如坐進此道)
剸(之囀切切肉貌見銑韻)
韻藻增纖剸(禮記公族其有死罪則磬于甸人其形罪則丨丨亦告于甸人注纖讀為殱殱刺也剸割也以刀鋸刺割)
(人體也告讀為鞠讀書用法曰鞠)親剸(楊侃皇畿賦發伏禁姦丨丨繁劇)斷剸(范梈古干將詩豐城匣已空龍亦久)
(當變百怪日夜出思爾一丨丨)裁剸(柳貫送郭子昭詩生平書檄手妙在巧丨丨)
犀兕剸(杜甫哀蘇源明詩青熒芙蓉劍丨丨豈獨丨)良劍剸(李巽再請符載書夫洪鐘遇扣大小必應丨丨赴丨)
(泥玉一切)庖丁剸(宋本南城校文聯句淳母太官具臑肩丨丨丨)
衒(黃練切自媒)
韻藻自衒(戰國策燕王曰寡人甚不喜訑者言也蘇代曰處女無媒老且不嫁舍媒而丨丨敝而不售夫使人坐受成事)
(者唯訑者耳王曰善矣魏志陳思王植傳夫丨丨自媒者士女之醜行也)
增賈衒(齊書竟陵王子良傳司市之要自古所難頃來此役不由才舉竝條其重貲許以丨丨前人增估後人加税如此輪)
(回終何紀極丁居晦琢玉詩琢來聞制器丨丨勝連城)估衒(隋書音樂志開皇中有曹妙達王長通李士衡郭金樂安進貴)
(等皆妙絶管弦新聲竒變朝改暮易持其音技丨丨公王之間舉時争相慕尚)矜衒(舊唐書河間王孝恭傳孝恭弟瓌封漢陽)
(郡公進爵為王時長史馮長命曾為御史大夫素丨丨事多專决瓌怒杖之坐是免楊發殘花詩繁隂莫丨丨終是共塵埃蘇轍畫)
(松石圖歌少年所好老成癖傍人指笑嗟丨丨)浮衒(金史馬惠廸傳惠廸一日奏事退上謂宰臣曰人之聰明多失於丨丨若)
(惠廸聰明而朴實甚可喜也)誇衒(文中子不為丨丨若愚似鄙今人以為恥我則不恥也又葉適送王恭父詩通方要歸宿)
(立異豈夸衒)曳衒(楚辭天問妖夫丨丨何號于市)虚衒(王僧孺禮佛唱導發願文悟蕉廬之非實知鏡月之丨丨)媒
衒(崔沔賢良方正策安肻負丨丨之醜棄廉耻之規)遊衒(殷寅寄源侍御詩藹藹王侯門華軒日丨丨)争衒(趙良)
(器履賦眇輕步以相矜指竒文而丨丨)嗤衒(吕溫文丨丨争馳聲美共尋)角衒(舒元輿牡丹賦丨丨紅釭争嚬翠蛾)
負鼎衒(後漢書蔡邕傳伊摰有丨丨之丨仲尼設執鞭之言)精神衒(孫公談圃范峒善風鑒孫公為中書舍人時峒)
(曰凡坐狨毛要如半睡者公在馬上丨丨大丨恐不久居此未幾果知南京注孫公名升)筆可衒(梅堯臣重臺梅花詩都無)
(丨丨丨莫信巧堪憑)匹夫衒(梅堯臣聞尹師魯赴涇州幕詩軍容壮士多劍藝丨丨丨)高論衒(蘇軾孔子從先進論)
(商鞅之見孝公也三說而後合甚矣鞅之懷詐挾術以欺其君也彼豈不自知其不足以帝且王哉顧其刑名惨刻之學恐孝公之)
(不能從是故設為丨丨以丨之)大句衒(王令對月憶滿子權詩未甘景獨勝思出丨丨丨)古雅衒(宋褧雪寒書事)
(詩揮翰書目繁敢以丨丨丨)
袨(黃練切好衣)
韻藻增袀袨(淮南子所謂禮義者五帝三王之法籍風俗一世之迹也譬若芻狗上龍之始成文以青黃絹以綺繡纏)
(以朱絲尸祝丨丨大夫端冕以送迎之注丨丨祭服黑色衣也音均眩)環袨(謝莊舞馬賦窮虞廷之蹈蹀䆒遺野之丨丨)
鵠袍袨(宋本謝端南城校文聯句仙籍銀牓懸牙門丨丨)
炫(黃練切明也又火光也)
韻藻增神炫(宋明帝天符頌在館丨丨既壮龍驤)電炫(喬潭中渭橋記丹柱插於坎陷朱欄赩而丨丨王起轅門)
(射戟枝賦彎弧弨弓之際勢若月圓鳴鏑于矢之端光如丨丨)會炫(蘇舜欽詩酒光射錦幄上下花丨丨)燠炫(馮真素燈)
(賦顧兹燈之丨丨保謙光于自薦)矜炫(屠隆五色雲賦大物丨丨變幻靡窮)
火輪炫(元稹胡旋女樂府蓬斷霜根羊角疾竿戴朱盤丨丨丨)美價炫(張仲方披沙揀金賦丨丨初丨微明内融)
露華炫(明仁宗桃園春曉詩曙光猶未分芳園丨丨丨)榴火炫(劉基詞紅焰射人丨丨丨青絲窣地柳條長)
眴(許縣切目動又震韻)
韻藻瞑眴(甘泉賦仰矯首以高視兮目丨丨而無見)
增顛眴(方言漢漫䀼眩懣也朝鮮冽水之間煩懣謂之漢漫丨丨謂之䀼眩)微眴(陳子龍垂絲海棠賦發曉簾以𨕖春)
(觸澹歡于丨丨)
目不眴(說苑林既曰夫登高臨危而丨丨丨而足不陵者此工匠之勇悍也法苑珠林正法念經云三十三天所受天身無)
(有骨肉亦無汗垢不生嫉妒其丨丨丨)
善(時戰切見銑韻)
韻藻增嗟善(魏書李郁傳永熙三年春于顯陽殿講禮詔郁執經觧說不窮羣難鋒起無廢談笑帝及諸王公凡預聽)
(者莫不丨丨)佯善(吕氏春秋楚王欲取息與蔡乃先丨丨蔡侯而與之謀)
終身善(吕氏春秋有為人妻者人告其父母曰嫁不必生也衣器之物可外藏之以偹不生其父母以為然令其女常外藏)
(姑妐知之曰為我婦而有外心不可畜因出之婦之父母謂為己謀者為忠丨丨丨之注妐即翁也音鍾)擬絮善(宋褧雪詩)
(况縞未足多丨丨差可丨)
繾(去戰切見銑韻)
韻藻增振繾(淮南子俗世之學也擢德&KR0008;性内愁五藏外勞耳目乃始招蟯丨丨物之毫芒搖消掉捎仁義禮樂暴行)
(越智于天下以招號名聲于世)
遣(去戰切人臣賜車馬曰丨車見銑韻)
韻藻增讀遣(儀禮既夕公史丨丨卒命哭滅燭出注公史君之典禮書者遣者入壙之物君使史來讀之成其得禮之)
(正以終也)書遣(儀禮士喪禮丨丨于策疏上書賵云方此言丨丨于策者以賓客贈物名字少故書方則盡遣送死者并贈死)
(者玩好之物名字多故書之于策)
研(吾甸切磨丨見先韻)
韻藻增摩研(後漢書蘇竟傳竟與劉龔書曰走昔以丨丨編削之才與國師公從事出入校定秘書)枷研(周矩)
(為索元禮首案制獄疏又推劾之吏皆以深刻為功鑿空争能相矜以虐泥耳籠頭丨丨楔總摺脇籖爪懸髮薰鼻卧隣矢溺曾不)
(聊生號為制獄)
精義研(潘尼釋奠頌講業既終丨丨既丨崇聖重師卜日告奠)
嬿(於甸切丨婉並也)
韻藻增歡嬿(邊譲章華臺賦於是丨丨既洽長夜向半琴瑟易調繁手改彈)榮嬿(顔延之祭弟文生無丨丨没望)
(歸魂)
曲房嬿(阮籍樂論昔先王制樂非以縱耳目之觀崇丨丨之丨也必通天地之氣静萬物之神也固上下之位定性命之真)
(也)
猭(丑戀切獸走草)
韻藻增聯猭(張衡西京賦遊鷮高翬絶阬踰斥毚兔丨丨陵巒超壑)奔猭(符載畋𫉬虎頌序或潰潰以狂顧或)
(丨丨而滅地)
獸不得猭(馬融廣成頌丨丨丨丨禽不得瞥)
&KR0008;(呼甸切在背曰丨亦作韅見銑韻)
韻藻增鞅韅(急就篇轡勒丨丨靽羈韁注凡此皆所以制御馬者也)拍韅(鄭元祐楊妃上馬圖詩宫鞾丨丨欲)
(馳及&KR0609;&KR0609;步搖危不支)
瞑(莫甸切丨眩)
韻藻增小瞑(風俗通汝南汝陽彭氏墓路頭立一石人田家老母到市買數片餌暑熱行疲頓息石人下遺一片餌去)
(忽不自覺行道人有見者時客適會問因有是餌客聊調之石人丨丨能治病愈者來謝之)合瞑(蕭放冬夜詠妓詩佳麗盡)
(時年丨丨不成眠)
雙鵲瞑(陸游菴中晨起書觸目詩雪棘並棲丨丨丨金環斜絆一猿愁)
汧(苦甸切泉出下流又先韻)
韻藻增長汧(沈約從齊武帝瑯琊城講武詩鳳盖捲洪河珠旗掃丨丨)柳汧(陶弘景許長史舊館壇碑丨丨陽谷)
(俱會西垂)交汧(陶弘景許長史舊館壇碑長隰旁嶺丨丨比流)
填(堂練切塞丨又真韻)
韻藻增厠填(法苑珠林金城中央圓室是帝釋住處並是琉璃所成衆寳丨丨)
黑白填(硯史相州陶硯有色綠如春波者或以丨丨丨為水紋其理細&KR0632;著墨不費筆但微渗)
&KR2453;(苦甸切爾雅蒿丨見震韻)
韻藻增牡&KR2453;(爾雅蔚丨丨注即蒿之無子者)懸&KR2453;(陳鑑闘蟋蟀賦䀨子挑鋒丨丨為餌)翠&KR2453;(俞允文蟋蟀賦)
(攬丨丨之纚縰□青蝇之臊腥)
臶(在甸切重至)
韻藻增張臶(魏志管寕傳時鉅鹿丨丨字子明亦飬志不仕廣平太守盧毓到官綱紀白承前致版謁臶毓教曰張先)
(生所謂上不事天子下不友諸侯者也豈此版謁所可光飾哉但遣主簿奉書致羊酒之禮正始元年戴鵀之鳥巢臶門隂臶告門)
(人曰夫戴鵀陽鳥而巢門隂此凶祥也乃援琴歌詠作詩二篇旬日而卒時年一百五歲)
洊(在甸切水荒曰丨亦再也)
韻藻增雷洊(易洊雷震君子以恐懼修省張爕萬夀寺詩深院鼓傳丨丨至隔林鐘報海潮來)流洊(鮑照詩時)
(凉籟争吹丨丨浪奔注)歲洊(陶安龜頭山詩竊食太倉米官耗丨常丨)飲洊(法苑珠林宋時有外國道人名僧法吒寄)
(都下長干寺住題頌曰青蓧曲蔭白茅以薦依畦啜麻鄰崖丨丨)
栫(在甸切圍也左傳丨之以棘)
韻藻增圍棘栫(宋本謝端南城校文聯句邏卒遊鐸振周垣丨丨丨)
蜆(苦甸切爾雅丨縊女注小黑蟲赤頭喜自經故曰縊女見銑韻)
韻藻增蛤蜆(真臘風土記丨丨螄螺之屬淡水洋中可捧而得獨不見蟹)白蜆(一統志丨丨江在吳江縣東南)
蠃蜆(歐陽修詩蟲蝦淺水間丨丨如山積梅堯臣送蘇子美詩殼物怪瑣屑丨丨固無數蠃一作螺法苑珠林丨丨之𩔖不得)
(夀終)賜蜆(舍利感應記仁夀元年海内諸州一時起塔各感靈瑞晉王廣豫章王&KR0788;蒙丨丨勅令審視各于蜆内得舍利一)
晛(奴甸切日光見銑韻)
韻藻增珠晛(歐陽詹陶器銘序不瑩而冰清丨丨不鍜而金固石堅)
日色晛(楊基春風行今朝棠棃開一花天氣自佳丨丨丨)
贙(黃練切獸名見銑韻)
韻藻增鬭贙(吕令問賦伏熊丨丨騰麕聚麋)
趼(吾甸切丨骨見銑韻)
韻藻增馬趼(說苑孔子曰依賢固不困依富固不窮丨丨折而復行者何以輔足衆也)
㪇(先見切散也)
韻藻增琴徽㪇(羯鼓錄棬當至勻若不勻即鼓面緩急若丨丨之丨病)
狿(于線切獌丨大獸名長八尺通作蜒)
韻藻蟃蜒(子虛賦其下則有白虎玄豹丨丨貙犴於是乎廼使專諸之倫手格此獸注丨丨大獸似狸長百尋)巨狿
(張衡賦鼻赤𧰼圈丨丨)
㴐(莫甸切滇丨水大貌)
韻藻增滇㴐(左思吳都賦潰渱泮汗丨丨淼漫劉峻望海詩丨丨非可辨鴻溶信難測)
孌(力卷切順也見銑韻)
韻藻增蕃孌(蔡邕神誥登夀耄耋用永丨丨)
鄄(吉掾切丨城縣在濮州)
韻藻增會于鄄(春秋莊公十有五年齊侯宋公陳侯衛侯鄭伯丨丨丨)
昪(皮變切日光貌)
韻藻增崔昪(唐書崔玄暐傳宋璟劾張昌宗不軌事玄暐頗助璟及有司正昌宗罪而玄暐弟昪為司刑少卿執論大)
(辟兄弟守正如此)
莚(于線切蔓丨不斷通作延)
韻藻增帆延(唐書西域傳丨丨者或曰望衍曰梵衍那居斯卑莫連山之旁)廣延(楚辭九思菽藟兮蔓衍注菽藟)
(小草也蔓衍丨丨也)逾延(西京賦重閨幽闥轉相丨丨注移賤反)蔓延(西京賦巨獸百尋是為丨丨神山崔巍倏從背)
(見柳貫送郭子昭詩誰無獄市擾勿使滋丨丨陶安龜頭山詩雌雄駢發處羣草停丨丨)
俔(苦甸切罄也譬也)
韻藻增天俔(薛廷珪冊益昌公主文坤順之性體于自然丨丨之資禀于隂教)
譔(士戀切專教見銑韻)
韻藻增論譔(禮記古之君子丨丨其先祖之美而明著之後世者也以比其身以重其國家如此)歌譔(楚辭大招)
(魂乎歸徠聽丨丨只)構譔(梁簡文帝善覺寺碑大通元年龍集己酉有令使立碑文未𫉬丨丨)
鬋(子賤切女鬢垂貌見銑韻)
韻藻增曼鬋(楚辭招魂長髮丨丨豔陸離些)垂鬋(陸龜蒙看雨聯句駮蘚净鋪筵低松濕丨丨)修鬋(何景)
(明七述結丨丨之嵯峨襲芳澤之烈熏)
眄(莫甸切斜視見銑韻)
韻藻增恩眄(吳均雉子班以死報君恩誰能孤丨丨)
西北眄(古樂府豔歌行夫壻從門來斜倚丨丨丨)
諓(才線切巧讒貌見銑韻)
韻藻增媒諓(劉孝綽謝東宫啟未渝丹石永藏輪軌相彼工言搆兹丨丨)
衍(于線切水也溢也豐也見銑韻)榗(子賤切木名)
輾(女箭切水丨碾同見銑韻)轉(知戀切流丨見銑韻)
綪(倉甸切青赤色)縓(七絹切綘色見先韻)
偭(彌箭切鄉也禮記尊壺者丨其鼻)涀(苦甸切水名)
僆(即甸切雞未成也)餞(才線切酒食送人見銑韻)
御定佩文韻府卷七十六之六
