欽定四庫全書
御定佩文韻府卷一百之三
入聲十一陌韻三
白(億伯切西方色又告也語也亦姓)
韻藻潔白(書藻火粉米傳正義曰粉取丨丨米取能飬詩序白華孝子之丨丨也漢書匡衡傳任温良之人退刻薄之吏)
(顯丨丨之士昭無欲之路以崇至仁匡失俗然後大化可成也晉書武元楊皇后傳泰始中帝博選良家以充後宫后性妬惟取丨)
(丨長大其端莊美麗者並不見留南史王茂傳身長八尺丨丨美容儀齊武帝布衣時常見之歎曰王茂先少年堂堂如此必為公)
(輔又扶桑國傳扶桑東千餘里有女國容貌端正色甚丨丨身體有毛髮長委地吕氏春秋離世自樂中情丨丨不可量也易林揚)
(水潛鑿使石丨丨道德指歸論崇仁義祖丨丨拾遺記蜀先主時河南獻玉人高三尺取玉人置甘后側后與玉人丨丨齊潤觀者)
(殆相亂惑續齊諧記弘農楊寶見一黃雀為鴟梟所搏逐樹下懷歸置巾箱中啖以黃花一夕有黃衣童子以四玉環與之曰令君)
(子孫丨丨且從登三公事如此環矣)粉白(見上戰國策鄭之美者丨丨黛黑而立於衢不知者謂之神仙列子周穆王時有化)
(人來以為王之宫室卑陋而不可處穆王乃為之改築號曰中天之臺簡鄭衛之處子丨丨黛黑佩玉環雜芷若以滿之淮南子啳)
(&KR0008;哆噅籧篨戚施雖丨丨黛黑弗能為美者嫫母仳倠也又丨丨黛黑佩玉環揄又漆不厭黑丨不厭丨魏略何晏性自喜動靜丨)
(丨不去手行步顧影登徒子好色賦臣東家之子增之一分則太長減之一分則太短著丨則太丨施朱則太赤庾信詩月光如丨)
(丨秋露似珠圓韓愈送李愿序丨丨黛綠者列屋而閒居又馬祖常詩香痕憐丨丨)尚白(禮記殷人丨丨戎事乘翰牲用白漢)
(書揚雄傳哀帝時丁傳董賢用事諸附離之者或起家至二千石時雄方草太玄有以自守泊如也或嘲雄以玄丨丨而雄解之號)
(曰解嘲于鍳之詩拓落詎能辭丨丨縱横那復著聊蒼)用白(見上)斑白(禮記丨丨者不提挈史記子産傳為相一年豎)
(子不戲狎丨丨不提挈列子色盛者驕力盛者奮未可以語道也故不丨丨語道失而况行之乎高士傳李弘蜀人也居成都里中)
(化之丨丨不負擔男女不錯行潘岳閒居賦昆弟丨丨兒童稚齒又頒同孟子丨丨者不負戴於道路矣淮南子孔子為魯司寇田)
(漁皆讓長而丨丨不負戴)清白(禮記酒丨丨注白清酒也祭祀之酒事酒昔酒俱白故以白名之後漢書楊震傳性公廉不受)
(私謁子孫常蔬食步行故舊長者或欲令為開産業震不肯曰使後世稱為丨丨吏子孫以此遺之不亦厚乎唐書百官志寶應元)
(年命中書以下擇正直丨丨官一人知匭以給事中中書舍人為理匭使逸周書丨丨守節曰貞莊子行不丨丨羣下荒怠大夫之)
(憂也高士傳韓順以經行丨丨辟州宰不詣顔氏家訓藩屏之臣取其明練風俗丨丨愛民桐譜始小成條之時葉皆茸毳而嫩皮)
(體丨丨喜生於朝陽之地離騷伏丨丨以死直兮固前聖之所厚)酒白(見上)狐白(禮記君衣丨丨裘錦衣以裼之史記)
(孟嘗君傳秦昭王囚孟嘗君謀欲殺之孟嘗君使人抵昭王幸姬求解幸姬曰妾願得君丨丨裘此時孟嘗君有一丨丨裘直千金)
(入秦獻之昭王更無他裘坐有能為狗盗者曰臣能得丨丨裘乃夜為狗行入秦宫藏中取所獻丨丨裘至以獻秦王幸姬漢書匡)
(衡傳長安令楊興說樂陵侯史高曰富貴在身而列士不譽是有丨丨之裘而反衣之也注師古曰丨丨謂狐腋下之皮其毛純白)
(為裘輕故貴也管子代之出丨丨之皮丨丨應陰陽之變六月而壹見晏子景公時雨雪三日謂晏子曰天下不寒何也晏子曰賢)
(君飽知人飢溫知人寒君衣丨丨而不寒何怪也淮南子文繡丨丨人之所好也而堯布衣揜形鹿裘禦寒又丨丨之裘天子被之)
(而坐於廟堂然為狐計者不若走于澤白虎通天子丨丨諸侯狐黃劉勰新論丨丨之裘非一腋之毳宇宙為宅非一賢所治曹植)
(詩丨丨足禦冬焉念無衣客庾信值雪詩薛君一丨丨唐侯兩鷫鸘李白贈宣城趙太守詩自笑東郭履側慙丨丨溫)大白
(禮記有虞氏之旂夏后氏之綏殷之丨丨周之大赤史記周本紀武王持丨丨旗以麾諸侯諸侯畢拜武王老子上德若谷丨丨若)
(辱注上德之人若深谷不耻垢丨潔丨之人若汙辱不自彰顯研北雜志蘇子美讀漢書張良傳至良與客徂擊秦始皇誤中副車)
(遽撫掌曰惜乎擊之不中遂滿引一丨丨又讀至良曰始臣起下邳與上會于留此天以授陛下又撫案曰君臣相遇其難如此復)
(舉一丨丨)黃白(考工記㮚氏凡鑄金之狀金與錫黑濁之氣竭丨丨次之丨丨之氣竭青白次之青白之氣竭青氣次之然後)
(可鑄也史記天官書格澤星者如炎火之狀丨丨起地而上下大上兌其見也不種而穫不有土功必有大害又封禪書有丨丨雲)
(降盖若獸為符路弓乘矢集𫉬壇下報詞大享吕氏春秋相劍者曰白所以為堅也黃所以為牣也丨丨雜則堅且牣良劍也難者)
(曰白所以為不牣也黃所以為不堅也丨丨雜則不堅且不牣也風俗通淮南王安招募方伎怪迂之人述神仙丨丨之事財殫力)
(屈無能成𫉬申鑒或問丨丨之儔曰傅毅論之當也燔埴為瓦則可爍瓦為銅則不可以自然騐于不然詭哉南方草木狀甘蕉皮)
(色丨丨神仙傳淮南王作中篇言神仙丨丨之事名為鴻寶又老子丨丨色美眉廣顙長耳太目仙傳拾遺吉光毛裘丨丨盖神馬)
(也裘入水終日不沉入火不焦文心雕龍雅詠棠華或丨或丨騷述秋蘭綠葉紫莖凡摛表五色貴在時見若青黃屡出則繁而不)
(珍中說君子非丨丨不禦婦人則有青碧)青白(見上史記天官書歲星色丨丨而赤灰又五六十里見稍雲丨丨其前低者戰)
(勝其前赤而仰者戰不勝又司馬相如傳錫碧金銀注正義曰碧謂玉之丨丨色晉書阮籍傳籍能為丨丨眼見禮俗之士以白眼)
(對之嵇喜來弔籍作白眼喜不懌而退喜弟康聞之齎酒挾琴造焉籍大悅乃見青眼)堅白(論語不曰丨乎磨而不磷不曰)
(丨乎湼而不緇史記荀卿傳趙有公孫龍為丨丨同異之辯劇子之言魏有李悝盡地力之教楚有尸子長廬阿之吁子焉注晉太)
(康地記云汝南西平縣有龍淵水可用淬刀劍特堅利故有丨丨之論云黃所以為堅也白所以為利也或辯之曰白所以為不堅)
(黃所以為不利莊子天選子之形子以丨丨鳴洞天清錄宋板漢書不惟内紙丨丨每夲用澄心堂紙為副)黑白(史記秦始)
(皇紀今皇帝并有天下别丨丨而定一尊私學而相與非法教人聞令下則各以其學議之晉書苻堅載記苻朗善識味鹹酢及肉)
(皆别所由常食鵝肉知丨丨之處人不信記而試之無毫釐之差春秋繁露聖人聞其聲則别其清濁見其形則異其曲直無小而)
(不舉不以著蔽微不以衆揜寡各應其事以致其報丨丨分明然後民知所去就)月白(史記封禪書太一祝宰則衣紫及繡)
(五帝各如其色日赤丨丨李白詩竹裏無人聲池中虚丨丨又黃鶴樓前丨華丨此中忽見峨嵋客常建詩能令江丨丨又令江水)
(深白居易琵琶行東船西舫悄無言惟見江心秋丨丨蘇軾赤壁賦丨丨風清如此良夜何)精白(史記天官書五六十里見)
(稍雲丨丨者其將悍其士怯漢書賈山傳天下士莫不丨丨以承休德注師古曰厲丨而為潔丨也鹽鐵論懷丨丨之心行忠正之)
(道)髮白(史記仲尼弟子傳顔回者魯人也字子淵少孔子三十歲回年二十九丨盡丨注索隐曰家語亦云年二十九而丨)
(丨漢書蘇武傳留匈奴十九年始以強壯出及還鬢丨盡丨論衡傳書或言顔淵與孔子上太山孔子望吳閶門外有繋白馬引顔)
(淵指以示之顔淵曰有如繋練之狀孔子撫其目而止之因與俱下下而顔淵丨丨齒落遂以痛死又物熟色黃人老丨丨物黃人)
(雖灌溉壅飬終不能青丨丨雖吞藥飬性終不能黑參同契丨丨皆變黑齒落生舊所老翁復丁壯老嫗成姹女世說顧悅與簡文)
(同年而丨丨簡文曰卿何以先白對曰蒲柳之姿望秋而落松栢之質經霜而茂又王尚書惠常看王右軍夫人問眼耳未覺惡否)
(荅曰丨丨齒落屬乎形骸至于眼耳關于神明那可便與人隔續博物志魚勞則尾赤人勞則丨丨石林詩話杜正獻公自少清羸)
(若不勝衣年過四十鬢丨即盡丨杜甫詩馮唐毛丨丨歸興日蕭蕭陸游詩丨無可丨方為老)花白(史記司馬相如傳橘柚芬)
(芳注正義曰小曰橘大曰柚葉青丨丨子黃又良耀草子如小粟煨食之解毒丨丨似牛李出高凉南方草木狀交阯有密香樹幹)
(似柜柳其丨丨而繁王勃詩桂密巖丨丨梨疎林葉紅高適詩牆上梨丨丨樽中桂酒清儲光羲詩春初杏丨丨孟浩然鸚鵡洲詩)
(月明全見蘆丨丨風起遙聞杜若香李商隐詩兔寒蟾冷桂丨丨郭鈺長相思樂府湖水浸秋藕丨丨傷心落日鴛鴦飛貢奎詩春)
(到梅丨何處丨薩都拉送憲使韓仲宜調山東詩雪竇泉丨丨霜林柿葉紅)面白(史記刺客傳注武陽骨勇之人怒而丨丨)
(世說何平叔美姿儀丨至丨魏明帝疑其傅粉正夏月與熱湯餅既噉大汗出以朱衣自拭色轉皎然琅嬛記宫人以汞點脣則脣)
(朱以鉛傅面則丨丨)戴白(漢書嚴助傳閩越興兵擊南越淮南王安上書曰天下頼宗廟之靈方内大寧丨丨之老不見兵革)
(民得夫婦相守父子相保陛下之德也後漢書鄧禹傳禹所止輒停車住節以勞來之父老童稚垂髮丨丨滿其車下莫不感悅陸)
(游詩鄰曲今年又有年垂髫丨丨各欣然)關白(漢書霍光傳光自後元秉持萬機及上即位乃歸政上謙讓不受諸事皆先丨)
(丨光然後奏御吳志吕範傳策使範典主財計權時年少私語有求範必丨丨不敢專許唐書宦者傳代宗立李輔國等以定策功)
(愈䟦扈帝欲剪除而憚其握兵事無大小率丨丨羣臣出入皆先詣輔國輔國頗自安東觀奏記太常卿高銖决罰禮院禮生博士)
(李慤引故事見執政以禮院雖係太常寺從來博士自專事無丨丨者所以太常三卿初涖事博士無參集之禮今銖重罰禮生有)
(違典故)舉白(漢書叙傳自大將軍薨後富平定陵侯張放淳于長等始愛幸出為微行行則同輿執轡入侍禁中設宴飲之)
(會及趙李諸侍中皆引滿丨丨談笑大噱注服虔曰丨滿桮有餘丨瀝者罰之也孟康曰丨丨見驗飲酒盡否也師古曰謂引取滿)
(觴而飲飲訖丨觴告丨盡不也一說白者罰爵之名也飲有不盡者則以此爵罰之魏文侯與大夫飲酒令曰不酹者浮以大白於)
(是公乘不仁丨丨浮君是也淮南子魏文侯觴諸大夫於曲陽飲酒酣文侯喟然歎曰吾獨無豫讓以為臣乎蹇重丨丨而進之曰)
(請浮君君曰何也對曰有命之父母不知孝子有道之君不知忠臣夫豫讓之君亦何如哉文侯受觴而飲釂緗素雜記班固叙傳)
(云諸侍中皆引滿丨丨左思吳都賦云飛觴丨丨注云行觴疾如飛也駱賓王賦飛桂樽而丨丨)豕白(後漢書朱浮傳彭寵)
(舉兵攻浮浮以書質責之曰伯通自伐以為功高天下往時遼東有豕生子白頭異而獻之行至河東見羣丨皆丨懷慙而還若以)
(子之功論于朝廷則為遼東豕也張九齡詩豈暇墨突黔空持羣丨丨)雪白(後漢書宋弘傳弘弟嵩嵩子由由子漢拜大中)
(大夫卒策曰大中大夫宋漢清修丨丨正直無邪前在方外仍統軍實懷柔異𩔖莫匪嘉績南方草木狀指甲花與耶悉茗末利花)
(皆丨丨五香不相上下劉峻廣絶交論顔冉龍翰鳳雛曾史蘭薰丨丨注謂曾參史魚如蘭薰丨丨也閻朝𨼆詞楊花丨丨柳葉黃)
(雲霧四起月蒼蒼李頎詩古戍蒼蒼𤇺火寒大荒沉沉飛丨丨)皂白(晉書天文志安西將軍庾翼與兄冰書曰歲星犯天闕占)
(云關梁當分比來江東無他故江道亦不艱難而石季龍頻年再閉關不通信使此復是天公憒憒無丨丨之徵也)長白(晉書)
(后妃傳序后採丨丨實彰妒忌之情賈納短青竟踐覆亡之轍又賈后傳初武帝欲為太子娶衛瓘女元后納賈郭親黨之說欲婚)
(賈氏帝曰衛公女有五可賈公女有五不可衛家種賢而多子美而丨丨賈家種妒而少子醜而短黑金史地理志上京路即海古)
(之地金之舊土也其山有丨丨青嶺馬紀嶺完都魯水有按出虎水混同江水流河宋瓦江鴨子河)薤白(晉書庾亮傳蘇峻反)
(亮南奔溫嶠與嶠推陶侃為盟主侃至尋陽有憾於亮亮見侃引咎自責風止可觀侃不覺釋然談宴終日亮啖丨因留丨侃問曰)
(安用此為亮曰故可以種侃于是尤相稱歎云非惟風流兼有為政之實杜甫詩甚聞霜丨丨重惠意如何李商隐詩丨丨羅朝饌)
赭白(晉書慕容儁載記初廆有駿馬曰丨丨有竒相逸力四十九歲矣而駿逸不虧儁比之于鮑氏驄命鑄銅以圖其𧰼親為)
(銘贊鐫勒其傍置之薊城東掖門是𧰼成而馬死顔延之丨丨馬賦乘輿丨丨特禀逸異之姿妙簡帝心用錫聖皂)熊白(南史)
(齊巴陵王子倫傳高帝武帝為諸王置典籖帥威行州郡權重蕃君邵陵王子貞常求丨丨厨人荅典籖不在不敢與蘇軾詩洗盞)
(酌鵝黃磨刀切丨丨)飛白(南史紀僧真傳弟僧猛能丨丨書作丨丨賦梁書蕭子雲傳年二十六著晉史至二王列傳欲作論)
(語草隸法言不盡意遂不能成略指論丨丨一勢而已書品芝英轉車丨丨掩素尚書故實梁蕭子雲字景喬武帝謂曰蔡邕丨而)
(不丨羲之白而不飛丨丨之間在卿斟酌耳書斷按丨丨者後漢左中郎蔡邕所作也王隐王愔竝云丨丨變楷制也夲是宫殿題)
(署勢既勁文字宜輕微不滿名為丨丨王僧虔曰丨丨八分之輕者邕在鴻都門見匠人施堊帚遂創意焉國史補梁武帝造寺令)
(蕭子雲丨丨大書蕭字宣和書譜唐太宗善丨丨一日宴三品以上于元武門作丨丨以賜臣下乘酒争取以為娛樂世說顧長康)
(好寫起人形欲圖殷荆州殷曰我形惡不煩耳顧曰明府正為眼角但明點童子丨丨拂其上使如輕雲之蔽日玉海乾興元年賜)
(輔臣御丨丨書各一軸初上未嘗為丨丨書遂取試書其體勢遒勁有如宿習因以分賜焉又皇祐三年丨丨書筆法二字賜講讀)
(官各一軸以後每歲重午節必賜丨丨書扇天聖五年召輔臣至崇政殿觀孫奭等講書賜織成御丨丨字圖至和中書待詔李唐)
(卿撰丨丨三百點以進自謂窮盡物𧰼上乃特為清淨二字賜之其六點猶竒絶崔備壁書丨丨蕭字記壁書蕭字者梁侍中蕭子)
(雲之所丨丨也韓晉公領浙西之歲得於建鄴佛寺置之南徐官舍圅以屋壁俯瞰座隅于鑒之詩蟫留舊草驚丨丨蝶去餘花慘)
(夢紅)夷白(南史隐逸傳蔡薈字休明陳留人清抗不與俗人交李撝謂江斆曰古人稱安貧清白曰夷湼而不淄曰白至如蔡)
(休明者可不謂之丨丨乎)元白(舊唐書丨稹丨居易傳論唐初開文舘高宗禮茂才虞許擅價於前蘇李馳聲於後潤色之文)
(咸布編集然尚古者傷於大僻徇華者或至不經齷齪者局於宫商放縱者流於鄭衛若吕調律度揚𣙜古今賢不肖皆賞其文未)
(有如丨丨之盛也摭言寶歴中楊相嗣復具慶下繼放兩榜時先僕射自東洛入覲嗣復率生徒迎於潼關既回大宴新昌里第諸)
(生翼坐丨丨俱在賦詩唯楊汝士詩後成最佳丨丨歎伏汝士醉歸曰我今日壓倒丨丨其詩警句云文章舊價留鸞掖桃李新隂)
(在鯉庭避暑錄話杜牧作李戡墓誌載戡詆丨丨詩語謂非莊人雅士所為淫言媟語入人肌骨元稹所不論如樂天諷諫閒適之)
(辭可槩謂淫言媟語耶)著白(唐書李泌傳肅宗即位靈武物色求訪會泌亦自至陳天下所以成敗事帝悅欲授以官固辭)
(願以客從入議國事出陪輿輦衆指曰著黃者聖人丨丨者山人帝聞因賜金紫拜元帥廣平王行軍司馬)曳白(唐書苖晉)
(卿傳李林甫以銓事委晉卿及宋遙天寳二載判入等者六十四人分甲乙丙三科以張奭為第一奭御史中丞倚之子倚新得幸)
(于帝晉卿欲附之奭夲無學議者囂然帝御花萼樓覆實奭持紙終日筆不下人謂之丨丨陸游南唐書丘旭宣城農家子也弱冠)
(始讀書學為詞章因隨計金陵凡九舉而丨丨者六七自勵彌篤後試德厚載物賦旭為第一)建白(唐書宦者傳宰相盧擕素)
(事田令孜每丨丨必阿邑倡和)私白(唐書宦者傳宣宗時諸道歲進閹兒號丨丨閩嶺最多後皆任事當時謂閩為中官區藪)
兹白(汲冡周書西方正北曰義渠獻丨丨兹白者若馬鋸齒食虎豹王融曲水詩序紈牛露犬之玩乘黃丨丨之駟)知白
(老子丨其丨守其黑為天下式注白以喻昭昭黑以喻默默人雖自知昭昭明白當復守之以默默如闇昧無所見如是則可為天)
(下法式參同契丨丨守黑神明自來白者金精黑者水基黃庭内景經丨丨見黑急坐守又齒堅髮黑不丨丨又宋史張丨丨傳丨)
(丨字晦之累官河陽節度判官時西北未寧中外多言兵事獨丨丨奏疏謂當茂農功省刑罰及取士之制真宗異之文房四譜管)
(城侯毛元銳即墨侯石虚中好畤侯褚丨丨松滋侯易玄光)明白(老子丨丨四逹能無知注言丨丨如日月四通滿於天下)
(八極之外無有能知還滿于天下者莊子夫丨丨于天地之德者此之謂大夲淮南子所謂真人者丨丨太素無為復樸體夲抱神)
(以游于天地之樊白虎通禮曰臯陶鳥喙是謂至誠决獄丨丨察于人情獨斷伯者白也丨丨于德其地方七十里文心雕龍檄者)
(皦也宣露于外皦然丨丨也張儀檄楚書以尺二丨丨之文或稱露布播諸視聽也江淹上建平王書仰惟大王少垂丨丨)愛
白(尹文子名宜屬彼分宜屬我我丨丨而憎黑韻商而舍徵好膻而惡焦嗜甘而逆苦白黑商徵膻焦甘苦彼之名也愛憎韻舍)
(好惡嗜逆我之分也定此名分則萬事不亂)純白(莊子機心存于胸中則丨丨不備丨丨不備則神意不定淮南子機械之)
(心藏于胸中則丨丨不粹神德不全申鑒膏肓丨丨二豎不生兹謂心寧劉勰新論容身而處適情而游一氣浩然丨丨于衷仙傳)
(拾遺甘需白王母所設之饌非人世所有王既嘗之自當得道但在虚凝丨丨保其遐齡耳)生白(莊子虚室丨丨吉祥止止)
(于鍳之詩梅將朔月齊丨丨柳待東風漸與青)虚白(見上庾信碑文一室之中未免丨丨江總詩幽居服藥餌山意生丨丨又)
(宋史張丨丨傳丨丨鄧州人通太乙六壬術留心丹竈遇真人得秘訣徽宗聞其名召管太乙宫忽一日曰某年月日吾當他去至)
(期果然摭言劉丨丨與裴垣早同硯席垣主文丨丨猶是舉子試雜文日簾前戲一絶句云二十年前此夜中一般燈燭一般風不)
(知歲月能多少猶著麻衣待至公南唐近事處士史丨丨北海人也清太中卜居潯陽落星灣常對客奕棋旁令學徒四五輩各秉)
(紙筆先定題目或為書啟表章或詩賦碑頌隨口而書握管者略不停輟數食之間衆製皆就元宗南幸道由蠡澤丨丨鶴氅杖藜)
(謁鑾輅于江左元宗駐蹕存問頒之榖帛又知其嗜酒賜御醖數壺以厚其意也)粹白(吕氏春秋天下無丨丨之狐而有丨)
(丨之裘取之衆白也夫取于衆三皇五帝之所以大立功名也)衆白(見上)頭白(越絶書楚王引泰阿之劍登城而麾之猛)
(獸歐膽江水折揚晉鄭之丨畢丨岑參詩官拙自悲丨丨盡白居易聞砧詩應到天明丨盡丨一聲添得一莖絲)改白(劉勰)
(新論玉可碎而不可丨其丨)三白(朝野僉載正月見丨丨田公笑赫赫又北人諺曰要宜麥見丨丨韓𤦺詩嘗聞老翁語一)
(臘見丨丨王安石和王勝之雪霽詩前年臘歸丨見丨霽色嶺上班班留又漫笑錄錢穆父一日折簡召東坡飡皛飯及至乃設飯)
(一杯蘿蔔一楪白湯一盞而已盖以丨丨為皛也後數日坡復召穆父食毳飯穆父意坡必有毛物相報比至日晏竝不設食穆父)
(餒甚坡曰蘿蔔湯飯俱毛也穆父歎曰子瞻可謂善戲謔者也又夲草丨丨草葉上有三白點俗因以名)耳白(仇池筆記歐陽)
(公嘗曰少時有僧相我丨丨于面名滿天下唇不着齒無事得謗)五白(招魂成梟而牟呼丨丨些李白詩連呼丨丨行六博)
(分曹賭酒酣馳輝杜甫詩馮陵大呌呼丨丨袒跣不肻成梟盧韓愈詩丨丨氣争呼)點白(鮑照詩食苗實碩鼠丨丨信青蠅)
陶白(廣絶交論富埒丨丨貲巨程羅)綰白(北齊大享歌懷黃丨丨鵷鷺成行)桂白(庾信詩梨紅大谷晚丨丨小山)
(秋唐太宗詩丨丨發幽岩菊黃開㶚涘)沙白(庾信詩寒丨兩岸丨王褒詩對岸流丨丨緣河柳色青杜甫詩風急天高猿嘯)
(哀渚清丨丨鳥飛回又遠岸秋丨丨)小白(李賀南園詩草枝草蔓眼中開丨丨長紅越女腮白居易早春詩梅房丨丨裹柳彩)
(輕黃染眺冲之題超化寺壁詩曲池風定碧瀾平丨丨魚如鏡裏行范成大梅開詩丨丨猶封竹外枝微黃已點眉間色又春秋莊)
(公九年夏公伐齊納糾齊丨丨入於齊左傳王使宰孔賜齊侯胙齊侯將下拜孔曰且有後命天子使孔曰以伯舅耄老加勞賜一)
(級無下拜對曰天威不違顔咫尺丨丨余敢貪天子之命無下拜恐隕越于下以遺天子羞敢不下拜下拜登受晉書劉琨傳為五)
(言詩贈其别駕盧諶曰重耳憑五賢丨丨相射鉤能隆二伯主安問黨與讐)李白(唐書丨丨傳白字太白興聖皇帝九世孫)
(天寶初至長安召見金鑾殿帝賜食親為調羹有詔供奉翰林數宴見嘗醉使高力士脫鞾力士恥之摘其詩以激楊貴妃帝欲官)
(白妃輒沮止懇求還山賜金放還翰林志韓紘閻伯璵孟匡陳兼丨丨蔣鎮在翰林院雖有其名不職其事夲事詩丨太丨初自蜀)
(至京師舍於逆旅賀監知章聞其名首訪之白出蜀道難以示稱歎數四號為謫仙人李翰林集序開元中沉香亭前木芍藥花盛)
(開上曰賞名花對妃子焉用舊曲遽宣丨丨立進清平調詞三章)
烏頭白(史記荆軻傳贊注索𨼆曰燕丹求歸秦王曰丨丨丨馬生角乃許耳丹乃仰天歎丨丨即丨馬亦生角風俗通及論)
(衡皆有此說仍云廐門木烏生肉足也李商𨼆詩秦中久已丨丨丨却是君王未備知又夏紀注潯陽記九江有烏白江)議罰
白(漢書韓延壽傳延壽嘗出臨上車騎吏一人後至勅功曹丨丨丨注師古曰合定其罪名而更白之)騰霜白(唐書回紇)
(傳骨利幹産良馬其大酋俟斤因使者獻馬帝取其異者號十驥皆為美名曰丨丨丨曰皎雪驄曰凝露驄曰縣光驄曰決波騟曰)
(飛霞驃曰發電赤曰流金&KR1719;曰翔麟紫曰奔虹赤厚禮其使)火煙白(淮南子庚子受制金用事丨丨丨又薩都拉詩水邊)
(萬井吳烟白)漁陽白(酉陽雜俎鷹有丨丨丨者短身而大)照夜白(松窗錄沉香亭前花方繁開上乘丨丨丨太真)
(妃以步輦從詔特選棃園子弟中尤者得樂十六部宣賜李白立進清平調辭三章畫鑒曹霸畫人馬余平生凡四見其一余所藏)
(人馬圖紅衣美髯奚官牽玉面騂綠衣閹官牽丨丨丨筆意神采與三畫同雲烟過眼錄李伯時天馬圖跋云元祐三年閏月上元)
(日泹溪進丨丨丨杜甫丹青引曾貌先帝丨丨丨龍池十日飛霹靂)天下白(雪浪齋日記已收一霎挂龍雨勿起千巖攧鷂)
(風又云麗句妙于丨丨丨高才俊似海東青又云文如水行川氣如春在花皆竒句也杜甫詩越女丨丨丨鑑湖五月凉)皓皓
白(漁父安能以丨丨之丨而蒙世俗之塵埃乎)千巖白(謝惠連雪賦盻隰則萬頃同縞瞻山則丨丨俱丨又白居易宿)
(簡寂觀詩巖白雲尚屯林紅葉初隕)含霜白(唐太宗詩孤璵丨丨丨遥山帶日紅)江湖白(王維詩月落丨丨丨潮來)
(天地青)俗眼白(杜甫丹青引窮途反遭丨丨丨世人未有如公貧)東方白(杜甫詩月轉丨丨丨風來北斗昏蘇)
(軾赤壁賦相與枕籍乎舟中不知丨丨之既丨)浪頭白(李頎詩八月寒葦花秋江丨丨丨)葉家白(蘇軾詩仍須樊)
(素手自點丨丨丨)鼻端白(楞嚴經世尊教我觀丨丨丨我初諦觀經三七日見鼻中氣出入如烟身心内明圓動世界編)
(成虚淨猶如琉璃烟相漸銷鼻息成白心開漏盡諸出入息化為光明照十方界得阿羅漢)
頭鬚為白(後漢書岑彭傳彭引兵從車駕破天水與吳漢圍隗囂于西城時公孫述將李育將兵救囂守上邽帝留盖延)
(耿弇圍之而車駕東歸勅彭書曰兩城若下便可將兵南擊蜀虜人苦不知足既平隴復望蜀每一𤼵兵丨丨丨丨又神仙傳薊子)
(訓者齊人也諸老人鬚髮畢白者子訓但與之對坐共語宿昔之中明旦皆黑矣仙傳拾遺唐開元中有士人至登州大海遇空舟)
(挂帆隨風行十餘日近一孤島島上有數百人如朝謁状岸側有婦人洗藥因問彼皆何者婦人指云中心牀坐鬚鬢白者徐君也)
(又問徐君是誰婦人云君知秦始皇時徐福耶此則是也)鬚鬢盡白(晉書王獻之傳謝安甚欽愛之太元中新起太極殿)
(安欲使獻之題榜試謂曰魏時凌雲殿榜未題而匠者誤釘之不可下乃使韋仲將懸橙書之比訖丨丨丨丨裁餘氣息還語子弟)
(宜絶此法獻之揣知其旨正色曰仲將魏之大臣寧有此事又杜甫詩鬢毛元自白)桃紅李白(梁簡文帝詩丨丨丨丨若)
(朝妝羞持憔悴比新芳蘇頲詩楊柳青青宛地垂丨丨丨丨花參差)抽黃對白(柳宗元乞巧文眩耀為文瑣碎排偶丨丨)
(丨丨啽哢飛走)取青嫓白(柳宗元讀韓愈所著毛穎傳後題世之模擬竄竊丨丨丨丨肥皮厚肉柔筋脆骨而以為辭者)
(之讀之也其大笑固宜又元好問詩乃知抽青配白非詩人)
增半白(書黼黻絺繡傳正義曰孫炎云黼文如斧形盖丨丨半黑似斧刃白而身黑直方詩話前輩戲語有西湖風月不如)
(東洛軟紅香塵之語故東坡和錢穆父蔣穎叔從駕景靈宫詩云丨丨不嗟垂項髮軟紅猶戀屬車塵七發六駕蛟龍附從丨丨應)
(璩與夏侯孝智書援鑒自照鬢已丨丨殊可懼也古兩頭纖纖詩兩頭纖纖月初生丨丨半黑眼中睛又兩頭纖纖青玉玦丨丨半)
(黑頭上髮王安石詩綠髮皆丨丨)或白(詩裳裳者華或黃丨丨)冠白(禮記大帛不緌注方氏曰大帛丨之丨者)酇
白(周禮天官盎齊注盎猶翁也成而翁翁然蔥白色如今丨丨疏漢時蕭何所封南陽地名酇)鏃白(周禮地官五射注五)
(射白矢參連剡注襄尺井儀也疏白矢者矢在侯而貫侯過見其丨丨)奏白(周禮内史疏諸侯凡事有書丨丨于王内史讀)
(示王)荼白(考工記鮑人之事望而眡之欲其丨丨也)赤白(考工記善繪之事丨與丨謂之章太玄經隂陽啟&KR0034;其變丨丨)
(注云&KR0034;音化釋名膾會也細切肉令散分其丨丨異切之已乃會合和之也)觜白(左傳九扈為九農正疏桑扈俗謂之青雀)
(丨丨食肉好盗脂膏元稹大觜烏詩陽烏有二𩔖丨丨者名慈)色白(左傳發為五色注辛丨丨酸色青鹹色黑苦色赤甘色黃)
(史記封禪書上郊雍至隴西西登空峒幸甘泉令祀官寬舒等具太乙祀壇其牛丨丨淮南子味者甘立而味竒矣丨者丨立而五)
(色成矣春秋繁露春秋曰魯祭周公用白牡丨丨貴純也太玄經四九為金為西方為秋丨丨注云秋草木無色故白白虎通肺者)
(金之精西方亦金成萬物也故肺象金丨丨也竹譜盖竹亦大肌薄丨丨生江南深谷中)錫白(公羊盗竊寳玉大弓傳寳者何)
(璋判白弓繡質龜青純注判半也半珪曰璋白藏天子青藏諸侯魯得郊天故丨以丨)駵白(爾雅丨丨駁疏駵赤色也謂馬)
(有駵處有白處者曰駁)彤白(爾雅丨丨雜毛騢注即今之頳白馬彤赤)老白(爾雅七戎疏戎𩔖有六三曰丨丨四曰耆)
(羌又鮑照詩盛顔當少歇鬢髮先丨丨)顯白(史記秦始皇紀聖智仁義丨丨道理)太白(史記天官書察日行以處位丨)
(丨注索𨼆曰丨丨辰出東方曰啟明故察日行以處丨丨之位韓詩云丨丨晨出東方為啟明昏見西方為長庚又鄒陽傳衛先生)
(為秦畫長平之事丨丨蝕昴而昭王疑之漢書劉向傳辰星出于四孟丨丨經天而行注孟康曰丨丨陰星出東當伏東出西當伏)
(西過午為經天也東方朔别傳朔以元朔中遊鴻濛之澤忽遇母採桑於白海之濱俄而有黃眉翁指母以語朔曰昔為我妻託形)
(為丨丨之精今汝亦此星之精也三秦記武功丨丨去天三百李白蜀道難西當丨丨有鳥道可以横絶蛾眉巔王維隴頭吟長城)
(少年遊俠客夜上戍樓看丨丨韓愈詩丨丨山高三百里)肥白(史記張丞相傳蒼坐法當斬解衣伏質身長大丨丨如瓠時王)
(陵見而怪其美士乃言沛公赦勿斬唐開元記葉法善居玄真觀嘗有朝士詣之解帶淹留滿坐思酒忽有一美措直入稱麯秀才)
(年二十餘丨丨可觀良久暫起法善以小劍擊之墮于階下化為瓶榼後山談叢東都曹生言范右相既貴接親舊情禮如故他亦)
(不改世未有也然體面丨丨潔澤豈其胸中亦以為樂耶惟司馬溫公枯瘦自如豈非不以富貴動其心耶)紅白(史記司馬)
(相如傳&KR0008;&KR2726;䴋目注索𨼆曰郭璞云䴋目未詳小顔云荆郢間有水鳥大如鷺而短尾色丨丨深目目旁毛皆長而旋此其是乎陳)
(書高祖宣皇后傳后少聰慧美容儀手爪長五寸色並丨丨每有期功之服則一爪先折孔叢子子高見齊王王問誰可臨淄宰稱)
(管穆焉王曰穆容貌陋民不敬荅曰夫見敬在德昔臣常行臨淄市見屠商焉身修八尺鬚髯如戟面正丨丨市之男女未有敬之)
(者無德故也陶朱新錄王昂状元始壻禮夕婦家立需催粧詞昂走筆好事近云喜氣擁門闌光動綺羅香陌行到紫薇花下悟身)
(非凡客不須朱粉汚天真嫌怕太丨丨留取黛眉淺處畫章臺春色)鵠白(史記司馬相如傳曳白鵠注抱朴子云千歲之丨純)
(丨能登於木神仙傳老子曰丨不日浴而丨烏不日染而黑黃庭堅求范子默染鴉青紙詩極知丨丨非新得漫染鴉青襲舊書)
入白(史記西門豹傳西門豹曰巫嫗弟子是女子也不能白事煩三老人為丨丨之復投三老河中)諸白(史記游俠傳其)
(後代丨丨梁韓無辟陽翟薛况陜韓孺紛紛復出焉注索𨼆曰代郡人有白氏豪俠非一故言諸)誰白(漢書張耳傳上逮捕)
(趙王諸反者趙午等十餘人皆争自剄貫高獨怒罵曰王實無謀而并捕王公等死丨當丨王不反者乃檻車與王詣長安唐書蕭)
(至忠傳至忠為御史而李承嘉為大夫嘗讓諸御史曰彈事有不咨大夫可乎衆不敢對至忠獨曰故事臺無長官御史天子耳目)
(也其所請奏當專逹若大夫許而後論即劾大夫者又丨丨哉)皓白(漢書張良傳四人者從太子年皆八十有餘須眉丨丨衣)
(冠甚偉淮南子所謂天者純粹樸素質直丨丨未始有與雜糅者也又秉丨丨而不黑行純粹而不糅神異經東荒山中有大石室)
(東王公居焉頭髮丨丨人形鳥面而虎尾道德指歸論上仁之君性醇粹而清明丨丨而博通心意虛靜神氣和順述異記桂陽郡)
(有銀井鑿之轉深有村人焦先見三老人遍身丨丨云逐我太苦今往他所先以刀砍之三翁各以杖受刀忽不見視其斷杖是銀)
(其井後遂不生銀也)事白(漢書田叔傳趙王敖丨丨得出廢為宣平侯進言叔等十人上說盡拜為郡守諸侯相)别白
(漢書董仲舒傳前所上對條貫靡竟統紀不終辭不丨丨指不分明此臣淺陋之罪也王融策秀才文其驪翰改色寅丑殊建丨丨)
(書之韓愈元和聖德詩皇帝正直丨丨善否)復白(漢書劉德傳大將軍光欲以女妻之德不敢取侍御史承指劾德誹謗詔)
(獄免為庶人屏居山田光聞而恨之丨丨召德守青州刺史)未白(漢書劉向傳蕭望之周堪薦更生為散騎宗正給事中同)
(心輔政患苦外戚許史在位放縱而中書宦官弘恭石顯弄權望之堪更生議欲白罷退之丨丨而語泄遂為許史及恭顯所譖愬)
罪白(漢書貢禹傳孝文皇帝時賞善罰惡不阿親戚丨丨者伏其誅疑者以與民亡贖罪之法故令行禁止注師古曰白明也)
早白(漢書黃霸傳昔汲黯為淮陽守辭去之官謂大行李息曰御史大夫張湯懷詐阿意以傾朝廷公不丨丨與俱受戮矣息)
(畏湯終不敢言後湯誅敗上聞黯與息語乃抵息罪)數白(漢書翟方進傳厚李尋以為議曹尋奏記言往者丨丨三光垂象變)
(動見端山川水泉反理視患民人訛謠斥事感名三者既效可為寒心方進憂之不知所出)條白(漢書朱博傳博遷廷尉恐)
(為官屬所誣召見正監典法掾史謂曰試共撰前世决事吏議難知者數十事持以問廷尉得為諸君覆意之正監以為博苟強意)
(未必能然即共丨丨焉博為平處其輕重十中八九)卒白(漢書何武傳武弟顯家有市籍租常不入縣數負其課市嗇夫求商)
(捕辱顯家武丨丨太守召商為卒史)廉白(後漢書桓帝紀臧吏子孫不得察舉杜絶邪偽請託之原令丨丨守道者得信其操)
(梁書伏暅傳時始興内史何遠累著清績高祖詔擢為黃門侍郎俄遷信武將軍監吳郡暅自以名軰素在遠前為吏俱稱丨丨遠)
(累見擢暅遷階而已意望不滿多託疾居家)貞白(後漢書第五倫傳性質慤少文采在位以丨丨稱時人方之前朝貢禹南)
(史陶弘景傳大同二年卒時年八十五詔贈大中大夫謚曰丨丨先生又張孝秀傳普通三年卒梁簡文甚傷悼焉與劉慧斐書述)
(其丨丨云劉孝儀薦士表立身丨丨操業清廉范梈詩清明豈讓陶丨丨又摭言昭宗為孤進開路孤寒中濫得不少然如王丨丨)
(張蠙律詩趙觀文古風之作皆臻前軰之閫閾者也)淳白(後漢書楊震傳震中子秉所在以丨丨稱嘗從容言曰我有三不惑)
(酒色財也)寫白(後漢書張奐傳奐奏記謝熲曰小人不明得過州將千里委命以情相歸足下仁篤照其辛苦使人未反復𫉬)
(郵書恩詔分明前以丨丨)誣白(後漢書陽球傳司徒劉郃與球議收案張讓曹節節等知之共丨丨郃等遂收球送洛陽獄誅)
(死)乞白(魏志何晏傳注何晏婦金鄉公主即晏同母妹公主賢謂其母沛王太妃曰晏為惡日甚將何保身母笑曰汝得無)
(妒晏耶俄而晏死有一男年五六歲宣王遣人錄之晏母歸藏其子王宫中向使者摶頰丨丨活之使者具以白宣王宣王亦聞晏)
(婦有先見之言心常嘉之且為沛王故特原不殺)訴白(晉書律歴志魏武時河南杜䕫精識音韻為雅樂郎中令鑄銅工柴)
(玉鑄鐘其聲均清濁多不如法數毁改作玉甚厭之謂䕫清濁任意更相丨丨于魏武王武王取玉所鑄鐘雜錯更試然後知䕫為)
(精于是罪玉)帶白(晉書夏侯湛傳湛抵疑曰若乃羣公百辟卿士常伯被朱佩紫耀金丨丨坐而論道者又充路盈寝黃幄)
(玉階之内飽其尺牘矣)具白(晉書傅咸傳楊駿弟濟與咸書曰右丞總司天臺維正八坐此未易居以君盡性而處未易居)
(之任益不易也想慮破頭故丨有丨)韓白(晉書孫楚傳夫戰勝攻取之勢并兼混一之威五伯之事丨丨之攻耳至于制禮作)
(樂闡揚道化甫是士人出筋力之秋又苟晞傳晞從高密王泰討青州賊劉根破汲桑故將公師藩敗石勒于河北威名甚盛時人)
(擬之丨丨抱朴子善卷無治民之功未可謂之減于俗吏仲尼無攻伐之勛未可謂之不及于丨丨南史吳明徹傳論才非丨丨識)
(暗孫吳諸葛亮新書若賞移在權臣罰不由主將人苟自利誰懷鬭心雖伊吕之謀丨丨之功而不能自衛也)眉白(晉書劉曜)
(載記曜生而丨丨目有赤光嚴維送弟詩早稱丨最丨何事綬仍黃元稹送馬逄詩眼青賓禮重丨丨衆情高黃庭堅贈秦少游詩)
(秦氏多英俊少游丨最丨)拔白(南史齊東昏侯紀又虛設鎧馬齋仗千人皆張弓丨丨出東掖門稱蔣王出盪注白白羽箭也)
(齊書高祖紀高祖恒令左右丨丨髮隆昌王高祖之孫年五歲戲於牀前帝曰兒言我是誰荅曰大翁帝曰豈有為人曾祖丨丨髮)
(乎即擲去鏡鑷應璩詩麤醜人所惡丨丨自洗蘇)徹白(南史宋晉王休祐傳荆州刺史休祐多營財貨以短錢一百賦人田)
(登就求白米一斛米粒皆令丨丨若碎折者悉不受)朱白(南史周盤龍傳魏攻淮陽圍角城先是上遣軍主成買戍角城辭于)
(王儉曰今陂之行必以死報衡門蓬戶不丨斯丨)密白(南史張敬兒傳帝以敬兒人位既輕不欲使便為襄陽重鎮敬兒微)
(動高帝曰沈攸之在荆州公知其欲何所作不出敬兒以防之恐非公之利也帝笑而無言乃除雍州刺史加都督封襄縣侯至鎮)
(厚給攸之得其事迹丨丨高帝終無二心)軟白(南史高昌國傳有草實如繭絲如細纑名曰白叠子國人所織以為布布甚丨)
(丨交市用焉)眼白(南史倭國傳西南萬里有海人身黑丨丨祼而醜其肉美蘇舜欽送韓子華詩相逄丨盡丨閉戶甘退縮)
(黃廷堅荅固道詩末俗相看終丨丨古人不見想山高陸游蛾眉村旅舍詩久厭俗情生丨丨近承天詔賜顔酡)揚白(南史)
(新安王伯固傳伯固字牢之文帝第五子也生而龜胸目通睛丨丨形狀𦕈小而俊辨善言論謝靈運長溪賦瀨丨丨而戴華沈約)
(郊居賦小則戲渚成文大則噴流丨丨)申白(宋書自序沈璞學優才贍文義可觀始興王濬教曰吾遠慙楚元門盈丨丨之)
(賓近愧梁孝庭列枚馬之客欣恧交至諒惟深矣江總永陽王□後山亭銘前列枚馬後招丨丨杜甫哀汝陽王詩晚年務置醴門)
(引丨丨賓陳師道和王子安至日詩丨丨徒懷惠巢由不買山)四白(北齊書文苑傳顔之推觀我生賦曰慙丨丨之調護厠六)
(友之談說張鷟耳目記婦人目有丨丨五夫守宅潛夫論易之說卦㢲為人多白眼相揚丨丨者兵死此猶金伐木也)電白
(唐書地理志高州高凉郡武德六年分廣州之丨丨連江置夲治高凉大歴十一年徙治丨丨縣三丨丨良德保寧又郝經丨丨馬)
(詩逸足追風名丨丨)博白(唐書地理志白州南昌郡武德四年置縣四丨丨建寧周羅南昌)驚白(唐書孫伏伽傳伏伽)
(拜御史時先被内旨而制未出歸臥于家無喜色頃之御史造門子弟丨丨徐起見之時人稱其有量)&KR3227;白(唐書韋表微傳)
(表微擢進士第數辟諸使府久之入授監察御史裏行不樂曰爵祿譬滋味也人皆欲之吾年五十拭鏡丨丨冒游少年間取一班)
(一級不見其味也將為松菊主人不愧陶淵明云)劉白(唐書白居易傳居易初與元稹酬詠故號元白稹卒又與劉禹錫齊)
(名號丨丨又張彦遠歴代名畫記永光建昭中畫手陳敞丨丨龔寬並工牛馬陸游最高亭詩丨丨老來㤀世味只思詩酒伴裴公)
鮮白(唐書南蠻傳南詔覧瞼井産鹽最丨丨惟王得食取足輒滅竈黃汝良玉壺冰賦皎精明而澄澈皓丨丨而含章)和
白(唐書新羅傳新羅官有宰相侍中司農卿太府令凡十有七等事必與衆議號丨丨一人異則罷王建原上新居詩陳藥初丨)
(丨新經未入黃)蒲白(宋史禮志元豐元年知宗正丞趙彦若言禮院以仲秋茭萌不經易以丨丨今仲秋丨無丨請改從春獻)
(杜甫詩春光淡沲秦東亭渚丨芽丨水荇青僧善住詩春江水煖丨芽丨)荒白(宋史食貨志嘉定八年左司諫黃序奏雨澤愆)
(期地多丨丨知餘杭縣趙師恕請勸民雜種麻粟豆麥之屬)錄白(宋史職方志大事則禀奏其付授者用宣小事則擬進其)
(付授者用劄先具所得旨關門不省審覆面得旨者為丨丨批奏得畫者為畫旨並留為底惟以白紙錄送皆候報施行)堂白
(宋史𨕖舉志紹興三十二年吏部侍即凌景夏言今吏部七司宜置例冊凡換給之期限戰功之定處去失之保任書填之審實奏)
(薦之限隔酬賞之用否凡經申請或丨丨或取旨者每一事已命郎官以次擬定而長吏書之于冊以為例)裴白(宋史吳育)
(傳育晚年在西臺與宋庠相唱酬追丨丨遺事至數百篇)踏白(宋史吳挺傳自北邊至武興列五軍曰丨丨推鋒𨕖鋒策𨕖鋒)
(遊奕)獄白(宋史循吏傳魯有開知金州有蠱獄當死者數十人有開曰安得若是衆耶訊之則誣天方旱丨丨則雨)首白
(山海經馬成之山有鳥焉其狀如烏丨丨而身青足黃是名曰鶌鶋其鳴自詨食之不饑王勃送白七序同人者少方見阮籍之眼)
(青知我者稀不學馮唐之丨丨)雲白(握竒經旗法天玄地黃風赤丨丨抱朴子渴者恣口于丨丨之酒饑者取飽于鬱肉漏脯)
(也廣志鴆鳥一名丨丨能食蛇以其羽濾酒飲之立死野客叢談詩有全用前人一句而以已意貼之者如沈雲卿丨丨山青千萬)
(里幾時重謁聖明君而子美則曰丨丨山青萬餘里愁看直北是長安是也杜甫詩崔嵬晨丨丨吕巖大雲寺茶詩兔毛甌淺香丨)
(丨蝦眼湯翻細浪俱貢師泰詩隴丨浮地丨丁鶴年詩潮生别浦江丨丨)汙白(太公金匱硯之書曰石黑相著而黑邪心讒言)
(無得丨丨易林躓馬破車惡神降家青蠅丨丨暴子離居論衡讒言傷善青蠅丨丨)來白(穆天子傳天子之狗重工徹止雚猳)
(黃南丨丨注皆淩狗之名亦猶宋鵲之𩔖)堊白(管子崢丘之戰民多稱貨負子息以給上之急桓公令左右州曰表稱貸之家)
(皆丨丨其門而高其閭)駁白(子華子子車氏之猳其色粹而黑一産而三豚焉其二則粹而黑其一則丨而丨惡其弗𩔖于)
(已也嚙而殺之其同于己者字之惟謹)鵲白(孔叢子申叔問曰犬馬之名皆因其形色唯韓盧宋鵲則否何也子順荅曰盧)
(黑色丨丨色非色而何)交白(莊子有漁父者下船而來須眉丨丨被髮揄袂)雄白(莊子物各守其分無丨丨也言知丨)
(知丨之義)素白(淮南子直立而不撓丨丨而不汚)質白(淮南子素之丨丨染之以涅則黑)白白(春秋繁露知其)
(陽陽而隂陰丨丨而黑黑也韓愈詩晨遊百花林朱朱兼丨丨陸游詩朱朱丨丨自成林)氣白(春秋繁露日冬至七十二日木)
(用事其氣燥濁而清七十二日火用事其氣慘陽而赤七十二日土用事其氣濕濁而黃七十二日金用事其丨慘淡而丨七十二)
(日水用事其氣清寒而黑)瞻白(易林丨丨用弦駑孱恐怯任力隨身如蝟見鵲偃視怒腸不敢拒格)分白(易林飛蚊汚身)
(為邪所率青蠅丨丨真孝放逐大戴禮自事其親好以告人乞言勞醉而面于敬愛飾其見物故得其名名揚于外不誠于内伐名)
(以事其親戚以故取利丨丨其名以私其身如此者𨼆于忠孝者也成公□隸書體丨丨賦黑棋布星列)禿白(易林磝磽丨丨)
(不生黍稷)變白(易林腐臭何在青蠅聚集丨丨為黑敗亂邦國抱朴子頭虱處身漸丨而丨身虱處頭漸變而黑係所染也譚)
(賓錄隋煬帝為晉王鎮揚州起玉清玄壇邀遠知主之遠知來謁見斯須而鬚髮丨丨晉王懼而遣之少𨕖又復其舊大丹𨼆書還)
(精歸神丨丨化青)不白(易林申酉敗時陰匿萌作荷葭載牧泥塗丨丨)覆白(易林離友絶朋巧言讒匿丨丨汚玉顔叔)
(哀哭)飬白(大戴禮時有丨丨飬長也一則在夲一則在末故其記曰時丨丨之也)出白(道德指歸論丨丨入黑不為美)
(好逐功逃名乃長昭昭)陰白(太玄經丨丨陽黑分明其職出入有飾丨升于西故丨)還白(武帝内傳長生反視丨丨)
(留青前燕錄慕容雋僣即皇帝位時晉使遣詣雋謂之曰丨丨汝天子我承人乏為中國所推己為帝矣)膚白(論衡人少則丨)
(丨老則膚黑黑久則黯若有垢矣)身白(論衡變復之家謂蟲食穀者部吏所致也貪則侵漁故身黑頭赤則謂武官頭黑身)
(赤則謂文官時或頭赤丨丨頭黑身黃或頭身皆黃或頭身皆青或皆白若魚肉之蟲應何官吏哉)凝白(論衡子日沐令人愛)
(之卯日沐令人頭白夫子日沐誰使可愛卯日沐誰使丨丨者)朗白(論衡今妄以刀劒之鉤月摩拭丨丨仰以嚮日亦得火焉)
啟白(釋名笏勿也君有教命及所丨丨則書其上備忽忘也)土白(釋名丨丨曰漂漂輕飛散也)正白(釋名䄠衣)
(䄠坦也坦然丨丨無文彩也)𩔖白(參同契金為水母母𨼆子胎水為金子子藏母胞真人至妙若有若無髣髴太淵乍沈乍)
(浮退而分布各守境隅採之丨丨造之則朱煉為表衛白裏貞居方圓徑寸混而相居)男白(參同契丨丨女赤金火相拘則)
(水定火五行之初)先白(參同契丨丨而後黃兮赤黑逹表裏)肺白(參同契肝青為父丨丨為母腎黑為子離赤為女脾)
(黃為祖)肉白(南方草木状龍眼樹如荔枝但枝葉稍小殼青黃色形圓如彈丸核如木梡子而不堅丨丨而帶漿其甘如蜜)
實白(南方草木狀荔枝樹青華朱實實大如雞子核黃黑似熟蓮丨丨如肪甘而多汁似安石榴)握白(抱朴子蒙塵觸)
(雨戴霜履冰懷黃丨丨提清挈肥)灰白(古今注蠅虎蠅狐也形似蜘蛛而色丨丨善捕蠅)辨白(文心雕龍丨丨云世)
(之作者或好煩文博採深沉其旨者或好離言丨丨分毫析釐者所習不同所務各異言勢殊也)窮白(文心雕龍衣錦褧衣)
(惡文太章賁𧰼丨丨貴乎反夲)倒白(劉勰新論人皆性有所偏執其所好而與衆相反則丨丨為黑變苦成甘移角成羽佩蕕)
(蒜當薰美醜無定形愛憎無正分也)轉白(劉勰新論明者課言以尋理不遺理而著言執名以責實不乘實而存名然後言理)
(兼通而名實俱正世人傳言皆以小成大以非為是傳彌廣而理逾乖名彌假而實逾反則廻犬似人丨丨成黑矣)陳白(蓮社)
(高賢傳慧遠法師神貌嚴肅瞻仰者則心戰沙門有持如意致獻者不敢丨丨竊留座隅而去)吏白(蓮社高賢傳陶潛為彭澤)
(令郡遣督郵至縣丨丨應束帶見之潛歎曰吾不能為五斗米折腰拳拳事鄉里小兒耶遂解印去縣)皮白(竹譜&KR2035;竹堅而)
(促節體圓而質堅丨丨如霜粉)駢白(初學記廣志曰梁國夫人棗大白棗三皇棗丨丨棗灌棗此官園所種)侯白(玉泉)
(子白敏中為相嘗欲以前進士侯温為子壻其妻盧氏曰既已姓白又以侯氏兒為壻必為人呼作丨丨爾敏中為之止焉)纖
白(夲事詩寧王曼貴盛寵妓數十人皆絶藝上色宅左有賣餅者妻丨丨明媚王一見屬目厚遺其夫取之羅𨼆粉詩每持丨丨)
(助君時霜自無憀雪自疑)畢白(唐詩紀事自大中至咸通相白敏中次畢諴曹確使相羅邵權崔相植因戲曰可以歸矣近日)
(中書皆蕃臣謂丨丨曹羅皆蕃姓)螺白(嶺表錄異貞元中驃國進樂有玉螺銅鼔玉螺皆丨之丨者非琢玉所為也)鷺
白(渚宫舊事王栖巖自湘川寓江陵丨丨湖所居桃杏手植成數十列四藩其宇時人比董奉)脫白(摭言王倜丞相魯公)
(損之子丨丨期月無疾而卒)通白(松窗錄開元中禁中初重木芍藥得四本紅紫淺紅丨丨者上因移植于興慶池東沈香)
(亭前)露白(宣和畫譜宗室令庇能畫墨竹穔斜曲直各分背向淺深丨丨以資竒特麴夲草山東秋丨丨色純未列李白書懷)
(詩風入松下清丨出草間丨又遊泰山詩山明月丨丨夜靜松風歇劉隲漢武詩槃溉碧霄甘丨丨室遷幽壤瑞雲黃袁桷詩草肥)
(凉丨丨)茶白(蔡義茶錄丨色貴丨而餅茶多以珍膏油其面故有青黃紫黑之異既已末之黃白者受水昏重青白者受水)
(鮮明故建安人鬭試以青白勝黃白蘇轍潄玉亭詩入瓶銅鼎春丨丨接竹齋厨午飯香)撮白(江隣幾雜志審刑奏貼黃上更)
(加丨丨撮白上復有貼黃)深白(侯鯖錄歐陽公謫滁州令幕中謝判官幽谷種花謝請要束公批紙尾云淺紅丨丨宜相間先)
(後仍須次第栽我欲四時携酒去莫教一日不花開袁桷新安芍藥歌輕朱丨丨鑄顔色高亞綠樹争精神)淮白(却掃編吕)
(文靖公為相其夫人馬氏因時節朝宫中慈聖謂曰今歲難得糟丨丨夫人家有之乎對曰有之容妾還家進入既歸索其家所有)
(得二十合列之廡下文靖命止進一合餘並留之夫人曰臣庶之家自相餉遺猶欲豐腆奈何靳之文靖曰此雖微物而禁中偶乏)
(吾家乃有如許之多可乎陳造詩丨丨不下槎頭鯿納延詩水清丨丨上天闊海青低)葱白(埤雅齊民要術以為種葱良地)
(三翦薄地冄翦八月止不止則葱無袍而損白盖丨肉曰丨其青謂之袍耶律楚材春盤詩勻和豌豆揉丨丨細翦蔞蒿點韭黃)
八白(埤雅馬八歲一變語曰七驄丨丨言馬至八歲驄變而白矣)淺白(碧雞漫志吳蜀雞冠花有一種小者高不過五)
(六寸或紅或淺紅或白或丨丨目曰後亭花)背白(香譜龍腦香酉陽雜俎云出波律國樹高八九丈可六七尺圍葉圓而丨)
(丨)芝白(法帖刊誤唐文皇右軍傳贊云伯英臨池之妙無復餘蹤非特唐也晉世見者亦寡故庾翼與右軍書云昔得伯英)
(章草十紙過江亡失常歎妙蹟永絶此卷章草丨丨一帖差近古亦疑先賢摹放也)亮白(法帖刊誤孤不度德量力與丨丨董)
(卓以來二帖皆諸葛傳中與昭烈問荅語有一叚自孫權據有江東以下與此文相接誤寘第十卷王大令部中)嵌白(雲林)
(石譜西河京洛河水中出碎石採其丨丨者入鉛和諸藥可燒變假玉)瑩白(雲林石譜黃龍府山中産柏子瑪瑙石色丨丨)
(上生柏枝或黑或黃甚光潤洞天清錄歙紙今徽州府歙縣地名龍鬚者紙出其間光&KR0632;丨丨可愛白居易荔枝圖序殼如紅繒膜)
(如紫綃瓤肉丨丨如冰雪漿液甘酸如醴酪梅堯臣文石硯屏詩虢州紫石如紫泥中有丨丨𧰼明月)飯白(雞肋編米元章)
(嘗作詩云丨丨雲留子茶甘露有兄人不省露兄故嘗叩之乃曰只是甘露哥哥耳)齒白(朱彧可談廣中富人多畜鬼奴色黑)
(如墨唇紅丨丨髮鬈而黃孟郊弦歌行驅儺擊鼓吹長笛瘦鬼染面惟丨丨)丹白(貽謀錄祥符四年六月詔宫院苑囿等止)
(用丨丨装餙不得用五綵)滅白(西溪叢語凡潢紙丨丨便是染則年久色暗盖染黃也)圓白(桂海虞衡志泡花南人或)
(名抽花春末開蕊丨丨如大珠既折則似茶花)餳白(緗素雜記李義山詩云粥香丨丨杏花天省對流鶯坐綺筵又宋子京清)
(明詩云漠漠輕花著早桐客甌餳粥對禺中寒食清明多用餳粥事)茭白(夲草菰笋一名丨丨梅堯臣寄曾子固詩采石新林)
(兒女去丨丨蒲芽艇子歸)翻白(夲草丨丨草高七八寸葉硬而厚有鋸齒背白似地榆而細長開黃花僧寳律法雲寺雨後詩)
(閣道汎清叢樹在磵門丨丨捲濤來)杜白(夲草蠍名丨丨)瑞白(明一統志丨丨堂在䕫州府馬熙載預賞元宵曲宴近臣)
(詩宣和初載元冬尾丨丨纔消塵不起)盤白(明一統志丨丨山在溧陽縣西南四十里第二峰石上有仙人跡)内白
(九章精色丨丨𩔖任道兮注丨丨内懷㓗白也)鄭白(西都賦下有丨丨之沃衣食之源提封五萬疆場綺分吳都賦江湖嶮陂)
(物産殷充繞霤未足言其固丨丨未足語其豐)珥白(摰虞鵁鶄賦鸞頸龜背戴玄丨丨)玉白(江偉傅渾頌乃冰其清乃)
(丨其丨范成大問天醫賦春醅珠紅暑體丨丨)連白(潘岳西征賦纖經丨丨鳴榔厲響注纖經丨丨網也丨丨以連羽經其上)
(於水中二人對引之)由白(郭璞遊仙詩蓐收清西陸朱羲將丨丨注漢書曰日月有九行立秋二分西從白道)尾白(郭璞)
(山海經讚&KR1649;如之獸鹿狀四角馬足人手其丨則丨貌兼三形攀木緣石)垂白(鮑照詩結髮起躍馬丨丨對講書温庭筠詩不)
(堪丨丨叟行折御溝楊盧𤦺詩霜鬢半丨丨)構白(張融海賦漉沙丨丨熬波出素)浪白(梁簡文帝詠疏楓詩萎綠映葭)
(青疏紅分丨丨宋之問上已泛舟序桃水漲而浦紅蘋風搖而丨丨李賀江樓曲蕭騷丨丨雲差池黃粉油衫寄郎主)河白
(梁簡文帝單飛鴈詩天霜丨丨夜星稀一鴈聲嘶何處歸)妬白(梁簡文帝舌賦豔紫凌朱飛黃丨丨)衰白(任豫詩生長數)
(十載幸祐見丨丨杜甫詩生意甘丨丨)曜白(劉孝儀謝賜柰啟潘園丨丨孫井浮朱)絲白(何遜秋夕歎白髮詩丨丨)
(不難染蓬生直易扶)光白(王褒關山月詩天寒丨轉丨風多暈欲生)馬白(庾信𧰼戲賦居東道而龍青出西關而丨丨李)
(白詩君馬黃我丨丨馬色雖不同我心夲無隔)真白(庾信詠園花詩自紅無假染丨丨不須粧)表白(許善心神雀頌孔圖)
(獻赤荀文丨丨)珪白(唐太宗喜雪詩映桐丨累丨縈峰蓮抱素)野白(唐高宗過温湯詩林黃疎葉下丨丨曙霜明張喬題)
(湖上友人居詩丨丨梅繁後山明雨散初)片白(李華登頭陀寺東樓詩序辨衡巫于點黛指洞庭于丨丨耿湋秋日詩微紅拂)
(秋漢丨丨透長波歐陽詹龍興寺閣詩短垣齊介嶺丨丨指分流梅堯臣送余中舍詩孤青水中石丨丨蒼梧雲馬戴落照詩微紅)
(拂秋漢丨丨逶長波)地白(李白詩丨丨風色寒雪花大如手又中庭丨丨樹栖鴉)體白(李白荅族姪僧中孚贈玉泉仙)
(掌茶詩序荆州玉泉寺近青谿諸山山洞往往有乳窟窟中多玉泉交流中有白蝙蝠大如鴉丨丨如雪)濤白(李白送人尋越)
(中山水詩湖清霜鏡曉丨丨雪山來)鳩白(李白白鳩辭白丨之丨誰與鄰霜衣雪襟誠可珍)水白(李白詩霜清東林鐘)
(丨丨虎溪月)鑷白(李白鍊藥院丨丨髮詩長吁望青雲丨丨坐相看杜甫詩其如丨丨休)照白(李白歸石門舊居詩)
(羡君素書嘗滿案含丹丨丨霞色爛)淡白(李白詩丨丨梨花面輕盈楊柳腰蘇軾詩梨花丨丨柳深青鄭思肖詩曙蟾消丨丨)
業白(杜甫夜聽許損誦詩詩許生五臺賓丨丨出石壁僧無愠寄宗聖西堂詩句清堪供佛丨丨可箋天)舊白(杜甫詩驛)
(邊沙丨丨湖外草新青)霧白(王昌齡詩秋丨連雲丨)吐白(常衮晚秋集賢院即事詩翻黃桐葉老丨丨桂花初劉躍)
(竒石詩晴雲時丨丨陰蘚間書青黃汝良玉壺冰賦夜光含輝截肪丨丨)丹白(韋應物馬明生遇神女歌馬生一立心轉堅知)
(其丨丨蒙哀憐王安石酴醿金沙二花合發詩我無丨丨知如夢人有朱鉛見即愁)遠白(錢起登勝果寺南樓雨中詩孤邨凝)
(片烟去水生丨丨)細白(錢起早夏詩鸝黃好鳥搖深樹丨丨佳人著紫羅)蘋白(揚諫贈知已詩丨丨蘭葉青恐度先)
(春時)闊白(賈躭賦虞書歌孤青似竹更颼飀丨丨如波長浩渺)含白(韓愈高君畫讚澄源卷璞丨丨瑳瑳)皦白(韓愈)
(賀白兔書今月五日營田廵官獻瑞兔毛質丨丨)修白(韓愈詩帛紳拖丨丨)甫白(韓愈酬盧雲夫詩高揖羣公謝名譽)
(遠追丨丨感至諴梅堯臣還吴舍人詩卷詩有唐文最盛韓伏甫與白丨丨無不包甄陶咸所索王安石次陸定遠詩可但風流追)
(丨丨由來家世出機雲)繚白(柳宗元始得西山宴游記其高下之勢岈然洼然若垤若穴尺寸千里攢蹙累積莫得遯𨼆縈)
(青丨丨外與天際四望如一然後知是山之特出不與培塿為𩔖)沸白(柳宗元袁家渴記楚越之間方言謂水之反流者為)
(渴音若衣褐之褐渴上與南館高嶂合下與百家瀨合其中重洲小溪澄潭淺渚間厠曲直平者深黑峻者丨丨舟行若窮忽又無)
(際)曉白(柳宗元詩素霜滋丨丨)梅白(歐陽詹春盤賦庭前丨丨溪畔桃紅)王白(元稹駱口驛詩郵亭壁上數行)
(字崔李題名丨丨詩注驛東壁有李逄吉崔韶題名北壁有白居易題王質夫和焉)帆白(白居易夜泊旅望詩沙明連浦月丨)
(丨滿船霜)窗白(白居易和錢員外禁中夙興詩丨丨星漢曙窗䁔燈火餘陸游曉起詩一鴉飛鳴丨已丨推枕欲起先歎息)
栖白(孟郊小𨼆吟鍊性靜丨丨洗情深寄玄)嚴白(孟郊雪詩崚嶒墮庭中丨丨何皚皚)洲白(張籍岳州晩景詩丨)
(丨蘆花吐園紅柿葉稀)平白(李賀詩汰沙好丨丨立馬印青字)斜白(李賀夢天詩老兔寒蟾泣天色雲樓半開壁丨)
(丨)空白(李賀李憑箜篌引吳絲蜀桐張高秋丨丨凝雲頽不流)秋白(李賀月漉漉篇丨丨鮮紅死水香蓮子齊又將)
(發詩丨丨遥遥空日滿門前路)換白(姚合病中書事詩丨丨方多錯㢠廻金法不全)散白(王儲賦得花發上林詩丨丨憐)
(晴日舒紅愛晚霞)燈白(楊衡冬夜舉公房詩丨丨霜氣冷室虚松韻深林景熙夜意詩砧清秋巷迥丨丨夜堂凉)孤白
(趙蕃老人星詩高懸方杳杳丨丨乍熒熒)涵白(吳丹賦得玉水記方流詩映空虚漾漾丨丨淨悠悠)火白(孫樵迎春奏燈)
(青丨丨門無轍跡吳師道詩燈青丨丨凄餘温)輕白(温庭筠詠雪詩細光穿暗隙丨丨駐寒條)蘆白(李商𨼆詩丨丨疑粘)
(鬢)羽白(李商𨼆魏侯第東北樓堂言别詩丨丨風交扇冰清月印盆)毫白(李洞題尼大德院詩臺上燈紅蓮葉密眉)
(間丨丨黛痕銷)樹白(張祜洞庭南館詩丨丨看烟起沙紅見日沉)江白(張祜題驛詩海明先見日丨丨迥聞風劉基為)
(冷起敬賦泉石歌鮫人淵客起相顧丨丨山青烟漠漠又薩都拉詩帆衝細雨空丨丨)頑白(狄遵度深秋月夜詩洞庭葉落)
(凉颼颼銀河丨丨凝不流)沫白(陸龜蒙酬襲美寄海蟹詩骨清猶似含春靄丨丨還疑帶海霜)誇白(陸龜蒙雜諷詩至今)
(東方生滿口自丨丨)暖白(韓偓詩丨丨膚紅玉笋芽)凍白(韓偓雪梅詩丨丨雪為伴寒香風是媒)皺白(韓偓惜花)
(詩丨丨離情高處切膩香愁態靜中深)鬃白(韋莊代書寄馬詩丨丨似披梁苑雪頸肥如撲杏園花)膩白(羅𨼆金陵)
(思古詩杜秋在時花解言杜秋死後花更繁柔姿曼態葬何處夭紅丨丨愁荒原秦觀詞輕紅丨丨步步熏蘭澤范成大乞魚鮓詩)
(截玉凝膏丨丨點酥粘粟輕紅)灑白(羅𨼆甘露寺看雪詩篩寒丨丨亂溟濛禱請功兼造化功)村白(温憲杏花詩店香風)
(起夜丨丨雨休朝)疎白(僧棲蟾冄宿京口禪院詩蟾蜍竹老搖丨丨菡蓞池乾落碎紅)芷白(僧貫林讀離騷經詩湘江)
(濱湘江濱蘭紅丨丨波如銀)晳白(蔡襄送勤上人歸吳中詩吳江水好吳岫靈吳人丨丨神氣清秦觀陳令舉妙奴詩肌膚)
(丨丨髮脚長含語未發先有香)滉白(蔡襄紙扇詩丨丨新牋卷線稜刮青纖竹纏紅藤宗澤華隂道中詩烟遮丨丨初疑雪日)
(映斑斕却是花)疏白(韓𤦺詩漢唐二傅推丨丨)新白(歐陽修詩櫛髮變丨丨鑑形失故丹)杏白(梅堯臣發昭亭詩欲)
(霽鳩亂鳴將耕丨先丨)雌白(梅堯臣次韻永叔乞藥詩雄赤而丨丨由來不同功)海白(梅堯臣送孫秘丞詩天壇半夜)
(見丨丨光動古邑鷄先嘷謝翺效孟郊體詩牽牛秋正中丨丨夜疑曙)繁白(曾鞏寄王介甫詩野沼轉平綠梅梢弄丨丨)
靚白(曾鞏戲呈休文屯田詩明紅丨丨花千樹隔葉桃枝鸎百囀)釅白(蘇軾山芋作玉糝羹詩香似龍涎仍丨丨味如)
(牛乳更全清)漆白(蘇軾書墨茶欲其白墨欲其黑方求黑時嫌丨丨方求白時嫌雪黑自是人不會事也)&KR0008;白(孔平)
(仲城東詩欓香憶烹鯉丨丨想流匙劉克莊冄和實之詩草地棗仁猶索鬭田家丨丨可能餐)菰白(黃庭堅荅和蕭㢲葛敏修)
(食笋詩韭黃照春盤丨丨媚秋菜陸游舟中詩香甑炊丨丨醇醪點蟹黃又法雲寺詩厨供丨丨美池蘸水紅開)十白(黃庭)
(堅寄南陽謝外舅詩遶床呌一擲丨丨九雉盧)笋白(黃庭堅元明留别詩桄榔丨丨映玉箸椰子酒清宜具觴)洗白(張耒)
(招潘郎飲詩吹紅丨丨雨三日吾園花蘂已離披)臘白(陳師道雪後詩送往開新雪又晴故留丨丨待春青)傅白(陳師)
(道放歌行當年不嫁惜娉婷丨丨施朱作後生鄭氏允端念舊詩憶昔娉婷十五餘勻紅丨丨鬭西施)破白(陳師道城南詩)
(含紅丨丨連連好度水吹香故故長)鷄白(唐庚詩蟹黃嗔止酒丨丨勸加餐)撚白(陳造騎過山村詩吟髭丨丨迎風去)
(粧面駢紅倚戶看)盧白(朱松還江公詩卷詩榮枯舉世争丨丨枉直何人較尺尋)隣白(王十朋會稽風俗賦元微之一)
(代竒才罷侍玉皇謫居蓬萊賓竇丨丨)仙白(程珌詩句秀來丨丨)剔白(劉子翬詩流品當丨丨)食白(周必大楊)
(梅詩請君速訪天竺老丨丨追繼仇池仙注東波寄辯才詩云且食白楊梅)呼白(周必大花會戲成詩醉紅政不妨文飲丨)
(丨從來要助懽)㢠白(范成大石湖中秋詩丨丨包元氣空明熨病眸)銀白(范成大開爐詩石湖今日開爐紙窗丨丨新糊)
葦白(范成大送趙積中詩生平我亦一沙鷗丨丨蘆黃今正秋劉基咏荷花詞只恐青娥嬌妬相將見丨丨芹黃)嫩白
(陸游山居詩丨丨半甌嘗日鑄硬黃一卷學蘭亭)接白(陸游園中對酒詩裁紅丨丨株株活坐擁春工大半權)頷白
(林寬送謝石先軰歸宣州詩天寒千尺嶽丨丨半聯詩)碎白(沈說詩溪女得魚烹丨丨田家收榖曬新黃)樹白(林希)
(逸題江貫道畫謂彼丨丨䜟其身窮貫道畫林木如筭子其身皆白)微白(葛長庚詩丨丨一鉤天外月淡青數點海邊山)粲
白(葛長庚風臺遣心詩長青今歲葉丨丨去年枝)炊白(方回秋到詩擘黃新栗嫩丨丨早秈香)夢白(孫九䁀甄莊三)
(藏真身詩緣甄駐飛錫丨丨出重泉注三藏來中土時其師授記謂當逄甄而往沒後三百年見夢於白氏出地中)春白(酈權)
(詩茶竈翻丨丨糟牀滴曉紅)絳白(元德明榴華詩山茶赤黃桃丨丨戎葵米囊不入格)短白(李森詩少年日日醉花邊)
(丨丨長紅一一怜)嬌白(元淮人日書懷詩麗日池塘凍水消嫩紅丨丨見芳苗)湖白(耶律楚材詩瀚海丨噴千浪丨)
(丁鶴年詩江空風捲丨頭丨)魚白(貢師泰送陶翁歸豫章詩秋雨初晴䆉稏香蟹紅丨丨憶江鄉)蒿白(戴表元詩水味)
(野裁丨丨瘦山毛人摘芋紅多)雉白(吳師道賢良方正策銀黃玉紫丨丨烏丹)歛白(楊維禎斬蛇劍賦粤砥丨丨鵜膏瑩)
(彤)沈白(丁鶴年涵清軒詩落月斜丨丨流霞淺浴丹)怨白(孫氏蕙蘭綠窗詩愁紅丨丨知多少流過長溝水亦香)
泉白(僧清珙溪嵓雜詠山厨修午供丨丨似銀漿慎蒙九鯉湖記石上涌飛泉丨丨味甘)渚白(劉基題山水圖詩空江悠)
(悠一漁艇丨丨沙明萬魚靜)寉白(唐肅劉松年仙居圖詩鳥青呼作使丨丨飬成羣)作白(楞嚴經注梵言羯磨華言)
(丨丨言受戒三番每月自白其所犯丨丨者令其自白也)返白(雲笈七籖大洞真經真仙鋉客停年丨丨)七白(雲笈七籖)
(鎮生五藏訣會以丨丨靈蔬和以白素飛龍)二白(雲笈七籖修真要旨中台丨丨護身鎮宅)洞白(雲笈七籖太上虛無)
(自然夲起經但丨丨無所見無所聞道自然從其中生)崔白(宣和畫譜丨丨字子西長於寫生極工於鵝所畫無不精絶又)
(武臣吳元瑜學丨丨能變世俗之氣所謂院體者雲烟過眼錄丨丨五雀圖皆賈氏悅生堂物)尹白(畫經丨丨汴人專工墨花)
(坡嘗賦之云花心起墨暈春色散毫端)希白(翰墨志世有絳帖潭帖臨江帖此三書絳本已少惟潭帖為勝者以錢丨丨所)
(臨夲也丨丨於字畫得佳處故於二王帖尤邃若臨江則失眞遠矣)
柞楢白(禮記禮運疏丨丨丨故秋用之槐檀黑故冬用之)西方白(史記夏紀貢維土五色注韓詩外傳云天子社)
(廣五丈東方青南方赤丨丨丨北方黑上冐以黃土將封諸侯各取方土苴以白茅以為社也)昭昭白(史記天官書涒灘歲)
(歲陰在申星居未曰大音丨丨丨其失次有應見牽牛)衣上白(史記封禪書秦以冬十月為歲首故常以十月上宿郊見)
(通權火拜于咸陽之旁而丨丨丨其用如經祠云)貴名白(荀子通于四海則天下應之如讙是何也則丨丨丨而天下治)
(也注讙喧也言聲齊應之也貴名謂儒名可貴白明顯之貌)玉英白(淮南子銅英青金英黃丨丨丨)殷加白(白虎)
(通制冠者法天周加赤丨丨丨何以知丨丨丨也周加赤知丨丨丨也)腹下白(小爾雅純黑而返哺者謂之烏小而丨丨)
(丨不反哺者謂之鴉)桑葉白(四民月令三月昏參星夕杏花盛丨丨丨)主簿白(高士傳任棠少有竒節𨼆身不仕龐)
(參為漢陽太守到先就家俟焉棠不與言但以薤一夲水一盂置戶屏前自抱孫兒伏于戶下丨丨丨以為倨傲參思其意良久曰)
(棠置一盂水者欲諭太守清也投一夲薤者欲諭太守擊強宗也抱孫兒當戶者欲諭太守開門恤幼也)雞昧白(廣志犀角)
(之好者名丨丨丨)法金白(神仙傳天門子曰陰人所以著脂粉者丨丨之丨也)射的白(水經注會稽有射的山年)
(登否常占射的以為貴賤之凖諺曰丨丨丨斛米百射的玄斛米千)漠北白(酉陽雜爼丨丨丨身長且大細斑短脛鷹内之)
(最一名西道白)寒骨白(酉陽雜俎單雄信幼時學堂前植一棗至年十八伐為鎗長丈七尺重七十斤號為丨丨丨)荆
窠白(酉陽雜俎鷹丨丨丨短身而大亦名沙裏白)房山白(酉陽雜俎鷹丨丨丨者紫背細斑便兔生代東房山)東
道白(酉陽雜俎丨丨丨腹背俱白鷹内之最大生盧龍川北)邢瓷白(茶經丨丨丨而茶色丹越瓷青而茶色綠)石
巖白(茶譜建安能仁院有茶生石縫間蓋精品也僧林造得茶八餅號丨丨丨)冷飛白(清異錄老伶官黃世明常言逮)
(事莊宗大雪内宴鏡新磨進詞號丨丨丨)法石白(荔枝譜丨丨丨出泉州法石院色青白其大次于藍家紅)兩眼白
(王陶談淵太原王仁裕字遠祖母約二百餘歲形質𦕈小長約三四尺許丨丨丨晴皆碧飲㗖至少夜多不睡)鄱陽白(洞天)
(清錄匹紙長三丈至五丈陶榖家藏數幅長如匹練名丨丨丨)玉醆白(洛陽花木記牡丹多葉白花名丨丨丨)跖䨇
白(洞仙傳丨丨丨徊二赤此五神道之秘事也)顠鬢白(王逸九思含憂強老兮愁無樂鬚髮蔓顇兮丨丨丨注顠雜白)
(也)依草白(鮑照詩松色隨野深月露丨丨丨)鷗舞白(劉瑱琵琶磯詩頡頏丨丨丨流亂葉飛紅)柳絮白
(庾肩吾春日詩桃紅丨丨丨照日復隨風)霜氣白(唐太宗詩寒野丨丨丨平原燒火紅)春潮白(王勃詩江曠丨丨丨)
(山長曉岫青)堅冰白(儲光羲使過彈筝峽詩皚皚丨丨丨漫漫陰雪平)天光白(王昌齡送韋兵曹詩寒夜丨丨)
(丨海净月色眞)山眼白(李白雨後望月詩出時丨丨丨高後海心明)界天白(杜甫懷錦水居止詩雪嶺丨丨丨錦)
(城曛日黃)雪山白(杜甫古柏詩雲來氣接巫峽青月出寒通丨丨丨)日月白(杜甫詩鴻飛冥冥丨丨丨)草木
白(杜甫鹽井詩鹵中丨丨丨青者官鹽烟)靈山白(杜甫詩閬州城東丨丨丨)雲子白(杜甫詩飯抄丨丨丨瓜嚼)
(水精寒)隴草白(杜甫詩丨丨蕭蕭丨洮雲片片黃)虬髯白(皇甫曾贈老將詩轆轤劍折丨丨丨轉戰功多獨不)
(侯)霜簡白(包何送韋侍御奉使江嶺催青苗錢詩手持丨丨丨心在夏苖青許渾酬河中杜侍御詩春雪預呈丨丨丨曉)
(霞先染繡衣紅)秋練白(劉禹錫問罪蠻徼詩降幡丨丨丨驛騎畫塵紅)潭氣白(張籍惜花詩月出丨丨丨游魚暗衝)
(石華察詩臺空人影疎夜靜丨丨丨)鷺毛白(顧况白露汀詩靃靡汀草碧淋森丨丨丨)波卷白(白居易東南行詩長)
(驅丨丨丨連擲采成盧注卷白波當時酒令)日浴白(白居易代鶴詩貌似天與高色非丨丨丨)一莖白(白居易詩)
(二十年前丨丨丨如今變作滿頭絲)三分白(白居易詩鬢髮丨丨丨交親一半無)瓦溝白(白居易詩雪依丨丨丨草)
(遶墻根綠)寒熖白(叚成式觀山燈詩夜深丨丨丨猶自綴金繩)孤燭白(李洞冬夜吟集茅齋詩撚髭丨丨丨明目)
(衆山青)寒蕪白(曹松詩鹿眠荒圃丨丨丨鴉噪殘陽敗葉紅杜光庭山居詩霜彫曲徑丨丨丨雁下遙村落照紅)秋
蟾白(裴夷直重九日宴集詩不待丨丨丨須沉落照紅)虎尾白(陸龜蒙吳俞兒舞歌龍魂清丨丨丨秋照海心同一)
(色)溪塢白(伍喬宿灊山詩芝未露濃丨丨丨薜蘿風起殿廊寒)桂宫白(陳陶飛龍引彤庭侍宴瑤池席老兔春高)
(丨丨丨)巖溜白(翁承贊題壺山詩秋高丨丨丨日上海波紅)霜姿白(丁澤夢王母送白玉環詩似見丨丨丨如)
(看月采彎)金霞白(韋建河中晩霽詩踟蹰丨丨丨波上日初麗)輕蝶白(梅堯臣詩冰粉未生丨丨丨燕脂先綻野)
(櫻紅)熬鹽白(梅堯臣送鮮于秘丞詩汲井丨丨丨燒田種榖青)瓊腴白(梅堯臣賦茯苓詩外凝石稜紫内藴丨丨)
(丨)天然白(蘇軾詩酒如人面丨丨丨)萬頃白(蘇軾岐亭詩兹游定安歸東泛丨丨丨)人乳白(蘇軾岐亭)
(詩不見王武子每食刀几赤琉璃載烝豚中有丨丨丨)菰首白(黃庭堅次韻子瞻春菜詩蓴絲色紫丨丨丨蔞蒿牙甜&KR0008;)
(頭辣)流泉白(眺補之詩馬穿崤底丨丨丨)萬絲白(張耒晚歸寄无咎詩餘天一劍青遠雨丨丨丨)八月白
(韓駒順老寄菜花乾戲詩起炊曉甑丨丨丨配此春盤一掬黃注丨丨丨稻名也)洞庭白(陳與義送王因叔赴試詩楓落)
(南紀明秋高丨丨丨)雲液白(謝薖玉茗花詩素質定欺丨丨丨淺粧羞退寉翎紅)胸中白(劉子翬讀曾吉甫横碧齋)
(詩詩向來辱傾輸洞見丨丨丨)一衾白(劉子翬詠吕居仁惠建昌紙被詩未能澡子心愧此丨丨丨)梅裏白(王十)
(朋詩䆉稏風翻丨丨丨)露芒白(朱松詩翻翻風葉亂嫋嫋丨丨丨)雲杪白(周必大元宵浮圓子詩杜喜丨丨丨)
(徐妨酒復中)泉紳白(范成大天都峰詩晶熒砂竇紅夭嬌丨丨丨)蓬背白(范成大千石嶺詩露重薊花紫風來)
(丨丨丨)玉宇白(范成大詩星落丨丨丨日生綺霞丹)新醅白(范成大除夜詩糟䤑丨丨丨柴錐軟火紅)虎鬚
白(范成大望州詩黃牛廟磯石如劈想看驚湍丨丨丨)鄧州白(范成大菊譜丨丨丨九月末開單葉䨇紋白花中有細蘂)
(出鈴萼中鄧州菊潭所出)新舂白(陸游農家詩野碓丨丨丨山厨野䔩香)茶乳白(陸游寓歎詩嫩湯丨丨丨軟火)
(地爐紅)牛潼白(陸游早春詩近陂丨丨丨遠浦鴨頭青)蕎鋪白(陸游秋晚歲登詩漫漫丨丨丨纍纍橘弄黃)
芋葉白(陸游詩微風翻翻丨丨丨落日漠漠稻花香)微茫白(趙師秀詩潮生海口丨丨丨)江氣白(林景)
(熙詩遠城丨丨丨)稻畦白(黃公度詩雨積丨丨丨)蓮花白(元好問詩倪家丨丨丨每釀必見貽)三眠白
(毛麾杏花詩羞逄柳眼丨丨丨分得桃腮一笑紅)江石白(郭鈺詩日射水晶丨丨丨)秋浦白(范梈詩露凝丨丨丨)
蛟室白(陳旅詩露入珠盤丨丨丨)吳月白(陳樵題翠光亭詩林斷纔通丨丨丨雁飛不盡楚天青)海門白
(薩都拉石上晚酌天章臺詩露下酒樽凉月出丨丨丨)銀蟾白(薩都拉長門秋漏詩情雲心上如火色淚濤濕透丨丨丨)
殘火白(薩都拉夜坐贈秀才詩擁爐不覺丨丨丨開窗忽見月明東)吳楚白(傅若金寄題番陽周子震金潭山居)
(詩江開丨丨丨山直斗牛青)月波白(傳若金送雅琥歸武昌詩秋浮江漢雲木清夜過淮河丨丨丨)何郎白(劉詵)
(白木槿詩潔比丨丨丨淨如寳兒憨)金精白(張翥游虎丘寺小吳軒詩虎來古塜丨丨丨龍臥秋池劍影寒)沙窟白
(張翥詩飲馬水乾丨丨丨)罾魚白(陳高詩鼎煎浦口丨丨丨)山礬白(陳高送鄭汝玉歸蒲關詩到家三月丨丨丨入)
(饌千林竹筍甘)嵐氣白(王逄詩石澗倒涵丨丨丨)藤根白(王逄詩石崖溜雨丨丨丨)電光白(華幼武詩丨丨)
(生夜丨)茶煙白(黃庚詩窗出丨丨丨罏分葑火紅)仙掌白(楊維禎詩露下金莖丨丨丨)棃雲白(張憲)
(題周昉横笛圖詩月落長安天四更六宫一夜丨丨丨)蛟涎白(潘伯修松門山詩沙巷丨丨丨松門蜃氣平)鵝羣
白(倪瓚詩墨沼丨丨丨雲窗藥蘂紅)駝茸白(劉基過閩關詩江花巧似丨丨丨山果渾如瑪瑙殷)乾坤白(劉基)
(阮郎歸詞大澤猶纏蛇豕氣陽烏未放丨丨丨張以寧夜飲醉歸贈王伯純詩塵空祗覺丨丨丨飲醉那知賓主誰)鵝兒白
(孫蕡往平原别高彬詩塞上葡萄火齊紅宣州梨子丨丨丨)孤璵白(黃衷詩野練晴飛丨丨丨木綿春試小枝紅)時
裏白(王鏊洞庭兩山賦水族則丨丨之丨鱠殘之銀)水簾白(戴冠次唐愚士沃州山詩霞明石室丹泉掛丨丨丨)馬
希白(遼史道宗紀咸雍六年九月甲寅以丨丨丨詩才敏妙十史不能給召試之)
禽獸盡白(史記封禪書蓬萊方丈瀛州三神山在渤海中其物丨丨丨丨)儋崖振白(唐書高祖諸子傳江安王)
(元祥性庸迷所至營財産無厭時滕蔣虢三王皆貪暴得其府官者惡之不願行故時語曰寧向丨丨丨丨不事江滕蔣虢)始
牙而白(白虎通十月之時萬物丨丨丨丨白者陰氣故殷為地正色尚白也)當如所白(世說何驃騎作會稽虞存)
(弟謇作郡主簿以何見客勞損欲白斷常客使家人節量擇可通者作白事成以見存存時為何上佐取筆題白事後云若得門庭)
(長如郭林宗者丨丨丨丨汝何處得此人謇于是止)批紅判白(聞見後錄李衛公有平泉花木記百餘種耳今洛陽良工)
(巧匠丨丨丨丨接以他木與造化爭妙故歲歲益竒且廣)分間布白(翰林粹言字形在紙筆法在手筆意在心筆筆生意)
(丨丨丨丨小心布置大膽落筆)青蠅染白(丁儀厲志賦疾丨丨之丨丨悲小弁之靡託)斑間賦白(景福殿賦)
(爰有禁楄勒分翼張承以陽馬接以圓方丨丨丨丨疎密有章注斑白相間疎密各有文章)内清外白(劉楨處士碑懿)
(以先生天授德度丨丨丨丨如玉之素)六十日白(陸游野飯詩丨丨丨丨可續飯三千年清可與人又喜雨詩丨丨丨)
(丨最先熟食新且領晨炊香注丨丨丨丨稻名常以六月下旬熟)停年止白(雲笈七籖仙母金丹一名西王母丨丨丨)
(丨仙丹訣)
澤(場伯切潤丨又恩也亦陂丨下有水曰丨又州名亦姓)
韻藻麗澤(易丨丨兌君子以朋友講習注麗猶連也疏雨澤相連潤說之盛故曰丨丨兌也楓窗小牘政和三年春作新)
(宫其東門曰晨暉其西門曰丨丨)兩澤(見上)山澤(易天地定位丨丨通氣禮記丨丨列而不賦周禮太宰以九職任萬)
(民三曰虞衡作丨丨之材又角人掌以時征齒角凡骨物于丨丨之農羽人掌以時征羽翮之物于丨丨之農孟子益烈丨丨而焚)
(之文中子丨丨有廊廟之志嵇康絶交書游丨丨觀魚鳥心甚樂之陶潛詩心念丨丨居)烈澤(見上劉攽三聖殿賦焚山丨丨)
(害服妖息)震澤(書三江既入丨丨底定傳丨丨吳南太湖也陳與義盆池詩雨聲轉入浙江去雲影還從丨丨來)菏澤
(書荆河惟豫州滎波既豬導丨丨被孟豬傳丨丨在胡陵列仙傳涓子釣于丨丨)九澤(書九山刊旅九川滌源丨丨既陂魏)
(略禹為司空陂九州通丨丨淮南子北極之北有丨丨有積冰雪雹又王起雨不破塊賦祁祁美瑞丨土之丨克施每每有形三日)
(之霖勿用)同澤(詩豈曰無衣與子丨丨釋文澤如字說文作襗袴也)中澤(詩鴻雁于飛集于丨丨)竭澤(周禮草人)
(凡糞種騂剛用牛赤緹用羊墳壤用麋丨丨用鹿鹹瀉用貆勃壤用狐植壚用豕周語榖洛鬭將毁王宫王欲壅之太子晉諫曰聞)
(古之長民者不隳山不崇藪不防川不丨丨史記孔子世家丨丨涸魚則蛟龍不合陰陽)手澤(禮記父沒而不能讀父之書丨)
(丨存焉耳母没而桮棬不能飲焉口澤之氣存焉耳潘岳誄丨丨未改領膩如初)口澤(見上)大澤(禮記名山丨丨不以)
(封又上有丨丨則惠及下周禮地官澤虞每丨丨大藪中士四人下士八人府二人史四人胥八人徒八十人中澤中藪如中川之)
(衡小澤小藪如小川之衡左傳深山丨丨實生龍蛇史記項羽紀項王至陰陵迷失道問一田父田父紿曰左左乃䧟丨丨中以故)
(漢追及之又陳涉世家秦二世元年發閭左戍漁陽九百人屯丨丨鄉山山海經舜妻登比氏生宵明燭光處河丨丨列子夸父逐)
(日渴欲飲丨丨未至渴而死棄其杖遂為鄧林)小澤(見上說苑晉文公出田漁者曰鴻鵠保江海之中厭而欲移徙之丨丨則)
(必有丸繒之憂)藪澤(禮記山林丨丨有能取蔬食田獵禽獸者野虞教導之左傳楚蒍掩書土田度山林鳩丨丨辨京陵表淳)
(鹵數疆潦規偃瀦町原防牧隰臯井沃衍莊子就丨丨愛閒曠此江海之士避世之人也難蜀父老譬猶鷦鷯已翔于遼廓而羅者)
(猶注視于丨丨西都賦西郊則有上囿禁苑林陸丨丨)膏澤(春秋序若江海之浸丨丨之潤渙然冰釋怡然理順也然後為)
(得也孟子諫行言聽丨丨下於民汜勝之農書夏至後九十日晝夜分天地氣和以此時耕田一而當五名曰丨丨皆得時功曹植)
(詩良田無晚歲丨丨多逄年金液神丹經紫霜名曰神丹服食以龍丨丨和之龍丨丨者桑上露也)笠澤(左傳越伐吳吳子禦)
(之丨丨夾水而陳揚州記太湖一名丨丨一名洞庭唐書藝文志陸龜蒙丨丨叢書三卷又詩編十卷賦六卷樂郊私語趙子固宋)
(宗室也從弟子昂自苕中來訪公問弁山丨丨近來佳否子昂云佳公曰弟奈山澤何子昂慚退趙孟頫登樓詩弁山横雨外丨丨)
(浸天東高啟三高祠詩鴨羣無食水田荒丨丨孤舟載筆牀)干澤(孟子識其不可然且至則是丨丨也)薌澤(史記滑稽)
(傳日莫酒闌合尊促坐男女同席堂上滅燭主人留髠而送客羅襦襟解微聞丨丨通典齊武帝永明年中以婚禮奢費勅諸王納)
(妃及上御六宫依禮上棗栗腵脩加以丨丨花粉其餘衣物皆停虞集詩春明玉色遺丨丨)某澤(漢書蘇武傳常惠見漢使)
(教使者謂單于言天子射上林中得雁足有係帛書言武等在丨丨中)下澤(後漢書馬援傳乘丨丨車馭欵叚馬使鄉里稱)
(為善人足矣致求嬴餘徒自苦耳注車行澤者必短轂)梓澤(晉書石崇傳崇有别館在河陽之金谷一名丨丨王勃滕王閣)
(序蘭亭已矣丨丨丘墟白居易詩尺素忽驚來丨丨䨇金不惜送還山李商𨼆詩丨丨東來七十里重溝複塹埋雲子)彭澤
(晉書陶潛傳為鎮軍建威參軍謂親朋曰聊欲絃歌以為三逕之資可乎執事者聞之以為丨丨令山海經廬江出入丨丨西注丨)
(丨即今彭蠡也杜甫詩優游謝康樂放浪陶丨丨蘇軾詩前身陶丨丨後身韋蘇州高啟止酒詩暫從丨丨止恐學左丘盲)塗
澤(唐書則天后傳后雖春秋高善自丨丨雖左右不悟其衰)釀澤(唐書吳兢傳兢任史事武三思張易之等監領阿貴朋佞)
(丨丨浮詞兢不得志私撰唐書唐春秋)白澤(山海經東望山有獸名丨丨能言語王者有德明照幽遠則至軒轅記帝于恒)
(山得丨丨神獸能言萬物之情因問天地鬼神之事令寫為圖作祝邪之文以祝之六典旂制三十二丨丨其一也又齊書文惠太)
(子傳世祖年未弱冠而生太子為太祖所愛姿容豐潤小字曰丨丨)海澤(山海經景山有美玉景水出焉東南流注于丨丨淮)
(南子西北方曰大夏曰丨丨)珠澤(穆天子傳天子北征舍于丨丨以釣于流水)脂澤(列子膚色丨丨韓非子賞罰法)
(度者國之丨丨粉黛李嶠謝賜口脂表因三冬之吉慶造六宫之丨丨)娩澤(荀子悅豫丨丨注顔色潤澤也)色澤(淮南)
(子鍾山之玉炊以爐炭三日三夜而丨丨不變)亢澤(淮南子東南方曰具區曰丨丨南方曰大夢曰浩澤又曰丹澤西方曰九)
(區曰泉澤北方曰大冥曰塞澤東北方曰無通澤)浩澤(見上)丹澤(見上)泉澤(見上)塞澤(見上)承澤(淮南)
(子不能修德丨丨故立諸侯尤射報以丨丨二注寶扇也)八澤(淮南子以丨丨之志為八索九州之志為九丘曹植詩飄颻周)
(丨丨連翩歴五山)陂澤(說苑禹丨九丨通九道定九州鄴中詩水所溉之虔名曰晏丨丨南都賦于其丨丨則有鉗盧玉池)
(赭陽東陂韓愈詩東西出陳許丨丨平茫茫)乾澤(說苑焚林而田得獸雖多明年無復也丨丨而漁得魚雖多明年無復也)
枯澤(法言浮滄海而知江河之惡沱也况丨丨乎)含澤(春秋說題詞山之為言宣也丨丨布氣調五神也孝經援神契)
(孔子海口丨丨)漏澤(拾遺記兖州泗水縣東北丨丨穴有五皆深二丈每春夏積水秋冬不過三日漏水皆盡)仁澤(晉中)
(興書甘露者丨丨也其凝如脂其美如飴薛道衡詩庶品蒙丨丨又鈕滔毋悼艱賦仰慈姑之惠和荷丨丨之淘渥)甘澤(荆楚)
(歲時記六月必有三時雨田家以為丨丨邑里相賀曰喜雨讀書志丨丨謠一卷唐袁郊撰咸通中久雨臥病所著)芳澤(離騷)
(丨與丨其雜糅兮惟昭質其猶未虧楚詞粉白黛黑施丨丨只洛神賦丨丨無加鉛華不御劉孝儀連珠洛妃高髻不資于丨丨玄)
(妻長髮無藉于金鈿)尺澤(宋玉對楚王問夫丨丨之鯢豈能與之量江海之大哉元稹詩虬蟠丨丨内衆魚哇同穴)七澤
(子虛賦臣聞楚有丨丨嘗見其一未觀其餘也臣之所見盖特其小小者耳名曰雲夢杜甫詩是日霜風凍丨丨烏蠻落照銜赤壁)
方澤(歸田賦龍吟丨丨虎嘯山丘韓愈明水賦或將祀圜丘于玄冬或將祭丨丨于朱夏按周禮大司樂祭地于澤中之方丘)
(又宋史丨丨傳字公悅神宗朝守鄂渚有題南樓畫閣詩黃魯直過之登樓次其韻二篇又作詩寄公悅末云庾公風流冷如鐵誰)
(其繼之方公悅)皇澤(張衡應旨丨丨宣洽海外混同陸機謝表丨丨廣被惠濟無遠傅咸詩悠悠建平丨丨未流朝選于衆惟)
(子之授)廣澤(王粲從軍詩雀蒲竟丨丨葭葦夾長流吳都賦斬鵬翼掩丨丨)淕澤(蜀都賦指渠口以為雲門灑滮池而)
(為丨丨注凝雨曰淕)四澤(陶潛詩春水滿丨丨江總詩千門響雲蹕丨丨動榮光)陰澤(顔延年曲水詩序揚袂風山舉)
(袖丨丨北齊祀方澤歌報功丨丨展禮玄郊)楚澤(韓愈詩迎我出秦關送我入丨丨劉長卿詩丨丨怨青蘋温庭筠詩况聞)
(丨丨香適與秋風期)蔡澤(史記丨丨傳丨丨者燕人也遊學于諸侯不遇而從唐舉相唐舉熟視而笑曰吾聞聖人不相殆先)
(生乎丨丨曰富貴吾所自有吾所不知者壽也聞應侯任鄭安平王稽皆負重罪于秦丨丨乃西入秦應侯延入坐為上客言於秦)
(王曰客有從山東來者曰丨丨其人辯士足以寄秦國之政臣不如也王召見與語拜為客卿范雎免相遂拜為秦相)
雲夢澤(書雲土夢作乂傳丨丨之丨在江南漢書地理志南郡華容縣南有丨丨丨唐太宗詩楚王丨丨丨漢帝長楊宫孟)
(浩然詩氣蒸丨丨丨波撼岳陽城杜牧詩平生睡足處丨丨丨南州又李商𨼆詩夢澤悲風動白茅)雷夏澤(書濟河惟兖州)
(九河既道丨丨既丨灉沮會同又史記五帝紀舜耕歴山漁雷澤山海經雷澤中有雷神龍身而人頭鼓其腹則鳴述異記陶侃母)
(棄梭于雷澤忽化為龍而去高適詩長路出雷澤)一日澤(禮記百日之蜡丨丨之丨注言民勤勞百日今丨丨燕樂君之)
(恩丨也)君子澤(孟子丨丨之丨五世而斬)堯舜澤(孟子思天下之民匹夫匹婦有不被丨丨之丨者若已推而納)
(之溝中)員走澤(淮南子播棋丸于地丨者丨丨方者處高)鴻濛澤(東方朔别傳遊丨丨之丨遇老母采桑於白海)
(之濱)孟豬澤(博物志宋有丨丨之丨碭山之塞)面目澤(應璩詩少壮丨丨丨長老顔色麤)
列卒滿澤(子虛賦丨丨丨丨罘網彌山)
增說澤(易丨萬物者莫說乎丨文心雕龍陸雲自稱往日論文先辭而後情尚勢而不取丨丨拾遺記含塗國鳥獸皆能言)
(語雞犬死者埋之不朽經歴數世其家人游于山阿海濱地中聞雞犬鳴吠主乃掘取還家飬之毛羽雖秃落更生久乃丨丨)兌
澤(易丨為丨疏取其陰卦之小地𩔖卑也袁裒秋雪聯句金神縮丨丨水妃表玄英墉城集仙錄叙木公主于震方金母尊于丨)
(丨)天澤(易上丨下丨履君子以辨上下定民志左傳秦伯師于河上將納王晉侯曰筮之遇大有之睽曰吉且是卦也丨為)
(丨以當日天子降心以逆公不亦可乎注乾變為兌又梁簡文帝表丨丨無涯名器總集韓愈宴喜亭記泉之源曰丨丨之源出高)
(而施下也)資澤(書殄丨丨于下民侵戎我國家純)滎澤(書溢為滎傳濟入河竝流數十里而截河又竝河數里溢為丨)
(丨在敖倉東南)滙澤(書嶓冡導漾東流為漢又東為滄浪之水過三澨至于大别南入于江東丨丨為彭蠡東為北江入于海)
(荆州記宫亭湖即彭蠡澤也亦謂之彭澤亦謂之丨丨)川澤(詩丨丨訏訏魴鱮甫甫麀鹿噳噳禮記林麓丨丨以時入而不)
(禁又仲春之月毋竭丨丨毋漉陂池毋焚山林周禮夏官川師掌丨丨之名左傳若夫山林丨丨之實器用之資皂隸之事官司之)
(守非君所及也孟子為下必因丨丨曹植詩朝雲不歸山霖雨成丨丨)恩澤(詩序蓼蕭廢則丨丨乖矣漢書劉向傳聖人即)
(天地以耀物常無私于上均丨丨于下協和萬邦黎民無怨又叙傳亡德不報爰存二代宰相外戚昭韙見戒述外戚丨丨侯表第)
(六曹植責躬詩序忠臣徘徊于丨丨而不敢自棄韓愈元和聖德詩序臣蒙被丨丨日與羣臣序列紫宸殿陛下溫庭筠詩獨有丨)
(丨侯歸來看楚舞)德澤(詩序車舝大夫刺幽王也褒姒嫉妬無道竝進丨丨不加于民周大夫思賢妃以配君子故作是詩)
(也長沙耆舊傳桓龍遷魯令明斷朗然獄無停繋黎元飲其丨丨遐邇稱其節槩四子講德論丨丨洪茂黎庶和睦漢無名氏詩陽)
(春布丨丨萬物生光輝李白詩天作雲與雷沛然丨丨開)宿澤(詩雨雪雰雰疏明年將豐今冬積雪為丨丨)沮澤(禮記)
(司空執度度地居民山川丨丨時四時量地遠近興事任力蜀都賦潛龍蟠于丨丨應鳴鼓而興雨劉峻絶交論張羅丨丨不覩鴻)
(雁雲飛)池澤(禮記孟夏之月天子乃命水虞魚師收水泉丨丨之賦母或敢侵削衆庶兆民又華陽國志武都縣東漢水所)
(出有天丨丨)淵澤(禮記仲冬之月天子命有司祈祀四海大川名源丨丨井泉)水澤(禮記季冬之月丨丨腹堅史記)
(淮陰侯傳兵法右背山陵前阻丨丨雲笈七籖金剛鐵澤下二十億萬里得丨丨)居澤(禮記居山以魚鱉為禮丨丨以鹿豕)
(為禮君子謂之不知禮)雨澤(禮記是故天時丨丨君子逹亹亹焉)歸澤(禮記土反其宅水歸其壑昆蟲毋作草木丨其)
(丨注藪澤)地澤(周禮地官廵其稼穡注四時耕耨斂艾芟地之宜晩早不同而有天期丨丨風雨之急)行澤(周禮冬官)
(凡為輪丨丨者欲杼行山者欲侔又丨丨者欲短轂行山者欲長轂管子九章一曰舉日章則晝行二曰舉月章則夜行三曰舉龍)
(章則行水四曰舉虎章則行林五曰舉鳥章則行陂六曰舉蛇章則丨丨七曰舉鵲章則行陸八曰舉狼章則行山九曰舉&KR0008;章則)
(載食而駕)無澤(周禮弓人瘠牛之角丨丨史記太史公自序司馬昌生丨丨無澤為漢氏長丨丨生喜)稼澤(周禮稻人)
(凡丨丨夏以水殄草而芟夷之)國澤(周禮澤虞掌丨丨之政令為之厲禁)苑澤(周禮秋官雍氏禁山之為丨丨之沈者注)
(為其就禽獸魚鱉自然之居害之)綏澤(儀禮既夕茵著用荼實丨丨焉注荼茅秀也綏廉薑也澤澤蘭也皆取其香且御濕)
瑣澤(春秋成公十二年公會晉侯衛侯于丨丨)貫澤(春秋僖公三年公會齊侯宋公江人黃人盟于丨丨按左氏榖梁經)
(皆作貫公羊傳丨丨之會桓公有憂中國之心不召而至者江人黃人也)熒澤(左傳閔公二年狄人伐衛及狄人戰于丨丨衛)
(師敗績注丨丨當在河北)柯澤(左傳鄭文夫人芊氏姜氏勞楚子于丨丨)董澤(左傳楚熊負羈囚知罃知莊子以其族反)
(之每射抽矢菆納諸厨子之房厨子怒曰非子之求而蒲之愛丨丨之蒲可勝既乎知季曰吾不可以苟射故也注聞喜縣東北有)
(董池)修澤(左傳成公十年晉會諸侯伐鄭鄭子罕賂以襄鍾子然盟于丨丨子駟為質辛巳鄭伯歸)鷄澤(左傳襄公三年)
(公會單頃公及諸侯同盟于丨丨注丨丨在廣平曲梁縣西南)阿澤(左傳衛獻公出奔齊孫氏追之敗公徒于丨丨注東阿縣)
(西南杜摰笳賦托妙體于丨丨歴百代而不遷)棘澤(左傳襄公二十四年冬楚子伐鄭以救齊門于東門次于丨丨)車澤
(左傳襄公二十八年齊慶封來奔獻車于季武子美澤可以鑑展莊叔見之曰丨甚丨人必瘁宜其亡也)美澤(見上蕭子範七)
(誘驅丨丨之車策千里之馬)圉澤(左傳昭公二十六年召伯逆王于尸及劉子單子盟遂軍丨丨次于堤上注丨丨周地)
豚澤(左傳定公六年公侵鄭往不假道于衛及還陽虎使季孟自南門入出自東門舍于丨丨衛侯怒)鄟澤(左傳定公)
(八年晉師將盟衛侯于丨丨趙簡子曰羣臣誰敢盟衛君者涉佗成何曰我能盟之)逄澤(左傳宋桓魋謀公公知之告皇野曰)
(不得左師不可請以乘車往曰迹人來告曰丨丨有介麋焉吾與之田若何)濟澤(左傳丨丨之阿行潦之蘋)臯澤(左傳)
(御以如臯注為妻御之丨丨漢書蕭望之傳注張晏曰吳公子季札食邑延陵薄吳王之行棄國而耕于丨丨山海經維龍之山肥)
(水出焉而東流注于丨丨其中多礨石易林衣素表朱游戲丨丨吳都賦布濩丨丨蟬聯陵丘沈約詠菰詩結根布洲渚垂葉滿丨)
(丨)耀澤(左傳天為澤以當日注日之在天垂丨在丨吕穎徑寸珠賦禀金氣而堅固韞河潤之丨丨)空澤(左傳哀公)
(二十六年冬十月宋公遊于丨丨注丨丨宋邑曹植神龜賦黃氏沒于丨丨松喬化于株木儲光羲田家雜興詩蟪蛄鳴丨丨題鴂)
(傷秋草僧齊已原上晚望詩野勢盤丨丨江流合暮雲)竇澤(周語古之長民者不墮山不崇藪不防川不丨丨注竇决也張)
(九齡龍池聖德頌序傍無丨丨中忽檻泉)沛澤(公羊傳桓公還師濱海而東大䧟于丨丨之中孟子丨丨多而禽獸至又漢書)
(高帝紀高祖丨豐邑中陽里人也母媪嘗息大丨之陂夢與神遇遂産高祖班彪王命論始起丨丨則神母夜號以彰赤帝之符駱)
(賓王上齊州張司馬啟洎乎鹿走周原相秦圖以興霸蛇分丨丨翼漢運以基皇)毛澤(榖梁傳秋大雩雩之為非正何也丨)
(丨未盡人力未竭未可以雩也子華子不論其足力而以色物丨丨而為儀則廐無走馬矣)絶澤(爾雅丨丨謂之銑注銑即)
(美金言最有光澤也)婟澤(爾雅鶭澤虞注今丨丨鳥似水鴞蒼黑色常在澤中見人輒鳴喚不去疏婟戀惜也鳥戀惜池澤見)
(人不去因名丨丨鳥也)左澤(爾雅丨丨定丘右陵太丘疏謂丘之東有澤者)洿澤(爾雅鵜注好羣飛沈水食魚故名丨)
(丨俗呼之為淘河又陸冲詩丨丨無夷軌重巒有層陰)垤澤(孟子魯君之宋呼于丨丨之門注丨丨宋城門名)潤澤
(孟子若夫丨丨之則在君與子矣淮南子夫水者大不可極深不可測上天為雨露下地為丨丨無公無私水之德也封禪文非惟)
(雨之又丨丨之雲笈七籖地深二十億萬里得丨丨)施澤(孟子禹之相舜也歴年多丨丨于民久)教澤(戰國策齊襄王)
(布令求百姓之飢寒者收榖之乃使人聽于閭里聞丈夫之相與語曰田單之愛人嗟乃王之丨丨也)盧澤(戰國策夏桀之)
(國左天門之陰而右天谿之陽丨丨在其北伊洛出其南)濁澤(戰國策秦韓戰于丨丨韓氏急公仲朋謂韓王曰與國不可恃)
(今秦之心欲伐楚王不如因張儀為和于秦賂之以一名都與之伐楚此以一易二之計也又山海經瑾瑜之玉為良堅栗精密丨)
(丨而有光)深澤(史記封禪書李少君者故丨丨侯舍人主方漢書地理志涿郡縣南丨丨山海經跂踵之山有水焉其名曰丨)
(丨劉楨詩豈無園中葵懿此出丨丨)解澤(史記樂書五帝三王樂各殊名示不相襲上自朝廷下至人民得以接歡喜合殷勤)
(非此和說不通丨丨不流注說音悅解音蟹程琳子竒賦雲漢忽愆於丨丨田苖不堪乎馬莝)先澤(史記歴書冰泮發蟄百草)
(奮興秭鴂丨丨注謂子鴂鳥春氣發動則先出野澤而鳴也又陸游次何斯舉秋居雜詠詩丨丨倘未衰豈無五秉粟)格澤
(史記天官書丨丨星者如炎火之狀黃白司馬相如大人賦建丨丨之修竿兮總光耀之采旄儲光羲雜詩丨丨為君駕虹蜺為君)
(衣)鳴澤(史記封禪書汧洛二淵丨丨蒲山岳&KR2818;山之屬為小山川漢書武帝紀元封四年冬十月行幸雍祠五畤通回中道)
(遂北出蕭關歴獨鹿丨丨自代而還水經注洛水上承丨丨渚渚方一十五里漢武帝元封四年行幸丨丨者也服虔曰澤名在逎)
(縣北界即此澤矣)王澤(史記趙世家知伯率韓魏攻趙趙襄子懼乃奔保晉陽原過從後至于丨丨見三人與竹二節注丨)
(丨在絳州正平縣又班固两都賦序成康沒而頌聲寝丨丨竭而詩不作)觀澤(史記趙世家武靈王九年齊敗我丨丨注丨丨)
(故城在魏州頓丘縣東十八里)舞澤(史記日者傳楮先生曰從古以來賢者避世有居止丨丨者有居民間閉口不言有𨼆居)
(于卜筮間以全身者)芒澤(漢書高祖紀高祖𨼆于丨碭山丨間吕后與人俱求常得之曰季所居上常有雲氣唐創業起居注)
(帝誓衆文曰𢃄牛佩犢輟耕者連孤竹而寇潢池鋤耰棘矜大呼者聚雈蒲而起丨丨)鹽澤(漢書地理志朔方郡縣朔方金)
(連丨丨青丨丨皆在南又西域傳西域南北有大山中央有河其河北流與葱嶺河合東注蒲昌海三一名丨丨又山海經景山南)
(丨販之丨北望少澤其上多藷藇)少澤(見上)淥澤(漢書禮樂志淫丨丨&KR1261;然歸注淫久也丨丨澤名言我饗神之後久)
(在丨丨乃&KR1261;然而歸也&KR1261;烏黃反)趨澤(漢書食貨志武帝詔以趙過為搜粟都尉民或苦少牛亡以丨丨故平都令光教過)
(以人輓犁注趨讀曰趣及也澤雨之潤澤也)鵠澤(漢書地理志西河郡縣丨丨)蒱澤(漢書地理志五原郡縣丨丨)
費澤(後漢書郡國志河南尹滎陽有丨丨注左傳宣公十二年楚潘黨逐魏錡及滎杜預曰縣東滎澤也)制澤(後漢書郡)
(國志河南尹菀陵有丨丨注左傳宣公十年諸侯遷于制田杜預曰縣東有制城)威澤(後漢書趙溫傳上命不行丨丨日損)
垂澤(後漢書袁敞傳張俊上書謝曰陛下丨丨以臣嘗在近密識臣狀貌傷臣眼目留心曲慮特加徧覆)虎澤(後漢書梁)
(慬傳單于復自將七八千騎迎攻圍慬慬被甲奔擊所向皆破敵遂引還丨丨)阬澤(後漢書馬融傳上廣成頌曰於時營圍恢)
(廓充斥川谷罦罝羅羉彌綸丨丨)卑澤(後漢書荀爽傳爽對策曰今觀法于天則北極至尊四星妃后察法于地則崐山𧰼)
(夫丨丨𧰼妻注崐猶高也)窮澤(後漢書孟嘗傳嘗遷合浦太守被徵當還夜遁去𨼆處丨丨身自耕傭曹植七啟辨言之豔能)
(使丨丨生流枯木發榮)釣澤(後漢書嚴光傳齊國上言有一男子披羊裘丨丨中帝疑其光乃遣使聘之三反而後至程夲)
(立贈商潛戴珪詩丨丨可物色力田亦名科黃省曾禮貧賦寄餐牧豕耕草丨丨)縮澤(蜀志郤正傳正釋譏曰天收其精地)
(丨其丨)固澤(晉書輿服志武冠即古之惠文冠或云千歲丨丨之神名曰慶忌冠大冠乘小車好疾馳因𧰼其冠而服焉管)
(子慶忌者其狀若人其長四寸衣黃衣冠黃冠戴黃蓋乘小馬好疾馳以其名呼之可使千里外一日反報此丨丨之精也張志和)
(鸑鷟篇丨丨燋山熾日熏天貢奎游大梵寺詩丨丨飢鷹戀高空獨雁飛)角澤(宋書符瑞志中領軍沈演之嘉禾頌曰擢秀辰)
(畦揚穎丨丨)遠澤(齊書高逸傳劉蚪罷官歸靜處斷榖竟陵王子良致書通意蚪答曰暢餘陰於山澤託暮情於魚鳥寧非)
(唐虞重恩周邵宏施丨丨既灑仁規先著)護澤(梁書高祖紀令曰鬻獄販官凅山丨丨)曲澤(陳書宣帝紀大建六年詔)
(曰肇元告慶邊服來荒始覩皇風宜覃丨丨)寬澤(陳書宣帝紀大建十一年十一月詔曰建子令月微陽初動應此嘉辰宜)
(播丨丨)野澤(南史宋戴顒傳顒世居剡下及出居吳郡内衣冠要其同游丨丨堪行便去不為矯介)淳澤(魏書高閭)
(傳閭上至德頌曰沐浴丨丨被服冠帶飲和陶潤載欣載賴墨子王者丨丨不出宫中則不能流國范仲淹明堂賦浸丨丨以咸若)
(樂鴻化于自然)息澤(魏書地形志附化郡領縣四附化丨丨五原廣收)雲澤(魏書太祖紀太祖母曰獻明賀皇后初因)
(遷徙游于丨丨既而寝息夢日出室内寤而見光自牖屬天歘然有感生太祖於參合坡北又洞冥記東方朔曰臣有吉雲草十種)
(臣至東極過吉丨之丨多生此草移於九景之山全不如吉雲之地又江偉頌風抗其高丨垂其丨皇甫湜論進奉書伏見去月十)
(一日赦書陛下深念疲人懇責貪吏往之隨使貢來一皆罷之此實白日之明層丨之丨也蘇舜欽杜公謝官表垂閔螻蟻之誠下)
(霈丨霓之丨)㢠廻澤(北齊書神武帝紀劉貴嘗得一白鷹與神武等獵于沃野見一赤兔每搏輒逸遂至丨丨謝靈運山居賦)
(山&KR1105;下而丨丨瀨石上而開道)長澤(隋書地理志朔方郡統縣丨丨山海經咸山條菅之水出焉而西南流注于丨丨)凱
澤(舊唐書高宗紀詔曰粤以孤𦕈屬當元嗣敬順惟新仰昭先德宜布丨丨被乎億兆許敬宗奉和行經破薛舉戰地詩普天霑)
(丨丨相擕欣頌平)鴻澤(舊唐書明皇紀上下制曰爰承後命載闡休期總軍國之大猷施雲雨之丨丨水經注李尤鴻池陂)
(銘曰丨丨之陂聖王所規元稹酬樂天東南行詩應召逄丨丨陪游直賜酺吳澄秋闈校文詩皇心天廣遠丨丨海汪濊)飲澤
(舊唐書音樂志百蠻丨丨萬國來王盧綽箴天論扛鼎投石者不得云不舉鴻毛竭河丨丨者不得云不盡拗水李嶠為崔神基表)
(命偶時來飡和丨丨)遼澤(唐書太宗紀貞觀十九年五月庚午次丨丨瘞隋人戰亡者又閻立德傳立德從征遼破安市城師)
(還至丨丨亘二百里淖不可行立德築道為橋梁無留行帝悅賜予良厚)私澤(唐書蕭至忠傳至忠上疏陳時政曰官爵公器)
(也恩倖私惠也王者正可金帛富之梁肉食之以存丨丨)蘭澤(唐書文藝傳天子冬幸新豐歴白鹿觀上驪山賜浴湯池給香)
(粉丨丨夲草拾遺蘭草生澤畔婦人和油澤頭故云丨丨神女賦沐丨丨含若芳注以丨浸油丨以塗頭也七啟玄眉弛兮鉛華落)
(收亂髮兮拂丨丨白居易詩餘芳認丨丨遺詠思蘋洲李德裕牡丹賦鉛華春而思蕩丨丨晚而光融秦觀詞輕紅膩白步步薰丨)
(丨又古詩涉江採芙蓉丨丨多芳草楊炯幽蘭賦江南則丨丨為洲東海則蘭陵為縣張時徹郊居詩鳥篆文苔階雲衣罥丨丨)
薰澤(唐書列女傳李德武妻裴淑英德武在隋坐事徙嶺南謂裴曰我方貶無還理君必儷他族于此長决矣答曰夫天也可)
(背乎願死無他居不御丨丨梁簡文帝謝賚扇啟蔽日垂陰丨丨慙采)宣澤(宋史地理志汴河上水門南曰太通北曰丨丨)
(汴河下南曰上善下曰通澤)通澤(見上)縕澤(金史禮志旺國崖太祖伐遼嘗駐蹕於此明昌六年册山神為鎮安公文)
(曰丨丨布氣幽贊乎坤元導風出雲協符乎乾造)肥澤(本草經食石者丨丨不老淮南子執獄牢者無病罪當死者丨丨刑)
(者多夀心無累也易林高壤丨丨民人孔樂崔實政論民之為言暝也猶羣羊聚畜須主者牧飬處置置之茂草則丨丨繁息置之)
(磽鹵則零丁耗減)黃澤(山海經小侯之山明漳之水南流注于丨丨穆天子傳天子西遊于丨丨又元史儒學傳丨丨字楚)
(望資州人於名物度數考覈精審而義理一宗程朱作易春秋二經解三禮祭祀述略)三澤(山海經大荒之中有龍山日月)
(所入有丨丨水名曰三淖)赤澤(山海經竹南有丨丨水名曰封淵)䍃澤(山海經崇吾之山在河之南北望冡遂南望丨)
(之丨)泑澤(山海經不周之山東望丨丨河水所潛也又邊春之山權水出焉而西流注于丨丨)稷澤(山海經樂遊之山桃)
(水出焉西流注于丨丨)蕃澤(山海經陰山濁浴之水出焉而南流注于丨丨其中多文貝)櫟澤(山海經潘侯之山邊)
(水出焉而南流注于丨丨)湖澤(山海經煙山南臨䃌水東望丨丨)瀤澤(山海經獄法之山丨丨之水出焉而東北流注)
(于泰澤)泰澤(見上)沙澤(山海經維氏之山無草木多金玉原水出焉東流注于丨丨王融遊仙詩丨丨振寒草弱水駕)
(冰潮)印澤(山海經敦頭之山旄水出焉而東流注于丨丨)泜澤(山海經敦與之山槐水出焉而東流注于丨丨)昂澤
(山海經北囂之山涔水出焉而東流注于丨丨)涽澤(山海經空桑之山北臨食水東望沮吳南望沙陵西望丨丨)余澤
(山海經葛山之首灃水出焉而東流注于丨丨)漸澤(穆天子傳釣于丨丨食魚于桑野)滲澤(穆天子傳天子屬六師之)
(人于䣙邦之南丨丨之上注屬猶會也)苹澤(穆天子傳天子遊黃臺之丘獵于丨丨有陰雨乃休)漆澤(穆天子傳天子)
(西征于丨丨𫉬白狐以祭河宗)粉澤(六韜禮樂治之丨丨上官儀封禪表發禮義于丹青敷神化之丨丨)葆澤(管子五沃)
(之土乾而不斥湛而不澤無高下丨丨以處注丨丨言常潤也)利澤(晏子德行教訓加于諸侯慈愛丨丨加于百姓故海内歸)
(之若流水韓非子明君之行賞也曖乎如時雨百姓丨其丨韓愈送李愿歸盤谷序丨丨施於人名聲昭於時白居易與武元衡詔)
(凋殘是䘏遠藉宣風之能丨丨所資暫輟為霖之用)洞澤(竹書紀年衞懿公及赤翟戰于丨丨按左傳作熒杜預春秋後序以)
(為洞當為泂)泂澤(見上)荒澤(吳子居軍丨丨草楚幽穢風飈數至可焚而滅楊衡詩賢人處霄漢丨丨自耕耘陳與義)
(遠軒詩倚楹發孤嘯呼月出丨丨)濩澤(墨子舜漁于丨丨)農澤(商子湯與桀戰于鳴條之野武王與紂戰于牧野之)
(中大破九軍縱馬華山之陽縱牛於丨丨此湯武之賞也)慕澤(素書去一利百人乃丨丨)雪澤(大戴禮農及丨丨言丨丨)
(之無高下也獨孤授韞玉求價賦丨丨膏光陰中之陽工成六器色備五方)潛澤(韓詩外傳吞舟之魚不居丨丨度量之士)
(不居汙世)名澤(淮南子仲冬之月天子命有司祀大川丨丨按禮記作名源)顔澤(淮南子宋人有以𧰼為其君為楮葉)
(者三年而成莖柯毫芒鋒殺丨丨亂之楮葉之中而不可知也)燭澤(淮南子膏丨丨也)饒澤(易林三鳥鴛鴦相隨俱行)
(南到丨丨食魚與梁)東澤(易林亡羊丨丨循隄直北子思其母隨返其所)流澤(十洲記昆吾錯于丨丨扶桑鎮于碧津上)
(林賦緣陵丨丨雲布雨施班彪王命論精誠通于神明丨丨加于生民)身澤(神異經東南荒中有邪木高三千丈二百歲葉)
(落而生花花復二百歲落盡而生萼萼下生子形如甘瓤食之令人丨丨)化澤(說苑王者得賢材以自輔然後治也雖有堯舜)
(之明而股肱不備則主恩不流丨丨不行)爭澤(鹽鐵論食湖池管山海芻蕘不能與之丨丨商賈不能與之爭利)澍澤
(鹽鐵論時雨丨丨種懸而不得播秋稼零落乎野而不得收)璽澤(河圖大人迹在丨丨華胥履之而生伏羲)趾澤(尤射)
(我賚以華蟲報我丨丨之履注華蟲帶鈎也丨丨在眞臘西出竒錦)蠡澤(博物志小山有獸其形如鼓一足名丨丨)魯澤
(博物志衞南跨於河北得洪水南過漢上左通丨丨右指黎山駱賓王上太常伯啟丨丨祥麟希委質于宣父吳坂逸驥實長鳴于)
(孫陽)石澤(博物志酒泉延夀縣南有山出泉注為溝水肥如肉汁取著器中始黃後黑如凝膏然極明謂為丨丨)狡澤
(抱朴子凡彼輕薄之率皆皮膚丨丨而懷空抱虛)擅澤(抱朴子鷄有摶栖之雄雉有丨丨之驕)䀟澤(拾遺記岑華鏤)
(管丨丨雕鐘員山靜瑟浮瀛羽磬)瀦澤(拾遺記堯命大禹疏川丨丨有吳之鄉有北之地無有妖災)油澤(拾遺記背)
(明國有雲冰麻實冷而有光宜為丨丨)融澤(拾遺記東有丨丨五榖多良)髮澤(搜神記丨丨肥淨光彩照人陸游烏)
(棲曲宫中美人謂將旦丨丨口脂費千萬)狼澤(李固别傳固𨼆丨丨山以三經教授漢中太守遣五官丞就舉孝廉不就)惠
澤(汝南先賢傳應頓為東郡太守丨丨洽著)彩澤(廣州志琉璃出大秦國其性堅刀刮不動白色厚半寸許此自然之物丨)
(丨光潤)林澤(世說謝太傅稱王修齡曰司州可與丨丨遊)廓澤(劉勰新論崇山丨丨不辭汚穢佐世良材不拘細行)
文澤(文心雕龍或義華而聲悴或理拙而丨丨)音澤(文心雕龍義明而詞淨事圓而丨丨)翫澤(文心雕龍蘭為國香)
(服媚彌芳書亦國華丨丨方美)羽澤(梁本草礬石名丨丨)馬澤(述異記漢武帝於湖中牧馬處至今野草皆有嚼嚙之狀)
(湖中呼為丨丨)沂澤(古今注走馬引樗里牧恭所作也為父報冤殺人而亡藏于山谷之下有天馬夜降圍其室而鳴夜覺聞)
(其聲以為吏追乃犇而亡去明視之馬迹也乃惕然大悟曰豈吾所居之處將危乎遂荷衣糧而去入于丨丨)嶓澤(水經注尚)
(書曰滎波既瀦孔安國曰滎波水以成瀦闞駰曰滎波丨丨名也故吕忱云蟠水在滎陽謂是水也)李澤(水經注礫石溪水出)
(滎陽城西南丨丨澤中有水即古馮池)吳澤(水經注清水又東南流丨丨陂水注之大陸即丨丨矣)跨澤(水經注自)
(朝歌以南南暨清水土地平衍據臯丨丨悉坶野矣)風澤(水經注桑乾泉即溹涫水也其水潛承太原汾陽縣北燕京山之大)
(池池在山原之上池中嘗無斥草及其丨丨有淪輒有小鳥翠色投淵銜出若會稽之耘鳥也又雲笈七籖水澤下八十億萬里得)
(大丨丨)牧澤(水經注陳留風俗傳曰縣有蒼頡師曠城上有列仙之吹臺北有丨丨中出蘭蒲上多儁髦)巢澤(水經)
(注巢縣古巢國也湯伐桀桀放南巢即丨丨也)面澤(水經注南谷口側帶長城背山丨丨謂之白道)秀澤(水經注單椒丨)
(丨不凌陵以自高)謙澤(水經注曲渚一十餘里北佩丨丨𦕈望無垠)仙澤(水經注渭水又北逕葦圍西亦謂之丨丨)
(一綂志丨丨嶺在萬安縣西嶺有仙聖羅漢二巖)金澤(十六國春秋後凉錄麟嘉元年正月麟見丨丨縣百獸從至又王鏊)
(送僧如海還丨丨詩他日吳中訪丨丨對酬誰作許家詢又黃庭内景經顔色生光丨玉丨雲笈七籖面有玉光體有丨丨又潤澤)
(下二十億萬里得丨粟丨)遺澤(顔氏家訓修善立名者亦猶築室樹果生則𫉬其利死則丨其丨)曠澤(白帖銜羈之馬)
(伏櫪之駒莫不思平原丨丨翹尾而馳)噬澤(酉陽雜俎後梁韋琳䱉表曰宛轉綠韲之中逍遙朱唇之内銜恩丨丨九殞弗)
(辭)黑澤(藥錄石肺一名石肝丨丨有赤文)喜澤(埤雅麞性喜山䴢性丨丨)瑩澤(周氏洛陽牡丹記紫繡毬千葉)
(紫花也色深而丨丨葉密而圓整)筆澤(春渚紀聞秦鳳路圖上關嶺有秦時柏雖質幹不枯而枝葉無存裕陵披圖偶以筆)
(點其枝間後郡奏秦柏忽復一枝冄榮當時聳異以謂夭人丨丨所加回枯起死便同雨露之施)帝澤(郡閣雅言貞白御溝)
(詩此中初作此波貫休曰甚好只是剰一字貞白揚袂而去貫休書一字于掌中頃貞白回曰此中涵丨丨休以掌示之)坰澤
(詩地理攷丨丨俗名連泉澤在兗州曲阜縣東九里魯僖公牧馬之地)吟澤(屈原漁父屈原既放遊于江潭行丨丨畔梁昭)
(明太子文選序臨淵有懷沙之志丨丨有憔悴之容)曼澤(楚辭大招丨丨怡面血氣盛只)闓澤(封禪文昆蟲丨丨回首面)
(内)閎澤(上林賦布濩丨丨延蔓太原)彌澤(上林賦填坑滿谷掩原丨丨)主澤(非有先生論丨丨不下流而萬)
(民騷動)典澤(羽獵賦玄冬李月天地隆烈乃詔虞人丨丨東延昆鄰西馳閶闔)釵澤(馮衍與婦弟任武逹書惟一婢)
(武逹所見頭無丨丨面無脂粉)氣澤(鄭康成詩譜序欲知風化芳臭丨丨之所及則傍行而觀之)洛澤(王逸九思霜雪)
(兮漼溰水凍兮丨丨注洛竭也)靈澤(王逸九思思丨丨兮一膏沐懷蘭英兮把瓊若張駿東門行昊天降丨丨朝日耀華精)
遊澤(禰衡舞鶴賦厭江海而丨丨掩雲羅而見羈)蒙澤(曹植對酒行含生丨丨草木茂延)時澤(曹植節遊賦感)
(氣運之和順樂丨丨之有成韋應物詩羣水含丨丨野雉鳴朝陽李鐸密雨如散絲賦彼丨丨之長懸若天經之恒續)聖澤
(曹植求自試表沐浴丨丨潛潤德教可謂厚幸矣楊思元詩丨丨九垓普天文七曜周)我澤(七啟民望如草丨丨如風)蔽
澤(王粲羽獵賦揚輝吐火曜野丨丨)豐澤(王粲公讌詩昊天降丨丨百卉挺葳𬎼顔延年詩丨丨振沉泥)疆澤(阮瑀)
(紀征賦距丨丨以潛流兮經崑崙之高岡)滋澤(鍾會蒲菊賦丨丨膏潤入口散流)華澤(何晏瑞頌應龍遊于丨丨鳳鳥)
(鳴于高岡)神澤(韋誕皇后親蠶頌丨丨沛以雨施洪惠布于無疆)蒸澤(夏侯湛大暑賦丨丨外熙太陰内閉)春澤
(潘岳西征賦弛秋霜之嚴威流丨丨之渥恩傅林奕賦盻秋霖而情悲遊丨丨而心恧)和澤(張協榴賦含丨丨以滋生鬱敷)
(蒙以挺栽)掩澤(七命殞胔挂山僵踣丨丨)號澤(陸機五等論豈劉項之能窺關勝廣之能丨丨哉)體澤(陸機詩容)
(華夙夜零丨丨坐自捐)鮮澤(陸機詩零露垂丨丨朗月耀其輝)芬澤(陸機演連珠因雲灑潤則丨丨易流)草澤
(左思詩何世無竒才遺之在丨丨任昉為褚蓁表投身丨丨苟遂愚誠高適詩乍可狂歌丨丨中寧堪作吏風塵下楊思復序貞元)
(中權德輿奉詔考定賢良丨丨之士擢進士第者七十二人鸞鳳把梓舉集于權公之門云)柔澤(張翰詩香肌丨丨素質參)
(紅)涉澤(趙景眞與嵇茂齊書丨丨求蹊披榛覓路)斥澤(孫楚井賦倚崇丘以鑿井兮臨丨丨之淫洿)津澤(孫楚)
(井賦幽泉騰涌丨丨傍潤)初澤(曹毗詩靈春散丨丨棼煴青陽舒)禀澤(盧諶詩丨丨洪幹晞陽豐條)迥澤(陶潛)
(詩丨丨散遊目緬然睇層丘)瞻澤(支遁八關齋詩望山樂榮松丨丨哀素柳)練澤(何承天上白鳩頌陶山丨丨是生柔)
(嘉)灑澤(顔延年詩開榮丨丨舒紅爍電)陽澤(謝惠連詩皇心美丨丨萬𧰼咸光昭)墳澤(謝惠連詩零雨潤丨丨落)
(雪灑林丘)閩澤(鮑照瓜步山揭文分風代川揆氣丨丨)丘澤(任豫籍田賦提擕丨丨眺嶺面松)&KR0008;澤(張融海賦)
(丨丨&KR0008;洽來往相牽夏允彜太湖賦蕩潏丨丨)姚澤(王融曲水詩序殷殷均乎丨丨膴膴尚乎周原注姚舜姓也丨丨即雷澤)
(也)瓊澤(丘巨源詠扇詩丨丨映冰鱗清風生月輪)禮澤(梁簡文帝大法頌序禋宗𩔖昊虔丘丨丨)吐澤(梁簡文帝)
(大法頌慈雲丨丨法雨垂凉)菊澤(梁元帝採蓮賦丨丨未返梧臺迥見)虞澤(梁元帝賦觀田畯于丨丨命車右而前驅)
煎澤(梁元帝詩三月桃花合面脂五月新油好丨丨)渥澤(王僧孺啟一遇休明多逄丨丨江總啟方辭璽會覬收丨丨)
布澤(沈約祀青帝歌帝位在震龍德司春開元丨丨含和尚仁宋之問幸神臯亭詩宴酣詩丨丨節改令行仁韓愈詩丨丨荷)
(平施白居易詩丨丨木龍催迎春土牛助又作播張九齡龍池聖德頌序陽春丨丨觸類皆滋曾鞏諸廟謝雨文敢忘祗報更俟餘)
(休克終丨丨之祥俾𫉬有年之望)洪澤(沈約為母謝表探其私志降此丨丨)鉛澤(江淹扇上綵畫賦粉則南陽丨丨墨)
(則上黨松心)瀛澤(江淹自序左倚郊甸右帶丨丨)繩澤(江淹為建平王慶改號啟皇衢永謐則玉歴惟楨國慶方夷則)
(丨丨式茂)後澤(任昉為范始興表既曲逄前施實仰覬丨丨)微澤(劉峻絶交論冀宵燭之末光邀潤屋之丨丨)汝
澤(庾肩吾苦旱詩陽山蛇不蟄丨丨鳥猶攢)奥澤(江總上毛龜啟靈山丨丨卉木呈祉靜海澄波鱗介禔福)仰澤(江總)
(辭行李賦月窟向風日域丨丨)厚澤(虞世南詩鴻施浹幽遠丨丨潤凋枯)睿澤(鮑君徽麟德殿宴百僚應制詩丨丨先寰)
(海功成展武韶邵軫雲韶樂賦皇歡洽丨丨深錢惟演玉津園賜宴詩雅音和舜樂丨丨洽堯天宋无建業懷古詩空餘龍津水流)
(入魚藻渾猶涵丨丨在尚感陽和恩)跳澤(王勃乾元殿頌序雕龍命職縱丨丨而驤鱗翠鷃調司順義飈而撫翼)蛇澤
(王勃乾元殿頌序五靈奔慶冠丨丨于黃樞六祀銜欣颺麟烟于紺席)蔭澤(王勃九成宫頌序崩林磔石毛羣無挺險之資)
(丨丨風山羽族落垂雲之影)瑶澤(王勃德陽縣善寂寺碑雲姿月步下丨丨而追風雪羽霞臨歴珠田而矯霧)譙澤
(李嶠幸大薦福寺應制詩甘雨申丨丨慈雲動沛篇)秋澤(鄭愔廣城驛詩曙宫平樂遠丨丨廣城寒朱松詩去年禾欲透積潦)
(滿丨丨)障澤(張仲素漲昆明池賦非丨丨之瀦矣將水戰而隸之)滂澤(閭丘均賀赦表皇歡載紆丨丨時降)新澤
(儲光羲秦中初霽詩渭水收暮雨處處多丨丨)嘉澤(李華復練塘頌序人心上感天降丨丨曾鞏嶽廟祈雨文去歲之旱有請)
(于神蒙畀丨丨田則大稔)墨澤(韋應物東林精舍詩丨丨傳灑餘磨滅親翰跡)寸澤(韋應物使雲陽詩上天屢愆氣胡不)
(均丨丨)慶澤(陸䞇貞元元年大赦天下制方鎮乃國之垣翰禁衛實予之爪牙尹京實賴于肅清主計尤資於辦集所頒丨)
(丨宜越常倫元稹處分幽州詔八州之内九賦用殷丨丨旁流所宜霑貸其管内百姓竝給復一年田藝蘅雨賦祥飈拂丨丨濡)
響澤(權德輿響山新亭新營記宣城長襄陽郡王路公作新亭新營成公因暇日觀視原野直南一里得響山焉兩崖聳峙蒼)
(翠對起其南得丨丨焉清泚可鑑縈廻澹淡)渚澤(柳宗元詩園林幽鳥囀丨丨新泉清)寵澤(白居易答表滌以恩波煦)
(之丨丨)拗澤(楊嗣復祭武侯祠堂詩酹酒成丨丨持兵列偶人)濡澤(崔嘏封竇澣等母邑號制爰因丨丨各俾增封)
(式示恩榮用光閨閫)堯澤(鮑溶題吳徵君巖居詩丨丨潤天下許由心不知)剖澤(王涯太華山仙掌辨拔山丨丨而不)
(見其作鼔風奔水而不見其力視不可察名不能及故推而謂之神)郢澤(李商隠獻京兆公啟東至泰山空吟梁父南遊丨丨)
(徒和陽春)蟠澤(李商𨼆賽堯山廟文大驅丨丨之龍盡發潛泉之介)月澤(李商𨼆詩白天丨丨寒未冰金虎含秋向東吐)
宫澤(李商𨼆詩誓將覆丨丨安此眞與神按丨丨疑用黃庭三宫尺宅之語尺宅或云赤宅)竟澤(胡填大閱賦丨丨彌)
(谷殷天動地)稻澤(韋莊官莊詩桑田丨丨今無主新犯春醪没入官)尋澤(僧無可蘭詩過門階露葉丨丨徑連香)
薦澤(晏殊中園賦霜薤含潤雲葵丨丨)福澤(張子西銘富貴丨丨將厚我之生也貧賤憂戚庸玉汝于成也)梵澤
(蔡襄齋文豳風流頌陳基業之艱難丨丨垂文降福祥之孚格)赦澤(蔡襄親祀南郊詩丨丨春行幽加螫蟻)原澤(曾鞏)
(寄王介甫詩金縚引柳荑芳氣滿丨丨)餘澤(曾鞏焚告文𫉬蒙丨丨備位于朝)茂澤(司馬光交趾獻竒獸賦翔舞太)
(和涵濡丨丨)霜澤(王安石送裴如晦宰吳江詩丨丨與天杳旁臨無恨情)銑澤(黃庭堅林為之送筆詩外貌雖丨丨)
(毫心或粗糲又題跋曾公卷收廷珪承晏文用墨七種輕乾黝黑入研無聲此固李氏家風丨丨如新也)霧澤(陳與義雨詩丨)
(丨含元氣風花過洞庭)古澤(陳與義詩丨丨春光淡高林露氣清)淈澤(周邦彦汴都賦&KR0837;涌丨丨自注淈音鶻濁也)
淮澤(党懷英詩潮吞丨丨小雲抱楚天低)龐澤(郝經開平新宫詩雷雨施丨丨乾坤洗舊汙)秦澤(元好問濟南行)
(記夫濟遠矣初出河東王屋曰沇水注丨丨潛行地中復出共山始曰濟)漢澤(袁裒東湖聯句紫府商霖歇丹書丨丨宣)倒
澤(范梈貽孛述魯翀詩丨丨起游泳搜空集翻翾)霖澤(周權憫蔬詩矯首向昊旻丨丨何日覃薛蕙詩飄飄雲間龍卑高一)
(何殊變化成丨丨千載長相俱)膩澤(張昱少年行芳容有彫謝丨丨何所施)太澤(陳基詩波涵丨丨平如掌雲割西山)
(半入空西王母傳元眞激氣丨丨玄精)霑澤(顧瑛詩中天草木春丨丨)茶澤(謝應芳詩丨丨歸來王子猷問君知汝對)
(滄洲)高澤(劉基感懷詩上天降丨丨溥博無偏私)烙澤(宋濓詩灼山丨丨絶橧窟奔迸不翅逃罝麚)巨澤(高啟)
(吳趨行五湖洶丨丨八門洞高城)柳澤(何景明送石令之廣濟詩丨丨春陰細琴堂畫日閒)阜澤(沈鯉嘉禾賦允丨丨)
(之潛通羌弘化之寵綏)祈澤(法苑珠林湯恤蒸民尚焚軀以丨丨墨敦兼愛欲摩足而至頂)臺澤(法苑珠林唐蒲州普)
(濟寺道釋英嘗行至丨丨見池魚游戲英曰吾與汝共諍人我何者為勝即脫衣入水經六宿後出)滑澤(雲笈匕籖呼吸中和)
(丨丨微細謂之柔)慈澤(靈寳經目序遭遇丨丨離彼惡道)蕩澤(左傳丨丨為司馬丨丨弱公室殺公子肥)商澤
(家語弟子解丨丨魯人字子秀)吕澤(史記吕后紀長兄周吕侯死事封其子吕台為酈侯注徐廣曰名澤諡悼武王又留侯世)
(家使建成侯丨丨刦留侯)周澤(後漢書丨丨傳字穉都北海安丘人也少習公羊嚴氏春秋永平十年拜太常嘗卧病齊宫其)
(妻闚問所苦澤大怒收送詔獄時人為之語曰生世不諧作太常妻一歲三百六十日三百五十九日齊一日不齊醉如泥)闞
澤(吳志丨丨傳字德潤會稽山陰人也家世農夫至澤好學為人傭書以寫既畢誦讀品編䆒覽羣籍兼通歴數以儒學勤勞封)
(都鄉侯韋莊下第詩未求丨丨傭書債猶欠君平賣卜錢)張澤(唐書藝文志丨丨飲河集十五卷)樊澤(唐書丨丨傳字)
(安時河中人少有武力喜兵法議者謂其將帥器累遷山南東道司馬就拜節度使每射獵諸將憚其材武數與李希烈角擒慓將)
(賊氣沮縮遂取唐隋二州貞元三年為荆南節度使韓愈丨紹述墓誌父丨常帥襄陽江陵官至右僕射)圓澤(蘇軾詩若到錢)
(塘訪丨丨葛洪川畔待秋深張翥詩葛川有日尋丨丨蓮社無人寄遠公)宗澤(宋史丨丨傳字汝霖有文武才略建炎初為東)
(京留守李綱薦之澤前後二十餘疏為汪黃所阻未及一年憤死死猶詠杜詩曰出師未捷身先死長使英雄淚滿襟諡忠簡)
西雝澤(詩振鷺于飛于彼西雝箋白鳥集于丨丨之丨言所集得其處也)立于澤(禮記周之始郊日以至卜郊王)
(丨丨丨親聽誓命注澤宫)不圍澤(禮記國君春田丨丨丨)貕飬澤(周禮夏官職方氏東北曰幽州其澤藪曰貕養)
(一統志丨丨丨在萊陽縣東)雈苻澤(左傳子太叔為政不忍猛而寬鄭國多盗取人于丨丨之丨釋文苻音蒲)大野
澤(左傳西狩大野注丨丨高平鉅野縣東北大丨是也後漢書郡國志山陽郡鉅野有丨丨丨)圃田澤(後漢書郡國志)
(河南尹中牟有丨丨丨注鄭有圃田)長洲澤(後漢書郡國志廣陵郡東陽故屬臨淮有丨丨丨吳王濞太倉在此)具區
澤(後漢書郡國志吳郡震澤在西後名丨丨丨)長垣澤(後漢書吳祐傳年二十居無擔石而不受贍遺常牧豕於丨丨)
(丨中)奢延澤(後漢書叚熲傳熲復追羌出橋門至走馬水上尋聞羌在丨丨丨乃將輕兵兼行一日一夜二百餘里晨及賊)
(擊破之注即上郡奢延縣界)漸洳澤(魏書太祖紀慕容賀驎退阻𣲖水依丨丨丨以自固帝臨其營戰于義臺塢大破之)
西𫉬澤(魏書地形志泰寧郡領縣四東永安西河丨丨丨高延)龍臺澤(隋書閻毗傳上嘗遣高熲大閱於丨丨丨)
(諸軍部伍多不齊整唯毗一軍法制肅然熲言之於上特蒙賜帛)率土澤(舊唐書肅宗紀貞元七年位于靈武御南門下)
(制曰朕以薄德謬當重位既展承天之禮宜覃丨丨之丨)厙狄澤(舊唐書德宗紀貞元七年夏州奏開延化渠引烏水入丨)
(丨丨溉田二百頃)赤岸澤(唐書兵志唐之初起得突厥馬二千匹又得隋馬三千於丨丨丨徙之隴右監牧之制始于此)
葭榛澤(唐書杜伏威傳江都留守遣校尉宋顥將兵捕擊伏威與戰偽北誘顥墮丨丨丨中順風縱火廹之步騎燒死幾盡)
蒲昌澤(宋史樂志丨丨之丨派引天潢水經注龍城故姜賴之虛北之大國地廣千里其下有大監西接鄯善東連三沙為)
(海之北隘故丨丨亦有監丨之稱也)於閼澤(山海經洵水南流注丨丨之丨其中多芘嬴)陵羊澤(山海經英鞮之)
(山涴水出焉而北注于丨丨之丨)即翼澤(山海經青丘之山英水出焉南流注於丨丨之丨其中多赤鱬)餘如澤
(山海經子桐之山子桐之水出焉而西流注于丨丨之丨)鉅鹿澤(山海經濟水出共山南東丘絶丨丨丨注鉅鹿在今高平)
青丘澤(淮南子堯使羿誅鑿齒於疇華之野殺九嬰於凶水之上繳大風于丨丨之丨注鑿齒獸名九嬰水火之怪大風風)
(伯)千頃澤(淮南子尋常之谿灌丨丨之丨)十步澤(說苑丨丨之丨必有香草十室之邑必有忠士)九折澤
(論衡詩云鶴鳴九臯聲聞于天言鶴鳴丨丨之丨聲猶聞于天以喻君子修德窮僻名猶逹朝廷也又述異記陰陵故城九曲澤澤)
(中有項王村即項籍迷失路處項王失路於澤中周回九曲後人因以為澤名)布龍澤(洞冥記東方朔去家萬里見一枮樹)
(脫布挂樹布化為龍因名其地為丨丨丨)漚洟澤(水經注地理志曰九澤在北并州藪也吕氏春秋謂之大陸又名之曰丨)
(丨之丨俗謂之鄔城)晉興澤(水經注涑水又西南屬于陂陂分為二城南面兩陂左右澤渚東陂世謂之丨丨丨)休屠
澤(水經注武威縣在姑臧城北三百里東北即丨丨丨也)長羅澤(水經注長垣有丨丨丨即吳季英牧豬處也)綾
羅澤(水經注祁夷水又東北熱水注之水出丨丨丨澤際因有熱水亭)八關澤(水經注洛水自枝瀆又東出關惠水)
(右注之世謂之八關水戴延之西征記謂之丨丨丨)督亢澤(水經注風俗通曰沆&KR1071;也言乎淫淫&KR1071;&KR1071;無崖際也督亢之無)
(水斥鹵之謂也其水自澤枝分東逕涿縣故城南又東散為澤渚丨丨丨也)麻荼澤(唐本草無食子名丨丨丨生西戎沙)
(磧間樹似檉)臺駘澤(一綂志丨丨丨在太原縣南即晉澤也)孔愉澤(一綂志丨丨丨在德清縣治西南天寶橋)
(西晉孔愉𨼆吳盛山經餘不溪上見漁人釣得白龜買而放之龜于中流左顧數四愉後封餘不亭侯及視印龜乃左顧後人因以)
(名澤)三宥澤(謝莊改定刑獄表五聽之慈弗宣于宰物丨丨之丨未洽於民謠)解羅澤(梁簡文帝講頌序鱗羽被)
(丨丨之丨黎元沐仁夀之慈)泣辜澤(梁簡文帝大法頌序起丨丨之丨行扇暍之慈)葺宇澤(劉孝儀謝宅啟昔晏)
(嬰湫隘齊景營其爽塏孫歴無家晉武為之築館或功高千載德重一時故蒙考室之榮以降丨丨之丨並辭而處傳芳前載)來
蘇澤(唐則天皇后置鴻宜鼎稷等州制宜弘自我之典式廣丨丨之丨)文思澤(陸敬先遊隋故都詩舞𧰼丨丨丨偃)
(伯武功宣)離畢澤(上官儀勸封禪表伏願杲其日出照傾陽之心油然作雲降丨丨之丨屈突湒毁濯龍泉判不貴丨丨之)
(丨惟俟决渠之降)咳唾澤(薛登論選舉疏上啟陳詩惟希丨丨之丨摩頂至足冀荷提攜之恩)蓼蕭澤(李華衢州)
(刺史廳壁記聖朝字育元元納於大中元聖溥行葦丨丨之丨於下庭延公卿議割州邑蔡襄謝加勲表雖葵藿之心盡吐仰對大)
(明然丨丨之丨溥覃豈遺一物)湛露澤(梁肅陪杜尚書宴集序我公總揚州領東諸侯既承丨丨之丨且修式燕之禮劉禹)
(錫謝春衣表萬物被薰風之和九天垂丨丨之丨)百日澤(張登重陽宴集詩恩深丨丨丨雨借九秋寒)挾纊澤
(權德輿謝賜冬衣表再值授衣之辰每蒙丨丨之丨)少海澤(令狐楚賀冊太子赦表考古揚前星之光順時弘丨丨之丨)
分縑澤(令狐楚謝賜將士物状采薇遣戍既霑挾纊之恩出車勞旋又有丨丨之丨)風嘷澤(吕溫由鹿賦丨丨丨)
(而北迅日掩山而西沒)不龜澤(白居易謝賜口脂狀挾纊之恩甫及和則體舒丨丨之丨既霑感而手舞)丹田澤
(白居易吳丹碑君喜道書奉眞籙每專氣入靜不粒食者累歲顥氣充而丨丨丨飄然有出世心)伴奐澤(吳晃魚上冰詩)
(終希丨丨丨為化北溟魚)三時澤(李商𨼆祭伏波廟文詞託烟波意傳天壤既謝丨丨之丨兼論千載之交)斬蛇澤
(薛逄送徐州李從事詩丨丨丨畔人烟曉戲馬臺前樹影疎)區宇澤(丁謂大蒐賦甘露降而丨丨丨景星燭而氛祲蠲)
棠棣澤(曾鞏擬王制丨丨之丨配前聞人維城之休承我高后)河渭澤(蘇轍送王殿丞詩道傍古龍池深透丨丨)
(丨)蘄春澤(黃庭堅青竹賦會稽之竒材任矢石丨丨之丨夏簟簫笛)文明澤(黃庭堅眺以道研銘惟重也不反不)
(側惟溫也丨丨之丨)詩書澤(朱子遊白鹿洞詩永懷拾遺公藏器此待價横流丨丨丨下及楊李霸)青帝澤(趙秉)
(文牡丹詩榖雨曾霑丨丨丨薰風又卷赤城霞)乘輴澤(方回送徐如心如婺源詩夏后丨丨丨軒皇煉藥丘)神龍澤
(蔡汝楠玄武湖詩積水丨丨丨青蓮太一居)凃徐澤(雲笈七籖尾星神主之陰神十一人姓丨名丨丨)六根澤
(雲笈七籖遊五欲林在丨丨丨)畢隆澤(唐詩紀事陳子昂趙貞固盧藏用杜審言宋之問丨丨丨郭襲媺司馬承禎釋懷一)
(陸餘慶號方外十友)郭延澤(宋史丨丨丨傳字德潤南唐試秘書省正字宋初歴殿中丞知建州太宗聞澤洎董元亨皆好)
(學詔宰相召問經史條對稱旨命為史館檢討有詠牡丹千餘首)左元澤(雲笈七籖閭丘方遠問太丹于香林丨丨丨)
順非而澤(禮記行偽而堅言偽而辨記醜而博丨丨丨丨以疑衆殺注雖非而文飾其言滑澤無滯)風流藪澤
(開天遺事長安平康坊妓女所居之地每年新進士以紅箋名紙遊謁其中時人呼此坊為丨丨丨丨)金剛鐵澤(雲笈)
(七籖金粟澤下二十億萬里得丨丨丨丨)
御定佩文韻府卷一百之三
