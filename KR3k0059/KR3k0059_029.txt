欽定四庫全書
御定佩文韻府卷四之八
上平聲四支韻
曦(許羈切廣韻日光也)
韻藻堯曦(高士傳王霸微到尚書稱名不稱臣有司問其故霸曰天子有所不臣偃仰而沐丨丨棲遲而歌舜塗)赫
曦(潘岳詩隆者方丨丨)奔曦(沈約詩安得壯士駐丨丨張正見詩遥天收密雨高閣映丨丨)晚曦(弓嗣初詩行樂方無)
(極淹留惜丨丨)昇曦(則天皇后詩捫天遂啓極夢日乃丨丨)炎曦(韓愈蘄簟詩倒身甘寢百疾愈却願天日常丨丨)
秋曦(韓愈詩薄雲蔽丨丨王安石詩濃綠翳水浮丨丨)寒曦(韓愈詩狂飇卷丨丨)隆曦(文同詩丨丨滅炎威)
增丹曦(史通丨丨素魄之躔次黃道紫宫之分野梁昭明太子香爐賦匿丨丨于西嶺)停曦(謝朓詩氣爽深遥曯豫永)
(聊丨丨)圓曦(梁簡文帝開講啓器有水緣方見丨丨之影)行曦(庾肩吾詩丨丨上杳杳結霧下溶溶)轉曦(虞世)
(南詩高天淨秋色長漢丨丨車)新曦(韓愈詩丨丨照危峩)流曦(歐陽詹詩晤言丨丨晚)朝曦(李德裕柳栢賦含輕)
(烟於夕景泫零露于丨丨趙彦昭詩六龍齊軫御丨丨宋徽宗詩碧紗窗薄晃丨丨范梈詩繫馬西峽間丨丨射厓赤)晴曦
(宋徽宗詩丨丨容與蕊宫春)暖曦(韓維展江亭海棠詩又避寒風與丨丨年年長此探花期)冬曦(蘇軾詩房櫳炯炯明)
(丨丨又唐趙丨丨字閼歴官國子祭酒與張說倡和)陽曦(朱弁詩丨丨助喘息未害搖空腹)春曦(王惲咏紫藤花詩天)
(孫夜擲紫霞被滿意下覆湏丨丨)曙曦(陳沂詩天門開丨丨)
鑒早曦(李鏡遠咏日詩北林耿初曜圓窗丨丨丨)異赫曦(鄭師真口㬉萬年枝詩得地方知照逢時丨丨丨)
對語(日旭春曦)(皓魄丹曦)(返照昇曦)(凉露暖曦)(巡禹甸就堯曦)(賓出日御奔曦)(顧兔魄踆烏曦)
摘句(金華耀暖曦皎皎上朝曦)(掀露送朝曦蔭密蔽晨曦)(海風吹雨散晨曦綠槐烟合正炎曦)
(清心自合勝炎曦池清光映一輪曦)(匝樹明燈正赫曦横橋霜露怕朝曦)
歧(巨支切爾雅二塗謂之丨釋名物兩為丨)
韻藻他歧(唐書韋澳傳戸部闕判使帝以問澳澳三不對帝曰任卿可乎曰臣老矣煩劇非所任出謂其甥柳毗曰吾本)
(不為宰相知上便委以使務脫謂吾丨丨而得卒無以自白韓愈詩通塗無丨丨)多歧(列子大道以丨丨亾羊許渾詩禪空)
(心已寂世路任丨丨楊億詩枉是荆王疑美璞更令楊子怨丨丨朱子詩丨丨諒匪安)泣歧(淮南子楊朱見歧路而泣謂其)
(可以南可以北)峻歧(蜀都賦羲和假道于丨丨王勃詩弭棹凌奔壑低鞭躡丨丨)路歧(曺攄詩臨樂何所歎素絲與丨)
(丨王廙笙賦發千里之長思咏别鶴于丨丨韋應物詩但恐河漢沒回車首丨丨李商隠啓成名踰于一紀旅宦過于十年恩舊凋)
(零丨丨悽愴李山甫雪詩丨丨兼得一般平羅隠詩梁王雪裏有深知偶别家鄉隔丨丨劉得仁詩室冷沾苔蘚門清絶丨丨羅鄴)
(詩到頭忍恥求名是湏向青雲覓丨丨張蠙詩四面湖光絶丨丨鸊鵜飛起暮鐘時韓偓咏鵲詩化為金印新祥瑞飛向銀河舊丨)
(丨)郊歧(謝靈運遊南亭詩旅館眺丨丨李白詩策馬搖凉月通宵出丨丨)分歧(隂鏗詩秀麥已丨丨劉禹錫葡萄歌)
(丨丨浩繁縟修蔓盤詰曲又去國十年同赴召湘江千里又丨丨)
歧路歧(列子丨丨之中又有丨馬)
增六歧(宋史太祖紀澶州貢麥兩歧至丨丨宋祁文粲丨丨于溫麥)水歧(穆天子傳飲于枝洔之中郭璞注丨丨成)
(洔洔小渚也)楊歧(一統志丨丨山在平鄉縣世傳楊朱泣歧之所)面歧(意林丨丨路者有行迷之慮)女歧(楚詞)
(丨丨無合夫焉取九子注丨丨神女無夫而生九子應劭漢書注九子母或云即丨丨也)不歧(揚雄光祿勲箴各有攸保守以)
(丨丨)枝歧(海賦爾其丨丨潭㵸渤蕩成汜)因歧(江賦丨丨成渚觸澗開渠)光歧(笙賦丨丨儼其偕列雙鳳嘈以和鳴)
(注光華飾也歧衆管也)歧歧(笙賦如鳥斯企翾翾丨丨注丨丨飛行貌)臨歧(舞鶴賦指會規翔丨丨矩步)江歧
(謝朓詩桂樓飛絶限超遠向丨丨)横歧(王褒别王都官詩河橋兩隄絶丨丨數路分)通歧(謝吴阻雪聮句飄素瑩簷)
(溜嚴結噎丨丨)旁歧(柳宗元論石鐘乳書東南之竹箭雖丨丨揉曲皆可以貫犀革)登歧(羅鄴詩一聲鷄後又丨丨)羊
歧(陸龜蒙幽居賦豹管閒窺丨丨㤀返)
麥兩歧(漢書張堪傳堪為漁陽守民歌之曰桑無附枝丨秀丨丨張公為政樂不可支)墨子歧(吕氏春秋丨丨見丨)
(道而哭之劉克莊詩横身交塞楊朱路灑泣俄悲丨丨丨)鷲嶺歧(梁昭眀太子和武帝遊鍾山詩豈若欽明后迴鸞丨丨丨)
䓑九歧(柳宗元文有丨丨丨厥圖以詭)曲讓歧(杜牧少年行田竇常留醉蘇辛丨丨丨)京洛歧(曺松詩馬)
(蹄丨丨丨復此少閒時)首東歧(朱子詩相顧出危涕薄言丨丨丨)
對語(長坂峻歧)(𣲖别枝歧)(首路臨歧)(杜曲楊歧)(芝三秀䓑九歧)(曲江曲歧路歧)(棠隂合麥穗歧)
摘句(嘉苖薦兩歧山泉滿路歧)(相逢一笑又分歧壺口雲深隔路歧)(醉後無心怯路歧南畆于今識兩歧)
岐(巨支切說文山名今丨山又州名又姓古有丨伯)
韻藻治岐(書丨梁及丨又孟子昔者文王之丨丨也)克岐(詩誕實匍匐丨丨克嶷毛詩岐知意也鄭箋能匍匐則岐)
(岐然意有所知也)岐岐(見上)居岐(詩丨丨之陽在渭之將又后稷之孫實惟大王丨丨之陽實始翦商漢書婁敬傳公)
(劉避桀居豳太王以狄伐故杖馬箠去丨丨國人爭歸之)趙岐(後漢書丨丨字邠卿京兆長陵人也初名嘉生于御史臺因字)
(臺卿後避難故自改名字示不忘本土也多所述作著孟子章句三輔决錄傳于時)
增汧岐(書𨗳丨及丨孫逖授楊戬華州刺史制三輔之郡貳職為難宜易務于丨丨俾遷榮于河華)荆岐(書丨丨阮)
(旅注丨丨二山名旅祭名)分岐(詩正義文王受命作邑于豐乃丨丨邦周召之地為周公召公之采地)至岐(詩率西水)
(滸丨于丨下)徂岐(詩彼丨矣丨有夷之行子孫保之)鳴岐(儀禮疏太王得鸑鷲丨乎丨庾信碑鸑鷲丨丨實始維新)
(之命)鐵岐(北史登國六年劉衛辰遣子直力鞮寇南部帝大破之于丨丨山南)狐岐(山海經丨丨之山無草木多青碧)
隂岐(拾遺記穆王東巡大騎之谷西王母與王共玉帳高會進丨丨黑棗)陽岐(世說南陽劉驎之高率善史傳隠于丨丨)
(積年衣食有無常與村人共值已匱乏村人亦如之)就岐(楚詞遷藏丨丨何能依注言太王始與百姓徙其寳藏來丨丨下何)
(能使其民依倚而隨之也)邠岐(王逸九思志欣樂兮反征就周文兮丨丨沈約詩神武超楚漢安用道丨丨)宅岐(魏文)
(帝詩古公丨丨邑實始翦殷商)梁岐(曹植禹治水贊丨丨既闢九州以同)處岐(張協九思其基德也降于姬公之丨丨)
韓岐(謝莊為江夏王請封禪表延喬松于東序詔丨丨于西廂)含岐(唐中宗詩貫渭稱天邑丨丨實奥區)寧岐(柳宗)
(元李侍御墓誌天寳中詔李氏由涼武昭王以下皆得藉宗正故沂州刺史福以姑臧人附屬于丨丨為族注丨王丨王也)巢
岐(柳宗元涇水贊丨丨飲渭肆翺翔)南岐(劉兼晏遊池館詩去歲丨丨離郡日今春來蜀看花時)雍岐(蘇軾詩不)
(才似我直當去零落衡茅隔丨丨)謝岐(南史丨丨少機警好學仕梁為山陰令陳武帝引參機密為兼尚書右丞時軍旅屢)
(興糧儲多□岐所在幹理深被知遇)傅岐(梁書丨丨字景平姚察贊丨丨識齊氏之偽何可謂善于謀事是時若納岐之議祻)
(亂固其不作申子曰一言倚天下靡此之謂乎)
蒐於岐(唐書高宗紀總章二年九月發自九成宫壬寅停華林頓大丨丨丨)角岐岐(梅堯臣觀拽龍舟詩尾矯矯丨)
(丨丨千夫推萬鱗隨)談軒岐(高啓詩坐丨周孔雜丨丨)淳于岐(晉書載記姚泓受經于博士丨丨丨岐病泓親詣省)
(疾拜于床下自是公侯見師傅皆拜焉)
對語(允塞克岐)(居鎬宅岐)(獵渭蒐岐)(鞏洛汧岐)(麟在藪鳳鳴岐)(封岱華旅荆岐)(鱗蜿蜿角岐岐)
誰(視規切說文何也)
韻藻為誰(論語子丨丨史記樊噲傳噲直撞入立帳下項羽目之問丨丨李白詩入門且一笑把臂將丨丨韓愈詩酩酊)
(馬上知丨丨)大誰(漢書注丨丨卒主問非常之人云姓名是誰有丨丨長)阿誰(三國志龐統傳向者之論丨丨為失)
(古詩家中有丨丨賈充與妻李氏聮句詩室中有丨丨歎息聲正悲趙整琴歌一旦緩急語丨丨王季友于舍人畫壁詩獨坐長松)
(是丨丨再三招手起來遲)何誰(晉書劉實傳其所舉必有當者不聞時有擢用不知丨丨最賢故也欲舉必有不當而罪不加)
(不知丨丨最不肖也所以不可得知由當時之人莫肯相推賢愚之名不必令其如此郭璞遊仙詩借問此丨丨云是鬼谷子)吾
誰(蘇軾詩相逢莫相問我不記丨丨)
大將誰(漢書高祖紀酈食其往說魏王豹豹不聽食其還漢王問魏丨丨丨也對曰栢直王曰是口尚乳臭不能當韓信杜)
(甫後出塞借問丨丨丨恐是霍嫖姚)知是誰(儲光羲詩窮秋曠野行人絶馬首東來丨丨丨孟雲卿詩不道舊姓名相逢丨)
(丨丨)菊對誰(嚴武詩籬外黃花丨丨丨)
增云誰(詩丨丨之思西方美人周存授衣賦慮之丨丨彼姝者子弄機杼以成績秉刀尺以循理)從誰(東征賦遵通衢)
(之大道兮求捷徑欲丨丨王粲詩從軍有苦樂但問所丨丨韓愈弔田横文嗟余去此其丨丨蘇軾詩犖确何人似退之意行無路)
(欲丨丨蘇轍周昉畫美人歌倚楹俯檻皆有姿擁扇執拂知丨丨朱子雪後書事詩不耐歲寒心事苦滔滔欲說定丨丨)告誰
(古詩愁思當丨丨)語誰(古樂府盤中詩長歎息當丨丨皮日休詩草玄寂淡無人愛不遇劉歆更丨丨蘇轍詩茅簷半破松)
(筠老歸念蕭然欲丨丨)待誰(王粲公讌詩今日不極懽含情欲丨丨韓愈遠遊聮句楚些丨丨弔賈辭緘恨投)訴誰
(阮籍詩多言焉所告繁辭將丨丨孟郊詩少年出門將丨丨)與誰(虞通之譲婚表殘餘飲食詰辨丨丨衣被故弊必責頭領)
(梁簡文帝詩珠丸出彈不可追空留可憐持丨丨蘇軾詩别後相思付丨丨)寄誰(盧綸詩西江風浪何時盡北客音書欲丨)
(丨吴融詩故人盡向蟾宫折獨我舉條欲丨丨)留誰(李頻詩天寒一瓢酒落日擬丨丨)尋誰(戎昱贈岑郎中詩天下無)
(人鑒詩句不尋詩伯重丨丨方回詩城市塵埃不見詩西村東塢可丨丨)泥誰(白居易詩老去爭由我愁來欲丨丨姚合詩留)
(春不得被春欺春若無情遣丨丨)逢誰(姚合詩見說往來多静者未知前日更丨丨方干詩難求似君者我去更丨丨)誇
誰(陸游詩據鞍矍鑠欲丨丨)贈誰(王世貞詩佩得虔刀合丨丨)
追者誰(史記淮隂侯列傳上曰若所丨丨丨何曰韓信也)壊陂誰(漢書翟方進傳成帝時關東數水陂溢為害方)
(進奏罷之王莾時常苦早郡中追怨方進童謠曰丨丨丨翟子威飯我豆食羹芋魁反乎覆陂當復誰云者兩黃鵠)可方誰
(南史傅亮傳徐羡之問亮曰帝丨丨丨亮曰晉文景以上人)歌者誰(論衡世稱申喜夜聞其母歌心動開關問丨丨為丨)
(果其母蓋聞母聲聲音相感心悲意動蓋其實也王褒四子講德論問丨丨為丨則浮游先生陳丘子者也韓愈芍藥賦花前醉倒)
(丨丨丨楚狂小子韓退之)篇家誰(論衡古之帝王建鴻德者湏鴻筆之臣褒頌紀載鴻德乃彰萬世乃聞問說書者欽眀文)
(思以下誰所言也曰篇家也丨丨丨也孔子也然則孔子鴻筆之人也)更有誰(青箱雜記向敏中寇凖同以太平興國五)
(年登第後敏中秉鈞凖以使相守長安作詩寄敏中敏中調之曰九萬鵰霄振翼時與君同折月中枝細思淳化持衡者得到如今)
(丨丨丨姚鵠獻楊侍御詩蓋世英華丨丨丨賦成傳寫徧坤維范純仁詩三紀中書丨丨丨)欲遺誰(古詩采之丨丨丨所)
(思在遠道)思憶誰(古黃鵠曲腹中車輪轉君知丨丨丨)心恨誰(李白詩但見淚痕濕不知丨丨丨)非公誰
(杜甫詩戡定禍亂丨丨丨韓愈詩但當勵前撡富貴丨丨丨)識者誰(杜甫詩且看元戎命悲歌丨丨丨)豪俊誰
(杜甫詩梓州丨丨大者丨本州從事知名久)不知誰(李頻賦得長城斑竹杖詩秦興版築時剪伐丨丨丨羅鄴詩却羡高)
(人此中老軒車過盡丨丨丨)任遇誰(李頻詩盡力唯求已公心丨丨丨)綏者誰(柳宗元唐鐃歌晉陽武曲氓畢)
(屠丨丨丨皇烈烈專天機號以仁揚其旗)欲薦誰(白居易詩不薦揚雄丨丨丨)彈者誰(白居易詩尋聲暗問丨丨)
(丨琵琶聲停欲語遲)寫向誰(白居易詩前事思如昨中懷丨丨丨)復來誰(姚合杏谿詩殷勤念此徑我去丨丨丨)
秉者誰(李商隠井泥詩顧於冥冥内為問丨丨丨)賞對誰(李羣王詩竹齋琴酒歡來夢水寺煙霞丨丨丨)和者
誰(許渾殘雪詩狂風送在竹深處一曲高歌丨丨丨)擬報誰(羅鄴詩青萍委匣休哮吼未有恩儲丨丨丨)作者
誰(鎦崧詩問君此圖丨丨丨)賓主誰(張以寕詩飲醉那知丨丨丨)
起予者誰(李白夏日諸從弟登汝州龍興閣序屈宋長逝無堪與言丨丨丨丨得我二季)
對語(小已大誰)(歌汝和誰)(將子云誰)(爾汝何誰)(惠思我晤語誰)(詩貽汝酒泥誰)
摘句(折花持遺誰池塘草夢誰)(眉顰果為誰清香可贈誰)(開眉復向誰緘封寄與誰)(將來擬薦誰范蠡爾其誰)
(留得蓮花獨付誰石庭吟坐復容誰)(後軰風流是阿誰不遇山僧知問誰)(作得新詩說向誰長歌莫問和予誰)
斯(息移切此也說文析也又語已辭又姓)
韻藻螽斯(詩丨丨羽詵詵兮小序丨丨后妃子孫衆多也言若丨丨不妬忌則子孫衆多也李白詩仙風生指樹大雅歌)
(丨丨)露斯(詩湛湛丨丨匪陽不晞曹攄感舊詩舉觴詠丨丨)蕭斯(詩蓼彼丨丨零露湑兮)鸒斯(詩弁彼丨丨注)
(小鳥也楊雄文頻頻之黨甚于丨丨)斧斯(詩墓門有棘丨以丨之)飲斯(禮記平公飲酒師曠李調侍杜蕢入寢歷階而)
(升酌曰曠丨丨又酌曰調丨丨)雞斯(六韜商王拘西伯于羑里太公得犬戎丨丨之乘以獻注名馬也)波斯(山海經丨)
(丨西域國去中國萬里又花名見菊譜又棗名見駢字憑霄)枝斯(穆天子傳爰有采石之山曰丨丨璿瑰)頻斯(拾遺)
(記魏有丨丨國國人來朝不食五榖飲桂漿立日中無影)奚斯(詩新廟奕奕丨丨所作鄭箋丨丨作者教護屬功果章程也又)
(韓詩章句是詩公子丨丨所作也兩都賦序臯陶歌虞丨丨頌魯同見采於孔氏列子詩書鮑照河清頌藻彼歌頌則丨丨之徒左)
(傳注丨丨公子魚字)李斯(史記丨丨從荀卿學帝王之術西說秦王用其計謀竟并天下尊主為皇帝斯為丞相)
何人斯(詩彼丨丨丨居河之麋)歌於斯(禮記晉獻文子成室張老曰丨丨丨哭於斯聚國族於斯君子謂之善頌)
(善禱)焉取斯(論語魯無君子者斯丨丨丨)示諸斯(論語其如丨丨丨乎指其掌)盛於斯(論衡漢興以來)
(傳文未遠以所聞見伍唐虞而什殷周煥煥郁郁莫丨丨丨杜甫詩騷人嗟不見漢道丨丨丨)祝如斯(韓愈詩童稚見稱說)
(丨身得丨丨)庾公斯(衛善射者見孟子)
增違斯(詩何斯丨丨莫敢或遑陳硎螳螂拒轍賦儻所據非據亦何斯丨丨)色斯(三國志崔琰傳哲人君子俄有丨丨)
(之志)竹斯(北史倭國傳大海中又東至一支國又至丨丨國又東至秦王國其人同於華夏)歡斯(北史流求傳流求王)
(姓丨丨氏名渴剌兜大業初遣武賁郎將陳稜至其地)允斯(唐書李叔明傳叔明兄仲通天寳末為京兆尹叔明乾元中遷)
(京兆尹長安歌曰前尹赫赫具瞻允若後尹熙熙具瞻丨丨)虎斯(遼史蕭朗傳朗性輕佻多力人呼為丨丨)數斯(山海)
(經臯塗之山有鳥狀如鴟而人足名曰丨丨食之已癭)竦斯(山海經灌題之山有鳥焉其狀如雌雉而人面見人則躍名曰)
(丨丨其鳴自呼)挾斯(方言南楚謂人貧衣被醜弊曰丨丨器物弊亦謂之丨丨)成斯(世說樂令善於清言而不長於手筆)
(將讓河南尹請潘岳為表潘云可作耳要當得君意樂為述已所以為讓標位二百許語潘直取錯綜便成名筆時人咸云若樂不)
(假潘之文潘不取樂之旨則無以丨丨矣)栗斯(卜居將哫訾丨丨喔咿嚅唲以事婦人乎)鞍斯(答賓戲若夫丨丨之倫注)
(商丨李丨)韋斯(劇秦美新盛從鞅儀丨丨之邪政注吕不丨李丨)微斯(王褒四子講德論丨丨文學問於虛儀夫子注)
(丨丨虛儀亦烏有之義皆假設之詞也)穪斯(鸚鵡賦懷代越之悠思故每言而丨丨)赫斯(傅休奕詩我皇丨丨致天)
(誅有征無戰弭其圃)榮斯(蕭潁士詩采采者菊芬其丨丨紫英華萼照灼丹墀)冰斯(蘇軾詩下揖丨丨同鷇㝅按丨丨謂)
(李陽丨李丨也)斛斯(復姓杜甫詩走覓南鄰愛酒伴自注丨丨融吾酒徒)
品節斯(禮記人喜則斯陶陶斯咏咏斯猶猶斯舞舞斯慍慍斯戚戚斯歎歎斯辟辟斯踊矣丨丨丨斯之謂禮)言言
斯(禮記君子之飲酒也受一爵而色灑如也二爵而丨丨丨禮也三爵而油油以退注丨丨和敬貎丨猶耳也)某在斯
(論語師冕見皆坐子告之曰丨丨丨丨丨丨世說簡文在暗室中坐召宣武宣武至問上何在簡文曰丨丨丨時人以為能劉基詩)
(無勞指點丨丨丨)意在斯(漢書司馬遷傳孔子至於今五百歲有能紹而眀之正易傳繼春秋奉詩書禮樂之際丨丨丨)
(乎丨丨丨乎)哈噶斯(遼史仁宗紀六年春正月西南邊將以慕化丨丨丨國人來)木占斯(本草丨丨丨治狼毒)
說項斯(唐詩紀事斯字子遷始未為聞人因以卷謁楊敬之楊贈詩云幾度見詩詩盡好及觀標格過於詩平生不解藏人)
(善到處逢人丨丨丨未幾詩達長安眀年擢上第)長願斯(袁朗詩一奉章臺宴千秋丨丨丨)畫於斯(蘇頲詩眀)
(年麟閣上充國丨丨丨)一來斯(韋應物詩終然可樂業時節丨丨丨)移於斯(韓愈桃源圖詩文工畫妙各臻極異)
(境怳惚丨丨丨)德如斯(白居易安定皇甫公墓誌銘金璧其操鸞鳳其姿丨丨丨夀如斯位如斯)夀如斯(見上)位
如斯(見上)經營斯(馮宿蘭谿縣靈寺東峯新亭記洪君曾是挈俸錢二萬丨斯丨丨因地於山因工於子來因時於農)
(隙)斵礱斯(李輔魏州開元寺琉璃戒壇碑銘在昔初法築之締之及今大輅丨斯丨丨)惟臣斯(郝經讀泰山頂)
(秦碑詩中間隠約見制可完好可辨丨丨丨)卑路斯(舊唐書西戎傳儀鳳三年令吏部侍郎裴行儉將兵冊送丨丨丨為)
(波斯王)揭徯斯(元史丨丨丨字曼碩薦授翰林國史院編修官與修經世大典累進侍講學士修宋遼金三史與為總裁)
(官諡文安一時朝廷典冊及元勲荗德當得銘辭者必以命焉)
為善至斯(南史齊武帝嘗問臨川王映曰居家何事樂映曰政使劉瓛講禮顧惻講易朱廣之講莊老臣與兄弟友生時)
(復擊贊以此為樂上大賞之他日謂豫章王嶷曰臨川丨丨遂丨於丨)錫疇子斯(韓詩外傳文王學乎丨丨丨丨)南
風在斯(庾信華林園馬射賦况復恭已無為丨丨丨丨)
對語(鳳子螽斯)(儼若赫斯)(斤斵斧斯)(海若波斯)(亡是微斯)(逢楊意說項斯)(桑沃若菊榮斯)
摘句(山川長若斯尊尊義取斯)(年年歲歲樂於斯子孫蕃育羡螽斯)
私(息夷切說文作厶不公也又禾也又恤也又爾雅女子謂姊妹夫曰丨)
韻藻燕私(詩諸父兄弟備言丨丨謝朓詩夢中忽彷彿猶言承丨丨通作宴禇淵碑文披文於丨丨之夕)維私(詩譚)
(公丨丨)外私(禮記士曰傳遽之臣於大夫曰丨丨疏凡大夫家臣稱私此士既不與大夫為臣故對大夫稱曰丨丨)省
私(論語退而丨其丨張九齡詩怊悵既懷遠沉吟亦丨丨)忘私(漢書賈誼傳為人臣者主耳忘身國耳忘家公耳丨丨)
有私(後漢書第五倫傳或問倫曰公丨丨乎曰昔有與我千里馬者吾雖不受每三公有所選舉心不能忘而亦終不用也吾)
(兄子病一夜十往退而安寢吾子有疾雖不省視而竟夕不眠若是者豈可謂無私乎)多私(黃石公素書危莫危于任疑敗)
(莫敗于丨丨)寵私(任昉表豈宜妄加丨丨以乏王事)
公滅私(書以丨丨丨民其允懷)及我私(詩雨我公田遂丨丨丨)三無私(禮記天無私覆地無私載日月)
(無私照奉斯三者以勞天下此之謂丨丨丨)不受私(漢書袁盎傳盎見申屠嘉請間嘉曰使君所言公事之曺與長使掾)
(議即私邪吾丨丨丨)干以私(漢書尹翁歸傳于定國曰此賢將不可丨丨丨)不任私(管子聖君任公而丨丨丨任大)
(道而不任小物)念所私(王粲從軍詩身服干戈事豈得丨丨丨注所私情所親也)
增爾私(詩駿發丨丨)探私(禮記母側聽疏側聽人之語嫌丨人之丨也)營私(漢書翟方進傳方進奏陳咸與)
(逢信邪枉貪汙丨丨多欲)不私(後漢書任延傳延拜武威太守帝親見戒之曰善事上官無失名譽延對曰臣聞忠臣丨丨私)
(臣不忠履正奉公臣子之節帝歎息曰卿言是也)姻私(後漢書羊陟傳時太尉張顥司徒樊陵大鴻臚郭防太僕曺陵大司)
(農馮方並與宦竪相丨丨公徐貨賂並奏罷黜之)苟私(後漢書孟嘗傳桓帝時尚書同郡楊喬上疏薦嘗曰臣不敢丨丨鄉)
(曲竊感禽息亡身進賢)忽私(蜀志郤正傳小屈大伸存公丨丨)樹私(晉書羊祜傳祜女夫嘗勸祜有所營置祜默然)
(不應退告諸子曰人臣丨丨則背公是大惑也汝宜識吾此意又劉頌傳盡公者政之本也丨丨者亂之源也)自私(晉書潘尼)
(傳憂患之接必生于丨丨而興于有欲丨丨者不能成其私有欲者不能濟其欲理之至也杜甫天狗賦敏于一擲威解兩鬭終無)
(丨丨必不虛透張九齡詩盛眀非不遇弱操云丨丨)曲私(晉書山濤傳濤久不攝職為左丞白裒所奏濤不自安表謝曰古之)
(王道正直而已陛下不可以一老臣為加丨丨荀子志不免于丨丨而冀人之以己為公也江總為陳六宫謝章恭膺禮命愧集丹)
(縷之顔拜奉丨丨愁縈翬羽之色)懷私(晉書王戎傳南郡太守劉肇賂戎筒巾細布五十端為司隸所糾帝曰戎之為行豈)
(丨丨苟得正當不欲為異耳曾肇南京謝上表節制方面號為儒者之榮率先戎行正是人臣之分便當即路詎敢丨丨蘇軾詩去)
(矣曾有合豈敢丨其丨)瞻私(南史顧憲之傳應公丨丨日不暇給唐書崔郾傳郾出為虢州觀察使先是財乏奪吏俸助輪)
(率入十萬郾曰吏不能丨丨安能恤民即以府常費代之)少私(老子丨丨寡欲)廢私(管子悅在施有衆在丨丨注將欲齊)
(衆在於丨丨)開私(管子居身論道行理則羣臣服教百吏嚴斷莫敢丨丨焉)何私(管子如地如天丨丨何親劉禹錫授)
(倉部郎中制王者藏于天下吾丨丨焉)私私(列子公公丨丨天地之德)愛私(商子天地設而民生之當此之時其道親)
(親而丨丨)忍私(荀子志丨丨然後能公注謂矯其性)便私(韓非子言曲以丨丨)燭私(韓非子不眀察不能丨丨)勝
私(法言事得其序之謂訓丨已之丨之謂克)記私(張衡周天大象賦尚書咨謀以納言柱史丨丨而奏職篇)斷私(諸葛)
(亮伐魏詔丨丨降意以養將士)家私(王粲從軍詩外參時眀政内不廢丨丨)顧私(曺植白馬篇名編壯士籍不得中丨)
(丨徐鉉霍將軍辭第詩漢將承恩久圖勲肻丨丨)順私(李密表欲苟丨丨情則告訴不許)殊私(梁簡文帝啓隂炭既)
(重寒井猶冰特降丨丨温華曲被韋琳戲作䱇表漱流湖底枕石泥中不意高賞丨丨曲蒙釣拔遂得超升綺席忝預玉盤)躭
私(嵇康釋私論宰嚭丨丨卒享其禍)還私(鮑照啓居職丨丨兩者無異)天私(王融謝米啓豈悟外恩横集丨丨妄)
(委)鴻私(唐章懷太子請修書表伏乞俯從微願特降丨丨虞世南詩丨丨浹幽遠沈既濟枕中記過蒙殊奬特秩丨丨出擁)
(節旌入昇台輔)隆私(李嶠為定王謝賜錦表暫尋咫尺之塗纔捧神仙之馭有何殊效合降丨丨)榮私(陳子昂表先臣)
(縈綰章綬累忝丨丨)遂私(柳宗元文仁賢見容曲丨其丨)交私(柳宗元詠史詩豈不善圖後丨丨非所聞)陳私(李翺)
(幽居賦念所懷之未展兮非悼已而丨丨)撓私(元稹詩便殿承偏召權臣懼丨丨)話私(方岳詩眠雨丨吾丨)眷私
(周伯琦詩迎道官僚習長懷被丨丨)
汙我私(詩薄丨丨丨)師無私(左傳諸侯救邢邢人潰出奔師師遂逐狄人具邢器用而遷之丨丨丨焉)人之
私(左傳叔孫曰邾滕丨丨丨也我列國也何故視之)隠於私(國語夫正國者不可以暱于權行權不可以丨丨丨暱于)
(權則民不道行權丨丨丨則政不行)不顧私(史記公孫鞅之事孝公也極身無貳慮盡公而丨丨丨)無阿私(史記)
(龜策傳今上即位博開藝能之路悉延百端之學通一伎之士咸得自效絶倫超竒者為右丨所丨丨數年之間太卜大集)薄
於私(唐書禮儀志本於公者丨丨丨存其大者略其細)成其私(老子聖人後其身而身先外其身而身存非以其無)
(私邪故能丨丨丨馬祖常詩出入踐華要諈諉丨丨丨)不行私(潜夫論明王審法度而布教令丨丨丨以欺法不黷教以)
(辱命)長自私(司馬相如美人賦日既暮兮華色衰敢託身兮丨丨丨)退恤私(傅咸詩進則無云補丨則丨其丨)
雨露私(蘇頲詩物應陽和施人知丨丨丨嚴武詩未效風霜勁空慙丨丨丨)遍公私(蘇頲表天地之間未禆塵露雲)
(雨之施已丨丨丨)奉恩私(蘇頲詩微臣復何幸長得丨丨丨)物自私(杜甫詩寂寂春將晚欣欣丨丨丨)德
澤私(杜甫詩慙紆丨丨丨)漁奪私(杜甫詩難拒供給費慎哀丨丨丨)小生私(李端下第上薛侍郎詩終慙太)
(丘道不為丨丨丨)不媚私(柳宗元瓶賦清白可鑒終丨丨丨)言其私(李商隠韓碑詩句竒語重喻者少讒之天)
(子丨丨丨)館第私(劉潜為武陵王謝賜第啓雖輪奐之美多門而丨丨之丨未暇)造物私(李昭玘謝到任啓猥霑丨)
(丨之丨特假祥刑之任蘇軾詩居官不任事丨丨真見丨)從其私(歐陽修詩玉堂官閒無事業親舊幸可丨丨丨)假借
私(秦觀謝館職啓束縕還婦雖蒙丨丨之丨懲羹吹韲尚慮譴訶之及)一己私(袁桷謝閻學士啓古有斗米而作傳近多)
(千金以致詞好惡成丨丨之丨褒貶失當時之實)反哺私(葉元玉詩烏鳥寕㤀丨丨丨)
王者無私(漢書文帝紀代王進至渭橋太尉勃進曰願請間宋昌曰所言公公言之所言私丨丨丨丨)水鏡無
私(蜀志李嚴傳注夫水至平而邪者取法鏡至眀而醜者無怒水鏡之所以能窮物而無怨者以其無私也丨丨丨丨猶以免謗)
自環為私(韓非子古者蒼頡之作書也丨丨者丨之丨背私為公公私之相背也乃蒼頡固已知之矣)普汜無
私(淮南子乘太乙者牢籠天地彈壓山川含吐隂陽伸洩四時紀綱八極經緯六合覆露照導丨丨丨丨蠉飛蠕動仰德而生)
對語(地澤天私)(異數殊私)(燕喜鴻私)(篤棐㤀私)(歸有極奉無私)(羔羊禮烏鳥私)(江河潤雨露私)
摘句(元功亮無私華省被恩私)(輸忠在滅私花柳更無私)(仁者必夀天無私天與清香似有私)
窺(去随切說文小視也通作闚)
韻藻管窺(漢書東方朔傳以丨丨天晉書王獻之傳此郎亦丨中丨豹時見一斑)俯窺(中說韶之成也虞氏之恩)
(被動植矣烏鵲之巢可丨而丨也鳳凰何為而藏乎朱子詩山谷轉石稜丨身丨木末)天闚(杜甫詩丨丨象緯逼一作天闕)
玉女窺(魯靈光殿賦神仙岳岳于棟間丨丨丨窗而下視庾信楊柳歌鳳凰新管簫史吹朱鳥春窗丨丨丨)仰簷窺
(韓愈春雪詩喜深將策試驚密丨丨丨)捩眼窺(韓愈詩四坐各低面不敢丨丨丨)
增不窺(漢書董仲舒少治春秋孝景時為博士下帷講誦弟子傳以久次相授業或莫見其面蓋三年丨丨園其精如此唐)
(書路敬淳勤學丨丨門庭江淹杉頌羣木歛望雜草丨丨)欲窺(淮南子登高使人欲望臨深使人丨丨處使然也)空窺
(鶡冠子籠中之鳥丨丨不出)籬窺(世說孟昶未逹時嘗見王恭乘高輿披鶴&KR0769;裘于時微雪昶于丨間丨之歎曰此真神仙)
(中人杜牧詩蓑唱牧牛兒丨丨蒨裙女)怠窺(史通通史以降無累尤深學者寕習本書而丨丨新錄)簾窺(全唐詩話)
(羅隠為鄭畋所知畋女覽隠詩諷誦不已畋疑有慕才意隠貎寢陋女一日丨丨之自此絶不詠其詩)恭窺(謝靈運山居賦)
(敬承聖誥丨丨前經)星窺(庾信法筵詩丨丨朱鳥牖雲宿鳳凰門)遍窺(楊炯文旁求勝境丨丨靈跡元好問詩郭侯家)
(多書篇帙必丨丨)一窺(盧照隣檀龕讃羣天䬃纚衆寶玲瓏雕窗引月鏤網搖風丨丨妙境高謝塵蒙白居易贈别郭虛舟)
(鍊師詩齋心獨歛拜中夜偷丨丨)詳窺(李嶠為韋右相賀拜洛表泛覽金冊丨丨玉板)踐窺(趙冬曦詩灣澳陪臨泛巖)
(峿共丨丨)新窺(劉憲詩剪花疑始發刻燕似丨丨杜甫詩並照巫山出丨丨楚水清)下窺(韓愈寄盧仝詩昨晚長鬚來下)
(狀隔墻惡少惡難似每騎屋上丨丨闞渾含驚怕走折趾)伺窺(柳宗元愬螭文蟉形決目潛丨丨兮)恣窺(柳宗元詩層軒)
(隔炎暑迥野丨丨臨)旁窺(柳宗元哀溺文不讓祿以辭富兮又丨丨而詭求)闇窺(白居易詩光景嗟虛擲雲霄竊丨丨)
近窺(梁洽水德賦其丨丨也若冰鮮與玉潔映曙空而内徹)竊窺(呂溫管窺豹賦管實圓通豹稱竒質將丨丨以無視)
(果遇文而得一)潛窺(張仲素管中窺天賦况窮天之至象徒執管而丨丨)斜窺(孫翊仁朝元閣賦丨丨渭北笑玉樹而徒)
(空俯對終南與金闕而相抗向子諲詞丨丨秋水長軟語春鶯近)遐窺(閻伯興鹽池賦入澤丨丨喜晴天之速曙隔林斜望)
(訝瓊樹之驚春)坐窺(閻伯里黃鶴樓記丨丨井邑俯拍雲烟)來窺(李商隠啓竊仰洪鈞丨丨皎鏡羅隠詩自媿三冬學)
(丨丨數仞墻)獲窺(李商隠表備萬乘登封之所設諸侯朝宿之儀盛禮丨丨微願斯畢)爭窺(姚鵠詩疎愚只覺膺門峻)
(淺薄丨丨孔室深)狖窺(李洞詩平磧容鵰上仙山許丨丨)前窺(羅隠啓丨丨而四海清平内顧而一身流落)猿
窺(林寬詩尋山貌古被丨丨)深窺(王禹偁詩貴接臯䕫步丨丨龍鳳姿)倒窺(林逋梅花詩湖水丨丨疎影動)縱窺
(梅堯臣詩行樂偶散步倚杖聊丨丨)
門間窺(史記晏嬰傳晏子為齊相出其御之妻從丨丨而丨其夫)物莫窺(南史王僧綽為太子舍人退默少交接與)
(袁淑謝莊善淑每歎之曰卿文情鴻麗學解深拔而韜光潜實丨丨之丨又岑參詩史筆衆推直諫書人莫窺)外人窺(舊唐)
(書河間王孝恭次子晦累除營州都督私第有樓下臨酒肆其人嘗候晦言曰微賤之人雖則禮所不及然家有長幼不欲丨丨丨)
(之家廹眀公之樓出入非便請從此辭晦即日毁其樓)不可窺(尹文子術者人君之所密用羣下丨丨妄丨鮑照雙燕詩)
(意欲巢君幕層楹丨丨丨)牖中窺(博物志七月七日夜王母降于九華殿惟母與帝對坐其從者皆不得進時東方朔竊從)
(殿南廂朱烏丨丨丨母母顧之謂帝曰此窺牖小兒嘗三來盗我桃)蔽竹窺(澄懷錄張牧之隠于竹溪不喜與世接客來丨)
(丨丨之或韻人佳士則呼船載之或自刺舟與語俗子十反不一見怒罵相踵不顧也)登墻窺(登徒子好色賦臣東家之)
(子丨丨丨臣者三年至今未許也吴融宋玉宅詩穿徑早曾聞客住丨丨無復見人丨)雪裏窺(梁簡文帝詩絶訝梅花晚)
(爭來丨丨丨)殷士窺(陸倕石闕銘壺漿塞野簞食盈塗似夏民之附成湯丨丨之丨周武)月華窺(劉憲詩珠簾隠)
(映丨丨丨)不忍窺(李白詩空留錦字表心素至今緘愁丨丨丨)夾路窺(岑參詩駟馬映花枝人人丨丨丨)世
未窺(韓愈赤藤杖歌赤藤為杖丨丨丨)刺壁窺(顧况李湖州彈筝歌思婦高樓丨丨丨愁猿呌月鸚呼兒)宿鳥
窺(姚合詩幽藥禪僧護高窗丨丨丨)不礙窺(李商隠高花詩宋玉臨江宅墻低丨丨丨)就砌窺(喻鳬雪後詩宿)
(片攀簷取凝花丨丨丨)等閑窺(羅隠詩還有往年金甃井牧童樵叟丨丨丨)白鷺窺(韋莊詩花間醉任黃鶯說)
(亭上吟從丨丨丨)鳥莫窺(吴融槎詩有文在朽人難識無蠧藏心丨丨丨)客嘗窺(徐鉉詩荀池波自照梁苑丨丨)
(丨)鳴且窺(蘇軾詩君看立仗馬不敢丨丨丨)畫中窺(柳貫題離騷九歌圖詩楚巫千載恨憑向丨丨丨)不
再窺(方回詩他人有遺集一覽丨丨丨)
獸不敢窺(唐書眀皇紀論山有猛虎丨丨丨丨得人者昌信不虛語)
對語(月逗星窺)(鵲顧鸞窺)(水監天闚)(平視俯窺)(金人捧玉女窺)(游魚聽乳燕窺)(春池照曉鏡窺)
摘句(勲名稷契窺魚游鷺俯窺)(櫻熟鳥先窺簾疎月影窺)(啼粉鏡中窺新巢雀漫窺)(簷静燕初窺芝泥忽濫窺)
(畫梁雙燕自相窺沙頭鷺立為魚窺)(鳳諾龍拏借與窺春風送燕入簾窺)
敧(去竒切宗廟宥坐之器又說文居宜切持去也)
韻藻虚敧(家語孔子觀于周廟有敧器焉使子路取水試之滿則覆中則正丨則丨子曰烏有滿而不覆者哉)斜敧
(杜甫詩舟楫任丨丨陳陶咏刺桐花詩紅翠丨丨十二樓)棹敧(杜甫詩扁舟去丨丨)
白日敧(謝靈運詩短生旅長世恒覺丨丨丨)含滿敧(鮑照詩器惡丨丨丨)下簾敧(韋承慶詩暗花臨戶發殘)
(月丨丨丨)江樹敧(李頻詩山雲含雨潤丨丨逆潮丨)
增傾敧(禮記䟽凡人當正立不當丨丨又白居易詩雨淋歌閣欲丨丨張憲詩潞州别駕醉眼纈雙袖丨丨擁岐薛貢奎詩)
(恍疑戈戟森出沒相丨丨)針敧(梁簡文帝七夕穿針詩丨疑月暗縷散怪風來)難敧(庾肩吾詩深心不可染正道亦)
(丨丨)足敧(庾肩吾咏胡牀詩丨丨形已正文斜體自平)城敧(杜甫詩丨丨連粉堞岸斷更青山)字敧(杜甫舂陵)
(行作詩呻吟内墨淡丨丨傾感彼危苦詞庶幾知者聽)冠敧(韓愈感春詩丨丨感髮秃語誤悲齒堕崔涯詠黃蜀葵詩露傾)
(金盞小風引道丨丨柳貫詩女兒頭戴角丨丨)石敧(王建詩脫屐尋淺流定足畏丨丨)花敧(李涉詩丨丨渾拂檻)荷
敧(李涉詩荇密妨垂釣丨丨欲度橋)風敧(溫庭筠詩丨丨柳不禁)松敧(溫庭筠詩草静封還坼丨丨堕復搖)枕
敧(李商隠詩髮短梳未足丨涼閒且丨黃滔詩旅館移敧枕江城起倚樓吳融詩丨涼丨琥珀簟潔展麒麟杜荀鶴詩鳥逕杖藜)
(山翳雨猿林敧枕樹搖風唐彦謙詩夜夜孤眠丨獨丨趙抃詩朝發溫江上處溪小舟無寐丨頻丨朱子詩倦丨丨眠到五更陸游)
(詩丨丨眠未熟還起理殘書劉克莊詩嘗過茶邸租船出或在禪林借丨丨)紅敧(羅隠杏花詩十里丨丨宋玉牆)帽敧
(黃滔詩羽衣零落丨丨斜不是孤峯即海沙于立詩風顛丨屢丨)敧敧(吴融江行詩丨丨側側海門帆軋軋啞啞洞庭櫓)
半敧(吴融詩誰見玉郎腸斷處露牀風簟丨丨斜孫覿詩折鼎支磚日丨丨)幘敧(劉得仁詩夏圃晚涼入樹低逢丨丨)
月敧(曺松詩譚餘雲出嶠詠苦丨丨空)敲敧(無名氏竹詩交戛丨丨無俗聲)低敧(蘇舜欽獨步遊滄浪亭詩花枝)
(丨丨草色齊不可騎入步是宜)案敧(張憲詩青玉丨丨孤館静白蓮香冷夜船歸)
箏柱敧(庾信詩先看丨丨丨)五官敧(盧照隣丈四支萎墮丨丨丨缺)烏帽敧(高適重陽詩豈有白衣來剝啄)
(一從丨丨自丨斜)幽花敧(杜甫詩丨丨丨滿樹細水曲通池)浮柱敧(杜甫詩何傷丨丨丨朱子詩為報層櫩出)
(莫憂丨丨丨)勢欲敧(岑參詩花邊丨丨丨)日未敧(韓愈詩歸舍丨丨丨)舊棧敧(戴叔倫詩丨丨丨難度朝)
(雲濕未開)簮影敧(暢當詩蔭竹簟光冷照流丨丨丨)帽簷敧(白居易詩重重花影丨丨丨楊億詩章臺走馬丨丨)
(丨張羽詩病餘腰帶減吟苦丨丨丨)舞榭敧(元稹連昌宫詞丨丨丨傾基尚存文窗窈窕紗猶綠)玉篸敧(李商隠詩)
(倭堕綠雲髫敧危紅玉篸)鶴巢敧(李洞雪詩細填蟲穴滿重壓丨丨丨)㯶笠敧(李洞送行脚僧詩毳衣霑雨重丨丨)
(看山丨)老松敧(顧况詩湛湛碧漣漪丨丨丨側臥)晚花敧(李中詩月寒孤館静露重丨丨丨)石盆敧
(李郢詩蘇房檉架掩山砌丨丨丨)脫浪敧(皮日休古杉詩虎爪拏巖穏虬身丨丨丨)玉燕敧(韓偓詩歡餘丨丨丨)
翠鬟敧(林寬詩翡丨丨丨釵上燕麒麟帶束海中犀楊基詩玉簮斜墜丨丨丨)茅屋敧(杜荀鶴詩此院重來事事)
(乖半敧茅屋草侵階)怪石敧(徐鉉詩院静蒼苔積通幽丨丨丨)樹隂敧(劉詵詩風過丨丨丨)石鼎敧(許邁)
(詩樹老苔花淡山荒丨丨丨)玉壺敧(楊億詩漢殿微涼金屋閉魏宫清曉丨丨丨)銀牀敧(曾鞏詩梧桐楊柳豈)
(知數沙步露冷丨丨丨)角巾敧(陸游詩紗厨睡起丨丨丨)古岸敧(陸游詩山遠羣峯出波澄丨丨丨)綠葉
敧(陸游詩一架薔薇丨丨丨盆池浸水映玻璃)毋追敧(楊萬里詩不借雙高挂丨丨一任丨)涎篆敧(馬祖常詩)
(壁蝸丨丨丨穴蟻戰壘却)一向敧(張雨詩隂澗殘梅枿臨流丨丨丨)數峯敧(程鉅夫詩野岸曉光千棹急平湖寒)
(影丨丨丨)晚岸敧(程鉅夫詩鸚鵡寒汀遠蒹葭丨丨丨)輪易敧(許謙題延月樓詩倚闌清嘯酒莫遲銅壺催曉丨丨)
(丨)畫闌敧(周權詩盤篆香銷空院寂鞦韆影閣丨丨丨)舞難敧(高啓詩柳重丨丨丨)玉輪敧(楊基十七)
(夜月詩也應天轉丨丨丨)玉繩敧(釋大訢詩樓孤金驛遠河直丨丨丨)
對語(松偃石敧)(綠暗紅敧)(柳軃花敧)(雲委月敧)(珠斗轉玉繩敧)(雕檻曲畫闌敧)(巾角墊帽簷敧)
摘句(花壓帽簷敧琅玕碧半敧)(迎風蓋半敧烏紗醉更敧)(紅肥帶雨敧孤輪嶺外敧)
(宴闋銀瓶一半敧石泉照影角巾敧)
熙(許其切說文燥也興也廣韻和也廣也長也又州名)
韻藻咸熙(書庶績丨丨)緝熙(詩學有丨丨于光眀晉書樂章光丨丨美聖哲荀勖詩惟祖惟宗高眀丨丨蘇軾詩)
(賢眀日登用清廟歌丨丨)熙熙(左傳季札請觀於周樂為之歌大雅曰廣哉丨丨乎史記貨殖傳天下丨丨皆為利來老子衆)
(人丨丨如享大牢如登春臺汲冢周書王子晉曰萬物丨丨非舜而誰納延詩孔雀御屏金纂纂棕櫚别殿日丨丨)義熙(南史)
(楊盛聞晉亡不改丨丨年號曰吾老矣終為晉臣又陶潜自丨丨以前所著文章眀書年號宋初以來惟書甲子而已蘇軾詩直恐)
(君詩勝丨丨)淳熙(宋孝宗年號)嘉熙(宋理宗年號)重熙(東都賦至于永平之際丨丨而累洽景福殿賦遂丨)
(丨而累盛又遼興宗年號)雍熙(東京賦上下共其丨丨景福殿賦九有丨丨王儉禇淵碑致聲化於丨丨崔曙詩相與致丨丨)
(又宋太宗年號又雍通作邕晉書樂志改芳樹為丨丨言魏氏臨其國君臣邕穆庶績咸熙也荀勖樂章時邁其仁世載丨丨周弘)
(讓荅王襃書昔吾壯日及弟富年俱值丨丨竝歡衡泌)滋熙(王襃洞簫賦吸至精之丨丨)郭熙(圖繪寳鑑丨丨河陽)
(温縣人為御畫院藝學善山水寒林宗李成法得烟雲出沒峯巒隠顯之妙)徐熙(圖繪寳鑑丨丨金陵人世為江南望族畫)
(花木禽魚蟬蝶蔬果妙奪造化閨秀鄭允端詩寫生正自愛丨丨)
增純熙(詩時丨丨矣是用大介魯靈光殿賦殷五代之丨丨)孝熙(漢書禮樂志大哉丨丨四極爰轃宋史樂志舞具八)
(佾樂備六成大矣丨丨厲意專精謝超宗樂章清眀既鬯大丨乃丨牛弘樂章丨丨嚴祖師象敬宗)日熙(後漢書奚延傳延上)
(封事曰惟陛下遠讒佞之人納謇謇之士除左右之權寤宦官之蔽使積善丨丨佞惡消殄則乾災可除)光熙(魏志高堂隆傳)
(四表同風回首面内德教丨丨九服慕義非俗吏之所能也張衡周天大象賦帝座類候而獨尊侯臣丨丨而燮理母丘儉詩飛騰)
(沖雲天奮迅恊丨丨柳貫詩訓行宜丨丨道否隔氛曀)武熙(晉書地理志鬱林郡有丨丨縣)晉熙(舊唐書淮南志晉置)
(丨丨郡隋改熙州武德四年改舒州徐陵與北齊尚書令書聞丨丨等郡皆入貴朝去我尋陽經塗何幾至於鐺鐺曉漏的的宵烽)
(隔浦溆而相聞臨高臺而可望)允熙(舊唐書懿宗紀大寳之尊神器之重儻非德充宇宙功濟黔黎著重華納麓之功彰文命)
(導川之績丨丨帝載克代天工則何以統御萬方照臨八極)登熙(宋史樂志帝功潜日用化俗自丨丨)爰熙(宋史樂志)
(丨丨紫壇煩黃殊色神哉沛來蓋親有德)紹熙(宋史淳熙中晉陵縣民析薪中有木字曰丨丨五年如是者二是時丨丨猶未)
(改元按丨丨寕宗年號又盧諶贈劉琨詩濬哲維皇丨丨有晉)木熙(淮南子丨丨者舉梧檟據勾柱授豐條舞扶疎按丨丨即)
(今上高竿之類也)績熙(抱朴子九子任而康凝之丨丨四七受而佐命之勲著)赮熙(郭璞山海經圖贊芙蓉麗草一)
(曰澤芝泛葉雲布照波丨丨伯陽是食饗比靈期)我熙(韋玄成戒子孫詩司直御事丨丨我盛羣公百僚我嘉我慶)洪
熙(甘泉賦舉丨丨樹靈旗注丨丨旌名也又眀仁宗年號)崇熙(李尤刻漏銘懸象著眀序以丨丨)同熙(王粲鐘銘)
(音聲和協人德丨丨聽之無射用以啓期)俯熙(陸雲文仰肅慈顔丨丨典刑)仰熙(夏侯湛浮萍賦丨丨陽耀俯憑綠水)
外熙(夏侯湛大暑賦大呂統律祝融紀節蒸澤丨丨太隂内閉)冬熙(庾闡游仙六言詩熒熒丹桂紫芝鮮榮夏馥丨丨)
方熙(傅亮喜雨賦懿玉燭之丨丨愠積陽之獨愆)榮熙(支遁詩品物緝丨丨)阜熙(鮑照河清頌地平天成含生丨)
(丨)葩熙(張君祖詩丨丨三春盛)春熙(李嶠詩鶯喜丨丨弄欲嬌)用熙(蘇頲授李林甫特進制彝倫攸叙庶績其)
(凝實頼予弼丨丨帝載)晞熙(張說龍興寺碑赫然若太陽昇天丨丨仰象以復我萬邦)輔熙(白居易張弘靖拜相制朕)
(勵精恭已十載於茲常以國鈞委之公務丨丨庶績敢怠旁求)上熙(韓愈表丨丨陛下覆幬之恩下遂羣生性命之理)恩
熙(韓愈城南聯句德孕厚生植丨丨完刖剠)恬熙(王逢詩丨丨屬累朝)何熙(後漢書安帝紀南單于圍中郎將于美稷)
(遣行車騎將軍丨丨討之)馮熙(北魏書獻文帝紀以征東將軍丨丨為昌黎王)安熙(元史丨丨字敬仲藁城人祖滔父松)
(皆以學行淑其鄉人熙既承其家學及聞保定劉因之學心向慕焉)
百志熙(書丨丨惟丨元眀善詩五氣吹布丨丨丨)百工熙(書丨丨丨哉)修及熙(左傳少皥氏有四叔曰重)
(曰該曰修曰熙實能金木及水使重為句芒該為蓐收丨丨丨為玄冥世不失職遂濟窮桑此其三祀也注丨丨丨相代為冰正)
金石熙(晉書樂志鐘鼔振丨丨丨宣兆祚武開基)夏族熙(晉書王皇后傳塗山作儷而丨丨以丨妊姒配周而姬祚)
(以昌)春臺熙(文心雕龍夫唯深識鑒奥必懽然内懌若丨丨之丨劉宰詩六花瑞雪丨丨丨)向日熙(伍員述河上歌)
(越燕丨丨而丨)積陽熙(陸機贈顧彦先詩大火貞朱光丨丨丨自南)龍之熙(右英告簡文帝詩黃金之術丨丨丨)
文教熙(韓愈河南府同官記武志既揚丨丨亦丨)春陽熙(洪希文詩煦之以惠風暢若丨丨丨)政事熙(耶律)
(楚材詩煥若文章備康哉丨丨丨)黎景熙(北史儒林傳丨丨丨少好讀書強記默識保定中以習俗奢麗上書極言帝嘉)
(之官至儀同三司)
君臣並熙(後漢書竇武傳丨丨丨丨名奮百世)重雍襲熙(崔駰東巡頌盛哉大漢既丨丨而丨丨)
對語(純嘏緝熙)(大順重熙)(實茂葩熙)(鳳翥龍熙)(六府治百工熙)(寒谷暖春臺熙)(武功定文教熙)
摘句(王化自雍熙比屋自熙熙)(和薰萬物熙韶華著物熙)(要同民物樂雍熙畬田鼔笛樂熙熙)
欺(去其切說文詐也又謾也陵也)
韻藻勿欺(論語丨丨也而犯之)不欺(易傳无妄之謂誠丨丨其次矣韓詩外傳孟子少時東家殺豚孟子問其母曰)
(東家殺豚何為母曰欲啖女自悔教子以不信乃買東家豚肉以食之眀丨丨也宋史賈黯字直獳曰吾得范公仲淹丨丨二字平)
(生用不盡伊雒淵源錄謝師宰嘗從眀道假公僕掘桑白皮眀道問之曰本草說桑白皮出土見日者殺人以伯淳所使人丨丨故)
(假之爾)面欺(漢書張湯傳上以湯懷詐丨丨使使八軰簿責湯薦襧衡表必無可觀采臣等受丨丨之罪)
毋自欺(大學所謂誠其意者丨丨丨也)百相欺(史記欀侯傳三晉之相與也秦之深讎也百相背也丨丨丨也)不
能欺(史記滑稽傳褚先生曰子産治鄭民丨丨丨子賤治單父民不忍欺西門豹治鄴民不敢欺三子之才能誰最賢哉辯治)
(者當能别之集解魏文帝問羣臣三不欺于君德孰優鍾繇華歆王朗對曰君任德則臣感義而不忍欺君任察則臣畏覺而丨丨)
(丨君任刑則臣畏罪而不敢欺)不忍欺(見上)不敢欺(見上)百人欺(呂氏童蒙訓正獻公薦常秩後悔之伯淳)
(曰願侍郎受丨丨丨不可好賢之心少替)鬼神欺(張九齡詩且欲湯火蹈况無丨丨丨)妻嫂欺(杜甫詩季子黑貂敝)
(得無丨丨)
增責欺(戰國策陳軫曰王今已絶齊而丨丨于秦是吾合齊秦之交也)見欺(史記楚世家楚懷王見秦王書患之欲往)
(恐丨丨無往恐秦怒又廉頗藺相如傳秦昭王使人遺趙王書願以十五城請易趙璧趙王與大將軍廉頗諸大臣謀欲予秦秦城)
(恐不可得徒丨丨)誕欺(漢書藝文志神仙者所以保性命之真而游求於其外者也專以為務則丨丨怪迂之文彌以益多)
詆欺(漢書刑法志丨丨文致微細之法悉蠲除又劉向傳造端作基非議丨丨唐書王播傳播長于吏術雖案牘鞅掌剖析如)
(流黯吏丨丨無不彰敗)調欺(後漢書王符傳今人奢衣服侈飲食事口舌而習丨丨)間欺(管子詐謀丨丨注間隔也)
(有所隔礙而欺誑也)誣欺(荀子彼衆人者愚而無說陋而無度者也其所見焉猶可欺也而况于千世之傳也妄人者門庭之)
(間猶可丨丨焉而况于千世之上乎聖人何以不欺曰聖人者以已度者也)詐欺(韓非子智者不得丨丨)信欺(潜夫)
(論賢愚在心不在貴賤丨丨在性不在親疎)相欺(潜夫論高論而丨丨不若忠論而誠實蘇軾詩凛然相對敢丨丨)忌
欺(雜志鵂鶹一名丨丨白日不見人夜能拾蚤蝨)我欺(洛神賦懼斯靈之丨丨辨亡論推誠信士不恤人之丨丨量能授器)
(不患權之我偪北山移文慨游子之丨丨陶潜詩不怨道里長但畏人丨丨)氣欺(陸機演連珠寸管下傃天地不能以丨丨)
(尺表逆立日月不能以形逃)羣欺(杜甫詩巢邊野雀丨丨燕花底山蜂遠趁人)被欺(王建宫詞行中第一爭先舞博)
(士旁邊亦丨丨)全欺(司空曙新柳詩丨丨芳蕙晚似妬寒梅疾)姦欺(韓愈送窮文矯矯亢亢惡圖喜方羞為丨丨不忍害)
(傷)輕欺(姚合寄王度詩天公予貧病時軰復丨丨)風欺(薛能詩昨日春丨丨不在就牀吹落讀殘書王禹偁詩丨丨秀)
(林木雲隔向陽葵)秋欺(陸龜蒙古杉詩有巔從日上無業與丨丨無名氏詩丨色偏丨客路中)吏欺(蘇轍進士策問)
(為方田則民擾而不安為鄉兵則民勞而不益為考課則丨丨而難信)籠欺(王令寒林石屏詩徒將文理有小異招聚瞽說)
(成丨丨)平欺(宋无詩隂何湏大賞鮑謝只丨丨)
不余欺(左傳臧會曰僂句丨丨丨也)不相欺(史記廉頗藺相如傳臣以為布衣之交尚丨丨丨况大國乎又史記)
(甘茂傳燕秦丨丨丨無異故欲攻趙而廣河間王不如齎臣五城以廣河間)不可欺(漢書朱博傳每遷徙易官所到輙出)
(竒譎以明示下為丨丨丨者魏志王粲傳易稱即鹿無虞諺有掩目捕雀夫微物尚丨丨丨以得志况國之大事其可以詐立乎荀)
(子伯樂丨丨丨以馬而君子丨丨丨以人此眀王之道也)容貎欺(晉書戴逵傳儒家尚譽者夲以興賢也既失其夲則有色)
(取之行懷清喪真以丨丨相丨其弊必至于末偽)愚而欺(潜夫論貴人必賢而忠賤人必丨丨丨)歲寒欺(謝靈)
(運詩皎皎明發心不為丨丨丨)鳥欲欺(杜審言詩地靜魚常逸人閒丨丨丨)徒旅欺(杜甫前出塞行行日已遠不受)
(丨丨丨)酒賦欺(杜甫詩生逢丨丨丨)風光欺(郎士元詩丨丨丨鬢髮秋色換山川)阿戎欺(李端詩叨陪文)
(人行常恐丨丨丨)被雨欺(楊巨源詩肯信春光丨丨丨)吏不欺(白居易贈微之詩南國人無枉東臺丨丨丨)
富屋欺(白居易詩酸寒丨丨丨)數易欺(元稹詩似錦言應巧如弦丨丨丨)野梅欺(方干詩殘寒更被丨)
(丨丨)雲物欺(陸龜蒙眀月灣詩見說秋半夜淨無丨丨丨)暗中欺(程長文詩千金豈受丨丨丨)聊自欺
(蘇軾詩膏面染鬚丨丨丨)小說欺(元好問論詩絶句曲學虛荒丨丨丨俳諧調笑豈詩宜)豈吾欺(劉基詩聖言丨)
(丨丨)
暗室不欺(駱賓王賦類君子之有道入丨丨而丨丨)
對語(無隠勿欺)(日薄風欺)(春誘秋欺)(民無讟吏不欺)(詩逋索酒力欺)(烟霞痼冰雪欺)
摘句(寧將暗室欺求名夲自欺)(流鶯舞蝶兩相欺老圃閑談未易欺)(菊花有信不吾欺松栢堅甘霜雪欺)
疵(疾移切說文病也通作呰)
韻藻小疵(易悔吝者言乎其丨丨也韓愈讀荀荀與楊大醇而丨丨)醇疵(見上)毀疵(荀子正義直指舉人之過)
(惡非丨丨也)令疵(淮南子何謂九塞曰丨丨注在遼西)箴疵(上林賦煩鶩庸渠丨丨鵁盧注丨丨似魚虎而蒼黑色按)
(漢書疵音眥)瑕疵(杜甫詩内懼非道流幽人見丨丨韓愈進學解忘已量之所稱指前人之丨丨又寄崔立之詩佳句喧衆)
(口考官敢丨丨白居易詩直躬易媒蘖浮俗多丨丨宋无詩塵凡勞點化傳玩指丨丨)建疵(淮南子不周之北長女簡翟次)
(女丨丨注帝嚳妃也)
增五疵(書丨過之丨惟官惟反惟内惟貨惟來虞世南詩丨丨過亦察)多疵(戰國策靖郭君善齊貎辨齊貎辨之為人)
(也丨丨門人弗悅)卑疵(史記日者傳丨丨而前&KR1021;趨而言)索疵(後漢書杜林傳大漢初興蠲除苛政更立䟽網海内)
(歡悅人懷寬德及至其後漸以滋章吹毛丨丨詆欺無限)濯疵(南史袁昂傳丨丨蕩穢入楚遊陳天波既洗雲油遽沐)隠
疵(宋史哲宗紀元祐元年詔曰正風俗修紀綱勿理丨丨細故)無疵(荀子明逹純粹而丨丨也夫是之謂君子之知韓愈)
(讀荀孔子刪詩書筆削春秋合於道者著之離於道者黜去之故詩書春秋丨丨李昭玘提刑謝啓自非水鏡丨丨權衡不撓則何)
(以吏知守法人不稱冤高啓詩南國丨丨黍稌豐)見疵(韓非子鏡無丨丨之辠道無眀過之怨紇干俞至人用心若鏡賦苟)
(觀過之能審爰丨丨而不愧張九齡荔枝賦陋下澤之沮洳惡層崖之險&KR2404;彼前志之或妄何側生之丨丨)訕疵(抱朴子丨)
(丨雷同攻伐獨立)細疵(抱朴子論珍則不以丨丨棄巨美)不疵(汲冡周書平易丨丨曰簡昭明太子七召亭毒丨丨)
(合天地而並施陶釣日月與造化而齊功任昉文取求丨丨)斥疵(謝靈運山居賦卷栢萬代而不殞伏苓千歲而方知映紅)
(葩于綠蒂茂素蕤于紫枝既住年而增靈亦驅妖而丨丨)掩疵(謝偃高松賦誠責躬而咎已豈藏瑖而丨丨)中疵(謝朓)
(辭随王牋潢汙之水願朝宗而每竭駑蹇之乘希沃若而丨丨)生疵(張九齡詩飛走逃深林流爍恐丨丨王建詩好聞苦不樂)
(好視忽生丨)勿疵(任華送祖評事序見賢良則引而薦之勿憚勿疑見讐怨則報之以德勿瑕丨丨)去疵(韓愈汴州)
(水門記時維隴西公受命作藩爰自洛京單車来臨遂拯其危遂丨其丨)受疵(柳宗元文以誠與物退丨其丨)纖疵(李華)
(靈濤讃一日再至洗其丨丨)類疵(元稹詩虎尾元来險圭文却丨丨)讒疵(陸龜蒙散人歌罛疎滬腐鱸鱖脫正失檢)
(馭非丨丨)郄疵(智伯臣見戰國策郄說苑作絺)
金有疵(史記龜策傳黃丨丨丨白玉有瑕)能無疵(老子丨丨丨注不滛邪也淨丨丨丨病乎)目中疵(淮南)
(子丨丨有丨不害於視)俾我疵(韓愈詩倡來和相報愧歎丨丨丨)鐫此疵(方回詩吾欲丨丨丨)無癘疵
(唐咨祭龍潭文龍生雲霧雲能施雨雨雲感召黎元鼓舞既慶成熟而丨丨丨也)璧純疵(范成大詩歌詠當諧琴搏拊策)
(書自管丨丨丨)理折疵(袁桷詩私覿情鈎隠公言丨丨丨)受世疵(馬祖常詩任情丨丨丨肆志探古博)蓋萬
疵(張養浩詩嘗聞前哲言一孝丨丨丨)陸季疵(唐書隠逸傳陸羽字鴻漸一名疾字季疵嗜茶著經三篇文同詩便覺新)
(來癖渾如丨丨丨)
對語(珠類玉疵)(含垢掩疵)(磨鈍濯疵)(圭無玷金有疵)(平不陂醇無疵)(離滓濁去瑕疵)
貲(即移切貨也財也韻會通作訾)
韻藻高貲(漢書地理志徙吏二千石丨丨富人及豪桀幷兼之家于諸陵)家貲(晉書劉超傳超出補句容令推誠于)
(物為百姓所懷常年賦稅主者常自四出詰評百姓丨丨至超但作大凾特别付之使各自書家産投凾中訖送還縣百姓依實投)
(上課輸所入有踰常年唐書員半千傳上書自陳臣丨丨不滿千錢)長貲(唐書蘇頲傳頲性廉儉俸廩悉推散諸弟親族儲無)
(丨丨)入貲(梁武帝更開贖刑詔堯舜以來便開贖刑中年依古許罪身丨丨)
草堂貲(杜甫詩為嗔王錄事不寄丨丨丨)千日貲(陸龜蒙詩貲無千日計)費金貲(蘇軾詩安排壯亭榭)
(收拾丨丨丨)
增筭貲(後漢書西域傳丨至舟車丨注計其所得以出筭軺車一筭商賈車二筭船五丈以上一筭)平貲(魏略初太)
(祖為司空時以已率下每歲發調使夲縣丨丨于時譙令丨曹洪丨財與公家等太祖曰我家貲那得如子廉耶)不貲(晉書)
(傅休奕傳天下羣司猥多不可不審得其人也不得其人一日則損丨丨况積日乎魏武帝讓封表祖考蒙光照之榮臣受丨丨之)
(分劉楨詩幸蒙庇養恩分惠丨可丨徐陵移齊文長沙鵩鳥靡復為妖湘川石燕自然還儛克翦無筭縲擒丨丨劉苞九日侍宴詩)
(微薄承嘉惠飲德良丨丨呂公著定州謝上表百年舊族荷累聖丨丨之恩一介微軀辱主上非常之遇雷淵珍珠泉詩君看一日)
(間巧歴所丨丨李純甫詩詩書貴丨丨)人貲(南史循吏傳序梁武定亂之始雜調咸悉除省始去丨丨計丁為布)重貲
(南史竟陵王子良啓武帝市司之要自昔所難頃来此役不由才舉並條其丨丨許以賈衒)傾貲(唐書張廵傳出為清河令)
(或以困阨歸者丨丨賑護無吝韓愈贈簟詩日暮歸來獨怊悵有賣直欲丨家丨)無貲(唐書馬周傳帝遇周厚周頗自負為)
(御史時遣人以圖購宅衆以其興書生素丨丨皆竊笑他日白有佳宅直二百萬周遽以聞詔有司給直并賜奴婢什物由是人乃)
(悟又劉孝綽詩丨丨徒有任一命忝為郎)先貲(列子藉其丨丨家累萬金)息貲(易林陶朱白圭善賈丨丨)竊貲(解嘲)
(司馬長卿丨丨于卓氏沈約彈王源文既壯而室丨丨莫非皂隸)餘貲(范雲古意詩豈知鷦鷯者一粒有丨丨文同詩丨丨)
(詎可數)增貲(任昉長沙宣武王碑丨丨就賦夷歌成章)納貲(柳宗元文丨丨為胥)侔貲(雍陶千金裘賦何勞實劍)
(丨丨豈要驪珠同價)熊貲(史記楚世家文王丨丨立始都郢)
轉貨貲(史記仲尼弟子列傳子貢好廢舉與時丨丨丨)再受貲(漢書楊敞傳敞子惲初受父財五百萬及身封侯皆)
(以分宗族後母無子財亦數百萬皆予惲惲盡復分母昆弟丨丨丨千餘萬皆以分施其輕財好義如此)百萬貲(晉書孔愉)
(傳論愉高謝丨丨之丨辭榮數畝之宅弘止足之分有廉讓之風又白居易立碑詩復以多為貴千言直萬貲)地侔貲(羽獵)
(賦貴與天比崇富與丨丨丨)洊歲貲(王融策秀才文中産闕丨丨之丨)不論貲(韓愈寄崔立之詩老婦願嫁女)
(約丨丨財丨歐陽修洛陽牡丹圖詩洛人驚誇立名字買種丨復丨家丨又蘇轍詩高堂幸有酒一飲豈論貲)巴寡貲(陸龜)
(蒙詩誰比蜀嚴靜誰方丨丨丨)買酒貲(王禹偁詩减君爐裏燒丹術助我山中丨丨丨)紈綺貲(王禹偁詩三男無庶)
(孽詎愛丨丨丨)
對語(鼎貴高貲)(無算不貲)(分俸散貲)(藥鼎術草堂貲)(山比壽地侔貲)(十家産千日貲)
摘句(林泉風月是家貲住山須待買山貲)
笞(丑之切說文捶擊也)
韻藻掠笞(史記張儀傳楚相亡璧門下意張儀共執丨丨數百不服乃釋之)受笞(史記陳餘傳吏嘗有過笞陳餘)
(陳餘欲起張耳躡之使丨丨)鞭笞(史記陸賈傳漢王起巴蜀丨丨天下後漢書費長房傳長房能醫療衆病丨丨百鬼又韓)
(愈詩豈如散仙丨丨鸞鳳終日相追陪)减笞(漢書景帝紀酷吏奉憲失中廼詔有司丨丨法定箠令又刑法志中六年詔曰)
(加笞者或至死而笞未畢朕甚憐之其丨丨三百曰二百笞二百曰一百)捶笞(荀子詈侮捽摶丨丨臏腳是辱之由外至也)
折箠笞(後漢書光武紀赤眉來東吾丨丨丨之爾又晉書載記苻登曰姚興小兒吾將折杖以笞之)
增教笞(史記律書丨丨不可廢于家刑罰不可措于國)怒笞(漢書曹參傳參子窋為中大夫惠帝怪相國不治事謂窋)
(曰女歸試私從容問乃父然無言吾告女也窋既洗沭歸時間自從其所諫參參丨而丨之二百曰趣入侍天下事非乃所當言也)
(吕氏春秋家無丨丨則豎子嬰兒之有過也立見)督笞(漢書丙吉傳吉識謂則曰汝當坐養皇曾孫不謹丨丨汝安得有功)
(按則宫婢名也)自笞(五代史王殷事母孝為原州刺史政有小失母責之殷即取杖授婢僕丨丨于母前)待笞(韓詩外傳)
(夫子告門人參來汝不聞昔者舜為人子乎小箠則丨丨大杖則逃索而使之未嘗不在側索而殺之未嘗可得)不笞(韓詩)
(外傳冠子不言髮子丨丨聽其微諫無令憂之)三笞(說苑伯禽康叔三見周公而丨丨問商子今觀南山之陽見橋竦焉而仰)
(曰父道也南山之隂見梓勃焉而俯曰子道也明日見周公入門而趨登堂而跪公曰安見君子二子曰見商子公曰君子哉商子)
撻笞(白虎通刑不上大夫者據禮無大夫刑或曰丨丨之刑也)榜笞(賈誼陳政事疏司寇小吏詈罵而丨丨之)當笞
(王褒僮約奴不聽教丨丨一百韓愈履霜操父兮兒寒母兮兒饑兒罪丨丨逐兒何為)
不免笞(戰國策蘇秦謂王曰客有遠為吏而其妻私于人者其夫來使妾舉藥酒進之妾佯僵棄酒主父笞之五十故妾一)
(僵而覆酒上存主父下存主母而丨丨於丨臣之過不幸類是)械而笞(唐書潘好禮試子明經不通丨丨丨之)折[菱-土+(鬯-匕)]
笞(方言慈母之怒子也雖丨丨丨之其惠存焉)未嘗笞(論衡充六歲教書恭愿仁順禮敬具備矜莊寂寥有成人之志)
(父丨丨丨母未嘗非閭里木嘗讓)莫笡笞(漢古辭婦病行有過慎丨丨丨)廢鞭笞(韓信卿碑文弭丨丨丨黎氓不)
(欺)寬箠笞(朱子詩幸蒙大夫賢加惠丨丨丨)不足笞(貝瓊詩豈無一尺箠盗賊丨丨丨)
羈(居宜切說文馬絡頭也又絆也)
韻藻角羈(禮記三月之末擇日剪髮為鬢男丨女丨注鬢所遺髮也夾囟曰丨午達曰丨也)負羈(左傳子犯曰臣)
(丨丨絏從君廵于天下注羈馬羈絏馬韁又僖丨丨之妻曰吾觀晉公子之從者皆足以相國若以相夫子必反其國反其國必得)
(志於諸侯得志於諸侯而誅無禮曹其首也子盍蚤自貳焉乃饋盤飱置璧焉公子受飱返璧及入曹數之以其不用僖丨丨而乘)
(軒者三百人也令無入僖丨丨之宫而免其族)繫羈(史記賈誼傳麒麟可丨而丨豈曰異夫犬羊莊子至德之世禽獸可丨丨)
(而遊)不羈(漢書司馬遷傳少負丨丨之才鹽鐡論不牧之地丨丨之民聖王不加兵不事力也鄒陽上梁王書丨丨之士與牛)
(驥同皂左思咏史詩當世貴丨丨韓愈詩惠師浮屠者乃是丨丨人)鞿羈(楚辭余雖好姱修以丨丨兮顔延之賦既剛且淑服)
(丨丨兮注馬韁在口曰鞿)金羈(曹植詩白馬西北馳連翩飾丨丨梁元帝玄覽賦陪玉軑飾丨丨沈約詩丨丨玳瑁鞍吳圴詩)
(霧染黃丨丨李白詩送行駐丨丨王損之汗血馬賦飾丨丨而勢如躡景排玉勒而態若凌虚歐陽原功詩玉堂集日列丨丨)塵
羈(陶潛詩吾生夢幻間何事紲丨丨梁武帝詩萬邦躋仁壽兆庶滌丨丨曾鞏詩低徊絀丨丨朱子詩自憐丨丨不得去)銜
羈(韓愈詩夫子固吾黨新恩釋丨丨陳傅良詩相從飾邊幅欲語懷丨丨)&KR0919;羈(王安石詩天馬脱丨丨)
請纓羈(漢書終軍傳軍自丨受長丨必丨南越王而致之闕下)白玉羈(梁武帝詩龍馬紫金鞍翠眊丨丨丨元稹)
(望雲騅歌亞身受取丨丨丨)
增微羈(晉書阮种傳夫以丨丨而馭悍馬又操以煩策其不制者固其理也)就羈(北魏蕭大圜傳豈若蹙足入絆申頭)
(丨丨又道武追慕容寳寳軍四五萬一時放仗歛手丨丨潘尼懷退賦奄丨丨以服役困吳坂之峻岨柳宗元晉問其材之可者收)
(歛攻教掉手飛縻指毛命物百步丨丨按此言馬也元稹詩吾亦鷹丨丨)見羈(舊唐書長孫無忌傳或聚咮而交擊作分羅而)
(丨丨戢凌雲之逸羽韜偉世之清儀嵇康與山巨源絶交書禽鹿少見馴育則服從教制長而丨丨則狂顧頓纓雖飾以金鑣饗以)
(嘉肴逾思長林而志在豐草也鮑照舞鶴賦厭江海而遊澤掩雲羅而丨丨李百藥贊道賦竟能掃江表之氛穢舉要荒而丨丨)
繩羈(唐書賈敦頤傳敦頤曹州冤句人貞觀時數歴州刺史資廉潔入朝常盡室行車一乘敝甚羸馬丨丨道上不知其刺史)
(也)解羈(淮南子遺人馬而丨其丨遺人車而脱其轙所愛者少而所亡者多)遠羈(文中子聖人輔相天地凖繩隂陽恢)
(皇綱立人極修策迥馭長羅丨丨)相羈(西京雜記戚夫人侍兒賈佩蘭在宫時見戚夫人侍高祖七月七日臨百子池作于)
(闐樂樂畢以五色縷丨丨謂之相連愛蘇軾詩無事莫丨丨)珠羈(駢字憑霄臨川王宏妾江無畏善騎馬翠眊丨丨玉珂金)
(鐙)新羈(李陵書策疲乏之兵當丨丨之馬)受羈(揚雄交州牧箴聖武是恢稍稍丨丨蘇轍題王詵畫山水詩同朝執)
(手不容久笑我野馬方丨丨)牽羈(石崇思歸引序歘復見丨丨)玉羈(傅休奕詩六龍齊丨丨劉苞詩鳴珂飾華眊金)
(鞍映丨丨)絶羈(傅亮演填論夫以嵇子之抗心希古丨丨獨放)執羈(鮑照謝秣陵令表臣負鍤下農丨丨末皂江淹詩丨)
(丨輕去鄕)鑣羈(謝靈運辭禄賦雖丨丨之有名恒遊奬而匪滯)素羈(齊嘉平中謠白馬丨丨西南馳)帶羈(梁武帝淨)
(業賦如英媒之在摘若駿馬之丨丨)手羈(梁昭明太子七召丨丨鐵頂足披銅頭象折牙而陵遽貊拉齒而夷由)炤羈
(梁元帝書陳王有丨丨之說班生有韁絆之談)西羈(陸倕石闕銘南服緩耳丨丨反舌)邊羈(沈約詩修服悵丨丨)犀
羈(劉孝威驄馬詩丨丨玉鏤鞍寳刀金錯鞘)充羈(王勃上劉右相書朽索丨丨不收奔馬之逸輕緡振綱或隨吞舟之勢)
馬羈(韓愈詩柏移就平地丨丨入廐中)形羈(柳宗元文夫道獨而跡狎則怨志遠而丨丨則泥)脱羈(梁肅遊雲)
(門寺詩序丨入世之丨鞅窮林泉之遐奥僧惟則詩塵網苦多累暫閒如丨丨)連羈(杜牧駱處士誌銘處士之居洛青門畔文)
(駟丨丨繡軿交貫)千羈(封希顔六藝賦冕旒十二駱馬丨丨會同侯伯享獻神祗)釋羈(范傳正李白墓誌銘脱屣軒冕)
(丨丨韁鏁)潛羈(李商隱為滎陽公賀幽州破奚宼表燕犀密掛冀馬丨丨)絆羈(范純仁詩端居若丨丨吳師道詩簡書屬)
(有程偪仄嗟丨丨)鴻羈(蘇軾詩丨丨分遵陸)避羈(宋无詩睍睆還求友騰驤却丨丨)曹羈(春秋戎侵曹丨丨出)
(奔陳公羊傳丨丨者何曹大夫也說苑昔陳靈公不聽泄冶之諫而殺之丨丨三諫曹君不聽而去春秋序義雖俱賢而丨丨合禮)
連環羈(西京雜記武帝時身毒國獻丨丨丨皆白王作之瑪瑙石為勒白光琉璃為鞍)時所羈(嵇康詩隱姿就長纓)
(卒為丨丨丨)簪笏羈(王禹偁詩動為丨丨丨)不可羈(蘇軾詩龍性丨丨丨)人間羈(蘇軾詩奮迅不受丨)
(丨丨)冠裳羈(蘇轍題王詵畫山水詩臨窗展卷聊自適盤礴豈復丨丨丨)終難羈(蘇轍詩天馬性在丨丨丨)不
受羈(蘇轍詩疎慵非敢獨違時野性從來丨丨丨)無維羈(范駿題八駿圖詩五馬放浪丨丨丨或齕或望仍廻嘶)
俗事羈(許衡詩飲中更聽琴聲雅靜裡初無丨丨丨)功名羈(薩都拉詩役役丨丨丨歷歷山水邁)入我羈
(耶律楚材詩豪哲歸吾彀要荒丨丨丨)麒麟羈(范梈題松石圖詩問君安得致此本吏牘正類丨丨丨)去莫羈
(黃溍詩朝來贈我天馬詩忽然掉頭丨丨丨)
穎脱不羈(晉書陶潛傳潛少懷高尚博學善屬文丨丨丨丨任真自得)比事不羈(南齊書張融傳吾之文章)
(體亦何異何嘗顛温凉而錯寒暑綜哀樂而横歌哭政以屬辭多出丨丨丨丨非阡非陌非途非路耳)杳不可羈(詩式)
(詩有跌宕格一曰越俗其道如黃鶴臨風貌逸神王丨丨丨丨)曠世不羈(孫楚為石苞與孫皓書東夷獻其樂器肅慎獻)
(其楛矢丨丨丨丨應化而至)
對語(玉[車犬]珠羈)(無敵不羈)(髫齔角羈)(北伐西羈)(参惟幄執靮羈)(鷹離架馬脱羈)(雕玉佩鏤金羈)
彝(以脂切說文宗廟常器也又法也又常也)
韻藻宗彝(書丨丨藻火粉未黼黻絺繡以五采彰施於五色作服傳丨廟丨樽亦以山龍華虫為飾正義丨丨謂宗廟之)
(鬱鬯樽也集傳丨丨虎蜼取其孝也又周禮凡大約劑書干丨丨注丨廟之丨曹植宗聖侯奉家祀碑輯五瑞班丨丨)秉彝
(詩民之丨丨好是懿德張九齡詩明德有自來奕世皆丨丨)六彝(周禮小宗伯掌丨丨之名物雞彝鳥彝斝彝黃彝虎彝蜼)
(彝又羃人以畫布羃丨丨)雞彝(見上)鳥彝(見上)斝彝(見上周禮注斝讀為稼畫禾稼也)黃彝(見上)虎彝
(見上博古圖商作丨首丨虎西方獸五德為義五行為金皆主而有斷)蜼彝(見上)鼎彝(唐書叚秀實傳圖形雲閣書功)
(丨丨唐德宗李晟紀功碑道濟社稷勲書於丨丨杜甫詩復進出矛戟昭然開丨丨司空圖文老萊則空耀彩衣多慙紱菟潘岳則)
(惟稱壽酒固乏丨丨蘇軾詩幾許功名舊丨丨方岳田頭詩田頭科斗古文字石上白窪山丨丨)桓彝(晉書丨丨字茂倫有)
(人倫識鑒時人方之許郭為周顗所重顗嘗歎曰茂倫嶔﨑歴落可笑人也補宣城内史有惠政死蘇峻之難追贈廷尉諡曰簡)
封德彝(唐書丨倫字丨丨以字顯楊素以從妹妻之每撫其牀曰封郎終當據此降唐為右僕射杜牧詩可憐貞觀太平後)
(天且不留丨丨丨按魏徵傳徵勸帝行仁義丨丨丨曰秦任法律漢雜霸道徵書生好虚論徒亂國家帝納徵言天下大治帝謂羣)
(臣曰行仁義既效矣惜不令丨丨丨見之)
增匪彝(書凡我造邦無從丨丨國語先王之令有之曰天道賞善而罰滛故凡我造國無從丨丨)是彝(書丨丨是訓于)
(帝其訓)若彝(書厥丨丨及撫事如予集傳其順常道及撫國事常如我為政之時)非彝(書勿用非謀丨丨)棐彝
(書故乃明于刑之中率乂于民丨丨蔡沈集傳士師明于刑之中使無過不及之差率乂于民輔其常性所謂刑罰之精華也)民
彝(書乃惟孺子頒朕不暇聽朕教汝于棐丨丨柳貫詩下以開丨丨性初均秉畀)殷彝(書王曰汝陳時来事罰蔽丨丨集傳)
(言敷陳是法與事罰斷以殷之常法)實彝(周禮凡祭祀賓客之裸事和鬱鬯以丨丨而陳之)尊彝(周禮司丨丨下士二)
(人注彝亦尊也鬱鬯曰彝彝法也言為常法也國語出其丨丨陳其鼎俎靜其巾羃敬其袚除體解節折而共飲食之又博古圖上)
(尊曰彝王禹偁詩攝官捧寳册祝壽執丨丨)國彝(唐書明皇本紀睿宗制曰平王隆基孝而克忠義而能勇比以朕居藩邸)
(虔守丨丨貴戚中人都無引接沈約為南郡王謝中書表臣挹道未弘踐義多缺徒升丨丨空襲宸寵李嶠為李景諶讓天官尚書)
(表顧斯政本實總丨丨豈臣庸愚所堪尸忝)烝彝(呂氏春秋魯視豐碑衛銘丨丨王禹偁詩昨日更聞褒詔下别刊名姓入)
(丨丨)叔彝(博古圖周丨丨周之以叔名者如虢叔榮叔祭叔之類)&KR2938;彝(博古圖商丨丨盖亦戒其貪)從彝(博古)
(圖周單從鼎其銘曰單景作丨丨言從者如器之有從所謂陪鼎)皇彝(江淹文丨丨有文朝采方藹)朝彝(武后為武)
(奉御謝尚方監表伏願矜容薄淺更採英髦則上不汨於丨丨下無招於官謗)班彝(李嶠請加相王封邑表丨丨錫瑞既同于)
(伯叔之封食采苴茅不逮于子男之國)典彝(錢珝代王相公謝食邑表尚希終收渥澤遂寢丨丨苟賁實而有聞信假寵之)
(非晚曾鞏賀南郊表稽參丨丨定著赦令)玉彝(蘇軾詩直待瓊舟覆丨丨)丕彝(呂祖謙文式是丨丨)清彝(王搆姚樞)
(贈諡制淵識弘謨為國蓍蔡丨丨素檢為時楷儀)古彝(鎦炳詩清齋烹丨丨)喬彝(太平廣記丨丨應京兆府解試渥洼)
(馬賦奮筆斯湏而就試官便欲首送京兆曰丨丨崢嶸甚以解副薦之可也)李彝(任華送丨丨宰新都序宗室後進有以學)
(術辭藻著稱者彝也)馬彝(元稹詩羊公名漸遠唯有峴山碑近日稱難繼曹王任丨丨)
子孫彝(博古圖商有丨丨丨孫字作兩手拱日之狀)召父彝(博古圖周有丨丨丨盖召公奭所作)舟承彝
(博古圖聶崇義圖說所謂扞者特大而深如洗之用盥盤之用奠丨之丨丨)百乳彝(博古圖周有丨丨丨周身皆乳凡三)
(百一十有六又張師賢聯句詩雲雷摩乳彝)夔龍彝(博古圖周有丨丨丨)蟬紋彝(博古圖周有丨丨丨腹間着以)
(蟬紋)饕餮彝(博古圖周有丨丨丨純緣之下以饕餮為飾張師賢詩丨丨文丨散玉烟)蟠夔彝(博古圖周有丨丨丨)
(兩旁蟠以四夔以雷紋間之)玖䵼彝(博古圖周豐鼎其銘曰豐用作丨丨丨豐名也謹君命而銘之故書其名)列敦
彝(王世貞詩西清丨丨丨)裴敬彝(唐書丨丨丨傅敬彝七歲能文章性謹敏宗族重之父智周補臨黃令為下所訟敬)
(彝年十四詣廵察使唐臨直枉臨竒之試命作賦賦工父罪已釋表敬彝于朝)
相叶其彝(唐開元七年策問至道雖微不言而化皇天隂隲丨丨丨丨)
對語(國寶宗彝)(龍勺雞彝)(漢約殷彝)(三爵六彝)(順帝則秉民彝)(參帷幄勒鼎彝)(蛟龍劍虎蜼彝)
髭(即移切口上須本作頾增韻口上曰丨在下曰鬚在頰曰髯)
韻藻剃髭(登科記宋李廸美髭髯御試時夢剃削俱盡解者曰省元是劉滋今替滋矣果狀元及第)赤髭(梁簡文帝)
(大法頌踰乎青目黑齒高彼廣膝丨丨劉禹錫文備將迎者多丨丨白足之侶按佛陀耶尊者丨丨號丨丨毗邪沙)霜髭(吳融)
(寄尚顔師詩臨風翹白足向日剃丨丨歐陽修詩流年荏苒入丨丨)吟髭(盧延讓詩丨成幾箇字撚斷數莖丨杜荀鶴詩丨丨)
(白數莖楊萬里詩小松能許劣學我弄丨丨薩都拉詩曉寒明鏡撚丨丨)
生有髭(左傳至于靈王丨而丨丨王甚神聖無惡于諸侯)頷底髭(韓愈詩年來收科第如摘丨丨丨)
增相髭(呂氏春秋古之善相馬者衛忌丨丨)捋髭(江表志宋張崇帥廬江好為不法士庶苦之常入覲汴都廬人幸其)
(改任皆相謂曰渠伊必不復來矣崇歸聞之計口徵渠伊錢明年再入覲盛有罷府之耗人不敢指實皆道路相目丨丨相慶輒歸)
(又徵丨丨錢)綠髭(酉陽雜俎海州司馬韋敷遇釋子希遁深于繕生之術又能用日辰可代藥石見敷鑷白髭曰貧道為公)
(擇日拔之經五六日僧請鑷其半及生色若黳矣凡三鑷鬢不復變座客有祈鑷者僧言取時稍差别後髭色果帶綠其妙如此)
虎髭(輟耕錄元張興祖平生射虎數十一日遇虎一發而踣語人曰吾聞生丨之丨剔齒疾可愈風因拔之由是人目之曰殺)
(虎張)奮髭(王褒責髯奴文于是操鬚丨丨則論說唐虞鼓鬐動鬛則研覈臧否)素髭(鮑照詩流浪漸冉經三齡忽有白髮)
(丨丨生)虬髭(徐陵移齊文于是衛霍甘陳丨丨瞋目)染髭(劉禹錫詩近來時世輕先輩好丨丨鬚事後生)美髭
(李商隐詩誰憚士龍多笑疾丨丨終類晉司空蘇轍和維摩像詩長嗟靈運不知道強剪丨丨插兩顴)泣髭(劉象詩墨翟當)
(年合丨丨)愁髭(李中詩丨丨漸向人前白)白髭(徐鉉詩多慙書札遥相問更望刀圭換丨丨王禹偁詩銀臺曉入披丹詔)
(銅鏡秋開鑷丨丨元好問詩清鏡平明見丨丨)冰髭(蘇軾詩醉裏丨丨失瓔珞夢回布被起廉隅)鑷髭(虞集詩田翁無)
(箇事對鏡丨丨鬚)客髭(僧宇昭詩丨丨生白早叢木落青遲)
薄命髭(王褒責髯奴文無素顔可依無豐頤可恬丨丨為丨正著子頤)初有髭(張籍詩年狀皆齊丨丨丨)落碎
髭(曹松詩刀剪丨丨丨)鼠銜髭(蘇軾維摩像詩時有野丨丨其丨)滄浪髭(蘇軾詩一夕變盡丨丨丨)未生
髭(陸游詩道旁騎馬兒白晳丨丨丨)雪滿髭(宋伯仁詩豈知曉雪侵髭滿耶律楚材詩自笑蓬垂鬢誰憐丨丨丨)鏡
裏髭(楊萬里詩霜黃丨丨丨)費撚髭(陸游詩無事長吟丨丨丨)雄牙髭(李純甫詩鱗皴百怪丨丨丨)一
尺髭(張憲詩朔客蒼頭丨丨丨)換黑髭(劉基詩相思無益莫相思贏得霜髯丨丨丨)分三髭(宋濂詩繼陳五)
(王有真像彷彿猶是唐冠衣腰間白玉金作銙吻角左右丨丨丨)
蛾眉臨髭(周捨上雲樂丨丨丨丨高鼻垂口非直能俳又善飲酒)
對語(燕頷虬髭)(碧眼赤髭)(叉手撚髭)(冰齒雪髭)(刷眉翠摘頷髭)(風生腋霜染髭)
摘句(吟苦怕霜髭功名若摘髭)(時對花間自撚髭半生歲月在吟髭)
頤(與之切說文頷也廣韻丨養又卦名)
韻藻朵頤(易觀我丨丨注欲食之貌陳子昂感遇詩深居觀元化悱然爭丨丨周繇詩促坐疑辟咡銜杯強丨丨)顛
頤(易丨丨之吉上施光也)由頤(易丨丨厲吉)期頤(禮記百年曰丨丨李華四皓銘抱和全默皆享丨丨蘇軾詩到)
(處不妨閒卜築流年自可數丨丨)拄頤(戰國策田單攻狄三月不克齊嬰兒謠曰大冠若箕修劍丨丨攻狄不能下壘枯丘)
(蘇軾詩凌烟功臣長九尺腰間玉具高丨丨陸游詩積書高丨丨唐庚詩敢對西山笏丨丨郭鈺詩瓮頭酒熟邀誰共惆悵歸雲獨)
(丨丨)貫頤(史記張儀傳秦虎賁之士跿跔科頭丨丨奮戟者至不可勝數張友正釣鰲賦其肉未入于口而鈎已丨於丨)夥
頤(史記陳涉世家涉故人常與庸耕者入宫見殿屋帷帳客曰丨丨涉之為王沈沈者注楚人謂多曰丨又言丨者助聲之辭驚)
(而偉之故稱丨丨也)解頤(漢書匡衡傳諸儒語曰無說詩匡鼎來匡說詩丨人丨蘇頲詩京國自携手同途欣丨丨盧藏用詩)
(雄談盡物變精義丨人丨)欽頤(後漢書周爕傳爕生而丨丨折頞醜狀駭人其母欲棄之其父不聽曰吾聞聖賢多有異貌興)
(我宗者乃此兒也於是養之注欽丘凡反或作顩丨丨曲頷也漢書作顉解嘲蔡澤山東之匹夫也顉頤折頞)方頤(江表傳孫)
(權生而丨丨大口南史梁簡文帝紀帝器宇寬弘尊嚴若神丨丨豐下)廣頤(唐書公主傳太平公主方額丨丨而多隂謀)
短頤(淮南子中央四逹風氣之所通雨露之所會也其人大面丨丨多鬚)洪頤(甘泉賦舉丨丨樹靈旗注丨丨旌名)搘
頤(王維詩丨丨問樵客李商隐詩途窮方結舌靜勝但丨丨童軒詩看山窗下獨丨丨又通作支蘇軾詩丨丨識此心陳與義詩)
(草繞天西青不盡故園歸計入丨丨楊雲翼詩丨丨正愁絶風雨過前溪)持頤(溫庭筠謝公墅歌四座無喧梧竹靜金蟬玉柄)
(俱丨丨)捧頤(蘇軾詩右手持杯左丨丨)程頤(宋史道學傳丨丨字正叔年十八遊太學見胡瑗問諸生以顔子所好何)
(學頤答之瑗得其文大驚異之即延見處以學職吕希哲首以師禮事頤哲宗初司馬光吕公著共疏其行義召見擢崇政殿說書)
(其學本於誠動止語默一以聖人為師著易春秋傳以傳於世平生誨人不倦學者出其門最多號伊川先生)
擢項頤(漢書東方朔傳臿齒牙樹頰頦吐脣吻丨丨丨結股腳連脽凥遺蛇其迹行步偊旅)笑脫頤(蘇軾詩撫掌丨)
(丨丨)周惇頤(宋史道學傳丨丨丨字茂叔道州營道人元名敦實避英宗舊諱改焉知南康軍因家廬山蓮花峯下前有溪)
(合於湓江取營道所居濂溪以名之著太極圖說通書掾南安時程珦通判軍事視其氣貎非常人與語知其為學知道使二子往)
(受業焉每令尋孔顔樂處所樂何事二程之學源流乎此矣)
增拂頤(易丨丨注履不正以養於上納上以諂者也拂養正之義故曰丨丨)觀頤(易丨丨觀其所養也)不頤(後漢)
(書班固傳慝亡迴而不泯微胡𤨏而丨丨注頤養也言凶惡者無遠而不滅微細者何小而不養也)深頤(舊唐書楊遺直生四)
(子發假收嚴收長六尺二寸廣顙丨丨)頤頤(太玄經鴻裝于溜飲食丨丨)順頤(說文笄簪也其端刻雞形士以骨為)
(之大夫以象為之以紘繫筓丨丨下而結之)均頤(祖庭廣記先聖生有異質反首窪面月角日凖河目海口牛脣昌顔丨丨)
(輔喉駢齒)蟇頤(方輿勝覽丨丨山在眉州城東自象耳山連峯壁立西瞰玻瓈江五十餘里至此盤薄蹲踞形類丨丨故名陸)
(游詩序巢菜乃蜀蔬予小舟過梅市得之始以作羹風味宛然如在醴泉丨丨時也)自頤(陸雲詩幽居玩物顧影丨丨)圓
頤(張翰周小史詩團輔丨丨&KR1341;萏芙蓉)豐頤(王褒責髯奴文爾乃輔以丨丨表以蛾眉)垂頤(魏謩詩笑云駘老不為禮)
(飄蕭雪鬢䨇丨丨歐陽修詩昔人逢麯車流涎尚丨丨)退頤(呂溫韋府君碑表求丨丨優詔除太子少保)披頤(盧綸)
(觀擒豹歌歘然扼顙丨其丨爪牙委地涎淋漓)點頤(儲嗣宗孩子詩衆皆含笑戲誰不丨丨憐)養頤(范純仁詩年齡合丨)
(丨)坐頤(劉從益詩不如不出門丨丨天地情)張頤(元好問詩小蟾徐行腹如鼓大蟾丨丨怒如虎)薛頤(唐書方技)
(傳丨丨滑州人隋大業時為道士善天步律歷武德初直秦王府密語曰德星舍秦分王當帝天下王表為太史丞稍遷令)
頷其頤(郭璞遊仙詩姮娥楊妙音洪崖丨丨丨)㩴其頤(韓愈猛虎行豹來銜其尾熊來丨丨丨)天子頤
(李商隐韓碑詩當仁自古有不讓言訖屢頷丨丨丨)賈敦頤(唐書丨丨丨徙瀛州刺史州瀕滹沱滱二水歲湓溢浸洳數百)
(里敦頤為立堰庸水不能暴百姓利之弟敦實為饒陽令政清靜舊制大功不連官朝廷以其兄弟治行相高故不徙以示寵)
對語(耉耋期頤)(擁鼻搘頤)(廣額豐頤)(染指朵頤)(鶯脰蟇頤)(庖批郤鼎解頤)(琴横膝劍拄頤)
摘句(載酒上蟇頤歌罷尚持頤)(看山聊拄頤僧談亦解頤)(溪山高興入支頤尚能相伴到期頤)
資(即夷切說文貨也助也機也又憑也托也賴也材質也又州名又與齎同周官共財用之幣齎又姓)
韻藻脯資(左傳吾子淹久于敝邑唯是丨丨餼牽竭矣)師資(穀梁傳注可以寄微旨而通王道者存乎精義窮理)
(不在記事多少此盖修春秋之本旨丨丨辨說日用之常義舊唐書韋述傳洺州刺史元行冲為時大儒常載書數車自隨述入其)
(書齋忘寢與食行冲異之引與之談貫穿經史事如指掌探賾奥旨如遇丨丨又馬懷素傳懷素與褚旡量同為侍讀每次閣門則)
(令乘肩轝以進上居别館以路遠則命宫中乘馬或親自送迎以申丨丨之禮石林燕語范仲淹以晏元獻薦入館終身以門生事)
(之慶歷末晏公守宛丘仲淹赴南陽道過特留歡飲數日將别投詩有曾入黃扉陪國論却來絳帳就丨丨之句蘇頲授柳冲兼溫)
(王師制挾輿切問侍從增榮擁篲崇儒丨丨佇德李洞贈徹上人詩丨丨懷劍外徒步管街東歐陽原功詩因知美質故應爾所貴)
(論道隆丨丨雲笈七籖天真皇人授帝嚳於牧德之臺夏禹感降於鍾山闔閭竊窺於句曲其後有葛孝先之類鄭思遠之徒丨丨)
(相承蟬聯不絶)兼資(漢書朱雲傳華隂守丞嘉上封事雲丨丨文武忠正有智略可使以六百石試守御史大夫潘岳文君以)
(丨丨纉或作弼)乏資(漢書劉澤傳齊人田生游丨丨)還資(南史王筠為臨海太守在郡浸刻丨丨有芒屩兩舫他物稱是)
山資(南史王秀之傳吾丨丨已足豈可久留蘇軾詩已成歸蜀計誰借買丨丨)養資(唐書李林甫傳諫官皆持禄丨丨無)
(敢正言者)借資(韓非子說難論其所愛則以為丨丨注借已之資藉也)諸資(淮南子九州之外西南方曰丨丨)天
資(高適詩李侯懷英䧺骯髒乃丨丨)班資(韓愈進學解商財賄之有無計丨丨之崇庳李商隐詩丨丨古直閤)官資
(白居易詩不計丨丨只計才)宗資(後漢書黨錮傳序汝南太守范孟博南陽丨丨主畫諾)
矜無資(左傳歸粟於蔡以周亟丨丨丨)萬金資(漢書張良傳良不愛丨丨丨為韓報仇)三徑資(晉書陶潛)
(傳聊欲弦歌以為丨丨之丨可乎孟浩然詩一丘常欲卧丨丨苦無丨)善人資(老子善人者不善人之師不善人者丨丨)
(之丨)霸王資(管子國修而隣國無道丨丨之丨也)禮樂資(張說詩海岱英靈氣膠庠丨丨丨鄭儋謝節度使表非郤)
(縠丨丨之丨無翁歸文武之用)天地資(王昌齡詩當為時世出不由丨丨丨)
增懷資(易旅即次丨其丨得童僕貞注得位居中體柔以此寄旅必獲次舍丨來丨貨得童僕之所正也虞集詩此邦號富)
(庶士賈志丨丨)馬資(禮記君將適他臣如致金玉貨貝于君則曰致丨丨于有司陸贄論邊將疏西輸賄幣北償丨丨)先
資(禮記事君丨丨其言拜自獻其身以成其信注資謀也言臣事君必先謀定其言乃後親進為君言也)通資(周禮丨四)
(方之珍異以丨之謂之商旅)易資(左傳民丨丨者不求豐馬明徵其辭)因資(左傳出丨其丨又淮南子聖人者隨時而)
(舉事丨丨而立功)故資(漢書婁敬傳因秦之丨丨甚美膏腴之地此所謂天府)世資(漢書敘傳翟方進用合時宜器)
(周丨丨解嘲鄒衍頡頏而取丨丨任昉表誠言以人廢而才實丨丨)糧資(後漢書獻帝紀初平四年詔曰耆儒年踰六十去離)
(本土營求丨丨不得專業結童入學白首空歸朕甚愍焉其依科罷者聽為太子舍人)傾資(後漢書陳敬王羡傳國相會稽)
(駱俊素有威恩時天下飢荒鄰郡人多歸就之俊丨丨賑贍並得全活)多資(後漢書馮衍傳并州之地年穀獨熟人庶丨丨)
軍資(後漢書趙岐傳董承表遣岐使荆州督租糧岐至劉表即遣兵詣洛陽助修宫室丨丨委輸前後不絶晉書宣帝紀内鎮)
(百姓外供丨丨列女傳虞潭母孫氏盡發其家僮令隨潭助戰貿其所服環珮以為丨丨歐陽原功高昌偰氏家傳都爾彌勢帥諸)
(翼兵萬五千人飛芻輓粟夜驚晨嚴丨丨以濟南北混一與有功焉)本資(晉書太常車武子言案三漢舊事博士之職唯舉明)
(經之士遷轉各以丨丨初無定班管子丨丨少而末用多者侈國之俗也)充資(晉書食貨志巧偽之人競濕穀以要利制薄絹)
(以丨丨)成資(晉書羊祜受任南夏思静其難外揚王化内經廟略著德推誠江漢歸心舉有丨丨白居易詩兩衙多請假三)
(考遂丨丨又蘇軾詩三徑粗丨丨一枝有餘暖)西資(南史垣閎蜀還獻物傾丨丨之半)南資(南史垣閎為交州刺史還)
(擁丨丨為富人)華資(北史李彪傳彪家寒微後得孝文禮遇詔曰彪雖宿非清第代闕丨丨然識性嚴聰學博墳籍堪為時用)
(崔嘏授李渾比部員外郎制綱曹妙選粉帳丨丨李商隐上崔相公啟青縑赤管已忝于丨丨黃紙青泥仍參于宥密薛逢上白相)
(公啟清貫丨丨蔑聞于擬議)丁資(唐書職官志都官郎中督丨丨)明資(唐書職官志丨丨漁師一百二十人)清資
(唐書職官志神功元年制勲官品子流外國官出身不得任丨丨要官應入三品不得進階歐陽修亳州謝上表雖避寵辭隆僅能)
(去位而丨丨顯秩愈更叨榮)積資(唐書張九齡傳九齡建言六合之衆懸命于縣令宅生于刺史今或武夫流外丨丨而得)
(不計于才刺史乃爾縣令尚可言哉)常資(唐書崔元暐傳元暐後雖秉權而子弟仕進不使踰丨丨當時稱重)往資(莊子)
(萬物皆丨丨焉而不匱此其道與)王資(韓非子無事則國富有事則兵強此之謂丨丨)小資(韓非子靖郭君相齊與故)
(人久語則故人富懷左右刷則左右重久語懷刷丨丨也猶以成富重况于吏勢乎)無資(尉繚子六畜未聚五榖未收財用未)
(斂則雖有資丨丨矣)生資(顔氏家訓其内興功德隨力所至勿刳竭丨丨使凍餒也元結舂陵行悉使索其家而又無丨丨)
英資(班固薦謝夷吾表謝夷吾出自東州厥土塗泥而丨丨挺特竒偉秀出)榮資(諸葛亮黜來敏教將軍來敏對上官)
(顯言新人有何功德而奪我丨丨與之耶)承資(陳琳檄操遂丨丨䟦扈)餘資(王粲從軍詩徒行兼乘還空出有丨丨)
門資(王沈釋時論英竒奮于縱横之世賢智顯于霸王之初當斯時也豈計丨丨之高卑勢位之輕重乎薛登論選舉疏魏氏)
(取人尤愛放逹晉宋之後祗重丨丨)茂資(江淹慶皇后正位章夙鏡丨丨早摛芳訓)微資(陳子昂代人陳情表薄禄丨丨)
(始期色養私情獲遂母子同歡)超資(陸贄赦詔自去冬以來未經甄敘者即與丨八丨改轉已經甄敘者更與丨三丨進改韓)
(愈詩丨丨越序曾無難)前資(常衮大赦制内外文武官及丨丨官六品以下并草澤中有碩學專門茂才異等智謀經武諷)
(諫主文者仰所在州府觀察牧宰精求表薦)循資(歐陽詹上鄭相公書四門助教十年方易一官自兹丨丨歴級然後得太)
(學助教)笑資(白居易詩此詩莫遣閒人見見恐與他為丨丨)偷資(薛登論選舉疏或冒籍以丨丨或邀勲而竊級)遠
資(李商隐賽荔浦縣城隍神文丨丨靈顧式布層隂無煩管輅之占不得欒巴之噀)閒資(文同詩留與作丨丨)寸資
(朱子詩夙尚本林壑灌園無丨丨)聘資(陳造財昏詩媒氏未到眼丨丨問有幾)藥資(徐照詩妻欲藏茶鼎僧能施丨)
(丨)樂資(隋書經籍志山陽公載記十卷丨丨撰)
廣被資(漢書禮樂志聖主丨丨之丨修起舊文放鄭近雅述而不作信而好古於以風示海内揚名後世誠非小功小美也)
寬仁資(漢書徐樂傳陛下天然之質丨丨之丨)御府資(後漢書馬皇后紀今祭祀則受四方之珍衣食則蒙丨丨)
(餘丨斯豈不足而必當得一縣乎)負薪資(後漢書袁紹傳臣以丨丨之丨拔于陪隸之中奉職憲臺擢授戎校)不求
資(邴原别傳原早孤家貧鄰有書舍原過其旁而泣師問之原曰夫書者必皆具有父兄一則羨其不孤二則羨其得學師曰欲)
(書可耳答曰無錢資師曰苟有志我徒相教丨丨丨也於是遂就)問歸資(晉書謝安傳安少有盛名時多愛慕鄉人有罷)
(中宿縣者還詣安安丨其丨丨答曰有蒲葵扇五萬安乃取其中者捉之京師士庶競市價增數倍)瑚璉資(隋書大業三年)
(語曰學業優敏文才美秀並為廊廟之用實乃丨丨之丨)黎元資(舊唐書李乂傳江南水鄉採捕為業魚鼈之利丨丨所丨)
忠信資(唐書楊綰傳體丨丨之丨履謙恭之操)水為資(淮南子夫七尺之橈而制船之左右者以丨丨丨天子發)
(號令行禁止以衆為勢也)卿相資(通典進士科始隋大業盛于唐貞觀永徽之際縉紳雖位極人臣不繇進士者不以為美)
(其推重謂之白衣卿相以白衣之士即丨丨之丨也)旬朔資(應璩與尚書諸郎書陋室之居無高密之宇璧立之室無丨丨)
(之丨)子孟資(應璩書宦無金張之援游無丨丨之丨)肉食資(陸機樂府無以丨丨丨取笑葵與藿)梁岷資
(三都賦序蜀包丨丨之丨吳割荆南之富魏跨中區之衍)撫掌資(王羲之與謝萬書欲與親知時共懽讌語田里所行以為)
(丨丨之丨)憑外資(裴頠崇有論大品而為族則所稟者偏偏無自足故丨乎丨丨)五世資(孔稚圭陳通和之策表惟)
(漢武藉丨丨之丨承六合之富)贈别資(王勃還冀州别洛下知已序鴛鴦雅什俱為丨丨之丨鸚鵡竒杯共盡忘憂之酒)
致用資(孫逖文文章為丨丨之丨慎密是周身之本)洗沐資(崔融嵩山啟母廟碑蘭香夾水居然丨丨之丨竹帚)
(臨風自隔塵囂之境)大藥資(杜甫詩苦乏丨丨丨山林跡如掃)一金資(韓愈送惠師詩囊無丨丨丨反謂富者貧)
稻梁資(戴叔倫孤鴻篇已無矰繳患豈乏丨丨丨)伏臘資(白居易詩須營丨丨丨又居無丨丨丨)漁樵資
(白居易詩稍無骨肉累粗有丨丨丨)寂寞資(元稹詩寒為丨丨丨)計家資(元稹詩何曾愛官序不肖丨丨丨)大
饗資(陳羽明水賦至誠所感同就濕而流丨丨是丨若待神而化)行健資(周鍼同人于野賦九五為丨丨之丨)淑
氣資(鄭錫舞馬賦日照金羈而晴光交映風飃錦覆而丨丨相丨)井臼資(李商隐啓退無丨丨之丨進乏良朋之助)
養拙資(陸龜蒙幽居賦序居無丨丨之丨出有倦遊之歎皮日休詩祇有經時策全無丨丨丨)拔山資(皮日休古)
(杉詩將懷縮地力欲負丨丨丨)適時資(蘇軾詩江湖隐淪士豈無丨丨丨)得道資(蘇軾詩慎勿怨謗讒乃我丨丨)
(丨)劇飲資(陸游詩無才藉用長閒地有德留為丨丨丨)補衮資(袁桷詩緬想垂裳治深求丨丨丨)
商敵為資(戰國策司馬喜曰臣願之趙丨丨丨丨未可預陳也班固奕旨器用有常施設無祈因敵為資應時屈伸)
捃拾自資(後漢書范冉傳冉遁身於梁沛之間徒行敝服賣卜于市遭黨人禁錮遂推鹿車載妻子丨丨丨丨或寓息客)
(廬或依宿樹蔭如此十餘年乃結草室而居焉)裝無餘資(晉書良吏傳吳隐之為廣州刺史歸舟之日丨丨丨丨及至數)
(畝小宅籬垣仄陋内外茅屋六間不容妻子)傭書自資(北史劉芳傳初入魏晝則丨丨丨丨夜則誦經不寢著窮苦論)
(以自慰)
對語(妙選清資)(友教師資)(載贄懷資)(談助笑資)(五湖興三徑資)(雞黍約鶴琴資)(築室計買山資)
摘句(才為世所貴琴到益家資)(堆笏寕惟取世資強顔那復乞山資)
糜(靡為切說文糁也廣韻丨粥又與㸏通丨爛也)
韻藻隃糜(漢官儀尚書令僕丞即日給丨丨墨二枚)食糜(唐四時寳鑑高陽氏子好衣弊丨丨正月晦巷死世作糜)
(棄破衣是日祝於巷曰除貧也)糠糜(韓愈送窮文飲於肥甘慕彼丨丨)殘糜(韓愈詩桁掛新衣裳甕棄食丨丨)
飯成糜(世說陳太丘有客使元方季方炊二子聽客議論忘著箄丨落釡皆丨丨太丘曰如此但糜自可何必飯也)沙
作糜(黃庭堅詩妙丨丨丨終不能)
增行糜(禮記仲秋之月養衰老授几杖丨丨粥飲食徐陵與王僧辨書丨丨仲月王政無塞分榖高年仁風斯遠)淖糜
(爾雅鬻糜也注丨丨陸游詩食有丨丨猶足飽)施糜(漢書郊祀志荆巫祠堂下巫先司命丨丨之屬注丨丨其先常丨設丨粥)
(者也)薄糜(後漢書臧洪傳城中糧盡主簿啓内厨米三斗請稍為饘粥洪曰何能獨甘此耶使為丨丨徧班士衆)豆糜
(唐書韋貫之傳貫之補渭南尉居貧噉丨丨以自給又荆楚歲時記正月十五日作丨丨加油膏其上以祠門戶劉子翬詩丨丨厭)
(勝憐荆俗舒頔詩貓頭筍煮紅丨丨戴良還舊居詩種秫釀美酒拾薪煮丨丨)飼糜(宋史文苑傳高頔所乘馬老以糜飼之)
恐糜(老子治大國若烹小鮮注烹小魚不去腸不去鮮不敢撓丨其丨也)乳糜(水經注長者女以金鉢盛丨丨上佛劉孝)
(威啟丨丨香飯素&KR0008;糗漿白居易詩調酥點丨丨陸龜蒙佛鉢詩丨丨未斷中天覺)濯糜(釋名糜煮米使糜爛也粥丨於丨粥)
(粥然也)天糜(天中記岐山在崑崙束南為地乳上為丨丨星)榆糜(談藪北齊盧思道聘陳設宴聯句作詩先唱者譏北)
(人云丨丨欲飽漢草長不肥驢)程糜(徐陵與王僧辯書丨丨不繼原粟何資)茗糜(王維詩無個丨丨難禦著)瓊糜
(黃庭堅詩厨人清曉獻丨丨)藥糜(黃庭堅詩舉杯引丨丨)藷糜(蘇軾文芋羹丨丨以飽耆宿)橡糜(張耒詩野)
(俎飽貆脯山爐煮丨丨)齋糜(張耒詩朝飯丨丨不盈掬)蒸糜(戴昺五禽言麥熟鍜磨麥熟鍜磨村南村北聲相和大男)
(小女總欣欣煮餅丨丨任渠做)菜糜(洪希文飯牛歌擷丨作丨豆作粥飤飢飲渴兩已足)芋糜(陸游詩破竈烟青煮丨丨)
栗糜(陸游詩自置篝爐煮丨丨)調糜(范成大詩丨丨煮藥東風老慚愧茶甌與酒杯)
良曰糜(風土記魏時或問董勛曰七月七日為丨丨飲食不同於古何也勛曰七月黍熟七日為陽數故以丨為珍今此日)
(帷設湯餅無復有糜矣)共餔糜(古東門行他家但願富貴賤妾與君丨丨丨)冰作糜(魏武帝苦寒行擔囊行取)
(薪斧丨持丨丨)白粲糜(蒲道源詩春來㬉透黃綢被老去甜歸丨丨丨)釜熟糜(大智度經如丨丨丨滓濁下沈精者)
(在上)
對語(玉糁瓊糜)(側理隃糜)(茗粥藷糜)(裹飯調糜)(青泥髓白粲糜)(胡麻飯香稻糜)(澆餳酪點乳糜)
摘句(仙館飽瓊糜清泉瀹茗糜)
飢(居夷切說文餓也又姓殷民七族有丨氏)
韻藻阻飢(書帝曰棄黎民丨丨女后稷播時百穀)調飢(詩未見君子惄如丨丨毛傳調朝也鄭箋未見君子之時)
(如丨丨之思食)朝飢(見上李白詩他筵不下箸此席忘丨丨白居易詩葛衣潔時暑蔬飯療丨丨鄭嵎津陽門詩開壚引滿相)
(獻酬枯腸渴肺忘丨丨蘇軾詩落英不滿掬何以慰丨丨)樂飢(詩泌之洋洋可以丨丨毛傳丨丨可以丨道忘丨)忘飢
(見上)支飢(博物志食蠟半觔可丨十日丨)止飢(藥錄黃精丨丨又黃庭堅詩詩書不丨丨)長飢(崔駰文木茹而丨丨)
(陶潛詩疇昔苦丨丨投耒去學仕又弱齡逄家乏老至更丨丨)療飢(王融策秀才文丨丨不期于鼎食拯溺無待于規行)啼
飢(韓愈進學解年豐而妻丨丨司馬朴詩丨丨瘦婦餘淚痕)
曼倩飢(漢書東方朔傳侏儒飽欲死臣朔飢欲死許渾詩貧憂丨丨丨陸游詩七尺軀存丨丨丨)解渴飢(李白詩俄)
(然素書及丨此長丨丨)白鷗飢(杜甫詩山深青兕呌江晚丨丨丨)不救飢(蘇軾詩平生五千卷一字丨丨丨又)
(黃庚詩躭書自笑已成癖煮字元來不療飢)
增載飢(詩行道遲遲載渴丨丨)問飢(禮記君子問人之寒則衣之丨人之丨則食之)人飢(禮記酒清人渴而不)
(敢飲也肉乾丨丨而不敢食也白居易賣炭翁詩牛困丨丨日已高市南門外泥中歇)已飢(孟子稷思天下有飢者由丨丨)
(之也)不飢(史記貨殖傳吾聞汶山之下沃野下有蹲鴟至死丨丨注水鄉多䲭一曰大芋拾遺記員嶠山一名環丘上有方湖)
(周迴千里多大鵲高一丈銜不周之粟粟穗高三丈粒皎如玉其粟食之歴月丨丨沈約六憶詩含哺如丨丨擎甌似無力僧含曦)
(酬盧仝詩長壽寺石壁盧公一首詩渴讀即不渴飢讀即丨丨)凍飢(漢書項羽傳宋義飲酒高會天寒大雨士卒丨丨)甘
飢(後漢書李恂傳贊李&KR1621;勤身丨丨辭饋)常飢(南史劉穆之好往妻兄家乞食多見辱江氏後有慶會穆之往食畢求檳)
(榔江氏兄弟戲之曰檳榔消食君乃丨丨何忽需此)知飢(晏子春秋景公時雨雪三日公被狐白之裘晏子入公曰怪哉雨雪)
(三日不寒晏子曰古之賢者飽而丨丨温而知寒公曰善出裘發粟以與飢人)潔飢(抱朴子玄蟬丨丨不羨蜣螂穢飽)鳶
飢(禽經丨以丨鳴)充飢(汝南先賢傳薛包歸於先人冡側坊中種稻以祭祀種芋以丨丨)念飢(阮籍詠懷詩周周尚)
(銜羽蛩蛩亦丨丨)兒飢(韓愈履霜操父兮兒寒母兮丨丨)鸞飢(張曙擊甌賦董䨇成青璅丨丨啄開珠網)訝飢
(元稹詩溷鼠虛求潔籠禽方丨丨)村飢(杜牧詩丨丨人語早蘇軾詩坐覺丨丨語不囂)失飢(薛能海棠詩負賞蘄休飲)
(牽吟分丨丨)沃飢(孔武仲詩山家十錢得升酒勸我引觴聊丨丨)忍飢(蘇軾仙遊潭詩山泉自入甕野桂不勝炊倍美)
(那能久應先學丨丨)午飢(陸游詩欣然慰丨丨)抱飢(趙元詩終日丨丨惟飲水)蠶飢(高啟詩日暮畏丨丨)馬飢
(高啟詩人乏丨丨)
季女飢(詩婉兮孌兮丨丨斯丨范梈詩丨丨懷朝丨日下光纂纂)不憂飢(管子公輕其税歛則人丨丨丨陳與義詩)
(遥聞辟榖仙閱世河水湄時從玩水影政爾丨丨丨)不知飢(韓詩外傳楚莊王聽朝罷晏樊姬下堂而迎之曰何罷之晏也)
(得無飢倦乎莊王曰今日聽忠賢之言丨丨丨倦也)白鳥飢(金樓子齊桓公卧柏寢謂仲父曰一物失所寡人悒悒今丨丨)
(營營是必丨耳因開碧紗之幬進之)受之飢(賈誼論積貯疏一夫不耕或丨丨丨)思劇飢(曹植詩念君過于渴丨君)
(丨于丨)淮隂飢(杜摯贈母丘儉詩食其處監門丨丨丨不餐)軫寒飢(韓愈文始余初冠應進士窮不自存以故)
(人稚弟拜北平王於馬前王丨其丨丨賜食與衣召二子使為之主)白鷺飢(白居易詩水淺魚稀丨丨丨李羣玉詩好魚輸)
(獺盡丨丨鎮長丨又杜荀鶴詩深水有魚銜得出看來却是鷺鷥飢)莫愁飢(白居易送鶴與裴司空詩羽翼勢高寧惜别稻)
(梁恩厚丨丨丨)慰苦飢(白居易詩行行歌此曲以丨常丨丨)一食飢(白居易龍花寺主家小尼詩夜靜䨇林怕春深)
(丨丨丨)巢中飢(白居易燕詩須臾十來往猶恐丨丨丨)牡丹飢(薛能牡丹詩牡丹愁為丨丨丨自惜多情欲瘦)
(羸)鳳雛飢(李羣玉詩翠竹不着花丨丨常忍丨陳旅題黃筌竹鸞圖詩此竹幾年方結實空山秋晚丨丨丨)䝟貐
飢(皮日休古杉詩拗似神茶怒呀如丨丨丨)逋懸飢(陸龜蒙答皮日休詩况將太牢味見㗖丨丨丨)曉猿飢(林逋)
(詩愁吟冰谷丨丨丨)暮鴉飢(宋祁詩走岡寒兔隠啼戍丨丨丨)飼牛飢(蘇轍詠春耕詩陽氣先從土脈知老農宵)
(起丨丨丨)鼠同飢(陸游詩米盡丨丨丨)抗老飢(中州集辛敬之小傳元光初子與李欽叔在孟津敬之自女儿來留)
(數日其行也欽叔為設饌敬之放箸而歎曰平生飽食有數每見吾二弟必得美食明日道路中又當與老飢相抗矣劉因戲題李)
(渤聯德高蹈圖詩扊扅炊罷補麻衣習取禁寒丨丨丨)西山飢(戴表元詩吹嘘自起北海隠膾炙聊慰丨丨丨)清欲
飢(劉因詩瓊芝瑞露千萬斛肝腸瀟瀟丨丨丨)午禽飢(高啓詩齋斷丨丨丨)
以食愈飢(說苑孟子曰人皆知丨丨丨丨莫知以學愈愚)
對語(扇暍賑飢)(蝶凍蠶飢)(薄醉長飢)(耐冷忘飢)(相如渴曼倩飢)(公尸醉季女飢)(奔驥渴泛鷗飢)
摘句(憂民甚渴飢鵰聲帶晚飢)(呼鷹正及飢金門曼倩飢)(白水青峰足樂飢芝房松粒可無飢)
衰(所追切說文寢微也少也弱也耗也)
韻藻養衰(荀子居如大神動如天帝持老丨丨猶有善於是者與)扶衰(淮南子聖人救敗丨丨白居易詩酒用丨)
(丨朽戴復古詩鐵杖丨丨步履遲)
鳳德衰(論語鳳兮丨兮何丨之丨)禮貌衰(孟子丨丨丨則去之)衝風衰(漢書韓安國傳丨丨之丨不能起毛)
(翼強弩之末力不能入魯縞)實心衰(韓非子禮繁者丨丨丨也)鬢毛衰(杜甫詩但令心事在未肻丨丨丨)
增不衰(左傳鐵之戰趙簡子曰吾伏弢嘔血鼔音丨丨今日我上也韓詩外傳夫學者非為通也為窮而不困憂而志丨丨)
(先知禍福之始而心無惑焉家語曾參後母遇之無恩參供養丨丨後漢書伏湛傳髫髮厲志白首丨丨南史齊王瞻傳瞻年六歲)
(從師時有伎過門同業皆出觀獨瞻習業如故從父僧達謂其父猷曰大宗丨丨寄之此子北史魏羅結累遷侍中外都大官總三)
(十六曹事時年一百七歲精爽丨丨宋史儒林傳陳亮雖為布衣薦士恐弗及家僅中産畸人寒士衣食之久丨丨列子賢者任人)
(故年老而丨丨論衡天地之性人最為貴凡可冀者以老翁變為嬰兒其次白髮復黑齒落復生身氣丁彊超乘丨丨乃可貴也李)
(德裕白猿賦施于射則李控弦而盈貫用于道則華養形而丨丨蘇軾詩昌身如飽腹飽盡還當飢昌詩如膏面為人作容姿不如)
(昌其氣鬱鬱老丨丨雲笈七籖靈臺盤固永丨注心為靈臺又靈根堅固老丨丨注舌為靈根)承衰(漢書刑法志聖王丨)
(丨撥亂而起被民以德教變而化之必世然後仁道成焉)門衰(南史王華傳華宋世貴盛以丨丨提擕從弟琨恩若同生為之)
(延譽)無衰(荀子血氣筋力則有衰若夫智慮取舍則丨丨)助衰(白虎通土所以王四季何木非土不生火非土不榮金非)
(土不成水非土不高土扶微丨丨歴成其道故五行更王亦須土也)草衰(禽經題鴂鳴而丨丨澤雉啼而麥齊孟郊詩隂氣凝)
(萬里坐看芳丨丨)變衰(九辯悲哉秋之為氣也草木搖落而丨丨)中衰(羽獵賦於是禽殫丨丨相與集于靖冥之館以)
(臨珍池注中竹仲切)蹈衰(楊雄河東賦河靈矍踢爪華丨丨注爪古掌字華山山也衰衰山也)距衰(東京賦左制辟雍右)
(立靈臺因進丨丨表賢簡能注言因其進則舉而用之衰減者舉而退之)森衰(江賦蜛蝫丨丨以垂翹注丨丨垂貌翹尾也)
木衰(陶潛桃花源詩草榮識節和丨丨知風厲)振衰(鮑照藥奩銘二脂六體丨丨返華)輔衰(江淹採石上菖蒲詩)
(家豐松花酒器貯參花蜜且復歸去來刀圭丨丨疾)撥衰(杜甫詩拔劍丨年衰)顔衰(杜甫詩髮少何勞白丨丨肯更紅)
(孝錫詩夜永憑詩遣丨丨得酒和)柳衰(耿湋詩塞古丨丨盡關寒榆發遲)槿衰(司空曙詩凌寒松未老先暮丨何丨)
感衰(韓愈納涼聫句丨丨悲舊改工異逞新貌)苗衰(顧况琴歌莠盛丨丨耕之耰之)蕭衰(李商隐為濮陽公陳情表)
(雖馬援據鞍尚能矍鑠而班超覽鏡不覺丨丨)風衰(姚燧浙西廉訪副使潘公碑雨渥丨丨誠之格恩)情衰(羅隐投袐)
(監韋書書啟月桂丨丨江蘋思起)浪衰(羅隐謝于常侍啟石尤風定橋口丨丨展片席以高飛指重湖而直過)菊衰
(蘇軾和弟轍記園中草木詩丨丨蛩亦蟄與汝歲相期)起衰(蘇軾潮州韓文公廟碑文丨八代之丨道濟天下之溺)
再而衰(左傳一鼓作氣丨丨丨三而竭又南史柳元景令軍中曰鼓繁氣易衰呌數力易竭但各銜枚疾戰一聽吾營鼓音)
騏驥衰(戰國策丨丨之丨也駑馬先之孟賁之倦也女子勝之)意好衰(宋書彭城王義康傳尚書僕射殷景仁為)
(太祖所寵與太子詹事劉湛素善而丨丨晚丨)華色衰(司馬相如賦有美人兮來何遲日既暮兮丨丨丨)後秋衰
(陸機園葵詩豐條並春盛落葉丨丨丨)菡萏衰(杜甫九日曲江詩綴席茱萸好浮舟丨丨丨)蘋葉衰(獨孤及詩)
(洞庭芷波丨丨丨豈是秦吳遠别時)香未衰(錢起詩鴻鵠志應在荃蘭丨丨丨)無時衰(韓愈詩贈子相好丨丨丨)
(宋齊丘詩松竹丨丨丨蒲柳先秋落)騷人衰(白居易詩長嗟博士官猶屈亦恐丨丨道漸丨)蠟光衰(元稹酬叚丞詩)
(獸炎餘炭在丨淚短丨丨)葉向衰(馬戴路傍樹詩蟲蠧心將穴蟬催丨丨丨)藥苗衰(朱慶餘詩霜近丨丨丨)一
夜衰(鄭谷十日菊詩自緣今日人心别未必秋香丨丨丨)廟松衰(釋無可經貞女祠詩精誠山雨至歲月丨丨丨)字
體衰(歐陽修題灘院記唐人多善書者隸楷行草往往各盡其妙涉五代而丨丨丨矣獨楊公凝式號得筆法洛中碑誌石刻)
(官寺僧舍多其題識至今尚存)氣未衰(蘇軾詩當年我作表忠碑坐覺江山丨丨丨李綱詩賦詩各言懷險韻對勍敵歸家)
(丨丨丨開匣看三尺王庭珪同陳思忠訪洪覺範詩我丨丨丨詞頗弱欲借鼓旗聊一佐)酒量衰(陸游詩坐睡人驚丨丨丨)
眼先衰(陸游詩讀書未倦丨丨丨)老不衰(袁凱詩鄭監風流丨丨丨)把盛衰(雲笈七籖口為天關精神機手)
(為人關丨丨丨足為地關生命扉)
對語(難老却衰)(花瘦草衰)(葆素養衰)(風還古文起衰)(驥猶壯鳳不衰)(詩破寂酒扶衰)
摘句(安和足養衰文章起積衰)(叢蘭未覺衰寒凝酒力衰)(山草山花色未衰白酒黃柑興不衰)
(丹沙一粒足扶衰波面虹橋柳未袞)(盧橘花開槐葉衰山翁不借杖扶衰)
錐(職追切說文銳也又器如鑽也)
韻藻引錐(戰國策蘇秦讀書欲睡丨丨自刺其股又楊載古牆行丨丨試之鐵石堅長城在此勢屹然)立錐(漢書)
(食貨志富者田連阡陌貧者無丨丨之地又枚乘傳舜無丨丨之地以有天下李商隐啓百代可知一言可蔽豈丨丨側管可拆齒)
(尋環)利錐(晉書祖納傳納謂梅陶鍾雅曰君汝潁之士丨如丨我幽冀之士鈍如槌持我鈍槌捶君丨丨皆當摧矣陶雅並稱)
(有神錐不可得捶納曰假有神錐必有神槌雅無以對皮日休古杉詩枿觜丨如丨)神錐(見上)毛錐(五代史史弘肇曰安)
(朝廷定禍亂直須長槍大劒若丨丨子安足用哉三司使王章曰無丨丨子軍賦何從集乎丨丨子盖言筆也又白居易代書寄微)
(之詩策目穿如札毫鋒銳若錐自注時與徵之各有纖鋒細管筆攜以就試相顧輒笑目為毫錐)毫錐(見上)置錐(韓詩)
(外傳窮巷陋室無丨丨之地蘇軾詩有子不為謀丨丨)卓錐(黃庭堅馬詩䨇瞳夾鏡耳丨丨又傳燈錄去年貧無丨丨之地)
(今年貧錐也無)
囊中錐(史記平原君曰賢士之處世也譬若錐之處囊中其末立見今先生處勝之門下三年於此矣勝未有所聞是先生)
(無所有也毛遂曰臣乃今日請處囊中耳使遂早得處囊中乃脱穎而出非特其末見而已李白詩猛虎不看几上肉洪爐不鑄丨)
(丨丨)脱穎錐(見上又元稹詩葉怯穿楊箭囊藏脱穎詩)
增穿錐(北齊書厙狄千為太宰不知書署名為干字逆上書之時人謂之丨丨)五錐(墨子今有丨丨此其銛銛者必)
(先剉有五刀此其錯錯者必先靡)亡錐(易林丨丨失斧公輸無輔抱其彛器失君子處)鍼錐(論衡丨丨所穿無不暢逹)
(使丨丨末方穿物無一分之深矣張養浩詩母筐無丨丨)持錐(論衡晉唐叔虞魯成季友生文在其手故叔曰虞季曰友宋仲)
(子生有文在其手曰為魯夫人三者在母之時大字成矣而謂天為文字在母之時天使神丨丨筆墨刻其身乎)握錐(顔氏)
(家訓古人勤學有丨丨投斧照雪聚螢鋤則帶經牧則編簡亦為勤篤)漢錐(酉陽雜俎中牟縣魏任城王臺下池中有丨時)
(鐵丨長六尺入地三尺頭西南指不可動)鑽錐(郭璞山海經圖贊剛鬛之族號曰豪彘毛如丨丨鬛中有激矢)刀錐(陳子)
(昂詩商賈競丨丨)銛錐(柳宗元郴筆詩截玉丨丨作妙形)蘆錐(元稹詩冰消田地丨丨短)磨錐(元稹詩磨劍莫)
(丨丨丨丨成小器)燕錐(羅隐啓利非楚鐵鈍似丨丨)試錐(王禹偁感事詩技癢初調箭鋒銛欲丨丨)長錐(蔡珪)
(詩船頭傅鐵横丨丨十十五五張黃旗)懸錐(廼賢詩闔門老稚三百指衣食儘足常)
兩錢錐(說苑干將莫邪刜鐘不錚試物不知然以之綴履曾不如丨丨之丨蘇軾鐵拄杖詩會交化作丨丨丨)
錐(說苑鷦鷯巢於葦苕繫之以髮性甚巧故俗呼為巧婦一名工雀一名女匠其丨尖利丨丨傅休奕詩猿緣樹間丨丨丨)圓
如錐(南部新書柳公權筆偈曰丨丨丨捺如鑿只得入不得却言縛筆要緊一毛出即不堪用)急競錐(杜甫詩家家丨)
(丨丨)碧牙錐(王建詩粟金犀帶丨丨丨)試行錐(張籍築城詞重重土堅丨丨丨)解結錐(白居易詩莫買丨丨)
(丨不能解腸結)沙畫錐(黃庭堅詠李伯時摹韓幹馬詩李侯寫影韓幹墨自有筆如丨丨丨)生落錐(蘇軾李伯時所)
(藏幹幹馬詩忽見伯時畫天馬朔風胡沙丨丨丨)陷目錐(雲笈七籖五色者丨丨之丨)
對語(竹箭蘆錐)(飛錫卓錐)(慧劍神錐)(羽扇毫錐)(彈鋏引錐)(青石錄碧牙錐)(切玉劍盡沙錐)
摘句(亨衢詎置錐囊中脫穎錐)(筆穎利于錐横江用鐵錐)
姨(以脂切母之姊妹又爾雅妻之姊妹同出為丨)
韻藻吾姨(左傳蔡哀侯娶于陳息侯亦娶焉息媯將歸過蔡蔡侯曰丨丨也止而享之潘岳寡婦賦序樂安任子咸其妻)
(又丨丨也)癡姨(北史列女傳姚氏婦楊氏者閹人苻承祖姨也承祖為文明太后所寵貴親姻皆求利潤唯楊獨不欲常謂其)
(姊曰姊雖有一時之榮不若妹有無憂之樂苻家内外皆號為丨丨及承祖敗有司執其二姨至殿廷致法以姚氏婦衣裳弊陋特)
(免)堂姨(朝野僉載狄仁傑為相有盧氏丨丨居午橋南别墅仁傑因候盧姨安否適見表弟挾弓矢擕雉兔歸仁傑因啓姨)
(曰某今為相表弟有何願悉如其旨姨曰相自為貴老姨止此一子不欲令事女主仁傑慙而退)老姨(見上)九姨(青箱)
(雜記龍圖劉公未第前娶尚書晃長女早亡而趙氏猶有二妹未適人既而劉公登科晃捐館夫人復欲妻之使媒妁通意劉曰若)
(云武有之德則不敢為姻如言禹别之州則庶可從命夫人曰劉郎纔及第豈得便揀點人家女劉曰非敢有擇但七姨骨相寒薄)
(遂娶丨丨後生七子皆至大官七姨適關生竟不第)
封家姨(合璧事類崔元徽月夜遇數美人曰楊氏李氏陶氏又緋衣少女曰石措措又有丨丨十八丨來石措措曰諸女伴)
(皆住苑中每被惡風所撓常求十八姨相庇處士每歲旦與作一朱旛圖日月五星則免矣崔許之其日立旛東風刮地折木飛花)
(而苑中花不動崔方悟衆花之精丨丨丨乃風神也出博異記)十八姨(見上又錄異記嘉陵江側有婦人年五十自稱丨丨)
(丨往往來民家不飲不食每教諭于人但作好事莫違負神理)大小姨(事文類聚歐陽公修與王宣徽拱辰同為薛簡肅公)
(子壻文忠公先娶長女拱辰娶其次後文忠再娶其妹故宣徽有舊女壻為新女壻大姨夫作小姨夫之戲)
增邢姨(詩丨侯之丨庾信銘紹慶丨丨)竇姨(唐書張皇后傳明皇幼失所恃為丨丨鞠養景雲中封鄧國夫人恩渥甚)
(隆)八姨(舊唐書楊貴妃傳妃有姊三人皆有才貌竝封國夫人之號長曰大姨封韓國三姨封虢國丨丨封秦國竝承恩澤)
(蘇軾虢國夫人夜游圖詩坐中丨丨真貴人走焉來看不動塵耶律楚材詩裂土封三國纏頭愛丨丨)諸姨(唐書楊貴妃傳)
(丨丨上食樂作驟賜左右不可貲由是愈見寵賜丨丨錢百萬為脂粉費元稹連昌宫詞百官隊仗避岐薛楊氏丨丨車鬪風)汝
姨(王羲之帖知丨丨欲西)阿姨(王獻之東陽帖不審丨丨所患得差否范成大詩不賞纏頭三百萬丨丨何處費金錢翻)
(譯名義比丘尼稱丨丨師姨梵云阿梨夷此翻尊者聖者)長姨(張說文貴嬪丨丨寵王從母)少姨(楊炯少室山丨丨廟)
(碑按丨丨廟者則漢書地理志嵩高少室之廟也其神為婦人像者則故老相傳云啓母塗山之妹也張說文鼓吹山上遥傳慈姥)
(之名石闕廟中獨立丨丨之像韋應物詩釣臺水渌荷已生丨丨廟寒花始徧皇甫冉詩籬邊穎陽道竹外丨丨峰)
杜十姨(黃氏日抄䕫州杜拾遺廟野人訛為丨丨丨其像設皆作婦人禱祠極盛)北山姨(楊維楨詩南山阿妹丨丨)
(丨勸我再嫁我力辭)
對語(月姊風姨)(庾舅竇姨)(丘嫂長姨)(三婦諸姨)(屈姊盧姨)(清溪妹少室姨)(蹶父子邢侯姨)
楣(武悲切廣韻戶丨釋名近前各兩若面之有眉)
韻藻當楣(禮記凡鄉飲酒主人阼階上立丨丨)雲楣(王褒甘泉頌采丨氣以為丨西京賦雕楹玉磶繡栭丨丨庾信)
(詩丨丨承武帳杜牧望春宫賦矗丨丨以重疊煥藻井以輝潤)棼楣(西都賦䡍雲雨於太半虹霓回帶於丨丨注丨覆屋棟也)
(丨梁也)
辛夷楣(九歌桂棟兮蘭撩丨丨丨兮葯房)
白燕巢楣(合璧事類唐殷亮事祖母蕭侍疾不脱衣者數年有丨丨丨丨)
增圓楣(隋書宇文愷傳愷奏明堂議表曰昔張衡渾象以三分為一度裴秀輿地以二寸為千里臣之此圖用一分為一尺)
(推而演之冀輪奐有序而經構之旨議者殊途或以綺井為重屋或以丨丨為隆棟各以臆說事不經見)柱楣(長門賦撫丨丨)
(以從容兮覽曲臺之央央)承楣(魯靈光殿賦蟠螭宛轉而丨丨)頳楣(謝靈運山居賦因丹霞以丨丨附碧雲以翠椽)長
楣(盧思道大慈照寺詩迴題飛星沒丨丨宿霧凝)連楣(王勃大觀閣序盤山越嶺接棟丨丨)千楣(王勃淨惠寺碑銘丨)
(丨鶴列萬栱星懸)琱楣(王勃惠普寺碑重欒複棟霧緝霞張繡桷丨丨鸞伸鶴跂)文楣(楊迥盂蘭盆賦立宗廟平圭臬)
(繡栭丨丨山楶藻梲劉迎詩苔花盤藻砌雲葉映丨丨徐鉉綵燕詩翠翹生玉指繡羽拂丨丨)層楣(李華含元殿賦神標峻摘)
(鬼疊丨丨高卑迭作尋尺相持)簷楣(李賀五臺山清涼寺碑寒暑隔閡于丨丨雷風擊薄于軒牖)繡楣(韋莊立春日詩)
(殷勤為作宜春曲題向花牋帖丨丨梁周翰賦丨丨焜燿)弱楣(蘇洵詩篆鼎兀大腹高屋無丨丨)藻楣(張憲詩繡棟丨)
(丨盤紫雲)綵楣(柳貫詩毳幕承空柱丨丨)
門上楣(陳鴻長恨歌傳當時謠詠有云男不封侯女作妃看女却為丨丨丨又高啟詩男兒弧矢壮門楣)金鏤楣
(皮日休館娃宫詩越王定指高臺笑却見當時丨丨丨)
對語(月牖雲楣)(曲檻圓楣)(雕栱繡楣)(松棟藻楣)(文杏棟辛夷楣)(銀題牓金鏤楣)(魚躍井燕巢楣)
摘句(碧月映長楣因構白雲楣)
䕫(渠追切說文獸名一足國語木石之怪丨罔兩又國名又州名)
韻藻䕫䕫(書舜祗載見瞽瞍丨丨齊慄李白詩周公負斧扆成王何丨丨)一䕫(後漢書曹褒傳肅宗曰昔堯作大章)
(丨丨足矣)四䕫(唐書文藝傳崔造韓會盧東美張正則自謂王佐才號丨丨又摭言何長師李華盧東美韓衢號丨丨)臯
䕫(韓愈詩上言陳堯舜下言引丨丨白居易詩若不為松喬即須作丨丨陸龜蒙詩吾唐楫讓初陛列森丨丨)龍䕫(揭徯)
(斯詩朝趨陪綺甪夕侍接丨丨)姜䕫(齊東野語鄱陽布衣丨丨自述凡世之名公鉅卿皆嘗受其知參政范公以為翰墨人品)
(皆似晉宋之雅士待制楊公以為似陸天隨待制朱公既愛其文又愛其深扵禮樂丞相謝公愛其樂書辛公稼軒服其長短句按)
(䕫字堯章所著有白石集及續書譜褉帖偏旁考)
增伶䕫(晉書律歴志丨丨曠遠至音難精猶宜儀形古昔以求厥衷合乎經禮曹植賦思黃鍾以協律怨丨丨之不存)山
䕫(莊子丨有丨劉筠大酺賦效丨丨之躑躅恃一足而有餘林景照大滌洞天詩帝勑守六丁丨丨孰敢侮)靈䕫(吴都賦訪)
(丨丨于蛟人注山海經云東海中有獸如牛蒼身無角一足入水則風其聲如雷以其皮冒鼓聞五百里名曰䕫)捎䕫(甘泉)
(賦屬堪輿以壁壘兮丨丨魖而扶獝狂注捎而去之)孕夔(陸龜蒙古杉詩材大應容蝎年深必丨丨)伯䕫(梁昭明太子對)
(蜀父老問咸英並作韶武畢用雖有伶倫丨丨延陵子期又何施也)耿䕫(後漢書丨丨字定公永元三年竇憲出河西䕫將精)
(騎八百直奔北單于庭於金微山斬閼氏名王以下五千餘級單于與數騎脱亡盡獲其珍寳財畜去塞五千餘里而還自漢出師)
(所未嘗至也乃封䕫栗邑侯)杜䕫(魏志方技傳丨丨字公良善鍾律為大樂令協律都尉漢鑄鍾工柴玉巧有意思形器之)
(中多所造作亦為時貴人見知䕫令玉鑄銅鐘其聲韻清濁多不如法數毁改作玉甚厭之謂䕫清濁任意頗拒捍䕫䕫玉更相白)
(於太祖太祖取所鑄鐘雜錯更試然後知䕫為精而玉之妄也)蘇䕫(隋書蘇威傳威子䕫少聰敏有口辯及長博覽羣書尤以)
(鐘律自命楊素甚竒之素每戲威曰楊素無兒丨丨無父)
典樂䕫(書帝曰䕫命女典樂教胄子張建詩菶菶嶧山桐一樹十二枝枝分十二律所指各不移胡為師襄子獨謂東南竒)
(一律不可闕一枝不可遺誰能以此意說似丨丨丨)蚿笑䕫(蘇軾詩鷃疑鵬萬里丨丨丨一足)夏侯䕫(南史丨丨)
(丨傳大通六年為豫州刺史䕫兄亶先經此任至是䕫又居焉兄弟竝有恩惠扵鄉里百姓歌曰我之有州頻得夏侯前兄後弟布)
(政優優)洪咨䕫(南宋人字舜俞著平齋集)
一契一䕫(石介慶歴聖德詩惟仲淹弼丨丨丨丨天實賚予予其敢忽)
對語(三鳳四䕫)(馴象靈䕫)(半豹一䕫)(海蜃山䕫)(造書頡典樂䕫)(蛩憐駏蚿笑䕫)
摘句(霄漢有龍䕫制作歸一䕫)
祇(巨支切說文地丨提出萬物者也又大也安也周禮作示)
韻藻地祇(周禮大司樂奏太蔟歌應鍾舞咸池以祭丨丨夏日至於澤中之方丘奏之若樂八變則丨丨皆出可得而禮)
(矣物理論地者其卦曰坤其神曰祗亦曰媪大而名之曰皇丨丨小而名之曰神州亦名后土張說和聖製喜雨詩送丨丨于鬱島)
(迎海后于葛川)靈祇(東征賦庶丨丨之鑒照兮祐貞良而輔信高啟詩釣竿風動從丨丨)人祇(石闕銘龜筮協從丨丨響)
(附)黃祇(張餘慶祀后土賦據青野之雕阜肅丨丨之神位)
禱神祇(論語丨爾于上下丨丨杜牧詩休指宦途論巧拙且將愚直丨丨丨又曹植精微篇備禮饗神祇為君求福先)
增明祇(舊唐書拜洛樂章撫俗勤雖切還淳化尚虧未能引至道何以契丨丨蜡百神樂章大享丨丨永綏多祜)僧祇
(舊唐書憲宗紀訶陵國遣使獻丨丨僮及五色鸚鵡頻伽鳥并異香名寳翻譯名義梵語阿丨丨無數也丨丨大衆也)招祇
(拾遺記昭王時東甌獻二女今江漢之人立祠于江湄猶見王與二女乘舟戲于水際至暮春上已禊集或以時鮮甘味採蘋杜包)
(裘以沈水中號曰丨丨之祠)北祇(刀劍錄秦始皇三年採丨丨銅鑄二劍)頌祇(甘泉賦集乎禮神之囿登乎丨丨之)
(堂注為歌誦以祭地祇)徠祇(甘泉賦丨丨郊禋神所依兮)隂祇(魏都賦陽靈停曜於其表丨丨濛霧於其裏)后
祇(魏明帝櫂歌行王者布大化配乾稽丨丨)青祇(張協詩春郊禮丨丨)皇祇(晉饗神歌整泰圻竢丨丨顔延之曲水詩)
(序丨丨發生之始后王布和之辰注皇天神祇地神也)方祇(顔延之文圓精初爍丨丨始凝注天道圓地道方)山祇
(顔延之侍遊後湖詩丨丨蹕嶠路水若警滄流注丨丨丨神也皮日休古杉詩勢能擒土伯醜可駭丨丨)三祇(殷淡休成樂曲)
(八靈案衛丨丨解途)配祇(謝朓文始協德于蘋蘩終丨丨而表命)精祇(謝莊舞馬賦億兆悦丨丨歡)雨祇(謝莊)
(封禪儀注奏驚衛兵而開雲先丨丨而灑路)柔祇(月賦丨丨雪凝圓靈水鏡)百祇(謝超宗樂歌皇靈降止丨丨具司姚)
(燧文山川丨丨如指以頥)定祇(謝超宗樂歌后皇嘉慶丨丨玄精)泯祇(謝超宗樂歌神貺並介丨丨合祉)熛祇
(梁簡文帝南郊頌丨丨丨之盛曜即璧月之遐照)民祇(齊安陸昭王碑文盛逹丨丨非待明月)廻祇(沈約謝賜樂遊)
(胡桃啟挺自禁闈味逾井絡動物丨丨在微必應)川祇(沈約詩丨丨奉壽河宗相禮)登祇(任昉勸進牋海若丨丨罄)
(圖效祉注管子登山之神有俞皃者長尺人物具焉霸王之君興登山之神見)水祇(沈炯詩詔蹕丨丨驚)順祇(江淹知已)
(賦丨丨效寳瀆靈會昌)蒼祇(江淹賦無愆于丨丨)金祇(蘇味道咏霜詩丨丨暮律盡玉女暝氛歸)嶽祇(韓愈元和)
(聖德詩瀆鬼鴻濛丨丨嶪峩)萬祇(賈餗東郊迎氣賦八音已陳大濩武丨丨既歆於壇陛梁簡文帝馬寳頌丨丨悦八神怡)
禮神祇(唐書職官志符寳郎掌天子八寳一曰神寶所以承百王鎮萬國二曰受命寶所以修封禪丨丨丨)
呼嘯神祇(鄭亞會昌一品集序丨丨丨丨吐納嵩華當畫而文星現不寐而白鳳來)
對語(赤帝蒼祇)(川后嶽祇)(風伯雨祇)(帝釋僧祇)(通八蜡禮三祇)(封岱岳迓登祇)
涯(魚羈切說文水際也又佳韻麻韻)
韻藻津涯(書若涉大水其無丨丨司馬光詩雅俗共為樂風光如有期暁烟新里巷春服滿丨丨)南涯(漢書溝洫)
(志叙傳商竭周移秦決丨丨注始皇本紀河灌大梁通為溝入淮泗南都賦撫輕舟兮浮清池亂北渚兮揭丨丨)無涯(上林)
(賦視之無端察之丨丨日出東沼入乎西陂南都賦貯水淳洿亘望丨丨鮑照詩振風搖地局封雪滿空枝江渠合為陸天野浩丨)
(丨蘇頲昆明池應制詩微臣比翔泳恩廣自丨丨韓愈詩君未語我時風露渺丨丨孟郊子慶詩王家事已竒孟氏慶丨丨獻子還)
(生子羲之又有之)循涯(任昉箋顧已丨實知塵沗)聖涯(韓愈文涵泳丨丨)
天一涯(古樂府相去萬餘里各在丨丨丨)
增被涯(東京賦濯龍芳林九谷八溪芙蓉覆水秋蘭丨丨)端涯(馬融廣成頌天地虹洞固無丨丨)瀨涯(摯虞)
(觀漁賦觀鱗族於彪池兮睨羽羣于丨丨)盈涯(張載洪池陂銘魚鼈熾殖水鳥丨丨菱藕狎獵秔稻連畦)雲涯(盧照隣詩)
(鳳臺有清曲此曲何人吹丹唇間玉齒妙響入丨丨)垠涯(王令原蝗詩老農愚愚不識事小不撲滅大莫追遂令相聚成氣勢)
(來若大水無丨丨)海涯(戴良寄丁鶴年詩衡門之外可棲遲且抱遺經住丨丨東海已編高士傳西方仍誦美人詩)
䨇闕涯(繁欽槐樹詩嘉樹吐翠葉列在丨丨丨旖旎隨風動柔色紛陸離)白雲涯(陳子昂鴛鴦篇飛飛鴛鴦鳥舉)
(翮相蔽虧俱來綠潭裏共向丨丨丨)送天涯(元稹詩一篇從日下䨇鯉丨丨丨坐捧迷前席行吟忘結綦)漲海涯
(薛季宣詩南方有佳木遠在丨丨丨沈水産其節雞舌生其肌)滄江涯(劉永之詩結尾青海上弄影丨丨丨手持翡翠竿誤)
(拂珊瑚枝)
餐玉清涯(海賦羣仙縹緲丨丨丨丨履鄊之留舄被羽翮之襂纚)
對語(玉路聖涯)(山麓海涯)(碧嶂清涯)(青草浪白雲涯)(田有畔水無涯)(藥翻砌蘭被涯)
伊(於脂切廣韻惟也因也候也又發語辭增韻彼也又水名又州名又姓)
韻藻鬱伊(楚辭獨丨丨而誰語崔實政論智士丨丨于下注不舒貌党懷英詩長風動頭角吟嘯舒丨丨)左伊(東京)
(賦沂洛背河丨丨右瀍)吾伊(黃庭堅詩南窗讀書聲丨丨)祖伊(書孔傳丨丨祖也後賢臣也陸龜蒙詩作頌嫓吉甫)
(直言過丨丨)桓伊(世說王子猷出都尚在渚下舊聞桓子野善吹笛而不相識遇桓於岸上過客有識之者王便令人與相)
(聞云聞君善吹笛試為我一奏桓時已貴顯素聞王名即便回下車踞胡床為作三調弄畢上車去客主不交一言李郢詩唯有丨)
(丨江上笛卧吹三弄送斜陽)
增雒伊(史記周本記南望三塗北望嶽鄙顧詹有河粤詹丨丨母遠天室營周居于雒邑而後去郭璞山海經圖贊人魚類)
(䱱出于丨丨)擬伊(三國名臣序贊長文通雅義格終始思戴元首丨丨同耻)知伊(明皇雜錄蘇頲纔能言有京兆尹過)
(瓌既去瓌命頲咏尹字乃曰丑雖有足甲不全身見君無口丨丨少人)臯伊(甘泉賦丨丨之徒冠倫魁能)虞伊(曹植)
(求通親親表臣之愚蔽固非丨丨按上言虞舜伊尹之事君)吐伊(常景洛汭頌納榖丨丨貫周淹亳)泝伊(閒居賦陪)
(京丨丨面郊後市注丨向也丨水名)郁伊(孫楚笑賦呻吟丨丨)淹伊(張敏頭責秦子羽文或丨丨多姿態)臨伊(盧諶)
(詩北踰芒與河南丨丨與洛)長伊(沈約詩清洛漸筵丨丨流陛)噴伊(李白明堂賦及嵩丨丨猗日薄月)從伊
(李建勲咏薔薇詩將並舞腰誰得及惹衣傷手盡丨丨)碧伊(司馬光詩丨丨清洛遠縈廻)嵩伊(范純仁詩幾回魂夢)
(到丨丨)照伊(姜䕫詞水驛燈昏又見在曲屏近㡳念惟有夜來皓月丨丨自睡)西伊(耶律楚材詩天山連北府瀚海)
(過丨丨)軋伊(馬祖常詩繅車丨丨繭抽絲)
東會伊(書導洛自熊耳東北會于澗瀍又丨丨于丨又東北入于河)春屬伊(白居易詩昨夜新生黃雀兒飛來直)
(上紫藤枝擺頭撼腦花園裏將謂丨光總丨丨)肯占伊(杜牧送薛邽詩可憐走馬騎驢漢豈有風光丨丨丨)深燭伊
(温庭筠南歌子詞井㡳點燈丨丨丨)莫折伊(孫魴楊柳枝詞未曾得向行人道不為離情丨丨丨)識得伊(釋齊已書)
(匡山隐者壁詩桃花饒雨頰松葉壯長髭直是來城市何人丨丨丨)照清伊(范純仁詩兩涯樓殿丨丨丨)業䕫伊
(晁補之詩君家嚴君丨丨丨)惹住伊(張先詞只恐驚飛擬倩游絲丨丨丨)志吕伊(陳鉅夫詩報主期堯舜為臣丨)
(丨丨)
匪臯則伊(李興祭諸葛武侯文丨丨丨丨寧彼管晏)三點成伊(苑咸答王維詩丨丨丨丨猶有想一觀知幻自)
(忘筌按梵書伊字如草書下字故曰三點)
對語(清洛碧伊)(欸乃軋伊)(中渭左伊)(謦欬吾伊)(學姬孔志吕伊)(歌慷慨寫鬱伊)
摘句(登高散鬱伊清夢繞嵩伊)(廟堂黼黻重臯伊笛聲嘹喨奏桓伊)
蓍(式之切蒿屬筮者以為策)
韻藻生蓍(易幽贊于神明而丨丨)苞蓍(詩冽彼下泉浸彼丨丨)别蓍(漢書東方朔傳丨丨布卦而對又張)
(禹傳禹為兒時數隨家至市喜觀于卜相者前久之頗曉其丨丨布卦意時從旁言卜者愛之)露蓍(漢書張禹傳擇日絜齋丨)
(丨注露筮易蓍于星宿下明日乃用言得天氣也)叢蓍(淮南子千年松上有丨丨下有伏龜)
增揲蓍(易大衍之數五十其用四十有九疏就五十策其所用丨丨者惟用四十有九關尹子古之善丨丨灼龜者能于今)
(中示古古中示今高中示下下中示高小中示大大中示小一中示多多中示一人中示物物中示人我中示彼彼中示我陸游詩)
(焚香夜丨丨)韜蓍(易筮儀禮畢丨丨襲之以囊入櫝加盖)壽蓍(洪範五行蓍之為言者也百年一本此草木之壽者)
(也)自蓍(家語孔子嘗丨丨而卦得賁)擣蓍(史記龜策傳古五帝三王發動舉事必先決蓍龜傳曰下有伏靈上有免)
(絲上有丨丨下有神龜注擣音逐留反即古稠字)因蓍(晉書皇甫謐傳君子丨丨以蓍道)名蓍(南史王微解隂陽數)
(術之事文帝賜以丨丨)刈蓍(韓詩外傳孔子出遊少原之野有婦人中澤而哭孔子使弟子問焉婦人曰鄉者丨丨薪亡吾)
(蓍簪弟子曰丨丨薪而亡蓍簪有何悲焉婦人曰非傷亡簪也盖不忘故也)錯蓍(太玄經丨丨焯龜)靈蓍(論衡賢儒)
(在世猶丨丨神龜陸肱知四十九年非賦往事多違今来覺非新年當艾服之初方能知過往歲比丨丨之數未省防微羅隐投袐)
(監韋尚書啟倘尚書以孺子可教則隨洛下之書生倘尚書以斯人若狂則訪江東之釣叟丨丨神蔡惟禱所從)朽蓍(困學)
(紀聞太公六韜云卜戰龜兆焦筮又不吉太公曰枯骨丨丨不踰人矣)立蓍(事詞類竒明皇兼潞州别駕來朝京師將使術)
(士韓禮筮之一蓍莖孑然獨立禮驚曰蓍立竒瑞非常不可言)端蓍(張衡賦文君為我丨丨兮注文王也敬括八卦賦必定志)
(以先占乃丨丨而後揲)操蓍(嵇康卜疑集危坐丨丨拂几陳龜)問蓍(丘遲還林賦匪追舉而辯命豈適尹而丨丨)
馮蓍(韓愈詩筮命或丨丨卜晴將命蔡)祝蓍(白居易詩贈君一法決狐疑不用鑚龜與丨丨)布蓍(陸游詩筮叟晨)
(占手丨丨)神蓍(陸游詩忍草三稜葉丨丨五色雲)
九尺著(逸禮天子之蓍九尺諸侯七尺大夫五尺士三尺)千歲蓍(史記龜策傳蓍千歲一本百莖本草蓍千歲而)
(三百莖其本已老故知吉凶)百莖蓍(史記龜策傳能得丨丨丨并得地下龜以卜者百言百當足以決吉凶)夢與
蓍(南史褚彦回傳少時嘗夢人以卜蓍一具與之遂差其一其後年四十八果卒)雲蔭蓍(庾信小園賦丨氣丨于叢丨金)
(精養于秋菊)莫問蓍(朱弁詩無營丨丨丨)素通蓍(耶律楚材詩自天明下詔如我丨丨丨)
對語(堯萐孔蓍)(吐英苞蓍)(忍草靈蓍)(起柳立蓍)(九轉藥百莖蓍)(傾陽藿聚雪蓍)
摘句(卜瑞獻黃蓍齊心夜禱蓍)(香林仙靈浥叢蓍早春休咎問露蓍)
追(陟佳切說文逐也附也廣韻隨也)
韻藻可追(書不慎厥德雖悔丨丨又論語來者猶丨丨歸去來辭悟已往之不諫知來者之丨丨白居易詩飄然塵世外)
(鸞鶴如丨丨)攀追(李商隐韓碑詩公之斯文不示後曷與三五相丨丨王安石詩豪傑相丨丨)
駟馬追(蘇軾詩白圭尚可磨丨丨猶能丨)
遹追(詩匪棘其欲丨丨來孝)其追(詩王錫韓侯丨丨其貊傳國也釋文追如字又都回切)緩追(公羊傳丨)
(丨逸賊親親之道也)自追(漢書韓信傳信數與蕭何語何竒之至南鄭度上不用即亡何不及以聞丨丨之)别追(司馬)
(相如上林賦離散丨丨淫淫裔裔)逐追(王逸琴思楚歌寒來暑往難丨丨)相追(魯靈光殿賦猨狖攀椽而丨丨注椽)
(頭刻猨狖魏文帝善哉行野雉羣雊猴猿丨丨裴秀大蜡詩交錯貿遷紛葩丨丨荀昶詩鴛鴦羣丨丨)䨇追(蔡邕青衣賦中)
(饋裁割莫能丨丨)不追(王融曲水詩序邁三五而丨丨踐八九之遥跡)勤追(韓愈詩念難須丨丨悔易勿輕踵)風
追(元稹觀兵部焉射賦揮弓電掣激矢丨丨方當耦象決裂麗龜)高追(李翺幽居賦昔孔門之多賢兮唯回也為庶幾越羣)
(情而猶去兮指聖域而丨丨)㒺追(陳忠師駟不及舌賦想喋喋而自遠非敢後也因駸駸而丨丨爾其逝矣)窮追(朱子)
(詩逸韻方丨丨)
薄言追(詩丨丨丨之左右綏之)名我追(後漢書法真傳法真名可得聞身難得而見逃名而名我隨避名而丨丨)
(丨可謂百世之師矣)絶後追(南史柳憕傳梁武帝舉兵至姑孰憕與兄惲及諸友朋於小郊候接同憩逆旅食俱去行里餘)
(憕命左右燒逆旅舍以丨丨丨)不可追(抱朴子良將如收電可見丨丨丨王粲公讌詩克符周公業奕世丨丨丨劉孝威詩)
(珠丸出彈丨丨丨僧法振寄友詩西山有清士孤嘯丨丨丨蘇軾朱亥墓詩昔日朱公子雄豪丨丨丨)攀雲追(曹植樂府)
(我心何踴躍思欲丨丨丨)不敢追(陳琳答東阿王牋音義既遠清辭妙句焱絶煥炳譬猶飛兔流星超山越海龍驥所丨丨)
(丨况於駑馬可得齊足)飛羽追(張友正射已之鵠賦鏃破的兮流光散出弦應手兮丨丨相丨)别館追(嚴武詶别)
(杜二詩並向殊庭謁俱承丨丨丨)鶻拳追(陸龜蒙古杉詩背交蟲臂挶相向丨丨丨)飛相追(蘇軾詩熠燿亦求偶)
(高屋丨丨丨)飛將追(張翥後出軍詩長河走敗船走遣丨丨丨)電莫追(丁復詩飛行滅沒丨丨丨空塵留烟不相)
(窺)
心慕手追(晉書唐太宗御製王羲之傳贊盡善盡美其惟王逸少乎玩之不覺為惓覽之莫識其端丨丨丨丨此人而已)
對語(電邁風追)(遠舉高追)(蹤躡手追)(雲龍逐風馬追)(總干立飛羽追)(螳臂拒鶻拳追)
摘句(皇風直欲追詩酒共扳追)(光風霽月足攀追霧鬛風鬃電莫追)(夢裏烟霞醒莫追范蠡扁舟未要追)
緇(側持切說文帛黑紺色也亦作䊷)
韻藻巨緇(莊子任公子為大鈎丨丨五十犗以為餌)成緇(列子點素丨丨)紡緇(吕氏春秋宋有澄子者亡緇衣)
(求之塗見婦人衣緇衣援而弗舍婦人曰吾所自為也澄子曰不如速與我衣昔我所亡者丨丨也今子之衣襌緇也以襌緇當丨)
(丨子豈不得哉)襌緇(見上)染緇(謝朓詩誰能久京洛緇塵染素衣)塵緇(梁簡文帝詩君子懷琬琰不使湼丨丨張)
(九齡詩當須報恩已終爾謝丨丨蘇軾汎潁詩聲色與臭味顛倒眩小兒等是皃戲物水中少丨丨)磷緇(杜甫詩如何久磨礪)
(但取不丨丨又吾賢富才術此道未丨丨黃庭堅詩裋褐不丨丨文章近楚辭)名緇(柳宗元石門精室詩願言懷丨丨東峰旦)
(夕仰朱子懷先壠作汎掃托羣隸瞻護煩丨丨)
湼不緇(論語不曰白乎丨而丨丨座右銘無使名過實守愚聖所臧在丨貴丨丨曖曖内含光閻伯興鹽池賦有美玉之價)
(沈之而不汙有君子之德丨之而丨丨孟郊詩至白丨丨丨至交淡不疑崔嘏文玉在丨而丨丨金投火而彌勁)
增緅緇(周禮注凡玄色者在丨丨之間)改緇(宋書符瑞志鳳儀西郊龍見東邑海酋獻丨丨之羽河袛開俟清之源三)
(代象德不能過也)衣緇(列子楊朱之弟曰布衣素衣而世天雨解素衣丨丨而返其狗不知迎而吠之楊布怒將扑之朱曰)
(子無扑矣子亦猶是也向使汝狗白而往緇而來豈能無怪哉)非緇(淮南子以湼染緇則黑于湼湼丨丨也遇其母而無能復)
(化已)入緇(論衡蓬生麻間不扶自直白紗丨丨不染自黑)石緇(東京賦温液湯泉黑丹石丨)鄭緇(劉義恭嘉禾表)
(既恧仲衮又慙丨丨)弗緇(謝惠連白鷺賦表丨丨之素質挺樂水之竒心)過緇(魏收枕中篇丨丨為紺踰藍作青)點
緇(元順蠅賦丨丨成素變白為黑)黃緇(鄭嵎詩會昌御宇斥内典去留二教分丨丨)洗緇(陳師道詩一丨七年丨丨)
萬緇(陸游詩空山鬼火號狐貍築屋千礎食丨丨)披緇(高啟詩丨丨别家人)
齊則緇(禮記大古冠布丨丨丨之注齊側皆反)女不緇(管子男不田丨丨丨注緇謂黑繒)豈吾緇(陶潛)
(文寵非已榮湼丨丨丨)輕紈緇(劉鑠詩卧覺明燈晦坐見丨丨丨)言易緇(謝靈運初發石首城詩白圭尚可磨)
(斯丨丨為丨)近墨緇(蕭子良淨住子丨丨必丨近朱必赤)玉顔緇(李白送張袒之東都序金骨未變丨丨已丨)
南峯緇(岑參詩因懷東谿老最憶丨丨丨)素衣緇(李子卿聽秋蟲賦拂塵而丨丨已丨)林下緇(范成大詩)
(豈吾全閨彦不如丨丨丨)
不曰布緇(孔叢子是以詩有素絲不曰絲素禮有緇布丨丨丨丨)不雜塵緇(宋武帝梨花贊嘉樹之生于彼)
(山基開榮布采丨丨丨丨)
對語(長網巨緇)(青紫黃緇)(擁褐披緇)(齊紫鄭緇)(珠無纇玉不緇)(朱成碧素化緇)
摘句(玉性宜磷緇高樓緝紡緇)(垂釣空潭少巨緇青山獨往伴名緇)
御定佩文韻府卷四之八
