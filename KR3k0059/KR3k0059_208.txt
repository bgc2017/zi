欽定四庫全書
御定佩文韻府卷二十二之八
下平聲七陽韻八
梁(吕張切丨棟又州名亦姓)
韻藻茨梁(詩曾孫之稼如丨如丨晏殊表掩蘭菊於漢篇越丨丨於周雅)在梁(詩維鵜丨丨不濡其翼傳鵜洿澤鳥)
(也梁水中之梁鵜丨丨可謂不濡其翼乎又鴛鴦丨丨戢其左翼疏鴛鴦休息於梁明王之時人不驚駭又有鶖丨丨有鶴在林箋)
(鶖性貪惡而丨丨鶴絜白而反在林近惡而遠善)舟梁(詩造丨為丨不顯其光疏造舟比丨為丨也比船於水加板於上即)
(今之浮橋說苑天子濟於水造丨為丨諸侯維丨為丨大夫方舟又唐書百官志諸津令各一人丞二人掌天下津濟丨丨莊子至)
(德之世山無蹊遂澤無丨丨注不求非望之利故止於一家而足秦嘉詩河廣無丨丨道近隔丘陸鮑照佛影頌六塵煩苦五道綿)
(劇乃炳丨丨爰悟淪溺張良器河出榮光詩龍門如可步忠信是丨丨)彊梁(詩武人東征疏荆舒丨丨而難服後漢書蘇竟)
(傳初鄧仲况擁兵據南陽為寇而劉龔為其謀主竟與龔書曉之曰良醫不能救無命丨丨不能與天爭晉書地理志梁州梁者言)
(西方金剛之氣丨丨故因名焉莊子從其丨丨隨其曲傳注順乎衆也丨丨多力也楊子君子丨丨以德小人丨丨以力道德指歸)
(論優游丨丨包裹風俗導以中行順心從欲阮侃詩恬和為道基老氏惡丨丨杜甫詩蓐收困用事玄冥蔚丨丨韓愈與李渤書丨)
(丨之兇銷鑠縮栗迎風而委伏杜牧詩李杜泛浩浩韓柳摩蒼蒼近者四君子與古爭丨丨)澤梁(禮記獺祭魚然後虞人入)
(丨丨孟子丨丨無禁柳貫潮溪夜漁詩蛟龍未解乘雲氣魚鼈安能避丨丨)關梁(禮記孟冬之月謹丨丨史記孝文帝紀孝)
(文皇帝臨天下通丨丨不異遠方又天官書兩河天闕間為丨丨晉書天文志河鼔三星天鼔也一曰三武主天子三將軍左星為)
(左將軍南星也所以備丨丨而距難也又昴西二星曰天街三光之道主伺候丨丨中外之境宋書樂志雷在地時未光飭國典閉)
(丨丨宋史趙賀傳賀精明吏不敢欺事更被賀多所究詰人目為趙家關謂如丨丨不可越也論衡太年瑞應丨丨不閉道無擄掠)
(楚辭猛犬狺狺而迎吠兮丨丨閉而不通棗據詩千里既悠邈路次限丨丨馬懷素詩離情愴宸掖别路遶丨丨張九齡詩枕席夷)
(三峽丨丨豁五湖)大梁(禮記季春之月注季春者日月會于丨丨而斗建辰之名漢書五行志今兹歲在星紀後五年在丨)
(丨大梁昴也金為水宗得其宗而昌陸機詩織女無機杼丨丨不架楹庾信華林園馬射賦歲次昭陽月在丨丨又史記秦始皇紀)
(王賁攻魏引河溝灌丨丨又魏世家惠王三十一年徙治丨丨又魏公子傳高祖始微少時數聞公子賢及即天子位每過丨丨常)
(祠公子唐書隠逸傳白履忠汴州浚儀人貫知文史居古丨丨城時號梁丘子阮籍詩徘徊蓬池上還顧望丨丨七命丨丨之黍瓊)
(山之禾柳宗元送楊凝詩後序談者謂丨丨多悍將勁卒亟就猾亂而未嘗底寧控制之術難乎中道張元幹寒食詩往昔升平客)
(丨丨新烟然燭九衢香又沈約梁宗廟登歌殷兆玉筐周始邠王於赫文祖基我丨丨又梁鞞舞歌丨丨七百始天鑒三元初又柳)
(宗元嶺南節度饗軍堂記閈閎階序不可與他邦𩔖必厚棟丨丨夷庭高門然後可以上克於揖讓下周於步武)溴梁(左傳)
(襄公十六年春晉平公即位會于丨丨注溴水出河内軹縣東南至温入河溴古闃反爾雅梁莫大於丨丨)津梁(爾雅漢津)
(注箕龍尾斗南斗天漢之丨丨晉書天文志天津九星横河中一曰天漢一曰天江主四瀆丨丨所以度神通四方也唐書百官志)
(工部郎中員外郎各一人掌城池土木之工役凡丨丨道路治以九月又都水監使者二人掌川澤丨丨渠堰陂池之政世說庾公)
(嘗入佛圖見卧佛曰此子疲於丨丨於時以為名言繆襲魏鼓歌曲麒麟步郊野黃龍遊丨丨陸雲詩嗟我懷人在丨之丨李嶠詩)
(荆南扶杖鉢渭北限丨丨杜牧詩什伍持丨丨澒湧爭追討)山梁(論語丨丨雌雉時哉時哉七發丨丨之餐豢豹之胎謝靈)
(運山居賦晨鳬朝集時鷮丨丨范蔚宗樂遊應詔詩丨丨拹孔性黃屋非堯心)輿梁(孟子十二月丨丨成)上梁(戰國策新)
(城丨丨相去五百里秦人一夜而襲之丨丨亦不知也又酉陽雜俎崔圓相公妻在家時見二鵲共銜一木安巢中俗言見雀丨丨)
(必貴蘇軾白鶴新居丨丨□伏願丨丨之後山有宿麥海無颶風氣爽人安年豐米賤又白居易詩喔喔雞下樹輝輝日丨丨)陸
梁(史記秦始皇紀三十三年略取丨丨地為桂林正義嶺南之人多處山陸其性強梁故曰丨丨甘泉賦蚩尤之倫帶干將而秉)
(玉戚兮飛蒙茸而走丨丨注飛者蒙茸而亂走者丨丨而跳謂猛士之軰西京賦怪獸丨丨大雀踆踆注丨丨東西倡佯也馬融廣)
(成頌驍騎旁佐輕車横厲相與丨丨聿皇於中原陳去疾騏驥長鳴詩牛皂休維縶天衢恣丨丨范仲淹明堂賦禮器之葳蕤軍装)
(之丨丨)柏梁(史記孝武紀其後又作丨丨銅柱承露仙人掌之屬漢書武帝紀元鼎二年春起丨丨臺漢武舊事丨丨臺以)
(香丨為丨香聞數十里古文苑武帝作丨丨臺詔羣臣二千石有能為七言詩者乃得上座帝曰日月星辰和四時自梁王以下作)
(詩者二十五人兩京記正觀五年太宗破突厥宴突利可汗於兩儀殿賦七言詩丨丨體全唐詩話景龍四年正月五日御大明殿)
(會吐蕃騎馬之戲因為丨丨體聯句時吐蕃舍人明悉獵請令授筆與之曰玉醴由來獻夀觴上大悦賜與衣服丨丨詩總領從宗)
(丨丨臺西京賦丨丨既災越巫陳方建章是經用厭火祥唐太宗詩回首長安道方歡宴丨丨唐明皇詩為想豪雄壮丨丨蘇頲詩)
(銜恩獻夀丨丨臺張九齡酺宴應制詩報德羣臣醉連歌奏丨丨獨孤及詩圖籍凌羣玉歌詩冠丨丨元稹杜工部墓銘漢武帝賦)
(丨丨詩而七言之體興)都梁(史記建元以來王子侯者年表丨丨侯長沙定王子漢書地理志零陵郡縣丨丨侯國水經注)
(資水出零陵丨丨縣路山縣西有小山山上有渟水既清且淺其中悉生蘭草綠葉紫莖芳風藻川蘭馨遠馥俗謂蘭為丨丨山因)
(以號縣受名焉本草澤蘭亦名丨丨香古樂府氍毺㲮&KR1674;五木香迷迭艾蒳及丨丨吳均詩博山爐中百和香鬱金蘇合及丨丨劉)
(峻金華山栖志至於青春緩謝萍生泉動則有丨丨含馥懷香送芬蘇軾詩偶隨樵父採丨丨)榖梁(史記儒林傳瑕丘江生為)
(丨丨春秋自公孫弘得用嘗集比其義卒用董仲舒漢書劉向傳向本名更生會初立丨丨春秋徵更生受丨丨講論五經于石渠)
(後漢書賈逵傳逵雖為古學兼通五家丨丨之說注五家謂尹更始劉向周慶丁性王彦等皆為丨丨)跳梁(漢書蕭望之傳)
(今羌一隅小夷丨丨於山谷間莊子子獨不見狸狌乎卑身而伏以候敖者東西丨丨不避高下注敖音遨謂伺遨翔之物而食之)
(跳音條宣和畫譜虎豹鹿豕畫者取其丨丨奔逸不就羈&KR0034;之狀以寄筆間豪邁之氣柳宗元與楊誨之書今夫狙猴之處山呌呼)
(丨丨其輕躁狠戾異甚然得而縶之未半日則定坐求食唯人之為制又晉問攫地丨丨堅骨蘭筋杜甫七歌黃蒿古城雲不開白)
(狐丨丨黃狐立)飛梁(後漢書梁冀傳冀大起第舍臺閣周通更相臨望丨丨石磴陵跨水道水經注濕水又南入山瀑布丨丨)
(縣河注壑漰湍十許丈謂之落馬洪華陽國志諸葛亮相蜀鑿石架空為丨丨道即古劍閣道也甘泉賦歴倒景而絶丨丨兮浮蠛)
(蠓而撇天張衡賦伏靈龜以負坻兮亘螭龍之丨丨魯靈光殿賦丨丨偃蹇以虹指揭蘧蘧而騰凑劉楨公讌詩靈鳥宿水裔仁獸)
(遊丨丨魏都賦石杠丨丨出控漳渠鮑照詩雁行緣石徑魚貫度丨丨王褒修渭橋詩長堤通甬道丨丨跨造舟)棟梁(後漢)
(書陳球傳球潛與司徒劉郃謀誅宦官尚書劉納亦深勸于郃曰公為國丨丨傾危不持焉用彼相耶宋史張宏傳太祖謂宏曰朕)
(親擇羣材大者為丨丨小者為榱桷卿與吕蒙正皆中朕選非朕獨斷豈能及此乎莊子南伯子綦遊乎商之丘見大木焉仰而視)
(其細枝則拳曲而不可以為丨丨文心雕龍摛文必在緯軍國負重必在任丨丨王命論楶梲之材不荷丨丨之任杜甫詩天路牽)
(騏驥雲臺引丨丨又枯柟詩猶含丨丨具無復霄漢志杜牧詩榍橛與丨丨施之皆有位温庭筠詩幽石歸階陛喬柯入丨丨)焚
梁(晉書宣帝紀遼東太守公孫文懿反帝進師次于遼水與賊營相逼沉舟丨丨傍遼水作長圍)天梁(晉書天文志北方南)
(斗六星一曰天機南二星魁丨丨也吳越春秋度天關涉丨丨江淹麗色賦乘丨丨而浩蕩叶帝閽而延佇又宋史天文志渾儀之)
(制置丨丨地平以定天體又三輔黃圖丨丨宫梁木至於天言宫之高也西都賦經駘盪而出馺娑洞枍詣以與丨丨又孟郊詩誰)
(言百里才終作横丨丨)魚梁(晉書習鑿齒傳桓温弟祕素與鑿齒善鑿齒罷郡歸與祕書曰吾來達襄陽縱目檀溪念崔徐)
(之友肆睇丨丨追二德之遠未嘗不徘徊移日惆悵極多又列女傳陶侃母湛氏侃少為尋陽縣吏嘗監丨丨以一坩鮓遺母湛氏)
(封鮓及書責侃曰爾為吏以官物遺我非惟不能益吾乃以增吾憂矣釋名人所為之曰潏潏術也堰使水鬱術也丨丨水碓之謂)
(也水經注沔水中有丨丨洲龐德公所居九域志丨丨山在臨湘治南山下有湖産魚特美李白詩邏人横鳥道江叟出丨丨杜甫)
(詩鸕鷀西日照曬翅滿丨丨柳宗元鈷鉧潭西小丘記鈷鉧潭西二十五步當湍而浚者為丨丨梁之上有丘焉生行樹陸游詩出)
(郭並湖無十里我歸蟹舍過丨丨)柱梁(晉書陸玩傳玩遷侍中有人詣之索酒瀉置丨丨之間呪曰以爾為柱石莫傾人梁)
(棟邪玩笑曰戢卿良箴淮南子巧工之制木也大者以為舟航丨丨小者以為楫楔論衡能斵削丨丨謂之木匠能穿鑿穴塪謂之)
(土匠能雕琢文書謂之史匠)屋梁(晉書虞潭傳潭起義軍有野鷹飛集丨丨潭曰起大義而剛鷙之鳥來集破賊必矣南史)
(蕭恭傳元帝居蕃頗事聲譽勤心著述巵酒未嘗妄進恭每從容謂曰下官歷觀時人多有不好歡興乃仰眠牀上看丨丨而著書)
(千秋萬歲誰傳此者豈如臨清風對朗月肆意酣歌也神女賦其始來也耀乎若白日初出照丨丨杜甫夢李白詩落月滿丨丨猶)
(疑照顔色白居易憶廬山草堂詩瓢挂留庭樹經收在丨丨)河梁(齊書祥瑞志䜟曰墥堨丨丨塞龍淵消除水災泄山川墥)
(堨丨丨為路也路即道也淵塞者譬路成也即太祖諱也消水災言除宋氏患難也北史裴敬憲傳敬憲五言之作獨擅於時中山)
(將之部朝賢送於丨丨賦詩言别皆以敬憲為最吳越春秋勾踐𨕖吳越將士西渡河以攻秦秦怖懼引咎越乃還軍軍人悦樂遂)
(作丨丨之詩曰渡丨丨兮渡丨丨舉兵所伐攻秦王李陵與蘇武詩擕手上丨丨遊子暮何之魏文帝燕歌行牽牛織女遥相望爾)
(獨何辜限丨丨庾信詩寒關日欲暮披雪渡丨丨唐太宗餞來濟詩曖曖去塵昏灞岸飛飛輕蓋指丨丨杜牧詩同心真石友寫恨)
(蔑丨丨)呂梁(北史周高祖紀宣政元年三月上大將軍王軌破陳師於丨丨莊子孔子觀於丨丨縣水三十仞流洙四十里)
(黿鼉魚鼈之所不能遊也注丨丨河水有石絶處也今西阿離石西有此縣絶世謂之黃梁水經注晉謝幼度於丨丨遣督護聞人)
(奭用工九萬擁水立七拖以利運漕魏都賦奔龜躍魚有&KR1353;丨丨柳宗元愚溪對吾放而遊不知丨丨之異乎安流以没吾舟蘇軾)
(荅丨丨仲屯田詩丨丨自古喉吻地萬頃一抹何由吞蘇轍黃樓賦丨丨齟齬横絶乎其前)黃梁(見上)雲梁(唐書渾瑊)
(傳朱泚兵薄城治攻具造丨丨廣數十丈施大輪濡氊及革冒之周布水囊為障瑊揣丨丨所道掘大隧積馬矢及薪然之賊乘風)
(推梁以進及隧而陷景福殿賦烈若鈎星在漢渙若丨丨承天梁元帝九貞館碑風牖丨丨千門萬戸李白明堂賦凖水臬攅丨丨)
繞梁(列子韓娥過雍門鬻歌假食既去而餘音丨丨欐三日不絶尸子丨丨之鳴許史鼓之非不樂也墨子以為傷義故不聽)
(也洞冥記元光中帝起夀靈壇使董謁乘雲霞之輦以昇壇至夜三更西王母駕玄鸞歌春歸樂謁乃聞王母歌聲而不見其形歌)
(聲丨丨三帀乃止書苑皇象如歌聲丨丨琴人捨徽古琴疏華元獻楚莊王以丨丨之琴鼓之其聲嫋嫋丨於丨間七命音朗號鐘)
(韻清丨丨陸機演連珠丨丨之音實縈絃所思梁元帝詩度舞飛長袖傳歌共丨丨江總詩誰能巧笑特窺井乍取新聲學丨丨許)
(渾詩鷓鴣清怨丨丨飛)濠梁(莊子莊子與惠子遊於丨丨之上莊子曰鯈魚出遊從容是魚樂也水經注淨池上有客亭左)
(右楸桐負日俯仰目對魚鳥水木明瑟可謂丨丨之性物我無違矣湛方生風賦軒丨丨之逸興暢方外之冥適王儉侍太子宴詩)
(眷言淄苑尚想丨丨杜甫詩谷口舊相得丨丨同見招蘇軾崔白大圖詩人間刀尺不敢裁丹青付與丨丨崔)石梁(闕子宋景)
(公使工人為弓九年乃成公登虎圈之臺援弓東面而射之矢踰孟霜之山集彭城之東餘勢逸勁猶飲羽于丨丨水經注濄水又)
(屈而南流出丨丨梁石崩褫夾峯積石高二丈水歷其間一統志濡須山在含山中有丨丨鑿石通流山水險阻乃控扼之地吳築)
(塢以拒魏號濡須塢梁元帝廬山碑序東瞻洪井識曳帛之在兹西望丨丨見指寳之可拾張正見樂府丨丨雲外立蓬丘霧裏迷)
(庾信華林園馬射賦丨丨銜箭銅山飲羽又詩富平移鐵鏁甘泉運丨丨李白廬山謠銀河倒挂三丨丨香爐瀑布遥相望柳宗元)
(乞巧文今問天孫將蹈丨丨欵天津儷于神夫于漢之濱)秦梁(水經注菏水又東逕丨丨夾岸積石一里高二丈言秦始皇東)
(廵所造因以名焉迷征記丨丨地名也或云秦始皇東廵弗行舊道過此水率百官以下人提一石以填之俄而梁成今睹所累石)
(無造作之處)虹梁(水經注峽右山則有祗洹精廬飛陸陵山丹盤丨丨長津泛瀾縈帶其下西都賦因瓌材而究竒抗應龍)
(之丨丨劉琨詩丨丨照曉日渌水泛香蓮梁簡文帝䨇燕詩桂棟本曾宿丨丨早自窺梁元帝曠野寺碑䡾䡾璇題丨丨生于暮雨)
(璞璞銀牓飛觀入乎雲中江淹麗色賦架虬柱之嚴麗亘丨丨之峻密劉孝威詩虯簷挂珠箔丨丨卷霧綃柳宗元詩星躔奔走不)
(得止奄忽䨇燕棲丨丨)銅梁(元和郡國志丨丨山在合州石鏡南十里蜀都賦外負丨丨于宕渠内函要害于膏腴梁簡文)
(帝蜀國絃歌丨丨指斜谷劍道望中區劉孝威蜀道難玉壘高無極丨丨不可攀庾信上益州上柱國趙王詩丨丨影棠樹石鏡寫)
(褰帷王勃彭州龍懷寺碑彤騑僣帝蹕萬騎于丨丨皂蓋圖王警千乘于玉宇杜甫贈蜀僧閭丘師兄詩大師丨丨秀藉藉名家孫)
(陳陶旅次銅山詩束馬過丨丨苕華坐堪老)杏梁(南部烟花記隋文帝為蔡容華作瀟湘綠綺窗上飾黃金芙蓉花琉璃網)
(戸文丨為丨雕刻飛走動值千金長門賦刻木蘭以為榱兮飾文丨以為丨謝朓詠燭詩丨丨賓未散桂宫明欲沉梁簡文帝相宫)
(寺碑鳥依交露幡承丨丨費昶詩晨暉照丨丨飛燕起朝粧李嶠詩大厦初成日嘉賓集丨丨羅隠燕詩漢妃金屋遠盧女丨丨高)
釵梁(益部方物記金蟲贊蟲質甚微翠體金光取而橋之參飾丨丨庾信蕩子賦珮珠翠的丨丨粟鈿李百藥笙賦風搖裙佩)
(日照丨丨叚成式詩翠蝶密偎金义首青蟲危泊玉丨丨韓偓詩香瓣更衣後丨丨攏鬢新蔡襄芍藥詩誰把金刀收絶豔醉紅深)
(淺上丨丨)鳳梁(王融詩舞袖拂花燭歌聲繞丨丨謝朓詩會舞紛瑶席安歌遶丨丨)雕梁(江總詩珊瑚挂鏡臨網戶芙蓉)
(作帳照丨丨謝偃塵賦積菱鏡而鸞沉下丨丨而歌發李百藥笙賦始覺華樹鶯啼早不悟丨丨燕來疾許敬宗詩岐鳳鳴層閣鄷)
(雀賀丨丨王維詩啼鶯綠樹深語燕丨丨晚杜甫詩山河扶繡戸日月近丨丨元稹善歌如貫珠賦度丨丨而暗繞誤風綴之頻驚)
(韓偓玩水禽詩依倚丨丨輕社燕抑揚金距笑晨雞崔魯岸梅詩初開偏稱丨丨畫未落先愁玉笛吹劉兼春宴河亭詩舞袖逐風)
(翻繡浪歌塵隨燕下丨丨)畫梁(李白登西靈寺塔詩萬象分空界三天接丨丨裴說鸚鵡詩緩步尋珠網高飛上丨丨許渾詩)
(風池宿鳥喧朱閣雨砌秋螢拂丨丨趙嘏空梁落燕泥詩飛斜珠箔隔語近丨丨低成彦雄詩紋鱗引子跳銀海紫燕呼雛語丨丨)
(唐無名氏華清宫詩鳥啄摧寒木蝸涎蠧丨丨)齊梁(杜甫詩竊攀屈宋宜方駕恐與丨丨作後塵又上兜率寺詩江山冇巴蜀)
(棟宇自丨丨韓愈詩丨丨及陳隋衆作等蟬噪李羣玉詩經術震浮盪國風掃丨丨王安石登寳公塔詩獨龍下視皆陳迹追數丨)
(丨亦未遥元好問論詩詩風流初不廢丨丨)竹梁(陳與義詩儻可卜隣吾欲往草茅為蓋丨為丨)季梁(左傳楚武王侵)
(隨隨人使少師董成鬭伯比言於楚子曰少師侈請羸師以張之熊率且比曰丨丨在何益注丨丨隨賢臣)把梁(左傳齊侯)
(襲莒把殖華還宿於莒郊明日莒子伐之獲丨丨莒人行成齊人歸遇丨丨之妻於郊使弔之辭曰殖之有罪何辱命焉若免於罪)
(猶有先人之敝廬在下妾不得與郊弔齊侯弔諸其室孟子華周丨丨之妻善哭其夫而變國俗列女傳丨丨之妻無子内外無五)
(屬之親既無所歸乃就其夫之屍於其城下而哭之内誠動人道路過者莫不為之揮涕十日而城為之崩琴操丨丨妻歎者齊邑)
(芑梁殖之妻所作也芑與把同洞簫賦丨丨之妻不能為其氣古詩誰能為此曲無乃丨丨妻)項梁(史記項羽紀季父丨丨與)
(籍避仇於吳中吳中賢士大夫皆出丨丨下徐彦伯長城賦陳涉以閭左奔亡之師丨丨以全吳趫悍之兵)
聽事梁(北齊書蘇瓊傳累遷南清河太守郡民趙穎曾為樂陵太守八十致仕歸五月初得新瓜一䨇自來送穎恃年老苦)
(請遂便為留仍置於丨丨丨上竟不剖人遂競貢新果至門問知穎瓜猶在相顧而去)玳瑁梁(庾丹詩雀出丰茸樹蟲飛)
(丨丨丨沈佺期詩盧家少婦鬱金堂海燕䨇栖丨丨丨又宋之問詩玳梁翻賀燕金埒倚晴虹李商隠謔柳詩玳梁誰道好偏擬映)
(盧家)沈諸梁(左傳丨丨丨兼二事國寧乃使寧為令尹使寬為司馬而老於葉注二事令尹司馬寧子西之子子國寬子期)
(之子)
增治梁(書丨丨及岐傳梁岐在雍州又漢書張敞傳敞弟武拜梁相敞使吏送至關戒吏自問武武應曰且當以柱後惠文)
(彈治之耳吏還道之敞笑曰審如掾言武必辦丨丨矣)逝梁(詩無丨我丨無發我笱又胡丨我丨不入我門)曲梁(詩魚)
(麗于罶傳麗歷也罶丨丨也方䕫詩鴈高孤月臨空塞魚退殘星過丨丨又左傳晉荀林父敗赤狄于丨丨注丨丨今廣平丨丨縣)
(也又晉侯之弟楊干亂行于丨丨魏絳戮其僕漢書地理志廣平國縣丨丨莽曰直梁又柳宗元東丘記屏以密竹聯以丨丨)車
梁(詩如茨如梁傳茨積也梁丨丨也)蜩梁(詩如蜩如螗疏蜩蜋蜩螗皆蟬也方語不同三輔以西為丨丨)䱷梁(周禮)
(天官䱷人掌以時丨為丨注梁水偃也偃水為關空以笱承其空疏謂一歲三時取魚皆為梁以時取之又作漁一統志丨丨山在)
(浦城鄉人多堰水養魚故名舊志云天下十大名山丨丨其一也其地甚寒諺云無衣無裳莫過丨丨孟浩然夜歸鹿門歌山寺鳴)
(鐘晝已昏丨丨渡頭爭渡喧又水落丨丨淺天寒夢澤深儲嗣宗南陂遠望詩孤烟起蝸舍飛鷺下丨丨)幘梁(儀禮冠禮緇布)
(冠注纚今之丨丨也疏漢時卷幘以布帛之等圍之今之丨丨亦舉漢法為况其狀纚一幅長六尺足以韜髮也)前梁(儀禮)
(鄉飲酒禮當楣再拜注楣丨丨也)高梁(左傳齊侯以諸侯之師伐晉及丨丨而還討晉亂也注丨丨晉地在平陽縣西南山)
(海經丨丨之山其上多堊其下多砥礪韓非子兹鄭子引輦上丨丨而不能支兹鄭踞轅而歌前者止後者趨輦乃上水經注丨丨)
(河出自并州黃河之别源又俗諺云丨丨無上源清泉無下尾蓋以丨丨微涓淺薄裁足津通憑藉涓流方成川甽清泉至潞所在)
(枝分更為微津散漫難尋故也夷堅雜錄丨丨山有漢武帝廟至今祭者往往有一二百蝴蝶降祠所享其食時謂武帝侍從又傅)
(林逸琵琶賦素手紛其若飄兮逸響薄于丨丨陸游雨凉小飲詩蛩思感秋吟壊壁螢光乘暗遶丨丨)解梁(左傳晉侯賂秦)
(伯以河外列城五東盡虢略南及華山内及丨丨城既而不與注丨丨城今河東解縣也解音蟹蘇軾送吕希道知和州詩去年送)
(君守丨丨今年送君守櫟陽)雍梁(左傳楚師伐鄭蒍子馮公子格率銳師侵費滑胥靡獻于丨丨注胥靡獻于丨丨皆鄭邑)
(法言東溝大河南阻高山西采丨丨北鹵涇垠)發梁(左傳陳無宇濟水而戕舟丨丨注不欲慶封得救難戰國策武安君曰楚)
(王恃其國大不恤其政既無良臣又無守備故起得引兵深入丨丨焚舟以專民注示以不還使民專于戰也晉書蔡謨傳夫以白)
(起韓信項籍之勇猶丨丨焚舟背水而陣說苑周武王伐紂過隊斬岸過水拆舟過谷丨丨過山焚萊示民無返志也又漢書禮樂)
(志函宫吐角激徵清丨丨揚羽申以商注丨丨歌聲繞梁也)楊梁(左傳楚子囊秦庶長無地伐宋師于丨丨以報晉之取鄭)
(也注梁國睢陽縣東有地名丨丨)横梁(爾雅楣謂之梁注門戸上丨丨蕭子範詩光蒙斜漢宫丨丨照彩虹沈顔宣州小廳)
(記丨丨虹亘山節峰峙張途新修閭門溪記穴盤石為柱礎疊巨木為丨丨)踰梁(孟子去邠丨丨山晉書李特載記論昔周)
(德方隆古公切丨丨之患漢祚斯永宣后興渡湟之師柳宗元天對丨丨槖囊羶仁蟻萃)游梁(戰國策馮煖曰狡兔有三窟僅)
(得免其死耳今有一窟未得高枕而卧也請為君復鑿二窟孟嘗君予車五十乘金五百觔西丨于丨漢書枚乘傳乘久為上國大)
(賓與英俊並游得其所好不樂郡吏復丨丨梁客皆善屬詞賦乘尤高又司馬相如傳梁孝王來朝從游說之士齊人鄒陽淮隂枚)
(乘吳嚴忌夫子之徒相如見而說之因客丨丨得與諸侯游士居謝朓箋申白入楚鄒枚丨丨江淹青苔賦丨丨之客徒馬疲而不)
(能去兔園之女雖蠶饑而不自禁王褒詩獨有丨丨倦還守孝文園又劉允濟明堂賦翔鶤墮于層極宛虹拖于丨丨)將梁
(史記秦紀秦之先為嬴姓其後分封以國為姓有丨丨氏又建元以來侯者年表丨丨侯以樓船將軍擊南越摧鋒却敵侯又王子)
(侯者年表丨丨侯中山靖王子)壺梁(史記孝武帝紀泰液池中有蓬萊方丈瀛洲丨丨象海中神山龜魚之屬班彪覧海賦指)
(日月以為表索方瀛與丨丨)卑梁(史記楚世家吳之邊邑丨丨與楚邊邑鐘離小童爭桑按吕氏春秋作畢梁)畢梁
(見上史記建元以來王子侯者年表丨丨侯江都易王子)少梁(史記魏世家文侯六年城丨丨漢書地理志左馮翊縣夏陽故)
(丨丨秦惠文王十一年更名又司馬遷傳司馬氏世典周史惠襄之間司馬氏適晉晉中軍隨會奔魏而司馬氏入丨丨注丨丨本)
(梁國也為秦所滅號為丨丨)南梁(史記田完世家魏伐趙趙不利戰于丨丨水經注泗水又左會丨丨水地理志曰水出蕃)
(縣今縣之東北平澤出泉若輪焉李紳丨丨行北闕趨承半隙塵丨丨笑客皆飛霰)張梁(史記建元以來王子侯者年表丨丨)
(侯江都易王子)夀梁(史記建元以來王子侯者年表丨丨侯菑川懿王子)三梁(史記穰侯傳梁惠王伐趙戰勝丨丨索隠)
(丨丨即南梁也又李商隠孔雀詩此去丨丨遠今來萬里擕又為鄭亞桂州謝表丨丨路阻九嶠山遥又後漢書輿服志進賢冠公)
(侯丨丨中二千石以下至博士兩梁自博士以下至小吏私學弟子皆一梁又張正見匡山詩丨丨磵本絶千仞路猶通)兩梁
(見上韓偓詩丨丨免被塵埃汙拂拭朝簮待眼明)一梁(見上又六朝事迹晉謝安作新宫造太極殿欠丨丨忽有梅木流至)
(石頭城下因取為梁殿成乃畫梅花于上以表嘉瑞)王梁(漢書天文志漢中四星曰天駟旁一星曰丨丨王梁策馬車騎滿野)
(按史記作王良又後漢書丨丨傳梁字君嚴漁陽安陽人也賜爵關内侯拜野王令世祖議選大司空而赤伏符曰丨丨主衛作玄)
(武帝以野王衛之所徙玄武水神之名司空水土之官也于是擢拜梁為大司空封武彊侯庾信為閻將軍乞致仕表水土之職丨)
(丨以應䜟受徵兵戈之王韓信以登壇獨拜)燕梁(漢書谷永傳諸侯大者乃食數縣漢更制其權柄不得有為亡吳楚丨丨)
(之勢又去聲子夜歌昔别鴈集渚今還丨巢丨李白詩醉無紛綺席清歌丨飛丨劉兼夢歸故園詩宦情率爾抛漁艇離恨依然在)
(丨丨)淮梁(漢書敘傳割有齊楚跨有丨丨注韓信王齊徙楚英布王淮南彭越王梁也)橋梁(後漢書章帝紀元和元年)
(南廵狩詔所經道上郡縣無得設儲跱命司空自將徒支□丨丨五代史王周傳定州橋壊覆民租車周曰丨丨不修刺史過也乃)
(償民粟為治其橋論衡高麗國婢生子曰東明走至掩水以弓擊水魚鱉浮而為丨丨玉海宋太平興國九年赴太廟奠告六室是)
(日冇黃雲迎日若丨丨状五色雲如錦魏武帝苦寒行水深丨丨絶中道正徘徊張養浩詩麥波浩無津細路如丨丨)幸梁
(後漢書章帝紀章和元年八月癸酉南廵狩戊子丨丨)巴梁(後漢書吳漢傳贊吳公鷙疆實為龍驤電掃羣孽風行丨丨華)
(陽國志厥甸丨丨式象縣辰江賦聿經始于洛沬攏萬川乎丨丨)花梁(南史后妃傳論夀昌前興鳳華晚構香柏文檉丨丨)
(繡柱雕金縷寳照燭房帷唐太宗登三臺詩舞接丨丨燕歌迎鳥路塵又魏文帝校獵賦鑾輿促節騁轡廻翔望雀臺而增舉涉幽)
(壍之丨丨)碧梁(南史恩倖傳論門同玉署家號金穴嬙媛侍女燕秦蔡鄭之聲璇池丨丨魚龍雀馬之翫莫不充牣錦室照徹)
(青雲)玉梁(北史侯莫陳順傳趙青雀反順于渭橋與戰頻破之魏文帝執順手曰渭橋之戰卿有殊力便解所服金鏤丨丨帶)
(賜之庾信春賦馬是天池之龍種帶乃荆山之丨丨又唐書地理志蔡州汝南郡縣新息西北五十里有隋故丨丨渠開元中增濬)
(溉田三千餘頃又拾遺記玉山北有丨丨千丈駕玄流之上丨丨之側有斑斕自然雲霞龍鳳之状梁武帝子夜四時歌七采紫金)
(柱九華白丨丨)浮梁(唐書地理志河中府河西縣有蒲津關開元十二年鑄八牛牛有一人策之牛下有山皆鐵也夾岸以維)
(丨丨十五年自朝邑徙河瀆祠于此宋史太祖紀曹彬敗江南軍于采石為丨丨以濟方言艁舟謂之丨丨水經注司馬昭督鎮東)
(諸葛誕攻東關三城將毁隄遏諸軍作丨丨陳于隄上又故棧道魏延焚之自後案舊修路者無復水中柱逕涉者丨丨振動無不)
(搖心眩目也玉海蜀于䕫川鏁江為丨丨上設敵棚三重夾江列礟閒居賦丨丨&KR0627;以徑度靈臺傑而高峙梁簡文帝詩丨丨既衝)
(嶮通波信可陵許敬宗和聖製望海詩連雲飛巨艦編石架丨丨上官儀詩緹油泛行幔簫吹轉丨丨杜甫龍門閣詩滑石欹誰鑿)
(丨丨裊相拄又唐書地理志饒州鄱陽郡縣丨丨武德四年置白居易琵琶行商人重利輕别離前月丨丨買茶去又清異錄昔聞)
(太白好飲玉丨丨不知何物余得吳婢使釀酒因促其功答曰尚未熟但丨丨耳試取一盞至則浮蛆酒脂也乃悟太白所飲蓋此)
(耳)五梁(唐書車服志緇布冠者始冠之服也天子丨丨三品以上三梁五品以上二梁九品以上一梁又水經注洧水又南)
(分為二水枝水東出謂之丨丨溝逕習陽城北)漢梁(宋史樂志相彼嘉魚在丨之丨)嬰梁(山海經丨丨之山上多蒼玉錞)
(于玄石)入梁(夏小正十有二月虞人丨丨)魯梁(管子桓公曰丨丨之於齊也千榖也蠭螫也齒之有脣也今吾欲下)
(丨丨何行而可管子對曰丨丨之民俗為綈公服綈令左右服之民從而服之公因令齊勿敢為必仰於丨丨則是丨丨釋其農事)
(而作綈矣)雀梁(穆天子傳壬寅天子東至於丨丨甲辰浮於滎水)獨梁(淮南子若行丨丨不為無人不兢其容注丨丨)
(一木之水橋也行其上常兢兢恐陷)絶梁(淮南子千人之羣無丨丨萬人之衆無廢功上林賦隃丨丨騰殊榛捷垂條掉希間)
(注隃與踰同梁石絶水也)虚梁(星經丨丨四星在危南主國陵寢非人居處)載梁(易林百柱丨丨千歲不僵)百梁
(易林千柱丨丨終不傾僵周家寧康)壊梁(易林山水暴怒丨丨折桂)增梁(鹽鐵論富者井幹丨丨雕文檻修)渡梁
(水經注逍遥津水上舊有梁孫權之攻合肥也張遼敗之於津北橋不撤者兩版權與甘寧蹴馬趨津谷利自後著鞭助勢遂得丨)
(丨)宜梁(水經注河水又東逕丨丨縣之故城南)千梁(水經注襃水西北出衙嶺山東南逕大石門歷故棧道下谷俗)
(謂丨丨無柱也)偏梁(水經注冠爵津汾津名也俗謂之雀鼠谷數十里間道險水左右悉結丨丨閣道壘石就路縈帶巖側或)
(去一丈或高六丈上帶山阜下臨絶澗俗謂之為魯般橋)宣梁(水經注潩水又南逕潁隂縣故城西又東逕許昌城南又東南)
(與丨丨陂水合)嵩梁(水經注武陵郡有丨丨山高峯孤竦素壁千尋望之苕亭有似香爐)墳梁(水經注白澗水南逕原城)
(西春秋會於溴梁謂是水之丨丨也)斷梁(水經注銅鞮水又東逕故城北城在山阜之上下臨岫壑東西北三西岨袤二里世)
(謂之丨丨城即故縣之上虒亭也)尋梁(水經注淫朋密友羈遊宦子莫不丨丨契集用相娛慰)勺梁(水經注博水又)
(東南逕三梁亭南疑即古丨丨也竹書紀年曰燕人伐趙圍濁鹿趙靈王及代人救濁鹿敗燕師於丨丨者也)軏梁(三輔黃圖)
(丨丨廐在長安城外)祖梁(拾遺記丨丨國獻蔓金苔色如黃金若縈聚之大如鷄卵投於水中蔓延於波瀾之上光出照日皆)
(如火生水上也)飄梁(拾遺記燕昭王即位二年廣延國獻善舞者二人容冶妖麗靡於鸞翔而歌聲輕颺乃使女伶代唱其曲)
(清響流韻雖丨丨動木未足嘉也)二梁(十六國春秋梁讜字伯言博學冇雋才與弟熙俱以文藻清麗見重一時人為之語)
(曰關東堂堂二申兩房未若丨丨壊我綺章又李庾東都賦洞八門之會要控丨丨之夭矯又李湜江州冲陽觀碑長史京兆韋公)
(司馬滎陽潘公並題輿九派展驥丨丨)懸梁(楚國先賢傳孫敬在太學編柳為簡以寫經睡則丨頭於丨任昉知己賦時坐)
(睡而丨丨裁據梧而錐股)阿梁(酉陽雜俎魏韋英卒後妻梁氏嫁向子集嫁日英歸至庭呼曰丨丨卿忘我耶子集驚張弓射)
(之即變為桃人茅馬)梅梁(吳地記五湖之外又有三小湖扶椒山東曰丨丨湖吳時進丨丨至此舟沉失梁至春首則水面生)
(花梁簡文帝望月詩流輝入畫堂初照上丨丨庾肩吾詩鏡山銜殿影丨丨落梵塵張正見詩丨丨横發蘃藻井倒披蓮江總永陽)
(王山亭銘丨丨蕙閣桂棟蘭枌褚亮詩蘭徑香風滿丨丨暖日斜沈佺期詩珠履奔騰上蘭砌金閨宛轉出丨丨顔真卿謁禹廟詩)
(丨丨今不壊松祏古仍留温庭筠春日詩柳暖杏花稀丨丨乳燕飛)棘梁(名勝志丨丨山在東平州西四十里山頂有石崖東)
(西判為二其上架石為橋可通往來名曰天橋)金梁(玉海帶之制三品以上玉梁寳鈿五品以上丨丨寳鈿六品以上金飾隠)
(起而已胎藏中黃經紅雲紫氣常雍容王壁丨丨内玲壠元官玉堂經白玉為壁黃丨為丨)朱梁(玉海景德四年司天監言)
(殿前漏刻報時雞唱唐朝有詞自丨丨以來廢棄止唱和音請别制新詩習唱)無梁(楚辭道壅塞而不通兮江河廣而丨丨湛)
(方生懷歸謠思涉路兮莫由欲越津兮丨丨江淹去故鄉賦若濟河丨丨兮沉此心於千里謝朓使下都詩風雲有鳥路江漢恨丨)
(丨)槺梁(長門賦施瑰木之構櫨兮委參差以丨丨注方言曰䆲虚也槺與䆲同)岐梁(羽獵賦灌以丨丨溢以江河西)
(京賦右有隴坻之隘隔閡華戎丨丨汧雍陳寳鳴雞在焉石闕銘周營洛涘漢啟丨丨蘇頲詩日華動涇渭天翠合丨丨)長梁
(西京賦亘雄虹之丨丨結棼橑以相接楊該神祠賦累層岌嶪齊載丨丨)棼梁(李尤平樂館銘丨丨照耀朱華飾璫)紅梁
(劉梁七舉丹墀縹壁紫柱丨丨李益紫騮馬詩為謝丨丨燕年年妾獨棲)閣梁(諸葛亮與兄瑾書趙子龍退軍焼壊赤岸以北)
(閣道緣谷一百餘里其丨丨一頭入山腹其一頭立柱於水中)華梁(七啟丹軒紫柱文榱丨丨李嶠詠刀詩入夢丨丨上含鋒)
(彩筆前又成公綏天地賦海岱赤埴丨丨青黎)當梁(張華感婚賦彼婚姻之俗忌兮惡丨丨之在斯又感婚詩婚姻及良時嫁)
(娶避丨丨)舊梁(漢高祖功臣彭越頌靖難河濟即宫丨丨)丹梁(魏都賦丨丨虹申以並亘朱桷森布而支離魏文帝詩絃)
(歌奏新曲游響拂丨丨)修梁(張協游仙詩亭館籠雲構丨丨流三曜許渾新廣北樓登眺詩丨丨暗換丹楹小疎牖全開彩)
(檻寬韓維詩浮空結丨丨涌波抗華殿)塵梁(陶潛詩春燕應節起高飛拂丨丨蘇舜欽檢書詩踾撲下丨丨侈哆張敗笈)
輝梁(謝莊文聯跗濟穎接萼均芳以蕃以牧燭代丨丨注漢文帝立武為代王參為梁王)駢梁(謝靈運山居賦葺丨丨于)
(巖麓棲孤棟于江源)迅梁(謝靈運撰征賦眺靈壁之曾峰投吕縣之丨丨)登梁(鮑照觀漏賦隨秋鴻而汛渚逐春燕而丨)
(丨)廻梁(鮑照秋夜詩幸承天光轉曲影入幽堂徘徊集通隟宛轉燭丨丨王勃詩危閣尋丹嶂丨丨屬翠屏)川梁(鮑照)
(登翻車峴詩升岑望原陸四眺極丨丨梁元帝游後園詩高軒聊騁望煥景入丨丨杜甫成都府詩信美無與適側身望丨丨)鵜
梁(傅亮征思賦傷丨丨以載揚詠伐檀而屢思)辭梁(褚淵碑文既秉丨丨之分又懷寝丘之志注國語曰惠王以梁予魯)
(陽文子文子辭)歌梁(謝朓登孫權城詩舞館識餘基丨丨想遺囀王勃詩舞席紛何就丨丨儼未傾)抱梁(梁武帝子夜四)
(時歌當信丨丨期莫聽回風音)桂梁(梁武帝河中之水歌盧家蘭室丨為丨中有鬱金蘇合香)松梁(梁昭明太子詩牽蘿)
(下石磴攀桂陟丨丨)九梁(梁簡文帝答新渝侯和詩書䨇鬢向光風流已絶丨丨插花步搖為古)斜梁(梁簡文帝壊橋)
(詩丨丨懸水跡畫柱脱輕朱)邊梁(梁元帝車名詩繞砌縈流水丨丨圖畫雲)簷梁(梁宣帝游七山寺賦夕雲生於窗牖)
(朝日照於丨丨)北梁(别賦視喬木兮故里决丨丨兮永辭謝朓送遠曲丨丨辭歡宴南浦送佳人王勃詩正悲西候日更動丨)
(丨篇)池梁(江淹搆象臺詞苔蘚生兮繞石戸蓮花舒兮繡丨丨)照梁(何遜詩霧夕蓮出水霞朝日丨丨白居易詩丨丨迷)
(藻梲耀壁變雕牆李商隠詩丨丨初有情出水舊知名程俱詩虚窗忽含曉睡起日丨丨陸游醉舞詩茸茸胎髮朝盈櫛炯炯神光)
(夕丨丨)雄梁(沈炯太極殿銘灼爍丨丨徘徊大廡)船梁(張正見賦得雪映夜舟詩丨丨若是桂翻如月照秋)芰梁
(庾信詩落日低蓮井行雲礙丨丨)從梁(庾信謝滕王集序啟伏遲至鄴可期丨丨有日同祀子之盟會必欲瞻仰風塵共薛)
(侯而來朝謹當逢迎冠蓋)堤梁(庾信明月山銘霜朝唳鶴秋夜鳴猿丨丨似堰野路疑村)空梁(薛道衡樂府暗牖懸蛛網)
(丨丨落燕泥盧照隣詩丨丨無燕雀古壁有丹青杜甫詩丨丨簇畫戟隂井敲銅瓶郝經詩春到丨丨燕自䨇)承梁(王勃梓州)
(福會寺碑紅葩植井彩綴河宫丹桂丨丨香交列肆)封梁(盧照隣益州至真觀主黎君碑銀書紀岱登日觀以論功玉牒丨丨)
(下雲丘而校美)暗梁(徐彦伯詩丨丨聞語燕夜燭見飛蛾)榱梁(趙冬曦三門賦丨丨古兮山鳥棲)梯梁(元結閔岭)
(中文大淵藴藴兮絶嶘岌岌非丨丨以通險當無路兮可入)罾梁(李華左溪大師碑雲雷興而獵者捨弓矢鱗介絶而漁者)
(壊丨丨)嘯梁(韓愈原鬼有丨於丨從而燭之無見也斯鬼乎)跧梁(韓愈征蜀聯句丨丨排郁縮闖竇揳窟窡)杠梁
(柳宗元柳州東亭記易為堂亭峭為丨丨又興州江運記丨丨以成人不履危)牧梁(柳宗元興州江運記御史大夫嚴公丨於)
(丨五年就加禮部尚書)司梁(柳宗元劍門銘牧臣丨丨當其要束)層梁(歐陽詹二公亭記丨丨亘以中豁飛甍翼而四)
(翥)重梁(舒元輿牡丹賦列幄庭中步障開霞曲廉丨丨松篁相加)危梁(武元衡詩巴江暮雨連三峽劍壁丨丨上九霄)
(姚鵠題終南山隠者居詩開門絶壑旁躡蘇過丨丨羅隠昇仙橋詩丨丨枕路岐駐馬問前時)文梁(沈亞之中渭橋結納使新)
(廳記渭津旁控甸邑其傑棟巨楹丨丨勁桷既已具搆)杵梁(沈亞之淮南都梁山倉記其倉材所剪之餘大可以為臼小可)
(以為杵長可以為丨之丨薄可以為䏶樞夾峙促命裁之即日而舂成百具)鶖梁(杜牧登九峰樓詩牛歌漁笛山月上鷺渚)
(丨丨溪日斜)衝梁(叚成式詩往往乘猛虎丨丨聳竒石)窺梁(許渾詩青雲豈有丨丨燕濁水應無避釣魚)繡梁
(許渾開元寺詩丨丨交薜荔畫井倒芙蓉)翠梁(陳陶詩香風下天漏丁丁牛渚丨丨横淺清)棧梁(姚鵠詩雪封山崦白)
(鳥拂丨丨飛)中梁(于濆詩手植千樹桑文杏作丨丨又陸游詩擁馬涉沮水飛鷹上丨丨又南鄭從戎嗟尚壮丨丨縱獵最)
(難忘)宏梁(崔珏道林寺詩丨丨大棟何足貴山寺難有山泉俱)夜梁(羅隠詩歌遶丨丨珠宛轉舞嬌春席雪朦朧)繪
梁(余靖照寂塔銘藻井黼帳髹柱丨丨)抛梁(蘇軾海會殿上梁文兒郎偉丨丨東日出三竿照海紅)浦梁(楊萬里揭)
(陽道中詩地平如掌樹成行野有郵亭丨有丨)分梁(方回詩幾家𧖟落紙比屋燕丨丨)築梁(何景明織女賦鳳凰翼以)
(翳車兮命烏鵲以丨丨)明梁(雲笈七籖高上虚皇君曰元氣生于九天之上名曰辟非辟非之烟下入人之身而為丨丨之)
(氣居人五藏之中處乎心華之下此至氣之所在長煙之所託)淫梁(山海經帝俊生禺號禺號生丨丨淫梁生番禺是始為舟)
據梁(莊子夫無莊之失其美丨丨之失其力黃帝之亡其知皆在鑪捶之間耳注無莊丨丨司馬云皆人名李云無莊無莊飾)
(也丨丨強梁也)牢梁(漢書石顯傳顯與中書僕射丨丨少府五鹿充宗結為黨友諸附倚者皆得寵位民歌之曰牢邪石邪五)
(鹿客邪印何纍纍綬若若邪劉知幾思慎賦孫秀與趙倫齊貫石顯將丨丨並驅)桓梁(後漢書宋弘傳弘雅進賢士馮翊丨)
(丨等三十餘人或相及為公卿)瓠梁(蜀志郤正傳薛燭察寳以飛譽丨丨託絃以流聲淮南子丨丨之歌可隨也其所以歌者)
(不可為也)
師之梁(左傳諸侯伐鄭魏北宫括曹人邾人從荀偃韓起門于丨丨丨注丨丨丨鄭城門)鐵卷梁(後漢書輿服志)
(通天冠為丨丨丨)香木梁(唐書西域傳拂菻古大秦也王宫以瑟瑟為殿柱水精琉璃為梲丨丨丨黃金為地象牙闔)
黿鼉梁(竹書紀年周穆王大起九師東至于九江架丨丨以為丨遂伐越至于紆拾遺記舜命禹疏川奠嶽濟巨海則丨丨)
(為丨踰翠岑則神龍為馭仙傳拾遺周穆王導車涉弱水魚鼈丨丨以為丨遂登于春山又江淹赤虹賦視鱣岫之吐翕看黿梁之)
(交積楊師道詩仙臺隠螭駕水府泛黿梁又邢邵賀平石頭表今蒼雉奉職靈鼉自梁折葦為舟憑力可渡)來士梁(急就)
(篇龐賞黃丨丨丨注丨氏殷之别族本子姓丨丨言為士君子之棟梁)禹廟梁(十道志吳造建業宫伐材至明塘溪口梅)
(下見長木取之還都會梁已定更别無用其梅一夜飛還在湖中隨水浮沈一云用為會稽丨丨丨)不勝梁(樂府廣題何敬)
(容為宰相江從簡為採荷調以刺之云欲持荷作柱荷弱丨丨丨欲持荷作鏡荷暗本無光敬容覽之不覺嗟賞愛其巧麗)齊
更梁(姓氏急就篇晉代魏丨丨丨注齊氏姜姓太公封齊其後氏于國更氏魏有更嬴見戰國策梁氏嬴姓周平王封秦仲少)
(子康于夏陽梁山為梁伯後為秦所并子孫奔晉以國為氏)宫殿梁(古豔歌本自南山松今為丨丨丨)樹作梁
(梁簡文帝首夏詩卧石藤為纜山橋丨丨丨)鼎歸梁(沈約梁鼓吹曲民去癸丨丨丨鮫魚出慶雲翔)照日梁(李百)
(藥大鳳詞影入含風扇聲飛丨丨丨)冰成梁(柳宗元詩飛雪斷道丨丨丨侯家熾炭雕玉房)芙蓉梁(温庭筠江南曲)
(流蘇持作帳丨丨持作丨)直為梁(曹鄴詩曲木用處多不如丨丨丨)百尺梁(孔平仲食桃詩剪彼十圍木架此丨)
(丨丨)飛元梁(雲笈七籖練胎反本初長乘丨丨丨)涓蜀梁(荀子夏首之南有人焉曰丨丨丨其為人也愚而善畏注)
(丨丨丨未詳何代人姓丨名丨丨)
魏中有梁(莊子通達之中有魏于丨丨丨丨于梁中有王)
對語(玉柱金梁)(粉壁雕梁)(鳥道魚梁)(蓮井芰梁)(琉璃瓦玳瑁梁)(虎豹窟黿鼉梁)(琥珀枕芙蓉梁)
摘句(傳歌低繞梁初月照石梁)(翠竹被溪梁野色淡漁梁)(山上湯泉照玉梁燕窺巢穏坐雕梁)
(滄波深處石為梁燭熖成花照杏梁)
娘(女良切少女之號又母稱曰丨通作孃)
韻藻蕭娘(南史臨川王宏傳帝詔宏侵魏宏聞魏援近畏懦不敢進魏人遺以巾幗歌曰不畏丨丨與吕姥但畏合肥有)
(韋虎乂楊巨源崔娘詩風流才子多春思腸斷丨丨一紙書元稹詩揄揚陶令緣求酒結托丨丨只在詩白居易詩風朝舞飛燕雨)
(夜泣丨丨)窈娘(唐書武承嗣傳喬知之婢丨丨美且善歌奪取之知之作綠珠篇以諷婢得詩恨死承嗣怒告酷吏殺之元稹)
(詩心斷洛陽三兩處丨丨隄抱古天津羅虬比紅兒詩昔年黃閣識竒章愛說真珠似丨丨)秋娘(樂府雜錄望江南曲始自)
(朱崖李太尉鎮浙西日為姬謝丨丨所製又白居易琵琶行曲罷曾教善才伏粧成每被丨丨妒元稹詩共占花園爭趙壁競添錢)
(貫定丨丨乂杜牧杜丨丨詩序杜秋金陵女也年十五為李錡妾後錡叛滅籍之入宫有寵于景陵穆宗即位命秋為皇子傅姆皇)
(子壯封漳王王被罪廢削秋因賜歸故鄉)吳娘(夢溪筆談唐曲冇突厥鹽阿鵲鹽施肩吾對詩云顛狂楚客歌成雪媚頼丨丨)
(笑是鹽蓋當時語也白居易詩夜舞丨丨袖春歌蠻子詞又丨丨暮雨蕭蕭曲自别江南更不聞自注江南吳二娘曲詞云暮雨蕭)
(蕭郎不歸翁卷白紵詞丨丨嬌濃玉無力呵星喚月留夜長)泰娘(劉禹錫丨丨歌引丨丨本韋尚書家主謳者尚書薨于東)
(京為蘄州刺史張愻所得愻謫武陵郡卒丨丨無所歸日抱樂器而哭雒客聞之為歌其事詩丨丨家本閶門西門前綠水環金隄)
(張翥題顧仲瑛玉山詩鐵笛留巖客青錢乞丨丨高啟臯橋詩誰尋伯通宅只問丨丨家又北里志劉丨丨北曲内小家女也年齒)
(甚妙粗有容色)
馬頭娘(原化傳拾遺蠶女當高辛時其父為鄰所掠惟所乘馬在母因誓曰有得父還者以女嫁之馬驚躍振迅而去數日)
(父乘馬歸自此馬嘶鳴不肯飲齕父問其故母以誓白之父怒射殺馬曝皮于庭女行過其側馬皮蹶然而起卷女飛去棲于桑樹)
(之上女化為蠶食桑葉吐絲成繭衣被人間宫觀塑女子之像披馬皮謂之丨丨丨以祈蠶桑焉)雪衣娘(明皇雜錄開元)
(中嶺南獻白鸚鵡養之宫中頗聰慧洞曉人言上及貴妃皆呼丨丨丨戲于殿檻有鷹搏之而斃遂瘞于苑中呼為鸚鵡塚楊維楨)
(詩金埒近收青海駿錦籠初教丨丨丨)踏謠娘(教坊記北齊有人嗜飲酗酒每醉輒毆其妻妻銜悲訴于鄰里時人弄之)
(丈人著婦人衣徐步入場行歌每一疊傍人齊聲和之云踏謠和來丨丨丨苦和來以其且步且歌故謂之踏謠又羅虬比紅兒詩)
(樓上嬌歌裊夜霜近來休數踏歌娘)御史娘(桂苑叢談國樂婦人冇永新婦丨丨丨柳青娘皆一時之妙也劉禹錫詩天下)
(能歌丨丨丨花前月底奉君王)黃四娘(杜甫詩丨丨丨家花滿蹊千朵萬朵壓枝低蘇軾詩主人白髮青裙袂子美詩中丨)
(丨丨)杜韋娘(韋應物杜司空席上贈妓詩高髻雲鬟宫樣粧春風一曲丨丨丨又馬祖常詩樂部韋娘舞&KR1537;垂)
公孫大娘(明皇雜錄時有丨丨丨丨者善舞劍能為鄰里曲及裴將軍滿堂勢西河劍器渾脱遺妍妙皆冠絶于時僧懷)
(素見之草書遂長蓋壮其頓挫勢也名畫記開元中裴旻善舞劍吳道玄觀旻舞畢揮毫益進時又有丨丨丨丨亦善舞西河劍器)
(渾脱張旭見之因為之草書杜甫歌行述其事)籧篨三娘(幽怪錄丨丨丨丨工唱阿鵲鹽)
增馮娘(北史后妃傳丨丨者子昂妹也初為魏任城王妃適尒朱世隆神武納之生浮陽公主李娘者廷實從妹也初為魏)
(城陽王妃又王娘生永安王浚穆娘生陽平王淹)李娘(見上又温庭筠詩丨丨十六青絲髮畫帶䨇花為君結)王娘
(見上)穆娘(見上)游娘(北史趙郡王琛傳琛子叡小名須拔幼孤聰慧夙成特為神武所愛養于宫中令丨丨母之恩異諸)
(子)伯娘(舊唐書列女傳奉天縣竇氏二女丨丨仲娘雖長于村野而幼有志操永泰中草賊數千人入村落行剽劫二女姊)
(年十九妹年十六藏于崖窟間賊徒曳之出行臨深谷丨丨曰吾豈受賊汚辱乃投于谷賊方驚駭仲娘又投于谷谷深數百尺姊)
(尋卒仲娘脚折面破血流被體氣絶良久而蘇賊義之而去京兆尹第五琦感其貞烈奏之詔旌表門閭)仲娘(見上)齋娘
(唐書禮樂志中宗時將享南郊國子祭酒祝欽明言皇后當助祭太常博士唐紹蔣欽緒以為不可左僕射韋巨源獨以欽明說為)
(是于是以皇后為亞獻補大臣李嶠等女為丨丨以執籩豆焉)蟲娘(唐書公主傳夀安公主曹野那姬所生孕九月而肓帝惡)
(之詔衣羽人服代宗以廣平王入謁帝字呼主曰丨丨汝後可與名王在靈州請封下嫁蘇發)珠娘(述異記越俗以珠為上寳)
(生女謂之丨丨生男謂之珠兒又元好問後芳華怨塞門憔悴人不知枉為丨丨怨金谷)鹿娘(述異記貞山在毘陵郡梁時有)
(村人韓文秀見一鹿産一女子遂收養之及長與凡女有異遂為女冠梁武帝為别立一觀號曰丨丨)貞娘(吳地志虎丘山)
(有丨丨墓吳國之佳麗也行客才子多題詩墓上貞一作真白居易真孃墓詩真孃墓虎丘道不識真孃鏡中面惟見貞孃墓頭草)
(羅虬比紅兒詩好寫妖嬈與教看便應休更話真娘)荆娘(北夢𤨏言丨十三丨者俠女也歸于進士趙中行其友人李正郎有)
(愛妓妓之父母奪與諸葛殷李悵悵不已偶話于丨丨荆娘亦憤惋謂李曰此小事我能為郎仇之旦請過江于潤州北固山待我)
(至期荆氏以囊盛妓兼致妓之父母首歸于李後與趙同入浙中不知所止)師娘(酉陽雜俎唐明皇夀安公主小字蟲娘上)
(呼為丨丨又為鴉女又輟耕錄女巫曰丨丨都下及江南謂男覡亦曰丨丨)眉娘(杜陽雜編唐永貞時南海貢竒女盧丨丨)
(眉如線且長故有是名至元和中憲宗嘉其聰慧而又竒巧賜金鳳環以束其腕丨丨不願在禁中遂度為道士放歸南海後人見)
(往往乘紫雲遊于海上)蘇娘(釵小志蘇紫藭愛謝眈靡由得親遣侍兒假眈恒著小衫晝則私服于内夜則擁之而寝耽知)
(之寄以詩曰丨丨一别夢魂稀來借青衫慰渴飢若使閑情重作賦也應願作謝郎衣)楚娘(釵小志丨丨名妓也江都王寵)
(之寝玳瑁之牀懸翡翠之帳馬祖常詩吳娃丨丨侍團扇象輿鳳輦明珠絡)潤娘(北里志楚兒字丨丨素為三曲之尤而辯)
(慧往往冇詩句可稱)牙娘(北里志丨丨居曲中亦流軰翹舉者趙為山每因宴席偏眷丨丨謂之郡君親姻以告其内子他日)
(為山自外歸内子謂曰今日顔色甚悦暢定因是見郡君也)孟娘(清異錄秣陵丨丨山土正白色曰白墡土)窅娘(道山)
(新聞李後主宫嬪丨丨纖麗善舞後主作金蓮高六尺蓮中作品色瑞雲令丨丨以帛繞脚令纖小屈上作新月状素韈舞雲中回)
(旋有凌雲之態唐鎬詩曰蓮中花更好雲裏月長新因丨丨作也)采娘(桂苑叢談鄭代肅宗時為潤州刺史嫂張氏女名丨)
(丨七夕夜陳香筵祈于織女是夕夢雲輿羽蓋蔽空駐車命丨丨曰我織女祈何福曰願乞巧耳乃遺一金針長寸餘綴于紙上令)
(三日不語汝當竒巧經二日以告其母母異而視之則空紙矣其針迹猶在)妊娘(侍兒小名錄唐進士段何賃居卧病有四)
(人負金碧而從二青衣一雲髻一半髻皆絶色說喻再三何終不應乃以紅箋題詩一篇置何樓上而去其詩云樂廣清羸經幾年)
(丨丨相托不論錢輕盈妙質歸何處惆悵碧樓紅玉鈿書迹柔媚亦無姓名紙末惟書一我字何自此疾日退)邠娘(容齋題跋)
(唐開元天寳之盛見于傳紀歌詩多矣而張祜所詠尤多皆他人詩所未嘗及者如大酺樂邠王小管李摹笛寧哥來丨丨羯鼓退)
(宫人耍娘歌香囊子等詩皆可補開天遺事弦之樂府也張祜宫詞新教丨丨羯鼓成大酺初日最先呈)越娘(雜劇段數丨丨)
(道人歡又張翥詩賸買十千燕市酒閑聽二八丨丨歌)養娘(雜劇段數䨇丨丨又義丨丨延夀樂)雁孃(採蘭雜志膏神)
(曰丨丨)老娘(輟耕錄世謂穏婆曰丨丨)夫娘(輟耕錄苖人謂妻曰丨丨南人謂婦人之無行者亦曰丨丨)花娘
(輟耕錄娼婦曰丨丨逹旦又謂草娘李賀申胡子觱篥歌序歌成左右合噪相唱朔客大喜擎觴起立命丨丨出幕徘徊拜客詩丨)
(丨篸綏妥休睡芙蓉屏)爺娘(無名氏木蘭歌不聞丨丨喚女聲但聞黃河流水鳴濺濺杜甫兵車行丨丨妻子走相送塵埃)
(不見咸陽橋白居易詩兒别丨丨夫别妻)曹娘(宋之問河陽詩丨丨嬌態盡春樹不堪過)賈娘(楊巨源詩香傳丨丨手粉)
(離何郎面)侍娘(王建新嫁娘詩錦帳兩邊横遮掩丨丨行趙嘏贈王先生詩羽衣使者峭于鶴鳥爪丨丨飄若花)紅娘
(元稹詩丨丨留醉打觥使及醒差自注舞引丨丨抛打曲名又王之渙惆悵詩鍾動丨丨喚歸去背人勻淚拾金鈿又本草樗雞生)
(川谷樗木上翅羽外青内紅而身不黑頭不赤今在樗木上者人呼為丨丨子頭翅皆赤韓琦詩行困老樗隂下坐兒童爭喜拾丨)
膽娘(元稹詩謝傅堂前音樂和狗兒吹笛丨丨歌)謝娘(白居易詩青娥小丨丨白髮老崔郎羅虬比紅兒詩丨丨)
(休謾逞風姿未必娉婷勝柳枝)蠻娘(李賀詩丨丨吟弄滿寒空)嬌娘(李賀唐兒歌東家丨丨求對值濃笑書空作唐字眼)
(太心雄知所以莫忘作歌人姓李)小娘(李賀洛姝真珠詩真珠丨丨下青廓洛苑香風飛綽綽元好問續丨丨歌唱得丨丨)
(相見曲不解離鄉去國情又太平婚嫁不離鄉楚楚兒郎小丨丨)衛娘(李賀詩漏催水咽玉蟾蜍丨丨髮薄不勝梳羅隠詩)
(蜀國暖回浮峽浪丨丨清轉遏雲歌)玉孃(李商隠詩思子臺邊風自急丨丨湖上月應沉)鴉娘(温庭筠焼歌仰面伸復嚏)
(丨丨咒豐歲)迎娘(鄭嵎津陽門詩丨丨歌喉玉&KR0772;窱蠻兒舞帶金葳蕤自注丨丨蠻兒乃梨園弟子之名聞者)桃娘
(唐庾詩何時返棲息誰為問丨丨)巴娘(陸游詩剩題新恨付丨丨王庭筠詩憶昔烏蠻絶塞亭丨丨歌罷月三更)孫娘
(元好問杏花詩畫眉盧女嬌無奈齲齒丨丨笑不成)班娘(馬祖常詩南風恰住西風起莫道丨丨有怨詞陳基詩學得丨丨淡)
(畫眉)溪娘(王惲種玉亭詩烟中髣髴丨丨語波面輕盈越女魂)
劉三娘(南史劉孝綽傳孝綽三妹一適瑯琊王叔英一適吳郡張嵊一適東海徐悱並有才學悱妻文尤清拔所謂丨丨丨)
(者也)雪面娘(國史補八百哥丨丨丨窣地嬌銜蟬奴皆魏王繼笈馬名也)聶隠娘(甘泉謠丨丨丨者貞元中魏博)
(大將聶鋒之女也方十歲有尼乞食于鋒舍見隠娘悦之乃云問押衙乞取此女鋒大怒叱尼尼曰任押衙鐵櫃中盛亦須偷去矣)
(後夜果失隠娘所在五年尼謂曰劍術已成可歸家遂送還忽值磨鏡少年嫁之元和間隠娘夫妻之許節度使劉悟留左右劉自)
(許入覲隠娘不願從焉後漸不知所之)何二娘(廣異記廣州有丨丨丨者素不修仙術忽一日飛去上羅浮山寺為寺衆)
(採山果充齋羅浮山北是循州去南海四百里循州山寺有楊梅樹何氏採其實及齋而返後循州寺僧至說云某月日有仙女來)
(採楊梅騐之果是何氏所採之日也由此遠近知其得仙)紫雲娘(粧樓記魯敢遇仙女曰嘗見丨丨丨誦君佳句)談容
娘(教坊記踏謠娘今則或呼為丨丨丨常非月有詠丨丨丨詩)如意娘(樂苑丨丨丨商調曲唐則天皇后所作也)夜
度娘(古今樂錄丨丨丨倚歌也辭云夜來冒霜雪晨去履風波雖得敘微情奈儂身苦何)丁六娘(樂府詩集丨丨丨十)
(索四首樂苑曰十索羽調曲也)十八娘(荔枝譜丨丨丨荔枝色深紅而細長時人以少女比之俚傳閩王王氏有女第十八)
(好噉此品因而得名周必大詩白蓮近憶三千女丹荔遥招丨丨丨)絡絲娘(爾雅翼莎雞以六月振羽作聲連夜札札不止)
(其聲如紡絲之聲故一名梭雞一名絡緯今俗人謂之丨丨丨周必大詩照坐雖無駢火實絮尊幸有丨丨丨)舞媚娘(海錄)
(碎事丨丨丨古樂府也又有五媚娘歌庾信丨丨丨歌云朝來戸前照鏡含笑盈盈自看眉心濃黛直點額角輕黃細安又樂苑丨)
(丨丨大丨丨丨並羽調曲也唐高宗永徽末天下歌丨丨丨未幾立武后按陳後主已冇此歌則永徽所歌蓋舊曲云舞亦作武羅)
(虬比紅兒詩誰能更把閒心事比並當時武媚娘)玉巵娘(誠齋雜記有書生遇神女見胡僧指之曰此西王母第三女丨)
(丨丨也)看麥娘(野菜譜丨丨丨隨麥生隴上因名春米可熟食)樂世娘(賀朝贈酒店胡妃詩上客無勞散聽歌丨)
(丨丨)新嫁娘(王建有丨丨丨詩)濯錦娘(徐凝蠻入西川後詩紛紛塞外烏蠻種驅盡江頭丨丨丨)薄媚娘
(章孝標貽美人詩諸侯帳下慣新粧皆怯劉家丨丨丨)纖腰娘(杜牧大雨行奔觥槌鼓助聲勢眼底不顧丨丨丨)當
壚娘(杜牧詩旗亭雪中過敢問丨丨丨)竹枝娘(謝伯初詩下國難留金馬客新詩傳與丨丨丨)窈窕娘(陳與)
(義冬至詩東家丨丨丨融蠟幻梅枝廼賢詩織錦秦川丨丨丨新翻花樣學宫坊)青苧娘(楊維楨過沙湖詩唱歌賣魚赤)
(鬚老打鼓踏車丨丨丨)
焦磯娘娘(誠齋雜記先主入蜀權遣船迎妹妹回至焦磯溺水而卒今俗呼為丨丨丨丨)李十二娘(杜甫觀公)
(孫大娘弟子舞劍器行序大歷二年十月十九日䕫府别駕元特宅見臨潁丨丨丨丨舞劍器壯其蔚跂問其所師曰余公孫大娘)
(弟子也)
莊(側羊切嚴也又丨田亦姓)
韻藻色莊(禮記立容德丨容丨又論語君子者乎丨丨者乎陳與義蠟梅詩韻勝誰能舍丨丨那得親)齋莊(禮記)
(丨丨正齊而不敢懈惰又丨丨中正足以有敬也史記秦始皇紀遂登會稽宣省習俗黔首丨丨韓詩外傳談說之術丨丨以立之)
(端誠以處之柳宗元雲峯和尚塔銘行峻潔兮貌丨丨陸游詩醉猶温克方成德夢亦丨丨始見功)康莊(爾雅五達謂之丨六)
(達謂之丨史記騶奭傳齊王自如淳于髠以下皆命曰列大夫為開第丨丨之衢高門大屋尊寵之沈約郊居賦固無情於輪奐非)
(有欲於丨丨劉孝威詩喧呼驚里閈呌咷駭丨丨李嶠旌詩告善丨丨側求賢市肆中張九齡和聖製酺宴詩流恩均庶品縱觀聚)
(丨丨柳宗元牛賦騰踏丨丨出入輕舉李質艮岳賦靄烟霞之超絶殆未邈乎丨丨)老莊(晉書嵇康傳康恬靜寡欲好丨丨常)
(修養性服食之事又庾敳傳敳有遠韻未嘗以事嬰心嘗讀丨丨曰正與人意闇同河南郭象善丨丨時人以為王弼之亞敳甚知)
(之衛玠别傳太尉王君見阮千里而問曰丨丨與聖教同異阮曰將無同太尉善其言辟之為掾世號阮瞻三語掾長笛賦徬徨縱)
(肆曠瀁敞罔丨丨之㮣也嵇康詩託好丨丨賤物貴身劉琨答盧諶書遠慕丨丨之齊物近嘉阮生之放曠沈佺期詩獨坐尋周易)
(清晨詠丨丨李商隠詩别派驅楊墨他鑣並丨丨指月錄慧可大師少則超然博極載籍尤善談丨丨)義莊(宋史范仲淹傳)
(仲淹貧而好施予置丨丨以贍族人又范純仁傳純仁自為布衣至宰相廉儉如一所得奉賜皆以廣丨丨按純仁又有丨丨規矩)
(錢公輔有丨丨記)雲莊(宋史劉爚傳爚從朱子武夷山讀書築丨丨山房為隠居計馬懷素登慈恩浮圖應制詩御旗横日)
(道仙塔儼丨丨李邕詩太山雄地理巨壑眇丨丨王建詩萬里䨇旌汾水上玉鞭遥指白丨丨范成大詩賓筵猶雪觀客路已丨丨)
山莊(宋史趙師&KR0759;傳韓侂胄嘗飲南園過丨丨顧竹籬茅舍謂師&KR0759;曰此真田舍間氣象但欠犬吠鷄鳴耳俄聞犬嘷叢薄視)
(之乃師&KR0759;也謝朓詩胡寧昧千里解珮拂丨丨梁昭明太子詩棲烏猶未翔命駕出丨丨李百藥詩懷音自蘭室徐步返丨丨薛稷)
(有奉和幸安樂公主丨丨詩李嶠沈佺期宋之問有奉和韋嗣立丨丨侍宴應制詩劉禹錫詩野戍岸邊留畫舫綠蘿隂下有丨丨)
(李中竹詩森森移得自丨丨植向空庭野興長)美莊(獨異志崔羣知貢舉夫人李氏常勸樹莊田羣曰予有三十所丨丨前歲)
(放春榜三十人豈非良田耶夫人曰君非陸贄相門生乎往年君掌文柄使人約其子簡禮不令就試如以君為良田即陸氏一莊)
(荒矣)一莊(見上玉海張浚行邊官田逃田並拘籍每五頃為丨丨每莊官給牛五具種子農器副之)蒙莊(潘岳詩上慙東)
(門吳下愧丨丨子趙彦昭詩逍遥自有丨丨子漢主徒言河上公白居易詩外身宗老氏齊物學丨丨李中寄道者詩偷摘蟠桃思)
(曼倩化成蝴蝶學丨丨甘子布光賦想貴和于耼叟咸稱葆于丨丨按史記莊子傳莊子者蒙人也)漢莊(梁簡文帝謝立皇太)
(子表魏平非擬丨丨靡繼王僧孺懴悔禮佛文聲出姬誦道越丨丨)窮莊(沈佺期詩上京無薄産故里絶丨丨)卞莊(論語)
(丨丨子之勇圖畫見聞誌魏曹髦有丨丨刺虎圖)鄭莊(史記丨當時傳當時字丨任俠自喜每五日洗沭常置驛馬長安諸)
(郊存諸故人請謝賓客夜以繼日好黃老之言其游知交皆大父行知名之士其推轂士及官屬丞史誠有味其言之也山東士諸)
(公以此翕然稱丨丨使視决河自請治行五日上曰吾聞丨丨行千里不齎糧請治行者何也劉峻廣絶交論𩔖田文之愛客同丨)
(丨之好賢)謝莊(南史丨丨傳字希逸能屬文美容儀文帝見曰藍田生玉豈虚也哉時南平王鑠獻赤鸚鵡袁淑作賦畢見莊)
(賦歎曰江東無我卿當獨秀我若無卿亦一時之傑遂隠其賦河南獻舞馬詔羣臣為賦莊所上甚美又使作舞馬歌令樂府歌之)
(為侍中領前軍將軍孝武出行夜還敕開門莊以棨信或虚須墨詔乃開上後因宴從容語曰卿欲效郅君章耶又謝覽傳覽意氣)
(閒雅視瞻聰明武帝目送良久曰覺此生芳蘭竟體想丨丨政當如此李商隠對雪詩欲舞定隨曹植馬有情應濕丨丨衣又沈約)
(憐何遜延年毁丨丨袁中道懷兄中郎詩青山到處悲王粲明月曾經照丨丨)
午橋莊(宋史張齊賢傳齊賢歸洛得裴度丨丨丨有池榭松竹之盛日與親舊觴詠其間窮幽記裴晉公丨丨丨小兒坡茂)
(草盈里晉公每使數羣羊散於坡上曰芳草多情頼此粧點也白居易和裴令公新成丨丨丨詩只添丞相閤不改丨丨丨袁中道)
(詩擬報國恩歸未得夢中常到丨丨丨)平泉莊(劇談錄李相國宅丨丨丨去洛城三十里卉木臺榭若造仙府有虚檻前)
(引泉水縈廻穿鑿像巴峽洞庭十二峰九派迄于海門皆隠隠見雲霞龍鳳草樹之形魏王花木志衛公丨丨丨有黃辛夷紫丁香)
(汪遵有丨丨丨詩)城南莊(張籍詩去夏公請告養病丨丨丨又白居易詩南莊勝處心常憶借問軒車早晩遊)雪堆
莊(白居易詩明年官滿後擬買丨丨丨)石淙莊(蘇軾韓子華丨丨丨詩彼美丨丨丨每到百事廢)
增心莊(禮記民以君為心君以民為體丨丨則體舒心肅則容敬)威莊(禮記丨丨而安孝慈而敬)矜莊(周禮地官)
(保氏賓客之容注賓客之容嚴恪丨丨後漢書杜林張湛傳贊杜林據古張湛丨丨南史何敬容傳敬容身長八尺白皙美鬚眉性)
(丨丨衣冠鮮麗却掃編劉器之對客多默坐至終日客意倦請去輙不聽有問之者曰人能終日丨丨危坐而不欠伸欹側者必貴)
(人也又禮記君子隠而顯不丨而丨不厲而威不言而信)桓莊(左傳晉侯復假道於虞以伐虢宫之竒諫公曰晉吾宗也豈害)
(我哉對曰將虢是滅何愛於虞且虞能親於丨丨乎其愛之也)武莊(左傳先君丨丨為平桓卿士注丨丨鄭武公莊公國語鄭)
(在天子兄弟也鄭丨丨有大勲力於平桓)成莊(左傳平王之温惠恭儉有過丨丨)肅莊(史記秦始皇紀遠邇辟隠專務)
(丨丨柳宗元文筵席丨丨籩豆靜嘉)君莊(後漢書禮儀志贊天尊地卑丨丨臣恭)二莊(晉書郭象傳先是注莊子者莫)
(能究其旨統向秀於舊注外為解義象竊以為已注後秀義别本出故今有向郭丨丨其義一也又法苑珠林周魯丨丨按謂釋迦)
(佛下生當此周莊王魯莊公時也)廢莊(晉書王坦之傳坦之放蕩不敦儒教著丨丨論)釋莊(晉書李充傳充注丨丨論)
(上下二篇)達莊(晉書阮籍傳籍著丨丨論敘無為之貴謝靈運賦豈苟然於迂論聆寓言於丨丨)鳳莊(南史謝朏傳宋)
(明帝勅朏與超宗從丨丨門入超宗曰君命不可不往趨而入朏曰君處臣以禮進退不入時人兩稱之以比王尊王陽)披莊
(北史崔廓傳讀論唯取一篇丨丨不過盈尺)官莊(宋史職官志屯田郎中員外郎掌屯田營田職田學田丨丨之政令又食)
(貨志李結乞以見管營田撥歸本司同常平田立丨丨)讀莊(宋史馬廷鸞傳廷鸞著丨丨筆記)說莊(宋史崔頤正傳)
(頤正為國學直講遷殿中丞太宗召見令丨丨子一篇賜錢五萬)十莊(宋史孟珙傳珙剏平堰於棗陽溉田十萬頃立丨丨)
(三轄使軍民分屯是年收十五萬石)嚴莊(管子人主者温良寬厚則民愛之整齊丨丨則民畏之)莊莊(管子桓公觀於)
(野曰何物可比於君子之德乎管仲曰苖始其少也恂恂乎何其孺子也至其壮也丨丨乎何其士也至其成也由由乎兹免何其)
(君子也)誠莊(管子濟濟者丨丨事斷也多士者多長者也周文王丨丨事斷故國治其羣臣明理以佐主故主明)杭莊
(管子桓公曰四郊之民貧商賈之民富寡人欲殺商賈之民以益四郊之民管子對曰請以令決瓁洛之水通之丨丨之間桓公曰)
(諾)蜀莊(法言丨丨沉冥丨丨之才之珍也不作苟見不治苟得久幽而不改其操雖隋和何以加諸)鄒莊(法言或問)
(丨丨有取乎曰德則取愆則否何謂德愆曰天地人經德也否愆也)珍莊(法言吾丨丨也居難為也不慕由即夷矣何毚欲之)
(有)九莊(水經注鮑丘水出禦夷北塞中南流逕丨丨嶺俗謂之大榆河)村莊(王維山水訣丨丨著數樹以成林枝須抱)
(體山崖合一水而瀑瀉水不亂流)筠莊(畫繼徽宗好畫於翎毛尤注意嘗寫仙禽之形凡二十題曰丨丨縱鶴圖)蓮莊
(吳興園林記趙氏菊坡園新安郡王之園也昔為趙氏丨丨分其半為之其中亭宇甚多中島植菊至百種為菊坡又丨花丨在月)
(河西四面咸水荷花盛開時錦雲百頃城中所無又歐陽修有過錢文僖公白丨丨詩)昭莊(劇秦美新秦因襄文宣靈之僭)
(跡立基孝公茂惠文奮丨丨至政破縱擅横并吞六國遂稱乎始皇)祇莊(羽獵賦丨丨雍穆之徒立君臣之節崇聖賢之業)
感莊(張華女史箴樊姬丨丨不食仙禽)約莊(西征賦范謀害而弗許隂授劒以丨丨)竒莊(孫嗣蘭亭集詩望巖)
(懷逸許臨流想丨丨)都莊(顔延之詩丨丨雲動野馗風馳)川莊(鮑照喜雨詩平灑周海嶽曲潦溢丨丨)遙莊(謝超)
(宗樂章神惟戾止鬱葆丨丨)曉莊(梁簡文帝大法頌玉鑾徐動金輪丨丨)仙莊(梁簡文帝詩臨清波兮望石鏡瞻鶴)
(嶺兮睇丨丨)通莊(蕭撝詩今有尋真地迤邐麗丨丨唐高宗詩斜輪低夕景歸旆擁丨丨李嶠詩三乘歸淨域萬騎餞丨丨)
(崔泰之詩高樓臨廣陌甲第敞丨丨)霞莊(王勃七夕賦結遥情于漢陌飛永睇于丨丨又彭州龍懷寺碑延綠房於叠巘上拂)
(丨丨蔓丹闕於重磎下披泉戸)巖莊(王勃彭州龍懷寺碑丨丨轉梵杳冥松桂之墟磵戸棲橰寂寞藤蘿之院)天莊(盧照)
(隣詩今朝好風色延瞰極丨丨)幽莊(盧照隣詩聞有高蹤客耿介坐丨丨)烟莊(盧照隣懷仙引曲復曲兮丨丨邃行復行)
(兮天路長)隣莊(王昌齡詩小弟丨丨尚漁獵一封書寄數行啼)西莊(杜甫詩何為丨丨王給事柴門空閉鎖松筠李質艮)
(岳賦開丨丨以務本信農事之匪閒)厲莊(柳宗元送崔羣序韓安平丨丨端毅高朗振邁悦崔君之正)外莊(歐陽詹文)
(丨丨内融懷材抱忠)燒莊(元稹詩破甕嫌妨路丨丨耻屬人)紹莊(白居易詩綴此豈為訓俚言丨丨屈)笋莊(方干)
(詩沙邊賈客喧魚市島上潛夫醉丨丨)貞莊(徐寅勾踐進西施賦可以變柳惠於丨丨之際悦荆王於魂夢之間)端莊
(歐陽修詩相槐丨丨偉丈夫蒼顔鬱鬱老不枯韓維詩丨丨九鼎重勁挺羣珪植朱子詩進趨極虔恭退息常丨丨方孝孺友筠軒)
(賦風節持以雅素體質直而丨丨)按莊(楊萬里詩即非使者秋行部乃是圩翁曉丨丨)墨莊(張邦基丨丨漫錄序僕性)
(喜藏書隨所寓榜曰丨丨故題其首曰丨丨漫錄)漁莊(郭翼詩月裏吹笙眠複閣花間移艇過丨丨)江莊(袁易詩青)
(青把菊遍丨丨隠者盤餐意不忘)溪莊(袁易詩桃花夾岸護丨白髮漁翁久坐忘)竹莊(李存詩老去無所為結廬)
(在丨丨)翼莊(陶宗儀丨丨小序人言莊子註郭象妙處果然傳稱本向秀所為象竊取之耳其言真足羽丨丨氏而獨行天)
(地間為八十一章命之曰丨丨)赫莊(雲笈七籖帝乃丨丨口銜日根)柳莊(禮記有臣丨丨也者非寡人之臣社稷之臣也)
(王儉褚淵碑文丨丨疾棘衛君當祭而輟禮又北史丨丨傳莊字思敬博覽墳籍兼善詞令蔡大寳見而歎曰襄陽水鏡復在於兹)
(遂以女妻之蘇威常云江南人有學業者多不習世務習世務者又無學業能兼者不過丨丨)陳莊(左傳師及齊師戰于郊右)
(師奔齊人從之陳瓘丨丨涉泗)管莊(戰國策有兩虎爭人而鬭丨丨子將刺之管與止之曰虎者戾蟲人者甘餌子待傷虎而)
(刺之則是一舉而兼兩虎也)趙莊(戰國策趙使丨丨合從欲伐齊齊請效地趙因賤丨丨齊明謂趙王曰齊畏從人之合也)
(故效地今聞丨丨賤張懃貴齊必不效地矣王乃召丨丨而貴之)項莊(史記項羽紀張良至軍門見樊噲曰今者丨丨拔劍)
(舞其意常在沛公也傅休奕惟漢行丨丨奮劍起白刃何翩翩)無莊(莊子丨丨之失其美據梁之失其力)楊莊(揚雄答劉)
(歆書雄始能草文先作縣邸銘王佴誦階闥銘及成都城四堣銘蜀人有丨丨者為郎誦之于成帝帝好之以為似相如)惠莊
(西京雜記長安儒生丨丨聞朱雲折五鹿充宗之角乃歎息曰栗犢反能爾耶遂裹糧從雲)齊莊(孫放别傳放字丨丨世說)
(孫丨丨小時詣庾公公問何字答曰字丨丨公曰欲何齊曰丨丨周公曰何不慕仲尼而慕莊周對曰聖人生知故難企慕庾公大)
(喜)韋莊(五代史前蜀世家王建即位以丨丨為左散騎常侍判中書門下事全唐詩話丨丨字端已杜陵人疎曠不拘小節)
(李詢為西川宣諭使辟為判官潛依王建又丨丨感懷詩大道不將爐冶去有心重築太平基包括生成果為台輔)宋莊(圖繪)
(寳鑑丨丨漢傑之孫其山水氣韻得家法)
容貌莊(禮記執其干戚習其俯仰詘伸丨丨得丨焉)南鄉莊(五代史周世宗紀顯德元年秋七月閱稼於丨丨丨)
(又宋史仁宗紀天聖三年幸御莊觀刈麥聞民舍機杼聲賜織婦茶帛)動作莊(管子言詞信丨丨丨衣冠正則臣下肅)
終身莊(韓非子季孫好士丨丨丨居處衣服常如朝廷)燕楚莊(急就篇丨丨丨注燕召公奭本周之同姓其後以國)
(為氏云楚莊言慕楚莊王也)鄭公莊(老學菴筆記張芸叟過魏文貞舊莊賦詩云兒童不識字耕稼丨丨丨)丁卯
莊(西溪叢語許渾有丁卯集丁卯乃潤州城南橋名渾居此橋謂之丨丨丨)屯田莊(玉海景德元年詔相州草地未宜牧)
(馬者官置牛具選習耕兵士置丨丨丨)鸛鵲莊(一統志昆明池在長安縣西南地名丨丨丨)轆角莊(滇載記大)
(理府丨丨丨蒙氏有女欲為擇配女自請擇夫欲倒坐牛背任牛所入之家即嫁至一委巷牛側角而入見一樵者女曰此吾婿也)
(王怒絶女一日婿問釵釧何物曰金也婿曰吾樵處此物甚多頓以之載歸皆金磚也王難之曰汝能作金橋吾來訪果作以迎王)
(歎曰信天婿也後名其地曰丨丨丨)百花莊(杜甫詩萬里橋西宅丨丨潭北丨范成大詩五柳栗里宅丨丨錦城丨陳基詩)
(楚客漫誇千樹橘杜陵共愛丨丨丨)韋曲莊(杜佑杜城郊居記黃裳丨丨丨亦謂佳麗中貴人以公主賞愛請買賜與德宗)
(不許曰城南是杜家鄉里終不得取又武少儀鑿山引瀑記韋嗣立别業在驪山之下安樂公主奏請買韋公此莊以為遊觀之地)
(上不許曰大臣所置宜傳子孫不可奪也)謝家莊(元稹詩但令長有酒何必丨丨丨)處士莊(白居易過温尚書舊)
(莊詩村人多不知時事猶自呼為丨丨丨郭翼詩百花潭上詩人宅五渡溪頭丨丨丨)五達莊(陳去疾騏驥長鳴詩迹𩔖)
(三年鳥心馳丨丨丨)七里莊(李羣玉詩蘋生水綠不歸去孤負東谿丨丨丨)蝶姓莊(釋貫休詩呌切禽名□飛狂丨)
(丨丨)魏公莊(陸游詩我聞長安官道傍至今人指丨丨丨)趙家莊(陸游詩斜陽古柳丨丨丨負鼓盲翁正作場)
道士莊(陸游詩柳姑廟前魚作市丨丨丨畔菱為租)范氏莊(楊萬里宿丨丨丨詩今夕丨丨丨初覿三峰翠)輞
口莊(朱子詩滿山殘雪對虚堂想是當年丨丨丨)五柳莊(吳澄詩顧予白髮歸來晩羞過淵明丨丨丨)田子
莊(史記商瞿傳孔子傳易於瞿瞿傳楚人馯臂子弘弘傳江東人矯子庸疵疵傳燕人周子家豎豎傳淳于人光子乘羽羽傳齊)
(人丨丨丨何注丨何字丨丨按漢書作装)衛承莊(獨異志秦并六國太白星竊織女侍兒梁玉清丨丨丨逃入衙城少仙洞)
(天帝怒命五岳搜捕太白歸位丨丨丨逃焉)褚思莊(南史蕭惠明傳當時能棋人瑯邪王抗第一品吳郡丨丨丨會稽夏)
(赤松第二品)侯仲莊(唐書丨丨丨傳仲莊字仲莊蔚州人為光弼先鋒禽安太清有功累加冠軍將軍僕固懷恩反仲莊)
(為都將訓兵自守號為平射人畏其鋒鎮奉天幾二十年卒贈洪州都督)劉伯莊(唐書敬播傳是時漢書大興其章章者若)
(丨丨丨秦景通兄弟皆名家伯莊與許敬宗等論撰甚多終崇賢館學士自所著書亦百餘篇)劉綺莊(唐書藝文志丨丨丨)
(集𩔖一百卷)
對語(帝闕天莊)(日觀雲莊)(經庫墨莊)(水榭山莊)(柳陌筠莊)(釣碣漁莊)(謝墅韓莊)(蓮社菊莊)
(癸辛里丁卯莊)(雲際寺雪堆莊)(七盤坂五達莊)(五柳宅百花莊)(鴛鴦泊鸛雀莊)(揚子宅鄭公莊)
摘句(風流鄭李莊水濱韋氏莊)(靜是浮山遠是莊斜陽寂歷鎻雲莊)
黃(胡光切中央色也亦官名又州名亦姓)
韻藻玄黃(易夫丨丨者天地之色也天丨而地丨又震為雷為龍為丨丨疏為丨丨者取其相雜而成蒼色書篚厥丨丨)
(昭我周王天休震動用附我大邑周詩陟彼高岡我馬丨丨又載丨載丨我朱孔陽禮記夫人繅三盆手遂布於三宫夫人世婦之)
(吉者使繅遂朱綠之丨丨之以為黼黻文章儀禮覲禮注方明者木也方四尺設六色東方青南方赤西方白北方黑上丨下丨劇)
(秦美新丨丨剖判上下相嘔摯虞思遊賦登閶闔而遺眷兮頫丨丨於地輿李華詩丨丨與丹青五方之正色)地黃(見上韓詩)
(外傳藍有青而絲假之青於藍丨有丨而絲假之黃於地藍青丨丨猶可假也仁義之事不可假乎哉又爾雅苄丨丨淮南子丨丨)
(主屬骨而甘草主生肉之藥也博雅地髓丨丨也抱朴子楚文子服丨丨八年夜視有光名醫别錄丨丨生咸陽川澤黃土地者佳)
(山居錄丨丨嫩苖摘其旁葉作羹甚益人大明本草丨丨以水浸騐之浮者名天黃半沉半浮者名人黃沉者名丨丨傳信方崔抗)
(女患心痛垂絶食丨丨冷淘便吐一物如蝦蟇遂愈謝靈運山居賦採石上之丨丨&KR0933;竹下之天門白居易詩歲晏無口食田中采)
(丨丨蘇軾詩丨丨飼老馬可使光鑒人又楊萬里將至丨丨灘詩未到丨丨灘十里先聞聲)馬黃(見上又漢饒歌君丨丨曲)
(君丨丨臣馬蒼二馬同逐臣馬良又玉海楊存中增損舊制造丨丨弩制度精密彼一矢未竟而此三發矣)天黃(見上又南)
(史王摛傳永明八年丨忽丨色照地衆莫能觧王融上金天頌摛曰是非金天所謂榮光武帝大悦春秋運斗樞黃帝時黃龍負圖)
(中有璽章文曰丨丨白居易詩丨丨生颶母雨黑長楓人楊萬里詩山翠都成黑丨丨忽復青)四黃(詩丨丨既駕兩驂不倚崔)
(日用詩吉日丨丨馬宣王六月兵)草黃(詩何丨不丨禮記季秋之月丨木丨落乃伐薪為炭齊書樂志赤帝歌火景方中南)
(訛秩靡丨云丨含桃實岑參詩習戰邊城黑防秋塞丨丨王縉詩雪下天山白泉枯塞丨丨韓翃詩九月寒露白六關秋丨丨又鮑)
(照詩河畔丨未丨胡鴈已矯翼張九齡詩南上秋雖半東湖丨未丨)乘黃(詩叔于田乘丨丨又何以贈之路車丨丨又山海經)
(白民之國有丨丨其狀如狐其背上有角乘之夀二千歲汲冢周書白夷丨丨乘黃者似騏皆有兩角竹書紀年景星出于房地出)
(丨丨之馬管子河出圖洛出書地出丨丨注丨丨神馬也六典太僕有丨丨廐漢為未央厩魏改丨丨晉因之王融曲水詩序紈牛)
(露犬之玩丨丨兹白之駟杜甫曹將軍畫馬引將軍得名三十載人間又見真丨丨李華京兆府參軍壁記驥子躡丨丨之皂鵷雛)
(入威鳳之巢法苑珠林鎮星土精生丨丨)驪黃(詩有丨有丨張說隴右羣牧頌序差其毛物則蒼白丨丨騂紫驈皇)江黃
(春秋僖公二年秋七月齊侯宋公丨人丨人盟于貫左傳盟于貫服丨丨也又丨丨道柏皆弦姻也榖梁傳丨人丨人者遠國之辭)
(也中國稱齊宋遠國稱丨丨以為諸侯皆來至也漢書賈捐之傳殷周地東不過丨丨西不過氐羌)鵹黃(爾雅丨丨楚雀注即)
(倉庚也晉書郭璞傳夫欣丨丨之音不顰蟪蛄之吟又作黧禽經注其色丨黑而丨故名丨丨又作□方言自關而東謂之鶬鶊自)
(關而西謂之丨丨又作離說文丨丨倉庚也陸游詩丨丨穿樹語斷續又作鸝高唐賦王睢丨丨正冥楚鳩又作麗東京賦睢鳩丨)
(丨關關嚶嚶)牛黃(戰國策幽莠之幼也似禾黧丨之丨也似虎皆似之而非者也水經注黃牛灘南岸高崖間有石如人負)
(刀牽牛人黑丨丨成就分明又宋史宗澤傳澤知掖縣部使者得旨市丨丨澤報曰方時疫癘牛飲其毒則結為黃今和氣横流丨)
(安得丨名醫别錄丨丨生隴西及晉地特牛膽中得之即隂乾無令見日月光本草丨有丨者必多吼喚黃有三種散黃粒如麻豆)
(漫黃如雞卵中黃圓黃為塊形並在肝膽中又歐陽修牡丹譜丨丨亦千葉出於民牛氏家比姚黃差小又丨家丨真宗祀汾隂還)
(過洛陽留宴淑景亭牛氏獻此花名遂著)外黃(史記項羽紀丨丨令舍人兒年十三往說項王乃赦丨丨當阬者又張耳傳張)
(耳家丨丨高祖為布衣時嘗數從張耳遊漢書地理志陳留郡縣丨丨注魏郡有内黃故加外又晉書天文志天子氣内赤丨丨欲)
(有遊往其地亦先發此氣)内黃(見上漢書地理志魏郡縣丨丨後漢書光武紀幸丨丨大破五校於羛陽降之魏志武帝紀擊)
(匈奴於夫羅於丨丨大破之五代史李&KR1256;傳梁祖問何謂丨丨&KR1256;曰河南有外黃下黃故此名丨丨又問外黃下黃何在曰外黃在)
(今雍丘下黃在今陳留又急就篇謝丨丨注丨丨言黃中通理也)大黃(漢書李廣傳漢矢且盡廣乃令持滿母發而廣身自)
(以丨丨射其禆將注太公却敵以丨丨參連弩也即黃間也丨丨其大者又博雅黃良丨丨也水經注代城東五十里有到剌山山)
(有佳丨丨名醫别錄丨丨生河西山谷及隴西八月中采根火乾益部方物記丨丨蜀大山中多有之根巨若盌藥市以大者為枕)
銀黃(漢書楊僕傳懷丨丨乘三組夸鄉里注丨銀印也丨金印也韓非子和氏之璧不飾以五采隋侯之珠不飾以丨丨其質)
(至美不足以飾之景福殿賦點以丨丨爍以琅玕廣絶交論近世有樂安任昉海内俊傑早綰丨丨夙昭民譽劉知幾思慎賦金紫)
(照其陸離丨丨煥其沃若李頎詩父子兄弟綰丨丨躍馬鳴珂朝建章叚成式詩丨丨年少偏欺酒金紫風流不讓人)青黃
(漢書禮樂志靈安留吟丨丨注丨丨四時之樂韓非子夫視鍜錫而察丨丨區冶不能以必劒水擊鵠鴈陸斷駒馬則臧獲不疑鈍)
(利論衡涉聖世不知聖主是則盲者不能别丨丨也屈原橘頌丨丨雜糅文章爛兮韓愈文犧尊丨丨乃木之災韓維詩凍蔬斸丨)
(丨寒藥煮根柢蘇軾詩想見竹籬間丨丨垂屋角五燈會元貞元中有僧迷路至庵所問法常在此多少時師曰只見四山丨又丨)
(又指月錄靈祐禪師仰山問百千萬鏡一時來作麽生師云丨不是丨長不是短諸法各住自位非干我事)蒼黃(漢書郊祀)
(志或如虹氣丨丨若飛鳥集棫陽宫南北山移文終始參差丨丨反覆注丨丨反覆素絲也丘遲玉階春草詩葳蕤亂碧紫丨丨間)
(濃薄韓愈南山詩丨丨忘遐睎所矚纔左右羅隠詩松橘丨丨覆釣磯)中黃(後漢書桓帝紀建和元年芝草生丨丨藏府曹)
(植寳刀賦礪以五方之石鑿以丨丨之壤又令今皇帝捐乘車之副竭丨丨之府七命啟丨丨之少宫發蓐收之變商成公綏天地)
(賦羲和正轡於丨丨藉田賦丨丨曄以發暉方綵紛其繁會注謂車騎旌旗各依方色赭白馬賦效足丨丨殉驅馳兮王勃益州夫)
(子廟碑三階瞰月恒星知太紫之宫八柱衝霄羣嶺辨丨丨之宅李乂詩漢闕丨丨近秦山太白連又南都賦太一餘糧丨丨㲄玉)
(注石丨丨子黃石脂又抱朴子黃帝適東岱而奉丨丨入金谷而諮子心又尸子丨丨伯曰余左執泰行之獶而右搏雕虎西京賦)
(廼使丨丨之士育獲之儔朱鬕&KR2155;髽植髮如竿雲笈七籖黃帝以道治世一百二十年上登太極宫號曰丨丨真人)流黃(魏書)
(悦般國傳南界有火山山旁石皆焦鎔流數十里乃凝堅人取為藥即石丨丨博物志西域使王暢說石丨丨出足彌山去高昌八)
(百里有石丨丨數十丈從廣五六十畝有取丨丨晝視孔中上狀如煙而高數尺夜視皆如燈光明高尺餘又凡水源有石丨丨其)
(泉則温本草石丨丨生東海牧陽山谷中南都賦銅錫鉛鍇赭堊丨丨吳都賦金華銀樸紫貝丨丨王褒碑地伏丨丨神泉愈疾又)
(山海經南次二經之首曰柜山西臨丨丨北望諸毗東望長右注皆山名又西京雜記會稽歲時獻竹簟供御世號為丨丨簟又羊)
(勝屏風賦飾以文錦映以丨丨古樂府相逢行大婦織綺羅中婦織丨丨張載擬四愁詩佳人贈我筒竹布何以報之丨丨素梁簡)
(文帝詩思婦丨丨素温姬玉鏡臺别賦慙幽閨之琴瑟晦高臺之丨丨王筠詩探揣箱中取刀尺拂拭機上斷丨丨温庭筠詩小婦)
(被丨丨登樓撫瑶瑟又作琉荔枝錄丨丨以色𩔖丨丨出福州)雌黃(魏書龜兹國傳出鹽綠丨丨胡粉安息香水經注于闐出)
(銅鐵及丨丨晉陽秋王衍能言於意有不安者輙更易之時號口中丨丨名醫别錄丨丨與雄黃同山生其山隂有金金精熏則生)
(丨丨久服輕身增年不老夢溪筆談館閣新書淨本有誤書處以丨丨塗之嘗校改字之法粉塗則字不没塗數過方能漫滅惟丨)
(丨一漫則滅仍久而不脱書錄解題藝苑丨丨二十卷嚴有翼撰丹房鑑源雄黃化鐵丨丨化錫子虚賦其土則丹青赭堊丨丨白)
(坿廣絶交論丨丨出其唇吻朱紫由其月旦羅隠投鄭員外啟口裏丨丨旋成典故楊萬里詩已拚膩粉塗䨇蝶更費丨丨滴一蜂)
雄黃(見上唐書甄權傳冇道人心腹懣煩診曰誤食髮而然令餌丨丨少選吐一蛇如栂焼之冇髮氣山海經皇人之山其上)
(多金王其下多青丨丨水經注黃水出零陵縣西連巫山溪水出丨丨抱朴子昔負丘多大蛇又生好藥黃帝將登焉廣成子教之)
(佩丨丨而蛇皆去名醫别錄丨丨生武都山谷燉煌山之陽采無時明皇雜錄有黃門奉使交廣回太醫周顧曰此人腹有蛟龍以)
(消石丨丨服之立吐一物鱗甲皆具本草丨丨伏火者可點銅成金原化記劉無名常食丨丨後見鬼使曰我泰山直符來探君見)
(君頂上黃光數尺不可近得非丨丨之功乎演繁露鷄陂之側即春申君之子假君所居之地也以數失火故塗以丨丨遂名黃堂)
(丹房鑑源丨丨千年化為黃金白居易薔薇詩烟條塗石綠粉蕊撲丨丨)著黃(唐書李泌傳肅宗即位泌以客從入議國事出)
(陪輿輦衆指曰丨丨者聖人著白者山人帝聞因賜金紫)飛黃(唐書兵志以尚乘掌天子之御左右六閑丨丨吉良龍媒騊駼)
(駃騠天苑淮南子黃帝治天下鳳凰翔于庭麒麟遊於郊丨丨服皂注丨丨如狐背亦有角乘之夀三千歲應瑒西狩賦魏公乃乘)
(彫輅駟丨丨郭璞贊丨丨竒駿乘之難老張說詩不因兹白人間有定是丨丨天上來張九齡獻聖真圖表丨丨騁轡縈紼如組綠)
(沉縱鏑宛轉若神韓愈詩丨丨騰蹋去不能顧蟾蜍又博物志月中有黃炁大如目瞳名曰丨丨又七命丨丨奮銳賁石逞技注丨)
(廉中丨伯又梁簡文帝舌賦豔紫凌朱丨丨妬白)渠黃(穆天子傳天子之駿赤驥盗驪白義踰輪山子丨丨華騮綠耳列子)
(次車之乘右服丨丨江賦飛廉無以睎其蹤丨丨不能企其景)牝黃(列子秦穆公使九方臯相馬三月而反報曰已得之在沙)
(丘丨而丨往視之牡而驪公不悦伯樂曰臯之所觀天機也得其精而忘其粗在其内而忘其外馬至果天下良馬)染黃(吕氏)
(春秋墨子曰染於蒼則蒼丨於丨則黃温庭筠詩藕絲作線難勝針花蘂丨丨那得深)軒黃(文心雕龍史肇丨丨體備周孔)
(陶潛讀山海經詩豈伊君子寳見重我丨丨李嶠詠弩詩挺質本丨丨申威振遠方)硬黃(游宦紀聞丨丨謂置紙熱熨斗上以)
(黃蠟塗勻儼如角枕毫釐畢見蘇軾詩丨丨&KR1537;字臨黃庭陸游詩名帖䨇鈎搨丨丨)槐黃(遯齊閒覽長安舉子七月後復獻新)
(文求拔解故時語曰丨花丨舉子忙鄭谷詩好是東歸日高丨蘂半丨)松黃(本草松花名丨丨服之輕身李商隠詩薤白羅)
(朝饌丨丨暖夜杯范仲淹詩雨過丨丨十里鋪蘇軾詩﨑嶇食丨丨欲救齒髮敝)蜂黃(已瘧編儀部郎尤良縱侍兒悉效宫)
(粧有蝶粉丨丨花羞玉讓之號李商隠早梅詩何處拂胸資蝶粉幾時塗額藉丨丨歐陽修詩絮亂絲繁不自持丨丨燕紫蝶參差)
纁黃(楚辭指嶓冡之西隈兮與丨丨而為期注丨丨蓋黃昏時也江淹賦悲薄暮而增甚思丨丨而不禁)渾黃(應瑒征賦)
(摘雲藻之雕飾流輝采之丨丨孟郊詩淮水色不汚汴流徒丨丨元稹樂府濟涓涓而縷貫將奈何兮萬里之丨丨)葉黃(鮑照)
(詩窮秋九月荷丨丨北風驅鴈天雨霜梁簡文帝與蕭臨川書江楓曉落林丨初丨王褒詩苑寒梨樹紫山秋菊丨丨王昌齡詩金)
(井梧桐秋丨丨珠簾不卷夜來霜杜甫詩何恨倚山水吟詩秋丨丨韋迢詩楚岫千峰翠湘潭一丨丨劉長卿詩離别江南北汀洲)
(丨再丨白居易詩老柘丨丨如嫩樹寒櫻枝白似狂花李商隠詩雁下秦雲黑蟬休隴丨丨)抽黃(沈約詩弱草半丨丨輕條)
(未全綠柳宗元乞巧文丨丨對白啽哢飛走)頳黃(張率詩施著見朱粉點畫示丨丨)梅黃(庾信詩麥隨風裏熟丨逐)
(雨中丨隋煬帝白紵歌丨丨雨細麥秋輕楓樹蕭蕭江水平賀鑄詞一川烟草滿城風絮丨子丨時雨)蕉黃(韓愈羅池廟碑)
(荔子丹兮丨丨雜肴蔬兮進侯堂)月黃(李建勲詩恨枕堆雲髻啼襟揾丨丨蘇軾詩午夜朧朧淡丨丨又黃庭内景經注若)
(有饑渴聽飲丨丨日丹)鉛黃(歐陽修進唐書表久披緗帙粗定丨丨李庾西都賦横閣三重闡正丨丨李遠詩曉隨鴛鷺排)
(金鎖靜對丨丨校玉書蘇軾詩勤把丨丨記宫樣莫教絃管作蠻聲)官黃(蘇軾牡丹詩一朵丨丨微拂掠鞓紅魏紫不須看又)
(黃庭堅詩拂殺丨丨却有思)
雞子黃(晉書天文志天如丨丨地如子中丨表裏有水沈攸之西烏夜飛曲日從東方出團團丨丨丨)腰下黃(倦遊)
(錄學士以上有一朱衣引馬帶用黃金而無魚入兩府則朱衣䨇引金帶懸魚謂之重金館閣望為學士詩眼前何日赤丨丨幾時)
(丨)眉間黃(韓愈贈馬侍郎馮李二員外詩城上赤雲呈勝氣丨丨丨色見歸期温庭筠詩豹尾竿前趙飛燕柳風吹盡丨)
(丨丨又蘇軾詩下馬須眉黃)
增耳黃(易鼎黃耳注丨丨則能納剛正以自舉也杜甫天育驃騎歌毛為綠縹兩丨丨眼有紫熖䨇瞳方)執黃(書三)
(帛傳三帛諸侯世子執纁公之孤執玄附庸之君丨丨)麥黃(詩黃鳥于飛疏黃鳥黃鸝留也當葚熟時來桑間故里語曰黃)
(栗留看我丨丨葚熟不亦是應節趨時之鳥也宋史河渠志黃河水勢四月末謂之丨丨水爾雅翼麻與麥互相為候丨丨種麻麻)
(黃種麥杜甫詩大麥乾枯小丨丨楊萬里詩丨丨秧碧百家衣又杜荀鶴詩無衣織女桑猶小闕食農夫丨未丨)麻黃(見上)
(又博雅龍沙丨丨也丨丨莖狗骨也酉陽雜俎丨丨莖頭開花生子如覆盆子可食本草丨丨以出滎陽中牟者為勝梢上開黃花)
黃黃(詩彼都人士狐裘丨丨草木言何生我蒼蒼何育我丨丨黃庭堅詩宫槐弄丨丨楊萬里詩紅紅白白花臨水碧碧丨丨)
(麥際天)狐黃(見上白虎通天子狐白諸侯丨丨大夫蒼士羔裘亦因别尊卑也)芸黃(詩裳裳者華丨其丨矣傳丨丨)
(盛也又苕之華丨其丨矣疏丨為極丨之貌梁武帝詩隂蟲日慘烈庭草復丨丨劉鑠詩朱華先零落綠草就丨丨沈約詩寥戾野)
(風急丨丨秋草腓)鞠黃(禮記季秋之月丨有丨華鞠同菊唐太宗詩丨丨開灞涘唐高宗詩滿蓋荷雕翠圓花丨散丨宋之)
(問九日詩帝歌雲稍白御酒丨猶丨杜甫樹間詩滿歲如松碧同時待丨丨)盟黃(春秋桓公十七年公會齊侯紀侯丨于丨)
(注黃齊地左傳丨于丨平齊紀且謀衛故也)讓黃(左傳楚子合諸侯于沈鹿黃隨不會使薳章丨丨注責其不會)伐黃
(左傳巴人伐楚楚人禦之大敗于津還鬻拳弗納遂丨丨又黃人不歸楚貢楚人丨丨)竊黃(左傳九扈注冬扈丨丨疏丨丨)
(淺黃也)淺黃(見上劉禹錫秋詞山明水淨夜來霜數樹深紅出丨丨)頯黃(左傳王孫燕奔丨丨氏注丨丨吳地)鴻
黃(左傳帝鴻氏注帝鴻黃帝也晉紀論丨丨世及以一民也)華黃(爾雅權黃華注今謂牛芸草為黃華丨丨葉似菽蓿埤雅)
(藻花白荇丨丨木蘭歌當窗理雲髩挂鏡帖丨丨陳後主采蓮曲隨宜巧注口薄落點丨丨徐陵詩低鬟向綺席舉袖拂丨丨崔曙)
(詩鴛鴦裁錦袖翡翠帖丨丨劉方平望夫石詩佳人成古石蘚駁覆丨丨楊萬里重九詩舊雨不來從草綠新豐獨酌又丨丨)赤
黃(爾雅丨丨曰騂唐書車服志高祖以赭黃袍巾帶為常服既而天子袍衫稍用丨丨遂禁臣民服)赭黃(見上北史藝術)
(傳綦毋懷文以道術事齊神武武定初齊軍戰芒山時齊軍旗幟盡赤西軍盡黑懷文曰赤火色黑水色水能滅火不宜以赤對黑)
(土勝水宜改為黃神武遂改為丨丨所謂河陽幡者也)尚黃(史記賈生傳悉草具其事儀法色丨丨數用五為官名悉更秦)
(之法柳貫詩故時徒服多為赭今日祠衣獨丨丨又作上漢書郊祀志有司與太史令談祠官寬舒議今陛下親祠后土宜於澤中)
(圜丘為五壇而從祠衣丨丨又律歷志律有形有色色丨丨五色莫盛焉楊傑賦協為聲律聲上宫而色丨丨又北齊書蕭慤傳慤)
(字仁祖梁丨丨侯曄之子庾信有為梁丨丨侯世子與婦書)翠黃(史記司馬相如傳獲周餘珍放龜於岐招丨丨乘龍於沼)
(注餘珍周鼎也丨丨乘黃也又元稹小松詩簷礙修鱗亞霜侵簇丨丨)夏黃(史記龜策傳龜者天下之寳也春蒼丨丨秋白)
(冬黑明於隂陽審於刑德又留侯世家及燕置酒太子侍四人從太子年皆八十有餘鬚眉皓白衣冠甚偉各言名姓曰東園公角)
(里先生綺里季丨丨公)焍黃(史記龜策傳持龜以卵周環之祝曰今日吉謹以梁卵丨丨祓去玉靈之不祥注粱米也卵雞)
(子也焍龜木也言燒荆枝更遞而灼故有丨名丨者以黃絹裹粱卵以祓龜也)焆黃(漢書禮樂志星留俞塞隕光照紫幄珠丨)
(丨注焆黃貌)萊黃(漢書地理志東丨郡縣丨七命雲淵之龜丨丨之鮐)小黃(漢書地理志陳留郡縣丨丨蔡邕陳留太)
(守行丨丨縣頌大顥為政建時春陽我君勤止戾兹丨丨)訾黃(漢書禮樂志丨丨其何不來下注丨丨一名乘黃龍翼而馬身)
炎黃(漢書魏豹等傳贊春秋末諸侯耗盡而丨丨唐虞之苖裔尚頗有存者)胡黃(漢書胡廣傳靈帝圖畫胡廣黃瓊詔)
(議郎蔡邕為頌曰曰丨曰丨方軌齊武惟道之淵惟德之藪)配黃(魏志郭后傳西陵丨丨英娥降媯並以賢明流芳上世)
懷黃(魏志武帝紀注列侯諸將幸攀龍驥得竊微勞佩紫丨丨蓋以百數趙至與嵇茂齊書佩紫丨丨贊帷幄之謀乘軺建節)
(奉疆場之任)有黃(魏略鍾繇為五熟釡成太子與繇書曰昔丨丨三鼎周之九寳咸以一體使調一味豈若斯釡五味時芳)
(又張衡靈憲羿請無死之藥于西王母姮娥竊之以奔月將往枚筮之于丨丨有黃筮之曰吉姮娥遂託身於月是為蟾蜍)服
黃(晉書禮志漢儀太史每歲常讀五時令皇帝所服各隨五時之色魏景初元年通事白曰前後但見讀春夏秋冬四時令至于)
(丨丨之時獨闕不讀不解其故高堂隆以為黃于五行中央土也王四季各十八日土生於火故用事之末丨丨三季則否北史隋)
(文帝紀開皇元年上始丨丨百寮畢賀)䨇黃(晉書左貴嬪傳其輿伊何金根玉箱其駟伊何三駱丨丨)詔黃(南史王韶)
(之傳韶之遷黃門侍郎領著作西省如故凡諸丨丨皆其辭也蘇軾詩丨丨新濕字如鴉)曛黃(南史朱异傳异起宅東陂窮乎)
(美麗晚日來下酣飲其中每迫丨丨慮臺門將□乃引其鹵簿自宅至城使捉城門停留管籥杜甫詩雪嶺界天白錦城丨日丨)
擣黃(南史陳高祖紀柳達摩等度淮帝遣侯安都領水軍襲破之達摩謂其衆曰頃在北童謠云石頭擣兩襠擣青復丨丨侯)
(景服青已倒于此今吾徒衣黃豈謠言騐耶)朱黃(唐書陸龜蒙傳得書熟誦乃錄讐比勤勤丨丨不去手所藏雖少其精皆)
(可傳)絳黃(唐書回紇傳貞觀中鐵勒十一部歸命入朝作丨丨瑞錦文袍寳刀珍器賜之)栗黃(宋史禮志元豐元年宗正)
(寺奏薦新兔藷藇丨丨今三物久粥于市而廟猶未薦頗違禮意請新物及時出者即日登獻)畫黃(宋史職官志中書省承制)
(畫旨以授門下省令宣之侍郎奉之舍人行之留其所得旨為底大事奏禀得旨者為丨丨小事擬進得旨者為錄黃)錄黃
(見上)空黃(宋史張叔夜傳叔夜擢中書舍人給事中時吏惰不虔凡命令之出門下者預列銜使書名而徐填其事謂之丨丨)
(叔夜極陳革其弊)緇黃(宋史李紘傳紘奏曰文德殿布政會朝之正位每災異輙聚丨丨讃唄其間何以示中外范仲淹上)
(執政書古者四民秦漢之下兵及丨丨共六民矣法苑珠林屢詔丨丨考窮名教)古黃(汲冡周書犬戎文馬而赤鬛縞身目)
(若黃金名丨丨之乘)丹黃(穆天子傳天子西征升九阿南宿于丨丨又周髀算經天數之為笠也青黑為表丨丨為裏以象天)
(地之位陸龜蒙幽居賦序且用丨丨稗說貽于好事朱子詩誰然丨丨𦦨㸑此玉池水)食黃(晏子尺蠖丨丨即身黃食蒼即)
(身蒼)茹黃(吕氏春秋昔荆文王得丨丨之狗宛路之矰遊于雲夢三月不返張華遊獵篇丨丨批狡&KR0693;青駮撮飛雉傅休奕狗)
(賦震丨丨而慴宋鵲兮越妙古而揚名)餌黃(易林茹芝丨丨塗飲玉漿)代黃(鹽鐵論富者鼲鼯狐白鳬翥中者罽衣金)
(縷燕䶅丨丨)珍黃(揚子靈囊大包其德丨丨)白黃(水經注故陵地多木瓜樹有子大如甒丨丨實甚芬香)佳黃
(水經注燕水出雄黃頗有神異採常以冬月祭祀鑿石深數丈方得丨丨故溪水取名也)龍黃(論衡皇帝寬惠德侔黃帝故丨)
(色丨示德不異又應瑒河賦蹶丨丨而南邁兮紆鴻體而因流)楚黃(博雅殷虞晉獒丨丨注犬名)騰黃(抱朴子丨丨之)
(馬吉光之獸皆夀三千歲瑞應圖丨丨者神馬王者德御四方則至東京賦圉林氏之騶虞擾澤馬與丨丨梁昭明太子七契千里)
(之駒出自余吾丨丨弗敢擬駿赤兔莫與爭途李賀詩暫繫丨丨馬)三黃(抱朴子容成公服丨丨得仙所謂雄黃雌黃黃金也)
(悟真篇休鍊丨丨及四神若尋衆草便非真)燋黃(西京雜記惠帝七年夏雷震南山大木數千株皆火燃至末其下數十畝)
(地草皆丨丨)腦黃(拾遺記善别馬者死則破其腦視之其色如血者則日行萬里丨色丨日行千里)溯黃(述征記黃)
(巷阪者傍絶澗以升潼關長阪十里餘九阪皆逶迤長阪所謂丨丨沿潼)蟹黃(洛陽伽藍記菰稗為飯茗飲作漿呷啜鱒羹唼)
(嗍丨丨按嘲吳人也韓琦詩酒味已醇新過熱丨丨先實不須霜陸游詩香甑炊菰白醇醪點丨丨)穗黃(齊民要術穫不可速)
(常以急疾為務芒張丨丨捷穫之無疑)眼黃(高僧詩支謙博覽經籍莫不暗究世間伎藝多所綜習遍學六書通六國語時)
(人語曰支郎丨中丨形軀雖細是智囊宣和畫譜何尊師嘗謂貓似虎獨有耳大丨丨不相同)夜黃(古今樂錄丨丨倚歌也又)
(梁簡文帝賦隴葉丨丨關雲曉伏)團黃(唐國史補茶之名品蘄州有蘄門丨丨)帖黃(國史補黃敕既行下有小異同)
(曰丨丨一作押黃石林燕語唐制降敕有所更改以紙帖之謂之丨丨蓋勅書用黃紙則帖者亦黃紙也今奏狀劄子皆白紙有意)
(所未盡揭其要處以黃紙别書于後乃謂之丨丨蓋失之矣其表章略舉事目與日月道里見于前及封皮者又謂之引黃玉海嚴)
(遵美曰樞密使無聽事惟三楹舍藏書而已今堂状丨丨决事此楊復恭奪宰相權之失)押黃(見上)引黃(見上)吐黃
(酉陽雜俎牛黃在膽中牛有黃者或吐弄之張希復言嘗有人得其所丨丨剖之中有物如蝶飛去朱子詩籬菊斑斑半丨丨)藤
黃(海藥本草按廣志云丨丨出岳鄂等州諸山厓樹名海藤花有蕊散落石上彼人收之謂之沙黃就樹採者謂之臘黃今訛為)
(銅黃銅藤音謬也)臘黃(見上)石黃(唐本草雄黃一名丨丨惡者名熏黃)姚黃(歐陽修牡丹譜錢思公嘗曰人謂牡)
(丹花王今丨丨真可為王而魏花乃后也又丨丨者千葉黃花出于民姚氏家又詩伊川洛浦尋芳遍魏紫丨丨照眼明蘇軾詩洛)
(陽相君忠孝家可憐亦進丨丨花蘇轍牡丹詩共傳青帝開金屋欲遣丨丨比玉真)明黃(成都古今記蜀箋十樣曰深紅杏紅)
(丨丨深青淺綠銅綠淺雲)蘇黃(後村詩話元祐後詩人迭起不出丨丨二體陳與義云詩至老杜極矣丨丨復振之而正統不)
(墜劉子翬詩大兒行文學丨丨暗潮無聲走茫茫陳𫝊良詩郡從晉宋風流後詩到丨丨伯仲間)蛇黃(爾雅翼蛇遇冬入蟄)
(含土為圜至春出蟄土堅如鐵石謂之丨丨)齒黃(爾雅翼晉人好食棗久之丨皆丨養生論頸處險而癭丨居晉而丨)蒲
黃(本草香蒲花上黃粉名丨丨細若金粉欲開時便取之本事方有士人妻舌忽脹不能出聲一老叟教以丨丨頻摻乃愈)韭
黃(本草韭根名丨丨韭之美在黃豪貴皆珍之陸游詩雞跖宜菰白豚肩雜丨丨耶律楚材詩細剪蔞蒿點丨丨)約黃(女紅)
(餘志李月素大鏡名正衣小鏡名丨丨中鏡名圓冰又梁簡文帝美女篇丨丨能效月裁金巧作星又散誕披紅帔生情新丨丨權)
(德輿詩有時裁尺素無事丨殘丨李商隠詩君王不可問昨夜丨丨歸)竹黃(筍譜丨丨生南海鏞竹中此竹極大又名天竹)
(其内有黃可以療疾)萎黃(宋玉九辨柯彷彿而丨丨王嬙詩秋木萋萋其葉丨丨魏文帝賦柯條憯兮無色綠草變兮丨丨陸)
(倕思田賦歲聿忽其云暮庭草颯以丨丨)秋黃(七𤼵丨丨之蘇白露之茹)五黃(王逸荔枝賦潤侔和璧竒踰丨丨)蘭
黃(魏文帝秋胡行俯折丨丨仰結桂枝)歸黃(邯鄲淳受命述漢歷在魏赤運丨丨)純黃(鍾會菊花賦丨丨不雜后土色)
(也)金黃(傅休奕鬱金賦葉萋萋兮翠青英藴藴而丨丨歐陽修詩磨以玉粉緣丨丨清罇旨酒列華堂蘇軾詩大杏丨丨小)
(麥熟墮巢乳燕拳新竹楊萬里詩野菊荒苔各鑄錢丨丨銅綠兩爭妍馬祖常詩玻璃著酒暖丨丨)微黃(傅休奕鬭雞賦紅縹)
(厠于丨丨兮翠彩蔚而流青張正見詩裁金作小靨散麝起丨丨江洪詠歌姬詩薄鬢約丨丨輕紅澹鉛臉叚成式折柳詩丨丨纔)
(綻未成隂繡戸珠簾相映深歐陽修詩亦有嘉菊叢新苞弄丨丨)潤黃(虞通之明堂頌儀天矩地崇姬丨丨)耀黃(梁昭)
(明太子七契瑞鹿摛素祥熊丨丨)支黃(梁簡文帝大法頌題雕臆鏤舌紫丨丨南街請質北闕來王)蝶黃(梁簡文帝)
(春情詩丨丨花紫燕相追楊低柳合露塵飛陸游詩嫩莎經雨如秧綠小丨穿花似繭丨)額黃(梁簡文帝麗人詩同安鬟裏撥)
(異作丨間丨温庭筠詩雲髻幾迷芳草蝶丨丨無限夕陽山李商隠詩夀陽公主嫁時粧八字宫眉捧丨丨皮日休白蓮詩半垂金)
(粉知何似靜婉臨溪照丨丨)疏黃(梁元帝秋風搖落樹參差兮稍密紫荷紛披兮丨且丨唐太宗柳詩丨丨一鳥弄半翠幾)
(眉開)翻黃(沈約梨詩丨丨秋沃若落素春徘徊)斑黃(蕭子範城門峽賦丨丨糅采玄紫潛通)羲黃(吳均詩至德掩)
(丨丨成功邁禹湯柳宗元獻弘農公詩茂功期舜禹高韻狀丨丨陸龜蒙詩他遭匠石顧總入丨丨美)燥黃(張率詩手操獨)
(繭緒唇凝脂丨丨)輕黃(庾信詩眉心濃黛直點額角丨丨細安白居易詩風吹新綠草芽折雨灑丨丨柳條濕李商隠柳詩)
(漠漠丨丨惹嫩條朱子詩質瑩丨丨外芳騰淺絳中)碎黃(唐太宗詩細葉凋輕翠圓花飛丨丨)林黃(唐高宗詩丨丨疎葉)
(下野白曙霜明)鴉黃(虞世南嘲寳兒詩學畫丨丨半未成垂肩嚲袖太憨生盧照隣詩片片行雲着蟬髩纖纖初月上丨丨)
走黃(薛元超諫蕃官射生疏飛蒼丨丨頗留神矚)分黃(駱賓王菊詩丨丨俱笑日含翠共搖風)樹黃(杜審言詩)
(太息幽蘭紫勞歌竒丨丨王建詩秋雨縣墻綠暮山宫丨丨又陸游詩坐看庭丨六番丨)拂黃(張說春雨詩丨丨先變柳點素)
(早驚梅)龔黃(張說詩共躡華胥夢丨丨安足論白居易詩有期追永遠無政繼丨丨薛能過太康詩纔入東郊便太康自聽)
(何暮豈丨丨蘇軾詩丨丨側畔難言政羅趙前頭好炫書)柳黃(岑參詩臺寒柏樹綠江暖丨條丨王維詩官舍梅初紫宫門丨)
(欲丨賈島詩晴湖勝鏡碧寒丨似金丨白居易詩山吐晴峰水放光辛夷花白丨梢丨又宗楚客詩寒盡梅猶白風遲丨未丨)橘
黃(岑參詩雨滴芭蕉赤霜催丨子丨錢珝詩輕雲未護霜樹杪丨初丨陸游詩霜新丨弄丨馬祖常詩吳江蟹美丨初丨又李白)
(詩露浩梧楸白風催丨柚丨)霧黃(杜甫詩寒輕市上山烟碧日滿樓前江丨丨白居易詩慘淡隂烟白空濛宿丨丨)鵝
黃(杜甫詩丨兒丨似酒對酒愛新鵝成彦雄詩丨丨剪出小花鈿王安石詩含風鴨綠鱗鱗起弄日丨丨裊裊垂蘇軾詩小舟浮)
(鴨綠大杓瀉丨丨虞集蜀葵詩花萼立清晨丨丨向日新)遏黃(韓愈袁氏先廟碑博士固申儒丨丨唱業於前)靨黃(李賀)
(御溝水詩入苑白泱泱宫人正丨丨)梔黃(元稹詩低徊翠玉梢散亂丨丨萼韓偓詩鵝兒唼啑丨丨觜鳳子輕盈膩粉腰)磧
黃(賈島詩雲入漢天白風高丨色丨)苔黃(李沇秋霖歌葉破丨丨未休滴膩光透長狂莎色)香黃(王建題花子詩)
(膩如雲母輕如粉豔勝丨丨薄勝蟬)銷黃(梁鍠觀美人卧詩落釵猶罥鬢微汗欲丨丨)髩黃(李商隠詩萬古山空碧無)
(人丨免丨)雲黃(馬戴詩風柳條多折沙丨氣盡丨又蘇軾詩風高月暗丨水丨淮隂夜發朝山陽又五燈會元善慧大士有天)
(竺僧指松山頂曰此可棲矣山頂黃雲盤旋若蓋因號丨丨山)嬌黃(薛能黃蜀葵詩丨丨新嫩欲題詩盡日含毫有所思)綻
黃(顧雲柳詩帶露含烟處處垂丨丨搖綠嫩参差)昏黃(韓偓詩水冷鷺鷥立烟月愁丨丨陸游詩橋邊凝怨立丨丨)嫩
黃(王貞白松詩秋老落乾子春深裛丨丨劉兼詩柳擺輕絲拂丨丨韓琦詩水荇初花吐丨丨)敷黃(康子玉瓜賦垂條引)
(蔓布綠丨丨)澹黃(釋齊已對菊詩莫嫌醒眼相看過却是真心愛丨丨薩都拉詩丨丨楊柳未成隂又王涯詩一叢高鬢綠)
(雲光官樣輕輕澹丨丨)深黃(李煜秋鶯詩老舌百般傾耳聽丨丨一點入烟流)鶯黃(韓琦詩隴麥成行綠林丨並對)
(丨楊基詩樹寒先露一丨丨)塗黃(王安石詩漢宫嬌額半丨丨)馳黃(趙抃詩瞥然兩眼瞬霎過水葉丨丨山杳碧)
菱黃(梅堯臣詩野蜂銜水沫舟子剥丨丨)橙黃(蘇軾詩一年好景君須記最是丨丨橘綠時)含黃(蘇軾蝤蛑詩半)
(殼丨丨宜點酒兩螯斫雪勸加餐王十朋會稽風俗賦鴨綠丨丨雞頭去盧)光黃(蘇軾方山子傳方山子者丨丨間隠君子)
(也)暗黃(范浚詩著柳丨丨初映堤)農黃(牟輯之園桃賦丨丨品其味漢帝驚其珍)暮黃(楊萬里詩溪露曉紅濕松)
(日丨丨輕)危黃(楊萬里詩池面得風呈縐碧梅鬚經雨褪丨丨)岐黃(蘇頌本草序讐校丨丨内經重定鍼艾俞穴)封
黃(薩都拉詩天花皆剪翠法酒盡丨丨)蠟黃(楊基詩銅盤燒丨丨秋衾夢魂冷)抱黃(黃庭經廻紫丨丨入丹田)右
黃(黃庭内景經注其丹田中氣左青丨丨上白下黑)克黃(左傳楚滅若敖氏箴尹丨丨使於齊還及宋聞亂其人曰不可)
(以入矣箴尹曰棄君之命獨誰受之君天也天可逃乎遂歸復命而自拘於司敗王思子文之治楚國也曰子文無後何以勸善使)
(復其所改命曰生)翟黃(新序魏文侯弟曰季成友曰丨丨按國策作翟璜)彌黃(北史宕昌羌傳梁懃世為酋帥得羌)
(豪心懃孫彌忽太武初遣子丨丨奉表求内附太武嘉之遣使拜彌忽為宕昌王賜丨丨爵甘松侯)
充耳黃(詩俟我於堂乎而丨卜以丨乎而傳黃黃玉)桑柘黃(禮記用水火金木飲食必時疏季夏取桑柘之火丨)
(丨丨故季夏用之又王建詩開著五門遥北望柘黃新帕御牀高元稹詩雉尾扇開朝日出柘黃衫對碧雲垂)鞠衣黃(周禮)
(天官内司服六服注丨丨丨桑服也色如鞠塵象桑葉始生)地龜黃(周禮春官龜人注丨丨丨又洞冥記影娥池中有鼊)
(龜望其羣出岸上如連璧弄於沙岸也故語曰夜未央待龜黃)天矢黃(漢書天文志天厠下一星曰丨丨矢丨則吉青白黑)
(凶成公綏賦丨丨丨而國吉祥彗孛發而世所忌)殼裹黃(晉書天文志天地之體狀如鳥卵天包地外猶丨之丨丨也)
崑崙黃(名醫别錄雌黃出扶南林邑者謂之丨丨丨色如金而似雲母甲錯畫家所重)豆合黃(文心雕龍夫能懸識)
(凑理然後文節自會如膠之粘木丨之丨丨矣又元稹詩近來兼愛休糧藥柏葉紗羅雜豆黃)回頭黃(齊略黌山後有蠶殼)
(相傳昔仙人藏榖種于洞中數年一次出晒種于地丨丨即穗丨因謂之丨丨丨)霍山黃(唐國史補茶之名品夀州有丨)
(丨之丨)真珠黃(益部方物記水流黃出資榮州山澗中秋潦已收里人布茅水上流沫壅聚取而熬之復投於水則成號)
(丨丨丨)甘草黃(歐陽修牡丹譜丨丨丨單葉色如甘草)禁苑黃(陸游牡丹譜丨丨丨蓋姚黃之别品也其花閑)
(淡高秀可亞姚黃)慶雲黃(陸游牡丹譜丨丨丨花葉重馥郁然輪囷)一尺黃(曲洧舊聞姚黃花頭面廣一尺其芬)
(香比舊特異禁中號為丨丨丨)駱駝黃(本草西域有犛牛黃堅而不香又有丨丨丨亦能相亂)御釵黃(王觀芍藥)
(譜丨丨丨黃色淺而葉疎色微碧)御衣黃(劉蒙菊譜丨丨丨千葉花大略似喜容而差疎瘦)麝香黃(劉蒙菊譜)
(丨丨丨花心豐腴傍短葉密承之格極高勝)疊羅黃(劉蒙菊譜丨丨丨葉如剪羅縠三兩花自作一高枝出叢上意度極)
(瀟洒)勝金黃(劉蒙菊譜丨丨丨最為豐縟而加輕盈須留意扶植乃成又疊金黃状如笑靨開早)止栩黃(謝靈運過)
(白岸亭詩交交丨丨丨&KR0687;&KR0687;食苹鹿)蒹葭黃(鮑照遊思賦對丨丨之遂丨視零露之方白)蕙實黃(江淹青苔賦春)
(禽悲兮蘭莖紫秋蟲吟兮丨丨丨)岸荻黃(徐陵詩野燎村田黑江秋丨丨丨)梧桐黃(岑參詩雨滋苔蘚侵階綠)
(秋颯丨丨覆井丨)塵沙黃(杜甫詩明朝在沃野苦見丨丨丨又柳貫上都詩雨水漸衣濕雲沙際目黃)逗林黃
(獨孤鉉日南長至詩乍疑同戸耀可愛丨丨丨)十里黃(韓愈詩黃昏次汜林欲過無舟航號呼久乃至夜濟丨丨丨)水
濺黃(李賀詩吳苑曉蒼蒼宫衣丨丨丨)膩燭黃(李賀詩十夜銅臺丨丨丨)蔓青黃(元稹詩棠梨花白丨丨丨)
(又陳與義詩舍東蕪青滿眼黃)柚子黃(元稹詩小片慈姑白低叢丨丨丨)芭蕉黃(元稹詩視身琉璃瑩諭指丨丨)
嫩眼黃(司空圖柳詩誰家按舞傍池塘已見繁枝丨丨丨)晚照黃(韓偓邊上看獵詩軍回野靜秋天白角怨)
(城遥丨丨丨又尹廷高詩宫墻夕照黃)卷披黃(梅堯臣詩看盡雲容天漏碧讀殘書帙丨丨丨)牙旗黃(陸游詩别)
(都王氣半空紫大將丨丨三丈丨)二寸黃(陸游詩貯藥葫蘆丨丨丨)鬱金黃(朱子詩仙衣纔試丨丨丨)一線
黃(楊萬里詩虚漏斜陽丨丨丨)䨇井黃(楊萬里詩天下無䨇丨丨丨遺編猶作舊時香)韭芽黃(楊萬里詩丨丨)
(捲丨苣舒紫蘆菔削冰寒脱齒)一枝黃(楊萬里菊詩已晚相逢半山碧便忙也折丨丨丨)十分黃(楊萬里詩雅雀)
(聲懽人不會枇杷一樹丨丨丨)詔批黃(耶律楚材詩自甘頭帶白誤受丨丨丨)一撲黃(劉秉忠詩新染薔薇丨丨)
(丨)手爪黃(法苑珠林梁何規採藥於豫章胡翼山遇一長者年可八九十鬚眉皓然丨丨正丨指毛亦長二三寸隔一澗)
(以慧印三昧經投規語規云可以此經與建安王兼言王之姓字)田真黃(華陽國志司馬錯中尉丨丨丨曰蜀國富饒得)
(其布帛金銀足給軍用浮大舶船以東向楚楚地可得)
髮白復黃(詩遐不黃耉疏黃髮老人丨丨丨丨也又蘇軾詩逢人瘴髮黃入市胡眼碧)中美能黃(左傳南蒯)
(枚筮之遇坤之比曰黃裳元吉子服惠伯曰丨丨丨丨上美為元下美則裳參成可筮猶有闕也筮雖吉未也)沈姒蓐黃
(左傳昔金天氏有裔子曰昧為玄冥師生允格臺駘能業其官宣汾洮障大澤以處大原帝用嘉之封諸汾川丨丨丨丨實守其祀)
(由是觀之則臺駘汾神也)土功氣黃(漢書天文志凡望雲氣徒氣白丨丨丨丨)始生為黃(唐書食貨志凡民丨)
(丨丨丨四歲為小十六為中二十一為丁六十為老)半青半黃(異物志廬陵城中有一井中有二色水丨丨丨丨黃者若)
(灰汁取作糜粥皆成金色因名金井又鮑泉詩露色未成霜梧楸一半黃白居易詩露菊新花一半黃杜牧詩罷亞百頃稻西風吹)
(半黃)
對語(暈碧流黃)(飛白硬黃)(橘綠槐黃)(兹白古黃)(桃綬紫菊衣黃)(蒲牙白柳眼黃)(回瀾紫返照黃)
摘句(窗含野樹黃晴添麥壠黃)(梅花月色共昏黃酒熟漁家擘蟹黃)(斂捲仙裙蹙嫩黃谿上鵝兒柳色黃)
倉(七岡切丨庾也亦官名釋名丨藏也藏榖物也又姓)
韻藻囷倉(詩十月納禾稼箋納内也治於場而内之丨丨也禮記仲秋之月可以築城郭建都邑穿竇窖修丨丨白虎通)
(昌盍風至則申象刑飾丨丨杜牧詩尚可活鄉里豈唯滿丨丨晁補之詩舉頭天壁有丨丨)積倉(詩廼場廼疆廼丨廼丨正)
(義國冇丨丨謂税民而得之也官倉出于民田故先言疆場也柳宗元文歲無凶災家冇丨丨)官倉(見上隋書食貨志天平元)
(年遷都于鄴于諸州緣河津濟皆丨丨貯積以擬漕運)發倉(禮記季春之月天子布德行惠乃命有司丨丨廩賜貧窮振乏)
(絶漢書汲黯傳河内失火上使黯往視之還報曰家人失火屋比延燒不足憂臣過河内河内貧人傷水旱萬餘家臣謹以便宜持)
(節丨河内丨粟以振貧民請歸節伏矯制辠上賢而釋之)神倉(周禮地官廩人大祭祀則供其接盛注大祭祀之榖籍田之收)
(藏於丨丨者也不以給小用唐書禮樂志籍田之榖斂而鍾之丨丨以擬粢盛及五齊三酒吕氏春秋季秋之月藏帝籍之收於丨)
(丨)敖倉(史記高祖紀漢王軍滎陽南築甬道屬之河以取丨丨粟注敖地名在滎陽西北山臨河有大倉又三王世家雒陽)
(有武庫丨丨天下衝阨漢國之大都也又酈生傳漢三年秋項羽拔滎陽漢欲捐成臯以東屯鞏雒酈生曰夫丨丨天下轉輸久矣)
(臣聞其下乃有藏粟甚多楚人拔榮陽不堅守丨丨乃令適卒分守成臯此乃天所以資漢臣願急復進兵收取滎陽據丨丨之粟)
(塞成臯之險以示諸侯形制之勝則天下知所歸矣上曰善復守丨丨漢書惠帝紀六年夏六月起長安西市修丨丨後漢書安帝)
(紀永初七年調濱水縣榖輸丨丨柳宗元與李睦州書鹽東海之水以為鹹醯丨丨之粟以為酸)天倉(史記天官書胃為丨)
(丨其南衆星曰廥積晉書天文志丨丨六星在婁南倉榖所蔵也又成都記丨丨山在灌縣神仙以為帑庫有三十六峰)太倉
(史記平凖書漢興七十餘年之間國家無事丨丨之粟陳陳相因充溢露積于外又倉公傳丨丨公者齊丨丨長臨菑人也姓淳于)
(氏名意為人治病决死生多騐漢書高帝紀七年二月蕭何治未央宫立丨丨又百官表大司農屬官有丨丨令丞又律歷志量有)
(龠合升斗斛職在丨丨大司農掌之莊子計四海之在天地不似稊米之在丨丨乎杜甫詩日糴丨丨五升米時赴鄭老同襟期又)
(黃庭内景經脾長一尺掩丨丨注丨丨胃也)扁倉(史記丨鵲丨公傳贊丨鵲以其伎見殃丨公乃匿迹自隠)五倉(漢書)
(郊祀志谷永說上曰諸背仁義之正道而盛稱竒怪鬼神及言化食丨丨之術者皆姦人注思身中冇五色腹中有丨丨五色存則)
(不死丨丨存則不饑)空倉(梁書庾域傳長沙宣武王為梁州以為錄事參軍帶華陽太守時魏軍攻圍南鄭州有丨丨數十所)
(域封題指示將士云此中粟皆滿足支二年但努力堅守衆心以安庾信小園賦聚丨丨而雀噪驚懶婦而蟬嘶元稹詩停潦魚招)
(獺丨丨鼠敵猫歐陽修詩亂鵶鳴古堞寒雀聚丨丨)三倉(北史江式傳式篆體尤工表求撰集古來文字以許慎說文為主及)
(孔氏尚書五經音注籕篇爾雅丨丨有六書之誼者以𩔖編聯文無復重統為一部隋書經籍志丨丨三卷郭璞注秦相李斯作倉)
(頡篇漢揚雄作訓纂篇後漢賈魴作滂喜篇故曰丨丨唐書藝文志張揖丨丨訓詁三卷)漢倉(北史蘇綽傳除著作佐郎屬周)
(文與公卿往昆明池觀漁行至城西丨故丨地顧問左右莫有知者乃召緝問具以狀對周文大悦)社倉(隋書食貨志開皇十)
(六年正月詔秦疊等州丨丨並於當縣安置二月又詔丨丨准上中下等税上戸一石中戸七斗下戶四斗舊唐書食貨志武德元)
(年九月置丨丨朱子奏劄臣所居崇安縣開耀鄉有丨丨一所係乾道四年鄉民艱食本府給到常平米六百石臣與土居朝奉郎)
(劉如愚同共賑貸至冬收到元米次年夏間依舊貸與人戸每石量收息米二斗自後逐年依此斂散或遇小歉則蠲其息之半大)
(饑則盡蠲之至今十有四年已將元米六百石納還本府其見管三千一百石並是累年人戸納到息米將米依前散更不收息每)
(石止收耗米三升此係臣與本鄉土居官及士人數人同共掌管遇斂散時即申府差縣官一員監視出納以此雖遇凶年人不缺)
(食竊謂其法可以推廣行之)義倉(隋書長孫平傳開皇三年徵拜度支尚書奏令民間每秋家出粟麥一石已下貧富差等)
(儲之閭巷以備凶年名曰丨丨唐書百官志倉部郎中員外郎各一人以丨丨常平倉備凶年平榖價唐會要開成四年詔曰丨丨)
(防水旱先給後奏敇有明文)鵠倉(徐偃王志徐國宫人娠妊而産卵棄於水邊孤獨老母有犬名丨丨獵于水濱得所棄卵)
(銜以來歸獨母以為異覆煖之遂成小兒生時正偃故以為名徐君宫中聞之乃更收養長而仁智襲徐君國丨丨臨死更生角而)
(九尾實黃龍也偃王葬之)書倉(拾遺記曹曾積石為倉以藏書故謂曹氏為丨丨)魚倉(永嘉記青田溪水熱冬魚盡歸)
(之名丨丨)臧倉(孟子嬖人有丨丨者沮君駱賓王螢火賦誰明公冶之非孰辨丨丨之愬)
千斯倉(詩乃求丨丨丨乃求萬斯箱)常平倉(漢書食貨志耿夀昌自令邊郡皆築倉以榖賤時增其價而糴以利)
(農榖貴時減價而糶以贍貧民名曰丨丨丨民便之後漢書劉般傳帝嘗欲置丨丨丨議者多以為便般對以常平外有利民之名)
(而内實侵刻百姓豪右因緣為姦小民不能得其平置之不便帝乃止晉書食貨志泰始四年立丨丨丨豐則糴儉則糶以利百姓)
(唐書韋宙傳為永州刺史始築丨丨丨收貯羡餘以待饑乏)海陵倉(漢書枚乘傳夫漢并二十四郡十七諸侯方輸錯出)
(其珍怪不如東山之府轉粟西向不如丨丨之丨注丨丨縣名也有吳丨吳都賦窺東山之賦則瓌寳溢目覷丨丨之丨則紅粟流)
(衍宋之問詩帝憂河朔郡南發丨丨丨劉長卿送鄭侍御詩幸論開濟力已實丨丨丨)
增陳倉(史記高祖紀漢王用韓信之計從故道還襲雍王章邯邯迎擊漢丨丨雍兵敗還走戰好畤又復敗走廢丘漢王遂)
(定雍地漢書郊祀志秦文公獲若石于丨丨北阪城祠之名曰陳寳後漢書馮異傳公孫述遣將程焉將數萬人就吕鮪出屯丨丨)
(異與趙匡迎擊大破之魏志曹真傳真以諸葛亮懲于祁山後出必從丨丨乃使將軍郝昭守丨丨治其城明年春亮果圍丨丨已)
(有備而不能克又張郃傳太祖自至漢中劉備保高山太祖乃引出漢中諸軍郃還屯丨丨水經渭水又東過丨丨縣西注縣有丨)
(丨山山上有寳雞鳴祠秦宣公作密畤于丨丨北阪祀青帝焉李商隠詩賡歌太液翻黃鵠從獵丨丨獲碧雞)禁倉(史記三王)
(世家虚御府之藏以賞元戎開丨丨以賑貧窮)入倉(史記李斯傳年少時為郡小吏見吏舍厠中鼠食不潔近人犬數驚恐之)
(斯丨丨觀倉中鼠食積粟居大廡之下不見人犬之憂斯乃歎曰人之賢不肖譬如鼠矣在所自處耳韓非子令民自遺三年之食)
(有餘粟者丨之丨遺三年之用有餘錢者入之府)農倉(漢書百官表水衡都尉衡官水司空都水丨丨又甘泉上林都水七)
(官長丞皆屬焉)築倉(漢書食貨志耿夀昌欲近糴漕關内之榖丨丨治船費直二萬萬餘)根倉(漢書地理志河東郡有丨)
(丨濕倉)濕倉(見上)廩倉(漢書東方朔傳珍寳充内外有丨丨)開倉(後漢書韓韶傳韶為嬴長賊聞其賢相戒不入)
(嬴境餘縣多被寇盜流入縣界韶愍其饑困乃丨丨賑之所廩贍萬餘戸晉書食貨志倉廩充實雖有水旱凶饑之處皆仰丨丨以)
(振之北史郭衍傳衍為瀛州刺史遇秋霖大水其屬縣多致漂没衍親備船栰并齎糧食拯救之民多獲濟衍先丨丨賑恤後始奏)
(聞上大善之唐書韓思復傳思復調梁府倉曹參軍會大旱輒丨丨賑民州劾責之對曰人窮則濫不如因而活之無趣為盗賊州)
(不能詘曹鄴官倉鼠詩官倉老鼠大如斗見人丨丨亦不走)傾倉(魏志袁紹傳注審配與袁譚書曰雖丨丨覆庫煎剥民物)
(上下欣戴莫敢告勞)小倉(魏志高句麗傳其民無大倉庫家家自有丨丨名之為桴京)中倉(晉書吕光載記丨丨積粟)
(數百千萬)儲倉(梁書南平王偉傳高祖以雍為邊鎮運數州之粟以實丨丨)據倉(北史史祥傳帝手詔曰昔歲勞公問)
(罪河朔賊爾日塞兩關之路丨丨阻河公竭誠奮勇一舉而尅)司倉(隋書食貨志丨丨掌辨九榖之物以量國用國用足即蓄)
(其餘以待凶荒不足則止餘用足則以粟貸人春頒之秋斂之)埤倉(隋書經籍志丨丨三卷張揖撰)典倉(舊唐書職官志)
(丨丨令掌九榖入藏及醯醢庶羞器皿燈燭之事)監倉(唐書百官志殿中侍御史一人丨太丨出納又食貨志文宗嘗召丨)
(丨御史崔虞問太倉粟數對曰有粟二百五十萬石)置倉(唐書食貨志明皇將幸東都問裴耀卿漕事耀卿因請罷陜陸運而)
(丨丨河口使江南漕舟至河口者輸粟於倉而去縣官雇舟以分入河洛丨丨三門東西漕舟輸其東倉而陸運以轉西倉復以舟)
(漕以避三門之水險明皇以為然乃於河隂丨河隂丨河西丨柏崖丨東門東丨集津丨西丨鹽丨鑿山十八里以陸運自江淮漕)
(者皆輸河隂倉自河隂西至太原倉謂之北運自太原倉浮渭以實關中)京倉(唐書食貨志天寳中歲以錢六十萬緡賦諸道)
(和糴斗增三錢每歲短遞輸丨丨者百餘萬斛米賤則少府加估而糴貴則賤價而糶東京賦發丨丨散禁財賚皇寮逮輿臺)廣
倉(唐書藝文志樊恭丨丨一卷)新倉(唐書李憲傳河中兵本仰食于絳而汾可輸河渭歲租與糴常數十萬石故敖保山)
(為固民之輸者十牛不勝一車憲濱汾相地治丨丨當費二百萬請留垣縣粟糶河南以錢還糴絳粟既免負載勞又權其贏以完)
(丨丨絳人賴利)廢倉(唐書韋丹傳為劍南東川節度使置南北市為營以舍軍為衢夾兩營東西七里以丨丨為新廏馬息不)
(死)倉倉(宋史律歷志開口吐聲謂之商其音將將丨丨然)八倉(吳越春秋乃仰觀天文集察緯宿歷象四時以下者)
(上虚設丨丨)汶倉(水經注洧水又東入丨丨城内俗以是水為汶水故有丨丨之名非也蓋洧水之邸閣耳)盈倉(拾遺)
(記賈逵暗誦六經門徒來學不遠萬里或襁負子孫舍于門側皆口授經文贈獻者積粟丨丨庾肩吾謝賚米啟連箱委地不殊陽)
(翟丨丨接宇寧異海陵)草倉(神仙傳董奉為人治病亦不取錢重病愈者使栽杏五株輕者一株如此數年計得十萬餘株)
(鬱然成林後杏子大熟于林中作一丨丨示時人曰欲買杏者不須報奉但將榖一器置倉中即自往取一器杏去奉每年貨杏得)
(榖旋以賑救貧乏)烽倉(名勝志東平州東有丨丨故城相傳宋武帝北伐立烽堠於此)石倉(一統志丨丨在於潛西衆)
(山鱗疊苑若倉廩)錢倉(一統志鳳山在温州平陽臨江綿亘數里舊名丨丨以其石罅中有錢流出故名)遼倉(庾肩)
(吾謝賚米啟不待候沙同新渝之再熟無勞拜石均丨丨之重滿)秦倉(劉希夷詩鬼神清漢廟鳥雀參丨丨)軍倉(白居)
(易詩納租看縣帖輸粟問丨丨)頭倉(元稹詩檣烏㪷折丨丨掉水狗斜傾尾纜開)高倉(李頻黃雀行欲竊丨丨集御河)
(翩翩疑渡畏秋波)修倉(聶夷中田家詞六月禾未秀官家已丨丨)船倉(楊萬里詩丨丨周圍各五尺且道此中底寬窄)
呂倉(戰國策周相丨丨見客于周君前相工師籍恐客之傷已也因令人謂周君曰客者辯士也然而所以不可者好毁人)
朱倉(戰國策惠施為齊魏交令太子鳴為質于齊王欲見之丨丨謂王曰何不稱疾臣請說嬰子曰魏王之年長矣今有疾公)
(不如歸太子以德之)燕倉(漢書楊敞傳元鳳中稻田使者丨丨知上官桀等反謀以告敞)
甘泉倉(史記平凖書桑弘羊請令吏得入粟補官及罪人贖罪令民能入粟甘泉各有差以復終身不告緡也郡國各輸急)
(處而諸農各致粟山東漕益六百萬石一歲之中太倉丨丨丨滿)長安倉(漢書宣帝紀本始四年正月詔丞相以下至郁)
(官令丞上書入榖輸丨丨丨助貸貧民)白帝倉(後漢書公孫述傳帝使諸將攻隗囂囂敗蜀地聞之恐動述懼欲安衆心)
(成都郭外有秦時舊倉述改名丨丨丨自王莽以來常空述即詐使人言丨丨丨出榖如山陵百姓空市里往觀之述乃大會羣臣)
(問曰丨丨丨竟出榖乎皆對言無述曰訛言不可信道隗王破者亦知此矣)羊腸倉(後漢書鄧訓傳永平中理虖沱石臼)
(河從都慮至丨丨丨欲令通漕拜訓謁者使監領其事水經注汾陽縣立屯農積粟所在謂之丨丨丨山有羊腸坂在晉陽西北石)
(磴縈委若羊腸焉故倉坂取名矣)常滿倉(晉書食貨志永平五年作丨丨丨又淮南子未嘗稼穡粟滿倉未嘗桑蠶絲滿)
(囊得之不以其道用之必横司馬扎詩出門吏相促隣家滿倉榖)興洛倉(北史李密傳義寧元年春出陽城北踰方山自)
(羅口襲丨丨丨破之開倉振百姓隋書食貨志煬帝即位新置丨丨及廻洛丨又地理志河南郡鞏有丨丨丨)黎陽倉(隋書)
(食貨志開皇三年以京師倉廩尚虚議為水旱之備詔于衛州置丨丨丨洛州置河陽倉陜州置常平倉華州置廣通倉轉相灌注)
(漕關東及汾晉之粟以給京師)河陽倉(見上唐會要咸亨元年置丨丨丨隸司農寺)廣通倉(見上)龍首倉
(隋書食貨志京都有丨丨丨即石頭津倉也)南塘倉(隋書食貨志臺城内倉丨丨丨常平倉東西太倉東宫倉所貯總不)
(過五十餘萬在外有豫章倉釣磯倉錢塘倉並是大貯備之處)東宫倉(見上)豫章倉(見上)釣磯倉(見上)錢
塘倉(見上)含嘉倉(舊唐書食貨志貞元十四年冬河南府榖貴令以丨丨丨粟七萬石出糶唐書楊慎矜傳父隆禮罷)
(大府明皇訪其子可代父任者擢慎餘太子舍人主長安倉慎名大理評事為丨丨丨出納使又三輔黃圖嘉倉在長安西渭水北)
永豐倉(唐書高祖紀高祖起兵遣劉文靜屯丨丨丨守潼關又地理志華州華隂有丨丨丨臨渭倉又食貨志韋堅治漢隋)
(運渠起關門抵長安通山東租賦乃絶灞滻並渭而東至丨丨丨與渭合又郭子儀傳賊安守忠壁丨丨丨子儀遣子旰與戰多殺)
(至萬級進收倉于是關陜始通)臨渭倉(見上)集津倉(唐書地理志陜州平陸本河北隸蒲州天寳元年太守李齊物)
(開三門以利漕運得古刀有篆文曰平陸因更名三門西有鹽倉東有丨丨丨)太原倉(唐書地理志陜有丨丨丨又姜師度)
(傳為陜州刺史丨丨丨水陸運所凑轉屬諸河師度使依高為廥而注米于舟以故人不勞)武牢倉(唐書食貨志宣州刺)
(史裴耀卿條上便宜曰今漢隋漕路瀕河倉廩遺跡可尋可於河口置丨丨丨鞏縣置洛口倉使江南之舟不入黃河黃河之舟不)
(入洛口而河陽柏崖太原永豐渭南諸倉節級轉運水通則舟行水淺則寓於倉舟無停留而物不耗失此甚利也)大盈倉
(宋史太祖紀右贊善王昭坐監丨丨丨其子與倉吏為姦贓奪兩任配隸汝州)折中倉(宋史李防傳防請京師置丨丨丨聽)
(人入粟以江浙荆湖物償之)不涸倉(管子錯國于不傾之地積於丨丨之丨)賈友倉(急就篇丨丨丨注賈本姬)
(姓國晉滅之後稱丨氏丨丨言慕倉舒追而友之)籍田倉(漢舊儀種百榖萬斛為立丨丨丨置令丞榖皆以給祭天地宗)
(廟羣神之祀以為粢盛)細柳倉(三輔故事漢周亞夫軍于細柳今石徼是也石徼西有丨丨丨城東嘉禾倉括地志丨丨)
(丨在雍州咸陽縣西南二十里)嘉禾倉(見上)萬安倉(華陽國志蜀以成都廣都新都為三都號名城有金堂山水通)
(於巴漢時置五倉名丨丨丨)公子倉(左傳楚子為舟師以略吳疆越大夫胥犴勞王於豫章之汭越丨丨丨歸王乘舟)
積粟腐倉(潛夫論寧見朽貫千萬而不忍賜人一錢寧丨丨丨丨而不忍貸人一斗)
皇(胡光切君也美也天也說文作皇大也又姓)
韻藻惟皇(書丨丨上帝降衷於下民又丨丨作極時人斯其丨丨之極)張皇(書丨丨六師席豫送張說廵邊詩翕)
(習戎装動丨丨廟略宣韓愈進學解補苴罅漏丨丨幽眇柳宗元詠三良詩霸基弊不振晉楚更丨丨朱子拜張魏公墓下詩士心)
(既豫附國威亦丨丨)三皇(書序三墳疏墳大也以所論丨丨之事其道至大也周禮春官外史掌丨丨五帝之書晉書刑法志)
(丨丨設言而民不違五帝畫象而民知禁孝經鈎命訣丨丨步五帝驟三王馳五霸騖風俗通易紀丨丨書敘唐虞又春秋運斗樞)
(說伏羲女媧神農是丨丨也禮號諡記說伏羲祝融神農含文嘉記虙戲燧人神農拾遺記頻斯國有大楓木成林高六七十里樹)
(東有大石室可容萬人坐壁上刻為丨丨之像天皇十三頭地皇十一頭人皇九頭皆龍身上林賦德隆乎丨丨功羡於五帝王褒)
(移金馬碧雞文歸來歸來漢德無疆廣乎唐虞澤配丨丨杜甫詩古者丨丨前滿腹志願畢又神仙傳老子者上丨丨時為元中法)
(師下丨丨時為金闕帝君)天皇(見上春秋緯丨丨地皇人皇兄弟九人分九州長天下也遁甲開山圖丨丨被跡在桂州崑崙)
(山下始學篇天地立有丨丨十三頭號天靈治萬八千歲又抱朴子黃帝陟王屋得神丹九鼎到峨嵋山見丨丨真人於玉堂又漢)
(書天文志太歲在亥曰大淵獻十月出石氏曰名丨丨梁書何子季傳圓丘國郊舊典不同南郊祠五帝靈威仰之𩔖圓丘祠丨丨)
(大帝北極大星是也陸機列仙賦觀百化於神區覲丨丨於紫微又唐書高宗紀上元二年八月壬辰皇帝稱丨丨皇后稱天后)
地皇(見上遁甲開山圖丨丨興於龍門熊耳山始學篇丨丨十一頭治八千歲)人皇(見上春秋命歷序丨丨乘雲車出谷)
(口拾遺記昔者丨丨蛇身九首肇自開闢於時日月重輪山明海靜始學篇丨丨九頭兄弟各三百歲依山川土地之勢財度為九)
(州各居其一方因是而區别焉)思皇(詩丨丨多士生此王國王粲太廟頌丨丨烈祖時邁其德顔延之皇太子釋尊詩丨丨世)
(哲體元作嗣)皇皇(詩穆穆丨丨宜君宜王又丨丨者華於彼原隰禮記言語之美穆穆丨丨又祭祀之美齊齊丨丨國語天)
(道丨丨日月以為常楚辭靈丨丨兮既降猋遠舉兮雲中杜甫詩丨丨使臣體信是德業優嚴維詩丨丨亞相出朝端又漢書敘傳)
(聖喆之治棲棲丨丨孔席不煖墨突不黔注不安之意也法言學之為王者事其已久矣堯舜禹湯文武汲汲仲尼丨丨其已久矣)
驈皇(詩薄言駉者有丨有丨)上皇(詩譜序詩之興也諒不於丨丨之世疏丨丨謂伏羲三皇之最先者莊子治成德備)
(監照下土天下戴之此謂丨丨王績詩自得中林士何忝丨丨人王勃白鶴寺碑增巢墐穴丨丨迷棟宇之尊考室靈臺中古識巖)
(廊之貴又楚辭吉日兮辰良穆將愉兮丨丨注丨丨謂東皇太一也晉夕牲歌虔於郊祀祗事丨丨傅休奕詩因王長公謁丨丨鈞)
(天樂作不可詳摯虞思遊賦爰辨惑於丨丨兮稽吉凶之元符李白詩飄飄入無兒稽首祈丨丨又唐書肅宗紀天寳十五載七月)
(甲子即皇帝位於靈武尊皇帝曰丨丨天帝李白丨丨西廵南京歌劍閣重關蜀北門丨丨歸馬若雲屯元稹連昌宫詞丨丨正在)
(望仙樓太真同凭欄杆立韋應物有丨丨三臺歌)堂皇(漢書胡建傳當選士馬日監御史與護軍諸校列坐丨丨上注室無)
(四壁曰皇唐書田弘正傳田承嗣時正寝華顯弘正避不敢居更就採訪使丨丨聽事三輔黃圖漢文帝為太子立思賢苑以招賓)
(客苑中有丨丨六所洛陽宫殿簿洛陽有桃間丨丨柰間丨丨竹間丨丨李間丨丨魚梁丨丨醴泉丨丨陳後主觀馬射詩晴朝麗)
(早霜秋景照丨丨江總詩水亭通枍詣石路接丨丨李商隠詩睥睨江鴉集丨丨海燕過張耒大禮慶成賦丨丨二儀拓落八極)
聖皇(晉書樂志嘉瑞出靈應彰降繁祉祚丨丨齊書樂志獻夀爵慶丨丨唐書明皇紀至德三載上號曰太上至道丨丨天帝)
(班固封燕然山銘寅亮丨丨登翼王室又明堂詩丨丨宗祀穆穆煌煌東京賦登丨丨於天階章漢祚之有秩曹植鼙舞歌有丨丨)
(篇荀勖詩思文丨丨順時秉仁傳休奕樂歌天祐丨丨萬邦來賀李乂詩莫將秋宴傳王母來比春華望丨丨李白詩赫怒我丨丨)
(勞師事鼙鼓韓愈薦士詩丨丨縈遺逸髦士日登造)軒皇(晉書刑法志郊原布肅丨丨有轡野之師雷電揚威高辛有觸山之)
(務又張纘傳配丨丨以邁迹豈商周之比隆張衡同聲歌衆夫所希見天老教丨丨曹植樂府封者七十帝丨丨元獨靈李白詩時)
(來不關人談笑遊丨丨李德裕鼔吹賦序鼓吹本丨丨因出師而作)贊皇(隋書地理志趙郡統縣丨丨開皇十六年置有孔子)
(嶺有白溝唐書李栖筠傳喜奬善而樂人攻已短為天下士歸重不敢有所斥稱丨丨公云子吉甫以功封丨丨縣侯徙趙國公吉)
(甫子德裕封衛國公風俗通濟出常山房子丨丨山東入沮集古錄周穆王刻石曰吉日癸巳在今丨丨壇山下天子登丨丨以望)
(臨城置壇此山遂以為名癸巳誌其日也劉克莊飲方校書園詩空留蘚石仆斜陽不見竒章與丨丨柳貫詩白石靈山望丨丨)
玉皇(宋史扈蒙傳太平興國九年侍宴應制賦詩末句云微臣自愧頭如雪亦聽鈞天侍丨丨上曰善因事陳情翼聖傳丨丨)
(君居於雲房常有紅雲繞之又東王公亦號丨丨君韓愈李花詩夜飲張徹投盧仝乘雲共至丨丨家柳宗元界圍巖水簾詩忽如)
(朝丨丨天冕垂前旒元稹詩我是丨丨香案吏謫居猶得住蓬萊陸龜蒙詩莫言洞府能招隠會輾飈輪見丨丨曹唐小遊仙詩外)
(人欲壓長生籍拜請飛瓊報丨丨羅虬詩鍊得霜華助翠鈿相期朝謁丨丨前蘇軾詩謫仙歸侍丨丨案老鶴來乘刺史幡)東
皇(尚書緯春為丨丨又為青帝吳越春秋立東郊以祭陽名曰丨丨楚詞九歌有丨丨太一篇李嶠寳劍篇丨丨提昇紫微座西)
(王佩下赤城田杜甫將適吳楚詩隨雲拜丨丨挂席上南斗陳陶冬夜吟黑帝天寒愁散玉丨丨海上張仙燭歐陽修詩丨丨染花)
(滿春國朱子春雪詩丨丨應好事避舍亦相饒楊維禎詩天垂翠蓋丨丨近)方皇(荀子禮者是君子之壇宇宫庭也人有是)
(士君子也外是民也於是其中焉丨丨周浹曲得其次序是聖人也按史記禮書作房皇甘泉賦覽樛流於高光兮溶丨丨於西清)
(注溶盛貌也丨丨即彷徨觀名也)遂皇(風俗通尚書大傳說遂人為丨丨伏羲為戲皇神農為農皇遂人以火紀火太陽也)
(陽尊故託丨丨於天伏羲以人事紀故託戲皇於人神農悉地方種㯏疏故託農皇於地一作燧鄭康成六藝論易者隂陽之象天)
(地之所變化政教之所生自人皇初起人皇即丨丨也)戲皇(見上一作犧帝王世紀太昊帝庖犧氏風姓也蛇身人首有聖)
(德繼天而王都陳制嫁娶之禮取犧姓以充庖厨是為犧皇又作羲劇秦美新上罔顯於羲皇中莫盛於唐虞邇靡著於成周七啟)
(超隆平於殷周踵羲皇而齊泰陶潜與子儼等疏五六月中北窗下卧遇凉風暫至自謂是羲皇上人謝朓杜若賦承羲皇之光景)
(庶無悲於轉蓬謝偃惟皇誡德賦謂羲皇而易匹言堯舜之可擬盧照隣詩還思北窗下高卧偃羲皇杜甫贈鄭虔詩先生有道出)
(羲皇陸龜蒙詩南國羽書催部曲東山毛褐傲羲皇韓偓詩却笑羲皇白接䍦蘇軾詩風流魏晉閒談笑羲皇上陸游詩方床曲几)
(傲羲皇)農皇(見上耒耜經予在田野間一日呼畊甿就而數其目恍若登丨丨之庭受播種之法梁元帝言志賦聞夏王之)
(鑄鼎重丨丨之播田崔融瓦松賦謂之木也訪山客而未詳謂之草也騐丨丨而罕記王績詩行披葛仙經坐檢丨丨帙歐陽修詩)
(丨丨古神聖為世名百藥)女皇(帝王世紀女媧氏亦風姓也承庖犧制度亦蛇身人首一號女希是為丨丨)武皇(曹植)
(責躬應詔詩於穆顯考時惟丨丨受命于天寧濟四方曹毗晉宗廟歌於穆丨丨允龔欽明王昌齡詩白馬金鞍從丨丨旌旗十萬)
(宿長楊李商隠詩丨丨内傳分明在莫道人間總不知曹唐送劉尊師祗詔闕廷詩五千言外無文字更有何辭贈丨丨)明皇
(李百藥贊道賦覽貽厥於丨丨搆崇基於三世又薛逢金城宫詩憶昔丨丨初御天玉輿曾此駐神仙張憲詩别畫丨丨按舞圖)
秦皇(杜甫壯遊詩枕戈憶勾踐渡浙想丨丨劉禹錫望賦漢帝仙臺兮丨丨海嶠蘇軾詩強修遺廟學丨丨)娥皇(書觀)
(厥刑於二女疏劉向列女傳云二女長曰丨丨次曰女英舜既升為天子丨丨為后女英為妃博物志舜二妃丨丨女英為湘水神)
(又山海經大荒之中有不庭之山滎水窮焉冇人三身帝俊妻丨丨生此三身之國又南唐書後主昭惠國后周氏小名丨丨司徒)
(宗之女通書史善歌舞)
太上皇(史記秦始皇紀二十六年初并天下追尊莊襄王為丨丨丨又高祖紀六年尊太公為丨丨丨)
增是皇(詩周公東征四國丨丨又不顯成康上帝丨丨)於皇(詩丨丨武王無競維烈班固靈臺詩屢惟豐年丨丨樂胥)
(張華詩丨丨我后欽若昊乾潘岳關中詩丨丨時晉受命既固蘇軾司馬温公神道碑丨丨上帝子惠我民)斯皇(詩服其命)
(服朱芾丨丨)有皇(詩丨丨上帝伊誰云憎陸機詩伊昔丨丨肇濟黎烝陸雲詩丨丨大晉時文憲章)稱皇(詩譜疏德)
(合北辰者皆丨丨感五帝座星者皆稱帝獨斷上古天子庖犧氏神農氏丨丨堯舜稱帝殷周稱王帝王世紀孔子稱天子之德感)
(天地洞八方是以化合神者丨丨德合天地者稱帝顔延之宋南郊登歌亘地丨丨罄天作主月竁來賓日際奉土)居皇(春秋)
(昭公二十二年劉子單子以王猛丨於丨注河南鞏縣西南有黃亭辟子朝難出丨丨)餘皇(左傳吳伐楚戰於長岸大敗吳)
(師獲其乘舟丨丨注舟名馬融廣成頌方丨丨連舼舟張雲帆施蜺幬摯虞太康頌嚴嚴南金業業丨丨雄劍班朝造舟為梁)窒
皇(左傳楚子使申舟聘於齊曰無假道於宋及宋宋人殺之楚子聞之投袂而起屨及於丨丨劍及於寢門之外車及於蒲胥之)
(市注丨丨寝門闕也)絰皇(左傳楚鬻拳葬於丨丨注丨丨冡前闕生守門故死不失職)泰皇(史記秦始皇紀廷尉斯等)
(與博士議曰古有天皇有地皇有丨丨泰皇最貴臣等昧死上尊號為丨丨王曰去丨著丨采上古帝位號號曰皇帝又作太淮南)
(子登太皇馮太一玩天地於掌握之中)始皇(史記秦丨丨紀朕為丨丨帝後世以計數二世三世至於萬世傳之無窮劇秦)
(美新至政破縱擅横并吞六國遂稱乎丨丨)國皇(史記天官書丨丨星大而赤狀𩔖南極所出其下起兵兵彊本草經天有)
(九門中道最良日月行之名曰丨丨字曰老人出見南方長生不死衆耀同光)九皇(漢書郊祀志天子既聞公孫卿及方士之)
(言黃帝以上封禪皆致怪物與神通欲放黃帝以接神人蓬萊高世比德於丨丨注上古有人皇者九人文子丨丨之制主不虚王)
(臣不虚貴王安石望九華山詩巍然如丨丨德澤四海沾)后皇(漢書樂志丨丨嘉壇立玄黃服物發冀州兆蒙祉福楚詞丨丨)
(嘉樹橘徠服兮張華樂歌丨丨延遐祚安樂撫萬方歐陽修紅鸚鵡賦丨丨之載兮殊方異𩔖袁桷詩蹕道聲廻覲丨丨)大皇
(三國志吳主傳權諡曰丨丨帝韋昭吳鼓吹曲賴我丨丨發聖明虎臣雄烈周與程陸機吳趨行丨丨自富春矯手頓世羅劉子翬)
(詩丨丨負英材沈潛歘求伸又莊子且彼方跐黃泉而登丨丨楚詞已矣哉獨不見夫鸞鳳之高翔兮乃集丨丨之壄注丨丨之壄)
(大荒之藪一云大美之藪)金皇(王隠晉書太康六年荆州送兩足虎博令王鈐為文曰般般白虎觀釁荆楚孫吳不逞丨丨赫)
(怒謝朓永明樂瑞此永明曲千載為丨丨)元皇(晉書元帝紀贊昔光武以數郡加名丨丨以一州臨極豈武宣餘化猶暢於琅)
(邪文景垂仁傳芳於南頓所謂後乎天時先諸人事者也又名山記玉笥山三十三峰中有丨丨峰二十四壇中有丨丨壇)先
皇(晉書樂志猗與盛與丨丨聖文則天作孚大哉為君)我皇(晉書禮志亹亹丨丨配天垂光齊書禮志於爍丨丨體仁苞元)
(陸機漢高祖功臣頌盧綰自微婉孌丨丨李白明堂賦雖暫勞而永固兮始聖謨於丨丨)曾皇(晉書樂志於惟丨丨顯顯令德)
(高明清亮匪競柔克)宣皇(晉書樂志丨丨輔政聖烈深撥亂反正順天心傅休奕鼓吹曲天降命授丨丨應期運時龍驤)文
皇(晉書樂志於皇時晉允文丨丨宋史寇凖傳凖嘗奏事殿中語不合帝怒起凖輒引帝衣帝復坐事决乃退上由是嘉之曰朕)
(得寇凖猶丨丨之得魏徵也)景皇(晉書樂志執競丨丨克明克哲)建皇(晉書陸雲傳大晉丨丨崇配天地區夏既混禮)
(樂將庸)開皇(隋書文帝紀丨丨元年二月甲子告廟大赦改元唐書藝文志劉孝孫隋丨丨歷一卷)帝皇(隋書天文)
(志紫宫為丨丨之居太微為五帝之座風俗通履至尊而制六合兼丨丨而威四海成公綏天地賦丨丨正坐於紫宫輔臣列位於)
(文昌韋昭吳鼓吹曲思我丨丨夀萬億長保天禄祚無極)夀皇(宋史孝宗紀乾道十六年二月辛未上尊號曰至尊丨丨聖帝)
(玉海紹熙三年御史李謙為丨丨聖範十卷又紹熙中宣示宰臣慈福丨丨宫瑞芝圖及丨丨御製贊)勃皇(山海經有天神)
(焉其音如丨丨)中皇(山海經丨丨之山其上多黃金其下多蕙棠蔡邕光武濟陽宫碑登封降禪升於丨丨)西皇(山海)
(經丨丨之山其陽多金其隂多鐵其獸多麋鹿㸲牛離騷麾蛟龍使梁津兮詔丨丨使涉予注丨丨帝少皥也歐陽修詩南帝輸火)
(精丨丨降金液)如皇(韓非子吳王築丨丨之臺)吉皇(汲冡周書文馬赤鬛縞身目如黃金名丨丨之乘)二皇(淮南)
(子泰古丨丨得道之柄立於中央神與化遊以撫四方注丨丨伏羲神農也風俗通易稱伏羲氏神農氏唯獨敘丨丨不及遂人東)
(京賦狹三王之趢趗軼五帝之長驅踵丨丨之遐武誰謂駕遲而不能屬馬融長笛賦若然六器者猶以丨丨聖哲黈益注六器琴)
(瑟簧塤鐘磬聖哲謂女媧之流黈猶演也佗斗切曹植樂府丨丨稱至化盛哉唐虞廷皇甫謐釋勸論聖帝之創化也參德乎丨丨)
(齊風乎虞夏)道皇(法言堯舜之丨丨兮夏殷周之道將兮而以延其光兮)炎皇(仙傳拾遺燕昭王好神仙之道王母)
(至與王游燧林之下說丨丨鑽火之術然綠桂膏以照夜徐陵長干寺衆食碑丨丨肇訓稷正修官)春皇(拾遺記丨丨者庖犧)
(之别號以木德稱王故曰丨丨邢巨遊春詩海嶽三峰古丨丨二月寒)木皇(拾遺記其明叡照於八區是謂太昊昊者明也)
(位居東方以含養蠢化叶於木德其音附角號曰丨丨)前皇(拾遺記比於聖德有踰丨丨楊炯老人星賦雖丨丨之盛德又)
(何以加於此)丹皇(參同契人身上一為天帝即泥丸太一君中一為丨丨即絳宫天子下一為元皇即丹田元陽君)英
皇(梅妃傳會太真楊氏入侍寵愛日奪上無疎意而二人相疾避路而行上嘗方之丨丨曹植敘愁賦觀圖像之遺形竊庶幾乎)
(丨丨蘇蕙廻文詩臣賢惟聖配丨丨蘇軾潮州韓文公廟碑歷舜九疑弔丨丨)伏皇(法書要錄趙僎云天地非丨丨不昭長幼)
(非周公不序雅頌非孔子不列)神皇(玉海武后垂拱四年作丨丨三璽曹植飛龍篇授我仙藥丨丨所造張華詩論道丨丨廬)
靈皇(楚辭丨丨其不寤知兮焉陳詞而效忠)發皇(七發分决狐疑丨丨耳目)矞皇(司馬相如大人賦左玄冥而右)
(黔雷兮前長離而後丨丨注皆神名也)章皇(羽獵賦丨丨周流出入日月天與地杳注丨丨猶彷徨也)聿皇(羽獵賦罕)
(車飛揚武騎丨丨注丨丨輕疾貌長笛賦丨丨求索乍近乍遠)唐皇(典引汪汪乎丕天之大業其疇能亘之哉丨哉丨哉皇哉)
(唐哉注言唐堯與漢)遹皇(張衡賦察二紀五緯之綢繆丨丨注丨丨往來貌)廻皇(長笛賦長矕遠引旋復丨丨)頡
皇(崔瑗草書勢書契之興始自丨丨寫彼鳥跡以定文章)配皇(曹植孔廟頌德倫三五丨丨作烈)作皇(曹植賦夫)
(何希世之大人罄天壤而丨丨)漢皇(皇甫謐釋勸論醫和顯術於秦晉倉公發祕於丨丨盧綸題謝舍人仙居詩歌此因思奉)
(金液露盤長慶丨丨宫韓偓詩如今冷笑東方朔只用詼諧侍丨丨羅虬詩可得紅兒抛醉眼丨丨恩澤一時廻)儲皇(謝瞻)
(張子房詩爵仇建蕭宰定都護丨丨元結大唐中興頌丨丨撫戎蕩攘羣凶)宋皇(顔延之陽給事誄之子之生立績丨丨)
輪皇(王融法樂辭表塵維淨覺汎俗廼丨丨)虚皇(陶弘景許長史碑頌結號丨丨筌法正覺元稹詩丨丨不願見雲霧)
(重重翳陸龜蒙詩共是丨丨簡上仙)紫皇(沈約郊居賦降丨丨於天闕延二妃於湘渚李白樂府載玉女過丨丨李賀箜篌引)
(十二門前融冷光二十三絲動丨丨陳陶古鏡篇丨丨玉鏡蟾蜍字墮地千年光不死吾丘衍菌耳詩服食換綠髓輕舉謁丨丨)
高皇(徐陵勸進表臣聞封唐有聖還承帝嚳之家居代惟賢終纂丨丨之祚鄭磻隠風賦懷壯士之適秦悦丨丨之還沛)孕
皇(唐臣述聖賦諒包頊以駕軒實丨丨而育帝)爰皇(楊炯詩遁甲丨丨里星占太乙宫)格皇(孟簡白烏呈瑞賦孝)
(理通玄丨丨至虔)四皇(謝偃惟皇誡德賦丨丨不足五六帝不足七)媧皇(湛賁日五色賦光浮石壁謂丨丨之補天)
(影入詞林疑江淹之夢筆朱灝逃暑賦丹衢列以環罏兮丨丨爍其補石陳陶小笛弄丨丨碧玉星星語)穆皇(喬彛渥洼馬賦)
(丨丨八駿荒帝王之則)竺皇(陳陶詩十地巖宫禮丨丨栴檀樓閣半天香)倉皇(胡曾詩丨丨鬭智成何語遺笑當時)
(廣武山蘇軾詩丨丨不負君王意獨有虞姬與鄭君)列皇(范仲淹明堂賦六樂咸在統美乎丨丨八風相盪同和乎大鈞)古
皇(蘇軾詩寂寥誰識丨丨尊)墨皇(米芾答劉涇詩何時大呌劉子前跪閱丨丨三復返)八皇(雲笈七籖上清之天在絶)
(霞之外有丨丨老君)白皇(雲笈七籖中冇少陽號曰丨丨注太素少陽白帝也)柏皇(于寳晉紀論古之有天下者丨丨栗)
(陸以前為而不有應而不求鮑照喜雨詩關市欣九賦京廪開萬箱無謝堯為君何用知丨丨獨孤及慶鴻名頌丨丨尊盧萬代一)
(時)史皇(淮南子丨丨産而能書注丨丨蒼頡生而見鳥跡知著書春秋元命包倉帝丨丨氏名頡實有睿德生而能書及受)
(河圖綠字於是窮天地之變仰觀奎星圓曲之勢俯察龜文鳥羽山川指掌而創文字畫苑丨丨收魚龍龜鳥之形蒼頡因而為字)
上為皇(莊子得吾道者丨丨丨而下為王)吳仲皇(急就篇程忠信丨丨丨注周太王之子太伯始封于吳吳氏即)
(其後也仲者次伯之下皇者正也大也)帝纉皇(劇秦美新昔丨丨丨王纉帝隨前踵古)道應皇(祝睦後碑稽列)
(宿覽四方德合乾丨丨丨)苖賁皇(左傳若敖之亂伯賁之子賁皇奔晉晉人與之苖以為謀主鄢陵之役楚晨壓晉軍而陳)
(晉將遁矣丨丨丨曰楚師之良在其中軍王族而已若塞井夷竈成陳以當之欒范易行以誘之中行二郤必克二穆吾乃四萃于)
(其王族必大敗之晉人從之楚師大敗王夷師&KR1106;子反死之鄭叛吳興楚失諸侯則丨丨丨之為也)梁孟皇(水經注漢吏部)
(尚書安定丨丨丨善師宜官八方體魏太祖善其法常仰繫帳中愛翫之以為勝宜官北宫牓題咸是鵠筆按丨鵠字丨丨韓維詩)
(從臣丨丨丨隸法當時特)馬師皇(列仙傳丨丨丨者黃帝時馬醫也有龍下向之垂耳張口皇曰此龍有病知我能治乃鍼)
(其脣下以甘草湯飲之而愈)
明一者皇(管子丨丨丨丨察道者帝)
御定佩文韻府卷二十二之八
