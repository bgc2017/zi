欽定四庫全書
御定佩文韻府卷八十三之四
去聲二十四敬韻四
映(於敬切明也陽也同暎)
韻藻玉映(普書王凝之妻謝氏傳謝氏字道韞聰識有才辯同郡張玄妺亦有才質適於顧氏有濟尼者遊於二家曰王)
(夫人神情散朗有林下風氣顧家婦清心丨丨自是閨房之秀)窺映(南史朱异傳有䛇求異能之士博士明山賓表薦异年時)
(尚少德備老成器宇弘深神表峰峻金山萬丈緣陟未登玉海千尋丨丨不測)霧映(杜甫詩濤翻黑蛟躍日出黃丨丨)
增月映(春秋隠公三年四有食之䟽日月同處則日被丨丨而形魄不見謝靈運夜發石關亭詩亭亭曉丨丨泠泠朝露滴)
(王融咏幔詩丨丨不辭卷風来輙自輕梁簡文帝行雨山銘溪間聚葉澗裏縈沙丨丨成水人来當花)相映(左傳其北陵文)
(王之所辟風雨也䟽山高而曲兩山參差丨丨其下雨所不及故可以辟風雨也陳子昂詩巖潭丨丨媚溪谷屢環周韓愈東都遇)
(春詩行逢二三月九州花丨丨又寒食日出遊詩走馬城西惆悵歸不忍千株雪丨丨朱子詩雪月兩丨丨水石互悲鳴郝經牽牛)
(花詩幽庭日無事森寂澹丨丨元好問詩舒開楊柳聊丨丨瘦殺寒梅枉自清)照映(普書食貨志顯宗即位天下安寧東方既)
(明百官詣闕戚里侯家自相馳騖車如流水馬若飛龍丨丨軒廡光華前載南史陳後主張貴妃傳貴妃進止閑華容色端麗每瞻)
(視眄睞光彩溢目丨丨左右宣和書譜石延年字曼卿幽州人其在寶元康定間文詞筆墨丨丨流軰得之者不異南金大貝袁桷)
(集廉園詩濯纓及吾足丨丨鬚眉真)美映(普書武悼楊皇后傳后諱芷字季蘭元后從妺以咸寧二年立為皇后婉嫕有婦德)
(丨丨椒房甚有寵)韜映(普書后妃傳論武元楊氏預聞朝政明不逮遠愛溺私情深杜衛瓘之言不曉張泓之詐運其隂沴)
(丨丨乾明普道中微基於是矣)暉映(普書左貴嬪傳咸寧二年納悼后貴嬪受詔作頌曰周王歸韓詩人是詠我后戾止車服)
(丨丨傅亮芙蓉賦既丨丨于丹墀亦納芳于綺䟽謝朓為諸姊祭阮夫人文嘉言足題清丨可丨一作輝拾遺記宛渠民夜燃石以)
(繼日光此石出燃山其土石皆自光澈扣之則碎状如粟一粒輝映一堂昔炎帝始變生食用此火也沈約内典序昭被象譯輝映)
(縑圖王周峡船梢詩風烏愧斟酌畫鷁空輝映郝經詩清風玉𣗳鳴千古一輝映)道映(普書衛瓘張華傳贊賢人委質丨丨)
(凌寒尸祿觀敗吾生未安衛以賈滅張由趙殘忠於亂世自古為難沈約搜隠逸詔若有丨丨丘園事浮高尚可以弭競遷澆還風)
(拯俗皆以名聞靡或遺漏)斂映(普書阮籍等傳贊秋水揚波春雲丨丨旨酒厥德憑虚其性)迥映(普書陸機陸雲傳贊)
(高詞丨丨如朗月之懸光叠意㢠廻舒若重巖之積秀)增映(普書張載張協傳贊載協飛芳棣華丨丨)雲映(普書王導傳贊)
(虎嘯猋馳龍升丨丨温子昇生皇太子赦詔彩丨丨日神光照殿盧照隣詩浮丨丨丹壑明月滿青山司空曙立秋日詩澹日非丨)
(丨清風似雨餘于鵠詩護霜丨丨月朦朧)遠映(普書温嶠郗鑒等傳贊道徽忠勁高芬丨丨陳太廟凱容舞辭明明列祖龍光)
(丨丨杜牧鷺鷥詩驚飛丨丨碧山去温庭筠楊柳枝詩館娃宫外鄴城西丨丨征帆近拂堤郝經野蓼詩深入芙蕖藪丨丨蒹葭渡)
北映(普書赫連勃勃載記金精南邁天輝丨丨)蔭映(普書赫連勃勃載記華林靈沼崇臺秘室通房連閣馳道苑園可以)
(丨丨萬邦光覆四海沈約七賢論嵇生是上智之人值無妄之日神才高傑故為世道所莫容風邈挺持丨丨于天下言理吐論一)
(時所莫能參王筠陌上桑重重相丨丨軟弱自芬芳)覆映(南史宋文帝紀三十年春正月乙亥朔會羣臣于太極前殿有青黑)
(氣從東南来丨丨宫上)清映(南史袁粲傳粲著妙德先生傳以自况曰有妙德先生陳國人也氣志深虚姿神丨丨性孝履)
(順棲沖業簡有舜之遺風)標映(南史王規傳皇太子與湘東王繹令曰王威明風韻遒上神峰丨丨千里絶迹百尺無枝實俊)
(人也)遥映(南史王僧辯傳賊陸納攻破衡州三月庚寅有兩龍自城西江中騰躍升天五色分明丨丨江水百姓咸仰而目之)
光映(南史陳後主張貴妃傳帝於光昭殿前起臨春結綺望仙三閣其服玩之屬瑰麗皆近古未有每微風暫至香聞數里朝)
(日初照丨丨後庭江淹石菖蒲頌縹色外妍金丨内丨楊迥老人星賦河出圖兮五雲集天垂象兮三丨丨)榮映(北史竇熾)
(竇毅傳熾毅並以國華人望論道當官丨丨一時慶流来葉)炳映(拾遺記西海之西有浮玉山下有巨穴穴中有水其色若)
(火晝則通曨不明夜則照耀穴外雖波濤灌蕩其光不滅是謂隂火當堯世其光爛起化為赤雲丹輝丨丨百川恬澈)交映
(淨住子今以經書丨丨内外之教其本均同陸機贈馮文羆遷斥丘令出自幽谷及爾同林䨇情丨丨遺物識心梁簡文帝燈賦斜)
(暉丨丨倒影澄鮮唐明堂樂章樽罍盈列𣗳羽丨丨)虚映(水經注夷水逕宜都北東入大江所經皆石山略無土岸其水丨丨)
(俯視遊魚如乘空也)臨映(水經注衡山東南二面丨丨湘川自長沙至此江湘七百里中有九背故漁者歌曰帆隨湘轉望衡)
(九面張衡周天大象賦華蓋于是乎丨丨大帝于是乎游息)分映(異苑衡山有三峰一峰名芙蓉最為竦桀峯上有泉飛𣲖)
(如一幅絹丨丨青林)窅映(宣和書譜禇遂良字登善工隸楷初師虞世南晚造義之正書尢得媚趣論者况之瑶臺青瑣丨丨)
(春林一作杳武元衡詩山河杳映春雲外)耀映(宣和書譜陸扆字文祥蘇州嘉興人善作真字嘗有贈𧦬光草書歌筆蹟不減)
(古人翰墨丨丨真可尚也)掩映(畫史峰巒出沒雲霧顯晦不装巧趣皆得天真嵐色鬱蒼枝幹挺秀咸有生意溪橋漁浦洲渚)
(丨丨一片江南也謝莊和元日雪花應詔詩丨丨順雲懸搖裔從風掃梁簡文帝菩提𣗳頌寳冊葳蕤帝圖丨丨庾信燈賦秀華丨)
(丨蚖膏照灼動鱗甲于鯨魚燄光芒于鳴鶴又樂府鈎陳丨丨天駟徘徊薛道衡宴喜賦徘徊宛轉丨丨玲瓏李白大鵬賦繽紛乎)
(八荒之間丨丨乎四海之半權德輿和杜相公移宅詩日斜門丨丨山遠𣗳參差李商隠柳詩章臺從丨丨郢路更參差朱子雪詩)
(懸空杳靄低迷外碧𣗳瓏璁丨丨間范梈福州雜詩遮藏翠荔餘千刹丨丨朱霞倚萬家)寫映(張衡周天大象賦建星含曜于)
(黃道天弁丨丨于清流)餘映(王粲七哀詩山岡有丨丨巖阿增重隂任昉落日泛舟東溪詩交柯溪易隂反景澄丨丨)華
映(陸雲贈顧彦先詩丨丨殊域實鎮天庭)博映(陸雲豫章刺史夏府君誄澄鑒丨丨哲思惟文淪心衆妙洞志靈源)縈
映(潘岳閒居賦環林丨丨圓海㢠廻淵聿追孝以嚴父宗文考以配天)摻映(張協登北邙賦松林丨丨以攢列玄木搜寥而)
(振柯)葉映(傅休奕蓮歌綠丨丨長波㢠廻風容與動纖柯)流映(郭璞瑾瑜玉贊光彩丨丨氣如虹霞)霞映(郭璞三珠)
(𣗳贊濯彩丹波自相丨丨江總木槿賦朝丨丨日殊未妍珊瑚照水定非鮮郝經雞冠詩還將早丨丨欲向朝日雊)上映(郭璞)
(南山經圖迷穀讚爰有竒𣗳産自招搖厥華流光丨丨垂霄梁簡文帝大法頌序雄雄吐色珠火非儔曈曈丨丨丹紫競發庾肩吾)
(曲水聯句岸燭斜臨水波光丨丨樓)静映(郭璞井賦乃回澄以丨丨状冏然而鏡灼)同映(何承天上白鳩頌朝景升躔入)
(維丨丨)飛映(顔延之碧芙蓉頌丨丨雲屋實紀仙方)宵映(鮑照河清頌仁草晨莩德宿丨丨駱賓王螢火賦如火色)
(之丨丨如夜光之暗投)晨映(鮑照園葵賦春風夕来秋日丨丨徐陵勸進梁元帝表卿雲如蓋丨丨姚鄉甘露如珠朝華原)
(寢)綿映(謝莊上封禪儀注奏爰洎姬漢風流尚存遺芬餘榮丨丨紀緯)祥映(謝莊上封禪儀注奏丨丨昌基繫發篆素)
晻映(謝莊何尚之墓銘丨丨流芳烟煴作義)星映(謝莊宋孝武帝哀策文修風曉逸德丨夕丨孔稚圭謝賜生荔枝啓)
(綠葉雲舒朱實丨丨)澈映(宋太始歌舞曲辭江波丨丨石相開文)蔚映(王儉靈丘竹賦沿淮海而丨丨帶沮漳而蕭森)
松映(王融詩日汨山炤紅丨丨水華碧)水映(謝朓賦貧民田詩舊埒新塍分青苖白丨丨庾肩吾春日詩丨丨寄生竹)
(山横半死桐)翠映(梁昭明太子鸚鵡賦乍青質而丨丨或體白而雪明)日映(梁簡文帝玄圃園講頌丨丨金雲風搖銀)
(草又修竹賦丨丨花靡風動枝輕沈佺期折楊柳詩玉窗朝丨丨羅帳春風吹岑參詩開門見太華朝丨丨高掌虞集紅梅詩妙質)
(承丨丨飛英向風飄)夕映(沈約大觀舞歌寬以惠下德以為政三趾晨儀重輪丨丨)疊映(沈約尼净秀行狀名德交暉蟬)
(冕丨丨)傍映(沈約王儉碑文辭不輟響紙無停筆精明外朗神彩丨丨)廣映(江淹為建平王慶少帝登阼章深賜天衷)
(丨丨祗迹)暐映(江淹為蕭重譲尚書敦勸表不謂過延渥洽謬攀河漢榮宗蒕葐寵華丨丨)隠映(劉孝威登覆舟山望)
(湖北詩堂皇更丨丨松灌雜交加白居易繚綾詩異彩竒文相丨丨錢起詩樓臺丨丨接天居)争映(王僧孺中寺碑萬楹百栱)
(合沓相持繡梲玉題分光丨丨)靄映(王筠約法師碑結宇山椒䟽壤幽岫蓄雲泄雨丨丨房櫳)窗映(庾肩吾謝東宫賜宅)
(啓池通西舍之流丨丨東隣之棗)南映(徐陵皇太子臨辟雍頌皇運勃啓膺圖受命紫蓋東臨黃旗丨丨)酒映(張正)
(見贈劉生詩塵飛瑪瑙勒丨丨車渠杯)膏映(庾信趙廣誌銘金版玉策之記枕籍忘疲蘭葉芝花之圖丨丨必舉)高映
(庾信象戲賦若扣洪鐘如懸明鏡白鳳遥臨黃雲丨丨韋莊詩綠楊丨丨畫鞦韆)雪映(庾信對燭詩本知丨光能丨紙復訝)
(燈花今得錢劉禹錫百花行紅㷔出墻頭丨光丨樓角元好問觀浙江漲詩雲蒸楚𣗳杪丨丨商嶺背又朱子賞梅詩花邊偶對青)
(銅鏡槁項不堪冰丨丨)旌映(薛道衡渡河北詩連丨丨溆浦疊鼔拂沙洲)啓映(唐雩祀樂章朱鳥開辰蒼龍丨丨)
列映(宋之問詩自兹海榴發丨丨巖楹前)晚映(孟浩然登安陽城樓詩樓臺丨丨青山郭羅綺晴嬌綠水流)花映
(孟浩然宴張記室宅詩妓堂丨丨發書閣柳逶迤白居易野望詩棠梨丨丨白楊𣗳嚴維詩木奴丨丨桐廬縣)俯映(高適詩天)
(静終南高丨丨江水明)綠映(白居易柳詩黃遮金谷岸丨丨杏園池)𣗳映(白居易詩低花丨丨小粧樓朱子詩中林)
(竹丨丨疎星河漢稀)草映(劉禹錫砥石賦沃之丨丨雜以鳥膏)曉映(范咸太陽合朔不虧賦羲和率職徒降物以宵興堯)
(舜臨軒方並明而丨丨李商隠詩燒畬丨丨遠山色)色映(李商隠詩濃靄深霓袖丨丨琅玕中周霆震冰盤雪藕詩凝寒丨丨)
(瑶華脆真白絲連翠袖香)紅映(趙嘏詩丨丨高臺綠遶城)冠映(朱子䟦趙清獻公遺帖趙清獻公清忠之節孝友之行丨)
(丨古今非贊歎之所及)殊映(劉子翬題䟦伯仲競爽璧聯丨丨)周映(范梈詩大檻花丨丨虚階葉竟抽)
不妄映(郭璞客傲明月丨丨丨蘭葩豈虚鮮)鴻章映(王儉高帝哀策文怡慮以文棲心以静丨丨晨丨徽言夕永)
蘋藻映(張融海賦丨丨留丨荷芰提隂)蟬佩映(孔稚圭為王敬則讓司空表丨丨之丨則左右交輝龜組之華則縱)
(横吐耀)地井映(梁簡文帝大同哀辭驗天蘭之所受知丨丨之可丨)浮野映(梁簡文帝侍遊新亭詩曉光丨丨丨)
(朝烟承日㢠廻)紅輪映(沈約新婚詠丨丨丨早寒畫扇迎初曙)斜簪映(沈約携手曲丨丨丨秋水開鏡比春籹)
瑶装映(沈約詩丨丨丨層綺金服炫雕欒)孤燭映(江淹銅爵妓樂府清夜何湛湛丨丨丨蘭幕)金甲映
(江淹勅為朝賢荅劉休範書蜺旌外江虹艗中水丨丨丨平陸鐵馬炤長原)女圭映(江淹詩宵月輝西極丨丨丨東海)
團紗映(庾肩吾賦得轉歌扇丨丨丨似月蟬翼望如空)紅籹映(張正見情詩艷粉驚飛蝶丨丨丨落花)井桃
映(張正見輕薄篇丨丨丨水落門柳雜風斜)金璫映(張正見詩玉女臨芳鏡丨丨丨彩椽)貂鼹映(邢邵為彭城王)
(韶讓侍中表丨丨丨首日月在躬)雀釵映(江總為陳六宫謝表鶴籥晨啓丨丨曉丨)星旗映(徐陵樂府丨丨丨疎)
(勒雲陣上祁連又岑文本正日臨朝詩拂蜺九旗映儀鳳八音殊)長橋映(庾信詠畫屏風詩狭石分花徑丨丨丨水門)
百重映(盧思道詩楚山丨丨丨吴江萬仞清)澄潭映(沈佺期興慶池應制詩碧水風丨丨丨遠空紫雲香駕御微)
燈火映(白居易詩理曲管絃聞後院熨衣丨丨丨深房)離離映(皮日休小松詩結根幸得地且免丨丨丨)疎堪
映(陸龜蒙小松詩微霜静可分片月丨丨丨)青山映(吴師道凌歊臺詩丨丨空丨當塗水)
病(皮命切憂也苦也說文曰疾加也)
韻藻憂病(詩嬛嬛在疚箋嬛嬛然孤特在丨丨之中爾雅痯痯瘐瘐病也注皆賢人失志懷丨丨也白居易詩若問樂天)
(丨丨否樂天知命了無憂又莊子予適有幽丨之丨方且治之未暇治天下也)養病(禮記酒者所以養老也所以丨丨也宋史)
(程戡傳戡告老章累上終弗聽乃再上章曰臣老疾劇矣高奴尤勁兵為要地豈丨丨所也皮日休詩一炷濃香丨丨酲)謝病
(戰國策蔡澤入秦應侯因丨丨請歸相印蔡澤相秦王數月人或惡之懼誅乃丨丨歸相印史記魏其傳魏其丨丨屏居田南山之)
(下又周勃傳勃丨丨杜門後漢書李通傳通為宰相丨丨不視事連年乞骸骨帝每優寵之令以公位歸第養疾通復固辭積二歲)
(乃聽南史孝義傳徐孝嗣故吏沈昇之說曰君受恩二祖而更參維新之政孰與超然丨丨高枕家園則與松柏比操風霜等烈豈)
(不美耶北史王孝籍傳在省不得志奏記于牛弘曰丨相如之丨無官可以免發梅福之狂非仙所能避陳子昂遇司議詩丨丨南)
(山下幽卧不知春劉因詩丨丨三公掾分司五嶺南)非病(家語子貢相衛結駟連騎過原憲憲攝敝衣冠見之子貢曰子病乎)
(憲曰無財者謂之貧學道而不能行謂之病若憲貧也非病也宋之問詩撫已貧丨丨時来本不愚秦觀詩焉知懶是真但覺貧丨)
(丨)内病(史記吴王濞傳吴王身有丨丨不能朝請二十餘年)移病(漢書韓延夀傳守左馮翊行縣至高陵民有昆弟相)
(與訟田自言延夀大傷之丨丨不聽事因入卧傳舍閉閤思過一縣莫知所為此兩昆弟深自悔願以田相移不敢復争)老病
(南史薛包好學術弟求分財包不能止奴婢取丨丨者曰與我共事久也田廬取荒頓者曰我少時所治意所戀也器物取朽敗者)
(曰我服食久身口所安也言行錄宋張詠知成都參軍丨丨廢事公責曰何故不歸參軍去以詩留别曰秋光都似宦情薄山色不)
(如歸興濃公驚曰吾過矣留而慰之張養浩長安孝子賈海詩况我丨且丨累汝無幾時方䕫詩飄零骨肉憐杯酒丨丨形骸戀破)
(裘)競病(南史曺景宗傳景宗振旅凱入帝扵華光殿宴飲聯句令沈約賦韻景宗不得韻意色不平啓求賦詩詔令約賦韻)
(時韻已盡惟餘丨丨二韻景宗便操筆斯湏而成曰去時皃女悲歸来笳鼓競試問行路人何如霍去病帝歎不已蘇軾詩騷人未)
(要逃丨丨又將軍丨丨自詩名)病病(莊子里人有病里人問之病者能言其病然其丨丨者猶未病也淮南子衆人皆知利利)
(而丨丨也唯聖人知病之為利而利之為病)無病(淮南子良醫者常治丨丨之病故丨丨蘇軾䟦東皐子傳後人之至樂莫)
(若身丨丨而心無憂傳燈錄藥是病病是藥到頭兩事湏拈却亦無藥亦丨丨正是真如靈覺性)佯病(說苑太宰嚭讒于吴)
(王曰王伐齊子胥諫不用因輙丨丨不行王不可不備)癖病(柳子厚書好辭工書皆丨丨也吾不幸早得二病日思砭鍼攻)
(熨卒不能去)俗病(孟郊詩衣敝得古風居山無丨丨)禪病(黃庭堅詩多慮乃丨丨圓覺經大悲世尊快樂丨丨)去
病(史記衛將軍驃騎傳大將軍姊子霍丨丨年十八幸為天子侍深中善騎射為剽姚校尉封冠軍侯驃騎將軍所將常選然亦敢)
(入常與壮騎先其大將軍軍亦有天幸未嘗困絶也由此日以親貴比大將軍乃益置大司馬位大將軍驃騎將軍皆為大司馬定)
(令秩禄與大將軍等吴志陸抗傳䟽曰昔匈奴未滅丨丨辭館漢道未純賈生哀泣梁簡文帝譲驃騎揚州刺史表元狩之中始自)
(丨丨永平之建特授劉蒼又北史路丨丨傳丨丨平陽人齊河清初為侍御史彈劾不避貴戚以正直知名為饒陽令明閑時務人)
(不敢欺武平四年為成安令輦轂之下舊號難為丨丨消息事宜以理抗荅𫝑要之徒莫不憚其風格)
何憚病(左傳心則不競丨丨於丨)七年病(孟子猶丨丨之丨求三年之艾)狗馬病(漢書嚴助傳有丨丨之丨)
(不能勝服又鮑照與伍侍郎詩子無金石質吾有犬馬病庾肩吾東城門病聯句一逢犬馬病賁育罷驅馳)嬰皃病(後漢)
(書王符傳丨丨有常丨貴臣有常禍魏志袁紹傳建安五年太祖自東征備田豐說紹襲太祖後紹辭以子病不許豐舉杖擊地曰)
(夫邅難遇之機而以丨丨之丨失其會惜哉)張遼病(魏志張遼傳遼病孫權十萬衆圍合肥遼將八百人䧟陣後權勅諸)
(將曰丨丨雖丨不可當也)未嘗病(唐書張萬福傳萬福年九十禄食七十年丨丨一日言丨)子桑病(莊子子輿與子)
(桑為友霖雨十日子輿曰丨丨殆丨矣褁飯食之)心腹病(韓非子秦之有韓若人之有丨丨之丨也)喉口病(淮南)
(子丨丨有丨無害於息不可鑿也)詩八病(詩格沈約云丨有丨丨謂平頭上尾蜂腰鶴膝大韻小韻旁紐正紐姚合詩丨)
(標丨丨外心落百憂中)長卿病(陸倕詩丨丨丨猶在修齡疾未袪)維摩病(李商隠詩丨丨一室雖多丨馬祖常)
(潘居士施飯詩山中丈室丨丨丨獨向長松挂衲衣)百一病(維摩經是身為災丨丨丨惱一大增損則丨丨丨生四大增損)
(四百四病同時俱作)牛呞病(楞嚴經僑梵鉢提于過去劫輕弄沙門世世有丨丨丨)
性不畏病(普書庾衮傳咸寧中大疫二兄俱亡次兄毗復殆癘氣方熾父母諸弟皆出次于外衮獨留不去曰衮丨丨丨)
(丨遂親自扶持毗病亦差衮亦無恙)
增心病(易坎為水其於人也為加憂為丨丨䟽憂其險難故丨丨也詩願言思伯使我心痗䟽伯既久而不来每思此伯使)
(我丨丨)除病(書若藥弗瞑眩厥疾弗瘳䟽言藥毒乃得丨丨)瘝病(書厥終知藏瘝在傳賢智隠藏丨丨在位䟽瘝從病)
(類故言丨丨小人殘暴在下故以病言之)五病(書惟官惟反惟内惟貨惟来䟽以丨丨所在不罰不刑使得列于五過此獄吏)
(之罪)瘦病(詩魴魚赬尾箋君子仕于亂世其顔色丨丨如魚勞則尾赤蘇軾詩却因丨丨出竒骨鹽車之厄寧非天)手病
(詩予手拮据予所捋茶予所蓄租予口卒瘏傳丨丨口病故能免于大鳥之難)口病(見上)詬病(詩式相好矣無相猶矣箋)
(言時人骨肉用是相愛好無相丨丨也宋史喻樗傳嘗曰推車者過艱險則相丨丨及車之止也則欣然如初士之于國家亦若是)
(而已)酒病(詩憂心如酲䟽既醉得覺而以丨為丨普書石季龍載記季龍疾小瘳不知斌之廢也責曰燕王不在内耶呼来左)
(右言王丨丨不能入杜甫詩老人因丨丨堅坐待君傾姚合詩看野風情遠尋花丨丨成李商隠詩水風醒丨丨霜月曝衣輕韓偓)
(詩春寒宜丨丨夜雨入鄉愁)相病(詩不令兄弟交相為瘉䟽天下善人少惡人多惡人丨丨欲令王教之)罷病(詩武)
(人東征不皇朝矣箋將率受王命東行而征伐役人丨丨必不能正荆舒使之朝于王汲冢周書文王宅程三年大荒乃召冢卿及)
(百執事之人朝于大廷問丨丨之故政事之失刑罰之戾哀樂之尤賓客之盛用度之費及關市之征山林之匱田宅之荒溝渠之)
(害怠惰之過驕頑之虐水旱之災注程地名在岐州左右)餓病(詩周餘黎民靡有孑遺箋周之衆民多有死亡者矣幸其餘無)
(有孑遺者言又丨丨也)扶病(禮記叔孫武叔朝見輪人以其杖關轂而輠輪者䟽謂作輪之人以丨丨之杖關穿車轂中而)
(廻轉其輪劉禹錫送裴處士應舉詩老大希逢舊隣里為君丨丨到芳山蘇軾詩呼皃掃月榭丨丨及良時李士瞻牙笏詩丨丨朝)
(明主臨軒問老臣)久病(周禮考工記疢疾險中注牛有丨丨則角裏傷許渾詩丨丨先知雨長貧早覺秋)受病(周禮)
(考工記斵目不荼則及其大修也筋代之丨丨䟽筋在弓與幹為力今弓幹省節目用力不得其所則幹不用力故筋代幹丨丨又)
(斵摯不中膠之不均則及其大修也角代之丨丨注幹不均則角蹴折也)疵病(爾雅棆無疵䟽棆木也無丨丨因名之蘇軾記)
(歐陽公論文丨丨不必待人指摘多作自能見之)木病(爾雅瘣木苻婁注謂丨丨尫僂癭腫無枝條普書五行志春與秋氣)
(隂陽相敵丨丨金盛故能相并而致羊□)問病(左傳宣子田于首山舍于翳桑見靈輙餓丨其丨曰不食三日矣食之)恤
病(左傳普原縠宋華椒衛孔逹曺人同盟于清丘曰丨丨討貳于是卿不書不實其言也魏志蔣濟傳濟上䟽曰夫欲大興功之)
(君先料其民力而噢咻之勾踐養胎以待用昭王丨丨以雪仇故能以弱燕服強齊羸越滅勁吴)離病(左傳孔悝立莊公莊)
(公害故政欲盡去之先謂司徒瞞成曰寡人丨丨于外久矣子請以嘗之注故政輙之臣)鄭病(穀梁宋皇瑗帥師取鄭師于雍)
(丘傳取易辭也以師而易取丨丨也)詐病(史記孝文帝紀吴王丨丨不朝就賜几杖)巫病(史記孝武帝紀游水發根乃言)
(曰上郡有丨丨而鬼下之上召置祠之甘泉注游水縣名發根人名)楚病(史記周紀代見韓相國曰楚圍雍氏期三月也今五)
(月不能拔是丨丨也今相國乃徵甲與粟于周是告丨丨也)何病(史記孔子世家顔回曰夫子之道至大故天下莫能容雖)
(然夫子推而行不容丨丨不容然後見君子後漢書袁紹傳韓馥舉冀州以譲袁氏馥長史耿武别駕閔純騎都尉沮授諫曰袁紹)
(孤客窮軍仰我鼻息奈何欲以州與之馥曰我袁氏故吏且才不如本初度德而譲古人所貴諸君獨丨丨焉)稱病(史記司馬)
(相如傳家貧無以自業素與臨卭令王吉相善吉曰長卿久宦游不遂而来過我於是相如乃舍都亭臨卭令繆為恭敬日往朝相)
(如相如初尚見之後丨丨使從者謝吉吉愈益謹肅又相如口吃而善著書常有消渴疾其進仕宦未嘗肻與公卿國家之事常丨)
(丨閑居不慕官爵)診病(史記扁鵲倉公傳太倉公更受師同郡元里公乘陽慶傳黃帝扁鵲之脉書五色丨丨知人死生)
經病(史記扁鵲倉公傳少陽初代代者丨丨注王叔和代脉經云来數而中止不能自還因而復動者名曰)中病(史記)
(平津侯主父傳汲黯曰弘位在三公奉禄甚多然為布被此庭詰詐也上問弘弘謝曰有之夫九卿與臣善者無過黯然今日)
(弘誠丨弘之丨)末病(史記貨殖傳丨丨則財不出農病則莫不辟矣)農病(見上)治病(漢書高帝紀注漢律吏二千石)
(有予告有賜告予告者在官有功最法所當得也賜告者病滿三月當免天子優賜其告使得帶印綬將官屬歸家丨丨淮南子聖)
(王以治民造父以治馬醫酪以丨丨同財而各自取焉注醫酪越醫也洛陽伽藍記管輅善卜華佗丨丨左慈方術)辭病(後漢)
(書郭丹傳丹至京師常為都講諸儒咸敬重之大司馬嚴光請丹丨丨不就)狂病(後漢書郅惲傳莽使黃門近臣脅惲令自)
(告丨丨恍惚不覺所言惲乃瞋目詈曰所陳皆天文聖意非狂人所能造又禰衡傳孔融愛衡才數稱𫐠于曺操操欲見之而衡素)
(相輕疾自稱丨丨不肻往)毁病(後漢書樊儵傳儵謹約有父風事後母至孝及母卒哀思過禮丨丨不自支世祖常遣黃門朝)
(暮送饘粥)被病(後漢書虞延傳建武初除細陽令每至歲時伏臘輙休遣徒繫各使歸家有囚于家丨丨自載詣獄既至而死)
(延率吏掾史殯於門外百姓感悅古豔歌妻卒丨丨行不能相随五里一反顧六里一徘徊)母病(後漢書賈逵傳逵母有疾)
(帝以錢二十五萬使馬防與之謂防曰賈逵丨丨此子無人事于外屢空則從孤竹之子于首陽山矣)羸病(後漢書耿䕫傳)
(鮮卑馬多丨丨遂畔出塞夔不能獨進以不窮追左遷雲中太守普書何曾傳阮籍負才放誕曾面質籍於文帝座帝曰此子丨丨)
(若此君不能為我忍耶古木蘭詩老人舊丨丨何以強自扶韓偓詩交親流落身丨丨)寢病(後漢書桓榮傳榮嘗丨丨太子)
(朝夕遣巾傅問病賜以珍羞帷帳奴婢又宋均傳均出為河内太守政化大行均常丨丨百姓耆老為禱請旦夕問起居其為民愛)
(若此)移病(後漢書翟酺傳時尚書有缺詔將大夫六百石以上試對高第者補之酺自恃能高而忌故太史令孫懿恐其先用)
(乃往候懿既坐言無所及唯涕淚流連懿怪而問之酺曰圖書有漢賊孫登將以才智為中官所害觀君表相似當應之懿憂懼丨)
(丨不試由是酺對第一拜尚書傅咸相諭草黃紙故事鋪不上皆取急與自頃多廢輙皆丨丨前門自今以後尚書鋪上不&KR0008;急司)
(空曙詩丨丨居荒宅安貧著敗衣)癎病(後漢書王符傳哺乳多則生丨丨富貴盛而致驕疾南史徐羡之傳義熙十四年朱)
(興妻周生子道扶年三歲先得丨丨周因其病發掘地生埋之為道扶姑䨇女所告)療病(後漢書王符傳凡丨丨者必知脉之)
(虚實氣之所結然後為之方故疾可愈而夀可長也北史崔季舒傳季舒為徐州刺史坐事為御史所劾武成居蕃曾病文宣令季)
(舒丨丨備盡心力大寧初追還引入慰勉)請病(後漢書宋均傳贊宋均逹政禁此妖禜禽蟲畏德子民丨丨)疾病(後漢)
(書東夷&KR1070;傳其人性愚慤少嗜欲不請匄男女皆衣曲領其俗重山川山川各有部界不得妄相干涉同姓不婚多所忌諱丨丨死)
(亡輙捐棄舊宅又星經木星守天下和平留四十日五穀豐人安吉無丨丨天子有令德)殘病(魏志齊王傅詔曰屬到市觀見)
(所斥賣官奴婢年皆七十或癃疾丨丨所謂天民之窮者也其悉遣為良民若有不能自存者郡縣振給之)癡病(魏志陶謙)
(傳注西羌宼邊皇甫嵩陶謙大破之及軍罷還百寮高會張温屬謙行酒謙衆辱温温怒使謙於邊時温于宫門見謙謙仰曰謙自)
(謝朝廷豈為公耶温曰恭祖丨丨尚未除耶遂為之置酒待之如初)愈病(魏志王粲傳注陳琳作諸書及檄草成呈太祖太祖)
(先苦頭風是日疾發卧讀琳所作翕然而起曰此丨吾丨數加厚賜)忍病(魏志華佗傳有一士大夫不快佗云君病甚當破腹)
(取然君夀亦不過十年病不能殺君丨丨十歲夀俱當盡不足故自刳裂士大夫不耐痛癢必欲除之佗遂下手所患尋除十年竟)
(死)大病(吴志陸抗傳時師旅仍動百姓疲弊抗上䟽曰臣聞易貴随時傳美觀釁苟聽諸將狗名窮兵黷武動費萬計士卒)
(彫瘁寇不為衰而我已丨丨矣)作病(普書顧榮傳惟酒可以忘憂但無如丨丨何耳元好問飲酒詩丨丨知奈何妾婦良區區)
尫病(普書山該傳山淳山允並少丨丨形甚短小而聰敏過人)篤病(普書曺志傳邅母憂居喪過禮因此丨丨)&KR1221;病
(普書苟晞傳晞刑政苛虐縱情肆欲閻亨以書固諫晞殺之中郎明預聞之乃丨丨諫晞譙周諫後主遊觀聲樂䟽世祖初入河北)
(望風慕義者至于丨丨齎棺襁負而至)多病(普書衛玠傳玠丨丨體羸南史王僧佑傳幼聰悟雅為從兄儉所重為著作郎)
(遷司空祭酒謝病不與公卿游齊高帝謂王儉曰卿從可謂朝隠答曰臣從非敢妄同高人直是愛閒丨丨耳法言周之人多行秦)
(之人丨丨庾信詩茂陵忽丨丨淮陽實未痊孟浩然詩不才明主棄丨丨故人疎杜甫詩魯鈍仍丨丨逢迎遠復迷韓偓詩丨丨無)
(心選勝遊蘇軾詩丨丨顛毛却未華元好問詩落魄宜丨丨艱危更百憂蕭國寳閒居詩獨醒無酒債丨丨為詩勞劉因與客會飲)
(詩丨丨留侯寧復偉長身諸葛但如癡趙孟頫秋懷詩丨丨馬卿聊假日數竒李廣不逢時)穢病(普書紀瞻傳以臣丨丨之)
(餘妨官固職)熱病(南史宋武帝紀素有丨丨坐卧常湏冷物後有人獻石牀寢之極以為佳乃嘆曰木牀且費何况石耶即)
(令毁之又吕僧珍傳僧珍疾病語親舊曰吾昔在蒙縣丨丨發黃時必謂不濟主上見語卿有富貴相必當不死俄而果愈北史崔)
(瞻傳瞻經丨丨面多瘢痕然雍容可觀辭韻温雅)悸病(南史何偃傳侍中顔竣與偃俱在門下以丈義賞會相得甚歡及偃)
(代竣領選竣憤懣與偃遂隙竣時權傾朝野偃不自安遂發丨丨孝武遇偃既深備加醫療乃得差)貧病(南史齊竟陵王子良)
(傳九年都下大水吴興偏劇子良開倉振救丨丨不能自立者於第北𪠘收養給衣及藥顔延之陶徵士誄居備勤儉躬兼丨丨人)
(否其憂子然其命又庭誥文富則盛丨則丨蘇軾詩世俗可知丨則丨神仙可學道之餘)同病(南史任昉傳丨丨相憐綴河上)
(之悲曲恐懼寘懷昭谷風之盛典孟浩然送席大詩知君命不偶丨丨亦同憂)朽病(南史陳暄傳暄嗜酒無節操其兄子秀憂)
(之致書于暄友何胥冀以諷諫暄聞之與秀書曰吾既寂漠當世丨丨殘年産不異于顔原名未動于卿相若不日飲醇酒復欲安)
(歸)疲病(南史沈麟士傳明府德履冲素留心山谷是以披褐負杖忘其丨丨阮籍辭蔣太尉辟命奏記方將耕于東臯之陽)
(輸黍稷之稅以避當塗者之路負薪丨丨足力不彊古飛鵠行忽然卒丨丨不能飛相随陳子昂酬暉上人詩寧知人世裏丨丨苦)
(攀緣)屋病(北史源賀子懷傳懷恒語人曰為政貴當舉綱何必湏大子細也如為屋但外望高顯楹棟平正足矣斧斤不平非)
(丨丨也)一病(北史宋游道傳文㐮疑温子昇繫諸獄而餓之死棄屍道傍游道收而葬之文㐮謂曰吾近書與京師諸貴論)
(及朝士云卿僻于朋黨將為丨丨今卿真是重舊節義人此情不可奪子昇我本不殺之卿葬之何所憚)急病(北史蠕蠕國傳)
(論至如蠕蠕者匈奴之裔魏氏祖宗揚威耀武驅其畜産收其部落翦之窮髮之野逐之無人之鄉豈好肆兵極銳凶器不戢蓋亦)
(丨丨除惡事不得已)聲病(唐書選舉志衆科之目進士為尤貴及其後世俗益媮薄上下交疑因以謂其丨丨可以為有司之)
(責舍是則汗漫無所守遂不能復易皮日休詩其中有丨丨於我如蜒蟬)政病(唐書杜希全傳獻體要八章砭切丨丨)痺
病(唐書崔晦叔傳父喪客高郵卧苫終制地下濕因得丨丨不樂進取晚好黃老清淨術故所居官未久輙去)利病(宋史)
(英宗紀詔轉運使察獄訟調役丨丨大者以聞曺植與楊德祖書劉季緒才不能逮于作者而好詆訶文章掎摭丨丨潘尼安身論)
(動者吉凶之端也語者榮辱之主也求者丨丨之幾也行者安危之决也耶律楚材和張敏之詩典刑陳故事丨丨上封章)託
病(宋史趙湘傳湘言朝者多後時乃入望勅正衙門主者察晚至以懲其慢若風雨寒暑丨丨不朝者罪之)時病(宋史程瑀)
(傳苟且之習復成黨與之私寖廣最丨丨之大者又陳騤傳騤䟽三十條皆切於丨丨)瞀病(莊子予少而自游于六合之内)
(予適有丨丨有長者教予曰若乘日之車而遊于襄城之野今予病少痊予又且復遊于六合之外)補病(莊子静默可以丨丨)
(眥&KR2663;可以休老)理病(拾遺記元始元年植分枝荷名曰低光食之令人口氣常香益脉丨丨)風病(神異經西天大荒有)
(馬其大二文日行千里至日中而汗血乘者當以絮纏頭以辟丨丨)邪病(𫐠異記北方荒外有石湖方十里中有横公魚夜即)
(化為人刺之不入煑之不死若以烏梅二七箇煑之即熟可治丨丨)指病(南方草木状寧浦有杜荆丨丨自愈)臧病(翼奉)
(地震為后舅封事丨丨則氣色發于面體病則欠伸動于貎)蠲病(郭璞帝臺漿贊帝臺之水飲丨心丨)嘉病(傳休奕墻)
(上難為趨樂府貧主屣弊履整此藍縷衣客曰丨丨乎正色意無疑)痁病(謝朓酬德賦昔丨丨於漳濱思繼歌而莫寫)年
病(邢邵詩丨丨從横至動息不自安)葉病(盧照隣病梨𣗳賦修幹罕䨇枯條每隻丨丨多紫花凋少白)羈病(駱賓)
(王詩驩娱百年促丨丨一生侵)拙病(張九齡詩丨丨宦情少羈聞秋氣悲)衰病(孟浩然宴張别駕新齋詩士元多賞激丨)
(丨恨無能蘇軾詩丨丨難堪送客悲陳高詩邇来丨丨更畏熱呼呌欲狂揮汗珠王惲詩自嗟丨丨客愁卧瘴江烟)卧病(孟浩)
(然詩南陌春將晚北窗猶卧病宋之問有所思詩一朝丨丨無相識三春行樂在誰邊岑參送樊侍御詩丨丨窮巷晚忽驚驄馬来)
(杜甫詩丨丨淹為客蒙恩早厠儒白居易詩謫居丨丨潯陽城趙孟頫秋懷詩黃菊欲開人丨丨可憐三逕已荒蕪)抱病(沈佺)
(期初逹驩州詩夜則忍饑卧朝則丨丨走李商隠詩劉楨元丨丨虞寄數辭官陳高詩江頭無計問歸舟丨丨羈棲古寺幽)忘
病(錢起酬劉起居卧病詩味道能丨丨過庭更學詩)積病(包佶詩丨丨攻難愈銜恩報轉微)狸病(元稹和樂天詩)
(丨丨翻随鼠驄羸反作駒)鶴病(劉禹錫悼往詩猿愁斷腸呌丨丨翹趾立)帶病(喻鳬懷渭南張少府詩春城丨丨别秋塞)
(見除書)冷病(姚合親仁里居詩飲酒自緣防丨丨尋人多是為閒行)拖病(韓琦詩丨丨湏從祓禊遊)示病(韓琦)
(跋維摩像顧長康首剏維摩詰像有清羸丨丨之容隠几忘言之状蘇軾詩丨丨維摩原不病)切病(蘇軾䟦養生論後嵇叔夜)
(養生論頗丨余丨故手寫數本)詩病(蘇軾詩丨丨莫訶誥又丨丨逢春轉深痼愁魔得酒暫奔忙又題柳子厚詩後詩湏要有)
(為而作用事當以故為新以俗為雅好竒務新乃丨之丨柳子厚晚年詩知丨丨者也)四病(蘇軾跋張益孺清淨經後佛言)
(作止任滅是謂丨丨)語病(黃庭堅題䟦或言子瞻不當目伯時為前身畫師流俗人不領便是丨丨)二病(黃庭堅題䟦有)
(所欲則富者取之有所畏則貴者奪之清老離此丨丨則長有之)留病(陸游詩丨丨壓灾年)訾病(陸游䟦陸子疆家書)
(吾友伯政持其先君子家問来讀之累日不厭使學者皆能如此孰得而丨丨之)驥病(趙孟頫詩丨丨思豐草鴻冥羡遠天)
嬾病(劉因詩出門紛擾互相尋常使幽人丨丨深)
僕馬病(詩我馬瘏矣我僕痡矣箋臣既動勞於外丨丨皆丨)衆草病(詩秋日淒淒百卉具腓箋涼風用事而丨丨皆)
(丨)毁瘠病(禮記孔子曰身有瘍則浴首有創則沐病則飲酒食肉丨丨為丨君子弗為也又左傳夏大旱公欲焚巫尫注)
(巫尫女巫也或以為尫非巫也瘠病之人其面上向俗謂天哀其病恐雨入其鼻故為之旱是以公欲焚之)民弗病(榖梁)
(傳古者稅什一不外求而上下皆足雖累凶年丨丨丨也又宋史宋璫傳璫知蘇州疾益甚人或勸其謝疾北歸璫曰天子以民病)
(俾我綏撫我以身病而辭焉非臣子之義也)霜露病(史記公孫弘傳君不幸罹丨丨之丨何恙不已乃上書歸乞骸骨是)
(章朕之不德也)兄子病(後漢書第五倫傳或問倫有私乎對曰吾丨丨常丨一夜十往退而安寝吾子有疾雖不省視而竟)
(夕不眠若是者豈謂無私乎)行蟲病(普書五行志永昌二年百姓訛言丨丨丨)石刺病(南史王僧孺傳僧孺工屬)
(文善楷隸多識古事侍即金元起欲注素問訪以砭石僧孺荅曰古人當以石為針必不用鐵說文有此砭字許慎云以丨丨丨也)
(東山經高氏之山多針石郭璞云可以為砭針春秋美疢不如惡石服子慎注云石砭石也無復佳石故以鐵代之爾)筆不
病(宣和書譜裴潾隸書為時推右晚歲行草尤勝其耿耿流於毫端者丨丨丨而韻自高)當門病(宋道璵贈張始均詩)
(子深懷璧憂余有丨丨丨)一日病(劉禹錫哭王僕射詩子輿丨丨丨勝公千載歸)楚客病(劉商詩丨丨經年丨孤舟)
(人事稀)不耐病(吴莱問五臟詩汝仍丨丨丨虚躁復善顰)文園病(台哈布哈詩侍臣亦有丨丨丨卧聽龍墀鼓吹聲)
膏肓病(劉基詩那無跗扁醫而有丨丨丨)相是病(金剛經注丨丨丨法非法是藥三皆不取病藥俱遣)
人極于病(書罰懲非死丨丨丨丨傳刑罰所以懲過非殺人欲使惡丨丨丨丨苦莫敢犯)以情度病(唐書甄權)
(傳古之上醫要在視脈病乃可識病與藥值惟用一物攻之氣純而愈速今之人不善為脈丨丨丨丨多其物以幸有功譬獵不知)
(兔廣絡原野冀一人𫉬之術亦䟽矣)
柄(陂病切本也權也柯也同棅)
韻藻德柄(易謙丨之丨也參同契反者道之驗弱者丨之丨李尤麈尾銘撝成丨丨言為訓辭陸雲嘲禇常侍文謙也者)
(致敬以存其位者也謙之不存丨無丨矣)為柄(易坤為地為文為衆丨丨䟽丨丨取其生物之本也禮記以四時丨丨故事可)
(勸也)大柄(禮記禮者君之丨丨也宋史趙普傳為邦在乎任人任人在乎公正公正之道莫先扵賞罰斯為政之丨丨也又尹)
(洙傳兵有六弊雖委丨丨不無疑貳復命貴臣監督進退皆由中御失於應變六也劉禹錫上裴相公啓功成偃節復執丨丨)義
柄(禮記聖王修丨之丨禮之序以治人情)八柄(周禮天官太宰以丨丨詔王馭羣臣一曰爵二曰禄三曰予四曰置五曰)
(生六曰奪七曰廢八曰誅魏志彭城王據傳詔削縣二千戶以彰丨丨與奪之法梁元帝與武陵王書獨運四聰坐揮丨丨沈約梁)
(大觀舞歌昭播九功肅齊丨丨庾信紇干弘神道碑匡贊七德謨猷丨丨)政柄(左傳蕞爾國而三世執其丨丨其用物也弘矣)
(取精也多矣賈誼新書賞罰者丨之丨也胡曾上路相公啟早執化權久司丨丨)權柄(左傳子孔當國為載書以位序聽政)
(辟䟽子孔性好專權與大夫設盟自羣卿諸司以下皆以位之次序一聽執政之法不得干與朝政令其丨丨在已也漢書劉向傳)
(夫大臣操丨丨持國政未有不為害者也南史何尚之傳尚之立身節約執衡當朝畏遠丨丨親故一無薦舉既以此致怨亦以此)
(見稱五代史雜傳梁亡叚凝率精兵五萬䧏唐莊宗賜以錦袍御馬明日凝奏故梁姦人趙巖張漢傑等十餘人侮弄丨丨殘害生)
(靈請皆族之淮南子楚莊王傷文無畏之死于宋也奮袂而起衣冠相連于道遂成軍宋城之下丨丨重也班彪王命論故雖邅罹)
(厄會竊其丨丨勇如信布彊如梁籍成如王莽然卒潤鑊伏鑕烹醢分裂蔡琰悲憤詩漢季失丨丨董卓亂天常杜甫詩掌握有丨)
(丨衣馬自肥輕)斗柄(周語伶州鳩對問律辰在丨丨注辰日月之會丨丨斗前也屈原遠遊&KR1158;彗星以為旍兮舉丨丨以為麾)
(崔駰與竇憲書建天樞執丨丨其所以𫉬譏于時垂愆于後者何也蓋在滿而不挹位冇餘而仁不足也隋煬帝月夜觀星詩更移)
(丨丨轉夜久天河横楊炯詩玄律葭灰變青陽丨丨臨沈佺期寒食夜詩丨丨更初轉梅香暗裏殘高適别張少府詩馬頭向春草)
(丨丨臨高城岑參送二十二兄詩丨丨欲東指吾兄方北遊杜甫詩一别星橋夜三移丨丨春韓愈詩憶昔與君同貶官夜渡洞庭)
(看丨丨杜牧詩吾欲東召龍伯翁上天揭取北丨丨陸龜蒙詩幾時當丨丨同上步綱壇徐鉉七夕應令詩丨丨易傾離恨促河流)
(不盡後期長孔武仲寄范清老詩不愁丨丨随春轉祗怕梅花學雪飛黃庭堅衡雪宿新寨詩山銜丨丨三星沒雪共月明千里寒)
(貢師泰詩故人别後遥相望夜夜空随丨丨東又南史何承天傳張永嘗開玄武湖遇古塚塚上得一銅丨有丨文帝以訪朝士承)
(天曰此亡新威斗王莽三公亡皆賜之一在塚外一在塚内時三台居江左者惟甄邯為大司徒必邯之墓俄而永又啓塚内更得)
(一斗復有一石銘大司徒甄邯之墓)六柄(齊語桓公自莒反齊管子曰聖王之治天下也慎用其丨丨焉注柄本也丨丨生殺)
(貧富貴賤也崔篆慰志賦丨丨制于家門兮王綱摧以陵遲)操柄(漢書賈山傳富貴者人主之丨丨也宋史洪咨䕫傳威福)
(丨丨收還掌握淮南子主術者君人之事也所以因作任督責使羣臣各盡其能也明攝㩲丨丨以制羣下提名責實考之參伍所)
(以使人主秉數持要不妄喜怒也新語道因權而立德因𫝑而行不在其位者則無以齊其政不丨其丨者則無以正其時)魁
柄(漢書梅福傳論王氏書親親之道全之為右當教以忠孝之道今乃尊寵其位授以丨丨使之驕逆參同契御政之首鼎新莗)
(故管括微密開舒布寳要道丨丨統化綱紐爻象内動吉凶外起)授柄(漢書梅福傳倒持太阿丨楚其丨)兵柄(漢書)
(爰盎傳綘侯為太尉本丨丨宋史李濤傳楊邠周祖共掌機密史弘肇握丨丨)朝柄(漢書劉向傳齊有田崔衛有孫甯魯有季)
(孟常掌國事世執丨丨宋史任伯雨傳徽宗初政伯雨首擊章惇曰惇久竊丨丨迷國罔上)麈柄(普書王導傳妻曺氏性妬)
(導密營别館以處衆妾曺氏將往導恐妾被辱遽令命駕猶恐遲之以所執丨尾丨驅牛而進司徒蔡謨戲曰朝廷欲加公九錫導)
(謙退而已謨曰不聞餘物惟有短轅犢車長柄麈尾導大怒五代史唐家人傳破蜀蜀之貴臣大將自王宗弼以下皆争以蜀寳貨)
(妓樂奉崇韜父子而魏王所得匹馬束帛唾壺丨丨而已)長柄(見上世說陸士衡初入洛咨張公所宜詣劉道真是其一陸既)
(往劉無他言唯問東吴有丨丨壺盧卿得種来否陸殊失望乃悔往楊萬里夏口詩鹿葱觧插纖丨丨金鳳仍開最小花)二柄
(韓非子明主之所導制其臣者丨丨而已矣丨丨刑德也殺戮之謂刑慶賞之謂德新論練人謀者抱五德之美握丨丨之要五德)
(者智信仁義嚴也丨丨者賞罰也)常柄(陸機豪士賦序人主操其丨丨天下服其大節)談柄(庾信送炅法師葬詩玉匣)
(摧丨丨懸河落辯鋒孟浩然臘月八日詩講席&KR0829;丨丨泉堂施浴衣劉禹錫詩高筵丨丨一麾拂講下聽徒如醉醒温庭筠詩學筵)
(開綘帳丨丨發洪鐘羅隠投鹽鐵裴郎中啓言泉晚浃未忘淘灑之功丨丨時廻别借齒牙之助傳燈錄棲雲寺大朗法師每談論)
(手執松枝以為丨丨)讒柄(杜甫詩結舌防丨丨)松柄(孟郊詩吟聽碧雲語手把青丨丨)文柄(姚合寄陕府郭冏端)
(公詩三年住西京相府執丨丨楊大法文程大昌權禮部侍郎一時丨丨舉屬公其成就人才不可計)犀柄(陸龜蒙詩逢談)
(捉丨丨皮口休詩丨丨當風揖蘇軾詩高論發丨丨)
尺寸柄(史記魏豹彭越傳贊得攝丨丨之丨其雲蒸龍變欲有所會其度以故幽囚而不辭云)苕帚柄(貴耳集謝)
(道人賦苕帚詩掃此圖清淨愈掃愈不淨欲要掃教淨放下丨丨丨又黃庭堅詩掃門親帚柄)長鑱柄(杜甫詩長鑱丨丨白)
(木丨我生托子以為命袁桷詩日落丨丨丨天寒白苧衣)
增椎柄(書合止柷敔䟽柷如漆桶中有丨丨動而擊其旁所以作樂爾雅所以鼔柷謂之止䟽柷方二尺四寸深一尺八寸)
(中有丨丨連底挏之令左右擊止者其椎名)執柄(禮記尸酢夫人丨丨夫人授尸執足䟽尸酢夫人丨丨者爵為雀形以尾)
(為柄左傳樂王鮒侍坐于范宣子或告以欒氏至矣宣子懼桓子曰子為政欒氏自外子在位其利多矣既有利權又丨民丨何懼)
(焉後漢書馮衍傳衍䟽自陳曰昔在更始太原丨財貨之丨居倉卒之間據位食禄三十餘年而財産歲狭居處日貧淮南子事欲)
(鮮者丨丨持術得要以應衆執約以治廣處静持中運于璇樞以一合萬若合符者也陳琳檄曩者強秦弱主趙高丨丨專制朝權)
(威福由已)勺柄(周禮考工記黃金勺鼻寸衡四寸注衡謂丨丨龍頭也)豆柄(周禮考工記器中膞豆中縣注縣縣繩正)
(丨之丨)鞭柄(左傳犀兕尚多䟽兕出九德有一角角長三尺餘形如馬丨丨)齊柄(左傳趙鞅圍衛齊國觀陳瓘救衛得)
(普人之致師者子玉使服而見之曰國子實執丨丨而命瓘曰無辟普師豈敢廢命子又何辱簡子曰我卜伐衛未卜與齊戰乃還)
秦柄(史記張儀傳蘇秦告其舍人曰張儀天下賢士吾殆弗如也今吾幸先用而能用秦柄者獨張儀可耳)國柄(漢書)
(孝元皇后傳贊王莽之興由孝元后歴漢四世為天下母饗國六十餘載羣臣世權更持丨丨五將十侯卒成新都位號後漢書陳)
(元傳王莽專操丨丨以偷天下魏志夏侯太初傳官才用人丨之丨也管子大德不至仁不可以授丨丨新序孔子對哀公曰夫執)
(丨之丨履民之上懔乎如以腐索御犇馬高適上李右相詩鈞衡持丨丨柱石總賢經劉因白馬篇代天出威福丨丨誰當持)時
柄(後漢書鄧隲傳論委遠丨丨忠勞王室而終莫之免此樂生所以泣而辭燕也王周峡船梢詩有如提筆吏有如執丨丨)威
柄(後漢書丁鴻傳竇太后臨政憲兄弟各擅威權鴻因日食上封事曰夫丨丨不以放下利器不以假人注丨丨謂周禮八柄也)
(吴志諸葛瑾傳權咨瑾曰夫丨丨不專則其事乖錯如昔張耳陳餘非不敦睦至于秉𫝑自還相賊乃事理使然也又潘濬傳先是)
(濬與陸遜俱駐武昌共掌留事還復故時校事吕壹操弄丨丨奏按丞相顧雍右將軍朱據等皆見禁止唐書李綘傳今孽䜿就擒)
(方收丨丨宋史王綸傳高宗躬親政事收攬丨丨陳琳檄被以虎文奬䠞丨丨)刑柄(吴志諸葛瑾傳權咨瑾曰今曺叡幼弱隨)
(人東西此曺子丹等軰必當因此弄巧行態阿黨比周其為敗也焉得久乎所以知其然者自古至今安有四五人把持丨丨而不)
(離刺轉相蹄齧者也)蓋柄(普書天文志大帝上九星曰華蓋蓋下九星曰杠丨之丨也又星經華蓋十六星星在五帝座上正)
(吉帝道昌星傾邪大凶扛九星為華丨之丨也)物柄(普書五行志凡妖貌則以服言則以詩聽則以聲視不以色者五色物之)
(大分也在于眚祥故聖人以為草妖失丨丨之明者也)玉柄(南史張譏傳陳後主造丨丨麈尾新成親執之曰當今雖復多)
(士如林堪捉此者獨張譏耳即手授譏温庭筠謝公墅歌金蟬丨丨俱持頤對局含嚬見千里)衡柄(唐書杜亞傳累遷諫議大)
(夫亞自以當丨丨悒悒不悅)事柄(宋史范師道傳論者謂宦官謀廣親事親從兵欲取京畿財賦贍之因以收丨丨師道力)
(奏非便)利柄(宋史劉述傳安石白帝詔劾述罪述上䟽曰陛下任賢求治故置安石政府遂與陳升之合謀侵三司丨丨又)
(蘇轍傳斂散及時縱合由已丨丨所在所為必成)主柄(宋史常安民傳論章惇顓國植黨乞收丨丨而㧕其權)宰柄
(宋史李綱傳圖中興之功在陛下而不在臣臣無左右先容陛下首加識擢付以丨丨顧區區何足以仰副圖任責成之意)道
柄(淮南子泰古二皇得丨之丨立于中央神與化游以撫四方)本柄(參同契修丹丨丨在乎持其志無暴其氣)擅柄
(道德指歸論夫爵尊天下冨有四海威勢無量專權丨丨人之所畏也)綱柄(十洲記崑崙乃天地之根紐萬度之丨丨)曲
柄(世說謝靈運好戴丨丨笠孔隠士謂曰卿欲希心高遠何不能遺曲蓋之貎謝答曰將不畏影者未能忘懷)機柄(夏侯)
(太初時事議奚必使中正干銓衡之機於下而執丨丨者有所委仗于上上下交侵以生紛錯哉)議柄(夏侯太初時事議夫)
(天爵下通是庶人丨丨也)失柄(阮籍通易論利積生害剛過丨丨)修柄(𫝊休奕琵琶賦控丨丨以布柱轉四時而發機)
得柄(古君子行勞謙丨其丨和光甚獨難)荷柄(孟浩然晚春詩翠羽戲蘭苕赬鱗動丨丨范成大積雨詩西池半沒丨丨)
(南蕩平沈芡盤)神柄(韓愈題衡岳廟門樓詩五岳祭秩皆三公四方環鎮嵩當中火維地荒足妖怪天假丨丨專其雄柳宗元)
(鼔吹曲授以丨丨推元臣手援天矛截修鱗)鑿柄(顧雲上劉侍郎啓刻舟琢木未擬迂疎丨丨攻堅難方齟齬)香柄
(譚用之詩芰荷丨丨折秋鳴)千柄(蘇軾詩莫嫌酒薄紅粉陋終勝泥中丨丨鍤)萬柄(陳與義集葆真池詩長安車轍)
(邊有此荷丨丨許楨瑞蓮歌石渠分溜入方沼種出丨丨紅白蓮袁桷煑茶圖詩堂深六月生涼秋丨丨風搖紅旖旎)璿柄
(范成大詩丨丨忽傾墮)翠柄(謝宗可蓮葉舟詩藕放雪絲應作纜荷欹丨丨若為檣)傘柄(耶律楚材西城河中十詠)
(丨丨學鑽笛宫門自斵琴)直柄(左傳齊侯使晏嬰請繼室于普既成昏晏子叔向相與語曰齊其何如晏子曰齊其為陳氏矣)
(公棄其民而歸于陳氏箕伯丨丨虞遂伯戲其相胡公大姬巳在齊矣注箕伯四人皆舜後陳氏之先胡公四人之後周始封陳之)
(祖大姬其妃也)
飾斧柄(左傳剥圭以為鏚秘注鏚斧也秘柄也破圭玉以丨丨丨)斵斤柄(周禮考工記一宣有半謂之欘注欘丨丨)
(丨又齊民要術耒手耕曲木也耜耒端木也齊謂之鎡基一曰斤柄)殺生柄(漢書公孫弘傳擅丨丨之丨通塞之塗權輕重)
(之數論得失之道使遠近情偽必見于上謂之術又唐書狄仁傑傳人君惟生殺柄不以假人)羽扇柄(普書五行志舊為丨)
(丨丨者刻木象其骨形王敦南征改為長柄)金鏤柄(南史褚彦回傳善彈琵琶齊武帝在東宫宴集賜以丨丨丨銀柱琵)
(琶)銓衡柄(北史王孝籍傳上牛弘奏記曰坐人物之源運丨丨之丨反被狐白不好緇衣此小人為明尚不取也)天
下柄(唐書高力士傳帝齋大同殿力士侍帝曰吾不出長安且十年海内無事朕將吐納導引以天下事付林甫若何對曰丨)
(丨丨不可假人威權既振孰敢議者)將軍柄(淮南子主親操鉞持頭授丨丨其丨曰從此上至天者將軍制之復操斧持頭)
(授丨丨其丨曰從此下至淵者將軍制之)薦賢柄(樓鑰詩我無丨丨丨直書氣填膺)蘆圍柄(釋惠洪詩南歸亦何)
(有自負丨丨丨)造化柄(郝經詩諸公繼踵作互執丨丨丨)中書柄(袁桷夀李承旨詩三執丨丨丨重開大國畇)
調元柄(方回詩合執丨丨丨猶乘問俗軺)
鄭(直正切丨重慇懃亦州名又姓)
韻藻南鄭(春秋鄭伯克叚于鄢注丨丨今潁川鄢陵縣漢書高背帝紀項羽自立為西楚霸王王梁楚地九郡都彭城)
(約更立沛公為漢王王巴蜀漢中四十一縣都丨丨後漢書劉鄢傳魯自在漢川垂三十年曺操征之遂封藏而去操入丨丨甚嘉)
(之遣人慰安之又唐書鄭餘慶傳時與從父絪家昭國坊絪第在南餘慶第在北世謂丨丨相北鄭相云)北鄭(見上)善鄭
(左傳丨丨以勸来者猶懼不蔇况不禮焉鄭不来矣史記伍子胥傳與太子建奔鄭鄭人甚善之建又適普普頃公曰太子既丨丨)
(能為我内應而我攻其外滅鄭必矣)魚鄭(唐書鄭注傳注本姓魚冒為鄭故當時號丨丨及用事人廋謂曰水族)程鄭
(左傳普悼公即位丨丨為乘馬御六騶屬焉使訓群騶知禮注丨丨荀氏别族乘馬御乘車之僕也六騶六閑之騶又史記貨殖傳)
(丨丨山東遷虜也亦冶鑄賈椎髻之民富埒卓氏俱居臨卭)
大小鄭(南史鄭祖述仕齊與父皆為兖州刺史歌曰丨鄭公丨丨公相去五十載風教猶尚同)
增馬鄭(易正義序秦亡金鏡未墜斯文漢理珠嚢重興儒雅其傳易者西都則有丁孟京田東都則有荀劉丨丨南史王僧)
(虔傳書誡子曰設令吾學如丨丨亦復甚勝復倍不如今亦必大減致之有由從身上来也)伐鄭(書序秦穆公丨丨普襄公)
(帥師敗諸崤還歸作秦誓)𫉬鄭(左傳諸侯伐鄭同盟于戲荀偃曰改載書知武子曰姑盟而退修德息師而来終必丨丨何必)
(今日乃盟而還)圍鄭(左傳燭之武見秦伯曰秦普丨丨鄭既知亡矣若亡鄭而有益于君敢以勤執事)舍鄭(左傳燭之)
(武見秦伯曰若丨丨以為東道主行李之往来共其乏困君亦無所害)西鄭(左傳楚子圍鄭三月克之䟽桓公始封丨丨武)
(公始居東鄭)東鄭(見上)禮鄭(左傳楚子圍鄭克之退三十里而許之平注退一舍以丨丨)服鄭(左傳鄭皇)
(戍使如普師曰楚師驟勝而驕其師老矣而不設備子擊之鄭師為承楚師必敗彘子曰敗楚丨丨於此在矣必許之)楚鄭(左傳)
(欒武子曰師叔入盟子良在楚丨丨親矣曺植與吴質書易民而治非丨丨之政注丨有孫叔敖丨有子産而二國俱治是不易民)
(也)及鄭(左傳重耳丨丨鄭文公亦不禮焉叔詹諫曰普鄭同儕其過子弟固將禮焉况天之所啟乎弗聽)求鄭(左傳)
(楚人以重賂丨丨鄭伯會楚公子成于鄧)戍鄭(左傳夏五月鄭太子髠頑侯獳為質于楚楚公子成公子寅丨丨)定鄭
(左傳楚子伐鄭子駟乃及楚平公子罷戎入盟同盟于中分楚莊夫人卒王未能丨丨而歸注罷戎楚大夫中分鄭城中里名莊夫)
(人共王母)庇鄭(左傳欒黶欲伐鄭師荀罃不可曰我實不能禦楚又不能丨丨鄭何罪不如致怨焉而還注致怨為後伐之資)
歌鄭(左傳吴公子札来聘請觀於周樂為之丨丨曰美哉其細已甚民弗堪也)讓鄭(左傳鄭子産為火故授兵登陴普之)
(邊吏丨丨曰鄭國有災寡君之憂也今執事&KR0972;然授兵登陴將以誰罪)侵鄭(左傳普人丨丨以觀其可攻與否)如鄭
(左傳鄭公子洩堵俞彌帥師伐&KR0632;王使伯服游孫伯丨丨請滑)陳鄭(左傳屈完及諸侯盟陳轅濤塗謂鄭申侯曰師出于丨丨)
(之間國必甚病若出于東方觀兵于東夷循海而歸其可也申侯曰善)周鄭(左傳鄭武公莊公為平王卿士王貳於虢鄭伯)
(怨王故丨丨交質北史魏明元帝紀論帝孝心叡略權正兼運纂業固基内和外撫終能丨丨欵服聲教南被阮籍咏懷詩丨丨天)
(下交街術當三河顔延之北使洛詩塗出梁宋郊道由丨丨間)齊鄭(左傳丨丨盟于石門尋盧之盟也曺植娱賓賦辨中厨之)
(豐膳兮作丨丨之妍倡)許鄭(左傳鄭伯請成于陳陳侯不許五父諫曰親仁善隣國之寳也君其丨丨又孫楚書是故丨丨)
(以銜璧全國曺談以無禮取滅)入鄭(左傳公會齊侯鄭伯伐宋七月庚寅鄭師入郊猶在郊宋人衛人丨丨注宋衛竒兵乘虚)
(丨丨)後鄭(左傳北戎伐齊鄭太子忽率師救齊於是諸侯之大夫戍齊齊人饋之餼使魯為其班丨丨鄭忽以其有功也怒故)
(有郎之師)宋鄭(左傳公欲平丨丨注宋以立厲公故多責賂于鄭鄭人不堪故不平史記天官書丨丨之疆候在歲星占於房)
(心注歲星房心皆東方之星故丨丨占候也)救鄭(左傳子元以車六百乘伐鄭諸侯丨丨楚師夜遁)普鄭(左傳鄭伯)
(如周始朝桓王也王不禮焉周桓公言于王曰我周之東遷丨丨焉依謝靈運撰征賦時焉依于丨丨國有蹴于百里梁元帝討侯)
(景檄昔周依丨丨漢有虚牟彼惟末屬猶能如此况聯華日月天下不賤為臣為子兼國兼家者哉)謀鄭(左傳秋盟于甯母丨)
(丨故也)相鄭(左傳叔向詒子産書曰吾子丨丨國作封洫立謗政制參辟鑄刑書將以靖民不亦難乎)襲鄭(左傳太叔)
(完聚繕甲兵具卒乘將丨丨)封鄭(左傳夫普何厭之有既東丨丨又欲肆其西封又史記鄭世家鄭桓公友初丨于丨百姓)
(皆便愛之)内鄭(穀梁傳襄公二年若言中國焉丨丨也注虎牢鄭邑鄭服罪内之故為之城不繫于鄭者如中國之邑也䟽中)
(國猶國中也)得鄭(穀梁傳襄公九年不異言鄭善丨丨也䟽言鄭服心同盟故以為善)據鄭(穀梁傳襄公九年不致耻)
(不能丨丨也注戲盟還而楚伐鄭故耻不能終有鄭)放鄭(論語丨丨聲遠佞人梁簡文帝昭明太子集序靡悅于胸襟非關于)
(懷抱事等棄琴理均丨丨蘇軾詩白酒真到齊紅裙已丨丨)賣鄭(史記秦紀鄭人有丨丨于秦曰我主其城門鄭可襲也)
奔鄭(史記伍子胥傳伍胥既至宋宋有華氏之亂乃與太子建俱丨于丨駱賓王過故宋詩馬去遥丨丨蛇分近帶豐)報
鄭(史記伍子胥傳怨鄭之殺其父乃隂養死士求丨丨)馳鄭(史記鄭世家華元殺羊食士不與其御羊斟怒以丨丨鄭囚華)
(元)惡鄭(史記鄭世家鄦公丨丨于楚悼公使弟睔於楚自訟)過鄭(史記鄭世家楚伐宋宋告急于普普求壮士得觧揚)
(誆楚令宋母䧏丨丨鄭與楚親乃執解揚而獻楚吴質書昔趙武丨丨七子賦詩春秋載列以為美談)新鄭(漢書地理志河)
(南郡丨丨注詩鄭國鄭桓公之子武公所國後為韓所滅韓自平陽徙都之廣川書䟦廬江李公麟得彛于丨丨銘二字余求得之)
(并圖其器)宣鄭(後漢書宣秉王丹王良鄭均傳贊丨丨二王奉身清方)授鄭(後漢書襄楷傳昔秦之將衰華山神操璧)
(以丨丨)梁鄭(普書石勒載記于是兵難日尋丨丨之間騷然矣)曺鄭(南史劉瓛傳瓛姿状纖小儒業冠于當時當世)
(推其大儒以比古之丨丨)備鄭(韓非子鄭欲伐胡先以女妻之胡以鄭為親已遂不丨丨)存鄭(淮南子弦高誕而丨丨誕)
(者不可以為常新序燭之武可謂善謀一言丨丨而安秦鄭君不早用善謀所以削國也)治鄭(韓詩外傳子貢曰夫奚不若子)
(産之丨丨一年而負罰之過省二年而刑殺之罪亡三年而庫無拘人故民歸之如水就下愛之如孝子敬父母)勝鄭(白虎)
(通楚丨丨而不告從而攻之又令還師而佚普寇圍宋宋因而與之平引師而去知楚莊王之霸也)興鄭(外史仲尼聖矣不能)
(為夷吾之霸齊孟軻賢矣不能為子産之丨丨)紓鄭(文心雕龍燭武行而丨丨端木出而存魯)鬻鄭(文心雕龍秦女嫁普)
(從丈衣之媵普人貴媵而賤女楚珠丨丨為薰桂之櫝鄭人買櫝而還珠)流鄭(魏文帝善哉行丨丨激楚度宫中商感心動耳)
(綺麗難忘)雅鄭(曺植當事君行人生有所貴尚出門各異情朱紫更相奪色丨丨異音聲郝經詩秋空玉琴張摶拊分丨丨)
嚴鄭(嵇康幽憤賦仰慕丨丨樂道閒居與世無營神氣晏如)殞鄭(陸雲散騎常侍陸府君誄仲尼喪魯孺慕失聲國僑)
(丨丨邦無竽笙)指鄭(張協七命形冠豪曺名珍巨闕丨丨則三軍白首麾普則千里流血)安鄭(皇甫謐釋勸論或冐謗以)
(丨丨或乘駟以救屯)卓鄭(蜀都賦侈侈隆富丨丨埒名注蜀丨氏富至僮八百人程丨亦富埒卓氏)班鄭(梁元帝玄覽賦)
(豈止丕莊屈膝將令丨丨奉箒)魯鄭(江淹為蕭驃騎讓增封表丨丨之賢戚蕭曺之勲彦)賈鄭(江淹鏡論語成丨丨之雄)
(理考黃何之壯思)出鄭(江淹青苔賦淇上相送江南採蓮妖童丨丨美女生燕庾信周宗廟歌丨丨終無反居桐竟不歸)
燕鄭(王僧孺陳南康新有所納詩重價出秦韓高名入丨丨)聘鄭(徐陵與楊僕射書韓起丨丨私買玉環吴札過徐躬)
(要寳劍)委鄭(沈佺期荅魑魅詩吉凶恒丨丨年夀會詢唐)蘇鄭(洪希丈老瓦盆詩頼爾有丨丨情親不厭貧)㔻
鄭(春秋普殺其大夫丨丨父左傳普侯使以丨丨之亂来告)慶鄭(左傳秦饑使乞糴于普普人弗與丨丨曰背施無親幸灾)
(不仁弗聽退曰君其悔是哉又秦伯伐普普侯謂丨丨曰宼深矣若之何對曰君實深之可若何公曰不孫卜右丨丨吉弗使)箕
鄭(左傳普蒐于清原作五軍以禦狄趙衰為卿䟽文公曰趙衰三譲其所譲皆社稷之衛也廢譲是廢德也以趙衰故蒐于清原)
(作五軍使趙衰將新上軍丨丨佐之)禽鄭(左傳丨丨自師逆公注丨丨魯大夫歸逆公會普師)
谷口鄭(謝脁貧民田詩既微三載道庶藉兩岐咏俾爾倉廩實余從丨丨丨)鄉名鄭(温庭筠書懷詩受業丨丨丨藏)
(機谷號愚)
無及於鄭(左傳普師救鄭及河聞鄭既及楚平桓子欲還曰丨丨丨丨而勦民焉用之)角亢為鄭(左傳龍宋)
(鄭之星也注歲星本位在東方東方房心為宋丨丨丨丨故以龍為宋鄭之星)多哇則鄭(法言或問交五聲十二律也或)
(雅或鄭何也曰中正則雅丨丨丨丨)
勁(居正切健也)
韻藻權勁(左傳中丨後丨注中軍丨謀後軍精丨)後勁(見上王僧孺與何炯書不得奉板中涓預衣裳之會提戈)
(丨丨厠龍豹之謀徐陵司空章昭遠墓誌公奉詔崇朝飲冰將力前茅丨丨步驟奔馳仍同甌閩殄其巢窟牛上士獅子賦朝哺未)
(食鼔髯奮力丨丨䨇瞚前張闊臆)力勁(南史齊豫章王嶷子子雲傳子雲書迹雅為武帝所重帝嘗論書曰筆丨丨駿心手)
(相應巧逾杜度美過崔實當與元常並驅争先淮南子命將率講武肄射御角丨丨新書周室卑微五霸既滅令不行于天下是以)
(諸侯丨丨強凌弱衆暴寡兵革不休士民罷弊人物志氣清丨丨則烈名生焉姑溪題䟦余從東坡遊舊矣其所作字每别後所得)
(即與相從時小異蓋其氣愈老丨愈丨也朱子到袁州詩多謝晚来風丨丨朔雲寒日共悠悠黃庚春寒詩怪得曉来風丨丨滿階)
(香雪落梨花)端勁(宋史錢遹傳復工部尚書舉馮澥以自代謂澥趣操丨丨山谷題䟦子美於蜀紙上楷寫字極丨丨可愛)
(石門題䟦魯公作字多擘窠大書丨丨而秀偉晦菴題䟦觀妙東楹李公侍郎遺墨語意清婉字畫丨丨韓愈詩飲酒寧嫌醆底深)
(題詩尚倚筆丨丨)求勁(淮南子弓先調而後丨丨馬先馴而後求良人先信而後求能)䈥勁(人物志丨丨植固聲清色)
(懌)堅勁(人物志彊楷丨丨用在楨幹失所專固述異記陽泉在天餘山北清流數十步所涵草木皆化為石精明丨丨其水)
(所經之處物皆漬為石陸璣詩䟽荆州每至冬月于田畝中得土堅圓如卵者輙取以賣破之則鸎在其中無復毛羽蓋以土自裹)
(伏而土丨丨候春始生羽破土而出姑溪題䟦蔡君謨荔枝帖其丨丨不撓備盡衆體信一代之師表也)風勁(何遜暮秋詩游)
(揚日色淺騷屑丨音丨徐陵為王質移文金丨已丨玉露方團王維詩丨丨角弓鳴將軍獵渭城高適詩御史丨逾丨郎官草屢修)
(顔真卿詩御史南丨丨尚書北斗尊盧肇天河賦白榆丨丨折木烟秋姚合秋夕遣懷詩丨丨衣巾脆窗虚筆墨輕袁桷詩丨丨弓)
(弦直泥融柱礎低李俊民射虎詩北原丨丨霜草枯草間出沒藏於菟)于勁(北史丨丨傳字鍾葵頗有武略位沃野鎮將賜)
(爵富昌子宣武納其女為后)
外柔内勁(該聞錄李遵懿仕偽蜀有婦態蜀平趙太祖曰有此態耶以毡頭箭射之正中其腹李不動太祖曰丨丨丨丨)
(授供奉官後握兵江淮號鐵漢)
增燥勁(書淮海惟揚州傳江南其氣丨丨厥性輕揚故曰揚)眡勁(周禮考工記凡試廬事置而搖之以眡其蜎也炙諸)
(墻以眡其橈之均也横而搖之以丨其丨也)捷勁(爾雅鸛鷒鶝鶔注一名&KR2432;羿䟽&KR2432;古惰字言此鳥丨丨雖羿之善射亦懈)
(惰不射也北史真臘國傳人形小而色黑婦人亦有白者悉拳髮垂耳性氣丨丨)廉勁(後漢書袁敞傳敞丨丨不阿權貴唐)
(書辛讜傳初事李嶧主錢穀性丨丨遇事不處文法皆與之合)果勁(魏志袁紹傳紹渡河壁延津南太祖還官渡沮授曰北兵)
(數衆而丨丨不及南南穀虚少而貨財不及北南利在于急戰北利在于緩搏紹不從吴志諸葛恪傳恪以丹陽山險民多丨丨屢)
(自求乞為官出之三年可得甲士四萬普書周處等傳贊平西丨丨始邪末正南史王懿傳懿兄元德丨丨有計略宋武帝甚知之)
(又黃回傳回拳捷丨丨勇力兼人吴越春秋慶忌之勇世所聞也筋骨丨丨萬人莫當)奮勁(魏志鍾會傳注習鑿齒曰向伯)
(茂可謂勇于蹈義也哭王經而哀感市人葬鍾會而義動明主彼皆忠烈丨丨知死而往非存生也)清勁(魏志韓暨等傳評孫)
(禮剛斷伉厲王觀丨丨貞白唐書虞世南傳與兄世基同受學于吴顧野王世基辭章丨丨過世南而贍博不及也朱子䟦杜祁公)
(帖杜公以草書名家而其楷法丨丨亦自可愛)將勁(魏志滿寵傳吴將陸遜向廬江論者以為宜速赴之寵曰廬江雖小丨丨)
(兵精守則經時又賊舍船二百里来後尾空縣尚欲誘致今宜聽其遂進但恐走不可及耳)高勁(蜀志楊戲傳車騎丨丨惟)
(其泛愛以弱制強不䧟危墜宣和畫譜劉夢松作䊸竹圖甚精緻蓋竹本以直為上修篁丨丨架雪凌霜始有取焉今夢松乃作䊸)
(曲之竹不得其所矣)忠勁(普書温嶠等傳贊道徽丨丨高芬遠映)剽勁(普書劉曜載記西戎丨丨銳不可擬也)猛
勁(普書姚弋仲載記隴上多豪秦風丨丨)躁勁(北史劉炫傳炫性丨丨頗好俳諧多自矜伐好輕侮當世為執政所醜由)
(是宦途不遂)神勁(宋史孝宗紀罷招丨丨效用軍)氣勁(宋史吴革傳使尼堪軍見之庭揖不拜責其貪利敗約詞直丨)
(丨顔延之文凉冬丨丨塞外草衰劉禹錫裴處士應舉詩裴生久在風塵裏丨丨言高少知已)精勁(宋史韓琦傳倣古三)
(陣法日月訓齊之由是中山兵丨丨冠河朔法書要錄弘農張芝高尚不仕善草書丨丨絶倫山谷題䟦宋儋筆墨丨丨但文詞蕪)
(穢不足發其書鮑照飛白書勢銘秋毫丨丨霜素凝鮮)雄勁(宋史汪綱傳為文尤長于論事援據古今辨博丨丨圖畫見聞)
(誌吴道子所畫墻壁卷軸落筆丨丨而傅彩簡淡韓愈東都遇春詩謀謨收禹跡四面出丨丨)兵勁(荀子樂中平則民和而不)
(流樂肅莊則民齊而不亂民和齊則丨丨城固敵國不敢嬰也)越勁(荀子古者桀紂筋力丨丨百人之敵也)獨勁(孔叢)
(子子順謂韓王曰丨丨不能二難)眇勁(淮南子鼔舞者非柔縱木熙者非丨丨)戎勁(大戴禮西辟之民曰丨丨以剛)
(至於大遠有不火食者矣)肥勁(論衡使黃帝廢事修道則心意調和形體丨丨是與堯舜異也)質勁(桓譚新論越劍性銳)
(必託槌砧以成純鈎楚柘丨丨必資搒檠以成弴弓槌砧者夷不平也榜檠者矯不正也傅咸杖銘嘉兹竒竹丨丨體直立比高節)
(示世矜式)剛勁(古令注貂蝉邊服也貂者取其有文采而不炳煥外柔易而内丨丨也蟬取其清虚識變也)骨勁(拾遺)
(記昆臺之山有垂白之叟宛若少童貎如冰雪形如處子血清丨丨膚實腸輕文心雕龍翬翟備色翾翥百步肌豐而力沈也鷹隼)
(乏采翰飛戾天丨丨而氣猛也)叱勁(文心雕龍劉邵趙都客賦云公子之客丨丨楚令㰱盟管庫隸臣呵強秦使鼔缶用事如)
(斯可謂理得而義要矣)弩勁(吴越春秋夫吴城厚而崇池廣以深甲堅士選器飽丨丨)古勁(夢溪筆談吴僧智和有一)
(琴腹有李陽冰篆數十字篆文甚丨丨宣和書諎趙模史闕其傳不知何許人也喜書始習義獻學集成千文其合處不減懷仁然)
(丨丨則不迨)峭勁(避暑錄話間有突起如鶴膝者非丨丨敵風霜不能爾也)瘦勁(宣和書譜胡昭用筆肥重不若鍾繇)
(之丨丨山谷題䟦南陽張又祖喜用郞竒棗心散卓能作丨丨字他人所繫筆多不可意郝經太平頂讀秦碑詩千年丨丨益飛動)
(廻視諸家肥更癡)加勁(宣和書譜陸柬之吴郡人虞世南甥也少學舅氏書晚擅出藍之譽論者以為如偃蓋之松節節丨)
(丨)遒勁(宣和畫譜李氏能文善書畫書作顫筆樛曲之状丨丨如寒松霜竹謂之金錯刀圖繪寳鑑李思訓畫皆超絶尤工)
(山水林泉筆格丨丨得湍瀨潺湲烟霞縹緲之状)緊勁(歴代名畫記乙僧畫外國及菩薩小則用筆丨丨如屈鐵盤絲大則)
(灑落有氣㮣)圓勁(畫史孫知微作星辰多竒異不類人間所傳信異人也然是逸格造次而成平淡而生動雖清拔筆皆不)
(圜學者莫及然自有瓌古丨丨之氣)豪勁(山谷題䟦李翹叟出褚遂良臨右軍書文賦丨丨清潤真天下之竒書也益公題䟦)
(山谷發願文藏河陽李彦將家丨丨端重所謂入顔楊鴻鴈行者)竒勁(石門題跋魯公與郭僕射論位書忠義之氣横逸而)
(點畫所至處便自丨丨)夕勁(張協七命天凝地閉風厲霜飛柔條丨丨密葉晨稀)委勁(魏都賦燕弧盈庫而丨丨冀馬)
(填廐而駔駿)嚴勁(謝靈運山居賦當丨丨而葱蒨承和煦而分腴庾信謝賚絲布啓去冬凝閉今春丨丨)寒勁(梁簡)
(文帝與廣信侯書闊絶音旨每用延結風嚴丨丨願比怡和裴憲伯漢鐃歌秋来懼丨丨歲去畏冰堅)貞勁(徐陵䨇林寺傳)
(大士碑厥體丨丨無爽大年置霜停雪寒暑蔥翠)林勁(邢邵詩天高日色淺丨丨鳥聲哀)草勁(唐五郊樂章氣肅霜)
(嚴林凋丨丨)節勁(宋之問秋夜寓直詩更深河欲斷丨丨柳偏疎)纖勁(竇臮述書賦季舒丨丨循古有禮)弦勁
(温庭筠詩燕弓丨丨霜封瓦)金勁(韓偓此翁詩丨丨任從千口鑠玉寒曾試幾爐烘)温勁(蘇軾詩丨丨如君合珥貂)
險勁(蘇軾題歐陽帖公書筆勢丨丨字體新麗米芾題歐陽詢道林寺碑筆力丨丨勾勒而成)醇勁(陸游詩酒能丨丨更)
(何求)膠勁(張憲許將軍郊居詩細弓丨丨不湏焙手撚骲頭尋鴈聲)沈勁(普書丨丨傳勁字世堅父充與王敦搆逆為吴)
(儒所殺勁當誅鄉人匿之得免其後竟殺讎人少有節操以刑家不得仕進王胡之深異之上䟽曰吴興男子丨丨清操著于鄉邦)
(貞固足以幹事若令參臣府事見人既悅義附亦衆詔聽之升平中慕容恪侵逼山陵勁自表求配陳祐效力因以勁𥙷冠軍長史)
(助祐擊賊祐懼不能保留勁以五百人守洛陽率衆奔崖塢勁志欲致命欣𫉬死所尋為恪所攻城䧟被執遇害)
松枝勁(劉楨詩風聲一何盛丨丨一何丨又權德輿詩風塵韋帶減霜雪松心勁又郝經詩風入松杉勁霜涵水草肥)弓
刀勁(江淹横吹賦衣袂動兮霧入冠丨丨丨兮馬毛寒)嵐隂勁(陳子昂感遇詩嚴冬丨丨丨窮岫泄雲生)風霜
勁(盧照隣孤鴈詩避繳丨丨丨懷書道路長嚴武詩未效丨丨丨空慙雨露私朱子范寬詩山雄雲氣深𣗳老丨丨丨又韋應物)
(詩禁仗圍山曉霜勁又朱子登梅嶺詩去路霜威勁歸程雪意深)三軍勁(錢起送屈突司馬詩制勝丨丨丨澄清萬里餘)
寒飇勁(朱子詩階空綠苔長院僻丨丨丨)𣗳枝勁(陸游詩荷空河面闊葉脱丨丨丨)風雷勁(郝經原古)
(上元學士詩墨浸天壤深筆掃丨丨丨)筆鋒勁(柳貫博古詩盧前吴後丨丨丨履豨承蜩玄化俱)
木枯益勁(淮南子丨丨則丨丨塗乾則益輕)
競(渠敬切爭也強也逐也高也遽也)
韻藻大競(書古之人迪惟有夏乃有室丨丨注謂王室大彊也)執競(詩丨丨武王無競維烈潘岳西征賦旋牧野而)
(歴兹愈守柔以丨丨王儉太廟樂歌帝宗纘武維時丨丨高允徵士頌季才之性柔而丨丨届彼南秦申威致命)無競(詩君)
(子實維秉心丨丨又丨丨維人四方其訓之後漢書伏湛傳自伏生已後世傳經學清静丨丨故東州號為伏不鬭云南史王裕之)
(傳裕之字敬弘子恢之被召為祕書郎敬弘求為奉朝請與恢之書曰彼祕書有限故有競朝請無限故丨丨我欲使汝處于不競)
(之地文帝嘉之並見許北史于翼傳翼性恭儉與物丨丨常以滿盈自戒故能以功名終又薛道衡傳聲名籍盛丨丨一時陸機漢)
(高祖功臣頌綢繆叡后丨丨維人謝朓海陵王昭文墓銘三善有聲四國丨丨邢邵甘露頌大德莫名至道丨丨孟郊詩王師既篤)
(戰妙略在丨丨袁桷夀李承旨詩蕩蕩心丨丨肫肫俗易淳)職競(詩噂沓背憎丨丨由人傳職主也又民之回遹丨丨用力)
(左傳宋景曺卒季康子使冉有弔且送葬曰敝邑有社稷之事使肥與有丨丨焉是以不得助執紼使求從輿人)不競(詩丨)
(丨不絿不剛不柔左傳南風丨丨楚必無功又心則丨丨何憚于病又士貞子曰城濮之役普師三日穀文公猶有憂色及楚殺子)
(玉公喜而後可知也曰莫余毒也已是普再克而楚再敗也楚是以再世丨丨普書唐彬傳彬與王濬共伐吴未至建業二里稱疾)
(遲留以示丨丨又王獻之傳年數歲常觀門生樗蒱曰南風丨丨南史沈文季傳文季雖不學發言必有詞采武帝謂文季曰南士)
(無僕射多歴年所文季對曰南風丨丨非復一日當世善其對列子性婉而從物丨丨不争柔心而弱骨不驕不忌梁簡文帝旻法)
(師序西關自耻南宫丨丨庾信哀江南賦有南風之丨丨值西隣之責言杜甫詩水流心丨丨雲在意俱遲)心競(左傳師曠)
(曰臣不丨丨而力争不務德而争善普書殷浩傳浩少與桓溫齊名而每丨丨溫嘗問浩君何如我浩曰我與君周旋久寧作我也)
(莊子舜之治天下使民丨丨孔融報曹操書普侯嘉其臣所争者大而師曠以為不如丨丨)容競(漢書揚雄傳閨中丨丨淖)
(約兮相態以麗佳注衆士競善也)華競(普書簡文帝紀敦本息末抑絶丨丨又李重傳丨丨自息而禮讓日隆又戴邈)
(傳純風日去丨丨日彰)奔競(南史顔延之傳荀赤松奏延之曰外示寡求内懷丨丨干禄祈遷不知極已洛陽伽藍記序陽門飾)
(毫眉之像夜臺圖紺髮之形邇来丨丨其風遂廣盧照隣五悲雜言適足誇耀時俗丨丨功名温庭筠詩正使猜丨丨何嘗訃有無)
笳鼓競(南史曺景宗傳景宗振旅凱入帝於華光殿宴飲聯句令左僕射沈約賦韻景宗不得韻意色不平啓求賦詩帝曰)
(卿伎能甚多人才英拔何必止在一詩景宗已醉求作不已詔令約賦韻時韻已盡惟餘競病二字景宗便操筆斯湏而成其辭曰)
(去時兒女悲歸来丨丨丨借問行路人何如霍去病帝歎美不已又蘇軾詩候吏鐃鼔競)
增下競(左傳秦楚將伐普子囊曰當今吾不能與普争君明臣忠上譲丨丨君其圖之注尊官相譲勞職力競)力競
(見上蜀志許靖傳靖與曺公書曰知聖主允明顯授足下專征之任凡諸逆節多所誅討想丨丨者一心順從者同規矣普書郄鍳)
(傳錢鳳攻逼京都時議者以王含錢鳳衆力百倍宜及軍勢未成大駕自出拒戰鍳曰羣逆縦逸其勢不可當可以算屈難以丨丨)
師競(左傳秋七月楚子囊鄭子耳伐我西鄙還圍蕭八月丙寅克之九月子耳侵宋北鄙孟獻子曰鄭其有災乎丨丨已甚)
久競(左傳普侯使士景伯涖問周故䟽普助敬王久矣今使景伯如周問曲直者以子朝丨丨未决故疑而使察之也)悔
競(左傳叔孫州仇仲孫何忌及邾子盟于句繹䟽既取其田慮後丨丨故共盟以要之)相競(左傳春無冰隂不堪陽䟽隂陽)
(丨丨隂氣不能勝陽故陽氣出地地氣發洩而使時温無冰也賈誼論時政䟽今世以侈靡丨丨而亡制度)争競(後漢書卓)
(茂傳注茂為人自束髮至白與人未嘗有丨丨唐書劉蕡傳教化修則丨丨息刑罰清而人安矣潘尼安身論如丨丨之遘災也故)
(犯而不校韓愈寒食日出遊詩邇来又見桃與梨交開紅白如丨丨蘇軾晝眠詩要識熙熙不丨丨華胥别是一仙鄉)利競
(後漢書李固傳間隙一開則邪人動心丨丨暫起則仁義道塞普書劉波傳此風既替丨丨滋甚又嵇康太師箴丨巧愈丨繁禮屢)
(陳)誇競(後漢書梁冀傳冀大起第舍而夀亦對街為宅殫極土木互相丨丨北史柳彧傳彧見近代以来都邑百姓每至正)
(月十五日作角抵戲逓相丨丨至扵糜費財力上奏請禁絶之洛陽伽藍記夀丘里皇宗所立也當時四海晏清八荒率職於是帝)
(族王侯外戚公主擅山海之富居川林之饒争修園宅互相丨丨)流競(後漢書左雄周黃傳論竊名偽服浸以丨丨)躁
競(魏志杜襲傳襲與王粲和洽並用彊識博聞故太祖游觀出入多得驂乘襲嘗獨見至於夜半粲性丨丨起坐曰不知公對杜)
(襲道何等也洽笑答曰天下事豈有盡耶卿晝侍可矣悒悒於此欲兼之乎北史王遵業傳議者惜其人才而譏其丨丨宋史范杲)
(傳太宗飛白書玉堂額以賜翰林杲又上玉堂記因請備職太宗惡其丨丨改右諫議大夫許衡遊黃華詩使我丨丨息使我心志)
(廣)先競(普書庾峻傳時風俗趨競禮譲陵遲峻上䟽曰仕者黜陟無章是以普天之下丨丨而後譲舉世之士有進而無退)
(大人溺於動俗執政撓於羣言)趨競(見上南史王峻傳峻性詳雅無丨丨心嘗與謝覽約官至侍中不復謀進仕唐書劉洎傳)
(洎言宜精選左右丞兩司郎中使皆得人非惟救曠滯之弊固當矯拂丨丨宋史吕祐之傳祐之純謹長者不喜丨丨韓偓詩厭聞)
(丨丨喜開居自種蕪菁亦自鋤)日競(普書郤詵傳人之於利如蹈水火焉前人雖敗後人復起如彼此無已誰止之者風流丨)
(丨誰憂之者)馳競(普書會稽文孝王道子傳時有人為雲中詩以指斥朝廷曰相王沉醉輕出教命捕賊千秋干預國政王)
(愷守常國寳丨丨唐書薛登傳煬帝始置進士等科後生復相丨丨蕭子良請贈豫章王啓淡矣止于清貞無喜愠之色悠然棲于)
(静默絶丨丨之聲梁昭明太子陶淵明集序能觀淵明之文者丨丨之情遣鄙吝之意祛錢起詩人間丨丨處塵土自波成)進
競(普書紀瞻傳瞻對策曰今貢賢之塗已闓而教學之務未廣是以丨丨之志恒銳而務學之心不修)諠競(普書涼武昭王)
(李暠傳感兵難繁興時俗丨丨乃著大酒容賦以表恬豁之懷顧况詩終歲無丨丨李咸用和春霖即事詩蜯鷸徒丨丨笙歌嬾獻)
(酬)交競(普書郄愔傳少不丨丨弱冠除散騎侍郎不拜北史周武帝紀詔曰三墨八儒朱紫丨丨九流七品異說相騰嵇康)
(卜疑集紛紜丨丨逝若流星)浮競(普書賈謐傳謐開閤延賓海内輻輳貴遊豪戚及丨丨之徒莫不盡禮事之唐書韋渠牟)
(傳張恩勢以動天下士之丨丨干進者争出其門又宋申錫傳寳歴間風俗囂薄驅煽朋黨申錫素孤直少與及進用議者謂可以)
(激丨丨𫝊咸劾王戎奏人心傾動開張丨丨孔稚圭奏王融罪融姿性剛險立身丨丨)豪競(普書慕容垂載記杜丨丨之門)
(塞奔波之路)貪競(普書赫連勃勃載記窘弊之餘人懷丨丨不能督厲士衆以抗我也)狡競(南史宋南平王鑠傳鑠為)
(人負才丨丨每與兄弟計度藝能)矜競(南史陸琰傳寡慾鮮丨丨遊心經籍晏如也王坦之公謙論謙光之義與丨丨而俱)
(生卑挹之義與夸伐而並進)邀競(南史謝靈運傳問晦潘陸與賈充優劣晦曰安仁謟于權門士衡丨丨無已)物競
(南史徐勉傳勉嘗為書戒其子崧云聞汝所買湖屬田地甚為瀉鹵彌復可安所以如此非丨丨故也)詭競(南史賀琛傳斗)
(筲之人丨丨求進運挈瓶之智邀分外之求)囂競(北史常景文傳丨丨無親優遊獨逝)朋競(北史柳崇傳于時河東河)
(北二郡争境其間有鹽池之饒虞坂之便守宰百姓皆恐外割公私丨丨紛囂臺府孝文乃遣崇檢斷上下息訟)校競(北史)
(獨孤羅𫝊父復娶二妻郭氏生子六人崔氏生隋獻皇后諸弟見羅少長貧賤每輕侮不以兄禮事之然性長者亦不與諸弟丨丨)
(后由是重之)紛競(宋史莊文太子傳一郡置三判府臣恐吏民丨丨不一徒見其擾)武競(宋史王剛中傳守帥以文)
(治則玩于柔以丨丨則窒于暴)夷競(管子丨丨而積粟飢者食之寒者衣之不資者振之天下歸湯若流水)有競(莊子)
(有左有右有倫有義有分有辯丨丨有争此之謂八德)情競(顔氏家訓二十以後大過稀焉每常心共口敵性與丨丨夜覺)
(曉非今悔昨失自憐無教以至於斯)澆競(見聞錄文潞公薦安石張瓌曾公定韓維四人恬退乞朝廷不次進用以抑丨丨之)
(風梁武帝申飾選人表又以名不素著絶其階級必湏畫刺投状然後彈冠則是驅廹廉撝奬成丨丨)僥競(湘山野錄晏元)
(獻公奏官吏不務至公以差遣徇丨丨者極衆)希競(李尤學箴乃放欲以越禮不知丨丨之為病)莫競(束晳玄居釋神)
(遊丨丨之林心存無營之室)田競(潘岳弔孟嘗君文右眄而嬴強左顧而丨丨)厲競(謝靈運與廬陵王牋既遠同羲)
(唐亦激貪丨丨)自競(高允酒訓酒之為状變惑情性雖曰哲人孰能丨丨)火競(沈約雪贊丨丨乃上炎隂矯亦下潤獨有)
(凝雨姿貞晼而無殉)弭競(沈約搜隱逸詔若有道映丘園事浮高尚可以丨丨遷澆還風拯俗皆以聞名靡或遺漏)勉競
(沈約謝齊竟王教撰高士傳啓賢者避世聲煥典墳豈徒激貪丨丨澡身浴德而已)止競(庾信侯莫陳夫人竇氏誌銘譲果成)
(廉推珠丨丨)凌競(高適鶻賦掃窟穴之丨丨振荆榛之淅瀝)
楚人競(左傳普人徵朝于鄭鄭人使少正公孫僑對曰執事不禮于寡君寡君因朝于楚普是以有戲之役丨丨猶丨而申)
(禮于敝邑是以不敢擕貳于楚)驅衝競(左傳普侯自著雍以上軍侵鮮虞及中人丨丨丨大𫉬而歸注中山望都縣西北有)
(中人城驅衝車與狄争逐)與糧競(普書宣帝紀文懿恃水樵牧自若諸將欲取之皆不聽司馬陳珪曰昔攻上庸八部並進)
(晝夜不息今者遠来而更安綏愚竊惑焉帝曰孟逹衆少而食支一年將士四倍于逹而糧不淹月以一月圖一年安可不速以四)
(擊一正令半觧猶當為之是以不計死傷丨丨丨也今賊衆我寡賊飢我飽水雨乃爾功力不設雖當促之亦何所為)士所
競(普書叚灼傳灼陳時宜曰臣聞魚懸由於甘餌勇夫死于重報夫功名重賞丨之丨丨不平致怨由来久矣)文儒競
(王融策秀才文今農戰不修丨丨是丨棄本徇末厥弊滋多)庶民競(王筠上太極殿表工徒樂業丨丨日丨一勞永逸不)
(日而成)丹青競(庾肩吾詠美人看畫詩不觧平城圍誰與丨丨丨)與春競(韓愈東都遇春詩少年氣真狂有意)
(丨丨丨)光彩競(郝經牽牛詩金風一披拂零露丨丨丨)風寒競(李士瞻楚門述懷詩此時丨丨丨雨雪紛載塗)
不須與競(左傳有德不可敵䟽謂必知敵強丨丨丨丨也又搜神記德化張令秩滿歸京行至華隂僕夫施幄幕陳樽爼)
(有黃衫者一人據盤而坐店嫗曰今五方弋羅之軰横行關内此其流也不可與競)人趨家競(唐書韓琬傳琬上言諧附)
(者無黜剥之憂正直者有後時之歎丨丨丨丨風俗淪替)
淨(疾政切無垢也古文作㵾)
韻藻潔淨(禮記既搢必盥䟽有執事于朝湏預丨丨故既搢笏於帶必盥洗其手於後神仙傳李少君與董仲躬親愛仲)
(躬宿有疾少君乃與其成藥二劑煎銅器中使童子沐浴丨丨調其湯火使合成雞子三枚為程)清淨(禮記東風觧凍䟽三)
(月節穀雨清明中清明者物生清淨明潔史記曺參世家參為齊相有蓋公好黃老術曰大道貴丨丨而人自正後漢書鮑昱傳昱)
(為泚陽長政化仁愛境内丨丨南史梁武帝紀幸同泰寺設無遮大會上釋御服披法衣行丨丨大捨淮南子丨丨恬愉人之性也)
(成公綏市長箴曺參相齊丨丨以義奸不可擾顧託有寄謝靈運王子普讚王子愛丨丨區中實囂諠冀見浮丘公與爾共繽翻江)
(淹知己賦如彼清波可挹可鏡又象冲室惟丨惟丨宋之問雨從詩箕山来詩深入丨丨理妙斷往来趣高適聽九思法師講金剛經)
(招提何丨丨良牧駐軒蓋又酬路太守詩丨丨能無事優遊即賦詩岑參太白胡僧歌心將流水同丨丨身與浮雲無是非孟浩然)
(贈湛禪師詩導以微妙法結為丨丨因韓愈豐陵行臣聞神道尚丨丨三代舊制存諸書姚合贈僧紹明詩西方丨丨路此路出何)
(門吴師道目疾謝惠藥詩天與兩目光炯炯素丨丨)綠淨(韓愈東都遇春詩水容與天色此處皆丨丨又合江亭詩瞰臨眇空)
(闊丨丨不可唾蘇軾詩秋風捲黃落朝雨洗丨丨薩都剌詩汀蘆雪舞花婆娑丨丨已消菱與荷)慧淨(世說補釋丨丨嘗與)
(蔡晃談義晃屢被摧折孔穎逹謂丨丨曰佛家無諍法師何屢搆斯難)
澄江淨(謝朓詩餘霞散成綺丨丨丨如練)曲臺淨(權德輿詩臨風丨丨丨對月碧池寒)
增鮮淨(書鮮食䟽以其新殺丨丨故名為鮮)明淨(普書桓靈寳傳母馬氏夜坐于月下見流星墜銅盆水中如三寸火)
(珠皎然丨丨以瓢取吞之南史齊西陽王子明傳子明風姿丨丨士女觀者咸嗟歎之世說司馬太傅齋中夜坐時天月丨丨都無)
(纖翳太傅歎以為佳賈氏說林沈休文齋中獨坐忽有一女子攜絡絲具入門風飄細雨如絲女隨風引絡得數兩贈沈曰此謂冰)
(絲織成紈鮮潔丨丨不異於冰)滑淨(普書王羲之傳嘗詣門生家見棐几丨丨因書之真草相半蘇軾詩丨丨空棐几)
香淨(南史豫章王妃庾氏傳妃有婦德躬營飲食雖豐儉隨事而丨丨適口)好淨(南史殷冲傳冲丨丨小史非淨浴新衣不)
(得近左右)光淨(拾遺記蓬莱山水淺有細石如金玉得之不加陶冶自然丨丨仙者服之)鏡淨(水經注太原汾陽縣北燕)
(京山之大池世謂之天池方里餘其水澄渟丨丨而不流若安定朝那之湫淵也吴澄登江磯山觀濤詩何時月夜水丨丨漭蕩澄)
(虚納蒼昊)淨淨(水經注𫉬水又東丨丨溝水注之水上結梧桐陂西北流即劉中書澄之所謂白溝水也又北入於𫉬俗名之)
(曰丨丨溝也董仲舒山川頌鄣防止之能丨丨既似知命者)凝淨(水經注大江南贛水總納洪流東西四十里而清潭遠漲)
(綠波丨丨而會注于江川韓愈納涼聯句大壁曠丨丨古畫竒駮犖)地淨(齊民要術布子於園内令丨常丨)英淨(鍾嶸)
(詩品齊寧朔將軍王融齊中庶子劉繪並有盛才詞美丨丨至于五言之作幾乎尺有所短)勦淨(鍾嶸詩品齊記室王巾綏)
(遠大守卞彬端溪令卞錄詩並愛竒嶃絶慕袁彦伯之風雖不弘綽而文體丨丨去平美遠矣)玄淨(張衡靈憲說太素之前幽)
(清丨丨寂寞冥默不可為象)服淨(鮑照三日詩時豔憐花藥丨丨俛登臺)浴淨(鮑照園葵賦烏非黔黑鶴豈丨丨)
遠淨(謝朓賦貧民田詩遥𣗳匝清隂連山周丨丨)照淨(梁武帝凡百箴水清丨丨表直影端)七淨(梁武帝遊鍾山)
(大愛敬寺詩慧居超丨丨梵住踰八禪梁簡文帝玄圃園講頌丨丨標美三善稱嘉王筠答釋法雲書迹同萬機心游丨丨)裁
淨(梁昭明太子答普安王書汝本有天才加以愛好無忘所能日見其善首尾丨丨可為佳作)白淨(梁簡文帝菩提𣗳頌)
(序託丨丨之宫照黃金之色)瑩淨(梁簡文帝道澄法師書戒珠丨丨福翼該圓)水淨(梁簡文帝鏡銘雲開月見丨丨)
(珠明駱賓王晚泊河曲詩丨丨千年近星飛五老遥又月夜有懷詩山靈響似應丨丨望如空洪希文詩鴨頭流丨丨魚尾斷霞頳)
河淨(梁簡文帝晚景納涼詩烏棲星欲見丨丨月應来)持淨(梁元帝謝勅送齊王瑞像還啓身丨丨戒心抃法流接足)
(道周膜拜路左得未曾有喜躍充遍)禁淨(沈約荅陶華陽論若執前迷後則闡提無入善之□丨丨通𧖟則舍生無頓免之望)
原淨(吴均八公山賦露泫葉而丨丨花照磯而岫鮮)五淨(江總方鏡銘長如丨丨永証三空)圓淨(隋煬帝受菩薩)
(戒䟽童真出家戒珠丨丨年將耳順定水淵澄)月淨(隋煬帝月夜觀星詩團團素丨丨翛翛夕景清劉禹錫詩曲江丨丨聞漁)
(歌)雪淨(宋之問冬夜寓直麟閣詩廣庭憐丨丨深屋喜爐温王維詩草枯鷹眼疾丨丨馬蹄輕揚巨源烏夜啼曲可憐楊葉)
(復楊花丨丨烟深碧玉家)岸淨(陳子昂鴛鴦篇浦沙連丨丨汀𣗳拂潭垂)雲淨(杜審言贈蘇味道詩丨丨妖星落秋深塞)
(馬肥陳羽詩碧空丨丨火星流廼賢羅稚川山水詩渺渺溪丨丨涓涓石溜懸趙孟頫詩山川蕭瑟秋丨丨草木凋傷暮雨愁)掃
淨(孟浩然詩狭徑花將盡閒庭竹丨丨)砧淨(岑參詩丨丨紅鱠落袖香朱橘團)山淨(王維詩天寒遠丨丨日暮長河)
(急韓愈詩丨丨江空水見沙哀猿啼處兩三家元稹秋郊詩一望秋丨丨蕭條形迹疎)沙淨(杜甫詩雨洗平丨丨天銜闊岸)
(紆周伯琦紀行詩丨丨泉宜酒天涼秋合圍)繭淨(韓愈李員外寄紙筆詩兔尖針莫並丨丨雪難如)空淨(孟郊詩浮)
(雲自高閒明月常丨丨朱子喜晴詩日照秋丨丨雨餘寒草多)護淨(張籍送閩僧詩修行四分律丨丨七條衣)眼淨(蘇軾)
(詩吴山道人心似水丨丨塵空無可掃又水洗禪心都丨丨山供詩筆總眉愁又元好問龍潭詩寒潭海丨丨黕黑自太古)垢
淨(蘇軾詩丨丨各殊性快惬聊自沃又心經不生不滅不丨不丨不增不減)榻淨(袁桷詩丨丨惟烏几堂虚且角巾)江
淨(貢奎詩我屋青山下丨丨餘霞赤薩都拉詩雨過丨色丨妙景發天趣)洗淨(貢奎詩乘清弄影歌窈窕丨丨萬斛黃塵)
(愁尹廷高詩誰消一夜崑崙雨丨丨千峯見綠㾗劉因晚出西塘詩太行穠秀霜丨丨全趙規模天鑿成)霜淨(郝經雲夢詩羣)
(山避鄢郢丨丨楚天遠)露淨(倪瓚北里詩池水雲籠芳草氣井牀丨丨碧桐花)秋淨(楊維楨寄秋淵沈鍊師詩丨丨)
(䨇鳬青泖曲夜寒一虎大茅西趙孟頫登飛英塔詩千里湖山丨色丨萬家烟火夕陽多)天淨(周伯琦考試鄉貢進士紀事詩)
(丨丨文星麗寒收士氣叢僧善住秋夜獨坐詩夜涼蛩語細丨丨月華清)
障礙淨(梁武帝淨業賦患累已除丨丨亦丨)般若淨(梁簡文帝馬寳頌引蒼生歸法性菩提真丨丨丨)霧色
淨(梁簡文帝詩星明丨丨丨天白鴈行單)重畦淨(梁簡文帝詩地廣丨丨丨林芳翠幕懸)細磧淨(梁簡文帝)
(玩漢水詩離離丨丨丨藹藹𣗳隂疎)春蔬淨(梁元帝與蕭諮議等書困于酒食未若過中不餐螺蚳登爼豈及丨丨為丨)
雲物淨(梁元帝離合詩泬寥丨丨丨水木備春光)邊城淨(江淹征怨詩何日丨丨丨庭前征馬還)平湖淨
(何遜望𪠘前水竹詩蕭蕭藂竹映澹澹丨丨丨)風色淨(何遜暮秋詩寒潭見底清丨丨極天丨)枝柯淨(劉孝威詩)
(葉落丨丨丨)風烟淨(吴筠與朱元思書丨丨俱丨天山共色從流飄蕩任意東西)桐門淨(張正見汎舟詩葉盡)
(丨丨丨花秋菊岸明)錦色淨(駱賓王秋水詩圖雲丨丨丨寫月練花明)玉繩淨(駱賓王詩雲披丨丨丨月滿鏡輪圓)
霞光淨(駱賓王詩林虚星華映水徹丨丨丨)琉璃淨(沈佺期詩池水丨丨丨園花瑇瑁斑)蓮花淨(孟浩然詩)
(看取丨丨丨方知不染心)秋波淨(韓愈曲江荷花詩曲江千頃丨丨丨平鋪紅雲蓋明鏡)方塘淨(朱子試院雜詩)
(長廊一遊步愛此丨丨丨)水花淨(袁桷趙昌荷花詩森森時氣天香飛星斗光沉丨丨丨薩都拉詩霜高木葉空江清丨丨)
(丨)乾坤淨(王惲詩滂沱一洗丨丨丨却斂神功寂若無)秋浦淨(僧大訢賦三益堂芙蓉詩翡翠巢空丨丨丨落)
(霞無盡暮江寒)烏蠻淨(僧大訢詩霧卷丨丨丨風生碧海清)盤石淨(倪瓚詩青苔丨丨丨嘉𣗳綠隂重)玉宇
淨(陳基秋懷詩長願丨丨丨河漢生微瀾)塵埃淨(郭鈺詩泠泠綠綺琴拂拭丨丨丨)
居心不淨(普書謝重傳為會稽王道子長史因侍坐月夜明淨道子歎以為佳重曰不如微雲點綴道子因戲重曰卿丨)
(丨丨丨乃復強欲滓穢太清耶又姚合寄不出院僧詩非獨心常淨衣無一點塵韓偓錫晏詩臣心淨比漣漪水聖澤深于瀲灩杯)
竟(居慶切窮也終也又姓)
韻藻不竟(漢書韓信傳召下鄉亭長賜錢百曰公小人為德丨丨司馬相如難蜀父老今罷三郡之士通夜郎之塗三年)
(於兹而功丨丨周必大䟦會食帖右為帖丨丨豈筆誤别書抑意倦遂止也)究竟(後漢書馬融傳流覽徧照殫變極態上下)
(丨丨山谷蕭條原野嵺愀上無飛鳥下無走獸虞人植旍獵者效具車弊田罷旋入禁囿吴志魯肅傳肅責數羽曰國家區區本以)
(土地借卿家者卿家軍敗遠来無以為資故也今已得益州既無奉還之意但求三郡又不從命語未丨丨坐有一人曰夫土地者)
(惟德所在耳何常之有肅厲聲呵之羽操刀起謂曰此自國家事是人何知目使之去備要蘇東坡在西湖戲妓琴操曰我作長老)
(爾試參禪琴問何謂景中人坡云裙拖六幅湘江水鬢挽巫山一段雲何謂人中景坡云随他楊學士鼈殺鮑參軍如此丨丨何如)
(坡云門前冷落鞍馬稀老大嫁作商人婦琴大悟即削髮為尼王融法門頌啓鹿苑金輪弘汲引以濟俗鶴林䨇𣗳顯丨丨以開氓)
(梁簡文帝謝勅賜觧講錢啓慧輪丨丨爰䧏曲私福田成滿仰繇兹被韓愈東都遇春詩為詩告友生負愧終丨丨)例竟(唐書)
(来俊臣傳詔于麗景門别置獄勅俊臣等顓按事百不一貸王弘義戲謂麗景門為丨丨謂入者例皆盡也)力竟(汲冢周書)
(明王教民次分丨丨任壮養老長幼有報注壮者任之老者養之幼者長之使相報此謂丨丨也)
安心竟(張養浩山中拜除詩何時相對丨丨丨拂落菱花不用臺傳燈錄二祖謂逹摩曰我心未安請師安心師曰將心與)
(汝安二祖良久曰覓心了不可得師曰與汝丨丨丨)
增祭竟(禮記礿則不禘注礿則不禘者虞夏之制歲朝皆闕一時之祭也南方諸侯皆春礿丨丨夏来朝故闕夏禘故云)
(礿則不禘也)歲竟(周禮春官占夢乃舍萌于四方以贈惡夢注萌毆疫也謂丨丨逐疫置四方史記高帝紀高祖常從王媪武)
(負貫酒醉卧武負王媪見其上常有龍丨丨此兩家常折劵棄責)畢竟(左傳凡土功龍見而畢務䟽丨者丨也)終竟(孝經)
(喪不過三年示民有終也注孝子有終身之憂聖人以三年為制者使人知有丨丨之限也後漢書陳忠傳周室陵遲禮制不序蓼)
(莪之人作詩自傷言已不得丨丨子道)窮竟(史記張湯傳謁居弟怨湯使人上書告湯與謁居謀共變告李文事下減宣宣)
(嘗與湯有郤及得此事丨丨其事普書陳頵傳衆人之言不可妄聽宜依法丨丨)下竟(漢書王莽傳莽兄永為諸曺蚤死有)
(子光莽使學博士門下莽休沐出振車騎奉羊酒勞遺其師恩施丨丨同學)仲竟(後漢書郎顗傳顗對曰易曰君子之道或)
(出或處同歸殊塗一致百慮是知變常而善可以除災變常而惡必致干異今年丨丨来年入季仲終季始歷運變改故可改元)
彌竟(後漢書孔奮傳隴蜀既平河西守令咸被徵召財貨連轂丨丨川澤惟奮無資單車就路)禮竟(後漢書袁紹傳紹少)
(為郎除濮陽長邅母憂去官三年丨丨追感幼孤又行父服)連竟(後漢書曺節傳華容侯朱瑀自相封賞父子兄弟或登九)
(列或據三司多蓄財貨繕修第舍丨里丨巷車馬服玩擬于天家)服竟(後漢書獨行傳劉茂少孤獨與母居家貧以筋力致)
(養孝行著于鄉里哀帝時察孝廉遷五原屬國母憂去官丨丨後為沮陽令北史陸卭傳卭字雲駒起家員外散騎郎後以父憂去)
(職卭兄弟相率廬于墓側負土成墳發詔褒揚改其所居里為孝居里丨丨當襲不忍嗣侯使迄未應受)考竟(魏志賈逵傳逵)
(為豫州刺史到官數月乃還丨丨其二千石以下阿縱不如法者皆舉奏免之帝曰逵真刺史矣北史齊孝昭帝紀帝性頗嚴尚書)
(郎中剖斷有失輙加捶楚令史姦慝便即丨丨)局竟(南史蕭惠基傳當時能棋人瑯邪王抗第一品吴郡禇思莊會稽夏赤松)
(第二品齊高帝使思莊與王抗交賭自食時至日暮一丨始丨)文竟(南史謝靈運傳靈運詩書皆兼獨絶每丨丨手自寫之文)
(帝稱為二寳)未竟(南史劉璡傳兄瓛夜隔壁呼璡璡不答方下床著衣立然後應瓛怪其久璡曰向東𢃄丨丨其立操如此)
(郝經牽牛詩遥憐小皃女昏嫁俱丨丨)業竟(北史賈思伯傳初思伯與弟思同師事北海隂鳳丨丨無資酬之鳳遂質其衣)
(物時人為之語曰隂生讀書不免癡不識䨇鳳脱人衣)無竟(莊子忘年忘義振于丨丨故寓諸丨丨郭璞不死國贊禀此遐)
(齡悠悠丨丨沈約大觀舞歌如日有恒與天丨丨郝經原古上元學士詩緬思先世澤於今果丨丨)理竟(論衡聖人作經賢者)
(作書義窮丨丨文辭備足則為篇矣)盡竟(顔氏家訓有詩賦銘誄書表啓䟽二十卷吾兄弟未得編次便邅火盪丨丨不傳于)
(世)靡竟(董仲舒賢良策前所上對條貫丨丨統紀不終辭不别白指不分明)垂竟(曺植請祭先王表自計違遠以来有)
(踰旬日丨丨夏節方到)歌竟(陶潛詩丨丨長歎息持此感人多孟浩然九日寄劉大詩丨丨乘流去㴞㴞任夕波)時竟
(謝靈運詩丨丨夕澄霽雲歸日西馳又蘇軾詩願君營此樂官事何丨丨)讀竟(陸游䟦林和靖詩集丨丨使人浩歎書之所以)
(慰和靖於泉下也)曺竟(後漢書馮異傳更始數欲遣光武徇河北諸將皆以為不可是時左丞相丨丨子詡為尚書父子用)
(事異勸光武厚結納之注竟字子期山陽人也)蘇竟(後漢書丨丨傳竟字伯况扶風平陵人善圖緯通百家之言典校書拜代)
(郡中尉時匈奴擾邊竟終完輯一郡光武即位就拜代郡太守使固塞以拒匈奴)
農務竟(左傳凡土功龍見而畢務䟽畢務謂丨丨丨而民閒也)四更竟(南史梁武帝紀帝勤於政務孜孜無怠每)
(冬月丨丨丨即勅把燭看事執筆觸寒手為皴裂)
齊書已竟(南史何求傳初褚彦回王儉為宰相求弟點謂人曰我作丨丨丨丨贊云回既世族儉亦國華不賴舅氏遑恤)
(國家王儉聞之欲候點知不可見乃止)
孟(莫更切長也勉也始也又州名又姓)
韻藻季孟(論語以丨丨之間待之漢書劉向傳孔子與丨丨偕仕於魯李斯與叔孫俱宦于秦定公始皇賢丨丨李斯而)
(消孔子叔孫故以大亂汚辱至今南史循吏傳丹徒令沈㠝之以清廉抵罪丘寂之曰清吏真不可為也政當處丨丨之間姑溪題)
(䟦米元章作字吾友張文潛評其書幾在鍾王丨丨間韓愈東都遇春詩悠悠度朝昏落落捐丨丨蘇軾詩何人可復間丨丨又後)
(漢書隗囂傳隗囂字丨丨又馬援傳援為書與囂將楊廣使曉勸于囂曰援還長安因留上林竊見四海已定兆民同情而丨丨閉)
(拒背畔為天下表的常懼海内切齒思相屠裂故遺書戀戀以致惻隠之計)主孟(國語普優施謂里克妻曰丨丨啗我注大)
(夫之妻稱主從夫稱也孟里克妻字蘇軾詩丨丨當㗖我玉鱗金尾魚)寅孟(漢書李尋傳尋對曰辰星主正四時四時失序)
(則辰星作異今幸獨出丨丨之月蓋皇天所以篤右陛下也)趙孟(左傳天王使劉定公勞丨丨於潁劉子歸曰諺所謂老將)
(知而耄及之者其丨丨之謂乎孟子丨丨之所貴丨丨能賤之)優孟(史記&KR0632;稽傳丨丨者楚之樂人也多辯常以談笑諷諫梁)
(簡文帝吴郡石像碑魯聖云亡尚追儀於有若楚臣殞世亦託似於丨丨蘇軾詩不如老丨丨談笑託諧美柳貫博古詩虎賁與樽)
(雖甚似丨丨抵掌何其疎)劇孟(史記游侠傳雒陽有丨丨周人以商賈為資而丨丨以任侠顯諸侯又袁盎傳雒陽丨丨嘗過)
(盎盎善待之安陵富人有謂盎曰吾聞丨丨博徒將軍何自通之盎曰丨丨雖博徒然母死客送葬車千餘乘此亦有過人者且緩)
(急人所有夫一旦有急叩門不以親為觧不以存亡為辭天下所望者獨季心丨丨耳今公常從數騎一旦有緩急寧足恃乎罵富)
(人弗與通申鑒丨丨郭觧之徒皆馳騖於閭閻權行州郡力折公卿王褒長安有狭邪行博徒稱丨丨遊侠號王孫李白詩託交從)
(丨丨買醉入新豐錢起逢侠者詩燕趙悲歌士相逢丨丨家蘇軾詩愛君似丨丨扣門知緩急)眭孟(漢書丨弘傳弘字丨魯國)
(蕃人也少時好侠鬭雞走馬長乃變節從嬴公受春秋)
霍子孟(漢書丨光傳光字丨丨駱賓王檄丨丨丨之不作朱虚侯之已亡又南史何敬容傳流言裁至公旦東奔燕書)
(始来子孟不入)
增東孟(戰國策韓傀相韓韓有丨丨之會)狼孟(史記秦紀攻趙新城丨丨注丨丨故城在并州陽曲縣)四孟
(漢書劉向傳秦始皇之末至二世時日月薄食山陵淪亡辰星出於丨丨注丨時之丨月也曺植仲雍哀辭且丨丨之未周將願之)
(乎一齡)施孟(漢書儒林傳丁寬受易授田王孫王孫授丨讐丨喜梁丘賀由是易有丨丨梁丘之學王儉荅陸澄書易體微)
(遠實貫羣籍丨丨異聞周韓殊旨豈可專據小王便為&KR1308;備)墨孟(後漢書郭太𫝊論林宗恂恂善導使士慕成名雖丨丨之)
(徒不能絶也)寒孟(南史王規傳規卒皇太子出臨哭與湘東王繹令曰去歲冬中已傷劉子今兹丨丨復悼王生俱往之傷)
(信非虚說)何孟(南史徐湛之傳湛之貴戚豪強時安成公何勖臨汝公孟靈休並以肴膳器服車馬相尚都下語曰安成食臨)
(汝飾湛之兼美丨丨)哭孟(潘岳西征賦蹇丨丨以審敗襄墨縗而授戈注左傳秦穆公召孟明西乞白乙使出師襲鄭蹇叔之)
(子與師哭而送之)浪孟(潘岳笙賦罔丨丨以惆悵若欲絶而復肆懰憿糴以奔邀似將放而中匱)孔孟(張協洛禊賦主)
(希丨丨賓慕顔柳蘇軾詩仕道固應慙丨丨扶顛未可責由求)&KR0034;孟(謝靈運山居賦遠南則松箴棲雞唐嵫漫石崪&KR0792;對嶺丨)
(丨分隔自注遠望&KR0034;山甚竒謂白爍尖者最高曇濟道人住孟山名曰孟埭)月孟(謝靈運孝感賦于時丨丨節季歲亦告暨)
(離鄉眷壌改時懷氣)管孟(梁昭明太子文選序老莊之作丨丨之流蓋以立意為宗不以能文為本)冬孟(韓愈岳陽樓别)
(竇司直詩時當丨之丨隙竅縮寒漲)貧孟(孟郊喜盧仝書船歸洛詩丨丨忽不貧請問孟何如)詩孟(孟郊答盧仝詩楚屈)
(入水死丨丨踏雪僵)春孟(梅堯臣和丁元珍見寄詩道路何邅㢠廻李秋越丨丨)秋孟(郝經牽牛詩時方鵲橋成佳節當丨)
(丨)賓孟(左傳王子朝賓起有寵于景王王與丨丨說之欲立之注孟即起也子朝之傅)武孟(左傳齊侯好内如夫人者)
(六人長衛姬生丨丨少衛姬生惠公鄭姬生孝公葛嬴生昭公密姬生懿公宋華子生公子雍)張孟(國語范宣子與龢大夫争)
(田問於藉偃對曰偃以斧鉞從於丨丨注丨丨張老字張老為中軍司馬藉偃為上軍司馬)灌孟(史記灌將軍夫傳灌將軍)
(夫者潁隂人也夫父張孟嘗為潁隂侯嬰舍人得幸因進之至二千石故蒙灌氏姓為丨丨)王孟(漢書游侠傳符離丨丨亦)
(以侠稱江淮之間)元孟(後漢書班超傳立丨丨為焉耆王超留焉耆半歲撫慰之)曺孟(劉秉忠江邊晚望詩千古周郎)
(餘事業一時丨丨謾英雄)
索里諸孟(北史孟表傳表字孟逹濟北蛇丘人本屬北地號丨丨丨丨青徐内屬後表因事南度事齊為馬頭太守太和)
(十八年據郡歸魏)
迸(北諍切散也)
韻藻瓶水迸(白居易琵琶行銀丨乍破丨漿丨鐵騎突出刀槍鳴)白髮迸(歐陽修詩丹心皎雖存丨丨日已丨)
增流迸(後漢書樊凖傳飢荒之餘人庶丨丨準課督農桑廣施地略期年間穀粟豐賤魏志諸葛誕傳向夀春毋丘儉文欽)
(之破也誕先至夀春夀春中十萬餘口聞儉欽敗恐誅悉破城門出丨丨山澤或散走入吴以誕久在淮南乃復以為鎮東大將軍)
(蜀志楊洪傳亮與張裔書曰君昔在栢下營壊吾之用心食不知味後丨丨南海相為悲歎自以為與君古之石交也普書桓彛傳)
(蘇峻遣將韓晃進軍攻彛城䧟為晃所害時賊尚未平諸子並丨丨宣城人紀世和率義故葬之南史孫法宗傳父随孫恩入海被)
(害法宗年小丨丨至十六方得還王禹偁庶子泉詩泉平未遇人石罅徒丨丨)奔迸(魏志武帝紀濟師洪河拓定四州袁譚高)
(幹咸梟其首海盗丨丨黑山順軌此又君之功也普書安帝紀義熙元年振武將軍劉道規擊桓謙走之乘輿反正詔曰賴鎮軍將)
(軍裕忠武英斷誠冠終古故霜戈一揮巨猾丨丨三率稜威大憝授首又劉琨傳琨為并州刺史在官未期流人稍復琨父蕃自洛)
(赴之人士丨丨者多歸於琨唐書食貨志貴率辦先期作威殘人絲不容織粟不暇舂貧者丨丨有不恕物之病水經注肥川之北)
(石盧塘塘池八頃其深不測有大魚常至五月輙一奮躍水湧數丈波襄四陸細魚丨丨随水登岸不可勝計)肆迸(普書郄鑒)
(傳祖約蘇峻反中書庾亮宣太后口詔進鑒司空去賊密邇城孤糧絶奉詔流涕大誓三軍曰賊臣祖約蘇峻不恭天命不畏王誅)
(凶戾丨丨干國之紀率土怨酷兆庶泣血咸願奉辭罰罪以除元惡)遠迸(南史趙伯符傳遷徐兖二州刺史為政苛暴而劫盜)
(丨丨無敢入境)遺迸(北史魏道武帝紀北廵分命諸將大襲高車破雜種三十餘部衛王儀督三將别從西北絶漠千餘里破)
(其丨丨七部還次牛川及薄山並刻石紀功又孝文帝紀沃野統萬二鎮勅勒叛詔太尉隴西王源賀追擊至枹䍐滅之徙其丨丨)
(於冀定相三州為營戶)波迸(北史隋房陵王勇傳戀土懷舊人之本情丨丨流離蓋不𫉬已)擊迸(五代史梁廣王全昱)
(傳太祖燕居宫中與諸王飲博全昱酒酣取骰子丨而丨之呼曰朱三爾碭山一百姓邅逢天子用汝為四鎮節度於汝何負而滅)
(唐家三百年社稷吾將見汝赤其族矣安用博為太祖不悅罷會)跳迸(王延夀王孫賦或蹢趹以丨丨又咨陬而攢聚)珠
迸(張協安石榴賦柔膚水潔凝光玉瑩漼如冰碎泫若丨丨)横迸(潘岳寡婦賦口嗚咽以失聲兮淚丨丨而沾衣)驚迸
(鮑照與伍侍郎别詩飲齕具攢聚翹陸歘丨丨)幽迸(韓愈東都遇春詩懷歸苦不果即事取丨丨)淚迸(韓愈同冠峡詩)
(潺湲丨交丨喆曲思增繞劉珤詩胭脂丨丨紅線條吴師道目疾詩鍼刺争雜施流血和丨丨)飛迸(温庭筠塞寒詩驚沙丨丨)
(衝貂袍周權松下泉詩融液作寒泉丨丨出石窟)筍迸(楊載雲山圖詩連峰俄丨丨斷岸復瓜分)石迸(袁桷詩丨丨根)
(駢拇山廻勢左肱)泉迸(張養浩游香山詩松藏雷雨太隂黑丨丨巖藪銀虹馳)怒迸(吴師道殺虎行亂刃交揮白雪)
(翻雙眸丨丨金丸落)脱迸(貢師泰學圃吟玉延蹲鴟巧相扶皮毛丨丨明月珠)
蒲芽迸(韓愈詩今朝寒食行野外綠楊帀岸丨丨丨)桐孫迸(馬祖常詩丨丨丨空枝竹穉穿石籜)滑欲迸
(郝經牽牛詩參差碧玉簪綰插丨丨丨)緜初迸(楊維楨詩楊花白白丨丨丨梅子青青核未生)
禽離獸迸(晉書江統傳丨丨丨丨不能相一)
聘(匹正切丨問也訪也)
韻藻歸聘(詩我戌未定靡使丨丨)朝聘(禮記禮必本於天動而之地列而之事變而從時協於分藝其居人也曰)
(養其行之以貨力辭譲飲食冠昏喪祭射御丨丨注養當為義又禮始於冠本於昏重於喪祭尊於丨丨和於鄉射此禮之大體也)
(又丨丨以時左傳襄公八年春公如普且聽丨丨之數)小聘(禮記諸侯之於天子也比年一丨丨三年一大聘五年一朝又)
(天子制諸侯比年丨丨三年大聘相厲以禮使者聘而誤主君弗親饗食也所以愧厲之也)大聘(見上)待聘(禮記儒有)
(席上之珍以丨丨夙夜強學以待問懷忠信以待舉力行以待取其自立有如此者)時聘(周禮春官大宗伯丨丨曰問注丨丨)
(無常期天子有事乃聘又大行人掌丨丨以結諸侯之好)幣聘(孟子湯使人以丨丨之囂囂然曰我何以湯之聘幣為哉)三
聘(孟子湯丨使往丨之)歴聘(外史旁擇乎諸侯丨丨乎四方譚笑而策功烈布韋而歸故鄉此士夙夜之願也杜甫詩薇蕨)
(餓首陽粟馬資丨丨)
蒲輪聘(外史天子方高子之名盍亦就丨丨之丨清朝廷之路而觧諸君子之憂乎歐陽修詩遂滯丨丨丨)
增受聘(詩君子至止錦衣狐裘䟽諸侯視朔丨丨服麑裘此美其受賜而歸故言錦衣狐裘耳)相聘(詩小大雅譜文)
(王小雅其事多在稱王之前皇皇者華君遣使臣是聘問隣國也若稱王之後與諸侯禮異不得為隣國丨丨之法則亦未稱王也)
正聘(禮記公士擯䟽丨丨之時用公家之士為擯不用私人也)頫聘(周禮春官典瑞瑑圭璋璧琮繅皆二采一就以丨丨)
(注大夫衆来曰丨寡来曰丨)来聘(春秋昭公二年普侯使韓起丨丨左傳天王使南季丨丨普書文帝紀二年孫皓使紀陟)
(丨丨且獻方物南史徐陵傳大清二年陵兼通直散騎常侍使魏魏人授館宴賓是日甚熱其主客魏收謿陵曰今日之熱當由徐)
(常侍来陵即荅曰昔王肅至此為魏始制禮儀今我丨丨使卿復知寒暑收大慚)盛聘(左傳孟僖子如齊殷聘禮也注自叔)
(老聘至今二十年禮意久曠今修丨丨以無忘舊好故曰禮)納聘(左傳吴洩庸如蔡丨丨)徵聘(左傳王使来丨丨注)
(徵召也後漢書姜肱傳肱二弟名聲相次亦不應丨丨時人慕之又袁閎傳累丨丨舉召皆不應居處側陋以耕學為業南史關康)
(之傳宋孝武遣大使廵行天下使反薦康之宜加丨丨法書要錄草書之人蓋伎藝之細者耳丨丨不問此意考績不課此字梁簡)
(文帝大法頌輕軺丨丨旌帛搜揚徐陵在北齊與宗室書持竿而釣丨丨不来負耒而耕公侯靡屈)報聘(左傳劉康公来丨丨)
(蜀志鄧芝傳諸葛亮遣芝修好於權權遂絶魏與蜀連和遣張温丨丨於蜀五代史四夷傳契丹阿保機遣使者袍笏梅老聘梁梁)
(遣太府卿高頃軍將郎公遠等丨丨宋史富弼傳契丹遣其臣来求關南地朝廷擇丨丨者莫敢行夷簡因是薦弼)重聘(後漢)
(書崔駰傳君子通變各審所履或丨丨而不来或屢黜而不出梁簡文帝筝賦納千金之丨丨擅專房之宴私江總莊周頌垂竿自)
(若丨丨忘言)使聘(後漢書東夷傳遼東太守祭彤威讋北方聲行海表于是&KR1070;貊倭韓萬里朝獻故章和已後丨丨流通)
禮聘(南史陶弘景傳帝手勅招之錫以鹿皮巾後屢加丨丨並不出北史蠕蠕國傳吐賀真子予成求通婚娉詔報曰初婚之)
(吉敦崇丨丨君子所以重人倫之本不敬其初令難終矣予成每懷譎詐終獻文世更不求婚)交聘(北史陸卬傳梁魏通和歲)
(有丨丨卬每兼官讌接在席賦詩卬必先成以敏速見美五代史雜傳劉守光自號大燕皇帝普遣太原少尹李承勲賀册尚父至)
(燕而守光已僭號有司廹承勲稱臣承勲不屈以列國丨丨禮入)昏聘(宋史勃泥國傳丨丨之資先以椰子酒㯽榔次之)
堯聘(吴越春秋堯邅洪水人民泛濫逐高而居丨丨棄使教民山居)應聘(風俗通孔丘周流以丨丨長沮隱居而耦耕)
敦聘(外史有司聞徵君至出郭追之徵君使左權謝曰夫子遠矣不可淹也以普王有丨丨故遥涉乎冀壌假道於令邑)五
聘(外史今賢王丨丨臣而臣始至是賢王之思士甚于側枕也徐陵徐州刺史侯安都碑公既膺丨丨方啓六韜率是驍徒仍開)
(嶺嶠)采聘(外史徵君之奮草莽而就丨丨意者欲揚空名而不顧其實耶)齊聘(外史吾之游于諸侯非無交也魯招以玉)
(丨丨以玄纁魏招以駿馬韓招以方圭秦聘以幣及旌普聘以白貂)國聘(廣川書䟦伯庶父尊敦銘齊在周為大國世與姬為)
(媾以丨丨者在名則為太姜少姜)再聘(潘岳荅摯虞新婚箴女無二歸男有丨丨)辭聘(顔延之陶徵士誄隱約就閑遷)
(延丨丨)争聘(王僧孺詠陳南康新有所納詩十城屢請易千金幾丨丨)嘉聘(徐陵報尹義尚書伊昔梁朝共奉丨丨張)
(兹大帛處彼高閎)通聘(徐陵與太尉王僧辯書珪璋特逹丨丨河陽貂珥雍容尋盟漳水)辟聘(陸龜蒙詩龐公樂幽)
(隱丨丨無所就)
圭璋聘(禮記以丨丨丨重禮也已聘而還圭璋此輕財而重禮之義也諸侯相厲以輕財重禮則民作讓矣)季冬聘
(周禮春官占夢丨丨丨王夢注聘問也䟽季冬歲終除舊惡布新善故問王夢之善惡)九儀聘(庾信烏石蘭氏誌銘百兩)
(言歸丨丨從丨)黃金聘(貢師泰學圃吟陶家薺甕庾家葅丨丨不丨蘇東湖)
穽(疾政切陷丨亦作阱又梗韻)
韻藻陷穽(詩麟趾䟽不履生蟲不踐生草不入丨丨不罹羅網禮記人皆曰予知驅而納諸罟穫陥阱之中而莫知之辟)
(也魏志明帝紀詔曰郡國蔽獄一歲之中尚過數百豈朕訓導不醇俾民輕罪將苛法猶存為之丨丨乎有司其議獄緩死務從寬)
(簡宋史趙贊傳漢祖曰贊之父子亦我人也今聞延夀落于丨丨吾忍不容贊耶李白詩猛虎落丨丨壮士時屈死張元晏謝集賢)
(相公啓出諸丨丨置在門闈柳貫大雪詩稍喜夷塗闢多憂丨丨擠)設穽(家語是謂為民丨丨而陥之刑罰之源)檻穽
(漢書司馬遷傳猛虎處深山百獸震恐及在丨丨之中搖尾而求食積威約之漸也後漢書宋均傳均遷九江太守郡多虎暴常募)
(設丨丨均下記屬縣曰虎為民害咎在殘吏而勞勤張捕非憂恤之本其務退姦貪思進忠善可一去丨丨除削課制其後傳言虎)
(相與東游度江又法雄傳雄遷南郡太守多虎狼之暴雄乃遺書屬縣曰古者至化之世猛獸不擾皆由恩信寬澤仁及飛走其毁)
(壊丨丨不得妄捕山林是後虎患稍息注丨謂捕獸之機也丨謂穽地陥獸也宋史李綱傳彼以孤軍入重地猶虎豹自投丨丨中)
(當以計取之不必與角韓愈詩猛虎落丨丨坐食如孤㹠)語穽(韓愈秋懷詩詰屈避丨丨冥茫觸心兵鄭元祐聯句道樞混溟)
(涬丨丨脱蹊髁)塹穽(曾鞏詩争難奪刀殳發巧搜丨丨)
增深穽(詩正義序儒雅與丨丨同埋徐寅憶潼關詩洞壑䨇扉入到初似從丨丨覩高墟)擭穽(書今惟淫舍牿牛馬)
(杜乃丨敜乃丨無敢傷牿牿之傷汝則有常刑注師既出牛馬所舍之閑牧大布于野當窒塞其丨丨一或不謹而傷閑牧之牛馬)
(則有常刑)敜穽(見上)滿穽(左傳鄭人鑄刑書䟽漢世酷吏專任刑誅或乃肆情好殺至有積骸丨丨流血丹野後漢書酷)
(吏傳序漢承戰國餘烈宰守專事威斷故乃積骸丨丨漂血十里)機穽(後漢書仲長統傳夫選用必取善士善士富者少而)
(貧者多禄不足以供養安能不營私乎從而罪之是設丨置丨以待天下之君子也唐書趙冬曦傳法易知則下不敢犯而遠丨丨)
(文義深則吏乘便而朋附盛宋史歐陽修傳天資剛勁見義勇為雖丨丨在前觸發之不顧趙壹窮鳥賦有一窮鳥戢翼原野罩網)
(加上丨丨在下韓愈東都遇春詩幸蒙東都官𫉬離丨與丨王惲鹿喻詩得遠丨丨地食苹飲清泉)置穽(見上)阬穽(後漢)
(書袁紹傳紹攻許先檄曰曺操身處三公之官而行桀悍之行矰繳充蹊丨丨塞路兖豫有無聊之人帝都有呼嗟之怨忠臣烈士)
(可不勖哉南史齊東昏侯紀帝戎服急装縛袴上著絳衫以為常服不變寒暑陵冒雨雪不避丨丨馳騁渴乏輙下馬取腰邊蠡器)
(酌水飲之復上馳去)掘穽(唐書宋慶禮傳拜河東河北營田使善騎日能馳數百里性甘勞苦然好興作濱塞丨丨植兵以邀)
(虜議者嗤其不切事)一穽(宋史蘇轍傳國家内有養士養兵之費外有契丹西夏之奉陛下又自為丨丨以耗其遺餘戴表元)
(詩龍争虎鬭尚未决六合丨丨何所逃)崖穽(宋史秦檜傳檜隂險如丨丨深阻竟叵測)井穽(韓詩外傳兩瞽相扶不傷)
(牆木不陥丨丨則其幸也)坎穽(鹽鐵論無仁義之德而有富貴之禄若陥丨丨食于縣門之下此李斯所以具五刑也)民
穽(鹽鐵論今馳道經營陵陸紆周天下是以萬世為丨丨也)投穽(廣川書䟦楊震之死非不幸也其門生故吏可謂衆矣觸)
(機丨丨以陥患害相趣而不顧卒成黨禍而漢以亡)硎穽(庾信哀江南賦丨丨摺拉鷹鸇批㩌冤霜夏零憤泉秋沸)入穽
(駱賓王詩丨丨先搖尾迷津正曝顋)虎穽(李商隱商於新開路詩蜂房春欲暮丨丨日初曛又丨過遥知丨魚来且佐庖郝經)
(原古上元學士詩挈我登龍門綆我出丨丨又不能致龍節空自悲丨丨)豚穽(劉因詩丨丨依危石牛蹊帶小塘又何必高門)
(沐猴舞丨丨雞栖皆樂土張翥詩桑中丨丨晚芹外燕泥晴)泥穽(郝經儀真館詩龍節埋丨丨孤涎汨土&KR2265;)
穿地為穽(書敜乃穽䟽山林之田春始丨丨丨丨或設擭其中以遮獸)
諍(側迸切諫丨也止也亦作爭)
韻藻諫諍(漢書王褒傳伊尹勤于鼎爼太公困于鼔刀百里自鬻寗子飯牛及其遇明君邅聖主也運籌合上意丨丨即)
(見聽進退得關其忠任職得行其術南史朱异傳傅岐嘗謂异曰今聖上委政于君安得每事從旨頃者外聞殊有異論异曰政言)
(我不能丨丨耳當今天子聖明吾豈可以其所聞于忤天聽北史魏司徒公順傳尒朱榮素聞順數丨丨惜其亮直謂朱瑞曰可語)
(元僕射但在省不湏来荀子諂諛者親丨丨者疎杜甫别李義詩先朝納丨丨直氣横乾坤韓愈齪齪詩願辱太守薦得充丨丨官)
(白居易詩東垣君丨丨西邑我馳驅)廷爭(漢書王陵傳高后欲立諸吕為王平勃等皆曰無所不可陵譲平勃平曰于面折丨)
(丨臣不如君全社稷定劉氏後君亦不如臣又梅福傳福上書曰王章資質忠直敢面折丨丨孝元皇帝擢之㠯厲具臣而矯曲朝)
(北史景穆十二王傳論當獻文將禪可謂國之大節康王毅然廷諍德音孔昭一言興邦斯之謂歟徐陵文帝登祚詔上奉父母之)
(嚴規下偪羣公之廷諍)無諍(世說補釋慧淨嘗與道士蔡晃談義晃屢被摧折國子祭酒孔穎逹心存道黨謂慧淨曰佛家)
(丨丨法師何以屢搆斯難岑參寄王昌齡詩一縣丨丨辭有時開道徑)紛諍(徐陵傅大士碑風神爽朗氣調清高流化親朋)
(善和丨丨)
增忿諍(魏書劉暉傳暉尚宣武第二姊蘭陵長公主主嚴妬暉嘗私幸主侍婢有身主笞殺之暉遂忿憾疎薄公主正光初)
(暉又私淫張陳二氏女公主更生檢忌主姑陳留公主共將扇奬與暉復致丨丨)面諍(北史張惠普傳杜弼遺書曰昨承在)
(胡司徒第當庭丨丨雖問難鋒至而應對響出宋城之帶始縈魯門之柝裁警終使羣后逡廵庶寮拱嘿雖不見用于一時固已傳)
(美于百代)苦諍(唐書崔玄亮傳鄭注搆宋申錫捕逮倉卒内外震駭玄亮率諫官叩延英丨丨反覆數百言俯伏流涕帝感悟)
(方從輕典)勃諍(陸璣詩䟽柳子厚云猨王孫居異山德異性不能相容猨之德静以恒王孫之德躁以囂丨丨號呶雖羣不相)
(善也)
泳(為命切潛行水中)
韻藻游泳(圖繪寳鑑袁㠖善畫魚窮其變態得噞喁丨丨之状圖畫見聞誌畫龍者析出三停分成九似窮丨丨蜿蜒之)
(妙得回蟠升降之宜仍要騣鬛肘毛筆畫壮快直自肉中生出為佳顔延之曲水詩序丨丨之所攢萃翔驟之所往還沈約齊安陸)
(昭王碑文挹其源者丨丨而莫測懷其道者日用而不知范梈詩倒澤起丨丨搜空集翻翾)涵泳(謝靈運撰征賦羡輕魵之)
(丨丨觀翔鷗之落啄韓愈岳陽樓詩星河盡丨丨俯仰迷下上皮日休詩但知丨丨好不計風濤惡)川泳(韓愈賦魚丨丨而鳥)
(雲飛)
增派泳(普書郄詵阮冲華譚傳贊郄阮洽聞含章體政華生毓德褫巾應命鳥路層飛龍津丨丨素業可久高芬斯盛)羣
泳(益部方物略記黑頭魚春則丨丨促罟斯𫉬)迴泳(圖繪寳鑑劉寀善畫水中魚雖風萍水荇觀之活動至於鱗尾性情)
(遊潛丨丨皆得其妙)波泳(張衡周天大象賦龜曳尾而丨丨魚張鱗而水嬉)潛泳(陸機述先賦頓雲網而丨丨揮神戈)
(而外臨謝靈運江妃賦或飄翰凌烟或丨丨浮海萬里俄頃寸隂未改)浴泳(郭璞帝臺漿贊食可逍遥濯髮丨丨)漂泳
(郭璞江賦石帆蒙籠以蓋嶼萍實時出而丨丨)飛泳(謝靈運山居賦植物既載動類亦繁丨丨騁透胡可根源)翔泳(顔延)
(之詩惠浸萌生信及丨丨唐享太廟樂章丨丨歸仁中外褆福蘇頲詩微臣比丨丨恩廣自無涯包佶詩氣和草木發萌芽德暢禽)
(魚遂丨丨)風泳(謝朓詩規荷承日泫彯鱗與丨丨)結泳(劉潛為臨川王觧揚州表既昩弛張之要猶慚大小之獄故以)
(丨丨濡翼取愧能官)孤泳(韓愈東都遇春詩有船魏王池往往縱丨丨)沿泳(唐無名氏魚上冰詩噞喁情自樂丨丨意)
(寧疎)
不可泳(詩漢之廣矣丨丨丨思傳潛行為泳)輕鷗泳(元好問詩洋洋游魚逝汎汎丨丨丨)
請(疾政切延丨亦朝丨漢官名張禹首為之又庚韻梗韻)
韻藻增朝請(史記魏其武安侯傳太后憎竇嬰除竇嬰門籍不得入丨丨漢書南粤王趙佗傳孝景時稱臣遣使入丨)
(丨後漢書孫程傳永建三年帝念程等功勲悉徵還京師程與王道李元皆拜騎都尉餘悉奉丨丨五代史王景仁傳景仁奔于錢)
(鏐太祖召之景仁間道歸梁未有以用使參宰相班奉丨丨而已江淹自序弱冠以五經授宋始安王劉子真略傳大義為南徐州)
(新安王從事奉丨丨)延請(漢書雋不疑傳武帝末郡國盜賊羣起暴勝之為吏直指使者威振州郡勝之素聞不疑賢至渤海遣)
(請與相見不疑冠進賢冠帶櫑具劍佩環玦盛服至門上謁門下欲使觧劍不疑曰劍者君子武備所以衛身不可觧請退吏白勝)
(之勝之開閤丨丨望見不疑容貎尊嚴衣冠甚偉勝之躧履起迎北史裴膺之傳初司徒趙彦深起自孤微為子如管記膺之甚相)
(忽略不為之禮及彦深為宰相朝士輻輳膺之自念故被丨丨永不至門每與相見捧袂而已)聘請(後漢書馮衍傳衛尉隂興)
(新陽侯隂就以外戚貴顯深敬重衍衍遂與之交結由是為諸王所丨丨)禮請(後漢書鄭興傳隗囂虚心丨丨而興恥為之屈)
(稱疾不起)招請(韓愈送靈師詩鄰州競丨丨書札何翩翩)
厚幣請(漢書曹參傳參之相齊聞膠西有蓋公善治黃老言使人丨丨丨之既見蓋公為言治道貴清静而民自定推此類)
(具言之參於是避正堂舍蓋公焉)
倩(七政切假丨也又霰韻)
韻藻杳難倩(孟郊詩羡爾欲寄書飛禽丨丨丨)
增諸倩(史記倉公傳黃氏丨丨注倩者女壻也方言曰東齊之間壻謂之倩郭璞曰言可假倩也)假倩(見上)倒倩
(黃庭堅即席詩不當愛一醉丨丨路人扶)
禜(為命切祭名周禮丨門用瓢齎又庚韻)
韻藻幽宗(禮記王宫祭日也夜明祭月也丨丨祭星也雩宗祭水旱也注宗皆當為禜字之誤也雩宗亦謂水旱壇也䟽)
(幽闇也星至夜而出故曰幽也為營域而祭之故曰丨丨也釋文丨丨雩宗並依注讀為禜榮敬反)雩宗(見上禮記䟽雩吁嗟)
(也水旱為人吁嗟禜亦營域而祭之故曰丨丨也文心雕龍素車禱旱以六事責躬則丨丨之文也)
增祭禜(周禮春官小宗伯若國有大故則令國人祭䟽按地官州祭社黨丨丨族祭酺于六遂之中亦縣祭社鄙丨丨酇祭)
(酺皆國人所祭之事)攻禜(周禮秋官翦氏掌除蠧物以丨丨攻之以莽草熏之注丨丨祈名莽草藥物殺蟲者以熏之則死)
災禜(左傳普侯有疾卜人曰實沈臺駘為祟子産曰實沈參神也臺駘汾神也此二者不及君身山川之神水旱癘疫之丨于)
(是丨也)請禜(左傳鄭大水龍鬭于時門之外國人丨為丨焉子産勿許)弗禜(左傳有雲如衆赤鳥夹日以飛三日楚子)
(使問諸周太史太史曰禜之可移于令尹司馬王曰除腹心之疾而移諸股肱何益遂丨丨)妖禜(後漢書宋均傳贊宋均逹)
(政禁此丨丨禽蟲畏德子民請病)祀禜(郭璞神耕父贊黔首丨丨以弭災𤯝)
硬(五諍切堅牢一作鞕)
韻藻喙硬(朝野僉載陸餘慶為洛州長史善論事而繆于判決人嘲曰筆頭無力而丨頭丨蘇軾詩一生丨丨眼無人)
瘦硬(宣和書譜陸玩字士瑶吴人機從弟也弱冠有美譽喜翰墨尤長行書筆力丨丨有鍾繇法杜甫詩書貴丨丨方通神蘇)
(軾詩杜陵評書貴丨丨此論未公吾不憑)苦硬(石門題䟦南州珠上人包腰一鉢丨丨有膽氣蘇軾建茶詩縱復丨丨終可錄)
(郝經橄㰖詩齒牙噴艱澀丨丨不可持)
寒膏硬(太平廣記僕射韓臯病瘡醫傅膏藥不濡公問之醫云丨丨丨公笑曰韓臯實是硬)
增堅硬(考工記居幹之道菑栗不迤則弓不發䟽栗是栗栗丨丨之意)挽硬(唐書李錡傳錡得志無所憚圖久安計乃)
(益募兵選善射者為一屯號丨丨随身)生硬(拊掌錄北都有妓女美色而舉止丨丨人謂之生張八因府會宼愍公乞詩于)
(魏處士野野贈詩云君為北道生張八我是西州熟魏三莫怪尊前無笑語半生半熟未相諳舉坐大噱)老硬(圖繪寳鑑鄭虔)
(善畫山水𣗳枝丨丨嘗自寫其詩并畫獻明皇明皇書其尾曰鄭虔三絶)枯硬(圖畫寳鑑項容善畫山水師事王默作松風石)
(圖筆法丨丨而少温潤)風硬(黃㴞詩露濃丨丨欲成寒)骨硬(黃庭堅詩丨丨自非黃閣相)古硬(郝經書磨崖碑)
(後詩丨丨陵轢瘞鶴銘韻勝韜搜蘭亭記)
銀鈎硬(郝經原古上元學士詩亹亹金聲鏗矯矯丨丨丨)
凊(七政切温丨)
韻藻夏凊(禮記凡為人子之禮冬温而丨丨昏定而晨省梁元帝上忠臣傳表冬溫丨丨盡事君之節進思將美懷出奉)
(之義)輕凊(墨子古之民未知為衣服丨丨帶菅冬則不重而溫夏則不丨而丨文心雕龍辨要丨丨之丈而不侈亦啓之大略)
(也)
增温清(南史謝瞻傳瞻弟䂃字宣鏡年數歲所生母郭氏疾䂃晨昏丨丨勤容戚顔未嘗暫改又王份傳份累遷吏部郎中)
(時年二十四乃稱疾不拜便謝遣胥徒拒絶賓客掩扉覃思室宇蕭然諸子丨丨隔簾趨倚公主乃命穿壁使子涉湜觀之北史崔)
(挺傳始挺兄弟同居孝芬叔振既亡後孝芬等承奉叔母李氏若事所生旦夕丨丨出入啓覲家事巨細一以諮決又薛寘傳寘性)
(至孝雖年齒已衰職務繁廣至于丨丨之禮朝夕無違當時以此稱之沈炯陳情表前帝知臣之孤煢眷臣以州里不欲使頓居草)
(莱又復矜臣丨丨所以一年之内再三休沭)就凊(管子夏之丨丨冬之就温焉可以無及于寒暑之災矣)
靚(疾政切装飾也)
韻藻鮑靚(普書丨丨傳靚東海人學兼内外明天文河洛出為南海太守嘗行部入海遇風飢甚取白石煮食之以自濟)
(嘗見仙人隂君授道訣百餘歲卒)
增閒靚(貢師泰擬古詩意態丨且丨氣若蘭蕙芳)
深淵靚(漢書賈誼傳服鳥賦曰澹乎若丨丨之丨汜乎若不繫之舟)晨粧靚(韓愈東都遇春詩川原曉服鮮)
(桃李丨丨丨)月華靚(袁桷趙昌荷花詩韜精斂容羞自陳三沐無言丨丨丨)晚粧靚(薩都拉詩離懷江水深楚女丨)
(丨丨)
檠(渠敬切丨子叠名又庚韻)
韻藻榜檠(韓非子樵鍜者所以平不夷也丨丨者所以矯不直也)燈檠(古詩丨丨昏魚目庾信對燭賦刺取燈花)
(持挂燭還却丨丨下燭盤李商隱金牛驛詩六曲屏風江雨急九枝丨丨夜珠懸)
增輔檠(鹽鐵論聖人設明法陳嚴刑坊非矯邪若檼栝丨丨之正弧剌也)短檠(益公題䟦宗室士會所書周以宗強)
(賦今賀王不以金譜玉局是務而孜孜丨丨佔俾間無惑乎文章盛于王門而餘澤遠及苖裔也)
晟(承正切明也熾也器也)
韻藻李晟(唐書丨丨傳晟字良器洮州臨潭人幼孤奉母孝事河西王忠嗣從擊吐蕃忠嗣撫其背曰萬人敵也累遷左)
(羽林大將軍李懷光反迹寖露帝進晟尚書左僕射同中書門下平章事晟繕甲兵治陴隍以圖收復能與下同其苦以忠誼感發)
(士心悉軍軍光泰門拔柵以入賊崩潰朱泚率殘卒西走晟露布至帝感泣羣臣上夀帝曰天生晟為社稷萬人豈獨朕哉封千戶)
(贈太師諡忠武又吐蕃尚結贊曰唐名將特丨丨與馬燧渾瑊爾不去之必為我患于是大興兵踰隴岐無所掠晟選兵三千伏汧)
(渭旁擊其中軍幾𫉬結贊)孫晟(五代史丨丨傳初名鳳又名忌密州人也好學有文辭尤長于詩少為道士畫詩人賈島像晨)
(夕事之道士以為妖驅出之乃儒服謁唐莊宗于鎮州安重誨惡晟族其家晟奔于吴李昇喜其文辭使為教令由是知名為人口)
(吃遇人不能道寒暄已而坐定談辯鋒生聽者忘倦昪以為右僕射與馮延巳並為昇相周世宗征淮李景遣晟奉表願割六州地)
(歲貢百萬以佐軍世宗留不遣館于都亭驛待之甚厚已而周兵數敗世宗憂之召晟問江南事晟不對世宗怒收晟下獄臨死神)
(色怡然南望而拜曰臣惟以死報國耳乃就刑景聞贈魯國公)
增旭日晟(郝經原古上元學士詩昂頭冠三山俯瞰丨丨丨)
獍(居慶切獸名食人)
韻藻梟獍(北史魏清河王紹傳論丨丨為物天實生之觀夫元紹所懷蓋亦特鍾沴氣洛陽伽藍記蜂目豺聲行窮丨丨)
(庾信哀江南賦大則為鯨為鯢小則為丨為丨高適東征賦寄腹心于丨丨任手足于蛇虺郝經憶寳刀歌一從濠梁成隔絶丨丨)
(觸忤狐狸嘷王逢贈窮獨叟詩誓刳丨丨肉用塞烏鳥飢獍亦作鏡杜甫詩焉知肘腋禍自及梟鏡徒)為獍(見上)
增破鏡(史記封禪書祠黃帝用一梟丨丨注梟鳥名食母丨丨獸名食父黃帝欲絶其類使百物祠皆用之顔氏家訓吴均)
(集有丨丨賦昔者邑號朝歌顔淵不舍里名勝母曾參歛襟蓋忌夫惡名之傷實也丨丨乃兇逆之獸)
怲(陂病切憂心也又梗韻)
韻藻怲怲(詩未見君子憂心丨丨傳丨丨憂盛滿也吴師道目疾謝惠藥詩惟兹二三友為我憂丨丨)
更(古孟切改也又庚韻)
韻藻增嬾更(王建原上新居詩丨丨學諸儒林中埽地居)
時難更(韓愈寒食日出遊詩桐華最晚今已繁君不強起丨丨丨)相見更(郝經牽牛詩中流虞風波丨丨何日丨)
横(戶孟切非理来又庚韻)
韻藻增豪横(左傳鄭人鑄刑書䟽秦漢以来天下為一疆域闊遠戶口滋多大郡餘千里上縣數以萬計丨丨者憑陵)
(邦邑桀健者雄張閭里北史畢義雲傳義雲小字陁兒家在兖州中北境性嚴酷文宣受禪除治書侍御史彈射不避勲親累遷御史)
(丞繩劾更切然丨丨不平頻被怨訟宋史張永德傳富民高進者丨丨莫能禁永德乃發其姦韓愈東都遇春詩飲噉惟所便文章)
(倚丨丨)強横(左傳季公若之姊生宋元夫人生子以妻季平子昭子如宋聘且逆之注平子人臣而因卿逆季氏丨丨後漢)
(書鮑永傳時南土尚多寇暴永以吏人痍傷之後乃緩其銜轡示誅丨丨而鎮撫其餘百姓安之宋史王審琦傳五代以来諸侯丨)
(丨令宰不得專縣事又王曾傳曹利用坐事太后大怒曾為之觧太后曰卿嘗言利用丨丨今何觧也)太横(史記主父傳或)
(說偃曰丨丨矣主父曰臣結髮游學四十餘年身不得遂親不以為子昆弟不收賓客棄我我阨日久矣)暴横(後漢書馮異傳)
(光武屯兵巾車鄉異為漢兵所執歸謂苖萌曰今諸將皆壮士崛起多丨丨獨劉將軍所到不虜掠觀其言語舉止非庸人也可以)
(歸身苖萌曰死生同命敬從子計又第五種傳是時太山賊叔孫無忌等丨丨一境州郡不能討從事衛羽請往譬降之宋史陳希)
(亮傳于闐使者過秦州驕甚亮聞之曰吾嘗主契丹使者初不敢丨丨皆譯者教之)驕横(後漢書梁冀傳質帝少聰慧知)
(冀丨丨嘗朝羣臣目冀曰此跋扈將軍也南史宋武帝紀初諸葛長人貪淫丨丨帝每優容之)陵横(後漢書酷吏傳序漢承戰)
(國餘烈多豪猾之民其并兼者則丨丨邦邑桀健者則雄張閭里)殘横(南史曺景宗傳景宗除郢州刺史在州鬻貨聚斂于)
(城南起宅長堤以東夏口以北開街列門東西數里而部曲丨丨部下厭之)恣横(五代史楊光遠傳范延光反以楊光遠為)
(都招討使久之不能下高祖卒用他計降延光而光遠自以握重兵在外謂高祖畏已始為丨丨高祖每優容之宋史吴元載傳秦)
(州民李益者丨丨持郡吏短長)貪横(宋史高宗紀鎮江都統制劉寳以專悍丨丨罷)猾横(宋史徐的傳太子洗馬歐陽景)
(丨丨不法的發其奸竄之嶺外)權横(宋史吴及傳日食者隂侵陽之戒在人事則臣陵君妻乘夫今后妃無丨丨之家非所謂)
(妻乘夫失在左右親倖驕縱亡節之故也)貴横(宋史留允恭傳允恭素丨丨人不敢違)作横(杜甫秋日書懷詩蛟螭深)
(丨丨豺狼亂雄猜)氣横(韓愈寒食日出遊詩斷鶴兩翅鳴何哀縶驥四足丨空丨)交横(吴師道目疾謝惠藥詩前年翳)
(生左赤脈歘丨丨)
日益横(史記魏其武安侯傳魏其武安以侯家居武安侯雖不任職以王太后故親幸數言事多效天下吏士趨勢利者皆)
(歸武安武安丨丨丨後漢書袁安傳憲景等丨丨丨盡𣗳其親黨賓客于名都安與任隗舉奏貶秩免官者四十餘人竇氏大恨又)
(五代史王峻傳峻與太祖俱起于魏凡所論請期于必得峻年長太祖二歲往往呼峻為兄或稱其字峻由是益横)風力横
(陸游詩叢竹曉兼丨丨丨)風雨横(許衡風雨圖詩直到半途丨丨丨倉皇何處覓前村)土梗横(郝經原古上元學士)
(詩斯文甚濫觴幾墜丨丨丨)
醟(為命切酗酒又休正切)
韻藻增酗醟(書無若殷王受之迷亂酗于酒德哉䟽殷王受丨丨于酒德王當以紂為戒普書曹志等傳贊謀甫三爵)
(丨丨斯作)淫醟(漢書叙傳趙敬險詖中山丨丨)昏醟(普書桓伊傳會稽王道子丨丨尤甚)酣醟(沈約均聖論丨丨于)
(酒淫迷于色詭妄于人攘濫自己外典所禁無待釋教)
榜(北孟切丨人船人也又養韻)
韻藻增吴榜(屈原九章乘舲船余上沅兮齊丨丨以擊汰注丨丨船擢也榜北孟切張載𣙜論丨丨越船不能無水而)
(浮青虬赤螭不能無雲而飛)龍榜(陸雲悲郢揮丨丨以鼔汰遺芬響而清歌)擁榜(梁簡文帝移市教衛卒遮車追民丨)
(丨瞻言前古眇媿弘多)結榜(沈約愍塗賦丨丨窮渚思臨長嶼情依舊越身經故楚)歌榜(張說清明宴寧王池詩綠)
(渚轉丨丨虹輪渡舞圻)歸榜(蘇軾詩但報菊花開吾當理丨丨)
行可榜(吴師道目疾謝惠藥詩鄉山杳在望歸船丨丨丨)
迎(魚敬切迓也又庚韻)
韻藻增賓迎(書賓于四門傳諸侯来朝者舜丨丨之)親迎(詩大邦有子俔天之妹文定厥祥丨丨于渭禮記男)
(子丨丨男先于女剛柔之義也天先乎地君先乎臣其義一也又大昏既至冕而丨丨親之也君子興敬為親舍敬是遺親也左傳)
(管仲請囚鮑叔受之及堂阜而税之䟽管仲至于堂阜之上鮑叔祓而浴之三桓公丨丨于郊穀梁傳莊公二十四年丨丨恒事也)
(不志此其志何也不正其丨丨于齊也孟子丨丨則不得妻不丨丨則得妻必丨丨乎史記外戚世家易基乾坤詩始關雎書美釐)
(降春秋譏不丨丨五代史雜記朱瑾宣從父弟也從宣居鄆州𥙷軍校少倜儻有大志兖州節度使齊克譲愛其為人以女妻之瑾)
(行丨丨乃選壮士為輿夫伏兵器輿中夜至兖州兵發自稱留後僖宗即拜瑾泰寧軍節度使又劉岳傳鄭餘慶嘗採唐士庶吉凶)
(書式雜以當時家人之禮為書儀兩卷明宗見其有復起冥昏之制乃詔劉岳選文學通知古今之士共刪定之岳與太常博士叚)
(顒田敏等增損其書而事出鄙俚其婚禮丨丨有女坐壻鞍合髻之說尤為不經)待迎(穀梁傳諸侯之嫁子于大夫主大夫)
(以與之注婚禮主人設几筵于廟以丨丨者諸侯大夫尊卑不敵故使大夫為之主)將迎(謝朓賦貧民田詩假遇非丨丨靖共)
(延殊慶中歲歴三臺旬月典邦政)誰迎(蘇軾詩東来丨丨使君車)
楚不迎(史記楚世家共王寵子子比無施于民無援于外去普普不送歸楚丨丨丨何以有國)
娉(匹正切娶也)
韻藻增媒娉(後漢書南蠻傳光武中興錫光為交阯任延守九真于是教其耕稼制為冠履初設丨丨始知姻娶建立)
(學校導之禮義北史高允傳古之婚者皆采德義之門妙簡貞閑之女先之以丨丨繼之以禮物集寮友以重其别親御輪以崇其)
(敬)交娉(普書鳩摩羅什傳父鳩摩羅炎出家東度葱嶺龜兹王有妹年二十才悟明敏諸國丨丨皆不許及見炎心欲尚之)
(王乃逼以妻焉)㛰娉(北史蠕蠕國傳延興五年予成求通丨丨詔報曰初㛰之吉敦崇禮聘君子所以重人倫之本不敬其初)
(令難終矣予成每懷譎詐終獻文世更不求婚)
剪刀為娉(南史范雲傳江祐求雲女㛰姻酒酣巾箱中取丨丨與雲曰且以丨丨雲笑受之)
夐(休正切遠也說文營求也)
韻藻增藐夐(馬融廣成頌丨丨勿罔寥豁鬱泱騁望千里天與地莽)遼夐(梁武帝孝思賦序江途丨丨家無指)
(信髣髴行路江總别南海賓化侯詩此地何丨丨羣英逐遠遊王周峡船梢詩既能濟險難何畏涉丨丨郝經原古上元學士詩浚)
(發自蔡黨高步出丨丨)悠夐(梁簡文帝大法頌玉牒丨丨青史綿長沈約佛記序非惟四果不議固亦十地罔窺邈乎丨丨)
(有之而莫知所從者也)探夐(江淹為蕭驃騎讓太尉增封表臣豈有丨丨察幽之智攻城野戰之力哉)遐夐(沈約光宅)
(寺刹下銘自兹丨丨在處勿亾安知若水寧辨窮桑)阻夐(江總為蕭太保謝儀同表滄波丨丨既杜敬仲之辭關路悠長致絶)
(趙㐮之譲徐陵與王吳郡僧智書秦峰丨丨浙水悠長諮訴無因但用窮結)幽夐(韓愈寒食日出遊詩念君又署南荒吏路)
(指鬼門丨且丨柳貫題巨然江山行舟圖詩巨然作江山所得盡丨丨)寥夐(賈島登樓詩遠近涯丨丨高低中太虚李季蘭)
(三峡流泉歌玉琴彈出轉丨丨直似當時夢中聽)地夐(揭傒斯史館獨坐詩丨丨天逾近風高午尚寒)
故鄉夐(謝朓詩丨丨邈已丨山川修且廣)清風夐(劉禹錫詩高視緬今古丨丨丨無隣)
梯山匪夐(沈約大觀舞歌三趾晨儀重輪夕映棧壑忘阻丨丨丨丨)
輕(墟正切疾也又庚韻)
韻藻增戎輕(左傳丨丨而不整貪而無親注輕遣政反)使輕(左傳趙有側室曰穿普君之壻也有寵而弱不在軍)
(事好勇而狂且惡臾駢之佐上軍也若丨丨者肆焉其可注輕遣政反)剽輕(漢書淮南衡山傳贊夫荆楚丨丨好作亂廼自)
(古記之矣後漢書寇恂傳潁川盜賊羣起帝謂恂曰潁川廹近京師當以時定獨卿能平之恂對曰潁川丨丨聞陛下有事隴蜀故)
(乘間相詿誤耳謝靈運撰征賦藉鹽鐵之殷阜臨淮楚之丨丨)
不可輕(左傳國君丨丨以丨輕則失親注輕遣正反)
併(卑政切兼也並也皆也又梗韻迥韻)
韻藻馳驅併(杜甫詩以兹朋故多窮老丨丨丨)
增頻併(宋史黃疇若傳令在朝百執事條上封事疇若奏官吏苛刻科役丨丨賦斂繁重刑法淹延四事)兼併(謝朓)
(賦貧民田詩敦本抑工商均業省丨丨)合併(牟巘詩人生難得是丨丨開口一笑良不惡)省併(王惲贈崔中丞詩盡)
(蠲秋賦出御女百色支供皆丨丨)
日還併(韓愈寒食日出遊詩囊空甑倒誰救之我今一食丨丨丨)百福併(韓愈憶昨行殃銷禍散丨丨丨從此直至)
(耉與鮐)猥俗併(鄭侠呈子京詩叢然丨丨丨殊非力所堪)
儆(渠敬切丨慎又梗韻)
韻藻增儆儆(詩耿耿不寐傳耿耿猶丨丨也)申儆(左傳鄭皇戍使如普師曰楚不設備擊之必敗欒武子曰楚自)
(克庸以来在軍無日不討軍實而丨丨之以待不虞不可謂無備鄭不可從)弗儆(左傳楚子囊師于棠以伐吴吴不出而還)
(子囊殿以吴為不能而丨丨吴子自臯舟之隘要而擊之注臯舟吴險阨之道)交儆(楚語左史倚相廷見申公子亹子亹不出)
(左史謗之舉伯以告子亹怒而出曰汝無亦謂我老耄而舍我而又謗我左史曰惟子老耄故欲見以丨丨子注交夹也)箴儆
(楚語昔衛武公年九十有五猶丨丨于國注丨刺也丨戒也)勅儆(宋史姚麟傳曾布曰臣嘗訪麟禦邊之策及熙河彊威俱)
(不能知願加丨丨)恩儆(江淹拜中書郎謝表榮鬱兩臨丨丨交鏡悄然擥魂廼懼廼逝)
評(皮命切平言又庚韻)
韻藻增嘲評(韓愈東都遇春詩舊遊喜乖張新輩足丨丨)題評(郝經懷素青帘鬭將一帖歌見我酒酣使)
(丨丨快飲數鍾澆枯喉)
幽人評(梅堯臣和丁元珍見寄詩衮衮不足為試共丨丨丨)
邴(陂病切邑名又姓又梗韻)
韻藻增魏邴(後漢書班固傳西都賦曰左右廷中朝堂百僚之位蕭曺丨丨謨謀乎其上注丨相字弱翁濟隂人丨吉)
(字少卿魯國人)朐邴(鹽鐵論布衣有丨丨人君有吴王皆鹽鐵初議也)張邴(謝靈運還舊園詩偶與丨丨合久欲還東)
(山温庭筠和趙嘏題岳寺詩丨丨宦情何太薄遠公窗外有池蓮)
証(之盛切諫丨)
韻藻增典証(普書范寗傳在職多所獻替有益政道時更營新廟博求辟雍明堂之制寗據經傳奏上皆有丨丨)来
証(普書習鑿齒傳天下事有可借喻于古以曉于今定之往昔而足為丨丨者)胡証(唐書丨丨傳証字啓中河東人舉進)
(士第繇殿中侍御史遷諫議大夫元和九年党項擾邊証以儒而勇選拜振武軍節度使過河中時趙宗儒為帥以州民入謁里人)
(榮之寳歷初以戶部尚書判度支固辭拜嶺南節度使証旅力絶人普人裴度末顯時為武士所窘証聞突入欲擊之諸惡少叩頭)
(請去証悉驅出故時人稱其侠)
詗(休正切自言長又迥韻)
韻藻增屢詗(宋史張崇貴傳崇貴丨丨契丹事傳遞以聞願身當一隊為前鋒)
偵(丑鄭切丨問又猪孟切廉視又更韻)
韻藻增遠𤇺偵(唐書李元諒傳元諒節度隴右移治良原隍堞湮圯傍皆平林薦草敵入寇常牧馬休徒于此至則)
(培高浚淵與士卒均執苦勸士墾藝歲入菽粟數十萬斛又築連弩臺丨丨丨為守備進據勝便列新壁賊至無所掠戰又輙北由)
(是涇隴以安西戎憚之)
并(卑政切專也又庚韻)遉(丑鄭切邏候也)
盟(莫更切丨津又庚韻)
御定佩文韻府卷八十三之四
