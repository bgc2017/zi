欽定四庫全書
御定佩文韻府卷九之二
上平聲九佳韻二
諧(戶皆切和也合也偶也)
韻藻克諧(書丨丨以孝)弼諧(書謨明丨丨杜甫詩丨丨方一展班序更何躋)允諧(書庶尹丨丨)和諧
(左傳晉侯以樂之半賜魏絳曰子教寡人如樂之丨無所不丨請與子樂之晉書摯虞傳施之金石則音韻丨丨司馬相如琴歌交)
(情通體心丨丨孟郊詩琴樽互傾美歌賦相丨丨歐陽修詩上下相丨丨)口諧(漢書東方朔傳自公卿在位朔皆敖弄上以朔)
(丨丨辭給好作問之)不諧(後漢書宋弘傳湖陽公主新寡帝與共論朝臣微觀其意主曰宋公威容德器羣臣莫及後弘被引)
(見帝令坐屏風後因謂弘曰諺言貴易交富易妻人情乎弘曰臣聞貧賤之交不可忘糟糠之妻不下堂帝顧謂主曰事丨丨矣又)
(周澤傳澤為太常卧病齋宫妻哀其老病闚問所苦澤大怒以妻干犯齋禁遂收送詔獄謝罪時人語曰生世丨丨作太常妻一歲)
(三百六十日三百五十九日齋又杜篤傳篤居美陽與令遊數從請託丨丨頗相恨宋史樂志仁宗留意音律判太常燕肅言器久)
(丨丨復以朴準考正注王朴律準也英雄記袁成字文開貴戚權豪自梁冀以下皆與交言無不從京師為之諺曰事丨丨問文開)
(更始時童謠諧丨丨在赤眉得不得在河北王融詩杼軸鬱丨丨契闊彌新故施肩吾詩敢嗟君不憐自是命丨丨)俳諧(隋書)
(經籍志丨丨文十卷袁淑撰梁有續丨丨文集十卷又有丨丨文一卷沈宗之撰唐書鄭綮傳綮本善詩其語多丨丨故使落調世)
(共號鄭五歇後體杜甫有戲作丨丨體遣悶詩元好問詩曲學虚荒小學欺丨丨怒罵豈宜詩)齊諧(隋書經籍志丨丨記七卷)
(宋散騎侍郎東陽元疑撰續丨丨記一卷吳均撰莊子丨丨者志怪者也洛陽伽藍記尚書右僕射元愼聞準財里内頻有怪異遂)
(改準財里為丨丨里陸游詩作詩配丨丨又高僧傳丨丨妻胡母氏病衆治不愈請僧設齋坐有僧勸迎杯渡渡至一祝即愈丨丨)
(伏事為師因為作傳記其從來神異)樂諧(宋史樂志維新禮典丨丨中聲又丨功旣丨觴獻斯繼王儉褚淵碑文如風之偃如)
(丨之丨沈約鞸舞歌丨丨風自移韋應物詩誰知賈人鐸能使大丨丨)情諧(晉樂府長樂佳欲知長樂佳中陵羅淑女媚蘭)
(䨇丨丨子夜四時歌共戲炎暑月還覺兩丨丨)詼諧(夏侯湛東方朔畫像贊明節不可以久安也故丨丨以取容)聲諧
(陶潛歸鳥詩雖無昔侣衆丨每丨韓愈文正丨丨韶濩勁氣沮金石)心諧(孟浩然詩歸來休澣日始得賞丨丨李白詩當時何)
(特達獨與我丨丨皇甫松大隱賦或屠狗于横街或奔牛于列肆道合情同丨丨迹似)
八音諧(書丨丨克丨無相奪倫晉書樂志嘉樂奏文中聲丨丨丨神是聽宋史樂志丨丨克丨降神出祇風馬雲車陟降在)
(兹又王士熙詩音諧律管凰)金石諧(沈約詩調與丨丨丨思逐風雲上韓愈文宫商相宣丨丨丨和)與俗諧(盧照)
(隣詩聊將儀鳳質暫丨丨人丨)
增汝諧(書往哉丨丨)外諧(禮記君子有禮則丨丨而内無怨)嘽諧(禮記丨丨慢易繁文簡節之音作而民康)
(樂潘岳笙賦含㗅丨丨雍雍喈喈若羣雛之從母也)鈞諧(史記威王鼓琴騶忌子推戶入曰善哉鼓琴王曰何以知其善騶忌)
(子曰夫大絃濁以春溫者君也小絃廉折以清者相也攫之深醳之愉者政令也丨丨以鳴大小相益回邪而不相害者四時也吾)
(是以知其善也)調諧(史記禮書耳樂鐘磬為之丨丨八音以蕩其心虞世南詩丨丨金石奏)燮諧(南史陳武帝九錫文)
(以公調理隂陽丨丨風雅駱賓王啓綜理玄風丨丨元氣)寡諧(唐書吳兢傳兢汴州浚儀人少厲志貫知經史方直丨丨比陶)
(潛詩深感父老言禀氣丨所丨)氣諧(子華子五藏六腑各有神主精禀於金火丨丨於水木)陰諧(淮南子鵲巢知風之)
(所起獺穴知水之高下暉目知晏丨丨知雨注暉目鴆鳥也一作運日丨丨一作陰蝔廣雅鴆鳥其雄謂之運日其雌謂之丨丨)
斂諧(淮南子昔者王良造父之御也上車攝轡馬為整齊而丨丨)應諧(法言或問東方生名過實者何也曰丨丨不窮)
(正諫穢德丨丨似優不窮似哲正諫似直穢德似隱)德諧(法言丨丨頑嚚讓萬國知情天地形不測)終諧(說苑知者始於)
(悟丨於丨愚者始於樂終於哀)歡諧(顏氏家訓竟日丨丨詞人滿席)合諧(高唐賦王乃乘玉輿駟蒼螭垂旒旌旆丨丨後)
(漢桓帝時童謠河間來丨丨)南諧(東京賦北燮丁令丨丨越裳西包大秦東過樂浪)談諧(陶潛詩丨丨無俗調所說)
(聖人篇李商隱詩丨丨叨客禮休澣接冥搜)婉諧(何承天芳樹賦佳人閒幽室惠心丨以丨)少諧(謝靈運詩賞契丨能)
(丨斷金斯可寳)難諧(謝惠連秋胡行華顔易改良願丨丨李白詩道直事丨丨李遠詩啼烏絃易斷嘯鶴調丨丨司空圖詩劉)
(郎相約事丨丨丁謂南岳齋疏文補仲山之袞雖罄一心調傅說之羹丨丨衆口劉子翬詩衆鳥聲丨丨蘇舜欽詩易毁惟遷客丨)
(丨是俗情)度諧(梁簡文帝藉田詩丨丨金石奏德厚歌頌詮)嘲諧(韓愈詩飲酒盡百盞丨丨思逾鮮)回諧(孟郊)
(詩叩高占生物齟齬難丨丨)韻諧(孟郊詩遠丨方始丨賈島詩清新丨具丨白居易讀謝靈運詩洩為山水詩逸丨丨奇趣)
文諧(白居易賦賦丨丨宫律言中章句)遠諧(白居易詩静得亭上境丨丨塵外蹤)意諧(蘇軾詩雨霽與丨丨)羣
諧(屠應埈秋懷賦玄鳥泝陰以辭宇兮雁卽陽而南征繄雝雝而丨丨兮于罔沕兮而懷友生)李諧(北史北齊丨丨因癭)
(舉頥因跛緩步因謇徐言人謂丨丨善用三短)
萬民諧(周禮以禮樂合天地之化百物之產以事鬼神以諧萬民以致百物)牛鐸諧(晉書荀勖路逄趙賈人牛鐸識)
(其聲及掌樂音韻未調乃曰得趙之丨丨則丨矣遂下郡國悉送丨丨果得丨者)宫商諧(晉書樂志荀勖作新律笛十二)
(枚以調律吕自謂丨丨克丨阮咸常心譏之)中外諧(梁書徐勉傳嘗為書誡其子曰凡為人長殊復不易當使丨丨丨緝)
(人無間言先物後已然後可貴按南史作中外咸緝)黃鍾諧(北周書長孫紹遠傳初紹遠為太常創造樂器惟丨丨不調嘗)
(因退朝經佛寺前過浮圖三層之上有鳴鐸焉忽聞其音雅合宫調取而配奏方始克丨)管磬諧(唐書房喬傳喬上表曰文)
(鋒旣振則丨丨自丨輕翰暫飛則花蘤競發)萬國諧(甘泉賦八荒協兮丨丨丨)何時諧(曹植詩浮沉各異勢會合)
(丨丨丨程鉅夫芙蓉詩終疑閬苑去嘉會丨丨丨)中自諧(應瑒詩簡珠墮沙石何能丨丨丨)出處諧(陸機詩丨)
(丨鮮為丨)協風諧(陸雲荅孫顯世詩厚德時邁丨丨允丨)君臣諧(夏侯湛鞞舞賦納和氣于兩儀兮克諧乎君臣)
琴瑟諧(郭璞梧桐贊爰伐丨丨八音克丨李紳詩鴻鵠羽毛終有志素絲丨丨自丨聲)與我諧(陶潛下潠田舍穫詩)
(司田眷有秋寄聲丨丨丨)天象諧(謝朓侍曲水宴詩丨丨必丨王臣咸藎)候管諧(蕭子雲商引克諧候管和六同)
百神諧(何妥觀樂詩丨丨丨景福萬國仰君臨)宿好諧(李白郢門秋懷詩清曠諧宿好緇磷及此年)壎箎
諧(高適詩金玉本高價丨丨終易丨)方朔諧(杜甫詩子雲窺未遍丨丨丨太枉)一曲諧(孟郊詩若調千瑟絃)
(未果丨丨丨)綺席諧(元稹詩况羡蓮花侣方欣丨丨丨)玉漏諧(喻鳬夜雨滴空階詩冷與陰蟲間清將丨丨丨)
六律諧(李瓘洞庭張樂賦天地盛而氣不乖陰陽感而丨丨丨)素志諧(李中詩飛騰諧素志霄漢是前程)綠
琴諧(梅堯臣松風亭詩始聞清吹度似欲丨丨丨)鸞鳳諧(陸游玉局觀拜東坡海外畫像詩氣力倒犀象律吕諧鸞)
(鳳葛仙翁詩皇娥奏九韶丨丨丨和鳴)磬石諧(汪藻龜山上方詩月滿蠙珠實霜清丨丨丨)意象諧(葉適北齋)
(詩及爾風露清忽感丨丨丨)商籟諧(袁裒秋雪聫句鏗鏘丨丨丨大小藍璞成)幽賞諧(馬祖常春雲詩逍遙丨丨)
(丨緬邈世娛阻)靜者諧(張雨詩兹焉寄高躅庶與丨丨丨)雲韶諧(眞誥衆藻集而龍章成羣聲會而丨丨丨)韋
叔諧(白孔六帖丨凑祖丨丨貞觀中為庫部郎中與弟吏部郎中叔謙兄主爵郎中季武同省時號三列宿)
對語(禮秩樂諧)(漸被燮諧)(越絶齊諧)(跌宕俳諧)(三階正六律諧)(雄拓落朔詼諧)(蘭言浹綺思諧)
摘句(韶濩正堪諧清言不厭諧)(叩聲仍與八音諧徧尋靈跡訪齊諧)
骸(戶皆切丨骨)
韻藻筋骸(禮記禮也者所以固人肌膚之會丨丨之束也元稹詩鼠驕銜筆硯被冷束丨丨李商隱表久處炎荒備經瘴)
(毒内搖心力外耗丨丨黃庭堅詩寒藤上老木龍蛇委丨丨)析骸(左傳易子而食丨丨以爨)乞骸(漢書疏廣傳廣謂受)
(曰吾聞知足不辱知止不殆功遂身退天之道也卽日父子俱移病滿三月賜告遂稱篤上疏丨丨骨上以其年篤老皆許之杜甫)
(詩上疏丨丨骨黃冠歸故鄉歐陽修詩何時丨殘丨萬一免罪譴)形骸(晉書嵇康傳康早孤有竒才遠邁不羣美詞氣有風)
(儀而土木丨丨不自藻飾人以為龍章鳳姿莊子今子與我遊於丨丨之内而子索我於丨丨之外不亦過乎又修行無有而外其)
(丨丨淮南子瘖者不言聾者不聞豈獨丨丨有瘖聾哉心志亦有之顔氏家訓丨丨之内尚不得奢靡己身之外而欲窮驕泰耶王)
(羲之蘭亭集叙因寄所託放浪丨丨之外高適酬裴員外詩如何俱老大始復忘丨丨韓愈詩丈夫命存百無害誰能檢點丨丨外)
六骸(莊子勇士一人雄入於九軍將求名而能自要者而猶若是而况官天地府萬物直寓丨丨象耳目一知之所知而心未)
(嘗死者乎)槁骸(莊子南伯子綦隱几而坐顏成子入見曰形固可使若丨丨心固可使若死灰乎抱朴子伊尹形若丨丨)沉
骸(辨命論三閭丨丨於湘渚)棄骸(蘇軾詩灑涕巡城拾丨丨)
增支骸(後漢書質帝紀詔曰兵役連年或丨丨不斂或停棺莫收朕甚愍焉)收骸(後漢書質帝紀詔曰方春戒節賑濟)
(乏戹掩骼埋胔之時其調比郡見穀出稟窮弱丨葬枯丨務加埋䘏以稱朕意)藏骸(後漢書王忳傳忳嘗詣京師於空舍中見)
(一書生疾困愍而視之生曰我命在須臾腰下有金十斤願以相贈乞丨丨骨未及問姓名而絶忳即鬻一斤營葬餘悉置棺下)
露骸(後漢書趙咨傳王孫裸葬墨夷丨丨雲笈七籖趙成子還入太陰求改貌化形故自死於幽州上谷石室之下後五六年)
(有山行者見丨丨冥室腹中五藏自生五色之華瑩然於内)焚骸(後漢書周舉傳舉遷并州刺史太原一郡舊俗以介子推)
(丨丨有龍忌之禁每冬中輒一月寒食老小不堪舉旣到州乃作弔書以致子推之廟言盛冬去火殘損民命非賢者之意以宣示)
(愚民使還溫食於是衆惑稍觧)窮骸(南史齊豫章王嶷表豈伊丨丨被德實亦天下歸仁)瘞骸(唐書太宗紀貞觀二年四)
(月己卯丨隋人暴丨宋史太宗紀至道元年二月甲申命宰相禱雨令川峽諸州丨暴丨)戰骸(唐書貞觀中詔集丨丨葬柳城)
籍骸(宋史范純仁傳秦中方饑擅發常平粟賑貸或謗其所全活不實詔遣使按視會秋大稔民爭輸還之使者至已無所負)
(邠寧間有叢冢使者曰全活不實之罪於此得矣發冡丨丨上之詔本路監司窮治廼前帥楚建中所封也)百骸(莊子丨丨)
(九竅六藏賅而存焉韋承慶靈臺賦六儀竦而承尊丨丨運而為使皮日休詩分將吟咏華䨇鬢力以壺觴固丨丨沈遼詩一榻就)
(空曠丨丨得和協劉子翬負暄詩欠伸丨丨舒爬搔隨意為)煖骸(吕氏春秋昔先聖王之為輿馬衣裘也足以逸身丨丨而)
(已矣)度骸(孔叢子東閭子外質頑拙有似疏直然内懷容媚謟魅非大丈夫之節也若其丨丨稱膚面目鬚眉實美於人聖人)
(論士不以為貴者無益於德故也)飛骸(洞冥記元光中翕韓國獻丨丨獸状如鹿青色以寒青之絲為繩繫之及死掛於苑)
(門皮毛皆爛朽惟骨色猶青更以繩繫其足往視之惟見所繫處存而頭尾及骨皆飛去)樹骸(文心雕龍辭之待骨如體之丨)
(丨情之含風猶形之包氣)束骸(謝靈運表丨丨歸欵)撫骸(丘巨源與袁粲書無拳無勇並隨資峻級不文不武已坐拱清)
(階丨丨如此瞻例如彼旣非草木何能弭聲)羸骸(李甘薦楊牢書委髮丨丨有可憐狀杜甫詩丨丨將何適)歸骸(李嶠)
(為臨川王讓千牛將軍表伏乞收迹丹墀丨丨素里)體骸(韓愈元和聖德詩次及其徒丨丨撐拄)病骸(白居易詩丨丨)
(渾似木陸游詩畫存眞火溫枵腹夜挽黃流灌丨丨)舊骸(李山甫詩丨丨堆白映寒暉)積骸(李商隱詩丨丨成莽陣雲)
(深)軀骸(蘇舜欽詩奈何此丨丨未免混世俗)衰骸(張耒詩獨我呼兒賸丸藥微功聊取助丨丨)回骸(范成大詩)
(丨丨桑下餓續命轍中枯)仙骸(上元夫人詩挹景練丨丨萬劫方童牙)
聚遺骸(唐書西域列傳大流沙人行無跡故往返輒迷丨丨丨以識道又白居易七德舞亡卒遺骸散帛收饑人賣子分金)
(贖)七尺骸(列子有丨丨之丨手足之異戴髮含齒倚而趨者謂之人)役夫骸(柳宗元有掩丨丨張進丨詩)未
腐骸(葉適詩莫窮有限物徇此丨丨丨)許賜骸(陸游書志示兒輩詩鄉俗能尊老君恩丨丨丨)
排(步皆切韻會擠也一曰推也增韻又斥也列也)
韻藻决排(孟子丨汝漢丨淮泗)彭排(南史朱超石傳義熙十二年北伐命超石并齎大弩百張一車益二十人設丨)
(丨于轅上釋名丨丨軍器也彭旁也在旁排敵禦攻者炙轂子錄旁排自夷子始也謂之丨丨步卒用八尺牛肋排馬軍用朱漆排)
(也謝靈運表及經山陰防衛彰赫丨丨馬槍斷截衢巷張翥詩前軍紅衲袍朱絲繫丨丨)安排(莊子造適不及笑獻笑不及排)
(丨丨而去化乃入于寥天一杜甫詩終作適荆蠻丨丨用莊叟孟郊詩弱力謝剛健蹇策貴丨丨王安石詩餘年無歡易感激亦愧)
(莊叟能丨丨)力排(諸葛亮梁父吟丨能丨南山文能絶地紀李白梁父吟丨丨南山三壯士齊相殺之費二桃王安石詩靈)
(旗指麾盡貔虎談笑丨可南山丨)觝排(韓愈文丨丨異端攘斥佛老)
高議排(杜甫詩幾時丨丨丨金門各使蒼生有環堵)
增推排(漢書朱買臣傳買臣拜為會稽太守步歸郡邸守邸見其綬驚出語上計掾吏白守丞相丨丨陳列中庭拜謁後漢)
(書方術列傳王喬為葉今有神衛後天下玉棺于堂前吏人丨丨終不搖動喬曰天帝獨召我耶乃沐浴服飾寢其中宋史食貨志)
(田有丨丨法王僧虔戒子書吾在世雖乏德素要復丨丨人間十許年故是一舊物方干詩今古丨丨盡不如陸游詩丨丨冠一鄉)
見排(後漢書馮衍傳李廣丨丨於衛青楚辭行叩誠而不阿兮遂丨丨而逢讒)馬排(魏志韓曁為監冶謁者舊時冶作丨)
(丨每用馬百匹更作人排又費功曁乃因長流為水排利益三倍注水排卽今水碓)人排(見上)水排(見上)詆排(宋史)
(吕祖謙曰人之趨附浸多過咎浸漬内則懼為陛下所遣而益思壅蔽外則懼為公議所疾而益肆丨丨)衆排(宋史朱子進封)
(事曰一有剛毅正直守道循理之士出乎其間則羣議丨丨指為道學而加以矯激之罪孟郊詩一聲苟失所丨憾來相丨)深
排(子華子翕翕而訿訿巧觝而丨丨文心雕龍至于班固傅毅文在伯仲而固嗤毅云下筆不能自休及陳思論才亦丨丨孔璋)
忌排(子華子植黨與而護其所同丨前而丨孤)擊排(韓子大忠無所拂辭悟言無所丨丨)防排(水經注張𨗳為鉅鹿)
(太守漳津泛溢土不稼穡𨗳披按地圖與丞掾等原其順逆揆其表裏修丨丨以正水路功績有成民用嘉頼)擠排(竹坡詩話)
(米元章少時作宰會歲旱遣吏捕蝗甚急有隣邑宰忽移文責其吏驅蝗入境元章取公牒作四句書其後而遣之云蝗蟲本自天)
(災不由人力丨丨若是敝邑遣去却煩貴縣發來可為一笑韓愈雪詩隔絶門庭遽丨丨陛級纔馮子振十八公賦揮斥日月丨丨)
(烟霞)探排(羽獵賦丨巖丨碕)遷排(鮑照野鵝賦假外見而丨丨)憂排(劉孝儀歎别賦愁非和而自來丨試丨而)
(不却)結排(沈約注制旨連珠表連珠者蓋謂辭句連續互相發明若珠之丨丨也)肩排(何遜詩長安九逵上青槐蔭道)
(植轂擊晨已喧丨丨暝不息)螢排(庾信詩丨丨亂草出)幹排(杜甫柟樹為風雨所拔詩丨丨雷雨猶力争根斷泉源豈)
(天意)巖排(杜甫詩峽束滄江起丨丨石樹圜)露排(韓愈詩丨丨四岸草風約半池萍)指排(韓愈苦寒詩將持匕)
(箸食觸丨如丨籖梅堯臣詩諫官御史如丨丨)難排(孟郊喜苻郎詩詩白玉抽一毫綠珉已丨丨元稹詩道情憂易適溫瘴氣)
(丨丨)蘂排(元稹何處生春早詩丨丨難犯雪)戲排(元稹上詩啓往往丨丨舊韻别創新詞)經排(元稹過祕書省)
(舊廳詩丨丨蠧簡憐初校芸長陳根識舊栽)松排(白居易春題湖上詩丨丨山面千重翠)珠排(白居易荔枝詩星綴)
(連心朵丨丨耀眼房又丨丨字字圓)花排(白居易雪中即事詩銀河沙漲三千里梅嶺丨丨一萬株)班排(白居易詩籍在)
(金閨内丨丨玉扆前)新排(白居易詩莫怪氣麤言語大丨丨十五卷詩成鄭惟忠古石賦徒見丨丨理坼舊蹙文迴)速排
(繁知一詩為報高唐神女道丨丨雲雨候清詞)朱排(李山甫詩丨丨六戟助神聳)管排(薛能邊城詩丨丨蠻戶遠出箐)
(鳥巢孤注蜀人謂税為排戶謂林為叢箐)譏排(王安石詩是非未世主成敗烜赫今古誰丨丨又君知富貴亦何有謟譽未足)
(償丨丨)謗排(陳師道詩丨禪丨道不須同)堆排(黃庭堅玉芝園詩車載溪中骨丨丨若差肩)嘲排(韓維詩丨)
(丨乘醉忽以發)連排(蘇軾魚蠻子詩丨丨入江住瓦屋三尺廬)編排(蘇軾荅頓起詩自注頓君及第時余為殿試丨丨官)
(見其荅策語頗直)差排(楊萬里詩蒼顔華髮丨丨老急雨顚風摒擋春)強排(楊萬里雨霽看東園桃李詩丨丨孤悶到)
(東園)挨排(洪希文客中寒食詩阻隔家山常入夢丨丨節物可無詩)石排(愼蒙鎮江紀行自中泠而西至江岸乃見丨丨)
(山三石削成高數丈與東善財石左右若拱若揖石去山址百丈波濤洶湧聲如巨雷名為龍門丨丨又貢奎登齊山詩亂丨丨犬)
(牙荒洞冺龍迹)鴛排(劉珠至日早朝賦丨丨鵠植)衝排(雲笈七籖服氣經云諸門嚥氣皆先入腸中丨丨滓穢又云攻)
(排滓穢)攻排(見上)
俗所排(揚雄連珠明君取士貴拔衆之所遺忠臣薦善不廢丨之丨丨)焉能排(阮籍詠懷詩人情有感慨蕩漾丨丨)
(丨)清論排(王微與從弟僧綽書當見居非求志丨丨所丨)位可排(李康運命論聖人所以為聖者蓋在乎樂天知)
(命矣故遇之而不怨居之而不疑也其身可抑而道不可屈其丨丨丨而名不可奪)霜雁排(張正見詩丨丨丨空斷寒花映)
(日鮮)遠空排(庾信詩可憐數行雁點點丨丨丨)馭者排(房琯上張燕公書衣惟素褐乘非車馬閽人斥之丨丨丨)
(之)鐵騎排(杜甫詩合昏排鐵騎清旭散錦幪)疊壁排(杜甫詩丨丨丨霜劍奔泉濺水珠)翠幕排(杜甫)
(詩閶闔晴開夾城仗曲江丨丨丨銀牓又程鉅夫洞雲觀詩東臨滄海西崑崙森森翠節排天門)霜仗排(楊巨源詩丨丨)
(遥丨鳳闕前)古礎排(李賀詩方花丨丨丨九楹注礎柱磉也方花鑿石成花也)榜頭排(賈島贈友人詩却歸登第)
(日名近丨丨丨)新萼排(元稹表夏詩裁紅起高熖綴綠排新萼白居易立春後五日詩殘冰坼玉片丨丨丨紅顆)金琯
排(元稹詩丨丨丨黃荻)九霄排(元稹詩丨丨丨直上)玉葉排(元稹詩觧拈丨丨丨新句)曉戟排(白居易郡)
(齋酬陳使君詩衙門排曉戟鈴閣開朝鎖)廻塘排(白居易詩丨丨丨玉棹歸路擁金羈)水面排(白居易詩丨丨丨罾)
(網)十峯排(李紳法華寺詩丨丨丨碧落䨇澗合清漣)魚龍排(李商隱詩丨丨丨百戲劍佩儼千官)曉岫排
(吳融詩丨丨近丨吟閣冷夜江遥響寢堂虛)碧竿排(方干新竹詩細丨丨丨鬱眼鮮)作畫排(韓琦詩舊過山川丨)
(丨丨)香霧排(梅堯臣詩玳簾捲起丨丨丨)石齒排(梅堯臣詩長風吹浪屋許大羅刹丨丨水下丨)玉筯排
(蘇軾詩離離丨丨丨霜脊)龍甲排(張耒廣化遇雨詩丨丨丨檜栢)噲等排(李俊民杜門詩門終待學張家塞闥恐難)
(當丨丨丨)夾岸排(楊萬里眞陽峽詩丨丨對丨䨇玉筍此峯外面萬青山)華筵排(汪元量湖州歌江南郡守列金)
(階内裏丨丨日日丨)小燕排(邊元鼎詩䨇鸞夾鏡鳳横釵捧額黃梅丨丨丨)一字排(馬臻詩部頭教奏金娥曲盡向)
(船棚丨丨丨)綘闕排(仙詩丨丨丨廣霄)
對語(鵠峙鴛排)(璧合珠排)(雲碓水排)(魚貫雁排)(金莖擢玉筍排)(雪浪湧雲峯排)(松鱗蹙石齒排)
摘句(檐冰玉柱排長空雁字排)(門外數峯排菌閣亦䨇排)(百舸穿雲雁字排鴨分歸路整相排)
(閶闔天低手可排築臺臨水巧安排)
乖(古懷切暌也離也)
韻藻政乖(禮記治世之音安以樂其政和亂世之音怨以怒其丨丨)理乖(劉子世人傳言皆以小成大以非為是傳)
(彌廣丨彌丨六帖情非哀矜丨丨明哲)張乖(傳燈錄處處勿丨丨)
恩澤乖(詩序蓼蕭廢則丨丨丨矣)子太乖(湘山野錄丁晉公授倅同年白稹為判官一日假緡於公云為一故人至)
(欲具飱篋無一物堪質奉假青蚨五鐶晉公笑曰是紿我也於簡尾戲荅曰欺天行當吾何有立地機關丨丨丨)號令乖
(杜甫詩上蒼久無雷無乃丨丨丨)
增體乖(易略例夫情偽之動非數之所求也故合散屈伸與丨相丨注物之為體或性同行乖情貌相違)行乖(見上)
遠乖(易略例近不必比丨不必丨注近爻不必親比丨爻不必丨離)不乖(周禮以禮教親則民不怨以樂教和則民丨丨)
(南史王遠字景舒時人謂遠如屏風屈曲從俗能蔽風露言能丨丨物理也淮南子關雎興於鳥而君子美之為其雌雄之丨丨居)
(也)禮乖(禮記疏孔子曰臧文仲安知禮燔柴於奥祭火神乃燔柴祝融乃是五祀之神祀於四郊而祭火神於竈陘於丨丨)
(也)分乖(漢書班固律歴叙傳官失學微六家丨丨注劉德曰六家謂黃帝顓頊夏殷周魯歴也又盧諶文丨丨之際咸可嘆)
(慨)時乖(後漢書趙咨傳古人時同卽會丨丨則别王逸九思道何高兮周流路變易兮丨丨楊萬里詩詩瘦如春瘦丨丨抑)
(命乖)典乖(後漢書趙咨傳秩爵異級貴賤殊等自成康以下其丨稍丨)謀乖(後漢書皇甫嵩傳閻忠干說嵩曰昔韓信)
(發悔毒之歎者機失而丨丨也)晚乖(南史宋僕射殷景仁與劉湛素善而意好丨丨湛欲因彭城王義康之權傾之而景仁為)
(帝所保持義康屢言不見用遂成嫌隙)神乖(抱朴子不形同而丨丨不匿情而口合)終乖(世說王大自都來恭往看)
(之十餘日方還父問恭何故多日對曰與阿大語因語之曰恐阿大非爾之友丨丨愛好)志乖(劉劭人物志丨丨氣違忽忘其)
(善是惑於愛惡者也晉子夜歌人各旣疇匹我丨獨丨違)韻乖(異苑晉中朝有人畜銅澡盤晨夕恒鳴如人扣乃問張華華曰)
(此盤與洛鐘宫商相應宫中朝暮撞鐘故聲相應耳可錯令輕則丨丨鳴自止也如其言後不復鳴)小乖(搜神記漢時有女杜)
(蘭香者自稱南康人氏以建業四年數詣張碩言本為君作妻情無曠遠以年命未合其丨丨太歲東方卯當還求君)道乖
(六帖孔僖曾祖子建與崔篆交善篆事王莽勸子建仕對曰吾有布衣之戀子有衮冕之志其丨丨矣戴逵閒遊贊丨丨方内體絶)
(風塵)日乖(徐淑荅夫秦嘉詩君發兮引邁去我兮丨丨恨無兮羽翼高飛兮相追)今乖(曹植朔風詩昔我同袍丨丨永)
(别)長乖(寡婦賦遠緬邈兮丨丨)心乖(傅休奕豫章行丨丨甚水火江淹詩擥意誰侘傺雪涕在丨丨)暫乖(陶潛)
(影荅形詩憩蔭若丨丨止日終不别梁昭明太子文丨丨語默頓隔秦吳)戀乖(謝靈運撰征賦歲旣晏而繁慮日將邁而丨丨)
星乖(鮑照文情無方而雨集事有限而丨丨)飾乖(吳均為建安讓加司徒表臣聞玄黃之馬事絶於銜鑣蟠朽之才丨)
(丨於丹漆)聲乖(庾信為晉陽公進玉律秤尺斗升表是以聞鐘洛浦即辨丨丨聽鐸邯鄲元知響韻)形乖(陽固演賾賦或)
(丨丨而意合或身密而志離)傷乖(韋應物詩行去亦丨丨)花乖(皮日休桃花賦或以昵而稱珍或以疎而見貴或有)
(實而丨丨或有花而實悴)醜乖(梅堯臣詩氓俗雖丨丨)兩乖(蘇舜欽詩出處丨丨空見撓)睽乖(王安石淮右題)
(名碑詩上前慷慨語發涕誓出按撫餘丨丨)剌乖(洪舜俞文嗟余生之丨丨)
家道乖(易序卦丨丨窮必丨故受之以睽睽者乖也)大義乖(漢書劉歆傳夫子没而微言絶七十子卒而丨丨丨)
(韓愈别鵠操巢成不生子丨丨當丨離)恒文乖(後漢書班固傳懸象暗而丨丨丨彝倫斁而舊章缺)一豪乖(後漢)
(書仲長統傳如是用審其道則殊塗同會才爽其分則丨丨以丨湛方生遊園林詠差丨丨而遽丨徒理存而事隔又方術傳醫之)
(為言意也腠理至微隨氣用巧鍼石之間毫芒即乖)恩義乖(後漢書列女傳驕盈旣施何和之有丨丨旣丨何譽之臻)接
對乖(南史陳武帝以衡陽王昌為吳興太守以鄉里父老尊卑有數恐昌年少丨丨丨禮乃遣蔡景歴輔之)意慮乖
(南史顔竣與何偃有隙竣時權傾朝野偃不自安遂發悸病丨丨丨僻上表辭職)選格乖(唐書文宗紀開成三年吏部奏)
(去年所修長定丨丨或丨往例頗不便人不可久行請却用舊格從之)儀注乖(唐書禮儀志先天中禮官張星王琇以元)
(日丨丨丨失詔免官歸家學問)措置乖(唐書陸贄傳以課責之虧丨丨之丨將不得竭其才卒不得盡其力屯集雖衆無施)
(戰陣)農用乖(鹽鐵論工不出則丨丨丨商不出則寶貨絶)性術乖(論衡人禀天地之性懷五常之氣或仁或義丨)
(丨丨也)度轉乖(論衡火星與昴星出入昴星低時火星出昴星見時火星伏非火之性厭服昴也時偶不並丨丨丨也)
久彌乖(抱朴子適心者交淺而愛深忤神者接丨而丨丨)引事乖(文心雕龍丨丨丨謬雖千載而為瑕)名實
乖(文心雕龍飾窮其要則心聲鋒起夸過其理則丨丨兩丨江淹感交詩更以畏友朋濫吹乖名實)比翼乖(商陵牧子)
(别鶴操將乖比翼兮隔天端又蘇武詩何况䨇飛龍羽翼臨當乖)參商乖(陸機為顧彥先贈婦詩形影丨丨丨音息曠不)
(達)土風乖(左思魏都賦蓋音有楚夏者丨丨之丨也情有險易者習俗之殊也)事未乖(陶潛下潠田舍穫詩姿年)
(逝已老其丨丨云丨)清流乖(晉子夜歌枯魚就濁水長與丨丨丨曹鄴詩濟水一入河便與丨丨丨)良願乖(何承)
(天芳樹篇豈怨佳時暮徒惜丨丨丨)物情乖(鮑照詩淮汭顧慕廣江濆丨丨丨)雲雨乖(梁昭明太子錦帶書窮通)
(有分丨丨將丨旣深伐木之聲更問采葵之詠孟浩然詩萬里音信斷數年丨丨丨)林壑乖(江總詩故人市朝狎心期丨丨)
(丨)寒暑乖(庾信為閻將軍乞致仕表加以丨丨丨違節宣失序)清言乖(王昌齡詩故人何寂寞久已丨丨丨)琴
酒乖(楊誎文風雲欲别丨丨相丨)氣性乖(韓愈猛虎行自矜無當對丨丨縱以丨)江湖乖(孟郊詩數年伊)
(雒同一旦丨丨丨)與俗乖(孟郊詩賢人多自霾道理丨丨丨)視聽乖(孟郊詩驚險丨丨丨)百事乖(元稹)
(悼亡詩謝家最小偏憐女嫁與黔婁丨丨丨又皮日休詩剛為浮名事事乖)往還乖(元稹詩地僻丨丨丨)掖曹乖
(元稹詩放曠丨丨丨)火候乖(白居易詩亦曾燒大藥消息乖火候)疇息乖(李商隱詩昇騰不自意丨丨忽已丨)進
取乖(羅隱詩才疎丨丨丨)趣尚乖(司馬光詩丨丨與時丨)天公乖(蘇舜欽詩世人飾詐我尚笑今乃復見丨)
(丨丨)粱肉乖(蘇軾詩齒根日浮動自與丨丨丨)人好乖(范成大詩江流好合丨丨丨明日東西南北路)好惡
乖(葉適詩俯同侏儒笑但恐丨丨丨)節候乖(方回詩炎方丨丨丨)素心乖(戴良和陶飲酒詩勿言居此好殆與)
(丨丨丨)
以馬致乖(魏書吐谷渾傳涉歸二子庶長曰吐谷渾少曰若洛廆二部馬鬭若洛廆遣人謂吐谷渾曰何不相遠吐谷渾)
(曰先公之世卜筮之言云有二子當享福祚竝流子孫今丨丨丨丨殆天所啓)仁智竝乖(梁昭明太子錦帶書風塵頓隔)
(丨丨丨丨)春與人乖(岑參詩丨丨丨相丨柳青頭轉白)
懷(戶乖切抱也和也來也思也亦州名又姓)
韻藻榮懷(書邦之丨丨亦尚一人之慶)常懷(書民罔丨丨懷於有仁)可懷(詩不可畏也伊丨丨也又仲丨)
(丨也人之多言亦可畏也南史張融曰衡陽飄飄有凌雲氣風情素韻彌足丨丨融與之遊不知老之將至又左傳宴安酖毒不丨)
(丨也)孔懷(詩兄弟丨丨)善懷(詩女子丨丨亦各有行)永懷(詩我姑酌彼金罍維以不丨丨又仲山甫丨丨以慰)
(其心吳質詩恩澤實難忘悠悠心丨丨李邕登歴下新亭詩高興泊煩促丨丨清典常)少懷(論語丨者丨之安陸昭王碑文)
(老安丨丨塗歌巷詠)威懷(左傳非丨非丨何以示德傅亮謁陵表將屆舊京丨丨司雍)無懷(司馬貞補史記三王本紀)
(注按古封太山者首有丨丨氏乃在太昊之前陶潛五柳先生傳丨丨氏之民與葛天氏之民與許有壬詩我聞昔桃源民風近丨)
(丨)入懷(漢書外戚傳武帝母王皇后内太子宫太子愛幸之夢日丨其丨以告太子太子曰此貴徵也又元后傳初李親任)
(政君在懷夢月丨其丨按政君元后名李親謂其母李氏也後漢書張奐為安定屬國都尉羌有獻金馬者奐召主簿張祈入於羌)
(前以酒酬地曰使馬如羊不以入廐使金如粟不以丨丨盡還不受威化大行吳志吳夫人傳注初吳夫人孕而夢月丨其丨旣而)
(生策及權在孕又夢日丨其丨以告堅堅曰日月者陰陽之精極貴之象吾子孫其興乎梁書任昉母裴氏嘗晝寢夢有彩旗蓋四)
(角懸鈴自天而墜其一鈴落丨裴丨中心悸動旣而生昉西京雜記董仲舒夢蛟龍丨丨乃作春秋繁露魏氏春秋劉政投邴原曰)
(窮鳥丨丨原曰安知斯懷之可入乎世說時人目夏侯泰初朗朗如明月丨丨搜神記京兆長安張氏有鳩入止於床張氏祝曰鳩)
(來為我禍耶飛上承塵為我福耶卽丨吾丨鳩飛丨丨以手探之得一金鉤古詩順風丨君丨曹植詩願作東北風吹我丨君丨鮑)
(照詩願逐明月丨君丨庾信詩愛静魚爭樂依人鳥丨丨王金珠歌階上香丨丨杜甫前苦寒行楚江巫峽冰丨丨虎豹哀號又堪)
(記又風雨看落花詩赤憎輕薄遮丨丨珍重分明不來接蘇軾詩遂令青衿子珠璧丨人丨)終懷(蜀志諸葛亮治蜀政尚嚴)
(明人始畏而丨丨之又陶潛詩丨丨在歸舟諒哉宜霜柏)胸懷(南史蕭惠開曰人生不得行丨丨雖夀百歲猶為夭也六代論)
(姦情散於丨丨逆謀消於脣吻郭璞詩呼吸玉滋液妙氣盪丨丨李白詩黃河落天走東海萬里瀉入丨丨間)顧懷(法言上帝)
(還資后土丨丨又反騷覽四荒而丨丨兮奚必云女有高丘南都賦帝王臧其擅美詠南音以丨丨魏文帝燕歌行飛鶬晨鳴聲可)
(憐留連丨丨不能存陸雲詩飛驂丨丨華蟬引領謝朓高松賦聿為玩於君子留神心而丨丨柳宗元弔屈原文願荒忽之丨丨兮)
(冀陳詞而有光)軫懷(楚詞出國門而丨丨兮甲之鼂吾以行)披懷(阮瑀為魏武帝與孫權書丨丨觧帶投分寄意辯亡)
(論丨丨虛己納謨士之算韋應物詩丨丨始高詠)天懷(三國名臣序贊先賢玉摧於前來哲攘袂於後豈非丨丨發中而名)
(教束物者乎)長懷(荀㫤擬古詩上言各努力下言丨相丨鮑照詩懷古復懷今丨丨無終極江淹詩行行詎半景我馬以丨)
(丨)幽懷(吳猛詩曠載暢丨丨陶潛詩丨丨不可寫韓愈有丨丨詩李翺有丨丨賦歐陽修文讀翺丨丨賦置書而歎歎已復)
(讀不自休程鉅夫詩偏稱丨人丨)騁懷(王羲之蘭亭序所以遊目丨丨足以極視聽之娛信可樂也)春懷(鮑照詩氣)
(暄動思心柳青起丨丨羅鄴詩碧波休引向丨丨)忘懷(駱賓王李長史宅宴序丨丨在眞假之中得性在形骸之外)壯
懷(韓愈詩風雲入丨丨泉石别幽耳孟郊詩一為鵾鷄彈再鼔丨士丨)狂懷(孟郊詩星星滿衰髩勿使恣丨丨)
父母懷(論語子生三年然後免於丨丨之丨)取諸懷(左傳吾儕小人所謂丨丨其丨而予之也潘尼詩愧無紵衣獻)
(貽言丨丨丨王羲之蘭亭集序或丨丨丨抱晤言一室之内)卧客懷(唐書陽城為諫議大夫延賓客日夜劇飲酒客欲諫)
(止城揣知其情強飲客客辭卽自引滿客不得已與酬酢或醉仆席上或先醉丨丨丨中不能聽客語又張翥詩故園歸思浩無涯)
(更聽啼鵑惱客懷)鷂匿懷(資治通鑑太宗嘗得佳丨自臂之望見魏徵丨丨中)聖人懷(莊子丨丨丨之衆人辯之)
(以相示也注丨丨以不辯為丨也吉凶與民同患而退藏於密丨丨之丨也又抱朴子被褐茹草重綸罝兔則心歡意得如將終身)
(服冕乘軺兼朱重紫則若固有之常如布衣此至人之用懷也又張蠙贈水軍都將詩直待門前見幢節始應高愜聖君懷)遊
子懷(古八變歌翩翩飛蓬征愴愴丨丨丨)千里懷(陸機詩慷慨惟昔人興此丨丨丨又李白詩裂素持作書將寄萬里)
(懷戴叔倫詩併枉五言贈知同萬里懷)平生懷(江淹詩桂水日千里因之丨丨丨)
玉燕投懷(明皇實錄張說母夢丨丨自東來丨入丨因而有孕生說)
增民懷(書安民則惠黎丨丨之漢書安世房中歌大海蕩蕩水所歸高賢愉愉丨所丨後漢書朱暉遷臨淮太守民為之歌)
(曰彊直自遂南陽朱季吏畏其威丨丨其惠)允懷(書兆民丨丨注允信也又丨丨于兹注信懷此學志也東都賦猗歟緝熙)
(丨丨多福東京賦四靈懋而丨丨)籲懷(書予若丨丨兹新邑注丨丨招呼懷來也)覃懷(書丨丨底績至於衡漳孔安國)
(傳丨丨近河地名漳水横流入河從丨丨致功至横漳岑參送懷州吳司馬詩丨丨人總喜司馬得王祥)每懷(詩駪駪征夫丨)
(丨靡及國語叔孫穆子曰臣聞懷和為丨丨)有懷(詩明發不寐丨丨二人注明發謂將旦而光明開發也二人父母也韓愈)
(送孟東野序其歌也有思其哭也丨丨沈頌詩游子空丨丨馬明生詩對虚忘丨丨游目託容裔王安石寄蔡氏女詩我營兮北渚)
(丨丨兮歸女)聿懷(詩昭事上帝丨丨多福)我懷(詩丨之丨矣自詒伊阻白居易詩花蕊落丨丨劉因詩千古知丨丨)
予懷(詩丨丨明德不大聲以色文賦雖杼軸於丨丨怵他人之我先)寘懷(詩將恐將懼丨予于丨又作置世說鍾會撰四)
(本論始畢甚欲使嵇公一見丨丨中旣定畏其難懷不敢出於戶外遙擲便回急走注四本者言才性同才性異才性合才性離也)
(白居易詩丨丨齊寵辱)德懷(左傳管仲言於齊侯日臣聞之招攜以禮懷遠以德德禮不易無人不懷法言太古丨丨不禮)
(懷)示懷(左傳郤缺言於趙宣子曰日衛不睦故取其地今已睦矣可以歸之叛而不討何以示威服而不柔何以丨丨)望
懷(左傳季文子私於韓穿曰信以行義義以成命小國所丨而丨也)依懷(國語内史過曰民神丨丨)傷懷(史記高祖)
(紀高祖乃起舞慷慨丨丨泣數行下謂沛父兄曰游子思故鄉吾雖都關中萬歲後吾魂魄猶思沛)滿懷(漢書游俠傳張竦為)
(酒客難法度士其文曰子猶瓶矣觀瓶之居居井之眉處高臨深動常近危酒醪不入口臧水丨丨注臧與藏同薛逄詩騎馬夜歸)
(香丨丨李後主扇詩揖讓月在手動搖風丨丨陳樵詩灝氣翻衣露丨丨)幸懷(後漢書光武帝紀建武元年七月己亥丨丨注)
(懷縣名屬河南郡天子所行必有恩幸故稱幸)增懷(後漢書安帝詔丨丨永歎江逌詩驚飈激中夜感物丨人丨)歸懷
(後漢書劉愷傳百寮景式海内丨丨)招懷(後漢書李忠傳忠遷丹陽太守到郡丨丨降附旬月皆平)開懷(魏略文帝褒田)
(豫詔昔魏絳丨丨以納戎賂今卿舉袖以受狄金朕甚嘉焉梁書始興王憺謂佐史曰政之不臧士君子所宜共惜言可用用之可)
(也如不可用於我何傷吾丨丨矣爾其無吝李嶠上高長史書虛己之求有屈位而伸道汎接之愛或丨丨而受物杜甫詩把臂有)
(多日丨丨無愧辭劉因觀雷潭詩先聲動毛髮餘爽丨襟丨)寄懷(魏氏春秋阮籍作蘇門先生論以丨所丨南史劉祥輕言)
(肆行於朝士多所貶忽著連珠十二以丨其丨于石詩豈無南飛雁可以丨所丨許渾詩清鏡曉看髮素琴秋丨丨)包懷(晉書)
(武帝紀廓清梁岷丨丨揚越又李翺幽懷賦哀予生之賤遠兮丨深丨而告誰)通懷(南史宋以南郡王義宣為車騎將軍荆州)
(刺史先賜中詔曰師護以在西久比表求還以汝代之師護雖無殊績潔已節用丨丨期物不恣羣下此信未易按師護衡陽王義)
(季小字也又世說傅嘏荀粲每至共語有爭而不相喻裴冀州釋二家之義丨彼我之丨常使兩情皆得彼此俱暢裴冀州名徽)
勞懷(南史虞荔自閩還朝陳文帝謂之曰管寧無恙甚慰丨丨)酸懷(南史江夏王義恭鎮江陵劉湛為使持節南蠻校尉)
(領撫軍長史行府事母於江陵病卒湛求送喪還都義恭亦為之請帝荅義恭曰吾得湛啓事為之丨丨但汝弱年新涉軍務未獲)
(便相順許)推懷(南史劉懷珍為豫州刺史齊高帝輔政以第四子冕代之或疑懷珍不受代高帝曰我布衣時懷珍便丨丨投)
(欵况在今日寧當有異)關懷(南史謝靈運傳出為永嘉太守郡有名山水靈運素所愛好肆志遨遊動經旬日理人聽訟不)
(復丨丨崔塗贈休粮僧詩聞鐘獨不齋何事更丨丨)介懷(南史張盾為無錫令遇劫生資皆盡不以丨丨)存懷(南史王景)
(文求觧揚州詔荅曰凡名位貴達人以丨丨貴何必難處賤何必易安但人自應早愼為道)經懷(南史袁粲雖位任隆重不)
(以世務丨丨)干懷(南史王勱美風儀博涉書史恬然清簡未嘗以利欲丨丨又張充與王儉書充生平少長偶不以利用丨)
(丨)參懷(南史顔師伯專斷朝事不與沈慶之丨丨)載懷(唐書文宗紀詔曰自去冬以來踰月雨雪寒風尤甚念兹庶甿)
(或罹凍餒中宵丨丨旰食興歎思弘惠澤以順時令謝朓曲水宴詩丨丨姑射尚想瑶池)疇懷(南史王彧傳屢辭内授上手詔)
(譬之曰此選大備與公卿丨丨非聊爾也)欵懷(南史宋武帝紀司馬休之參軍韓延之有幹用才帝密書招之延之報書曰司)
(馬平西體國忠貞丨丨待物以公有開國之勲家國蒙頼推德委誠每事詢仰來示云處懷期物自有由來今伐人之君㗖人以利)
(眞可謂處懷期物者矣)處懷(見上)注懷(唐書武宗制咨爾二師朕所丨丨)綏懷(唐書許紹傳丨丨士庶糺合賓)
(寮)澹懷(唐書張說傳罷不急之役省無用之費澄心丨丨惟億萬年蒼蒼羣生莫不幸甚)撓懷(宋史俞汝尚為人溫)
(溫有禮議論不苟不肻料理生事不以貧乏丨其丨)諸懷(山海經北岳之山有獸焉其狀如牛而四角人目彘耳其名曰丨丨)
(其音如鳴雁嗜食人丨丨之水出焉)說懷(司馬法諸侯丨丨海内來服獄弭而兵寢聖德之至也)盡懷(莊子大人之教)
(若形之於影聲之於響有問而應之丨其所丨庾信商調曲苟利社稷無有不丨丨昊天降祜元首惟康哉)兼懷(莊子丨丨)
(萬物)慍懷(吕氏春秋故不能學者於師丨丨於俗羈神於世矜勢好尤)九懷(王逸楚辭小序丨丨者諫議大夫王褒所)
(作也褒讀屈原之文嘉其溫雅藻采敷衍執握金玉委之汚瀆遭世溷濁莫之能識追而愍之故作丨丨以裨其詞遂列於篇)遠
懷(淮南子今之時天子在上位持以道德輔以仁義近者獻其智丨者丨其德拱揖指揮而天下賓服孟郊詩車書一以混幽丨)
(靡不丨又張九齡詩丨丨不我同孤興與誰遣陸龜蒙詩烟蘿屏丨丨)含懷(論衡丨丨章句李商隱詩丨丨不能宣)仁
懷(忠經統軍之師丨以丨之義以厲之禮以訓之信以行之賞以勸之刑以嚴之此六者武備之道也)寫懷(劉劭人物志丨)
(人之所丨扶人之所能魏明帝詩賦詩以丨丨)渾懷(水經注河水又東北逕丨丨鄣西地理志曰丨丨都尉治塞外者也)旋
懷(拾遺記丨丨舞曲名言其肢體纏蔓若入懷袖也)懌懷(文心雕龍言以散鬱陶托風采故宜條暢以任氣優柔以丨丨)
造懷(文心雕龍丨丨指事不求纖悉之巧驅辭逐貌惟取昭晰之能)送懷(文心雕龍標心於萬古之上而丨丨於千載之)
(下陶潛閑情賦意夫人之在兹託行雲以丨丨)舒懷(文心雕龍意得則丨丨以命筆理伏則投筆以卷懷)詠懷(鍾嶸詩品)
(陳思贈弟仲宣七哀公幹思友阮籍丨丨皆五言之警策者也溫庭筠寄弘里生詩他時丨丨作猶得比南金)寓懷(伊洛淵源)
(錄蒲宗孟曰茂叔孤風遠操丨丨塵埃之外)風懷(瀛奎律髓小序晏元獻類要有左丨丨右丨丨二類)臺懷(清凉山志)
(丨丨大塔世傳釋迦佛舍利在焉按新志五臺山靈鷲峯眞容院者卽唐之大文殊寺亦稱菩薩頂居五峯之懷)私懷(神女)
(賦闍然而暝忽不知處情獨丨丨誰者可語)寤懷(楚辭日將暮兮悵忘歸惟極浦兮丨丨)獨懷(九章惟佳人之丨丨)
(兮折芳椒以自處)靈懷(九歎丨丨其不吾知兮丨丨其不吾聞按丨丨謂楚懷王)憂懷(王逸琴思九歌丨丨感結重歎)
(噫)深懷(張衡賦私湛憂而丨丨兮思繽紛而不理陶潛詩撫已有丨丨履運增慨然)心懷(魏文帝詩遠望使丨丨遊)
(子戀所生)久懷(魏文帝詩愁何可分丨丨)殷懷(陳琳詩丨丨從中發)悲懷(劉楨詩秋日多丨丨)玉懷(陸機應嘉)
(賦發蘭音以清唱操丨丨而喻予注有作嘉遁賦與機者機作賦應之號曰應嘉云)同懷(陸機詩修身悼憂苦感念丨丨子陸)
(雲詩彼美丨丨子非爾誰為心賈至秋懷詩我有丨丨友各在天一方又曹鄴詩感恩丨所丨)興懷(陸機詩慷慨惟昔人丨此)
(千載丨王羲之蘭亭叙向之所欣俛仰之間已為陳迹猶不能不以之丨丨)安懷(陸機詩弭節丨丨妙思天造)空懷
(文賦雖兹物之在我非余力之所勠故時撫丨丨而自惋吾未識夫開塞之所由)肝懷(陸雲與楊彥明書存想其人痛切丨)
(丨)瓊懷(陸雲九愍蘭情馥以芬香丨丨皎其如玉)理懷(習鑿齒與謝安石書釋道安丨丨簡衷多所博涉恨不使足下)
(見之江淹集丨丨秀徹)喻懷(王羲之蘭亭叙未嘗不臨文嗟悼不能丨之於丨)散懷(遊天台山賦序方觧纓絡永託)
(茲嶺不任吟想之至聊奮藻以丨丨)煩懷(支遁詩冷風解丨丨寒泉濯素手孟郊詩丨丨却星星高意還卓卓)映懷(陶潛)
(詩諧氣冬暄丨丨珪璋)負懷(陶潛詩不言春作苦常恐丨所丨)好懷(陶潛詩由父有丨丨又范成大詩酒冷花寒無)
(丨丨)擁懷(陶潛詩丨丨累代下言盡意不舒)奇懷(陶潛詩良辰入丨丨挈杖還西廬范成大詩歡伯有丨丨)委懷
(陶潛詩弱齡寄事外丨丨在琴書)慰懷(陶潛詩何以丨吾丨頼此多古賢)緬懷(陶潛扇上畫贊丨丨千載托契孤遊)
(虞世南詩丨丨古人節李白登謝安墩詩想像東山姿丨丨右軍言又我有紫霞想丨丨滄洲間)伊懷(陶潛詩丨丨難具道)
(為君作此詩)中懷(陶潛斜川詩念之動丨丨及晨為茲游江淹詩我心若涵烟芬蒕滿丨丨)探懷(謝靈運詩夫子照情)
(素丨丨授往篇范成大讀史詩丨丨取事業一一如印圈)多懷(雪賦申娛玩之無已夜幽靜而丨丨)疚懷(月賦綠苔生閣)
(芳塵凝榭悄焉丨丨不怡中夜)布懷(顏延之詩盡言非報章聊用丨所丨)遙懷(顏延之贈王太常詩屬美謝繁翰丨丨具)
(短札)裝懷(北山移文敲扑喧囂犯其慮牒訴倥偬丨其丨)短懷(沈約聞夜鶴詩抱局促之丨丨李嶠上高長史書婆娑塵)
(垢之中踸踔籓籬之際區區丨丨亦云可見陸龜蒙詩春日兼人日長懷復丨丨)器懷(江淹文丨丨明亮風情峻遠)式
懷(江淹文丨丨謙順)攄懷(唐太宗翠微宫詩丨丨俗塵外高眺白雲中錢珝詩丨丨亦自寬)素懷(張九齡詩卽事)
(聊獨歡丨丨豈兼適權德輿詩幽興惜瑤草丨丨寄鳴琴張籍詩以此持相贈君應愜丨丨蘇軾詩訪君開丨丨)雅懷(李白)
(春夜宴桃李園序不有佳作何申丨丨余靖詩政報公餘稱丨丨司馬光詩蛙鳴愜丨丨)沉懷(李白題嵩山逸人山居詩丨丨)
(丹丘志沖賞歸寂寞)曠懷(李白詩所貴丨士丨朗然合太清杜甫詩例及吾家詩丨丨掃氛翳又登慈恩寺浮圖詩自非丨士)
(丨登茲翻百憂)海懷(李白詩丨丨結滄洲霞想遊赤城)高懷(杜甫詩丨丨見物理識者安肻哂)虚懷(杜甫詩一)
(見能傾座丨丨只愛才又洗眼看輕薄丨丨任屈伸)曩懷(杜甫詩窮廹挫丨丨)展懷(杜甫寄劉伯華詩丨丨詩頌魯割愛)
(酒如澠)豁懷(竇臮述書賦露鋒芒而丨丨)卷懷(張仲素廻文錦賦謂其文之著也可丨而丨謂其製之貴焉乃攄而)
(賞李德裕知止賦歎行藏而與顏稱丨丨而善蘧)盈懷(韓愈送靈師詩丨丨贈蘭荃姚合詩日飲錦江水文章丨其丨)悶
懷(韓愈雨中聫句丨丨空抑噫)牽懷(韓愈秋雨聫句丨丨到空山屬聽邇驚瀨)秋懷(韓愈有丨丨詩白居易詩葷羶)
(停夜食吟詠散丨丨陸龜蒙風人詩丹青傳四瀆難寫是丨丨)強懷(韓愈詩丨丨張不滿弱念缺已盈)疑懷(孟郊秋懷)
(詩丨丨無所憑虚聽多無端)愜懷(孟郊詩丨丨雖已多惕慮未能整羅隱詩何妨丨所丨)孤懷(孟郊詩丨丨吐明月)
(陸游詩忽思穿兩屐聊用散丨丨)家懷(孟郊大隱詩丨丨詩書富宅抱草木貧)夕懷(孟郊贈别殷山人詩一悟祛萬)
(劫丨丨傾朝煩)破懷(孟郊詩永夜抱丨丨)剪懷(孟郊詩丨丨盈千刀)羈懷(司空曙殘鶯百囀歌謝朓丨丨方一聽何)
(郎閒詠本多情)苦懷(劉禹錫荅柳子厚書相思之丨丨膠結贅聚至是泮然以銷)晚懷(劉禹錫詩早宦閱人事丨丨生)
(道機薛能詩嘗茶春味渴斷酒丨丨清)泊懷(韋應物詩丨丨遺滯想)疎懷(韋應物詩高論動侯伯丨丨脱塵喧)恩
懷(歐陽詹詩問身一何安太守丨丨多)歌懷(杜牧齊安晚秋詩雲容水態還堪賞嘯志丨丨亦自如)放懷(溫庭筠詩)
(丨丨親蕙芷收迹異桑榆又自欲丨丨猶未得不知經世竟知何蘇軾詩千首丨丨風月裏)離懷(雍裕之詠蛩詩蛩鳴誰不)
(怨况是正丨丨)耿懷(鄭谷詩丨丨吟得贈君詩)潛懷(姚鵠詩永歎丨丨似轉蓬)惠懷(陸龜蒙詩生民纔息肩丨丨亟)
(寡昧)吟懷(杜荀鶴詩丨丨說向誰張養浩詩天隨野色遙山與丨丨清)蟻懷(范仲淹明堂賦非常之祭駿及者萬國莫)
(大之孝丨丨者兆民)鄙懷(蘇舜欽詩作詩寄諸君丨丨實所望)清懷(蘇舜欽詩丨丨壯抱失素尚)煎懷(梅堯臣詩)
(丨丨如沸羹)傾懷(蘇轍詩高人兩無事相對輒丨丨)坐懷(陸游詩丨丨江湖間)繫懷(陸游讀史詩可憐赫赫丹)
(陽尹數顆㯽榔尚丨丨按丹陽尹謂劉穆之又勲業于今莫丨丨)肺懷(惠洪詩臨事見丨丨)塵懷(宋无趵突泉詩每過)
(丨丨為蕭灑)冷懷(劉因梅杖詩雪月丨丨隨步屐溪山高興入支頤)詩懷(郝經宿州夜雨詩塞上丨丨尤索莫天涯)
(壯氣獨昂藏)老懷(元好問詩掌上明珠慰丨丨)皇懷(左傳宋皇瑗為右師皇非我為大司馬丨丨為司徒)
小邦懷(書大邦畏其力丨丨丨其德注言文王威德之大天下諸侯畏懷也)解節懷(漢書爰盎傳盎使吳吳王欲使)
(將不肻將殺之司馬夜引盎起曰君可以去矣廼以刀决帳道直出盎丨丨旄丨之屐步行七十里明見梁騎馳去遂歸報)悠
悠懷(魏志明帝紀朕惟不見諸侯王十有二載丨丨之丨能不興思又陶潛歸鳥詩日夕氣清悠然其懷)踊躍懷(晉書)
(元帝紀劉琨等上書曰臣等忝于方任久在遐外不得陪列闕庭與睹盛禮丨丨之丨南望無極)得厝懷(南史王儉為侍)
(中尚書令辯析未嘗壅滯褚彥回時為司徒錄尚書事笑謂儉曰觀令判斷甚樂儉曰所以丨丨私丨實由禀明公不言之化)忠
讜懷(南齊書劉善明傳善明表陳宜明守宰賞罰重學校制齊禮廣開賓舘以接隣國上荅曰具卿丨丨之丨夫賞罰以懲守)
(宰飾館以待遐荒皆古之善政吾所宜勉)被褐懷(家語子路問于孔子曰人于此丨丨而丨玉何如子曰國無道可也國有)
(道則衮冕而執玉趙壹詩丨丨丨珠玉蘭蕙化為芻阮籍詩丨丨丨珠玉顔閔相與期)天下懷(管子立少而觀多則丨丨)
(丨之)竹柏懷(水經注丨丨之丨與神心妙達仁智之性共山水效深)難為懷(世說會稽境特多名山水王子敬見)
(之曰山川之美使人應接不暇若秋冬之際尤丨丨丨)僕夫懷(楚辭丨丨丨余心悲兮邊馬顧而不行注邊旁也謂兩驂)
(也)區區懷(焦仲卿妻詩新婦謂府吏感君丨丨丨)饑渴懷(應瑒詩凡百敬爾位以慰丨丨丨又張弘範槐井詩)
(酒醒渴懷無處著綠陰風送轆轤聲)有餘懷(張華荅何劭詩授翰屬新詩永歎丨丨丨)逸民懷(王羲之與周益州書)
(吾為丨丨之丨久矣足下何以才復及此似夢中語耶)冰炭懷(陶潛詩孰若當世士丨丨滿丨抱韋應物詩丨丨俱可丨)
(孰云熱與寒)碩人懷(何承天芳樹篇嘯歌流激楚傷此丨丨丨)話舊懷(王季友詩何用相逄丨丨丨)不勝
懷(王之渙詩夜寒春病丨丨丨玉瘦花啼萬事乖)志士懷(錢起詩長嘯秋光晚誰知丨丨丨又蘇舜欽詩余知達士懷又)
(梅堯臣松風亭詩莫識主人意休論高士懷)不挂懷(韓愈送靈師詩靈師丨丨丨冒涉道轉延)君子懷(孟郊寒溪)
(詩豁如丨丨丨)萬人懷(孟郊詩丨丨丨為懷)宋玉懷(李羣玉詩野水偏傷丨丨丨)寂寞懷(姚合詩無暇頻)
(相訪秋風丨丨丨)抱香懷(李郢詩釵垂簏簌丨丨丨)兒女懷(蘇舜欽中秋見月詩我知惟動丨丨丨)蚤歲
懷(晁補之詩雲水東遊丨丨丨)病酒懷(范成大詩低迷丨丨丨)騷人懷(樓鑰石門洞詩天風為我噀空翠春)
(水瀉入丨丨丨)鄉故懷(張翥詩壯士當報國母為丨丨丨)陳叔懷(宣和書譜丨丨丨不載于史作行書筆畫圓整)
(其論梅發一帖字雖嫵媚而中藏勁氣)
對語(運掌探懷)(七啟九懷)(協力參懷)(奕旨詩懷)(芝蘭臭冰雪懷)(雅人致壯士懷)(風生腋月入懷)
摘句(滄洲趣每懷風月入詩懷)(絡緯動秋懷都無事繫懷)(步屧尋春有好懷耳虚午枕到無懷)
(僧忩看竹散幽懷月色依依戀客懷)
淮(戶乖切水名出桐柏又姓)
韻藻導淮(書丨丨自桐柏)平淮(詩序江漢尹吉甫美宣王也能興衰撥亂命召公丨丨夷舊唐書韓愈傳元和十二)
(年八月宰臣裴度為淮西宣慰處置使請愈為行軍司馬淮蔡平十二月隨度還朝以功授刑部侍郎仍詔撰丨丨西碑柳宗元獻)
(丨丨夷雅表伏見周宣王時稱中興南征北伐則六月采芑丨丨夷則江漢常武鏗鍧炳耀盪人耳目王安石丨丨右碑詩宣王側)
(身内修政常德立武能丨丨周必大詩元和頌聖雅丨丨又隋煬帝渡淮詩丨丨旣淼淼曉露復霏霏)踰淮(周禮考工記橘)
(丨丨而北為枳又列子吳楚之園有大木焉其名為櫾碧樹而冬青生實丹而味酸食皮汁已憤厥之疾齊州珍之渡淮而北化為)
(枳焉櫾音柚晏子晏子使楚楚王曰齊人善盜乎對曰嬰聞南方之橘生於淮北則為枳今民生於齊不盜入楚則盜得毋楚使民)
(善盜耶又唐書辛讜傳龐勛反攻杜慆於泗州焚淮口讜曰事棘矣獨出可以求援乃戊夜丨丨坎岸登馳三十里至洪澤見戍將)
(郭厚本告急厚本許出兵周必大詩安流咫尺異丨丨傅若金詩平壤丨丨少青山入楚多)江淮(左傳吳城䢴溝通丨丨史)
(記十二諸侯年表晉阻三河齊負東海楚介丨丨秦因雍州之固四國迭興更為伯主又天官書甲乙四海之外日月不占丙丁丨)
(丨海岱也戊已中州河濟也庚辛華山以西壬癸恒山以北又丨丨之間氣皆白又東越傳詔軍吏皆將其民徙處丨丨間東越地)
(遂空又貨殖傳南陽西通武關鄖關東南受漢丨丨宛亦一都會也又自叙遷生龍門耕牧河山之陽年十歲則誦古文二十而南)
(游丨丨上會稽探禹穴漢書武帝紀詔曰朕廵荆揚輯丨丨物會太海氣以合太山唐書張廵傳廵蔽遮丨丨沮賊勢天下不亡其)
(功也易林魴生丨丨一轉為百周流四浸無有難惡說苑莊周曰今者周之來見道上牛蹄涔中有鮒魚焉太息謂周曰我尚可活)
(也周曰須我為汝南詣楚王決丨丨以漑汝水經注禹娶塗山氏之女不以私害公自辛至甲四日復往治水故丨丨之俗以壬辛)
(癸甲為嫁娶日也楚辭潛九鼎於丨丨兮㸑土鬵於中宇孟浩然詩自君理畿甸余亦經丨丨孟郊詩丨丨君子水相送仁有餘)
臨淮(後漢書地理志注武帝置丨丨郡永平十五年更為下邳國又朱暉傳再遷丨丨太守吏民為之歌曰彊直自遂南陽朱)
(季吏畏其威民懷其惠唐書地理志泗州丨丨郡本下邳郡治宿預開元二十三年徙治丨丨天寳元年更郡名又武元衡傳封丨)
(丨郡公又李光弼傳寳應元年進封丨丨郡王蘇軾詩中有李丨丨號令肝膽裂元好問詩威名人識李丨丨又水經注淮水又東)
(逕淮陰縣故城北北丨丨水漢高帝六年封韓信為侯國昔韓信去下鄉而釣於此處也元稹詩纖身霞出海艷臉月丨丨)秦
淮(晉陽秋秦始皇東遊望氣者云五百年後金陵有天子氣於是始皇於方山掘流西入江亦曰淮土俗號曰丨丨松窗錄漁者)
(投網丨丨覺異常極力舉之得一鏡照之歴歴見五臟六腑驚懼失墜後萬計終不得江總歸金陵詩歸來惟見丨丨碧王安石詩)
(誰謂丨丨廣正可藏一艓)
酒如淮(左傳有丨丨丨有肉如坻王安石詩剰留官屋貯丨母取醉不竭當丨丨劉著詩雪雲埋盡寒沙路有丨丨丨奈此)
(情又吳都賦置酒若淮泗積肴若山丘)雉化淮(夏小正雉入淮為蜃又國語趙簡子嘆曰雀入於淮為蜃黿鼉莫不能化)
(惟人不能哀夫李顒感冬詩宛虹潛太陰文丨丨丨汜顏延之詩惜無雀丨丨何用充海丨)雨射淮(梅堯臣淮雨詩丨脚)
(丨丨鳴萬鏃)
增截淮(詩丨彼丨浦王師之所宋史張永德擊吳人乃距浮梁十餘步以鐵索千餘尺横丨長丨又維巨木備禦益堅)會
淮(春秋僖公十有六年公丨齊侯宋公陳侯衛侯鄭伯許男邢侯曹伯于丨左傳謀鄫且東略也)泝淮(國語夫差㳂江丨丨)
(闕溝深水出于商魯之間以徹于兄弟之國闕音掘三國志傅嘏傳嘏議諸葛恪不過遣偏卒小將素習冰軍者乘海丨丨示動青)
(徐恪自并兵來向淮南耳魏文帝浮淮賦丨丨水而南邁兮汎洪濤之湟波)南淮(史記殷本紀古禹臯陶久勞于外其有功乎)
(民民乃有安東為江北為濟西為河丨為丨四瀆已修萬民乃有居應璩詩往春翔北土今春客丨丨)泲淮(漢書郊祀志自)
(崤以東名山五大川祠二水曰丨曰丨注師古曰泲音濟此本濟水之字謝翶倣孟郊體疑此一掬水中涵濟與淮)東淮(漢書)
(王子侯表丨丨侯類城陽頃王子按丨丨屬北海而北海非淮水所經蓋即濰水之異文今土俗呼濰皆曰淮河也)涉淮(漢書)
(吳王濞傳孝景前三年正月甲子初起兵于廣陵西丨丨因并楚兵發使遺諸侯書)入淮(魏志武帝本紀十四年春三月軍至)
(譙作輕舟治水軍秋七月自渦丨丨出肥水弘執恭至淮應令詩睿懷欣逸賞臨汎丨丨淝虞世南詩良辰喜利涉解纜丨丨潯李)
(商隱詩只應同楚水長短丨丨流楊萬里詩早潮已落水丨丨晚潮未來閘不開)浮淮(魏志文帝紀五年八月為水軍親御)
(龍舟循蔡潁丨丨幸壽春王粲丨丨賦從王師以南征丨丨水而遐逝諸葛穎出潁至淮詩涉潁倦紆㢠廻丨丨欣迥直李端詩丨丨)
(一雁秋)堰淮(南史梁武帝時魏降人王足陳計求丨丨水以灌壽陽帝乃使康絢督淮上諸軍竝護堰作至天監十五年堰)
(成)大淮(南史王仲德曰彭城南屆丨丨左右清汴表裏京甸捍接邊境通典唐武德貞觀之制五嶽四鎮四海四瀆年别一)
(祭各以五郊迎氣日祭之東瀆丨丨祭于唐州)阻淮(舊唐書郡縣志濠州丨丨帶山為淮南之險)夾淮(唐書穆寧傳淮)
(西節度使李忠臣不奉法設戍邏以征商賈又縱兵剽行人道路幾絶與寧丨丨為治憚寧威掠劫為衰)揵淮(唐書忠義列傳)
(李密之降關東地未有所屬夏侯端請假節招諭乃拜大將軍為河南道招慰使卽傳檄州縣東薄海南丨丨二十餘州遣使順附)
(揵亦作鍵洪邁平山堂記揚為州南傅海北鍵淮)叩淮(唐書辛讜傳旣丨丨有人語曰賊破城矣讜將斬之衆為請讜曰公)
(等登舟吾赦其死士遽登已濟杜慆亦出兵表裏擊賊大敗)方淮(唐書辛讜傳丨丨路梗不得進讜引兵决戰斬賊六百級)
(乃克入城說苑荆㙜之游左洞庭之波右彭蠡之水南望獵山下臨丨丨邊譲章華賦前丨丨之水左洞庭之波)寧淮(宋史)
(兵志熙寧以後之制淮南路騎軍之額自威邊而下六步軍之額自左衙而下二十有七竝改號曰丨丨)鎮淮(宋史兵志初淮)
(南募邊民號丨丨軍數至十萬陳沂金陵諸水圖考自方山之岡壟兩淮北流西入通濟水門南經武定丨丨飲虹三橋又西出三)
(山水門沿石城以達于江者秦淮之故道也)郯淮(淮南子楚地南卷沅湘北繞潁泗西包巴蜀東裹丨丨)潛淮(水經)
(注淮水與醴水同源俱導西流為醴東流為淮自潛流也下三十許里東出桐柏之大復山南吳均八公山賦䄂以華閬帶以丨丨)
(文星亂石藻日流階)納淮(水經注淮水歴潘城南置潘溪戍之東側潘溪吐川丨丨更相引注)渡淮(水經注後漢九江郡)
(治多虎災百姓苦之南陽宋均為守退貪殘進忠良虎悉東丨丨隋煬帝早丨丨詩淮甸未分色泱漭共晨暉溫庭筠詩月到丨丨)
(船)穿淮(路史導洛丨丨引沁通涿按此隋事也)固淮(地理通釋葉氏曰自古保江必先丨丨曹操不能越濡湏苻堅)
(不能出渦口魏太武不能窺瓜步周世宗不能有壽春皆以我先得淮也)兩淮(地理通釋孫氏之保江左邾城雖小猶屯三萬)
(人自古立國東南以丨丨為根本宋无揚州即事詩丨丨先按堵孤注獨横籌)望淮(王褒九懷丨丨兮沛沛濱流兮則逝蔡允)
(恭詩久倦川凃曲忽此丨丨沂)背淮(鄒陽上吳王書臣所以立數王之朝丨丨千里而自致者非惡臣國而樂吳民也李嶠奉)
(教赴九成宫詩事偶從梁游人非丨丨客陳政詩馬卿委官去鄒子丨丨來)推淮(南都賦湯谷涌其後淯水盪其胸丨丨引)
(湍三方是通注淮水自此而去故曰推)魯淮(魏文帝濟川賦臨濟川之丨丨覽洪波之容裔)正淮(伏滔作丨丨論)瀛
淮(吳均碎珠賦丨丨激電甘海震雷)清淮(何遜與胡興安夜别詩露濕寒塘草月映丨丨流李端詩夜月下丨丨楊諫月)
(映丨丨流賦念居者已賦乎露濕寒草悲行者則想乎月映丨丨唐介謫官渡淮遇風詩聖宋非狂楚丨丨異汨羅平生仗忠信今)
(日任風波徐積詩纔經濁汴無沉浪且趁丨丨洗醉顏楊萬里前苦寒歌四大海潮打丨丨三萬里風平地來)越淮(宋之問詩)
(丨丨乘楚嶂)長淮(杜甫詩丨丨浪高蛟龍怒趙抃詩馬尋舊路知歸去龜放丨丨不再來蘇軾詞波聲拍枕丨丨曉又詩丨)
(丨忽迷天遠近青山久與船低昂)隔淮(李端詩白雲當海斷青草丨丨生章碣詩無樓不對丨丨山)下淮(盧綸送吉)
(中孚歸楚州詩丨丨風自急樹杪分郊邑)溵淮(柳宗元平淮夷雅皇耆其武于丨于丨)滄淮(蘇舜欽觀放牐詩沉沉丨)
(丨口植木限衆流)抱淮(蘇舜欽壽陽閒望詩遠嶺丨丨隨曲折)汴淮(梅堯臣詩風俗通吳楚清渾見丨丨王逢詩丨)
(丨湠漫經梁苑星斗參差泛漢槎)銀淮(米芾詩丨丨燭天限織女)暮淮(蘇軾詩橋聲春市散塔影丨丨平)過淮
(蘇軾丨丨詩丨丨山漸好松檜亦蒼然)就淮(徐積詩近市好賖春肆酒丨丨仍買晚罾魚)達淮(周必大詩舟浮淮海)
(丨于丨)連淮(元好問雨詩河洛東丨丨)沿淮(馬祖常壯游詩丨丨達汶泗摩挲泰山礪)伯淮(後漢書姜肱字丨丨)
(與弟仲海季江俱以孝行著聞儲光羲詩丨丨與季江)郭淮(魏志丨丨字伯濟太原陽曲人嘉平二年詔曰昔漢川之役幾)
(至傾覆淮臨危濟難功書王府在關右三十餘年功績顯著朕甚嘉之今以淮為車騎將軍儀同三司持節都督如故進封陽曲侯)
袁淮(漢晉春秋丨丨言于曹爽曰吳楚之民脆弱寡能)楊淮(世語丨丨弘農人曾祖彪祖修有名前世父囂典軍校尉)
(淮元康末為冀州刺史世說大將軍與丞相書稱楊朗曰世彥識器理致旣為國器况是丨侯丨之子位望凌遲卿亦足與之處)
三淮(雲笈七籤王奉仙常著雲霞之衣執持者仙花靈草吟咏者仙經洞章所話乃神仙長生之事雖丨丨沸浪四野騰烟棲)
(止自若曾不為患)
海岱淮(書丨丨及丨惟徐州詩疏魯之三望公羊以為泰山河海鄭謂魯徐州地境不及河所望者丨也丨也丨也是謂三)
(望)軍漢淮(左傳楚子伐隨丨於丨丨之間)建康淮(南史龍鬭於丨丨丨激水五里)石頭淮(南史陳後主禎)
(明二年有羣鼠無數自蔡州岸入丨丨丨至於清塘)帶月淮(賈島詩春别和花樹秋辭丨丨丨)
沈璧於淮(晉書禮志魏文帝黃初六年七月帝以舟軍入淮九月壬戌遣使者丨丨丨丨)左江右淮(淮南子莊)
(王曰吾聞強臺者南望料山以臨方皇丨丨而丨丨注方皇水名一曰山名)
對語(大陸長淮)(二别三淮)(洑濟潛淮)(雲生岱月映淮)(鶯遷谷雉化淮)(東瀍西澗左江右淮)
摘句(清晏及江淮刻石頌平淮)(孤塔表長淮飲至酒如淮)(船旗衮衮徑長淮長風吹月下秦淮)
(野橘香清未過淮月明帆席過清淮)
豺(士皆切狼屬)
韻落畀豺(詩投丨丨虎)味豺(楚辭大招内鶬鴿鵠丨丨羹只)
當路豺(後漢書張綱傳漢安元年選遣八使徇行風俗皆耆儒知名多歴顯位惟綱年少官次最微餘人受命之部而綱獨)
(埋其車輪於洛陽都亭曰豺狼當道安問狐狸元稹詩坐隅甘對鵩丨丨恐遭丨又吳澄詩當道林林立虎豺深山處處多蛇鼠)
羊見豺(揚子丨質而虎皮見草而悦丨丨而戰忘其皮之虎也)
增祭豺(禮記季秋之月豺乃祭獸戮禽崔損霜降賦林有擊隼野有丨丨)捕豺(埤雅漢律捕虎一購錢三千丨丨一)
(購錢百)育豺(王褒四子講德論是以養雞者不畜貍牧獸者不丨丨樹木者憂其蠧保民者除其賊)虺豺(王安石平)
(淮碑詩指撝光顏戰洄曲闞如怒虎搏丨丨范百禄誓文為丨為丨憑負固圉)嘷豺(周邦彦汴都賦丨丨當路)飢豺(張憲)
(玩鞭亭詩黃鬚小龍馬上笑白首丨丨夢裏驚)阿豺(魏書吐谷渾傳樹洛干弟丨丨立自號驃騎將軍沙州刺史丨丨有子二)
(十人緯代長子也丨丨謂曰汝等各奉吾一隻箭折之地下俄而命母弟慕利延曰汝取一隻箭拆之慕利延折之又曰汝取十九)
(隻箭折之延不能折丨丨曰汝曹知否單者易折衆則難摧戮力一心然後社稷可固)范豺(雲笈七籤丨丨者巴西閬中人)
(也久住支江百里洲修太平無為之道臨日噓潄項有五色光起冬夏惟單布衣其占吉凶雖萬里外事皆如指掌)
山無豺(搜神記王業為荆州刺史惠風大行丨丨丨狼)千金豺(劉千雜篇國有千金之馬而無千金之鹿家有千金)
(之犬而無丨丨之丨以犬馬有用而豺鹿無用也)不殺豺(酉陽雜俎獵者丨丨丨以財為同聲)化為豺(李白蜀道)
(難所守或匪親丨丨狼與丨)
儕(士皆切等軰也類也)
韻藻同儕(左傳晉鄭丨丨其過子弟固將禮焉况天之所啓乎張華詩悟物增隆思結戀慕丨丨)吾儕(左傳丨丨)
(小人食而聽事猶懼不給命而不免於戾焉與知政又丨丨小人皆有闔廬以辟燥濕寒暑今君為一臺而不速成何以為役江總)
(詩惟憐對芳杜可以為丨丨)
增朋儕(禮記在醜夷不爭疏此明丨丨禮也陸倕為息纘謝勅賜朝服啟玄冕素帶出自禁財朱紱青緺降於皇府姻族移)
(聽丨丨改矚元稹詩銀翰屈丨丨)等儕(後漢書仲長統傳夫或曾為我之尊長矣或曾與我為丨丨矣)華儕(南史齊建)
(元三年江謐為左戶尚書諸皇子出閤用文武主帥悉以委謐尋勅選曰江謐寒士誠不得競等丨丨然甚有才幹可遷掌吏部)
匹儕(韓愈詩猛虎雖云惡亦各有丨丨)爾儕(梅堯臣詩東林淡虀應似舊惟此足以待丨丨)
得其儕(禮記夫樂者先王之所以飾喜也軍旅鈇鉞者先王之所以飾怒也故先王之喜怒皆丨丨丨焉)鳥獸儕
(賈誼新書子胥曰越國之俗勤勞而不愠好亂勝而無禮谿徼而輕絶俗好詛而倍盟放此類者丨丨之丨徒狐狸之醜類也請無)
(與成)魯宓儕(高適詩所思在畿甸曾是丨丨丨)非其儕(白居易庭松詩四時各有趣萬木丨丨丨)悄無儕
(楊萬里詩寒夜耿難曉孤吟丨丨丨)毋能儕(揭祐民淮安王吳山歌王臨襄繼踰淮以所履覘雲雷利建侯雄基開入圖像)
(麒麟才眎王儀丨丨丨)
埋(莫皆切瘞也藏也一作薶)
韻藻椎埋(漢書酷吏傳王溫舒陽陵人也少時丨丨為姦注丨殺人而丨之高適詩歸軍劇風火散卒争丨丨李紳别牛)
(相詩從此别離長酩酊洛陽狂狷任丨丨)霜埋(杜甫詩風斷青蒲節丨丨翠竹根)崖埋(長編夏趙元昊小名丨丨羌語)
(惜為丨富貴為丨按宋史作嵬埋)
玉樹埋(晉書庾亮傳亮將葬何充會之歎曰埋玉樹于土中使人情何能已庾信文丨丨常丨風流遂遠白居易詩丨丨泥)
(丨日日深范成大挽盧承奉詩黃壤無情埋玉樹青衫有道勝金籝)落花埋(盧綸詩醉眠芳樹下半被丨丨丨又皮日休館)
(娃宫懷古詩硯沼祗留溪鳥浴屧廊空信野花埋)麯糵埋(辛棄疾詞歲月都將丨丨丨)
增瘞埋(禮記丨丨于泰折祭地也疏謂丨繒丨牲祭神州地祗于北郊也庾信文丨丨才子即用高陽之原)窒埋(爾雅)
(丨丨塞也)狐埋(國語諺曰丨丨之而狐搰之是以無成功)厚埋(後漢書桓帝詔徒在作部疾病致醫藥死亡丨丨藏注徒)
(夫匠也埤雅說文曰秋穜丨丨故謂之麥)掩薶(吕氏春秋孟春之月丨骼丨髊)蛇埋(賈誼新書孫叔敖之為嬰兒也出遊)
(而還憂而不食其母問其故泣而對曰今日吾見兩頭蛇恐去死無日矣其母曰今蛇安在曰吾聞見兩頭蛇者必死吾恐他人又)
(見之吾已殺而埋之也其母曰無憂汝不死吾聞之有陰德者天必報之以福果不死庾信文忠公兕殪陰德丨丨)自埋(廣雅)
(犀每歲一退角必丨丨于山中海人潛作木角易之又孟郊詩賢人多丨丨道理與俗乖王安石詩翛然但以書丨丨湛若水交南)
(賦犀胡靈兮而厥角通天象奚知兮而委齒丨丨乎遠郊)深埋(埤雅螽斯蝗類蔡邕月令曰其類乳于土中丨丨其卵江東謂)
(之蚱蜢善害田穉元稹詩丨丨粉堠路渾迷)劍埋(庾信文丨丨合柱書藏鑿楹又君子之陵止埋銅劍陸龜蒙館娃宫懷古)
(詩丨珮應和媿色丨)苔埋(庾信枯樹賦秦則大夫受職漢則將軍坐焉莫不丨丨菌壓鳥剥蟲穿)沉埋(杜甫詩漂蕩雲)
(天闊丨丨日月奔陸龜蒙紫石硯詩澄沙脆弱聞應伏青鐵丨丨見亦羞吳萊題劉琨雞鳴舞劍圖凍鐵丨丨何處使)幽埋
(孟郊弔元魯山詩丨丨盡洸洗滯旅免流浪陸龜蒙讀襄陽耆舊傳詩丨丨力須掘遺落貲必購)雲埋(張籍詩郊原飛雨至)
(城闕濕丨丨劉得仁詩慘丨丨遠岫陰吹吼寒株崔塗詩谷樹丨丨老僧窗瀑影寒又贈僧詩生臺無鳥下石路有丨丨司馬光詩)
(轘轅古道澁重以陰丨丨王安石詩鍾山咫尺被丨丨何况南樓與北齋樓鑰詩或言龍湫更奇絶佳山高處深丨丨許有壬神山)
(避暑詩但絶車馬跡不惜丨烟丨)沙埋(賈島經蘇秦墓詩丨丨古篆折碑文馬戴詩丨丨銅柱没山簇瘴雲平又風折旗竿)
(曲丨丨樹杪平)火埋(元稹詩壞壁虚缸倚深爐小丨丨蘇軾詩暗丨丨石炭)暗埋(元稹游韋大夫通德湖舊居詩塵壁)
(丨丨悲舊札風簾吹斷落殘珠)金埋(元稹詩丨丨無土色玉墜無瓦聲)塵埋(元稹連昌宫詞丨丨粉壁舊花鈿烏啄風)
(筝碎珠玉)烟埋(元稹詩風黖秋茅葉丨丨曉月輪)雨埋(白居易詩丨丨釣舟小)冰埋(劉得仁詩陰谷丨丨术仙)
(田雪覆芝)香埋(薛逢詩碧碎鴛鴦瓦丨丨菡蓞罏)坑埋(范成大游仰山詩當年公案忌錯舉神通佛法同丨丨)封
埋(元好問蒲桃酒賦序大食人絞蒲桃漿丨而丨之未幾成酒愈久者愈佳有藏至千斛者)湮埋(元好問蒲桃酒賦斂清秋)
(以春煦發至美乎胚胎意天以美釀而飽予出遺法於丨丨)
敝則埋(禮記祭器丨丨丨之龜筴丨丨丨之)帷蓋埋(禮記敝帷不棄為埋馬也敝蓋不棄為埋狗也)受而埋
(左傳疏羊舌氏姓李名果有人盗羊而遺其頭不敢不受丨丨丨之後盗羊事發辭連李氏李氏掘羊頭而示之以明已不食唯識)
(其舌舌存得免號曰羊舌氏也後漢書列女傳姜詩事母至孝妻奉順尤篤赤眉散賊經詩里弛兵而過曰驚大孝必觸鬼神時歲)
(荒賊乃遺詩米肉丨丨丨之比落蒙其安全)行無埋(吕氏春秋齊鄙人有諺曰居者無載丨者丨丨)弗能薶(淮南)
(子懷情抱質天弗能殺地丨丨丨也又鑑明者塵垢丨丨丨神清者嗜欲弗能亂)法筵埋(孔稚圭北山移文道帙長擯丨)
(丨久丨)䒁長埋(江禄津渚敗船詩草蔓丨丨丨沙巨舷難出)盤根埋(庾信山齋詩淺槎全不動丨丨惟半丨)
烈士埋(庾信文丨丨丨魂卽是將軍之墓)雪山埋(庾信文丨丨丨馬冰河䧟車又韓愈游青龍寺詩當憂復被冰)
(雪埋汲汲來窺誡遲緩鄭元祐詩逕雪冷埋山屐齒簷冰夜墮石牀聲)雲松埋(韋應物遊山水詩陰壑丨丨丨)日輪
埋(韓愈詠雪詩丨丨丨欲側坤軸壓將頽又王安石詩寒雲沈屯白日埋)秦鏡埋(元稹諭寳詩丨丨無人拭一片丨霧)
(月)荆榛埋(白居易東城桂詩霜雪壓多雖不死丨丨長疾欲相丨又葉適詩惟思舊酒務糟酵荒榛埋)寒灰埋
(白居易詩丨丨丨暗火曉熖凝殘燭)鮑肆埋(李羣玉詩巴歌掩白雪丨丨丨蘭芳)石麟埋(溫庭筠過陳琳墓詩丨丨)
(丨没藏秋草銅雀荒凉鎖暮雲)丹砂埋(皮日休詩白石煮多熏屋黑丨丨丨久染泉紅)濕葉埋(喻鳬詩古壁青燈動)
(深庭丨丨丨)春尚埋(歐陽修詩荒蹊臘雪丨丨丨)利器埋(司馬光聞龔伯建下第詩丨丨空丨土)古隧
埋(蘇軾中隱堂詩丨丨丨科斗崩崖露伏龜)馬腹埋(馮子振十八公賦朔飄驚砂丨丨輙丨豈但迷睫揚塵曳柴)
霾(莫皆切風而兩土也)
韻藻風霾(詩終丨且丨)幽霾(孟郊詩乘時幸勤鑒前恨多丨丨)
增散霾(崔駰扇銘晞露丨丨)雲霾(江總棲霞寺詩連崖夕氣合虚守宿丨丨杜甫詩峽拆丨丨龍虎卧江清日抱黿鼉)
(遊)陰霾(盧照隣秋霖賦野丨丨而自晦山幽曖而不明盧綸詩苦霧沉山影丨丨發海光梅堯臣詩夜色際丨丨燈青謝客)
(齋郝經詩窮秋老雨四十日坤軸欲爛丨丨纏)昏霾(杜甫詩洒落惟新秋丨丨一空闊)晝霾(蘇軾詩北望飛塵苦丨丨)
(洗心聊復寄東齋)氛霾(元好問游泰山詩雞鳴登日觀四望無丨丨)妖霾(袁桷述祖德詩悉卒宵征拉其丨丨)黃
霾(王惲題僧傳古坐龍圖詩羣龍癡睡洞府黑六合任使丨丨汙)曉霾(郝經雪意詩暘谷初冰冽丨丨瑶花一夕滿瑶臺)
晴霾(郝經詩曉瘴煤生柱丨丨土抹牆)宿霾(曹伯啓詩浩浩陰風釀丨丨道邊佛刹記曾來)
雲峯霾(庾信晚秋詩日氣斜還冷丨丨晚更丨)四山霾(陳後主詩雲興丨丨丨風動萬籟荅又梅堯臣詩路盤深)
(谷出嶺望後山日照前山霾)苦霧霾(駱賓王詩陰山丨丨丨高壘)水鄉霾(杜甫詩丨丨丨白屋楓岸疊青岑)
霧雨霾(白居易南賓郡齋詩莓苔翳冠帶丨丨丨樓雉又蘇軾詩垂頭老鸛鵲烟雨霾七竅)烟嵐霾(張雨詩維南列)
(崇阜不受丨丨丨)
齋(側皆切丨潔也亦莊也敬也經典通用齊亦作亝韻會燕居之室曰丨)
韻藻思齊(詩丨丨太任文王之母小序丨丨文王所以聖也釋文齊本作齋)清齋(後漢書周澤傳周澤為太常丨)
(丨遇疾妻憐其老闚問所苦澤大怒以為干犯齋禁遂收送詔獄時人為之語曰生世不諧作太常妻一歲三百六十日三百五十九日齋)
(眞誥丨丨禮太素雲笈七籖天王使李君丨丨千日五香熏體東向服符支遁詩令月肇丨丨又楞嚴經香嚴童子白佛言我聞如)
(來教我諦觀諸有為相我時辭佛宴晦丨丨注宴安也晦寂也丨丨淨室也)高齋(南史庾肩吾傳為晉安王常侍被命與劉)
(孝威江伯搖孔敬通申子悦徐防徐摛王囿孔鑠鮑至等十人抄撰衆籍豐其果饌號丨丨學士冷齋夜話趙閱道休官歸三衢作)
(丨丨而居之禪誦精嚴如老孏頭陀東坡為作丨丨詩司空圖對菊詩清香浥露對丨丨司馬光宿南園詩緬想使君宴綺席臨丨)
(丨陸游東屯丨丨記少陵晚居䕫州愛其山川不忍去三徙居皆名丨丨質於其詩曰次水門者白帝城之丨丨也曰依藥餌者瀼)
(西之丨丨也曰見一川者東屯之丨丨也故其詩又曰丨丨非一處子至䕫數月弔先生之遺迹獨東屯有李氏者居已數世上距)
(少陵財三易主大歷中故劵猶在而丨丨負山傍谿氣象良是屬予記之)西齋(南史蔡凝年位未高而才地為時所重常端坐)
(丨丨自非素貴名流罕所交接趣時者多譏焉孫樵文樵謂陸長源唐春秋乃編年雜錄因掇其體切峭獨可以示懲勸者自為十)
(八通書號孫氏丨丨錄起高祖之初洎武皇之終陸龜蒙以竹夾膝寄襲美詩添君野具教多著為著丨丨譜一通韋莊又玄集序)
(但掇其清詞麗句錄在丨丨莫窮其巨𣲖洪瀾任歸東海蘇軾詩丨丨深且明中有六尺床又林景熙詩素琴携就竹丨丨)山
齋(南史謝舉傳舉宅内丨丨捨以為寺泉石之美殆若自然又孫瑒常於丨丨設講肆集儒士冬夏資奉為學者所稱徐陵詩竹)
(密丨丨冷荷開水殿香庾信詩洞靈開靜室雲氣滿丨丨)長齋(南史劉虬精信釋氏衣粗布禮佛丨丨又何幼璵殊好佛法剪)
(落丨丨持行精苦又徐孝克蔬食丨丨持菩薩戒舊唐書王維傳維早躭禪門深虚心地丨丨素食不衣文綵退朝之後嘗焚香獨)
(坐禪誦為事杜甫飲中八仙歌蘇晉丨丨繡佛前醉中往往愛逃禪又冊府元龜元和十年五月勅觀察使節度州每三丨丨月任)
(一寺一觀置講餘州悉停)敬齋(宋史藝文志吳鎰丨丨集三十二卷朱子有丨丨箴)心齋(莊子顔回曰回之家貧惟不飲)
(酒不茹葷者數月矣若此則可以為齋乎曰是祭祀之齋非丨丨也回曰敢問丨丨仲尼曰惟道集虛虛者丨丨也江總詩絶俗俗)
(無侣修心丨自丨蘇軾詩何當危坐學丨丨吕大臨詩獨立孔門無一事却輸顔氏得丨丨)蕭齋(張弘靖丨丨記隴西李約)
(於江南得蕭子雲壁書飛白蕭字與俱載舟還洛陽仁風里第謂箱櫝臨視不時又有緘啓動搖之變遂建精室䧟列於垣復本書)
(之意得遥覩之美夫蕭之為言也切然而清於文也蔚然而整宜乎銘壁宜乎命齋丨丨之名與此字俱傳矣)貧齋(孟貫詩丨)
(丨有琴酒曾許月圓期)
季女齊(詩誰其尸之有齊季女毛傳尸主也齊敬也季少也鄭箋祭祀主婦設羹教成之祭更使季女者成其婦禮也)立
如齊(禮記若夫坐如尸丨丨丨禮從宜使從俗注磬且聽也齊謂祭祀時又孟郊詩惕宦肅如齋)盤龍齋(晉書劉毅)
(傳詔以毅為都督豫州揚州之淮南歴陽廬江安豐五郡諸軍事豫州刺史初桓靈寳于南州起齋悉畫盤龍于其上號丨丨丨毅)
(小字盤龍至是遂居之)讀書齋(王孚安成記太和中陳郡殷府君引水入城穿池仲堪又于池北立小屋讀書百姓于今)
(呼曰丨丨丨李俊民詩犬吠為連沽酒市雞鳴長傍丨丨丨許有壬神仙詩兹山亦深窈中有丨丨丨又孟浩然張明府休沐還鄉)
(詩樹依新舞閣山對舊書齋)經義齋(名臣言行錄時方尚詞賦獨胡翼之先生湖學以經義及時務學中故有丨丨丨治)
(事齋丨丨丨者擇疏通有器局者居之治事齋者人各治一事又兼一事如邊防水利之類故天下謂湖學多秀異其出而筮仕及)
(為政多適于世用若老于吏事者由講習有素也)治事齋(見上又程氏遺書胡先生在湖州置治道齋學者有欲明治道)
(者講之于中)畫舫齋(歐陽脩丨丨丨記予至滑之三月卽其署東偏之室治為燕私之居而名曰丨丨丨齋廣一室其深)
(七室以戶相通凡入予室者如入乎舟中故因以舟名焉)
增致齊(禮記君子非丨丨也不晝夜居于内又丨丨于内散齊于外齊之日思其居處思其笑語思其志意思其所樂思其)
(所嗜齊三日乃見其所為齊者注丨丨思其五者也散齊七日不御不樂不弔耳)散齊(見上又君子之齊也專致其精明之)
(德也故丨丨七日以定之致齊三日以齊之又夫人亦丨丨七日致齊三日君致齊于外夫人致齊于内又白居易詩丨丨香火今)
(朝散開素盤筵後日開)愼齊(禮記在父母舅姑之所有命之應唯進退周旋丨丨注齊莊也)王齊(周禮天官膳夫王日)
(一舉鼎十有二物皆有俎丨丨日三舉注殺牲盛饌曰舉疏齊必變食故加牲體至三大牢又玉府丨丨則共食玉注丨丨當食玉)
(屑又春官鬯人凡丨之丨事共其秬鬯注給淬浴)卽齊(周語先時五日瞽告有恊風至王丨丨宫百官御事各丨其丨)必
齋(論語雖蔬食菜羹瓜祭丨丨如也莊子梓慶削木為鐻鐻成見者驚猶鬼神魯侯問曰子何術以為焉對曰臣將為鐻丨丨以)
(靜心齋三日而不敢懷慶賞爵禄齋五日不敢懷非譽巧拙齋七日輙然忘吾有四肢形體也)解齊(晉書劉毅傳毅為司隸校)
(尉嘗散齊而疾妻省之毅便奏加妻罪而請丨丨啓顔錄北齊王元景每旦起索食謂之丨丨)茅齋(南齊書劉善明傳質素不)
(好聲色所居丨丨斧木而已高適詩丨丨秋興存鄭絪詩丨丨月朗星初散又喻鳬夜雨滴空階詩徐垂舊鴛瓦競立小丨丨翁承)
(贊詩兒童燈火小丨丨)内齋(南史王慈年八歲宋太宰江夏王義恭迎之丨丨施寳物恣所取慈取素琴石硯及孝子圖而)
(已義恭善之孔帖柳仲郢每私居丨丨束帶正色服用簡素張蠙詩長因丨丨出)東齋(南史齊文惠太子傳高帝方創霸業)
(心存嫡嗣處之府丨丨令通文武賓客又王慈僧&KR1050;子也謝鳳子超宗嘗候僧&KR1050;仍往丨丨詣慈慈正學書未即放筆超宗曰卿書)
(何如虔公慈曰慈書比大人如雞之比鳳超宗狼狽而退宋史藝文志陳峴丨丨表奏二卷岑參聽羅山人彈三峽流泉詩曲終月)
(已落惆悵丨丨眠柳宗元晨詣超師院讀禪經詩閒持貝葉書步出丨丨讀)中齋(南史孔休源為晉安王府長史王深相倚)
(仗常于丨丨别施一榻云此是孔長史坐人莫得預其見敬如此)柏齋(南史蕭潁胄傳齊和帝即尊號于江陵立宗廟南北)
(郊州府門城悉依建康建武中荆州大風雨龍入丨丨中柱壁上有爪足處刺史不敢居之至是以為嘉福殿)古齋(南史齊竟)
(陵王子良傳子良為會稽太守愛古郡閤下有虞翻舊牀罷任還乃致以歸後于西邸起丨丨多聚古人器物充之)閣齋(南史)
(劉杳傳沈約郊居宅新搆丨丨杳為贊二首約即命工書人題其贊于後)營齋(南史竟陵王子良好釋氏數于邸園丨丨大集)
(衆僧至散食行水或躬親其事又劉瓛疾從學者將厨于瓛宅内丨丨)重齋(南史梁宗室傳衡山侯恭性尚華侈廣營第宅)
(丨丨步閣摸寫宫殿)大齋(南史徐陵傳陵為中書監以年老求致仕宣帝詔將作為造丨丨令陵就第攝事)起齋(南史)
(顧野王為梁臨賀王府記室參軍王于東府丨丨令野王畫古賢王褒書贊時人號為二絶)水齋(南史羊侃傳初赴衡州于)
(兩艖䒀起三間通梁丨丨飾以珠玉加之錦繢列女樂乘潮解䌫臨波置酒緣塘傍水觀者填咽又大湼槃經疏菜食丨丨冰牀雪)
(被)寢齋(南史梁武帝紀齊時臺内有宿衛士為覡常見太極殿有六龍各守一柱末忽失其二後見在宣武王宅時宣武為)
(益州覡乃往蜀伏事及宣武在郢北此覡還都乃見六龍俱在帝所丨丨遂去郢之雍蓋天命也韋應物詩家貧無僮僕吏卒升丨)
(丨)共齋(南史到溉家門雍睦兄弟相愛與弟洽嘗丨居一丨)禪齋(陳書姚察傳察幼年嘗就鍾山明慶寺尚禪師受菩)
(薩戒及在官禄俸皆捨寺起造并追為禪師樹碑文甚遒麗遇國子祭酒蕭子雲書此寺丨丨詩覽之愴然乃用蕭韻述懷為詠殷)
(堯藩詩獨步到丨丨)設齋(魏書孝文帝紀太和元年二月幸永寧寺丨丨赦死罪囚又高允傳雅言佛道時丨丨講好生惡殺)
南齋(宋史藝文志龐元英丨丨雜錄一卷王昌齡詩高卧丨丨時開帷月初吐蘇軾詩丨丨讀書處亂翠曉如潑)雲齋
(宋史藝文志李獻民丨丨新說十卷許渾詩丨丨曾宿借方袍)冷齋(宋史藝文志僧惠洪丨丨夜話十三卷惠洪詩燈外佳眠)
(試丨丨)拙齋(宋史藝文志任古丨丨遺藁三卷)達齋(宋史藝文志勾滋丨丨文集七卷)畏齋(宋史藝文志游)
(桂丨丨集二十二卷)韋齋(宋史藝文志朱松丨丨集十二卷)澹齋(宋史藝文志陳伯魚丨丨草紙目錄四十二卷范成)
(大贈壽老詩丨丨寂寞澹庵空玉柱金庭一夢中)樽齋(宋史藝文志曾丰丨丨緣督集十四卷)遯齋(宋史藝文志陳)
(正敏丨丨閑覽十四卷)艇齋(宋史藝文志曾季貍丨丨詩話一卷秦觀詩有丨亦名丨)省齋(宋史藝文志周必大丨丨)
(文藁四十卷)止齋(宋史藝文志陳傅良丨丨集五十二卷)毅齋(宋史藝文志曾煥丨丨集十八卷)桂齋(宋史)
(藝文志蔣邁丨丨拙藁二卷)復齋(宋史藝文志王秬丨丨制表一卷黃㽦丨丨漫藁二卷)雪齋(宋史藝文志王咨丨)
(丨文集四十卷元史許衡傳居蘇門與姚樞及竇默相講習樞嘗被召入京師以其丨丨居衡命守者館之衡拒不受)涉齋
(宋史藝文志許及之丨丨課藝九卷)百齋(宋史選舉志外學為四講堂丨丨齋列五楹一齋可容三十人)可齋(宋史陳塏)
(傳所著丨丨瓿藁二十卷陸游詩丨丨入定論千劫)果齋(宋史道學傳李方子初見朱子語曰觀公為人自是寡過但寬大中)
(要規矩和緩中要果决遂以丨名丨)便齋(宋史趙抃守蜀以簡靜為治每旦退坐丨丨諸吏莫敢至惟劍南西川判官俞汝尚)
(來輒排闥徑入相對清談竟暮)艮齋(宋史謝諤新喻人初居縣南之竹陂名其燕坐曰丨丨人稱丨丨先生周必大薦士及諤)
(姓名孝宗曰是謂丨丨者耶朕見其聖學淵源五卷而得之云)魯齋(元史許衡傳延祐初詔立書院京兆以祀衡給田奉祠事)
(名丨丨書院魯衡居魏時所署齋名也)同齋(列子黃帝與容成子居空峒之上丨丨三月)監齋(唐六典每觀觀主一)
(人上座一人丨丨一人共綱統衆事)修齋(冊府元龜永泰元年九月詔宰臣及两省五品以上官尚書省四品已上官御史大)
(夫中丞諸司長官竝於西明寺行香丨丨奏樂竟日而罷又大歷八年五月庚子以太宗諱日命有司丨四千僧丨於服成寺八月)
(戊午丨一萬僧丨於慈恩寺為萬姓祈福杜荀鶴詩丨丨補衲日勞身)宿齋(吕氏家墪記程正叔在經筵每當進講必丨丨)
(豫戒潛思存誠冀以感動上意賈島賀龐少尹徐太常詩朝謁此時閒野屐丨丨何處正鳴砧)願齋(聞見錄張文定公齊賢少)
(為舉子貧甚客河南尹張全義門下飲啖兼數人自言平時未嘗飽遇村人作丨丨方飽)羅齋(夢華錄生辰忌日欲設齋僧尼)
(道士即早辰橋市街巷口有木竹匠人雜作人夫道士僧人羅立會聚候人請喚謂之丨丨范成大詩幸有于門香積供不如隨喜)
(去丨丨)鈴齋(冷齋夜話講師遵式將謁王冀公林逋以詩送之曰虎牙熊軾隱丨丨棠樹陰陰長碧苔韓翃詩他日丨丨内)
(知君亦賦詩歐陽修詩丨丨幸得親師席)蒙齋(續名臣言行錄劉病翁學深於易家有東西二齋東以復名西以蒙名丨丨之)
(記有曰六國之士為談說所蒙兩漢之士為章句所蒙晉魏之士為虚無所蒙隋唐之士為辭藻所蒙)鄰齋(事文類聚吕希)
(哲與伊川丨丨同事安定胡先生後遂師之)法齋(支遁八關齋詩建意營丨丨里仁契朋儔)烝齋(謝莊有丨丨應詔詩)
登齋(陶弘景授陸敬游十賚文爾眞心内固清行外彰今故賚爾鍮石澡灌手巾為副可以丨丨朝拜出入盥漱)竹齋
(庾肩吾有丨丨詩許渾詩門掩丨丨微有月周賀贈神遘上人詩丨丨罷講仍香氣布褐離床帶雨痕)行齋(王維詩山中習)
(靜觀朝槿松下丨丨折露葵行一作清)松齋(張說韋嗣立山莊詩序魚潭竹岸丨丨藥椀楊萬里詩讀書丨下丨)深齋
(高適詩丨丨垂古藤)新齋(高適詩獨坐丨丨木落時)幽齋(岑參對雨詩隔簾濕衣巾當暑凉丨丨)藤齋(岑參詩丨)
(丨六月寒)小齋(王季友詩絶頂平天一丨丨李紳詩庭竹移陰就丨丨)郡齋(李端送元晟詩講易居山寺論詩到丨丨)
(韋應物詩今朝丨丨冷忽念山中客)夜齋(錢起詩吟詩靜丨丨孟郊詩苦竹聲嘯雪丨丨聞千竿)一齋(韋應物簡陟廵)
(建三甥詩忽羡後生連榻話獨依寒燭丨丨空又釋清塞詩丨丨難過日况復更休糧)窺齋(劉禹錫送義舟師詩猿狖丨丨)
(林葉動蛟龍間咒浪花低汪藻詩魚龍宵聽唄猿鳥晝丨丨)看齋(孟郊送淡公詩幸以片佛衣誘之令丨丨)佛齋(李翺)
(有去丨丨文晁補之詩步月新溪過丨丨)村齋(白居易冬夜詩獨掩丨丨卧)卧齋(白居易新葺水齋詩直衝行徑斷平)
(入丨丨流)持齋(白居易詩白日丨丨夜半禪)十齋(白居易詩今日非丨丨庖童饋魚肉)午齋(白居易詩丨丨何儉)
(潔陸游詩一鉢隨丨丨)出齋(白居易有五月齋戒韋賓客皇甫郎中欲擕酒饌丨丨詩)空齋(元稹詩書卷塞丨丨羅隱)
(詩從軍無一事終日掩丨丨)藥齋(張籍雨中詩晚潤生琴匣新凉滿丨丨)琴齋(張籍詩不出丨丨見雪峯)道齋
(張籍詩盡得仙家法多隨丨客丨陸龜蒙道室書事詩烏飯新炊㲨臛香丨家丨日以為常皮日休詩將近丨丨先衣褐欲清詩思)
(更焚香)遇齋(張籍題清澈上人院詩丨丨長不出坐卧一繩床)北齋(賈島詩喬木覆丨丨有鳥鳴其間陸游丨丨書)
(志詩初夏佳風日頽然坐丨丨)秋齋(李商隱詩憐我丨丨夢蝴蝶)瑶齋(許渾贈蕭鍊師詩丨丨帝自臨)寒齋(許渾)
(詩丨丨秋少雁陰壁夜多蛩朱松詩西山相對卧丨丨)朝齋(崔塗詩磬絶丨丨後)破齋(劉滄詩丨丨荒徑閉烟蘿)施
齋(韋蟾岳麓道林詩他方居士來丨丨彼岸上人投結夏)莎齋(鄭谷詩丨丨且見招)舊齋(鄭谷詩丨丨松老别多年)
葺齋(黃滔壺公山詩野老丨丨眠)休齋(黃滔詩過午丨丨慣)蕃齋(李洞送僧詩越講迎騎象丨丨懴射雕)受
齋(皮日休送員載歸日本詩颶母影邊持戒宿波神宫裏丨丨歸)公齋(陸龜蒙詩不必探幽上鬱崗丨丨吟嘯亦何妨)橘
齋(陸龜蒙村夜詩菊徑月方高丨丨霜已併)預齋(陸龜蒙詩逋客丨丨還梵唱)赴齋(杜荀鶴詩登陸丨丨疎又陸游)
(詩枯槁如僧不丨丨)無齋(杜荀鶴登山寺詩有果猿攀樹丨丨鴿看僧)暝齋(釋護國詩待月歸山寺彈琴坐丨丨)趁
齋(楊億留題黃山院詩丨丨幽鳥聞疎磬)晨齋(王禹偁詩丨丨施筍惟溪叟蘇舜欽詩龍聽夜講寒生席鷗伴丨丨暖戲)
(庭釋法照詩夜宿依雲色丨丨就水聲)益齋(蘇軾張寺丞丨丨詩願君書此詩以為丨丨銘)直齋(黃庭堅詩丨丨賓客)
(退風物俱落筆)閒齋(鮮于侁詩丨丨獨隱几明月在高柳)巖齋(張耒詩丨丨最竒人跡少)容齋(洪邁丨丨續筆序是)
(書先已成十六卷淳熙十四年八月在禁林日入侍至尊壽皇聖帝聖語忽云近見甚齋隨筆邁竦而對曰是臣所著丨丨隨筆無)
(足采者上曰㬠有好議論邁起謝書生遭遇可謂至榮因復裒臆說綴於後)虚齋(陸游詩矮榻水紋簟丨丨山字屏)損
齋(元好問送欽叔詩聞君作丨丨似覺豪華非歐陽原功題宋高宗御書詩君王不受辟寒釵永巷泥金進丨丨)訥齋(吴澂)
(有丨丨銘)絅齋(鄧文原丨丨箴序元坦使君以丨名丨屬巴西鄧文原敷繹其義)退齋(劉因有丨丨記)遺齋(劉因)
(隱仙谷詩知音得元老龍門有丨丨)麟齋(劉因丨丨記編修王之才治春秋而專門左氏嘗有取於獲麟之義名其所居之室)
(曰丨丨)質齋(蕭㪺丨丨贊序國子助教祁君子京以丨名丨自為記且銘之宗工秀人題詠盡其義矣齊人蕭㪺掇其遺而)
(為贊)默齋(趙孟頫有楊士桓丨丨記)芳齋(釋曇域詩靜對丨丨一炷香)六齋(湼槃經年常三長月恒丨丨蔬菜節)
(味徐陵傅大士碑普令百姓俱禀丨丨)靜齋(雲笈七籖丨丨深室)
將祭齊(禮記及時丨丨君子乃丨)三日齋(禮記孔子曰丨丨丨一日用之猶恐不敬二日伐鼓何居疏齋者止樂而)
(二日擊鼔則是成一日齋也)救苦齋(南史梁武帝紀中大通元年都下疫甚帝於重雲殿為百姓設丨丨丨以身為禱)
長梁齋(南史王僧虔傳王儉既為朝宰起丨丨丨制度小過僧虔視之不悦竟不入戶儉即日毁之)小眠齋(南史)
(齊豫章王嶷傳往歲作丨丨丨皆補接為辦無乖格制)三間齋(南史王延之清貧居宇穿漏褚彦回以啓宋明帝即敕材)
(官為起丨丨丨屋)散生齋(北史魏宗室太興遇患請沙門行道所有資財一時布施乞求病愈名曰丨丨丨)就傅
齋(宋史選舉志哲宗時初置在京小學曰丨丨初筮凡兩丨)初筮齋(見上)别為齋(宋史選舉志開封祥符生員即)
(辟雍丨丨丨教養升進如縣學法)三近齋(宋史藝文志王從丨丨丨餘錄五卷)至樂齋(宋史藝文志傅自得丨丨)
(丨集四十卷)寶晉齋(宋史米芾遇古器物書畫極力求取必得乃已立丨丨丨貯之坐起玩拊精於鍳裁一經品題價增)
(數倍)明眞齋(唐六典道士齋有七名其一曰金籙大齋調和陰陽消災伏害為帝王國主延祚降福其二曰黃籙齋普為一)
(切拔度先祖其三曰丨丨丨學者自齋齊先緣其四曰三元齋正月十五日天官為上元七月十五日地官為中元十月十五日水)
(官為下元皆法身自懴諐罪焉其五曰八節齋修生求仙之法其六曰塗炭齋通濟一切急難其七曰自然齋普為一切祈福)三
元齋(見上又王建宫詞看著中元齋日到自盤金線繡眞容)八節齋(見上)自然齋(見上)八關齋(歲時)
(紀二月八日釋氏下生之日迦文成道之時信捨之家建丨丨丨)無遮齋(冊府元龜元和十三年四月西市百姓於芳林)
(門為丨丨僧丨命中使以香施之)金籙齋(歐陽修集古錄開元丨丨丨頌雖不著人姓氏而字為古文實衛包書也)合
妙齋(泠齋夜話惠洪居鍾山嘗乘佳月登上方深入定林夜卧松下石上四更自寶公塔路還丨丨丨月昃虚幌淨几兀然作)
(詩曰未饒拄杖挑山衲差勝袈裟裹草鞋吹面谷風衝過虎歸來風雨撼空齋)六有齋(自警編尹彦明一室名丨丨丨取横)
(渠所謂言有教動有法晝有為宵有得息有養瞬有存之意)敕身齋(漢安世房中歌丨丨丨戒施教甲申顔師古注齊讀)
(曰齋)不食齋(徐陵傅大士碑次有比丘尼曇展慧光法纖等四十九人行丨丨丨法又崔塗贈休糧僧詩聞鐘獨不齋何事)
(更關懷)京兆齋(岑參詩丨丨小丨寬公庭半藥欄)竹宫齋(韋應物白沙亭逢吳叟歌嘗陪夕月丨丨丨)漢
宫齋(劉言史贈成鍊師詩曾隨阿母丨丨丨)當夕齋(孟郊詩始知隨事靜何必丨丨丨)隔年齋(白居易和)
(夢得早春見贈詩似訝丨丨丨如勸遊春醉何日同宴遊心期二月二自注此日出齋故云)一日齋(白居易詩媿君相憶)
(東籬下擬廢重陽丨丨丨)不破齋(白居易問遠師詩笑問東林老詩應丨丨丨)禮寺齋(張籍贈太常王建藤杖笋)
(鞋詩稱與詩人用堪隨丨丨丨)律僧齋(賈島詩不同狂客醉自伴丨丨丨又張蠙詩公廳惟伴野僧齋又陸游詩豆蔬淡薄)
(學僧齋)才子齋(賈島黎陽寄姚合詩魏都城裏游從熟丨丨丨中止泊多)風滿齋(李遠贈彈琴殷山人詩曲罷月)
(移幌韻清丨丨丨)處士齋(喻鳬蔣處士宅喜閑公至詩絶杯夏別螺江渡單鉢春過丨丨丨)太常齋(皮日休詩)
(爭得草堂歸卧去共君同作丨丨丨)小謝齋(陸龜蒙詩幾度題詩丨丨丨)鳥知齋(李洞詩寺高猿看講鐘動丨丨)
(丨)無邪齋(蘇軾和陶移居詩葺為丨丨丨思我無所思)寧極齋(蘇軾丹元子丨丨丨詩丨丨無常居此丨自隨)
(身注寧極齋名取莊子深根寧極而待意)半月齋(蘇軾詩中秋冷坐無因醉丨丨長丨未肯辭)雪浪齋(蘇軾丨丨)
(丨銘予于中山後圃得黑石白脉如蜀孫位孫知微所畫石間奔流盡水之變又得白石曲陽為大盆以盛之激水其上名其室曰)
(丨丨丨)允懷齋(趙孟頫皇甫郎中丨丨丨詩小齋深且明中有萬卷書齋中古君子寸田自耕鋤)種德齋(趙孟)
(頫李氏丨丨丨詩一年之計種穀十年之計種木百年種德知何事插架鱗鱗書滿屋)浩然齋(趙孟頫寄周公謹詩輸與)
(錢唐周老子丨丨丨裏坐焚香又馬子才有浩齋記)儼思齋(楊剛中有丨丨丨銘)困學齋(戴表元丨丨丨記鮮于伯)
(機閉門謝客方營一室名曰丨丨之丨將收放心而求寡過焉)清容齋(戴表元丨丨丨記鄞袁生養直既規寢舍為讀書之)
(齋而榜之曰清容曰吾慕東郭子順之為人而云耳)養心齋(戴表元丨丨丨記史文靖公之孫曰景文嘗闢一燕居之齋名)
(之曰養心而求記于余)愛日齋(戴表元丨丨丨記吾黨之士有復初以門功世禄望于越至復初之身而翛然為清儒一)
(日屬余以其所謂丨丨丨者吾甚愛揚雄之言愛日也其書兩舉之其一以為學其一以為孝也)謙益齋(戴表元丨丨丨)
(記長樂林敬與溫然好禮知義君子也紫陽方先生旣名其讀書之齋曰謙益而重之以訓辭而敬與復以謁文于余)松雪
齋(柳貫趙松雪臨王晉卿煙江疊嶂圖歌後身丨丨丨中叟伸紙臨摹筆鋒走)月明齋(邊貢詩抱琴無韻丨丨丨)天
功齋(雲笈七籖靈寶清齋三川梁漢之人歲皆崇事巴南謂之清齋蜀士謂之丨丨丨)
識食為齋(徐陵傅大士碑誓欲虚中閉氣丨丨丨丨非服名香但資禪說)二午九齋(吳仁璧讀度人經寄友詩)
(丨丨丨丨餘日在請君相伴醉如泥)
對語(水殿巖齋)(鄭谷蕭齋)(碁墅琴齋)(淨行清齋)(身為律心自齋)(兵厨酒禮寺齋)(茱萸沜苜蓿齋)
摘句(嵐嶺對高齋雲門掩竹齋)(午飯伴僧齋書檠對夜齋)(山色秋光澹繞齋隱居蕭灑有高齋)
(燭花垂穗伴空齋雨餘燈火坐茅齋)
媧(古蛙切女丨伏羲之妹又戈韻麻韻)
韻藻女媧(補史記丨丨氏亦風姓有神聖之德代宓犧立號曰女希氏無革造惟作笙簧故易不載不承五運當其末年也諸)
(侯有共工氏與祝融戰不勝而怒乃頭觸不周山崩天柱折地維缺丨丨乃鍊五色石以補天斷鼇足以立四極聚蘆灰以止滔水)
(以濟冀州於是地平天成不改舊物山海經西北海之外有國名曰淑士顓頊之子有神十人名曰丨丨之腸化為神處栗廣之野)
(路史丨丨道標萬物神化七十淮南子伏戲丨丨不設法度而以至德遺於後世天問登立為帝孰道尚之丨丨有體孰制匠之洛)
(神賦馮夷鳴鼔丨丨清歌李賀詩丨丨鍊石補天處石破天驚逗秋雨歐陽修詩山經地誌不可究遂令異說爭紛紜皆云丨丨初)
(鍜鍊融結一氣凝精純吳萊詩我懷天地開闢初乾動坤靜焉能踰丨丨斷鼇立四極鼇足峙峙交相扶王逢詩尚戀丨丨功躊躇)
(望西北)靈媧(司馬相如大人賦奄息總極汜濫水嬉兮使丨丨鼓瑟而舞馮夷蘇軾詩河伯方夸若丨丨自舞馮)
增犧媧(蘇軾詩洪荒無傳記想像在丨丨)神媧(宋无古硯歌丨丨踏雲補天去遺下一團蒼黑天千年萬年乾不得)
(長帶盤古青紫烟)海媧(戴良丹丘先生歌奈此淋淫時所丁丨丨嶽老濕輜軿)
蝸(古蛙切丨牛小螺又麻韻)
韻藻蜁蝸(江賦三蝬&KR1526;江鸚螺丨丨)
增栖蝸(梁書張纘傳人之寓於宇宙也何異夫丨丨之爭戰附蜹之遊禽)戰蝸(見上莊子戴晉人曰有國於蝸之左)
(角者曰觸氏有國於蝸之右角者曰蠻氏時相與爭地而戰逐北旬有五日而後反)壁蝸(酉陽雜俎睿宗為冀王寢室丨間丨)
(跡成天字毁去復成後即位雕玉鑄金為蝸形分置道釋像前蘇軾子由新修汝州龍興寺吳畫壁詩似聞遺墨留汝海古丨丨涎)
(可垂涕沈與求詩小窗眠蠍虎敗丨上丨牛馬祖常詩丨丨涎篆欹穴蟻戰壘却王逄詩牀頭鴟卧久空金丨上丨行尚有琴)供
蝸(東京賦獻鼈蜃與龜魚丨丨蠯與菱芡)晴蝸(司馬光詩吾廬奥且曲退縮如丨丨)羣蝸(文同貧居詩丨丨惡積雨)
(繚繞篆空壁)龜蝸(張耒病暑賦矧空廬之湫卑兮甚丨丨之跼縮)盤蝸(晁補之詩芸芸麥田翻黃波蝻蟲丨穗如丨螺)
(沈遼詩勢利屈曲如丨丨)涎蝸(范成大苦雨詩折笋肥梅飣坐丨丨鬭蟻上梁)嗔蝸(范成大詩婢喜蚊僵霧帳兒丨丨篆)
(風櫺)篆蝸(揭徯斯石鼔詩苔分敲火迹雨洗丨丨涎)
殼似蝸(酉陽雜俎寄居丨丨丨一頭小蟹一頭螺蛤也寄在殼間常候蝸開出食螺欲合遽入殼中又韓維詩樽酒浮多蟻)
(舟蓬覆似蝸)洞中蝸(許渾詩江上蟹螯沙漠漠丨丨丨殼雪漫漫)居如蝸(蘇軾詩安知聚散同魚蝦自纏如繭)
(丨丨丨)負殼蝸(范成大詩漂泊離巢燕彎跧丨丨丨)兩角蝸(戴表元義蜂行烏衣槐安傳自古蠻觸分據丨丨丨)
娃(於佳切美女貌)
韻藻館娃(方言吳有丨丨之宫秦有㯃娥之臺述異記吳王於宫中作海靈館丨丨閣銅溝玉檻吳都賦幸乎丨丨之宫)
(張女樂而娛羣臣謝朓詩再遠丨丨宫兩去河陽谷元稹聞幕中諸公徵樂會飲詩彼美猶谿女其誰占丨丨戴叔倫白紵詞丨丨)
(宫中露華冷月落啼鴉散金井王建白紵歌丨丨宫中春日暮荔枝木瓜花滿樹溫庭筠楊柳枝詞丨丨宫外鄴城西遠映征帆近)
(拂隄牟巘詩花殘鈿碎丨丨空春草年年為誰碧)娵娃(揚雄反騷資丨丨之珍髢兮鬻九戎而索頼)宫娃(李賀有丨)
(丨歌劉得仁詩白髮丨丨不解悲滿頭猶自插花枝)
增女娃(山海經炎帝之少女名曰丨丨遊於東海溺而不返故為精衞)楚娃(服虔通俗文南丨以美色為丨)李娃
(太平廣記汧國夫人丨丨長安之倡女也節行瓌竒有足稱者故監察御史白行簡為傳述元稹有丨丨行)吳娃(七發使先)
(施徵舒叚干丨丨閭娵傅子之徒雜裾垂髾目窕心與李白詩丨丨與越豔窈窕誇鉛紅白居易聽彈湘妃怨詩玉軫朱絃瑟瑟徽)
(丨丨徵調奏湘妃陸龜蒙書帶草賦丨丨徑上空羡苔滋魏主帷中惟通蕙氣又詩魚戲蓮葉南欹危午烟疊光搖越鳥巢影亂丨)
(丨檝)小娃(白居易池上詩丨丨撐小艇偷採白蓮廻)春娃(白居易洛中春遊詩丨丨無氣力春馬有精神)越娃(白居)
(易嘗酒試衫詩金屑醅濃吳米釀銀泥衫穩丨丨裁)䨇娃(許渾觀章中丞夜按歌舞詩夜按丨丨禁曲新東西簫鼔接雲津)
村娃(陸龜蒙詩海俗蘆編室丨丨練束衣)鄰娃(周曇詠史詩夜雨丨丨告屋傾)舞娃(陸游詩丨丨釵墮䨇鬟重)
對語(秋士春娃)(秦贅楚娃)(盧女李娃)(菊婢蓮娃)(兩丱䨇娃)(知詩婢度曲娃)(條桑女鬭草娃)
摘句(騎從半吳娃行茶使小娃)(隊子三三聚舘娃曾看南朝畫國娃)
哇(於佳切韻會淫丨之聲又吐也又小兒聲)
韻藻出哇(孟子丨而丨之)淫哇(嵇康養生論目惑玄黃耳務丨丨駱賓王文弘兹雅奏抑彼丨丨歐陽修詩丨丨俗)
(所樂百鳥徒嚶嚶又須臾共起索酒飲何異奏雅終丨丨)清哇(張衡舞賦含丨丨而吟詠張恊七命若乃追丨丨赴嚴節奏綠)
(水吐白雪激楚廻流風結梁武帝詩長袂必留客丨丨咸繞梁)
增瓜哇(元史丨丨在海外視占城益遠自泉南登舟海行者先至占城而後至其國其風俗土産不可考大率情性語言與)
(中國不能相通世祖出師海外諸蕃者唯丨丨之國為大張憲西番刀歌丨丨繡鑌柔可曲東倭純鋼不受觸賢侯示我西番刀名)
(壓古今刀劍錄)多哇(法言或問交五聲十二律也或雅或鄭何也曰中正則雅丨丨則鄭)流哇(張衡七辯結鄭衛之遺風)
(揚丨丨而脈激楚)吐哇(傅毅舞賦眄般鼔則騰清眸丨丨咬則發皓齒說文哇謟聲也咬淫聲也)哀哇(謝靈運詩丨丨)
(動梁埃急觴盪幽默)餘哇(謝靈運詩哀音下廻鵠丨丨徹清昊)咀哇(謝偃觀舞賦爾乃丨丨聲揚激徵金石奏絲桐理從)
(宴洽而忘疲歡情暢而未已)哇哇(歐陽修詩更蒙酬句怪可駭兒曹助噪聲丨丨蘇洵張益州畫像記有女娟娟閨闥閑閑)
(有童丨丨亦既能言)咿哇(梅堯臣詩詩腸久饑不禁力一啜入腹鳴丨丨)咬哇(梅堯臣詩公不遺舊許頻往何必絲管喧)
(丨丨)
正為哇(蘇軾詩哀哉人世爭齒牙指偽為真丨丨丨)嗁兒哇(王安石平淮右題名碑詩空城豎子已可縛中使尚)
(作丨丨丨)
嗌言若哇(莊子眞人之息以踵衆人之息以喉屈服者其丨丨丨丨其耆欲深者其天機淺)
皆(古諧切說文俱也通作偕)
韻藻孔皆(詩飲酒丨丨又降福丨丨宋史樂志重盥而祀敷錫丨丨元稹詩布卦求無妄祈天願丨丨)
增兩伐皆(王安石平淮碑詩賢哉韋純議北赦倉卒丨丨尤難丨)處處皆(蘇軾詩苦熱誠知丨丨丨)禹績
皆(汪藻龜山上方詩地本吳楓接山今丨丨丨)
荄(古諧切草根也又灰韻)
韻藻根荄(漢書五行志孕毓根核保藏蟄蟲注核亦荄字也草丨曰丨又郊祀歌青陽開動丨丨以遂後漢書魯恭傳喣)
(噓萬物養其丨丨荀爽傳木實屬天丨丨屬地曹植詩願與丨丨連)寒荄(蘇頲詩故鄉閉窮壤宿草生丨丨)
增菟荄(爾雅萰丨丨)韭荄(爾雅注俗呼丨根為丨)草荄(路史人之孩丨之丨皆自始矣舒頔絡緯吟䨇股依)
(丨丨兩翼鼔元氣)蔴荄(路史今温酒炙肉用石灰火與柴火竹火草火丨丨火氣味各自不同是新舊火理應有異)一
荄(說原草木丨丨之細一核之微其香色葩葉相傳而生千載不變)陳荄(懷舊賦丨丨被於堂除舊□化而為薪袁易詩)
(定知丨丨下已有春風入)春荄(梁簡文帝詩龍騎藉丨丨)枯荄(元稹詩殘菊伴丨丨崔損霜降賦翻繽紛之槁葉宿莽蒼)
(之丨丨蘇舜欽詩衆皆愛春發丨丨)齕荄(陳師道猴馬詩志行萬里困一誤吐豆丨丨甘伏櫪)凍荄(楊萬里詩嫩日催青)
(出丨丨)芳荄(葉適北齋詩幽深容浪蘂潤澤長丨丨)萁荄(李存詩丨丨豈異伏櫪馬雲漢獨羡高飛鴻)豆荄
(釋明本梅花詩竹葉杯浮苔砌月丨丨灰暖紙窗塵)
喈(古諧切鳥鳴聲說文聲動且和也)
韻藻喈喈(詩黃鳥于飛集于灌木其鳴丨丨又四牡騤騤八鸞丨丨又菶菶萋萋雝雝丨丨爾雅噰噰丨丨民協服也注)
(鳳皇應德鳴相和百姓懷附興頌歌楚辭鶬鶊兮丨丨傅休奕詩啄木高翔鳴丨丨陸雲詩鳴鶴在陰其鳴丨丨鮑照詩春禽丨丨)
(旦暮鳴最傷君子憂思情孟郊詩幽蟬自嘒嘒好鳥鳴丨丨又送淡公詩江湖有故莊小女啼丨丨又喜符郎詩自悲無子嗟喜妒)
(䨇丨丨又詩鳥鳴丨丨烟濛濛自從遠送對悲翁元稹詩穹蒼眞漠漠風雨漫丨丨范成大詩煩擾到明發村雞亦丨丨)
蔡伯喈(後漢書丨邕傳字丨丨)
增陸喈(集古錄有晉丨丨碑)
䕸(古諧切麻稈亦作稭又黠韻)
韻藻增薪䕸(王安石平淮右題名碑詩笞兵夜半投死地雲濕不敢撚丨丨)豆䕸(蘇軾岐亭道上詩野店初嘗竹)
(葉酒江雲欲落豆稭灰范成大燒火盆行大家薪乾勝丨丨小家帶葉燒生柴陸游詩宵行點丨丨)枯䕸(陸游詩蓬藋生庭葉)
(擁階經旬豆飯㸑丨丨)長稭(周權羸驥行伶俜羸驥甘伏櫪丨丨短豆隨駑駘)
揩(口皆切丨摨摩拭又怪韻)
韻藻磨揩(孟郊詩偷筆作文章乞墨潛丨丨梅堯臣送方進士遊廬山詩子心灑落撇然往我方塵垢難丨丨)
增指揩(舊唐書音樂志答臘鼔制廣羯鼔而短以丨丨之其聲甚震俗謂之揩鼓)蠟揩(顧况露青竹鞭歌浮漚丁子珠)
(聫聫灰煑丨丨光爛然)劘揩(王安石平淮右題名碑詩君曾西遷為拓本濡麝割蜜為丨丨)淨揩(楊萬里山居雜興詩)
(自曝羣書舊間新丨丨白醭拂黃塵)雪揩(楊萬里蛤蜊米脯詩丨丨玉質全身瑩金緣冰鈿半縷纖)羊揩(南史晉都官尚)
(書侍郎丨丨)王揩(南史王蘊父揩人才凡劣故藴不為羣從所禮)
鑑已揩(梅堯臣詩塵埃丨丨丨)
膎(戶佳切說文脯也又儲蓄食味為丨)
韻藻增無膎(許有壬詩聊以永今朝得酒從丨丨)
蛙(烏媧切蝦蟇屬與鼃同又麻韻)
韻藻增鬭蛙(漢書武帝紀元鼎五年秋鼃蝦蟇鬭師古注鼃黽也似蝦蟇而長脚其色青劉勰新論越王句踐好勇而)
(揖丨丨國人為之輕命)井蛙(後漢書馬援傳公孫述稱帝於蜀隗囂使援往觀之歸謂囂曰子陽丨底丨耳而妄自尊大不)
(如專意東方莊子丨丨不可以語於海者拘於虚也元稹詩跳趫丨丨喜突兀水怪形蘇軾詩鑿齒丨丨耳信謂天可彌王惲詩神)
(駿推宛馬跳梁笑丨丨趙孟頫詩醯雞舞甕中丨丨居坎底楊載詩願作梁間燕徒慚丨底丨張憲詩丨底丨井中小堂堂東帝天)
(日表)羣蛙(南史孔珪傳珪風韻清疎不樂世務門庭之内草萊不剪中有蛙鳴或問之曰欲為陳蕃乎珪曰我以此當兩部鼔)
(吹何必效蕃王晏嘗鳴鼔吹候之聞丨丨鳴曰此殊聒人耳珪曰我聽鼔吹殆不及此)軾鼃(吳越春秋越王悉國中士卒復)
(伐吳道見鼃張腹而怒將有戰爭之氣即為之軾士卒問曰君何為敬鼃而為之軾句踐曰鼃見敵而有怒氣故為之軾於是軍士)
(聞之莫不懷心樂死人致其命曹植詩螳螂見歎齊士輕戰越王丨丨國以死獻)敬鼃(見上)怒鼃(韓非子越王句踐見)
(丨丨而式之御者曰何為式王曰鼃有氣如此可無為式乎埤雅瞋目如丨謂之丨柳宗元詩耳靜煩喧蟻魂驚怯丨丨周霆震詩)
(雄雞奮翼銜丨丨蛙被啄取聲咿啞)坎蛙(抱朴子猶丨丨之疑海鼈螣蛇之嗤應龍也)春蛙(埤雅虚無之談尚其華藻)
(此猶丨丨秋蟬聒耳而已黃庭堅詩丨丨夏蜩更嘈雜土蚓壁蟫何碎瑣)海蛙(風俗記丨丨一跳八尺司馬光詩丨丨鬭怒腹)
(幹張)潛蛙(王箱雜記曹子建號繡虎王仲宣泥下丨丨鄧艾伏鸞陸雲隱鵠皆喻其文也)噪蛙(劉孝威詩丨丨常獨沸游)
(魚或自跳)青蛙(韓愈詩一夜丨丨鳴到曉恰如方口釣魚時又泥盆淺水詎成池夜半丨丨聖得知楊萬里詩青塘無店亦無)
(人只有丨丨紫蚓聲)弊蛙(韓愈詩丨丨拘送主府官帝箸下腹嘗其皤)避蛙(柳宗元閔生賦玄虬蹶泥兮畏丨丨黽)
食蛙(李賀詩食熊則肥丨丨則瘦神君何在太乙安有陳造詩臛鴨久欲忘丨丨近亦稍人言淮浙殊得飽不汝較)跳蛙
(元稹種竹詩鳴蟬聒暮景丨丨集幽闌白居易詩丨丨還屢出移蟻欲深藏皮日休詩丨梁老丨黽直向牀前浴韓維詩鴻鵠不肻)
(下丨丨恃而嬉葉適詩丨丨浴漏瀦野穀媚穿杲)驚蛙(王貞白蘆葦詩丨丨跳得過鬭雀裊如無)亂蛙(韋莊詩何處醉)
(添詩客興黃昏烟雨丨丨聲蘇軾詩已遣丨丨成兩部更邀明月作三人)聞娃(韋莊水齋詩看蟻移苔穴丨丨落石層范成大)
(晩歸石湖詩和烟種竹聊醫俗帶月丨丨不在官)躍蛙(林寬詩蒙簦來客絶丨甃噪丨獰)蟄蛙(韓琦詩丨丨得意欲)
(跳擲幽鷺無情成挫辱)魚蛙(孔武仲詩餘陰過盆池喜躍見丨丨蘇軾詩吳興連月雨釜甑生丨丨)鳴蛙(梅堯臣詩)
(前陂日已晚聒聒聽丨丨司馬光詩繞渚多丨丨蘇軾詩丨丨與鼔吹等是俗物喧陸游詩草茂豪丨丨天闊無來禽又更當擁布)
(被高枕聽丨丨吳激詩巢燕長如客丨丨不屬官元好問詩枯槐聚蟻無多地秋水丨丨自一天倪瓚詩寒食清明看又近滿川烟)
(雨亂丨丨又漠漠春雲飛别鶴潺潺夜雨雜丨丨)窮蛙(王安石平淮右題名碑詩追還清明救薄蝕屢敕主府拘丨丨)寒
蛙(蘇軾詩豈無軒車駕熟鹿亦有鼔吹號丨丨)探蛙(唐庚詩丨之無所得有丨僅如錢)暮蛙(范成大詩薄丨丨聲)
(連曉閙今年田稲十分秋)池蛙(陸游詩泥新高棟初巢燕萍匝荒丨已集丨高啓詩園樹稍辭春丨丨正鳴夜僧惠洪詩園林)
(雨足鳴丨丨)嗔蛙(薛季宣詩丨丨豕腹被文豹則如無趾黥而王)官蛙(方岳詩閣閣丨丨鳴齁齁老牛喘)閙蛙
(陳必復客枕詩栖鳥驚凉夜丨丨喧雨天)秋蛙(郝經詩紗幕墜塵歸晚燕窞池生草窟丨丨)憤蛙(王惲詩望洋東視誇)
(海若比似丨丨跳躍井坎湫)鈍蛙(王磐詩騎行驛馬丨如丨)雜蛙(馬祖常詩牆根丨丨蚓擬買繫籬船黃溍詩愚生丨)
(丨黽浪走愧璜珩柳貫詩海邦夸俗丨丨黽兹事信為風化端)擎蛙(許有壬詩萍開輕泛鴨荷側重丨丨)讙蛙(洪希文詩)
(茂林無珍禽眢井空丨丨)吠蛙(張端詩明朝滿地綠陰多青草池塘丨丨怒)洗蛙(楊維楨詩至今井中龍上應星耿耿)
(居然霹靂飛殘腥丨丨黽)祝鼃(左傳昭公二十年衛侯在平夀公孟有事於蓋獲之門外齊子氏帷於門外而伏甲焉使丨丨)
(置戈於車薪以當門使一乘從公孟以出及閎中齊氏擊公孟)蚔鼃(孟子注疏丨丨齊大夫陳傅良詩我無官守似丨丨)
號為蛙(投荒雜錄南方有水族土人丨丨丨為蛤食之味美如鷓鴣韓愈食蝦蟆詩強丨丨丨蛤於實無所校)縮肚
蛙(韓愈畫月詩兔入臼藏蛙縮肚)苔田蛙(吳融詩丨丨綠後丨爭聚麥隴黃時雀更喧)玉投蛙(羅隱文夫美丨)
(丨丨明珠彈雀捨所貴而求所賤人即以為惑矣)兩部蛙(陸游詩一點昏燈丨丨丨戴復古詩自成鼔吹喧朝夕輸與東)
(湖丨丨丨又蘇軾詩水底笙歌蛙兩部山中奴婢橘千頭)道旁蛙(陳傅良詩休說關河無限恨腹非空怒丨丨丨)草間
蛙(楊萬里詩丨丨丨聲忽三兩似笑吾人慳酒量)子陽蛙(楊奐詩且騎山簡馬誰識丨丨丨)官私蛙(高啓風雨)
(聫句亂號丨丨丨莫辨來去馬)
臼竈生鼃(戰國策智伯從韓魏兵以攻趙圍晉陽而水之城不没者三版丨丨丨丨人馬相食又成公綏陰霖賦沉竈生)
(鼃中庭運舟又程俱詩門前羅雀非吾病竈底生鼃不世窮)
對語(占鵲卜蛙)(拳鷺跳蛙)(廉蚓怒蛙)(捫蝨擲蛙)(得失馬官私蛙)(泥中獸井底蛙)(嘶風&KR1578;叫月蛙)
摘句(淡月吠池蛙膚音未勝蛙)(水中蝌斗長成蛙清晴鼔吹一池蛙)
湝(古諧切水流貌又戶皆切)
韻藻增湝湝(詩淮水丨丨廣雅丨丨浮也王應麟詩考風雨篇說文作風雨丨丨)
&KR3167;(古諧切疾風也)
楷(古諧切說文木名廣志孔子冢上樹又駭韻)
韻藻增淩楷(劉劭人物志丨丨之人秉意勁特是故可以持正難與附衆)強楷(劉劭人物志丨丨堅勁用在楨)
(幹失在專固)多楷(述異記魯曲阜孔子墓上特丨丨木按孔庭僉載有子貢手植楷)蜀楷(酉陽雜俎丨丨木類柞衆)
(木榮時枯枿隆冬方萌芽布陰蜀人呼為楷木)兩楷(李清照賀人孿生啓無午未二時之分有伯仲丨丨之似自注任文二子)
(孿生德卿生于午道卿生于未張伯楷仲楷兄弟形狀無二)
杖裁楷(傅若金送孔惟中謁祖林詩丨丨丨木淨冠截檜皮堅)
痎(古諧切說文瘧疾二日一發)
韻藻增厲痎(元稹痁卧詩畢竟圖斟酌先須遣丨丨)流痎(元稹詩荒茅處處丨丨瘧)
齊侯痎(顏氏家訓左傳曰丨丨丨遂痁案齊侯之病本是間日一發漸加重乎故為諸侯憂也今北方猶呼痎瘧傳本多以)
(痎為疥杜征南亦無觧釋徐仙民音介俗儒就為通云病疥令人惡寒變而成瘧此臆說也疥癬小疾寧有轉作瘧乎)
櫰(戶乖切爾雅槐大葉而黑曰丨又灰韻)
韻藻增檀櫰(漢書西域傳罽賓國地平溫和有目宿雜草竒木丨丨梓竹漆注櫰即槐之類也)
槐(戶乖切木名又灰韻)
韻藻增三槐(周禮秋官朝士面丨丨三公位焉州長衆庶在其後注槐之言懷也懷來人於此欲與之謀蘇軾丨丨堂)
(記故兵部侍郎晉國王公嘗手植丨丨於庭曰吾子孫必有為三公者又詩周章危立近丨丨又丨丨老更茂花絮春寂寂)老
槐(晉書大司馬府有丨丨樹殷仲堪對而歎曰此樹婆娑生意盡矣淮南子丨丨生火久血為燐張祐題曾氏園林詩十畝長堤)
(宅蕭疎半丨丨)楸槐(洛陽伽藍記永和里中太傅錄尚書長孫稚尚書右僕射郭祚吏部尚書邢鸞廷尉卿元洪超衛尉卿許)
(伯桃梁州刺史尉成興等六宅皆高門華屋齋舘敞麗丨丨蔭途桐楊夾植當世名為貴里)省槐(因話錄唐尚書丨南門有)
(古丨垂蔭甚廣夜深有絲竹之音省中即有入相者)癭槐(太平廣記華州三家店西北道邊有槐甚大葱鬱周廻可蔭數畝槐)
(有癭形如二豬相趁奔走其廻顧口耳頭足一如塑者)桑槐(傅休奕啄木詩啄木高翔鳴喈喈飄搖林薄著丨丨)青槐
(吳都賦樹以丨丨亘以渌水魏都賦疏通溝以濱路羅丨丨以蔭塗岑參登慈恩寺浮圖詩丨丨夾馳道宮館何玲瓏)綠槐
(梁簡文帝昭明太子集序金銑玉輝霞章霧密致深黃竹文冠丨丨李洞喜鸞公自蜀歸詩尋師到丨丨唐彦謙八月十六夜月詩)
(丹桂影空蟬有露丨丨陰在鵲無枝)空槐(庾信山齋詩圓珠墜晩菊細火落丨丨)庭槐(岑參梁州對雨詩濛濛隨風過)
(蕭颯鳴丨丨)古槐(元稹詩野蔬充膳甘長藿落葉添薪仰丨丨又悵望悲回雁依遲傍丨丨趙嘏詩丨丨疎冷夕陽多蘇軾)
(詩不聞宫漏催晨箭但覺簷陰轉丨丨)高槐(鄭谷賀駱用錫登第詩好是東歸日丨丨蕊半黃李郢詩飲蟬驚雨落丨丨山)
(蟻移將入石階劉駕青門路詩青門有歸路坦坦丨丨下許有壬神山避暑詩旁圍靡靡山上蔭高丨丨)灑槐(喻鳬夜雨滴空)
(階詩霎霎復淒淒飄松又丨丨)檀槐(王安石平淮碑詩國火一再更丨丨)枯槐(元好問詩丨丨聚蟻無多地秋水鳴蛙自)
(一天)
冬取槐(周禮注丨丨丨檀之火)守宫槐(爾雅丨丨丨葉晝聶宵炕注槐葉晝日聶合而夜炕布者名為丨丨丨王)
(筠詩風驚護門草霜破丨丨丨又庾肩吾詩井梧生未合宫槐卷復稀裴廸詩門前宫槐陌是向欹湖道歐陽修詩霜後樓臺明曉)
(日天寒煙霧著宫槐楊萬里七夕詩蟬度清歌侑溪柳花吹黃雪灑宫槐)天王槐(酉陽雜俎京西持國寺門前有槐樹數株)
(金監買一株令所使巧工解之及入内廻工言本無他異金大嗟惋令膠之曰此不堪矣但使爾知予工也乃别理解之每片一天)
(王塔戟成就)三枝槐(酉陽雜俎相國李石庭槐一本抽三枝直過堂前屋脊一枝不及相國同堂兄弟曰石曰程皆登第)
(宰執惟福一人歴七鎮使相而已义太平廣記元和中崇賢里有槐樹陳朴嘗黃昏徙倚窺外見若婦人及老狐異鳥之類飛入樹)
(中遂伐視之樹凡三槎竝空中一槎中有獨頭栗一百二十枚)夏州槐(酉陽雜俎丨丨唯一郵有丨樹數株鹽州或要葉行)
(牒求之)青草槐(酉陽雜俎龍陽縣裨牛山南有丨丨丨叢生高尺餘花若金燈仲夏發花)殿中槐(魏文帝槐賦序)
(文昌丨丨丨樹盛暑之時余數遊其下美而賦之王粲直登賢門小閣外亦有槐樹乃就使賦焉)連理槐(摯虞丨丨丨頌)
(東宫正德之内承華之外槐樹二枝連理而生二幹一心以蕃本根)樹楊槐(關隴歌長安大街夾丨丨丨下走朱輪上有鸞)
(棲)落花槐(張籍和李僕射雨中詩偏滋觧籜竹併灑丨丨丨)
對語(八桂三槐)(寺柏街槐)(雉柏龍槐)(眠柳立槐)(雞心棗兔目槐)(護門草表道槐)(交花杏連理槐)
&KR3437;(口皆切文絲也)
&KR0008;(口皆切徘&KR0008;行惡也)韻藻增徘&KR0008;(薛季宣讀三國志詩丨丨記名字人物委塵埃)
鮭(戶佳切魚名)
韻藻增食鮭(南史庾杲之遷尚書駕部郎清貧自業食惟有韭葅[卄瀹]韭生韭雜菜任昉嘗戲之曰誰謂庾郎貧丨丨嘗)
(有二十七種元好問詩丨丨誰顧庾郎貧)魚鮭(唐書地理志北流漢合浦縣地隋置北流縣其土少鐵以䃕石燒為器以烹丨)
(丨北人名為五候燋石一經火久之不冷即今之滑石也注䃕魯刀切司馬光詩沼中數寸丨烹煎足為丨自注吳人謂丨肉為丨)
(袁桷越船行自古丨丨厭明越明日今朝莫論說買魚沽酒不計錢被髮江頭傲明月自注明越二州名牟巘詩歲儉丨丨難猝致)
赤鮭(山海經泑澤中多丨丨)市鮭(古詩雜綵三百疋交廣丨丨珍)異鮭(張籍祭退之詩新果及丨丨無不相待嘗)
珍鮭(黃庭堅詩有弟有弟力持家婦能養姑供丨丨高啓詩上堂具丨丨呼婦賣釵釧)
菜有鮭(汪藻龜山上方詩左宦書無雁南烹丨丨丨)
&KR1097;(薄佳切大桴曰丨韻會亦作箄通作棑)
韻藻增枋箄(後漢書岑彭傳公孫述遣其將任滿田戎程汎將數萬人乘丨丨下江關注枋卽舫字)縛箄(後漢)
(書南蠻傳哀牢王賢栗遣兵乘箄船南下江漢擊附塞鹿茤注丨竹木為丨以當船也鹿茤國名)竹&KR1097;(東觀漢記張堪為蜀)
(郡太守公孫述擊之堪有同心之士三千人相謂曰張君養吾曹為今日也乃選習水軍三百人斬丨為丨渡水遂免難蕭覯詩江)
(平偏見丨丨多)蘆&KR1097;(吳錄孫策欲渡江船少乃夜伐丨為丨佐船渡人)石&KR1097;(金山集丨丨山在正西急流處有漩渦常)
(防溺舟之患米芾登山賦浮玉捲霧丨丨落潮元祐間總管叚廷珪曰揚子江古號天塹舟到金山急流謂之攛&KR1097;)攛&KR1097;(見上)
海&KR1097;(藝林伐山交趾有駱田隨潮水上下雲南謂之丨丨)
革置箄(後漢書鄧訓傳迷唐復欲歸故地訓乃發湟中六千人令長史任尚將之縫丨為船丨於丨上以渡河掩擊迷唐)
連木&KR1097;(張籍江南曲土地卑濕饒蟲蛇丨丨為丨入江住)
乘流放&KR1097;(南史陳寶應據建安湖拒章昭達昭達深溝高壘但命為&KR1097;俄而水盛乘流放之突其水栅)
蠯(薄佳切江東呼蚌長而狹者為丨)
韻藻增共蠯(周禮祭祀丨丨蠃蚔以授醢人注鄭司農云蠯蛤也杜子春云蜯也蜯字又作蚌共音供東京賦獻鼈蜃)
(與龜魚丨蝸丨與菱芡)蜌蠯(爾雅丨丨疏丨一名丨蚌屬也蜌音陛)修蠯(說文丨為丨圓為&KR1748;曾鞏記醜怪薦丨丨)
蠣蠯(周光鎬黃河賦其介族則有蜃蠙丨丨)
緺(古蛙切綬紫青色又麻韻)
韻藻增青緺(史記滑稽傳齊人東郭先生久待詔公車貧困飢寒衣敝履不完行雪中履有上無下足盡踐地及其拜)
(為二千石佩丨丨出宫門行謝主人故所以同官待詔者等比祖道於都門外榮華道路立名當世此所謂衣褐懷寳者也沈約晨)
(征聽曉鴻詩丨丨雖長復易解白雲誠遠詎難依)龜緺(元稹田沂國公墓誌近世勲將尤富貴者言李郭然而汾陽西平猶)
(不得父子竝世為節制公與子布同日登將壇諸子洎伯季丨丨金銀被腰佩者十數人)一緺(薛氏聫芳集蘇臺竹枝詞云丨)
(丨鳳髻綠如雲八字牙梳白似銀)
騧(古蛙切黃馬黑喙通作&KR1719;又麻韻)
韻藻增六騧(宋史儀衛志革輅色以黃駕丨丨馬建大白駕士四十人)白騧(李賀詩劍崖鞭節青石珠丨丨吹湍)
(凝霜鬚)疲騧(韓維詩我慚太學官况冷旦暮出此驅丨丨)請騧(吴莱北方巫降神歌休屠收像接秦宫于闐丨丨開)
(漢路)驪騧(朱德潤詩時清處處生丨丨)季騧(論語季隨丨丨)
黑喙騧(爾雅丨丨丨注今之淺黃色者為騧馬又貢師泰題二馬圖詩鐵喙騧連錢驄何年墜影江水中又畫馬詩漢家旌)
(節渡流沙奪得戎王鐵喙騧)流金騧(唐書回鶻傳骨利幹處瀚海北入朝獻馬帝取其異者號十驥皆為美名曰騰霜白)
(曰皎雪驄曰凝露驄曰縣光驄曰决波騟曰飛霞驃曰發雷赤曰丨丨丨曰翔麟紫曰奔虹赤)釣星騧(羣牧故事騧之别六)
(曰純騧曰繡膞曰釣星曰歴面曰白脚曰護蘭)護蘭騧(見上)犁眉騧(李白詩朝策丨丨丨舉鞭力不堪)白鼻
騧(李白詩銀鞍丨丨丨綠地障泥錦歐陽原功詩朝來如見唐人畫繫著誰家丨丨丨吳萊詩丨丨丨白鼻騧當軒迥立噴風沙)
(張昱詩何處銀鞍丨丨丨忘將錦瑟數年華)拳毛騧(杜甫詩昔日太宗丨丨丨近時郭家獅子花周權羸驥行風吹欲軋)
(丨丨丨意氣能傾照夜白)君馬騧(韓愈寄崔立之詩别來就十年丨丨記丨驪)玉蹄騧(楊維楨樂府銀腦丨丨丨)
(金鞭問妾家)
䦱(苦緺切斜開門也又紙韻)
韻藻增開䦱(梅堯臣送方進士遊唐山詩老僧避俗去足跣野客就澗丨門丨)門常䦱(司馬光夜雨宿南國)
(詩體羸畏風冷室處丨丨丨)
䡨(士佳切說文連車也)
韻藻增皇輿䡨(東京賦於是丨丨夙駕丨於東階注䡨之為言却也謂却於東階下天子未乘之時也)
啀(五佳切犬鬭也又嚌丨笑貌)
韻藻增止罰啀(元稹詩籌筯隨宜放頭盤丨丨丨)
&KR3446;(乙諧切推也亦背負貌韻會今省作挨)
韻藻增編挨(宋史兵志元豐時帝于一弓一矢一甲一牌之用無不盡心焉弓曰闊閃促張弓矢曰減指箭牌以欒竹)
(穿皮為之改素鐵甲為丨丨甲其法精密乃劉昌祚尹抃閻守懃等所定制度云)狂挨(菊坡叢話方圭好談詩宋公庠知揚)
(州圭來謁乃宴于平山堂圭誦詩不已坐客厭之已而宋公見野牛就木挨癢因謂坐客胡恢曰野牛恃力丨丨木恢對曰妖鳥啼)
(春不避人公大笑圭悞以為譏已欲奮臂擊恢衆救乃免)劘挨(王安石詩嗟于愁憊氣已竭對壘每欲相丨丨)搪挨(王安)
(石詩魏王兵馬接踵出旗纛千里相丨丨)
密自挨(梅堯臣詩遠客歸空速千檣丨丨丨)鳴相挨(王安石詩衡門兼旬限泥潦卧聽竅木丨丨丨)
俳(步皆切俳優又灰韻)
韻藻增好俳(隋書侯白丨丨謔一日楊素與牛弘退朝白語之曰日之夕矣素曰以我為牛羊下來耶)倡俳(傅休)
(奕啄木詩專為萬物作丨丨)秦俳(劉梁七舉丨丨趙舞奮袖低仰)能俳(周捨樂府非直丨丨又善飲酒)詼俳(韓愈)
(酬崔少府詩寄詩雜丨丨有類說鵬鷃司馬光詩狂詩寄一笑聊用當丨丨)類俳(吕大臨送劉戶曹詩學如元凱方成癖文)
(似相如反丨丨)獻俳(周必大詩丨丨雜戲謔)進俳(葉適北齋詩雅故使鄭淆法語仍丨丨談貞良笑賦于是華燈奏炙)
(激楚丨丨)文俳(袁桷述懷詩漢皇禮鄒枚食粟倡優比遺恨存至今丨丨等方技)
賦廼俳(漢書枚臯傳臯自言為丨丨丨見視如倡)
内怨為俳(文心雕龍昔華元棄甲城者發睅目之謳臧紇喪師國人造侏儒之歌皆嗤戲形貌丨丨丨丨也)
㠢(乙皆切埤蒼不平也)
韻藻增崴㠢(吳都賦隱賑丨丨雜插幽屏元稹詩槍旗如在手那敢復丨丨)
□(山皆切□籮古以為玉柱故字從玉今俗作簁又支韻紙韻)
韻藻增籺簁(馮子振十八公賦晝黮于墨曉昏共霾酷擊虐排糠箕丨丨)
花滿簁(李洞喜鸞公自蜀歸詩掃石月盈箒濾泉丨丨丨)天如簁(王安石和王微之登高齋詩寒雲沈屯白日埋)
(河漢蕩坼丨丨丨又酃渌笑語傾如簁)秦人簁(王安石和登高齋詩吳儂傾家助經始尺土不借丨丨丨)
□(火媧切舛雜之貌韻會作&KR0992;不正也)
韻藻增離&KR0992;(王安石平淮右碑詩諸侯縱横代割據疆土安得無丨丨)
御定佩文韻府卷九之二
