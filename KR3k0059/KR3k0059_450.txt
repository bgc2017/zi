欽定四庫全書
御定佩文韻府卷五十五之三
上聲二十五有韻三
後(胡口切先丨說文遲也又宥韻)
韻藻昌後(詩燕及皇天克丨厥丨)由後(禮記昔之用民者由前今之用民者丨丨)有後(左傳臧孫達其丨丨)
(于魯乎君違不忘諫之以德又魏子之舉也義其命也忠其長丨丨于晉國乎)在後(左傳順少長注出則少者在前還則丨丨)
(所謂順也後漢書吳漢傳漢嘗出征妻子丨丨買田業漢還讓之曰軍師在外吏士不足何多買田宅乎遂盡以分與昆弟外家又)
(王霸傳光武南馳至下曲陽傳聞王郎兵丨丨從者皆恐及至滹沱河官屬大懼霸即詭曰冰堅可渡官屬皆喜古焦仲卿妻詩府)
(吏馬在前新婦車丨丨)拜後(公羊傳文十三年周公拜乎前魯公丨于丨曰生以養周公死以為周公主)肘後(爾雅)
(回毛在膺宜乘在丨丨減陽疏此别馬旋毛所在之名也回旋也旋毛在膺者名宜乘在丨丨者名減陽唐書藝文志葛洪丨丨救)
(卒方六卷陶弘景補丨丨救卒備急方六卷古詩何以致叩叩香囊懸丨丨李頎詩應傳丨丨長生法陸龜蒙詩眉間入静三辰影)
(丨丨通靈五岳圖劉筠詩未許香囊安丨丨獨憐丹枕在房中)牛後(戰國策蘇秦為趙合從說韓王曰臣聞鄙語曰寧為雞口)
(無為丨丨今大王西面交臂而臣事秦何以異於丨丨乎阮瑀為曹公與孫權書昔蘇秦說韓羞以丨丨韓王按劎作色而怒雖兵)
(折地割猶不為悔人之情也顔氏家訓按延篤戰國策音義曰尸雞中之主從丨子也然則口當為尸丨當為從俗寫誤也蘇軾鳳)
(咮硯銘坐令龍尾羞丨丨)柱後(漢書張敞傳敞弟武拜為梁相敞問武何以治梁武曰當以丨丨惠文彈治之耳漢官儀法冠)
(一名丨丨以鐵為柱言其審固不撓)居後(後漢書馬援傳馬援曰居前不能令人輕丨丨不能令人軒南史徐陵傳為尚書左)
(僕射抗表推周弘正王勱等曰若選賢舊臣宜丨丨魏武帝令周禮冢人掌公墓之地以諸侯居左右以前卿大夫丨丨漢制亦謂)
(之陪陵沈約樂章置保置師居前丨丨)王後(唐書文藝傳王勃與楊炯盧照鄰駱賓王文章齊名天下稱王楊盧駱炯曰吾)
(愧在盧前恥居丨丨)歇後(唐書鄭綮傳昭宗署同平章事綮本善詩其語多俳諧世共號鄭五丨丨體既祝事搔首曰丨丨鄭)
(五作宰相事可知矣)持後(列子壺丘子林曰子知丨丨則可言持身矣賈誼論約法省刑以丨其丨使天下之人皆得自新)
視後(莊子養生者如牧羊然丨其丨者而鞭之)
恤我後(詩我躬不閱遑丨丨丨左傳詩所謂我躬不閱遑丨丨丨者甯子可謂不恤其後矣將可乎哉又詩不自我先不自)
(我後)不顧後(詩老馬反為駒丨丨其丨左傳先者見獲必務進疏在先者見逐有所獲丨復丨丨必務在連進吳越春秋吳)
(王欲重刑諫者死舍人曰園有蟬悲鳴飲露不知螳螂在其後螳螂捕蟬不知黃雀在其後臣執彈丸欲取黃雀不覺露沾衣如此)
(皆務欲得其前丨丨其丨又荀悦漢紀序聖上穆然惟文之䘏瞻前顧後是紹是維蘇軾詩瞻前惟兄三顧後子由一)為人
後(儀禮喪服丨丨丨者傳曰何以三年也受重者必以尊服服之後漢書謝弼傳弼上封事曰昔孝和皇帝不絶竇氏之恩前世)
(以為美談禮丨丨丨者為之子今以桓帝為父豈得不以太后為母哉程子經解禮長子不得丨丨丨若無兄弟又繼祖之宗絶亦)
(當繼之禮雖不言可以義起又沈約立太子恩詔可賜天下為父後者爵一級)蒍賈後(左傳楚子將圍宋使子文治兵於暌)
(終朝而畢不戮一人子玉復治兵於蒍終日而畢鞭七人貫三人耳國老皆賀子文子文飲之酒丨丨尚幼丨至不賀)作事
後(齊書東昏侯紀高宗屬以後事以隆昌為戒曰丨丨不可在人丨)靈運後(南史謝靈運傳太守孟顗事佛精懇而為)
(靈運所輕嘗謂顗曰得道應須慧業丈人生天當在靈運前成佛必在丨丨丨)瓦礫後(世說孫綽與習鑿齒竝行綽在前謂)
(鑿齒曰沙之汰之丨丨在丨鑿齒曰簸之揚之糠粃在前)韓盧後(啟顔錄韓博有口才桓温使刁彛謂博曰卿是丨丨丨博)
(曰卿是丨丨丨温曰他人自姓刁那得是丨丨丨博曰短尾者則為刁闔坐推歎焉)落人後(李白詩風流肯丨他丨丨真德)
(秀跋黃汝宜庭對策後志于利則上欲希舉下欲不失甲科鰓鰓然唯恐丨丨丨又李嶠詩不能落後争飛絮故欲迎前綻早梅)
佳期後(杜甫詩艱難世事廹隐遁丨丨丨)人散後(杜甫詩俄頃羞頗珍寂寥丨丨丨温庭筠詩湖上殘碁丨丨丨)
(岳陽微雨鳥來遲)萬夫後(杜甫詩近辭痛飲徒折節丨丨丨)
增彖後(易疏象在丨丨者彖詳而象略也)前後(書實頼左右丨丨有位之士匡其不及繩愆紏繆格其非心俾克紹)
(先烈論語衣丨丨襜如也後漢書張奐傳奐曰吾丨丨仕進十要銀艾不能和光同塵為䜛邪所忌魏志程昱傳初平中兖州刺史)
(劉岱辟昱昱不應後太祖臨兖州辟昱昱將行其鄉人謂曰何丨丨之相背也昱笑而不應李白詩丨丨更歎息浮榮何足珍)爾
後(詩樂只君子保艾丨丨)先後(詩予曰有疏附子曰有丨丨漢書郊祀志長陵女子以乳死見神於丨丨宛若注兄弟妻)
(相呼為丨丨宛若字也古謂之娣姒今關中俗呼為丨丨吳楚俗呼之為妯娌韓愈南山詩或齊若朋友或隨若丨丨)親後
(禮記子也者丨之丨也敢不敬與)盡後(禮記虚坐丨丨食坐盡前注盡津忍反)宗後(禮記去國三世爵禄有列于朝)
(出入有詔于國若兄弟宗族猶存則反告于丨丨)主後(禮記天子諸侯祭因國之在其地而無丨丨者)無後(禮記凡殤)
(與丨丨者祭于宗子之家左傳成季之勲宣孟之忠而丨丨為善者懼矣孟子不孝有三丨丨為大淮南子無角者膏而無前有角)
(者指而丨丨注指牛羊之屬丨丨肥從後起也)夫後(禮記注后之言后言在丨之丨也)勸後(周禮天官冡宰予以馭其)
(幸注幸謂言行偶合于善則有以賜予之以丨丨也)鹿後(周禮春官樂師疏鳳凰麟前丨丨蛇頸龜背)燿後(考工記梓)
(人為筍虡天下之大獸五臝者羽者麟者以為筍虡厚唇弇口出目短耳大胸丨丨大體短脰若是者謂之臝屬)身後(春秋)
(序疏聖人之生與運隆替運通則功濟當時運閉則道存丨丨魏武帝表青州刺史劉琮令楚有江漢山川之險後服先彊與秦争)
(衡荆州則其故地劉鎮南久用其民矣丨沒之丨諸子鼎峙雖終難全猶可引日陸機孝侯周處碑亭亭孤美灼灼横劭徇高位于)
(生前思垂名于丨丨陶潛賦留誠信於丨丨動衆人之悲泣庾信請功臣襲封表殷朝繼及無廢小宗周室興亡貴存丨丨蘇軾書)
(淵明乞食詩後饑寒常在生前聲名常在丨丨)請後(左傳荀偃癉疽生瘍于頭濟河及著雍病目出大夫先歸者皆反士匄請)
(見弗内丨丨曰鄭甥可注士匄中軍佐故問後也鄭甥荀吳其母鄭女)侍後(左傳楚子會諸侯于申王使問禮于左師與子)
(産左師獻公合諸侯之禮六子産獻伯子男會公之禮六王使椒舉丨于丨以規過崔瑗東觀箴吏臣司藝敢告丨丨)待後
(左傳伯宗曰不討有罪曰將丨丨後有辭而討焉母乃不可乎)斷後(左傳邾人城翼還將自離姑武城人塞其前丨其丨之木)
(而弗殊邾師過之乃推而蹷之遂取邾師)從後(左傳元年春王疏史官定策須有一統不可半年從前半年丨丨故入年即稱)
(元年也周捨詩簫管鳴前門徒丨丨)蔽後(左傳衮冕黻珽疏古者田漁而食因衣其皮先知蔽前後知丨丨)慮後(左傳)
(季孫斯叔孫州仇仲孫何忌帥師伐邾取漷東田及沂西田癸巳盟于句繹疏既取其田丨丨悔競故共盟以要之太公鑑銘見爾)
(前丨爾丨)求後(論語臧武仲以防丨為丨於魯魏志武帝紀將士絶無後者丨其親戚以丨之)兔後(爾雅比肩獸其名謂)
(之蟨注吕氏春秋曰蟨鼠前而丨丨)趹後(戰國策秦馬之良戎兵之衆探前丨丨蹄間三尋者不可勝數也注趹抉也馬行貌)
(謂馬前足探向前後足丨於丨馬走勢疾前後蹄間一擲而過三尋也)廢後(戰國策韓子盧逐東郭逡環山者三騰山者五)
(兔極於前犬丨於丨)詔後(戰國策昔者先君襄主與代交地城境封之名曰無窮之門所以丨丨而期遠也)禹後(史記)
(陳杞世家把東樓公者夏后丨之丨苗裔也)懲後(史記范雎傳雎佯死即卷以簀置厠中賓客飲者醉更溺雎故僇辱以丨)
(丨令無妄言者)代後(史記樊噲傳封噲他庶子市人為舞陽侯卒諡荒侯子他廣代侯家舍人上書曰荒侯市人病不能為人)
(他廣實非荒侯子不當丨丨)起後(漢書溝洫志田於何所池陽谷口鄭國在前白渠丨丨)禁後(漢書淮南王安傳郎)
(中雷被詣長安願奮擊匈奴太子數惡被王使郎中令斥免欲以丨丨大戴禮禮者禁於未然之前而法者丨於已然之丨說苑夫)
(刑德者化之所由興也德者養善而進闕者也刑者懲惡而丨丨者也)係後(後漢書安帝紀皇太后御崇德殿引拜帝為長)
(安侯詔曰惟長安侯祐質性忠孝仁惠愛下年已十三有成人之志親德丨丨莫宜于祐)垂後(後漢書馮衍傳衍不得志退而)
(作賦又自論曰每念祖考著盛德于前丨鴻烈于丨崔駰與竇憲書郯氏之宗非不尊也陽侯之族非不盛也重侯累將建天樞執)
(斗柄其所以獲譏于時丨愆于丨者何也蓋滿而不挹位有餘而仁不足也陸機五等諸侯論知國為己土衆皆我民民安己受其)
(利國傷家嬰其病故前人欲以丨丨後嗣思其堂構)堯後(後漢書賈逵傳帝使𤼵出左氏傳大義長於二傳者逵條奏五經家)
(皆無以證圖讖明劉氏為丨丨者而左氏獨有明文帝嘉之賜布五百疋衣一襲注春秋晉大夫蔡墨曰陶唐氏既衰其後有劉累)
(學擾龍於豢龍氏以事孔甲范氏其後也范會自秦還晉其處者為劉氏明漢承丨丨也王維詩天統知丨丨王章笑魯初)襲
後(後漢書袁紹傳田豐說紹曰與公争天下者曹操也操今東擊劉備兵連未可卒解舉兵丨其丨可一往而定紹辭以子疾)
託後(魏志徐宣傳中領軍桓範薦宣曰晉文行舅犯之計而賞雍季之言高祖用陳平之智而丨丨于周勃又劉表傳注表疾)
(病琦還省疾琦性慈孝瑁允恐琦見表父子相感更有丨丨之意謂曰將軍命君撫臨江夏今釋衆而來非孝敬也遂遏于戶外使)
(不得見)啓後(晉書律歴志周禮粟氏為量鬴深尺内方尺而圓其外其銘曰時文思索允臻具極嘉量既成以觀四國永丨)
(厥丨兹器維則)揖後(晉書桓温傳温威勢翕赫侍中謝安見而遥拜温驚曰安石卿何事乃爾安曰未有君拜於前臣丨於丨)
攻後(晉書秃髮傉檀載記傉檀將親率衆伐蒙遜景保曰動必無利傉檀曰吾以輕騎五萬伐之蒙遜救右則擊其左赴前則)
(丨其丨終不與之交兵接戰卿何懼乎)振後(宋書謝靈運傳論屈平宋玉𨗳清源於前賈誼相如丨芳塵於丨)酒後
(北史崔瞻傳瞻性方重好讀書丨丨清言聞者莫不傾耳李頻詩燈前春睡足丨丨夜寒餘)推後(北史劉昉傳文帝以昉有)
(定策功拜上大將軍封黃國公與沛國公鄭譯皆為心膂時人語曰劉昉牽前鄭譯丨丨)留後(唐書兵志方鎮相望于内地大)
(者連州十餘小者猶兼三四或取舍由于士卒往往自擇將吏號為丨丨以邀命于朝通鑑廣德元年以梁崇義為山南東道節度)
(使丨丨崇義從來瑱鎮襄陽累遷兵馬使得衆心瑱死衆推為帥因以為丨丨留後之名始此嗣是有以節度子弟為丨丨者有叛)
(將自稱丨丨者有軍士私立為丨丨者亦有朝命即以丨丨為節度使者)私後(宋史劉摯傳摯為監察御史疏言君子小人之)
(分在義利而已小人才非不足用特心之所向不在乎義故希賞之志每在事先奉公之心每在丨丨)屬後(六韜弱卒車騎)
(以丨其丨)躡後(尉繚子前如雷霆動如風雨莫敢當其前莫敢丨其丨鍾會平蜀奏參軍爰&KR1207;將軍句安等丨其丨)執後
(淮南子無為者道之體也丨丨者道之容也)望後(淮南子蔽之于前丨之于丨)獨後(淮南子欲駎者不貪最先不恐)
(丨丨注駎音呪競驅也胡天游牡丹花詩相逢盡道看花歸慙愧尋芳丨丨時)策後(韓詩外傳欲馬之進則丨其丨欲馬之退)
(則策其前)逋後(揚子縮失時坐丨丨也注後於時節故菑生)終後(釋名厚後也有丨丨也故青徐人言厚曰後也)監
後(荀悦漢紀序先王以光演大業肆於時夏亦惟翼翼以丨厥丨永世作典)覆後(白虎通民人但知其母不知其父能覆前)
(而不能丨丨)隨後(易林迎福開戸喜丨我丨)佛後(淨住子願一切衆生不在佛前丨丨常見佛生常見佛出家常見佛)
(得道常見佛湼槃)曙後(本事詩崔曙作明堂火珠詩云夜來雙月滿丨丨一星孤及來年曙卒惟一女名星星人始悟其為)
(詩讖也方干詩丨丨月華猶冷濕)卷後(太平廣記杜兼嘗聚書萬卷每丨丨必自題云清俸寫來手自校汝曹讀之知聖道)
(墜之鬻之為不孝)飯後(北夢瑣言段文昌登台座連出大鎮拜荆南節度有詩題曾口寺云曾遇闍黎丨丨鐘)窺後
(避暑錄話人之操行莫先于無偽苟出于偽彼方作為大言以掠美牽率矯厲之行以誇衆然外雖未知未有不先為奴婢丨其丨)
(而竊笑者)鄘後(詩地理攷補傳曰丨本庸之國漢有庸光及膠東庸生是其丨也古或作庸)絶後(宣和畫譜畫有六法)
(世稱顧愷之能備愷之畫鄰女以棘刺其心而使之呻吟道子畫驢于僧房一夕而聞有踏籍破迸之聲僧繇畫龍點睛則聞雷電)
(破壁飛去道子畫龍則鱗甲飛動每天雨則烟霧生且顧冠于前張丨于丨而道子乃兼有之則自視為何如也)議後(齊東)
(野語著書之難尚矣近世諸公多作考異證誤糾繆等書以雌黃前輩該贍可嘉而亦互有得失亦安知無丨其丨者)圖後
(離騷不顧難以丨丨兮五子用失乎家衖)奉後(枚乘七𤼵越女侍前齊姬丨丨)紹後(揚雄趙充國頌昔周之宣有方有虎)
(詩人歌功乃列于雅在漢中興充國作武赳赳桓桓亦丨厥丨曹植碑乃建宗室以丨厥丨)傳後(班固靳歙銘金龜章德建)
(號丨丨魏文帝與吳質書偉長著中論二十餘篇成一家之言辭義典雅足丨于丨此子為不朽矣韓愈柳子厚墓誌銘然子厚斥)
(不久窮不極雖有出於人其文學辭章必不能自力以致必丨於丨如今無疑也)示後(王延夀魯靈光殿賦惡以誡世善以)
(丨丨又李商隐詩公之斯文不丨丨曷與三五相攀追)戒後(崔駰酒箴豐侯沈酒荷甖負缶自戮於世圖形丨丨)哨後
(馬融廣成頌鷙獸毅虫倨牙黔口大匈丨丨)樹後(仲長統樂志論場圃築前果園丨丨)忤後(荀悦文或利於上不利於)
(下或便於左不便於右或合於前而丨於丨)昆後(蔡邕胡公碑仰䆳古耀丨丨)掎後(陳琳檄大軍汎黃河而角其前)
(荆州下宛葉以丨其丨)不後(曹植表觀陛下之所拔授若以臣為異姓竊自料度丨丨朝士矣)意後(傅咸詩得意忘)
(言言在丨丨)短後(張協七命樵夫恥危冠之飾輿臺笑丨丨之服蘇軾詩麻鞋丨丨隨獵夫)捎後(傅休奕走狗賦修頸)
(闊腋廣前丨丨)繁後(陸機羽扇賦昔者武王玄覽造扇於前而五明安衆世丨於丨)急後(王羲之題筆陣圖後若欲學草)
(書須緩前丨丨字體形勢状等蟲蛇相鈎連不斷)著後(石崇金谷序列叙時人官號姓名年紀又寫詩丨丨後之好事者其)
(覽之哉)扇後(潘尼安身論朝有彈冠之朋野有結綬之友黨與熾其前榮名丨其丨握權則赴者鱗集失寵則散者瓦解又)
(僧法宣詩舞袖風前舉歌聲丨丨嬌)醉後(陶潛飲酒詩序既丨之丨輙題數句自娛張說奉和花萼樓宴詩丨丨傳嘉惠樓前)
(舞聖慈李白銅官山丨丨詩我愛銅官樂千年未擬還要須回舞袖拂盡五松山東坡題醉草吾丨丨能作大草醒後自以為不及)
(然醉中亦能作小楷此乃為奇耳)疊後(孔稚珪表樅金龍吹欎其前鳴笳鳳管丨其丨)陳後(陳後主詩文學且列筵羅)
(綺令丨丨)立後(庾信表存人之國大於救人之災丨人之丨重於封人之墓)别後(庾信延陵季子遇徐君讚人非丨丨)
(心許生前長松雖合寶劎猶懸張佖詩門掩落花人丨丨窗含殘月酒醒時僧至仁送愚仲和尚詩山隂丨丨道偏腴海上歸來興)
(不孤)補後(隋煬帝疏文已悔於前須丨於丨)鴈後(薛道衡詩人歸落丨丨思𤼵在花前劉眘虚送韓平兼寄郭微詩即)
(為臨水處正值歸丨丨陸游詩今年盍歸哉匆落春丨丨)邁後(陸卭樂章教聲惟被丨丨光前)覺後(唐太宗魏徵碑昔殷)
(宗得良弼於夢中今朕失賢臣於丨丨)制後(徐賢妃諫太宗息兵罷役疏作法於儉猶恐其奢作法於奢何以丨丨)歲
後(張說酬韋祭酒詩丨丨寒初變春前芳未開)霽後(儲光羲詩凉氣生丨丨皮日休小桂詩影澹雪丨丨香汎風和時陸)
(龜蒙詩須是古壇秋丨丨静焚香炷禮寒星馬戴詩萬木秋丨丨孤山夕照深李中詩誰當秋丨丨獨聽月明中又韓偓詩更得今)
(宵開丨丨九衢車馬未妨行)向後(岑參詩却使黃鷹翻丨丨皮日休惜春詩以前雖被愁將去丨丨須教酒領來)躓後
(韓愈進學解公不見信于人私不見助于友跋前丨丨動輙得咎)衆後(韓愈送窮文利居丨丨責在人先李頻詩徒隨丨人)
(丨擬老一生中)守後(韓愈元和聖德詩韋臯去鎮劉闢丨丨)殿後(王建詩一山星月霓裳動好字先從丨丨來又陸龜)
(蒙詩并包數公才用心丨厥丨)今後(賈島詩追琢垂丨丨敦龐得古初)卧後(李商隐詩散時簾隔露丨丨幕生波)謝
後(温庭筠詩篋裏詩書疑丨丨夢中風貌似潘前)蠶後(李頻詩沙渚漁歸多濕網桑林丨丨盡空條)齋後(許渾詩講)
(時開院去丨丨下簾眠崔塗詩磬絶朝丨丨香焚古寺前)溉後(薛能新竹詩欄邊匠去朱猶濕丨丨魚浮穴暗開)報後
(薛能詩丨丨功何患投壺論素精)春後(皮日休詩雨來蓴菜流船滑丨丨鱸魚墜釣肥劉得仁詩密樹纔丨丨深山在目前)
湖後(皮日休詩丨丨釣筒移夜雨竹傍眠几側晨風)雨後(陸龜蒙詩時當暑丨丨氣象仍欎密虞集題南野亭詩莫嗟韋)
(曲花無賴留擅終南丨丨青李逸民和河上修橋詩雲間隐隐堆螺髻丨丨鱗鱗漲鴨頭又張喬詩一夜江潭風丨丨九華晴望倚)
(天秋)臘後(李山甫柳詞游人若要春消息直向江頭丨丨看司空圖詩今冬丨丨無殘日故國燒來有幾家)論後(周朴)
(詩物得居來正人經丨丨賢)荒後(張喬詩邊海故園丨丨賣入關玄髮夜來衰崔塗詩見說經丨丨田園半屬人)戰後
(張喬詩故里行人丨丨疎青崖萍寄白雲居溫庭筠詩一從征丨丨故社幾人歸曹松詩任官征丨丨度日寄閒身)餐後(項斯)
(題湖上顧氏新居詩故從丨丨出多是夜深歸)子後(韋莊詩雪向寅前凍花從丨丨春蘇軾文子有令子將大丨丨)歉後
(鄭谷詩丨丨為羈客偷安且放吟)社後(鄭谷詩野濕禾中露村閒丨丨天)醒後(鄭谷詩半床斜月醉丨丨惆悵多於)
(未醉時熊皎詩厭聽啼鳥夢丨丨慵掃落花春盡時韓偓詩惜春連日醉昏昏丨丨衣裳見酒痕)雪後(羅鄴詩十里溪山新)
(丨丨千家襟袖曉寒生李存送徐典史歸四明詩細雨堂前酒初梅丨丨吟)燒後(鄭凖詩人語獨耕丨丨嶺鳥飛斜沒望中)
(烟)碾後(徐鉉新茶詩丨丨香彌遠烹來色更鮮)蹺後(丁謂蹴踘詩鷹鶻騰雙眼龍蛇繞四肢躡來行數步丨丨立多)
(時)擁後(歐陽修晝錦堂記旗旄導前騎卒丨丨)善後(蘇軾詩謀初要百慮丨丨乃萬全)跋後(王十朋詩十韻)
(殷勤為丨丨)吳後(柳貫題畫詩盧前丨丨筆鋒勁注盧謂盧楞伽吳謂吳道子)
周公後(書惟告丨丨其丨又王命丨丨丨又周禮天官太宰生以馭其福注生猶養也賢臣之老者王有以養之成王封伯)
(禽于魯曰生以養周公死以為丨丨丨是也又書予小子其退即辟于丨命丨丨)即政後(詩譜行葦云曾孫維主周公攝)
(政之時成王為孺子養老之事周公所為行葦言成王為主則在丨丨之丨也)制禮後(詩譜詩者樂章二雅為正經變者雖)
(亦播于樂所用或隨事𩔖而歌又在丨丨之丨樂不常用故鄭于變雅下不言所用)六月後(詩譜大雅民勞小雅丨丨之丨)
(皆謂變雅美惡各以其時正之次也)未為後(禮記穆公曰仁夫公子重耳夫稽顙而不拜則丨丨丨也故不成拜哭而起則)
(愛父也起而不私則遠利也又魏文帝詔天下未寧須要良臣以鎮邊境如其無事乃還鳴玉丨丨丨也)少傅後(禮記立太)
(傅少傅以養之欲其知父子君臣之道也太傅在前丨丨在丨)黃帝後(禮記武王克殷反商未及下車而封丨丨之丨于薊)
(封帝堯之後于祝封帝舜之後于陳)弟子後(春秋序疏劉歆以為左丘明好惡與聖人同親見夫子而公羊榖梁在七十二)
(丨丨丨傳聞之與親見其詳略不同)令德後(左傳吳公子札來聘請觀于周樂為之歌唐曰思深哉其有陶唐氏之遺民乎)
(不然何憂之遠也非丨丨之丨誰能若是)伍於後(左傳晉中行穆子敗無終及羣狄于太原將戰魏舒乃毁車以為行為五)
(陳以相離兩于前丨丨丨專為右角參為左角偏為前拒以誘之)君子後(左傳鄭游吉如晉梁丙與張趯見之張趯曰晉)
(將失諸侯諸侯求煩不獲二大夫退子太叔告人曰張趯有智其猶在丨丨之丨乎疏譏其無隐諱)異姓後(左傳周之宗盟)
(丨丨為丨)大夫後(論語以吾從丨丨之丨不可徒行也盧象和張使君宴加朝散詩言從丨丨丨用答聖人心)陳蔡
後(史記管蔡世家楚平王初立欲親諸侯故復立丨丨丨)當統後(後漢書安帝紀詔建武元功二十八將無嗣絶世若)
(犯罪奪國其子孫應丨丨丨者分别署狀上)主簿後(後漢書仇覽傳考城令王煥署為主簿謂覽曰枳棘非鸞鳳所棲百)
(里豈大賢之路今日太學曳長裾飛名譽皆丨丨丨耳以一月奉勉助為資幸卒景行注卒終也)少昊後(後漢書逸民傳)
(梁鴻父讓王莽時為城門校尉封修遠伯使奉丨丨丨)存趙後(魏志鍾會傳楚思子文之治不滅鬭氏之祀晉錄成宣之)
(忠用丨丨氏之丨)樂毅後(晉書明帝紀詔曰昔周武克殷封比干之墓漢高過趙錄丨丨之丨追顯既往以勸將來也)
疎廣後(晉書束晳傳晳字廣微漢太子太傅丨丨之丨也王莽末廣曾孫孟達避難自東海徙居沙鹿山南因去疎之足遂)
(改姓焉)郊居後(南史劉杳傳杳著林庭賦王僧孺見而歎曰丨丨以丨無復此作)援山後(宋史曹彬傳賀令圖)
(等言契丹主少請乘釁取幽薊遂遣彬與崔彦進米信自雄州田重進趣飛狐潘美出鴈門約期齊舉將𤼵上謂之曰潘美之師但)
(先趣雲應卿等以十萬衆聲言取幽州且持重緩行不得貪利彼聞大兵至必悉衆救范陽不暇丨丨丨矣)瞠乎後(莊子)
(顔淵問於仲尼曰夫子步亦步夫子趨亦趨夫子馳亦馳夫子奔逸絶塵而回丨若丨丨矣)長成後(顔氏家訓人生小幼)
(精神專利丨丨已丨思慮散逸固須早教勿失機也)詩人後(文心雕龍自風雅寢聲莫或抽緒奇文欎起其離騷哉固已軒)
(翥丨丨之丨奮飛辭家之前豈去聖之未遠而楚人之多才乎)人採後(全唐詩話張林為詩小巧多採景于園林亭沼云菱)
(葉乍翻丨丨丨芰荷初沒舸行時亦佳句也)惟恐後(司馬相如諭巴蜀父老檄邊郡之士聞烽舉燧燔皆攝弓而馳荷兵)
(而走流汗相屬丨丨居丨)僬僥後(蔡邕短人賦序侏儒短人丨丨之丨出自外域戎狄别種)唐叔後(蔡邕太尉楊公)
(碑公諱秉字叔節宏農華隂人其先蓋周武王之穆晉丨丨之丨也末葉以支子食邑于楊因氏焉)賢者後(魏武帝修盧植)
(墳墓令故北中郎將盧植名著海内學為儒宗士之楷模乃國之楨幹也春秋之義丨丨之丨有異于人敬遣丞掾修墳墓并致薄)
(醊以彰厥德)萬年後(魏武帝令性不信天命之事恐妄相忖度每用耿耿常用語妻妾顧我丨丨之丨汝曹皆當出嫁欲)
(令傳道吾心使他人皆知之孤此言皆肝膈之要也又阮瑀詩自知百年後堂上生旅葵)簡墨後(夏侯湛抵疑隨羣班之次)
(伏丨丨之丨)三季後(陶潛詩愚生丨丨丨慨然念黃虞蘇軾詩遼哉廣桑君獨顯丨丨丨)花落後(梁簡文帝聽早)
(蟬詩草歇鶗鳴初蟬思丨丨丨薛能詩閒景夜開丨丨丨濕香風好雨來時又李中詩一宵風雨花飛後萬里鄉關夢自通又高啟)
(詩重來莫在花開後擬聽狂歌醉幾朝)欹器後(魏收枕中篇漏巵在前丨丨留丨)青鳬後(張正見詩鷁泛丨丨)
(丨雞鳴白露前)春晚後(隋煬帝望江南詩綿拂行人丨丨丨絮飛晴雪暖風時)千載後(王績敘志詩直置百年内)
(誰論丨丨丨)雲雷後(王績詩逮承丨丨丨欣逢天地初又杜牧詩城頭晚鼓雷霆後橋上游人笑語多)鴛鷺後
(沈佺期詩昔陪丨丨丨)濯枝後(蘇味道詩還從丨丨丨來應洗兵辰)清明後(張說詩入關正投寒食前還京遂落)
(丨丨丨李建勲詩愁見丨丨丨紛紛蓋地紅)賈馬後(杜甫進鵬賦表今丨丨之丨得排金門上玉堂者甚衆矣惟臣衣不)
(蓋體常寄食於人奔走不暇祇恐轉死溝壑安敢望仕進乎)丞相後(杜甫詩君隨丨丨丨我住日華東)張王後
(杜甫詩未知丨丨丨誰並百代則)戎馬後(杜甫詩我衰太平時身病丨丨丨)討燕後(儲光羲登戲馬臺詩君不)
(見宋公杖鉞丨丨丨英雄踴躍争趨走)回心後(皇甫冉詩借問丨丨丨賢愚去幾何)辭官後(皇甫冉詩潘郎作賦)
(年陶令丨丨丨又李商隐詩陶令棄官後仰眠書屋中)七祖後(錢起詩仍聞丨丨丨佛子繼調御)看心後(錢起)
(詩大士丨丨丨中宵清漏長)開書後(白居易詩故情歡喜丨丨丨舊事思量在眼前又于武陵詩舊國寄書後凉天逢鴈)
(來)三杯後(白居易詩展眉只仰丨丨丨代面惟憑五字中)潮平後(趙嘏詩月當軒色丨丨丨鴈斷雲聲客起初又)
(劉滄詩海門烟樹潮歸後江面山樓月照時)旌旗後(趙嘏詩不知貴擁丨丨丨猶暇憐詩愛酒無)貞觀後(杜牧)
(詩况自丨丨丨命官多儒臣)九秋後(杜牧詩江山丨丨丨風月六朝餘)秋風後(杜牧詩草木丨丨丨山川落照)
(時)一祝後(杜牧寄小姪阿宜詩顧爾丨丨丨讀書日日忙)賦成後(李商隐詩一自高唐丨丨丨楚天雲雨盡堪疑)
丹霜後(李商隐詩崇文館裏丨丨丨無限紅梨憶校書)傳衣後(李商隐詩自蒙半夜丨丨丨不羡王祥得佩刀)初
晴後(李商隐詩客散丨丨丨僧來不語時又劉得仁詩近甸新晴後高人得意時)除煩後(李商隐詩絳雪丨丨丨霜)
(梅取味新)聞鐘後(温庭筠詩窗間半偈丨丨丨松下殘碁送客廻李洞詩半夜丨丨丨渾身帶雪歸又李建勲詩人歸遠岫)
(疎鐘後雪打高杉古屋前又高蟾詩重門深鎖禁鐘後月滿驪山宫樹秋)秋霖後(李頻詩月過丨丨丨光應夜夜清)成
政後(李頻詩不知丨丨丨誰是得為隣)秋夢後(許渾詩茶香丨丨丨松韻晚吟時又李中詩猿聲鄉夢後月影竹窗)
(中)三國後(許渾詩戈鋋丨丨丨冠蓋六朝中)還家後(方干詩料想丨丨丨休吟行路難)欹眠後(方干)
(詩落葉丨丨丨孤砧倚望間)行化後(方干詩惟應丨丨丨吟句上雲樓)春半後(方干詩籍地落花丨丨丨打窗)
(斜雪夜深時)知命後(方干詩顔巷蕭條丨丨丨膺門感激受恩時)研茗後(皮日休詩乃翁丨丨丨中婦拍茶歇)
吟倦後(皮日休詩桐木布温丨丨丨桃花飯熟醉醒前又熊皎詩寒暄吟罷後猶喜話天台)齋散後(皮日休佛鉢詩)
(拘律樹邊丨丨丨提羅花下洗來時又李中詩笙歌筵散後風月夜長時)圖山後(陸龜蒙詩若非宗測丨丨丨即是韓康賣)
(藥回)零落後(陸龜蒙開筍園詩更待錦苞丨丨丨粉環高下挶煙寒)默禱後(陸龜蒙詩丨丨三真丨高吟十字還)
文景後(陸龜蒙詩及漢丨丨丨鴻生方鋠槻)諸花後(李羣玉詩芙蓉為芳菲木落丨丨丨)辭泥後(李羣玉龜)
(詩曳尾丨丨丨支牀得水初)賢相後(鄭谷詩贊善丨丨丨家藏名畫多)兵役後(鄭谷詩秣陵丨丨丨舊業半成)
(蕪)清和後(鄭谷詩綠槐隂合丨丨丨)黃梅後(鄭谷詩江樓客恨丨丨丨村落人歌紫芋間)小還後(項斯)
(詩從服丨丨丨自疑身解飛)安親後(張喬詩遠想丨丨丨秋風夢不驚)顓頊後(張喬詩先生丨丨丨得道自何)
(人)蕪沒後(張喬詩草堂丨丨丨來往問樵翁)梅繁後(張喬詩野白丨丨丨山明雨散初)日落後(劉駕)
(詩醉卧芳草間酒醒丨丨丨)林凋後(許棠菊詩𤼵在丨丨丨繁當露冷時)羣彦後(許裳詩徒陪丨丨丨自苦此生)
(前)安撫後(李洞詩大州丨丨丨萬戸解衣眠)抽鎖後(李洞詩塵擁蜀城丨丨丨此中猶夢在江湖)僧歸
後(崔塗詩月上丨丨丨詩成客夢中)投筆後(崔塗詩看取不成丨丨丨謝安功業復何如)三更後(劉得仁詩)
(窗前月過丨丨丨細竹吟風似雨微張本詩一杯寒露丨丨丨誰信幽人更苦心又程鉅夫詩燭撤宫蓮三鼔後)歸仙後
(劉得仁詩自爾丨丨丨經秋乂過春又徐夤詩吹笙緱嶺登仙後東注清流豈有窮)丹熟後(劉得仁詩定知丨丨丨無姓亦)
(無名)星沉後(曹松詩鳥轉丨丨丨山分雪薄時)遐宣後(曹松送胡中丞使日東詩渥澤丨丨丨歸期抵萬金)聽
猿後(馬戴詩若丨清丨丨應多白髮生)出定後(馬戴詩雲房丨丨丨嶽月在池西)傳香後(馬戴送僧詩一)
(自丨丨丨名山願卜鄰)朝廻後(雍陶詩禁掖丨丨丨林園勝賞時又吳融詩不知奉詔朝天後誰此登臨看月明)秋
時後(雍陶詩山寺丨丨丨僧家夏滿時又杜荀鶴詩沿溪摘果霜時後出竹吟詩月上初)經難後(雍陶詩自從丨丨丨)
(吟苦似猿聲)船𤼵後(黃滔詩江上月明丨丨丨花間日暮信廻時)鴻到後(黃滔詩况是楚江丨丨丨可堪西望)
(𤼵孤舟又許棠詩磧鴻來每後朝日見常先)聽榜後(黃滔詩桂苑五更丨丨丨蓬山二月看花開)睇望後(孫魴)
(詩徒令丨丨丨不復見王孫)留語後(李遠失鶴詩華表柱頭丨丨丨更無消息到如今)頭白後(高蟾詩為問金)
(烏丨丨丨人間流水却回無)論文後(韋莊詩意合丨丨丨心降得句初)成蜜後(羅隐詩採得百花丨丨丨不知)
(辛苦為誰甜)三冬後(羅隐詩才憐曼倩丨丨丨藝許由基一箭中)梅折後(羅隐詩樓上酒闌丨丨丨馬前山好)
(雪晴初)粧成後(羅虬詩紅兒被掩丨丨丨含笑無人獨立時)聽角後(杜荀鶴詩五更丨丨丨一葉渡江時)羣
静後(杜荀鶴詩坐當丨丨丨吟到月沉時)拜親後(杜荀鶴詩苑堂丨丨丨特地淚雙垂)中年後(韓偓詩白髭兄)
(弟丨丨丨瘴海程途萬里長又還似妖姬長年後酒酣雙臉却微紅)更衣後(韓偓詩香瓣丨丨丨釵梁攏鬢新)醺酣
後(韓偓詩吳娃越艷丨丨丨)枝空後(徐鉉柳枝詞假饒葉落丨丨丨更有梨園笛裏吹)違離後(徐鉉詩笙歌隐)
(隐丨丨丨烟水茫茫悵望中)分襟後(徐鉉詩去載丨丨丨尋聞在建安)多情後(徐鉉詩那知年長丨丨丨重凭)
(欄干一獨吟)踏青後(梅堯臣詩細籠芳草丨丨丨欲打梨花寒食時)衣冠後(蘇軾詩尚書清節丨丨丨處士風流)
(水石間)正始後(蘇軾詩風流豈落丨丨丨甲子不數義熙前)雪消後(蘇軾詩去歲游新堂春風丨丨丨)忠
烈後(蘇軾詩大夫丨丨丨高義金石貫)天竺後(蘇軾詩靈隐前丨丨丨兩澗春淙一靈鷲)庚子後(蘇軾詩豈)
(意日斜丨丨丨忽驚歲在己辰年)簪紱後(秦觀詩先生丨丨丨世系本緜瓜)丈人後(王十朋詩休論生天與作)
(佛靈運甘居丨丨丨)挂冠後(王十朋詩凖擬他年丨丨丨飄然杖履白雲間)重爻後(朱子詩潛心雖在丨丨丨著眼)
(何妨未畫前)籛仙後(葛長庚詩公本丨丨丨緣何出自閩)風定後(劉秉忠詩千里波光丨丨丨)開闢後
(揭徯斯題桃源圖詩劉王丨丨丨秦晉有無中)碧林後(耶律楚材和香山居士詩何日遂初心營居丨丨丨)孫山後
(宋濂詩顧予坎壈姿甘落丨丨丨)下車後(王禕詩煩君丨丨丨為我薦一巵)䕫龍後(袁凱詩將隨丨丨丨祇肅)
(謁重關)蹶張後(陶望齡帝京篇七貴豪侈何不有材官導前丨丨丨)
居室為後(禮記君子將營宫室宗廟為先廐庫為次丨丨丨丨)不為物後(史記太史公自序不為物先丨丨丨)
(丨故能為萬物主)拾遺於後(漢書東方朔傳太公為將軍畢公高丨丨丨丨)牛繼馬後(晉書元帝紀初元石)
(圖有丨丨丨丨故宣帝深忌牛氏遂為二榼共一口以貯酒帝先飲佳者而以毒酒鴆其將牛金而恭王妃夏侯氏竟通小吏牛氏)
(而生元帝)
柳(力久切木名說文作桺小楊也又姓)
韻藻折柳(詩丨丨樊圃狂夫瞿瞿三輔黃圖霸橋在長安東跨水作橋漢人送客至此橋丨丨贈别唐詩紀事雍陶典陽)
(安送客至情盡橋問其故左右曰送迎之情止此故名陶命筆為一詩云從來只有情難盡何事名為情盡橋自此改名為丨丨任)
(他離恨一條條按樂府古題有丨楊丨曲梁元帝賦已寤歌于丨丨復行吟而採蓮李白詩笛中聞丨丨春色未曾看晁冲之詩戍)
(角斷落梅羌笛起丨丨)翣柳(周禮天官縫人衣丨丨之材釋文丨即方扇是也丨即帷荒是也二者皆有材縫人以綵繒衣)
(纏之乃後張飾于其上故云衣丨丨之材也張華册文銘旌樹表丨丨雲敷)蒲柳(爾雅楊丨丨疏楊一名丨丨生澤中可為)
(箭笴北史韋世康傳世康性恬素不以得喪于懷在絳州與子弟曰霜早梧楸風先丨丨年不待暮有疾便辭晉書顧悦之傳悦之)
(與簡文同年而髮早白帝問其故對曰松柏之姿經霜猶茂丨丨常質望秋先零馬融廣成頌樹以丨丨被以綠莎李白長歌行秋)
(霜不惜人倏忽侵丨丨杜甫枯椶詩交横集斧斤凋喪先丨丨)把柳(孟子性猶丨丨也注丨丨柜柳也一曰把木名也汝南先)
(賢傳鄭敬居于蟻陂之陽以漁釣自娛常方坐于陂側以蒹葭為席隨丨丨之隂黃庭堅詩安能詭隨人曲折作丨丨)柜柳
(見上馬融廣成頌椿梧栝柏丨丨楓楊柜一作櫸杜甫詩櫸柳枝枝弱枇杷樹樹香)高柳(漢書地理志代郡縣丨丨西部都尉)
(治山海經丨丨在代北后稷之葬山水環之在氐國西水經注丨丨在代中其山重巒叠巘霞舉雲高連山隐隐東出遼塞庾信司)
(馬裔誌銘築塞長榆營軍丨丨又陸機詩凉風繞曲房寒蟬鳴丨丨梁簡文帝詩翠鬛藏丨丨紅蓮拂水衣王僧孺詩徙帷轢輕筠)
(移鑾拂丨丨儲光羲詩丨丨三五株可以獨逍遥李頎詩幅巾望南山長嘯對丨丨杜甫詩眷眷章梓州開筵俯丨丨温庭筠謝公)
(墅歌鳩眠丨丨日方融綺榭飄颻紫庭客)細柳(漢書周亞夫傳河内守亞夫為將軍軍丨丨上自勞軍之丨丨軍天子先驅至)
(不得入北史越王侗傳大隋則天法地混一華戎東暨蟠木西通丨丨前踰丹徼後越幽都三輔黃圖丨丨觀在長安西北三輔舊)
(事云漢文帝大將軍周亞夫軍於丨丨今呼古徼是也論衡儒者論日旦出扶桑暮入丨丨扶桑東方地丨丨西方野也西京賦東)
(至鼎湖邪界丨丨摯虞漢文帝贊按轡丨丨抑尊成軍梁元帝賦猶從戎于丨丨若驅馬于長榆徐悱白馬篇占兵出丨丨轉戰向)
(樓蘭庾信燕歌行自從將軍出丨丨蕩子空牀難獨守又西京雜記枚乘為柳賦曰階草漠漠白日遲遲吁嗟丨丨流亂輕絲劉楨)
(詩丨丨夾道生方塘含清源杜甫哀江頭江頭宫殿鎖千門丨丨新蒲為誰綠)仆柳(漢書劉向傳孝昭帝時冠石立于泰山丨)
(丨起于上林而孝宣帝即位今王氏先祖墳墓其梓柱生枝葉扶疎上出屋根垂地中雖立石起柳無以過此之明也)起柳
(見上王儉樂章丨丨獻祥百堵興詠)官柳(晉書陶侃傳侃嘗課諸營種柳都尉夏施盗丨丨植之于已門侃後見駐車問曰此)
(是武昌西門前柳何因盗來施惶怖謝罪梁元帝早蟬詩早飲三危露時蔭五丨丨杜甫詩市橋丨丨細江路野梅香蔡松年詩丨)
(丨未搖落蓮荇香濛濛又周必大寄胡邦衡賜茗詩只恐春從丨丨動樂天還欲醉精淳自注丨丨邦衡侍婢名)五柳(晉書)
(陶潛傳嘗著丨丨先生傳以自况曰先生不知何許人不詳姓字宅邊有丨丨樹因以為號焉庾肩吾謝東宫賜宅啓交垂丨丨若)
(元亮之居夾石雙槐似安仁之縣王維詩傾倒強行行酣歌歸丨丨李頎詩妻子歡如丨株丨雲山老對一牀書)古柳(南史)
(劉巘傳巘兄弟三人共處蓬室一間習業不廢丹陽尹袁粲于後堂夜集聞而請之指聽事前丨丨樹謂巘曰人謂此是劉尹時樹)
(每想高風今復見卿清德可謂不衰矣三峰集李固言未第時行丨丨下聞有彈指聲因問之柳荅曰吾柳神九烈君已用柳汁染)
(子衣矣果得藍袍當以棗糕祀我未幾及第馬臻詩浮雲無停隂霽色破丨丨)緝柳(梁書王僧孺傳照螢映雪編蒲丨丨)二
柳(隋書柳機傳初機在周與族人昂俱歴顯要及此機昂並為外職楊素時為納言方用事素戲機曰丨丨俱摧孤楊獨聳)瑞
柳(唐書吕渭傳中書省有古柳建中末枯死德宗自梁還復榮茂人以為丨丨渭令貢士賦之陳詡西掖丨丨賦彼衆芳之已歇)
(我獨秋而始盛豈固異于常材寔願貞乎景命)堤柳(荆州記緣城丨邊悉植細丨絲條散風清隂交陌江總昆明池詩蟬噪金)
(丨丨鷺飲石鯨渡沈佺期詩岸花緹騎遶丨丨幔城開温庭筠詩西州曲丨丨東府舊池蓮陳基詩綠愛蘇丨丨紅依庾幕蓮)編
柳(楚國先賢傳孫敬在太學丨丨為簡以寫經睡則懸頭于梁江總建初寺瓊法師碑東山北山之部貫花散花之句竝丨丨成)
(簡題蒲就業)插柳(荆楚歲時記江淮間寒食日家家折柳插門今州里風俗望日祭門先以楊柳枝插門隨枝所指以酒餔)
(飲食祭之劉克莊清明詩寂寂柴門村落裏也教丨丨記年華)人柳(三輔故事漢苑中有柳狀如人形號曰丨丨一日三眠三)
(起李商隐詩豈如河畔牛星隔歲止聞一過不比禁中丨丨終朝剰得三眠)花柳(文昌雜錄杜甫晚出左掖詩云退朝花底)
(散歸院柳邊迷乃知唐朝殿前種丨丨今殿庭唯對植槐楸欎欎然有嚴毅之氣李白詩昔在長安醉丨丨五侯七貴同杯酒杜甫)
(詩步屧隨春風村村自丨丨蘇軾詩十里長亭聞鼔角一川秀色明丨丨)衰柳(冷齋夜話集句貴拙速而不貴巧遲如前輩曰)
(晴湖勝鏡碧丨丨似金黃人以為巧然皆疲費精力積日月而後成謝朓詩丨丨尚沉沉凝露方泥泥庾信詩穿荷低晚蓋丨丨挂)
(殘絲王維詩新家孟城口古木餘丨丨杜牧詩斜日挂丨丨凉風生座隅)岸柳(梁簡文帝詩丨丨垂長葉忩桃落細跗又水苔)
(隨纜聚丨丨拂舟垂杜牧詩楚丨丨何窮别愁紛若絮李商隐詩丨丨兼池綠園花映燭紅李羣玉詩霜剪别丨丨香枯北池蓮)
垂柳(梁元帝樂府巫山巫峽長丨丨復垂楊庾信行雨山銘横藤礙路丨丨低人王維詩君家御溝上丨丨夾朱門范成大詩)
(麯塵欲暗垂丨丨醅面初明淺淺波)子柳(禮記丨丨之母死子碩請具丨丨曰何以哉子碩曰請粥庶弟之母丨丨曰如之何)
(其粥人之母以葬其母也不可按泄柳字丨丨魯叔仲皮之子也說苑繆公聞丨丨賢往見之丨丨閉門不納又左傳鄭六卿餞宣)
(子于郊宣子曰二三君子請皆賦起亦以知鄭志丨丨賦蘀兮注丨丨印段之子印癸也)泄柳(見上孟子丨丨申詳無人乎繆)
(公之側則不能安其身范成大詩門闌終丨丨尸祝漫庚桑)
日在柳(禮記季夏之月丨丨丨)補闕柳(宋史辛仲甫傳入拜補闕出知彭州先是州少種樹暑無所休仲甫課民)
(栽柳蔭行路郡人德之名為丨丨丨)春月柳(世說有人嘆王恭形貌者云濯濯如丨丨丨眺冲之和十二兄詩孰云醉無度)
(婉婉丨丨丨)王恭柳(見上李商隐詩諸生箇箇丨丨丨從事人人庾杲蓮)章臺柳(全唐詩話韓翃有寵姬柳氏從)
(辟淄青置之都下數歲寄詩曰丨丨丨章臺柳昔日青青今在否縱使長條似舊垂也應攀折他人手柳答曰楊柳枝芳菲節可恨)
(年年贈離别一葉隨風忽報秋縱使君來豈堪折李白詩丨丨折楊丨春日路傍情錢惟演詩走馬丨丨丨停車陌上桑)朱門
柳(李適詩輕絲半拂丨丨丨細纈全披畫閣梅杜牧詩遥憶丨丨丨别離應更頻)
增楊柳(詩昔我往矣丨丨依依唐書五行志永淳後民歌曰丨丨楊柳漫頭駝白虎通庶人無墳樹以丨丨開河記虞世基)
(請用垂柳栽于汴渠兩堤上帝御筆寫賜垂柳姓楊曰丨丨也古樂府暫出白門前丨丨可藏烏沈約詩無事逐梅花空教信丨丨)
(庾信馬射賦落花與芝蓋同飛丨丨共春旗一色杜甫吹笛詩故園丨丨今搖落何得愁中却盡生白居易詩櫻桃樊素口丨丨小)
(蠻腰薛能丨丨詞纖腰舞盡春丨丨未有儂家一首詩)菀柳(詩丨彼丨斯鳴蜩嘒嘒又有丨者丨不尚息焉應璩文逍遥陂)
(塘之上吟咏丨丨之下)廬柳(左傳晉師軍于丨丨退軍于郇)河柳(爾雅檉丨丨注今河旁赤莖小楊何遜七召丨丨垂)
(葉山榴𤼵英江總詩岸綠開丨丨池紅照海榴馬定國詩去年高唐别丨丨搖風枝)澤柳(爾雅旄丨丨疏柳生澤中者别名旄)
(通志柳曰天棘把柳亦曰丨丨)桑柳(爾雅丨丨醜條疏醜𩔖也丨丨之𩔖皆阿那垂條)扶柳(史記吕后紀封吕平為丨)
(丨侯注丨丨故城在冀州信都縣西三十里澤中多柳故曰丨丨)廣柳(史記季布傳布將兵數窘漢王項羽滅高祖購求布)
(千金布匿濮陽周氏乃髠鉗布衣褐衣置丨丨車中與其家僮數十人之魯朱家所賣之顔氏家訓伍員之託漁舟季布之入丨丨)
(孔融之藏張儉孫嵩之匿趙岐前代之所貴而吾之所行也陸機樂府龍㡛被丨丨前驅矯輕旗温庭筠詩頑童逃丨丨羸馬卧平)
(蕪劉筠詩鉗奴藏丨丨劍騎騁長楸)長柳(漢書藝文志黃帝丨丨占夢十一卷甘德丨丨占夢二十卷庾信齊王憲碑飛風丨)
(丨月角星眉莫不吟誦在心撰成于手)曲柳(晉書穆帝紀石季龍使其將石寧麻秋等伐凉州次于丨丨)斷柳(晉書)
(五行志咸和九年吳縣吳雄家有死榆樹是日因風雨起生與漢上林丨丨起生同象杜甫詩天風隨丨丨客淚墮清笳劉基詩殘)
(花丨丨虚歸計遠水他山聚客愁)楓柳(晉書孫綽傳所居齋前種一株松恒自守護鄰人謂曰樹子非不楚楚可憐但恐永)
(無棟梁日耳綽曰丨丨雖復合抱亦何所施耶竇臮述書賦彦回無節筆翰亦爾决利不拘足用而已如拔丨丨抑亦杞梓)鍛
柳(晉書嵇康傳性絶巧而好丨宅中有一丨樹甚茂乃激水圜之每夏月居其下以鍛蘇軾詩既似蠟屐阮又如丨丨嵇)堯
柳(晉書苻健載記桓温趍長安健遣其子萇率衆五萬距温于丨丨城宋文帝受命頌南通舜梧北平丨丨)槐柳(晉書苻堅)
(載記關隴清晏百姓豐樂自長安至于諸州皆夾路樹丨丨二十里一亭四十里一驛旅行者取給于途工商貿販于道薛逢詩丨)
(丨隂隂五月天)桐柳(南史齊宗室傳會稽孔珪家起園列植丨丨多構山泉殆窮真趣衡陽王鈞往遊之)檉柳(唐書吐蕃)
(傳娑川之南百里臧河所流河之西南地如砥原野秀沃夾河多丨丨)榆柳(宋史河渠志咸平三年申嚴盗伐河上丨丨之)
(禁又凡伐蘆荻謂之芟伐山木丨丨枝葉謂之梢管子其丨其丨其檿其桑陶潛詩丨丨蔭後園桃李羅堂前謝朓高松賦豈丨丨)
(之比性指冥椿而等齡庾信小園賦欹側八九丈縱横數十步丨丨兩三行梨桃百餘樹蘇軾詩誰人肯携酒共醉丨丨村)栽
柳(宋史河渠志淮東提舉陳損之言自高郵興化至鹽城縣其隄岸傍開一新河以通舟船仍存舊堤以捍風浪丨丨十餘萬株)
(數年後堤岸亦牢亦可備修補之用)植柳(宋史陳堯佐傳堯佐知河南府徙并州汾水暴漲為築堤丨丨數萬本作柳溪民頼)
(其利)白柳(山海經沃民之國爰有丨丨)栘柳(古今注栘楊亦曰丨丨亦曰蒲栘)空柳(琴操昔思革子尹文子叔)
(儋子相與為友聞楚成王賢俱往見之至嶔巖之間率逢飄風暴雨共伏于丨丨之下衣寒糧乏自度不能俱活以革子為賢乃共)
(衣糧與之二子遂凍餓而死)夢柳(紀異錄柳宗元自永州至京師詣卜者問命曰余柳姓也昨丨丨樹仆地其不祥乎卜者)
(曰生則柳樹仆則柳木木者牧也君其牧柳州乎卒如其言賈島寄柳宗元詩一宵三丨丨孤泊九秋江)雙柳(唐歴潼關口河)
(潬上有樹數株號為女媧墓天寶十三年因大風吹失所在乾元二年虢州上言河上側近忽聞風雷曉見墳湧出上有丨丨樹各)
(長丈餘成公綏柳賦愍行旅之靡休樹丨丨于道隅)枯柳(宣室志盧虔于古宅中遇柳將軍者騐之乃一丨丨樹蘇軾詩曳杖)
(青苔岸繫船丨丨根劉克莊故宅詩恰則炎炎未百年今看丨丨著疎蟬又郭鈺晴過諶塘詩丨丨橋西曾識面獨回青眼遠相迎)
躤柳(文昌雜錄軍中以端午走馬謂之丨丨)别柳(冷齋夜話唐詩有曰驚蟬移丨丨鬭雀墮閒庭者置静意于喧動中)
(李賀詩丨丨當馬頭官槐如兔目)僵柳(劉向論星孛山崩疏孝昭時有泰山卧石自立上林丨丨復起)觀柳(張衡周天)
(大象賦爰丨丨以及張知周疆之爰啓)井柳(蔡邕青衣賦南瞻丨丨仰察斗機非彼牛女隔于河維)奇柳(曹植藉田)
(賦丨丨夾路名果被園)北柳(曹植樂府南陽栖雙鵠丨丨有鳴鳩)纖柳(應瑒楊柳賦赴陽春之和節植丨丨以承凉)
孤柳(繁欽柳賦有寄生之丨丨託余寢之南隅順肇陽以吐牙因春風以揚敷)園柳(古詩青青河畔草欎欎丨中丨謝靈)
(運詩池塘生春草丨丨變鳴禽劉孝綽詩忽憶丨間丨猶傷江際楓李嶠詩願以西丨丨長間北巖松)青柳(潘岳金谷集詩)
(綠池泛淡淡丨丨何依依杜甫新津北橋樓詩白花簷外朵丨丨檻前梢)夷柳(孫楚反金人銘凡夫貪財烈士徇名盗跖為濁)
(丨丨為清)顔柳(張協洛禊賦主希孔孟賓慕丨丨臨涯咏唫濯足揮手又宣和書譜當時法書之盛如裴休輩尚能追步丨丨)
(蘇軾書黃子思詩集後鍾王之迹蕭散簡遠妙在筆畫之外至唐丨丨始集古今筆法而盡𤼵之天下翕然以為宗師而鍾王之法)
(益微)綠柳(孫綽詩縹芹映流丨丨蔭坂謝靈運詩原隰荑丨丨墟囿散紅桃楊萬里過鉛山江口詩酒家便有江鄉景丨丨梢)
(頭挂玉瓶)素柳(支遁詩望山樂榮松瞻澤哀丨丨)梅柳(陶潛蜡日詩丨丨夾門植一條有佳花杜審言早春詩雲霞出)
(海曙丨丨度江春)塞柳(王融回文詩東關榆暗葉北丨丨分枝杜甫詩丨丨行疎翠山梨結小紅)西柳(梁武帝樂府君)
(如東扶桑妾似丨丨烟)簷柳(梁簡文帝雲陽樓丨丨詩柳枝無極軟春風隨意來温庭筠詩丨丨初黃燕新乳曉碧芊綿過)
(微雨)𡑞柳(梁簡文帝劉顯墓銘丨丨荑春禽寒斂氄)窗柳(梁簡文帝樂府霧暗丨前丨寒疎井上桐祖詠詩鳥雀垂丨丨)
(虹霓出澗雲)壍柳(梁元帝晉安寺碑丨丨朝綠江暉暝紅)密柳(梁元帝詩樓前飄丨丨井上落梧桐)挂柳(蕭子)
(顯詩江東大道日華春垂楊丨丨掃輕塵蘇軾詩落月丨丨看懸珠)種柳(庾肩吾書品論參差倒薤既思丨丨之謠長短懸針)
(復想定情之製韋應物西澗丨丨詩聊將休暇日丨丨西澗濱柳宗元詩柳州柳刺史丨丨柳江邊)卧柳(劉孝威詩枯楊猶更)
(綠丨丨尚還生楊師道詩垂籐掃幽石丨丨礙浮槎杜甫詩斷橋無復板丨丨自生枝許渾詩鷺巢横丨丨猿飲倒垂籐)依柳
(陳後主詠遥山燈詩雜桂還如月丨丨更疑星劉克莊方寺丞&KR1468;子初成詩新營小店皆丨丨舊有危亭尚隔荷)蛇柳(沈炯)
(十二屬詩龍隰遠青翠丨丨近徘徊)拂柳(張正見雪詩入忩輕落粉丨丨駛飛綿雍陶公子行金鞭留當誰家酒丨丨衝花信)
(馬歸劉兼詩回首却尋芳草路金鞭丨丨思無涯)弱柳(張正見賦得垂柳映斜谿詩千仞清溪險三陽丨丨垂賈至早朝詩)
(千條丨丨垂青瑣百囀流鶯繞建章楊萬里詩三春丨丨三秋月半溪清水半峯雪)看柳(江總尋草市宅詩見桐猶識井丨丨)
(尚知門王勃春思賦霜前雪裏知春早丨丨看梅覺春好)林柳(江總詠蟬詩鳴條噪丨丨流響遍臺池)穿柳(王容大堤)
(女詩入花花不見丨丨柳隂碎皮日休詩隔花攀去棹丨丨挽行衣黃庭堅乞猫詩聞道狸奴將育子買魚丨丨聘須前)移柳
(庾信哀江南賦序釣臺丨丨非玉關之可望華亭鶴唳非河橋之可聞又枯樹賦昔年丨丨依依漢南今看搖落悽愴江潭)春
柳(庾信奉和法筵應詔詩新禽解雜語丨丨卧生根李賀詩逢霜作樸&KR0554;得氣為丨丨)故柳(庾信詩崩堤壓丨丨衰社卧寒)
(樗唐太宗感舊賦營餘丨丨壘有殘墻)陌柳(薛道衡詩甲荑垂丨丨殘花散苑梅)年柳(唐太宗春池柳詩丨丨變池臺)
(隋堤曲直㢠廻)交柳(唐太宗述聖賦序舞蝶游絲帶清飈而散影分花丨丨映碧浪而成文)濛柳(唐太宗詠雨詩丨丨)
(添絲密含吹織空羅)𢃄柳(唐太宗小山賦寸中孤嶂連環斷尺裡重巒欹復正岫丨丨而合雙眉石澄流兮分兩鏡又首春詩)
(初風飄丨丨晚雪間花梅)泛柳(唐太宗喜雪詩丨丨飛飛絮粧梅片片花)殿柳(崔日用詩剪綺裁紅妙春色宫梅丨丨識)
(天情)碎柳(駱賓王詩百𤼵烏號遥丨丨七尺龍文迥照蓮)營柳(李嶠詩笛梅含晚吹丨丨𢃄餘香許渾觀𤼵軍詩别馬嘶)
(丨丨驚烏散井桐温庭筠詩冉弱丨中丨披敷幕下蓮)亂柳(韋鎰詩大漢無屯雲孤峯出丨丨)變柳(武平一詩畫閣)
(條風初丨丨銀塘曲水半含苔)深柳(劉眘虚詩閑門向山路丨丨讀書堂)畫柳(王維達奚夫人挽詞金蠶將丨丨何處更)
(知春)門柳(高適詩丨丨蕭蕭噪暮鴉岑參詩脆葉欺丨丨狂風笑院梅白居易詩春色辭丨丨秋聲到井梧李郢詩春風掩映)
(千丨丨曉色凄凉萬井烟劉滄詩關山雪盡九秋月丨丨葉凋三徑霜蘇軾詩大舫何時繫丨丨小詩屢欲書窗紙)川柳(岑參)
(詩山花萬朵迎征蓋丨丨千條拂去旌)關柳(岑參詩縣花迎墨綬丨丨拂銅章徐夤潼關早行詩丨丨不知誰氏種岳碑猶)
(見聖君題)宫柳(李白詩咸陽二三月丨丨黃金枝杜甫詩雲斷嶽蓮臨大路天晴丨丨暗長春羅隐寄公乘億侍御詩謝舞仍)
(丨丨高奇世少雙自注侍御有明皇再見阿蠻舞及龍池柳賦時稱冠絶也公乘億春風扇微和詩綠搖丨丨散紅待禁花新)江
柳(李白望漢陽柳色詩漢陽丨上丨望客引東枝杜甫詩風餐丨丨下雨卧驛樓邊陸龜蒙詩靈和殿下巴丨丨十二旒前舞翠)
(條)碧柳(李白詩宅近青山同謝朓門垂丨丨似陶潛杜甫詩清秋凋丨丨别浦落紅蕖李益詩漠南春色到滹沱丨丨青青)
(塞馬多)御柳(杜甫詩簾下宫人出樓前丨丨長韓翃詩寒食東風丨丨斜温庭筠雞鳴埭曲魚躍蓮東蕩宫沼濛濛丨丨懸)
(栖鳥高啓詩丨丨垂閶闔仙桃熟建章)催柳(杜甫詩春知丨丨别江與放船清)津柳(杜甫詩江閣嫌丨丨風帆數驛)
(亭潘徽詩寒榆行隐路丨丨稍垂門)翠柳(杜甫詩兩箇黃鸝鳴丨丨一行白鷺上青天李賀相勸酒蓐收既斷丨丨青帝又造)
(紅蘭)問柳(杜甫嚴中丞枉駕詩元戎小隊出郊坰丨丨尋花到野亭)舒柳(杜甫詩岸容待臘將丨丨山意衝寒欲放梅)
渚柳(杜甫詩丨丨元幽僻村花不掃除)攀柳(李端折楊柳送别詩東城丨丨葉柳葉低著草攀亦作扳温庭筠詩贈遠)
(聊丨丨裁書欲截蒲)風柳(司空曙詩江天清更愁丨丨入江樓李商隐詩露桃塗頰依苔井丨丨誇腰住水村袁凱詩雨蒲丨)
(丨自紛然)巷柳(韓愈夕次夀陽驛詩不見園花兼丨丨馬頭惟有月團團)結柳(韓愈送窮文主人使奴星丨丨作車縛草)
(為船載糗輿粻牛繫軛下引帆上檣三揖窮鬼而告之程俱詩何必送五窮呼奴丨車丨)雨柳(元稹詩丨丨枝枝弱風花片片)
(斜)黃柳(白居易詩丨丨影籠隨棹月白蘋香起打頭風楊維楨詩丨丨城邊風雨多)老柳(白居易題州北路傍丨丨)
(樹詩皮枯緣受風霜久條短為經攀折頻范成大詩枯荷丨丨替人愁)院柳(白居易詩丨丨烟婀娜簷花雪霏微)橋柳
(白居易詩池鳥澹容與丨丨高扶疎)題柳(元稹詩月夜詠花憐黯澹雨朝丨丨為欹垂)搖柳(孟郊丨丨詩弱弱本易驚)
(看看勢難定因風似醉舞盡日不能正)水柳(張籍送和蕃公主詩氊城南望無廻日空見沙蓬丨丨春)野柳(張渾九老)
(會詩風吹丨丨懸羅𢃄日照庭花落綺紈)染柳(李賀瑶華樂玄霜絳雪何足云熏梅丨丨將贈君)拱柳(李賀詩荒溝古)
(冰光如刀庭南丨丨生蠐螬)叠柳(李賀洛姝真珠詩花袍白馬不歸來濃蛾丨丨香唇醉)著柳(李賀正月樂詞上樓)
(迎春新春歸暗黃丨丨宫漏遲)新柳(歐陽詹御溝丨丨詩東風韶景至垂柳御溝新黎逢望宫池柳色詩上宫丨丨變小苑暮)
(天晴皮日休詩䙰褷正重丨開丨呫囁難通乍囀鶯)禁柳(張何蜀江濯錦賦青為丨丨紅作宫花許渾冬青詩何如西丨丨晴)
(舞玉闌干)庭柳(蘇彦秋夜長賦時禽鳴于丨丨節蟲吟于戸堂)墻柳(李商隐白雲夫舊居詩丨丨萬株人絶跡夕陽唯照)
(欲棲烏)映柳(李商隐詩已遭江丨丨更被雪藏梅皮日休詩丨丨認人多錯悞透花窺鳥最分明)潤柳(李商隐春遊詩)
(烟輕唯丨丨風濫欲吹桃)烟柳(李商隐詩青門弄丨丨紫閣舞雲松韓偓探春詩丨丨半眠藏利臉雪梅含笑綻香唇張詠詩)
(虹橋吐飛泉丨丨閉朱閣劉鐸詩丨丨千家曉風花百里春)重柳(李商隐細雨詩颭萍初過沼丨丨更緣堤)晚柳(温庭)
(筠詩丨丨未如絲春花已如霰)繫柳(許渾詩天晚日沉沉歸舟丨丨隂)海柳(許渾題陸侍御林亭詩定知别後無多日)
(丨丨江花次第開)徑柳(李羣玉詩風烏搖丨丨水蝶戀幽花李咸用詩丨丨拂雲綠山梅𢃄雪紅)漢柳(雍陶詩番兵依)
(丨丨蠻旆指江梅)荒柳(陸龜蒙詩丨丨卧波渾似困宿雲遮塢未全癡)暮柳(薛能海棠詩青苔浮落處丨丨閒開時)
溪柳(吳融詩遥知故丨丨排比萬條絲)礙柳(馬戴詩閒花散落填書帙戲鳥低飛丨丨條)眉柳(韓偓詩小雁斜)
(侵丨丨去媚霞横接眼波來)敗柳(韓偓詩流金鑠石玉長潤丨丨凋花松不知)沙柳(錢珝詩旅吟還有伴丨丨數枝)
(蟬)蜀柳(司空圖燈花詩丨丨絲絲羃畫樓窗塵滿鏡不梳頭劉兼詩黃金丨丨籠朱戶碧玉湘筠映綺疏)越柳(殷文)
(圭留别越中幕客詩吳花丨丨饒君醉直待功成始舉頭)遮柳(羅隐杏花詩暖觸衣襟漠漠香間梅丨丨不勝芳)浦柳
(黃淊江行遇王侍御詩數年分散秦吳隔暫泊官船丨丨中)緒柳(劉兼宴遊池館詩儉蓮𤼵臉當籌箸丨丨生腰按柘枝)
媚柳(宋齊邱詩貞竹無盛衰丨丨先搖落)疎柳(釋皎然南樓望月詩纖雲谿上斷丨丨影中秋高啓詩丨丨一旗江上酒)
(亂山孤棹道中詩)凍柳(梅堯臣送樂職方知泗州詩長安丨丨不堪折窮臘使君單騎行周昂詩丨丨僵榆未改容狐裘貂)
(帽尚宜風)韓柳(歐陽修題唐南嶽彌陁和尚碑自唐以來言文章惟丨丨柳豈韓之徒哉真韓門之罪人也)隨柳(程子)
(詩傍花丨丨過前川)絲柳(王令詩魚躍練波抛玉尺鶯穿丨丨織金梭)淹柳(蘇軾詩未應愚谷能丨丨可獨衡山解識)
(韓)度柳(晁冲之圃田道中詩丨丨穿橋聽午雞一溝春水國門西)徐柳(周必大跋黃魯直所書金剛經此經最貴丨丨)
(所書今或漫或燔所可致者獨灌溪本但恨傳失真耳山谷遺跡自當盛行于世)勒柳(范成大春雪詩拂梅丨丨何功業誰)
(與停杯一問之)縈柳(范成大詩拂花丨丨畫船移)霽柳(葛長庚詩丨丨吹花春已老暝槐成幄日初長)寵柳(李易)
(安詞丨丨嬌花寒食近種種惱人天氣)綴柳(王逢詠雪詩丨丨如欺弱縈梅似妒清)亭柳(周伯琦詩丨丨蔭古道園)
(果登御筵)相柳(山海經共工之臣曰丨丨氏九首以食于九山丨丨之所抵厥為澤谿禹殺丨丨其血腥不可以樹五榖種禹)
(乃以為衆帝之臺又丨丨者九首人面蛇身而青郭璞丨丨贊共工之臣號曰丨丨禀此奇表蛇身九首)梁柳(晉書武帝紀京)
(兆太守劉霄陽平太守丨丨有政績各賜榖千斛)
茂盛柳(詩菀柳箋有菀然丨丨之丨行路之人豈有不欲就之息乎興王有盛德則天下皆願往朝焉)羽謂柳(爾雅)
(宫謂之重商謂之敏角謂之經徵謂之迭丨丨之丨注皆五音之别名)咮謂柳(爾雅丨丨之丨柳鶉火也注咮朱鳥之名)
(疏柳南方之宿名南方七宿共為朱鳥之形柳為朱鳥之口故名咮鶉火柳之次名即朱鳥也)金城柳(晉書桓溫傳温自江)
(陵北伐行經丨丨見少時所種丨皆已十圍慨然歎曰木猶如此人何以堪攀枝執條泫然流涕)靈和柳(南史張緒傳劉)
(悛之為益州獻蜀柳數株枝條甚長狀若絲縷武帝以植于丨丨殿前嘗賞玩咨嗟曰此楊丨風流可愛似張緒當年時唐彦謙詩)
(梓澤花猶滿丨丨丨未凋)池上柳(南史陸慧曉傳慧曉與張融竝宅其間有池丨丨有二株楊丨何點歎曰此池便是醴泉)
(此木便是交讓又陳通方詩池柳晴初坼林鶯暖欲飛)穆崔柳(唐書穆寧崔邠柳公權傳贊丨丨丨代為孝友聞家君子)
(之澤遠哉)王宫柳(西溪叢語朝廷遣御史何郯入蜀按事成都守徧詢與御史密者或云有賢良某延之令出界候迎兼携)
(名娼王宫花往王善舞何醉題其項帕云按徹梁州更六么西臺御史惜妖嬈從今改作丨丨丨舞盡春風萬萬條至成都遂不復)
(措手而歸)永豐柳(全唐詩話白樂天楊柳詞云永豐東角荒園裏盡日無人屬阿誰及宣宗朝國樂唱是詞帝因命取丨丨)
(丨兩枝植于禁中)東門柳(全唐詩話鄴侯家傳云李泌賦詩譏楊國忠曰青青丨丨丨歲晏復憔悴國忠訴于明皇上曰)
(賦柳為譏卿則賦李為譏朕可乎李白詩昨日北湖梅開花已滿枝今朝丨丨丨夾道拂青絲)鳳州柳(方輿勝覽建康有丨)
(丨丨蜀主與江南結婚求得其種丨丨出手丨酒曾極詩云蜀主函封遣使時芳根原自鳳州移柔荑&KR1641;醁今安在唯有青絲拂地)
(垂墨客揮犀丨丨妓女手皆纖白境内生丨翠色可愛又公庫多美醖故世言丨丨有三出謂手丨酒也)魚貫柳(石鼓文其)
(丨維何維鱮維鯉何以丨之維楊與丨梅堯臣詩浦漵排舟丨丨丨蘇軾石鼓歌我車既攻馬亦同其丨維鱮丨之丨)官渡
柳(魏文帝柳賦序昔建安五年上與袁紹戰于丨丨時余始植斯丨自彼迄今十有五載矣感物傷懷乃作斯賦庾信寄洛州詩)
(黎陽水稍渌丨丨丨應春獨孤及丨丨丨歌君不見丨丨河兩岸三月楊丨枝千條萬條色色色勝綠絲)臧知柳(傅咸卞和)
(畫像賦丨丨丨而不進和殘軀以証璧)堂前柳(陶潛詩榮榮窗下蘭密密丨丨丨)嫋嫋柳(鮑照詩翾翾燕弄風)
(丨丨丨垂道)蟬噪柳(謝靈運樂府秋丨丨丨燕辭楹念君行役怨邊城江總詩丨丨金堤丨鷺飲石鯨波張正見詩寒丨)
(丨楊丨朔吹犯梧桐)陶潛柳(梁昭明太子四月啓依依聳蓋俱臨帝女之桑欎欎丹城竝挂丨丨之丨又蘇軾游武昌西山)
(寺詩空傳孫郎石無復陶公柳)高堰柳(庾信看治渭橋詩平堤石岸直丨丨丨隂長)荒戍柳(王褒樂府丨丨唯看)
(丨邊城不識春又張均詩湖風扶戍柳江雨暗山樓)風散柳(隋煬帝詩䬃灑林花落逶迤丨丨丨又趙嘏詩故園何處風吹)
(柳一雁南來雪滿衣)霜前柳(王勃春思賦丨丨丨葉銜霜翠雪裏梅花犯雪妍)北闕柳(王勃詩競道西園梅色淺)
(争知丨丨丨隂稀)武昌柳(孟浩然詩行看丨丨丨彷彿映樓臺李商隐詩緣憂丨丨丨遂憶洛陽花)先生柳(王維)
(詩路傍時賣故侯瓜門前學種丨丨丨李商隐詩寂寥我對丨丨丨赫奕君乘御史驄)汾上柳(岑參詩可憐丨丨丨相見)
(也依依)白門柳(李白詩何許最關情烏啼丨丨丨)風榭柳(杜甫詩雪籬梅可折丨丨丨微舒)委墀柳
(杜甫贊公房詩側塞被徑花飄颻丨丨丨)身姓柳(杜甫詩近者抉眼去其夫河東女兒丨丨丨)龍池柳(錢起詩長)
(樂鐘聲花外盡丨丨丨色雨中深)長亭柳(戴叔倫丨丨丨詩濯濯丨丨丨隂連灞水流)藏鴉柳(韓翃詩池畔花)
(深闘鴨欄橋邊雨洗丨丨丨)灞岸柳(楊巨源丨丨丨詩楊柳含煙灞岸春年年攀折為行人)拂面柳(白居易詩)
(未撥落杯花低衝丨丨丨)蘇州柳(白居易丨丨丨詩老來處處游行徧不似丨丨丨最多)未央柳(白居易長恨歌)
(歸來池苑皆依舊太液芙蓉丨丨丨)長安柳(元稹詠春風寄丨丨丨詩殷勤為報丨丨丨莫惜枝條動軟聲)星懸柳
(李賀詩雞唱丨丨丨鵶啼露滴桐)千步柳(杜牧揚州詩街垂丨丨丨霞映兩重城)可惜柳(李商隐巴江柳詩巴)
(江丨丨丨柳色綠侵江)妖韶柳(李商隐西溪詩色染丨丨丨光含窈窕蘿)巴南柳(李商隐詩無奈丨丨丨千條傍)
(吹臺)相思柳(温庭筠蘭塘詞知道無郎郤有情長教月照丨丨丨)金線柳(溫庭筠詩卓氏壚前丨丨丨隋家堤畔錦)
(帆風韋莊詩携手重携手夾江丨丨丨楊基詩盡道河邊丨丨丨腰肢猶似李師師)青門柳(吳仲舒南風之薰賦早綻丨丨)
(之丨先驚上苑之梅)江北柳(許渾詩馬上折殘丨丨丨舟中開盡嶺南花)回塘柳(許渾詩落帆露濕丨丨丨開院)
(風驚滿地花)煙分柳(許渾詩廣檻丨丨丨空庭露積苔)萬株柳(許渾詩一潭明月丨丨丨自去自來人不知)
榿似柳(薛能詩野芳丨丨丨江霽雪和春)映鞭柳(趙嘏詩丨丨丨色微遮水隨步花枝欲礙山)孤嶼柳
(鄭谷詩翠低丨丨丨香失半汀蘋)垂汴柳(章碣詩有鳥盡巢丨丨丨無樓不對隔淮山)長條柳(李咸用雨詩滴)
(繁知在丨丨丨點重愁看破朵花)腰勝柳(于濆詩誰憐頰似桃孰知丨丨丨)長汀柳(許棠詩浪倒丨丨丨風歌)
(遠岸樓)鶯語柳(杜荀鶴詩兩岸雨收丨丨丨一樓風滿角吹春)將軍柳(杜荀鶴詩海畔丨丨丨天邊處士星)銅
駝柳(劉滄詩隋朝古陌丨丨丨石氏荒煙金谷花)臺城柳(韋莊詩無情最是丨丨丨依舊烟籠十里堤)三黜
柳(蘇軾詩邇來又見丨丨丨共此暖熱餐氊蘇)無根柳(蘇軾詩笑我丨丨丨空中不待年)柳州柳(蘇軾詩應)
(同丨丨丨聊使愚溪愚)元和柳(晁補之詩么麽張芝草嫵媚丨丨丨)西湖柳(楊萬里寒食遊天竺詩不知折盡丨)
(丨丨插遍長安萬戸無)渭城柳(辛愿詩休歌丨丨丨衰老易悲傷)道傍柳(史蕭詩秋霜一何嚴凋此丨丨丨)
青溪柳(薩天錫詩東風吹綠丨丨丨馬上輕寒不著人)淵明柳(馬臻詩隐傍丨丨丨饑懷㬅倩桃)參差柳
(楊基詩推忩只見丨丨丨柳色波光淡于酒)臂生柳(劉基詩衰遲兩丨從丨丨疾病雙眸但隕花)
友(云九切朋丨同志為丨)
韻藻朋友(易麗澤兌君子以丨丨講習詩丨丨攸攝攝以威儀白居易詩樹集鶯丨丨雲行鴈弟兄)孝友(詩侯誰在)
(矣張仲丨丨周禮春官大司樂掌成均之法以樂德教國子中和祇庸丨丨晉書丨丨傳序晉氏始自中朝逮于江左雖百六之災)
(遄及而君子之道未消孝悌名流猶為繼踵故著丨丨篇以續前史云耳班固辟雍詩皤皤國老乃父乃兄抑抑威儀丨丨光明蔡)
(邕祖德頌序昔我烈祖暨于予考世載丨丨重以明德率禮莫違是以靈祇降之休瑞兔擾馴以昭其仁木連理以象其義潘岳司)
(空鄭袞碑銘言由忠信行履丨丨梁簡文帝與劉孝儀令丨丨深淳立身貞固杜甫過孟倉曹主簿兄弟詩秋覺追隨盡來因丨丨)
(偏)求友(詩相彼鳥矣猶丨丨聲東方朔七諫飛鳥號其羣兮鹿鳴丨其丨阮籍詩鳴鳥丨丨谷風刺愆儲光羲詩同聲既丨)
(丨不肖亦懷賢高適燕大理李卿詩上卿才大名不朽早朝至尊暮丨丨)羣友(詩儦儦俟俟或丨或丨)父友(禮記孔子)
(曰兄弟吾哭諸廟丨之丨吾哭諸廟門之外師吾哭諸寢朋友吾哭諸寢門之外後漢書馬援傳援嘗有疾梁松來候之獨拜牀下)
(援不荅諸子問曰梁伯孫帝壻貴重朝廷大人奈何不為禮援曰我乃松丨丨也雖貴何得失其序乎又陳蕃傳蕃年十五丨丨同)
(郡薛勤來候之謂蕃曰孺子何不灑掃以待賓客蕃曰大丈夫處世當掃除天下安事一室乎講藝記丈人吾丨之丨潘岳懷舊賦)
(序余十二而獲見于丨丨東武戴侯楊君始見知名遂申之以婚姻)執友(禮記丨丨稱其仁也晉書禮志父之丨丨有如子之)
(禮韋莊詩丨丨知誰在家山各已荒)僚友(禮記丨丨稱其弟也唐書柳澤傳澤上言儲宫肇建王府復啓願采温良博聞恭儉)
(忠鯁者為之夏侯湛東方朔像贊戲萬乘若丨丨視儔列如草芥劉孝綽詩從容少職事疲病疎丨丨劉克莊方寺丞新第詩按行)
(花木皆丨丨主掌湖山即事權)取友(禮記七年視論學丨丨孟子夫尹公之他端人也其丨丨必端矣大戴禮君子不假貴而)
(取寵不比譽而取食直行而取禮比說而丨丨四子講德論三代以上皆有師傅五伯以下各自丨丨劉克莊哭孫行之詩立朝多)
(諫草丨丨必深衣)益友(論語丨者三丨損者三友任昉詩踐境謁師臣臨政欽丨丨竇泉述書賦善鄰得朋知我丨丨杜牧)
(詩謬陪吾丨丨祇事我賢侯蘇軾詩風泉兩部樂松竹三丨丨)損友(見上)賢友(論語樂多丨丨漢書李尋傳曲陽侯王根)
(為大司馬驃騎將軍厚遇尋尋乃說根曰將軍一門九侯二十朱輪漢興以來臣子貴盛未嘗至此夫物盛必衰自然之理惟有丨)
(丨彊輔可以保身命全子孫安國家)爭友(孝經士有丨丨則身不離於令名)相友(孟子出入丨丨列子管夷吾鮑叔牙)
(二人丨丨盧仝詩何當歸帝鄉白雲永丨丨)寡友(史記孟嘗君傳富貴多士貧賤丨丨事之固然也)賣友(漢書酈商)
(傳其子寄宇况與吕禄善太尉勃不得入北軍乃使人刧商令其子寄紿吕禄出游勃乃得入據北軍遂誅諸吕天下稱酈况丨丨)
(也後漢書李燮傳先是潁川甄邵諂附梁冀為鄴令有同歲生得罪于冀亡奔邵邵偽納而隂以告冀捕殺之邵當遷郡守會母亡)
(邵且埋尸于馬屋先受封然後𤼵喪還至洛陽燮行途遇之使卒投車于溝中笞捶亂下大署帛于其背曰諂貴丨丨貪官埋母黃)
(庭堅詩鹿鳴猶念羣雉媒竟丨丨)死友(後漢書趙岐傳岐逃難賣餅北海市中孫嵩見岐察非常人呼與共載岐以寔告遂)
(與俱歸嵩先入白母曰出行乃得丨丨迎入上堂享之極歡藏岐複壁中又范式傳式與汝南張邵為友邵寢疾篤同郡郅君章殷)
(子徵晨夜省視之邵歎曰恨不見吾丨丨若二子者吾生友爾山陽范巨卿所謂丨丨也烈士傳羊角哀左伯桃為丨丨魏武帝令)
(毛玠損君臣恩義妄為丨丨怨歎殆不可忍)四友(吳志孫登傳權稱尊號立為皇太子以諸葛恪為左輔張休右弼顧譚為)
(輔正陳表為翼正都尉是為丨丨晉書宣帝紀魏國既建遷太子中庶子每與大謀輙有奇策為太子所信重與陳羣吳質朱鑠號)
(曰丨丨南史謝靈運傳與族弟惠連東海何長瑜潁川荀雍太山羊璿之以文章賞會共為山澤之游時人謂之丨丨又褚炫傳昇)
(明初炫以清尚與彭城劉俁東郡謝朏濟陽江斆入殿侍文義號為丨丨唐書杜審言傳少與李嶠崔融蘇味道為文章丨丨莊子)
(子祀子輿子犁子來丨人相與為丨尚書大傳文王丨丨閎夭太公望南宫适散宜生孔叢子孔子曰周文胥附奔輳先後禦侮謂)
(之四鄰吾有丨丨焉自吾得回也門人加親是非胥附乎自吾得賜也遠方之士日至是非奔輳耶自吾得師也前有光後有輝是)
(非先後乎自吾得仲由也惡言不入于耳是非禦侮乎潛夫論夫士者貴其用也不必求備故丨丨雖美能不相兼三仁齊致事不)
(一節澄懷錄江南李建勲造一竹軒牓曰丨丨以琴為嶧陽友磬為泗濱友南華經為心友湘竹榻為夢友却掃編王荆公司馬温)
(公吕申公黃門韓公維仁宗朝同在從班特相友善暇日多會于僧坊往往談燕終日他人罕得而預時目為嘉祐丨丨班固酇侯)
(蕭何銘文昌丨丨漢有蕭何梁武帝詩獨歎余一人端然無丨丨謝翺文房丨丨歎序兵後丨丨流落有訪而得之者則頂秃足折)
(笏碎幅裂自秦以來未見吾黨獲禍如此之慘者是以為之長太息云)石友(晉書潘岳傳性輕躁趨世利與石崇等諂事賈)
(謐孫秀誣岳及石崇被收崇已送在市岳後至崇曰安仁卿亦復爾耶岳曰可謂白首同所歸岳金谷詩云投分寄丨丨白首同所)
(歸乃成其讖黃庭堅詩珍重多情惟丨丨琢磨佳句問潛郎王炎詩剡溪來楮生歙穴會丨丨)良友(晉書周顗傳王敦搆逆司)
(空導詣闕請罪顗入見帝申救甚至既出又上表明導導不知救已甚銜之後料檢中書故事見顗表曰我雖不殺伯仁伯仁由我)
(而死幽冥之中負此丨丨陳琳宴會詩丨丨招我遊高會宴中闈温庭筠詩時軰惟丨丨家聲繼令圖)賓友(晉書慕容廆載)
(記廆刑政修明虚懷引納會稽朱左車太山胡母翼魯國孔纂以舊德清重引為丨丨隋書房陵王勇傳勇頗好學性寬仁和厚引)
(明克讓姚察陸開明等為之丨丨杜甫詩樓前出騎馬帳下羅丨丨朱子詩應笑湖南老丨丨兩年吹落市塵中)金友(南史)
(王份傳子琳娶梁武帝妹義興公主有子九人竝知名長子銓美風儀善占吐雖學業不及弟錫而孝行齊焉時人以為玉昆丨丨)
(張說宴姚紹之詩難兄丨作丨媚子玉為人)小友(唐書李泌傳張九齡與嚴挺之蕭誠善挺之惡誠佞勸九齡謝絶之九齡)
(獨念嚴太苦勁蕭輭美可喜方命召蕭泌曰公起布衣以直道至宰相而喜輭美者乎九齡驚改容謝之因呼丨丨)十友(唐書)
(陸餘慶傳雅善趙貞固廬藏用陳子昂杜審言宋之問畢構郭襲微司馬承禎釋懷一時號方外丨丨三餘贅筆宋曾端伯以十花)
(為丨丨各為之詞茶䕷韻友茉莉雅友瑞香殊友荷花净友巖桂仙友海棠名友菊花佳友芍藥豔友梅花清友梔子禪友)老
友(宋史蔡元定傳元定聞朱熹名往師之熹叩其學大驚曰此吾丨丨也不當在弟子列)三友(莊子子桑戸孟子反子琴)
(張丨人相與丨白居易北窗丨丨詩昨日北窗下自問何所為所親惟丨丨三友者為誰琴罷輙飲酒酒罷輙吟詩丨丨逓相引循)
(環無已時杜荀鶴詩書劍同丨丨蓬蒿外四鄰蘇軾佛日山榮長老方丈詩千株玉槊攙雲立一穗珠旒落鏡寒何處霜眉碧眼客)
(結為丨丨冷相看)妬友(荀子上有丨丨則賢交不親君有妬臣則賢人不至)同友(鶡冠子少則同儕長則丨丨竇泉述)
(書賦侍中簡穆異代丨丨注侍中簡穆即子雲僧虔)正友(素書枉士無丨丨曲上無直下)面友(法言朋而不心面朋也友)
(而不心丨丨也)溪友(圖繪寳鑑吳侁不知何許人作林泉平遠丨丨釣徒皆有幽致杜甫詩山禽引子哺紅果丨丨得錢留白)
(魚黃庭堅泊太雷口詩送菜煩鄰船買魚熟丨丨馮延登詩携琴訪丨丨清興憶山隂)詩友(全唐詩話劉郇伯與范酇郎中)
(為丨丨范曾得一句云歲盡天涯雨久而莫屬郇伯曰何不曰人生分外愁范甚賞之白居易醉吟先生傳彭城劉夢得為丨丨貢)
(師泰詩為謝南豐舊丨丨白鷗春夢繞苔磯)酒友(白居易醉吟先生傳安定皇甫朗之為丨丨晁冲之詩春郊餉耕徒秋社)
(接丨丨)紅友(周必大題跋宜興黃土村去縣五十五里東坡與單秀才步田至焉地主以酒見餉謂坡曰此丨丨也坡言此)
(人知有丨丨而不知有黃封真快活人邑人舊傳此帖已亡王世貞詩偶然兒子致丨丨聊為桃花飛白波)季友(左傳成季)
(之將生也桓公使卜楚邱之父卜之曰男也其名曰友及生有文在其手曰友遂以命之史記魯周公世家莊公有三弟長曰慶父)
(次曰叔牙次曰丨丨又困學紀聞王丨丨肅代間詩人也殷璠謂其詩放蕩愛竒務險然而白首短褐杜甫詩丈夫正色動引經酆)
(城客子王丨丨)
布衣友(史記范雎傳秦昭王聞魏齊在平原君所乃詳為好書遺平原君曰寡人聞君之高義願與君為丨丨之丨君幸過)
(寡人寡人願與君為十日之飲漢書孫寶傳故吏侯文㠯剛直不苟合常稱疾不肯仕寶以恩禮請文欲為丨丨丨)龍為友
(漢書禮樂志今安匹丨丨丨按謂天馬也張率詩良馬丨丨丨玉珂金作羈)諤諤友(漢書枚乘傳夫無諤諤之婦士無丨)
(丨之丨其亡可立而待)忘年友(陳書江總傳范陽張纘琅邪王筠南陽王之遴竝高才碩學總時年少有名纘等雅相推)
(重為丨丨丨)莫逆友(南史何點傳點與謝㵸張融孔德璋為丨丨丨莊子子桑戸孟子反子琴張相視而笑丨丨于心遂)
(相與丨莫然有間)山林友(唐書韋温傳温少合所善惟蕭祐祐少貧窶隐居以孝養聞不以塵事自蒙故温號丨丨丨云)
觀人友(吕氏春秋荆有善相人者所言無遺策莊子見而問焉對曰臣非能相人也能丨丨之丨也)金蘭友(劉峻)
(廣絶交論自昔把臂之英丨丨之丨曾無羊舌下泣之仁寧慕郈成分宅之德)空門友(白居易醉吟先生傳嵩山僧如滿為)
(丨丨丨平泉韋楚客為山水友)山水友(見上)麋鹿友(蘇軾詩誰知深山子甘與丨丨丨)
太和為友(傳燈錄凡道士道德為父神明為母清淨為師丨丨丨丨)
增得友(易三人行則損一人一人行則丨其丨)燮友(書彊弗友剛克丨丨柔克)婚友(書汝克黜乃心施實德于)
(民至于丨丨黃庭堅詩瓜葛附丨丨)篤友(書兄亦不念鞠子哀大不友于弟傳為人兄不念稚子可哀大不丨丨于弟)須
友(詩人涉卭否卭丨我丨又伐木篇序伐木燕朋友故舊也自天子至于庶人未有不丨丨以成者)則友(詩維此王季因)
(心丨丨則友其兄則篤其慶)外友(詩伐木篇疏王者既能内親其親以使和睦又能丨丨其賢而不棄不遺忘久故之恩舊)
(而燕樂之耿湋詩湯公多丨丨洛社自相依)規友(詩伐木篇疏伐木于山阪中丁丁然鳥聞之嚶嚶然而驚懼以興朋友相)
(切磋設言辭以丨其丨切切節節然其友聞之亦自勉勵猶鳥聞伐木也)故友(詩求其友聲疏鳥既遷高木又嚶嚶作求友之)
(聲喻君子雖遷高位而亦求其丨丨戴叔倫吳明府遠來留宿詩出門逢丨丨衣服滿塵埃顔萱過張祜故居詩書齋已換當時主)
(詩壁空題丨丨名杜荀鶴詩丨丨别來三四載新詩吟得百餘篇)諸友(詩飲御丨丨炰鼈鱠鯉)二友(詩或羣或友傳)
(獸三曰羣丨曰丨又老學庵筆記東坡在嶺外特喜子厚文朝夕不去手與陶淵明竝稱丨丨)好友(詩雖無丨丨式燕且喜)
孫友(禮記三十而有室始理男事博學無方丨丨視志疏言丨順朋丨視其志意所尚孫去聲)交友(禮記儒有合志同方)
(營道同術久不相見聞流言不信義同而進不同而退其丨丨有如此者魏志陳羣傳魏國既建為御史中丞文帝在東宫深敬器)
(焉待以丨丨之禮南史張宏策傳宏策盡忠奉上知無不為丨丨故舊隨才薦拔縉紳皆趨焉阮籍詩人知結交易丨丨誠獨難杜)
(牧詩若念西河舊丨丨魚符應許出函關)睦友(禮記庶子之正於公族者教之以孝弟丨丨子愛明父子之義長幼之序傅咸)
(感别詩乾道變化時惟大明峩峩丨丨載揚厥聲)樂友(禮記安其學而親其師丨其丨而信其道)無友(禮記獨學而丨)
(丨則孤陋而寡聞司馬相如大人賦乘虚無而上假兮超丨丨而獨存張衡賦顝羈旅而丨丨兮余安能乎留兹)弗友(禮記)
(寡婦之子不有見焉則丨丨也君子以避遠也)愛友(左傳兄丨而丨弟敬而順庾信齊王憲碑公器宇淹曠風神透遠武皇帝)
(以介弟懿親特垂丨丨而密謀奇策加禮敬焉)會友(論語君子以文丨丨徐鉉詩丨丨少于分袂日謫居多却在朝時)七
友(戰國策堯有九佐舜有丨丨禹有五丞湯有三輔聖賢羣輔錄雄陶方回續牙伯陽東不訾秦不虚靈甫右舜丨丨並為歴山)
(雷澤之游邢邵詩五丞接光景丨丨樹風儀)兄友(史記五帝紀舉八元使布五教于四方父義母慈丨丨弟恭子孝内平外)
(成)知友(後漢書陳寵傳寵性周密常稱人臣之義苦不畏慎自在樞機謝遣門人拒絶丨丨潛夫論疎骨肉而親便辟薄丨)
(丨而厚犬馬)師友(後漢書李膺傳膺性簡亢無所交接唯以同郡荀淑陳寔為丨丨晉書職官志王置丨丨文學各一人避)
(景帝諱故改師為傅友者因文王仲尼四友之名號又李夀載記夀以安車束帛聘龔壯為太師壯固辭特聽縞巾素𢃄居丨丨之)
(任北史崔㥄傳冀部豪傑之起争召㥄兄弟㥄中立無所就高敖曹以三百騎刧取之以為丨丨嵇康養生論順天和以自然以道)
(德為丨丨傅咸贈何劭王濟詩序朗陵公何敬祖國子祭酒王武子並以明德見重于世咸親之重之情猶同生義則丨丨李商隐)
(哭劉蕡詩平生風義兼丨丨不敢同君哭寢門)親友(後漢書陶謙傳廣陵太守趙昱清已疾惡潛志好學雖丨丨希得見之吳)
(志陳武傳武庶子表少知名與諸葛恪顧譚張休等並侍東宫皆共丨丨唐書鄭餘慶傳餘慶仕四朝其禄悉賙所親或濟人急而)
(自奉麤狹常語人曰禄不及丨丨而侈僕妾者吾鄙之樂府解題古詞來日大難口燥唇乾言人命不可保當樂見丨丨且求長生)
(術與王喬八公遊焉潘岳金谷集詩丨丨各言邁中心悵有違陶潛詩序停雲思丨丨也罇湛新醪園列初榮願言不從歎息彌襟)
豪友(後漢書范冉傳冉與王奐親善及遷漢陽太守將行乃齎麥酒于道側以待奐曰可共前亭宿息以叙分隔冉曰子前在)
(考城思欲相從以賤質自絶丨丨耳今子遠適千里故輕行相候如其相追將有慕貴之譏矣便拂衣而去)結友(後漢書吳)
(祐傳舉孝廉郡中為祖道祐越壇共小史黃真歡語移時與丨丨而别功曹以祐倨請黜之太守曰吳季英有知人之明卿且勿言)
(真後亦舉孝廉除新蔡長世稱其清節吳志吕蒙傳魯肅代周瑜當之陸口過蒙屯下因為肅畫五策肅越席拊其背曰吕子明吾)
(不知卿才略所及乃至于此也遂拜蒙母丨丨而别北史寇儁傳儁字祖儁性寬雅篤於仁義少為司徒崔光所知先命其子勵與)
(儁丨丨道德指歸論飛耳游目延聰益明游士四達丨丨合親曹植樂府利劍不在掌丨丨何須多張華舞歌人命長當丨丨千秋)
(萬歲皆老夀謝靈運相逢行巢林宜擇木丨丨使心曉韓愈答張徹詩丨丨子讓抗請師我慙丁)帝友(晉書天文志五諸侯)
(五星在東井北王刺舉戒不虞又曰理隂陽察得失亦曰主帝心一曰帝師二曰丨丨三曰三公四曰博士五曰太史)士友
(唐書楊齊卿傳齊卿喜飲酒踰斗不亂寬厚樂易丨丨以此親之魏文帝交友論交乃人倫之本務王道之大義非特丨丨之志也)
和友(逸周書父子之間觀其丨丨君臣之間觀其忠惠)德友(莊子吾與孔丘非君臣也丨丨而已矣高允徵士頌仰緣)
(朝恩俯因丨丨真德秀陳復齋詩卷跋劉君於復齋為丨丨故其游從密賡倡數云)擇友(大戴禮孔子曰上敬老則下益孝上)
(順齒則下益悌上樂施則下益諒上親賢則下丨丨)至友(大戴禮合志如同方共其憂而任其難行忠信而不相疑迷隐遠而)
(不相舍曰丨丨者李咸用訪友詩出門無丨丨動即到君家)忠友(說苑國君蔽士無所取忠臣大夫蔽游無所取丨丨)傑
友(論衡自紀充為人清重好丨丨雅徒不泛結俗材)善友(淨住子善惡之理皎然明白但以任情適道則進趨之理遲丨)
(丨勸奬便勇猛之心疾當知要行實由勸成梁武帝詩駕言追丨丨回輿尋勝緣寇坦詩清心多丨丨頌德慰同人劉得仁送智元)
(歸舊山詩鄉閭諸丨丨喜似見南能)璧友(清異錄余家世寶一硯形正圓腹作兩池底分三魚口以承之背隂有字云丨丨銘)
(云天受玉質研磨百為夫惟歲寒非友而誰)棣友(清異錄范陽竇禹鈞生五子子儀等友愛天至儀曰吾與汝等離兄弟之)
(拘牽真丨丨也)秃友(清異錄趙光逢濯足溪上見一方甎𩔖碑上題字云丨丨退鋒郎功成髩髮傷冡頭封馬鬛不敢負恩光)
(甎後積土如盎蓋好事者瘞筆所在)玉友(避暑錄話伽藍記載劉白墮善釀酒雖盛暑暴之日中經旬不壊今丨丨之佳者亦)
(如是也吾在蔡州每歲夏以其法造寄京師親舊陸走七程不少變酒名記洺州丨丨百家詩序劉跋命酒為丨丨仍為作傳范成)
(大詩幸隣詩酒社金薤對丨丨楊萬里謝送蔊菜詩金華詩裏初相識丨丨尊前每相憶)道友(西溪叢語白樂天與故刑部李)
(侍郎早結丨丨以藥術為事詩云金丹同學都無益水竹隣居竟不成陳子昂詩序一世之逸人寄千里之丨丨蘇軾詩欎欎蒼髯)
(真丨丨絲絲紅萼是鄉人自注蒼髯松也紅萼海棠也)密友(宣武盛事戴宏正每得丨丨一人則書于編簡焚香告于祖考)
(號金蘭簿嵇康琴賦華堂曲宴丨丨近賓)索友(四子講德論相與結侣携手俱游求賢丨丨歴于西州)離友(馬融長笛)
(賦放臣逐子棄妻丨丨曹植丨丨詩序鄉人夏侯威余尚其為人與之昵好王師振旅送余魏郊心有眷然乃作丨丨之詩)接
友(蔡邕真定直父碑其丨丨也審辨真偽明於知人度終始而後交情不疎而貌親)審友(蔡邕范史雲碑遊集太學知人)
(丨丨苟非其𩔖無所容納)鳴友(王粲鸚鵡賦聽喬木之悲風羡丨丨之相求)昵友(傅咸芸香賦携丨丨以逍遥兮覽偉)
(草之敷英)懽友(陸機詩閒夜命丨丨置酒迎風館又丨丨蘭時往迢迢匿音徽劉筠詩瑶席留丨丨金波對廣庭)命友
(張協洛禊賦縉紳先生嘯儔丨丨黃庭堅詞酒闌丨丨閒為戲)哲友(陶潛畫贊眷言丨丨振褐偕徂)嘉友(陶潛詩出門萬)
(里客中道逢丨丨范雲詩滿座咸丨丨蘋藻絶時羞)靈友(謝靈運詩飛客結丨丨凌空萃丹山)驎友(梁元帝謝馬啓取方)
(丨丨自匹龍媒)懷友(梁元帝言志賦悲元瑜之已逝歎靈光之獨存想延賓之北閣因寘酒於南軒聞鶯鳴而丨丨聽長笛其)
(何言)素友(王僧達文清交丨丨比景共波朱子詩英僚樹嘉政丨丨厲孤節)松友(陶宏景解官表始奉中恩得遂邱壑)
(今便滅景桂庭神交丨丨)勝友(王勃滕王閣序丨丨如雲高朋滿座朱子詩丨丨南窗底看書老歲華)悌友(王勃慈竹)
(賦萬柢争盤千株競糾如母子之鈎𢃄似閨門之丨丨韓愈元和聖德詩皇帝大孝慈祥丨丨)洽友(駱賓王詠雲酒詩欵交欣)
(散玉丨丨悅沈錢)桂友(李嶠詩丨丨尋東閣蘭交聚北堂)昆友(李乂餞許州宋司馬詩從來丨丨事咸以佩刀傳)
新友(儲光羲詩園林在建業丨丨去咸陽)時友(儲光羲詩逖聽多丨丨招邀及浮賤)邕友(皇甫冉序伯仲丨丨家人)
(怡怡貞白之風旁行于澆俗矣)勢友(元稹出門行仁兄捧尸哭丨丨掉頭諱)先友(柳宗元丨丨記君之所與凡天下善)
(士舉集焉信讓而大顯道博而無雜今之世言交者以為端敢悉書所尤厚者附兹石以銘于背又左傳晉人使太子申生伐東山)
(臯落氏狐突御戎丨丨為右)畏友(舒頔次王和夫詩王君我丨丨時寄五色鮮陸游王深有書簡跋此書朝夕觀之使人若)
(居嚴師丨丨之間不敢萌一毫不善意)鸎友(李商隐詩若向南臺見丨丨為傳垂翅度春風)舊友(許渾詩全家南渡遠)
(丨丨北來頻許棠詩無謀尋丨丨強喜亦如愁)游友(于鄴詩南浦足丨丨綠蘋應𤼵花雷琯詩嗟我昔丨丨雲路揚徽音)吟
友(李中詩静思丨丨外此意復誰憐李洞詩若遇多丨丨何妨勘竺經)招友(僧棲白詩何當丨我丨乘月上方行)鄉友
(蘇軾周正孺墮馬傷手詩賣却老驄為酒直大呼丨丨作新年)社友(蘇軾詩寄語竹林丨丨同書桂籍天倫朱子詩更憐同丨)
(丨復此誤淹留)駕友(董逌羊欣薄紹之帖跋當在南朝時買王得羊不失所望謂紹之丨丨凌師豈偶然者耶)芝友(王十)
(朋詩丨丨産巖壑無人花自芳)雲友(朱子詩自作山中客即與丨為丨)竇友(後漢書丨融傳帝高融功下詔封融為安)
(豐侯弟丨為顯親侯)貫友(後漢書西羌傳和帝永元五年聶尚坐徵免居延都尉丨丨代為校尉友以迷唐難用德懷終于叛)
(亂乃遣譯使搆離諸種誘以財貨由是解散友乃遣兵出塞攻迷唐于大小榆谷獲首虜八百餘人)羅友(晉陽秋丨丨在桓温)
(府以家貧乞禄温許而不用後同府人有得郡者温為席起别友至尤晚問之友答曰民首旦出門於中途逢一鬼大見揶揄云我)
(只見汝送人作郡何以不見人送汝作郡民始怖終慙回還以解不覺成淹緩之罪温雖笑其滑稽而心頗愧焉後以為襄陽太守)
韓友(搜神記丨丨字景先廬江舒人也善占卜亦行京房厭勝之術)
太史友(書汝劼毖殷獻臣侯甸男衛矧丨丨丨内史友疏太史掌國六典内史掌八柄之法)内史友(見上)琴瑟
友(詩窈窕淑女丨丨丨之)不遺友(禮記趙文子曰我則隨武子乎利其君不忘其身謀其身丨丨其丨)天地友
(史記龜策傳與隂陽化鬼神為使通于丨丨與之為丨道德指歸論得道之士情達虛無性通無有寂泊無為若無所止遁名逃世)
(與神卧起執道履和物無不理不合時俗與丨丨丨)奔走友(後漢書何顒傳陳蕃李膺之敗顒變姓名亡匿汝南間所至皆)
(親其豪傑有聲荆豫之域袁紹慕之私與往來結為丨丨之丨)連璧友(晉書夏侯湛傳與潘岳友善每行止同輿接茵京都)
(謂之連璧上官昭容雙頭牡丹詩勢如丨丨丨心似臭蘭人)芳樽友(晉書嵇阮劉畢傳論嵇阮竹林之會劉畢丨丨之丨)
非吾友(南史劉璡傳與友人孔逷同舟遇一女子逷目送曰美而豔璡曰此豈君子所宜言乎丨丨丨也於是解裳自隔或)
(云舉席自隔)放逸友(北史韋夐傳夐志尚夷簡所居之宅枕𢃄林泉特與族人處玄及安定梁曠為丨丨之丨)詩酒
友(歴代名畫記鄭虔高士也開元中為廣文館學士飢窮轗軻好琴酒篇詠工山水與杜甫李白為丨丨丨又張諲官至刑部員)
(外郎善草隸工丹青與王維李頎等為丨丨丹青之丨)丹青友(見上)龍鬚友(雲仙雜記郄詵射策第一再拜其筆)
(曰丨丨丨使我至此後有貴人遺金龜并拔蕊石簪咸與弟子曰可市筆三百管退而蔵之貯以文錦一千年後猶當令子孫以名)
(香禮之)儒墨友(蔡邕釋誨槃旋乎周孔之庭宇揖丨丨而與為丨)同門友(古詩昔我丨丨丨高舉振六翮李頎)
(詩在昔丨丨丨如今出處非)造化友(阮籍大人先生傳今吾乃飄颻于天地之外與丨丨為丨)道德友(嵇康詩獨)
(與丨丨為丨故能延期不朽)同宴友(陸機詩疇昔丨丨丨翰飛戾高冥)結綬友(潘尼安身論朝有彈冠之朋野)
(有丨丨之丨)青雲友(郭璞游仙詩尋我丨丨丨永與時人絶)望塵友(顔延之庭誥文丨丨請丨則義士輕身一)
(遇拜親則仁人投分蘇軾題右軍斫鱠圖蘭亭之會或以比金谷而以逸少比季倫逸少聞之甚喜金谷之會皆丨丨之丨也季倫)
(之於逸少如鴟鳶之於鴻鵠尚不堪作奴而以自比决是宋晉間妄語又劉禹錫望賦不作渭濱垂釣臣羞隨洛陽拜塵友)竹
林友(祖孫登詩遥思丨丨丨前忩夜夜開)泉石友(庾信詩忽聞丨丨丨芝桂不防身)靈臺友(陳子昂詩猶憶)
(丨丨丨栖真隐大霞)物外交(駱賓王詩二三丨丨丨一百杖頭錢)張放友(王茂時宴高氏林亭詩還隨丨丨丨來向)
(石崇家)同聲友(張說詩疇昔丨丨丨鶱飛出鳳池)書林友(張說詩歎息丨丨丨才華天下選)珪璋友
(張說詩疇昔丨丨丨雍容文雅多)芸閣友(孟浩然詩永懷丨丨丨寂寞滯揚雲又錢起寄宼校書詩此時逢閣友應念昔)
(同衾)栢臺友(孟浩然詩欣逢丨丨丨共謁聰公禪)同懷友(賈至詩我有丨丨丨各在天一方又劉禹錫詩因賦詠懷)
(詩遠寄同心友)論文友(杜甫詩自失丨丨丨空知賣酒壚)芝术友(李華詩早窺神仙籙願結丨丨丨)通世
友(王建贈别李肇詩歡逢丨丨丨簡綬畫前籌)平生友(白居易答蘇州李中丞詩領郡慙當潦倒年鄰州喜得丨丨丨)
忘機友(温庭筠詩南山自有丨丨丨谷口空稱鄭子真又陸龜蒙和襲美入林屋洞詩唯君好竒士復嘯忘情友)同年
友(許渾詩甘心不及丨丨丨卧聽行雲一曲歌蘇軾詩吾州丨丨丨粲若琴上星)琴帙友(李羣玉贈方處士詩無云傲雲)
(竹丨丨静為丨)笑言友(李咸用詩易得丨丨丨難逢終始人)同袍友(李昌符詩一别丨丨丨相思已十年)煙霞
友(陸龜蒙茶鼎詩那堪風雪夜更值丨丨丨又孫元晏詩緣何喚作雲霞友只恐雲霞未似君)洛陽友(司馬札詩將尋)
(丨丨丨共結洞庭期)樹為友(梅堯臣詩提葫蘆沽美酒風為賓丨丨丨)杏園友(范成大詩平生丨丨丨把酒南天陲)
滄波友(陸游詩悵望丨丨丨弓旌豈易招)猿鶴友(朱子詩千巖丨丨丨愁絶棹歌聲)塵中友(朱子詩當)
(念丨丨丨心期邈相望)范明友(史記建元以來侯者年表平陵侯丨丨丨家在隴西以家世習外國事使護西羌事昭帝)
(拜為度遼將軍取霍光女為妻)吳聶友(搜神記丨丨丨字文悌豫章新淦人常射獵夜照見一白鹿射中之明尋蹤血見箭)
(著梓樹枝上伐之樹微有血遂裁截為板二牽著陂塘中板常沉沒然時復浮出家輙有吉慶仕宦大如願仕至丹陽太守今新淦)
(北二十里曰封溪有聶友截梓樹板濤)
諸侯不友(後漢書逸民傳王霸少有清節建武中徵到尚書拜稱名不稱臣有司問其故霸曰天子有所不臣丨丨有所)
(丨丨)二十四友(晉書劉琨傳秘書監賈謐參管朝政石崇歐陽建陸機陸雲之徒並以文才降節事謐琨兄弟亦在其間)
(號曰丨丨丨丨)雙身為友(道德指歸論國有忠臣家有孝子錄内略外丨丨丨丨損彼益此務以相厚)
婦(房久切說文丨服也从女持帚灑埽也)
韻藻屬婦(書至于丨丨傳存恤妾婦疏經言丨丨傳言妾婦者以妾屬于人故名丨丨)妾婦(見上孟子以順為正)
(者丨丨之道也)哲婦(詩哲夫成城丨丨傾城後漢書列女傳序賢妃助國君之政丨丨隆家人之道高士宏清淳之風貞女亮)
(明白之節)寡婦(詩彼有遺秉此有滯穗伊丨丨之利禮記丨丨不夜哭史記貨殖傳巴蜀丨丨清其先得丹穴而擅其利數世)
(家亦不訾清丨丨也用財自衛不見侵犯秦皇帝以為貞婦而客之為築女懷清臺南史林邑國傳丨丨孤居散髮至老水經注丨)
(丨城賈復從光武追銅馬五蟠于北平所築也時俗音轉故有是名魏文帝丨丨詩序友人阮元瑜早亡傷其妻孤寡為作此詩陳)
(琳詩邊城多健少内舍多丨丨潘岳丨丨賦序樂安任子咸者予少而歡焉不幸弱冠而終其妻又吾姨也故作斯賦杜甫詩哀哀)
(丨丨誅求盡慟哭秋原何處村)巧婦(詩鴟鴞疏鴟鴞取茅莠為巢以麻紩之如刺襪然縣著樹枝幽州人謂之鸋鴂或曰丨丨)
(或曰女匠爾雅桃蟲鷦注鷦&KR1775;桃雀也俗呼為丨丨古捉搦歌粟榖難舂付石臼弊衣難護付丨丨白居易詩丨丨才人常薄命莫)
(教兒女苦多能)命婦(禮記君親制祭夫人薦盎君親割牲夫人薦酒卿大夫從君丨丨從夫人周禮秋官小司寇凡命夫丨丨)
(不躬坐獄訟左傳命夫丨丨至于老疾無不受冰釋名大夫之妃曰丨丨夫受命于朝妻受命于家也元稹詩興慶首行千丨丨會)
(稽旁𢃄六諸侯自注予在中書日妻以郡君朝太后于興慶宫猥為班首)介婦(禮記丨丨請于冢婦又舅姑若使丨丨母敢敵)
(耦于冢婦)冢婦(見上禮記丨丨每事必請于姑白居易詩丨丨獨守禮羣妾互竒衺秦觀詩丨丨餉初還丁男耘有託)世
婦(禮記天子有后有夫人有丨丨有嬪有妻有妾疏有丨丨者婦服也言其進以服事君子也以其猶貴故以世言亦廣世胤也)
(周禮天官丨丨掌祭祀賓客喪紀之事)主婦(禮記宗子雖七十無無丨丨非宗子雖無丨丨可也儀禮有司徹丨丨薦韮菹)
(醢坐設于席前菹在北方韓愈詩丨丨治北堂膳服適戚疎王炎題唐人浴兒圖詩中庭燕坐必丨丨緣雲高髻香羅衣)嬪婦
(周禮天官太宰以九職任萬民七曰丨丨化治絲枲疏丨丨國中婦人有德行者)販婦(周禮地官司市夕市夕時而市販夫)
(丨丨為主)新婦(爾雅女子謂兄之妻為嫂弟之妻為婦注猶今言丨丨是也後漢書列女傳周郁妻者趙孝之女也字阿少習)
(儀訓閑于婦道而郁多行無禮郁父偉謂阿曰丨丨賢者女當以道匡夫郁之不改丨丨過也阿拜而受命晉書列女傳王渾妻鍾)
(氏字琰適渾生濟渾嘗共琰坐濟趨庭而過渾曰生子如此足慰人心琰笑曰若使丨丨得配參軍生子故不翅如此按參軍謂渾)
(中弟淪也梁書曹景宗傳景宗性躁動不能沈默謂所親曰來揚州作貴人動轉不得路行開車幔小人輙言不可閉置車中如三)
(日丨丨遭此邑邑令人無氣舊唐書高宗紀上謂霍王元軌曰男輪最小特所留愛比來與選丨丨多不稱情近納劉延景女觀其)
(極有孝行私衷一喜曹唐詩蔡家丨丨莫嫌少領取真珠三五升又臨海記石丨丨山亦名似人山土石悉彩色石參差似人形庾)
(信吹臺山銘石名丨丨樓學仙人)匹婦(孟子樹墻下以桑丨丨蠶之後漢書楊倫傳聖王所以聽僮夫丨丨之言者猶塵加)
(嵩岱霧集淮海雖未有益不為損也潘岳西征賦長傲賓于柏谷妻覩貌而獻餐疇丨丨其已泰胡厥夫之謬官)孕婦(史記)
(鄒陽傳聖王封比干之後修丨丨之墓故功業復就于天下何則欲善無窮也甘澤謠圓觀行次南浦見婦女數人負甖而汲圓觀)
(望見泣下李公驚問圓觀曰其中丨丨姓王者是某託身之所三載尚未娩懷以某未來故也今既見即命有所歸是夕圓觀亡而)
(丨丨産矣)孝婦(漢書于定國傳東海有丨丨少寡亡子養姑甚謹姑欲嫁之終不肯姑謂鄰人曰我老久累丁壯奈何自經死)
(姑女告婦殺母吏驗治丨丨自誣服于公争之弗能得太守竟論殺丨丨郡中枯旱三年于公曰丨丨不當死咎儻在是乎於是太)
(守自祭丨丨冢因表其墓天立大雨)去婦(漢書王吉傳吉居長安東家有大棗樹垂吉庭中吉婦取棗以啖吉吉後知之乃丨)
(丨東家聞而欲伐其樹隣里共止之固請吉令還婦里中為之語曰東家有樹王陽婦去東家棗完丨丨復還馮衍與婦弟任武達)
(書不丨此丨則家不寧不丨此丨則家不清不丨此丨則福不生不丨此丨則事不成)還婦(見上)醜婦(吳志華覈傳極)
(粉黛窮盛服未必無丨丨廢華采去文繡未必無美人談苑膠西先生趙明叔飲不擇酒嘗云薄薄酒勝茶湯粗粗布勝無裳醜丨)
(丨勝空房劉思真丨丨詩人皆得令室我命獨何咎不遇姜任德正值丨惡丨司空圖詩丨丨競簪花花多映愈醜)健婦(北史)
(裴延儁傳子澤妻鉅鹿魏氏恩好甚隆不能暫離澤每從駕其妻不宿亦至性強立時人以為丨丨夫半古隴西行丨丨持門戸亦)
(勝一丈夫杜甫詩縱有丨丨把鋤犁禾生隴畝無東西李賀南園詩長腰丨丨偷攀折將餧吳王八繭蠶)婺婦(家語魯人有獨)
(處室者隣之丨丨夜暴風雨至丨丨之室壊趨而託焉魯人閉戶而不納丨丨曰子何不如柳下惠然魯人曰柳下惠則可吾固不)
(可吾將以吾之不可學柳下惠之可蔡邕瞽師賦何此聲之悲痛愴然淚以隐惻𩔖離鵾之孤鳴起丨丨之哀泣蘇軾前赤壁賦舞)
(幽壑之潛蛟泣孤舟之丨丨)桑婦(列子晉文公欲伐衛公子鋤笑曰臣之隣人有送其妻適私家者道見丨丨悦而與言顧)
(視其妻亦有招之者矣公寤其言引師而還未至而有伐其北鄙者矣陶潛歎農詩丨丨宵興農夫野宿)幼婦(會稽典錄上虞)
(長度尚弟子邯鄲淳字子禮甫弱冠而有異才尚試使作曹娥碑文操筆而成無所點定其後蔡邕題八字云黃絹丨丨外孫虀臼)
(唐彦謙送樊司業詩虀卒尋丨丨醴酒憶先王李覯聞喜鵲詩天然卻會報人喜愚兒丨丨唯爾求)擇婦(襄陽耆舊傳黃承彦)
(沔南名士謂孔明曰聞君丨丨身有醜女黃頭黑面才堪相配孔明許即載送之鄉里諺曰莫學孔明丨丨正得阿承醜女)好
婦(搜神記楊公雍伯作義漿行者飲之三年有一人就飲以一斗石子與之使種曰玉當生其中汝後當得丨丨乃種其石北平)
(徐氏女甚有行人求多不許公乃試求焉徐氏曰得白璧一雙來當聽為婚公至所種玉田得白璧五雙以聘徐氏遂以女妻公古)
(隴西行丨丨出迎客顔色正敷愉)嬾婦(述異記在南有丨丨魚俗云昔楊氏婦為姑所溺而死化為魚焉其脂膏可燃燈燭)
(以之照鳴琴博奕則爛然有光及照紡績則不復明焉陸璣詩疏里語曰蟋蟀鳴丨丨驚酉陽雜俎奔䱐非魚非蛟色如鮎有兩乳)
(在腹下相傳丨丨所化老學庵筆記詩正義曰絡緯鳴丨丨驚宋子玉秋夜詩云人間底事最堪恨絡緯啼時無婦驚其妙于用事)
(如此庾信小園賦聚空倉而雀噪驚丨丨而蟬嘶)妒婦(酉陽雜俎臨濟有丨丨津傳言晉太始中劉伯玉妻段氏字明光性)
(妒忌伯玉嘗于妻前誦洛神賦明光曰吾死何患不為水神乃自沈而死後七日見夢伯玉曰君本願神吾今得為神矣伯玉遂終)
(身不復渡水有婦人渡此津者皆壊衣枉粧然後敢濟不爾風波暴𤼵若醜婦雖粧飾而渡其神亦不妒也故齊人語曰欲求好婦)
(立在津口婦人水傍好醜自彰張纘丨丨賦忽有逆其妒鱗犯其忌制赴湯蹈火瞋目攘袂黃庭堅藥名詩為言同列當推轂豈有)
(丨丨反專房)
河伯婦(史記滑稽傳西門豹為鄴令鄴三老廷掾常歲賦斂百姓為丨丨娶丨巫行視小家女好者云是當為丨丨丨即聘)
(取洗沐共粉飾之如嫁女牀席令女居其上浮之河中蘇軾詩龔黃滿朝人更苦不如却作丨丨丨)諤諤婦(漢書枚乘傳夫)
(無丨丨之丨而士無諤諤之友其亡可立而待)庸夫婦(晉書列女傳慕容垂妻段氏字元妃謂妹季妃曰我終不作凡人妻)
(季妃曰妹亦不為丨丨丨垂之稱燕王納元妃為繼室偽范陽王德亦聘季妃焉)顧家婦(晉書列女傳王凝之妻謝氏字)
(道韞同郡張元妹亦有才質適于顧氏有濟尼者游于二家或問之尼曰王夫人神情散朗故有林下風丨丨丨清心玉映自是閨)
(門之秀)少原婦(韓詩外傳孔子少遊丨丨之野有丨人哭甚哀問之曰向刈蓍薪忘吾簪是以哭也非傷亡簪不忘故也)
鳩逐婦(埤雅鵓丨隂則屏丨其丨晴則呼之)使君婦(古陌上桑羅敷前致辭使君一何愚丨丨自有丨羅敷自有夫)
機中婦(庾丹秋閨詩已泣丨丨丨復悲堂上君王績詩遥呼竈前妾却報丨丨丨)
增納婦(易丨丨吉子克家)婦婦(易父父子子兄兄弟弟夫夫丨丨而家道正正家而天下定矣左傳夫夫丨丨所謂)
(順也)夫婦(易有丨丨然後有父子禮記父子篤兄弟睦丨丨和家之肥也黃滔詩繡戸新丨丨河梁生别離楊萬里詩雨多厭)
(聽鳩丨丨病起全疎酒聖賢)愚婦(書愚夫丨丨一能勝予禮記歲旱穆公召縣子而問曰吾欲暴巫而奚若曰天則不雨而)
(望之丨丨人母乃已疏乎高啟詩貧賤衆所棄豈唯丨丨人)君婦(詩丨丨莫莫為豆孔庶箋丨丨謂后也凡適妻稱丨丨事)
(舅姑之稱也又諸宰丨丨廢徹不遲)良婦(詩傳丨丨棄于夫賦谷風戰國策賣僕妾售乎閭巷者良僕妾也出婦嫁于鄉曲者)
(丨丨也)來婦(禮記三月而廟見稱丨丨也疏舅姑亡者婦人三月之後于廟中以禮見于舅姑其祝辭告神稱丨丨也)老
婦(禮記夫奥者丨丨之祭也盛于盆尊于瓶注丨丨先炊者也盆瓶炊器也明此祭先炊非祭火神疏奥音㸑以㸑煮為義也㸑)
(是丨丨之祭其祭卑唯盛食于盆盛酒于瓶也又夫人自稱于天子曰丨丨注謂畿内諸侯之夫人助祭及時見也越詩命壯者無)
(取丨丨令老者無取壯妻戰國策趙太后新用事秦急攻之趙氏求救于齊齊曰必以長安君為質太后不肯大臣強諫太后明謂)
(左右有復言令長安君為質者丨丨必唾其面杜甫石壕吏老翁踰墻走丨丨出門看張耒詩丨丨寒不績當戸理琵琶)子婦
(禮記丨丨孝者敬者父母舅姑之命勿逆勿怠)宗婦(禮記適子庶子祇事宗子丨丨疏適子小宗也庶子謂適子之弟言小宗)
(及庶子等敬事大宗子及丨丨也左傳哀姜至公使丨丨覿用幣非禮也)醴婦(禮記贊丨丨婦祭脯醢祭醴成婦禮也疏婦席)
(于戸牖間贊者酌醴置于席前北面婦于席西東面拜受贊者西階上北面拜送又儀禮贊丨丨注醴當為禮贊禮婦者以其婦道)
(新成親厚之)取婦(禮記丨丨之家三日不舉樂思嗣親也後漢書隂興傳外戚家苦不知謙退嫁女欲配侯王丨丨眄睨公)
(主取與娶同張祜捉搦歌鳴嗚籠鳥觸四隅養男男娶婦養女女嫁夫温庭筠豐歲歌䒠茸單衣麥田路村南娶婦桃花紅)見
婦(禮記夙興婦沐浴以俟見質明贊丨丨于舅姑釋文見賢遍反)成婦(禮記擇日而祭于禰丨丨之義也)饗婦(禮記)
(厥明舅姑共丨丨以一獻之禮奠酬舅姑先降自西階婦降自阼階以著代也)貞婦(禮記禮以治之義以正之孝子弟弟丨丨)
(皆可得而察焉後漢書安帝紀元初六年賜丨丨有節義穀十斛甄表門閭旌顯厥行又延光元年賜丨丨帛人二疋晉書禮志孝)
(子不納親于不義丨丨不昧進而苟容又列女傳梁緯為劉曜所害妻辛氏有殊色曜將妻之辛氏據地大哭乞即就死下事舅姑)
(曜曰丨丨也任之自縊而死以禮葬之高允丨丨彭城劉氏詩異哉丨丨曠世靡儔)揖婦(儀禮士昏禮婦至主人丨丨以入及)
(寢門揖入升自西階)逆婦(春秋宋蕩伯姬來丨丨注伯姬魯女為宋大夫蕩氏妻也自為其子來逆稱婦姑存之辭婦人越竟)
(迎婦非禮故書逆與迎同史記秦紀繆公四年迎婦于晉晉太子申生姊也又魯世家桓公三年使揮丨丨于齊為夫人)求婦
(春秋把伯姬來丨丨左傳卻犨來聘丨丨于聲伯魏文帝論孫權詔又欲為子于京師丨丨此權無異心之明效也)不婦(左傳)
(宋大災宋伯姬卒待姆也君子謂宋共姬女而丨丨女待人婦義事也孔叢子尹文子生子不𩔖怒而杖之告子思曰此非吾子也)
(吾妻殆丨丨吾將黜之子思曰若子之言則堯舜之妃復可疑也此二帝聖者之英而丹朱商均不及匹夫以是推之豈可𩔖乎)
長婦(爾雅丨丨謂稚婦為娣婦娣婦謂丨丨為姒婦注今相呼先後或云妯娌)稚婦(見上)娣婦(見上)姒婦(見上)
嫡婦(爾雅子之妻為婦長婦為丨丨衆婦為庶婦)衆婦(見上)庶婦(見上)鼠婦(爾雅蟠鼠負注甕器底蟲疏舊)
(說丨丨别名則此蟲一名蟠一名鼠負負或作&KR2241;本草作婦一名伊威一名委黍也)宫婦(戰國策今齊地方千里百二十城丨)
(丨左右莫不私王)賢婦(史記周紀太姜生少子季歴季歴娶太任皆丨丨人列女傳梁寡高行者梁之丨丨早寡不嫁梁王)
(使相聘之乃援鏡操刀以割其鼻曰妾已刑餘之人殆可釋矣王高其節號曰高行)彼婦(史記孔子世家孔子歌曰丨丨之口)
(可以出走丨丨之謁可以死敗蓋優哉游哉維已卒歲韋鎰經望湖驛詩埋寶賊夫人磨笄傷丨丨)出婦(史記循吏傳公儀休)
(食茹而美拔其園葵而棄之見其家織好布而疾丨其家丨燔其機云欲令農士工女安所讐其貨乎後漢書獨行傳李充家貧兄)
(弟六人同食逓衣妻竊謂充曰妾有私財願思分異充偽曰請呼鄰里内外共議其事婦從充置酒讌客充于坐跪白母曰此婦教)
(充離間母兄罪合遣斥便呵叱其婦逐令丨門丨銜涕而去魏文帝曹植王粲各有丨丨賦)少婦(史記滑稽傳東方朔用所)
(賜錢帛取丨丨于長安中好女率取一歲所即棄去之更取婦所賜錢財盡索之于女子晉書阮籍傳隣家丨丨有美色當壚沽酒)
(籍嘗詣飲醉便卧其側籍既不自嫌其夫察之亦不疑也王昌齡詩閨中丨丨不知愁春日凝粧上翠樓王庭珪登酒樓詩遥觀翠)
(幕張燈處丨丨鳴筝坐上頭)外婦(漢書高五王傳齊悼惠王肥其母高祖微時丨丨也注謂與旁通者)里婦(漢書蒯通)
(傳臣之丨丨與里之諸母相善也高啓詩出宫非故顔丨丨猶相羡)小婦(漢書元后傳鳳知其丨丨弟張美人已嘗適人于禮)
(不宜配御至尊託以為宜子内之後宫注丨丨妾也弟謂女弟即妹也梁簡文帝從軍行丨丨趙人能鼓瑟侍婢初笄解鄭聲梁元)
(帝詩入堂值丨丨出門逢故夫張正見樂府心交賜寶刀丨丨成紈袴張東之詩將軍占太白丨丨怨流黃王昌齡青樓曲樓頭丨)
(丨鳴筝坐遥見飛塵入建章白居易詩弄水游童棹湔裙丨丨車又誰道小郎抛丨丨船頭一去沒回期)驕婦(後漢書朱浮傳)
(浮書責彭寵曰内聽丨丨之失計外信讒邪之諛言)織婦(後漢書龐參傳三公之中參名忠直以舉用忤帝被奏稱疾段恭上)
(疏曰道路行人農夫丨丨皆曰太尉龐參竭忠盡節博物志有人居海渚者八月乘浮槎而去十餘日奄至一處有城郭狀屋舍甚)
(嚴遥望宫中多丨丨見一丈夫牽牛渚次飲之曹植詩西北有丨丨綺縞何繽紛崔顥啓母廟碑麻姑服道變海水而來游丨丨希)
(風填河津而下謁)僮婦(後漢書馮衍傳匹夫丨丨咸懷怨怒)把婦(後漢書袁紹傳建安元年詔責紹擅相征伐紹上書)
(曰昔有哀歎而霜隕悲哭而城崩謂為信然于今况之乃知妄作臣懷忠獲釁抱信見疑晝夜長吟剖肝泣血曾無崩城隕霜之應)
(故鄒衍丨丨何能感徹吳志陸績傳注士之有誄魯人志其勇丨丨見書齊人哀其哭皮日休卒妻怨處處魯人髽家家丨丨哀)
女婦(後漢書西羌傳論永初之間羣種蜂起東犯趙魏之郊南入漢蜀之鄙并凉之士特衝殘斃壯悍則委身于兵場丨丨則)
(徽纆而為虜)醮婦(晉書刑法志在室之女從父母之誅既丨之丨從夫家之罰)慈婦(南史齊安陸王子敬傳先是子)
(敬所生早亡帝命貴妃范氏母養之而子及婦服制禮無明文王儉議孫為慈孫婦為丨丨姑為慈姑宜制期年服)𧖟婦(北史)
(蘇綽傳綽奏布種既訖嘉苗須理麥秋在野𧖟停于室若此之時皆宜少長悉力男女併勸然後可使農夫不失其業丨丨得就其)
(功詩疏廣要黃鳥鳴時𧖟事方興丨丨以為候韋莊姬人養𧖟詩昔年愛笑丨家丨今日辛勤自養𧖟張耒詩雨多蕭蕭𧖟蔟寒丨)
(丨低眉憂繭單)樵婦(舊唐書陸贄傳牧馬屯牛鞠為椎剽穡夫丨丨罄作俘囚)報婦(唐書崔遠傳遠曾王母長孫春秋高)
(無齒祖母唐事姑孝每旦乳姑一日病召長幼言吾無以丨丨願後子孫皆若爾孝世謂崔氏昌大有所本云)聘婦(宋史李崇)
(矩傳崇矩子繼昌以蔭補西頭供奉官太祖欲選尚公主崇矩謙讓不敢當亟為繼昌丨丨黃庭堅詩丨丨緝落毛教兒耨蔥韭)
孫婦(宋史范鎮傳鎮少受學于鄉先生龐直温直温子昉卒于京師鎮娶其女為丨丨養其妻子終身)豪婦(宋史蘇頌)
(傳徙知亳州有丨丨罪當杖而病每旬檢之未愈譙簿鄧元孚謂頌子曰尊公高明豈可為一婦所紿但諭醫如法檢自不誣矣頌)
(曰萬事付公議何容心焉若言語輕重則人有觀望或致有悔既而婦死元孚慙曰我輩狹小豈可測公之用心也)野婦(宋史)
(韓世忠傳方臘敗而遁世忠追至睦州清溪峒賊深據巖屋為三窟諸將莫知所入世忠潛行溪谷問丨丨得徑即挺身仗戈直前)
(擣其穴禽臘以出張耒田家詩插花丨丨抱兒至曳杖老翁扶背行)魚婦(山海經有魚偏枯名曰丨丨風道北來天乃大水泉)
(蛇乃化為魚是謂丨丨又冠編虞幕取顓頊氏女曰丨丨生窮蟬)獨婦(越絶書丨丨山者句踐將伐吳徙寡婦致獨山上以)
(為死士示得專一也)鄙婦(大戴禮鄙夫丨丨相會于廧隂可謂密矣明日則或揚其言矣)省婦(淮南子季春之月后妃齋)
(戒東鄉親桑丨丨使勤𧖟事)憃婦(淮南子存亡之迹若此其易知也愚夫丨丨皆能論之)御婦(列女傳夫婦之道參)
(配隂陽通達神明夫不賢則無以丨丨婦不賢則無以事夫)潔婦(列女傳魯丨丨者秋胡子之妻也傅休奕秋胡行皎皎丨)
(丨姿冷冷守空房喬知之詩丨丨懷明義從泛河之津)否婦(鹽鐵論坎井之鼁不知江海之大窮夫丨丨不知國家之慮)
姙婦(論衡丨丨食兔子生缺脣)鈍婦(論衡齊部世刺繡恒女無不能襄邑俗織錦丨丨無不巧)一婦(潛夫論一夫不)
(耕天下受其飢丨丨不織天下受其寒雍陶詩丨丨獨含嘆四座誰成歡)五婦(蜀紀梓潼縣有丨丨山昔秦王獻五美女于蜀)
(王蜀遣五丁迎之至此見大蛇入山室中五丁引蛇大呼山崩五女上山皆化為石梁簡文帝蜀國絃丨丨行難至百兩好遊娛徐)
(陵美人山銘峰因丨丨石是三侯)後婦(襄陽者舊傳漢末諸蔡最盛蔡諷姊適太尉張温長女為黃承彦妻小女為劉景升)
(丨丨)獺婦(𤼵蒙記丨以猿為丨)村婦(搜神記建業有婦人背生一瘤大如數斗囊中有物如繭栗自言丨丨也嘗與姊姒)
(輩分養𧖟已獨損耗因竊其姒一囊繭焚之頃之背患此瘡)戲婦(抱朴子世俗有丨丨之法于稠衆之中親屬之前問以醜)
(言責以嫚對其為鄙瀆不可勝論)買婦(顔氏家訓近世嫁娶賣女納財丨丨輸絹比量父祖計校錙銖責多還少市井無異)
(或猥壻在門傲婦擅室貪榮求利反招羞恥可不慎歟)傲婦(見上)教婦(顔氏家訓俗諺曰丨丨初來教兒嬰孩)前
婦(顔氏家訓後母之弟與丨丨之兄衣服飲食爰及婚宦至于士庶貴賤之隔俗以為常)三婦(顔氏家訓古樂府歌辭先)
(述三子次及丨丨婦是對舅姑之稱其末章云丈人且安坐調絃未遽央古者子婦供事舅姑旦夕在側與兒女無異故有此言近)
(代作丨丨詩乃為匹嫡並耦已之羣妻之意又加鄭衛之詞何其謬乎劉鑠丨丨豔詩大婦裁霧縠中婦牒冰練小婦端清景含歌)
(登玉殿)大婦(見上梁武帝樂府丨丨理金翠中婦事玉觹小婦獨閒暇調笙遊曲池張謂春園家宴詩南園春色正相宜丨)
(丨同行少婦隨)中婦(見上梁簡文帝詠丨丨織流黃詩翻花滿階砌愁人獨上機駱賓王詩寶瑟調丨丨金罍引上賓皮日休)
(詩丨丨桑村桃葉去小兒沙市買蓑歸)虐婦(顔氏家訓婦人之性率寵子壻而丨兒丨寵壻則兄弟之怨生焉丨丨則姊妹)
(之讒行焉)啞婦(述征記丨丨山在鄒平縣相傳孔子去齊至此問道有婦人佯啞以滅跡故名)悍婦(史通秋胡妻者尋其)
(始末了無才行直以怨懟厥夫投川而死此乃強梁之丨丨輙與貞烈為侣有乖其實王炎讀中興碑詩牝咮鳴晨有丨丨孽狐喤)
(夜有老奴劉基詩村童呌噪聾學究丨丨勃磎喧姊姐)怕婦(本事詩中宗朝御史大夫裴談妻悍妒談畏之如嚴君時韋庶)
(人頗襲武后之風中宗漸畏之内宴優人唱廻波辭云廻波爾時栲栳丨丨也是大好外邊祇有裴談内裏無如李老韋后意色自)
(得以束帛賜之)索婦(老學庵筆記今人謂娶婦為丨丨古語也孫權欲為子索關公女袁術欲為子索吕布女皆見三國志)
藥婦(名勝志丨丨山在平利縣昔有夫婦入山獵夫墜崖下其婦以藥救之尋皆化為石山頂藥臼尚存)戎婦(劉向九歎)
(蔡女黜而出帷兮丨丨入而綵繡服)惑婦(崔琦外戚箴暴辛丨丨拒諫自孤)晉婦(馬融廣成頌負嵎依阻莫敢嬰禦乃)
(使鄭叔丨丨之徒暌孤刲刺裸裎袒裼)贈婦(秦嘉有丨丨詩陸機為顧彦先丨丨詩東南有思婦長歎充幽闥)思婦
(見上)晨婦(班婕妤自悼賦悲丨丨之作戒兮哀襃閻之為郵)兩婦(魏武帝令袁術僭號九江下皆稱臣丨丨預争為皇)
(后)節婦(傅休奕秋胡行美此丨丨高行巍峩哀哉可愍自投長河李覯哀老婦詩赦書求丨丨許與旌門閭)貧婦(夏侯)
(湛抵疑吝江河之流不以濯舟船之畔惜東壁之光不以寓丨丨之目)萊婦(陶潛與子儼等疏鄰靡二仲室無丨丨任昉劉)
(夫人墓誌既稱丨丨亦曰鴻妻黃庭堅詩老丨有丨懷高義不厭夫家苜蓿盤)正婦(何承天安邊論丁夫丨丨春夏佃牧)寒
婦(鮑照詩秋蟲扶戸吟丨丨成夜織)孀婦(鮑照七夕詩寒機思丨丨秋堂泣征客王遒把梁墓詩南鄰北里皆丨丨誰解)
(堅心繼此來)蕩婦(梁簡文帝詩舞女及燕姬倡樓復丨丨梁元帝丨丨秋思賦秋何月而不清月何秋而不明况乃倡樓丨)
(丨對此傷情)倡婦(梁元帝蕩婦秋思賦蕩子之别十年丨丨之居自憐白居易詩樓暗攢丨丨堤喧簇販夫)願婦(庾信)
(鴛鴦賦若乃韓夀欲婚温嶠丨丨玉臺不送胡香未有必見此之雙飛覺空牀之難守)信婦(王勃賦南楚義妻東吳丨丨)
丁婦(楊炯少姨廟碑銘詞稱丨丨廟號滕姑)怨婦(吳少微詩城南有丨丨含情傍芳叢)秋婦(沈佺期詩落葉驚丨)
(丨高砧促暝機)愁婦(鄭愔詩春朝物候妍丨丨鏡臺前)别婦(王維送張道士歸山詩丨丨留丹訣驅雞入白雲)勇
婦(李白東海有丨丨詩東海有丨丨何慚蘇子卿)棄婦(顧况丨丨詞古人雖丨丨棄婦有歸處)舜婦(韓愈詩斑竹啼)
(丨丨清湘沈楚臣)繡婦(白居易丨丨歎雖凭繡牀都不繡同牀繡伴得知無)石婦(白居易蜀路丨丨詩道傍一丨丨無)
(記復無銘傳是此鄉女為婦孝且貞楊維楨丨丨操序丨丨即望夫石也在處有之予為詞補入琴操云又詞行人歸啼石柱丨丨)
(岑岑化黃土)征婦(孟郊丨丨怨良人自戍來夜夜夢中到嚴郾詩近來豈少丨人丨笑採蘼蕪上北山)旁婦(李商隐詩)
(健兒庇丨丨衰翁䑛童孫)兒婦(薛逢元日田家詩蠻榼出門丨丨去鳥飛迎路女郎來)餉婦(韓偓雨詩丨丨寥翹布領)
(寒牧童擁腫蓑衣濕)豔婦(蘇舜卿獵狐篇或為嬰兒啼或變丨丨態)鳩婦(蘇軾詩泥深竹雞語村暗丨丨哭葛長庚詩鶯)
(雛戲雲錦丨丨絡雨紗)俚婦(蘇軾維摩像詩田翁丨丨那肯顧時有野鼠銜其髭)竈婦(蘇軾詩知有雪兒供筆硯應嗤)
(丨丨洗盆缾)㸑婦(蘇軾詩多才久被天公怪闕食惟應丨丨知)催婦(黃庭堅詩壁蟲憂寒來丨丨織衣著)拙婦
(黃庭堅詩新晴百鳥語各自有匹亞林中僕姑歸苦遭丨丨罵)笱婦(黃庭堅池亭詩水嬉者遊魚林樂者啼鳥志士仁人觀其)
(大薪翁丨丨利其小周權詩箵翁丨丨隘羣蟻)戒婦(黃庭堅詩呼兒跪酒罇丨丨饌湯餅)喚婦(黃庭堅詩苦雨初聞丨丨)
(鳩)載婦(晁冲之戲李相如携婦還金鄉詩高堂援哀琴月出丨丨歸)廚婦(陳造謝韓幹送絲糕詩君家丨丨窮百技)
(三舂九淅付重羅)癭婦(范成大䕫州竹枝歌丨丨趁墟城裏來十十五五市南街)勸婦(劉克莊豐湖詩内翰翻身脱犀)
(帶黃門丨丨助金錢)炭婦(潘矩詩禪人尚有香囊媿道士猶懷丨丨羞)船婦(宋无詩丨丨争遺穗樵童拾棄芒)佳
婦(郝經天賜夫人詞八月十五雙星會丨丨佳兒好昏對)髽婦(王逢三貞篇丨丨亦在難自判受命獨)鴈婦(楊維)
(楨匹鳥曲上林丨丨忍流離九疑倀倀天萬里)南婦(楊維楨丨丨還詩序丨丨有轉徙北州者越二十年復還訪死問生人非)
(境換有足悲者)蠻婦(楊維楨小姑謠汝貪丨丨多金銀寧嫁華郎守賤貧)饞婦(劉基詩丨丨厭貧夫常懷相棄心)緣
婦(山海經炎帝之孫伯陵同吳權之妻阿女丨丨緣婦孕三年是生鼓延殳始為侯鼓延是始為鐘為樂風)馮婦(孟子晉人)
(有丨丨者善搏虎黃庭堅詩劉郎弓石八猛氣壓丨丨)
三歲婦(詩丨丨為丨靡室勞矣又陸機為陸思遠婦作詩雖為三載婦顧景媿虚名)京室婦(詩思媚周姜丨丨之)
(丨)泰山婦(禮記孔子過丨丨側有丨人哭于墓者而哀使子路問之曰昔者吾父死于虎吾夫又死焉今吾子又死焉楊)
(維楨殺虎行可憐三世不復仇丨丨之丨何足數)季氏婦(魯語公父文伯退朝其母方績仲尼聞之曰弟子志之丨丨之)
(丨不淫矣孔叢子公父文伯死室人有從死者其母怒而不哭曰孔子天下之賢人也不用于魯退而去而子素宗之而不能隨今)
(死而内人從死者二人焉若此于長者薄于婦人厚也夫子聞之曰丨丨之丨尚賢哉)汝家婦(史記項羽紀陳嬰母謂嬰)
(曰自我為丨丨丨未嘗聞汝先古之有貴者今暴得大名不祥)夫詘婦(漢書王吉傳夫婦人倫大綱漢家列侯尚公王諸侯)
(則國人承翁主使男事女丨丨于丨逆隂陽之位故多女亂)仲伯婦(後漢書趙憙傳憙為赤眉兵所圍與所友善韓仲伯)
(等携小弱越山阻徑出武關丨丨以丨色美欲棄之憙不聽因以泥塗丨丨丨面載以鹿車身自推之每道逢賊逼略憙輙言其病)
(狀以此得免)生人婦(魏志杜畿傳注初畿在郡被書錄寡婦時他郡或有已相配嫁依書皆錄奪啼哭道路畿但取寡者)
(故所送少及趙儼代畿而所送多文帝問畿畿對曰臣前所錄皆亡者妻今儼送丨丨丨也帝及左右顧而失色)高明婦
(北史裴讓之傳讓之母丨丨丨人又閑禮度夫喪諸子多幼弱廣延師友或親自教授内外親屬有吉凶禮制多取則焉)采葛
婦(吳越春秋吳王得葛布之獻乃復增越之封賜羽毛之飾几杖諸侯之服越國大悦丨丨之丨傷越王用心之苦乃作何苦之)
(詩)許允婦(世說丨丨丨是阮衛尉女德如妹竒醜交禮竟許見婦即欲出因謂曰婦有四德卿有其幾婦曰新婦所乏唯)
(容爾士有百行君有幾許云皆備婦曰百行以德為首君好色不好德何謂皆備允有慚色遂相敬重)明鑒婦(顔氏家訓)
(近有一士族好為詩賦衆共嘲弄虚相讚說便擊牛釃酒招延聲譽其妻丨丨丨人也泣而諫之此人歎曰才華不為妻子所容何)
(况行路自見之謂明此誠難也)文詞婦(瑯嬛記趙明誠幼時其父將為擇婦明誠晝寢夢誦一書覺來惟憶三句云言與司)
(合安上已脱芝芙草拔以告其父父為解曰汝待得能丨丨丨也言與司合是詞字安上已脱是女字芝芙草拔是之夫非謂汝為)
(詞女之夫乎後李翁以女女之即易安也果能文章)蕩子婦(古詩昔為倡家女今為丨丨丨)愁思婦(曹植七哀詩明)
(月照高樓流光正徘徊上有丨丨丨悲歎有餘哀)空房婦(鮑照古辭九月寒隂合悲風斷君腸歎息丨丨丨幽思坐自傷)
厮養婦(謝朓李白有邯鄲才人嫁為丨丨卒丨詩劉基詩邯鄲有才人豔色如朝霞嫁作丨丨丨雲鬢埋泥沙)盧家
婦(梁武帝樂府十五嫁為丨丨丨十六生兒字阿侯沈佺期詩丨丨少丨欎金堂海燕雙棲玳瑁梁)崩城婦(何遜七召)
(擊哀響則春臺之人愴焉而雪泣起懽情則丨丨之丨粲然而微笑)蘇國婦(劉孝勝妾薄命復傳丨丨丨故愛在房櫳)窗
中婦(蕭子顯日出東南隅行光照丨丨丨絶世同阿嬌)挾瑟婦(江總詩窈窕懷貞室風流丨丨丨)秦樓婦
(張正見詩二八丨丨丨三十侍中郎)下山婦(徐之才詩踟蹰丨丨丨共申别離久)小吏婦(喬知之定情篇廬江丨丨)
(丨非關織作遲)穿針婦(孟浩然詩不見丨丨丨空懷故國樓)提筐婦(岑參詩調笑丨丨丨春來𧖟幾眠)采蓮
婦(李白湖邊丨丨丨詩大嫂采芙蓉谿湖千萬重)商人婦(張潮詩那作丨丨丨愁水復愁風白居易琵琶行門前冷落鞍)
(馬稀老大嫁作丨丨丨)泅牛婦(元稹詩芒屩丨丨丨了頭蕩槳夫)感秋婦(白居易詩凉風飄嘉樹日夜减芳華)
(下有丨丨丨攀條苦咨嗟)鹽商婦(白居易丨丨丨樂府丨丨丨多金帛不事田農與𧖟績南北東西不失家風水為鄉船作)
(宅)鄉中婦(于濆詩男作鄉中丁女作丨丨丨)竇淊婦(劉滄詩雖非丨丨丨錦字已成章)新粧婦(韋莊)
(白牡丹詩閨中莫妒丨丨丨陌上須慚傅粉郎)青樓婦(韋莊擣練篇月華吐豔明燭燭丨丨丨唱擣衣曲)梁家婦
(羅虬比紅兒詩殷勤為報丨丨丨休把啼粧賺後人)健兒婦(蘇舜欽瓦亭聯句倉皇林間丨丨丨剪紙瀝酒呼嗷嗷)劉
伶婦(蘇軾詩大勝丨丨丨區區為酒錢)長干婦(黃庭堅大雷口阻風詩欲寄大雷書往問丨丨丨)王郎婦
(楊萬里雪詩憑君說似丨丨丨鹽絮吟成總未安)提瓶婦(劉克莊小梓人家詩頂笠兒歸行樹杪丨丨丨去汲溪頭)老
客婦(楊維楨丨丨丨謠丨丨丨老客婦行年七十又一九注一作鍼線婦鍼線婦黃塵滿面蓬滿首)田間婦(高啓詩自)
(信丨丨丨難從天上郎)
斗(當口切說文作弄十升也有柄象形俗作㪷)
韻藻北斗(詩維丨有丨不可以挹酒漿漢書息夫躬傳躬邑人河内掾賈惠往過躬教以祝盗方以桑東南指枝為七畫)
(丨丨七星其上躬夜自被髮立中庭向丨丨持七招指祝盗南史齊武帝紀帝常于所住堂内得璽一枚文曰皇帝行璽又得異錢)
(文為丨丨星雙刀雙貝及有人形𢃄劍焉唐書韓愈傳贊唐興愈以六經之文為諸儒倡自愈沒其學盛行學者仰之如泰山丨丨)
(淮南子丨丨之神有雌雄雄左行雌右行星經丨丨星謂之七政天之諸侯亦謂帝車魁四星為璇璣杓三星為玉衡齊七政斗為)
(人君號令之主張衡靈憲議衆星列布其以神著有五列焉一居中央謂之丨丨動變挺占寔司王命四布于方為二十八宿李固)
(對策陛下之有尚書猶天之有丨丨也斗為天喉舌尚書為陛下喉舌曹植與陳琳書披翠雲以為衣戴丨丨以為冠傅休奕詩良)
(時無停景丨丨忽仰昂杜審言詩丨丨挂城邊南山倚殿前杜甫詩南極一星朝丨丨五雲多處是三台方干詩樽盡離人看丨丨)
(月寒驚鵲遶南枝)大斗(詩酌以丨丨以祈黃耉史記田敬仲世家田常以丨丨出貸以小斗收之齊人歌之曰嫗乎采芑歸)
(乎田成子漢書貨殖傳漆千丨丨注丨丨者異于量米粟之斗也今俗猶有大量)小斗(見上)科斗(爾雅丨丨活東注蝦)
(蟆子疏此蟲一名丨丨一名活東頭圓大而尾細古文似之故孔安國云皆丨丨文字是也晉書衛恒傳漢武時魯恭王壊孔子宅)
(得尚書春秋論語孝經時人以不復知有古文謂之丨丨又束晳傳汲郡人盗𤼵魏安釐王冢冢中得漆書數十車皆丨丨字晳在)
(著作隨疑分釋皆有義證時有人于嵩山下得竹簡一枚上兩行丨丨書莫有知者張華以問晳晳曰此漢明帝顯節陵中册文也)
(檢騐果然時人服其博識西京雜記滕公駕至東都門得石槨有銘焉乃以水洗寫其文文字皆古異左右莫能知以問叔孫通通)
(曰丨丨書也岑參詩臨池見丨丨羡爾樂有餘陸龜蒙詩為分丨丨親鉛槧與說蜉蝣坐竹欞蘇軾石鼓歌憶昔周宣歌鴻雁當時)
(籀史變丨丨劉克莊題方氏聽蛙亭詩塘水拍隄丨丨生想君亭子俯幽清)如斗(家語楚昭王渡江江中有物大丨丨圓而)
(赤直觸王舟舟人取之王使使問孔子孔子曰此謂萍實吾聞童謠曰楚王渡江得萍實大丨丨赤如日剖而食之甜如蜜此楚王)
(之應也後漢書五行志獻帝初平四年六月右扶風雹丨丨晉書天文志元帝景元四年六月有大流星二並丨丨見西方分流南)
(北光照地隆隆有聲又周顗傳今年殺諸賊奴取金印丨丨大繫肘後南史宋典簽之權重宗慤為豫州典簽多所違執慤怒曰我)
(年六十得一州丨丨大不能復與典簽共論之世語姜維死時見剖膽丨丨大李商隐韓碑詩碑高三丈字丨丨負以靈鼇蟠以螭)
(黃庭堅荅廖明略詩廖侯言如不出口銓量古今膽丨丨)玉斗(史記項羽紀沛公令張良留謝良問曰大王來何操曰我持白)
(璧一雙欲獻項王丨丨一雙欲與亞父會其怒不敢獻公為我獻之項王受璧置之坐亞父受丨丨置之地拔劍撞而破之唐書禮)
(樂志張文收既定樂復鑄銅律三百六十銅斛二銅秤二銅甌十四秤尺一斛左右耳與臋皆方積十而登以至于斛與古玉尺丨)
(丨同皆藏于太樂署竹書帝禹夏后氏母曰修已生禹于石紐虎鼻大口兩耳參鏤首戴鉤鈐胸有丨丨足文履已故名文命老學)
(菴筆記眺以道藏硯必取丨丨樣喜其受墨瀋多也梁簡文帝舌賦粉虞卿之白璧碎漢王之丨丨庾信樂歌丨丨調元協金沙富)
(國租李白詩丨丨横網戸銀河耿花宫楊維楨鴻門會詩將軍呼龍將客走石破青天撞丨丨)銅斗(史記趙世家襄子姊為代)
(王夫人襄子北登夏屋請代王使厨人操丨丨以食代王及從者行斟隂令宰人以斗擊殺代王及從官北史趙煚傳煚出為冀州)
(刺史市多姦詐煚為丨丨鐵尺置于肆百姓便之易林炙魚丨丨張伺夜鼠孟郊詩丨丨飲江水手拍丨丨歌韋鎰詩豈不固金湯)
(終聞擊丨丨眺𥙷之飲東城詩丨丨釀秫麥竹枝弋鳬鴻度世古玄歌始青之下月與日兩半丨丨合成一大如彈丸黃如橘就中)
(佳味甜如蜜)刁斗(史記李廣傳廣行無部伍行陣就善水草屯舍止人人自便不擊丨丨以自衛注以銅作鐎器受一斗晝)
(炊飯食夜擊持行名曰丨丨漢書西域傳杜欽說大將軍王鳳曰起皮山南更不屬漢之國四五斥候士百餘人五分夜擊丨丨自)
(守庾信哀江南賦卧丨丨于滎陽絆龍媒于平樂張正見歌將軍定朔邊丨丨出祁連杜甫詩丨丨皆催曉蟾蜍且自傾許渾詩丨)
(丨嚴更軍耳目戈鋋長控國咽喉劉克莊軍中樂行營面面設丨丨帳門深深萬人守)千斗(史記貨殖傳漆丨丨)一斗
(史記淳于髠傳賜酒大王之前執法在傍御史在後髠恐懼俯伏而飲不過丨丨徑醉矣潛夫論寧見朽貫千萬而不忍貸人一錢)
(情知積粟腐倉而不忍貸人丨丨三輔决錄孟佗字伯郎以蒲萄酒丨丨遺張讓讓即拜佗為凉州刺史杜甫贈畢曜詩速宜相就)
(飲丨丨恰有三百清銅錢白居易詩十千丨丨猶賒飲何况官供不著錢)八斗(史記淳于髠傳州閭之會男女雜坐行酒稽留)
(六博投壺相引為曹握手無罰目眙不禁前有墮珥後有遺簪髠竊樂此飲可丨丨而醉二參晉書山濤傳濤飲酒至丨丨方醉帝)
(欲試之乃以酒丨丨飲濤而密益其酒濤極本量而止宣和書譜曹植甫十歲善屬文若素搆自詩道云亡風流掃地而植以丨丨)
(之才擅天下遂以詞章為諸儒倡李商隐詩宓妃愁坐芝田館用盡陳王丨丨才)威斗(漢書王莽傳鑄作丨丨威斗者以五)
(石銅為之若北斗長二尺五寸欲以厭勝衆兵既成令司命負之莽出在前入在御傍鑄斗日大寒百官人馬有凍死者注以五色)
(藥石及銅為之南史何承天傳嘗開玄武湖遇古冢冢上得一銅斗有柄承天曰此亡新丨丨王莽三公亡皆賜之一在冢外一在)
(冢内時三台居江左者惟甄邯為大司徒必邯之墓俄又啓冢内更得一斗復有一石銘大司徒甄邯之墓)鑄斗(見上)五
斗(後漢書劉焉傳張魯祖父陵順帝時客于蜀學道鶴鳴山中造作符書以惑百姓受其道者輙出米丨丨故謂之米賊晉書劉)
(伶傳一飲一斛丨丨解酲又陶潛傳為彭澤令郡遣督郵至縣吏白應束𢃄見之潛歎曰吾不能為丨丨米折腰拳拳事鄉里小兒)
(邪南史沈文季傳元徽初自祕書監出為吳興太守文季飲酒至丨丨妻王氏飲亦至三斗嘗對飲竟日而視事不廢王績丨丨先)
(生傳有丨丨先生者以酒德游于人間有以酒請者無貴賤皆往往必醉醉則不擇地斯寢矣醒則復起飲也常一飲丨丨以為號)
(焉)升斗(魏志常林傳林避地上黨耕種山阿當時旱蝗林獨豐收盡呼比鄰丨丨分之說苑順鍼縷者成帷幕合丨丨者實)
(倉廩李羣玉詩才力似風鵬誰能算丨丨黃庭堅杏花詩更當種子如董仙博米誰能問丨丨)星斗(晉書元帝紀論馳章獻號)
(高蓋成隂丨丨呈祥金陵表慶杜甫贈李曛詩早年見標格秀氣衝丨丨李商隐詩曙霞丨丨外明月露盤西李洞詩江燈混丨丨)
(山木亂槍旗余靖西山詩一壇丨丨修真館數里雲烟斸藥家眺冲之詩電光屬天丨丨昏雨痕倒海風雲晦)熨斗(晉書韓伯)
(傳伯年數歲至大寒母為作襦令伯捉丨丨而謂之曰且著襦尋當作複褌伯曰不復須火在斗中而柄尚熱今既著襦下亦當煖)
(南史梁武帝紀魏攻司州甚急齊明遣王廣之赴救帝為偏帥行次丨丨洲有人長八尺餘容貌衣冠皓然皆白緣江呼曰蕭王大)
(貴北史李渾傳尉遲迥反于鄴時李穆在并州隋文帝甚慮迥遣渾乘驛詣穆穆遽令渾入京奉丨丨曰願執柄以熨天下也文帝)
(大悦淮南子糟邱生于象箸炮烙始于丨丨梁簡文帝詩丨丨金塗色簪管白牙纏)南斗(南史齊高帝紀河圖䜟上參丨丨第)
(一星下立草屋為紫庭草屋者居上蕭字象也越絶書越故治今大越山隂丨丨也三輔黃圖長安故城城南為丨丨形城北為北)
(斗形故號斗城張衡周天大象賦眺北宫于玄武泊丨丨而牽牛梁簡文帝金錞賦應丨丨之鳴瑟雜西漢之金丸辛常伯詩南中)
(丨丨映星河秦關秦塞阻烟波綦母潛詩際夜轉西壑隔山望丨丨韓愈三星行我生之辰月宿丨丨)三斗(唐書屈突通傳)
(通&KR0681;官勁正有犯法者雖親無所回縱其弟蓋為長安令亦以方嚴顯時為語曰寧食丨丨艾不見屈突蓋寧食丨丨葱不逢屈突)
(通石崇金谷集序遂各賦詩以敘中懷或不能者罰酒丨丨杜甫飲中八仙歌汝陽丨丨始朝天道逢麯車口流涎)掊斗(莊子)
(焚符破璽而民朴鄙丨丨折衡而民不争)維斗(莊子丨丨得之終古不忒注北斗天之綱維故曰丨丨韓非子天得之以高地)
(得之以藏丨丨得之以成其威秦觀詩丨丨錯明珠望舒耿修眉)平斗(朝野僉載則天革命舉人不試皆與官起家至御史)
(評事拾遺補闕者不可勝數張鷟為謠曰𥙷闕連車載拾遺丨丨量杷推侍御史盌脱校書郎)冰斗(博古圖唐冰鑑漢丨丨)
筋斗(教坊記漢武帝時于天津橋設帳殿酺三日教坊一小兒丨丨絶倫乃衣以綵繒雜于内伎中少頃緣長竿倒立尋復去)
(手久之垂手翻身而下樂人皆呼萬歲朱子詩只麽虚空打丨丨思君辜負百年身張憲題黑神廟詩雄巫咂角神犀吼翻脚蹁躚)
(起丨丨)觀斗(梁簡文帝表丨丨辨氣玉琯移春沈約謝賜新歴表丨丨辨日馭生為本審時分地稼政莫先)十斗(陳後)
(主獨酌謠卷舒乃一卷忘情且丨丨)牛斗(庾信詩龍淵觸丨丨繁弱駭天狼王勃滕王閣序物華天寶龍光射丨丨之墟杜甫)
(詩步檐倚杖看丨丨銀漢遥應接鳳城眺冲之詩山空丨丨寒寺静魚鼓肅)
五六斗(史記淳于髠傳朋友交遊久不相見卒然相覩歡然道故私情相語飲可丨丨丨徑醉矣)沒梁斗(紀異錄高)
(駢命酒佐薛濤改一字令駢曰口有似丨丨丨濤曰川有似三條椽公曰奈何一條曲濤曰相公尚使丨丨丨窮酒佐三條椽一條)
(曲又何足怪)
增見斗(易豐其蔀日中丨丨)斛斗(書同律度量衡傳律法制及尺丈丨丨斤兩皆均同蘇軾詩賦才無鉅細無異丨與)
(丨)箕斗(詩維南有丨載翕其舌維北有丨西柄之揭疏詩言南丨北丨者二十八宿連四方為名唯丨丨井壁四壁在室)
(東故稱東壁井在參東故稱東井推此則丨丨竝在南方之時丨在南而丨在北故稱南丨北丨也爾雅丨丨之間漢津也注丨龍)
(尾丨南斗天漢之津梁陸龜蒙詩才能誚丨丨辯可移嵩華蘇軾詩顧我虚名但丨丨裘萬頃詩惟有管鮑心明明若丨丨)入
斗(春秋秋七月有星孛丨于北丨注孛彗也既見而移丨北丨非常所有故書之晉書天文志九江丨丨一度廬江丨丨六度豫)
(章丨丨十度丹陽丨丨十六度楊基詩我生之辰木丨丨)金斗(戰國策昔趙王以其姊為代王妻欲并代約與代王遇于勾注)
(之塞乃令工人作為丨丨長其尾令之可以擊人與代王飲而隂告厨人曰即酒酣樂進熱歠即因反斗擊之于是厨人進斟羹因)
(反斗而擊代王殺之李商隐詩帶火遺丨丨兼珠碎玉盤李咸用端硯詩淺小丨為丨泓澄玉作隄眺次膺詞去日玉刀封斷恨見)
(時丨丨熨愁眉又方岳詞故國山圍青玉案何人印佩黃丨丨)反斗(見上)提斗(史記天官書兩旁各有三星鼎足勾之曰)
(攝提注攝提之為言提携也言能丨丨携角以接于下也)繫斗(史記天官書臨制四鄉分隂陽建四時均五行移節度定諸紀)
(皆丨于丨)二斗(史記淳于髠傳親有嚴客帣韝鞠&KR1743;侍酒于前時賜餘瀝奉觴上夀數起飲不過丨丨徑醉矣漢書張良傳沛)
(公為漢王王巴蜀賜良金百鎰珠丨丨良具以獻項伯吳均食移安定之梨皮薄味厚一歲三花一枝丨丨李涉看射詩玉靶朱弦)
(勅賜弓新加丨丨得秋風)石斗(史記貨殖傳欲長錢取下榖長丨丨取上種)佐斗(晉書天文志輔星傅乎開陽所以丨)
(丨成功丞相之象也)田斗(晉書五行志苻堅為姚萇所殺謠歌云魚羊丨丨當滅秦識者以為魚羊鮮也丨丨卑也堅自號秦)
(言滅之者鮮卑也)排斗(唐書食貨志武后時錢非穿穴乃鐵錫銅液皆得用之熟銅丨丨沙澀之錢皆售自是盗鑄蜂起)
踰斗(唐書楊齊卿傳齊卿喜飲酒丨丨不亂)公斗(宋史吕大防傳大防知青城縣故時圭田粟入以大斗而出以丨丨)
(獲利三倍民雖病不敢訴大防始均出納以平其直)臨斗(鶡冠子弦望晦朔終始相廵踰年累歲用不縵縵此天之所柄以丨)
(丨者也注言斗臨制四方而天道更以臨之也王褒從軍行將幕恒丨丨旌門常背邢)執斗(淮南子太微者主朱鳥紫宫丨)
(丨而左旋)運斗(淮南子帝張四維丨之以丨月徙一辰復反其所楊炯少室山碑銘開階丨丨宅海乘乾范成大詩丨丨寅杓)
(轉周天日御回)据斗(易林丨丨運樞順天無憂)秉斗(揚子厚厚君子丨丨)神斗(尚書帝命騐蒼曰靈府赤曰文祖黃)
(曰丨丨白曰顯把黑曰玄矩宋均注斗主也四行之主故謂之丨丨)步斗(參同契履行丨丨宿六甲以日辰禽經鶴雌雄相隨)
(如道士丨丨履其跡而孕)履斗(參同契注有如闔目内視歴五臟以存想丨丨步空按日辰而祭甲豈丹道哉宋无詩丨丨星)
(移冠劍影步虚風引珮環聲)覆斗(釋名小帳曰斗形如丨丨也瑯嬛記王豐為穀城令治民有法民多暴富豐印一日墮地)
(損其鼻鈕明日視之則丨丨也豐異之問功曹張齊齊對曰自昔君印多用丨丨以臣料之君當封乎後果封中山君王褒僮約欲)
(飲美酒惟得染唇漬口不得傾盂丨丨周昂詩丨丨臨霜閣號鐘滿夜城)橡斗(本草橡實一名丨丨皂斗注櫟柞木也實名丨)
(丨皂斗謂其刓剜象斗可以染皂也啓顔錄侯白每上番日楊素即令劇談戲弄至晚始歸出省門即逢素子被流連不已乃云有)
(大蟲見刺蝟仰卧謂是肉臠欲銜之被卷著鼻驚走不休困乏不覺昏睡刺蝟放鼻而去大蟲忽起歡喜走至橡樹下低頭見丨丨)
(乃側身語云旦來遭見賢尊願郎君且避道眺補之詩歲歲荒山收丨丨)皂斗(見上陸璣詩疏徐州人謂櫟為杼或謂之為栩)
(其子為皂或言丨丨其殼為汁可以染皂)火斗(通俗文丨丨曰熨)朝斗(庶物異名疏唐律賣鯉者賣蠡者皆杖六十蓋)
(以鯉丨丨蠡朝星也)聯斗(張衡周天大象賦胡天漢之昭回自東震而綿絡北賁箕而丨丨南經說而緯&KR1371;)夾斗(張衡)
(周天大象賦雙三丨丨而燮詣兩乙賓門而佐助)戴斗(梁簡文帝大法頌戴日丨丨靡不來王太平太蒙無思不服張柬之)
(出塞詩轉戰磨笄俗横行丨丨鄉)七斗(梁簡文帝大法頌六虬齊軫丨丨垂暉)御斗(徐陵上庸路碑握圖之主財以)
(利民丨丨之君因之顯教)樞斗(江總讓尚書表漢置五曹方今六尚魏隆八座擬古六卿近喻喉舌遠譬丨丨)望斗(沈炯)
(歸魂賦察故鄉之安否但丨丨而觀牛)城斗(隂鏗詩丨丨疑連漢橋星象跨河)擊斗(陸瓊詩焚烽望别壘丨丨宿危)
(樓)夜斗(楊素詩麗譙息丨丨騂角罷鳴弓)泛斗(駱賓王秋雲詩丨丨瑶光動臨陽瑞色明吳激詩客槎還丨丨誰解)
(卜搘機)衝斗(駱賓王獄中詩有氣常丨丨無時會鑿坏杜甫詩明月無瑕豈容易紫氣欎欎猶丨丨白居易詩劍鋒缺折難)
(丨丨桐尾燒焦豈望琴)筲斗(沈佺期詩吾徒禄未厚丨丨愧相貽)貫斗(韓休喜雨賦天垂丨丨之雲神召離星之月秦)
(觀詩俊詞偉氣森開張玉杓丨丨生怒芒)珠斗(王維詩月迥藏丨丨雲消出絳河)高斗(高適詩夜璧衝丨丨寒空駐綵)
(旃)台斗(杜甫送重表姪王砯詩及乎貞觀初尚書踐丨丨周伯琦詩嵐翠摩丨丨林霏隐日車)曙斗(錢起詩片雲懸)
(丨丨數雁過秋城)禮斗(李程日五色賦懿彼日昇考兹丨丨因時而出與聖為偶馬戴詩往往龍潭上焚香丨丨星)占
斗(白居易贈朱道士詩醮壇北向宵丨丨寢室東開早納凉許渾詩聞雞憑早晏丨丨認西東羅隐黃河詩高祖誓功衣𢃄小仙)
(人丨丨客槎輕黃庭堅荅周彦公詩此道塵霾久歴年喜君丨丨斸龍泉)合斗(盧仝寄男抱孫詩别來纔經年囊盎未丨丨)
印斗(李洞詩夢秦書丨丨思越畫魚船)論斗(皮日休釣侣詩一斗霜鱗換濁醪自注吳中賣魚丨丨蘇軾詩孟公好飲)
(寧丨丨醉後關門防客走黃庭堅詩飛雪堆盤鱠魚腹明珠丨丨煮雞頭)醮斗(陸龜蒙詩茅峰曾丨丨笠澤久眠雲)雙斗
(陸龜蒙入林屋洞詩却笑尋五符何勞步丨丨)佩斗(張佖送容州中丞詩交趾同星坐龍泉丨丨文)傾斗(劉得仁詩逼曙)
(天丨丨將寒葉墜林曹松除夜詩臘盡丨時丨春通綻處芬)得斗(歐陽修詩市亭插旗闘新酒十千丨丨不可賒)逐斗
(歐陽修詩簾外星辰丨丨移紫河聲轉下雲西)挂斗(蘇軾詩海闊尚丨丨天高欲横參)拂斗(秦觀詩初驚漁艇迷花去)
(忽認星槎丨丨還)盈斗(黃庭堅詩絳囊璀璨思丨丨竹畚香甘要百圍)干斗(李覯詩多恨恐成丨丨氣欲言那得上天)
(梯)九斗(林景熙鹿城晚眺詩海氣千年聚山形丨丨分)破斗(唐庚詩張求一老兵著帽如丨丨賣卜益昌市性命寄杯)
(酒)卧斗(周昂詩净空含宇大丨丨𢃄星長)紅斗(袁桷上京雜詠芍藥圍丨丨摩姑綴玉釘)告斗(張憲火府丨丨)
(詩芙蓉小冠切白玉㐲地夜奏中天君)王斗(戰國策先生丨丨造門而欲見齊宣王宣王使謁者延入丨丨曰斗趨見王為)
(好勢王趨見斗為好士于王何如宣王因趨而迎之于門)
日在斗(左傳二至二分不為災疏冬至之時朔則丨丨丨望則月在井夏至之時朔則日在井望則月在斗)月在斗
(見上又司空圖詩品月出東斗好風相從太華夜碧人聞清鐘)聚於斗(漢書律歴志夫量者躍於&KR1371;合于合登於升丨丨丨)
(角於斛也)泥數斗(漢書溝洫志涇水一石其丨丨丨且溉且糞長我禾黍)蓋有斗(晉書天文志穹天論云天之有)
(極猶丨之丨丨也)飲至斗(南史徐緄傳緄子君蒨飲酒數升便酣每遇歡謔則丨丨丨)月暈斗(星經輔星像親)
(近大臣若丨丨丨大水入城兵起主有赦)城依斗(劉禹錫望賦池象漢兮昭回丨丨丨兮闌干)峻過斗(陸龜蒙縹)
(緲峯詩頻攀丨丨丨末造平如砥)河沉斗(許棠詩坐久丨丨丨吟長月浸杯)查犯斗(韓偓詩坐久忽疑丨丨丨)
(歸來兼恐海生桑)天垂斗(黃庭堅詩卷幔丨丨丨披衣日在房)珠落斗(張憲詩清歌丨丨丨妙舞玉成團)葵
花斗(楊維楨蹋踘詩月牙束靿紅幧首月門脱落丨丨丨)
星精下斗(薛道衡老氏碑頌真人出世丨丨丨丨)
狗(古厚切丨犬)
韻藻埋狗(禮記敝帷不棄為埋馬也敝蓋不棄為丨丨也)烹狗(禮記丨丨于東方祖陽氣之𤼵于東方也淮南子以)
(火烟為氣殺豚丨丨注以火烟為吉凶之氣故殺牲以禳之蘇軾詩東方丨丨陽初動南陌争牛卧作團)雞狗(周禮夏官職方)
(氏正東曰青州其畜宜丨丨史記貨殖傳老子曰至治之極鄰國相望丨丨之聲相聞後漢書仲長統傳丨丨之攘竊男女之淫奔)
(列子人而無義惟食而已是丨丨也杜甫新婚别生女有所歸丨丨亦得將盧仝寄男抱孫詩莫學捕鳩鴿莫學打丨丨陳泰朔方)
(歌無復悲歌慷慨聲猶能使氣屠丨丨)瘈狗(左傳國人逐丨丨瘈狗入于華臣氏國人從之華臣懼遂奔陳注瘈音制狂犬)
(也又作猘淮南子鄭子陽剛毅而好罰其於罰也執而無赦舍人有折弓者畏罪而恐誅則因丨丨之驚以殺子陽此剛猛之所致)
(也又狂馬不觸木丨丨不自投于河雖聾蟲而不自䧟又况人乎)國狗(左傳長木之斃無不摽也丨丨之瘈無不噬也)周
狗(公羊傳趙盾躇階而走靈公有丨丨謂之獒呼獒而屬之獒亦躇階而從之彌明逆而踆之絶其頷趙盾顧曰君之獒不若臣)
(之獒也注丨丨可以比丨之丨所指如意)磔狗(爾雅祭風曰磔注今俗當大道中丨丨云以止風此其象史記封禪書丨丨邑)
(四門以禦蠱菑)天狗(爾雅鴗丨丨注小鳥也青似翠食魚江東呼為水狗史記天官書丨丨狀如大奔星有聲其下止地𩔖狗)
(所墮及望之如火光炎炎衝天注星有尾旁有短彗下有如狗形者亦太白之精後漢書獻帝紀丨丨西北行注丨丨星名有聲為)
(丨丨無聲為枉矢北史羊祉傳好慕刑名頗為深文所經之處人號丨丨下山海經隂山有獸焉其狀如狸而白首名曰丨丨其音)
(如榴榴可以禦凶星經龍尾九星為後宫第一星后次三夫人次九嬪次嬪妾一名后族水星也二風后三天雞四丨丨五太廟皆)
(欲明大小相承則宫多子孫三秦記白鹿原上有狗枷堡秦襄公時有丨丨來下其上有賊丨丨吠而護之故一堡無懼心劉向論)
(星孛山崩疏丨丨夾漢而西久隂不雨者二十餘日昌邑不終之異也馬融廣成頌枷丨丨緤羵羊張衡周天大象賦野雞俟兵而)
(據市丨丨吠盗而映漣韓愈汴州亂詩汴州城門晝不開丨丨墮地聲如雷盧仝月蝕詩丨丨下䑛地血流何滂滂歐陽修鬼車詩)
(射之三𤼵不能中天遣丨丨從空投)水狗(見上本草水獺一名丨丨元稹遭風詩檣烏㪷折頭倉掉丨丨斜傾尾纜開)功
狗(史記高帝紀追逐獸兔者狗也𤼵蹤指示者人也蕭何功人諸君丨丨也)屠狗(史記樊噲傳舞陽侯樊噲者沛人也以丨)
(丨為事後漢書二十八將傳論降自秦漢世資戰力至于翼扶王運皆武人屈起亦有鬻繒丨丨輕猾之徒或崇以連城之賞或任)
(以阿衡之地)冠狗(漢書五行志昌邑王賀見大白狗冠方山冠而無尾以問郎中令龔遂遂曰此天戒言在側者盡丨丨也)
𩔖狗(後漢書馬援傳效杜季良不得䧟為天下輕薄子所謂畫虎不成反丨丨者也郭璞邊谿獸讚邊谿丨丨皮厭妖蠱李商)
(隐詩圖形翻丨丨入夢肻非熊)芻狗(魏志周宣傳嘗有問宣曰吾昨夜夢見丨丨何也曰得美食後又問復夢見丨丨何也曰)
(當墮車折脚後又問復夢見丨丨何也曰君家欲失火語宣曰前後三時皆不夢也何以皆驗耶曰此神靈動君使言故與真夢無)
(異也义問曰三夢丨丨而其占不同何也曰丨丨者祭神之物故始夢當得飲食也祭訖則丨丨為車所轢故中夢當墮車折脚也)
(丨丨車轢之後必載以為樵故後夢憂失火也注丨丨結草為狗以解厭也老子天地不仁以萬物為丨丨聖人不仁以百姓為丨)
(丨莊子丨丨未陳也盛以篋衍巾以文繡尸祝齋戒以將之及其已陳也行者踐其首脊蘇者取而㸑之而已淮南子丨丨能立而)
(不能行劉琨詩如彼龜玉韞櫝毁諸丨丨之談其最得乎錢起贈柏巖老人詩烟霞得情性身世同丨丨)呼狗(淮南子執彈而)
(招鳥揮梲而丨丨欲致之顧反走說苑衛君問於田讓曰寡人封侯盡千里之地賞賜盡御府繒帛而士不至何也田讓對曰君之)
(賞賜不可以功及也君之誅罰不可以理避也猶舉杖而丨丨張弓而祝雞矣)騎狗(列仙傳呼子先夀百餘歲臨去時呼酒家)
(姬令治裝便有二仙人持二狗來子先持一與酒姬因各騎之乃龍也上華陰山常呼云子先酒母在此)瓦狗(潛夫論或作泥)
(車丨丨諸戲弄之具以巧詐小兒此皆無益也)三狗(魏略丁謐與何晏鄧颺同位曹爽敬之言無不從于時謗書謂臺中有丨)
(丨二狗崖柴不可當一狗馮默作疽囊丨丨謂何鄧丁也默者爽小字也其意言丨丨皆欲囓人而謐尤甚也)養狗(續搜神記)
(廣陵楊生丨丨甚憐愛之行止與俱生飲酒醉行大澤草中眠不能動野火起狗號喚不覺前有坑水狗便走往水中還以身水灑)
(生左右草沾水火尋過去他日又墮井中狗呻吟徹曉有人過怪之往視見生生曰君可出我當厚報人曰以此狗見與便當相出)
(人乃出之繫狗而去後五日狗夜走歸)黃狗(續搜神記濟陽蔡詠家狗夜輙羣衆相吠使人夜伺有一物著黃衣白帢長五)
(六尺衆狗共吠之尋跡是詠家老丨丨殺之乃止蘇軾石鼓詩當年何人佐祖龍上蔡公子牽丨丨)羣狗(外史檮杌張雲為補)
(闕自比朱雲或曰昔朱雲請斬馬劍今尚方只有殺雞刀卿欲用乎雲曰雞刀雖小亦可斬丨丨)襲狗(東方朔荅客難鼱鼩)
(之丨丨孤豚之咋虎至則靡耳何功之有)蒼狗(杜甫詩天上浮雲如白衣須臾改變如丨丨)
不叱狗(禮記尊客之前丨丨丨又後漢書鮑永傳永事後母至孝妻嘗于母前叱狗永即去之)喪家狗(家語或人)
(謂子貢曰東門外有一人焉河目隆顙其頭似堯其頸似臯陶其肩似子産儽然似丨丨之丨南史到溉傳溉持被武帝賞接每與)
(對棋從夕達旦或復失寢加以低睡帝詩嘲之曰狀若丨丨丨又似懸風槌當時以為笑樂杜甫詩昔如縱壑魚今如丨丨丨蘇軾)
(詩形容雖是丨丨丨未肻弭耳争投骨)魏得狗(世說諸葛瑾弟亮及從弟誕並有盛名各在一國時以為蜀得其龍吳得)
(其虎丨丨其丨)川中狗(博異志廣州押衙崔慶成抵皇華驛夜見美人擲書云丨丨丨百姓眼馬撲兒御厨飯後丁晉公見)
(曰丨丨丨蜀犬也百姓眼民目也馬撲兒瓜子也御厨飯官食也乃獨眠孤館四字)
增為狗(易艮丨丨史記孟嘗君傳秦昭王囚孟嘗君欲殺之孟嘗君使人抵昭王幸姬求解姬願得狐白裘此時有一裘獻)
(之昭王更無他裘客有能為狗盗者乃夜丨丨入秦宫藏中取裘獻姬為言昭王釋孟嘗君五代史四夷錄狗國人身狗首長毛不)
(衣語若吠嘷其妻皆人能漢語生男丨丨女為人曹植與楊修書以孔璋之才不閑辭賦而多自謂與司馬長卿同風譬畫虎不成)
(還丨丨者也)驚狗(詩無使尨也吠疏非禮相陵主不迎客則有狗吠此女願其禮來不用丨丨)畜狗(禮記仲尼之丨)
(丨死使子貢埋之後漢書南蠻傳高辛氏有丨丨其毛五采名曰槃瓠宋史蘇軾傳養猫所以去鼠不可以無鼠而養不捕之猫丨)
(丨所以防盗不可以無盗而畜不吠之狗)牲狗(禮記諸侯之射先行燕禮疏禮具丨丨及設折俎行一獻此等皆燕之法也故)
(云先行燕禮儀禮鄉飲酒其丨丨也亨于堂東北)吠狗(左傳吏人之與叔孫居于箕者請其丨丨弗與及將歸殺而與之食)
(之史記律書天下殷富粟至十餘錢鳴雞丨丨烟火萬里可謂和樂者乎唐書李栖筠傳栖筠為常州刺史宿賊張度保陽羡西山)
(栖筠𤼵卒捕斬支黨皆盡里無丨丨又齊語桓公曰吾欲北伐何主管子對曰以燕為主反其侵地柴夫丨丨注柴夫丨丨燕之二)
(邑)野狗(爾雅貙獌似狸注今山民呼貙虎之大者為貙犴疏犴丨丨似狐貙𩔖故又呼貙犴)畫狗(爾雅犬生三猣二師)
(一玂疏孔子曰視狗之字如丨丨也犬生三子則曰猣二子則曰師一子則曰玂)獲狗(魯語季桓子穿井獲如土缶其中有)
(羊焉使問之仲尼曰吾穿井而丨丨何也對曰以&KR0588;之所聞羊也)好狗(戰國策王斗曰先君丨丨王亦丨丨按先君齊桓公)
(王宣王也)跖狗(戰國策丨之丨吠堯非貴跖而賤堯也狗固吠非其主也)禁狗(戰國策夜行者能無為奸不能丨丨使無)
(吠已也)走狗(戰國策世無東郭㕙盧氏之狗王之丨丨已具矣史記句踐世家狡兔死丨丨烹又袁盎傳袁盎居家與閭里)
(浮沈相隨行闘雞丨丨後漢書袁術傳少以俠氣聞數與諸公子飛鷹丨丨黃庭堅詩闘雞丨丨輕薄兒衣裾相鮮氣相許薩都拉)
(詩呼鷹丨丨清時樂斬將搴旗舊日勞)牽狗(史記孝武帝紀羣臣有言見一老父丨丨言吾欲見巨公己忽不見南史何充)
(傳充少好逸遊父緒嘗告歸至吳始入西郭逢充獵右臂鷹左丨丨遇緒船至便放紲脱鞲拜於水次緒曰一身兩役無乃勞乎)
良狗(史記淮隂侯世家上令武士縛信載後車信曰果若人言狡兔死丨丨烹高鳥盡良弓藏敵國破謀臣亡天下已定我固)
(當烹吕氏春秋齊有好獵者終日不得獸推其所以狗惡故也欲得丨丨則家貧家富則求丨丨得狗則數得獸矣)問狗(漢書)
(趙廣漢傳廣漢善為鉤距鉤距者設欲知馬賈則先丨丨又問牛然後及馬參伍其賈以𩔖相凖則知馬之貴賤不失實矣)大
狗(漢書西域傳罽賓國出封牛水牛象丨丨沐猴孔爵注廣志云罽賓丨丨大如驢赤色數里搖鞉以呼之晉書五行志司馬越)
(還洛有童謠曰洛中大鼠長尺二若不早去丨丨至由是越惡苟晞奪其兖州隙難遂搆焉)弄狗(後漢書靈帝紀於西園丨)
(丨著進賢冠帶綬注續漢志曰靈帝寵用便嬖子弟轉相汲引令長強者貪如豺狼弱者略不𩔖物實狗而冠也)庸狗(後漢)
(書董卓傳帝大會未央殿卓朝服升車陳兵夾道自壘及宫令吕布等扞衛前後入門李肅以戟刺之卓衷甲不入傷臂墮車大呼)
(吕布布曰有詔討賊臣卓大罵曰丨丨敢如是耶布應聲持矛刺卓趣兵斬之)白狗(魏志朱建平傳建平善相術謂應璩曰君)
(六十二位為常伯而當有厄先此一年獨見一丨丨而旁人不見也後璩六十一為侍中直省内歘見丨丨問之衆人悉無見者於)
(是數聚會并游觀田里飲宴自娛過期一年卒晉書郭璞傳庾冰令筮其後嗣卦成曰卿諸子並當貴盛然有白龍者凶徵至矣後)
(冰子藴為廣州刺史妾房内忽有一新生丨丨子莫知所由來狗眉眼分明身長而弱異于常狗藴甚怪之將出共視在衆人前忽)
(失所在藴慨然曰殆白龍乎山海經自天虞至南禺凡十四山其神皆龍身而人面其祠皆一丨丨祈又舊唐書德宗紀丨丨王羅)
(陀悤自來朝貢輿地紀勝丨丨峽在秭歸縣東三十里名勝志合肥縣四頂山即丨丨仙人得道處魏伯陽煉丹池猶在杜甫詩丨)
(丨斜臨北黃牛更在東白居易詩丨丨次黃牛灘如竹節稠)逐狗(晉書五行志桓靈寶將拜楚王已設拜席羣官陪位靈寶)
(未及出有狗來便其席靈寶性猜暴竟無言者丨丨改席而已)繫狗(晉書賈皇后傳趙王倫使齊王冏入殿廢后后問起事者)
(誰冏曰梁趙后云丨丨當繫頸今反繫其尾何得不然)駮狗(晉書嚴卿傳魏序欲東行卿筮之曰必遭暴害之氣宜禳之可)
(索西郭外獨母家白雄狗繫著船前求索止得丨丨無白者卿曰駮者亦足序行半路狗忽然作聲甚急比視已死吐黑血斗餘)
傒狗(南史胡諧之傳諧之就梁州刺史范栢年求佳馬栢年患之謂使曰馬非狗子那可應無極之求接使人薄使人恨歸謂)
(諧之曰栢年云胡諧是何丨丨無厭之求諧之切齒)老狗(南史王僧達傳何尚之致仕復膺朝命於宅設八關齋大集朝士自)
(行香次至僧達曰願郎且放鷹犬勿復遊獵僧達曰家養一丨丨放無處去已復還尚之失色搜神記王瑚為東海蘭陵尉夜半時)
(輙冇黑幘白單衣吏詣縣叩閣迎之則忽然不見如是數年後伺之見一丨丨至閣便為人殺之乃絶)土狗(北史高熲傳尉)
(遲迥起兵熲為橋於沁水賊於上流縱火栰熲預為丨丨以禦之既渡焚橋而戰大破之抱朴子諮萍實而言色味訊丨丨而識墳)
(羊)蹲狗(北史元諧傳諧與從父弟滂嘗同謁帝因令滂望氣滂曰彼雲似丨丨走鹿不如我輩有福德雲)當狗(舊唐)
(書代宗紀劍南節度使嚴武攻拔吐蕃丨丨城)借狗(晉書宗室傳滕王元嬰狎昵厮養廵省部内從民丨丨求置所過為害)
五狗(唐書武三思傳周利貞冉祖雍宋之愻李悛姚紹之等五人號三思丨丨)鐵狗(宋史河渠志淳化五年滑州言新渠)
(成帝又案圖命昭宣使杜彦鈞率兵夫鑿河開渠自韓村埽至州西丨丨廟凡十五里餘復合於河以分水勢)環狗(山海經丨)
(丨其為人獸首人身一曰蝟狀如狗黃色)獋狗(山海經邽山有獸焉其狀如牛蝟毛名曰窮奇音如丨丨是食人)短狗
(逸周書正南甌鄧桂國損子産里百濮九菌請令以珠璣瑇瑁象齒文犀翠羽菌鶴丨丨為獻注丨丨狗之善者也)尨狗(穆天)
(子傳天子之豪馬豪牛丨丨豪羊以三十祭文山注尨尨茸謂猛狗)猛狗(見上)相狗(莊子徐無鬼見魏武侯曰嘗語君吾)
(丨丨也下之質執飽而止是狸德也中之質若視日上之質若亡其一)射狗(韓非子李悝欲民善射乃下令云民有狐疑之)
(訟者令之丨丨中之者勝不中者負民皆習射日夜不休與秦戰大敗之)乳狗(越絶書丨丨捕虎不計禍福淮南子丨丨之噬)
(虎也伏雞之搏狸也恩之所加不量其力)守狗(穆天子傳天子飲於文山之下文山之人歸遺獻丨丨九十)惡狗(韓詩)
(外傳人有市酒而甚美者然至酒酸而不售問里人其故里人曰公之狗甚猛人有持器往者狗輙迎而囓之是以酒酸不售也士)
(欲白萬乘之主用事者迎而囓之亦國之丨丨也)狎狗(新書欲以刑罰慈民譬猶以鞭丨丨也雖久弗親矣)噬狗(淮南)
(子保者不敢畜丨丨注保保家丨丨噬人之狗)剥狗(淮南子處尊位者如尸守官者如祝宰尸雖能丨丨燒彘弗為也俎豆之)
(列次黍稷之先後雖知弗教也)疾狗(說苑韓氏之盧天下丨丨也見兔而指屬則無失兔矣望見而放狗則累世不能得兔狗)
(非不能屬之者罪也)放狗(見上馬融與謝伯世書思在竹間丨丨逐麋晚秋涉冬大倉出籠黃棘下莵芼以乾葵以送餘日兹)
(樂而已)販狗(易林載金丨丨利棄我走)澤狗(易林丨丨水鳬難畜難雛)黑狗(搜神記吳先主時陸敬叔為建安太)
(守伐大樟樹樹斷有物人面狗身從樹中出敬叔曰此名彭侯乃烹食之其味如狗白澤圖曰木之精名彭侯狀如丨丨無尾可烹)
(食)喚狗(抱朴子不復叙離闊問安否賓則入門而呼奴主則望客而丨丨王冕詩看人騎白馬丨丨作烏龍)盧狗(抱朴)
(子從丨丨以噬狡獸飛輕鷂以鷙翔禽曹植求自試表騏驥長鳴伯樂昭其能丨丨悲號韓國知其才)烏狗(華陽國志雍闓)
(使孟獲說夷叟曰官欲得丨丨三百頭膺前盡黑)神狗(宛委餘編窮奇逐妖一名丨丨)溪狗(世說温忠武勸庾文康見)
(陶公庾猶豫未能往温曰丨丨我所悉卿但見之必無憂也又本艸丨丨生南方溪澗中狀似蝦蟆尾長三四寸)魚狗(本草)
(丨丨一名魚虎魚師注即翠鳥也穴土為窠大者名翠鳥小者名丨丨青色似翠其尾可為飾亦有斑白者俱能水上取魚)木
狗(本草丨丨生廣東左右江山中形如黑狗能登木其皮為衣褥能運動血氣)豺狗(本草豺俗名丨丨形似狗而頗白前)
(矮後高而長尾細瘦猛健羣行虎亦畏之喜食羊其聲如犬世傳狗為豺之舅見狗輙跪亦相制耳)毛狗(本草狼一名丨丨注)
(狼大如狗蒼色鳴聲則諸孔皆沸南人謂之丨丨)海狗(庶物異名疏臨海志云腽肭似狗長尾遇日出則浮在水面藥性論)
(謂之丨丨其臍似麝香黃赤色雜說丨丨一牡而百牝得其牡則羣牝裂網而出之寧以身代)擊狗(老學菴筆記馬鞭擊猫笻)
(竹杖丨丨皆節節斷折物理之不可推者也)苦狗(楚辭大招醢豚丨丨膾苴蓴只注苦以膽和醬也)肥狗(七𤼵丨丨)
(之和冐以山膚)使狗(魏武帝獲宋金生表獲生口辭云河内有一神人宋金生令諸屯皆云鹿角不須守吾丨丨為汝守不從)
(其言者即夜聞有軍兵聲明日視屯下但見虎跡臣將兵掩捉得生輙行軍法)玉狗(李賀詩青霓扣額呼宫神鴻龍丨丨開天)
(門)茅狗(皇甫松大隐賦遇丨丨之迎酒嫗逢木羊之隨葛由)把狗(蘇軾詩苓龜亦神吸丨丨或夜吠)韓狗(眺補)
(之詩丨丨胡鷹快多獲)枸狗(程俱蒸菌詩東籬有更生丨丨僅堪埒)繒狗(陳嵩詩一時丨丨徒贊業非伊周)史
狗(左傳吳公子札適衛說蘧瑗丨丨史鰌公子荆公叔𤼵公子朝)堵狗(左傳鄭人奪丨丨之妻而歸諸范氏注丨丨堵女父)
(之族狗娶于晉范氏鄭人既誅女父畏狗因范氏而作亂故奪其妻歸范氏先絶之傳言鄭之有謀)
熊子狗(爾雅丨虎醜其丨丨注律曰捕虎一購錢三千其狗半之疏丨虎𩔖其丨名丨)馬如狗(後漢書陳蕃傳蕃友)
(人陳留朱震字伯厚初為州從事奏單匡贓罪并連匡兄中常侍超諺曰車如雞栖丨丨丨疾惡如風朱伯厚)烏啄狗(晉書)
(五行志龍驤將軍朱猗戍夀陽婢炊飯忽有羣烏集竈競來啄噉婢驅逐不去有獵狗咋殺兩烏餘丨因共丨殺丨又噉其肉此亦)
(羽蟲之孽)大㲰狗(南史袁粲傳齊高帝方革命粲不欲事二姓密有異圖帝遣軍主戴僧静斬之粲小兒數歲乳母將投門)
(生狄靈慶靈慶曰吾聞出郎君者有厚賞遂抱以首此兒死後靈慶嘗見兒騎丨丨丨戲如平常經年餘闘場忽見一狗走入其家)
(遇靈慶于庭噬殺之少時妻子皆沒此狗即袁郎所常騎也)焦梨狗(北史魏紀宣武孝明間謠曰狐非狐貉非貉丨丨丨)
(子齧斷索識者以為索謂魏本索髮丨丨丨子指宇文泰泰小字黑獺也)波斯狗(北史齊南陽王綽傳綽留守晉陽愛丨丨)
(丨有婦人抱兒在路走避入草綽竟奪其兒飼丨丨丨)執留狗(莊子丨丨之丨成思注被執留而愁思言不能自適其適)
(也)取鼠狗(吕氏春秋齊有善相狗者其鄰假以買丨丨之丨曰是良狗也其鄰畜之數年而不能取鼠以告相者相者曰)
(此良狗也其志在麞麋豕鹿不在鼠欲其取鼠也則桎之其鄰桎其後足狗乃取鼠)茹黃狗(吕氏春秋楚文王得丨丨之丨)
(宛路之矰以畋于雲夢三月不反)未視狗(說苑惠子謂船人曰居廣艘長楫之間則我不如子至于安國家全社稷子不)
(比我子蒙蒙如丨丨之丨子耳)不沒狗(齊民要術種麻夏至後十日為下時諺曰夏至後丨丨丨匪惟短淺皮亦輕薄)鷹
背狗(西域記皂雕一産三卵者内有一卵化犬短尾灰色與犬無異但尾背有羽毛數莖耳隨母影而走所逐無不獲者謂之)
(丨丨丨)沙裡狗(庶物異名疏丨丨丨藏穴最深殼軟而肥穴淺者則殼硬而瘦便成彭蚏矣)天公狗(幽明錄王)
(姥黃龍中九歲病死自朝至暮復蘇云見一老嫗挾將飛見北斗君有狗如獅子大深目伏井欄中云此丨丨丨也)國多狗
(杜甫詩泱泱泥汙人㹞㹞丨丨丨)街中狗(元稹說劍篇留斬泓下蛟莫試丨丨丨)根成狗(白居易詩不知靈藥)
(丨丨丨怪得時聞吠夜聲皇甫松大隐賦把丨丨丨蘿葉垂蔦)高似狗(羅隐詩信越功名丨丨丨裴王氣力大于牛)徐
勉狗(劉基詩無肉可供丨丨丨有芻難啖景升牛)司空狗(韓非子衛靈公去雍鉏退彌子瑕而用丨丨丨者是去所)
(愛而用所賢也)
御定佩文韻府卷五十五之三
