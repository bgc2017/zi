欽定四庫全書
御定佩文韻府卷三十九
上聲九蟹韻
蟹(胡買切水蟲䲒同)
韻藻非蟹(晉書蔡謨傳謨初渡江見彭蜞曰蟹有八足加以二螯烹之既食吐下方知丨丨謝尚曰鄉讀爾雅不熟幾為)
(勸學死)蝦蟹(北史齊文宣帝天保八年春三月大熱人或暍死夏四月庚午詔禁取丨丨蜆蛤之𩔖唯許私家捕魚蟹譜吴)
(俗有丨荒丨亂之語韓愈祭鱷魚文潮之州大海在其南鯨鵬之大丨丨之細無不容歸白居易詩亥日饒丨丨寅年足虎貙蘇軾)
(詩詩成自一笑故疾逢丨丨)一蟹(聖宋掇遺陶榖奉使吴越忠懿王宴之自蝤蛑至彭蚏凡羅列十餘種榖笑曰真所謂丨)
(丨不如丨丨也)嗜蟹(雜志杜相患痰𠻳性丨丨人或止之荅曰痰𠻳發有時蟹過却便沒)紅蟹(嶺表錄異丨丨殼殷紅色)
(巨者可以裝為酒杯也又海鏡兩片合以成形殼圓中甚瑩滑内有少肉如蚌胎腹中有丨丨子其小如黃豆而螯具足海鏡飢則)
(蟹出拾食蟹飽歸腹海鏡亦飽崔珏茶詩一鼎水煎丨丨眼)放蟹(仇池筆記東坡嗜蟹後有見餉者皆放之江中不以口腹)
(故苦生𩔖也道鄉集鄒浩謫居昭州使役者濬感應泉一二尺許於亂石之下得蟹一枚自丨於江曰丨者解也天實告之矣蒙恩)
(歸侍立可待也於是乎書)乾蟹(筆談關中無蟹秦人家收得一丨丨土人以為怪有病瘧者借去懸門戶遂差不但人不識鬼)
(亦不識也)腹蟹(郭璞江賦璅蛣丨丨水母目蝦松陵集註瑣蛣似蚌丨有小丨為瑣蛣出求食蟹或不至則餒死呼為蟹奴)
糟蟹(楊萬里丨丨賦小序江西趙漕子直餉丨丨風味勝絶作此賦以謝之)
水中蟹(晉書解系傳趙王倫以宿憾收系兄弟梁王彤救系等倫怒曰我於丨丨見丨且惡之况此人兄弟輕我耶蘇軾詩)
(怒移丨丨丨愛及屋上烏)蛇穴蟹(荀子蟹六跪而二螯非蛇蟺之穴無所寄托者用心躁也)百足蟹(洞冥記漢武帝)
(時善苑國貢一蟹長九尺有百足四螯因名丨丨丨煮其殼勝於黃膠亦謂之螯膠勝於鳳喙之膠也)
求補有蟹(歸田錄國初通判常與知州爭權每云我是郡監有錢昆者浙人嗜蟹常丨丨外郡曰但得丨螃丨無通判處)
(則可)
增蠶蟹(禮記丨則績而丨有匡文心雕龍丨丨鄙諺貍首滛哇苟可箴戒載於禮典)蛤蟹(周禮春官大司樂註丨丨)
(走則遲淮南子土龍致雨燕鴈代飛丨丨珠龜與月盛衰)魚蟹(左傳山林川澤之實疏山林之實謂材木樵薪之𩔖川澤之實)
(謂菱芡丨丨之屬北史魏宗室傳咸陽王坦性好畋漁秋冬獵雉兔春夏捕丨丨鷹犬常數百頭自言寧三日不食不能一日不獵)
(宋史喬維岳傳維岳體肥年衰難於拜趨上特授海州刺史咸平中知蘇州素病風上以吴中多丨丨乃徙壽州顔氏家訓異物志)
(云擁劒狀如蟹但一&KR1722;偏大爾何遜詩云躍魚如擁劒是不分丨丨也宣和畫譜袁㠖丨丨圖御府所藏韓愈南海神廟碑人厭丨)
(丨五榖胥熟陸龜蒙水國詩直至葭菼少敢言丨丨肥王安石詩海外珠犀常入市人間丨丨不論錢)似蟹(爾雅螖蠌小者)
(蟧注螺屬或曰丨丨而小)稻蟹(越語王召范蠡而問焉曰吾與子謀吴子曰未可也今其丨丨不遺種其可乎范蠡對曰天應)
(至矣人事未盡也王姑待之注丨丨食稻也盧思道為隋檄陳文頭會箕歛杼軸其空灾異相仍丨丨不熟王義豐館娃賦丨丨種)
(兮不遺高啓詩過湖就丨丨靜處容不肖)糖蟹(南史何胤傳初胤侈於味食必方丈後稍欲去其甚者猶食白魚䱇脯丨丨唐)
(書地理志滄州土貢絲布柳箱葦簟丨丨鱧鮬又江陵郡土貢白魚丨丨清異錄煬帝幸江都吴中貢丨丨糖蟞每進御則旋潔拭)
(殼面以鏤金龍鳳花貼上)大蟹(山海經女丒有丨丨汲冢周書海陽丨丨注海水之陽一蟹盈車異物志昔有人行海得洲木)
(甚茂乃維舟登岸㸑於水旁半炊而林沒於水遽斷其䌫乃得去詳視之丨丨也郭璞丨丨讚丨丨千里亦有陵鱗曠哉溟海含怪)
(藏珍)虷蟹(莊子塪井之鼃謂東海之鼈曰還丨丨與科斗莫吾能若也注虷音寒水中赤蟲也)使蟹(淮南子夫釋大道而)
(任小數無以異於丨丨捕鼠蟾蠩捕蚤不足以禁姦塞邪亂乃逾滋)遇蟹(易林捕魚丨丨利得無幾)虀蟹(釋名蟹虀去其)
(匡熟擣之令如虀也陳傅良詩芼鱸丨丨待新篘)龜蟹(月令章句介者甲也謂丨丨之屬也宣和畫譜徐熙蓼岸丨丨圖陸)
(希聲山居記決於甽竇使丨丨為灾決於沮洳使鼃黽得志)小蟹(博物志南海有水蟲名蒯蛤之𩔖也其中有丨丨大如榆)
(莢蒯開甲食則蟹亦出食蒯合甲蟹亦還入為蒯取以歸始終死不相離廣志蜅丨丨大如貨錢)覓蟹(南康記山都形如崑)
(崙通身生毛見人輒閉目張口如笑好在深澗中翻石丨丨噉之)川蟹(抱朴子伐木而寄生枯芟草而兔絲萎丨丨不歸而)
(蛣敗桑木見斷而蠧殄)擗蟹(抱朴子子以臭雛之甘呼鴛鳳丨丨之計要猛虎豈不陋乎擗一作擘陸龜蒙釣侣詩相逢便)
(倚蒹葭泊更唱菱歌丨丨螯)觜蟹(玉篇蜅方武切丨丨也)雄蟹(玉篇&KR0008;䱺丨丨也)十蟹(廣博物志海上有蟹)
(大如錢腹下又有丨丨名曰蟹奴)虎蟹(嶺表錄異丨丨殼上有虎斑可裝為酒器與紅蟹皆産瓊崖海邊雖非珍竒亦不易)
(得也)蜜蟹(大業拾遺吴郡獻丨丨二千頭作如糖蟹法吴都賦所謂烏擁劒是也)志蟹(蟹志今之學者始知得百家小)
(說而不汲汲於聖人之言是人之智反出蟲下能不悲夫吾是以丨丨)江蟹(蟹志蚤夜觱沸指丨而奔漁者緯蕭承其流而)
(障之曰丨斷許渾詩丨上丨螯沙渺渺塢中蝸殼雪漫漫)石蟹(蟹譜明越溪澗石穴中亦出小蟹其色赤而堅俗呼為丨丨鮑)
(照與妹書丨丨土蚌燕箕雀蛤之儔蘇軾蝤蛑詩溪邊丨丨小如錢喜見輪囷赤玉盤)巨蟹(蟹譜釋典云十二星宮有丨丨)
(焉)旁蟹(埤雅蟹外骨内肉旁行故今里語謂之丨丨按旁亦作螃)得蟹(爾雅翼岳陽蟹大而殼少軟漁人得之以為厭)
(故諺曰網中丨丨無魚可買近歲始珍食之)䨇蟹(宣和畫譜李延之丨丨圖)蟾蟹(雲林石譜廣連豐柳等山多鍾乳洞)
(洞有石龜丨丨蝘蜓及果蓏一一堅貞或顔色如生蓋因鍾乳點化成石)宜蟹(路史勃荷醉猫皂莢丨丨)蠃蟹(路史天雨)
(之事蓋非一矣如螽如魚如蝦蛤丨丨灰沙塵土)日蟹(路史黃帝時海不揚波山不愛寶龍麟擾於階除丨丨虹螾禺蛄牛)
(蟻黃神黃雀白澤解廌府無虚日)畫蟹(事文𩔖聚韓晉公滉善丨以張僧繇為之師尤妙于螃丨)枯蟹(癸辛雜識余嘗)
(侍先子觀潮有道人負一簏自隨啓而視之皆丨丨也)衆蟹(本草蟹𩔖甚多其扁而最大後足闊者名蝤蛑一名蟳隨潮退)
(殼一退一長兩螯如手異于丨丨其力至強八月能與虎鬭虎不如也)捕蟹(本草俗傳蟹八月一日取稻芒两枝長一二寸)
(東行輸送其長故今南方丨丨差早則有銜芒須霜後輸芒方可食)海蟹(皮日休有病中有人惠丨丨轉寄魯望詩陸龜蒙有)
(酬襲美見寄丨丨詩)寒蟹(賈島詩籬落罅間丨丨出莓苔石上晩蛩行馬臻詩鄰雞喧暮柵丨丨上燈窗)比蟹(韋莊感事)
(詩似魚甘去乙丨丨未成匡)紫蟹(羅隐詩盈盤丨丨千巵酒蘇軾詩丨丨鱸魚賤如土得錢相付何曾數方岳詩白魚如玉)
(丨丨肥秋風欲老蘆花飛張翥詩僰僮供丨丨庖吏進黃麞)釣蟹(梅堯臣有諭鷗丨丨詩方岳詩舴艋舟應容丨丨麒麟閣)
(不畫騎牛)活蟹(梅堯臣呈吴正仲遺丨丨詩年年收稻買江蟹二月得從何處來)白蟹(蘇軾詩赤魚丨丨筯屢下黃柑)
(綠橘籩常加張九成江蟹詩吾鄉十月間海錯賤如土尤思鹽丨丨滿殼紅初吐)霜蟹(蘇軾詩秋蠅已無聲丨丨初有味陸)
(游詩團臍丨丨四鰓鱸)把蟹(蘇軾詩書空漸覺新詩健丨丨行看樂事全)新蟹(蘇軾詩空煩左手持丨丨漫繞東籬)
(嗅落英宋濂詩丨丨斫金腴甘釀拍瓊液)送蟹(黃庭堅有謝何十三丨丨詩)早蟹(張耒詩丨丨肥堪薦村醪濁可斟)
吴蟹(陸游詩丨丨秦酥不容設)母蟹(唐庚鄭太玉送子魚詩須信子魚藏妙理坐令丨丨愧凡材)青蟹(僧道潛淮)
(上詩日出岸沙多細穴白蝦丨丨走無窮)生蟹(楊萬里後蟹賦序昔趙子直漕江西餉予糟蟹因為賦之江西蔡帥定夫復餉)
(丨丨風味十倍乃再為賦之)橙蟹(盧祖臯詞丨丨肥時霜滿天)螯蟹(郭邦彦詩我欲讀爾雅不辨丨丨名)夜蟹
(張憲聽雪齋詩撲紙春蟲亂爬沙丨丨行)縛蟹(徐渭詩葦梢丨丨䨇螯亂)
離為蟹(易丨丨丨埤雅易丨丨丨言卦體外剛内柔而性又火躁故為蟹也)青州蟹(周禮庖人其祭祀之好羞注謂)
(四時所為膳食若荆州之䱹魚丨丨之丨胥雖非常物進之孝也)水田蟹(論衡陸田之中時有鼠丨丨之中時有魚蝦丨)
(之𩔖皆為榖害)千里蟹(玄覽海陽有專車之蟹女丑有丨丨之丨)地生蟹(述異記軍行丨無故丨丨者宜移居吉)
北海蟹(玄中記天下之大物有丨丨之丨焉舉一螯加于山上身故在水中)形似蟹(酉陽雜俎千人捏丨丨丨大如)
(錢殼甚固壯夫極力捏之不死俗言千人捏不死因名焉)鹽酒蟹(歸田錄淮南人藏丨丨丨凡一器數十蟹以皂莢半挺置)
(其中則藏之經歲不沙)蘆根蟹(蟹譜其生于盛夏者無遺穗以自充俗呼為丨丨丨瘠小而味腥至八月則蛻而形浸大)
洗手蟹(事文𩔖聚北人以蟹生析之調以鹽梅盥手畢即可食目為丨丨丨)多足蟹(事文𩔖聚太玄蟹之郭索後蚓)
(黃泉范明叔云言用心之不一雖有郭索丨丨之丨不如無足之蚓以其用心之一也)寄居蟹(本草蟹居蚌腹者蠣奴也)
(又名丨丨丨)蛻殼蟹(本草蟹至秋初如蟬丨丨名丨之意取此)漆畏蟹(蘇軾題䟦丨丨丨予嘗使工作&KR0238;器工以)
(蒸餅潔手而食之宛轉如中毒狀亟以蟹食之乃甦)團臍蟹(蘇軾詩丨丨紫丨脂填腹)憂無蟹(蘇軾詩欲問君王乞)
(符竹但丨丨丨有監州)秋照蟹(蘇軾詩悲同丨丨丨快若夏燎蚊注餘杭風俗寒食雨後家家持燭尋蟹)輪囷蟹
(陸游詩客送丨丨霜後丨)右手蟹(楊基詩潄芳雋腴再三讀項上之臠丨丨丨)
解(佳買切講也說也脱也散也又胡買切又卦韻)
韻藻枝解(史記蔡澤傳吴起為楚悼王立法定楚國之政兵震天下威服諸侯功已成矣而卒丨丨淮南子吴起張儀智)
(不若孔墨而爭萬乘之君此其所以車裂丨丨也枝一作支後漢書陳禪傳西南夷撣國王獻樂及幻人能吐火自丨丨易牛馬頭)
(元會作之於庭春秋繁露宣十七年六月癸卯日有食之後邾丨丨鄫子)講解(史記項羽紀項王范增疑沛公業已丨丨又惡)
(負約乃曰巴蜀亦關中地故立沛公為漢王王巴蜀又宋史常秩傳秩長於春秋至斥孫復所學為不近人情著丨丨數十篇及安)
(石廢春秋遂盡諱其學)瓦解(漢書徐樂傳臣聞天下之患在於土崩不在丨丨晉書宣帝紀帝從討張魯言於魏武曰劉備)
(以詐力虜劉璋蜀人未附今若進兵臨之勢必丨丨東方朔非有先生論輔弼之臣丨丨而邪諂之人並進孔融崇國防疏劉表跋)
(扈專為羣逆主萃淵藪桑落丨丨其勢可見陳琳檄吴文七國之軍丨丨永泮)慧解(晉書鳩摩羅什傳父鳩摩羅炎東度葱嶺)
(龜兹王聞其名郊迎之請為國師王有妹年二十才悟明敏逼以妻焉既而什在胎其母丨丨倍常)神解(南史張融傳融玄義)
(無師法而丨丨過人高談鮮能抗拒東觀餘論僕自幼觀古帖至多雖毫墨積習未至而心悟丨丨時有所得故作法帖刊誤何遜)
(詩曲悟同丨丨龜謀信有知李百藥笙賦遠而聽之若遊鴛翔鶴嘹唳飛空近而察之譬瓊枝玉樹響亮從風信絶俗之丨丨何變)
(態之無窮)尸解(北史李先傳先少子皎為寇謙之弟子遂服氣絶粒數十年𨼆於恒山年九十餘顔如少童一旦沐浴冠帶坐)
(卒道士咸稱其得丨丨仙道集仙傳凡今之人死必視其形如生乃丨丨也足不青皮不皺亦丨丨也目光不毁頭髮不脱不失其)
(形骨亦丨丨也北海王和平好道術自以當仙會病死後弟子夏滎言其丨丨酉陽雜俎真人用寶劍以丨丨者蟬化之上品也蘇)
(軾詩自為天仙足官府不應丨丨坐蝱蟲)九解(淮南子天有四時五行丨丨三百六十日人亦有四支五臟九竅三百六十節)
(注八方中央)信解(天隠子一齋戒謂之丨丨二安處謂之閒解三存想謂之慧解四坐忘謂之定解沈約枳園寺刹下石記)
(晉故車騎將軍琅邪王邵玄悟獨曉丨丨淵微造枳園精舍王僧孺禮佛文丨丨堅深翹向無怠陸罩詩實歸徒荷教丨丨愧難詶)
閒解(見上)定解(見上)闇解(世說荀勖善解音聲時論謂之丨丨阮咸妙賞時謂神解)
麈角解(禮記仲冬之月丨丨丨汲冡周書冬至又五日丨丨丨又五日水泉動丨丨不丨又禮記仲夏之月鹿角解又淮南)
(子日者陽之主也是故春夏則羣獸除日至而丨丨丨)連環解(戰國策秦昭王遣使者遺君王后玉丨丨曰齊多智而解)
(此環否以示羣臣羣臣不知解君王后引錐椎破之謝秦使曰謹以丨矣淮南子丨丨不丨其解之不以解蘇軾詩丨丨易丨如神)
(手)衆理解(漢書賈誼傳屠牛坦一朝解十二牛而芒刃不頓者所排擊剝割皆丨丨丨也)
以親為解(史記袁盎傳安陵富人謂盎曰劇孟博徒將軍何自通之盎曰緩急人所有一旦有急扣門不丨丨丨丨不以)
(在亡為辭天下所望者獨季心劇孟耳)讀書無解(晉書劉柳傳柳爲僕射時右丞傅廸廣讀書而不解其義柳唯讀老)
(子而已廸每輕之柳曰卿丨丨雖多而丨所丨可謂書簏矣)
增識解(書格人元龜傳至人以人事觀殷疏至人謂至道之人有所丨丨者也)舊解(詩關雎箋關雎丨丨云三百一)
(十一篇詩並是作者自為名)開解(詩蜉蝣掘閱疏定本云掘地解閱謂丨丨而容閱北史崔長謙傳長謙為青州司馬賊圍)
(城二百日長謙讀書不廢凡手抄八千餘紙天文律歷醫方卜相風角烏言靡不丨丨)凍解(詩雨雪載塗疏言雨雪載塗雪)
(落而釋為塗泥是春丨始丨也管子春三月以甲乙之日發五政三政曰丨丨修溝瀆梁簡文帝春日詩丨丨池開淥雲穿天半晴)
(孟浩然詩殘丨因風丨新正度臘開白居易詩池水暗流春丨丨)意解(詩申伯信邁箋邁行也申伯之意不欲離王室王告)
(語之於是丨丨而信行漢書鮑宣傳宣上書曰天人同心人心悅則天丨丨矣又項羽傳范增勸羽擊沛公沛公從百餘騎至鴻門)
(謝羽自陳不敢背德羽丨既丨范增欲害沛公頼張良樊噲得免後漢書東平王蒼傳建初元年地震蒼上便宜帝報書曰得王深)
(策快然丨丨晉書樂廣傳嘗有客來曰前蒙賜酒方欲飲見杯中有蛇既飲而疾於時聽事壁上有角漆畫作蛇廣意杯中蛇即角)
(影也復置酒前處謂客曰酒中復有所見不答曰所見如初廣乃告其所以客豁然丨丨沈痾頸愈宋史張闡傳方臘作亂闡倡守)
(禦計有義士請身督戰既戰稍却州將怒將殺之闡曰是士以義請戰官軍却勢不得獨前非首奔者州將丨丨士得免)心解
(禮記𨼆其學而疾其師注學不丨丨則忘之易魏志華佗傳佗精方藥其療疾合湯不過數種丨丨分劑不復稱量煮熟便飲語其)
(節度舍去輙愈廣博物志杜育竒才博學能著文章丨丨性逹無所不綜一時稱為舞陽杜孔子)知解(禮記相觀而善之謂)
(摩疏善猶解也受學之法令弟子共推長者能者一人諮問餘小不能者但觀聽長者之問答而各得丨丨此朋友琢磨之益故謂)
(之摩也朱瀾題黃荃雀蝶詩老荃妙意誰丨丨丹粉圖中有諫書)和解(周禮調人凡過而殺傷人者以民成之注一說以鄉)
(里之民共丨丨之春秋紀子帛莒子盟於密注子帛裂繻字也莒魯有怨紀侯既昏於魯使大夫盟莒以丨丨之漢書西南夷傳成)
(帝河平中夜郎王興與鉤町王禹漏臥侯俞更舉兵相攻議者以為道遠不可擊廼遣蜀郡張匡持節丨丨後漢書吴祐傳祐遷膠)
(東侯相民有爭訴者輙閉閤自責然後斷其訟或身到閭里重相丨丨自是爭隙省息晉書桓宣傳樊雅據譙城宣單馬從兩人詣)
(雅曰今若丨丨則忠勲可立富貴可保若猶固執萬無一全也雅與宣置酒結友遂出降唐書張延賞傳李晟表陳宿憾帝不得已)
(罷延賞為尚書左僕射然雅意决用之命韓滉移書道意及俱入朝滉從容邀晟平憾既而宴禁中帝出瑞錦一端以示丨丨)半
解(左傳王享有體薦注享則丨丨其體而薦之所以示其儉滄浪詩話有透徹之悟有一知丨丨之悟)宋解(公羊傳公會諸)
(侯盟於宋注地以宋者起公解宋圍為此盟也宋得與盟則丨丨可知而公釋之見矣)注解(孝經丨丨序諸家丨丨皆榮華)
(其言妄生穿鑿明皇遂於先儒注中撮其義理允當者用為丨丨後漢書儒林傳扶風杜林傳古文尚書林同郡賈逵為之作注馬)
(融作傳鄭康成丨丨由是古文尚書遂顯於世晉書杜預傳預與賈充等定律令既成預為之丨丨乃奏之北史盧景裕傳景裕字)
(仲孺少敏專經為學居無二業唯在丨丨宋史郭贄傳太平興國初太宗至東宮出戒子篇命贄丨丨且令委曲講說以喻諸王摯)
(虞討論新禮表喪服本文省略必待丨丨事義乃彰薛能送趙道士歸天目詩導引圖看足參同丨丨精)體解(國語晉使隨會)
(聘於周定王饗之殽烝注殽烝升丨丨節折之俎謂之折俎也離騷雖丨丨吾猶未變兮豈余心之可懲李咸用春宮詞風和氣淑)
(宫殿春咸陽丨丨思君恩)節解(國語本見而草木丨丨注本氐也謂寒露之後十月陽氣盡草木之枝丨皆理丨也馬融長笛)
(賦丨丨句斷管商之制也條决繽紛申韓之察也吴都賦草木丨丨鳥獸腯膚)難解(戰國策兵退丨丨德施於梁而無怨於趙)
(注難去聲文中子聞丨思丨見利思避又平聲江淹銅劍贊古者語質而丨丨今者語文而易了)色解(戰國策趙氏求救於)
(齊齊曰必以長安君為質太后不肯謂有復言令長安君為質者老婦必唾其面觸讋見太后之丨少丨唐書李邕傳宋璟劾張昌)
(宗等反狀武后不應邕立階下大言曰璟所陳社稷大計陛下當聽后丨丨即可璟奏)形解(史記封禪書宋毋忌正伯僑充)
(尚羡門子高為方仙道丨丨銷化依於鬼神之事注服虔曰尸解也顔延之嵇中散詩丨丨驗默仙吐論和凝神張說大通禪師碑)
(銘禪師丨丨東洛相見南荆)襟解(史記滑稽傳淳于髠謂威王曰日暮酒闌男女同席羅襦丨丨微聞薌澤當此之時髠心)
(最歡能飲一石又范雲當對酒詩方悦羅衿解誰念髮成絲)求解(史記張儀傳司馬錯曰周自知失九鼎韓自知亡三川將)
(二國并力合謀以因乎齊趙而丨丨乎楚魏以鼎與楚以地與魏王勿能止也又孟嘗君傳孟嘗君入秦秦昭王囚孟嘗君謀欲殺)
(之孟嘗君使人抵昭王幸姬丨丨謝靈運辨宗論同遊諸道人竝業心神道丨丨言外)兵解(史記陳餘傳項羽兵數絶章邯)
(甬道王離軍乏食項羽悉引兵渡河遂破章邯章邯引丨丨諸侯軍乃敢擊圍鉅鹿又大宛傳宛貴人相與謀曰漢所以攻宛以王)
(母寡匿善馬而殺漢使今殺王毋寡而出善馬漢丨宜丨即不解乃力戰而死未晩也又神仙傳郭璞殯後三日南州市人見璞貨)
(其平生服飾與相識共語非但一人敦不信開棺無尸璞得丨丨之道今為水仙伯)訓解(史記集解序中散大夫東莞徐廣研)
(核衆本為作音義具列異同兼述丨丨粗有所發明而殊恨省略)集解(史記正義裴駰採九經諸史并漢書音義及衆書之)
(目而解史記故題史記丨丨序晉書杜預傳立功之後從容無事乃躭思經籍為春秋左氏經傳丨丨又范寗傳寗以春秋榖梁氏)
(未有善釋遂沈思積年為之丨丨宋史張揆傳揆以疾解官十年不出戸讀易因通揚雄太玄經著太玄丨丨數萬言召對邇英閣)
(又五代史契丹傳契丹部族之大者曰大賀氏後分為八部其七曰丨丨部)文解(漢書藝文志五行家有丨丨六甲十八卷)
(丨丨二十八宿二十八卷)冰解(漢書五行志沸湯之在閉器而湛於寒泉則為冰及雪之銷亦丨丨而散此其驗也後漢書王)
(霸傳王郎起光武南馳至滹沱河河水流澌無船不可濟霸恐驚衆詭曰冰堅可渡遂前河冰亦合令霸護渡未畢數騎而丨丨晉)
(書苻生載記張琚杜洪因趙之成資自謂天下可平關中可固先帝神矛一指望旗丨丨人詠來蘇不覺易主風俗通積冰曰凌冰)
(壯曰凍冰流曰澌丨丨曰沣劉得仁和禁署早春詩宮池日到丨初丨輦路風吹草欲生)脱解(漢書張耳陳餘傳章邯引兵至)
(邯鄲耳與趙王歇走入鉅鹿城耳數使人召餘餘自度兵少不敢前及項羽破章邯軍於是趙王歇張耳得出責讓餘餘怒曰不意)
(君之望臣深也乃丨丨印綬與耳耳乃佩其印綬由此有隙)救解(漢書杜欽傳欽數稱逹名士王駿韋安世王延世等丨丨)
(馮野王王尊胡常之罪過宋史孫思恭傳歐陽修初不知思恭修出政府思恭盡力丨丨)沮解(漢書趙充國傳充國對上曰間)
(者匈奴困於西方聞烏桓來保塞恐兵復從東方起數使使尉黎危須諸國設以子女貂裘欲丨丨之唐書李邕傳邕下獄當死許)
(昌男子孔璋上書天子稱邕剛毅忠烈難不苟免往者折二張之角挫韋氏之鋒雖身受謫屈而姦謀丨丨)韤解(漢書張釋)
(之傳王生者善為黃老言處士嘗召居廷中公卿盡會立王生曰吾丨丨顧謂釋之為我結韤釋之跪而結之韓非子文王伐崇至)
(鳳黃虚丨係丨因自結太公曰何為也王曰君與處皆其師中皆其友下盡其使也今皆先君之臣故無可使也)圍解(漢書)
(陳湯傳西域都護段會宗為烏孫所丨上召湯見宣室曰其丨可必乎度何時解因對曰己解矣居四日軍書到言已解淮南子宋)
(人好善者三世不解其父無故而盲居一年其子又無故而盲其後楚攻宋諸守者皆屠之此獨以盲之故得無乘城軍罷丨丨則)
(父子俱視潘岳關中詩重丨克丨危城載色胡曾詩一朝丨丨議和親段繼昌讀紀信傳詩鹿走中原兩虎爭滎陽丨丨事堪驚)
結解(漢書匈奴傳高皇后嘗忿匈奴羣臣庭議於是大臣權書遺之然後匈奴之丨丨中國之憂平)弛解(後漢書光武帝)
(紀詔曰日者地震南陽尤甚其遣謁者案行死罪繫囚在戊辰以前減罪一等徒皆丨丨鉗衣絲絮注丨丨脱也)髻解(後漢)
(書光武帝紀注秦文公時梓樹化為牛以騎擊之騎不勝或墮地丨丨被髮牛畏之入水故秦因是置旄頭騎使先驅薛道衡昭君)
(辭釵落終應棄丨丨不須縈)分解(後漢書馬皇后紀明德馬皇后伏波將軍援之小女也諸將奏事及公卿較議難平者帝)
(數以試后后輙丨丨趣理各得其情)申解(後漢書馬嚴傳建初元年遷五官中郎嚴數薦逹賢能丨丨冤結多見納用)嘿
解(後漢書卓茂傳初辟丞相府史事嘗出行有人認其馬茂問曰子亾馬幾何時曰月餘日矣茂有馬數年心知其謬丨丨與之)
(挽車去顧曰若非公馬幸至丞相府歸我他日馬主别得亾者乃詣府送馬叩頭謝之)譬解(後漢書陳寔傳寔除太丘長修)
(德清靜百姓以安鄰縣人戸歸附者寔輒訓導丨丨發遣各令還本司官)懸解(後漢書王允傳論士雖以正立亦以謀濟若王)
(允之推董卓而引其權伺其間而敝其罪當此之時天下丨丨矣莊子老子死秦失弔之三號而出曰始也吾以其人也而今非也)
(古者謂是帝之縣解注縣與懸同吴都賦否泰之相背也亦猶帝之丨丨而與桎梏疏屬也張說大通禪師碑銘心洞九漏丨丨先)
(覺)卒解(後漢書袁紹傳田豐說紹曰曹操東擊劉備兵連未可丨丨今舉軍而襲其後可一往而定晉書葛洪傳洪優游閒)
(養著述不輟其自序曰考覽竒書既不少矣率多𨼆語難可丨丨自非至精不能究非篤勤不能悉見也)論解(後漢書延篤傳)
(篤丨丨經傳多所駮正後儒服虔等以為折中)明解(後漢書胡廣傳廣性温柔謹素常遜言恭色練逹事體丨丨朝章北史崔)
(子樞傳子樞丨丨世務所居稱職仕周位至上士又蔡㒞傳㒞爲政嚴暴及多受納然亦丨丨有部分吏人畏服之又封述傳述久)
(爲法官丨丨律令議斷平允深為時人所稱)自解(後漢書方術許楊傳汝南舊有鴻郤陂太守鄧晨欲修復其功署楊都水)
(□因高下形勢起塘四百餘里百姓得其便豪右大姓譖楊受賂晨遂收楊下獄而械輒丨丨晉書王祥傳繼母朱氏不慈祥愈恭)
(謹母常欲生魚時天寒冰凍祥解衣將剖冰求之冰忽丨丨䨇鯉躍出又陶潛傳潛少懷高尚親老家貧起為州祭酒不堪吏職少)
(日丨丨歸州召主簿不就又唐書袁滋傳滋少依道州刺史元結讀書丨丨其義結重之關尹子世之愚拙者妄援聖人之愚拙丨)
(丨殊不知聖人時愚時明時拙時巧鮑照樂府酒至顔丨丨聲和心亦宣劉孝綽愛姬贈主人詩妾心君丨丨挂玉且留冠程晏作)
(設毛延壽丨丨語一篇梁肅天台法門議說法者桎梏於文字莫知丨丨宋齊丘慧席禪師詩初聞如丨丨及見勝初聞)張解
(後漢書西羌傳虞詡疏曰公卿選懦容頭過身丨丨設難但計所費不圖其安)得解(魏志武帝紀卓表太祖為驍騎校尉太祖)
(乃變易姓名間行東歸過中牟為亭長所執或竊識之為請丨丨王筠草堂寺智者約法師碑皆悟無生咸知忘想隨𩔖丨丨俱會)
(真如)交解(晉書樂志因時運聖策施長蛇丨丨羣桀離宋書輿服志古者祭服朝服之裳皆前三幅後四幅惟深衣中襌之屬)
(連衣裳而裳復不殊前後然以六幅丨丨為十二幅𧰼十二月其制作莫不有法故謂之法服)條解(晉書皇甫謐傳欲索索而)
(丨丨不欲契契而結繩也欲芒芒而無垠際不欲區區而分别也)善解(晉書王濟傳濟丨丨馬性嘗乘一馬著連乾鄣泥前)
(有水終不肯渡濟云此必是惜鄣泥使人解去便渡法苑珠林齊鄴束大覺寺沙門僧範丨丨羣書時稱府庫)素解(晉書傅敷)
(傳敷字穎根清靜有道丨丨屬文)謀解(晉書袁宏傳宏為三國名臣贊曰逹人兼善廢已存愛丨丨時紛功濟字内)隱
解(晉書向秀傳莊周著内外數十篇歴世觀者莫適論其旨統也秀乃為之丨丨眞仙通鑑韓崇少好道林屋仙人王瑋元授之)
(流珠丹丨丨法)兼解(晉書紀瞻傳瞻性靜默少交遊好讀書或手自抄寫凡所著詩賦牋表數十篇丨丨音樂殆盡其妙)妙
解(晉書王珉傳時有外國沙門名提婆丨丨法理講毗曇經珉時尚幼講未半便云已解即於别室與沙門法綱等數人自講劉)
(潛謝東宫賚酒啓託之養性丨丨怡神擬彼聖人差得連𩔖徐陵玉臺新咏序加以天精開朗逸思彫華丨丨文章尤工詩賦梁肅)
(天台法門議贊龍樹之遺論從南岳之丨丨蘇軾詩餘齡難把玩丨丨寄筆端秦觀詩二景入丨丨元氣含烟詞張翥詩任郎丨丨)
(尤絶倫)深解(晉書鳩摩羅什傳羅什之在凉州積年呂光父子既不弘道故藴其丨丨無所宣化諸葛亮與張裔蔣琬書姜)
(伯約敏於軍事既有胆義丨丨兵意真德秀䟦普門品余自少讀普門品雖未能丨丨其義然嘗以意測之曰此佛氏之寓言也)
易解(晉書劉兆傳嘗有人著鞾騎驢至兆門外進踞床問兆曰聞君大學比何所作兆答云多有所疑客問兆說疑畢曰此丨)
(丨耳因為辯釋疑者易又入聲宋史藝文志五十家丨丨楊文煥編四十二卷又朱震傳震經學深醇有漢上丨丨云陳摶以先天)
(圖傳种放放傳穆修修傳李之才之才傳邵雍)不解(晉書孫綽傳綽嘗鄙山濤而謂人曰山濤吾所丨丨吏非吏隱非隱魏書)
(柳遠傳遠性麤疎時人謂之柳瘨每出返家人問消息答云無所聞縱聞亦丨丨北史盧思道傳思道年十六中山劉松為人作碑)
(銘以示思道思道讀之多所丨丨乃感激讀書師事河間邢子才後復為文示松松丨能甚丨崔駰逹旨禍不散而曹絳奮結丨丨)
(而陳平權古詩著以長相思緣以結丨丨曹植諫伐遼東表兵丨丨於外民罷困於内促耕丨丨其饑疾蠶不救其寒劉楨詩望慕)
(結丨丨貽爾新詩文)旐解(晉書顔含傳兄畿得疾就醫死於醫家家人迎喪旐每繞樹而不可解引喪者顛仆稱畿言曰我壽)
(命未死但服藥太多傷我五臟耳今當復活其父祝之曰若爾有命復生豈非骨肉所願今但還家不爾葬也丨乃丨)聰解
(南史梁宗室暎傳暎字文明十二為國子生天監十七年詔諸生口策宗室可否帝知暎丨丨特令問策又口對並見竒謂祭酒袁)
(昂曰吾家千里駒也北史爾朱世隆傳世隆性丨丨又畏榮深自剋勉留心几案傍接賓客遂有解了之名)精解(南史王懿)
(傳懿少沈審有意略事母甚謹學通隂陽丨丨聲律廣博物志梁有吴安泰善歌後為樂令丨丨聲律)異解(南史夷貊傳宋)
(世名僧有道生道人彭城人年十五便能講經及長有丨丨立頓悟義梁武帝詩心想起丨丨報應有殊形)趣解(唐書李密)
(傳密丨丨雄遠多策略)辨解(唐書諸公主傳晉陽公主字明逹幼字兕子文德皇后所生未嘗有喜愠色帝有所怒必伺顔)
(徐徐丨丨故省中多蒙其惠又淮南子智終天地明照日月辯解連環澤潤玉石)情解(唐書劉仁軌傳仁軌雖貴顯不自矜)
(踞嘗為御史袁異式所劾慢辱之脅使引决及拜大司憲異式尚在臺不自安因醉以丨自丨仁軌持觴曰所不與公者有如此觴)
扈解(唐書李錡傳錡坐幄中王澹與中使入謁既出衆持刃嫚罵殺澹食之以兵注中使頸錡陽驚丨丨乃囚别館)通解
(唐書樊宗師傳宗師字紹述力學多丨丨又楊收傳收博學彊記至它藝無不丨丨宋史藝文志儀禮經傳丨丨朱子著二十三卷)
(續丨丨黃幹著二十九卷)詁解(唐書吕向傳向嘗以李善釋文選為繁釀與呂延濟劉良張銑李周翰等更為丨丨時號五臣)
(注胡廣小學漢官篇論注聊集所宜為作丨丨)祈解(唐書王鐸傳超拜司徒韋保衡緣恩倖輔政始由鐸得進士故謹事之將)
(大斥不附者病鐸持其事不得肆搢紳頼焉鐸亦上疏丨丨乃出為宣武節度使)休解(宋史天文志氐宿四星為天子舍室)
(后妃之府丨丨之房前二星適也後二星妾也)豚解(宋史禮志左司員外郎曾旼言古者祭祀用牲有丨丨有體解薦腥則解)
(為十一體)典解(宋史藝文志堯典舜丨丨程頤著一卷)灾解(宋史李清臣傳清臣七歲知讀書日數千言有從京師來)
(者與其兄談佛寺火清臣從旁應曰此所謂灾或者其蠧已甚天固儆之耶因作浮圖丨丨兄驚曰是必大吾門)理解(宋史)
(林光朝傳光朝通六經貫百氏未嘗著書惟口授學者使之心通丨丨)義解(宋史王雱傳雱氣豪睥睨一世不能作小官作)
(策二十餘篇極論天下事作老子訓傳及佛書丨丨亦數萬言)觹解(管子事有適而無適若有適丨丨不可解而後解故善舉)
(事者國人莫知其解注結必待丨而後丨)堅解(管子凡丨丨而不動陼隄而不行其於時必失)憂解(文子官怠於宦成孝)
(衰於妻子患生於丨丨病甚於且癒故慎終如始則無敗事也)軸解(莊子南郭子綦遊乎商之丘見大木焉仰而視其細枝則)
(拳曲而不可以為棟梁俯而視其大根則丨丨而不可以為棺槨注丨丨木文旋散也)四解(莊子奭然丨丨淪於不測注奭)
(然釋然也丨丨四逹也)累解(韓非子其事不當下考其常若天若地是謂丨丨若地若天孰疎孰親能𧰼天地是謂聖人朱)
(子詩兹遊非昔遊丨丨身復閒)天解(淮南子萬物有所生而獨知守其根百事有所出而獨知守其門故窮無窮極無極照物)
(而不眩響應而不乏此之謂丨丨廣川書䟦郎官記備盡楷法隐約深嚴筋脉結密毫髮不失乃知楷法之嚴如此而放乎神者丨)
(丨也)闊解(淮南子今劍或絶側羸文齧缺卷銋而稱以頃襄之劍則貴人爭帶之琴或撥刺枉橈丨丨漏越而稱以楚莊之琴)
(則側室爭鼓之)蛇解(淮南子若此人者抱素守精蟬蜕丨丨游於太清)身解(淮南子禹之為水以丨丨於陽眄之河湯)
(之旱以身禱於桑山之林)患解(淮南子心有憂者匡床袵席弗能安也菰飯搊牛弗能甘也琴瑟鳴竽弗能樂也丨丨憂除然)
(後食甘躬寧居安遊樂)左解(說苑經侯往適魏太子左帶羽玉具劍右𢃄環珮曰魏國亦有寶乎太子曰有徒師沼治魏而)
(市無預價郄辛治陽而道不拾遺芒卯在朝而四鄰賢士無不相因而見此三大夫乃魏國之大寶於是經侯默然不應丨丨玉具)
(右解佩環委之而出)右解(見上)書解(論衡有丨丨一篇)胖解(急就篇注臠䐑曰切丨丨曰割)轉解(世說桓南)
(郡與殷荆州共談每相攻難年餘後但一兩番桓自歎才思轉退殷云此乃是君丨丨)弓解(玉篇弛丨丨也)縛解(淨住)
(子經云在俗則謂之為丨在道則謂之為丨又云若自無丨欲丨彼縛斯有是處)見解(秘笈脉望篇世之講學者皆以識神)
(為覺而實非本覺也以丨丨為悟而實非眞悟也)風解(賈誼旱雲賦終丨丨而霧散兮遂陵遲而堵潰邢紹宗握槊賦聚或)
(一旅分為數段始霧委而雲集忽丨丨以冰泮皆應物以卷舒亦從宜而合散王起冰泮曲池賦北陸初凝昔峩峩而色閉東丨忽)
(丨驚片片之光新劉威詩丨丨綠楊三署冷月當銀漢四時開王翰詩和樂薰丨丨湛恩時雨連)挺解(枚乘七發今太子膚)
(色靡曼四肢委隨筋骨丨丨)衣解(張衡七辯金石合奏妖冶邀會觀者交目丨丨忘𢃄同聲歌丨丨巾粉卸列圖陳枕張)
諷解(諸葛亮正議縱使二三子多逞蘇張詭靡之說奉進驩兜滔天之詞欲以誣毁唐帝丨丨禹稷所謂徒喪文藻煩勞翰墨)
(者矣)相解(諸葛亮荅李嚴書吾與足下相知久矣可不復丨丨)略解(魏武帝孫子兵法序孫武所著深矣行於世者失其)
(旨要故撰為丨丨焉)氂解(曹植九華扇賦形五離而九華篾丨丨而縷分)察解(何晏景福殿賦丨丨言歸譬諸政刑注言)
(丨之既丨而各言歸也)訟解(張恊七命盖理有毁之而爭寶之丨丨注庚市子聖人無慾者也人有爭財相鬭者庚市子毁)
(玉於其間而鬭者止也)縷解(潘尼釣賦乃命宰夫膾此潛鯉電剖星飛芒散丨丨唐古今注記序凡歴代之史百氏之書釐)
(錙析銖冰渙丨丨)表解(王獻之衛軍帖丨丨臺職不知得恕不)獨解(謝鯤詩阿多標丨丨弱冠纂華胄注阿多王曜)
(小字庾信和趙王春旦詩鳥鳴還丨丨花開先自薰薛能嘉陵驛見賈島舊題詩賈子命堪悲唐人丨丨詩)關解(何承天上)
(歷新法表臣授性頑惰少所丨丨)頓解(謝靈運辨宗論傍漸悟者所以密造丨丨)柯解(鮑照芙蓉賦根雖割而琯徹丨)
(既丨而絲縈)珠解(鮑照飛白書勢銘鳥企龍躍丨丨泉分)微解(王儉請解僕射表臣亦不謂文案之間都無丨丨至)
(於品裁臧否特所未閑)眞解(梁昭明太子解二諦義莊嚴寺僧旻諮曰世俗心中所得空解為是丨丨為是俗解令荅可名)
(相似解又諮未審相似為真為俗令荅習觀無生不名俗解未見無生不名丨丨)籜解(梁簡文帝詩丨丨篁間節花暗鳥迷)
(枝)新解(梁簡文帝書舊憶已盡丨丨未餐)披解(梁簡文帝度人出家願文乘菩薩車坐如來座結纏丨丨頂相光明)
(戒因清白後報尊重)八解(沈約内典序駕四禪之眇眇汎丨丨之悠悠又遊鍾山詩丨丨鳴澗流四禪隐巖曲注維摩經云丨)
(丨之浴池定水茫然劉孝綽荅雲法師書復得俱聽一音共聞丨丨庶因小葉受潤大雲庾信和同泰寺浮圖詩庶聞丨丨樂方遣)
(六塵情孟浩然來闍黎新亭詩丨丨禪林秀三明給苑才)正解(沈約為齊竟陵王發講疏竟陵王神超上地道冠生知樹寶業)
(於冥津凝丨丨於冲念)纜解(丘遲還林賦擔簦無白璧之想負書靡墨豹之悲丨丨山潮首顧京澨杜甫别董頲詩老夫丨)
(亦丨脱粟朝未餐)玄解(蕭琛詩儒墨自丨丨文史更區分陸龜蒙懷潤卿詩才情未擬湯從事丨丨猶嫌竺道人徐鉉步虛)
(詞何處求丨丨人間有洞天)空解(江總棲霞寺碑丨丨淵深至理高妙)陣解(李白詩丨丨星芒盡營空海霧消)惠
解(梁肅天台法門議丨丨之道流以忘返身口之事蕩而無章)糜解(柳宗元愚谿對溪之神夜見夢曰予聞閩有水藏石)
(走瀨連艫丨丨)駭解(舒元輿玉筯箓志客有得陽冰眞蹟疑龍蛇丨丨鱗甲活動皆欲飛去)漫解(韓愈詩乾愁丨丨坐)
(自累)刀解(裴延翰樊川集後序凡人未嘗經度者若繩裁丨丨粉畫線織)屠解(李商隠詩中原困丨丨)帙解(皮日)
(休二遊詩丨丨𢃄芸香卷開和桂屑)劍解(皮日休和題道士弟子乞銘詩君才莫嘆無兹分合注神玄丨丨經)會解(鄭谷)
(峽中詩獨吟誰丨丨多病自淹留)卜解(鄭凖詩片心因丨丨殘夢過橋驚)指解(真德秀䟦鄭居士手寫古文孝經自)
(唐明皇御註孝經出世不復知有古文先正司馬公作為丨丨太史范公復為之說於是學者始得見此經舊文)源解(歐陽)
(修䟦陸文學傳陸鴻漸以茶自名於世久矣考其傳著書頗多丨丨三十卷其一也)笋解(朱松蔬飯詩蕨拳嬰兒手丨丨籜龍)
(蛻)火解(劉筠詩祗憂丨丨神仙骨頼有泉聲發素琴)慰解(宋濓詩同行堅丨丨沽酒買紅魚)骨解(劉基詩縣)
(官趨迎入公廨筋攣丨丨肉半麻)甄解(法苑珠林釋道安注般若道行密迹諸經析疑丨丨二十餘卷)田解(漢書田儋)
(傳漢將韓信引兵東擊齊齊使華毋傷丨丨軍歴下以拒漢)
後得解(戰國策楚攻雍氏周粻秦韓楚王怒周周之君為周謂楚王曰王怒周周恐必以國合於所與粟之國故王不如速)
(解周恐彼前得罪而丨丨丨必厚事王矣)從約解(史記蘇秦傳蘇秦去趙而丨丨皆丨又賈誼論於是從散約解爭割地而)
(奉秦)度水解(史記穰苴傳士卒次舍井竈飲食問疾醫藥苴身自拊循之士爭奮出為之赴戰晉師聞之為罷去燕師聞之)
(丨丨而丨於是追擊之遂取所亡封内故境而引兵歸)自爲解(史記孫子傳孫臏曰夫解雜亂紛糾者不控捲救鬭者不)
(搏撠批亢擣虚形格勢禁則丨丨丨耳注捲即拳也)秦軍解(史記信陵君傳公子得選兵八萬人進兵擊秦軍丨丨丨去遂)
(救邯鄲存趙)貳師解(史記匈奴傳單于以十萬騎待水南與貳師將軍接戰丨丨乃丨而引歸)事已解(漢書竇田)
(灌韓傳田蚡取燕王女為夫人太后詔召列侯宗室皆往賀竇嬰過灌夫欲與俱夫謝曰夫數以酒失過丞相丞相今者又與夫有)
(隙嬰曰丨丨丨彊與俱)周網解(漢書揚雄傳往者丨丨丨結羣鹿爭逸又宋史葉適傳適遷知泉州召入對言治國以和)
(為體處事以平為極帝嘉納之初韓侂胄創為偽學之名舉海内知名士貶竄殆盡故適奏及之自是禁網漸解又劉禹錫詩網羅)
(三面解章奏九門通)以服解(漢書灌夫傳夫嘗有服過丞相蚡蚡從容曰吾欲與仲孺過魏其侯會仲孺有服夫曰將軍乃)
(肯幸臨况魏其侯夫安敢丨丨為丨請語魏其具將軍旦日早臨蚡許諾)饑寒解(後漢書馮異傳王郎起光武自薊東南馳)
(晨夜草舍至饒陽蕪蔞亭時天寒冽衆皆飢疲異上豆粥明旦光武謂諸將曰昨得公孫豆粥丨丨俱丨蘇軾詩濕薪破竈自燎衣)
(丨丨頤丨劉文叔)黨禁解(後漢書鄭康成傳靈帝末丨丨丨大將軍何進聞而辟之為設几杖禮待甚優又荀爽傳爽遭)
(黨錮隐於海上又南遁漢濱積十餘年以著述為事遂稱為碩儒丨丨丨五府竝辟)衆惑解(後漢書周舉傳舉遷并州刺史)
(太原舊俗以介子推焚骸有龍忌之禁每冬中一月寒食莫敢烟㸑舉既到州乃作書以置子推之廟言盛冬去火殘損民命非賢)
(者之意以宣示愚民使還温食於是丨丨稍丨風俗頗革)左傳解(後漢書儒林傳服虔字子慎有雅才善著文論作春秋丨)
(氏丨丨行之至今又魏志王肅傳初肅善賈馬之學而不好鄭氏采會同異為尚書詩論語三禮左氏解及撰定父朗所作易傳皆)
(列於學官)迎刃解(晉書杜預傳預既平上流時衆軍會議宜俟來冬更為大舉預曰今兵威已振譬如破竹數節之後丨丨)
(而丨無復著手處也)樂府解(唐書藝文志吴兢丨丨古題要丨一卷郗昂丨丨古今題丨三卷一作王昌齡)經傳解
(唐書藝文志春秋沈宏丨丨丨六卷)異能解(唐書柳宗元傳詒許孟容書云賢者不得志於今必取貴於後古之著書者皆)
(是也宗元近欲務此然力薄志劣無丨丨丨)一昔解(唐書吕才傳帝嘗覽周武帝三局𧰼經不能通或言太子洗馬蔡允)
(恭能之召問允恭少通其略老乃忘試問才退丨丨即丨具圖以聞允恭記其舊與才正同)杯酒解(唐書張延賞傳李晟)
(為子請婚延賞不許晟曰吾武夫雖有舊惡丨丨間可丨儒者難犯外睦而内含怒今不許婚釁未忘也又述異記漢武帝幸甘泉)
(道中有蟲赤如肝頭目口齒悉具人莫知也時東方朔曰此古秦獄地也積憂所致上使按圖果秦獄地朔曰夫積憂者得酒而解)
(乃取蟲置酒中立消又王周詩苦無酒解愁成陣又附蘭橈向秭歸)不戰解(唐書蕭瑀傳帝至雁門為突厥所圍瑀謀曰夷)
(俗可賀敦與兵馬事况義成公主以帝女為之若走一介使䥴喻宜丨丨而丨又李抱玉傳僕固懷恩反代宗以所將朔方兵精憂)
(之召抱眞問狀答曰郭子儀嘗領朔方軍人多德之今起而用是伐其謀兵可丨丨丨也)内篇解(宋史藝文志觀物丨丨丨)
(邵雍之子伯温編二卷)說命解(宋史藝文志無逸丨丨丨吴安詩等編二卷)無得解(宋史胡松傳松薦張敵萬)
(向在淮南誘敵深入步騎四集悉䧟於淖丨丨丨者金人至今膽落)戰不解(宋史劉昌祚傳夏人寇劉溝堡昌祚領騎二千)
(出援虜伏萬騎於黑山而偽遁卒遇之丨丨丨薄暮大酋突而前昌祚抽矢一發殪之餘衆悉遁)過目解(宋史蔡元定傳)
(元定於古書竒辭奥義人所不能曉者一丨丨輙丨)洪範解(宋史蔡元定傳元定所著書有丨丨丨朱子為序)一言
解(管子道滿天下普在民所民不能知也丨丨之丨上察於天下極於地蟠滿九州何謂解之在於心安)牧民解(管子)
(有丨丨丨形勢解版法解明法解)固必解(管子不重之結雖丨丨丨)約束解(管子先王不約束不結紐丨丨則丨)
(結紐則絶故親不在約束結紐)萬物解(文子雷之動也萬物啓雨之潤也丨丨丨)謋然解(莊子動刀甚微丨丨已丨)
(如土委地注謋音獲謋然物斷之聲也)史記解(汲冢周書丨丨丨第六十一按丨丨丨一篇穆王命史臣戎夫歴陳古之)
(亾國二十八君以為覆轍而鑒戒之朔望以聞)風來解(古今注合歡樹似梧桐枝葉互相交結每丨丨輙身相丨了不相牽)
(綴)草木解(齊民要術淮南子曰草木未落斧斤不入山林注九月丨丨丨也)老嫗解(談苑白樂天每作詩令一)
(丨丨丨之問曰解否嫗曰解則錄之不解則又改之)雲氣解(阮籍大人先生傳丨丨丨而霧離兮靄奔散而永歸)彈碁
解(傅休奕彈碁賦序漢武帝好蹴踘劉向以為勞人體竭人力非至尊所宜御乃因其體而作丨丨以丨之今觀其道蹴踘道也)
素冰解(傅休奕陽春賦丨丨丨而泰液洽玄獺祭而雁北征又韓偓詩他山冰雪解此水波瀾生)剛甲解(鮑照園葵)
(賦柔莩爰秀丨丨以丨)一音解(王筠荅釋法雲書丨丨得丨萬善可偕)楊家解(陳後主聽筝詩秦聲本自丨丨)
(丨吴歈那知謝傅憐)交珮解(王勃採蓮曲不惜西津丨丨丨還羞北海雁書遲)陳榻解(韓液公孫弘開東閣賦多)
(士拭目羣英傾耳猶尚德以尊賢將興化以致治豈比夫鄭驛迎而為賢丨丨丨而稱美)進學解(韓愈作丨丨丨又作獲麟)
(解)𧰼刑解(沈顔作丨丨丨)人旱解(盛均作丨丨丨)工器解(程晏作丨丨丨)山露解(王建蝶詩日高)
(丨丨丨飛入菊花中)以官解(杜牧與沈舍人期游樊川不至詩邀侣丨丨丨泛然成獨遊)三四解(温庭筠西州曲)
(一彈丨丨丨掩抑似含情)紅韁解(曹唐大遊仙詩不知白馬丨丨丨偷吃東田碧玉花)宿酲解(李中詩落花風急丨)
(丨丨芳草雨昏春夢寒)言堪解(羅隠寄默師詩惟有丨丨丨何由見遠公)狂酲解(楊億詩楚客丨丨朝已丨水風)
(猶自獵汀蘋)齋未解(蘇軾詩太常丨丨丨不肯對纖穠)君頤解(朱子詩且要丨丨丨寧辭匡說詩)寶衣
解(袁桷句曲山送真詩妙顔朝㢠廻丨丨丨乘龍高駝賦遄邁)煩燠解(張羽詩蕭蕭丨丨丨寂寂凉飈舉)舊絃解
(高啓詩丨丨丨新絃張冰絲牽愁六尺長)珠璫解(馮延巳詞相逢顰翠黛笑把丨丨丨)閑學解(僧清珙詩莫把世間)
(丨丨丨等閒埋没祖師心)
以風爲解(史記封禪書始皇自以為至海上而恐不及矣使人乃齎童男女入海求之船交海中皆丨丨丨丨曰未能至)
(望見之焉)前擊後解(漢書鼂錯傳錯言兵事曰士不選練卒不服習起居不精動靜不集趨利弗及避難不畢丨丨丨丨)
(與金鼓之音相失此不習勒卒之過也)二十八解(晉書樂志李延年造新聲丨丨丨丨魏晉以來丨丨丨丨不復具存)
(用者有黃鵠壟頭出關入關出塞入塞折楊柳黃覃子亦之楊望行人十曲)義不可解(晉書王𨼆傳𨼆雖好著述而文)
(辭鄙拙蕪舛不倫其書次第可觀者皆其父所撰文體混漫丨丨丨丨者隱之作也)第四車解(廣博物志蔡邕過吴讀碑)
(文因刻石作八字魏武見而不能了以問羣僚莫有解者有婦人浣於汾渚曰丨丨丨丨既而禰正平至即以離合義解之或謂此)
(婦人即娥靈也)不求甚解(陶潛五柳先生傳好讀書丨丨丨丨)
解(胡買切曉也亦姓又丨縣又佳買切又卦韻)
韻藻雷解(後漢書郎顗傳萬物須丨而丨資雨而潤楊炯詩丨丨初開出星空即便元趙良器詩丨丨圜丘畢雲需曲水)
(遊蘇軾詩舞於盤渦冰拆丨丨)
天地解(易丨丨丨而雷雨作雷雨作而百果草木皆甲拆按陸德明周易音義解音蟹序卦云緩也阮籍大人先生傳丨丨)
(丨兮六合開星辰霣兮日月隤)
增施解(易解利西南疏丨丨於衆則所濟者弘)有解(易君子丨丨小人退也)曉解(左傳明允篤誠疏明者達)
(也丨丨事務照見幽微也晉書左思傳思少學鍾胡書及鼓琴並不成父雍謂友人曰思所丨丨不及我少時思遂感激勤學抱朴)
(子以岳峙獨立者為澁吝疏拙以奴顔婢膝者為丨丨當世)二解(晉書解系孫旂傳解系字少連及二弟結育並清身潔己)
(孫旂字伯旂潔靜少自修立名位與丨丨相亞)作解(舊唐書明皇紀承乾之道既光被於無垠丨丨之恩思式覃於品物又豆)
(盧瑑傳乾符六年拜平章事宣制日大風雷作左丞韋蟾曰此應相公為霖丨丨之祥也庾信羽調曲居休氣而四塞在光華而兩)
(旦是以雨施丨丨是以風行唯渙)菊解(陶潛九日閒居詩酒能祛百慮丨丨制頽齡)薄解(白居易詩丨丨燈前舞尤)
(能酒後吟)先解(温庭筠詩海榴開似火丨丨報春風)犬解(吴融岐州安西門詩丨丨人歌曾入唱馬稱龍子幾來嘶)漸
解(鄭谷通川客舍詩丨丨巴兒語誰憐越客吟)
自然解(南史宋武帝紀朝廷未備音樂殷仲文以為言帝曰日不暇給且所不解仲文曰屢聽丨丨丨之)老方解
(齊書張瓌傳或有譏瓌衰暮蓄妓瓌曰我少好音律丨而丨丨平生嗜欲惟未能遣此處耳)達人解(陶潛飲酒詩寒暑有)
(代謝人道每如兹丨丨丨其會逝將不復疑)陶潛解(杜甫詩寬心除是酒遣興莫過詩此意丨丨丨吾生後汝期)
駭(侯楷切驚也)
韻藻馬駭(左傳知伯視齊師丨丨遂驅之荀子丨丨輿庶人駭政枚乘上書丨方丨鼓而驚之)獸駭(吴志薛琮傳琮)
(疏言戎貊小國卒聞大軍之至自度不敵鳥驚丨丨長驅奔竄一人匹馬不可得見書譜鴻飛丨丨之姿鸞舞蛇驚之態楚辭虎豹)
(鬭兮熊羆咆禽丨丨兮亡其曹王孫兮歸來山中兮不可以久留西都賦鳥驚觸絲丨丨値鋒張華詩鳥驚觸白刃丨丨掛流矢庾)
(信連珠蓋聞雷驚丨丨電激風驅陵歴關塞枕跨江湖)栗駭(東觀漢記丨丨蓬轉)碭駭(揚雄甘泉賦廻猋肆其丨丨兮)
(翍桂椒而鬱栘楊注丨過也丨動也馬融長笛賦震鬱怫以憑怒兮耾丨丨以奮肆注碭突也)目駭(揚雄甘泉賦于是事變物)
(化丨丨耳回注言驚視聽也裴度二氣合景星賦手抃丨丨兮載𢋫歌于大寶李昂旗賦混羽旗以横野則覩之者丨丨雜金鼓而)
(特設則見之者氣雄)機駭(揚雄長楊賦猋騰波流丨丨蠭軼喬林脊令賦電瞥丨丨火馳風趨)神駭(曹植洛神賦于是精)
(移丨丨忽焉思散江淹别賦使人意奪丨丨心折骨驚)虎駭(柳宗元三戒黔無驢有好事者船載以入放之山下虎見之尨)
(然大物也以為神他日驢一鳴丨大丨遠遁以為且噬已也)無駭(春秋隐公二年丨丨帥師入極李固奏記春秋褒儀父以)
(開義路貶丨丨以閉利門)
增夜駭(左傳公子比為王公子黑肱為令尹國每丨丨曰王入矣國人大驚二子皆自殺)日駭(左傳今宫室無量民)
(人丨丨勞罷死轉忘寢與食非撫之也又楚郤宛之難國言未已進胙者莫不謗令尹沈尹戍言於子常曰吴新有君疆場丨丨楚)
(國若有大事子其危哉知者除讒以自安也今子愛讒以自危也甚矣其惑也)徒駭(左傳西至于河疏桓公之時齊之西境當)
(在九河之最西丨丨蓋是齊之西界爾雅釋水丨丨疏古記九河之名有丨丨胡蘇鬲津今見在成平東光鬲縣界中自鬲津以北)
(至丨丨其間相去二百餘里是知九河所在丨丨最北鬲津最南蓋丨丨是河之本道東出分為八枝也漢書溝洫志注丨丨者言)
(禹治此河用功極衆故人丨驚丨也)色駭(公羊傳陳乞曰吾有所為甲請以示焉諸大夫皆曰諾於是使力士舉巨嚢而至于)
(中霤諸大夫見之皆丨然而丨開之則闖然公子陽生也)鷄駭(戰國策張儀以連横說楚楚王曰寡人年幼不習國家之長訃)
(今上客幸教以明制敬以國從乃遣使車百乘獻丨丨之犀夜光之璧于秦王劉向九歎淹芳芷于腐井兮棄丨丨于筐簏)傾
駭(史記大宛傳令外國客徧觀各倉庫府藏之積見漢之廣大丨丨之宋史王安石傳法先王之政者法其意而已法其意則吾)
(所改易更革不至于丨丨天下之耳目囂天下之口而固己合先王之政矣韓愈詩觀者徒丨丨躑躅詎敢前)驚駭(史記魯仲)
(連傳曹子以一劍之任枝桓公之心于壇坫之上天下震動諸侯丨丨威加吴越漢書嚴安傳安上書言祸挐而不解兵休而復起)
(近者愁苦遠者丨丨非所以持久也吴志甘寧傳注江表傳曰曹公出濡須寧乃選手下健兒百餘人徑詣曹公營下使拔鹿角踰)
(壘入營北軍丨丨鼓譟舉火如星寧已還入營作鼓吹稱萬歲因夜見權權喜曰足以丨丨老子否聊以觀卿膽耳韓非子人見蛇)
(則丨丨見蠋則毛起淮南子鬼神移徙鳥獸丨丨)驅駭(魏志夏侯太初傳時事議云匠宰失位衆人丨丨欲風俗清靜其可)
(得乎)衆駭(晉書高崧傳桓溫擅威率衆北伐軍次武昌崧致書喻以祸福曰異常之舉丨之所丨)恇駭(晉書宗室傳劉)
(裕密使遺韓延之書延之報曰聞親率戎馬遠履西畿□境士庶莫不丨丨)奔駭(晉書江統傳統作徙戎論曰永初之元騎)
(都尉王弘使西域發調羌氐以為行衞於是羣羌丨丨互相扇動唐書王方翼傳阿史那元珍入寇被詔進擊時庫無完鎧方翼斷)
(六板畫虎文鉤聯解合賊馬忽見丨丨遂敗)震駭(晉書孫楚傳文帝遣符邵孫郁使吴將軍石苞令楚作書遺孫皓曰士卒)
(奔邁其會如林煙塵俱起丨天丨地渴賞之士鋒鏑爭先唐書盛彦師傳始彦師入關世充以陳寳遇為宋州刺史待其家不以禮)
(及是彦師因事殺之又殺平生所惡數十家州人丨丨皆重足立魏文帝與鍾繇謝玉玦書寶玦初至捧匣跪發五内丨丨)波
駭(晉書王彌陳敏等傳贊九州丨丨五嶽塵飛劉歆廿泉宫賦雲起丨丨星布彌山羅讓述聖賦四溟丨丨八維幅裂)離駭
(晉書慕容超載記韓範得裕書遂降裕翼日裕將範循城由是人情丨丨無復固志)聲駭(晉書曹毗傳毗以名位不至著對儒)
(以自釋其詞曰終軍之穎賈生之才可謂響播六合丨丨嬰孩而見毁絳灌之口身離狼狽之災)潛駭(晉書趙至傳初至與)
(康兄子蕃友善及將遠適乃與蕃書叙離并陳其志曰每恐風波丨丨危機密發此所以怵惕于長衢也陸雲大將軍宴會詩神風)
(丨丨有赫兹威陶潛詩衆蟄各丨丨)振駭(晉書夏統傳統操柂正櫓折旋中流初作鯔鷠躍後作鯆䱐引飛鷁首掇獸尾奮長)
(梢而船直逝者三焉於是風波丨丨雲霧杳冥俄而白魚躍入船者有八九觀者皆悚遽王粲賦禽獸丨丨魂亡氣奪)危駭
(晉書苻生載記人情丨丨道路以目)歡駭(唐書吴融傳昭宗反正御南闕羣臣稱賀融最先至於時左右丨丨帝有指授疊十)
(許稾融跪作詔少選成語當意詳)讙駭(唐書鄭注傳御史言注姦狀王涯遏其奏更擢通王府司馬右神策判官士議丨丨)
沮駭(唐書裴度傳贊憲宗討蔡出入四年元濟外連姦臣刺宰相及用事丨丨朝謀惟天子赫然排羣議任度政事倚以討賊)
(身督戰遂平淮西非度破賊之難任度之為難也)懾駭(唐書陸贄傳贄疏言關東百物阜殷士忲温飽聞絶塞荒陬則辛酸)
(動容聆彊蕃勁虜則丨丨褫情又使去親族捨園廬甘所辛酸抗所丨丨將冀為用不亦疏乎)嘆駭(唐書郭震傳震字元振與)
(薛稷趙彦昭同為太學生家嘗資錢四十萬會有縗服者叩門自言五世未葬願假以治喪元振舉與之無少吝一不質名氏稷等)
(丨丨嘆一作歎葉適題端信師帖淳熙初都下禪講尚多宿舊名人師年少操矛入室援據今古中其機要咸相顧丨丨曰信書厨)
(不可與爭也)魚駭(唐書蕃將傳吐谷渾王伏允在突淪川契苾何力欲襲之薛萬均不可何力曰賊無城郭逐薦草美水以)
(為生不乘其不虞正恐馬驚丨丨後無以窺其巢穴陶潛感士不遇賦密網裁而丨丨宏羅制而鳥驚)惶駭(唐書裴行儉傳)
(突厥阿史德温傳反詔行儉討之行儉縱反間說阿史伏念與温傳相貳伏念懼請縛傳自效行儉祕不布後數日煙塵漲天而南)
(斥候丨丨行儉曰此伏念執温傳來降非他也既而果然宋史周三臣傳李筠并州太原人太祖建隆初加兼中書令遣使諭以受)
(周禪即欲拒命左右為陳歷數方僶俛下拜及延使者置酒張樂遽索周祖畫像懸壁涕泣不已賓佐丨丨告使臣曰公今被酒失)
(其常性幸勿為訝)蜂駭(唐書陳于昂傳子昂言雅州羌未嘗一日為盜今無罪蒙戮怨必甚怨甚則丨丨且亡而邊邑連兵)
(守備不解蜀之禍搆矣陸機論羣雄丨丨義兵四合蜂一作蠭述聖賦太宗御製序羣雄則丨丨雲興猛將則風驅霧合)鳥駭
(唐書陳子昂傳十姓内無國家親信之思外有回紇報讐之患懷不自安丨丨狼顧則河西諸蕃自此拒命矣)眙駭(唐書杜伏)
(威傳海陵賊趙破陣聞伏威兵少輕之召使并力伏威引親將十人操牛酒謁破陣引伏威入幕置酒高會伏威突斬破陣衆丨丨)
(不及救皆畏服遂并其衆至數萬)大駭(唐書封常清傳高仙芝常出軍奏傔從三十人常清素瘠又脚跛仙芝陋其貌不得)
(已竄名傔中會仙芝以二千騎追達奚擒馘略盡常清于幕下潛作露布條最明審仙芝取讀之乃丨丨遂知名宋史王光祖傳光)
(祖除眞定鈐轄徙梓䕫渝獠叛詔熊本安撫命光祖致討本使光祖將後軍出黃沙坎北發日已暮士以杖索塗相挽而前夜半抵)
(絶頂質明獠望見丨丨一鼓而潰晏子北郭子召其友曰晏子見疑吾將以身死白之盛吾頭于笥中奉以退托而自刎其友曰吾)
(將為北郭子死又自刎景公聞之丨丨乘驛而自追晏子莊子一施及三王而天下丨丨矣)憤駭(宋史吕好問傳金人立張)
(邦昌吴幵莫儔請邦昌見金使于紫宸垂拱殿好問曰官省故吏驟見御正衙必將丨丨變且不測奈何邦昌矍然止)惡駭
(莊子魯哀公問于仲尼曰衞有惡人焉曰哀駘它寡人召而觀之果以丨丨天下范成大詩灎澦之石誰劖鐫丨丨天下形眇然)
飇駭(抱朴子陳吴之徙奮劍而大呼劉項之倫揮戈而丨丨劇談錄德宗車駕幸奉天泚至城下造攻城雲梯下瞰城中渾中)
(令李司徒列陣而出束藴居後約戰酣而燎時風勢不便火不能舉二公酹酒拜祝俄而風勢遽廻火烈丨丨烟埃漲天梯燼卒奔)
(賊遂退飇一作猋揚雄甘泉賦齊總總以撙撙其相膠轕兮丨丨雲迅奮以方攘)皇駭(聞見後錄宋景文公嘗納子婦三日)
(子以婦家饋食物書白一過目即曰書錯一字子丨丨卻立緩扣其錯以筆塗煖字曰從食從而從大子退檢字書博雅中出餪字)
(注云女嫁三日餉食為餪女始知俗間餪女云者自有本字)龍駭(賈誼旱雲賦屈卷輪而中天兮象虎驚與丨丨顔之推古)
(意詩驪丨旦夕丨白虹朝暮生)怖駭(司馬相如喻巴蜀檄單于丨丨韓愈文海内丨丨不敢違越)洞駭(上林賦鏗鎗□)
(鞳丨心丨耳陸雲歲暮賦涕垂頤以交頽兮哀凌心而丨丨)師駭(羽獵賦軍驚丨丨刮野掃地)影駭(荅賓戲使見之)
(者丨丨聞之者響震)畢駭(西京賦鳥丨丨獸咸作)鼓駭(馬融頌丨丨舉爵鐘鳴既觴韓愈鄆州谿堂詩公以賓燕其丨)
(丨駭)鹿駭(馬融長笛賦聞之者莫不張耳丨丨熊經鳥仲䲭視狼顧拊譟踴躍注鹿性多驚陸倕石闕銘亡兹丨丨息此狼顧)
(獨孤及函谷關銘序當其中原丨丨戰國蝟起陸龜蒙吴俞兒舞歌捩機關迸山谷丨丨)電駭(蔡邕釋誨丨丨風馳霧散雲披)
(張恊七命氣盛怒發星飛丨丨蘇舜欽獵狐篇兹時頗窘急迸出赤丨丨)精駭(曹植釋愁文於是丨丨魂散改心回趣)霆
駭(曹植王仲宣誄光光戎輅丨丨風徂又舞賦丨丨電滅)四駭(應瑒賦驚飇丨丨衝禽驚溢陸龜蒙雜諷詩羈維豪傑輩)
(丨丨方少縶)傍駭(陸機太子宴宣猷堂詩協風丨丨天晷仰澄注駭起也)風駭(陸雲頌雲騰下邑丨丨泗水琴賦闥)
(爾奮逸丨丨雲飛王潭䨇瀵泉賦洎乎丨丨霧勃烟涌雲蒸則有鬼神倏閃以恍惚蛟螭鼓怒以噴騰)響駭(陸雲羊腸轉賦)
(士憑勢而丨丨馬歔天而景凌高允詩望傾羣雋丨丨華戎丨丨伊何金聲允著)隱駭(陸雲荅兄平原書弱風丨丨海水羣)
(飛)妄駭(陸雲南征賦狂颷起而丨丨行雲藹而芊眠)光駭(張協七命形震薛燭丨丨風胡)暴駭(潘尼鱉賦若乃)
(秋水丨丨百川沸流有東海之巨鱉乃負山而吞舟)邑駭(郭璞朱獳讚朱獳無竒見則丨丨)雷駭(郭璞井賦氣霧集以)
(杳冥兮聲丨丨而漰灂潘岳閒居賦礟石丨丨激矢䖟飛王融曲水詩序虎視龍超丨丨電逝劉峻廣絶交論素交盡利交興天下)
(蚩蚩鳥驚丨丨)雲駭(郭璞客傲龍德時乘羣才丨丨陸機猛虎行崇丨臨岸丨鳴條隨風吟)不駭(郭璞蚍蜉賦迅雷震)
(而丨丨激風發而不動)懸駭(孫綽喻道論母囓其指兒心丨丨者同氣之感也)悵駭(吴喜報庾業等書前驅之人忽)
(獲來翰披尋狂惑良深丨丨)澤駭(王融謝勅賜御裘啓雲衣降授仙裾曲委榮振素里丨丨蓬心)侵駭(任昉弹文疆場)
(丨丨職是之由)水駭(庾信齊王憲神道碑天離轉陣月德廻兵黎陽丨丨官渡山驚)魂駭(王勃賦念去丨丨相視骨驚常)
(□馬璘神道碑部勒既定天地肅然遂使魁健氣索猛鷙丨丨郤略引去不敢近塞)聽駭(王履貞六街鼓賦守常有則守矩不)
(違不然者則是或見訛下無所楷使六歴時謬萬夫丨丨)心駭(李華弔古戰場文法重丨丨威尊命賤白居易賦聞之者丨丨)
(而屛息覩之者目眩而改觀)逆駭(李華韓公廟碑銘承命徂征北蕃丨丨)情駭(杜甫朝享太廟賦五老侍祠而丨丨)
(千官逖聽而思凝)吁駭(杜甫詩平生耽勝事丨丨始初驚李商𨼆詩鄉音丨可丨仍有醉如泥)雨駭(梁肅鹽池記狀)
(雲洩而丨丨或花明而雪凝)意駭(王淮瑤臺月賦惵爾丨丨倏然魂悄)晝駭(柳宗元自警賦惶惶乎夜寤而丨丨兮𩔖)
(麏䴥之不息)蕩駭(趙冬曦三門賦奔濤迅澓紛其丨丨)環駭(歐陽詹南澗寺上方石像記天寶八年五月六日忽騰雲)
(旁湧驟雨來集驚飇丨丨匉訇杳冥)滛駭(獨孤及鏡智禪師碑銘丨丨貪怒為刃為賊)星駭(獨孤授河上姹女賦靜波)
(空而鏡朗動丨丨而珠光)魄駭(顧况賦式瞻丨丨爰處體忲)讋駭(蘇過颶風賦虎豹丨丨鯨鯤奔蹙)
憮然駭(後漢書禰衡傳劉表嘗與諸文人共草章奏時衡出還見之開省未周因毁以抵地表丨丨為丨衡乃從求筆札須)
(臾立成詞義可觀)猛獸駭(唐書儀衞志鼔吹部有掆鼓十曲一警雷震二丨丨丨三摯鳥擊四龍媒蹀五靈䕫吼六鵰鶚)
(爭七壯士怒八熊羆吼九石墜崖十波蕩壑)覺而駭(管子凡聽徵如負猪豕丨丨丨)感且駭(程史周夢與荅士人)
(索贄書伏承寵翰見索長牋愛莫能留丨而丨丨)水蟲駭(子虚賦丨丨丨波鴻沸湧泉起奔物會注水蟲魚鱉之屬沸猶)
(亂也奔物即上駭沸者言井泉騰起與之相會合也)手足駭(阮籍樂論吴有䨇劍之節趙有扶琴之客氣發于中聲入于耳)
(丨丨飛揚不覺其丨)六師駭(陸機辨亡論陸公沒而潛謀兆吴釁深而丨丨丨)天宇駭(吴都賦丨丨丨地廬驚)
潛鰓駭(張協七命爾乃浮三翼戲中沚丨丨丨驚翰起)世匠駭(沈約七賢論自嵇阮而外山向五人止是風流器度)
(不為丨丨所丨)烝徒駭(何遜七召鼓噪諠而振地丨丨丨而聒天)地廬駭(李嶠扈從還洛詩申歌丨丨丨獻壽衢撙)
(溢)疇宮駭(崔護日五色賦羲和疑而愕立丨丨丨以横睇)黎民駭(蘇軾詩勸農使者非常人一言已破丨丨丨)
買(莫蠏切市也)
韻藻賣買(周禮地官司市凡萬民之期于市注期謂欲丨丨期决于市也又凡賣儥者質劑注小宰聽丨丨以質劑漢書)
(食貨志秦用商鞅之法除井田民得丨丨富者田連阡陌貧者無立錐之地又王莽傳今更名天下田曰王田奴婢曰私屬皆不得)
(丨丨方瀾直沽客歌今年却趁直沽船黑洋大海波連天順風半月到閩海只與七州通丨丨)阿買(韓愈詩丨丨不識字頗知)
(書八分黃庭堅詩惜無丨丨書銀鈎按丨丨韓愈姪)
不用買(李白襄陽歌清風朗月丨丨一錢丨玉山自倒非人推獨孤及酬劉少府贈别詩仙山丨丨丨朋酒日相携)
增酤買(詩無酒酤我箋酤買也王無酒丨丨之要欲厚于族人抱朴子張瓐專利乃更倍售從其丨丨公行靡憚酤一作沽)
(北史夏侯夬傳夬性好酒醇醪肥鮮不離于口丨丨飲噉多所費用)儥買(周禮以量度成賈而徵儥注丨丨也疏丨丨之物價)
(定則召買者來故云徵儥也)召買(見上)賈買(周禮地官泉府泉府掌以市之征布歛市之不售貨之滯于民用者以其)
(丨丨之物揭而書之以待不時而買者)請買(戰國策函冶氏為齊太公買良劒公不知善歸其劒而責之金越人丨丨之千)
(金折而不賣而屬其子曰必無獨知)賤買(史記平凖書大農之諸官盡籠天下之貨物貴即賣之丨則丨之漢書景帝紀元年)
(秋詔曰吏受所監臨以飲食免重受財物丨丨貴賣論輕廷尉與丞相更議著令又蕭何傳上自將擊黥布數使使問相國何為客)
(說何曰上畏君傾動關中君何不多買田地賤貰貣以自汚上罷布軍歸民遮道行上書言相國彊丨丨民田宅數千人何謁上笑)
(曰相國乃利民民所上書皆以與何曰君自謝民後漢書和帝紀注貧人既計釡甑以為資財懼于役重多即賣之以避科税豪富)
(之家乘丨丨故得其饒利晉書郭璞傳至廬江愛主人婢乃取小豆三斗繞宅散之主人見赤衣人數千圍其家就視則滅甚惡之)
(請璞為卦璞曰君家不宜蓄此婢可于東南二十里賣之慎勿爭價則此妖可除也從之璞隂令人丨丨此婢李羣玉中秋南樓詩)
(朗吟無綠酒丨價丨清秋)市買(史記武安侯傳武安由此滋驕治宅甲諸第田園極膏腴而丨丨郡縣器物相屬於道)可
買(史記趙奢傳奢子括將其母上書曰始妾事其父時受命之日不問家事今括一旦為將王所賜金帛歸藏于家而日視便利)
(田宅丨丨者買王以為何如其父瑯嬛記武帝與麗娟看花而薔薇始開態若含笑帝曰此花絶勝佳人笑也麗娟戲曰笑丨丨乎)
(帝曰可麗娟取黃金百斤作買笑錢奉帝為一日之歡)得買(漢書惠帝紀元年冬十二月民有罪丨丨爵三十級以贖死罪)
(又鼂錯傳錯言令郡縣之民丨丨其爵以自增至卿)從買(漢書宣帝紀身足下有毛卧居數有光耀每買餅所丨丨家輙大讎)
(亦以是自怪)伐買(漢書溝洫志賈讓言今瀕河隄吏卒郡數千人丨丨薪石之費歲數千萬足以通渠成水門)多買
(漢書張禹傳禹内殖貨財家以田為業及富貴丨丨田至四百頃劉禹錫詩勸君丨丨長安酒王令寄滿子權詩有錢莫買金丨丨)
(江東紙)吏買(後漢書五行志桓帝初童謠曰丨丨馬君具車)日買(後漢書閔貢傳貢客居家貧丨丨猪肝一片屠者或)
(不肯與安邑令聞勅吏常給焉貢嘆曰閔仲叔豈以口腹累安邑耶遂去客沛)私買(後漢書鄭興傳興拜太中大夫與吴漢俱)
(擊公孫述詔興留屯成都頃之侍御史舉奏興奉使丨丨奴婢坐左轉蓮勺令徐陵在北齊與楊僕射書沗非韓起聘鄭丨丨玉環)
(吴札過徐躬要寶劒)恥買(後漢書劉陶傳陶徙京兆尹到職當出修宫錢直千萬陶既清貧而丨以錢丨職稱疾不聽政)競
買(晉書王羲之傳嘗在蕺山見一老姥持六角竹扇賣之羲之書其扇各為五字姥初有愠色因謂姥曰但言是王右軍書以求)
(百錢耶姥如其言人丨丨之他日姥又持扇來羲之笑而不荅)啓買(晉書劉超傳超須純色牛市不可得丨丨官外廐牛詔便)
(以賜之)貴買(晉書王猛傳猛貨畚于洛陽有一人丨丨其畚而云無直可隨我取直忽至深山北史盧潛傳潛為揚州刺史)
(武平中勅送突厥馬數千匹于揚州管内令土豪丨丨之錢直始入便勅括江淮間馬並送官廐由是百姓切齒嗟怨鄭谷詩縱遊)
(雲水無公事丨丨琴書有俸錢)糴買(南史郭原平傳原平字長恭禀至行養親必以己力傭賃以給供養若家或無食則虚巾)
(竟日義不獨飽須日暮作畢受直歸家於里丨丨然後舉㸑韓詩外傳人得氣則生失氣則死其氣非金帛珠玉也不可求於人也)
(非繒布五榖也不可丨丨而得也)趣買(宋史范純禮傳純禮出知遂州庫吏盗絲多罪至死純禮曰吾不忍也聽其家丨丨)
(以贖命富珠哩翀劉侯民愛銘鄢陵扶溝産紅藍以侯敏幹丨丨之侯相其故力請罷之)和買(宋史許景衡傳衡登元祐九年)
(進士第宣和六年召為監察御史遷殿中侍御史極論丨丨和糴鹽法之害富珠哩翀劉侯民愛銘凡出錢縣官市物民間曰丨丨)
不買(宋史武行德傳行德遷河南尹時禁鹽入城犯者死告者給厚賞洛陽嫗特入城鬻蔬有僧從嫗買蔬就筥翻視密寘鹽)
(筥中丨丨而去抱關者搜得鹽擒以詣府行德見盛鹽襆非村嫗所有疑而詰之即捕僧訊治之具狀與關吏同誣嫗以希賞行德)
(釋嫗斬僧及抱關吏人畏之若神明劉克莊詩向來眞錯計丨丨草堂基)嘗買(顔氏家訓彭城劉綺家貧燈燭難辦丨丨荻尺)
(寸折之燃眀夜讀)來買(異苑永康王曠井上有洗石時見赤氣後有二人寄宿忽丨丨之未及度錢子婦孫氏覩二黃鳥鬭)
(于石上疾往掩取變成黃金)預買(齊民要術八月擘絲治絮制新浣故及韋履賤好丨丨以偹冬寒)新買(酉陽雜俎)
(房孺復妻崔氏性忌有一婢丨丨粧稍佳崔怒曰汝好粧耶乃令刻其眉以青填之岑參詩自矜諸馬皆不及却憶百金丨丨時王)
(維詩丨丨䨇谿定何以餘生欲寄白雲中黃庭堅詞飛鵲臺前暈翠蛾千金丨丨帝青螺梅堯臣寄江隣幾詩衆中舊騎跛鼈馬塞)
(下丨丨連錢驄)㢠廻買(廣博物志梁小莊嚴寺本晉零陵王廟地天監中有鄒文正者世以烹屠為業後患疾因生慚愧深起悔)
(責立大誓願罄捨家貲丨丨此地為立伽藍)爭買(真仙通鑑廣陵茶姥者晉南渡後耆舊相傳見之百餘年顔色不改日持)
(一器茗往市鬻之市人丨丨自旦至暮所買者極多而器中茶並未減少蘇軾和子由蠶市詩去年霜降斫秋荻今年箔積如連山)
(破瓢為輪土為釡丨丨不啻金與紈)丐買(柳宗元送呂讓序若稼而榖圃而蔬不丨丨而有也)宫買(魏萬酬李翰林謫仙)
(詩丨丨長門賦天迎駟馬車)勤買(韓愈詩且須丨丨抛青春)俸買(陸龜蒙詩詩懷白閣僧吟苦丨丨青田鶴價偏薛能)
(蔡州蔣亭詩恨無優丨丨來得暫時間)傳買(梅堯臣鴉山茶詩吴人與越人各各相鬭夸丨丨費金帛愛貪無夷華)旋
買(蘇軾䟦子由夢中詩先生惠然肯見客丨丨雞豚旋烹炙)購買(蘇軾孫莘老求墨妙亭詩吴興太守眞好古丨丨斷缺揮)
(縑繒)肯買(蘇軾詩一枕清風直萬錢無人丨丨北忩眠)官買(朱德潤丨丨田歌丨丨田買田憶從延祐年官出緡錢輸)
(里正要買膏腴最上阡)石買(春秋襄公十八年夏晉人執衛行人丨丨)轅買(春秋哀公十四年陳丨丨出奔楚)張
買(史記吕后紀乃封吕種為沛侯呂平為扶柳侯丨丨為南宫侯注徐廣曰其父越人為高祖騎將)王買(魏志鍾會傳會)
(上言姜維等欲趣成都臣輙遣參軍皇甫闓將軍丨丨等從涪南出衝其腹)
合錢買(後漢書光武帝紀注受尚書于中大夫廬江許子威資用乏與同舍生韓子丨丨丨驢令從者僦以給諸公費又聞)
(見前錄吕文穆蒙正在龍門時一日行伊水上見賣瓜者意欲得之無錢可買悵然後作相買園洛城東南下臨伊水起亭以饐瓜)
(為名不忘貧賤之義也王令江上詩無錢買得江頭樹輸與漁人繫釣船趙師秀孤山寒食詩有句自題間處壁無錢難買貴時船)
一都買(韓非子衛嗣君之時有胥靡逃之魏乃以左氏易之羣臣諫曰以丨丨丨胥靡可乎曰法立而誅必雖失十左氏無)
(害也)不忍買(聞見前錄王宣徽尹洛為屋三十間請邵康節居之熙寧初行買官田之法天津之居亦官地牓三月人丨丨)
(丨)千金買(王僧孺詩再顧連城易一笑丨丨丨吴均詩百萬市一言丨丨丨相逐陳子昂詩寶劍丨丨丨平生未許人杜)
(甫後出塞詩丨丨丨馬鞍百金裝刀頭又王維詩黃金買歌笑用錢不復數)珠玉買(李白古詩丨丨丨歌笑)明珠
買(李邕春賦丨丨丨妾黃金擲鼃)典衣買(李咸用詩名流古集丨丨丨僻寺竒花貰酒尋)競分買(梅堯臣和永叔)
(澄心堂紙詩前者京師丨丨丨罄竭舊府歸鄒枚)無屋買(晁𥙷之詞謫宦江城丨丨丨殘僧野寺相依)公子買
(春秋僖公二十八年丨丨丨戍衛不卒戍刺之)張正買(順宗實錄貞元十九年𥙷闕丨丨丨疏諫他事得召見)
灑(所蟹切丨水爾雅大瑟謂之丨見紙韻又寘韻)
韻藻弗灑(詩子有庭内丨丨弗掃)糞灑(周禮夏官隸僕掌五寢之掃除丨丨之事注洒同灑晏子景公飲酒釋衣)
(冠自鼓缶趣駕迎晏子晏子曰羣臣皆欲去禮以事君嬰恐君子之不欲也公曰善請易衣革冠更受命令人丨丨改席召衣冠以)
(迎晏子)湔灑(說苑憂患生于所忽禍起于細微汙辱難丨丨敗事不可復追)淋灑(王褒洞簫賦被丨丨其靡靡兮時橫)
(潰以陽遂注不絶貌)清灑(孫綽誎移都洛陽疏伏見征西大將軍臣溫表便當蕩滌河渭丨丨舊京)
雨師灑(漢書郊祀志騰雨師灑路陂注洒灑也路陂路傍也言使丨丨丨道也淮南子令丨丨丨道使風伯掃塵又宋之問)
(太平公主山池賦若風飄雨灑兮移鬱島又似波沉浪息兮見蓬萊杜甫詩雨灑石壁來李益詩風飄雨灑水自流)東風灑
(李白送郄昂詩丨丨丨雨露會入天地春)
增灰灑(周禮秋官赤叐氏掌除牆屋以蜃炭攻之以丨丨毒之又蟈氏掌去鼃黽焚牡蘜以丨丨之則死劉基詩昔聞周公)
(立典教蟈氏專司蘜丨丨)汜灑(漢書王褒傳聖主得賢臣頌彗氾畫塗注彗帚也汜丨丨地也如以帚掃丨丨之地以刀畫泥)
(中言其易也汜同汎東都賦雨師丨丨風伯清塵)掃灑(後漢書趙孝傳孝父普為田禾將軍任孝為郎每告歸常白衣步擔)
(嘗從長安還欲止郵亭亭長先時聞孝當過以有長者客丨丨待之孝既至不自名長不肯内因問曰聞田禾將軍子何時至乎孝)
(曰尋到矣于是遂去李白詩為余丨丨石上月杜牧詩腥羶一丨丨兇狠皆披攘)用灑(後漢書宦者傳掖庭令畢嵐作翻車)
(渴烏丨丨南北郊路以省百姓灑道之費)澡灑(魏志管寧傳程喜疏寧居宅離水七八十步夏時詣水中丨丨手足闚于園圃)
親灑(宋書樂志劉昺上言曰夫淫哇殽雜干犯四時之氣久矣陛下丨丨宸翰發為詔旨淫哇之聲轉為雅正岳飛御書屯田)
(三事䟦臣庸德薄才誠不敢妄論古人伏蒙陛下丨丨宸翰鋪述二三子屯田足食之事俯以賜臣臣敢不策駑礪鈍仰副聖意萬)
(一)蕭灑(南史𨼆逸傳太康孫緬為尋陽太守落日逍遥渚際見一輕舟陵波隐顯俄而漁父至神韻丨丨垂綸長嘯蕭一作)
(瀟宣和畫譜右丞善畫尤精山水是其胸次所存無適而不丨丨移志于畫過人宜矣又宋宗室令庇善畫墨竹凡落茟丨丨可愛)
(李白詩一身自丨丨萬物何囂諠司空圖歌者詩清回煩暑成丨丨豔逐寒雲變慘悽蘇軾詩當時不獨玉花驄飛電流雲絶丨丨)
(晁沖之僧舍小山詩此老絶丨丨久參曹洞禪)震灑(北史魏本紀去春小旱祈請靈祇雲雨丨丨流澤霑渥其令天下大酺五)
(日沈約佛記序法吼丨丨於無外甘露炳煥于龍宫)霑灑(北史竇泰傳初泰母夢風雷暴起電光奪目駛雨丨丨寤而驚汗遂)
(有娠生泰杜甫詩丨丨不濡地李商隱搖落詩遥知丨丨意不減欲分襟)播灑(管子堂上則丨丨室中握手注堂上寬故丨散)
(而丨室中隘故握手為掬以灑柳宗元題毛穎傳後學者終日討說荅問呻吟習復應對進退掬溜丨丨則罷憊而廢亂故有息焉)
(游焉之說朱子詩奉水勤丨丨)身灑(說苑蠋欲𩔖𧖟鱓欲𩔖蛇人見蛇蠋莫不丨丨然女工修𧖟漁者持鱓不惡何也欲得錢)
(也)露灑(洞冥記元光中帝起壽靈壇壇上列植垂龍之木似青梧高十丈有朱丨色如丹汁丨其葉地皆成珠亦曰珍珠樹)
(李德林松樹詩丨自金盤丨風從玉樹吹蘇味道詩味同甘丨丨香似逆風來)灑灑(貴耳錄葉元吉名祐之家素貧典衣買書)
(讀悟性理之學誦諸尊宿語錄先後次序數百言丨丨可聽陸龜蒙賦潮西來兮又東下日染中流兮紅丨丨)脱灑(魏公䟦名)
(茶記齊已詩人不以書稱在唐季二道既衰然此詩丨丨不俗筆札亦善王冕詩上人丨丨無滯留底用登臨重懷古)揮灑
(宣和畫譜岑宗旦字子文開封人終九品官得酒輒醉酣長哦丨丨以為眞樂杜甫石硯詩丨丨容數人十手可對面徐積和倪敦)
(復詩擇交蓋已定言志亦已合布陣詩甚詳丨丨手不歇晁沖之和十二兄詩先生翰墨英丨丨每被酒蘇軾書若逵所書經後如)
(空中雨是誰丨丨自然蕭散無有疎密郝經䟦魯公送劉太沖序帖輪囷權竒恣丨丨瑰偉乃見烈士風)離灑(王褒洞簫賦鎪)
(鏤丨丨絳唇錯雜)颯灑(班固東都賦鳳蓋丨丨和鸞玲瓏隋煬帝詩丨丨林花落逶迤風柳散)夕灑(陸機連珠臣聞)
(靈暉朝覯稱物納照時風丨丨程形賦音)遍灑(郭璞蚍蜉賦惟洪鈞之萬殊賦羣形而丨丨)暴灑(郭璞江賦駭浪丨丨)
(驚波飛薄)筩灑(郭璞江賦洊澱為涔夾潨羅筌丨丨連鋒罾䍣比船)輕灑(鮑照園葵賦沉雷遠震飛雨丨丨薛能無表師)
(詩秋來說偈寅朝殿丨丨楊枝滿手風)平灑(鮑照喜雨賦丨丨周海嶽曲潦溢山莊)飛灑(謝惠連雪賦聫翩丨丨徘)
(徊委積杜荀鶴詩雨絲丨丨日輪中)噴灑(張融海賦丨丨噦噫流雨而揚雲喬髗壯脊駕岳而飛墳杜牧大雨詩來往丨丨何)
(顚狂崔道融遇雨詩坐看黑雲街猛雨丨丨前山此獨晴程俱秋雨詩霏微乍丨丨翕忽看淋漓張翥詩狂鋒尚力拒轉鬭血丨丨)
施灑(梁簡文帝請御講啓伏希躬降睟容丨丨甘露)併灑(陶弘景詩我有數行淚不落十餘年今日為君盡丨丨秋風前)
血灑(吴均邊城將詩䄂間丨丨地車中旌拂雲)散灑(蘇頲詩丨丨納凉氣蕭條遺世情蘇舜欽淮上喜雨聫句亂點踰廣)
(津丨丨入原土)垂灑(李蒙娥女泉賦序泉在寧陽城南二里古老傳娥女美容色善歌舞度曲此地化為泉生于岩石間丨丨)
(如淚故云)普灑(王維能禪師碑銘大興法雨丨丨客塵)半灑(李白玩廬山瀑布詩初驚河漢落丨丨雲天裏)披灑
(盧肇宣州新興寺碑銘弘以戒光甘露丨丨)滂灑(權德輿道一禪師碑銘瀇涸流而法雨丨丨及山門而天香紛藹)雪
灑(蕭穎士蓮蕊散賦彼散維黃曰蓮之蕊有輕其質如丨伊丨蘇舜欽揚子江觀風浪詩霹靂左右作丨丨六月寒薩都拉鞦韆)
(謠寒梅零落春丨丨蕭娘腰瘦無一把又曉上石壁灘詩浪花飛丨丨石壁船尾落月傾金盤)飄灑(白居易詩泉岩雪丨丨苔)
(壁錦漫糊朱子詩小雨時丨丨)晝灑(元稹神麯酒詩丨丨蟬將飲宵揮鶴誤聆沈封指佞草賦薰風丨丨湛露宵零)虚灑
(皮日休寒夜潤卿有期不至詩草堂丨丨待高真不意清齋避世塵)密灑(鄭谷雪詩亂飄僧舍茶烟濕丨丨歌樓酒力微)繁
灑(李羣玉鯽鱠詩叠雪亂飛消筯底散絲丨丨拂刀前)奠灑(李洞賈島墓詩我來因丨丨立石用為標)乾灑(薛能雪詩)
(細飛班戸牖丨丨亂松筠)驟灑(林寬苦雨詩丨丨纖枝折奔傾壞堵平)高灑(蘇舜欽詩余心本丨丨)悲灑(蘇舜)
(欽詩高吟但丨丨)泉灑(劉因觀雷溪詩先生醉來丨丨面狂歌一和湍聲哀)
涕淚灑(梁書武帝紀高祖丁文皇帝憂銷毁骨立不復嘗米拜掃山陵丨丨所丨松草變色)黑汁灑(廣博物志浮提)
(之國獻神通善書二人乍老乍少出肘間金壺有丨丨如淳漆丨地及石皆成篆隸科斗之字)濡羽灑(廣博物志有鸚鵡飛)
(集他山山中禽獸輙相貴重鸚鵡去後數月山中大火鸚鵡遙見便入水丨丨飛而丨之天神嘉感即為滅火)餘酒灑(真仙)
(通鑑何侯者堯時隐蒼梧山至夏禹時五帝以藥一器與何侯使投酒中一家三百餘口飲不竭以丨丨丨屋宇拔宅上昇)泣
如灑(劉向九嘆還顧高丘丨丨丨兮)天河灑(梁簡文招真館碑高巖鬱起𢃄青雲而作峰瀑水懸流雜丨丨而俱丨)
王澤灑(高允詩丨丨遠丨九服來同)膏澤灑(張九齡詩興因丨丨丨情與惠風吹韓琦北塘春雨詩葉葉輕雲帳)
(薄羅坐看丨丨丨庭柯)毫翰灑(沈佺期傷王學士詩目絶丨丨丨耳無歌諷期)湛恩灑(徐彦伯南郊賦草木亨兮)
(雷雨霶霈丨丨丨兮雲霄霮䨴)清光灑(趙蕃溜穿石賦丨丨亂丨初熠熠以穿菱素彩頻垂每熒熒而透錦)習習灑
(元稹詩雨師丨丨丨雲將飄飄翥)
楷(苦駭切模也式也法也說文木也孔子冢蓋樹之者又姓)
韻藻模楷(後漢書李膺傳太學諸生三萬餘人並與李膺陳蕃更相褒重學中語曰天下丨丨李元禮不畏強禦陳仲舉)
(魏志胡昭傳昭善史書與鍾繇邯鄲淳衞覬韋誕並有名尺牘之迹動見丨丨焉北史長孫紹遠傳周文每謂羣臣曰長孫公任使)
(處令人無反顧憂漢之蕭寇何足多也其容止堂堂足為當今丨丨岑文本孟法師碑銘所謂天挺才名人宗丨丨者已又模一作)
(摹北史崔浩傳浩書體勢及其先人世寶其迹多裁割連綴以為丨丨)妙楷(法書苑隋文帝起二臺曰丨丨藏古帖曰寶墨)
(藏名畫東觀餘論䟦漢劉文饒碑後予官洛五年每過上東必徘徊碑下想文饒之高風玩中郎之丨丨)張楷(後漢書丨丨傳)
(楷字公超通嚴氏春秋古文尚書隐居弘農山中學者隨之所居成市後華隂山南遂有公超市)裴楷(晉書丨丨傳吏部郎)
(闕文帝問人于鍾會會曰丨丨清通王戎簡要皆其選也於是以楷為吏部郎嘗營别宅其從兄衍見而悦之即以宅與衍殷寅詩)
(丨丨能清通山濤急推薦)崔楷(北史丨丨傳楷字季則性嚴烈能摧挫豪強時人語曰莫&KR3089;獬付丨丨)
後世楷(禮記今世行之丨丨以為丨又晉書齊獻王攸傳少岐嶷長清和平允親賢好施愛經籍能屬文善尺牘為世所楷)
(才望出武帝之右)
增度楷(晉書樂志食舉樂東西廂歌胥子陪寮憲兹丨丨觀頤養正降福孔偕)隸楷(唐書禇遂良傳遂良博涉文史)
(工丨丨帝令侍書帝方博講王羲之故帖天下爭獻然莫能質真偽遂良獨所出無舛冒者)強楷(人物志精良畏慎善在恭)
(謹失在多疑丨丨堅勁用在楨幹失在專固)官楷(酉陽雜俎大歷中東都天津橋有乞兒無兩手以右足夾筆寫經乞錢欲)
(書時先再三擲筆高尺餘未曾失落書迹丨丨手書不如也)多楷(酉陽雜俎孔子墓上特丨丨木)兩楷(瑯嬛記李易安)
(賀人孿生啓云無午未二時之分有伯仲丨丨之侣注任文二子孿生德卿生于午道卿生于未張伯楷仲楷兄弟形狀無二)細
楷(止齋題䟦蔡同年之母徐夫人手寫佛經九十五卷往往得唐人筆法字畫亦丨丨陶弘景與武帝論書啟許靖素段遂蒙永)
(給此書雖不在法例而致用理均背間丨丨兼復兩玩)女楷(梁簡文帝碑金聲早振淑範增徽才實母師行為丨丨)小
楷(蘇軾詩净几明窗書丨丨便同爾雅註蟲魚黃庭堅詩丨丨多傳樂毅論高詞欲奏雲門曲)真楷(歐陽修䟦唐郎官石)
(記右唐右司員外郎陳九言撰張旭書旭以草書知名此字丨丨可愛又䟦茶錄善為書者以丨丨為難而丨丨又以小字為難)
作楷(黃庭堅題䟦老夫病眼眚不能多丨丨而聖子求予正書與兒子作筆法試書此)成楷(黃庭堅題䟦聖子求予正)
(書初不能丨丨目前已有黑花飛墜矣)謹楷(僧惠洪宗上人傳夫彈冠必整衣心敬必形肅宗非至誠愛重法道其丨丨精)
(嚴詎能至是哉)襄楷(後漢書丨丨傳丨丨字公矩平原隰隂人好學博古善天文隂陽之術)田楷(蜀志先主傳先主與)
(丨丨東屯齊曹公征徐州徐州牧陶謙遣使告急於丨丨楷與先主俱救之)柳楷(北史丨丨傳丨丨字士則身長八尺善草)
(書頗涉文史位撫軍司馬)杜楷(宣和畫譜唐丨丨成都人畫工山水極妙作枯木斷崖雲崦烟岫之態思致彌遠)何楷
(顔真卿詩俯視丨丨臺傍瞻戴顒路)李楷(楊炎丨公丨神道碑銘并序元子太尉中書令東都河南江淮等道副元帥臨海郡)
(王光弼少子太保御史大夫武威郡王光進)
不如楷(後漢書張楷傳楷性好道術能作五里霧時關西人裴優亦能為三里霧自以丨丨丨從學之楷避不肯見)必
為楷(晉書衞恒傳漢興而有草書弘農張伯英臨池學書池水盡黑下筆丨丨丨則號忩忩不暇草書寸紙不見遺至今世尤)
(寶其書韋仲將謂之草聖)古字楷(路史今人楷書亦有數體有丨丨丨書有今字楷書)今字楷(見上)獨孤楷
(北史丨丨丨傳丨丨丨字脩則為宇文護執刀數從征伐賜爵廣阿縣公仁壽初拜益州總管甚有惠政煬帝即位轉并州遇疾喪)
(明乞骸骨帝曰公先朝舊臣臥以鎮之無勞公親簿領也轉長平太守卒諡曰恭)常元楷(唐書張仁愿傳仁愿於河北築)
(三受降城絶虜南宼路不置壅門後丨丨丨代為總管始築壅門)
䨇手草楷(廣博物志有黃華者丨丨能寫二牘或丨或丨揮毫不輟各自有意)
獬(胡買切字林字樣俱作解廌廣雅作&KR0008;&KR0008;陸作丨豸也)
韻藻增&KR3089;獬(北史崔楷傳楷為太子中舍人左中郎將能摧挫豪強時人語曰莫丨丨付崔楷)鄭獬(宋史丨丨)
(傳獬字毅夫安陸人進士第一出知荆南治平中大水上疏還判三班院神宗命草制賜䨇燭送歸舍人院為王安石所惡出知青)
(州方散青苗錢獬言但見其害不忍民無罪而陷憲網又藝文志丨丨集五十卷)
廌(宅買切解丨豸&KR0008;同)
韻藻增獬廌(左傳南冠而縶注南冠楚冠疏秦滅楚以其冠賜近臣御史服之即今丨丨冠也晉書輿服志法冠或謂)
(之丨丨冠侍御史廷尉正監平凡執法官皆服之或謂丨丨神羊能觸邪佞異物志丨丨一角見人鬭觸不直者聞人爭咋不正者)
(述異記丨丨一角之羊也性知人有罪臯陶治獄其罪疑者令羊觸之風俗通丨丨食棟說文丨丨如牛一名任法廣博物志堯時)
(有丨丨緝其毛為帝帳李商𨼆詩鳳皇傳詔旨丨丨冠朝端)服廌(舊唐書肅宗紀詔御史臺欲彈事不須進狀仍丨丨冠)
黑廌(唐書百官志殿中侍御史元日冬至朝會則乘馬具服戴丨丨升殿)花豸(採蘭雜志鷓鴣一名内史一名丨丨)靈
豸(孫樵笏銘丨丨薦角比于獻骨)摽豸(梁洽進賢冠賦或丨之丨或珥之蟬)簪豸(王維河南嚴尹弟宿弊廬詩冠上方)
(丨丨車邊已畫熊鄭谷李侍御寄懷詩丨丨年何久懸帆興甚長)冠豸(白居易詩晩起慵丨丨閒行厭避驄孟郊詩丨丨猶)
(屈蠖許棠獻陸侍御詩霜臺欹丨丨頼許往來頻)峨豸(韓愈荅張徹詩丨丨忝備列伏蒲愧分涇)假豸(黃滔酬翁文堯)
(詩含鷄丨丨喜同遊野外嘶風並紫騮)整豸(司空曙送劉侍御詩獄成收夜燭丨丨出登車)戴豸(李端詩乘龜兼丨丨)
(白面映朱衣喻鳬寄崔侍御詩何當丨丨客復此問生涯)張廌(永嘉郡志丨丨隐居頤志家有苦竹數十頃在竹中為屋常居)
(其中王右軍聞而造之廌逃避之竹中不與之相見一郡號為竹中高士)李廌(宋史文苑傳丨丨字方叔以學問稱鄉里謁蘇)
(軾於黃州贄文求知軾拊其背曰子之才萬人敵也又數年鄉舉試禮部軾典貢舉遺之賦詩以自責軾亡廌作文祭之曰皇天后)
(土鑒一生忠義之心名山大川還萬古英靈之氣詞語竒壮讀者為悚)
澥(胡買切渤丨)
韻藻渤澥(南史謝朓傳滄溟未運波臣自蕩丨丨方春旅翮先謝北史周武帝紀建德三年詔曰今立通道觀俾夫翫培)
(塿者識嵩岱之崇崛守磧礫者悟丨丨之泓澄博物志東海之别有丨丨故東海稱渤海子虚賦浮丨丨游孟諸注丨丨海别枝也)
(蘇舜欽夏熱晝寢詩山子逐雷電安肯服短轅便將决丨丨出手洗乾坤)
增漻澥(西京賦摘丨丨搜川凟注丨丨小水别名摘搜謂一一周索也)溟澥(方瀾𥙷陀島詩日觀遠開丨丨動雲臺倒)
(浸白花香)柳澥(河東記丨丨少貧遊嶺表與嚴燭曾黯同舟北歸若有人投刺者謂二友曰㒒已受泰山主簿已與約至桂州)
(矣至桂州修家書纔畢而卒柳宗元送澥序澥質厚不謟敦朴有裕其文蓄積甚富好慕甚正)馮澥(宋史丨丨傳澥為文師蘇)
(軾郡人張庭堅以言事斥𧰼州死妻子流離澥力振其家及入諫省奏官其一子)
騃(五駭切癡也又音俟)
韻藻增愚騃(北史魏宗室傳陪斤子昭小字阿倪尚書張彛引兼殿中郎孝文將為齊郡王蘭舉哀而昭乃作宮懸帝)
(大怒詔曰阿倪丨丨誰引為郎于是黜彛白衣守尚書昭遂停廢)癡騃(方言鉗㽹憋惡也南楚凡人殘罵謂之鉗又謂之㽹)
(丨丨也)朴騃(抱朴子以千門萬戶為局促以昆明太液為淺陋笑茅茨為不肖以土階為丨丨又以傾倚伸脚者為妖妍標)
(秀以風格端嚴者為田舍丨丨)拙騃(抱朴子以切磋之至言為丨丨以虚華之小辨為妍巧)訥騃(抱朴子余所稟丨丨)
(加之以天挺篤嬾諸戲弄之事彈棋博奕皆所惡見)鄙騃(馬融廣成頌羣鳴膠膠丨丨譟讙)貪騃(獨孤及大雲寺鐘銘)
(于是聆其音者丨丨遷善聾盲知方)嬌騃(白居易詩自從丨丨一相依共見楊花七度飛)童騃(韓愈詩丨丨無所識)日
騃(葛長庚詩正是風嬌丨丨天薔薇粉退海棠嫣)諸騃(法苑珠林愚癡多故受蚯蚓蜣螂螻蟻鵂鶩角鵄之屬丨丨蟲鳴)
内實騃(漢書息夫躬傳躬上疏歴詆公卿大臣左將軍公孫禄司隸鮑宣皆外有直項之名丨丨丨不曉政事注騃愚也)
寇凖騃(洓水記聞寇凖在藩鎮嘗因生日造山棚大宴為人所奏上怒謂王旦曰寇凖每事欲效朕可乎旦徐對曰丨丨誠)
(賢能無如丨耳上意遽解曰然止是騃耳遂不問)
嬭(奴蟹切乳也妳同)
韻藻黃妳(歲時風土記唐人呼晝睡為丨丨林景熙詩丨丨秋燈餘舊癖注金樓子載有人把卷即睡因呼黃卷為丨丨)
增&KR3722;嬭(廣雅翁&KR1621;爸爹㸙父也妣毑丨丨媪姐母也)呼嬭(通雅齊人呼母為㜷李賀稱母阿嬭江南曰阿媽或作姥)
(或丨為丨皆母字之轉也)書妳(魏了翁詩更倩南窗丨丨味)
蹲鴟生嬭(方岳詩丨丨丨丨菰如臂莫道山翁百不能)
鍇(苦駭切鐵好)
韻藻銅鍇(左思賦其琛則琨瑤之阜丨丨之垠)鉛鍇(南都賦銅錫丨丨赭堊流黃注丨青金也九江謂鐵為丨)周
鍇(王融滌除三業篇燕驥匪躡丨丨徒鐫)高鍇(唐書丨丨傳丨丨字弱金連中進士宏辭科開元初權知貢舉文宗自以)
(題卑有司鍇以籍上帝語侍臣曰比年文章卑弱今所上差勝於前即以鍇為禮部侍郎頗得才實)徐鍇(宋史丨鉉傳弟丨字)
(楚金四歲而孤母方教鉉未暇及鍇能自知書李景見其文以為祕書省正字累官内史舍人李穆使江南見其兄弟文章嘆曰二)
(陸不能及也又鍇亦善小學嘗以許慎說文依四聲譜次為十卷目曰說文解字韻譜鉉親為之篆鏤板以行于世又藝文志丨丨)
(集十五卷)劉鍇(宋史丨蟠傳蟠子丨以父蔭為大理評事咸平二年㩴進士第嘗獻幸太學頌真宗頗嘉賞之出以示輔臣且)
(言鍇幼孤能自立召試命直史舘)
躧(所蟹切颯丨)
韻藻遺躧(說苑古有行大公者帝堯是也得舜而傳之不私于其子孫也去天下若丨丨况其細于天下乎)
增跕躧(漢書地理志趙中山地薄人衆丈夫相聚游戲悲歌忼慨女子彈弦丨丨游媚富貴徧諸侯之後宮顔師古注躧謂)
(小履之無根者也跕謂輕躡之也)芳躧(沈佺期古别離自君閴丨丨青陽四五道)
釋敝躧(戰國策燕趙之棄齊也猶丨丨丨)躑躅躧(謝朓詩徘徊戀京邑丨丨丨曾阿)
駴(侯楷切丨擊)
韻藻增鼓駴(周禮夏官大司馬中冬教大閱丨皆丨車徒皆譟注疾雷擊丨曰丨)
相視駴(廣博物志游三蓬者秦時閩清人也與弟乞奴漁釣溪上遇一老父曰旦日玉皇太姥宴羣仙子能從我游乎三蓬)
(兄弟丨丨而丨老父遂令瞑目而坐引入金闕玉皇太姥南向坐殿下若天神真官羽士及老父等次第上壽酒罷從虹橋而下至)
(家遂辟榖不復飲食)
擺(北買切丨撥捭同)
韻藻鐵擺(古今詩話宋余靖使契丹為遼語詩聖壽丨丨俱弗忒注遼語謂丨丨為嵩高也)
增可捭(鬼谷子夫賢不肖智愚勇怯仁義有差乃丨丨乃可闔乃可進乃可退乃可賤乃可貴)振擺(十洲記火浣布)
(衣服垢汚以灰汁浣之終不潔淨惟火燒此衣丨丨其垢自落)拉捭(左思吴都賦莫不衂銳挫鋩丨丨摧藏注捭擲也摧藏謂)
(折挫也)魚擺(裴說贈衡山今詩猿跳高岳靜丨丨大江寬)風擺(杜牧歎花詩自恨尋芳到已遲往年曾見未開時如)
(今丨丨花狼籍綠葉成隂子滿枝羅鄴送張逸人詩床頭殘藥鼠偷盡溪上破門丨丨斜)柳擺(劉兼春宴河亭詩丨丨輕絲拂)
(嫩黃檻前流水滿池塘)搖擺(王令詩丨丨舌吻歸之仙)
闔而捭(鬼谷子丨丨利丨之以求其)金鈴擺(張祜觀杭州柘枝詩傍收拍拍丨丨丨却踏聲聲錦袎摧)
罷(薄蟹切休也止也)
韻藻郎罷(顧况囝詩丨丨别囝吾悔生汝及汝既生人勸不舉不從人言果獲是苦囝别丨丨心摧血下隔地絶天及至)
(黃泉不得在丨丨前自注囝音蹇閩俗呼子為囝父為丨丨陸游詩阿囝略知丨丨老穉孫能伴太翁眠楊萬里三月三日詩女唱)
(兒歌去踏青阿婆笑語伴渠行只虧丨丨優輕殺攂子䨇擔挈酒瓶)往罷(韓愈瀧吏詩不虞卒見困汗出愧且駭吏曰聊戲官)
(儂嘗使丨丨)老罷(陳師道齋居詩青奴白牯静相宜丨丨形骸不自持)
柺(乖買切老人拄杖也)
韻藻木柺(五代史漢高祖紀王遣王峻奉表契丹契丹賜以丨丨一峻持柺歸虜人望之皆避道)
增一柺(洪覺範詩丨丨西風健行李)
矮(烏蟹切短貌)
韻藻增足矮(易林履危蹈顛墜入泉淵蹇不能前丨丨不便)矲矮(陸游詩醉撫酒壺憐丨丨)
松形矮(皮日休報恩寺南池聯句跁跒丨丨丨)
蕒(莫蟹切吴人呼苦&KR1767;)
韻藻增苦蕒(玉篇&KR1767;今之苦&KR1767;江東呼為丨丨菜也庶物異名疏晉義熙二年有丨丨菜生揚武將軍營士家莖高四)
(尺六寸廣三尺二寸厚三寸識者以為丨丨者買勤苦也是後歲多征伐百姓勞苦是買苦也)
夥(懷丨切多也見哿韻)
御定佩文韻府卷三十九
