欽定四庫全書
御定佩文韻府卷九十九之七
入聲十藥韻七
若(而灼切順也如也汝也辭也又香草亦姓)
韻藻顒若(易觀盥而不薦有孚丨丨宋史樂志觀厥丨丨受福之符徐孚伯南郊賦隂隲于下有孚丨丨)欽若(書乃)
(命羲和丨丨昊天又惟臣丨丨惟民從乂王褒靈壇碑悠悠五緯乃丨丨于堯典茫茫九州是致功于禹跡荀勖從武帝華林園宴)
(詩丨丨靈則飲御嘉賓王勃續書序先君丨丨丕烈圖終休緒迺例六經次禮樂敘中說明易讚蘇頲右僕射唐璿神道碑丨丨于)
(天者謂之代工覆冐于人者謂之成務陳正卿望雲物賦既七政以丨丨亦四序而𤼵揮周謂寅賓出日賦陶唐氏丨丨日出資授)
(人時乃命羲仲往哉汝司韓愈順宗實錄丨丨大典斯為至公)雨若(書曰肅時丨丨曰乂時暘若曰哲時燠若曰謀時寒若曰)
(聖時風若)寒若(見上唐書歷志急極而丨丨舒極而燠若韓維和子華兄宴王道損公宇詩方冬氣常温是日丨始丨)燠
若(見上)祇若(書惟木從䋲則正后從諫則聖后克聖臣不命其承疇敢不丨丨王之休命又君與丨丨兹往敬用治又𤼵號)
(施令罔有不臧下民丨丨萬邦咸休)天若(書兹亦惟丨丨元德永不忘在王家)不若(詩寔命不猶傳猶若也箋丨丨亦言)
(尊與卑異也法言或曰仲尼聖者與何不能居世也曾范蔡之丨丨曰聖人范蔡乎若范蔡其如聖何注范睢蔡澤韓詩外傳要離)
(曰菑邱訢天下之勇士也我辱之人中必來攻我暮無閉門寝無閉戶菑丘訢果夜來拔劍佉要離頸曰子有死罪三要離曰子待)
(我一言來謁不肖一也拔劍不刺不肖二也刃先辭後不肖三也能殺我者是毒藥之死耳菑丘訢引劍而去曰嘻所丨丨者天下)
(惟此子耳)自若(書古人有言曰民訖丨丨是多盤戰國策費人有與曾子同名族者殺人人告曾子母曰曾參殺人曾子之母)
(曰吾子不殺人織丨丨有項焉人又曰曾參殺人其母尚織丨丨也頃之又告其母懼投杼踰墻而走後漢書卓茂傳茂遷密令到)
(縣有所廢置吏人笑之鄰城皆嗤其不能河南令為置守令茂不為嫌理事丨丨數年教化大行道不拾遺魏志杜畿傳范先欲殺)
(畿以威衆且觀畿去就於門下斬殺主簿三十餘人畿舉動丨丨又管寧傳注海中遇暴風船皆沒惟寧乘船丨丨普書謝安傳安)
(嘗與孫綽等泛海風起浪湧諸人並懼安吟嘯丨丨舟人以安為悅猶去不止風轉急安徐曰如此將毋歸耶舟人乘言即迴衆咸)
(服其雅量又王戎傳年六七歲於宣武場觀戲猛獸在檻中虓吼震地衆皆奔走戎獨立不動神色丨丨魏眀帝竒之韓詩外傳物)
(有盛衰不得丨丨論衡書言女媧斷鰲足以立四極從女媧以來久矣四極之立丨丨鰲之足乎神仙傳嵇叔夜詣孫登登不與語)
(叔夜乃扣難之而登弹琴丨丨叔夜退登曰少年才優而識寡劣于保身其能免乎華陽國志曹爽征蜀費褘率軍赴漢中嚴鼔將)
(𤼵光禄大夫來敏求共圍碁褘留意博弈色守丨丨敏曰聊試君耳君信可乂必能辦賊者也嘉話錄盧承慶考内外官有督運遭)
(風失米盧考之曰監運損糧考中下其人容色丨丨無言而退盧重其雅量改注曰非所及考中中既無喜容亦無愧詞又改曰寵)
(辱不驚考中上杜甫詩代公尉東泉放意何丨丨)芷若(史記司馬相如傳其東則有蕙圃衡蘭丨丨射干注漢書音義曰丨)
(白芷丨杜若杜牧詩南𣲖潨漴急風畦丨丨香)蹂若(史記司馬相如傳觀徒車之所轔轢乘騎之所丨丨人民之所蹈躤)若
若(漢書石顯傳顯與中書僕射牢梁少府五鹿充宗結為黨友諸附倚者皆得寵位民歌之曰牢耶石耶五鹿客耶印何纍纍綬)
(丨丨耶言其兼官據勢也注師古曰丨丨長貌晉書五行志吴孫亮初童謠曰吁汝恪何丨丨蘆葦單衣蔑鈎絡於何相求常子閣)
(李嶠為王方慶讓鳳閣侍郎表佩丨丨之綬騖轔轔之轂陳造無題詩看渠綬丨丨千騎詫鄉枌蘇軾詩相夸綬丨丨猶誦麥青青)
(陸游詩印纍纍綬丨丨換君朱顔君不覺)丹若(酉陽雜爼丨丨石榴也)賀若(續湘山野錄太宗作九絃琴七絃阮酷愛)
(宫詞中十小調子乃隋丨丨弼所撰一曰不博金二曰不換金三曰爽泛四曰越溪吟五曰越江吟六曰孤猿吟七曰清夜吟八曰)
(葉下聞蟬九曰三清外一調最優古亡其名琴家祇命曰丨丨蘇軾詩琴裏若能知丨丨詩中定合愛陶潛)上若(吴興記湖)
(州吴興孫箬溪南岸曰上箬北岸曰下箬水釀酒尤佳亦名丨丨下若)下若(見上)杜若(花木考丨丨香草似薑一名杜)
(衡九歌采芳洲兮丨丨將以遺兮下女注言已願于芳芬絶異之洲采取丨丨以與忠正之人思與同志中不更變七𤼵揄流波雜)
(丨丨注善曰言引流波以自絜雜丨丨以為芳若芳也銑曰其衣之香與此相雜劉向九歎握申椒與丨丨兮冠浮雲之峨峨王融)
(懷故人詩芳洲有丨丨可以贈佳期江淹金燈草賦軼長洲兮丨丨跨幽渚兮芳籬又採石上菖蒲詩每為憂見及丨丨豈能寬隂)
(鏗渡青草湖詩沅水桃花色湘流丨丨香庾信哀江南賦就汀洲之丨丨待蘆葦之單衣虞世基詩贈言方丨丨握手代萱枝王勃)
(别道王晏序先生負局倦城市之塵埃遊子横琴憶汀洲之丨丨李中詩鷓鴣啼竹𣗳丨丨媚汀洲朱子詩籮帶不須吟丨丨角弓)
(聊復賦甘棠陸游詩錦江秋雨芙蓉老笠澤春風丨丨芳)海若(楚辭使湘靈鼔瑟兮令丨丨舞馮夷注丨丨海神名也西京賦)
(丨丨游于玄渚鯨魚失流而蹉跎邢邵新宫賦木神水怪丨丨山祗謝靈運山居賦楚貳心醉于吴客河靈懷慚于丨丨任昉百辟)
(勸進今上表明公據鞍輟哭厲三軍之志獨居淹涕激義士之心故能使丨丨登祗罄圖效祉江淹石劫賦我丨丨之小臣具品色)
(于滄溟庾信謝賜絲布啟舟檝無岸丨丨為之反風薺麥將枯山靈為之出雨李嶠宣州大雲寺碑山祗則讓夫荑境丨丨則輪其)
(珍藏李白詩丨丨不𨼆珠驪龍吐明月周鉞海門山賦丨丨抱關于其側陽侯擊柝于其中王起昆明池習水戰賦文物驚乎丨丨)
(聲名震乎陽侯蘇軾八月十五日看潮詩江神河伯兩醯鷄丨丨東來氣吐蜺)蕙若(楚詞自前世之嫉賢兮謂丨丨其不可佩)
(張衡南都賦其香草則有薜荔丨丨薇蕪蓀萇注丨香草也丨杜若也馮衍顯志賦捷六枳而為籬兮築丨丨而為室摯虞思遊賦)
(握隋珠與丨丨兮時莫悅而未遑江淹詩褰裳拾明珠徙倚拾丨丨李商𨼆詩減衣憐丨丨展帳動烟波)芸若(景福殿賦丨丨)
(充庭槐楓被宸注鄭元曰丨香草也丨杜若也)靈若(潘岳西征賦丨丨翔于神島奔鯨浪而失水)蘭若(李白詩爾能折)
(芳桂吾亦採丨丨陸龜蒙美人詩猶欲悟君心朝朝佩丨丨)
赤奮若(爾稚太歲在丑曰丨丨丨疏乙丑之歲曰旃蒙丨丨丨)楊阿若(魏志閻温傳注丨丨丨後名豐字伯陽酒)
(泉人少游俠常以報仇解怨為事故時人為之語曰東市相斫丨丨丨西市相斫丨丨丨)
增紛若(易用史巫丨丨吉无咎注能以居中而施至卑于神祗而不用之于威勢則乃至于丨丨之吉而无咎矣疏丨丨者)
(盛多之貌韓休喜雨賦豈史巫之丨丨惟誠德之是與庾承宣朱絲繩賦惟直是與惟端是求惡靡然以從俗恥丨丨以隨流賈餗)
(太阿如秋水賦解晉鄭于丨丨掃欃槍于嘒彼秦觀雷陽書事詩束帶趨祀房瞽史巫丨丨)𤼵若(易有孚丨丨吉)節若
(易不丨丨則嗟若无咎)嗟若(見上)厥若(書我其克灼知丨丨乂用奉恤丨丨無遺鞠子羞傳當各用心奉憂其所行順)
(道無自荒怠遺我稚子之羞辱)攸若(書無皇曰今日耽樂乃非民攸訓非天丨丨)咸若(書山川鬼神亦莫不寧暨鳥獸)
(魚鼈丨丨唐書張九齡傳百榖嘉生鳥獸丨丨王勃詩禮樂丨丨詩書具草貽厥孫謀永為家寳李邕賀感夢聖祖表草樹自榮魚)
(鼈丨丨韓愈奏汴州得嘉禾嘉瓜狀神人以和風雨丨丨元稹詩傳稱魚鼈亦丨丨苟能效此誠足多劉禹錫謝冬衣表遐邇克清)
(翔泳丨丨關構日再中賦天垂象以丨丨精可貫而皎如)允若(書祗載見瞽瞍䕫䕫齊慄瞽瞍亦丨丨唐明皇后土神祠碑山)
(川鬼神鳥獸魚鼈莫不丨丨莫不咸寧張九齡龍池聖德頌至于太和莫不丨丨)奉若(書天乃錫王勇智表正萬邦纉禹舊)
(服兹率厥典丨丨天命又爾惟敬明乃訓用丨丨于先王)時若(書先王肇修人紀從諫弗咈先民丨丨)丕若(書上下勤)
(恤其曰我受天命丨丨有夏歴年式勿替有殷歴年)沃若(詩桑之未落其葉丨丨又我馬維駱六轡丨丨文心雕龍皎日嘒星)
(一言窮理參差丨丨兩字連形謝靈運七里瀨詩荒林紛丨丨哀禽相呌嘯謝惠連贈别詩色滋畏丨丨人事亦銷鑠謝朓思歸賦)
(拖銀黃之丨丨剖金符之陸離又拜中軍記室辭隋王牋潢汙之水願朝宗而每竭駑蹇之乘希丨丨而中疲注丨丨調柔也沈約)
(西地梨詩翻黃秋丨丨落葉春徘徊劉潛為安成王讓江州表臣聞六轡丨丨不策玄黃之馬九成輪奐無求擁腫之材邢邵甘露)
(頌以為玄黃猶參丨丨盧思道詩金羈自丨丨蘭棹成夷猶杜甫詩毛髮具自和肌膚潛丨丨顧况衢州開元觀碑乃播羣法靈神)
(丨丨元稹試樂為御賦取彼驩然方諸丨丨白敏中如石投水賦攻玉之形随帝心之丨丨補天之質應王澤之濡如)是若
(詩天子丨丨明命使賦又孔曼且碩萬民丨丨)儼若(禮記丨丨思宋史樂志衣冠丨丨步武有容抱朴子丨丨冠于曲禮望貎)
(首于五事出門有見賓之肅間居有敬獨之戒盖人之有禮猶魚之有水矣)誠若(禮記君子之於禮也有所竭情盡慎致其)
(敬而丨丨有美而文而丨丨)莫若(公羊傳桓公震而矜之注震之者何猶曰振振然矜之者何猶曰丨丨我也新書楚莊王)
(曰君賢君也而又有師者王君中君也而有師者伯君下君也而羣臣又丨丨者亡今我下君也而羣臣又丨丨不穀不穀恐亡自)
(憂也)虜若(史記項羽紀項王謂周苛曰我以公為上將軍封三萬戶周苛罵曰若不趣降漢漢今丨丨若非漢敵也項王怒烹)
(周苛)真若(史記天官書註正義曰歲星之精散而為天槍天棓天衝天猾國皇天欃及登天荆丨丨天猿天垣蒼慧皆以應凶)
(災也晉書天文志天槍天根天荆丨丨天猿天樓天垣皆歲星所生也見以甲寅其星咸有兩青方在其旁)敬若(史記宋微)
(子世家湣公與南宫萬獵因博争行湣公怒辱之曰始吾丨丨今若魯囚也又後漢書明帝紀永平二年正月辛未詔百僚師尹其)
(勉脩厥職順行時令丨丨昊天以綏兆人)封若(史記晉世家成王與叔虞戲削桐葉為珪以與叔虞曰以此丨丨又魏豹傳漢)
(王謂酈生曰緩頰往說魏豹能下之吾以萬戶丨丨)告若(史記曹相國世家參子窋為中大夫惠帝怪相國不治事乃謂窋曰)
(若歸試私從容問而父曰帝富于春秋君為相日飲無所請事何以憂天下乎然無言吾丨丨也)召若(史記張丞相傳申屠)
(嘉為檄召鄧通詣丞相府不來且斬通通恐入言文帝文帝曰汝苐往吾今使人丨丨)沬若(史記司馬相如傳司馬長卿便)
(略定西夷除邊關關益斥西至丨丨水南至牂牁為徼注索𨼆曰張揖云沬水出蜀廣平徼外若水出旄牛徼外至僰道入江)肅
若(漢書禮樂志丨丨舊典日出入安窮時世不與人同注師古曰丨敬也丨順也王逢寄趙伯噐尹時中詩超然延爽笏丨丨衛)
(寒更)心若(漢書禮樂志六龍之調使我丨丨)怒若(漢書河間獻王德傳元廢處漢中房陵居數年坐與妻若共乘朱輪)
(車丨丨又笞擊令自髠)藉若(漢書霍去病傳上曰票姚校尉去病斬首捕虜二千二十八級得相國當戶斬單于大父行丨)
(丨侯産捕季父羅姑比再冠軍以二千五百戶封去病為冠軍侯注張晏曰丨丨胡侯也産名也師古曰此人單于祖父之行也行)
(音胡朗反)寂若(魏志孫邈傳注孫策遣軍攻陳登于匡𤦺城登閉門自守示弱不與戰將士銜聲丨丨無人南史傅昭傳袁粲)
(每經昭戶輙歎曰經其戶丨丨無人披其室其人斯在豈非名賢新語昔虞舜治天下弹五弦之琴歌南風之詩丨丨無治國之意)
(漠若無憂民之心然天下治)寞若(見上)晉若(晉書天文志天隂丨丨官張天惑天崔赤若蚩尤皆熒惑之所生也出在)
(景寅日有兩赤方在其旁)煥若(晉書衛恒傳作隸勢曰鳥跡之變乃惟佐隸蠲彼繁文崇此簡易厥用既弘體象有度丨丨星)
(陳鬱若雲布西都賦丨丨列宿紫宫是環)鬱若(見上)採若(南史朱伯年傳少有高情親亡服闋携妻孔氏入會稽南山伐)
(&KR2082;丨丨為業以&KR2082;若置道頭輙為行人所取明旦已復如此人稍怪之久方知是朱𨼆士所賣)&KR2082;若(見上)向若(莊子順流)
(而東行至于北海東面而視不見水端于是焉河伯始旋其面目望洋丨丨而歎)有若(山海經槐江之山丘時之水出焉其)
(中多玉其隂多搖木之丨丨注搖木大木也言其上復生若木大木之竒靈者為若又孟子宰我子貢丨丨智足以知聖人史記仲)
(尼弟子列傳丨丨少孔子十三歲注家語云魯人少孔子三十三歲)程若(淮南子根拔生丨丨程若生玄玉玄玉生醴泉醴泉)
(生皇辜皇辜生庶草凡根拔草者生于庶草)何若(說苑子夏問仲尼曰顔淵之為人也丨丨曰回之信賢于丘也曰子貢之)
(為人也丨丨曰賜之敏賢于丘也曰子路之為人也丨丨曰由之勇賢于丘也曰子張之為人也丨丨曰師之莊賢于立也)奚
若(說苑齊景公謂子貢曰仲尼賢乎曰賢公曰其賢何若曰不知也公曰子知其賢而不知其丨丨可乎曰今謂天高無少長愚)
(智皆知高高幾何皆曰不知也是以知仲尼之賢而不知其丨丨)讀若(顔氏家訓許慎造說文劉熙製釋名譬况假借以證)
(音字而古語與今殊别其間輕重清濁猶未可曉加以外言内言急言徐言丨丨之𩔖益使人疑)菌若(東方朔七諫飲丨丨)
(之朝露兮構桂木而為室劉歆九歎菀蘼蕪與丨丨兮漸藁本于洿瀆)芬若(司馬相如長門賦無面目之可顯兮遂頽思而)
(就牀摶丨丨以為枕兮席荃蘭而茝香注丨丨荃蘭皆香草也言以為枕席冀君來而幸臨也梁簡文帝七勵華蒲萄之綺衾麗丨)
(丨之丹枕仲子陵清簟賦出此入彼俱處芳蘭之室上據下承必兼丨丨之枕)茝若(西都賦後宫則有掖庭椒房后妃之室合)
(歡增城安處常寧丨丨椒風披香𤼵越蘭林蕙草鴛鴦飛翔之列張華雜詩微風搖丨丨增波動芰荷)肆若(七𤼵掩蘋丨丨)
(為牧人席注掩蔽也丨陳也周禮有牧人職言蔽陳青蘋杜丨之草為牧人席)瓊若(王逸九思思靈澤兮一膏沐懷蘭英兮把)
(丨丨)赫若(張衡週天大象賦惟天社之丨丨寳勾龍之神馬)宛若(張衡週天大象賦觀夫軒轅之宫丨丨騰蛇之體又)
(史記封禪書上求神君舍之上林中蹏氏觀神君者長陵女子以子死見神于先後丨丨宛若祠之其室民多往祠及今上即位則)
(厚禮置祠之内中聞其言不見其人云)幽若(曹植七啓緄佩綢繆或彫或錯薰以丨丨流芳肆布又收亂髮兮拂蘭澤形媠)
(服兮揚丨丨)蓊若(曹植閨情詩妖姿豔麗丨丨春華)霍若(潘岳射雉賦毛體摧落丨丨碎錦)兀若(謝安蘭亭)
(集詩醇醪陶丹府丨丨遊羲唐)搴若(謝靈運東山望溟海詩采蕙遵大薄丨丨履長洲)薰若(鮑照採菱歌弭榜搴蕙荑)
(停唱紉丨丨)華若(顔延之𤼵景陽樓詩㳂波彼丨丨隨山茂貞芳)水若(顔延之侍遊後湖作山祗蹕嶠路丨丨警滄流)
(盧思道從駕經大慈照寺詩山祗效靈物丨丨薦休徵)苒若(王融法樂辭金華紛丨丨瓊𣗳欝青葱)穆若(梁昭明太)
(子文選序吉甫有丨丨之談季子有至矣之歎潘存日麗仙掌賦想清風旁求宛其丨丨視晴景中駐何媿拳然劉兼詩山郡披風)
(方丨丨花時分袂更凄然)秋若(江淹悦曲池意春蘭與丨丨願不絶于江邊)波若(李嶠上應天神龍皇帝冊文承丨丨)
(之護持享高明之福助)儉若(李邕淮隂縣婆羅𣗳碑早光豐隨晚暮丨丨)炯若(蔣防姮娥奔月賦丨丨通輝超然絶)
(俗)藹若(楊宏真隟塵賦丨丨成規任隟中之大小紛然無緒隨目際以悠揚)恒若(權德輿尚書策問好風好雨既從于)
(箕畢時若丨丨復係于休咎張友正律移寒谷賦將祁寒之丨丨諒大化之何稱)漫若(張仲素稼如雲賦豐滋丨丨用表于)
(播時悅茂油然寧憂于晚歲)饜若(郗昂蚌鷸相持賦斬長鯨而四海晏如得巨魚而千里丨丨)猶若(韓愈贈李君房)
(别序今之從事于彼也吾為南陽公愛之又未知人之舉李生于彼者何辭彼之所以待李生者何道舉不失辭待不失道雖失之)
(此足愛惜而得之彼為歡忻于李生道丨丨也)耀若(喻餗仙掌賦稍謂動搖帶晨光而丨丨如同拊擊聞石鼔以轟然)采
若(張翥送春荅何高士詩種桃道士今何處丨丨騷人不返魂)謙若(雲笈七籖夫齋者正以清虛恬静謙卑恭敬戰戰兢)
(兢如履冰谷如對嚴君丹誠丨丨必祈靈應)昌若(史記殷紀相士卒子丨丨立丨丨卒子曹圍立)柳若(禮記子思之母)
(死于衛丨丨謂子思曰子聖人之後也四方于子乎觀禮子盍慎諸注丨丨衛人)張若(華陽國志秦惠王以丨丨為蜀國守)
(若城成都成都本治赤里街若徙置少城内修整里闠市張列肆與咸陽同制)文若(魏志荀彧傳字丨丨陸倕詩壯矣荀丨丨)
(賢哉陳太丘鄭少微策對異代齊名孔明自方于樂毅死而可作丨丨偶比于張良郭翼詩兒郎箇箇荀丨丨賓客人人馬季良)
孝若(晉書夏侯湛傳夏侯湛字丨丨梁昭明太子宴闌思舊詩丨丨信儒雅稽古文敦淳李商𨼆詩羲之當妙選丨丨近歸寧)
右倪若(爾雅龜左倪不𩔖丨丨不丨疏周禮云各以其方之色與其體辨之鄭注云俯者靈仰者繹前弇果後弇獵左倪靁)
(丨丨丨是其體也)風雨若(薛逢上白相公啓綱維設而天地開隂陽順而丨丨丨)太陽若(王逢聞彈白翎雀引)
(皇帝赫然丨丨丨八表晃蕩氛盡却)公輸若(禮記季康子母死丨丨丨方小斂般請以機封注丨丨丨匠師)堂衣若
(韓詩外傳丨丨丨扣孔子之門曰丘在乎子貢曰子何吾師之名丨丨丨曰子何年少言之絞子貢曰子之言絞是以絞之也)勃
弄若(唐書吐蕃傳其後有君長曰瘕悉董摩董摩生陀土度陀土生揭利失若揭利生丨丨丨勃弄生詎素若詎素生論贊素)
(論贊生棄宗弄贊亦名棄蘇農亦號弗夜氏)蜀守若(史記秦紀昭襄王三十年丨丨丨伐取巫郡注括地志云巫郡在䕫)
(州東百里華陽國志張若為蜀郡守)
縛(符钁切繫也又遇韻)
韻藻束縛(詩猗彼女桑箋女桑少枝長條不枝落者束而采之疏言柔弱之桑其條雖長不假枝落故丨丨而采也儀禮)
(聘禮注豖束之寝右亦居其左疏豖丨丨其足亦北首寢卧其右亦人居其左齊語莊公將殺管仲齊使者請曰寡君欲親以為戮)
(若不生得以戮於羣臣猶未得請也請生之於是莊公使丨丨以予齊使史記禮書誘進以仁義丨丨以刑罰漢書賈誼傳若夫丨)
(丨之係緤之輸之司寇編之徒官司寇小吏詈罵而榜笞之殆非所以令衆庶見也唐書牛僧孺傳天子制法所以丨丨有才者新)
(序桓公與管仲鮑叔寗戚飲酒鮑叔奉酒而起曰祝吾君無忘其出而在莒也使管仲無忘其丨丨而從魯也使寗子無忘其飯牛)
(於車下也易林執囚丨丨拘制於吏迷人有喜潛夫論鍾離廢替何敞丨丨妙女傳旌德崔氏婢名妙女有一婢染病甚困妙女曰)
(我為爾請兵救須臾言兵已到遂支分兵馬匹配幾人於某處檢校幾人於病人身上丨丨邪鬼其病即瘥杜甫詩丨丨酬知已蹉)
(跎效小忠韓愈毛穎傳蒙將軍恬南伐楚遂獵圍毛氏之族拔其豪載穎而歸聚其族而加丨丨焉元稹詩臺官相丨丨不許放情)
(志)面縛(左傳微子丨丨銜璧史記宋微子世家周武王克殷微子乃持其祭器造於軍門肉袒丨丨注索𨼆曰丨丨者縛手)
(於背而面向前也後漢書賈彪傳彪補新息長城南有盗劫害人者北有婦人殺子者彪出案發而掾吏欲引南彪怒曰賊劫害人)
(此則常理母子相殘逆天違道遂驅車北行案騐其罪城南賊聞之亦丨丨自首晉書苻堅載記孫皓因三代之業龍&KR0750;一呼君臣)
(丨丨雖有長江其能固乎又李特載記李特隨流人將入於蜀至劍閣箕踞太息顧盻險阻曰劉禪有如此之地而丨丨於人豈非)
(庸才耶唐書高崇文傳闢子方叔壻蘇彊遂趣成都餘兵皆丨丨送欵闢走追禽之孫楚為石苞與孫皓書小戰江介則成都自潰)
(曜兵劍閣而姜維丨丨常衮賀收西京表枝梧者丨丨中軍顛背者頭懸後殿)解縛(史記淮隂侯傳有縛廣武君而致戲下者)
(信乃丨其丨東鄉坐西鄉對師事之晉書王濬傳濬入於石頭皓乃備亡國之禮造於壘門濬躬丨其丨送於京師十六國春秋蜀)
(錄晉桓溫来伐李勢大發軍禦之衆潰三月溫至城下勢面縛軍門溫丨丨送勢於建康隋唐嘉話楊素功臣豪侈後房婦女千人)
(李百藥夜入其室則其寵妾所召也素俱執於庭將斬之百藥年未二十儀神雋秀素惜之曰聞汝善為文可作詩自叙稱吾意免)
(汝死丨丨授以紙筆立就素覽之欣然以妾與之并資從數十萬揚雄解嘲上世之士或丨丨而相或釋褐而傅杜甫縛雞行虫雞)
(於人何厚薄吾叱奴人丨其丨獨孤及佛頂尊勝陀羅尼幢讃天魔遁刑地獄開門拔箭丨丨如日破昏歐陽詹出門賦管因媒而)
(丨丨越自遇而升車)繫縛(史記賈生傳使騏驥可得係羈兮豈云異夫犬羊注正義曰使騏驥可得丨丨羈絆則與犬羊無異)
(賈誼新書丨丨榜笞髠刖黥劓之罪不及上大夫江總修心賦遣十纏之丨丨袪五惑之塵滓雲笈七籖有煩惱故名為丨丨無煩)
(惱故名為觧脱)急縛(魏志吕布傳布與其麾下登白門樓兵圍急乃下降遂生縛布布曰縛太急小緩之太祖曰縛虎不得不)
(急也杜甫詩猛虎憑其威往往遭丨丨)釋縛(晉書畢卓傳卓為吏部郎常飲酒廢職比舍郎釀熟卓因醉夜至其甕間盗飲)
(之為掌酒者所縛明旦視之乃畢吏部也遽丨其丨卓遂引主人宴於甕側致醉而去南史蔡興宗傳太原孫敬玉常通興宗侍兒)
(被禽反接興宗命與杖敬玉了無怍容興宗竒其言對丨丨試以伎能高其筆札因以侍兒賜之為立室宇位至尚書右丞其遏惡)
(揚善若此唐書張元素傳元素仕隋為景城縣戶曹竇建德䧟景城執將殺之邑人千餘號泣請代建德命丨丨署治書侍御史不)
(拜唐庚虐疾詩良久交戰罷項背如丨丨)三縛(周書姚僧垣傳金州刺史伊婁穆以疾還京請僧垣省疾乃云自腰至臍似有)
(丨丨僧垣為診脉處湯三劑穆初服一劑上縛即觧次服一劑中縛復觧又服一劑丨丨悉除王筠詩丨丨觧智門六塵清法海)
繩縛(北史流求國傳獄無枷鏁惟用丨丨唐書王柯傳朱全忠怨珂謂其將張存敬曰珂恃太原侮慢我爾持一丨丨之存敬)
(乃以兵數萬渡河攻珂搜神記吳王縛介琰著甲士引弩射之弩發而丨丨猶存不知琰之所之)名縛(杜甫詩苦被微丨丨)
(低頭愧野人白居易詩豈以貧是憂尚為丨所丨司空圖詩病來勝未病丨丨便忘名)佛縛(蘇舜欽贈僧祕演詩傷哉不櫛)
(被丨丨不爾烜赫為名卿蘇軾詩儒臞謝長松丨丨慙丹霞)律縛(范成大讀白傅詩詩我老乃多戒頗似僧丨丨傳燈錄誌)
(公律師持丨自丨)
不足縛(唐書吉温傳温性隂說果於事諂附貴宦若子姓奉父兄嘗曰若遇知己南山白額虎丨丨丨也)菩薩縛
(維摩經貪着禪味是丨丨丨)無人縛(傳燈錄四祖禮三祖曰乞與解脱三祖曰誰縛汝曰丨丨丨師曰何更求解脱乎四)
(祖大悟)
吐絲自縛(傳燈錄志公坐禪如蠶丨丨丨丨)
增轅縛(儀禮賓奉幣由馬西當前輅北面致命注賓使者幣玄纁也輅丨丨所以屬引疏輅丨丨所以屬引者謂以木丨於)
(樞車轅上以屬引於上而挽之故名丨丨也)牽縛(爾雅貉縮綸也注綸者繩也謂丨丨縮貉之今俗語亦然)醉縛(史記)
(宋微子世家宋萬犇陳陳人使婦人飲之醇酒以革裹之歸宋注服虔曰宋萬多力勇不可執故先使婦人誘而飲之酒丨而丨之)
執縛(史記陳丞相世家高帝發使告諸侯會陳吾將南游雲夢上因隨以行楚王信郊迎道中高帝豫具武士見信至即丨丨)
(之漢書賈誼傳曰其在大譴大訶之域者聞譴訶則白冠氂纓盤水加劍造請室而請其辠耳上不丨丨係引而行也開元天寳遺)
(事長安豪民楊崇義妻劉氏與鄰舍兒李弇私通情甚於夫與李弇同謀害之埋於枯井中經府陳詞言其夫不歸竊慮為人所害)
(府吏日夜捕賊莫究其弊後縣官詣崇義家檢校其架上鸚鵡忽然聲屈縣官取於臂上因問其故鸚鵡曰殺家主者劉氏李弇也)
(遂丨丨劉氏及捕李弇下獄備招情欵府尹具事案奏聞明皇歎訝久之其劉氏李弇依刑處死封鸚鵡為綠衣使者柳宗元唐銕)
(歌鼔吹曲乃潰乃奮丨丨歸厥命)生縛(史記太史公自序主父丨丨餓死探爵唐書王世充傳大業十年齊賊孟譲轉寇諸)
(郡世充拒之羸兵以示弱譲笑曰世充文法吏安知兵吾今丨丨之白居易賀殺賊表若不乞降即應丨丨)自縛(魏志曹真)
(傳諸葛亮圍祁山南安天水安定三郡反應亮帝遣真督諸軍擊亮將馬謖破之安定民楊條等略吏民保月支城眞進兵圍之條)
(遂丨丨出三郡皆平南史張景仁傳景仁父為韋法所殺景仁時年八歲及長志在復讐普通七年遇法於公田渚手斬其首以祭)
(父墓事竟詣郡丨丨乞依刑法時簡文在鎮下教褒美原之孔叢子陳王問太師曰將居軍中之禮勝敗如之何答曰敗則驛騎赴)
(告天子使使迎於軍將帥結草丨丨袒右肩而入論衡琅邪兒子明歲敗時兄為饑人所食丨丨叩頭代兄為食餓人美其義兩舍)
(不食杜牧為中書門下請追尊號表壁壘言言而洞開渠魁纍纍以丨丨)寬縛(魏志吕布傳注太祖縛布急布謂劉備曰卿為)
(坐客我為執縛不能一言以相寬乎太祖意欲活之命使丨丨主簿王必趨進曰布勍敵也其衆近在外不可寬也)收縛(吴志)
(孫奮傳孫奮數越法度恪上牋諫華錡先帝近臣忠良正直其所陳道當納用之而聞怒錡有丨丨之語三輔黃圖漢成帝綏和二)
(年鄭通里人王褒絳衣小冠帶劍入北司馬門殿東門上前殿至非常室中解帷組雜結之召前殿署長業等曰天帝令我居之業)
(等丨丨考問乃故公車大誰卒病狂易不自知入宫下獄死神仙傳尹軌字公度腰佩漆竹筒中十數枚皆有藥有人負官錢百萬)
(見丨丨公度於富人借數千錢與之令致錫百兩復銷之以藥方寸匕投之成金還官)就縛(晉書段灼傳故鎮西將軍鍾會)
(有吞天下之心恐艾威名知必不同因其疑似構成其事艾被詔書即遣彊兵束身丨丨不敢顧望誠自知奉見先帝必無當死之)
(理也又馬祖常都門百韻潑剌鱠翻砧郭索蟹丨丨)反縛(南史齊和帝紀東昏與羣小别立帬向後總而結之名曰丨丨黃麗)
(唐書竇易直傳易直登樓令曰能誅亂者一級賞千萬衆喜丨丨為亂者三百餘人易直悉斬之神仙傳劉根長安人棄世學道太)
(守張府君以為妖遣吏召根至府烈聲問曰若能召鬼乎曰能須臾廳上南壁忽開數丈見兵甲四五百人齎刀劍將一車從壊壁)
(中來根敕下車上鬼有老公老嫗大繩丨丨囚之懸頭廳前府君視之乃其正父母也府君驚愕流涕不知所措)狙縛(唐書)
(王潮傳潮語劉行全曰子美須眉才絶衆吾不知子死所行全怪寤亦不自安與左右數十人伏叢翳丨丨王緒以徇)被縛
(唐書王璠傳璠子遐休直弘文舘所善學士令狐定及劉軻劉軿仲無頗柳喜集其所皆丨丨又哥舒翰傳帝遣劍南將劉光庭等)
(將新募兵萬餘人往助翰未至而翰丨丨云)怒縛(唐書蔡廷玉傳勸朱泚入朝泚將聽諸校丨丨廷玉辱之廷玉無撓辭)
繳縛(易林鵠求魚食道遇射弋矰加我頸丨丨而翼)約縛(論衡高志妙撡之人直言一指觸諱犯忌封蒙丨丨簡繩檢署)
(事不如法故世俗輕之文吏薄之將相賤之)連縛(釋名縛在車下與輿相丨丨也)纏縛(淨住子已離妻子無丨丨盧肇)
(宣州新興寺碑三界虚妄羣生顛倒可有修行能觧丨丨孰為智慧可化凡愚皮日休詩遂令不羈性戀此如丨丨惠洪贈許邦基)
(詩但恐功名丨丨人未放青山挂窗牖)大縛(淨住子凡夫縛者惟願得五欲縦意自在實丨丨也)懷縛(華陽國志柳竺)
(為州别駕公亮謇謇刺史盛怒欲殺人羣下請不聽竺乃丨丨徑入頓几上乃極陳其刑理刺史從謝還縛)還縛(見上)夾
縛(茶經札緝栟櫚皮以茱萸木丨而丨之或截竹束而管之)綳縛(集異記邢曹進因討叛飛矢中目鏃留於骨不可搖動妻)
(孥為廣修佛事忽有番僧詣門乞食曰何不灌以寒食餳曹進如法以點應手清凉既夜其瘡稍癢即令丨丨以拔鉗纔及臉鏃已)
(突出)囚縳(杜子春傳子春登華山老人取一虎皮鋪坐戒曰慎勿語雖尊神惡鬼夜义猛獸及君之親屬為所丨丨萬苦皆非)
(眞實宜安心莫懼終無所苦陸龜蒙怪松圖讚有道人自天台來示余怪松圖有若龍攣虎跛壮士丨丨之状李綱詩更遇韓彭辱)
(丨丨)重縛(劍俠傳開元中吳郡士人入京應明經途中見二人欲假騎至明日聞宫苑中失物掩捕其賊唯收得馬騐問馬主)
(遂收士人入内勘問驅入小門吏自後推之倒落深坑仰望屋頂唯見一孔忽一物如鳥飛下覺至身乃人也以絹丨丨士人胸膊)
(聳然飛出又白居易詩塵纓世網皇丨丨廽顧方知出得難)鞭縛(李林甫外傳林甫為相忽一日有人扣門吏驚候之見一)
(道士甚枯瘦曰願報相公閽者呵而逐之外吏又欲丨丨送於府道士微嘯而去)藤縛(壠上記熊博者本建安津吏岸崩得)
(一古塜藤蔓纏其棺旁有石銘云欲陷不陷被丨丨欲落不落被沙閣五百年後遇熊博)絞縛(圖畫見聞誌支選畫酒肆邊丨)
(丨樓子有分疎界畫之功)留縛(馮燕傳燕行里中見戶傍婦人翳袖而望使人熟其意遂室焉其夫滑將張嬰也會從其𩔖飲)
(燕得間復偃寝中嬰還妻開戶納嬰燕匿戶扇後而巾墮枕下與佩刀近嬰醉且瞑燕指巾令其妻取妻取刀授燕燕熟視斷妻頸)
(遂持巾去明旦嬰起見妻死欲出自白嬰隣丨丨之趨告妻黨官家收繫強伏其辜)有縛(王融淨行頌有常無我儼既列無明)
(丨丨熟能窺)塵縛(梁簡文帝啟顧兹丨丨喜戴不勝)結縛(庾信五張寺碑文調伏怨憎消除丨丨增一阿含經我令)
(以智慧箒掃除諸丨丨)五縛(王勃梓州玄武縣福會寺碑情鉤丨丨遥勝解脱之門想瘞六塵廻拔沉迷之域)袒縛
(賈至虎牢關銘隋氏失馭中原板蕩時則太宗據之以拒河朔克擒醜夏偽鄭丨丨而請命)誰縛(獨孤及舒州山谷寺鏡智)
(禪師碑凡今後學入佛竟界於取非取丨丨誰解)殺縛(杜甫有事於南郊賦駟蒼螭而蜿蜒若無骨以柔順奔烏𫉬之&KR0627;嫪)
(徒有勢於丨丨)無縛(權德輿章敬寺百巖師碑即心是佛即色是空師之通兮無來無去丨丨無解師之化兮白居易詩且喜)
(身丨丨終慚鬢有絲)帶縛(劉禹錫萍鄕縣楊岐山廣禪師碑應念以起教隨方而立因居涉旬而善根者知歸逮周月而丨丨)
(者漸悟)罩縛(白居易贖鷄詩喔喔十四雛丨丨同一樊)勒縛(元稹詩火伴相丨丨賣假莫賣誠)鷹縛(元稹詩鶴)
(籠閒警露丨丨悶牽韝)誘縛(韓愈烏氏廟碑銘天子曰盧從史始立議用師於恒乃隂與寇連夸謾兇驕出不遜言其執以)
(來中貴人承璀即丨而丨之)虜縛(韓愈黃家賊事宜狀比緣邕管經略使多不得人德既不能綏懷威又不能臨制侵欺丨)
(丨以致怨恨)劫縛(柳宗元童區寄傳鄉之行丨丨者側目莫敢過其門)毆縛(柳宗元李公墓誌烏&KR0008;夷刺殺郡吏丨丨)
(農民詔以公都督邕州)邪縛(李華東都聖禪寺無畏三藏碑觧丨丨於心門捨迷津於覺路盧肇宣州新興寺碑既離丨丨)
(肯處凡籠)籠縛(鄭俠吴子野歲寒堂詩今兹翁如鴻視彼皆丨丨)笞縛(曾鞏追租詩饑羸乞分付斯須死丨丨)檢
縛(梅堯臣集劉舍人宅詩竟知不免此焉用強丨丨)具縛(眺補之猪齒臼化佛贊佛菩薩誓救苦衆生至不愛頭目髓腦)
(受入畜身出無量苦而丨丨凡夫以利養故殺害不已)繞縳(郝經秋桐詩荒林擁孤桐蔓草重丨丨)坐縛(趙文江西)
(制置司詩丨丨膝不屈伏鑕甘如飴)羈縛(袁凱詩鷄犬遭丨丨妻孥厭苦辛)擒縛(金剛經鳩異張齊丘每旦念金剛經)
(十五遍積數十年永泰初為朔方節度使衙内有小將負罪懼事露乃扇動軍人謀叛齊丘衙退忽有兵數十走入遽奔宅門過小)
(廳復有兩甲士出廳屋上軍健聞變持兵亂入至廳前見十餘人垂手張口投兵於地衆遂丨丨五六人瘖不能言餘者具首云欲)
(上廳忽見二甲士瞋目叱之猝如中惡)
司隸縛(晉書苻堅載記高平徐統有知人之鑒遇堅於路異之執其手曰苻郎此官之御街小兒敢戲於此不畏丨丨丨耶)
(堅曰丨丨丨罪人不縛小兒戲也統謂左右曰此兒有伯王之相左右怪之統曰非爾所及也)葦索縛(海外經鬱壘主閱領)
(萬鬼若害人之鬼以丨丨丨之射以桃弧投虎食也)五道縛(梁簡文帝詩俱銷丨丨丨共蕩四生冤)同心縛(王勃)
(七夕賦綵襻魚頭比目縫香緘燕尾丨丨丨)垂藤縛(王維詩橋因倒𣗳架柵值丨丨丨)蒼生縛(崔顥詩上啟黃)
(屋心下除丨丨丨)情愛縛(李羣玉詩尚為丨丨丨未盡金僊旨又陸游詩悠然怱自笑頓解丨丨丨又指月錄僧那禪師)
(謂門人慧滿曰祖師心印非專苦行但助道耳若契本心發随意真光之用則苦行如握土成金若惟務苦行而不明本心為憎愛)
(所縛則苦行如黑月夜履於險道)簮纓縛(白居易寄王質夫詩忽從風雨别遂被丨丨丨又王禹偁酬种放詩肯從羔㕍)
(聘惟恐簮裾縛)無髻縛(白居易髮落詩最宜濕暑天頭輕丨丨丨)二主縛(柳宗元唐鐃歌鼔吹曲戰武牢第三王謀)
(内定申掌握鋪施芟夷丨丨丨按二主謂王世充竇建德也)狂可縛(韓愈晚秋郾城夜會聯句疲氓墜將拯殘虜丨丨丨)
四禪縛(李商隐詩人非丨丨丨地絶一塵喧)對偶縛(石介安道登科詩矯矯遷雄才動為丨丨丨)虎遭縛
(陸游詩庭中訟獠不貸人急甚常如丨丨丨)解組縛(王逢詩遂朝玉帛丨丨丨大明宫開夾花萼)寒蒲縛(龔&KR0008;)
(蟹詩丨丨丨來腸已無枯骨裹肉肉自腴)
安咀羅縛(唐書西域康者傳大雪山盛夏常凍鑿冰乃可度下有丨丨丨丨者地三千里)三心斷縛(徐陵報德)
(寺刹下銘梵偈宵唱雲花晝翻丨丨丨丨六道除怨)
酌(之若切丨酒又益也挹也行也取也霑也)
韻藻斟酌(易咸臨吉无不利未順命也疏未順命者釋无不利之意未可盡順五命須丨丨事宜有從有否故得旡不利)
(也國語天子聽政使公鄉至于列士獻詩瞽獻典史獻書師箴&KR1363;賦矇誦百工諫庶人傳語近臣盡規親戚補察瞽史教誨耆艾修)
(之而後王丨丨焉史記樂書天子躬于明堂臨觀而萬民咸蕩滌邪穢丨丨飽滿以飾厥性後漢書李固傳固曰陛下之有尚書猶)
(天之有北斗也斗丨丨元氣運平四時尚書出納王命賦政四海又鄭興傳興好古學尤明左氏周官長於歷數自杜林桓譚衛宏)
(之屬莫不丨丨焉又馬武傳世祖每勞饗諸將武輙起丨丨於前世祖以為歡宋史曾鞏傳鞏為文章上下馳騁愈出而愈工本原)
(六經丨丨于司馬遷韓愈一時工作文詞者鮮能過也文心雕龍權衡損益丨丨濃淡尚書故實梁武帝曰蔡邕飛而不白羲之白)
(而不飛飛白之間在丨丨耳蘇武詩我有一尊酒欲以贈遠人願子留丨丨叙此平生親西都賦陳輕騎以行炰騰酒車而丨丨吴)
(都賦仰南斗以丨丨兼二儀之優渥徐陵在吏部尚書荅諸求官人書若朝散之流行止之屬門戶相似人才不殊選家丨丨無能)
(為爾杜甫詩如今足丨丨且用慰遲暮裴度律中黃鍾賦古者推歴生律懸法示人在寒暑之未兆已丨丨於至神)泂酌(詩丨)
(丨彼行潦挹彼注兹可以餴饎左傳風有采蘩采蘋雅有行葦丨丨昭忠信也柳宗元祭太常崔少卿文敬陳丨丨以告明靈錢起)
(潢汙賦當休明之聖代徵丨丨之古風李德裕禱祀論余前在江南將與祭必閒居三日清心齊戒雖禮未申于丨丨而意已接于)
(神明)姑酌(詩我丨丨彼金罍)旅酌(儀禮士丨丨注旅序也士以次自酌相酬)清酌(禮記凡祭宗廟之禮酒曰丨丨)
(黍曰薌合宋史樂志丹雲之爵金龍之杓挹于尊罍是曰丨丨全唐詩話李道昌祭虎丘鬼仙文感我皇兮列丨丨願當生兮事明)
(君段成已元日詩閒收暮景供丨丨醉挽春風入浩歌)先酌(孟子酌則誰先曰丨丨鄉人吉&KR0776;詩飛觥酒到須丨丨賦詠詩)
(成不住書)參酌(後漢書曹裒傳論漢初天下創定朝制無文叔孫通頗採禮經丨丨秦法雖適物觀時有救崩敝然先王之容)
(典盖多闕矣宋史理宗紀喬行簡請以兵事委李鳴復財用委李宗勉楮幣委余人錫當會議者臣則丨丨行之詔允所請後邨題)
(䟦鉤攷𨼆匿丨丨律令權德輿策問今國家丨丨古道惠綏元元)觴酌(晉書禮志今祠太廟不親執丨丨而令有司行事於)
(情禮不合韓非子禹作為祭器墨染其外而朱畫其内丨丨有采而樽俎有飾此彌侈矣淮南子主術丨丨俎豆酬酢之禮所以效)
(善也魏文帝與吴質書每至丨丨流行絲竹並奏酒酣耳熱仰而賦詩當此之時忽然不自知樂也曹植酒賦耽于丨丨流情縦逸)
(先王所禁君子所斥陶潛詩父老雜亂言丨丨失行次)獨酌(南史謝惠連傳不妄交接有時丨丨曰入吾室者但有清風對)
(吾飲者惟當明月又顔延之傳身居儉約不營財利布衣蔬食丨丨郊野當其為適傍若無人又孔珪傳不樂世務居宅盛營山水)
(憑几丨丨傍無雜事唐書馬周傳周舍新豐逆旅主人不之顧周命酒一斗八升悠然丨丨衆異之本事詩杜御史分務洛陽時李)
(司徒罷鎮間居大開筵席朝客高流無不臻赴以杜持憲不敢邀致杜遣座客逹意願與斯會李不得已馳書方對花丨丨亦已酣)
(暢聞命遽來鮑照園葵賦秋日晨映丨丨南軒江淹自序傳丨丨虚室侍姬三四趙女數人沈炯丨丨謠丨丨謠丨丨謠丨丨獨長)
(謠再酌吟許史三酌傲松喬李白詩丨丨聊自勉誰貴經綸才温庭筠詩舊侣不歸成丨丨故園雖在有誰耕)三酌(北齊蔡景)
(王整傳整子智積在同州聽政之暇端坐讀書門無私謁有公孫尚義楊君英蕭德言并有文學時延于坐所設惟餅果酒纔丨丨)
(家有女妓惟年節嘉慶奏于太妃前張耒放言詩須臾經丨丨據榻已醺然)華酌(楚詞丨丨既陳有瓊漿些)
毋多酌(漢書盖寬饒傳字次公許伯入第丞相御史將軍中二千石皆賀寬饒不行許伯請之廼往從西階上東鄉特坐許)
(伯自酌曰盖君後至寬饒曰丨丨丨我我乃酒狂丞相魏侯笑曰次公醒而狂何必酒也蘇軾詩丨丨丨我次公狂)
增遠酌(詩洞酌彼行潦傳泂遠也箋流潦水之薄者也丨丨取之投大器之中又挹之注之於此小器而可以沃酒食之餴)
(者以有忠信之德齋潔之誠以薦之故也)縮酌(禮記丨丨用茅明酌也庾信周宗廟歌丨丨浮蘭澄罍合鬯)明酌(見上)
(周禮醴齊縮酌疏醴齊濁還用事酒之清明者和醴齊然後用茅泲之便可酌故為丨丨也李程黃目樽賦齊納金而飲酎等用茅)
(以丨丨朱子武侯祠詩寒藻薦芳馨飛泉奉丨丨)命酌(禮記丨丨曰請行觴酌者曰諾晉書元帝紀帝虛己待物初鎮江東)
(頗以酒廢事王導深以為言帝丨丨引觴覆之於此遂絶語林晉王徽之居山隂大雪夜眠覺開室丨丨四望皎然張正見賦得蘭)
(生野徑詩披襟出蘭畹丨丨動幽心王勃宴季處士宅序披白雲以開筵俯青溪而丨丨余闕詩開樽華堂上丨丨頫危闌)洗
酌(禮記布奠於賓賓奠而不舉疏主人主婦正相致爵訖尸乃飲止爵以酢賓賓飲訖賓獻祝及佐食丨丨至於主人主婦訖主)
(人獻賓賓酢主人儀禮主人丨丨獻士于西階上士長升拜受觶主人拜送又司馬正洗散遂爵獻服不注服不司馬之屬掌養猛)
(獸而教擾之者丨丨皆西面疏以其設尊設洗皆東面故知丨爵丨酒皆西面向之也)西酌(禮記君丨丨犧象夫人東酌罍)
(尊)東酌(見上)相酌(禮記周旅酬六尸注使之丨丨也后稷之尸發爵不受旅)直酌(禮記勝則洗而以請疏若敵射)
(及投壺竟卑者得勝則不敢丨丨當前洗爵而請行觴然後乃行也)客酌(禮記介爵酢爵疏介賓副也酢謂丨丨還答主人也)
(文同詩層崖對僧詠大石引丨丨)詔酌(周禮春官司尊彝掌六尊六彝之位丨其丨辨其用與其實注丨告也尊丨以顯彛)
(酌以祼)彝酌(見上)獻酌(周禮春官司尊彝凡六彝六尊之酌鬱齊丨丨醴齊縮酌盎齊涚酌凡酒修酌)涚酌(見上)
修酌(見上)儀酌(周禮鬱齊獻酌注獻讀為儀丨丨有威儀多也)滌酌(周禮凡酒修酌注修讀如滌濯之滌丨丨以水)
(和而泲之今齊人命浩酒曰滌)側酌(儀禮贊者洗于房丨丨醴加柶覆之面葉注丨丨者言無為之薦者)祝酌(儀禮丨丨)
(授尸尸以醋主人注醋報也丨丨不洗尸不親酌尊尸也)親酌(見上)酬酌(儀禮主人西階上酬介介降席自南方立于主)
(人之西注共酌實觶西南面授介自此以下旅丨丨者亦如之疏亦如主人酬介其丨丨介實觶西南面授之以其旅酬皆西階上)
(故也)更酌(儀禮寔觶東南面授主人注賓立飲卒觶因丨丨以鄉主人將授劉躍園樂詩倦來佳句獨長吟醉裏濁醪還丨丨)
後酌(儀禮聘禮注先薦丨丨祭禮也)主酌(儀禮有執爵者注士有盥升丨丨授之)奉酌(史記秦始皇紀二世元年)
(令羣臣議尊始皇廟羣臣皆頓首言曰始皇為極廟四海之内皆獻貢職增犧牲禮咸備毋以加先王廟或在西雍或在咸陽天子)
(儀當獨丨丨祠始皇廟)通酌(吴志甘寧傳都督見寕色厲即起拜持酒丨丨兵各一銀盌)大酌(晉書阮咸傳咸字仲)
(容任逹不拘與叔父籍為竹林之遊諸阮皆飲酒咸至宗人間共集不復用杯觴斟酌以大盆盛酒圓坐相向丨丨更飲王冕月下)
(梅花詩老夫見此喜欲顛載酒丨丨梅花仙)自酌(晉書陶潛傳引壺觴以丨丨盻庭柯以怡顔韓愈幽懷詩豈無一樽酒丨)
(丨還自吟許有壬詩壺觴丨丨教微醉松菊猶存及未荒)引酌(晉書陶潛傳王宏密知潛當往廬山乃遣其故人龐通之等齎)
(酒先於半道邀之潛既遇酒便丨丨野亭欣然㤀進白居易醉吟先生傳先生每肩轝適野轝中置一琴一枕陶潛詩書數卷轝竿)
(左右懸䨇酒壺尋水望山率情便去抱琴丨丨興盡而返)往酌(南史陸慧曉傳沛國劉璡行至吳謂人曰吾聞張融與慧曉并)
(宅其間有水此必有異味故命駕丨丨而飲之曰飲此水則鄙吝之萌盡矣)杯酌(南史何敬容傳暴鰓之魚不念丨丨之水)
(雲霄之翼豈顧籠樊之糧北史齊後主皇后穆氏傳后小字黃花先是童謠曰黃花勢欲落清觴滿丨丨言黃花不久也後主自立)
(穆后以後昏飲無度故云清觴滿丨丨劉楨公宴詩五味風雨集丨丨若浮雲白居易詩稍宜丨丨動漸引笙歌管陸游詩我行浦)
(城道小疾屏丨丨蔡襄詩歌吹侑丨丨筆硯用文墨范成大讀白傅詩詩豈惟背聲塵亦自屏丨丨)一酌(北史袁聿修傳為信)
(州刺史自長史以下爰逮鰥寡孤幼皆得其歡心及還都或將酒脯涕泣留連競欲遠送時既盛暑恐其勞敝往往為之駐馬隨舉)
(丨丨示領其意沈炯獨酌謠不愚復不智誰當余見招所以成獨酌丨丨傾一瓢韋應物詩丨丨為何貴可以寫冲襟白居易詩丨)
(丨發好色再酌開愁眉蘇軾詩強為嚼丨丨將非作愁具鄭俠雪夜飲酒詩丨丨留孔孟再酌招賜回戴良詩丨丨憂盡㤀數斟思)
(已仙)再酌(見上楊基詩明朝買魚期丨丨我自掇拾山中薪)載酌(宋史樂志有來振振相我熙事丨丨陶匏以成毖祀)
詳酌(宋史吕端傳端為相持重識大體一日内出手札戒諭自今中書事必經吕端丨丨乃得聞奏端愈謙譲不自當)樽
酌(新序普平公欲伐齊使范昭往觀焉景公賜之酒酣昭曰願請君之丨丨公曰酌寡人之樽進之於客昭已飲晏子曰徹樽更)
(之樽同尊韋應物詩須臾在今夕丨丨且循環)佳酌(水經注民有姓劉名墮者宿擅工釀採挹河流香醑之色清白若&KR0949;漿焉)
(别調氛氲不與佗同蘭薰麝越自成馨逸方土之貢選最丨丨矣顧晉詩清文引丨丨玄覽窮幽討)品酌(文心雕龍尋繁領雜)
(務信棄竒明白頭訖丨丨事例曉其大綱則衆理可貫)小酌(本事詩元稹鞫獄梓潼白尚書在京與名軰遊慈恩丨丨花下)
(為詩寄元曰忽憶故人天際去計程今日到梁州時元果及褒城全唐詩話酉陽雜俎云予在城時常與客聯句初無虚日丨丨求)
(押或窮韻相角或押惡韻或煎茗一盌為八韻詩謂之雜聯陸游詩岩花勸丨丨天風吹獨醒鎦炳詩野老杖藜邀丨丨諸孫燈火)
(讀殘書黃庚丨丨詩丨丨園林酒半醺落紅影裡惜餘春)野酌(全唐詩話雍裕之春晦送客詩丨丨亂無廵送君兼送春王僧)
(逹祭顔光禄文王君以山羞丨丨敬祭顔君之靈李白詩丨丨勸芳酒園蔬烹露葵劉禹錫詩丨丨度春水山花應巖扉蘇軾詩下)
(馬成丨丨佳哉誰與共)對酌(世說司空表聖預為壙故人來者引置内賦詩丨丨人或難之表聖曰我非止暫遊此中公何)
(不廣也李白詩兩人丨丨山花開白行簡三夢記元微之奉使劍外踰旬予與仲兄樂天隴西李杓直同詣慈恩佛舍日晚詣杓直)
(里第命酒丨丨甚歡暢兄停杯久之曰微之當逹梁矣題一篇于壁十許日梁州使至𫉬微之書一函紀夢詩一篇也入慈恩院裏)
(遊屬吏喚人日月與遊寺題詩日月率同)勸酌(水心題䟦三山陳垓教授温州歲之初吉冠盖大集踰千人未已余老病不果)
(出聞其尚德貴齒與古義協條序曲折粲然成文人人丨丨長幼盡醆多閒暇自得無勉強急廹之意梅堯臣集劉舍人宅詩每出)
(一物玩必丨衆賓丨薩都拉江南樂翡翠冠高羅袖闊楚舞吳歌丨郎丨吴景奎五月詩南薰生凉紈扇薄雕俎瑶觴丨郎丨)飛
酌(魏文帝校獵賦丨丨清酤割鮮埜享)挹酌(潘岳司空鄭袞誄凡厥縉紳之士所以丨丨洪流含咀英芳者猶旱苖之仰膏)
(雨湛露之晞朝陽也梅堯臣景德寺避暑詩龍頭費丨丨犢鼻強遮蒙)數酌(陶潛飲酒詩丨丨已復醉白居易詩閒傾三丨)
(丨醉詠十餘聲)試酌(陶潛詩丨丨百情遠重觴忽㤀天)粢酌(顔延之饗神歌潔丨丨娛太乙)酒酌(顔延之庭誥文)
(丨丨之設可樂而不可嗜)行酌(鮑照詩君其且調絃桂酒妄丨丨)留酌(鮑照翫月城西廨中詩廻軒駐輕盖丨丨待情)
(人)羽酌(鮑照酒後詩自非丨丨歡何用慰愁旅)悲酌(鮑照黃浦亭庾中郎别詩懽觴為丨丨歌服成泣衣)絃酌
(鮑照詩天明坐當散琴酒駛丨丨蘇頲紫微侍郎李乂神道碑心凝風味神嬉景華奕碁不孤丨丨相伴)歡酌(鮑照望孤石詩)
(浮生會當幾丨丨每盈衷)泛酌(王融議給虜書疏蔓草難圖涓流丨丨)疎酌(王融詩丨丨候冬序閒琴改秋律)就
酌(梁昭明太子陶靖節傳嘗九月九日出宅邊菊叢中坐久之滿手把菊忽値宏送酒至即便丨丨醉而歸白居易詩携觴聊丨)
(丨為爾一留連)飲酌(梁昭明太子陶靖節傳江州刺史王宏欲識之不能致也淵明嘗往廬山宏命淵明故人龐通之齎酒具)
(于半道栗里之間邀之淵明有脚疾使一門生二兒舁籃輿既至欣然便共丨丨白居易詩更有何人能丨丨新添幾卷好篇章)
屢酌(梁簡文帝答張讃謝示集書車渠丨丨鸚鵡驟傾)置酌(劉峻東陽金華山棲志田家野老提壺共至班荆林下陳)
(罇丨丨)申酌(王僧逹祭顔光禄文丨丨長懷顧望歔欷)薦酌(徐陵陳文帝哀冊文肅肅承顔哀哀丨丨)滿酌(江總)
(詩丨丨金巵催玉柱落梅𣗳下宜歌舞張正見艷歌行丨丨胡姬酒多燒荀令香柳宗元始得西山宴游記引觴丨丨頽然就醉不)
(知日之入盧真詩但把綠&KR0812;常丨丨烟霞萬里會應通元稹詩殷勤丨丨從聽醉乍可欲醒還一杯許渾詩解酲須丨丨應為潑新)
(醅)待酌(梁元帝玄覽賦譬衢樽而丨丨若懸鐘之須扣王褒靈壇碑洪鐘應叩衢樽丨丨)蠡酌(庾信華林園馬射賦)
(序以管窺天以丨丨海)共酌(薛道衡詩丨丨瓊酥酒同傾鸚鵡杯)傾酌(褚遂良諫夜飲表白日丨丨是陶神情)鄭
(勺王績嘗春酒詩野觴酉浮丨丨山酒漉陶巾)浮酌(王勃登龍門樓寓望序榴衣丨丨對文章而無憂葛蔓調絃撫鍾期而有)
(遇)春酌(王勃聖泉宴詩蘭氣薰丨丨松聲韻野絃杜甫詩清夜沈沈動丨丨燈前細雨簷花落)傳酌(張說詩丨丨緩)
(離顔)甘酌(盧恕楚州新修吴太宰伍相廟記捨人事而介福君子不為也苟不以仁惠愛人而止以墮怠理道持丨丨芳饎以)
(交神神豈許之乎)測酌(舒元輿鄂政記某但直錄鄂人詠思之言將上告天子史官厭塞鄂人望若上黨新政方大未可丨)
(丨非陋文褒述也)緩酌(薛稷茅茨賦向明月以弹琴對清風而丨丨白居易泛渭賦發浩歌以長引舉濁醪而丨丨)裁
酌(李渤上封事表度時之宜丨丨古今引知蕩冤驅未還本)琴酌(劉清止水賦蒙寮宷之玩洽渾丨丨而相參)寒酌
(李白送烟子元演𨼆仙城山序别酒丨丨醉青田而少留夢魂曉飛渡綠水以先去)笑酌(李白詩因招白衣人丨丨黃花菊)
晚酌(李白詩丨丨東窗下流鶯復在兹白居易詩朝睡足始起丨丨醉即休)茗酌(李白詩丨丨待幽客珍盤薦彫梅)
能酌(韋承慶靈臺賦情居損而丨丨時處遯而無愠)殘酌(元稹詩傾樽就丨丨舒卷續微吟白居易詩起嘗丨丨聽餘曲)
(斜背銀缸半下帷)甲酌(白居易早飲湖州酒詩十分醮丨丨㶑灔滿銀盂)細酌(白居易詩丨丨徐吟猶得在舊遊未)
(必便相忘劉詵即事詩愁事有誰同丨丨老來并欲廢清吟)舉酌(白居易詩丨丨自殷勤盧肇觀柘枝䨇舞賦饔正奉羞司)
(罇丨丨)間酌(白居易詩有人丨丨無人伴獨自騰騰入醉鄉又引杯丨丨伴親賓)離酌(白居易詩樓中别曲催丨丨燈)
(下紅裙間綠袍)餘酌(白居易詩自餘數杯妻一盞丨丨分張與兒女)深酌(白居易詩請客稍丨丨願見朱顔酡彭秋宇九)
(日詩落日悲徂年寒英照丨丨)慵酌(白居易詩有酒丨不丨無異樽長空)助酌(白居易詩丨丨有枯魚估飱兼旨蓄)淺
酌(白居易詩丨丨一杯酒又玉杯丨丨廵初匝金管徐吹曲未終)特酌(劉滄詩閒看竹嶼吟秋月丨丨山醪讀古書)猛
酌(梅堯臣詩分吟露氣冷丨丨面易赤)百酌(蘇舜欽詩相呼坐僧居頃刻釂丨丨)冷酌(蘇軾詩強歡雖有酒丨丨不成)
(席)序酌(劉克莊上已與二客遊水月洞詩高吟雜騷選丨丨逮髫穉)湘酌(陳襄觀雪詩丨丨狐衣雖可賦豈無捐瘠)
(在溝中)十酌(元好問詩丨丨未渠央百觚亦奚拘)孤酌(郝經詩獨有未歸人相看慰丨丨)國酌(公羊傳昭公十)
(一年秋季孫𨼆如會晉韓起齊丨丨宋華亥衛北宮佗鄭軒虎曹人把人于屈銀酌案左傳作弱)
大斗酌(詩丨以丨丨箋以丨丨丨而嘗之)不贊酌(儀禮主人洗升酌獻兄弟于阼階上注宰夫丨丨丨者兄弟以)
(親昵來不以官待之)俟時酌(儀禮觶丨丨而丨注時朝夕也出夕奠逮日疏言此者記人恐饌時已酌於觶故記云丨丨而)
(丨也)流霞酌(北里志天水仙哥善談謔藴藉不惡鄭休範嘗贈詩曰雖然不是丨丨丨願聽雲和瑟一聲余闕贈劉禹玉詩)
(却呼魏夫人共把丨丨丨又王勃七夕賦奏雲懸汎霞酌)深淺酌(本事詩元稹題黃明府詩序曰昔年曾于解縣飲酒余為)
(觥錄事有一人後至頻犯語令連飛十數觥不勝其困逃席而去醒後問人前虞卿黃丞也元和四年三月奉使東川至褒城有黃)
(明府見迎即前日逃席黃丞也作贈黃明府詩曰不看丨丨丨貪愴古今情)池上酌(謝朓郡内高齋閒望詩已有丨丨丨)
(復此風中琴李白詩遂歸丨丨丨掩抑清風絃白居易詩不引忩下琴即舉丨丨丨韓翃詩主人丨丨丨携手暮花飛李羣玉詩他)
(日縱陪丨丨丨已應難到暝猿吟又白居易詩池酌對風琴)陶公酌(梁昭明太子南吕八月啓既傳蘇子之書更汎丨丨)
(之丨)滿堂酌(劉繪有所思詩共御丨丨丨獨斂向隅眉)指南酌(吴均詩獨對東風酒誰舉丨丨丨)高秋酌
(陶翰詩聊為丨丨丨復此清夜絃)四五酌(沈炯獨酌謠頻頻丨丨丨不覺凌丹霄李白詩還傾丨丨丨自咏猛虎詞白居)
(易詩速進丨丨丨酣暢入四肢)青巖酌(盧照隣詩一乖丨丨丨空佇白雲心)黃花酌(張說詩佳此丨丨丨酣餘白首)
(吟又仇遠飲陸静復山房詩三杯雲液花前酌一曲瓊簫竹下吹楊基詩沽取一壺花下酌弟兄兒女笑相酬)宜城酌(王維)
(詩一罷丨丨丨還歸洛陽杜)林中酌(劉長卿詩因收溪上釣遂接丨丨丨)良晨酌(韓愈晚秋郾城夜會聯句前堂)
(清夜吹東第丨丨丨)泉邊酌(白居易詩吟詩石上坐飲酒丨丨丨)開仙酌(李端詩石上丨丨丨松間對玉琴)閒
猿酌(皮日休酒泉詩春從野鳥沽晝任丨丨丨)瓷甌酌(杜荀鶴登靈山水閣貽釣者詩瓦瓶盛酒丨丨丨萩浦蘆灣是)
(要津)
託(他各切寄也)
韻藻假託(禮記假於鬼神時日卜筮以疑衆疏謂丨丨鬼神丨丨時日丨丨卜筮以疑於衆宋史寧宗紀吏部侍郎彭龜)
(年上疏言韓侂胄丨丨聲勢竊弄威福乞黜之以解天下之疑前定錄柳及客遊南海娶岑氏女生一男名甑甑及以親老家遠乃)
(携妻子歸未再歲重遊南中再娶沈氏忽見一小兒手招沈氏曰某甑甑也以去年七月身死生時未有罪狀天曹權錄驅使送文)
(書來往地府沈氏告及固不信曰荒徼之地當有妖怪丨丨人事其夕又於牖間招及及正辭詰之聞說本末知非他鬼乃歔欷涕)
(泗柳宗元安豐縣孝門銘序李興父被惡疾興自刃股肉丨丨饋獻)屬託(漢書尹翁歸傳翁歸拜東海太守過辭廷尉于定國)
(定國家在東海欲丨丨邑子兩人令坐後堂待見定國與翁歸語終日不敢見其邑子魏志劉放傳注大將軍爽專事多變易舊章)
(孫資歎曰吾累世蒙寵加以豫聞丨丨今縱不能匡弼時事可以坐受素餐之禄耶遂固稱疾又諸葛誕傳為吏部郎人有所丨丨)
(輙顯其言而承用之晉書應詹傳弘濟兹務在乎官人今南北雜錯丨丨者無保負之累而輕舉所知此博採所以未精職理所以)
(多闕)請託(漢書何武傳武為人仁厚然疾朋黨欲除吏先為科例以防丨丨後漢書明帝紀詔曰今𨕖舉不實邪佞未去權門)
(丨丨殘吏放手有司明奏罪名并正舉者又陳蕃傳蕃為樂安太守大將軍梁冀威震天下時遣書詣蕃有所丨丨不得通晉書熊)
(遠傳𨕖官用人不料實德惟在白望不求才幹鄉舉道廢丨丨交行有德而無力者退修望而有助者進又徐嵩載記苻堅時舉賢)
(良為郎中稍遷長安令貴戚子弟犯法者嵩一皆考竟丨丨路絶唐書楊貴妃傳貴妃三姊出入宫掖恩寵聲㷔震天下臺省州縣)
(奉丨丨奔走期會過詔敇又李實傳吏部每奏科目頗嚴密以杜丨丨中論民反本而自求慎德而積小故無交游之事無丨丨之)
(端摭言俊秀等科初以考功主之員外李昂性剛急集貢士曰文之美惡悉知之矣如有丨丨當首黜之楊䕫上執政書權利之路)
(絶丨丨之幸除即民必泰俗必阜矣孫逖誡勵掌選知舉官勅其吏部兵部禮部掌𨕖知舉等官各宜飭勵當盡至公必須杜邪枉)
(之門絶丨丨之路韋應物詩草玄良見誚杜門無丨丨韓愈為韋相公讓官表立志廉謹絶用勢之交處官恪恭免丨丨之累)相
託(道德指歸論神龍鳳凰與人丨丨李白詩多君重然諾意氣遥丨丨元稹詩高位良有依幽姿亦丨丨)稱託(中論智調)
(足以將之便巧足以莊之丨丨比𩔖足以充之文辭聲氣足以飾之斯巧人之雄而偽夫之傑也)遠託(李陵荅蘇武書丨丨)
(異國昔人所悲烏孫公主悲秋歌吾家嫁我兮天一方丨丨異國兮烏孫王嵇康詩鸞鳳避罻羅丨丨崑崙墟鮑照蜀四賢詠首路)
(或參差投駕均丨丨何劭詩吉士懷真心悟物思丨丨蘇軾詩丨丨鼇頭轉滄海來依鵬背負青天)有託(陸機悲哉行女蘿亦)
(丨丨蔓葛亦有尋權德輿傷馴鳥賦竟啁啾而不去若徊翔之丨丨梅堯臣詩觀物趣無窮適情吟丨丨秦觀詩冡婦餉初還丁男)
(耘丨丨舒頔閒步詩步出東南郊晴景欣丨丨黃清老福山詩烟霞暫相違筆硯庶丨丨)
不堪託(高適詩淇水徒自清浮雲丨丨丨)青蠅託(黃庭堅詩尾端尚許丨丨丨)
增自託(詩桑之落矣其黃而隕疏桑之落矣之時其葉黃而隕墜以興婦人年之老矣之時其色衰而彫落時君子則棄已)
(使無以丨丨漢書黥布傳随何說布曰大王提空名以向楚而欲厚丨丨臣竊為大王不取也晉書束晳傳周漢中衰時難丨丨福)
(兆既開患端亦作唐書楊瑒傳瑒伯父志操頗剛簡未遇時著閒居賦丨丨又顔春卿傳被譛繫獄為㯶櫚賦丨丨孔叢子宫他見)
(子順曰他困貧賤將欲丨丨富貴之門何向而可鹽鐵傳大夫曰懷枉而言正丨丨於無欲而實不從此非士之情也世說華歆王)
(朗俱乘船避難有一人欲依附歆輙難之朗曰幸尚寬何為不可後賊追至王欲舍所擕人歆曰本所以疑正為此耳既以納其丨)
(丨寧可以急相棄耶東方朔七諫經濁世而不得志兮願側身巖穴而丨丨蕭穎士滯舟賦悲介直之不可媒想雲林以丨丨)付
託(禮記則民可以託疏謂在上以此化民民皆仁厚皆可以大事相丨丨也宋史樂志德隆商宗業閎漢祖丨丨得人系堯之緒)
(前出師表受命以來夙夜憂歎恐丨丨不效以傷先帝之明符載上韋令公書自建功汧隴之後天子念重丨丨西蜀擁施杖節垂)
(二十年劉基詩旬宣貴浹洽丨丨屬隆眷)寄託(周禮大司徒五比為閭使之相受注受者宅舍有故相受丨丨也蜀志李嚴傳)
(嚴與孟逹書曰吾與孔明並受丨丨憂深責重思得良伴論衡鬼神集止人宅如欲殺人驅逐之時避人𨼆匿止則復還如不殺人)
(丨丨人家雖不驅逐亦不為害華陽國志李夀有幹局愛尚學義志度殊於諸子雄竒之雄疾病左右侍臣造雄顧命丨丨於夀龍)
(女傳柳毅將還湘濱見婦人牧羊道畔曰吾洞庭龍君小女也聞君還吴欲以尺書丨丨侍者未卜將以為可乎東方朔七諫列子)
(隠身而窮處兮世莫可以丨丨魏明帝種瓜篇與君新為婚瓜葛相結連丨丨不肖軀有如倚太山王羲之蘭亭叙夫人之相與俯)
(仰一世或取諸懷抱晤言一室之内或因丨所丨放浪形骸之外雖趣舍萬殊静躁不同當其欣於所遇暫得於已快然自足不知)
(老之將至宋襄陽樂曲女蘿自微薄丨丨長松表温庭筠上令狐相公啓潛知丨丨所望於江州必效忠貞得酧於吏部)外託
(公羊傳懷惡而討不義注内懷利國之心而丨丨討賊故不與其討賊而責其誘詐也唐書李訓傳訓始名仲言鄭注隂知帝指屢)
(建密計引仲言叶力帝丨丨講勸又皆以王守澄進故與之謀)所託(史記太史公自序凡人所生者神也丨丨者形也劉勰新)
(論含氣庶品未有不託附物勢以成其便者况於人而無託附以就其名乎故丨丨英賢則跡光名顯丨丨闇蔽則身碎名朽綴羽)
(於金鐵置之江湖必陷於泥沙丨丨沈也載石於舟置之江湖則披風截波丨丨浮也搏牛之䖟附鸞尾則一翥萬里丨丨迅也樓)
(季足捷駕疲驢則曰不涉一舍丨丨蹇也秋興賦覧花蒔之時育兮察盛衰之丨丨謝惠連贈别詩靈芝望三秀孤雲情丨丨)造
託(漢書賈誼傳天子疎誼以誼為長沙王太傳誼意不自得及度湘水為賦以弔屈原因以自諭其辭曰丨丨湘流兮敬弔先生)
(遭世罔極兮廼隕厥身說苑襄成君立於游水之上楚大夫莊辛過而說之遂丨丨而拜謁起立曰臣願把君之手其可乎)依
託(後漢書光武帝紀建武十三年十二月甲寅詔益州民自八年以來被略丨丨為人下妻欲去者恣聽之晉書律歷志漢章帝)
(元和元年待詔侯鍾律殷彤上言官無曉六十律以凖調音故待詔嚴嵩具以凖法教子男宣願召宣補學官主調樂器詔曰嵩子)
(學審曉律别其族協其聲者審試不得丨丨父學以聾為聰唐書陽城傳有狂惑小生丨丨門下飛文陳愚論者風俗通會稽俗多)
(淫祀太守第五倫到官先禁絶之移書屬縣曉諭百姓民不得有出門之祀尉以下坐祀丨丨鬼神恐怖愚民皆按論之參同契委)
(時去害丨丨丘山李渤上封事表陛下天縱生知又嗜學不倦臣敢丨丨經史敷陳下情温庭筠上裴相公啓觀賢達始終之趣察)
(古今行止之規必有良知願諧丨丨杜荀鶴旅中遇友人詩莫因亂世輕丨丨須學前賢𨼆姓名)陳託(後漢書杜密傳密遷)
(太山太守北海相去官還家每謁守令多所丨丨)附託(晉書劉毅傳丨丨者必達守道者困悴無報於身必見割奪有私於)
(已必得其欲是以上品無寒門下品無勢族唐書李宗閔傳復召宗閔知政事進封襄武縣侯恣肆丨丨韓非子士卒之逃事伏匿)
(丨丨有威之門以避徭賦而上不得者以萬數華陽國志魏武帝西征張魯魯功曹閻團說魯降魏贊以大事宜丨丨明皇十七事)
(琳與從愿皆有宰相望明皇將倚為相者數矣以宗族繁盛慮丨丨者衆卒不用韓愈寄崔立之詩攪攪争丨丨無人角雄雌)栖
託(南史顧姚傳論顧姚丨丨藝文蹈履清直文質彬彬各踐通賢之域美矣乎南柯記淳于棼夢入大槐安國有三人前拜曰奉)
(命為駙馬相者中一人與生且故生指曰子非馮翊田子華乎何以居此子華曰吾放遊𫉬受知於武成侯叚公因次丨丨謝靈運)
(山居賦企山陽之游踐遲鸞鷖之丨丨韓愈炭谷湫祠堂詩翽翽丨丨禽飛飛一何閒吴筠竹賦鸞鳳之所翔集孔翠之所丨丨李)
(商𨼆上李尚書啓久將丨丨兼議扶迎更涉旬時方遂行李何遜七召譬光影於飛浮比生靈於丨丨高適詩故人亦不遇異縣久)
(丨丨白居易詩憑此為巢穴往來互丨丨陸龜蒙詩雌雄南北飛一旦異丨丨)誰託(南史任昉傳昉卒陳郡殷芸與建安太守)
(到溉書曰哲人云亡儀表長謝元龜何寄指南丨丨其為士友所推如此)結託(北史高隆之傳隆之身長八尺美鬚髯深沉有)
(志氣與神武深相丨丨陶潛詩丨丨善惡同安得不相語李白詩經過燕太子丨丨并州兒白居易詩丨丨白鬚伴因依青竹叢又)
(莫將山上松丨丨水上萍元稹詩揄揚陶令緣求酒丨丨蕭娘只在詩)欵託(北史盧同傳同之為黃門也與節閔帝俱在門)
(下同異其為人素相丨丨)顧託(北史元胄傳胄少英果多武藝隋文帝初被召入將受丨丨先呼胄次命陶澄併委以腹心恒)
(宿卧内唐書韓瑗傳褚遂良貶潭州都督瑗上言遂良受先帝丨丨一德無二願寬無辜以順衆心又李絳傳翌日賜金紫親擇良)
(笏與之且曰異時膺丨丨南面當如此任昉表遂荷丨丨導揚末命庾信哀江南賦奉立身之遺訓受承書之丨丨李嶠賀日抱戴)
(表仰應丨丨俯順謳歌)矯託(唐書傳奕傳武德七年奕上疏極詆浮圖法曰生死夀夭本諸自然刑德威福繫之人主今其)
(丨丨皆云由佛)諉託(唐書蕭至忠傳宰相要官子弟多居美爵並罕才藝而更相丨丨)諷託(唐書劉禹錫傳禹錫久落)
(魄鬱鬱不自聊其吐辭多丨丨幽遠)關託(唐書李德裕傳戚里多所請丐挾宦人詗禁中語丨丨大臣)辭託(唐書盧鴻)
(傳開元初備禮徵再不至五年詔曰鴻冇泰一之道中庸之德鈎深詣微確乎自高詔書屢下每輙丨丨使朕虚心引領于今數年)
鼠託(韓非子桓公問管仲曰治國何患對曰最苦社鼠夫社木而塗之丨因曲丨也燻之則木焚灌之則塗陁此所以苦于社)
(鼠也)可託(說苑蘧伯玉使楚逢公子晳濮水之上公子晳曰吾聞上士丨以丨色中士丨以丨辭下士丨以丨財三者固丨得)
(而丨耶伯玉曰謹受命)推託(中論桓靈之世自公卿大夫下及小司莫不相商以得人自矜以下士丨丨恩好不較輕重)
樂託(世說謝中郎云王修載丨丨之性出自門風)深託(華陽國志馬超臨沒上疏曰臣宗門二百餘口為孟德所誅略)
(盡惟從弟岱為微宗血食之係丨丨陛下)陶託(文心雕龍詳總書體本欲盡言言以散鬱丨丨風采)興託(鍾嶸詩品張華)
(其體華豔丨丨不竒巧用文字務為妍冶)因託(顔氏家訓丨丨風雲徼倖富貴旦執機權夜隕坑谷)薦託(元經傳公卿賄)
(賂交通更相丨丨有如市易)奉託(前定錄裴諝罷河南府文學至大梁有功曹參軍房安禹善相請之曰此後歴踐清要然)
(無將相年至八十言訖將去謂曰少間有以丨丨幸至逆旅至則言欵甚密曰君後二十八年當從正郎為江南郡守某明年當有)
(一子合為所守郡一官君至三日當令奉謁願假俸十千已下)願託(虬髯客傳楊素守西京衛公李靖以布衣上謁獻竒策一)
(妓有殊色執紅拂立於前獨目公公既去其夜五更初忽聞叩門聲公起問乃紅拂妓也曰妾閱天下之人無如公者絲蘿非獨生)
(丨丨喬木故來奔耳)終託(會真記張生貽書於崔崔報云愚細之情永謂丨丨豈期既見君子而不能定情)誠託(霍小)
(玉傳李益自矜風調思得佳偶有媒鮑十一娘者受生丨丨厚賂意頗德之)不託(金鑾密記李茂貞不肯與梁和昭宗諭曰)
(在内公主美人等一日食粥一日食丨丨今已竭矣願速與梁和案丨丨與餺飥同)獨託(長門賦日黃昏而望絶兮悵丨丨於)
(空堂)穴託(西京賦鳥畢駭獸咸作草伏木棲寓居丨丨丘鴻漸愚公移山賦飛禽走獸魂禠氣懾而不復巢居丨丨)俯託
(嵇康詩仰訊高雲丨丨輕波)止託(謝靈運富春渚詩洊至宜便習兼山貴丨丨)素託(梁武帝與何胤書君清襟丨丨)
(栖寄不近)少託(徐陵玉臺新咏序優游丨丨寂寞多閒厭長樂之疎鐘勞中宫之緩箭)虚託(沈約文其為丨丨不言自)
(顯)志託(沈約與約法師書周中書風趣高竒丨丨夷遠)勝託(袁慶詩宸居多丨丨閒步出琳堂上官儀詩留連窮丨丨)
(風期揆善謔崔鎮尚書省梧桐賦偉梧桐之嘉遇竟因人以丨丨)竒託(王勃宇文德陽山亭宴序亹亹焉蕭蕭焉信天下之)
(丨丨也)見託(王勃宴季處士宅序爭名於朝廷者則冠盖相趨遁跡於丘園者則林泉丨丨崔損霜降賦詠團扇而丨丨班)
(姬豈恨於長門履堅冰以是階袁安欲驚於陋巷)難託(駱賓王上太常伯啓摶羊角而高翥浩若無津附驥尾而上馳邈焉)
(丨丨李白詩寳劍終丨丨金囊非易求)擬託(李嶠上高長史述和詩啓登卞肆而諭寳入䕫門而撫節丨丨非倫揣摩增靦)
凴託(李嶠為楊執柔讓官表丨丨霄漢接南陽之近親感會風雲附西京之外戚柳宗元終南山祠堂碑厥功章明宜受大禮)
(俾有丨丨而宣其烈也高益花萼樓賦信神明之保護亦列仙之丨丨)萍託(李嶠賀恩制表瓜連丨丨枝附葉隨或玉石難)
(分或淄渑易混)庇託(張說諫則天幸三陽宫表排斥居人蓬宿草次風雨暴至不知丨丨)靈託(崔融嵩山啓母廟碑其化)
(則遷其丨是丨)永託(李邕賀表知億年之丨丨沐萬代之延休)無託(李白詩一身竟丨丨遠與孤蓬征)任託(李渤)
(上封事表蜀先主丨丨孔明有仁人風烈)重託(劉禹錫上杜司徒啓六翮方鎩思丨丨於扶搖孤桐半焦冀見收於煨燼)受
託(柳宗元馬君墓誌司徒佑嘗以國事徵顧謂君曰願以老母為累丨丨奉視優崇至忘其子之去)退託(柳宗元與太學)
(諸生書丨丨鄉閭家塾考厲志業又送嚴公貺歸興化序脫略貴美服勤儒素丨丨於布衣韋帶之任如少習然王渭謝守度支尚)
(書表竊妨賢路深希丨丨劉基詩偷安待日至丨丨從私便)歸託(韓愈與李翺書僕之家本窮空重遇攻劫衣服無所得飬)
(生之具無所有家累僅三十口携此將安所丨丨乎)承託(韓愈祭柳子厚文凡今之交觀勢厚薄余豈可保能丨子丨)四
託(張甫花萼樓賦升降五位周環丨丨)久託(羅衮謝監修相公啓某鄉品慙皂朝班媿近丨丨運籌之化元無載筆之能)
載託(顧雲上劉侍郎啓丨丨牋毫用為紹介)欣託(李商𨼆獻鉅鹿公啓淹翔下位丨丨知音)夙託(李商𨼆獻鉅鹿)
(公啓蚤聞長者之論丨丨詞人之末)同託(皮日休詩言行既異調棲遲亦丨丨)項託(論衡丨丨年七歲教孔子案七歲未)
(入小學而教孔子性自知也孔子曰生而知之上也若丨丨之𩔖也案託或作槖)
金張託(漢書盖寬饒傳諫大夫鄭昌愍傷寬饒為文吏所詆挫上書頌寬饒曰司隸校尉寬饒進有憂國之心退有死節之)
(義上無許史之屬下無丨丨之丨有司劾以大辟臣幸得從大夫之後不敢不言)老夫託(南史謝舉傳任昉出為新安郡)
(別舉詩云詎念耄耋人方深丨丨丨其屬意如此)神物託(北史齊顯祖紀帝幸晉陽夜宿杜門嶺嶺有數株栢𣗳皆將千)
(年枝葉嫩茂似有丨丨所丨時帝已被酒射中一株未幾立枯而死)衆鳥託(陶潛詩丨丨欣有丨吾亦愛吾廬冷朝陽林表)
(吴岫微賦形標&KR1199;漢勢壓全吴丨丨所丨羣仙所趨)長城託(金史圖們呼圖克們傳呼圖克們字子秀為河東南路兵馬都總管)
(行省胥鼎遺以書曰願公以謙虚待下忠孝率人上以分聖主宵旰之憂下以為河東丨丨之丨)羣狐託(世說謝幼輿謂)
(周侯曰卿𩔖社𣗳遠望之峨峨拂青天就而視之其根則丨丨所丨下聚溷而已)三朝託(于邵與朱泚書令公受丨丨之)
(丨有萬人父母之愛)麹蘖託(韓愈送王含序顔氏之子操瓢與簞曾參歌聲若出金石彼得聖人而師之汲汲若不可及其)
(於外也固不暇尚何事丨丨之丨而昏冥之逃耶)腹心託(丘降田緒神道碑麾幢之任賢賢也丨丨之丨親親也)萬
熒託(柳宗元天對棋布丨丨威是焉丨)無可託(柳宗元與韓愈論史官書今學如退之辭如退之好言論如退之慷)
(慨自為正直行行焉如退之猶所云若是則唐之史述其卒丨丨丨乎)碑表託(柳宗元南府君睢陽廟碑廟貎斯存丨丨)
(攸丨)烟霞託(陸龜蒙詩未為堯舜用且向丨丨丨)梁棟託(周必大劇飲詩行參瑚璉用歸助丨丨丨)重交託
(范梈贈鄧提舉之官浙江詩古人有云然末契丨丨丨)名號託(吴師道望九華山詩詭哉永世士強以丨丨丨自注謂宋)
(齊丘)鬼物託(馬祖常都門百韻豪僧佛宗開大巫丨丨丨)
削(息約切刻丨)
韻藻刻削(書無倚法以削傳無倚法制以行丨丨之政史記孝景帝紀贊孝景不復憂異姓而晁錯丨丨諸侯遂使七國)
(俱起合從而西鄉後漢書宋均傳均性寬和不喜文法常以為吏能弘厚雖貪汙放縱猶無所害至于苛察之人身或廉法而巧黠)
(丨丨毒加百姓灾害流亡所由而作南史沈客卿傳每立異端唯以丨丨百姓為事宋史王景傳臨政不尚丨丨民有訟必面詰之)
(不至大過即諭而釋去淮南子商鞅立法而支解吳起丨丨而車裂論衡竹木麤苴之物也彫琢丨丨乃成器用江總攝山棲霞寺)
(碑圖寫瓌竒丨丨宏壯又玄圃石室銘檐非丨丨戶恣登臨劉繪詩巉巖如丨丨可望不可親庾肩吾賦得山詩丨丨臨千仞嵯峨)
(起百重陸龜蒙太湖石詩丨丨九琳窗玲瓏五明扇)魯削(周禮考工記鄭之刀宋之斤丨之丨吳越之劒遷其地而弗能為良)
(地氣然也又孟子魯繆公之時公儀子為政子柳子思為臣丨之丨也滋甚韓非子偃王仁義而徐亡子貢辯智而丨丨風俗通伊)
(尹去夏入殷殷王而夏衰管仲去魯入齊丨丨而齊強故賢者所在君尊國安)筆削(史記孔子世家孔子為春秋丨則筆丨則)
(削子夏之徒不能贊一辭晉書皇甫謐傳論留情丨丨敦悅丘墳軒冕未足為榮貧賤不以為恥元史揭傒斯傳傒斯奉詔修遼金)
(宋三史丞相問修史以何為本曰用人為本古人作史雖小善必錄小惡必記不然何以示懲勸由是以丨丨自任凡政事得失人)
(材賢否一律以是非之公邢邵詩審諭雖有屬丨丨少能干韓愈讀荀孔子刪詩書丨丨春秋合于道者著之離于道者黜去之故)
(詩書春秋無疵陸龜蒙詩向非丨丨功未必無瑕疵羅衮謝知已啟補衮夜垣仍叨丨丨珥貂仙室更踐清華黃滔遇羅員外衮詩)
(綺園難貯林棲意班馬須持丨丨權)日削(史記屈賈傳屈原既死之後楚丨以丨漢書董仲舒傳民丨丨月朘寖以大窮北史)
(韓褎傳羌胡之俗尚豪富豪富家侵漁百姓同于僕隸故貧者丨丨豪者益富)䘏削(史記司馬相如傳衯衯裶裶楊袘丨丨注)
(徐廣曰袘衣袖也丨丨裁制貌)戍削(史記司馬相如傳抴獨繭之褕袘眇閻易以丨丨注徐廣曰閻易衣長大貌丨丨言如刻)
(畫作之杜甫有事於南郊賦神仙丨丨以落羽魑魅幽憂于固扃)洒削(史記貨殖傳丨丨薄技也而郅氏鼎食注李廵曰削)
(刀者名丨丨謂摩刀以水洒之漢書貨殖傳張氏以賣醬而隃侈質氏以丨丨而鼎食注師古曰丨濯也丨謂刀劍室也謂人有刀)
(劍削故惡者主為洒刷之去其垢穢更飾令新也)月削(唐書蕭至忠傳日朘丨丨卒見凋弊易林丨丨日衰工夫下機韓愈)
(上考功崔虞部書夫今之人得一名𫉬一位則棄其業而役役于持權者之門故其事業功德日以忘丨以丨)如削(神異經崑)
(崙之山有銅柱焉其高入天所謂天柱也圍三千里周圓丨丨銘曰崑崙銅柱其高入天周圓丨丨膚體美焉江淹江上之山賦嵯)
(峨兮嵒㟧如斵兮丨丨令狐楚進異馬駒狀䨇瞳有曜四蹄丨丨韓愈詩汴泗交流郡城角斸場千步平丨丨元稹詩是夕遠思君)
(思君瘦丨丨白居易三游洞序微之送予至下牢戌引舟上下者久之酒酣聞石間泉聲因捨棹進策步入缺岸初見石如叠丨丨)
(韓偓詩水清無底山丨丨始有仙人騎鶴來王禹偁酬种放詩閿鄉正南路秦嶺峭丨丨張耒詩姚黃一枝開衆艷氣丨丨文同詩)
(嵓前長去雲丨丨周權原上楓詩昨日原上行寒林淨丨丨)繩削(後邨題䟦無競弟手斵千詩而好之未已繹其言咀其味)
(以質勝綺以雅絀哇以静治躁高處往往無蹊徑可尋不丨丨而合可謂至精至熟者矣韓愈樊紹述墓誌萬物畢具海含地負放)
(恣横從無所統紀然而不煩于丨丨而自合也紹述於斯術其可謂至于斯極者矣)掠削(元稹詩春嬌滿眼睡紅消丨丨雲鬟)
(旋粧束)
閒田削(張正封詩漢刑支郡黜周制丨丨丨)棘端削(黃庭堅詩丨丨可沐猴且願觀其丨)
築氏為削(周禮考工記丨丨丨丨長尺博寸合六而成規)
增正削(易剥牀以足蔑貞凶注剝牀之足滅下之道也下道始滅剛隕柔長則丨丨而凶来也疏蔑削也貞正也下道既蔑)
(則以侵削其身正所以凶也)小削(易剥牀以辨蔑貞凶疏蔑削也削除中正之道故凶也初六蔑貞但丨丨而已六二蔑貞)
(是削之甚也)剡削(易剡木為楫疏楫必須纖長理當丨丨故曰剡木也)剝削(詩是剥是菹箋丨丨淹漬以為菹魏徵為)
(李密檄郇王慶文丨丨蒸黎塗毒天下張詠悼蜀詩佞㒺天子聽所利惟丨丨)鍛削(詩削屢馮馮疏牆成削之以牆堅緻土從)
(上下打丨丨之人屢其聲馮馮然)侵削(禮記孟冬行秋令則雪霜不時小兵時起土地丨丨又孟冬之月乃命水虞漁師收)
(水泉池澤之賦毋或敢丨丨衆庶兆民以為天子取怨於下公羊傳楚子陳侯隨侯許男圍蔡注隨微國稱侯者本爵俱侯土地見)
(丨丨故微爾史記鼂錯傳錯父謂錯曰公為政用事丨丨諸侯别疏人骨肉人口議多怨公者何也唐書高麗傳仁軌為盟辭曰往)
(百濟先王㒺顧逆順不敦隣不睦親與高麗倭共丨丨新羅破邑屠城元稹詩犬戎強盛頻丨丨降有憤心戰無勇)益削(禮記)
(數與於祭而君有慶數不與於祭而君有讓數有慶而丨地數有讓而丨地又唐書劉晏傳河南節帥或不奉法擅征賦州縣丨丨)
(晏常以羡補之)家削(周禮天官冢宰大宰之職以九賦斂財賄四曰丨丨之賦注去國三百里以大夫所食采邑在焉故曰丨)
(丨)酸削(周禮春時有痟首疾注痟丨丨也首病頭痛也疏春是四時之首惟金沴木故有頭首之疾言痟者謂頭痛之外别)
(有丨丨之病梅堯臣和劉原甫復雨寄永叔詩渾身丨丨懶能出莫怪與公還往稀)刊削(周禮司宼柞氏夏日至令刊陽木而)
(火之冬日至令剝隂木而水之疏刊陽木而火之謂先丨丨以去其皮乃燒之晉書徐邈傳帝宴集酣樂之後好為手詔詩章以賜)
(侍臣或文詞率爾所言穢雜邈每應時收斂還省丨丨皆使可觀經帝重覽然後出之南史蔡興宗傳興宗見孝建以來制度無或)
(存者謂顔師伯曰先帝雖非盛德要以道始終三年無改古典所貴今諸制度興造不論是非一皆丨丨雖復禪代亦不至爾師伯)
(不能用王勃四分律宗記序該象牙之扇窮身葉之圖鑚研丨丨五載而就名曰開四分律宗記)國削(孟子不甚則身危丨)
(丨史記樂書衛靈公之晉晉平公置酒于施惠之臺靈公曰今者来聞新聲請奏之平公即令師涓援琴鼔之未終師曠撫而止之)
(曰此亡國之聲也先聞此聲者丨丨素書能柔能剛其國彌光能弱能強其國彌彰純柔純弱其丨必丨純剛純強其國必亡韓詩)
(外傳淳于髠曰夫子苟賢居魯而魯丨之丨何也孟子曰不用賢削何有也風俗通楚疏屈原魏不用公子無忌故丨丨以至于亡)
壤削(戰國策栗腹以十萬之衆五折於外萬乘之主被圍于趙丨丨主困為天下戮)地削(史記蘇秦傳說韓宣惠王曰大)
(王之地有盡而秦之求無已以有盡地而逆無已之求此所謂市怨結禍者也不戰而丨已丨矣又屈原傳懷王以不知忠臣之分)
(故内惑于鄭袖外欺于張儀疏屈平而信上官大夫令尹子蘭兵挫丨丨亡其六郡身客死于秦為天下笑淮南子魯國服儒者之)
(禮行孔子之術丨丨名卑不能親近來遠豈必鄒魯之禮之謂禮乎春秋繁露將帥不親士卒不使兵弱丨丨令君有恥則司馬誅)
(之)法削(史記廉頗藺相如傳趙奢殺平原君用事者九人平原君怒將殺奢奢因說曰君于趙為貴公子今縱君家而不奉)
(公則丨丨法削則國弱國弱則諸侯加兵是無趙也君安得有此富乎)刓削(史記屈原傳刓方以為圓兮常度未替注王逸)
(曰丨丨也言人丨丨方本欲以為圓其常法度尚未廢也)卑削(史記主父偃傳上觀齊晉之所以亡者公室丨丨六卿大盛也)
割削(史記主父偃傳諸侯或連城數十地方千里若以法丨丨之則逆節萌起前日晁錯是也晉書李含傳含被貶退割為五)
(品歸長安歲餘光禄差含為夀域邸閣督司徒王戎表含曾為大臣雖見丨丨不應降為此職論衡鋒刃之器所以能斷斬丨丨者)
(手能把持之也力能推引之也釋名害割也如丨丨物也又消弱也如見丨丨筋力弱也)見削(史記淮南王傳淮南王曰吾行)
(仁義丨丨甚耻之論衡不清不見塵不高不見危不廣不丨丨不盈不見虧士兹多口為人所䧟盖亦其宜)分削(史記太史)
(公自序漢興至於太初百年諸侯廢立丨丨譜紀不明)嚴削(史記太史公自序民倍本多巧奸軌弄法善人不能化唯一切)
(丨丨為能齊之)蠲削(漢書刑法志漢興丨丨煩苛兆民大悅南史宋武帝紀晉帝加帝位相國總百揆位在諸侯王上策曰若)
(乃草昧經綸化融於歲計扶危靜亂道固於苞桑丨丨煩苛較若畫一淳風美化盈塞區㝢是以絶域獻琛遐夷納賮王略所亘九)
(服率服)適削(漢書爰盎傳淮南厲王朝殺辟陽侯居處驕甚盎諫曰諸侯太驕必生患可丨丨地上弗許注師古曰適讀曰)
(謫)焚削(後漢書樊宏傳宏父重所假貸人間數百萬遺令丨丨文契債家償之諸子不受)編削(後漢書蘇竟傳與劉)
(龔書曰走昔以摩研丨丨之才與國師公從事出入校定秘書竊自依依未由自遠注說文曰丨次也丨謂簡也一曰削書刀也)
免削(魏志諸王公傳注宗室曹冏上書言漢武帝之後子孫微弱衣食租稅不與正事至於成帝王氏擅朝或以酎金丨丨或)
(以無後國除)白削(吴志甘寧傳寧引丨丨置膝上呵謂都督曰卿見知于至尊孰與甘寧寧尚不惜死卿何以獨惜死乎)
衰削(晉書劉毅傳高下逐強弱是非由愛憎隨世興衰不顧才實丨則丨下興則扶上)瘦削(南史賀琛傳琛啟陳事條)
(書奏武帝大怒召責琛曰朕昔腰過於十圍今之丨丨裁二尺餘舊帶猶存非為妄說為誰為之救物故也鮑照擬行路難床席生)
(塵明鏡垢纖腰丨丨髮蓬亂)貶削(北史魏新興王俊傳好酒色多越法度又以母先遇罪死而已被丨丨恒懷怨望華陽國)
(志姜維出天水至上邽為鄧艾所破維還謝過引負求自丨丨)靳削(唐書韓滉傳張延賞奏減州縣冗官收禄俸募戰士西討)
(劉玄佐慮延賞丨丨資儲辭犬戎未釁不可輕進)洗削(唐書杜牧傳天寳末燕盗起人望之若回鶻吐蕃義無敢窺齊魯梁)
(蔡被其風流因亦為寇天子幸陕幸漢中焦焦然七十餘年自卑冗中拔取將相凡十三年乃能盡得河南山西地丨丨更革㒺不)
(能適)屢削(唐書裴垍傳王承宗擅襲節度方帝丨丨叛族意必取之)金削(唐書徐齊𥅆傳齊𥅆字將道八歲能文太宗召)
(試賜所佩丨丨刀舉弘文生薛元曦遥碧樓詩玉浮翡翠流青草丨丨芙蓉列紫烟)濅削(唐書默啜可汙傳詔所在都護總管)
(掎角應援虜勢丨丨開天遺事新進士及第以泥金書帖子附家書中報登科之喜至文宗朝遂丨丨此儀)斵削(韓非子危)
(道有六一曰丨丨于繩之内淮南子聖人之丨丨物也剖之判之離之散之已淫已失復揆以一鹽鐵論古者采椽不斵茅茨不剪)
(無丨丨之事磨礱之功論衡構架丨丨工匠之力也文心雕龍規範本體謂之鎔剪截浮詞謂之裁譬繩墨之審分斧斤之丨丨李)
(孝光觀龍鼻水詩早如童子參萬鬼若丨丨)削削(韓非子衛人能以棘刺之端為母猴燕王說之鄭有臺下之冶者謂燕王)
(曰臣削者也諸微物必以丨丨之而所削必大于削今棘刺之端不容削鋒難以治棘刺之端王試觀客之削能與不能可知也又)
(元稹詩荷葉團圓莖丨丨綠萍面上紅衣落)利削(韓非子秦以其大吉辟地有實救燕有名趙以其大吉丨丨兵辱主不得)
(意而死又非秦龜神而趙龜欺也)危削(韓非子大臣挾愚汙之人侵漁朋黨比周相與使國家丨丨主上勞辱此大罪也)
置削(說苑景公使晏子于楚楚王進橘丨丨晏子不剖而食之楚王曰橘當去剖對曰臣聞之賜人主前者瓜桃不削橘柚不)
(剖今萬乘無教臣不敢剖然臣非不知也)劒削(方言丨丨自河而北謂之窒自關而東謂之廓或謂之削自關而西謂之鞞)
志削(道德指歸論心憂丨丨乃反正常)三削(白虎通侯一削為七十里侯再削為七十里伯丨丨為寄公伯一削為五)
(十里伯再削為五十里子丨丨地盡子一削為三十里子再削為三十里男丨丨地盡男一削為三十里男再削為三十里附庸丨)
(丨地盡所以至丨丨何禮成于三三而不改雖反無益也潛夫論先王之制繼體立諸侯必有功于民乃得保位故有考績黜刺九)
(錫丨丨之義)一削(見上)再削(見上)北削(鹽鐵論魯繆公之時公儀為相子思子原為之卿然丨丨于齊南畏楚人)
(西賓秦國)刮削(論衡斷木為槧㭊之為板力加丨丨乃成奏牘洛陽伽藍記初如來在烏場國行化龍王瞋恚興大風雨佛僧)
(伽棃表裏通濕雨止佛在石上曬袈裟年歲雖久彪炳若新乍往觀之如似未徹假令丨丨其文轉明)髠削(潛夫論明帝時)
(桑民摐陽侯坐塚過制丨丨)尅削(潛夫論洛陽婦女裁好繒作為疏頭或裂折繒綵或紡綵絲而縻斷截以繞臂此無益于)
(吉凶而空殘滅繒絲丨丨綺縠)穿削(釋名鍤或曰銷銷削也能有所丨丨也)減削(釋名消削也言丨丨也華陽國志李)
(夀稱帝卿佐皆用宿人雄時舊臣皆斥廢龔壯上封事曰論者不逹安國之基惜其名位在昔諸侯自有卿相司徒司空但當崇重)
(豈當丨丨)萌削(雜事祕辛大將軍商少女瑩守禮謹嚴長短合度自肩至指長各二尺七寸指去掌四寸肖十竹丨丨)斫
削(拾遺記丹丘之野多鬼血化為丹石則碼碯也不可雕琢乃可鑄以為器)雕削(文心雕龍巧言切状如印之印泥不加丨)
(丨而曲寫毫芥又丨丨取巧雖美非秀)句削(文心雕龍丨冇可丨適見其疎字不得減乃知其密)黜削(顔氏家訓阮嗣)
(宗沈酒荒迷乖畏途相誡之譬謝幼輿贓賄丨丨違棄其餘魚之旨李商𨼆為濮陽公謝罸俸狀漢以捕盗不嚴猶加丨丨晉以發)
(姦無狀亦峻科條)書削(顔氏家訓後漢書楊由傳云風吹削胏此是削札牘之柹耳古者書誤則削之故左傳云削而投之)
(是也或即謂札為削王褒僮約曰丨丨伐牘蘇竟書云昔以摩研編削之才皆其證也學士解云是屏障之名妄矣此是風角占候)
(耳風角書曰庶人風者拂地揚塵轉削若是屏障何由可轉也)財削(中說無赦之國其刑必平多斂之國其丨必丨)磨削
(丸經不預丨丨不毁心脊張彙千秋鏡賦或鑄或鎔是丨是丨)删削(周書考周書十卷晉以前初未有此也然劉向所錄及班)
(固並著周書七十一篇且謂孔子丨丨之餘豈西漢世已入中秘其後稍𨼆學者不道邪)頹削(隋唐嘉話開元初姜師度引洛)
(水灌朝邑澤盡發以修堤堰墓為水所湍擊今寖丨丨焉)纖削(歴代名畫記劉瑱畫婦人最佳但丨丨過差翻為失真然玩之)
(詳熟甚有姿態)礱削(廣川書䟦大匠掄材斵木就器繩墨既陳潛刀其間求丨丨之蹟殆不可見)剼削(劉歆燈賦惟兹)
(蒼鶴修麗以竒身體丨丨頭頸委蛇)天削(鮑照凌烟樓銘階基丨丨戶牖雲區)翦削(謝朓祀敬亭山廟詩丨丨兼太華峥)
(嶸跨玄圃沈約捨身願疏蠢彼羣生咸有佛性不因丨丨此路莫由江淹為蕭太尉上便宜表何嘗不丨丨浮屠銷遺文繪白居易)
(吹觱栗歌丨丨乾蘆插寒竹九孔漏聲五音足杜牧詠簾詩徒云能丨丨豈謂見偏装方干贈李郢端公詩物外搜羅歸大雅毫端)
(丨丨有餘功)成削(梁簡文帝七厲髮鬢如點纖腰丨丨)裒削(梁簡文帝臨雍州革貪惰教胡寧斯忍復加丨丨)黯
削(江淹悼室人詩從此永丨丨萱葉焉能寬)形削(江淹四時賦逐長夜而心隕随白日而丨丨)惡削(庾肩吾書品序)
(記善則丨自丨書賢則過必改)抑削(陳子昂申宗人寬獄書吳起事楚丨丨庶族以尊楚君商鞅事秦專討庶孽以明秦法)
岡削(陳諷峨和城賦巒披丨丨嶺門崖谷)頓削(謝觀中堂遠千里賦倒履之餘風丨丨握髮之清規不行)鋤削(韓愈)
(董府君墓誌銘挈持維綱丨丨荒纇)懷削(劉禹錫萍鄉縣楊岐山廣禪師碑七歲尚儒以俎豆為戲十三慕道遵丨丨之義)
卒削(柳宗元送楊凝郎中使還汴宋詩後序將驕卒暴則近憂且至非所以和衆而乂民也將誅丨丨則外虞實生非所以扞)
(城而固圉也)歲削(柳宗元天說吾意有能殘斯人使日薄丨丨禍元氣隂陽者滋少)苛削(柳宗元柳公行狀去丨丨)
(之文而吏皆奉法)離削(柳宗元封建論漢有天下剖海内而立宗子封功臣後乃謀臣獻畫而丨丨自守矣)誅削(柳宗)
(元䄍說以其誕漫惝恍冥冥焉不可執取而猶丨丨若此况其貌言動作之塊然者乎)剃削(白居易髮落詩因悟自在僧亦)
(資于丨丨)染削(陸羽自傳始三歲惸露育于境陵太師積公之禪自九歲學屬文積公示以佛書出世之學答曰羽將授孔聖)
(之文公曰子不知西方丨丨之道其名大矣)毁削(韋慶復鳳翔鼓角樓記丨丨舊宇坦平新途)除削(張廷珪論别宅)
(婦女入宫表天授二年勅京師神都犯奸先决杖六十配入掖庭至太極修格已從丨丨)責削(杜牧黃州刺史謝上表廢鞭笞)
(丨丨之文用忠恕撫字之道)剔削(杜牧杭州新造南亭子記趙郡李子烈自比部郎中出為錢塘錢塘于江南繁大雅亞吴)
(郡子烈少游其地委曲知其俗蠧人者丨丨根節斷其脉絡不數月久人隨化之)擢削(陸龜蒙酬皮襲美詩岳淨秀丨丨海)
(寒光陸離)砭削(歐陽修汝癭詩咽喉繫性命鍼石難丨丨)鐫削(李綱游虎丘詩丨丨露天巧胚胎勞混茫)剗削(李覯)
(靈源洞詩誰把石厓齊丨丨直教雲氣當簾帷劉基詩豪雄既丨丨瘡痍𫉬休宴)秀削(汪克寬和楊廉夫詩衡山丨丨芙渠)
(朵鐵史書題星斗文)玉削(龍從雲雪花曲崑山丨丨瓊樓裂老龍起舞驚明月)整削(劉詵蕭孚有陶缾詩控搏雅以靜丨)
(丨平不頗)落削(何中涿州道詩濛烘遠樹密丨丨僵柳明)剖削(吴萊古鏡詩皮膚峻丨丨骨髄窮歊榜)
四面削(周禮馮弱犯寡則𤯝之注𤯝猶人𤯝瘦也王霸記曰丨丨丨其地)桐圭削(史記普世家贊天命叔虞卒封)
(于唐丨丨既丨河汾是荒)禀食削(唐書沙陀傳克用曰歲艱丨丨丨吾等不忍餓死)高科削(韓非子繩直而枉木)
(斵凖夷而丨丨丨注科等也)好儒削(鹽鐵論昔徐偃王行義而滅丨丨而丨知文而不知武知一而不知二又法言或問)
(魯用儒而削何也曰魯不用儒也周公用于周四海皇皇奠枕于京孔子用于魯齊人章章歸其侵疆魯不用真儒故也如用真儒)
(無敵于天下安用削)羊頭削(王維詩忽解丨丨丨聊馳熊首轓)壁面削(杜甫詩林廻硖角來天窄丨丨丨)下
令削(柳宗元封建論丨丨而丨之締交合從之謀周于同列則相顧裂眦勃然而起)刀者削(柳宗元梓人傳委羣材合)
(衆工梓人左持引右執杖而中處焉揮其杖曰斧彼執斧者奔而右顧而指曰鋸彼執鋸者趨而左俄而斤者斵丨丨丨皆視其色)
(俟其言莫敢自斷者)高壘削(歐陽修晉祠詩頑民盡遷丨丨丨秋草自綠埋空垣)翠玉削(楊萬里入峽歌忽然褰雲)
(露山脚仰見千丈丨丨丨)蒼石削(李孝光詩洪河盪其胸士裂丨丨丨)兩崖削(鄧文原蜀道詩巨靈何年移五岳石)
(扇中開丨丨丨)人道削(王逢聞彈白翎雀引八十年来事非昨獶塵雜亂丨丨丨)面瓜削(馬祖常都門飲佽飛頭虎)
(毛刑官丨丨丨)
鐸(徒落切大鈴又木丨釋名丨度也號令之限度也又姓)
韻藻木鐸(書每歲孟春遒人以丨丨徇于路傳遒人宣令之官丨丨金鈴木舌所以振文教禮記先雷三日奮丨丨以令)
(兆民曰雷將發聲有不戒其容止者生子不備必有凶災又振丨丨於朝天子之政也注天子將發號令必以丨丨警衆周禮天官)
(小宰正歲師治官之屬而觀治象之法徇以丨丨曰不用法者國有常刑論語天將以夫子為丨丨漢書食貨志孟春之月羣居者)
(將散行人振丨丨徇於路以採詩獻之大師比其音律以聞於天子庾信荅趙王啓獻歲刑書既應懸法上春丨丨方須徇人楊炯)
(長江縣孔子廟碑天為丨丨九州知發號之期吾豈匏瓜一國有來蘇之望顔真卿象魏賦遒人之丨丨既徇天子之金章始懸元)
(稹詩又遣遒人持丨丨遍採歌謠天下過白行簡振丨丨賦國家古典修時令順命遒人之職執丨丨以徇閻隨侯西嶽望幸賦振)
(丨丨而施令正銅儀而御極李商隐為先輩獻集賢相公啓為百氏之指南作九州之丨丨王禹偁酬种放詩古淡啜鉶羹大雅鏗)
(丨丨)執鐸(禮記天子夾振之而駟伐盛威於中國疏食三老五更于太學冕而總干尚得親舞何以不得親丨丨乎此丨丨為)
(祭天時也周禮夏官大司馬中春教振旅兩司馬丨丨公司馬執鐲南史謝幾卿傳幾卿免官居白楊石井宅時左丞庾仲容亦免)
(歸二人意相得并肆情誕縱或乘露車歴遊郊野醉則丨丨挽歌不屑物議唐書禮樂志祖孝孫定樂更文舞曰治康武舞曰凱安)
(武舞左干右戚執旌者二人執鼗丨丨皆二人東城老父傳明皇樂鬭雞戲治雞坊於兩宫間見賈昌弄木雞於雲龍門道旁召入)
(為雞坊小兒昌冠雕翠金華冠錦袖繡襦袴丨丨拂導羣雞叙立顧盻如神指揮風生樹毛振翼礪吻磨距抑怒待勝進退有期)
振鐸(禮記天子夾振之而駟伐盛威於中國也注夾振之者王與大將夾舞者丨丨以為節也周禮夏官大司馬中冬教大閱)
(中軍以鼙令鼓鼓人皆三鼓司馬丨丨羣吏作旗車徒皆作鼓行鳴鐲車徒皆行及表乃止三鼓摝鐸羣吏弊旗車徒皆坐國語吳)
(王秉枹親就鳴鐘鼓丁寧錞于丨丨勇怯皆應三軍皆譁釦以振旅其聲動天地唐書南詔傳良馬金鍐玉珂兵丨丨夾路鬻子禹)
(之治天下也以五聲聽門懸鐘鼓鐸磬而置鞀以得四海之士為銘於簨簴曰教寡人以道者擊鼓教寡人以義者擊鐘教寡人以)
(事者丨丨告寡人以憂者擊磬語寡人以獄訟者揮鞀此謂五聲淮南子仲春之月雷始𤼵聲先雷三日丨丨以令於兆民中論登)
(高而建旌則所視者廣順風而丨丨則所聞者遠張華武帝策文倡者丨丨挽夫齊聲王起丨木丨賦國家敷文教布時命爰丨丨)
(於九衢將採詩於萬姓唐庚瘧疾詩忽然毛髮起冷撼如丨丨劉銑送彭宜賓詩盛年才氣自無䨇丨丨長沙佐泮黌指月錄鎮州)
(普化和尚凡見人無高下皆丨丨一聲或將鐸就人耳邊振之或附其背有回顧者即展手曰乞我一錢又左傳曹叔丨丨文之昭)
(也先君唐叔武之穆也漢書地理志武王封弟叔丨丨於曹其後稍大得山陽陳留二十餘世為宋所滅)摝鐸(見上)金鐸
(周禮地官鼔人以金鐃止鼔以丨丨通鼓又徇以木鐸注文事奮木鐸武事奮丨丨晉書王廙傳元帝即位上疏曰驃騎將軍導向)
(臣說竟陵有丨丨之瑞郭璞云必致中興璞之爻筮雖京房管輅不過也唐書南蠻傳驃古朱波也軍樂部金鐃丨丨皆二掆鼓金)
(鉦皆四吴子鼙鼓丨丨所以威耳旌旗旄幟所以威目禁令刑罰所以威心洛陽伽藍記永寧寺有承露金盤三十重周匝皆垂丨)
(丨復有鐵鏁四道引刹向浮圖四角鏁上亦有丨丨鐸大小如一石甕子浮圖九級角角皆懸丨丨合上下有一百二十鐸何遜王)
(尚書瞻祖日詩丨丨讙已鳴龍輀將復入温庭筠清凉寺詩松飄晚吹摐丨丨竹隂寒苔上石梯皮日休詩銅池數滴桂上雨丨丨)
(一聲松杪風韓維遊龍興寺經藏院詩薰風穆然來殿角鳴丨丨)鼓鐸(周禮地官鄉師凡四時之田前期出田法於州里簡)
(其丨丨旗物兵器戰國策秦攻魏丨丨之音聞於北堂說苑越甲至齊雍門子狄請死之齊王曰丨丨之聲未聞子何務死之為韓)
(非子李斯往詔韓王未得見因上書曰邊鄙殘國固守丨丨之聲于耳而乃用臣斯之計晚矣新論三軍浩漫言不相聞故為之丨)
(丨以通其耳王勃廣州寳莊嚴寺碑百魔蜩沸聽丨丨而懷音六賊蜂屯仰椽帟而革面獨孤及平成頌命内常侍劉日新振丨丨)
(之音護羌髳之長林竦蝟合會於東郊韓愈郾城夜會聯句旁午降絲綸中堅擁丨丨)搢鐸(國語夫差使王孫苟告勞於周)
(曰昔者楚人為不道不承共王事遠我一二兄弟之國吾先君闔閭不貰不忍被甲帶劍挺鈹丨丨以與楚昭王毒逐於中原栢舉)
(搢即刅切搢振也)牛鐸(晉書荀勖傳初勖於路逢趙賈人丨丨識其聲及掌樂音韻未調乃曰得趙之丨丨則諧矣遂下郡)
(國悉送丨丨果得諧者胡曾謝賜錢啓自歎龍鐘誰知丨丨顧雲謝徐學士啓樵歌俗韻丨丨凡音王庭珪翠樾堂中雪詩又如丨)
(丨應黃鐘水中躍出蕤賓鐵黃庭堅答元輿詩偶然樽酒相勞苦丨丨調與黃鐘同馬祖常詩聲名惜馬纓音律辨丨丨)鞞鐸
(晉書石勒載記勒力耕每聞丨丨之音歸以告其母曰作勞耳鳴非不祥也南史齊鬱林王紀帝入閣即於内奏胡伎丨丨之聲震)
(響内外北史何妥傳入周仕為太學博士上令妥考定鐘律于是作清平瑟三調聲又作八佾丨丨巾拂四舞曹植當車以駕行顧)
(視東西廂絲竹與丨丨王粲七釋巴渝代起丨丨響振吴萊樂府就中齊代及秦楚巾拂丨丨爭傳譜)鳴鐸(周書長孫紹遠)
(傳紹遠為太常廣召工人創造樂器土木絲竹各得其宜惟黃鐘不調紹遠每以為意嘗因退朝經韓使君佛寺前過浮圖三層之)
(上有丨丨焉忽聞其音雅合宫調取而配奏方始克諧趙孟頫詩展轉懷故鄉時聞風丨丨高啟詩太白初升北斗落行人早起車)
(丨丨)寳鐸(洛陽伽藍記永寧寺繡柱金鋪駭人心目高風永夜丨丨和鳴鏗鏘之音聞及十餘里又景明寺金盤丨丨煥爛霞)
(表梁昭明太子講席詩丨丨旦參差名香晩芬郁梁簡文帝望同泰寺浮圖詩燭銀踰漢汝丨丨邁昆吾劉潛平等刹下銘丨丨夜)
(響銀地朝鮮劉孝綽詩月殿曜朱旛風輪和丨丨王勃飛鳥縣白鶴寺碑月低璿鏡星連丨丨宋之問詩丨丨搖初霽金池映晩河)
(張耒秋日詣法雲詩金㹸散香霧丨丨韻天風)聞鐸(雍陶詩靜境惟丨丨寒牀但枕肱)尹鐸(國語趙簡子使丨丨為晉)
(陽請曰以為繭絲乎抑為保障乎簡子曰保障哉楊維楨詩保障許誰為丨丨事諧無復問文開)
占風鐸(開天遺事岐王宫中於竹林内懸碎玉片子每夜聞玉片子相觸聲即知有風號為丨丨丨又羯鼓錄宋沇待漏於)
(光宅佛寺聞塔上風鐸聲傾聽久之朝廻復止寺舍問僧曰上人塔上鐘皆知所自乎曰不知沇曰其間有一是古製某請登塔歷)
(叩以辨之僧許乃叩而辨焉曰此姑洗之編鐘耳宋之問詩風鐸喧行漏天花拂舞筵元稹詩逡廵九霄外似振風中鐸李遠慈恩)
(寺避暑詩香荷疑散麝風鐸似調琴張耒宿柳子觀音寺詩夜久月高風鐸響木魚呼覺五更眠陸游詩園徑露螢粘濕草塔簷風)
(鐸亂疎更)驅山鐸(燕閒錄海上漁人得一鐸聲如霹靂識者云始皇丨丨丨也)
增鈴鐸(禮記夢帝與我九齡疏皇氏以九齡謂丨丨謂天以九箇丨丨而與武王嵇康聲無哀樂論丨丨警耳鐘鼓駭心文)
(同詩一夜滿山丨丨風)鉦鐸(周禮夏官司馬辨鼔鐸鐲鐃之用注謂丨丨之屬)受鐸(左傳狄侵晉取狐廚丨丨涉汾)
(及昆都注狐厨丨丨昆都皆晉邑)司鐸(左傳夏五月辛卯丨丨火火踰公宫孔子在陳聞火曰其桓僖乎注丨丨宫名東京)
(賦次和樹表丨丨授鉦)&KR1497;鐸(國語吳王夫差昏乃令秣馬食士夜中乃令服兵擐甲係馬舌出火竈陳士卒百人以為徹行)
(百行行頭官帥丨丨拱稽注&KR1497;即擁字丨抱也抱丨恐有聲也吴都賦命房帥而丨丨將校獵乎具區庾信周太子太保步陸逞碑)
(官帥丨丨更為吳越之兵君子習流别有樓船之號)秉鐸(史記平凖書注瓉曰茂陵中書有武功爵六級曰丨丨)出鐸
(晉書郭璞傳元帝初鎮建鄴導令璞筮之遇咸之井璞曰東北郡縣有武名者當丨丨以著受命之符西南郡縣有陽名者井當沸)
(其後晉陵武進縣人於田中得銅鐸五枚歴陽縣中井沸經日乃止)銅鐸(見上)五鐸(晉書郭璞傳元帝為晉王使璞筮遇)
(豫之暌曰會稽當出鐘以告成功太興初會稽剡縣人果於井中得一鐘璞曰王者之作必有靈符丨丨啟號於晉陵棧鐘告成於)
(會稽瑞不失𩔖出皆以方天人之際不可不察)托鐸(晉書乞伏國仁載記乞伏國仁隴西鮮卑人也在昔乞伏部有紇干者驍)
(勇善騎射彎弓五百斤四部推為綂主號之曰乞伏可汗丨丨莫何丨丨者言非神非人之稱也)䨇鐸(唐書南詔傳金鍐玉)
(珂兵振鐸夾路陳異牟尋金甲蒙虎皮執丨丨鞘執矛千人衛大象十二引於前騎軍徒軍以次列)鐃鐸(唐書南蠻驃傳鉦棲)
(孔雀丨丨集以翔鸞)鐘鐸(拾遺記䀟澤出精銅可為丨丨)銀鐸(異苑虞道施乘車出行忽有一人著烏衣徑來寄載臨别)
(語道施曰我是驅除大將軍感汝相容因贈丨丨一䨇而滅)大鐸(異苑苻堅建元年中長安樵人於城内見金鼎走白堅堅)
(遣載取到化為銅鼎入門又變成丨丨)葆鐸(王融策文繡幕啟塗銅池從殯丨丨既行枚綍且引沈炯哀策文文衛如在丨)
(丨相悲)聽鐸(庾信為晉陽公進玉律秤尺斗升表聞鐘洛浦即辨聲乖丨丨邯鄲先知響韻)挽鐸(王褒送觀寧侯葬詩)
(丨丨已流唱歌童行自喧劉子元昭成皇后冊文丨丨鏗其競喧旒旐儼其齊列)櫩鐸(王勃飛鳥縣白鶴寺碑鏘鏘丨丨聲)
(傳桂葉之風熖熖山爐氣結松隂之藹又簷同武三思詩網珠遥映日丨丨近吟風吕祖謙春日詩丨丨無聲鳥語稀徑深鐘梵出)
(林遲朱子詩山楹雨罷珠簾捲丨丨風驚玉佩鳴陸游詩桐隂清潤雨餘天丨丨搖風破晝眠劉基詩露泣寒螿唁斷䰟風驚丨丨)
(語黃昏)楚鐸(王勃廣州寳莊嚴寺碑丨丨淪照擢紫靄以衝星周鼎沉華吐黃雲而噴景)鳳鐸(儲光羲詩丨丨天中)
(鳴巖梯松下長)高鐸(杜牧宿長慶寺詩丨丨數聲秋撼玉霽河千里曉横銀)周鐸(李商隐詩豈意聞丨丨翻然慕舜韶)
征鐸(温庭筠詩晨起動丨丨客行悲故鄉)荀鐸(温庭筠上學士舍人啟丨丨搖車邕琴入㸑)摐鐸(陸龜蒙詩僮能)
(躡孤刹鳥慣親丨丨皮日休太湖詩天籟如擊琴泉聲似丨丨)閙鐸(盧延讓詩雲間丨丨騾駝去雪裏殘骸虎拽來)疎鐸
(蘇舜欽詩無限老松秋色裏數聲丨丨月明中)韻鐸(蘇舜欽薦福塔聯句丨丨翻天籟危觚駐夕紅)車鐸(眺冲之復至新)
(寄張穉詩羣語丨丨間尚想兒女喧黃庭堅詩馬嘶丨丨鳴羣動不遑安)冷鐸(孔平仲集景德寺詩丨丨殘香僧舍開斜風細)
(雨坐中來)廵鐸(文同詩樹杪鳴丨丨崖端響守鼙)搖鐸(沈遼樂神詩大巫龐衣手丨丨羣兒伐鼓更鳴角)纖鐸
(陸游詩丨丨風聲遒)游鐸(宋本南城聯句重鑰限别院邏卒丨丨振)王鐸(唐書丨丨傳字昭範會昌初擢進士第累遷右)
(補闕集賢殿直學士)羅鐸(唐書南蠻浪穹詔傳其王豐時死子丨丨立丨丨死子鐸羅望立)
賈人鐸(韋應物詩誰知丨丨丨能使大樂諧)蕭寺鐸(宋齊丘詩日晩嚴城鼓風來丨丨丨)陸思鐸(五代史丨)
(丨丨傳少事梁為宣武軍卒以善射知名累遷恩州刺史)赫連鐸(五代史唐紀廣明元年招討使李琢會幽州李可舉雲州)
(丨丨丨擊沙陀)
毁鐘為鐸(淮南子心所說毁舟為杖心所欲丨丨丨丨注鐸大鈴也)
灼(之若切燒也炙也熱也)
韻藻薰灼(易列其夤厲薰心注夤中脊之肉列加其夤危莫甚焉危亡之憂乃丨丨其心也詩憂心如薰疏憂在于心如)
(為火所丨丨於已漢書谷永傳許班之貴傾動前朝丨丨四方女寵至極不可上矣晉書郭象傳東海王越引為太傅主簿甚見親)
(委遂任職當權丨丨内外南史陳後主張貴妃傳張孔之徒丨丨四方唐書王鉷傳天子使者賜遺相望聲熖丨丨又李林甫傳子)
(岫為將作監見權勢丨丨惕然懼搜神記獵人張可思雪中尋鹿險阻絶遠忽見人跡踐履絶異驚愕久之即宛其蹤入危僻窮途)
(蹟盡扺一崖一人攀緣分明歴歴又登一崖其人已度可思亦随度俄至洞側見葦簾中有大石堂堂内烟火丨丨烹㸑甚喧俄聞)
(磬聲諸真登堂可思拜謁見金人玉人在左右劉峻廣絶交論九域聳其風塵四海疊其丨丨盧思道北齊興亡論恩寵勢望丨丨)
(朝野于公異收西京露布恩澤汪濊集凡庶之風名器丨丨加闒茸之輩張敦實積薪賦幸丨丨之可近唯掄擇之所裁韓愈詩名)
(聲載揄揚權勢實丨丨王禹偁酬种放詩山店盖木皮烟火渾丨丨)灼灼(詩桃之夭夭丨丨其華傳桃華之盛者夭夭少壯也)
(丨丨華之盛也箋喻婦人得以年盛時行也魏志管輅傳注裴使君謂相見得清言然後丨丨耳北史崔儦傳儦使陳還待詔文林)
(館歴尚書郎與頓丘李若俱見稱重時人語曰京師丨丨崔儦李若唐書顧少連傳政尚寬簡不為丨丨名易林丨丨泉源釣鯉山)
(巔新書陛下已諾若日出之丨丨則信諭矣阮籍詠懷詩夭夭桃李花丨丨有輝光又丨丨春華綠葉含丹陸機擬青青河畔草詩)
(粲粲妖容姿丨丨美顔色又贈馮文羆詩遵彼承華其容丨丨又為顧彦先贈婦詩皎皎彼姝子丨丨懷春粲又漢高祖功臣頌丨)
(丨淮隂靈武冠世潘岳夏侯常侍誄英英夫子丨丨其儁陶潛擬古詩皎皎雲間月丨丨葉中華晉子夜歌夜長不得眠明月何丨)
(丨梁簡文帝南郊頌熊熊丨丨炫兩明而仰七曜紛紛沐沐承五烟而帶三靈任昉詩開紅春丨丨結實夏離離何遜看伏郎新婚)
(詩良人復丨丨席上自生光許敬宗詩飄飄羅襪光天步丨丨新妝鑒月輝李白詩美人出南國丨丨芙蓉姿陸贄登春臺賦條風)
(始至散丨丨之紅桃榖雨初收潤萋萋之綠草權德輿賀瑞蓮表瑞兹丨丨之花廻出田田之葉韓愈謝自然詩皆云神仙事丨丨)
(信可傳趙嘏詩金管别筵花丨丨玉溪回首馬蕭蕭韋莊傷丨丨詩嘗聞丨丨麗於花雲髻盤時未破瓜自注丨丨蜀之麗人也)
照灼(南史梁武郗皇后傳后終化為龍入於後宫通夢于帝或見形光彩丨丨帝體將不安龍輙激水騰涌於露井上為殿衣)
(服委積常置銀鹿盧金瓶灌百味以祀之故帝卒不置后西京雜記昆明池有戈船樓船各數百艘樓船建樓櫓戈船建戈矛四角)
(悉垂幡旄旍葆麾盖丨丨涯涘杜陽雜編開成宫中有黃色蛇常夜自寳庫中游於階庭光彩丨丨不可擒捕鄴侯外傳泌游嵩山)
(遇神仙羽車幢節流雲神光丨丨山谷授以長生之道法書要錄右軍飛白猶霧縠卷舒烟雲丨丨晉無名氏讀曲歌千葉紅芙蓉)
(丨丨渌水邊謝靈運擬魏太子鄴中集詩丨丨爛霄漢遥裔起長津鮑照詩尊賢永丨丨孤賤長𨼆淪又舞鶴賦臨驚風之蕭條對)
(流光之丨丨王融曲水詩序丨丨甄部駔駿函列梁昭明太子詠同心蓮詩江南採蓮處丨丨本足觀梁簡文帝為長子讓宣城王)
(表綠車赤綬交映相輝金璽銀劵丨丨光彩又謝勅賚中庸講疏啓洽日九披流光丨丨慶雲五色垂彩氤氲沈約詠桃詩紅英已)
(丨丨况復含日光庾信燈賦秀華掩映蚖膏丨丨王勃廣州寳莊嚴寺碑玉林丨丨金山具足李邕日賦燭龍丨丨以首事踆烏奮)
(迅而演成李白詩榮貴當及時春華宜丨丨白居易山石榴花詩丨丨連朱檻玲瓏映粉墻白行簡五色露賦綴瑶草以紛敷泫庭)
(柯而丨丨符載上韋令公書令公英姿玉色丨丨當世皮日休詩松聲正清絶海日方丨丨陸龜蒙書帶草賦金燈丨丨尚驚秦帝)
(之焚粉蝶留連真謂羽陵之蠧徐鉉辛夷花詩暗後日高偏丨丨晩來風急漸離披)穎灼(人物志指機理則丨丨而徹盡涉大)
(道則徑露而單持)
文理灼(人物志集于端質則令德濟焉加之學問則丨丨丨焉)
增火灼(書無若丨始𦦨𦦨厥攸丨叙弗其絶竹譜弓竹貭有文章須膏塗丨丨然後出之)燔灼(詩憂心如惔疏如被)
(火之丨丨論衡人為雷所殺詢其身體若丨丨之狀柳宗元與楊京兆憑書五年之間四為大火所廹徒跣走出壊墻穴牖僅免丨)
(丨)契灼(詩爰契我龜箋於是丨丨其龜而卜之)可灼(周禮太卜眡高作龜注視高以龜骨高者丨丨處示宗伯也)
孰灼(周禮卜師揚火以作龜致其墨注致其墨者丨丨之明其兆)爇灼(周禮菙氏掌共燋契以待卜事注燃謂所丨丨)
(之木也契謂契龜之鑿也)鑽灼(儀禮楚焞置于燋在龜東注楚荆也荆焞所以丨丨龜者劉勰新論若使龜曳尾于暘谷之泥)
(則丨丨之患不至文心雕龍辭賦近事千里致差丨丨經典能不謬哉韓愈月蝕詩烏龜怯姦怕寒縮頸以殼自遮終令夸娥抉汝)
(出卜師燒錐丨丨滿板如星羅)當灼(儀禮宗人受卜人龜示高注以龜腹甲高起以丨丨處示涖卜也)又灼(史記龜策)
(傳卜先以造灼鑚鑚中已丨丨龜首各三又復灼所鑚中曰正身灼首曰正足)荆灼(史記龜策傳祝曰假之玉靈夫子夫子玉)
(靈丨丨而心令而先知)焚灼(漢書刑法志夫仁人在上為下所卭猶子弟之衛父兄若手足之扞頭目何可當也隣國望我)
(歡若親戚芬若椒蘭顧視其上猶丨丨仇讐人情豈肯為其所惡而攻其所好哉注卭讀曰仰華陽國志三州近為荒裔桑梓之域)
(曠為長野反側惟之心若丨丨王粲大暑賦患袵席之丨丨譬烘燎之在牀武元衡寒食謝新火及春衣表以火燭心丨丨不忘于)
(盡瘁以衣勵已曳婁常誓于糜軀錢珝為崔相公讓大學士表丨丨常苦于寸心芒刺日加于四體)心灼(後漢書劉陶傳竊見)
(天下前遇張角之亂後遭邊章之寇每聞羽書告急之聲丨丨内熱四體驚竦)炙灼(後漢書光武帝紀癸亥詔曰敢丨丨奴婢)
(論如律免所丨丨者為庶民)章灼(蜀志李嚴傳亮具出其前後手筆書疏本末違錯丨丨平詞窮情竭首謝罪負景福殿賦)
(故其華表則鎬鎬鑠鑠赫奕丨丨若日月之麗天也曹植謝妻改封陳妃表随例顯封大國光揚丨丨非臣負薪之才所宜克當權)
(德輿贈司徒張建封集序司徒大忠明志戴仁抱義皆推本乎斯文然後足言足志踐履丨丨章又作彰吴志孫權傳蜀欲背盟與)
(魏交通不出兵乘虚以犄角之反委漢中還近成都事已丨丨無所復疑宜為之備晉書輿服志胡廣曰昔趙武靈王為胡服以金)
(貂飾首應劭漢官儀云貂則紫蔚柔潤而毛采不丨丨李巽駁鄭珣瑜諡議鄼梁數公皆經綸草昧輔翼興王以道輔君致于化洽)
(丨丨千古言之者凛然生敬而以珣瑜齒之豈無媿于心哉鄭亞太尉衛公集序漢興當秦焚書之餘侍從之臣皆不習文史每封)
(功臣建子弟其辭多天子為之縱委于執翰者亦非丨丨知名之士白行簡金躍求為鏌鎁賦光彩陸離輝華丨丨)震灼(吴志)
(周魴傳魴懷憂丨丨啟事蒸仍乞未罪怪王僧孺徐府君集序清風嘉譽丨丨朝野權德輿舉崔邠自代狀承命丨丨感入肺肝)
焦灼(吴志周魴傳魴誘曹休牋曰今又令魴領郡者是欲責後效必殺魴之趣也雖尚視&KR1178;憂惕丨丨未知驅命竟在何時宋)
(史五行志建隆四年四月癸巳夜半雷起于京師開封縣署役夫劉延嗣萬進震死頃之復蘇有烟焰自牖入室因駭仆徧體丨丨)
(神仙傳焦先結草為菴遭火人往視之見先危坐菴下不動火過菴燼先方徐徐而起衣物悉不丨丨蔡邕疏憂佈丨丨無心復能)
(操筆成草致章闕庭獨孤及代于京兆請停官侍親表在臣丨丨啟齒無地)燒灼(晉書五行志元帝永昌二年百姓訛言行)
(蟲病食人大孔數日入腹入腹則死療之有方當得白犬膽以為藥又云丨鐵以丨之于是翕然被丨丨者十七八矣梁武帝湼槃)
(經疏序救丨丨于火宅振沈溺于浪海白居易過昭君村詩至令村女面丨丨成瘢痕)戰灼(晉書王濬傳謂臣忽棄明制專)
(擅自由伏讀嚴詔驚怖悚慄不知軀命當所投厝豈惟老臣獨懷丨丨三軍上下咸盡喪氣又蔡謨傳伏自惟省昔階謬恩蒙忝非)
(據上虧聖朝棟隆之舉下增微臣覆餗之釁惶懼丨丨寄顔無所賈至幸普安郡制罪已責躬寤寐丨丨齊映辭官表惶懼丨丨不)
(知所圖令狐楚衡州刺史謝上表嚴威成命忽降自天丨丨飛魂如臨于谷)泊灼(唐書太宗紀二十二年六月丙子薛萬徹)
(及高麗戰于丨丨城敗之又高麗傳敵乘暝襲我舟伏兵破之萬徹度鴨渌次丨丨城拒四十里而舍敵懼)熾灼(唐書許敬)
(宗傳威寵丨丨當時莫與比)龜灼(墨子甘井近竭招木近伐靈丨近丨神蛇近暴劉勰新論神丨以智見丨靈蛇以神見爆)
(孰知不智為智不神為神乎馬祖常都門百韻有興即騎行無疑豈丨丨)一灼(關尹子丨丨之火能燒萬物物亡而火何存一)
(&KR1178;之道能冥萬物物亡而道何在)刑灼(韓詩外傳無愛人之心無利人之事而日為亂人之道百姓諠譁則從而放執于丨)
(丨不和人心悖逆天理)弗灼(淮南子牛蹄彘顱亦骨也而世丨丨必問吉凶於龜者以其歴歲久矣)有灼(鹽鐵論御)
(史曰未嘗灼而不敢握火者見其丨丨也)恐灼(風俗通田煇叔都兄字威都叔都最知名郡常欲為察授之煇恥越賢兄遂托)
(病瘖家人妻子莫知其情人數丨丨持之有度積四歲威都遷安定長史還鄉祀祖叔都沃醊神坐頫仰因語)不灼(神仙傳葛)
(元字孝先能積薪烈火而坐其上薪盡衣冠丨丨又漢淮南王劉安持節下士有八公詣門告王曰能入火丨丨入水不濡韋執中)
(海人獻冰紈賦丨丨不濡將火鼠以比義或朱或綠豈橦花之足方雲笈七籖寗先生者黃帝時人也為陶正能積火自燒隨烟上)
(下衣裳丨丨)沾灼(神仙傳孫博行水火中不丨丨亦能使千百人從已蹈之俱不丨丨)昭灼(文心雕龍讃者明也古來)
(文體促而不曠約舉以盡情丨丨以述文又昭昭若日月之明離離如星辰之行言丨丨也)顯灼(集異記邢曹進因討叛飛)
(矢中目鏃留于骨不可搖動妻孥為廣修佛事忽有胡僧詣門曰何不灌以寒食餳曹進如法以點應手清凉鉗纔及臉鏃已宇出)
(吁西方聖人恩祐丨丨乃若此之明徵耶)惶灼(揮麈後錄徐康國遇韓璜叔夏初不知為叔夏也偃然坐胡牀䨇展兩足于火)
(踏子之上尋知為諫官驚悵恐怖脚蹙踏子翻空灰火滿地丨丨而退權德輿為盧相公謝中書侍郎表臣面所陳讓推于至公天)
(鑒未回進退丨丨符載荅王尚書書瞻望旌麾丨丨無次柳宗元賀裴桂州啓恨以守官不𫉬奔走拜賀無任展轉丨丨之至)點
灼(東方朔七諫高陽無故而委塵兮唐虞丨丨而毁議)炎灼(魏武帝讓九錫表惶悸怔營心如丨丨金丹金碧潛通訣灰池)
(丨丨鉛沈銀浮)内灼(魏文帝瑪瑙勒賦沈光丨丨浮景外鮮)四灼(陸雲夏府君誄瓊輝丨丨景問綢繆)鏡灼(郭璞)
(并賦乃回澄以静映狀冏然而丨丨)慙灼(鮑照讓驃騎表顧循空薄屢墜成命仰當天寵伏抱丨丨權德輿舉韋况自代狀俯)
(仰丨丨上負聰明)增灼(鮑照疏祇奉恩命憂愧丨丨)煎灼(王融集淨行頌丨丨欲火思雲露)振灼(梁簡文帝)
(杖錫名妙節嘉光游聖丨丨)耿灼(梁元帝與周宏正書音塵不嗣每以丨丨)勤灼(陳子昂為喬補闕論突厥表臣久在)
(邊隅夙夜丨丨)榮灼(李邕淮隂縣娑羅𣗳碑原其始也丨丨道成之際究其来也𣙜莊薪盡之餘)燥灼(符載上楚大夫)
(書上無以供養尊長下無以撫字孤稚彷徨丨丨内熱如疾)艾灼(權德輿集賢院學士王公神道碑玉虬西狩公奔扈行宫)
(為兇黨所得公謂所親曰忘君恩以苟生非忠蹈賊刃以誅死非孝于是藥攻五臓丨丨四肢耗其形神終啟手足任重道遠君子)
(以為難)羶灼(牛僧孺相國崔羣家廟碑明皇狩梁漢九州歲貢瑟縮不集公蹄馳檝飛職貢填路寇平謝免翛然脫履雖蹤)
(希象外而功行丨丨)救灼(柳宗元天對捧盎丨丨仁興以畢隨)蒸灼(邵真義井記滌汰氛坌沃洒丨丨澹然不改與地配)
(久)如灼(邵說代郭子儀謝副元帥表寵命遄臨憂惶丨丨李商𨼆為濮陽公檄劉楨文延首北風心焉丨丨)鬱灼(常衮)
(大赦天下制盛陽之候大暑方炎永念狴牢何堪丨丨)輝灼(于邵劍門山記垂芒坤維藴靈漁陽得其形便丨丨藩翰七返)
(靈砂論元真絳霞砂者是神砂中赤金寳鼎飬汞而生砂其砂紫霞紅英五彩丨丨為元真絳霞之砂)焮灼(劉基詩炎炎祝)
(融火丨丨煬巃嵸)駮灼(黃素内法遏邪呪電豬雷父制星流横梟嗑丨丨逆風横行天禽羅陣皆在吾旁吐火萬丈以除不)
(祥)轉灼(太上飛行九神玉經天清地靜則九星煥明天激地否則九星翳昏是以神光丨丨玄監萬生傍行越位以告災祥)
段灼(晉書丨丨傳丨丨字休然敦煌人為西土著姓果直有才辨少仕州郡稍遷鄧艾鎮西司馬從艾破蜀有功封關内侯累)
(遷議郎武帝即位灼上疏追理艾帝省表甚嘉其意)拔灼(唐書回鶻傳始延陀請以庶子曳莽為宇利失可汗統東方嫡子丨)
(丨為肆葉護可汗統西方)
徵絲灼(史記龜策傳丨丨丨之務以費民注索𨼆曰灼謂燔也燒絲以當薪務費人也)情若灼(晉書齊王冋傳河間)
(王顒上表曰臣受重任蕃衛方嶽見冋所行實懷激憤即日翊軍校尉李含乘驛密至宣騰詔旨臣伏讀感切五丨丨丨)䃱磹
灼(元包經傳丨丨丨電之耀也)園桃灼(謝惠連詩遲遲和景婉夭夭丨丨丨)萬里灼(曾鞏追租詩今歲九夏旱)
(赤日丨丨丨)雞骨灼(秦觀雷陽書事詩呻吟殊未央更把丨丨丨)
蒼祗同灼(江淹為蕭驃騎謝甲仗入殿表不世之服丨丨丨丨)
鑿(在各切鏨也說文穿木也)
韻藻弓鑿(周禮考工記丨丨廣四枚鑿上二枚鑿下四枚)禹鑿(周禮注雲和空桑龍門皆山名疏以丨丨龍門見是)
(山即雲和與空桑亦山可知劉允濟經廬丘廻望江州想洛陽詩龜山帝所營龍門丨始丨趙彦昭詩河看大丨丨山見巨靈開李)
(白題元丹丘山居詩朅来遊閩荒捫涉窮丨丨李洞詩丨丨故山歸未得河聲暗老兩三松米芾觀音巖詩秦驅丨丨已寥寥却為)
(高人得姓焦)智鑿(孟子所惡于丨者為其丨也)圜鑿(史記孟子傳持方柄欲内丨丨其能入乎九辯丨丨而方柄兮)
(吾固知其鉏鋙而難入)穿鑿(漢書禮樂志俗吏所以牧民者非有禮義科指可世世通行者也以意丨丨各取一切是以詐)
(偽萌生刑罰無極後漢書梁統傳哀平繼體聽斷尚寡丞相王嘉輕為丨丨虧除先帝舊約成律又徐防傳孔子稱述而不作今不)
(依章句妄生丨丨輕侮道術寢以成俗南史梁任昉傳昉晩節著詩用事過多自爾都下士子慕之轉為丨丨于是有才盡之談矣)
(宋史王安石傳晚居金陵作字說多丨丨傅會其流入于佛老論衡王法禁殺傷人雖擇日犯法終不免罪縣官之法猶鬼神之制)
(也丨丨之過猶殺傷人之罪也人殺傷不在擇日繕治宫宅何故有忌文心雕龍俗皆愛竒莫顧實理棄同即異丨丨傍說新論命)
(在貧賤而丨丨求富貴命在短折而臨危求長夀皆惑之甚者也顔氏家訓放逸者流蕩而忘歸丨丨者補綴而不足王損之秋河)
(賦想丨丨之初悠然莫測稽源流之始邈矣方遥方干詩兒童戲丨丨咫尺見津涯沈遼酬舜文詩不能掉舌強附會何暇論經更)
(丨丨)翦鑿(南史劉悛傳建元四年孔顗上鑄錢均貨議以為開置泉府方牧貢金大興鎔鑄錢重五銖一依漢法若官鑄已布)
(于人嚴斷丨丨輕小破缺悉不得行蕭子良諫斂塘役錢啓民間錢多丨丨鮮復完者公家所受必須員大以兩代一困于所貿鞭)
(捶質繫益致無聊李白詩丨丨竹石開榮流漲清深)巨鑿(唐書尹知章傳少雖學未甚通觧忽夢人持丨丨破其心内若劑焉)
(驚悟志思開徹遂明六經)六鑿(遼史蕭普爾布傳晚年卜居抹古山潜心佛書延有道者談論彌日人問所得何如但曰有深)
(樂惟覺丨丨不相攘餘無知者莊子室無虚空則婦姑勃豀心無天遊則丨丨相攘蘇軾詩笑我一間苑婦姑紛丨丨)椎鑿
(莊子桓公讀書于堂上輪扁斵輪于堂下釋丨丨而上問桓公曰敢問公之所讀為何言耶公曰聖人之言也論衡五行之性水土)
(不同水為害而攻土土勝水攻社之義毋乃如今世工匠之用丨丨也以丨繫丨令鑿穿木今儻攻土令厭水乎)熏鑿(莊子)
(鳥高飛以避矰弋之害鼷鼠深穴乎神丘之下以避丨丨之患)五鑿(荀子哀公問何如可謂庸人矣孔子對曰所謂庸人者日)
(選擇于物不知所貴從物如流不知所歸丨丨為正心從而壊如此則可謂庸人矣注鑿竅也丨丨謂耳目口鼻及心之竅也丨丨)
(雖似于正而其心已從外物所誘而壊矣)斤鑿(酉陽雜爼太和中鄭仁本表弟與王秀才遊嵩山見一人枕一襥物方眠熟呼)
(之乃起其人曰君知月乃七寳合成乎常有八萬二千戶修之予即一數因開襥有丨丨數事吴融沃焦山賦上無灌木誇良工之)
(丨丨下無靈鰲招巨人之鈎索)疏鑿(劇談錄李德裕平泉莊卉木臺榭若造仙府有虚檻對引泉水縈回丨丨像巫峽洞庭江)
(賦巴東之峽夏后丨丨杜甫詩我行得遗跡池館皆丨丨閻隨侯西嶽望幸賦丨丨則禹崇封則舜柳識草堂記海昏縣東北一二)
(里有澄波蘭陵蕭公置草堂于陂上偶然丨丨從其易也熊鉌遊武夷山詩嘗疑混沌開丨丨未經禹陸游詩禹迹茫茫始江漢丨)
(丨功當九州半顔真卿詩高賢能剏物丨丨皆有趣李孝先飛來峰詩刻劃鬼力窮丨丨禹功舊)改鑿(離騷何時俗之工巧)
(兮偭規矩而丨丨)鐫鑿(嚴思善論則天不宜合葬乾陵表臣聞乾陵宫其門以石關塞其石縫隙鑄銕以固其中今若開陵)
(必須丨丨動衆加功誠恐多所驚黷歐陽修詩混沌死丨丨蘇舜卿贈釋祕演詩不肯低心事丨丨直欲澹泊絶杳冥蘇軾茶磨詩)
(巴蜀石土強丨丨理疎性軟良可咄)洞鑿(李白詩松風和猿聲搜索連丨丨)竅鑿(趙秉文琅山賦其門伊何丨丨巨靈)
增刳鑿(易刳木為舟疏舟必用大木丨丨其中故曰刳木也)一鑿(周禮正治其徒役與其輂輦注司馬法曰夏后氏謂)
(輦曰余車殷曰胡奴車周曰輜輦輦一斧一斤丨丨一梩一鋤周輦加二版二築)開鑿(周禮周知其山林州澤之阻而通其)
(道路注山林之阻則丨丨之川澤之阻則橋梁之廣川書䟦韓愈受詔為文丨丨渾元索功玄宰精金百汰愈鍊愈堅盧照鄰樂府)
(序發揮新題孤飛百代之前丨丨古人獨步九流之上崔融賀斷獄甘露降表百寮蒙瞽一朝丨丨岑參上青衣山題惠淨上人幽)
(居詩青衣誰丨丨獨在水中央韓愈贈張十八詩半塗喜丨丨𣲖别失大江黃庭堅按田詩壮産無惰農荒榛盡丨丨)刊鑿
(儀禮重木丨丨之注木也縣物焉曰重丨斵治丨之為縣簮孔也范成大桑嶺詩此豈車馬路誰云強丨丨)鐖鑿(史記淮南)
(王傳淮南王曰吾國雖小然而勝兵者可得十餘萬非直適戍之衆丨丨棘矜也注索𨼆曰劉氏丨音吾裏反丨音自各反)鑚
鑿(漢書刑法志大刑用甲兵其次用斧鉞中刑用刀鋸其次用丨丨薄刑用鞭朴注韋昭曰丨髕刑也丨黥刑也蜀志郤正傳正)
(躭意文章自司馬王楊班傅張蔡之儔遺文篇賦及當世美書善論益部有者則丨丨推求略皆寓目易林鉛刀攻玉無不丨丨柳)
(宗元請復尊號表丨丨不用獄訟以衰符載廬山玄德先生碣銘丨丨正性潰為瘡痍牛僧孺守在四夷論攻邊則人人思守攻身)
(則人人思受人情之常非所丨丨而異也)斧鑿(魏志鍾繇傳五刑之屬著在科律科律自有減死一等之法施行已久不待遠)
(假丨丨于彼肉刑然後有罪次也宋史僧懷丙傳真定構木為浮圖十三級久而中級大柱壊他匠莫能為懷丙度短長别作柱命)
(衆工維而上已而却衆工以一介自從閉戶良久易柱下不聞丨丨聲韓愈調張籍詩徒觀丨丨痕不矚治水航蘇轍缸硯賦烹煎)
(不辭丨丨見剖陳孚居庸詩馬蹄蹴石石欲落不知何年鬼丨丨仇遠愛竹詩丘園不作軒裳夢陵谷空遺丨丨痕)鋸鑿(晉書)
(苻生載記生荒耽淫虐殺戮無道常彎弓露刃以見朝臣錘鉗丨丨備置左右)鬭鑿(南史齊廢帝紀先是永明世市里小兒以)
(鐵相擊于地謂之丨丨鑿之為言族也至是宗室族滅)竭鑿(唐書代宗紀大歷六年四月戊寅禁大鐧丨丨六破錦及文綾)
(吳綾為龍鳳麒麟天馬辟邪者)鉗鑿(唐書于志寧傳丁匠官奴皆犯法亡命丨丨槌杵往來出入監門)枘鑿(唐書高適)
(傳言利者丨丨萬端窮朝抵夕劉克莊贈施道州詩拮据自笑營巢拙丨丨明知合轍難)興鑿(唐書姚南仲傳獨孤皇后崩代)
(宗悼痛詔近城為陵以朝夕臨望南仲疏曰臣聞人臣宅于家帝王宅于國長安乃祖宗所宅其可丨丨建陵于側乎)亟鑿
(五代史萇從簡傳從簡嘗中流矢鏃入髀骨命工取之工無良藥欲鑿其骨人皆以為不可從簡遽使鑿之工遲疑不忍下從簡叱)
(其丨丨左右視者皆若不勝其毒而從簡言笑自若)盗鑿(宋史僧懷丙傳趙州洨河鑿石為橋鎔銕灌其中自唐以来相傳數)
(百年大水不能壊歲久鄉人多丨丨銕橋遂傾倒千夫不能正懷丙不役衆工以術正之使復故)妄鑿(莊子且夫二子者又)
(何足以稱揚哉是其于辯也將丨丨垣墻而殖蓬蒿也簡髮而櫛數米而炊竊竊乎又何足以濟世哉按二子謂堯舜也)值鑿
(淮南子輻之入轂各丨其丨不得相通猶人臣各守其職不得相干)矩鑿(淮南子輸子陽謂其子曰良工漸乎丨丨之中丨丨)
(之中固無物而不周聖王以治民造父以治馬醫駱以治病同材而各自取焉)宜鑿(易林鑿諸攻玉無不丨丨注鑿諸攻玉者)
(鑿其攻玉之事無不丨丨者鑿則必有也)潛鑿(易林揚水丨丨使石潔白)善鑿(鹽鐵論丨丨者建周而不疲善基者致高)
(而不蹷)抽鑿(鹽鐵論屠者解分中理可横以手而離也至其丨筯丨骨非行斤斧不能决)石鑿(水經注北登孟門九)
(河之蹬孟門即龍門之上口也實為黃河之巨阨兼孟津之名矣此石始經禹鑿河中潄廣夾岸岸深傾崖返捍巨石臨危若墜復)
(倚古之人有言水非丨丨而能入石信哉)孔鑿(異苑檀道濟鎮潯陽十二年入朝未下少時有人施罟于柴桑江收之得大船)
(丨丨若新使匠作舴艋勿加斵斧工人誤截兩頭檀以為不祥殺三巧手欲以塞諐)自鑿(新論身之有慾如樹之有蝎抱蝎則)
(還丨丨抱慾而返自害姚合詩丨丨還自飲亦為衆所非劉躍園臯詩瓜畦新雨長更鉏橘井青天甘丨丨段克己與上人詩混沌)
(元不死七竅剛丨丨)槌鑿(新論陽春白雪噭楚採菱衆耳之所樂也而漢順聽山鳥之音云勝絲竹之響魏文好丨丨之聲不)
(貴金玉之和)刻鑿(廣川書䟦自漢以來功力漸改無復欵文如三代時故悉丨丨為之)深鑿(廣川書䟦四皓神坐重畫)
(丨丨其書甚完)㙛鑿(中山詩話鄭州掘一石刻刺史李翺詩曰縣君愛㙛渠遶水恣行遊鄙性樂山野掘地便池溝兩岸植芳)
(草中間漾清流所向既不同丨丨名自修從他後人見景趣誰為幽)量鑿(離騷不丨丨以正枘兮固前修以葅醢)輕鑿
(曹植籍田詩封人有能以丨丨修鉤去樹之蝎者樹得以繁茂)種鑿(夏侯湛雷賦徒觀其霰雹之所丨丨火石之所燒爍)嶄
鑿(海賦&KR0034;陵巒而丨丨注丨丨攻掘之意也關圖巨靈擘太華賦闢迢逓正丨丨)空鑿(江淹江上之山賦嶤嶷兮尖出巖岍)
(兮丨丨)初鑿(庾信禹渡江讃三江丨丨九谷新成)闇鑿(庾信麥積崖佛龕銘彫輪月殿刻鏡花堂横鐫石壁丨丨山梁)
耕鑿(唐太宗臨層臺賦肆黎元于丨丨一文藝于車書高適詩不然買山田一身與丨丨王勃别道王宴序散琴樽于北阜嘉)
(丨丨于東陂李嶠賀停幸洛邑表海甸蒸人撫丨丨而知勉渭濱遺老仰雲天而識庇孟浩然詩予意在丨丨因君問土宜柳宗元)
(進農書狀丨丨之功敷帝力于嘉謨稼穡之艱動天心于睿覽王禹偁酬种放詩搔首謝朝簮行將返丨丨)巧鑿(趙彦昭和)
(幸安樂公主山莊應制詩靈泉丨丨天孫渚孝筍能抽帝女枝)佇鑿(崔融嵩山啓母廟碑宛委既登轘轅丨丨)新鑿(杜甫)
(送長孫九侍御赴武威判官詩驄馬丨丨蹄銀鞍被來好盧綸詩圖書無舊記鯀禹應丨丨)刈鑿(柳宗元南嶽般舟和尚碑)
(是丨是丨既塗既斵)墾鑿(柳宗元楊君墓銘丨丨墝鹵芟艾榛荒又苑簷下妃種竹詩楚壤多怪石丨丨力已疲)擊鑿
(沈亞之與鄭使君書前年天子以兩河逐叛之兵連歲不□負輓之輸諫大夫請往道愍痛以歸之既可所奏即請以亞之為副詔)
(邯鄲鉅鹿兵各以百騎與俱盖欲重丨丨之意也)攻鑿(于邵劍門山記謂之天造之資則有丨丨之形矣謂之人力之用則)
(無掎拔之勢矣豈五丁為役歟冥冥茫茫不可得而詳也)石鑿(丘鴻漸愚公移山賦一之日土墾丨丨二之日崩崖隕㠋三之)
(日夷峯彌壑)天鑿(喬潭羣玉山賦石室靈造玉堂丨丨)山鑿(杜牧詩波搖珠樹千尋拔丨丨金陵萬仞空)濬鑿
(司空圖題山賦矧嶄紆而還農兮亦靡勞于丨丨)劖鑿(陸龜蒙書銘在珉石者固寵納賂惟辭是妍丨丨既畢名聲冺然唐)
(庚瘧疾詩尚覺頭涔涔眉額如丨丨趙秉文琅山賦孰丨孰丨不騫不騰)立鑿(陸龜蒙詩呼童具畚插丨丨莓苔穿)歛鑿
(韓維飲聖俞西山詩唐之衆詩人區别各異𣲖一經君子評丨丨棄秕糒)雕鑿(揭祐民南山詩如何百年後丨丨加鑚刓)秦
鑿(丁復輓許覃峰詩何曾入城府丨丨自寒波)神鑿(袁桷詩金橋羣仙迎玉幢百丨丨雲笈七籖丨丨其竅天啟其心善)
(逹元關志求道要)環鑿(雲笈七籖貫穿五蔵丨丨六府使丹田不華實津液不流注血脉不通行精髓不凝住)
刀鋸鑿(禮記刑者侀也侀者成也一成而不可變疏言侀體之侀是人之成就容貌容貌一成之後若以丨丨丨之斷者不)
(可續故云不可變)狐刺鑿(鹽鐵論丨丨之丨雖公輸子不能善其枘畚土之基雖良匠不能成其高)失於鑿(却掃)
(編方王氏之學盛時士大夫讀書求義理率務新竒然用意太往往反丨丨丨有稱老杜禹廟詩最工者或問之對曰空庭垂)
(柚謂厥包橘柚錫貢也古屋畫龍蛇謂驅龍蛇而放之菹也此皆著禹之功也得不謂之工乎)捺如鑿(廣川書䟦尖如椎丨)
(丨丨不得出只得郤)龍門鑿(庾信大將軍崔訦碑文昔者華陽之野降龍首之神烈山之都啟龜文之繇匡周則孟津有會)
(佐夏則丨丨始丨)武安鑿(張九齡與生公遊石窟山詩豈如丨丨丨自若茅山通)登壇鑿(張正封聯句印從負)
(鼎佩門為丨丨丨)鬼工鑿(皮日休初夏遊楞伽精舍詩穴恐水君開龕如丨丨丨又周邦彦汴都賦洸湡浯與方壺帝令)
(鬼鑿而神移)方心鑿(周必大荅李逹可詩圓規枉把丨丨丨塵世常令笑口開)五丁鑿(柳貫和袁伯長詩腰無兩)
(鞬屬道有丨丨丨)一泓鑿(郝經混沌硯賦丨丨丨而失真六竅存而不死)
卻(去約切退也俗作却又居勺切又陌韻)
韻藻前却(詩頡之頏之箋頡頏興戴媯將歸出入丨丨又游環脅驅疏游環在服馬背上驂馬之外轡貫之游移丨丨無)
(定處也爾雅斃踣也僨僵也疏丨丨顛覆之名也後漢書蔡邕傳人有以酒食召邕者比往客彈琴于屏邕潜聽之曰有殺心何也)
(遂反主人追問其故邕具以告莫不憮然彈琴者曰我見螳螂方向鳴蟬蟬將去而未飛螳螂為之一丨一丨吾惟恐螳螂失之也)
(此豈殺心之形于聲乎邕曰此足當之矣吴志孫權傳注權怒公孫淵曰近為鼠子所丨丨令人氣湧如山宋史五行志紹興十四)
(年程氏家井水溢高數尺夭矯如長虹聲如雷穿墻毁樓二水鬭于杉墩且丨且丨約十刻乃解各復故吴子武侯問曰兵何以為)
(勝起曰以治為勝所謂治者居則有禮動則有威進不可當退不可追丨丨有節左右應麾雖絶成陣雖散成行投之所往天下莫)
(當釋名䡟棿在車軸上正輪之祕齒丨丨也十六國春秋王猛進師圍鄴苻堅至于安陽猛潜如安陽迎堅堅曰昔亞夫不出軍迎)
(漢文將軍何以臨敵而背衆乎猛曰臣每覽亞夫之事常謂丨丨人主以此而為名將竊未多之江賦碧沙瀢湤而往來巨石硉矹)
(以丨丨)辭却(孟子請無以丨丨之以心却之)心却(見上)擯却(漢書中山靖王勝傳宗室丨丨骨肉冰釋斯伯竒所)
(以流離比干所以横分也注師古曰丨丨謂斥退也)小却(五代史李唐賓傳梁兵攻掠四方唐賓常與朱珍俱與珍威名略等)
(而驍勇過之珍戰每丨丨唐賓佐之乃大勝宋史張旨傳旨通判府州寇大至州無水民取河水以飲賊斷其路旨夜開門率兵擊)
(賊丨丨以官軍壁兩傍使民出汲復以渠泥覆積草賊望見以為水有餘随解去高力士傳肅宗至咸陽師徒丨丨長驅卒乘北至)
(朔方七日萬人勸進乃即皇帝位于靈武卲說為郭子儀讓立碑表頃歲之克復京師去冬之丨丨夷醜所有微效皆禀聖謀丁復)
(送李光大詩丨丨黃堂掌書簿溷溷泥塗塞中路)拫却(唐書李紳傳紳以文藝節操見用而屢為怨仇所丨丨卒能自伸其)
(才以名位終又崔咸傳裴度自表求覲李逄吉畏度復相使劉栖楚等悉力丨丨之)九卻(吕氏春秋公輸般為高雲梯欲以攻)
(宋墨子設守宋之備般九攻之墨子丨丨之)
增攘卻(禮記左右攘辟注謂羣臣陪位侍駕者丨丨也柳宗元請改所上尊號表丨丨戎夷戡翦暴逆王疇送同年蒲叔範)
(詩孝武事丨丨志清天地屯)且卻(周禮夏官大司馬鼓戒三闋車三𤼵徒三刺乃鼓退鳴鐃丨丨及表乃止魏志吕布傳注)
(郭汜在城北布開城門將兵就汜言丨丨兵)合卻(儀禮啓簋會各郤于其西注會簋盖也亦一一丨丨之各當其簋之西)
威卻(戰國策蘇子謂齊王救趙高義也却秦兵顯名也義救亡趙丨丨強秦)解卻(史記秦紀秦郤于河外注正義曰蒙)
(驁被五國兵敗遂丨而丨至于河外又田敬仲世家湣王四十年燕秦楚三晉合謀各出銳師以伐敗我濟西王丨而丨)數却
(史記項羽紀章邯軍棘原項羽軍漳南相持未戰秦軍丨丨二世使人讓章邯)軍却(史記項羽紀項王大破漢軍漢軍皆走楚)
(又追擊至靈璧東睢水上漢丨丨為楚所擠多殺漢卒十餘萬人皆入睢水又天官書熒惑從太白軍憂離之丨丨)不却(史記)
(田敬仲世家趙無食請粟于齊齊不聽周子曰不如聽之以退秦兵不聽則秦兵丨丨又李斯傳王者丨丨衆庶故能明其德韓非)
(子公孫鞅之治秦也賞厚而信刑重而必是以其民用力勞而不休逐敵危而丨丨鎦炳傳旄頭芒射前星落恃勇驍騰身丨丨)
擊却(史記范雎傳批患折難注索𨼆曰批患謂丨而丨之唐書突厥車鼻傳殺嵐州刺史王德茂分掠定州北平刺史霍王元)
(軌丨丨之)敗却(史記淮隂侯傳漢之丨丨彭城塞王欣翟王翳亡漢降楚)反却(史記酈生傳酈生曰方今楚易取而漢丨)
(丨自奪其便臣竊以為過矣)引卻(史記袁盎傳上幸上林皇后慎夫人從郎署長布席袁盎丨丨慎夫人坐韓非子王子於)
(期為宋君為千里之逐已駕察于吻文且𤼵矣驅而前之輪中繩丨而丨之馬掩迹拊而𤼵之彘逸出于竇中馬退而却筴不能進)
(前也馬駻而走轡不能正也)畏卻(漢書路温舒傳吏治者利其然則指道以明之上奏丨丨則鍛鍊而周内之)切却
(後漢書史弼傳弼為平原相時詔書下舉鉤黨郡國所奏相連及者多至數百唯弼獨無所上詔書前後丨丨州縣髠笞掾史從事)
(坐𫝊責曰詔書疾惡黨人旨意懇惻青州六郡其五有黨近國甘陵亦考南北部平原何理而得獨無弼曰先王疆理天下畫界分)
(境水土異齊風俗不同它郡自有平原自無胡可相比注丨急也丨退也)退却(魏志少帝紀注吳將朱然入柤中袁淮言于曹)
(爽曰當今宜捐淮漢以南丨丨避之神異經西荒中有獸如虎豪長三尺人面虎足口牙一丈八尺人或食之獸鬭終不丨丨唯死)
(而已)披却(南史柳世隆傳昇明元年沈攸之反至郢以郢城弱小不足攻攸之將去世隆遣軍于西渚挑戰攸之果怒晝夜攻)
(戰世隆随宜拒應衆皆丨丨)射却(唐書劉黑闥傳初秦王建天策府其弧矢制倍于常逐黑闥也為宇厥所窘以大箭丨丨)
(之宇厥得箭傳觀以為神後餘大弓一長矢五藏之武庫世寳之每郊丘重禮必陳以識武功云)師却(唐書李惟岳傳率兵)
(萬餘使王武俊争束鹿田悦亦遣孟祐來助武俊以精兵先䧟陣丨丨)車却(莊子若乃夫沒人之未嘗見舟而便操之也彼)
(視淵若陵視舟之覆猶其丨丨也注視淵若陵故視舟之覆于淵猶丨之丨退于坂也陳基潼關詩前車未行後丨丨去馬一鳴來)
(馬愕)吹却(易林薄為蕃皮勁風丨丨)北却(鹽鐵論秦并天下東絶沛水南取陸梁丨丨匈奴西略氐羌)推却(鹽鐵)
(論聖王懷四方獨苦興師丨丨甌越遠寇國安災散)消却(論衡災害繫于上天賢君不能丨丨)走却(論衡貴人之出萬民)
(並觀填街滿巷士卒驅之則丨而丨士卒還去即復其處何則欲在于觀不為壹驅還也)水却(論衡傳言孔子當泗水之葬泗)
(水為之却流此言孔子之德能使丨丨不湍其墓殆虚言也盖丨偶自丨流江河之流有回復之處百川之行或易道更路與却流)
(無以異則泗丨丨流不為神怪也)排却(參同契丨丨衆隂邪然後立正陽)進却(釋名棠&KR0008;也在車兩傍&KR0008;&KR0955;使不得)
(丨丨也)安却(搜神記李信善事父母忽夜夢鬼使取至閻羅王殿前信曰哀信老母無人侍奉願王放信侍養待母命終之)
(日與母同來鬼官曰如信之徒世間極有請下本司定罪王依鬼官言鬼官乃令鬼使擒付鑊湯煑之身首已爛王忽念之命鬼使)
(湯中拽出見信首面浸爛恐王怒乃取一胡人頭與信曰王若放汝歸郤來與汝别覓一端正好頭丨丨)棄却(搜神記僧志元)
(至絳州夜宿墓林下見一野狐于林下將髑髏安頭上便搖之落者丨丨如此三四度搖之不落乃取草葉装束于身體逡廵化為)
(一女子)變却(搜神記徐啓元通法術逆知吉凶前世之事時有王大夫只養一女名曰金英啓元一日經王大夫宅門見有)
(宿世冤讐啓元曰可與余報大夫閽人入告大夫出見之啓元曰適覩大夫宅上有宿世重冤讐請童僕男女遍觀之皆不是曰宅)
(上更有何人大夫曰某有一女啓元曰只此便是大夫之冤家矣即與大夫丨丨取水一盆劍一口随大夫至閣内步罡訣咒以水)
(噀之曰速變本形無更居此咒訖化為白骨)見却(華陽國志普咸寧三年王濬被詔罷屯田兵作船為伐吳計何攀曰宜召)
(四府休兵造作濬欲先上須報攀曰官家雖欲伐吴疑者尚多率聞召兵必不見聽當輙召以速為機設當丨丨功夫已成勢不得)
(止濬從之)再却(文心雕龍張湯疑奏而丨丨虞松草表而屢譴並理事之不明而辭旨之失調也)賣却(耳目記益州新)
(昌縣令夏侯彪之初下車問里正曰雞子一錢幾顆曰三顆彪之取十千錢買三萬顆謂曰吾未要且寄母雞抱之遂成三萬頭經)
(數月長成令吏與我丨丨一雞三十文半年之間成九十萬山堂肆考宋饒竦熙寧中舉進士不第以詩投王荆公曰又還垂翅下)
(青霄歸指臨川去路遥二畝荒田俱丨丨要錢凖備納青苗)抛却(耳目記契丹寇幽州武懿宗為元帥引兵至趙州聞賊至)
(棄兵甲南走賊退更向前郎中于御前嘲懿宗曰賊去七百里隈墻獨自戰甲仗總丨丨騎猪正南竄上曰懿宗有馬何因騎猪對)
(曰騎猪者夾豕走也上大笑任士林春牧圖詩老翁曲膝睡亦著蓬頭不記笠丨丨)忘却(夢遊錄邢鳳居長安平康里以錢質)
(故豪之第即其寢而晝偃夢一美人自西楹來執卷且吟鳳𤼵卷視其首篇曰春陽曲其詞曰長安少女翫春陽何處春陽不斷腸)
(舞袖弓彎渾丨丨羅幃空度九秋霜趙善瑛詩寵辱都丨丨功名盡已抛)鏁却(霍小玉傳李生詣崇敬寺翫牡丹花忽有一豪)
(士揖生曰仰公聲華常思覯止敝居去此不遠但願一過因策馬同行疾轉數坊遂至勝業生以近鄭所止託故欲廻豪士令奴僕)
(數人抱持而進推入車門便令丨丨報云李十郎至也)暑却(謝靈運詩凉來温謝寒往丨丨梁昭明太子扇賦火山熾寒泉)
(涸能使凄兮似秋隆丨斯丨僧道潛送琳上人還杭詩秋入芙蓉露已溥曉捲簾櫳丨初丨)研却(何承天議公主服母奏太)
(常統寺曾不丨丨)斫却(杜甫詩丨丨月中桂清光應更多指月錄皎然禪師久依雪峯一日與僧斫樹次峯曰斫到心且住)
(師曰丨丨著峯曰古人以心𫝊心為甚麽道丨丨師擲下斧曰𫝊)永却(江淹詩頓捨心知愛丨丨平生歡)殺却(韓愈)
(病䲭詩計校生平事丨丨理亦宜)濕却(韓愈池上絮詩為將纖質凌清鏡丨丨無窮不得歸)潜却(劉寬夫邠州使院食)
(堂記翼張四簷洞開䨇扉冬霜不到夏日丨丨)後却(熊曜琅琊臺觀月賦驚濤連山前拒丨丨柳貫和袁裒聯句巨敵無前勍)
(偏師當丨丨)勢却(鄭遥初月賦御破鏡而飛斜抱彎弓而丨丨陸龜蒙樵擔詩風高丨還丨雪後疑中折)一却(滕邁)
(狐聽冰賦奮自擾之迹丨丨一前曳有芃之軀時行時止)屢却(元好問移居詩兒啼飯籮空堅陣為丨丨)祛却(雲笈七籖)
(上台一黃丨丨不祥中台二白護身鎮宅三台三青袪病除精)
執七郤(儀禮舉者盥右丨丨丨左執俎横攝之)南龜卻(爾雅龜疏天龜俯地龜仰東龜前丨丨丨西龜左北龜右)
(各從其耦也)按戈卻(戰國策齊宣王勝燕取十城蘇秦拜而賀仰而弔王丨丨而丨曰此一何慶弔相隨之速也)縮
頸卻(史記龜策傳江使神龜使于河漁者豫且舉網得而囚之龜來見夢于宋元王王使使者馳而問豫且豫且即系龜而出)
(之攏中獻使者使者載行入于端門望見元王延頸而前三步而止丨丨而丨復其故處元王見而怪之問衛平衛平對曰延頸而)
(前以當謝也丨丨而丨欲亟去也)晉人卻(五代史霍存傳梁攻宿州葛從周引水浸之丁會與存戰城下遂下之從攻潞)
(州與晉人遇戰馬牢川存入則當其前出則為其殿丨丨丨遂東攻魏取淇門)戰竦却(韓非子悉士卒以攻邯鄲不能拔也)
(棄甲負弩丨丨而丨)河流却(李商𨼆賀破奚冠表坎三鼓而丨丨自丨聲六校而屋瓦皆飛)蟬餐却(楊萬里午熱登)
(多稼亭詩小風不被丨丨丨合有些凉到老夫)輕糝却(楊萬里食蛤蜊羹詩更淅香秔丨丨丨𤼵揮風韻十分添)戰壘
却(馬祖常都門詩壁蝸涎篆欹穴蟻丨丨丨)半途却(袁桷同虞伯生馬伯庸過槍竿嶺馬上聯句載道三人行彌節丨丨)
(丨)萬夫卻(陳孚居庸詩一夫當關丨丨丨未必有此竒巘崿)氛盡卻(王逢詩帝王赫然大陽若八表晃蕩丨丨)
(丨丨)疫鬼卻(高啓詩里人有病不飲藥神君一来丨丨丨)
秣馬待卻(晉書夏侯湛傳僕固脂車以須放丨丨以丨丨反耕于枳落歸志乎渦瀨從容乎農夫優游乎卒歲矣)咫
步無却(任昉奏彈曹景宗文臣聞將軍死綏丨丨丨丨顧望避敵逼撓有别)
御定佩文韻府卷九十九之七
