欽定四庫全書
御定佩文韻府卷二十二之五
下平聲七陽韻五
房(符方切丨室亦州名又姓)
韻藻由房(詩君子陽陽左執簧右招我丨丨箋由從也君子禄仕在樂官左手執笙右手招我欲使我從之于房中俱在)
(樂官也)大房(詩籩豆丨丨箋丨丨玉飾俎也其制足間有横下有跗似乎堂後有房然也又宋史王巖叟傳都城羣偷所聚)
(謂之丨丨每區容數十百人淵藪詭僻不可勝究巖叟令掩捕撤毁根株一空)椒房(漢書谷永傳深惟日食再既之意抑損丨)
(丨王堂之盛寵母聽後宫之請謁又上官皇后傳上官安素與丁外人善說外人曰安子容貌端正時得入為后以臣父子在朝而)
(有丨丨之重成之在于足下注丨丨殿名在未央宫皇后所居又董賢傳召賢女弟為昭儀更名其舍為椒風以配丨丨云晉書后)
(妃傳武悼楊皇后婉嬺有婦德美映丨丨洛陽伽藍記瑶光寺丨丨嬪御學道之所掖庭美人竝在其中爾雅翼椒實多而香漢世)
(皇后稱丨丨取其實蔓延盈升以椒塗屋亦取其温煖陳掌柏梁聮句丨丨率更領其材曹植求通親親表惠洽丨丨恩昭九族景)
(福殿賦圖象古昔以當丨丨箴規之列是凖是儀嵇康詩將御丨丨吐薰龍軒駱賓王帝京篇桂殿隂岑對玉樓丨丨窈窕連金屋)
(劉禹錫詩目成在桑野志遂貯丨丨元稹詩玉饌薪燃蠟丨丨燭用銀)芝房(漢書武帝紀詔曰甘泉宫内産芝九莖連葉上)
(帝博臨不異下房賜朕宏休其赦天下作丨丨之歌兩都賦序白麟赤鴈丨丨寳鼎之歌薦于宗廟南都賦丨丨菌蠢生其隈玉膏)
(滵溢流其隅梁昭明太子七契辭高薰奏響溢丨丨許敬宗詩蕙帳晨飇動丨丨夕露清王勔百合花賦比萱甲之能連引丨丨而)
(自擬)下房(見上)紫房(漢書孔光傳光議以為定陶太后宜改築宫何武曰可居北宫上從武言北宫有丨丨復道通未央)
(宫太后果從復道朝夕至帝所後漢書竇武何進傳贊惟女惟弟來儀丨丨宋書樂志母臨萬宇訓藹丨丨吳都賦素華斐丹秀芳)
(臨青壁系丨丨鮑照詩丨丨綵女弄明璫鸞歌鳳舞斷君腸吳均樂府逶迤好氣佳容貌經過青瑣歴丨丨王翰飛燕篇君心見賞)
(不見忘姊妹雙飛入丨丨又間居賦陸摘丨丨水挂赬鯉張載安石榴賦丨丨既熟赬膚自坼孫楚茱萸賦攀丨丨于纖柯綴朱實)
(之酷烈白居易木蘭花詩丨丨日照燕脂拆素豔風吹膩粉香)玉房(漢書禮樂志神之出排丨丨周流雜拔蘭堂隋書經籍志)
(丨丨密訣八卷祥異記吳猛與弟子度石梁見金闕丨丨地皆五色文石庾闡遊仙詩丨丨石榻磊砢燭龍銜輝吐火梁簡文帝詩)
(斜燈入錦帳微烟出丨丨沈佺期詩丨丨九霄露碧葉四時春李端詩鳴箏金粟柱素手丨丨前顧况烏啼曲丨丨掣鎖聲翻葉銀)
(箭添泉霜繞堞白居易詩牡丹芳牡丹芳黃金蘂綻紅丨丨陳陶詩職貢輸天馬靈仙侍丨丨)九房(後漢書劉瑜傳古者天子)
(一娶九女娣姪有序河圖授嗣正位丨丨東京賦複廟重屋八達丨丨摯虞槐賦開明過于八闥兮重隂踰乎丨丨石闕銘前賓四)
(會却背丨丨岑参優鉢羅花歌葉六瓣花丨丨夜掩朝開多異香)專房(晉書胡貴嬪傳胡貴嬪名芳最蒙愛幸殆有丨丨之)
(寵焉梁簡文帝箏賦納千金之重聘擅丨丨之燕私曹鄴詩丨丨莫相妒各自有顔色)後房(晉書石崇傳崇財産豐積室宇)
(宏麗丨丨百數皆曳䊵繡珥金翠梁書夏侯䕫傳䕫性奢豪丨丨伎妾曳羅縠飾金翠者亦有百數北史列女傳魏溥妻房氏年十)
(六而溥卒子緝生未十旬鞠育于丨丨之内未嘗出門張衡詩邂逅承際會得充君丨丨)空房(宋書樂志妾當守丨丨閉門下)
(重關班婕妤擣素賦慙行客而無言還丨丨而掩咽王粲詩廻身入丨丨託夢通精誠傅休奕秋胡行皎皎潔婦姿冷冷守丨丨李)
(白詩相思不解說明月照丨丨杜甫詩古寺僧牢落丨丨客寓居高啟詠釵符詩從今能鎮膽不怯睡丨丨)山房(宋史曹豳)
(傳豳知建昌縣復故尚書李常丨丨建齋舍以處諸生温庭筠詩丨丨霜氣晴一宿遂平生李頻詩野客愁來日丨丨木落中崔道)
(融詩尋僧已寂寞林下鎖丨丨蘇軾李氏丨丨序公擇好讀書聚書其中號為李氏丨丨又詩明朝入丨丨石鏡烱當路韓駒詩歎)
(息蘇公無恙日坡頭自築小丨丨陸游詩甫及春初日已長偶同鄰曲集丨丨)矢房(元史多爾濟巴勒傳金商義兵以獸皮為丨)
(丨狀如瓠號毛葫蘆軍甚精銳韓愈畫記雜兵器弓矢旌旗刀劍矛楯弓服丨丨甲胄之属皆曲極其妙又送李端公序及郊司徒)
(公紅帓首鞾袴握刀左右雜佩弓韔服丨插丨俯立迎道左)比房(列子公孫穆之後庭丨丨數十皆擇稚齒婑媠者以盈之)
神房(尸子泰山之中有丨丨阿閣香井陸機太山吟丨丨集百靈)蜂房(淮南子牛蹄之涔不能生鱣鮪而丨丨不容鵠)
(卵小形不足以包大體也爾雅翼丨丨在大木上者丨與丨皆大謂之露丨丨庾信詩鵲巢堪鍊石丨丨得煮金杜牧阿房宫賦丨)
(丨水渦矗不知其幾千萬落李覯小雨詩徑草微滋垂粉汗砌沙圓滴簇丨丨)禪房(水經注陽水東逕故七級寺丨丨南洛陽)
(伽藍記景林寺中有丨丨一所内置祇洹精舍形製雖小巧構難比王勃惠普寺碑時暄福地低落照于晴暉候肅丨丨汎初華于)
(霽景李白詩心垢都已滅永言題丨丨常建詩曲逕通幽處丨丨花木深)僧房(佛國記于闐國人民殷盛盡皆奉法作四方丨)
(丨供給客僧謝靈運山居賦臨浚流列丨丨杜甫詩老夫貪佛日随意宿丨丨王建詩對坐讀書終卷後自鋪衣被掃丨丨蘇軾詩)
(丨丨有宿火手足漸和柔朱子詩身世年來欲兩忘一春随意住丨丨)雲房(仙傳拾遺木公居于丨丨以紫雲為盖青雲為)
(城湖山勝㮣天竺寺法堂丨丨二字乃鍾離權書甚竒古白居易詩訪僧紅葉寺題句白丨丨陳陶詩霄漢落泉供月界蓬壺靈鳥)
(侍丨丨蘇軾詩今年江湖上丨丨寄山僧朱子詩尚恨忝符節未愜棲丨丨)葯房(楚辭桂棟兮蘭橑辛夷楣兮丨丨王褒九)
(懷芷閭兮丨丨奮搖兮衆芳張九齡荔支賦蒂丨丨以攅萃披龍鱗以駢比朱子詩韓公無復吟花島楚客何勞賦丨丨)都房
(楚辭蕙華之曾敷兮紛旖旎乎丨丨注丨大也丨北堂也詩所謂背盖古人植花草之處也)洞房(楚辭姱容修態絙丨丨些)
(長門賦懸明月以自照兮徂清夜于丨丨魯靈光殿賦旋室㛹娟以窈窕丨丨呌窱而幽䆳陸機詩甲第崇高闥丨丨結阿閣梁元)
(帝秋風搖落辭水周兮曲堂花交兮丨丨沈約詩凝華入黼帳清暉懸丨丨庾信小園賦豈必連闥丨丨南陽樊重之第綠墀青瑣)
(西漢王根之宅駱賓王秋螢詩散絲縈虚牖飄花繞丨丨杜甫詩丨丨環珮冷玉殿起秋風張祜詩清曉丨丨開佳人喜燕來李商)
(𨼆詩七夕來時先有期丨丨簾箔至今垂蘇軾詩新秋入梧葉風雨驚丨丨)曲房(七發往來游醼縱恣于丨丨𨼆閒之中陸)
(機詩凉風繞丨丨寒蟬鳴高柳湯惠休詩秋風嫋嫋入丨丨羅帳含月思心傷王僧孺詩丨丨褰錦帳廻廊步珠屣劉孝綽詩復此)
(歸飛燕銜泥繞丨丨喬知之詩丨丨理鍼線平碪搗文練)離房(揚雄反離騷芳酷烈而莫聞兮固不如襞而幽之丨丨注襞疊)
(衣也丨丨别房也王融曲水詩序丨丨乍設層樓間起)蜜房(班固終南山賦碧玉挺其阿丨丨溜其巔劉楨瓜賦甘逾丨丨)
(冷亞冰圭蜀都賦丹沙赩熾出其坂丨丨郁毓被其阜邢邵甘露頌丨丨下結珠琲上懸庾信詩燕送歸菱井蜂銜上丨丨孟浩然)
(詩石上攅椒樹藤間養丨丨杜甫詩風落收松子天寒割丨丨歐陽修詩往來採花蜂清丨未滿丨陸游詩巢乾燕乳蟲供哺花過)
(蜂閒丨滿丨)綠房(魯靈光殿賦丨丨紫菂窋䆛垂珠陸雲芙蕖詩丨丨含青實金條懸白璆夏侯湛芙蓉賦丨丨翠蔕紫飾)
(紅敷庾信詩丨丨千子熟紫穗百花開李賀牡丹種曲水灌香泥却月盆一夜丨丨迎白曉李商𨼆詩萱草含丹粉荷花抱丨丨又)
(庾信善寂寺碑丨丨丹鎖彩綴晴霞紫閣青疏光含白霧)青房(鮑照芙蓉賦丨丨兮規接紫的兮圓羅李嶠詩葉暗丨丨晚花)
(明玉井春高啟詩丨丨戢多子採得儂心喜)翠房(孫逖詩漁父歌金洞江妃舞丨丨又李白詩閉劍琉璃匣煉丹紫丨丨又)
(張喬詩明朝訪禪侣更上丨微丨)絳房(李商𨼆詩晴暖感餘芳紅苞雜丨丨蘇軾詩縹蔕緗枝出丨丨綠隂青子送春忙)
京房(漢書丨丨傳房治易其說長于災變分六十四卦更直日用事以風雨寒温為候各有占驗房用之尤精好鍾律知音聲)
(數上疏先言其將然近數月遠一歲所言屢中天子說之後漢書許曼傳曼祖父峻善卜占之術多有顯驗時人方之前世丨丨庾)
(信小園賦問葛洪之藥性訪丨丨之卜林)君房(漢書賈捐之傳捐之字丨丨楊興曰丨丨下筆言語妙天下又貨殖傳京師富)
(人杜陵樊嘉茂陵摯綱平陵如氏苴氏長安丹王丨丨䜴樊少翁王孫大卿為天下高訾注王丨丨賣丹又後漢書侯霸傳霸字丨)
(丨又酉陽雜俎梁徐丨丨勸魏使尉瑾酒一噏即盡笑曰竒快瑾曰卿在鄴飲酒未嘗傾巵武州已來舉無遺滴丨丨曰我飲實少)
(亦是習慣微學其進非有由然又湘山野錄祥符中日本國梯航稱貢乞令詞臣撰一寺記時當直者雖偶中魁選詞學不甚優贍)
(居常止以張學士丨丨代之時張醉飲于樊樓紫微大窘後錢楊二公玉堂暇日改閒忙令大年曰世上何人最得閒司諫拂衣歸)
(華山盖种放得告還山之時也錢希白曰世上何人號最忙紫微失却張丨丨)
天地房(禮記地氣沮泄是謂發丨丨之丨)日在房(禮記季秋之月丨丨丨王儉詩秋丨丨丨鴻雁來翔又漢書律)
(歴志武王伐紂師初發以殷十一月戊子日在析木箕七度是夕也月在房五度)茱萸房(風土記九月九日折丨丨丨以)
(插頭言辟除惡氣而禦初寒白居易詩觥盞豔翻菡蓞葉舞鬟擺落丨丨丨又沈佺期九日侍宴詩魏文頒菊蘂漢武賜萸房蕭至)
(忠詩寵極萸房遍恩深菊酎餘元稹詩萸房暗綻紅珠朵茗椀寒供白露芽晏殊中園賦萸房入佩菰首登飱又李後主却登高文)
(茱房氣烈菊蘂香豪)琴軫房(白居易詩水蒲漸展書帶葉白榴半含丨丨丨)贊公房(杜甫宿丨丨丨詩杖錫何來此)
(秋風已颯然項斯詩似聞葛洪井還近丨丨丨朱子詩巾屨翛然一鉢囊何妨且住丨丨丨)費長房(浚漢書丨丨丨傳丨)
(丨丨者汝南人也市中有老翁賣藥懸一壺于肆頭及市罷輙跳入壺中長房因往再拜奉酒脯翁乃與俱入壺中唯見玉堂嚴麗)
(旨酒甘肴盈衍其中共飲畢而出長房辭歸翁與一竹杖曰騎此任所之則自至矣既至可以杖投葛陂中也又為作一符曰以此)
(主地上鬼神長房乘杖須臾來歸即以杖投陂顧視則龍也遂能醫療衆病鞭笞百鬼及驅使社公又唐中宗詩長房萸早熟彭澤)
(菊初收)
五星聚房(春秋元命苞文王之時丨丨丨于丨又沈約光宅寺銘周原膴膴五緯入房)
增一房(詩鴟鴞鴟鴞疏鴟鴞取茅莠為巢以麻紩之懸著樹枝或丨丨或二房後漢書侯瑾傳瑾常以禮自牧獨處丨丨如)
(對嚴賓焉北史徐則傳晉王廣聞其名手書召之遂詣揚州而死遣使人送還天台定葬是時自江都至天台在道多見則徒步云)
(得放還至其舊居取經書道法分遣弟子乃令淨掃丨丨曰若有客至宜延之於此王建詩自掃丨間丨唯鋪獨卧床蘇軾詩蒜山)
(幸有閒田地招此無家丨丨客又寰宇記椰子樹葉長一尺無隂結實丨丨生三十餘子宋祁瑞聖花贊衆跗聚英爛若丨丨)生
房(詩既方既皂箋方房也盡丨丨矣盡成實矣又北史鄭羲傳羲子道昭遷國子祭酒上表曰臣自往年頻請學令竝置生員館)
(宇既修丨丨粗構博士見員足可講習)東房(禮記君純冕立于阼夫人副褘立于丨丨周禮天官内小臣徹后之俎疏謂后)
(于丨丨中受尸酢之俎内小臣徹之儀禮公食大夫禮宰夫筵出自丨丨)出房(禮記妻抱子丨自丨當楣立東面左傳季文子)
(如宋致女復命公享之賦韓奕之五章穆姜丨于丨再拜曰大夫勤辱不忘先君以及嗣君施及未亡人敢拜大夫之重勤儀禮冠)
(禮將冠者丨丨南面史記叔孫通傳于是皇帝輦丨丨百官執職傳警注職音幟杜甫詩遣人向市賖香秔喚婦丨丨親自饌王建)
(宫詞别勅教歌不丨丨一聲一遍奏君王又宋起同心芙蓉詩未及清池上紅蕖竝丨丨又竹書紀年注舜即帝位景星丨于丨)
西房(禮記天道至教疏君立于阼以象日夫人在丨丨以象月唐書禮樂志皇帝服衮冕結佩乘輿出自丨丨)適房(儀禮)
(冠禮冠者興賓揖之丨丨)堂房(儀禮特牲饋食禮徹庶羞設于西序下疏祭祀畢歸賓客之俎同姓則留與之燕兄弟受獻于)
(堂下主婦内賓受獻于房中尸出之後丨丨無事故知燕時男子在堂婦人在房也)入房(儀禮少牢饋食禮主婦受爵以丨于)
(丨春秋演孔圖黃帝將興黃雲升于堂天命于湯白雲丨丨曹植棄婦篇踟蹰還丨丨肅肅帷幕聲任昉秋竹賦丨丨掃文石傍簷)
(拂𧰼牀岑參詩風怡日暖蕩春光戲蝶遊蜂亂丨丨又北史許善心傳登丘納麓具訓誥及典謨貫昴丨丨傳夏正與殷祀)火
房(左傳宋大辰之虚也陳大皡之虚也鄭祝融之虚也皆丨丨也)疏房(史記禮書丨丨牀第所以養體也注疏謂兼也)閨
房(漢書張敞傳又為婦畫眉長安中傳張京兆眉憮有司以奏敞上問之對曰臣聞丨丨之内夫婦之私有過于畫眉者後漢書)
(皇后紀敘丨丨肅雍險謁不行吳志程秉傳尊禮教于丨丨存周南之所詠則道化隆于上頌聲作于下矣晉書明穆庾皇后傳正)
(位丨丨以著協德之美世說顧家婦清心玉映自是丨丨之秀西都賦丨丨周通門闥洞開仲長統樂志論安神丨丨師老氏之玄)
(虛)吳房(漢書地理志汝南郡縣丨丨本房子國楚靈王遷房于楚吳王闔閭弟夫㮣奔楚楚封于此為堂谿氏以封吳故曰)
(丨丨今丨丨城堂谿亭是唐書于頔傳吳少誠叛頔率兵自唐州戰丨丨朗山取之)齊房(漢書禮樂志丨丨産草九莖連葉齊)
(同齋庾信樂府清室桂馮馮丨丨芝詡詡韓愈南海神廟碑丨庖之丨百用具修獨孤及賀潞州芝草嘉禾表唐叔之獻丨丨之歌)
(古今同契)就房(後漢書仇覽傳覽入太學時諸生符融與覽比宇覽常自守不與融言郭林宗因與融齎刺丨丨謁之權德輿)
(御史臺新造中書院記入中書儀云到直省院入門揖端公訖各丨丨)夀房(後漢書順烈梁皇后紀永建三年與姑俱選入)
(掖庭太史卜兆得丨丨又筮得坤之比遂以為貴人)文房(南史江革傳任昉與革書云比聞雍府妙選英才丨丨之職總卿昆)
(季北史柳慶傳時北雍州獻白鹿羣臣欲賀蘇綽謂慶曰君職典丨丨宜製此表畫史大年收得南唐集賢院御書印乃用于丨丨)
(書畫者杜牧詩彤弓随武庫金印逐丨丨竇臮述書賦赫赫許昌翰苑丨丨又全唐詩話劉長卿字丨丨)榴房(北史魏收傳安)
(德王延宗納李祖收女為妃帝幸李宅宴妃母宋氏薦二石榴于帝前收曰石丨丨中多子王新婚妃母欲子孫衆多帝大喜歐陽)
(修詩黃金仙杏粉赤玉海丨丨)飯房(北史魏收傳崔巖嘗以雙聲嘲收曰遇魏收衰曰愚魏魏荅曰顔巖腥瘦是誰所生羊頥)
(狗頰頭團鼻平丨丨笭籠著孔嘲玎其辯捷不拘若是)私房(北史韋孝寬傳孝寬早喪父母事兄嫂甚謹所得俸禄不入丨)
(丨親族有孤遺者必加賑贍朝野以此稱焉)五房(唐書百官志張說為相又改政事堂號中書門下列丨丨于其後一曰吏)
(房二曰樞機房三曰兵房四曰戶房五曰刑禮房分曹以主衆務焉夢溪筆談中書丨丨置習學公事官亦乘馬赴局)同房
(唐書宰相世系表京兆杜氏漢平侯延年二十世孫文瑤與義興公丨丨)分房(唐書宗室世系表明皇以後諸王不出閣不丨)
(丨子孫闕而不見又柳宗元詩叢萼中競秀丨丨外舒香)如房(竹書紀年命王世子釗丨丨逆女房伯祈歸于宗周)築房
(竹書紀年齊丨丨以為長城)丹房(十洲記崑崙山有碧玉之堂瓊華之室紫翠丨丨錦雲燭日王勃遊廟山賦見丨丨之晚)
(晦如紫洞之宵寒曹唐詩丨丨玉女心慵甚貪看投壺不肯歸尹廷高詩與鷗分釣石留鶴伴丨丨又沈約郊居賦開丨丨以四照)
(舒翠葉而九衢)建房(淮南子星九月丨丨十月建尾)通房(淮南子廣厦闊屋連闥丨丨人之所安也鳥入之而憂)定
房(易林丨丨戶室括薪除毒)雕房(西京雜記戚夫人侍兒賈佩蘭說在宫内時八月四日出丨丨北戶竹下圍棋勝者終年)
(有福)幽房(帝王世紀顓頊母曰景僕昌意正妃謂之女樞有星貫月如虹感女樞于丨丨之宫而生顓頊張華詩清風動帷簾)
(晨月燭丨丨蘇蕙廻文詩身微閔已處丨丨人賤為女有柔剛支曇諦赴火蛾賦燭曜庭㝢燈朗丨丨韓愈詩朝暮盤羞惻庭闈丨)
(丨無人感伊威余靖詩丨丨寂寞時香散輕羅衣)十房(齊民要術山㯽榔幹似蔗葉𩔖柞一叢千餘幹幹生丨丨房底數百)
(子四月採)尼房(洛陽伽藍記瑶光寺講堂丨丨五百餘間綺疏連亘戶牖相通)重房(洛陽伽藍記景明寺複殿丨丨交疎)
(對霤青臺紫閣浮道相通)蠟房(埤雅蜂之化蜜必取匽豬之水注之丨丨而後蜜成故謂蠟者蜜之蹠也)栗房(爾雅翼彙)
(似鼠而毛刺見人則蔵面腹下圓輥如丨丨眺公遡詩風隕丨丨開紫玉)黑房(爾雅翼苜蓿本西域所産自漢武帝時始入中)
(國秋後結實丨丨纍纍如穄俗人謂之木粟其米可為飯亦可釀酒)作房(爾雅翼土蠭黑色似木蠭而大地中丨丨又周賀詩)
(舊有山厨在從僧請丨丨)共房(益部方物略記娑羅花聚葩丨丨葉附華外根不得徙見偉兹世注生峨眉山中𩔖枇杷數葩)
(合房春開葉在表花在中)合房(見上)獨房(益部方物略記天師栗生青城山中似栗味美惟丨丨為異)藩房(玉海)
(建資善堂置贊讀直講俾暫于丨丨訓習以其年未可出就外傅也謝朓辭隋王子隆箋清切丨丨寂寥舊蓽)蛤房(夢溪筆談)
(諸丨之丨為海水礲礪光瑩都非舊質房之堅久瑩潔者皆可用)蠣房(泉南雜志牡蠣麗石而生肉各為房剖房取肉故曰)
(丨丨劉子翬詩丨丨生海壖堅頽宛如石)南房(楚辭丨丨小壇觀絶霤只)垂房(高唐賦雙椅丨丨紏枝還會陸機鼈賦咀)
(蕙蘭之芳荄翳華藕之丨丨庾信詩花梁反披葉蓮井側丨丨)蘭房(宋玉諷賦女欲置臣堂上太高堂下太卑乃更于丨丨芝)
(室止臣其中阮籍詩感激生憂思萱草樹丨丨又仙者四五人逍遥宴丨丨傅咸感凉賦忽輕箑于坐隅兮思暖服于丨丨元繇看)
(牡丹詩金蘂霞英叠綵香初疑少女出丨丨)虚房(漢武帝落葉哀蟬曲丨丨冷而寂寞落葉依于重扃陸機懷土賦排丨丨)
(而永念想遺塵其如玉僧支遁詩吟咏歸丨丨守真玩幽賾)駟房(劉歆遂初賦總六龍于丨丨兮奉華盖于帝側郝經詩傳)
(說騎箕尾王良策丨丨)御房(南都賦丨丨穆以華麗連閣煥其相徽劉潛平等刹下銘序制兼秘殿采美丨丨)内房
(馬融圍棋賦攻寬擊虚兮蹌跭丨丨)中房(魏文帝離居賦驚風厲于閨闥忽增激于丨丨)宫房(魏明帝短歌行銜土繕巢)
(有式丨丨應瑒文質論若乃和氏之明璧輕縠之袿裳必將遊玩于左右振飾于丨丨陸龜蒙鄴宫詞魏武平生不好香楓膠蕙炷)
(潔丨丨)造房(魏明帝詩單心誰與侣丨丨孰與成)閒房(曹植詩丨丨何寂寞綠草被階庭七啟踐飛除即丨丨阮籍詩)
(被服纖羅衣深榭設丨丨琴賦高軒飛觀廣厦丨丨夏侯湛秋夕哀賦結幃兮中宇屣履兮丨丨又秋可哀賦映前軒之疎幌照後)
(帷之丨丨傅咸燭賦徒伏枕以展轉起燃燭于丨丨李百藥笙賦慣同琱輦乍出丨丨王昌齡詩棕櫚花滿院苔蘚入丨丨杜荀鶴)
(詩近臘饒風雪丨丨凍坐時鄭符詩僻徑根從露丨丨枝任侵徐積詩都無長物垂空槖却有丨丨聚逸書)舊房(曹植節遊)
(賦罷曲宴而旋服遂言歸乎丨丨劉禹錫詩飛錫無定所寳書留丨丨崔塗詩石橋雲畔樹應老丨丨前曹松詩此地開新講何山)
(鎻丨丨)温房(七啟丨丨則冬服絺綌清室則中夏含霜景福殿賦丨丨承其東序凉室處其西偏卞蘭許昌宫賦望舒凉室)
(羲和丨丨傅咸扇賦體歛然以思暖御輕裘于丨丨)奥房(陳琳神女賦申握椒以貽予請同宴乎丨丨)便房(潘尼桑樹)
(賦從明儲以省膳憩丨丨以偃息)金房(傅休奕芙蕖詩丨丨綠葉素株翠柯又郭璞蜜蜂賦繁布丨丨叠搆玉室)緗房
(孫楚蓮花賦潛丨丨之奥密兮含珍藕之甘腴)朱房(潘岳安石榴賦丹暉綴于丨丨緗的點乎紅鬚)霄房(陸機凌霄賦下)
(丨丨之靡迤卜良辰而復舉)濬房(陸機詩高臺多妖麗丨丨出清顔)隂房(陸雲登臺賦遊陽堂而冬温兮步丨丨而)
(夏凉富嘉謨明冰篇丨丨涸沍掩寒扇杜甫詩丨丨鬼火青壊道哀湍瀉劉攽鴻慶宫三聖殿賦□丨丨之密靜兮雖六月其必寒)
千房(陸雲登臺賦深堂百室曾臺丨丨李紳杜鵑樓詩杜鵑如火丨丨拆丹檻低看晚景中陸游詩日暖游絲垂百尺花殘新)
(蜜釀丨丨)帷房(趙至與嵇茂齊書翺翔倫黨之間弄姿丨丨之裏從容顧盼綽有餘裕)氐房(成公綏天地賦白虎峙據)
(于參井青龍垂尾于丨丨)崇房(應貞安石榴賦大厦丨丨重廊高廡)結房(傅亮芙蓉賦在龍見而萌秀于火中而丨丨)
綵房(顔延之七繹周以巖廊匝以丨丨)河房(謝莊舞馬賦賦景丨丨承靈天駟沈亞之乞巧文即丨丨之將期儼龍駕)
(以就馭)燭房(月賦去丨丨即月殿芳酒登鳴琴薦李商𨼆詩翠袖自随廻雪轉丨丨尋𩔖外庭空又不辭鶗鴂妬年芳但惜)
(流塵暗丨丨)清房(謝朓詩丨丨洞已靜閒風伊夜來)高房(梁簡文帝採蓮賦卧蓮葉而覆水亂丨丨而出叢張籍詩)
(觀裏初晴竹樹凉閒行共到最丨丨徐鉉詩磬聲深小院燈影迥丨丨)密房(梁簡文帝詩丨丨寒日晚落照度窗邊)畫
房(梁簡文帝行雨山銘却繞丨丨前臨寳殿)周房(梁簡文帝楚王神廟碑丨丨殷俎惟有玄澗芳芝玉斝瑶樽止陳丹桂清)
(酌)連房(沈約法王寺碑丨丨極睇周堵如雲王勃淨慈寺碑離亭合榭因岸谷之高低叠觀丨丨執岡巒之曲直)經房
(費昶入帷風詩丨丨泛寳瑟乘隙動浮埃又徐賁詩丨丨在幽竹庭戶皆春隂)蕙房(陳後主宣聖禮典詔丨丨桂棟咸使維新)
(芳蘩潔潦以時饗奠)細房(庾信詩早菱生軟角初蓮開丨丨)秋房(庾信麥積崖佛龕銘芝洞丨丨檀林春乳白居易詩)
(晚葉尚開紅躑躅丨丨初結白芙蓉)芳房(庾信卭竹杖賦得與綺紳瑶珮出丨丨於蕙庭)蓮房(王褒詩漁舟釣欲滿丨丨)
(採半空楊炯詩丨丨若箇實竹節幾重虛杜甫詩波漂菰米沉雲黑露冷丨丨墜粉紅李商𨼆詩驪岫飛泉泛暖香九龍呵護玉丨)
(丨蘇軾詩半脫丨丨露壓欹綠荷深處有遊龜)紺房(王勃採蓮賦折丨丨與緗菂攬紅葩及碧枝)璧房(王勃詩紫閣丹)
(樓紛照耀丨丨錦殿相玲瓏徐彦伯詩仙石含珠液温池孕丨丨)烟房(王勃淨慈寺碑霧道相縈丨丨互出)瑶房(楊炯)
(詩暄入丨丨裏春廻玉宇前李嶠謝賜臘日口脂表光金屋之仙卿賜丨丨之帝嬪)黃房(盧照隣至真觀主黎君碑同赤城之)
(建標有丨丨之貞構陸龜蒙襲美以紗巾見惠詩知有芙蓉留自戴欲峩烟霧訪丨丨)竹房(宋之問詩苔澗深不測丨丨閒)
(且清劉長卿詩丨丨遥閉上方幽苔逕蒼蒼訪昔遊崔峒詩清磬度山翠閒雲來丨丨陸龜蒙詩連延花蔓映風廊岸幘披襟到丨)
(丨又白居易詩為報山中侣憑看丨下丨)珠房(崔湜詩金子懸湘䄂丨丨拆海榴)蝸房(張說詠瓢詩丨丨卷墮首鶴頸)
(抽長柄)廊房(張說詩簷牖飛花入丨丨激水通)殷房(崔融賀慶雲表紫來漢殿白入丨丨)軒房(蕭穎士庭莎賦)
(丨丨洞啟廣階修直)故房(李白詩新寵方妍好掩淚出丨丨)寒房(杜甫詩絶岸風威動丨丨燭影微)辭房(杜甫)
(詩汝書猶在壁汝妾已丨丨)䨇房(權德輿賀瑞蓮花圖表丨丨挺茂一雨均霑)深房(元稹詩密宇丨丨小火爐飯香)
(魚熟近中厨白居易詩理曲管絃聞後院熨衣燈火映丨丨)花房(白居易木蓮花詩丨丨膩似紅蓮朵豔色鮮如紫牡丹又)
(丨丨紅鳥觜池浪碧魚鱗李賀詩蠟光高懸照紗空丨丨夜擣紅守宫張希復聫句活禽生卉推邊鸞丨丨嫩彩猶未乾徐夤蝴蝶)
(詩風定只應攅蘂粉夜寒長是宿丨丨余靖詩草帶全鋪翠丨丨半墜紅楊萬里紅白二蓮詩㨂得新開便折將忽然到晚歛丨丨)
梅房(白居易詩丨丨小白裹柳彩輕黃染)韋房(白居易吳郡記石記貞元初韋應物為蘇州刺史房孺復為杭州皆豪人)
(也韋嗜詩房嗜酒每與賓友一醉一詠其風流雅韻名播於吳中或目丨丨為詩酒仙)松房(白居易詩花縣當君行樂夜丨)
(丨是我坐禪時僧曇域詩獨喜深交有支遁時時音信到丨丨)編房(白居易詩菰蔣餧馬行無力蘆荻丨丨卧有風)歸房
(白居易詩雲露青天月漏光中庭立久却丨丨)萬房(白居易詩翦碧排千萼研朱染丨丨)茶房(張籍詩菊地纔通屐丨丨)
(不壘階)茄房(柳宗元柳州山水記其宇下有流石成形如肺肝如丨丨)暖房(王建宫詞太儀前日丨丨來嘱向昭陽乞)
(藥栽)修房(王建詩合村迎住寺同學乞丨丨)宅房(杜牧詩吳王宫殿柳含翠蘇小丨丨花正開)侵房(李商𨼆詩)
(池光忽𨼆牆花氣亂丨丨)香房(李商𨼆牡丹詩日耀丨丨拆風披蘂粉乾)隣房(項斯詩發心依止後借住有丨丨喻鳬詩)
(𨼆几客吟斷丨丨儒話稀)豆房(張希復詩乘興書蕉葉閒來入丨丨)石房(方干詩海岸四更看日出丨丨三月任花燒孟)
(貫詩猿共摘山果僧隣住丨丨李洞詩老著重袍坐丨丨竺經休講白眉長薛能聖岡詩古跡是何王平身入丨丨僧鄉雲詩丨丨)
(雲過濕松逕雨餘香)房房(曹鄴詩蓮子丨丨嫩菖蒲葉葉齊張耒詩幽花避日丨丨歛翠樹含風葉葉凉)紅房(曹唐詩細)
(腰侍女瑶花外爭向丨丨報玉妃)蘚房(李郢詩丨丨檉架掩山砌石盆欹)稅房(李洞詩丨丨兼得調猿石租地仍分)
(浴鶴泉)吟房(李洞詩草入丨丨壊潮衝釣石移)江房(李洞詩丨丨無葉落松影帶山高)星房(羅𨼆七夕詩月)
(帳丨丨次第開兩心惟恐曙光催傳若金七夕詩雲錦虛張月丨丨冷閉秋)巖房(皮日休詩春彩融融釋凍塘日精閒嚥坐)
(丨丨)草房(皮日休詩破村寥落過重陽獨自攖寧葺丨丨)澗房(陸龜蒙詩微微春色染林塘親撥烟霞坐丨丨)莎房
(鄭巢詩西嶽丨丨在歸期更幾年)古房(鄭巢詩丨丨關蘚色秋逕掃潮痕)琳房(蔡襄詩上元天仗欵丨丨靈圃遥傳)
(玉殿香朱子詩仙人昔住紫丨丨一旦飄然下大荒)螺房(陸游詩或深如丨丨)萱房(陸游詩丨丨微呀不見日筍籜自解)
(時吹香)蠔房(陳傳良詩荔圃班班熟丨丨箇箇肥)集房(方䕫詩露白初濡木星虛漸丨丨)氊房(袁桷詩丨丨聫)
(澗曲土屋覆山椒)藥房(徐賁詩丨丨因雨閉茶臼待晴敲)瓊房(雲笈七籖道君於玉天丨丨金闕上宫命東華青宫)
(尋俯仰之格揀校古文撰定靈篇集為寳經)偃房(雲笈七籖北斗星者大極之紫盖元真之靈狀九皇之神席天尊之丨丨)
女房(史記殷紀伊尹既醜有夏復歸于亳入自北門遇女鳩丨丨作女鳩丨丨注鳩房二人湯之賢臣也)韓房(拾遺記有)
(丨丨者自渠胥國來獻玉馱高五丈虎魄鳳凰高六尺火齊鏡廣三尺闇中視物如晝向鏡語則鏡中影應聲而荅丨丨身長一丈)
(垂髮至膝以丹砂畫左右手如日月盈缺之勢可照百餘步周人見之如神明矣)子房(漢書張良傳良字丨丨又高祖紀上)
(曰夫運籌帷帳之中决勝千里之外吾不如丨丨魏志荀彧傳彧去紹從太祖太祖大悅曰吾之丨丨也宋書樂志保身全名獨有)
(丨丨玉海元祐八年講讀官上言唐宰相陸贄知如丨丨而文則過辨如賈誼而術不疎李白詩丨丨未虎嘯破産不為家乂畫繼)
(宋丨丨字漢傑鄭州滎陽人官至正郎坡公跋其畫謂不古不今稍出新意若為之不已當作著色山也)
左右房(詩西南其戶箋天子之寢有丨丨丨)女在房(禮記男女不雜坐謂男子在堂丨子丨丨也儀禮昏禮姆纚笄)
(宵衣在其右疏此經欲見丨既丨丨須有傳命者之事也)笑於房(左傳晉侯使郤克徵會於齊齊頃公帷婦人使觀之郤子)
(登婦人丨丨丨獻子怒出而誓曰所不此報無能涉河)休解房(晉書天文志氐四星王者之宿宫妃之府丨丨之丨前二)
(星適也後二星妾也)七娥房(晉書束晳傳夕宿丨丨之丨朝享五鼎之食)齊梁房(唐書宰相世系表蕭整晉淮南)
(令過江居南蘭陵武進之東城里第二子鎋濟隂太守六世孫衍梁高祖武皇帝也號丨丨丨)顔氏房(家語周靈王二十一)
(年孔子生天帝下奏鈞天之樂丨丨之丨空中有聲言天感生聖子故降以和樂笙鏞之音異於俗世也)左个房(淮南子孟)
(春之月天子朝於青陽左个以出春令註明堂中方外圜通達四出各有丨丨丨謂之个猶隔也是月天子朝日告朔行令於丨丨)
(之丨東向堂北頭室也)靈壇房(武帝内傳六甲之文三光太上之所撰蔵於紫陵之臺𨼆以丨丨之丨又沈約善館碑神)
(宇靈房於義非取)蘭偉房(急就篇丨丨丨注鄭穆公本因夢蘭而生故號公子蘭其後支庶或為蘭氏偉房言其器大衆)
(藝所聚也)秦妙房(急就篇丨丨丨注秦本地名後為國號因又命氏妙謂德行高妙也房謂德之所聚也)玉女房
(水經注芒水從南芒谷北流逕丨丨丨水側水際有石室世謂之丨丨丨)徵在房(拾遺記孔子生於魯襄公之世夜有二蒼)
(龍自天而下來附丨丨之丨因夢而生夫子)石氏房(拾遺記石季倫愛婢名翔風年始十歲使房内養之至十五無有比)
(其容貌及年三十退為房老使主羣少乃懷怨而作詩丨丨丨中並歌此為樂曲)蛅蟖房(爾雅翼蛅蟖蛓蟲也欲老則吐)
(汁自□久漸堅凝如巴菽大紫白間理就其中作蛹謂之丨丨丨)機速房(玉海宋相范宗尹兼知密院事罷御營使及官)
(属以其事歸密院為丨丨丨)心與房(阮瑀詩攬衣起躑躅上觀丨丨丨)重刃房(孫綽望海賦玄奥之府丨丨之)
(丨)龍眼房(七命析丨丨之丨剖椰子之殼)蕩子房(劉孝綽詩未若華滋樹交枝丨丨丨)支公房(岑參詩聞)
(君尋野寺便宿丨丨丨)遠公房(錢起詩東林生早凉高枕丨丨丨又姚鵠詩爐峰若上應相憶不得同過惠遠房)耀
眼房(白居易詩星綴連心朵珠排丨丨丨)暢師房(白居易詩六月灘聲如猛雨香山樓北丨丨丨)思婦房(白居)
(易詩寂寞羈臣館深沉丨丨丨)獨眠房(楊嗣復詩雁來書不至月照丨丨丨)牡丹房(賈島詩瀑布寺應到丨丨丨甚)
(寒韓琮詩殘花何處蔵盡在丨丨丨)惠宗房(段成式詩想到頭陀最上方桂隂猶認丨丨丨)絶頂房(李頻詩天柱與)
(天目曾栖丨丨丨)水月房(李頻詩却返湖山寺高禪丨丨丨)絳霄房(皮日休詩更有一般君未識虎丈巾在丨)
(丨丨)瀑布房(黃滔詩何必天台寺幽禪丨丨丨)一公房(喻鳬丨丨丨詩幽深誰掩關清靜自多閒)紅霞房
(陳陶詩不嘗仙人藥端坐丨丨丨)林下房(張耒詩人靜路傍寺鳥啼丨丨丨)熏修房(晁補之詩曷不休沭暇過)
(此丨丨丨)苾芻房(朱橰詩客路那知歲月長掀眉一笑丨丨丨)薜蘿房(祝允明詩白石丨丨丨青山雲水鄕)上
清房(雲笈七籖廣靈堂者丨丨之丨名)崑崙房(雲笈七籖仙人王履冰趙䨇成范叔友管平阿李明延安生之輩皆)
(得道而昇丨丨之丨或在神州或在三元宫也)行者房(指月錄鄧州天然禪師本習儒業初抵南嶽石頭曰著槽厰去師禮)
(謝入丨丨丨執㸑役三年)唐公房(水經注智水川有唐公祠丨君字丨丨城固人也學道得仙入雲臺山合丹服之白日昇)
(天雞鳴天上狗吠雲中唯以鼠惡留之鼠乃感激以月晦日吐腸胃更生故時人謂之唐鼠也)
四公子房(唐書宗室世系表太祖景皇帝後周柱國大將軍唐國襄公八子長曰延伯仕北齊為散騎常侍武德四年追)
(封南陽伯與姑臧絳郡武陽公三房號丨丨丨丨)
對語(菜甲花房)(月榭星房)(武庫文房)(芝蘭室薜荔房)(青瑣闥紫琳房)
摘句(蘭烟浮玉房懸蘿暗紫房)(風老碧蓮房烟雨漲雲房)(青壁紅霞裹石房月冷維摩十笏房)
(春風微拂牡丹房漸籠温火暖𧖟房)(薜蘿幽徑繞禪房霜露新秋蜂閉房)
芳(敷方切芬丨亦州又姓)
韻藻芬芳(書至治馨香傳治之至者丨丨香氣動於神明禮記鬱合鬯疏鬯謂鬯酒煮欝金草和之其氣丨丨調鬯也齊)
(書劉祥傳丨丨各性不待汨渚之哀明白為寳無假荆南之哭南史范蔚宗傳抽其丨丨振其金石夢溪筆談雞舌香治口氣所以)
(郎官日含之奏事對答其氣丨丨荀子鼻辨丨丨腥臊又必將芻豢稲梁五味丨丨以塞其口楚辭妬佳冶之丨丨兮&KR1653;母姣而自)
(好神女賦陳嘉辭而云對兮吐丨丨其若蘭上林賦丨丨漚欝酷烈淑郁長楊賦惡靡麗而不近斥丨丨而不御崔瑗座右銘行之)
(苟有恒久久自丨丨閒居賦堇薺甘旨蓼荽丨丨傅咸申懷賦鸞翔鳳集羽儀上京丨丨並發我穢其馨謝靈運山居賦對百年之)
(高木納萬代之丨丨張融海賦盼丨丨於遥渚汎灼爍於長津韓愈詩窮冬百草死幽桂乃丨丨又六典唐上陽宫有丨丨亭丨丨)
(殿)衆芳(漢書揚雄傳注鷤鴂一名子規常以立夏鳴鳴則丨丨皆歇益部方物略記瑞聖花數十跗共為一花繁而不豔是)
(異于丨丨楚辭昔三后之純粹兮固丨丨之所在又以為君獨服此蕙兮羌無以異於丨丨風賦廻穴衝陵蕭條丨丨梁武帝孝思)
(賦木散百花草列丨丨陸倕天光寺碑銘從横雜樹間厠丨丨杜甫庭前甘菊花詩籬邊野外多丨丨采擷細瑣升中堂)流芳
(蜀志郤正傳綜墳典之丨丨尋孔氏之遺藝晉書桓温傳既不能丨丨後世不足復遺臭萬載耶齊書樂志信星含曜秬草丨丨曹)
(植桂之樹行揚朱華而翠葉丨丨布天涯洛神賦踐椒塗之郁烈步蘅薄而丨丨潘岳詩丨丨未及歇遺挂猶在壁又楊仲武誄弱)
(冠丨丨儁聲清劭張敏頭責子羽文子欲為名高耶則當如許由子臧卞随務光洗耳逃禄千載丨丨蘇彦織女詩金翠耀華輜軿)
(轅散丨丨李白詩披香殿前花始紅丨丨發色繡戶中王維詩為報遼陽客丨丨不待人司空圖詩丨丨能幾日惆悵又聞蟬蘇軾)
(詩丨丨不待龜巢葉掃白聊煩鶴踏枝)遺芳(晉書后妃傳后承前訓奉述丨丨莊忌哀時命廓落寂而無友兮誰可與玩此)
(丨丨七啟滋味既殊丨丨射越張華詩誰與翫丨丨佇立獨咨嗟陸機詩丨丨結飛飇浮景映清湍棗據逸民賦沐甘露兮餘滋握)
(春蘭兮丨丨虞通之詩清塵誰能嗣及爾遘丨丨張纉離别賦抱荃蕙之丨丨共離披於霜露柳宗元柳渾諡議傳信克備其丨丨)
(考行敢徵於故事李德裕詩楚客重蘭蓀丨丨今已歇李商𨼆詩獨坐丨丨成故事褰幃舊貌似元君)餘芳(晉書儒林傳縉)
(紳之士靡然嚮風丨丨遺烈煥乎可紀爾雅翼蕙雖不及蘭勝於丨丨陶潛閒情賦願在衣而為領承華首之丨丨孫嗣蘭亭集詩)
(誰云真風絶千載挹丨丨李白詩東平劉公幹南國秀丨丨柳宗元詩密林耀朱綠晚歲有丨丨郎士元詩陶令東籬菊丨丨可贈)
(君劉禹錫詩綺筵陪一笑蘭室襲丨丨竇臮述書賦簡穆父子載茂丨丨注王僧虔曇首子齊尚書令簡穆公王慈齊侍中冠軍王)
(志齊侍中吏部尚書竝僧虔子羅𨼆詩蝶戀丨丨舞好枝裴把風光草際浮詩誰知攬結處含思向丨丨)瓊芳(宋書樂志朱絃)
(玉籥式載丨丨楚辭瑶席兮玉瑱盍將把兮丨丨陸機思親賦兄丨丨而蕙茂弟蘭發而玉暉盧照隣中和樂歌飡白玉兮飲丨丨)
(心思荃兮路阻長孫逖詩忽聞歌棣萼還比報丨丨李賀十一月樂詞宫城團廻凛嚴光白天碎碎墮丨丨)均芳(玉海聫跗)
(齊穎接萼丨丨)含芳(玉海咸平四年八月幸丨丨園宴射又魏文帝樂府哀絃微妙清氣丨丨又芙蓉丨丨菡萏垂英潘岳文)
(丨丨委曜毁璧摧柯謝朓詩時惟清夏始雲景瞹丨丨庾肩吾詠長信宫中草詩委翠似知節丨丨如有情李嶠詩孔懷欣共寢棣)
(萼幾丨丨韋執中海人獻冰紈賦既同練雪繚繞而交映又似仙花暐曄而丨丨張祜詩泛彩池塘媚丨丨景氣融温庭筠詩抱暖)
(丨丨披紫袍)春芳(爾雅翼江南蘭只丨丨荆楚及閩中者秋復再芳故有春蘭秋蘭應璩與從弟君苖君胄書結丨丨以崇)
(佩折若華以翳日陸機詩游客芳春林丨丨傷客心梁元帝詩處處丨丨動日日春禽變唐太宗詩披襟眺滄海憑軾翫丨丨劉希)
(夷詩盈盈灞水曲步步丨丨綠司空圖詩可是武陵溪丨丨著處迷歐陽修詩火禁開何晚丨丨半已凋)秋芳(見上陸機樂府)
(蘋以春暉蘭以丨丨梁簡文帝咏橘詩葳蕤映庭樹枝葉凌丨丨白居易詩晚葉尚開紅躑躅丨丨初結白芙蓉李羣玉詩摘花把)
(酒弄丨丨吳雲楚水愁茫茫蘇軾詩丨丨壓帽露花滋雲笈七籖茅山元靜李先生若丨丨之依層巘夏潦之會通川也)微芳
(阮籍詩修容耀姿美順風振丨丨陸機詩江籬生幽渚丨丨不足宣謝惠連擣衣詩丨丨起兩袖輕汗染䨇題何遜咏扇詩羅袖幸)
(拂拭丨丨聊可因張九齡詩仙禁生紅藥丨丨不自持杜甫詩秋風動哀壑碧蕙捐丨丨)堅芳(顔延之祭屈原文物忌丨丨人)
(諱明潔趙昂浮萍賦鑒丨丨於楚客寕見羞於彝簋)羣芳(謝朓酬德賦覽斯物之用舍相丨丨之動植張蠙觀牡丹詩丨丨盡)
(怯千般態幾醉能消一番紅歐陽修詩丨丨爛不收東風落如糁韓維詩斜日低雲動水光偶尋佳處閱丨丨袁桷詩内園通閬苑)
(千樹壓丨丨)孤芳(沈約啟貞操與日月俱懸丨丨随山壑共遠韓愈詩異質忌處羣丨丨難寄林楊萬里普明寺見梅詩今)
(冬不雪何關事作伴丨丨却欠伊朱子詩隆冬凋百卉江梅厲丨丨)年芳(沈約詩麗日属元已丨丨具在斯庾肩吾詩征人别)
(來久丨丨復臨牖蘇頲詩霽色清珍宇丨丨入錦陂李憕詩已知聖澤深無限更喜丨丨入睿才杜甫詩城上春雲覆苑牆江亭晚)
(色靜丨丨李商𨼆詩不辭鶗鴂妬丨丨但惜流塵暗燭房温庭筠詩丨丨本無限何况有蘭蓀王安石梅花詩不為調羹應結子直)
(須留此占丨丨)紅芳(江淹樂府瑶色行應罷丨丨歲為樂陳子昂詩但恨丨丨歇凋傷感所思劉希夷詩庭隂羃青靄簾影散)
(丨丨李白惜餘春賦水蕩漾兮碧色蘭葳蕤兮丨丨李德裕牡丹賦抽翠柯以布素粲丨丨而發榮元稹詩丨丨憐靜色深與雨相)
(宜譚用之詩碧吐丨丨舊行處豈堪回首草萋萋朱子早梅詩可愛丨丨愛素芳多情珍重老劉郎)貽芳(唐明皇詩雲臺先著)
(美今日更丨丨)瑤芳(徐彦伯詩擷丨丨兮弔楚水弄琪樹兮歌越岑又異聞錄淳于棼夢入大槐安國王曰前奉賢尊命不棄)
(小國許令次女丨丨奉事君子)晚芳(盧綸詩獨鶴寄烟霜雙鸞思丨丨趙中虚詩早蟬清暮響崇蘭散丨丨)尋芳(姚合)
(詩丨丨行不困逐勝坐還遷李中詩丨丨懶向桃花塢垂釣空思杜若汀歐陽修詩丨丨無厭遠自有錦障泥岳飛詩經年塵土滿)
(征衣特特丨丨上翠微朱子詩勝日丨丨泗水濱無邊光景一時新)危芳(秦觀睡起詩爬搔失幽囀欵欠墮丨丨)
椒蘭芳(漢書禮樂志扢嘉壇丨丨丨又俠嘉夜茝蘭芳注嘉夜芳草也俠與挾同又蜀志楊戲傳孔休文祥或才或臧播播)
(述志楚之蘭芳晉書庾闡傳草廬三顧臭若蘭芳又樂志咎繇稷契之儔協蘭芳中論人君修其道義昭其德音則賢者仰之如天)
(地愛之如親戚樂之如塤篪歆之如蘭芳楚辭結撰至思蘭芳假些阮籍詩登彼列仙岨採此杖蘭芳石崇詩文藻譬春華談話猶)
(蘭芳朱子詩昔為春蘭芳今作秋䕷蕪又王融樂府二離金玉相三衮蘭蕙芳又宋之問詩吳洲春草蘭杜芳感物思歸懷故鄕又)
(劉潛謝賜宜城酒啟瓶瀉椒芳壺開玉液)
增令芳(儀禮士冠禮醴辭曰甘醴惟厚嘉薦丨丨漢書禮樂志嘉薦丨丨夀考不忘)美芳(漢書禮樂志丨丨磑磑即)
(即師𧰼山則注磑磑崇積也即即充實也竇臮述書賦芝蘭滿室兮遺丨丨朋友忘言兮古人會)昌芳(後漢書王劉張李彭)
(盧傳贊天地閉革野戰羣龍丨丨僣詐梁齊連鋒按丨王昌丨盧芳也)彌芳(晉書凉武昭王傳挺修幹之青葱經歲久而丨)
(丨宋書孝義傳太守王韶之臨郡發教曰潘綜守死孝道全親濟難吳逵義行純至列墳成行可竝察孝廉贈以詩曰人亦有言無)
(善不彰二子徽猷彌久丨丨曹植王仲宣誄猗歟侍中遠祖丨丨)垂芳(晉書忠義傳贊偉元恥臣晉室延祖甘赴危亡所由)
(之理雖同所趣之塗即異而竝見稱當世丨丨竹帛按王裒字偉元嵇紹字延祖陸機謝平原内史表春枯之條更與秋蘭而丨丨)
(陸沉之羽復與翔鴻而撫翼)揚芳(晉書曹毗傳陵冬丨丨披雪獨振秋興賦泉涌湍於石間兮菊丨丨於崖澨温庭筠詩丨)
(丨歴九門澹蕩入蘭蓀)發芳(晉書樂志謀言恊秋蘭清風丨其丨)飛芳(晉書張載張協傳贊載協丨丨棣華增映)𫝊
芳(晉書元帝紀論武宣餘化猶暢於琅邪文景垂仁丨丨於南頓北史房豹傳宿當重寄早預心膂方當書名竹帛丨丨萬古玉)
(海武帝登泰山鑄一鼎形若甕文曰登於泰山萬夀無疆四海寧謐神鼎丨丨李百藥笙賦覬丨丨於風雅將永代於刊勒裴度古)
(君子佩玉賦既覩容而生敬諒播往以丨丨劉禹錫詩碧雲佳句久丨丨曾向成都住草堂)徽芳(宋書樂志樂王度說丨丨)
(陸倕詩議曹坐朝罷尺板嗣丨丨)氣芳(齊書祥瑞志永明九年八月甘露降上定林寺佛堂庭中天如雨遍地如雪其丨丨)
(其味甘耀日舞風至晡乃止)搜芳(南史張充傳玉没於訪珪之辰桂掩於丨丨之日)甘芳(隋書樂志丨丨既飫醑以)
(清揚休玉巵正性情晏殊中園賦榠楂以馨烈蒙采枳椇以丨丨見識)宜芳(唐書明皇紀天寳四載以楊氏女為丨丨公主)
(嫁於奚饒樂都督李延寵)善芳(汲冡周書竒幹丨丨善芳者頭若雄雞佩之令人不昧注竒幹北狄丨丨鳥名)求芳(淮南)
(子懷臭而丨丨雖善者不能為工)不芳(淮南子男子植蘭美而丨丨又蛇牀似蘼蕪而丨能丨離騷經恐鵜鴂之先鳴兮使)
(夫百草為之丨丨又蘭芷變而丨丨兮荃蕙化而為茅又蘇糞壤以充韓兮謂申椒其丨丨)若芳(急就篇劉丨丨注士會自)
(秦歸於晉其族留秦不去者為劉氏又周之采地亦名為劉其後亦稱劉姓丨丨言如蘭若之芬芳也楚辭肥牛之腱臑丨丨些神)
(女賦沐蘭澤含丨丨王融詩山中殊未懌杜丨空自丨)追芳(水經注所謂西園多士平臺盛賓鄒馬之客咸在伐木之歌屢)
(陳是用丨丨昔娛神遊千古故亦一時之盛事王融詩丨丨承荔浦揖道訊虛丘沈東美薦賢能判對妙聞音者識窮山之竹能丨)
(丨者賞幽徑之蘭)澄芳(水經注仰丨丨於萬古讃清徽於廟像)菅芳(鹽鐵論昔商鞅之任秦也刑人若刈丨丨用師)
(若彈丸)五芳(鹽鐵論貧者雞豕丨丨衛保𣪚臘傾盖社場魏文帝與鍾繇五熟釡書昔有黃三鼎周之九寳咸以一鼎使調)
(一味豈若斯釡丨味時丨)花芳(拾遺記洞庭山有靈洞採藥石之人入中如行十里迥然天清霞耀丨丨柳暗丹樓瓊宇宫觀)
(異常梁昭明太子詩别前秋葉落别後春丨丨杜審言詩三川宿雨霽四月晚丨丨又曹植樂府踟蹰玩靈芝徙倚弄華芳)名
芳(劉勰新論拔竒於困虜擢能於屠販内薦不避子外薦不避讐身受進賢之賞丨有不朽之丨又蔡邕伯夷叔齊碑銘雖没不)
(朽丨字丨兮)歇芳(劉勰新論荃蓀孤植不以巖𨼆而丨其丨石泉潛流不以澗幽而不清)韶芳(唐會要寳歷二年正)
(殿曰通光東曰丨丨亭又張九齡詩丨丨媚洲渚蕙氣襲衣襟)碧芳(雲仙雜記房夀六月召客刳椰子為杯搗蓮花製丨丨酒)
(調羊酪造含風酢)百芳(埤雅蜂採取丨丨釀蜜其房如脾今謂之蜜脾徐寅牡丹花詩爛銀基地薄紅装羞殺千花丨卉丨)
大芳(玉海唐舊制輦有七大鳳丨丨小輕仙遊芳亭大玉小玉)翠芳(玉海祥符九年二月詔近臣觀書後苑移幸流杯殿)
(登𧰼瀛山丨丨亭天禧四年十月玉宸殿丨丨亭觀稻賜燕皇祐二年九月辛未講讀以丨丨亭橙實賜講筵官各一枚)水芳
(玉海景德四年駐蹕西京宴宗室於丨丨園)臨芳(玉海宋明道二年學士院撰青城諸門及殿名便殿為含德苑殿為丨丨)
(後園門為凝華)佩芳(爾雅翼行清潔者丨丨德明仁者佩玉)橙芳(爾雅翼丨之丨在皮柑之甘在瓤)酸芳(本草)
(乳橘狀似乳柑皮堅瓤多味絶丨丨)信芳(離騷不吾知其亦已兮苟余情其丨丨顔延之陶徵士誄序夫璿玉致美不為池隍)
(之寳桂椒丨丨而非園林之實任昉荅陸倕知己賦彼白玉之雖潔此幽蘭之丨丨)糗芳(楚辭播江蘺與滋菊兮願春日以為)
(丨丨)獨芳(楚辭荼薺不同畝兮蘭茝幽而丨丨王儉詩草木搖落幽蘭丨丨岑参優鉢羅花歌耻與衆草之為伍何亭亭而丨)
(丨李頻詩遠宦須清苦幽蘭貴丨丨)沐芳(楚辭浴蘭湯兮丨丨華采衣兮若英梁簡文帝詩丨丨肅朝帶駕言抵淨宫沈約詩)
(丨丨禱靈嶽稽首恭上玄)餌芳(宋玉釣賦昔殷湯以七十里周文以百里興利除害天下歸之其丨可謂丨矣)菊芳(漢武)
(帝秋風辭蘭有秀兮丨有丨懷佳人兮不能忘楊炯庭菊賦歲如何其歲已秋叢丨丨兮庭之幽司空圖重陽詩簷前減燕丨添丨)
(燕盡庭前菊又荒)有芳(見上宋之問秋蓮賦既丨丨兮莎城長無依兮水國)舒芳(王褒九懷秋風兮蕭蕭丨丨兮振條)
(孫綽望海賦青甲芬飇以微扇玄木杳渺以丨丨梁武帝樂府衆花雜色滿上林丨丨耀綠垂輕隂)吐芳(上林賦應風披靡丨)
(丨揚烈南都賦晻曖蓊蔚含芬丨丨劉楨瓜賦應時湫熟含蘭丨丨孟郊韓愈聫句惟昔集嘉詠丨丨𩔖鳴嚶)增芳(曹植迷迭)
(香賦既經時而收采兮遂幽殺以丨丨)柔芳(劉楨遂志賦釋叢棘之餘刺踐檟林之丨丨)香芳(養生論丨丨腐其骨)
(髄喜怒悖其正氣)惠芳(嵇康酒會詩馥馥丨丨順風而宣又左思嬌女詩其姊字丨丨兩目燦如晝)回芳(陸機詩激)
(楚佇蘭林丨丨薄秀木陸雲詩陟彼衡林味其丨丨)同芳(陸雲贈顧尚書詩異世丨丨其馥不已唐太宗小池賦竹分叢而合)
(響草異色而丨丨)重芳(陸雲詩鼎實丨丨勞烈再扇)運芳(陸雲詩能芬南岳丨丨北征)淵芳(陸雲詩沈波涌)
(奥丨丨馥風)振芳(魏都賦弱葼係實輕葉丨丨王融詠秋胡詩椒佩容有結丨丨跂路隅)朱芳(潘尼石榴賦丨丨赫)
(奕紅萼参差鮑照詩珍木抽翠條炎卉擢丨丨)潛芳(夏侯湛春可樂賦散風衣之馥氣納戢懷之丨丨)佇芳(孫綽太平)
(山銘流風丨丨翔雲停藹乂天台山賦惠風丨丨於陽林醴泉涌溜於隂渠)肆芳(傅亮芙蓉賦徼旭露以滋采靡朝風而丨)
(丨)薰芳(庾□孫登𨼆居詩道雋丨丨鮮不玉折)飄芳(湛方生靈秀山銘雲鮮其色風丨其丨)示芳(蘇彦語箴)
(銜刃懷毒吐膏丨丨)藉芳(謝靈運山居賦畦町所藝舍蘂丨丨戴叔倫詩丨丨憐岸草聞笛怨江風)散芳(謝靈運山居賦)
(淵轉渚而丨丨岸靡沙而映竹月賦菊丨丨於山椒雁流哀於江瀨)摘芳(謝靈運詩合歡不容言丨丨弄寒條江淹麗色賦丨)
(丨拾蘂含詠吐辭晏殊中園賦或捕雀以承蜩或丨丨而翫蕤)搴芳(謝靈運山居賦愚假駒以表谷涓𨼆巖以丨丨元稹詩丁)
(寧丨丨侣須識未開叢馬戴詩去去胡為戀丨丨時一遊)樹芳(顔延之祭屈原文如彼丨丨實穎實發)來芳(顔延之文)
(丨丨可述往駕弗援)貞芳(顔延之詩㳂波被華若随山茂丨丨謝惠連甘賦嘉寒園之麗水美獨有此丨丨楊炯庭菊賦難搖)
(落於三秋偉丨丨於十步孟郊詩秋草瘦如髮丨丨綴疎金)圖芳(謝莊文敢撰德於旂旒庶丨丨於鐘萬劉允濟明堂賦鏤)
(紅玉以丨丨肅龜壇而薦祀)蕭芳(謝莊引牲樂丨丨四舉華火周傳)開芳(鮑照詩丨丨及稚節合綵吝驚春駱賓王)
(詩擢秀三秋晚丨丨十步中)騰芳(王融樂府丨丨清漢裏響梵高雲中孔穎達毛詩正義序漢氏之初詩分為四申公丨丨)
(於鄢郢毛氏光價於河間貫長卿傳之於前鄭康成箋之於後)蘅芳(王融樂府烟霞乍舒卷丨丨自斷續)懷芳(王融樂府)
(振玉躧丹墀丨丨步青閣梁簡文帝箏賦寄丹崖而茂采依青壁而丨丨吳均詩可憐桂樹枝丨丨君不知常衮浮萍賦不丨丨以)
(賈害不衒色以標美)握芳(謝朓遊後園賦藉高文兮清談預含毫兮丨丨)擅芳(謝朓七夕賦邁姮娥而擢質凌瑶華而丨)
(丨)積芳(謝朓遊後園賦丨丨兮選木幽蘭兮翠竹)結芳(謝朓擬風賦烟霞潤色荃荑丨丨唐太宗殘菊詩還將新歲色)
(復丨後年丨)初芳(謝朓詠鸂鶒詩蕙草含丨丨瑶池曖晚色)自芳(蕭鋒修柏賦豈春日之丨丨在霜下而為盛梁昭明)
(太子陶靖節序玉之在山以見珍而終破蘭之生谷雖無人而丨丨范成大詩紫微金屋閉春陽石竹山花却丨丨)搖芳(梁武)
(帝芳樹詩綠樹始丨丨芳生非一葉)洪芳(梁武帝評書張芝驚竒鍾繇特絶逸少鼎能獻之冠世四賢共𩔖丨丨不滅)異
芳(梁武帝連珠水鏡不以妍媸殊照芝蘭寧為貴賤丨丨)英芳(梁簡文帝鵁鶄賦飲三芝之淳露食六草之丨丨)比
芳(梁昭明太子七契厨&KR1739;挺茂階&KR1396;丨丨)徂芳(沈約樂府丨丨無再馥淪灰定還熾)挺芳(劉孝勝詠益智詩丨丨銅)
(嶺上擢穎石門端)廵芳(陶弘景葛仙公碑丨丨沐道懷古測衷)送芳(費昶入幌風詩鏘金驅響至舉袂丨丨來)徒
芳(别賦君結綬兮千里惜瑶草之丨丨)紫芳(江淹詩始整丹泉術終覿丨丨心李白詩涉雪搴丨丨濯纓想清波叚成式看)
(牡丹詩洞裏仙春日更長翠叢風剪丨霞丨)聲芳(江總辭行李賦輶軒廵履丨丨亥步旌節經過事高禹迹顔之推觀我生)
(賦逮微躬之九葉頽世濟之丨丨)膋芳(周祀圓丘歌休氣馨香丨丨昭晰)遥芳(唐太宗詠桃詩如何仙嶺側獨秀𨼆)
(丨丨)新芳(唐太宗除夜詩歲隂窮暮紀獻節啟丨丨韓愈詩園菊茂丨丨逕蘭銷晚馥權德輿詩鑿池通野水掃逕閱丨丨)
染芳(唐太宗詩昔去蘭縈翠今來桂丨丨)研芳(王勃梓州白鶴寺碑披玉笥以丨丨候瓊鐘而肅慮)絳芳(王勃採蓮)
(賦餐素實兮吸丨丨荷為衣兮芰為裳)題芳(王勃梓州白鶴寺碑丨丨翠琰敢詣靈津)丹芳(盧照隣江中望月詩沈鈎)
(搖兔影浮桂動丨丨)叢芳(陳子昂詩丨丨爛縵郁郁紛紛金厚載風不鳴條詩暗剪丨丨發空傳谷鳥鳴李羣玉臨水薔薇詩)
(浪搖千點淚風舞一丨丨)夜芳(沈佺期詩今夕重門啟遊春得丨丨又蘇舜欽詩東風搖江波碧草日丨丨)青芳(宋之)
(問詩怨别此何時丨丨來已久)雜芳(宋之問秋蓮賦丨丨兮昭属衆彩兮相宣武少儀王處士鑿山引瀑記助清瀾於荷池滋)
(丨丨於藥圃白居易詩丨丨澗草合繁綠巖樹新)摭芳(韋承慶靈臺賦遊書圃而丨丨挹文河而澡潤)殊芳(蘇頲長樂)
(花賦本無嫌於散地甘有寓於丨丨)穠芳(蘇頲詩曉入宜春苑丨丨吐禁中柳宗元詩麗影别寒水丨丨委前軒)林芳
(張九齡喜雨詩池滿因添注丨丨為灑開趙冬曦詩川霽香山孤丨丨楚郊縟)幽芳(張九齡詩欲贈丨丨歇行悲舊賞移舒元)
(輿牡丹賦序古之言花者牡丹未嘗與焉盖遁乎深山自丨而丨不為貴者所知歐陽修詩叢菊如有情丨丨慰孤介)梅芳
(吳少微詩柳翠含烟葉丨丨帶雪花元稹詩丨丨勿自早菊秀勿自賖)歲芳(李乂詩勁節臨冬勁芳心待丨丨陳希烈詩野)
(老歌無事朝臣飲丨丨劉長卿詩上國三千里西還及丨丨)馳芳(謝偃玉牒真記播美貞石丨丨柔翰)前芳(韓愈賀册)
(皇太后表恭惟懿德克配丨丨于邵漢源縣令廳壁記絆驥已久及瓜將代丨丨無聞後進奚覩)凝芳(孫逖席賦瞰金窗以)
(隔影瑩珠箔而丨丨)澗芳(王維詩丨丨襲人衣山月映石壁歐陽修詩初驚丨丨早忽望巖扉敞)草芳(李白詩雄巢漢)
(宫樹雌弄秦丨丨杜甫詩有徑金沙軟無人碧丨丨王昌齡詩誰識野人意徒看春丨丨劉凔詩山霽月明常此醉丨丨花暖省曾)
(迷)肴芳(李白冬夜讌集序丨丨酒濃夜寂琴暢)暗芳(杜甫詩天黑閉春院地清棲丨丨元稹詩丨丨飄露氣)晨
芳(獨孤及清簟賦襲握蘭之丨丨参覆錦之夜飾)惜芳(錢起詩愴茲江海去誰丨杜蘅丨)野芳(劉禹錫三良賦掇丨)
(丨以為薦汲行潦而充罇歐陽修醉翁亭記丨丨發而幽香佳木秀而繁隂)擷芳(劉禹錫詩楚水多蘭芷何人事丨丨杜牧)
(詩遥知渡江日正是丨丨時蔡襄士伸知己賦借如說困刑戮何丨其丨尹恬耔耨何餔其香)先芳(劉禹錫詩桂叢慙並發梅)
(蕊妬丨丨丁澤詩無年皆有獲後種亦丨丨)早芳(陸贄御園芳草詩恒恐韶光晚何人辨丨丨李胄詩曙鳥啼餘翠幽人愛)
(丨丨叚成式折楊柳詩水殿年年占丨丨柔條偏惹御爐香)水芳(韓愈詩曉日生遠岸丨丨綴孤舟)改芳(柳宗元詩)
(刻木終難對焚芝未丨丨)攢芳(元稹詩蜂憐宿露丨丨久燕得新泥拂戶忙)晴芳(白居易詩丨丨冒苔島宿潤侵蒲岸)
遠芳(白居易詩丨丨侵古道晴翠接荒城張復元風光草際浮詩靃靡含新彩霏微籠丨丨)閱芳(王建泛水曲丨丨無)
(留瞬弄桂不停柯)虚芳(仲子陵清簟賦知薜荔之空靡意荃蘭之丨丨)嗣芳(竇臮述書賦接武波委丨丨鱗連歐陽修)
(王武恭碑銘刻銘有詔俾丨其丨)芸芳(竇臮述書賦落泰階之蓂莢掇祕府之丨丨)巨芳(竇臮述書賦力舉丨丨美)
(逾衆芬)千芳(徐魁閒遊賦百藥爭妍丨丨競馥錢惟演春雪賦庶草羣木丨丨萬菲)繁芳(沈亞之乞巧文襲霽旦之)
(丨丨兮因文映而增綺)殘芳(温庭筠詩丨丨荏苒雙飛蝶晚睡朦朧百囀鶯釋貫休詩蝶醉蜂癡一簇香繡葩紅蔕墮丨丨)
(歐陽修詩夜雨丨丨盡朝暉宿霧收)菲芳(温庭筠雙聲詩潭盧同澹蕩髣髴復丨丨)星芳(叚成式上元詩疎中搖月彩繁)
(處雜丨丨)采芳(陳陶詩吳洲丨丨客桂棹木蘭船)掇芳(陳陶詩帝乃命舟檝丨丨儒素中僧廣宣詩時來真可惜自勉)
(丨蘭丨)鮮芳(李郢茶山貢焙歌幾回到口重咨嗟嫩綠丨丨出何力王儲花發上林詩丨丨盈禁籞布澤荷天心)寒芳
(陸龜蒙白菊詩我憐貞白重丨丨前後叢生夾小堂)暖芳(羅𨼆殘花詩丨丨随日薄輕片逐風廻)茶芳(朱景玄詩靜得)
(塵埃外丨丨小華山)仁芳(釋皎然詩丨丨標絶徑廉守躡高蹤)庭芳(釋皎然詩高明依月鏡蕭散躡丨丨又詩餘圖譜有)
(滿丨丨)留芳(歐陽修詩惟有巖桂花丨丨待歸客)靈芳(錢惟演詩賀燕翻飛地丨丨茂遂時)珍芳(蘇軾文宜有丨)
(丨之賜以昭眷寵之殊)摛芳(范鎮大報天賦揚波以挹其腴潤丨丨以搴其稠縟)插芳(韓維詩丨丨咀甘不知去歸舍)
(已見雞在棲)妍芳(李綱述樓賦桃李丨丨耀新粧也)吹芳(范成大詩採香徑裏木蘭舟嚼蘂丨丨爛縵遊)舊芳
(朱子詩鄒汾斷簡追前載關洛新書襲丨丨)温芳(楊萬里食雞頭子詩鼻觀丨丨炊桂歇齒根熟軟剥胎餘)墜芳(劉克)
(莊梅花詩徙倚溪亭惜丨丨恨無異域返魂香)楚芳(陳樵卧褥香爐賦漢壁捐椒丨丨委榝)綠芳(馮子振十八公賦丨)
(丨謝而雲散霧失繡馥脫而川包壤并)蓮芳(張羽詩池上丨丨辭伴去山中松偃識師歸)天芳(雲笈七籖禪善導靈)
(氣玄哺飛丨丨)骨芳(雲笈七籖體香丨丨上造玉庭)投芳(法苑珠林弄幻之士丨丨送臭賣黃售白)盧芳(後漢書丨)
(丨傳丨丨安定三水人也王莽時天下咸思漢德芳由是詐自稱武帝曾孫劉文伯乃與三水属國羌胡起兵更始敗三水豪傑共)
(立芳為上將軍西平王使使與西羌匈奴結和親單于遂立芳為漢帝建武十六年芳使使請降立芳為代王乃復背叛匈奴迎芳)
(出塞留匈奴中十餘年病死)胡芳(後漢書皇甫規傳規欲退身避第數上病不見聽會王旻喪還規越界迎之因令客密告)
(并州刺史丨丨常急舉奏芳曰威明欲避第仕塗故激發我耳吾當為朝廷愛才何能申此子計耶)劉芳(北史丨丨傳芳字伯)
(支彭城叢亭里人漢楚元王交之後才思深敏特精經義孝文雅相器重昔漢世造三字石經於太學學者文字不正多往質焉芳)
(音義明辨疑者皆往詢訪故時人號為劉石經□氏家訓崔浩張偉丨丨邢子才四儒以才博擅名)柳芳(唐書丨丨傳丨丨字)
(仲敷直史館肅宗詔芳與韋述綴緝吳兢所次國史會述死芳結成之興高祖訖乾元凡百三十篇叙天寳後事棄取不倫史官病)
(之上元中坐事徙黔中高力士亦貶巫州因從力士質開元天寳事乃倣編年法為唐歷四十篇頗有異聞)成芳(雲仙雜記)
(丨丨𨼆麥林山剥苧織布為短襴寬袖之衣著以酤酒自稱𨼆士衫)
稱物芳(史記屈原傳其志㓗故其丨丨丨)嘉薦芳(漢書禮樂志丨丨丨矣告靈饗矣又柳宗元弔屈原文求先生)
(之汨羅兮擥蘅若以薦芳)都荔芳(漢書禮樂志丨丨遂丨窅窊桂華注言都良薜荔俱有芬芳桂華之形窅窊然也皆謂神)
(宫所有耳)黍稷芳(宋書樂志丨丨匪丨明祀惟馨)嘉玉芳(隋書音樂志丨丨惟丨嘉幣惟量)五枝芳(宋史)
(竇儀傳儀弟儼侃偁僖相繼登科馮道與禹鈞有舊嘗贈詩有靈椿一株老丹桂丨丨丨之句當時號為竇氏五龍按禹鈞儀父也)
和致芳(楚辭鼎臑盈望丨丨丨只注致致醎酸也芳謂椒薑也)芝桂芳(曹植詩丨丨雖丨難以煎烹尸位素餐難)
(以成名又楊炯巫峽詩美人今何在靈芝徒自芳錢起詩傾思丹竈術願採玉芝芳又楊炯孔子廟碑夏井蓮植秋窗桂芳盧照隣)
(騷體山有桂兮桂有芳心思君兮君不將)茱萸芳(曹植樂府丨丨自有丨不若桂與蘭)郁烈芳(陸機演連珠丨丨之)
(丨出於委灰繁會之音生於絶絃)充堂芳(陸機演連珠丨丨之丨非幽蘭所難繞梁之音實縈絃所思)清且芳
(傅休奕詩秋蘭蔭玉池池水丨丨丨)後昆芳(唐明皇端午詩忠貞如不替貽厥丨丨丨)海隅芳(盧照隣詩知君振竒)
(藻還嗣丨丨丨)遍籞芳(李乂侍宴桃花園詩綺萼成蹊丨丨丨紅英撲地滿庭香)翰林芳(李嶠詩幸陪仙駕末欣採)
(丨丨丨)十步芳(崔融報三原李少府書院草侵階而不薙惜其丨丨有丨也)四時芳(孟浩然詩物華皆可玩花)
(蘂丨丨丨李賀詩市南曲陌無秋凉楚腰衞髩丨丨丨)芍藥芳(劉禹錫詩汝海崆峒秀溱流丨丨丨)牡丹芳(白居)
(易樂府丨丨丨牡丹芳黃金蘂綻紅玉房)木槿芳(韓翃詩春報橦花細初筵丨丨丨)一苑芳(楊嗣復詩楊柳十尋)
(色桃花丨丨丨又朱子木犀詩仙衣纔試鬱金黃便覺秋風滿院芳)躑躅芳(韋應物詩試吏向嵩陽春山丨丨丨)桃李
芳(楊巨源詩東園丨丨丨已歇獨有楊花嬌暮春)杏園芳(李廓少年行垂鞭踏青草來去丨丨丨又唐彦謙詩霽景明如)
(練繁英杏正芳)帝里芳(白行簡詩杏靄三春色先從丨丨丨)一枝芳(李商𨼆詠風詩若教春有意唯遣丨丨丨)臺
榭芳(温庭筠詩豈無丨丨丨獨與鷗鳥知)不勝芳(段成式詩玉樓烟薄丨丨丨金屋寒輕翠帶長羅𨼆杏花詩暖觸衣)
(襟漠漠香間梅遮柳丨丨丨)萬卉芳(劉兼詩繡衣公子宴池塘淑景融融丨丨丨)滿輪芳(方干新月詩更憐三)
(五夕仙桂丨丨丨)棣萼芳(羅𨼆詩化向棠隂布春随丨丨丨)琪樹芳(李君房海人織文錦賦臨風始啟全含丨)
(丨之丨向闕爰開遥寫蜃樓之色)九衢芳(李景都堂試貢士日慶春雪詩春暉早相照莫滯丨丨丨)楊柳芳(歐陽)
(修詩風吹積雪銷太行水暖河橋丨丨丨)盡日芳(劉子翬木犀詩高韻盖羣馥無人丨丨丨)澹以芳(程俱詩羣山發)
(春姿秀碧丨丨丨)顔色芳(程俱詩漙漙露方晞借此丨丨丨)六世芳(陸游詩酸棗先生丨丨丨)劉麗芳
(晉書烈女傳劉聰妻丨氏名娥字麗華其姊英字丨丨亦聰敏涉學而文詞機辨曉逹政事過於娥初與娥同召拜左貴嬪)信
都芳(北齊書方伎傳丨丨丨河間人少明算術有巧思每精心研究忘寢與食或墜坑坎嘗語人云我每一沉思不聞雷霆之)
(聲芳撰次古來渾天地動欹器漏刻諸巧事并畫圖名曰器準又私撰歴書名為靈憲歴未就而卒)
對語(秋實春芳)(樹德流芳)(吐穎揚芳)(荷淨蘭芳)(玉芝秀琪樹芳)(千日醉四時芳)(凌霜勁挹露芳)
摘句(春隂藥徑芳天葩壓衆芳)(洞天春暖碧桃芳最憶王孫春草芳)(不随羣豔競年芳百卉前頭第一芳)
長(直良切久也遠也常也永也又養韻漾韻)
韻藻晝長(書日中星鳥疏古制刻漏晝夜百刻丨丨六十刻夜短四十刻晝短四十刻夜長六十刻晝中五十刻夜亦五)
(十刻漢書天文志陽用事則日進而北丨進而丨晉書天文志極之立時日行地中淺故夜短天去地高故丨丨也隋書天文志何)
(承天曰前代諸漏春分丨丨秋分晝短長過半刻皆由氣日不正遂議造漏法唐書回鶻傳骨利幹處瀚海北又北度海則丨丨夜)
(短日入烹羊胛熟東方已明盖近日出處也劉禹錫詩深春風日淨丨丨幽鳥鳴白居易薔薇架詩霽景朱明早芳時白丨丨温庭)
(筠詩花壓闌干春丨丨牛嶠詞何處是遼陽錦屏春丨丨范成大詩睡魔有約丨初丨朱子詩綠樹鶯啼清丨丨楊萬里詩小閣疎)
(櫺春丨丨虞集詩芍藥風暄春丨丨尹廷高詩夢穏疑宵短心閒覺丨丨)夜長(見上晉書天文志極之低時日行地中深故丨)
(丨天去地下淺故晝短也又日南至日夜行地下二百一十九度少弱故丨丨隋書李德林傳高祖謂德林曰自古帝王之興必有)
(異人輔佐我昨讀霸朝雜集方知感應之理昨宵恨丨丨不能早見公面必令公貴與國始終古詩晝短苦丨丨何不秉燭遊陶潛)
(詩愁人難為辭搖搖春丨丨子夜歌丨丨不得眠轉側聽更鼓宋孝武帝詩解帶遽回軫誰云秋丨丨李百藥詩自有横陳會應憐)
(秋丨丨高啟詩玉笛聲殘禁丨丨)日長(書日永星火以正仲夏疏於丨正丨晝漏最多天星大火東方七宿合昏畢見以此)
(天時之候調正仲夏之氣節詩春日遲遲疏遲遲者丨丨而暄之意晉書天文志夏至日日晝行地上二百一十九度少弱故丨丨)
(北史袁充傳充領太史令表奏隋興以後丨景漸丨曰大隋啟運上感乾元影短丨丨振古未之有也上大悅唐雜錄唐宫中以女)
(功揆日之長短冬至後丨晷漸丨比常日增一線之功子夜歌黃檗向春生苦心随丨丨陸機詩來日苦短去丨苦丨唐明皇詩端)
(午臨中夏時清丨復丨王績詩春來丨漸丨醉客喜年光杜甫詩季冬丨已丨山晚半天赤韋應物神女歌湘妃獨立九疑暮漢女)
(菱歌春丨丨李賀詩花枝入簾白丨丨劉禹錫聫句取酒愁春盡留賓喜丨丨温庭筠詩丨丨嫌輦重風暖覺衣輕劉滄詩行看芳)
(草故鄕遠坐對落花春丨丨王禹侢詩郡僻青山合官閑白丨丨秦觀詩亂絮迷春闊蔫花困丨丨唐庚詩山靜似太古丨丨如小)
(年陸游詩燕子聲中白丨丨又晉書李密傳臣盡節於陛下之丨丨而報養劉之日短烏鳥私情願乞終養華陽國志李密聘吳吳)
(主與羣臣汎論道義謂寧為人弟密曰願為人兄矣吳主曰何以為兄密曰為兄供養之丨丨)用長(詩修我戈矛疏攻國之兵)
(用短守國之兵丨丨又晉書劉波傳劉隗伯父訥有人倫鑒識初入洛見諸名士而歎曰周宏正巧於用短杜方叔拙于丨丨)鞭
長(左傳雖丨之丨不及馬腹蘇軾詩醉歸爭看玉丨丨)短長(左傳先王之和五聲也清濁大小丨丨徐疾以相濟也史記六)
(國表務在強兵并敵詐謀用而縱横丨丨之說起漢書張湯傳邊通學丨丨剛暴人也張晏注蘇秦張儀之謀趣彼為短歸此為長)
(戰國策名丨丨術也管子時之丨丨隂陽之利用也報任安書遂苟合取容無所丨丨之效可見如此矣笙賦觀其制器也則審洪)
(纖面丨丨梁簡文帝詩但問愁多少便知夜丨丨李白詩請君試問東流水别恨與之誰丨丨陸游詩高枕寧論夢丨丨元好問詩)
(老來留得詩千首却被何人較丨丨袁桷詩皎皎白面生長鋏學丨丨)心長(左傳齊侯田于莒盧蒲嫳見泣且請曰余髮如)
(此種種余奚能為子雅不可曰彼其髮短而丨甚丨其或寢處我矣朱子詩髮短丹丨丨徐璣詩因看瓜蔓吐識得道丨丨)慮
長(魏書陸俟傳俟言郎孤必敗高昌必叛明年高昌果殺孤而叛帝曰卿身乃短丨何丨也又蘇軾詩六聖臨民計丨丨)天
長(隋書音樂志國□日鏡家歷丨丨舊唐書張九齡傳丨丨節百寮上夀多獻珍異九齡進金鏡錄五卷玉海明皇以八月五日)
(生開元十七年左相乾曜右相說請以為千秋節天寳七載改為丨丨節老子丨丨地久天地所以能長且久者以其不自生故能)
(長生杜審言詩火德雲官逢道泰丨丨地久属年豐沈佺期詩年年重九日月月奉丨丨宋之問詩海闊丨丨音信稀李白詩翠影)
(紅霞映朝日鳥飛不到吳丨丨岑參詩蟬鳴秋城夕鳥去江丨丨盧綸有丨丨地久詞五首又唐書地理志揚州廣陵郡縣丨丨本)
(千秋天寳元年置七載更名有銅)山長(隋書樂志基同北辰久夀共南丨丨許渾詩丨丨水遠無消息瑶瑟一彈秋月高歐)
(陽修詩高亭可四望繞郭青丨丨)靈長(唐書地理志武德二年汾州刺史蕭顗引文水入汾東北有丨丨渠又王縉傳縉上)
(言國家慶祚丨丨福報所憑雖時多難無足道者江賦咨五才之並用實水德之丨丨唐大宗詩懷卑運深廣持滿守丨丨劉允濟)
(天賦深機不測神化丨丨)無長(唐書霍王元軌傳元軌多材藝引見處士劉元平為布衣交或問王所長元平答曰丨丨問者)
(不解元平曰有所短所以見長若王無所不備吾何以稱之北夢𤨏言韓昭琴棋書算射法悉皆涉獵李台瑕曰韓入座藝如拆韈)
(線丨一條丨)三長(唐書劉知幾傳知幾曰史有丨丨才學識世罕兼之)優長(唐書韓琬傳琬舉茂才名動里中刺史行)
(鄕飲餞之儒林榮之擢第又舉文藝丨丨賢良方正科連中)眉長(宋史文天祥傳天祥體貌豐偉美晳如玉秀丨而丨竹書)
(紀年舜服龍工衣自傍而出耕於歴山夢丨丨與髮等舜遂登庸庾信竹杖賦髮種種而逾短丨髟髟而競丨沈佺期詩音塵黃耳)
(間夢想白丨丨岑參詩小序太白中峯絶頂有胡僧不知幾百歲丨已丨數寸王昌齡詩䨇峯褐衣久一磬白丨丨白居易詩青黛)
(點眉丨細丨韓偓詩桃花臉薄難蔵淚柳葉丨丨易覺愁韋莊詩惆悵廟前多少柳春來空鬭畫丨丨法苑珠林釋道安嘗夢見胡)
(道人頭白丨毛丨謂之曰君所註經殊合道理我當相助弘通)寸長(宋史婁機傳機稱奬人才不遺丨丨訪問賢能疏姓名及)
(其可用之實以備采取楚辭尺有所短丨有所丨歐陽修劄子近年以來錢榖刑獄之吏稍有丨丨片善為人所稱者皆已擢用之)
(矣又珊瑚詩話東坡先生人有尺丨之丨瑣屑之文雖非其徒驟加奬借)頸長(莊子鶴丨雖丨斷之則悲啟顔錄山東人娶蒲)
(州女婦家疑壻不慧問曰鴻鶴能鳴何意曰天使其然婦翁曰鴻鶴能鳴者丨項丨壻曰蝦蟇能鳴豈是丨項丨耶婦翁無以應之)
舒長(潛夫論化國之日丨以丨故民閒暇而有餘力歐陽修詩新年賀交泰白日漸丨丨)取長(潛夫論智者棄短丨丨以)
(致其功)趣長(張長史筆法丨丨筆短雖有點畫不足常使意氣有餘李嗣真書品丨丨筆短差難縷陳杜甫詩頗怪朝參懶)
(應耽野丨丨林逋詩蘭杜裛衰香開扉丨自丨)喙長(朝野僉載陸餘慶為洛州長史善論事而短於判人嘲曰說事則丨丨三)
(尺判事則手重五斤)太長(玉海前世累黍為尺縱置之丨丨横置之太短登徒子好色賦東家之子增之一分則丨丨減之一)
(分則太短)路長(棗據詩既懼非所任怨彼南丨丨顔延之詩眇默軌丨丨謝朓詩草含亭臯遠霞生川丨丨王褒詩黃山□地)
(廣青門官丨丨王績詩㶚陵幽徑近磻溪𨼆丨丨駱賓王詩竹葉離樽滿桃花别丨丨盧照隣孤雁詩避繳風霜勁懷書道丨丨兀)
(結詩漂漂随所去不念歸丨丨白居易詩漸望廬山遠彌愁峽丨丨崔道融詩兩川花捧御衣香萬歲山呼輦丨丨曹鄴詩單車驛)
(丨丨羅𨼆詩龜臺仙丨丨劉子翬詩馬蹴浮埃去丨丨楊萬里詩過雨迢迢沙丨丨馬祖常詩三十六盤大丨丨)漏長(劉孝)
(威詩玄冰術難騐赤道丨猶丨李憕詩䨇闕天河近千門夕丨丨王維燃燈酺宴詩上路笙歌滿春城丨刻丨李白詩明月高高刻)
(丨丨崔國輔詩薰籠玉枕無顔色卧聽南宫清丨丨韋應物驪山行禁仗圍山曉霜勁離宫積翠夜丨丨李賀詩丨丨送珮承明廬)
(倡樓嵯峨明月孤張叔良長至日上公獻夀詩鳳闕晴鐘動雞人曉丨丨劉兼詩談雞寂寞紗窗靜梦蝶蕭條玉丨丨宋之問詩禁)
(靜鐘初徹更疎丨更丨李東陽詩奏近平臺午丨丨)雲長(庾信登歌蒼靈散翠丨丨杜甫詩遥空秋雁滅半嶺暮丨丨又江闊)
(浮高棟丨丨出斷山宇文虚中詩客館病餘紅日短家山信斷碧丨丨又蜀志關羽字丨丨又韓愈與陸員外書文章之尤者有侯)
(喜者有侯丨丨者)歌長(唐太宗詩蓮稀釧聲斷水廣棹丨丨岑參詩鐘催離興急經逐醉丨丨常建詩越女丨丨君且聽芙)
(蓉香滿水邊城杜甫詩獨酌甘泉歌丨丨擊樽破)夢長(王昌齡詩留君夜飲對瀟湘從此歸舟客丨丨梁鍠詩曉日臨窗久)
(春情引丨丨沈亞之詩客子去淮陽逶迤别丨丨曹唐遊仙詩不將清瑟理霓裳塵夢那知鶴丨丨薛濤詩誰言千里似今夕離丨)
(杳如關路丨唐庚詩未詩幽人曉丨丨朝朝親炷佛前香又楊萬里詩竹雞聲裡丨難丨)恨長(賈至詩東風不為吹愁去春日)
(偏能惹丨丨李白詩登岳眺百川杳然萬丨丨羊士諤詩破撥聲繁丨已丨低鬟歛黛更摧蔵)興長(杜甫詩禮樂攻吾短山林)
(引丨丨又老去才難盡秋來丨甚丨鄭谷詩翠嵐迎步丨何丨笑領漁翁入醉鄕李中竹詩森森移得自山莊植向空庭野丨丨曹)
(唐詩閒抛南極歸來晚笑指東𬈑飲丨丨韓維詩丨丨歌易放情密語無譁)量長(韓愈進學解校短丨丨唯器是適者宰相)
(之方也)子長(漢書司馬遷傳遷字丨丨)
善善長(公羊傳君子之丨丨也丨惡惡也短惡惡止其身善善及子孫)夀命長(齊書竟陵王子良傳永明未上將射)
(雉子良諫曰菩薩不殺丨丨得丨施物安樂自無恐怖不惱衆生身無患苦論衡禀得堅彊之性則氣渥厚而體堅彊堅彊則丨丨)
(丨楚辭彭鏗斟雉帝何饗丨丨永多夫何丨陶潛詩黃華復朱實食之丨丨丨杜牧詩祝爾願爾貴仍且丨丨丨又晉書天文志一)
(星在軫中主夀命明則主夀長子孫昌莊子無為則俞俞俞俞者憂患不能處年夀長矣注俞俞猶愉愉也荀子樂易者常夀長盧)
(綸詩雲闕御筵張山呼聖夀長方干詩若取夀長延至易如嫌地遠縮何難又宋書樂志合坐歡樂人命長齊書樂志人命長當結)
(久千秋萬歲皆老夀楊萬里詩寒暄不定春光晚榮落俱遲花命長)一日長(唐書王珪傳珪曰臣于數子有丨丨之丨)聖
恩長(王維詩願將遲日意同與丨丨丨楊巨源聖夀無疆詞代推仙祚遠春共丨丨丨)引杯長(杜甫詩檢書燒燭短)
(看劍丨丨丨)一線長(杜甫詩何人錯憶窮愁日愁日愁随丨丨丨)萬丈長(韓愈詩李杜文章在光燄丨丨丨陳)
(傅良詩柰何㘬堂水持綆丨丨丨)意味長(杜牧詩禪師都未知名姓始覺空門丨丨丨又歐陽修詩老得閒來興味長又)
(王安石詩却愛清談氣味長)公冶長(論語子謂丨丨丨可妻也雖在縲絏之中非其罪也以其子妻之疏舊說冶長解禽)
(語故繫縲絏家語丨丨丨魯人字子長為人能忍耻孔子以女妻之按史記丨丨丨齊人白帖丨丨丨解雀語得免罪又駱賓王詩)
(不如黃雀語能雪冶長猜)馬季長(後漢書馬融傳丨融字丨丨隋書天文志丨丨丨創謂璇璣為渾儀)
筮短龜長(左傳丨丨丨丨不如從長又王褒詩題名無復迹何處騐龜長)續短斷長(荀子禮者丨丨丨丨損有)
(餘益不足)
增宵長(書宵中星虚疏日永則宵短日短則丨丨張華詩居歡惜夜短在感怨丨丨李商𨼆詩會前猶月在去後始丨丨)
木長(書厥木惟條疏言草茂而丨丨也)最長(書一曰夀傳百二十年疏世有長夀百二十年者故傳以丨丨者言之)
阻長(詩遡洄從之道丨且丨盧照隣中和樂歌飡白玉兮飲瓊芳心思荃兮路丨丨)修長(詩四牡修廣疏王所駕之四牡)
(形容丨丨而又廣大蔡邕青衣賦丨丨冉冉碩人其頎王粲柳賦覽兹樹之豐茂紛旖旎以丨丨)溥長(詩篤公劉既丨既丨)
狹長(詩嶞山喬嶽疏嶞山嶞嶞然言其丨丨之意也爾雅狹而修曲曰樓疏凡臺上有屋丨丨而屈曲者曰樓)延長(詩受)
(命不殆疏商之先君受天之命年世丨丨爾雅邐迤沙丘疏謂連接丨丨者名沙丘史記天官書南極老人正義南極為人主夀命)
(丨丨之應漢書禮樂志福滂洋邁丨丨北史𨼆逸傳崔廓子賾從駕汾陽宫藍田令王曇於藍田山得一玉人奏之詔問羣臣莫有)
(識者賾荅曰臣見魏盧元明撰嵩高山廟記云有神人以玉為形像長數寸或出或𨼆出則令世丨丨赭白馬賦齒美丨丨聲價隆)
(振羅𨼆詩丨丨應續鶴春秋)陽長(禮記隂陽長短疏夏則丨丨而隂短冬則陽短而隂長也)隂長(見上梁簡文帝詩絲)
(條轉暮光影落暮丨丨庾信看治渭橋詩平堤石岸直高堰柳丨丨温庭筠詩簾櫳蘭露落隣里柳丨丨)景長(周禮地官大司)
(徒以土圭之灋測土深正日景以求地中日南則景短多暑日北則丨丨多寒後漢書律歷志冬至陽氣應則樂均清丨丨極晉書)
(天文志日最南去極最遠故丨最丨楊炯渾天賦丨丨而多暑景短而多寒司空圖詩逸韻偏宜夏丨丨蘇舜欽詩地僻風烟古公)
(餘日丨丨又作影周髀算經南極丨丨白居易詩持此聊過日為知畏丨丨)甬長(周禮冬官鳬氏以其鉦之長為之丨丨)
人長(國語客曰丨丨之極幾何仲尼曰僬僥氏長三尺短之至也長者不過十之數之極也淮南子東方之丨丨禮斗威儀君)
(乘土而王者其丨丨杜甫詩小松初移時離立如丨丨)身長(家語叔梁紇求昏於顔氏顔父問三女陬大夫先聖之裔也丨)
(丨九尺武力絶倫後漢書光武紀光武丨丨七尺三寸美須眉大口隆凖日角又皇后紀明德馬皇后丨丨七尺二寸方口美髮又)
(趙壹傳體貌魁梧丨丨九尺蜀志先主傳丨丨七尺五寸手垂下膝自顧見其耳晉書陸機傳機丨丨七尺聲如洪鐘少有異才文)
(章冠世又姚興載記尹緯少有大志不營産業丨丨八尺腰帶十圍魁梧有爽氣帝王世紀季歴之妃生文王昌丨丨十尺述異記)
(符徤皇始四年有長人見丨丨五丈語人張靖曰今當太平)誦長(戰國策孟嘗君燕坐田瞀曰請掩足下之短丨足下之丨)
劍長(戰國策秦王驚自引而起袖絶拔劍丨丨操其室)久長(史記三皇紀聖人德澤廣大故繁昌丨丨漢書禮樂志發)
(梁揚羽申以商造兹新音永丨丨晉書虞溥傳金馬啟符大晉應天宜復先王五等之制以綏丨丨法言昔在有熊高陽高辛唐虞)
(三代咸有顯德故天胙之為神明主厥享國丨丨古今樂錄漢曲五篇三曰樂丨丨)思長(史記夏紀臯陶曰慎其身修丨丨又)
(去聲許渾詩白雪一聲春丨丨劉滄洛神怨子建東歸恨丨丨飄颻神女步池塘段成式詩許叡禪心徹湯休詩丨丨)晷長
(漢書天文志夏至至於東井北近極故晷短冬至至於牽牛遠極故丨丨又丨丨為潦短為旱)深長(漢書蒯通傳通論戰國時)
(說士權變亦自序其說凡八十一首號曰雋永注雋肥肉也永長也言其所論甘美而義丨丨也北史崔光傳論光風素虛遠學業)
(丨丨)見長(漢書婁敬傳兩國相擊此宜矜夸丨所丨)禾長(漢書西域傳中天竺國土溽熱稻歲四熟丨之丨者没槖它)
術長(後漢書和帝紀道遠三代丨丨前世)比長(後漢書輿服志聖人興天下之大利除天下之大害天下之民敬而愛之)
(若親父母則而仰之若仰日月是以流光與天地丨丨)樂長(後漢書臧宫傳有德之君以所樂樂人樂人者其丨丨易林䨇)
(鳬鴛鴦相随羣行南至饒澤食魚與粱君子丨丨)道長(後漢書伏湛傳論器博者無近用丨丨者其功遠)辭長(後漢)
(書桓榮傳車駕幸太學會諸博士論難於前榮辯明經義每以禮讓相厭不以丨丨勝人儒者莫之及特加賞賜)義長(後漢)
(書賈逵傳逵奏曰建平中侍中劉歆欲立左氏不先暴論大義而輕移太常恃其丨丨抵挫諸儒諸儒内懷不服共排之)淹長
(晉書殷浩傳褚裒薦浩浩上疏陳讓并致牋於簡文簡文荅之曰足下沈識丨丨思綜通練起而明之足以經濟)保長(宋書)
(符瑞志鳳凰仁鳥也晝鳴曰上朔夜鳴曰丨丨)意長(宋書樂志歡來何晚丨何丨江淹四時賦臨飛鳥而魂絶視浮雲而丨丨)
(劉禹錫詩帝城宜春入遊人喜丨丨)清長(宋書謝靈運傳抱終古之泉源美膏液之丨丨)悠長(宋書孝義傳徐耕延陵人)
(也元嘉二十一年大旱民饑耕詣縣陳辭曰饉罄來久困殆者衆方涉春夏日月丨丨不有微救永無濟理今以千斛助官賑貸梁)
(宣帝遊七山寺賦清流四繞吐溜丨丨裴子野寒夜賦日晼晚而易潛夜丨丨而難曙柳宗元東丘記其地之凌阻峭出幽欝寥廓)
(丨丨則於曠宜)推長(南史劉峻傳武帝每集文士策經史事時范雲沈約之徒皆引短丨丨帝悅加其賞賚說苑孔子將行無)
(蓋弟子曰子夏有盖可以行孔子曰商也甚短于財吾聞與人交者丨其丨者違其短者故能久長矣)永長(魏書靈徵志太)
(祖天興四年新興太守上言晉昌民賈相昔年二十二入勾注西陘見一老父謂相曰自今以後四十二年當有聖人出於北方時)
(當太平子孫丨丨言之而過相顧視之父老化為石人方言延永長也凡施於年者謂之延施於丨丨為之永)兩長(北史文苑)
(傳序永明天監之際太和天保之間洛陽江左文雅尤盛彼此好尚雅有異同若能各去所短合其丨丨則文質彬彬盡美盡善矣)
箭長(北史室韋國傳室韋國用角弓其丨尤丨胡宿詩洞戶春遲漏丨丨短轅初返雒陽旁)遐長(唐書馬周傳自古明)
(王聖主因人設教而大要節度於身恩加於人故其下愛之如父母仰之如日月畏之如雷霆卜祚丨丨也)名長(唐書蘇世)
(長傳世長為王世充僕射洛陽平始歸帝引見與語平生調之曰何丨丨而意之短口正而心之邪世長曰丨丨意短誠如聖旨口)
(正心邪不敢奉詔)𣙜長(唐書員半千傳半千羇丱通書史凡舉八科皆中咸亨中上書自陳臣家貲不滿千錢有田三十畝)
(粟五十石陛下封神嶽舉豪英故鬻錢走京師陛下何惜方寸地不使臣披露肝膽乎得天下英才五千與丨所丨)五長(唐書)
(王維傳維字摩詰九歲知属辭與弟縉齊名縉為蜀州刺史未還維自表已有五短縉有丨丨臣在省戶縉遠方願歸所仕官放田)
(里使縉得還京師乃召縉為左散騎常侍)面長(五代史桑維翰傳翰醜怪身短丨丨常臨鏡自歎曰七尺之身不如一尺之面)
(慨然有志於公輔劉勰新論鏡形如杯以照西施鏡縱則丨丨鏡横則面廣非西施貌易所照變也雲仙雜記郭汾陽每遷官則丨)
(丨二寸額有光氣事已乃復)舉長(管子丨丨者可遠見也)能長(莊子黃帝曰吾又奏之以隂陽之和燭之以日月之)
(明其聲能短丨丨能柔能剛又瑞應圖黃龍者四龍之長神靈之精也身能巨細能短丨丨)博長(春秋繁露文王形體丨丨)
(有四乳而大足)廣長(水經注榆林塞世又謂之榆林山即漢世所謂榆谿舊塞者也自谿西去悉榆林之藪矣緣歴沙陵届龜)
(兹縣西出故謂丨丨榆也方言凡箭鏃丨丨而薄鐮謂之錍或謂之鈀河圖括地𧰼極丨丨南北二億三萬一千五百里東西二億)
(三萬三千里華嚴經菩薩以丨丨舌一音中現無量音應時說法傳燈錄溪聲便是丨丨古山色無非清淨身)侗長(論衡語稱)
(上世之人丨丨姣好堅強老夀百歲)鐘長(論衡篙不能鳴鐘而熒火不爨鼎者何也丨丨而篙短鼎大而熒小也)尾長
(衝波傳有鳥丨丨子夏見之以問孔子曰鶬也河上之歌曰鶬兮鴰兮逆毛衰兮一身九丨丨兮爾雅翼鸒山鵲也丨丨故飛不能)
(遠又猓&KR1738;猨𩔖也其體不過三尺而丨丨四尺餘反尾度身過其頭杜牧詩錚棧雷車軸轍壯矯躍蛟龍爪丨丨温庭筠詩冉冉山)
(雞紅丨丨一聲樵斧驚飛起薛能詩紅觜能深練丨丨陸游詩芭蕉抽心鳳丨丨)細長(南方草木狀水松葉如檜而丨丨出)
(南海土産衆香而此木不大香故彼人無佩服者嶺北人極愛之然其香殊勝在南方時高僧傳支謙為人丨丨黑瘦)虚長
(竹譜單體丨丨各有所育注單竹大者如腓丨細丨爽)踐長(風土記天日正南黃鐘丨丨曹植冬至表伏見舊儀國家冬至)
(獻履貢襪所以迎福丨丨)枝長(拾遺記宣帝元年樂浪東有背明之國貢方物有搖枝粟丨丨而弱無風常搖食之益髄)偏
長(文心雕龍立本有體意或丨丨趨時無方辭或繁雜韓愈與袁相公書非如儒生文字止有丨丨)筆長(文心雕龍觀其)
(詩文雅好慷慨竝志深而丨丨故梗概而多氣)忌長(文心雕龍夫驥足雖駿纆牽丨丨以萬分一累且廢千里)袍長(太平)
(廣記齊李恕身短而丨丨盧詢祖腰麤而帶急恕曰盧郎腰麤帶難匝荅曰丈人身短丨易丨)瘦長(夢溪筆談徐鉉自語吾晚)
(年始得螭扁之法凡小篆喜丨而丨螭扁之法非老筆不能也)節長(夢溪筆談凡弓節短則和而虚丨丨則健而拄節得中則)
(和而有力仍弦聲清實)咮長(埤雅山禽之味多短水禽之丨多丨)頭長(啟顔錄楊素謂侯白曰僕為君作一謎君射之)
(不得遲便須罰酒素曰丨丨一分眉長一寸未到日中已打兩頓白應聲曰此是道人素曰須作謎亦不得遲白即云丨丨一分眉)
(長一寸未到日中已打兩頓素曰君何因學吾作道人白曰此是阿歴素大笑唐彦謙詩論心期日在問事畏丨丨)履長(玉燭)
(寳典冬至律當黃鐘其管最長故有丨丨之賀曹植冬至表亞歲迎祥丨丨納慶)篆長(翰林粹言篆添隸減丨丨隸匾)容
長(離騷余以蘭為可恃兮羌無實而丨丨)方長(楚辭思蹇産之不釋兮曼遭夜之丨丨)怨長(楚辭交不忠兮丨丨)
(曹鄴詩雪過藍關寒氣薄鴈回南浦丨聲丨)流長(西京賦丨丨則難竭柢深則難朽劉希夷詩雲明江嶼出日照海丨丨歐)
(陽修詩春巖雨過春丨丨)遠長(馬融圍碁賦提潰不塞兮泛濫丨丨)會長(曹植詩山川阻且遠别促丨日丨陸雲詩悠悠)
(塗可極别促怨丨丨)唱長(王修詩夜深聞漏緩簷虚覺丨丨)絃長(琴賦閒遠故音痺丨丨故徽鳴)軌長(潘尼西道)
(賦道深地狹坂峭丨丨)味長(傅休奕桃賦夏日先熟初進廟堂辛氏踐秋厥丨益丨白居易詩簪纓怪我情何薄泉石諳君)
(丨甚丨)條長(傅休奕述夏賦鹿解角於中野草木蔚其丨丨崔翹詩開襟春葉短分手夏丨丨)遥長(夏侯湛秋夕賦)
(秋夕兮丨丨又秋可哀賦秋可哀兮哀良夜之丨丨)效長(鮑照凌煙樓銘序臣聞憑飇薦響唱微丨丨垂波鑒景功少致深)
楹長(謝惠連擣衣詩橺高砧響發丨丨杵聲哀)塗長(梁簡文帝詩風急旍旗斷丨丨鎧馬疲)林長(庾肩吾遊甑山)
(詩路高村反出丨丨鳥更稀庾信華林園馬射賦路直城遥丨丨騎遠)綿長(庾肩吾謝賚林檎啟丹徒故苑歲丨丨而不見)
(岷山舊植路重阻而來難李賀艮岳賦伊岡聫與阜属翼慶瑞兮丨丨)燼長(庾信燈賦丨丨宵久光青夜寒)聲長(陳後)
(主詩月色含城暗秋丨雜塞丨隋煬帝詩山虚弓響徹地迥角丨丨)裾長(陳後主採蓮曲風住疑衫密船小畏丨丨)河長
(王褒詠雁詩丨丨猶可涉海闊故難飛)右長(虞世南筆論勿令左短丨丨)水長(宋之問詩坐歎青春别逶迤碧丨丨)
(劉禹錫望賦喬木何許兮山高丨丨范仲淹嚴先生祠堂記先生之風山高丨丨)草長(張九齡宴别序四序鱗次属當春夏)
(之交千里丨丨有懷原隰之往杜甫詩車馬何蕭索門前百丨丨韓愈鳴雁詩江南水闊朝雲多丨丨沙軟無網羅元稹詩花隂莎)
(丨丨藉莎閒自酌裴把風光草際浮詩澹蕩和風至芋綿碧丨丨温庭筠詩柳拂赤欄纖丨丨許渾詩更認羅裙碧丨丨王禹偁詩)
(囹圄無人綠丨丨)谿長(李乂詩徑狹千官擁丨丨萬騎容)策長(孫逖詩體國才先著論兵丨復丨)梢長(孟浩)
(然詩竹林深笋穉藤架引丨丨)磬長(孟浩然詩虛室坐焚香林空靜丨丨許渾詩西巖一丨丨)紙長(杜甫詩道州手札適)
(復至丨丨要自三過讀)更長(杜甫詩丨丨燭明不可孤許渾詩客醉丨丨樂未窮方干詩丨丨硯結凘楊萬里詩丨丨酒力)
(短范成大詩閒來相對話丨丨)曲長(杜甫詩老畏歌聲短愁從舞丨丨王邕湘靈鼓瑟詩悲風絲上斷流水丨中丨曹鄴詩金)
(管丨丨人盡醉玉簪恩重獨生愁司馬札詩清歌雜妙舞臨歡度丨丨韓偓詩風飄亂點更籌轉拍送繁絃丨破丨)源長(竇臮)
(述書賦盛德有素筆精丨丨陳陶聖帝擊壤歌聖謨流祚遠仙系發丨丨)爪長(司空曙新琴詩白玉連徽淨朱絃擊丨丨)浦
長(錢起詩遊目随山勝廻橈愛丨丨)幹長(李胄詩厚地生芳桂遥林聳丨丨)宏長(柳宗元文智謀丨丨辨論恢竒)
(又劍門銘投住堅明謀猷丨丨)帆長(李賀詩丨丨標越甸壁冷掛吳刀)風長(李賀長平箭頭歌驛東石田蒿塢下丨丨)
(日短星蕭蕭)膾長(白居易詩丨丨抽錦縷藕脆削瓊英)春長(元稹詩雨餘憐石嫩歲閏覺丨丨)長長(李商𨼆詩)
(丨丨漢殿眉窄窄楚宫衣)幡長(温庭筠詩丨丨廻遠吹窗虛舍曉風)沙長(李羣玉詩草暖丨丨望去年)手長(閻寬)
(温湯御毬賦捎虛而訝人丨丨攅角而疑馬身小)擅長(王捧珪日賦在七政雖丨其丨照萬物不競其功)岸長(張喬)
(詩丨丨羣岫曉湖闊片帆秋)歲長(僧卿雲詩地暖生春草家貧覺丨丨)新長(韓琦柳枝詩葉葉丨丨約黛蛾絲絲輕軟)
(任風梭)隄長(歐陽修詩雨闊丨丨走□轅絮兼梨雪墮春煙)迎長(歐陽修賀冬狀属丨丨之届旦當受祉於無疆)箸
長(楊萬里詩蕨手猶拳已丨丨)莎長(高啟詩沙寬水狹江穏柳短丨丨路遥)牟長(後漢書丨丨傳丨丨字君高其)
(先封牟春秋之末因氏焉)向長(後漢書逸民傳丨丨字子平𨼆居不仕性尚中和好通老易貧無資食好事者更饋焉受之取)
(足而反其餘建武中男女娶嫁既畢敕斷家事勿相關遂肆意與同好北海禽慶俱遊五岳名山竟不知所終注高士傳向作尚)
偉長(魏志王粲傳注徐幹字丨丨文心雕龍建安哀辭惟丨丨差善行女一篇時有惻怛郭元振詩太子擅元良宫臣命丨丨)
真長(晉書謝混傳孝武帝為晉陵公主求婚謂王珣曰主婿但如劉丨丨王子敬便足珣對曰謝混雖不及丨丨不減子敬丨)
(丨劉惔字也世說撫軍問孫興公劉丨丨何如曰清蔚簡令又王長史謂林公丨丨可謂金玉滿堂又王右軍道劉丨丨標柯而不)
(扶疎又王子敬日遠慙荀奉倩近愧劉丨丨劉尹别傳惔字丨丨漢氏之後有雅裁雖蓽門陋巷晏如也歴丹陽尹為政務鎮靜誠)
(信風塵不能移也杜甫詩日疑懷叔度夜似憶丨丨蘇軾詩一班我亦愧丨丨)
巽為長(易丨丨丨為高)鶴脛長(易損益盈虚疏盈虚者鳬足短而任性丨丨丨而自然)歴年長(書命歴年)
(疏天必遺王多福使王有智則常吉丨丨丨久也)捄然長(詩有捄其畢疏丨丨而丨者在天之畢也)幅&KR0695;長(詩外)
(大國是彊丨丨既丨)受命長(詩爾丨丨丨矣茀禄爾康矣)專而長(周禮地官大司徒以土會之灋辨五土之物生)
(三曰丘陵其動物宜羽物其植物宜覈物其民丨丨丨釋文專徒九反)纆牽長(戰國策王良之弟子駕云取千里馬遇造)
(父之弟子曰馬不千里王良弟子曰馬千里之馬也服千里之服也而不能取千里何也曰子丨丨丨)蓍莖長(史記龜筴)
(傳天下和平王道得而丨丨丨丈其叢生滿百莖)幾然長(史記孔子世家孔子學鼔琴于師襄子有間曰丘得其為人黯)
(然而黑丨丨而丨眼如望羊如王四國非文王其誰能為此也師襄子辟席再拜曰師盖云文王操也)全其長(晉書嵇康)
(傳山濤舉康自代康與濤書云禹不逼伯成子高丨丨丨也)景祚長(隋書音樂志明神幽贊丨丨攸丨又華陽國志維天)
(有漢鑒亦有光實司羣望表我華陽炎劉是應洪祚攸長)弓馬長(北史柳彧傳彧上表曰伏見詔書以上柱國和干子為把)
(州刺史干子丨丨武用是其所丨臨人涖職非其所解)鑒裁長(唐書韋陟傳陟遷禮部侍郎於丨丨尤丨許自通所工先)
(就其能試之已乃程考由是無遺材)夏日長(唐書柳公權傳文宗常召與聫句帝曰人皆苦炎熱我愛丨丨丨公權属曰薰)
(風自南來殿閣生微凉它學士亦属繼帝獨諷公權者以為詞情皆足命題于殿壁虞集詩遥知環碧樓中坐翠竹蒼松丨丨丨)
才性長(宋史孫甫傳杜衍辟為永興司錄凡吏職纖末皆倚辦甫甫曰待我以此可以去矣衍聞之不復以小事属甫衍與)
(讌語必引經以對言天下賢俊歴評其丨丨所丨衍曰吾辟属官得益友)無他長(宋史劉甲傳甲平生常謂吾丨丨丨惟足)
(履實地晝所為夜必書之名曰自監)撫字長(宋史循吏傳敘自州縣善最他日遂為名臣丨丨之丨又不足以盡其平生故)
(始終三百餘年循吏載諸簡策者十三人)帝堯長(荀子丨丨丨帝舜短)文王長(荀子丨丨丨周公短)仲尼長
(荀子丨丨丨子弓短)引而長(春秋繁露中和常在乎其身謂之得天地泰得天地泰者其夀丨丨丨)短臨長(楊子)
(卉炎丘陵丨丨丨也)晳以長(論衡晏子曰請言湯伊尹之狀湯丨丨丨頤以髯銳上而豐下据身而揚聲)巫峽長
(水經注三峽每至晴初霜旦林寒澗肅常有高猿長嘯故漁者歌曰巴東三峽丨丨丨猿鳴三聲淚沾裳荆州記宜昌縣三峽七百)
(里兩岸連山略無絶處故曰巴東三峽丨丨丨楊炯詩三峽七百里唯言丨丨丨杜甫詩雲來氣接丨丨丨月出寒通雪山白李羣)
(玉詩自從一别襄王夢雲雨空飛丨丨丨)過說長(急就篇丨丨丨注丨者夏時國名因為姓也丨丨言常悅豫也)兩乳
長(地理通釋郭璞云天目山前丨丨丨龍飛鳳舞到錢塘)魏歴長(古今樂錄魏曲五篇其三曰丨丨丨又蔣防望禁苑)
(祥光詩當竝春陵發應開聖歴長又李竦長至日上公獻夀詩候曉金門闢乘時寳歴長又盧照隣詩天子垂衣歴數長李東陽詩)
(富有天和養終期歴數長)拒邊長(玉海斥居塞外有時朝謁已事則歸三王之法也漢魏以來革襲衣冠築室京師不令歸)
(國較其利害三王是而漢魏非丨丨丨而質子短)蝦鬚長(爾雅翼晉時南陽滕修為廣州刺史人有言丨丨丨丈者不之)
(信其人後至東海取丨丨丨四丈四尺封以寄之)隴坂長(張衡四愁詩我所思兮在漢陽欲往從之丨丨丨)悲且
長(劉琨扶風歌我欲竟此曲此曲丨丨丨)道里長(陶潛詩不怨丨丨丨但畏人我欺)草木長(陶潛詩孟夏丨)
(丨丨遶屋樹扶疎杜甫詩今夏丨丨丨脫身得西走劉秉忠詩三月南州丨丨丨)化理長(支遁詩淵汪道行深婉婉丨丨)
(丨)交義長(顔延之庭誥文游道雖廣丨丨為丨得在可久失在輕絶久由相敬絶由相狎)秋夕長(謝靈運詩不怨)
(丨丨丨常苦夏日短又羅𨼆詩頑颸芳吹愁夕長)點掣長(梁武帝荅陶弘景書點掣短則法擁腫丨丨丨則法離澌)柳
條長(顧野王詩幽花桂葉落馳道丨丨丨劉憲上已祓禊渭濱詩桃花欲落丨丨丨沙頭水色足風光)柔且長(沈約)
(庭柳詩因風結復解霑露丨丨丨)䨇帶長(劉孝綽詩蕩子十年别羅衣丨丨丨又杜甫詩水荇牽風翠帶長段成式詩金)
(屋寒輕翠帶長)東西長(劉孝威詩掖門南北遠複道丨丨丨)權變長(庾信擬連珠盖聞謀猷是習丨丨須丨旹增齊)
(竈或卧燕墻)不奈長(庾信詩裙裾丨丨丨衫袖偏宜短)舞衫長(庾信詩綠珠歌扇薄飛燕丨丨丨王勣詩早時)
(歌扇薄今日丨丨丨)烟霧長(陳後主詩三春氣色早九疑丨丨丨)玉釵長(江總詩挂纓銀燭下莫笑丨丨丨又段成)
(式詩兩重危髩盡釵長)風露長(唐高宗九日詩野靜山氛歛林疎丨丨丨)縷績長(唐明皇端午詩事古人留迹年)
(深丨丨丨又黃庭堅詩千頭剖蚌明珠熟百尺垂絲繒縷長)觜距長(唐明皇詩喙木丨丨丨鳳凰翅羽短)箭波長
(盧照隣詩鏡圓珠溜澈弦滿丨丨丨)紫蔓長(杜審言詩綰霧青絲弱牽風丨丨丨)出意長(沈佺期詩拂黛随時廣挑)
(鬟丨丨丨又陸游詩漁歌盡意長)北津長(崔湜詩城臨南峴出樹繞丨丨丨)五龍長(張說詩川横八練闊山帶)
(丨丨丨)與年長(宗楚客詩珠胎随日減玉漏丨丨丨)九峯長(孫逖詩溪流一曲盡出路丨丨丨)北禁長
(孟浩然詩夜直南宫靜朝遊丨丨丨)江海長(李頎詩峴山枕襄陽滔滔丨丨丨)石蘿長(杜甫詩霏紅洲蘂亂拂黛)
(丨丨丨又許渾詩欄圍紅葉盛架引綠蘿長)繫舟長(杜甫詩衰年傾盖晚費日丨丨丨)禁籞長(杜甫詩配極玄)
(都閟凴高丨丨丨歐陽修詩槐柳依依丨丨丨初寒人意自凄凉)屢舞長(杜甫詩老我一杯足誰憐丨丨丨)御柳
長(杜甫鬭雞詩簾下宫人出樓前丨丨丨)日月長(杜甫詩欲寄江湖客提擕丨丨丨曹唐詩碧沙洞裏乾坤别紅樹枝)
(前丨丨丨蘇軾詩仁夀橋邊丨丨丨)消渴長(杜甫詩茂陵著書丨丨丨)舊史長(杜甫詩詩律羣公問儒門丨丨丨)
松風長(杜甫詩溪回丨丨丨)罥鬢長(杜甫詩螢照緣帷徹蛛絲丨丨丨)薜荔長(杜甫詩紅漫珊瑚短青懸)
(丨丨丨)參天長(杜甫夔州歌武侯祠堂不可忘中有松栢丨丨丨又蘇軾李思訓畫長江絶島圖詩厓&KR1331;路絶飛鳥去惟)
(有喬木攙天長又楊載詩山嶺際天長)行幸長(杜甫詩河朔風塵起岷山丨丨丨)沙岸長(鮑溶詩牛渚南來丨)
(丨丨遠吟佳句望池陽又司空曙詩遊騎縈林遠飛橈截岸長)鄢郢長(劉長卿詩水與荆巫接山通丨丨丨)白鬚長
(盧綸詩今日送君君最恨可憐才子丨丨丨)地脉長(皇甫冉詩别喜天書召寧憂丨丨丨)葛溪長(權德輿詩自歎)
(清明在遠鄕桐花覆水丨丨丨又王灣曉春詩烟和疎樹滿雨續小溪長吳鞏詩夏雲生嶂遠瀑水引溪長)日光長(陸贄)
(詩隂隂御園裏瑶草丨丨丨)樂奏長(吕温府試鄕飲酒詩百拜威儀盡三終丨丨丨)誡誓長(楊巨源詩鐘鼎勲庸)
(大山河丨丨丨)曉氣長(楊巨源詩戰地晴暉薄軍門丨丨丨)紫蔕長(李紳柘枝詩金絲蹙霧紅衫薄銀蔓垂花丨丨)
(丨)南望長(賈島詩高樓直上百餘尺今日為君丨丨丨又孔平仲詩磅礴青山入望長古城東下見回塘)兔絲長
(沈亞之詩露珠蟲網細金縷丨丨丨)夾衫長(李賀詩金魚公子丨丨丨密裝腰䩠割玉方)今歲長(李賀樂章天官)
(玉琯灰剰飛丨丨何丨來歲遲)桃葉長(李賀詩蕙花已老丨丨丨禁院懸簾隔御光)珮珠長(李賀詩小鬟紅粉薄)
(騎馬丨丨丨)鵝管長(李賀詩王子吹笙丨丨丨)千尺長(白居易詩微風吹釣絲嫋嫋丨丨丨又森聳上參天柯條)
(百尺長陸游詩挂樹青蘿百尺長趙孟頫詩自在晴絲百尺長歐陽原功蒲萄詩蔓引龍鬚百尺長)刻數長(劉禹錫詩曉看)
(紈扇恩情薄夜覺紗燈丨丨丨)雁愁長(項斯詩闊含萍勢遠寒入丨丨丨)九譯長(王若嵒越裳貢白雉詩歲月三)
(年遠山川丨丨丨又羅𨼆詩愁雲楚譯長)漢垣長(韋濟詩嶽臨秦路險河遶丨丨丨)絃管長(吳標詩金刀玉指裁)
(縫促水殿花樓丨丨丨)夀域長(梁昇卿詩日御仙塗遠山靈丨丨丨)笋初長(裴夷直詩青梅欲熟丨丨丨嫩綠新)
(隂遶砌凉)雨脚長(杜牧詩林黑山高丨丨丨)裊裊長(杜牧詩紅絃高緊聲聲急珠唱鋪圓丨丨丨又作嫋韓維海棠)
(詩紅糁裝條丨丨丨)天險長(李商𨼆詩地險悠悠丨丨丨金陵王氣應瑶光)劍閣長(李商𨼆詩棧壓嘉陵峻峰横丨)
(丨丨)晴翠長(温庭筠詩叠瀾不定照天井倒影蕩搖丨丨丨)高且長(許渾詩再拜為君夀南山丨丨丨)一枝
長(雍陶嘉蓮詩露濕紅芳䨇朵重風搖綠蔕丨丨丨)一尺長(段成式詩出意挑鬟丨丨丨金為鈿鳥簇釵梁程俱詩胡)
(葵向人照日引丨丨丨朱子菖蒲詩翠羽紛披丨丨丨方䕫詩閒來更試絲綸手新釣江鱸丨丨丨)鱗甲長(段成式詩火樹)
(枝柯密燭龍丨丨丨)電索長(張希復詩載恐雷輪重絙疑丨丨丨)柳線長(王周詩大壤溪前丨丨丨)楓樹長
(曹鄴詩澗草疎疎螢火光山月朗朗丨丨丨)砑裙長(羅虬詩誇裁宫纈丨丨丨)玉韻長(羅虬詩紅兒漫唱伊州遍)
(認取輕敲丨丨丨又陳與義詩花寒韻更長)秋點長(李郢詩江風徹曉不得睡二十五聲丨丨丨)浩劫長(曹唐)
(小遊仙詩玄洲草木不知黃甲子初開丨丨丨)銀繩長(顧雲詩金蛇飛狀霍閃過白日倒挂丨丨丨)豹尾長(韓偓)
(詩出樹斑斑丨丨丨)雨引長(釋無可蘭詩畹靜風吹亂亭秋丨丨丨)斑竹長(釋無可詩吏散翠禽下庭閑丨丨丨)
後期長(徐鉉七夕應令詩斗柄易傾離恨促河流不盡丨丨丨)膾味長(張詠詩疎疎蘆葦映門墻更有新秋丨丨)
(丨)股脚長(韓琦詩水馬成羣丨丨丨)相與長(司馬光詩晴雲高鳥各自得白日游絲丨丨丨)清響長(歐陽)
(修詩霜寒入毛骨丨丨哀愈丨)焰不長(歐陽修詩春深夜苦短燈冷丨丨丨)稻穟長(梅堯臣詩車過白水沙痕闊雁)
(落鉗盧丨丨丨又文同詩今年且喜輸官辦豆莢繁多粟穗長)菱腰長(王安石詩芡頭肥大丨丨丨)倚硯長(蘇軾)
(詩壁立孤峯丨丨丨)水荇長(蘇軾詩嫋嫋風蒲亂猗猗丨丨丨)冠劍長(蘇軾詩虎臣侍立丨丨丨)佳木長
(蘇軾詩名随市人𨼆德與丨丨丨)北渚長(蘇軾詩醉餘西湖晚步轉丨丨丨)話偏長(蘇軾詩他年相見丨丨丨)
(朱子詩論文把酒丨丨丨)入秋長(張耒詩木落風高砧杵傷孤城更漏丨丨丨)春緒長(秦觀詩睡起東軒下悠悠)
(丨丨丨)突尾長(孔武仲詩北來烟㸑苦淒涼金竈崢嶸丨丨丨)白髮長(陳與義詩看水看山丨丨丨馬祖常詩鏡)
(底難教丨丨丨唐寅詩南國飄零丨丨丨)一年長(陳與義詩堂堂丨丨丨渺渺三秋闊又陸游詩日抵年長未易消)金
船長(徐積詩玉壺挹酒丨丨丨)腰胯長(徐積詩安得霜鶻丨丨丨騎上秋空追鷫鸘)眼界長(朱橰詩物色清)
(輝丨丨丨)閏添長(楊萬里詩已分忍飢度殘歲不堪歲裏丨丨丨)一徑長(楊萬里詩人跡新行丨丨丨)劍鋏
長(楊萬里詩且愛燈檠短寧論丨丨丨)萬條長(楊萬里詩春風吹出丨丨丨)積漸長(朱子詩意味從今丨丨丨)
碧纖長(朱子詩泉清石瘦丨丨丨)釣絲長(朱子詩凭欄閒理丨丨丨)翠穎長(朱子詩春歸丨丨丨)拔薤
長(范成大詩紫青蓴葉卷荷香玉雪芹芽丨丨丨)瓦松長(陸游詩屋老丨丨丨)素絲長(陸游詩寒泉斷藕丨丨丨)
(又耶律楚材詩砂瓶煑熟藕絲長錢宰詩心如蓮子苦情似藕絲長又元好問詩求凰一曲鬢絲長又納延詩五雲飛動綵絲長)
燕語長(戴復古詩池塘渴雨蛙聲少庭院無人丨丨丨)丈八長(元好問征西壯士謠三十未有二十強手内蛇矛丨)
(丨丨)玉鞘長(王寂詩恩詔肅將芝檢重醉鞭低裊丨丨丨)籌策長(耶律楚材詩蕭曹丨丨丨)午影長(柳貫)
(題折枝海棠圖詩翠碧飛來丨丨丨)束帶長(納延詩衣染檀花丨丨丨)松影長(陳樵詩月暗不知丨丨丨)玉樹
長(陳樵詩歌落吳雲丨丨丨)菊苗長(方回詩憑誰理荒穢籬落丨丨丨)蘇世長(唐書丨丨丨傳世長年十餘歲)
(上書周武帝帝異其幼問讀何書對曰治孝經論語帝曰何言可道曰為國者不敢侮於鰥寡為政以德帝曰善使卒學虎門館又)
(小學紺珠南郡五老杜衍王渙畢世長朱貫馮平)冉從長(酉陽雜俎貞元末開州將軍丨丨丨輕財好事而州之儒生道)
(者多依之)
不短不長(史記三代世表漢興百有餘年有人丨丨丨丨出于白燕之鄕)舍短取長(漢書藝文志諸子十家其)
(可觀者九家而已若能修六藝之術而觀此九家之言丨丨丨丨則可以通萬方之略矣)二儀等長(齊書樂志皇基永樹)
(丨丨丨丨)不伐已長(北齊書陸卭傳卭在朝篤慎固密不說人短丨丨丨丨言論清遠有人倫鍳裁又北史房暉遠傳暉)
(遠曰江南河北義例不同博士不能遍涉學生皆持其所短稱己所長博士各各自疑所以久而不决又唐書崔玄暐傳玄暐以學)
(行稱舉明經後為中書令博陵郡公少頗属辭晚以非己長不復搆思專意經術又座右銘無道人之短無說己之長)地有
所長(列子然則天有所短丨丨丨丨聖有所否物有所通)日引月長(應璩與劉靖書富民之術丨丨丨丨)筍老
蘭長(白居易詩丨丨丨丨花漸稀)易短為長(指月錄圭峯宗密禪師山南温造尚書問悟理息妄之人夀終之後)
(靈性何依師曰若愛惡之念已冺即不受分段之身自能丨丨丨丨易麤為妙)
對語(日永天長)(昌熾靈長)(水曲山長)(視遠思長)(八法三長)(柱促絃長)(綆短鞭長)(柳老蘭長)
(金甌固寳歴長)(天澤溥聖恩長)(培基厚受命長)(河源遠地脈長)(榆莢小柳絲長)(紅衣濕翠帶長)
摘句(堯日正舒長花隂晝漏長)(風飄鳳吹長壺中日月長)(盤坂入雲長瘦筍迸苔長)(樹入楚山長烟染綠絲長)
(潭樹垂隂百尺長霓裳新換舞衣長)(葛帔紗巾喜日長洞口烟波月漸長)(衣裾新剪鶴翎長疎花緣岸一溪長)
塘(徒郎切陂丨)
韻藻横塘(晉書孔羣傳蘇峻入石頭時匡術有寵於峻羣與從兄愉同行于丨丨遇之羣初不視術術怒欲刃之愉下車)
(抱術曰吾弟發狂為我宥之乃獲免後峻平王導保存術嘗因衆坐令術勸羣以釋丨丨之憾羣荅曰羣非孔子厄同匡人雖陽和)
(布氣鷹化為鳩至于識者猶憎其目宋史河渠志古人治水之法縱有浦丨有丨水經注鴻池陂東西千步南北千一百步四周有)
(塘池又有東西丨丨水溜逕通又憶水又東南逕下桑里左迤為丨丨坡又肥水北注舊瀆之丨丨為元康南馳道左通船官坊六)
(朝事迹吳大帝時自江口沿淮築堤謂之丨丨寰宇記越來溪在蘇州府吳縣與石湖通北至丨丨吳都賦丨丨查下邑屋隆夸李)
(善注丨丨在淮水南近家渚緣江築堤謂之丨丨北接栅塘梁簡文帝詩朝風動春草落日照丨丨崔顥詩君家住何處妾住在丨)
(丨杜牧詩前年此佳景蘭棹醉丨丨温庭筠詩百舌問花花不語低回似恨丨丨雨又含愁復含笑廻首問丨丨又楓葉葦花随釣)
(艇蛤蜊菰葉夢丨丨許渾詩綠蛾青鬢醉丨丨范成大詩好風吹夢過丨丨朱子詩從今認得丨丨路水遠天長百不憂貢師泰詩)
(窈窕誰家女採菱在丨丨)池塘(南史謝惠連傳惠連十歲能屬文族兄靈運嘉賞之云每有篇章對惠連輙得佳句嘗於永嘉)
(西塘思詩竟日不就忽夢見惠連便得丨丨生春草之句大以為工陸游詩疎雨丨丨魚避釣曉鶯窗戶客爭□楊基詩丨丨空闊)
(蜻蜓喜簾幕深沉燕子愁)瞿塘(南史庾子輿傳父卒奉喪還鄕巴東瑶預石次有丨丨大灘行旅忌之子輿撫心長呌水忽退)
(減安流南下及度水復舊行人為之語曰滛預如襆本不通丨丨水退為庾公水經注峽中有丨丨黃龕二峽夏水廻復沿泝所忌)
(丨丨灘上有神廟尤至靈驗刺史二千石經過皆不得鳴角伐鼔商旅上水恐觸石有聲皆以布裹篙郭茂倩樂府灔澦大如馬丨)
(丨不可下灔澦大如牛丨丨不可流寰宇記丨丨在䕫州東一里連崖卞丈奔流電激舟人為之恐懼方輿勝覽丨丨峽乃三峽之)
(門杜甫詩衆水會涪萬丨丨爭一門劉禹錫詩丨丨嘈嘈十二灘人言道路古來難)錢塘(唐書地理志杭州餘杭郡縣丨丨又)
(白居易傳為杭州刺史築隄捍丨丨湖越絶書越乃更名大越曰山隂已去奏諸暨丨丨因奏吳上姑蘇臺丨丨記大海在縣東一)
(里符郡議曹華信家議立此塘以防海水始開募有能致一斛土者即與錢一千旬月之間來者雲集塘未成而不復取于是載土)
(石者皆棄而去塘以之成故改名丨丨焉水經注淅江又東北流至丨丨縣榖水入焉郭璞䜟龍飛鳳舞到丨丨盧肇海潮賦丨丨)
(洶然以特起殊百川之進退白居易詩丨丨蘇小小人道最天斜)陂塘(唐書韋丹傳丹為江南西道觀察使築隄扞江長十)
(二里竇以疏漲凡為丨丨五百九十八所灌田萬二千頃水經注漢和帝分汝隂置多丨丨以溉稻故曰富陂縣又銅陂東注為富)
(水水積之處謂之丨丨廣雅湖藪丨丨都㽘厈澤埏衍臯沼池也聞見前錄王荆公知鄞縣起堤堰決丨丨為水陸之利應璩文逍)
(遥丨丨之上吟詠菀柳之下杜甫詩丨丨五月秋陸游詩宿雨初收見夕陽縱横流水入丨丨)官塘(唐書地理志杭州餘杭郡)
(縣新城有丨丨堰水溉田有九澳永淳元年開)方塘(水經注歴冠軍縣西北有楚堨高下相承八重周十里丨丨蓄水澤潤不)
(窮劉楨詩丨丨含清源李百藥詩高宴臨丨丨温庭筠詩皎鏡丨丨菡蓞秋李頻詩月滿丨丨白風依老樹寒方干詩卷簾圓月照)
(丨丨朱松詩丨丨蔭瓦影淨見魴鯉行)柳塘(續文獻通考湖州府丨丨本名青塘梁太守柳惲重濬古今詩話梅聖俞曰昔)
(嚴維丨丨春水漫花塢夕陽遲則天容時態豈不如在目前羅鄴詩丨丨花絮更紛紛)寒塘(謝脁詩露濕丨丨水月映清淮)
(流杜甫詩蟬聲集古寺鳥影度丨丨又中宵驅車去飲馬丨丨流劉長卿詩秋草無三徑丨丨獨一家温庭筠詩寂寞丨丨路憐君)
(獨阻尋許渾詩晨雞鳴遠戍宿雁起丨丨耶律楚材詩馬駝殘夢過丨丨)春塘(江淹青苔賦丨丨秀色陽鳥好音沈約詩白水)
(滿丨丨庾肩吾詩廻岸高花發丨丨細柳懸吳均詩香暖金堤滿湛淡丨丨溢温庭筠詩橋上衣多抱彩雲金鱗不動丨丨滿許渾)
(詩鳥浴丨丨暖猿吟暮嶺高崔珏鴛鴦詩寂寂丨丨烟晚時兩心和影並依依韋莊詩雨急丨丨白鷺閒譚用之詩罨畫丨丨太白)
(低徐鉉詩月下丨丨水風中牧䜿歌)林塘(劉孝綽詩是日青春獻丨丨多秀色江總詩虹旗照島嶼鳳盖繞丨丨駱賓王螢火)
(賦丨丨改夏雲物迎秋王勃詩丨丨風月賞應待故人來又興洽丨丨晚重巖起夕煙杜甫詩葉潤丨丨密衣乾枕席清又浣花溪)
(水水西頭主人為卜丨丨幽趙嘏詩數畝丨丨繞一家陸龜蒙詩微微春色染丨丨親撥烟霞坐澗房王安石詩白傅丨丨傳□去)
(吳王花鳥入詩來朱子詩丨丨烟水清元好問詩細雨丨丨已帶秋)金塘(虞世南詩歌堂面渌水舞館接丨丨駱賓王詠露詩)
(玉關寒氣早丨丨秋色歸)新塘(儲光羲詩落花滿春水疎柳映丨丨白居易詩未如丨丨上微風動漣漪歐陽修詩餘春去已)
(遠綠水涵丨丨)通塘(李白詩君誇丨丨好丨丨勝耶溪丨丨在何處遠在尋陽西)築塘(元結詩丨丨列圃畦)綠塘
(温庭筠詩丨丨搖豔接星津又太液池歌平碧淺春生丨丨雲容水態連青蒼)
脂粉塘(誠齋雜記吳故宫有香水溪乃西施浴處人呼為丨丨丨)金銀塘(㐲滔登故臺詩序夫差姑蘇臺東有丹湖)
(萬頃内有丨丨丨)習家塘(李頎詩逢君立五馬應醉丨丨丨)半畝塘(朱子詩丨丨方丨一鏡開)
增起塘(後漢書許楊傳汝南舊有鴻郤陂翟方進奏毁之建武中太守鄧晨欲修復其功聞楊曉水脉署楊為都水掾楊因)
(高下形勝丨丨四百餘里)吳塘(魏志劉馥傳馥為揚州刺史鎮合肥興治芍陂丨丨諸堨以溉稻田官民以是有蓄又酉陽雜)
(俎句容丨瀆丨有半湯湖水半冷半熱熱可以瀹雞皆有魚髮入輙死)徐塘(吳志丁奉傳諸葛誕等攻東興丁奉乘北風舉)
(帆二日遂據丨丨)南塘(晉書祖逖傳賓客義從皆暴桀勇士逖遇之如子弟多為盜竊逖撫慰問之曰比復丨丨一出不唐)
(書地理志洪州豫章郡縣南昌刺史韋丹開丨丨斗門以節江水杜甫詩不識丨丨路今知第五橋耿湋詩鍾陵春日好春水滿丨)
(丨羊士諤詩蜀國魚牋數行字憶君秋夢過丨丨李商𨼆詩丨丨漸暖蒲堪結兩兩鴛鴦護水紋)查塘(宋書謝靈運傳經雉)
(門啟浮梁眺鍾巖越丨丨)古塘(齊書竟陵王子良傳子良為丹陽尹上表曰都邑境壤周輪千里舊遏丨丨非唯一所而地利)
(久蕪近遣官循履得丹陽等縣堪墾之田修治塘遏一春便可成立上納之韋莊詩雪色随高嶽冰聲䧟丨丨)葛塘(南史劉善)
(明傳善明家無遺儲惟有書八千卷高帝聞其清貧賜滌家丨丨屯榖五百斛滌善明子)開塘(北史韋孝寬傳孝寬徇地淮南)
(所在皆密送誠欵然五門尤為險要陳人若丨丨放水即津濟路絶孝寬遽令分兵據守之陳刺史吳文立果遣決堰已無及於是)
(陳人退走江北悉平)練塘(唐書地理志潤州丹陽郡縣丹陽有丨丨周八十里永泰中刺史韋損因廢塘後置以溉丹陽金壇)
(延陵之田民刻石頌之越絶書丨丨者勾踐時采錫山為炭稱炭聚載從炭瀆至丨丨各因事名之李華復丨丨頌象月之規儔金)
(之固温庭筠詩南樓未歸客一夕丨丨東許渾詩丨丨花發北來遲又綠蒲紅蓼丨丨秋)雷塘(唐書地理志揚州廣陵郡縣江)
(都東有丨丨續文獻通考揚州丨丨一名雷陂唐長史李襲譽引渠水溉田又韓愈有丨丨祈雨文按在袁州又柳宗元柳州山水)
(記雷山兩崖皆東西雷水出焉蓄崖中曰丨丨能出雲氣作雷雨趙嘏詩曾向丨丨靜掩扉韋莊詩身雖留震澤心已過丨丨)羡
塘(唐書地理志楚州淮隂郡縣寳應有丨丨)神塘(唐書地理志衢州信安郡縣西安有丨丨開元五年因風雷摧山堰澗成)
(塘溉田二百頃)謝塘(唐書地理志潤州丹陽郡縣金壇東南三十里有南北丨丨武德二年刺史謝元超因故塘復置以溉田)
(范仲淹詩詩思時時逸丨丨)堤塘(唐書地理志許州潁川郡縣長社本潁州繞州郭有丨丨百八十里節度使高瑀立以溉)
(田又揚州廣陵郡縣高郵有丨丨溉田數千頃元和中節度使李吉甫築)蓮塘(唐書辛讜傳龐勛攻杜滔於泗州杜審權遣將)
(赴援壁丨丨畫苑劉益作丨丨背風荷葉百餘獨一紅蓮花半開其中創意可喜白行簡濾水羅賦臨桐井之銀牀近丨丨之玉甃)
(許渾詩丨丨移□舸泛泛日華清温庭筠詩丨丨艇子歸不歸柳暗桑穠聞布榖劉兼詩丨丨小飲香随艇方干詩細雨丨丨晚疎)
(蟬橘岸秋李中詠泉詩泛花穿石塢瀉月下丨丨)赤塘(唐書地理志太原府太原郡縣陽曲有丨丨關)藕塘(宋史楊沂)
(中傳沂中與劉猊戰於丨丨大破之)荒塘(宋史占城傳占城國刑禁亦設枷鎖負國王物者以䋲拘於丨丨物充而後出之柳)
(宗元詩鵷鴻念舊行虛館對丨丨)河塘(宋史河渠志熙寧元年詔杭之長安秀之杉青常之望亭三堰監護使臣并以管幹)
(丨丨繫銜趙抃詩丨丨繁劇是杭州蘇軾詩繁燈閙丨丨范成大詩萬窗燈火轉丨丨)菱塘(元史李恒傳凌震等抵廣州恒)
(破其軍于丨丨)决塘(淮南子防民之所害開民之所利威行也若發城丨丨)大塘(越絶書富中丨丨者勾踐治以為義)
(田為肥饒謂之富中水經注浙江又東逕餘杭故縣南新縣北秦始皇南遊會稽途出是地因立為縣漢末陳渾移築南城縣後谿)
(南丨丨即渾立以防水也陶弘景許長史舊館壇碑宅南一井即長史所穿井南丨丨乃郭四朝遺製源出田公之泉路通姜巴之)
(軌)溢塘(越絶書觀其光洋洋如水之丨于丨所謂純鉤者耶)石塘(越絶書丨丨者越所營軍船也塘廣六十五步長三)
(百五十三步水經注汾水分為二流北瀆即智氏故渠也其南瀆于丨丨之下伏流逕舊谿東南出逕晉陽城南又明堂加靈臺于)
(其上下則引水為辟雍水側結丨為丨事准古制是太和中之所經建也玉海浙江丨丨剏于錢氏乾道七年增丨丨九十四丈又)
(蔡州丨丨陂在真陽縣西北鮑昱甃石堰水灌田段成式詩影沉巴峽夜巖色蹤絶丨丨寒潮聲葉適詩已矣勿復云聞鐘過丨丨)
後塘(水經注栅水又東南積而為竇湖湖水東出為丨丨)蛟塘(一統志丨丨在汀州武平縣相傳定光大師所鑿)山
塘(虎丘山志少傅白公築虎丘丨丨民始免病涉之勞朱子白鹿洞賦夙余駕兮丨之丨)迴塘(南都賦于是日將逮昏樂)
(者未荒收驩命駕分背丨丨梁簡文帝詩路廣拂青柳丨丨遶碧莎又泛水入丨丨空枝度日光楊師道詩雕軒動流吹羽盖息丨)
(丨上官儀詩密樹風烟積丨丨荷芰新杜甫詩嵯峩閶門北清廟映丨丨杜牧詩娉娉垂柳風點點丨丨雨温庭筠詩因思杜陵夢)
(鳬雁滿丨丨又所恨玳筵紅燭夜草玄寥落近丨丨劉兼詩舊館秋寒一夢長水簾疎影入丨丨亦作回楊炯孔子廟堂碑落星高)
(堰明月丨丨劉禹錫聫句飛鳬拂輕浪綠柳暗丨丨温庭筠七夕詩蘇小丨丨通桂楫未應清淺隔牽牛)溝塘(蔡邕京兆𢡟惠)
(渠頌我有長流莫有遏之我有丨丨莫有達之)富塘(楊泉五湖賦翕丨丨與延瀨通蓬萊與瀛洲)隂塘(應貞臨川賦于)
(是丨丨洞出邊澮旁開倏熠高騖皓暚長懷)排塘(庾闡涉江賦爾乃丨丨拒瀨觸石興濤澎湃洸渒欝怒咆哮)中塘
(陸機鼈賦朝戲蘭渚夕息丨丨潘尼苦雨賦瞻丨丨之浩汗聽長霤之涔涔)瑶塘(鮑照芙蓉賦被丨丨之周流繞金渠之屈)
(曲王融詩瓊樹落晨紅丨丨水初渌王勃採蓮賦繡棟曛兮翠羽帳丨丨曙兮青翰舟)霜塘(謝脁詩丨丨凋素枝)芳塘
(謝脁聫句雨洗花葉新泉漫丨丨溢)銀塘(梁簡文帝詩丨丨瀉清溜李德林詩桐枝覆玉檻荷葉滿丨丨武平一詩畫閣條風)
(初變柳丨丨曲水半含苔)歴塘(梁簡文帝詩山禽背逕走野鳥丨丨飛)江塘(劉峻與宋王山元思書今賢弟賓從抗鱗)
(奮翼或衣繡丨丨或鳴騶洛渚)移塘(劉孝綽詩秋江涷雨絶反景照丨丨)垂塘(吳均詩嫋嫋陌上桑蔭柏復丨丨)行
塘(庾肩吾詩丨丨朱鷺響當道赤帷開)滿塘(沈炯六甲詩戊巢花已秀丨丨草自生許渾詩疎影月移壁寒聲風丨丨陸游)
(詩蔓絡疎籬草丨丨)侵塘(王胄詩殘虹低飲澗新溜上丨丨盧照隣詩苗深全覆隴荷上半丨丨)小塘(王勃採蓮賦枕)
(箕岫之孤石泛磻溪之丨丨白居易詩愛為丨丨招散客王安石詩丨丨回曲翠文深)翠塘(盧照隣詩微吟丨丨側延想白)
(雲隈)圓塘(武平一詩丨丨冰寫鏡遥樹露成春)烟塘(孫逖詩永夕卧丨丨蕭條天一方)深塘(儲光羲採蓮詞淺渚)
(荷花繁丨丨菱葉疎)環塘(沈亞之閩城新池記丨丨縈縈為公藻鏡新流泱泱與地興祥)花塘(司空曙益州北池陪宴詩)
(七橋通碧沼䨇樹接丨丨白居易詩竹寺初晴日丨丨欲曉春趙嘏詩門掩百丨丨)枯塘(李賀詩丨丨卧折蓮)纑塘(陸羽)
(遊慧山寺記寺中有方池一名千葉蓮花池一名丨丨一名浣沼歲集山姬野婦漂紗滌縷其&KR0008;皓之色彼耶溪鏡湖不𩔖也)作
塘(顧况湖州刺史廳壁記于頔大夫丨丨貯水溉田三千頃)淺塘(元稹詩扣冰丨丨水擁雪深竹欄)冰塘(白居易詩)
(丨丨耀初旭風竹飄餘霰)北塘(白居易詩東北丨丨水湛湛見底清)野塘(白居易竹詩丨丨水邊碕岸側森森兩叢十五)
(莖元稹詩嬾將閒氣力爭鬭丨丨春李商𨼆詩知訪寒梅過丨丨久留金勒為迴腸温庭筠詩鳬雁丨丨水牛羊春草烟趙嘏詩鳬)
(鷖聲暖丨丨春韋莊詩十畝丨丨留客釣韓偓詩丨丨晴暖獨徘徊朱子詩今歲穿渠過丨丨)湖塘(樊珣絳巖湖記句容赤山)
(天寳中改為絳巖以文變質也山外周流厥有丨丨舊址)蒲塘(鄭薰移顔魯公詩記顔魯公轉廬陵郡别駕道出宣州之溧水)
(縣經古烈士左伯桃墓節㮣交感即於墓下作詩一首自題於丨丨之客舍詞韻凄激點畫嶄壯窮國藝之竒事)坳塘(浩虛)
(舟盆池賦方行潦而不濁比丨丨而則深)雲塘(温庭筠詩参差綠蒲短搖豔丨丨滿)蘭塘(温庭筠有丨丨詞)晚塘
(曹鄴詩新霽辨草木丨丨明衣衿)暖塘(羅虬詩丨丨爭赴盪舟期行唱菱歌著豔詞)凍塘(皮日休詩春彩融融釋丨)
(丨日精閒嚥坐巖房)東塘(皮日休詠&KR1933;詩烟雨晚來好丨丨下&KR1933;去)繞塘(皮日休詩野猿偷粟重窺戶落雁疑人更丨丨)
幽塘(皮日休入林屋洞詩丨丨四百里中有日月精連亘三十六各各為玉京)碧塘(皮日休詩一線飄然下丨丨溪翁無)
(語遠相望)曲塘(司空圖詩丨丨春盡雨方響夜深船)驪塘(王安石詩不見丨丨路茫然四十春)烏塘(王安石詩丨丨)
(渺渺綠平堤)下塘(蘇軾詩誰知六月丨丨春)青塘(楊萬里詩丨丨無店亦無人只有青蛙紫蚓聲)别塘(楊萬里詩)
(角頭一一張蘆箔不遣魚蝦過丨丨)茭塘(陸游詩蓼浦丨丨灎灎深)芡塘(陸游詩丨丨蔬圃遍游嬉)傖塘(陸游詩泛)
(舟經姥廟策蹇上丨丨)圭塘(許有壬詩丨丨風景正清和按許有壬有丨丨集)溪塘(郝經詩䨇梅帶雪横丨丨)草
塘(黃庚詩一畈平田隔丨丨)
浦里塘(吳志休用都尉嚴密議作丨丨丨)白馬塘(晉書苻堅載記謝幼度率衆三萬次于丨丨丨)新豐塘
(晉書張闓傳為晉陵内史所部以旱失田闓乃立曲阿丨丨丨溉田八百餘頃每歲豐稔葛洪為頌按世說注引葛洪富民塘頌)
緣淮塘(南史梁武帝紀天監九年新作丨丨丨)勾城塘(唐書地理志揚州廣陵郡縣江都貞觀十八年長史李襲)
(譽引渠又築丨丨丨以溉田八百頃)尚書塘(唐書地理志泉州清源郡縣晉江東有丨丨丨溉田三百餘頃貞元中刺史趙)
(昌置名常稔塘後昌為尚書民思之更名)常稔塘(見上)陵波塘(唐書地理志湖州吳興郡縣烏程有丨丨丨寳歷中)
(崔元亮開北二里有蒲帆塘刺史楊漢公開開而得蒲帆因名)蒲帆塘(見上)沙河塘(唐書地理志杭州餘杭郡縣錢)
(塘有丨丨丨刺史崔彦魯開)捍海塘(唐書地理志杭州餘杭郡縣鹽官有丨丨丨堤長一百二十四里開元元年重築合)
(璧事𩔖梁開平四年武肅王錢鏐始築丨丨丨潮水冲激版築不就因命強弩數百以射潮頭又唐書地理志越州會稽有防海塘)
(自上虞抵山隂百餘里以畜水溉田)運道塘(唐書地理志越州會稽郡縣山隂有丨丨丨元和十年觀察使孟簡開)諸
泉塘(唐書地理志泉州清源郡縣莆田西有丨丨丨南有瀝潯塘西南有永豐塘南有横塘東南有頡洋塘國清塘總溉田千)
(二百頃)白水塘(唐書地理志楚州淮隂郡縣寳應西南有丨丨丨長慶中興丨丨丨屯田發青徐揚州之民以鑿之白居)
(易和今公新開龍泉晉水二池詩舊有潢汙泊今為丨丨丨)椒陂塘(唐書地理志潁州汝隂郡縣汝隂南有丨丨丨引潤)
(水溉田二百頃永徽中刺史柳寳積修)千人塘(唐書地理志濠州鍾離郡南有故丨丨丨乾封中修以溉田)滲水
塘(宋史河渠志楊琰陳祐甫因汴河治丨丨丨)度靈塘(宋史河渠志知瓊州李易上言州南五里有丨丨丨開修渠堰)
(可溉水田三百餘頃)陳公塘(宋史河渠志淮南漕臣錢冲之言真州有丨丨丨乃漢陳登濬源為塘用救旱饑其塘周四百)
(里東西北三面倚山為岸其南帶東則係前人築疊成堤以受啟閉廢壊歲久可以修築為旱乾溉田之備又玉海江州都昌有丨)
(丨丨咸通中令陳可夫築)無錫塘(越絶書無錫歴山春申君時盛祠以牛立丨丨丨)五渡塘(水經注丁原山水南)
(入丨丨丨流紆曲溯涉者頻濟故名)朝夕塘(水經注水從山下注塘一日再增再減盈縮以時同於潮水因名為丨丨丨)
飲馬塘(六朝事迹宋孝武于真武湖北立上林苑有古池俗呼為丨丨丨)栖玄塘(六朝事迹雞籠山在城西北九)
(里西接落星磵北臨丨丨丨)駐馬塘(述異記今烏江長亭亭下有丨丨丨云即烏江亭長艤舟待項羽處)長水塘
(太平寰宇記丨丨丨在嘉興府城南秦始皇東遊至此聞童謠曰水市出天子遂從此乘舟以應其䜟)東興塘(地理通釋)
(巢縣有丨丨丨諸葛恪作)石龜塘(地理通釋楚州有丨丨丨鄧艾作荀羡復屯)愛敬塘(玉海陳登為廣陵守造丨)
(丨丨灌田十頃)十錦塘(西湖志丨丨丨白樂天築張元慶詩湖上重開丨丨丨東君經緯思偏長)蓮子塘(陳陶詩左)
(隣桃花塢右接丨丨丨)玉粒塘(來鵬有清明日與友人遊丨丨丨莊詩)種魚塘(蘇軾詩高亭廢已久下有丨丨)
(丨)荻芽塘(沈與求詩野航春入丨丨丨)芙蕖塘(李沇夢山謠露乾欲醉丨丨丨廻首驅雲朝正陽)䨇井
塘(黃庭堅贑上食蓮詩吾家丨丨丨十里秋風香)
對語(玉井銀塘)(曲港方塘)(北渚南塘)(蘭畹柳塘)(邵伯埭張公塘)(桃葉渡藕花塘)(調鶴徑種魚塘)
摘句(果落響芹塘詩夢到池塘)(剖竹分泉入小塘短籬高樹隔横塘)(雨餘香散藕花塘薄暮秋容十里塘)
妝(側羊切女字又飾也韻會俗作粧或作糚通作莊)
韻藻啼妝(後漢書五行志桓帝元嘉中婦女作愁眉丨丨啼糚者薄拭目下若啼處中華古今注大真偏梳朵子作丨丨)
(粧臺記隋宫人梳飜荷髩作丨丨江總木槿賦丨丨梁冀婦紅粧蕩子家李嶠桃詩山風凝笑臉朝露泫丨丨)紅妝(見上粧臺)
(記始皇宫中悉好神仙之術乃梳神仙髻皆丨丨翠眉漢宫尚之又隋文宫中梳九真髻丨丨謂之桃花面木蘭歌阿姊聞妹來當)
(戶理丨丨謝脁詩徒使春帶賖坐惜丨丨變江總詩起樓侵碧漢初日照丨丨隋煬帝詩菱潭落日䨇鳬舫綠水丨丨雨搖漾孫逖)
(梅詩弱榦丨丨倚繁香翠羽尋李白詩正見當壚女丨丨二八年徐寅牡丹詩素練籠霞曉丨丨帶臉春蘇軾海棠詩只恐夜深花)
(睡去高焼銀燭照丨丨又靚粧錄晉宫人梳芙蓉髻插通草五色花又作暈丨丨)靚妝(見上南史張貴妃傳妃居結綺閣嘗)
(於閣上丨丨臨于軒檻宫中遥望飄若神仙唐書后妃傳宋廷芬五女皆性素潔鄙薰澤丨丨又駱賓王傳張說與徐堅論近世文)
(章說曰閻朝𨼆如麗服丨丨燕歌趙舞觀者忘疲歴代名畫記謝赫寫貌人物一覽便歸操筆目想皆無遺失麗服丨丨随時變改)
(直眉曲髩與時競新上林賦丨丨刻飾便嬛綽約蜀都賦都人士女袨服丨丨鮑照樂府丨丨坐帷裏當戶弄清絃徐悱妻劉氏詩)
(倡人效漢女丨丨臨月華駱賓王文丨丨舊飾此日爭竒賈至詩舞蝶縈愁緒繁花對丨丨皮日休詩投鈎列坐圍華燭格簺分明)
(占丨丨唐彦謙紅葉詩蜀紙裁深色燕脂落丨丨)墨妝(隋書五行志婦人丨丨黃眉)險糚(唐書車服志婦人禁高髻)
(丨丨去眉開額)醉妝(五代史前蜀世家王衍後宫皆戴金蓮花冠衣道士服酒酣免冠其髻髽然更施朱粉號丨丨國人皆效)
(之白居易樂府映葉多情𨼆羞面卧叢無力舍丨丨羅虬詩君看紅兒學丨丨誇裁宫纈砑裙長又瑯嬛記金陵子能作丨來丨)
淚妝(開元天寳遺事妃嬪施素粉于兩頰號丨丨)洗妝(唐餘錄洛陽人家梨花開時多擕酒樹下日為梨花丨丨韓愈)
(華山女詩丨丨拭面著冠帔白咽紅頰長眉青吳景奎詩東□梨雪暗吹香翠袖金壺為丨丨王惲畫梨花詩看取一枝横絶處丨)
(丨還是漢宫娃)新粧(東京夢華錄上元節深坊小巷繡額珠簾巧製丨丨競誇華麗王訓舞詩丨丨本絶世妙舞亦如仙徐悱)
(妻劉氏詩落日更丨丨開簾對春樹陳後主詩麗宇芳林對高閣丨丨豔質本傾城陸瑜詩丨丨年幾纔三五𨼆幔藏羞臨網戸徐)
(陵玉臺新詠序青牛帳裏餘曲既終朱鳥窗前丨丨已竟隋煬帝詩舊曲歌桃葉丨丨豔落梅李白採蓮詩日照丨丨水底明風飄)
(香袖空中舉劉克莊詩九月南州菊未黃芙蓉取次獻丨丨蘇軾畫長江絶島圖詩峩峩兩烟鬟曉鏡開丨丨)曉妝(瑯嬛記楊)
(炯初見鄭羲真誦其姪女容華臨鏡丨丨詩鄭大擊節沈佺期觀妓詩巧落梅亭裏斜光映丨丨杜甫詩學母無不為丨丨随手抺)
(薛逢詩十二樓中盡丨丨望仙樓上望君王花蘂夫人詩春風一面丨丨成偷折花枝傍水行)輕妝(左思嬌女詩丨丨喜樓邊)
(臨鏡忘紡績梁簡文帝詩誰家妖麗隣中止丨丨薄粉光閭里)春妝(沈約詩斜簪映秋水開鏡比丨丨陳後主詩小婦丨丨罷)
(弄月當宵檻王維詩同心勿遽遊幸待丨丨竟孟郊搖柳詩時邀詠花女笑輟丨丨鏡徐寅牡丹花詩嬌含嫩臉丨丨薄紅爇香絹)
(豔色輕楊萬里詩牡丹又欲試丨丨忙得閒人也作忙)畫妝(徐陵詩主家能教舞城中巧丨丨顧朝陽樂府一去邊城路何)
(情更丨丨)卸妝(隋煬帝詩丨丨仍索伴解佩更相催)豔妝(劉希夷蜀城懷古詩舊國有年代青樓思丨丨陳陶詩漢宫新)
(鷰矜蛾眉春臺丨丨蓮一枝徐鉉詩靜聞天籟疑鳴佩醉折荷花想丨丨)
半面妝(南史徐妃傳妃知帝將至必為丨丨丨以俟李商𨼆南朝詩休誇此地分天下只得徐妃丨丨丨宋祁落花詩將飛)
(更作回風舞已落猶成丨丨丨又釵小志白頭花鈿滿面不若徐妃半妝又羅虬詩殷勤留滯緣何事曾照紅兒一面妝雀塗初識)
(梅花詩燕脂桃頰棃花粉共作寒梅一面妝石延年小桃詩誰家升上瑶池品先得春風一面妝)梅花妝(金陵志夀陽公)
(主人日卧於含章殿簷下梅花落公主額上成五出之華拂之不去經二日洗之乃落宫女效之今稱丨丨丨又韋莊詩半掩朱門)
(白日長晚風輕堕落梅粧李商𨼆對雪詩侵夜可能爭桂魄忍寒應欲試梅妝羅虬詩若教貌向南朝見定却梅妝似等閒徐寅白)
(牡丹詩雪句豈須徵柳絮粉腮應恨貼梅妝又芍藥譜試梅粧白冠子也白纈中無點纈者是也)時世妝(因話錄雀樞夫)
(人治家整肅貴賤皆不許丨丨丨白居易歌丨丨丨時世妝出自城中傳四方蘇軾芍藥詩揚州近日紅千葉自是風流丨丨丨程)
(俱紫薇詩晚花如寒女不識丨丨丨朱子詩平生况少鷹鸇意此日尤慙丨丨丨又羅虬詩金縷濃薰百和香臉紅眉黛入時妝孫)
(蕡老妓行時妝無復新妖嬈曩態猶存舊嬌嫵)紅粉妝(古詩娥娥丨丨丨纖纖出素手晉子夜歌三伏何時過許儂丨丨丨)
(梁簡文帝初桃詩若映窗前柳懸疑丨丨丨劉孝綽詩未見青絲騎徒勞丨丨丨李白詩玉面耶溪女青娥丨丨丨又木蘭歌易却)
(䊵綺裳洗却鉛粉粧又吳澄疊葉梅詩縞袂怯單寒後襲粉粧嫌薄曉來濃)
增濯妝(𫐠異記吳故宫有香水溪俗云西施浴處呼為脂粉塘吳王宫人丨丨於此溪上源至今馨香)助妝(粧樓記杜)
(甫每朋友至引見妻子韋侍御見而退使其婦送夜飛蟬以丨丨飾)淡粧(梅妃傳妃善属文自比謝女丨丨雅服而姿態明秀)
(不可描畫蘇軾詩若把西湖比西子丨丨濃抹總相宜楊萬里梅花詩月波成霧霧成霜借與南枝作丨丨吳景奎白海棠詩丨丨)
(獨立東風裏冷笑漫山舊桃李)濃粧(酉陽雜俎房孺復妻崔氏性忌左右婢不得丨丨高髻東京夢華錄京師酒店門首皆縛)
(綵樓歡門唯任店入其門一直主廊約百餘步南北天井兩廊皆小閣子向晚燈燭熒煌上下相照丨丨伎女數百聚於主廊&KR0008;面)
(上以待酒客呼喚望之宛若神仙張說桃花園詩林間豔色驕天馬花裏丨丨伴麗人白居易詩飽食丨丨倚柂樓兩朵紅顋花欲)
(綻耶律楚材蠟梅詩反笑素英渾淡抹却嫌紅豔太丨丨又芍藥譜試丨丨緋多葉也緋葉五七重皆平頭條赤而綠葉硬皆紫色)
枉粧(酉陽雜俎劉伯玉妻叚氏字光明性妬忌伯玉常誦洛神賦曰娶婦如此無憾明光曰吾死何愁不為水神夜乃自沉而)
(死有婦人渡此津者皆壊衣丨丨然後敢濟醜婦雖飭粧而渡亦不妬也)盛粧(本事詩太和初洛京有妓善歌大尉李逢吉聞)
(之請一見不敢辭丨丨而往李命與衆姬相面李妓四十餘人皆處其下焉)白粧(中華古今注梁天監中宫人梳歸真髻作)
(丨丨青黛眉又太真作丨丨黑眉白居易棃花詩最是孀閨年少婦丨丨素袖碧紗裙)碎粧(中華古今注後周宫人帖五色)
(雲母花作丨丨以侍宴)素粧(揮麈餘話安妃丨丨無珠玉綽約若仙子張協洛禊賦浮丨丨以蔽水灑玄醪于中河)催
妝(東京夢華錄凡娶婦先一日下丨丨冠帔花粉嵩嶽嫁女記有侍女捧玉箱托紅牋筆硯而至請丨丨詩按唐人成昏之夕有)
(丨丨詩却扇詩)梳妝(瑯嬛記魏宫庭有一綠蛇每日甄后丨丨則盤結一髻形于后前后因效而為髻每日不同號靈蛇髻秦)
(韜玉貧女詩誰愛風流高格調共憐時世儉丨丨黃庭堅竹夫人詩青奴元不解丨丨合在禪齋夢蝶床)薄装(神女賦嫷被服)
(侻丨丨按裝同妝沈約麗人賦來脫丨丨去留餘膩杜牧詩不語亭亭儼丨丨畫裙䨇鳳欝金香王安石梅花詩漢宫嬌額半塗黃)
(粉色凌寒透丨丨)飾裝(登徒子好色賦體美容冶不待丨丨魏文帝書修容飾粧改曲變度王琚美女篇濃纖得中非短長)
(紅素天生誰飾粧)整妝(舞賦顧形影自丨丨)華粧(陶潛聞情賦悲脂粉之尚鮮或取毁于丨丨晉子夜歌輕袖拂丨丨)
(窈窕登高臺)妍粧(鮑照樂府北風凉雨雪雱京洛女兒多丨丨)對粧(鮑照芙蓉賦丨丨則色殊比蘭則香越)明
妝(鮑照樂府雖謝侍君閉丨丨帶綺羅李白詩吳刀剪綵縫舞衣丨丨麗服奪春暉韓愈李花詩靜濯丨丨有所奉顧我未肯置)
(齒牙李羣玉黃陵廟詩小姑洲北浦雲邊二女丨丨共儼然)朝粧(梁簡文帝詩桃紅李白若丨丨羞持顦顇比新芳梁元帝)
(詠風詩樓上起丨丨風花下砌旁何遜詩機中刺繡所窗下丨丨處庾信七夕賦嫌丨丨之半故憐晚飾之全新張正見桃賦譬蘭)
(缸之夜炷似明鏡之丨丨)故粧(梁簡文帝詩丨丨猶累日新衣製未成)濺妝(梁簡文帝櫂歌行丨丨疑薄汗沾衣似故)
(湔)沾妝(沈約昭君辭丨丨疑湛露繞臆狀流波劉孝綽美人採荷詩菱莖時繞釧棹水或丨丨)看粧(庾肩吾詩丨丨)
(畏水動歛袖避風吹王維詩愛水丨丨坐羞人映花立白居易亞枝花詩還似昇平池畔坐低頭向水自丨丨)宿粧(何遜詩雀)
(釵横曉鬢蛾眉豔丨丨岑参詩朱唇一點桃花殷丨丨嬌羞偏髻鬟元好問杏花詩已怕丨丨添蝶粉更堪暖蕊閙蜂聲又薛能詩)
(何人畫得天生態枕破施朱隔丨丨)成粧(劉孝綽詩榜人夜理檝棹女闇丨丨又崔顥詩閒來鬭百草度日不丨丨陸游詩猶)
(有塵埃嫁時鏡東塗西抹不丨丨)拂妝(陳後主梅花落曲丨丨疑粉散逐溜似萍開)調妝(張正見豔歌行縈環聊向)
(牖拂鏡且丨丨)不妝(唐太宗望雪詩丨丨空散粉無樹獨開花蘇軾詩丨丨豔已絶無風香自遠)細粧(楊師道詩扇裏)
(丨丨將夜竝風前獨舞共花榮)凝粧(謝偃詩青樓綺閣已含春丨丨豔粉復如神王昌齡詩閨中少婦不知愁春日丨丨上翠)
(樓)臨粧(上官儀詩霧掩丨丨鳳風驚入鬢蟬)鮮妝(杜甫詩徒然潛隙地有靦屢丨丨按言避瘧也秦觀詩丨丨耀渌酒)
(采纈生風瀾)宫妝(高適詩危冠廣袖楚丨丨獨步閒庭逐夜凉劉禹錫贈妓詩高髻雲鬟丨樣丨春風一曲杜韋娘韓偓梅)
(花詩龍笛遠吹胡地月燕釵初試漢丨丨鄭嵎詩鳴鞭後騎何躞蹀丨丨襟袖皆仙姿)殘粧(張謂詩丨丨添石黛豔舞落金)
(鈿劉禹錫送春詞蘭蕊丨丨含露泣柳條長袂向風揮羅𨼆詩嶺梅乍暖丨丨恨沙鳥初晴小隊閑薩都拉詩沈香亭北春晝長海)
(棠睡起扶丨丨)強粧(劉方平銅雀妓詩遺令奉君王嚬蛾丨一丨)寳粧(元稹詩挑鬟玉釵髻刺繡丨丨攏)點粧
(白居易簡簡吟十一把鏡學丨丨十二抽鍼能繡裳又荔枝詩夕訝條懸火朝驚樹丨丨)落妝(白居易多雨春空過詩蘭濕難)
(紉佩花凋易丨丨)晨粧(白居易詩川原曉服鮮桃李丨丨靚韋莊詩金樓美人花屏開丨丨未罷車聲催蘇軾黃葵詩丨丨)
(與午醉真態含隂陽)檀粧(張祜詩粉項高叢鬢丨丨慢裹頭徐凝詩恃頼傾城人不及丨丨唯約數條霞)收粧(施肩吾丨)
(丨詞斜月朧朧照半牀煢煢孤妾懶丨丨)慢粧(李商𨼆詩罷執霓旌上醮壇丨丨嬌樹水晶盤)塗粧(李商𨼆柳枝詩序柳)
(枝生十七年丨丨綰髻未嘗竟已復起去吹葉嚼蕊調絲擫管作天海風濤之曲幽憶怨斷之音李建勲新竹詩籜乾猶抱翠粉膩)
(若丨丨)吳粧(温庭筠海棠花詩蜀彩淡搖曳丨丨低怨思)呈粧(方干柳詩學舞枝翻袖丨丨葉展眉)鏡粧(儲嗣)
(宗聖女祠詩巢鵲疑天漢潭花似丨丨)舊妝(羅鄴鶯詩曉逢溪雨投紅樹晚囀宫樓泣丨丨韋莊詩御馬迷新棧宫娥改丨)
(丨)晚妝(司空圖詩丨丨留拜月卷上水精簾韓偓詩時光潛去暗凄凉嬾對菱花暈丨丨蘇軾詩臨風有客吟秋扇拜月無)
(人見丨丨陳旅詩佳人偏愛臨池坐欲與荷花鬭丨丨)試粧(鄭谷蠟燭詩金闈露白新裁詔畫閣春紅正丨丨)採妝
(鄭谷蝴蝶詩書幌輕随夢歌樓悞丨丨)雲妝(杜荀鶴詩丨丨嶽色供吟景月皓湘流逓政聲)嚴妝(羅虬詩憑君細看紅)
(兒貌最稱丨丨待曉鐘花蕊夫人詩曉鐘聲斷丨丨罷院院紗窗海日紅)理妝(侯氏詩暌違己是十秋強對鏡那堪重丨丨徐)
(賁詠妓詩出閣初含笑臨筵復丨丨)古妝(歐陽修詩看花遊女不知醜丨丨野態爭花紅陳與義拒霜詩道人宴坐處侍女丨)
(時丨)弄粧(蘇軾多葉杏詩惱客香無有丨丨影横斜)萬粧(秦觀詩安得丨丨相向舞酒酣聊把作纏頭)唐粧(王安)
(中詩秦曲移筝柱丨丨儼鬢蟬)晴妝(陳與義詩西湖已無金碧麗雨抹丨丨尚娛客)閑妝(程俱詩了了眼中事丨丨靜容)
(儀)杏粧(楊萬里蠟梅詩江梅珍重雪衣裳薄相紅梅學丨丨)楚妝(薩都拉詩越女能淮語吳姬學丨丨)仙粧(張翥)
(詩壊陵鬼剽傳金盌畫壁丨丨剥鳳翹)
桃花妝(中華古今注後周宫人貼勝花子作丨丨丨插通草朵子著短袖衫子)節暈妝(中華古今注隋大業中宫)
(人梳奉仙髻丨丨丨)仙蛾妝(粧臺記魏武帝令宫人掃青黛眉連頭眉一畫連心細長謂之丨丨丨齊梁間多效之)閙
掃粧(髻鬟品貞元中有歸順髻又有丨丨丨髻)北苑妝(清異錄江南晚季建陽進茶油花子大小形製各别極可愛宫)
(嬪鏤金於面皆以淡妝以此花餅施于額上時號丨丨丨)取次妝(芍藥譜丨丨丨淡紅多葉也色絶淡條葉正𩔖緋多葉亦)
(平頭也)效殷妝(芍藥譜丨丨丨小矮多葉也與紫高多葉同)曉霞粧(瑯嬛記夜來初入魏宫一夕文帝在燈下)
(詠以水晶七尺屏風障之夜來至不覺面觸屏上傷處如曉霞將散自是宫人俱用臙脂倣畫名丨丨丨乂謝偃賦霞粧星靨知婺)
(女之不如雜佩明璫必姮娥之相似)樓上妝(梁簡文帝詩耻學秦羅髻羞為丨丨丨薛道衡詩高高城裏髻峩峩丨丨丨)
可憐妝(梁簡文帝詩麗姬與妖嬙共拂丨丨丨)不開粧(費昶採菱女詩玉面丨丨丨䨇眉本青色)京兆妝
(陳後主詩游俠幽并客當壚丨丨丨)不須粧(庾信園花詩自紅無假染真白不丨丨)勝花妝(丁六娘十索詩欲作)
(丨丨丨從郎索紅粉又閻伯璵詩花妝炫服楚豔陳娥)昔年妝(唐太宗元日詩草秀故春色梅豔丨丨丨)綺樹粧
(唐太宗詩禁苑春暉麗花蹊丨丨丨)美人粧(王昌齡詩芙蓉不及丨丨丨水殿風來珠翠香)隔簾妝(賈至詩丨丨丨)
(𨼆映向席舞低昂張耒詩信馬恣穿深柳巷随身偷看丨丨丨)燈下粧(張籍詩桃蹊柳陌好經過丨丨丨成月下歌)闇
澹妝(元稹詩殷紅淺碧舊衣裳取次梳頭丨丨丨)内人妝(白居易詩窪銀中貴帶昂黛丨丨丨司空圖詩處處亭臺)
(只壊牆營人爭學丨丨丨又高啟詩顧影出中堂長眉學内粧)面變粧(白居易古塜狐詩頭變雲鬟丨丨丨大尾曳作長紅)
(裳)淺深妝(白居易薔薇架詩合羅排勘纈醉暈丨丨丨又叚克己紅梅詩冷豔只宜閒處著淺粧難入俗人看)未勻
妝(白居易山石榴花詩離披亂剪綵斑駁丨丨丨)芙蓉妝(鮑照越女詞越女丨丨丨浣紗清淺水)夀陽妝(李商)
(𨼆詩丨丨公主嫁時丨八字宫眉捧額黃楊維楨黛眉顰色詩索畫未成京兆譜欲啼先學丨丨丨)景陽妝(温庭筠詩丨丨)
(丨罷瓊宫暖欲照澄明香步嬾韓琮詠牡丹未開者詩雲凝巫峽夢簾閉丨丨丨)漢女妝(李羣玉臨水薔薇詩似濯文君)
(錦如啼丨丨丨)貴主妝(陸龜蒙憶白菊詩何慚謝雪清才詠不羡劉梅丨丨丨)淡薄妝(羅虬詩凝情盡日君知否)
(還似紅兒丨丨丨韓偓詩褭娜腰肢丨丨丨六朝宫樣窄衣裳)睡時妝(韓偓詩氲氲帳裏香薄薄丨丨丨)西子粧
(殷文圭紅白牡丹詩剪裁偏得東風意淡薄如矜丨丨丨)寂寞粧(韓琦梨花詩朝來經雨低含淚競寫真妃丨丨丨)珠
翠妝(黃庭堅顔徒貧樂詩香草當姬妾不須丨丨丨)墮馬粧(許有壬詩風吹楊柳迴鸞舞雨浥芙蕖丨丨丨)岳井
妝(楊維楨玉蓮曲亭亭立淤泥靜試丨丨丨)巧樣粧(吳鎮詩有女聫翩丨丨能將歌舞動君王)著色粧(宋褧)
(詩芙蓉如妓繞横塘一叚秋容丨丨丨)翠袖粧(高啟詠梅詩雪中無伴只孤芳倚竹元非丨丨丨)
首翹髩朵妝(南唐書昭惠后周氏創為高髻纖裳及丨丨丨丨之丨人皆效之)
對語(染翰凝妝)(玉綴銀妝)(按曲調妝)(紫飾紅妝)(䨇珠珮七寳妝)(驚鴻舞墮馬妝)(金花曲綺樹妝)
摘句(凌雲試曉妝桃李鬭晨妝)(小雨廉纖洗晚妝滿池春水蘸紅妝)(自插山花作淡妝小紅宫樹試桃妝)
御定佩文韻府卷二十二之五
